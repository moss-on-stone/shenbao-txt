# 1908 - 101 - 4912648

 

Page 1

 
 
   
 
 

Page 2

 
 
   
 
 

Page 3

 
 
今日本報目次 
第一張宫門抄論說專電緊要新聞 
第三張畫史要摺分類新聞紀事 
第三張小說本埠新聞國外新聞謝劵 
第四張調查 
宫門抄 
　　三月十六日召見軍機文華陸潤庠陳璧凌福彭 
論說 
中國鐵路無管理法之弊害（新化曾鯤化稿） 
　一　不負責任 
（甲放棄車務） 
一站中員役。例應司理往來車務。助車守應接一切。我國各路車站。只有　旗夫一人。管停止開行信號。至於開閉車門等事。均視爲非其職務由　客人自理往往有老幼下車。無力能開其門者員役及巡警等不惟不　助。反笑而駡之。 
二車到站時。洒掃夫役。皆任意遨遊車中所餘各種食物皮殼遍地皆是　客在其中。幾無立足之處。 
三晚間列車停留後。站役毫不巡查盜賊乞丐等。濳入其中。煮飯烹茶。視　爲住舍。難保無火險之虞。 
（乙放棄客貨） 
鐵路營業者。無形商業之一種也。商業以信用爲先尤以保險爲要故各國鐵路公司。凡運輸上一切事務。莫不由公司切實擔保如對於旅客。遇有躭誤等事。必予以特别之便利相當之報償。（見丁編運輸第一章第）三節第二欵）對於行李等件。無清單可查者。則每件之損害賠償。以一 
 
 
 

Page 4

 
 
百五十圓爲度。（日本定百圓以内）動物之價格未曾布告者。則其損害賠償之定例。如 
　馬一匹　　　　一百元　　（日本定七十元） 
　乳牛一匹　　二百元　　　（日本定一百元） 
　牛一匹　　　五十元　　　（日本定三十元） 
　犢辛山羊每匹二十元　　　（日本定十　元） 
　豚及其他動物八　元　　　（日本定五　元） 
　　其餘各種貨物。如有提貨單或他可證價值若干之憑據者。皆照價賠出不待寄貨人之爭。求我國各路。則公司祇有索運費之權利而無保護之義務客。商祇有納運費之義務而不能享保護之權利處處與各國相反試舉例以證之。 
[京漢鐵路章程]  
　　（載客運貨價章匯全中揭出） 
一旅客在途次如有意外不測之事。均與本路無涉。載客章程第七條 
二行李如有遺失損壞均與本路無涉。蓋本路所收之費。只係運費途中看管。乃客人切己之　事。運行李章程第一條 
三貨物如在途次有壞毁焚燒轟繫遣落等事。均與本路無涉。蓋本務所収之費。祗係運費途　中看管一切應中寄貨人自理。運貨物章程第六條 
四動物如遇疾病逃亡及車轎損傷等事。均與本路無涉。蓋本路所收之費。祗係運費途中看　管物件。應中寄貨人自理。（運走獸車轎章程第三條 
　　 
[關内外鐵路行車部告白]  
啓者本鐵路裝運貨客。如不幸致有遭損傷等意外之事。本鐵路概不認咎。特此申明以便周知。光緒二十九年十二月　英文同 
夫肩夫之挑也。輿夫之抬也。雖極小之交涉尚以損害賠償爲其義所當然重大之鐵路公司。反以不負責任爲慣技刋於定章登諸告白然則鐵路之修專。以經濟主義爲日的於便利人民之要旨則未曾計及之也專電 
[電一（北京）]  
　　黄瑞麒參浙撫摺有該撫夙與某樞臣有寅誼肆其奔競遂得是缺到任後毫無振作且一以壓制手叚施之等語 
[電二（北京）]  
　　計學館堂長萬主政上一仿行印度塩稅條陳謂有三利五便年可增課四千餘萬政府頗心動又擬仿行 
今日尚有要聞轉入後頁閱者注意 
按上年度支部派員調查印鹽後曾有礙難仿行之奏 
[電三（北京）]  
　　寗軍鎗斃平民案聞有人奏參請交南洋澈查虚實 
[電四（北京）]  
　　新簡紹興府劉嶽雲度支部各堂以該員向來辦事認眞擬援案奏留 
[電五（桂林）]  
　　桂省雒容猺匪近又猖獗蹤跡詭秘張撫飭黄國屏會同忠字營追勦尚未得手 
[電六（蕪湖）]  
　　皖路洋工程師穆拉改正中國鐵道全圖昨派繙譯周育清進京呈交郵部 
[電七（杭州）]  
　　旅杭粤人倡議抵制日貨即日在會館開會籌商辦法緊要新聞 
[電告皖撫會辦津浦路綫安慶]  
　　督辦津浦鐵路吕大臣因南段路綫改道皖境奏准加派皖撫會同辦理略紀前報專電現悉吕大臣己電告馮帥原文錄下 
　安慶馮撫台鑒洪津浦路綫南段現擬取道皖境初九日由弟會同張　袁梁三公具奏請加派尊處會同辦理奉旨依議除銷奏咨會謹先　電聞海寰印 
[續記嵊縣革命黨獗情形紹興]  
　　嵊縣紳商以革命黨首竺紹康等日益猖獗特派李謝二君來杭約同旅杭同鄉於十二日公舉代表郭丙元李蕉軒諸君面謁新任陳大令要請回明上憲派員勦辦一則己誌昨報現悉代表己與陳大令商定辦法六條（一）面允即日通禀各憲請示辦法（二）擬調查全縣要鎭酌駐精兵若干一面會同民圑如東鄉白鳳嶺西鄉某鎭等要口會同搜勦（三）請窮治黨羽（四）請遴選精明强幹之員如現任某縣某大令其人專辦勦匪事宜（五）請通飭全府各屬移拿會剿（六）由合邑分鄉分都速辦民圑自籌保衞 
 
 

Page 5

 
 
[皖撫電復嚴緝軍火蕪湖]  
　　皖撫馮夢帥接到外部通飭嚴緝私運軍火電文後一面飛飭各關隘遵照一面即電復外部略云寗廣一帶與浙昆連當經遴派委員迅撥防營相度地勢扼要駐紥以堵梟匪竄皖之路現在各屬情形均稱安謐伏查私濟軍火最足妨碍治安准電前因遵即切飭各關隘設法嚴拿益照愼密謹以電聞 
江浙防匪彚聞 
[李能掌供詞]  
　　姚大令昌頤前奉寗藩飭赴太倉州會同吳直牧研鞫匪首李能掌供詞現將訊供情形禀復略謂知縣於初十日馳抵太倉提同李能掌會訊據供伊手下有槍船十一隻徒黨一百餘人並有小頭目衞三及己獲之王二分帶船隻伊與余孟亭夏小辫子管大老窩子夏竹林江北阿四六人俱係梟帮老班彼此並無高下統屬每一老班各有木質腰牌一塊用以放哨糾人牌上刻有同心合力各字樣伊與余孟亭等共有船九十餘隻徒黨一千二百餘人歷次刧輪刧當伊均在塲十一月間先後共措洋一千一百餘元交由殷大王二三次買得槍子六千五百餘顆在沙溪澱山湖陸家橋楓涇及浙江嘉湖一帶共與官兵拒戰十餘次不諱訊之王二即王得勝始猶恃係線勇一味狡賴迨將李能掌提同質証始供先在鹽抽營魏領哨處當勇後由同鄉殷大引進入帮在李能掌手下充當小頭目管帶槍船五隻當勇時曾兩次帮同殷大在上海購買槍子四千餘顆入帮後又在上海續買槍子二千五百顆先後送交李能掌收用李能掌等前做各案伊均在塲助力後李拒捕受傷逃走與伊商允將船存洋槍六桿馬刀一把丢藏距蓬萊鎭五六里小港内後乘問竊取李洋一百五十元逃主上海恐被李能掌尋獲殺害卽赴柘林營報信指拿并將港藏槍刀起獲解案以外並無另犯不法云云 
[瑞督辦回轅]  
　　松江來函云昨日松郡接杭垣電告瑞方伯來松消息戚守即於是夜率同兩縣乘舟赴楓涇迎迓十五日午刻華署又接來電謂瑞憲己自禾回蘇署中接電立由府婁兩署遣員至楓涇迎太守回松　又蘇州來函云瑞方伯己於十四日。晚十二點鐘回省聞瑞方伯本擬於返省後即行赴寗謁見江督面陳清鄉事宜現因急須料理夫人喪務遂擬暫綏赴寗 
[湖紳留寗軍]  
　　南潯鎭紳商聞端午帥因陸軍部檢閱事宜擬將三十五標分駐浙江各軍先行撤防回省特公推劉澂如龐萊臣兩京卿領銜於初四日電商湖府懇請轉詳撫憲挽留兹楊太尊己有電到潯謂此事己詳撫帥梟風未靖寗軍决不調動云 
京師近事 
[樞臣不滿意於吳廷斌]  
　　前魯撫吳廷斌奏因病懇請開缺某樞臣之意擬即請旨批准世中堂以爲袁侍郎不久出京蒞任可不必再多周折不如先行賞假責令暫時認眞經理慶邸甚以爲然遂即照此擬批然某樞臣總以吳署東撫屢屢辦事失當俟吳假滿續請開缺仍擬請旨批准 
[諭徴各部司員圜法說帖]  
　　日前軍機處片交各部院請即轉飭各屬司員核照銅元平價以若干枚换一元之辦法按各該司員之本省並京師巿面情形各抒所見繕具說帖限一月内一並父齊以憑採擇而定圜法 
[粤省又獲大批軍火傳聞]  
　　日前外部代呈軍機處密要電報一封聞因粤省日前又在海面某埠由水師提督薩軍門鎭氷查獲大批軍火數十箱當交拱北稅關扣留并聞此項軍火係由某國商輪載入内地云 
[英國在遠朿商業之衰落]  
　　太晤士報云西二月英國商部報告遠東商業情形仍有衰落之象前月棉紗粗布出口至中國者約少四十五萬磅以上至日本者約少四萬七千磅銷售中國之疋頭洋布亦未起色以前西二月計之共出口四千六百八十萬碼而一千九百零六年時曾至七千一百萬碼相去甚遠出口至菲獵濱者亦見减少惟與荷屬東印度及日本兩處之贸易似有增加每處約多三百萬碼英屬小吕宋亦增四百萬碼竹布出口至菲獵濱者稍形减色絨布及下等織品之往中國者亦减少八十萬碼日本亦大减惟羊毛織品尚優運往中日之絲疋銷塲亦均見減少中國約少購四萬碼日本約少一萬四千碼近兩月來至英屬小吕宋之煤亦大減船上所用之品及汽鍋等物之運至日本者亦少惟織布機器近來所銷極多至於入口之物中國之茶仍有二百萬磅中日入口之絲則不甚多自英屬小吕宋所來之糖較前己減惟彼處之錫及菲獵濱之麻入口頗增較前相去至五百　之多西報譯要 
[日本對於抵制日貨之近狀]  
　　字林報載十五日東京電云日日新聞紙斥中國之抵制日貨爲排外主義并謂適足以召亡取辱又謂日本之贈彩發賣棉紗實爲識見之短淺更有數報謂此次之抵制有外人從中慫恿又有倡議裁減棉紗出數者議論紛騰莫衷一是而反對者則詆此種見識爲短慮云製糖業各廠亦在會商減少出貨之數 
[俄國經營黑龍江政策]  
　　字林報十五日倫敦電云俄國議院己宣布 
 
 

Page 6

 
 
敷設黑龍江鐵路之議案同日東京電云俄國派駐黑龍江總督己出示禁止外國工人入境華工則不在此例十五日文匯報柏靈電云巴黎台姆泊報著論評議俄國敷設黑龍江鐵路一事適足使其經營亞洲之政策漸形退落云又電云俄國議院己將黑龍江鐵路之議案通過贊成者占全數三分之二此路擬自黑龍江支流石勒喀河旁之納欺斯喀（譯音）鎭起築 
[中國債劵發買]  
　　文匯報十五日柏靈電云匯豐銀行又在英倫招募中國五釐息債欵以九八零四分之三發賣 
[俄后召見華使]  
　　字林報十五日倫敦電云中國駐俄公使薩蔭圖及其夫人近經俄后召見 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要摺 
[度支部會奏新疆茶務公司辦法摺]  
　　奏爲遵旨議奏恭摺仰祈聖鑒事伊犂將軍長庚奏籌議新疆茶務劃清界限先就伊塔集立公司暫行試辦另立票額完納課釐一摺光緒三十四年二月初六日奉硃批該部議奏單併發欽此欽遵由軍機處鈔交到部據原奏内稱奴才前請設立新疆茶務公司係統新疆全境而言現在細加察核茶務有關甘新兩省厘稅奴才曷敢因舉辦公司致與兩省厘稅相妨即湖商營運多年亦宜量加體恤惟伊塔爲西北緊要藩籬茶觔有關蒙哈食用不能任聽利權外溢况伊犁茶稅向歸將軍督察經理例有專條又經度支部議奏奉旨允准在案自應欽遵辦理奴才一再籌思若於湖商力所不逮者設法挽救而於湖商力所能及者仍聽運銷則邊氓得免缺食而商情亦可藉資體恤兹擬專就伊塔兩處設立公司先行試辦其行銷處所即以伊塔兩城所屬廳縣滿漢各營及蒙古哈薩克各部落爲界此外新疆南北各府廳州縣地方仍聽湖商銷售庶於湖商營運不至過受虧損而甘新課厘亦不至另費周章似此劃清界限於規復舊章之中仍寓並行不悖之意總之奴才欽奉諭旨籌餉練兵擬就本地所籌之欵以爲本地練兵之用係爲新疆保守邊域起見並非欲與湖商爭利當亦識者之所共諒現就伊塔歲需之數通盤核計擬先請三百五十票試辦一年察看銷路旺衰再行酌定票額另行具奏所請之票援照晋票成案每票抵引五十道每引照例配茶一百觔附茶一十四觔由伊犁將軍在部請領發交糧餉處轉發公司承領每票應交正課銀一百五十兩照章於公司赴將軍衙門領票時先交二成其稅銀一百兩釐金九十三兩六錢亦照湖商成案俟運茶到境與所欠一成正課一併交清似此預算每年可收課厘稅銀十萬餘兩亦足以濟邊軍緊要之需至湖商應交課銀本年正當甘肅茶商换票之期彼此並無轇轕即無庸另與劃算應請查照例載伊犂茶稅之案將伊塔茶務公司所收課厘稅銀統交伊犁將軍署庫存儲可否即照舊時搭放官兵俸餉之例抵充練兵餉需分晰報部核銷出自聖主鴻慈謹將酌擬辦法章程繕具清單恭呈御覽請飭部核議立案等語度支部查伊犂茶務自伊犁將軍言之則以爲伊犁自行採運可以接濟民食開濬利源自陜甘總督言之則以爲伊犁自行採運必致侵佔甘肅湖商引地有礙甘新兩省課厘彼此各持一議數年不决光緒三十二年八月伊犁將軍長庚電奏請設新疆茶務公司始經臣部議以該將軍擬創公司係爲興利便民起見應准設立惟湖商在伊犁營運多年亦宜曲加體恤勿令過受虧損請飭該將軍妥籌辦理其公司試辦規則與行銷處所界限即行詳細奏明立案等因奉旨允准在案今據該將軍奏稱新疆茶務有關甘新兩省厘稅曷敢因舉辦公司致與兩省厘稅相妨即湖商營運多年亦宜量加體恤若於湖商力所不逮者設法挽救而於湖商力所能及者仍聽運銷則邊氓得免缺食商情亦可藉資體恤擬專就伊塔兩處設立公司先行試辦其行銷處所即以伊塔兩城所屬廳州縣滿漢各營及蒙古哈薩克各部落爲界此外新疆南北各府廳州縣地方仍聽湖商銷售庶湖商不至過受虧損甘新課厘亦不致另費周章等語查該將軍擬設伊塔茶務公司另立票額旣據原奏聲明湖商不至過受虧損甘新課釐亦不致另費周章自應准其先行試辦所請援照晉票成案每票准抵引數曁生引配茶觔數並先後完納課稅厘三項銀數以及請將該公司所收課厘銀統交伊犂將軍署庫存儲照舊時搭放兵餉之例抵充練兵餉需均核輿成案相符應請一併准如所奏辦理惟該公司行銷引地必須詳細指明 
 
 

Page 11

 
 
方可無虞牽混原奏但稱行銷處所即以伊塔兩城所屬廳縣滿漢各營及蒙古哈薩克各部落爲界未免過於籠統請飭下該將軍查明該公司行銷引地究係某廳某縣某營某部以及四面交界處所及轉輸道路經過關卡逐一聲覆明晰附以圖說並即酌擬票式及票内應註引地茶法各項字樣一併送部核定刋印荼票頒發該公司以憑運銷（未完）分類新聞 
政界 
[查禁私運煙膏入港廣東]  
　　粤督張前日札行司道略云日前准外務部敬電内開禁煙事香港烟膏禁止運入華境曾向英政府籌商得復彼此互相應允各行設法自防在本境私入之弊於上年十月間照會英使復允在案兹英使照稱准港督咨此事俟華政府將所許辦法妥爲實行之文到後方能擬備禁癯港膏出口入華之法規等語應請於此辦法加意斟酌如何禁止煙膏由華入港之贸易並示復等因查香港熟膏運入華境銷售爲數極鉅彼允設法禁止是於禁烟之舉實見贊成獨煙膏由華入港之贸易未知將來情形若何務希迅速設法籌禁切實施行並一面出示曉諭商民是爲至要並即電復等因到本部堂准此當經劄行九龍關巴稅務司詳細查明有無烟膏由華人入港贸易將來如何情形申復核辦並分行各司局處查照在案兹據巴稅務司申復香港熟膏係歸商人承餉專賣向禁他處煙膏入口搜查極嚴並無明販赴港贸易之事惟港膏每兩售價三元以上較之内地膏價貴至兩倍走私之人貪利暗運在所不免且多由上海潮州西江附大小輪船帆船而往等由前來查香港熟膏旣據查明歸商承餉專賣向來搜查嚴緊並無内地煙膏明販入港贸易惟彼此烟價貴賤懸殊走私之人貪利暗運在所不免應即通飭各地方官隨時密查務於起運之先嚴行禁止並責成關釐各卡及稅司於一切往港船隻實行查搜母任再行私運如走私之人不服查驗即行扣留罰辦並將緝獲烟膏全數變價充賞此舉於禁煙一事關繫甚大必須實行禁絶斷不容再行暗運除出示曉諭並分行各地方官一體遵照認眞辦理外合就札飭札到該司即便遵照辦理（靑） 
[吊銷膏店告條蘇州]  
　　蘇省自治會紳士蔣炳章等因蘇城膏捐自郭廷楨包辦後竟擅出告條准令各膏店各設燈吃實與禁煙政策有礙爰於日前禀知蘇撫奉批略謂前據該董郭廷楨擬呈條陳内有准各膏店設一燈一榻一節當經批駁乃該董竟擅出告條且有准店自吃之語實屬謊謬仰禁煙總局諭飭該董迅將前發各膏店之告條一律吊銷一面嚴密查察如有私賣燈吃之户即行拿辦並將房屋發封充公以昭儆戒（眞） 
[崇明縣擅給米照獲咎蘇州]  
　　蘇臬朱謙訪申詳督撫略謂查崇明米商赴常昭買米前經詳定自上年十一月十五日起改由牙釐局給照厘局即由本署司督辦將照發交崇明縣隨時塡給原所以便商民而杜奸商私運出洋之弊乃崇明縣初則飾詞朦禀仍請由縣給照可見改給局照於該縣書差有所不利當即批駁近據崇明商人來局禀控赴縣領照每石需費洋五分昭文縣騐照加給聨單又復索費留難種種妄爲情殊可惡今又據江隂縣來詳江邑高義和米行持有索明縣舊照兩紙共塡二百石聲明赴錫金等處辦米深堪詫異崇邑食米向來祇准赴常昭辦運從無至錫金内地購買且照内無江隂字樣爲期又歷四月早己逾限安能赴江運米其爲藉照私運出洋無疑崇明縣不將舊照追回一任書差弊混致該米行膽敢嘗試實屬玩忽己極應將崇明縣陳令守　記過一次以示薄懲至該行主高讓儉借照影射明係積慣私運理應嚴辦僅擬管押一年不足蔽辜應查明有無功名吊照詳革再予監禁年限以示懲儆（商） 
[電請派輪拖帶鹽船鎭江]  
　　督辦儀棧徐厚餘觀察接大通督銷來電謂蕪湖宣城存鹽將罄脫檔堪虞請飭商赶速掣運濟銷等因當即飭由本棧分别行催一面電復皖局速派小輪前來遇有鹽船隨時拖帶前往（而） 
交涉 
[賠償日商運米之損失湖北]  
　　日本去歲因災在兩湖購米三十萬石内中有二萬餘石運至日本己經發霉熱變而日商受此虧損竟聳恿駐漢日領向趙次帥交涉要求賠欵六千金一再力爭始議定湘鄂兩省分認二千多各認千金亦近今外交界之怪狀也（音） 
軍界 
[防勦梟匪雜誌鎭江]  
　　淮北緝私前營管黄都戎聞興泰一帶有客梟嘯聚肆意滋擾當即親率砲船馳往緝拿瓜洲之北三汶河莊董王大元以近來梟匪充斥爰即募捐雇勇設立巡查局現己開辦署高郵州知州慶直剌多於十三日督率師船弁勇赴下蕩三多一帶查緝梟匪（而） 
[派委淮北緝私營分統鎭江]  
　　淮北緝私水陸各營統領李定明鎭軍現經江督飭令添募兩營扼要堵紮其原部各營分紥淮北地段綿長尚慮不能兼顧爰札委補用直隸州知州王曜爲該營分統所有巡緝一切事宜仍由李鎭督同經理（江） 
[陸軍小學招生安慶]  
　　安省陸軍小學現届招攷三班學生之期計定額七十名日前該堂總辦王觀察出示招攷格式並申明須由原籍地方官攷試合格給咨送考定於五月中旬齊集省垣聽候擇期考驗（孔 
[陸軍衞生學堂將考畢業南京] 　　 
　　南洋陸軍衞生隊學堂速成科學生係由各標營挑選學習去歲畢業後除將優等各生派赴各標營充當醫目外尚留次等十名在堂補習現又届畢業之期該堂監督左觀察己移請督練公所查照辦理矣（商） 
學務 
 
 

Page 12

 
 
[安定學堂之成蹟杭州]  
　　杭州安定中學堂係胡紳藻靑獨力創辦規模宏遠教科完善爲省城各學冠旋以商業競爭日烈復於去歲添設銀行簿記各科現因興業銀行擬在滬漢兩埠設立分行經本届股東會决定所有兩行職事即調該堂各學生分往兩埠實地練習故缺額各生己發廣告招補聞報考者非常踴躍（乎） 
[黜退教習自開女學南京]  
　　旅寗女學前起衝突經江督將起釁之吕惠如女教習及某學生黜退風潮始息刻吕女士要請安徽同鄉資助欵項自開學堂並使己革學生暗招未革學生多名來堂肄業聞己賃定絨莊寗垣第四女學舊址不日即須開校（新） 
[學務課長撤委蘇州]  
　　蘇省學務總匯處會計課長兼總務課長某君兹經毛提學撤委飭令該處提調徐惠齋剌史暫時兼任（出） 
[申送中學畢業生蘇州]  
　　蘇州府中學堂卒業生汪懋祖胡道成陸寅陸鴻燿石立等五名經毛提學面試合格昨特照會蔣監督一律申送高等學堂肄習（命） 
實業 
[會議汴路辦法河南]  
　　汴省鐵路總理劉少巖右丞己於日前由京抵汴當經恊理王太守祖同研究會會長景大令啓驥前往晤商一切聞工程師己由協理袁參議在天津聘訂約四月間到豫先往勘估潼洛路綫一面會商汴撫林贊帥飭屬將鹽斤加價從速實行舉辦至各屬所認股欵其繳納期限曁如何儲蓄生息各辦法俟擇日大開議會再行核定（丹） 
[派員赴部商議路政漢口]  
　　湘撫岑堯帥因湘境粤漢鐵路糾葛之事甚多特委知府林冠靑太守赴郵傳部請示辦法林守己乘輪抵漢當換乘火車北上（水） 
[商辦公司不准豁免釐稅武昌]  
　　湖北枝江縣職商周家駟等集資在枝邑羊溪地方開辦織布公司計東西二廠以分别男工女工近因該地年少之人往往來廠嬉遊調戲女工周等特具禀督轅請出示保護並懇將所販機器免收釐稅趙次帥以惡少來廠嬉戲易亂女工心志自應准予出示嚴禁以維風化至機器經過關卡仍應照章納稅未便准予豁免怀批飭遵辦（水） 
雜記 
[親兵搗毁戲園蘇州]  
　　十四晚有藩署親兵數人至閶門外春仙髦兒戲園觀劇不給看資賬房某甲大聲喝阻茶房等亦出言辱駡各親兵老羞成怒遂拍案吵閙該戲園當唤巡警前來將各親兵拖出是時適各營勇丁咸在城外迎接藩憲各親兵即唤集數十人前來衝進戲園任意亂打將檯發什物碗盞洋燈等項全行搗毁一時看戲者相率奔逃人聲鼎沸後由捕房捕頭卾爾徃飭派通班巡警前來始得解散次日該園主禀請工程局陳大令轉禀藩憲飭令吳縣王竹坡大令澈查究辦（合） 
[生母殺女駭聞山西]  
　　晉垣有某甲者日前携子赴天津謀事遺留妻女於晉女年甫十二齡時赴鄰舍嬉戲一日忽往鄰舍某乙家中乙妻素不安分與人通姦適被該女撞見喧傳於外乙妻恨甚尋至女家與其母大閙數次據稱非傷其性命不可未幾母謂人云正在無法之際祇得將女首送去完事不料甫及三日（二月二十八日）竟有野犬在旱西門任孀婦田内銜女首赴縣署衆共逐之復還原處旋經鄉保呈報首縣陸大令守文即傳任孀婦到案追問尸身竟無下落蓋此中之原委一時殊難訊得也（爲） 
[吳縣拿辦訟棍蘇州]  
　　訟棍姜廷標在道前街開設長春客棧本月十二夜突被吳縣王竹坡大令親帶差役到棧將姜拘去一面諭令住客迅即遷出翌日將棧發封其封條上標有包攬詞訟遇事生風等字樣聞因寳山縣爭奪沙地一案牽涉是以奉上憲諭飭拿辦（七） 
[楊中翰過漢漢口]  
　　湖南楊哲子中翰度去冬由東返國政府曾擬聘爲顧問幕僚時楊因事覊累早經謝絶昨某某二軍機又復合詞電聘并許以事事悉從其志且禮幣甚殷義實難郤故楊己於本月初乘輪來鄂暫庽漢口迎賓館内聞擬謁見趙次帥即趁火車入都（也） 
[惡搗虐妓之慘酷鎭江]  
　　惡搗某氏前日將妓女林佩紅手指全行剪去事爲丹徒縣王大令所聞即派差拘提該搗到案儘法懲治（子） 
[紀事]  
[嘉定殺子殺妻奇案（續）]  
　　（西陽來稿） 
三月初三日。天未明大雨雷火繞其室。祖若父大懼當天叩頭。自明無他。又問三和有無曖昧。三和亦曰無。雷火燬其酒罈八。或曰三和己藏毒藥。畏雷乃棄之。初五之夜。甲氏發羊頭風。三和與其母若妾。以繩扣其頸。縊死之舌外垂寸餘。不可納以剪刀斷之。又移尸至河邊。砍沈之作溺水狀。方逡巡間。鄰右趨視者踵至。乃不果沈。而凶名大噪。氏之家屬聞信來。檢其頸繩痕纍。檢其喉。剩舌根不及寸。氏父奔縣署擊皷喊寃門丁怒其無禮遽批其頰無算氏父抱頭竄出益悲憤而族人來者益衆。近地無賴子亦附和之。　集凶家先焚氏奩。繼焚妾匲。適三和之母匿閣上。曳出批其頰。縶之尸足。責問致死狀。母供認不諱。並責訉看護之村嫗。則曾得三和贿洋一百元乃亦縶之尸足。而三和及其妾。則逃匿無蹤。尸族憤不洩。搜其器用財賄。付之一炬燼餘之綢布銅錫。被人拾去者。猶值數十金。而尸身尚未殮。尸族亦不再報官　驗。縣署近在咫尺縣。官漠銇知也 
　　外史氏曰。三和因暱一妾。殺其子。殺其妻梟獍不若焉。三和無足論。吾所欲論。者則有四端。 
　　三和殺其子而寃其妻。妻族並不詰問三和娶妾。夸耀倍於娶妻。妻族亦不詰問。而又設筵欵妾。冀其稍動天良。不爲氏害。此爲妻族之　頇　　三和娶妾。謀諸縣署代書某某。恐地棍滋事議用縣差保護。未果乃用營兵四名。或曰。無賴假充也。但不知號衣何從來此爲營　之　頇。　 
　　雷擊者觸電也非有神也爲格致家所公　然三和家之觸電。若有神若無神。以爲無神。何以電與惡機相應。以爲有神。何不擊死三和。乃猶故縱之以致甲氏。而後敗其家。此爲雷神之　頇　　縣署距三和家。數百步耳。娶妾呈案。不知若何批示。尸父擊皷喊寃。門丁擅批其頰。致痛憤益深。其勢横決。不可収拾。縣官在署。一無聞見。此爲官場之　頇。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（二十一）]  
　　思極乃登一新聞紙之告白謂某號之晚自。康沙爾第一次火車開至倫敦之際有一服飾若何年事若何之女子雇一馬車馳。往他處今。此馬車之御者見。此告白以後能。至某處之旅館報。告其雇往何處者賞二十磅此告白之賞格一出。立有一潑特林馬車行之御者。至范立生處。報告曾有一年貌與告白相等之女子。雇坐其車。而至雀姆斯之旅舍。此雀姆斯旅舍者。在大禮拜堂之左近。爲倫敦最僻靜之旅館。范立生聞此御者之言大。喜以爲此女子必與彼男子預約相會於雀姆斯之旅舍中今。吾乘其不意立。往捕之果。此案之罪人得者吾。之名譽且高出於倫敦偵探之上范立生思至此甚喜此告白之有益立。出二十磅犒此御者而再詣警察署中請。派一本署之警察同。往拘捕 
　　雀姆斯旅舍之四十九號。有一少年之女子。俯首獨坐張口力嘘其氣以手抵案錚。然有聲似有絶大之仇恨横積於心經之中輾轉而不能解脫刹那之頃范立生推門入矣一倫敦之警察隨其身後屹。立於女子之前女子立舉其首見此范立生者。偕一警察服式之警兵。闖然遽入乃不知其何事。驟聞范立生口中發。出一種嚴厲之音吐以謂女子曰密司卽海倫伯爵之女公子名。雪蘭者乎雪。蘭乍見此警察隨范立生而入己知必爲康沙爾旅店之事無疑顧事己至此亦。殊不懼毅然答之曰吾。卽雪蘭海倫君。輩來此何事范立生朗然應之曰。密司是否即爲羅加喀勒夫人。今羅加喀勒安在。雪蘭聞范立生言及羅加喀勒之數字驟變其和易之面目力。引其目怒視范立生曰君。輩不應稱我爲喀勒夫人第稱爲雪蘭海倫可耳吾頃間問君輩來此何事君。何以不答吾之問而間及此羅加喀勒者何故君。輩不俟我之許可而遽入一女子之室於律乃大不應且在例君亦無向我詰問之權力范立生聞此女子之言仰首而笑立自懷中出康沙爾警長之拘票鞠躬以呈諸雪蘭海倫之前謂。之曰喀。勒夫人此。一語乍自出范立生之口雪蘭紅被其頰歘。然自椅中起立怒。謂范立生曰吾頃己告君水應稱我爲喀勒夫人今。何以如是之無禮果。君再以喀勒夫人之稱謂加諸我者吾必擯君於門外 
本埠新聞 
要事 
[中國電報股商禀郵傳部禀稿]  
　　具禀職商分省試用道胡琪商部二等議員嚴義彬二品頂戴候選道陳作霖二吕銜候選道張坤德候選知府蘇德鏕候選知府丁維藩分省補用知府邵廷松指分直隷州知州何世模候選同知吳祖濬員外郎銜何世琦分省試用知縣陳薰員外郎銜何世棨前江蘇補用直隸州知州吳澐分部主事陳宗浩分省試用知縣王德基候選知縣胡志鵬同知職銜謝綸輝分省試用縣丞楊聨綬貢生丁崐禀爲風聞電股貶價歸官商情惶懼請照商事公舉董事以釋羣疑事竊維中國實業不振極矣其故由於商民多所顧忌不敢輕擲其貲實則官民之間法律不備不足以堅商志之信從使懽忻鼓舞以集事蓋慮害之心切於圖利人情大抵然也電報局近四五年來每股派官利十元餘利十元股商以其息餘可靠且係奉特旨准商附股之業故皆視爲不動之優産爲世世子孫計多有以二百餘元爭購未得者日者乃忽紛傳大部有貶價收股之舉其貶價之法則將應派光都三十三年之官利餘利減發令股價自落郵部即可按所落之巿價全數收回是說也商等聞之未敢深信以爲朝廷近者屢下恤商之詔旣設專部以維持之復頒爵賞以招徠之海外聞風傾心内嚮豈有己成之局不加保護反摧抑之以貽人口實者明知大部洞曉時事斷不出此雖然巿虎之說智者以爲妄愚者惑焉不亟明白曉諭商情震恐巿面摇動糜知所届且近年中國經濟界因歷年賠欵輸出及洋貨統計輸出爲數甚鉅華商資本益形竭蹶每持此項股票向中外各銀行抵押以資周轉按一分年息一分餘利每股可押銀百八九十元倘此說傳播中外皆知各銀行勢必催逼取　而商人無力則不能　有力亦不願　其尤黠者難免不藉此倒閉希嫁禍外人夫外人豈甘心哉損一而償十猶以爲未足况所失者不止此乎交涉紛紛由兹而起外辱國體内喪主權大錯鑄成欲救無術此則商等所鰓鰓過慮不得不披瀝一陳者也商等攷各國商立公司亦有改爲國有者然皆按目前之時值預計將來之利益加價購取官旣不抑勒民自無怨咨此無他彼有公舉董事以爲之樞對内對外皆取決焉伏讀光緒二十八年上諭該局改歸官辦之後其原有商股不願領回者准照舊合股等因欽此是明定爲合資公司無疑矣今也欲釋羣疑莫若遵商律第四節第六十二條令股東公舉董事一改向者由官札派之舊蓋由官札派董事無護惜股東之意股東亦無信任董事之心訛言一生驚疑罔措若由股東公舉則利害與共聲氣相通一切情形不至隔閡雖有不根之說不足熒惑聽聞裨益大局良非淺鮮商等雖自爲計亦未始非仰體朝廷培養國脈之心爲此迫切上陳伏乞　大部主持商等按照商律選舉董事以維信用之處伏候批示祇遵不勝屏營待命之至謹禀 
[讞員不認示禁誘賭爲不合]  
　　公共公堂寳讞員前以北河南路 
 
 

Page 19

 
 
有俞姓兄弟二人誘人賭博嗣因查悉二俞入籍西洋未便拘拿是以祇出示諭禁止而西洋領事博常業君以二俞原籍粤東入籍西洋係在北河南路開設猪毛店素來誠實從未誘賭未將告示簽字並函致滬道請飭廨員以後遇事務須審愼辦理兹寳讞員以此事係接工部局董事雷福森君報告旋因入籍西洋致未拘提改爲示諭並無不合之處日前己禀復滬道請爲轉致西洋領事查照 
[松滬定期開車]  
　　蘇路公司以由至松軌道現己安設工竣定二十日即須開車恐無知鄉民頑童或有抛磚擲瓦以及暗置石塊等情故特函請滬道札飭上海華婁等縣出示諭禁 
[公梁參議]  
　　昨午江蘇教育總會上海勸學所滬南商會分所上海總工程局各圑體在工程局開會設筵公　升授外部右參議前任蘇松太道梁孟亭參議各致頌詞以表盛情梁參議亦答詞致謝下午三時始各盡　而散 
[澈查驛站遲誤要公]  
　　道署於去年十二月十五日曾奉江督飭查匪黨私運軍火密電即札行各府州一體察查而蘇州府何太守以此項排單塡明於十二月十五日亥時發遞直至十九日早始到即札行元和縣澈查一面禀請臬司通飭查究兹上海縣馬快薛順等己查復縣令謂此項排單於去年十二月十七日到嘉定站復到鎭洋站十八到崑山站十八亥時到姑蘇驛因城門己閉不及投呈次早投送府署等語現李大令己禀復臬司察核矣 
[催撥醫學生經費]  
　　上海德文醫學堂曾由江督飭派鄭廷棻等八人入堂肄業所有該學生等需用經費每名生年由江南財政局撥洋二百元迄今尚未匯滬昨滬道己詳請飭撥以應急需 
[江督飭募捐欵]  
　　江督端午帥以江北災振用欵不敷奏請展限捐輸一年己奉允准昨滬道奉江督抄奏札知當即轉行所屬飭將七項常捐勸令紳商商迅即捐輸 
[請將惠和商船啓封]  
　　閩商木行主李芝蘭虧欠寗波福建等各錢莊往來巨款曾由上海商會移請滬道函致新關稅司飭將該木行之惠和商船扣留發封以便將船售賣公攤在案兹各錢莊己將惠和船拍賣得銀七千兩分攤欠欵一面仍請商會禀出滬道轉請稅司將惠和揭封檢發船片俾買主具領完案 
[禀催提回梟黨]  
　　己斃世梟夏竹林之同黨薛阿四即小阿四前經中西探拿獲並抄出金飾等贜及姘婦徐何氏曾紀前報兹由華亭縣張大令派差投廨禀請帶回未奉中西官允准昨晨該差復至公堂禀催讞員寳大令商之美白副領事諭候照會捕房商請將薛梟等送廨再行解回華亭縣訊辦 
[木匠毆斃同業續誌]  
　　木匠王瑞生顧良卿毆斃同業張根祥案己紀昨報昨晨包探李星福帶同屍兄張根荃見証劉小狗並王顧兩兇犯解廨請究讞員寳明府與美白副領事會訊張根荃供住浦東胞弟根祥在滬爲鋸匠今被王瑞生顧良卿毆斃求請伸寃見証劉小狗供張根祥因失鋸刀向王顧兩人索取在新馬路鳳仙園茶館内被兩人兇毆撲地斃命是實包探李星福投稱己由上海縣驗明毆傷血海確係致命訊之顧良卿供瀏河人年二十八歲張與王瑞生扭毆倒地身死小的並不帮兇王瑞生供吳縣人年二十三歲因張誣指竊取銼刀在鳳仙園理論張即扭小的髮辫行兇詎伊自行跌撲即時斃命求恩中西官判見證劉小狗交保候訊王顧兩兇犯還押捕房候函商上海縣核示 
瑣事 
[城内]  
[密查虹口賭徒]  
　　滬道蔡觀察訪聞虹口胡家木橋一帶賭窟有各署差役得規包庇尚未除盡是以特派某偵探將各賭棍姓名查明密呈以便照會西官會同查拿期除民害 
[派員下鄉騐屍]  
　　西南鄉虹鎭二十三保四十七圖五里地方有無名男子一名倒斃路傍地有血跡求請蒞驗昨晨李大令即札委主簿孫立幹少尹蒞鄉撿驗實係生前氣喘急病跌傷右耳輪以致流血滿地遂命棺殮標封發壇聽候屍屬認領 
[官事]  
　　雲南候補道莊籙巡警局國際兼交通課員候選知縣雲鵬四川試用知縣李葭榮試用通判黄念慈試用縣丞謝硯池昨均到道禀見浙江候補府經歷姚維善禀銷清丈局差改過局委員馬鍾珣禀知到差會丈局帮辦吳祖鑑禀知卽日到差新委出口局委員鐵林禀知到差　候選布政司理問唐寳亷禀銷德文醫學堂照料差候補知縣王敬銘辭行赴蘇南巿 
[加抽車捐]  
　　總工程局昨出車輛加捐告示云本局轄境内之各項車輛分别納捐領照以補地方公用迭經示諭照行在案現經本局重行厘定自四月分起東洋包車執照每季納捐洋两元小貨車執照每月納捐洋一元大貨車執照每月各捐洋两元小車執照每月三百二十文東洋車執照每月八百文恐未周知特示 
[追繳欠欵]  
　　集水街和茂隆雜貨行主陳士鏞倒欠逃避兹由恒來義成等藥材行公禀總工程局請追貨欵銀六千零四十餘两昨孫明府己派探查緝矣 
[知照竊案]  
　　積竊陳贊仙聞小徽州倪阿龍即小南京前因串竊銀表分贜不匀與陳惠先即小常州爭被論南區巡士抣解工程局分别責押兹陳惠先己因病釋出昨日公共租界新巡房捕派中西探至局稱陳等前在垃圾橋某客棧竊得皮箱一只内有現洋十八元及皮衣等質在南巿某典得洋一百元特先知照俟捕頭禀明公廨將一千人移提訊辦 
[緝獲巡士]  
　　蘇路公司巡士徐濤抛差私逸現經該公司緝　送至工程局請爲究追警裝膳資 
[究辦拐婦]  
　　西門外馬李氏之女鳳珠己許姚姓爲室去冬破鄰婦潘阿根串同姘夫周三泉等騙出賣於浦東人陳阿弟　妻得身價洋一百八十元李氏得悉逼令潘阿根同至浦東將鳳珠領回遂扭控西區解至工程局訊判潘戒責四百下押交身價鳳珠交母領回 
[私售洋烟]  
　　商圑會友在斜橋查獲私設烟燈之張春生烟客張瑞和同烟槍六支由西區解至工部局訊判春生戒責一百下一併交保烟具銷毁 
閘北 
[一婦兩夫]  
　　吳勝龍控夏金秀拐佔伊妻倪氏並子女各一昨由巡警總局孫裁判復訊夏與倪氏供稱憑吳之表舅父莫小連爲媒轉嫁八年生有一子質之吳勝龍供無莫姓表舅父實係拐逃求究判將所生子女並倪氏交吳領回夏與駭氏所生之孩交夏具領仍飭提莫小連到案澈究 
[竊纒訟]  
　　楊惠惠控楊木木竊砶紏葛一案前奉巡警總局裁判員訊得事屬細微諭飭罷訟在案兹又到局互控汪總辦即批飭浦東二路巡官查明秉公訊斷以清料葛 
[僞單抵洋]  
　　歸桃桃投巡警總局控張阿弟劉錫江楊秀甫串將僞　偕洋催　不理裁判員孫大令准飭查明傳訊 
 
 

Page 20

 
 
[西國節期]  
　　今日爲耶蘇受難日期又值西歷上元令節昨日駐滬西官特照會公廨停訊一天 
[叔嫂涉訟]  
　　甬人徐文桂圖佔伊嫂劉氏家産不遂　黨　取金飾並將氏毆傷由氏控經捕房於昨晨解廨請究中西官以原告未到將徐斥釋後由原告投案具禀諭候飭差傳訉 
[蟑螂頭搶取金押髮]  
　　吳陸氏控流氓胡阿雙即蟑螂頭搶取金押髮由探劉森堂查獲解廨訊究　押西牢半年期滿驅逐出境 
[邢學徒私典銅香爐]  
　　學徒邢是煜竊取　其考銅香爐付質一案由探解廨判押改良年三月 
[洋商控告沈少堂]  
　　德商克魯森洋行控沈少堂定貨不出昨由差探傳沈到廨寳讞員商之西官判交保訂期會訊 
[蕩婦寃枉小東狗]  
　　蕩婦陳阿三控小東狗搶取金飾田探解廨訊不承認判押候查明再訊 
[强搶綢衣]  
　　　金福控流氓胡阿大搶取綢衣由探解廨訊明屬實判押捕房三禮拜 
[串竊金表]  
　　某洋人控待者蔡采利朱林安串竊金表昨又解廨訊實各押捕房两月 
[賣幼孩]  
瞿蕭氏控張阿桂拐賣幼孩昨由公堂提訊張不承認判押候補提人証冉訊 
[搶挖耳]  
　　流氓陳阿福搶取朱吳氏金挖耳由探追獲解廨訊供不諱判押西牢半年 
美組界 
[一息尚存]  
　　昨有　東漢在楊子路碼頭失足落河經舟子救起己奄奄一息當即交捕舁送同仁醫院醫治 
[恐有别情]  
　　李朱氏伍阿彩同至捕房報稱家住新氓浜路昨晚有流氓阿祥入室調戲不允反紏潑婦多人來家兇毆捕頭諭如彼再來准予鳴捕送究 
[幼孩何往]  
　　西華得路陸四記投報捕房失去四齡幼子名毛毛乞代查緝捕頭准之 
[流氓就獲]  
　　流氓寳寳前在嘉興路强搶周天壽綢衣皮褂金戒等物昨己由探緝獲拘押捕房送究 
法租界 
[鈞昌洋棧失火案訊結]  
　　鈞昌洋棧失火一案己由公堂會訊十一次尚未定斷昨又集訉龍仁律師稱鄭子雲棧房祇保火險銀五百两若謂其與存貨之家串通縱火則大荒謬試問貨是客家之物保險賠欵與鄭何涉即此可知鄭决無串通縱火之理請堂上公鑒旋由逹貝拿律師投稱朱世恩上棧之泥實有四千二百尺共計七十二棬先由捕房在火場檢出十三捲估價每尺三錢後請公正人復估每尺值銀一　共值四千二百两現保險四千两並不溢出至汪秀甫之士確於保險後始知實係蔴料不甚值錢現汪自願不賠並無不合榮大所保之蔴袋計銀一千两估價值銀六百两今亦祇須照估價賠償乃各保險行以各尸所保之貨均不值所保之數實未思各貨焚去大半所檢出燒剩之貨豈能再可歸足原保之數耶且保險時掮客攬保則愈多愈好一經被灾行家又多方挑剔試問所保之貨如果不值所保之數當時何不理論遽肯承保兹查各户之貨均是實在須各險行照數賠償而在押之李宏賓汪秀甫朱世恩俱己押有半年餘旣無縱火憑証應請交保開釋聶司馬然之准予所請是案即作爲訊結候下期堂諭定斷 
[典夥罰洋]  
　　源豐當誤收天主堂所失衣服由公堂往查狡賴不認昨傳典夥汪敬之到案判罰洋三元充公 
[車夫送縣]  
　　朱洪寳周叔喬两車夫串將通州師範女學堂女教習余十全之考籃竊去經公堂訊押日久昨又提訊仍不供認判一併送縣訊究 
國外新聞 
[美總統注意國防]  
　　十五日倫敦電云美總統羅斯佛近致一特别公牘於國會請速籌欵添造最新式之大戰艦四艘文中詳論仲判之約不足恃以海牙和平會之限制軍備主義己形其不適用美國當兩大洋之衝若每年祗添造戰艦兩艘尚不適宜又謂使美國受辰而不能一怒則國勢必貶而不能與世界列强抗衝矣立國最要之舉在求自衞之策耳 
[東亞郵船會社增添資本]  
　　十五日東京電云東亞郵船會社之資本前爲日洋六百五十萬元今己倍之 
[德相宣告政見]  
　　十五日倫敦電云有在羅馬謁見德首相蒲羅親王首相云列强今日對付馬基頓利亞之政見惟冀調和於英俄改革計畫間耳又謂德國對於培而千問題以维持列强之同一爲上策以上譯字林報 
[美艦隊行蹤]  
　　十五日紐約電云美國艦隊己於今日行抵森大角該埠人大爲歡迎各艦聲勢頗爲壯武云 
[抱斯登火災餘聞]  
　　十五日紐約塌云世界各處振濟抱斯登之災民者甚衆經理振務之委員云現己足敷給發矣以上譯泰晤士報 
[德皇滯留柯夫]  
　　十五日柏林塌云德皇在柯夫地方爲雨所阻未能即時他往 
[意報之評議]  
　　十五日栢林電云意大利之各報皆評議德首相蒲羅親王之出行謂三國聨盟一事又得援助云 
[英擬開會討議軍制]  
　　十五日柏林電云英國政会擬於今秋開會討議規一海軍辦法以上譯文滙報 
謝劵 
　　湖州旅滬公學定於十九日下午一時起在新衙門北海寗路口會塲開第一次春季運動會昨承惠贈入塲劵書此誌謝 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[第二次調查南洋荷屬華僑現狀（二續）]  
　　一南洋荷屬各島通用之荷幣最大者每元作二盾半計重六錢六分（一盾合中國洋七角左右）次者每元作一盾計重二錢七分又次者每元作五角計重二錢三分又次者每元作二角半計重八分又次者每元作一角計重三分（係中國天平）且現銀洋極少巿中買賣無非荷國紙幣其紙幣有五盾十盾二十五盾五十盾一百盾二百盾三百盾五百盾者銀行生意全倚華商（銀行存欵亦全係華商居多）該銀行滙票可匯至中國上海福建等通商大口岸泗水有匯豐銀行一家其餘則盡係荷蘭開設南洋華商數逾百萬每歲銀錢出入如恒河沙數若是大利爲人獨攬豈非可惜我國之大資本家尤當在各島從速自設銀行藉挽利權而便同胞此亦一當今莫大之急務也（星加坡聞有中國銀行數家）一南洋地當赤道四時若夏旣無霜雪土地更腴植物終年不枯每歲僅有春秋兩季而無冬夏自九月至四月爲春是時每日下午下雨時或雷霆交作大風陡起霎時即雲散雨收夕陽如火矣自四月至九月爲秋是時無雨每至一兩月之久未得甘霖一二次天氣炎暑海水盡鹹不能飮須往山間覓水飲之（此時淡水須出資購之）其地天氣鬱蒸煩躁不爽初至此土。如墮五里霧中腦筋昏亂萬事廢弛罔思振作能使生平壯志消磨於無形。大致閩廣沿海之人尚可支持若江浙等省。風氣柔弱之地其人來此。更不相宜。余同伴十一人至此示及半載先後皆抱病遁歸而余於一年間百病叢生脚氣胸疼面腫諸症更翻纒擾鎭日與藥罏茶鐺相對一室誠爲蠻烟瘴雨之土也 
　　一南洋年月雖悉用華歷惟俱書孔子降生千百年月日書國號者絶少五年逢八月二十七孔子誕辰及二月十八孔子忌辰各大埠華商。咸停止贸易一天以表紀念 
　　一荷蘭學校向例華僑子弟入校肄業候金獨鉅較之荷人須昂一二十倍者有之大抵學生每名每月自八盾下盾二三十盾不等近年各埠華僑創興華塾日夕不遑有一日千晨之勢（南洋各島己成立之學堂約有六十餘處）而荷塾忽於今年西歷一號始大變方針凡華僑子弟入校讀書者日課一律减收每月修金二盾夜課减收一盾以爲抵制華塾張本去秋各報載荷人擬於今歲在南洋各屬地設立荷塾四十所籌集常年經費四十萬專收華僑子弟入校肆業不取學資畢業後並給以各項相當職業俾得謀生云云兹雖未見實行然觀於荷塾之驟减鉅候不爲無因非我族類其心必異以虎狼殘忍之異族值此敲骨剔髓方興未艾之際而陡爲我提倡學業并不惜糜費鉅資爲我設謀無微不至何待我之厚耶雖然幣重言甘其眞愛我耶抑籠絡我耶或畏我教育發逹將有不利於渠耶我末由而知 
　　一南洋各埠華僑子弟有力者肄業於荷塾無力者從事於馬來學校（馬來文字用荷蘭字母拼其土音華人旅此者皆熟諳馬來語言故讀馬來由書半年己可作書閱報因其無文法純用白話故也）華塾設立未久祖國文字漂没殆盡故中文迄今未能通行現查各埠之華人入華校者尚不過占十分之三入塾者占十分之一入馬來由塾者占十分之五其餘則爲窶人之子窮迫無所歸恐不暇計及此矣至於女學各埠學堂中亦有附設然入校者殊不多覯雖由風氣尚未大開中文猶在幼稚時代然實由於國力薄弱政府不知保護故在外人强權之下欲期我國文字發逹恐非易易 
　　一南洋巴逹维亞學務總會客臘接我國江南大憲咨文飭送華僑子弟稍通祖國語言文字者一百名回國入民塾留學不收學費衣服伙食自備兹總會己編發傳單寄往有學各埠令各學堂自行選送合格學生若干名赴巴城（即巴逹維亞）取齊定三月間起程返國其費用另列一單内開每一學生回國船費及行李衣服曁在上海旅費等每名計銀四百三十盾入塾後每年每名費用約一百四十盾現聞各埠正在集議此事但熱心歸國者俱係無力居多困於經費一時無從籌捐而有力者大都此間樂不思蜀欲令其子弟跋涉重洋飽嘗風濤險惡歸國肄業則雅非所願南洋各埠中華會咸無常年經費全賴會董及會友等捐助故經費無一埠不形支绌苟欲會館津貼學生回國之費則尤難辦到故届時之學生返國能否及百名之額尚難預計也 
 
 
 

Page 27

 
 
   
 
 

Page 28

 
 
   
 
