# 1921 - 112 - 4917307

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[依然現在清况（冷）]  
　　某使謂援蒙之事一二月後依然現在情狀是何樂觀之甚也以今日政府之所爲與今日巡閱之所事一二月後恐求所謂現在之情况而亦不可得矣何也一二月前蒙地之放棄與所有之損失果不若今日之甚也中國之援蒙固無損恩琴之毫末而劯琴之侵擾蓋有非中國援蒙比也大抵人事日進斷無停頓於半途之理我不能進即敵日以進利不日進即害日以進故舍蒙事以言他事中國十年來之一無進步即十年來之陷於禍害者已不鮮也今日天津之會其又益陷於禍害之一歟 
[命令]  
　　四月二十七日大總統令　任命李振聲署陸軍第二十七師步兵第五十四旅旅長孟昭田署陸軍第二十七師砲兵　第二十七團團長此令 
　　又令　兼署陸軍總長靳雲鵬呈請任命呂耀勳爲直魯豫巡閱副使署秘書長葛維賓爲副官長均照准此令 
　　又令　兼署陸軍總長靳雲鵬呈請任命吴永昌爲冀南鎭守使署副官長應照准此令 
　　四月二十八日大總統令　任命達賚爲將軍府將軍此令　　又令　署外交總長顏惠慶呈請任命何　琦兼署營口交涉員王順存兼署安東交步員均照准此令 
[專電]  
　　北京電　曹張决不來京王占元明日來京隨王之熊克武代表海軍代表等留津王占元入京時帶魏聯浮一人（二十九日上午十二鐘） 
　　北京電　津議因張王别調仍無結果靳仍未回惟蘇皖贛巡閱問題王士珍决辭徐保張錫鑾張贊成曹未同意謂此事應先電贛蘇兩督徵其同意並先問金波（錫鑾號） 
就否（二十九日上午十二鐘） 
　　北京電　津議對張勳到任王謂宜限止其帶兵曹謂到任應受姜都統節制因張勳計畫編衛隊二千礦警五千林警五千方允到任 
　　二十九日上午十二鐘 
　　北京電　外團調查庫亂以來官民直間接損失在三億以上某使謂若以此欵修張庫恰路可成雙軌 
實等於白送想此三百萬軍費亦不過支持兩月無損恩琴毫未可斷兩月以後還是現在情况不過爲增奉軍加一種將來政爭之戰備（二十八日下午一鐘） 
　　北京電　徐派惲寳惠周肇祥赴津歡迎三使來京（二十九日下午四鐘） 
　　北京電　周財長病無起色醫勸休養頃函徐速將辭呈批准如兩日内命不下亦離京（二十九日下午四鐘） 
　　北京電　各機關本月分薪除稅務處外并鹽署亦不能按發 
　　（二十九日下午一鐘） 
　　北京電　史蒂芬昨訪外長打聽財政近狀未及投資事（二十九日上午十二鐘） 
　　北京電　航空公約駐外各使關係機關核覆皆同意將簽字 
　　（二十九日上午十二鐘） 
　　北京電　施肇基電定二十七會許士討論中美今後促進親善各問題（二十九日上午十二鐘） 
　　北京電　小幡定五月三日回國阪西並未來華在東京尚有一個月勾留報載游說當局决撤膠濟線駐兵係去年的事（二十九日上午十二鐘） 
　　北京電　克蘭約外長五月一日出席清華十週紀念各備演說 
　　北京電　顧維鈞電㈠報告覲見英后㈡報告英日同盟傾向與英屬地眞態（二十九日上午十二鐘） 
　　北京電　部電交通代表章祜速回國（二十九日上午十二鐘） 
　　北京電　歐登科函外部和蘭駐漢副領事館改升正領館 
（二十九日上午十二鐘） 
　　北京電　張口軍官檢查郵件隨時扣留并扣三井洋行一函不給收據日人向鐵士蘭交涉鐵請政府電飭察都統勿違定章查張口係戒嚴區域（二十九日上午十二鐘） 
　　北京電　運輸會議五月二日在京 
舉行（二十九日上午十二鐘） 
　　北京電　據報恰城確被外蒙喀爾喀兵所佔據宣言反對王公制度以自治爲號召並聯絡紅黨 
（二十九日下午二鐘） 
　　北京電　黑督電恰城有傷病兵官九十一人由孫書堂派員前往運回胡愼圖等六十人已到烏金克未回又電庫恰退出傷兵萬里歸來自應體恤擬在滿站設病院收容惟一切需欵甚鉅懇撥欵便着手辦理（二十九日下午二鐘） 
　　北京電　崴電謝部副官葛畢在雙城招募華人數百名有日内起事說（二十九日下午二鐘） 
　　北京電　吉督電綏站謝黨已一律開出境外（二十九日下午三鐘） 
　　北京電　院電滿站張梁兩司令據探報謝米諾夫攻擊新黨計畫將變爲由臚臏北犯滿站實當衝要希速嚴固防區以備不虞並隨時電告（二十八日下午六鐘） 
　　北京電　陳遐齡電告藏番謀内犯務懇迅將未領餉彈交駐京代表陳啓圖領滙以救眉急 
（二十九日下午六鐘） 
　　北京電　趙從蕃電請開缺指令給假一月（二十九日下午一鐘） 
　　北京電　北大失愼案王殷踏看認爲種火昨晚該校管理員决議會同巡警分段防護（二十九日下午一鐘） 
　　天津電　津議决（甲）海軍一分四區每區設防禦使二現有練習艦編爲第三艦隊三吉黑軍艦編爲練習艦隊四籌費於三年内造成一第巡洋艦四艳艦六輸送信使艦各三（乙）將來代粤時令蔣拯率艦由閩西南進攻但費從何出未言恐仍是空話 
　　天津電　豓（二十九）日内農兩長偕財次來津會議一說奉東海命歡迎曹張王入京（以上二十九日下午十一鐘） 
　　天津電　據報張内長潘財次王農長將於本日午前三時半來津大約在靳宅開閣議（二十九日下午一鐘） 
　　香港電　當道向鹽商借預餉百萬鹽商以官廳屢次失信未允 
　　香港電　粤桂無財力現均虚張聲勢桂仰中央粤仰華僑輿論以爲同一空局 
　　香港電　杜威博士儉㈡㈩㈧日抵少艷㈡㈩㈨赴陳炯明讌學界擬分日歡迎（以上二十九日下午七鐘） 
[公電]  
　　湖南省敎育會代電　各省敎育會北京大學均鑒我國學欵支絀萬分全國敎育陷於危境揆厥原因庚子賠欵之負擔實居其一依兩年前詳核我國歲入三萬八千五百餘萬元其中用爲敎育費者不過四百萬而每年賠欵自三千四百二十八萬元以至四千九百萬元占歲入十分之一或一又半而九倍或十二倍於國家所出之敎育費此誠我國敎育界所應急起共圖者也敝會特發起請求友邦退還庚子賠欵專作敎育經費之用竊以退欵興學美國旣有先例法國議員亦曾提案我國人士自參戰以來尤多注意及此敝會以爲此項請求理由實極正當宜在此時舉行一次全國敎育界聯合簽名之大請願衆志所激公理所存必足以感動友邦邀其允許年來中法中比邦交極睦敎育事業聯合甚多法比各界贊成退欵而願助力者頗不乏人如先向法比請願必易成功法比旣允英意荷日亦必循例退還是將來全國敎育經費比較現在可增十二倍之多海内外敎育事業自可穩立根基事之切要無逾於此又因參戰停付之五年賠欵現距滿期尚約年半值此國内外敎育需欵孔亟此一年半内停付之欵應請政府即將全數移作敎育經費一以應學界迫切之要求一以示友邦興學之誠意兹特擬具請願說帖及請願手續說明書分請全國小學以上學校敎職員中等以上學校學生各敎育機關各學術團體職員會員一體簽字刻期彙遞法比兩國及我國當局事關全國敎育前途務祈一致主張說帖寄到即請聯合簽名查照請願簽字帖所註地點時日彙辦寄交無任禱盼之至直隸省敎育會湖南省敎育會同叩徑 
　　廬州來電　申報並各報館學生聯合會總會鑒頃閱四月二十五日皖江日報載合肥新聞二則謂二中校長王仁峯被捕敝校長許拙雲首先贊成槍斃等語查敝校長素行光明匪特敝校同人所深知亦地方人士所共仰此次王仁峯被捕許校長約同袁斗樞龔瑞生蔡誠兹褚瑞堂諸君百計營救事實具在有袁龔諸君可爲左證今乃以子虚之詞意圖搆陷敝校同人曷勝憤慨除由許校長依法起訴外謹先電聞以彰公道安徽省立第六師範職敎員學生全體公叩艷 
太平洋路透電 
[援蒙軍之進行]  
　　二十八日北京電　據張家口消息奉天第一旅已抵烏得瓜代第十六師該師由鄒芬統帶現需休息第二十三師已開抵張家口將赴烏得附近之某地點俾成華軍第二防線 
[軍警防禁傳單]  
　　二十七日北京電　北京軍警代表開會討論近有人散播煽軍警之傳單事决議懸賞五百元如通風報信因而拘獲發此傳單之主謀者予以此賞並决議防備五一勞工節日發生事端所指傳單乃在使署界内散發據有責任之華人聲稱此項傳單乃出於某國人主面已有確證云 
[日使歸國之任務]  
　　二十九日東京電　小幡等員下月初旬將由華回國與當軸會商對華政策一節事固確實而各報所載政策行將更變之推測則皆虚訛此次會議志在自由交換關於中日兩國間懸案之意見以期增進兩國友交並消除外國關於日本對華政策之一切誤會且將注重考慮協防韓邊遏制韓人逞動之計畫 
[日本之外交公文]  
　　二十九日東京電　今晨公報發表長件公文内有一九一九年五月七日之各約國際聯盟行政會之决議一九二○年十二月十七日日政府關於太平洋羣島日本受託代管權之宣言書 
 
 

Page 5

 
 
   
 
 

Page 6

 
 
世界路透電 
[協約國對於德國新提案態度]  
　　二十九日倫敦電　路透電社由法國半官方面探悉協約國關於德國時局之同意漸臻圓滿協約國專家審查數目後深信占領魯爾流域每年可得一千五百至二千兆金馬兄 
　　二十八日巴黎電　法政府電請駐華盛頓大使向美政府申謝非經協約國認可不以覆牒致德政府之盛意並聲明法國不能接受德國之新提案佔據魯爾境之舉勢不能免但在協約國决議後一星期内不能實行 
　　二十八日倫敦電　德國新提案措詞含混英國政界初不能全解今覺此文僅爲前在倫敦大會交出提案之變相故不加接受據路透社華盛頓消息國務院擬俟知協約國對於德國新提案之態度後再行答覆德政府 
　　二十八日倫敦電　財政部財政秘書楊氏今日在下院答覆贊同謂賠償委員會所定德國賠欵之數德國按照和約第二百三十二條應爲比國清償對協約國之債務計英金二百五十兆鎊不在其内又稱委員權之决議已傳達德政府矣 
　　二十八日倫敦電　首相喬治氏於下院質問時聲稱德國新提案全不滿意甚不充足議員有以英國是否將因此而受進佔德國土地之束縛爲問者喬治答稱五月五日下院於辯論外交預算案時儘有發表其見解之機會若謂政府代表不可使國家受一種特殊行動之束縛則殊不然高等會議能否於五月二日或三日以前决定辦法今尚未能斷定但英國願於會議時贊助法國所提出佔領威斯法里亞煤區之議甘維資氏提議政府不願於續佔德國土地之前請求國會同意此事宜付辯論惟大多數不贊成此議 
[英礦工談判之停頓]  
　　二十八日倫敦電　礦工代表今晨與賀恩會議後聲稱政府不允稍增臨時津貼議判將中止前途尚屬悲觀諾丁漢鐵路員役前因遵照聯合會通令停止運煤致彼罷斥者現已復職故大北鐵路之罷工風潮得以不作惟煤礦罷工情勢愈惡礦工大會今夜一致决議不放棄其設立全國工資局與全國利益共同支配之主張故拒絶政府之提議聞礦工代表現分赴各區報告政府提議事件路透社國會訪員探悉礦工今夜之决議使政府大失望政府將採行種種必要方法以維持國家安寗蓋以礦工大舉表明罷工之繼續絶爲政治作用也 
　　二十九日倫敦電　在礦工大會拒絶政府提議以前政府已允加臨時四個月之津貼由七百五十萬鎊至一千萬鎊以維持工資之現狀另定持久辦法至少在津貼完畢後歷一年之久礦工聯合會某職員云礦主將各返本區而與當地礦工聯合會協商以期早日恢復工作 
[美總統檢閱大西洋艦隊]  
　　二十七日華盛頓電　哈定總統今日將乘船離華盛頓明日將在某地點校閱大西洋艦隊 
　　二十八日美國舊福角電　哈定總統今日乘游艇校閱大西洋艦隊砲艦排列海上極爲壯觀哈定總統旋在班細爾代尼亞號旗艦甲板演說謂甚願美國永不復有開放一砲之召喚凡不義者美國不欲有之但義所當有者必欲有之且無論如何當設法有之云 
　　二十七日洛斯安柯爾斯電　太平洋艦隊一大部分今日在桑比特羅外操演戰術此次操演規模之大爲前所未有海軍大將柯爾滿氏由其旗艦指揮防守戰術與操者有各種飛機 
[美國海軍近事]  
　　二十七日華盛頓電　海軍總長鄧璧氏今日向衆院海軍股員會聲稱國民現對於飛行事業不予以充分之注意鄧璧氏主張另設海軍航空局以補救之 
　　二十七日華盛頓電　參院外交股員會以九票對二票贊成諾克斯氏和平議案參議員波姆里恩氏與徽特滿氏投反對票預料彼等明日將在參院力爭期打銷該案　　二十八日華盛頓電　衆院大多數否决海軍經費修正案查此案欲規定在哈定總統未召集國際大會討論裁減軍備問題之前不得撥欵用以建造軍艦 
[美國商會大會]  
　　二十八日大西洋城電　美國商會舉行常年大會時美國銀行公會海外商業股股長麥克休氏演說謂五個月内美國出口貿易約減少一半航務部所有之鋼質船隻計有八百五十艘閒泊無事而由紐約赴歐之船所載貨物僅及船之容量百分之三十 
[英議院之英日同盟與中國談]  
　　二十八日倫敦電　外交部次官哈姆斯韋氏在下院答覆質問謂去年六月十日首相曾答告一九零五年與一九一一年之英日盟約並未不得中政府同意而傷害中國土地之完全自首相聲明後英政府迄未接到中政府關於英日續盟之書面交涉英政府深注意於中政府與中國人民之利益但不以爲詳情公佈可有若何之用處 
[各國近事記]  
　　二十八日開羅電　國民黨領袖柴洛爾氏通告路透訪員謂亞特萊内閣已拒絶其取銷戒嚴令檢查例等之要求且言如政府堅持此態度彼不欲加入正式談判 
　　二十八日何斯頓電　墨西哥盜匪十五人搶去湯譬科油礦職員財物計墨國金幣十三萬五千枚共死十人内有二盜 
　　二十九日倫敦電　大英輪船公事新定辦法每半月以九千噸商船直接駛行於倫敦南洋羣島中國日本之間　　二十八日華盛頓電　勞工領袖不以取銷與華商公會所訂許中國實業學生入美之辦法爲然副國務卿漢林氏聲稱彼悉照此辦法將有華工三萬人乘機入美 
　　二十七日華盛頓電　國會議員伏爾斯台氏在衆院提出議案禁止醫士用類於啤酒之酒爲藥品並求鞏固伏爾斯台禁酒律 
　　二十七日薩克萊孟土電　柯洛拉杜亞里索拉哇里岡三州知事已允贊助加州處置日本移民辦法 
國外要聞 
[德國特約通信（王光祈二月二十三日）]  
　　普魯士邦會選舉時之情形 
　　最近一月中德國政治上有兩大問題一爲巴黎重修會議之賠償問題一爲並魯士邦會之選舉問題此兩問題旣係同時發生於是賠償問題遂爲各黨運動選舉之資料而普魯士邦會又有左右德國政治之能力將來對於賠償問題實有重大關係因此兩個問題遂併成一個問題爲舉國注意之標的 
　　若欲瞭普魯士邦會之地位請先言戰前戰後德国國政治之重心德國係聯邦國家邦之中以普魯士爲最有勢力在戰前並魯士王兼爲德意志皇帝所有德國之軍事外交大權皆集中於普魯士名義上普魯士雖僅爲德意志聯邦之一而實際上則握德國政治全權其他各邦不過懾於威力追隨其後而已戰後革命政府成立皇室瓦解從前懾於聲威而聯合者至是皆欲脫離中央政府之覊絆於是各邦之權力日增而中央之威信日减所有德國之軍事外交問題皆須取决於各邦遠不似前此之中央集權矣 
　　現在德國政權旣爲各聯邦政府所分握而各聯邦政府之行動又須聽命於各聯邦之立法機關換言之各聯邦之邦會遂隱然握德國政治之大權此與戰前相異之點也然並魯士在德意志中究係最大之邦約占全德面積三分之二約占全德人口十分之四故普魯士之於德國仍有舉足輕重之勢其握德意志之覇權仍與戰前無異惟戰前德意志之覇權係爲並魯士之皇室所握今則改由普魯士之邦會所握耳 
　　普魯士邦會之關係旣如此重要則此次選舉當然爲國内人士所注意且賠償問題正在倫敦開議若社會民主黨而得勝利則賠償問題尚有磋商之餘地若國性民黨而得勝利則不但賠償問題不易商量即解除軍備問題亦難解决再進一步言不但外交問題頗難解决即國體問題恐亦將從此發生矣故協約國亦極注意此次之選舉也 
　　各黨旣以賠償問題爲運動選舉之資料故最足動人心目連日街頭遍貼各黨廣告不是某處開會演說便是鼓吹本黨主張其廣告形式有二種其一種用五色繪畫　形容普魯士地位如何危險與夫該黨政策如何完善以引人入勝或高懸昔日普魯士國王弗勒得力之像下書（吾手創之普魯士乃如此乎）等字以剌激人心如此類者不勝枚舉各黨廣告排貼於各街之上恰似各大商店營業競爭之廣告其他一種廣告則係鉛印有一尺大小遍街散布例如中央黨之廣告上書（諸君乎國步艱難同舟共濟請諸君勿走右邊勿走左邊只走中間）蓋中央黨係調和黨且議席居議院中間右爲舊派之議席左爲新派之議席故該廣告如是云云亦可謂善於辭令者矣此外各黨皆有驚心動魄之語以作運動選舉之廣告頗似我國滬上各劇園沿街散布之戲單此種運動情形吾東方人聞之或將引以爲笑談其實採行議院政治之國家此種運動確不可少且極正當何則政治之罪惡即深藏於秘密二字之中公開一分則罪惡減少一分旣不能絶對禁止運動選舉則不如聽其公開運動惟吾東方人素不解此所謂運動選舉者不在公共場所之中而在私人暗室之内不是大聲疾呼而是附耳私語不是大街上之政策廣告而是腰包中之銀行鈔票此則中外不同之點也惟中國政黨向無特殊之黨綱及具體之政策即或有之亦非可以公開者故雖欲大登廣告而亦若於無辭可措也 
　　德國此種運動選舉之廣告術可謂盡美盡善凡見其廣告者無不爲其所動然按之實際此種廣告所收之效果仍極微弱何則蓋德國人民什九皆有黨籍成見極深雖至近之鄰居亦以異黨之故不相往來故異黨之人若誤以廣告相投彼並不一視立即撕去若再與之周旋或更將以老拳相向也故異黨之廣告對於彼遂絲毫不生效力且德國人若無黨籍實際上遂喪失選舉之利益（理由詳下）除少數抱消極主義放棄選舉者而外其參預選舉者大約皆有黨籍而其擁護本黨之利益有如第二生命此無他政黨與人民之生活已打成一片矣譬如記者之居停主人係屬於國性民黨彼在帝制時代爲官吏階級生活極爲富裕在戰期中彼將所有金銀首飾皆捐贈政府而以鐵質之首飾代之以冀最後勝利自革命後共和政府成立彼之生活乃不如一工人憤懣之氣鬰於胸中無日不思復辟此其所以屬於國性民黨也使一旦國性民黨之主張貫澈彼之生活必較現在安適故現在彼不得不出死力以擁護國性民黨反之吾友孫君之居停主人乃係一位工人在戰前家 
計本不甚裕自戰後革命政府成立工人得勢彼之生活乃一躍而爲紳士派頭矣此次選舉彼所舉者則爲德國最激烈之共產黨此無他黨派已與生活發生直接關係矣至於國體政體之孰優孰劣或反不爲彼輩所注意故意國選舉各黨黨員之如此熱心固執與其謂爲關心政治不如謂爲關心經濟也吾人於此可發現中德兩國三種不同之點第一·德國人不諱言黨其主張本黨之利益皆係公開而近來中國政客頗諱言黨其實暗中仍是有黨不過不肯公開而已第二·德國人民有黨而中國只是政客有黨第三·德國政黨與人民生活直接發生關係而中國政黨與人民如風馬牛之不相及只受其消極的蹂躪與影響而已此中德兩國不同之點也至於選舉時之情形亦與中國大異譬如某村有選民二千屆期陸續前赴選舉塲在該塲門前各黨皆派有專員分送選舉票票面印有該黨名稱或兼印該黨所推薦之議員姓名此次選舉因不專選舉普魯士邦會且兼及省縣兩種選舉故票中并有省縣二字以便於一次投票舉定 
　　每一選民入場即由各黨專員分送各該黨印就之選舉票例如德國有大政黨七個每一選民便可得七張選舉票然後由該選民自由選擇一張當然選擇自己所屬某黨之選舉票其他六張異黨之選舉票隨即委棄於地用信封一個將自己擇出之選舉票裝入前往公事房畫到畫到之法係由選舉處先行預備長方形之名片若干張類似郵政明信片每一選民有一張上書其姓名及生年月日竪立於桌上選民到此即在自己性名之旁畫一符號並將該名片横立於桌上其尚竪於桌上者一望而知其爲尚未投票之人數清楚明白極易稽查此種辦法頗可採也 
　　畫到後即將選舉票投諸選舉箱内於是選民之事畢矣選舉完畢各黨檢查其所得票數共計若干然後再計算應得之議員額數（即滿若干票便可得一位議員）此種選舉制度在未入政黨者不但終身無充當議員之希望而旦投票者亦無選舉不屬於政黨人員之機會此記者前文所以謂德國人民若無黨籍實際上便無選舉之利益也此種制度實有政黨包辦選舉包攬政治之嫌惟選舉票毫無散失廢棄之虞是又爲其特色也（一信封中而裝兩張選舉票者即作爲廢票無效） 
　　此次選舉社會民主黨國性民黨共產黨大獲勝利獨立社會民主黨大遭失敗於德國前途關係至鉅俟下次通信再爲詳述 
國内要聞 
[天津會議之情况（遠東通訊社消息）]  
　　所謂天津會議者究竟所議何事在前兩日所得消息五花八門頗極渲染这緻其實此次靳曹張王四要人會商津門雖所談各節未必與時局盡無關係然究非如外間所傳之具體條目一似院秘書廳所公布之閣議例案者緣曹張王三氏均係性氣豪爽其一言一動即可代表其本人對於時局之意見故解决各項問題固不必取高坐列席之會議形式而於宴會辦戲塲中之一二語即可决其大略自二十六日五時曹家花園羣英會散席後迄至昨日（二十七）午後六時止各要人均未嘗爲正式之會而此一日之光陰則所行者均是賞心樂事之舉而所談者則仍與時局有關也聞二十六晚觀劇之後仍是曹氏爲東道翁請靳張王三氏在曹家花園作竹林之戲席間之清一色代統一四喜代川湘滇黔其所力求成功者仍與渴望時局之發展無二故截至昨早十一時局終而時局之各項問題亦已談論過半矣十二時午餐畢後三使各歸本宅黎前總統即於斯時往第二特别區回拜三氏並派其副官長唐仲寅在王宅照料一切而久經匿跡之黎天才亦於斯時出世聞王氏二十五日訪晤黄陂時談及鄂事黄陂當出黎天才介於王氏王亦深表旣往不咎之意與黎接談頗洽（外傳王氏訪黎被擋一節非事實）並聞近日羣集津門者除北京之政客外安福禍首亦多在津活動特赦但能否有效尚不可知至曹張王三人來京之期仍未確定惟東海因渴望頗殷已於昨日致電靳氏囑請三使日内入京以便面商一切並派其介弟徐世章爲代表赴津敦請世章已於昨下午五鐘匆匆前往矣 
[津議中之内閣問題]  
　　局部改組說難實現 
　　北京晨報消息云天津會議傳說紛紛據所得政界消息則截至昨日止其以不解决爲解决者實止有一内閣問題耳靳旣得自由局部改組之許可本欲着手實行乃忽生種種之障碍代周自齊者靳意本屬於潘復乃不意張作霖提出奉天財政廳長王永江已不易安頓矣而尤有一在財部小屋子作無名次長之汪士元大爲難題蓋汪氏自己本已不願作此非李非柰之次長特因曹錕方面責備甚嚴謂（你就不能在財政部做事也該替我看著誰人向部裹拿錢拿得多你要是是跑開了財政部蒙著我淨拿錢給别人不給我我還知道嗎）據此情形可知此席又極爲曹氏所注重萬一勉徇張氏之意以一外省財政廳長驟躋閣員則對於事實上並未離部之辭職次長將致無詞可解至於交通一缺張氏舉王迺斌曹雖未遽顯異議而新來之王占元忽又欲憑空揷手前此閣員中所以無與王氏有關係之人蓋因其時直接打倒皖系本只有奉直兩方王氏地遠勢疏自未便輕於置喙今則大家旣以包辦四省北歸之事屬望王氏其身分資格旣已較前增漲而天津席上又儼然曹張王氏成爲鼎英雄值此閣員出缺之機會沿山打獵見者有分自不必似從前之客氣曩因對付鄂人擁夏風潮孫振家由省長而左遷京兆尹在王氏深覺對不住親家故趁王迺斌改交通即代孫要求農商其勢自屬非得不可且因范源濂不肯再來對於趨附自己之湖北人亦樂得提拔提拔以擴地盤故又提出以傳嶽棻長敎育之議似此四方八面人才蔚起不獨靳之自由的局部改組已全喪失自由即各大舉主亦恐彼此相持不得結果而反落痕跡不如暫時無動爲妙於是連日嚷嚷之改組問至是遂告一結束决定對於各總長皆照例挽留其必不能挽留者則以次長代理部務不另授人至將來再生如何變化則又爲另一幕戲不在此時分解矣 
[京敎職員赴部索薪之一幕]  
　　仍無結果 
　　昨日（二十七）下午二時北京國立八校辭職敎職員代表聯席會議在美術學校開第二十五次會議各校代表俱到主席馬叙倫仍請假由女高師代表李大釗代理主席報告（一）八校此屆畢業生派代表黄哲文（法專）方豪（北大）朱光桓（工專）顧華孫（農專）黄汝賢（醫專）等五人來會謂此届舉業試驗可以師生名義出題考試（二）敎育部三司長任鴻雋陳寳泉高步瀛三人來函謂本日下午奉國務院之命須與各校長接洽請代表不必赴部當即討論對於畢業生要求考試問題咸以同人辭職後已脫離學校按法當然不能爲負責的回答惟對於學生自身同人亦甚抱歉希望學生向校長方面交步倘校長不能負責可再向負責機關交涉次討論三司長來函問題該函原文云（昨聞貴代表來談今日下午四時到部接洽因適得國務院電傳派雋等往見各校長屆時恐難相候請下午暫勿到部是所盼禱）討論結果以與該司長等約見在先此時何能以一紙搪塞决定仍赴部坐待其次討論本星期五到八校學生臨時聯席會應有發言之人乃由徐瑾提議請譚熙鴻馬裕藻陳世璋三代表發言衆無異議最後約請八校校長到會談話當有北大代理校長將夢麟醫專校長張黻卿人到會代表要求各校長早將欠薪發清否則請同到敎育部追索蔣校長發言曰索欠一層是同人等應盡之責當然可以同去本日敎育部任司長與鄙人在電話談話謂接院電靳總理回京尚無確期前提三項辦法敎職員方面能否滿意抑别有意見請提出當局明日國務院會議時亦可討論俟討論之後當派員賫往天津請示總理惟同人意見以爲此項辦法與敎職員方面之要求相去太遠認爲無磋商之必要故擬定二條辦法第一交部特别協欵非敎育基金籌足以後不得停止第二每月應由交部儘先撥付財部不得延宕此項意見日前國務院與鄙人在電話中談話時彼對於（籌足）二字欲改爲（籌定）謂籌足不易可否用（籌定）二字鄙人以此（足）字大有關係未曾允許惟此不過同人之意見仍須與諸位敎職員商量云云代表等以此項問題於未解决欠薪問題以前不能表示意見故未有明白之態度旋即同赴敎育部至五時始有任鴻雋陳寳泉二司長出見代表當責以何故藉詞不見三司長與校長約定時間據蔣代理校長云是下午五時同人昨日約定係下午四時此等官話以後望不必再向同人發揮任陳二人均力辯白代表等亦不深究祇向其要未發之欠薪任等均力言可以代達代表之意於國務院惟不能負責旋有美術代表徐瑾起而詰問旣不能負責何以美術學校之欠薪敎育部竟僅發一月任意扣留一月照國務院公函明明申明發兩個月敎育部何以隨意扣留同人業以辭職索欠是應有之權利敎部究憑何項理由扣留一月欠薪任等謂此係會計科長之責任我等不得而知惟此係國務院發下者敎育部未曾扣留徐瑾又言國務院前已聲明發二月今又扣留一月其中顯有敎部人員出而搗鬼應請明白答覆任等不得已派人覓會計科長不得乃約於二十八日下午三時請會計科長出見表明此事而對於尚未發清之薪金任等始終只允代爲轉達國務院不能責負代表等極不滿意於是提起國務院公函内所言（已與各該主管機關商妥）之一語謂據此看來敎育部必有人負責無疑何以言不能負責請問此負責交步之人究竟是誰任等各推自己未曾負責交涉始終不得要領惟欲與代表校長商量辦法旋由北大代理校長蔣夢麟發言謂政府對於同人雖蒙慰留不允辭職惟照法律論契約不履行而欲同人復職萬無此理今敎職員業已辭職彼等應享權利之欠薪政府負有履行清償之義務政府苟不履行此契約以後之事必無從辦理同人惟有請二司長轉催政府速即准予辭職否則偌大學校只有校長一人旣不成體統復有許多危險倘有意外同人不能負此重責至於前提三項辦法與敎職員方面之要求相去過遠此事無商榷之餘地現在最要者惟望政府速將欠薪清還然後能爲第二步之進行否則請速准予辭職云云任等默然不發一語直至六時餘尚無辦法代表等乃約於次日（二十八）下午三點再到部取討回答而散 
[范源濂之憤慨語]  
　　敎育部因總次長皆辭職出京敎職員連日來部坐索欠薪部員無法對付請示於國務院由院商諸財交兩部預備先發兩個月薪金又因領欵公文在手續上例須長官署名遂由部公推參事某君於本月二十一日晚車赴津二十二日早晨七時謁見范源濂范即時出見某君陳明來意請其署名范云爲此一事要煩老友親走一躺於個人情意言之實在對不起然余有不能署名之理由當詳述之㈠余此番出長敎育將近半年日日困頓於借欵之中於敎育上正當之設施幾於一事未辦所感痛苦蓋非局外者能知前月上旬百般設法始得發各校半個月經費不料發出以後敎職員突有罷課消息事前並未通知北大代理校長蔣君以電話告我方悉此事然已無挽回之餘地夫兩國開戰下了哀的美敦書亦有幾天之猶豫今敎職員如此舉動太令我難堪縱彼等與我並無惡感情我實無顏再與他們相見矣㈡同盟罷工乃工人對付資本家之手段其所損失僅在物質方面敎育乃精神上事業動輒罷課則精神方面之損失寗有限量彼等所藉口之大題目爲敎育基金似乎爭得基金即此損失之代價亦尚值得殊不知敎育基金至少須籌得三千萬方可試問現在局面以數十敎職員之呼籲數月之罷課能辦得到否是余非不注意於基金如所主張之所得稅即其一端而竟遭彼等之反對殊令人不可索解㈢敎育爲立國之根本彼等皆身任高等敎育之責有錢則上課無錢則罷課試問此等敎育精神灌輸於青年心理中中華民國之基礎將建立於何處言念及此殊爲寒心此等敎育若再辦下去詎非罪㈣余個人行爲素來輕視金錢彼等右手得錢左手即持書上課可以金錢爲進退余則决不能以金錢爲進退者若無錢即辭職有錢即復職余之人格尚復何存余持此主義甚堅若在他人本可撰一宣言公當世之評論惟余素不喜作文章故不爲此今與老友一談不知以爲然否某君云此主義在公之主觀方面未當不是然吾輩向來總以敎育爲重苟可維持何妨委曲求全范云現在此種局面尚何維持之足云某君又云余此來並非受有委託來挽留我公 
 
 

Page 7

 
 
復職不過賫此領欵公文請公署名耳向例總長辭呈未批准之前應負此責乃手續上當然之事公何必堅拒如此范云此次却不然余於四月七日辭職後對政府方面鄭重聲明七日以後與敎育部决不再生關係今若徇友人情面署名此文即是回部之動機故萬萬不能如命總之對不起老友而已然余之不以金錢爲進退之主義希望吾友回去爲之傳達或可促彼等之反省則吾友可不虚此行也某君云旣聞命矣然聞總理方面非挽留我公不可公乃富於感情之人萬一將來各方面挽留不已或有一線轉圜之餘地則今日何以處我范云絶對無轉圜之餘地吾友可放心今可多留數時在此暢談某君云今日午後各校長及敎職員要到部守候回音必以十二時趧回北京方可遂别而歸由 
此可見范辭職之决心矣 
[北京通信（巿隱）]  
　　隴海路當局之談話 
　　横貫北部五省之隴海大幹路自將其東段終點决定在海州以後於是久處海濱之荒島乃得顯名於世惟該路究何時始通至海州建築海港是否决定用西連島工程進行如何港務計畫如何局外人尚未明其眞相昨（二十六）有旅京江蘇海屬同鄉數人以關心桑梓特往訪該路督辦施省之於東城隴海路駐京總公所施之答詞撮要錄下㈠荷蘭工程司日内即到上海到後尚須來京一行此工程司係荷蘭有名海港工程專家專任築港事務到京勾留數日即赴海州該處港務處曾在西連島上蓋屋若干間現在尚未完工㈡港與路雖相關而實係兩事建築海港絶不容易非詳加測量不能輕易下手工程司到海後預計尚要有十八個月測量工夫蓋該處潮水之進退風向之緩急必經過兩次夏天方能比較明白着手動工㈢海港是否用西連島此時尚不敢說得定即如海州灌河口此次工程司到後仍要詳加測量再去比較一下地勢水勢風勢固屬要緊而飮料亦必需充分多量之淡水如該處能建築海港而淡水缺乏則將來商港大興人烟稠密如何得了所以不能不顧及㈣我對海港意見擬仿德國漢堡Ｈａｎｍｂｕｒｇ辦法作爲稅港此層曾商之政府政府亦頗贊成惟外人頗有表示反對者謂中國關稅係抵押外債不能自由闢無稅港但我有極充分之理由可以駁他㈤現在徐海一段路由徐州起已向東開築至運河邊其由海州向西起所以未動工者實以海港地點一時未能完全决定之故只要大致知道某一處可用不須俟一年以後即可動工大約依現在的計畫明年此時徐海一段定可開車惟此路建築工程恐不甚精緻因意圖速成不得不爾㈥海州商埠現在已有督辦惟海港地點現猶未定此時商埠恐亦未能積極進行我個人意見只要事有益國家有益地方皆願贊助開闢商埠爲發展地方商業計我無不極力帮忙但如有一二私人想購地皮發以財則我却不能不反對近來墟溝一帶購地者紛紛我曾接電函多起約我入股作地皮事業我皆一槪不理無論如何我總不在海州購一尺一寸土也㈦我之意見總希望港成之後地方大興在歐洲時曾有一意大利人擬來此建一大造船廠此外若國内大資本家能來此做大工業大商業最好以如此横貫中國北部大幹路之終點將來該港興盛自不待言此時抱定宗旨路要緊趕築成使貨物通行商業發展港要謹愼從事儘可略費時間必求其一勞永逸我們借外國人的錢不是隨便亂用的㈧地方向我要求路要如何築如何走總想拉到自家門前此萬萬不能成功因如此綿長之大幹路必有一貫計畫斷不能專就一小部分着想但我可許他的地方却有一點即距城巿一二百里之處鐵路不能迂道以往者可由路局築路通汽車以謀交通便利此層定能做到如宿遷有玻璃廠運輸玻璃原料及成品即可用此法至於某地方向我交涉說是與水道有關係某地方向我詰責說是不先築西路未免有私心我皆一槪不管須知南方與北方不同江南水高二尺即羣起驚擾北方大水驟發往往高及丈餘萬不能說有鐵路即不許有水築路之先後本有一定計畫東段工易西段工難東段出海尤不能不早築此爲全路計不能爲一地方計也 
[朱啓鈐報告贈授學位禮電]  
　　朱啓鈐赴法後業於本月二十三日舉行接收學位典禮昨政府已得其來電報告授禮情形原文如左北京大總統鈞鑒本日午刻巴黎大學舉行贈授學位典禮先由大學派待衛官前來迎迓沿途觀者甚衆校門及禮堂内外高懸中法國旗開會時有掌儀學士四員持節前導啓鈐率參隨人員衣大禮服並佩勳章大學校長各科學長及敎授各衣制服以次入坐大學長之席居講壇中座代表居右再右爲文科學長陳使居左再左爲班樂衛君餘人分坐於後首奏中法國樂次由文科學長宣述我大總統之學術政績語極推崇繼則大學校長亞貝爾起述中國文化發達之早與東西學術交換之必要旋將學位證書一件博士服章一襲鑄金徽章一枚遞交啓鈐謹恭代接受并以華語致答詞由法館秘書王曾思譯述法文陳公使籙及法前總理班樂衛亦相繼演說文辭繁衍容另譯呈禮畢大學校復設茶會欵待來賓並引人參觀我國贈與大學紀念品咸多稱美禮堂建築壯麗容三千人餘人上下四層席爲之滿我國駐歐各使及法國名人如前總統普嘉賚·霞飛發玉二元帥·杜伯益柏都萌二將軍·巴黎衞戍總督·敎育總長·貝拉通敎育院·及法蘭西學院全體會員·以及各 
宿學耆俱在座法總統米勒蘭派遣秘書長貝的代表參列禮節隆重羣情歡洽濟濟蹌蹌一時稱盛此皆我大總統提倡文化德望遠孚所致啓鈐仰承寵命克與盛典恪恭將事幸免隕越謹將舉行典禮情形撮要電陳伏祈鑒察啓鈐二十三日 
[中行股東年會紀]  
　　二十七日下午中國銀行繼續在銀行公會開股東總會修正案第三十三條採用連記法已於前日投票長决關於出席會員投票權數問題股東之意見不一有以五分之四爲合格者有以四分之三爲合格者有以三分之二爲合格者討論良久决定仍用原章程第三十四條原文改（出席會員投票權之過半數者爲合格如不得過半數時）一語爲（出席會員投票權三分之二以上爲合格如不能得三分之二時）衆無異議遂通過修正案第三十四條（總裁副總裁爲股東總會及行務總會之會長副會長）股東中有以爲總裁副總裁亦宜爲董事會之會長及副會長討論結果遂將（董事會）字樣加入衆無異議改正案第三十五條第一項衆議删去而以第二項作爲一條第三十七條改（董事會之職權如左）爲（董事會應議之事件）第三十八條衆議删去而於修改案三十九條加入（董事會議如會長副會長均有事故不能召集及列席時由董事三人以上召集開會並於董事中互推一人爲臨時長）一項衆贊成通過以後逐條宣讀僅爲文字之修改討議至修正案第五十四條即限制大股東及官股者原章第五十三條第一項爲（股東總會會員之投票權依據中國銀行則例第二十三條之規定每十股有投一票之權百股以上每三十股遞增一權）而修正案則改爲（股東總會會員之投票權每十股有一權百股以上每三十股遞增一權五百股以上每百股遞增一權但政府認購提倡之官股不參加投票（股東中遂羣起討論有以爲違反則例者有以爲限制大股東爲當今之潮流使然者議論紛紜直至八時尚未解决股東中提出修正案於（每三十股遞增一權）下加（但每一會員之權數至多不得過一千五百權）付表决投票結果贊成右列修正案者一千三百九十四權反對者一千七百二十九權主席宣告以贊成者少數時已八時半股東有請延會者遂定於次日一時續議 
[湘省造幣廠之新交涉]  
　　湘省造幣廠所需銅料自前清末葉即係訂購日銅當時財力充盈銅價可隨時交付故歷時數年絶無異議至民五五七之事發生湘中各界多主造幣廠改用滇銅該廠亦即俯順與情立時停購外貨一面派員赴滇採辦一面就當地收買廢銅改鑄黄銅元暫資救濟旋以滇湘往來運輸旣不便利所需運費銅價反較外銅爲多就地收售則不惟無巨量之銅質且黄色銅元幾不能出有門一步職是之故不久遂仍與日商三井等三洋行訂約購買日銅自是以後戰事頻仍軍需浩大凡可挪移之欵莫不盡數提作軍用而應還銅欵亦即未能如數兌付積欠之數約達三百萬兩最近湘政府以漢口銅價每石不過二十八兩而三井等所索銅價則須三十三兩五錢兩相比較每石高過五兩以外爰與三井等籌商請將銅價減少三井等謂此係條約規定不能變更且謂湘政府所欠銅價已及三百餘萬兩應請迅速償還否則請將造幣廠作爲抵押所有該廠用人行政權應一併由彼管理俟欠欵還清再行交出湘政府以該廠爲湘省唯一金融機關何能以之抵押即飭由財政廳與之鄭重磋商惟聞該日商意甚堅决絶對不肯讓步尚不知結果如何也 
[川中戰事之調停說]  
　　川省戰事雖已停止惟熊劉兩軍防地未能劃妥前方仍不免有所移動意見終未盡消釋劉湘軍隊調處其間甚費周章劉乃憤而辭職但自劉湘辭職以後風謡更多雖由各報聲辯謂劉與但懋辛近頗交歡外間種種妄測均不可信而常受驚恐之平民仍不免懸心吊膽也 
　　劉存厚所部靖川軍鄧錫侯田頌堯劉斌諸部隊在綿陽被熊克武所部喻培棣何光烈之逼迫陸續退到保寗（即　中縣）從一號起鄧錫侯本人先到其次鄧之縱隊長劉翼經王思忠楊銳又次田頌堯之孫羅兩縱隊兹聞保寗方面至四號又有變動因喻師認保寗爲其防地非由其軍隊駐紥不可但懋辛特由重慶加派軍隊先期到潼川（潼爲但軍根本地）帮助喻師喻何遂在綿陽起程兼程向保寗進發五號入　中城而鄧田劉田劉三部則已移駐巴中方面矣 
　　鄧田劉等於入保寗城之第二日有電請求和解略云移兵梓潼已入荒瘠境域後又咄咄逼我不得已而退向保寗聊固吾圉吾輩所領部隊悉屬川中子弟無論誰勝誰負徒滋内訌陷川局於無收拾之境反諸良心將何自解務懇諸公顧念民依嚴電前方軍隊停止進行後此如有所命正誼所在無不表示服從云云重慶各軍聯合辦事處見此情勢危急乃出爲調停令鄧田等仍返保寗駐紥聽候公平解决辦事處通電文云查本處前據鄧師長等電請四條當經本處决議爲維持大局顧全地方起見暫行指定雙方軍隊駐紥地點以避目前衝突而便統籌善後辦法曾於支日通電令遵在案頃據何師長微電稱烈部攻保寗先頭部隊已於微日卯時到達三里壩鄧田部隊紛向巴中方面退却等語今以時間計算是前電尚未奉到特再電令務希按照支電仍將保寗讓出由鄧田劉各部暫行駐紥並已爲鄧田劉各部暫定防地另電遵照務須切實遵行不得違延致碍統籌辦法倘奉令之後猶復再起釁端則是居心破壞川局本處惟有電令各軍嚴行懲處以申法紀云云觀此電文甚屬正當惟前方能否辦到尚屬問題也鄧田劉等要求四條大致如下（一）雙方軍隊首先距離遠隔免起戰禍（二）請指定暫時駐兵地點以待公平處理（三）三部軍隊均照快槍編制直接受軍政長官節制（四）速開軍事會議推定軍事長官主持一切聞此項要求已由各軍聯合辦事處於日前開會决議後答復辦理矣 
[趙從蕃離潯後之贛省問題]  
　　趙從蕃離潯以後據政界某要人云趙氏此次在京因恐各方面發生障碍初不願意來贛嗣政府擔保到任曾示意趙氏謂如萬一不能到任即以財政次長爲交換趙氏始行允諾乃不謂到潯後忽聞警備隊統領一席陳督已委督署副官長岳世傑兼充趙意省署之可恃者僅警備隊耳委人權限向歸省長今陳督竟以與其親信之人故不免聞而疑懼又此次反對趙氏最力者爲陳光逵蓋陳意欲自爲省長步直隸曹銳之後塵惟陳光遠恐愈招物議故仍保楊慶鋆改護爲署近日省垣方面合羣系國會議員（即在京所謂贛社者）如前此回贛之陳鴻鈞魏調元等又有爲該系圖謀第二批省長之說鄭焯李盛鐸鈕傳善均爲提出之人並聞文羣不日亦將來贛與此極有關係緣趙從蕃屬於贛學社（即在贛所謂讜言社者）與該派本不相能前次該派力舉鄭焯頗具端倪後因閣議通過趙氏即函徐氏反對卒之醖釀多日爲顧全贛人治贛四字起見不得不勉强承認是即趙氏到任該派亦必力謀推翻今趙氏已去誠爲活動之好機會是以連日在省進行不遺餘力但陳督已電保楊慶鋆繼任恐該派此種計劃又徒成畫餅耳 
[杭州快信]  
　　省憲期成會昨發出通啓召集會員五十七人准五月日在省敎育會開預備會 
　　杭縣敎育會實行社會敎育商請評話安康各團社相助並沿途遍貼格言高審廳長陳福民頗表贊同昨將在太原任内刋行之格言聯璧送該會分給俾資提倡 
　　絲商因請免附加振捐無效擬議認助辦法亦無結果現由某鉅商將困難實情轉達官廳求免聞將於附加稅項下酌量减少以示體恤 
　　高等廳昨委宋均國爲杭地審廳書記官金華地審廳推事王秉彝辭職亦奉照准 
　　舊仁和錢塘兩縣節孝祠光復以還祀典不修現經善堂紳董會議歸併一祠撥欵修茸定舊曆四月一日舉行春季由杭縣王知事主祭 
　　省垣米價飛漲官廳已示令各米商毋再抬高一面飭令所屬察看地方情形開辦平糶 
[南京快信]  
　　滇代表張子貞·黔代表薛尚珞·川代表熊昌明·昨由漢乘輪來寗謁齊督有所接洽 
　　蘇督代表田錦章昨電告於二十七日由津返京 
　　丁乃揚昨來省謁兩長准明日午車入京 
　　財部昨電蘇財廳催解巨欵到京接濟中央軍政各費嚴廳長以本省本月份軍政費尚慮不敷頗爲焦灼 
　　旅寗贛同鄉因陳光遠拒趙從蕃異常憤激現擬聯京滬同鄉一致運動倒陳贛議會曁旅京同鄉會昨推葛莊邱玉麒蔡世培等四人赴滬促趙力疾赴贛 
　　卸任銅山縣知事趙興英虧短公欵八萬餘元携眷潛逃其收發張某等已飭看管 
　　隴海鐵路督辦施肇曾因匪勢猖獗昨電齊督請飭陳調元迅派得力軍隊保護各車站並嚴剿匪盜齊督已電陳遵辦 
　　南京建築航空站昨已開標准五月初旬動工航空署廳長姚錫九勘查已竣昨由寗返京 
　　上海沈知事因選舉案有更動息惟某紳來電力保 
　　印花稅分處昨派員多人分赴各屬檢查印花 
[地方通信]  
　　松江 
　　一高開成績展覽會　縣立第一高小校二十八日開第四次成績展覽會是日自上午九時迄下午六時共到男女來賓一千五百餘人會場秩序由本校童子軍協同一區警察維持各類成績以圖畫手工爲最多圖畫分在校生畢業生兩部不下一千餘件五光十色頗爲美觀手工亦多至千件竹工中之兒童玩具及應用各物尤爲來賓所稱道至蠟製黏土製各色像生果品則另列一部標價出售其售得之值移充北方災賑其餘如理科採集之動植物標本及書法作法地圖等亦均斐然可觀該校各敎室及自習至均聽各生自由陳設以供來賓休憇之用 
　　蘇州 
　　東橋區發現命案兩起　吴縣所屬滸墅關之東橋區白石山塘河曾於三四日前發現無名女尸兩具當由該區巡官呈報縣署立派檢騐吏等赴鄉相騐騐得兩女尸一約三十餘歲身受刀傷七八處一僅十三四歲亦受刀傷五六處察其而貌酷似母女當　塡明尸格着該地保請善堂給棺成殮發壇標厝回署陳復迄今並無尸親投縣告中發而兇犯亦無從查緝不圖前日（二十六號）該處河面忽又發現男尸一具女孩一口仍由該區報請縣署相騐縣署據報即於昨日（二十七）派陸檢騐帶同署警人等附車先至滸關然後登舟開往該鄉將兩尸撈置岸旁當騐得該女尸年約三十餘歲身受刀傷十三處其女孩一女約計週歲有餘以上大小兩尸均已浮胖腐爛騐畢塡明尸格仍着令該地保請善堂給棺殮塟返署陳復温知事以一隅地方竟發生有刀傷遺尸四具之多案關重要立命偵緝隊並所屬各鄉警區上緊查緝務將兇犯解案以憑澈究一面並咨請水陸軍警及隣縣偵緝機關無分畛域一體嚴緝 
　　縣知事何護寺字　蘇城胥門外談家弄向有毘盧寺一所係盛宦賬幕林春山法號法蓮削髮皈依之地由盛氏出資興築并爲購置房屋數處藉收相息迨後法蓮圓寂繼起住持經理不善寺屋半多傾圮兹由盛許氏重加修理另延名僧光明入寺主持並呈請縣署給示保護昨温知事已繕就布告發交該寺實貼 
　　鎭江 
　　組織潤東漁業會　商民王秀芝馬錫九等近於大港鎭地方組織潤東漁業公會曾經擬具簡章呈送官廳備案惟值成立伊始深恐無知愚民藉端滋擾擬請縣署給示保護 
　　各校定期運動　丹徒縣立各校聯合運動會昨日由各校校長在勸學所會議决定陽曆五月五六兩日在城内公共體育塲舉行現由道所長通知各校將運動節目先期擬定以便規劃 
　　大雨中之慘劇　前夜大雨約有一尺一時山洪暴發水勢奔騰小閘口泊有徒陽緝私船一艘被山水冲入大江船身傾覆淹斃巡兵二名另有民船三隻亦遭覆没計溺死七人誠慘劇也 
　　揚州 
　　日人調查農商　青島福貿易公司實業視察員（日人）土屋銀次郎·武定治·及學習院敎師橋本榮等近來蘇省調查農商狀况二十七日至揚謁王知事詢問當地商况並挱去農商統計表勾留一日二十八日已往地埠調查 
　　中校催讓舊署　揚州第八中學校長李更生近查佔踞舊府經歷衙署之黄姓尚未將該屋讓出（按該署及府署早經部省撥歸該校建築校舍）致碍本校建築爰於二十六日函請縣署迅飭黄姓遷讓以利進行 
　　道尹考試學員　淮揚道自治講習所學員第一次早經甄錄現 
趙道尹以江寳海沭等縣續保之學員二十餘人業已報到特於二十四日舉行考試題爲論官治與自治之得失 
　　商劃分統權限　鹽署派來兩淮調查緝務之張英華已經　揚庽中西旅館聞連日與緝私楊統領蔡運副商議劃分淮北緝私分統權限 
　　嘉興 
　　洋價升漲之影響　嘉興巿上因銅元充斥致洋價驟升最近每元作錢一千四百六十文每角作錢一百三十文行棧店舖向以洋碼計算者尚無甚出入惟以錢數核算者莫不受虧一般小販受害尤鉅現茶肆已於前日起决定每碗增加二文其餘售貨以錢計各商號亦將提議加價獨小販方面則尚未有若何救濟法也 
雜評一 
[苟且無事（默）]  
　　藍建樞乞餉電謂政府遇有緩急多方求助苟且無事棄之若遺此雖一時憤激語然政府辦事之眞相則實如此不僅對海軍然也當其事急之時則無論若何巨欵若何要求不問其正當與否皆可承諾如爲統一而運動取消自主之種種先例皆是也事過之後無需彼輩之助力則又不論其正當與否一槪置之不聞不問之例以此手段應付各事生一不良之結果即苟且無事時而棄这若遺者必至遇有緩急時人亦不肯出死力相助至是雖自認不能早用急而求之之過然人心已去大半矣今日政府當局之所務皆以急而求之之法圖苟且無事卒之苟且無事亦不可得終陷於窮境而益無以自拔耳政府當局曷不以藍言爲鑒耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[續誌旅館内盜匪拒捕案]  
　　昨日解公堂之前後情形　匯司捕房四十號西探目潘林士起於前日上午五句餘鐘督率華探及探夥多人至廣東路上林街八十九號門牌小客棧内捕獲盜黨楊五寳及其姘婦沈氏詰悉尚有大帮盜匪匿於北海路同春坊興發元記旅館六號房間因各帶防身器械馳往碰開房門詎該盜竟敢開槍拒捕致包探楊少亭（又名兆麟）當塲飮彈殞命包探奚德安探夥吴長發均各受傷西探目雖亦受微傷仍督同其餘各探開槍自衛格斃盜匪金見苗一名當塲擒獲兩人嗣又由該客棧夥扭交陸阿廷一名事後老閘捕房派探往該客棧將棧中東夥三人拘去並派捕兩名暫將該客棧看管所獲案犯四男一女分别收押傷者送院醫治死者車往騐屍所報由公共公廨中西官驗明棺殮奚探傷重難治當晚身死詳情已紀昨報兹悉所獲四男犯中除楊陸二人已知其姓名外當塲擒獲之兩人一係紹籍名張根校（又名文記）一係甬籍名周企南（又名周紀元）陸阿廷係甬人楊五寳則爲蘇州人其婦人沈氏名老二前日午後駐紥虹口捕房之特别中西包探又續獲甬人桂阿寳紹興人陳永康宓詠琴及寗波婦人陳何氏四名分别押至昨晨連同前獲之四男一女併解公共公廨第二刑庭捕房以該盜等係屬著名劇盜黨羽甚多故由捕房起解時沿途派有武裝中西印捕多名照料而廨外駐足而觀者人數亦多九時半陸仲良襄讞會同英副領事赫極生氏升座首由特别西探長壳羅香上堂禀明盜匪開槍拒捕傷斃多命及陸續成擒情形並稱本月二十三號夜愛爾近路高壽里二百九十五號門牌張連生家被盜刦失價洋三百餘元之金飾銀元一案查係各盜所爲禀畢將盜匪拒捕時奪得之勃郎林手槍兩枝呈察次由晨我及其他四包探隨同探目潘林士先至上林街（即滿庭芳）八十九號門牌小客棧内拿獲楊五寳與沈氏後復至北海路（即六馬路）興發元記客棧六號房間拘拿同黨詎彼等見我等入内突然開槍拒捕第二被告（指周企南）逃至馬路被我擒獲第四被告（指陸阿廷）當時避於屋頂事後回棧被捕手槍兩枝一係第三被告（指張根校）所執一係當場格斃之金見苗所執其餘桂陳宓三人及婦人陳何氏均係特别機關所獲本案尚須偵查一切請爲展期開審云云而陳永康一名延高露玲律師代辯要求交保中西官磋商之下以案情極重該律師所請不准命將男婦九名分别收押展期一禮拜研訊 
　　盜匪張根校在捕房之供詞　張根校紹興人現年三十歲據云十八歲時已在原籍爲盜迄今十有三载載所犯刦殺等案已不可數計曾經拒斃該處巡官偵探七人懸有黨格洋七千元之鉅近因緝捕緊急逃避來滬本月二十三號搶刦高壽里張連生家之金飾換得現洋二百九十元每份祗派得洋十一元包探楊兆麟係被其擊斃奚德安之傷係由當塲格斃之金見苗所擊伊於被捕時共開手槍十八響尚有子彈十餘顆因在皮袋内不及取出否則尚須傷人等語迨至捕房研詰口供竟無所畏直認不諱 
　　包探奚德安准予免騐　包探奚德安因捕盜喪身照章應請公廨中西官相騐嗣因其妻奚王氏以其夫奮勇捕盜慘遭拒斃昨晨挈領男孩奚阿龍泣求免騐乃由該管捕房捕頭辛克來氏轉禀中西官准予免騐業已自行棺殮警務長麥高雲氏以奚楊二探均屬因公殞命殊堪矜憫特通令所屬各捕房探捕人等於該兩探出殯時前往執拂 
　　包探楊少亭出殯情形　楊探原籍山東係回敎門徒由匯司捕房五百五十三號拔升包探甫至三天其尸體昨晨由其家屬舁至浙江路回敎堂内請主敎誦經懺悔畢即如法棺殮迨至午後二時半舉殯英美各捕房捕頭均率同中西探捕隨送淞滬警察廳長徐君法捕房沃總巡各派偵探及越捕爲之執紼公共公廨關正會審官與英副領事包赫兩君亦均到塲以示該探死後榮譽並表哀忱其靈柩由敎堂朝南經愛多亞路過法租界其儀仗有旗鑼傘蓋軍樂隊清客串凡經過之處有知者莫不爲該探惋惜該靈柩舁至盧家灣西南回敎公地即行安葬 
　　包探奚德安今日舉殯路由　包探奚德安之尸體昨已舁回新閘大通路庽所定於今日舉殯探得其路由如下由庽所出發經愛文義路過西藏路轉至北海路（即六馬路）出事之處至福建路往東入福州路至河南路朝北至北河南路直達新建之江寗公所暫厝云 
　　西報之紀載　文匯報云巨盜傷捕案現共捕獲七男二女内有二犯係西探壳羅香二十八日午後在某旅館所拘獲者聞七盜皆從無錫來滬内有一盜至爲兇悍在其本地曾犯巨案當道懸賞千元以捕之據其自稱十六歲即爲盜前後共殺死四十六人並謂今多殺一二人與余無甚要緊華探來捉余時須知余必放槍云云言時談笑自若毫不懼怯 
[拒捕案發現後之總聯合會函]  
　　請工部局注意兇器來源 
勞合路上海各路商界總聯合會昨因北海路發生劇盜　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
拒捕一案致函工部局請其注意兇器來源原函云逕啓者閱報告北海路興發客棧劇盜拒捕一案至深驚駭兇横之狀言之髮指然此等匪徒所以敢如此兇横者以持有槍彈爲利器也故此等利器之由來正大有考慮之價值前次查獲日人私運槍珠一案公堂僅判以十數天之拘留此等搶珠難保不即以齎盜糧者寬縱如此又安足以資懲警敝會爲維持公共租界治安起見以爲正本清源之計惟有函請貴工部局嗣後對於私運槍彈務宜嚴密查究從重懲辦以寒匪膽以保公安不勝盼切云云 
[暗殺李根源未成案又訊一次]  
　　公共公廨俞襄讞昨與英包副領事升座特别公堂續訊前海彊總司令李根源遭人暗殺未成案内之關係人馮啓明先由新閘捕房西探高愛樂投訴捕房已將被告中之衣箱兩只起案箱内各物開具清單呈案而馮啓明之代表律師問馮共有衣箱幾只馮稱共有七隻尚有五只亦被捕房車去等語堂上命見證翟時白上堂經被告律師向翟將前堂所供情形復問一過並問楊曉天家居何處爾欲北京去否翟稱楊與馮啓明同居法租界白爾路四百四十二號門牌該律師云爾旣知楊馮住址何不報告捕房何以直至馮赴粤時拘捕翟稱拘捕權操諸捕房我俟此案了結即須北上是時堂上命翟將縣知事部照呈騐翟即將前廣東軍政府所給之部照呈出欲訊見證楊永泰因楊未到由張季鸞投案經原告代表律師結據供稱原籍陜西向在中華新報爲編輯翟時白於民國五年相識今年二月底得翟報告有人欲將李根源暗殺囑殺囑我轉達李氏因不甚注意未向詢問暗殺者係何人况李氏早有防範事隔四五天我至李氏處亦未提及言至此被告律師起而詰問爾爲報飽主律有幾時（答）已有二年（問）有無黨派對於南北政府如何宗旨（答）我前係國民黨（問）對於孫中山如何熊度爾是否要打破孫氏政事上勢力（答）並無此意惟我對於孫氏非常恭敬（問）中華新報對於南北政府爭鬧意見有何種論調（答）對於南北政府抱定和平宗旨但我國政府未便在此公堂談論（問）孫中山在滬居有二年之久你對於孫氏有無論調李根源方面有無評論（答）對於孫氏方面尊敬惟李根源在廣東時曾登過新聞（問）孫中山係創造中華民國之偉人且其居住上海二年你曾見過否（答）與孫氏許久未唔生疏未往謁見（問）翟時白將馮啓明暗殺李根源之事報告與你翟何不報告捕房（答）不知翟是何用意等部下爲參謀長本年三月四號午後由李氏派與金仲生同往一品篝悉菜館一百十二號房間會見翟時白翟即邀我至另一房間内彼言現孫中山主使居正楊武（即楊嘯天）與馮啓明爲四川政局暗殺李氏設計陷害已久務要嚴密防範我得悉後即與金回庽報告至三月八號得到捕房包探報告謂被告馮啓明已將法界庽所内之行李車至金利源碼頭廣利輪船上即日起程赴粤至次晨九時偕陳守石翟時白包探二人同至碼頭守候旋見馮啓明與一婦人各乘黄包車而來擬上輪船其時公堂提票已經發出因即鳴捕將馮拘入法捕房是實又據被告律師復向張駁詰一過並據一品香用人柴惠卿到堂證明馮啓明翟時白均來開過房間並將循環簿呈堂又據西崽陳二寳投訴被告來開房間時載明簿上惟翟時白當時書寫韓姓云云又據李氏僕人陳福生投訴三月九號亦偕往金利源碼頭曾見被告與一婦人各北黄包車到來擬登廣利輪船赴廣東言畢由被告代表律師向各見證逐一盤詰之下堂上宣諭退庭判候星期六再譸 
[巿民公會通過之議案]  
　　上海各國居民所合組之巿民公會前日開會討論巿政通過議案如下（一）請工部局於每次開會時准新聞記者旁聽並有時公開又請工部局採行一切行政完全公佈之政策（二）工部局輔助董事制應擴張之凡董事股會議時以議董一二人出席爲法定人數其餘董事由納捐人年會選出之工部局辦事各科各有董事股主持其事（三）工部局發表常年報告須在納稅人大會前三星期庶納稅人得有充分時間以考察之（四）請工部局發表其僱員薪水與津貼之清單以表明各僱員累積的進欵之總數庶納稅人得悉何種僱員薪水不足應酌量加給（五）議董所預備在納稅人大會時演說之詞須於大會前至少兩日公佈以便納稅人討論 
[航業消息零拾]  
　　昨日太古公司之長江班輪吴淞號由漢口裝來現洋十萬元又今日開還廣東香港之頴州號裝有本埠陳瑞記運往香港廣信莊之現洋五萬元尚有錦經綸·大德·裝赴港粤鴻德莊等之現銀四十箱計十二萬兩又怡和之恒生號今日亦裝現銀二十箱計六萬兩運至香港云 
　　近日麵粉出口較前增多國内以烟津一路銷數爲最多昨日怡和洋行之官升號輪船有四萬二千包麵粉赴津太古之順天號亦有二萬包軍津至三百公司之承運至港粤者在此三數日中足有五萬包輸出其餘如日郵社之中日班太平洋公司之南洋班與開往香港小呂宋之愛瓜多號等出口貨均以麵粉占大宗 
　　昌興輪船公司之俄羅斯皇后號今日開赴温哥武由滬乘往之旅客中有中國學生六名係赴英國殖民地加拿大昌興總行留學鐵道專科者 
[蘇浙繭汛之報告]  
　　立夏將近各絲廠預備收繭所有分赴各地訂租繭行修理烘灶等事均在籌備中頃接嘉興消息謂該地桑葉向例於清明節開盤抛出今歲開盤每擔三元嗣於日前天函黄沙致葉價有跌無漲目前巿面每擔祇洋二元五角又據楓涇通信云該鎭近巿共有繭行二十一家本年繭汛預料减色現在已經各廠訂定者祇十三四家尚有多家無人顧問其同昌繭行計烘灶十副往年可收租金二千元以下今届祇議租金洋七百七十元誠爲最廉之數矣 
[昨日滬寗車運來之絲繭]  
　　昨日（二十九日）滬寗路火車由無錫裝來振藝金雙英牌頭號絲十擔裕昌愼頭號絲五擔源康金彌彌牌頭號絲十擔又運繭處裝來乾繭四百六十包 
[近一週中之絲繭巿面]  
　　近日絲巿無甚變動買開繭牌廠絲數十擔價一千一百五十兩至一千零六十兩七里絲交易亦稀上牌八百五十兩至七百三十兩山東廠黄經仍八百二十兩至八百兩昨有下身廠絲數十擔係杭州機户買去價八百七十兩灰經價如前照近來巿情絲巿定無大變動雖則洋莊無甚辦進價格亦難跌落因各廠家存底無多繭巿近日反疲因無買賣交易存棧之陳繭尚有萬外擔不過均係下擋貨纔折均要六百餘斤兼之顏色又次做上身廠絲甚不合宜客家雖有出樣成交者亦無新繭紹興一埠業已二眠用葉因天時冷熱不一致有病蠶甚多據紹帮來信今庚收成定要减折嘉興杭州海寗等埠照前昨兩天之天氣亦要歉收如天時從此暖和少雨尚屬無礙云 
[本廠布貨缺價漲]  
　　湖北楚興公司所出之十六磅天字本廠布近來巿上貨缺價漲昨有金錫記紗號去電訂辦當得回電據云頿次布疋現貨已早售出須陰曆五月底始能付裝價需七兩九錢五分云云現在巿上雖然貨缺而售價尚在七兩五錢據此回電則巿價當然八兩即至也又恒豐廠之出品十四磅喂馬售價五兩七錢五分向該廠訂辦須五兩九錢五分亦乏現貨可買今巿上各種廠布現貨均乏故期貨棧單與現貨每疋必相去二三錢云 
[滬南工巡捐局增稅會議預誌]  
　　滬南工巡捐局長姚石蓀查得本局公費支絀擬將地方 
稅等先行增加已據情詳請松滬護軍使江蘇省長滬海道尹等公署請爲核准照辦在案兹奉批回准予實行並令查明狀况與地方董事會商辦理故姚局長着於日内開會與各名譽董事籌商進行方法云 
[質問省長維持民食情形]  
　　蘇議員朱祥紱等因米價騰貴本省民食又起恐慌特向省公署提出質問書云米價騰貴釀成絶大之風潮民國九年前車可鑒自貴省長蒞任首先注意嚴重稽查巿價漸平人心大定然奸决詭計百出仍於疏不及防之處所私運出洋一月以來每石驟漲幾及兩元之左上海的日米價每石已近十元長此步昻貧民生計殊艱後患何堪設想勞働者日食不給青黄不接慮又釀成不測之風潮奸儈惟利是圖斷非文告所能警覺惟有請貴省長通令六十縣知事各稅所各警區禁米出省查驗處嚴密偵查或借軍米爲名或藉與轉運公司勾串一經查獲依律重懲聊以救民食之恐慌免本省之危險年來工黨鬧事外洋各國咸不免横湧風潮米貴問題窮民同受之苦痛本員等忝爲人民代表誠不能無鰓鰓之顧慮於其間蘇省產米之區乃至不免於缺乏則勾串私販之巨蠹誠爲地方之所不容風聞奸商以慨助振捐餌行政機關以穀賤傷農餂地方無識以致潛相販運恣然無復有顧忌之存日長炎炎寖成巨禍以貴省長之廉明剛正度早洞燭其狡謀曲突徙薪防之宜早且本省民食旣苦匱乏匪惟粒米不可以出口六十縣酒醪縻穀從即日爲始似應通令民間停止燒鍋以五個月爲期察看秋收情形再行弝禁本員等爲愼重本省民食起見謹援省議會暫行法第十九條提出質問書請貴省長將嚴杜私販維持我全省民食情形於五日内答復 
[道縣議决防遏米價再漲辦法]  
　　滬海王道尹前日曾邀沈知事到署會議防遏米價再漲辦法會議結果以本年無論如何斷不能再陷上年米荒覆轍並定辦法如次（一）由海關姚監督會同稅務司嚴禁偷漏加派稽查並無論有無護照無論雜糧食米均不得出口各口輪船食米亦須遵照定額不得多備如果溢額照章充公（一）函致滬寗鐵路趙局長通飭沿路各站站長嚴防各轉運公司偷漏夾帶所有貨車添掛列車上行貨物逐日由各站詳細查報此外由沈知事會商米業董事防止云 
[川沙縣函告開訊私米案]  
　　水警第三隊派駐川沙之師船前在白龍港口拿獲私販米船及米商楊阿容一併解歸川沙縣訊辦現因尚未訊結業經該隊函催去後昨王隊長接准川沙縣公署來函略云兹敝署定於五月二日復訊楊悅琴即楊阿容米案除飭傳候訊外相應函請貴隊轉致王巡官（查獲米船之經辦員）届期携帶原報告人蔡洪生來署候訊幸勿遲延云云王隊長立飭該巡官屆期赴縣備詢矣 
[漁船藏鹽帶土之被拘]  
駐淞緝私營李登科團長遺派巡船駛出吴淞口外海面緝捕昨日在小黑沙方面捕獲崇明船沈發順漁船一艘因其鹽裝四艙驗得按照漁户規定鹽額不符當將船拘進吴淞報告團長訊得該船確係漁户曾往青島僅捕得黄花魚一艙以致尚存多數鹽斤並抄得舟中藏有大土一只現由李團長派員調查以憑辦理 
[海軍司令入京磋商欠餉問題]  
　　海軍總司令前日邀請海軍部之鄭軍法司長及第一二兩艦隊蔣杜二司令何參謀長浦江洛各艦艇長等在署會議海軍欠餉問題議决後當即呈報海軍部核示昨日總司令署接到海軍部蕯總長來電飭即到部磋商藍總司令即偕同蔣杜二司令於昨日乘滬寗火車赴寗轉乘津浦火車入京直部會商要政所有公署職務則仍委何參謀長代拆代行已報知海軍部備案矣 
[遠東軍動會本埠預賽消息]  
　　遠東運動會預賽事曾經通告凡願加入遠東運動會者得於五月十四日在蘇州東吴大學與東方八大學運動會聯合比賽以便試驗其及格與否今又爲本埠諸君便利計特於五月七日在上海復旦大學開會預賽惟欲往蘇州者仍聽其便報名處本埠博物院路二十號遠東運動會名譽幹事葛賚博士處 
[滬閔柘長途汽車工程近訊]  
　　邑紳李顯謨黄申錫等發起之滬閔柘長途汽車其路綫業經周工程師測竣除由滬至漕河涇原築有馬路無須另築外未築馬路者計自漕河涇起經朱家行（松江縣境）翁板橋顓橋北橋至閔行浦漢（均上海縣境）計程四十華里再由閔行南浦灘起（南匯縣境）經蕭塘至南橋（奉賢縣境）達柘林爲止（松江縣境）計程三十一里以上里數均丈量準確而漕河涇至閔行一段中間經過橋樑大小計有十餘座最大橋洞約寬三十英尺惟閔行至柘林之橋梁較之滬閔爲多共有二十餘座最大橋洞約寬五十英尺是以閔柘一段之築路建橋工料等費略爲浩大其路綫雖較之滬閔稍短而建築費則與滬閔相同現定下月初邀集路綫經過各鄉經董開會籌商購地給價辦法均以按照現巿田價折中酌定俾使業户免受損失一俟議定即可進行購地所有行駛之汽車現定先購四十輛以備滬閔與閔柘二段各半開行每輛可乘搭客二十四人或二十人爲限另備專車一種每輛可乘搭客十二人至十四人爲限以便旅客獨雇專車行駛預算車價每輛約在五千兩以上擬向德國訂購其招股章程並路綫圖說及一切辦法現已擬妥付印不日即可發表矣 
[又請保釋被拘閩學生]  
　　福建學生陳國瑞劉開祥等九名因被暗殺閩商陳鳴岐父子並謝翔高等身死案内牽累在滬被拘訊押上海地檢廳後經閩商卞海臣等投廳具詞願保該生等出外候示當奉該廳批准除陳國瑞一生不准取保外其劉開祥等姑准交保當因所蓋商店圖章不合格仍令收押在案前日又據閩商嚴堯舫等多人到廳具詞要求將陳國瑞劉開祥等一併具保加蓋福佑路某商號圖章等語當奉譚檢察長諭候偵查明確方准照辦 
[廣告公會開會紀]  
　　中國廣告公會昨日下午五時半假座四川路青年會開會與會者如張廷榮·桑德斯·張竹平·林慕婁君等十餘人由衛斯特威君主席先請南洋兄弟烟草公司鄔挺生君演說題爲（中國人眼光中之廣告進化觀）略謂廣告與商業有至密切之關係欲求營業發達非用廣告不可尤非善用廣告不可如以次等之商貨代替較佳之貨則廣告之効力將完全喪失故不可不愼也今所宜特别注意者即華茶是華茶本早著名於世今則紅茶見奪於印度及日本之茶綠茶受掠於錫蘭之茶瞻念前途實足驚悔試推其原當以不善用廣告爲其最大原因例如上海南京路之各商號昔年均未發達近來互研廣告法其玻璃窗飾等均甚精妙誠可謂適用矣昔年商務印書館高鳳池君曾問鄙人謂何以南洋公司之廣告往往一次僅鼓吹一種貨品鄙人因答謂廣告一事最宜如此因一次廣告若載甚多貨品到令人不易記悉其效力必减矣高君甚贊成又鄙人回憶幼時最牢記飛鷹牌之牛乳歷久不能忘實因其廣告術甚佳也廣告最賴交通華商向僅刻牌號等其効力不能遠佈現在深知廣告之不可以已除刻牌號等外且須印字貨品之上及其所包所裝之附件上尤有宜特别注意者即定貨品之牌號最宜擇用最易令人牢記之字樣是也嘗見在西湖旁之旅館多登廣告必先盛誇西湖風景之美以引起觀者游湖之念最後說明本旅館距湖幾許誠得招徠之妙用矣云云次由主席致謝復請英國商務參贊安樂德君演說略謂頃聞鄔君談及華茶一項鄙人近適接美國驗茶委員密吉爾君來函謂華茶現在美國方面幾完全不能銷售其原因有三（一）華商全不知用廣告（二）華人除家庭私用華茶外對人不提倡飮用華茶（三）華人不知說明華茶之飮用法如華茶只可泡不可煑且不可加牛乳之類以致得此不良之現象　可慨歎云云是以廣告公會會員諸君之責任甚爲重大不獨華茶一項賴諸君之設法提倡也云云遂仍由主席致謝並商量該會本屆新職員事因到會人數不足法定數定由下次會議時再决定之七時許散會 
[作場看守人被人戳斃三誌]  
　　法新租界貝勒路鄔有記作塲看守人陸四華被人用刀戳斃一案奉判緝兇旋由包探任水揚王榮生程子卿等先後拘獲嫌疑人董正興胡桂寳胡榮生李桂生綽號二固子等四名帶入捕房候究在案昨解法公堂請究先由原告作塲主上堂禀稱日前由胡桂寳董正興等四人前來作場内向商人索取陋規不遂董等言須以激烈手段對付故越數日即出此事應請堂上重究詰之董正興胡桂寳兩人同供民人等雖與大老虎洪發小崇明等至原告索取陋規此次看守人究被何人戳斃不得而知質之李桂生胡榮生同供民人等祇與董正興相識此次原告塲内發現命案事後雖有所聞實不知何人所爲實被董等誣攀拘案求請查察中西讞員會商之下判董胡兩人還押如能將行兇之人尋交到案准予從寛究辦胡李兩人交尋常保出外聽候覆訊核辦 
[浦東發生越貨傷人案]  
　　浦東沈家衖南首陸家宅橋地方船户曹某家（係曹榮榮之弟）稍有積蓄致被盜匪垂涎昨晨黎明三時許被盜匪七八人各執刀棍撞門入内嚇禁聲張逼問曹某藏金處所堅不告明致被用刀戳傷頭部曹妻亦被戳傷手臂等處當被翻箱倒篋搜刦去銀洋飾物約值三百餘金之譜携贓揚長而去事後經曹開具失單投報楊家渡三區一分駐所請求飭緝 
[最近一星期出口雜貨]  
　　據本埠出口洋行報告云最近一星期中自江海關出口之貨除絲茶兩項畧形活動外餘如麵粉麩皮鷄蛋皮貨羊毛等類並不見好兹將運往各國之重要貨品列後（茶葉）有運往日本九八擔法國九擔美國二一七六擔香港三一五○擔倫敦九三五擔新嘉坡二二三○擔（絲）生絲出口計有運往日本三八擔法國二六○擔美國六○擔里物浦六八擔經絲運往法國六○擔美國一二○四擔廠絲運往日本三二六擔法國三五○擔美國三二八八擔倫敦一五九擔亂絲運往日本三五七擔法國四四八擔美國一二八擔新嘉坡一六六擔（麩皮）運往日本八六八八九擔香港四四六○擔（麵粉）運往日本六六四八擔香港一○五 
 
 

Page 11

 
 
○○擔新嘉坡九六四六擔大連四五二五六擔（棉花）運往日本一六二二○擔香港一六八擔大連八八二擔（棉紗）運往香港一六四擔大連一一二九擔（皮件）運往日本八二六○擔法國三二○○○擔美國六九○○○擔倫敦一八○二擔新嘉坡六八四○擔一羊毛運往美國三四三四擔倫敦一八四八擔 
[外洋輪船進出口行程紀]  
　　　祥行之羅惠斯砲台號由美國之紐約開來今已抵東洋昨有電來申定星期一進口此次裝來進口貨中共有二千一百噸其中有英美烟公司之大批香烟葉及白蠟兩項其餘爲扎鐵及五金零件與疋頭等項惟該輪預定運赴美國之出口貨則有二千七百餘噸但其抵滬之後九號須開往香港一次日本郵船會社之阿波丸此次由利物溥開來昨午已經進口停在滙三碼頭裝來進出口以呢絨箱貨及各種鋼鐵機件居多即於今日開赴横濱英印郵船公司之日本號此次由印度開出業於昨日六時駛抵香港昨日此間接其電告謂由香港開出時先至厦門大約四日進口停於公和祥碼頭卸貨船上有本月五日以前之印郵件五日即開赴神户門司再由厦門返港順道赴印又有英國郵船公司之潑　賽號此次由英國開出後昨日已抵波賽　其電告謂將於五月二十八日抵滬因該輪由歐洲出發後須開赴南洋孟買然後來滬船上有本月十五日以前之英郵件又有三角洲號已於昨日離開倫敦開行來申須六月十號進口維昌洋行之貨船蘇門搭　號從瑞典開出後係取道星加坡來滬現得來電謂在五月十號可到上海好時洋行之波羅號商輪刻已由日本開赴大連將在五月六日開還上海再裝貨赴德荷兩國云 
[國内輪船運貨進出口之調查]  
　　進口貨　（香港）招商局之新昌號昨在香港裝來白米三百十包白糖三百五十九包冰糖九十二包葵扇六百二十六件檀香五百七十七件疋頭二十件夏布十二件點銅錫六百塊藥酒廿五壜蔴袋二十件烟葉一百三十一件花樹五十二件綢緞三件藥材一百六十件烟梗十件茘枝十六箱枝乾九十九箱機器一件雜貨六百二十九件（長江）太古公司之吴淞輪船由漢運來白米一千二百四十六件黄頭三百包青蔴三百三十三件瓜子六十包羔皮三百三十九件桐油四百七十四箱夏布四百六十五件湘石二十七塊土酒十壜毛茶一百四十四件紙頭六百十件烟絲一百十七件棕片三十件黄白絲八十八件水硍四十七件姜黄四十二件用菜一百壜白蚶十件雜貨四百八十八件（寗波）太古公司之新北京輪船由寗波裝來有器一百六十件杉木二十根土酒二百四十六壜香粉一百四十四箱藥材一百四十二件蔴袋十三件草蓆二十三件又有寗紹公司之新寗紹輪船由甬裝到棉花一百九十件桶鐵五十件草蓆二百二十二件竹木一百二十二件棉紗五十件竹笋一千三百二十四件胡桃五十包漿粉五十七件白术四十八件雜貨十件 
　　出口貨（温州）招商局之海晏輪船由申裝往温州白米四千八百包洋布洋紗一千七十五件麵粉四百包白糖三十包飛花一百九十件葵扇八十件沙籐五十件水烟十箱生油十　紙頭十五件雜貨三百十件（天津）招商局之新昌號輪船昨日裝往天津有茶葉一百三十六件顏料一百零一桶磚茶四百箱生姜一百五十擔白米一千五百包麵粉六千包洋布三百三十件白糖五百五十五包土酒一百五十七壜腐乳四百壜甘蔗二百十七件雜貨三百三十四件又有轉口貨柑子九百十桶茶葉十七件（寗波）太古公司之新北京號昨日裝出有白米三千一百九十三包烟絲五十六件青蔴二百四十六件皮油七十二桶蔴袋六十件麵粉二百包水泥一百二十桶沙籐三百十九件拷皮五百九十二包青鉛二十件生鐵二十六擔雜貨五十八件又寗紹公司之新寗紹輪船亦裝有白米四千八百十三包牛骨七百二十四件點錫五百塊石粉二百包洋布一百七十四件玻璃七十五件麵粉九百包松木板二百二十九件雜貨二百二十二件花綢五十箱鐵器八十二擔 
[友華銀行銀巿報告]  
　　中美新聞社譯友華銀行二十九日報告云昨日倫敦銀價近期遠期各漲八分之一便士紐約銀價漲至六十元又八分之五倫敦紐約滙價爲三百九十五元又四分之三此間今日定價與昨同交易情形亦與昨收盤時相仿午後售出價金鎊至多三先令四便士金　至多六十六元午後金鎊三先令四便士又八分之一金元六十六元又四分之一印度昨在倫敦買銀歐陸則賣出聞美國擬俟銀價一漲即行出售故即僅印度續行購進銀價亦不止大漲云 
[證券物品交易所設現期交易]  
　　上海證劵物品交易所證券部現物設現期經紀人四十名業已滿額定於五月二日起在該所第二巿場開始證券現期交易兹將該所關於此項經紀人之姓名號次與買賣規則細目及種類等通告照錄於下巿塲揭示第二百四十一號云第五十一號經紀人諸筱甫第四十一號經紀人驊卿請俅兼營證劵現期交易業經本所承認自五月二日起第五十一號四十一號兩經紀人准其兼做證券現期買賣第二百四十二號云營業細則第六條第二項定期經紀人得向本所聲明兼爲現期經紀人凡現爲各部定期經紀人經本所認可者准其兼營他種現期交易此項兼營之經紀人不受各本部專營現期者名額之拘束第二百四十三號云本所證劵部特設現期經紀人定於五月二日起在第二巿塲交易期姓名號次列下第一六一號周仲華第一六二號唐存來第一六三號張孝堅第一六四號嚴筱泉第一六五號孫福年第一六六號陳善浩第一六七號邵雪麟第一六八號陸鵠卿第一六 
九號邵良仕第一七○號周旭初第一七一號馮雨亭第一七二號胡筠秋第一七三號邵鳳岐第一七四號林耀興第一七五號盛君壽第一七六號蕭榮珍第一七七號邵良俊第一七八號范碩甫第一七九號羅瀛洲第一八○號李琴笙第一八一號李祖賢第一八二號徐瀛洲第一八三號董季澤第一八四號趙秉齋第一八五號唐福元经一八六號盛鶴齡第一八七號張德賢第一八九號馮芝蘅第一九○號徐汝桐第一九一號洪愼德第一九二號曾仲武第一九三號毛賡祥第一九四號黄漁亭第一九五號葉德之第一九六號方盛昌第一九七號袁禮文第一九九號管彤軒第二○○號號梁澄深（未完） 
[三誌因賭起釁之命案]  
　　向爲木匠之朱阿狗與南京人湯三仔於本月十五號因賭起釁在北京路互毆湯即倒地受傷身死由捕將屍車入騐屍所報經公共公廨中西官檢騐並將朱阿狗拘解公共公廨諭朱押候西醫證明有無受傷致命確情再行訊核在案昨晨由探將被告押解公廨屍妻范氏偕證人投案以便申訴中西官以捕房瑣案甚多且須審訊盜匪拒捕開槍擊斃包探案恐訊供較長不及研訊他案會判朱仍帶回捕房候展期七天再審 
[游行賑災武術團演技預誌]  
　　山東馬子貞君因北方旱災特組織游行賑災武術團業於日前抵滬聞不日即須表演其中並有千斤大力士一人精各種武術能倒立攀至樹頂復至樹頂躍下躍至中途復能綠樹而下又能以胸部腹部表演各種跳繩法 
　　又聞該團擬在大世界游戲塲擇一地點爲表演塲合接連五日入塲劵所售之貲悉數助振中華拳術研究會各會員亦一體加入相得益彰居時必有可觀也 
　　上海縣公署昨接賑災武術團來函云敬啓者北省旱災横亘千里爲歷來所未有斯民何辜胥罹慘劫言念及此實堪痛心本年三月初旬青島舉辦國際聯合游藝會經商界公推以武術人員加入該會游藝助振中外人士一致歡迎刻因各振災團體正在結束之際而北省災黎仍然嗷嗷待哺復經商界公推編組振災武術團先赴上海售武助振再行於各大都巿各繁勝區域以期達到救災救貧之目的兹已全體到滬籌備進行用特函請貴署鼎力維持俾成善舉敝國幸甚災民幸甚 
[旅滬寧波同學會消息]  
　　旅滬寗波同學會自發起後已有南洋公學約翰大學·復旦大學·同濟醫工·聖芳濟·民生女學·女青年會等學校同鄉會加入現定於本星期日（五月一日）下午二時在勞合路寗波同鄉會新會所内開籌備會並請參觀新會所昨已發出通告凡各校寗波同鄉均可舉代表一人蒞會云 
[震旦大學院之演說]  
　　震旦大學院每月例有名人演說昨晚（二十八）請徐家滙天文臺葛齊君Ｐ·Ｃｈｅｚｉ演說大氣學Ｘａｔｍｏｓｐｈｅｒｅ臨時備有圖解多種於大氣之本原變遷及其化合解釋極爲詳盡中西來賓到者數十人演講一時許而散 
[旅滬湖南明德校友會成立預誌]  
　　旅滬湖南明德校友會自月之十日假華僑聯合會開一度籌備會選出幹事後進行頗力他處校友會亦多因而在組織中者現該會擇於五月一日（星期日）下午一時假徐家滙南洋公學開成立會風雨不更凡屬旅滬明德校友屆時蒞止云 
[銀行公會舉定代表赴津]  
　　全國銀行聯合會現定五月一日在天津開聯合大會昨聞本埠銀行公會已舉定代表四人赴津與會 
[錢業會館品蕙紀]  
　　北河南路錢業會館現向各處花園及珍藏家搜羅名蕙數十種内有梅瓣小仙素心等佳品定於五月一日即陰曆三月二十四日自上午十時起至下午三時止任人入内游覽云 
[戚廳長與沈知事偕同赴寧]  
　　上海地方審判廳長戚運機前因選舉訴訟判决無效一案奉北京司法部電召北上事畢返申到廳視事各情已誌前報兹悉戚廳長复因是案於前晚偕同上海縣知事沈寳昌等乘滬寗夜車秘密赴寗謁見王省長面禀一切云 
[物品交易所交割記]  
　　前昨兩日上海證券物品交易所停巿辦理本月期交割兹將各種交割付數及價格分誌如下（一）本所股一萬九千五百股每股扯價八十七元較三月份漲起十二元其中四十五號經紀人張秉三獨家經手者有八千七百股之多（二）麵粉交易所股九百六十股每股扯價五十五元（一）漢冶萍股三百股每股扯價二十八元（一）老公茂紡織股三十股每股扯價三十兩（一）華商電氣優先股一百十股每股扯價二十二元（一）元年六釐公債一百四十九萬元每百元扯價二十一元（一）九年金融公債五千元每百元扯價七十二元（一）十六支標準紗四百五十包每包扯價一百四十三兩（一）通州花六千一百擔每擔扯價二十四兩 
[小南門外商店會議清潔事宜]  
　　小南門外大街面南各商號前日集合十餘户議對於後面塡竣浜基未經築蓋路面每被夫役將垃圾堆儲該處以致穢氣四佈關係公共衛生除自雇工人將堆存多數垃圾設法清除外惟恐該夫役等仍舊堆存當衆磋商抵制方法遂决定聯名蓋章公呈淞滬警察廳長乞即令知該管警所清道員迅行傳諭各該夫役務須遵章運往碼頭裝船運往浦東鄉僻傾棄外不得再就已塡浜基堆積並請隨時派員查察維護衛行以順輿情而重公益云云 
[開凍後第一艘沙船回滬]  
　　南巿益昌號之金元盛沙船昨日進口爲本年牛莊開凍帮船北上以來之第一艘返申者計裝牛莊荳油黄荳等貨其餘各號船日内亦將連檣而至將有大批荳油繼續到埠因皆預先抛出抵解抛盤故油巿難見起色也 
[警署招領網籃]  
　　昨日第一區警察署王金山署長發出牌示云案據本署巡還警孫長勳報稱本日下午兩點餘鐘巡至洪生碼頭地方有車夫王六報稱民被客雇裝上網籃一個未經行走客人忽然不見招尋無踪請求帶署招領特將車夫及遺物一併帶署請核等情前來據此調查屬實尚無别情當即啓視網籃内有荳粉食鹽蠶豆瓦瓶洋鐵盒瓜子等物除准該車夫王六將車領去外所有遺棄之物暫存以待認領合亟佈告仰該失主前來報明認領可也切切此佈 
[昨日公共公廨訊案紀] 　 
　　昨晨公共公廨民四庭由張襄讞會同美約副領事訊理民事案十三宗挨次錄下（一）鄭鴻茂聲請執行判决陶士良償還擔保王澤生用空賬欵案（結果）着被告遵照前諭按月拔還（二）褚永源訴姚祥堂抵單不贖案被告律師聲請改期兩禮拜再訊（結果）照准（三）張松齡延甘維露律師聲請登報傳達姚裕生蕭鳳閣到案訊追欠欵案（結果）准原告自行登報通知被告到案候訊（四）楊潤身聲請執行判决何錫廷償還擔保章綬卿借洋六千元案（結果）着被告按月拔還原告洋五百元還清完案（五）趙醇麟訴包探周小弟及唐芹三違法逮捕請追損失案（結果）特别傳單傳到被告着還原告洋五十元並繳堂費（六）昌昇泰號聲請執行判决陳森記償還票銀案（結果）限被告於一月内清前判之欵違干未便（七）股開山聲請開釋案因原告顧乃林之律師反對（結果）改期一禮拜再核（八）葉愼齋聲請執行判决周仁取贖所抵地皮周不履行堂判請准登報聲明管業案（結果）准原告登報十四天如無人反對即照原告所請辦理（九）曹吉安聲請執行判决袁敦文償還賬銀案（結果）限被告於一月内還清判决之欵違干押追（十）豐和元莊股東汪仲賢汪政平聲請破產案（結果）聲請人聲請破產未便照准着債權人赴本公堂起訴（十一）繼昌祥號呈訴豐和元莊不理押欵案（結果）彼告具結臨訊到案候訊（十二）胡和昌訴宋金榜開店糾葛案兩造律師以時已午請求改期一禮拜再訊（結果）照准（十三）廣居棧主王厚安聲請破產案（結果）改期再核 
　　又午後民三庭由李襄讞會同義費副領事訊理（一）徐根生延甘維露律師訴徐火生徐張氏爭執家產案（結果）准原告律師請求各節着被告將一切道契存摺等據限三日内檢齊暫存公堂免予交保許理律師請求將第二被告摘釋未便照准改期排訊（二）前花世界主隋潤田訴尤梓才損失案（結果）展期訊理民四庭由俞襄讞會同美奥副領事訊理（一）南通大生紗公司聲請減輕交保案該公司因被鼎新紗廠控追損失銀二十五萬兩故請求減輕交保（結果）限七日内被告等交二萬兩舖保（二）萬豐永金號股東孫楚卿聲請減輕交保案孫及姚聯芳戚鳳樓張錫疇楊壽增均屬該金舖股東因被正和等五户控告不付票銀一萬六千兩姚等四人業已交保（結果）孫楚卿限三天以内着交三千三百兩舖保候訊（三）孫楚卿訴萬豐永經理夏秉潮用空賬銀四萬數千兩案（結果）夏秉潮於七天内交二萬千兩舖保改期十四天訊理（四）姚聯芳等四人訴孫楚卿股欵等項糾葛案（結果）孫楚卿免予交保併案訊理（五）永益五金店之簡文偉聲請破產案（結果）准派本廨理賬員將該舖生財賬薄收管並登中西報紙十四天再核（六）震新五金號主陳忠舜聲請破產案（結果）同上（七）史錦華訴施賢銀不還借洋案判决後被告不服要求復審（結果）准予復訊 
[公廨訊理車輛違章案併紀]  
　　星期四午後由公共公廨張襄讞會同美副領事奥君升座車務公堂訊理各車彌違章案二十起分誌如下（一）汽車夫張勝全在重慶路開車不愼肇禍判罰洋二十五元（二）丁乃慶在江西路開車不愼幾肇禍端訊罰洋二十五元（三）劉長生在四川路開車疎忽訊罰洋十元（四）葉阿大在南京路開車不點尾燈訊罰洋八元（五）王金發在花園橋開車夜不點燈諭罰洋八元（六）嚴阿三在仁記路開駛汽車不聽巡捕指揮判罰洋五元（七）沈阿龍在四川路開駛汽車夜不點燈訊罰洋八元（八）嚴福來在九江路開駛汽車不聽捕話判罰洋五元（九）宋桂福（十）應照貴均因在靜案寺路開駛汽車不照工部局定章諭各罰洋五元（十一）劉榮郎在四川路開駛汽車不聽捕話判罰洋五元（十二）俞阿順在外灘開駛汽車夜不點燈訊罰洋三元（十三）許鳳高在北四川路開駛汽車違章訊罰洋五元（十四）談阿龍在黄浦灘開駛汽車不愼幾致肇事判罰洋三元（十五）楊松林在百老滙路開駛汽車夜不點燈訊罰洋三元（十六）張阿根在百頓路開駛送貨汽車不聽巡捕指揮判罰洋十元（十七）奚桂福在百老匯路開駛運貨汽車任人站於踏脚板上訊罰洋五元（十八）朱阿三在北四川路夜間開車不點尾燈訊罰洋八元（十九）趙慶堂在西摩路靜安寺口開駛汽車夜不點燈判罰洋十元（二十）楊六三在靜安寺路開駛汽車不聽巡捕指揮訊罰洋五元（二十一）姜阿四在北浙江路駕駛馬車乘客過多訊罰洋二元（二十二）馬夫林長興在蓬路駕車不聽巡捕指揮判罰洋二元（二十三）場車夫馬生友在北蘇州路裝貨過多因傳訊胚到諭將保洋充公 
[南巿洪生碼頭火警]  
　　前晚夜半一點餘鐘時滬南洪生碼頭弄口慶茂蔴袋店忽然火起由救火聯合會鳴鐘告警旋分三下俄由各區救火會驅車到塲施救得即熄滅然已延燒隣居嚴姓住户及該碼頭籮間夫住處計共燬去平房三四間後由崗警將起火之店主泰安帶入第一區警署據供年三十四歲寗波人是晚我已早睡惟剩店司在店内又麻雀誤將紙烟頭擲入舊蔴袋堆中一時未及覺察迨至火發我從睡夢中驚醒察看時已列燄飛騰不可收拾頃刻冒穿屋頂延燒隣家房屋我祗得奔避災險幸店中承保火險銀三百兩等語奉飭留候申解警廳司法科訊究當火發時適由第一區署劉巡官查崗過此瞥見烟火迷騰急即上前喊救得將某氏老嫗救護出險云 
[假借名義捐欵之罰究]  
　　住居法新租界白爾路吉益里第三百八十一號門牌自稱設立中國心理醫學病院之陳逸在外四出捐欵已有年餘共捐得洋二千數百元現爲法捕房西探阿　風西查悉該院迄未設立實屬詐欺取財爰於前日帶同包探等前往抄出捐簿等據帶入捕房昨將陳解送法公堂請究先由該西探上堂禀明前情詰之陳逸供因捐欵尚未充足故此該院未曾開辦餘供支告聶讞員商之法副領事葛君以陳詐欺取財罪已成立着罰洋一百元充公外永遠逐出租界不准再來 
[命案因無確實證據註銷]  
　　竊賊其甲於日前至法租界黄浦灘碼頭某駁船竊取黄荳適被船主張克芳瞥見上前拘捕詎該甲偶一不愼失足墜入浦中斃命尸身隨潮漂流無踪爲時未久即有老者潘德貴投報法捕房聲稱死者實係民人之子現被張推入浦中以致殞命求請伸雪等語故由捕房於昨日將兩造傳至法公堂詰訊先由捕頭上堂禀明前情並稱現死者尸身尚未撈起是否係潘之子不得而知繼由潘德貴投訴前情求請伸雪詰之張克芳供是日實係死者自不小心致墜浦中並非民人所推求請查察聶讞員商之法副領事葛君判以死者是否原告之子並無確實證據應即將案注銷 
[跳電車跌破頭顱]  
　　昨日傍晚六時有某號電車駛經南京路新世界門前有搭客曹三寳匆遽跳下致跌破頭顱骨受傷甚重當由新閘捕房六百七十號華捕雇車送往仁濟醫院醫治 
[誌謝]  
　　昨承中華圖書館惠贈禮拜六第一百零七期二本誌此道謝 
來函 
[南洋公學附屬小學來函]  
　　頃閱貴報本埠新聞攔内載本校於五月一日舉行周會云云敝校 
現以籌備木竟尚未定期貴報所登恐係傳聞失實伏祈將此函登載更正爲荷　南洋公學附屬小學敬啓四月二十八日 
雜評二 
[盜之兇器（訥）]  
　　盜之所以爲盜以有兇器耳有兇器而後敢於爲盜其敢糾衆搶刦者恃有兇器也其敢拒捕對抗者亦恃有兇器也無兇器則盜且不敢爲盜是故除盜患以除製造盜源之兇器爲第一義 
　　然盜之兇器有得自界内之私藏者有得自外來之接濟者故欲除盜之兇器一面注意们界内之私藏一面尤當注意於夾帶販運之來源外來旣絶則界内之私藏自少此誠清盜源之法也 
　　人亦有言工欲善其事必先利其器故欲保衛治安者必先有保衛治安之利器反是而欲剷除擾亂治安者尤須先剷除擾亂治安之兇器 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[蓬山烟島誌（五）] [  寒烟]  
　　旅非洲各人士所恃以消遣者日間或傍晚有類似北京中央公園半居簷下半居簷外之露天茶座但其所飮者大抵非茶乃啤酒與汽水耳昏暮而後街燈大抵熒然如豆不甚明朗各廛肆各住户亦莫不然故街巿收塲甚早頃刻寂然各人士所恃以遣此良夜者惟往客戲廬Ｃｒｓｉｎｏ坐長條椅倚板桌觀雜劇其情狀絶似北京廣德樓等處看劉喜奎與張小仙惟西人戲園售冰飮無論水酒索價極昻不能如中國之壺茶可暢飮耳彼歐美列强雖是自豪於天下然其國中人士所以自處者以予探詢所及亦有人同此心心同此理之感若被指派赴荒洲絶島一種侘憏無聊之狀更萬非我北京酒食徵逐無往非樂之士大夫所可同日而語人情莫不習於鄉土壯志止可振奮於一時有時不能不因天時物候而默換潛移也獨我中國首都之北京其社會情態乃與覊居荒洲絶島之輩同一無聊賴抑何自暴自棄之甚耶豈我北京大融鑪移易青年氣質之熱方亦若炎荒之火熾將令遍地成荒漠歟 
　　大卡之游旣畢步月而歸將及夜午臨流小行凉風冉冉而至覺處境又甚奇特蓋其地彌望平蕪無崇山高樹之勝吾人對之絶不感荒漠者正以其對大西洋水具吐納之奇觀地勢伸出海面風勢所向随處流通披豁胸襟固足令人吐氣而洋岸間隨處微作一灣勢令出口船均繞行向前又大有容納一切之度不徒足增月光之美而已更得七絶一首如下 
　　數點明燈臨水次一輪皓月鏡匳開非洲西盡無林壑惟見凉風弄影來 
雜話 
[春暮尋愁錄] [  禹鐘]  
　　春暮時最足觸發旅人歸思者厥惟杜聞其聲作胡不歸且雜嗚咽故亦稱啼鵑啼時恒在夜間當夫萬籟都寂春宵無寐時倚枕聽之苟非木石腸必爲淚下蓋春事闌珊已足增人愁緒而益以此魂銷腸斷之聲人孰無情誰能遺此唐人詩曰等是有家歸不得杜鵑休向耳邊啼可以知其感人之深矣按杜鵑一名子規或稱謝豹又稱杜宇相傳周失綱紀蜀王杜宇稱帝曰望帝死後魂化爲杜鵑其事與精衛相類殆皆悲鬰之所結死不能散其精神故託異類以鳴其　　（瘦鵑治小說工哀情則又杜鵑之化身矣一笑） 
　　東坡詩曰城上湖光暖欲波美人唱我踏春歌考踏春歌亦有所本（異聞錄）載邢鳳之子夢數美人歌踏陽春之曲曰踏陽春人間二月雨和塵陽春踏盡秋風起腸斷人間白髮人又西陽雜爼云元和士人醉臥廳中及翉見古屏上婦人悉於床前踏歌歌曰長安少女踏春陽無處春陽不斷腸舞袖弓腰渾忘却蛾眉空掃九秋霜其詞並絶凄艷亦春魂幽感之佳話也 
　　余常謂古今第一温存風流語首推吴越王遺妃春游書曰（陌上花開可緩緩歸矣）其後吴人遂用爲歌詞閱此可以想見綺陌芳塵野花爭　油壁香車中有美一人搴帷倩盼秀　生春與花光映襯誠一時盛槪也惟念春老花殘美人易暮好景當前爲時甚暫從知世間萬事惟色相爲最不足恃今者陌草空留宮花如死徒留得遺語使人興感耳噫 
劇談 
[梅花清夢廬劇話] [  尤半狂]  
　　綠牡丹如初日芙渠正當好時唱旦行者於年齡問題大有關係綠年方幼而演花旦戲頭頭是道細膩入微花旦首重做工綠能體貼斯參上乘且不染習氣勉乎從善知過必改見善輒師今雖已浸浸乎與白牡丹小翠花分庭抗禮仍虚心知不足此子將來必能成大材余觀其數劇覺天賦之醇不同尋常唱旦之姿態佳否爲天然不由人力綠之姿態安詳自然不散而能同到童伶能此舍昔時芙蓉草外不見第三人矣陳君彥衡見芙容草許爲开竅今日之綠牡丹固前五年之芙蓉草也三四年分綠方十八九齡必能盛靡一時蓋世之士大夫方競共風流於捧旦角綠牡丹色藝均佳宣乎内外行愈加贊賞而若輩以此爲專業者亦宜乎傾倒矣惟余則願内行諸公多加狀掖指點絶好材料不難成眞才也小梅當年亦猶是耳綠固有爲者企予望之矣 
　　滬上旦角得白牡丹小翠花放光彩白牡丹之做工小翠花之蹺工一時瑜亮也綠牡丹爲後起稚子工夫自不能迨二子表情之細膩亦甚有獨到足爲鼎足稱雄也若野狐參禪之王靈珠貪多不瀾之趙君玉自祇能退避三舍黯然無光賈翰卿工夫甚深亦色藝均佳者惜年華已非無復當年容光小翠花白牡丹年均二十发上半𩐝將衰白較初來之時已大遜色于則亦苦於年事故幾敗於綠前是蓋滬之觀劇者競號寡人之故耳白于之色不殆綠二人固均宜刀馬者若小花旦戲自然綠爲最稱特諭工夫白于固卓然有造矣 
新聞拾遺 
　　賽寳　嘉興　濮院鎭素稱繁盛之區鎭人向於陰曆三月二十八日有舉迎東嶽會卽珠寳會也名著浙省前年（己未年）曾大賽一次觀者人山人海途爲之塞本年又有某某等發起舉賽現已籌成哄動遐爾開西巿認出抬閣一座南巿認出花臺一座某街認出一採蓮船尚有珍奇　角之故事行將相繼並起日來倩人四出借辦應需各項頗形忙碌想屆時必有萬人空巷之盛矣但目前北方巨荒哀鴻遍野對於振濟絶然不顧反舉此勞民傷財之事寗非可嘆哉[  江夏若農] （却酬） 
　　替嫁　庽居哈同路民厚里之劉某生二女長女已許某氏子爲室詎新郎跛一足貌尤醜陋被女探悉懊喪異常日夜痛哭廢寢忘食勸之不醒乾宅因男長女大理宜婚配已於日前下動員令擇吉迎娶昨爲吉期彩輿臨門女大哭不休不願上轎屢萌短見劉某夫婦窘急無法遂商之冰人往告乾宅擬以次女代之當蒙允許次女頗明大義立刻打扮上轎毫無怨意一時賀客莫不嘖嘖嘉奬云[  筆花]  
小說 
[社會小說衆醉醒（三三四）] [  瞻廬]  
　　第四十九回　薛家園壺瓶開大會　妙嚴墓香火結仙緣 
　　還有四鄉八鎭的阿木林阿土生率領着家中的黄臉婆子黄毛丫頭趕着二三十里的路程前來乞取仙水他們隨帶的壼兒瓶兒和城裏人不同城裏人用的是磁休壼玻璃瓶鄉下人用的無非是砂鍋瓦罐和那醋瓶油瓶酒瓶更有貪心不足的兩個人合找着大　到潭子裏來取水準備扛回鄉間零碎出賣倒也算得一本萬利的好交易後來越鬧越利害妙嚴墓上的人聲竟是通宵不绝官廳見這情形生怕影鄉治安撰着白話體的文告四處張帖勸大衆莫信謡言然而往來燒香的見這文告便一齊别轉了頭正眼都不瞧一瞧商學兩界的明白月友也曾當着大衆指導他們的痴迷誰料話没說完一疊聲的打打打喊得震天價響憑你一等辯才也只好忍氣吞聲趕快躱避原來張老三領着一隊小流氓專在那裏巡風遇着反對燒香的他便不問情由首先喝打大家怕他凶横再也不敢多嘴有幾處地方團體開了緊急會議都說池裏的水不乾燒香的便不會斷絶當下趁着大清早架着多條水龍吸取池裏的水向空場上亂射誰料事有凑巧池裏的水尚没吸乾磞的一聲把皮帶爆了一條裂縫那時議論紛紛都道是娘娘在暗池裏發怒才有這個警報嚇得水龍隊裏的人伸出了半個舌頭只落得有興而來没興而去一天阿巧娘生在家裏正和張老三商議建造廟宇的計畫面前攤著緣簿敎老三讀給他聽甚麽張太太助洋三百元龐太太助洋二百元龐貴珍女士助洋一百元正自讀得起勁冷不備門外闖進幾名警察取出一條黑索把老三鎖住咽喉猴子般的牽向外面而去直把阿巧娘嚇個半死正是　 
　　歡笑聲中　風波忽起　鐵索鋃鐺　捉向官裏 
餘瀋[  雛鶴]  
　　余友某君性暴戾如野豕凡與之相識者靡不厭遠之然聞君近日眷一女女絶嬌艷每見女則軟化如柔羊前態悉盪泯余因悟情之感人較諸專制國嚴峻之法律尤厲無怪當年項籍雖困園垓下尚廻腸盪氣眷憶其虞姬不止也 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[鵲巢鳩居說] [  老圃]  
　　吾嘗讀達爾文之種源論而得鵲巢鳩居之說乃知古人體物之精與毛傳爾雅之可貴非宋後諸儒所能及也達書言生物有本能如蟻類能役使奴隸甚或造窠哺子皆倚賴奴隸之力蜂類造窠之精合於幾何學原理此皆不學而能故謂之本能本能由漸變化而遺傳於子孫有數種鳥類皆不自孚其卵而生卵於他鳥之巢中有數種蜂類皆不自化其子而蜡子於他蜂之窠中此亦本能其最著之例則有一鳥名曰Ｃｕｃｋｏｏ不自爲巢而卵於他鳥之巢即委之而去大率每巢置一卵其形甚小與本巢之卵相雜故以本巢之鳥爲乳母出殼時其力特强反驅逐其同乳之雛及長成飛去生卵時亦效其母之所爲如是者以爲常達爾文嘗考求歐美澳三洲之種而美種中亦有自爲巢而自孚之者達因言古者歐種當亦始於自巢繼於借巢借巢者占優勝以其特質遺傳於子孫乃成本能所謂天然淘汰也達之學說大略如是因悟此鳥即召南之鳩毛傳曰鳩鳲鳩秸鞠也爾雅釋鳥云鳲鳩秸鞠釋文秸古八切秸鞠之聲與英文Ｃｕｃｋｏｏ之聲最近而皆以鳴聲得名歐洲各國呼此鳥其聲皆類秸鞠法語謂之Ｃｏｕｃｏｕ德國謂之Ｋｕｃｋｕｋ拉丁語謂Ｃｕｃｕｌｕｓ希臘語謂之Ｋｏｋｋｕｘ吾國秸鞠亦有數名郭璞謂江東呼穫穀陸德明據草木疏一名擊穀陸佃埤倉作鴶鵴或謂之郭公吾鄉人謂之快光毛傳言鳲鳩不自爲巢居鵲之成巢與達爾文之實騐相符可知古人註書皆得之實驗朱子集傳言鳩性拙不能爲巢性拙之說蓋無稽毛鄭及疏皆未言性拙少聞塾師言鳩乃老鴉共說更謬昔王荆公聞東坡鳩字何以从九東坡言鳲鳩七子連耶帶娘適得九鳥又有人戲荆公謂大雅小雅即大老鴉小老鴉可與此並傳一笑矣 
國民常識[救國要言] [  上海王德照]  
　　德照留美未久但觸目興感回憶祖國未嘗不深自浩嘆也夫中華古國號爲文化之邦至聖先賢之遺言彼歐美人士猶有珍重之者然試觀今日之中國財庫窮乏百業不振道德淪落文化墮地南北分裂干戈頻乘曠夫怨婦民無安枕此何故耶此何故耶兹將不得已於言者敬告國人幸注意焉 
　　（一）普及敎育　英哲言曰學問即强權Ｋｎｏｗｌｅｄｇｅ　ｉｓ　ｐｏｗｅｒ是以圖國之强者必首以普及敎育爲要鄙人尤以爲吾國今日之亟需者莫如普及敎育若强迫敎育爲目下急不容緩之要策歐美各國之稱雄於世日本之勃然而興無非敎育普及之作用耳鄙人此次來美道經日本之横濱訪中國領事但余等以不願乘車因僱一人力車夫爲之導余訝此車夫頗諳英語因詢之彼答曰（予晚間在夜學校讀書）嗚呼此即日本之所以强也吾國苟圖自强則請以普及敎育爲先國中之富者當極力損資而興義務學校俾窮鄉僻壤之子弟均得入校而國中之學士（即曾受高等之敎育者）當酌任校課國中之敎育費當特别擴張之如此而國不强者未之有也 
　　（二）愛國心　夫國以民立民以國存然則國之與民果有密切之關係者也彼亡國奴之慘狀吾人諒已耳聞目覩矣究彼所以亡國之由求我所以免亡之策如是則愛國之心油然而生苟吾同胞人人知愛其國則吾國安得而亡耶夫國者乃我之第二生命苟我知愛其生命保其財產則當以愛國爲先國亡則生命絶財產失試問愛國爲先愛命保產爲 
　　（三）减軍額　吾國之軍人什八皆烏合之衆目不識丁遑云愛國一遇戰事乘機搶掠此乃與盜賊無異然則何故以吾民之脂膏而養此盜賊耶夫軍隊本以保衛國家間接即保衛國民者也今吾國之軍隊如此毋寗廢之爲愈矣但鄙人之所謂廢者並非全廢之謂乃淘汰其烏合者而但留其精練者十分之一足矣試觀此次美國之與歐戰彼於承平之時軍隊不多及彼與德宣戰則人民或踴躍輸將或投筆從軍惟以彼邦之敎育普及故國民富愛國之心惟以富愛國之民故一旦宣戰而大軍立集固無須乎平時養多數之軍隊而耗國家之財庫也 
　　（四）同心協力　夫婦不諧家不能興民心各異國不能强彼列强各邦之國民皆同心協力和衷共濟患難相與利樂互同反觀吾國則南北異心官民異心幾若四萬萬同胞有四萬萬之心矣然則欲中國之强猶緣木而求魚也彼區區扶桑島國之竟敢凌辱我華豈非因我民之各異其心而不能有爲耶英諺曰合則强Ｕｎｉｏｎ　ｉｓ　ｓｔｒｅｎｇｔｈ反之即離則弱此之謂也 
　　（五）興奮心　亡國亡國之聲吾人已熟聞之矣然苟以亡國之慘痛而警戒吾民則可苟因國事日非而存中國必亡之心則不可蓋若存此中國必亡之心則將使人氣餒萬事無進取之志倘吾全國之國民均萎頓喪氣則眞足以召亡國之兆矣吾當惟因吾國之弱而各存興奮这心勇旺之志鼓其全力而興國中之百業如此則吾華庶有轉弱爲强之希望也 
　　（六）堅耐心　旣具興奮之志則不能無堅耐之心否則鮮克有濟如辦某業而失敗則當窮究其失敗之故而更鼓其勇 
 
 

Page 18

 
 
旺之氣百折不撓卒底於成而後爲快然成功之後猶當思所以改良之必臻於萬全而後方償吾願如五四運動之抵制蓋興奮心之作用也但全仗此堅耐之心爲之後盾否則虎頭蛇尾之譏行將遺臭於世矣苟此區區抵制之事而尚不能堅持到底則彼益將藐視吾華他日更有酷於二十一條要求之事强求於吾之政府亦未可知也吾民可不知所警戒哉 
　　上列六端爲現今救國之要旨凡吾同胞之所不可不知者也然掛一漏萬在所不免幸大雅諒之（未蓋章） 
家庭常識 
[誰之罪（詩歌）] [  畢聿新]  
　　歎我呱呱墮地父母早給我配定門户少小不知愁把十五春光陰挨過到了二八年華就去做張家新婦可憐我的夫 
[舊式婚姻女子終身的命運　鳳竹（甲）]  
天天呼廬喝雉夜夜吞雲吐霧年邁的翁姑也没有力量去禁阻但說道（烟便烟賭便賭只願你少軋匪徒）有時深夜歸來走着大字脚步我不給他飽饗老拳還算天外福祜可是囈囈酒語屢辱阿儂父母回想求學時候整天學有味的功課傍晚没事做便到操塲去散步一時興到索性引吭高歌咳昔時快樂已化烟波地獄門開便一脚踏進酆都光明王何在呌我到那裏哭訴怨氣積如河山點點淚珠落肚憐我零丁弱質怎禁如許消磨雖云歲月幾何斷難兩天并過爹爹愛我阿母愛我爲什麽呌我在這裏受苦咳爹爹呀阿母還是愛我呢害我（乙種酬） 
衞生 
[舌之構造及衛行] [  鄭瑞彭]  
　　舌之構造　舌之全部爲筋肉所構成有黏膜被其外面作淡红色約分五部最後爲舌根尖端爲舌尖其兩側爲舌側上面爲舌背下面爲舌底舌背之上有小突起甚多名曰舌乳頭其内有血管及神經之分布可分三類即絲狀乳頭蕈狀乳頭輪廓乳頭是也絲狀乳頭爲小楕圓體其數甚多徧布於舌背及舌側二部蕈狀乳頭形如蕈狀分布於絲狀乳頭之間於舌尖爲特夥輪廓乳頭因各有輪狀之廓得名爲數甚少形狀稍大位於舌根之近傍排列成人字形當輪狀乳頭之側面及蕈狀乳頭之角皆有如壺狀之味蕾其間有味神經之分布食物入口咀嚼後爲唾液所溶解觸於舌乳頭之味蕾再由味神經而傳入於大腦於是起甘苦酸鹹之味覺 
　　舌之衛生　舌之衛生以勿傷舌乳頭及勿使味神經疲勞爲主過熱過冷之飲食物皆非所宜蓋易傷舌乳頭也過度之剌戟物及偏頗之有味物亦易使味神經疲勞又咀嚼食物之時勿誤傷舌尖並宜注意清潔凡此數事皆宜謹愼者也（乙種酬） 
科學常識 
[動物與植物] [  汪金礪]  
　　今執一人而問曰動物與植物之區别固何在乎必答曰其大概分别之處有四（一）動物能應外界之激剌植物則否（二）動物能自由行動植物則固定於一地（三）動物取養分於其他動物及植物植物祗能取養分於礦物（四）動物無葉綠素植物則有葉綠素此四者動植區别之點也以上所言似頗近理殊不知植物中如含羞草向日葵一則遇觸即縮枝葉下垂一則向日而生永無變位是皆能應外界激剌之明證可見第一說不能成立也又如矽藻類能自由游動而動物中如珊瑚海棉等不能行動之物比比皆是可見第二說不能成立也又如捕蠅草猪籠草能取昆蟲以爲食可見第三說不能成立也更如菌藻類無葉綠素可見第四說不能成立也然則動物與植物有所别乎曰無所别蓋動物之最下等爲原生動物Ｐｒｏｔｏｚｏａ係單細胞所成植物之最下等爲細菌植物Ｂａｃｔｅｒｉａ亦爲單細胞所成推其原動物與植物固未有異也 
　　下等動物與下等植物旣極相似何以高等動物與高等植物又極相異耶日此天演公理使然也蓋世間生物無日不在變化其形體以求合於生存之路證諸博物班班可考例如雞鴨等當初亦能飛何以至今日則不能飛蓋雞鴨旣爲人飼養無所用其翼以此日益退化遂與　梟等能飛之鳥異矣又如人類之初爲猿何以至今日變爲文明之人類此亦進化使然耳更如寒帶動物毛頗發達山居動物爪牙頗發達不爲人所培植之植物其結種頗多凡此種種不勝枚舉莫不千變萬化各適其適以此之故本相同之物漸變爲二類愈變愈異愈變愈繁及其久也遂以分界分門分綱分目分屬分種高等動物與高等植物之相異即此理也 
　　動物與植物旣有進化何以下等動物與下等植物又依然存在耶曰此不難明也譬之一羣人上山其初同由麓登固無分上下及其久也或有直抵其峯者或在半山者或仍在山下者莫不以種種原因而阻其上達生物進化不齊之理亦猶是耳 
　　植物與動物固無所異而科學家分之爲兩類何也曰爲研究便利起見惟其爲便利起見故其分類之目的亦至研究便利而止非眞認爲不相係之兩類也（乙種酬） 
 
