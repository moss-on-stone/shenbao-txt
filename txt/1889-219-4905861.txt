# 1889 - 219 - 4905861

 

Page 1

 
 
[詳註筆耕齋尺牘出售] [  申報館啓]  
　　昔人謂尺牘實古文之緒餘必其言委宛曲折暢發無遺方足以達已意而動人聽本舘現用活字排得筆耕齋尺牘一書仕商皆可通用兹已工兹出售每部計洋七分正售處仍照舊例 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房抛球塲南紅洋房點石齋分屬皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[精印三層本佩文韻府准六月初一日出書告白] [  點石主人啓]  
　　是書縮印三層本向爲本齋所特創當時頗有以式不雅觀者爲言然而購者紛紛爭先恐後可見插架累累宜居不宜行船唇馬腹之提擕終以　便者爲可貴今本齋率由舊章仍印三層本取原書整頁發裱不經割裂何從舛誤而又加意校讐加工精印每頁傾行字無論多少書編中備敢無遺檢之卽得分本從薄書腦從寛分裝廿四本分四套定碼洋廿元准六月初一日出售如欲躉購格外從廉想海内文人需用此書者必以先　　快也特此佈聞伏惟雅鑒 
[點石齋售書啓略]  
　　經策通纂○是書搜羅宏富取用不窮購此應試可咄嗟辦然門徑非由素熟臨事猶易張皇預置案顧隨翻隨讀則臨用之獲益更多而人勞我逸矣今定碼洋世五元○大題觀海初二集○實文三萬六千篇本屆各省鄉試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無逾於此碼洋八元○五鳳樓試帖○得詩一萬二千首　羹土飯概不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其餘種類繁多不能盡載本埠外埠俱有分鋪士商就近購取可也此佈 
[書宫太保批蘇紳宋俊等禀詞後]  
　　古語云善有善緣善機機之所發緣卽因之而生甚矣哉善之不易爲也然善念具於人心人之欲善誰不如我卽善緣不廣善機不遇而苟心發乎善則又不難以人定者勝天是則由勉强而後致於自然者矣江浙兩省好善者多善堂林立平日地方應爲之善舉如養老保嬰清節養病等類無一處無之足見樂善好施者衆而勇於爲義者多昨觀兩江督憲宫太保曾九帥批蘇紳宋俊等禀詞而知此舉之成可以决焉盖自東省遭災數年未澹民間流離顛沛日不聊生或一家數口無從養贍則夫鬻其妻父鬻其女以顧一時燃眉之急其離别之慘稍有人心者已目不忍視耳不忍聞　此等鬻及妻女之人亦不過苟延殘喘日後之能否重見殊不可兾卽此等妻女被鬻之後不知其將來謂他人父謂他人母抑或爲婢爲妾以至於淪而爲娼爲妓俱不可以逆日是又有心人所口不忍言而此心怦怦焉不能無所動當斯之時而又有奸民乘機販賣以圖利不但婦女並及男女幼孩一經販賣無不以良作賤此在奸民實屬可惡而在被販者則甚可憫也夫欲杜此弊莫妙於就地設法禀諸東省各地方官派人在要道嚴密稽查不准有婦女幼孩被販出口此則最爲簡便然若輩奸謀畢出裝點支飾每予人以不及料則又何能阻勿使出旣被販出則其飄茵準溷不可以收拾此宋紳等所以有收贖之舉也其贖之也仍由各路散賑諸善士經辦而在東省設局以便收養贖回之人日後設法資遣由親屬具領是此舉之保全婦女幼孩者功德殊非淺鮮宫太保所深爲嘉許者也我所慮者災區太廣人口衆多此等被販之婦女幼孩其數又不可預料收贖則需錢若干留養則又需錢若干將來若就近有親屬其領尙有省便設或路遠親屬無從認領則資遣又將需錢若干每一名口計所需不貲今宋紳等先籌區區一千金解交登萊青道盛杏蓀觀察分給各路散放紳士以資收贖則其數太少恐未必敷用雖九帥酌撥二千金以助成其事然猶慮杯水之無如車薪何蘇城安節堂經募收贖婦女之費計不甚旺施少欽善長亦另有收贖之欵清單所載歴歴可稽不知是一是二總之旣爲收贖婦女之用則殊途焉而同歸其爲善心善政則一也而宫太保尤復探原拔本行知盛觀察及上海關道憲移會江海關稅務司凡於北洋輪船抵埠之時留心稽查倘有販賣婦女匪徒一經查出立卽扣留匪徒則送縣重懲婦女則送堂留養似此辦理乃爲提綱挈領自有此舉而東省婦女幼孩當可何全不少雖經費或虞不足然籌得如十則辦如干之事盡其心之所能盡爲其力之所能爲此眞目前功德所謂善機所發而善緣卽由是而成者也上海之善堂尤多於他處而發堂婦女往往人有微辭竊以爲此名善而實不善者亦宜稍事整頓勿專爲舍近求遠之計嗟乎明明有爲善之緣有爲善之機而甘於不善天下焉有此人然實雖不善而猶得托於善名則又于于然爲之若此類者亦間有之而善名遂因此而累矣顧此乃善堂之弊姑不之論卽其實心實力絲毫無弊者而其一切局用開銷殊亦不菲董事則有薪水也司事則有辛俸也每日火食幾何用度幾何一一開支而入款亦短去若干矣余前與鍾君洪南創設恒濟戒烟局自去年八月至今事由親理略用司事開支不多清單所登衆目共見而以各善士所助之欵核之局中開銷所短者約在千金左右恐不免於半途而廢夫爲名者如彼爲實者如此天下事從可知矣然而余與鍾君猶欲竭力支持者亦止以善機難遇而善緣或可望其漸推而廣也然而斯願究未知何日償耳因偶見曾宫太保批宋紳禀詞幸其善緣之克成善機之克暢不禁棖觸於中而拉雜書此閱者當亦鑒余之心也夫 
[北平鴻影]  
　　吏部據鹽提舉升銜現在雲南麗江府維西通判廖葆棠禀稱江西監生中鹽提舉升銜雲南麗江府維西通判十年俸滿奉文調取引見蒙雲南巡撫譚給咨到部等語經文選司查得雲南麗江府維西通判廖葆棠鹽提舉升銜之案本部並無案據亦未將執照呈騐所有鹽提舉升銜應不准其戴用已禀明各堂憲不日卽可批示矣○管理廂藍旗滿洲都統大學士恩爲移咨事摺房案呈本旗二甲喇旂海佐領下世襲三等輕車都　景文於光緒十五年六月廿八日病故據報該員現乏子嗣相應先行移咨上諭處查照可也○兵部題派八旂繙譯鄉試録科繙譯童生考試馬步監射監試之大臣御史奉硃筆派出協辦大學士户部尙書福錕廂藍蒙都統榮禄御史端良欽此得旨後旋經兵部司員等禀請試期經福箴庭大協揆等商定於七月初八日辰刻在東華門内池子正白旗侍衛教傷看視馬步刻由兵部行知八旗滿蒙漢各固山傳知應試考生童等於是日黎明携帶弓馬齊集該教塲以備考試可 
 
 

Page 2

 
 
也○户部爲片傳事所有廂黄正黄兩旗應領七月季兵米折色銀兩經本部按册稽覈原報領數均屬符合當卽移付三庫照放兹定於本月初十日辰初開放廂黄正黄兩旂米銀爲此片傳貴旗派員於是日赴庫支領又片傳八旂步軍營應領七月分兵餉本部庫於十二日辰初開放又各旗營等處應領本月分官兵馬乾等銀於十二日辰刻開庫放給可也○本月十五日中元節致祭昭西陵奉旨遣和碩睿親土魁斌行禮已於奏派陵單綴録前報兹因睿邸因病請假不克展謁昭西陵於是日上祭行禮於初七日經宗人府具奏請旨改派中元節致祭昭西陵之王公一摺本日奉硃筆改遣和碩豫親王本恪行禮欽此旨下卽由宗人府知照該門上遵照矣按宗人府奏定新章凡遇派出致祭陵寢之王公如患病告假是日不能恭往行禮另遣他人致祭者其原派之王公一俟病痊銷假仍令親詣是陵展謁行禮以杜取巧猾差也○宣武門内迤西王公廠地方某宅營建房屋係由廣恩木廠就彼安設鍋伙以備晝做飯食夜存傢伙之用有三人於彼看守乃於本月初二日夜突有盜賊入其鍋廠將三人之衣褲被褥全行竊去三人熟睡未醒次晨方知被竊計失去之物約值京蚨六十緡告知該廠報官廠商趙某斥其不自小心而以所值甚微未與呈報○新任江蘇巡撫剛子良中丞毅於初四日進内恭請聖訓詹吉於本月十六日偕同瀛眷起身出都擬取道天津航海南下前往江寍會晤制軍後抵蘇履新○新授兵部右侍郎巴少司馬克坦布詹於本月初八日申刻進署履新刻由兵部司務廳傳知四司兩檔房司員筆政馬館監督厩長人等曁十六門千總各省駐京提塘差官以及巡捕五營副叅遊都守等員並闔署吏役人等屆期齊集署内伺候新滿右堂上任一體謁見勿悞可也○廂監旗滿洲副都統恩保庭統制佑定於本月初十日卯正在錦什坊街華嘉寺該旗公署内挑補本旗頭甲馬甲一缺二甲馬甲一缺三甲領催一缺馬甲二缺養育兵一缺四甲領催三缺馬甲一缺五甲通州倉甲一缺清河倉甲一缺養育兵一缺云 
[營口叢談]  
　　入伏以來雨暘時若田中菽粟罔不勃然以興其麥苗之已乾枯者亦營轉而青葱大有豐年之兆聞之老農云苟能半月内風調雨順今秋必當望慰篝車也○東營遠來洋行寫字西人就行中創設火輪磨坊業已開工不久可出白麫本地人見所未見咸嘖嘖稱奇云○海防廳署押有賊犯一日乘看役睡熟越獄脫逃支更人見之急喚通班差夥四面兠拿幸卽成擒否則又多周折矣章司馬聞報立刻升堂訊究判將該犯仍行收禁獄中看役則各責三百板革去卯名○孫二立者提籃作小經營兼帶竹簽誘人賭博月前宏興店小主人與之作抽簽戯輸去東錢七千文未有以償近日貧病交迫乃嗾使窮漢兩名扶掖住店中索欠且訛稱共欠三百千小主人知其窮極無賴有意詐訛乃約至廟中對神盟誓孫曰諾甫出店門卽與爭執路人共謂孫終日提籃喚賣斷不能有三百千輸贏其爲謊說不問可知孫理屈詞窮奔至某烟寮取小剪自刺其腹託兩窮漢扶掖回店中躺臥於地店中人慌張特甚急請傷科戴回回施治戴曰傷可治病莫救奈何少頃果溘然而死遂報知鄉約禀官相騐想葢平縣金大令素來廉正無私必不致令店中人拖累也 
[元山近事]  
　　朝鮮來信云元山開埠以來初則華商無幾近兩年稍爲興旺俱寄居日租界及租日屋而住現在日本人以華人日多鮮人又與之親愛深恐日人生意被華侵佔因禀准領事照會德源府欲改鮮人往來之路徑在日人之意見以爲一改此路則鮮人必先經日人之街道後到華人寄居之街則生意可奪回七八詎知德源府不允在後日商又具單簽名不許租鋪於華人違者禀官究治意以爲如是則華人無棲身之處或可望改往别埠或回本國則生意當可獨攬華商見此情形隨禀准領事在華租界領地起鋪現已興工大約中秋節後可一律遷回不過地址稍在日租界之後耳○元山三菱公司船一到入口之貨均起至該公司棧房現經稅務司格君將海關棧一律重修所有輪船入口之貨均須起歸海關棧房云○五月廿七晚有一虎到洋人哪哋屋見有大狗一頭卽捉而食之○華商協昌祥於六月初二晚被盜失去袈紗布九十疋嗣經該號訪確連贓並賊一人捉到交朝鮮警察官帶往德源府懲辦○元山每年所産米咧邪魚仔干極多本年格外見旺日本肥後丸高千穗二船先後裝去約有四五萬包聞運回大坂頗慶獲利○自春祖夏生意寥寥現英洋一枚只換錢六百六七十文朝人携金砂到租界中欲換錢甚難盖以貿易不旺也○本年自三月至五月天時極旱交六月後風雨連緜鮮人染發冷症者甚多○日本副領事渡邊修現已離任定於六月十九日搭高千穗丸返國各商連日在商業會所備酒餞行兼傳日本士女六人彈唱極爲閙熱 
[日本問俗]  
　　去冬日本大藏省大坂製銅局鎔化天保錢至本年六月共鎔得銅二百三十萬斤此種錢其式圓長方孔向年以一當百今則祗值八文其鎔見之銅已有四十萬斤售與神户商家尙存一百九十萬斤擬向中國兠售云○子爵富小路侍從奉命巡察水災由肥後三角地附汽船至長崎旋聞熊本地震遂由西京折往查視情形○上月三十號得東京宫内省電報云佐賀縣廳報所有基肄郡被水之家蒙日皇賜以銀圓七百枚内二百枚係皇后所賜云○大分縣下諸川暴漲日田郡及他郡村莊罹災甚劇地方官由電奏陳日皇憫之諭令御廚减膳隨賜以銀圓一千枚以救貧而無告者○上月之杪神户某饅頭店學徒送點心至某號行經鐡道被火車軋爲二叚慘哉○日人于華歴七月初六日折一新竹枝用五色紙剪成七巧圖及衣服鳥獸之形令小兒女描花寫字然後掛於竹枝凡有兒女之家均高揭樓頭遥望之若彩旗風颭晚間更于庭前燃點香燭供以時花鮮菓集他家兒女歌唱麗詞至翌晚俟雙星渡河時將所揭竹枝投之於火蓋亦我華乞巧之意也 
[甌東碎錦]  
　　温州訪事人來信云早禾刻已登塲收數極形歉薄計每畝穫榖不及百斤以致米價加昻臣朔深憂飢死溪白稻刻未成熟據云尙覺葱蘢然稍有蝗蟲亦難望有秋之慶云○永嘉縣櫃書間有不知自愛者將徵存糧價借給民間兾獲子錢以肥私槖永吉線店向周某貸洋票三十元屢索現銀遷延未付因遣糧差迭往催取本月初十日逼之太甚店主婦某氏懷孕四月緣此氣閉以致墮胎母家向周姓興問罪師差始逸去周自知理曲挽人出爲調停不知父母斯民者亦聞此種弊竇否也○永嘉地處海濵民多健訟每逢放告之日訟詞多至四五十張寗明府欲清訟源每期親坐公堂令各代書傳抱呈歇家親身具結是以本月初八日一無投遞呈詞者各代書具禀環求極言此事多所扞格然明府智珠在握斷不爲若輩所蒙也 
[鄂垣官報]  
　　六月二十六日新選隨州州同土瑞明赴兩院謝飭知新授湖北糧儲道夏赴兩院謝步二十八日候補府喬聯寳謝給予敝戚鄉試咨文代理沔陽州沙鎭巡檢吳盛唐禀辭一十九日候補縣李載珪禀謝蒙給職子回籍鄉試咨文代理麻城縣縣丞柏鼐代理天門縣乾鎭巡檢陳民風俱赴兩院禀辭調辦鮎魚套厘局候補巡檢鍾駿卸辦樊口南卡回省銷差禀到並赴兩院禀知初一日接辦三十日指分試用州判林振聲來省赴兩院禀到藩憲牌示蒲圻縣縣丞事務詳委試用按經歴方功芳署理南漳縣方家堰巡檢事務飭准補之邵星森赴任七月初一日候補縣聯均見辭解荆州滿營米折銀兩並奉藩憲委帶解例支銀兩初二日湖南候補縣黄文桐起服來省禀到調辦樊口南卡厘局候補未入石乃治赴兩院禀知謝並銷鮎魚套厘局差候補通判何國珵奉委辦理張家灣厘局禀謝分發試用巡檢來省赴兩院禀到糧道夏於七月初五日未刻接印 
[閩垣官報]  
　　同知唐雨時起服到省通判劉邦憲接辦洪山茶稅藩轅牌示泉州府胡勝調簾遺缺以試用知府柯先榮代理興化府興糧通判張洪元在任病故遺缺以先用通判楊萬清題補羅源縣羅葆元調簾遺缺以開缺卽補知縣鄧嘉繩代理漳州府雲霄同知魯方撤回遺 
 
 

Page 3

 
 
缺以記名同知倪惟欽題補福清縣鄧嘉繩撤回遺缺以候補知縣徐錫祉題補連江縣張家　撤回遺缺以候補知縣朱幹隆題補縣丞陳世奇委辦水口厘局聯票差 
[管帶視事]  
　　臺灣撫標昌字中營本爲余子吾廣文管帶兼理本軍曁砲隊等營營務處兹聞上憲改委李都戎泰接帶至營務處一差仍歸廣文辦理李君奉札後已於六月廿九日到營視事 
[奇花初胎]  
　　中元節適值星期爲徐園書畫之會晚間有客招飲於園中僕以五點餘鐘往甫入門卽有告以奇事者曰昨夜園中之蓮逢上每一孔出花一朶色如荷花尙含苞未發也往觀而信時則諸客已集主人亦至聽聽桐逸客及楊君仲和彈琴少選月舫詞史聞有奇花亟秒蓮步往觀之返告曰頃細數之外圍蓮子十粒得花十朶中間約三四粒現已見者三朶合計十有三朶適符花神之數盖十二花神加閏則十三焉主人撫掌曰前者杳尉所贈花神圖其頂上一神足踏蓮花然則此花之献兆其在斯乎花神廟之造此其時矣余曰此奇事也不可以不誌 
[犯婦受懲]  
　　前日清晨上海縣裴邑尊親詣邑廟拈香忽見一婦被髮赭衣白裙紅褲披枷帶鎖彳亍於廊廡間問何以故曰女犯人也問犯何罪曰無罪也問無罪何以謂之犯人曰因病許願也邑尊大怒飭卽帶回訊究之餘該氏供稱夫族姓張母家姓顧家居八仙橋附近丈夫患病沈重是以在神前許願今之枌此完願也邑尊謂爾輩女流若能三從四德遵守禮經自然家室康寍無災無害何必作此惡態駭人聽聞乃飭鎖示頭門旋於午後排道詣邑厲壇致祭回就西門外巡防局小憇與朱森庭明府晤談驀又見有扮犯婦之韓朱氏江湯氏王張氏周孫氏等四口經過局前邑尊飭一拼拘拿訊究韓朱氏供稱丈夫韓兆熙向操米業現住法租界一枝春弄中因患病許下此愿江湯氏供稱丈夫江仲生向在某輪船做工家居英租界胡家宅實因母病許愿周孫氏供稱丈夫周錦山患病沈重是以小婦人許愿消災邑尊照前申斥令一併帶回鎖示頭門靜候發落旋出示諭大略謂滬上風俗澆漓婦女輩並不思三從四德之貴淫奔忤逆層見疊出乃不自脩省反欲以赭衣消除災疹非但神明不受爾歐卽王法亦所不容本縣自維薄德不能化導於未然此番懲一儆百或能從此互相規勉以掃此惡習未始非地方之福各宜凛遵云云說者謂該婦等本欲作陰間之犯婦而邑尊偏使其爲陽世之罪囚弄假成眞其斯之謂歟 
[押犯病斃]  
　　張正卿因販僞洋銀經裴邑尊逮案訊責管押等因曾登前報前日患病身死管押家丁禀報後邑尊親臨相騐委係病斃並無别情飭卽棺殮暫發義塚浮厝候傳屍親到案具領 
[上海縣署瑣案]  
　　昨日小東門外集水碼頭扛夫頭甲乙二人爭奪生意糾衆兇毆互受微傷扭赴縣署控告裴邑尊着交差看管候訊○泳吉潤絲線店主姚潤卿虧倒逃避由姑蘇拘解歸案等因迭詳前報前日裴邑尊升堂訊究姚供稱小的約欠葉志堂銀千餘兩並無八千之數邑尊謂然則爾因何逃往姑蘇何不及早投案伸訴耶姚稱小的有事赴蘇並非避匿邑尊怒其刁狡强辯喝令釘上脚鐐鎖示二堂候核 
[英界公堂瑣案]  
　　昨日禮拜一英副領事未到公堂各案皆由蔡太守獨判○一百零五號印捕禀稱何二駕馬車至大馬路撞倒東洋車致坐車婦人碰觸受傷爲此拘何送案婦人在醫院中不能投質何供揚州人在龍飛馬房當馬夫見有馬車迎面而來意欲避讓致將東洋車軋在中間悞碰倒地龍飛西人請將何保出蔡太守准之諭令俟受傷婦人投案再行質訊核辦○一百零五號印捕禀稱馬夫周阿梅駕馬車至四馬路不照定章行駛以致撞倒東洋車車中婦人跌仆受傷爲此拘周送案周供寗波人在公一馬車行當馬夫昨日照章行駛伊拉東洋車碰來以致倒仆蔡太守向捕頭間悉受傷婦人現在醫院不能投案飭周交其行主保去候該婦投案再行訊斷○包探沈金隆禀稱自鳴鐘鋪主婦紀王氏報稱被劉德生騙去自鳴鐘一架其人髮繫白辮線足穿挖花鞋小的同往獲劉送案請究紀王氏供稱小婦人開設自鳴鐘鋪劉來買鐘一架議定價值言須送至伊家然後付價及送至小瑯環里入一屋内說買鐘之人現不在此爾遲些再來收價可也及再往伊家人言爾受騙矣我家何嘗購鐘告以鐘旣送至爾家何謂受騙爭閙之下投報捕房隨偕包深將劉指獲劉供寍波人並無骗鐘之事再三詰究極口呼寃蔡太守飭交人保出諭令包探查明實在再訊○秦錫亭訴稱眞如鎭人現在南市開祥記號用堂弟建亭爲夥託收洋銀二百零六元久不回來及尋見則已用去八十元餘在身邊是以交捕送案請免究辦容交叔祖領回其身邊尙有鐡鏢三枚不知何來巡捕將皮袋内鐡鏢呈案建亭供錫亭係堂兄小的收得帳洋後吸烟飲酒花去八十元餘均呈案鐡鏢由同寓李彪山寄存目今李已回湖南原籍蔡太守謂原告旣請免懲飭將建亭交其送歸叔祖管束起案之洋給原告領去鐡鏢存堂○姑蘇人吳秋亭訴稱載運西瓜來滬船泊洋涇浜内突有張阿寳到來搬取不給價錢胞弟雲東向阻不依大言凡有西瓜船到此均須孝敬我雲泉與論致被毆傷爲此報捕拘案麥捕頭稱張係流氓張俯首求恩蔡太守判笞責一百板枷號一月○包探江阿三禀稱茶館主婦丁張氏報稱被楊阿四撬箱竊去銀釧銀簪女夾袄因由小的拘楊問明銀飾在伊母處當卽押往吊出至女夾袄已質錢六百文旋亦吊鹹今特一併送案據楊自言係該氏之寄子該氏訴稱金陵人孀守多年開老虎灶度日楊流落在申小婦人見其年幼留宿在家後因癖好賭錢是以逐出兹乘小婦人不在撬箱行竊由包探拘獲人贓楊供江北人幼時寄名與該氏閱八年矣日逐趁得工錢交與該氏言明將來爲小的娶妻近忽悔議因此取伊銀飾該氏稱楊性好賭安有錢交小婦人蔡太守判楊管押一月贓交該氏領去該氏稱大老爺懲辦之後期滿釋出又必向小婦人糾纒太守謂期滿當交保并飭差查明有無别情禀覆候示○何文芝訴稱寍波鄞縣人現在虹口某藥鋪爲夥胞弟阿增在家捲物私逃經父母查明由顧寳子挈之來滬昨在阿祥家見顧阿祥潛開後門放出爲此報報捕房由包探勒令阿祥交顧搜出雪青紡綢褲的係胞弟之物今旣送案叩請究懲顧供小的與阿增同伴褲由阿增付質將質劵交與小的昨經捕房搜出質劵吊取原贓阿增聞已回寍波矣蔡太守飭將顧連褲移送鄞縣着何自行投質○二百十號華捕禀稱小的見方利生在熱閙地方溜馬上前拘捕方卽給小的四開洋銀一枚囑爲釋放小的不敢收受連洋銀送交捕房今特送案方供小的不知規矩誤違定章尙求恩恕蔡太守謂違章溜馬例當罰洋銀一元又敢賄求釋放罪不容寛遂判管押三天四開洋銀充西醫院經費○日前何榮芳控稱陳志卿言棧中更夫田僕堂雇金桂之船竊裝鐡一百五十担因之報捕拘田送案蔡太守以田訊不承認飭交人保出令何邀同見証人投案再訊昨日包探王阿二禀稱小的往傳見証人陳志卿陳避不見面今得途遇是以著令到案陳供寍波人偶與金桂閒談言及田僕堂雇伊之船行竊棧鐡現在金桂不知何處去矣蔡太守飭交包探帶同尋交金桂覆訊核辦○江北人俞長富訴稱小的右自已盲現在碼頭當小工度日前日因扛靛青被同處做工之汪瑞和擲傷左眼以致兩目均盲是以報捕拘汪送案汪供彼此同處做工伊先持靛青擲小的是以小的還擲不料誤傷伊目如今惟乞施恩麥捕頭稱伊等實因嬉戲肇禍仁濟醫院醫生尙能醫愈蔡太守飭將汪押俟俞醫痊核斷○西人賈立司訴稱駕駛馬車出外蔡銀寳拉東洋車赶上致將馬車撞成一孔約須修理銀十餘兩送請追賠蔡供小的向八仙橋王海記租得東洋東載人餬口見有他馬車駛至欲行避讓反撞西人之車蔡太守隨飭交捕房帶回補傳車主到案再行訊斷 
[法界捕房瑣記]  
　　前日有甲乙二人由老閘雇坐小車往南行至小東門外鳳凰臺茶館門前各下車怱促之間悞遺短衫褲在車籃事爲旁人所見訴知巡捕將車夫拘入捕房○有一妙手空空兒在八仙橋西首行竊被人知覺竭力窮追賊飛步狂奔驀遇一小河超躍而過適爲 
 
 

Page 4

 
 
巡捕瞭見因之拘送捕房○前日下午有野鷄馬車一輛由公館馬路疾馳而東至南誠信烟館門前適有馬立師洋行馬車迎面而來野鷄馬夫偶不經心將馬立師馬車撞壞遂由巡捕將人車一併押入捕房○前晚有東洋車碍路由捕拘送捕房備捕頭以事屬細微姑從寛恕押令至昨日六點鐘釋出○包探李雲發拘獲著名騙子吳寳卿吳子卿二人解送公堂經葛同轉訊詰情由判令各掌頰一百下勒令出境此已詳登前報者也前日寳卿又在洋涇浜北首某桐油店肆其伎倆謂有桐油一百五十六桶到滬現存南市某棧房請往同看樣議價云云店中人信以爲實派夥偕往當被騙去車貲洋銀二角錢一百文行經法界適爲包探王榮培所見立卽拘入捕房想此次復解公堂同轉必不輕恕也 
[繪資提半充賑]  
　　麗江寄雲女士幼工刺繡少長吟咏學趙洛神帖頗形似尤善寫蝴蝶山水著墨無多而能奪謝逸之清聲狀韓憑之秀致顧以江流碧燹板蕩何之巷冷烏衣羅牽莫補不獲　隨外游淛息在渭陽之贈俾觀京兆之光鉅意西州零落物是人非北闕高寒山深水遠申江上下繁華非久住之區子夜凄清進退有維谷之勢時則河漂濟上援手難期火焰瀘中宅身無所自惟力薄飄同客燕之飛又際時艱忍續哀鴻之咏是以發慈悲之宏願取潤筆之餘貲以其半濟振需以其半供旅費定價則紈摺扇每件半元收付則新衙門久大錢莊暫爾揮毫對客見笑大方無難集腋成裘俾襄一滴又其芳蹤所至留咏等身消遣之餘清吟在目刻已命名浣雪俾壽貞珉藉竹管之妙思添蘭閨之清玩梅花影裏補三生黄絹之詞貝葉香中懴萬古紅顔之例 
[安仁樂善局來書]  
　　啓者敝局昨承梁金池大善士惠下專治時痧急症鮮火秧竻十盤遇有吐瀉急痧祗須採葉打汁服之卽見功效有染此症者就近至敝局討取可也再敝局附近類多食力之輩日間浹背汗流曝於烈日之中固良可憫夜來不知自惜當風露宿由公和祥碣頭口起迤東至王家宅比比皆是約以千百計苟得管碼頭人善言勸導俾各歸寓靜臥是亦一善舉也 
[孫氏姊妹貞烈徵詩闡揚]  
　　僕名錫琛字雲亭行六湖郡程邑人家居郡東之潯溪世守儒業困坐一氈所生次女年十八歲許字同里夏姓三女年十三歲未字咸豐庚申紅羊刦起挈眷避難於南鄉之輯里村北祖塋山莊泪癸亥二月下旬粤匪猝至鄉間苦無扁舟二女倉皇出走奔避不遑遂同時投没祖塋左側北審河内自完節操越可日匪退僕爲之撈葬面色如生里人咸相驚嘆嘉其貞烈肅清後具禀請載郡志焉僕追念前情繪有一圖亦聊以不没其志云爾倘蒙仁人賦詩褒獎請列報章俾得照録彚刊以光泉壤幸見幸甚 
[蘇省撫轅抄]  
　　七月初十日候補道朱麟成辭行回金陵署丹徒縣缺籖掣江蘇卽用知縣劉元誠湖北人禀到候補縣方蓀禀知奉委管解京餉差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[仁和徐編修花農譜兄琪奉命典試山右遥賀一律稱名法唐人也録塵尊聞閣諸大吟壇同政削登]  
　　琪乎本是不凡才聖世衡文重主裁玉尺豈容差渺忽明珠莫使委塵埃儘教兾北空羣過幸未江南待節來此日雲泥仙侣隔海隅歌嘯且銜杯華亭朱昌鼎 
[别後寄小樓主人卽請點定]  
　　王喬仙吏忽飛來傾盖明州笑口開抱負未伸東道意君來去怱怱東道主均被他人占去余未設一席五中歉甚輸誠空賦北山萊怱怱判袂愁深結靄靄停雲句復裁却喜披襟期不遠秋風轉瞬拂塵埃今秋回里省試擬取道海上[  西湖花隠楊次山草]  
[今收建造廣育善堂諸大善士樂助數目]  
　　唐茂枝規銀一百兩陳德星五十兩唐茂枝續助規元一百兩協愼木行廿兩謝峙亭十兩洪慶齋英洋一百元徐春園一百元周蓮塘翁五十元陳承德堂五十元李光琴五十元錢坤裕五十元徐棣山五十元王守銘翁經募三十元吳廣之廿元崔春生廿元梁蟾十五元吳榮波十元闕鳳書十五元陶鳳山十元瑞記何天生募六元程謹軒五元何祖安五元竺錦章五元敬愼堂彭三元無名三元黄根記三元無名五元郭氏五元謝氏隠名各二元無名氏補過氏迂善子各二元善姓施米一石洋二元五角共收銀二百八十兩洋六百廿二元五角○今收捐勸各料總登葉成忠丈八仝木三百根恆升二寸新放二萬塊興記瓦片三萬片余洪記二寸新一萬塊魏洽記黃道五萬塊陳長生宫滿二萬塊恊和記黃道三萬塊廣實記瓦五千張魏魁記石灰三十担大生行又廿担崔林記沿石十丈蔡合與又五丈王文孝方磚一百塊黃根記黃沙十墩王仁泰雙連木四十根曹恊順丈三仝五十根楊錦記長木念根陸全記又十根○建造善堂開支總數列後恊愼木行規元二百九十四兩八錢七分一大生磚灰行洋三百廿五元七角五分二張秀堂木作工一千八百七十九工每工一百七十合錢三百十九千四伯三十孟秀榮水作工九百工每工一百七十五合錢一百五十七千五百又清水方磚七百五十塊每塊廿二文合錢十六千五百徐錦堂雕花作洋四十九元木作喜封四元水作又兩元花作又一元檯梁木二根十二元二角五分吕阿毛碎磚洋四十三元錢一百廿四文黃阿根又十三元沈合順鐡店錢廿三千八百十蔡合興石作三十六元康金發黃泥十元楊永泰洋鐡水落十二元包永全璃壳窗心十六元五角鮑啓盛漆店錢八十三千二百七十三張文卿滋作二伯四十工每工二百十錢五十千零四百築巴各貨十船挑送力小工挑泥漆作雜料等共洋三十六元二角錢五十二千二百八十五總共計支銀二百九十四兩八錢七分一厘洋五百六十元七角另二厘錢七伯零三千三伯廿二文○現存水木灰石各料二寸新放四千二百塊大瓦片六千張宫滿二千二伯四十枚黃道二千枚桑皮廿一枚石板六枚粗紙廿二枚成好石灰七十担零碎磚石等不計丈八仝乙百四十三根小丈三仝三十三根長木八十五根大雙連一技丈五仝八根松板一百四十根長板一枚七八扒香車又共二十斤零碎木板等不計○未收到捐數張金和翁經募朱楨祥洋十五元石仁記十元應文生銀十兩王仁泰十五兩趙日興十兩聞合興八兩 
[上海四馬路文報局内恊賑公所經收山東奉天賑捐五月下旬清單]  
　　廿二日○怡順昌號蓬萊縣姜安樂堂規元五十兩○兩廣電局沈小園太守募第四批賑欵規元三百兩又來兩廣督憲張撥到和國大臣費果孫翁寄來日里烟會各公司七二洋二千元合計規元一千四百四十兩○顧勉夫太守來藩剩善士五十元○天順祥號來雲南臬署鄧從善堂經交迤西道陳觀察募太和各户十九兩五錢敦厚堂十五兩太和中鄉李庚吉十兩王廷炬蔡賡揚兩户合二兩李桂生李潤育兩户合一兩五錢補用縣楊薇李偉堂兩户各一兩麗江府黃金銜經募四十六兩恩安縣皮爾梅四兩又募各善士十二兩二錢德盛隆三兩謙益泰同德玉松蔚幹德義隆夏永順寳興玉六户各二兩昭平伸合省平餘平一兩八錢昭通中營遊府林大魁劉復興夏榮豐李恆順裕通亨雲順德劉長發七户各一兩譚樂善堂念六兩臨安府正堂全元績十元又募阿迷州正堂劉子豳五元石屏厘金補用縣建水縣正堂丁洪勳兩户各四元管帶南防鎭雄營戰兵李文高又元新營戰兵開貴兄兩户各三元臨元鎭中營遊府金有貴二元臨安府經政廳潘文韋一元以上原折銀廿二兩四錢又募各善士銀五兩六錢永豐當逢春萬寳祥仁和鹽店恆順祥瑞昌六户各二兩育嬰堂五兩利聚生泰來祥衡昌隆東成義興元鹽店德豐恆信豐王萬林榮興餘泰和興發祥信義昌殷世榮吕鐘滄十五户各一兩另有霑益州正堂甘棠茂十兩以上共凈收雲平銀二伯三十二兩申規元二百四十四兩九九分二厘又來雲南曲靜府厘局劉宗培翁二兩又募榮興義四錢五分李竹生義盛公復泰昌三户各五錢蕭復之中和泰裕盛祥興盛興順祥榮盛昌信昌和吉馨和羅培峰沈云甫十户各三錢盧壽庵二錢五分公義和長發祥兩户各二錢趙瑞麟龍標堂兩户各一錢以上凈收它平銀七兩六錢申合規銀八兩另二分六厘 
[上海四馬路盤記瀘災恊賑公所廿二廿三兩日收捐第廿四次清單]  
　　册多林主人本洋三元寳恕堂虞二元二角守愚軒主人二元陳順棠一元不書名一元何廷鑑周麟德趙森庭三户各五角鍾山仁謝徵祥余得武三户各四角李昌高包永貴十不留名湯通裕周懷仁黃松次隠名氏七户各三角朱景福葛賢春厲庚生郭朝熙俞良忠五户各二角閏昌棧元和號來崇德堂洋四元無名氏一元劉青藜堂三元無名氏一元鶴山堂劉達夫劉天衢三户各二元隠名氏九户一元八角平阿四知堂一元五角隠名氏六户一元二角韓景文堂應樹德堂應汝南堂興順祥木廠許日評堂平阿無名氏仲記叔記苦谷子求保合家平安無名氏平阿無名氏素位堂無名氏愛蓮堂三徑堂無名氏宏農郡天水郡徐景忠隠名氏平阿四知堂輝懿堂劉士相丁喬年朱玉壐廿五户各一元無名氏三户七角無名氏洪農郡無名氏忠恕堂龍靈堂百仁堂和堂餘慶堂八户各六角無名氏二户四角百忍堂江都誠忍堂問經堂三户各三角無名氏錢五百連錢來洋五十元○蕪湖無名氏紋銀五錢八分無名氏洋五角崔蔭堂三角無名氏二角阜康莊來陳蒂生永源張瑞記吕永豐四户各錢一千廣豫隆鎭昌源廣義隆許晋康德興成言記六户各五百大儒氏四百張蔚如四百同康無名氏公記無名氏無名氏南元章六户各三百無名氏又又胡品榮興綫災記七户各二百合來洋十元○高郵武廟賑所來恆吉號錢三千文六百孫姓蔡雨村世德堂三户各一千怡怡堂五百不留名二户四百不留名五百又二百又一百不留名五百文二百不留名三户各二百又二百不留名二百又三户各一百合來洋十元○無名氏錢四千無名氏七户七百五十雲陽逸氏二百無名氏二百力棉氏無名氏羅亨衍李潤洲胡光文朱執甫六户各一百三無名氏一百一百五十合來洋六元○無册陳廣昌號來海陽陳蔡氏八十壽辰筵資移賑規元一百四十兩高郵武廟賑所浣紅軒洋五元李王氏不留名知故欲改子無名氏隠名氏五户各一角桶捐洋一元三角又錢九十一以上廿二日收捐○册問心堂洋八元求平安慶茂五元不書名極手四元求平安慶茂四元免口舌三元不書名慶手二元不書名恆太手四元求平安四元不書名求平安鶴求平安鶴求平安鹿求平安清萬興典不書名又又又質求平安同求平安成求平安　户各二元不書名慶　不書名又恆泰恆遠不書名青子舘恆和恆興求平安樹不書名又又吳又同求壽長衡興典求平安十六户各一元邵輸臣求妻病愈二元周翼雲徐少梅王玉堂王銘泉徐天釗永帆俞杏一元范務本堂十元愼永堂惲四元貽燕堂惲四元謙受堂二元楊欽弼翁募樂善主人徐貽慶堂飛鴻延年室懺罪室四户各二元抱僕軒小隠山房陸怡養十一齡童子敬質堂陳陸沛茗趙戟卿鳳焦山胡懷德堂王瑞卿養心精舍瑞芝寳蘭馨室高摺花居黄懶盛居春星草堂晚翠山房李吟賴書屋李觀心居聽松舘染香樓口一户元一元一藜五閣香水方退思齋助經堂養眞室五户各五角緑崎居養心齋各四角梧蔭居寡過齋迎月軒蟾桂閣敦本堂户各三角補拙主人兩角半徐式如省吾堂王隠名三户各兩角吳德信一角五分延月軒如經堂各一角存悔道人四元○東陶鹽吏慰裝氏四元東何公收鹽局兩元百忍堂張無名敬畏堂不留名采記復記號更本堂洪七户各一元合義生錢五百六十樂善氏五百六十蔣矣之守拙齋各五百連錢來洋十九元紹志心人二○遂初居翰墨緑主紅留書室恆裕號姚大順硯雲道人六户各一元亥南小築七角半詠花書室七角半季逸士五角靜壽居五角沈止士四角鏡主士三角英鄰士人品山海道人如原居四户各二角杭州居平陽傳氏同友平安三元南泰來一元慶趾堂五角京兆氏五角均安堂康望雲陳應清錢希伯陸桂林周衡堂志三堂七户每二角新場家凈軒甸記召溪梅林氏燕翼堂邱不名湯桂堂六户每一角八保堂三元四知堂一元集液堂一元五角陳冠三王君平頴川堂益友堂安正堂延陵堂輝德堂四合堂七户每五角鄒麗泉乙元包仲和四齡子包壽節樵果周求病愈無名不書名六人每五角熊怡盛昌乙元恊吉號一圓隆興五角不書名三角良記三記不留名二角郝品記廷量厚葉華記汪俊記無名六人每一角無名氏方鴻波三户每錢四百王清河三百子記三百不書名心力相違翁永記程吕堯周文息恊記汪歸卿横記無名九户各二百黄肇記湯樹廷不書名胡明記黄勉記汪鏡記胡益之馮丙記八户各一百余九承五十以上三十五人連錢來洋八元四角種德堂七百四十不書名稅不留名不留人三户各七百祥盛東順聚和周鵠松不書名復盛黄不留名易竹樓八户各二百義記永盛戴西亭三户每一百以上十五户連錢來洋四元太倉不書名五角鄭雲記三百六十合廿山逸氏敏齋蔣伯子三人每三百難如志寳記愼記三户每兩百無名一百五十三看一百五十念苦經陳禹言再看看憑欄客周翁又記又譚月軒雨記學做人表寸心得濟飲馬走小飛跌一中水十六户每一百無册李王氏銀三兩啓昌來行泉州陳雪芳洋五十元王星南十元再生氏十元陸保初杜近順堂周餘慶堂游鷄臯四人每一元無名求保平安一元兩日共收規元一百四十兩紋銀三兩六錢七分洋三百八十六元六角錢九十一文七月初四日抄 
 
 
 

Page 10

 
 
   
 
