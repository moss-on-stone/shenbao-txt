# 1881 - 188 - 4902946

 

Page 1

 
 
[論閉貨與閉銀同弊]  
　　銀洋空盤之弊本館言之屢矣前聞買賣等人會議得允銀拆不出四錢洋拆亦不過五六角封閉銀行者遂爾歇手市面頓平乃前日忽又增漲竟至銀拆九錢七八分洋拆亦九角七分餘其中盖復有把持之者矣然彼此互相角勝釐頭初無大漲跌不過以洋貼銀日須二錢幾分特當此市面緊迫之際各項生意賺錢甚難何堪復受此三分　之累乎夫把持市面律有明條况銀洋乃市面流通之物百業資本之所在而今為闊商舞弄使百項生意皆受大虧　不畏官長之查拿而　利是務可乎或有為余解者曰子第知銀洋出入之弊如此其　乃細思之此亦生意　利之常情無足怪者蓋生意惟知有利茍利於己人之利否固不暇計之也凡貨物之　絀皆可預料或知將漲而先　之或知將落而故出之而於其中取盈有不可勝計者此皆與賣空買空者等而銀洋為之首耳卽如近日上海市面又莫如囤土一事前月欽奉　論旨令各省將烟土加稅一節議復辦理而事未行也夫加稅者以商人之銀倍輪於海關而實出於吸烟之人是以中國民間之財充中國之稅餉於出土之印度販土之英人無涉也西人以鴉片來中國但無禁烟之說與不銷洋土之議則其利源自在也然則亦照常售之而已按所加稅之數增入土價之中以售之而已卽使議加而左相摺中本有　定之數則土價之昂似亦有所限止而無難决定也而况事雖有之議實未洽此時各督撫將軍監督尚在酌議加稅之令尚不知始於何日外洋進口完稅如前並無可以增價之而謂一時昂貴實出於洋人之販賣與洋人知此消息而故止其貨而不來華誰其信之是則近日烟土之勝漲　猶之銀市之封閉銀行也封閉銀行則百業皆受重　之累而其數尚　為息　而與本無與也把持土市則同業礙於進貨之難而其　甚鉅以每箱須貴至數十兩也其事雖異而其情則同或有說曰土價之貴買賣者隨來隨去其究出於吸烟之人與商本之虧盈無大關係不知攤於吸烟之人卽以左相所擬稅數核之未加以前每箱增至百兩而零算亦止加每錢十餘文其受累有限且加稅本意原欲人之因貴而戒絕也卽有大累曾何足計然目下操奇計贏之人轉因加稅一事而遽獲大利而各土店烟膏店之零分售賣者則因此而艱於進貨其情與錢業之買空而日貼銀息及百業之出三分利者同一竭蹶矣蓋土市之虛實亦如銀洋之有空盤以心思之巧拙卜本利之盈虧片言交接利害萬千其能堪此無因之虧折乎要之利之所在人必爭趨目前議猶未决就如左相所擬辦理亦必需時誠能舉上海所有之土而盡收之及以後外洋之來者亦盡出資本以買之待加稅之後出而售於人是以現完稅捐共六十餘兩者與稅捐并輸百五十兩之貨同　出售則每箱較人多賺幾及百金茍以萬箱計其富尚可言乎殊不知貨物流通豈能以一人之資本盡奪他人之利外洋烟土源源進口豈又能止之不來卽止之亦不能久雖碩腹之賈　終力竭况　盤乎哉然而龍斷者固不計也力之所勝不盡其力不止利於已而不知人之利否也世風　薄人情貪痴為一己之經營不恤衆人之怨忿如錢業已成積習乃於百貨之外又有鴉片一宗可以操　計贏顚倒播弄若此是又可與錢業相抗衡者也雖然目前幸獲大利設使議猶有改或加不至此與加捐而不并加於稅則此時囤之者不且失望也　吾甚不知其罔利之心何以至於此　也願與爭銀洋拆者並執而叩之 
[俄皇防患] ○美國新聞紙載有俄京近事言近日又有人謀弒俄皇現已為巡捕捉獲計二十一人綠此二十一人在一木匠店內聚商弒　之事為木匠所聞亟往報知巡捕巡捕帶同一兵頭及衆捕等至該店伏匿暗　潜聽該逆黨商至六點鐘之久巡捕等一擁而入盡數捉獲無一漏網想當按律懲辦也又云俄皇近日不輕出宮闈所居皆以兵　巡捕環而守之有入宮請見者必令兵捕等嚴密搜檢然後放入蓋以尼希利士黨之逆謀實属防不勝防也 
[槍傷漸愈] ○本月十四日倫敦發來電報云美總統之槍傷　下日有起色如天之福不禁鼓舞而紀之 
[侯相回京] ○直隸連年荒歉如水利再不興修則下　高原旱澇必迄無寍歲然疏　實亦非易　歷代之倡辦者往往得不償失李爵相為柱石重臣早經見及但為民生國計不能不盡人事以補　故督直以來或疏　　或　或洩迄今數年未嘗不以為急務所以未通盤　畫全力貫注者特工大費多深恐力有未逮耳現在左侯相念切痛　專摺入奏奉　旨後卽輕裝前赴涿州相度機宜隨於前月二十二日駕到天津與李爵相會商一切　於月之初八日回京聞已從關外調有恪靖官兵在涿州一帶動工矣 
[遺臣抱恨] ○琉球為日本夷滅社稷傾覆家國敗亡按之以大字小之義中國原不能袖手旁觀不發一語惟其時適值中俄小有齟齬不遑兼　耳向以為中國固不欲輕　　端而琉球何亦無一介之使向中朝求救如申包胥之哭秦廷者乃昨接津人來信稱琉球有遺臣兩人早到天津　求李爵相轉奏　朝廷命將出師雪仇復國第其行蹤甚秘并不輕易見人故無有能識之耳現在此二人中有一染病延醫入視醫生叩其里居姓氏皆詭辭以對且言語不通半係僕人傳述或係筆談醫士懷疑在後察知蹤跡聊以慰藉乃彼卽大哭謂國破家亡生不如死君何以不入耳之言來相勸勉　其中問答又有使君設身處地又當如何等語令人聞之眞　欲裂而淚承眶也現聞一人已晉京一人尚在津郡其住處非有來歷者不能擅到故知非假冒云 
[串詐擬罪] ○天津華裕豐票號有廢票詐銀一案　經列報茲聞五月十三日關道鄭觀察致俄領事一信六月初旬又致一書長篇累牘其中多詰　語領事初未函復及至第二信去始有回音聞關道信中之大略有貴領事之初次致函不將細情敘述者或冀米若士之倖遂其欲耳本道是時卽知貴領事之不能究辦今乃果然貴領事旣自信為不偏不枉諒不至為米若士挾持等語領事覆信有本領事覆信有本領事向持大體不欲以筆墨細故遂啓爭端今則不能緘默貴道之疑米若士串詐僅據吳　一供耳但是日會審貴道高坐堂皇而供詞翻異貴道諒可渙然冰釋　何猶 
 
 

Page 2

 
 
欲以反覆游詞欲入人罪泰西刑律不能如此辦理總之彼已斷定為案外之人望勿以空言又勞案牘云云鄭關道現將卸事聞吳樾將從重擬發黑龍江奏丙且有當赦不原字樣是則恐難辦留養而前云或擬徒罪者實外人揣測之辭也 
[督署靈籖] ○閩浙總督署內之花園向有大仙樓一座聯額如林叩籖詩者無不靈應聞此樓已建百有餘年大仙之靈遠邇皆仰惟節署森嚴外人未易進謁只每月朔望兩日洞啓園門聽人瞻拜每籖上刻一器皿　以四字詩一首語多隱晦事後始　其精妙非尋常籖詩可比云 
[螟蛉式] ○福州閩縣之大田鄉有葉某者由館頭鄉遷居于此秉性爽直居心慈祥遇有不平之事往往怒形于色故奸巧者不敢與談陰柔者亦不敢同處葉某年將四十膝下尚　其妻　勸置妾而因循未果自度生平無惡行不過鯁直忤人斷不致天絕吾嗣故欲且待數年再議置妾去冬有遠戚以一歲之孩送養其戚因子女多累特以此子贈之葉某辭不獲　遂囑其妻抱養蓋螟蛉子之慰情聊朥無也乃此子自到葉宅後面貌漸覺豐腴聲音更覺洪亮雖一啼笑亦與常見不同豈以葉某素有厚德故式　似之有若是之易易乎 
[釐剔錢獘] ○蘇郡各處錢店自奉小錢之禁類皆恪遵功令不敢陽奉陰違惟零兌各店往往貪圖便宜收買各舖賣下之貨錢致有參差不齊日前譚護撫復遣幹捕於各錢店兌錢分別輕　大小於十二日立傳甲乙丙三店主到轅其甲店錢串旣足錢樣亦符當時賞給大錢一千文以示獎勵此外乙丙兩店均有紅錢　　其中各責手板數十下聊示薄懲并諭以此後如敢故達禁令定當嚴究不貸云 
[漢陽火災] ○漢陽大別山迤北高宮橋之東南冰　左右一帶向多篷舍前在梅雨時節物質滋潤應無患　融之災不期于本月初九夜約一點半鐘時該處陡傳火警是時天旣無風而該處取水亦近似可隨手撲滅奈篷茅引火甚易又值深夜人從夢中驚覺未免舉止失措漢陽水龍又少難以得力以故延燒至數十家之多其冰　近在咫尺得免于祸亦云幸矣 
[鄂省官報] ○五月二十八日藩憲牌示來鳳縣卯峒巡檢　着新選之姚光照赴任六月初三日示漢陽縣仁義巡檢　着興國州黃　口巡檢楊寶森調補初四示通山縣　委試用通判劉寶善署理 
[彗星解] ○孛星又名彗星今年五月廿一孛　太微垣或云一或云有二鄙意其實卽一也孛係水之奴逢土計卽伏而暗遇太陽卽隱軋過又現六月廿九日太陽入午宮初度孛漸次而　閨七月十八孛　柳土計　心宿六度土　柳宿九度遙遙制伏九月十五到中距極高矣作凶論有三重土宿制伏不妨上自嘉慶六年甲寅九月孛星登太微遞推庚午八月已卯六月道光八年戊子四月丁酉三月丙午正月咸豐四年甲寅十一月同治二年癸亥九月十一年壬申八月及今年五月共十登太微其中有現年分有隱年分因土計太陽制伏失徑之故也吉凶之說亦同此一例而推彗星之吉凶提綱掣領之言盡如斯如另推週天宿度分秒無訛非繪圖不可亦太煩碎矣故不敢勞登報章請知星家誚余言為續貂亦可　　　　海陽李氏識於申江客舍 
[法界張燈述原] ○今日法領事公　及法工部局巡捕房均大張燈彩共伸欣賀之意本館前已錄報以為因法總統卽位十　之期故有此盛舉茲有西友言及此舉盖別有所為非專為慶賀十　之期也據云法國先時忽為君主之國規模屢有變更今則已定為民主之國矣西歷一千七百八十九年法國有一大　　名曰罷司的里凡有謀反叛逆罪大惡極之犯均閉　於其中旣入卽不能復出是年七月十四日是　為法民所攻破盖該炮　本有守兵百餘人法民攻之而不能克其後有兵丁亦入法民之黨乃相與奮力進攻其守　之兵　等皆為所殺遂將閉　之犯盡行放出竟有旣出之後不知世事者其　亦拆為平地此為法民得意之事屈指今日西歷七月十四距平　之時九十二年故凡在法國屬地以及法國租界皆一律張掛燈綵以誌盛今值此薰風送暖皎月留人法租界中輪蹄似水士女如雲當必更饒清興也 
[罰去工洋] ○前述充當馬夫之寍人栢林投英按察司公館控告洋東愛薄羅賴欠工洋九元據該洋東供稱所存工洋數目無錯然因栢林駕車不愼碰壞馬車東洋車共計需修理費銀三十五兩應令賠償英按察司判令愛薄羅先將工洋九元繳案至碰壞車輛一節着兩造投訴英公堂候斷昨英公堂據兩造投到各陳前情栢林並稱是日駕車實係生馬新駕見東洋車夫將車篷放下馬卽驚跳以致生事我竭力挽住傷右手中指　洋人稟稱前令栢林賠銀伊竟回去不來旋卽控告有馬夫頭羅世八可証羅供與同賈副領事商之陳太守以該馬夫駕車不愼咎亦難辭然已手指受傷姑加體　從寬辦理着將工洋九元扣罰完案 
[判還車價] ○周阿銀投英公堂訴稱妻氏於五月十二日逃遁後由周阿興兩次來報信初稱在唐家弄繼稱在洋涇浜兩處找尋均無着落而八歲之女孩旋亦失去隣右均周阿興所拐昨周領女來送還是以將伊交捕求着交出我妻周阿興供周阿銀之妻背夫逃逸已有四次據聞被無賴名阿九者誘去此番周阿銀托我尋訪我聞風送伊兩信不知非確旋因其失女疑我誘拐誠恐遭累幫同探緝訪得女在吳淞卽為前往在茶肆中撞見領回向周阿銀索車力錢五百文不給爭論竟被交捕云太守問女旣在吳淞如何卽被汝領回豈無拐犯在乎答稱為見我啼哭甫盤問何人領來拐犯卽便逃脫太守隨問女究竟何人誘領是否周阿興女初稱阿九所領旣又指周阿興又問如何從與俱去答稱因伊謂母親喚我故卽隨往又問去後到何處曾否見母答稱逕到吳淞母則未見又問周阿銀汝　是否逃過四次答稱有之華捕稟周阿銀將周阿興交我時果在索取車力　又向伊索妻太守謂周阿銀之妻旣經四次逃逸未便着周阿興交出至誘孩一節訊得女孩亦難指實碍難准理今周阿銀給周阿興車力洋半元完結 
[假造質票] ○包探康阿順至英公堂稟稱前日有人持和興押票向該舖贖衣舖夥察得票係偽造者將其人交我盤問據云票向吳少堂買來　同尋吳獲住並起出假押票假圖章及刻字傢伙當將其人釋放吳則解案請辦和興鋪夥亦已傳到假票等呈閱和興夥供與包探同吳少堂供蘇州人向　刻字生意實因流落無依欲圖返里苦無川資故造票期有所　袛求施恩陳太守判吳荷枷一月期滿再押二月假票存銷刻字傢伙俟開釋日給還 
[控情曖昧] ○前述公堂據捕頭稟稱二馬路華生洋行細　王阿希與洋東家大有不合情事請將王管押俟再傳原告陳太守准其所請昨原告尚未投案買副領事請之陳太守先將王阿希提訊太守問王洋東告汝引伊九歲女孩思為不端致女極聲　喊究竟因何起見據供在該行當細　已有四年洋東男女孩共有五口九歲之女孩時向我索食我每不給洋東欲責此孩而此孩因以懷恨前日午刻孩在廚房我喚伊往母親處吃飯伊本耳聾我又大聲　喊伊便啼哭誣訴云太守仍飭暫押候傳原告覆訊 
 
 

Page 3

 
 
[控告保出] ○昨報竊表被控一節據黃某稱南市十六舖同興雜貨舖宋子榮係其親串翁太守飭查是實宋子榮亦詣捕房聲明先將黃某保出昨晨復至大自鳴鐘將萬安樓交捕之行李物件一併領去完案又聞黃某有兄在金陵某署近有信招伊速往擬卽附輪前去不意遇見郭某致生此意外事也 
[問官失察] ○昨報借刀致禍一則今探得其致　之由知仵作之舞弊原問官之失察殊堪詫異盖某姓母子兩人租住楊姓之屋欠租　　屢索無付楊姓久存押遷之心今令人前往除門窗揭瓦其家却　羅蓆遮蔽以居蓋無資不能遷徙也而楊姓以為皮賴致有釘門之舉是日午後某婦自外歸見門已被釘時適大雨如注滿身淋濕惟穿單布衫挨身　下擬俟子回再相斟酌有對門鐵店婦張熊氏見而憐之取棉襖一件囑其將濕衫換下旋其子歸卽擬撬門進內恰被楊姓子撞見遷怒於鐵店與之尋　彼此不服而楊喚人與張熊氏爭毆張熊氏被踢受傷仆地不起該鐵店主係無錫人正在吵鬧之時鐵店主張某見張熊氏受傷楊姓人尚洶洶尋門隨令夥伴將張熊氏抬驗迨張熊氏抬到縣署經幫審委員王別駕傳集人證訊理一面令仵作騐傷別駕將原告略加訊問而仵作已驗過上堂並不稟覆待問官詢及方稱騐得無傷王別駕亦不細詰隨令原告張某具無傷切結張某不肯王別駕謂人旣無傷若不具結當送善堂收管　將張熊氏　送入堂董等見該氏面色慘變兼下頦似有脫落之形隨　傷　看治醫云受傷屬實諒下身另有傷處而堂董朱吟香以仵作驗得無傷故尚疑信參半另邀一醫看視亦云有傷乃作函報縣莫邑尊閱函查案竟大相逕庭立傳仵作詰問究有傷否而該仵作尚思　混答稱無傷邑尊隨以堂中來信告知該仵作方改口稱上身的係無傷至下體則小的不便驗看於是邑尊着該仵作偕官媒婆至堂覆騐據官媒婆驗得下體青腫小腹下被踢受傷姑飭俟傷科醫治查看情形再辦 
[兇器懲罪] ○前報兵役相疑一案經莫大令將捕夥張全胡二訊究後着禁地陳阿　卽陳榮將餘二人交案昨據交到陸阿勝張阿寶兩名邑尊親為研詰據陸張兩人供稱我等係被彼二人邀往邑尊問究用何物　打致寥胡兩人受傷答稱係隨帶之木棍隨取出呈驗邑尊見該木棍長有二尺兩頭一方一圓與營中木棍不同隨謂恐非此棍所　必係鐵尺張全胡二同稱的是此棍邑尊卽令將此棍行刑張胡兩人各責十數下又責脚踝十數下謂是卽以其人之道還治其人之身俾亦領略個中滋味判將張全胡二鎖示頭門視寥傷勢如何再辦陸阿勝張阿寶交陳榮帶回　以不論何時傳喚立須交案云 
[控告聚賭] ○昨日翁太守臨捕房時據裕成洋貨店之倪某伶人吳桂喜公泰昌報關行之李金才魏思泰等四人投案稱我等住居法租界文德里新遷來一家寍波人不見男子惟母女三人局賭夜甚嘈雜我等生意人日間出外經營夜間被吵不得安睡殊為不便與之理說反肆咆哮其婦并謂將至我家拼命為此投案稟訴翁太守問爾等曾否同賭答稱貿易中人不敢進去太守謂賭干例禁且待訪查的確再為核辦 
[楊柳樓四律為倉山舊主作] ○青衫曰髪老袁　牛耳騷壇大賦詩春日楼台如　畫曉風楊柳好塡詞才看墨妙題　去又聽棋聲落子遲一榻茶烟閑坐久起呼明月倒金　　聞道流鶯結比隣綠陰宜作兩家春珠　玉敦徵名士　几湘簾對美人曲院調鸚花似錦健兒試馬草如茵借觀聊遂山林願莫向楊枝問宿因　飄烟拂霧　晴沙大道高樓一角斜　夢驚回催布　濃陰護到隔牆花霏霏雨點侵琴幌隱　雷聲走鈿車畢竟狂懷銷不得酒香和墨洒窗紗　弱柳多情引勝游名流到此喜勾留短衣入社陳驚座長笛飛聲趙倚樓大塊文章歸過客誰家夫壻羡封侯主人風雅倉山泒觴詠朝朝樂未休　　　　藝蘭生誠之氏未定草 
[奉和楊柳樓四律元韻錄呈　倉山舊主　大吟壇　削] ○春歸景物未全移海內爭傳卜宅詩楊柳飄零疇昔感　　　畫此問宜對　不厭敲棋　　鉢深防　句遲底事頹唐才子氣身兼仕隱蹟偏奇　隱約比隣蘇小家闌干多被翠　遮騷壇酒客常為主冶葉倡條任　車傲骨獨標霜後菊清矑同愧霧中花元龍百尺樓安穩勝坐堂皇日放衙　不為名宦作　仙聊結情天恨海綠收拾花魂歸筆底吞將月影墮樽前儘多詩債徵　　未必琴心　七絃比似行窩安樂甚徜徉空費杖頭錢　倉山花　盡銷沉往事分明百感侵　外清陰垂作　門前衆綠蔚成林曉風殘月誰能賞細雨微雲恣眺臨海上題襟歸大雅袁　名　易相尋　　　　　上六勿山房主人拜稿 
[題倉山舊主楊柳樓和李芋仙大令原韻] ○綠陰深處一樓　壇　於今海上開大雅扶輪推賦手小倉繼軌有詩才波平遠島煙中見日落孤帆天際回我是申江舊遊客欲携好句問青來　平生浪迹狎沙鷗勝地尋芳得自由名士可憐如畫餅美人未肯惜珠喉敢慚良驥　車困偶作飛鴻雪印留到此溪山眞　　鶯聲宛轉柳　柔　　　　　天涯倦遊子漫題稿 
[前題] ○雅詠清新似玉　遨遊海上酒樽開主人好繼袁　達吟客爭推李白才燈火千家簫管競風波萬里　艫回此間卽是桃源路彭澤休歌歸去來　清如秋水靜如鷗高躅何妨擬許由勇退久耽泉石癖醉餘　聽燕鶯喉門前楊柳添搖曳檻外煙雲任去留聞道孔融能好客西風吹動櫓聲柔　春申後裔潔芝氏甫稿 
[光緒七年六月初七日京報全錄]  
　　宮門抄○發抄　旨五道○閩督何　奏遵　旨密查據實覆陳摺○河督李　奏請　　獎片○湖督李　奏籌解第三批京餉片○副都統謙　奏為特　　例各官嚴議摺○河督李　奏調補　員摺○六月初七日禮部宗人府欽天監　　旗值日無引　見○甘肅補用道常祥謝　恩○耀年請假十日○順天府奏京師得雨深透○召見軍機　○發抄　　榮光奏請將勸　晉賑出力江浙紳士王承基　載入志乘奉　旨着照所請該部知道欽此○又臨縣令盧壽昌調曲沃令奉　旨吏部議奏欽此○又精兵營　兵分別汰補奉　旨知道了欽此○又請將捕賊被　之黑龍關把總議　奉　旨王標着交部照例議　仍嚴飭緝拿　賊務獲究辦餘依議欽此○又本年春撥各冊展緩造送奉旨着照所請戶部知道欽此　○○閩浙總督臣何璟跪　奏為遵　旨密查情形據實覆陳仰祈　聖鑒事竊臣承准軍機大臣字寄光緒六年十一月二十九日奉　上諭有人奏浙江署餘姚縣沈藻烈浮徵錢糧巧立名目蒙群批准等因欽此遵　旨寄信前來等因仰見皇上念切民依遇言必察　悚難名遵卽　委福建候補同知傳以禮改裝赴浙嚴密訪查臣復一面博採輿論互相　核綠浙江餘姚縣徵收糧價經前督臣左宗棠於減賦案內定為每徵正銀一兩隨徵耗銀一錢又平餘錢二百八十文作為定數小戶不能完銀卽照市價合錢完納其時紹　定以足錢一千七百文合銀一兩通行遵辦此外各縣間有以錢一千五百文或一千八百文作銀一兩者殆綠各處銀價不一不能強同然當時勇餉煩多散在城市銀多價賤理有固然自同治年間銀價日昂該前縣請援山陰會稽二縣稟准原案照市銀價逐日懸牌糧櫃 
 
 

Page 4

 
 
核實徵收每正銀一兩連同耗餘或收二千四百三四十文及二千三百八九十文不等以銀價之長落定錢數之减增歷任如斯沈藻烈接署餘姚縣徵收悉循舊例跡其任內所收約以二千三百九十文為率原摺謂沈藻烈踵獘前任折錢多寡係照山會二縣者此也至貼水一層查核委員抄呈沈藻烈原日告示其數係在所收二千三百九十文之內而銀洋時價各種平色均照該處錢舖報單批令申算載明示且歷引各前任收數為比亦非由該署令始行創造若撫臣譚鐘麟始據縣詳批准出示自以該署令所陳徵收數目均有成案可稽尚無變亂加增情獘嗣據紳耆控訴又云收數本覺浮多者則以餘姚錢價比之杭　錢價貴賤懸殊不肯廻護詳批特為明白招書與他事之後先矛盾者有別惟訪聞沈藻烈係以佐貳人員初膺民社適值海防吃緊需餉孔殷不免欲以催科見長過為操切新粮舊欠幾至掃數徵收民間不無怨　其他尚無劣跡也現在浙省徵糧已經撫臣譚鐘麟飭司明定章程通行各該府按照市價逐日懸牌一次曉諭糧戶照數輪　以杜浮收而一切串根串底名目　予裁革今實　餘姚縣高桐回任每兩糧銀連同餘耗比前已平減三十文之間糧戶照當完納自可毋庸再議紛更致滋煩擾臣惟有時派妥員密行查訪遇有經胥舞獘藉法生奸者定當咨會撫臣從嚴　辦以仰副　聖主子惠元元整飭官常之至意又查前署運司唐樹森與沈藻烈雖均籍　河南並無姻親唐樹森有女幼字譚姓未嫁而死外間　傳為撫臣譚鐘麟之姪其實異縣而非同宗亦非應行廻避姻戚所有遵　旨飭查　由謹據實恭摺覆陳伏乞　皇太后　皇上聖鑒謹　奏軍機大臣奉　旨知道了欽此　○○李鶴年片　再據候　　姚近韓等會稟稱查有同鄉浙江桐鄉縣人原任戶科給事中陸秉樞之子婦前山西河東候補監巡檢陸榮　之妻汪氏事親盡孝內　稱　光緒六年十二月間陸榮　在山西因病身故汪氏寓居河南省城聞訃赴晉奔喪于七年二月二十四日扶　汴　計殉夫卽于二十六日子時乘　仰藥身死時年三十九歲洵　節烈可嘉應請　　表　具冊結呈請援案具奏前來臣查同治十二年河南候補知縣張景芝　妻孟氏夫故殉節奏蒙　恩准　表在案茲陸榮　之妻汪氏因夫病故以身殉節核與張孟氏　同一律相應援案　懇　天恩准其瀚章片　再前准戶部咨豫　光緒七年分京餉案內撥江漢關洋稅銀三十萬兩等因當經行據湖北漢黃德道監督江漢關稅務何　鍵詳明委員管解第一二兩批京餉共銀十萬兩赴京交納附片奏報在案　據該關道詳稱在於所徵洋稅項下　支第三批庫平銀三萬兩飭委候補知縣朱希　梁家鈺會同管解赴京交納等情詳請奏咨前來臣覆核無異除給咨管解外謹會同湖北巡撫臣彭祖賢附片具陳伏乞聖鑒　奏軍機大臣奉　旨戶部知道欽此　○○山海關副都統奴才宗室謙德跪　奏為特　違例枷責　兵　竊為逃之防守尉防校等官請　旨交部嚴加議處恭摺奏　聞仰祈　聖鑒　竊奴才前據喜峰口防守尉哲爾經阿等呈稱廂藍旗馬甲福升養育兵文升同逃一案呈報前來奴才當以以所報情節支離免另有別情當卽派員前往該口嚴密察訪旋據稟稱察得該兵文升等均有倫　情形並據喜峰路都司吳鴻謙呈報失單有案該防守尉等匿不呈報擅行枷號復令防禦等屢次重貴以致該兵畏貴潜逃等情呈覆前來奴才接閱之下殊堪詫異當將該防守尉等札調來關聽候查辦並派正白旗佐領阿克善前往該口署理防守尉關防仍嚴飭將逃兵文升等速卽拿獲解送來關歸案訊辦去後　據者防守尉阿克善將逃兵文升一名緝獲解送前來奴才當派左右兩翼統領音登安英喜等秉公據實查辦　據該協領等覆呈訊　逃兵文升供稱去歲十二月間因家貧曾經竊取龍井關管兵陳耀宗家中什物等件當賣花用不　倂有文升親戚馬　格京　從中說合將失物贖回送交陳耀宗家內希圖寢事不意失主得　後呈報都司衙門具控到旗經防守尉哲爾經阿將文升枷號屢次重　因畏刑逃走　情所供是實質之該防守尉等始猶飾詞狡賴繼則俯首認咎委因一時糊塗漏未呈報各供前情不　由左右兩翼協領呈請核辦前來奴才查此案養育兵文升犯竊旣經事主呈控亟應據實呈報奴才衙門斥革錢糧送交地方官訊辦乃該防守尉等並不遵照向章辦理擅　枷　且旗管例　枷杖刑具該員等事前卽屬失察例有應得之咎事後又違例濫刑屢次責打漫無限制亦屬非是迨文升等　　脫逃又不據寔呈報復　稟逃旗情節殊多支離顯係規避處分查訪防守尉等管轄兵丁是其專責其平時漫無覺察形同聾瞶事犯後又不來據寔呈報擅　　竊為逃實屬辦事荒謬任性妄為若不據寔　辦何以肅功合而儆効尤相應請　旨將喜峰口防守尉哲爾經阿防禦蘇克金驍騎校景祥均行交部嚴加議處以為玩視公務者戒除養育兵文升斥革錢糧發交遷安縣提傳營兵陳耀宗等到案訊取確供呈覆奴才衙門再　解送刑部照例辦理所有在逃之已革馬申　　仍飭屬一體嚴緝獲日另結其案內應行質訊之甲兵格京額已由奴才分別斥革交縣訊辦外所有特　違例枷責　竊為逃之防守尉防禦驍騎校等官請　旨交部嚴議　由是否有當理合恭摺具奏伏乞　皇太后　皇上聖鑒訓示遵　謹　奏軍機大臣奉　言哲爾經　等均着交部嚴加議處餘　議欽此　○○頭品頂戴河東河道總督兼署河南巡撫臣李　年跪　奏為調補要缺道　以資治理恭摺仰祈　聖鑒事竊查奉准部咨嗣後如遇南汝光道缺出應令該撫按照章程於現任人　內　選調補所遺之缺如係例應請　旨者仍應請　旨　放如係應選者仍歸部選以符定章等因　南汝光道陳世勳　大計案內年老休致於光緒七年二月二十日奉　照例　二十五日行文按照限减半計算應扣至三月初九接　部文之日為開缺日期業歸七年一月分截缺造報自應揀員調補查南汝光道係冲煩要缺與皖楚接壤素稱難治南陽府屬又有中外交涉事件均關　要臣與藩　兩司於通省現任道員內詳加遴選查有糧儲鹽法道麟　年四十八歲正紅旗滿洲隆順佐領下人由禮部筆帖式遵奉　恩旨由本旗帶領引　見奉　旨着以本部　事　選授禮部主客司升儀制司員外郎辦理軍務出力保加三品銜恭校　聖訓完竣保　道員在任遇　卽選恭辦　慶典保俟選道員後加布政使銜　因　菩陀　工程出力經王大臣保奏奉　旨以道　卽選並賞戴花翎選授河南　　鹽法道於光　四年十月十五日到任六年二月奏署按察使十二月交　同任　據　　兩司查得該員才　　達為守兼優一切政務措置裕如以之調補南汝光道洵堪勝任　　俸未滿三年例得捐　等情會詳前來臣　任未及三月例不加考惟查與例章相符詳加察看人地亦甚相宜令無仰　　天恩俯念　缺緊要　以糧儲鹽法道麟　調　南汝光道實於要　有裨如蒙　　允該道係現任道員請調道員銜缺相當毋庸送部引　見其任內並無因公處分奉議　罰案件　俸巳令照例赴部捐免所遺糧　道選缺照章送部　選為此恭摺具陳伏乞　皇太后　皇上聖鑒訓示謹　奏軍機大臣奉　旨吏部議奏欽此 
[浙撫轅抄] ○六月十二日准補常山縣李瑞鐘自紹興解　來省稟到　補用縣方觀瀾　縣查訉案件回省銷差　巡檢葛家　由嘉興厘局解　來省稟到卽辭　○十三日處州府勝稟知藩司飭知赴任稟見叩謝　○十四日象山縣沈鐘瑞稟知藩司飭知回任稟見叩謝卽辭赴任　　英稟知　司委平湖會審案件稟見叩辭 
[蘇省撫轅抄] ○六月十五日朱　安稟知奉飭換蘇差委　縣朱　清　赴上海守提解項差　陸冠　　山盤驗積　回　李毓英常熟守提解項回　寶山縣主簿李弼辭回寶山塘工差　縣丞羅　上南奉提　項回　從　汪鳴鳳稟知奉護撫憲札委監印差　范恩　　知換蘇　委 
 
 
 

Page 5

 
 
 [G戒之方日就因循覚毒益甚同治十一年承海關總稅務司摯意殷拳爲購老德記戒烟新藥得白藥粉一種予初以此藥來自外洋恐涉霸術未敢輕嘗嗣以烟膏不斷估价代購於　　大而　　　　一時瘾發神情抑　多怒寡言涕涙交流冷汗遍體有强忍片刻而不能之勢無己思及總榷購贈之白藥粉用温水冲服三包姑試其可潔瘾否乃甫飮入肚便覺　　發　漸至周身舒暢精神頓勝於先較吸鴉片烟强足百倍因之入夜又冲服一次及次晨大外爽利食量倍增氣體充足眠食安饱爲吸烟以來得未曾有遂從此服白藥粉而不復發黑土烟矣予每日吸烟三次每次需烟一銭餘初服白藥粉日需九包月餘每日减至八包又月餘减七包半年後遞减至一日兩包後立志保身得二日一包久之脱然無累亦求　此而生他患澺近時各賣戒烟藥幾徧實地售藥非參茸熱味即烟灰爲主空受一塲苦楚久則戒而復開兩次三番烟瘾更長甚至多年大瘾以茶膏等藥限日强漸因而廢命者均　可處洵不如是白藥粉一種登時冲服登時即不思烟旣無後患更不復胡心瘾盖不受苦楚不受磨難自不致半途而頓改初心也惟减藥之速遲則視乎保身之久暫達者自明其　予因身親所歴特誌顉末於兹實爲斷瘾者指洋梁非爲售藥者大標榜也願有志者戒烟諸公咸渡迷津早離苦海予之言豈無裨於世者　　　　　　　甲　光緖二年月日　　　　北平復　人自誌右信係由海關總稅務司轉寄於本藥房故錄之以呈衆覽　本行戒烟藥粉僅専治烟瘾一病於他疾無所見效且戒烟藥原爲本行所創製馳名遠邇已有多年此後各藥號林立而類皆　仿本行之方旣少靈騐而反或有害身之虞　各貴客其愼之爲幸故凡買戒烟藥粉務期查明包子須有老德記圖書印其上始可深信無悞每六十包計價一元正光緖三年新正月日　　上海大馬路老德記藥房告白 
[禮拜四拍賣]  
啓者本月十九日即禮拜四十一點鐘拍賣路燈PPM羽毛PP工嗶嘰人鎗小兒六磅七磅八磅四雙人藍人鎗心牌原布九磅十二十磅十磅十二紅人鎗藍人鎗五彩人鎗市布六十四線藍雙路燈五彩花牌　布七十二線紅雙路燈市漂布十四磅冲花旗人頭粗布七磅八磅藍人鎗紅人鎗挺市洋標尺三尺六尺九美跑鹿元絨等貨丙六月十四日　　元芳行啓 
[禮拜四拍賣]  
於十九日十點半鐘在泗涇路第四號房子内拍賣大莱間書樓臥房廚房一應木器什物等倘各　寳號欲意者請至該處面拍是荷此佈鲁意師摩啓丙 
[禮拜四拍賣]  
於十九日兩點半鐘在豐裕棧房拍賣水漬花旗馬牌鶯牌W粗布餘者不計此佈　　老公茂啓　　　丙 
[禮拜四拍賣]  
兹於十九日十一點鐘在本行拍賣正號火油二千箱凡貴客欲買者屆時赴行拍定布價可也此佈　壳件行啓　　　丙 
[禮拜四拍賣]  
啓者本行於禮拜四即六月十九日十　半鐘在本棧房内拍賣新到各貨花色甚夥概不細載並另有舊木植等料各　貴客合意買者請來本棧房訂定可也此佈　丙　六月十九日　些厘公司啓 
[禮拜五拍賣]  
啓者本月二十日十點半鐘在金利源棧房拍賣　白蔴材木板木另曰石粉十件由思利化經手特此佈告　輪船招商局啓丙 [P禮拜五拍賣> 
於二十日十一點鐘在本棧拍賣人馬三英花牌色羽毛金鳥草雙銀獅竹布30金三人棉梭等餘者不計此佈　老公茂啓丙 
[輪船往東洋美國各埠]  
啓者本行托局　　輪船於禮拜三即華六月廿五日天明時開行往長崎西門舍革神户横滨旣抵横滨即有倍而其克輪船接　美國等處如　貴客欲裝貨及搭客者請來本行預訂可也此佈　六月十九日　三菱公司啓 
[新到雲南眞大理石]  
啓者今新到雲南大理石其價相宜其石天然山水樹木中顯倘蒙仕商合意者請至上海寳善街錦潤堂代爲面議可也　漢鎮祥記啓 
[禮拜五拍賣]  
准於禮拜五十點半鐘在本行内拍賣頂上香水香肥皂香粉黄皮皂數十箱外國白碱桶各色洋酒一應什物等不計此佈　隆茂行啓　丙 
[限期拍賣]  
戊寅四年本局輪船由長江來貨事隔三年之久正月間已登報刻准於本月二十日拍賣已抵滙欵水脚計開　七月廿九江寛十六次潯來V白蔴一百八十四件又潯來V白蔴一百零一件十月廿八江寛二十三次潯來材木十六付木板六十一塊十二月十三江靖二十八木潯來K白蔴五十六件特此佈告　甲　輪船招商局啓 
[告白]  
出售照相機器照相紙照相玻璃價值甚爲公道貨物不多客商賜顧者請速至虹口百老滙路北川屋購買　　石渡白 
[老太古輪船]  
本行晏顚拿輪船往福州客位每人收洋四元正此照六月十九日本賬房啓　　　　　甲 
[悦來吕宋票]  
按月運售全張六元分半亦可並收得彩票格外克已號設英大馬路大興街口外埠函購即奉不悞 
[吕宋票出售]  
啓者英八月份票已到每票價洋六元半票亦分倘蒙貴客賜顧即來購取外埠由信局寄發不悞此佈　别發洋行　　甲 
[夾板往長崎]  
今有兩枝半夾板一艘船身堅固准於本月初四日由上海開往長崎貴客如有貨物搭裝其水脚格外公道請至本賬房面議可也　　　和昌成啓 
[自來火减價]  
今本局有上等自來火已售存無多今减價出賣計每小箱一千四百四十匣實洋三元如欲買者祈　請至申報舘申昌面訂是荷　　　　上海申昌自來火局告白 
[奚子梁復陳篤卿書]  
前日造府初次識荆弟之本意一則一解釋訛言一則以來踐前諾乃未及寒暄而足下竟奮袖低昂衝冠發怒是何禮乎以足下文質彬彬之式不當爲如是粗卤匹夫攘臂抑何可笑也承來　尊札所云不經之言語尚含糊弟正欲來剖明其説何意　足下嘵嘵不休幾使弟無從置喙則是所謂不經者在　足下而非在他人弟亦何容復辨矣申地名醫不少舍間請教者曾非一人受重聘者即有眞才如張聼泉陳蓮舫諸先生從未計較　失雅道足見其有才者必有品然而舍間聘儀從未敢輕離百元無不随付以彼此相敬故也此次　足下顧舍未蒙醫藥之益而先受毁斥之談是　足下先失君子仁厚之心也至於信義待人云云舍間從未有不信義之處弟本意酬六十元除已送三十元尚少　十元特持洋而來因見　足下無禮太甚故仍持洋而回此三十元願送棲流公所奉上捐票一紙祈即檢收以見　足下濟世之功非爲貪財起見豈不美哉切勿私衷抱憾若夫家慈之疾尊方雖開實未曾服因另請别位醫好現已痊愈矣　足下索洋之道每日數次從此可以不必煩　尊价矣　　 
[聲明]  
兹於六月十四日元順在法公堂求追大豐廣貨店該欵共欠四百另六兩七銭二分二内有六月初十元順支純泰庄期票三紙計共元六十兩此票除去計欠實銀三百四十六兩七銭二分二其銀經蒙　公堂大老爺斷結分作二期六月廿底繳清並其票三紙一並繳還毋得延遲於十五日元順又至法捕房求請給還期追究作爲廢紙望　各寳行號切勿收用小東門外元順庄聲明　 
[招領欠款]  
啓者所有法租界二洋涇橋南首之西人香利馬行前因該洋人病歿後所有該欠各人洋元業今已經核實酌議定妥每百洋元折還洋六十九元四角五分定於下禮拜一即六月二十三日起三點鐘至六點鐘爲止如有被該馬行欠洋有據者請至大自鳴鐘法巡捕房給發可也恐未過知特此佈聞中歴六月十九日　　　甲 
[杭州吕宋票]  
英八九月票全張六元半張三元外埠由信局寄大井巷慶餘堂對門學古齋古董鋪並收得彩票即付現洋不悞　　 
[彭誠濟再聲明]  
蘇申假冐本堂招牌圖記之店甚多前已聲明現今外面自立堂名仍然暗中假冐本堂圖記以僞亂眞　貴客寄買無從分辨四方主頋如交船局寄買須囑在蘇門口有照墙方是眞彭誠濟如在申老巡捕房對門此兩處無悞也此　佈告　 
[書籍輿圖法帖出售]  
足本説文管見二角説文辨字白紙六角説文韻表一角半説文義　四元説文外編七角説文通檢二角四説文引經考二角半説文提要一角二曾文正公七種二元半鮚埼亭内外集四元半烟霞萬古樓二角一亭林文集八角烟　樓全集五元重校毛詩後箋六元洪北江詩話二角袖珍甯都三魏集三元六二思堂叢書二元十萬卷樓叢書八元箸述叢編六角何義門讀書記二元癸巳類稿二元四明六志念四元汪刻鐘鼎字原白紙八角趙氏水經注釋六元絶妙好詞箋五角鄭小樵梅譜四角萬斯同明樂府二角庚子消夏記八角秦漢瓦當文字五元百子合刻十員廿二子合刻七員半十三經字詁八員兩漢金石記白紙三員禹貢會箋四角羣書扎記一元二九數通考一元六梅氏叢書輯要白紙四元鉛板詩韻合睹一元敏果齋兵書七種五元夷堅志九角吹綱錄鷗陂漁話一元通俗編一元二韻字鏗二元卅三種叢書七元原板草字彚八角天中記八元原板書目答問輶軒語五角庶幾堂今編五角文選類雋二角試策問對一元律賦從新一元四敬脩堂詩賦四角鄭氏爻辰補二角二申野録四角醫學叢書一元半四時病機一元六醫經原旨八角經效產　五角沈氏尊生三元一角○皇朝一统輿國七角長江全圖八角半裱新疆圖二角石刻明人　國朝名人尺牘裱成四元月河精舍叢鈔一員二王念孫讀書雜志三員四唐詩近體二角鐘山書院四角鄧石如篆文四角　　　　上洋寳善街公順里望益山房書局啓　　　 
[告白]  
本號自運廣洋雜貨牛熟名烟發行兼有八月份吕宋票出售價極相宜貴客照顧請祈光臨是荷　虹口大橋頭廣申昌謹啓 
[京都新到]  
蜜桃花菓酒清甜香冽能痛中解暑並能解辣之毒辟時邪痧氣每瓶二角加品三角上品四角上洋石路中廣濟局 
 
 

Page 6

 
 
   
 
 

Page 7

 
 
   
 
 

Page 8

 
 
   
 
