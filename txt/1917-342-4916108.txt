# 1917 - 342 - 4916108

 

Page 1

 
 
   
 
 

Page 2

 
 
時評 
[統一能力（冷）]  
　　政府請電詢陸榮廷有無統一兩粤之能力余謂斯言也不如不電詢之爲愈也假使陸覆電而詢政府有無統一北方各省之能力則政府將若何以對也 
　　且也陸之有無統一兩粤之能力不能憑陸一言以斷也陸曰能而其實不能自後政府將如陸阿陸曰不能而其實能今日政府又無如陸何蓋陸之有無統一兩粤能力今日政府當早於各方面觀察得之不必至今日而始電詢也故余謂斯言也不如不電詢之爲愈也 
命令 
[十二月十四日大總統令]  
　　王兹楝授爲陸軍步兵上校應大銓楊沛然均加陸軍步兵上校銜趙永升加陸軍騎兵上校銜此令　　又令　外交總長陸徴祥呈請任命黑河道道尹張壽增兼充愛琿交涉員應照准此令 
　　又令　國務總理王士珍呈請任命林鷗翔兼充地方捕獲審檢廰評事應照准此令 
　　又令　陸軍總長王士珍呈請授李鴻文爲陸軍步兵中校並加陸軍步兵上校銜劉如鑑爲陸軍步兵中校趙錫疆徐永松關玉關崇山加陸軍步兵中校銜劉順顧恩厚爲陸軍步兵少校並加陸軍步兵中校銜李玉文鄭繼書爲陸軍步兵少校王凱臣傳相武爲陸軍騎兵少校梁呈玉張百祥爲陸軍砲兵少校哈金章杜蔭棠趙運祥王維綱薛文彩沈俊臣趙玉堂吳天元趙增盛陸飛裴景奎李樹祥張俊德張紹宗陳德耀趙慶山王之安于德渭洪景邱武魁穆慶有加陸軍步兵少校銜程禾田張福萬徐景隆黃　新加陸軍騎兵少校銜王士臣加陸軍工兵少校銜陶貴祿爲陸軍二等軍需正王維坤趙廷璽李熙榮爲陸軍三等軍需正梁　楝爲陸軍三等軍法正屈增和加陸軍二等軍醫正銜衛富春張鴻元爲陸軍三等軍醫正屈雙印任重遠加陸軍三等軍醫正銜均照准此令 
　　又令　張士鈺晉給二等寳光嘉禾章馬鴻賓高鳳城匀晋給二　嘉禾章張鼎勳給予三等寳光嘉禾章馬鴻逵給予三等嘉禾章此令 
　　又令　何恩溥陶祥貴高士　均給予二等文虎章周崧堯王健飛誠明張建馬羣均給予三等文虎章李焕章劉鴻文馬福壽華世中胡宗銓均給予四等文虎章此令 
　　又令　王嘉澤馬次英均晉給三等嘉禾章范厚澤晉給四等嘉禾章此令 
專電 
[北京電]  
　　馮王力主召集新國會徴詢各省意見之電覆到者已十五省區一致反對復舊國會與府院意合頃已電李純轉陸勿堅前議一面提出兩法草案促參院速决復候公布籌備選舉兩電譚延闓勸速就職 
（十五日上午十一鐘） 
[北京電]  
　　河間以國會問題巳從多數取决對調停前途頗抱悲觀現定李開侁劉承恩莊藴寛三人代表與陸直接談判（十五日上午十一鐘） 
[北京電]  
　　十三日馮電李純轉西南（一）依臨時參院改定組織選舉法召集國會（二）南北軍應同時停戰（三）陸唐能否負代表西南之責（十五日上午十鐘） 
[北京電]  
　　馮昨電蘇李純囑以二事詢陸一究竟有無統一兩粤能力一是否主復舊國會 
（十五日上午十二鐘） 
[北京電]  
　　惲秘長屢對人言如西南必欲恢復舊國會則仍須用兵（十五日上午十一鐘） 
[北京電]  
　　院秘長惲寳惠語人陸榮廷如主復舊國會或竟以國會無庸中央召集可自行召集作答則中央調停苦心終不見諒結果中央將不得巳而用兵云（十五日上午十一鐘） 
[北京電]  
　　陸榮廷屢次電報僅混言國會未别新舊政府電李純詢陸代表是否要舊國會馮派對舊國會决不欲復且言反對者巳十五省（十五日上午十一鐘） 
[北京電]  
　　今日上午十一時馮王邀段在府密議時局馮王均主速以和平解决懇段合力相助並結合北洋派之一致聞已議有辦法（十四日下午八鐘） 
[北京電]  
　　王士珍辭陸軍兼職呈巳上段芝貴尚未同意馮又擬畀靳雲鵬（十五日上午十一鐘） 
[北京電]  
　　政府曾敷衍曹張以將來如果用兵則以之爲第一第二司令張懐芝現出示已用第二路司令頭銜（十四日下午八鐘） 
[北京電]  
　　奉魯兩督仍催明令討伐直曹錕巳定諫日出兵親率赴湘以曹銳代督汪士元兼護省長（十五日上午十一鐘） 
[北京電]  
　　吉黑孟鮑兩督軍贊成王内閣調和政策（十四日下午八鐘） 
[北京電]  
　　陜督電告民黨圍攻督署警備隊同時譁變今巳擊斃殆盡惟省城特别戒嚴（十五日上午十二鐘） 
[北京電]  
　　王士珍辭陸軍兼職刻有靳雲鵬長陸軍說又王近日時露退意（十五日上午十一鐘） 
[北京電]  
　　報載康有爲由外人保護出京（十五日上午十一鐘） 
[北京電]  
　　俄國過激派益勝利哈爾濱政權已被接收西伯利亞鐵道將售諸德日本勢或出兵外交上極呈變化（十五日上午十一鐘） 
[北京電]  
　　俄德媾和協約破裂英美商日出兵日似巳在準備陸外長以外交上將極大變化連謁府院預籌應付昨馮邀段入議國員半在座王士珍堅請段復職段略辭馮希望南北圑結並通電各省警告（十五日上午十二鐘） 
外電 
[香港電]  
　　晨郵報廣州訪員稱廣利船爲粤政府所徴發但船主要求船上四歐人安寗之擔保費二十萬元買辦五萬元每日租價二千元船價一百萬元有此擔保始允裝兵赴閩今船長不允用此船爲運兵船（十三日） 
[北京電]  
　　總統徴集北方督軍對於南方要求之意見今督軍覆稱一致反對恢復舊國會總統乃電告蘇督謂此條要求不能承認（十四日） 
[北京電]  
　　粤軍刻在汕頭附近者約一千二百人李烈鈞刻率兵前往策應（十四日） 
[北京電]  
　　財政部稱英文京報欠欵五萬元昨日晚警廰徇財政部之請將該報館封閉故該報已被切實勒停矣聞一部份印機巳移入財政部印刷處（十四日）　以上路透電 
[哈爾濱電]  
　　華文遠東報館（鐵路機關報）及其記者住宅均爲此間軍工代表會機關搜查志在覔取反對革命之文件該記者巳嚴詞抗議此項違法舉動且謂報載消息皆自北京傳來（十三日） 
　　字林報 
[北京電]  
　　據聨合國方面某外交官語云康南海確於近日離美國公使館而赴天津然外交圑以爲康與張勳不同必不至因彼之出京而發生何種問題（十五日） 
[北京電]  
　　昨日馮總統招段祺瑞而告以王士珍有辭總理意欲請段擔任後繼總理又請段爲對德參戰事宜督辦段皆拒絶（十五日） 
[北京電]  
　　司法總長江庸爲特赦令與總統意不合近將辭職（十五日） 
[漢口電]  
　　聞岳州防禦計畫因第十一師派往岳州稍有變更該師之大部隊駐紥岳州上遊之港口駐該處之第二師擬調回武昌替代第十一師（十五日） 
[漢口電]  
　　王督軍已與第十一師長李奎元商妥將該師全部派往岳州其要求條件爲豫支三個月雙餉（十五日） 
[漢口電]  
　　漢口商務總會派代表前往荊州陳說荊州獨立與内外貿易皆有妨害懇求爲維持商務起見取消荊州獨立（十五日） 
[東京電]  
　　莫斯科來電云十一日莫斯科市議會關會議决憲法會議官制及勸告俄國全國國民爲國權自由及民福計擁護憲法會議努力排斥激烈派分子（十五日） 
[東京電]  
　　十二月上旬日本對華貿易計輸出八百五十一萬八千元輸入四百六十六萬四十元（十五日） 
　　以上東方通信社電 
[東京電]  
　　據哈爾濱來電東淸鐵路長官霍爾滑特氏通告各國領事謂不能維持治安（十五日） 
[東京電]  
　　勞兵會有不穏情形東淸鐵路沿路各地各國領事憎過激派之横暴思有以維持安寗由哈爾濱各國領事要求日本派兵五百名日本總領事呈請於關東都督府又東淸鐵路若歸於過激派之掌握則路局職員將全體同盟罷業已决定（十五日） 
　　以上共同通信社電 
戰電 
[俄京電]  
　　各處戰耗紛紛傳至加里定將軍刻於羅斯土夫抗拒美克齊美爾黨聞黑海艦隊之兵一隊現助黨人作戰比洛格拉特之戰事仍在劇烈進行雙方損失甚重軍工代表會發表宣言書其結語曰掃除中級社會民選國會中無地主與資本家容足之地云士官黨領袖復有被拘者（十三日）　 
[俄京電]  
　　美克齊美爾黨下令剝奪駐外俄國代表多員支用公欵之權利駐日大使駐中國埃及暹邏公使駐高麗總領事均在其列（十二日） 
[倫敦電]  
　　路透電社俄京訪員電稱美克齊美爾黨之軍巳佔據太瑪羅夫加與加魯加二地解除柯及洛夫將軍部下衝鋒隊之武裝而拘禁之並恢復革命政府之權力（十二日） 
[俄京電]  
　　美克齊美爾黨之外交總長特羅資基氏宣稱休戰條約如在白里斯特里土夫斯克簽定則將授權美克齊美爾黨愛員開媾和談判（十二日） 
[倫敦電]  
　　德國公報謂俄國代表巳於十二日復抵白里斯特里土夫斯克　續會商休戰問題（十四日） 
[倫敦電]  
　　德國公報宣稱俄德兩國代表今日在白里斯特里土夫斯克之里哇波爾特報王大本營中開始談判休戰問題（十三日） 
[俄京電]  
　　據羅軍陣線簽定之休戰條約觀之羅軍之戰否將以羅境俄軍之行動爲决（十三日） 
[羅馬電]  
　　意國公報云意軍奪回柯爾台拉白倫太境之戰壕一大部分意軍右加爾細洛山谷敗猛攻之敵軍兩次加以重創敵軍於日中在白倫太東猛力進攻直至夜間因死傷過衆乃自停戰（十三日） 
[巴黎電]  
　　八日止之一星期内來往法國各港之商船被沉者僅載重一千六百噸以上之船一艘（十三日） 
[馬德里電]  
　　西班牙政府决議徇國民要求解散國會大赦政治犯（十三日） 
[里斯本電]  
　　葡國新内閣已成立以巴斯氏爲總理兼陸海軍總長　（十二日） 
[羅馬電]  
　　意政府在下院　議開秘密會遂引起信任政府問題同意者二百七十四票反對者六十五票（十三日） 
公電 
[彭允彝主張恢復舊國會電]  
　　長沙譚聨軍總司令程總司令陸師長馬司令趙師長劉鎭守使林旅長鑒此次由政潮激爲戰亂追原禍始不獨與國會無關所謂府院之風潮督軍圑之事變皆係一二好人所釀成可欺以方僅個人一時之誤兵連禍結貽國家不盡之憂今幸公理漸明雙方或悟恢復國會速將各項重要問題依法解决以事實論順而易以法理論舊國會非法定期間經過新國會决無可依據而發生約法規定森嚴絲毫不容假借且國家根本大法久懸不决貽害實深今憲法未表决者祇有數條議决施行直指顧間事若慮彼此尚多爭執退讓已顯有宣言今俄德單獨議和已見告矣日本將以利害關係起而攻俄頃已明白勸我加入英法亦同聲一詞外交緊急或恐成爲事實若無國會共同負責則總統總理日在孤危震撼之中外交政策將益無伸縮之餘地故今日解決政局無論從何方推想皆非速恢復舊國會幾無從着手而宵小之徒又復從中播弄以感情利害之說引起私人意氣之爭是其目的不在反對恢復舊國會而在利用此反對之風浪以爲作好造亂之媒公等護法衛國大義炳然望貫澈主旨始終堅持幹老刻極注重舊國會權衡政局解决之難易以爲扶危定亂皆非循此不可謹布愚慮伏維鍳察彭允彝 
要聞一 
[東報之美大總統敎書評（心危）]  
　　美國第六十五議會開便大總統威爾遜氏循例到下院宣讀敎書說明其内政外交上種種設施之方針此次敎書洋洋數千言專論對德戰 
　　 
[敬謝金星人壽保險公司賠欵快捷]  
啓者先嚴松樵府君子今夏六月向金星公司投保壽險洋一千五百元不幸于本年十月廿九日忽患中瘋身故具函報告該公司當蒙派員調查則實即將賠欵如數付給伏思先嚴自投保日起至病歿時止為時不過五閱月而保費祇付過洋一百八十四元另五分今領到賠欵洋一千五百元該公司誠實不歎無待贅言但飾終興禮藉有所出可見投保壽險之利益洵非虛語用特登報鳴謝並　為介紹尚希　公鑒 
棘人虞小松稽顙 
　　 
[介紹眼醫]  
四明銀峯寺僧覺明精理眼科獨具心得藥到病除口碑載道不幸圓寂伊孫惠濟深得祖傳求治踵接獲效卓著樹孫延種曾患目疾一經醫治尅日告痊耳聞猶虛目見始寶今欲回甬坐禪一再挽駕始允暫留滬上廣行方便貧病不取醫資用以濟世茲寓唐家弄西歸仁里天成寺特誌數語藉揚全風並告同病者知所問津焉　朱葆三　虞洽卿　樂振葆　張讓三　孫梅堂　張樹孫　謝蘅牕　張延鐘仝啓 
　　 
[別克登西飯店] 3 
設於靜安寺路一百零二號歷有廿三年地址之適當來往之利便久已為中國紳商學界所讚許本店內備有彈子房及美麗之大餐間又有極大之花園西式臥室皆寬敞而潔淨空氣充足房侍週到在已賜顧諸君類能道之且每間皆兼有浴室冷熱水俱全面價目尤較別西飯店為低計月者尤為克已如蒙賜顧無任歡迎　此啓　電話西一千二百七十一號電報上海別克登 
　　 
[利達洋行專售印刷用品]  
啓者敝廠設在美國於歐洲各大埠均經設有分行出品之精良早已風行一時近以中國改革伊始印刷業將日行發達故特切去歲分設來滬專售鉛印石印膠版銅版珂羅版所用各色油墨並石印用大小印石及印刷上所用一於雜品兼辦各種印刷機器及上等紙料並油漆用各種凡利水目下規模已具各貨湧到倘蒙惠顧不論現購預定一概逾格克已以表歡迎　伏希垂鑒　上海廣東路卅七號利達洋行啓 
　　 
[江蘇省議員公鑒]  
本商會代表鎭埠商民顧請省議會提議規復鎭江米市可決否決悉憑各議員良知遠識而定本會決不作絲毫遠法之運動況本埠商民憔悴市面蕭條亦斷無資力以洪豪舉也特此聲明鎭江商會代表全埠商民謹啓 
　　 
[興業洋行井上助市緊要更正]  
前于廿三日報紙登載買辦余吉夫持去支單一節實緣余君當時將該單誤置他處霎息無從尋覓故而倉卒登報現該支單業已尋獲故特再行更正望請各　注意 
　　 
[上海聯保代中國康年公司賠欵速捷]  
日前甬江火警小號不幸遭焚幸向該公司投保貨物等件所損失均蒙核實如數賠償毫無留難情事可見該公司名譽昭著有口皆碑用特登報鳴謝並為投保者介紹焉　寗波江北岸甡茂祥字啓 
　　 
[上海居家不可不看]  
居家安寗為人生第一要義現在新垃圾橋北公益里房屋天井寬大出入利便人所其知現在空有石庫門往宅單幢雙幢三幢五幢均備急於招租租價便宜小租看門等費一概不取如欲修整可從客便該處各色店舖無項不備小菜場中西學堂等均在本里實為居家無上之安寗倘蒙　賜顧請至中公益里南首沿馬路本賑房或由看門人陪同進看連日有人定租幸勿失此機會盼甚 
　　 
[紹介女科專家]  
蘇城名醫鄭南山及子養山先生訂於夏歷十一月起每逢三六九日由蘇來滬假老西門內曹家橋靜修庵路合德里西首中州敖宅內開診　時間門診午後二時起五時止赴診下午六時起加早過遲倍之醫例門赴診二元二角六元六角　車費在外　紹介人徐輔洲　袁麟伯　朱葆三　蘇筠尚　沈瞿石　林仲立　願罄一　朱輔成　敖雲亭仝啓 
　　 
[留美醫學博士周仲衡]  
現移居哈同花園對過小沙渡路轉角南洋路三號本宅候診　時間門診上午十時至下午四時出診下午四時至八時　診例門診一元　出診六元　電話西一〇〇三 
　　 
[杭州上海胡慶餘堂雪記藥號廣告] 1 
本堂自分設上海以來並在北京路建造房屋去冬告成正式開幕深蒙　各界歡迎大加贊許而所置各省　地藥材門市飲片丸散膏丹並取西湖靈秀凈水杜煎虎鹿龜驢諸膠各種花露藥酒秘製辟瘟丹痧藥光明眼藥萬應靈膏虔修大補全鹿丸採力關東鹿茸暹邏毛角野山高麗東西洋參外洋官燕上品野术頭等銀耳等品無不悉心精選精益求靜現值復際冬令各種補品應時旺消並于十月望日新增參桂鹿茸丸此丸能培養眞元補益氣血誠扶陽滋陰之聖藥而於冬令尤宜補服如蒙賜顧請認為明杭州省城大井巷北首坐西朝東石庫墻門便是分號設在上海英界北京路老閘橋西首坐北朝南石庫墻門中堂供奉　天醫神庶不致誤 
　　 
[英租界浙江路錢存濟藥鋪西湖煎煮陳膠亷售特別廣告] 0 
時屆東令藥貴調理本號前在杭州錢塘門外昭慶寺南首湖濱自造廠屋及流虎跑杜煎虎鹿龜　諸膠佛國仙邦源靈泉清歲久月積質凈味厚願從此遍　菩提水同登壽域是則本號祝馨香恭　　　價目此衆克已　　每索實洋如下○虎骨膠一元一角○鹿角膠丸九角○驢皮龜版膠各一角五分○龜鹿二仙膠四角附百補全鹿丸每斤實洋一元二角四分○上列各價每逢朔望加扣九五再本號發兌飲片丹露參茸桂術數載於茲貨真價實今自陰歷十一月起另定價目一律從廉凡各種藥物滿洋十元以上者加增價值二元丸散全集五本一面藉答賜顧者之雅意尚希惠然貴臨是爲至幸 
　　 
[德醫董振民] ２ 
董君畢業於德國醫科大學又臨診于寶　醫院興德國能專科名　　究多年學有心得　　宏富特為紹介專清內外科花枊皮膚科眼科耳鼻喉科產婦兒科及精神病科門診上午九時至下午四時診盒一元出診下午四時　八時診盒五元號金一角提前　時加倍診所泥城橋新世界對面榮昌祥樓上住院治病戒煙割症打針新六零六淋毒血清興各種新工注射及顯徽鏡室試騐章程另備介紹人周金　朱葆三　袁麟伯　黃涵之　顧馨一　溫幹丞　沈聊芳　田時霖　沈仲禮　虞洽卿　林仲立　吳子經　張公權　寧漢章　姚子讓　蘇筠尙　陳作霖張逸槎　陳光甫　沈韞石　顧企韓　毛安甫　李馥蓀　莊得之　孫　人　沈飚民等同啓　電話四千八百七十六號 
　　 
[太和胃氣散]  
真正總發太和大藥房老牌行所 
　　 
[併股聲明]  
在北西藏路　友松與　　　　　　　　　　　　　　姓之股權　　　　　為業現下陳炳耀無意經營至十月底止自顧推併與陳　欽一人為業自併之後所有十月底之前一切銀錢及擔保等情概與生大　記不涉 
　　 
[治肺癆哮喘特識醫生]  
上海三馬路石路口唐拾義大醫生內科醫學士也素以醫咳見長惟以醫肺癆哮喘為最多其經驗最日久其醫術最特識患斯疾而急思脫累者不可不注意焉 
陳慎餘白 
　　 
[四馬路中市美大公司京津運滬珍貴細毛皮衣照實價再打八折售現]  
本月念四日起 
本公司綢緞呢絨大衣洋貨一律廉價此佈電話三三三三 
　　 
[野知命淺相] 1 
鄙人從事年向在京津行道蒙各界獎為獨步刻因有事來申承知友刻意挽留且言先生抱負奇才何不出而救世鄙人以情不可如乃暫庽英大馬路先施公司西對過民康里三百三十五號滬上君子如有好我者請即駕臨華謹當　茗以待 
　　 
[王興昌號呢羢洋貨歐美服裝大廉價三禮拜陰曆十月十五日始]  
英大馬路小菜場西 
　　 
[上海法大馬路紫來街口新開源昌永銅錫號謹擇陽曆十二月二十號陰曆址十一月初七日正式開幕]  
本號專製銅招牌欄杆銅錫嫁粧器皿各色玲瓏物件雲南白銅手爐賬鈎白盆無不齊備花色繁多不及細載現經新張伊始格外克已凡蒙　光顧無任歡迎 
　　 
[京都天寶齋嫩面玉容散] 1 
此散治男女面上黑氣油膩烟色酒刺雀斑暗晦等患每晨搽擦自然嬌嫩滋潤淸秀眞嫩顔妙品也每瓶大洋二角每洋照拆六瓶雙料每瓶四角每洋三瓶舖設上海二馬路中市西鼎新里口 
　　 
[嵌銀絲像架文具]  
石印樣片●函購章程●價目詳表●函索即寄山東濰夥燕門大街木牌坊西桐陰山館謹啓 
 
 

Page 3

 
 
爭及外交事項與歐州戰局有重大關係日本輿論對於威氏之敎書評議頗多大多尋繹威氏之論旨讚美其主持正義與自由之决心而對於日美關係以及講和問題亦推測評論之兹節其大要述之於後亦足以見日本近時對於美國好感之一斑矣 
　　威氏此次之敎書反覆推論殲滅德意志軍國主義之必要爲主持世界永久的和平美國與聨合國不辭兵力財力種種之犧牲全美人民於對德參戰三月以來因早巳表示其决心今威氏復重言以伸之其爲世界確立平和之基挺身負責殊堪警歎威氏曰『吾人之目的在戰勝而貴徹戰勝之目的尤不容緩』此之聲明不啻表示全美一億萬人其同之心理方今俄德之間漸見單獨講和之事實形勢逆轉而美國仍依然抱持其宗旨荀有背『國際法規之基礎與人類生活之約規』或不能使各國一般有容認　之意思决不肯漫然締結和議其始終不移初旨有足多矣威氏又曰『德國之行動不能不期其根本滅除如其否也則惟有排之於平和國際圑體之外耳』此種議論又不啻代表聨合與國之意見威氏愛正義愛自由期世界大小各國國民其營平和之生活足徴其理想高遠抱負闊大此次發表之敎書誠不愧爲當代之名文云此日本讚美威氏之言也 
　　威氏於去年在議會發表之敎書於講和問題未及一言且其文亦比較的簡單今則專以對德戰爭爲論未及内政問題與前次正相反殆即模　斯福氏之所謂［敎書改革］者歟今之敎書專論急切之問題於日美關係亦未及一言然威氏親日之態度以視麥荊雷塔虎脫諸氏當無多讓又日人之所深信此其對於威氏對日態度之推想也威氏更將對奥匈宣戰同時提出引續戰爭之必要法案足徴威氏對於戰爭積極進行但日本輿論謂其對於講和問題主温和蓋以威氏雖主張打破德之軍國主義而聲明無意干涉德之内政較之羅斯福及英前首相愛斯葵之意見尤爲緩和而與雷斯泰温氏之平和寄書同一意見也又謂威氏主温和德奥方面當亦覺察故雙方講和條件當可接近實際但講和時期如何促進尚未敢豫斷云 
[和戰消息之兩說]  
　　昨日中央方面無何等可特紀之事然南方形勢則已得較明確之判斷資料即陸唐俱於此時催請停戰一事是也或有謂陸旣令停戰何以粤軍猛攻潮汕遂疑陸言之僞而不知正因此之故反足窺見兩粤軍事希望之限度此無他即統一全粤而不侵閩省是也窺兩粤之意似欲取潮汕之心甚切故此番攻擊異常猛烈然正　　　　陸氏有直接請求停戰之電到京則可見其再無攻閩之意何也旣請下令則下令之後彼固不得不遵也湘蜀亦然湘則王金鏡與湘軍業已停戰夫停戰出於雙方之合意足見湘軍巳不攻岳州惟據某方面消息王金鏡司令有自願退出岳州之說即令此說果確停戰果以此爲條件則亦可見南軍志望不過統一湖南當然再無意侵入湖北又以四川言唐繼堯旣請停戰則足見其不復爭瀘叙且無意由重慶東下故南方軍事上希望之限度至昨日蓋巳明　矣雖然前途仍不可樂觀也蓋南方所爭之國會問題殊無速决之希望聞李秀山昨來電轉述陸氏代表彭允彝等謂陸氏亦希望恢復舊國會大抵亦可信其確其他南方人物尤如是主張然北方今日則此事尚極難疏通　大局之危機固猶然存在不因停戰而即能消滅也 
　　昨日下午公府接到陸幹卿由南寗來電略稱於十號行抵南寗現已令前敵停戰此間盼中央停戰命令猶如大旱之望雲霓云云又昨日接滇督唐繼堯由蘇督轉致大總統之電略謂所有在川滇軍將卒巳由本督軍命令停戰故請中央亦速下停戰命令以便恊商南北議和云云又昨日在京唐督代表由宗龍亦接有唐督來電内容與致總統之電大致相同並述極望南北議和早日成立此外唐氏尚有電其第一電云天津曹督軍武昌王督軍南京李督軍南昌陳督軍鑒兩有電均敬悉前接巧電極感諸公憂國愛民之誠當經披瀝微沈電逹左右旋得漾（二十三）電即電飭前敵各軍即日停戰靜候解决并已於江日奉聞想均逹鑒兹接有電復經電飭各軍刻爲撤退以免雙方接觸卽代陳鈞座明令北軍川軍一律停戰使兵釁不至再開庶大局可早解决特電奉復即希埀察唐繼堯叩支（四日）其第二電云天津曹督軍南京李督軍武昌王督軍南昌陳督軍鑒感電敬悉前接巧漾各電當經次第裁覆計均登鑒諸公救焚拯溺百折不回調和苦衷實深感佩此間已於冬日（二日）電令所屬各軍靜候解决并請轉呈中央明令北川各軍一律停戰現在段氏已奉免職内閣不成問題惟冀此後妙選人才以副天下之望至總統國會各問題自有法律可依據曾經略陳鄙見敬乞卓裁客兵駐紥他省不獨滇川爲然果不願客兵常留亦非别無解决之道乃至操戈相向徒令糜爛地方現滇軍旣巳電令停止進行應懇代陳中央嚴令川督切飭各隊一律停戰免啓釁端如仍利用匪徒乘間攻擊恐兵連禍結永無了期尊處所派代表巳電飭沿途接護謹此電達仍乞敎言唐繼堯叩歌（五日） 
　　另據一方面消息云潮汕方面陳炳焜决欲以惠州往攻潮汕且有進圖閩省之計畫政府巳再三直接間接電陸幹卿請其前往阻止且相約北兵决不進攻南方軍隊亦須止於惠州不再前進以合停戰調停之實然此種電商絶不生何等效力昨據潮州來電謂劉志陸軍隊刻正大舉攻擊汕頭莫軍取防禦態度劉軍砲火極烈方汕頭戰事未起時莫擎宇曾於蒸日（十日）發無線電一件到京内稱臧（致平）部及職部（莫擎宇自謂）自江日（三日）起巳與敵軍血戰七晝夜雖互有死傷然我軍力薄待援不至惟潮汕終歸不保閩局並屬可憂中央卽不救潮亦當救閩豈可遽爲珠崖之棄並聞閩督李厚基昨日亦有電到京謂中央如果無援閩之意則厚基不甘負喪師辱國之名望立賜罷斥另簡賢能接任閩督俾得奉身而退即將不　 
聞貴事　　當軸以李莫來電激切至此巳决計催馮（王祥）旅火速赴閩以陸建章爲馮氏長親陸現在寗因並電陸率同馮旅前往據某方面昨接粤電稱莫筆宇臧致平現在通濟軍艦督戰則莫臧巳離陸登艦潮汕或巳不守馮旅雖去恐已無補矣至於岳州方面則政府昨日忽接岳州王副司令告急之電並請政府速飭軍隊往援聞政府當巳覆電允即添撥勁旅赴岳及昨日下午又接王子春督軍來電報告岳州方面南軍節節進攻勢難容認將於日内發生戰事則是南軍方面並無停戰之意前日所傳不過王金鏡之片面意思而巳 
[閣議與閣員近訊]  
　　星期二國務例議時曾改定每星期加開閣議一次并以星期二四六日爲例會日期一節已誌昨報兹聞王聘卿總理日昨上午十時三十分特親往國務院與惲秘書長商定議案定於今日上午十時舉行例會以促政務之進行其列入本日議事日程之議案聞仍係財政外交兩部所提出之普通案件至解决時局問題及各項軍事案件王總理之意不必由閣議决定故本日仍未提及又財政部擬訂之國定關稅條例草案星期二之國務會議復經開議因外交總長對於此案另有意見是日財政總長未曾列席以致仍無結束現聞已列入今日星期四之議事日程繼繼討論聞該草案所定之稅率計分三項一爲無益品課稅値百之二十至値百之三十二爲資用品課稅値百之十至値百之二十三爲必要品課稅値百之五至値百之十此項稅率表係財政農商兩部會同稅務處所訂定者 
　　王聘卿總理此次雖勉强出山然鑒於解决時局之艱難仍時懐退志前日（十一日）上午九時曾往府學胡同訪段前總理一次密談良久其大意係謂時局之收拾如何艱難各方面之意見如何複雜極望段氏出任總理自願退居陸軍總長職務以爲襄助之計比經段氏婉言拒却并力勸勉爲其難似此則王總理之退志至今尚未打消惟又據一消息則王氏近擬辭陸軍總長兼職欲以之畀魯督張懐芝君曾電張督徴取同意遲至昨日方得張督復電大意謂現正整師待發方擬襄尸沙場不便入京應命公如堅辭此席可以段上將芝貴充任最爲相宜云云聞王巳改向段芝貴徴求同意未知段君是否允就也 
交通總長曹汝霖假期巳滿前曾定於日昨回京兹聞曹總長業於昨日下午四時由湯山返京馮總統聞此消息即電諭曹總長即日到部視事曹總長比尚婉言推却并聞王總理亦擬今晨派員前往敦勸曹總長出席本日國務例會其促進行 
參陸辦公處昨有暫不遷院說旋據某方消息謂該處三兩日内即仍遷回國務院兹聞有人咋向國務院某當局詢問則云王總理對於重要軍事問題概未肯負完全責任故該辦公處一時仍不遷院以便與元首接洽一切 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[渝城陷落顚末之京訊]  
　　川局猝變全國驚訝其原因始末言人人殊兹據某京報載近有于役重慶之某軍官返京備道川事之遠因近因及吳光新之脆弱重慶失守之顚末錄之以告讀者當吳光新之膺使命也逗留宜昌不進派汪參謀長樹璧先赴夔萬熊克武派三次歡迎者赴宜昌復益以重慶商會之請願四川省議員之活潑者又來相迓大有斯人不至川民無來蘇之望並有劉存厚密使方斌極力勸駕吳乃放膽之渝其時紳商之供應熊克武之欵待卽吳使亦覺此問樂矣而熊之於吳可謂無微不至每届一次歡迎不但致種種極誠懇之詞且吳使答辭亦同在熊口中說出吳因之與熊換譜終日在商會雀酒交歡熊又遍覔優孟歌妓恒作竟夜談周道剛本係代督在渝無熊之實力且爲人頗穏重不肯得罪人於吳於熊皆無隔閡亦終日與之盤桓十一月二十五夜熊吳皆在商會忽聞鎗聲甚厲吳頗驚訝熊謂吳曰必係土匪與軍隊接觸請勿顧慮吳曰鎗聲如許之多事必不小熊曰我川中土匪向來圑聚一股尋常事耳未幾周督遣副官至商會告吳有大股土匪與劉旅（吳部北軍）戰於距渝十二里地方已經擊退吳得部下報告亦是如此吳復派王旅增兵追擊直追至江津南方而吳所部旅長圑長欲張大其功勞妄報係黔軍所爲非土匪其實江津南方確有黔軍一營並未與土匪會合而吳使不問情由具報中央黔軍謀襲重慶經擊退云云因之中央嚴電質問劉顯世而劉顯世曾有覆電聲明皆在上月事也又有韓建鐸者直隸人爲小站系而學識在諸將上前次隨同蔡松坡入川提一旅之師轉戰自貢兩井間松坡保以中將洪憲倒段閣成立韓入京見段段未禮遇且委以軍官學校敎習而貶之韓屢請見段皆爲臧倉者所阻韓遂忿而赴滇唐督以其熟悉北洋情形且爲雲南舊雨畀以講武堂堂長西南事起行將作戰悉以咨之丁章太炎至滇又委韓與之接洽及劉存厚擊退羅佩金顧品珍時唐令韓赴黔見劉顯世效秦庭七日哭劉見韓不勝心折遂委以黔軍司令韓即率兵至仁懐廰徐觀動靜孰知重慶二十五夜之鎗聲黔軍蒙多大之嫌疑韓頓足大駡曰旣洗不淸不如幹之一字爲直截了當乃邀章太炎修書致熊克武說明四川之關係及北兵駐川之利害並將來之大勢熊初得書猶不爲意適汪參謀長以二十五夜之土匪爲熊克武所縱容力言於吳曰熊某目動而言肆不可不防吳以白周道剛周曰我尚看不出而汪訐熊益急吳乃擬電稿一通陳明熊之不可靠請中央責令速赴新任事不凑巧電局向熊告密熊即挺身赴查辦使行台而吳大跳曰予與吾兄何來仇恨必欲置予死地當時宜昌之歡迎夔萬之招待紳商各界對君之感情皆我一人之力君今到此反來害我何以爲情言畢大笑而出邇時韓建鐸巳派人接洽顧品珍使之向重慶轉進距重慶南方三十里與黔軍合會時十二月一日也至追擊所謂土匪之五千軍隊亦爲子彈巳罄設法退却行至中途韓顧要而擊之直追至重慶城下吳使知事不妙於四日夜率所部衛隊五百名宵遁周道剛於五號亦率第一師留守兵及北軍一　退赴合川於是重慶遂爲滇黔軍所佔領某君亦於五號出走故後事不詳但以上所云皆係身歷其境者云云 
[臨時參院之審查報告]  
　　昨日臨時參議院下午開審查會到者陳銘鑑陳藻李慶芳黃雲鵬鄧鎔周渤對恩格七人先由李慶芳提出審查國會組織法案報告書經衆議决原文如次國會組織選舉兩法前由大會交付審查本委員會迭次開會討論結果兹將組織法應行修正之處先行議决附具理由如次（甲）第二條修正理由查原案參議院之組織係專重代表地方主義今則京兆熱河察哈爾綏遠川邊劃爲特别區域已及數年行政旣與原隸省分截然劃分不相統轄自應分行選舉以符代表地方之原意此修正案所以加入未設省之地方選舉會者一也各國上院分子必較下院爲特殊惟其與下院性質不同作用亦異上院乃有存在之奶據原案僅取代表地方主義偏重失中使國内政治經驗及勳勞懋著者不能列入上院發抒意見殊失上院存在之本旨本委員以爲退職之大總統副總統國務員與曾任最高文武法官及有大勳勞於國家者均得互選爲參議院之議員旣符分子特殊之原則復合上院調和之精神此修正案所以加入中央選舉會者二也原案中央學會一項於資格無明確規定因選舉之困難致條文等於虚設往事可爲明鑒本委員會認爲原案用意甚良而資格亟宜明定惟曾任國立大學校長及其敎員三年以上者始得有互選權其調查選舉即併入中央選舉會以期簡便而利施行此修正案所以删去中央學會而併入中央選舉會者三也參議院職權之分配受約法之拘束旣不能以法律變更惟有從分子上及名額上爲之救濟於地方代表則減之於特殊分子則增之此修正案對於中央選舉會選出之議員則定爲十六名各省地方華僑選出之議員則照原額酌爲減半者四也（乙）第四條第五條修正理由衆議院職權問題同受約法拘束旣如前所言不能加以修正而減少名額則爲國民心理所同舊國會議事遲緩實以名額過多爲主因本委員會議决照原額減去三分之一其零餘仍保存之特别域之名額則由原隸省分名額中劃撥計由直隸劃入京兆四名熱河三名由直隸山西各劃入察哈爾一名由山西劃入歸綏一名山四川劃入川邊二名於比例人口之中冀及議事迅速之效此修正案減少名額及其分配之理由也（丙）第十三條第二項修正理由原案載一院否决之議案不得於同會期内再行提出本委員會以爲同意案與議案性質原有不同若不明白規定易啓法文解釋之紛爭例如約法第三十五條宣戰媾和須得國會之同意惟外交變化因時而異倘議會方面認爲外交狀態尚未逹於宣戰媾和之時期或不免有否决之事實迨外交巳極堅急或迫於戰事之不已有非出於宣戰或媾和而不可者若限以不得再行提出轉貽國家以莫大之危而暗示改府以違法之漸此修正案所以有但同意案不在此限之規定也此外各條或鑒於往事之無弊無取紛更或限於約法之成文不能修正謹將議决修正各條附具理山提交大會敬候公决特别委員會 
[西報論無線電借約取消事]  
　　大陸報十一日北京通訊略云政府今日通告英日使署謂海軍部與丹商那森氏所締結之無綫電台借欵合同業巳取銷聞總統閱此合同時逐條研究指爲含混雖那森氏有無德人欵項不能指實然有兩種情形此項合同斷難發生效力第一中國無線電裝置權早由交通部給與他人惟海軍部似未知之據海軍劉總長云裝設無線電台渠不知巳有前約且此次訂約係專爲海軍部事並非供公共之用故當時以爲無商請交通部之必要今旣知此權巳先爲瑪柯尼公司所有則取銷此次合同彼自不反對第二合同中有一條件頗關重要訂明在最後署名之前丹使署應擔保那森公司之營業正當迨舉此以訽丹使署時則丹使答稱那森公司從未將此事告知使署故使署未便擔保云云總統之主張研究此項合同確在英日使署質問之前非因英日干涉而始調查也故指此項合同爲總統親德之證者徒見其說之無因耳今那森公司之有德人資本固尚不能證　然那森之無德人資本則亦未有確據且該公司之營業正當亦 
未得丹使署之擔保惟合同之取銷其原因不在此而在無線電之敷設權早於一九一四年給與英商瑪柯尼公司也 
[審計院職權問題]  
　　審計院院長莊藴寛氏以審計職權頗多視若具文現爲整頓起見特呈請大總統通飭京内外各機關一律遵照以重計政而維法守原文略謂審計職務以審查總决算爲主旨尤以審查各項支出計算爲基礎查審計法第一條内載審計院除法令規定之大總統副總統歲費曁政府機密費外應行審定者如左一總决算二各官署每月之收支計算三特别會計之收支計算四官有物之收支計算五由政府發給補助或特與保證之收支計算六法令特定爲應經審計院審定之收支計算等語是全國之收入支出除明定限制外其他一切收支原俱應受本院之審查所以愼重度支齊一法令意至善也本院自成立以來所有各機關送到之計算書無不根據法令切實審查行之數年成效雖未大彰而推行尚無阻滯惟是京内外各機關間有未明法令旨趣誤爲尋常之經常臨時欵項列入預算草案者應交本院審查若特别事項在預算草案中旣未列有欵目則收支時亦不復編送計算書遽逕自呈請核銷往往有之不知事變無窮天災人事或發生於臨時雖預算容有不能盡列而計算斷不能不悉付審查此會計法第六條所以有追加預算之規定第八第九條所以有預備金及要求立法機關承諾支用預備金之規定也若因未列入預算遂不復請追加則會計法第三條歲入歲出均應編入總預算之謂何因未追加預算遂不編送計算則會計法第二十四條總决算先經審計院審定後提交立法院之謂何要之决算固在審定全年度收支之情形尤爲審查下年度預算之參考設有闕漏即不能明其眞相財政計畫從何措手方今共和再造政治聿新一切措施俱以法治爲主計政爲財政之輔尤宜積極進行用敢呈請大總統飭下京内外各機關凡有關於國庫之一切收支無論軍費政費或係特别開支俱應造具計算書送交本院審查呈請核銷不得逕由各機關自行呈請庶責有攸歸事能畫一條分欵列得成元和上計之書而歲會月要無慚周禮六官之職云云 
[魯奉兩省之出兵聲]  
　　山東張懐芝督軍日前赴徐會商出師計劃旋即回省據聞規劃大致分兩路出師直督曹錕統兵由京漢路下武漢以曹銳代理督軍兼攝省長張懐芝由津浦路出江西所統之兵計山東新編陸軍兩旅前路新編防營一旅定武軍全部張敬堯所統之第七師所需軍餉中央每月接濟二百萬元山東督軍一席歸第五師長張樹元代理省長一席擬由政務廰長安善甫代理惟安廰長尚未完全承認 
　　奉天督軍張作霖對於西南問題素具先戰後和之主見且曾表示於北方各省長官今政府亦擬以武力解决時局張遂於六日在軍署大開軍事會議討論出兵方法許蘭洲自請從戎張即委許爲奉軍總司令聞出兵數目擬由每師抽調精兵一圑合計四圑外添砲工輜重組成一師當即分令二十七八九三師及許司令分别通令部下從事抽調一面又於七日急電京奉路局備車運輸奉省軍隊入關抵津暫駐俟明令一降卽與直魯等省軍旅集合前進 
[停戰期内之湘訊]  
　　湘省前由各界推舉之督軍省長兩席程潛以有人反對辭職譚浩明亦不允擔任現鄂督王子春已推薦譚延闓氏長湘兼署督軍中央政府命令巳下此間某機關探得王子春之原電云湘事糾紛無主益亂中央延不派員更損威信惟秩序未復黨派紛歧非得新舊兼顧威望素著且與該省有感情者不能鎭懾擬請中央特任前督軍譚延闓仍爲該省督軍並兼省長以資維繫非特可保湘境並可有裨大局是否仍候鈞裁占元叩宥印 
　　岑西林李秀山兩氏所派調和專使耿毅於本月一日由漢口來電已抵鄂省謁王督軍商籌停戰事宜即乘武陸丸赴湘請趙師長派輪在蘆林潭停候趙師長以湘陰地方現無小輪可撥當派李副官率舢板二艘前往蘆林潭迎候現耿君已於四日晚抵省進謁程總司令陳述一切聞須譚月波氏到省始能妥議一切 
　　湘西鎭守使田應詔等曾於上月陷日來電詢問岳州兩軍近狀程總司令即於江日覆電云丹電敬悉駐岳北軍數約三萬左右我軍於湘陰及平江亦駐有重兵現已奉令停戰議和西南各要人且迭次來電請勿進攻以待解决將來大局若何雖難逆料然暫時祇能嚴取守勢云云 
　　湘省自傳周王范相繼出走各屬自由招集軍隊到處滋擾者實繁有徒甚至攻掠縣城截奪軍餉等事無所不爲兹經總司令程潛通電各屬隨時勒令解散現聞益陽之護國軍游擊隊常德之旅常鄂軍游擊隊（其司令爲呂丹書即上年燒燬漢口華景街案内之通緝首犯）寳慶之護國軍第一支隊均巳由各當地軍事長官勒令解散據聞湘西一帶此項自由募集之軍隊未經解散者合計不下十餘起云 
[調和時局中之贛江近况]  
　　江西陳督軍爲主和最力之一人段閣倒時主戰之聲甚高陳督及蘇鄂兩督再三協商結果仍一致力主和議聞陳督主和之意一則因贛省爲四面受敵之地如湘粤事起贛西贛南已 
受絶大影響武岳有警則九江危險以贛省單薄之兵力頗不宜戰一則因和局不成兩方必出於猛烈之戰爭現在南北已成勢均力敵之局孰勝孰負難操左券如將來南方竟獲勝利則陳與各督今日之調人卽將來收拾殘局以保一部分勢力之人故力主和議以留餘地也 
　　武昌自荊州獨立以來風聲日益岌岌謡言百出今日（十一）忽傳武昌有不穏之說比由督軍署召集軍官會議結果電鄂探訽一面急電蘇督協商一切旋得鄂訊武漢平安無恙人心始安 
　　安武軍假道回皖辦法係定分批出動現第一批已於前晚離省軍士約四百名由贛西鎭守使方本仁派軍一連護送其武裝沿途由護送隊保管出境交還過省時并未入城故鮮有知者皖督代表陶鎔於昨日到省因聞省城有皖省添兵來贛之謡今日（十一）特向商會會長表明謂此來因陳督去電不允墊餉故特解現欵八萬元來萍散給所傳設立兵站一節並無其事 
　戚省長因近來隣省不靖内地匪風又熾警備隊不敷調遣特商督軍擬再添招五營以維治安陳督頗爲贊同已商定俟第三旅兵士招齊後即接續派員再向北方招募 
[皖省近事]  
　　安徽省議會第二届選舉已奉政府電令暫止進行俟明年新國會選舉同時併辦業由選舉總監督黃省長通令各縣一體查照 
　　倪嗣冲以省城近日謡言繁盛特令軍警加意防範並將前探訪局恢復聞已委軍署衛隊長陳玉林爲局長又軍政執法處倪亦已令復役委任黃元禎爲處長黃已來省視事 
　　前安豐兵艦書記石蘭森借民智報招摇騙欵已經省長飭警廰查究詳請取銷現在又改名大中日報自稱總經理并與徽人汪超（卽汪次靑）刋印簡章通函各處散佈 
　　省垣近日戒備森嚴檢查往來旅客及城門出入尤甚每至夜十一時卽禁止行人 
　　壽縣財政局長某君前有人指爲黨人報告蚌埠倪嗣冲特飭壽縣知事將該局正副局長攺選昨壽縣呈報已選孫家鈞戴緒賢爲正副長請予備案 
　　檢查敵僑事務所現在公務日繁原委人員不敷支配刻秋廰長加委護送兼檢查員四 
 
 
 

Page 7

 
 
五人譯員一二人巳到所供載 
　　巢湖水警局查獲奸商攙和各種毒劑改製戒烟藥丸請照禁烟辦法懲治呈報到省黃省長已批准如所請并飭將獲犯情形詳細具報候示定讞 
[蕪湖快信]  
　　蕪湖錢商消息云漢口因荊州影響連日巳倒閉錢莊七家現蕪漢滙劃不通 
蕪湖各報關行報運漢口之土貨近巳紛紛退關 
近日下水過蕪之各公司輪船滿載湘漢搭客避亂來蕪者亦夥此間各商號駐漢莊客已次第返蕪 
　　蕪湖美孚洋行鑒於長江上游不靖刻接上海總行電擬將該行重要物件悉行運滬 
十二日下水輪過蕪此間郵局未接漢口信袋商界更覺恐慌去電往詢至晚未得回電 
　　皖軍援鄂攻湘計劃有籌欵二百萬出兵兩師之說 
　　倪嗣冲刻通電各縣知事暫停第二届省會初選 
駐蕪英領事兼九江領事潘樂納刻調漢口領事新任蕪湖領事柏克勒現巳到滬日内即來蕪接事 
陸軍第七師派軍需員李壽銘賈得勝來蕪接辦軍米四萬石 
[蘇小會十四日會議記]  
　　昨日江蘇省議會於下午一時開會簽到議員一百零數人沈議長主席按照議事日程付議統計議案十一件結果如下（甲）議决咨省長者有二（一）陸家鼒提議請撤換水產學校校長以資整頓案决議改撤換爲查辦咨請省長辦理（二）范鎔提議維持縣市鄉敎育經費案咨省長施行（乙）議决付審查者有六（一）省長交議處分沭陽縣没收匪田及草房案（二）省長交議南京電燈廠籌設下關分廠特别預算案（三）范鎔提議將南滙西十六保揷花圖分歸併奉賢案（四）顧鏡淸提議請飭令會議開浚蒲肇河工案（五）范鎔提議請飭率賢縣籌欵建築新治監獄案（六）朱文　等提議忙漕滯納金仍照原案將十分之五暫歸所在各市鄉案均無討論（丙）議决不成立者有三（一）葛夢樸提議明定江蘇敎育實業兩廰職權案由行政委員金其照答覆謂貴會諸君如能尊重法律遵照省議會暫行法第十六條第九欵之規定建議省長明定敎實兩廰權限省長極其贊成葛夢樸謂行政委員以簡單答覆對於本席所提議案似不滿意陳大猷謂前此改設兩廰時省長即不甚滿意因敎實兩廰係獨立機關不若敎實兩科可以自由指揮本會提議此案愈使省長生無限不快之感本席主張本案以不成立爲是朱紹文謂兩廰權限係中央法令本會無權議决况省長對於本本會又直接負責本會但責成省長已足至兩廰權限本會無干涉之必要亦主張本案不成立（二）朱祥紱提議蘇省征收機關應收用北京交通鈔票案（三）朱祥紱提議蘇省人民首先完納冬漕請照浙江定章給予奬勵金案以上兩案潘承鍔季通均極端反對附和者亦不少以不成立付表决起立者多數至散會時已鐘鳴四句矣 
[杭州快信]  
　　二師三旅旅部所遺鎗械器具七十餘件昨飭寗波第一軍械分局金局長會同駐鎭海之機關鎗連盧連長各撥軍士暫行保管 
　　　此次開甬之一師各軍隊官佐俱照原階加升一級兵士給恩餉一月 
　　二師張師長昨飭司務長吳有祥赴甬結束散兵繳械列表造報以備查核 
警務處委徐澤三爲桐鄉靑鎭警佐徐衍高爲本處稽查張景衡劉雄韜爲寗波警廰見習員軍學補習所行將停辦所長俞丹屏有三旅旅長希望 
分浙道尹朱國楨到省謁齊省長垂詢北京時局甚詳 
各屬管獄員考察成績業經高檢廰陶廰長核定聞得奬者僅六人才不勝任者有十七人之多日内將有明文宣布 
地方通信 
[蘇州]  
　　統一國語辦法　吳縣敎育　接省敎育會函云吾國方言之　雜已達極點省與省不同縣與縣不一甚至一縣之中甲鄉與乙鄉亦各有異致一遇異省異縣人之尋常問答咸卽瞠目不解現在雖有注音字母報供一般人之研究然收效尚遲似宜於學校厲行國語敎授靑年時代學習較易基礎已固傳播自速迭經開會研究議定辦法四條並附實習三條敬請轉致各校切實行之計附方法（甲敎授辦法）（一）師範學校當敎授注音字母及國語（二）各學校敎員練習注音字母及國語（三）小學校敎授國文讀法生字時當授以國音（四）小學校敎授語法以土語譯成國語練習之（乙）實施方法（一）各學校職敎員須開國語練習會每星期至少一次平時會須講國語凡遇開演講會行訓話時必汰去土音而用國語不可以不諳國語而憚於應用（二）日令生徒練習國語數句並隨時以國語問答日積月累自成習慣（三）小學校令兒童讀書時必用國音（說明）本案所謂國音即注音字母規定之音所謂國語卽從前所謂官話近今所謂普通話其要點在根據國音矯正土音並隨時練習 
[警廰禁放花炮]  
　　警廰崔廰長以時届冬令風狂熱燥硝磺花砲最易惹火民問每遇喜慶輒燃放砲竹設有不測釀成火患亟宜取締昨特分令城内外各區署轉令各巡官長警等隨時查察禁止燃放砲竹以弭隠患 
松江 
[商務近况]  
　　此間商市近甚彫敝無論何業本年恐無獲利之望推其原因由於各鄉蟲荒秋收不佳所致現時將冬至鄉賬尚未淸還鄉人所用荳餅等肥料均係賒取節經遣夥催收莫不藉荒延宕時局又屬不靖金融緊迫當此陽曆年終正洋商結賬之際所有荳餅等欵在在均須歸結且銀行錢莊又多抱穏健主義停止放欵以故各業經理現正别謀往來以期周轉惟各業中之最虧蝕者爲新舞臺第一社兩戲園開幕未及一月虧欠已逾千金緣戲館爲消耗場所値此經濟竭蹶之秋無怪有此虧折也 
[火警誌聞]  
　　西門外塔橋堍鴻茂染坊昨晚九句鐘時不戒於火霎時冒穿星頂幸即鳴鐘報警由救火會驅集附近各洋龍及城内西永安龍極力馳救即時撲滅未致延燒隣右亦云幸矣 
鎭江 
[追悼孝子]  
　　鎭郡對江新洲地方高等小學學生王有貴因其母染病醫藥罔效遂割股以療之母病旋愈嗣父又病有貴復效前法詎所割之處過大又加受風以致患處日漸劇烈遂於日前殞命同學等現擬開會追悼以表孝思 
[英參贊蒞鎭]  
　　英國參贊德安尼君（譯音）奉英政府命令來華考察昨午一時由寗乘車蒞鎭預由李督軍電知往鎭楊師長倪知事等届時派員保護故文武各官咸詣車站迎接　君抵鎭後寄庽駐鎭英領事署十四日上午楊師長偕同趙參謀長等至署拜謁 
[巡官互調]  
　　鎭江車站三等巡官吳小峯現調杭州車站二等巡官遺缺以常州三等巡官柳勵深調充聞二三日内即可互相交代 
[召變荷花塘]  
　　鎭江官產處以荷花塘塢認爲官地應召變賣詳請財政廰轉陳財政部核准兹聞已奉財政部指令准將荷花塘塢招人承買應提學欵基本金准以三千元爲虔惟此塘塢前經地方士紳爭歸市有今准以三千元爲學欵未識地方能允洽否 
[副官檢閱軍隊]  
　　江蘇李督軍以時局不靖防務加嚴特派軍署王副官馳赴鎭江蘇州等處檢閱軍隊及防堵情形聞王副官業於日昨午後乘車蒞鎭檢閱各營矣 
[開辦農事試驗場]  
　　鎭屬金壇縣治素稱沃壞凡於森林種植均甚相宜惟以土民不得其法總係陳陳相因莫能自出心裁該縣王知事因卽開辦農事試驗場廣購農林籽種試驗種植期於改良經巳上詳省署核示立案 
揚州 
[淸查積榖]  
　　江都張知事對於積榖頗爲注意特委胡某淸查本城及宜陵兩處倉厫存數以備查考現該委員業將淸查數目具報縣署察核 
[銷鹽減色]  
　　江都食岸官銷鹽引向來以十月十一兩月（舊曆）爲最旺本届銷數減色不及往年皆緣私鹽充斥致礙官銷現運銷局馮局長以國稅有關業巳出示查禁 
嘉興 
[催辦掩埋事宜]  
　　嘉興每年冬令由慈善機關集欵將四鄉浮厝無主棺木購地掩埋免致屍骨暴露穢氣薰蒸有妨衛生現時届冬令四鄉浮厝棺木觸目皆是若不舉辦掩埋轉瞬春令穢氣不堪觸鼻縣自治辦公處恃於日昨通告各慈善機關集欵舉行以全善舉並佈告鄉間如有浮厝棺木限於冬至節前一律設法安葬如逾期不葬即認爲無主棺木由局代爲掩埋 
[榜示水災賑欵]  
　　嘉興縣署以京奉水災奇重曾由省令刋刷捐册數百本分送各機關代爲籌募現已將警察第一分所勸募賑欵列表榜示計募大洋五十二元三角小洋二百九十五角業由縣署將欵交就地中國銀行解省彚轉矣 
[電報選民總數]  
　　嘉興省議會初選舉人總數曾由齊總監督電催呈報張知事奉電後卽通令各區自治委員轉知各調查員尅日將調查草册繳署以便彚造正册現各調查員巳將選民草册調查完竣繳到選舉事務所較前届人數略增張監督已將本縣選民總數日昨先行電省一面仍令辦事人員將選民册趕速彚造以便呈報 
北京 
[水災善後處紀事]  
　　京畿各河防局前已奉令由京畿水災河工善後處監督指揮熊督辦以今歲五河决口災情奇重恢復舊狀施工頗難特核定辦理河工最應注意者六端（一）漫口堵築工程應切實查驗（二）禦水善後工程估册應呈報本處俾可統籌支配（三）春季廂做工程經費應别劃用途是否相宜籌議具報（四）臨時搶辦工程宜先預計呈報考核（五）河中淤洲灘嘴應先注意分别抽溝引溜裁唇讓路（六）河水高底速度應隨時記明呈報以便及時搶救免出險工並附具說明辦法詳細開載通令各河防局體察情形悉心研究查覆核辦一面分行各縣知事查照 
雜評一 
[今後之國會問題（庸）]  
　　主戰之聲已稍息矣調和之條件亦稍稍披露矣今後之時局或將漸入於議和時代然國會問題不决則和議之能成與否終未可知也 
　　南方曰解散國會爲約法所不許約法者民國成立之原素 
也苟約法而失其效力民國即陷於危境故舊國會勿論其成績何若而爲維持約法計不能不復不然南方之師出爲無名而所謂護法者將無所附麗 
　　北方曰解散國會爲事勢所必要舊國會之成績言之齒冷且經兩度解散威信失墜更無恢復之餘地 
　　此兩說也各執一是南方之主舊爲法之問題北方之主新爲人之問題故南方但見舊國會之不當解散而不課其成績北方但知舊議員之不滿人意而不求其合法以南北觀念之不同而主張遂難接近對人重乎抑對法重乎此最後之判斷吾惟望於國民矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬粤人又請停戰]  
　　旅滬粤人圑體迭次分電南北籲請息兵均紀前報前日廣肇公所等見外患日迫又分電南北請息戰爭以俾一致對外電文如下北京大總統國務院天津曹督軍南京李督軍梧州陸巡閱使廣州莫代督軍鈞鑒天禍吾或内憂外忠危險益急南北爭執當事者公忠爲國原圖萬全而兵戎相見未免意氣用事變本加厲在外交平和之際骨肉相殘已足召外禍况今外患之至巳有不可收拾之勢凡我同胞正宜羣策羣力勉圖補救否則徒逞一時甘居鷸蚌卒至兩敗俱傷噬臍何及商等市廛小民國存無與其福國亡均蒙其害且民國六載潮梅被兵七次商業民命損失已多何堪再遭蹂躪用再環請力任調停立飭停戰以待解决臨電不勝迫切待命之至上海廣肇公所潮州會館嘉應同鄉會大埔同鄉會公叩寒 
[農商部調查經濟現狀]  
　　上海總商會昨接農商部公函云吾國實業之孕育在世界爲最優而發展實業之時期在今日爲尤急蓋自歐戰遷延以逮吾國對德宣戰以來旣可乘外貨缺乏之機更不受中立拘束之困所有關於實業上戰時或戰後需要與供給正宜及時預籌通力合作以爲將來經濟發展之地此中詳細原委本部業於本年八月巧日通電各商會在案上有本部之提倡下有各商會之協濟積極進行收效必速惟行方法須從國内外調查經濟現將入手現狀入手本部就部中設立經濟調查會詳定會章選派部内外富於學識人員專司其事現經該會詳擬調查各事項細目除由本部將該細目分咨各省長各特别區域各駐外公使各按該細目設法調查外兹將該細目一份函送貴商會卽希按照該細目所列就該處所有者切實詳細調查逕呈本部以資贊助而策進行務祈從速調查認眞辦理是爲至盼計開調查細目第一股第一關於經濟上生產上之事項（一）全國土地之面積及利用面積之廣狹（二）土地生產力之優劣（三）全國人口之總數及富量之概算（四）生產勞力者之多寡及職業之類别（五）全國資本之多寡及其用途（六）外資投入之多寡及其用途（七）儲蓄及保險之情狀（八）恊同企業之情狀第二關於經濟分配上之事項（一）全國各級社會富量之分配（二）全國地代之差異（三）全國利率之差異（四）全國勞金之差異（五）各地方失業者之多寡及其原因並救濟之方法第三關於經濟交易上之事項（一）全國各地貨幣流通之概况（二）全國信用及銀行概况（三）外國滙兌之情狀（四）全國交通機關之概况（五）歐戰前及歐戰後中國内外輸出入物品之類别與其影響（六）各國互相開戰時及戰後經濟上必要需給之情狀（七）全國各地物價漲落之情狀與國内外供給需要之關係（八）戰時輸出禁制品之類目 
第四關於經濟消費上之事項（一）全國各地社會各級生活之程度（二）食料及其他必要品供給之盈虚（三）全國公共娛樂與奢侈之消費（未完） 
[農商部電催商會會長北上]  
　　農商部近因國内外戰事發生以來各省商業凋敝故擬召集各省總分商會會長曁商界要人赴京開商務大會議共同討論各項實業維持方法及歐戰期内提倡工商各事宜曾經提出國務會議議决訂期舉行在案兹因會期已届而赴部報到者尚少爰特分電各省邀催昨日本埠兩商會正副會長巳接部電請即北上參與會議以憑共同商榷 
[預備修改稅則之進行]  
　　中央政府因修改現行進口稅則特派曾述棨爲委員主任李景銘賴發落爲副主任來滬組織機關巳誌前報兹悉曾君等連日與財政廰所派之吳金二委員及商界巨子籌商進行辦法决定先從調查貨價爲入手並聞財政部所派之邱許金三委員來滬辦理裁釐加稅事宜係與修改進口稅則同一性質行將合組機關其地點擬設在英租界白克路以便交通此項機關設立期間約一年爲限云 
[曾交涉員姗姗其來]  
　　新任特派交涉員曾示鑒自發表以來業將三旬尚未履新聞因鑒於現時外交辦理棘手故有遲遲吾行之概外間因此有傳前任交涉員朱兆莘復任之說兹據政界消息謂朱决不復任而曾交涉員一俟與政府商妥現時外交方針後卽行來滬履新云 
[敵人提欵之手續問題]  
　　中國銀行德華淸理處函致交涉署謂敵國人領欵等事應總處之命是從囑爲以後請外交部核示時務請外交部咨商總淸理處通知等因聞薩交涉員復以敵僑提存項如未奉總處通知應請由德華淸理處電請總處商部核示辦理云 
[郵件免予檢查之轉知]  
　　滬海道尹署昨令各縣知事文云案奉督軍省長公署第三一六號訓令内開案准交通部本月篠電開外交部前以天津特派員呈請咨商本部使領各館寄交敵國人函件應否一律檢查咨行核復到部當經本部咨請外交部會同内務部决定並請將敵國人民寄交各使館領館人員函件應否檢查一併决定在案現在此項問題業經外交内務陸軍三部往返磋商决定嗣後凡有前項郵件亦照本部本年九月養日通電所開公使館及領事館發出皮面上有官印標誌之郵件並各處封遞各使館及領事館曁其館員之郵件均免予檢查之規定辦理希卽轉行所屬檢查員遵照等因准此除分行外合亟令仰該道尹遵照此令等因奉此除分行外合行令仰該知事卽便遵照此令 
[最近金融之調查]  
　　本埠華商各銀行近三日並無大宗銀洋進出口惟各外國銀行由外洋儎來大條銀四百五十一條今將星期四至昨日止之進口出口大條銀洋錄下十三日滙豐銀行裝赴靑島洋十萬元花衣帮裝崇通海洋二十萬元客帮裝蘇州去洋十萬元又嘉興去十萬元客帮從天津來銀十萬兩十四日客帮從大連來洋五萬元南京來洋五萬元又裝赴内地洋十萬元十五日正金銀行由花旗公司輪船載來大條銀四百零八條又道勝來大條銀四十三條客帮從天津來銀七萬兩又大連來銀三萬兩花衣帮裝通州去洋五萬元至墨洋與國幣來源不絶其用場除花米之外餘則寥寥故此一週間之洋釐最高（十三）七錢二分六釐二五龍洋七錢二分四釐半最小（十五）七錢二分四釐龍洋七錢二分三釐七五銀拆仍只五分先令雖較（八號）長一辦士大條祗長一二五日本匯水與鎊價有連帶關係故（每日幣）小去銀一分本月份標金之價最高（十日）開過二百五十二兩五錢最小（十五日）二百四十七兩五錢現貨赤條價尚平定惟銀樓同行足赤飾金跌洋半元恒孚上足赤小去一元五角永豐餘跌洋一元兹將昨日止中外各銀行各錢莊所存大條　　銀洋概數調查列下　麥加利存銀二百十三萬洋一百五十五萬　滙豐存銀四百二十九萬洋一百三十九萬大條十四條　德華存銀四十六萬洋無存　正金存銀三百二十八萬洋五十萬大條四百零八條　道勝存銀一百九十四萬洋二十六萬大條四十三條　通商存銀二十萬洋五十五萬　東方存銀二百五十一萬洋十六萬　花旗存銀一百十四萬洋一百萬大條四百八十一條　華比存銀三十四萬洋四十一萬　和蘭存銀四十二萬洋一百零一萬　中國存銀一百二十九萬洋三百十二萬　台灣存銀一百二十六萬洋六十四萬　住友存銀十四萬洋三萬　交通存銀三十四萬洋一百零二萬　有利存銀二十五萬洋十萬　中法存銀四十五萬洋三十四萬　各錢莊存銀一百五十萬洋二百四十萬總計存銀二千一百九十四萬洋一千四百四十八萬大條銀九百四十六條較上屆（八日）多存銀九十萬大條四百五十一條洋則少存四十七萬元 
[葡人騙案四誌]  
　　葡萄牙人迦尼諾於日前捲取中西人士鉅欵逃逸經葡領通電各處截捕等情迭紀前報兹據華人中曾做股票營業者云該葡人之詭謀早蓄於二三年前彼所做股票貿易如藍格志思維羅等橡皮股份收進賣出甚鉅平日或貴價收入賤價賣出或略得微佣卽行掮去以示其交易廣大藉博中西人信用詎近數月來因受某項投機失敗致週轉不靈遂施作弊手段初時將收進某項股份以十股塗改百股出售或出抵迨後市上十股股票稀少該西人乃出重價以求致各銀行中執管鎖匙之西人見利心動私行取出抵進之十股股票售賣故此次迦氏逃匿後牽連之人頗多聞 
逃去者某某兩銀行各有人道勝則受累最鉅至華人中往來更有托彼賣出或收進及抵押調票等種種糾葛故其總數難以細核大約須百萬左右現與此案有關係者由葡領宣布通緝後已獲到一人刻正密加研訊昨有被迦氏拖欠萬餘金之魏某亦開單報告葡領事署請爲備核 
大陸報略云前在道勝銀行執事今方在逃之葡人因與大騙案有關其妻女與岳父昨日皆被葡領署捕去以其向葡領事謊言故也至於在逃諸人巳被捕獲之說迄未經葡領署及捕房徴實今有多人登報聲明某某公司股單之遺失或被竊等情有一華人謂曾以五百股托迦尼諾作押欵迄今竟無下落聞本地股票交易社之貿易因有僞票大受影響昨塗改數目之票據仍紛紛出現有數種塗改極精非於亮光中細察之幾不能辨明其僞然亦有草率塗改形跡顯著者今葡領署仍詳究迦尼諾之函件聞在逃三人犯罪之證據日見增多云 
文滙報云昨夜上海接電據謂大騙案中在逃三人之一名迦尼諾者已在日本門司被捕電文簡略所稱之迦尼諾是否指股票商迦尼諾抑指道勝銀行僱員迦尼諾而言今尚未能確悉但在騙案發覺以前道勝銀行之迦尼諾曾購日本船票故在日本被捕者當即其人也被騙之人今仍有往葡領署陸續陳訴者所騙之總數究有幾何今尚未知云 
[日本人被人鎗傷斃命續誌]  
　　虹口吳淞路一千四百二十六號門牌東洋押舖主日本人櫻井常太郎於本月五號被人鎗擊殞命後業經美捕房西探目利扶司華探目王賜福查獲跡涉嫌疑之粤人包公權何士谷兩名解送公共公廨諭着押候解請日領陪審等情巳誌前報昨由捕房將包何解廨復訊據中西包探與日本捕頭沃古喜相繼上堂禀明當時死者被擊受傷後卽車送紦子路佐佐木醫院經日醫大左氏騐明傷痕鉗出鎗彈未幾身死查得被告兩人頗涉嫌疑是以拘案請究訊之包何兩人延律師到堂代辯聲請展期開審王襄讞核供商之日副領事林君判被告兩人仍帶回捕房候另行訂期研鞫 
[盧護軍使諭焚烟土]  
　　憲兵營派往滬杭車站之憲兵係盤查奸宄及搜檢行李中有無夾帶危險品物孰知時有搜獲烟土除解由軍署軍法課分别罰辦充賞外前項煙土儲藏甚夥盧護軍使以中英禁烟條約行將期滿亟應先期焚燬以絶煙毒故於昨日特諭軍法課迅予焚燬 
[水警破獲匪船]  
　　外海水警第一廰所轄巡緝小快輪船長王慶福前日督帶師船巡緝至高橋沙地方港面見船一隻形迹可疑喝令停駛詎船上匪徒開鎗拒捕經各水警奮勇上船擒獲盜匪羅意子等七名婦女一口並在船上抄出花衣五包銀洋一百數十元羅等俱操江北口音向之詰訊知係崇明廟鎭港地方搶刦花船之案犯遂卽連同匪船贓洋一併解歸水警廰訊辦 
[寰球學生會徴求會員之結果]  
　　昨日爲寰球中國學生會第七次徴求會員結束之期其徴求時間與去年相同其成績則較優總計出力人員比去年多十一人徴得總數較去年多七六．二四會長唐露園李登輝二君徴得分數一增二倍一增一倍朱少屏君一人徴得一千二百十四元仍列第一名張叔良張鹤隠二人比去年皆增一倍有奇此外如錢新之一人有二百七十元餘如宋漢章任傳榜鍾文耀韓玉麟吳和士周越然沈叔玉林翥靑郭仲良曹雪賡陳光甫張近樞顧天放王立才唐伯耆俞希稷張默君諸永春顧士龍周由厪李松泉鍾文川許世芳黃榮輝王吉民吳在章畢靜謙俞鳳賓夏霆軒朱榜生趙晉卿張爾雲朱葆芬許樹屏徐維榮鄒秉文諸人均甚出力會長余日章雖因公離申然事前一切佈置皆出余君之手故能得如是之圓滿結果也 
[江南中學今晚演說]  
　　靜安寺路江南中學於今晚八時請吳和士君演講題爲理科與職業注意物理者盍往哈之 
[女學校賽球]  
　　昨日午後二時中國女靑年會體育師範與務本女校第二次比賽棒球公正人爲美國湯女士當北風烈烈塵沙飛揚之際均興高采烈再接再厲其結果爲務本女校勝 
[靑年會之德育演講]  
　　本埠靑年會每星期日晚必有德育演講會以促進社會道德爲主旨本星期晚（十六號）七句半鐘請聖彼得堂戴調侯牧師蒞會詳解主禱文之意義注意德育者匀可往聽也 
[甘肅滙費巳減]  
　　上海郵務局滙往甘肅郵區内之滙票其滙費連補水費巳減至每元二分凡欲滙欵前往甘肅者較前利便矣 
[義賑會徴求會員履歷照片]  
　　京直奉水災義賑會昨致各會員函云敬啓者敝會籌辦京直奉災賑迭荷諸大善士慷慨輸助億萬災黎得沾實惠屬在同人欽佩無旣兹擬預備結束凡在敝會助捐者當然在會員之列並擬彚錄以留紀念相應備函徴求各會員履歷照片俾便查考而資排列兹奉表式一紙至希執事將銜名年歲籍貫執業塡列右表并照相一紙卽日見復無任企盼 
[運滬獵鎗請關騐放]  
　　葡人加利安有獵鎗一枝由美運滬日前經葡領函請交涉署致關驗放昨江海關復稱此事已函知稅務司按章辦理　交涉員當卽轉復葡領請卽查照轉知 
[高所長不受壽儀]  
　　本月十七日（卽陰曆十一月初四日）爲上海稅務所長高子勛五秩壽辰所屬各分所主任及各員司與各商董等均已預備壽幛壽儀等送至高所長公館聞高君概行壁謝屆時並不舉動 
[工巡捐局工程科長出缺]  
　　南市工巡捐忆工程科科長王睦生因積勞成疾醫治罔效　於日前在家病故所遺該科長一職杜局長因代理局務將届期滿且南北兩局行將改組是以暫令該科科員吳綏之兼任並不别委他人 
[審檢廰定期遷入新署辦公]  
　　王家闕路新建之上海地方審檢廰署工程早經告竣惟看守所尚未興工建築是以迄未遷移兹悉地審廰陸廰長蒞任之後以舊廰門首現由興市公司建造市房障碍出入抑且有碍觀瞻現新廰旣經工竣亟應早日搬遷故與林檢廰長會商之下由林君趕速召人投標造建新看守所惟此項工程至速須二個月竣工遷移新廰亦不能因此延緩故於昨日由陸林兩君會商擬定於陽曆七年一月一日實行遷入新廰辦公其舊看守所中所押之人犯擬暫置於新廰後面新造之平屋内迨新所告成將各犯遷出以作他用 
　　另一訪函云新任上海地方審判廰長陸達權於本月九日接任視事後已將該廰内部祥加整頓手續俱已完備昨日將任事日期致函滬上各機關及南北商會請爲查照並定於日内會同林檢察長赴西門外王家闕路新建之審檢廰新屋履勘以便將内部民刑各庭從事規畫聞實行興遷之期定明年正月云 
[警佐注意冬防]  
　　浦東高橋鎭淞滬警察第六區二分駐所警佐蕭漢文邇以該處爲上寳交界接近海濱盜匪最易潛蹤際此冬防吃緊之時防務亟宜整頓故於昨日會同巡官米沛田籌商佈置防務方法議定每晚自六時起至天明止分班各率長警八名沿海岸梭巡遇有小船停泊港口務須上船察看以防盜匪匿跡其間如破獲重大案件就近解送寳山縣公署辦理一面詳報警廰核奪以昭迅速而免意外 
[續誌假設慈善機關之破獲]  
　　閘北四區姚署長及一分所趙署員在蒙古路明陽里查獲假設慈善機關之周鼐即周仁濤及書記宗培三二名抄出普益慈善會廣仁體善堂之名片捐簿賑册收條等種種物證已誌昨報兹悉周等日前曾經姚君研訊據周供稱係共和路體善堂之分機關設立以來已陸續收到各善士捐欵七八十元各項善舉尚未開辦等語姚君察核該會章程有施醫給藥種痘施棺學校演說隆冬給發衣米等等慈善事業應有盡有然一事不辦無非紙上空談是周等不獨搆成詐欺罪犯且破壞慈善界之名譽阻碍社會好善之機當派陳巡官至共和路廣仁體善堂查詢該堂中人推諉不認故於前日解由司法科段科員將周宗二人解送淞滬警廰訊辦一面經姚警正詳禀徐警廰長請爲從嚴懲辦以儆好詐 
[鄭正秋重演新劇]  
　　新劇家鄭正秋自擔任新世界報編輯之任已久不登場演劇兹徇鳴新社同人之請遂於昨日起重現說法之身一時觀者雲集賣座幾滿良以新劇中人物寥寥如鄭君者不啻晨星碩果而文藝兼長尤非後起諸人所能望其項背宜其受顧曲家之歡迎也聞尚須連日續演以饜衆望云 
[寗紹舞台開幕前之試演]  
　　南市十六舖新舞台舊址現有人在内攺組寗紹舞台繼續演戲曾經范宣仁錢甫笙等列名呈請淞滬警察廰並工巡捐局請爲核准給照開幕營業當經杜局長批示着即來局照章繳費領照在案兹聞該舞台經理現因各藝員業已由寗紹等埠應聘來滬不日卽須試演惟試演期内例不賣票誠恐届時或有擁擠觀看情事昨日據情函禀該管第一區警察署聲明各藝員演習兩天請撥派長警前往監視董警正據禀後已知照巡官撥警至該舞台照料並阻止閑人觀看 
[茶館開唱甯波灘簧之勒閉]  
　　淞滬警察廰長徐國樑昨據偵探報告九畝地某茶館近有無賴在彼雇集甯波灘簧搭檯開唱每晚招引年輕男女互相混雜云 
 
 
 

Page 11

 
 
云徐廰長以寗波灘簧向干禁令前在滬南演唱時曾經飭令第一區署禁止有案現旣移至該處開唱實屬故違警章自應從速禁阻以端風化除函致工巡捐局勒令吊銷執照外立即令飭該管二區一分署杜警佐派警前往勒令停歇 
[工巡捐局催換渡船牌照]  
　　南市工巡捐局昨日發出牌示云爲牌示事案照本届八長渡渡船户換領牌照並酌加照費先經諭飭市舶所轉知各該船户一體遵照並限一個月内繳費具領在案兹查各渡遵限換照者固屬不少而觀望不前意國延宕者亦幾視爲慣例查此項換照每年一次酌加照費爲數甚微該船户等自應遵限繳換以完手續爲此牌催仰各該船户卽將應換船照限尅日來局具領如再逾限准市舶所查明禀報聽候本總局核辦以儆玩延母得自誤並仰市舶所遵照勿違切切特此牌示 
[賣菜蔬未捐執照]  
　　蔡阿開李金冬張金根在愛而近路販賣菜蔬未向工部局捐領執照被衛生局西人查見喚三百八十二號三道頭華捕將李張兩人拘入捕房禀明捕頭飭各存洋保出聽候公堂傳訊 
[旅館無心失火之判罰]  
　　法租界鄭家木橋街某弄内其鑫昌旅館於日前失　由救火會馳往救熄因房屋高大故未延及鄰居後由捕房查得該旅館保有火險銀二千兩故於昨日傳齊人證至法公堂請訊旅館主張首文稱是日商人至黃渡地方收取賬洋不在家中究係如何起火不得而知雖保火險核計資本受虧甚巨范茂君稱在該旅館爲司賬是晚由樓上九號房間李某寓客將火油燈潑翻以致延及帳子肇災李即乘隙逃逸不知去向是實詰之茶房陸洪全陸阿松徐阿東等供詞與范相同中西讞員判姑念無心失火從寛罰銀二百兩完案 
[擊破頭顱]  
　　江北人張小牛子與曹同春同在漢璧禮路某老虎灶泡水口角起釁張遽持木棍將曹之頭顱擊破血流如注當經曹友孫芝卿鳴捕將兩造一併拘入捕房禀明捕頭飭將曹送院醫治張押候解廨訊究 
[搶珠花禁錮兩月]  
　　婦人蔣汪氏日前行經法新租界方浜橋銀河里口被匪徒將頭上所戴値洋五十元之珠花一朶搶取而逸報捕查緝後由包探任水揚許福慶拘獲徐榮生及嫌疑人張三子王紅寳三人弔出原贓帶入捕房昨解法公堂請究原告投案禀訴前情詰之徐供認搶飾不諱張王同供與徐並不相識亦無同往搶飾之事求察中西讞員判徐押三月張王無干開釋贓給原告領去 
[賠償牽牛撞傷之損失]  
　　蔡應昌劉順淸之用人張阿木前因牽牛不愼被牛脫逃至吳淞路斐倫路附近將日本婦人靑田與孩撞傷故由該婦在公共公廨指控蔡劉二人請追損失洋五百元昨晨由廨研訊先由原告代表日本律師上堂訴明前情請追損失繼由原告投訴於八月二十一號被被告用人所牽之牛撞傷後卽至醫院醫治直至十二月二號醫愈醫費約二百八十五元請爲追償並將醫院所　細賬呈案請察訊之蔡應昌等亦延律師到堂辯護經中日官核供會商之下判被告賠償原告洋五百元完案 
[續訊奥人被控騙款案]  
　　美商可培在公共公廨呈控奥國人第克斯騙取羅卜票洋四萬元及貨物並挪用銀五百二十五兩洋四百元又向義順利號冒收規元一千六百十兩一案前日午後由廨繼續研訊由被告代表律師詰據被告供稱原告可培第一次到申被告爲其買進金洋五萬元並至義順利雜貨號交接定貨嗣因金價跌落照算原告須受損失銀五千兩左右原告非當焦急詎其動身未久市面轉好至十月十四日接到原告電報至銀行將金洋買去有盈餘一千六百餘兩由該銀行買辦簽支單交我所收原告名下銀五百二十五兩洋四百元當代付咖啡五十包計銀一千七百餘兩電報費銀六十二兩運貨保險費銀一百七十兩回水銀六十一兩並將裝貨克大勃號船費用銀七十兩及代辦糖精與滙羅卜票回水銀等費均開明細帳呈案請爲察核繼據原告代表律師向被告復詰一過卽與被告代表律師互相辯論良久王崧生襄讞核供商之美博副領事判被告交五千兩人銀並保候下禮拜二再訊 
[請追絲價案候再覆訊]  
　　嘉與興商人陶馥記陶壽記陶魁記等前日同投總巡捕房指控鎭江人逹遂生盜竊伊等値洋七千元之湖絲十一包携贓逃滬匿居愛多亞路二十號屋内變價化用等情捕頭准飭包探周志仁與一百五十二號西探海阴惠協往將逹拿獲拘押昨晨解送公共公廨請究先由各原告投訴前情請追絲價訊之逹遂生供認不諱俞襄讞核供商之義副領事羅君以原告請追絲價係屬民事被告盜竊湖絲乃係刑事因判達押候下禮拜六再行訊核 
[煤炭店倒閉後之債務]  
　　南市順泰等煤炭行六家扭閘北寳山路信泰煤炭店主婦周氏至司法科控被倒欠貨銀經該科函送地方審判廰昨日午後日推事官開庭辯論各原告訴稱今春起與信泰往來至上月間止除收過外被欠貨洋五六百元向之追索店主棄店避匿房東以其拖欠房租五十餘元遂將店封閉後經商人等商之房主啓封將底貨生財召盤所得價洋除代還房租外尚被結欠洋三百零九元房租在外求追該氏供紹興人店務由丈夫經管目下丈夫因事出門所欠貨洋允許歸償詎各原告將我店逼倒貿然將我存貨生財出賣一空該原告等旣將我店公攤餘欠之欵婦人决不負責求察問官得供判該氏收押如有三百六十元之舖保准其保出限交伊夫到案訊追 
[旅客流落在滬]  
　　湖州人王春寳年約十五六歲日前在法新租界啼哭爲捕查見帶入捕房昨送法公堂請示王稱於日前來申找尋朋友謀就無 
　躭擱在申銀洋用盡乏資回籍求請援救聶讞員判准予函送湖州同鄉會遣送回籍 
[原告誣指避匿之儆戒]  
　　許張氏前投法公堂控稱有程桐生於上年間前來掮售價値數千元之珍珠鑽石等物一去不返後由婦人至蘇州向程父理論由程親戚出場理勸認賠洋二千八百元婦人因此項珠飾亦向萬源昌珠寳店掮來故不允許當時暫將賠洋收取回申至今將程尋見除伊父賠償外尚欠洋一千八百元求請訊究判程父二千兩人銀並保出外限理在案昨又傳訊原告投案聲稱現由珠寳公所董事出勸被告將洋如數交出已轉還與萬源昌珠寳店料理淸楚求請銷案程桐生供稱民人在申已久並未逃匿求察中西讞員以原告不應誣指避匿看將保證金洋五十元充公堂費歸原告交出完案 
[賊竊范家港航船]  
　　往來上海及浦東范家港等處之航船近來迭遭失竊曾經該船户邢銀泉投報水巡隊請爲查緝在案舊曆十月二十九夜該船由申開赴范家港停泊當晚邢等各人有事登岸船中無人看守該船竟被竊賊撑去迨邢得悉往追無着遂投報水巡隊請緝並稱該船櫓後有五寸圍圓之紅字標明范家港航船不准收買等字樣云云 
[工人竊取洋布]  
　　工人施仁香先後竊取楊樹浦路怡和紗廠内洋布前日被該廠西人察悉鳴捕將施拘押昨解公共公廨請究經中西官訊明判施押西牢一月示儆 
淞滬警察廰批示三則 
[陳六生禀批]  
　　據呈已悉查周菊林之子周阿錢旣經有葉吉秀戚阿六等介紹在該氏等店爲學徒當進店之時必有保單收執如果並無别故托詞逃亡則有中保人擔負責成該周菊林何得迭次滋擾仰即將保單呈案再候核奪 
[田阜成禀批]  
　　據呈婦人珊三藉端向爾母田馮氏勒借洋十元如果屬實殊爲不法惟旣曰藉端必有憑藉之事究竟所憑如何又未據詳細聲明理由顯見另有别情所請未便准行 
[王子斌禀批]  
　　呈悉丁益齋現尚在押仰候訊追核奪 
[縣署批示照錄]  
　　上海縣公署批王懐春呈爲盜没祖造懇請查究由云王裕昌户業田六畝九分六釐三毫除過於潘正笏等户之外存田二畝四分二釐二毫民國五年分應納忙銀三錢四分七毫五年分減徴一成上下忙每忙徴銀一錢五分六釐民國六年王裕昌户田畝過於張效祥等户計田二畝八釐一毫實存田三分四釐一毫照額徴上下忙銀共四分九釐糧銀以田畝爲增減有無盜賣情事不得空言呈凟此批 
來件 
[論我國煤礦與近來煤市之關係（上海煤炭公所總董謝天錫）]  
　　二十世紀爲煤鐵世界盡人皆知我國地大物博鑛產豐富若早能依法開採世上各國且將仰給於我何至反仰他人供給哉近因歐戰方酣船舶日減運費愈高致舶來煤觔貨少價增供不敷求數倍於昔深可慨焉鄙人業煤有年深知國中礦產觸處皆是倘能開採合宜必可大操勝算况煤之爲物與各種實業及航路關係最大而於地方上勞動生計尤有裨益故宜首先及之以作實業及航路之基礎爰查列年來外煤入口之數煤市變遷之原因并略述政府及商人對於開採煤鑛應有維持方法及進行程序以供研究國中熱心鑛業者倘願籌補牢之策乎爲之執鞭亦欣慕焉 
　　一請先言上海之煤　甲用途　查上海一埠每年銷用各種煤觔約需一百六七十萬噸其支配之大略如左　各輪船及實業廠銷用年約百餘萬噸　轉運出口及運銷内地年約三十餘萬噸　爐灶用及雜銷年約十六七萬噸　乙來源　日本各種煤年約八九十萬噸　開灤煤年約五六十萬噸　安南等處煤年約五萬噸　國内各種煤山西河南湖南山東奉天年約十五萬噸　合計約一百六七十萬噸 
　　一煤斤大宗旣來自日本及開灤試以近三年來之運貨比例如左　甲由日本運至上海　四年份每噸約日洋一元二角　五年份每噸約日洋三元至五元　六年份每噸約日洋六元至九元九元至十一元　乙由秦王島運至上海　四年份每噸英洋一元至一元五角　五年份每噸英洋兩元五角至三元五角 
六年份每噸英洋六元至八元 
一日本旣爲產煤國爲吾國用煤之大宗來源兹列其近年來日本之產出額及出口額如左　甲日本產出額　二年份一千八百八十萬噸　三年份二千零三十一萬噸　四年份一千九百零九萬噸　五年份二千一百七十六萬噸　六年份約二千三百萬噸　乙日本出口額　二年份三百二十五萬五千噸　三年份三百六十一萬一千噸　四年份三百十四萬五千噸　五年份二百九十萬噸　六年份二百九十七萬噸　丙外國船隻在日本所裝用者　一年份一百三十萬零六千噸　二年份一百四十七萬三千噸　三年份一百二十五萬八千噸　四年份七十四萬噸　五年份九十二萬噸　丁日本船隻所用者　一年份二百十八萬噸　二年份二百二十九萬八千噸　三年份二百四十二萬噸　四年份二百十二萬噸　五年份二百二十七萬三千噸 
　　一日本出口額減少之原因日本自歐戰以來新創實業工廠需煤日增而鐵廠船塢所用尤鉅以歐美船隻在日本所減裝之用煤益以各鑛所增產者概移之以供新增各廠仍屬不敷勢不得不先己後人而減及出口不但此也查今歲撫順煤運往日本者計二十萬噸開灤則三十萬噸以產煤之國而　入外煤可覘其供不敷求之寳情矣 
　　一日本工資之增高近年日本寳業之發達已如上述工人食力之處旣多招致之法惟增雇値現今鑛工每人非均平日給日洋二元以外不可工資增而成本昂理固極顯者也 
　　一吾華亦產煤國也試言本國各煤銷路之大概甲開　撫順開灤煤礦每日可出一萬二千噸撫順煤礦每日可出煤七千噸自被焚後僅日出五千噸除開灤年可運約五六十萬噸至上海外餘均供國内鐵路及輸出國外撫順煤亦然其運銷上海者爲額極稀奉天本溪湖煤最宜煉焦爲英日兩國所挹注也乙内地各礦萍鄉煤除供漢陽鐵廠之用外運銷長江一帶極稀柳江六河溝福中井陘喜安天河江西官鑛中興賈汪等鑛之煤僅足供附近鐵路及長江一帶之用此外運銷上海祗有福中柳江賈汪山西湖南等處之煤然爲數不多蓋運道不便運費自昂銷售近地之不暇運至上海者宜其微乎又微也 
　　一上海存煤缺少之原因查敝業向日商開灤訂購煤斤向係預買一年爲期然往往展至次年出淸自去歲運價步漲日商及開灤公司補運已售未交之煤大受虧損於是懲前毖後限制預賣以四月爲期敝業以煤價之漲已軼出常軌恐受貴買賤賣之虧耗相率緩訂以待價平乃日漲一日迄無止境存貨將罄始將力所能銷之額試購販賣以冀減少危險敝業同人同此心理同此辦法存煤安得而不缺乏乎 
　　一外煤旣少補救之法取利於地是也雖然請言吾國之開鑛中國採煤事業不能發達之原因中國煤鑛開採幾遍各省乃偉大者固少繼起者尤稀原因甚雜臚舉如左甲毅力不足 
查東西各國凡一物一藝之發明一鑛一廠之發逹有父創而子孫成之者有甲敗而乙丙繼之者有毁家殉身而歷世始昌大者宗旨堅定百折不回往往於絶望之中轉得良好結果誠以偉大事業斷非輕試淺嘗所能倖獲耳吾國之辦實業也組合固易廢止尤易或畏難而中止或見異而思遷或限日而計利於鑛何獨不然苟無恒心其曷濟哉乙資本不充吾國以股份辦實業也彚股者優算餘利以招徠投資者又必以官利爲先着由前之說必失其信由後之說必難持久其貽害實業則一也流弊所至股份公司四字幾爲社會所厭聞資本家則藉此以拒人以致招集股份反不如十年前之易易間有創辦實業者因應響者稀不得不收縮範圍遷就成立往往規模甫創而竭蹶遽形旣無完全保護之法律又無堅毅繼續之人材前功盡棄後來引鑒不其恫歟丙犧牲無人閉門造車出而合轍人第知合轍之可羡其亦知因不合轍而徒耗財力並姓氏而不彰者古今來可勝計乎况採鑛爲偉大永久之事業在圖近功之普通人心理莫不望而却步所賴者具有遠識之資本家出其少許之餘羡獨爲其難從事採苗成則公其利於世敗則僅耗其個人有限之　不妨再接再厲播種旣多收穫必廣所犧牲者個人精神有限金錢而國家地方將受其無窮之益矣雖然環顧國内願犧牲者寥若晨星能不爲鑛業前途悲耶丁人材難得吾國東西洋畢業礦學人材固不乏人所惜者於本國地質之經驗未富耳不從事考察試驗以求自信而取信於人或迫於景况或圖收近利竟棄所學而小就部職校員學不竟其用用非其所學社會與個人固應均負其責者也而辦礦者轉生求材不遇之嘆矣戊辦法不合夫採鑛必先調查地質而後探鑛誠以實地試驗較有把握探而佳也礦質巳明預算易準投資者固無危險集股自易而探礦者因創辦之勞按照部章能獲優先權利所謂利溥人我是也探而不佳也所費有限儘可别圖旣無庸張大恍惚之預算又可免孤注一擲之危險且組合少數人之智力財力雖獨爲其難而究覺較易非所謂事半功倍者乎吾國之辦鑛者不但僅用土法產少而價昂即事前未經預探地質是否精良鑛產是否豐富一意徑行殊太冒險以致世人引採鑛爲傾家蕩產之事業能不悲哉己運道不便吾國幅員遼闊交通阻滯輸運之費往往超過貨値銷售困難固非僅煤斤然也而煤斤則額量較巨受累愈深况運道濡滯旣費時日又難應期呼應不靈貨必預積運用資本因此較多且國人已有鐵路政府對於運煤尚無格外減輕其費之明令近如西北煤礦受津浦車頭缺少影響者班班可考固非鄙人私言也 
總核以上所述各原因之輻凑而來煤價增高無怪其然當爲各界所其諒鄙人從事煤業二十餘年心所謂危力苦不逮者有年矣然專心鑛務於江西餘干樂平等處勘測鑛區請領探照購械打鑽實行探試者亦六七年於兹當世必不乏具世界眼光之人才所惜見　寡陋資格較淺往往觀面遇而交臂失前途茫茫私衷耿耿此誠終夜徬徨而莫知所措者今因煤價增漲全國航路實業皆受影響隠憂觸發不吐如梗敢以近年來經驗所得略述於後願與海内宏達一商榷焉 
　　甲政府應維持之方法一延攬鑛學高材多人擾其薪水隆其待遇除隨時派往有礦地點詳加測勘詳細呈部由部密示各商會勸其探採外凡遇商人有鑛待勘時一經該商人呈部請派即允遣勘薪水仍由部給惟川資開銷則由該商承付在商人旣省鉅薪又免訪請之難費輕事易庶從事礦務者日見其多縱種十而穫一亦足以富國裕商矣况所穫之不僅其一也耶一試探旣爲開採必經之手續商人有請領試探區域者應即照准卽以一商人而請領區域較多者亦不可稍加詰難國内鑛地極多似無就盡之慮况探照旣有限期限届無報告儘可取消在商人有種十穫一之希望在政府又可藉商人以明各鑛之優劣一舉兩得莫善於此者矣 
　　乙商人應恪守之程序　一見聞所及有鑛產之地應先調查其運道之遠近運費之貴賤次則測視其地區之廣狹然後呈請探照延聘工師購置機鑽以探其煤質之優劣煤層之厚薄及其傾斜狀况與乎煤層離地之遠近以工師之報告爲憑證藉以進行一俟試探明確凡上述種種果皆適宜然後計畫工程集股分購地畝換採照辦機械而從事開採辦法求妥善資本自易充足實事求是萬無一失入股者旣利多而害少創辦者自無損害及人之事前轍旣良來軫方遒鑛業前途庶幾有豸矣 
　　鄙人識褊學蕪文字固甚弇陋事實尤多挂漏惟希海内通達指敎正謬俾資攻錯而獲進益礦務煤業胥受其益豈第個人感盼已哉 
雜評二 
[經濟調查（步陶）]  
　　歐戰後必有經濟大戰爭故同盟協商之兩方皆早有適當之預備近聞北京閣議亦有加入巴黎經濟同盟之糧食一部份之說此蓋立於協商方面者應有之好意也若夫實際上期爲自國經濟發展之謀畫則尚未有具體之進行舉其近似者言之其惟最近農部之公函調查經濟乎然而亦有難言者蓋調查爲謀畫之前提而謀畫又爲事實之先聲是固凡事着手進行之自然程序也今且不問調查後之謀畫如何謀畫後之事實如何第以部中所發之調查細目之第一股第一項第一事論我國全國土地之面積久無正確之册籍蔡鍔長經界局時曾有丈量之提議而亦未見實行今漫以一紙函牘遂欲責人以調查然則所謂調查者將含糊敷衍以相酬答乎則於實際究有何益將實事求是以從事丈量乎則曠日廢時恐經濟大戰爭之時會終不吾待也而况干戈滿地災民遍野雖有丈量之資財與人材其又何從而着手耶是故此項調查於理論誠周至而縝密而於事實則不免有着手稍遲之感焉或曰部中之爲此固亦例行公事之一種必一一以事實律之無乃過於認眞嗚呼其然豈其然乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[歲寒三友合傳] [  鍾景琦]  
　　三友皆名下士落落寡合時人莫得與之交故三友而外無相得者亦無稱焉雖其姓氏不詳而人皆稱爲蒼髯叟爲玉版師爲癯仙也叟年最長磥砢多奇節一望而知爲棟梁材秦始皇帝二十八年東封秦山叟有微功焉封爲五大夫時丞相李斯方用事帝誤聽斯言燬詩書百家語阬諸生於咸陽出太子於上郡羣情洶洶莫能諫者叟乃退而歎曰大厦將傾非一木所能支吾其從赤松子游乎掛冠而去終身不仕而秦之天下卒以亡時渭川有隠君子焉善參玉版禪人多師事之因避秦亂而沈於禪性直而心虚志逸而節貞風流瀟灑有出塵之致人以其圓通恒喜與之游僉云不可一日無此君無則令人俗其得人这愛敬有如此蒼髯叟與爲莫逆交歲寒之盟癯仙亦與焉癯仙爲末座少年初猶安排狀元宰相及遇叟與師功名之念遂淡蓋知天心不可問也癯仙性孤潔白衣　袂顧影翩翩有出世佳人之譽然貌婉心嫺操貞質勁不能作媚語故人疑其鐵石心腸時天下大亂肅殺之氣充塞宇宙而三友者獨翛然於山水間不與人世事每當月明林下雪滿山中濤聲寒空雲影亂地左右佳士横斜醉眠或誦王儉拂天流雲之賦或讀白傅樹德立身之記或誦少陵索笑卓敬鋤月之詩其樂融融不復知歲月之將闌也有惡之者毁於衆曰此皆欺世盜名之流耳何足道哉夫蒼髯叟嘗爲秦大夫矣以微功而食厚祿是貪祿嗜利之人也臨難而逃置國事於不顧是貪生畏死之人也玉版師貌雖率直而胸中無成見一經壓抑便肯低首下心豈君子而若是乎癯仙面雖冷淡心實含春是以杜甫有索笑之詩林逋有相妻之戲褻狎如是情何可忍乃猶甘心而爲竹籬茅舍間之玩物此基人亦可知矣且三人之所爲非人所不能爲也蓋不屑爲耳夫衣紫腰金鐘鳴鼎食人所同欲也不能焉乃立異以鳴其高彼遯跡山林逍遥物外者豈其本志哉蓋託焉耳三人之用心亦猶是何足道哉聞者惑焉余曰不然夫鐘鼎山林人各有志不可强也昔堯讓天下於許由許由不受是誠何心哉志不在此耳夫治則進亂則退淸也於蒼髯叟何尤虚心處世而肯下人謙也於玉版師何尤艶如桃李冷若氷霜高也何疑於癯仙子徒以小人之心度君子宜其誤會至此也聞者快之倩余爲之傳余笑而諾之遂傳焉 
　　野史氏曰語有之以財交者財盡則交絶以色交者色衰則愛弛惟相交以道義相尚有氣節者可以耐久世之人當平居無事時相得甚歡一旦見小利則相爭臨大節則相諉富貴則疏者親貧賤則親者疏當此天寒歲盡日暮途窮其可與共患難者有幾人哉吾知今之人對此三友而能無愧色者鮮矣 
家庭常識 
[千滾蛋] [  德照] 　　 
　每餐煑飯俟米下鍋而水煑沸時以洗淨之鷄蛋置入鍋中煑之米熟則蛋可取出再如上述之法煑之約煑四五次（天時寒冷則不妨煑六七次）可食（如喜鹹者可蘸鹽食）此時蛋白已陳微黃色質鬆味美芳香四溢食之有益常食補身（不受酬） 
[橡皮糊精製法]  
　水一合入明礬麫粉而攪拌之復和以阿拉伯樹膠適量而加熱煑之至濃厚爲度即可貯之瓶中雖酷暑亦不腐嚴寒亦不凍 
[增金器光澤法] 　 
　取金器以烟草磨擦之則生綺麗之光澤 
[人造牛乳法] [  趙英若]  
　精米五勺水四合入釜煑之待煑至存二合作澱粉狀之糊精時即傾出其浮在上面之濃液盛於他器更以鷄卵二個白糖五錢小蘇打五分食鹽二分加入而攪拌之卽成（） 
[法蘭絨製法] [  張學綸] 　　 
　時交冬令以法蘭絨爲内衣者頗不乏人蓋共質軟故耳今有一製此絨之法列下取大釜盛淸水半釜煑沸後投入樟腦十五錢肥皂四兩用棒攪拌使其完全溶解然後將稀薄洋布七丈二尺投　釜棒攪拌五分鐘時間絞乾置於練板上用力揉擦再投入釜内仍依前法使用如是者五次後用淸水洗滌曬乾即爲最上之法蘭絨（不受酬） 
[炒米肉餅子] [  大俠] 　　 
　用精猪肉一斤切爲極細和以炒米（即市上所售之凍糯米）二三兩加適量之醬油白糖紹酒糅而　之每個如胡桃大小放入滾油内沸熟取而食之味鮮而質鬆卽隔日食之餅子雖較軟亦柔靱可口 
詩囊 
[擬杜工部詠懐古蹟原韻] [  東村]  
　　飄零埀老干戈際遲暮餘生涕淚　吳地蹉跎搓歲月故鄉消息隔河山蕭條幕府靑袍倦漂泊遊蹤白髮還弟妹覊離在何處滿天烽火悵江關 
　　暮年宋玉有餘悲九辯抒懐爲惜師舊宅雲煙身後憶荒台風雨夢中思巫中回首蕭條處楚室傷心今昔時惆悵歸州遺跡在去來舟子費猜疑 
　　明妃生出玉門關回首歸州舊日村萬里烟塵悲紫塞滿天風雨泣黃昏翠娥環珮他年夢靑塜迷離異地魂一曲琵琶千古恨蛾眉哀怨至今論 
　　繼統西川分鼎足夔城猶說漢家宮樓桑帝運偏安後綿竹難圖建業中風雨檐楹悲故土春秋俎豆醉隣翁幸依丞相祠堂近伏臘依然祭典同 
　　三分鼎足西川定名士由來聲價高北伐空屯君有志南發深入地無毛經綸宰相恩酬蜀割據英雄氣壓曹琴韻彈成梁父曲一生謹愼不辭勞 
長篇小說 
[二城風雨錄] [  英國郤而司常覺蝶迭更斯原著天虚我生合譯]  
　　卷上　第五章（二） 
　　老人方拈其履聞語一驚履乃脫手　墮勞雷撫其肩曰曼萊先生於十八年前之事豈竟不復憶耶汝之老友汝交易之銀行并汝妻女以及舊僕皆忘之耶老人漠然但摇其首若并其語亦不解者視勞雷又視竇瑪齊似求二人爲之解釋蓋其腦海中之靈光韜晦　久偶爾有所感觸亦如埀燼之火一瞬遂滅成　死灰但留額間之皺紋猶深刻如篆而其心神又移向何無有之鄉矣曼萊至此不復能耐則自室隅扶壁而前身顫如風中柳幾欲直投老人之懐勞雷亟扶之而老殊無覺前語已忘則拾履復治竇瑪齊低聲曰勞雷汝視老人果不誤歟勞雷曰是也吾初亦不决然額紋一皺之間則猶宛然二十年前之故態也噫女郎愼重勿驚老人時曼萊已悲泣勿勝重以勞雷之命恐驚老人乃不敢發一聲老人則仍自治其履勿輟室中沈寂無倫惟聞曼萊啜泣之聲與老人之喘息相應老人亦無詫蓋在獄中固已習聞此聲也旣而覺其針樓多誤欲覓刀割之刀適在女郎足次拾之因見女郎之裙邊似詫　徐徐　首竟囑女郎之面勞雷大駭立前欲遮女郎唯恐老人癎發而曼萊已伸手格勞雷勿前目視其父悲苦而不敢聲老人凝望旣久焦唇漸動喘息中露其斷續之微聲曰汝爲誰曼萊至此酸淚直被頰而下顧不敢驚老人則以兩手自捧其胸以當老人之首嚶聲曰天乎安得使其知覺稍回復乎老人聞語點首又矚其衣角曰汝非獄卒女乎曼萊大慟曰否則憬然曰否否則爲誰曼萊至此身顫不能自持則竟頽然就老人之長凳而坐老人初猶畏縮而曼萊一手已緊握其臂此中似有流電竟使老人之身盡起膚粟而枯寂之腦海中於是又起廻瀾似有所憶則但呆視女郎見其黃金之髮紛披素額之間映日而煥光彩老人乃點首徐徐伸其枯顫之手倫拈數莖向之癈視旣而又視其手視其腕終乃釋其手中之履探其領巾中有舊布小包纒以黑線老人取而出之狀至鄭重緩緩啓視則其中貯有數莖之髮燦然作黃金色老人視此又視女郎然後以手中之髮比女郎肩上之髮廢然歎曰同也竟無釐毫之差此何故耶言時額紋又顯似竭力憶其往事而不可得 
 
 
 

Page 15

 
 
   
 
 

Page 16

 
 
   
 
