# 1880 - 358 - 4902756

 

Page 1

 
 
[鏡花緣出售] [  本館告白]  
[鏡花緣一書相傳為北平李氏所著竭十餘年之心力而後成其中言孝言忠可歌可泣以餘力作為詩歌酒令亦復出風人雅還請曰小說實足以益人神智坊本字多帝虎披覽不能瞭然本館今以活字板操印校對詳裝訂精工刻已告竣定於十二月初一日五十二本每部回工本洋六角正售處仍照前例諸君幸卽賜顧為盼 
[任伯年繪山水總神圖出售] [  點石齋啓]  
[催殘臘鼓歲將更萬報莫不以祀神為第一事本齋曾以重請任伯年先生用小李將軍山水神軸之式繪成一幅計長六尺由本齋石印成山水着以青綠秀色可餐山水之間流雲四布松插天松下四神並立一城隍一土地一灶君一招財井神則盤膝而坐旁有白石一為符神位快馬飛神來發越左有杏花台右有石盡攔環繞曲徑通幽山之則有天台一座奇峯並峙日月含襞則帥位也其畫筆不人懸諸堂中洵堪奪目現在本館申昌書畫室發售計墨色者價洋五角着色者一元已裱者另加裱工洋六角正此佈 
[論戰]  
　　子與氏有言善戰者服上刑誠以兵凶戰危人所共知必欲興中兵危士臣而後以為快是非仁者所忍言矢口言戰似非策之上者矣然向戌以弭兵為名晉國遂忘武備秦檜以和議為主南宋終於偏安不戰之患亦有時反甚於戰則今日之言戰者豈遽為君子所厚非哉夫俄人竊踞伊犂多方要挾彼其意固逆料中國之憚於戰而故為是恫喝也如中國竟忍不與校則伊犁之外當必有日逼日近者故俄人而但求償銀則中國尙可不出於戰俄而必欲割地則中國不得不出於戰以理而言伊犂本中國之地俄人乘亂據為己有悍然不還則宜戰者一以情而言中俄向來和好中國從無侵陵俄境之心乃俄人不顧前情乘機攘地實出人情之外則宜戰者二以勢而言中國一再遣使以禮相議而俄人逞其狡謀崇前使則被其所欺因之得罪曾襲侯則議猶未决迹同緩兵派白邵夫來華而中途仍復召回而又連絡東洋通欵澳門太平洋之兵船日增月盛琿春之兵繼長增高甚至舟山之地亦有覬覦之意中國雖有兵備俄直視如無物其勢竟有駸　橫騖之意則宜戰者三以力而言中國近來仿效西法製造輪舶購辦軍械非若前此與英法等國交戰時之比內亂已平西陲復定老成宿將久歷戎行者已不乏人俄國雖有著名之將亦未必遂無敵於天下我衆彼寡我逸彼勞我主彼客　者正欲於此時大張國威以免他國之欺陵侵侮則宜戰者四為中國計俄國茍不交還伊犂全境不縛献罪人白彥虎二者有一違命定必以干戈從事舍此之外別無良謀一意議和轉傷國體故此時內外臣工之一力主戰者不可僅以血氣之勇目之也第戰必有戰之人戰必有戰之具戰必有戰之勇與智一有所缺而貿然以戰則又斷斷乎其不可所謂戰之人則運籌帷幄折衝行陣上自主帥下至走卒皆不可不慎其選也所謂戰之具則軍裝槍炮之必精必良輪船鐵艦之必堅必穩以至餉需之必求其足輓運之必求其捷凡戰時之所必需者皆不可有所貽誤也所謂戰之智與勇則揆時度勢進退遲速不可以不籌之於先奮往直前果毅振興不可不持之以久夫如是而戰之能事盡矣然而猶有所以裕乎戰之先者猶有所以妙乎戰之用者猶有所以持乎戰之後者裕乎戰之先者奈何內治必修民志必定勿以冒昧　事勿以因循誤事自立于不敗之地而後先聲可以奪人謀定足以肆應毋使敵人有可乘之隙也妙乎戰之用者奈何將之於兵如身使臂如臂使指進退起伏指揮如意前後左右步伐整齊撼山易而撼軍難則節制之兵而敵人不得猝然乘之矣持乎戰之後者奈何敗匆倉皇勝勿懈弛能敗而後能勝則持盈必能保泰能勝而亦能敗則好整而復好暇知乎此而不戰則已戰則必勝矣總之此時中俄大局大抵不離乎戰者近是俄國尼希利士一黨屢欲謀弒俄皇迄今猶復不悛中國無此患也俄皇之病刻尙未愈人心惶惶未能上下合德中國無此慮也中國之衅方動而又欲旁騖於高麗查測其海口中國無此紛歧也委任沙司鴿畀以全權而沙君遽折其足雖曰可望速愈究亦不無挫跌中國無此朕兆也就事論事可行則行吾知大軍搗之於陸偏師擾之於海卽我之所以防俄者反其道而行之為先發制人之計俄人雖强恐亦將應接不暇矣奈何其安於畏葸而漫欲以不戰屈俄人耶 
[俄事近聞] ○西歷十一月七號俄國聖彼得堡都城電音云俄將軍白劭夫向者奉命督師伐德谷蠻業輕屢次交仗惟勝敗互見不能長驅大進勢成破竹今暫為停戰將軍馳奏俄主請添撥軍兵以助攻取俄主允許發有兵符簡選勁旅尅期前進茲已從土耳機啓程大約七日之內可與白劭夫之兵相合度勢進攻以期速報捷音也觀俄人之伐德谷蠻頓師於外久稽日月未奏虜功如此則知軍家决勝實有難操左券者矣同日電音又言俄國王爵哥士側　輔現今患病勢已垂危似難痊愈按此人係俄主腹心相與圖遠畧而决大計者設有不諱俄主不將如失左右臂耶又十七日電報云俄主為政不洽民心俄都日報諸家常有微言相諷俄主心滋不悅欲加之罪而轉恐外言因之益多特將國例稍為更改此後凡日報主筆有出言干咎者惟發交有司訊究俄主並不親自辦理以示大度包　焉噫防民之口甚於防川際此與情不恊猶咎人而不思自反雖云寬大抑已過矣况乎謀臣將喪勞師無功又 
 
 
] ] 

Page 2

 
 
何必狡焉思啓駿駿乎欲驄域外之觀哉 
[黔民不靖] ○近閱香港中外新聞言黔中桐梓縣地方有羣不逞揭竿倡亂黨與已約有萬人勢甚猖獗刻下大憲已預備發兵前往勦辦矣黔地苗民雜處素號難治澆漓强悍兼而有之前黎簡堂中丞素習苗民所有措施稟情悅服今岑中丞莅任亦復英明公溥寬猛兼施小醜雖或跳梁當亦無難殄滅耳 
[飭修振武臺示] ○補用府正堂特授江蘇松海防分府劉補用府陞用直隸州調補江蘇松江府上海縣正堂莫為出示曉諭事奉蘇松太道劉批發舉貢職監生員蔡迪壎等稟報北城振武臺重建緣由　批此項工費本道捐洋三百元一俟開工有期准卽具領仰上海縣轉飭知照一面由縣核案給示曉諭具報可也等因到縣奉此查此案先據該職蔡迪壎杜惠炘林曾望曹　王熙元鄭錫爵王煥星等稟稱竊維民居康衢端賴城垣而物力豐登尤資神祝溯查上海一城在前明嘉靖間加廣增建東臨歇浦北控吳淞而大海環其外去海口不百里波濤淵藪潮汐洶湧前之人相度地勢凡所慎守備禦災患者莫不周至此北城之有臺臺之有廟所由來也臺名振武廟曰真武皆係前明同知羅公拱辰創建而為國朝邑紳曹公垂燦重修載明邑乘班班可攷嗣是而後或數年或數十年邑之紳士商民必請於官而增修補葺故得留遺至今不致毀壞同治初年西兵駐守不免損敝撤防後經住持僧清如獨出己資增建真武廟前進門屋費洋一千餘元方得藏事將冀單飛鳥革長存一邑之壯觀而帶水襟江具有四時之勝概不料光緒二年秋八月因隣近民房不戒於火延及臺廟燒燬一空魚殃實占無妄已作劫　雉堞忽被焚如可憐焦土伏念振武臺用以示兵衛真武廟所以祀水神故國大夫之創建具有深謀本邑先達之經營尤關典要况新北門衢通馬轍今昔之時勢不同而泰西國地錯犬牙中外之界疆宜別武備不可或缺尊　國體而威及遠方正祀尤屬宜崇妥神位而災彌偏患所應及早措籌以圖興建現又據住持僧清如苦積香資估工已將得半量加勸暮召匠卽可定期環求曉諭等情正在批示間接奉前因並續據該職等以擇於十月初一日祀土開工所有興建事宜仍令該僧清如一手經理生等各有正務未得專司其事惟有常用到工督察務期料實工堅稟請捐廉慨助前來除由本廳縣酌量捐助外合行出示曉諭為此示仰　邑鋪戶居民人等知悉爾等須知振武臺現由僧人清如募捐重建業已興工自示之後如有無知之徒藉端滋擾以及到工偷竊物料許卽據實指稟以憑提案究辦决不寬貸各宜遵照毋違特示 
[弟斃兄亡] ○兄弟本關天性譬諸手足偶有痛楚則此身為之不安無故而自殘其手足卽非鄉愚無識之輩尙有痛不欲生者况其為鄉贑而且年幼者乎七寳西鄉蔡家灣地方有兄弟兩人赴隴掘取蔓菁者年俱幼　孟十齡季八齡攜鋤以往孟以鋤　土季則拾置諸筐正在努力之際孟偶然失手一鋤正中其弟之頸深入血管血溢不止霎時斃命孟則大駭無措棄鋤而逃不知去向隣人之往田者見季臥血泊中急報其父撫之已冰而長子亦遍覓不得刻已託親友四路招尋尙無着落此則較之志異所述張訥因弟被虎負去而己亦穿雲入海不見弟誓不復歸同一出於至性當不僅懼罪潛逃者所可比矣 
[錢業稟批] ○市面之盛衰以錢業為大宗而近來錢業日疲弊端日甚買空賣空雖已屢申其禁銀拆洋終難悉持以平故上海縣莫大令曾經諄諄戒諭欲將市面竭力整頓約法三章簿子須日逐呈閱銀洋拆息期歸於平並須具連環保結以資稽核其所以整飭市風者可謂思周慮密矣近有南北錢業董事馮沄等具稟縣署經莫大令詳細批示特將批語抄録於左以供衆覽批云據稟已悉查市面上實用銀洋不外買賣交盤及向人借貸兩宗假如買定貨物議明需洋若干卽照本日市面合銀交付賣主斷無不受之理是買賣交盤銀洋拆息可不分高下也至於需洋應用向人借貸卽照本日市面合銀認息自是順理成章卽或當洋錢缺少之時洋主有意為難必要以洋計息市面上既能向人借洋未有不能向人借銀者借現銀買現洋誰得而阻之是向人借貸銀洋拆息亦可不分高下也來稟謂滬上銀洋兩用拆息不分高下不能周轉流通獨不思東南濱海之區銀洋兩用處處皆然洋算洋息或有之若洋已照市合成銀數而不照銀算息者則未聞也總之洋價現有隨時之漲跌洋息照市合銀一律計算無論洋少銀多洋多銀少於市面毫無窒碍若必使銀洋拆息顯然有高下之分實足啓奸商壠斷居奇買空賣空之漸該董等以為有關市面殊覺强詞本縣一再申禁不許銀洋拆息有高下之分不過為保全市面起見是否尙有不便姑候察訪實情另行核示 
[馬驚受傷] ○本月念五卽禮拜日下午有華人以兩馬駕四輪車由英界欲駛至美界將至大橋之時馬忽驚躍西捕見之赶前拉住馬韁又有一西人亦相帮拉住其一惟拉之不得其法拉至外國花園鐵櫺邊馬前足躍起直撲鐵櫺戳入馬腹深至四五寸約有十分時又一縱始得脫出血溢滿地奄奄垂斃隨卽捉入馬棚車亦遭損搭客西人四名尙未受傷馬夫當馬跳躍時倒入搭客身上故獲無恙亦云幸矣 
[盜刼米鋪] ○本埠徐家匯地方前夜十一點鐘時有某米鋪被盜刼去銀洋衣服約值洋百餘元其盜乘船至該處上岸至某米鋪持刀砍門進內搜掠而去遺仔碎石灰油紙煤等物聞該鋪主未經報官請緝盖恐徒勞舉動誠於事無濟耳 
[假洋致訟] ○何阿小至英公堂控稱在界內開飯店昨王金桂來店吃飯算帳時給我洋圓作押囑我寫票我將洋託錢莊估看係屬銅洋故不肯收伊竟堅稱好洋定要寫票致相爭執被扭落頭髪甚多是以交捕送究至銅洋已經還他飯錢亦經收下王金桂供身帶銀洋百餘元曾估看並無銅洋是以與論爭毆是實陳太守謂既稱並非銅洋儘可掉換另用何致爭毆擾衅着罰王洋二元充醫院經費完結 
[投河遇救] ○英捕房華捕帶虞阿七至公堂稱在洋涇浜見此人酒醉墮河　行援救為之脫去濕衣給與棉衣穿着此衣應卽還捕房故送請發落虞阿七供實因窮困至極無所依託故有意飲醉投河陳太守聞供之下殊深惻憫隨賞給棉衣一件濕衣俟捕房晒乾向領云竊思虞阿七挾續知溫當必自深感戴而民生艱難至此有父母斯民之責者尙其推恩優庶衣被蒼生哉 
 
 

Page 3

 
 
[無恥已極] ○英捕解張福寳至英公堂稱見此人深夜在路閒引誘水手洋人作不端事是以送案請辦張福寳供　因窮苦在路求乞只求施恩陳太守以張無恥已極判責一百板斥去 
[馬夫罰洋] ○十八號西捕送馬夫范阿生至英公堂稱見此馬夫坐於車後駕車干違工部局章程是以喝令　章駕駛渠非惟不依反將我謾罵故送請究罰等語范阿生供馬車是洋人所置並未肆罵只求恩斷陳太守以駕車坐後有干禁例隨判罰范洋三元撥充醫院經費云 
[受傷案結] ○前報登列法昌洋行之寳昌洋人被李恒興紅木作夥葉阿三王桂林打傷頭顱一案刻下該洋人傷已粗愈昨日法捕房仍將該兩人解案經中外會審官判著將行兇之葉阿三王桂林兩人各責五百板枷號三个月以儆其橫店主雖未投案但縱夥行兇實由其婦肇　着罰銀五十兩以作養傷之費案遂結語云打則勿罰罰則勿打今此案行凶者既判枷責店主又復罰洋或有疑其過重者其視前者洋人疑竊誤傷華人一案出入懸殊責己厚而責人薄殆亦優待洋人之意歟 
[着兄交弟] ○越界誣控一節昨日解訊原告　　　投遞稟　伸訴一切并言張太明之生意亦由其兄張太寍所　保　朱委員詢及原告住址答稱卽住公廨對門弄內又詢張太寍太明住處稱在八仙橋亦是法界官謂太古棧本在法界爾等又俱住法界何以投英公堂控告實屬詫異著將張太寍管押不准交保待其弟張太明到案交到所搶帳簿六本再為覆訊 
[串賭案續聞] ○前報列控告串賭一案茲悉原告劉士新所控係属串骗並非串賭至被告林寳山奉諭邀同毛姓投案乃林稱與毛素不相識無如憲　難違只得招尋已於本報後列有告白毛或又謂周姓云 
[無端指竊] ○昨日法公堂據捕房解到陳阿寳一人原告烟館夥周行立投案稱今年七月間館中烟客竊去烟鎗一支已賠過洋七元未報捕房至九月間得包探夥來關照稱招商局江寬輪船抵埠有偷兒到船竊小呢夾馬褂一件當卽捉獲在其身畔搜出押票內有烟鎗票未知是爾店之物否旋經吊到原賊認係吉祥街弄某煙館之物但物雖不是人已認得前日伊又進店吃煙我不賣給彼卽大肆咆哮打我故鳴捕送究朱委員質之陳阿寳供稱紹興人現住南市大東門相近在滬修油紙扇度日前日因往北尋友至該店卽誣我作竊不容分說卽被嗚捕將我管押一宵實屬不甘朱委員詢及法包探輪船偷褂解案認鎗可是此人法包探答稱非是陳阿寳又稱家有老母現在外邊問官着其進見據供兒子素不吃煙昨日因遣其尋人到北豈料卽被煙館誣告管押終宵朱委員卽與開釋原告烟館夥周行立亦從寬釋去然陳既非輪船竊褂之人則原告誣告之罪亦所難辭乃周行立得從寬典何其幸歟 
[情節可疑案斷結] ○本報前經疊列情節可疑一案昨經解訊原被齊集施阿香又帶同其妻殷氏到案朱委員先訊張唐氏可再當堂供訴據供年四十三歲崇明人因施阿香遣我到戴處喚戴小東我答以不在家又着我喚其妻室戴王氏故而往喚戴王氏不肯前來今戴小東回家其妻向夫說及故戴小東逼我將施阿香交出卽領同前往詎被施夫婦將我痛打實情施阿香着我往喚的確去過二次云云戴王氏供稱張唐氏來我家云施阿香相喚我以素不相認兼之男女有別故未曾去丈夫回家向之說起始導施阿香理論耳戴小東供稱在海晏輪船生意回家時我妻說及此事為此控告張唐氏實係拉馬之人施阿香則供與戴素來認識並不曾着張唐氏往喚其妻况我有家有室亦作輪船生意現因病告假今將藥方呈騐朱委員謂戴小東曰爾妻甚屬賢正可卽領囘張唐氏定開設臺基况當堂供認往喚戴王氏罪無可　着掌頰三百下捕房備有女枷尙未有人用過今可嘗試着枷號兩個月遊街示衆施阿香雖非有意諒必曾有戲言亦屬不合着薄責四十板釋放 
[射中燈虎] ○　虞　終南　籌耕軒主桃源釣人同射○又　失金釵　籌耕軒主　湖指音氏同射○小蠻腰　柳如是　籌耕軒主瘦　生　琴書屋學徒臥雲山人無是公蘭徵女史步璇女史畫樓西畔人同射○弓　半張　籌耕軒主滬城十二齡童子珮緣居士瀟湘清夢客惜味道齋主人蓉仙氏同射○釐金　卡錢　范有麓柴琴書屋學徒紫庭散人聽　客珮緣居士林小簡惜味道齋主人蓉仙氏同射○倚閭而望　賈母　瘦狂生紫庭散人臥雪山人無是公尙湖漁隱林小簡同射○從下　禮拜　樂琴書屋學徒紫庭山人尙湖漁隱聽　客惜味道齋主人蓉仙氏同射○呂相絕秦　立政　紫庭散人射○杜李齊名　黃裳元吉　樹臣氏射○白　一半兒　畫樓西畔人閒存室主同射 
[再録魚泉醉隱新擬燈虎] ○豬　憲書一句　非徒無益而又害之　千字文一句　時人稱曰孫丁　四子一句　負心人何　相見　漢書一句　實敬身　三字經一句　陵　劇名　李師中謂安石似王敦　易經一句繫鈴　　功臣圖　申報一句楹聯格　廢帝殷　輪舟名　是牛也非麟也　申報一句　參度　古人名　日長似年　爾疋　大壯變初爻　詩經一句　嗣為西伯　招牌　文王之民　縣名　阿房宮賦　四子一句　鮑市　書名　班孟堅謂蕭長倩有輔佐才近古社稷臣也　四子一句 
[詠簷氷] ○不知平地已堆鹽歷亂銅溝凍畫檐高掛燕釵齊露脚低垂鴛瓦各抽尖隨移月影西風逼布滿寒聲夜雨添檻外橫斜如玉筍紅樓倒卷水晶簾　部星館主小薌稿 
[吊白門程君仲承] ○未曾相識意先親佳句傳來每苦吟只道他年能覿面於今何處覓知音名塲潦倒終無怨生計蕭條不繫心此日招魂問安在白雲天際渺難尋　生死原來豈異同勸君泉壤勿忡忡中天明月不常滿自古詩人例必窮但得全歸已是福若云餘事本皆空遺篇擬欲編成帙一瓣心香復可通　虞山蘊玉氏待刪艸 
 
 

Page 4

 
 
[光緒六年十一月十二日京報全錄]  
　　宮門抄○諭旨七道錄前○給事中戈　奏知州缺出請　飭送部歸選夾片○署漕督譚　奏交卸起程日期摺子○漕督黎　奏恭報接印日期摺子○大臣定　奏副都統報丁派員接署摺子○湖督李　奏叅革局員訊辦夾片○滇撫杜　奏叅革知縣歸案查訊摺子○十一月十二日戶部通政司詹事府鑲黃旂值日無引　見○禮王等各謝降三級留任　恩○廣壽清查三園完竣覆　命並謝稽查宗學　恩○佩公師曾鍾泰各假滿清　安○孫家　錫珍由　東西陵回京請　安○分發道唐真銓謝　恩○分發道馮詠蘐等謝　恩○掌儀司奏十五日祭　奉先殿濂公行禮○召見軍機○皇上明日卯正二刻至　壽皇殿行禮　○○給事中戈靖片　再臣自到科檢查吏部銓政自軍興以後保舉太鑑各省道府等官居缺出盡扣外補以致內選壅滯累經臣工　奏請吏部議准定章現在道府知縣內選漸次疏通無遺議矣惟知州一途未曾議及所有缺出各省盡扣外補自去年七月以後至今一年有餘並無內選一人未免偏枯竊思州縣事同一體惟知州之缺較知縣不過十分之一而在部候選者較知縣亦有十分之一人缺多寡不甚懸殊外扣內選亦當畫一查同治七年吏部議覆御史臣李德源疏通選法一摺嗣後各省知縣凡絫革缺出盡扣外補丁憂缺出統歸部還等因　奏准在案惟知州一項未曾議及是以仍形壅滯未免向隅相應請　旨飭下吏部嗣後知州缺出擬請倣照知縣定章凡遇丁憂遺缺亦令送部歸選抑或別議專條俾內外俱得其平庶足以昭公允是否有當伏祈　皇太后　皇上聖鑒　訓示謹附片具陳謹　奏奉　旨已錄　○○署理漕運總督江蘇布政使臣譚鈞培跪　奏為恭報微臣交卸起程仰祈　聖鑒事竊臣欽奉　恩命署理漕運總督數月以來將應辦事宜悉心經理所有修守河工整飭營務各緣由均經先後　奏明在案現在新授漕臣黎培敬行抵清江臣謹於光緒六年十月初八日將漕運總督關防及　王命旗牌一切文卷派員敬謹齊交接收任事臣交卸後卽行起程回江蘇布政司本任至清淮防軍餉項經臣至本年九月底止現已繕摺清單另行恭摺奏報其本年發辦河工之欵照章由漕臣黎培敬　案造銷所有微臣交卸起程緣由理合繕摺具陳伏乞　皇太后　皇上聖鑒謹　奏軍機大臣奉　旨知道了欽此　○○頭品頂戴漕運總督臣黎培敬跪　奏為恭報微臣接印日期叩謝　天恩仰祈　聖鑒事竊臣欽承　簡命補授漕運總督於交卸臬篆後當卽繕摺謝　恩　請　陛兄八月初九日由水路東下取道清江迎摺北上九月十九日行抵江寍省城差弁　奉原摺奉　旨着毋　來見欽此臣與督臣劉坤一面商一切事宜後仍由水路前進於光緒六年十月初八日行抵清江准署理漕運總督江蘇布政使臣譚鈞培將　欽命漕運總督關防及　王命旂牌一切文卷委員　送前來臣謹恭設香案望　闕叩頭謝　恩祗領任事伏念臣楚南下士知識庸愚前此渥荷　天恩開藩卽由視學茲復迭蒙　聖眷陳臬旋　畀總漕　榮寵愈深悚惶倍切臣　漕運一職首重治河兼轄防務江北地方毗連三省盜風素熾巡緝宜嚴所有清淮各防營經署任漕臣歸併辦理壁壘一新臣惟有加意整頓扼要巡防以靖閭閻而安行旅河工霜隆以後泛濫無虞惟來源勢弱現值久晴各溢消涸來歲浮送新漕農田栽插均關緊要必須預為設法收束潴蓄俾免貽患本年江北新漕現飭江安糧道提前赶辦早兌早開以期不悮黃汛臣以菲材膺茲重任防務惟期核實河工力杜虛糜固不敢操切以悮事機尤不敢因循以蹈粉飾仍隨時與督臣撫臣和衷商榷任怨任勞妥為辦理以冀仰答　高厚鴻慈於萬一所有微臣接印日期並感激下忱謹繕摺叩謝　天恩伏乞　皇太后　皇上聖鑒再臣由川東一路經過湖北江西安徽沿江地方秋收豐稔惟江南境內雨澤稀少農田盼望甚切民情尙稱安靜合併陳明謹　奏軍機大臣奉　旨知道了欽此　○○奴才定安跪　奏為黑龍江副都統聞訃丁憂派員接署印務恭摺附驛具　奏仰祈　聖鑒事竊奴才接據黑龍江副都統文緒咨稱本年九月二十五日接到家信文緒之母於九月十三日在奉省原籍病故例應回旗持服百日當將副都統印務暫交該城協領巴德守護擬於十月初一日由黑龍江起程回旂守制並請派員接署副都統印務等因咨報前來查齊齊哈爾城正白旗記名副都統都統銜協領特楝阿人甚勤奮辦事謹慎堪以派　黑龍江接署副都統印務該員現隨副都統祿彭行　除傳調該員趕緊回省面授機宜飭令馳赴署任詳慎辦理外所有副統都聞訃丁憂派員接署緣由理合恭摺兩驛具奏伏乞　皇太后　皇上聖鑒謹　奏軍機大臣奉　旨知道了欽此　○○李瀚章片　再釐金為　餉要需局員之潔己奉公者固應分別記獎用昭激勸其疏忽玩誤甚或營私舞弊者必當嚴行絫究以示懲儆查有候補知縣張映景委辦襄陽府牙釐專局又候補知縣史恩綿委辦大冶縣黃石港分局該局卡　根護照數目不符若係司事人等舞弊該員等平日漫無覺察已屬咎無可辭更難保非別有情弊據牙釐總局司道揭叅前來臣等查鄂省撥欵浩繁全賴釐金挹注各局卡委員廉勤自矢實力稽查尙慮度支踽蹶若弊實潛滋不加懲戒相率効尤於厘務殊有關礙除分別另行委員接辦一面分提司事丁役人等來省澈底訊究外應請　旨將湖北候補知縣張映景史恩綿暫行革職訊明是否通同侵蝕抑係　　失察分別照例辦理謹合詞附片具陳伏乞　聖鑒謹　奏軍機大臣奉　旨着照所請該部知道欽此　○○雲南巡撫臣杜瑞聯跪　奏為特叅玩視命案改傷廻護之知縣請　旨暫行革職以便歸案查訊恭摺仰祈　聖鑒事竊照人命案件生死攸關自應詳慎辦理期無枉縱滇省刑案自軍興停辦已間十有餘年人鮮懷刑民習强悍肅清以後亟宜藉冊罰以為教化明懲創而儆兇頑臣因前將三迤命案接續奏請一律起限惟各屬狃於積暫不無草率因循然一經臣明晰指駮向皆能虛中推鞫持平辦理從未有廻護　詳刪供改傷故出重罪如署南寍縣知縣李應章者覆查該縣於上年十一月詳報縣民錢連城因姦被殺身死一案初報該民錢連城黑夜持刀入室强姦馮李氏未成被該氏殺傷身死並據騐明錢連城俾面頂心近左一傷係斧砍傷左太陽一傷係斧砍傷又一係石打傷右眉一連二傷左眉叢一傷均係鐵傷左耳一傷係斧砍傷鼻梁一傷係撞傷上唇吻近左一傷係木器傷上門牙打落四個有血污肚腹近右一傷透胸腸出係刀戳傷合面左肐肘右手腕左手背右手背各一傷俱係木器傷起獲鐵斧兇刀木棒比傷相符填格詳報等情當經臣細加查核馮李氏夫雖外出尙有翁有子並非孤身獨處錢連城如與　氏 
 
 

Page 5

 
 
向無姦情焉敢平空持刀入室强姦且死者傷多且重亦斷非一婦人所能為批飭再提確審另行通報嗣據該縣仍以原供具詳並稱原騐屍傷尙多錯誤如偏左一傷刀砍傷左太陽二傷一係刀尖劃傷一係石磕傷右眉二傷左叢鼻梁各一傷俱係石磕傷左腮一傷係刀背毆傷左耳一傷亦係刀尖劃傷上門牙係生前脫落並非打落原騐並非斧傷係由仵作誤報另填圖格具詳並隨據該管曲靖府知府陳　以該縣續報屍傷與原騐前後不符等情經臣批府提審旋據該府以犯供刁狡且於提審發回後該縣犯婦忽稱服毒由南甯縣差役將其送府意圖挾制等情復經臣批府嚴查該役有無刁串該縣曾否知情一面行司委提人卷來省飭委雲南府審辦去後茲據臬司李德義會同瀋司升泰詳據雲南府知府毛慶麟詳稱隨提犯婦馮李氏　審究出該氏先後與南寍縣學文生李如蘭及錢連城通姦李如蘭妒姦起意該氏聽從謀毆致傷錢連城身死並據供稱在縣卽曾供出與李如蘭通姦同謀該懸將李如蘭傳案略訊數語並未追究等供詞經稟奉委員續提李如蘭到省提同該犯婦馮李氏質訊亦據供認因妒姦起意商謀致斃各情不諱並訊據仵作余培元供稱原騐錢連城屍身頂心及左太陽等處實係鐵斧及石打傷上門牙亦係打落且曾起獲三項兇器當場　傷並無誤報等語隨查縣卷與所供亦均相符惟李如蘭前係帶病到案訊供後旋卽在押病故報經委騐屬實當據其子領屍棺殮取結詳報在案茲據該府照例擬解司覆審無異正具詳間適據李如蘭之妻李錢氏以飛冤枉害等情控奉批司親提審辦除將應行續提人証另行委提外所有原案承審之員既有刪供改傷各情應請歸案查辦以昭核實而期允當等情詳請　奏叅前來臣查此案妒姦謀殺情節較重該犯婦馮李氏到案時既曾供出李如蘭通姦該署縣李應章並不根究輒以强姦避就之供草率通詳迨經駁飭仍不悉心研鞫復較較刪供改傷始終廻護非特全出李如蘭之罪卽該馮李氏聽從謀殺與登時拒殺强姦罪人出入亦鉅是否別有情弊自應歸案查辦俾成信讞相應請　旨將前署南寍縣事儘先補用知縣李應章暫行革職以便歸案訊辦除飭將續提人証催提解審外　會同雲貴總督臣劉長佑恭摺具陳伏乞　皇太后　皇上聖鑒訓示謹　奏軍機大臣奉　旨李應章着暫行革職歸案訊辦欽此 
[浙省請事宜] ○十一月二十日調補福建汀州府解煜交卸衢州府來省稟到叩見　東陽縣胡日喧差人來省廛謝藩司札委調署江山縣事　董錫琦稟謝藩司委署海甯州吏目事　任延稟謝藩司委署東陽典史事　布理問趙福康府經歷楊樹屏縣丞朱壬林俱由京騐放來省　到　○二十一日陳浚疇稟知糧道委津局多備剥船差稟見叩辭　補用縣丞秦國鈞稟辭滬局差王在申津局巡檢胡紹祥滬局俱稟知糧道委解經費差叩辭 
[蘇省事宜] ○十一月二十三日同知陳步高稟謝給予勞績記功四次　吳縣高稟知首府委赴元和縣隣封相驗　知縣朱江守提用沙婁縣江陰丹陽南卹費脚銀兩回銷差　委署崇明縣典史潘什祺辭　任　從九迮世輔京謝飭知歸勞績前先班委署一次　未入孫廷棟辭赴甯差委知縣陳志銓稟知奉委員昭入公幹卽辭又　成憲　見回省　委署太倉州七運司巡檢柳翰香辭赴任　○廿四日通判徐承福上海來並奉飭派蘇差委　吳縣高稟知下鄉相騐　委署武進縣奔牛司巡檢周　辭赴任　分發江蘇試用從九李燿　直隸人又分缺間用典史季作模浙江人均稟到　牌示照得尤和縣訓導吳鴻鈞終養開缺所遺員缺查有試用訓導甘堯熙堪以委令署理　○廿五日直州段學歐辭赴滬局　同知徐延瑞　知奉委辭甘餉赴甯　知縣許台身辭赴滬　直州判　　善稟知糧道委赴奉南川提漕項差卽辭　府經白槐生稟謝本年　秋審人犯案內給予勞績拔署一次　縣丞王熙宇辭赴津局差　從九吳俊卿稟知　道委提漕項差　　　 
　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
