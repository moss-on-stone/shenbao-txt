# 1908 - 298 - 4912845

 

Page 1

 
 
   
 
 

Page 2

 
 
第一張第二版 
上諭 
[十月初十日奉]  
　　上諭慈禧端佑康頣昭豫莊誠壽恭欽獻崇熙皇太后懿旨達賴喇嘛上月來京陛見本日率徒祝嘏備抒悃忱殊堪嘉尙允宜特准封號以昭優異達賴喇嘛業經循照從前舊制封爲西天大善自在佛茲特加封爲誠順贊化西天大善自在佛其勅封儀節著禮部理藩部會同速議具奏並按年賫給廪餼銀一萬兩由四川藩庫分季支發達賴喇嘛受封後即著仍回西藏經過地方該管官派員挨站護送妥爲照料到藏以後務當恪遵主國之典章奉揚中朝之信義並化導番衆謹守法度習爲善良所有事務依例報明駐藏大臣隨時轉奏恭候定奪期使疆圉永保治安僧俗悉除畛域以無負朝廷護持黄敎綏靖邊陲之至意並著理藩部傳知達賴喇嘛祇領欽遵欽此 
論說 
[達賴喇嘛與西藏（叔）]  
　　達賴。來京不逾一月。而朝廷覲見之儀節。則一訂再訂焉。兩宮賞賜之品物。則日必數起焉。馬步經營之兵。日巡邏於黄寺之側。理藩外陸諸部。亦 
 
 
 

Page 3

 
 
趨走列侍從之班。而且民政部之供給。不惜食費萬錢壽。侍郎之送迎幾於日無暇晷。猗歟盛哉。以一藩屬之酋長。宗敎之魔王。堂堂之上國且。汲汲焉卑禮厚幣。逢迎如恐不及。揣執政者之用心。豈不以爲朝廷撫綏藩服。必如是之禮意優渥。而後可以感激恩遇。使之帖然向我哉。不知雍乾時代。此法所以行之有效者。其時國運方新。兵力尤健達賴雖感我之恩亦未嘗不慴我之威。今則時移勢易。我之實力。旣不足以懾之。而覬觎其旁者。又從而誘惑之。離間之。若但執祖宗撫綏藩服之成法。以用於今日存亡危急之西藏。則我愈遷就。彼愈執拗。我愈仁厚。彼愈驕蹇。竊恐煦煦爲仁。孑孑爲義。非惟不足以收懷柔之效。而一或不愼。轉以損上國嚴重之威。啟外人戎心之漸。是則不能不望執政者之稍變方針也 
　　夫達賴者。狡詐之人也。昔日藏事方急。達賴隱遁他往。有時而聞其在某處則某國之勢力範圍也。有時而聞其在某地。則某國又隱與往還也。迨我國外交之事稍定朝廷恕其旣往。誘以甘詞。始行返至五台。然一履晋境。於督撫則要求跪拜。於地方官則堅索供張。觀其桀敖不馴之槪。已足顯其藐視上國之心。而宣召之旨旣下。猶復多方留難。多方挾制。必事事悉如其意而後快。及乎召見定期。則要請更改焉。更改旣定。則又要請用提鑪引導焉。或謂達賴之敢於如此者。實有某國從中主持。將以表曝我國之懦弱而後可以行其離間之計。此等風聞之言。雖示能據爲定斷。然其形蹤實有可疑之處。固不能不防之於微也。試觀達賴今日。旣受兩宮隆重之恩。宜何如感激馳驅。力圖報稱。而乃商及藏事。則唯唯諾諾。若賛成若不賛成。其用心固何在哉。無非多方諉飾。使我改革藏事之議。終致無成。則西藏之實權。仍皆在其掌握而已。夫西藏實權。全在達賴掌中。在達賴固自以爲利。其實非達賴之利。而某國之利也。此我所謂不可不防之於微者也。嗚呼。觀於此則優待達賴之成效。不可推測而知耶。 
　　然則將如何。曰我國因藏人歸順達賴之故。今欲改革藏事。誠不能不稍加達賴以禮貌。然改革藏事之計畫。宜由我商定辦。法然後要求。達賴賛成。不可先請達賴賛成。然後再行商定辦法。夫賴達本極狡詐。豈不知西藏旣改行省。其實權必不能完全。使必待其贊成而後商定辦法。此必不可得之事也。今我國能執强硬之態度。達賴或有轉圜之意思。使改省之議。漸次就緒。此固策之上者。設或不能。不如先令回藏。我即簡派大臣前往。爲逐漸進行之計。或先攬其兵權或先攬其財政權。逐步進行。即逐步改良。我國權力愈擴張。即藏事改良愈就緒。迨權力已經確定。然後或改行省。或不改行省。一惟我之指揮。而達賴無可干涉矣。此各國經營殖。民地之政策。類皆如是。日之於高麗。法之於越南。胥此法也。不然。今日因優待達賴之故。事事曲如其意志。則改省一事。縱或勉强定議。而我派駐西藏之大臣。仍必事事聽命於達賴。達賴回藏之後。安不知更變其方針。而遇事掣肘我哉。又安知不聽他人之誘惑之離間。而且反抗我哉。吾願策藏事者早圖維之 
專電 
[電一（北京）]  
　　聯豫趙爾豐昨又電告政府藏衆見官兵四集逐漸解散近頗安謐惟鑪關一帶仍前惶擾奴才等自當嚴密防維免釀大禍 
[電二（北京）]  
　　政府接聯趙兩大臣藏衆解散電即交諭達賴喇嘛着月内回藏 
[電三（北京）]  
　　樞垣片覆度支部蘇省地丁徵銀解銀須官民兩顧 
[電四（北京）]  
　　籌備立憲上諭謄黄共印四是五十份昨日起在京各衙門一律懸掛 
[電五（北京）]  
　　陜甘總督升允確有開缺消息 
[電六（厦門）]  
　　今日（初十日）接待美艦大臣毓朗梁敦彥會同美艦各員弁恭祝皇太后萬壽異常歡悅 
緊要新聞 
[樞垣電查和國憲政書籍北京]  
　　前年考察政治大臣贈送政治書册頗多均交由憲政編查館譯錄進呈並有刋本發行獨和國政治最爲缺略前奉慈諭垂詢當田袁尙書電商和蘭駐使補送旋 
 
 

Page 4

 
 
得和使陸徵祥函覆略云前端大臣出洋考察和國政府曾送過書籍五箱大略已具如尙未經呈覽敝館願爲代譯云云嗣又檢查書籍憲政館實未收到爰於前日電致江督略云前者星軺歸來送到各書籍獨缺和政府所贈各書據和使函稱前送書籍願由使館代譯不知此項書籍現在果否仍留尊處希即送京並先電覆 
[廷寄東督速議三省鹽法北京]  
　　某御史奏稱鹽爲民食所關尤爲進欵大宗裕國便民之端此爲最要聞東三省所產各鹽緝私不力課稅兩虚應請改爲由官督辦就灘經徵云云當日軍機面奉諭旨字寄徐世昌妥議辦法迅速具奏 
厦門歡迎美艦四誌 
[電告雲貴兩省傳電歡迎]  
　　江督端午帥致滬道電云頃接清帥電稱中美邦交原稱輯睦近來感情益厚昨聞美艦抵厦官紳學商各界同聲忻忭馳電致意共表歡迎業經拍發茲據分别呈閱前來合即彙錄電達台端文曰厦門專投美艦大美國水師提督鑒貴國與敝國素篤邦交近來益徵親睦茲荷盛意率艦惠臨厦門雲貴兩省官僚回深歡迓專電馳布用表微忱雲貴總督錫良貴州巡撫龐鴻書同電又紳界電文曰厦門專投美艦大美國水師提督鑒前承義讓賠欵具見貴國篤念邦交敝國人民同感大惠頃聞率艦辱臨愈增榮幸特電歡迎並頌福祉雲南貴州兩省紳界代表陳榮昌夏廷爕等公賀又軍界電文曰厦門專投美艦大美國水師提督鑒貴國與敝國素敦和好忻聞貴提督重洋遠涉惠臨厦門益徵交誼親睦凡我軍界同人實深忻慰滇南遠隔不能躬逢其盛敬馳公電用表歡迎雲南全省陸軍將士同電又學界電文曰厦門專投美艦大美合衆國水師提督鑒比年以來貴國與敝國邦交日見親睦爰得遣送官生吸取文明餉我官界現承貴艦東來敝邦人士同深歡迓專電布忱並頌偉祺雲南貴州官界代表顧視高華之鴻等同賀又商界電文曰厦門專送美艦大美國水師提督鑒前承貴國高誼减讓賠欵凡我商界同深忻感茲聞貴艦辱臨愈增敝國之光馳電歡迎藉伸積愫雲南商界代表李正榮馬啟元王鴻圖等公賀各等語良庚云云特轉達 
[西報紀九十兩日歡迎情形]  
　　字林報載初九日厦門電云今日有美艦水手三千名登岸讌飮晨間舉行運動預會者異常歡悅鼓浪嶼西商俱樂部亦請美艦各員及華員茶會美艦隊曾預約西商俱樂部於今日角賽網球嗣因雨中止午後旅厦西人眷屬延請美員華官茶會後又赴美領事署大宴夜間復在西商俱樂部跳舞歡飮並大放熖火以助清興薩鎭氷軍門於拜會美艦各員時謂美艦來游吾人深爲感悅此行可以引起中國羡慕之心且知海軍應與陸軍並重云云 
　　文滙報載初十日厦門電云今日爲中國皇太后萬壽之期美艦隊値泊港内爲難得之盛會故中外慶祝頗爲愉樂薩軍門並在海琦巡洋艦招待美艦各員中國商會亦請美艦員弁及他西人小宴 
[十六誌達賴喇嘛在京情形北京]  
　　理藩部奏云竊准内務府咨稱賜宴達賴喇嘛日期處所請旨欽定一摺於九月二十一日奉旨留中嗣由軍機處交出軍機大臣面奉諭旨達賴喇嘛著於十月初六日已正在紫光閣賜宴欽此欽遵咨行前來查臣部則例内開紫光閣賜宴皇帝駕臨應行入坐人等俱在道旁按翼跪迎皇帝還宮均在道旁跪送等語此次紫光閣賜宴皇上駕臨達賴喇嘛應否跪迎跪送臣等未敢擅擬謹聲明定例恭候欽定九月二十五日奉旨已錄 
　　自理藩部奏准達賴暫住雍和宮講經三日於初二日下午一時赴雍和宮有警隊護送並聞達賴傳諭堪布飭知門役初二三四五等日除奉 
　　旨有特要事件外其餘中外官商來寺請見者槪行廻避免見 
　　達賴所擬整頓西藏之詳細節略計四大綱已於日前呈遞理藩部並聞該部壽尙書因將届萬壽未克代奏一俟譯成漢文再行奏陳故政務處初二日會議藏事並未提及已改爲十二日開議 
　　達賴喇嘛前向理藩部請撥馬匹五十匹經壽尙書已咨行陸軍部揀選健馬送往黄寺 
　　達賴此次來京諸事多有不諳之處聞有大堪布四員從中主持四大堪布者一敎達賴官話一敎英文一敎授俄國文字語言其一未詳而達賴事事爲四堪布之傀儡故理藩部壽尙書切囑値班司員加意謹愼 
　　聞達賴商請政府王大臣以中藏待商事件頭緒繁多非一二日所能解決若日日煩勞各大臣往謁就商殊爲不安擬於雍和宮設立議事所定期開議以圖事實上之便利 
[考試陸軍留學生名單北京]  
　　陸軍部奏請欽派大臣考試留學東西洋陸軍畢業各生現已揭曉優等二十七名沈郁文蔣作賓　高佐周　劉嗣榮　周斌　李宣倜　金永炎　劉一清 
文久光　吳經明　沈尙樸　程守箴　李煒章　李視植　覃師范 
王家駒　何澄　熊祥生　成桄　鄧賀儀　向瑞琮　童序鵬 
李人鐸　姜明經　翁之麟　吳祉眞　劉爕元　上等四十一名 
 
 

Page 5

 
 
趙康時　周承菼　張承禮　張斯麐　翁之榖　邵保　沈綱 
杜錫鈞　雙祥　張策平　朱兆熊　裕寛　慶芳　竇洪勝 
倪謙　徐卓　陳從義　解朝東　玉琪　劉國祥　錦銓 
黎本唐　張明遠　王占海　蕭鴻陞　祺昌　噶勒炳阿　陳學齡 
劉繩武　饒景華　余欽翼　李鈞南　劉祖堯　那瑪善　丁文璽 
吳連慶　繆慶禧　吳保鍔　馬祖全　蕭安○　善明 
晉撫寳棻奏陳禁煙辦法 
[（一）禁種]  
　　查禁烟一事各省情形不同應各就地勢民情統籌利害澈究始終庶不致畏難而自阻晋本產烟之地幾於隨處皆是其土性所宜山崖水澨不宜於他榖者偏宜於種烟用力不多而獲利甚厚自民間日用以致輸賦納釐半皆取給於此以晋省極瘠之區比年以來公私用度尙未至十分竭蹶者率皆藉是爲周轉相沿日久遂致習染愈甚受害亦最深自前年開辦統稅餉源已驟見短絀若槪行禁種不特烟稅欵無可收即兩忙正賦恐難應時完納一切路礦集股籌捐亦將大受影響情勢所至無可如何現屢奉明詔諄諄以力除沉痼盡絶根株爲務權宜輕重豈容因財政困難遂涉遷就亟需籌直截辦法庶幾實效可期分年減種之議專以查畝爲要領然考察實有難周辦理易涉紛擾小民戀此厚利嘗試多端歲月遷延終且有明减暗增之慮現當沈溺旣深之後自非雷厲風行立予禁絶不足收畫一整齊之效惟有一律禁種俾闔境士庶曉然於禁烟之必需實行無可冀倖此後新土不收舊土日少將吸烟者不禁自絶斯爲執簡御繁之道實亦塞源拔本之謀應請自光緒三十五年起所有種烟地畝均令改種他項糧食不准再種　　飭派印委分期查驗如有顯干禁令者即當從重罰辦並分咨隣省諭令商民自奏准之日不得再將士藥銷售晋境責成沿邊局卡切實稽察以期永遠禁盡一切應辦事宜當與各司道隨時籌商認眞辦理 
[（一）禁食]  
　　禁烟一事禁種與禁食本相表裏而嚴禁吸食尤當以官員爲齊民表率旋准禁烟大臣奏定章程内開各直省應一律設所查驗等因當即札委藩學臬三司曁冀寗道爲總辦候補道馬覲宸爲會辦由該司道等遴委提調一員分派檢騐調查文牘庶務四科及醫官各員在省遵設禁烟公所專以查騐官員爲宗旨奴才自當督飭該所各員秉公查驗如有欺飾即行據實糾參以示懲儆至該所需用一切經費現在帑項支絀實屬無可籌措應請援照陜西等省之案作正開銷 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
查禁革命報彙聞 
[軍機處致各督撫電]  
　　現在亂黨張繼吳敬恒等出有新世記報一種語多悖逆昌言革命若令轉相煽動隱患何窮所有沿海沿口各處務將該報嚴禁行銷其津滬一帶尤爲入口要路並飭各海關口嚴行搜禁勿任傳播樞東 
[鄂督札藩司文]  
　　爲札飭嚴行查禁事案承准軍機處電開現准鄂督陳將檀香山漢拿魯鑪埠所出自由新報函送前來查閱該報昌言沿江無非以犯上作亂誘人試法爲宗旨若令轉相煽動隱患何窮所有沿江沿海各處務將該報嚴禁行銷樞艶等因到本部堂承准此查檀山漢拿魯鑪埠所出自由新報語多悖謬現在鄂省民情浮動謡諑滋事若再以此等邪說到處煽動隱患何堪設想除札飭江漢荆宜兩關道遵照照會稅務司遇有江輪進口嚴行查禁曁飭夏口廳轉知各報館母許登錄代售外合並札行札到該司即便查照分别移行各屬認眞查禁母任傳播行銷致滋流毒是爲切要 
[漢關道札夏口廳文]  
　　光緒三十四年九月二十三日准美總領事馬照會内開頃據武昌文華書院函開近有火奴魯島所出自由新報由郵局寄來多張其内容主張排革悖逆妄謬請設法禁阻寄送等情照會前來除分别移行外合就札行爲此札仰即便遵照出示禁止仍一體嚴密稽察如有寄賣前項悖謬報章者務即傳案訊辦并將報章銷燬以儆效尤而弭亂階是爲至要切切此札 
　　按文華書院之所稱火奴魯島與鄂督所指漢拿魯鑪埠係譯音之異京師近事 
[新簡駐京日使伊集院覲見時奏進頌詞已誌昨報現悉]  
　　皇上答敕云貴使臣齎遞國書奏進頌詞殊深嘉悅我兩國邦交日加親睦此次貴使臣奉命來華接充使臣逢當推誠優待惟願貴使臣永綏福祉名譽日彰允符厚望又聞皇太后亦製答敕文云貴使臣偕同貴使臣夫人入覲奏進頌詞備達悃忱良深嘉悅貴國大皇后殷勤致念具紉厚意敬問貴國大皇后好並願貴使臣順時納祜備致嘉祥嘉使臣夫人平安吉慶即事多欣 
　　駐京日使伊集院初四日拜訪張中堂晤談移時欽使夫人偕同服部博士夫人拜訪那中堂夫人是日下午一時袁軍機邀請伊集院欽使及叅贊譯官等公宴是晚八鐘伊集院在日使署邀請日紳二百餘名公宴　　熱河都統廷杰近又電告政府略云現有鬍匪多名倏將　塲廳之庫存兵餉銀兩搶刦一空所有應管官卽予革職並請派兵追勦 
　　軍機處初一日片交國史館請照進呈通國地理誌另行繕繪咨送會議政務處及外務陸軍民政郵傳農工商理藩等部以憑參考又另片交陸軍部將近今測繪各行省詳細輿圖分咨上列各部等衙門以資考核而重版圖 
　　度支部澤尙書與外部袁尙書會商擬將本部計學館畢業學員均著派赴日本游歷定爲每一班八員俟回國時將實缺人員量爲擢用其候補人員按原班儘先補用所需經費暫由該部銀庫指撥 
　　郵傳部陳尙書昨與左右堂會議京師安設自動電話以備官商使用並於内外城繁盛地方補設普通電話聞此項經費欵預算約在十二萬兩之數現已議妥其電機係向德國上海洋行訂購不日即將開辦 
　　農工商部以山西蒲州府黄河西北大山礦產苗線甚旺日前特電晋撫寳中丞飭速派員前往勘驗苗質如何是否可採詳細聲覆以憑核辦　　日前職商王可冠在商部呈請開辦彩票將所得盈餘全數作爲創建工廠經費經該部堂官批云所呈各節顯係假託義務藉圖私利著不准行 
西報譯要 
[香港抵制日貨暴動續聞]  
　　泰晤士報載初九日香港電云星期日夜間香港有亂民一隊擁入買賣日貨之各商肆及日貨之棧房搗毁一空香港警察全隊皆出彈壓互行抵敵警察總長培特萊致遭襲擊副長京恩身亦受微傷並傷印巡一名旋經警察捕獲華人二百五十名現仍持鎗巡邏各街巿港華人現爲此事皆在各處秘密集議同日七點二十分電云華人又起暴動搗毁大商號數家有警察一人身陷危境放鎗轟擊傷華人兩名皆有性命之虞駐港軍隊調出協助警察在華人街巿巡邏當時警部集議擬卽宣佈暴動律後因亂民之勢漸平故復罷　嗣警察又接警信謂今夜將刧掠日貨棧房故已派兵保護各貨棧矣本港著名華人報告暴動之原由謂日本近製紙燈萬盞上書中國已服數字擬於華人停止抵制日貨時舉行燈會是以華人抑鬱而出此舉動本港華人代表現咸切盻暴動之舉不再發現 
[兩國萬壽同日之佳兆]  
　　字林報載初九日東京電云明日爲日皇萬 
 
 

Page 11

 
 
壽之期亦爲中國皇太后萬壽之期兩國萬壽適値同日東京人士咸謂此事足爲兩國敦睦舊交之佳兆云 
　　文滙報載初十日香港電云昨日此間華人因抵制日貨暴動今日各處皆已安謐 
分類新聞政界 
[温宗堯啟程赴藏廣東]  
　　西藏帮辦大臣溫欽甫昨日附奥國公司柯士地利亞輪往加刺吉打轉由陸路入藏香港政府派國家小輪船域多利高懸龍旗護送下船港督命中軍官代送華官紳商送行者頗衆粤督署洋務員吳嚴兩道即於是晚返省 
[粤督乞振於京師廣東]  
　　粤督致法部戴尙書諸公電云粤省九月中旬颶風復作潦水暴漲南海香山新會新寗高要高明新興開平鶴山德慶羅定東安西寗恩平海陽澄海電白海康遂溪徐聞瓊山臨高合浦欽州防城等屬或倒塌房屋傷斃人口或損沈船隻或冲決圍基或坍塌城垣或淹浸田畝災情輕重不等各道府州縣所報均係大略情形未能詳盡迭經飭令司局撥欵派員分投勘振並知會辦賑紳董購運乾米糧石馳往散放此次之災西潦與山水並發加以烈風暴雨沿海多被波及故災區較廣聞以恩開新等屬爲最重須俟印委勘復方得詳確弟弭災乏術焦灼實深自當飭官紳力籌振撫已先行電奏此復駿卅印附籌振處公啟不刻接粤督曁自治研究社來電粤省九月中旬颶風復發潦水暴漲比前尤烈被災廿餘州縣受害數百萬生靈來電乞援情詞甚急敝省六月水災已蒙諸公慨助何敢復請發棠惟此次災區愈廣况値冬令待振尤殷除敝省同人竭力籌賑外仍乞各省諸大善士廣爲設法一再拯援如蒙續助請仍交大清銀行代收登報取回收條感且不朽 
[批斥東安令玩視水災廣東]  
　　東安縣紳陳炳廉等以潦漲禍鉅禀奉粤督批云東安東南兩區逼近新興江一帶旣因潦水暴漲冲塌舖戶五百餘間民居二千餘家淹斃壓斃人口二百餘名河堤冲決或數百丈或數十丈漂失財物不可數計似此非常巨災深堪矜憫該管地方官竟無一字禀報玩泄已極昨據廣肇羅道電禀已飭將該縣夏令摘去頂戴並飭司局撥欵派員前往勘賑照會救災公所自治研究社各紳董派紳携帶銀米馳赴災區散放在案據呈前情仰廣東善後局會同布政司即飭派法委員及知會辦賑紳董速帶銀米馳往會同東安縣查勘明確妥爲振撫母任災黎失所並飭印委迅將情形禀報察核該縣如再不認眞妥辦即行詳請撤參 
[浙撫請部展限清查運庫浙江]  
　　兩浙運庫名目繁多分欵造表殊非易易經度支部一再電催現增中丞已請部展限略謂頃奉飭查鹽觔加相及運庫收支正雜各欵并信升司任内提正歸公欵項雖經咨達究係是項提正欵目始於何年收起本部無從查核每年銷引若干繳　若干歷來籠統造報均未明晰聲叙曾經疊次飭查延不具復馮前院任内業已查取運司遲延職名送部議處在案今奉一再電催除勒限轉飭運司分欵妥速造表另案咨達外合先電復伏查運庫欵目繁多歷任更調擋案叢雜清查不易且兼有正雜并收之欵分類尤難是以轉輾稽運吏有死亡固屬實情應請展限半月從寛免議合併陳明 
[自治局調查公益章程武昌]  
　　湖北自治局以地方一切公益事件均應調查報部現查武漢設立之商會學會均與地方自治有　特咨請提學司勸業道轉飭各該會將現行章程抄錄一分送局查核 
[鄂臬委員輪流收詞武昌]  
　　鄂臬楊俊卿廉訪以本署爲刑名　滙之區近來上控案件日多亟應遴委幹員專收呈詞昨特委派知縣朱廣祿范從文錢昌頣孔昭莘功釗干鴻卿曾長慶楊其昌陳毓湘徐士奇劉爵一鄭業耘嚴師愈孫多懿熊家琪王義榕十六員按日至署輪流收詞訊供以昭鄭重 
交涉 
[敎案飭縣查復江西]  
　　贛省洋務局批長寗縣禀云前奉撫憲行准駐寗德領事照會以德敎士藍明基在長寗縣簧鄉堡司城村租屋設堂被土豪劉步階等聚衆禁敎將公所撕毁地方官因循縱庇乂復不准設堂傳敎請嚴飭按照藍敎士親交四欵迅速辦結等因到局當經札飭該縣逐一確切查明據實詳晰禀復核辦在案迄今月餘未據禀復殊屬延緩仰即遵照前行赶緊確查通禀核奪 
[日侯爵來華游歷奏天]  
　　東督致外務部電云日本侯爵鍋島直大並其夫人侯爵細川護成前司法大臣子爵清浦奎吾游歷來華於初一日抵奉欵待如儀今夜車赴津約初八日入都特此奉達尙祈招呼 
[斐工抵烟山東]  
　　初三日有裝載斐洲工人之輪船抵埠先期由大英保工局副辦親往北島查看情形福山縣亦擬派差巡查保護 
軍界 
[駐鎭秋操陸軍出發鎭江]  
　　駐鎭江三十五標步隊一千五百八十人於初九日上午乘招商局公平輪船上駛前往秋操地點當各兵登輪時總巡周錦堂協戎等員親至江干妥爲照料 
[江督札飭驗放秋操輸送輪船鎭江]  
　　江督端午帥以本届秋操所有寗鎭各軍隊一切輸送已由轉運局向招商局租用江海輪船分期運送惟該項江海各船往返寗慶輸送各軍經過各關自宜驗放不得阻滯致悞事機業已札行鎭蕪等關道轉致稅司一體驗放 
[巡艦與水師營聯絡之辦法浙江]  
　　清鄉督辦蘇藩瑞方伯前曾以蘇浙六屬地方遼闊港　紛歧新製巡艦自應察看地勢分别駐巡即飭清鄉公所提調王司馬前往蘇浙巡閱航路議擬分派駐巡處所復候察核旋據司馬擬具駐巡地叚以及更調游巡各條陳並繪具航路河圖呈請察核方伯以所擬尙屬周密持札飭巡艦統帶傅千總遵照辦理并 
 
 

Page 12

 
 
照會江浙兩省水師各營統領照抄條略通飭各營管帶遇有巡艦駐巡處所各該營師船均應聯絡互相策應母得稍分畛域 
[飭核太湖營改編表式蘇州]  
　　蘇省太湖水師營歐陽統領以所部各營童制不齊現酌量改編擬定表式禀請江督核示旋奉午帥批云所呈表式尙屬周妥能否照行特飭督辦緝捕清鄉瑞方伯詳細核明具復飭遵 
學務 
[驗收學署工程山東]  
　　升任連仲甫方伯前在學司任内就貢院改建學署原估續估各項工程於今夏全行完竣東撫現委楊大令昭僕驗收 
[飭給科長薪水浙江]  
　　杭省設立調查局所委各員均已派定茲悉增中丞札委法制科科長蔡承謨係江蘇法政學堂敎員日本法政大學畢業生每月支給薪水銀一百五十兩由釐餉局籌欵動放 
[升任甘藩查閱等學堂之勗辭蘇州]  
　　蘇省毛提學因升任甘藩履新在即特至師範附屬兩等學堂查閱各學生成績表頗爲嘉獎並諭以後當益加奮勉宗旨純正務養成完全人格將來前程遠大即以此爲起點本司有厚望焉 
[圖書館之成立江西]  
　　全省敎育會附設圖書館集議數次由敎育會撥開辦經費一千二百金即由學界諸紳擬定章程開辦初一日申高安鄒叔澄孝廉寄存家藏之書四十餘箱另有捐助新書三百餘種 
實業 
[錢江行輪將次實行浙江]  
　　農工商務局詳浙撫文云茲准拱宸橋商務分會咨呈以樓景暉等創辦錢江商輪股分有限公司糾集資本規銀六萬兩擇定枕州　干地方爲總公司備有小輪二隻一名德豐一名恒泰並開明船身丈尺馬力噸位舵工司機水手人數及行輪章程取具大生錢莊担承銀一萬元保單一紙照費銀二十兩請領船照擇日開班等情本司道查錢江行輪原爲開闢航路起見攸關商務現旣由職商樓景暉會合前次議辦之人併成一公司置備小輪二艘往來行駛西興聞堰義橋臨浦富陽窄溪桐廬沿江各埠僅載搭客不裝貨物察閱所 
　　議章程辦理尙屬平允所請船　船牌本局前經詳明按照内港行輪辦法由局塡給每船一照繳納照費庫平銀十兩次年換照繳納銀二兩其照費銀兩即儲爲本局備公之用船牌本應每日一換現擬通融辦法旬日一換届期由該商繳局換領除將船牌式樣移請釐餉局轉行各卡知照外理合將塡給船照船牌情由備報仰祈憲合察核 
[紳商請究私設公所浙江]  
　　東陽義烏浦江三縣紳商陳兆棣應成義等聯　具禀省　略謂東義浦等縣山鄉土淡所需壅料滷晶爲適宜此項晶產自餘姚沿　購辦匪易候潮航海報騐過江路經蕭山諸曁溯江而上水陸不下千餘里詎有諸曁劣紳素稔滷晶爲東義浦各縣農田命脈久欲壟斷把持竟於蕭山之義橋等處私設晶業公所謂奉憲諭祇准農買不准商販凡晶過卡每件勒捐百文並在三縣要道之安華鎭設總卡二次捐錢須二三百文稍與駁詰動遭留難奪三縣自由權利强入彼範以憲諭大題阻撓公益罔利病民莫此爲甚究竟該公所曾否奉諭環請澈查嚴禁各等情奉批飭各該地方官嚴密查究復奪 
雜記 
[奉邑車夫滋事寗波]  
　　奉化縣屬棠岙地方車夫於初三日鳴鑼聚衆欲與蕭王廟村某君爲難當經該地紳董聞警飛禀縣署王大令立即率同勇役多名馳赴該處及汪家村一帶彈壓勸阻但尙未知其因何起釁也 
[中西官同慶萬壽漢口]  
　　鄂省官塲因初十日恭逢皇太后萬壽聖節爰在工程營舖陳一切以備慶祝陳小帥特飭漢口洋務公所委員吳大令凱元柬請駐漢各國領事稅務司郵政司兵艦管帶一切洋員曁體面洋商均於是日午後過江讌會共伸慶祝 
[蘇臬批准保護掩埋路斃蘇州]  
　　蘇臬左主廉訪據泰興善堂總董翟肇慶呈請以泰興一帶地方荒園古道每見棺朽露屍縱橫荒野殊堪憫惻擬欲掩埋收葬誠恐無知愚民藉端生事懇乞頒給執照飭縣保護等情左廉訪以此係慈善事業當即批准並飭縣保護 
[會商杜絶裁勇販私闌入蘇州]  
　　江督據靖江縣陳令禀以靖江係浙鹽引岸商人因銷鹽賠累遽將緝私勇丁裁撤四十餘名致令裁勇販私闌入縣境等情午帥以此事不獨貽患地方且於浙鹽引銷有碍特飭該藩司會商浙撫酌核辦理 
文苑 
[觀賽馬行]  
　　今届旅滬西商舉行秋賽。華人觀者。車水馬龍。備極繁盛。嗚呼。陳叔實全無心肝。庾子山寗無涕涙。因作是篇。以寄慨焉。 
　　黄土黄。碧草碧。秋風高。宿雨歇。此何地兮泥城隈。萬人暄動聲如雷。朱輪華轂不知數。都爲西人賽馬來。西人賽馬作游戲。窄袖蠻靴呈絶藝。男兒尙武有精神。英雄喚得國魂起。彩旆臨風一騎驕。吁聲直欲穿雲霄。此間勝負何與我。西人擊掌華人號。我们此際獨寡歡。太息金甌缺不完。泥城有界鴻溝畫。不許雷池一步寛。嗚呼安得雷池一步寛。千秋功德頌西官。 
瀛談 
[畢士麥足]  
　　畢士麥常奉使俄日。患足疾。傷及靜脈。殊狼狽。因乞假歸治。以陸行不例。取道倫斯達。乘舟向斯忒遷進發。同舟有庇羅噶者。俄國著名外科醫也。畢聞大悅。乞診庇審視再四。言宜斷此足。不爾。且危生命。畢問斷自膝以上乎。抑自膝以下乎。庇舉手加已膝曰。膝以上。畢摇首曰。若然。不如死。其後畢足疾竟痊。述其事於人。時人語曰。惜哉畢不從庇言。否則庇君一刀。能變歐洲歷史。 
[畢十麥頭]  
　　英前皇后亞力散德。夙以聰敏聞。備位儲妃時。一曰居温瑣宮中。有達官某。戲問公主壁查麗曰。主欲何得。公主年稚。窮於答。乞妃助。妃耳語公主。有頃。主謂客曰。願得畢士麥頭。至今述外交掌故者。引爲談助。 
 
 

Page 13

 
 
   
 
 

Page 14

 
 
   
 
 

Page 15

 
 
 [G 
[商辦廣東粤漢鐵路公司續收第二期銀股代理處]  
河南路三馬路口潤寳齋　自來水橋南寳善里　黃順泰 
[上海天福洋行經理英國保險公司廣告]  
本行在申數十年歷辦上海南北市以及蘇州等火險事宜迅速妥洽今經理之英國保險公司資本保足殷實可恃凡經理一切皆公正無欺保費從廉倘遇不測賠欵異常迅速如蒙　各寳號暨紳公商欲火險者祈向小行帳房或到三洋涇橋北成康號内接洽可也恐未週知特此廣告 
[專治小腸氣立刻見功]  
廣東彭壽堂神藥到申 
小腸疝氣之症治藥紛紛如欲立刻見效實難其選惟本堂所製小腸疝氣膏藥力大效速與衆不同專治七種疝氣無論陰囊腫脹陰核偏墜諸醫束手痛楚難當但將膏貼於膀胱之處陰囊立刻縮小其患若失氣鳴脹消步履如飛雖數十年老疝無不藥到病除屢試屢驗百發百中誠治疝之絶世妙藥也每張一元如内服神效疝氣丸可將膀胱寒濕之氣一掃而空愈後保不再發一試便知每盒一元中盒二元大盒四元上海棋盤街廣東彭壽堂啓 
[浙湖老紫陽觀應時各品上市廣告]  
本號各貨精益求精早邀　士商燴炙奬許今醉蟹醬蟹糟蟹均選内河團臍之貨新到眞蔣字茶腿其味香美比衆不同寒露菌油四川正内港芽菜糟醬冬笋扁尾蝦米餘貨名目繁多不及細載凡蒙　紳商士女賜顧請認明南北中三店有商標吉慶雙魚爲記南在法大馬路商品陳列所對門北在晝錦里中在四馬路品物陳列所對門便是 
[泰西贊醫士監製真真五牛老牌人參燕窩珍珠牛粉]  
少年服之固精益髓老年服之延年益壽 
童叟補劑○四季妙品○官長送禮○仕商信服○購者認明罐上五牛圖方是的眞原貨○其餘假冒○諸公留神弗被小人所欺 
本公司經理贊醫士監製五牛老牌珍珠牛髓粉以歷數十餘年貨眞價實紳商仕庶無不信服以致銷路日廣近因人心不古世風頓異射利之徒紛紛效尤魚目混珠購者務須認明弗受其欺注意注意考得牛骨髓補腎功稱獨步本醫士幾次游歷中華視診踵接不暇每見世人輕年妖壽邁年無嗣更有身染損症亦頗不乏據其理初爲先天不足繼復後天失調致有壽妖損身無子等情醫者憫惻殊深由此製藥濟人此劑用泰西童子肥牛取頭骨中之髓佐以珍珠並參茸固本填精等要藥入口毫無燥氣兼能補腎益氣壯陽健脾添精神養眞元平五臟安三焦獲益甚繁載不勝載蓋人如患腎虧氣虚損症癆瘵陰虚陽痿腰酸腿軟頭暈目眩面黄肌瘦等症服後奏效如神欲享高壽欲廣嗣續欲强體質欲除百病請常服此則延年益壽螽斯衍慶握如掌心中也連服十天面色即轉紅潤能服一月可長體肉十磅倘行房後稍有疲倦冲服三錢不使諸邪乘虚而入且精神照常倍增試驗自有眞憑識者請早衛生幸弗負本醫士婆心濟世焉○每罐一元每打十二罐洋十元○外埠函購托郵政局最妥信局愼防作弊○經理贊醫士始創眞正五牛牌○設在上海二馬路中市西鼎新里口○暹邏大德通公司○方是外國的眞原貨 
[普益藥房豐記己於九月念四開張]  
普益藥房自歸豐記接盤之後一切藥品大爲改良今又運到印度哥耳末醫生原牌尅烟亞彌蓮花數百箱此花戒烟之速補身之妙無有出其右者如吃烟一錢購花一聽多則照加連服七日斷癮槍百發百中屢試屢驗（售價）每聽一元每打十元耳聾丸每料五元大瓶二元半小瓶一元輕者一瓶重者一料包可全愈永不復發種子補身毓麟丸每兩五元每料七拾元酒每大瓶四元小瓶兩元又經售常熟相國遺方翁氏枕山廬秘製心肝胃氣痛藥立刻止痛當日斷根大匣一元二角小匣六角躉購大匣每打十二元小匣每打六元躉批八折倘如不靈加倍還洋又花柳化毒散專治一切花柳濕毒諸症百發百中奏效如神每瓶大洋一元如無效驗退藥還洋其餘各藥名目甚多不及備載外埠寄洋來購原班回件上海盆湯弄絲業會館後背普益豐記藥房廣告 
[鐵世界]  
中國積弱己久由國民於體育一事素來不甚研究致多疾病之故况復一經患病醫藥雜投凉熱補瀉毫無把握如是而病焉得愈體焉得强今本藥房發明日光鐵丸月光鐵丸治男女各病同胞服之不特愈疾可操左劵且能轉弱爲强免東方病夫之誚而世界遂如鐵鑄措國本於磐石之安我同胞其有意自强乎曷速購服毋觀望　總發行所上海三馬路中法大藥房 
[公信洋行]  
英國磗瓦廣告 
本行經理英國有名磗瓦公運來各色牆磗火爐磗地磗等花樣甚繁貨質堅固且極美觀價尤克己諸君光顧請到英人馬路十三號本行觀閲可也 
[立止白濁丸]  
每瓶三角雙料半元不效倍罰上海盆湯弄北首廣東保太和啓 
[新造上等樓房召租]  
張家浜白克路　單間石庫門租洋八元　雙間石庫門　租洋廿元合意到本行訂租可也此佈　祥茂洋行白 
[洋房出售]  
啓者今有洋房一所計房屋七間另有馬房菜園及抛球草地坐落英租界西首欲購者請函致該洋商由申報館轉交可也 
[大隆藥房一瓶繼根立止筋骨疼痛]  
年高體弱氣竭血虧與感受風濕酒色過度之人每多筋骨疼痛之症初起不治則拘攣麻木苦不勝言本藥房秘製立止筋骨疼痛丸無論初起久患痛下可忍服之立刻止痛安神追風去濕補氣養血功難盡述重者三瓶全愈輕者一瓶斷根屢試驗眞正止痛金丹也大瓶一元小瓶六角　上海望平街大隆藥房啓 
[美孚洋行告白]  
此種火油火爐乃美國名廠所造裝璜精緻靈巧非凡點之能使合屋和煖殊無煤油氣味比之燒煤火爐潔净抑且省費故廳堂書齋臥室等處無不合宜誠爲冬令必需之物價極相宜可稱價廉物美本行并有花旗各種掛燈璧燈檯燈出售如蒙賜顧者請到本行發賣所在大馬路十二號或向代售處購取亦可 
代售處　三洋涇橋聯昌號　大馬路新晉隆　百老匯路乾泰興五馬路正昌記號 
[老太古告白]  
倫敦崙格西火險公司柯里仁火險公司　　 
叭喇定火險公司雙司勞洽具火險公司 
家定火險公司 
啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈聞 
[阿格登洋行啓]  
本行新到黃斜文及元色大青厚呢專配合近日中國軍操衣之用價廉物美如蒙賜顧請至三馬路九號二樓本帳房面議可也 
[新造洋式店面召租]  
法公舘天路角子馬主堂對門有新大洋房店面二間如合意請到二馬路本行面議此佈　祥茂洋行白 
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局官長設立 
官長設立 
[湖北]  
　　湖北諮議局因上月開局時紳界以該局總辦喜觀察源所訂一切章程多不合法全體當面詰難觀察即時面禀上院陳小帥飭經提學司高澤畬文宗轉請方言學堂堂長李君步青并學務公所課員金君華祝胡君璚霖等四員出爲排解因復在敎育總會開會紳界以該局主義例應官紳平等不得歧異該四員復將當日開會議定情形報告提學司轉呈陳督聞此事至今尙未結局茲將開會情形錄後二十八日午後六時敎育總會内復開湖北諮議局籌辦研究會紳學兩界共到五十餘人先由會員將籌辦處章程印刷多份分發到會諸人開會後逐條辯論咸以用人一項爲章程及辦事之根本因决議兩條（一）目提調以上除參事全用紳士外均須一官一紳紳由公舉呈請總督分别照會委用（二）自科長以下除庶務科外均須用法政畢業生惟科長必限於長期法政畢業生會議至十一時始行散會聞刻已公呈督院如仍不允則須合京官及東京學界力爭 
[吉林]  
　　吉省諮議局籌辦處刻已擇定開辦日期通知各處文云本月二十三日遵旨設立吉林諮議局籌辦處是日下午一點鐘大帥降臨舉行典禮所有政界學界軍界紳界商界各署局所學堂司道監督總會辦局長提調諸君均應同臨以襄盛會 
　　又聞吉省籌辦處參議等員早經委定現又添設五科一總務科委分省補用知府張鵬日本大學法科畢業生程崇實爲科員月支薪水銀一百二十兩二法制科委揀選知縣高振鋆候選縣丞王廷賓民政司科員馬殿甲布政司理問趙世蔭爲科員月支薪水銀一百兩三文牘科委補用知府魯楨直隸試用巡檢顔守謙爲科員月支薪水銀八十兩 
　　四會計科候選通判張曾榘直隷大挑知縣周保楨爲科員月支薪水銀八十兩五庶務科委選用巡檢羅俊卿府經歷職銜黄國謙爲科員月支薪水銀六十兩此外又設書記二員委候選縣丞王兆勛選用巡檢陳汝言充當月給薪水銀各五十兩各科員均已奉委到差昨日午後一點鐘舉行開辦典禮 
士民動議調查 
　　湖北 
　　鄂省各州縣舉定調查員赴省局領札回籍預備調查者聞江陵有李君季衡譚君敬培鄧君承修宜都有劉君奉先東湖有黄君荆珊高君漢波長陽有鄧君子範之數人者或學法政或學警察均已領札回籍此外則絶無所聞云 
專件 
[錫金選舉調查辦事細則]  
　　一調查員各以調查本區爲責任一調查員調查之時須携帶調查須知調查細則選舉人名册草簿塡寫草簿式樣各一份筆一支以便臨時按格照式塡寫一塡寫草簿時如有筆誤儘可添注塗改但字跡必須清楚一調查員務必挨戶調查如一街巷中兩面皆有須查畢一面再查一面不可忽東忽西以免遺漏一凡有選舉資格五項之一即爲合格須將其資格塡寫草簿本項格内如一人兼有數項資格者或但塡一項或兼塡數項悉聽其便一凡合格之人而有諮議局章程第六條第七條所載各項情事者其姓名及所有資格仍當寫列簿内但須於簿上注明有何項情事以便覆查而示審愼一遇有出游在外者最宜注意不可遺漏一調查時遇有本人他適而其家族又不能應答則須訪之鄰右或留字約本人至調查員處補塡一全家俱不在本地而在本地有財產者仍當列入但須訪明鄰右及其親族一調查限十日一律完畢將草簿送交總調查員總調查員收到後隨時送至事務分所一選舉人名草簿各有號數如一區内無合格之人應將空白草簿交總調查員繳還事務分所不可遺失以便稽考 
本埠新聞 
[濬浦經費之核算]  
　　開濬黄浦經費前議定每年需費二百萬兩現届一年未滿而核算用費已溢出前訂二百萬之數滬道對於此事殊覺爲難茲已據情禀請南洋大臣核示 
[滬嘉鐵路商辦旱卡十誌]  
　　貨捐局總會辦金兆藩向傳桂會同上海縣李超瓊等具禀滬道略謂滬嘉鐵路上海車站應設旱卡一節現該處附近天福菴因案封閉充作官地擬借該菴屋基設立旱卡較爲相宜俟將來車站建築完竣仍須遷讓以期聯絡而資利便知縣等查該菴自飭令發封後即由滬軍營管帶吳千戎保恕一再函移以集聚當地紳董會議籌欵將此菴贖回暫作營内之崇功祠爲地方之公益請估定該菴價値若干以便商辦等因曾估計移知在案今擬將該菴暫時借用俟車站建築完竣卽行遷還無非通融辦理自應禀請鑒核施行 
[滬道力爭四川路界線]  
　　新閘警局夏參事官查復北四川路張美源馬加炳等各店舖所懸西字招牌均在華界境内一案兩誌本報茲悉蔡觀察以該店舖等所開之店旣在警局轄境捕房不應收取月捐聞已據情札行公共公堂寳明府飭即轉致捕房嗣後不得越界侵權致違約章 
[西人毆斃華人案三誌]  
　　英人司丁姆生毆跌陳初文氣閉身死一案曾經英按察司班君判定禁押一年嗣因督藩各憲以該英人情近故殺僅判監禁一年未免太輕札移滬道轉致英領要求英臬司班君重判再加罰鍰在案茲悉班君以此案旣經判定無重複判斷之理至於監禁一年罰作苦工按之西律僅祗如是所請再加罰鍰一事西律無此辦法並無權重複判斷聞於昨日由英領轉複道憲核辦 
[滬道飭查商輪撞船案]  
　　立茂商輪撞沉顧元發油豆船一案曾 
 
 

Page 19

 
 
經上海縣禀請滬道照會領事飭賠在案茲悉蔡觀察以該商輪撞沉民船並有溺斃人命情事理應索償惟該商輪究係何國洋商之產詳内並未叙明以致無從照會昨特批飭上海縣查明禀覆以便照會該管領事飭令賠償 
[南巿又倒元源錢莊]  
　　南巿自人和永倒閉後巿面頗爲震動昨南巿吉祥弄元源錢莊因官欵被逼輾轉不靈而往來二十餘家又復接踵追索以致倒閉即將莊夥擠軋至總工程局由當値處勸諭各莊家散歸邀董理處然該莊虧空多至四十餘萬金終恐難於支持也 
[歡祝萬壽]  
　　昨日爲皇太后萬壽聖節本城道廳縣及以下各官均至萬壽宮小憩然後升殿朝賀午後滬道至洋務局設宴欵待各國領事 
[實行笞杖改罰]  
　　法部奏定笞杖改爲罰金一節現咨由江督端午帥轉行臬司移行各道府飭屬一體遵辦現滬道已接到移文矣 
[集議旱卡花捐]  
　　閔行釐卡加收花捐被船戶鄉民赴縣喊控經李大令照會鎭董顧丹泉蔣靜園假龍王裏邀集船戶鄉民勸令遵照舊章完納一面由李大令會同卡員沈太守出示曉諭在案現悉白花衣每包重二十餘斤者仍照舊例抽捐錢十文故日來鄉民船戶人等無不樂從惟旱卡抽收花捐與水卡未能一律昨商民又復集衆邀請顧蔣二董會商善後之策 
[秋賽二誌]  
　　第一次十一馬天津客人代裕太勝第二次十三馬祥茂小白格而代馬提勝第三次七馬天津客人代牌夫勝第四次十五馬小茄門代客陀學堂勝第五次十一馬海司代沙遜拖言勝第六次八馬海司代沙遜拖言勝第七次十五馬小立司代碼頭西人勝第八次二十二馬小立司代密陀西人勝第九次八馬小立司代招商局碼頭西人勝 
[謝劵]  
　　中國青年會於十月十一日晚開同樂會蒙贈入塲劵一紙西門外斜橋東首浜南西園菊花會蒙贈入塲劵四紙均大觀也並錄之以誌謝忱 
城内 
[紅木案]  
　　惠文卿前控顧梅林與顧掌松串呑貨銀到局昨奉游正巡官復訊惠供去秋有掮客顧梅林到店掮去紅木掛屏價洋一百四十二元倩顧掌松出爲担保約定十一月歸楚届期向催由顧掌松於十二月付交田單暫抵惟田單非顧姓之產其價不及欠款之半及找梅林匿避不面因此扭保人顧掌松到案請究昨據顧掌松將梅林尋獲交案訊究欵仍無着游巡官判將原保顧掌松另行取保勒限二十日交欵如逾限不交着即一併送縣嚴追 
[翠石案]  
　　婦人袁高氏昨投一路一區警局稟控石福軒於前年向氏夫德榮定買琢磨翠石爐瓶三事擺件全堂四件價洋九百五十元當場付定洋三百元陸續已將各件取去上年八月氏夫病故石又來取物氏因價未清故將爐蓋上翠件留住兹已年餘向索圖賴求追石福軒供所定之爐瓶擺件價錢因袁德榮病中急用托小的借抵今欲索還原物須將抵借之欵歸償始可交還並不圖賴求鑒游正巡官判該氏將翠蓋交出賣得善價歸還抵借始可收洋兩造遵斷而退 
[道批]  
　　批錢富春禀云前禀批縣提究未復茲又據具禀前情仰寳山縣遵照前批速提顧德興吳東生到案嚴訊究報又批李嘉榖禀云清潔街道爲警政之一端亦衛生之要舉應如何酌照所陳各條切實整頓之處仰巡警局夏參事官迅速核明辦理具報又批瞿子文稟云如果丁其昌任意紏延未能遵限理結應照請商會理算帳目各繳攤欵前已明晰批示不必多瀆又批許馥庭稟云案經迭批州飭傳屍親提同現犯質訊詳辦迄未復到仰太倉州督飭嘉定縣查案究明錄取確供秉公詳辦毋再違延又批胡宗銀稟云金陵輪船旣係太古洋行所置候據情照會英總領事轉飭酌議賠償撫卹著復到飭知 
[官事]  
　　江蘇補用知縣翟佩鐸到道禀見候補同知高邕禀謝奉委隨辦洋務差並禀知今日到差巡警學堂學監通判汪之鈞禀銷病假救生局輪船委員陶鳳威禀知輪船奉憲諭撥借淞滬厘捐總局朱督辦應用於今日七時啓行 
南巿 
[信班船]  
　　信泰鹽碼頭信班船戶馮成林等九人以該處被大達輪船公司興工築造碼頭致碍上落公禀總工程局請爲給示移至萬聚碼頭運貨等情現奉局董批准允候給示遷移 
[勸學所]  
　　上海勸學所定於十三日午後三時在所開學董臨時會會議邑尊照會理處毛姓一事 
[救生局]  
　　唐祥忠因伊兄唐祥瑞失足落浦溺斃撈屍無着故偕望月樓茶館夥胡阿聘報請南巿救生局巡船打撈 
閳北 
[總局批詞]  
　　總局批巡長葉振聲稟云應准給假以遂孝思遺差即由該正巡官遴選代辦該巡長義務期限未滿雖屬短儷亦應將文憑繳存該分局以符定章仰即轉飭遵照又批巡長何其先禀云調派差事本非屬下所可禀求昨准沈鋆之請原爲體恤起見旣據聲稱二區地方情形較熟不願他調仰該正巡官轉飭沈鋆毋庸到四路二區一面飭查該巡長在區是否得力禀候核奪 
新租界 
[免驗老門檻]  
　　馬夫朱金林即老門檻金林在跑馬廳華商總會内跌斃車送驗尸所報縣相驗已紀昨報昨日午後經尸叔求請免驗自行棺殮 
[搶刦候補縣]  
　　候補知縣楊湛住居蔓盤路頣康里前晚行經醬園弄口被匪搶去銀表一只銀練一條投報捕房飭探王金生查緝 
英租界 
[一人犯兩案]  
　　前月江蘇糧道札飭上海縣著將欠銀逃滬之粤人梁廣猷移提解蘇當由李大令移廨照會捕房由差協探將梁提獲訊判交保限繳銀兩在案詎梁向在法界開設鴻發棧又虧欠各商銀兩被控法捕房請爲訊追法讞員派差持文至英公廨聲稱請將梁之案卷移歸法廨訊奪當奉寳讞員面諭來差謂案已限繳毋庸另行究追著將梁之案卷送至本廨訊核 
[屍弟擾]  
　　廣東路義合園天津館夥夏和尙呑服洋烟送仁濟醫院醫院醫治無效於初四日斃命當時即行棺殮前日夏和尙之弟向店主門老二詰問言語含糊謬稱夏虧欠逃逸屍弟即投老閘捕房控究捕頭飭探金立生查明屬實當將門拘入捕房旋經保出以便請廨出單傳訊 
[保人累]  
　　康寳甫虧欠廣東路安利泰香烟公司銀一千四百兩逃遁担保人趙明齋昨被該公司董某撞見扭控老閘捕房捕頭詢得兩造均居新閘着自赴新閘捕房控告 
[同樂會]  
　　中國青年會於今日晚八時開同樂會届時中西人士之聯袂往觀者必絡繹不絶也聞該會定於十一十八二十五十一月初二等日共舉行四次 
[誣棧夥]  
　　張芝祥前晚夜半時投老閘捕房控稱級陞棧茶房孫阿桂打失鈔票洋廿五元捕頭飭探劉森堂前往查得張因闖入女客房間茶房阻止反被掌頰即據情回訴捕頭以張所控不實斥不准理 
[嚇雉妓]  
　　前晚九江路雉妓陳秀卿山東路平利里雉妓王桂林均在途拉客被捕查見禀知捕頭飭探劉森堂錢壽生往查 
[失米布]  
　　北京路德勝棧夥閻家祥昨在 
 
 

Page 20

 
 
共浦路車失白米七袋及竹布等物即投捕房請緝捕頭飭探王寳生往查 
[竊衣]  
　　福州路洪茂生家前晚失竊綢衣五件報捕請緝捕頭飭探周志仁查緝 
[竊車]  
　　何長桂在法界太古碼頭竊取王有慶之五千一百十一號東洋車一部拖至英界松江路外灘被捕查獲人贜一併解人捕房捕頭飭探陸根山將人贜一併送法捕房請究 
美租界 
[刃斃]  
　　流氓徐海松住十五圖分水廟地方濟陽里前晚被仇人持刀闖入將徐頸際連砍四刀旋即斃命昨徐妻報知捕房由嘉興路捕房八號捕頭帶同中西探往勘以事在租界以外飭投虹鎭巡局投控後經該局飭傳地保投上海縣請驗 
[路斃]  
　　一百六十四號西捕昨日巡至吳淞路見有無名男尸一具當即回報掃房飭將該尸送入驗尸所飭保查明並無家屬乃報縣棺殮 
[病斃]  
　　流氓抛球和尙前因犯案判押西牢五年昨晨病斃由管獄西人知照捕房飭傳地保查明棺殮 
[撞傷]  
　　徐阿東昨經百老匯路被二十九號電車撞跌致傷頭額徐即報捕　究捕頭著查明核辦 
[僞印]  
　　徐長友僞造工部局驗車僞印由捕房查知飭探請廨單傳訊罰 
法租界 
[整頓華捕]  
　　捕房麥總巡以各華捕所穿衣褲鞋帽均不整肅日前特頒新章並諭飭三道捕頭値班時將各華捕上差前十分鐘至公事房察驗如有不潔者初次記過再犯即予得罰 
[失洋]  
　　某魚行夥金恒泰恒泰昨投捕房報稱前晚行經春沁樓茶館門口被人搶去鈔票洋六十四元現洋三十六元請爲查緝等因捕頭飭探往查詢諸該處近鄰皆言金某自行遺失故該探已據情禀復 
[失衣]  
　　新租界善鐘路福醫生花園前日失去大衣一件値銀三十兩火爐一具報捕請緝捕頭派探至園查勘 
[捉賊]  
　　長汪積竊陳阿三昨又掩入某輪船上圖竊旅客物件爲深拘獲解捕押候解堂重辦 
小說 
[偵探小說意外之奇案（十六）]  
　　愛地玲者。聆此葉德恩之語。不期而觸其腦經之思想。立謂裁判官曰。葉德恩君之言是也。彼時開會之頃。吾與麗亞克乃同御一式之靴。無一毫一髮之差别。至麗亞克於何時易靴而出。則吾乃不之知堂上苟不信者。請立取麗亞克所著之靴。以較此草地之足迹。愛地玲言旣。裁判官果立取麗亞克之靴至。驗視其長短大小。乃與愛地玲之靴。絶無少異。裁判官始恍然知泰勒斯執其一偏之見。悞以愛地玲爲罪人。今證據已。盡行銷滅。愛地玲例應省釋。於是愛地玲之獄遂解。而泰勒斯又遭第二次之失敗。 
泰勒斯旣知愛地玲之無罪。然對於此案。不肯釋手。必偵得此殺人之凶手而後快。顧此案之内容。隱秘倫。彼謀殺麗亞克之罪人。乃絶無留露之痕跡。譬如汽船入於五里之霧中。茫茫然不知航路之所在。卽老於探事如泰勒斯者。亦無從臆决其案情之機鑰。乃悞以愛地玲爲案内之罪人。然而泰勒斯之探案。至有堅忍之魄力。縱使失敗至於再三。亦不萌退避之想思。必欲得此案内之罪人。而復其一生之名譽。乃日夜臆測此案内之理由。闢胸中方寸地。設爲千百之疑陣。而一一解剖其事實。舉此腦筋中之思想。以與此疑陣交摶。彼此之馳陋不已。又一一列此案内發現之情形。參諸變幻之理想中。如勞動家之淘沙取金。必盡汰其積滯。之沙礫而取其蘊結之精華。方諸泰勒斯此際之情形。乃至相似泰勒斯積思至久。案中之要領得矣。忽高舉其手。一躍而起口中逢語曰。吾何以如是之愚。吾何以如是之愚。乃執絶無影響之脫而斯女郎。以爲殺人之凶手。獨不思此愛地玲者。乃爲麗亞克之胞妹。縱使有足迹在於死者身畔之草地。亦不足爲犯罪之證據。况此草地上之足迹。乃有男子三人。此男子者。爲麗亞克之何人。又何故而留有足迹於草地之上。且有一人之足印。靴緣已損。顯爲下流社會之男子無疑。吾乃不於此等疑竇之中。致其腦神經之思想。而顧渾渾噩噩。以脫而斯女郎爲罪人噫。吾之意見左矣。且大左矣。苟不緝得眞實之罪人者吾。之名譽敗矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[河都統廷杰奏變通蒙塩辦法摺]  
　　奏爲熱河督銷官局試辦蒙鹽謹就原定章程曁現辦情形酌量變通以期暢銷而利民食恭摺仰祈聖鑒事窮查熱河蒙鹽前以商店專利流弊滋多奏請改爲官收官銷酌擬章程八條委員試　並聲明如有應行變通之處隨時奏明等因於光緒三十二年十二月二十日奉硃批該衙門知道單併發欽此奴才遵即遴委候選知府吳景毓馳赴前赤峯縣曁所屬烏丹城及翁牛特東西二旗妥商籌辦一面修置局屋建造鹽坨招募司書通事巡役草創經營閱時數月始有頭緒當經兩次發給官本銀三萬兩於三十三年八月初一日設局開辦是年十二月因來鹽踴躍需欵較多復經奴才奏准續撥銀二萬兩以資周轉在案旋據吳景毓在差次聞訃丁憂接辦委員准補　平縣知縣李文昇以銀價日漲鹽價過昂銷路滯塞禀經批准將買賣各價曁正課局費量爲核减茲據李文昇將先後收買之鹽及已銷未銷正課加課各數目分别册報前來並委試署赤峯直隷州知州朱楙春赴局盤查屬實奴才覆加查核自上年八月初一日開辦起至本年七月底止赤街總局共收買鹽五百一十二萬三千四百九十五斤烏丹城分局共收買鹽七十二萬九千六百七十四斤共賣鹽一百三十八萬一千主百九十五斤實存鹽四百四十七萬一千四百七十四斤應升四兩正課銀五半三百零五兩六錢四分八釐七月分減課一兩應升三兩正課銀一百六十五兩八錢四分九釐又子店銷鹽應升四兩及三兩正課銀三千五百二十五兩二錢二分二釐共應升正課銀八千九百九十六兩七錢一分九釐惟翁牛特王旗及鳥丹貝子旗食用蒙鹽向免收課計王旗每年免課銀五百兩貝子旗免課銀二百兩今旣改歸官辦自應查照向章准予免課以示體恤且與四稅歷年津貼各旗成案相符第該旗用鹽旣准免課誠恐有藉端影射之事當定爲按年撥銀以杜弊混惟事屬創辦貝子旗業已卸鹽除王旗於未卸鹽之前由課銀内撥發銀五百兩外計實存正課銀八千四百九十六兩七錢一分九釐又自七月初一日起遵照度支部新章每鹽一斤加收制錢四文截至七月底止共收制錢二百六十八千七百三十二文其現存鹽斤銀錢加以開辦置房修坨各經費統盤核算於成本尙無虧折此年餘以來試辦督銷之大槪情形也惟鹽爲民間曑和所必需青鹽尤爲蒙民生計所由緊欲廣銷路必先利民自應查照前奏隨時變通查原定章程烏丹城暫定爲買價十兩赤街買價十二兩彼時每銀一兩僅易京錢三千三百四文蒙民運鹽到境易銀購糧向年每鹽一斗約易糧一斗五升之譜彼時銀價旣低又値歲收歉薄糧價較昂是以銀糧牽算暫定爲十兩十二兩之數現在每銀一兩已漲至京錢四千二三百文而運年豐稔糧價又較從前爲低如仍照十兩十二兩收買蒙民固必樂從銷路愈形滯塞貧民將有澹食之虞今擬改爲烏丹城買價六兩赤街八兩以鹽易銀而買糧尙不失斗鹽易斗五糧之利而公家成本旣低商販有利可圖銷路不疏自暢矣又原定章程每鹽千斤繳正課銀四兩查前任都統創辦鹽捐每斤抽制錢五文此次籌議之初按照巿價每銀一兩易京錢三千三四百文合算每鹽一斤只合制錢六文餘原以銀價漲落無定不得不按照五文之數酌加定擬現在赤街每銀一兩已漲至京錢四千二三百文若仍照四兩收課每鹽一斤已合制錢八文餘部章又加四文每鹽一斤即合制錢十二文餘收課愈重銷路愈難今擬改爲鹽千斤繳正課銀二兩五錢核與每斤抽制錢五文之數仍屬有餘再遵章新加四文即按之原定四兩之數尙屬有盈無絀又原定章程烏丹城暫定爲買價十兩賣價十八兩赤街買價十二兩賣價二十兩查原定所加賣價八兩係正課四兩局費三兩通事工食一兩原買原賣並不多取分文今買價旣減爲六兩八兩正課旣減爲二兩五錢而局費曁通事工食亦應量減爲局費二兩通事工食七錢計烏丹城每鹽千斤賣價十一兩二錢赤街十三兩二錢按時價折錢仍與從前每鹽一斤赤街合京錢六十餘文烏丹城合京錢五十文價値相同又原定章程由求治局撥官本銀三萬兩第一年長年認息五釐第二年七釐第三年一分查原定買價賣價並未多取分文而正課局費各項又皆各抵各欵此項利銀並無的欵可抵籌議之時原期銷路暢旺局費日多除開支員司巡投薪工等項外卽以餘欵爲行息之需現已開辦經年銷路仍滯所收局費尙不敷各項開支之用以致自上年八月開辦起至本年七月止長年息銀一千五百兩無項可抵若不及早變通更恐愈積愈重且以官本而設官局時僅一年已收正課銀八千九百餘兩若於正課之外再加息銀似屬重複現旣考查明確未便以奏報在前稍形固執除自開辦起至本年七月止應交原領成本銀三萬兩長年息銀一千五百兩仍飭設法籌墊外擬請嗣後將此項息銀曁續撥未及一年之二萬兩均予暫免行息一俟銷路疏通再行查看情形隨時議添嗣後銀糧價値漲落無定而鹽價亦隨之漲落如有應行變通之處仍由奴才隨時奏明辦理伏查青鹽一項產自烏珠穆沁而以烏丹城赤峯爲總會之區熱河並無專引原與海鹽碑鹽一體行銷今海鹽運至朝陽府屬陸路較近碑鹽運至承德府屬水路可通以視青鹽迢遞睦運者難易旣殊運費即相懸太甚若不設法減價人皆食海鹽碑鹽青鹽終無暢銷之日而蒙民之生計亦因之而立窮殊非創設督銷之本意此奴才就原定章程酌量變通之大槪情形也除分咨度支部農工商部理藩部查查照外所有熱河試辦蒙曁變通辦法各緣由理合恭摺具陳伏乞皇太后皇上聖鑒謹奏十月初三日奉硃批該部知道欽此 
國外新聞 
[美政黨選舉大競爭]  
　　字林報初九日華盛頓電云共和民政兩黨黨員皆自信必能有成惟塔孚脫似占優勢共和黨度支員希區考克謂塔君可獲三百二十五票民政度黨支員曼克謂裴乃安君可獲三百三十三票兩黨皆獲紐約哇哈受哇印提拉萊勃拉斯茄各省之贊助工黨之選票亦爲一要素選舉何人現尙未能逆料惟工黨領袖高泊斯君則屬意裴乃安云美總統羅斯佛宣言洛基番納君之宣言書實係狡謀中傷塔孚脫君致民政黨度支員曼克君謂共和黨曾由洛君處挪欵 
 
 

Page 27

 
 
一百萬元給助選舉費裴乃安君亦詆塔孚脫與各脫拉斯私相交通兩候選總統現仍在游說至星期一日始能畢事塔孚脫現已赴新西拉蒂運動並擬赴西浮其利亞省熱泉地方小住兩星期再至北茄洛里拉省愛希維爾度冬塔君自信必能獲選同日東京電云塔孚脫與他人之優劣爲五與一之比例泰晤士報載初九日紐約電云無黨派之選舉塔孚脫者約十萬之數推舉許和斯爲紐約知事者數亦相埓美總統羅斯弗宣言謂洛基番納宣言推許塔孚脫顯係有意損壞共和黨之聲名此必與民政黨契約出此狡謀即此可知塔孚脫必爲洛基番納反對工商部大臣斯屈洛斯謂洛君此舉專爲復讎耳塔孚脫之　勢爲四與一之比例許和斯君亦有再舉之望文滙報初十日倫敦電云塔孚脫總統之席所占優勢爲八與一之比例許和斯知事之席其優勢爲五與四之比例 
[近東大變局二十六誌]  
　　字林報初九日倫敦電云俄國各報皆嚴詞反對歐洲大會之宗旨謂非含括賠償塞爾維亞與芒替尼格洛領土損失問題則俄斷不能預會云尙有多報反對奥國歸併巴斯利亞與嚇在戈維拉兩地迫請政府不得承允大會之舉文滙報初九日栢林電云土布交涉連次開議其財政問題行將解决政治問題之困苦業已稍滅芒替尼格洛親王里克達儆戒國人愼防奥人襲擊俄皇以寳星一座賜與塞爾維亞親王俄國議院及軍人皆主袒塞俄政府尤謹爲愼 
初十日倫敦電云塞爾維亞親王已離俄京據官塲宣稱俄國已允塞親王謂塞民如能遏制暴怒則俄人當盡力相助塞親王　料俄國不致承認奥國歸併巴斯利亞云 
[德外務部卸責]  
　　初九日倫敦電云日日電報所載德皇之談片係某英人編輯德皇隨時與各英人晤談之言論而成曾經德皇允准始行載布德皇近與首相蒲羅親王長談兩點三十分鐘之久貯立宮外欲聞其言者甚衆德國各報皆謂本月十一日議員開議之日應將德皇對於此事之意旨及首相蒲羅親王不加阻止之故宣布衆知德皇之談片遽交首相蒲羅親王批閱復由親王轉送外務部察看茲據外務部宣稱當時該部各官意謂該片業已决議刋布惟須該部校對是以並無拒言云 
[印度入英五十年慶典]  
　　初九倫敦電云茲値英政府向東印度公司收回印度五十年大慶典之期英皇曾致電印民謂須從早推行代表政體並以印兵忠心皇事擬大加犒獎有罪各犯則一律恩赧以上譯字林報 
[萬國金融兌換律問題]  
　　據羅馬傳稱荷蘭政府已應德意兩國之請延請上次海牙和平會預會各國在會討論萬國金融兌換律條約員俾早日施行意國提議此會應於下月開議英國兵部多無預備故展至明年舉行 
[德外務大臣病假]  
　　初十日倫敦電云英國兵部大臣海爾丹近在下議員答告國民黨議員萊特芒謂兵部文書處並無德皇戰咯之文件初九日栢林電云德國外務部大臣於星期六日患病告假數星期惟此舉並無政治上之關係蓋德皇談片之刋布與該大臣無涉云 
[法使進謁德相]  
　　初九日柏林電云駐德法國大使今日晋謁首相蒲羅親王僅談摩洛哥問題其餘並未涉及以上譯文滙報 
路股報告 
[嘉定徐頌詒經招]  
　　周林記五十股諸成章陳禹疇諸成玉黄問瀾以上各十股楊展成八股黄銘三唐子喬鄒鶴記各五股葛瑞生四股郁旦中二股繆稚明朱鴻德朱樹銘陸懷橘以上各一股 
[泗涇張定生戴頌閣經招]  
　　張景還二十股張定記十五股鄭姚康馬和鶴各王股王子清張伸清各三股姜次瑞二股張英榖張補潔張有榖朱廢延以上各一股 
[沭陽敎育會經招]  
　　周堯章一百股耿開淇五十股徐金銘三十股耿開淑二十五股耿開源二十五股徐芝田十股徐泰運徐務新各五股義生號三股耿雨田三股徐衡甫二十股 
[羅店商會經招]  
　　孫延石二十五股汪守亷二十股楊錦茂十五股元大有生源朱敬和堂各十股同興五股德隆豐泰各四股泰豐三股周順源朱德壽各五股馮瑞生徐勝昌各二股 
[青浦蔡一隅經招]  
　　一隅學堂二千三百股蔡張珍蔡引尊蔡陶壽唐蔡奩以上各一百股 
[武陽公學經招]  
　　劉八沈博明各四十股劉翰筠二十股巢兆覺徐紀吾各十股王振東孟葆與貢丕顯周柏森吳鎧西以上各五股朱亦新三股毛瑞澤鄭勉俞耀宗屠剛潘堃謝廷笙周進生吳鈞劉玉衡沙惠孫沙懷孫莊瑞官余貴彬以上各一股 
[東台寄來]  
　　胡壽伯蔡少嵐各二百股 
[太倉寄來]  
　　滋樹堂章子材各二百股黄詹一百股夏芍賓六十股企文六股 
[山東公立學堂經招]  
　　李　維四十股吳小恆二十股卜佩華卜珣華各五股彭幼甫二股 
[羅店商會經招]  
　　周德泰王裕大各三十股寳泰二十股胡鼎臣瞿祥之王尹磐德泰恒益生成以上各十股周茂才顧宗良封治安程新甫瞿月亭趙炳文李養卿陳萬泰以上各五股陳競昌三股王達甫孫思義各二股 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
 [G 
[七日表]  
諸君閲此七日表勿失此七日之好機會 
初七日　初八日　初九日　初十日　十一日　十二日　十三日 
本藥房因二十年大紀念且南市十六鋪新開分號於本月初七日起十三日止特别廉價一星期各藥一律七折並於此七日内凡購物滿一元爲始以迄十元百元千元按照所購貨價再贈紀念廉價劵一紙以後持此劵購物如劵上一元者來購一元之貨再可得一次八折便宜十元百元千元者以此類推若購價增出劵價之外測祇照劵上原價八折餘仍不折其本藥房最著名之艾羅補腦汁艾羅療肺藥天然戒煙丸日光鐵丸月光鐵丸百補牛肉汁六種此七日内每瓶俱照原價六折紀念廉價劵一律照送十六鋪南號此一星期内廉價及贈劵從同以酬諸君雅意惟是時間迅速盛舉罕逢用登此七日表廣告謹告　諸君子注目切勿失此機會爲幸　三馬路中法大藥房 
[斯登醫生魚肝油]  
啓者斯登醫生所製魚肝油此種魚肝油内含有鐵酒凡用心過度四肢無力精神疲軟者服此即可復元且能開胃又可補血養血百病全消婦女小兒服此斯登魚肝油尤爲合宜此油氣味平和極易下咽現分發各藥舗代銷賜顧者請就近購可也美國彌其剛地方斯登公司啓 
[棧房出租]  
今有高燥大小棧房兩個如欲租者請問四馬路廿一號禮達洋行領看租金面議可也禮達洋行啓 
[失票]  
今遺失杭州萃華支上海純泰莊第廿九號十月十五兌洋五十元簿票一紙己向該　説明　信資萃華作爲廢紙望各寳號切勿收用　永生和白 
[風濕天醫酒]  
越城胡榮德堂馳名 
靈騐非凡天醫酒專治男婦七十二種風濕入絡筋骨疼痛手足麻木半身不遂筋絡抽縮左癱右瘓面肌瘦五勞七傷骨節痠痛等症一瓶全愈屢試屢驗雖三十年老症多至一料斷根妙在酒性善通骨絡功效最速最靈大瓶一元小瓶半元每料六瓶五元上海代售處四馬路言茂源酒棧 
[遺失派司 
九月廿二安慶1567569進口GGG唛白棗十件重十五担該派司現己遺失己向海關聲明作廢　源豐潤 
[失票聲明]  
今遺失元豐莊票一紙第七千號十月初七期計元五千兩己向該莊説明作廢望各寳莊號切勿收用特此聲明鈞康莊白 
[上海四馬路中英大藥房總發行唐製良藥外埠各藥房均有發售]  
養身培元補腦藥 
和平中正有扶衰起廢之功無銳進速退之弊凡酒色損傷之自致病子女怯弱之遺傳病及隂耗陽虧氣血不足皆有關於腦者以此補之無不日臻强健 
大瓶二元小一元二角半 
[補血鐵精葡萄酒]  
每瓶一元 
專取西國珍料配合略函鐵精然己鍊浄絶不妨礙腸胃功擅補血使白血輪變紅身體强壯氣力倍增一切貧血症非此不能復元調理婦女尤必不可少 
[止咳補肺麥液精]  
肺主呼吸爲氣血總匯一經受傷每由咳成癆此係西國高麥所提煉和以諸貴品新咳數服卽痊舊咳常服亦愈雖癆症亦可救統治虛弱肺萎瘰癧等患 
大瓶一元七角半小一元 
[遺失棧單]  
初六日失去公和棧十七號棧房德泰洋行元西緞棧單二箱唛頭ＴＣＣ３３８９第九千三百七十五號棧單愛及克司船進口碼頭２２２TＢ克己與該行言明作廢望各寳行號切勿收用特此聲明　恊祥號 
[大减價]  
本號新存呢絨嗶嘰綢緞衣料絨毯檯毯厚薄絨衫褲襪子鴨羢被皮袖領雨衣洋傘小帽毛巾白巾色絨缐各貨如山不及細載准於本月初九日起特别賤售十天如蒙紳商士女惠顧請至英界四川路南便是　采章號白 
[召租]  
四川路中國青年會樓下左邊店堂統間出租欲租者請至大馬路東省謀得利公司面議此佈]  
 
 

Page 32

 
 
   
 
