# 1909 - 147 - 4913049

 

Page 1

 
 
   
 
 

Page 2

 
 
上諭 
[監國攝政王鈐章四月十六日奉]  
　　上諭禮部奏恭備德宗景皇帝升祔大禮請旨一摺著内閣各部院翰林給事中御史詳愼妥議具奏欽此 
　　上諭貴州按察　著嚴雋熙補授欽此軍機大臣署名奕劻世續張之洞鹿傳霖那桐假 
　　宫門抄四月十六日召見軍機澤公紹英 
論説 
[再論銅元充斥之由來及應從速籌議補救之方法]  
　　銅元爲。禍等諸洪水。幾懹襄於士農工商間。其害旣如昨報所述。顧猶未已也。何以故。曰銅元之來源未塞。方日夜浸淫。蔓延横决。其充斥。将數倍於今日。其流禍亦将數倍於今日。顧今日銅元之禍。已非細流涓涓之勢矣。其來源旣不易杜。今日之銅元。已有泛濫潰敗之形矣。其横流又未易平。夫不塞其流。銅元之禍固有繼漲增高之勢。然僅塞其流。而不爲之補救。則已中之毒。仍必未易消。融是故欲劃補救之策。必先杜銅元之來源欲杜銅元之來源。必先知其來源所在無已。試先言銅元充斥之由來蓋銅元之由來非一途矣其一由於各省之鼓鑄一由於市儈之私鑄一由於外洋之私販。此數者。固人人能知之。夫銅元之本值甚微。而代。價極貴。一元之值。不過三四文。或四五文而效用則當十。故不惟奸商市儈無賴罔利之徒。私購手摇機器。或以他舊機器改製。私鑄銅元。雖嚴行出示禁止。而大利所在。法所難禁。私造偷鑄。仍不乏人。然其爲患猶小焉者也蓋手機所出。銅元有限。外洋運入。其勢無窮購買銅坯。存本較重。外洋自造。本值較輕。故私鑄之銅元旣不能不禁。而外洋之濫入。更不能不設法以嚴爲之防。聞有某國兵輪載運銅元。駐泊口外。有往兑者。每洋兑一百八十元。某有鎭小錢店。每洋亦兑一百六十元。蓋某錢店即某兵輪之機關部也其餘若烟台。若天津等通商各埠。或運銅元兑換。或運銅元購物莫不獲其大利以去。故不早爲設法嚴防。中國益将貧弱而不可救。蓋各省鼓鑄之銅斤。旣多來自外洋者。則中國購買銅斤之費。已喪其幾何之利益。及私運濫入。而我國又喪其幾何之利益。故自各省鼓鑄銅元以來各督撫所得之利益少。而外人及奸民所得之利益多。州縣因是而號呼商店因是而虧折。工人因是而罷工。平民因是而恐慌。胎其禍源。莫非由此。爲今之計。莫若各省先停鼓鑄。則銅元之内源塞。而後設法禁私鑄禁私販。則銅元之外流亦塞。 
　　果如前説行。則未鑄未運之銅元。誠可稍殺其勢。若已鑄已運之銅元。其充斥仍如故也。是亦當議一補救之方法。銅元减折之風潮。去年盛於浙江。近日且影響於洙涇奉賢等處。雖經縣令親往曉諭。其禍迄未稍息。説者謂銅元減折。亦未始不可以行。蓋私鑄私運之多。由於獲利之厚。若一經减折。則獲利稍薄。而私鑄私運者因是乃少。此一説也。且不减折。則减折行用市集之銅元。将灌輸於不减折行用之市集。若一經減折。則不但 
 
 
 

Page 3

 
 
足以抵制他省銅元之輸入。日可以本省之銅元。灌輸。於他省。此又一説也。顧由前之説則減折一二文。尚不能生其效力。必至如魯撫所奏減折至四五文方可由後之説。則是以鄰國爲壑。而非善全之策也。况減折之説一行。則奸商豪賈。任意高下。或八九文。或六七文不等。不第錢制因而大壞。而旣抬之物價。店肆未必能復平。而平民再受減折之累。則一般貧民尚足以圖其生活耶。故爲今之計。莫若一面停鼓鑄禁私運。一面定法償。以十銅元爲一角。十角爲一元。滿洋用洋。滿角用角。而更鑄不及十文之銅元。以爲補助。如此則銅元充斥之禍。或可以稍息乎。 
今銅元之充斥已如彼。而官民之受累又如此。於此而不急圖抵塞。急圖補救。鼓鑄者雖停鑄。未禁者雖嚴禁。而流弊所至貧民将不止於打店。商店将不止於罷巿。工人将不止於罷。工州縣将不止於虧。累其變故仍不少也。至如何妥善籌劃。悉心考究。以除銅元之害。則責在政府。 
專電 
[電一（北京）]  
　　内閣奏事未入奏竟先登報請将李元等交大理院嚴行審訊奉旨依議 
[電二（北京）]  
　　某御史奏楊度學識袤邪心術不端請飭隨時察看據實参劾奉旨留中 
[電三（北京）]  
　　河南同鄉京官以本省交涉局媚外徇私與福公司擅改礦約誤國害民擬聨名奏請飭部據理力爭 
[電四（北京）]  
　　昨日電諭晋撫寳棻綏遠将軍信勤速将貽榖案查覆 
[公電（南京）]  
　　省城昨晚（十五日）大雨今日四鐘始止督署接安慶揚州電亦得透雨 
緊要新聞 
[度支部奏覆江蘇地蘆改徵摺之内容北京]  
度支部奏覆江督請将江蘇丁忙改爲徵銀解銀一事已紀前報專電兹悉原奏略云去年九月蘇省奏請地蘆徵銀解銀由臣部奏駁在案兹該督復申前請並爲迫切之詞而御史廖基鈺疏論其非籍紳唐文治電陳其弊查該督原奏於市面銀根缺乏通用銀元平色若何折合銅元尾找若何折算並未詳晣籌及獨於公費一項規復六百文之舊是丁漕較多之州縣囊槖驟充銀錢並徵經管之胥吏尤易上下其手是不免貽人以口實惟州縣賠累亦係實情應令該督等仍照去年臣部原奏将地蘆一項及公費各欵詳籌妥善辦法以期官民交便所請寗蘇兩屬地蘆自上忙起一律徵銀解銀並收公費錢文應暫母庸議 
　　滬嘉鐵路行開車禮攝影之三 
　　車抵松時從月台觀看之景 
[各屬紳士蒞蘇公舉議紳紀事蘇州蘇江]  
　　江蘇蘇籌辦處以諮議局合設在寗前奉撫憲札飭召集蘇屬五屬紳士開會集議公舉議紳赴寗商議建築問題日昨該處開會計原邀紳士六十五人當時到者蘇府屬劉雅賓蒋炳章孔昭晉江衡尤先甲陶治元吳韶生楊廷棟龐鴻文邵松年松府屬姚文棟姚文枬穆湘瑶謝葆鈞雷奮朱家駒張家鎭陳憲章常府屬錢以振孟昭常秦瑞玠孫鳴圻史國琛儲南强蒋鏞王楚書劉庭熾盛德新瞿樹松鎭府屬陶駿保何恩煌狄葆賢太倉州屬潘鴻鼎錢淦夏曰琦計三十五人是日松江府屬舉定議 
 
 

Page 4

 
 
紳姚文枬陳憲章常州府舉定議紳儲南强孟森鎭江府屬舉定議紳陶駿保何恩煌太倉州屬舉定議紳潘鴻鼎夏曰琦均皆承認惟當時蘇紳對於合局一事未能滿意故未舉一人經各紳詢問何以不舉之故并謂今日非研究分合問題之日是公舉議紳之時於是蘇紳之開通者均默然無言而某某兩紳則云現已另有公呈督撫憲曁憲政編查館察核後再行定議 
[東鹽改歸官運辦法北京]  
　　前東督徐署吉撫陳奏稱竊維東三省鹽務向係就灘征課吉黑兩省食鹽皆由奉灘運往一税之後任其所之自甲午以後奉省鹽課日形減色前奉天将軍趙爾巽奏請設立東三省鹽務總局並議興辦官運以爲抵制外鹽恢復課額之策旋以造端閎大未及舉行臣世昌到任後以鹽政爲餉源所在奏派四品京堂陸宗輿爲三省鹽務督辦設立局所整剔鹽灘積弊一面籌畫官運挽回利權先從吉江兩省試辦以立基礎吉林一省官運委度支司陳玉麟督辦設提調一員襄理局務計自光緒三十四年三月間擬定章程七月即行開運畫分吉林府及長農伊磐濛樺五常敦化雙城新榆賓長濱江寗古塔琿延各岸将運到官鹽招商認岸先後開秤試銷並設立吉林官運總局長春總倉吉林省倉曁各岸分局緝私局爲運銷機關於營口設立採運局爲採運灘鹽樞紐此吉省官運開倉之情形也查未辦官運以前鐵道附屬地界鹽課鹽捐皆不繳納吉省奸商知有鐵道界限華官交涉爲難私運華鹽亦爭趨鐵道希圖影射民車冬令運糧赴營口新民屯一帶售賣者以鹽運之利盡歸鐵道强半空載而返影響所及國課民生兩受其病自官運定議後經臣等札飭綏芬税關先行禁止洋鹽非有三省督撫及官運局專照不得運入吉界而至南滿洲鐵道私鹽亦經官運局派員隨同東三省鹽務總局與南滿洲鐵道公司訂立專運合同每年官鹽以一半歸該鐵道装載除官鹽外日鹽及華商私鹽均不得再入吉界運金減去十分之一鐵道界内奉吉兩省緝私人員得執行其職務於是吉省鹽岸始完全而無缺此吉林官運交涉之情形也當私鹽冲灌之時吉民所食半係無課私鹽其各村屯購存未食者不下數十萬石官運開創之始舊存私鹽若一律禁止售食恐鄉愚無知轉多缺望因遴選妥員分道稽查除居民屯積自食者從寛免究外凡商舗存儲待價未售者酌量補征鹽課爲開辦官運之資本並與東三省鹽務總局會訂章程每年由吉省分季解繳東三省總局核收其餘所得公利等項留爲吉省辦理新政之需而奉省原派駐吉之補征緝私等局改歸吉省管轄除官運鹽斤外奉省民鹽不得再行冲入吉界此奉吉兩省分畫界岸辦理之情形也奉省沿海各灘售鹽向以正鹽六百斤例耗四十斤爲一石吉省官運鹽斤沿途盤運倉廠儲積均有消耗每石除例耗外另給加耗八十斤經臣世昌於兩次覆陳東省鹽務情形摺内奏明在案吉林官運局定章如滷耗不及八十斤所餘之鹽併入正鹽售賣一併歸公收發鹽斤悉用東三省鹽務總局所頒官秤公平交易核定鹽價係合課釐運本灘價及辦公緝私等費分次分岸辦理比照舊價值較廉民間爭相購食此官鹽出入本利合計之情形也吉省運鹽故道向以邊車河船爲最多自汽車通行後水道淤塞食鹽自遼河運通江口登岸入吉夏秋雨水稍涸運船阻滯經月不逹已久視爲迂途邊車冬令由吉運粮赴營口新民屯售賣者回車向儎食鹽近歲車額自五千輛减至二千餘兩亦爲汽車攙奪所致官運開辦後冬令由營口採運局招雇民車發給脚價飭運官鹽俾不至空儎而返邊車生計藉以不絶至鹽斤運至長春一律收入總倉轉運各岸或雇民車或附汽車每届月終各岸收發鹽斤及收支欵目一律呈報總局每季由總局結算一次以驗盈虧各岸鹽斤招商承銷先飭酌繳押岸銀兩遇有勒價病民之事即以岸銀充公示罰岸商領鹽後分招子店照局定商銷章程出售願購與否聽民自便毫無派銷勒售等弊近以官價不昻故民間雖有存鹽而銷路仍形踴躍此又官運商銷之情情也第鹽歸官運爲吉省商民素未經見之事是以開辦之始招商則觀望不前設局則鄉愚疑懼及辦理數月鹽價公平而各屬奸販一日歇業不得不以全力相抵拒本地劣紳見承充岸商有利無害又復羣起攘奪百計阻撓串通商會藉口要求唆惑匪徒聚衆搶掠狡黠之情瞬息萬變加以愚民未諳鹽法儎運私鹽視爲習慣創始之際旣未便按例嚴懲又不能聽其自便開導應付幾窮於術臣昭常到任後深知吉省舉辦官運實爲内裕國課外保利權之要案内地如四川福建官運旣行之數十年裨益税課商民相安成效嚴著因督飭該督辦提調等任怨任勞終始堅持經營不懈綜計吉省官鹽自光緒三十四年七月開運九月開秤起截至宜統元年閏二月底止共計運銷課鹽六千八百餘萬斤除解繳奏省鹽課十三萬五千兩開除吉省原有鹽捐曁成本運費局用外凈得各項赢餘按照吉省官運價銀核算約共五十餘萬兩留爲吉省新設司道各官養廉公費及預籌添　陸軍一鎭之用現在各岸銷塲次第成立外私運入鐵道界内者亦疊次照約緝獲充公交涉尚稱妥協局用運費一切力求 
 
 

Page 5

 
 
撙節成本均歸核實官運商銷各項章程經數次更訂增加諸臻完密成效已着自應将一切辦理章程具摺奏陳籲懇天恩准予飭部立案以期經久其開辦出力各員應請分别異常尋常勞績擇尤先行奏保以資激勸四月初九日奉硃批該部知道 
西報譯要 
[中日吉寛鐵路重行開議]  
　　字林報載十五日東京電云中日合造吉寛鐵路交涉将在奉天重行開議 
[安徽鐵路合同内容]  
　　文匯報載十五日北京電云郵傳部已将安徽鐵路公司與寳林公司所訂之合同批准該合同訂明該路所用之材料如在中國不能以廉價購得者悉歸寳林公司承辦一切工程亦歸辦理並有預聞公司管理事務之權所用材料及建築工程其價均不得昻於粤蘇浙各路寳林公司付出之費須按四釐半付息該欵定期五年之後十五年之内歸還現已從事測量路線一俟告竣即須興工建築惟該部現又接到江督抗爭此約之電 
[京師近事]  
　　太廟供祀列聖之神牌因此次加上尊諡故經翰林院於初三日恭請重行恭題加上尊諡兹聞欽天監已奏定擇於本月二十四日恭請列聖神牌還入太廟敬謹安位 
　　新簡之奉天巡撫程德全於初七日召見後鹿中堂囑之云若蒞任後當與錫督協力同心共維東省大局以報國家厚恩因程撫亦經鹿中堂保薦故有此剴切面諭也 
　　禮部禮學館總辦陳寳琛日前到館已将纂修大清通禮事宜開辦聞陳到館時先将古禮及國朝所定之禮節則例諸書調查採取以便纂修此書之用昨已将各禮書調集矣 
　　日前某侍御所叅津浦鐵路總辦李德順觀察私吞路欵及種種弊端聞已經直督楊蓮帥将所叅各欵詳細查確惟尚未奏覆 
　　郵傳部電政司昨札電報總局總辦連甲飭将電報未歸官辦時每年所有收入欵項共計若干及歸併官辦核减報價後每年共入欵若干開具詳細清册以便徐尚書比較核辦 
　　本年提學司按臨直隸各屬及考試優拔職各日期刻已擬定兹特分别錄下按臨日期四月初九日至順德府十一日至磁州十三日至成安縣十四日至大名府十六日至廣平縣十七日至廣平府十九日至沙河縣二十一日至正定府二十三日至定州二十五日回天津其優拔職考試日期（拔）五月二十八日（優）六月十三日（職）六月念八日　　攝政王前飭吏部查取緣事被革各癈員開單呈覽以便分别起復事兹悉吏部之意以此次查取所有三品以下人員如可錄用者須先派大臣考試一次如果名副其實方能錄用 
　　内務府總管大臣日昨會商以所有各省應於月内解交之關納錢糧迄今所欠甚鉅而各處差務需欵甚殷故擬再行嚴催速解到府否則奏請由度支部先行撥借數萬俟各省關解到再行撥還 
　　籌辦海軍大臣日昨在陸軍部内海軍處會議擴充新式軍艦辦法各天大臣擬将戰鬥　式樣一律改建新式第一次應添造若干艦欵項應需若干均經詳細核議聞此議係提督薩鎭氷提出者 
　　溥尚書日前與樞府提議以東省商務權半歸日俄兩國掌握中亟宜迅籌挽回之策擬即咨商東督先将營口一埠設法推廣妥訂保護華商章程以期商業發逹一面調查各處便於交通之口岸逐漸闢港開埠各大臣均贊成其議 
　　河南京官已於本月初八日在京特開大會議商不准福公司在河南設棧售煤之事不日尚須續議按此條當與本日專電參觀 
　　日前某侍御上一封奏謂選擇軍港以天然形勢爲最要我國除大連膠威等處外欲求一中央之軍港實以浙江之沙門灣爲扼要該灣素有東方第二香港之稱其附近之舟山最宜於建築船塢籌畫海軍根據舍此别無良港請飭海軍大臣派員前往勘查 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蒙古禁烟之状况北京]  
　　庫倫辦事大臣延祉帮辦綳楚克車林會奏禁烟一事奴才等奏旨後當經札飭圖車兩盟曁沙畢並庫倫恰克圖兩章京遵辦在案嗣准部咨復經嚴飭所屬遵辦去後除圖車兩盟曁沙畢據報並無吸種洋烟之人外據管理商民事務章京景昌報稱庫倫所屬向不産種烟土市面銷售者均來自甘涼等州其吸食之人多係貧苦工作若令即時斷絶恐其有碍生計且庫地購辦藥料亦屬艱難等因奴才等現派電報局委員顧保恒會同該章京傳集甲首等設立戒烟公所先由奴才等捐助藥資購買各種戒烟藥品一面派令按户確查如有吸食鴉片者勸令服藥減退一面嚴查甘涼私土以抽代禁至恰克圖已由章京那丹珠飭甲首等設局施藥辦法與庫倫相同四月初九日奉硃批該部知道 
[嚴辦侵吞巨欵之佐領北京]  
　　御史趙啓霖奏叅署吉林将軍逹桂徇私溺職佐領豐年侵蝕巨欵各節刻已由前東督徐吉撫陳會同查明覆奏略云臣等遵即札飭吉林提法使吳燾将該革員豐年嚴行押追審訊即由該司札委署長春府知府金永吉林府知府張瀛並移會度支司札委試署僉字巴哈布會同調檢各宗案卷除菸酒木税局銀圓局户司銀庫等欵或查無案卷或訊無實在憑證外惟詳核官局卷宗印簿及各商號帳簿連日逐細查算由局買銀一項計自光緒三十一二三等年共計侵吞公欵錢五十一萬八百四十四千零毫無着落證據確鑿當即提傳該革員豐年並當日經手之總掌櫃單祉純各商舗執事人等集案質證逐加研訊據單祉純供認所有局中買銀加數銀元加價軋銀元賠數並私存各商號執帖各欵抵借局中官帖出外存放各項情弊委係實有其事質之該革員豐年則一味支吾誠如原奏所稱該局放借之帖分别長期短期明雖無息實則終年恒有此浮借之數專爲生息漁利之資也應将已革佐領豐年發交吉林府監追如再玩抗不交即将其家産查封入官以清公欵而懲貪　四月初十日奉硃批着照所請該部知道 
[奏請加恩何桂珍後裔北京]  
　　安徽巡撫朱家寳奏稱竊據皖紳江蘇候補道楊士晟劉更年汪鈞江西候補知府吳榮成等呈稱前徽寗池太廣兵備道何桂珍咸豐四年由編修簡放斯缺維時安慶久陷改省會於廬州仍被賊踞而徽寗池太廣等處遠在江西阻於賊氛經前安徽巡撫福濟奏留該故道江北行營檄募隨征是時髮捻交訌該故道以千餘新募之圑勇敵四萬餘方張之劇寇屢戰屢捷大破捻首李兆受於霍山城東追至麻埠復追抵流波　檄商城固始圑練堵其北金家寨圑丁禦其東自率所部遏其西軍威大振捻黨震該渠首李兆受與馬超江等相繼窮蹙乞降匪幾望風而靡乃值各屬洊饑饟銀不至該故道率疲敝困餓之卒轉戰數十次相持八閲月之久僅支現銀三百弼兩士卒及民圑相從者增至三千人地處衝要腹背受敵李兆受新降之衆皆係劇捻遽因無所得食濳謀復叛於五年十一月伏兵於英山小南門外将該故員戕害忠骸殘燬節蒙恩旨照道員陣亡例賜卹予諡立傳建祠復蒙贈光祿寺卿銜予騎都尉世職在案恭讀光緒三十四年五月初九日上諭（中略）仰見朝廷篤念功臣有加無已至意伏查該故道之曾孫紹先現尚流庽蘇垣窮無所歸紳等飲水思源不禁感慨係之公懇據情援照查明勳臣後裔成案奏請恩施等情前來臣查該故道員何桂珍以儒臣濳心正學供職詞館時即與前大學士倭仁曾國藩侍郎吳廷棟講明程朱之學抗疏直諫疊荷文宗顯皇帝優詔褒嘉嗣以道員領軍轉戰皖境兵單餉絀慷慨捐軀該故道嫡曾孫承襲騎都尉世職何紹先伏處閭巷不墜家聲合無仰懇天恩量加擢用俾資觀感三月二十日奉硃批何紹先著送部引見 
分類新聞 
政界 
[設立審判研究所之計劃南京]  
　　江督端午帥批江寗府楊守籌辦審判研究所擬章請示禀云建設審判聽爲籌備憲政之要端設所研究以廣儲人才實萬不可緩之事前經檄委該守迅速議辦並将辦理大要分晣指示前據來禀亦復籌議及此與本部堂之意適相訢合擬呈簡章亦大致尚妥惟學期僅定六個月時間太促恐學員等於審判法理未必遽能瞭澈前札刻期一年實因定限所在縮無可縮應即如飭更正再此項事理甚爲繁賾必須明曉新舊律意又於現在人民程度習慣確有經驗庶将來實試以事不致鑿枘當此新律未頒民聽未改僅就新譯法政各堂分班敎授恐不足以資閲歷似應将現行制度作爲叅攷之資一并肄習定章之始不厭詳審仰再悉心核議詳候核奪仍一面赶迅籌備刻期開辦 
[示期行用官印紙品南京]  
　　江督端蘇撫陳會銜出示曉諭各　文云南洋官印刷廠原爲規定法律執持信用而設中國向來於印刷一道視爲無關輕重公家從不過問所以沿用紙品類多参差官用程式尚難畫一其商民所用紙品淆雜更甚往往因證據含混紙印簡陋至使吏胥舞弄詞訟糾紛種種蠧弊均由之出本部堂現經督飭該廠将官用民用有關於政治之紙類一律改良釐訂擇其關係尤重者首先核定程式尅期行用以定標準而開風氣兹據該廠詳稱所有各項核定通用程式業已印刷齊備請通飭限期實行前來除官用品中咨移詳札各項册摺等業已札發各署局按期遵行外其民用各品如呈詞状紙合同租借劵紅白禀婚帖等爲社會契約之本原亦民生日用之關鍵應先一律准期行用今定於本年六月初一日爲實行之期嗣後商民於以上各項紙類 
 
 

Page 11

 
 
一律改用官印刷廠定式頒行之紙如仍用舊式一槪作爲無效因事到官不予准理爲此黏貼各項式樣示仰全省紳商軍民人等一體遵照此係奏請飭辦事件期在必行深恐民間未盡周知用特先期通行曉示該紳民等母得稍涉抗違轉致自誤是爲至要 
[蘇藩照撥自治會經費蘇州]  
　　署藩左方伯昨據地方自治研究會蒋議長等呈稱前因創設宣講所經費不敷曾於去年呈請改擬拒煙會停支銀兩以資辦公經瑞藩憲批准照撥領至秋冬兩季在案現擬添辦自治研究所以爲實行地方自治之預備需用較繁不得不賴此欵爲挹注昨特備文具領春夏兩季銀一百兩以資接濟左方伯當即批飭示期照數撥放 
交涉 
[余發程案之近状江西]  
　　本月十二日英副臬司威金生帶同舌人張某自滬來潯假寓領事署調查余發程命案昨同英領事詣道商議擬以郵銀了案惟聞周瑞堂等以余發程被擊殞命鐵證如山副臬司之來爲潯道計益當據理力促懲兇以慰衆望若再任嗎仕逍遥法外際兹盛夏西人雲集廬山湖口人工作於山者蓋以千計血該輩目中所習見者即心中所妒惡之人勢必釀成重大交涉而後已特電禀江督略謂英副臬司到潯調查余發程案昨同英領詣道商以卹銀了結萬難曲從懇迅電飭潯道堅拒即延律師巴滬控雪以順輿情 
[洋關扣留兩淮軍衣揚州]  
　　新軍營稽查曹金壽禀吳都轉云奉前憲趙札委赴鄂採辦新軍兵丁夏季紫花布衣褲又司署衞隊夾衣草帽等件並奉移請江漢鎭江兩關發給護照等因委員遵即赴程抵鄂各件採辦齊全於三月十六日運赴江漢關請領護照及官物赴關完税不料洋關将護照鈎銷不准装運當經禀請齊關道亦並未示以辦法立即電禀前運憲轉禀督憲電請湖廣總督飭關放行在案查此項軍衣時届夏令兵丁需用甚急不便貽誤兹聞督憲已電逹陸軍部應候部文到鄂始得起程因關挑剔以致稽延謹将洋關留難情形先行禀報伏乞憲鑒 
[瑞典隨員參觀水師學堂廣東]  
　　張督現接准陸軍部電開瑞典公使請准其海軍隨員德勝參觀黄埔水師學堂業經本部照准希即查照向例帶往參觀 
軍界 
[皖撫愼重軍隊旅行安徽]  
　　皖省督練公所於上月二十三日開會凡屬軍界自協統至獨立隊官以及軍械支應兩局總辦提調均各蒞所共抒所見面陳撫帥核奪後於新軍旅行一節帥意頗不謂然以皖軍自經上年兵變後民心皇皇若辦旅行勢必無分晝夜整隊游行鄉人見之不免多生疑懼因飭暫從緩議該公所特於本月初三日大集各軍官復以此事爲請朱經帥乃始允准惟諭必先知會地方官将旅行意見曉諭週知方能施行故日昨已由兵備處總辦混成協統領備文移知懷寗縣遵辦一面會銜先行出示 
[滇督咨調将材安徽]  
　　安慶巡防中路右翼統領黄守鳳歧於上年馬砲兵變時在事剿捅奮不顧身頗爲得力加以歷帶各省營隊亦均駕駛有方聲名卓著滇督李仲帥以其曾在雲南統帶各軍情形最熟昨特咨請皖撫擬調該員赴滇整理軍務藉收效果而資臂助 
學務 
[粤督對於香港大學之政見廣東]  
　　粤督函致司道會商籌助　港大學校經費云前接香港盧嘉總督來函議在香港設立大學校注重實業俾我内地人士便於就學以所需經費較多商請設法籌助並附送章程等由又據僑港華商何啟韋玉等聨名具禀請予維持情詞甚爲懇切經将港中所議章程再三披閲其宗旨以養成我國工商實用人才爲主其學科如工程機器電氣測量等類均爲我國目前所急需醫科尤爲衞生之要著文科仍不廢我國文學其入學試騐至畢業學位以及管理諸法悉與英國各大學無少區别章程尚屬完善然鄙意之所喜者更有數便我國實業亟須振興此種完全學堂現時尚未成立世家富室子弟志在功名且畏勞苦多趨重於法政一途孤寒有志之士願習實業者又苦於力有不及就學無所今香港旣設此大學路近費省華人子弟均可入學其便一内地旣無完全之實業學堂勢不能不遣派學生赴歐美留學惟相去祖國動逾數萬里官長之檢察難周父兄之約束不及少年血氣未定或怠惰荒嬉致力不勤或放蕩不覊流於邪僻此近日留學生之最可慮者香港近在咫尺子弟就學其間官長父兄耳目易及其便二我國現無深知實業科學之人所聘外洋敎習大都採取虚聲不能眞知優劣而彼中品學兼優之士以中西居處飲食異宜多不欲遠道來華就吾徵聘今香港大學校係由英人自延敎習訪求較易眞　共知决不致以下乘濫竽自玷名譽而所謂名師者以香港爲英國屬地習慣相同當亦樂於趨赴敎習旣能得人學生成就必有可觀其便三我國遣派學生出洋留東洋者一人歲需學費數百元留西洋者一人歲需學費數千元加以往返川費爲數尤屬不貲各省財力同此支絀深恐難乎爲繼若改留學香港所省何啻倍蓰其便四有此四便則香港所設之大學校竊以爲與中國實業前途頗有關繫况印人摩地慨念同洲猶獨捐鉅欵以爲建築之費其志可敬可嘉我國官商豈可不合力贊成爲之協助究應如何籌勸集欵助成美舉並應否奏明或先就本省紳商勸捐之處尚望諸君子會商妥議速賜示復 
[惠蘭學堂退學詳情杭州]  
　　杭垣上板兒巷惠蘭學堂係駐杭美國耶穌敎長老會所設開辦十餘年畢業數次半係敎中子弟外府學界慕其科學完備報名就學者必勒令崇奉耶穌學生中因此時起風潮該堂經理敎士甘惠　前以虐待學生被黜去年復位後排孔愈甚動輙奴視學生欺侮華敎員日前甲班學生王維藩因病請假立刻斥退並勒令将所帶行李擲出門外始允檢還膳費王君略與爭論輙扭住痛毆致激成全體公憤聨合華敎員槪行退學昨日分函全城紳商學報各界請伸公理一面另行組織新校以謀獨立 
 
 

Page 12

 
 
實業 
[振新紗廠併股後之交涉無錫]  
　　無錫振新紗廠併肌原因一節已誌前報兹聞所有申股五百餘股由唐君水成榮君華生照原議八七五折歸併執業三月底期欵以及一切活本亦歸唐華二君擔任惟帳項至今仍未查清各股東大不爲然僉以查帳員施君係張總管親戚定受囑托有意延宕擬約日再行開會函請本邑商會将帳逐一查明果有弊端准照商律辦理 
[醴陵磁業添設漢口發行所湖南]  
　　醴陵縣湖南磁　公司所出貨品均甚精美足爲實業上之特色前年曾就湘潭縣設立發行所頗爲商界所歡迎去歲又在省垣添設一處近來出貨益多亟應寛籌銷路現於漢口賃定房屋又設發行所運貨前往以便即日開辦推廣銷塲 
[商務總會之交代長沙]  
　　湘省商務總會前總理陳佩珩觀察現届三年期滿循例辭職由本會議員公舉龍研仙觀察接理曾經禀請農工商部加劄委充已於上月蒞會任事所有前總理經手一切事宜由陳觀察逐一檢清於日前交代龍紳接辦 
雜記 
[杭垣巡士乘火匿物詳情杭州]  
　　本月十一晚積善坊巷口大街失愼被災數百家延燒四小時當時火勢猛烈崔家巷内沈公館因家主赴任祇留内眷女僕及姻戚秦君一人見火已逼近惶急萬状下三區巡警適在該處彈壓經秦商懇巡士帮同搬避僅三四次火已救熄仍将原物搬回當時怱怱未及檢點酬以力金而散及次日黎明驚魂稍定始知失去重要皮箱兩隻幸秦記明下三區第二十六號巡士方擬赴局追侒詎搬者因給勞菲薄復至公館索酬詢其皮箱所在謂此兩箱因巡士叮囑係重要物件須抬往就近人家暫寄故即寄存千勝橋某家秦隨搬者往該處取物據云昨晚確有兩箱託寄破曉時已經蒋步興（即廿六號巡士）携夫秦追問間一整容匠在旁曰早晨彼來取箱我適撞見根問彼允謝我三元現此人尚在我店薙髮君等速往或尚可及如言馳往果未去突見秦即云昨晚箱子現存親串家秦向索原物復云在鬭富二橋楊姓家旋至該處見箱鎖已開内物失去過半秦怒不可遏聲言送縣嚴究楊懼交出衣飾數件復經秦君自行搜出衣包一個携回檢點尚少金戒兩枚現洋六十元包金手釧一付及零星綢件該區長朱樹榮聞耗親到公館道歉一面将蒋巡士及楊姓解送總局現聞沈公館已補禀各憲懇請澈究 
[大江南北之旱象鎭江]  
　　鎭郡現在青黄不接加以天氣異常亢旱蝗蝻到處蠢動二麥大半黄萎秋禾多未佈種米價因之飛漲數日之間每石漲價一元有餘從前四元五角一石者現在已售五元九角而江北一帶亢晴兩三月之久亦地千里湖河一律乾涸裡下河七州縣農田均未插秧需水尤迫各州縣紛紛電禀江北　督云天旱河涸日甚水無來源界首河塞船停千艘民田待救可否乞恩查昔年濟運成案電商東撫借用微山湖水輸入運河以資灌漑而救燃眉 
[蘇府示防火患蘇州]  
　　蘇府何太守以近來天氣乾燥火警迭起日前元妙觀前宫巷内飯店失火延燒鋪户至二十餘家之多實所罕見懲前毖後自應思患預防昨已諭飭各舗户等務将引火之物一律小心謹愼以免不測 
[蘇垣秋審之餘波蘇州]  
　　蘇撫陳中丞日昨督同藩學臬三司舉行秋審親自提勘計男女各犯共十七起大半絞者居多例賞蓆扇各一饅頭兩個及錢二百文審畢将各犯仍分别派員解回原監收禁 
[馬路巡警服章更換蘇州]  
　　蘇垣巡警總局以城外馬路巡警業經攺歸總局統轄以一事權惟該處警服向係纓帽大掛現旣歸局併辦自應畫一服制致免紛歧兹已札飭馬路工程局員遵照部章将各巡警一律改穿軍服業於日昨照辦 
評事（來稿） 
[蘇省四月十五日之會議（六縣選民之一）]  
　　異哉蘇省諮議局籌辦處十五日之召集也。議員非議員。紳士非紳士。衣冠輝映。乘輿充庭。美哉煌煌。将於是演吾蘇諮議局開幕之第一劇。 
　　雖然。亦知諮議局之範圍何在乎。十五日之集議果與何等人士。有最密切之關係乎。當選人雖未確定。議員之効力。雖未全然發生。然籌辦處召集之命意。果以議員之資格召之乎。抑以紳士之資格召之乎。由前之説。何以某縣當選者六人。僅召其一。何以某某六縣。并無一人之召集。由後之説。則又何以别何種議員之足爲紳士。何種議員之不足爲紳士。其資格果安在。其去取将何從。况多數消極資格之人。且比肩接踵至也。 
　　籌辦處固諮議局之籌辦處也。議案固諮議局之議案也。籌設諮議局叅預議案。非議員之責而誰屬。在江督遴紳之本意。本欲地方多舉代表以預議耳。今日之議員。固得多數人之信仰推舉而來者也。未複舉則爲地方之代表。已複舉則爲全省之議員。吾不解籌辦處之意。何以蔑棄地方多數人之信仰。反徵求地方一二人之意見。是十五日産出之議案。固一二人之私言。非多數代表人之公論。吾蘇人直不認此集會。不認此議案可也。此次之會議。正吾蘇人士正式叅預政務之第一日。吾恐此端一啓。将來諮議局多數人贊成之議案。會議廳一二紳士推翻之而有餘。吾爲諮議局之前途懼。吾爲江蘇之議員惜。吾爲三十六廳州縣之公民。有陵蔑選舉權之恥。 
清談 
[喜雨]  
　　昨日奉上諭以京師雨澤稀少。農民待澤孔殷。特派親王等拈香祈禱。乃雨未祈而澤已降。向之農民蹙頞相告者。今且加額相　矣。雖然。雨降而農田旱乾之禍可免。獨此銅元汎濫之禍将奈何。賢王憂民之所憂。求雨而雨降。使小民頓免田荒之禍。賢王更能憂民之所憂。設法以救銅元。而使我民復免錢荒之禍乎。 
　　或曰。雨也者。天主之。非人力所能强者也。然賢王猶能以一念之誠。而使甘霖立霈。銅元之禍。人力可以挽回者也。今日錢荒之省。較田荒尤甚。民間盻望補救銅元之心。較盻望雲霓爲尤切。我知賢王必能憂民之憂。移其拈香祈雨之誠心。以謀去民間銅元横溢之害。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[山東]  
　　籌辦處通飭各屬云案查本處前定辦事期限清單並　複選舉調查事務所章程内開四月初一日行初選舉六月初一日行複選舉七月初一日至初十議員徵集濟南其間進行手續均按日排定早經通行飭遵在案惟是複選事竣之後被選各員尚有各種籌　事件須先研究似應寛以時日俾得從容討論不致臨事倉皇本處爲先事綢繆促進文明起見特擬将複選期限量爲提早改定五月初十日行複選舉至六月初一日複選事畢所有投票前之預備如擇定區所張貼告示選派投票開票管理監察各員之類均可提前辦理自四月二十日起分日佈置亦尚從容惟宣示投票人名造具投票册簿須俟各屬當選名册申送到後方可開手繕辦各該州縣應即斟酌本地辦理情勢節縮期限儘四月内申報當選名册於複選監　准五月初五以前一律到齊以備分别繕造宣示但此時間甚迫各該州縣務先計程扣日加緊排遞不得因循延玩遺誤後時並先一面另文申送當選人限五月初七日齊集各複選區依期投票是爲至要至於投票後之佈置較之初選辦理尤易蓋投票之人旣皆萃聚複選舉區則凡開票補選宣示知會給照種種手續本可蟬聨舉辦不必間隔時日且免曠日持久勞費守候之煩而選舉事宜亦可觀成於早裨益良多除将更定複選日期詳明撫憲並分飭各屬一律遵照外合亟排印更定複選舉辦事期限清單連同複選舉投票須知及初複選舉當選人名册紙複選當選人執照一併核定數目分别札發爲此合行札飭札到該府州即便遵照此次定期妥速辦理 
初舉區成立 
[湖南（衡州衡山）]  
　　第一投票所在縣城南嶽行宫管理員談丙焱賓鳳怡陳士衡黄鉞監察員許澤沅李燮和袁楚善向蒸第二投票所在白果虹飲亭管理員周夢庚歐陽瑛劉鳴德胡元龍監察員劉煌然廖友松廖修立趙冕第三投票所在新橋龍王廟管事員李汝玉汪玉成李叶庚監察員唐詩廖謙唐樹榮第四投票所在南嶽城隍廟管理員戴巨川王鉞唐棣華監察員曠經會曠懷賓燕敖第五投票所在大堡西竺林管理員胡檍宋英趙鴻儒監察員趙振均尹炳森马仲祥第六投票所在吳集天符廟管理員康越帆趙炳煥羅傳聲監察員吳向日陳東昺穰然第七投票所在石　靈官廟管理員向炳劉霖澤羅羽聲監察員譚倬謨向榮李玖第八投票所在長嶺蔭吉嶔劉氏祠管理員劉福廣劉全羅鑫監察員吳士麟羅谼蕭福葆第九投票所在艸市眞人廟管理員歐樹芬王甲榮王舟山監察員譚庭玉劉前彦單甲第 
確定選舉人名數 
[江西]  
　　江西確定選舉人名數已據各屬電報籌辦處彙錄前報兹又有續報到省者照錄如下浮梁宣示畢約八百人現造正册申送樹森禀魚景鎭寄屬事繁司選員擬留浮開票請示宗澄謹禀信豐選舉名册確定計五百五十五名正册驛送先此電聞知縣桂芬禀瑞金縣選舉人宣示後確定九百廿七名邦逹謹禀龍泉初選舉人數確定一千二百四十名知府玉潤叩陽印進賢初選舉人名現已宣示更正確定人數一千一百十一名即趕繕人名册另文申送不敢稍延知縣昌壽禀眞印興國縣選舉人數一千一百二十二名汪時謨禀贛州前奉漾電飭麗依限遵辦現查贛雩信會安龍長定虔九屬報府均於限内電禀確定人數並據雩信會龍長定虔七屬已造正册到府聲明逕送惟興國迫催尚未報到請将該縣記過容再嚴催赶辦電禀贛州府增翰禀灰印 
[湖南]  
　　黔陽縣后令贇禀籌辦處電云卑縣複查得合格者四百三十五人敬請補入籌辦處覆黔陽縣后令電云各屬名册早經截數來電補四百三十五名逾限碍難准補沅州府王守瀛禀籌辦處電云黔陽於宣示限滿册報確數後復行調查請補報選舉人四百三十五名之多於匀配大有關係且恐他縣踵請補報應否照章駁斥抑應准其補報一律匀配請示遵辦籌辦處覆沅州府王守電云黔陽限外請補多名本處早經電駁該守所請照章駁飭甚是 
初選舉開票 
[安徽（廬州巢縣）]  
　　巢縣初選當選人名單如下　張毓華　祖樹和　徐廼珍　劉瓊林崔爾海　劉原泉　王樹功　汪有林　魏名貴　曾朝棟　劉正榜陶碩輔　李正國　張牖西　王世琛　李克賢　賈廷舉　鍾山伯丁能樞 
預備舉行初選舉 
[[湘撫致憲政館電]  
　　據籌辦處司道會同學司禀稱湘省諮議局初複選舉前經奏展於五六月舉行投票彼時適考優　選舉人内生員居多勉難同時並行擬請援照廣東案将優拔試期展至八月初舉行等語謹電奏商可否照准請賜電復飭遵有 
[憲政館復電]  
　　有電悉湘省初複選舉日期旣與優拔試期相近應即援照粤案展緩優拔試期乞轉飭遵辦憲政編查館艷 
籌建諮議局之計畫 
[湖南]  
　　湘省諮議局工程督辦朱觀察祖蔭刻回江蘇原籍岑撫帥特令就近前往上海採訪江浙等省擬定圖式並便道考查沿江各省辦法斟酌損益 
 
 
] 

Page 19

 
 
繪具圖説郵寄來湘以憑核辦一面在滬雇覔工匠投標估工取保包造應用木鐵材料如有必需在滬漢等處購買者並即擇要採辦需用各欵即由滬漢各官分局先行墊發以期完善 
本埠新聞 
[游巡官之文告何足援引]  
　　陸味根日前至王家碼頭恒吉衣荘購取洋紗帳一頂　因嫌小調換致與店中人口角陸即具禀總工程局稱被荘主嚴春生恃蠻毆辱請爲傳究孫裁判查得兩造各有不合批斥不理前日復又具禀並引城内遊正巡官所出之文告請爲究辦仍奉批斥云劃區分局各有權衡該生事甚細微兩造俱有非是竟引遊正巡出有文告将欲本局遵照歟抑将視彼爲樂土歟欲思就其保護無妨遷地爲良早自决計斷不强留並願爾自稱效賈長沙之哭從兹可移哭於滬城也特斥 
[查覆安設電車軌道情形]  
　　郵傳部查悉上海公共工部局前在上寳兩縣交界之北四川路一帶擅設電車軌道飭由滬道札行寳山縣查覆核辦曾誌前報兹聞該縣現已飭據結九一圖等總甲復稱此項電車軌道係於光緒三十三年分安設東通結一結九一兩圖管轄之北四川路西逹結一圖界之北浙江路該處係在寳上毘連之處自設軌道以後逐日行車並無更動等語昨該縣胡大令已據情禀復滬道核辦矣 
[請飭日商賠償虧損]  
　　日本商人虎賁前在蘇州恒益順米行定購菜子七百四十石計價洋三千五百餘元當付銀行銀票一紙嗣由該行往取銀行並不照付幸該日商所購菜子未經蘇關騐放即行追回兹該米行以所需駁力運費等項均已墊付且延擱多時虧蝕甚鉅爰特禀陳蘇州商會轉請滬道照會駐滬日本領事飭令虎賁如數賠償免受虧累聞蔡觀察已允准照辦矣 
[禀請派員會訊寃獄]  
　　崑山縣文生顧振岳嘉定縣文生朱繼威青浦縣文生李元晉耆員陸仁龍等二十人具禀道署稱嘉邑萊區四圖民人任雲周之幼女招王心根爲婿已於光緒三十三年十二月念四日正式結婚詎至三十四年忽有羅尚金串揑媒證卞瑞章将任女搶去反至嘉定縣署揑控高令不爲斷結竟将全案人證解往太倉州署案懸不結拖累五人勢将瘐斃生員等以風化攸關求派幹員前往太倉會同訊結等語兹蔡觀察已札委李萼仙司馬馳往會訊具復核奪昨李司馬即禀辭就道 
[新縣令接任視事]  
　　新任上海縣田春霆大令於昨日午刻進署先行祭門禮次行拜闕拜印禮旋即入内因在國制期内故不升座所有排堂等事亦免舉行 
[公益會開會紀略]  
　　十五日下午八時城内地方公益研究會開第三年第十期常會先由曹幹臣君演講地方自治之入手辦法次由榻伯龍君宣布上海縣照會係爲唐紳錫瑞禀請永禁越界購地插標之事至晚十時始各散會 
[保險公司設立分行]  
　　率安人壽保險公司擬在南市設立分行因恐地棍流氓無端滋擾昨埑禀陳商會轉請滬道出示保護 
[減給防疫醫院經費]  
　　吳淞防疫醫院所需經費曾由江督飭令滬道每年撥銀二千兩兹蔡觀察以本年經費又據商會移請核發惟現在庫儲支絀不能照給故祗允給銀一千兩餘歸各商董設法籌措 
[美畀火警]  
　　前晚八時半美租界漢璧禮路橋東永祥南里口乾元協烟紙店忽然起火延燒鄰居財源號福興點心店某成衣店九香園小烟間業廣經租帳房復興小客棧及後埭某姓住宅等房屋二十三幢嗣又延及對面榮昌水果店某女巫住宅順和南貨店萬生得生二　器店同人和堂藥店某公會耶穌敎講堂及後埭某姓住宅等房屋十五幢計共被燬樓房三十八幢當火勢猛烈越燒對面之時有皮帶馬車一輛停於路旁馬忽驚躍竄入火内致被焚斃駕車西人墮地跌傷事後捕房即飭包探将乾元協經理人柴阿春及夥徒四人一併拘入捕房押至昨日上午解廨研訊仍飭帶回還押候查明起火情形再行解訊 
城内 
[戳傷姦夫]  
　　住居南市大王廟前之葉韓氏向與薛沂敖私通前晚被氏夫葉翁松回家撞見立将薛之肋骨下用刀猛戳受傷甚重昨由總工程局将葉轉解到縣奉新邑侯田大令諭飭交差聽候驗訊 
[毆傷鄉民]  
　　浦東三林塘鄉民張妙生昨将伊父張老虎抬至縣署喊稱鄉間因天時亢旱　水甚忙昨日同村鄉民瞿小狗等向小的爭奪　水浜口互相口角瞿竟紏合多� 
人将父親張老虎用木棍等肆行凶毆胸腹四肢等處受傷甚重求請驗究田大令諭飭補詞候驗 
[土棍可畏]  
　　西北鄉三十保七圖鄉民朱老松昨抬受傷之張祥林到縣控稱土棍杜某向小的索詐張祥林出爲解勸杜竟遷怒於張紏同多人定欲挖去張之眼珠小的向杜哀懇始免然已遍體毆傷請驗究辦田大令諭飭靜候驗究 
[竊賊拒捕]  
　　鄉人張星　前日至邑廟花園錦昌扇子店買物失竊手巾包一個内有大洋十九元小洋八十二角銅元三十枚旋由東區巡警在該店門首查獲小孩劉少卿解至局中據供係何海清費叙生二人指使偷竊彼等現在小東門外該區巡弁李金鰲隨即帶同巡長陳宜甲巡警潘孟奎前往該處守候何費兩人回來詎李等上前拘拿時該賊膽敢拒捕将陳宜甲之耳朶咬傷潘孟奎之頭頸亦被費叙生咬破李奮勇上前仍将何費二賊捉獲並在身畔抄出大洋十三元小洋三十五角銅圓二十七枚牙簽一五一併帶回轉解一路分局審究判何重責副百板費責四百板送往改過局管押一年小孩劉少卿留候親族具領巡長陳宜甲潘孟奎各予記功一次贓洋交張星樓領去 
[竟至笞責]  
　　南市工程局八十九號巡士薛培臣昨将林福生及姘婦林氏扭至一路巡局喊控據稱林氏夫故之後與小的姘識已有四年前日小的在小東門内見林氏與林福生搬取衣服飾物　於天官牌樓林福生家中顯係福生誘串求鑒林福生供林氏因薛不顧家用不願再與同居是以挈同伊子将物寄於小的處伊欲出外幫傭並不誘拐林氏供一時氣忿意欲幇傭現願隨薛回去判林福生笞責二百板斥　林氏旣係自愿與薛姘識仍准領回母許滋閙 
[道批]  
　　樓美如禀批此案陳美楝借給邱開初銀三千兩雖因生意虧折亦不容狡展借此圖賴樓美如是屬引荐如果並未保銀竟與邱開初一併押追未免太過惟旣荐引在前亦不容置身事外卶該員查案酌子交保責令帮同理處仍将此案原委據實禀復原禀發閲仍隨文申繳 
[官事]  
　　候選郎中張百壽留學日本　科畢業生凊祖植捕用知縣李光乾昨近 
 
 

Page 20

 
 
到道拜謁代理上海縣知縣李修梅禀知交卸代理縣篆新任上海縣知縣田寳榮禀知本日午時接印 
南市 
[旣捐又罰]  
　　貨捐局查獲　捐荳飭已紀前報兹該局總辦金太守已飭恒成行照數捕捐另再加罰七成共計銀八百餘兩並由籌防局飭令補　照數認則其包攬偷漏之巡丁　再緝　究辦 
[無心失火]  
　　豐記碼頭開奏本行前夜失愼焚燬披屋二間旋由巡士将該行廚丁張阿大拘至南區詢係無心失火飭令退去昨日該行遣丁至工程局報稱十五夜失火時住宅内赶即搬避遺失皮箱一只内有衣服及首飾箱一只金臂釧一對嵌寳金戒五枚及合同契據等物請爲查緝局中准即派探留心偵緝 
[寡婦再醮]  
　　浦東楊泗橋鄉婦周陳氏偕其長子楚橋至工程局控稱次媳沈氏今年三月間濳逃來申被城内薦頭趙關通之妻徐氏留住又串工程局巡士王玉標同王之表姊張李氏與蟻媒陳王氏蔡周氏等私行議醮於工程局五號巡士袁有才爲室計収身價五十六元求究孫裁判准提一千人証到局並知照警務處将二巡士交案訊據沈氏供稱夫故家貧難以過活故願再醮現在尚餘洋三十五元存於趙徐氏處求鑑判趙徐氏戒責一百下除将存洋交出外另罰洋二十四元蔡周氏等三婦着将媒金繳案並各罰洋四元湊成八十元給周陳氏具領爲伊子葬費沈氏斷給袁有才領去完聚 
閘北 
[限交小孩]  
　　沈韋卿之子於本月十二日被王勝文拐去前日適在馬立師路　見将王扭入撫屬解奉公廨移送四路分局訊明屬實判王拘押　五天将沈孩交案　辦 
[幸無實據]  
　　范錫卿控吳阿根拐匿伊子桃桃昨經警局巡官提訊因無實據判吳交保幫同訪尋 
[失火即熄]  
　　南川虹路宋湘林成及店於前夜三時半因潑翻火油燈起火幸由衆隣幫同救熄僅焚去棉被等物事後即由四路分局正巡官飭人将宋拘局押候研訊 
[緝拐匪]  
　　拐匪沈炳全與同黨李阿二王永卿等串拐城内三牌樓　姓小孩匿居閘北天保里昨由偵探隊一并緝獲解入　局押候傳到原告再訊 
[各有不合]  
　　凌柏千控族姪凌丙松阻止鋸樹肆行毆辱昨經警局汪裁判提訊以兩造均有不合飭令各具安分切結不准再滋事端一併斥退 
新租界 
[兆焚如]  
　　新閘路配昌洋紗荘所堆之蒲包内昨晨忽然起火當由印捕瞥見入内施救衆隣亦幫同澆灌幸即撲滅事後該印捕歸禀捕頭查明該紗荘保有火險銀五千兩恐有别情特飭中西探查覆核辦 
英租界 
[勒限出貨]  
　　英商義記洋行控泰隆號主馬燕堂不出定貨昨日午後由廨會訊馬求寛限判馬交一萬兩人銀並保限兩月出清 
[追繳借欵]  
　　美商公利洋行用人施春毫控陳福昌不還借洋一千八百元一案昨日由廨復訊陳供欠洋屬實惟因施囑買店股代爲用去應酬費洋八百餘元實欠洋九百六十四元有帳請察中西官以此案已由商會查明判螴澬保限二個月如數繳清 
[會勘火場]  
　　河南路福州路轉角元吉洋廣雜貨店日前失火由探将店夥招延晃等解廨判候查明再行訊斷在案昨晨寳讞員已與德副領事師君乘坐馬車會同往勘 
[連環具保]  
　　寡婦黄姜氏控土棍張榮榮即賴柴抓榮榮與顧少良串拐伊媳秀林一案昨由公廨復訊氏偕見証黄金祥投案求追訊之顧少良供求保出找尋氏媳到案判顧交連環保限於下禮拜二尋交秀林訊核 
[拐案無憑]  
　　黄顧泉控金少香拐妻一案昨由公廨謝襄讞與美赫繙譯官提案復訊仍無實據判金開釋将案註銷 
[並非誘拐]  
　　陳生桂誘拐徐小和何桂賢等之妻子由廨收押在案兹徐妻陳氏已由包探查獲於昨日解至公堂訊明徐妻係自行來　中西官憫其貧苦當堂賞洋三元並論差探於禮拜六将氏押送至台州輪船着即回籍尚有何桂賢控案候再查核陳交妥保出外 
[拐匪収禁]  
　　江阿良誘拐鄔順福之弟媳吳氏由探查獲昨解公堂訊供屬實判江押西牢十一個月氏交鄔領回 
[串放白鴿]  
　　竺金虎串同王楊氏林費氏僞以伊之姘婦徐楊氏嫁於陳阿敖向陳騙洋七十元經陳控奉公廨訊明屬實判徐楊氏押交洋五十五元林費氏押交洋十五元竺與王楊氏分别交保候下禮拜四訊辦 
[原告未到]  
　　華長榮倥西崽張東生與其妻私　致妻羞忿自盡一案昨由捕房将張傳至公堂請究中西官以原告未到判張交保候原告到案再核 
[凌虐買女]  
　　住居新閘之周王氏時钭買女根妹百般凌虐由隣人報捕将氏傳至公堂請爲究辦判氏押女所半年 
[鴇妓罰受]  
　　鴇婦蒋張氏王張氏與妓王三寳蒋愛實王愛卿陸老二等在途拉客昨日由探傳至公廨判兩鴇罰洋二十元四妓亦罰二十元一併充公 
[失孩者鑒]  
　　迷路小孩王元堂由探送廨請爲安插判暫留公廨候查傳家屬認領 
[公堂瑣案]  
　　王阿二在新閘附近火燒場搶物由捕追獲解廨訊供不諱判押一月 
粤人梁阿九竊陳阿生王阿八銀洋飾物判押四月龜奴王金菊等十餘人控同類丁仁寳剝衣拆梢中西官以均非安分之徒判将案註銷斥釋袁春周控陸阿榮陸阿林張九如串竊肥皂一案昨日復訊明白判阿榮押三月阿林押二月張押六禮拜趙根祥控金　生串徒竊物銷於劉阿東由探查獲解案請究判金押二月劉罰洋二十元充公鄧良玉控過犯倪全成行竊衣物訊供不諱判倪押西牢一年期滿逐出租界 
美租界 
[深夜酒]  
　　西華得路二千六百五十七號門牌廣東飯店深夜賣酒被捕　見歸禀捕　　廨出單傳案究罰 
[何苦興訟]  
　　丁和尚丁紹生因租開老虎灶紏葛胡閙　至捕房捕頭　赴公廨控告 
[因何鬭毆]  
　　張阿虎胡士卿等七人不知因　起釁在途亘　由印捕一併拘入捕房押候解廨究辦 
[曾否行竊]  
　　王維生疑　雲才竊去金戒銀　等物報據飭探将沈拘入捕房候辦 
法租界 
[從在股東]  
　　金利源管棧人控漢祥同號學徒虞子增錯出洋貨四件一案昨由號主陳漢擾投廨訴稱前有洋貨六十三件寄於金利源棧房除陸續出過外尚存二十九件後與裕長號做押欵至本年二月間押欵期滿即由裕長號派人協同虞子增往棧出貨詎被與商人合開漢祥同之張祥君先将洋貨八件之棧單及賬簿等據私行竊去抵銀吞用其貨亦存金利源棧房當日提貨時管棧人以均是漢祥同之貨誤将八件内之貨提出四件而二十九件内之貨則少出四件此事實係張祥君之咎與虞學徒毫無干涉不應拘押捕房損伊名譽請提張祥君到案　究聶司馬以虞學徒被寃當堂慰諭退去其誤出之貨尚有二件未曾調正即着棧中人禀告總辦請示核立至張祥君盜押八件之貨亦諭棧中人勿令出去候陳漢　另行具控提案訊斷 
[糊塗自誤]  
　　揚州人譚長松前控　室錢卞氏　人拐賣爲娼經八堂判氏發堂着譚回籍請地方官備文移提在案前日譚持揚州育　堂董事信函投廨請領聶司馬以旣無該管縣差同來又無縣令移文核與定例不合申斥不理 
[能否追還]  
　　南市源　昌烟無　夥楊兆章私竊店中大小銀洋二百餘元一案自由海門關　來由已及八月仍分文未交兹原告仍情封孟候到廨求追聶司馬命揚具　出外立據料理 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江督奏請續解學費軍餉摺]  
　　奏爲揚由關税歲撥陸師學堂經費武衛軍餉兩欵請仍照案接續報解以濟要需恭摺仰祈聖鑒事竊照揚由關分巡零税節省欵内自光緒二十二年每年提解江寗陸師學堂經費銀七千兩又自二十五年七月起每年提解武衞先鋒軍餉銀一萬兩分交金陵支應局江寧藩司兑收濟用經升任署督臣張之洞等先後奏明准撥在案三十年間户部奏定新章該關嗣後無論正口分巡整税零税均令實報實銷即自三十一年三月接征起該關所征税銀均一律併入正税報部當經前署督臣周馥查明該關向在分巡零税内動支前兩項銀一萬七千兩咨部請仍照案接解作正報銷旋准部復未便據咨辦理仍飭将提解各欵據實具奏等因嗣由升任撫臣陳夔龍會奏查明道員郭道直三十年一届短征提州關税情形案内聲明提解金陵之一萬七千兩旣係奏咨有案應候部示辦理經部議復欵已解出應准作正開銷奏奉諭旨依議欽此近來寗省財政異常竭蹶學費軍餉需用甚殷疊經司局一再催解飭據常鎭通海道兼管揚由關務劉燕翼詳稱該關現征税銀旣均歸併正税並無節省可提所有前兩項歲議學費軍餉銀兩應請奏明准在關税内作正開銷再行照案撥解等情前來奴才查寗省司局各庫籌撥軍學費用入不敷出支絀萬分從前撥定各欵不能再有短絀該關向解金陵之一萬七千兩自三十一年起尚未提解近年陸師學堂額需經費均由財政局挪撥本年因該堂四班畢業期滿應即停辦此項經費須溱撥講武堂用欵若不照解財政局實再難以騰挪至武衞右軍雖已裁撤而江寗藩司向收此項節省餉銀係抵支常備軍餉及出洋學費新政等用近數年欵未解到司庫已籌無可籌現待欵甚急以上兩項均關軍學要　實非外銷閑欵可比該關税雖係奉部核定無論整税零税一律實報實銷亦祇爲核實報銷起見其從前額定撥欵原應照案撥解現在節省之欵旣併入正税内報部則向在節省項下提解之欵目應仍就正税内如數動撥作正開銷似此辦理於税欵初無出人而於學費軍餉裨益實多且前兩欵本係奏明提解又經奉部核復奏准作正開銷有案合無仰懇天恩俯念寗省學費軍餉關係至爲重要准在揚由關税内照案每年提撥陸師學堂經費銀七千兩武衞軍餉銀一萬兩仍自光緒三十一年起接續補解嗣後仍按每年照數動支作正開銷俾該司局得以接支各項軍學要用獲益實非淺鮮除咨度支部查照外謹會同江蘇巡撫臣陳啓泰恭摺具陳伏乞皇上聖鑒敕部查照施行謹奏四月初八日奉硃批度支部議奏欽此專件 
[皖銅官山代表與凱約翰第一次到外部會議辯答詞（旅滬安徽路礦公會來稿（續））]  
代表云你説合同是外部訂的就要政府作主不能全算商務你可知道你在我外部承辦礦産你辦事要照我國的鑛章你也服從我國主權之下就便是商人資格了你旣是商人資格就該遵我國的商律怎能夠借你政府推託呢你説我四人無令你廢約的道理你嘵得你逾限不辦這約就是廢定了不但我四人説是要廢約凡我安徽四千萬人以及我外部我政府都是説要廢約且不但我國人説要廢約就按之各國法理亦是應廢的就同你英國政府説也是要廢的今日我外部官員都在座請問我外部歷年的案卷都是主持廢約不是你要曉得我國現在立憲庶政公諸輿論只要不悖法理政府的意見都與百姓意見是一樣的我外部意見也是與百姓一樣的這約應廢是遵法理上的辦法自然有令你廢約的道理呀你説你此來是同我政府説話不必同我們説話你可知道我們此來就係我外部電令我們來備議的我亦並不定要同你説話是你英公使前日有信到我外部説你要會會我們説話你剛纔又説是見面正好談談我們所以照理源源本本的説給你聽至飭你遵這合同廢約自有我外部作主凱默然又云合同上以一年爲限這不過是催人速辦的意思恐遲遲不辦又妨碍人之不能辦不是一定説逾限不辦即應作廢的話哪 
代表云合同定有期限正是恐你不辦妨碍我們自辦旣定合同自應照合同辦理你逾限就應照合同作廢我們本國商人辦礦照章只限六個月如六個月未辦定即作廢你這回定十二個月限就是我國格外優待你你尚逾限不辦合同作廢更有何説凱云你們安徽人要廢這約是已經騙我的錢入囊中去了所以這會子堅持廢約 
代表云誰騙你錢入囊中不妨向那騙子取回我們並未騙你哪凱云你們不必再説廢約了我是不喜歡説廢約的我政府也不喜歡説廢約如今到有一法還是説説贖約罷這廢約的話可以不必説了 
代表云我們只曉得廢約不曉甚麽贖約這贖約的話倫你於限期内已經照章購地開辦纔説得上贖你限内旣未購助你係寸士俱挜銅官山一草一木皆我安徽人的産業萬萬談不到贖這一字這些不合法理的話你不必糾纒罷且你麥奎在山挖人坟墓佔人屋基迭由潘裕前等同該山附近百姓呈控有案前數年裡屢經我安徽撫台電告你領事同你公使飭你麥奎離山説如此行爲地方官是不認保護的你一再延宕不理不叫他去是何道理呢今年春間他又在山持鎗轟傷百姓我安徽撫台蕪湖道台派委員到山查有實據地方百姓同全省士紳又有許多電禀到京現在民情憤恨麥奎已到極處了你説有些人帮助他做工那些人皆是外處的幾個流氓跑到那地方麥奎以小利哄他其實並非本地方人你旣説你英國同我們交情狠好我們不能不照直告訴你請你赶緊叫他離山罷 
梅繙譯云你們説麥奎在那裡種種兇横那倒好辦他是在你們中國地土上你中國可以有主權辦他如實在不法就可交給地方官照法律辦再不然也可以送交我國領事官懲辦得的凱云你説我們人這些話我總疑是傳言不實總之我不認廢約我政府也是如此 
代表云麥奎兇横我本省官府迭次有案那一件是能假得你説你不認廢約我説我安徽人我外部我政府都萬萬不認贖約我們辦事總要遵 
 
 

Page 27

 
 
　法理呀凱云我却不管什　法理不法理代表云這是什麽話你國是文明之國説出話來做出事來那能不照著法理要照你説不管什麽法理你信口説説以爲不要緊你自已個人名譽全不管丁也要想想你這文明國名譽只怕不能如此不顧罷 
凱云我來時有些朋友送我都説中國人待我不好我尚不信今你們都説定要廢約我錢已白用了合同已廢了就這樣空手回去怎好見我朋友我朋友都要笑了你們替我想想代表云你説你認廢約不好見朋友你可曉得我們做代表的來時我鄉父老子北有數千人送我都説諸君要堅持廢約今日倘若不抱定廢約兩個字我後日又如何見開前日送我之父老子弟數千人呢你也替我想想梅繙譯縐眉云照　樣一個要廢約一個要贖約就説一禮拜也商量不到一塊凱竟默然云今日且不説罷遂辭出 
小説 
　　俠情小説卿小傳（一名像片案）應　著（十四） 
[第九章密切陳訴]  
　　漫於時起面縵立曰。然則卿前者何儘以虚詞語我。縵問何指。漫曰。前日（萬年春）餐館中。耦相問卿揣事。卿所答之詞。果不誣耶。縵曰。是有一説。耦相於我爲初識面。公雖預命我以可無諱飾。然我能冒昧即吐眞耶漫曰。我今日問卿。然則可無諱飾矣。縵曰。我方将盡情陳訴。何待問爲。鬍公乎。抑知我此時度日正如蜂蝶黏。着蛛綱中。動作全。不能自由。更如絲牽之偶。人俯仰都憑人掇弄也。漫曰。此亦妓家常態。卿姑耐之。會當如意耳。縵曰公誤矣妾所謂者。非尋常烟蓊之苦。趣也。漫曰。其别有隱衷耶。縵曰。我與張家爲客師。而素雲都不以客師遇我。其種種迫。壓去其養女不一間。而妾又無術禦。之也。漫曰。卿亦大良懦。旣爲客師。合則留。不合則去何戚戚爲。縵曰。能如是。又何戚焉。時適女奴以茶入。並與縵作耳語。縵大聲曰。稍緩何礙。汝喋喋何爲。女奴垂首而去。 
　　漫問。彼言伊何。縵曰。有客招我耳漫曰。卿可徑去。母以我尼行也。縵曰。無與公事。請仍續前話。漫曰。頃聞卿語。亦大怪事。聞彼客師通俗率。能去留自若。初不必立約。何所覊牽。我良莫明其故。縵曰天乎。我固曾經立約者也。漫訝曰。何約也。縵曰當妾在揚州時。生世落魄。適有荐作張素雲家客師者。旣與張面。素雲即預要種種。并促立約。如兩年之間。有兩不如約。及先發離異議者。罰銀幣二百枚。是妾之。所以進退維谷如羝。羊也。漫略一存想曰。是亦新樣。是明明以卿懦弱。而挾持之。否則當别有故。卿之往事究屬若何。其爲我緬縷述之。當得其道。縵烏邑不勝。少選哽而言曰。非一言所能盡也。先爲公略陳其槪。妾原揚州人也。言至此。忽門帘戞。然一少年入。漫急廻顧。乃小唐也。 
　　唐爲張家杏子客。適在西室。聞漫在。故來一晤。入門語漫曰。我來作阻興人矣。縵一手理鬢。一手搔眉際。以掩其涙容。語唐曰。不唐無作　。語我兩人非如子與杏子也。唐笑曰。是何語。杏子知之當不汝宥。漫曰。君何來。唐曰知公在。特來邀公小酌耳。漫曰大好。第不知何地爲宜唐曰。公從我去自有佳境不遠也。縵曰。邀我否。唐曰。非卿所能蒞者。漫顧縵。曰好自将息異日相見。即與小唐相率而去。 
國外新聞 
[駐日瑞使抵任]  
　　十五日東京電云駐日新任公薩里斯君今夜可抵東京 
[飛船駛游柏靈之訛傳]  
　　十五日倫敦電云齊泊林伯爵已将飛船稍加修理向歸途進發柏靈人士此次悞聽人言空望齊泊林伯爵飛船駛抵該處德皇政電伯爵謂於耶穌降生誕祭第七日帶兵歡迎不意竟未駛來殊爲寡興伯爵覆稱並未有擬往柏靈之言不知何人致電汽球隊宣布此説請爲查究並謂六星期内仍當飛游栢靈以慰衆望 
[美國鐵路大王之退志]  
　　十五日紐約電云美國鐵路大王哈立門於赴歐之前聲稱設有幹員可以承乏擬将各鐵路公司之任告卸 
[美國博覽會開幕]  
　　十五日紐約電云宇康阿拉斯前太平洋博覽會業已開幕觀者甚衆 
[土國外交界近事]  
　　十五日栢靈電云外間所傳德國駐土大使要求土政府将德星致土爾其前呈之書在抄没各物中檢出退還之説全屬子虚該書之中舍虚文之外並無他語實則並未有關係政治之公文也同日又電云英意兩國駐土大使均已回抵君士坦丁現已切實聲明並未收受土爾其前皇遺賂 
[德皇約會俄皇]  
　　十六日倫敦電云德皇與俄皇互約於本月三十日會於菲里虚羣島俄國外務部大臣伊斯華克亦擬扈從将來聖彼德堡之會必有極大之政治關係附麗於此聖彼德堡人士對於此會殊出意外 
 
 
 

Page 28

 
 
   
 
 

Page 29

 
 
[各業行情表]  
匯票　四月十六日 
上海匯至倫敦 
銀行電匯　二先令四辦士七五 
銀行卽期　二先令四辦士八一二五 
銀行四月期　二先令五辦士 
銀行買進四月期匯票二先令五辦士一八七五 
又　六月期匯票二先令五辦士三一二五 
帶根匯票四個月定貨二先令五辦士三一二五 
又　六個月定貨二先令五辦士四三七五 
大條銀　二十四辦士三一二五 
上海匯至法國 
銀行電匯　三佛郎零一分半 
銀行買進四月期匯票三佛郎零七分半 
上海匯至德國 
銀行電匯　二馬克四十五分 
銀行買進四月期匯票二馬克五十分 
上海匯至紐約 
銀行電匯　五十八個半 
銀行買進四月期匯票六十個八七五 
上海匯至印度 
銀行電匯　一百七十九個七五 
上海匯至香港 
銀行電匯　七錢四分半 
上海匯至日本 
銀行電匯　八錢五分六二五 
銀行買進三十日期匯票八錢四分六二五 
[金銀錢洋　四月十六日]  
現貨標金　四百零六兩 
足赤條金　四百十二兩 
沙金合赤　四百十四兩 
英洋　七錢四分零五 
龍洋　七錢三分八厘 
本洋　九錢五分 
小洋　六錢五分九厘二五 
銀拆　二錢二分 
洋找頭　七錢一分三釐 
錢找頭　一千文 
銅元　一百八十二千五百文 
市錢　一百五十二千文 
衣牌　一千三百五十文 
[股票　四月十六日交通公司報告]  
藍格志　又　一千一百三十兩 
公和祥　又　一百六十二兩　 
鴻源紗廠　又　九十一兩 
叭喇糖　又　二百八十兩 
開平　又　十八兩二錢半 
耶松　又　八十五兩 
[洋貨]  
[四月十六日元芳洋行呌莊行情]  
○羽毛　九老大紅每疋十六兩　莊靑十七兩三錢　桃紅十六兩二錢　綠色十五兩三錢七五　黄色十六兩九錢五分　○羽綾　老牌每疋十六兩三錢　九老十一兩九錢五分　紅路燈十四兩六錢　忠孝圖九兩七錢半　○嗶嘰　九磅船牌每疋六兩六錢　十磅九老七兩三錢　十磅半路燈七兩零二五　八磅大紅六兩零五分○泰西緞　三十碼僧帽每碼四錢八分　又三恭禧四錢六分二五　又荷花三錢九分半　又狀元三錢九分二五　又四官三錢三分半　又擒英三錢五分二五　又小尼姑下山二錢八分半　又紅杏尚書三錢八分七五　又三俠劍二錢六分七五　又三星二錢五分半　又杏花　二錢六分半○羽綢　三十二碼花燭每疋八兩五錢　又三大顯六兩六錢　又忠孝七兩一錢　又二美八兩一錢半　又七塔七兩五錢　又三兎七兩四錢七五　三十一因一定中七兩四錢半　三十二碼九子七兩一錢五分　又彩八士七兩九錢二五　又安殿寳七兩七錢五分　又三多七兩四錢　又竹林八兩二錢　又賜樂圖六兩七錢　又鑾鳳七兩九錢五分　三十一碼丁山招親七兩六錢七五　又佛手七兩三錢　三十一碼畫眉七兩一錢七五　又雙鎚七兩二錢三十二碼五星七兩三十二碼十八子六兩八錢七五　又三老圖六兩八錢五分　又雙路燈六兩九錢二五　又人倫六兩八錢二五　又醉鍾馗五兩六錢二五　又天賜財源六兩五錢七五　又三俠六兩六錢　三十碼教子圖六兩七錢七五　又海天圖六兩七錢二五　又十八學士六兩七錢五分　又春芳六兩四錢半　又富稱無敵六兩二錢　又五子登科六兩五錢二五　又四皓六兩三錢　又劉軍六兩八錢　又仙壽六兩零五分　又宴樂六兩六錢二五　又九老兩六七錢　又花藍六兩三錢　又仙女六兩四錢七五　三十二碼必勝六兩六錢二五　三十碼五花洞五兩七錢五分又全福圖五兩六錢半　又源遠而來五兩二錢半　又一氣流通五兩二錢　又立顯財源四兩八錢半　又噴飯圖四兩九錢半又論英雄四兩七錢　又遊戲圖五兩二錢又　　於天四兩二錢半 
[米麥　四月十六日]  
機器白米　六元一角次五元六角 
常帮白米　六元次五元五角 
蘇同白米　五元七角次五元三角 
松江雙轉白米　五元九角次五元五角 
珠角雙轉白米　五元七角半次五元三角 
機白蘆籼　五元七角次五元三角 
蘇同蘆籼　五元五角次五元二角 
機白元　六元次五元七角 
常帮白元　五元九角次五元五角 
蘇同白隂元　五元五角次五元二角 
常小麥　五元次四元五角 
新蠶荳　三元八角 
[油餅　四月十六日]  
船牛籽油　八兩六錢 
棧荳牛油　七兩三錢五分 
輕皮夾生油　七兩六錢 
船牛荳油　七兩三錢 
船泊荳油　六兩二錢五分 
船岐荳油　七兩一錢 
船牛元　三兩五錢四分 
靑中餅　一兩五錢六分六釐 
[煤油　四月十六日]  
老牌現貨　每箱　二兩四錢零五厘 
英牌現貨　又　一兩七錢八分 
十字現貨　又　一兩六錢七分 
咪吔現貨　又　一兩七錢八分 
[郵政　四月十七日收信時刻傳單]  
寄往各埠　交由　本日截止收信時 
崇明保鎭　小輪　單日　上午八點鐘 
常州　本日　火車　上午七點鐘又十一點四十五分 
蘇州　火車　又　又 
又　火車　下午二點四十五 
無錫沙頭　火車　上午七點鐘又十一點四十五分 
鎭江　火車　又　又 
南京　又　又　又 
杭州　又　又　上午十一點四十五分 
太倉　火車　又　又 
嘉定　火車　又　又 
南翔黄渡　火車　上午七點鐘又一點四十五分十 
安定崑山　火車　又　又 
瀏河浮橋　火車　又　又 
羅店　火車　又　又 
寳山江灣　火車　又　上午九點鐘 
茜墩　火車　本日　上午七點鐘 
靑浦重固　小輪　又　上午九點鐘 
珠家角白鶴港又　又　又　 
奉賢新場　民船　又　上午九點鐘 
閔行南橋　小輪　又　上午十一點 
南潯湖州　又　又　又 
泗涇七寳　民船　又　又 
大場　專差　又　又 
川沙南匯大團民船　又　下午三點鐘 
海門廟鎭　小輪　又　下午五點半 
周浦　專差　又　正午十二點 
寧波　輪船　又　下午八點鐘 
張江亭林　小輪　又　下午八點鐘 
張堰莊家行　又　又　又 
洙涇楓涇　又　又　又 
章練塘　又　又　又 
杭州　小火輪　又　下午四點鐘 
嘉興塘棲　又　又　又 
嘉善石門　又　又　又 
莫干山　　又　又　又 
以上每逢禮拜日上午十一點下午三點 
半掛號信件應於所限時刻前一點鐘送交郵政局 
長江各埠　下午五點鐘 
寄往各埠　輪船名　截止收信時刻 
每日更改單　四月十七日 
温州　廣濟　又　晚九點鐘 
厦門　飛鯨　又　又 
汕頭　又　又　又 
烟台　嘉興　又　又 
天津　又　又　又 
威海　奉天　又　又 
烟台　又　又　又 
天津　又　又　又 
烟台　保定　又　又 
牛莊　又　又　又 
若有信件等遲悞投遞可卽來函本局郵務長代查以免躭擱 
本局近日所登收信時刻曉諭傳單近日冗長不便排印爰擬删繁就簡將每日限定各口郵件收信時刻專開一單登明本日報章其餘一概拆去不復再登此啓 
 
 

Page 30

 
 
   
 
 

Page 31

 
 
   
 
 

Page 32

 
 
   
 
