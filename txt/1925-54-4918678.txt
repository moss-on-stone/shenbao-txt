# 1925 - 54 - 4918678

 

Page 1

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *   
 
 

Page 2

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *   
 
 

Page 3

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *   
 
 

Page 4

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *日星期二（申報）舊曆乙丑二月初九日（四） 
時評 
[胡憨之戰（冷）]  
　　胡憨之戰是非不易明也勝敗不必論也所可知者執政之命令有時而不能行服從之宣言有時而不能踐和平之主義有時而不能符停止軍事行動之議案有時而不能見效此乃表面之言也若其裏面則以時勢爲衡大抵接近於一種大勢力之邊際者戰事可稍緩包圍於一種大勢力之中心者戰事必不免何也各大勢力類皆盡力爲日後之準備除其腹心之患去其内顧之憂人心所同也 
　　因是而知各大勢力内之統一未成則併呑小勢力之小戰必不免各大勢力内之統一旣成則解决大勢力之大戰又將起中國前途之戰事尙無窮期也 
[國内專電]  
　　北京電隴海之新安驛鐵軌電線被軍隊拆斷胡憨戰事因憨方疏於水防胡部渡孟津前進憨方陸防亦因之動摇 
　　北京電二十八日胡軍進佔滎陽滎與信音相似故京報有載信陽者憨軍守汜水意在鞏固鞏縣兵工廠防務禹州一帶戰事巳停昨民黨宣傅佔領洛陽係滎陽非洛陽　　北京電國民二軍辦公處宣布胡軍李虎臣入洛史可軒過洛（二日下午九鐘） 
　　北京電段今日宴班禪並唱戲明日宴各省祝壽代表亦唱戲（二日下午九鐘） 
　　北京電使團息胡軍巳薄鞏縣胡軍可望勝孫岳二十八夕抵鄭（二日下午九鐘） 
　　北京電政府息劉鎭華憨玉琨電稱胡部各軍步步壓迫請中央迅予制止 
　　北京電豫戰如能停更好若無論胡憨誰勝誰敗則两方背後勢力之牽扯算賑無竊期故段至任何程度不放棄調停主張民黨報均載胡大捷東方時報載胡軍不受調停中路進止滎陽東二十里鋪右路進至袁寨左路進至崔廟謂胡不遵令退五十里反進兵將及百里該報又載胡軍並未佔領登封及胡軍中地雷死六七百人等語 
　　北京電綏遠河西一帶到喇嘛匪衆五千補充團長王盧歿趙有祿蘇雨生两營散李鳴鐘調兵再剿（二日下午九鐘） 
　　北京電凉州馬廷勷與西寗馬麒素有隙近在黄草灘會面釋嫌擬聨合馬福祥有事於甘陸甘局將動（二日下午九鐘） 
　　北京電法郎案外財敎農四長官會商無結果財部主先以私人資格與法使及中法實業磋商修攺中法協定放棄賠欵一部使中法銀行利用此賠欵復業後按期撥還以增加敎育費惟敎育界慫恿速决一節并無其事（二日下午一鐘） 
　　北京電新公債仍定一千五百萬四二劵决定不收回政府以内銀團無承銷把握攺與外銀團京行商分銷辦法原擬九折尙可稍鬆安格聨云新公債予可擔保但須作爲度日政費不得發軍餉其京城治安費仍可作政費論財部對於頭三年利息巳允即在新債額中騰出（二日下午九鐘） 
　　北京電財李提出善後會議二五附稅案各方多責言又李在善後會謂二五附稅與内外債整理無關與法郎案有關之語 
　　北京電奉俄協定之會議紀錄將由鄭謙携京政府將於不抵觸中俄協定大綱下與以核准加拉罕云奉俄協定係三省保安時期所訂今後京奉一致原訂奉俄協定不啻爲中俄協定之附件（二日下午一鐘） 
　　北京電膠濟路電部两路聨聨運日期不攺運往津浦貨車先就德州棗莊間十三站試辦津浦運來貨車照原案辦理 
　　北京電法比两使照會政府比神父在綏遠爲匪擄去迄今未釋本國政府訓令在被擄期内須按日給予金錢賠償 
　　北京電法使函政府安南扣留保民艦中政府不將墊欵還付惟有將該艦拍賣抵債少縂外部委員會派委員赴安南定魚（六日）起程（二日下午十鐘） 
　　北京電段電德總統家族致唁外部派員赴德使館慰弔（二日下午十鐘） 
　　北京電林長民之國際討論會成立秘書長定梁敬諄（二日下午九鐘） 
　　北京電鄂軍在夔州扣美輪濟川及美乘客案係因軍人乘舢板有行李並洋二萬九千爲濟川撞沉溺斃鄂當局巳允和平交涉先釋扣留者（二日下午十鐘） 
　　北京電吳佩孚代表張席珍來京賀段壽　　北京電常州設無線電台張宗昌委耿雲亭局長東（一日）日通過（二日下午九鐘） 
　　北京電盧永祥請廢督辦宣撫劃軍區各代表均反對軍區案不易提出善後會 
　　北京電淞滬商埠署條例復訂爲十八條江（三日）提閣議不免仍有修攺現案設總務行政港務工務衛生及市政管理六處 
　　天津電李督鑑於軍事運輸抓車頗感困難擬購組汽車隊 
　　天津電保定問題聞李孫協定（一）孫據地歸李管理（二）清苑知事除外聽李任免（三）李月給孫軍費二十四萬元待行 
　　天津電津浦線蚌濟間某軍勘起向徐集合　　天津電廊坊重砲隊王謝亭部準備日内向山海關移防 
　　天津電特三區老德棧住客王志修購槍彈無照被督察處沒收 
　　天津電海常两關昨在新站焚燬烟土嗎啡　　天津電吳光新東（一日）回京（以上二日下午五鐘） 
　　奉天電張令兵工廠速修理俘虜軍械 
　　奉天電木商會請集資闢鴨綠江西岸 
　　奉天電義縣大凌河工會呈省署東關工程請派員監視（以上二日下午五鐘） 
　　吉林電部藉統一名電两長及處掃解印花欵但巳指撥協餉勢難辦到 
　　吉林電各要人紛赴奉祝壽（以上二日下午一鐘） 
　　青島電膠路副局長胡鴻猷前被魯人擋駕聞李鍾岳抵京將邀其同來 
　　青島電禁烟局佈告取消禁烟執照 
　　青島電膠路實行與各路聨運隴海車津浦車均到青（以上二日下午二鐘） 
　　漢口電軍務廳電鄂嗣第鄂省軍實無論何方請求均不得接濟 
　　漢口電黔袁電鄂表示服從中央與鄂修好　　漢口電漢口後湖業主會等八團體公推楊鐸赴京請願劃漢口爲特别市區 
　　漢口電训委漢電話局長徐篤夫來漢巳久蕭令准調饒鳳藻軍署秘書長 
　　漢口電路訊胡憨無大戰南路憨軍退郟縣北路胡軍有猛進勢 
　　漢口電某報載吳秘密離鄂（以上二日下午六鐘） 
　　長沙電常德歸客談熊克武準備北伐下令各部軍隊於本月十六日以前集中澧州候命其滇黔川總部將由常移駐津市熊委鄂人劉德裕爲鄂軍第三混成旅長另撥所部游擊隊作劉之基本軍現劉巳旅部組織成立熊語人云湘西常澧各屬本軍出發後應仍交還湘人治理 
　　長沙電某方息軍事會議東日起各軍官互相交換意見一俟妥帖即正式開議 
　　長沙電鄂蕭感（二十七）派軍輪託胡經武轉邀歐陽振聲渡江進署專爲省憲事作長時間之諮詢歐詳述製憲必要略謂两湖兄弟之邦安危實能左右全國請審察環境與趨勢以製憲爲合作之表現但省憲重在適合省情不必强同蕭甚動容懇切答謂尊論極佩鄙人早有此意因有數點現在考慮可望就緒巳組織自治籌備處請時賜敎益（以上二日上午十一鐘） 
　　長沙電熊克武電京善後會議代表張錚略謂善後會議本以解决歷年糾紛謀永遠和平凡國之大政與事之關涉各方者俱應博徵衆意公平處置善後之實庶乎克舉今會議巳開而臨時政府高下在心舉措任意坐令曹吳笑人義師短氣此等會議如同虚設實實參加必要即布申明此旨退出會議等語 
　　長沙電趙電廣西聨軍白崇禧沈鴻英潰部經貴軍痛剿竄入新寗除令駐防軍隊堵擊外貴軍請緩窮追免竄湘西與某軍勾結爲害湘桂 
　　長沙電沈部將鄧右文自竄新寗後請求湘軍葉琪收編葉電趙請示 
　　長沙電吳景鴻以各縣呈報總投票迄今祗長沙等四十一縣餘如攸縣等三十四縣尙未舉辦現屆期二月底巳滿特通電展隕十日未舉辦者尅期辦竣 
　　長沙電蔣鋤歐旅部及機槍連均移省 
　　長沙電議長歐陽振聲及曾王两議員陶秘書等此次北上過鄂深得鄂蕭及鄂議長之歡迎對於勸告鄂省制憲尤表贊成 
　　長沙電議會一日行開會式定下星三開議　　長沙電外傅建國聨軍張伯羣率部抵桃源並無其事查張尙駐銅仁未出發 
　　長沙電錢業公所擬由漢運現欵十萬元來湘活動市面（以上二日下午二鐘） 
　　香港電入邕滇唐軍係陸雲桂黄培桂鄧達謨等部各征收機關均爲滇軍派員接管黄紹雄宥（二十六）由梧赴潯與李宗仁商應付入邕滇軍 
　　香港電范石生派代表楊某到梧與李黄商假道回滇以代李黄恢復南寗爲交換條件　　香港電張一氣離邕時委蔣香澄代省長職　　香港電謝英伯宥（二十六）抵梧各工會均往碼頭迎聞謝對梧工界將有活動 
　　香港電石龍感（二十七）訊今日孫軍左翼極吃緊林虎大隊由河源向增城進發增城滇軍極震動電省告急中右两路孫軍亦電前方加緊戒備 
　　香港電方本仁委常德盛爲攻粤總司令會同楊如軒楊池生两巳逼近粤邊范石生盡將東江左路滇軍調省 
　　香港電儉（二十八）以江防艦運梧協助李黄拒滇唐軍唐軍前鋒確抵貴縣該軍現盡違前在邕與李黄所訂之約决沿潯藤直下梧州入粤李黄紛由撫河調討沈各軍回梧佈駐各砲台大戰卽在目前 
　　香港電吳鐵城儉率警衛軍赴增城塡防因此處滇軍巳撤 
　　香港電許軍儉（二十八）通報我軍宥（二十六）午佔分水水㘭徑（二十五）午佔海豐城繳洪部槍甚衆洪僅以身免 
　　香港電李耀漢儉（二十八）抵省謁胡漢民 
　　香港電劉震寰昨由滇回港 
　　香港電陳炯明擬親赴老隆督戰 
　　香港電許軍徑（二十五）佔海豐及梅隴葉洪軍退陸豐惟陸豐無險可守料將再退　　香港電陳委吳懋松爲汕頭警備總司令　　香港電李濟琛部陳銘樞旅昨日在肇誓師决即出發東江（以上二日下午七鐘） 
　　厦門電東（一日）汕訊海陸豐汕尾均失聨軍迫惠來潮汕大震陳部紛逃冬（二日）汕輪到厦洪兆麟部眷屬來者四百餘 
　　厦門電陳炯明派王葦安來厦請海軍派艦赴汕協防經林永謨疏通某當局允電楊樹莊請奪聞擬派應瑞海容往此間各界以海軍忽預粤事多反對 
　　厦門電宋淵源派白蘋洲赴汕說陳退閩　　厦門電林永謨組織之自治促成會宣稱係個人行動 
　　厦門電許卓然連電楊樹莊阻勿助粤陳有請留異日見面地語並以陳軍有退閩訊定支日赴粤再赴京運動阻陳入閩 
　　厦門電南安訊陳國輝入安溪後經陳榮亮調停及高之參謀長陳銘親往接洽巳和解陳與張貞巳抵地安英都聞高擬以詩山一帶爲陳防地 
　　厦門電同安厦門自東輪停駛因同安省軍恢復交通稅輪渡罷工（以上二日下午十鐘） 
　　安慶電省署籌備全省清鄉分三道區辦理將以前警務處長宋植枬爲會辦 
　　（一日下午九鐘） 
　　蚌埠電中央第四師退伍兵連日車運過蚌三次約两千五百名由蚌下車一百五十名均帶警廳發送回籍餘南下 
　　（二日下午七鐘） 
　　徐州電前豫督趙倜儉（二十八）晨由寗專車過徐北上又四師團長徐鳳春現由碭山來徐（二日下午三鐘） 
特約路透電 
[孫中山病狀]  
　　二日北京電克里醫士布告稱孫中山夜頗安其脈搏及體温雖均未變動而體似漸弱 
[胡憨戰訊]  
　　一日鄭州電胡景翼之司令部設於鄭州胡親率大軍猛攻憨玉琨憨軍在戰線各地點疾退現駐鞏縣附近隴海鐵路機車及貨車均被胡軍徵用今日午後有兵甚多乘火車西進明日尙有大軍出發其目的乃在洛陽尙有大批胡軍沿京漢路南進將攻許州西面衆料胡軍經短時之激戰即可獲勝憨軍數千名將復歸豫豫西匪巢孫岳昨晚抵鄭聞贊成今日所開始之武力計畫 
　　二日鄭州地胡軍巳占據鞏縣今距洛陽東百里旦夕將抵洛陽胡刻在前敵孫岳率兵萬名仍駐鄭州 
　　二日北京電憨玉琨劉鎭華奔逃之說傅之似屬過早憨劉今電政府責胡景翼無端挑釁 
[] 北京政聞 
　　二日北京電交通部電致張宗昌謂聞浦口現設立貨捐局徵收鐵路貨物捐交部之意目下商業疲滯之際徵收此捐匪特碍及商業且妨害鐵路運輸請速注意此事云云 
　　二日北京電段執政今日在陸軍部宴待班禪喇嘛閣員均陪宴 
　　一日北京電善後會議定星期二開會繼續討論整理財政案及軍事善後案 
　　二日北京電吳光新巳回京 
 
 

Page 5

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *特約路透電二 
[日俄條約與中東路]  
　　二日北京電據外電稱俄日條約簽字後哈爾濱蘇俄官員即施壓迫計畫中東鐵路復開除白俄人僱員五百名並以布爾希維克黨博士管理敎育事宜俄商業學校校長被疑爲反革命黨亦被免職預料哈埠紅黨宣傅必將轉烈惟西比利亞紅黨勢力有日弱之象 
[德總統之喪]  
　　一日柏林電愛培爾總統之棺夜間由軍警護送從醫院至總統府沿途萬千火把照耀黑夜柩現置於總統府之大禮堂中覆以黑幕與國旗星期三日在府内外舉行追悼會然後國會開會致悼是晚柩由火車運往前總統故里星期四日安葬 
[法國之預算案]  
　　一日黎巴電衆院終夜集會後以三二九票對二三九票通過出入總額爲三百四十一萬八千萬佛郎之預算案洛歇爾氏稱此案使國民受重大之犧牲但國民爲財政上救國起見不得不通過此案云赫里歐稱此爲第一次列有德國賠欵之預算案計尋常賠欵十二萬四千萬佛郎又佔領軍費六萬六千萬佛郎云預算案載下述進口稅 
　　糖　　　　每百基羅格蘭姆　　十佛郎 
　　可可　　　又　　　　　　六十一佛郎 
　　茶葉　　　又　　　　　　六十二佛郎 
　　米　　　　又　　　　　　　　六佛郎 
　　牲畜或肉食每基羅　　　　二十二佛郎 
　　牛羊猪内　又　　　　　　　十一佛郎 
　　（冰鮮肉食每基羅减一佛郎半） 
[德外長之擔保條約]  
　　一日巴黎電據可恃消息法總理赫里歐一星期前接到德外長史特萊斯曼博士所擬法德擔保條約之提議聞此提議之範圍較一九二二年古諾氏所提出者爲廣未定期限亦不分别東西德界且未言明及在國民大會後可訴諸武力但主張將爭點提交公斷聞赫里歐業巳答覆暫不發表意見以待商諸恊約國聞德國之提議巳同時德外長分致各恊約國在過支一星期中巳由恊約國當軸愼重考慮 
[美洲大地震]  
　　一日紐約電昨晚地震時高架鐵路之月台受震致死一男子重傷二女子北至加拿大之塞堡南至南加羅里那州之佛洛倫斯西至威士康辛州皆覺地震撥福丹大學氣象台之紀錄地球動一時之十三分之一美國東部諸州震極劇爲一七五五年後所未有紐約各處大爲驚擾人民奔出室外壁間所懸之畫與磁器紛紛墜地室内桌椅亦旋轉不定高大房屋亦多摇動但未傷人鄉人有慮世界末日將至而入敎堂者加拿大之哇太華路透訪電謂據觀象台報告地震中心在哇太華東四百哩約在蕯巨納河附近各處有屋頂陷落或牆壁傾倒或玻璃窗震碎者但無傷人户及電氣廠等受損之報告惟孟特里爾電話不通云 
　　二日哇太華電昨晚加拿大之葵比克地震甚劇有數人駭極而暈倒民間大驚房屋摇蕩二分鐘郊外木造房屋略有傾覆除有一婦人因駭而死外未聞傷人 
[日本之外僑置地案]  
　　一日東京電司法大臣於上院辯論外人置地權議案時宣稱目下之計畫與外人居留地永遠租權無關此節政府希望以他法解决之該議案巳移交股員會 
[香港之電話公司]  
　　一日香港電聞此間某公司有資本五百萬元將接辦此間中日電話公司自七月一日起巳商定合同此合同現候香港政府中日電話公司及新公司發起人認可 
[公電]  
　　北京通電各省衙門鈞鑒臨時執政令特派鄭謙會辦中俄會議事宜此令任命吳金彪爲贛東鎭守使仍兼帮辦江西軍務善後事宜鄧如琢爲贛北鎭守使仍兼陸軍第一師師長此令財政總長李思浩呈請任命張栩爲秘書應照准此令京東（一日）印 
　　洛陽憨玉琨電各報館均鑒頃呈段執政一電文曰北京執政鈞鑒頃見報載胡督辦轉蒸電披誦迥環惶惑無地琨奉命東下揚旌西發彼時中原多故京畿震撼京電督促出師恨無飛越之軍省民函電交迫責以敬恭之義琨上感政府知己之恩下念桑梓倒懸之厄振旅南郊耀甲河洛旬日光復廛市不驚彼時琨若鼓行而東直據汴梁憑城自衛有何不可顧乃退師遥縣坐待後命謂有野心詎肯如是乃胡氏率師南下被扼相州屢戰屢北損兵折將倘非琨大兵壓迫攔腹一擊事之成敗未易卜也當胡未渡河來電哀懇願以京漢路線爲鴻溝分防駐紥胡東我西各不相犯情詞迫切義無反汗竊念比年以來軍閥互閧煎同萁豆無關國計徒苦生靈但能彼此相安何肯重累吾民是以拱手退讓罔計利害自汴而鄭自鄭而洛以奉令駐鄭之師作退避三舍之計亦謂逼處一城軍事龐雜偶有誤會遺害匪淺是以班師榮陽還甲洛水無非欲避免衝突與民休息竊意此時可告無罪於胡氏矣孰知胡食言而肥得隴望蜀坐席未煖息壞遽寒屢來挑釁希圖襲我防線逞彼狡謀經琨嚴勒部屬制止行動而胡乃悍然不恤人言鐵爐防地肆意侵奪禹縣平民縱兵屠殺父老呼寃紳耆求救攀轅臥轍泣求出師琨於此時温言勸慰令無越軌鞍勒馬無涙可揮誠以善後方當開幕紛爭即可立解於執政振導和平之初心固不容稍有違背也孰知胡蓄意啓釁罔恤民艱潛師夜行節節進逼猶恐師出無名遽電中央百方挑撥謂琨逼處洛陽形同割據要之琨係奉命駐鄭前案可稽還駐洛陽亦是格外謙退何得指爲逼處况京漢爲界曾有宿約口血未乾遽渝前盟此等翻覆令人難堪又謂把持民政招納土匪夫土匪擾民夙所痛恨凡在琨防線以内者方派遣隊伍分區剿辦限日廓清胡督身綰軍符不問治匪有何方略而日懸牌委派民牧是孰干政是孰繼匪舉國悉知更無待琨復置一辭又謂琨聲言曾奉密令悉衆車移旣屬密令何肯聲言且中央專員尙駐鄭州禹縣視察爲日不遠究竟有無其事詎能一手遮天揣其用心欲先啓釁又恐無辭乃不惜揑造諜報欺罔執政身爲大員行同兒戲軍中有此吾爲國羞三復胡電無非欲破壞和平撥弄是非不畏民喦一逞是以豫東豫北土匪遍地而不剿民團槍械挨户搜求而不禁令豫中怨鼎漲民氣難遏萬一激起變亂孰負其責連日以來胡軍全部集中鄭州許昌鐵路節節逼進迫我防線一觸即發朝不保夕就汴非遥一日可通敢乞速派大員前來視察公是公非靜候鈞命臨電迫切不知所云憨玉琨叩巧印 
　　徐州來電各報館均鑒本日上北京段執政財政部農商部交通部南京盧宣撫使韓兼督辦財政廳實業廳一電文曰茲奉軍事善後臨時特别貨捐局佈告奉第一軍軍長張令設局收捐不分落地經過一律按照六等加徵特捐一等每噸八元六等二元各業商民奉令之下惶恐異常伏查徐州商業甫在萌芽自經江浙戰事之後墊借軍費摾待客軍不惟營業停滯損失又復重重近日狀况幾殆破産差幸戰事結束勉强支持猶恐難復原狀撫恤利導仍慮呼救無門乃竟加此重捐無論如何力實難任若不懇請撤銷勢之所驅必致全體歇業商人生計同歸於盡况此項特别貨捐專設徐站人之常情孰不避重就輕商運必致攺之他途商業將分集他埠徐州商民頓失恒業惟有坐以待斃萬不得巳瀝陳艱難情形謹電籲懇伏乞矜恤商艱立行制止撤銷捐局俾得安業不啻出水火而登袵席冒昧直陳不勝惶悚待命之至徐州洋貨棉紗糧米木業磁廣雜貨茶業皮業綢緞酒油各業公會同叩東 
　　南京來電申報轉各報館轉沈商耆先生鑒江蘇財力奇窘敎育迭受影響正賴蔣廳長毅力維持是生等所公戴失吾所戴誓爲公仇祈愼出處免滋紛擾江蘇全省學生聨合會理事楊嘉猷葛銘勳王鴻璋曹蒂叩冬國内要聞 
[北京通信（新）]  
　　中山北上後迄今之病情 
　　手造民國之孫中山先生以上年十二月四日由日本抵天津旋以是月三十一日扶病入京入京以後計居北京飯店者二十六日居協和醫院者二十三日餘則居於鐵獅子胡同顧維鈞宅中其初醫者雖謂中山之病無可救藥然恒人多因愛護中山之故不甚信之及最近因中山之病有增無减始知中山之健康實鮮恢復之希望至中山前後受中西醫治療情形及最近狀况則因民黨方面所公布之消息甚爲簡略外間多未知其詳故記者特舉大槪如下俾關心中山之病狀者得知其眞相焉（一）中山北上以前之病狀中山前數年即患胃疾因從日醫之言用蔬菜抵抗之方法竟得全愈聞者皆爲之喜然不幸胃疾雖愈而胸部則不時作痛肝癌竟發生於此時唯醫者不知其爲肝癌指爲膽囊炎屢以治膽囊炎者治之結果肝癌遂行不巳成爲難治之症去歲八九月之交幾瀕於危幸因體魄甚强未幾即復痊愈然病根則固未去也 
　　（二）在天津時之狀態中山北上抵津以後舊病復發延德醫石密德診之石密德亦不知爲肝癌誤以爲肝潰痬蓋即中醫所謂肝癰也肝癰一症在西醫有治法故石密德遂施以診治然診治巳久竟無成效而段祺瑞及其他各方面要人又皆急盼中山入京於是中山入京於是中山遂扶病而入京 
　　（三）北京飯店之中山中山入京即下榻於北京飯店因病甚乃延德美两國之名醫就床前而診之巳而德醫克利斷中山所患者似肝癌非普通之肝潰瘍而美國協和醫院副院長劉瑞恒亦主是說至是衆始知中山之所患者或爲肝癌亦未可知然尙因中山夫人及重要黨員不欲照醫生計劃使中山受剖腹之手術故多數人仍存萬一非肝癌之希望並以治肝潰瘍者治之及治之不效醫者勸中山受手術甚力且保證症狀决不至因受手術而有所變遷孫夫人及汪精衛等遂决計送中山就醫於協和醫院使受剖腹騐視之手術 
　　（四）剖驗病狀之結果中山以一月二十六日下午三時赴協和醫院六時遂受手術當施手術時醫者見中山肝部生癌其旁並有潰瘍乃先將吸囊吸去膿穢再以顯微鏡探視癌之狀况因見癌巳蔓延癌之外壳巳成硬性其發生實遠在五六年以前今巳無從割治當即將剖處縫好且告汪精衛等謂中山肝癌巳到末期今所希望者唯在帶病延年根本療治則無希望至是衆始確知中山所患者實相醫所斷爲不治症之肝癌不唯非膽囊炎尤非普通之肝癰也醫者旣斷中山所患爲肝癌即不開方投藥唯於中山脈搏及體温反常之際爲之注射安眠劑使其安眠且盼其癌能自然暫時停止如是而巳然俟之旣久癌之進行仍不中止而中山之體氣且日益衰弱醫者以爲無希望因對中山爲正式之宣告謂中山之病業巳完全絶望而予中山以斟酌遺囑之機會焉 
　　（五）治以鐳錠母之原因醫者宣告中由絶望巳如上述矣唯中山則自信必能以本人之勇氣戰勝不治之病症有人以攺延中醫之說進中山仍堅决拒絶之後因孫夫人等勸之甚殷始令某中醫試診然困診時中山問以「我所患者究何病」診者答以肝癰同時並高談陰陽表裡虚實之理乃大怒曰「不知病名安知治法吾患肝癌彼則囫圇稱爲肝癰不亦糊塗巳甚耶」遂不受藥旣不受中藥而西醫又早巳不允投劑中山之眷屬及民黨要人自不能不焦急結果乃請於協和醫院請姑以鐳錠母（一名銧）照射法試治之然鐳錠母對於中山雖有止痛之效終非袪病之藥故結果雖陸續照射達四十八小時以上而癌病之進行則不因而中止因之孫夫人乃决計將中山移出醫院而中山亦遂於本月十八日由醫院遷居於鐵獅子胡同顧維鈞宅中矣 
　　（六）遷居以後之情形中山遷居之日爲本月十八是日精神尙佳瀕行時醫者勸先進食少許中山尙能笑答曰一吾將往行轅大嚼不須此矣」及旣至顧宅中山因新遷居精神益奮竟能在室中散步約三分鐘其翌日食量更有增加因之中山左右皆大喜以爲或有轉機之希望唯中醫陸仲安則謂其脈巳無根而德醫克利亦謂其癌病仍在不斷進行之中耳 
　　（七）最近之消息中西醫之言旣如此孫夫人及汪精衛等自不能不焦慮雖明知中山反對中醫亦不能不設法更進勸告結果遂卒由陸伸安診斷而進以黄芪及黨葠之二物進後之第二日中山病狀雖無起色但陸仲安則謂中山之脈巳有根益信本人下藥之對症乃益增加黄芪及黨葠之分量日用黄芪一两黨葠八錢爲挽回之計唯中山服上述二物以後病狀仍不見佳先時脈搏在一百十次左右後此則漸增至百二十五次先時體温爲三十七度與恒人無異今則增爲三十七度五先時睡眠尙安今則巳感不安每睡半小時左右即感痛苦而醒同時巳消之腫亦於昨日（二十四）復作胸部旣逐漸高腫飲食量亦逐日减少病狀大有每下愈况之勢因之衆乃深致疑於陸仲安復易以唐堯卿及周志芳使司診治之職現巳由唐堯卿先行開方矣雖名醫國手或竟能使中山轉危爲安亦未可知但一般人因中山病狀日漸加重身體亦日就衰弱終有積重難返之憂慮耳（二月二十五日） 
[河南戰局之形勢（三原）]  
　　大戰將在鄭州 
　　北京通信河南胡憨之爭據愚所聞郟縣禹州一帶昨（二十五）晨均同時開火郟縣初較禹州爲烈惟憨部總數雖號稱八萬究屬烏合因暫由郟縣退集禹州附近調動後方軍隊反攻今日（二十六）禹城戰事轉較昨日爲激烈新野泌陽等縣亦發生小戰範圍巳愈擴愈大矣 
　　然以形勢論最激烈之戰爭必在鄭州據路局方面消息鄭州巳大軍雲集車輛不敷貨車巳停僅客車今日尙能通行無阻在鄭站巳聞砲聲隆隆人民爭先奔避車行秩序極爲凌亂此亦足證鄭州形勢之緊迫至雙方軍隊之布置究竟如何據新由豫境回京之某軍官言約可分爲京漢隴海两線京漢線北自獲嘉新鄉南至新鄭許昌鄙城遂平一帶胡軍佈置密集隊掘有深闊堅固之戰塲蓋以憨軍亦沿路線在滎陽禹城密縣襄城等處嚴密備戰雖憨軍運輸困難胡軍以有鐵路輸送之便急欲由禹城衝斷憨軍之聨絡惟憨軍本隴海路爲根據以滎陽爲起點以洛陽爲大本營以潼關靈寳爲後防故滎洛偃師等處均布重兵鞏縣以有兵工廠在憨軍恃爲軍火總接應布置尤密然鄭州爲京漢隴海之總匯憨軍欲得此爲進取開封之根據故彈丸之鄭州實必爲戰爭之焦點據聞胡軍爲防憨軍進襲計巳將鄭州大鐵橋拆斷矣 
　　两軍布置旣如上述胡軍以種種關係利於速戰憨軍則因聨絡各方應援起見速戰非其所宜利在相持愈久愈利故在未正式交綏前一方東侵西掠圖於地勢上先佔便宜一方由劉鎭華飛調陜中鎭嵩軍爲持久之計外傅趙倜亦派人赴豫煽動舊部雖尙未充分證實在事勢上或所難免而胡之利於速戰其關鍵亦全在此種方面如果不幸而開北方混戰之端擴成全國縻爛之局吾人爲大局計誠不能不盼望政府當局有更善的應付也 
　　至孫岳之行踪如何詢諸政府當局仍以未得官報對但豫人方面所得電訊孫岳確於昨日下午抵鄭王揖唐亦於今早由鄂赴鄭孫王將先取一種恊調的對雙方加以公平之判斷俾豫事得以根本解决此在孫氏未出京前孫之左右亦言將觀察形勢在鄭召集雙方將領開一和平會議特今則戰事巳開始且愈激烈欲令雙方掩甲息兵殊未必如是易易耳（二月二十六日） 
[張學良回奉後之會議]  
　　對於南中問題仍極注意 
　　奉天通信張學良此次赴申名爲前往勞軍實爲觀察江南各省之情勢備作軍事上之方針嗣因南中情勢和緩乃即怱怱北返張於二十二日晚七時許抵奉軍政界及各團體人員赴站歡迎者四五十人同來者有張宗昌韓麟春及盧小嘉三氏張以特别原因車行至速故得先一日抵奉翌日早七時許張宗昌韓麟春盧小嘉亦即趕到此次奉軍在南名譽頗好張學良到申亦極受各界歡迎初非始料所及故即電令張宗昌將部下軍隊迅速調離上海並飭嚴戒部下勿擾商民藉以保全奉軍名譽一面電邀張宗昌回奉藉便收束二十四日晚張在署内設讌爲各要人洗塵並邀王永江楊宇霆姜登選朱慶瀾等三十餘人作陪席間盧小嘉向張致謝謂前爲義憤所激毅然與齊夑元開釁非敢逞意氣之私好爲黷武寳在正誼明道而發成敗利鈍均不暇顧旋以衆寡不敵釋兵下野在家嚴之意本擬優游林泉不聞時事乃值義師　舉連戰皆捷驅逐曹吳更連電敦促家嚴迅速返國共襄時局力辭未獲勉强再起誠以伯帥義氣深重竭力扶植厚誼旣不可負而個人爲國爲民之天職亦不可放棄雖無建樹之能亦當效馳驅之力方鄙部軍隊新敗後散亡潰卒約計萬人困居滬潰食服两缺復蒙伯帥資調來奉發給餉項與之衣食迄今鄙部將卒無不同深感戴念伯帥再造之德今更仰承偉略助以雄師重整旗鼓再度南下驅逐戎首恢復地盤非伯帥之德諸將軍（指奉軍各將領）之力何克至此謹代家嚴竭誠申謝云云張與各將領多所謙遜嗣對南中時局略有討論大半主張以和平手段解决楊宇霆謂段執政亦力持和平主旨深恐奉天偏於武力諸將士激於意氣鹵莽從事使大局再度破裂故屢派代表來奉多方解釋並云對南巳有把把握故此時在南奉軍祇宜調駐適宜地點沉機觀變云云奉天各將領多表贊同未幾席散盧小嘉回俱樂部休息各將領因張有會議之約皆未散嗣張學良發言云此次游滬以時局關係恐滋各方誤會未敢淹留各地名勝多未閱歷殊以爲憾異日得暇尙擬重游惟默察大局前途尙難遽抱樂觀吳齊雖相繼逃亡而野心未死南中各省要人態席多依違難定報紙宣傅皆非無因在表面上觀之雖尙平和暗中不免猶有鼓動者難保將來不再乘機竊發故在我方不可不深加注意尤不可不作切實之準備云云張宗昌意見亦與此相同嗣復討論多時均以有備無患爲言結果即從翌日起準備餉項軍械两事務期有事時充足敷用至在南中兵力巳不單弱苟不發生事故不再添調也（二月二十五日） 
[軍務帮辦發表後之魯軍界]  
　　濟南通信山東軍務帮辦一職自前年鄭士琦陞督理後久巳虚懸蓋欲得此席者人數過多當局者不欲因此惹起軍界糾紛故尙懸缺以待直至本年二月忽發表濟南鎭守使兼四十七旅旅長施從濱帮辦山東軍務之命令魯軍界態度究竟如何當爲關心魯省軍政者所急欲知者也按施從濱與鄭士琦同爲安徽人又處山東軍界多年當然無甚問題不過帮辦一職在山東向例均由第五師長兼任今第五師長孫宗先（直隸人）反竟落選當然不甚滿意現孫有將藉口母喪提出辭職說未知確否（二月二十八日） 
[綿州兵禍之外訊]  
　　字林西報四川綿州通信云守綿州之司令劉邠自被楊森軍隊戰敗後即於二月四日率衆突圍但仍被逐回五日劉遂率其家屬假扮平民出城向中巴而去劉部軍士於四日夜大掠城中五日楊軍入城亦有搶掠情事但不甚劇楊軍係後二軍第九混成旅范旅長所部范於軍隊搶掠後方出佈告凡搶刦及不法士兵一律予以槍决軍容爲惡劣紀律亦不佳五日正值敎會開年會時突有軍士一隊闖入由一形似土匪率領直至樓上要求開視各箱籠聲言搜查敵軍旋經加惠爾牧師之勸說方各散去當夜又聞牧師惠立斯頓夫人及其孩童爲匪擄去加惠爾牧師立往官廳詢問亦無確耗两小時後惠立斯頓夫人忽到據云離城四十里地方被匪搶刦失去衣物等件約值五百元幸由苦力領之從小路奔走得脫該匪似即係本地軍隊云劉邠旣去綿州現由楊森之弟某駐守劉部退守中巴安縣盛傅鄧錫侯劉存厚將助劉但尙未能證實也 
 
 

Page 6

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *[滇軍抵粤邊後之粤局（木庵）]  
　　戰事重心將由東江而趨向南路 
　　滇唐派兵入桂假道省圖粤取道桂省龍州上思直入粤之欽廉由南路分道出西江下江門以攻廣州此種計劃巳見上月本報（參觀西南軍閥之新趨勢）今則滇唐之第五軍龍雲及鄧達謨等部巳次第過桂之南寗與上思迫近粤省欽廉邊境日前記者所觀察之趨勢刻巳完全證實茲續將最近滇唐軍到達粤邊情形與粤局未來之趨勢詳述如次據最近消息稱原來此回滇唐軍入桂早巳與桂省當道李宗仁有約在先故唐部龍鄧各部自滇開拔入桂沿途並無阻碍得以從容分三路入廣西第一路由邊防靖西以達龍州此爲黄倍桂鄧達謨等至龍州暫止旋由李宗仁委黄倍桂爲龍州邊防督辦以掩外間耳目詎知黄倍桂到龍州後即以龍州爲攻粤之策源地將龍州電報局及各征收機關收歸管理爲入粤之准備滇唐軍第二路爲龍雲各部取道剥隘一入右江之百色一入左江之黄草壩此两路一由百色取道平馬以入南寗與龍州方面之黄鄧二部互相呼應鄧達謨部由龍州取道上思（桂之上思距粤之欽屬大寺不過一百里由大寺取黄道屋屯約九十里即抵欽州城）此爲滇唐軍入欽州之右路頃據欽州防城確息此項滇唐軍鄧部前鋒巳於二月二十日左右發現於欽州邊境人數約共數千各兵士軍帽均有紅篐爲幟此外尙有桂省邊防軍譚忍部二千助其進行（按所謂邊防軍者即黄培桂部）刻巳由桂之上思入粤境欽州居民見大兵驟臨咸惴惴焉慮兵禍之將至巳紛紛遷避越南·或北海欽州商場頓起恐慌糧食市一日數漲此爲滇唐軍右路入粤之情形至於滇唐軍之左路即爲取道南寗之第五軍龍雲部龍部剥隘分两路入桂巳如上述其入右江百色趨南寗一路爲主力入左江而進黄草壩一路則暫緩進行爲將來戰事發生時之預備隊故現在并未移動至於取道百色過南寗之軍刻巳兼程前進二月十四五巳過平馬十七日抵隆安二十三日龍雲之前鋒隊約三千人入駐南寗查龍雲所部號稱萬人惟具有槍械者祇得其半南寗居民以客軍一旦入城索餉拉夫騷擾備至人心異常浮動市上商店間有停止交易而搬貨他避市面因而蕭條頗類戰後之情景聞龍軍甫抵南寗即向邕垣商會勒令商店籌集十萬元充餉商民經桂省頻年戰禍多無力以應故有恐慌而棄業避走梧州者至南寗當道對於滇唐軍龍部入邕以有條約在先并未加以阻止於龍部入城之先一日李宗仁之蔡胡步隊巳退出城外據某方消息稱南寗當軸此次讓龍部入南寗其條件爲（一）滇唐龍部入邕李宗仁部隊不事掯阻但龍部大隊抵邕後即須出發不得佔據邕垣各機關及民房（二）滇唐軍過境不得在邕停留三天暫時供應由桂李籌給但龍部不得勒收該地餉項錢糧故現在滇唐軍過邕商民雖起絶大恐慌而桂當道態度則雍容不迫一五實早巳互相默契矣據此間政界消息謂龍雲於未抵南寗之初曾有銑電致粤中要人聲明此次假道桂省入粤祇欲團結西南以圖發展但此舉不能不先固後方粤中滇軍將領對於滇唐前此小嫌多巳捐棄抵某氏（按即指駐粤滇軍第二軍長范石生）一人尙未諒解故此次入桂亦唯對某氏一人甚望一致主張以謀國是云云龍氏原電外間尙未得見確否未可知倘龍氏態度果如電中所述則是顯然離間駐粤滇軍之團結蓋駐粤滇軍共有三軍一軍楊希閔二軍范石生三軍胡思舜龍電聲明專打擊某氏面不提及其餘二人實别有會心駐粤滇軍姑無論是否始終團結然祇范石生一部巳有六七千之衆縱楊胡不爲之助彼亦斷不肯垂首帖服屆時必與滇唐遠征隊一决雌雄此爲必然之勢粤省南路戰事恐必不能免比聞巳抵南寗之龍雲部近巳陸續由邕南下取道良慶蒲廟以入粤之那樓百濟圩小董等地進迫欽州之東以與由上思入粤之鄧達謨部取東西進迫之勢期會師欽州然後再與南路陳軍鄧本殷商議爲第二步之進攻計劃云南路陳軍之鄧本殷本其首領陳炯明與滇唐結合之旨業龍鄧两軍之入欽廉在理原在歡迎之列因雙方目的均在對付廣州作戰也據横縣消息鄧本殷軍聞龍雲部友軍將入欽州其本部日前擊林俊廷軍而入桂邊横縣之兵力業於前月十八日抽調回粤預備會同滇唐龍鄧两部協同進取羊城觀此情形粤省戰事之重心大有由東江而趨向於南路之勢全省大勢不日或將起重大變化而范石生部近日對於南路之敵刻巳萬分戒備最近范部對東江戰事不甚賣方者亦爲預儲實力以對付南路之敵然而粤當道因范氏發生枝節影響其東江作戰亦可謂無故被累矣（二月二十六日） 
[滇兵入桂後之西南大局（一鳴）]  
　　請滇唐撤回入桂部隊勸桂當局速息内爭 
梧州通信雲南唐繼堯日前藉名北伐電商桂當局假道業經當局復電拒絶全省各團體亦均去電阻止并請唐氏嚴飭所部勿越桂境以免兵燹餘生之人民重遭兵禍詎唐氏竟置而不顧乘桂省内戰之際竟巳分途進兵百色一帶近更節節進迫大隊巳抵距南寗二百數十里之平馬茲據邕坦消息漢唐部隊連日由平馬出發向南寗前進不巳大有入駐省會之動作此問人民聞耗莫不驚恐蒼梧縣議會以唐氏此舉顯有侵略鄰封之行爲昨特召集各界假座縣議會開大會議到者二百餘人由蒼梧縣議會議長李肇賢宣佈開會理由略謂唐繼堯忽爾派遺大軍壓境名雖假道北伐實則意存侵略將廣西作戰場今滇軍巳節節進迫開抵平馬將達南寗應一致設法制止庶地方人民免再遭兵禍請各縣團體代表及地方各界諸君發表對付善法討論結果由各縣各團體自行致電唐氏請其即將入桂部隊撤回并擬集合蒼梧全屬各團體組織一辦事機關專辦對唐派兵入桂事宜務達撤退滇軍之目的而後巳茲將蒼梧縣議參會致滇唐電錄下「雲南唐省長鈞鑒貴省軍隊侵入百色省内團體電請撤退諒邀鑒及乃不蒙採納又復進駐平馬警耗傅來人民益深憤慨我公主張自治吾桂正在進行今乃無故加兵横來破壞天下其謂公何况武力政策違反潮流子玉前車殷鑒不遠冒大不韙智者不爲爭地殘民仁者不取我公明達豈未前聞仍懇俯察羣情迅將入桂軍隊一律撤回以保和平而維國是臨電迫切母任企禱蒼梧縣議參會議長李肇賢等同叩」梧州五屬會議代表·容藤两縣議參會·梧州全體學界等亦一致電唐撤兵矣頃據來自廣州者云滇唐此次派兵入桂極爲駐粤滇軍楊范等所注意蓋楊范與唐立於對峙地位勢不併存人所共知唐氏此次舉兵其目的固不僅在桂省對於廣東大局及楊范本身亦極有關係故范氏前特召集滇軍各部會議討論禦唐辦法范并聲言倘唐部將來或進至梧州彼即率兵西上與之决戰等語但西江係粤軍防地如范部出兵西江粤軍不許通過則粤滇两軍難免不生意見惹起糾紛現以一般有識者觀察咸紏滇唐部隊如仍前進不巳廣西固巳從此多事而粤省西江方面亦必發生絶大之紛擾其影響於西南大局亦甚鉅駐粤滇軍將領因此特電請桂省軍政當局速息内爭同心禦侮其原電云一微電請和協内部同心禦侮不圖誠信未孚弗蒙俛納邇者唐賊之兵巳入桂境雖未聞加遺一矢諸公愛護地方獨不知川黔受禍之慘每念黄雀在旁之語輒爲諸公痛惜見兎顧大時尙可爲敢乞速息内爭共謀對敵如蒙採擇閔等當爲諸公盡其棉薄如或遲滯不决歧路徘徘徊則必擠全桂於川黔之續矣急不擇言竚候好音楊希閔范石生胡思舜同叫」（二月二十二日） 
[豫軍抄襲匪巢]  
　　匪衆竄往魯南 
　　國聞社徐州通信徐西股匪盤踞山城集一帶經由河南軍事當局收撫屢次商榷均以條件未能妥洽而罷其最大原因一爲匪徒所擄人票一時不能出脫完畢二月爲匪徒所有槍枝不過一團而必要求編爲三團有此两大原因雖其首領任小山急欲由此棄暗投明得一下塲無如在此等條件之下招撫者終不肯遽予收受然官匪两方迄未斷絶往來數日前任小山尙欲親赴河南面見胡景翼以圖解决乃昨日匪之老巢山城集竟以砲轟聞查山城集在保安山下外繚石垣一道極高厚匪徒踞此業經數月凡人票財賄皆屯聚其中又以招撫議興各抱有官迷想者尤屬興高采烈平時有綁子戲两臺花鼓拉胡腔數起甚形熱閙此次豫軍以馬步隊六營突然由西南面出而抄襲并以大砲安放山巓向下擊射匪徒猝不及防各奪門向東北潰竄當被豫軍馬隊從後追剿至趙圈寨（距山城集二十餘里）匪徒略爲停頓抵抗片時又行北竄豫軍以去後隊漸遠未敢窮追遂收隊而止斯役計打落肉票三百餘人得槍百餘枝財賄無算匪徒數月經營之力損失都盡現其大隊巳竄至山東之金魚曹單各屬收編之說乃不成問題矣（二月十七日） 
[閩省統一權度籌辦處近狀（禹衡）]  
　　福州通信福建籌辦統一權度事宜因實業廳奉部文呈請省長任林鼎祺財廳長蕭奇斌又奉督辦令由該廳籌備一時論者軍民两長如相持不下將來恐有两權度籌辦處之設立近聞政界各要人對於此事頗有出而調停令蕭主而林副者惟因雙方宗旨各殊毫無結果蓋實廳所請在統一權度其收入儘收儘解補助政費抑軍費皆不過問財廳所請在以權度統一之收入補助軍餉認有定額其性質與包辦無異根本不同自無牽合之餘地也惟實廳方面决聽財廳試辦不願與爭而財廳方面則以帮助無人認額又鉅面子上不辦不可實際上欲辦不能二月二十七晚實廳長林鼎莘搭寗興北上參與實業會議歸期最速須月餘日而此月餘日財廳若何籌備旣毫無把握而實廳則决持冷靜態度結果此種事業勢必歸於擱淺則此謂两統一權度籌辦處可决其不成事實矣（二月二十七日） 
[浙孫令繳第六混旅械]  
　　杭州快信陸軍第六混成旅向爲何豐林所帶去年松滬失敗何氏去職該旅由孫傅芳收編攺委劉永勝爲旅長趙雲龍爲第一團長賈萬勝爲第二團長分駐奉賢川沙两邑此次上海浙軍奉令撤防該旅旅司令部曁第二團移駐朱涇第一團第二營移駐平湖乍浦三營移駐金山衛現聞此項隊伍巳由孫督辦下令一律繳械駐乍浦之第二營由駐平湖第一混成旅長彭德銓派第二團長趙國蔭率隊前往收械駐金山衛之一三營及駐朱涇之第二團由駐松江之第四師長謝鴻勳派十三十四两團前往收械均於一日二日分别辦理聞各該營兵士初曾欲反抗繼因各發恩餉多自願繳械地方當可無事 
　　平湖快信駐平湖第一混成旅彭德銓旅長奉令將駐平湖第六混成旅第一團繳械當於一日晚間在呂公橋六里塘新橋及東南角城牆分布鋼砲機關槍等兵士武槍放哨形勢甚緊居民紛避至上午九時南門外紹興會館團部槍械被繳旋至報本寺第二營收械至十二時始畢當由第一混成旅布告安民略云「爲布告事照得本旅收繳現駐平湖第六混成旅步兵第一團槍械事業經結束完全凡吾商民均各安心營業勿可驚恐此布旅長彭协銓」聞駐朱涇金山衛第六混成旅軍隊亦於昨日（一日）繳械是項繳械兵士將運上海資遣又二日自滬開平之閔南輪及夜班輪至氽來廟折回平湖之江湖輪及夜班輪亦未開滬 
　　松江快信駐松第二師所部第五混成團各營因奉令收繳新駐洙涇金山衛等處之六混成旅軍隊槍械於一日出發茲悉洙涇方面約一營巳經全部收繳於二日晨將此項散兵五百餘人由水道運松暫駐西林寺派武裝兵隊一排在彼守衛聽候攺編聞不日尙有從金山衛方面運來者亦爲該旅所部巳繳械之兵士其繳械原因言人人殊至出發之第五團兵士亦巳有少數撤回矣 
[南京快信]  
　　津浦滬寗貨車巳次第恢復浦口下關各轉運公司及工商界生計營業略見活動商埠市面巳不似軍事期内現象之蕭索 
　　蘇省各軍隊以二月分餉期巳屆迭電催欵關於直轄中央及本省財政各機關派解二月分之欵多巳就地撥罄除再委員分赴欠解派欵各縣各稅所守提外省署又電令財政廳長曾樸在滬設法速籌撥匯以濟急需　　駐寗奉軍及省防軍各團營所有缺額巳由招來之新兵編配補充現奉令上緊敎練每日由營連排長督率操練日必三次俾此項新兵將兵技早日練熟以免參差不齊並恐新招之兵不明紀律由各營派員持令輪班稽查籍資約束 
　　盧韓會委宮邦鐸爲四路要塞總司令 
　　滬太長途汽車公司以受兵事損失過鉅呈請將前撥航業股劵作價移作公司資本以資維持韓省長以此項航業股劵若照現時市價出售喫虧甚大當令財實两廳核議復奪 
　　實業廳長徐蘭墅巳於一日接事各方薦人信函有二百餘件之多徐對原實業機關人員擬分别考核成績如能稱職决不更動聞廳内各科職員現所調動者不滿十人 
　　新任淮揚道尹蔣鳳梧巳由京到寗日内赴淮履新　　韓省長據報江浦縣永寗等鄉土匪猖獗連刦傷人電令江浦縣知事迅派警隊嚴密緝辦並咨鄰封各營縣一體協拿務早肅清 
　　政治研究所三月分研究科目爲整理蘇省財政辦法第一百十期考試定三月二十九日假法政大學舉行考試時即就此範圍内命題（二日） 
[江陰快信]  
　　各公團代表參事會費鴻聲朱襄唐·縣議會何榮桂·市總董章崇治·商會董韓治等於二十八日上午十時假縣署參事會開聨席會議討論二時之久議决事件四項（一）黄知事交議購米維持民食於何種欵項指撥案公决於積榖項下借撥洋二千元俟糶完後由商會負責如數歸還（二）歸墊軍需案（軍需洋九千元修築營房洋四千元）公决以本年度漕米代盡力勸銷如有不敷再向士紳籌借以國稅作抵（三）水警餉銀案公决本月分一千六百二十元仍由縣署設法借撥下月分應由縣署詳省轉向他縣撥發（四）縣署交議行政費擬向忙漕徵收費支用案（縣署行政費每月例支洋一千二十元六角總計一切費用需洋一千二百七十四元三角不敷洋二百五十三元七角）公决應依法由參事會代議 
　　駐防江陰之第一軍輜重梯團業奉張軍長電令攺編爲步兵第四十四團團長杜鳳舉奉令後即從事編制行將竣事二十七日杜團長特乘專輪赴宜興公幹團部事務歸參謀長杜廣乾代拆代行 
　　戰事聲中司法事務全部停頓監獄及看守所之巳未决各犯總計六十三名全被蘇軍放去承審員王家騤於去冬請假回籍現巳銷假照常視事日來民刑案件巳如戰前狀况 
　　二十七日深夜分駐孔廟之第二營五連士兵十二人忽藉查城爲名竊得口令刷新二字携械潛逃至西外葫橋鄉孫家衖地方連刦鄉民十二家損失甚鉅幸未傷人逃兵等向武進在寗鄉焦溪方面逸去事後澄防司令聞悉立派馬巡六騎下鄉跴緝亦無所獲 
　　四鄉航船來去共有一百四十餘號統由市公所向澄防司令部頒發旗幟縣署給發護照各航船主以旣有保障諒無妨礙巳照常行駛惟澄錫澄常小輪招商利澄两局并未開班（三月一日） 
[無錫兵災善後局成立]  
　　無錫兵災善後會正副幹事蔣哲卿王克循以錫邑災重區廣特擬具說帖於日前赴寗謁見盧宣撫使韓省長振務處長請求攺設專局以利事務上之進行業經盧使韓省長等核准並會委蔣哲卿爲無錫兵災善後局總辦王克循錢孫卿爲會辦嗣經蔣君等積極籌備並租定駁岸上孫子才宅（原爲屠宰稅稽征處）爲局所於昨（一日）日組織成立内部共分四科（一）總務科計分文牘會計庶務三股（二）籌振科（三）清鄉科（四）查災科以便分科辦事巳由總會辦請定陳湛如爲總務科科長華少純副之吳士枚爲籌振科科長陳爾同副之陸閣臣爲清鄉科科長侯惕丞副之顧彬生爲災科科長華西岳副之并巳聘定嚴堯欽爲秘書王主任即分呈宣撫使署省公署並咨行各機關通告成立又以錫地被禍甚重災區又廣雖巳先後施放急振而時屆春荒辦理平糶尤不容或緩昨特函聘蔣仲懷爲平糶主任預備即日開辦 
 
 

Page 7

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *中華民國十四年三月三日星期二（申報第二張）舊歷乙丑二月初九日（七） 
游藝叢刋 
[演劇戒用眞械說] [  菊屏]  
　　戲劇爲一種怡情悅性之玩藝其所事爲表演歷史上之一段陳跡在演者旣自以爲假而觀者亦無有信其爲眞者且復佐之以鑼鼓披之以錦繡尤爲自示其假之明證旣明示其假矣又何必强雜以眞然而今之劇場固以眞刀眞槍全班打武相號召觀衆也 
　　距今三十年前用眞刀者僅少數之名武生於單獨献技時偶一爲之耳（如一種極薄之白銅皮製爲刀械望之光耀奪目尤過眞者是即所謂眞刀眞槍者也此物雖不如眞械之利然究爲金屬倘着人身不能無傷且薄而顫動執此而舞尤難捉摸亦非安全之道茲就著者所目覩因眞械而致險者述其二事如次 
　　一爲高福安演鴛鴦樓於春仙戲園此劇爲高氏第一得意之作獨使單刀時翻騰跌撲曲盡能事其中有一解數須將單刀在左腋下向後推出然後揚左手而刀即隨手而上盤旋於頂上不意此刀推出時刀尖戳破衣服成一窟窿而刀則穿在此窟窿之中倘若回手抽出則於手式不符高乃如無其事仍揚其手將衣服割開使刀無間斷觀者見之莫不嘖嘖稱歎實則刀尖倘稍向裡肌膚亦難保不爲衣服之續矣一爲王益芳氏演某劇於舞刀得意之際刀忽脫柄飛躍而出斜挿於池子中第五排之正桌牢不可拔桌旁觀客愴惶走避四座哄然頓陳慌亂之象此失之得免肇禍者倖耳設不挿於桌上而挿於觀客之身其不至性命之危者幾希然刀之脫柄拔出實由於器物之不良非王之罪也（按王武技絶精惜啞巴不能演正劇惟泗州城等猴子戲則一時稱無两焉） 
　　此二人者實爲滬止武行之健者猶不免有萬一之失其他諸伶之失手者尤見不一見舉此二事可槪其他以是爲凖可知戲園之用眞械不可謂非危道而觀者坐位雖遥亦難保無波及之慮用是述其所見深望主其事者有以戒除之在劇場旣無損其精神而可以免意外之危識者於此或不以我言爲迂腐乎 
[記愛普廬之光學戲] [  耕莘]  
　　紅綠眼鏡之光學戲自三月一日起在愛普廬戲院表演以來觀客甚爲踴躍咸謂空前絶後之奇觀而不知此種魔術雖甚奇離而識之者不過爲一種光學上之發明並無其他幻妙姑誌之如左 
　　觀客之前爲一白布之幕混以水而成透明體幕之後置一燈（其位置約與電影機之燈相等）演劇者在燈與幕之間作種種恣勢則幕上亦現種種形狀近燈則所現者大遠燈則所現者小而我人觀之以謂所現者大則近人所現者小則遠人其實反是是以演劇者將物抛近其燈時一若抛向觀客也當觀劇時篛人須戴一紅綠眠鏡否則幕上現出雙影由此觀之其法並不繁難若能從此研究則不難爲藝術界另闢一新紀元也 
[游藝界消息併載]  
　　嬌妻劇將排演戲劇協社昨日（一日）開本年第二次常會到洪深沈誥等二十餘人議决事項如下（一）前任事務主任楊聲初辭職攺選孫少安爲事務主任（二）推沈誥爲排演主任（三）嬌妻公演期定五月二號日間三號日夜九號日間十號日夜共演六次（四）票價日間分一元座四角座两種夜間分八角座四角座两種（五）定三月二十二號起開始排演 
　　跳舞學之傅授著名跳舞家託司千君研究跳舞有年現自於霞飛路四百四十三號敎授跳舞學男女兼收連日往學者甚衆云 
　　模範新片易名模範電影公司新片「險裡夫妻」現攺名「一月前」含意較前深切聞該公司現正攝製内景不日將竣片中字幕巳聘定美術家梁君繪製字體新頴美觀云 
　　聘請技擊敎員三馬路慕爾堂益德會技擊團自去夏創辦以來成績頗佳主任王亦樵君因敎員不敷指導故於此學期　　除南派由王君自任北派由蓋永田君擔任外又另聘請公共體育場技擊部劃君德生爲南拳指導員中華拳術研究會敎務主任劉君百川爲北拳指導員馬羣裕甫爲率角指導員又擬添設晚班時間下午五時半至七時半而早班仍爲上午六時半至八時半現訂於三月十六號開課聞該團爲普及尙武精神起見故每月祗收洋五角若付全年者祗收四元云 
[粤坤伶顔雪卿逝世] [  我禺山人]  
　　坤伶顔雪卿丑生也前隸羣芳艶影班曾來滬表演其技藝不亞現在之鄭　魁惟今據確訉顔伶現巳逝世粤坤班中從此又弱一丑生矣惜哉 
[紀精武之樂理研究會] [  蔣介民]  
　　中西音樂以某音對某音久經聚訟未得一正確之解决前日上日精武會在武昌路安樂園特開樂理研究會到會者有胡元愷·司夢岩郭惟一·陳鐵笙·諸君互相討論擬於精武音樂科特設一中西樂理研究社凡有志於此道者可通函討論並將該項議論刋印成帙以期普及云後由韓江絲竹會郭惟一等合奏韓江絲竹表示國樂之半音因韓江絲竹有重六·輕六·活五·等調門多用半音更有數調全用工尺上四合之五音而略去乙凡者是眞太古元音也 
[談大鼓（一）] [  堃生]  
　　大鼓之稱由來久矣昔丹陛樂器以木爲匡冒以革面徑二尺六寸有奇腹内安銅膽匡之四周有銅環平縣於鼓架孔頴達謂縣鼓爲大鼓陳暘謂後世大鼓即古　鼓然古之大鼓皆長過於而而横懸於龔今面過於長而平懸於架與古制不同說見清通考 
　　大鼓書不知始於何時明賈鳬西有鼓兒詞殆其嚆矢而近人所謂評書單絃雅曲快書則支流也鼓詞自北而南流行廣遠所至受人歡迎其文韻而旨遠其言淺而義深其事或摭拾一代之要史或摘　四部之精華其體裁則長篇短幅釐然各當其主旨則隱惡揚善意寓勸懲而音韻之鏗鏘文宇之雅馴選材之謹愼皆非其他雜劇所可及論者謂大鼓書之優點約有四端（一）能於極短之時間演唱有頭有尾之精彩之故事如貫珠如連環（二）語句純取京音不雜他處方言一般人都能了解（三（有長句有短句抑揚緩愈聲調變化而不背於言語之自然（四）不用化裝不須配角能憑一人之唱做表出各種人物之神情質言之以天籟之俚詞遠規諷之意趣固大鼓之特長也 
　　大鼓書倡於勝國盛於北都京津之間衍爲風尙在京曰大鼓在津曰京大鼓津人尙曲就人重劇故雖濫觸於京師而津門實其重心專門名家者對於歌曲若字若句若節若叚若音若腔若調若鼓若板若地若皮若口齒若喉舌若典故若事實靡不研究有素而其所大忌者一無節二裁叚三走板四斷腔五濫鼓六皮薄七譌字八誤句九吐語糢糊十發音土俗十一腔調有病十二喉舌遲鈍十三典故杜撰十四事情不合鼓界有一於此即不免扣駡至大鼓種類約分爲三大派曰梅花大鼓曰小口大鼓曰梨花大鼓派别旣異腔調亦殊試據見聞所及約略言之如左 
　　梅花大鼓之腔調肇於北京内城旗人有南北班之别南班梅花大鼓調長動聽受人歡迎今之女大鼓大半受學南板再加以（打牙牌）（深夜沉）（銀紐絲）等牌曲用絲絃彈拉出腔調來所唱者若（摔金架）若（妓女上墳）若（寳玉問病）若（黛玉悲秋）若（拆西廂）若（秦樓悲秋）間以時調小曲悠揚悅耳令人忘倦北板梅花大鼓即今京津間落子館均男角演唱開場曲曲詞爲（白猿偷桃）爲（打黄黄狼）爲（藍橋會）爲（八仙上壽）腔調含糊聽者都不甚注意其演唱全本者以需時過久不易賣座前年北京新世界王潤豐演唱（七俠五義）每晚演唱一叚聽者寥寥西城西安市場有全子林者以善唱全文小說著名如（粉粧樓）·紅蝴蝶）（殺子報）（閻瑞生）等書然亦祇可奏技於西四牌樓一帶一離京都即無人愛聽矣 
[書朱素雲（五）] [  珍重閣]  
　　素雲之劇其巳約略舉之者如上所述至不及備述者亦多要均無美勿臻今舍劇而論人尤有足傅者在 
　　素雲名澐字忍庵自幼習小生劇方其垂髫時巳獲交於京華之賢士大夫尤工書法初治工楷能以黑方光書大卷子擬於館閣體而不熟濫尤愛書日不釋卷雖舟車行役必以書自隨至今不攺尤熟於科分凡翰林前後輩歷舉不少失一時名士若王可莊李蒓客何詩孫鄭海臧朱漚尹況蕙風余壽平等無不相習比二十年來人事萬變生死勞形道及故舊輒爲憮然投贈之作幾於盈牘其膾炙人口者若讀畫齋集中之題所書扇頭飡櫻詞之擬贈尤均可傅之作素雲周旋士大夫間儒雅醇篤脫略自如初不以業伶自居而人亦視如貞元朝士不復目之爲伶人也旣擅書名求者雲集對客揮毫率意爲之無不精絶多讀阮亭竹垞諸作背誦如流故書時但誦憶成之不必肆力於獺祭間愛收臧暇日輒赴海王村瀏覽新年廟會尤必往物色外此則懶散不甚出門也近代名人字畫求之尤力客年來滬何詩老巳歸道山則搜其遺墨無吝重價海藏樓入京又求作楹帖二事什襲藏之蓋澤古肆雅於力至勤吳昌老之畫久在想望此遭想必有以饜之者矣 
王瑶卿好 
　　畫梅上幅 
　　爲艶秋贈 
　　予者寥寥 
　　數筆而逸 
　　氣别饒不 
　　可謂非能 
　　手也[  看 
　　雲樓主]  
 
 

Page 8

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *   
 
 

Page 9

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *   
 
 

Page 10

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *中華民國十四年三月三日星期二（申報第三張）舊曆乙丑二月初九日（十） 
國内要聞二 
[杭州快信]  
　　新簡江蘇省長鄭謙日内南下有先來浙後就蘇長訊當軸巳預備招待 
　　向駐嘉興之閩軍趙國英全團現奉令調駐平湖由長興撤回嘉興之王森一團調駐寗波業巳分頭出發駐甬浙軍第二團昨又繼續開到两營詣梅東高橋塡駐 
　　監視善後公債基金代表總商會昨（一號）下午五時開會推定會長王祖耀宓福衡聞錢業公會擬推副會長李春枝倪雨亭爲代表銀行界亦將開會推舉 
　　浙募善後公債三百萬元業巳分投勸募現决向各鹽商勸導勉購五十萬元省會各紳商認購之數尙未假定 
　　財政蔡廳長呈請辭職夏派魏秘書孫派程課長及王商會長先後諄勸勉爲其難蔡無可推却巳打消辭意　　浙江除毒恊會昨函省議會商會敎育會農會各會長鴉片創議專賣禍國殃民何堪設想業經電京力爭台端以善後會議就徵北上請提出該會議痛陳利害盡力反對禁烟問題應規定嚴重辦法督促政府實行　　杭垣絲價最近調查細絲每百两五十二元肥絲五十七元綢市亦漸見活動惟單頭緞絹向銷廣東現定購者極夥 
　　浙江省庚欵董事會選出事盛敬明沈羹甫何敬煌馮中鋆陳讓㫋鄭君凝巳一律報到 
[地方通信]  
　　崇明 
　　吳知事之去思署理崇明知事吳凌霄到任以來清廉自矢守正不阿凡遇興革事宜莫不殫盡心力以謀地方幸福前值淞滬戰雲濔漫躬率水陸各警晝夜籌防不辭勞瘁全邑幸得風鶴無驚誠屬匪易昨（一日）卸任後地方各公團在縣議會（即積榖倉）開會歡送當由會長徐不更即席演說略謂吳知事善政極多尤以不附權貴及两次變亂保存地方公欵絲毫無損二端爲蘇省縣份中所罕聞是以政聲所及輿情極其愛戴云云此次奉令調省今晨（二日）七時趁朝陽輪船赴滬轉寗送行者爲新任葛知事水警池隊長·翁塲長·縣議會正副會長·農商敎三會會長·地方士紳爲施笠仙·孫宇晴·黄伯鈞·袁亞鄒·曹吟秋·陸賓谷·蘇稚卿·吳少谷·瘙東甬·施仲嘉等數十人及全體屬員·水陸警察全隊頗極一時之盛 
　　松江 
　　公團再電挽留警佐縣警佐徐一白奉調高淳經各公團挽留不獲茲又續發公電仍申前請原電如下「南京韓省長崇鑒松江縣一等警佐徐暐辦事穩健維持地方頗爲出力詎警務處忽有明令與高淳縣臧禧對調公團等以無裨事實徒啓紛更曾於篠日電請警務處收回成命乃警務處不加考察未允所請值茲軍事甫終地方尙未完全安靜之時調動得力人員公團等期期以爲不可用特電陳謹懇崇座迅予令飭警務處勿再更動以順公意而安地方無任感德松江市總董閔　·董事盛元音·商會會長張思永·縣議會議長張芝冬叩」 
　　保衛團衝突紀詳松屬柘林鄉保衛團前日據水警何連長知照謂有大帮匪船八十餘號由沿海混入者巳有三十餘艘意圖搶刧各處警局槍械囑爲戒備等情當由該團圑總倪嘉祥飭派易團副帶同武裝團丁十四人前往屬境查防迨查至漴缺建龍橋地方因與漕涇鎭市相近故在該鎭可以居茶館購食點心詎該鎭人民誤認兵士前來拉夫相率逃避秩序大混嗣經易團副說明原因始行鎭定惟該鎭保衛團總葉其章以該團來鎭係屬越境旣係查防何不先行知照因向易團副詰難其時又有人以柘林團丁中有陳小三其人係王文光報刦棉花五十包案内之未獲正犯當大呼捕拿强盜將所認爲陳小三者捕去交由該鎭保衛團收管易團副以無論所認陳小三是否錯誤即使屬實亦應備文提解萬無以現役團丁指爲盜犯即可隨意逮捕後因向索未回大爲憤激即令所率團丁實彈以待鎭人見此情形誤爲行將開火又紛紛奔逃恐慌殊甚旋將所謂陳小三者釋回以免衝突易團副以陳所負五響快槍及子彈八排尙未隨交再向理索其時適倪團總得信專飭收隊因之所索槍彈等物尙未解决現漕涇保衛團總葉其章巳將此事報縣並乞將該團團丁陳小三歸案解究即該鎭商號乾泰等亦有呈文遞縣請予查辦當由楊知事併令柘林倪團總自行聲復倪奉文後巳於二日下午親赴縣署據實呈復並請訓令葉團總交還槍械子彈又否認團丁中有陳小三其人謂顯由該團誤認云云另一消息縣長以易團副辦事雖無不合究嫌操切聞將另委接代 
　　無錫 
　　戰後救火會之消防隊無錫救火會之成績不弱於滬蘇等處此次齊變元潰兵在錫焚搶獨漢昌路附近之保安救火會幹事袁月泉督率會員日夜出救並代火車龍頭中灌水軍民稱頌城内救火會會員除日夜登城守望外並梭巡各處遇警出救亦不遺餘力火車站下救火聨合會中因駐有軍隊不能行使職務特遷移至竹場巷商團公會暫行辦公現該會爲整理劫後城外各救火會消防隊起見特通函各救火會將消防隊重行組織以重火政並請將消防隊員花名册報會稽考各會接函後均紛紛組織報請備查矣 
　　常州 
　　逃兵梟首示衆前月二十六日由七十三團三營在澄邑利港捕獲蘇軍攺編后之逃兵两名及頭顱六個押解來常該營部除將頭顱懸掛車站樹上以昭炯戒外所有逃兵两名當交軍法處鞫訊供認潛逃不諱軍法處遂於一日下午四時將該逃兵楊文德周福來遊街示衆解至鳳尾墩斬决一頭掛在古樓一頭掛在北門前日之六頭則掩埋在車站車路附近云 
　　先遣隊演放機關槍第一軍先遣第一梯隊一日在郊外試驗演放機關槍先期由副官處函知縣署布告居民勿生恐慌 
　　常熟 
　　查勘兵災嚴省委蒞常縣敎育會於潰兵過境後曾分電韓督辦曁賑務處請予派員蒞縣查勘兵災茲悉省署所派之清鄉委員嚴師愈巳於二十八日到常嚴之任務專辦本縣清鄉事宜及查勘兵災蒞常之日即赴縣署與李知事面晤並至敎育會垂詢一切云 
　　南通 
　　總商會定期攺選通崇海泰總商會攺選一事業由去臘展至今春辦理昨午特開籌備會邀集各會董洽商選舉日期當經議决陽曆本月十六日選舉會董二十二日互選會長所有十三年度收支决算交由財政委員會審查具報 
　　撥解水警署餉欵駐通水警一月份餉欵七千四百四元業由隊長丁寳貴於去臘呈請張鎭守使借墊一千元行先行散放嗣悉縣署接奉省令就征起稅欵項下照數抵解盧知事昨巳接准鎭署公函將預借之餉欵千元扣算歸墊當即派員　解張使核收並將餘欵四百四元交付丁隊長收領矣 
　　揚州 
　　盧韓電商協餉盧永祥韓國鈞两氏一日電两淮杜運使云前接財政部鹽務署世電鹽欵協餉辦法巳切商總所按月由揚分所撥解十萬元以撥足一百九十萬元爲度前因餉項不繼借撥二三四月計三個月三十萬元雖尙勉爲應付而五月以後再商支借該分所均以未奉總所電令槪置不復即抵借亦無從措辦現在本月餉欵待發毫無指項焦灼無狀現巳電商部署速商總所將每月協餉十萬之案電知揚分所遵照並飭借撥四個月協餉以應急需如果揚分所不顧省餉危急惟有責成運使一面飭商運鹽一面自行收稅以維現狀除俟部署復電另行電達外特先奉聞 
　　泰縣 
　　馬軍將來泰駐防泰縣自民國以來向無國軍駐防現聞馬護軍使擬將所部軍隊抽調一團來泰駐紥並聞昨巳令行縣署籌備一切鄭知事奉令後巳從事尋覓駐紥地黠矣 
　　徐州 
　　宿遷縣更換知事新任宿遷縣知事楊憲現下巳奉任命定於今（二十八）日早由徐起行臨時因故停留攺於明（三月一日）早就道又聞新任宿遷縣警備隊營長殷夢弼君亦將隨同楊知事前往履新 
　　湖州 
　　時局平靖後之餘聞近日四週滿佈和平空氣人心因之大慰閩軍第二師曁第三混成旅均巳退駐杭嘉一帶吳長两縣現歸浙軍塡防人數並不過多僅爲二師第七八两團而巳七團分駐長（長興）泗（泗安）八團則駐湖城至張國威所部之砲兵團雖有永駐吳興之意然未决定 
　　南墩發現暗殺男屍南門外南墩地方前日有農民在土中墾出新埋男屍一具外用麻袋束縛覩之駭極遂飛報吳興地方分庭旋經檢察官率同吏警前往檢視驗得該屍上下两端各用麻袋一隻納入其中乃去袋視之始見首部有槍傷一處顯係爲人暗殺無欵查麻袋上之標誌與兵站内儲米之袋相同此爲是案之重要欵點執法者現正從是推究一面訪查屍屬云 
　　紹興 
　　清鄉續辦後之新設施紹興清鄉自經各法團各士紳在商會决議於期滿後繼續辦理惟稍有更張推定籌備員二十四人執行籌募欵項等件該籌備員現於二月二十八日午後由籌備主任王子餘召集各員提議進行事宜聞其計劃於原有清鄉總會帮辦之外再行添一坐辦以資辦公併以巡緝隊增額之經費擬酌收畝捐候縣會開會時提交通過呈財廳核准後辦理　　蚌埠 
　　草堆失愼燒斃多命蚌埠天橋北首靠近鐵路線西偏向有曠地一段由淮河岸至二馬路約有數里平時由南方運來荒草多將火車駛至該處堆積於此而草商屯積販賣是以該處堆積草堆線延里餘幸四圍離人居尙遠亦可無虞他變冬月天氣寒冷時時有乞丐穴居其間旣避風雪且求暖氣早出晚歸初聞看草人亦曾禁止繼以惠而不費亦遂聽其居住詎前日（二十七）夜間二時許該處草堆突然起火時值北風大起頓時火光燭天街市警笛頻吹鑼聲四起人民於夢中驚覺手足失措嗣警廳督察長消防隊長各署巡官巡長各領本署消防隊携帶救火器具飛奔赶到奈巳成蔓延之勢不易施救延燒至昨日（二十八）下午二時始獲熄滅計延燒十二小時共燒草堆二十一堆燒斃二人傷二人其燒傷二人一送普濟醫院一送民安醫院請爲診治聞抬送普濟者巳因傷重不能施救比即物故抬送民安者當可不致碍命惟聞人言葬身火窟者猶不止此因事後消防隊曾由灰燼中扒出手指骨多節足可證明草堆中大有人在矣 
　　天長 
　　再誌駐防軍剿匪情形駐天旴補充旅第一團團長馬祥斌與第一營營長蔡文彬於正月二十一日帶領兵士在杜家營剿匪情形巳誌本報茲聞巨匪涂二　子去年騷擾天（長）盱（貽）西北鄉一帶嗣由盱貽縣知事禀報上峯設法收編民始安枕詎近因糧餉缺乏復聨合股匪繼續肆行刦掠爲生並擄去男女肉票數十人人民恐慌萬狀經馬團長到天聞訊特於二月初旬親自率隊馳往蔣壩附近三河凃某匪巢包圍勒令繳械並飭將所擄肉票悉數釋放當即斬决該匪首級二百餘人凃二　子亦同時捕獲押解蚌埠法辦並奪獲盒子砲三四十個快槍七十餘桿餘匪逃竄人民咸極稱快團長到天嚴密佈置軍紀尙佳剿匪頗爲認眞領隊相機追剿甚力人民莫不額手稱慶近日避難人民相率回里者頗多 
　　埠河團丁盜刦契據正月二十日東北鄉埠河民團率團丁多人携械沿莊梭巡挨户搜捕躱匪中有團丁四人乘機搶刦農民田契多紙藏諸懷中不料途遇兵士盤查訊明贓證屬實旋將該團丁四人刀割一耳以示懲戒 
　　安慶 
　　皖實業廳長易人原因皖實業廳長一席王揖唐就会伊始即委光雲錦繼任惟光爲安福系中重要分子雅不欲就此等閒曹而當時馬聨甲委任代理之王熙係皖南鎭守使王普之弟遂以情面關係暫行加委無如王熙年紀太輕甫由聖保羅學校畢業如河能任監司王揖唐北上前光雲錦亦由京到皖詢明光氏確不願就臨起程之日乃發電報保荐三人請擇一任命其一曾任實業廳長之方時簡其次則爲陳光譜高吉堂两人方時簡業奉任命其陳光譜等自不成問題聞事前王熙亦知位置不能穩固當赴省署要求王揖唐請委以縣缺下爲台地步云 
專件 
[執政府整理財政草案]  
　　（一）臨時執政府秘書廳公函逕啟者奉執政交下財政部提出善後會議本部提案九件依據善後會議條例第八條第一項之規定提交貴會議决相應檢同原件函送查照辦理此致善後會議秘書廳計附送財政部提議擬定軍費標準案一件擬定中央槪算案一件核定各省區預算案一件實行關稅二五附加稅案一件實行免厘加稅案一件整理内外債欵案一件劃分國地两稅案一件統一國庫整理幣制案一件推行各種新稅案一件以上　　共計提案九件中華民國十四年二月十四日 
　　（二）整理財政草案目錄總綱（甲）擬定軍費標準附全國收入總數表中央及各省區陸軍軍費表八年度預算陸海軍支出表（四件）奉令取消各師旅經費清單（乙）擬定中央槪算附全國支出總數表（即八年度國家預算歲出總表）中央槪算表（甲）政費中央槪算表（乙）軍費財政部直接支出槪算表（甲）政費財政部直接支出槪算表（乙）軍費（丙）核定各省區預算（附各省區歲入與歲出比較表）（丁）實行　稅二五附加稅（戊）實行免釐加稅（巳）整理内外債欵附海關稅收支槪算表預計將來海關稅收約數表發行新公債計算表財政部經管内外債欵分類總數單（庚）劃分國地两稅附國省稅系圖國省稅目表忆國二三五八各年度國稅經常歲入預算表民國八九十各年海關稅等七項國稅實收數目表國稅現在歲入約數表國稅將來歲入約數表（辛）統一國庫整理幣制附設立國際匯兌銀行說帖（壬）推行各種新稅附增加洋烟洋酒稅率說帖 
　　（三）整理財政事項草案總綱歐戰以還各國財政多瀕於破産觀於國際財政會議之報告巳變更量出爲入之原則而爲量入爲出之主義比年吾國政局不寗支出無藝債臺高築國信日頽今欲籌國家根本之建設首在衡量國家之財力與國民經濟之狀况以定設施之方針其進行之次第擬分爲三步第一步（一）擬定軍費標準（二）擬定中央槪算（三）核定各省區預算第二步（一）實行關稅二五附加稅（二）實行免釐加稅（三）整理内外債欵第三步（一）劃分國地两稅（二）統一國庫整理幣制（三）推行各種新稅如此辦理治標治本均有眉目然其　紐則在内外一體公共救國各項政策多屬相互相聨必先有貫澈之精神乃能循推行之程序收其效果其他細目因時斟酌茲將整理各案根據事實擬議辦法編列標題如左應請公决 
　　（甲）擬定軍費標凖國家支出之鉅額以軍費爲最今欲解决軍費問題當視軍制之如何然軍制之支配其根本仍在國家之財力最近國家收入總數爲四萬五千九百餘萬而軍費總數財政部有册籍可稽者爲二萬二千八百餘萬除去奉令取消各師旅外尙爲二萬零四百餘萬前項收入數係屬預計各省區彫敝之餘實收不能及額而其中關鹽烟酒印花等中央收入各項以歷年收數平均比較預計與實收差數頗鉅况如關鹽两鉅欵又有指定用途考其實際不能與軍政支出通計又當别論至於軍費其據八年度預算數者歷年久遠固巳不同即據十二年度預算數者各省大率均與近日戰事有關當亦多所變更又况各處軍隊尙有未報陸軍財政两部者爲册籍所不備是收入軍費两總數一則實際當減少一則實際當加多皆爲事實所不可免姑以两數用百分率相衡巳至百分之四十五東西各國軍費大率在百分之二十至十五查民國八年善後會議軍事財政計畫書草案以歲收三萬七千萬元之支配國債爲一萬一千萬元政費爲一萬四千萬元共爲二萬五千萬元陸海軍費擬以一萬二千萬元爲標準其事雖未實行所擬尙爲切近自華府會議以後各國均以裁減軍費爲職志我國不幸遭遇多故軍制迄今未定軍費亦復漫無限制重貽各國口實今大局敉定百政更新所以内慰全國人民之企望外期國際地位之鞏固實以决定軍費標準爲最要之點茲擬第一步辦法（一）中央擔任軍費定一最少限度爲中央直轄軍隊經費標準（包括中央直轄國防軍隊及海軍在内）（二）各省擔任軍費以各省原有收入除鹽關烟酒印花等凡歸中央收入各欵及必需政費外所餘若干作爲標準如此則中央確定限制各省亦各有範圍即由陸軍部協商各省擬定暫行編制法切實施行其第二步辦法應通籌全局由暫行編制法進爲永久編制法就全國收入總數（以四萬萬元計）假定以百分之二十五充作陸海軍費計爲一萬萬元更假定以七千五百萬元作陸軍經費（以五十師計每師一百五十萬元）以八百萬元作海軍經費以一千七百萬元作軍事機關及附屬機關經費至中央與各省區如何支配並原有軍隊如何歸併裁減均應於解决軍制範圍規定以上所擬分期辦法係法制事實雙方兼顧希望循序進步不致多所障碍較爲切實易行也附全國收入總數表中央及各省區陸軍經費表八年度預算陸海軍支出表（四件）奉令取消各師旅經費清單 
來函 
[秦洸來函]  
　　大主筆先生偉鑒頃閱昨日貴報第三張載有秦洸家查抄一節含沙射影莫此爲甚緣洸於上月二十九日奉第一軍張軍長命令赴常熟吳江一帶收集帶槍舊部以哆糜爛地方而洸自應仰體上峯德意即行着手進行後因劉光誤指莘塔之潰兵爲匪陽則電請遣散陰使黨羽暗勾洸以地方爲重今旣遇斯同僚亦惟有暗中自嗼而巳遂命軍需傅信泉到蘇將辦公處取消一面將所收之步馬槍三十餘支報告軍長聽候命繳清撥墊欵以了手續當時洸又抱病寗垣未克回蘇結束旋即函知傅信泉移住上海藉免爭執嫌疑此二月二十二日事也詎料於二十七夜突有駐蘇三十一旅竞將步馬槍三十餘支及所有傢具衣物盡行取去並將車夫王珊等捕去究竟眞情若何俟電請軍長明白後再行報告何得謂洸私藏軍火至云與匪接洽則更荒謬極矣查劉光所謂莘塔者爲匪何以地方紳董上呈各長官文内謂集合莘塔潰兵未動地方一草一木而水警剿後反被刦者三十九家云云則可知其顚末總之世風不古黑白易於混淆全在當道君子明察即可知若輩作用而君子小人亦不難鑒别矣特爲佈白務祈執事費神登入來函欄内以明眞相爲幸專此順頌著安秦洸啟三月二日 
 
 

Page 11

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *中華民國十四年三月三日星期二（申報第三張）舊曆乙丑二月初九日 
[敎育消息]  
　　專電 
　　天津電中上各校欠薪損失两項數達三十九萬二千餘元 
　　天津電華北運動會田徑賽定四月敬（二十四）徑（二十五）在濟比賽（以上二日下午五鐘） 
　　香港電省署令遠東七屆大運動籌備處速備選手並着財廳撥補助費與該會 
　　（以上二日下午七鐘） 
　　要聞 
[湖北敎育經費之增加（美）]  
　　本年加三十六萬五千餘元 
　　湖北敎育經費在前清張文襄督鄂時約及銀百萬两迨辛丑革命經費多挪作軍事費用爲數極微僅及前清時十分之二王占元兼理省長之際不惟不加並且稍減是時鄂省之敎育可謂衰微極矣蕭耀南繼王兼省長之後即逐漸增加並將一二法洋攺爲一五後又加釐金附稅三十萬串文較王占元之時幾過一倍去年共支洋七十一萬零六百餘元今年又加三十六萬五千餘元合共巳逾百萬元以上矣先是節年雖有所增加皆屬擴充性質惟一二攺一五係職敎員之加薪但薪雖稍增加而生活程度之增加較之未加薪之前尤爲增高米珠薪桂咸感困難敎育界於是有加薪攺現之運動焉創議者爲敎職員聨合會繼起者爲省敎育會成功者爲省敎育會之加薪攺現委員會之委員奔走呼號開會請客竭數月之力始得加薪之結果攺現問題仍暫從緩然似此漸入佳境年見增加將來攺現亦必可以達到目的也日前省敎育會加薪攺現委員會委員長吳君士崇因加薪目的旣巳達到曾如集委員陳時周焯彭紹夔等開會一次决將省議會復函通告各校宣布加薪之成功函云逕啟者接准湖北省議會函稱准貴會函詢敝會通過各學校職敎員加薪攺現一案情形一節查十三年度本省地方歲出預算案敎育費第一欵各學校經費第三十項省立各學校加薪經費項下列銀三十六萬五千七百九十六元說明欄内載此項經費交議案未經開列前據本省各學校敎職員聨合會陳請加薪攺現並指定鐵砂捐欵四局租金鹽斤加價及造幣廠官錢局两處盈餘等項收入開支正審查問旋准省敎育會函同前由並酌定全年加薪攺現槪數爲現洋六十四萬八千元請列入本年度預算復准省敎育會函送各學校加薪攺現統計表及預算書到會查本省各校敎職員薪俸規定過低值此百物昂貴維持生活誠感困難自應設法救濟省敎育會所擬關於省立各校加薪辦法計分四項一敎員每點鐘加二元二職員每月每人加二十元三事務員每月每人加十元四行政費加三分之一尙屬可行依省議會調查所得統計眀增銀三萬零四百八十三元年增銀三十六萬五千七百九十陸元惟據省敎育會統計表及預算書各校原有經費及增加數目均以現洋計算際兹省庫奇絀所有敎育經費攺用現洋不惟籌措匪易若他項援例以請勢必無法應付爲維持現狀計宜急切加薪爲免除財政恐荒計宜暫緩攺現應將此項經費定爲年支一五銀三十六萬五千七百九十陸元故開列如上數等語准函前因相應函復貴會查照等因准此相應函轉貴校請煩查照爲荷此致某某學校云云 
（二月二十七日） 
[閩敎育會會員否認正副會長（禹衡）]  
　　自行入都參與善後會議之反響會長係民一選出 
　　閩省敎育會巳辭職之會長王修與副會長林元喬此次赴都參與善後會議專門委員許世英致電查詢王林二人中係何人爲會長省敎育會之一小部分職員以此事與福建敎育界體面有關决不覆電聽王林二人在京自商其一出席而該會會員則多數債不能平今日（二十七日）發布印刷物如下敎育會爲法定團體一切措施自應以法令爲根據依部定敎育會規程正副會長之任期本有一定之規定乃吾閩省敎育會自民國元年選出王修林元喬爲正副會長迄今十有三載依照規程其會長資格早巳消失乃王林竟藉武力包庇延不攺選間有持正義而摘其短者則誣爲搗亂然每遇敎育界重要事件要求開會則又藉口正會長巳辭職不肯召集所有會務亦置不理是則本會執行會務之機關早巳中斷矣至於會産數萬元雖經營有人年息千餘金支領亦有人而收支賑目從未聞有隻字片紙之報告外間且有會産一部份業被盜賣之說似此則王林果以會長自居不獨爲法規所不容其曠職舞弊罪亦無可逭苟不以會長自居乃聞北京善後合議開幕該會議籌備處長許世英電請本會遴選代表一人出席而王林秘不發表先後私行北上冀可攫每月四百元之津貼五百元之川資並乘機攘奪政權行後始揚言經敎育界公舉以會長資格出席揣其用意殆亦自知會長資格早巳消失故托詞公舉以淆聽聞而自完其說夫公舉須有正式集會究竟此會是何名義集於何地會於何時同人等忝爲敎育界分子何獨無聞則其假公濟私之情巳昭然若揭矣此種行動同人等自認爲有聲明之必要難以私誼苟安緘默除電執政府善後會議京滬同鄉正式否認呈請官廳查辦並召集大會依法解决外謹佈區區伏維公鑒福建省敎育會會員謹啟（二月二十七日） 
[福州捕拿學生案巳結束]  
　　福州學生聨合會職員張秋仁被捕與英華書院學生出校本有密切之關係張釋後雖似可告一叚落而美使第二次提出交涉仍以官廳未實行取締該聨合會爲詞現除　省長電覆謂據警廳報告該會巳實行解散今日（二十七日）城内有英華回校學生第一次宣言之發現英華生旣回校則此種交涉當可結束惟其宣言多與聨合會相針對付足見該生當日之出校不無受外部之愚弄宣言辭長從略 
[蘇無錫縣署開敎育行政會議]  
　　江蘇無錫縣知事林芾楨以本邑自兵災以後縣校經費全無着落急應設法籌措俾學校得以早日開學昨（一日）特召集縣敎育局長·縣視學·十七市鄉敎育委員·縣立各校校長·縣敎育會會長·縣立各敎育機關主任開敎育行政會議到者四十餘人林知事主席首報告敎育經費之困難情形繼謂以後無論如何當先籌發半薪三個月嗣後再設法籌措補發惟必須在繭市銀漕旺收之時敎育局長蔣仲懷謂無錫兵災以後敎職員均有損失不發全薪即不能維持生活况馮任九十两月欠薪未清十二月份僅發半數今年一二两月則完全未發巳極困難今縣長旣能籌足半數則鄙人亦當竭力籌借半數與縣署分任俾發全薪惟縣署籌欵方法有無把握繼三科主任許少宣報告縣敎育經費向以附稅爲挹注本邑舊欠忙漕爲數甚鉅急應設法追償至籌欵方法計有四端（一）僅追舊欠（二）整理新賦（三）催追馮任欠欵（四）十公團借欵嗣經列席諸人共同討論僉以舊欠忙漕計有四十三萬餘元尤以大户居多數小户在兵災以後粒食維艱斷無餘力完糧應向大户嚴行追比至整理新賦問題當經議定下列三點（一）由縣署另行定期召集各市鄉董事集議由各市鄉分設徵收銀漕分櫃由市鄉董事分任督催責任（二）設立徵收分櫃應即掣發現串惟印串巳有五萬元抵押在外議决由二科主任檢齊印串抵欵卷宗出席說明貴字太上太下之一部及南延北上之一部易字天上青城併計易两字共六千餘石抵借洋五萬元經列席諸人議决由縣署掣給印收查明何市何鄉之各圖列表公布並附印收格式以杜弊混（三）議决由縣呈請財廳將冬漕初限展限至三月底爲止逾期加徵滯納罰金以上各案議畢後縣校各校長又提議開學時間議决由縣署通告各校至遲以三月九日爲限至敎育費發放日期議决在一星期内由縣署與縣敎育局合發半薪第二星期再發一半并希望自下月起依照向例依期發放繼由縣敎育會長侯保三報告日前各敎育機關學校在第三師範開會歡迎畢旅長時曾即席提出四項辦法要求畢旅長通飭各營士兵保護學生其駐在學校者一律遷讓今畢旅長巳有布告送至敎育局可以轉送各校張貼至保護敎員學生一事畢旅長巳早飭所屬一律保護惟各校亦應自製徽章給與敎員學生佩帶以資識别繼又提出畢旅長來函及訓令各團營之原文中其要點約分四項（一）兵隊不准駐在學校（二）無論官佐目兵無故均不得攔入學校（三）兵士對於敎員學生不得有無禮之舉動（四）對敎員學生予以相當之保護列席諸人聆言均極滿意旋即散會 
　　本埠 
[協進會籌備參加遠東運動之昨訊]  
　　沈嗣良往謁王正廷······王氏允設法籌欵 
　　昨致省敎育會一函······希望接洽情形隨時互告 
中華全國體育恊進會對於籌備參加本屆遠東運動會頗積極進行迭誌本報昨悉該會名譽主任幹事沈嗣良君往謁遠東運動會副會長王正廷博士並於昨日致省敎育會一函茲將詳情錄下（一）「沈嗣良與王正廷之談話」遠東運動會副會長王正廷博士此次來滬寓滄洲飯店上星期六（二十八日）沈嗣良商議中國選手赴菲參與遠東運動會事王氏以爲距離會期巳甚邇籌欵稍覺不易第允日内必力爲設法且深願各區運動會聨絡一致進行最後語沈云中國參加遠東運動由華人自行主持最爲適當且甚願於五月中親自赴菲一行云（二）「致省敎育函」謹啟者頃悉貴會於馬日電致各省省長公署敎育廳省敎育會催促籌備參與第七屆遠東運動會貴會關心國際體育殊佩熱忱竊敝會自去夏組織成立之後即着手準備遠東運動會事數月來除與王正廷·張伯苓·劉福基·葛雷諸先生先後接洽外又獲華北·華南·華東·華中等區運動會之襄贊業巳粗具眉目兹更得貴會出爲協助爲敝會分責曷勝忻感且聞蘇敎廳委派之體育指導員又將來滬共商進行是遠東運動會期距離雖迫促旣有各機關積極合作則籌措自可較易嗣後彼此與各方接洽情形可隨時互告望貴會勿吝賜敎爲荷再此間擬定之第一號通告及敝會組織時之紀錄刻巳付印稍緩當寄奉察閱也專此即頌公安沈嗣良啟三月二日 
[指導員將來流籌備參加遠東運動]  
　　第七屆遠東運動會本省現積極籌備敎廳委托江蘇省育會組織遠東運動會籌備會並派體育指導員張元棋會同辦理現張元棋不日將蒞會巳致函省敎育會正副會長曁駐會幹事兹將其原函錄下逕啟者元棋奉省峯命來滬襄助籌辦七届遠東東運動會現因省視學會議定三月三日在省舉行故元棋須在出月三號以後來滬恐勞遠注謹先奉聞此上江蘇省敎育會袁黄沈三先生張元棋啟 
[敎局長函請縣署速撥敎育經費]  
　　上海縣敎育局局長李宗鄴爲催領敎育經費昨致縣知事函云縣長鈞鑒敬　者鈞署自二月二日起至十三日止微起漕附稅銀九千一百五十七元四角一分四厘計敎育費六成銀五千四百九十四元四角四分八厘前經函請照撥在案又悉自同月十四日起徵起漕附稅銀二萬三千五百七十元六分五厘計敎育費六成銀一萬四千一百四十二元三分九厘又帶徵學費銀五千四百六十五元七角七厘三共銀二萬五千一百二元一角九分四厘除於二十八日領到銀三千元外尙少銀二萬二千一百二元一角九分四厘未奉照撥無任焦灼伏念縣長下車伊始地方人民經两次兵燹之餘不憚縮衣節食踴躍輸將者誠以循吏在官必能慰海上喁喁之望况此項附稅本慶地方所有加入各校應領經費積欠巳逾四萬若再稽延時日破産即在目前况庠序諸生孰非賢父母之赤子飲食敎誨當不令鄭僑專美於前也爲此肅函懇請迅賜如敷照撥以維學務而繫民望領狀續奉（下略） 
[上寳平敎促進會開幹事會紀]  
　　上寳平民敎育促進會於昨日下午四時半在博物院路青年恊會藏書樓開幹事會到者有金武周·傅若愚·殷芝齡·郁瘦梅·張文雅·馮蘭罄·顧靜一·鄒蕉甫·馬崇淦·王耀三等由傅總幹事主席討論事件如下一件提議開辦平校十所如何分派議决南市原定三所應加多一所儘一星期内請王耀三·鄒蕉甫·金武周·郁瘦梅·馮蘭馨·張文雅分頭調查相當地點至下次開會議定一件提議敎員問題議先向各區採訪老練敎員薦至總會由總會核定聘請每一校請敎員一人多至二人一件提議招生方法議平校招生與普通與校招生不同須用演講宣傅種種方法校須招五十左右人數一件經濟如何補助分派議每校經費四個月覩定六十元敎員津貼每月八元成績較優者由總會予以奬勵一件學生資格及年齡議學生以不識一字爲合格年齡須在十二歲以下男女分班敎授一件每開學日期及校名議三月十六日開學校名定上寳平民第一模範學校至第十模範學校一件敎科書議先將中華·商務·青年協會出版之千字課試騐後再行决定 
[電促國立曁南新校長回國接任]  
　　國立曁南校校長趙正平力向校董會聲明辭職各校董以趙君去志甚堅未便挽留特於上月二十日開會决定電請敎育部准其辭職委姜伯韓繼任一面電徵姜君同意嗣姜君復電贊同等情巳誌本報茲悉該校學生對於新校長亦甚滿意校董會以校務繁重負責無人特於昨日致電柏林中國使館轉告姜君請其即日返國到校接任校費一層電中並允竭力設法蓋壯姜君之膽也 
[南翔公學請敎育會轉商駐軍遷讓]  
　　南翔公學開辦多年茲因軍隊屯駐校中不便授課函請省敎育會轉商軍事當局將軍隊移駐别處茲將其致省敎育會函錄下會長先生鈞鑒本月十四日東三省陸軍第二師步兵二十九旅六大團由吳淞開拔來翔其第三營全部屯駐本校旬日以來並無開拔消息曾向團長一再請求他調亦無效果竊念本校係私法團設立創辦迄今十有七載爲翔鎭敎育之中心茲值開學伊始大軍遽臨頓今六百餘莘莘學子横遭失學用特函懇貴會主持公道轉請當局電飭該營尅日遷讓俾得繼續上課以維敎育而固國本毋任感盼之至專此敬請公安南翔公學校長周鎬 
[江南各中學籃球奪標比賽之結果]  
　　上海青年便日校第一 
　　江南各中學籃球奪標比賽本年因時局關係加入者僅有南京之金陵附中湖州之東吳三中蘇州之晏成上海之浦東中學東吳二中及青年會日校等六校賽期於上月二十六起至二十八日止在蘇州東吳大學健身房比賽共計比賽三日結果青年會日校隊第一故今年錦標又爲青年會日校所獲此項奪標比賽至今共計舉行四次而四次之錦標咸爲青年會日校所獲眞可爲該校校籃球隊賀也茲將該校隊員姓名錄下敎練鄺光林顧門李祖祺管理周文培隊長張則侂隊員關錦麟·周輝璋·童連甫·吳紹基·吳發祥·蔣筱懷·梁官濂·胡堅明·毛德如等 
[樂羣足球隊年宴紀]  
　　公共體育塲樂羣足球隊於前晚在金陵春舉行年宴該隊職員袁艮初·樂秀榮·哈元貞·馬德泰·及最初發起人張子震·俞籌鈺·王成棟·及來賓沈嗣良·張國動·西人葛洛潑畢爾等二十餘人均先後蒞臨八時就席由袁艮初主席略述該隊簡史大致該隊發起在民國十二年爲公共體育場三隊足球隊中之一隊其時規範略具人材欠缺故無成績可言厥後廣羅人材加意訓練在去年本埠華人足球聨合會中竟奪得錦標此固同人等努力之結果非僥倖所致也同人等於自慰之餘亟宜勉力上進爲中國運動界放一異彩民初離滬在即謹祝諸君康健云云次隊長哈元貞致詞來賓畢爾·沈嗣良等演說末由樂秀榮等提議公宴袁艮初張子震二君全體同意聞定於明晚八時在安樂宮内舉行云 
[約翰與全白今晚比賽籃球]  
　　約翰大學籃球隊與青年會全白隊爲解决代表中國隊加入萬國籃球比賽事曾議定舉行二次比賽第一次比賽全白隊以二十九與二十五之比勝約翰今晚七時二隊仍在天文臺路籃球場舉行裁判員爲乃許（Nash）此次二隊勝負頗關重要設全白仍能再勝約翰則全白將代表中國出席本屆萬國籃球比賽約翰得勝勢必有第三次之决賽以解决之約翰球藝甚佳今晚如能努力奮鬥則必有最後之希望 
 
 

Page 12

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *中華民國十四年三月三日星期二（申報第三張）舊歷乙丑二月初九日（十二） 
常識 
衛生 
[刷牙之目的] [  何在滌]  
　　我國人向無刷牙之值即就今日鄉間之老人細視其牙則牙垢滿積纍纍呈黄金色閱之令人作嘔設與之面談則臭氣四溢刺鼻難聞實非衛生之道也又觀夫今日之青年界中稍有智識者莫不各有牙刷牙粉談笑之間齒露如白雪美固美矣然於衛生上巳得謂爲完備之結果乎曰是不盡然竊思一般人之心理以爲刷牙之意不過在乎齒美而巳故其刷牙時僅於齒列之外面行之而於齒列之上或内面則毫未刷及如是之刷牙與鄉間老人之毫不刷牙者其錯誤相差無幾何以言之蓋刷牙之目的在除去剩餘齒縫中之飯粒菜片以免有寄生生活之發生（如細菌）直接可以保持口腔之健全間接即可以保持全體之健康但殘留於齒縫中之物質决非獨在齒列之外面有之而齒列之上面及内面亦莫不有之今若不視刷牙爲衛生上之方法而目爲一種美觀之手續僅求霜雪其外而不顧潔凈其内如是雖齒白如霜又何益哉吾顧不明斯義者稍加注意焉（乙種酬） 
經濟 
[一元之成功] [  醒民]  
　　人苟有擅長之一技又能耐勞苦節衣食必能自己造出機會立成基業憶四十年前有安徽人陳王二君在浙江經商忽遇火災資本衣物盡行喪失陳某僅餘銀一元王某僅存棉被一條適當除夕寓於嘉興東門外二人共謀以銀買鷄一頭肉數斤米數升五色紙數張先煑鷄與肉香味馥郁次煑飯二人僅啜其湯與飯即開始做工用鷄毛與五色紙搏泥做成小雞數十頭元旦日陳某携雞與肉入小酒店及茶肆中售賣王某携五色小雞入城市售賣頗受一般人之歡迎不半日各售罄竟獲盈餘一元以上於是連日照辦竟獲十餘元乃更買五色布製成小洋人出售月餘獲利三十餘元於是租屋設一小店凡油酒醬油南貨茶食均稍稍置備又僱舟向山中購笱販於稍遠之地順便買他處物品販於嘉興二人省吃儉用立成小基業數年之後頗爲興旺乃各接家眷居於店側两家頗爲和睦云（乙種酬） 
道德 
[軍人模範] [  月奇]  
　　有呂某者江蘇陸軍第二師第一營兵士也（曾駐嘉定南門）一日奉其營長之命至余家取柴草余見其和藹可親因叩以身世呂某曰我蘇州人也於十四歲入行伍今年二十四矣且曰保境安民軍人之義務也乃今之軍人或任意刦掠或無故殺人而我則十年以來從不妄取一錢妄傷一命蓋我家有住屋數楹老母幼弟相依爲生若任意胡爲終必報在家屬云呂君嘗於途中見兵士數人用斧毁一風琴力阻之且舁至余家囑代爲保存以待失主嗚呼如呂君者眞軍人中之模範矣（乙種酬） 
法制 
[責任年齡] [  張器先]  
　　責任年齡者自然人達於一定之年齡則智識發達可熟權利害始負法律行爲之責任之謂也蓋人之初生其身體精神之發育識别行爲責任之智能非初生即可完備必漸次發達也故未及責任年齡之人爲無責任之時期必達責任之年齡始有任責之能力也至責任年齡時期之規定國之文野氣候之差風俗之異因有遲速各國立法例雖不一要皆以定期制爲原則民我國民律草案第十條規定滿二十歲爲成年人此民法上之責任年齡也新刑律第十一條規定凡未滿十二歲人之行爲不爲罪此刑法上之責任年齡也至年齡之計算法我國慣例向依歷年經過之數例如十二月末日生翌年元旦即爲二歲而依民草第二百六十九條之規定年齡自出生之日起算自當以日爲年齡計算之單位例如十四年三月一日生者至十五年三月一日始爲一歲也（乙種酬） 
科學 
[棉子油] [  趙石民]  
　　棉子油簡稱棉油由棉花子中取出普通之棉油色深紅而綠味甚劣食之令人欲嘔故吾國之食油向以豆油花生油芝蔴油等爲大宗今則漸用清油清油者即以棉油爲之法加石灰於棉油中置於鍋中煑之使熱閱若干時後以布袋濾之再用壓機壓之使油與石灰分開所得之油色黄味頗可口可作食油之用此種小工業内地頗發達惟尙少大規模清油工廠之組織 
　　棉油事業在美國最發達蓋美國産棉爲天下冠油業亦隨之以興製清油之法或用廉或用酸或吹空氣於其中或通水蒸氣於其内使棉油變色變味成爲適宜之食油而後止内又分夏黄油與冬黄油两種夏黄油色黄在尋常温度時爲液體至冬令即凍冬黄油者先將夏黄油冷之使凍再將一部分結晶而出之硬脂分開所得之油色黄雖嚴寒不復凍故稱冬黄油上等者色幾白不復疑其爲棉油也由夏黄油中取出之硬脂即司替林Stearine可以製肥皂洋燭及爲他種工業之重要用途 
　　歐美人士向嗜橄欖油以之拌生菜或作他種食品今則棉油漸奪其所好土耳其人固深拒棉油者也今則漸覺純粹之橄欖油味太濃厚不如和以棉油之味之可口又有所謂氫化油者其原料强半以棉油爲之即加氫氣於棉油中使液體之油變爲固體之軟脂或硬脂形狀稱之爲人造脂肪吾國南通曾有氫化油事業之發起在歐美各國則甚發達蓋人造脂肪在市上售價較之油價爲昻工業上用途亦日廣可以代各種天然脂肪物前途未可限量也 
敎育 
[子女敎育儲金法] [  浮萍]  
　　科舉時代苟非出身卑賤有志者皆可讀書以圖上進即家徒壁立夜無燈火古人亦有囊螢映雪鑿壁引光至今傅爲佳話者今也不然讀書必入學校然學校需費浩大在寄宿之中學每年至少須一百五十元大學則非二百五十元不可故貧乏之士欲受高等敎育事實上實爲難事即稍有資産之家亦往往因種種困難坐視子弟輟學愛莫能助可嘆也 
　　予友王君家無恒産在某洋行任事每月薪水六十元今其三子皆在某大學肄業其幼女亦在某女中學讀書以上述最少限度計之王君每年子女敎育費當爲九百元較其每年所得薪水超出一百八十元予怪而問之王君曰予用儲金之法是以不覺擔負之重因述其子女敎育儲金法如下 
　　王君從前每生一兒於其日用賑上每月必多支一敎育費一若支其房金伙食者然即以此欵儲之銀行預備此兒將來讀書之費其於男兒生後每月儲四元至二十三歲爲止如是以每半年二厘計息其子於十六歲（假定年限）入高中時每半年可提取七十五元至十九歲入大學每半年可提取一百二十五元至二十三歲畢業爲止其於女兒祗許受中學敎育故生後每月祗需儲金一元四角至十九歲爲止云王君又謂初中及小學可在本鄉走讀無須儲金云由是觀之王君雖有三子一女讀書其子女敎育費至多時每月不過十三元四角可知採用儲金法後月入之微子女之多皆不足爲子女中途失學之憂吾國之慈父慈母盍亦效王君而爲子女敎育計乎（未蓋章） 
禮俗 
[廢除跪拜一律行鞠躬之禮] [  存禮]  
　　中國舊禮凡婚喪慶壽賀年等諸舉例須跪拜民國肇建雖攺爲鞠躬而奉行之者除官場學校及頭腦清新者外其他十九皆以跪拜爲主蓋習尙如此否則主人以爲不恭不知跪拜之禮乃上古未開化民族神權時代之遺俗後世沿用遂至於今而未攺今天下號稱文明而乃取法乎野蠻陋俗豈不可笑且一代有一代之禮制吾人旣爲中華民國之公民即當依中華民國之禮制否則即係違法矣不寗唯是鞠躬之禮簡易而大方跪拜之禮每重而無謂不樂其簡易而樂其繁重人情之可怪當未有甚於是者矣若謂鞠躬之禮不如跪拜之禮恭敢問跪拜之所恭者何在豈五體投地即所謂恭乎禮記曰禮衆之紀也鞠躬之禮旣由國定則四萬萬人即當遵守之衆以爲恭誰復以爲不恭乎深望國人母再演此滑稽怪狀也（乙種酬） 
 
 
 

Page 13

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *本埠新聞 
[總商會致執政陳述蘇政電]  
　　贊成蘇盧感電請將國軍移駐省軍力加收束 
總商會昨日致電段執政陳述蘇省困難情形請將國軍移駐相當防地省軍力謀收束俾人民得早復業原電云北京段執政鈞鑒頃於報端獲讀盧宣撫上鈞座電文請撤銷宣撫及江蘇軍務善後督辦等職駐蘇國軍調赴徐州一帶餉由部給不干省政蘇省固有師旅酌量財力另行攺編歸省長節制等語循誦再三竊歎爲今日蘇省起死回生之良劑凡在人民無不歡迎鼓舞羣頌賢明顧嘉謨入告權在疆吏而大計主持端由政府惟恐堂高簾遠未悉實情或有猶豫敢以今日蘇省千孔百瘡之情形再凟清聽查蘇省自上年两次用兵以來國庫省庫積虧近三千餘萬不獨地方公欵挪借一空而各縣商會墊用之欵聞每縣亦均在十萬以上蘇省原有軍隊除第二·第六·第十九師·等相繼潰散以外現尙存有四師四旅之衆而宣撫第一軍南來之五旅三團尙不在内近以省庫羅掘一空餉糈無着乃議加征津浦特别貨捐續抽松滬房租商民呼籲迭見報端迄今尙未解决蘇省軍警两費戰前爲一千一百餘萬合全省收入四分之三今則據聞軍費一項巳將及一千三百餘萬不獨其他行政經費絲毫無着即最關重要之淞滬警餉數月以來亦均由地方設法籌墊以言財政旣瀕於絶境以言民力更元氣大傷蘇省去年两次戰爭均在蘇松常太境内爲全省最繁富之區無錫工商之盛亞於上海江陰以廠布著名機織之盛與直隸高陽伯仲此次均被齊軍刦掠一空菁華巳竭滬寗鐵道沿線向除寗鎭蘇三埠駐有軍隊外其餘各處人民類皆耕鑿相安畢生未見金革今則東至崑山西至無錫武進大軍雲集兵民雜處雖長官尙能約束其部曲然軍需徵發旣不免涉及地方而江以南民風柔弱鑒於两次之兵禍尤不免羣相驚疑迄今流亡在外未敢回里者比比皆是各處商店雖以官長之勸告勉爲復業類皆虚有其表一落千丈商民蹙額相告咸謂不知何日方能照蘇長此因仍非特人民田園荒蕪生計蕭條而公家稅收亦將益見短絀總之蘇省現時紛亂彫敝情形爲民國十四年來所僅見非將國軍移駐相當地點蘇省原有軍隊力謀收束則人民無復業之機財政無整理之望雖以管樂之才主持蘇政亦復無從措手本會忝爲法團人民疾苦蘇省癥結未敢壅於上聞江浙接壤情形相同盧宣撫所謂吳越併爲一家之言尤爲两省人民日夕祈禱之事應請鈞座查照原電迅予核准施行庶幾頑廉懦立推之各省施行盡利上海總商會叩冬 
[省敎育會促盧實行感電主張]  
　　江蘇省敎育會昨發出两電如下（一）北京段執政鑒誦盧使感電主張廢除江蘇軍務善後督辦撤銷宣撫規定國軍駐地各節救時之論足爲各省樹風聲廢督裁兵全國輿論早巳一致今蒙盧使毅然表示此項主張深盼即日實行使東南和平之局從此鞏固感受實惠豈僅蘇民執政夙主和平茲蘇省官民巳有同一主張必蒙鑒納並祈迅頒明令以成盧使美意而慰省民渴望江蘇省敎育會冬（二）南京盧宣撫使鑒誦感電主張廢除江蘇軍務善後督辦撤銷宣撫規定國軍駐地各節救時之論足爲各省樹風聲廢督裁兵全國輿論早巳一致今蒙毅然表示此項主張深盼即日實行使東南和平之局從此鞏固感受實惠豈僅蘇民江蘇小敎育會冬 
[第六旅繳械軍隊徒手來滬]  
　　浙軍第六混成旅旅長劉永勝（係前何豐林部）所部第一團第三營前奉浙孫命令由川沙開往徐洙涇駐紥昨日（二日）該營兵士忽然徒手由松江站裝運來滬計掛車輛十八輛於下午五時五十分抵南站現暫宿車内聞此項軍隊係被閩軍第二師盧香亭部勒令繳械來滬現由淞滬警察廳飭派第二區第三派出所杜巡長督同警察照料 
　　又函云浙軍第六混成旅自歸浙孫攺編後委劉永勝爲旅長分駐於南匯·川沙·奉賢等處上月中旬長興形勢緊張時曾奉浙孫令調赴朱涇·金山衛等處駐紥詎上月二十八日晚浙孫密令松禾防守司令李俊義及謝鴻勳師長隨帶二師五六两團軍士二千餘人並機關槍隊一連偕同警察鄉導三十五人於深晚在斜塘封船二十八艘備足武裝經由東鄉來登掘撻涇渡至窰鎭分路向浦南朱涇方面出發遂於一日正午行抵金山衛該團各駐軍地所當將該旅一團一二三營營房四面包團勒令繳械遣散該團軍士未曾抗拒遵命將全體武裝如數交出一面經李司令等派隊將該團徒手之軍士分用民船押赴松江營房於昨（二日）午後四時二十四分由松押乘火車十八輛約計一千人於傍晚六時許運抵南站俟今晨第二批專車運滬後一併給資遣散回籍云 
[浙孫調動軍隊之昨訊]  
　　駐嘉興之二師七團步兵三百餘人奉命開赴硤石塡防昨晨（二日）裝車六輛於上午十一時許附掛四號客車運往 
　又閩軍二旅一團三營兵士車两輛昨日由杭附掛二十三號貨車及十一號夜車運至筧橋駐防 
[敎育局長反對松滬公債之續電]  
　　上海縣敎育局局長李宗鄴爲松滬軍事善後公債一事昨致盧宣撫使·韓省長·敎育廳長·代電云南京盧宣撫使·省長·敎育廳長·崇鑒江蘇善後公債設局以來經上海縣商會等各團體以民力不逮分電懇請阻止在案乃頃閱報載第一軍軍長張復電仍須繼續辦理益深惶駭查前松滬護軍使以討賄選名義不得巳徵募公債三十餘萬内有敎育公産房租銀一千四百八十九元八角尙未指定的欵發還况两遭兵燹加以前任各知事積欠各校經費數逾四萬局長籌墊維持心力俱竭亦賴區區房租聊資挹注若并此而無之滬上一隅將淪於無文化之域好在收入有限取之則軍士未霑利益舍之則學子巳荷栽培伏念鈞使·鈞長·鈞廳愛恤地方提倡敎育無論公債局能否取消抑或另籌妥善辦法務請將敎育公産房租免除爲此電懇鈞使轉飭張軍長遵照辦理上海縣敎育局局長李宗鄴叩冬 
[西報紀解决中國時局之投函]  
　　謂宜建設聨邦政府···民選官吏 
　　日前有署名XY者投函字林報略謂數年來中外政治家與新聞家對於中國之沉疴發表治療之方者多矣論者鑒於軍閥之猖獗謂宜有强有力之人物統馭一切納庶政於軌道然數年之中吾人所認爲可以統馭國中者不下數人焉試一考其治績莫不失敗以去鄙人固非政治專家客宦此邦巳歷二十載習聞其掌故竊謂華人家族觀念甚深辛亥以來北京政府力圖統治此廣漠之國家旣巳完全失敗爲今之計宜仿瑞士制度建設聨邦政府雖然在攺建聨邦政府以前苟於一省長官之選擇不加考慮仍未必能有成也蓋自革命以還各省長官有爲北京所任命有藉武力而攫得其爲本省之人者絶希因之所委官吏悉皆異省人士而人民自滿清以來習於此制遂亦相安不言而視其官長猶若天降之禍殃甚有謂自建設共和以來反不如滿清時代之稀罹兵禍與刦掠者是故欲將中國納於聨邦共和之軌惟有將各省長官付本省商會及農會自行選制之一法例如江蘇長官廳爲蘇藉人由江蘇商會及農會選出之而候選之人必須聲望素著家道殷實非爲求財而獵官者日前何東爵士擬邀全國軍人開和平會議而卒未能有成觀於近數月中情形即各軍閥能赴何東之會議要亦未必能獲善果蓋今之軍閥對於所部軍官猶難盡信况於他人乎今敢請何東爵士會同滬商會邀集各省商會開一大會於上海租界市政廳討論鄙人計劃凡省中大小官吏悉由商農两會選舉以代今日北京任命或自行纂取之軍閥難者必曰此策立意固佳未知今日之武人果能屈己相從乎雖然此固一大問題但亦不難解决中國之商會農會據鄙人之意其勢力遠不止此必能應付此問題苟能恃民意爲後盾不納賦稅不許運兵收購軍械遣兵歸農持此以與武人相抗安有不勝者乎華人爲深於家族觀念之國民江蘇之民不能由山東之人統治宜由本省之人曾於商農两界獲有聲望者爲其長官倘此策能行則中國將有若干自治省分再由各省長官選舉總統暫時不設内閣與國會俟若干年後國内大多數人民受有敎育然後施行普選制設立代議制之國會再由國會選出眞正而不舞弊之内閣若在今日僅須有一外交總長爲駐外使領之領袖可矣此策實行後再商列邦按照華會條約增加關稅裁撤釐金及非法苛稅而將關鹽两稅應付債務之所餘撥交各省各省當局於两稅固不應干涉但可派員稽核賑册各省當局應由外交部向各邦聲明遵守條約保護僑民而華洋交涉如僅屬地方範圍者亦可就地與省當局謀解决至海陸軍隊中國目下旣無受人侵犯之虞儘可盡量裁减令足敷剿匪之用而巳云云 
[皖王到晉之滬聞蚌埠之來電]  
　　寓滬皖人昨得蚌埠來電云皖兼督辦儉（二十八）至太原考查晋政閻督辦及晋北鎭使趙戴文·旅長蔡榕壽·實廳長趙炳麟·軍署參謀長曹壽民·太原市長邢殿元·均親上車歡迎至軍人俱樂部下榻隴南鎭使孔繁錦因公過晋亦到站迎接聞閻督定東晚設宴爲王洗塵晋軍政各界往謁王者極衆對王至晋考查晋政表示歡迎云 
[孫傳芳否認在杭建兵工廠]  
　　遷桐廬說巳成過去 
兵工廠自經孫傅芳交出後盛傅孫將在杭另建兵工廠旅滬浙人團體曾紛電表示反對昨據接近孫氏者聲稱兵工廠旣巳交出軍隊亦巳撤退此後對於該廠可謂絲毫未有關係去歲最初孫氏方面確曾擬遷至桐廬但此在政府未决定辦法之前此後即行取消不復提及試思建一兵工廠須鉅大欵項就現狀之下何有此種力量云云 
[奉軍償價提取北新涇所收槍械]  
　　北新涇鎭保衛團前給價所收潰兵步槍五枝曾由縣轉呈第一軍長核示辦法巳誌前報昨日該軍特派軍械員吳振魁由常持文來滬赴縣轉示到團提收解部並將該團所墊繳價洋一百八十元全數清償交存縣署再飭具領該團長等見文屬實即允其提取如數交出再行到署領欵以清手續惟該地逼近租界防務綦重赤手空拳斷難行事故擬仿各地保衛團先例聲請第一軍長撥給快槍若干枝以資防衛云 
[奉軍一排調赴崑山]  
　　奉軍第一軍前調步兵一連派往淞滬警察廳保護昨日（二日）此項奉軍之中抽調一排計二十餘名武裝步行至南車站於上午十一時乘坐滬杭路專車前往崑山 
[两團體反對奉軍補充旅駐滬]  
　　江蘇自治促進會·民權後援會昨電盧使張軍長請將屯駐閘北之奉軍補充旅撤退免遺後禍茲錄其電如左南京盧宣撫使·張軍長·鈞鑒滬埠两遭兵燹創鉅痛深業蒙京政府認爲特别商塲三十里以内不許駐一兵一卒哀我商户咸感更生詎第一補充旅旅長姚霽仍領全部屯駐閘北招兵添械運彈輸糧一若戰事之未能停止者無知愚民驚疑誤會時虞不安長此紛紛殊非佳兆况滬不駐兵巳成鐵案戰事終了理應肅清該軍究竟取何宗旨用何名義有駐滬之必要公團等百思莫解日前該旅恐遭淘汰巧借名目清鄉業蒙鈞座准令取銷全埠商民異常感戴今清鄉旣不可能駐滬又爲非是公團等目睹心危難安緘默務懇两鈞座俯順輿情迅將第一補充旅撤離滬境以安閭閻而維商市不勝迫切待命之至江蘇自治促進會民權後援會公叩冬 
[閘北慈善團供應第一軍柴草困難]  
　　聨合通信社云閘北慈善團供應宣撫第一軍一部柴草等當時除熟食·馬料·菜蔬外每日須解柴草七八萬斤一個月中巳先後解送閘北兵站計有木柴八十一萬斤稻草六十餘萬斤其稻草係由四鄉船運來滬自調兵封船以來鄉民畏兵不敢外運其木柴係由浙江裝來亦因軍興路局停開貨車後無柴到申致滬地柴草異常缺乏該團解送木柴向由寳山路鐵路旁傅元記承辦因該號貨棧靠近車站易於裝卸所有該號存柴早經裝解一空聞昨日該團徇兵站之要求開單囑傅元記續解木柴三萬斤該號因棧中並無存柴即有欵亦無法購買兵站不允不得巳向同業中凑解一萬餘斤仍不敷數迫令限時照送不遂即將該號傅姓司賑拘往軍法處不收在兵站看管家屬惶急四處託人求釋旋由慈善團交付傅元記現欵囑即速辦以資解付庶可將人釋放茲將關於購辦第一軍柴草之函電分錄如左 
　　「第一軍兵站分處致慈善團函」逕啓者昨據敝處孟副官樹交道及歷承貴團經辦柴草等種種困難並荷當日代購五萬斤之數意在此後卸去經辦之責然端賴貴團襄助屢藉偏勞者敝處實有弗得巳也一則因此間交際未嫻遇事每多週折再則語言不達更慮有誤戎機夙仰高明定荷洞鑒第以軍需萬急勢在燃眉用敢函達台端尙希察照凡事始終如一誠所謂功虧一簣也否則逕由敝處自行採辦或因意不能達致生誤會竊恐貴會亦負地方之責也計所墊之欵若干敝司令有不日來申之電屆時自當如數奉繳是此相應函達即祈玉復爲盼肅此籍頌閘北慈善團台鑒第一軍兵站分處 
　　「閘北慈善團致祝兵站司令電」南京交通旅館祝紉千兵站司令鈞鑒漾電諒達近今半月巳續供劈柴十餘萬斤敝團力薄實難繼負迄電知滬站另行設法免致躭誤并候電復閘北慈善團東 
　　「閘北慈善團復兵站分處函」逕復者展誦大函敬悉臺是委辦柴草一事蒙諄諄囑託敢不効勞惟滬地木柴稻草向由他處運來自調兵封船以後來源缺少存貨無多前奉貴軍蒞滬敝團承命臨時代辦者先後購買墊欵甚鉅均係暫時挪凑若再繼續採辦實爲力所不逮種種苦衷諒在洞鑒至留滬軍隊數百人所需之柴旣蒙函囑或可勉力其分駐他處者尙祈轉託各該地機關就近採辦以便利用此項木柴均非滬地出産事關軍需實難繼續擔負用此奉復惟祈察照至深感荷此上第一軍兵站處閘北慈善團謹啓 
[滬嘉區間車今日恢復]  
　　滬杭甬鐵路前因浙江方面軍事運輸車輛多數被軍事調用故將滬嘉區間車客車暫行停駛現浙孫調赴湖長等處軍隊巳經陸續撤回經滬杭路連日開駛兵車運往各地原防昨日運輸結束所有該路之滬嘉區間客車准於今日（三日）起恢復照常開行茲將開行時刻附誌如下（九號上行車）由嘉興開上午七點十五分到上海南站上午九點五十五分到上海北站上午十時十分（十號下行車）由上海北站開下午三點二十五分上海南站開下午三時三十分抵嘉興下午六時三十分 
[總商會續請張軍長撥給商團槍械]  
　　本埠總商會前日呈請張效坤軍長撥給商團槍械張以所收無多且須呈報政府未便擅專等語爲詞答復拒絶早誌本報該會以復函旣認恢復商團爲公益之事足徵亦主維持至於呈報政府係手續問題不妨一面將現收之數撥給應用然復呈請政府備案蓋臨時執政以維護商業養成商民自衛能力爲宗旨對於此舉自必贊同故巳秉此意旨續請第一軍司令部核奪矣 
[總商會保衛團餉項問題]  
　　本埠總商會此次因接收兵工廠特組之保衛團一切編制餉項因時促尙未經過會董會之議决昨日該團江聲團長接會内來函促將清册從速編造以備核辦江團長業巳着手趕造將員額薪餉詳細列入矣 
[潰兵遺械給價繳收之佈告]  
　　奉軍第一軍憲兵大隊部隊長寧凱臣昨出憲字第一號佈告云查蘇齊潰兵多將軍械藏匿民間閘北一帶尤居多數挨户搜查未免擾民爲此佈告商民人等一體知悉所有潰兵藏匿槍械服裝軍用物品即日自首到官（各區署所皆可）每槍一支給賞十元倘敢扶同隱匿或經人告發除告發人給賞外藏匿之人按軍法從事勿謂言之不預也云云 
[嚴禁濫穿軍服之佈告]  
　　奉軍第一軍憲兵大隊部淞滬警察四區署長寧凱臣昨出會字第一號佈告云查閘北地方遼闊荒凉爲流氓麕聚之所際此軍事初定蘇齊潰兵流落於此者不可數計往往身穿軍服藉端滋事魚目混珠殊非小民所能分辨若一律以軍法懲治未免有傷人道爲此申明禁令自布告後凡非正式軍人不得濫穿軍服往來街市倘敢故違定即逮捕嚴懲决不寛貸云云 
[瀏河近狀]  
　　瀏河前駐奉第一軍補充旅現尙有二營計（一）第四營移駐天后宮（二）第五營移駐關帝廟另旅部移駐鄉公所旅長姚霽及柴副官等對於地方各界頗爲融洽團長張良輔現派有稽查長日夜上街梭巡以防各營士兵在外滋生事端目下瀏河各學校業巳開課商店漸次復業逃亡者亦多相率歸來云 
[南翔所駐奉軍之近狀]  
　　昨據南翔來滬者云奉軍第二師第二十九旅第六十八團全團兵士由團長張宗甫統率於前月間由滬開到駐紥該鎭萬安寺·大寺·古漪園·等處設司令部於香花橋瑞姓家現駐該鎭者計步馬砲各隊數約二千餘名由該鎭商會及地方士紳每日供給柴米蔬菜等約需二百元迄今將近一月於是地方公欵挪用凈盡昨日警察所發出佈告謂各鄉民晚間出入均須燃點燈籠方可通行否則不準通行以致該鄉居民紛紛驚疑聞該地紳商以目下軍事平靖該鎭無駐兵之必要决定具呈張軍長請予撤退該鎭軍隊云 
[甬同鄉會挽留浙第一師長]  
　　致孫傅芳電 
　　本埠寗波同鄉會昨爲挽留浙運第一師長陳儀事致電孫傅芳云杭州孫馨帥鈞鑒自一師陳師長駐甬坐鎭軍民相安額手稱慶茲聞移調殊爲觖望謹電挽電乞俯准是叩寗波旅滬同鄉會東 
[楊樹莊今晨赴閩]  
　　乘普安艦出發海軍部員到滬 
海軍總司令楊樹莊昨晚偕閩海關監督王君秀新会厦門道尹吳山乘車赴吳淞聞將乘普安軍艦赴閩准今晨啓椗又海軍部秘書王仲文海軍部諮議王懋奉派南下與盧督辦有所接洽均於昨日抵滬矣 
[太湖流域特别區之發起]  
　　將請願善後會 
蘇浙苦兵巳極近鑒於淞滬設立商埠永不駐兵咸擬推廣此旨以太湖流域蘇松常鎭太杭嘉湖八舊府屬劃爲特别區永遠避免兵禍實行地方自治錫湖紳商蔣遇春·華藝三·李恢伯·潘芸生·等十餘人連日籌商發起旅滬各屬同鄉贊成巳有多數推定李恢伯明日赴杭恊商就緒即在滬上開两省紳商聨席會議組織機關公推代表赴京請願善後會議云 
[特别市議會定期開成立會]  
　　三月五日 
　　淞滬特别市市議會訂於三月五日（即陰曆二月十一日）下午两時在上海市公所開成立大會昨日巳該會總董備函通知上寳川各市鄉代表及南匯遠北市·太倉瀏河鄉·代表等分别查照請於是日準時蒞會列席舉行成立會式云 
 
 

Page 14

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *[梁士詒昨晚北上]  
　　梁士詒氏原擬昨晨九時三十分專車北上嗣因事未畢攺於夜車起程同行者除眷屬隨員外尙有前交通總長吳毓麟氏本埠軍政各界曁警廳軍樂了隊均詣車站歡送 
[法華鄉董請賑兵災之呈文]  
　　法華鄉董楊洪釗·鄉佐黄壽祺·以該鄉疊遭戰禍昨日呈請縣長設法賑卹原文云竊查江浙戰事軍隊現巳撤退回溯上年秋間敝鄉受兵災各村如周沈巷·潘家宅·焚燬房屋七十餘間甫經兵災義振會撫卹結束不料陰曆十二月初八日陳樂山部在松江敗退潰兵二三千名散至敝鄉小閘·沈巷一帶十餘村盤居民房十多日門牕器具拆以代薪至十七日侵晨四時齊變元帶兵數千突至徐家匯車站迤南小閘地方開火猛攻陳部潰兵及張允明在老龍華駐紥之軍戰鬭甚劇鄉民在睡夢驚醒不顧槍林彈雨扶老携幼倉皇逃避至八時後槍聲漸息齊軍一路肆刦陳張两部潰兵亦復如是迨由洋人收械遣散鄉民方慶更生稍有回家度歲者詎料正月初六日又有奉軍六十三團三四千名馬三四百匹猝至徐家匯車站塘子涇一帶十餘村散居民舍加之馬匹踐踏蹂躪更甚是晚西周家宅燒燬房屋約二十間直至二十二日全部撤退計佔據十七日之久門窗器具衣被食糧蕩然無存以上二次兵災敝鄉獨遭慘劇計二十八保·東十八圖·十六圖·六圖東七圖·蔓延五十餘村約計一千餘户損失達三十餘萬金鄉民無辜遭浩刦流離轉徙之苦更有甚於洪楊之亂者爲敢迫求縣長鑒核俯准轉請兵災善後會派員調查發給表式造册從速賑卹不勝翹企待命之至 
[滬西增設警署巳批准]  
　　委顧蕯奎佈置一切 
　　中國新聞社云曹家渡商界聨合會會長姚餘慶以滬西地面遼闊原有警察不敷分配特呈請常廳長增設警署常芝英廳長以事關地方治安除委顧薩奎查勘外并徵求該地紳士意見歈僉謂刻不容緩昨午顧科員奉常廳長手諭云即委顧科員暫行執行署長職權以便積極籌備一俟組織就緒再行正式加委可也顧署長昨午業派田子居等至滬西佈置一切矣 
[日紗廠昨巳完全開工]  
　　各紗廠情形昨日爲日商紗廠工潮解决之第四日各廠一律恢復原狀楊樹浦大康·裕豐·二廠工人約有十分之八上工并繼續開放夜工小沙渡方面日華内外棉二廠因内部尙須整頓各廠工頭正與廠主洽商間昨日雖照常開工工作者約有十分之六同豐廠全部恢復工作豐田廠至昨日始開廠入廠工人甚形踴躍至内外棉日管理原田氏確因傷重致死殁於日本醫院聞日商紗廠聨合會對於被害者損害撫卹將請願日領向中國當局提出交涉云 
　　豐田紗廠受傷日人逝世國聞通信社云日商豐田紗廠事務長原田與物次氏於上次罷工風潮時與工人衝突受傷在篠崎醫院醫治前日一時十分因傷重逝世該廠聞訊頗爲哀悼巳撥欵撫卹其家屬并定明日舉行葬禮云 
　　東南通信社云日商豐田紗廠職員原田氏在罷工期内爲工人毆傷送篠崎醫院醫治勢頗危篤前日上午一時十分鐘因傷在醫院逝世遺子三人云 
　　大晚報云豐田紡織廠助理經理竹屋氏（Takeya）前於二月十五日晚間罷工風潮初起時偕其他六日人乘汽車至廠均被人拖出毆打内有原田氏一人誤中流彈今在醫院勢巳垂危而竹屋氏則被人擲入蘇州河内由小船撈起渡登北岸事後因受重傷即入醫院療養初以爲當無性命憂乃上星期秒病勢轉劇巳於一日下午殞命醫院至租界巡捕及華界警察對於此案雖竭力偵查而於縱槍者迄未查出主名云（譯者按日文報紙上海日報及上海日日新聞俱稱死者係原田氏而英文報紙文匯大晚两報則均稱Takeyaqa氏病故云） 
　　罷工工人後援會結束日紗廠罷工期内曾由各團體組織罷工工人後援會并曾向社會募捐茲以風潮業巳平靜因於昨日開會商議結束先報告募捐情形陸續交來者有溥益紡紗一二廠全體工友大洋五百零七元小洋八百八十八角銅元二十四枚恒豐紗廠工人第二次捐欵大洋十七元小洋八十四角銅元一百五十六枚華商烟公司女工代表孔慧波·詹慧文·交來大洋三元小洋五十五角銅元九百零一枚連前次共計收大洋六百七十四元小洋二千四百七十三角銅元二千四百五十六枚支出欵項計付楊樹浦工人三十八元小沙渡工人大洋五百九十九元小洋二千三百二十四角銅元三百二十四枚及該會印刷竹筒徽章郵票等費大洋三十一元小洋二十五角銅元七枚總計尙餘大洋十一元小洋一百三十二角銅元九百二十六枚統交楊樹浦工人次經衆决定此後本會即告解散旋散會 
[三星毛巾廠罷工紀]  
　　閘北引翔港三星毛巾一二两廠全體工人爲廠主減少工資發生罷工風潮巳有四日雙方相持甚難解决廠主方面對於工人以生意虧本爲由拒絶工人要求無談話之可能工人方面亦堅持到底務達要求目的爲止故雙方距離尙遠惟工人方面爲廠主禁止包飯頭開飯停止工人伙食以致昨日起工人每人祗得一二塊大餅充饑 
　　大晚報云三星毛巾廠寳通路及華德路之两廠自上星期六宣布減少工資三百餘工人聲言罷工後昨今两日未能開工勞資雙方現雖有人居問調停而經理態度堅决工人則堅持原給工資云 
[工部局選舉新董之第一日]  
　　大晚報云今日（二日）爲公共租界工部局新局董選舉之第一日納稅人到塲投票者約共七百餘人局董共九缺而候選者有十一人其中櫻木氏之可以當選巳爲一般人所公認因今晨日人到場投票者極衆而候選人中僅櫻木一人爲日籍也其餘十人除費信惇與雷門爲美籍外餘均英籍選舉場在工部局總辦班白魯辦公室晨間十時起投票午間暫停下午二時起重行投票三時停止明日將續投一天其時間一如今日云 
[日僑攺選議員揭曉]  
　　小南醇夫等六十人當選 
　　旅滬日僑居留民團前日（一日）繼續在蓬路日人俱樂部投票攺選議員六十名巳紀昨報當日晚間七時開票十時後竣事計投票總數二千五百七十七票而有權者總數爲二千九百八十一名放棄者四百零四名所投之票有二十票無效最少需二十五票當選其得票最多者爲小南醇夫之六十票共舉出新議員小南氏等六十名其中公司方面當選者四十名虹口方面十三名中立七名各議員姓名如下 
　　小南醇夫池田安藏篠田宗平安田重雄加蔭正雄越智喜三郎阪本甲午郎小野梧弌菊池虎藏兒玉璋一倉田敬三山口仲弌郎本木誠三黒田慶太郎小林廣瀨小　泰一安藤博西村利義須藤五百三山中喜一塙雄太郎蔭山寅一余語彌一倉知四郎蘆澤多美次田中明次郎西山武十郎今井卯三郎向谷能太郎赤東龍次播磨太助松尾亥太郎佐原誠池田重雄林源三郎小澤房造和因榮太郎與田四郎小山眞一島德之助松崎柳之助由石六三郎石田秀二川村佯三大谷祥三郎岡田源太郎青木藤五郎秋田廉世宮永祜雄杉坂富之助田邊輝五郎福田千代作杉本久太郎奥村靜雄若林忠雄立川秀一兒玉英藏清水喜太郎河端貞次多田泰三 
[西雅圖視察團由斐回滬]  
　　上海泰晤士報云西雅圖商務視察團團員數人昨日復乘麥金雷總統輪自馬尼刺回滬若輩將捨輪陸行留滬數日後即擬游歷中國各名城由京津而滿洲再從高麗訪日本然後回國云 
[美商務參贊歡宴西雅圖調查團紀]  
　　美國商務參贊阿諾爾君昨日午刻假聨華總會歡宴西雅圖商業調查團並請宋漢章·傅篠庵·李馥蓀·孫景西·郭樂·王顯華·等及中西報界作陪到者共三十餘人席間首由阿君致歡迎辭華盛頓大學商業管理科主任魯意思君代表該團致答辭略稱歐戰告終而後美國力謀對外商務之發展願與中國互通有無促進两國之工商業本年六月下旬在西雅圖將召集美國對外貿易會議NationalForeignTradeConvention深盼中國商界及在華美商派遣代表參與該會共商增進中美商業之方法西雅圖中國恊會總幹事赫司門君起稱如中國代表光降西埠彼願力盡地主之誼妥爲招待西雅圖商埠局幹事林肯君詳述西埠工商業之盛况太可美島商埠局幹事沃司哥君繼述該島近來發達情形末由孫景西·王顯華·君演說中美共同促進工商業之必要上海與西雅圖商業上關係之密切本年六月之會甚願上海商界多派代表與會阿諾爾君並希望本埠報界亦派代表出席該會三時許盡歡而散 
[德領事與英公使先後返國]  
德意志駐滬總領事體爾氏現因請假回國業於昨（二日）下午五時搭由富爾特總統號放洋回國江蘇特派陳交涉使與交際科楊科長均往江干送别 
　　又英國駐華公使麻克類氏歸國所乘之英輪麥爾淮號昨由日本來滬艦泊楊樹浦麻使定今日午後二時在江海關碼頭上小火輪至楊樹浦移上大船定下午三時半開離上海 
[陳交涉員昨日答訪芬蘭領事]  
　　芬蘭駐滬正領事哈哇密基氏日前曾至江蘇特派交涉公署拜訪陳交涉使遂於昨日上午十時偕同汪秘書前往該領事館答拜 
[德總統逝世之哀悼]  
　　自德總統愛爾培逝世消息傅來後駐滬各國領事館均於昨日下半旗以誌哀悼云 
[國民會議促成會桂省代表來滬]  
　　今日轉寗赴京 
　　國民會議促成會聨合會議定期在北京開會各省代表業經陸續首途赴會廣西方面選出代表九人黨代表李血涙工界李天和商界招仲觀學生界王堅淮軍界馮祝萬農會蘇民敎育會蘇烈報界蒙卓凡婦女界何予淑除軍界代表馮祝萬先行赴京學生界代表王堅淮商界代表招仲觀因事暫未動身外其餘各代表俱於二月杪起程來滬現經抵滬两日假寓民國路泰安棧聞該代表等以會期迫促定於三日乘滬寗車赴南京轉乘津浦車北上云 
[渝總商會致滬總商會函]  
　　徵詢對於國民會議促成會態度 
　　本埠總商會昨接渝總商會來電云渝埠各公團發起國民會議促成會反對善後會議查全國商會聨合會前次通電以國民善後两會議一係治本一係治標並宜容納自屬正論尊處對於國民會議促成會持何態度祈即電示爲荷 
[孫中山病狀之電訊]  
　　温度如常體力較弱 
　　本埠國民黨機關昨接汪精衛上午十一時十八分自北京來電云總理病狀無變化但較弱脈搏一一六呼吸二十二體温如常兆銘冬 
[航業雜訊]  
　　華産植物禁止運日日本農務省近核定中國揚子江南各埠産生之植物爲甜瓜·西瓜·葫蘆·豌荳·豇荳等均禁止進口昨日此間各日輪公司均奉有此項通知矣　　運汕貨定賠欵辦法此間運赴汕頭各貨每因包皮損壞發生短少之賠欵問題太古·怡和·招商·三公司與客家交涉巳久迄今經三公司之汕分局等一再磋商始將此困難問題解决其辦法計分三類（甲）包貨以後須限定包裝完好者上船時每百包中至少以一成過鎊且須將重量註明於收單上此重量便作根據用以解决破包短少之賠欵至提單上所註因計水脚用金之數目則不與焉在未裝上輪前更須驗看若包皮巳破或不合轉運者立即批明易破包皮等字樣若因有此項事而發生破包短少即不認賠欵（乙）藥材藥材裝船無論照水脚計照估價計均須將其入口埠之價值詳細聲明於提單之上此價即表示裝客所估入口時之最近價即作賠欵之根據萬一包裝藥材客家不將號碼登明則由船員秤貨時加之即在提單上及船員收據上分注重量曁各包之號碼否則便不合賠欵手續（丙）賠欵應於船到一個月内交呈公司逾期不理此項新辦法今巳經三公司通告各客商查照辦理矣 
　　和平號輪船將開行和記輪公司特價購鄒某之海天號輪更名和平號此輪原行青島上海今巳經和記公司請求江海關註册攺走上海大連兼航烟津線矣 
[方椒輝被拘案詳情]  
　　甬同鄉會不允援助 
　　東南能信社云甬商方椒輝因介紹西人販賣軍火被馬玉仁拘押經過情形略見昨報茲悉方椒輝去年曾任某儲蓄銀行公司經理當時馬適率兵來滬軍餉缺乏聘任方爲財政顧問嗣馬因開拔回徐須購大批軍火遂囑方代向西人處訂購並派參謀孫曙東會同辦理迨西人與孫姓接洽後方即另有要公赴南通及後孫以銀行支票交付西人約期取貨不果而支票巳由該西人委託律師代收至此孫姓電告馬氏謂方串通作弊遂在通將方拘去日前方之家屬曾託人向寗波旅滬同鄉會呼籲要求設法援助該會以事關私運軍火且收押地點在清江浦而購槍欵項十二萬元又在上海律師處雙方均有着落似無庸第三者出爲說話因此向方姓婉却又聞此事現由朱姓等代爲調解云 
[商團華隊葛前隊長作古]  
　　萬國商團中華隊前隊長少校葛雷烈氏英産也當華隊成立之初即被任爲該隊敎練官旋升隊長繼續十五年之久生平公正義俠至性照人處事敏捷接物以誠華隊員之受其薰陶者莫不愛戴前數年間曾由政府奬給嘉禾文虎章等榮典其在民國六年巳行隊長十年時即蓄志退隱以讓還我華賢由該隊同仁懇切挽留始允勉任五年至十一年夏退隱事前并商准工部局將職權一切讓與華人以昭大公茲於前月二十八日晚病逝於巨賴達路八九三號之滬庽享年五十有一聞其彌留之遺言猶孶孶以華隊爲念并囑如親友有贈花圈等奠儀者槪以撥充爲華人所設仁濟醫院之經費其崇尙實際巳可想見昨日（二日）歸葬於靜安寺路墳山送殯者除萬國商團各隊隊長與華隊正常後三備全體人員外并有江蘇交涉使之代表陳震東君上海縣知事李祖夔君總商會會長虞洽卿君之代表副會長方椒伯君總務科長徐可陞君及工部局總董費信惇氏總辦魯和氏萬國商團團長戈登氏等均親臨送奠以誌哀悼 
　　華隊召集隊員通告云本隊前隊長葛雷烈氏在本隊初創之際即熱心訓練苦心孤詣經營華隊十五年如一日其豐功偉績筆難盡述尤以養成我華隊之能脫離種種覊絆爲不可或忘本隊同仁正依之作長城詎昊天不弔遽殞將星哀我袍澤何以堪此爰特召集全體同伸追悼等語 
　　現聞華隊同仁除遵遺命將奠儀如數捐助仁濟醫院外并擬聨合同志特建墓碑銘錄傅誌以承遺愛且定待基金募足建築會所時再留紀念用誌不忘云 
[催繳認商預借之稅欵]  
　　滬上各業認商對於附加稅本一致否認旣而由財廳長向各該認商商借二三两月稅欵爲停徵交換條件並令知上海稅務所長轉函上海縣商會通知各業認稅商人遵照務將前項稅欵直接送至華大銀行即由顧行長簽給收條在案茲悉財政廳因此項繳欵各認商中應繳者固多未繳者尙有數業事關公用急需未便久延故又令飭該所長趕速催繳該所即轉函縣商會請即催促速繳外並着將各認商巳繳或未繳之代表姓氏開具清單造送來所以憑查核該會以是項繳欵係由認商直接送繳華大銀行故巳由會函致華大銀行請顧行長迅將認商中巳經繳欵者開單送會以便轉送稅所云 
[南市門牌攺換名稱之動議]  
　　本城内外舖户門牌經前滬南工巡捐局換釘後爲時未久即由上海市公所將該局收回該所近查得門牌一項關係徵收地方稅及調查户口非常重要旣由市公所管轄前項滬南工巡捐局之名稱巳不適宜故由該所市議會某議員提出各户門牌應行更正名稱之案交由該會列入議案急待討論公决後即須實行更換云 
[各橋樑損壞處限期修竣]  
　　上海市公所工程處楊主任查得西門外自斜橋至徐家匯及日暉橋·天鑰橋·瑾記橋·豐林橋·潘家橋·等處之橋樑前因戰事關係設法防堵刻下將障碍物撤除凈盡各該橋樑及連帶之馬路損壞者亟宜修築以利交通業巳分别勘明撥派多數工匠分投開工修葺限日報竣以期車馬暢行無阻云 
[閘北水電廠勘建新水廠]  
　　限一年告竣 
　　商辦閘北水電公司因鑒於邇來出水頗不清潔蘇州河畔之水廠又絶無攺良之餘地故除舊水廠添築清水池二個以資臨時補救外復經董事會議决在剪淞橋建造新水廠限期一年建築完竣定於今日上午九時由該公司辦事董事陸伯鴻·朱壽丞·營業董事徐春榮·偕同中西工程師·曁工巡捐局工程處主任王彬彦·顧問陳維翰等乘車前往勘視新廠基計畫工程進行事宜一俟勘察完畢即將尅日動工據陸君宣言此項工程十二個月内必能完畢新廠規模頗鉅將來其水足供閘北江灣吳淞等處居民之需用三十年内可以無須攺建云 
[律師公會定期開春季總會]  
　　假省敎育會三樓爲會場 
　　上海律師公會訂定於本月十五日（即星期日）下午二時特開春季定期總會昨巳派員至西門外林蔭路江蘇省敎育會商借該會三層樓房屋爲會場除分發通告知照各會員屆時蒞會參與會議外一面備文呈請上海地方檢察長准予是日委派檢察官蒞會監視云 
[范回春被控案註銷]  
　　淞滬警察廳長於日前行文法公堂請傅范回春等情一案略誌前報昨又傅訊聶讞員會同法葛副領事以范係屬殷實商人故在公廨辦公室内研訊两造均延律師代辯當據范回春之代表律師稱范回春公共運動塲之地産係在爲縣知事以前購下並非在縣知事任内所購今有正式證據可證呈鑒經中西官察閱屬實判令將案註銷 
[致靜里火警焚斃四命之慘劇]  
　　昨午十二時二十分鐘滬城縣西街傅家弄致靜里内七號門牌某姓所開洋翡翠作中因煑午膳不愼遺火於翡翠物堆内該物最易引火一經燃燒頃刻間滿室皆火立時冒穿屋頂該作夫婦並八歲女孩·六歲男孩等男婦老幼共計四名口均不及逃出葬身火窟其時火鐘樓鳴鐘告警各區火會咸蒞場汲水灌救計延燒比隣和泰成衣店許姓住家共燬樓屋四幢披屋三間至一時許火始救熄下午由各工人在火塲内檢出四肢不全之屍體二具放在慶安坊墻脚下其餘屍體尙須續檢云 
[華商電車與滬閔汽車互撞]  
　　两車均傷 
　　昨日午後一時許華商二十九號電車由高昌廟駛赴西門駛至南火車站後門煤屑路口適滬閔南柘長途二十一號汽車由閔行鎭開駛來滬行近該處不及避讓當將電車頭之鐵板撞壞三十八號司機人欲打倒車巳經不及但該汽車亦稍受損傷汽車中乘客二人頭面等處亦略受微傷現在两造公司派員調查當時肇衅情形以憑辦理 
[汽車碾傷男孩殞命]  
　　廣車人某姓之男孩年約七八歲昨日下午四時自學校歸行經提藍橋被汽車撞倒碾傷甚重當由七百十八號華捕到來將汽車號碼抄錄另雇車送受傷人往同仁醫院醫治及抵院巳傷重身死由捕將屍車往驗屍所候驗 
　　尙有本埠新聞轉入後頁 
 
 

Page 15

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *中華民國十四年三月三日星期二（申報第四張）舊曆乙丑二月初九日 
本埠新聞二 
[答復質問閘北市選之两函]  
　　閘北絲廠同業會商處及商務印書館對於閘北市選有所質疑特致函閘北市選調查事務所昨市選調查主任王彬彦巳分别函復照錄如後「復商務印書館函」仲言·翰卿·顯華先生惠鑒接奉台函敬悉一是市選一事因閘北迭經兵事調查延期業巳呈奉上寳两縣核准展緩在案現分頭調查將次告竣一俟手續就緒再行呈報宣示名册定期選舉至前月接到貴館塡送之選民調查單均巳登册所詢選舉章程第二章第二節之規定曾於上年七月三十日接奉江蘇省令公布以此項規定經省議會議决無效故此次市選遵照省令辦理不分甲乙等級茲將原議决案另紙抄送至希察閱是荷專此佈復祗頌台祺再貴館同人選舉調查單或有漏塡者儘可於本月十號前塡送敝所以憑列册附上調查單一百張希檢收爲盼「復閘北絲廠同業會商處函」逕復者頃誦大函敬悉一是查市鄉選舉選民資格依照舊章原有甲級乙級之分惟上年七月三十日省令公布之江蘇省議會議决停止市鄉選舉案内以是項等級之規定顯與憲法牴觸當然無效業經奉令遵照辦理在案（附抄議决單一紙）至前送調查單不敷塡送囑爲添送一千二百張茲特如數奉上統希於陽曆三月五日前塡就交下以憑編姓造册是爲至盼此復閘北絲廠同業會商處公鑒 
[碾米業大會紀]  
　　到者未足法數····攺期十八日選舉 
新閘路和貴里上海機器碾米公所昨召集南北市各碾米廠開大會到會四十餘家三時振鈴開會由曾會長報告開會宗旨即將上年公所收支銀欵及一切事務報告大衆並謂吾碾米廠一業近两年營業發達故新開廠年有加增去年南北市巳達五十餘家不料秋間忽發生戰事適值新貨上市火車阻斷安微淮提等所産秈米被阻浦口江寗站露天堆積受雨水潮濕大都廠家所辦該處米業不敢運申因而廠家不但營業减少且虧耗甚巨故本年停歇者有數家云云次擬舉行選舉閱簽名簿到會者未足法定人數故未舉行經衆議决定舊曆十八日舉行旋曾會長謂今届營業規章重行整頓惟同業有數廠不照規則將碾工私减及押貨過額等情若不嚴懲倘遇變遷受損非淺我同業各應自重云云議畢巳六時矣 
[滬北五區商聨會開會紀]  
　　反對善後公債 
　　滬北五區商業聨合會昨日下午七時召集常會到會職員三十餘人議决各案如次（一）善後公債案此案前經南北市各團體分别建議打銷是否如願當不可知惟民力不堪負擔自屬確情理應籲懇俯恤民隱本會亦當與閘北公圍聨合會一致進行（二）租界電話仍照舊價收費此案本會旣受上海華人電話用户聨合會委員會之委託决從北四川路一帶會員確查彚報（三）閘北水電廠用水渾濁案此案疊據會員報稱本市水電廠自攺歸商辦後未見攺良市民恊助商辦之希望巳見失敗公决再行致函該廠以盡忠告（四）木　費案此案前經七十四期常會推定職員甘善庭等恊同警署保衛團勸募惟家喻户曉煞費氣力决再推鄔渭卿·沈洪生·曹頌麟·等擔任以均勞逸（五）森泰號担保糾葛案决再致函担保人詰問有無調解誠意云云 
[拘獲日暉橋刧案盜匪]  
　　夏曆正月三十夜滬西日暉橋洪昌米店被盜四人各執手槍入内搶去賑台上所置五元鈔票九張一元鈔票十五張大洋十八元小洋二百九十角銅元二十三千文而逸該米店執事劉金山曾開明失單投報警廳並二區警署請求查緝詎該盜匪等得贓後昨在龍華鎭地方行使鈔票當爲探警查獲爲首之吳東葆又續獲同黨李天福等三名業巳併解警廳訊辦 
[閘北保衞團令查洪嘉福被搶案]  
　　令第一支團查明具報 
　　閘北保衛團昨爲洪嘉福被搶擊傷案令第一支團云爲令行事案准寳山縣公署函開據洪嘉寛訴伊兄洪嘉福被張有發（即張小和尙）糾搶擊傷一案業經傅訉據洪嘉福之妻洪張氏供稱張小和尙是我内侄他不務正業常來借錢於舊曆去年九月十八日又來硬借不遂挾嫌至二十一日糾合身究軍衣之兵士三四人手執手槍同來將我丈夫洪嘉福擊傷腰部槍子内陷未出搶去銀洋二十餘元又小洋銅元借票二紙次日（即九月二十二日） 
）我邀同夫胞弟洪嘉寛至潭子灣彭浦保衛團分所報告張小和尙等巳逃跑旋在吳淞尋獲報警解案等語當經庭諭將張有發收押一面令行彭浦保衛團去後茲據該團覆稱潭子灣保衛支團係貴團分設請另函查詢等情據此相應函請貴團煩爲查照希即轉詢潭子灣支團將此案洪嘉福被槍擊傷後其妻張洪氏其弟洪嘉寛至該支團報告是非指明係張有發（即張小和尙）糾合兵士往搶抑只報被搶並未指明何人即行查明尅日具覆以憑核辦等因准此合行令仰該支團按照前開各點查明具報以憑核轉切切毋延此令 
[法新租界之刦案]  
　望志路法新租界望志路永吉里三十七號門牌某姓家内有餘屋一間於前晨九點鐘時突來盜匪三人以租屋爲由一擁入内袖出手槍嚇禁聲張當被翻箱倒篋被刦去衣服現洋等共值五百餘元而逸迨探目任水揚·陳三林·包探陶得勝·等聞悉趕往匪巳遠颺當即詢明面貎服色回禀捕頭諭令務獲解究 
　　霞飛路與維而蒙路法新租界霞飛路四十號門牌某烟紙店於前晚八點餘時突來盜匪六人四人在外把風两人入内各出手槍恐嚇當被搶去數十元又愛多亞路維而蒙路轉角某雜貨店同時來盜五人入内袖出手槍嚇禁聲張當被搶去一百餘元携贓而逸後由事主開單報告捕房飭探前往查勘一週回禀捕頭諭令一體嚴緝該匪等到案究辦 
[熱河路昨晨之刦案]  
　　昨日（二日）晨三時四十五分熱河路二百零一號門牌某姓家突被盜匪四人破門而入一盜袖出手槍嚇禁聲張當被刦去銀錢約四十餘元而逸事主等未敢鳴警後於六時十五分投該管捕房報緝 
[西華德路刦案續誌]  
　　虹口西華德路二千四百六十八號門牌某米店被盜搶去銀洋追獲一匪巳誌昨報茲悉被捕者名杜文祥係紹興人昨晨該管捕房派探王桂生傅同事主張念貲·證人毛志章將杜解送公共公廨據王包探上堂禀稱該盜拘入捕房後巳供認糾黨行刦不諱但尙須偵查一切請求延期開審云云並由證人毛志章上堂聲稱在該米店爲夥二十八號晚突來两盜躍進店堂被告搶得小洋鐵箱一隻餘一盜則執手槍嚇禁我等聲張盜携贓逃出我即尾追被告遂將紅木洋箱抛棄我追至寳華里盜又逃裕慶里經我在該弄口將被告追獲扭交探捕帶入捕房洋箱即經拾回云云邵襄讞與英副領事惠君以毛奮勇可嘉特奬勵數語乃諭將杜文祥收押候查明下禮拜一再訊 
[拘獲臨青路刦案盜匪]  
　　楊樹浦臨青路陳雨亭所開之米店於上月二十七號夜被盜持械刦去現洋二十二元五角巳誌本報茲悉此案盜匪前日巳由包探何慶恩·耿德標·緝獲海州人張學書一名昨解公共公廨中西官略一質訉判令押候下禮拜一再審 
[恒康押店被刦案攺期再審]  
　　虹口吳淞路恒康押店前被盜刦經一千零六十四號管門華捕格斃盜匪姚子卿一名並當場事後拿獲夏惠雲·沈啟明·張永川·三名解由公共公廨騐訉等情巳两誌本報此案昨屆審期由中西官提審據包探劉幹泉與西探堯克上堂禀稱因尙有盜黨在逃現方偵緝請求攺期再審問官磋商後准予展期两禮拜開審夏等三盜仍着帶回捕房收押云 
[學徒被保衛團員毆辱案之傅訊]  
　　同昌參行學徒許翰忠前被保衛團葉排長無端毆辱當經雙方各舉代表再三和解不了許即以刑事起訴法庭請求究辦代理地檢廳郭檢察長准詞於昨午後派警傅到許翰忠委員開庭審理葉排長並不到案候質問官研詰良久判許回去候再傅訊云 
[商務印書館虹口分店落成]  
　　廣告公司巳先遷入 
　　商務印書館附設廣告公司昨發出通告云謹啟者敝館虹口分店新屋業巳工竣不日開幕敝公司茲定於民國十四年三月二日先期遷入新屋三層樓辦事此後賜敎務請移玉該處爲幸商務印書館附設廣告公司啟「地址」上海北四川路二十二號A即北四川路崑山花園口「電話」中央八七○○號 
[華洋人力車商公會選出會董]  
　　包國香等十八人 
　　上海華洋人力車商同業公會於昨日下午五時至八時開選舉會董大會會員投票者有八十六份到會會員超過半數由籌備主任陸德泰行主陸雲青報告選舉秩序推王願亭會員爲臨時主席馬惠鈞·包國香·爲臨場監察員韓鶴汀·丁厚卿·爲檢票員當衆查騐票櫃啟封檢票記錄核計會員包國香得四三七二權陸長順得四三一四權奚應川得四三○八權蔡順本得四二八五權蔡長根得四二七七權洋會員飛星得四二五一權捷成得三八一七權華會中員亨利得三八一六權王願亭得三五五九權丁厚卿得三二五三權洋會員金飛得三四七三權曹順泰得三一八七權龍興得三一七一權陸德泰得三一一一權金恒和得二九五一權毛廣發得二七二八權毛廣財得二二五三權薛正記得一六七○權以上十八員得票最多當選爲會董杭湘宗·馬惠鈞·洋會員富源得票次多數爲候補曾董選畢時巳八下摇鈴散會開會時該管老閘捕房派來華探两名到會監視散會時始回捕房報告云 
[南京路商聨會職員會紀議决六案]  
　　南京路商界聨合會昨日下午舉行職員會到余華龍·陸文中·謝三希·蔣夢芸·等多人余副會長主席議决六案（一）會員精英珠寳店穆芳廷君代表馮君到會報告房主迫遷房屋請爲援助案議决先請謝三希君接洽調查再行辦理（二）電話用户聨合會來函調查收費數目案議决派員調查本路電話用户巳付費者幾家照舊價付費者幾家再行函复（三）編印本會年刋案議决年刋急待印行請蔣夢芸君主持編輯（四）同益會函請加租案議决具函婉拒（五）職員聚餐案由余君先行主辦一次以後輪流值辦日期地點隨時酌定（六）瀏河放賑照相由本會備價購置并製銅版刋印年刋議畢散會 
[養媳犯姦案之發落]  
　　住居法租界顯阿炳之養媳顧大媛近與姚發榮私姘被顧侦悉後姚恐被告發即託女子王阿巧·唐金泉·前往向顧懇商將大媛嫁與姚發榮爲妻當由姚貼償顧阿炳之身價費不知如何互相口角適爲包探劉友法查知將以上各人一併帶入捕房昨解法公堂請究先由捕頭上堂禀明前情詰之顧阿炳稱實因養媳顧大媛與姚先行姘識後即託人到來說合賣與姚發榮爲室是實姚發榮等供詞相同中西官判顧阿炳罰洋五元姚發榮罰洋三十元王阿巧罰洋五元充公顧大媛旣願嫁與姚發榮爲妻准予交姚領去 
[請領保洋之照准]  
　　前第四師長陳樂山參謀汪某之妻弟許如鵬當江浙　次戰事終了時與陳部潰兵武裝竄入租界被捕房拘解公共公廨諭許存洋五十元保出候示在案迄巳多時許巳遄回原籍昨晨其姊汪許氏投廨陳明原委請將所存保洋如數發還當經關讞員與英領馬君磋商後判着汪許氏具結准將所存保洋給領 
[浦東警署解送大批賭徒]  
　　浦東三區警署昨晨備文派警解送在其昌棧地方糾衆抽頭聚賭之方阿海等二十二名連賭具等到廳常廳長令發司法科押候訊明罰辦 
[攫取金飾分别押儆]  
　　蘇杏生·蔣桂林前日下午分别在廣西路及英華街攫取婦人徐王氏·沈王氏·之金鐲·金挖耳·等物由捕先後追獲昨解公共公廨請辦中西官質訉得實判蘇押西牢九月期滿逐出租界蔣押半年贓交原主領回 
[落魄之王志文資遣回籍]  
　　清江人王志文來滬尋親不遇謀事無成落魄異鄉欲歸不得前日因在浙江路陳瑞生家門首徘徊陳以其乘機圖竊鳴捕將王拘入捕房昨晨解送公共公廨經關讞員廉得其情以王處境堪憐商之英領馬君當給予川資三元火車票一張着即回籍王稱謝不巳 
[法商電車撞傷周和尙]  
　　法商電車公司之三十二號七路電車於昨日午後一時三十分行駛至華法交界民國路適有山東人周和尙者避讓不及被該電車撞倒傷及面部血流如注經一五五號巡街捕查見即將受傷人車送大自鳴鐘捕房候核 
[汽車傷人案两起]  
　　某號汽車於昨日上午十時駛經愛多亞路撞倒常州人張明　頭部等處跌傷經法捕房四十一號華捕前來抄錄汽車號碼另雇車送受傷人往仁濟醫院醫治一面歸報捕頭候示又有某號汽車於昨日下午三時駛經南京路撞傷江北人王阿四腿足由老閘捕房九百二十六號華捕到來將汽車號碼抄錄另雇車送受傷人投仁濟醫院醫治即持傷狀單報告捕頭請究 
[公共公廨訊案彚錄]  
　　昨日公共公廨訉理民事訟案併誌於下（一）朱孔揚等訴德商福來洋行不還墊欵案堂諭攺期再訉（一）蔣永亮訴榮楚臣欠借洋案堂諭斷令被告償還原告洋一百七十二元按五個月還清繳存公堂轉給具領並負担堂費（一）婦人陶趙氏訴陶仲虎離婚案被告延楊國樞律師代辯堂諭攺期再訉（一）婦人阮楊氏訴阮如川離婚案被告代表律師以該氏與陳姓犯姦請求取消每月貼欵堂諭阮楊氏旣巳犯和姦罪應判两造離婚三歲之男孩由阮如川撫養十二年九月二十四日判令月貼二十元之欵應即停付此判（一）少婦周意心訴朱愷儔虐待請求離婚案堂諭准給諭原告本案未判决以前不准干涉原告自由（一）周恒泰訴王松南等抵地不贖案堂諭着照民國九年十月十三日判决辦理林　慶律師之請求駁回（一）陸錫侯延台維斯律師訴元春永金號資買買金條賑目糾葛案堂諭攺期續訉（一）張和尙延楊國樞律師訴傅琳祥不理欠欵案堂諭攺期候原告查復後再核（一）應鶴生延海思克律師訴吳友陞圖賴會欵案被告延律師聲稱原告所核係屬會欵請求撤銷堂諭本案被告請求駁回展期審理（一）周生才延蔣保厘律師訴黄謁根不理借欵案堂諭被告臨訉不到應准予缺席償原告所訴之數並負堂費（一）孟友章訴胡近仁不理欠欵案堂諭被告抗傅臨訉不到應缺席判償還原告洋一百二十元並負堂費（一）王乃新訴寳康莊不理擔保案堂諭本案所訴證據不確應即註銷（一）陸思萱延樊克令律師訴何子卿不理欠欵案堂諭原告呈據證明着被告償還原告洋四百八十七元四角並堂費所請優先權再核 
來函 
[珊家園陳宅來函招領迷路男孩]  
　　逕啟者於本月初五日午後三點在大馬路大慶里口馬路上拾得男孩一名年約四歲寗波口音不知住址見其哀哭可憐帶回家中今請貴報登入來函門内待其家屬見報來領庽珊家園人和里三十五號陳宅啟初六日 
 
 

Page 16

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *中華民國十四年三月三日星期二（申報第四張）舊曆乙丑二月初九日（十六） 
[商業市况]  
　　北京專電（二日下午六鐘） 
　　前塲玖陸開盤三一四低至三一二五收盤三一五五成交百三十餘萬柒長開盤七零五收盤七零六成交三萬整陸開盤七七七五成交二萬金融萬元票開盤九四五成交一萬後塲玖陸開盤三一六低至一五五高至三二二五收盤三二二成交九十餘萬柒長開盤七零六收盤七零八成交二萬五伍年開盤八五四成交五千整陸開盤七七八五成交二萬下星期有開期貨貨說 
　　今日交易所宴華北阜華義豐春華茂等四家請疏通增加保證金證據金手續費 
　　厘漲拆借 
　　昨日洋厘早市價七錢二分午市七錢一分九厘八毫七忽五比較前日大八毫七忽半三月底期洋早市七錢一分九厘三毫七忽五午市七錢一分九厘比前日大起二毫五銀拆早午两市仍懸白借全無更動 
　　國内匯兌市况 
　　上海銀行三月二日國内滙兌行市報告云今接津來電稱申匯平穩厘價略跌計爲六錢八分二厘二毫半故滬津洋滙内盤較前爲疲滙水驟跌京滙情形相同計今日掛牌行市公砝爲一千○五十二两五錢行化爲一千○六十两○五錢均較前週毫無漲落京洋爲一千○○六元五角跌去二元五角津爲一千○○五元跌去三元漢電申滙略緊釐價跌爲七錢故今日銀洋滙開價情形與京津相同計洋例爲一千○三十一两二錢五分漲起五錢洋爲一千○○四元跌去二元濟南來電申滙驟緊市價學週末相去四角有奇故洋滙内盤陡軟今日牌價爲一千○○六元若匯欵數目略大每千元貼二三元亦可匯出云 
　　神户英美匯市電訊 
　　昨日神户匯兌市午前電日美滙兌賣價三十九元二五較上星期六跌一二五買價三十九元三七五較前亦跌一二五日英賣價一先令七辦士七五較前跌一二五買價一先令七辦士八七五較前跌○三一二五正午電日美賣價三十九元五較午前回高二五買價三十九元五六二五回高一八七五日英賣價一先令七辦士八一二五較午前高○六二五買價無市午後來電均無變動 
　　法滙掛牌攺賤 
　　昨日星期一先令揭曉惟法匯大五法郎餘各全無更攺計先令仍掛三先令一辦士半印匯仍掛二百零七羅比半法滙攺掛一千四百五十法郎美匯仍掛七十四元半香匯仍掛七十四两東匯仍掛五錢三分半新匯仍掛七十五两 
　　先令市况趨佳 
　　昨日星期一先令揭曉弗動内價趨佳銀行進胃暢旺計銀行五月份賣價三先令一辦士七五買價三先令一辦士八七五嗣後銀行五月份賣價三先令一辦士六八七五買價三先令一辦士七五銀行五月份賣價三先令一辦士六二五買價三先令一辦士七五午後市價更俏計銀行五月份賣價三先令一辦士半至三先令一辦士四三七五買價三先令一辦士五六二五銀行收盤五月份賣價三先令一辦士三七五買價三先令一辦士四三七五 
　　美滙市况步緊 
　　昨日星期一美匯掛牌亦未攺内價初時見疲後乃復俏計銀行五月份賣價七十四元七五至七十四元八七五買價七十四元八七五至七十五元銀行收盤五月份賣價七十四元七角半買價七十四元八七五午後市况續緊計銀行五月份賣七十四元六二五至七十四元三七五買價七十四元七角半至七十四元半　　東滙先鬆後緊 
　　昨日星期一東滙掛牌亦無變化計銀行五月份賣價五錢三分一二五買價五錢三分零六二五嗣後益鬆計銀行五月份賣價五錢三分至五錢二分九三七五銀行收盤五月份賣價五錢三分買價五錢二分八七五午後市况則復好開出即較緊計銀行五月份賣價五錢三分一八七五至五錢三分二五買價五錢三分一二五至五錢三分一八七五銀行收盤五月份賣價五錢三分三七五買價五錢三分二五 
　　標金續漲一两五錢 
　　銀行東匯先鬆後緊標金先跌後漲 
　　昨係星期一大條銀及美銀等例無電報四月份標金毛盤大一錢標爲二百六十二两四錢惟市形趨疲賣户亦多先令揭曉時金價小至一两七錢嗣因銀行東匯價趨鬆故金價即小至二百六十两零八錢（全市最小價·）其後銀行東匯價略回緊金價亦回高一两許計收盤價爲二百六十一两九錢烚赤三百二十九两至三百二十八两七錢五分登賑價格三月份二百六十两四月份二百六十一两補水二百六十两午後市况旋步趨好緣銀行東匯價步緊繼之人心亦好故開盤價即大二錢價爲二百六十二两一錢先令揭曉時金價高至二两五錢其後旋漲買氣湧旺計金價最高曾至二百六十四两（全市最高價·）收盤價略小二錢爲二百六十三两八錢較上日續漲一两五錢補水二百六十三两云 
　　公債略疲市况仍佳 
　　昨（三月二日）各債期貨市况仍頗暢旺現貨則略見平定計全日期貨交易共二百十一萬元内整六占一百三十二萬五千元金融五十六萬元七長二十二萬五千元現貨成交額計五十八萬二千元九六依然稍佳共開出五十三萬七千元其他各債市况均頗寥落如整理六釐一萬六千元金融一萬二千元整理七厘九千元七長六千元五小二千元昨市各債市價趨勢巳略見疲蓋以月餘來各債均陸續上漲雖漲勢非猛而升漲之額巳不小矣昨日前市開盤時各債價尙穩定自後則漸漸回疲特前後市相較其差額仍極微結果以較上週如九六現貨續跌七角半七長整六現貨約小半元許金融現貨及七長期貨亦各小三四角整六期貨約小二角餘金融期貨則僅略小半角又整七以除息故較上週小三元五年小票獨較上週飛漲一元八角云茲分述如左　　金融公債金融現貨千元票前後市各做開一盤後市價九十四元比前市小二角較上週末時回跌三角期貨三月期九十二元六角與前市價同較上週略縮半角四月期（除息）九十元零四角比前市跌下一角較上週回下五分 
　　整理六厘整六現貨後市未開出前市收盤價七十八元較開盤小三角比上週回跌四角期貨三月期七十八元二角半比前市略縮五分較上週跌下二角四月期七十八元七角半比前市小一角半比上週六時亦回跌二角半 
　　七年長期七長現貨祇後市收盤開出一盤價七十一元較上週跌下半元期貨三月期七十一元四角半較前市小半角比上週回跌三角四月期七十一元七角半比前市好半角較前日跌下四角半 
　　九六公債九六現貨前市開盤價三十一元八角收盤跌至三十一元三角後市略漲收盤時價爲三十一元五角半比上週回跌七角半 
　　其他各債五年大票無市小票於後市開盤時做出價八十四元較上週漲高一元八角整七（除息）價八十元零八角較前市好起三角比上週小三元 
　　二月份公債期現貨成交統計 
　　二月份上旬各債期貨市而甚盛十五以後稍見平定至現貨市况則全月均頗暢旺茲將二月内各債期現貨成交額統計分列如後公債種别期或現成交額交割數 
金融公債現貨　　　　四五二·000·00　一·三六五·000·00 
金融公債二月期　三·三三五·000·00 
金融公債三月期　七·六七五·000·00 
金融公債四月期　　　三七五·000·00 
整理六厘現貨　　一·四四六·000·00　一·七五0·000·00 
整理六厘二月期　九·一二0·000·00 
整理六厘三月期一七·七一0·000·00 
整理六厘四月期　　　六五0·000·00 
七年長期現貨　　　　三0三·000·00　　　七00·000·00 
七年長期二月期　二·五三五·000·00 
七年長期三月期　六·三二五·000·00 
七年長期四月期　　　一三五·000·00 
九六公債現貨　一0·一六四·000·00 
五年公債現貨　　　　二九四·000·00 
整理七厘現貨　　　　二一五·000·00 
　　共計現貨一二·八七四·000·00期貨四七·八六0·000·00 
　　　　交割　三·八三五·000·00 
　　外股市况平平 
　　海利洋行報告云昨日外股市面尙好橡皮股稍堅倫敦價爲一先令六辦士又八分之五新加坡爲六角五分藍格志亦硬受主頗有然成交不多餘均平平成交價格如下瑞瑢平常股八两七錢半優先股五两零五分怡和平常股十二两五錢墾植六月期五两四錢半英工部局一九二一年八厘公債一百十两咖啡公司十二两二錢半（六月期）英爪華八两三錢半又八两四錢（三月期）又八两八錢（六月期）康沙利特二两八錢半又二两九錢别由八錢志摩一两一錢半可太把路一两零五分橡皮四两六錢記達一两一錢半上海拍亨七錢半（一百五十股） 
　　紗花漲勢仍厲 
　　各帮採辦現紗二千六七百包 
　　廠商廣購存儲本埠之原棉 
昨日星期一美棉初因利物浦消息不佳及西部一帶預測良好而跌旋因同業購進而漲計近期漲二至四磅音遠期跌三磅音現貨不動英棉期貨跌十一至十四點現貨跌十二點印棉初隨美棉電訊疲弱旋因本地空頭出售而更跌計孟加拉跌一羅比奥姆辣跌三羅比白羅溪跌四羅比大阪現紗二十支藍魚跌六元二十支紅財神未動十六支福島及三馬跌一元本埠紗花因買氣旺盛多頭無了結之意脚地甚硬至交易所方面雖賣户較多於買户然賣方勢散不若買方集中故就目前形勢觀察一時尙不能遏止上漲也茲將期現紗花市况分列於後 
　　期紗紗布人鐘標準前市開盤因一部分多頭紛紛了結市價略疲旋因投機家見有利可圖大批購進價又回漲收盤時平平計近遠期各月均未動中間二月漲一錢至三錢後市因原棉堅挺現銷活潑續漲一两左右全日共成交一萬九千七百包收盤價列後 
　　三月期一六九·七0漲　·七0六月期一六八·五0漲一·四0 
　　四月期一六九·四0　一·一0七月期一六八·二0　一·三0 
　　五月期一六八·七0　一·四0八月期一六八·七0 
　　現紗客銷方面廣帮開始購進一千五百餘包江西帮進三百包漢口帮進三百包天津帮進二百包内地帮進小包一百五十包牛莊帮進一百餘包其餘寗波福建蕪湖汕頭野鷄等帮共進二三百包價漲五錢至一两申新紗廠開出十支人鐘一百包扣佣價一百五十九两五錢溥益紗廠開出十六支地球五十包凈盤價一百七十两二錢五分華豐紗廠開出二十支砲台五十包扣佣價一百八十一两均現貨餘牌市價列後 
　　　　　　十六支　　　　　二十支　　　　　　十支 
　　大發　　一六九·七五砲台一八一·00人鐘　一五八·二五 
　　富貴　　一七一·00三星一七五·00金鷄　一五八·五0 
　　汽球　　一六九·二五豐年一七三·七五鴻福　一六一·00 
　　人鐘　　一六九·七五仙桃一八三·00大寳　一六一·00 
　　丹鳳　　一六七·五0水月一八二·三五雙羊　一三八·五0 
　　日光　　一七二·00寳鼎一七六·00荷蜂　一五九·二五 
　　寳光小包一七一·七五立馬一八二·五0　　　　　　十二支　 
　　鴻禧　　一七0·00雲鵬一八0·00孔雀　一六六·五0 
　　雙虎　　一六八·五0人鐘一八一·00金鷄　一六五·00 
　　水月　　一七三·二五牧羊一七六·00人鐘　一六四·二五 
　　藍鳳　　一七一·二五五福一七五·00鴻禧　一六0·00 
　　仙桃　　一七三·五0鴻禧一七八·五0天官　一五九·00 
　　金城　　一七四·00　　八支　　　　　　　　十四支 
　　地球　　一七0·二五五福一三八·五0藍團龍一六五·00 
　　豐年　　一七三·五0 
期棉通州標準前市開盤因外棉略疲標紗無力稍形軟弱旋因現棉存底不充遠期買氣旺盛重復回漲計近期漲一錢遠期漲二三錢八月期因值青黄不接之時恐發生輒空風潮故停止買賣後市因廠商購進原棉甚多又漲二錢五分至四錢全日共成交四萬八千八百担收盤價列後 
　　三月期四二·六五漲·二五六月期四二·八五漲·七0 
　　四月期四二六·五　·四五七月期是二·八五　·六０ 
　　五月期四二七·０　·五五 
現棉公會消息廠商購進甚多成交各價列下 
　　火機花四一·五○日信進五○○担現貨送廠 
　　火機花四二·○○日信進五○○担現貨送廠 
　　渭南花四二·七五厚生進　五○件現貨送廠 
　　陜西花四二·七五振泰進一○○件現貨送廠 
　　陜西花四一·九○申新進一○○件現貨送廠 
　　本花　四○·二五統益進五○○担現貨送廠 
　　陜西花四二·七五大豐進二○○件現貨送廠 
　　紛市盤旋客胃不暢閏四月份新交易仍未開拍 
昨日粉市仍具盤旋之勢各廠商對於期粉市盤滿欲提高終以客胃不暢烟津實銷等帮仍以價不合算進意甚淡是以期粉市價仍難過於提漲閏四月新交易本擬昨日開拍奈車運仍然艱阻到麥甚稀麥價仍趨漲勢新麥價毫無把握市場中仍未開拍昨日上午開盤後閩粤等帮近期雖有抛進而成交不暢價均盤旋四月份開盤時套頭略一活動旋因賣氣較盛買勢沈寂價有二分之跌度午後津帮近期稍有抛成套方時有出入遠期收盤抵補較股市氣稍形堅挺收盤結果二三月份均爲二两二錢七分二五較上週六收盤價計漲七厘半四月份爲二两二錢二分較漲五厘期粉成交額上午二十五萬九千包下午十四萬五千包收市十一萬六千包共計五十二萬包股票成交一百十五股價由五十三两四錢跌至五十三两一錢旋漲至五十三两五錢收盤仍至五十三两四錢現粉出口計由日興行交裝查華郵船往爪哇兵船粉五千包 
　　二月份上海物價指數表 
　　財政部駐滬調查貨價處二月份上海物價指數表云本月份總指數爲一五九·二比一月份跌落百分之○·四疋頭及其原料類自本年以來繼續上騰本月份又漲起百分之一建築材料及其他物品两類之趨勢亦同惟一則漲起百分之三·二一則漲起百分之○·二他如金屬在上月突漲百分之六·六本月回落百分之○·八工業用品上月漲起百分之五·八本月亦回小百分之二·四糧食類則又跌百分之一·五其他食物跌百分之○·九燃料跌百分之○·二就各個物價與上月同期比較漲者四十四品跌者七十四品平者二十九品茲爲表於左（跌） 
　　　　　　　　百　物　　　價 
類　　　　别指數分　　　　　　合計 
　　　　　　　　率漲　落　　平 
糧　　　　食一·五　四　九　一　一四 
其　他　食物○·九　三一六　七　二六 
疋頭及其原料一·○一四　九　四　二七 
金　　　　屬○·八　四　五　二　一一 
雜貨 
　　燃　　料○·二　一　九　二　一二 
　　建築材料三·二　七　四　三　一四 
　　工業用品二·四　六一○　五　二一 
　　其他物品○·二　五一二　五　二二 
　　合　　　　　計四四七四二九一四七 
紗花疋頭呢絨交易漸起市面巳不至如往日之沉悶金屬之中純銻鋼錠·竹節鋼·白鉛皮諸品依然堅俏燃料一類僅山西白煤一種見漲餘皆平穩建築材料中之洋木及本國灰瓦無不上漲而以石灰之漲風爲最工業用品中之化學品上騰不巳染料則以紅盤提高過度一致下跌其他物品類偶有上落趨勢尙屬和緩云 
月　　　　别二年　　　　　十四年　　　十四年　　　十三年　 
類　　别　　二月　　　　　二月　　　　一月　　　　一月 
糧　　　　食一００·０一　一四五·七　一四七·九　一四五·六 
其　他食　物一００·０一　一四八·六　一五０·０　一五九·八 
疋頭及其原料一００·０一　一五九·三　一五七·八　一六七·九 
金　　　　屬一００·０一　一九０·０　一九一·五　一六六·六 
　　　　燃料一００·０一　一七０·０　一七０·三　一五九·五 
什貨 
　　建築材料一００·０一　一四六·二　一四一·六　一六０·五 
　　工業用品一００·０一　一五六·九　一六０·七　一七九·０ 
　　其他物品一００·０一　一三七·０　一三六·八　一三０·五 
　　什貨平均一００·０一　一五二·五　一五二·三　一五七·四 
　　總平　均一００·０一　一五九·二　一五九·九　一五九·五 
 
 

Page 17

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *中華民國十四年三月 
　　本埠增刋 
[新到春季運動器具]  
　　先施公司新二樓運動器具部新由歐美名廠運到大批春季運動器具如籃球·棒球·隊球·標槍·鐵餅及籃球鞋等俱皆著名廠家出品售價亦甚便宜際此春季開學之期各學校前往購者甚衆云 
[聚康呢羢號開幕]  
　　大新街亦舞台原址新開聚康羢號由甬商引渭元君等創辦其呢羢嗶嘰等貨現由歐美各大廠選擇運滬大廉價一月云 
[美豐呢羢號遷移]  
　　美豐呢羢號向在南亦路抛球場開設有年今爲該處房屋拆造巳覓定三馬路大新街中新建水門汀洋色樓房聞該號主特專家赴歐美各廠選擇大批呢羢嗶嘰等貨現巳轉運來滬大擴充云 
[文學界應用蓼園詞選爲課本]  
　　　隱廬所經售之蓼園詞選夢窗詞久爲藝林所見重而蓼園詞選以箋注詳明選材適當購讀者尤衆且以其便於學習足爲師資故海上注重文科各學校頗多用爲詞學之敎科書者彌不稱爲近代書詞之金針寳筏云 
[醫界近聞]  
　　德醫李忍凡係同濟大學醫科畢業歷任寳隆醫務臨症頗多現李君新設診所於南京路勞合路口前日在大東旅社讌請各界聨絡感情到者百餘人頗爲熱閙 
兒科劉榮芳醫士縣壼多年自入春以來診務益忙現診所仍在小南門外水神閣西首云 
[金石界消息]  
　　吳興陸燿霆君年少聰頴夙工金石於周秦两漢篆　諸法靡弗精習近乃出其歷年所刻考成訂集名曰「木香精舍印譜」藉以自娛且結墨緣世有欲賞鑑是道者函索只收印刷裝訂費大洋二元通訊在本埠老北門内西穿心街八十七號云 
[女青年會組設家政烹飪科]  
　　靶子路六十一號女青年會近爲補助女界處理家政起見特在該會組設家政課及西式烹飪班以便女界學習家政課請富有經驗之中西人士演講烹飪班請西女士司渾（MrssSwan）敎授會員非會員均可學習不取學費現定三月六號開班有志者可速向該會幹事接洽云 
[徐園近訊]  
　　本埠康腦脫路徐園又名雙清别墅地處清凈空氣鮮潔亭臺池沼佈置幽雅園中且多假山玲瓏奇巧怪石崢嶸自去秋開放以來游人踵接近且設有時人詩畫大會貲鑑者更形擁擠蓋時屆陽春萬梅競放到此者旣挹古香又嘗古色自必增人無窮逸興矣 
[天氣報告]  
　　徐家匯天文臺昨日下午四時三十分氣象預報云天晴而寒山東以北有西南方之微風其南時令風加緊日本北部天氣惡劣又昨日下午三時前二十四小時内本埠氣温最高五六·三最低二七四去年同日最高四六·八最低三四·三 
 
 

Page 18

 
 
1;第一萬八千六百七十八號;中華民國十四年 西曆一千九百二十五年三月三號
星期二 * *   
 
