# 1890 - 142 - 4906143

 

Page 1

 
 
[請速領彩] [  申報館辰]  
　　集腋社恊振彩票開彩以後所有賑物經諸君子陸續領去尙有四五彩及其餘小彩約百餘號未經領　務希得　　速來持領俾本恊振所經手事件得以早日了結無任翹盼專此布逹鵠候移玉 
[點石齋發售各種精本石印書籍]  
　　硃批雍正上諭御纂五經經策通纂五經文章經藝淵海五經備旨三層佩文韻府三層淵鑑皇朝各直省地　十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賣乎札元魁次成增補角山樓先正事略○齋種類繁多不及備載擇其尤者登報以供海内文人賞鑒價當格外從廉卽希光顧爲盼發舊處一在三厲路由報舘東隔壁又設分局在二馬路横街三層樓紅墻洋房内此佈 
[論救火被阻]  
　　今夫火之烈也人人之所畏者也火而有以救之則可以殺祝融之威不至玉石之俱焚固莫大之善事人人所敬者也西人自久中國以來整頓租界地方事宜而於救火最爲盡力住居租界之人受其惠者不少盖洋龍之救火固大勝於中國而若英若法若美各租界之救火西人皆能奮不顧身爭先恐後故上海雖以人烟稠密之故時兆焚如而易焚者亦易滅各洋龍之力居多焉近年以來更有自來水龍頭各處徧布取水旣便灌救更捷此其造福爲何如説者謂上海西人救火之法無異於外洋推外洋水龍之出也速上海則稍遲此爲憾事盖外洋一聞火警立卽出龍其得信之後距出龍不得逾五分時其一切器具并及救火之人所戴銅帽皆置諸機器之上人或臥於其間警鐘一鳴機動而人自行帽子亦卽自然戴上飛馳而去今上海則尙無此神速然當水龍旣到則竭力澆注奮勇當先殊爲華人之所不能及惟救火之力愈厚則火之滅也愈速故三租界洋龍聞警畢集初無分爾疆我界也由是觀之則苟有華人而購辦洋　步武西人遇有火警不分畛域竭力往救當亦西人之所重之敬之者矣奈何前日芹桂里失慎之時絲業會館之洋龍往救而忽爲美人愛雪林所阻也會館救火司事謂被愛雪林毆擊愛雪林又謂華人持斧欲砍訟之公廨互相質証旋據英捕証稱該司事等實爲愛雪林拉扭而司事等毆愛雪林一節則云未之見然則其爲拉扭固信而有徵矣其所以拉扭之者則不聽其施救也夫當火起之際孰不願救火者之速施援救庶幾早熄毒焰斷未有有人來救而阻之者該司事等心有不服固亦無怪其然夫當火起之時不欲人之來救且見救火之人而恨之阻之或從而毆之此惟縱火之匪徒耳彼縱火匪徒本欲乘亂搶物故特意縱火若忽有人也救之則是奪彼之利壞彼生財之道其阻之毆之誰曰不宜設該司事不識風頭而遭縱火者之毒手則其心反有所甘孰意阻之者乃並非以火爲利之人而出於錢在救火之愛雪林也若謂華人不應救火則各界洋龍會中亦有華人且愛雪林豈能以一人而徧救各處之火災也據愛雪林言該會館號衣先時止有十二件今則且二三十件然則固明知其爲絲業會館之洋龍矣該會館十餘年來出外救火亦初不分畛域中西人之所共知何獨於今日而忽致被阻且該會館水龍歴年救火亦並未聞有肇釁滋事之處又何所闕罪於愛雪林而不容與於救火之列乎夫以爲該會館之設有水龍專以自救其會館中之産業倘所焚之地非會館産業卽不能施救然則法界火災而英美水龍畢集英界有警亦然美界有警亦莫不然豈皆得謂之越俎也乎哉如果若此則芹桂里地居英界愛雪林乃美人不已先有越界之嫌乎夫倉猝火起陡聞鐘鳴必先詳辨其是否我之産業而後定其龍之出與不出則設或果係我産而救之已不及矣且我有産必須我自救之他人之被焚者視之若秦越人之肥瘠漠然不動於心此則不特萬無是理亦萬無是情西人救火其所以爲萬衆所稱揚者正以不分畛域一視同仁故也如英界有火必待英之水龍以　救而法與美袖手旁觀則有不唾駡及之者耶愛雪林之阻之也爲其越界乎則該司事又有辭矣或謂火起之地水龍一到巡捕卽沿街攔人不得越雷池一步其各行號另有號衣燈籠者或尙可以經行否則箠楚及之盖以防匪人之乘間搶物也夫巡捕僅有拘人之責初無毆人之權今當此火警倉猝之時大肆威虐西官捕頭雖見之而亦不問殆以事在怱遽不得不稍子以便宜行事故雖有被焚者之家人急急奔回及門被阻或遭撲責而卒無人焉言其寃者誠以其命意固以救火防搶爲要無從分剖無暇辨認惟有一概不放入之一法若愛雪林之出力撲敘其意何嘗不可嘉而其禁阻該司事之救火則竟有不可解者於此等處亦惟以不解解之而已竊以爲西人救火之法倘能盡授之與華人則不但救火可以更速而且洋龍之銷塲倍廣一人傳兩兩人傳三椎而廣之將來内地諸人亦將購之習之以自防其不虞中西皆有裨益不惟不當阻之抑且宜有以奬進而激厲之又何所用其嫉忌也哉 
[吉火餘聞]  
　　前信述吉林省城大火焚燒巨商數十家一則昨已得各號商來信略謂三月二十五日軍署火起共延燒數千餘家或云五千數百家又或云千數百家大約總在千外誠非常之巨災也 
[牛庄信息]  
　　初三日午後二下鐘道署廚房積薪失慎烟從屋頂冒穿人猶不知何處起火及查知則已火勢燎原不可響邇當卽傳鑼報警正值試演水會假大廟觴在事諸人在會者一卷鑼聲卽時齊集俄各營兵亦到手衆人多撲救本易於爲力奈大水蕩已涸又當落潮苦無取水之處只得任祝融氏興盡而歸是日也幸遇西北風未曾殃及他姓所燒只秫稭萬數綑而已道憲以救火者逾常出力遂卽好言奬諭賞給水會東錢一千吊又賞給兵丁每一營五百吊共賞東錢四千五百吊以示鼓勵云○本埠於初二早見雨雖雨點不小無如旋落旋止下午道憲飭役諭知各鋪户明日爲始率同屬下文武詣龍神前行禮叩禱以求甘霖渥沛不必齋戒不禁屠宰盖亦體諒民情之意也詎初三日早起請日當空如張火傘於是居民轉疑道憲之祈禱不虔未識蒼蒼者何以瞶瞶若此耶○今春　泮各業中無不頽唐廣潮兩帮亦未租船運員惟天成德租得輪船三四隻裝載餅豆兩宗赴汕頭大獲厚利而返以致各號聞聲興起爭租輪船赶往以爲餘利可圖一月來致汕頭街市貨積如山無人過問營街則價錢翻漲　各商又將易轍改絃也○在 
 
 

Page 2

 
 
禮一教屢經官憲懲儆無奈此輩藉此爲生吃用花銷已成習慣不能捨而之他雖不敢明目張膽然暗中引誘愚氏仍然每月拜齋誦經禮懴名曰普濟道不僧不俗行徑乖張日前任德俊家出殯延若輩念經乃行香約有百數人皆道服道冠笙蕭競奏不啻菊部清謳名爲分文不取實則大肉肥魚供其飽餐所費已鉅而來者又皆饕餮之徒也似此左道惑人未知地方官亦將重申禁令盡法懲治否耶○山西人楊文煥人皆呼爲楊　西兒索在東營開烟館日前偶語人曰我命盡今日矣只因連捷元覇占甘家基地一案陰間又起訟須喚我去作見証也言畢將後事一一鋪排到晚果死有知其事者云連捷元之案懸至十年人人皆知連强占業於去年九月身故此次拘楊作証可見閻羅天子判斷無私也此營口人所述姑照録之 
[刼財害命]  
　　蕪湖爲皖南之要道由蕪以逹徽州一帶山路崎嶇巒層疉道旁伏莾甚多前經皖南鎮派兵扼要駐紥以阻强徒搶掠之風爲之稍歛乃近聞涇縣東門外十里許竟有刼財害命之事殊有慘不忍聞者某甲徽屬績溪孔嶺鎮人經商外埠上月初歸思忽興買棹抵南陵縣棄舟遵陸除隨身行禮外尙帶有洋銀七百五十元国覓肩輿代步而苦於論價不就遂雇一挑夫代肩行李已則安步以當車行至涇南交界處分家山地方倦極欲憇適道旁有農民某乙蓄長耳公覆頭專爲行客代步甲乃資雇一乘辭遏挑夫令乙代肩行李執鞭以隨言明送至孔嶺約程二百里計錢一千文甲攬轡縱行歸心如箭抵涇縣時已日薄崦嵫思再赶十五里至晏公塘鎮投宿詎行至黄梅嶺川高月黑四顧茫茫驀遇强徒將甲乙一併殺斃棄屍於野奪其財物而遲事閲五六日尙無人知覺顧乙家中有婦待至數日不歸情急情某丙循途往覔行至其處始見乙之驢縶於浴堂門首因大聲呼問内一人出應謂物必有主與爾何千丙告以故其人曰吾故於前日得於村首麥田中人實未見焉遂以驢返之丙躊躇半瞞隨將驢送歸及經横梅嶺驢忽長鳴亂躍丙怒叱之突見嶺下溝壑中有兩屍横臥視之卽甲乙兩人大駭急告知附近村民令其代守已則奔訴乙家旋赴涇縣報騐包邑尊得信後立卽帶同刑仵親往騐屍騐得確係被人殺斃乃飭先行鐵棺收殮一面籖派幹役四出緝拿奈已及二旬兇手仍無蹤影邑尊焦灼特親自齋戒薰沐宿於城隍廟中祈夢俾得明目逹聰者之指示無如連宿三夜影響全無現在苦主哭追不已而甲之家屬則尙未得知也然閨中少婦必已望穿秋水蹙損春山安知行至中途遽遭此變耶時難多盜到處風波行旅跋涉者能不聞之而戒懼獨怪夫城隍神者受一方之香火而肸嚮不通亦將類尸位素餐之輩也噫 
[榕陰清話]  
　　某僧毆斃鄭鳳山一案株連附生蕭穎適當新署臬司龍觀察清理積案之始一昨鄭之子又具呈到轅翻控當卽拘蕭到案審訊數堂現已詳院禠革衣頂經委員復訊着令自呈清供免動刑具蕭自揣罪無可逭業於上月二十七早自盡於閩縣押所中矣吾黨之不守臥碑者曷引蕭以爲鑒○客有從惠安縣來者言前月間有盜匪數十人手持利器以墨塗臉黑夜闖進某大令公館肆行搶刼得贓甚多舉室畏其兇惡俱噤不敢聲任其呼嘯而去事後報縣飭緝現尚未獲人贓惟有督飭差役四處捕足而已○署理興化恊鎮孫佐臣軍門接篆以來公事十分勤慎感其恩威無不各盡其誠遇有兵弁缺出必親到較塲考校選拔材技出衆者以充補無苞苴請托地方如有水火盜賊軍門督兵救援奮勇當先故無論軍民以軍門爲當今之羊叔子云○閩縣祁犀皆大令徵祥老成練逹公正廉明前攝閩篆輿論翕然故爲上憲所器重去年復宰斯邑竹藹來迎士民懽忭向來邑紳多恃符挾制官長大令不避權貴秉公斷理聞者無不嘆服於是歌功頌德者實繁有徒咋有轄下某州數十鄉民因堂斷公明無以爲報恭送萬民傘一柄鼓吹迎送詣署大令謙讓再三然後領受云○米倉開糶業已定期現每日可造米二百石之譜有十餘歲之小工某甲胆敢私竊倉榖升許經委員鄧曰良鹺尹查知立卽飭差送縣候邑令訊實判枷號發往本倉示衆以警效尤○鼓樓前雅記京果店失慎已登前報該處積土如山其旁又有土牆一道峙立巍然前日有三孩在牆下檢取燬壞之鐵器不料土墻忍然坍倒孩等搶走不及一齊被壓幸經路人赶卽救出一孩受傷甚重一息奄奄其餘兩孩頭面血殷手足均受傷損立請西醫看治究未知生死如何也 
[京曰談薈]  
　　京口西城外西津坊縫工某甲寸寛尺緊家頗小康顧性嗜賭博其子每以此詬詈其父故家廷之間上下俱失其道一日竟大肆忤逆敬其父以老拳甲憤極與子互毆鄰人恐釀逆倫被其波及遂羣起責購其子戒以下次倘再如此無禮定必公送有司治以不孝之罪其子見衆怒難犯始帖耳馴服向父謝罪説者謂蠢妻劣子固屬無法可施然究亦失教於先以致養成驕縱如某甲者不任其咎又誰任其咎乎○瓜洲會景已登報端兹京口亦於本月二十日舉行都天勝會各會堂早於半月前鋪張揚厲香花供品無一不門麗爭奇至於手藝帮中所助之擡閣數架須於會期之先兩日方可演試官斯土者以神有保障安瀾之功在於黎庶故各衙署亦擬陳設供品以迓神庥盖亦循舊例也○戴某者出身寒駴亂後暴發多金遂開燭坊及布店數家積資愈厚有子三人顧皆不肖嫖賭吃着無所不爲不數年家遂中落父子兄弟各存異心遂分居各爨焉其長子賃西門穴城内房屋一所門面轉租與何錦泰絲經行已則住居後進乃進屋甫十天而所居後樓忽然火起一炬燎原不可嚮邇前後房廊皆成焦土幸人口皆從後户迷生不致葬身火窟至前進錦泰絲行亦已化爲灰燼是真城門失火殃及池魚也深幸洋水龍聞警馳救左右居鄰均得無恙然亦險矣時人咸不滿於戴故相傳以爲天火云 
[訟棍充軍]  
　　廣東訟棍區次彭積惡如山經官究辦迭次訊供狡展不承而又神通廣大以致案縣一歲有餘督撫兩院憲以區罪大惡極未便姑容日前嚴飭承審委員赶緊訊寔俾得擬議申詳科以應得之罪委員奉飭刑訊數堂區知不能抵頭只得直供督撫憲親提研訊亦供認如前惟核是所犯情節罪不至死故擬發極邊充軍以定讞一時聞者無不鼓掌稱快彼刀筆犀利而魚肉良懦者可不以區爲龜鑒耶 
[碰沈漁船]  
　　日前高陞輪船由滬駛至鎮海口外碰撞某漁船立時沈没高陞船停輪將漁船上之人救起尙有三人不及撈救隨波逐流而去漁船裝載力魚八千尾已允照價賠償而淹斃之人除撈獲棺殮外再給撫卹銀洋云 
[馬戲來滬]  
　　兹有泰西客柳畫而門馬戲從東瀛來滬擇於禮拜五在虹口舊馬戲塲開演此種馬戲變化離奇其詳已登後幅告白欲擴眼界者盍早携游屐乎 
[親勘局工]  
　　上海縣裴邑尊在西門外建造保墓局興工情形已登前報昨日爲上染之期邑尊於亭午時親臨勘視云 
[喉症可畏]  
　　本地人陳某者年逾知命向爲荳行生意家居滬南南碼頭地方生有二子均已娶媳日前長幼兩子及兩媳先後患喉風之症多方醫冶難以見效子媳四人相繼物故陳悲忿交集前日亦患喉症至晚斃命親友等爲之棺殮查陳家道小康人頗忠厚兩子亦隨父經商今一家五口猝然同盡殊可慘也 
[麥秀兩歧]  
　　禾生雙穗麥秀兩歧誠罕有之事亦豐年之兆也浦東廿二圖蔡家宅地方有鄉人蔡某田中所植麥苗現將登塲昨見有雙歧看數十株蔡見而異甚割穫收藏行將呈於有司以誌瑞兆云 
[蛙鳴頌德]  
　　時交夏令農事方興本縣裴邑尊以各鄉無知愚民每將田間之護榖虫卽俗云田鷄搜捕售賣無非圖利起見殊覺有傷天和昨特曉諭嚴禁想當頌聲交作不止兩部鼓吹也 
 
 

Page 3

 
 
[控追逃褻]  
　　寕人吴阿冬在花烟館内尋到逃妻一案昨晨據吴阿冬偕媒人沈榮福之子永來並丁茂松等投案吴禀稱妻之庚帖早被妻偷匿不能查到今將家簿一本檢呈請閲同轉問沈曰爾父爲何不來答父年七十八歲未便來申問爾知吴阿冬向爲何業答稱知其從前撑船去年查樹行内做工　爾到過吴阿冬　裏否答稱前年間在吴家吃一次飯問爾曾見過吴妻否答見過一面目下竟記不得矣又稱吴妻徐桂福因三歲時死父其母轉醮製杜姓家及至十一歲時經吾父作伐許配與吴阿冬爲妻以後情形小的常在鄉間耕種不知詳細同轉命在押之徐桂福帶案並將薦頭孔桂香鴇婦王馬氏等傳進詰問爾父何姓答姓徐爾外婆家何姓答姓梅問爾母曾否轉醮輿杜姓答稱並無轉醮情事問爾今年幾歲將年庚從直禀明答稱二十六歲十一月二十七日辰時建生同轉卽將吴稱之家譜簿細閲所有桂福生於同治癸亥年六月二十三日吴阿冬生於十月初四午時卽詰吴曰爾生於幾月答十月初四午時問爾如何自已八字均記不清答稱據父母言生午吃飯時候桂福禀稱前經張阿三要將吾變賣此次竟不敢到案矣同轉問曰爾前許配興誰家答五八歲時嫁與江北岸王東狗其時曾作童養　問操何業答爲撑船生意吾十三歲時王已病死問家中尙有何人照料答稱於十五歲時經翁送入寗波花烟舘内問爾翁現在何處答小婦人十六歲時翁已作古於二十歲時自已租屋在江東地方認識吴阿冬後經客人領來滬上同客居住於次年客又病死問爾可有親人否答有兄弟徐明發現在海琛鴨庇股船爲夥問何日可來答約一禮拜内可來復稱阿冬因與張阿三等屢來索詐上次言欲回寗曾給其洋二元半後糾同張阿三等來吃講茶所　之欲均寫有數目呈閲問如何詐法答因要令小婦人向本家加價其時小婦人因有暗病本家不肯加錢同轉着將桂福還押孔桂香等均交原保明日至公堂核訊 
[無端索詐]  
　　沈進昌稱開客棧昨來鄉間遊客男女五人借宿至夜間三點鐘突有向不相識之張金生等二三十人打門進來聲言我棧窩留誘拐出來之婦女動手亂打先要向借宿人索銀洋二十元並要罰小的洋十元方肯了事無奈交捕送究周石生稱家住石灰港鄉間帶同胞妹等來買物遊玩因天晚暫宿客棧實不料深夜突有此不識姓名之許多人打門進來索詐曹榮卿是小的之表弟自帶胞妹同來也被毆打現不來案豈有誘拐之事張金生供上海人家在西門外開酒店此次另有曹榮卿説及他妹子被人誘拐現在該棧爲卽告知陳國卿邀同胡楚連等前往查問起見現知曹榮卿已與周石生等説知同在一處不肯來案訴烟陳國卿供上海人向日耕田原由張金生向我言有誘拐之事爲卽邀同胡楚連等前去查問如今只求施恩胡楚連供本邑人向爲馬夫實因酒醉路過隨同陳國卿　棧原不應多事惟求恩恕張九和供曾充北新涇二十九保地保此次實由陳國卿邀往以後不敢多事乞求恩典蔡太守謂案經訊　實由陳國卿爲首起意藉端圖詐判笞三百板枷號一月曾經犯事懲辦過之張金生笞責二百板枷號一月胡楚連張九和各笞二百板免枷 
[縣案兩誌]  
　　前日裴邑尊飭傳法租界四圖盛秀村五圖袁杏春六圖錢茂順七圖倪蔭谷等各地保至縣晚堂到案邑尊諭以爾等如何將法商歷年租賦餘銀延不繳案據各地保同供求請寛限小的等情願清繳邑尊以各保有意抗延卽將爲數最鉅之盛秀村釘鐐收禁稍輕之錢茂順倪蔭谷枷示頭門一併比追旋由袁杏春將銀一併檄清邑尊以袁旣繳清着卽開釋○浦左二十四保十七圖人夏榮桂控胞弟兆桂倫竊高才才耕牛一案前晚邑尊集訊該圖地保吕根寳投案供稱奉諭着小的帶同兆桂將耕牛一頭現已交還高才才夏榮桂供我弟蒙恩枷責現求銷案高才才供牛已收到求請免究夏兆桂亦求恩宥邑尊以夏榮桂旣求免究姑准所請着將兆桂開枷各具切結備查 
[英界公堂瑣案]  
　　二百四十八號巡捕稱有路過之姚項氏被坭水匠王阿仁故意將石灰漿洒汚衣服况石灰漿入目必致殘廢豈可兒戲爲將王　仁拘案姚項氏則未到王阿仁供寗波人現在作頭陳生記名下做工無心誤洒只求恩典蔡太守謂原告旣未到質從寛飭值日差傳其工頭陳生記諭令不復再用開釋○包探陸阿祥稱曾有楊阿海與婦人王阿二涉訟現因楊阿海被人用刀割傷現送醫院疑係王阿二唆使他人行兇洩忿等語爲將王阿二拘案王氏卽王阿二供粤人並未知楊阿海受傷東未得知何人行兇小婦人那有唆　情事乞求明察蔡太守飭將該氏暫發官媒收管俟楊阿海投案查明行兇人再行質訊核辦○華捕稱孩子殷阿紀迷失路途無人收等爲特送請安置殷阿紀供年六歲餘供含糊蔡太守飭將該孩殷阿紀交值日差收管查明其父母投案謚領○包探秦少卿稱徐阿寳是大花園雇用馬夫先因管駕馬車撞傷一人巡捕頭准他取保受傷人送西醫院醫治其東人已不許再用此馬豈知他連日仍騎此馬各處奔跑原想壓好馬性豈知又撞傷何阿生爲此拘案何阿生供被撞傷已經人説勸償我養傷洋一元乞恩免究徐　寳供實因試馬肇禍現已償還養傷洋二元完結尙有前在醫院的受傷人亦曾償洋二元過割不復到案矣蔡太守隨判諭阿寳管押十四天如以前受傷之人不復來案准於期滿間釋 
[法捕房瑣案]  
　　前報姚寳生因將女孩寳珠領回福州被高周氏扭押捕　等　昨晨葛同轉命將在押之姚寳生帶至案下問爾所領去之寳珠的是何人骨肉姚稱此孩於光緒九年間中傭婦太平出洋買得買來時祗養得七個日光景問爾知該氏出洋若于答稱言明洋七元因該氏洋數不敷由小的貼補洋三元問貼補之洋是送給柳作借欵答小的自願送伊問爾曾看見孩之生母否答稱日子太久記不清白問太平現在何處答已死有三年間太平死後其孩是誰人撫養答由妓女玉寳撫養謂爾已出價買得爲何不將價洋一齊交付且三月間付洋爲何至十一月間領孩答言明價洋三十元由妓女　續借成其數問爾已經出洋買孩爲何玉寳等仍要控爾拐　答前因玉寳欲向小的借洋西十元開設清烟間小的當時曾經允許後來力不從心以致負約伊所以挾怨誣控本當卽將女孩領回家去因高周氏言孩有病不能遠往故留至十一月方得帶去間賣孩筆據究竟何人所寫答由同鄉人何姓代寫且其人已經去世同轉謂爾須將女孩追到上海方可　白姚稱務請大老爺派人同至船上請人代爲担保小的當卽打電報回家候有便船卽可帶來送案同轉曰今據爾船管帶來函未必可以担保答船上另有頭目朋友等均可代保同轉卽命包探將原告高周氏與妓女玉寳傳　案下同轉詰妓曰今據姚寳生所禀爾因向姚借洋不遂有心仇控高周氏與妓同稱並無借洋情節同轉曰爾等須將實在情形禀知本分府可以與爾赶緊了案如仍然延玩定當送縣究辦高周氏等一再求恩務請追究女孩復問該孩是否由太平從小産後買來高周氏稱太平是小婦人之過房女寳珠由太平之姊吴趙氏寄養每月貼還亂食洋一元前因太平病死將孩留下去年被　寳生拐去目下吴趙氏向小婦人屢次追人稱活者還其人死者還其骨所以來案務請追究同轉復謂玉寳曰爾是否李周氏答稱從幼許字李家李死後出外賣娼同轉着妓與傭婦暫退候將寳珠追到來案候質姚還押赶緊電致家中將寳珠交案再核○花烟間鴇婦張周氏昨將拐騙鄉女莊謝氏之娘舅張阿榮送案葛同轉命將被拐之莊謝氏並其翁與夫傳至案下莊謝氏遞呈禀詞同轉閲禀後問禀上具呈之莊楊氏是誰答稱卽係小婦人以繕禀之錯筆問爾究由誰人拐來答稱在田間種棉花時有不識姓名人同來問張阿榮是爾娘舅否答並非娘舅問前在公堂上所供之言是何人所教答在途中有張周氏之母周彭氏唆使問爾何時來申答去年六月廿二趁航船由閔行來申先至後新街張金寳家謂張周氏昨將爾之娘舅張阿榮獲送來案爾認認看可相識否當飭包探將在押之張阿榮帶案間爾由誰人呌來答張周氏呌來問謝春發是誰答係小的姐夫現因有病不得來申問莊謝氏究竟誰人經賣答由姐夫謝春發同來變賣問爾之外甥女如到案爾 
 
 

Page 4

 
 
可認識否答稱認識同轉卽指莊謝氏謂爾後跪着之女子可認識否答實不相認從未見面過同轉曰張周氏究與爾如何言語謝　發究竟見面否答張周氏呌吾來案並不　話謝春發因病未曾面晤同轉曰謝春發已死　年爾還敢來案胡言僞作人家娘舅是何道理供稱謝春發本係隣居並非親戚同轉曰據爾昨日所呈之禀所爲何事爾知否答不知同轉謂禀上言謝春發因妻死後家寒將女出賣與張周氏等語難道該氏呌爾來案不與爾説明曰乎笞此來並非是張周氏所呌因有阿新呌吾來案問阿新呌爾來案許爾好處否答未許好處小的家在松江此次摇柴船來申在日暉港見阿新囑吾來案不知其中情節同轉着將鴇婦張周氏帶案詰曰據爾前言將張阿榮交案可將庚帖帶來目下張已來案爲何不將庚帖呈上供稱小婦人屢向謝家村地方尋問據人言女父謝春發已經病故謂爾言與謝爲親戚爲何住處多不知令爾交庚帖爾胆敢將柴船夥僞作爲娘舅來案搪塞張周氏一再求恩實受旁人馬國良之愚弄同轉命將張周氏及僞稱張阿榮者還押令莊謝氏等明日到案核辦○哭阿五投案遞呈禀詞因妻盛氏不守婦道於去年五月廿九日發堂將近一年故請過房娘來申將妻領回家中管束等語同轉謂待爾過房娘來案准其具領飭退 
[惠書鳴謝]  
　　推拏一法婦人女子多能之而實不知穴道經絡之所在往往誤事揚州張破衫廣文輯述古齋醫書内有釐正按摩要術上窮靈素下匯名賢源源本本纎悉靡遺誠保生之妙術福幼之奇方也昨承由揚郵寄一册披覽一過不勝欽佩綴數語以鳴謝 
[上海文報局浙賑收解處照録餘姚西北鄉紳士來書]  
　　少欽詠南心如子萱蓮珊諸位善長大人閣下久钦德　靡旣馳依恭維福祉助綏均吉爲頌敬啓者餘上兩縣濵海沙地數十萬畝外灘高障内地低窪苦於水者積有年所雖欲設法疏通而産非一已事非一人從何入手去年洪水爲災後蒙諸善士解囊拯濟諸善長遠來散放因地制宜以工代賑夫所謂工者往往塘揷堰壩爲木工石工土工添一項生意備他日善後之　鮮有與目前災黎相涉者現在開濬引河餘姚則三十一道夾塘通海大河一道上　則共大小五道長者幾二十里水幾壑海本年春花卽獲上稔已睹明效此直百年之利也且畚挶之事皆以附近災民任之雖老幼婦女或不齊而共樂經營已成不日是以同霑愷澤無一向隅否則去冬風雪交加今年青黄不繼嗷嗷哀雁其尙堪設想哉凡我蒼生感深肌髓鄭國開渠孟簡治瀆諒不是過合肅蕪函望雲九頓再現擬於各河内節節建造涵洞需費萬餘金自行集資冀告全功併以奉聞敬請鈞安不旣　愚弟謝培謝元壽李上珍夏濟生周塔基謝浦雲同頓首四月初四日發 
[浙省撫轅抄]  
　　三月廿八日准補蘭谿典史戴丙源禀謝飭知赴任禀見新選竹山石浦巡檢胡紹立由籍領憑來省禀到○廿九日候補府劉至喜服滿來省禀到○三十日正任硤口同知玉權禀辭解餉赴都蘭谿典史戴丙源禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[卬上官塲記事]  
　　初三日委署丁谿塲雚鹺　鴻勛禀知赴任○初四日史鹺尹悠祉委解南京餉起程○初五日前湖南布政使崔方伯穆之過揚○泰分司沈　轉赴省公幹○初六日葉鹺尹滋樹委太平局李鹺尹有林委臨浦局均謝委 
[待賑情殷]  
　　山東江浙前遭水患災民　屢流離仰賴諸大善士鼎力助捐拯援百萬功德俱深兹接東省來電謂濟陽等處十八州縣春振尙短八萬餘金又杭垣同善堂來信謂温台郡屬多半流亡草根樹皮鄉掘殆盡災區景况實屬耳不忍聞邇蒙蔚長厚寳號交來漳州陰道人賑洋一百元福建　名氏章安雅堂共洋八十九元徐州道署寄來朱君星齋賑洋二十五元古杭吴詒經堂平安酬原捐洋三十元　敬業堂解王氏無名氏共捐洋三十五元五角諸君好善均能見義能爲不勝欽感惟是災區頗廣而賑欵寥寥伏望遠近善十仁人解囊救濟拯羣黎之飢溺種福禄以無疆謹代災黎切切叩禱[  上海四馬路高易籌振同人陳德熏等識]  
[上海六馬仁濟善堂籌賑公所施少欽經手已丑年江浙賑捐九月十一起十二月除夕止收解彚登]  
　　第一次共收規元五十兩　八拾四元第二次共收規元十一兩另二分洋五十二元第三次共收規元三十兩洋一百九十元零八角對開六元銅洋四元一角第四次共收規元七兩六錢洋　十三元四角第五次共收洋二百八十元第六次共收規　二千六百廿兩洋一百九十七元五角第七次共收規元十八兩五錢五分洋一百零四元錢廿一千二百文第八次共收規元六百廿九兩六錢一分九厘洋五百四十一元第九次共收洋一百十五元二角銅洋一元第十次除夕止共收規元一百零四兩一錢七分三厘洋四十八元以上清單細户登明報　統共收見規　三十四百七十兩零九錢六分二厘洋一千六百七十五元九角兌見規元一千二百廿三兩四錢零七厘錢廿一千二百對開　元二項合兌規元十六兩三錢二分三厘統共合收見規元四千七百十兩零六錢九分二厘又銅洋五元一角正○十月廿九日會同文報局彚解災區第一批洋一千五百元合規元一千一百　四兩二錢五分十一月十二日解第二批規元二千兩十一月廿一日解江蘇第一批規元二千兩十二月十四日解第三批規元一千兩以上共解規元六　兩一百廿四兩一錢　分除收墊解規元一千四百十　兩五錢五分八厘存銅洋五元一角○木堂籌賑公所已丑年彚總○一收山東代贖捐除解净存規銀七百七十八兩二錢八分又銅洋十九元○一收山東賑捐除净存規元一千九百六十一兩六錢一分一厘又銅洋乙元○一收江浙賑捐存銅江五元一角○一付江　賑捐塾解規元一千四百十三兩五錢五分八厘○三共除墊解江浙賑捐津存規銀一千三百廿六兩三錢一分三厘銅洋廿五元一角正 
[上海四馬路高易公舘内籌賑所陳詠南經收山東江蘇浙江三月廿一至三十　第一百五十七次賑欵清單]  
　　廿一日招商局交來粤東東愛育善堂第八批浙賑洋二千元合規元一千四百四十兩○有心人無力人合花洋一元○徐豫立善士寄　蕪　無名氏求病愈洋十元蘇州倉米巷未無名氏洋二元○廿二日答逹人洋六元保慈安三月份洋二元○廿三日宗記洋二元○廿四日徐州道署朱星齋洋廿五元宋亮臣王鑑平各半元共洋廿六元方文疇隐名氏各洋一元○念五日維揚宜和號朱明三求合家清吉洋十元松泰秀甘萬泰萬泰祥伯著　朝五氏惠慶裕賀　記各錢一千文無名氏二户一千文共捐錢八千文合洋　元八角五分○無名氏銅洋一元隐名氏二元○　六日陶答氏無名氏各十元共洋二十元○祥茂行帳房銅洋二　無名氏錢三百五十文○廿七日隐名氏二角○廿八日頴川氏妻愈酬愿洋二元○葛姓洋二元○廿九日淵記　八　學記六元凌記四元德記二元共捐洋二　元○周口鵲記號募無名氏錢五千文心怡堂豫昌盛各三千文豫昌和無名氏　二千文共捐錢十五千文合規元　兩七欽八分無名氏二元杭關元泰新棧陳益平洋二元○三十日蘭溪王　麟翁募寄來古坑吴詒經堂求平安有應　洋三十元○宿遷李修本洋四元○無名氏　洋一元○○以上總共收規一千四百五十兩零七錢八分英洋一百　十二元五分本洋一元花洋一元銅洋三元錢三百五十文○再者十三日宗記善士原捐洋十元因有廢票洋八元實收到洋二元所有前發之　四萬九千七百九十五號收條作爲廢紙特此聲明 
 
 
 

Page 10

 
 
   
 
