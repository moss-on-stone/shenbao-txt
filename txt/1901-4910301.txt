# 1901 - 279 - 4910301

 

Page 1

 
 
[解欵彚志] [  申報館恊振所啓]  
　　歳旣單矣風雪交加灾民益困于凍餒本館協振所承諸君子源源佽助得免三竭再衰昨日解交嚴筱舫觀察順直棉衣捐銀二千兩又義善源焦樂山先生長江振捐洋銀一千元特是施振者尙不止功虧一簣而籌振者已不啻竭澤而漁若請發棠殊形顔赧惟望寰中善士惻隱爲懐豆區釜鍾宏施惠澤則本館所九叩首以謝者爾 
[勸募江皖急振啓] [  申報館協振所啓]  
本年之夏淫雨連綿兼旬不止陽侯因之爲虐沿江各省慘被水災江西安徽兩省受害尤重淹斃人口幾不可以數計卽幸而獲免於難而室廬田畝漂没無仔呼號於波浪之中棲息於沮洳之地哀鴻百萬待哺嗷嗷慘目傷心莫此爲甚滬上好善之士旣籌集巨貲携往彼處核實散振然被災之地旣廣楊枝一滴實難灑遍大千况現在時届隆冬雪虐風饕嚴寒砭骨孑遺黎庶無食而兼無衣溝壑之塡勢終難免惟冀四方善士慈悲大發慨解囊金少固無妨多則益善庶得源源接濟不致功廢半途闓澤之施馨香以禱救人救徹功德無涯矣肅此佈陳伏冀慈鑒 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各宫專課政治有用之學不得仍以時文小楷爲工迨七月十六日又奉綸音明癈八股鄉會試及生童歳科兩試均以中國政治史事及各國政治藝學命題考試試差庶吉士散館進士朝考殿試亦如之朝廷作盲人才孜孜求治士生斯世誠不可不究心經濟以期收實效而宏遠謨惟由古以証今因中以達外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彥通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有樣本可以隨時取閲售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙市江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維?雅鑒 
[任用客卿說]  
　　任用客卿之事自古有之其因此樹奇功建偉績者如秦用戎人由余而霸齊用越人子臧而强吳用伍子胥而收拓士開疆之效漢武用金日磾而有受顧命輔幼主之功降至唐代哥舒翰起自突厥李光弼來自契丹或輔佐中興或宣威沙漠彰彰勳績早在人耳目間所謂惟楚有材晉實用之苟能駕馭得宜固未始不可致富强而獲實效也本朝嘉道以後海禁大開泰西諸國咸航海來華與中國立約通商互敦和好彼中聰明材武之士感我威德無不願出其所藴以效用於一時維時中國粤逆之燄方張軍務繁興需才孔亟封疆大吏遂競思借才異域爲指臂之助其時若英人達耳地福助攻紹興中槍陣亡經左文襄奏聞奉旨照總兵陣亡例賜卹戈登隨大軍攻克蘇州省城李肅毅奏聞奉旨賞給頭等功牌並銀一萬兩李肅毅另贈銀七萬兩英國領事夏福禮總兵樂德克都司波格樂繙譯有雅芝兵船醫官叅將銜伊爾雲水師都司費達士法國叅將權授中國總兵官德克　稅務司日意格均助大軍攻克寗波等城出力左文襄奏請酌賞玉器荷包等件旣而德克碑又助克杭州左文襄奏請賞給頭等功牌並　賞銀一萬兩又助攻湖州案内奏請賞給提督銜日意格亦於攻克杭州案内左文襄奏請賞加總兵銜又奏請隨同剿賊出力之英國教師慷　常林模賞給五品翎頂軍功梅勒西僕舒二員賞給四品頂戴法國人實德棱因助戎師攻克杭州湖州案内出力奏請給予二品功牌翎頂金牌某國入華阿哩因隨營打仗出力並製造洋砲以資助剿奏請賞加守備銜此外非助戰而獲賞賚者若德國三等提督官波蘭撤爾頭等總兵官薩呢則頭哨二等總兵哈克威兵官德羅他提督巴蘭德均因教練兵士盡心由李肅毅奏請賞給寳星又俄國人柯樂德德國人德璀琳法國人穆意索英國人赫政均因辦理稅務賜以崇銜其他若礦政鐵路以及各省學堂或聘爲教習或延爲工程師苟効微勞皆蒙渥賞夫彼各員皆生長泰西與中國素無毛士之恩天澤之分徒以感懐知遇願効馳驅中國亦畛域無分苟有所長無不設法羅致所謂天下一家者其殆近之雖然從前各西員所得中國官銜貴至提督爲止此外則固未有所聞也今者總稅務司赫鷺賓榷使以商辦和約頗資臂助欽奉皇太后懿旨賞加太子少保銜以異域之遠臣蒙中朝之特賞非常榮遇在各省封疆大吏所不敢遽望者而朝廷竟破格予之是非赫君平日辦事之妥洽有以深契乎聖慈安能如是哉雖然逾格之施報稱不易盛名之下責備必多赫君受此殊榮當亦思竭力匡襄以報中朝德惠而諸公袞袞世受朝廷豢養之德尤宜克自振拔庶不至貽訕笑於外人斯則僕所以作此說之意而名列仕版者亦不致有相形見絀之慮哉 
[本館接奉電音]  
　　昨日清晨河南淇縣行在飛電傳來上諭一道敬謹譯登○十一月初八日行在内閣奉上諭甘肅肅州鎭總兵員缺著柴洪山補授欽此 
[行在宮門抄]  
　　十月二十九日召見醇親王張翼三十日召見凉州都統恒壽十一月初一日召見醇親王梁誠十月初三日鹿傳霖請假五日河南城守尉志明請安李德昌等謝授院判恩淮安關監督世綱謝恩發往江蘇補用道奭良謝恩四川松潘鎭總兵程允和謝恩召見軍機及慶親王崔永安程允和延祉初四日召見軍機初五日特圖愼到行在請安並謝授盛京禮部侍郎恩陳邦瑞謝調補戶部右侍郎恩貽榖謝授廂藍旗蒙古副都統恩召見軍機及慶親王鍾培特圖愼初六日慶王回京請訓並謝在紫禁城内賞坐二人肩輿恩詹事府代奏文華謝授右中允恩鹿傳霖假满請安永隆回京請安湖北學政王同愈到行在覆命並請安召見軍機及慶親王穆奇先初七日瞿鴻　謝在紫禁城内騎馬恩繼祿謝在紫禁城内騎馬恩新授陜西漢中鎭總兵吳伍謝恩召見軍機及 
 
 

Page 2

 
 
朱壽鏞初八日前署戶部左侍郎曾廣漢到行在請安召見軍機及王維翰初九日曾廣漢謝授光祿寺卿恩新授浙江嘉興府知府惠格謝恩直隷候補道孫傳栻伺候召見召見軍機及錫良孫傳栻初十日召見軍機十一日召見軍機十三日召見軍機及林開譽聶元龍十四日新授江西廣饒九南道瑞　謝恩盛京恊領連中伺候召見候選道雙綸伺候召見召見軍機 
[蹕駐淇縣]  
　　昨日淸晨友人由河南淇縣專電告知本館云本月初八日未正皇上恭奉皇太后慈輿行抵淇縣小駐行宮按淇縣係衛輝府屬在府城北五十里 
[俄營巨鎮]  
　　徐家匯匯報云大連灣之南有一巨鎭焉俄人名之日絶東視之倍重於旅順口邇就其地濬鑿海灘建造船塢一切經費皆出自東淸鐵路公司以故鐵路總工徎師有兼管地方公事之責并聞火車可由是處直達牛莊 
[日俄争利]  
　　香港循環日報云日本政府派駐琿春商務委員具摺開陳近日情形略謂俄國西伯利亞及满洲鐵路吿成之後東方船務必大有起色各國早已留心及此是以今歲洋人之赴琿春稽查商務者實繁有徒俄官知之亟鼓勵满洲鐵路公司使先派快船兩艘來往琿春及美國 
[加冕有期]  
　　前報曾登中朝以英皇將行加冕之禮擬簡肅親王往賀云云兹者香港循環日報譯英國某日報知英皇加冕之禮訂於西歴明年六月二十六日舉行 
[波藩游學]  
　　香港循環日報云波斯國王之兩幼弟靑年勵學志趣不凡現偕貴胄兩人於西歴上月九號行抵奥京維也納城入地里仙書院肄業以國君之貴介弟而能壯遊萬里負笈從師中國紈袴兒應聞而生愧矣 
[日考商務]  
　　徐家匯匯報云日本外務大臣定於明年爲始在中國南方各埠繁盛之處添設考察商務人員訪明日本在華經商者如何集貲如何推廣如何製造如何轉輸隨時詳細具報 
[日煤定價]  
　　徐家匯匯報云近有日商具禀江海新關好稅務司請定日煤運華稅則旋由好君釐定凡日煤運至中國各口岸每墩作關平銀四兩六錢合上海豆規銀五两一錢二分關稅照此値百抽五 
[恭迎節鉞]  
　　京師訪事人云十月二十三日午後兩點鐘時署直隸總督袁慰廷制軍由保定乘火車到京武衛右軍全營翼長姜軍門桂題曁胡馬諸統領各率營勇在前門外蘆保鐵路畔列隊恭迎迨制軍下車軍門以次各員分班進謁制軍旋乘靑圍大轎前赴行轅道旁觀者企仰大帥威儀謂足爲畿輔屏藩神京保障焉 
[諄諭錢商覔保示]  
　　京師訪事人云京師自遭兵燹錢當各鋪雜亂無章刻經順天府嚴飭各錢商取具保結當商因恐連類而及故自十月二十日以後紛紛止當候贖兹將嚴諭錢商吿示照錄左方順天府爲剴切曉諭事照得錢鋪關閉錢帖折支實爲閭閻大害京城舊有錢鋪五百一十餘家自經兵燹後只剩二十餘家本衙門會同步軍統領五城察院出示曉諭令挂幌各錢鋪按照新章七條丙尋覓殷實鋪戶及錢商共三家出具保結聲明遇有關閉自願攤賠等因乃出示逾月報開者只有數家其餘依然私行掛幌出帖正在淸查究辦間訪聞宛平縣西田科書吏薛靜波有需索規費情事業經壨次嚴行質訊未據供認但人言藉藉必非無因雖贓未入手亦應予以懲儆除革役責懲遞解浙江原籍管束外查各錢商前以書役索費爲辭現經本衙門嚴辦後自應遵章呈報以靖市廛爲此再行諭仰各錢商知悉自示之後勒限一月内取具殷實鋪戶二家錢商一家連環保結逕赴順天府署頭門内路東善後總局呈遞不取分文規費若再有人向該商索費准赴轅門内擊鼓派弁拿究訊實正法收呈日立即飭屬查明如果出結均係殷實商家即行批准出示並分咨步軍統領五城察院查照准其開張倘非殷實商家出結自應飭令換保若經駁換之後仍以小家買賣之結搪塞批飭永不准開張逾限尙未到局呈報亦卽標封押追開發票本立除民害斷不再事寛容本衙門言出法隨其各懔遵毋違特示光緒二十七年十月十八日示 
[造謠者警]  
　　京師訪事人云近日都中謠言河南行在突被火災一時巷議街談如出一口十月二十一日有細民甲乙丙丁輩在騾馬巿大街某茶社中抵掌高談言之鑿鑿被練勇拘送坊署禀請訊懲觀此而喜于造謠者亦足以警矣 
[委攝槯政]  
　　天津直報云聞津海關道員缺經署直隷總督袁慰帥札委前鐵路官局總辦候補道唐筱川觀察署理至代理關道之張蓮芬觀察業於本月初二日將關防文卷派員齎送至京蓋以唐觀察現方假寓賢良寺帮辦交涉事宜也 
[前驅就道]  
　　天津直報云直隸藩憲周玉山方伯情深戀闕定期十一月初二日由省赴汴迎鑾先令前站家人於十月三十日就道 
[盜刼錢鋪]  
　　京師訪事人云十月二十二日傍晚五點鐘後有一人至前門大街某錢鋪換銀正議價間突復闖進十數人各出器械將鋪夥恣行恫喝隨被刦白金二百餘兩事後報官尙未弋獲 
[設卡查私]  
　　京師訪事人云正陽門外東西城下現皆建築火車站每日官商來往絡繹如梭崇文門稅課司因在甕城内添設巡卡派買带役稽查行李箱籠以免携带私貨偷漏稅銀 
[變通盡利]  
　　香港循環日報云粤東大憲以從前巡河砲船笨重不堪實難用以擊賊檄令西北兩江一律改造淺水杉板旣而南韶連鎭道亦會銜申禀請將英德縣舊有砲船按照原額攺造快船二十七艘所需弁勇薪糧仍照章按月赴韶局支領於此足見守舊之無益於事機而變通可以盡利也 
[游學東瀛]  
　　香港循環日報云粤省時敏學堂紳董鄧家讓等擬遴派學生游歴日東講求政學曾於上月某日具禀督署請給護照等情督憲陶芷芳制軍批示曰據呈該學堂辦理章程條分縷析巨細畢備具見該紳等經畫苦心本部堂實深嘉慰該遊歴遊學各員生候核繕護照分送廣州口英總領事官駐港日本領事官簽字蓋印一俟將照送回另札發給收執並候會同撫學部院具奏曁抄錄章程履歴分咨外務部軍機處立案及咨明出使大臣轉飭各埠領事隨時照料至所請此次領憑遊歴遊學各人如果考察有得准将各種著作代爲進呈御覽並酌給奬叙一節該員生等將來於西政西學如能確有心得譯著成書堪備採擇准其郵呈察閱隨時咨請外務部軍機處察核辦理仍候撫學部院批示章程履歴存抄 
[科試先聲]  
　　松江訪事友人云日前府尊余石蓀太守接奉江蘇提督學政李大宗師札文著於明年二月初一日舉行縣試三月初一日舉行府試遂轉札所屬各縣一體遵照 
[借調砲船]  
　　松江訪事友人云前者金山縣屬秦山頭附近高孝廉家突遭盜劫當塲拘獲盜匪三名旋在錢家圩張堰等處續獲此案正盜五名一併解歸縣署縣主徐大令訊究之下尙未得有確實口供而新任趙大令已鳬舄飛來旋查悉洙涇鎭四面環水並無城垣可資扼守 
 
 

Page 3

 
 
當此梟匪充斥之際深恐獄中諸盜别釀禍端爰向淞南營水師統帶某君商借砲艇四號分駐四隅每夜鳴砲支更藉壯聲勢 
[世職求恩]  
　　松江訪事友人云提標各世職前聞省憲以籌欵維艱擬將俸銀停給二年無不皇皇失措繼知已家照常給發則又喜逐顔開不意近日朱梅泉守戎由省垣齎餉回松並未領到此項銀兩正敬訝間兵房吏接省垣司房吏來信知本年冬季每員　得俸銀十二兩伊等如數扣除託詞開銷一切各員聞之大失所望本月初七日清晨齊集中營叅將署求張華園叅戎轉圜叅戎慰藉有加隨諭令兵房吏將情亟告司房吏以免别肇事端 
[京師火警]  
　　京師訪事人云姜軍入都後派令統領馬君督勇一軍駐紥前門外南大街給孤寺所需柴草均堆積大殿旁十月二十日之　不知如何遺火至五更後驟然烈燄騰空幸衆軍奮力施救又得三善水會中人襄助回祿神始退避三舍僅燬大殿一角至二十二日之夜二鼓後内城東四牌樓隆福寺又兆焚如此寺建自前明殿宇恢閎中間大殿兩層同付燭龍一炬延及兩廊羣房及左右配殿綜計白餘間只留山門及後殿當火起時日本水龍往救而火勢竟不可遏經一晝夜餘燄尚未滅盡誠鉅災矣傳聞肇禍之由係廊下某鞋鋪廚房失愼所致按隆福寺爲都下名勝每逢九十日開塲貿易人烟輻湊熱閙異常今忽罹斯浩劫後之履斯地者不免有滄桑之感矣 
[漢皋命案]  
　　漢口訪事友人云上月三十日之晩十點鐘時米廠左近某粉店甲乙二夥不知因何口角互毆甲一失手悮中乙要害登時斃命刻雖經人理勸不識能否免於涉訟公庭也 
[越郡官塲紀事]  
　　紹興訪事友人云浙江蕭山縣學教諭金廣文病故後大憲檄委鄭廣文炳增署迄今已逾一年兹聞部選之蔡廣文松已由撫憲任筱沅大中丞給憑聽候藩憲懸牌大約年内卽可到任矣○新任嵊縣徐印士大令下車伊始查知境内每有匪人私設花會因卽嚴行示禁未及旬日盡絶根株誰謂賭患之不可除哉 
[鄂省官塲紀事]  
　　漢口訪事人云湖北宜昌藥土局總辦劉觀察寳林丁憂交卸後上憲委宋觀察育仁接辦刻已禀辭到差矣○聞駐紥漢口之漢防營有歸朱惠之觀察統帶之說惟尚未見明文○鄂省自經大吏開辦紳富捐漢陽漢口武昌三處極爲踴躍聞已集成五十萬兩之多惟外府州縣尚未如期解到耳○武昌府梁集菴太守見候補佐雜人員多有沾染洋烟之癖者因就署内設一戒烟局擬爲僚屬戒除未知各員能樂就範圍否也 
[日下紀聞]  
　　聞京師友人云十月二十八日前門外迤西火車站前搭蓋綵棚軍機處翰林院内閣戶部各員均往恭候迨午後四點鐘許欽命議和全權大臣王夔石相國乘火車戾止與各員略叙寒暄隨乘緑呢轎入府第○十月二十五日王夔石相國之瀛眷由鐵路抵京在京僕從等人俱在前門外車站伺候○十月二十八日吏部騐看分發各省試用人員各員均於午前整肅衣冠赴内廷午門前左闕門伺候隨由文選司按班帶領向欽派騐看大臣口背履歴復經同鄉出結官向前認識旋於十一月初三日辰刻至吏部默寫履歴核對筆蹟初八日在鴻臚寺公所望闕謝恩十一日發給部照 
[漢水明珠]  
　　漢口訪事人云日來蔡甸地方盜案疉出紳士就地籌集巨欵募用團丁五十名以資保衞○每屆年終鄂中例有施米之舉兹大憲仍循舊章委員採購米石分投施放無業貧民不致無以卒歲矣○漢口鮑家巷河街必利洋行買辦某甲任用非人遂致虧累不支效黄鵠之高舉所欠外項以錢業爲多不知如何料理也 
[上海官塲紀事]  
　　江南提督兼南洋兵輪船總統李壽亭軍門由松郡節轅蒞滬後昨日乘馬車至江南製造局拜會總辦毛實君觀察暢談良久而出○前日江南製造局總辦毛實君觀察接奉兩江督憲兼南洋通商大臣劉峴帥來電著卽來省等因大約日内卽將乘舟赴金陵矣 
[星使示疾]  
　　前任出使日本大臣李木齋星使交卸回滬駐節美界北河南路天后宫側出使行轅近以感受風寒政躬小有不豫官紳之往謁者概不接見想吉人天相不日當占勿藥之爻也 
[愼重冬防]  
　　上海城廂内外保甲總巡朱森庭明府查得各街巷所設栅欄頗多損壞立飭各叚地甲查明開列清册呈候次第興修亦愼重冬防之意也 
[及時行樂]  
　　前夜本邑英界南京路菜市前大洋房内泰西士女聨袂踏歌以相娱樂所滬俗所謂跳戲也門前派有洋兵悉心彈壓中西探捕更在馬路中照料往來車馬及時行樂此之謂預 
[日製新船]  
　　日本郵船株式會社近由本國三菱造船廠製就商輪船一艘名曰大智丸以備往來長江上下遊各埠已於日前駛抵滬江矣 
[火未成災]  
　　前晩本邑美界外虹口某姓家忽然失火登時勢若燎原幸家中人察知汲水施救未幾卽烟消火滅不致蔓延然四鄰已非常驚駭矣 
[上海縣著瑣案]  
　　上海縣主汪瑶庭大令奉蘇省牙釐局憲札文飭將欠繳捐欵之新閘棉花認捐公所司事提解到蘇以便追繳等因遵卽飭差提到司事黄苑花前晩升堂訊詰黄供並無抗捐之事惟日前裕源行因漏捐被罰甚巨前日已遣人赴蘇向牙釐局懇恩約三日内卽回申務求寛限大令飭暫押待質所准緩三日起解○王雲發控倪熙瀛吞沒資本等情大令升堂研訊倪供小的在十六鋪肇隆猪行執事此行于同治十三年王宋吕羅等四姓合股開設共資本洋銀九百元行務先由羅茂招經理後竟不能支持至光緒元年改由小的經理謝入童春帆兩股然仍逐年虧本至光緒四年合成二十六股光緒七年吕姓股東將股本提去光緒十一年股東王延元病故虧欠洋銀二百八十餘元光緒二十年羅姓股東又將股本提去光緒二十一年新添高姓三股計共二十四股去年北方告警貿易蕭條行内並無盈餘王雲發係王廷元之子光緒十九年由股東唐春帆薦來拜小的爲師在行習業後因不守行規由小的斥出王因之懷恨投英美租界公堂朦控未結自小的經手以來歴年官利盈餘均按股公派王所欠洋銀四百餘元尚未歸還至今年三月伊母又來信借去洋銀一百元原信呈電王雲發供父親係肇隆猪行股東逝世後小的在行習業已歴八年今年五月被倪逐出將歴年官利盈餘銀十五六萬兩一併吞沒先是三月中母親所支之洋銀一百元實係官利查行中生意頗盛每年可餘數千金倪蓄意鯨吞從未送過紅帳叩請訊追大令謂倪旣吞沒銀十餘萬何得各股東均默無一言獨爾一人赴公堂呈控遂飭收押所中著倪赶緊將細帳開明協同原差與王核算明白禀格再訊 
[上海巡局瑣案]  
　　前者小南門外某絲線作主沈小和失去絲三十兩報由二十三七鋪巡防局員飭捕緝查迄今未獲前日忽有朱廷和者將質劵一紙向沈求售沈察知所質者的係原贓立卽扭至局中控訴局員邱友林二尹研訊之下朱供此劵由不知姓名之鄉人售與小的二尹命覓人保出尋交鄉人到案訊追○前日楊紀榮至南馬頭左近聚興飯館果腹忽與值堂人滕仁生口角擊毁器皿由飯館主韓東生扭控二十三七鋪巡防局局員邱二尹訊悉情由斷令楊賠還毁物從寛斥釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界晚堂案]  
　　周錢氏控龜奴華相芝誘拐伊女逼令賣娼等情前晚讞員張柄樞司馬升堂研訊周錢氏供稱小婦人撫根大卽二寳爲螟蛉女今已一十四歲被華拐至西薈芳里勒令釁賣笑生涯幸經小婦人尋獲叩求懲治　供小的　　范錦山說合出洋銀一百五十元購得此女不敢逼娼范所供與華相同二寳供稱當六歲時至周錢氏家聞曾出洋銀八十元氏九歲被賣與華迄今已閱三年現隨假母在西薈芳里鴇兒花月林處司馬判令將周錢氏掌頰一百下華范從寛斥釋二寳發堂留養俟及歲時擇配 
[英美租界公堂瑣案]  
　　寗波女子潘桂林在鼎豐里林寳香家借住嗣由林介紹售與葛姓言明身價洋銀一百二十元先付五十元後葛竟背約索還所付洋銀桂林遂流爲娼家婦事爲某西人所知禀請美國繙譯官白君函致公廨讞員張柄樞司馬飭差傳到桂林及鴇婦馮四姐會同白君研訊潘供訴前情並稱不願爲娼馮供此事與小婦人無涉白君謂司馬曰西人在虹口設濟良所專留養不願爲娼之女子日後妥爲擇配此女應發濟良所中留養司馬然之飭差送往安置○前夜新閘醬園弄協隆花行夥張崇出外小遺被六百零六號暗捕所見向之斥阻張誤爲流氓喚令棧司捆縛旋喚令四百二十一號巡捕解入捕房捕見係暗捕遂將張拘押昨日解案請究司馬判罰洋銀二十元○楊萬元竊取姚君春衣袋内洋銀七元經包探張天林拘解請究司馬判責三百板洋銀給還失主○積賊王阿二在行竊某輪船上綢衣銀表等物經某包探拘解請究司馬判責四百板遞解松江原籍○怡和繅絲廠洋人控女工陳王氏等索加工錢不遂所欲聚衆罷工司馬研訊之下陳王氏供並無聚衆情事司馬判押二天然後交人保釋○積賊張邵林行竊王金昌家布被三條經某包探拘解請究司馬判責五百板逐出租界○王阿二行竊洋人爰立司登家絨毯一條經五百二十九號捕拘解請究司馬判責二百板贓給還失主 
[法租界公堂瑣案]  
　　著名流氓陳友生向在鄭家木橋一带橫行不法前晚九點鐘時甲乙丙三人販雞鴨來滬行經其地若輩之向訛詐不遂所欲拔刀相向致甲身受重傷倒臥於地乙丙乘間逃逸事爲包探知悉將甲舁送捕房轉送仁濟醫館療治醫生言傷勢沈重難保無性命之虞未幾巡捕將陳友生拘獲詰知同黨多人均住英界遂於昨日禮拜四解案請訊陳一味狡展矢口不承讞員杜枝園大令著押候嚴比○老北門外教堂失去各物報捕查獲竊賊張洪坤周瑞根詰知尙有同黨劉梅興遂一并解請訊追劉供此係阿坤所竊阿坤與張周同黨小的實遭誣指大令判將張周各責手心五十下劉開釋○姜阿東訴稱連次失去牛油均未破獲此次又失牛油一簍報捕後查悉葉阿行銷贓唐丙吉收贓因一并送案請辦大令判罰唐洋銀二十元另賠洋銀十二元葉罰洋銀四元○陸根訴稱上月二十九日兒子在門前嬉戯被陸阿金攫去臂釧値洋銀一元四角今特送案請追陸供小的願賠大令著包探带出追償○趙才有前控蔡忠明積欠柴價洋銀九十元大令研訊之下蔡供此項柴價被周坤生扣去米帳求提周訊追昨日大令飭提到案著如數付還應收米價飭蔡付給○邱振良訴稱小的住褚家橋南本月初三夜送母回鄉突被江北流氓朱長生糾人搶去衣服一包及首飾洋銀旋扭獲同黨朱德才錢坤生送案請究大令向之研詰朱錢一味狡展矢口不承因著押候嚴比○同順昌新衣店主王順卿前控顧雪卿騙取皮貨衣料値洋銀數十元大令飭包探吊到原贓令王給還當本洋銀七元六角另罰顧洋銀十元顧挺押不理昨日飭提訊鞫顧稱家内尙有房産可以變賣歸還大令著押候嚴比○上月二十三日之夜顧硯卿趙成松泊舟南市被談阿毛陳阿二竊去衣服洋銀報捕拘獲弔到衣服尙少洋銀五十元大令飭押候嚴追昨日命提復訊談供小的所竊洋銀已因賭輸罄大令判枷號一月責三百板○沈許氏前控賭棍林植三誘令寡媳陳氏捲逃大令飭將林交范財源保出髓即乘間逃逸大令遂將范押追旣而范浼天福堂藥店主保出找尋迄今尙未交案大令乃將范夥王茂堂押追昨日沈許氏扭林黨洪登瀛至案大令研詰之餘王茂堂供洪與彭戚氏卽阿玉曾湊出洋銀四百八十元浼店主擔保請提阿玉訊究大令飭將王交天福堂主保出洪還押候提阿玉到案復訊核奪○積竊王小金屢次犯案迭經包探解奉大令訊供笞責驅逐出境前日又來圖竊大令著帶至照相館照一小影然後驅逐出境 
[美租界捕房紀事]  
　　前晚武昌路粤人某甲家忽失衣服若干查知係同鄉人某乙所竊將乙扭入捕房據情聲訴捕頭令押候解送公堂禀請讞員張柄樞司馬訊辦○昨日小竊陳某不知在何處竊得金臂釧携至某押鋪求質適爲包探劉阿炳所見連贓解入捕房捕頭令押候解送公堂禀請懲辦 
[皖省官報]  
　　十月二十一日署銅陵縣熊鈺辭指分安徽試用巡檢何承賀典史黃玉麟均到江蘇人候補直隸州判林慶祺知奉委代辦荻港釐卡二十二日直隸州王鑒由皖北差遣　並奉撫台委辦洋務局提調州同程建猷接查大小南門内街道典史徐汝梅銷查大小南門内街道指分安徽試用州同朱秉鈞典史葉大椿均到浙江人巡檢于念祖到江蘇人謝遐齡到河南人二十三日候補道蔡世昌到湖南人號臯門委署和州州同闕樹蕃辭縣丞壽餘知註行台彈壓到差指分安徽議叙通判左樹璜到湖北人號希呂試用府經資壽松彭俊昌均到湖南人魏炳森到湖北人二十四日武備求是學堂提調聯恩到由日本閱操回本任宿州桂中純辭赴江西勸損代辦荻港釐卡直隸州判林慶祺辭二十五日和州帮審知縣陳兆煊到候補知縣嚴國棟到由日本閱操回閻恩培由京引見回二十六二十七日署潛山縣趙廷瀚辭和州帮審知縣陳兆煊辭並謝超委指分安徽試用巡檢李乃賡到江蘇人縣丞唐春雲知奉委代辦牙釐局監印差典史姚舜裔知奉府委赴宿松帮辦保甲兼修堤工差二十八日指分安徽試用通判陳毓華到湖南人號仲恂按司獄曾濂到貴州人從九韓鼎縣丞王曾梅府經郭熙巡檢馬錫彤均到浙江人李國恩到江蘇人吏目楊德麟湖南人補用巡檢易鍾瀚到湖北人典史姚舜裔辭赴宿松帮辦保甲兼修堤工二十九日指分安徽試用道曾邦柱到湖南人號晉齋巡檢鄒德本到江蘇人候補直隸州王鑒知接　務局提調知府黃家傑銷辦洋務局提調楊綜清安慶府同知吳乃斌常繁直隸州趙煦廬州知州黃建簃泗州譚祖綸鳳陽府知縣魏馴池州李文翰滁州萬世章徽州籌議事以上　知奉委赴各屬辦宜典史何恩煜奉委赴望江帮辦房捐 
[上海六馬路仁濟善堂籌振公所經收指助鎭江靖江賑捐七月初一至十月廿五日第一批清單]  
　　初一日徐　堂　士抱孫　儀龍洋二元英洋一元小洋二百零五角對洋三元○初二日朱景溶善士洋二百元○初四日程吳氏太太洋二百元陳程氏洋三十元徐程氏曹程氏各洋十元○初六日程蓮泰洋十元○初七日萱康子洋五元○初九日金吳兆林洋五十元吳德欽洋十元隱名氏洋六元五角○初十日阮徐二位洋二角○十一日汪錦文洋一百元蔡殿昇五元立大黃生符增康鄭叔康南鳳祥樓五戶各一元鴻財二角○十二日黃隱名洋四十角○十三日江右隱名氏洋八十五元裕祥當二元謝錦堂愼修堂徐如松孫勉之四戶各一元○十四元趙顧氏保產平安洋卅元公昇泰經募七戶洋十七角○十六日清河氏求父外症速愈洋廿元吳漢章募廿一位洋八元○十九日南大生烟號錠捐餘欵洋三元七角○廿一畢元卿洋卅一元龍洋十四元唐湯氏洋五元趙記二元○廿七日譙國氏還愿洋廿元○廿八日葛鄭氏循隱居各洋五十元謙益堂二元○廿九日無名氏完愿黃厚生各洋十元有道大師二元○三十日吳友立求母病愈洋十元黃叔華求妻無災晦二元○八月初一日無名氏洋二百廿角無名氏五元○初八日洪盛號洋二十元同盛鼎盛恆盛豐盛四戶各五元○廿四日　筱舫觀察撥來洋一千元○廿九日周善記洋廿元葉元記敦睦堂鄧裕後堂樂三戶各十元郁衆記四元聚奎堂趙張泉水各二元周必溶許錫記各一元○九月十九日陳麟洲洋一百元陸昌仲十元陸石氏邱陸氏各五元陸楊氏洋二元○三十日王子顯元一百兩黃春甫經勸洋一百元○初五日奚記洋十元○十二日劉王氏太太洋一百元○十四日有心無力子洋一元○廿四日陶陸順堂洋五百元陶鳳山洋五十元以上共收元一百兩又洋二千九百七十六元龍洋十六元對洋三元小洋四百九十八角連本堂賑所撥去洋八百元一併統交張雪堂先生解往災處親自督同散放合併聲明一 
 
 

Page 10

 
 
   
 
 

Page 11

 
 
   
 
 

Page 12

 
 
   
 
