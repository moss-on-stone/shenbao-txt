# 1890 - 158 - 4906159

 

Page 1

 
 
[庚寅恩科會墨出售] [  申報館啓]  
　　本届庚寅恩科會墨已由京友寄到赶速排印除文詩外并附以大總裁及同考各官銜名官板題名全錄准於廿三日出售定價碼洋六分由本埠申昌曁掃葉山房各外埠申昌及賣報人經售諸君請卽賜顧庶幾先睹爲快也此布 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[嚴約巡捕說]  
　　巡捕者猶中國之在官人役所以供使令之役司梭巡之事有彈壓之責有拘提之權西人立法較中國各衙門之差役以及各鄉各鎭都鄙之地保似爲妥善盖差役地保等往往狐假虎威以公濟私而巡捕則上統以捕頭下臨以包探雖亦有倚勢作威者然究不敢顯違律法以故如上海一隅之洋塲十里雜處五方良莠之類不齊鬼蜮之端百出而居然可以安居樂業則皆曰非巡捕之力不及此此各居户雖月出巡捕捐以養此輩人而心悅誠服也試觀街路之中或有酗酒打降之事則巡捕得而拘拿之或有喧譁滋閙等事巡捕得而喝散之或有妓女無恥門前拉客巡捕可責以違章然則租界之中設有因爭風吃醋以至平地風波大費唇舌者巡捕見之方將執法以拘解案請辦以盡其巡捕之責安有身爲巡捕而乃與有夫之婦姘識且因此翻醋海之波而竟揑情禀官誣人取物如前日英公堂案中所登楊勤和指戴子明與張勝全之妻私識被該氏取去金戒指時辰表向索恃蠻一節甚可異焉夫楊與戴同爲巡捕固同是在官之人也楊倘不與該氏有私則金戒指時辰表明明在楊之身邊何故而入於該氏之手且該氏取楊之物則控該氏可也何必拉出與戴私識一層此其情形顯然卽不待包探查明亦可以知其爲爭風起見矣戴之與婦姘識於楊何與如楊而惡戴之淫惡則不必俟該婦取物而已可以禀官究辦若因其取物而後控之則但言物焉可矣何以拉入私事捕頭問過供詞各執而竟兩子斥革則捕頭之明也夫以職司稽察之人而竟知法犯法明目張胆以私識之事控諸公堂其視堂上者爲何如人耶其以私識爲何如事耶故吾嘗謂西人自有租界以來設立巡捕最爲法良意美而前時全用西捕尤爲至善後以西捕不足叅用華捕其法漸壞盖華捕之恃勢横行不遜於西捕而其陰謀譎詐則大勝於西捕先時雖有華捕其數不多故尙不至甚壞至今則華捕之數幾倍於西捕而華捕之患遂日漸多矣楊戴二人其顯焉者也雖然爲患者不僅華捕而已近來西捕亦有之如前報載西捕名許四者被妓女控告謂其入室圖姦不遂復拖妓至别處强姦經英刑司提該捕訊問查問各供并聽狀師辨論之詞衡情定罪以該捕犯姦雖無實據然究有開罪於人之處判以監禁六禮拜并罰作苦工云云此則西捕之犯案者也該西捕身犯姦罪而猶延狀帥爲之辨論正不知其所延之狀師如何爲之措辭刑司謂該捕犯姦無實據夫犯姦何事又將何以爲實據乎中國諺曰姦出婦人口盖以姦情惟男女二人知之他人固不能見之卽不能知之又安得而記之惟憑該婦之詞而已若謂該婦或有污衊之處則以姦情誣人自已先失名節雖在妓女之賤亦未必肯無端自認爲人强姦且自認爲西捕强姦然則被姦婦人口中之言卽實據也乃刑司拘執西律必求實據遂令該西捕不被姦罪而僅從薄罰在刑司固不失爲罪疑惟輕之意特恐水懦而易狎有尤而效之者從此地方多事案牘煩興民怨所叢恐有不堪設想者矣且西捕以犯淫罪而不明正其罪西捕之幸也華捕見之則以爲凡爲巡捕者皆有西官護之不妨惟我欲爲吾恐將來巡捕犯姦之案必且層見而疉出卽如楊戴一案去西捕之事僅數日耳前此華捕豈竟絶無姘識婦女之事然究不敢呈之當官今見西捕身犯淫罪僅得監禁六月之罰若輩不知曲體刑司用意之深遠而以爲淫罪之輕固如是也則胆益大而心益粗公然以此等穢褻之事呈之公堂公堂則又以捕頭業經斥革亦不深究吾恐若輩又將誤會其意以爲在官人役其科罪可以减人數等自今以後地方之姦案恐亦有所難辦矣按大清律例在官人役有犯法者其罪加於平人一等西律則吾不得而知然中國之定律其用意不誠至深且遠也哉 
[燕京雜錄]  
　　廂藍旗護軍統領恩爲咨行事本旗滿洲固山咨取本營保送入放公中佐領人員前來查有二品頂戴護軍叅領兼司鑰善撲營務參領富倫布護軍參領兼委司鑰桂山護軍叅領裕慶隨同辦事副護軍叅領福謙均堪保送入放本旗滿洲公中佐領相應開具履歴咨行本旗滿洲固山查照辦理○廂黃旗領侍衛内大臣禮伯二邸於本月初十十一兩日辰刻在東安門内南池子本教塲騐看廂黃旗乾清門大門各侍衛馬步射以憑揀擬擢升等級帶領引見該旗頭等侍衛懸有六缺以二等侍衛揀升二等縣有十缺以三等侍衛揀升三等懸有十三缺以四等藍翎侍衛揀升此六年一次大轉也○本年新漕已運通壩經倉塲撥入户部内倉連日由大通橋起駁以大車分載入朝陽門迤邐至户部街内倉監督開倉過斛將米存儲厫内以備撥放計三日内已收白糧三千二百餘石矣○前紀皇太后駐蹕頤和園外圍守衛擬令八旗滿蒙漢驍騎營抽調練兵輪流值班一事嗣經該管堂憲議以此次練兵多係養育兵閑散之人於當差儀節夙未嫻習改議如遇皇太后駐蹕頤和園時擬將守衛西苑外圍現應值班之八旗滿蒙漢槍營兩翼步軍營等官兵調挪頤和園值班以昭愼重所遺西苑外圍守衛卽令八旗各固山抽調練兵塡補值班如此一轉移間於守衛益形愼重業已照准矣○定例行常雩禮起七日不雨應由禮部題請祈雨本年四月初二日常雩大祀七朝後甘澍未降由禮部具奏請上擇期祈雨少頃卽頒綸音上於十二日詣大高殿祈雨並派瀅澍貝勒謨貝子澤公分詣雨風雷雲四廟拈香○阜成門内錦什坊街武定侯胡同現任某道之三公子於紅日銜山時自南城歸欲進巷口公子執鞭自御馳驟頗急行至巷内玉帶胡同口將孫姓幼孩撞倒左輪從孩身軋過左耳頓成虀粉左腿自胯下軋折鮮血涔淋奄然一息孩之父母僅生此子抱而痛哭公子見之色變赶延醫生爲孩調治氣微傷重性命 
 
 

Page 2

 
 
堪虞公子回家託人向孩之父母調停倘有不測願送三百金免致涉訟未知孩之父母允如所請否○初十日崑筱峯大宗伯誕辰在廷王公大臣均往視嘏大宗伯備筵欵待三如星朗四座風清賢主嘉賓爲歡無極 
[請停分發]  
　　黔撫潘偉如中丞以貴州省各項候補人員實繁有徒總計道府州縣不下百餘員同通佐貳雜職多至六七百人非僅補署無期卽派委各差數年亦難一周若不設法疏通則擁擠日甚擬請飭部停止分發二年其大挑卽用截取分發仍循舊例辦理庶候補人員稍可疏通專摺入奏已交吏部核議矣 
[賑捐展限]  
　　蘇浙賑捐現届限滿本應及時停止以符原議惟蘇浙各災區去歲被災甚重中澤哀鴻嗷嗷待哺需欵過鉅全賴賑捐以補帑項之未逮現雖在各屬加放春賑仍恐青黃不接爲日方長尙須加賑以惠災黎擬將蘇浙賑捐再行展緩三月限滿卽行停止由兩江總督曾九帥據情入奏奉硃批着照所請欽此疆臣之撫恤災黎聖主之眷懷江左固有相得益彰者矣 
[新埠多盜]  
　　新加坡近來盜賊繁多一日巡捕廳署有鐵箱被竊叻報登此新聞正不知巡捕所司者何事也近聞已獲到數名該盜黨本在香港等處作耗嗣因緝拿森嚴去而之叻竟敢設立公司明定章程捕輩不敢攖其鋒是亦駭人聽聞者已 
[遼陽得雨]  
　　營口一帶地方入夏以來異常亢旱已列前報兹悉於十七日下午已得大雨四鄉田疇旣霑旣足所種烟土尙可望數分收成其餘如秫豆等尙可及時再種好雨知時人咸歡抃市上油豆餅三宗因此陡然跌價矣 
[潞河夏漲]  
　　江蘇漕米由滬運津輪船裝三成沙船裝七成今年海口水淺沙船不能進口駁船須出二十里外始能兌米裝船殊費周折兼以運河之水日落一日駁船節節難行向來駁船由津抵通速則七日遲則八日近來因河水淺涸遲至十一二日方能抵壩四月十三十四兩日倉憲因駁船不能報到停騐二日十五日興游兩倉憲率同坐粮廳恭詣東關龍土廟拈香冀得河神默佑是晚河汛報運河水漲一尺十八日倉憲敬備猪羊率同坐粮廳及南局委員叩謝神貺○四月十七日江蘇白粮掃數報竣江蘇漕粮結至四月十八日止共騐過十九起大約須俟端陽卽後方能騐竣○入夏以來氣候炎熱連日封姨肆虐颺播塵沙農民盼望雲霓許觀察軫念民艱自四月十一日起率同屬員在關帝廟設壇祈禱並延僧道諷經禁止屠宰○馬駒橋庄婦朱氏　人毆傷身死一案現聞京營已將止犯獲住不日解通審訊想何邑尊明鏡高懸自不難水落石出也○有老叟年逾六旬鬚髮皆白由錫興當質物持錢歸來行至南街對面忽來一馬狂奔而至老叟躱避不及遂被撞倒暈迷於地雖經竭力灌救卒至醫藥無靈名登鬼籙是豈有定數歟○今届恩科會試十一日放榜後下第孝亷相率取道通州買舟南下船價因之大漲由通至津每一划船約需英洋十四五元之譜○江蘇粮道景月汀儲憲已抵津局不日來通謁見倉憲隨同到壩交米○通永道許仲韜觀察已簡放福建按察使所遺員缺聞以天津候補道桂勵堂觀察署理尙未見有明文也○四月十四日西門外楊富店娘娘廟闢門雇定京都義順和班演戲四天笙歌沸地士女如雲惜連日狂風怒起幾至對面不能見人何天公之不作美耶○順天府丞何小亭丞憲於四月十四日按臨通州貢院循例拜門十五日恭謁聖廟十六日考試童生詩賦經解十七日考試通州三河薊州香河東安五處文童塲規嚴肅不准繼燭諸童亦靜坐無譁恪遵禁令○石印書帖字畫前數年考試時生童爭先購買今年石印書坊尤多雖减價出售尙少過問者 
[鳩江夏汛]  
　　前署蕪湖縣王宇春明府奉藩憲札調署理壽州已書報簡兹悉明府由省言旋後卽於十三日買舟挈眷前赴新任云○十一日亭午上水門外河街某姓草房因午炊遺火霎時冒穿屋頂霧鎖烟横少頃延反西隣窰貨鋪廚屋勢甚岌岌可危各洋龍聞警馳至峷取水甚便得以立時撲滅未甚蔓延然左右隣已大受虚驚矣○目當道禁止米石出口以來各路商販皆裹足不前去而之他獨粤商米行依舊重門　啓執事整齊盖養精蓄銳以待一旦弛禁得以快着先鞭也顧該業中人多習尙豪華平日揮金如土幾疑鄧氏銅山不見其竭一經罷市支絀陡形如江口同發源開張已久資本甚富内地米商皆樂與之交易乃亦外强中乾猝然倒閉棧中司事逃逸一空聞因虧空米販銀二三萬兩無力支持遂有此舉也各債主得信後紛紛禀官請追當經洋務保甲孫詞臣太守親往查封不識能失之東隅收之桑榆否然而貿易變詐動卽虧逃亦可慨可夫○省憲所委稽查皖南釐務王珊元别駕德壽已於本月初到蕪當住牙釐總局與劉子幹觀察吊取底册悉心嚴覈一俟公竣卽須馳往徽寗池太廣等屬各局卡稽查利弊釐金關係餉源所當認眞整頓也○蕪地青皮會匪出没無常官府雖法網高張思欲全數打盡無如鴻飛冥冥弋人難慕官斯土者每隱憂之本月某晚有縣差某甲在江口洋碼頭捉獲三人年俱少壯形貎猙獰該差恐獨力難支倩保甲局勇帮同護送至縣釘鐐待訊地方得以除去一害云 
[嫏環刼火]  
　　揚州環花觀街淮南書局於本月二十二夜四鼓時失愼鳴鉦告警各善堂水龍洋龍陸續馳至地方文武印委各官相率鳴騶涖止指麾澆灌奈火勢猛烈非常直至東方旣明始行撲滅計燬後進平房四幢局中書板大半堆儲於此己刷未刷以及刻未竣工者不下數百套數十年剞劂之功一旦爲祖龍收去殊可惜也按是處本係耶穌堂舊址後因耶穌堂遷至皮市街此屋遂賃爲書局椽柱極爲堅固每進皆有高墻故火勢雖猛未致蔓延别處亦不幸中之幸也至起火之由傳聞因晚膳後手民在此工作不知何故遺火於鑤下之木屑堆中致罹是禍云 
[松試下三縣初覆題]  
　　本月廿四日恩府尊初覆上海南匯青浦三縣文童題目錄左通塲四書題而後和之至躬行君子經題百姓昭明協和萬邦詩題賦得渴蜂窺硯水得窺字 
[松試上四縣初覆案]  
　　廿四夜四更時恩府尊升坐大堂飭發華亭奉賢婁縣金山文童初覆案今將前列錄左華于允文張廷綱許啓祥宋良士張昌丁顧禮模葉圭璋葉人騄張祖勳楊士元奉唐安鏞唐祖堯孫斌蔣大章瞿志鵬何六濡吳宗俊陳宗侃莊致中唐梓楠婁顧遇良陳士杰朱景伊張公璵孫觀瀾朱楓姚奎璧朱履祥張增禧張鵬金俞文濬張馨丁汝昌阮鈞衡沈崇墀沈麒瑞阮宗藩孫文楨宣猷奚文煥計華婁文童各招覆一百名奉賢七十名金山六十名 
[按查人數]  
　　西歴一千八百八十五年本埠英工部局曾經編查户口人數今届五年之期循例編查先期出示以五月初四起至初九早收取示内聲明並非有加捐情事并不索取分文云云而外間因此大肆謠言或謂係領執照或謂係爲加捐地步紛紛謠諑殊爲可笑局示登諸本報後幅告白本館恐尙有未及週知之處用特揭而出之以安人心而免誤聽焉 
[關防告示]  
　　欽加同知銜正任江寗縣調署松江府上海縣正堂加十級紀錄十次陸爲關防詐僞事照得本縣現奉憲檄調署斯邑聞得境内士民風氣本好惟是地濵江海市集華洋遠商錯居流氓四集人顚不一詐僞易生且本縣籍隷浙江僅隔帶水更難保無刁徒假冐親故在外招搖撞騙不知鄉誼自鄉誼公事自公事曲直是非斷難瞻徇本縣歴官江左請託不行爾等當有所聞切不可受若輩欺朦反致同罹注竊 
 
 

Page 3

 
 
合先申明出示曉諭爲此示仰闔境商民人等一體知悉爾等須知本縣事必親裁權不旁落一切案牘無可鑽營嗣後倘有前項人等在外指官說事卽屬詐僞匪徒爾等立刻扭獲送縣以憑盡法懲辦决不寛貸其各遵照毋違特示 
[示禁淫戲]  
　　英會審員蔡太守奉到蘇藩司黃方伯禁演淫戲告示發貼通街今將憲示照錄於左　頭品頂戴江南蘇州等處承宣布政使司布政使黃爲明白示禁以端風教而正民心事照得演戯觀劇事雖侈靡於人無益然由來已久如將古來忠孝節義事蹟描摹演唱亦屬可歌可泣足以動人興感之心是於無益之中尙不盡屬無益也惟演唱淫戯易啓邪思演唱武戯尤近誨盜凡年輕子弟血氣未定觀此淫浪之劇無不神馳心蕩艷彼所爲其粗暴愚氓性本非良再看强悍之戲更生桀黠之心詡爲英幹光天化日之下何容有此誨淫誨盜之爲若用之於廟臺酬神尤屬荒謬爲此擇尤示禁特仰戲園班頭識目戲脚人等知悉自示之後凡屬淫盜之闋一槪不准演唱如敢故違一經訪聞定卽封班拏究須知不禁演戲已屬從寛藐玩不遵卽難寛貸又查有小毛兒戲男女不分演唱淫曲尤屬敗壞風氣必應禁絶其各凛遵毋貽後悔凛之切切特示計開淫戲如賣胭脂打齋飯唱山歌巧姻緣珍珠衫小上墳打櫻桃看佛手挑簾裁衣下山倭袍瞎子捉姦送灰麫卽二不知殺子報卽天齊廟秦淮河卽大嫖院關王廟等戲强梁如八蜡廟趙家樓青楓嶺潯陽江武十回三上吊緑牡丹鴛鴦樓殺嫂剌媳盜甲刦獄等劇名目不勝枚舉無非奸盜邪淫凡若此者均宜永禁此外或有褻神侮聖之戲亦不准演如違嚴究不貸 
[本埠官塲紀事]  
　　新任上海縣陸春江大令示期本月二十六日閱視城池昨日黎明六點鐘時大令用全副儀仗會同城守傅守戎捕廳郭少尹由敬業書院公館起行迤邐至大南門登城察閱一周至西門下城大令與守戎等分道回署○裴浩亭直刺於前晚十一點鐘時乘招商局江永輪船赴金陵公幹其瀛眷暫賃滬北民房居住已於昨日遷移出署云○上海縣陸春江大令示期本月二十七日查點書役 
[木欄朽折]  
　　滬城縣橋一帶近水木欄年久失修甚形朽壞前日傍晚時有多人憑欄閒眺欄忽中斷各人紛紛墮下幸潮水未漲由該處柴船上人逐一救起惟一孩墮下時首陷污坭立時昏暈當經家人抬回醫治未識能保無恙否 
[行凶逮案]  
　　昨報列拔刃尋仇一則兹悉甲卽張永清乙卽余二張當送仁濟醫院醫傷余由包探秦少卿緝獲解送公堂余一供湖北人向在揚州因友人之妻被張豕清等誘賣向伊理論非但不理反被糾同安慶道友將我拔去毒打塞糞并拜四方羞辱難堪因此挾怨拔刀戳伊伊平日專爲曦棍蔡太守飭將余二管押飭該包探查明誘賣婦女是否屬實再行訊辦 
[積竊送縣]  
　　積竊楊金生卽和尙戴阿德卽小福建於上月間因犯竊案經葛同轉訊判枷責當發小東門捕房示衆本月初七日適逢禮拜捕房將各犯疎枷一天楊與戴合謀逃逸經捕頭飭差嚴拿毫無影響楊日間避匿夜間仍作梁上君子日前正在行竊被人撞見拘送巡防局局員訊得該竊屢犯巨案飭送上海縣請爲究辦 
[英界公堂瑣案]  
　　開福昌洋行之印度人控徐裕生言明到行爲買辦立有合同先付庄票銀二百兩届期向收不付請爲追究蔡太守訊供之下以兩造各執一詞飭候覆訊已列前報昨日覆訊印度人申訴前情并將合同庄票呈案徐稱曾言到伊行爲買辦立有合同言明到貨墊銀先交庄票銀二百兩言明倘無貨到銀亦不付伊應允給我收單一紙後見前買辦仍在伊行貨亦未到屢次向催約俟明日依然無貨故票届期亦不付銀我未到伊行做一日生理合同後半頁伊擅自加添立定合同應卽付銀字樣墨水濃淡不同收條呈閱蔡太守商之梁副領事以印度人旣用徐爲買辦豈有先要銀兩之理徐亦貪圖生理致生轇轕飭將票銀發還徐裕生收條給還印度人完結合同銷毁○包探王阿二稱王士道投捕房訴稱伊子正榮年祗十三常竊家中衣物出外與張阿掌等同件花消今又竊時辰表交張押洋四元分用請爲提究由小的拿獲正榮并張阿掌吊到時辰表銅釣等件送案王士道稱兒子正榮不安本分日與張阿掌等爲伴竊物押洋使用屢欲送案請懲爲我母一再勸阻冀其改過自新孰知終不悔悟又竊時辰表報由包探拘案請辦蔡太守嚴加究詰王正榮供所取衣物質得錢文爲買飯賭博之用張阿掌同住駁船上此次之表由張押洋四元張用一元賭錢輸去二元零用一元張阿掌供向在輪船爲水手久無生理王正榮先與茂祥爲伴因之相識表由正榮托我質洋四元借用一元太守問王爾知茂祥爲誰答稱茂祥係親戚同伴遊戲者不止茂祥阿掌今請將兒子重責大守判笞張阿掌二百板正榮戒責一百下交王士道領去嚴行管束押鋪夥請追押本太守命王領表及銅釣押本照償王又稱請將兒子暫押捕房俟取鐵練在家鎖禁又請鞭責籐條太守謂今己戒責暫發捕房管押七天爾當領回管束如仍不改過再行重辦○天成戲園伶人胡家聲稱被鍾四行竊紬洋傘一頂交捕送案鍾供誤取伊洋傘不敢行竊胡稱伊竊傘後我向索尙敢恃蠻爲此報捕蔡太守判將鍾管押七天傘交胡領去○包探江阿三稱陳仁娘失衣疑被李長長行竊報捕拘李盤詰不認送案請訊陳申訴前因李供不知伊失衣事亦不敢行竊蔡太守以疑竊無憑飭將李交保諭該包探查明失贓核辦○邵寅財以族姪相富與人爭毆其妻勸阻不依反被用小洋刀戳傷手指蔡太守飭將相富管押十日俟邵妻醫治傷痊再行核辦已列前報昨據邵稱妻傷已痊相富之父母已到乞恩免究太守俯准所請飭將相富開釋 
[法捕房瑣事]  
　　調戲受懲一則已載昨報昨晨葛同轉莅捕房時據劉阿毛之店主鮑阿三投案禀稱劉在店數月向來安分前日不知因何與賣花女子吵鬧同轉着將劉帶案詰曰爾與該女向來認識否答素不相識前日在店門首經過小的向伊買鮮花一朶因語不投機竟遭老嫗扭住髮辮任其女桂寳上前掌頰以致面皮拉碎同轉曰昨據顧常氏禀其女桂寳懷孕六個月被爾踢傷小腹確否鮑阿三禀劉並未踢傷桂寳其時有劉之姊夫在塲阻勸請釋劉出外同轉卽照原斷判掌劉八十下交鮑保去○鄭阿發將鄧時氏寄養之小孩變賣經葛同轉屢次研訊判令鞭責枷號迭登前報昨日將鄭阿發趙陸氏卽張大阿姐等提案旋據鄧時氏盛王氏等投案候核同轉問鄭曰着爾交出賣孩洋三十三元可曾交來答求請交保出外以便措交同轉曰爾幹得好事尙敢飾詞求保喝用竹梢鞭背一百下枷號三個月期滿再責二百板復問張大阿姐曰盛王氏言曾出價洋四十三元鄭供祗得三十三元尙有十元定係爾吞用答實係三十三元同轉謂旣只三十三元爲何上次由爾交洋十元答此洋由盛王氏之相好墊出同轉以其一派胡言着掌頰二百下押候交保謂盛王氏曰爾先將趙陸氏交案之洋領去其餘待鄭等交案爾再來領取盛王氏叩謝而去○李長生將未婚之妻招大哄令來滬押在花烟館賣娼經李之岳母劉陸氏尋見控告一案昨日同轉命將李長生金鑑泉高巧珠等三人逮案問李曰爾將妻賣娼得洋若干答得洋二十五元問究與何人同來答係高博雲領同來申謂劉陸氏招爾爲壻爾如何將妻賣入花烟館着鞭背二百枷號兩月示衆旋據包探王榮培禀大力張三前次因受刀傷送往醫院療治據醫生言一禮拜方可痊愈同轉謂待伊愈後再行訊問卽謂金曰張爲何事被人刺傷想張亦非安分之人金稱小的雖有風聞尙未目覩故不敢說小的以後自知改悔不敢與聞其事同轉謂爾不該簽名據上答自知有錯同轉令掌責八十下復問高巧珠曰爾夫爲何不來答有病不能來案謂爾夫不來爾應代責高巧珠一再求恩准其交保待病愈再行送案辦理○沈阿慶因擲沙袋調戲婦女經人控告經葛同轉判枷號二月期滿再責二百板迭記前報昨晨 
 
 

Page 4

 
 
據沈母胡氏投案稱兒子管押後妻已跟人逃逸房東逼催租洋小婦人無法籌措務請將子釋放同轉命將沈阿慶帶案謂本應枷滿兩月姑念爾母哀求格外從寛准子開枷减責一百下交其母領去○康子香將姘婦張鍾氏之女翠娥凌虐經葛同轉將康管押限七天將姘婦及翠娥交案已列前報嗣因康延不交人復經葛同轉比究康稱小的保出方可尋人同轉謂逾期不交尙敢求保着笞八十下復問幾時交人答請寛限至出月初同轉喝再責二十下始供友人魏阿大現在大東門外丁元興號内爲廚司可以代尋問該女許配鄉間媒人爲誰答係顧少雲及顧之母舅松濤同轉着康還押諭令函追姘婦及翠娥來案再行核辦○杭州人吳桂林二月間在湖州東卡砲船哨官祭鳳江處偷竊英洋九十九元鑲金籐鍻四隻皮棉單夾衣衫二十餘件逃至寗波尋友不遇乘輪來滬復偷同船搭客衣物被客看破拘送捕房經葛同轉訊押將洋物暫存捕房待失主具領不料爲時已久仍無失主認領該竊患病甚重屢次求恩開釋同轉遂於昨日將吳逮訊從寛釋放惟不准逗遛租界 
[振欵遙頒]  
　　本館協振所昨由祥和裕寳號交來常德彭三和號彭子椿翁經募各善士洋二百廿元本恊振所拜登之下具見勸募情殷不辭况瘁而各善士之解襄慨助拯溺爲懷亦足令人起敬除掣付收條外合綴數語以誌欽佩 
[恒濟局捐欵彚錄]  
　　本局經費幸蒙各善士量力捐助俾得稍資挹注兹將本届各捐開列於後○二月二十日本埠接元堂臘丸號無名氏善士助洋五元又新泰士棧主楊君榮卿交來德和土棧主王子良善士助洋五元三月初三由福興潤信局交來無爲州署吟香子善士助洋六角初八由本埠三馬路萬隆質交來寗波無名氏善士捐洋一元○附錄各善士月捐本埠雲隱舘主善士助閏三四三個月月捐洋三元四月十八由全盛信局交來浙紹曹娥鎭敬其事居善士助二閏三三個月月捐洋三元以上月捐兩户另錄如右本局經費多由司董自墊誠恐難於持久如得各善士皆仿照二君月捐之例按月資助則黑籍中人幸甚本局幸甚[  上洋平康里恒濟局司董何鏞鍾洪南謹啓]  
[盱眙火災求賑啓]  
　　謹啓者盱眙係皖省偏隅與揚州接壤咸同年間粤宼捻匪盤踞蹂躪該處凋敝已極承平三十餘年休養生息亦止茅屋千餘家耳兹於四月十四日午刻風狂火起一霎時間焚燒四五百家之多死傷不計其數烈焰冲天哭聲震地合縣民居約燒去一半之數其間赤貧極苦者無家無食無衣不下數千人以焦頭爛額之災民露處炎天烈士之中非病卽死何以爲生且盱眙地瘠民貧連年水旱告災官賑不遑其平時困苦已可槪見兹又重以非常大火痛上加痛不堪設想此時扶危濟急實救命之要務全仰仁人君子量力佽助集腋成裘俾垂斃之災氓共慶生全不勝迫切待命之至謹啓盱眙邑人公啓賑欵請寄上海協賑公所彚寄揚州復茂恒店内協賑公所轉解盱眙接濟仍隨時登報以昭徵信又白 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上官塲紀事]  
　　二十一日安豐　　鹺尹到　　分轉世　　運轅　審差江蘇候補道　觀察振玉過揚二十二日吳鹺尹　　　新　查騐差二十三日未分轉　林委通泰總查　色差　　　分轉安　於是日　　在寓病故 
[官報]  
　　　憲　示黃岡　倉子　巡檢事　詳委黃陂縣　　　巡檢　東經黃陂縣大城潭巡檢事務詳委黃陂縣倉子　巡檢韓百揆俱調署監利縣　圻巡檢員缺詳請以　防新　卽補用巡檢彭濬江陵縣　　主簿要　詳請以候補　補用　　　　城　川　建南巡檢員缺詳請以海　新班先補用巡檢　燦章俱咨補　補江陵　龍　霖署理南漳縣李九江俱　委見辭本任竹山縣　福保　假回籍　墓　辭候補　歐陽柄榮自湖南衡州等處查　鐵　回省禀見藩憲牌示嘉　縣　洲巡檢事務詳委試用從九品　　階署理候補縣駱文彩任彤光卽用縣段承霖赴武昌府讞局額外學習差藩憲牌示歸州知州缺　准補之畢大琛赴任蘄水縣知縣印務詳委本任漢陽縣薛福祁鍾祥縣知縣印務詳委本任利川縣徐嘉禾俱署理候補同知王乃　委赴武昌讞局額外學習候補通判劉本樾赴武昌等八州縣清查軍丁户口册結海防本　儘先補用巡檢吕德　來省禀到署理鄖陽　經歴韋炳禀辭赴任候補同知直隷州　紹遠服闋　省禀到辦理鄂　督銷淮鹽總局江蘇　缺儘先題奏道楊鴻度差人禀到委辦漢鎭藥土局候補同知唐華國奉委　辦武穴釐局候補縣楊湘雲奉委辦漢鎭藥土局天門縣丞伍紹慶會修潛江堤工竣回省禀到候補通判魏慶昭奉委試辦來鳳縣南關藥土稅分局事務禀謝指分海防　用巡檢宣時雨來省禀　江蘇候補道沈　辦鄂岸　銷淮鹽總局事　禀辭准補榖城縣瞿元燦自京引見回省委辦各州縣育嬰濟溺事宜藩憲牌示漢陽府知府篆務詳委　昌府知府存厚宜昌府知府篆務詳委漢陽府知府逄潤古俱調署孝　縣縣丞要缺調補之楊景微赴任 
[治瘧良方]  
　　用牛薑鮮葱各二文共搗爛切勿入水置　上或鑊内焙熱於疾發前二點鐘取薑葱置布上乘熱緊紥　彎男左女右　一晝夜解下輕者一紥便止重者多至二三次無不愈僕日來患瘧疾甚劇延同鄉張仲芳先生診視先生　開万口授此訣曰吾家得此方三代未受瘧欺遂如法冶之一紥果愈此方簡便靈騐凡患瘧者皆宜用之先生不特不秘且囑廣傳之其居心之仁慈爲何如哉味道　士謹錄 
 
 

Page 10

 
 
   
 
 

Page 11

 
 
   
 
 

Page 12

 
 
   
 
