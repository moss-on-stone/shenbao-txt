# 1912 - 255 - 4914220

 

Page 1

 
 
[社論]  
　　大借欵之後盾（譽）（眼） 
　　　一千萬磅借欵無取消拒絕之說 
　　欵發生後英使確向我政府抗議政府以六國銀行團大借欵或可望成儗緩議此借欵惟亦無取消拒絕之說與銀行團開議己定保留此欵之餘地大借欵果能有成即可不提用此款而存爲他項保信之用若竟决裂即以此欵爲一種預備金此北京最近之消息也 
　　此消息確否不可知但使新借欵果無取銷之事實吾政府利用此策以操縱六國銀行團耍亦不失爲一種救急之政略也蓋大借欵若成則六萬萬圓之巨額以之施諸整理行政及創辨實業之用而新借欵一萬萬圓則可據償還基金法積存不用以複利法增殖之而充將來償還外債之用此法英國恒用之而共和建設討論會所主張之財政計畫亦基於此大可適用於今日新舊借欵發生之問題者也 
　　以吾國今日之時局論之非有大借欵不足以救一時之急且亦甚不利於吾國焉譬之一個人與一私法之團體因經濟竭蹶而稱貸以濟之必於維持生活之外而有經營事業之餘力否則稱貸頻繁易爲日常飲食所耗費而事業卒爲之不舉若此者將終立於債務者之地位不至於破產不己也吾國今日之借債何以異是故與其貸借小額以維持目前如何輸入大宗以發達將來其間利弊有不以道里計者然大借款非有資力者不能任而六國銀行團資力雖厚則又壟斷其借款之權一面以嚴重條件約束吾國一面反對他資本家使不得染指俾吾當局者不入其彀不己夫借欵條件政治上苟不有礙於主權經濟上苟不妨於國當亦忍痛而俯就其範己耳然而忍之不能忍也故曰以新借欵爲大借欵之後盾不失爲一時救急之政略也 
　　六國銀行團旣有壟斷借欵之意他資本家起而代之必非銀行團所願而他資本家資力又不如銀行團之鉅新借欵若成恐吾政府無對付銀行團之辭然以新借欵與銀行團借欵競投入之途銀行團固得挾故以要我若以新借款存而不動爲他日保證之用恐銀行團亦無詞以反對矣盖銀行團要挾之嚴因吾國財政之不鞏固監督之不己進而管理之其藉口之端即此今以新借款一萬萬圓爲償還基金是非惟不與大借欵相衝突且互相爲用者也銀行團苟能減輕其條件則吾並歡迎之若銀行團仍力主以逸待勞之主義要挾把持則一萬萬圓之新借欵亦足爲一時整理庶務之用不可謂　外　　　　一進步也雖然大借欵成吾國可以促改革計畫之速成而銀行團亦得收經濟上之利益此兩利之道固記者所深望者也 
[來稿]  
　　近邊建置橅畧（王賡稿） 
　　自蒙古風雲日亟憂時之士莫不竊竊然効忠盡慮爲政府萬一之助然或忽近而圖遠或舍己而求人至夫眉睫之間肘腋之下患氣隱伏之所陰雨綢繆之方曾不之講非籌邊之善也竊謂方今籌邊之策宜急其可行者而緩其不可行者如取銷庫倫獨立抵制日俄恊約問題非兵力不能解决以新造之國力能乎不能此事實上不可行者也兵法先實而後虛大道遠行必自邇今日事有可行而急宜經營者其在近邊一帶乎國家定都燕京北倚邊墻遠者千餘里近者不出三百里其邊墻以外東起朝赤西迄歸綏縱二千餘里橫六七八千里漢蒙雜處將軍都統道府廳縣之所治內拊神京之背外當全蒙南下之衝自古視爲重鎭而中央政權之所能及苟有建置外人旣不能干涉蒙部亦不至驚疑迨建設旣成而形格勢禁可鞏神京根本之勢可消蒙部反側之漸可絕外人窺伺之心扞圉安邊在此一舉謹就近邊形勢應行建置者劃爲三區陳其槪略備採擇焉 
　　一熱河道所屬二府一州五縣宜劃爲一行政區域略仿內地省制應行建設如左 
　（說明）熱河一區南俯邊墻東連新錦北接廣　漠西抵四廳地方三十五萬里據陰山之奧阻　盧龍之塞潮灤等水襟帶西南潢河大陵流貫　東北山川蓊鬱物產富饒喀喇沁翁牛特等旗　雜居其間自古一都會也 
（甲）以熱河都統統轄蒙漢並治軍民 
　（說明）地近邊外關係國防宜特別建置都統　權限須較內地都督爲優經營伊始不必　速　更張致生疑忌都統之名可暫仍舊 
（乙）熱河都統以知兵之員簡任之兼隸陸軍內　務兩部 
　（說明）都統主持軍政注重國防故以知兵爲　主而以兼通政治輔之主持軍政故直𨽻陸軍　部略仿省制治理蒙漢民事故兼𨽻於內務部（丙）改熱河道爲熱河民政長專司民財各政受其成於都統無庸蒙轄於直隸都督 
　（說明）熱河道舊兼屬直隸所轄權限太輕不　能有所建白今旣仿省制劃熱河爲一行政區　一切民財各政待理甚多故宜重其權限而改　其名稱 
（丁）添練陸軍第一鎭分駐朝陽赤峯等處 
　（說明）朝陽東矙柳邊控奉吉西來之路赤峰　北連大漠扼車臣部南牧之郊形勢重要胡匪　出沒自宜定爲兵區以資鎭攝 
（戊）此項陸軍退伍時卽以之屯田實邊 
　（說明）屯田實邊最爲要策但行之於漢蒙未　洽之時必生疑貳且兵農合一亦碍操防今以　退伍之軍且屯且牧旣無移民之嫌而收實邊　之效 
（巳）擇要析置州縣多設佐治員分掌民政兼行巿村之法分劃區域俾民自治 
　（說明）口外土曠人稀一州縣之地略如內地　一府農林墾牧工商敎育警察各政自非一二　長官所能遍理故須疆理分劃官民並治方免　廣田自荒之弊（未完） 
[要件]  
　　國務院簽正奉天省議會法蠻法三千宜受駁斥 
第二條議員額數定一百十五名比前清諮議局員額不止加倍　究以何爲標準查議員員額以人口比例主義爲較當現雖戶　口未經調查難得確數而變通諮陸局舊額酌量辦理亦不應　增加如此之多此未便照准者一也 
第七條第二欵議决本省根本法及其他法律查中華民國乃統　一國家斷非聨邦制度所能比擬各省何得有自定憲法之權　即各省得定單行法亦必以不抵觸於法律命令爲限範圍甚　嚴絲毫莫越此未便照准者一也 
　　同條第四欵議决本省對外締結條約或繼續契約查契約雖　非條約可比然各省與外人及其法人訂立契約亦應呈報中　央主管衙門核唯方能有效最近如贛省南潯鐵路與日商借　欵合同爲交通部所駁阻是其一例良以外人交涉易成國際　問題斷不能稍有放任此未使照准者一也 
　　同條第七欵談決對於國家歲出入屬於本省範圍內之預算　决算查國稅地方稅分劃配布其權實在中央將來國稅當由　中央設立官廳直接辦理縱使有由地方官徵收之項亦屬受　中央之委任與省議會决無干涉須知國家歲入乃國家自有　之賦課並非由各省分　而來至於歲出則須統　全局藉資　裒益尤非各省所能越俎代謀倘各省盡如該省會之法將國　家預算決算取而議决中央國會尚有何事此未便照准者一　也 
　　同條第九欵議法本省富制官俸官規查任免文武職員　大　總統之特權載在約法至爲明白乃約法公　　　　　　　　會成立於後何以竞敢不遵此未便照准者一也 
第九條本會議决案都督得於七日內提出異議如　議案經到　會議員三分之二以上仍執前議則應公布查省會對於行政　長官僅予以再議權未免過於專橫假使該議會議决之件而　爲侵權違法雖交覆議仍怙前非則將強之執行矣第二項都　督仍有異議時本會得咨請參議院公斷然咨請之權仍在省　會立法未爲平允此未便照准者一也 
第十條開會以前所有都督及各官廳命令章程須交追　如否　認時應公布取銷查他國憲法要求事後承諾亦只限於或種　命令今該省會槪括有之而且溯及該省會未成立以前可謂　擴張從來國會所無之權力且使一一否認何不可將以　　　辦之事悉行推翻而政界之紊亂彼所不計此未便照　　一　也 
第十一條本省民政長得由本會選舉之查立法人員可由公選　行政人員不能公選世界各國無不皆然省之行政長官縱中 
 
 
 

Page 2

 
 
　　央任命亦屬通例况又有約法三十　條之根據乎該省會主張公　顯欲破壞統一而復私據以爲該會權限尤易潛召粉爭此未便照准者一也 
[命令]  
　　九月二十一日臨時大總統命令 
　　司法次長汪有齡呈請辭職汪有齡准免本官此令民國建設聨合五族給織新邦全頼各民族同力同心維持大局方能富強日進鞏固國基現在邊事未靖凡效忠民國實贊共和之蒙古各札薩克王公等均屬有功大局允宜各照原有封爵加進一位漢親王等無爵可進者封其子若孫一人以昭榮典其著有異常功績或首翊共和或力支邊局及勸諭各旗拒逆助順者並應另加優奬用勵殊庸此令 
　　前據南京留守黃與屯陸民國肇造以來年少輕躁之士誤認共和眞詮以放恣爲自由以蔑倫爲幸福綱紀隳喪流弊無窮請講明孝弟忠信禮義廉恥以提倡天下 
挽回簿俗等情仁人之言聞之感喟本大總統深惟中華立國以孝弟忠信禮義廉恥爲人道之大經政體雖更民口無改蓋共和國體惟不以國家爲一姓之產而公諸全體之國民至於人倫道德之原初無岐異古人以上思利民朋友善道爲忠原非局於君臣之際自餘七德雖廣狹有殊而人羣大紀包舉無遺自頃以來人心浮動於東西各國科學之奧微未能通曉而先醉心於物質文明以破個人道德綠飾哲學比附名詞厚誣彼賢私遂己過抑知立國各有本末豈能舉吾國數千年之嘉言懿行一掃而空前述八德百姓與能乃妄者以爲不便於已棄如弁髦造作莠言誤人子弟幾欲化全國人民爲不孝不弟不忠不信無禮無義無廉無恥而後快孟子有言去人倫無君子率獸食人人將相食若任其自然不爲別白則五季之蕩無法紀復見於今必爲人類所不容環球所共棄言念及此憂心如焚爲此申明誥誡須知家庭倫理國家倫理社會倫理凡屬文明之國靡不殊塗同歸此八德者乃人羣秩序之常非帝王專制之規也當此存亡絕續之際固不必墨守舊說拘拘於一家之言亦豈可侵軼範圍毀冠裳而隨鱗介惟願全國人民恪循禮法共濟時艱其或倡作詖詞引人入阱國有常刑豈能寛縱本大總統痛時局之阽危怵紀綱之廢弛每念今口大患尙不在國勢而在人心苟人心有向善之機即國本有厎安之理凡我邦人父兄子弟敬而聽之此令 
[專電]  
　　北京電政府撤回省制省官制案後擬改省爲自治團體廢去縣之一級凡內務行政悉劃歸地方辦理設省議事會議决後由省總董執行省長專顧省內之國家行政權限極狹聞由國民黨暗中運動冀達其地方分權之主張此事如果實行則各省政治勢必隳落無底共和黨員將先與政府力爭以圖挽回 
　　北京電熊希齡主張中國國家卽不借欵亦應特設辦理鹽務機關實行專賣制度幷設立審計院切實稽核用途刻己上條議於袁總統外交團聞之語人云熊希齡此議意雖不在借欵然實與借欵前途大有裨益惟周學熙因自爲鹽商故極力反對改革鹽政 
　　北京電參議院各黨對於趙秉鈞任國務總理多表同意約定星期二（二十四日）投票表决　　南京電敎育行政會議昨日（二十）行開幕禮程都督曁民政司親蒞呂惠如楊達枚兩女士亦列入議員席 
　　南京電顧忠琛確有撤委消息　　南京電程都督接徐寳山覆電馬玉仁絕無移駐灌雲之事　　南京電　飛行家厲汝燕劉佐成昨均來寧 
[特約路透電]  
　　北京電聞中央政府己决意不聘精琦博士爲財政顧問 
　　北京電據華報載電日政府未經中國准許擅在安東奉天之間安設電綫　　北京電國務院雖即將變動而實在人員尙未解决大約趙秉鈞將任國務總理沈秉堃將任內務總長梁士詒將改任工商總長 
　　北京電新借欵團代表及中國當道均聲明新借欵合同並未簽定外間傳說殊不足信該借款團代表謂倫敦發行財政劵意在探試中國借欵債券能否發行有效而他人則謂此舉適足見該借欵團財力之弱今己須需公欵以備第一次付與中國之墊欵也 
　　北京電今日（二十一日）財政總長直截否認六國銀行團代表提出之借欵條件該條件之主要部分係臚舉借款之用途並訂明應以鹽課爲抵押物而由外人完全管理後此五年之內中國如需借欵應聽六國銀行團之取舍中國將來理財事宜應具適當之保証借款之期限內六國銀行團應爲中國之財政經理中國旣拒絕六國銀行團而倫敦新借欵英金一千萬磅似己决意借用也 
　　北京電農林部己依政府開濬中國天然利源之决心電令各省詳細報告未經開墾之畝數 
　　北京電據華報載稱日本駐京公使伊集院將與該國駐英大使加籐君對調說者謂北京公吏雖爲日本外交最重要之任然以大使降　　　　恐不確云 
　　北京電華字各報仍謂俄國革命在卽此種信念大約與對於俄國及蒙古大局之觀念當有影嚮據政界以外之人傳說袁總統現與前清隆裕太后籌商請佈告蒙藏人民解釋應加入民國之理由雖官場尙未承認此說然以意推測必己得有此種文件以備那彥圖親王赴蒙之用那親王近曾謁見駐京俄使聲明不欲携帶衛兵前往蒙古此行以禮謁活佛爲主蓋活佛對於中國大局頗爲注意深欲悉其確實情形也那親王乂謂余非政治家惟切願親暏蒙古目下大局情狀云 
　　太原府電孫中山君昨日先後赴歡迎會三處抒誠演說聽者逾一萬二千人均爲鼔動熱忱擊掌歡躍其演詞之大旨係勸告曾受敎育之人開採晋省礦產並勸彼等當仿行西法及用外國資本旋在軍界歡迎會演說延兩小時之久大致謂內國之發達實爲維持中國完全抵制外人侵略最有效用之武器又謂軍人於建造民國旣己奏功今當與經營發達中國實業之人聯合爲一以謀國家之幸福聽者距踊而起咸大呼曰吾們願意幫助按晋人士對於採用西法及振興實業二事向來固執成見頗不贊許今聞孫君演說意爲之轉孫君此行可謂巳收巨效也 
　　武昌電黎都督令各官員收回全省之軍火無論其爲遣散及在營之兵士或平民所有均應繳出如無命令而携帶火藥子彈者須按律懲罰現聞城鄉之人己繳出頗多 
　　漢口電據長沙消息近有日本礦務工程司十六人行抵該處携帶地圖聞擬測量湘贛全省地面大約尙將赴桂矣 
　　武昌電此間曾死數人頗類虎列刺疫症 
　　東京電英國哇塞親王以日洋三千元分贈日本各善堂 
　　香港電現有砲船澳門號及葡國海軍會同軍警攻勦伏　島（譯音）海盜 
[譯電]  
　　北京電內務總長趙秉鈞之任國務總理說者皆謂必成事實趙果任此則沈秉堃將任內務總長 
　　北京電粵人所辦之英文晚報每日電聞載有論說謂政府當速與萬國銀行團商定借欵蓋小借欵極爲可危云 
　　倫敦電中國借欵公司今日（二十日）復末次付墊欵英金五十萬磅以抵中國之財政券該公司决意本年發行借欵之半數即英金二百五十萬磅每百實収九十五磅尙餘一半擬於後十二個月內發行 
　　北京電六國銀行團之會議現己順序進行各代表巳將商訂借欵之條件開呈中政府按該團近曾數開非正式之會議就其結果觀之此次正式開議當有成望銀行團此次提出之條件雖於可以指摘之數處己稍　　　而與會議中止以前提　　　　相異惟該團　　誠表明志願謂今　　　　爲債券能安然出售之條件此外並不　　苛索 
　　倫敦電英國海軍艦隊駛抵丹麥京城時將士大受歡迎當時忽聞德國齊泊林伯爵巳駕飛船漢海號由亨寶飛至於是齊爲驚異該飛船並未飛過英國艦隊且應丹政府之請登岸半小時旋卽飛回亨實 
　　倫敦電柏林及德國各處市政局近因國內食物　貴開會籌商救濟辦法决議學　　　聯邦議會准運凍內入口以平物價 
　　柏林電土耳其外務部大臣曾告某報代表謂現與意國商訂　和條約頗有遺步僅餘兩事爭論未决惟據羅馬消息今僅土耳其提出意見期與意國商訂和約意國迄今尙未承認　　倫敦電哈特菲爾特君在格拉斯戈於十三分二十二秒鐘內泅水一千碼之遠實爲世界所創聞 
　　倫敦電俄國外務部大臣薩沙洛夫君欲赴巴爾摩爾覲見英皇星期五日行抵維多利亞車站俄國駐英大使及英國外務部大臣代表均往迎接車抵埠時曾有一人奔前遞與一條並大呼曰滅波斯乎誓與俄人偕亡即爲偵探所拘 
　　柏林電巴爾幹之大局現益可危布爾茄利亞及芒台里格洛均公然徵集軍隊芒台里格洛邊界已見大戰俄政府提議由各國在君士坦丁設法令土耳其從速在馬其頓施行改革以消弭戰禍 
[公電]  
　　程都督致北京稽動局電北京稽動局鈞鑒聞貴局將派有功民國之人往美留學查有四川大竹縣王希閔自乙己東渡即投身同盟會盡力革命事業由成城中國學校畢業考入高工建築專科廣州之戰購備炸藥手槍搬運至粵奉黃克強令暫駐城內備戰接濟策應實賴其力去年武漢事起密輸炸藥手鎗回滬與陳英士協謀攻取製造局上海光復南京未下乃與洪承點組織滬軍先鋒隊任叅謀長職繼因四川麋爛偕熊克武組織蜀軍回川仍任參謀凡斯動勞皆可考查茲因求學心切願解職赴美聞第一次尙未派出懇即加入以成其志無任盼禱程德全叩 
　　北京馮自由致程都督電南京程都督鈞鑒銑電悉敝局此次分斯派送出洋留學人員係奉國務院發交孫前總統批准舊案辦理敝局並無添補派送之權外間所傳多屬誤會王君希閔碩學偉功實爲不可多得之才敝局格於舊案以致見遺抱歉萬狀方命之處並乞鑒原馮自由篠印 
　　內務總長通電省議會議員選舉法第九十八　載第一届選舉日期以敎令定之第九十九條載本法所定關於選舉事項日期第一届選舉及臨時選舉得由本省行政長官酌量情形更定之各等語此次第一届選舉爲期甚迫自難遵照指定日期辦理惟參議院議員選舉應在正式省議會成立以後則正式省議會成立當然在召集國會以前查衆議院議員攫選日期係民國二年正月初十日參議院議員選舉縱未便同日舉行亦不得相差過遠致悞召集國會期限該法第十九條旣許各省行政長官酌量情形更定則第二條第二項第十五第二十二第二十三第二十五第二十六第二十七第三十一條第三項第三十二第三十九第四十第六十一第七十條第三項第七十一等條於省議會第一届選舉均不適用除選舉日期均有敎令並覆選區另有辦法外其初選舉期大約須在衆議院議員初選期之前一切應行籌備事宜希分飭各初選監督連同衆議院議員選舉一體依照前令分別辦理並將辦理情形隨時電達巧電 
　　籌備國會事務局電銑電悉立法上解釋係指立法機關規定法律之意思而言非以他項法規或命令補充之嗣後無論有何疑議儘可電達本局是否立法上抑係條文上均由本局分別核辦省議會議員選舉覆選區表尙未頒布能否合併辦理俟决定辦法後再電達巧電 
　　程都督致徐州冷師長等電此次江魯兩省協力勦匪主客相遇務當號令嚴明部勒整肅與魯軍將領隨時接洽除暴安良共盡軍人天職交界地點匪民動致混淆尤宜審察剿匪　　毅勇撫民恃以仁心該師團長等名譽素優籌略　　必能副本都督之殷望也特此電達希卽轉飭所部一體　照爲荷效電 
　　天津民意報來電各報鑒民意報復活念六出版民意 
[要一]  
　　京師人士之歡迎孫黃熱 
　　自孫中山到京後黃克強陳英士絡繹而至北方人士羣以得見共和元勛爲幸開會　迎備極　奉尤以十五日之熱度爲甚是日除參議院招待情形已紀　報外茲將是日各團體招待情形彙錄如下 
　　國民黨歡迎會十五日國民黨在湖南會舘開會歡迎孫黃貢陳四君會員到者極多會場至不能容首由谷鍾秀報告歡迎之理由次孫中山演說大致謂余來北京係單純我抱持鐵路政策以爲一人之心力專注一事較易成功故前日本黨舉余爲理事長余即辭謝嗣因黨員責余担任余亦不能固辭故對於黨務不能不分負其責云云次黃克強演說略謂立憲國之要素在有強大之政黨以爲政府後援徵諸近鄰日本先例當明治初年小黨紛立意氣相爭其擾亂情形較之吾國現在爲尤甚嗣經其國重要人物　破此弊合併小黨銷除意氣確定政策爲數十年之計劃不拘拘於目前其後遵照進行卒以造紙世界頭等國之地位其黨維何卽政友會是也余前在上海聞有　黨合併之議極力贊成今日居然成一大黨實可慶幸至欲求黨勢之發展實有利益於國家則第一須有黨德專從國事上着眼處處出以公正誠懇之心不爲私人意氣之爭執是爲黨德第二須有黨識對於國家各方面政策之進行細心研究其確當之方法方不致誤黨以誤國家是爲黨識此二個條件不獨本黨應遵守他黨亦應遵守蓋世界各國之政黨未有不具備此二條件而能成立發展者也吾國現在國勢危急已到萬分數黨並峙之競爭尙非其時宜集合羣力製一大黨以促政府之成功並提携各黨使遵一致之軌線庶乎民國可望鞏固此等責任希望黨員共同擔負云云演畢鼓掌如雷次由貢桑樂亭演說略謂蒙古之不靖係由共地與內部隔絕尙不了解共和是何情形若解釋明白猜嫌自泯五大民族不患不齊一以鞏固民國余爲蒙人此等責任余當力負云云次由陳英士演說略謂克強先生所言黨識實爲吾輩藥石蓋黨德不備黨勢即不能固國家焉能圖強黨德發展黨勢自然發展國家亦自然強固余常謂此次革命非僅爲中國革命實爲世界革命何也中國政治不改秩序大亂必將惹起各國之戰爭受其害者不僅中國而已故革命以求政治之改良維持中國之秩序即以維持世界之和平次由張浦泉沉演說略謂今日歡迎會孫黃兩先生盡人皆知無待贅述至貢陳兩先生寔有特別歡迎之價値何也中華民國以五大民族組織而成今蒙藏有不靖之現象本非別有用意實如貢先生所言地勢僻遠解釋不明之過今貢先生慨然負責將來疑團盡釋五族一家民國前途關係若何重大故余意對於蒙藏情形總以和平解决爲要如近日所標之征蒙隊等名目皆足以惹起惡感其辦法實不合宜至於陳先生尤有令人崇拜之特點蓋維持上海秩序對內對外皆不起織微之衝突英國政府力贊其能而吾國人反詆毀之不遺餘力所謂只見其小不見其大云云演畢合撮一影而散 
　　回敎俱進會十五日該會在織雲公所開會歡迎孫中山黃克強二君是日午後二時該會會員及來賓清眞小學校學生音樂隊　到者約五六百人之譜候至三鐘餘孫中山甫由湖廣館到該所該會執事人員出會場迎接至會場後由該會執事令學生隊唱愛國歌歡迎次由音樂隊奏軍樂畢該會會長馬振武君請孫中山演說孫即演說席略云今日文受諸君之歡迎實爲抱歉今日中國得爲民國非文一人之力乃五大族同胞之力政體旣改良不惟五族人民平等即五族　　平等宗敎爲國家不可少之物貴敎在當初地球上　　　力景之宗敎崇拜貴敎信仰貴敎之國家亦頗不少如歐洲南亞洲非洲摩洛哥德蘭司法等國及後亞非等國之亡貴敎之勢力始少減小然而該國之亡非信宗敎之咎乃政治不良之故也故雖有極好之宗敎以無所附麗今我國旣改爲民國採共和立憲政體此爲世界最良最上之政體貴敎宜以宗敎之感情聯絡全國敎徒格外發出一種愛國思想輔助國家促政之進行並擴充貴敎勢力振頓貴敎精神恢復從前貴敎勢力之狀態說畢告辭回迎賓館孫中山去後黃克強緘致該會長謂不克即來未幾黃克強至會時己四鐘衆以前迎孫中山者歡迎黃克強由該會蔡大愚君口致歡迎詞請黃演說黃先致謙詞略云回敎自唐代輸入中國今日尙存在者皆因有團結之精神尙武之性根實堪欽佩回敎自到中國至今歴年旣不少而不甚發達者何也因敎徒只有宗敎思想無國家思想是以不能發達設有如土耳基回敎徒之思想何愁不能發達回復舊日之回敎勢力以後尙望諸君以國家思想爲宗敎思想聯合爲一以回敎固有之美德施之於國家以聯絡宗敎之感情聯絡五族同胞爲興所盻望諸君於不置者黃演說畢請陳英士演說略云回敎在中國是一種最好之宗敎爲鄙人最欽服者蓋此敎有益社會非釋敎等之能望其肩背也釋敎除正心誠意外則空空洞洞之理大不合乎人道主義鄙人作事務求實在極不贊成此種空洞之言回敎則大不然嫁娶如普通人貿易亦如普通人故一般人皆言回敎有堅忍耐勞美德於生活競爭上占一地位此語確然不誣此外較普通人尙多䘏貧１憐孤之唯一宗旨爲有益社會之宗敎爲鄙人極贊成之一種宗敎但願諸君以後於宗敎思想中再加入國家思想常常輔助國家國家存在回敎必有大發展之一日演說畢遂同黃興辭該國會旋振鈴散會 
　　蒙藏改良會十五日上午黃克強在蒙藏改良會演說大意謂自來以革命而達目的者非經國民全體流血不足以定大局今我中華民國共和告成人民不受絲毫之塗炭國家登諸完全袵席之上者誠足爲萬國史記上最有名譽之事績也今共和告成南北一尙有一最大之立國政策即五大民族須同心一致成立一最好之民國五族同胞　具親愛之熱忱無一毫之隔膜則吾中華民國始能完全成立昔日政體專制致吾五大民族不能得同等之階級以致感情未能貫通今專制去矣共和成矣正吾五族同胞親愛修好之一機會故吾願五族同胞合心協力注意於蒙藏使其政治改良文明貫輸則吾中華民國之所以能強固不拔者皆諸君發起之精神所締成也回顧今日之時局實令余痛心疾首西北風雲日急蒙藏全局岌岌可危說者謂西北之邊釁爲共和所創成不知其因己種數百年之前至今始發現耳即不共和而此次變故亦必發現不知政制改變蒙藏始有改良之機會而後日蒙藏得保守共固有之權利人民得享無上之幸福者皆此次共和有以促之也惟最困難者在言語不通文字不同雖有親愛之厚情不能通達智識旣不能交換共和之精神亦不能貫澈勢成隔膜是爲大害欲救此弊惟有請精於滿藏文者創立報紙詳列漢滿藏三　文字使共和之顚義家喻戶曉於是五大民國之共和始有著手之處外交上可受無窮之利內爭之害人人皆知兄弟䦧於墻外禦其侮人已言之須知今日俄英日三國力助蒙藏獨立者非眞有良好感情於蒙藏也祇利用耳萬一脫　五大民族之中華民國吾恐朝言獨立而夕己入英俄保護中矣余非好以危言動人回憶數年前之朝鮮其明証也共始非日本助韓脫我藩籬創言獨立乎韓人味於時機受誘惑不旋踵而保護而亡國矣願藏蒙諸君以朝鮮爲鑒無受英俄之誘惑而蹈韓國之覆轍也願在會　藏諸君自保其身自重其地而同立於光耀之五色旗下更有一事爲諸君告者卽宗敎上問題是也喇嘛旣有權力而人民亦信服喇嘛則吾輩應極力歡迎使人民無宗敎上之惡感庶吾共和制度改良政治可以按序進行耳 
　　女界歡迎會十五日午後女界在蜀學堂開會歡迎孫中山黃克強陳英士三君到者甚多候至四時黃陳二君到會由沈伍諸女士導入卽開會主席孫誦昭女士報告聞會宗旨繼田方道南女士讀歡到詞黃登台演說略謂兄弟承 
 
 
 

Page 3

 
 
　　諸女同胞歡迎不勝感謝但近聞諸女同胞頗盡力於參政權之要求竊思男女平等原屬天賦則參政一事兄弟極妻同情即世人亦無有能反對者而現在女同胞非惟不能參政並一切權利義務亦與男子懸殊者盡以吾國數千年專制之影響以致女同胞敎育缺乏智識不足此權利義務之所以殊也方今女權伸張大勢所趨倘吾女同胞速講敎育智識得以進步參政固不成問題也云云隨由陳英士演說大致與黃相同未田伍崇敏女士代表全體演說略謂民國肇造以來內憂外患相偪而來蒙古獨立藏衛　叛大局岌岌頗有朝不保夕之勢探本窮源凡皆黨見紛爭有以致之然所以然者殆由多數同胞不知共和眞正之意思眞旨旣謬行爲即乖因私妨公無怪其然爲今之計惟有（一）注意教育使四萬萬同胞咸知共和眞正之意思（二）推行中山先生民生主義以植國本顆諸先生注意云云黃陳是時因尙須赴他處之約興辭而去遂散會 
　　都人士飽聆馬張偉論 
　　馬湘伯張季直二人一爲南中之文學家一爲南中之實業家近日到京後都人士聞會歡迎茲將情形錄左 
　　馬湘伯十五日午後七時都人士及震旦同學爲馬湘伯開歡迎會於德昌飯店到者三十餘人入席後張嘉森君起立謂思想革命者政治革命之因馬先生以學問道德改革當代之思想中國之有今日皆出於先生思想革命之賜但就今日之現狀而論則去先生之所謂天國尙遠望先生不惜耄年竭其指導國民之力使先生之所謂天國能實現於我神州大陸云云馬起立答辭謂革命者不僅革故之謂能鼎新而後謂之眞革命今自革命以後一切建設尙未就緒民國前途危險萬狀我輩不爲國家計亦當爲身家計爲祖宗子孫計激發其天良以謀建設之道昔有蘇魯門明哲之士也嘗判一案案爲二婦同時各產一兒一婦睡中悞斃其兒乃以死兒潛易他婦之兒及他婦醒忽見一死兒置其傍明知兒被易然以兒生未久不易辯認且事無左証又難指實其事乃訟之蘇魯門蘇魯門命將生兒劈而爲二各以一半歸二婦詢二婦頤否一婦答願一婦不願蘇魯門曰頤者非兒之生母不願者眞兒之母其以兒歸不願者夫今日民國之政府亦一新產之兒也二黨其欲劈而爲二各得其半歟抑不願其死歟我望黨人爲眞母不爲假母云云衆皆鼓掌旋林長民起立謂今日北京歡迎偉人甚忙我輩獨聚數十人歡迎一老學究者諒以馬先生以宗敎道德文學改革我國之精神是眞國家命脉之所在老學究者天下之大老也我輩當舉杯爲天下之大老壽於是衆皆起乾杯盡歡而散己十時矣　　張季直十五日下午一時實業協會本部假安慶會館聞會歡迎名譽會長張季直到會者共百餘人首由主席萬君葆元報告協會在南京組織時承季直先生協贊情形次由王君頌賢述歡迎辭次張登臺歴述十年前從事實業創辦大生紗廠之種種困苦情形並謂天下無難事亦無易事惟視吾人之毅力如何云云演畢撮影紀念散會己六時矣 
　　叅議院票决劉梁紀事 
　　大總統於十五日晚七時召集國務員趙智菴等商議十六日上午出席參議院時應行分任宣布之事並令梁燕蓀秘書長在議廳擬函送致參議院聲明提出梁如浩任外交總長並更任國務總理時閣員毌庸改組之理由至九點鐘散會十六日叅議院開會是日旁聽約三百餘人外賓六人女賓二人九點半振鈴開會各國務員一律出席並有特派員八人先由趙代總理出席報告提出外交總長之原因及梁如浩劉人鏡之歷史全揚拍掌歡迎先投梁君任外交總長之票議員共到七十五人計得同意者四十七票不同意者二十七票遂通過又投劉君任駐俄公使之票議員共七十九人計得同意者七十七票不同意者一票其一票悞寫劉人鏡爲牛熊人議長宣布時全場皆笑亦通過嗣因國務員宣布密要問題遂宣告秘密會議旁聽者一律退席按此事已見前報專電 
　　東蒙消息種種 
　　札賚特將次起事自庫倫獨立後黑龍江所屬各蒙旗咸被札賚特王所愚弄濳謀乘機暴動日前各蒙王抵江省係宋小濂暗行召集者在都督府會議一日傳令各王入五族聯合會其實札賚特王早入活佛之黨此次慶統領受命相約該王即陽以入會爲名暗則探查省垣軍事現派專人由江西庫庫勒車站赴呼倫一帶密告各旗預備起事該王並親赴庫倫面見活佛協商反叛之策聞活佛命陶什陶撥給該王機關砲十尊快槍千枝不日即由東清火車運付該王命該旗每戶捐錢二百二十吊以備購買軍火凡沿華界之蒙人每人領鎗一枝以備實行開戰不日即將暴動云 
　　海拉爾特開會議海拉爾蒙軍總管勝福日前邀集東蒙杜爾伯特札賚特科爾沁札薩克郭爾羅斯各盟旗開特別大會謂蒙古獨立民國不日進勦擬全體反抗聯絡庫倫以圖勢力鞏固免遭失敗聞其中惟郭爾羅斯頗不贊成極力反對　　宋都督聲請俄人中立黑督宋小濂日前赴俄領事署與駐黑俄領事會談一小時之久謂蒙古獨立久未取消審度情勢非以兵力從事不足以除後患惟將來中國進兵時應請貴國嚴守中立萬勿干涉以敦邦誼該領事答以此事必須先電本國政府然後始可正式答覆云 
　　黑龍江設立軍事籌備處黑督宋小濂昨接中央政府電告對於處處獨立之蒙匪决意用兵勦撫本月十號特在都督府會議廳邀集巡防陸軍各統領管帶籌議軍火粮餉以及戰備防守辦法並關於行軍一切事宜聞當時議定設立軍事籌餉處於省城其餘各要件內容其密無從探悉 
　　京師近事 
　　總統府特派武昌紀念參列員總統府迭接　　黎副總統來電對於八月十九革命之紀念擬在武昌特別舉行以表示武昌爲革命地之用意大總統深爲贊成己派張紹曾軍事顧問哈漢章二君前往赴會並電致各省同日舉行 
　　內務部嚴緝秘書內務部秘書長洪祖日前因擅改部令事被僉事汪曾武告發逃匿天津日界此事京報喧傳殆徧刻聞趙總長秉鈞以秘書擅改部令事關重大未便輕縱若用部令招之恐未必應命而來若照會日本領事又恐貽笑外邦且亦未必達到目的故擬派天津本地偵探員跟蹤探緝以期早日歸案訊辦 
　　敎育會會員請占選舉額參議院近接湖南譚都督來電謂國會議員有由中央學會選舉八人條件以爲搜羅天下英才俾資討論起見法良意美省議會爲全省樞紐議員爲全省代表擬略仿中央制度由省敎育會選舉數人研究全省利弊可否加入此條望貴院示覆 
[時評一（萍）]  
　　嗚呼楊梁之交際殆所謂生死不渝足以風 
示一世者矣 
曩歲哲子游歷日本以宏文第一次六個月速成師範畢業氣銳甚席間與宏文校長嘉納治五郞高談敎育革命政見出校驅車詣橫濱錄其所談就正飲冰子商榷一是並語之曰此覆瓿物不足爲外人道也萬勿宣洩於外以滋余罪戾時飲冰子方輯新民叢報一日獺祭東藉無所得遂列之叢談中爲忌者所告而哲子方以某宮保某制軍之薦應經濟特科廷試第二揚揚自得俄傳中旨逮捕晢子窘甚乞命於某使署濳蹤出京匿某輪橫渡太平洋抵日本蜷伏於小旅店驚魂甫定遇有故人之赴旅店慰問者輙喃喃自語曰任公害我任公害我言次猶恨恨不置自是而晢子遂肄習法政遂爲中華法政專家此亦當年一故實也 
　　特不知今此之推薦亦尙憶任公前日事歟抑以天涯故人分隔雲泥一則民國元勳一則海外流亡遂以汲引於共和黨而重申車笠之盟誓歟 
　　記者曰古有廉問今有楊梁彼所謂久要不忘沒世無怨言者非耶雖然記者且執筆以觀其後 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　天津各團體公宴馮都督紀事 
　　津埠十二機關於本月十五號午後在商會歡迎馮華符都督宴叙席間首由卞蔭昌及王用熊君演說歡迎詞馮都督答詞大致謂兄弟此來督直有三好三壞好處卽値吾民國變更政體一切平等官民可以和衷共濟此其一雖有少數人不贊成尙有多數贊成將來有所進行尙不致有大阻碍此其二軍警秩序謹嚴保無再有他變此其三壞處即於政治上閱歴少及本性粗　幷不善運動至於謀畫本省政治進行用人則　和新舊理財則先開源而後節流辦事則事前著意俾免臨時失措將來另將本省應辦各事列表宣布作爲目的尙望各機關輔助進行以達目的等語孫子文君演說大致謂本省水災太重河工尤當措意庚子以來天津商務日見凋弊又加本年正月十四日兵變尤爲痛苦應當維持以廣生計地方自治宜急謀發達以固共和基礎全省州縣官吏肆行無忌黑暗萬分小民痛苦整頓吏治似爲當務之急等語王少蓮演語大致謂本省都督藩台幷各上級行政官己多本省人如本省事再辦不好仍前腐敗則愧對各省同胞矣馮都督聞之繫節稱贊卞蔭昌演說大致謂本埠商民自遭正月兵變元氣大傷撫恤賠償均辦不到惟有借債維持望都督提前辦理是日演說極多賓主亦極歡洽云 
　　湘人追悼庚子諸烈紀盛 
　　九月十日（卽陰曆七月二十九日）爲唐才常林圭李炳寰王天曙田邦璿杜子培諸君庚子年在鄂紫陽湖就義之日同時在湘鄂就義者有畢永年傅慈祥瞿河清黎科蔡承煜汪葆初李森之何來保汪堯臣舒菩生李蓮航蔡鍾灝唐才中李星階彭俊臣陳爲鐄諸君茲湘人特於十五日上午在烈士祠開會追悼是日早九時恭迎諸烈士主像入祠林汪蔡舒二李二唐俱各有放大肖像用影亭四座綴以花圈餘皆用主位軍樂前導觀者塞途所過各街市商民皆起立致敬各行政機關曁各學校俱派代表入祠致祭軍樂旗幟炳耀一時城內省立初等各小學及巡警體育藝徒工業三育女校等皆全隊與祭尤以藝徒工業兩校爲最有精神祠中地甚宏敞分設男女賓招待室是日幾無容足地各團體由正門入行禮後左轉花園門出譚都督於十時即到時諸烈主像尙未入祠適爲第五師退伍都督須躬臨演說不能久待故委易君宗義代表致祭云 
[浙省軍事紀要]  
　　水陸總查出巡浙軍巡防隊營務廢馳經前都督蔣君特派全省巡防水陸總稽查劉君鳳威隨時出巡以資整頓聞劉君第一次出發頒有查務表格凡將弁缺點營隊積習幾乎燭照無遣臻各路統帥聞風股悚咸懐戒心現届第二次出巡各路統領均先期密派妥員駐省偵探行期俾便預備佈置事爲劉君訪聞特於前日而謁朱都省請改程限（兩原定係本日十六日出巡由錢江上溯金嚴蘭衢遵旱入括窘過溫州面迄臺防）並聲明本省防營積習相沿數十百年於茲欲求整頓斷非一蹴所能幾擬請明頒通令聲告查防宗旨現在祗求統一方法整頓且作後圖等語朱都督深　其議面令先查溫處被災確情並順道諮訪某防被控各案聞劉君已於本日稟辭准二十日由杭赴滬搭輪先驅溫處再定出巡確期　　組織軍法會審前駐紹縣第六標新軍標統余冠澄管帶應慶祺等擁兵擾民因細敎圍捕民圍局職員徐守範私刑吊打迭經被害人控軍政府奉飭組織軍法會訊在案茲於本月十七八兩號審判長呂公望師長會同檢長主悅山等假座憲兵司令部協議組織特別法庭聞　日與議省並有地方法院檢事長許君長三　三員先將原被全案討論一過公司决定因原告徐某一應人証均已到省前標統氽冠澄繼已卸差當由檢察長王司令官電令該員原籍限五日內到案惟應慶祺現在甯波防次法官兪景朗現任義烏知事即日公請都督電令該兩員如期到杭一面停止現有戰務以便歸案澈究 
　　決用兵力勦匪嵊縣知事王世裕到任後匪氛日熾爲議會斥辱覓至夜半濳逃朱都督得報連日會議决用兵力勦匪遴派本軍參謀官曾宗魯暫權知事准其　用新舊谷軍昨日曾君復召集旅省同鄉協籌勦撫善後一而電請寗波常統領先行出師旁晚得復電准十九日親督大隊馳往並催曾君　程赴任云 
　　關兵彈墜船戶浙省餘岱之鹽向銷蘇五屬均運瀏河交卸餘鹽運脚每引五未餘幷准每引扣耗五斤以四百三十二斤爲引岱鹽雖例定運脚四角四分內須扣除各種規費以四百九十斤爲引幷不准扣耗相形之下不免見絀現値米薪珠桂船戶生計益艱要求廠商照餘姚一律給價扣耗廠商不允以致相持半載迄未開運王鹽事長威嚇無效勃然大怒遂於前日電請朱都督令派防營前往震懾意在勒令船戶開運以都督之威力區區數一船戶斷無不壓服之理惟餘岱同一運鹽而運脚顯分輕重岱船自未免向隅且聞此次要求加價僅來與餘姚一律尙非過分况以停運爲要求轝動亦非蠻野遽爾調兵彈壓殊於共和政體不無牴觸未免爲都督盛德之累也 
[墾植協會代訴陽屯公司之苦况]  
　　南京墾植協會爲陽屯公司事咨江蘇都督文云據鎭江衛丹陽屯業全體代表葉正海高樹仁沈慶齡錢子明報稱竊各處屯田受自明初爲衆丁世執之產者閱五百餘年矣全國之中有屯田者凡八省江蘇一省除寧屬不計外共爲五衛鎭江其一也鎭江一衛共有五　丹陽其一也而鎭衛情形與他衛不同陽屬情形與他屬又不同查漕運則例載鎭江衛各減丁每船原出墾價二三百兩仍歸減丁執業乾隆二十四年議定現運丁之歸還墾價其田悉歸現運日後倘有增運屯田卽於現運各丁名下均扣歸出而以現在各丁所出墾價即令新丁按數歸還云云是屯田己繳墾價爲他衛所　鎭衛情形之所以異於他衛也丹陽屯田舊額三萬餘畝今所存者僅一萬餘畝舊例完租每畝二元數角今所完者僅三四百文不等其原因皆由於當地紳董趁兵燹之後扶同頑佃狼狽爲奸隱匿田畝縮削租耔隱匿縮削矣復又扶抗不肖屯董勾結衙門書吏巧立名目設清屯局於呂城地方以查田爲由奪全屯之租有田業戶不容過問是此項田產爲當地人士覬覦己久陽屬情形之所以異於他屬也光緒三十一年由丹徒紳士韓福坤茅謙等稟辦陽屯樹藝公司收買荒熟田畝各業戶以有田不能收租無寧得價而售計陸續賣與公司者共二萬餘畝其未買者尙一萬餘畝清屯局董視公司如敵視業戶爲魚肉盤踞如故攘奪如故時以滿清之世上下相蒙控案至數十起迄未能水落石出去歲光復之時適値秋收之際該董等復蹈前轍又變本加厲帶兵搶租奉都督指令嚴行禁止立予驅逐至是而清屯局始獲取銷然本屆租耔被收入己者數己不貲旋經慶齡等禀請歸各戶自行執業奉都督指令能否將已買之田歸樹藝公司執業未買之田由各業戶逕自收租飭徒陽兩民政長議復核辦嗣各業戶以坐落之田與公司已買之田犬牙相錯且此項田畝失修己久整頓爲難如興修水利改良種植諸事各戶多苦力綿而此界爾疆辦理復多窒碍是以刊發傳單關會　議業經公决將來買各屯田悉數附入公司結爲團體通力合作租則由公司代收仍分給各戶糧則由公司代繳在租內扣還公司辦在成效則利益均沾菜戶續願售田則按畝収價亚推舉正海等四人爲代表稟明都督曁徒陽兩民政長在案（未完） 
[敎育部整飭校風]  
　　敎育部總長咨各都行文云案准浙江都督咨據敎育司呈稱查清季敎育法令各項學校於每學期終給　修業文憑之辦法光復後本司成立以來亦曾規定式樣頒發　校照給在案原是項文憑之效用所以證明學生一學期中功　之優劣以資信守乃種種弊害亦卽緣此而生本司此次於八月一日召集第一次中學以上校長會議商　學校各項利弊僉謂修業文憑一項可以廢止共理由謂學生志向不定往往見異思遷一得修業文憑即可自由轉學而所轉入之學校以爲學生旣有修業文憑可照信守卽無拒却之理如此轉輾更易各學校將不能保持固有之狀態從容規畫於敎育前途實多障碍公同决議認爲可廢同時即議定補救方法二條（一）學生有不得已事故須轉學者可向學校聲明理由即由學校發給轉學許可書（二）學生有不得已事故須退學者亦可向學校聲明理由卽由學校發給程度証明書如此於制限之中仍示通融之意則修業文憑之効用可得而弊害可免辦法似無不合再學校考試計分本爲學生課業成績邇來學風囂競學生對於各科敎員評定之分數時起爭執本屆决議除總平均分數外各科分數槪不發表如其中有不及格者應由擔任敎員飭令學生加勉似亦爲整飭學風之一法所有中校以上各學校廢止修業文憑及各科分數槪不發表各節呈請轉咨核明見覆等因准此查浙都督所稱擬將中校以上各學校廢止修業文憑及除總平均分數外各科分數槩不發表二節事屬可行除咨覆浙都督照辦外相應咨請貴都督轉飭施行可也 
[鄂民政長易人消息]  
　　鄂省民政長劉心源蒞任已經三月現以年老力衰難與新進者周旋迭向黎副總統求退黎公以鄂中負時譽有名望之老成惟劉與樊增祥二人樊氏旣堅辭不就甚難得接任之人又劉氏初任事時曾經約以三月爲期今劉旣如期辭職决難挽留乃商於省議會物色資格相符者舉充昨經議會開議擬公舉黃岡李君開侊繼任李君現在京師特電訽其是否願就頃己得李君回電云現因大總統留京任用萬難來鄂請貴會另行選舉以重要職 
[鄂議會審查預算案意見]  
　　鄂省臨時議會日昨開正式會對於民政府交議預算案極爲愼重當場由議長董君就各股審查員中指定二十四人開特別股員審查曾舉定張君國溶爲委員長定於十七號起開特別股員審查會並當場討論審查宗旨僉謂此次預算旣無歲入又各局所尙未彙齊亦未正式編製只可作臨時槪算書以月計算至於政治進行本應主張積極但現在鄂省財政萬難歲入尙無確實把握只得先從撙節下手 
[副總統並無調京之信]  
　　黎副總統以一身關係湖北安危現下萬無更調之理日前武漢報紙載有京電孫中山黃克強與大總統商妥擬調黎公入京以胡瑛接任鄂督商民等閱之不勝驚懼武漢兩總商會與保安各社業主會等各團體以此信是否屬實特會同電致大總統國務參議二院訽問並申明鄂人不能承認他人爲都督亦不能聽黎副總統離鄂旋武漢夏三縣及蒲圻大冶黃陂圻春廣濟京山各縣議事會亦電大總統並湖北京官略謂報載大總統擬調黎副總統到京任胡瑛爲鄂都督等語　省人民異常惶　湖北粗安驚魂甫定審度現情黎副總統實萬難離鄂鄂民瞻依亦決不讓其遽去以自累其身家性命府縣議會爲人民直接代表理應代表與情究竟報載是否風傳急盻電復以釋羣疑而安人心昨奉國務院復電以大總統發交眞電悉黎副總統並無調京之事報紙謠傳勿庸輕信 
[粵都督批准平換紙幣條欵]  
　　粵東　商　昨將實行平換紙幣條欵呈報都督奉批云　　所擬條欵十條用意問密立法公平具見維持大局之　　凡我商民務宜遵守至罰則一欵應卽照原日議案如有低折若干如照所抵折之數罰欵以一半賞指証人以一半撥充商會或地方公益之用除由本都督出示通告全省商民一體遵照外尙希廣爲宜佈咸使聞知以輔政府之不逮有厚望焉此批茲將實行平換紙幣條欵錄後（一）廣東新舊紙幣經廣州總商會召集行商表決自陽曆九月二十五號卽陰曆八月十五日起担認十足通用如有低折處以相當之罰金惟商會非立法機關其罰則請由官廳另定之（二）銀業行爲商場金融機關與商業人民交通最廣凡九月二十五號以前所立單據將來到期各照原訂銀毫紙幣交收自九月二十五號以後所有附揭買賣匯兌交易一律以紙幣爲本位無得異價開盤 
三）當押行爲貧民周轉樞紐於流通紙弊亦　重要所有九月二十五號以前押出者將來取贖仍照紙押紙贖銀押銀贖示文辦理未規定紙銀押贖以前押出者俱屬現銀日後仍以現銀收贖至九月二十五號以後押出之欵與及將來取贖是日以後所押之物如在一元以上俱以紙幣爲本位其零數各用銀毫補足分票計算出入一律兩方均免找續之煩應准當押行各店隨時到官銀錢局以大紙　碎紙以便流通（四）各找換銀號如遇有人携廣紙到換銀毫或將銀毫換廣紙俱由原人酌補費用每十元至多不得補二元以外仍須雙方允肯不得相強如果恃強勒換准由該店知會警兵拘究（五）九月二十五以後所有各行商店與及一般人民買賣交易交租納息匯兌單欵找結賬項一切交収出入數在一元以上俱用廣紙零數乃用銀毫補足買賣不得分用紙銀兩價如有違犯卽是破壞大局應處以相當之罰金倘以前立約聲明及訂定金銀或紙毫各半者應照原訂交收九月二十五以後一槪以現定條欵辦理母得藉口爭執（六）九月二十五號以後交易買賣如有不肯照收紙幣者除由官廳拘罰外准交欵人將紙幣全數繳赴官錢局代儲給冋收單作爲交完保證俟收欵人允收時取單赴局領還不計利息如在鄉埠市鎭則　該處公地代存照此辦理（七）由官廳選派專員切實稽查市面人民交易買賣有無分別紙銀兩價及低折抵制等弊其鄉埠市鄉地方則通告各縣長派員隨時認眞偵察違者拘罰（八）本省錢糧厘稅雜捐各欵己蒙財政局長當衆聲明迭經電飭各官吏俱收紙幣如有故違准人民指名控告立卽撤究等語嗣後凡有繳交官欵即　廣紙交納如有官吏勒收銀毫應即指名稟究（九）市面人民買賣交易旣經規定一元以上俱用紙幣一元以下出入均用銀毫惟遇一方面銀毫未便時有無找續得被　自由商允交易不能藉口爭執至市面日中零碎找補爲數甚多將來體察情形如遇銀毫短絀時即　總商會集衆議決咨請財政司將印成五毫紙幣在發行總額內酌發若干或換回大紙以濟市面之窮（十）現行紙幣係爲廣東人民公　發行現又認定十足通用如有不肯通用及低析者卽爲全省公敵經官廳拘罰後幷請將店號姓名罰過數目分登各報以昭炯戒以上各條經衆表决卽由總商會呈請都督酌定罰則出示曉諭　發通省地方張貼俾衆咸知幷分行警察廳及各縣地方官廳實行干涉按照罰則執行 
[地方通信]  
　　蘇州 
　　查報警務民政司接內務部咨略謂查內政爲國家成立根本警察爲內務行政之要端現在破壞之局以終建設之業方始維持治安責在警察凡民國成立以後各處警察現辦者如何進行未辦者如何籌措務將切實情形迅先報部以使考核等語昨經都督通令各属將警察辦理情形限七日內呈送到府以便彙報到部 
　　議賣平米蘇城平糶局自陰曆五月初六日開辦至今己屆三月業於前日停辦茲開尢鼎孚潘濟之等所辦之急賑會一事本可設局發賣半價平米惟因稟撥之欵尙未經上海民政長撥下以致遲遲不果現在欵已撥到而平糶局亦己停辦小民生計依然艱難日昨尤鼎孚潘濟之等邀集各紳富特假商會會議擬仿平糶法設立五局發賣平米以惠貧民 
　　修　未果吳縣刑事覊押各犯已達三百餘人覊留所及模範監狱二處早己溢出定額陳檢察長昨特呈請鄭提法司擬將吳縣監獄略加修理改歸地方檢察廳管理鄭提法司因經費不　尙未允准 
[揚州]  
　　舉員審查民政長汪彝伯君昨日連接都督兩電催辦調查全縣戶口以便規定衆議院議員初選額數因按鄉調查有費時日昨特分催未成立之各市鄉籌辦議會事務所趕緊查報故籌辦江都城廂市議會事務所已請軍政商學各界所舉之審查員即日到所審查俾可宣示名冊擇期選舉早日成立聞徐軍統已委孔君劍秋充任議會審杳員先行至所審查其餘行政司法警學各界審查員業已推定明日即可蒞所審查矣 
　　佃戶抗租北鄉公道橋兩等小學校向有充公撥抵該校之祠田佃戶王萬林等聽唆抗租經該校迭次稟請民政長追繳不理審判廳傳訊不遵作爲懸案日前汪民政長因委周炘赴西北鄉催征上年忙漕之便當飭周委順道督役催完以濟學費詎王野蠻竟敢嗚鑼𠬝衆開槍擊傷周委所帶借用第二軍衛隊兵士周昨飛函來城加撥護兵前往出其不意將王拿獲解由汪民政長備文移送檢察廣請辦矣 
[鎭江]  
　　請換保單英商亞細亞洋行在荷花塘左近設立火油池一處如有不測由該商賠償損失銀十萬兩曾經具有保單一年一換去歲年底已屆更換之期嗣因大局未定軍事倥偬地方長官未便提及茲丹徒民政長張翼雲君以此項保單關係居民生命財產甚爲緊要現期滿業已多日自應照請更換以符定章昨已移請交涉局局長王君照會該管領事飭合該商從速換立新單想當照辦也 
　　嘉奬商會程雪樓都督於日昨有電到鎭內開丹徒民政長轉商會各董事鑒駐鎭軍隊待餉孔急貴會審墊洋四萬元以濟燃眉足見熱心維持無任感佩此項借欵容俟滬欵匯到當先歸趙惟希釋念 
[時評二]  
　　政府與議會衝突爲各國恒有之事然從未有如今日匈加利議會之甚者 
　　對於商務大臣巴西始而惡詈繼則羣起痛毆後又遷怒於議長呌囂紛擾重傷數人直至大隊警察彈壓而後已 
　　然則我國參議院之對付施局長與叚總長僅僅罵兩句忘八蛋猶屬輕放而直𨽻省議會胡議長之將被揪毆經人救出亦甚徼倖矣 
[本埠新聞]  
　　市政廳呈民政長文 
　　不認商船公會 
　　爲呈請事八月二十六日准江蘇全省商船總公會總理咨開○中略一請煩查照江蘇二十七期公報頒布通令案施行等因附粘通令前來並於九月三日准上海商船公會移知於九月一號開辦啓用圖記另函商請將本廳船捐及免裝垃圾船照費兩項移交接辦各等因到廳當以此項照費關係歲入經常欵項經請議事會公決茲據復因議决案內開上海商船公會如何組織無案可稽現在所接來文移會以江蘇第二十七期公　所載通令爲根據但此項通令係嚴禁騷擾航業共對於該公會所請接續辦理之處指令明言俟部定新章頒發後再行飭運是新章未頒以前並未准行况上海創所未有更不在接續二字範圍之內此種機關斷難承認應由董事會陳明民政長立案以免枝節並查本市政廳市舶課成立未久正在規　進行未便輕議更改其船捐事宜應由董事會規定畫一辦法從速擬具條文交議等因自應照辦爲此照案呈請民政長察核備案施行須至呈者 
[編刋市政公報之意見書]  
　　市議會議員陳琴軒即陳仲舒君以上海施行自治制度有年而公布機關猶付關如致市民不悉內容無從協贊因之市政不能蒸蒸日上殊爲憾事　提議編刋市政公報業得全會同意由董事會擬具辦法討論行將告竣不久見諸實行爲全國自治公布之　矢亦則上海市政廳之一特色茲錄陳君所上意見書如下民國成立共和伊始地方自治制度迺共和之眞諦前清木造固嘗試行非特不受人民歡迎且羣詬病之共故安在良由曩時一般當選紳士大都屬官僚派沿專制惡習舉凡所議所行事件秘而不宜諱莫如深遂致喚起地言人民之惡感實地方自治前途之一大障礙袪除此弊舍發行市政公報末由 
　　周禮鄉大夫正歲令羣吏考于司徒法以退　憲之于共所治法政令也憲布懸之也共下則有州黨族閭比之長正月之吉各率其所屬而讀法所謂詢于芻蕘謀及庶民公布之由來尙矣三代當辦者一 
　　英國有所謂藍皮書者爲　會報告之書鉅細畢紀其外則有市公報州公報由市會州會發行詳載一切提議决議各案曁市政進行手續歐洲大陸俱從同同此鑑諸泰西之成續市政公報之當辦者二 
　　上海爲中國文明之樞紐握轉移東南各省風氣之牛耳南市偪邇租界觀瞻所繫理應愼重將事顧租界英美工部局尙有公報之刊獨吾南市施行自治數易寒署於此重要機關猶付闕如湘形之下倍覺簡陋此迫諸外界之感觸市政公報之當辦者三 
　　奧國史坦行博士論自治之監督有云（監督之原則　從　家方面定者有從國民方面定者從國民方面則自冶卽國民自由參預行政之義要在保存其特性欲保存其特性必使担任監督之義務須命自治團體公布云云）是則市民對於地方旣擔負完全責任自應有監督之權利若無公報曷從發生監督之效力此訴諸市民之權利市政一報之當辦者四 
　　議員董事同爲市民被舉爲代表所議私市會無私言所議公有何不可對人言者萬無秘密之理况上海市民達數十萬議員董事不足八十人之數十人者即皆超軼凡庸而賢者千慮必有一失愚者千慮必有一得其有望於市民協助之處正復不少使市民茫然於內容愛莫能助不　傎乎此按諸集思廣益之義市政公報之當辦者五 
　　市政之艱難常賴市民爲後盾設公報不辦除個中人莫能道其底蘊激烈派時生破壞之風潮和平派退守旁觀的態度蚩蚩者氓或且含怒茹恨以爲民國與滿清薰蕕同氣如春問某會編發傳單詆市長暗潮澎漲影嚮頗鉅嗣經查係誤會當事者已心灰意懶故局中人縱極爲難局外人　於情形不諒苦衷加以市中有虎曾參殺人識每蔽於所忽理時淆於所偏此徵諸遠嫌避讒之訓市政會報之當辦者六 
　　譬諸公司股東公司之主人也經理董事股東舁以任事者也對於股東有隨時報告營業狀况之責市政廳一公司也議員董事公司中之執事人耳市民則公司之主人翁乃深藏固閉屏勿令知有是理耶此本諸代表職務之旨市政公報之當辦者七 
　　事關財政最易熒惑視察如經常特別補助各費收支設列入公報市民得以鈎核議員可免營私唯諾之譏又如工部局凡工程事項不拘數之多寡槪行投標其投標章程及開標後人名價目每期登在公報俾帀民瞭如指掌董事可免攬權把持之謗韓非子云可必則越人不疑　不可必是慈母逃弱子此質諸市民稽查之便市政公報之當辦者八 
　　
先進各國市民於市政對內對外事件往往投函建議多所擘畫聚大多數人之耳目以爲耳目萃大多數人之才力以爲才力因之市政發達一日千里議員市民交受其益究厥權與當推公報仲舒甚願中華民國之地方自治　美泰西更願此完善之市政公報發軔於吾上海之市市政廳爲異日國內各市會之模範至所需經貴微末殊甚歐美各市公報率皆指定一種日報印刷附行或每週一次或每句一次報館以開通民智輔助社會爲前提滬上各報館尤爲熱心地方自治市政公益自必爭相劻勷且市民醉心市政先覩爲快該報銷路隨旺獲利如操左券夫事苟應辦雖經費較昻尙不能因噎廢食矧所費甚廉而有時幷此區區不須果何憚而不爲耶安得藉口於經濟困難而膠柱鼓瑟哉 
[商定華法馬路之合約]  
　　南市市政廳因自小東門迤西至西門外一號界牌止所築新路與法租界馬路接連故與公董局商訂現在及將來之一切聯合辦法曾錄前報茲將商定之稿照錄如左 
　　一上海南市市政應所築之新馬路約寛四丈下而用磚砌成高大陰溝並代法公董局將原有之大小陰溝接通共費全歸市政 
 
 
 

Page 7

 
 
廳担任無須法公董局貼還 
　　法公董局沿城河浜原有之馬路與南市市政廳新築之路爲彼此使利起見合成一路致使平坦寛大以便兩界居民往來毫無阻碍 
　　三南市市政廳新築之路與法公董局原有之路分界處以舊時界線爲準於地下埋界石上而以鐵板廬之以便隨時查考另附地圖爲憑 
　　四在此公共路綫內無論地面地下一切工程建築之事如設燈通水等法公董局與市政廳各就界限辦理不相侵越 
　　五在此公共路綫內華法兩界巡警各守界限辦公如遇追捕匪類不及知照時得彼此協拿不以越界論惟拿到匪類須交各該界內警局備文移提 
　　六在此公共路線內凡携有法公董局捐照之車輪得經由華界携有南市公董局捐照之車輪亦得經由法租界 
　　七此公共馬路築成後常年零星修理各就本界自行辦理如全案路大修理時得因便利起見彼此協商合辦之法 
[關於上虞史知事自盡之電文]  
　　施滬上虞人田樹霖等爲上虞史知事到任自盡事向浙都督詢問原因茲將來往電文錄左 
　　杭州朱都督屈司長鈞鑒史知事甫經視事卽行自盡讀絕命書種種可疑務乞澈查以定人心旋滬虞人田澍霖等巧 
　　旅滬學會轉田澍霖諸君巧電悉上虞史知事甫經到任即尋短見深堪詫異當經電飭餘姚陳知事前往檢騐並令新委高知事將史知事身後事件妥爲料理頃據陳知事電復騐明委係自縊身死其原因實由外界激刺詳情另呈等語除俟陳知事將詳細情形呈復到日再行核辦外特先電聞都督朱民政司屈馬 
[籌募浙江温處義賑會定期成立]  
　　浙江温處兩屬水災奇重業由浙江官廳措放急賬浙省亦經設立水災急賑會惟是災區甚廣待賑孔殷復經浙督電達旅滬諸同鄉懇爲籌賑以惠災黎昨經旅滬學會暨旅滬浙人並嘉湖寗紹各同鄉會公議設立籌募浙江温處義賑會發起者己有百餘人定期本月二十八號在寗波同鄉會開成立會茲將電報一通附錄於後 
　　浙都督朱鈞鑒電悉遵邀集旅滬浙人設籌募温處義賬會准二十八號成立先奉聞滬學會馬 
[認稅各業之要求] 　　 
　　上海貨物稅總公所所長一席由江蘇都督改委孫泰圻來滬接辦己紀昨報兹聞商業維持會昨在南商會邀齊商業領袖等到會公議僉謂去年光復時曾因軍餉支絀由各業認税補助今歸孫所長接辦難保不被人運動加認攘奪致出力者反多向隅自應呈明程都督要求飭知該所長允准三事（一）認商須满一年之內不得更換（二）撤去閔行稅務分所（三）將油車碼頭之水巡船撤去以蘇商困如不達到目的即不承認稅務所各將稅銀繳呈民政署收存再圖抵制 
[私鑄龍洋案近聞] 　　 
　　法新租界私鑄龍洋一案經公堂開特別公堂研訊當將拘押之各工並交保省耕外其餘情罪較重之馮正元朱森胡景芳胡維庭李昌橋王根道反另案私造角洋之童子金等七人還押候商再辦所有案中望特來莫什尼西法人亦由西官審訊後當於前晚八導特派法捕兩名押登法公司加來度尼恩郵船解往西貢訊辦 
[閘北乂少一賭場]  
　　閘北三區境内來安里大成里三多里等處近有賭棍廣東子卿阿蘇阿培阿增開設花會賭博前日經該區區員偵悉特派警將著名賭棍關桂泉（即阿增余阿蘇（卽阿五）並宓銘奎王阿保電棟村朱毛六婦人宓李氏王李氏等男女十四人連同賭具一併拘獲當卽解送警務公所訊究 
[討論尊孔問題]  
　　國民公會等公呈袁大總統要求尊崇孔廂並令教育部修訂丁祭典禮己誌前報兹悉該會會長姚子樑等訂定今日午後三鐘在邑廟牛痘局内事務所開討論維持孔教會研究進行事宜並邀請南洋公學監理唐蔚芝君曁各團體公同討論 
[華僑舉辦礦產]  
　　新嘉坡巨商陳武烈與華僑聨合會副會長陳楚楠等擬案資籌辦本洋礦務公司先在浙江皖贛湘鄂江蘇等省交通便利之處先行試辦業經咨行各省都督將所屬礦產調查確切列表咨復以便次第開採 
[請撥紀念會經費]  
　　大同民黨公濟總會致北京袁總统電云共和建定我公偉力搆成現届起義一週敝黨擬於滬上開辦紀念大會惟此舉宏大布置特別敝黨財力有限望我公助款赞成 
[朱大斌條陳之效力]  
　　調查長江臺營官地局長譚君道南照會新委分局長朱大斌文云爲照會事案照本局呈擬調查外海水師軍工廠及南匯縣境馬廠設法變價保守利權案己蒙都督批准在案當因尙有應須磋商之事又經呈請都督核示九月十八日奉到訓令内開前據該局長等呈請將寧蘇兩屬綠營公產設立分局清理征租召變錄呈朱大斌條陳辦法清摺並乞行司核議示遵一案當時原摺發交財政核議具覆卽經本都督指令准照辦理並飭該局長等會同朱大斌將設局清理一切事宜分別迅速籌備議復在案兹據呈復各節並請委任分局正副局長前來應即委任朱大斌爲分局局長俾專責成其分局應辦各事卽責令該總局認眞規畫母庸另設副長以期撙節除填發委任狀外合亟訓令該局即便知照等因同日又奉到指令内開呈及表領均悉所請以該局副長唐樹槩兼任分局正長已經本都督委任朱大斌爲分局局長另檄飭遵至請領分局開辦經費銀一千五百元原無不可惟省庫異常竭蹶籌措惟艱姑准借領銀八百元飭交該分局局長撙節支用一俟租欵地價收入即在應提三成經費内趕速撥還舊墊其外海水師軍工廠及南匯縣馬廠兩地收租既豐值價尤鉅當此財政萬分困難之日應由該局長會同該分局長先將二廠地設法合領以裕餉源餘俱着照所擬辦理仰卽轉飭知照此令表領存等因奉此查分局設立伊始事務紛繁且正當征收秋租之時旣不能延遲以誤機亦不可操切以僨事所有一切進行手續必須詳加研究庶免有初鮮終之誚圖書公司房屋已蒙都督令飭上海縣民政長撥歸分局爲爲公之用應即妥與民政長接洽並希將接收詳細情形移會本局以備查考分局人員之組織應照本局所呈預定表辦理倘有必需添設者應卽移會本總局内遴派得力熟手以節經費而期接洽並開局日期移由本局轉呈都督存案除開辦費八百元巳由貴分局長逕領外兹轉發分局關防一　委任狀一紙希即查收應請補具領到關防及開辦費印領各一紙移交本局備案所有設立分局一切事宜相應照會貴局長查照辦理施行 
[覆訊大帮拐匪]  
　　探目黄金榮在鎭安輪船破　男女大帮拐匪周桂湯鴻李林氏羅董氏等及小孩十二口由法公廨判將各孩拍照招領各匪押候究辦在案昨又將全案人証提訊老婦陳王氏供向住鎭江兒子在外當兵業己陣亡媳亦去世所帶一孩名阿四係是孫子欲回廣東原籍是實又一陳王氏供所帶兩孩名阿蘇阿弟出洋買來帶粵羅黄氏供小孩阿弟係伯伯之子伯己物故代帶回籍陸馮氏稱由漢口來帶得兩孩一名阿弟一名小王子出洋買來蔣王氏所帶之兩孩一名龍海年七歲一係女孩據龍孩訴稱是崇明人父推車度日我是父親售與王氏帶往外洋販賣該女孩亦是買來李林氏稱上船帶信見陳王氏之孩肚餓託我帶至岸上購食周張氏供是蘇州人小孩二寶由姊妹行寄養旋有董仁發投稱二寶是親生子因有事回甬託張氏代養今知在案故投求給領聶廨員謂孩旣寄養爲何送登粤輪張氏語塞周桂供稱拐販不諱湯鴻供在泰安棧接客與周同鄉實不知有拐販情事因與閒談致被拘案又向各氏研詰語俱支吾即商之李副領事判周押西牢三年除老婦陳王氏周張氏查辦外餘婦各押二年湯鴻交保聽候奪董仁發斥退各孩拍照招認完案 
[中華物品與萬國衛生會]  
　　萬國衛生會者近世衛生事業上空前之盛舉也自去年至今日環球奔赴各炫其長故凡關於醫學衛生之物品無不星羅以供大衆品題我中華民國於此亦占一席焉兹已揚嘵吾國物品得列最優等者凡九種（一）上海丁福來丁氏醫學叢書（二）巴黎夏循　治癆意見書（三）北京醫學堂照片（四）吉林醫學堂照片（五）厦門稅務司所送醫　照片（六）北京自來水公司工程圖片（七）上海羅威藥房劉銘之紅血輪補藥（八）上海優祿茶行紅茶（九）北京內務部衛生事宜各種機關其餘得金牌銀牌銅牌者不計此可見吾國之醫學衛生事業己有進步矣 
[請封同和客棧]  
　　金隆街十九號門牌同和客棧主劉榮齋串同袁擇章周志文僞賭並芝蔴料膏先後騙取四川人吳養泉鈔票洋五千餘元業經公廨中西官訊實判袁周各押西牢半年劉押一年半並着　還料膏洋一千二百元除將料膏四箱作洋三百元　扣外尙少洋九百元限日繳清在案茲因劉延不遵繳原告復於昨晨偕代表律師海司上堂聲明以劉有意刁延請將同和棧發封備抵聶襄讞商之德裴副領事諭令退去候下禮拜六查明再核 
[電車碾斃小孩]  
　　昨報記九十三號電車在東新橋南菜市街口碾傷男孩一則茲因不及送醫旋即殞命捕房即舁屍至輔元堂內孩父蕭玉成投捕房訴稱孩名吉新年七歲單傳一子今死於非命務求伸雪捕頭卽親往檢視該孩大腿及腎部均被碾傷血肉　糊慘不忍覩當向司機人及見証等詰訊一過諭候禮拜二解廨訊究 
[南區公民會成立]  
　　南區公民反對新舉區董臧廉遜經市政廳董事會提議駁復己詳昨報茲聞該公民等現已在花業小學舊址組設公民會以便隨時監督並籌議應行諸政事昨開成立大會舉定議長自即日起實行 
[滇督派員調查軍政]  
　　雲南都督現派講武學校騎兵科科長田宗貞前往各省調查軍政除酌發川資曁分咨外並於日前咨請江蘇程都督查照現經轉令滬防各軍隊俟田君到滬妥爲導引俾便詳細報告 
[姜氏爭產案上控]  
　　南市姜衍澤發記藥舖主姜利川姜琯笙等與同族爭產互控業由審判廳開庭判決茲姜利川以該應所判不能折服已延請狄梁孫陳則民兩律師於前日訴請蘇州高等審判廳提集人証卷宗復行訊判矣 
[瑣聞]  
　　城內 
　　是乃怨耦○曹家渡附近鄉婦趙陳氏之女文珍自幼許與鄉民杜阿毛爲室由趙顯文朱晋發等爲媒今春杜欲完婚迭次央媒往說不允杜即預備搶親不料事機不密被該氏將女藏匿往搶無着當將該氏拘回家中私刑毆打經人勸解釋該氏乃投檢察廳起诉由廳將杜提案預審屬實以其不應私刑逮捕判杜收押在案兹杜心不甘服邀請律師唐受潘提起民事訴訟投地方密判廳起訴趙陳氏賴婚等情該氏亦請律師狄梁孫辯訴呈請離婚由廳傳集一干人証到案於昨日午後開庭辯論杜阿毛訴稱父親早故幼時由叔父撫養成人趙陳氏之女文珍與民人年幼時由叔父央趙顯文等爲媒聘定該氏現欲賴婚求請訊斷訊之趙顯文供認爲媒是實並稱趙陳氏不應朦控私刑毆打質之趙陳氏供認女兒許與杜阿毛確有其事但現在未婚夫婦已意見不洽所以央媒往說令杜另行婚娶否則我女過去亦惟一死而己趙文珍供杜阿毛之母巳轉嫁他人其叔母亦在外幫傭杜阿毛惟做牧童而已所以女子不愿出嫁此次枉因搶親不遂將母拘去私刑毆打今日堂上如判將女子給杜領去成婚女子實不情愿惟求離婚供畢大哭不止旋由唐狄二律師出庭互相辯論唐律師坚請堂上斷給完婚狄律師則稱若照習慣斷無離婚之例然觀趙文珍之形色卽令杜阿毛領回成婚亦無安寧之日問官一再研訊兩造各執如前問官遂令原媒趙顯文及杜之母舅等出外游同兩造妥爲理勸應離應合稟復候核是時文珍文稱探悉杜阿毛俟小女出外時定欲行兇問官曰既已有案斷無再敢行兇之理母庸過慮即令退去 
　　私開烟館○滬防福字全營偵探長周銓珊副長子卿偵探張全寶在城内九舖廣福寺地方協同該處地甲徐春橋拘獲私開烟間邱阿心一名並私去挑膏之徐敏正一名卽在該店内搜出索銅煮烟鍋大小三只烟槍兩枝銅烟燈三盞木烟盤兩只又在邱阿心身畔搜出銀洋九元小洋十六角銅元十七枚錢三十文一併解由司令都轉解警務所請爲訊辦 
　　地方審判廳牌示○兹查承發史葉逢時收到訴訟人姚鴻傳票費延匿不繳迨興簿所查詢始行繳出殊屬可惡若記大過二次以示懲戒此後各承發吏如有收到各費後不即呈繳者不論所收多少即行斥革不貸 
　　地方審判廳民庭批示蕭福生等辯施春榮等盗賣公地案批此案於本月九日訊諭兩造各開同業名單限期開會　議來呈遵照開送現據施春榮等呈交名簿兩本該被告等亦應將冋業名單開　以便令飭會議方法母再飾延衣業公所爲公泰典案公呈衣業習慣批此案已定期本月二十八日續開辯論該公所　公呈陳明習慣届期應舉代表到庭作証以憑核奪沈火氏訴沈鑑新扰令不繳批查沈鑑新前次聲明異議業經决定駁斥茲據呈催應准再行命令予限半月如違干咎樓阿二訴楊阿新保欠人欵批查楊陳氏欠洋由爾居中簽字豈得置身事外旣據呈稱氏翁楊阿新經理欠欵姑准傳訊酌奪 
　　地方檢察應批示金洪興爲妻斷給許海林不服南市裁判七月十二日始來廳呈訴不服經過上訴期間將近百天當經口頭却下今又過兩月爾忽然又來呈訴不服本廳實無法想寃費買狀錢以後再不可如此 
[南市]  
　　抄獲賊窠○長江　竊陳阿二窩頓滬南王家碼頭江北人吉桂金卽江北小山子家將所竊各處贓物窩匿在內被裁判所偵探胡富全拘往搜出衣箱等贓甚夥一併解至裁判所並由該探查得該竊陳阿二尙併議吉之妻妹小雙子因即查獲拘留候訊 
[閘北]  
　　撞碎油瓶○王鼎臣前日乘曹阿大之人力車行經大統路撞碎婦人施方氏所持油瓶致相爭執當由光復軍兵士某甲出而干涉將王毆打王即投一區警局控請查究 
　　女孩迷路○前　　午有一身穿花布衫褲之六歲女孩王阿林在閘北迷途啼哭由一區巡士查見帶局送請警務廳安揷 
　　裁判所批示○民人毛紅育呈批該民人以古稀垂暮之年頻遭逃媳子故之慘家門不幸情狀堪憐現雖將逃媳張氏娶主顧良月查獲並將拐犯王有財媒証貝武銓等逮案研訊供詞皆各承認因事犯在三月初十赦令以前未能按律盡法懲辦該民人夙恨難消心不甘服原屬人之恒情惟爾子業於去年二月間身故爾媳不肯同回再四開導堅執丈夫已故前經被拐誘賣顧良月爲妻一悞不能再悞願隨度日終身此等不端之婦旣已失節於先豈能守志於後况該民人年己衰邁留此禍水終非長局縱令勉強帶回勢必多生枝節是以據當事人之請求衡情酌斷判令顧良月貼洋五十元俾爾早作歸計拐犯王有財等押候追繳身價媒金分別釋辦在案國法不外人情孀婦原准改醮顧良月悞娶來歷不明之婦非同誘逃奸夫可比王有財事犯應邀赦免亦非不予懲辦本所長審判案件一秉至公從無偏袒平日嫉惡如仇此等販賣婦女匪類拆人婚姻敗人名節最所深恨無如法令所關碍難威福自擅據呈前情再將判決理由詳細宣布着即具領顧良月所繳貼欵洋五十元息訟回里訟則終凶久客異鄉殊爲非計願該民三思之 
[公共租界]  
　　冐牌漁利○劉花生將洋槍牌香烟裝入強盜牌盒內混售經英美烟公司查悉以劉冐牌漁利報知捕房於昨日將劉拘解公堂略訊一過判押候下禮拜一解訊 
　　違禁賣烟○新兩橋堍二百八十號居戶沈長根因私售燈吃被包探毛伊文查悉昨將沈與烟具一併拘解公堂訊供不諱判罰洋二十元充公烟具銷燬 
　　竊賊待究○南京路四十二號洋人控陸光華行竊大衣銀盒等物消贓與義豐質舖昨由捕房將陸拘解公堂訊知原告係是英商判陸押候英領堂期解訊 
　　被告待訊○商務書舘控陸鴻翔虧空銀一千八百五十八兩又余生初控勞允生欠銀九十四兩又張兪氏控三阿姐不理抵欵一百元昨由捕房將被告各人併傳到廨分別交保過堂候訊　　竊案定斷○汪永亨控邱炳發竊取綢縐曾經公堂將邱與可疑之汪夥金仁清徐阿行一併拘案訊判金徐交保邱押候提到同黨吳蘭芳再核在案昨經中西官復訊明白判邱押西牢半年如能將吳交案准予滅押徐罰洋二十充公金從寛開釋 
　　日領會審○駐滬日副領事西田君前日午後至公廨會同聶襄讞升訊匯山路一號日本人加籐控過犯劉阿桂與張芝卿貝壽山崔利仁並在逃之王三秃子串竊衣物一案當由捕房將劉等各人解案遂一硏訊明白判劉押西牢半年張押四月期滿均逐出租界貝崔各押兩禮拜分別示儆並飭提在逃同黨解究又日本婦人田中竊陸筱在虹口小菜場摸竊小洋銅元又楊樹浦路某日本人　已歇出店朱明郞竊取値洋七十八元之金表等物亦經聶西　君會訊明晣判陸朱各押三月示儆 
　　洋人犯事○土耳其人沙勞亞維處近在海參威犯事拒捕脫逃來滬匿居虹口私開妓院哄騙俄婦賣娼前日因在百老　路毆打俄人經美捕房西探壳維香拘獲訽悉前情且查並無領事管束押至昨晨解送英美會審公堂經關讞員會同德師副領事研訊一過判沙帶回捕房候電致海參威查明俟復到再核 
　　因何被毆○張阿流張阿根因被禮查西飯店管事許廷佐控持木棍在狄思威路行兇昨由捕房將兩張一併拘解公堂請究中西官以原告未到判均押候下禮拜六訊核 
　　同是舞弊○英美烟公司控蔣福卿冐牌　利並控陳毛頭竊取郵票等情昨由捕房將二人拘解公堂請究判分別押候下禮拜一英領堂期解訊 
　　毆打小孩○孫阿東毆打德國人朗姆之小孩被控收押在案昨經公廨中西官復訊屬實判孫押兩禮拜示儆 
　　定貨紏葛○袁恒記虧欠德商順利洋行定貨銀兩被控由該管領事照會公廨准昨晨將袁傳案請追判交保另行訂期會訊　　藉端敲詐○流氓王阿二誣指婦人王阿彩捲逃串黨向王婦拆梢被控捕房昨由包探顧阿根將王拘解公堂請究原告偕見証劉阿王上堂証明前情訊之五供詞支吾判押一月示儆 
　　酌賠修費○英美工部局控小工頭周培生在四馬路　壞修路機器一案由廨判周存洋五十元交保在案昨經中西官復訊以原告須賠修費洋二百元姑寛判將前項存洋送交工部局爲修費完案 
　　犯人怨命　○遇犯陳阿根偷竊蔣壽三小洋銅元由探查獲昨解公堂訊實判押兩月詎陳不知何來烟泡呑服圖畫當經八百八十四號華捕瞥見奪下復將陳解案請示據供因病自怨判送仁濟醫院醫治 
　　襄讞患病○公廨讓讞王松生偶抱清恙昨日輪値堂期由關讞員邀請聶襄讞蒞廨代庖 
　　汽車肇禍○前日下午有一百十九號汽車駛至華記路將行路老婦　林氏及小孩小連子撞倒於地跌傷手足等處由捕送入捕房轉送同仁院醫治再行查辦 
　　俄人互鬥○甲乙俄人前晚在百老匯路尋仇鬥毆乙被甲毆傷眼角血流不止由捕併送捕房押候解交俄領事訊明核辦　　欺侮車夫○日本人某甲昨坐胡阿四之人力車至西華得路不名一錢反肆兇毆被捕拘稟捕頭諭令償洋五角了事 
　　養媳逃匿○施如生昨報捕房謂日前逃走十五歲養媳一口偵知匿居西華得路請爲提究捕頭准之 
　　暫緩發封○瑪禮遜經租人控華記路租戶包源昌欠租洋二十餘元請爲查封由包投案請展限六小時繳洋捕頭允之 
[法租界]  
　　收贓受罰○巨賊陸子卿陸子生行竊新租界各西商住宅金銀器物由探破獲懲辦後所有収贓之寶興銀樓主丁錦文及城內擺骨董攤之嚴履之俱交保出外候示在案茲經中西官磋商以丁屢收竊贓且英廨亦曾辦過未便輕恕故傳案定斷罰洋二百元充公嚴罰洋十元 
　　不認揑報○報紀廣永年烟膏店主李興元揑報搶案一則昨捕房將李解廨請究李稱前晚有四人來店挑烟借槍吸畢卽將櫃藏小洋一萬三千餘角及鈔票現洋一千四百元搶去並示洋槍禁嚇捕房所稱各節實是揑報有人可証中西官判還押候傳証人訊明核辦 
[時評三]  
　　交友會簡章於不飲酒不狎邪兩則後附以應酬不在此列之例外記者曾著短評以駁之昨接該會來函謂商界消息靈通均得之於應酬塲中故應酬之狎邪飲酒所不能免設此例外所以約束非應酬之狎邪飲酒而巳 
　　該會之用意非不甚善惟記者尙有一言告該會會友曰諸公日處於狎邪飲酒之應酬塲中故靈通消息均得之應酬場中耳若諸公有正當之會所或俱樂部以爲同業談話之地則靈通之消息自在此中而不在應酬場中矣然乎否乎 
[來件]  
　　八月十九武昌起義紀念日擬改從陽曆十月初十日爲永遠之定期（覺道人） 
　　近閱各報載本埠各界預備八月十九日紀念武昌起義云云查 
民國肇興改用陽歴則凡一切計日自當以陽曆爲主凡在民國元年元旦以前之紀念日應以陰曆月日比較陽曆月日校正施行乃足以遵國憲而昭劃一今觀內務部所頒元年曆書載南京政府成立日則注新曆一月一日載南北統一日則注新曆二月十三日獨於武昌起義日則注舊曆八月十九日查改曆之後公私行用仍兼舊曆者以民間沿用陰曆已久陽曆新更尙未成爲習慣以致二曆兼　實爲暫時便民之法非可永遠通行因新曆旣頒舊曆必當廢棄也况陰曆年無定日考辛亥陰曆八月十九日實爲陽曆十月初十日若以陰曆八月十九日爲紀念日則定陽曆計算必至年年不同如民國元年壬子之陰曆八月十九日爲陽曆九月廿九日二年癸丑則爲九月十九日三年甲寅則爲十月初八日四年乙卯則爲九月念七日五年丙辰則爲九月十六日從此遞嬗萬無一同之日期紀念日如此變更無定是必當改正爲無疑義顧或謂當日原用舊曆強前從今未見共可殊不知此事古人早有行之者即如孔聖誕日爲魯襄公二十二年十月廿七日周正十月爲夏正八月漢後改行夏時至今遂以八月廿七日爲聖誕日期非但中華即他國亦有行之者即如日本神武天皇即位之日爲我周惠王十七年正月朔日自明治五年冬改用陽曆之後以新曆推校神武即位之日實爲周惠王十七年陽曆二月十一日遂詔於每年是日稱爲紀元節今宜循此二例改正武漢起義紀念日爲每年陽曆十月初十日作爲永遠之紀念期庶免年年不同之紛更無定也 
[來函]  
　　招商局董事王存善答復溫君宗堯商局內訌書 
　　欽甫先生大鑒昨見先生報告招商局內訌之內容詆毀鄙人不遺餘力初意止謗莫若不辨又莫若自脩原可置之不間繼思股東散處四方在滬者見聞甚近耳目較眞一經考查虛實立見若傳諸遠方恐淆觀聽致累股東之疑慮謹以實事逐條奉答惟先生察之一原書謂發起另組倡　　善另組之說經多數股東贊成即倡自存善亦不必自諱然開會時董事報告分給股東之布告內載明倡議此事辦法之人名股東可以查閱會議時何人倡議董事全體所共聞股東可以訽問存善不敢掠人之美居爲已功此失實有據者一也一原書謂存善代表盛氏欲將招商局串賣與盛又謂存善欲做總協理此兩事不能問其有無此心但當問其有無此事今有賣與盛氏之事乎有做總協理之事乎自古殺人者死必旣殺方可治罪若人尙未殺而先誅其心則天下之人皆有罪矣此失實有據者二也原書又謂李叔雲先生告之楊先生楊先生大不謂然有無此事楊先生具在可以問之此失實有據者三也原書又謂存善誣伍先生串賣外人風潮旣起股東電京指名串賣者有存善在內存善欲誣伍先生而幷以自誣有是理乎此失實有據者四也原書又謂存善利用唐彥侶介紹彥侶欲奪劉代表之事唐彥侶具在果自爲華僑代表乎抑爲存善所利用乎可以問之此失實有據者五也原書又謂辦事人毆董事乃存善嗾使當時相毆之人具在聚至百數十人之多存善豈能以一手掩衆口是否嗾使可以問之先生又謂李君陳君皆由窗戶逃出存善果爲嗾使之人必先李陳而濳行或繼李陳而偕遁又豈肯陪伴先生受此困辱至晚而猶未去乎此失實有據者六也原書又謂內訌次日存善至伍先生處力言解散董事會另舉總協理不知存善見伍先生時問先生擬如何辦理伍先生言或開股東大會或董事辭職稿亦伍先生屬擬未用亦未付還何曾有另舉總協理之語伍先生具在可以間之此失實有據者七也原書又謂利用辦事人毆先生以報上年取銷存善之讐上年革命事起借局欵五十萬大帮船隻裝運兵械欲將招商局抵押外人皆董事會所贊成皆在取銷部員之後若其時部員尙在局中欲坐視則恐受政府股東之詰責欲阻止又將洋槍炸彈之紛來幸而取銷在先可對股東無愧感且不暇何仇之云此失實有據者八也原書又謂提取花糺存善曾在局辦事利益均沾存善在局四年除薪水公費外並無分過絲毫花紅可請查帳員查歷年分紅簿據如無分過利益何來此失實有據者九也原書謂商局之成敗利鈍皆視存善一念爲轉移其視鄙人太高自維老朽愧勿克承第自念當局員時所受係股東之薪費及爲董事所受係股東之付託故所辦各事惟以帮助全體股東爲宗旨前開會時力爭一分之利息及另組時又力主八百萬之價値其心蹟人或不知其事實則人人共見亦因此爲先生及投貲者所深恨此失實有據者十也先生千言萬語總以存善爲盛氏代表但原書又言決議另組之時盛由日本特派代表回滬使存善代表而果眞耶何必又另派他人使另派而果眞耶則存善之不爲盛氏所信任實可知矣前後所言得母矛盾此失實有據者十一也先生強分江浙安直粵人各派明明謂股東分黨存善只論其是否股東不問何省亦不問何人先生亦股東之一分子　當態諒之此請公安王存善謹白 
[世界語會消息]  
　　中華民國世界語會自設立中央事務所以來同志入會及求學者異常發達地方事務所亦日漸擴充茲更得民立報之贊助附刋世界語消息一欄逐日刊登備載中外消息爲交通聲氣導灌世界知識之機關將來該會發達可操左劵謂予不信　觀世界語會之國外消息 
 
 

Page 8

 
 
[盤店聲明]  
廣西路聚興隆煙紙店一應生財現旣盤與黃源成倘有聚興隆前項往來歸聚興隆理直與接手無涉特此聲明 
黃源成啟 
[開辦萬國儲蓄會之特色　有志儲蓄欲得極大利益者看]  
集一狐腑可以成裘積一簣土可以爲山故談經濟者貴乎開　之源尤貴乎節財之流此儲蓄之名詞所由來也夫儲蓄之利益固人盡知之矣而要皆儲蓄於銀行或人壽公司計本取息之外　無特別之希望殊不足以引起國人之觀念況乎銀行有長期短期之分茍有急需未及期滿不能支取至人壽公司雖具有儲蓄性質而平時有付無取亦非付至期滿不能收雙方之効果本會有鑒於斯愛集中外　商組織新會　由法國政府　可注冊復經駐滬法領事批准開辦無論華洋人士均　自由入會每全會認定會欵洋二千元由本會挨號給執會單爲還（或認半會或認四分之一均可）本　　　　　　　　　　　　　　　　　　　　　　　　　　　　　　　　　　　以七成半存儲銀行生息以二成半　　開　會戶　彩一次　會戶　　則彩　巨百倍千倍之利不　　　　期滿後除付　分　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　希望而日後又得大宗之儲欵兼　並　誠爲本會之特色欲知詳細者請至法大馬路第六十九至七十一號本會辦事處索　章程分文不取外埠函索請開　住址卽可寄奉現定西曆九月五號　欲利得極大利益者務各踴躍入會也　電話三九二九　上海萬國儲蓄會謹白 
[陳積棠啟事]  
昨接狄梁生大律師函稱胡君明均托江君　生委任本律師辦理訴訟各案尊處亦欠胡明均銀三千五百另六兩零限於十日內設法履行　訂期枉譚均可如逾期不覆祇有代理訴訟云云閱之不勝　異查清光緒二十一年份表妹胡　氏曾陸續存銀千餘兩當時立有　記摺一扣旋在光緒二十三年由表妹如數收清存摺卽行銷　此後並無存欵往來除將以上情節函復狄大律師外特此登報聲明 
[中華大戲院]  
敦聘天下第一老生　 
王又宸 
著名超等藝員王又宸幼喜音律之學醉心汪譚兩派京津一帶負一時無兩之盛名其氣度之軒昂與臺步之穩重表情傳神皆能別具匠心令人摹仿不到今春來申奏藝大受滬上人士歡迎又宸尙未盡其所長此次舊地重遊欲觀全豹者定必爭先恐私自也 
敦聘天下第一奇童 
小王桂官 
小王桂花 
桂官桂花兄弟也爲小生王桂官之子克傳家學以舞勺之妙齡能於大舞臺氍毹上與諸名伶競爭優劣都人士皆以奇童目之其會串也生旦凈丑無一不能唱工則抑揚頓挫武藝則超脫不凡在京是每一登臺戲價遽增是可徵兩童之聲價其盤槓技術尤爲絕倫能以足尖倒掛槓上高唱諸曲響遏行雲令人驚奇呌絕今初次來申登臺獻藝望各界光臨賜顧方知言之不謬也 
敦聘天下第一花旦 
王蕙芳 
著名藝員王蕙芳在京有天下第一之稱其眉目清秀身飄材逸喉舌圓潤翹步穩重化妝儼然一美女子上海花旦無能再出其右兼長青衫腔調委婉一波千折第一之名稱之無愧本戲院不惜重資聘請蒞滬其容貌驚人技藝超衆當爲有目共賞不待　揚而後顯也 
敦請最優等武生 
田雨農 
著名藝員田雨農係名伶田際雲（即　九霄）之子豐姿俊秀身叚超羣步武俞黃兩派盡得升堂入室之妙武工極爲超脫嗓子口白並皆佳妙本戲禮聘來申將來登臺奏藝必蒙各界歡迎 
敦請京津超等武生 
小月恒 
著名藝員小月恒年十三美豐儀性靈敏唱口武工純摹俞派精神會聚把子緊湊雖老角亦不多　其鐵槓上技藝尤爲出衆能以足尖倒掛槓上輕捷如猿忽　　落令觀者心爲一驚反轉葉子能至七八十次之多誠稚伶中百不一見也 
[中華民國]  
上海英界河南路拋球塲南首壹百廿壹號門牌 
時和 
本號新製各種金銀　　　　　　南京陵園軍部財政部滬軍都督府及各　會　　委　　　嘉　以故　　　論君紛至沓　　　不服慶用抱　　時加　名　以廣　　并巧造洋製大小金銀器皿及一切中西首飾金銀　眼鏡西　電鍍金銀修理　　　　　珠寶鑽石　　玉器各色增明街口藥水晶片對眼鏡光靈妙　正貨美價廉務　　　　雜　 
時和號謹啟 
[中西大藥房啓　新貨已到]  
淋濁症第一靈藥山得爾彌地 
[兩頰生香　口臭]  
包愈每　大洋臺元上海盆湯衖人壽　室 
[仁記野荸齊遷移廣告]  
本號開往上海里洋行街於前清同治四年始創至今五十年馳名遐邇祗因房屋不甚寬暢街道亦極狹窄今遷移小東門外大街第六家朝北三開間洋棧門面本號劃選　上好細料延聘超等名司精製各省茶食四時餅　美味　魚雞魚肉　香水瓜子乾　蜜餞中秋另餅一切全備如蒙定辦種種　禮品無不格外致究之有美必備無良不改今擇於舊曆七月十九日開設恐紳商學界未及週知特此廣告　仁記野荸齊啓 
[虧弱之軀可為強健　鐵漢]  
欲體質強健出子多壽名非保精不可蓋人體之虛實皆由於精水又名精蟲之　薄如操勞過度色傷手淫消耗精水衰弱體質致患精滑精冷腎虧陽萎虛火妄動不堅不久精蟲衰弱子嗣艱難生理學說精蟲者乃胎化之元素生發體軀之原料寶貴若此豈可不保養既虧損尤可不培補乎夫吾人欲得 
健康幸福　而服用精丸為最當性質和善功力偉大乃西藥中極妙之強壯劑化合而成故有益體　腦固腎壯是健筋力開胃健種凡腎虛精枯滑洩遺精見色流精未交先洩等患服此丸則保精不洩養腎　　精水濃溫而腎自　　自壯精蟲活潑注射有力而得子極易先天既強所出之子亦必強健且妙在服後無虛舉妄動反覺安然見功則精神奮振筋力堅強竟成鐵漢　勿為與陽辛燥之品流耗精水事後倍覺神疲力乏僞藥數人敗德傷身莫此為甚○又如老年人腦枯　空精神萎痺胃呆便燥者連服三天便能大便滋順飮食日增神清氣爽筋絡活潑餘如陽萎精冷耳嗚眼花頭暈骨節酸痛四肢麻木下部虛冷腰酸腿重小便頻促大便閉結足底道道痛以上諸癥服之則精神爽振手輕腳健枯楊生梯反老還童百病　消除體力強健對於家庭則琴瑟調和愛情有加多子多壽幸福無量去年曾由亨康洋行發行　購者不便特止上海四馬路老後腦房東一品香對弄內惠福里底光華堂藥房代為經理零售躉批函購郵寄原班回件途中保險寄費不取每瓶一元每打十元半打五元如服一瓶未得見效者可憑原　單將餘藥退換原洋以重信實恐未週知特再廣告 
[收買珍珠]  
本行在英大馬路四川路口惠羅公司隔壁十三　洋房第三層樓上第五號由機器梯上樓 
利華洋行謹啟 
[裕祥當原衣出售裕隆提莊廣告]  
本當所當貨物移在裕隆本莊取贖惟滿貨甚多挑選上等原當衣着綢棉單夾粗細皮袄紗羅呢絨時新衣服格外便宜如貨價不合退貨還錢本莊歷經多載素蒙各界賛許貨真價實近因左右提莊林立特再佈告請認明裕隆提莊庶不○英大馬路石路口致誤○第二石庫門便是 
[英商裕昌洋行火險廣告]  
本行自關設上海以來歷已四十餘載總理　頓火險公司久已馳名但該公司資本之鉅可稱環球獨一無二信半中外歷蒙惠顧之衆時有無接不暇今　據　生意特請石君布前為經理一切火險事務　保房　貨物生財衣　廠棧絲土等險但保費無不格外從廉設有不測　　　不迅速承蒙　賜　請　至江西洋　四十八號洋房本行火險火險賬房與石君接洽此佈　電話第三十四號　洋　理密司　　令　華董邵翠　 
[中國精益眼鏡公司中國第一次自製吒力克鏡片]  
啓者本公司開幕以來卽承各界交口稱為新國民之第一新製蓋非特驗目配光運機磨片量面裝架種種專門技術為專顧諸君所覩目卽所製金銀各式鏡架亦無弗精益求精力求新異固不敢以不對光之鏡片損人目光亦安肯以不眞實之偽貨自損名雀茲將本公司諸特色再佈於下一電光驗目室及磨片各機坊可領客參觀以表新藝一本公司係專門技術所組織故不論遠近斜正散聚各光片凡東西洋專家所能造者本公司無不能照造照配一光片既係照光定製自與購辦現成貨不同然既配光定貨後極遲至一星期亦必出貨一本公司為便利購客起見特於自製金銀各架外添備西洋上等錮架絲及夾金兩種亦能按照各人面部裝配　上海英大馬路泥城橋東首電話三千八百九十五號 
[惠羅　開設在南京路十三號]  
此禮拜特別廉價 
本公司現有英國頭等衣服材料計共有一百二十種之多質地純係絨織花色特別時新專備定做脫衣服之用且係半價減售每碼售洋一元二角五分　一元八角　二元　二元五角不等 
嗶嘰呢 
水手做用黑色嗶嘰每碼計長五十四寸售洋一元做衣看之式美和暖　 
婦婦用 
新式英國花色布婦女做衣用著之合時每碼祇售洋一元 
又有極夥做衣服外套用之花呢衣料倘蒙賜顧請即日降臨不知英語者本公司有會中國話店司招待此白 
中國最低廉之大公司也 
[保險公司廣告]  
英國葛士洽佑寗火險公司備足資本金銀元四千五百萬兩在申交易三千餘年賠款迅速久蒙　仕商嘉許倘承賜顧請至玉馬路本帳房接洽可也 
總經理華田謹啓 
[（遺失作廢）]  
英冊六七千百念五號泰利洋行掛號　契於舊曆三月間遺失當經　報找尋無著現已稟請領事補給　契所有遺失之舊契自應作爲廢紙 
泰利洋行啓 
[大學眼藥　註冊商標]  
中國婦女出門極稀多在家作裁縫此事即運動不足勞目過度是取不可一不備之　藥水也 
大學眼藥耑治時行目疾　黏腫痛火熱眼癥曰　青盲赤筋　肉乏疲難開羞明畏光視物不明等諸癥百用百騐其効如神眞希世良藥也 
[聲明提單作廢]  
茲　黃集盛寄林順發可貴四月廿六進口籘椅四件計六十八只因該提單中途遺失已向輸局掛失作廢另給憑單準提倘如各寳號收押作爲無效特此登報奉佈 
林順發廣告 
[（遺失棧單）]  
今遺失浦東致富棧單一紙第C5606　C5015　5.16絲襪一伴在途遺失刻己向該行說明作廢另換新棧單出貨特此聲明 
義大白 
[（遺失匯票）]  
今遺失天津同春立第七號匯票一紙　規元八百兩向申莊同春元見票卽兌　票在　遺失當卽電告止付　後無論中外人等拾得作爲廢帋特此登申新兩報聲明 
謝　卿謹白 
[煤汽家用燈火]  
煤汽燈火使人眼目適意因其光亮清晰明耀自然若更配用紗罩既省煤汽又得好光華人住宅欲裝者一槪裝費不取旣便且廉之煤汽勝過他種燃點料多多居家者何故尙求用別種燃料佈滿室中耶 
欲裝用戶請詢西藏路五號自來火公司　南　路念九號本公司樣子房皆可 
[龍牌水門汀]  
三井　經濟　行理 
德律風第二二零八號 
[彚司公司　男色間新到新貨]  
啓者本公司今由外洋新到各種上等黃黑色皮鞋皮靴新樣象皮雨衣洋傘花絨小帽木棒新式褲子夾板單雙領頭袖口花絨馬車毯全絨衛生衫褲絨襪等件俱全現錢交易一槪九五扣特此廣告 
南京路江西路彚司公司啓 
[大共和國之良藥 
羅士醫生提神補氣丸乃以清糖包之極易入口專治膽汁太多肝炎太盛大便不通或水瀉不止及各種熱症胃滯頭痛肝痛抽筋東脈蟲病及瘀血腹部等症華洋各大藥房均有寄售 
[華安合羣保壽有限公司總公司上海黃浦灘三十號]  
純粹華股依據民國商律又有富有學識之西員為之管理者世界上只此一公司 
保壽之益人類皆宜享之華人何獨向隅此公司應時成立俾諸同胞皆得享保壽利益國內保壽公司不少而辦法之完備保護保戶權利之周到不使稍有損失者此公司實為空前無比第一次首創之公司也 
此公司之保單最穩健最優待 
如願保者請與黃浦灘三十號總公司接洽總經理郁賜 
[上海新開大中旅館廣告]  
啓者本主人爲講究衛生便益旅行起見特在四馬路青　閣間壁西合興里內　設大中旅館房間寬暢陳設　潔鐵床電燈紅木椅桌綢緞被褥一切裝飾　訪西式餘如飲食鮮美招待週到茶房伺侯呼　靈　務使賓至如歸現已工竣即日開張價目克巳藉廣招徠如家　賜顧無侄歡迎特此布告 
[漢口中西旅館開張廣告]  
蓋聞各埠介設旅館為便利客商起見漢　為本館最前發明起首第一家去秋民國倡議以致停質避難承蒙　諸君向隅殊抱歉仄業經　張整頓完善煥然一新　寬暢偏偏清潔招待週到其價從廉而　久遠承蒙　惠臨本館格外優待特此佈聞　頭二等五二角正半官房面議 
本館謹啟 
[源昌成珠號專收精圓珍珠]  
本號向在上洋三馬路東畫錦里對門朝北石庫門內處兌珍珠寶石一應俱全專收上等精圓珍珠物質精美價值不論如若成交即兌現銀不扣傭金特此佈告 
[莊道敦外國木器號]  
本號開設上海英界三洋涇橋北首江西吃點二百十九號朝東門　新到外　頭等名　大小銅　請床　廉物美比衆公道貨爭存足格外放盤專造新式各種木器工精料足漆爭光活更有特別花樣書樓椅　大菜間色花旗椅名目繁多不及細載　請　各界光顧庶知小號貨品果然佳妙價目當真便]  
 
 

Page 9

 
 
申報弟三張 
　　中華民國元年西曆一千九百十二年九月廿二號星期日舊曆壬子八月十二日共三張 
自由談 
遊戲文章 
[戲擬四萬萬共和民人哀籲黃上將稟] [  晋升]  
稟爲民膏將竭民苦難伸叩求速死事竊聞食爲民天財爲民命前清之亡亡於加重人民担負民國之興興於保護人民自由今聞上將志在強兵心存搜括勸輸不聽憤而勒捐借外不成意在剝內務使四萬萬人絞腦瀝血凍父餓子悉供兵士之需務背民生之旨伏思兵以衛民非欲害民也必竭腹地之肥逞征邊之績在上將之心非不白民難圖始姑用權宜所謂興遠圖者何惜狠心福一國者必先辣手不知歷騐古今旁稽歐美小民惟思幸福國基全恃人心凡逞霸窮兵虐民增榷國福未見人心先離比比然矣况黃金擲之虛牝弱病中於膏肓指蓄飬爲守財鄙康寧爲苟且逮王不可收拾始知初計之非抑己遲矣民等終歲之辛勤不足供一時之取索挺而走險非不思鋤暴誅貪赤手空張終莫禦機槍快砲從命則力有不能抵抗則勢尤不敵今民等仰維上將之宏謨甘作敷天之弱肉現與四萬萬同胞會議除上將曁總統官僚軍士應爲支配世界之人種其餘商人學子富戶僑民農夫織婦工人技師貧兒乞丐凡有一絲一粟和盤托出存備捐輸報國毀家自私何敢惟饑寒迫身須臾難忍與其生不能存不如死爲乾淨環乞上將慨發仁慈將民等按百萬人爲一排飭兵士用機關砲測線疉開橫擊不到三月四萬萬人可十去八九所有銀錢貨物盡歸國有米糧布帛無待人爲世界不復蓋藏軍民兩無爭競歐美諸洲可唾手獲殖民之地山川空曠免舉目生人滿之虞上將可經營千秋以後之幸福鄰邦可淘汰目前埀斃之遺黎社會之平等實行財產之自由眞達如蒙俯允民等雖死之日猶生之年哀哀上稟 
[戲名酒令（續）] [  民]  
　　造翠花花田錯錯中錯罵楊廣廣州血血手印六部大審審李七七星廟氤氳陣陣前產子子龍救主雙跑馬馬蹄金金山寺三娘敎子子林造反反山京女三戰戰長沙沙陀國 
　　賞月華華容擋曹曹福登仙拿康八八仙　海海潮珠楊乃武武十回回荆州斬鄭文文昭關關公訓弟義勇無雙雙茶花花蝴蝶薛蛟頒兵兵呑六國國民愛國女君子子胥投吳吳祿貞三萬三千三百三十三三義歸天天齊廟八百八年年初一一將難求瑜亮門智智取漢中中牟縣殺人放火火燒新野野蠻公子濮陽城城門失火火燒連營父子狀元元妙觀觀盡跑城忻蒼龍龍鳳呈　祥和縣販烏梅梅龍鎭鎭　州太祖打擂擂臺比武武檔山張汝祥刺馬馬鞍山山神廟聘專諸諸葛粧神神州擂打鼓罵曹曹操逼宮宮門帶妓女捉強盜盜仙草草船借箭黑驢告狀狀元及第第一忠臣皮匠殺妻妻妾爭風風波亭借東風風雲會會稽城黃馬掛掛印封金金水橋拷打檢柴柴桑吊孝孝義節節義廉明明末遺恨恨海大小騙騙珠花花榮招親 
海外奇談 
[苛徵夫稅] [  頌斌譯]  
　　法文某雜誌載法國近來不娶妻之風日甚一日法政府恐於人種發達有絕大妨碍特於抽取鰥夫稅章大加增重現已將章程議决凡二十至三十歲每月抽銀五元三十至三十五歲每月抽銀十元三十五至五十歲每月抽銀二十元五十至七十五歲以後則每年不過抽銀七角五分大抵年愈長則徵收愈重猶冀其或娶也繼則惡之益深罰之愈嚴至七十五歲以後無可希望聊以薄罰示懲而己又云法人秉性剛強多好龍陽君故不喜娶妻 
尊聞閣詞選 
[雜感三十首（續）] [  瘦鶴]  
　　遙望三臺星宿稀久無朱履入金閨猶聞徹夜追韓信尚有飛騎索魏齊丞相將於銅雀老天津不復杜鵑啼應知畫錦華燈裹笑索胡姬舞白題 
　　手把瓊花下玉除軟紅飛逐相公車曾無令伯陳情表偏有元和辨謗書趙普多金終自累文圜渴病近何如扁舟載得夷光去海外仙山好卜居 
　　一掬傷時淚欲枯那堪怪事劇紛如登場傀儡供兒戲近海蜃樓屬子虛若輩無端持口舌乃公原不事詩書漢家黨銅眞奇策慣誤蒼生是　儒 
　　聞道匈奴背舊盟窺邊胡騎自縱橫陽關白畫薰沙氣陰雨黃昏殺鼓聲覺有奇兵趨馬邑竟無飛　戍龍城廟堂別畫和戎策不遣王師出北平 
　　葱嶺經春雪未消征西車馬去蕭蕭朝廷方欲通西夏干羽焉能格有苗使者空勞班定遼將軍應憶霍飄姚葡萄苜蓿無消息瘴氣猶封銅柱標 
心直口快 
　　一失足成千古恨再回頭己百年身吾爲某報詠參議院如飬老院或謂言之過甚吾謂無一事滿人民之意政府行爲不能置可否蒙藏風雲日逼無一策以挽救則非飬老院而何 
　　或謂參議員是人民所選舉何以當時不能審擇余曰否當吾民選舉未入參議院時彼輩何嘗不欲爲吾民謀幸福乃一入議院祗知彼身爲議員將吾民付託之重改置腦後尚何望哉 
　　不怕死不畏難的是眞英雄斯眞英雄方能負吾民之重託彼參議員一聞兵力威迫即噤若寒蟬不敢作聲斯人也可負吾民之重託否耶不待智者而决矣 
　　直隸議會眞是晦氣一個快馬張尙未赶出忽又來了馮蠻子吾看馮蠻子更是利害他最後解决就用兵力你們還敢響麼 
　　吾觀浙省報銷不禁爲之昨舌此七百餘萬之費何一非吾民之脂膏苟吾民輸此脂膏而生命財產有所依託尚屬可說今浙省水陸盜賊橫行肆無忌憚商民被其害居民被其擾不可勝言未聞捕除任共蔓延眞忍心哉[  禹甸]  
　　孫中山自創議大築鐵道一般人咸非笑之笑之無他不過謂如此之大欵項一時難以措籌也以吾觀之亦甚易易蓋中國現雖窮困而二十二省之錦繡河山及一切之國稅亦可質得幾萬金磅孫中山進京後創議興築鐵道黃克強進京後發起聨合素如水火之兩政黨是以有非常之人必有非常之事雖然天下事成敗得失不能預决言之非艱行之維艱與其言論過大而實力不足成效不逮不如審愼以處之免他日有言不蹈行之譏也吾願二公愼之 
　　日本大石氏藐視中國要求日人早籌良策引令他國以共同一致之手段對付中國首破東亞和平嗚呼霜雪可以殺柔柔蒲柳之質而不以奪亭亭松柏之操日本之陰謀奸險可以鈐朝鮮無氣之民而不可以壓中國必死之士吾望同胞寗爲玉碎之忠義鬼不爲瓦全之亡國奴[  配寒]  
　　章太炎不與克強先生之宴吾人竊竊然非之蓋以黃爲同盟領袖章爲共和黨魁正好一堂携手調和黨見共圖民國進行乃不以國家爲前提純乎意氣用事無怪兩黨之各機關報逞其筆鋒日肆謾駡大有不勝不休之槪也鳴呼報紙爲政府之保姆二公乃共和之偉人吾不能爲某報恕吾更不能爲二公寛焉 
　　某報插畫之新二進宮中山去徐中山之後裔身分却合黃克強去楊波我無間然陳其美去楊波之子身若侏儒令人絕倒所難堪者袁總統必自稱曰哀家又不知小總統爲誰想必正式選舉時袁項城退隱林泉必有一個小總統出現不然何以各黨報煞費　躇預作小總統建都南京之計畫[  ]  
　　丅　十喜喜讀哀情小說喜讀歐美有味之圖　喜畫水彩風景喜聽戲喜奇喜居　　之處喜與美人論交喜美術與音樂　　喜和平 
　　十不　不飮酒不吸煙不狎妓不賭　不入黨不信宗敎不蓄指甲不作無謂之周旋不管閑事不閱淆亂是非之報紙[  丁悚]  
　　法界金神甫路多偉人之住室多美麗之佳人多如飛之汽車多國民之脂膏 
　　中山此次到京比欵用途依然不肯宣佈不解梁如浩被斥於交通而被認爲外交豈外交較易於交通耶參議員眞胸無些主 
　　上海之民政總長風頭可謂出足卸任以後心猶未足異想天開自稱代表往日本參列葬禮竟被屏斥全國蒙羞以後若再有人任用此辱國傖奴即爲全無心肝[  林星甫]  
小說 
[寫情小說燕分飛（續）] [  劍癡]  
　　逾歲生父補浙東某縣令挈眷之任次年生回里應歲試以優等食餼庽居外家還姑適住舅衿處遙獨留家中生以考試勞頓致疾金氏家中落僕嫗無多人外姑每遣遙爲生傳遞湯藥遙固樂此不疲生亦轉恐病之速愈朝爲同命鳥夜則並頭蓮其樂可知己遙性機警一日爲生櫛沐其母適至遙徐曰乳燕飛入糞汚姊夫髮儂爲之洗滌清潔矣蓋俗傳鳥糞汚髮爲不祥惟室女手滌可祓除之又一日與生交股坐其父突至遙故作暇豫態以手撫生目曰飛絲入目不急去將赤腫其聰慧類如此入冬生病愈將返越遙時己許字王姓婚有日矣遙泫然謂生曰事急矣將若何生擬偕遁遙曰如吾父名譽何祇有一死報君耳君親老丁單義不可死儂喪葬事君能身任之則名分定而儂死瞑目矣還歸恐遙有他變日夕嚴守求死不得嫁期至痛哭入輿生亦來送嫁淚眼相看目不轉瞬生離苦於死別此時此際雖鐵石人亦爲之墜淚遙至王處獨居一室長齋繡佛遙父母聞之召歸責以大義始勉同居室六年產子女各三王氏子不事生產家日落饔飧不繼炊煙常斷生聞之以三千金儲某銀行賫存摺畀遙令取息自度遙辭不受謂生曰窮困命也與君何尤儂豈以身爲市者耶君苟厚愛我請以此欵助某省急賑爲君造福儂亦叨君福庇得免塡溝壑以死則君之惠我厚矣生不忍故拂其意卒以三千金助賑遙喜甚向生膜拜謂代灾民謝不數日剪髮遁入空門茹素禮佛若將終身棄子女如敝屣略不瞻顧未期年生妻以瘵死生亦祝髮從楊仁山先生游參佛學究大乘禪習出世法云 
 
 
 

Page 10

 
 
   
 
