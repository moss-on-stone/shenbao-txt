# 1914 - 308 - 4914791

 

Page 1

 
 
   
 
 

Page 2

 
 
時評 
[朋友（冷）]  
　　英使言中國與英美均朋友也此言是也卽所謂友邦也雖然英使又言中國可以延長畀美何獨不可以川礦畀英嗚呼是何言歟微特延長礦約訂有他故非以朋友故而相畀又微特國家之鉅產非能以朋友故而畀人卽以朋友故而畀人如以私人之交際言甲有物以畀乙者丙其能援例以要索耶卽有要索甲苟不允丙其能强索而不已耶英使此言揆諸朋友之義且多不洽况其爲國際間之交涉耶 
　　假使推英使之言而廣之美與英爲中國之朋友中國以朋友之故而畀以礦產然則德亦朋友也法亦朋友也俄日亦朋友也葡西丹墨凡與中國稱爲友邦者無一非朋友也苟悉援此例以强索中國雖大礦產雖多其能應付之乎夫所貴爲朋友者以患難足以相助也今中國當困難之時而所謂朋友者乃相待若此嗚呼朋友耶非朋友耶 
[命令]  
　　四月十三日大總統命令　陸軍總長段祺瑞呈請授劉慶寰爲陸軍步兵中校並加陸軍步兵上校銜應照准此令 
　　又令　陸軍總長段祺瑞呈請將陳宏純朱耀焜徐蘭亭朱吉舜張伯辰徐景庶應鎭藩葉振剛陸葆羣張勃胡贊紹彭永慶盛爕麟趙英武楊時三陳澤民洪治管紹謨蕭清廉林　幹俞毓英王堃山吴文蘭孫鵬飛劉仰泉陳濟項然項承武烏拉西春陳粲劉祥漢吴浙秋蘇廉慈錢大忠孔昭道陳春臯均授爲陸軍步兵上尉徐步蛟陳金鰲授爲陸軍輜重兵上尉斯佐授爲陸軍憲兵中尉趙文耀王濤朱維翰葉翀梁兆楝均授爲陸軍步兵中尉黄凱授爲陸軍工兵中尉魏鴻動授爲陸軍憲兵少尉汪慶福朱化龍林錦標鄭耀山陳金鰲黄雄立王家祜陳墉　楊其藻胡柏春陳樹發謝傑何子慶魏人俊壽振剛潘作樂姜良湯德雲周鴻煜李榮標蔡得標梅錦琛何錦松鄭壽豹辛元魁楊世任王寅余國棟趙勁胡永勝趙彪裘奮徐慶玘趙廷標葉金鴻洪大用徐行許壽炳金鳳魁盧錦川許烈榮項朋連維振標汪雄飛宋鳳翔楊和興何瑞棠李元鼎斯雲卿王兆金均授爲陸軍步兵少尉潘芝日盛鳳山應立加均授爲陸軍騎兵少尉邵攝標林紀常謝讓均授爲陸軍砲兵少尉周鵬飛蔣熊標王丹華章育才均授爲陸軍工兵少尉徐章垿吴鳴康張雲驥何文標吴恢均授爲陸軍輜重兵少尉應照准此令 
專電 
[北京電]  
　　續聞袁總統意以大借欵額鉅則條件重故欲减爲千若干萬鎊但有人主張謂條件重輕似不關借額之大小全視抵押之足否五團所擬條件之一設董事局董理財政中國一員五國五員多數表决又團意以若干萬鎊鑄新幣若干萬鎊收回紙幣以副我意財政部擬即以新幣爲銀行資本收回紙幣一欵三用實兩方一大差點有人云中法債票忽少跌某外報忽論狼亂逼近近畿影響恐及於大借欵疑係五團所爲 
[北京電]  
　　昨日午後日使山座會孫總理口述昌黎案事曲直不論但因此不幸之事致中國方面有多數死者日政府深爲抱歉故對死者遺族撫恤二萬六千元其關係之日本軍人當於陸軍部設特别委員以審查之孫答許久未决之本案以貴公使盡力得以和平解决中政府深爲慶幸從此兩國當益敦國交以全隣誼本日特謝閣下光臨云本案卽此作爲解决 
[北京電]  
　　英使要求四川全省礦權日急謂旣可以延長予美英亦係中國朋友何獨不可以川礦相畀 
[北京電]  
　　司法計畫案以新舊衝突迄未解決今日政治會議又開第二次審查 
[北京電]  
　　陳璧案明日借大理院法庭續開辯論 
[北京電]  
　　熊希齡擬於五月杪漫游歐美 
[北京電]  
　　丁恩昨日到京 
[南京電]  
　　緝私統領白寶山需餉甚急馮督昨請省長設法籌措 
[南京電]  
　　省公署昨撥江蘇籌備水利局開辦經費二千元其機關設於省公署 
[南京電]  
　　日領事以下關釐局違約徵收木植釐金昨向國稅廳提出抗議 
特約路透電 
[北京電]  
　　駐京日使山座君四月十四日謁見外交總長孫寳琦君會談昌黎一案謂日政府姑不追究案情之眞相但中國警察因不幸之事端傷失多命日政府殊以爲歉擬撥洋二萬六千元撫卹死者眷屬又謂在案之日本將士將交日本陸軍省司法科之特别委員會研訊孫寳琦答　此案交涉已久今將和平解决中政府殊爲欣慰 
[北京電]  
　　前衆議院廣西議員林鍾英因段世垣一案株連已於昨日鎗斃叚世垣現仍在獄 
[北京電]  
　　財政會議議决嗣後國稅廳長須將所收之稅如數解京不准上級官員動用又地方稅及國稅須盡交國稅廳直接解京再由中央政府撥付各省 
[北京電]  
　　政府電告畢桂芳暫緩赴恰克圖以待後命 
[成都電]  
　　當道續遣軍隊赴秦川邊界保守廣元昭化漢中等處以防白匪入川胡督昨曾校閱軍隊並演說激勵之 
[東京電]  
　　大隈伯内閣之人名已於今日下午二時入呈日皇官中雖未宣布豫測不外以下諸員首相兼内務大隈外交加藤大藏若槻海軍代八代陸軍岡司法尾崎文部一本遞信武富商務大浦乃合衆議院同志會中正會兩黨人物而成國民黨允加贊助衆議院仍由政友會佔大多數現信必將因以解散國會重行選舉以期推翻政友會之多數 
[東京電]  
　　大隈内閣大約爲日本立憲以來最孚輿情者今已得各報一致贊助及國民之信任股票已有高漲之象大隈允實行減政改革及實際事業 
[東京電]  
　　海軍納賄案之軍法會議主事員業已任定 
譯電 
[北京電]  
　　據北京日報載稱日本已允英國由寗波築造鐵路通至長沙現向中政府要求自寧波沿海濱至廣州之鐵路敷設權甬湘鐵路本年五月間即將開工 
[北京電]  
　　陸建章昨率兵萬名開往潼關内有拱衞軍若干擬在潼關設立大本營 
[北京電]  
　　政府得悉黨人首領陸惠生已由日返滬携有一元五元十元之紙幣十萬元及炸彈軍火炸藥若干 
[北京電]  
　　駐德公使顏惠慶電告政府梁敦彥已於本月七日由柏林啓程回華僅擬充當顧問不欲受有責任之職 
[平陽府（十三日）電]  
　　據西安府私家消息官軍多不遵軍令而與某秘密會暗相勾結城内之阽危與城外相埒城内與附近各處之外人均大受騷擾 
[平陽府（十四日）電]  
　　據西安府消息援軍已開抵城内大局稍有進步目下匪在四鄕從事刧掠 
[華盛頓電]  
　　本月十一日有美國水兵在墨西哥台姆關柯登岸購油爲墨西哥官兵所拘美國海軍大將曼雅要求墨兵所屬之司令向美國國旗行禮一節茲由威爾遜總統聲稱要求之事當可如願 
[華盛頓電]  
　　墨兵拘捕美兵一案美政府擬再詳細調查如果曲在墨兵則擬續行要求向美旗行禮大西洋各艦現已聚集哈姆登路運船漢考克載水兵八百名現駐哇蘭斯戰艦南卡洛里拉號開往桑杜明哥爲無線電調赴台姆關柯駐配薩柯拉之魚雷艇隊已奉命豫備一切海軍大將巴特格將率大軍艦二十餘艘泊於墨西哥洋面現信威爾遜總統必至萬不得已始擬用武力對付墨國 
[墨京電]  
　　台姆關柯官軍司令以爲道歉已足對於向美旗行禮一節殊多爲難 
要聞一 
[約法修正案草就之内容]  
　　約法修正案近情屢誌本報昨悉約法修正案其修文已經完全草就昨日（十一）下午起草各員在會内開起草委員會會議彼此接洽以期條文之銜貫并定於明日午後開大會付衆討論至修正案内容有就約法原案加以修正者有删去者有新增者列舉如下（甲）以大總統修正綱要爲根據者（一）改者參議院章改爲立法院章國務員章改爲政府章列特設國務卿一條（二）删者删者爲官制官規之制定及國務員公使以及締約等之同意權（三）增者顧問機關及會計章（乙）於修正綱要外特行加入者一卽優待皇室條件 
[政法機關之新舊觀]  
　　國務院　國務院之設立爲臨時約法中純粹施行内閣制之機關一俟新約法告成總統内閣制揭曉該院即將實行消滅現在堪爲吾人所亟應研究者約有兩項（一）爲人的問題此問題中國務員一層固可勿論其秘書廳及各科人員在院辦事有年不無微勞足錄刻聞孫代國務總理擬將此項人員於將來之政事堂成立之後酌量安插之以資熟手日昨已向總統表示此意惟尙未有一定之辦法（一）爲地的問題國務院取消將來政事堂外間多謂設立於總統府以理度之政事堂之設立與總統辦事接近當爲必然之事於是國務院地點現在不能改設他項機關刻聞該處院落已漸 
漸被人分割大有列强對待中國爭相拓植其勢力範圍之槪蓋國務院地址本係前清攝政王府院落整齊局格宏壯洵爲各公共機關辦事最良好之地點據最近調查則已分爲三部一部分爲平政院一部分爲籌辦煤油事務局一部分爲副總統府第並聞副總統遷居在卽大約副總統遷居之前該院廳科各處必略有一番之移動云 
　　政事堂　政事堂將繼國務院而設其國務卿之一席聞徐菊人已允負擔惟擬先宣布其對於現時政局 
 
 
 

Page 3

 
 
之意見視各界之是否贊成爲出仕與否之標準已屬某某兩君擬槁由徐氏親提出重要諸端（一）行政方針取獨斷主義（一）對於財政主張節本清流（一）對於外交主張互相提携（一）對於軍政主張實行統一至於國務人員亦將更動據聞其中内務交通財政敎育四部總長之席則有迭調之說至陸海軍及外交三席大抵仍舊同時各省都督民政長人員亦將有多少更動云 
　　平政院　自平政院編制令公布之後汪院長即照章組織其中分設評事肅政兩廳外更置薦委書記官數缺專理該院一切事務近日京中一般有官吏思想者均紛紛向各方面運動以冀取得一席其薦條已有五六十人之多汪氏頗難發付但於無可奈何之中即打定主意以其人之經騐學識爲用舍之標準其評事肅政各員按章由各行政長官密加保薦現在汪院長之意評事一席則取精於法學之士肅政史則取材於前清著名之御史以期提倡直風婦除官僚界之積穢云 
　　法律館　民國現行新刑律承前清之舊酌量修正後即行頒布其中所訂條文非不酌徵中外力趨文明但按之我國國情及人民程度則不免有削足就履之恨蓋政府心理亟欲收回領事裁判不得不遷就制定以符東西一軌之義前曾由總統提出改正刑律議案交政治會議討論近又由約法會議議員趙惟熙具呈國務院請斟酌國情修正刑律以副實用並請開設法律館延聘中外法學之士會同修訂以憑從實際上根本政良云 
　　禮制會　内務部朱總長對於編訂禮制一事非常注意其編訂禮制大綱呈文已誌報端茲聞該部編訂禮制會人員刻正由朱總長分别聘選充任呈請總統鑒核案奉批准茲錄其原呈如下（上略）本部設立編訂禮制自並派本部次長錢能訓充任會長均經呈奉批准在案竊以禮制修明關係重要自應招延　碩廣集見聞以期斟酌古今悉臻妥洽查有江瀚吴廷爕姚華董瑞椿胡元玉徐承錦汪東寳馬振理等學問優長博通掌故本部優加禮聘並遴選參事王黻煒秘書蔡寳善司長于寳軒僉事王念曾嚴啟豐陶洙等一併充任會員悉心詳議以資釐訂而昭鄭重 
[英文京報之實業借欵談]  
　　北京英文京報論中法實業借欵事言之頗詳確否未可知姑節錄之以供研究 
　　查浦口將來必爲揚子江重要商埠無疑但其沿江一帶地方凡可以作商埠者皆爲津浦鐵路公司產業而該公司現已着手經營以爲將來卸載貨物之地以中國財政狀况之可危斷無力爲此不急之建築况其工　又不能於四五年内收利遂使吾人不能不疑中國政府是否有誠意將該借欵數成作浦口建築之用因之不能遽信該項借欸果爲穩當之投資也 
　　至論及設立北京電燈電車自來水工程則說明書所載似乎近於揑報夫當募集公債之前彼經手銀行須確查此項市有工程之權利是否與北京原有之水電公司相抵觸乃中法實業銀行於此事實毫未考查否則北京商辦註册電燈公司總辦决不致不知此項權利之讓與法人實侵犯其專利之權以吾人所知中政府從未表示有收買該公司之意而驟然發行該項工程債票不能不謂爲政府之專擅至論軍車則華商電車公司要求政府批准展限集股尙未滿期該公司業已測量軌道發起人旣負擔許多開辦之費則政府自應格外體恤且吾人應知從前中國人之反對該公司者實擬其含有外股但何以此反對者一遇法國實業公司而即時消滅誠屬難解至北京自來水公司將來或由政府收買亦未可知但借欵說明書並未論及北京自來水電燈二項業已開辦有年無煩再設亦可怪也 
　　又借欵抵押品一爲該借欵建築公家工程所生之利益二爲北京所有之市稅（除崇文門落地稅外）中政府何以輕率至此竟將此項收入抵與外國銀行將來更何從設法以應付此發達市政之經費豈將來修築街道購買壓地汽筩時再借外債乎或再以省有之洒稅又抵押借欵以興辦市政企業乎抑所借之欵並非爲公家工程之用不過提出最少之數以作該項用欵乎質言之卽此新借款實爲行政經費之用　或有其他用途而爲中政府所視爲合意者也本報英文京報自謂曾載中政府確得實業銀行極大之墊欵大約爲此次新借欵而墊付者其墊欵之數爲一千四百萬佛郎繼又聞係四千萬佛郎設此項墊欵果屬實業借欵之一部則似此重大事件自應明載於說明書内據吾人所知該銀行所付之墊欵無一用於說明書内所列之用途者可知該借欵之大半數已爲中政府用於非實業之用途矣 
　　夫說明書發布及自該項公債發行後事實揭露使世人足證該借欵之用於實業者實爲至小之部分然而該項借欵必欲假託實業名義者乃欲破壞五國銀行團之壟斷耳夫五國團之解散與否於吾人何與但中國欲於五國團之解散而得永久之利益亦必用公正之方法倘陽託實業之名而陰作行政費之用一旦爲世人發覺則於中國信用必大有損失况法政府固素以禁止行政借欵名者應限制法國銀行不准在巴黎發行此項中國債券能擔保其確照說明書之用途且對於現在已設立之公司與說明書所擬絶不牴觸方可總之此次實業借欵吾人應要求其種種之解釋必至其解釋能滿資本團後盾之五國政府之意而後該資本團始可與中國政府再開第二次大借欵之協議也 
[第一期給欵後之舊議員觀]  
　　向隅者之不平　前日國會事務局在衆議院發欵情形已誌昨報昨日有領欵未得之議員數人忽函京中報館痛責國會事務局之戲弄議員均謂按照登報時間去領竟爲巡警攔阻咨嗟怨懟之聲溢於字裏行問昨晤友人談及國會事務局此種辦法非眞與議員開玩笑乃因財政部屢次延宕不肯發欵若平均按六百元發給恐財政部不肯再發今先發去一半財政部不能不補發昨已催告財政部周總長已允續撥國會局已有通告安慰人心矣 
　　事務局之通告　舊議員應領之歲費旅費昨已發訖二百零三人餘者擬俟財政部撥欵後歸第二期補發昨籌備國會事務局因發通告云查此次停止職務各議員應行補給歲費及酌發川資之處昨由本局向財政部領到銀元二十四萬三千六百元正計只敷發給二百零三人之數嗣經擬定分期發欵辦法業已通告在案本日就衆議院内本局發欵處於午後一鐘起按次照發至六鐘止計已發足二百零三人之數第一期發欵應卽截止所有未領歲費旅費各議員統歸入第二期發給日昨已承財政總長允於内趕行籌欵撥局備發斷不至過於遲延使各議員致於久候一俟財政部撥欵到局後卽行定期發給特此通告 
[湖廣館壽筵紀聞]  
　　昨日各界爲梁任公之太翁蓮　君稱壽先期由蔡松坡湯覺頓兩君發出徵文詩通啓祝壽地址即假湖廣會館一時馬龍車氷錦簇花團備臻其盛門首則電燈焜燿座間則歌吹悠揚官界軍界政客等均行致祝壽屏壽帳壽聯等美不勝紀惟記壽堂正中有總統書横額文爲圭峯比壽聯一付云白沙詩思同康節玉局文章繼老泉又副總統聯一付云杖國春雩星瞻南極傳經家業學富東瀛王壬秋一聯云海日襟懷燕山福分伯鸞風節太素年華字亦清古屏文則梁燕孫君之作爲冠譚學衡作欵書體莊雅相稱袁豹岑君詩條字極類鄭太夷三六橋隷書儗俞曲園筆少近楷入谷朗碑一派李直繩篆書則工整有餘尙欠擺脫也惟一聯儗太山經石峪書八字云德爲世重壽以人尊氣槩雄偉的是能品惜署欵未顯令人爲無名英雄短氣若夫演劇之工妙且挽老譚登場散會之喧閙塞滿廣路曲終奏雅隨筆略書亦足見當時之盛况矣 
[雜評一（無名）]  
　　不幸之事　昌黎一案日使謂事之眞相可以不究惟以中國警察不幸而死多人允爲撫卹嗚呼不幸之事如何而致不幸哉假使罪在警察死固其當無所謂不幸也假使罪在日兵日兵爲無道非可諉之於不幸也夫所謂不幸者有若天災有若疾疫非人力致之者今以刀殺人而謂被殺者爲不幸而撫卹之反若行其慈善事業也者世界寗有法律之維持哉雖然以視白狼之徒殺其人而又復掠其財相去固有間也宜乎外交總長之歡然應命矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大借欵將開二次會議]  
　　續大借欵自三號在滙豐銀行會見後五國團代表　　　　極爲注重以該借欵用途預定充整紙幣刻收回　　　償短　内外債之費請將整理紙幣及收回紙幣之詳細計　並　行　法擬爲具體的成案並將短期内外　之詳單交出核閱以非將此用途規定後無由爲他項條件磋商即以上項擬妥後爲開第二次交涉會議之期等語因此固財政總長除飭部員將償還内外短期債速行開單呈核外并請徐思元會　　幣　局總裁赶速擬定整理幣制收回紙幣之具體的成案連日籌擬業經脫稿周總長業於昨日（十一）面知五國團訂下星期一仍在　豐銀行開第二次會議云 
[廣東新立銀行之購股辦法]  
　　大陸報載廣州訪函云　設立銀行收回紙幣一舉今已擬定籌欵辦法凡各商埠及有警察局各處之居民均須强逼爲該銀行之股東目下紙幣僅値對折據確實調查流行市上者共有三千二百萬元至發行確數則莫或知之况紙幣印工　　粗劣僞票甚多無從辨别數星期前曾由官民組織團體解决紙幣問題决議設立銀行以爲　救方法而當道因資本難籌乃擬强逼民人盡爲股東該銀行定資本洋三四千萬元之　每股五元當道已交出値洋五百萬元之產業作爲官股其餘之資本擬令每商行照兩日房租之數購股如兩月付租金洋一百元者則當　二十股而由房主擔認一半繳股收條且可售與他人其數限一月内繳至警局逾限者當受罰住家則當以一月房租之數購股亦由房主擔認一半租金不滿一元者從免房主自住之屋則按房捐十倍之數購股其房捐則按正樑之數繳納每一正樑月付捐洋一角致富易速之營業購股須多如姣察戲唍酒館皆須按三月房租之數購股仍由房主房客各認其半一俟該銀行正式成立後即持收條往易股票萬一不能成立所收之欵如數付還輿情對於此事議論紛紜莫衷一是各報則並無批評者蓋籌辦員中有報界代表未便有所訾議也民間大都不以此舉爲然其辦法不妥猶在其次而當道之不足信任實爲主題也蓋衆皆不信當道及籌辦員能破除黨見延聘專材管理一切且謂所集股本終必有一大部分入辦事者之私囊且所集資本何以必須存入交通銀行而不照算利息乎則以交通銀行乃由梁士詒之弟管事故也 
[陳璧案公開第二次審訊]  
　　陳伯台被殺案經第一次公訊之後中隔月餘但聞有法庭　預審以及外間之評論其　相如何仍未得揭曉乃復於昨日（十一）午後由地方廳公開第二次審訊一般注意此案者均欲往旁聽以是自午前十一時起即陸　前往不移時而旁聽　已　旁聽席已滿及至開庭而擁　於其　之四　　　　聽者大有人山人海之勢茲將其審訊大槪情　　之於左 
　　　　審判長及審判官三人列席檢察長　任檢察官劉　　　　　　人　曾勗夫婦及陳壁父子黄順任二董升等一千人均提出到案陳　父子之辨護人黄遠生劉崇佑二君（臨時由審判長指定爲黄貴等五人之辨護人）首由檢察官報告此次起訴之理由其決定主旨　董升爲謀害陳伯台之要犯其原因　以董升有謀奪管理陳氏財產權之意而起其證據甚多如陳伯台被害之夕門房有四五人打牌（有　子壽黄貴黄順張議等）董升於晚十一時借黄順車燈次早五鐘即進房門自借燈時起至進房之時間卽爲殺害陳伯台之時間又在董升家搜出皮領褂一件確係陳伯台所　以及　晙任順任二逃走等類而其　董　又有協同謀殺陳繩種種證據黄貴前所供詞狀皆係出於董升敎供特將迭次預審所得問答情形一併抄錄因此提起公訴云云（是日檢察官報告之詞甚最茲　錄其主旨大要）報告畢審判官質問檢察官對於前檢察官之公訴認爲有效與否檢察官以認爲有效審判官復問檢察官對於陳璧父子及黄貴等七人究竟認爲有罪無罪檢察官答檢察官但　搜求證據以供審判之罪至於被告人之有罪無罪仍請審判官判定本檢察官不得干涉云云審判長遂令律師陳述意見劉律師崇佑起立發言謂辨護之先對於此案有　質問數點（一）前據黄貴供陳璧爲殺人之主謀陳伯台被殺之日陳璧尙在天津數日之前後行徑若何（二）據最後預審又云黄貴供詞出於董升敎供其敎供情形究竟如何應請審判官當堂詢問詳細審判長均拒絶以爲此等均無質問之必要嗣復由黄律師遠生發言係對於全案大體依理論上之辨護大致謂陳璧係此案之主謀僅係依據黄貴之口供爲推想之斷定其實陳璧之爲人謂其近於刻薄吝惜銀錢可不必爲之諱而因此即可謂其有殺人之嫌恐無是理至陳繹則以極和平極安分之青年謂其能有膽殺人誰能相信况黄貴之供詞旣屢此自相反覆最後又謂其出於董升敎供則黄貴之供詞已屬根本動搖以此而欲論斷陳璧父子犯殺人罪决無是理（黄律師辨護之詞亦甚多）繼復由劉律師崇佑爲事實上之辨論其最重者卽（一）殺人之場所最須考究據黄貴供陳伯台殺害係在其臥室陳繹黄貴黄順周文　陳升六人協同殺害本律師親往陳宅勘查其住室其房間甚狹南北長爲一丈零五東西寛爲七尺七寸而其中又有書桌圍椅書架皮箱圓凳等物布滿一室之内平時何能容一二人之周旋而謂以五六人同時插入又以殺人之事不能從容出入伯台之弟即住於對面房中豈無聲息令其聞知則殺人决不在其房中可以斷定（二）伯台被害之次日有一斯文人向某衣莊買衣服冒作陳繩身分身體肥大口操北方音以此推定其確爲謀害者七人中之一人此層尤爲不倫據黄貴供謀殺伯台者有七人而陳璧適在天津周文潞於次日卽往南苑陳繹係身材矮小者與所供决不相合而黄貴黄順陳升等或係廚役或係車夫或係做苦工决非斯文人之流不能有此手叚黄貴供詞可辨　甚多卽此二端其供詞已根本不能認有絲毫之價値云云劉　辨論後復由審判官當場審問問子　周文　董升任二等數端再由董升之辨護人（係指定者）陳述意見計自二時開審至七時許辨論與審訊無片刻之間斷最後遂由審判長宣告退庭 
[文告中之報紙與律師]  
　　實行報紙條例之見端　昨日北京各報館接警廳令云報紙條例業於四月二日奉大總統令公布在案查第三條發行報紙應由發行人開具左列各欵呈請該管警察官署認可第六條發行人應於警察官署認可後報紙發行二十日前依左列和欵規定分别繳納保押費附條在京師及其他都會商埠地方發行者加倍繳納保押費第十七條不照第六條規定繳納保押費發行報紙者科發行人以一百元以下十元以上之罰金至繳足保押費之日止停止其發行第三十條本條　施行前所發行之報紙應按照本條例第三條之規定補行呈請該管警察官署認可并按照第六條之規定補繳保押費各等語查京師地方現在已設立之報館不下數十處凡日刋不定期刊週刊旬刊月刊年刊各種報紙均應一律遵照辦理爲此令行該報館遵照自令到之日起於二十日内開具條欵來廳補報並如數補繳保押費所有原領執照應卽一併繳銷再行換給新照務各依限辦理以憑彙呈内務部備案切切此令 
　　干涉冒充律師之場所　查本廳附近開設之各茶酒飯館據道路傳聞人言嘖嘖僉稱該茶酒飯館等爲訟棍衙役唆訟撞騙之場所祗以管理營業係警察廳之職權本廳含　已久未加干涉惟嚴行約束廳内司法警察承發吏庭丁所丁茶役人等不准麕集該舖以防獘端乃實逼處此防不勝防凡涉訟之無知婦孺與謹厚鄕民一入其間多被勾串敲詐人民含寃而不敢告官廳舉發而苦無憑近來日見發達更肆行無忌甚則管絃歌唱聚衆喧譁不聽禁止該茶酒飯館等所犯之事雖不知凡幾幸經本廳查得仁義合茶館内有李培卽李玉亭等包攬詞訟詐欺取財確有證據而孫蓉軒茶酒館門外與剃頭舖内竟挂律師邊寶海之招牌據稱未得邊寶海之同意其爲冒充律師撞騙招搖顯而易見除分别嚴行究辦並函知警察廳將此項茶酒飯館停止營業一律驅逐外爲此剴切布告凡來廳涉訟之人如遇有前項人等陖訟撞騙或藉寫狀紙爲名喑地勒索銀錢或指廳内人員及律師名義百方敲詐者一經關說准其隨時喊告或呈訴來廳無論何人本廳定當嚴行究辦决不姑寛以除民害而維法紀特此布告 
[省埠官制之消極的擬議者]  
　　五埠督辦之擬定　政府開放赤峯洮南張家口歸化城連山灣多倫龍口七處爲商埠早見諸命令近日政府對於該商埠之進行已着着籌備最初本擬將該七處商埠各任命督辦一員以資譬　近以財政困難之結果各該處商埠除龍口連山灣因開辦在即須專任督辦以專責成而資進行外下餘五處商埠决定張家口商埠督辦由察哈爾都統何宗蓮兼任歸化商埠督辦由綏遠城將軍張紹曾兼任赤峰洮南兩商埠督辦由洮遼鎭守使吴俊陞兼任多倫商埠督辦則以多倫鎭守使兼任不日卽可發表而連山灣龍口兩處商埠督辦政府刻正選擇適任之人聞現辭職之奉天内務司長榮厚於連山灣督辦一缺極有希望云 
　　未來觀察使之職權　觀察使現在僅管地方行政事務且爲下級地方官之監督現聞財政部爲節省經費起見擬委託觀察使兼管下列職務（一）爲榷運局聞各處榷運局將來尙須陸續裁撤以其事權轉移於觀察使（一）爲海關監督觀察使與海關監督駐紥一處者擬裁海關監督而令就近觀察使兼管云 
　　浙省司法之計畫　浙省司法經費原係每月有九十餘萬近來一再删節僅存每月十餘萬聞楊廳長此次南來已與部中酌定辦法茲就所聞探錄於下（一）省城設高等審判廳温州設高等審判分廳（一）寗波設地方審判廳初級審判廳全省審判機關僅此四廳其餘之地方初級審判各廳一槪裁撤歸併縣知事辦理全省之高等地方初級檢察廳一槪裁撤所有刑事案件均由當事人自行向審判廳起訴聞此項計畫不日即須實行 
[浙垣捕拿黨人續聞]  
　　吕某等之槍斃　日前在荐橋東山弄破獲之黨人吕某等已由軍法課研訊確實供認不諱當卽宣告死刑聞於日昨（十三號）在陸軍監獄執行槍斃共計十一名其罪狀尙未宣布 
　　婁正芳之釋歸　前日杭城小井巷第一號門牌張韵生醫寓内搜出證據多件並拿獲一十六人解送軍府訊辦等情已詳誌昨報茲探悉婁正芳於前晚躬自投案謂並無謀亂情事遂將與某黨人秘密往來函件校對筆迹確係不同因飭傳寄居婁某家之李某王某均係東陽人）各書信箋數行校對筆迹適與證據上相符合又在李王二人身畔搜出假符號十七張據供爲某黨人運動直認不諱軍法課以供證旣確因卽判决死刑所押婁張及鄰居某姓家族卽判以無罪釋歸惟各該家内什物毁傷殆盡昨日午前婁正芳特乘與向警署理論云 
[張敬堯會勦白狼]  
　　江西李都督因奉中央電令特派陸軍第六師十一旅張旅長敬堯於四月十一號率帶所部官兵起程赴陜西之　關會剿狼匪而外間謠言四起商民驚恐李都督恐有匪徒勾結兵隊擾亂秩序於十號傍晚時下緊急命令戒嚴以致洗馬池一帶地方滿布兵隊晝夜梭巡盤查往來行人頗爲嚴密一面即行布告以　謠　而靖人心南昌商務總會則於十號在會設筵公　張旅長酒數巡張旅長起立致詞略謂贛省由李烈鈞挾自私自利之心反抗稱兵陷人民於水火因此大總統爲救民起見不得已而用兵鄙人承命督軍來贛躬率死士三百人冒險入城首與貴會和衷商辦一切　承敎益秩序漸定軍民相安内政修舉此非鄙人能力所及皆賴貴會大力維持今地方日見　　而李都督總持兵事治軍嚴明將士用命馬師長洽於軍心治兵以律地方有長城之倚鄙人來去無　重要是以中央派駐陜西之　　剿清狼患　承貴會寵以盛筵非常榮幸惟愧無建樹深恐有負贛民雖欲於地方有所建白又以行期敦促力不從心尙望諸君原恕此　暫别後當再　良晤此則鄙人所感謝無　者也當由曾會長秉鈺起立答詞始行散席 
[滇省路礦事業之近况]  
　　個蒙碧鐵路定議　雲南蒙自商民倡　建築個蒙碧鐵路三月二號民政長李鴻祥親蒞個蒙當經蒙自紳商集議要求自辦個蒙碧鐵路呈請民政長核准在案蒙自代表承認股分四十萬准於本月内交銀二十萬六十兩個月交股銀二十萬其路線由個舊先繞蒙陽　至碧虱𪧲已經定議矣 
　　個舊廠爭鑛互攻　雲南個舊廠鼓山有商民楊曾二姓在附近開礦楊某廠地出礦甚旺曾某聞之起意使其沙釘錘手匠人由此礦山側面開進欲奪利權楊某不服彼此爭權各帶廠上沙釘錘手數百人開槍大戰互相攻擊均表死亡昨經地方官派隊彈壓始行罷戰云 
地方通信 
[北京]  
　　中外同學會之敦誼　　居留北京之中外人士由美國大學畢業者爲數不下二三百人每年於春秋兩季開大宴會各一次茲届春季宴會之時擇定於四月十八日舉行並經外交部孫總長特許借用外交部迎賓館爲宴會之地已由該會幹事　文大學校敎員翟君按照上次名單通發傳單知照各會員並經約定長於演說各會員到會演說又京師學界舊開設師範仕學譯學三館畢業同學幾及千人近由　君恭綽華君南圭桂君行規等十六人定於本月十九日邀集三館舊日同學在嶽雲别墅開一敦誼會其程序爲茶話宴集照相三項作他年紀念云 
[山東]  
　　設立子種交換所之先聲　魯省行政公署令飭農學試騐場略謂東西各國農業機關　附設子種交換所精選子種以備互相購求互相交換考其品質辨其風土比較研究汰惡留良其農作品種之美收量之豐胥由於此蓋子種爲作物生產之根本較之施肥耕耘尤爲重要未有子種不良而能結果　美者中國地大物博冠絶環球農作品類尤稱繁夥因向無此項交替機關購求良種漸形困難是非速行籌辦斷不克收種植改良之效惟選種具有成　播種各須因地非於農業機關先行試辦爲農民旣莫知標準學說亦無實騐現由本公署規定子種交換所章程令發該場卽便遵照辦理所有交換所經理人員可由該場職員兼辦其　　子種及藏　器具需欵無多並由該場經費活支項下量爲支　不得另行請欵仍　辦理情形具報查考 
　　壽光學務之障礙　壽光縣近年以來學　頗爲發達詎今　縣境之古　涯津等鄕一般頑固之徒假借孔敎會名　招　　師多人設立保存私塾會各繳會費大洋一元並發給會設准其開設私塾鄕愚無知入會者頗爲踴躍月餘之内已有數百餘人之多共開設私塾者共計三十五六處以致該區學校無形解散者居其多數附近各區亦大受影響　爲學務上之大　　現已由各區鄕視學員稟知該縣知事設法維　矣 
[江西]  
　　李督嚴治黄堂搶匪　江西李都督於四月十號指令警　云軍法課案呈據該廳長呈報拿獲行刧新　縣屬黄堂村地方熊騰等案内搶犯吴照森陳正春石長貴柯　東汪道松余心遠吴益貴萬得貴李茂鳴賀玉卿等訊供情形開摺呈請令飭軍法處審辦等情到府查搶刦匪犯曾奉大總統令暫歸軍法　治自　遵照辦理除令飭軍法處移提審辦外該處長於　　報　後卽飭警探破獲搶犯多名實屬勇於任事殊堪　　　　緝　出力警探俟定案後再行酌賞以示鼓勵 
　　獲拿擊傷巡長之會匪　戚民政長於四月十號指令　北觀察使云查瑞昌縣洪江會匪往往匿跡賭楊藉逞　　曾經选　拿禁以清匪源今匪犯潘毛兒在該縣虎山壠地方賭博迨警務長派警往拿膽敢施放手鎗擊傷巡長田世　咽喉實屬目無法紀　即轉飭該知事遵照速將田世瑯鎗傷　痊一面懸賞　拿張光明等研訊按律懲辦 
　　曾爕元携帶鎗彈之嫌疑　贛垣警察廳查獲曾爕元携帶鎗彈擅自進城當經扣留據稱帶有護照一紙係陸軍　所發交總統府　　官胡　陸軍軍需　曾爕元由北京起程赴江西携帶手鎗一支子彈三百粒行李八件而照上年字　糊只見二月三十日字樣且胡謙與去年之案月關已奉通令緝拿之人現胡又未　來殊爲可疑當經轉呈李都督察　護照内可疑之點甚多除將曾爕元暗地派員監視外密電陸軍部查覆再行核辦 
[湖北]  
　　總兵站改爲糧服局　都督府軍需課　編制定　所有軍隊需要服裝雜物食米均應歸其備辦乃鄂省因年來亂事頻仍出防作　各軍爲便利供　計皆設有　軍兵站或糧台是以武漢特常設總兵站辦理一切現在鄂境狼匪已靖四境安靜兵站無設立之必要惟叚督以各軍多出防僻地並非聚聚一隅購辦服裝食米　難由軍需課發　令其自辦然由該課辦就運往則運輸出納不勝其煩且府中亦不便堆積服裝糧　特令將漢口劉家廟總兵站移設武昌乙棧改名爲糧　局委趙承康爲局長各軍所需均由該局支應一切事宜與糧台相仿只購入各項須由軍需課主辦現鄂省軍　局長劉炳福已自行辭職叚　委參謀方星樵接充辦理并准其附時商　軍隊云 
　　籌備巴拿馬賽會之進行　湖北籌備巴拿馬賽會事務局前咨實業司轉行政公署通令各縣　事曁各埠商會傳知各商將天然製造各物品一律徵集以便運赴美國賽會而促實業進步現在應賽各項物品多已到漢該局總理胡俊采特借定後湖華商跑馬廠爲陳　展　所俾使武漢人士縱覽一月再行裝載出口其　　期决定於五月十五日開幕現正布置陳列惟漢口商會徵集各帮商人物品尙未送到昨已通告該會轉催如期送到以便布置又聞行政公署以　次巴拿馬舉行萬國賽會鄂省實業敎育各主管機關雖已依照部令規定辦法通令各　赶辦出品敦促進行能否得美滿出品尙難預測現在開會期　此舉爲萬國　　所繫且於國家文化實業兩途極有關係　恐各界人民未能深知其中利益　望不　特　關於賽會利益編　成　發交各　宜講員演講以期共　而免　望 
[揚州]  
　　日人無照入境之取　　江都縣知事謝元洪准　軍第七十 
 
 
 

Page 7

 
 
六混　旅旅長張仁奎函稱據　兵　長唐勛呈稱城内佛　　　　等　　現來多數日人携存　　者　多　　　者亦復不少誠　滋生事端　設法勸令出境等因現謝知事已令飭交涉　　債察　　并據約勸令出境矣 
　　設局　　義　　善堂　董徐兆裕城布總董吴次臯等以春季包修孤　掩埋枯骨尙舞專司人員　理特推定晏紳振佫爲總董并定城外懷赤堂爲局所以便就近掩埋 
　　鄕約亦被告密　江都縣知事　元洪准陸軍七十六混成旅張仁奎旅長　稍近據報告東鄕李家橋鄕約韓恒堂與已奉都督飭拿之黨人柯姓頗有關係惟各鄕約保係屬官廳人役奉諭辦案不無結怨於人深恐此等報告係屬挾嫌誣陷故特請飭傳預審以别眞僞云云　又聞江都縣知事謝元洪以近日告密之風大熾每有匿名函件至縣指稱某某爲亂黨某某圖起事等情捕風捉影實屬不成事體特出示通告謂凡有控告亂黨事件須具投函者眞實姓名住址并聲明如虚反坐等因即由本知事片請至署而談决不將告密者姓名外洩云 
[鎭江]  
　　内地創辦自來水　鎭江自來水一項除租界外内地尙付缺　茲經鎭紳朱中孚君發起招集股分開辦業已着手進行十三十四兩號已延洋工程師在城廂内外店户稠密地點極段丈量以便裝置水管 
　　請弛米禁之無效　鎭埠商業近年衰敝不振究其原因係受去秋兵事之影響亦因米市久禁出口之故日前商會特具呈都督民政長請弛米禁冀得維持商業聞馮都督韓民政長咸以民食爲重批飭不准云 
　　學生旅行來鎭　蘇州師範學校學生四十名由該校校長等率同旅行抵常日昨自常乘火車來鎭遊歷金焦三山小作勾留即須冋蘇云 
[松江]  
　　酌裁水警弁兵　江蘇水警第一專署沈署長所部五營現得省垣消息有　裁一營之說沈君以汛境遼　五營各負責任未便裁併擬召集全部議就五營弁兵中酌景裁减而名目則仍五營之　每營裁去　隊官一員（即帮帶）改五連爲四區連長稱第一區員排長　第二區員每營裁船六條以裁去三十條爲止所有向駐松域之偵探一律取消 
　　害人自害之追悔　西門外錢某曾因揑函至鎭守使署攻訐楊某被楊在司法廳控訴判定一年零六月有期徒刑現由家屬稟稱錢某猝發神經病事後深自追悔其情不無可原請予緩刑大約可望邀　也 
專件 
[植棉製糖牧羊奬勵條例]  
　　第一條　擴充或改良農產畜牧得依本條例呈請獎勵 
　　第二條　獎勵之分類如左 
　　第一類　凡擴充植棉者每畝奬銀二角 
　　第二類　凡改良植棉者每畝獎銀三角 
　　第三類　凡種植製糖原料者蔗田每畝補助蔗苗銀三角肥料銀六角甜菜田每畝補助甜菜種銀一角肥料銀二角 
　　第四類　凡牧場改良羊種者每百頭奬銀三十元 
　　第三條　前條所列擴充種植及改良畜牧以左列方法爲凖　　一　擴充植棉宜選細子末核及其他優良之棉種 
　　二　改良植棉宜選埃及或美洲之棉種 
　　三　甜菜種宜採之德國甘蔗種宜採之爪哇 
　　四　羊種宜採美利奴羊 
　　第四條　依第二條之規定而給獎者須經該管縣知事出具切結呈由該管民政長轉呈農商部查實給予之 
　　第五條　凡已得奬而仍繼續從事擴充或改良農產畜牧者得繼續請奬但已得奬之數不得算入 
　　第六條　凡以詐術取得獎金者查出後除追　奬金外仍加三倍科罰其扶同之官吏依懲戒法懲戒之 
　　第七條　凡不願得奬金者得改給奬章 
　　第八條　本條例自公布日施行 
[嗎啡治罪條例]  
　　第一條　製造嗎啡或販賣或意圖販賣而收藏或自外國販運者　三等至五等有期徒刑併科五百元以下罰金 
　　第二條　製造專供施打嗎啡之器具或販賣或意圖販賣而收藏或自外國販運者處四等以下有期徒刑或拘役 
　　第三條　稅關官員或其佐理人自外國販運嗎啡或專供施打嗎啡器具或縱令他人販運者處二等或三等有期徒刑併科一千元以下罰金 
　　第四條　施打嗎啡者處四等以下有期徒刑或拘役併科三百元以下罰金 
　　第五條　倩人施打或自已施打嗎啡者處五等有期徒刑或拘役或一千元以下罰金 
　　第六條　巡警官員或其佐理人當執行職務時知有前五條之犯人故意不卽與相當之　分者亦依前五條之例處斷 
　　第七條　收藏專供施打嗎啡之器具者處一百元以下罰金　　第八條　第一條至第五條之未　犯罪之 
　　第九條　犯第一條至第六條之罪者得　奪公權官員犯者並免現職 
　　第十條　本條例頒行以前凡關於嗎啡之犯罪以已經提起公訴未經確定審判者爲限適用本條例 
　　第十一條　在製藥律未頒布以前凡關於高根安洛因及其化合質料之犯罪亦適用本條例（高根爲哀里脫洛克西隆高加樹葉中之主要質料化學形式ＯＪ７Ｈ２ＪＮＯ４）（安洛因爲第阿賽的爾嗎啡化學形式Ｃ２ＪＨ２ＪＮＯ５） 
　　第十二條　本條例自公布日施行 
[雜評二（步陶）]  
　　國會舊議員之領欵　第一期補發議員費至二百三人而止向隅者羣恨籌備國會事務局不置說者謂該局分期發欵實具苦心而該局通告亦以不至過延用慰議員不知議員諸君對此作何感念也 
　　當此舊國會旣去新國會未來之頃藉此戔戔者欵以俾吾人心目中得有國會之名詞縈繞紙上要不可謂非財政部之厚賜且因撥欵不敷更於給欵之後猶得有所謂舊議員之名義再留若干日以爲第二期之發現又不可謂非籌備國會事務局之分期辦法之格外鴻施雖然以民國稱於世而至以國會空名之存去爲榮否其可恥抑何如也 
　　廣東新銀行之辦法　紙幣之爲金融界患近今中國　通病也政府整理之策曾謂將從粤東入手宜乎其辦法優長收回迅速有以爲各省患紙幣者之矜式而不謂今日大陸報乃言廣東收回紙幣之辦法適以大苦吾民也 
　　設銀行以從根本解决法非不善而一入官場之手則弊資叢生羣疑紛起入股旣多障礙成立遂以難期紙幣之能否補救且不　計而强迫購股之擾民已昭然如揭昔人云　得眼前瘡剜却心頭肉今則心頭肉剜而嚴前並不能醫瘡豈非尤可痛心之甚者耶鳴呼大陸報而非　我者我國金融界之前途蓋非記者所忍言矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南市捕獲黨人續誌]  
　　黨人畢良臣運動製造局十三團軍官希圖起事被該軍官報由第七旅臧旅長飭令滬南警察分廳在南市大成里四十六號屋内緝獲畢良臣畢一道胡德照張兆瑞及婦人許月紅等男女五人詳情已誌昨報茲將昨日所得種種消息分别錄後 
　　警廳之預審　滬南警察分廳崔廳長自將畢等拿獲後卽提案預審據畢良臣畢一道二人供係授孫文命令來滬運動軍隊機關部共有四處一在英租界辛家花園及哈同花園附近一在法租界白爾部路一在寳昌路一在嵩山路同黨在滬者有一千餘人原擬今晨（指十四號而言）與製造局軍官會面之後即於是夜在四馬路青蓮閣及昇平樓茶館回復同黨商議起事辦法預擬於十七號夜半三時由同黨懷帶炸彈分攻華界各警區製造局地方以槍聲爲號一齊動手豈知該軍官乃係僞允致遭失敗云云又提張兆瑞胡得昭二人研訊均不承認而所獲之婦人畢徐氏即許月紅則稱向爲娼妓並非畢之眷屬云云 
　　押解之愼密　崔廳長預審後除將拿獲訊供各情報告薩督辦外並將供詞開摺呈送鄭鎭守使旋復親往製造局面陳一切當奉令飭將所獲人證一併解署訊辦崔廳長遵將畢等五人於昨晨（十五號）八時用轎式馬車兩輛緊上鐐銬派保安警察隊兩排荷槍實彈護解至鎭守使署 
　　軍法課之密訊　九時許王軍法課長曁課員錄事升座鄭鎭守使亦列席監視先將警廳解送之件逐一檢視然後分别提案隔别研訊數小時之久其供詞極守秘密但聞訊問時鎭守使對於畢等頗予優容云 
　　鎭守使之報告　昨日下午二時許鄭鎭守使有長電多封拍發聞係報告中央請示核奪並通知各省一體防備云 
　　餘黨之跴緝　鄭鎭守使以此案關係重大旣有約期舉事之謀其同黨必多業已密飭偵探分投跴緝並函請楊觀察使照會領事團轉飭捕房協緝 
　　機關之密查　鄭鎭守使又以畢良臣畢一道供出機關四處無論是否確實自應按照地址先行嚴查業已於昨日函致楊觀察使轉致英法兩捕房飭派探捕前往密查矣 
　　臨時之戒備　鄭鎭守使又以畢良臣等唯已拘獲猶恐其同黨乘機起事故於前日（卽十四號）午後五時發出緊急命令着在製造局一帶加意戒備並飭第七旅臧旅長傳令駐紥製造局之第一二三各營於夜間十時爲始每營各派士兵二排分作上下二半夜荷槍出巡每人佩帶子彈二百粒以備禦敵之用臧旅長奉令後因恐高昌廟一帶居户見而驚慌是以諭令俟各店舖閉門後出發並在西栅口及望道橋大局門北局門曁沿江邊等處各設機關槍二尊其高昌廟各街道則由海陸軍警察隊長王雅泉督兵巡邏均至十五號天明始行收隊冋營 
　　閘北之影響　閘北警察分廳徐廳長前日傍晚因南市破獲黨人機關供詞中有定期十四晚放鎗爲號舉事之說故特下臨時戒嚴令通飭各區署長警一體荷槍巡緝防衞 
　　許月紅之來歷　許月紅本係小東門外烟妓與畢良臣姘識已久住居大成里内此次畢等因受軍警之愚希圖接近故卽以月紅住所充作機關云 
[研訊指拘之龔振鵬詳紀]  
　　鄭鎭守使偵悉去年贛省戰事時在蕪湖宣告獨立反抗中央事敗逃匿經袁總統通電緝拿之龔振鵬茲由黨魁黄興委任來滬希圖運動南省軍隊匿居公共租界馬立師重慶路馬吉里四百五十三號屋内故於前日諭飭偵探陳文泰等恊同老閘捕房包探朱阿巧及一號西探前往將龔拿獲各情已誌昨報昨由捕房將龔押解至公共公廨請究關讞員會同英領康君升座樓下公堂研訊茲將其審訊情形錄下 
　　被拘者不認龔振鵬　先由中央政府代表高易律師上堂譯稱被告因反對中央爲首聯合同黨謀亂曾於去年十一月間由中央政府通電各省緝拿業經逮案請爲訊核堂上命將龔振鵬帶堂龔身穿灰色格子呢長大衣頭戴西式學士帽元色皮鞋中等身材面帶長方比及至案堂上即宣佈案情詰龔是否承認據供並非龔振鵬實名龔淡如號寶光聞龔振鵬現在東洋所控不能承認 
　　西探之報告　繼據一號西探投案卽由政府代表高易律師詰據聲稱與被告素不相識昨晚七句餘鐘由鎭守使署偵探報有黨人匿居租界當與該偵探等同至重慶路四百五十三號屋内拿獲被告並抄出公文等件一併帶入捕房解案請究 
　　鎭署偵探之供詞　繼由陳文泰投稱在鎭守使署充當偵探堂上詰陳被告是否龔振鵬曾在何處相識陳供前在南京臨時總統孫文處爲稽查員被告爲禁衛軍副司令同居總統府天天會面故知被告卽龔振鵬又號丹度别號振甫迨總統府取消後被告調往蕪湖爲旅長我亦調至上海爲光復軍連長嗣因安徽都督柏文蔚反對中央被告卽在蕪湖宣佈獨立皖省戰事敉平後濳逃無蹤曾由政府通飭緝拿今偵悉龔匿居公共租界内故恊同捕房拘案請究並將鎭守使所給偵探執照呈案請察 
　　龔與偵探之問答　堂上遂將陳文泰所供各節向龔詰問是否承認龔稱我非龔振鵬與陳文泰素昧平生不能承認堂上卽令兩造自相詰問先由龔向陳言曰爾指我爲黨人龔振鵬有無實據要知龔振鵬現在逃匿日本可以電訽如龔振鵬不在東洋惟我是問陳答稱我與爾同在總統府當差時常見面豈致認錯如爾非龔振鵬本人亦惟我是問龔卽向堂上聲稱此事須從根本上辯論原告指我爲黨人龔振鵬然我實非龔振鵬請堂上飭令將龔振鵬之照相呈堂認辯即知實在堂上命傳見證陳玉山到案研詰　　見證之供詞　卽據陳玉山稱前在長江水師劉福泰所管砲艇内爲艙長堂上詰陳與被告是否相識陳答稱被告奉柏都督派駐蕪湖爲旅長時我等係其屬下曾往迎迓且被告曾乘我所管砲艇至大通九江等處巡閱因之認識嗣贛省亂起被告即在蕪湖響應宣告獨立並出示通告堂上問陳告示中　言是何主義陳稱我不識字惟當時不遵其命令者均遭鎗斃堂上諭謂陳曰爾所稱被告獨立之事須從頭至尾供明當時被告是否將民國國旗除下另懸　袁軍旗幟並如何知其謀亂陳答稱被告反對中央宣告獨立故知謀亂迨北軍臨境被告即行潛逃我亦棄船不顧云云供畢退下　復據見證西人倪祿蓀投稱前在蕪湖經理保險已有四年當時被告在蕪湖獨立時將民國國旗改扯討袁軍旗幟並在我之寓所對面設有大炮彼時不贊成獨立之人均遭鎗斃見被告每至晚間頭戴西帽親率軍隊在街市巡邏云云堂上即將該見證所供情形詰龔是否承認龔答稱並未聽明與該西人從未見過 
　　賞格之詰問　堂上復向陳玉山詰問政府緝拿龔振鵬有無賞格陳稱不知有無復命陳文泰至案詰稱爾知政府緝拿龔振鵬有幾多賞格陳答稱係奉政府通飭緝拿賞格未定云云 
　　被拘者還押候訊　旋由政府代表高易律師聲稱所有在被告處抄獲公文等件應俟詳細研究繙譯呈堂中西官得供磋商之下以被告並未將原告所控情由分辯准延律師到堂辯護時已過午判龔仍帶回捕房候再定期研訊 
[輪船上並無黨人]  
　　江蘇馮都督所派駐滬偵探於前晚十時至老閘捕房報稱有黨人某某等私帶軍火至虹口怡和碼頭乘某輪船擬赴長江一帶起事請爲飭探協拿等情捕頭准飭包探王梅生與一號西探前往怡和碼頭守候至夜半不見蹝跡即登輪檢查亦無黨人混雜遂卽據情回稟捕頭矣 
[開釋彭左舟]  
　　沈翔雲前被鄭鎭守使署偵探偵悉其爲黨人拘獲解京槍斃後法捕房查得此案係住居法新租界安勤白而路四百十一號之彭左舟將沈誘往華界故將彭拘解法公堂訊供不認押查等情均誌前報昨又提訊彭供沈前將珍珠托我抵押延期不贖曾於三月二十一號與沈遇見約往醉仙樓晚膳沈言俟將道契押去即行取贖食畢出外分别我卽回家以後不知如何被獲我實無誘拘之事中西讞員以彭查無實據姑寛交妥保開釋 
[九畝地大火三誌]  
　　起火酒樓賬目之查閱滬城九畝地露香園路清眞敎門魁陽樓酒館保險失火波及新舞台劇場等當經該處二區一署將魁陽樓執事馬小東等拘送司法科移送地方廳請究各情已詳前報茲悉此案業經檢察官將馬提案一再預審判令交保迅將該酒樓一切賬目呈案查閱一面仍候汪廳長派員調查魁陽樓是否縱火圖賠險銀再行核辦 
　　市場之今昔觀　九畝地市場自新舞台開幕以來各商店之營業　爲發達即如烟紙舖點心店等大小共開有數十家之多然各商業全恃該舞臺爲主此次該舞臺忽遭池魚之殃因此該市場之營業大爲减色入夜之後異常寂寞連日各點心店烟紙舖等類已先後收歇有五六家之多云 
[警察敎練所之遷讓]  
　　巴拿馬賽會物品展覺會設於小南門外圖書公司舊址曾經蘇省出品協會會長陳蘭薰君在該處組設事務所惟該處本有淞滬警察敎練所是以韓省長咨請淞滬警察薩督辦訓令滬南警察崔分廳長趕覓相當地點將敎練所遷讓以便騰出大厦爲該會陳設一切出品之用崔君奉到薩督辦訓令後已另備地點定於日内將該所遷去矣 
[物產會會場之預備]  
　　上海縣知事洪伯言君係巴拿馬賽會上海分會會長業經會同各勸導員將上海出品物類廣爲徵集定五月一日先在滬地開物產會然後將各種出品送至展覺會開會惟物產會會場亟應預爲佈置刻查大南門外舊有貧民習藝所房屋雖經去年亂事時燬去其半然燼餘數楹稍資修葺尤堪作會場之用以故知照上海工巡捐局長朱壽丞君迅飭工程科將該屋估看興修工竣後將各出品移置於中以便届期開會 
[賽會勸導員定期開談話會]  
　　江蘇籌備巴拿馬賽會出品協會上海分會事務所昨日致南北商會各勸導員函云敬啓者迭奉省長令催飭將徵集各項出品成績迅速具報等因奉此查物產　期轉瞬卽是諸君征集品物只有種類尙無細數限期迫促萬分惟有請求諸君勸導各出品人趕卽籌備母悮期限盼切禱切茲即於本月十八日（卽星期六）下午准三時仍在總商會内開第七次談話會討論進行手續總期本縣出品母落人後其徵集出品數目并乞詳細報告俾便呈報省長尤爲級感專此奉訂務祈台駕惠臨至以爲盼 
[華法電車接軌工程之開始]  
　　華商電車公司總理陸伯鴻君商請　租界電車分司彼此接軌以便搭客往來已經法電車公司允洽彼此簽字訂立合同先行試辦數月定於五月一日通車昨日南市接軌工程先已開始法租界接軌工程亦將動工聞工作之際所有華公司運貨車暫停數天待告竣後照常運送 
[方浜基地築路之手續]  
　　上海工巡捐總局長朱壽丞君昨致法工部局函云逕啓者查方浜基地自外十六舖橋起至紫荆路口均已塡成泥路排築瓦筒其館驛橋起至陳市安橋並已砌成石片路面現擬全段動工築路以利通行惟查裏十六舖橋至紫荆路口沿浜均有水閣築出侵佔浜基有碍路線除已　告該處兩岸居户盡於十日内將侵佔浜基之水閣一律拆去讓進以便動工外惟裏十六舖橋至水閣橋止一段浜基北面緊接貴國租界爲此函請貴局轉飭該處各户一體拆讓爲荷 
[具保王廉之浙都督批示]  
　　旅滬浙江定海縣商人王廉被黨事牽連等情曾紀前報茲由浙江旅滬學會同人虞和德等爲之解釋已得浙江都督批示如下　呈及保結均悉王廉現旣患病姑准免其來省卽令回籍投案由原籍定海縣知事察看情形呈候核奪除令飭定海縣知事遵照外卽此知照此批保結存 
[崇明縣上訴案歸滬審訊]  
　　崇明縣紳商蔡某等聯名在該縣審判廳控黄鴻材又名黄士古盜賣地畝等情一案業經判决後上訴至蘇州高等廳諭令飭崇明審判廳將全案卷宗並黄鴻材解歸上海地方審判廳訊明究辦崇明廳奉諭後除諭令各原告自行赴滬投質外一面飭派法警陸效三於昨持文將黄鴻材押解到上海地方審判廳由張廳長諭令將黄收押候示並發給回文着陸警回崇銷差 
[初級廳預備結束之忙碌]  
　　上海第一初級審檢兩廳奉令裁併與地方審檢廳已紀昨報茲聞該廳監督推事等傳知承發吏將已結未結各案迅速查明報告如有未了訟案速行開報以待判决並經檢察官將發生刑事各案隨時起訴同級審判廳判决尙有呈報上級機關之初級範謝各案理由表册亦卽從速造齊移交地方廳接收管理俾於本月抄實行裁併 
[警察敎練所開學]  
　　本邑地方警察敎練所於四月一號開辦後本擬即日開學因考取學生保結未齊至昨日始行授課洪知事親臨該所行開學禮該所自景所長以次辦事各員及各區區員皆與焉茲將景所長勗詞錄下　今日爲上海縣警察敎練所第二次開學之日溯上年五月間曾開辦敎練所嗣因甯滬亂事發生暫爾停輟現奉省令以後警察不由警察學堂及敎練所畢業修了者不得補充限日開辦以重警政並由縣長委任本警務長兼攝敎練所所長是省長縣長之對於警察策勵進行如是其鄭重也在公家糜幾許金錢辦事者費幾許手續此後敎員又不知絞幾許腦汁凡所以爲造就諸生計者又如是其深且厚也爾諸生其可以輕心掉之玩愒將之乎夫東西國辦理警察以縝密之心思運敏捷之手段我人急起直追猶恐不及矧警察學廣博精深卽竭畢生研習猶或不能窮其奥藴然就現在斟定科目言之夫亦綱舉目張施於地方具關切要爾諸生果能於至短促之六個月學期内授課程功銳進不已吾知坐言起行今日敎練所内之好學生必爲異日區所中之良警察也抑本所長更爲諸生抉出二字願諸生謹守之母忘二字維何曰誠曰勤誠者物之始終勤者人之根基諸生信能行此二者則學業以成名譽以永社會治安民人福利胥嘉賴之如此庶不負省長縣長設此敎練所及學監敎員懃懃懇懇熱心敎誨之意諸生勉乎哉 
[解决印花染業之爭端]  
　　本邑印花染業因舉董事釀成罷工風潮經地方檢察廳將工司李怡美等五名令發第一初級檢察廳收押聽候查明公斷在案茲第一初級檢察廳因此案實情業已派員查明特傳大行代表楊家悌小行董事石春揚工頭徐如龍勞文榮等到案提同交保之工司李怡美及在押之朱寳生等四名研訊一過諭飭董事工司概行照舊不准更動責成徐勞二人勸令各坊一律開工李等均具結交保省釋不准再滋事端 
[染業學徒滿司年限之呈批]  
　　印花染業工人陳秀春等以同業司月李貽美等把持各坊學徒滿司年限同投上海縣公署稟請查究昨奉洪知事批示云來呈已悉查該印花工業宣統二年分所訂規單第三條載有各坊留徒習學每坊祗准一徒至公所報名掛號先領半張候至四年爲滿掉領全張以可專業呈經吴前知事批准布告有案今來呈所粘行規第一條下附註所載又係五足年滿司另換行單等語然則該工業學徒滿司究係四年耶抑五年耶以一業而有兩種規單辦法兩歧殊屬詫異且察閱名單該工人等年齡皆逾成年而學習年限甚有少至七年多至十五年之久尙未滿司者受制苛章情殊可憫至李貽美等雖爲本届司月然亦係工人之一分子何得同業相殘把持中梗至爲不合第該業規章之有無窒碍是否適用須以公衆研究終以人權習慣兩不相妨爲主旨惟現届爭訟未結俟司法官廳判决執行再行呈候本公署核示飭遵該工人等務當恪守範圍切弗妄恃意氣致干咎戾此批 
[叔姪因產涉訟]  
　　王松桂王瑞生王樹興三人爲同胞昆弟所有業產除房屋不計外有良田六處計田單六紙當時弟兄分派各得其二今松桂瑞生已相繼去世松桂乏嗣卽以瑞生之子王阿梅兼祧松桂遺產爲阿梅承値内有坐落在西門外之田計一畝八分素租與高福興耕種此次阿梅將一畝八分内劃賣一畝與高爲業得洋一千四百元尙餘八分仍租與高承種事爲樹興偵悉以一畝八分之田爲王氏公共業產阿梅不應私自盜賣去大半向論不服據情稟控地方審判廳昨日下午推事官董永昌君開庭辯論之下以原告所呈証據並不充分被告律師文超請求堂上將案撤銷董君謂今日爲辯論終結聽候送達判詞一面飭令被告王阿梅於三日内將高福興承種田地之租據交案查驗母延該被告遵諭而退 
[查明產業備抵]  
　　同泰升磚灰行主金福基控鄔榮堂不付期票洋三千元一案迭經訊明判令繳還原告洋一千九百餘元在案嗣鄔抗不遵繳故經原告稟由公堂於前晚傳案訊追原告由律師上堂請究質之被告供稱此案實遭已故水木作頭王龍生拖累以致傾家蕩產現實無力遵繳云云王襄讞與觀審之奥領克君判鄔押限一月繳清並着原告查明被告有無產業開單呈候公堂查封備抵 
[復訊席氐爭產案]  
　　已故前匯豐銀行買辦席正甫之子現爲該銀行買辦之席立功因與伊胞弟席友予席雲如席德輝席聚星爲爭分故父遺產起見具控公共公廨迭次研訊判令各邀公正親族秉公理處和平解决在案嗣因兩造理由各執不能和平排解故復稟公堂於前晚傳集復訊兩造仍各延律師到堂互辯多時各執如前孫襄讞與觀審西官英哲副領事判各退去候禮拜六上午九時半開特别民庭再訊 
[仍判交祖母靈柩]  
　　已故旅滬廣東富商鍾炳南之子鍾連生因伊故父螟蛉子鍾壽林鍾毓儒覇掯故父遺產不分具控公廨而鍾母朱氏亦以鍾連生乘喪攫呑招商局等各項股票並私將伊祖母靈柩搬往蘇州不知下落等詞投廨具控一案迭經研訊明晰分别判决並限令鍾連生將伊祖母靈柩交出由朱氏盤回原籍合塟祖塋在案嗣因鍾連生抗不遵斷仍將伊祖母靈柩匿不交出故經朱氏代表律師稟由公堂於前晚傳案復訊兩造各由律師到堂代辯王襄讞與觀審之奥克副領事判鍾連生交原保限兩禮拜仍遵前次判决將伊祖母靈柩交出違干未便 
[勒出賣妻據]  
　　劉岳昌將開封路五百九十二號居人水智山之妻誘匿鎭江後復來滬將水誘至塘山路宋昆山家内勒水出立賣據被控捕房於昨由探將劉拘解公共公堂請究經王襄讞會同英領哲君訊供一過判劉押限兩禮拜將原告之妻交案再核 
[串拐女子之嫌疑]  
　　張阿党聘定殷林全之妹爲媳日前被人拐失據徐阿狗陸中波二人云偵悉係徐保生朱夢林二人串拐故於前日扭控一區四分署當將原被人証一併移送檢察廳聽候預訊核辦 
[醫藥聯合會記事]  
　　中華醫藥聯合會於三月十八日開常會先由費訪壺會長宣布縣知事頒發圖記式樣公文一通並將刋成圖記傳觀擬卽日遵用次由夏應堂會長與到會各人商榷進行事宜定於二十六日開評議會並擬將每月兩期常會改一次爲評議會俟下次會議公决實行至十時始散會 
[追欠房租之新章]  
　　法租界向章華商房產各房客如有虧欠租洋情事由房主具稟公堂批准後再出傳票傳案訊判限交現中西讞員以具稟至出票之日又須延遲數天追欠不能迅速故特定新章自後如有租户欠租祗須房主開明房客住址欠數投該管捕房控追即由捕房　案限期交付倘逾限不交再行解送公堂訊追 
[任少山違背合同]  
　　法商喇瑪而前投法公堂控華人任少山用伊牌子開設舊郵票店立有合同以六個月爲滿今祗有四月忽然悔議請照合同罰任洋二百元任供房屋由喇代租現因房東不肯再租故此與喇斷絶關係奉判將合同譯成華文呈案候核在案昨日原告投稱任現仍住該屋内實係有意違背合同仍請訊追任呈上合同讞員聶君察閱合同上載明未滿六月須當罰洋二百元字樣判交保候下堂諭定斷 
[魚行夥監守自盜]  
　　魚行夥王榮昌將李春芳託伊監守之鐵洋箱一只内有洋一千八百元竊取雇吴阿福之車推往江甫生家寄存昨爲包探將人贓並獲傳同失主李春芳解送法公堂請究王認竊求恩吴供小民得洋兩元代爲推送李稟求領贓外並稱包探破案迅速贓洋分文不少自願當堂交出酬勞洋二十元請爲轉給判准予轉給外王押一年逐出租界江押一月吴押十四天 
[騙土涉訟]  
　　住居北京路六百六十四號屋内之無錫人倪同壽（即倪子賢）因呑没同鄕人吴錦棠値洋五百零九元之烟土被控捕房於昨由探將倪拘解公共公堂請究原告延律師上堂聲稱被告以代原告將二成假土攙和能獲厚利爲由將土騙去請追訊之倪供不承認關讞員商之英領康君判倪交五百元人洋並保案歸民事起訴 
[工匠串竊電線]  
　　英工部局電燈公司西人控工匠徐炳泉王海榮薛和尙曹生祥等串竊値洋八百元之電線等情由廨訊判徐等與見証薛小毛 
 
 
 

Page 11

 
 
一併押查在案昨晨由廨復訊原告西人並捕房繙譯上堂証明前情訊之被告公延律師上堂辯護判仍均押候查明於禮拜五訊核 
[匪徒攫鐲]  
　　女子謝小蓮子控匪徒王阿金在西藏路攫取値洋一百元之金鐲等情昨晨由探將王獲解公共公堂訊實判押西牢九月期滿帶堂再核 
[公共公堂瑣案]  
　　英商通和洋行控郭子松不理喬培記虧欠房租銀兩昨由捕房將兩人傳案訊明判令繳還原告銀一百零三兩完案 
　　源昌路小客棧主張阿五因聚賭抽頭被捕房查獲於昨將張傳案訊明判罰洋五元充公賭具銷燬 
　　英商喊厘洋行控李仲甫定貨虧銀五千三百餘兩不理等情昨由捕房將被告傳案請示判交保候訊 
　　校正　前日報載方老三誘拐小孩一案處方余氏陳阿大陳阿毛徐周氏拘役兩月茲悉地方審判廳原判係五等有期徒刑二月并非拘役合行校正 
雜評三（字） 
[招撫黨人之不可緩]  
　　近數日來北京捕獲黨人南京捕獲黨人杭州捕獲黨人上海亦於前日兩次捕獲黨人數名而前此所定招撫黨人之議則寂然無聞矣旣不招撫則黨人流離困苦進退維谷不得已而仍舊依附黨魁以謀衣食此必然之勢也故欲捕黨人自應先事招撫招撫之而不來然後捕之若是則人數旣少鑒别易明被捕者自無詞置辯否則偵騎四出徒滋紛擾耳况相逼太甚尤有困獸猶鬭之慮乎當道者可不愼之又愼哉 
來函 
[川沙籍顧少雲來函]  
　　逕啓者昨閱貴報載誘拐有夫婦一案内牽涉顧少雲名字之蟻媒等情雖世間同名同姓者甚多本不足介意因攸關名譽起見應請貴館登入來函以免閱報者之誤會 
[鄭慈愛等來函]  
　　敬啓者本月貴報載有盛澤帮匪曹小北奉飭查拿一節按曹小北名榮祥本地人久任盛澤團防局長頗資得力光復獨立地方兩次吃緊均賴曹君防衛周密安堵如常故本地之稍有身家財產者及商界中人莫不深致感忱此次空穴來風原非眞相惟損壞曹君個人名譽尙小而於盛澤防務前途殊有關係用特專函聲請更正以徵信實无任感幸之至　鄭慈愛張文蔚同啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[然而兄傳] [  心根]  
　　然而兄者浙　　其姓第其名圓轉其字喜掉弄文墨自號通厂蓋　通人自命也然而不通實甚與人談剌剌不能休除然而二字外幾莫辨其云何人以其然而然而也因號曰然而兄然而兄言行多矛盾當前清時亦嘗論科舉之害然而應童子試亦嘗議選舉之獘然而運動當選及革命軍起然而兄持其然而主義無所可否遲疑觀望不能决事旣定然而兄仍保其然而議員弗失謂之然而議員者以其在議場出席時亦非默爾人見其乍起乍坐聞其然而然而故也然而兄交游亦廣多聲氣相同特未若然而兄然而然而之甚要之皆然而友耳然而兄每偕然而友茗於然而樓樓非名然而者以然而兄常於於此作然而談故云一日又往矣坐甫定然而友謂然而兄曰昨夜雀興良佳然而未曾叫局然而兄曰然而呌局然而乏味然而可以看看然而不過坐坐然而我輸却不少然而賭是對冲嫖是精空然而我輩何以都輸然而友曰人儘有靠賭營生者然而除非抽頭除非局騙然而兄搖其首曰然而局騙然而抽頭然而我兩手弄牌然而我一心呌局然而友笑曰然而何不早言言未畢然而兄卽續其語曰然而我輩嫖賭花錢然而快活然而此地然而名妓都非佳人然而名妓都是佳人然而勿論然而今日然而然而·····於是然而兄之語愈轉愈深卽然而友亦無從索解隔座聞者莫不粲然而笑然而然而兄則談興正濃旁若無人仍賡其然而之調謂然而友曰然而前清之官場亦·····然而革命····然而不贊成然而贊成然而革命之偉人亦····然而二次革命····然而贊成然而不贊成然而平亂之功臣亦····然而我····然而然而然而······然而兄之然而調愈唱愈高然而友更無以和旁聽者則又轟然而叫奸或且勃然而怒視矣蓋然而兄亦二次革命一分子始則欣然而阿和獨立繼則倏然而嚴守中立及見或敗已决則毅然而主張討亂居然慣用然而之老法家然而手叚尙未成熟然而議員旣取消未能升其然而官發其然而財然而熱心嫖賭津津樂道則已與顯宦達官無異且賴有此然而二字圓轉如意無阻不通竟脫然而無患 
　　心史氏曰余亦然而友之一嘗親炙其敎故亦染然而氣昔人虚字詩云處事當思其所以居心不可有然而則然而者非壤人心術之專名詞　然而然而兄則何如然而笑駡然而兄者又何如今天下之騎牆派蝙蝠黨兩面人所謂楊樹頭隨風轉麻興鑽麻麥興鑽麥者皆然而兄也於然而兄何責（三） 
[說名] [  獨鶴]  
　　近世伶工之名字往往大同小異相差不遠此蓋含有商家冐牌影射之性質也有譚呌天而後有蓋呌天有汪桂芬而後有小桂芬有賈璧雲而後有賈璧林無非趨步名伶以求見重於世餘如武生中之八歲紅七歲紅五歲紅旦角中之一盞燈三盞燈四盞燈七燈盞萬盞燈亦不外乎方以類聚故意從同以示煊染愚請今日政界中人有苦不能爲紅官兒者大可師法此意從名字上着想近時官僚之最紅者宜莫如梁燕孫位　權重當爲全國官界所艶羡不若大家取影射之法凡身登仕版者皆以孫字命名最好者爲灰孫小孫其次則極孫瘟孫土孫義各有當均無不可有官迷者盍取吾言而試之必能聲價十倍也 
[廣覺迷之顚倒四書] [  警衆]  
　　孟子曰男子生而願爲之有室女子生而願爲之有家男女居室人之大倫也舜不告而娶君子以爲猶告君子之道造端乎夫婦何可廢也 
　　子曰吾十有五知好色則慕少艾及其壯也親迎則得妻欣欣然有喜色比及三年見其二子焉 
　　齊人有一妻一妾一則以喜一則以　皆足以供之 
　　謂其子曰踰東家墻而摟其處子不可迎之致敬以有禮饋兼金一百可妻也 
　　子見南子觀其色巧笑倩兮美目盻兮不言而喻如之何不動心他日歸與我處畎畝之中得其所哉得其所哉不舍晝夜欲罷不能可以速則速可以止則止唯君所行也不亦說乎 
　　其妻謂其妾曰良人者所仰望以終身也必敬必戒母違夫子妾婦之道也 
　　違巷黨人曰甚矣夫子之設科也使天下之人皆欲立於王之朝得天下之英才而敎育之若是乎從者之道尊之至也 
　　昔者公劉好色太王好色侍妾數百人手之舞之足之蹈之子曰此賤丈夫也未聞君子之大道也則其違禽獸不遠矣親戚畔之君子恥之 
　　子曰德之不修獲罪於天災必逮乎身幸而免吾見亦罕矣 
　　太甲曰天作　猶可爲自作孽不可　斯人也仁人之所惡也實不能容放流之屏諸四夷不與同中國徧中國無與立談者 
　　當今之世有人於此學之不講岌岌乎正其衣冠尊其瞻視望之儼然施施從外來驕其妻妾子曰斯人也非吾徒也小子鳴鼓而攻之可也 
　　道之以德約之以禮臨之以莊居上不驕持其志無暴其氣者是乃仁術也 
　　葉公問政子曰見賢焉然後用之見不賢焉然後去之則近道矣其庶幾乎 
　　子張曰爲富不仁矣誅之則不可勝誅不誅賊夫人之子如之何則可願夫子明以敎我 
　　前日予聞諸夫子曰四海之内皆兄弟也幼吾幼以及人之幼斯可以爲仁矣 
　　孟子曰惻隱之心人皆有之今也不然孩提之童行一不義　而攻之無所不至是誠何心哉人而不仁莫大於是 
　　曾子曰冉求之藝離婁之明公輸子之巧然且不可况其下焉者乎故君子無求備於一人 
　　宰予盡寢隱几而臥如彼其久也　然歎曰吾老矣吾不復夢見周公 
　　子在遊必有方夫然後行 
　　孟子曰君子固窮莫非命也雖然子都之姣宋朝之美焉能使予不遇哉 
　　且夫枉尺而直尋者以利言也如以利是欲爲富乎富人之所欲也富而可求也貨財殖焉以左右望而罔市利吾何爲獨不然山徑之蹊間有婦人焉號泣於　天卒然問曰何爲其號泣也曰吾十有五有父兄在凶年饑歲散而之四方者予不得已也命矣夫 
　　子曰好色人之所欲也予何爲不受有子曰不待父母之命媒妁之言非禮也非義也與　穴隙之　也大人弗爲雖袒視裸裎而未嘗與之言行事文王是也 
[唐詩别解] [  豁公]  
　　相逢都道休官去林下何曾見一人　某秘書長之辭職 
　　千呼萬喚始出來猶抱琵琶半　面　城北公來京暫不插入政 
界 
　　不才明主棄多病故人疎　章太炎之近况 
今日俸餞過十萬與君營奠復營齋　某之於孫海岑 
　　二月賣新絲五月　新榖醫得眼前瘡刮却心頭肉　政府以鹽礦抵偕外債 
　　劉郎已恨蓬山遠更隔蓬山一萬重　孟秉初等想做奉天民政長之無望 
　　打起黄鶯兒莫敎枝上啼啼時驚妾夢不得到遼西　山西民政長陳鈺辭職有人保王家襄繼任又有人舉徐佛蘇程克二氏繼任均不果 
　　遂令天下父母心不重生男重生女　某大老自娶某女士爲妻後極力照拂外氏妻之族無不乘車者 
　　花開當折直須折莫待無花空折枝　勸徐東海出山者之口吻姑蘇門外寒山寺夜半鐘聲到客船　袁公子怱然勸老梁回國 
海外奇談 
[維多利亞韻事]  
　　英國女皇維多利亞曾貯有一種雜誌計百號自十三歲至薨逝前數年接續購置不缺一册維多利亞生前對於雜誌界投函甚夥倫敦文騷小說月報社文庫中貯有維多利亞手扎文稿共有一千零五十頁用大紙裝訂聞將加以編次尙有二百係最後之手稿亦須增加也按維多利亞登極之日其叔留波爾氏曾贈以箴言云凡遇一重大問題勿即於汝可以自由處置之時處置之厥後維多利亞日理萬幾時時謹記此訓故鮮有絲毫之差失也 
筆記 
[焚券] [  韋士]  
　　洪生隨父宦於外弱冠返家幼聘商人某氏女而兩家忽交惡婚約遂廢然兩小無猜幼時已相過從蓋兩家戚也至是藕固斷矣而餘絲猶牽也生旣返求故劍之意極切於新年逐龍燈會過女家門首隔簾窺見女女亦見生卽女父母亦見生也生裘履整飭貌尤清秀生見女綽約苗條憶及幼年事惘惘然痴立簾外時弄燈者因女家有茶點供應則竭誠獻技以　燈高架作龍門而龍燈蜿蜓盤旋其下然生及簾内人均意不在燈相視如醉生思彼女非數年前呼我爲哥哥者乎當時雛髮才　額耳今如雲矣然不能再呼我矣昔時之聲音笑貌只能存於肝肺問作痛苦之紀念數年别耳而耳鬢厮磨者成爲陌路猶記兒時與女採花田間鐵蒺藜傷我指女裂淡綠色衫角爲我裹創扶我歸家女今日所着衫色亦淡綠然今昔景象殊矣一簾之隔邈若山河今日一晤面他時不知能再晤否八月蝴蝶黄雙飛西園草狂颺驟至析使分飛造物者果何心也時龍燈已去遊人盡散而生悵立簾外不能不去情如死别悲來不覺涙落如雨女見生泣亦泣女父母亦泣命僮邀生入息坐客室中飲生以清茶茶中浮諫果二顆生久待而主人弗出出且難作語也生辭歸泣終日以告母母曰覆水不能收矣爾父今日在城中作狀詞控彼父彼父爲夥輩所弄乘其醉戲使署五千金之劵劵上　誰得此劵者可向索五千金劵爲爾父所得今控之縣令索五千金也（未完） 
小說 
[俠紹介（二）] [  仁後]  
　　一日者李生　戚串招入城有所策畫臨晨而往傍晚而回　及里門突睹一人匆匆迎面來雖暮色蒼莽中其面目究作何伏殊難了了然觀其形態似所熟識比距離漸近始辨爲金李生性長厚以爲親者母失其爲親故者母失其爲故雖意見弗協交道要不可廢乃趨前承迎狀至誠懇金乍若無睹繼知爲李而詞色倉皇問答背馳李大怪之注視其面則見腮際指痕歷歷可數血尙縷縷出金忽若夢醒舉手掩蓋疾趨而去李生目送至於視線所弗及轉益驚怪以爲金某殆病狂矣且思且行馴及已居先是李生每他出其妻必臨窗盼望迨聲浪近接必高呼曰君歸乎曰歸矣如是以爲常顧今乃不然門户洞開而窗扇沈黑蓋室中尙未燈也心知有異捷進急呼吾愛吾愛寂然弗　李生愈益慌亂顚頓入室爲暗中之摸索苦求燐寸弗得久乃獲之則又以兩手震動過甚旋然旋滅於斯時也腦府中若已接有非常之警報比然燈四照則細君固偃息在床急前候之體尙未氷而氣已不屬李生苟稍稍鎭定用人工呼吸之法十中可生七八乃以驚痛交逼吐血數口暈絶於地比甦夜已向辰轉思施救弗可及矣細察形體目張口開頸際扼㾗青紫如畫更及下體　衣破裂似以拒姦故遂被扼吭而斃顧誰爲惡魔出此毒手弗能知也且器且思且執細君手突見指甲中儲有血跡乃陡觸晚間事距躍尺有咫奮臂大呼曰咄金賊金賊胡喪心病狂一至於此此仇不復寗足自厠於人類顧苦思力索雖腦爲之昏卒無良策而悔心痛念乃潮湧於方寸間以爲吾不出則細君不死卽吾出而早歸細君亦不死今乃至是舍以身殉外尙有何途足以自處者嗟夫紅顏薄命古來多青衫更比紅顏薄人當極樂之境變爲極苦往往百無聊賴卒以自戕若李生者生趣都盡其决死也亦宜第死志旣决以爲不出二十四小時卽能與細君携手天國中軀殼終有毁靈魂無時滅是死於此世界亦即生於彼世界李生旣作此想卽亦不悲但亟搜集細君嫁時衣除夙所喜愛者悉數妝裹外其餘都付一炬忙碌未已天空漸作魚肚白須臾一輪紅旭注射林表鄰右次第起聞變咸來弔唁而李生不言亦不哭衆以爲鬰極且顚時左右之繼而持銀幣市棺二一書妻氏一書已名雇人肩之返納妻尸手自封閉事畢乃揖鄰右俾相助爲理肩而置之屋後荒林中更屬肩空棺與妻柩並列衆相顧欲笑而弗忍或勸之或慰之李生卒仰首向天默不一語無何日且暮鄰右散去李生以爲時機至可解脫矣乃長號吾愛者三奮身撞樹冀碎腦殼迷惘間頻聞耳畔呼聲少間豁然而醒月光如水視已身所處乃在一少年懷抱中心大駭異自語云吾殆未嘗死也少年亟應曰然且若何由具求死之决心設不吾遇者殆矣李生曰盛意乃弗敢受人自樂生吾自樂死幸客母阻行期也少年大詫曰痴男子若弗悔耶則應之曰然曰然則理由安在可得聞乎李生遲疑不即答以爲卽見告亦徒亂人意耳少年見狀似已微窺其隱乃續語曰子如不言吾亦弗釋目的無由達也李生不獲已乃以所遭慘痛告少年傾聽已卽曰若旣拚一死胡不復仇若自經溝　問愚眞不可及矣李生憤然曰復仇復仇吾籌之熟矣微論金賊徒黨多防衛嚴卽以隻身相抵抗彼固力敵百夫者徒取辱耳至若訴諸有司彼又夙與交結即使兩無關係而丁茲時代賊勢且盛於官勢又何能爲哉客幸速釋吾俾早死一刻卽先一刻見細君也（未完） 
　　昨日劇談第四十二行第二十四五字附識誤爲職附　小說第二行第十五字爪誤爲仆　五行八字如誤知　十九行四字作誤作　三十四行十六字侯誤候　四十二行二字卅誤爲三十 
 
 
 

Page 15

 
 
   
 
 

Page 16

 
 
   
 
