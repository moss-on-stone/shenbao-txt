# 1905 - 143 - 4911534

 

Page 1

 
 
[電傳上諭]  
　　四月二十四日内閣抄奉 
上諭廣西鹽法道員缺著王芝祥補授欽此 
二十五日奉 
上諭五月二十日夏至大祀地於方澤朕親詣仃禮四從壇遣德茂鐵麟黄永安承蔭各分獻欽此 
[電傳宫門抄]  
　　四月二十四日召見軍機李凖錫桐二十五日召見軍機左孝同 
[論對付美約今日應辦之事續二十五日]  
　　一曰宜查明禁約條欵也今據吾國人所稱則謂續約苛於舊約而據美人所言則續約寛於舊約各執一詞並無證據則安足以爲立論之基礎而折服外人也調查之法一宜向美領事堅索約稿今美領事旣允可以代逹本國則宜要求其將續約條欵先行宣布俾我得以據是條件以研究其利害之所在彼若不肯我亦可聲明如美不將續約宣布則是空言不足以釋華人之疑無怪華人之禁用美貸矣一宜向外務部堅索約稿據美公使函是續約條件已送我國外務部則一面尤　電禀外部請將美所議條件宣布以釋民疑　等關係民生爲我國民分當請求之事非外交他事可比當無所用其秘密况今值我民合力助政府以辦外交之時諒必不仍守向日諱莫如深之宗旨日前粤人電向政府索閱約稿聞已抄奇（此事見二十四日本報）此政府斷不秘密之証也旣見約稿則美人必不能再有飾說而我人辦理此事亦有所措手矣 
一曰我所要求修改之條件亦當自行預備宣布也今續約條欵旣未詳知泛言其并學生等而亦禁之究未知其所禁者何在也竊料美人雖不顧公理亦必不肯顯然明載之條約也是以我則曰彼設苛例以待我彼則曰我固改善法以待　人也然則使續約中彼即無苛禁學生之例我可默然而己乎今之所爭者當聲明無論續約之有無不便總之前約亦並無苛待我民之明文而當其實施之時則己有種種之苛虐故我人今日力爭之要點第一要在除去以後苛待非工人之往　者另設條例以保護之以示中美親密之意如　領事之所言准欲我民之消其疑慮而無抵制之心則必實見續約有改良之條欵而必非空言親密所能改易我民之意向耳此則亟當自行提議 
 
 
 

Page 2

 
 
預備條欵以宣布之俾政府得有方針之可依而外人亦可藉是以明我民之意向所在也 
今日各埠紳商爲此一事咸動公憤紛紛集議對付之法其所議大旨可以實行者居多數然間亦有一二不能實行者焉夫明知不能實行而呶呶不已則恐反因此而大局或有所阻礙此其不可不慮者一也美人見我舉國不平合羣抵抗故用種種敷延之說以緩其勢而消其一鼓之氣使二月之後而我國先自解散焉則適足以墮美國人之計此其不可不慮者二也爲今之計我惟有靜俟約稿一面將應行辦理之事先爲預備不以空言皇紛擾而事事可以實行他日時機到來而應付之自不致横生障礙而有挫折渙散之虞加以堅忍之能力持之久而氣不衰出以和而不過激則大局庶可挽回也乎 
[俄艦大部泊於銅沙洋]  
　　二十五日由吳淞砲台查知崇明外銅沙洋泊有俄兵艦二十餘艘（豐） 
[俄艦在崇明花鳥山割斷海線]  
　　此次至吳淞之俄船六艘係由崇明之花鳥山北島駛來彼處停泊者共有十七隻之多海線已被割斷葉軍門得信後已飛派兵船往查按花鳥山係江浙交界處（鼎） 
[嚴防偷運違禁物件接濟俄艦]  
　　停泊三來水俄艦六艘已由吳淞薩總鎭上船查悉軍械無多兵丁亦少察　動靜係爲接載煤斤食物而來因即飛報袁觀察請速知照稅司及駐滬各兵輪嚴防偷運違禁物件以全中立（豐） 
[江督電飭葉軍門妥籌對付俄艦之策]  
　　○俄船六艘駛入吳淞日本總領事卽電南洋大臣請於二十四點鐘以内限令出口並嚴防裝運違禁物件如有疎縱日本當自行措置由中國擔其責任南洋周玉帥已飛飭葉桐侯軍門會同袁觀察妥速籌辦勿使有碍中立（鼎） 
[上海道照會俄領事商令俄艦他駛]  
　　昨日上海道袁海觀觀察接奉江督周玉帥及撫憲陸春帥來電詰問俄艦等曾否離去抑仍駐泊著速電復如果仍未遵限駛離應冋俄領據約力爭以盡中立等因觀察奉飭於午前午後連發照會二次致俄領事署詢問究竟逾時復請督委駐滬查察俄艦之江甯候補道劉茘孫觀察至俄署拜會闊君商令俄艦駛離（過） 
[上海道不認俄船爲商船]  
　　新到俄船疊出道憲照會俄領事限期出口否則仍援奧斯科滿洲號兩船成案起卸機械點驗弁兵歸中立國保護約不而俄領則謂新來六艘均非戰艦應與各國商船同受利益所議不能允行聞袁觀察己切實駁復矣（巽） 
[駐滬日領事將波艦抵淞事飛告駐閩日領事]  
　　駐滬日總領事小田切君自得俄艦抵淞之告除派偵員赴淞密探後即電告本國政府又即飛告駐閩日領以便轉告閩省大吏俾資警備（明） 
[閩督電詢應付俄艦之策江寗]  
　　江督周玉帥疉接粤省大吏波艦北駛並上海官場運艦抵淞之警報後又接署閩督崇將軍來電密詢玉帥應付俄艦之策蓋欲得所依據也（兌） 
[美郵船報告俄艦蹤跡]  
　　新關稅務司好君於二十四日下午得淞口張浜華本關理船廳洋員亨生君轉出是　進口現泊三夾水之美新公司郵船主報告謂有俄艦隊由台灣一帶駛抵吳淞口外之緝山洋以及浙江之舟山鎭海等口外約有船四五十艘其主力艦亦在其内稅司因諭飭張華浜旗手終日在本關旗桅土以千里鏡遥窺一見俄艦卽由電話傳報（濟） 
[德郵船報告俄艦蹤跡]  
　　二十五日晨有進口德郵船西人某君告知淞關理船廳洋員亨生君謂離淞口四十八邁之銅沙相近有俄艦二十一艘停泊（濟） 
[俄艦隊在安南啟椗日期]  
　　在淞口及大戢山等處各俄艦實於本月十六日在法屬安南海防附近洋面啟椗北駛（明） 
[佘山島曾泊日本巡艦]  
　　有進口漁船傳述當俄艦未至淞口之前其北口佘山島口先有日本巡艦四艘泊於彼處後見俄艦大隊接蹤而來故往北駛去（過） 
[日俄海軍交戰之消息]  
　　二十五日太晤士報 
傳單云二十五日東京電稱二十四日六下鐘俄艦隊出現於高麗海峽與日艦隊相遇尚無細情同日東京電云俄波羅的海艦隊之一部出現於九州海峽與日海軍交戰其結果未知 
[日俄海軍在日本南開戰]  
　　二十五日午後字林報所發傳單據所得之消息云日俄兩海軍今晨開戰於日本南之海峽（在高麗日本之間） 
[俄海参威艦隊出現於北海道]  
　　二十五日太晤士報傳單云得東京電傳言俄海參威艦隊已出現於日本之北海道 
[函商德約出產銷塲兩稅之辦法]  
　　商約大臣吕尚書以近議中德商約内有出產銷塲兩項稅　關係甚重爰將所擬辦法抄摺郵寄京師交盛宫保參酌指正冀臻　當（家） 
[日使承認總稅司所擬商輪運煤之辦法]  
　　聞赫總稅司所擬滬輪運煤按照米糧出口辦理章程已田外部商准駐京日使轉飭駐滬曰總領事遵照（歸） 
[蘇垣定期會議抵制華工禁約]  
　　昨日滬上接蘇州電云華工禁約蘇地亦應議抵二十八日美國福音　憑當乘機會商蘇民公啟 
 
 

Page 3

 
 
[盛宫保召對稱旨]  
　　駐滬某大員近得京中消息謂盛宫保於本月二十日召見時奏對頗爲稱旨（孚） 
[觀察自請開缺之原因江西]  
　　　省鹽法道唐觀察椿森因去冬强搶民女爲妾一事久已人言嘖嘖雖有某當道爲之斡旋倖免掛誤而各大憲皆不以爲然前次藩臬兩司及糧道首府遞升署理獨遺該道觀察已覺汗顏今新撫胡鼎帥在金陵會晤江督又備悉其行事故於傳見時亦甚落寞觀察自知獲咎無可挽回因即禀請開缺回籍修墓已蒙鼎帥批准矣（晉） 
[厦防同知調省原由厦門]  
　　厦門官塲近日接到省電以厦防同知黄澍鉁調省遺缺委黄遵楷司馬署理探悉黄澍鉁司馬係厦防同知實缺此次調遣因與某國領事意見不合云（蹇） 
[桂撫請分發府州縣桂林]  
　　廣西省候補人員缺乏不敷委用而分發到省之人又寥寥無幾故近日桂撫有電逹政府請飭部揀知府四員州縣二十員發往廣西以資委用聞已奉　著照所請矣（日） 
[直督袁侍郎胡會奏提欵開修京張鐵路摺]  
　　奏爲酌議提撥關内外鐵路餘利修造京張鐵路恭摺會陳仰祈聖鑒事竊照自北京至張家口一路爲南北互市通衢每年運輸貨物如蒙古一帶所產之皮毛駝絨販運出洋與南省運銷蒙古各處之茶葉紙張糖綫煤汕等雜貨均爲大宗計其價值頗稱鉅數第以運道艱阻致商務未能暢旺前議設京張鐵路輒因工鉅欵繁未易興辦臣等杳京張一路爲北方商務攸關經派候選道詹大佑前往查勘估修並公同籌商以關内外鐵路進欵目前頗有盈餘擬就此項餘欵酌量提撥開辦京張鐵路當飭關内外鐵路局道員梁如浩等與中英公司商辦該公司代理英人顧樸以按照合同各路進欵應存天津匯豐銀行作爲借欵之保所有經理養路各費開支餘賸備還借欵本息原約均己載明須彼此商議妥善方可提用經梁如浩等酌擬辦法函致倫敦中英公司由該路進欵餘利項下除劃存備付六個月借欵本息外其餘應聽該路任便提撥作爲開辦京張路工之需復由臣等函准英國使臣薩道義稱此事已准本國外部電稱中英公司現以鐵路進欵餘利中國鐵路局可任便使用該公司已函致鐵路宜俟該函禀到等語該局旋據顧樸函稱接倫敦來電應備存一年本息續經梁如浩等駁令仍照原議商辦現據顧樸函稱倫敦公司已允除將餘欵劃存六個月借欵本息餘可動用請照辦等情伏查京張一路約長三百七十餘里其第一車站應設豐台沿途地多平坦中有數十里山路崎嶇尚須開鑿綜核全路工程通盤約估如買地填道購料設軌鑿山建橋共約需銀五百萬兩左右若從速動工四年可成擬卽就關内外路進欵餘利項下每年酌提銀一百萬兩四年以内可得銀四百萬兩又查庚子年後關内鐵路因亂被毁曾於進欵項下墊撥修路之欵曁收路後墊還各項帳欵應在大賠欵内撥還者約有八十餘萬兩可提統計約可　京張全路工程之用據關内外鐵路局道員梁如浩陳昭常詳請前來臣等查京張鐵路關係緊要亟宜即時開辦正慮籌欵維艱現在關内外鐵路餘利旣多且經商允中英公司但須備付六個月借欵本息餘可任便提用自應將此項條欵分撥修造京張鐵路以濟要工此路即作爲中國籌欵自造之路亦不用洋工程帥經理自與他國不相干涉仍飭將全路工程測勘完竣繪具圖說另行核辦所有議提關内外鐵路餘利撥修京張路工緣由除咨外務部商部查核立案外謹合詞恭摺具陳伏乞皇太后皇上聖鑒訓示謹奏光緒三十一年四月初十日奉硃批外務部知道欽此（震） 
[南潯鐵路分段委員勘地江西]  
　　贑省鐵路照章先辦南潯等因屢紀本報現洋工程師已經到贛故於十九日自省城外沙井地方起查勘路線兹將分派勘路各紳錄下總理勘路購地事宜分省補用知府文廷楷稽查五叚勘路購地事宜候選知縣胡發洙第一叚分局候選縣丞胡鐸局設新建縣樂化地方詎省城四十里所轄地叚自省城至新興六十里第二叚分局候選訓導陶緒注局設新建建昌交界梨子岡地方距樂化四十里所轄地叚自新興至建昌縣六十里第三叚分局江蘇候補巡檢羅瀚局設建昌縣驛南地方距梨子岡六十里所轄地叚自建昌縣至德安六十里第四叚分局湖北候補巡檢劉錕局設德化縣馬回嶺地方距驛南六十里所轄地叚自德安縣至通遠驛六十里第五叚分局分省試用知縣羅家福局設德化縣太平宫地方距馬回嶺四十里所轄地叚自通遠驛至九江府六十里（晉） 
[津郡修築電車軌路天津]  
　　天津創行電車前經公司董事禀明袁宫保因東馬路一帶人稠地狹擬在路外洩水溝上修成馬路安設雙軌當奉批准照辦近日已有工人在東馬路一帶溝底挑挖暗溝俟工竣卽於其上墊築軌路其電車軌已運卸路旁矣（露） 
[龍南械鬥巨案江西]  
　　贛州府屬風氣剛勁動輙械鬥視人命如草芥上月龍南縣距城八十里之大巴墟有陳葉二姓又復聚集數百人持械對敵事後檢點兩姓共傷斃二十餘人省憲聞之恐釀巨禍已委馮大令政賢馳往查辦矣（晉） 
[派員調停監利教案武昌]  
　　監利教案已迭誌本報惟傳聞異辭莫衷一是昨又據官場傳述起釁之　謂上月監利縣螺山鎭有顧華亭弟兄因爭產滋閙一投身於聖公會一投身於天主教彼此各恃有依倚互相爭執兩有微傷聖公會忽報由領事照會官塲謂有民人搶毁荆宜道因派沙防營錢參將及委員張紹文前往調停其事（履） 
[搗毁淫詞受辱蘇州]  
　　胥門外行春橋有上峯山者 
 
 

Page 4

 
 
向供太母邪神爲師巫斂財之地春秋兩季香火極盛故不肖鎭董每與狼狽爲奸均沾利益某孝廉聞之惡其欺騙鄕愚意頗不平特乘輿進山將神像搗毁而出鎮董李笏君恨之因將孝廉輿夫陳官慶王三新杭小弟三人送交吳縣署笞責數百下枷號一月（隨） 
記者曰野蠻未開化之時代神權極發逹孝廉其以中國爲開化也乎烏呼辱矣 
[蘇撫諭令考童賠修定慧寺蘇州]  
　　府童生毁壞定慧寺佛像一節早登前報兹悉府憲許子元太守於試竣後查明爲首肇禍之馮龎兩考童立即據情申詳上憲撫憲陸春帥據詳卽於二十二日詣寺踏勘情形隨時諭飭長洲縣蘇大令著勒令該考童賠修一面諭住持悟闡將被毁物件詳細開單補禀（隨） 
[浙省財政支絀杭州]  
　　近年浙省日覺困難故奉部提撥之欵每難措應若鄰省協餉甚有逾年不克解往者邇又迭增英德等國江欵及各項京外新政經費因之庫空如洗殊形爲難月之二十日爲截止奏銷之期奈欵絀甚鉅藩憲翁方伯因派員分催各屬趕將欠課掃解造册詳院聽候撫憲蒞庫盤查（復） 
[日澳售銅於中國之將來]  
　　大阪朝日新聞云近年中國各省鼓鑄銅幣需銅日增日本軍務倥總需銅亦夥不敷供給故美國及澳洲遂乘機競輸銅於中國而澳銅定價較日本現價及倫敦市價稍廉故銷售尤多近與中國新訂售銅合同者不一而足而日本所輸出者甚屬寥寥故有謂戰後澳銅將與日銅競售者然不足慮也蓋將來中國每歲需銅至少有四萬墩日不產額僅三萬五千墩除官用約一萬墩（戰後之數）各項工業用約五六千墩所餘尚不滿二萬墩而澳洲產銅亦不過三萬墩除本國之用僅餘一萬七千墩以兩國所餘之銅尚不敷中國之用何競爭之有况製銅一切費用日本較廉必能壓倒澳洲（露） 
[電請禁售礦砂於洋商開封]  
　　豫撫陳筱帥近接鄂　張宫保電云聞豫省附近鐵路之州縣有黑鉛礦經某洋行私與該處不安分之土人議購此種礦砂此爲洋人干預内地礦權之漸萬不可許湘省前因訂售礦砂與該洋商交涉受彼挾制挑剔至今未了前車之鑒不可不防該洋商前在武昌城外私設洗砂廠屢議估價收回彼貪湘礦轉售牟利不肯售廠若再益以豫礦則購收廠屋更難望尊處密查嚴禁不准民間將礦砂售與該洋行至禱至盼祈電復（露） 
[通州花布禀完總稅鎭江]  
　　通州花布經該處商會整頓改艮銷場日見暢旺其出口捐刻擬援照鎭關值百抽五之例完一總稅沿途捐卡憑單　驗不再零星抽釐以廣行銷已禀由常鎮道詳請江督核示矣（井） 
[織絨局硝皮廠繳費註册天津]  
　　天津織絨局硝皮廠向中吳調卿京卿創辦雖曾在北洋禀請立案尚未赴部照公司章程註册日前經商　照會該廠須遵照定章趕緊註册以便立案現在吳京卿已照章繳納公費呈請註册矣（震） 
[電准撥欵建築炸藥棧房]  
　　滬道擬在浦東建築炸藥棧房昨接江督電准户部咨准於七成船鈔項下撥銀一萬八千兩擇日興工（豐） 
[英領事允不再提回陸犯]  
　　英廨移提陸松亭一犯由滬道駁復去後聞英總領事擬派文案至縣署抄錄口供到廨質對陸犯可不再提回矣（鼎） 
[紀商務總會集議體面華商不應拘押捕房事]  
　　商務總會於二十四日分布傳單邀請合埠紳商集議到者約二百餘人先由汪君甘卿代表諸人演說云今日集議係爲周留記控楊允之欺騙而起集議之宗旨並不專爲楊氏一私人之交涉所重在保全商業大局維持公衆利益故我等於楊周二人之己事不必論及今祗須就前日五點　楊被拘押於捕房中之事言之然今日集議之事究因周楊二人而起先應略述楊氏之爲體面華商之事 
楊允之係舉人出身先官内閣中書現改捐湖北補用道上海開設旗昌絲廠與周同爲蘇州人向有通財之事今因銀錢交涉以致涉訟周遂延請律師控楊欺騙之罪按商事涉訟時所常有華人互相涉訟本不必由律師干與今周旣延律師矣而律師之繙譯某君乂復偕同　探親至楊氏寓所拘拿當夜卽押入捕房是以昨日我等已在此間商會集議所有提議各條已列入傳單之中矣 
凡體面之華商被人控告例應先行傳訊不得遽出提票押入捕房如謂案關欺騙工部局例得拘提然所控欺騙之事係指楊與周同買一地而轉道契等事獨由楊氏出面而言夫同置一地獨由一人出面者實因周前曾有案不便出面之故此係已往之事今亦不必詳言惟楊與周旣經同購一地楊亦有股本在内卽不得謂之欺騙乃會審公堂委員竟聽人請求不照向章立出拘票拿坤被告而某君又復帶同西探親入楊寓指交以上各節其關係甚大我等旣在租界營立商業又安能無錢債之事如一遇訟案即由律師干涉而律師繙譯又可平空偕探拘人則我等之危險日後實有不可勝言者故昨日集議發布傳單請諸君於今日到此公議保衛治安之法諸君如有高見盡可獨抒已意從長計議可也 
汪君演說至此座客亦各抒所見辨論未竟適商會總董周君金箴蒞會宣布集議大意 
周君云楊氏之訟事我等不便妄爲干與不過體面商人不得即出拘票押入捕房一事係由我商會爭執二年之久方能釐定章程且周楊二人之涉訟祇得華人之事不係延請律師干涉故現請商部叅議王丹翁諸君公擬電稿致外部商部呈請上海道閱過然後再發務期設法挽回云云語未半集議諸君有欲專延律師控告□□□者又有欲先遞公呈於上海道然後再發公電者再四商酌始得最先之辦法二條衆始散去（外） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上控擄人勒贖寗波]  
　　密紹毗連之沿海居民類皆强悍而慈谿縣一帶爲尤甚擄人勒贖層見迭出兹有北鄕二十八都一圖民婦沈宓氏之子沈永有被同族之沈象楨沈增才等集衆擄去勒具千金承贖否則置之死地氏情急投縣具稟佘吳喜孫大令置之不理不得已又投府上控曰來各富户紛紛遷避有人人自危之勢不知有地方之職者亦有所聞見否也（頤） 
[無賴混充董事蘇州]  
　　有渾名了頭者姓朱 
名鳳昌素來不務正業日以賭博爲事去春因犯案被逮枷號於元妙觀山門之前近乃捐得監生百計鑽營混充文一圖董事經長州縣蘇靜菴大令給諭後朱卽設筵遍請各圖董各圖董皆羞與爲伍堅辭不至定章各圖董每逢初二十六聚集於元妙觀中方丈殿會議各事本届十六之期預經首董嚴王二君邀約諸董提前二日先議佈置朱姓之事聞將聨名禀請蘇大令徹底根究云（隨） 
[委代巡廳松江]  
　　吳淞司巡檢沈巡政耆在任病故由家屬禀報到府府尊田紹白太守照章輪委留松委員孫書玉二尹麟瑞前往代理（賁） 
[委購機器漢口]  
　　雲南大吏札委湖北候補縣李大令本義在鄂代購銅元機器及招延工匠等事大令奉札卽遵照辦理（泰） 
[客棧受騙烟台]  
　　有丁某自稱古北口人於二月間携帶行李皮匣等物來烟借住釐局街源成德客棧當將皮匣交棧存儲稱内有寳銀等物棧主信以爲實丁庽該店兩月餘一切費用均由棧墊付忽於本月十一日丁託棧主代買日幣一千餘元聲言價由匣内寳銀作抵棧主竟爲所愚將洋如數交丁時適棧主有事下樓丁卽携洋潛逸尋找無蹤棧主將皮匣開視則石塊碎鐵等物而已（損） 
[嚴辦惡棍鎭江]  
　　鎭郡痞棍趙某於月之二十日在柴炭巷天陞茶樓向王姓敲詐銀洋王不應趙即突持風砲開擊中王左腿負痛狂呼經警察勇拘獲偕地保解至警察總局局員濮秋澄大令飭送丹徒縣署請郭明府懲辦趙供認拆稍集賭開娼等事不諱明府當飭重笞釘鐐裝入站籠示儆（觀） 
[互毆受傷蘇州]  
　　胥門内石巖橋得勝樓茶館於十八晚有某甲與饅頭店夥世福因事互毆不意世福力弱跌傷腹部頓然目停口呆人事不知店主大驚卽延某傷科竭力灌醒旋由是處地甲禀報西路總察局飭差將某　拘案訉究（隨） 
[圈地安置斐洲工人烟台]  
　　南斐洲在中國各處所招小工屢在烟台附近滋擾攫取財物迭被控告現經關道何秋輦觀察商請招工理事人胡樂甫君於烟台租地建築圍墻凡外來工人均住圍内不准擅出滋事（損） 
[俄人留心西北輿地武昌]  
　　出使俄國胡星使之隨員唐君將俄國新出西藏圖及關東圖譯印寄華鄂中亦己接到此項輿圖可藉見俄人用心之一班（履） 
[賭徒拒殺弁兵紹興]  
　　紹屬柯橋鎭係繁盛之區每有痞棍聚集賭博各署胥役均有陋規是以久未發覺十四日夜該鎭駐防之某哨弁忽帶同兵役突往拘拿各賭徒反指弁兵爲刧盜羣起拒敵某弁等寡不敵衆被賭徒圍繞當塲砍斃弁兵三名其餘受傷者甚多復有鄕民某甲在傍觀看誤被兵役砍斃賭徒見釀大禍四散竄逃當經報知山陰縣王少潭大令赴鎮勘驗飭捕嚴緝（頤） 
[禀陳包探成效温州]  
　　永嘉縣沈炯甫大令前以差捕人等疲玩成習故特禀請招募包探試辦已歴三月略有成效刻由大令舉以禀報大憲矣（復） 
[江督查閱鎭江西砲臺鎭江]  
　　江督周玉帥乘保民兵艦由通州回轅於本月二十一日道經潤州旋卽登岸詣都天廟閱視砲臺翌日清晨即啟輪西上（觀） 
[宗師回轅鎭江]  
　　江蘇督學使者唐春卿宗師攷試淮徐海三屬刻已一律告竣乘舟南下於二十二日辰刻抵鎭旋即解纜遄回江陰節轅（觀） 
[上省白冤武昌]  
　　武昌縣蕭端澍大令昨日來省面陳礦務情形聞與盛大臣甚有關繫或云蕭以賠欵勒捐之故已被紳上控此來係白冤云（履） 
[番菜館同業之競爭南京]  
　　金陵春番菜館其股本均出自本省某提督及某某數道員而握總理之權者則惟胡炳秋一人近來間壁又開一江南春番菜館生意頗盛而金陵春則减色矣胡深忌之昨爰暗使其夥藉故與江南春執事人鬭毆胡卽禀控江南春於警察總局被控者亦投禀警察剖訴局員翟觀察以　事關商務與尋常鬭毆不同令兩造赴商務局申理（豫） 
[總鹺蒞任杭州]  
　　新簡兩浙鹽運司信都轉勤現已乘輪來杭十一日進城緣運署後圍墻坍倒 
 
 

Page 10

 
 
未修故暫住金剛寺巷内旋卽詣撫轅禀見當奉聶中丞懸牌飭赴新任聞都轉係某邸之宅相年僅三十餘（復） 
[機器粉廠開工寗波]  
　　甬郡灣頭地方有某商招東資本創設通久遠機器麥粉廠邇來廠屋業己落成機器亦已運至大約不日卽當開辦矣（坎） 
[綢莊夥被拘蘇州]  
　　老人和綢莊夥陸某於前日忽被吳縣差拘押刑房候訊聞因吳縣主李紫璈大令得京中某大員來電謂陸前在京師曾欠某號銀數千兩潛逃回蘇故請逮案追究也（隨） 
[墮江彚記]  
　　駁船户某甲前日在浦東大阪公司馬頭駁貨深夜時失足墮浦昨日撈獲屍首由其家屬認明收殮○崇明人張惠榮之子住居滬南平安街向駕小舟在浦江中售賣零物前日在金利源馬頭悞觸輪機船即傾没人亦落水前日已獲屍棺殮（土） 
[小工跌傷]  
　　前日傍晚時電燈公司小工楊阿虎至楊樹浦路猱升第三號軍桿修理忽然失足墮下致傷頭面等處當即送往同仁醫院醫治（火） 
[完聚有期]  
　　上年嚴兆光在法界公廨控媳劉氏之兄劉阿長將媳藏匿劉氏供稱阿翁無禮不願回家故卽發堂候本夫具領在案現己一年讞員陳大令飭探查明本夫是否在滬著卽來案具領（水） 
[法界火警]  
　　昨晚九點鐘時法租界大馬路西首寳興里一弄某姓家忽肇火災旋經救火會西人到塲救熄（水） 
[美界小火]  
　　前晚十一句鐘虹口海寗路俞振豐　貨店内因火油燈爆裂致肇焚如幸經救火會西人到塲救熄祗焚去樓板等物（火） 
[上海官事]  
　　指分江蘇試用通判黄毓麟昨由蘇來申投道禀見定於今日赴寗公幹○前樹木捐局委員屠小漁明府昨投道署禀辭赴蘇又黄渡保甲委員王仲衡明府培鈞昨亦至道禀呈履歴○警察北局員汪禹臣二尹昨日投道禀請續假三天又前青浦縣田春亭大令寳榮湖北候補道王恒子觀察代輿候補知縣葉叔洙明府在泗等昨均因公到縣拜謁（金） 
[上海縣案]  
　　前准法公堂移解搶劫押鋪米店之八犯到縣訊各諉賴前晚奉汪大令飭提曹元德等五犯復審曹供去冬被在逃之夏老六又名戚老六與小南京及已獲之朱老六邀小的同至財神廟挖洞行竊夏等竊得錢五吊洋布半疋衫褲三件洋鎗一杆將衣布質當分給小的洋三角半洋鎗托唐桂生售洋七元押鋪米店兩案小的均不知悉唐桂生供在英包探名下爲夥前由羅銀甫知曹元德等竊劫紏小的同至法界詢問夏將洋鎗交托小的售與松江捕役王慶計洋七元小的得洋兩元大令斥唐越界訛索縱賊銷贓鞭背一百五十下及訊朱老六供認夥竊並分得售槍價洋兩元大令又問搶劫押鋪情由則供與羅銀甫各執石灰撒押店夥眼目搶得櫃上小洋七角分與羅四角自得三角查德友祇供至押店門首並未夥搶得洋羅銀甫初亦狡賴鞭背二百下跪鏈踏扛始供與朱所供脗合大令判押候再訊○本月初二日陸桂生紏　王阿大等向王炳生尋仇戳傷陸卽脫逃當由警察局獲解王阿大到縣收押茲大令提陸到案訊究王阿大供陸桂生邀小的同往喚王炳生理論小的祗爲解勸陸與賣魚阿七將王炳生各戳一刀陸供隔日被王炳生糾毆故邀王阿大同往理論炳生之友賣魚阿七悞將王戳兩刀餘供含混大令判王阿大省釋驅逐陸責籐條一百下押候復訊○警察局前解王阿毛扭控王紀德串拐伊妻嚴氏一案兹大令提陳阿心訊質王紀德供在染坊學業陳阿心常偕阿毛之妻嚴工來坊閒遊嚴氏背夫遁逃知被陳拐匿城外荷花池地方陳供嚴氏並非小的誘拐前日見在花衣街朱錫榮家内實係朱妻勾逃藏匿大令判王還押陳交原差立出堂單馳往拘提嚴氏到案復訊核奪（金） 
[馬路工程局案]  
　　前日烏山船户與划船尸因排擋口角鬭毆扭控馬路工程局兹據管帮人出爲排解總辦翁太守已飭具結存查准予保釋矣○日前朱李氏在馬路工程局呈控張毛頭借　金押髮值洋二十八元及現洋二十元向索不還求追一案張已挽人調停自願限期理處太守命具結存查（土） 
[會訊謙信洋行控瑞隆號定貨不出案]  
　　德商謙信洋行投本管領事署控瑞隆洋貨號主楊少漁定購黑布不交銀兩等情代理副領事麥令豪君照會英美公廨讞員屠興之司馬爰卽將楊傳案集訊謙信洋人供稱楊定買黑色布二十箱言明價銀四百八十四磅十五先令八辨士貨到已久請著付銀出貨楊延侯魯公律師代訴稱所購之布因一時轉運不靈躭延時日但已付過銀二百十七兩現在再付銀四百兩即可將貨價清訖原告稱貨延日久須貼虧耗司馬判被告再出保單銀一百兩結帳時果有短少著楊付銀如不少此保單作廢原被遵斷完　（木） 
[公共公廨晚堂案]  
　　去年英商　興洋行控高晉即朱晉卿串同朱阿根賣地紏葛控次研訊　結前晚又提訊究地保陸大成供是地係錢禎祥賣與徐建中處計價洋二百六十元當田小的蓋戳全高晉卿等賣與貿興洋行小的並未知悉實由伊等僞利官戳今將徐建中傳到請訊徐供未買此地亦無單據收執朱阿根供當時高晉卿與小的同全貿興洋行將地押銀一千二百兩小的祇得中費銀六十兩其餘均交高晉卿手所抵之地有地保之子在場指明地約四畝零其中高晉卿有一畝係傍馬路原告貿興洋行薛晉川到堂聲稱抵押是項地皮時確係朱阿根與高同來銀兩付與高手因地保陸大成蓋戳其子亦在塲故此信而不疑現高串保圖賴務請追究明府得供著將高朱還押陸保仍交原保徐錢開釋諭俟著保先將所供錢賣徐地指交原告收領並將高晉卿所有之地亦由陸保指出交原告收領估值之外餘少再行追比○前有花烟館妓王翠林控被夫王幹臣押與李姓花烟館内計洋四十元近已期滿經母胡費氏向領被花烟館主不放小婦人不願爲娼投求超豁當經飭傳其母胡費氏到案再行訊奪昨日傳到孫明府著當堂將其女領回並令從此永不准再作娼妓○雉妓化三寳不願爲娼投求超豁亦由孫明府訊問花妓　蘇州人被母售與四馬路野雞 
 
 

Page 11

 
 
妓院受苦不堪求爲超豁明府諭候發棲流所擇配○倪友廷控趙渭珍將假方單抵洋不還京經孫明府訊究倪供念九年分三月趙將方單一紙計地四畝據稱在五馬路相近懇令至宓姓處抵洋六百元約期歸楚迨後探知是地並非趙姓之產即冋理索趙乂將四畝六分方單一紙調換至今本利不償致累賠墊趙渭珍供此單乃葉錦生託我轉向倪處押洋六百元小的當時亦不知其僞嗣據倪稱係僞單催逼不過葉懇任子槎轉借楊姓方單一紙計地四畝六分仍由小的交與倪處作抵懇商緩贖旋聞倪姓已將此單轉抵借洋五百元孫明府著將趙交妥保俟飭提葉錦生到案訊奪（木） 
[英租界捕房事]  
　　鉅匪高東山捕獲解省伏法各情已載本報兹卜憲以高匪羽黨頗多仍有在外横行劫搶者特札飭某弁來滬隨帶眼線某甲訪緝昨日會同包探石金榮在蕪湖路某烟間内拿獲周老么一名送入捕房捕頭飭押候解堂訊奪○前有妓女紅葉館卽田金花又即陳兆珍投上海縣控被惡鴇壩阻從艮等情而該鴇則以該妓串同方叔丹竊取珠花各情投英美公共公廨具控經讞員屠興之司馬正擬飭提接准上海縣汪大令移文遂將一干人移送縣署歸案訊奪兹探聞縣差某以妓鴇質訊時供出有見証王文蘭等情將王誘至縣署復行釋出經包探王寳生查明確實禀知捕頭飭將干妓拘訊數語命送公廨押候會訊（木） 
[法租界捕房事]  
　　張記牛奶棚主張益祥虧欠華洋各商巨欵逃匿後邇忽潛回爲法商宏泰洋行以押田不贖控諸法廨將張提入捕房押候解訊○岳士康之妻劉氏與某署轎班趙某妍　爲岳獲住扭訴捕房劉稱岳亦係姘夫捕頭命押候解堂（水） 
[美租界捕房紀事]  
　　昨日　後馬夫倪子山駕車至西華德路突有某西人乘脚踏車迎面而來兩不相讓同仆於地巡捕將倪拘送捕房後因西人以並未受傷遂即釋放○前晚甬人裘阿　在乍浦路向石桂林手内奪取牙扇一柄被石當塲追獲扭入捕房押解公堂禀請懲辦（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
