# 1886 - 335 - 4904905

 

Page 1

 
 
[招股石印阮刻十三經注疏并校勘記] [  點石齋主人代啓]  
　　儀徴阮文逹公巡撫江西時重刊宋板十三經注疏書凡四百十六卷後附文逹自著校勘記庋其板於南昌府學中此書由元入明遞有修補有　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟億阮刻距　巳越七十年難保無潦草翻刻者轉有魚目混珠之憾春及軒士人藏有初印善本不自私祕特倩點石齋以石印法縮爲巾箱直行本　取潔白　　顯明并將校勘記附在每經之後庶便檢　更延通經學古之士悉　勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於　志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者　　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋　房鎭江祥　當石門城寳成當海寗城謙吉常蘇城宏像錢庄揚州申昌號杭州申昌號廣東省城楊仁新街德昌乾號法馬路還讀樓福建招商局總辦處　　簡香齋書坊躉售向抛球塲後惠泰庄内晉升號而議 
[新印石印雲程必備] [  點石齋主人代啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝干　同　慕而讀之果皆詞意輕靈理法縝密而題之織巧偏全截搭凡足以窮手法者則又無不備誠小試穿楊絕技豈可聽其湮沒視同覆瓿乎爰商付　印以供同好然文藝而外古學爲尚故復精選近時舘閣賦百餘篇分韵試帖四百首重編分類文料初二集二本額之曰雲程必備至選校之　　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕四准于十月終出書倘蒙惠顧祈向　上各書坊曁南北申昌如躉售希至申報舘帳房及鎭江申昌書畫室面議價更從亷此佈 
[論法員被擄事]  
本月初六日倫敦來電有法國勘界大臣被盜所擄之信聞之殊爲可駭電音簡略不言其詳其所謂盜者不知何許人夫自注圖越南兵連禍結東京被兵者數年迨中法和議克成越南聽法人保護而越之遭兵禍者則已妻離子散家破人亡其越民之怨法度必有深焉者矣今日暫息兵戈則此等人室家旣毁事業全傾盡變而爲無業之遊民於是相聚於萑苻之間以恃其負嵎之固彼其視法人爲仇敵亦可槪見法員過之而遭其劫掠所謂獗路相逢今而後得反之　且法人自入越以來中國則固不與之較矣越王則固不與之抗矣而越之臣有忠義激發嘯聚山林據險拒守招軍　馬以期報復者殊不乏人周之所謂頑民殷之所調義士方且蓄志斃法以存越躍躍欲試者已非一朝一夕彼法人所稱謂盜者安知不卽越之義兵偶遇法員勘界至此乘其不備蒼頭突起網羅高張法員猝不及防束手受縛以去此又變生意外而實則事在意中者　抑法人之所謂盜者或指黑旗餘黨而言黑旗本隸劉淵帥麾下自淵帥内轉服官於粤東　以南澳重任見諸明文淵帥亦不復容心越事專意爲中朝效干城心腹之寄其部下偏裨哨弁大都率以俱來然其兵士衆多未必千萬人皆如一心如有甘心在越不願回華者則亦不復强之於是淵帥旣歸其部曲健兒隨入玉關者固不乏人而長居異域者亦頗不少此輩前隨主將屢敗法兵其於越南地輿無不熟悉而且久歷戎行深知兵　明知法人向受巨創斷不能相容越人又無可與謀欲改絃更張易兵而農則素無恒産無可耕負郭之田欲改爲商　則又别無資本無從營運而獷悍之性又一時不能自歛則惟有伏戎於莽或爲奪人越貨之計法人又不能盡情驅除遂滋蔓焉而不可治法員偶經其地彼且出而攔截如小說中所稱討買路錢者一或不與卽爲所掠或明知其爲法員以爲前此仇人安肯輕釋因是而致有此駭人聽聞之事俱未可知夫法人此時旣欲經營越南度必有重兵駐守其地總理東京之法員畢君雖已告殂而繼其任者亦正有人自不至於漫無所措或當設法以救之或且起兵以勦之此皆將來之事未便爲之逆臆吾獨以爲法人之於越南誠有味同雞肋食之無味棄之不甘者先時用兵轉戰而進以及夫遷怒中國兵輪壓境蹂躪馬江洎彼此議和各不賠償兵餉爲法人計已屬所得不償所失而乃旣得之後又不能早日底定速籌良法以罷兵而息民爲培養元氣之計尚復曠日持久執而不化舒徐遲緩於劃界一事不肯一毫將就竊意其此時之所費有過於從前用兵之時者矣夫法人欲得越南何爲也哉爲其爲法之利也今旣得之後利則不見而　則屢聞果何爲乎欲地方之興旺自必以通商招工爲第一要著而乃盜賊縱横居者不能安枕行者不能安步工商　人其有不裹足者幾希工商裹足則地方安得而興利源安得而暢故盜賊一日不絕卽商務一日不興商務一日不興卽法人一日不安越地一日不定是豈得謂之癬疥之疾而無足措意耶嘗謂得地易治人難豈虚語哉英人得緬甸不啻發蒙振落法人得越南亦旣如願以償是亦可謂志得意滿者矣而乃緬甸之地其不靖者正不知幾何不過英人辦理尚爲得法不至有辱及大臣之事然欲緬甸之地與印度相等恐亦非數十年不爲功法人於越南得之旣不及英人之速治之又不及英人之善徒以防中國之有所中變有所指使而抑知中國以大度爲懷以柔遠爲經旣有成約斷無他意更無指使阻梗之道而區區盜賊未絕根株卽己足爲法人之大患至於勘界大臣猝然被擄法人自思當亦有恧然於中者已此事得諸電傳其信否固不敢必吾亦惟就事論事而已矣 
[本館接奉電音]  
　　昨接京師訪事人來電有本月十一日上諭一道敬謹譯登○十一月十一日奉上諭卞寳第奏整頓士習請嚴申禁令等語本年五月間湖南沅州府芷江縣童生聚衆閙考竟有毆傷知府情事業經卞寳第將首從各犯分别正法懲辦近來各直省文武童生往往糾衆滋閙借事罷考希圖挾制官長士習不端藐法已極恭讀雍正十二年上諭各省生童有因與地方官爭競齟齬而相率罷考者卽將罷考之人停其考試若合邑合學俱　考者亦卽全停考試等語聖訓煌煌自應永遠遵守各省應試生童或尚未徧知着各該省督撫學政恭錄通行曉諭務使士子咸知儆懼安分守法毋得逞忿滋事致罹重辟嗣後如再有藉端閙考等事惟有執法嚴懲决不寛貸將此通諭知之欽此 
[盜風甚熾]  
　　前報譯登澳門新聞紙云澳地巡捕捕盜被傷一節兹悉一捕傷勢較重刻已殞命而香港西字報言初七日又有盜案緣是日有兩盜至一賭局大聲呼喝賭徒驚異謂之曰欲賭則賭喧呼何爲兩盜屬聲曰爾等尚 
 
 

Page 2

 
 
不識我乎隨各出手槍兩支向衆作開放勢賭徒分投奔避隨將檯上銀洋納之腰槖揚長出門賭徒先則愕眙繼而不服競取鐵條門閂等器躡而追之盜遂開槍轟擊乃追者並未傷及而有一人持飯喂孩竟被槍彈傷及腰下並穿出孩之脰中時適有印捕至見卽將一盜扭住盜以槍擊中捕之胸口捕死不放手又有他捕相帮卒將一盜獲住其一則已遠颺洎解入捕房咸識其人爲多年積匪手槍已失其一所獲之一槍實係上等並有藥彈約一斤半更搜出長刀一柄其逃去之盜捕房中人亦均認識想亦不難弋獲受傷諸人皆送入醫院傷脰之孩將彈取出不至喪命喂飯之人止受微傷惟印捕傷勢最重尚難保無性命之憂該報并言近日盜風之熾皆由於粤省治盜甚嚴獲則殺之故盜不敢存身去而之澳門香港而澳門則又捕治甚緊獲案卽縶付華官盜遂盡以香港爲壑倘港官捕務仍前廢弛恐閭閻無安枕之日矣 
[崎島商情]  
　　長崎居留華商中廣帮最喜賭博花樣頗多在體面之商家固不爲此而一種游手好閒往往開場聚衆去年蔡明府親自出外拿捉若輩遂知歛跡近日知理事府辦理打架案件不暇顧及細務相與糾股在大浦開一花會傭工之人每月所得不過三四元不難一日而罄悮人甚非淺鮮想蔡明府聞之定當獲拿重辦也○福州帮最喜打架每遇不如意事卽揮老拳一經成訟無不加等治罪而愍不畏法者仍復不少日前竟有持刀殺叔者在人攔住不致受傷其叔遂協衆將姪獲住送官究辦聞其姪稱伊父在日曾有千金存在叔處現其叔甚多阿堵物因而持刀爲强索地步理事府於問訊之後卽寄日本官監嚴禁恐他人與之通同作獘也 
[帝京載筆]  
　　會典館總裁酌定一切在舘人員每日辰刻進館申刻散值並由提調率赴皇史宬恭讀列聖訓諭後擬由内閣翰林院詹事府六部等衙門擇文理通逹正途出身之司員筆政保送數員以供纂修校勘收掌等役並查上屆恭修十有八年始行告成此次在館各員遇有升遷事故卽以本衙閂人員遞充並由吏部招考漢滿謄錄繙譯及通曉化學各生以備器使○嵩祝成班老生周春奎聲容並妙名滿梨園近忽舍而之他改隸春臺徽部遂由嵩祝成管班人胡德仲控諸某署旋又有永勝奎班與周涉訟未卜若何結局也○前報紀今春俄廷簡派庫嗎呢君爲北京全權大臣云云兹聞庫君已於十月二十七日未刻挈眷抵都入駐使署當卽繕具照會知照總理各國事務衙門約期躬往拜會按條約新任欽差戻止應卽呈遞國書今皇上尚未親裁大政當恭交總署轉呈黼座云○神機營捷字勝字精字銳字威遠洋槍步隊駿驤洋馬隊震字開花礮隊官兵於十月二十七日晚各赴本隊駐兵廠内守宿以便翌晨各由本廠列隊分出安定德勝門外齊集兩黄旂教塲内合操預備閱兵大臣閱看○堂子内出有六品官等缺已由該衙門咨取各旂曾任五六品休致降革廢員及領催人等願挑人等造具履歷年歲細册以備揀選按堂子官例不准以父母在堂之人送挑緣該員無論遇何大故不綴冠纓並不准其弔喪也○各旗營弁兵應得皮襖之賜 
欽泒　王漪貝勒奎大總憲巴護軍統領定於十一月初三初四兩日看視左翼親軍營前鋒護軍營内滿洲火器營善撲營弁兵等於此二日在内廷上駟院預備載貝勒漪奎大總憲潤看視右翼親軍營前鋒護軍營内滿洲火器營内務府護軍營弁兵於此二日在内廷内務府預備慶郡王巴護軍統領克坦布看視該弁兵悉穿開氣袍備帶弓張查皮襖賞每名例領銀五兩現折放實銀二兩五錢領到本營扣去修理皮墩銀三錢有奇賞班銀二錢有奇及座位部費等名目每分僅剩銀一兩七錢餘若以此購買皮襖恐不能敷矣○前報登醇邸嫡福晉稍有不豫云云兹聞近日福晋迭經御醫進以良劑病勢漸輕皇太后仍令太醫院前往邸中診治所擬之方請旨披覽後由御藥局配合送邸云○三旗侍衛續辦事章京等禀知領侍衛内大臣謂三旗章京應得去年養廉自去歲十月迄今傳領其本年養廉十月中亦未開放前巳迭次行文廣儲司至今全未傳領查侍衛應得月費飯食等銀已欠三次未行開放當經禮伯二邸諭俟月初如不傳領再行咨催可也○東華門值班官兵房年久傾頽不堪棲止今夏由工部派商修理刻經工部堂官查修内外河墻溝岸各工見此次新修一切工程粗率不堪遂飭該商再行拆修務期堅固耐久云 
[津沽紀事]  
　　天津西關粥廠仍循舊例賃各小店俾貧民棲止早晚賑粥一次名之曰濟急粥廠已於初三日煮放矣又永平府屬之盧龍縣一帶地方被水成災灾民寒餓情形不堪殫述除經李傅相委員往賑外現飭籌賑局製備棉衣褲二千五百件登萊青道盛杏蓀觀祭亦備棉衣三千五百件於初五日委員運往盧龍一帶災區散給矣○升任甘肅臬憲方佑民廉訪於初四日到津暫駐天津道署又安徽巡撫陳中丞陛辭出京往履新任已假南斜街浙江糧道行轅暫駐憲旌○傳相定於初十日節旋保定經列前報現改於十三日就道負弩前驅者則巳於初五日首途矣 
[邗上官塲紀要]  
　　江蘇學政王益吾大宗師歲試淮安告竣後於本月初八日午刻過揚文武各員迎送如禮保甲總局于初七日考試司事瓜洲總鎭吳鎭軍新葺衙署落成各員之往賀者顱形濟濟趙小溪觀察亦於初七晚親往道賀保甲總局本設大準提庵内兹觀察以該菴坐落偏僻辦公似覺不便遂賃定丁家灣某宅擇於本月十一日遷移初六日運轅傳鹽經歷張琨鹽知事蔡國清甄别初七日泰壩洪良士分轉鉅抵揚公幹初八日章鹺尹其瀾委四浦掣騐差李鹺尹有林委西鹽查艙差朱正之鹺尹廷樣委解南京餉差 
[吉語遥傳]  
　　潘偉如大中丞霨原籍蘇州前月二十六日欽奉諭旨補授貴州巡撫是日省中卽接到京師電報本月初一日省塘官報卽將電音赴中丞第中報喜初二日恭換喜單賀客盈閂咸謂中丞署理斯缺一年之間百廢具舉其購買機器開辦銅礦尤爲利國利民之大要也中丞由佐雜而州縣而府廳而監司疉膺天眷歷任封圻年逾七旬精神矍鑠說者方之周時尹吉甫謂不愧崧生嶽降之林云 
[慶賀志盛]  
　　昨爲禪臣洋行北京輪船第一百次駛行之期行主肆筵志賀晨起承陸君敬南折柬相招因于午後巾車而往欹南别半載矣相見之餘握手道寒暄歡談頗劇鐘鳴二下中西諸額絡繹而來少坐行主出而相見脫帽執手禮意甚恭詢之知自德意志來申盖缷裝甫二日也越二刻相約往招商局中棧碼頭旣登舟水手卽燃放花爆數以數萬計聲震金石烟霧蔽江敬南導之上層樓遥望沙鳥風帆水天一色終歲蟄居斗室至此頗覺豁目賞心仰見桅巓遍懸五色旗陸離璀璨有一旗長約二三丈太書海不揚波四字則各西商製以申賀者也正在倚闌縱目時船主開文君偕大二副邀入大菜房欵以酒菓入席後敬南立而致祝詞洋洋數百言四座皆屏息以聽祝畢咸鼓掌和之有某君折得鮮花一枝戲簪開文君鈕扣上其時中外諸君莫不談笑詼諧極盡歡悅酒旣三巡各取席上花枝興辭而散余亦與敬南作别驅車返館中時報時鐘已三下二刻矣晚間行主復設席泰和館酒樓遍觴中外各紳商裙屐聯翩較日間尤爲熱閙誠一時之盛會也 
[捐局議事]  
　　前日洋藥局各董事公請蘇松太道龔仰蘧觀察旣局員裴浩亭大令酒旣半互議洋藥捐局事務至所議如何外人尚未知悉云 
[歸案辦理]  
　　小東門外寳泰質店夥陳雪堂昨投法公堂呈該店所出之質票一紙計當本錢一百二十二千係皮箱一隻内皮衣三件此票係本年七月間周炳南所當初祗四十元後由郭裕生加洋二十元又由周加成此數彼等住英界儀和客棧至九月間彼等又串出謝姓投英公堂控告失竊將周拘押九月十八日吊誠其實周郭謝是一起人現在周仍管押英公廨郭關提三次不到昨日適來贖物故得拘送富本尚未到手翁太守詰之郭裕言語支吾太守着將郭送至英公堂歸案辦理諭陳自行投案 
 
 

Page 3

 
 
[控案送縣]  
　　朱少谷庶母朱顧氏在縣涉訟由帮審委員王雁臣司馬斷令朱月給養瞻曾列前報兹又有該氏之外甥周某至朱處索洋朱言並無欠洋情事該氏則言洋係我借理合子還朱少谷以周藉端訛詐報捕拘周時該氏亦隨到捕房由捕頭飭將周及該氏一併送英公廨着朱自行投質蔡太守廉得其情飭周退將該氏及朱送縣歸案訊理昨晨派差送去 
[繳償虧耗]  
　　萬泰洋行控陸成芝定買洋貨不出另行拍賣虧價銀一百十四兩請追由佩副領事照會蔡太守傳陸着繳訂期於前日下午會訊萬泰行西人申訴前因陸稱定貨後因花樣不符故未卽出不願償虧西人又稱定貨照樣並無不合太守飭陸照繳虧價銀兩 
[遇人不淑]  
　　有二寳者生長麋臺鹿苑間屈指方齡未逾花信之數依其母以度日母老矣家中又無擔石儲有告以不耕而食不織而衣之法者遂翩然來滬適與德潤里内之某妓相識遂往依之學作賣笑生涯然初出茅廬未能以法眼相人前夜至法租界南誠信烟館借吸烟以誘客著名土棍某甲見之以爲此可設計餌之也與之載言載笑隨入迷香洞中甲念初次訂交排塲自當闊大卽取番餅四枚與之爲同居之某妓所見潛責二寳曰彼何人斯殆柔順其而鬼蜮其　者也汝與之狎禍不遠矣二寳聞言頗有悔心已然已受其　頭勢難下逐客令遂留甲宿私幸其不再來及次夕有他客在房而甲又至謂爾旣受我洋不應又接别客喧嚷間他客逡巡避去甲遂得爲夜郎之自大由是院中人無不怨二寳者二寳旣愧且忿翌晨仰藥而死甲聞信前往故作悲泣狀且爲之料理棺殮二寳之母雖恨之剌骨然敢怒而不敢言亦惟任其自來自去而已 
[失愼卽息]  
　　前晚黄昏後南巿太平碼頭某姓牛羊毛行不戒於火霎時烟霧迷漫幸時未夜深四隣聞警立至帮同灌息不致釀成巨災亦幸矣哉 
[不認爲盜]  
　　有利銀行劫案除正犯魏花天康得紀二人當塲擒獲外又據眼線王金桂等指拿魏湯據云卽馬新友解經英公廨訊無實據移送縣中前晚莫邑尊飭提研鞫魏稱小的曾當撫標鹽捕營勇丁並未爲盜再三詰訊堅執如前邑尊命將魏康兩犯帶案先詰魏曰有利一案此人是否同黨爾云馬姓爲之卽係此人否魏稱與伊並不相識有利案中伊未入黨不敢誣累平人邑尊着將魏帶出又詰之康康亦不肯指魏爲同夥邑尊飭掌頰五下康仍執如前邑尊遂申斥王金桂曰爾旣爲眼綫務必探聽明白然後指拿安可妄指平人視盜案爲兒戲因着一併管押候核 
[少尉騐屍]  
　　常州人吳生初向爲本城麥家弄楊發記烟館堂倌上月之杪經店主楊阿發辭歇後因隻身飄泊食宿俱無不得已懇之烟客曹新源賃得空屋半椽於本月初四日搬入暫住昨日天明時有同居之縫工王四和出外小遺見吳已自縊身死驚而呼曹解救無及遂協同該處二十鋪地甲投縣報請詣騐莫邑尊准詞於午後二點鐘時委捕廳許少尉帶同仵作刑書人等前詣屍塲曹投案禀訴前因王供小的借曹門面安設裁縫作檯其内進半間由曹借與吳住昨晚二鼓歸來不知如何自縊楊阿發稱小的開設烟館吳初時來做替工後遂留爲店夥並無薦保之人上月底停歇出外如何身死實未得知少尉錄供畢卽着仵作如法檢驗旋據喝報該屍實係自縊並無别故少尉離坐親視無訛卽飭棺殮發封以俟據情禀覆本官核辦一面羞將曹楊王三人帶回縣署時已三下二刻矣 
[英界公堂瑣案]  
　　薛董氏稱昨因事出外究遇陳阿和邀至烟館訛詐報捕拘案陳阿和供該氏前經訛詐人洋有阿憨卽紀生等相助因分贓爭執我爲解勸反被指交巡捕該氏又稱實被拆梢蔡太守判將陳阿和管押三禮拜○潘連生稱在路被王阿三之小車撞傷左眼請爲騐傷蔡太守判天罰洋二元給潘養傷○二百三十二號華捕稱東洋車夫徐春堂停車碍路喝令移開不依反敢行兇爲特拘案蔡太守判徐　洋一元再押一天○包探顧阿六送竊鐵之王雲請判蔡大守判王押十四天贓存捕房待領○捕送在路爭毆之周生桂陳金桂供開小飯店陳弟來吃飯曾押四開洋一个後忽由周來贖我不肯付致與爭執及伊弟來將四開洋交還陳供與弟同夫押洋向贖不肯致與爭毆蔡太守以衅起細微一併開釋 
[法界公堂瑣案]  
　　法捕房十九號華捕顧晉生稱有人在永安街挑自來水問伊住何處忽有張桂和言伊挑黄浦水不干我事卽奪我之短棍擊我幸有海關洋人見而喝散拘張桂和送案張供在城内五老峯茶肆翁太守問肆中共有幾人答稱三人太守以其肇釁判責四十板○前報列粤人羅玉泉因裝米與水果行内人齟齬一節當經拘到正泰行之劉國良等訊問據供大成行之孫理才先被掌頰而羅則謂打架時馬褂袋中有洋四元亦被攫去因着劉國良查明禀覆昨日據劉禀稱查明無人取洋太守謂羅之洋在袋内或係跌下碼頭時瀉入水中亦未可知惟水果行人不應打架着劉國良罰洋兩元給羅養傷劉遵斷羅稱不願受洋惟求重辦太守諭以不必多瀆羅亦遵照而退 
[上海高易籌賑公所報解直隸賑欵公啓]  
　　謹啓者敝所湊集賑欵計九八規元二千兩作爲第二十五批會同文報局賑所卽日起解直隸籌賑總局交金苕人觀察擇要核實查放刻屆嚴冬直隸山左兩地災賑尤爲急迫籌畫萬難現擬續解東賑束手無着籲乞薄海善士廣集仁施力爲援救務望從速匯賜以資接濟俾得在水災黎免至終塡溝壑是所厚望焉謹此奉告伏惟德鑒兩廣協賑同人李朝覲秋坪頓首拜啓 
[意琴室主招飮王佩蘭眉史妝閣座中賓主十人分韻各賦一詩拈得今字勉成一律錄請諸同人正之]  
　　香祖樓頭月影臨招邀俊侣酒同斟偶然勝地成高會難得羣賢盡賞音出色花枝團綺席驚人歌調豁塵襟溯從世載來游始閱徧歡場直至今[  倉山舊主醉後草]  
[意琴室主重招飮王佩蘭眉史妝樓卽席賦呈]  
　　客中爲客更何求兩度佳招上翠樓自有金釵問奇字那無玉笛和清謳謂王瑞卿深杯百罰休辭醉綺席相逢且破愁能得越娘輕一笑謂秀英三年我欲異鄕留○席間分今夕良宴會歡樂難具陳爲韻得陳字率成呈政論交不信在風塵對酒殆將忘主賓狂態未從客中减性情惟覺醉時眞能教紅粉偏憐我無奈青衫易老人莫問功名前日事雪泥鴻爪迹俱陳[  海上浮查客鷗所生稿]  
[客窗感事寄呈李怡川譜弟曁疎嬾人同政]  
　　飄泊雲萍滯海濱劇憐蕉鹿誤風塵元龍豪氣消磨未老驥雄心激烈眞高厚風情懷季布憂愁身世等靈均十年良友音書斷莫問天涯淪落人年來有夢幾曾圓一度思量一黯然入手千金少珍惜行蹤八載尚流連磨人歲月空增恨誤我烟花晚自憐回首申江歌舞地孤燈耿耿不成眠[  澹定室主人燈下艸]  
[江督轅門抄]  
　　十月二十八日直隸州陳錫純奉糧道委押運差准補海州楊朝鐸謝飭知赴任縣丞孫德保禀謝奉府委理代句容縣丞○二十九日翰林院庶吉士陳昌紳到拜浙江來○三十日出使欽差大臣曾襲侯到准補海門照磨李見謝飭知赴任○十一月初一日中恊譚謝委署江南提督記名提督楊文彪叩謝署提中叅將巡檢王壽峰由京來禀到典史徐惠疇禀知奉府委學院文巡捕○初二日四川監察御史唐椿森由京來藩院牌示江浦縣訓導許𣑩病故遺缺查有試用訓導曹煜署理○初三日奉發廣東差委革職爾淮鹽運司洪汝奎到見蕪湖來縣丞許仁奉委米廠彈壓差會辦金陵痒後厘捐總局候補道邊葆諴於初一日病故○初四日同知吳恒蘇州來交缷華亭縣事○初五日胡廷玉奉委學院提調差准補海州楊朝鐸銷洋火藥局差○初六日准補海州楊朝鐸禀辭赴任藩轅牌示桐梧司蔡錫祉病故遺缺以巡檢沈光熊安東縣典史王登瀛期滿遺缺以巡檢孫觀禮均署理 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接錄倡立粤省公會議]  
　　一議遞年分四季開收會份定期每季孟月兌收會本仲月初十日抽籌應得本利彩銀者於抽籌後五日赴局繳回會簿領取銀兩此會以五年爲期期滿之後毋庸再供會本計抽籌二十會共開除得回本利股份三十萬份尚存未經收回本利者七十萬份每份曾經充過會銀二十兩作爲公司股本一份繳回會簿換給股票一紙息摺一本收執每份每年派回息銀七錢本局公司所開各項生理獲有溢利三年按股分派一次仍每年分四季抽彩一次毋庸開除股份以期永遠均沽其利一議此會一百萬份之多事務紛繁如各友情願供會者務於年月每份先備會銀一錢赴局掛號俟下月開收會銀時癍交銀九錢湊足銀一兩作爲集益會一份如過收會之期不卽赴局交足卽將掛號銀一錢充公不得恃强討取如違送究一議各會友供過頭會後間有漏供一次者准于下屆會期補交足數每份加利銀一錢如遇兩會延不充足則是有心拖延卽將該會份註誚會銀充公不得恃强討取一議第一會收會一百萬份每份供會本銀一兩共收會本銀一百萬兩除支助餉銀一十五萬兩支粤省京官旅費銀五萬兩開除會股一萬五千分支本利銀四萬五千兩支彩銀一萬二千兩支初次置地建局印刷會簿章程竹籌各項銀三萬五千兩支總局一季薪水費用銀四千五百兩共支銀二十九萬六千五百兩外尚存會本銀七十萬零三千五百兩第二會收會九十八萬五千分收會本銀九十八萬五千兩除支助餉銀一十五萬兩粤省京官旅費銀五萬兩彩銀一萬二千兩開除會股一萬五千份支本利銀六萬兩總局薪水費用銀四千五百兩外尚存會本銀七十萬零八千五百兩第三會收會九十七萬份收會本銀九十七萬兩支　餉銀一十五萬兩粤省京官旅費銀五萬兩彩銀一萬二千兩除會股一萬五千份支本利銀七萬五千兩總局薪水費用銀四千五百兩外尚存會本銀六十七萬八千五百兩第四會收會九十五萬五千份收本會銀九十五萬五千兩支助餉銀一十五萬兩粤省京官旅費銀五萬兩銀彩一萬二千兩開除會股一萬五千份支本利銀九萬兩總局薪水費用銀四千五百兩外尚存會本銀六十四萬八千五百兩第五會收會九十四萬份收會本銀九十四萬兩支助餉銀一十二萬五千兩粤省京官旅費銀二萬五千兩彩銀一萬二千兩開除會股一萬五千份支本利銀一十萬零五千兩總局薪水費用銀四千五百兩外尚存本會銀六十六萬八千五百兩第六會收會九十二萬五千份收會本銀九十二萬五千兩支助餉銀一十二萬五千兩粤省京官旅費銀二萬五千兩彩銀一萬二千兩開除會股一萬五千份支本利銀一十二萬兩總局薪水費用銀四千五百兩外尚存會本銀六十三萬八千五百兩第七會收會九十一萬份收會本銀九十一萬兩支助餉銀一十二萬五千兩粤省京官旅費銀二萬五千兩彩銀萬二千兩開除會股一萬五千份支本利銀一十三萬五千兩總局薪水費用銀四千五百兩尚存會本銀六十萬零八千五百兩第八會八十九萬五千份收會本銀八十九萬五千兩支助餉銀一十二萬五千兩粤省京官旅費銀二萬五千兩彩銀一萬二千兩開除會股一萬五千份支本利銀一十五萬兩總局薪水費用銀四千五百兩外尚存會本銀五十七萬八千五百兩第九會收會八十八萬份收會本銀八十八萬兩支助餉銀一十萬兩彩銀一萬二千兩開除會股一萬五千份支本利銀一十六萬五千兩總局薪水費用銀四千五百兩外向存會本銀五十九萬八千五百兩第十會收會八十六萬五千份收會本銀八十六萬五千兩支助餉銀一十萬兩彩銀一萬二千兩開除會股一萬五千份支本利銀一十八萬兩總局薪水費用銀四千五百兩外尚存會本銀五十六萬八千五百兩第十一會收會八十五萬份收會本銀八十五萬兩支助餉銀一十萬兩彩銀一萬二千兩開除會股一萬五千份支本利銀一十九萬五千兩總局薪水費用銀四千五百兩外尚存會本銀五十三萬八千五百兩第十二會收會八十三萬五千份收會本銀八十三萬五千兩支助餉銀一十萬兩彩銀一萬二千兩開除會股一萬五千份支本利二十一萬兩總局薪水費用銀四千五百兩外尚存會本銀五十萬零八千五百兩第十三會收會八十二萬份收會本銀八十二萬兩支助餉銀五萬兩彩銀一萬二千兩開除會股一萬五千份支本利銀二十二萬五千兩總局薪水費用銀四千五百兩外尚存會本銀五十二萬八千五百兩第十四會收會八十萬零五千份收會本銀八十萬零五千兩支助餉銀五萬兩彩銀一萬二千兩開除股會一萬五千份支本利銀二十四萬兩總局薪水費用銀四千五百兩外尚存會本銀四十九萬八千五百兩第十五會收會七十九萬份收會本銀七十九萬兩支　餉銀五萬兩彩銀一萬二吉兩開除會股一萬五千份支本利銀二十五萬五千兩總局薪水費用銀四千五百兩外尚存會本銀四十六萬八千五百兩第十六會收會七十七萬五千份收會本銀七十七萬五千兩支助餉銀五萬兩彩銀一萬二千兩開除會股一萬五千份支本利銀二十七萬兩總局薪水費用銀四千五百兩外尚存會本銀四十三萬八千五百兩第十七會收會七十六萬份收會本銀七十六萬兩支助餉銀五萬兩彩銀一萬二千兩開除會股一萬五千份支本利銀二十八萬五千兩總局薪水費用銀四千五百兩外尚存會本銀四十萬零八千五百兩第十八會收會七十四萬五千份收會本銀七十四萬五千兩支助餉銀五萬兩彩銀一萬二千兩開除會股一萬五千份支本利銀三十萬兩總局薪水費用銀四千五百兩外尚存會本銀三十七萬八千五百兩第十九會收會七十三萬份收會本銀七十三萬兩支助餉銀五萬兩彩銀一萬二千兩開除會股一萬五千份支本利銀三十一萬五千兩總局薪水費用銀四千五百兩外尚存會本銀三十四萬八千五百兩第二十會收會七十一萬五千份收會本銀七十一萬五千兩支助餉銀五萬兩彩銀一萬二千兩開除會股一萬五千份支本利銀三十三萬兩總局薪水費用銀四千五百兩外尚存會本銀三十一萬八千五百兩總共二十次會期收過會本銀一千七百一十五萬兩除支助餉京官旅費彩銀及各股收回本利建局薪　費用五項共銀六百三十一萬五千兩外共存會本銀一千零八十三萬五千兩又自第二會起至二十會止將會本陸續發銀號生息每兩週息四厘共得息銀一百三十五萬零二百七十一兩八錢九分四厘本息共存銀一千二百一十八萬五千二百七十一兩八錢九分四厘在於省城設立中國銀行一間將前項銀兩作爲資本每兩週息五厘仍照上屆章穆將未經得回本息之七十萬股每年每季仍抽彩一次共計四季支彩銀四萬八千兩支助餉銀一萬二千兩支四季薪水費用銀一萬兩又七十萬股每股每年支息銀七錢共銀四十九萬兩除支外尚存是年利息銀四萬九千二百六十三兩五錢九分四厘儘數歸入銀行溢利三年分派一次以垂久遠此稿未完 
[太原壽母黄太孺人五旬壽序]  
　　溯自陶彭澤之高風曾題王母顔平原之峻節亦記麻姑然或矯矯貞姬史僅標其一行亭亭淑媛傳祇錄其片方執笄者非盡銘椒提甕者不皆畫荻緹縈孝矣他年之婦道無聞德關賢哉後日之母儀罕著至於披香博士識飛燕於入宫繡繖夫人擅石龍之封號行無足述語亦不倫維我黄太孺人江夏名家循良世族早嫻内則長守女儀性本幽嫻奚待班昭之誡生而貞靜無煩裴頠之箴擬柳絮之因風未足矜其敏捷取桃花以和雪尚應遜此光華迨夫易占乃字詩咏于歸克相我雲祥王公也羹湯親試荆布甘持守往訓以無違洵善人之有後祥麟已兆鳳鳴呈休正月滿於一輪倐霜飛於六月太孺人本欲相從泉壤何堪抛知孩提兼父職以親操風凄刀尺表閫儀以垂訓夜課詩書幸有一子之家傳克繼三槐之世澤時維季夏日殿中旬帨設芳辰屏圍屈戍玳瑁則盈椷炫燿詩詞則滿幅芳菲何必盤堆僊菓始視長生杯挹神漿方容介壽鵬愧無建白揮揚鍾郝之風聊擬抒丹踵接楊盧之體正恐菊猶標節筆不生花未足鋪張懿範約略徽音也是爲序光緒十有二年歲次丙戌蓮誕前四日世侍生婁縣陸鍾鵬頓首拜撰時客春申浦上 
[恭祝太原伯母黄太孺人五秩帨辰]  
　　華堂慶溢綺筵開鶴算欣從大衍推平日冰操傳梓里今朝帨彩映　臺賢兒逹孝承先業嘉客名流集雅才記取年年籬菊綻星移南極老人來[  平江味道主人葉耀元子成拜稿]  
[意琴室主葭月八日集滬上名流祝王佩蘭校書生日卽席分韻得宴字]  
　　葭月八日開瓊宴座中羅列盡英盡英彦吾曹常得此歡娱富貴封侯何足羡安陽有客本多情海上羣芳都閱遍徴歌選豔勝南朝不數香君桃花扇况復蘭爲王者香壓倒衆芳名久擅招來俊侣爲稱觴千載一時誠僅見名花名士兩相當髣髴五雀並六燕序齒分韻各賦詩苦心孤詣競研鍊詩心怒發疾揮毫落紙雲烟風片片得樂且樂歌且歌莫管流光去如箭人生盛會能幾何醉倒金樽酣拇戰二[  蕪麗主人未是草]  
[上海四馬路文報局内恊賑公所經收賑捐十一月上旬清單]  
　　初三日蘇州俞葆初翁交來淞湄漁隠募花好有圓人壽室主洋十元瀘報舘交來宜昌主洋十元瀘報舘交來宜昌送大沽壽禮移賑十元又交來由頭送大沽壽禮移賑十元又交來縷馨仙史送馬三畏堂壽禮移賑一元○江册晉生莊募倡捐客人二千文續捐客十五齡女無名氏綠蔭堂四戸各一千文與世無爭客襲慶堂聊居微忱齋三戸各五百文勉力子簞瓢常樂齋有心人聽鼓客四戸各三百文無力子紅杏山房天憐自憐客補空氏純陽子恤緯主人一樽聊飮軒七戸各二百文金秋記隨孫先生傷灾女史慶餘生曾經被難人五戸各一百文實收洋十元小洋一角○初四日江冊南申昌號交來聯雅齋善士規元二十兩太倉錢清士先生募王周氏求保臨産平安陳謝氏求早得子二戸各二元錢松蔭軒添智慧一元張錢氏求　平安四百文○電字册香港電報局交來温輝珊翁募曾雙盛二元無名氏一元曾滿才李勝發二戸各一中元曾五五角彭萬和羅安和曾怡興三戸各三角曾裕利黄永記曾福合合記廠四戸各二角李有利叶三泰曾義合鄒合順無名氏五戸各一角李傳利銀一錢另八厘曾木貴七分二厘曾大利一錢八分長樂李梅春三錢六分實收英洋一元日本洋六元小洋七角○二天共收洋四十七元日本洋六元規元二十兩小洋八角錢四百文 
[上海三馬路陳與昌恊賑公所收解賑款總數弟十八次清單]  
　　九月底止第十七次清單上結存規銀二百廿四兩三錢七分六厘銅洋四百九十九元三角低銀三兩今自十月初一日至三十日止共收規銀五百七十五兩另九分一厘又收棉衣編規銀四百四十九兩六錢又收棉衣捐洋一百十一元合銀八十一兩三錢又收英洋二千另五十四元虚對洋一個小洋一百廿五角兌見英洋十三元三角二項洋合規銀一千五百另九兩一錢二分九厘六錢十三千三百六十六文次錢二千八百五十六文兌見大錢二千另八六文二　錢合見規銀十兩另九錢五分九厘又收文報局交來棉衣捐銀七百八十兩以上本月共收規銀三千四百另六兩另七分九厘又收銅洋七十元○連前自上年六月 
 
 

Page 10

 
 
初三日起至本年十月底爲止統共收　規銀七萬六千七百八十二兩一錢三分五厘○本月解直隸第三批規銀二千兩代製棉衣褲解山東一千三百六十件付出規銀五百三十兩另九錢又代文報局做棉衣褲一千　仍交文報局併解山東付出規銀七百八十兩　上年六月初三日起至十月底爲止其解出規銀七萬六千四百六十二兩五錢八分外結存規銀三百十九兩五錢五分五厘銅洋五百六十九元三角低銀三兩其餘物件己按日登報兹不贅 
[上海三馬路與昌恊賑公所陳竹坪經募山東直隸賑捐兼勸棉衣十一月初八日第四百七十四次清單]  
　　新册劉河隠名氏洋五元又募無名氏洋五元又募無名氏平記安記吉記慶記各洋五元免記銅洋廿二元知記假金圈一雙以上八戸共洋三十元銅洋廿二元假金圈一雙○積善堂求子病愈洋十元王文溶記洋五元無名氏洋五元力不從心人洋四元無名氏祈慈親康健無病家宅平安自巳無疾洋三元非義財偶得不義之財藉此移賑求延母壽洋二元毛小姐洋一元吳門劉氏虚對一個招商局來陳作琴善士助萬國輿圖廿本○新册姜春孫洋二元○本　蔚長　號交來南昌縣署傅葉颿書士經募塔册　不足齋主人錢二千讓德堂吳求福氏孝友堂張丙辰生西江友各一千流麥齋萬少峯無名氏少峯各五百巳未生怡怡主人各四百片玉山人瘦美和吳堯記雲軒吉山人黎焚清心日堂周復　周傅氏有心無力人無名氏各三百存仁堂丁傳諫記隠名氏高字存仁堂有心無力主人霞軒氏德予氏曾傳氏馮仲記賈名氏各二百無名氏傳繼科壬記培桂主人各一百丹桂堂有心人沈宅媽媽各五十以上四十七戸共來申規銀十兩零六錢五分○甯國府塔册春記昶錢二百又募江增五郭麗堂汪士海劉永慶汪士沐湯厚榘各二百江配舟王景亮馬顯堂葛良懷王志福鮑存存張德和楊瑞和振大邦壽仁和居吕大成董長茂李春生張代和各一百吳善昌秦茂森仰記發劉永財吕能錦戴潤德葉光宇祥裕坊楊裕大郭萬豐國連王觀忠三和義泰號謝毅深江世卿金和森無名氏吕兆華江在元榮甫渡喜章廣才各五十文以上四十五戸共洋三元○紹興府正堂霍交來塔册蕭山縣正堂經募恒昌靛行洋廿元又冊黄源泰胡清普曹政平各一千黄星巖聚興注宏陞程榮詒各五百葉升和戴履平徐焜亭永裕各二百五十何杜元二百洪雨春鄭信先各一百五十又冊謝益山高沛泉各一千同仁典同昌典同義典張元有謝義記天茂緣來昌順計順豐仰山書屋金恒利各五百洪興行源泰林湖高玉齋吳兆賢張元祥通和各二百五十　義和源茂昌合二百五十永泰朱岳盛各一百五十葉仁昌謝鼎和各一百又聞周炳熊鍾春臺各洋二元又冊義　丁阿桂錢六十戸共錢三千文以上五冊共合洋三十九元錢三千文○本日共收英洋一百零九元規銀十兩零六錢五分銅洋廿二元虚對一個錢三千文假金圈一雙萬國輿圖念本合併聲明 
 
 
 

Page 11

 
 
   
 
 

Page 12

 
 
   
 
