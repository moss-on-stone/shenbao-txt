# 1919 - 143 - 4916623

 

Page 1

 
 
[上海孤兒院鳴謝]  
謹啓者茲承趙周南大善士捐助敝院特别經費洋二百元又蒙張廷桂大善士捐助洋五十元京華書局捐助洋二十元拜領之餘無任感紉除分呈收條外特此登報　鳴謝 
[欲製照相銅版鋅版者鑒]  
本館現在置有銅版部專製粗細照相銅版及鋅版鉛版等件質料精良價格公道且製造之法　非特迅速又極優美　特佈告　申報館啟 
[出替受盤松江仁康典聲明]  
仁康典業於本年隂曆四月十六日由原主錢支仁將典内己當未贖之衣飾銅錫等物及裝修生財器皿憑中一并絕替與怡豐典名下爲業遵章當贖雙方手續交接淸楚所有共中銀錢往來及在外匯票等情其在四月十五日以前歸仁康理值不涉怡豐之事四月十六日以後歸怡豐理值與仁康無涉怡豐新証未領以前暫用借仁康舊票另換騎縫加蓋戳記以淸界限特此聲明　出替人錢友仁　受盤人王怡萱等同啓 
[連納天一揚子保險公司賠欵迅速]  
敝公司因三月十一日蚌埠大火房産俱焚曾由丁相甫君經理向連納公司保銀一萬另九百兩又由茅金聲君經理向天一公司保四千七百兩又由王敬亭君經理向揚子公司保四千四百兩共規元銀二萬兩巳蒙三公司如數照賠特此伸謝　蚌埠廣豐置業有限公司啓 
[閘北聯義善會敬謝]  
昨承中華利濟有奬劵總事務所撥助第三期奬餘洋一百元敝會拜領之下同深感佩特此登報奉揚盛德 
[公祝潘愼文先生七秩壽辰]  
先生來華四十五載培植靑年提携後進曾無稍懈及門濟濟受賜良多今屆古稀同人擬集欵報酬聊答嘉惠凡在本埠及外省諸公與潘師有舊或誼属門生擬伸祝嘏或願任籌集贈欵請函向上海寶山路商務印書館周承恩君索取壽啓收册倘承備就祝敬或照章負責徵收各贈欵統希匯寄上海圓明園路主易公館丁裕君處俾彚齊　致無任翹企惟収欵日期限至隂曆五月底截止合併聲明史拜言　李伯蓮　兪止齋　江長川　曹錫賡　徐可陞　王顯華　周承恩　丁榕同啓 
[肝氣病幸脫苦海]  
鄙人由北回南爲患肝胃心痛所投方藥幾十種病反加劇幸商務書館謝省三兄相訪述徐氏乙癸丹善愈肝胃痛疾據伊戚柳君痛至發厥肝冷如冰自服該藥而甦繼服五瓶脫體鄙人於是購服痛果隨止連服三瓶未完病疾從此脫體次媳患行經腹痛翻覆痛極屢欲覓煙自盡舉家無措因將鄙人服剩藥服之頃刻痛止安睡及下次月期非但痛脹全無白帶也止一家感情登報以謝且免各省社會同病之痛苦武林湯斌啓附告該藥每瓶一元每料六瓶五元上海天后宫橋北堍過西五家德安里二百八十八號徐氏壽峯室總發所經售小東門裘天寶大東門老寶成英大馬路寶成德記等大銀樓松江德豐銀樓無錫新慶和銀樓杭州忠淸巷大章綢莊　源泰金箔莊 
[浙江跌石鎭振興織襪厰]  
添請分銷七千處本　在中國發明最早爲中國首創第一家自　　鐵織襪機器織造雙山老牌及各牌等男女大小粗細厚薄各色線襪絲襪紗襪創辦十餘年織工數千人全國念二省與本廠訂約分銷處至民國七年九月祇有三千數百處而全國通郵處所現己逹九千餘處無論各省名都大邑城鎭巿鄕邊疆遠地但須有一郵局之地方均可向本廠訂約分銷故尚須添請分銷七千處欲知詳細價目及分銷章程函索立即寄奉　發明創辦人　幼川謹啓 
 
 

Page 2

 
 
   
 
 

Page 3

 
 
   
 
 

Page 4

 
 
時評 
[我之論調（三）（冷）]  
　　我人對於時事雖不敢自詡爲指導社會然亦必於衆人未甚注意之時貢獻一二而於衆人旣起之後不願推波而助瀾也故我之對於靑島問題在五月五日以前常有靑島之當爭者其關係不僅在靑島并有勿怯等評在五月十日以後常有舉國一至持久而勿自殘等語夫今日抵制外侮之人其主張亦豈有出此一致持久及不越軌道不自破壞團體諸端之外乎我惟以和平婉曲之詞出之我惟不慣作慷慨激昻之詞以投時好或且於其中取利耳比我欲告諸疑我論調者之又一端也 
[專電]  
　　北京電　陸使電告和約簽字日期復延簽字手續先令德國簽定再交各國簽押（二十八日下午五鐘） 
　　北京電　和會再開說甚盛政府擬先勸代表南行（二十九日下午五鐘） 
　　北京電　院致七總裁宥電雙方代表旣已挽留望將此八項條件全案撤回或於八條中表示切實讓步之意俾可續開會議訊圖解决（二十八日下午三鐘） 
　　北京電　外交當局宴各公使宣布滬議暫停仍在進行各國在華商業已頒明令保護又聲明陜省私種烟苗卽派大員查辦 
　　北京電　軍政府代表韓玉宸昨日到院謁錢密商和議進行辦法韓意仍請政府催北代表南下（二十九日下午五鐘） 
　　北京電　唐繼堯陸榮廷復錢巧電贊成維持和會另商補救方法（二十八日下午五鐘） 
　　北京電　敎部徇各校敎職員之請學生上課准略展期以過節爲度（二十九日下午五鐘） 
　　北京電　袁希濤赴津勸導津生並宣布取締京生苦衷 
　　北京電　頃至各校見學生態度消極（二十九日下午三鐘） 
　　北京電　京中郵件實行檢查尤注意學界信函封外蓋驗察戳東西車站加派探員 
　　北京電　將頒長令申述對外經過勸誡學生勤學報國 
　　北京電　益世報案可和平了結但須附有條件此後不載激烈文字卽予恢復出版潘准報界具保（二十九日下午二鐘） 
　　北京電　曹汝霖已遷居北海準備假滿再續假（二十九日下午二鐘） 
　　北京電　本日閣議决定預算總案歲入歲出各六萬四千五百萬歲入項下有内債二萬萬歲出項下有還償一萬三千萬西南五省均在内又有利國庫劵因陸部不贊同未决定又議决舉行留學生考試（二十九日下午五鐘） 
　　北京電　上月軍政各欵由中國各銀行凑墊軍費已有著 
　　北京電　龔李遣錢錦孫向中行商借十萬充本部及附屬機關本月新工中行堅不允錢以身家作保尙未成交（二十九日下午二鐘） 
　　北京電　兩院秘廳薪費已兩月未發頃向財部函催仍不應 
　　北京電　財部催各財廳解欵濟節需（二十九日下午二鐘） 
　　北京電　張瑞璣到京語訪客陜亂已極須亟籌整治 
　　北京電　呂調元電丸三藥房僅碎玻璃已飭警廳會縣與日領商結（二十八日下午五鐘） 
　　北京電　呂調元請政府停止文官甄用委員便實行文官考試學生考試意在覊糜靑年 
　　北京電　和屬爪哇華僑公呈政府請追究去年土人慘殺僑商十一命及今年四月搗毁林明金家屋並羣辱婦女勒令赤體行街各案請嚴詰和使 
　　北京電　鮑貴卿電俄扣華輪案經商全俄政府已下令一律放還（二十八日下午五鐘） 
　　北京電　錢接見喇嘛贊揚捨靈極言願贊助中華佛敎統一會進行（二十九日下午三鐘） 
　　北京電　政府電鄂督將漢口至重慶商輪阻止前往鄂督不允 
　　北京電　王懷慶將盜犯十三人派馬步兵六百名押赴京城内外游行一週槍斃用以示威亦首都創舉（二十九日下午三鐘） 
　　北京電　孫烈臣應召回奉與吉黑督軍問題有關（二十九日下午三鐘） 
　　北京電　外交委會議定中英西藏交涉大體辦法交山外部與英使商結（二十八日下午二鐘） 
　　香港電　廣州學生萬餘人昨因外交失敗結隊游行志在鼓起國民愛國熱忱並提倡國貨各執小旗分發傳單繞行省垣一週沿途舖户於學生隊經過時咸懸國旗燃爆竹以迎之 
　　香港電　王正廷二十四日電稱渠與陸徵祥决定不承認和約中關於山東事件之三欵要求保留否則不簽字保留手續刻在進行中（三十日下午二鐘） 
[各通信社電]  
　　　天津電　可恃方面消息稱天津日總領事因三月十二日美日兵士衝突事將於二十八日午後赴美領署表示歉忱如是此案遂告結束（二十八日） 
大陸報 
　　北京電　報載安福仍主維持新國會已向政府接洽 
　　北京電　王永泉電謂許崇智有進逼防線行動 
　　北京電　公府擬先派分代表數人赴滬與南代表接洽 
　　北京電　錢閣方面意思南京制憲說可望贊成 
　　北京電　安福派表示須總代表或分代表用彼派人充當將來再佔内務財政兩部總長席國會問題即可讓步（以上二十九日） 
　　北京電　朱啓鈐意南方所提八欵如肯讓步可仍擔任總代表職安福派迄不肯表示態度王揖唐王印川將赴津規避 
　　北京電　張瑞璣主張陜西須分别軍匪更换督軍及省長且謂除陳樹藩所部外只管金聚張錫元所部爲軍餘皆匪至於督軍省長則現在陜者無一可用 
　　北京電　各省督軍多主張留朱啓鈐徐電召朱來京面商 
　　北京電　王家襄組織正誼俱樂部將通電各省主張南京制憲說（以上二十八日） 
以上平和通信社電 
　　北京電　外交方針俟各省齊復即電專使照行 
　　北京電　元首仍主敦勸朱啓鈐回滬擬卽電召來京面商 
　　北京電　曹汝霖向錢聲明假滿後仍决再辭 
　　北京電　有期國庫證劵案閣議交法制局審查 
　　北京電　虞和德請推廣海外航路交農交財三部核議（以上二十九日） 
　　北京電　今午蘇督來電得唐復函八欵無撤回意 
　　北京電　英公使請總理詰責陜督陳樹藩違禁種烟設局抽稅 
 
懇准從嚴辦理 
　　北京電　閩督電林葆懌將抵漳州爲陳炯明方聲濤調停 
　　北京電　今早陸武鳴復電聞仍主張全部謀和 
　　北京電　巴黎電和約展至下月初簽字先令德國簽定各國依次輪簽 
　　北京電　將發長令申叙對外問題 
　　北京電　南北要人電商仍主代表赴滬續議 
　　北京電　許世英因欵無着母又病行期未定 
　　北京電　法公使赴北戴河避署（以上三十日） 
以上中華通信社電 
　　北京電　陳籙昨將外部會議藏案之結果赴院報告内容甚秘 
　　北京電　朱啓鈐電元首如西南八欵賞行改提當仍如命南 
　　北京電　張瑞璣到京晤總理後院發陜電分致陳許劉等有所勸慰疏通 
　　北京電　北派督軍中有主張新舊國會並廢者經某方而以宣言不干政在前阻之暫守靜默（以上二十九日 
　　北京電　曹錕索餉事經袁乃寛勸說允午節前凑撥現金百萬公債百五十萬餘俟過節續籌清撥 
　　北京電　吳光新由漢楊晟由滬今晚抵京 
　　北京電　山東交涉問題有人獻議收同如辦不到須要求以八種條件附約留中國將來操縱餘地（以上三十日） 
　　南京電　姚錫光說李純對於和議繼續請聯合南北軍人爲强硬之主張并勸加入彼所密組之國民毅力愛國會李婉拒未允 
　　南京電　周自齊奉府命與李督接洽要公不日北返（以上二十九日） 
　　長沙電　張敬堯擬保徐清泰長湘敎育廳（三十日） 
　　黑龍江電　理船分廳已組設將調用上海理船廳人員以資熟手（三十日） 
以上中孚通訊社電 
　　北京電　英公使對於西藏問題亟欲乘中國内外多故之時爲有利於已國之解决日前要求政府開始交涉政府方面擬再與該公使交換意見一次至於交涉則俟將來再行磋商 
　　北京電　昨日安福俱樂部之幹部集議時局問題决議三條如下（一）贊成政府之外交方針（二）不妨害南北和議之進行（三）絶對反對恢復舊國會及民國六年憲法會議右列三條决議案即託本日出京回徐州葬母之徐樹錚傳示倪嗣冲求其贊成 
　　北京電　今日午後參議院開秘密會議請陳外交次長出席要求陳次長將政府之外交方針明示於議會有大叫提出政府彈劾案者幸賴議長之周旋始得無事最後决議要求政府將關於山東問題之確定辦法交付國會論（以上二十九日）　　 
　　北京電　李純於二十七日覆電徐總統謂自從南北和會决裂以來受中央之委託屢次向軍政府及唐少川再三磋商但中央所希望更迭議和代表及撤回八條件兩事實際上萬難得南方之允諾故自今以後請中央與軍政府直接交涉云云詞氣之間頗有辭調停之責任之意並附呈唐少川致李純之電報即陳述不能撤回八條件之理由者徐總統昨日電覆李純大致謂唐少川態度强硬此後不必再與彼磋議請貴督軍巡與軍政府直接協議更迭南方代表事件祗須將代表更迭則和議必有重開之望望貴督軍此時力排萬難盡力於和議云云（三十日） 
　　漢口電　此間排日運動已有漸衰之勢目下長沙常德沙市宜昌等處排日之風日盛聞常德方面實馮玉祥部下爲之主動（二十九日）　　 
　　廣東電　近日喧傳單獨議和或南北直接議和之說甚盛或會議員反對者頗不乏人據某有力議員之談話云此事苟從南方議提則單獨議和爲反逆之行爲直無異降服北方故明白事理之南方人士决不輕易陷入北方之奸策至於直接議和在口（此字電文不明）内果有抱此希望者民黨議員前雖主張准唐紹儀辭缺但忽然又决議挽留唐紹儀者殆因恐直接議和時將以岑春煊代唐紹儀故也又某一派主張開聯合會由軍政府要求北方政府再行賡續上海會議另有一派則主張直接議和手讀太繁和議之進行必更困難軍政府卽使願意直接議和亦當以唐紹儀所提出之八條件爲標準軍政府應與保證於國會云 
　　廣東電　郭松年章行嚴報告軍政府云聞錢能訓有將以内閣讓田文烈自任爲北方議和總代表之說又南方提出之八條件中第二第六第八三條頗招北方之憤怒卽李繩亦不贊成大多數之議論皆以爲法律不過一種興論而已南方之八條件未免太酷苟不酌量讓步則和議難望重開云云（以上二十九日） 
　　東京電　北京日本公使館頭等書記官船津辰一郎於今日被任命爲駐天津日本總領事（三十日） 
以上東方通信社電 
　　東京電　中國留學生被告事件今日宣明判决被告七名皆處微役其中除胡俊及趙章雲二人外餘皆暫不執行 
　　東京電　憲政會之濱口町兩總務就於新借欵團事往訪内山外相及高橋藏相詢問此會見後濱口氏語曰政府對滿蒙不包舉在内事似未求三國丁解惟政府於將來借欵團代表者會議之决議倘與政府之方針不相容時或不加入亦未可知 
　　東京電　對華新借欵團於成立後對於南北統一之善後借欵約二億元及先借電文不明）一億元計三億元當行即訂借惟法國現時尙未能投資於此借欵故有或由日美兩國分擔投資之說 
（以上三十日）以上共同通信社電 
 
 
 

Page 5

 
 
   
 
 

Page 6

 
 
   
 
 

Page 7

 
 
[公電]  
　　南京二十一校一律罷課電　北京大總統國務院鈞鑒外交失敗國賊尙存北京學校要求各件旣無完滿答復近復摧殘公論生等心所謂危不忍坐視自今日起至政府完滿答復之日上一律罷課以待後命南京中等以上二十一學校全體學生三千四百十三人五月二十九日 
　　雲南留日同人公電　上海各報館曁學商各界公鑒山東問題日趨危險從此日人將扼我咽喉製我生命若國人再事徘徊袖手觀望則亡國慘禍立可實現同人等驚惶萬狀難安於學誓死以從國人挽此旣倒之狂瀾顧時機危急間不容髮祈貴報激烈鼓吹喚起輿論一面力導國人排斥日貨一面後援當局收回主權骨可碎身可粉孔孟聖域决不可使日人稍有侵犯庶我錦繡河山得永保於無渝也臨電迫切不知所云雲南留日同人公叩梗 
[法國無線電]  
　　二十九日里昻電　據五月二十七日柏林政界消息德國答案摘述如下德國承認減少其軍隊至十萬人交出鉅大軍艦惟堅欲保留其商船德國激烈反對關於東陲之决定並要求就東普魯士人民中舉行一庶民大會德國承認宣告丹齊爲自由口岸公諸國際德國要求協約國在媾和草約簽字後四個月内撤退被佔據地之軍隊並要求立即加入國際同盟德國堅欲獲得代管其舊殖民地之權德國現預備償還法比兩國損失之數宣稱彼將於一九二六年交付二萬兆馬克嗣後年付若干惟賠欵總數不得超過十萬兆德國拒絶引渡凱撤（卽德皇）及其他人物之指爲負戰爭責任者德國提議由交戰國派出委員組織委員會傳呼彼輩出庭該法庭由一中立國籍裁判員主席擔任確定各人之過誤德國末復要求重行經商海外及保有商船之權德國要求協約國允許德國對於德人財産自德國移出時有徵收稅則之權 
　　二十九日里昻電　倫敦消息午刻奥國代表將在聖哲滿古堡接受和約之一部份其禮節與對德代表所行者相同奥國代表將有半月之時間以考慮此長約八千字之和約且須以書面述其觀察之點遞交和約與奥國代表之會堂布置與凡爾塞之會堂伺中央置四脚鐵桌一屋隅爲裁判員席克勒滿沙氏威爾遜總統勞合喬治氏坐於火爐之側正對奥國代表其餘尙有六十座爲新聞記者席 
　　二十九日里昻電　布加萊斯脫消息羅王及后將出外旅行約二十日當赴脫朗斯伐尼亞游歷偕行者爲署理内閣總理弗爾奇特氏康斯丹公爵及伏都亞南將軍云 
[美國]  
　　馬賽爾電　德代表於昨日離此赴斯巴該代表等將分爲兩團其一由藍超伯爵爲首領當仍回馬賽爾其他一團則須勾留斯巴數日云 
　　倫敦電　日日新聞云威爾遜總統對於愛爾蘭美利堅委員請求晤談業已拒絶此說與他方面報告衝突尙待正式證實也 
　　華盛頓電　加立芬尼州又議員約翰遜提一議案要求將和約全文宣布遂致參議院中大起辨爭民主黨（贊成國際同盟）與共和黨（反對國際同盟）屢起衝突約翰遜公然攻撃威爾遜總統採用一種不公布於人民之政策又參議員某某二人亦爲同一之宣言 
　　華盛頓電　今日參議院提議廢除戰時禁賣物品（各醇酒及啤酒之類）方法而有强制實行該法規及憲法上修正條文等方法 
路透電 
[歐洲和會近信]  
　　二十九日巴黎電　德代表團已將媾和條件之答案交與和會德總代表藍超氏主張於一九二六年内付賠欵二萬兆佛郎德境内之協約軍於四個月内撤退德國可加入國際同盟會並受託管理前德國殖民地德國允將陸軍減至十萬人及交還亞爾薩斯勞蘭改丹齊爲自由城德國竭力抗議關於東那疆界之决議又要求兼併奥地利亞並拒絶交出德皇 
　　二十九日巴黎電　奥國和約明日將在聖哲滿由協約國代表交與奥代表 
　　二十九日巴黎電　亞德里亞海問題今仍在談判中似可漸就解决阜母政治地位問題已得同意目下仍在討論關於此事之經濟問題 
　　二十三日巴黎電　中國代表顧維鈞請美國代表團贊助許中國簽定和約而保留山東讓與日本一條現信美國將於此事力助中國對待其他大國 
　　二十六日巴黎電　汪兆銘由巴黎致電美國國會謂全球之普魯士主義行將消滅乃協約國與美國竟决議使此主義永留中華以爲日本利益計據現局觀之中國溥大之利源他日必盡入日本之掌握不然中國必棄其和平之經營執戈而起二者必居其一惟皆足成禍云 
　　二十三日倫敦電　每日新聞訪員稱德代表鄧堡氏語客謂德國顧賠償協約國惟若無足用之煤且不予以貿易之機會則無賠欵可云且不能承認割讓薩爾區域與西里西亞又謂德國今無抗拒之能力將任令協約軍馳驅其境德政府已全體同意拒絶簽定和約云 
　　二十七日倫敦電　豫料和約答定之期當在六月十日至十五日之間 
　　二十六日巴黎電　和約簽定後和會尙須辦事兩月或兩月以上始能告竣因有許多問題尙未得切實解决也　 
　　二十六日巴黎電　德人私産在協約國者值佛郎一千五百兆協約國承認私産不可侵犯之主義但擬請德政府没收其人民之産業交與協約國以充賠欵之一部分 
　　二十四日柏林電　藍超氏二十二日致克勒滿沙氏牒文不以協約國關於勞動問題之解决爲然謂和約並未顧及瑞士京城國際工業聯合會大會之要求該大會議决唯國際勞動家巴力門能通過國際約束之法律德政府殊爲贊同故德代表團復申前議於媾和談判進行之際召集國際工業聯合會大會否則須由各國工業聯合會領袖發表文告云 
　　二十三日華盛頓電　昨日參議院石爾芒氏開始攻撃國際同盟約章斥爲革命之謀擬以國家爲議會而由少數人支配之並主張於和約送交參院核准時將同盟約章不列入和約石爾芒氏詆責威爾遜總統謂對於中國波蘭意大利破壞信義而對於英國則示讓步並稱同盟約章使美國降爲藩邦加里福尼亞州參議員約翰森氏請以和約原文送交參議院 
　　二十四日柏林電　半官報稱德國定下星期初提出答案以美國國務卿藍辛氏牒文中所載之公理主義爲基礎擬删去協約國旣使德國經濟不能進步又使德國承認極嚴峻經濟擔負之予盾條件答案中有切實之提議表明德國所可能者與其所不可能者並聲明某項條欵須德國與敵國共同盡力始克履行答案中表示意見以爲此項答案連口頭條件可爲事實上談判之依據以項答案將於在凡爾塞提出時在柏林發表 
　　二十五日柏林電　二十二日藍超牒文續稱草約中規定國外德人産業清理所得之資用以應付賠欵一層未便承認再德國雖在戰後仍應允許私人産業之續被協約國侵佔一條尤不能接受希望關於此點得有讓步並建議由雙方舉專家討論 
　　二十三日巴黎電　克勒滿沙氏答覆法國預算委員會主任謂和約非經簽定不能云爲和約故尙不能宣布全文協約國與共同作戰國政府皆抱此見云 
[阿富汗戰信]  
　　二十七日西姆拉電　貝夏瓦路透特别訪員今日電稱今衆皆注目於加布爾一地阿富汗兵若干刻正向該城進發其後則有携巴萊特將軍對於阿人請求休戰之覆文之阿使再其後則有承軍總司令薩里穆哈默特將軍該將之赴加布爾必有深意按阿富汗王太后有前王所遣最速之摩托車必能先抵加布爾以上意見不相融洽之人物會集加布爾當有可以引人注意之事端發生阿王現寓加布爾深宮宮中消息殊難探悉　各陣線現均安靜 
[飛行界近聞]  
　　二十七日倫敦電　美國海軍飛機第四號已安抵葡京里斯本 
　　二十六日巴黎電　法國陸軍中尉羅協氏自巴黎飛至摩洛哥之拉巴計程一千三百七十五哩歴時十三點鐘此爲從來未有無停頓之飛行 
　　二十七日倫敦電　郝克氏已抵倫敦各街道歡迎之盛爲倫敦歷史上所未有 
　　二十八日倫敦電　航空部以印度外之情狀今尙未悉故反對澳人立即由英國飛往澳洲之議此項飛行應否允許現在爭議中 
國内要聞 
[北京通信（一）（霜羽）]  
　　北京空氣中之和局 
　　上海和會停頓而北代表全體來京而政府不表示辦法於是和局全入於混沌以記者所知政府對於朱桂莘確表示挽留朱桂莘亦無决然不幹之意但目前之現象則政府對於八條件尙表示不肯承認將於此事得一彼此互讓之標準乃肯開始言和然今日以前詢諸政府要人概以無辦法三字作答而其無辦法之内容則絶對不提一字至於今日則國務院某要人與某政客談及謂朱桂莘非不幹必八欵有讓步乃幹政府非不和必八欵有讓步乃和不過如何讓步仍是無一標準而唐少川之態度日前已有表示即某要人傳述所謂和必須議未有一方提出條件一方卽拒絶不議者固仍有讓步之意故觀者於此以爲雖是混沌亦非無一線希望也 
　　近數日來紛傳政府之撤回代表係對於安福俱樂部而發姑作此停頓以向安福派徵求意見者三日以前公府某要人語人現在進行之程序行要安福部發表意思與之作内部之商榷俟有定準然後與南方磋商然後派代表開議然安福亦大乖巧徵求數日之久絶不肯發表意見蓋政府本非尊重彼輩之意思全以其退有後言諸多牽掣而欲一聆言論彼輩亦明知如此故不欲有所表見以留爲將來責難地步日來政府要人迭覓李盛鐸王揖唐商量而安福幹部亦日開密議皆爲此事迄於今日仍此相持之局不過經此交涉以後有成效可覩者則安福派欲得總代表之聲浪較前已低矣 
　　軍政府方面早已有所表示係由張耀曾來電述西南之總意以爲無論用舊代表或另派代表西南無不樂從但請當局宣示辦法而政府以方針未定久無以應至二十六日之晚始致六總裁（除唐）一電聲明挽留朱氏而請撤回八條或表示切實讓步此即爲政府有表示之第一次然在北京地方代軍政府接洽者如谷鍾秀韓玉宸諸人則轉述西南之意（一）如北方不尊重西南護法之意見或如朱桂莘意思之背馳則不如不派代表（二）如所派代表爲與護法主張絶對反對之人恐西南不能承認當局於此亦表示似允非允之態度凡朱桂莘北還以後和局進行之狀况不過如此而外間所謂直接講和者亦以此爲最明瞭之内容蓋政府之宥電爲直接而西南方面雖有意思之傳逹仍不取直接之方式也　 
　　至局部媾和四字亦甚震人耳鼓然最近之經過亦有可述者（一）陸榮廷方面丁乃揚之接洽已久最近曾有取消廣西自主獨立之勸告亦有收束軍隊之交換意見而陸氏對於和議大體之表示則始終謂與護法各省取一致之行動（二）四川方面前日紛傳川滇兩軍將次失和政府與熊克武間曾有一種約束然有人詢諸在京之川人能代表熊克武者謂某要人確曾以川滇間之問題與彼接洽雖有所運動業經拒絶（三）雲南方面日前黄毓成來京數日即去政府中人謂其帶有重大使命然在京滇人絶對否認之（四）日前莫榮新林葆懌致王占元電答其贊成武人不千政之去電並詢以中央將來收束軍隊之辦法如何王氏將此電轉到認爲兩方武人聯合之機會然只此一電王占元又爲中立派與政府派之重要人不同亦不能即認爲單獨妙和之機會（五）最近譚浩明吳佩孚等聯名之電亦政府派所認爲南北軍人携手者然湘境南北軍之聯絡已及一年只能云譚吳携手不能謂與北京政府通欵故局部講和四字雖說來如火如茶而實際毫無眉目不過當局於此仍未斷局部講和之念今日某要人晤一接近岑西林之政客猶殷殷致問軍政府是否提得起西林是否能主持可見一斑矣 
　　段派武人確主張堅拒八條件然近已爲袖手旁觀之態度則因近日財政困難各軍欠餉太多催款愈急財政部無以應之風聲鹤唳險象迭呈財軍兩界皆有不得過節（指舊端陽）之危懼無戰之可言只得暫不開口也 
[北京通信（二）（一士）]  
和約關於山東問題之眞相 
　　政府上星期曾以巴黎會議我國對於山東問題最後之主張咨交衆院徵求同意衆院本日（二十七日）開會經鄭萬瞻臨時動議變更議程先行討論此案僉以政府對於此項草約大體應行簽字惟山東問題應聲明另行保留以爲挽救地步之議自可贊成但須索閱對德和約之全文方能决定是否予以同意當時並有人主即日咨取者外交情狀瞬息變幻誠哉刻不可緩但此案提交已有一星期之久政府於保留一層意已變遷院中是日並不要求政府派員出席說明徒以空文往復恐山東問題即將失敗於空文往復之中吁可慨也至山東問題所載於對德和約中者從陸委員長三日八日兩次來電證之計有兩條（一）第一百五十七條内分二欵（甲）凡德國所與中國訂立一八九八年三月六日之約曁此中關於山東省之一切文件其尤著者如膠州土地權之名義或特權以及鐵路鑛産海底電線皆由德國讓與日本關於膠濟鐵路及以東支線曁一切種種附屬物品以及車站該路不動産特産鑛産建築與開鑛所需之物料凡德人所有權利曁連屬之一切權利特權現爲日本所得者繼續爲日本所有德國國家所有之靑島至上海及靑島至烟臺海底電線及連屬之一切權利特權現亦爲日本所得者繼續爲日本所有一切負擔概行蠲免（乙）德國國家在膠濟土地内所有之動産及不動産之權利因德國直接或間接出資舉辦工程或發展之故而有價值現爲日本所得者並繼續爲日本所有一切負擔概行蠲免（以上據陸委員長五日三日來電）（二）第一百五十八條德國須於本約實行後三個月内將所有膠州灣境内無論民事軍事財政司法抑爲他項行政之檔案册籍圖樣地契以及各項行政之擋案册籍圖樣地契以及各項文件概交日本同時須將上兩欵（即指第一百五十七條所列兩欵）所列權利産業權特權之一切條約協議或合同詳細通知日本（以上據陸 
委員長五月八日來電 
　　就此兩條文義觀之直德國承認日本繼承膠澳借地及附屬權利而已無所謂直接交還亦無所謂間接交還較前次所傳主權歸我經濟權讓之日本尤進一層現在盛傳巴黎會議中各大國願爲間接交還之保證然約中旣於此層一字未提口頭上之保證較之約文上之效力孰强孰弱不言可知聞者自仍不能遽釋疑慮據陸委員長三日電云草案内何以交還中國一層不提隻字因日本以信用問題全力爭持一若三國必欲加入此層即對於日本爲無信用此層於國際關係自更重要因遂照日本之願又據陸委員長四日電云某外交長稱日本現在三國會議聲明將來三國政府自可保障至追加條文一節實難辦到是我委員最後抗議所謂無論如何亦須使中國稍有文據者並已託之空言而回憶二月二十二日陸委員長來電所云據某國看法日本對於靑島無不交還之理惟其要求必須由彼經轉交還恐其目的在欲創一中國對於國附外交由彼間接之先例閱者須細玩之此爲外交當局（陸委員長現任外交總長）負責之電文自非尋常臆度訛傳者所可比誠令人不能無感慨矣 
[北京快信戈二] 　 
　　自外交失敗引起各界反感以來政府對此正大之民氣非但不善用之又從而摧殘之所有華洋文新聞專電一律派員檢查近日復以檢查員爲不可靠飭局隨時將電稿專差送院受檢致每天發交之加急電亦多遲至八九日送逹者幾使吾輩記者失其天職不知消息愈滯謡諑愈多於政府自身亦甚不利豈惟輿論界獨嘗無量之痛苦已哉 
　　敎育部昨（二十六）下嚴重訓令與中學以上三十九校校長責成勒令各該校學生限三日内一體上課各校長奉到後卽於下午正式佈告當晚三十九校學生各推代表赴學生聯合會開緊急會議先以對現政府應否讓步付討論結果贊成讓步者多數遂提出兩種議案（甲）罪魁曹章陸三人改懲辦爲去職雖一時不能辦到必政府予以確實之保證學生可自動的上課但日期仍須學生自定不能聽政府立限（乙）仍執前議不逹去曹章陸不止至三人去職之手段可聽政府主裁或借他案下令免職或由本人再上辭呈卽予批准此次命令公佈之日學生團即於是日解散不必校長敦促而自一律上課於是分起表决贊成第一案者少數贊成第二案得過半數議决後各代表散歸本校據情報告是學生對於辦曹章陸條件上已覺讓步但非去位不可旣明示决心在政府方面當然絶對否認聞某派日受某使館詰責今日秘密會議定出對待方法先用軍警强迫學生上課如再不從即行下令解散北京大學使聯合會無集合場所其他各校不患不軟化矣正恐學界風潮愈激而愈烈也 
　　自昨日下午始各校門前及中央公園之武裝軍警忽然撤回校内會議警察亦不復干涉蓋在政府方謂敦促上課旣予三日之猶預期間不能使學生無討論餘地初非取消其戒嚴令也故今日（二十七）學生代表聯合會仍有便衣暗探隨而偵察其行動不圖作共和國之學生其不自由至此 
　　北京被封之益世報會由美國駐册美使因提出嚴重抗議已成外交上一大交涉歐美駐京記者咸抱不平連日在萬國新聞記者俱樂部提出建議案對於最後辦法有唯一主張正在審查中今日又有以私人名義向警廳要求釋放在押之主筆潘君者警廳答稱本案已引入外交本廳無權處分若當時由中國報界出面具保本可從寛照准但目前非俟外交部將交涉辦結潘某卽不能恢復自由聞美使以陳次長因病請假無從談判頃已電逹彼政府向我駐使詰責矣 
　　中美通信社爲美人波爾君主任而以陳君廷謨經理兼充繙繹自外交風潮發生對於學界舉動頗持正論遂爲親日派所嫉視連日該管地面之警員因奉上官命令訪晤陳君責令改變論調陳答以編輯純用英文係出主任手筆予不過依文述意繙作華文該員次日復來加以警告陳君不理失望而去然該社門口則已派有崗警並有暗探巡視凡華人出入特别注意 
　　益世報主筆被捕之翌日美國人華北明星報訪員某氏偕陳廷謨君赴警廳請保由司法處長白承頤接見陳君擔任繙譯談話中涉及日使抗議不懲辦學生一案歸而述於波爾君卽據以載出各報因之轉錄警廳見到認爲譯員之誤責令更正並傳陳君赴廳昨日波爾君偕同前往質證白辭以公出派某科員延見波君先聲明前來之華北明星報訪員在中國有年華語均能體會惟談話恐未精純故邀陳君澤述彼親告我備聞白處長之言不信可轉質陳君兩人果有此問答否陳應曰有予係親聞斯語認爲毫無誤會波爾君云然則證實矣按敝國法律有二人以上之證明則罪名便已成立不識貴國律意如何某科員默不置詞轉詢波爾君來意波乃提出兩種辦法（一）如必責成本報社更正惟有揭明實事並參加意見（一）若由警廳來函辯正則可代爲照登某科員允轉逹再復波與陳乃退當晚廳中人會議結果但責令轉載之中國報紙更正並函由報界同志會轉致各報館未經登出者望勿再登而於中美通信社方面不馥與之饒舌作爲不了了之本月軍警餉薪尚無着落而前敵積欠充在端節前發放者更屬無從措手然一經食言責難立至兼恐激成變端當局非常焦慮聞昨晚東海密召錢氏商决仍責成曹陸二人趕緊設法代籌即以自贖否則政府雖欲保全而無詞可藉並派與曹陸最親信之某某前往示意蓋在今日而謀借外債非某國承認不可某國方面又非曹陸經手不成某巨公有急而求兼含有一種作用然曹陸確已借定四種小借欵但其數不逾百萬故對使者言必政府用壓力解散學生團有詞以對某國人方能交欵應急是又明明挾制政府使不得不用武力解散大學也並聞曹雖在假期交通部日行公事仍送同仁醫院請示辦理并由該部電政府督飭電話局在醫院裝設特製電機另用秘密號碼非部中要人無由通話是彼等非但無去志正恐團結力愈形堅固矣 
[山東問題將令簽字矣]  
　　山東問題業經前日國務會議表决至不能不簽字時斷然簽字後閣員等赴公府報告情形東海極表贊同聞於昨日電告陸專使照十九日所電各節辦理惟須向列邦聲明我國爲容納三國之斡旋及保證致有此决定仍請列國容納吾國之希望將靑島由日本之手以簽字後之短小時期内完全交付吾國以免延宕轉生波折又聞北方督軍目段祺瑞敬日通電主張簽字後近日多已來電贊成段之主張請政府即電巴黎陸專使等照辦故日來北京空氣已傾向簽字方面保留之說政界已不復主張惟某方面得巴黎消息政府外交方針雖已决定將令陸徵祥王正廷兩專使出席簽字（因我國僅能出席二人政府預定以陸王簽字）但現在巴黎之陸徵祥王廣圻胡惟德以及某某公使雖均認爲不可不簽字於和約而王正廷專使則因接軍政府電令勿簽字故反對簽字甚力兹事解决極爲困難陸亦曾有電告有萬分爲難等語又顧維鈞亦似不以簽字爲然專使問之意思頗不一致云 
[美人對於華人救國之贊助]  
　　英文滬報云旅華美人團體對於華人自救國家以免恥辱之行動多抱同感已拍發下述電報致駐京美使芮恩施請其轉致華盛頓政府及巴黎威爾遜總統已發此電者爲中國美人商會與美利堅大學俱樂部聞美利堅女子俱樂部與美人筆師公會不久即有一致之行動電文曰在華美人對於和會將德國山東權利交與日本之决議予以極嚴重之注意縱日本將有交還中國之質言然非附以限於適當時期内將各權實行交還中國之極明白擔保不可否則各種質言關於維持門户開放與機會均等者將成廢紙而中國將爲日本所支配之黷武派所危害勢必牽此世界再入大劫之中云云某留學生三十日函致上海美國留學生聯合會請照上述辦法從速進行向美當道陳情或能於稍縱卽逝之時間中感動美當道及時斡旋時局云 
[京學界不受壓迫上課]  
　　自敎育部於二十五日訓令北京大學等二十三校及京師學務局所轄學校限三日内一律照常上課後各校校長並敎員於二十七日會集前往敎育部面晤袁吹長商議維持學校辦法當時袁次長依照前項訓令限學生於三日内上課各校長等遂卽本袁次長意見各回本校向學生方面宣布於是北京大學高等師範等二十餘校代表二十八日特在高等師範風雨操場會議討論對待敎育部限令三日内一律上課之辦法各校代表公司决定自明日（二十九日）起繼續罷課各校學生均將行李書籍等物收束齊備專俟政府下解散令卽行全體出样昨早二十三校敎職員皆在各本校專待學生來臨（學務局所屬學校亦然）乃屆上課時間各校中有不見學生蹤跡者有雖有少數學生到校而仍懷疑不前者因之各校長及敎職員多主張辭職學生方面以校長及敎習均辭職學校無主遂亦相率出校 
　　京津學生聯合會昨通電上海南京太原濟南保定漢口杭州各學生聯合會云溯自罷課迄今數日同人等同心協力共策進行惟冀政府諸公有所警悟俾挽危局所提數條均本良心非有所要挾也而政府諸公置之不覆似若痛養無關長此因循挽救無方矣同人等實深憂懼擬各舉代表共組中國學生聯合會總會於上海共籌進行庶幾衆志成城國家鞏固永免淪亡爲此函逹敬俟敎言若蒙贊同卽祈舉全權代表二人速卽赴滬是爲至禱北京天津中學以上學校學生聯合會叩（接此電似未能拍出） 
　　北京大學畢業生周君瑞琦廣西人素講節義此次因靑島外交問題憤而投水徇義以死遺書與大學各學友其文如下　大學諸學　　　學界諸君鑒鮮民之生不如死之久矣琦畢業以來十年不出庭户罔知世事近知和會遽停外交又大失敗我眞不知死所矣五 
 
 
 

Page 8

 
 
中憤欲裂不知所云靑島乃聖人發祥之地乃吾國華又用武必要之港要塞一失門户洞開何以能國我聞得諸君開會力爭决一死以作諸君之氣勉爲一語爲諸君及國人告此次母再貽譏五分鐘熱心是幸不多言瑞琦絶筆 
[各界代表與外交部之談話]  
　　近因我國民四出演說提倡國貨本出國民愛國之熱忱豈容他人置隊乃駐京日使認爲排日竟向我政府提出抗議此種舉動只知有己不知有人彼日本人所作之支那分割論及他侮辱我之文字不知有多少我公使學生曾不與較以彼例此實堪扼腕二十四日國民大會代表會特推陳百朋王俊鄒日曜往議外交部陳次長請將此項公文嚴予駁復適陳感冒由施參事履本代見據施君云報章所載日使抗議公文僅全文中之一段其公文到部後即送國務院核辦俟檢閱全文如果有侮慢我國之語定予駁回陳君云此項公文可否全部宣布施云尙須考慮王君俊云報載日使館衛隊武裝由總統府轅門衝過衛兵不能止且爲之舉槍該衛隊不理殊屬野蠻無禮又常□該衛隊在東城一帶三五成羣對我講演學生施以詈駡若故爲挑釁也者我國民雖一笑置之總覺非文明國軍人所宜有此應請貴部照會日使嚴加約束施答云照章使館衛隊持槍出外操演必先函請本部行知經過地方長官免生誤會果有上項情形自應知會日使查辦施君問國民大會何時可開陳百朋君云茲事實難說據紐約報載巴黎記者謂倘中國人民弗自助友邦亦焉能爲之助北方軍民長官電陳政府亦謂當善用民氣力爭主權夫曰自助曰民氣於何表現學生運動及國民大會自助與民氣之表現也政府能及早覺悟聽國民開一極有秩序有限制之大會討論補救方法以爲政府後援於外交必有裨益無如政府惑於黨派傾軋之言杯蛇市虎自啟猜疑總不願開國民大會但國民要開大會之心却終不死在政府以爲京師軍警之力儘能抑制國民長保治安不知政府愈施壓力人民愈走極端能壓京師之人民不能壓全國之人民能壓少數怕事之敎職員不能壓多數不怕死之靑年學生設政府不審愼辦理或將罷課學生全行解散恐前途變化更不可思議吾輩試放眼一看世界之潮流再細心一察社會之情狀與人民之心理眞有令人不塞而慄者祇政府要人深拱不與吾國民見面無由得知眞相耳先生能將鄙意告由次長轉達政府請其注意實所深願施唯唯遂興辭而退 
[張瑞璣抵京後情形]  
　　張瑞璣前日到京晤見錢總理後公府即令張氏昨早晉見張氏於昨日八點半鐘進府報告到陜以後目覩南北軍之狀况及與陳于雙方接洽劃界事宜之一切情形報告畢東海詢以于右任張鈁等究存如何意見張氏答以于右任方面雖然贊成和平而南軍分子太雜以致諸事困難東海復詢陜中南北兩軍之形勢張氏即面呈報告書並劃界指掌圖數件内容對於陜中軍事上之情况頗爲詳細東海一面展閱一面由張氏按圖逐節陳述東海閱畢又詢陜中匪勢張氏言兵匪不分是以匪徒乘間思逞然近日匪勢已稍見減少東海理問與陳督接洽諸事張氏一一報告談話有四小時之久至十一點半始退出又據中美通信社消息張氏近日又接于右任等最後電文如下張衡玉先生鑒電悉公以砲火不接爲解圍之說施之兩軍相持之紅崖渡則可用之四面包圍之乾縣則圍者仍自圍耳譬如堵人門内斷絶交通僅曰令退一步則此被堵者不困死則餓死耳需退何爲况敵軍所駐爲北門外之金家堡南門外之蘭仁村小張村距城不過三里之遥且長圍久困周城戰壕寛深可以馳馬邏者距城不過三四十步斥堠日夜不絶試靜思之殺人以挺與刃有以異乎公久處省城貴耳賤目見人告哀認爲誣己至彼此起文字之爭乾民受鋒鏑之害故前電有親往視察之請也來電旣不久住至謂乾縣一隅具有苦心弟等更不明命意之所在但眞相如此用再電告並代乾民與孤軍哭送行旌已耳于右任張鈁效印 
[京華短簡]  
　　西伯利亞渥木次克政府成立已久而東西各國尙未正式承認近聞該政府以與中日兩國國境最爲接近故對於請求中日兩國政府之正式承認實視爲不可少緩日前劉鏡人代表電達政府诅示對於此事應持如何熊度據政界中人云政府已有覆電令其於未經各國正式承認之前仍應以交戰團體待遇 
我國依各國議决以我軍隊保護中東鐵路但日本必主張我國軍隊歸其大谷司令指揮此事大碍主權官民紛紛反對最近聞日人尙復堅持曲解爲協定共同防敵之結果但所謂防敵係指德奥而言保護中東路爲我國國内邊境治安問題與德奥無關即與協定無涉日人侵害主權無所不至若政府不速嚴重交涉則中東路問題又將引起糾葛矣 
　　蕪湖事件呂調元最後致京一電報告結束原文如下兩電敬悉蕪湖流民滋事一案養電計達查丸三藥房僅被撃碎玻瑙並未損壞貨物當經警廳會縣協同查明開單店夥微傷據日醫診斷有十日内可痊爲首之人已交法庭訊辦日商照常營業不致再生事端日領到蕪已飭交涉員迅與就地了結並聲明地方保護完全負責不使藉口自靑島交涉棘手人民憤激學生尤甚經調元嚴飭敎警兩廳及道縣分别勸導防範並召集各校長諄諭嚴切管理雖不免函電爭持實未許逾起常軌不意蕪湖流氓藉端滋擾致煩厪系除飭所屬繼續嚴切防弭外謹此電陳呂調元宥印 
中國銀行近接財政部公函略謂肿行營業發達本部爲擴充中行業務調和全國金融起見擬請續招股本收足二千萬元或三千萬元云云現該行已定六月二十九日（即陰歷六月初二）午後一時在北京宣武門外江西會館招集臨時股東總會解决此事聞已備函通告各股東矣 
[鄂學界潮流正在鎭壓中]  
　　京校罷課後卽有人來鄂極端聯絡欲取一致行動暗潮醖釀已歷數日惟意見尙未一致某當局謂學生救國必從實際着手堅持到底事乃有濟若徒逞意氣而罷課於個人荒抛學業於國家絶無福利反令外人譏笑五分鐘之熱度况京校罷課係感受酷待痛楚鄂當局於嚴厲之中尙萬寛大之意情勢特殊更難强同云云各代表無法祗得勉允各自擔任回校通知各校友照常肄業截至昨二十六日止罷課之暗幕尙米宣示未知能完全打消否也 
　　二十五日某會長奉王督軍召見諮詢維持學校狀况某會長叩詢報載中央有提前一月放署假之議王督謂鄂中尙未接到此項通告此亦百無聊賴之下策蓋學生係明達事理之流一時熱血過度激之反恐生變惟有剴切導慰之一法若慮其卒不見聽則放假後散處田里設仍自由集合又將奈何且假滿後再否開學乎此種敷衍一時政策殊厞根本辦法云云 
　　二十六日爲星期休課之日官廳方面因武漢學生聯合會有於本星期實行露天講演之說且鑒於上星期有列隊游街舉動故是日防備奇嚴軍警各機關之調查稽查探訪士等已全部派出密佈各區剌探學生行蹤警廳游巡隊分編二十四排（每排八人）凡預定講演之地點及各校附近之僻巷隘口均駐守一排以示監視之意各校長皆傳集學生在講堂内苦口勸慰其走讀而未住校者則派管敎分赴各寄宿舍宣逹意旨自辰至晚各管敎奔走忙碌因之斯日尙無若何舉動 
[皖學生罷課後之壓迫]  
　　安慶快郵代電云省垣各學校學生於今日（二十九日）全體罷課省長召集各校長會議責成各校長負責各校長未允聞將一律上書辭職但倪督來電限令各學生於本星期内自行解决否則即以武力解散兹錄全體學生通電如下全國報界聯合會轉各報館各省學生聯合會鈞鑒敝省已於五月勘日全體罷課督與北京各校一致行動特此電聞安慶全體學生聯合會艶叩 
　　山東交涉失敗舉國悲憤人民奔走呼號咸以抵制日貨爲政府後盾吾皖商學界聞風繼起詳情迭見本報然皖人處於武力範圍之下凡事均爲所阻如集會露天講演抵制日貨等事皖督倪嗣冲已電令省垣蕪湖各軍警機關嚴行禁止電稱近聞有不逞之徒集會演說布散傳單煽惑人心甚有暴行阻止他人不購外貨及阻止他人不乘外人船隻是居心破壞擾亂公安此種不法之徒應卽嚴拿盡法懲辦决不姑寛倘軍警奉行不力立即參撤云云自此電到後各界人士對此愈形憤慨 
[杭州之江大學罷課後消息]  
　　杭州之江大學已於陽曆五月二十七號與全國學生界取一致行動宣告罷課後各部之進行列下（每部設事務所以司其事）一代表團（十六人）爲總機關二糾察部（四人）司查校内一切越軌事有懲罰權三體育部司兵式敎練事四演講部分四隊司露天演講事五編輯部司擬演說稿及投稿中西各報事六勞動部司販賣印刷事七演劇部司演劇籌捐事八校中規則除上課外皆須嚴守以上八條僅爲本校罷課後進行之規則兹更以浙江中等以上學生聯合會罷課後之規則及進行事項列下一各校學生照常住校不得擅離二每校各舉幹事一二人監視同學是否到校三遇重要事故須向幹事部請假得允許後方可　四如校長辭職全體當挽留之五各項運動照常履行六例假日照常自由出入遇有會議先日通告七校外同學早八時入校下午三時出校八各校幹事每日當至幹事部報告人數九每日點名三次不到一次者罰洋一角充聯合會費用十凡不受罰者請校長永遠除名又罷課後進行事項一通俗演講二組織義勇隊三發行報紙 
[蘇垣公立醫學罷課紀]  
　　蘇垣滄浪亭江蘇公立醫學專門學校首先於五月二十六號實行罷課兹將宣言書及各電錄下 
　　江蘇公立醫學專門學校學生謹陳詞於吾國父老之前曰吾校全體學生九十有二人已於五朋二十六日實行罷課能嗚呼誰實爲之而至於此乎先一日敎育廳長胡公家祺蒞校訓勉諄諄以母越規範爲誡聞者感動詎料是日報紙復喧傳京校學生横受逮捕天津濟南各校先後罷課種種警耗令人心碎是晚吾校同學中突有姚君嚙指濺血書（决心救國）四字請求卽日罷課以爲聲援同人等卽慨政府之無挽回誠意又爲姚君熱誠所激悲憤塡膺不暇顧慮因立開緊急會議以提案一致通過其緣始如此非敢標樹異幟輕言發難也竊維吾國人無力禦侮不得已而有抵貨之舉動吾學生呼籲不得已而有罷課之舉動此亦極天下至可傷心之事自非智索慮窮寗忍出此無如大勢所趨人心所往非採取此最後辦法殆無以促政府之覺悟求外界之同情區區此心天日可質昔諸葛武侯一生謹愼而其出師討魏則曰成敗利鈍非所逆覩同人不敏竊斯志掬誠以告幸垂鑒焉　　江蘇敎育廳長鈞鑒本校自前日廳長蒞臨賜訓後學生極表欽感嗣因激於北京嚴厲舉動及津滬罷課消息驟增憤懣取决一致行動業已實行罷課文森勸阻無效深自愧悚除約束留校維持秩序外合亟電請訓示辦法並乞轉陳省長江蘇公立醫學專門學校校長蔡文森印 
　　北京大學轉學生聯合會鑒六大要求答復未滿意宥日始敝校全體罷課一致行動特電江蘇公立醫學專門學校學生叩 
[南京通信重公]  
愁雲慘霧中之商學界 
　　自北京學界因表示愛國熱忱釀成我國亘古未有之罷學風潮後全國學界即聲應氣求同時奮起上海學生全體二萬五千人已於日前宣誓罷學南京學生亦已虎虎然有不甘獨後之勢假令政府及有地方之責者能諒學生之心不爲已甚則其事未始不可轉機若必不惟不善誘之反任意加以阻抑在學生坦白無他將疑官吏之心已盡死益引救國爲已任其卒也恐將不僅罷學而已滋可懼也密垣學生除散布傳單露天講演外並無過激舉動商界因學生爲國奔走足感賢勞旬日之前即有少數商號懸掛國旗以表示歡迎之意前日清晨開設三正街之日商某洋行突懸日旗上附二十一條取得最優勝利等字樣商學兩界見之憤慨不可言狀然仍能篤守秩序忍不與較僅遍懸我國國旗用自淬勵以比於越王勾踐之臥薪嘗膽國民救國之决心從兹可見而其舉動又甚文明乃警察廳以無事懸旗太無意識且有失國旗之尊嚴傳令一律不許懸掛商民俗待服從學生即出而搞阻鐘鼓樓此門橋一帶學生與警察幾至釀成極大衝突警廳一面欲顧全體面一面又恐激生事端乃轉請商會召集全體業董於二十八日午后開會當由警察廳長王桂林氏親自出席面爲勸導惟語多嚴厲意以商家如不服從即將依法懲辦適陶紳保晉時亦在座謂懸旗之事乃商人激發天良爲一種衛國之表示若必强令服從轉足以傷其心不如聽其自由至商人旣知懸掛國旗是已知國旗之當愛惜愛惜國旗即愛惜國家焉有能愛惜國家而不知尊重國旗之理彼之一片愚誠吾人正宜哀而憐之惟近日市間發現一種羽書（羽書即一種函件封面黏一鷄毛一人閱後應即傳給他人視爲緊急事件）措詞未免激烈宜即查禁以免摇惑人心蓋吾人愛國當在法律軌道中行動更當力戒虚誕如提倡國貨應於如何改良如何推銷上着想又如不買某貨念慮中應即時時反省招摇固不是激烈亦不是至官廳處事尤宜審度事情權衡輕重如果過事吹求不特無補時艱反生荆棘非惟地方这不幸抑亦國家之不利此則所願官民交相其勉者也云云滔滔雄辯聞者撃節不置默察此事不久可以由勸導而歸於消滅惟時局瞬息萬變地方秩序之能否帖然仍賴地方長官維持是否得法也 
[南京快信]  
　　南京各學校自河海工程曁南金陵大學各學校停課後昨高等師範亦停課其除如第四師範鍾英中學等梭須等星期六後北政府仍無切實辦法復電始實行停課 
　　警廳對學生現取嚴厲干涉態度學生遊行演說已停鍾英中學現在府東街組織國貨販賣部 
　　警廳昨諭各區密查界内有無志願救國團機關飭即呈報以憑詳部　 
　　洋貨各業因所存日發滯消暗將國貨及西洋各貨加增價目希圖彌補虧損學界聯合會探悉昨函請總商會轉告該業勿圖一己之利致碍國貨消路 
　　譚浩明代表張其煌昨由滬來寗謁李督請電政府切實讓步以維和局李督因屢經波折進行困難極悲觀章行嚴昨由滬來寗謁李督 
　　郭人漳昨乘津浦車抵寗今日早車赴滬 
　　菸酒公賣局文局長因各區欠解比較甚鉅擬即派員分赴各區守提解省以應急需 
　　寗垣駛行汽車案久未解决王警廳長昨邀請紳商各界及汽車公司發起人到廳公同討論雙方爭議頗久仍無結果而散 
地方通信 
[蘇州]  
　　吳縣敎育界反對加薪南京省公署鑒閱報載二讀預算剥削教育實業經費增加議員歲費自殘命脈惹起輿論浙省風潮足資船鑒伏乞省長勿予公布吳縣縣敎育會蘇州市教育會叩勘又電省議會請其亟自反省 
　　壓傷女犯　乘馬皮苍吳縣女看守所係前清化莠堂舊屋改設迄今年久失修破壞不堪昨晚二時許狂風牒起雷雨交加致將該所之牆垣吹倒壓傷女犯四五名當經所丁報告吳鵬章所長轉報温知事派督將各女犯嚴加看守一面將受傷各犯飭令醫治並以看守重地即日雇工修葺 
　　童子軍舉行宣誓　吳縣童子軍計有十團山第一第二第三第四高小學校曁東區第二第七南區第二第三西區第七中區第四等國民學校學生組合而成現定於六月一日下午二時在王廢基公共體育塲會操並舉行宣誓典禮業聯經合會會長章慰高總敎練章駿具函通知各學校一體知悉矣 
[松江]  
　　　東吳大學罷課宣言　检江東吳大聖經學校已於二十七日議决罷課其宣言如下嗚呼天禍中華内訌烈而外侮甚自靑島問題發生以後全國一致痛心疾首京滬各地之學生聯合會籲請政府嚴懲賣國禍首拒絶巴黎簽約復傳蔡二公之職等條件而繼之以罷課乃出於愛國苦心當爲海内外高瞻違矚之士所見諒奈政府非特置之不理且顚倒是非横生枝卽防學生如大盜　武力爲後盾當此國基飄飄大痛危岌之際誰非國民誰無良心苟或脋息於强鄰權力之下不若乘此一息尙存不絶如線之時羣起救國則衆志可以成城枼腋亦能成裴此同人等所以步京滬各校之後塵暫且罷課竭力籌劃救國要務如組織義勇隊習兵操以養成軍國民之資格設編輯部印發淺顯之文字以警告國人立宣講國以宜講愛國眞諦吾同胞應知亡國之慘痛奴隸之難堪視國事如性命鑒此國雖宜如烈炎之燒心衆　之業體芒剌之在背萬衆一心以圖國基之穏固同人等雖　牲生命荒廢學業亦所願焉同胞甚速起救國 
　　莘莊學生愛國熱　自青島失敗消息傳來抵制日貨之聲浪全國響應該鎭學生亦發愛國熱忱連日課餘四出分發傳單并於通衢演講諄勸鄉人勿買日貨夏曆五月二日爲本鎭之某號新開張該號某貨居多正在購買熱閙時適某敎員督率學生團經過即當衆演說慷慨激昻聲涙俱下於是各主顧頓發天良紛紛四散 
　　學校春季遠足　松江縣立職業學校於昨日上午整隊赴北鄉余山舉行春季遠足由該校校長張芝及敎職員人率同前往旋仍於當日午後返校 
　　商家　决不進日貨　此間各商家因外交問題屢屢開會力謀抵制日昨復山縣商會各業業董召集各商家開會議决於古　五月初一日起一律停進日貨 
　　秧山發現螟蛾　縣農會長吳步蟾在四鄉查得去歲遺留稻根内之螟蟲　已蛻化成蛾各處秧出均有此類螟蛾發現且爲數極多若不及早搜捕則初揷秧苗即有被嚼之患 
[鎭江]  
　　鎭郡絲繭市况　鎭屬新絲業已上市近因上海法匯略漲絲經銷路頓見暢旺聞金壇丹陽溧陽等處購進價格約計三十七八元至蠶繭一項本年鎭屬各縣收成甚佳貨身亦好繭價紙扯四十二三元收者頗覺喜形於色又揚中縣各鄒繭市甚晚出貨尙豐而收者寥寥故昨日跌至四十元 
　　糖市消息　鎭郡商界因靑島問題抵制日貨聲浪日高故東洋糖無人過問太古車糖之銷路乃因此而發逹價格較前略漲昨日開盤四五百糖八兩二錢三云白糖七兩七錢五分 
[揚州]  
　　舉行國民大會　揚州國民大會於二十九日早七時在新舊城適中之敎塲舉行美漢八中商業友基五師運商一商丹徒旅揚女子公學各校（五師因校長抵許學生參與大會不准遊行經全體學生以罷課要挾校長始勉從其請致到塲稍遲）及各界人士到塲約萬餘人會塲由該處董事夏小岑備製國民大會旗並放旺鞭歡迎内設講臺六處每處以學生維持秩序講演員分組講演其要旨大率關於提倡國貨及亡國痛若之類聽者涕泗交流莫不攘臂奮呼延至十時由各界三呼民國國民學生聯合會萬歲閉會後學生聯合會十一大團齊集公共體育塲出發遊行街市至東關街財神廟散隊加入該會内之通欲新劇團於下午三時在城外徐公祠扮演（亡國影）戲劇藉資鼓盪同胞之愛國心該會宣言中决定四事（一）要求政府對靑島問題勿簽字（二）請南北續開和議（三）不買日貨（四）要求政府勿苛待學生阻抑民氣謂以上四事皆憑吾人自覺心自决心出之第有須中言者吾人愛國須自尊重其秩序保固其精神而出以光明正大之氣概若夫而從意違客氣用事或自爲破壞秩序之行動或藉圖利益個人之作爲是绵與賣國賊同科吾國民方將中其罪而討之所願萬勿蹈此也云云 
[南京]  
　　六合敎育界之表示　自外闪失敗消息傳來六合敎育界大爲憤激遂於本月十九日假縣敎育會開會體大會是日到會者均係教育界領袖及各校教職員議進行方法（一）各校學生聯合游行街市抵制日貨（一）組織學生聯合會分組演說（一）聯合　商兩會一致行動 
[徐州]  
　　　山歡迎師範階屬小學聯合會　本月二十二日蘇省師範附屬小學聯合會在第七師範附屬開會並展覽全省附小兒童圖晝手工成績徐州八縣教育會聯合會及銅山勸學所邀集全縣各校敎職員三百餘人於二十四日假商會開歡迎會並請附小聯合會諸君演講新敎育至二時三十分開會首由八縣敎育會聯合會主任劉虚舟君報告開會宗旨次由勸學所所長楊勉齋君致頌詞再次由縣敎育會長楊維周君致頌詞最後由來賓楊衛玉君講敎育之新趨勢楊聘漁君講修身之教授唐盧鋒君講讀法敎授俞子夷君講敎材與動機又楊聘漁君講算術敎授之要點須戒已君講技術科之敎授周朂成君講景海女師附小成績組織法黄竹銘君講兒素實踐本位之教授俞子夷君講成績考察須戒已君講童子軍楊衛玉君講讀書能力之訓練法均理圓辭足細微詳密聽者均表示滿足之意至五時散會當晚即由八縣敎育會聯合會及勸學所欵以中式餐聞此次所有各附小成績均願贈留銅山以資參觀 
　　商界開抵制日貨會　徐州處津浦　海路交線之地爲中國中部之要衝自上年高徐順濟鐵路借欵成立徐州已在日本勢力範　之内一玫人民對此痛心已久近聞歐洲和會靑島交涉失敗商會特於五月二十八日發起開抵制日貨聯合會練商學界到數百人首由正副會長報告共同諶决辦法兩條（一）各業所有已購定之日貨限兩日内由各業自行明白報告商會（二）陰曆五月端陽節停止倘有再辦日貨一經調查明確宣佈公衆盡行毁棄復由學生代表演說亡國慘狀聞者多爲泣下 
[寗波]  
　　歡迎滬代表紀事　滬學界聯合會代表吳經熊君到甬由各學校代表假第四中學開會歡迎其地點改至縣學明倫堂到者中學代表每校八人救國團亦有數人到會十一時開會學生團總代表未到由效實代表毛君爲臨時主席報告開會宗旨畢即由吳君臨述此來意見及滬學界之主張大致欲令甬地學界派代表到滬以便聯絡又謂國事蜩　禍愚相尋推本尋源咎果誰師則實由吾國無正當代表民意之機　使之然由蓋世界各國並非敢悖公理而悔我因我之所以自治者多不合於公理而以武力爲手　强權爲軍器故彼亦以其人之道治其人之身於是而種種不正常之條約不平等之宣言乃敢肆然出口而加於吾國之身此固種瓜得瓜種豆得豆因果使然毫不足怪然則吾國民果欲爲根本解决計惟有建設合法之民意代表機關耳現滬學界已依此宗旨一致進行以中國學界全體名義致電巴黎爲正式之聲明云云當由各校代表互起發言大約以爲甬地學界已與杭州聯合以杭州爲浙江學界之代表杭之主張即甬之主張若滬欲與甬聯絡可先派代表至杭徵取同意甬地學生當無不勉附驥尾至於滬杭直接聯合方法即不派遣代表而以書信傳遞消息亦未始不能收指臂相使聲氣相通之效遂議决不派代表以通信聯絡於是吳君以资任已了且因有他事遂先辭出某君動議昨日提貨事情因稍有關係不便揭布金臻庠君亦動議對於調查方法稍事雙通集贊成次議各店私購日貨之處置或擬查或擬即毁或擬滬還俱定於即日下午實行議　散會 
[杭州]  
　　禁止學生集會　楊督軍齊省長昨日訓令警務處長云近自靑島問題發生以來省埴等處學校學生或以學生聯合會各義或在敎育會等地方紛紛集會幾無虚日初雖出於愛國熱誠情猶可原繼乃羣言龐雜動越範圍若不亟行禁止深恐釀成事故妨碍治安嗣後各校學生不論以何項名義及何項場所概不准在校外自由集會資成各校校長隨時認眞約束查禁即校内各種會合亦應由各校按照管理規程第五條切實遵辦其平日各校有令學生於課餘組織校外講演者並即暫行停止除分令敎育廳各道尹曁中等以上各校合行令仰該處長轉令所屬一體遵照倘各校學生仍有在外集會或講演等事即行嚴切制止如有逮抗並即依法浸慾 
[濟南]  
　　曹州之國民大會　日前菏澤紳商軍警學幾各界因對於吾東現勢交涉之危迫假明倫堂爲會塲到會者五千餘人各執白旗土書誓雪國恥或還我靑島等字樣首由敎育會會長何德普君報告開會主旨演說者爲叢禾生王質琢汪菊村多亞章李寳臣王秀一候功備葛象一諸君大意謂靑島爲山東門户山東爲中國南北之咽喉其關係國家存亡極爲緊要釋此不爭將作高麗第二言詞痛切聽者多爲泣下末由善後局局長宋斌甫君提議抵制辦法一電逹北京政府要求轉電巴黎和會代表堅勿簽字力爭主權二組織國貨維持會派員調查牌單貼示週知三通函各縣機關請其仿照辦理全體贊成雜評一 
[美人贊助之感想（默）]  
　　山東問題時機益迫政府已有簽字之决凡而國民之奔走呼號已無可告訴矣今者顧維鈞汪兆銘等尙力請美國協爭於外旅華美人代請美總統美政府贊助於内而美又有允助中國盡力之說是山東問題之一線生機於此猶有厚望政 
　　雖然天下事不能專恃人助也美之能爲我國盡力固甚可感然須仍賴我國人一致奮起表示其不撓不屈之精神使各友邦見我民放尚有可以自立之資格不致虚擲其助力而後乃能助我我國民有自爭之能力而後人之助我乃爲有力不然友邦卽有助我之熱心見我國民之有始無終而灰之矣非特山東問題從此無望且從此爲友邦輕鄙國際間將更無立足地豈非自暴自棄之甚耶我國民其勉之 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[上海學生罷課之第五日]  
　　學生聯合會消息　上海學生聯合會評議部於昨日（卽五月三十日）在寰球中國學生會會所開會首由議長報告開會理由次由復旦校長李登輝演說多訓勉之辭後即開議議决議案甚多擇要錄下（一）請各商店於本星期六日開郭欽光烈士追悼會時懸白旗門首以示哀悼（二）聯絡美回國留學生爲本會輔助（三）通電北京學生聯合會勸堅持到底（四）提倡勞働部（五）下星期一下午三時開評議會遂宣告散會同時幹事部亦在會所開會决定本會所發行日刋於下星期三出版除分送各團體外零售每份一分次擬星期六下午三時郭烈士追悼會秩序單如下（一）開會（二）奏樂（三）報告烈士这事蹟（四）脫帽致敬（五）演說（六）追悼歌（七）散會（尚有短程游行未列秩序單内由各校隨意加入）交際部於昨日四時亦開常會到會代表有六十餘校之多首由各代表報告聯絡商店情形本會前發出商店志願書塡就者甚多對於調查日貨之名稱由各校自行調查陸續匯交本部以備印成大本宣布該會於昨日（五月三十日）又派代表赴總商會於國事有所質問奈商會無發言負責任之人遂不得要領而返又該會以郭烈士像片交靜安寺路滙芳照像館放大該館於放大後復裝架送交該該不取分文以示該館對於郭烈士欽服之意該會於昨日（五代表二人往謁姚監院適姚已赴徐家滙祗晤某職員未得要領而歸朱少屏君亦力勸出校學生及震旦方面雙方讓步未知果能融洽否所可敬者出校學生佈置忙碌猶積極進行愛國之行動十人團已成立十有五團云 
　　南洋公學　昨聞交通部所轄工業專門學校（即南洋公學）接到交通部電令飭校長唐文治勒令學生卽日上課否則從嚴取締學生聞知皆異常憤慨云云未知確否 
　　同濟醫校　吳淞同濟醫工專門學校自學生聯合會分會成立後即依會章積極進行兹悉該校調查部已將淞滬兩處商品調查完竣刻正趕編付印計句日後可以出國貨調查錄一巨册貢獻於世矣又該校著作部近撰傳單十餘種交由宣講部員隨帶分發淺顯沉痛收效至鉅即宣講部員曹谷氷等連日在浦東高行東溝一帶演講聽者恒一二百人成績之佳可以想見聞曹君等爲普及起見擬於下星期起前往川沙南滙各鄉鎭演講并有浦東學界張恂子顧柘材湯天羊顧乾生瞿初孫朱祥孫一同前往云 
　　同德醫校　麥根路同德醫學專門學校自加入學生聯合會後分會遂即成立内分演講團交際部評議部編輯印刷部紅十字會隊其會員對於各部任事頗爲盡職茲將該分會演講團及紅十字會隊成績述後演講部共分四組每組十人（二人演講二人分發傳單一人摇鈴一人執旗四人維持場中秩序）前昨兩日演溝地點爲麥根路東恒通路西恒通路華成路 
[郭欽光君事略]  
　　郭君欽光字步程廣東文昌人少嶔崎沉默寡言語年十二畢業於羅峰高等小學旋負笈游穗肄業初級師範苦志力學砥節礪行所爲文峭拔奇砦與人抵掌談國事輒奮眥欲裂唏嘘終日民國四年五月七日日本挾其兵力以二十一條件臨我舉國憤悒奔走駭汗而袁氏謀自帝方急務以壓力窒吾民是時督粤某公秉承袁意 
[爲五四運動而死之郭君欽光遺像]  
　　集會結社都列禁冷而君遽以學界名義與同志開國恥會於東園登壇演說至於嘔血壇下罼警森樹皆露白刃疾目君君屹然不爲動持說愈昻然僉壬方暮夜走便館恐二十一條件之不速允大錯已鑄人心亦漸灰而君志愈堅行愈篤常自謂國危而俗偷不如早死勝於撑兩目以俟外人之屋我國五年夏旣畢業於師範逾年遂北上肄業於北京大學文預科四日之役奮袂先行見當局下逮捕學生之令憤然大痛嘔血盈斗至法國醫院已有不起勢時有告以章宗祥已死者尙能大笑以答迺太息曰國家瀕危政府猶以獅子搏兎之力以壓一線垂盡之民氣日政府待我留學諸君之事不圖乃見於生斯長斯之祖國事可知矣因益嘔血延至七日溘然遽逝享年僅二十有四時距君兄之卒亦僅二年君早失怙中復喪兄老母在堂遺嫠在室孩雛在抱傷心慘目有非生人所忍聞求仁得仁君或無恨然國賊不死山東不復君之目是終不瞑也 
月三十日）得安慶來電該處全體學生已於五月勘日罷課與北京各校取一致行動 
　　滬江大學　滬江大學學生分會自星期一罷課以來上午自修下午辦公計分宣講調查編輯販賣幹事財政六部每人必須入一部辦事各部部員均熱心辦事秩序井然二十七二十八日經過情形如下（一）宣講部分十二隊輪流往浦東江灣楊樹浦引翔港等處聽者頗衆有滬下者（二）調查部分六隊輪流往附近各鎭及上海各藥店各綢緞店調查國貨與日貨（三）販賣部往各處販賣國貨購者頗衆（四）編輯部編愛國圖畫歌調及淺近文字交宣講部分發（五）另組織演劇團練習亡國慘劇預備往各處演劇（六）幹事部分校内外二隊校外隊代各部出外辦事校内隊代編輯部寫印等事 
　　震旦大學院　震旦大學院因罷課問題發生風潮已迭誌前報茲悉馬湘伯君前日下午往出校學生寄宿舍調停係以同學會會員資格前往並非受母校委任一百六十五人出校學生卽於昨日上午開會討論馬君之勸解及監院所主張兩種辦法（見昨報）其結果祗有四人贊成有條件的調停重復歸校餘則均主張無論如何條件概不接受昨晚復開會討論善後問題謀下學期之安揷大概讀法文已升堂入室者將赴巴黎留學其次則插入本國别一法文學校再次或改入英文學校觀出校學生方面對於歸本校問題似無調停之餘地惟震旦方面尙擬設法招回昨日曾有未出校之學生以同學誼前往勸說學生聯合會亦會舉共和路南梅園路北梅園路演講員均長於口才演至悲痛處聽者無不聲涙俱下計每處聽者少至六七十人多至百餘人紅十字會隊計分四組（一）治療組任治療之役（二）繃帶結紥組司繃帶之包裏（三）抬架組舁負傷病人（四）看護組看護受傷病人該校敎職員江逢治及陳一龍諸博士等均贊助一切聞前日聯合會於西門外體育場行宣誓禮時該隊曾前往擔任救護云 
　　清心實業學校　上海學生聯合會清心實業學校分會宣言書云國家不幸壓抑於强權不能獲公正之評判得應享之權利者此其時至可危也國内不幸至於奸邪竊位以斷送國權者此共人至可去也政府不幸不能伸人民之哀籲而反飼養奸邪屏退正人者此其施政至不平也嗚呼吾國之危莫危於今日矣日人無道强佔靑島正義不伸權利外喪凡吾同胞熟不髮指夫靑島爲吾山東門户門户大開則彼虜可以長驅掠吾幽燕而吾神州大陸不幾殆歟矧山東爲孔子誕生之鄉敎化孕育之邦我同胞安忍坐視其淪亡而不羣起力爭乎學生等推究此次外交失敗原因實由於國賊曹章輩與日人所訂之二十一條密約遂使和會專使不能發殿其公正理由我國不能直接收回德人侵佔之靑島是靑島之失不啻斷送於國賊之手奸邪誤國至堪痛恨溯自靑島失敗之惡耗傳來方冀政府懲辦國賊以謝天下乃遷延歲月藏垢納汚旣不屏斥反使坐擁重權北京學生奮愛國熱忱不忍與國賊同歸於盡始有五月四日示威運動痛懲國賊全國稱快乃政府不但不順從學生之請求反拘捕學生我北京同學秉愛國之赤忱不願以全體之事累及少數甘願全體自首同受桎梏政府無奈學生何遂遷怒於傳總長（增湘）蔡校長（元培）以致二公被迫辭職嗚呼苦衷莫訴默爾引退是豈二公之本心哉乃政府不但不與以體諒而對於國賊則殷殷慰留對於傅總長竟准其辭職校長雖經指令挽留然而軍閥派不除亦將置身無地敎育前途札憂曷極學生等徬徨失措無心問學謹於五月二十六日與京律學生曁上海學生取一致行動實行罷課冀政府之悔悟速定外交方針以救靑島之垂危懲辦國賊以遏軍閥派之拔扈收回允准傅總長辭職之成命以挽敎育之厄運所願人心不死公理猶存衆志成城共策進行區區苦衷惟吾同胞其鑒察焉上海清心實業學校全體學生謹啓罷課期内實行規則此次罷課純以激於憂國熱誠而勢必出此惟罷課期内宜各有自治能力方可不負初志本分會爲愼重起見特公訂規則九條以便維持秩序凡我同學幸勿玩忽（一）上午九時至十二時除印刷部幹事外均宜一律至課室自修（二）下午二時至五時印刷部幹事及未任何職務者宜一律至課室自修（三）無論自修時間或休息時問均宜肅靜不得喧譁（四）凡遲到或無故不到者均以缺課論并酌量處罰（五）未經會長許可領籌不得私自出外（六）凡勸告團一律自下午出發不得有越軌行動自失尊嚴（七）下午一時至二時凡未任職務者准其閱報惟不得高談闊論（八）糾察員有隨時糾正之責務各宜聽從其有甘自暴棄屢規不悛者得由糾察員隨時報告會長酌量處罰（九）以上約章自罷課日起實行 
　　大同學院　大同學院分會宣言書云慨自國家陵夷聲威弗振强敵乘隙圖我日亟憂國者懼左袵之不免思請纓而莫由長沙怏怏蓋有日矣近復外交失敗舉國震驚京師學子不勝痛憤投袂振起登高疾呼創立北京學生聯合會期以奮發之精神振消沉之民氣范文正之憂樂不足過也顧先生之鄙夫豈其非歟事聞滬埠爭着祖鞭故同時亦組成上海學生聯合會本院早經加入勉力臂助近據聯合會約章組成本院分會服膺救國之志永久不諼期建富强之的百折不回今我國家豺狼煬竈軒冕其身致敗吾政使民萌不自爲計而猶襡韜其謀謨首施於禍福則噬臍之悔成千黍悲興矣夫展禽之風聲樹則閭右之懦夫立戔戔小子不度　陋閭殫馳驅敢導國人維是綆短汲深隕越堪虞所望海内諸君子時有以見敎之也謹此宣言云云該院學生罷課後對於印發傳單調查中日商品宣講等事進行愈力每團分組進行調查團成績尤佳首至各大書局各布廠各工場調查一切歸來後卽印發報告傳單團所印之傳單大都由學生寄至内地藉可風行全國宣講十人團甲組張峻等已出發實行演講其赴外埠演講者則有鄒光啓吳韶陳維稷（赴徐州蚌埠）謝承炯（赴靖江）等擬明日首途其餘尙有義男隊之發起正在進行中 
　　第一商校　本埠省立第一商業學校自支會成立以來辦事人員幾無寗日憂勞過度以致成疾職員中有患心痛者有患吐血者約六七人雖受家庭來函勸阻抱定宗旨始終不渝有一分能力盡一分天職愛國熱忱堅持到底今派學生演講團十隊分途演講復派職員四人前往工商界聯絡爲學生後盾云 
　　承天學校　寶山路口承天英華學校學生自聞外交失敗後非常憤慨提倡抵制日貨印發傳單分頭宣講本月二十九日該校宣講團甲組至龍華鎭聽者甚血講至沉痛處有某某二君勃發愛國之心欲助該演說員等往返車資該演說員等以本校學生聯合會供給一切費用且觀其人身着短衣並非富有資財乃婉言謝却云 
　　勤業女師範　法租界南陽橋勤業女子師範學校分會調查部近由師範生王傑三史彩貞石金龍錢啓秀等至各商舖勸填不進日貨志願書首由乾復興錢興成等號四十三家均甚贊成填志願書而學生所至各店皆委婉演說略謂諸君熱心蓋印簽字仍爲形式上而已總以决心實行爲標準設吾國商界果能堅持到底則靑島交還或能逹到目的云云今將昨日簽字不進日貨之店號錄下萬成同泰祥森和祥同豐餘瑞記南方公司天泰成永昌順慶昌祥乾復興成德豐馬聚成同泰昌振昌成錢興成和記履泰昶泰昌祥茂昌號沈鳳記森泰沅 
[學生代表與商會坐辦接洽]  
　　滬上合學校自宣誓罷課以來對於大局頗爲激昻同心戮力與北京及各省學校一致進行日來學校露天宣講團隨處宣講勸導不用日貨昨日上午各學校舉定代表多人逕赴上海總商會聲明種種來意並要求該會速舉代表隨同分往各處實力宣講最後要求該會通知各業仿學校辦法有所表示該會坐辦嚴漁三向各代表聲稱本會因佳電事滋人口實會長辭職會務尙乏人主持今諸君所要求諸問題關係重要必待朱會長到會就職時彼此商明再行决定云云各代表乃相率退出 
[國民大會消息]  
　　國民大會幹事部通電云全國省議會敎育會商會農會工會各報館曁全國公民均鑒北京政府反民好惡任用内奸視愛國行動爲煽惑承日使意旨而下令禁止集衆演說散佈傳單不啻代日本與國民宣戰共和國家主權在民安能任其壓制而不思抵抗迫不解已惟有全國一致停納租稅爲最後之對付國家存亡在此一舉臨電涕泣不知所云上海國民大會幹事部陷又致上海學生聯合會公函云外交失敗國事垂危愛國志士莫不以抵制日本申討回賊爲救亡之要法貴會繼北京而起聯合者六十餘校加入者一萬餘人其有此雄厚之團結重大之犧牲者爲爭國權耳現北京政府媚外之心愈切專横之燄益張演說有禁集會有禁出版著作亦莫不有禁甚至兵圍學校如防盜賊北京學生處專制淫威之下殆已失其自由若猶袖手旁觀不予援助則方興之民氣將被此賣國黨摧殘凈盡時機緊迫務望貴會督促商工團體一致進行挽回大局在此一舉希速圖之又暑假期近竊恐學生星散氣或中餒其應如何團結之處尤望妥籌善法不勝切禱此頌公綏 
[磋商勸導學生上課之辦法]  
　　沈護道尹於昨日（三十號）下午新鐘三時許親至西門外江蘇省敎育會訪晤該會會長以奉督軍省長及盧護軍使訓令請協助勸導各學校學生照常上課所有善後事宜由各要人擔保從長計議云云該會以此次罷課出於全體愛國心團結非有切實辦法無以平衆人之心不易爲力云彼此互談良久仍無辦法而用又函云代理滬海道尹沈寶昌因滬上中高等各學校一律實行停課深恐釀成事端除派委縣道兩署敎詴科長分赴各校切實磋商勸解迅即照常上課外特將勸解詳情於昨電陳南京軍民兩長核示辦理云 
[關於和議之消息]  
　　平和通信社消息　頃晤南代表李述膺君叩期對於和局之意見李君曰現欲謀轉圜和議不僅在挽留代表而在議案之本身上想出一辦法來方有歸束如南方此次所提出之八欵在北方竟完全拒絶然北方徒抨撃他人提案之不當而同時未聞其自已有若何之主張况此八欵中如國會問題等不過内容與其意見相異而成爲議案則無疑義若因議案内容之意見不合遽欲根本上撤消其議案未免太不爲南方留餘地矣余嘗謂南北議和雙方須有互讓之精神方能成就如各持極端之說並欲使其極端說成爲事實則是打出來的不是議出來的故吾謂北方對此八條必須表示幾種意思在北方可以讓步至何限度不使南方陷於無可忍受之境則續開和議始有討論之可言且現在和局之僵至如此者由於北方意旨不能一致如再欲繼續和局須北方先自接洽成爲一個意思南方亦互相磋商成爲一個意思然後雙方始能代表南北之各一個意思出爲議和庶免多方掣肘議論龐雜之弊此事雖難但不如此終不能使和議成功卽令和議告成亦恐所議未必能行也云云 
　　聯合勇信社消息昨日蛒方喧傳唐總代表三次辭職之電前日已發頗引起社會之疑慮然就本社（聯合社）所得之消息唐總代表自經各方誠懇慰留後已允將三次辭職之電暫行止發至外問之所誤會者緣於唐總代表二次辭職計發號麻兩電一爲全體一係個人三電之誤或卽因此日來調停賡續開議者有以唐總代表所提之八條雙方未經協定不能成爲議題藉爲促開和議之主張據知和議内容者言所提八條除一八兩條外餘均早經協定何得謂之未能成爲議題似此倡斯主張者未免稍蹈偏聽之嫌矣 
　　廣州參衆兩院來電　唐總代表曁饒明繆曾李王彭劉章郭分代表均鑒聞公等連　辭職足見北方無議和誠意逼人太甚以致出此惟國人渴望和議成立如此重任又非公等莫屬萬不可即萌去志務望堅持到底力任其難此間各方必能洽力爲公等後盾也吳景濓褚輔成等一百餘人銑 
[和局停頓中之聯防辦法]  
　　松滬盧護軍使近接國務院通電略謂和局雖已另謀手續進行但代表旣經辭職難保不影響各省秩序現特擬定暫時施行一種聯防辦法其大要長江流域爲一區湘贛閩省爲一區此外北方則相度地理分别輕重一體聯防藉資維持國本免意外疏虞業經分電各省遵照辦理特電希即飭屬遵照云 
[端節軍警之防範]  
　　盧護軍使以現屆端節商人歸賬適值發生風潮地方治安亟宜切實保護嚴密防範昨特密令所屬軍警各機關嚴密戒備弭患無形等因故華界警察於昨日起各要隘均加派雙崗上海防守司令并加派憲兵巡邏 
[三誌日本水手戳傷華捕]  
　　停泊楊樹浦黄浦碼頭畔之日本山城丸輪船水手小富於本月二十八號晨一時許與火夫村田丹澤厚籐在該處酗酒滋事持刀戳傷六百四十三號華捕王文鈺七百九十五號華捕李忠朝五百六十八號華捕張阿三等眼珠臂肋頭額等處經該管滙山捕房捕頭凌處將該華捕等分别送醫院療治並禀請駐滬日本領事派警會同日本包探中川將小富等四人逮獲傳同黄包車夫徐阿福倪阿根於前日午後解經日領質訊一過着將小富等押候受傷華捕到堂證明再核等情兩誌本報兹聞日本領事對於此種不幸之事非常注重除派員至出事地點詳細調查當時情形外並擬會同捕房分赴醫院詢問受傷華捕口供以資參酌而代理華捕正巡官惠爾生君接到全體華捕公函後除赴醫院慰問外並勸令該捕等盡心調理如果醫治無效而成殘疾定以相當之位置報酬云 
[各方面提倡國貨之進行]  
　　商帮協會　旅滬商帮協會昨通告各商帮云外交失敗警耗傳來本會各帮首先提議定期停購日貨並由各帮各號加蓋圖記以示堅决乃查有山東帮永興裕永來盛於停購期後買進日本一牛剅粗布二十五件破壞議案經本會派員調查確實往詢該號係由夥友誤買現已將原貨退還惟破壞議案於商帮全體名譽有關自願罰銀五百兩以爲破壞議案者之戒兹本會於五月初二日常會之期經本帮到會會員議訂辦法三條此後各帮凡有甘蹈前轍經本會調查屬實（一）通告各報關行永遠不代該號裝運貨物（二）通告錢業公會轉知各錢莊與之斷絶來往（三）登列各報表示天下付諸國民公判凡我各商帮務宜堅持到底俾免商帮全體大蒙其辱是爲至幸 
　　麵粉公曹　麵粉公會昨在事務所開會籌議抵制日貨問題午後三時許同業曁政界代表等百數十人陸續到會首推會長宣布開會宗旨繼卽提出交易不交易兩案請衆公决經衆同業討論良久咸謂買與賣乃相反且吾等即不售與日商彼可勾串他國人出而代購故磋議多時未决而散聞須重行續議云 
　　棉業聯合會　中國棉業聯合會迭接本埠鐵血團來函内稱貴同業中對於抵制日貨雖不乏熱心志士同具愛國心理然掮客等人有意破壞暗中仍將棉花售與日商連日來價格因而遞漲此事必須同一態度方可堅持到底以絶他國人設廠營業之生計務望竭誠勸導希即答復云云該會接函後又通告全體及各埠莊客等暫將交易停止兩星期以待續行决定 
　　轉運公會　滬杭甬鐵路某轉運公司因代裕豐醎貨行裝運東洋魚三件前往杭州上面加蓋鮝魚希圖朦混昨爲轉運同業查出禁阻車運報告公會集議僉以抵制日貨物早經公同議决今該轉運公司抗違公議有意破壞故擬除將所扣東洋魚焚燬外並嚴定懲罰辦法云 
　　錢業　南北市錢業各大小同行因公共議决凡各商行往來銀摺莊票支單水票劃條等均加蓋母忘國恥提倡國貨等字樣於昨日起一律實行以喚起國人愛國堅忍之心云 
　　書業公所　昨日（三十）書業公所全體開大會於城内當經公同議决辦法三條如左（一）議决自五月九日起五月三十號止此期内所定進日本各種紙張譬如有光紙現在行情一兩八錢進價或一兩三四錢其盈餘之數完全充作公所經費其餘類推（二）此案自五月三十日旣經公衆議决自當即日遵行設或有無恥敗類暗中貪賤定進各種日本貨一經查出後即如數交與公所當衆銷燬外並須再予以相當之罰欵（照有光紙例每令一兩）其罰欵報告人酬勞國民大會以及本公所經費三股均派（三）議决如有犯第二議案之店家或個人旣有報告人報告公所確有貪賤定買日貨之證據該店家或個人不遵行公所辦法當以公所名義通告本外埠同業不與往來並勸告商學各界不購該店家或個人之出版品函請報關行不裝運該店家或個人之貨色外并遍登全國各大報紙聲明以爲與衆共棄之義以上三條通過後當有錦章圖書局主人許錦明及經理徐鴻雲起言凡各家於此次指定期内所有購進日貨理應報告鄙人等爲提倡實行起見用特聲明以彼時各界尙未一致進行本局曾購進日本有光紙二千四百令贊成第一條章程辦理聊盡國民天職云 
　　綢綾染業公所　綢綾染業公所董事吳丹華副董葉啓勳等於昨日爲抵制日貨事邀集同業開會議决除各種顔料本低次不堪應用外所用燃料各坊大都用東洋煤自開會日起公衆一體改用中國煤爲燃料價值比較雖稍貴而對於國貨自應勉盡義務一體遵照堅持到底倘有偷用者經同業查出公同處罰同業互盡監察責任云云至晚九時始散會 
　　參業　裏鹹瓜街爲參藥業薈萃之區此次各業抵制日貨參業亦曾開會議决不進日貨不售日貨該業各參行門前高懸高麗參東洋參等招牌刻經同行議决一律剔除另易中西洋參等字樣 
　　廚司業　廚司業中人前於五月二號曾邀各同業在大東門内藥局弄六號門牌廚業公所開會集議抵制日貨辦法昨日又集衆仍在該公所討論議决自即日始各廚司無論主顧包辦點菜或主顧自辦貨物如其中雜有日本海味料者均當拒却或剔除改用國貨設主顧不滿意應拒却交易其他廚司亦不得前去承　衆皆贊成並由該業董沈韻笙當衆演說略謂我業必須堅持到底不致爲外人所笑云云散會時已五鐘矣茲將出産品物列下魚翅日本産又名烏陽烏勾樣薄而色黑性硬國貨可抵者爲玉吉荷包厚而性糯出南洋海參名十番至一番有剌國貨爲明玉玉參赤參烏元出南洋鮑魚又名洋鮑魚大而色白國貨爲西施舌出南洋淡菜又名東淡色紅肥大國貨甯波産肥身隻小色黄暹邏産瘦身隻小色紫干貝大而白國貨粒小色次烟臺産蝦米又名東洋蝦米扁東圓身略扁有殻國貨爲開洋金勾龍牙色紅無殻出南洋油魚又名一番二番對州長不過六寸國貨長一尺左右出廣東海𧍧性鹹國貨性淡出甯波木� 
魚全是日貨蟶干國貨爲寗波福建出産小而帶紅色哈干國貨出南洋龍蝦國貨爲廣東潮州名潮尾蚶子大而楞粗性鹹國貨小而楞細性淡甯波汕頭出産（罐頭物）嚮螺·燻鰻鯉·以上兩種完全日貨靑豆飾金牌或裝瓶國貨香港亦有出産（素物品）番菌面黑形圓國貨略薄而形歪出産爲建甯蘭溪冬菇形如菌而厚國貨福建産可代紫菜國貨爲甯波産海帶海帶絲均是日貨國貨無物可代洋菜經日本製成雖原料出自中國而國貨絶無可代（佐食品）味　素全是日貨東洋盆碗不用改用江西磁品柳條牙籖日貨宜以竹籖代之或用鷄鵝行管臺糖國貨宜用呂宋靑或漳州靑糖 
　　成衣業本埠成衣業全體前日與顧繡業等在軒轅殿開會議决一律抵制日貨等情已誌昨報兹悉成衣業同行已定自即日　　有主顧交做之衣料無論呢絨綢布如産自日本　　　換國貨否則拒據若暗中貪利承接者一經察出即當處罰罰欵充作慈善機關經費 
 
 
 

Page 12

 
 
　　商界救國宣講團商界少年救國宣講團幹事部昨發通啓云謹啓者本團定於舊曆五月初三日（星期六）晚間新鐘十時至十二時假靜安寺路寰救中國學生會開成立大會届時務請駕臨是荷 
　　西報之紀載　字林報云各省華人抵制日貨顯頗認眞此不僅爲學生之呼號與一部分商人之狂熱即途人亦復脫去其平素漠然無動於中之氣象抵制日貨之說今不僅爲口頭禪但確有决心一致行動之證據日人受此打撃頗處以鎭靜察其態度似謂發言愈少恢復愈易此次風潮苟置之不理自將消滅於無形也某日商於晤談時不承認上星期日商大受影響之說其實該日商滞認之詞徵諸事實不盡符也該日商又謂目前凡著名日貨未能暢銷但日商已戰勝最大難關其法維何則不過將「日本製」之商標删去是已 
[最近商况之調查]  
　　油豆餅　滬上荳油生油豆餅黄豆等品近日洋莊活動貨將售盡來貨不能繼續前昨兩日油豆餅業接大連榨油廠來電據稱近月以來被日本人將榨油原料黄豆現貨　貨收買殆盡壟斷居奇全埠榨油各廠竟無貨可做遂致全體八十餘家停車罷工雖屢次向該日商等催令裝運乃故將東三省鐵路車部壓扣減少使運貨不能接濟故罷市已有五日該油豆餅各商行得信後遂邀集同業會議磋商之下以現當夏令出銷之際若任延長售出之貨將無貨可交一面迅催大連各該油廠等趕緊出貨以應市銷據聞此次一般所抛期貨所受損害不减於前年之風潮云 
　　麵粉雜糧　近日日人託鈴木洋行買辦收買大宗麵粉故數日來市面每包漲起銀七八分且雜糧麩皮豆子菜子等類亦搜羅不少據留心時局者言此項貨物預備運往東三省轉往本國儲備軍糈之用云 
[一星期棉花市况（中美新聞社稿）]  
　　羅臣斐公司本星期棉市報告云上星期棉市復大活動價值不定全中國棉市皆大震動本星期初賣出過多致生反動其始中等美棉價值陡漲又因存欵短少内地存貨運出省少而日人及本地紗廠求貨頗急凡此皆足致市面之變動惟目下世界棉市頗爲穏健本星期華棉市之驚人發展亦無遠大之關係因此次市况久在意料之中故一旦實現殊鮮影響現料此後棉價仍將高漲目下情形但可視爲一時之反動而已利物浦市面七月交貨者一八·二二九月交貨者一七·一三紐約市面七月交者三二·○七十二月交者三一·○八印度市面五一○羅比 
[挽留總商會會長消息]  
　　上海總商會昨接北京農商部來電云總商會朱會長沈副會長迭准盧護軍使來電以該會長等尙未到會請主持挽留等因該會長等任職有年深資得力尙希顧全大局從速到會維持會務勿以流言遽萌退志是爲至要農商部感昨日上午總商會董事會舉臨時代表顧馨一蘇筠尙張樂君王一亭聞蘭亭等同赴正會長朱葆三宅第勸請到會就職朱氏初尙諉却經該代表諸人再三商勸朱向各代表云若果必欲鄙人就任會務須待沈副會長回滬後方有頭緒至於能否就任尙待斟酌再定方針云 
[武進繭市消息]  
　　昨日某繭商接武進縣屬之横林鎭快函云今屆新繭較錫地爲高身分亦堅上月二十五日開秤價四十四元由永昌新公和老公和等七繭行開收日有二千餘擔嗣因今歲桑葉價須五元一擔育蠶鄉人咸不欲脫售故各繭行均放價至五十四五六元於昨日（初一）已一律收秤云云 
[紹酒公會改選董事]  
　　昨日紹酒公會爲改選董事在福州路事務所關全體大會首由傳春園宣言本會自前總董朱樂平坐辦裘如邦辭職後會務阻滯同業咸感痛苦理宜改選董事繼續辦理全體贊成當用投票法選陳越屏爲總董傅春園裘如邦葉正興沈信漁楊德生朱樂平爲董事茅鏽昌趙春生葉梅生王福昌王承理潘福仁朱祖仁陳伯純莫善慶爲議董裘如邦君起言我國靑島問題自和會失敗咸謀抵制吾業爲力雖微亦宜一致進行共圖挽救同業所用之玻璃瓶大都來自東洋漏巵甚鉅宜用天津瓶以保利權衆咸鼓掌贊成次由陳越屏朱樂平起言我業自東洋啤酒侵入以來國人厭舊愛新每當夏令之際紹酒幾於無人顧問國産退化誠爲可痛宜速謀改良釀造一種無烈性之清暑酒以供夏令社會之需求否則洋酒銷路日廣紹酒營業必受天演之洶汰同業僉以爲然次議决行規數條全體通過摇鈴散會 
[幼稚敎育研究會明日開會]  
　　江蘇省敎育會附設之幼稚敎育研究會擬於陽曆六月一日（星期日）午後二時至五時（照新時間即舊時間一點至四點）在西門省敎育會會所開會秩序如下（一）主席報告（二）幼稚生表演（上海各幼稚園）（三）模範家庭鄉鎭（有儀器與說明）（四）衛生圖表與說明 
[靑年會消息]  
　　四川路靑年會聯絡會員感情起見每於星期六各隊輪流聚餐現十六隊輪流已週今晚新鐘七時半又值第一隊江天聚餐之期已於該會會食堂訂定優美西餐餐賓照舊届時並有會員科主任徐可陛演說東游之感觸除江天隊外他隊會員亦可與餐 
　　又該會定於舊曆端陽節舉行體育游藝會已誌前報近悉該會慨乎時事多艱危亡在即爰作表演各種體育游藝以振尚武精神外更添置燈彩檯閣飾以種種觸目警心之模形寓意在喚起國民愛國之觀念用心兵苦餘如婦女靑年會愛國女學校精武體育冒童學校婦孺救濟會童子軍等亦無不加入秩序之中又有童子部編演短劇名（說不出）及嬰孩游行會等凡爲該會會員均可憑證入場非會員可向該會事務所索取入場劵届時之熱閙可想見矣 
[美國國殤之紀念]  
　　昨日（三十號）爲美國國殤紀念之期僑滬該國商民及官僚均舉行禱祝禮公共公廨上午民事堂期輪應美副領事丁瑞門君陪審因此不克蒞廨函請關正會審官諭知檢察處將排定各案改期至下禮拜三審理 
[奉賢敎育會反對議員加費]  
　　奉賢縣敎育會爲反對省議員加費事上齊省長快郵代電云報載省議會通過八年度預算案竟減敎育等費以充議員增加歲費之需假公濟私誓不承認仰乞鈞座勿予公布或將增加各欵交會覆議總使加費問題勿成事實敎育幸甚全省幸甚 
[鹽田繳費縮短頭限之否認]  
　　南滙徵收鹽田清理費頭限前經團區聯合會議决以陰曆五月底爲止嗣因南川沙田分局主張縮短兩月該會覆議否認公推陳紳佐漢主稿具書力爭原文略謂查本邑徵收鹽田清理費一案前經官紳協議頭限以陰曆五月底爲止函報在案旋奉鈞復酌擬頭限縮短兩月展至三月底爲止等因又經敝會召集各團紳董公同覆議全體表决頭限照原議碍難縮短其理由有六查照前專辦徐仁鏘親書議决原案繳費分兩期一在發號票後一在給部照後現在各業一次繳清對官廳自問已勉爲其難如果官廳促短限期對各業户似少體恤此碍難縮短者一本年二月二十三日之會係奉縣局函委作爲官紳協議以陰曆五月底爲頭限截止期早已共喻變更議案未免貽人民以藉口之資此碍難縮短者二濱海本産棉之區農民收入以棉花爲大宗目前價格低廉金頭停滯遽責急公力有未逮此碍難縮短者三農田小熟收成例在陰曆四月計至五月當可變售若四月卽行加收農民於頭限内欲售物而無物可售欲繳欵而無欵可繳此碍難縮短者四鹽田清理費自開徵以來殷實業户大半遵章完納所未繳者特大多數貧苦零星散户耳非請寛以時日則少數殷實大業獨沾利益而多數貧苦小民反抱向隅旣非事理之平亦非恤民之意此碍難縮短者五南邑鹽田總額不下三十萬畝部照約需十五萬張聞分局領到之數僅十份之一二所缺甚巨部照未齊暫無加收之理由以繳費爲人民應盡之義務給照爲官廳當負之責任試問業户已踴躍繳費而官廳部照尙未給發反急欲加收照費其平允否乎分有尊卑理無軒輊此碍難縮短者六基此六理由連同議决案及抄粘請議書三通彚呈鉝鑒請賜會縣據情轉呈沙田總局准子頭限仍照陰曆五月底截止以順輿情而利進行 
[四誌酒館坍屋之慘劇]  
　　官繹橋人和館酒樓坍屋傷人該館執事潘晋奎以房主六露軒麵館主韓文俊造屋不堅以致一年餘之房屋即行坍倒壓傷吃客店夥並損失生財貨物爲數不資是以投控警署令赴法庭起訴等情已三誌本報兹悉人和館主殷某以坍屋傷人等事亦爲警章所規定乃投警察廳禀請提究昨經司法科核准飭傳該房主到案訊究 
[晏慶里刦案近訊]  
　　九畝地晏慶里三弄新衣店主何桂棠家被盜行刦失去銀洋鈔票飾物約值三四千金當經開單投報該管警所拘獲盜犯于庚西等二名抄出贓洋金飾兇器槍械等解送警察廳轉解松滬護軍使署發交軍法科審訊判押候辦所有在逃同黨五六人開列名單飭令警廳轉飭所屬各區署探警嚴緝解究在案昨日何桂棠投廳禀請將起案之原贓一併給領當經司法科查得所獲何之贓洋數百元金戒數只連同其他各物及于庚西等均送軍署訊辦該商如急於具領着逕往軍署請求可也 
[再誌輪船上破獲烟土餘波]  
　　南市三和米店主寗波人沈有慶（卽沈乾生）因私運烟土烟膏由閩抵申爲水巡隊查獲沈卽賄通輪船茶房陸春兒冒名頂替移送法庭訊罰洋一千五百元沈不爲籌措致陸收押迄今陸兄陸應兒陸母王氏以春兒受愚向沈交涉扭控警署移送法庭訊辦等情已誌昨報茲悉此案昨日下午經檢察官提訊兩造供詞各執檢察官以案關販運烟土及賄串朦頂虚實均應澈究遂判分别還押立飭法警前往偵查實在情形復候再核 
[車運烟土之查獲]  
　　浦東人陸桂春前日雇令張桂生之黄包車運送印土十一隻計值洋四千元行經公共租界東棋盤街被三百十六號華捕查見搜出前項烟土一併帶入捕房經捕頭詢據陸供該土係代益昌土棧車送等語即着收押於昨解送公共公廨請究據包探王松泉西探堯克相繼上堂訴明前情並將烟土呈案請究訊之陸延律師到堂代表聲稱被告係代人車送且查並無專條即本案内容敝律師尙未研究應請准被告交保展期研訊云云中西官得供判陸交二百元人洋並保候查明烟土來歷再訊 
[楊樹浦將設製造電車廠]  
　　英美電車公司總理西人麥考爾君因電車營業日益發逹車輛不敷應用如至英京定製往返殊多週折且將來推廣路線及無軌電車需車甚鉅故特電致倫敦訂購製車機器多架並在楊樹浦購就基地十餘畝建築工廠一所專事製造電車及無軌電車車輛業已函致營造處打樣西人繪成圖樣不日興工建築矣 
[兩軍艦之行踪]  
　　海軍總司令前派靖安軍艦開赴秦皇島裝儎煤觔運往閩厦一帶發放茲聞該船已於前日運放完畢奉令開往烟臺駐防其第一艦隊所轄之江貞軍艦則由厦門調往馬江駐防云 
[和平期成聯合會斡旋和局]  
　　致北京電　（其一）北京大總統國務院鈞鑒竭慮哀陳請全和局送奉院覆諭以中央决望和平始終不渝開誠佈公欽感無旣惟會諭以中央决望和平始終不經過竊滋疑惑有應再爲鈞座陳者按和平會議規則第一條有議題須經雙方總代表同意協定方得成立之規定當時唐總代表所提八條朱總代表未與同意南代表以所提條件未經協定手續不能成爲議題憤而辭職情尙可原北代表儘可靜待軍政府是否覆准及是否斷續開議乃必亦出於辭職今且至於北撤回而南准留按諸因果適得其反近讀明令佈告對於八條主商南方撤回續議軍政府對於八條亦認北方爲完全拒絶實則八條云者依照會議規則本未成爲議題何有於揮回其中各條有已經協商不列入議題者有幾經審查須待决定者更何有於完全拒絶矧和議續開儘可由兩方各提的當議題加以協定何必固執成見凡此情形國人至愚殊難索解中央所謂望和誠意軍政府所謂互讓苦衷設非一日宣示開議不特不能求諒於海内羣疑所在且將目南北當局爲交相欺飾也現停議逾旬國内外情形勢險惡自在睿鑒而北方代表旣不在滬更何有續議之望上人仲裁之說并已見端瞻念前途偕亡是懼惟有懇請迅令朱總代表及各分代表刻日南下廢續開議本會并已分電軍政府重申呼籲兩方經此艱危應多覺悟必求權衡之至當不尙條件之空文倘猶斷斷以爭實失喁喁之望臨電愴惻伏惟矜納全國平和期成會聯合會叩勘（其二）北京國務院轉朱總代表鑒使節行後和會氣脈隨而中絶憂痛曷極按當時會議情形實未逹破裂程度唐總代表所提八條依照會議規則第一條解釋足下旣未同意協定本未成爲議題儘有妥協餘地乃南代表率爾辭職公且備然遠去以致和會爲之中斷現時人言嘖嘖均以公輕於一擲藉此爲脫身計并謂破壞和局責有攸歸道路之口竊自不敢謂然惟府院旣切電慰留各界復奔走攀挽竟費邀諒殊深介繋茲本會已分電南北政府勿再固執條件迅即賡續開議冀挽危局敬懇我公師法古人引天下爲己任刻日邀同分代表諸公聯袂回滬一人行止關係一國存亡國人視公不謂不重願公有以副國人之望也臨電迫切不任主巨全國平和期成會聯合會叩勘 
　　致廣州電　廣州軍政府諸總裁均鑒漾電祗悉息爭對外辱表同情互讓謀和尤稱偉論惟會議决裂代表辭職後斷斷於以八條爲聚訟尊處謂北方爲完全拒絶北政府亦有電商撤回條件續開會議之宣示是始爲兩方代表之各持極端今則兩方政府亦似執此爲先决對代表無論慰留與撤回要皆不能開議殊辜民望竊按唐總代表所提八條雖未經北代表同意協定其中各條亦有已經協商死入議提者有幾經審查正待决定者是足證北方並無統行拒絶之事即第五條所列國會問題北代表以要求補選新國會議員爲詞南代表亦不予同意更屬事同一律要之如係誠意謀和必求權衡正當將來會議續開自應由雙方代表協定的當議題悉心解决尊電所云極端相抗更何和議可云誠爲切中窾竅應請本此用意推其交讓精神不再固執條件電覆北政府催促開議一面慰安唐總代表勿萌退志現停議逾旬國内外險象環生淪胥是懼除電籲北政府迅令總分代表南下賡續開議外竭此愚誠幸爲鑒納全國平和期成會聯合會叩勘 
[靑年會全國協會之新建築]  
　　中華基督教靑年會全國協會爲全國靑年會之總機關專督促全國會務之進行内部組織現分書報部講演部幹事養成部城市部學生部體育部庶務部等向賃昆山花園三四號爲事務所近因事業擴充賃屋不敷應用特於博物院路口香港路轉角起建五層樓高大洋房已澤於陽曆六月四號午後五時正式行奠基典禮徧發請柬邀滬上當道曁中西重要人士參觀並演說届時當必有一番熱閙也 
[關俞兩讞員獲奬義國寳星]  
　　駐滬義總領事以會審公堂正會審官關炯之副會審官俞奠孫辦結中議案件允能顧全友誼毫無偏頗爰特據情禀請該國政府呈經義皇抵准頒給義國國冕寶星各一座由外部大臣男爵蘇理諾君備就公文寄交北京該國公使轉寄來滬昨由義總領事備函附同寳星兩座公文一角專差賚呈關俞兩君祗領後旋於下午同詣義領事署道謝 
[救生船撈獲男屍]  
　　新閘棲流公所救生船昨早在新閘河内撈獲男屍一具屍體受有刀傷數處似係遭人殺害而抛入河中者當即報告捕房請爲騐明核辦 
[定貨不出案之判决]  
　　美商美康洋行延律師在公共公堂呈控同和惠號不付貨價及不脚金洋二百另六元八角一案前日午後由捕將被告號内經理盛雲會傳案請訊先由原告律師上堂譯稱被告於去年八月十三號向原告紐約總行定購玻璃迨貨運到申將價目單持與被告簽字後不付欵亦不出貨向之詰問藉口發票不齊其實係被告當定此項貨物時其價比現下高昂蓋恐虧本原告爲此項交易祗得們金五元四角所以必欲控請諭令被告照所訂合同繳欵出貨者俾免一般定貨之家每因發票而起糾葛云云繼由原告美康洋行經理西人上堂證明前情詰之被告盛雲賈承認在貨價單上簽字不諱並延律師到堂與原告律師辯論之下俞襄讞核供商之美副領事丁瑞門君判着被告照章出貨付欵並償原告自起訴之日起至終結止之利息再繳堂費 
[紗廠工人戳傷同伴]  
　　丁四光周介安同在滬西澳門路日商第五紗廠做工前日因事口角爭執丁即持刀將周頭面胸背等處連戳十四下致周受傷倒地流血不止經同伴林小工子代喚巡捕到來將周車送醫院醫治一面將丁拘至捕房押至昨晨解送公共公廨經中西官略訊一過判丁仍還押候原告傷愈再訊 
[續誌保險縱火之敗露]  
　　閘北恒豐路四百五十七號金記理髮店主王家玉保有火險於二十八號夜半二時用破絮浸透火油抛擲於貼鄰張愛江所開之麫館内頓時火起經衆夥友撲滅事後被張告發等情已誌昨報兹悉四區二分所倪署員於起火之翌晨即親往勘查查得理髮店與麫館只隔一牆後面曬擡又可通行理髮店地板檯櫈及各項器物上遍澆火油曬檯上亦有火油痕跡察其情節顯係理髮店縱火圖害無疑倪君除詳赧徐警廳長請爲按律嚴究外所有在押之縱火犯王家玉已由閘北司法科段科員派警送請警廳訊究矣 
[于永源提回候訊]  
　　搶刦老朱家宅劃同慶等家案内之盜犯章紹良（即章武）業經護軍使署訊實槍斃此案牽涉之于永源因訊無證據正在擬判詎忽患病乃發新普育堂醫治兹因章已處决于亦應判結爰於前日派兵前住新普育堂將于永源提署聽候訊判 
[於濟會調查員查獲拐匪]  
　　救濟婦孺會調查員趙再靑近日偵查得滬上到有拐販甚夥昨晨得悉若輩大夥乘太古公司開往厦門等處之綏陽輪往厦門販賣遂即上輪偵查見有拐匪韓小林帶有年輕女子一口詢據聲稱姓唐常州人先稱夫妻往厦門親戚家再三盤詰始云本夫姓王前在上海北京路恒豐永金號爲業云云當被該員拘入水巡捕房轉解地方檢察廳訊辦維拐匪黨羽見韓被拘獲均不敢上輪四散逃逸云 
[南滙法警來滬緝盜]  
　　浦東張江栅附近鄉間趙孫氏家前於四月初間被盜結夥持械賣夜侵入恐嚇刦掠財物脫逃一案兹由南滙縣杜知事偵悉此案盜犯高某逃逸本埠華界爰於昨日派令法警倪晋餘等持文來滬投請淞滬警察廳派探會同按址查緝業經徐廳長允准照辦矣 
[僞造牛乳商標之科罰]  
　　美商柏頓煉乳公司經理美人波頓在公共公廨呈控公共租界九江路（二馬路）日商中澤洋行用人周永祥僞造仿單及包皮紙粘貼於日本廠家所製牛乳罐上影戤鷹牌牛乳混售漁利等情業經由廨准飭捕房將周傳至公堂經中西官訊交五百元人洋並保在案昨晨由廨集訊據原告代表律師哈華托上堂譯訴前情並稱被告於五月二十七號以前向漢口路（即二馬路）某印刷私印原告　牌牛乳仿單一萬二千張及包皮紙一萬五千張業已印就八千張前項仿單包皮紙已由捕房呈案且被告曾在捕房承認影戤原告商標損害營業欺廳主顧實係違犯現行刑律二百四十三條應請訊核訊之周永祥亦延穆安素律師到堂辯稱被告實爲他人作傀儡不能吐露眞情如果說明一則檢不出證據二反爲破壞他人名譽立於困難地位祗得承認實爲人受過乞爲成全云云俞襄讞核供商之英卓副領事以被告不應冒用原告商標會判罰洋五百元充公僞仿單包皮紙併燬 
[覺社雜誌第三期出版]  
　　法租界愷自邇路長安里覺社近發行一種雜誌名曰覺書其第三號中有雍和宮玉佛像精圖章太炎演說及模範村歌墨子平議等專著均具特色其釋中華民國一篇尤見妙緒環生篇末謂『中正和平曰中華貴文秀曰華二字表吾民族固有品性因得以之名國』等語凡我國民不可不一讀也（茲承同社以一册見贈特誌數行爲介紹） 
[誌謝]  
　　昨承中華書局贈英文週報第九期一册謝謝 
[中華職業敎育社通訊]  
　　五月二十八日議事員會臨時會會議錄 
　　穆藕初楊翼之沈言卿黄任之蔣萝　顧蔭亭賈季英 
　　一件報告吳懷久君逝世偕各團體開追悼會事 
　　一件提議遞補議事員事議以次多數之袁君希遞補 
　　一件報告徵求南洋永久特别社員情形 
　　一件報告學校購地事 
　　一件報告學校添設琺瑯科開辦費約一千五百元議旣有成績可以追認 
　　一件報告籌備年會情形 
　　一件報告本年度辦事概况 
　　一件提出重編八年度預算議照原預算通過 
　　一件提議下年度辦事方針（一）設職業指導部（二）職業學校進行計盡（甲）添建宿舍及敎室（乙）添辦職業敎員養成所議照原案提出第二屆年會　主席沈信卿 
　　本埠鉅商　　泉君向來　　公益去歲本社創設中華職業學校　君　　　　　　　　　薛君以大勢所趨職衆敎育益見重要故又蠲資二千元捐人本社以爲提倡云 
來件 
[]  
[滙學救國十人團簡章]  
　　一定名本團集合本校生十人而成故定名爲滙學救國十人團二宗旨互相督促一致與日本斷絶各種關係爲宗旨其行爲以不背國家法律及本校校規爲限三進行（甲）寗死不買日貨（乙）與日人斷絶一切關係（如通商億用紙弊等事）（丙）竭力提倡國貨四義　（甲）在校時（一）格外努力向學以造就將來救國人才（二）善　勸導同學中之不盡天職者（三）研究提倡國貨根本之學理（四）實行勞動主義以備將來澹當社會上之重任（乙）假期内（一）可刌　文字淺顯之計報傳單或組織演講團以　悟國民（二）廣勸各商店停售日貨或請求商葷執行之（三）勸家屬親友組繊救國團或不買日貨（四）對於國貨有所知會隨時報告團員及團外人五懲戒凡團員犯第三欵甲甲二條經人報告查實過犯者先由團員共同勸戒如犯至二次者隊名六諸　本團團員每月儲蓄基本經費悉聽自酌不得勉强七團　團長一人總理本團　種事務由團員公推團長有事請假時由團長另委一人代理其職任期以半年爲限連舉者得　任八集會假期内須常通聲氣互相規勉如有緊妾事件得召集開會九提議本團團員有所提議須向團長磋商以便與各團員接洽十聯合本團對於各處救閩十人團同一宗旨者聯爲一氣十一補足本團團員有出團者須徵求捕足十二增加本章程有未盡事宜得隨時增加十三施行本章程議决日施行 
　　附名單　龔品梅戴光璧唐允温周紀良周永康姚俊傑楊延年陳英聲程志道錢雲孫孫望德吳苑花金文祺張維屏許熊春潘杏村鍾邦俊周宗旦曹崇恩張正明徐志良文扼林張恩良張恩賚吳叔清陸秋林戴錫人沈之經沈信生張友梅張登義陳福壽秦秋芳朱濱生沈敏生蔣步翰張登智范慶賢方濟亨張永明江節江孝大申宗城楊智鐘柳中煒陳圖麟蘇庭華張乃彪張禮曾費相炬 
來函 
[中華國民對日同志會致工部局董事函]  
　　
敬啓者連年來租界日人毆捕之事層兒迭出往往因細故而釀成大風潮虹口往事堪爲殷鑒日前又有日人刃傷華捕之事受傷華捕三人之多駭異萬分日人之兇横已可概見若不從嚴究辦將來不特租界華捕有自危之觀念即租界居户亦將存失保障之心理况際此華人因外交問題對於日人惡感正深此不幸之事又在此時發現實深憂戚用特手函奉懇務請貴董事先生堅持公道轉致公廨立將拿獲持械行兇之日人按律辦理以平華人之憤慨而儆將來之效尤謹具管見敬祈垂納並頌台祺 
[中華救國十人團聯合會通告]  
　　中華救國十人團諸同志均鑒謹啓者本會現因草創一切手續尙未完備故諸公來信無從隨時答復深爲歉仄茲擬將内部手續切實整理各界通訊暫停一星期一俟理清再行專函奉告將來通訊如下一已繳會費者即指定某字某號以後與本便通訊即將某字某號註明於信封一未繳會費者與本會通訊時信封正面應註明（未字）容繳會費後本會即將已編人某字某號知 
雜評一 
[和平之顚諦（庸）]  
　　平和期成會累電南北當局促成和議苦口瘏音涙隨聲下可謂極忠告之能事雖然吾有說焉 
　　吾人所想望之和平非南北戰與不戰之謂也乃專制與自由之分武力與正道之别苟武力破除專制消滅人民得於自由正誼之下享天賦之權能則不言和平而和平自在又誰能假借名義以啓兵戎若國内武力派之活動如故專制之黑暗如故則雖南北妥洽成立亦祇南北當局問之握手非國民所欲得之平和蓋國民所欲得者爲自由與正誼非僅僅南北當局間之釋嫌修好也 
　　今日之現象爲自由與正誼乎抑武力與專制乎和平之能否實現可於此現象覘之矣 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百十六）] [  一之]  
　　世界各國大報最足表示其歷史上之價值與社會上一種絶大之信仰者厥惟以其報之專門名詞寖成全國或全世界婦孺皆知之「普通名詞」也我國同治壬申在春申浦上創設之『申報』固爲當時一種報紙之專有名詞申字原有發抒意見通逹民隠之旨積數十年漸爲代表一切報紙之普通詞彷彿英國一千七百八十八年改名之Ｔimes與意大利一千五百三十六年創設之Gaxeite迄今世界各地無往而不見Time無往而不見Gaxete如我國上海時報亦稱Eastointimes北京京報亦有PikingGaxelte之美名也此外美國報紙以Time或Gaxette爲名而上冠以種種之地方名或形容詞者不知凡幾此皆不可多得之現象也此等現象皆非人刀所能强至洵屬難能而可貴矣 
　　考英國倫敦發行之時報Times其創立最初之三年内原名DailyUaiversalRegister其改名爲Times者因Times意義爲『日馭之神』意其無刻不隨時晷以並進也故以此名詞爲報章名實可謂爲倫敦時報之特色異彩又考意大利古時有一種小泉幣名曰Gaxeite每幣一枚適可易報一紙故以Gaxette爲報章名實亦意人之創舉也推而至於最近美國報紙因哥倫布發見新大陸後而美利堅爲紅白黄棕黑諸色民族譮萃之區爲世界各强國人士移殖之總滙處故其世界主義之昌盛大足以爲美人士之特色美國紐約之有世界報實亦美國報紙之特色與異彩也往年金山日僑創設新世界報TheNewWorld華僑創設世界日報ThaOhineseWorld於著名大報專有名詞之上冠以『新』字及其他種種之地方名或形容詞皆足以顯創設新報者崇拜景羨之心理與其模仿學步之願望也蓋環球各城市决無無名無特彩之報或不足令社會推重之報而他人肯以種種名詞冠諸其上以爲别創新館之牌號者此種趨勢又非人力所能强至大足見其難罷與可貴也 
　　美國爲報章國紐約十大報若在他埠設立莫不足以占第一位故如捷報如驛傳報等美名他人亦多以他種名詞冠諸其上而成種種之合成名詞但合成名詞之報章必不能爲世界第一流大報（此專指）一種報紙之原名言若係譯名而有精義亦不妨照時報京報等譯法）凡爲世界第一流大報者其名稱必意簡詞賅其音調必直捷響亮其命意必光明正大有能涵蓋一切之意味或有顚撲不破之歷史吾人顧名思義即可斷其報紙之價值與創設者思想之深淺矣此固極有趣味之研究法也 
老申報 
[貧儒義舉（見光緒二年八月初八日）]  
　　王屠刀者本名王永壽合肥人以跟官致富因放火債故得此名其利以五分六分起至加一視借者之緩急取利輕重也欠者畏之如虎有舊鄰陳明山向以說書爲生欠錢四十千文利中滾利盤至一百八十千之多陳近病瘖未能就業王遂日日咆哮其室凌逼萬狀勢不可解初王之放陳債也因陳之少女甚美欲攘爲妾故從重滾剥不半年遂至此數陳女揣知王意密告父母陳遂字女於某王大怒力逼其欠否則退婚以女來歸陳夫婦病且懦力不敵女惟號泣覔死女年十六王年六十有五聞者皆不直王正喧閙間有一儒者過其門入問故王見儒之老且貧也叱之曰汝能代償耶儒訝詢於衆憤甚趨歸携珍藏之字盡及羊脂鐲一支至王前曰此我饑寒所不可棄者可值數百鑫售之先歸汝欵如何王大怒奮罵曰窮酸有何希罕物值如此重價勢將用武立遂儒出即欲挾女去儒憤極糾其生徒中諸生數人嗚其事於官並陳代償利債官見呈笑而置之布事不干己適有赴省鄉試路過之士子多人聞之譁於門曰官不理事任强凌弱聾　不問今我貧儒作此義舉欲官一爲理直仍夢夢耶再不出我衆士子先鳴太守後鳴省憲矣言畢如牆而進官懼飛籤提王坐大堂嚴訊令陳分限只繳其本四十千飭王不准再入陳室立燬其據重責四十大杖并出示令欠王債者只准還其本銀不准索利如違禀辦且痛獎老儒之義舉噫英雄肝膽菩薩心腸世間有此人耶我將繡絲奉之矣 
[拿辦齋匪（見光緒二年八月初九日）]  
　　鄂省黄陂縣之東有一山高接雲表形似木蘭故即以木蘭已名之距城約六十餘里奇峯聳秀爲一邑之勝境向有釋道兩敎各自結草爲庵以資趺坐凡曲嶂之中廻巒之下紺宇密布幾如十步一樓五步一閣也中有一峯離奇突兀俯瞷衆山下有大雄殿勢更巍峨中供眞武祖師像頗著靈異左右寺院數十間悉方外人居之無論黄冠緇流盡茹葷不僅以玉版參禪也自山神顯應以來每逢三八等月遠近之朝山進香者或數十人爲一隊或數百人爲一隊絡釋於途日夜不絶均係來時 
　　齋戒去時葷謂如此足邀山靈之福耳不意前有羽流於環對中峯之面山建古刹藉爲齋會共頭目爲夏道人也夏道人行年七十有二自湘江來約十有餘年藉煉修之小術爲誘惑之奇方不事燒丹惟專茹素初僅糾合三五人作齋供會每至夜深之時設壇禮斗防鐘鼓喧關聲震屋瓦因以竹圈懸於門則即色相皆空非會中人即無所聞亦無所見咸異之爭拜爲師以冀功行圓滿白日飛昇愚夫愚婦以一傳十以十傳百轉相從效遂令木蘭山麓週團百餘村落數十區無一人一家不入齋會會中幾以夏道人爲太上眞祖均不敢過屠門而大嚼矣大憲現訪得夏道人不守清規藉修齋爲名糾集千數百人夜聚晨散行踪詭秘難保非燈花等敎之會匪密令黄陂縣會同營汛拿獲到案鞫問窮究確情并在廟内搜出華潔被褥三百餘副更恐有隠藏不法情事飭將面山道院一律封禁仍派營兵分駐山巔以資彈壓而便查拿並張貼告示無論軍民各色人等均不准結隊成羣朝山拜佛是亦防微社漸安輯地方之一道也 
 
[明文淵閣大學士禮部尙書徐文定公光啟墓（古蹟圖一○五）]  
　　墓在徐家滙天主堂之西南墓前原碑已失存有石人石馬華表牌坊等物於前清光緒二十九年由敎中同人與徐氏子孫集資重修行三百週年紀念禮又於墓前另置大石十字架一座座旁誌刻立碑緣起并附有辣丁碑石四週圍以鐵欄杆以期永久 
常識 
[字庭識小錄（上）] [  蘋]  
　　○刀上去銹法　刀上如有銹痕有損美觀可切番薯一片擦之銹痕立去 
　　○去墨水跡法　衣上或桌布上如漬藍墨水可以洋蠟燭油塗之令其自乾然後入水洗濯跡必全去如漬紅墨水則可以新鮮之芥末播其上半小時後拭去紅跡亦退 
　　○洗衣匀凈法　洗白色夏衣如少加藍色顔料於水中必愈顯潔白然藍色易凝合一處不甚匀凈如滲如鹽少許可免此弊 
雜錄 
[小說雜談] [  瘦鵲]  
　　春云殘矣鶯聲已老烟梧壓窗風柳攀擔索居寡樂無以忘憂遂有小說雜談之作憶雲詞人有言不爲無益之事何以遣有涯之生自遣而已固不必問事之有益無益也小說一道由來已久在吾國發軔於漢魏代有述作在歐洲則猶濫觴於耶鮮基督降生以前迄十八十九世紀而益精晚近歐美諸邦競以小說相炫異光怪陸離不可方物凡有文字之國殆無不知有小說矣吾國小說在漢魏六朝唐宋時多短篇作筆記體名亦不甚著迨施耐菴水滸傳曹雪芹石頭記出斯稱大觀傳至勝清末葉乃益復膾炙人口外此雖有名者然終遠在此二書下也以言小說界人材則英國最多法國美國次之俄德又次之其他意大利西班牙瑞典日本諸國雖有名家不過一二人而已以言文字則一般人多推法國爲最英美次之法之作者文字多極纖麗有非英國作家所能及者而黄鐘大呂之音則終推英國蓋英國如中閨命婦儀態端重示人以不可犯法國則如十八九好女兒廻眸送笑作殢人嬌態也美國以清新雋逸見長如表馬少年翩翩顧影俄德亦極質實悃愊無華如老名士然其他諸國各有所長各有所短而小說之盛亦殊不逮莫法美俄諸國也 
小說家以英國爲多就中名者殆遠過孔子門下七十子之數其尤著者則如彭揚Ｊ.Ｂunyan譚福Ｄ.Ｄefoe古爾斯密OFGoldsmith菲爾亭H.Fielding施各德W.Soott蘭姆O.Lamd哀立哇G.Eliot山格萊WM.Thsokeray狄根司O.Diokeus李特Reade.史蒂文遜L.Stevenson哈葛德R.Hsggsrd柯南道爾A.OonsnDoyle諸家法國名家則有伏爾泰Voltsire囂俄V.Hugo喬治山德GeorgeSand白爾石克H.Balxac大仲爲A.DumasPere小仲馬A.DumasFils陶苔A.Dsudst查拉E.Zola毛柏桑G.DeMaupassant梅立末P.Nerimee諸家美則有歐文W.Irving霍桑N.Hawthorne波E.A.Poe施土活夫人Nrs.Stowe馬克吐温MarkTwain哈脫B.Harte諸家俄有託爾斯泰L.Tolstoi杜瑾納夫L.Turgenieff盎崛利夫L.Andreef德有貴推J.W.Goethe歐白克B.Auerdach施柏海根F.SpielhagenS.Fsring西班牙有山爾咨Oervantes瑞典有史屈恩白A.Strindberg日本有德富建次郎凡此諸子均與一代文化有莫大之關係心血所凝發爲文章每一編出足以孤鑄國民新腦今日歐美諸邦之所以日進於文明者未始非小說家功也 
[自由談之自由談] [  不冷]  
　　金剛　政界四金剛者何曹陸章汪也故曹汝霖實爲金剛之首我人方日日請金剛之去位而受金剛資助之人用反間之計反含血以噴人世界之道德不足論其羞恥亦可謂喪盡矣 
 
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
專件一 
[六合冶山考察記]  
　　一考察者之目的　記者辦理六合市立高等小學兼任該校理科敎授夙有調查本邑鄉土地理物産以供敎育參考之志願此爲考察之第一目的嗣南京鳳凰山鑛事起深恐囗國勢力自魯入吳而本邑鑛産適供其侵略線之接續思先事調查發表於世以求預爲抵制之方藉破口人侵略之此爲考察之第二目的 
　　二考察冶山動機之引起記者雖具有上述之目的而以校務覊纒迄未履行至上月二十二日有參觀江蘇省聯合運動會之行登舟則二日人在焉異而詢之蓋方自吾邑北境冶山中考察鑛産歸也携有鑛石數囊余至是始恍然於向之所碝慮者果將現諸事實矣夙昔志願遽爲觸起而考察冶山之舉遂以大决 
　　三日人考察冶山之情形記者自寗垣參觀聯合運動會歸後之第十日乃作冶山之游至八百橋（在六合城東北二十五里巨鎭也）覓導者得前導日人前往之人曰姚正名爲述日人考察之情狀甚悉余以是得悉日人謀我冶鑛之切也計日人海此考察者先後已六次一在客歲三月間一在四月間一在九月間一在客歲杪一在今歲三月一在前月二十日左右也每次必率華人數名爲侣考察時間一日或數日不等最近率鑛師侣伴導者約十餘人止於山下之曲澗寺凡三日而歸歷全山殆遍歸贈寺銀幣十五元附山居民亦各有餽贈當日中進行餐時隨食隨以麫包分贈山中牧樵之來聚觀者其收拾人心用心之深手腕之妙有如此以是山中僧民無不歡忭希其再來甘爲奔走夤緣洋崽冀得一當者實繁有徒方記者抵八百橋鎭鎭人疑與前來之日人有關紛紛前來問詢請托嗣曉以故始怏怏而去甚矣國人愛國心之薄弱也然於此可反證開礦一事實爲衆情之所翕合設有起者當無慮阻力之横生也又據導者云此役日人攷察結果甚形滿意蓋山中鐵礦之佳不亞鳳凰山云 
四冶山之位置及形勢　冶山跨皖屬之天長與江蘇　　之六合兩縣之地謂爲天六二縣之界山也可謂爲江皖二省之界山也亦無不可山距六合縣城四十五里當六合之東北境而天長之南境也自六合縣城溯冶浦東北上逹八百橋鎭水程可四十里陸程可二十五里自是而北經桂子山脚抵冶山之麓不過二十里山 
 
[聖瑪利亞女校學生五月廿二號跳舞會攝影（其三）] 　　 
　　下有泉數眼匯爲冶浦西南流經八百橋蜿蜓人滁河（匯合處在六合城東南一里許）以遠江滁河中有汽船往來六合南京間及六合鎭江問冶浦中有帆船往來六合城及八百橋問交通甚便利也全山廣袤三十餘里山峯九十有九十之九隷六合十之一隷天長而有用礦物之已發現開採者則在天長之部蓋前之開採是礦者爲皖人何氏自天長部着手也 
 
[聖馬里亞女校學生五月廿二號跳舞會攝影（其四）]  
專件二 
[兩年來北京政府借欵一覽表（國民大會公布）]  
　　民國六年（一九一七年）八月十二日南壽鐵路借欵向東亞興業會社訂借七百萬元按此即南濤鐵路延長條約其路線以福州爲起點斜斷閩贛兩省接南灣本線以逹長江此路告成日本由福建上陸以經略吾國南部之計畫完全實行矣八月二十八日中國銀行收回紙幣借欵向日本銀行代表訂借五百萬元期限六個月利息七釐以一千五百萬元之中國銀行鈔票抵押按此以收回中國銀行紙幣爲名然何嘗有一文用之紙幣而北京鈔票現猶濫發無度日形跌落遺累商民蓋北京政府假托實業借欵以供政治上之揮霍者皆如此豈獨此五百萬元爲然哉八月二十八日第二次善後借欵墊欵向横濱正金銀行訂借一千萬元曰將來第二次善後借欵内扣還如第二次善後借欵不能成立則於一年内歸還利息八釐以鹽稅嬴餘作抵按日前北京政府要求南北和會承認以田賦作抵之四萬萬大借欵即所謂第二次善後借欵也北京政府希冀此借欵久矣所以汲汲與西南議和者即欲借善後爲名以騙得此借欵到手之計目下和議停頓第二次善後借欵亦暫停頓然其藉墊欵爲名以輸入外資者未嘗歇息故此後猶有所謂第二次墊欵第三次墊欵也八月二十八日山東借欵向中日興業分社訂借一百五十萬元九月二十八日交通銀行二次借欵向日本興業朝鮮臺灣三銀行訂借二千萬元按一國金融生命全在國立銀行交通銀行與中國銀行同有發行紙幣代理國庫之權今此二次借欵並後列之繼續借欵共逹四千萬元今後之交通銀行已爲日本銀行而全國全融生命又操於日人之手矣 
　　十月二十日吉長鐵路借欵向南滿鐵路公司訂借六百五十萬元期限三十年利息五釐實收九一五以該路財産及收入抵　十月二十日運河借欵向日本興業銀行訂借五百萬元此項借欵總計六百萬金元美國佔三百五十萬金元日本佔二百五十萬金元合上數十月二十二日直隷水災借欵五百萬元由北京政府向中日實業公司及期餘十銀行訂借期限一年利息七釐以三處本地關卡收入爲抵押品多倫諾爾稅關其一也 
　　民國七年（一九一八年）一月一日財政部印刷避借欵二百萬元向三井物産會社訂借期限三年利息八釐實收九八如材料價格無甚出入須向三井購買 
　　一月直隷水災借欵由正金銀行代銀行團墊出二百萬元一月直隸督軍曹錕軍費借欵一百萬元向三井物産會社訂借以關灣煤鑛股票抵押一月六日第二次善後借欵之第二次墊欵一千萬元如第二次善欵成立即於該欵扣還利息七釐以鹽稅赢餘抵押一月軍械借欵一千四百萬元向泰平公司訂借利息七釐實收九五另扣百分之五爲代辦軍械之雜費按此爲北京政府殘殺同胞之一大利器兩年以來吾民生命財産死傷破壞於此者不知凡幾查日本借給中國軍械載在段祺瑞與日本所訂之軍事協定軍事 
[聖瑪里亞女校學生五月廿二號跳舞會攝影（其五）]  
　　協定一日不廢則日本軍械之供給一日不斷中國之爭亂亦一日不能息也一月二十日交通銀行繼續借欵向台灣日本興業二千萬元三銀行訂借利息七釐五以二千五百元之國庫證劵抵押二月四鄭鐵路借款二百六十萬元向正金銀行訂借期限一年利息七釐以該路收入抵押二月南潯鐵路借欵十萬元向東亞興業會社訂借四月無線電借欵三百萬元爲建築無線電台之用一切材料均須向三井物産會社購買四月二十日奉天收回小鈔票借欵三百萬元向朝鮮銀行訂借二年内歸還一半其餘一半三年攤還利息六釐實收九五以岔子湖煤礦抵押四月三十日電政借欵二千萬元爲擴張陸路電線之用向中日匯業銀行訂借利息七釐五回扣百分之一五以從前未曾抵押之電政産業作抵（此借欵據東方新聞社云係向朝鮮銀行訂借）按此借欵名爲擴張陸路電線然亦無一文用之電政者北京之所謂實業借欵皆作如是觀然而全國之電政已從此入日人掌握矣五月十六日直隸借欵一百萬元向朝鮮銀行訂借六月十八日吉會鐵路借欵二千萬元由交通　向臺灣朝鮮日本興業三銀行訂借爲延長吉會鐵路至朝鮮邊界之用期限四十年利息五釐按此即所謂吉會鐵路無限延長條約也合之後列之滿蒙四路而關内外長城南北之領土盡入日本勢力範圍矣 
　　七月江西餘干煤礦借欵三百萬元七月第二次善後借欵之第三次墊欵一千萬元向横濱正金銀行訂借六月陜西借欵二百萬元六月湖北借欵向三井銀行訂借一百萬元六月中央借欵向大倉訂借二百萬元七月吉林森林借欵三千萬元向日本銀行訂借期限十年利息七釐五以吉林黑龍江二省金鑛森林及其收入抵押按此即斷送東省森林之契約當時東省人民奔走呼號爭之而不能得吉林森林西人評爲合中國用之三百年而不盡者乃以三千萬元賣之日本悲夫九月山東借欵一百五十萬元十月北京電話借欵五百萬元十月滿蒙鐵路借欵四千萬元按此即滿蒙四路條約分爲熱洮線長洮線吉開線及由熱洮路一地點逹某海港之線以洮南爲中心南逹熱河以控制北京東至長春接吉長吉會兩線又横通南滿線此路告成而滿蒙全部由山海關直逹北京皆歸日人掌握矣此路約與後列之山東路約本爲草約至今年一月期滿應作廢而徐世昌復提用一千七百萬墊欵作成正約云十一月山東鐵路借欵（即濟順高徐等）二千六百萬元按此即濟順高徐二路條約爲此次巴黎會議中靑島交涉失敗之要因此二路一以濟南爲起點横斷京漢以至直隸之順德冀逹山西一以山東高密爲起點以至徐州控制津浦隴海二線南迫南京西通豫陜以訖甘肅蓋一舉而自大河南北以逹江淮所有中國中北部各省盡劃歸日本範圍日本得此故愈不肯放棄靑島以隳其種種旣得之利權而北京政府詐此於日本是不特以靑島奉贈日本並且承認其以靑島爲根據以經營吾中北京之計畫此次美總統尉問吾國專使謂美國雖竭力援助中國無如中國爲新條約所約束遂無能爲力云云蓋吾旣引此長繩以自縛列國固愛莫能助也十一月軍務合同借欵（即供參戰軍用）二千萬元按此爲日本經略吾國之根本計畫現段氏之所謂參戰軍國防軍邊防軍等等名目之軍隊合之不下二十萬皆恃此借欵以編練者名爲中國軍隊實則日本軍隊所有敎練官及重要職員爲日人軍械亦純由日本供給此項軍隊擴充完全之日即中國國命告終之日也十二月京綏借欵四百萬元按京綏爲中國純粹自已建築之鐵路今亦入日本範圍蓋日本旣得濟順高徐及滿蒙等路勢亦不能不將此路收爲己有夫如是則日本所張設於吾國北部之天羅地網乃眞桶水不漏矣以上自民國六年（一九一七年）八月十二日起至民國七年（一九一八年）十二月止其計三萬零三百二十萬元今國民咸曰爭回靑島實則日本之侵略中國固以靑島爲一根據問其大規模之收買則在與北京政府所訂之種種亡國條約亡國條約可爲三類一袁氏之二十一條二段徐所訂之軍事協定及附件三即借欵條約無一不足制我之死命即以鐵路一項而論如濟順高徐二路滿蒙四路吉會路及南潯路延長與夫四鄭京綏各路約已舉中國北部中部及東南沿海各省所有中國三分有二以上之領土囊括席捲以盡日本旣有此大計畫得北京政府之一一畫諾故不肯放棄靑島以使功敗垂成且卽將來以靑島空名交還中國而彼有此種種條約爲根憑執左劵以爲所欲爲何施不可故可正告同胞曰欲抵制日本挽回國權必自廢除二十一條軍事協定及附件並各種借欵條約始苟此等亡國條約一日不廢即救亡之債任一日不能中止也豈祇一靑島問題乎中華民國八年五月二十六日 
 
 
 

Page 20

 
 
   
 
