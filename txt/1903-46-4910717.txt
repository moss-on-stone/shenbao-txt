# 1903 - 46 - 4910717

 

Page 1

 
 
[皇朝政典類纂五百卷開印招股啓[  圖書集成局白] ]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定尃門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳絡始備舉靡遺方今崇尙實學朝野上下咸究心經世之務官書卷帙繁重購寘匪易私集事有龐雜抉摘尤難是編總裒諸書采輯精要而芟煩冗每條注明原書出處無敢璔易一字讀者執偏見全引端振緒不啻舉八百餘書之菁英彚爲一編書凡五百卷千餘萬言可謂體大思博政典之淵海矣兹用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各書坊均有出售此啓 
[和姑媳說]  
　　夫婦者以人合而非以天合者也本以素不相識之人言語之未通性情之未浹一旦憑冰人傳語遽附婚姻於事於情亦殊奇甚然而關睢旣賦琴瑟卽調此亦陰陽造化之自然而無足怪者若夫姑之與媳則因夫婦之倫而推之祗有禮法之範圍無甚情意之相洽先王知其然故與姑言慈與媳言孝所以明尊卑之分定長幼之儀俾一家之中免於勃　而長相雍睦果能悉明此義豈非閭閻之大幸家門之樂事哉無如風俗日漓禮意寖矢爲媳者固不能承顔順志藉博歡心爲姑者亦未能心和氣平用抒慈愛彼此稍存意見釁端必因兹而生彼夫蓬户蓽門往往因箕帚微動釀非常之禍如本報歴年所紀虐媳斃命諸案固已罄南山之竹書不勝書然猶日一介細民不明禮法所致也所異者詩禮巨家搢紳大族亦有因虐媳起釁卒至家破人亡如近日所傳某處某某二姓之事者豈眞有非常之仇宿世之怨哉徒以婦姑之間恩誼本不易洽而家庭瑣屑其事又甚難言情旣不屬而强與爲緣久而久之必有積不相能之一日重以作宦他方家鄉間隔女卽欲言告師氏暫賦歸寗而千里雲山豈易如願於是蓄積旣甚禍遂一發而不可收要而言之貧賤之虐媳也事必起於操作之不能如意富貴之虐媳也事必由於禮節之或有不周而其肇釁之原實皆因婦之於姑雖名分攸關然悉由人合而並非天合故稍有中懷不快形跡卽易參商輕則有詬誶之虔重竟有性命之慮禍端猝至彼此均難相安雖事後悔生亦復嗟何及矣然則爲之奈何日是宜以兪氏曲園之說行之曲園先生之意謂上古聖人旣定嫁娶之禮卽當定嫁娶之期大夫以上不自乳其子者所生女子三月而嫁士以下必自乳其子者所生女子三歲而嫁依此而行有六利焉無愆期之男女一利也無嫁娶之浮費二利也女子自幼即居夫家所見尊卑長幼皆夫家之人則於夫家不期内自無不内三利也女子自幼依舅姑以生以長自無不孝舅姑自其媳幼時保　携持自無不慈四利也先後築里易啓猜嫌此法行則兄弟之妻皆自一舅姑　飬自幼至長何異同胞無不睦之娣媳卽無不和之兄弟五利也父母遣嫁其女未有不默然傷心者此法行則三月之女未解笑啼三歲之女甫離　祼時日不久恩爱未深卒然抱持以去初亦未能忘情歴時旣多憂思亦可稍釋六利也有此六利詩書仕宦之族倡行之貧賤　飬之家漸化之婦姑之情意旣親自不復有虐待之事若此法一時未能驟行則莫如特寛夫婦離異之例夫東魯聖人爲千古宗仰然並不諱言出妻律設七出之條無子多言亦在其列是古人之出妻亦未必其婦果有惡德或由情性未能相合因之　　大歸他日男則叧訂絲蘿女則别求良偶前之姑媳夫婦動致齟齬者或一更易而竟能相安此其說雖爲矜言禮法者所訾然較之以性質極不合之人而欲勉强相合卒之禍端忽肇一家爲之不寗則何如稍示通融俾免變起不測世有整齊風俗之君子乎採斯言或亦補偏救弊之一助也 
[本館接奉電音]  
　　昨日午前九下鐘時京師飛電傳來上諭二道敬謹譯登○正月二十三日内閣抄奉　　上諭袁世凱奏特叅貪劣不職之知縣典史等官請旨懲處一摺直隷阜平縣知縣啓泰籌欵爲名私設總局征收靛稅幕友申瑞琳營私岡利遇事招搖典史程秉衡品行卑汚聲名狼藉啓泰著革職發往軍臺効力程秉衡著革職與申瑞琳一併發往新疆効力以懲貪劣而儆效尤另片奏參貪劣各員等語署張家口同知熊壽　心地糊途舉止乘張請准補宣化縣知縣王萃淸喜事鋪張操守難信贊皇縣知縣盛時瀅捕務廢弛罔知振作均著卽行革職保安州知州榮恩才具竭蹶聲名平常東明縣知縣馬乘時言過其實不洽輿情均著開缺另補以示懲儆餘著照所議辦理該部知道欽此同日奉上諭王之春奏特叅貪劣不職各員請旨懲處一摺廣西候補知府綬瞵精力就衰難資表率平樂府麥嶺同知哈門克阿年老頽唐不能治事均著勒令休致河池州知州張銘誠諱匿匪情飾詞朦弊補用知縣高世澄營私罔利有玷官箴安平土州州判周應宣苛虐土民貪婪不職橫州學正鄧文泰品行卑汚士林不齒宜山縣典史顔貴鍾捕務廢弛頗滋物議貴縣典史張琴身體多病難膺緝捕署林平縣典史孫斁海遇事多疎不知撿朿均著卽行革職桂林府龍勝通判郭建中信任家丁罔知自愛署東蘭州知州叧補知縣劉治詒怯懦無能難膺民社均著以府經歴縣丞降補藤縣知縣翁成琪不通民情才難勝任惟文理尙優著以教職歸部銓選永寗州知州李麟賓性就安逸人地不宜北流縣知縣梁騮藻緝捕不力難膺繁劇均著開缺另補以肅官方餘著照所　辦理另片奏保循良各員等語在任候補道思恩府知府杜慶元署太平府知府吳徵署鬰林直隷州知州候補知府濮賢恒署臨桂縣知縣彭詒孝靈川縣知縣高聖藩興安縣知縣黃直　賓州知州曾紀壽署桂平縣知縣周紹濓旣據該撫　陳政績均有可觀者傳旨嘉奘欽此 
[宮門抄]  
　　正月十一日崇壽謝稽查中書科恩克王秀吉各請假十日錫露阿克東阿各續假十日侍衛 
 
 

Page 2

 
 
處奏派稽查壇牆派岀綽哈布松壽松鶴英慈誠全祥年掌儀司奏十四日祭奉先殿恭代行禮派岀恭王阿克丹遞遺摺召見軍機及崇壽○十二日慶王因伊子授缺謝恩振貝子等謝授缺恩湖北知府琦璋謝恩涼州副都統玉崑請訓會辦電政大臣吳重憙到京請安掌儀司奏十五日早晚祭奉先殿載振載　行禮大額駙續假五日黄伯請假十五日阿公桂伯各請假十日徐森請假二十日召見軍機○十三日景厚謝授内閣學士恩召見軍機皇上於明日卯初二刻升太和殿看版畢巳正至天壇入齋宮 
[比懲刺客]  
　　英京倫敦來電云比利時國忽有無君黨中人沙皮諾者濳謀弑逆事發禽獲訊實情由刻已科以覊禁终身罰作苦工之罪矣 
[美蠲煤稅]  
　　美京華盛頓來電云美國東境各煤礦工人相約停工以致煤斤告匱刻由美政府集議一年之内蠲免入口煤稅以廣招徠已於西歴正月十四號議定大約此後桑港及北境各省鐵路皆當仰給於鄰國之煤矣 
[海嘯成災]  
　　英京倫敦來電云某日南洋沙殺伊賢鐵羣島忽然海嘯成災淹死歐美人八名刻已有法兵艦二艘意兵艦一艘由法之某海口駛往救護矣 
[日議海軍]  
　　日本長崎訪事友人云去冬日本政府豫籌明治三十六年各項經費深憂第三期擴張海軍之事需費甚鉅籌措維艱總理大臣桂太郎之意擬增收地租以資輔益及第十七會開議各黨意見不同有杉田定一者欲將此舉暫行展緩當衆以五事相詰難第一中日事變之後第一第二兩期議擴海軍原定十年爲期須至明治三十八年始滿今尚少兩年不應先倡此議第二擴張海軍於天下大勢有何關係須申明其理第三每製一軍艦速則三年遲則六年始告成功今議者汲汲於此深恐欲速不達曷若待二三年後徐議施行第四軍艦旣成卽須培植將材修築軍港事機叢脞恐難迅速奏功第五軍國大事每於政府集議時多所齟齬殊堪扼腕况此欵出自增賦殊不足以慊輿情不知尚有良策可籌否海軍大臣山本氏起而答之日承杉田君關心國事以此下問俾本大臣得以據實表明實堪欣幸然本大臣之意亦不敢自信用據所見略爲剖陳考我國海軍創始於明治二年當時僅設小艦隊無艨艟巨艦欲望後來擴張又苦經費不敷故區區數船聊備策應迨至明治二十七八年朝鮮之役竟以六萬餘墩之軍艦敵中國二十萬墩之軍艦上頼聖天子威稜下頼國人及將校士卒之忠勇幸獲戰勝自此列國臣民遂不敢藐視我日本皆由我經理海軍諸君規畫周詳同心協力所致及第二期擴張之後海軍之力旣雄得以日增月盛然在今日合七國海軍計之我國尚居第四卽如本年二月中列國海軍戰艦之駐泊東洋者英得五十六萬墩法得二十四萬墩俄得十九萬墩美得十三萬墩意德各得十二萬墩然猶皆以擴張爲計如德已增至二十二萬墩意已增至二十萬墩俄則目前已陡增十七萬墩若從此有加無已至明治四十一年必更有可觀至英有九十九萬墩去百萬墩已不遠此外法增四十八萬墩俄增三十六萬墩德增二十二萬墩意美兩國亦各增十餘萬墩若此則我國當瞠乎在後矣故我鑒於今日寰中之大勢預爲防維不得不加意且此事於振作商工事業亦有非常關係特諸君或尚未知耳再明治二十七八年以後東洋形勢困憊飛常輾轉遷流至三十三年成一大亂之局懲前毖後知惟與列國勢均力敵庶可保無他虞此其道祗在講求兵事而已若或相形見絀則東洋更可憂矣 
[日韓交涉]  
　　日本某日報云高麗禁用第一銀行褚幣之事目下尚未調停妥洽某日之夜高麗外部太臣訪問日本代理公使萩原氏擬將此事和平商榷一面由高廷简高永喜爲駐日大臣飭星夜馳赴日京供職至日本高砂軍艦刻已飛速駛抵仁川矣 
[日興船塢]  
　　日本某日報云頃者我日輿論咸謂國家當集貲創興船塢俾製造輪船一事大啓規模雖興築之初所費甚鉅而將來定能收永遠無窮之利足以富國裕民兹由後備海軍大主計石原勇五氏建議新設船塢三處期以五年蕆事以便製造軍艦歸入海軍艦隊中越十年准民間納貲攺爲公司於此製造商舶三處維何一在敦賀灣常宮澳需經費二千萬圓一在大阪灣谷川港需經費二千萬圓一在東京灣長浦需經費一千萬圓 
[日礦奇災]  
　　日本某日報云東歴二月十一日福岡縣屬田川郡三井煤礦中煤氣燈驟然爆發致斃礦丁十名并灼傷六名亦意外之奇災也 
[伊犂將軍馬軍帥奏請試辦官茶章程]  
　　一籌備成本查伊犂庫儲空虚實少閒欵提充茶本惟前將軍長庚任内奏明提存前將軍色楞額收欵封儲銀十萬兩現在别無撥用之處擬請試辦之初在於此欵内先行借用銀五萬兩以資採運俟茶到行銷後變岀成本即行歸還原欵然此舉不過目前取備急用未便久挪此次辦理本爲搭放俸餉起見惟有以每年應收之餉探每年應用之茶查山西一省近年歲蒙指撥協解甘新伊塔新銀八十四萬兩奴才現擬由張家口歸化城擇地設局一處採茶每年給咨出具兌票派員就近在山西藩庫請領餉銀二十萬兩歲分四季撥發以備採茶成本每遇撥發一批卽將奴才兌票咨報陝甘督臣一次作爲解到仍由陝甘督臣飭司歸併各省恊餉内按照舊章分攤扣抵伊犁應分新餉如成本無須二十萬兩卽存不領仍由山西逕解甘庫似此辦理於新餉並無滯礙於茶本可資周轉且亦稍省山西解銀之緊運脚之費也一設局用人查此次運行官茶原爲開源濟豎之事不得已而攺歸官爲經理自應力從撙節以省浮費擬在張家口或歸化城設一採辦局新疆古城設一轉運局伊犁惠遠城設一官茶局各局需用委員管帳司事跟丁門丁更夫火夫諸人並遇有裝箱捆馱事冗之時隨時添雇零工帮作一切薪水局費押運川資細數俟設局後另擬章程報明立案卽由收獲盈餘項下支用按年造册報銷以免浮費一給發票照查户部則例内載商人行銷官引一道照茶百斤茶數不及引者由官給帖以奇零引論又甘肅省每引照茶一百斤按每茶一百斤准附帶茶一十四斤等語迨兵燹後甘肅行茶以票代引每票一張運正茶四千斤附茶仍照例數配帶以備失耗此次辦理擬請仿照甘省茶票章程飭令印房刊刷三連印票每票一張額定工本心紅銀一兩發票時由奴才蓋印存根後將執照騐放二連發交採運委員持票行運將正附茶數載入票内以便經過古城稅釐局截騐放行如果騐有茶票不符或票茶相離者卽以私茶論罪以免私夾販帶之弊一額定課釐查户部則例内載伊犁地方茶斤官爲設局抽稅委員經理由伊犁將軍督察各官認真稽查又商民運茶到局報明斤重數目卽抽茶作稅每茶十分由局抽取一分五釐所抽茶斤照例價搭放該處官兵俸餉每年冬季預咨陝甘總督於次年應解伊犂歲需茶斤内如數扣除又内地販至伊犂各色茶斤赴局報稅不論粗細每百斤槩徵稅銀一兩每年收稅銀若干彚咨陝甘總督于應解伊犁兵餉内照扣各等語按此計核每茶四千斤祇應收稅 
 
 

Page 3

 
 
銀四十兩惟甘票章程每票徵課釐銀二百二十二兩每百斤合銀五兩五錢五分現擬卽按此數定額除張家口或歸化城採辦稅課仍照各處　　　　　　　　　　　　 
行商完納外其到伊行銷者卽由奴才提銀充伊犂兵餉經過新疆省城北路等廳縣並運赴塔城行銷者卽在行銷釐局照額繳完課釐由各局報明該管上司存候撥用至經過各處廳縣局卡並不落地行銷票茶槪行騐票放行邀免重征釐庶易稽稅查而杜掯勒中飽之弊章程未畢明日續登 
[思患預防]  
　　九江訪事友人云邇來長江各口岸票會諸匪時有蠢蠢欲動之勢九江關道寶湘石觀察九江鎮總兵劉仲恒鎮軍心竊憂之督同九江府孫景裴太守前後營遊擊胡寳林劉淸泉兩游戎德化縣江雲卿保甲總巡張慎菴兩明府以及陶奎臣秦秀峰歐陽蘭修三守戎續備軍統領蔣總戎團防管帶黄守戎加意梭巡每夜必至天明回署 
[德兵滋事]  
　　鎮江采訪友人云正月十六日有德國兵艦名布沙的者由漢口鼓輪而下駛抵京江二十一日午後鐘鳴三下艦中兵士若干名乞假登岸往各處閒游旋相携至義渡碼頭源泰番菜館轟飮酩酊而出行經馬路中一見巡捕及行路之人卽舉棍毆擊隨復賈其餘勇將路旁各食物攤恣行摔毁由是人聲鼎沸相約圍觀事爲租界總巡周錦堂協戎及洋務局委員邵虎伯直刺所聞飛禀常鎮通海道長久山觀察觀察立卽照會駐鎮英領事譚得祿君請轉函艦中管帶某君未幾某君帶兵登岸將肇事者拘回一面由協戎直剌親帶差勇彈壓閒人衆始散去聞有三四華人被毆受傷然幸無大碍至二十二日譚君及天主堂司鐸施方禮君工部局董某君命駕至洋務局議給受傷人各洋蚨若干翼所毁各攤器物亦一律照賠遂得波平浪靜翌日觀察拜會各西官請禁諸西兵此後不准成　登岸並嚴飭各番菜館勿沽酒與飮如違察出重懲 
[鵝館春聲]  
　　紹興訪事人云去冬浙江山陰縣西卿某當鋪被匪劫掠所失甚多事後各匪遁至諸曁縣某鄉旋於深夜懷藏手槍將肆其故智適縣主張穉厚明府率役巡行突與之遇格鬥逾時居民聞聲羣集得以擒獲三匪鞫之皆操温台音供認劫案若干起旋在某客民茅屋内起出各贓其中臂釧多至三百餘枚實皆當鋪原贓因卽移解到郡請懲○去冬久晴無雪至臘月二十七等日始降祥霙新正十二日滕六君復乘興惠臨逾時卽返駕四鄉父老無不額手稱慶○邇者内地洋貨銷塲頗多而尤以火油爲首屈一指去臘價值甚昂較之數月前幾逾倍蓰近日忽有人以散艙新牌油出售其價頗廉而物不甚美然城鄉各境每月至銷售萬箱亦云鉅矣 
[上海官塲紀事]  
　　昨日江蘇候補道凌觀察盛熺穆觀察克登布趙觀察有倫楊觀察慕璿余觀察聯灜先後詣道轅拜會蘇松太兵備道袁海觀觀察旣而華亭縣陳仲陶明府寶山縣王緯辰明府及江南銀圓局坐辦委員陳明府世輔上元縣帮審委員徐明府方懷江寗縣帮審委員周明府炳祺趨詣道轅呈遞手版禀見○昨日上海縣主簿孫立幹少尹乘舟赴西南鄉勘視兪塘河工程○日前山東大吏委徐少尉延祐毓少尉慶押解洋欵來滬投蘇松太兵備道轅交收納昨已事畢禀辭遄回○昨日浦東保甲總巡謝岳松明府由金陵公幹回申乘輿詣道轅禀見道憲袁海觀觀察 
[上海縣署瑣案]  
　　前日陸藻香倩人舁受傷之李棠到縣訴請騐傷縣主汪瑤庭大令升堂研訊陸供小的在南市龍德橋邊得泰烟館爲夥興李同事日前有秦紹貽者偕其友某甲來館開燈旋唤李往别家挑買佳烟李適無暇答應稍遲以致被秦兇毆受傷迨左右鄰出而阻止奏始悻悻而去臨去復揚言誓不甘休必欲前來滋閙小的懼前往服禮秦不允定欲將李扭送保甲總巡局李情急央小的舁至案下求卽騐明傷勢提秦訊懲李所供大旨相同大令飭仵役騐得李助後受有拳傷數處諭候提訊核辦○去冬直隸督轅差弁王鳳祥因公來滬旋在大通輪船上失去衣箱等物報明縣署及英美法各租界中各公廨後由英界包探拘獲積竊王介堂李長發解送公堂讞員張柄樞司馬飭將李遞解回籍王送縣請究前晚大令研訊之下王供小的籍隸清江向當營勇自奉裁撤卽赴浦東當小工兹由友人張洪振李長發糾往大通輪船行竊並竊取鄭姓衣箱小的所得贓物已質錢花銷叩求恩鑒大令判鞭背二百下釘上脚鐐收押候辦○江北某邑人劉星堂前扭李長發到縣訴稱小的妻子李氏被伊誘匿大令訊得所控無憑飭將李交人保出限五天内帮同訪尋前日因公出外劉攔輿遞禀大令冋之申斥劉竟大肆咆哮大令怒甚飭差帶住至晚升堂研訊劉供小的無知妄爲惟求恩宥大令喝令笞臀一百板掌頰二十下隨提李到案諭令赶緊訪察不得故意遲延李唯唯遵諭而退 
[浦東總巡局紀事]  
　　日前本邑浦東保甲總巡谢岳松明府乘某輪船赴金陵謁見署兩江總督兼南洋通商大臣張香濤宫保叩賀年禧昨已事畢返滬視事如常矣○浦東保甲總巡謝岳松明府查悉局中差役王貴有收受賭規包庇賭棍情事爰於昨日提案訊明著將卯名斥革永不准化名復充 
[馬路工程局瑣案]  
　　前日楊家渡德慶京鞋店主桓蘭波扭送竊賊王小山至捕房捕頭令轉解馬路工程局總辦翁子文太守倩襄讞委員黄衡堂二尹訊明判責二十下贓給桓具領○船户郭金榮投捕房訴稱同業王和尙竊去划船一艘捕頭派水巡捕將王拘獲轉解馬路工程局襄讞委員黄二尹研訊之下王供郭之划船係沈桂生所竊與小的無干二尹諭令押候派水巡捕頭陳向榮查明划船下落然後提沈到案訊追 
[美租界捕房紀事]  
　　昨晨江北小竊張阿三濳入耶松船廠行竊銅器若干携之而出適爲司閽之某印人所見連贓帶入捕房捕頭令押候轉解公堂禀請讞員張柄樞司馬訊辦○昨晨甲乙二甬人在篷路菜市左近互相扭毆甲力大如牛將乙擊破頭顱血流不止因之扭訴捕房捕頭令人送乙至同仁醫院求治一面著甲出養傷洋銀若干從寛斥釋○昨晨鄉民某甲行經下海廟左近衆流氓索借不遂致被兇毆甲忿不能平投報捕房捕頭允派包探查緝 
[申報館協賑所經收四川山東賑捐光緖二十九年正月初五起至二十日止第一次淸單]  
　　正月初五日協隆棧房銅洋五元○初六日無名氏銅洋二元德昌参號交來隱名氏壽筵資移助洋五十元○初八日全氏洋廿元同吉祥銅洋五元無名氏求三官關煞開通洋一元松江全盛來許鍚葆求保身體强健合家平安洋十元○初九日愛蓮堂周求合家平安洋十元協隆銅洋六元○十一日無名氏銅洋四元○十二日尹傅王銅洋一元寅記洋十元瑞豐永銅洋五元全昌仁來京口合記洋一元銅小洋四十三角○十三日何嘉熺洋四元○十六日金裕卿洋十元銅洋七元吳宅洋一元○十七日無名氏洋三十六元補過子洋一元○十八日蛟川王行鶴洋十元源記號求合店平安洋二元陳勤德銅洋二元銅小洋十角○十九日隱名氏銅洋一元于錦元小洋五角仁厚歲小洋二角以上總共收洋一百六十六元七角銅洋四十三元三角 
 
 

Page 4

 
 
　　　 
 
 

Page 5

 
 
　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[幾肇火災]  
　　昨晨七點鐘時英界浙江路博經里第四百二十五號門牌唐森記家遺火稻草中登時烈燄飛騰幸卽取水救熄而左右鄰皆已心驚膽戰矣 
[英美租界公堂瑣案]  
　　包探顧阿六解杜小娘張本田到案禀稱杜係某船局夥在蘇州河畔强拉行人搭船張向人强索洋銀一元以致爭閙小的先後拘獲請卽究懲杜張皆俯首求恩讞員張柄樞司馬商之德總領事署麥繙譯官判將杜貴二百板棚示半月張免責釋出○包探陳金標解張和尙到案禀稱伊行竊楊品堂家皮馬褂一件報由小的拘獲吊出原贓解請究辦司馬判押捕房半年期滿之後逐出租界○包探陳云忠解瞿長子到案禀稱此人行竊金來生家行灶兩口報由小的送請究懲司馬判責一百板○包探竇如海解李古香到案禀稱此人不知在何處竊得銅器携至某押店質錢小的見之送案請究司馬飭押候遞解湖南原籍贓存候失主具領○包探徐阿華解林華郎到案禀稱伊行竊曹阿位家棉被一條報由小的送請究追司馬判責二百板○包探張寳成解陳雙喜到案禀稱伊潛入法界某姓家竊取銅杓等物携至本租界質錢經小的拘案請究司馬飭連贓押送法界捕房○包探竇如海解陳阿二到案禀稱此人至綺園烟館佯稱開燈過癮乘聞竊取烟具報由小的送請究懲司馬判責一百板 
[法租界公堂瑣案]  
　　十六號西捕柴爾控引翔港三五圖地保許炳如霸種田畝等情讞員孫建臣大令准詞飭提升堂研訊柴捕投案禀訴前情許供去年小的承種此田代完錢漕計共洋銀五元七角求鑒大令商之法總領事署費繙譯官著許付租地洋銀五十七元另罰五元許遵斷具結繳銀而退○沈學桂屢次失去東洋車捐照報捕後經包探查獲吳才桂張阿土兩竊犯搜出捐照數十張已將號碼塗攺昨日一併解請訊究大令判各枷一個月責三百板捐照存候銷毁○前日傅元泰失去洋針花邊等物報捕後經包探查獲賊犯卞阿仁王福生詰知原贓寄在捕夥王小弟家因往搜出送案請究卞王認竊不諱大令判令枷號一個月責三百板王枷號一個月責五百板贓給失主領去○大興茶食店庖人劉瑞一控已歇餅師羅明發訛詐不遂擊毁碗盞等情大令提羅訊研判枷一月責五百板押攺過所兩個月○徐成興木作司帳人錢加明因作中陸續失去木料約共値銀二十餘兩留心伺察兹查知徐成林唐阿四所竊送案請究徐唐同供此項木料被小工頭沈其高及阿二竊出並非小的所爲大令著押交沈及阿二到案○積竊吳阿二王阿根屢次犯竊甫經釋出又竊某姓家衣物經包探拘獲解案請辦大令判各枷一月責五百板發攺過所監禁四個月○施榮章行竊某姓家銅銚經包探拘獲解案請辦施供小的係湖州德清縣人去年來滬爲人抄書叩求恩宥大令判責手心二百下勒令回籍○曹敬堂行竊牛痘局中報時鐘等物經包探拘獲送案請究曹不認行竊大令判責二百板○粱福卿控沈仲明以田單抵押洋銀二千元延宕不贖等情大令研訊之下著交人保出限六個月理楚○三十六個黨流氓李咸林陳阿生陳鳳林许龍生王阿二楊金生藉端向通運駁船公司勒索控經大令訊明判令各責五百板送縣辦理 
 
 
 

Page 10

 
 
　　　 
 
 

Page 11

 
 
   
 
 

Page 12

 
 
[光緖二十九年正月初九初十日京報全錄]  
　　宫門抄諭旨均已錄全○烏里雅蘇台將軍連奏爲盟長要缺久懸請飭覈議揀放摺○陝撫升奏爲變通調補教官緣由摺○鄂撫端奏武弁因公覆舟殞命籲恩賜卹摺○護已西巡撫趙奏爲籌欵擬設旂營學堂並工藝廠片○熱河都統錫奏爲留員襄辦鑛墾各務片○直督袁奏爲留員差委片 
奴才連順車登索諾木奎煥跪奏爲盟長要缺久懸請飭覈議揀放以重職守而免貽悞恭摺仰祈聖鑒事竊查喀爾喀四盟各設盟長副將軍等缺以資辦公兵事駐班固爲副將軍專責然遇事仍與盟長會辦其餘襲替命盗案　以及日行公事無一不由該盟盟長辦理揀放一盟之内惟盟長職分較崇亦惟盟長責任綦重似非通膮公事衆心傾服之員不克勝其任兹查札薩克圖罕部落盟長達什拉布坦業於今年夏開因病出缺至今半載有餘尙未蒙恩簡放該盟副將軍洛布桑端都布時常抱病其署聖該盟印務之阿爾塔薩噶拉辦理一盟事務實覺勉强支持每遇公事未能妥速應手即如理藩院咨取該盟長應仍盟長之罕王公等詳細履歴一事經奴才等札飭將及兩月該署盟長尙未查齊呈報似此辦事遲延未免貽悞殊非愼重要缺之意奴才到任三載於該盟罕王公之賢否確有所知查有該盟扎薩克圖罕索特那木拉布坦公務熟悉明白謹愼其辦理旗務亦頗認眞且該罕原係一盟之長久爲蒙衆所心服若蒙天恩補放該盟盟長非爲銜缺相當實於一盟公事大有裨益惟奴才等前接理藩院奏明來咨所有内外蒙古部落盟長缺出不准由該營將軍大臣奏請補放應由理藩院請旨簡放部章定限何敢冒昧瀆陳而要缺攸關又未便遽安緘默相應請旨飭下理藩院核議可否卽以扎薩克圖罕索特那木拉布坦補放該盟盟長之處出自鴻慈愈格奴才爲要缺久懸必須得人而理起見是否有當謹恭摺具陳伏乞皇太后皇上聖鑒謹奏奉硃批理藩院覈議具奏欽此 
頭品頂戴尙書銜陜西巡撫奴才升允跪奏爲陜西南北山各屬相距窵遠擬懇嗣後部選教職由外酌量調補恭摺仰祈聖鑒事竊维士子爲風化之原而教職實士之子倡必教官與諸生相習而後隨時訓迪日起有功昔顧炎武謂天下教官宜聘其鄉之賢者以爲師蓋誠有所見而云然也陝省興漢兩郡與延榆綏各屬南北相距遠者幾三千里至近亦千餘里北山地接晉鄙南山與川楚毗連一省之中習俗迥異各屬教職有南人而選授北缺者有北人而選授南缺者性情異習言語殊音雖處同鄉儼如隔省且程途迢遞所需資斧必多教官廉俸本微籌措艱難情亦可憫公私俱形窒礙似宜酌量變通擬請嗣後部選教官如相距太遠者由司詳明咨部調補其鄰近各缺不得援照通融以杜趨避而示限制等因據布政使夏峕按察使樊增詳會詳請奏前來奴才查州縣官員向有調繁調簡之例各學教職雖非地方繁簡可比然欲責其盡職必須員缺相當該司等議將部選陝省南北山各敎職嗣後由外酌核調補旣收人地相宜之效亦無紊亂銓法之虞自屬通變可行合無仰懇天恩俯如所請出自聖裁除咨部查照外謹會同陝甘總督臣崧蕃陝西學政臣沈衛恭摺具陳伏乞皇太后皇上聖鑒訓示謹奏奉硃批吏部議奏欽此 
頭品頂戴兼署湖廣總督湖北巡撫奴才端方跪奏爲武弁因公覆舟殨命籲懇恩卹恭摺仰祈聖鑒事竊據署江夏縣知縣陳樹屏詳報湖北撫標右營頭司把總唐思訓江夏縣人投入撫標拔補把總光緖二十六年五月二十五日唐思訓由省奉委押解青山隄工錢交前赴工次行至江中遭風覆舟被溺殨命經該縣查騐屬實造具履歴清册詳由湖北布政使瞿廷韶按察使李岷琛會詳請卹前來奴才查定例員官凡因公事死於大江者准予分别卹廕等語今該把總唐思訓奉委押解青山隄工錢文行至江中遭風覆舟殨命事屬因公情形深堪憫惻核與請卹之例相符合無仰懇天恩俯准勅部將該把總照例議給卹廕以慰幽魂除將履歴册咨送吏部兵部外理合恭摺具奏伏乞皇太后皇上聖鑒敕部議卹施行再湖廣總督係奴才兼署毋庸列銜合併陳明謹奏奉硃批著照所請該部知道欽此 
趙爾巽片再查晉省滿營旗丁生計維艱平時貧困情形殆難言狀加之不事生產日惟游手好閒習於窳惰甚非朝廷培植旗丁之至意現雖查照奏定章程編設常備軍以期練成勁旅而其餘丁户衆多若仍聴其不振日卽靡委殊爲可惜奴才與城尉等再四籌商擬卽查照原奏於滿城設立小學堂專教滿營子弟復另設工藝廠一所招集各旂丁習藝其中俾得各有生業惟是學堂工藝廠兩項費用不貲雖於節省餉銀内兩次籌有二千餘兩不敷甚鉅當與藩司再四籌商查有二十六年八月十一日起至二十八年十一月止滿營擡槍隊停領銀七千五百十兩六錢又馬步甲出缺截曠銀二千八百六十六兩九錢零此二項自二十八年十一月以後業已分别算入常備軍餉需其十一月以前則悉係司庫應出滿營應支之項祇以二十六年調令該旗隊出防適値京津亂起兵丁傷亡始有此項節存之欵相應籲懇天恩俯准提出爲滿城設立學堂工藝廠常年經費以滿營應得之資作滿營必需之用亦尙名實相副除由奴才隨時考查切實興辦外所有擬設滿營學堂工藝廠酌籌經費各緣由理合附片陳明伏乞聖鑒訓示謹奏奉硃批著照所請該部知道欽此 
錫良片再前准部咨議覆督臣李鴻章條程熱河變通同知州縣補缺章程内開准照順天差委之例由該都統於直隷曾任正途候補同知州縣人員内擇其熟悉口外情形者指名咨調差委到郡後果能講求吏治留心蒙民情形准其隨時奏留熱河補用等因准此現在熱河政事廢弛經奴才設立求治局開辦鑛務懇務稅務藉濬利源以爲整頓庶務之用非有得力之員經理難期周妥查有直𨽻候補知縣李秉和奉天海城縣人由監生報捐縣丞歴保知縣並加同知銜委署束鹿縣知縣因辦賑出力保補缺後以同知直𨽻州補用旋經前督臣王交韶奏保循良奉旨嘉獎復委署束鹿縣知縣輿情愛戴卓著循聲均經奴才訪聞確鑿該員現奉委查馬賊票匪來熱又直𨽻候補知縣臧垣臣山東諸城縣人由副貢生報捐直隷州州判保歸知縣現在措資來熱當經咨商督臣袁世凱將該員等調至熱河分别飭委查勘鑛務懇務均能認眞講求不辭勞瘁且該員等於口外蒙民情形亦頗留心洵屬精明穩練爲牧令中不可多得之員合無仰懇天恩俯准援照奏准新章留熱補用以資臂助實於地方有裨謹附片具陳伏乞聖鑒訓示謹奏奉硃批著照所請吏部知道欽此 
袁世凱片再據試用知縣張書紳禀稱前奉行知以熱河都統奏調來熱派充承德府中學堂教習本應遵照赴差惟念書紳游學歐洲爲時未久各國語言交字旣未精深若聲光化電測繪天算諸學更屬不敢自信學堂教習責任綦里與其貽誤於後不若陳明於先瀝情禀請奏咨前來臣查該員張書紳旣稱西學未精未便强以教習之任現在天津地面甫經收因曾委在天津縣署幫審案件數月以來結案頻多深資得力合無仰懇天恩俯准將該員張書紳免其調熱仍留直隸試用以裨洋務除咨熱河都統外理合附片具陳伏乞聖鑒訓示謹奏奉硃批著照所請欽此 
 
