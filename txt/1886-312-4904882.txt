# 1886 - 312 - 4904882

 

Page 1

 
 
[石印增選泮林擷秀出售] [  點石齋主人啓]  
　　邇來石印大小題文皆取備題未有節選以供揣摩者茲闌言室主人托印增選泮林擷秀自小請　下提比中被以至短比段落博觀約取　格云備誠善本也至於校讐詳細楷法精工猶其餘事卽日出書每部二本價洋五角分寄各書坊如躉售請至本齋帳房面議 
[新印石印雲程必備] [  點石齋主人代啓]  
　　自石印之法行各家選印大小題文往往博採廣搜以多爲貫誠盛舉焉然博而雜何如約而精蕉緑軒主人藏有名輩窗稿及近時詩藝千篇同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆　乎爰商付石印以供同好然文藝而外古學爲尚故復精選近時舘閣賦百餘篇分韵試帖四百首重編分類文料初二集二本額之曰雲程必備至選校之精　紙墨之晶瑩大雅自能鑒别無俟贅凍分訂十本用綢匣裝池每部價洋一元八角徑寸明珠精雅罕匹准于十月終出書倘蒙惠顧祈向　上各書坊曁南北申昌如躉售希至申報舘帳房及鎮江申昌書畫室面議價更從廉此佈 
[增選石印小題真珠船初續兩集出售] [  點石齋主人代啓]  
　　粤東向有小題真珠船之刻久已風行海内惜字跡漫漶舛誤甚多加以抉擇未盡精純殊不足供有志者揣摩三蒼書屋主人心竊憾之爰請江浙宿學重加剔選分爲可續兩集計初集得文一萬二千有奇其原刻中聲希味淡讀不經意之作並已見於宗海嫏嬛文藪等集　概行删汰以避　見雷同外又裒集同人摘本及書院課窗作復得文二千餘首以補初集所未逮名之曰續集交本齋石印茲於是月十八日出書分裝二十本價洋八元正此書一出較諸粤東原刻真有上下床之别矣想薄海文人自能辨之售處在上海各書坊南北申昌以及各省申昌如願躉買請至二洋　橋同泰號而讀此布 
[石印無雙譜出售] [  點石齋主人啓]  
古今人之品誼性情迥異尋堂者史可載其事跡史不能傳其形像也惟金南隊之無雙譜繪像則鬚髮生動詩句則議論詳明可謂讀史者之一助惜原乎板漫漶坊無善本茲將初印舊書延名手摹出以照相法印成較原刻更覺精細加之機器用火力之後墨色亦復匀稱各極精工毫無遺憾準於十九日出書每部價洋四角售處在上海掃葉山房文瑞樓暢懷書屋及各書坊 
[高事彚録]  
　　經紀用錢前無定章今議定貨錢一千出錢六文已在理事府具禀定案當蒙批准矣○日商多採辦牛皮者以致價日昻貴貨日短絀○華商在三星寨開闢地址韓官忽有翻悔之意近經爭論始無異説○南琛兵船停泊多日病者甚夥死五六人其病多患足腫由下而上及膀則氣塞及胸則氣絶患此者如出一轍已有三十餘人故急欲内渡也○南琛行後港中無一兵輪遲至二日開濟始到○仁川一帶昔無居人今則商賈輻輳比屋而居挖事泥土者不一其處骷髏骸骨暴露堪憐安　仁人爲之埋掩耶○王聞閔相泳翊避居香港有飄然浮海之意急遣官數員連往迎迓恐鴻飛鵬翥不受牢籠也○　洋甚多各國欽差密相查訪已有端倪通知所屬之官嚴行拘拿無如消息已透若輩遂得遠颺○銅錢短少上下均不敷用華日商人頗形束手○秋收有慶商人以爲有生機矣乃因錢不充裕而貨物亦爲之停滯不通豈貿易得失亦關氣數耶○韓官嚴查紅參雷厲風行有犯者殺無赦出示曉諭三令五申○聞通事有袖紅參數包索價以沽者被巡役查破禀官後卽行梟示○韓宫行文各國欽差以紅參爲彼國禁物務求一體嚴查防其私漏每兵船行時沿海之濱皆有兵役巡緝水軍身上亦肆意搜查彼此紛爭動滋陟衅○日本公司船每裝客貨時多方勒索商人憤與之爭論尙嘵嘵不服公議禀於日使求其酌定船價未識日使允准否也○海關某君　黷太甚凡一布一菜未經報騐者必攫取之以飽其私囊識者鄙之○蟹盈子巿尖團不一有老饕食之而殞遍體青　死狀甚慘○米價又落上等者每升只百五十文下者百文民困少蘇爲之額慶○每年秋冬洋布消售最暢今則貨　如山絶無利息蓋布商太衆也○仁川日商不下千數百人安居樂業妻子團圞較之隻身海外孤影相弔者不啻天淵妓館娼寮現雖禁止而暗屋藏嬌尙不一其處日官知之亦裝聾作瞽而已○中國帆船因出入港口官費過重遂存觀望數月以來僅至數艘當今之時即多方以廣招徠猶或恐其裹足乃設科條以拒之勒逼以阻之恐非招商之道也 
[而泠談屑]  
　　西湖之詁經精舍於本月初六夜被火後僅存雍睦堂一所及後進之正氣先覺遺愛堂各數　其餘則均成焦土聞監院王同伯部曹許子元孝廉上禀認賠仍照前一律創造因傳集泥木各匠估工定價現已清　基址想不日卽可開工矣○精舍之東爲照胆囊爲關壯穆專祠向有漢壽亭侯玉印留藏於此迄今寺僧猶寳護之寺與精舍僅隔一垣是夕火星如雨殿解檐牙幾次延着而卒保無恙咸謂非神之庇不能致此遂於十四日在殿廷搭孤演戲以謝神庥遠近爭先奔集緣是處數十年來從未演劇也○西湖所建左文襄公專祠於九月内落成遊觀者門當如巿而祠中一切鋪陳點綴尙未齊備故監工者日必數至傳説十月初七日爲公生辰原擬於是日奉主入祠行祭響禮嗣因祠宇未竣暫請展期祠當岳王祠之前與崇文書院比隣面湖背山足攬全湖之勝入門屋宇閎偉殿廷巍煥其東院爲大花園徧植花竹中有亭臺十座倚山臨水納月延風各極其妙且亭式無一相犯有四方者有六角者有方勝形者有扇面式者有如涵碧齋者有如移春檻者經營創造頗費匠心惟現在俱未題額尚須待大手筆也其西院爲花神廟舊址故割一袈裟地以復其舊觀云 
[鷺江零拾]  
　　厦門四面皆海港汉紛歧每有游勇混跡其間小則鼠竊狗偷大則殺人放火以致居民行旅時時寤寐不安十月初九夜洪本部點保碼頭上岸九條巷内某姓家被盜刧去皮箱數口失贓甚巨聞盜共十餘人面塗黑墨若夜义然由海駕船至點保碼頭登岸分執火把刀鎗逕至某宅上樓行刧事主皆婦女並無男子在家以故僅失　財未遭傷害但是處附近皆有水師營砲艇停泊並有某小輪寄椗於此似此明火執仗掠物下船砲艇輪船俱未覺察誠不解其何故也○洋藥稅厘定章每箱連雜欵捐銀一百廿六兩數錢新局董蔡君自八月十三接辦以來酌定减收每箱八十兩嗣復增至九十六兩至前月又增至一百十二兩今又出示定期十月十三日起每箱仍照向章征收一百廿六兩數錢以符舊例云○泉郡同安鄉陳葉二姓因事械鬭傷斃五人受傷者彼此各數十人疉經大憲委員會同該縣及毗連之海澄縣前往辦理迄今數月尙未敉平前月奎觀察札派善堂紳董葉觀察清渠鹽館紳董陳乃秋二尹前往排解不旬日兩造皆息事收兵仍前和好化干戈和鄉里二君之德豈淺鮮哉聞二姓械鬥時凡附近同安海澄之一百餘鄉社皆各自尋仇今聞陳葉已和各社亦隨之而罷云○洋藥局所用水陸巡勇多係石潯瓊頭潘塗三鄉社人 
 
 

Page 2

 
 
充當而走私者亦係三鄉吴林等姓人泉漳風俗本有大小姓之别卽同姓者亦强房弱派各分等倫若弱房當勇則强房卽走私彼此借公事以報私仇舊局司事惟勇丁之言是聽致胥役時時下鄉滋擾厦防廳覊押犯人大半由勇丁指禀甚至栽贓貽害誣陷平民鄉民受累不堪怨聲載道一聞更換新董無不喜上眉梢不料粤中遴派潘歐二君來厦會同蔡君辦理一國三公政令歧出以致局勇故智又萌屢次指獲走私人詰以私土何在誑稱抛入海中或云贓証雖未並獲而某甲某乙皆屬著名販私人禀局送廳杖責管押厦門鄉民何不幸而遇此災難也訪事人所述如此事之確否本舘旣未目擊不敢深信不疑姑删削刊登以符新聞之例云爾○劣監刁生往往與署中劣幕家丁通同一氣平空誣詐陷害良懦謂之合虎藥自經列憲查明重辦此風爲之稍衰聞近來合虎藥之習又復公行良民伸訴無從受害者已層見疉出豈上憲之耳目難周耶何竟令若輩之朦蔽也 
[江藩行程]  
　　新任江西藩憲李顯之方伯於十四日船抵湖口縣九江府王信甫太守率同屬下各員均詣憲舟投遞手版方伯次第傳見後乘輿入城赴湖口水師鎮署及各衙門拜會然後解維上駛到省履新云 
[高梁價貴]  
　　奉天一帶民食皆賴高梁今年因遇水災高粱收成無幾又爲山東等處採繋賑糧其價愈形昻貴遂由官憲出示令燒鍋之家祇燒二成庶不致有妨民食惟將來燒酒價恐不免昻貴矣 
[客述錢法]  
　　昨得東治山樵來信詳言閩省鑄錢情形爰節登如左據稱鑄局開在水部門機器局内就隙地建造廠所安設鑪座總其事者係張笏臣觀察同張冠臣侯仙舫兩太守極意經營格外撙節留心攷匠精益求精以故成本少而出錢多實爲從來之所未有縱唐代就銅山開鑄亦不能如此節用可見觀察與兩太守之潔公籌度爲肅苦矣而更得高思召德克齋兩司馬和衷共濟襄贊其間又有酈少尉瑞昌卜二尹爾康花巡廉占春韓少尉學詩諸君昕夕巡視不憚辛勞以收臂助然非楊制軍張方伯任用得人曷克臻此倘各直省均照閩省章程舉辦則圜法之興可指日而恃也 
[慎重江防]  
　　江西德曉峯中丞查閲全省營伍旣畢握節四轅道經九饒廣南等府時相度情形擬將各處防營裁減目下酌量撤遺已有端倪惟九江上連三楚下控八皖洵屬長江鎖鑰且係通商碼頭人類不齊易滋事故因與朱鎮軍函商數四飭令選鋒新勁等營照常訓練足見中丞於撙節之中仍寓慎重之意斟酌盡善豈淺識者所能見到哉 
[甬東小誌]  
　　鄞縣朱明府日前因公晉省現已回署矣○寗郡五方雜處匪徒最易濳蹤現屆冬令防範更宜嚴密兹聞甬江江東之各鋪户遵奉憲示會集隣居仍照向章富者出資貧者出力所有大街小巷隘處皆設械門雇人以司啓閉各鋪户每夜輪值支更外道憲又添泒衛安勇數名以資查緝此亦先事預防之計也○三角地某姓家近雇一女僕至前日傍晚詐稱寒疾和衣而睡主母信以爲真並不提防自入廚下晚炊迨事畢回房則門已洞開女僕已無跡影始知其席捲而逃當卽著人追尋並着荐保查究均無下落計所失衣飾約值百餘千文用人之難如此豈可輕忽乎哉 
[烟臺雜録]  
　　省垣撥出馬步五營於十二日到齊在世回堯芝水一帶地方駐紥統領爲孫軍門則於十一日先到○醫院中有南琛兵輪之水手三四十人養病聞係在高麗悮中水毒所致也○青樓中人每與姊妹行結香火烟緣亦猶世人之好聯異姓昆弟也有李姓妓曾與孫姓結爲姊妹孫行居三而齒稍長卽以三姊呼之居　何李得罪於其鴇遂鬻於孫而李不知也鴇紿之曰三姊有事召爾宜速往至則猶以姊妹相稱共道寒暄孫忽改顔曰爾至我家我已費却如許錢而尙以姊妹相呼耶始悟跪而呼以母猶望其念香火情稍存憐惜孰意孫待之愈虐真不啻烟花地獄李不能堪乃吞芙蓉膏以畢命焉聞此事者無不恨三姊之兇狠而憐李之枉死計烟臺一隅弱柳嬌花死于非命者每年以數十計淫鴇惡龜往往逍遥法外是真暗無天日矣 
[維揚近事]  
　　前日甘泉朱明府拜客回轅忽一村婦攔輿喊稱生子不肖昨因細故口角將吾推倒致傷頭顱求賜懲辦云云明府見婦頭額紥有布幅當卽准理令從人將其帶回或謂婦向有瘋疾頭係自已跌傷未知確否○鴇婦某氏謝客多時而孽障未消近復招集雛鬟二三輩重理舊業金樽檀板依然車溢馬填有某妓色藝雙絶尤爲箇中翹楚訪艶者不論雅俗皆以一見爲快一夜有無賴少年三五輩聯襼而入適某妓出局未回無賴等以爲誑已敲臺拍桌打毁物件甚多及鴇將某妓喚回入房周旋數語始鳥獸散傭人檢查各物除被毁外並失金表二枚及零星物件甚夥鴇亦無可如何飲泣而已○開烟舘某甲屢向屠户某乙索欠未償時懷忿忿忽有乙之客販載猪數口將近乙門爲革甲糾人刧支客大譁與論不理客遂至保甲局控訴局中隨飭人將甲拘獲並將所開之烟館發封聞已提訊尙未了結説者謂欠債還錢自屬正理今屠户置身事外而甲反被累殊出意外雖然甲之咎夫固自取之也 
[九峯霜信]  
　　江南提督勝茂亭軍門老成靜鎮以儉約爲士卒先月之初十日爲軍門嶽降之辰提標九營將弁恭撰壽屏致送軍門以營務艱難不勞多祝槩謝弗受　四日其公子就婚於楚南軍門適有公幹至滬遂挈之同行至十七日憲節回署○現交冬令防務孔嚴華亭縣楊超亭邑尊諭董募捐設立防局在全節堂内招募勇丁使之月夜鳴更霜天吹角庶幾盜賊聞而歛迹已於十六日開局云○前營趙游戎病故後未逾時而夫人亦相繼去世十七日送柩回籍自將備以下俱往執紼 
[福州官報]  
　　藩轅牌示福州府張守升授督糧道遺缺應以汀州府廷愷調補所遺汀州府缺卽以福州遺缺府胡勝奏補署松溪縣王樹鼐丁憂卸事知府唐贊袞奉委帮辦營務處鹽大使楊希漣委辦絞漠官運局縣丞陳長庚委辦江口稅厘局鹽大使楊長青委辦邵武官運局通判陳代盛委辦水亭厘局新選福寗府嚴良勳自京來省 
[蕪湖火警]  
　　本月十五日十一點鐘時距新關數武草屋内某姓因在神前焚香遺火稻草堆中立時烟霧迷漫火星迸射警鑼報處各洋龍風馳電掣而來新關西人亦分持藥水及救火器具臨塲灌救道縣曁巡防各局員先後呵殿而至閲二點餘鐘始得熄滅計燬草房瓦屋約共三十餘椽當火起時有某宅者嫗年逾花甲入室携物火卽封門經人穴後壁捄出則已焦頭爛額一息奄奄矣慘哉 
[派勇防梟]  
　　蘇省勦辦鹽梟不遺餘力除李軍門統領太湖水師外上憲又調韓觀察所統正後營一哨駐紥木瀆以絶梟匪旁竄之途億前年緝私營砲艇曾在是處慕遇梟匪拒捕格鬥雖經當時擒獲數名　兵弁亦傷斃三人兹恐仍有醜出没其間故特派營駐守也 
[憲劄照録]  
　　欽差大臣辦理通商事務太子少保兩江總督部堂一等威毅伯曾爲劄飭事光緒十二年八月十一日准兩廣總督部堂張咨爲照東省開辦礦務招商設局略有規模惟事屬創始必須攷究成案博詢辦法庶地利不至腐棄而人事得以擴充查直隷開平煤礦開辦有年集股招商皆得利益近准北洋大臣李來咨亦稱該礦尙有成效此外江蘇徐州鐵礦素稱豐旺皆有創辦成法足資采取亟應遴派大員前往該處詳細勘查以資辦理查有奏留着遣河南候補道朱道壽　堪以派往除札該道刻日東裝馳赴直隷開平江蘇徐州等處將切礦務章程辦法悉心考究並抄録成案回粤禀覆核奪曁分咨外相應咨請查照轉飭等因到本爵大臣准此合行札飭札到該局卽便遵照勿違此札 
 
 

Page 3

 
 
光緒十二年八月十三日 
[商議冬防]  
　　本埠海關道　仰蘧觀察諭令各巡員連絡鄉團日夜梭巡查拿匪類并札飭武弁加意嚴防日前新老兩閘巡員已邀同董事商議章程矣 
[火災宜慎]  
　　前日午刻英界某甲家烟囱火出黑霧迷漫當卽設法灌澆火隨熄滅至晚又有某乙家冐烟囱亦經救息然鄰人已如驚弓之鳥慌亂異常矣同時大馬路四美園弄中某姓　遺火蚊帳延及被窩濃烟從窗隙透出衆鄰見而赶至取水灌之不致釀成火患甚幸事也當此風高物燥最易成災寄語居民所當慎之又慎也 
[殯儀繁盛]  
　　星期無事掩卷坐小牕中遥聞門外鳴鑼聲鞺鞺然呵殿聲嗚嗚然作樂聲鏘鏘然異而視之則朱姓家舉襄回籍也朱名亮甫爲某洋行執事人其先盖粤中巨宦殁後暫厝泥城外廣肇山莊擇吉昨日午時扶柩回嶺南前導開路神身長丈餘目灼灼若兩炬繼之以肅靜迴避牌二品銜記名道賜進士出身父子翰林賞戴花翎諸銜牌過此則爲誥命亭有二人盛服扶掖以行由是而軍健也鑾駕也魂轎也旗牌也無不簇簇生新照耀人目其德政旗數對遍繡名氏以誌勿諼意者其先德出治有惠政故得此載道口碑歟柩用三十二人肩舁柩前則翣牌二僧道各八人鐃鈸丁當間之以樂工奏技後有所謂魂雞者則循粤俗也隨以宅眷俱乘素輿約共十餘乘其紳商戚友執紼以隨者翎頂翹翹烏靴寮槖步行在後以志哀思更恐沿途釀成事端因雇中西捕分投彈壓嗚呼可謂盛矣然而死者果有知乎哉嗚呼 
[股東互控]  
　　戎楨寳在縣控稱小的與董松亭股開三珍齋肉店被董吞没股本并云云已登前報前日原差解齊原被各人經帮審委員宋二尹升堂集訊戎稱同治四年與董股開該店本錢九百行分爲十股董得八股小的得二股光緒九年分止所有贏餘已經結算分派是年五月十二日小的因病歸家迨上年到店被董方兩人串同驅逐無奈備情吾控叩求察斷董供同治元年四月與戎及某姓等三人湊錢四百千開設肉店後因虧本閉歇至四年又與戎股開三珍齋時戎向小的借錢一百八十千作爲店本伊得兩股至光緒九年春小的查閲帳據則歴年被戎用空錢一千六百餘千欲向結算伊竟乘間出外一去不回去冬訪得在縣存案小的因卽奔案控訴奉批着黏呈合同議據現奉提訊乞恩察斷方供與略同二尹察得兩造供語紛歧殊難定讞諭令出外邀同公正人將九年以前帳據理算明白禀覆候核兩造遵諭而退 
[逃妻送縣]  
　　昨紀娶妻糾葛一則兹悉價賣該氏之張楊氏已知風避匿拘案者實係楊氏之姑張沈氏前日四點鐘時總巡馮蓮士刺史飭傳項慶父子研問項慶供稱兒子自幼聘陳女爲童養媳過門時方十三歲至十七歲三月完姻去年冬至夜忽失所在至前日路經新北門内盧家弄瞥見媳在洋鐵店向詢來由卽有店主丁文正稱憑媒出洋一百二十元娶以爲室因令交出媒人扭送東局奉移案下叩求察究項子世發供亦相同丁供在本城盧家弄開設洋鐵店家有老母已七十三歲該氏由鐵店主許德明並寗人陳功鑑朱王氏執柯出洋一百元及柯儀二十元於四月間　娶到家據稱該氏並無親族父母一切均由張姓老嫗主持實不知有此糾葛該氏供稱小婦人母屬陳姓十三歲時至項家爲童養媳迄今並未成婚實因翁姑凌虐不堪故於去冬冬至日脫逃來滬遇見張沈氏留在家中致被售賣刺史謂爾翁稱爾十七歲時業已成婚爾何忽稱尙未本總巡深悉爾必惑於蟻媒之唆使究竟曾否成婚該氏語塞刺史喝令掌頰百下間丁曰現在爾意若何答稱惟憑恩斷可也刺史謂擅娶有夫之婦例合嚴懲姑念爾手藝中人趁錢非易將婦交伊翁領回一面着媒人交還爾身價可乎丁稱當娶該婦時除茶禮柯儀費洋一百二十元外所費尙屬不貲叩求將婦斷歸俾延嗣續刺史怒斥其不知自愛喝掌頰百下詰其尙欲該氏乎答稱不敢惟該氏已懷孕五月刺史問該氏有無懷孕該氏稱確有刺史喚稳婆騐係的確以該氏旣經懷孕未便將就訊斷因飭將一于人函送上海縣署辦理 
[法界捕房瑣案]  
　　本月十五夜八點鐘時西捕在洋涇浜拿獲鎗械將扛夫張永根姜小坤并自稱烟館主陶長解訊情由均詳前報昨晨翁太守在捕房親自將槍檢閲捕頭備德禄稱此種舊洋鎗留落在外不知凡幾日前拘獲有利銀行劫犯從身畔搜出者亦係此式總須究明來路以絶禍根太守謂現可將鎗四十桿仍裝箱内連所獲私硝私磺概歸道署訊理并請開一清單註明是何月日或捕或探在何處獲住捕頭允之太守隨着會捕局勇曹錦堂將硝磺洋鎗及陶長等人一并解送并請派捕護之○前日午後五點鐘時八仙橋捕房二十一號華捕巡至四明公所附近中法交界之處遥見破舊東洋車兩輛停在路旁捕卽喝令拉去車夫聚集多人竟將該捕扭去意欲奮毆該捕見勢不佳不敢與敵以致手指被傷適有法工部局馬夫在是處溜馬見而相勸車夫又將馬夫毆擊受傷正在爲難之際有元亨洋行主人乘車過此見捕被擊當卽下車車夫見係洋人隨卽四散華捕乘勢將二人拉住拘入捕房昨解大自鳴鐘捕房備捕頭研問之下着押候解案該華捕又禀稱是處巡防分局中巡勇見之非但不將車夫儆戒反欲拉我至局捕頭擬遣人至局請將該勇交來不知局員如何答應也○福順隆烟館主楊根山因欠租之案究出雇用女堂倌情事已詳屢次報端昨晨翁太守飭提楊至案照斷責枷楊求恩宥并稱此次被押實因房租之事業已還清當卽改業太守謂禁用女堂已十餘載不啻三令五申爾等尙罔顧法紀今爾稱改業是以後之事至前事則不得不懲爾所欠房租已讓去一半拍賣之洋除付租外仍舊給還卽此已是恩典尙何求乎隨將枷面所標玩法犯禁雇用女堂字樣給楊看過又令沈通事轉逹備捕頭謂彩視街小東門一帶目下女堂仍然林立實屬不成事體可轉飭傳諭各家一律閉歇本分府亦不予嚴追倘若不遵一經查出除嚴辦外所有生財拍賣充公備捕頭曰諾隨派包探嚴頌局前往逐户傳諭時有女堂烟舘青雲閣生香閣等家主人均在外觀審聞之毛髮森然急急抱頭回去云 
[棉衣鉅欵助賑]  
　　啓者昨日承解晴峯翁惠顧交來山東棉衣捐册第一百七十一册無名氏助規銀七十八兩合棉衣一百套一百七十二册吴淞管帶慶字左右前後營吴王班程四善士助棉衣銀七十八兩一百七十三册無名氏助規銀二百兩又無名氏助英洋一百元三册共來規銀三百五十六兩英洋一百元又安省同順錢莊匯來無名氏助棉衣英洋四百元際此卒歲無資深賴解囊之助從兹禦寒有具奚殊挾纊之恩所慮災區太廣徧給爲難尙祈源源而來俾順直山東數十萬溝壑餘生不致共嗟瑟縮則與黄綿襖子同功矣三馬路陳與昌恊賑公所竹坪氏煦元謹啓 
[跋萬國輿圖]  
　　萬輿國輿圖者新會陳君作琴所銁繪也首列天文各圖次五大洲平圓總圖又次則列國分圖而以大山大海之高低長短殿之考地毬之大周圍約九萬里其間大小各國幾如棋布星羅迂儒囿於見聞輒謂土地人材莫有與中國可比擬者井蛙海蠡未免貽笑方家其好爲鑿空之談者則又摭拾荒唐侈陳怪異鼻飲頭飛之國穿心交趾之民滿紙鋪陳無一徵實西人知其不足與語考据也於是身親厯覽之厯覽之不已又從而體察之摹繪之務使六合之大瞭如指掌而後已是非好學深思心精力果者而能若是乎陳君爲中朝派駐古巴總理事藹庭先生之從子夙精西學而輿地猶所究心於其旅滬時竭數載之心思繪成此册測量鉤算累黍不差一披覽間而五大洲之山海城池無一不明辨以晳其嘉惠後學豈淺鮮哉書成介吾友程君趾祥持以貽贈因綴數語於簡端 
 
 

Page 4

 
 
[浙省撫轅抄]  
　　十月初九日周清献禀奉委解京餉差叩見鍾守鑠禀知藩司委會同江令解北洋海軍餉差專謝江景桂禀知藩司委解北洋經費會同鍾令解往天津差○初十日准補長興縣顧鴻烈禀知奉藩司飭知赴任遵卽交缷青陽匯厘局來省禀到叩謝卽用縣左宜之由京籤分來省禀到候補縣王叔鼎解京餉回省禀到○十一日寗分司拳禀知聞訃丁父憂調署平湖縣羅信北交缷樂清縣來省禀到禀謝伍亮寅禀知防軍局委查福建硝磺價值差叩辭○十二日從九品孫明棟富陽絲捐來省禀到牌示仰新選台州府訓導俞棠知悉卽於本月十九日來轅聽候本部院考騐給憑毋違特示○十三日候補府楊鼎勳由閩回省禀到長興縣顧鴻烈署平湖縣羅信比俱禀見辭赴任○十四日候補　江景桂鍾守鑠俱禀辭解京餉赴都並帶北洋海飭餉 
 
 
 

Page 5

 
 
 [G　　鳴謝 
　　僕素來身體單簿兼染烟霞之癖去春偶閱報章得悉上洋中和里内廣東詹誠德寳堂精製吉林大山人參補血生精丸藥據云功能種子益壽僕久聞該堂聲名素　購而用之確非虛語繼閱該堂各藥價目單中有三香戒烟藥膏其戒法將三香膏和入洋烟之内　匀仍在鎗上燈吸兩天連烟藥併减一次臨臥則用開水冲赤糖一丕飲之以掃除腹中餘積誠戒烟之良法也姑往購試果能將十餘載數番難戒之癮一旦而絶根株眞幸事也最可喜者僕娶妻七載毫無生　戒烟之後撌購該堂補血生精丸婦科種玉丸兩種夫妻分服秋後妻卽受孕今年六月廿三日幸産一男合家欣慶喜出望外可見該堂靈方妙藥名不虛傳奈僕遠隔山河不能登該堂之門而叩謝惟謹登日報以揚名此佈　 
四川重慶府愚弟方文彬頓首拜 
　　英十二月票 
　　雙張十二元單張六元四開三元分條照市紳富信購原班回件上洋棋盤街 
　　十二月大票出售 
　　雙張十二元單張六元四開三元分條七角遠處仕商信購註明上洋二馬路口 
　　福利公司 
　　今由外國辦來小様玲巧火龍或燒煤炭火龍均可倘偶火患出救極其便速或船上住宅皆可置備其價格外公道倘欲買者請至本公司面議可也 
　　潮天不壞 
　　啓者本廠所製自來火近得秘藥卽遇還潮天氣不致發軟現在所出者概以此藥製成故比從前之貨更加精好望買客　本廠所製之自來火與外洋來者比較卽可知其妙也又匣旁本有潮天無碍等字今因惜字僅在匣面書上海燧昌四字　無正副之分特再聲明欲辦者請至三馬路大禮拜堂南面申報舘隔壁向申昌書畵室價買可也燧昌自來火廠啓 
　　棉花藥 
　　本廠有硝藥水及强荷水合放製造棉花藥之用者平常可用者略有分别如各貴官欲辦者請至新閘大王廟對岸本廠面議可也此佈江蘇藥水廠 
　　尋子 
　　具報朱祁氏情因氏夫早逝多年苦守孤兒朱象乾以爲異日養老之計今象年十六歳面微麻係湖北漢口人氏現在漢口徐瑞和洋貨店學貿三年未滿毫勿過犯昨忽不知去向據店主云九月廿八日晚飯後送銀一百五十六兩至黃陂街聚泰爐坊換寳數日未歸生死無着氏只有此子一人如有知情者請送信至漢口徐瑞和洋貨店謝洋元十塊如在上海送信至四馬路泰康里徐瑞和謝洋元十塊漢口朱祁氏具 
　　石印資治通鑑招股告白 
　　資治通鑑一書爲藝林所必需而舊板旣大故價亦頗昻寒士購賈不易卽購之亦不便於携帶余家向藏此書板子極佳兹擬用石印縮成小本紙張之潔白點畫之分明校對之無訛用是以公同好每部價洋三十六元惟價本過鉅兹擬卽日先集股分每股先付洋六元俟書印成取書時再付十八元如有願附股分者卽至四馬路詹誠德堂購買明年四月底出書若買一部仍要三十六元合意請速爲盻此佈上洋中和里内詹誠德堂謹咨 
　　往釜山元山琿春仁川 
　　烟台天津哈科大地等埠 
　　啓者本行約格哈馬唛嚕輪船船主各哈司彚而於禮拜五卽十月廿四下午三點鐘開往長崎另換泰揩及哥麥魯輪船往釜山元山琿春埠又在長崎換粗魯加麥魯輪船往仁川烟台天津埠又本行有輪船一　名我威利麥魯船主名叻麥司指日定期開往哈科大地如各寳號欲裝貨搭客者請至本行面議可也此佈十月十九日三菱公司啓 
　　薺山天燈 
　　盖聞虎臂羊腸之險莫如乍浦菜薺門更險東至黃船洋面千里浩蕩各商進口偶湊黑夜屢遭壞船苦慘莫嗟束手無策今幸泉州善士李德翁拾已從仁助捐山地設立天燈經費之多獨力難持貧道明募十方善信隨緣樂助建造草菴三間供奉觀音天后以申創修險境功德無量芳名永垂西華道士靈根叨募　 
　　頂好綠礬出售 
　　本廠有頂好綠礬久遠馳名價格外公道貴客賜福者請至新閘藥水廠内同興綠礬廠面議或至生源銀爐亦可 
　　救火藥水出售 
　　啓者今有的斯答救火藥水託本公司寄售其藥水無論男女老幼均可使用其水沾染衣服或貨物之上並無損壞瓶上有餓絲鈎子可以懸挂無論帳房棧房内室船上各處成宜取携甚便用此藥水可以保全無數銀貨性命所費者小所全者大假如起火之時取藥水數瓶攅入火中立卽熄滅每箱計藥水十二瓶其價每箱洋十六元購此藥水切須留意勿購僞物本公司所售之藥水瓶係藍色瓶上有星一顆塞口堅固塗以石灰藏之水久不致損失此種藥水惟本公司一處寄售此外並無分售賜顧者須認明瓶上之一顆星勿悮此佈上海福利公司啓 
　　石印歷科狀元殿試全策 
　　書法爲六藝之一殿試朝考更以書法爲重今在京中覓得歴科狀元殿試全策眞蹟用法照印縮成小楷精神愈聚字體大小與摺卷一式以便臨摹海内諸君定當共爲賞鑒每部二本加套收回工料洋一元二角寄在上海寳文閣千頃堂並各書坊發售 
　　萬勝祥啓 
　　兹接十一月份電信六千零卅八號頭彩一張又上附彩一張均由本行售出得主姓名未便先行登報須候號單到申再行聲明雖得主鴻運而小行鴻光焉現售十二月大票雙張十二元分條七角如蒙各埠○惠顧騐明回件信壳後用千字文爲記不悮此佈 
　　洋肥皂出售 
　　啓者本廠所製洋肥皂其料均用上等與外洋來者每磅可抵磅半之用每箱十二條重二十八磅今由三馬路禮拜堂南面申報舘間壁申昌書畫室零躉出售定價甚廣如欲躉買可另議格外公道也此佈江蘇藥水廠啓 
　　坤記衣莊告白 
　　本號向來照行發客原當典衣粗細皮貨綢緞棉夾單衣等一應俱全因近來存貨甚多情願格外减價另賣照當本洋串七折每用定價劃一貴富欲要定 
做時式新衣加工重料其價照大市格外公道八折　不二價誠實無欺諸君欲買便宜衣服者於九月廿四日起速請至法界吉祥街清芬堂　壁朝東門面便是 
　　上海大馬路抛球場東首 
　　老德記第一家藥房 
　　本藥房於道光二十二年上海通商之初首先開創所有出售各藥皆係極貴料品格爲製煉無論内外病症按病給藥靡不見功復承中西仕商嘉許信任温語褒揚誠恐遠地賜顧未得週詳謹摘試騐各藥循序刋報尚有無數藥味不及盡載於兹倘如遠處可託局携帶决勿遺悮欲杜假冐認老德記招牌庶乎近焉上洋老德記啓計開赤白帶藥水上上檀香油神妙含口膏霽威香糖漿白玫瑰香水花柳清毒水清凉洩瀉油清香固齒膏小兒清毒漿珠蘭花香水百補固精水薄荷清凉油無瑕白玉露止湍養金花最高花露水衛生養命水滋肌香蜜膏明目培煜露傷風氣鼻烟老德香水樟腦追風油諸瘡拔毒膏開蜜菓藥露頂好香藥皂治白濁藥水上品魚肝油嘴唇燥裂膏平肝煞更露四美林所四婦人調經水玫瑰妙香油治疔瘡藥膏開胃瑪精漿神効益兒餅 
　　條頭六角四 
　　十二月大票雙張單張四開照市條頭公道紅票加升信購原班回件寳善街 
　　福利公司 
　　水仙花 
　　本公司由外國運到外國水仙花頭其顔色各色都全或種水上坭上石上俱能開花而顔色與中國格外奪目 
　　聲明假冐 
　　本行售吕宋票多年誠實無欺銷流最廣查有棍徒冐名上門兜銷又在長江寗紹及杭大井巷水師前等處顯冐新老廣豐招牌以售藥水爲名内則私售僞票而瞞官塲耳目然本行並無分枝且内地又非通商碼頭可比而被混冐尤認聲明除禀領事照會提究外望買客毋受其欺須由局購認明回件有本行洋房圖不誤四馬路老廣豐棋盤街新廣豐同啓 
　　寄售 
　　今將各藥丸開明於右○清火先心水每瓶洋二角○八寳退雲粉大瓶一元小瓶三角○西法復明丸每瓶五角○光明水眼藥一角○仙傳碧玉粉二角○萬應瘋濕丸四角○回春生精紛五角○以上各藥丸粉服法另有仿帖註明欲試用者祈請至上洋棋盤街北首豐和吕宋票號内發兌須認明本堂仿帖爲記　誤 
　　新到書籍 
　　歸靈川方望溪合評史記白紙五元王貫山說文釋例白紙四元
元和江子蘭說文釋例三角七政經緯歷均到無多荷賞鑒者　來購取上洋抛球塲並城内掃葉山房啓 
　　重校正鉛板玉堂字彚 
　　海誕生字彚風行海内惜乎原板漫　不堪寓目本坊敦請名儒詳細攷正用白紙印訂精工每部四册價洋四角凡士商家當各置一編以便臨池之一助焉寄售各書坊購取上洋抛球塲並城内掃葉山房啓 
　　養性堂 
　　本堂開吸人參五香烟膏異傳搶上戒烟膏虔合五色克癮戒烟丸二點鐘起大茅山神科專治稀奇怪症自備香燭只取號金不受重謝開設上洋大自鳴鐘新街口 
　　阿膠出售 
　　此膠耑治男婦隂氣不足吐血腹紅産後崩漏等症功效如神每斤價洋一元四角欲購者至十六鋪晉德棧面議奉天順和老店院内德和堂 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十二年十月初十日京報全録]  
　　宫門抄○河督成奏河工修守平稳情形摺○大臣色奏爲陳明片○江撫德奏請獎叙摺○浙撫衛奏委署知縣片○又奏爲據情代奏摺○晉撫剛奏請叅革勒追片○浙撫衞奏請旌表片○晋撫剛奏特叅　縣片○十月初十日推班○禮王等謝賞字畫恩○淞溎等謝賞綢縀恩○召見軍機○○頭品頂戴河東河道總督奴才覺羅成孚跪奏爲節交寒露黄河長水漸消兩岸險要工程修守平稳現仍嚴督防護恭摺仰祈聖鑒事竊照白露前後各廳長水廂護情形前經專摺具奏在案旋自兼旬以來天氣晴和沁黄來源均未續長惟時已深秋溜力搜淘彌勁南岸上南廳屬五堡八堡石家橋等工並中河廳三五及八九等堡自伏徂秋河溜則堤卸無常工程則逐處生險雖經節次嚴督搶護幸保無虞而片叚過長工作至今仍難停輟且近日河勢復由上南廳五堡及中河廳三堡節節併溜下卸全河堆注圈刷不移該堡新生各掃又多游蟄間有塌没入水匯及隄身當經該道廳等運集夫料竭力搶廂漸臻完定仍嚴飭併力追盤務求堅實高稳足資抵禦北岸河廳屬十二堡伏秋汛内大溜提注之後迄未外移蟄鑲掃叚幾無虚日比因秋分前水落淤灘日甚一日逼溜北射其力倍勁當頂冲之一四五壩隄掃各工復又紛紛潰塌情形險要卽經奴才提撥錢糧星馳該工督同道廳營等調集兵夫分投撒手搶辦竭盡晝夜之力大局始漸隐定而河又下卸北廳詳陳汎頭二堡斜壩一帶趨刷甚緊埽叚立形匯蟄幸夫料尙能應手相機搶廂大致尙可無虞現仍一面督飭各該廳寛儲料物隨蟄跟加冀臻鞏固其餘各叚緊要工程節經該道廳等隨時廂護現已平稳本年兩岸各廳搶辦甎石壩隄兹據開歸河北二道查明工叚丈尺具詳請奏前來奴才按廳詣騐辦理悉合機宜謹　繕另片恭呈御覽惟計時距霜降尙有半月河勢有無變遷仍難預定奴才謹當督飭兩岸道廳文武員弁加意嚴防倍慎修守旣不敢因循悮事亦不任稍有虚縻總期帑節工堅安瀾普慶以仰副九重厪念河防之至意所有節交白露漸消兩岸要工修守平稳現仍嚴督防護緣由理合恭摺具陳伏乞皇太后皇上聖鑒謹奏事機大臣奉旨知道了欽此○○色楞額片再布魯克巴夷務完竣輕漢番委員等斷令以後該部落中部長及大頭目缺出應由闔部落人等公同保舉衆所悦服之人禀由西藏商上轉禀駐藏大臣點充不得擅自黜陟並賞給頂戴翎枝准接充頭目隨缺帶用發給斷牌飭令遵守均各遵依出具切結在案兹該委員等禀請發給頂翎執照前來奴才等查該委員等所請自係爲覊縻外藩起見應如所請辦理除繕給頂翎執照札發漢番委員分别給領准其隨缺帶用外謹附片陳明伏乞皇太后皇上聖鑒冉奴才崇綱現在因病奏請開缺合併聲明謹奏軍機大臣奉旨該衙門知道欽此○○頭品頂戴江西巡撫臣德馨跪奏爲江西各官捐助順直山東賑銀第二次懇恩奬叙以昭激捐勸恭摺仰祈聖鑒事竊查前撫臣潘霨奏江西官員捐解順天賑銀並捐集山東賑需各摺片欽奉諭首着户部核給奬敘等因欽此並准户部咨所捐銀兩准其按照常例十成銀數請奬虚銜封典並准移奬子弟造册送部核辦當經行據捐局查明江西各官捐助順直山東賑銀共三萬五千二百三十一兩八錢八分六厘内除前撫臣潘霨捐銀四千兩已在部呈請移奬外催據贑南道文惠等十五員開報請奬共計移奬銀一萬六千三百六十七兩請分别給予貢監職銜封典開造清册列爲第一次詳經臣奏請奬敘各在案兹據勸辦直隷賑捐總局司道詳稱復催據前署饒州府知府馮芳植前署臨江府知府斌鑑南昌新建二縣彚解捐欵案内前署上饒縣知縣杜熾勳調補廬陵縣知縣李增珂曁前江西學政臣陳寳琛陸續開明履歴照章補交飯照銀兩請移奬子弟虚銜貢監共十六名共計奬銀一千七百三十六兩核與例章相符今將江西各官捐助順直山東賑濟照章請造具各捐生履歴三代籍貫銀數列爲第二次呈請奏咨奬叙等情前來臣覆加查核所捐銀數及請奬虚銜貢監均屬與例相符合無仰懇天恩俯准給子奬叙以昭激勸除將清同實收送部並飭將飯照銀兩另行搭解赴部交收外所有江西各官捐助直隷山東賑銀第二次請奬緣由理合恭摺具陳並繕清單敬呈御覽伏乞皇太后皇工聖鑒敕部核覆施行再此外尙有捐銀未奬各員已飭嚴催赶緊請奬合併陳明謹奏軍機大臣奉旨户部核議具奏單併發欽此○○衞榮光片再奉吏部頒發章程各省州縣缺出分　輪署先委正途一人次委勞績一人再將各項委用試用人員輪用一人每屆三月彚奏一次等因遵辦在案兹據布政使并應鑅詳稱光緒十二年夏季分浙省輪委州縣查有瑞安縣知縣程鍾瑞調省遺缺委勞績班候補知縣儲家藻署理詳請奏咨前來理合附片陳明伏乞聖鑒謹奏軍機大臣奉旨吏叩知道欽此○○頭品頂戴浙江巡撫臣衞榮光跪奏爲據情代奏恭摺仰祈聖鑒事竊據新授詹事府右中允樊恭煦呈稱前經在部請假回籍省親正擬赴部銷假兹奉行知准吏部咨光緒十二年八月初七日奉上諭詹事府右春坊右中允員缺着樊恭煦補授欽此又於光緒十二年八月十九日奉旨樊恭煦轉補左春坊左中允等因欽此跪聆之下感悚莫名當卽恭設香案望闕叩頭祗謝天恩兹據於九月初九日由籍起程赴京供職等情具呈前來理合據情代奏伏乞皇太后皇上聖鑒謹奏軍機大臣奉旨知道了欽此○○剛毅片再前署興縣知縣周得程在任病故經現任知縣程逹夫禀府委員盤明周得程任内虧短霉變常平倉榖三百餘石其餘存倉榖色亦與原接不符兵米又不足數屢催該故員家屬會議賠交乃延不清理以致交代二叅屆滿後任未能結報藻布政使張煦詳叅前來相應請旨將前署興縣已故知縣周得程暫行革職虧短榖石勒限四個月嚴飭該家屬如數完交限内全完卽請開復逾限不完或完不足數再行嚴叅辦理除咨户部查照外理合附片陳明伏乞聖鑒謹奏軍機大臣奉旨着照所請該部知道钦此○○衞榮光片再據潘司許應鑅詳稱據衢州府知府劉國光等禀稱同鄉湖北江夏縣已故節婦彭童氏係前署貴州古州同知鎮遠縣彭汝瑋之妻道光一十三年于　彭氏善事翁姑孝聞族黨咸豐五年彭汝瑋在任陣亡氏年二十九歲終以不得其夫忠體歴盡艱辛心血已竭光緒五年積勞身故時年五十四歲計守等二十五年又據候補知府劉開勛等禀稱同鄉湖南湘鄉縣現存節婦羅葛氏係文童羅澤光之妻咸豐五年於歸時氏年二十三歲相夫以敬鄉里稱賢咸豐十年澤光身故氏年二十八歲含悲忍泣矢志靡他現年五十四歲計守節二十七年又湘鄉縣已故節婦易譚氏係民人易盛筠之妻咸豐六年于歸氏年十九歲事翁姑至孝鄉里稱賢咸豐十年盛筠身故氏年二十三歲撫養嗣子成立矢志殉夫遂　光緒四年十一月娶子婦之後濳赴水死計守節一十九年又據候補知府顔鍾隽等禀稱同鄉廣東嘉應州現存節婦謝葉氏係儒童謝萬祥之妻道光二十九年于歸時氏年十六歲嗣萬祥從軍入浙十同治元年九月隨剿湯溪縣股賊力戰而死氏年二十九歲聞信絶食勉從人勸栢舟自響事姑尤孝族里賢之現年五十三歲計守節二十五年又嘉應州已故節婦葉温氏係九品封職葉枝瑯之妻嘉慶二十四年于歸時氏年十九歲夫患痼疾該氏侍奉湯藥數年無懈道光八年葉枝瑯身故時氏年二十八歲含辛茹苦矢志他靡宗族隣黨無間言同治八年病故時年六十九歲守節四十二年又據浙江粮儲道廖壽豐等禀稱同鄉江蘇太倉州現存節婦錢汪氏係廪生錢仁本之妻道光七年于歸後孝事翁姑親族稱賢道光十年殁氏年二十四歲痛不欲生父母諭以翁姑在堂當婦代子職非一死所能塞責氏承命後服勞奉養一如平時甚得親心翁姑殁後喪葬盡禮撫養嗣子成立現年八十歲計守節五十六年該職等居同桑梓見聞較真備具事實册結禀懇奏請旌表前來臣查已故節婦彭童氏易譚氏葉温氏現存節婦羅葛氏謝葉氏錢汪氏等或青年守節皓首全真或慷慨捐軀從容就義雖遭逢之各異皆守節之堪嘉均爲巾帼完人宜荷裦揚盛典合無仰懇天恩俯准照例旌表以維風化除將册結送部外謹會同浙江學政臣瞿鴻璣附片陳請伏乞聖鑒訓示謹奏軍機大臣奉旨彭童氏等均著准其旌表禮部知道欽此○○剛毅片再卸署陽曲縣前山陰縣知縣成熙短交陽曲縣任内雜欵銀七百七十七兩大錢三分屢次飭催迄未清交以致交代二叅已屆接任之員不能造册結報據布政使張煦具詳請叅前來相應請旨將卸署陽曲縣前山陰縣知縣成熙摘去頂戴短交銀兩勒限四個月如數清交限内全完卽請開復逾限不完或完不足數再行參辦除飭户部查照外理合附片陳明伏乞聖鑒謹奏軍機大臣奉旨著照所請該部知道欽此 
 
 

Page 12

 
 
[光緒十二年十月十一日京報全録]  
　　宫門抄○尚書延等奏爲請旨摺○慎學政戴奏出省按試情形摺○大臣清奏查勸專案工程覆奏摺○東撫張奏請照例建坊片○大臣克等奏請補恊領摺○將軍慶等奏請舉辦繙譯童試摺○疆撫劉等奏義科兩試擬請改歸撫臣辦理摺○大臣明奏爲循例陳明夾片○大臣載等奏爲請旨摺○十月十一日理藩院鑾儀衞光禄寺正紅旗值日無引見○伯王等謝賞字畫恩○召見軍機○○禮部尚書管理太常寺事務臣宗室延煦等謹奏爲請旨事准大理寺卿兼賛引宫明桂文稱爲循案聲明事恭照前奉慈禧端佑康頤昭　莊誠皇太后懿旨自本年冬至大祀天於圜丘爲始皇上視詣行禮等因欽此凡有職司皆當敬謹將事况明桂受恩榮重尤應倍加敬慎何敢藉詞諉卸有負天恩然有不敢不據實聲明者竊明桂自本年夏間染患肝熱之症甚重因服凉劑過多以致聲音改變不能唱贊設使勉强預備倘有愆尤雖加以嚴懲在明桂本無重輕而於祀典所關甚大萬不敢冒昧從事查贊讀官遇有聲音改變准其聲明爲所據實聲明敬候察核辦理等因前來臣等查咸豐七年六月賛禮郎兼唱樂官業銼額因聲音未能平妥經臣等奏明開去唱賛差使在案今據大理寺卿兼賛引官明桂以聲音改變自行聲明係爲慎重禮儀起見與業鏗額事同一律設使勉强預備實不足以昭敬慎可否准其開去贊引差使之處臣等未敢擅使伏候聖裁如蒙俞允其贊引官一缺應由臣等另揀妥員擬定正陪帶領引見爲此恭摺具奏伏乞皇太后皇上聖鑒謹奏軍機大臣奉 
[旨已録]  
　　雲南學政臣戴鴻慈跪奏爲恭報出省按試迤東南各府州棚情形仰祈聖鑒事竊臣於本年正月二十七日出省先試徵江次及臨安廣西曲靖昭通東川各府州棚元江開化向附臨安棚考試廣安同附廣西棚考試惟廣安所屬係歲科連考昭通東川自上屆設立專棚均係歲科連考於七月初五考畢十四日回省臣維學政之任以甄拔真才爲先尤要在振興士風講求實踐臣至愚極魯勉思自効每至一棚豫飭提調訪拿招摇槍冐之徒復親書告示剴切曉諭照名時貢成禀保詳細認識方准八塲臣終日坐堂隐時稽查應考生童尙知畏憚間有偶犯塲規者卽行分别懲儆所有試卷殫竭心力秉公衡校閲定後照前任辦法先　牌提覆嚴加面試核其文理相符再行張案以杜僥倖武試統核内外各場持平取進計號入棚文風則以臨安爲較優昭東等郡亦多可造之選武風則徵臨兩府尤覺擅長如數進額發落之日除照例勸懲外擇其優者面加奬許朂以植品勵學勉爲有用之材用副聖朝培植士林至意現雲南武定二屬業經調齊當卽接考省棚至迤西南未考各屬一俟各府廳試報竣卽行陸續按臨惟當永矢慎勤不敢以苛刻者失其志亦不敢以寛縱者滋流弊所有出省考試迤東南各府州棚情形理合繕摺具奏再臣經過地方雨暘時若曲靖得雨稍遲四月望後亦經霑渥民情均各安謐合併附陳伏乞皇太后皇上聖鑒謹奏軍機大臣奉旨知道了欽此○○奴才清安跪奏爲查勘專案工程據實復奏仰祈聖鑒事光緒十二年九月十二日内閣奉上諭載遷等奏應行急修各工請派大臣查騐一摺裕陵聖德神功碑亭等處工程現有滲漏坍塌情形着派清安前往將所奏各工一併敬謹查勘具奏欽此奴才遵即揀派司員員外郎錫綸主事陳傳奎隨同前往恭謁各陵後敬謹詳細查勘得裕陵聖德神功碑亭一座頭亭滲漏瓦片爆軸後坡中間塌陷數隴椽望傷折裏面天花滲有雨跡情形較重惟本年方向不宜此工需欵又鉅現值庫欵支絀之際奴才木敢擅擬惟有請旨應否修理伏候欽定至其餘各工雖有情形尙不甚重均擬緩修所有奴才查勘專案工程緣由謹恭摺覆奏伏乞聖鑒謹奏請旨奉旨已録○○張曜片再臣准護理浙江巡撫布政使臣許應鑅咨該護撫籍隷廣東幼年失恬惟母是依嘗聞慈訓凡遇水旱偏災務須不分畛域竭力拯救以報國恩兹因山東連年水患灾民困苦謹遵母遺命捐銀一千兩交上海籌賑公所轉解來東散放此外復捐洋銀二百元以爲僚屬之倡集有成數再行匯解等因臣查該官紳士民捐地方善舉銀至一千兩者例准請旨建坊今該護撫仰承先志慨摺巨欵核與建坊之例相符可否仰懇天恩俯准其在於原籍爲母照例建坊給予樂善好施字樣出自逾格鴻慈謹附片具陳伏乞聖鑒訓示謹奏軍機大臣奉旨着照所請核部知道欽此○○奴才克蒙額奴才奎英跪奏爲揀員請補恊領員缺恭摺奏祈聖鑒事竊奴才等所屬綏遠城鑲藍二旗滿洲恊領雙全因病出缺例應揀員請補以重職守查有光緒十一年五月二十五日引見恊領擬陪奉旨記名之佐領又明熟悉公務管轄嚴肅始終勤奮以之補授恊領實堪勝任謹循例奏請將文明補授恊領並照例兼管廂白旗蒙古佐領除由奴才等咨行兵科並分咨廂紅廂藍一旗滿洲廂曰旂蒙古都統查照外所有請補恊領緣由理合恭摺具奏伏乞皇太后皇上聖鑒謹奏軍機大臣奉旨着照所請兵部知道欽此○○奴才慶裕濟禄跪奏爲奉天添設繙譯童試已屆塲期擬請卽行舉辦恭摺奏聞仰祈聖鑒事竊查光緒八年奉上諭翰林院侍讀學士尙賢奏奉天繙譯廢弛請照京旂曁川廣成式添設八旂繙譯秀才一途著崇綺酌度情形奏明辦理欽此當因内外各城八旂閑散現在能清字者尚不乏人欲求文理優長通曉繙譯者實屬無多若遽開考誠恐一時難以應選請予限三五年後再爲舉行曾經前任將軍公崇綺奏請緩至光緒十二年歲試之期開考取進並請飭下禮部將駐防繙譯考試條例頒發到奉俾資遵辦等因奏明在案當經通飭内外各城嚴飭該管官等實力督催願應繙譯童試之人勤加學習以備録取等因亦在案兹屆歲試之期應行開考前經行飭内外各城將願應繙譯八旗滿蒙漢童生呈因以備考試去後現據各處將應試童生等造册呈送前來奴才等按照部發條例詳核應先行騐看騎射再行入塲考試除俟考試完竣將取中試卷名數照例封送禮部外理合將舉辦考試繙譯童生緣由恭摺先行奏聞伏乞皇太后皇上聖鑒謹奏軍機大臣奉旨禮部知道欽此○○欽差大臣督辦新疆事宜尚書銜降一級留任甘肅巡撫二等男臣劉錦棠頭品頂戴陜甘總督臣譚鍾麟提督甘肅學政臣秦澍春跪奏爲鎮迪二屬歲科兩試擬請仿照都統局試舊章改歸撫臣辦理恭摺仰祈聖鑒事竊臣等准禮部咨關外鎮迪二屬生童向由烏魯木齊都統代爲扃試現在都統已經奏撤自應改歸巡撫衙門辦理惟甘肅自光緒元年奏准添設學政與從前陜甘學政兼考兩省不同所有鎮迪二屬考試事宜或仿照都統局試舊章由巡撫嚴行扃試抑或由該學政按監烏魯木齊專棚考試應會同體察情形奏明辦理等因臣等竊維新疆南路新設各廳州縣初令　童入塾　習經書均尙未能設學北路鎮迪兩屬自乾隆年間議定學額向由學臣於按臨肅州以前將考試生童題目封固豫行密送都統扃試仍將試卷封固移送學臣按額取進三年一次科歲並行歴經辦理在案現雖改設行省而各屬生童應試爲數無多仍木便專棚考試用道途遥遠往返需時學臣按試出關於關内考試事宜必多遲滯應仍照依舊制俟各屬觀摩日久文風漸盛再行體察情形照内地考試章程奏明辦理惟現在烏魯木齊都統旣經奉旨裁撤其該屬生童自應改歸撫臣扃試臣等往復咨商意見相合擬請嗣後迪化各屬及鎮西廳屬生童每屆考試卽由學臣於按試肅州之前豫將題目密送押巨仿照都統局試舊章辦理　否有當謹合詞恭摺具奏伏乞皇太后皇上聖鑒訓示施行再此摺係臣澍春咨由臣錦棠主稿合併聲明謹奏軍機大臣奉旨着照所請禮部知道欽此○○明勳片再承准造辦處札開光緒十二年二月二十日懋勤殿奉旨傳淮關監督上使小紫毫一百枝凈羊毫一百枝淨紫毫兼毫一百枝湖筆七百枝硃紅卷四龍福方二百張欽此札行前來伏查各前監督任内奉旨傳辦筆枝及福方二項均有成案可稽欽奉前因事關上用品件未敢稍有草率遵卽選派妥實家丁前赴江蘇蘇州浙江湖州一帶各覔工匠敬謹分别製辦運解來淮奴才親加查騐尚屬如式於本年八月二十一日齎解造辦處呈進所需工料價值曁裝盛箱匣盤費等項共銀三千零八十七兩二錢應請循照成案在於光緒十二年分淮安關稅課項下作正開銷以清欵項除造細數清册呈送户部查核外理合附片具奏伏乞聖鑒謹奏軍機大臣奉旨户部知道欽此○○奴才載遷榮頤英廉跪奏爲循例奏明陵寢急修各工請旨飭交本年查勘歲修工程大臣敬謹勘估分别緩急修理以昭敬慎事竊照本年應報陵寢各工據該管司員等開列各項呈報前來經奴才等親詣各處詳加履勘除情形稍輕並方向不宜者俱經劃除外應請修理者三十八項敬繕清單恭呈 
御覽再本年並無風折松樹亦無回乾栢樹合併聲明謹此恭摺具奏伏乞皇太后皇上聖鑒謹奉軍機大臣奉旨工部知道單併發欽此 
 
 

Page 13

 
 
[光緒十二年十月十二日京報全録]  
　　宫門抄○大臣載奏請欽派大臣查騐摺○給事中劉奏爲請旨飭查摺○監督明奏爲陳明片○晉撫剛奏特叅知縣摘頂勒追片○閩督楊奏爲代奏提督續假片○十月十二日吏部翰林院廂白旗值日無引見○吏部吾進冬季搢紳○召見軍機○○奴才載遷榮頤英廉跪奏爲恭查陵寢應行歲修處所循例奏請欽派大臣查騐事竊查陵寢歲修工程需用錢糧向例均在一千兩以内厯經辦理在案兹據各衙門呈報各陵及各園寢並禮部工部總管衙門應行歲修處所共計三百九十三處等情呈報前來奴才等隨派二品頂戴郎中逹桑阿護軍叅領銜郎中文蔭武備院卿銜郎中富蘭泰二品頂戴郎中德衡額郎中博昌護軍叅領銜員外郎廣泰分往各處復加履勘均與原報情形相符除另造細册咨送工部外理合敬繕清單恭呈御覽伏乞皇太后皇上聖鑒謹奏軍機大臣奉旨工部知道單併發欽此○○吏科給事中臣劉恩溥跪奏爲請旨飭查事本年會試公車來京臣訪聞所及有關於吏治民生河工營制者謹一一臚陳於左一直隷大名縣知縣陶鈺嗜好甚深終年不理民事每日日出而睡日入而起逢上司牌工期早間叅謁後回署再睡上年大名欲增差徭民怨沸騰以致童生鬨堂罷考經該管道府牌示以錢糧差徭一概照舊始各進塲無事嗣調刑台縣優缺以調停之一直隸肥鄉縣知縣調署元城縣知縣虞運華老邁昏庸一經諸子諸孫爲政訟以賄成怨聲四起與大名縣知縣陶鈺民間呼爲爛桃糟魚一直隷青縣知縣包增澍信任門丁劉姓吕姓無案無贓貪横奸滑劉姓尤甚凡有報竊盜案者必先責事主卽獲賊送案必設法釋放士民有愛賊如父之謡其最可惡者莫如上年辦賑一事聞核縣應辦冬無者共一百六十餘村其户口之數本有保甲册可稽該縣於未查户口之先預將保甲册提存藏匿迨委員往查時該縣門丁户倉各書及差役牌頭等串通另立册簿揑造名口以冀大家分肥其隨同委員下鄉之書手名爲外雇實卽户書也密令村董冋刁生劣監揑造户册許分錢米並賄買委員之家丁百餘村中共揑萬餘户口五六萬口其揑造外又另議書差規費一項據規費之多寡定户口之數目就極小之材計之門店十一兩官莊二十千王成家莊橋北頭等各十餘千各揑二三百户其大村更加數倍比皆户書翟姓差役張姓刑姓所辦者該縣共領賑銀七千兩米七千石其侵吞勒索約有京錢五六千串米千餘石委員四人家丁各得銀數十金委員未得贓者二人其二人得烟土數十兩委員因剥船偷米太多任意攙水擬禀請籌賑局重懲之該令將船户賣放又恐委員之發覺也遂令户書唆使刁生控告委員得贓以挾制之旋又有他委員出爲講和將控呈抽出了事一元城縣每前後任交代截算差徭每日約京錢百餘千每年合銀一萬數千金大名稍遜歲約萬金開州則較元城加倍遇謁陵大差再添派一次一年遂收兩年之徭該州縣等距京路遠向不派令辦道但令每交解支應銀二三千兩餘俱盡人私槖一東明縣黄河工程前任大名道黄槐　在任時每年歲修僅四五千金自改設廳汛以後局面日大浮冐日多歲修增至四五萬金上年竟請至十六萬金聞該處河堤止六十里因係試辦尙無歲修定額若以河南山東河堤數百里衡之每省歲修時至數百萬金矣一河工用欵以料爲大宗開銷糾垜以搶險爲巨竇買料之時以爲數太多不能過秤而以方幾丈高幾丈爲一垜每垜大錢百千近來收料之員與賣料之户串通架定虚堆縮减丈尺每垜發價暗扣二三成不等至伏秋二汛虚報險工或略有險工用料數垜報數十垜但求將料開銷復行購買輾轉漁利汎官報險愈多則獲利愈厚近年大名道署幕友多係挂名坐支薪水因而地方冗員亦多營求挂名河工得一在工聽候差遺之札不必赴工即可月支十數金及數十金不等新任大名道王鴻年到任查工見購備應用之料册報應四五萬金實堆乃不及一半以廳汎把持不敢直發其覆含糊回署一直隷練軍原爲預備不虞之計乃近來營哨各官莫不視爲利藪任意侵吞營中操練僅屬虚又聞現在兵額一百名有六十名者卽算好營官至扣餉圖利之弊其顯然者又有發米及號衣靴帽等事大米由輪船運來脚價極輕而發給兵丁必照北方貴價每年每兵由營官製給號衣戰靴草帽等項無不抬價扣餉以至强壯多不願充大半巿井游惰之徒勉强入任至各哨官之公館車廚僕婦等莫非食糧充額者更無論矣向來行營有每年換新帳棚章程刻下練軍皆在營　蓋房居住而此項仍照舊支領皆爲營官侵蝕凡滄州青縣津沽等處其弊皆同莫不歲入鉅萬一大名鎮徐追奎兩目近瞽咸呼爲答瞎子得缺後數年不敢請觐其統帶練軍三營每營以調百人在署差遺爲名每季發餉之時將每營百人之餉坐扣入已營官於帮帶及哨官層層剥削之開州恊張桂芳七十餘歲恣意兇暴前數年在東明縣將一無辜之民不知緣何故登時擊斃其家屬喊寃縣官不敢伸理反加恐嚇勒令以制錢七百千和息了事前年南樂縣十棍楊荷聚衆加礮據寨大名高知縣央求各營官及開州恊厚給川資犒賞數百金調兵捕拿楊荷迫於兵威投案時先購一土娼託南樂外委馬有容獻於該恊張桂芳遂卽含糊完結管帶大名練軍右營張廷標綽號張老虎具同卿孫友仁向借盤川因言語觸忤閉門毒毆因傷斃命其妻欲行控告經徐道奎調停給以三百金始得無事管帶大名練軍馬隊李大霆暴戾亦復相同一江西南昌縣知縣汪以誠酣酒嗜音冋來不理公事因巡撫德馨性愛聽戯遂極力逢迎由上海招一戯班來江名曰連升班優人四九日一登塲雙麟雙鳳皆該縣所最狎眤者也該省士　徧成聯語將其名字嵌入其上曰以酒爲緣以色爲緣十二辰肆志追權永夕永朝皆若夢誠心聽戲誠意看戯四九日登場賣笑雙麟雙鳳更消魂額曰汪洋慾海以上各條言之者非一人亦非一時是否屬實不敢懸揣可否分别飭查以昭核實伏乞皇太后皇上聖鑒謹奏軍機大臣奉旨已録○○明勳片再淮安關向有飯銀罰賠二欵爲充賞公用之需於咸豐二年調任監督文謙奏經部議儘收儘放如有挪用正項之員卽由接行監督查明叅奏責令賠繳奉旨依議欽此兹查光緒十一年五月日起至十二年五月十一日止計一年共收飯食銀八百五十一兩九錢九分一厘查出漏報罰賠銀九百九十七兩二錢八分一厘遵照奏定章程儘收儘放並無餘剩銀兩又淮安關正額項下循例提存辦公銀一萬兩除給發淮宿海三關委員養廉飯食銀九百八十二兩八錢外餘剩銀九千一百七兩二錢解交内務府堂上兌收惟查三關委員養廉飯食一欵如遇稅收短絀辦公無欵提存之時卽由　項内支銷緣辦公銀兩本由正項内提存歴經於報部册内註明在案前奉户部駁斥當經奴才以該委員等按月具領藉資餬口且俱係微員勢難枵腹從公呈請核示兹奉部覆以所稱雖屬實在情形仍今奏明辦理等因嗣後委員廉飯銀兩如辦公有欵提存自應即在本欵支銷若稅收較少撥欵增多辦公無可提存擬請卽在正項内支銷以示體恤出自逾格鴻施謹附片陳明伏乞聖鑒謹奏軍機大臣奉旨覽欽此○○剛毅片再查已故嵐縣知縣張啓竊虧短本任内銀雜欵三千六百四十九兩零應賠繳變當平倉榖一百九十一石九斗又已故苛嵐州知州李德埏虧短署榆社縣任内正雜各欵銀六千四百六十兩零應賠繳變常平倉榖一百九十七石二斗零又已故懷仁縣知縣候補知縣唐鈺虧短署任内正雜米荳榖價銀二千一十兩零均據接任之員查明揭報屢飭各該家屬完辭迄今絲毫未繳實屬宕延相應請旨將已故嵐縣知縣張啓藴前署榆　縣事已故苛嵐州知州李德埏署懷仁縣已故知縣唐鈺一併暫行革職勒限四個月嚴飭各該家屬如數完繳限内全完卽請開復逾限不完或完不足數再行從嚴參辦據布政便張煦詳請奏參前來除飭部查照外理合附片陳明伏乞聖鑒謹奏軍機大臣奉旨著照所請該部知道欽此○○楊昌濬片再福建水師提督臣彭楚漢前因洋鎗炸裂虎口受傷咨懇請假調理等因經臣據情代奏恭奉批旨賞假一月欽此當經咨行欽遵在案兹復准該提督咨稱數日以來加意調治祗冀假滿傷痊照常供職奈此次被創過重氣血虧損太甚兼帶舊傷俱發周身筋絡時復疼痛遇有要事一經勉力支持隨又畏寒發熱痛楚異常必須靜心調養始能振作自揣年力尙未就衰際此時艱不敢自躭安逸惟察看傷患情形一時難期就痊咨請再爲代奏懇恩續假兩月暫免出洋巡緝一切應辦事件仍力疾照常辦理等情前來臣查該提督彭楚漢於傷過重牽動舊傷一時未能平復委係實在情形相應據情再爲代奏仰懇天恩賞准續假兩月俾得安心調理除咨部查照外臣謹附片具陳伏乞聖鑒訓示謹奏軍機大臣奉旨彭楚漢着賞假兩月欽此 
 
 

Page 14

 
 
　　光緒十二年十月十三日京報全録 
　　宫門抄○河督成奏報霜降安瀾摺○又奏請奬叙片○將軍慶奏請銷假片○江撫德奏請匾額摺○又奏籌解銀兩緣由片○將軍慶奏城守尉請暫緩起程片○皖撫阿奏委署知縣片○御史趙奏豫省州縣難膺民社請飭查覆片○十月十三日户部通政司詹事府鑲紅旗值日無引見○掌儀司奏十五日祭奏先殿瀅貝勒行禮○召見軍機○○頭品頂武河東河道總督奴才覺羅成孚跪奏爲節交霜降黄河　岸險要工程一律修守平隐循例由驛馳報安瀾恭摺仰祈聖鑒事竊照伏秋汛内沁黄兩河水勢節次毘漲南北各廳險工迭出當將搶辦情形均隨時具奏在安迨節逾寒露方冀水落溜微各工廂修逐漸底定乃因本年汛水長發過大迄尙未盡暢消時屇深秋猶復節次報長大溜趨刷搜淘力仍勁悍兩岸掃壩各工一經溜注輒多潰勢情形極爲險要奴才自伏租秋往來駐工時逾數月督飭南北兩道率同在工文武激勵兵夫不分風雨晝夜竭力設法搶護現始悉臻平稳惟南岸上南廳五八堡石家橋中河廳三五等堡北岸祥河廳十六堡下北廳頭二兩堡至今溜未外移刻雖大致稳定而應廂應護之段尙多殊難遽停工作一面仍飭各該廳添儲料物以資鑲護而裕儲防至本届伏秋兩汎水大工險甚於往年額撥錢粮不敷支發感蒙 
聖王垂　河防緊要恩准續添工欵並賴撫臣藩司同心恊力隨時撥欵接濟俾工料一切得以先期寛備無悮廂修兹已節　霜降安瀾普慶斯皆仰賴聖德覃敷神靈默祐甫得化險爲平奴才欣幸之餘倍深敬畏謹當率屬恭詣省城河神廟虔潔祀謝以答神庥惟長水尙未全消修守仍關緊要除分飭兩道七廳隨時隨處察看情形照當認真防護不任稍涉疏懈並本年動用錢糧核減勾稽另容分晰陳奏外所有節交霜降黄河兩岸工程防護安瀾緣由理合會同河南撫臣邊寳泉恭摺中驛馳陳伏乞皇太后 
皇上聖鑒再本年在工防汛出力文武各員弁遵照定章先行擇尢存記如來歲巡防始終奮勉冉行彚案奏懇恩施以示激勸合併聲明謹奏軍機大臣奉旨已録○○成孚片再本年伏秋汛内沁黄水勢節次異漲兩岸工程迭生奇險屢頻於危經開歸河北二道分駐河干督率廳營汛委不避風雨酷暑晝夜分投搶護閲經三月倍著辛勤兹已時屆霜降当瀾普慶合無仰懇天恩俯准將按察使銜開歸陳許道鞠捷昌請賞加二品頂戴二品銜彰衛懷道裕昆前任工部司員曾蒙奏奬奉旨俟簡放道員後遇有應升之缺關列在先欽此欽遵在案查該員到任以來歴經三汎修守巡防均臻妥恊擬請飭照前案遇有應升之缺開列在先以昭激勸出自逾格鴻慈昆否有當理合射片陳明謹奏軍機大臣奉旨已録○○奴才慶裕跪奏爲假期已滿病勢稍愈力疾銷假恭摺奏聞仰祈聖鑒事竊奴才前因失眠日久精力不支懇恩開缺冋旗謝理八月二十日摺弁齎回原摺後開軍機大臣奉旨再賞假一月毋庸開缺欽此當時奴才感激下忱具摺叩謝天恩一面加意調治現在假期已滿失眠之症漸减精神稍可支持自應力疾銷假緣由謹恭摺具奏伏乞皇太后皇上聖鑒謹奏軍機大臣奉旨知道了欽此○○頭品頭戴江西巡撫臣德馨跪奏爲神靈顯應素著功德及民請旨分别敕加封號並懇各頒發御書匾額以光廟貌恭摺仰祈聖鑒事竊案據署布政使瑞璋詳據九江府知府王應孚轉據瑞昌縣知縣洪汝濂　稱該縣城隍廟縣屬距城八里之白龍潭顯濟龍王各神靈迹素昭異常顯應瑞邑僻處陬山地臨高阜每　夏令雨澤愆　卽惠災歉一經設壇祈禱無不渥沛甘霖歲獲豐稔前於光緒十一年夏間亢旱異常田禾將稿民　惶惶隨率同僚屬紳耆分詣城隍廟曁白龍潭顯濟龍王廟設壇虔求竭誠步禱當卽仰邀靈異大雨時行田禾藉資灌漑收成轉歉爲豐農民歡忭同感靈應隨查邑志白龍潭舊有石碣載漢槐里侯事甚詳因考槐里侯乃漢功臣萬修與鄧禹同功功成隐居其地殁後附神於泉以沛雲雨之施每遇旱荒祈禱輙應宋建炎年間逆賊李成入縣界凶燄不可禦遏忽見泉有白霧翕然而起遮蔽原野人而莫覩賊　卽消旣岳宣撫領　兵襲後不戰而勝邑人寅感建廟奉祀事聞於朝始封顯濟廟孚澤侯至元至正元年改封孚澤福裕仁烈英顯王迨國朝康熙道光年間頒有祀典舉行春秋二季又志載瑞昌肇建於南唐因無城垣是以城隍先建未祀至明洪武年間知縣李鳳始購地創　自建祀之後凡遇旱澇爲災祈禱立應遇有盜賊竊發一經縣令詣廟虔禱往往首夥全獲凡兹赫耀聲靈久已　垂祀典寳能保衛斯民查城隍廟自建祀以來並未請有封號白龍潭顯濟龍十廟自宋元敕封後我朝僅舉行春秋二祭亦未請加封號經該府縣詳由該司核明轉詳奏請敕加封號並頒賜匾額等情前來臣查廟祀正神實能禦災捍　有功德於民者例得請旨敕加封號今瑞昌縣城隍曁白龍潭顯濟龍王各神均屬屢著靈應實能禦災捍患功德及民核與定例相符合無仰懇天恩别敕加封號並各頒發御書匾額各一方敬謹懸挂以答神庥而光廟貌除咨禮部外理合恭摺具奏伏乞皇太后皇上聖鑒訓示謹奏軍機大臣奉旨已録○○德馨片再臣承准軍機大臣字寄光緒十二年二月十四日奉上諭上年八月間欽奉慈禧端佑康頤昭豫莊誠皇太后懿旨通飭各直省裁勇節餉等欵解部備用等因欽此並准户部咨同前由又承准軍機大臣字寄光緒十二年六月二十二日欽奉慈禧端佑康頤昭豫莊誠皇太后懿旨前因海防善後用項浩煩及酌加旗營餉需必須籌欵支給先後諭令各該省關將每年出入欵項分晰奏報並將現有勇營切實核減冗局閒員大加裁汰等因欽此各等因咨行到臣等當查此案前經藩司會同善後牙釐各總局查得前項裁勇節省銀兩因京恊各餉添撥增多謹擬於地丁厘金兩欵節餉項下設法籌銀十萬兩分儲解京濟用經臣奏奉諭旨户部知道欽此轉行欽遵並經前司在於厘金項下先行設法騰挪銀五萬兩飭委試用同知翟賢領解赴部交收在案兹據署藩司瑞璋詳稱於光緒十二年地丁項下動放銀五萬兩悉委候補同知陸錫康領解於十二年九月十三日起行由陸路前赴户部交收等情形請具奏前來臣覆核無異除再欽遵懿旨查明如尙有可省之處隨時籌畫另行據實具奏外所有解清裁勇節餉銀兩緣由理合附片具陳伏乞聖鑒謹奏軍機大臣奉旨户部知道欽此○○慶裕片再查開原城守尉宗室興麟前因到任又滿三年經奴才代爲奏請陛見於光緒十二年九月初九日軍機大臣奉旨興麟着來見欽此欽遵前來應卽遵旨飭令該城守尉興麟赴京陛見惟查開原兵丁低田等項地畝被水淹澇現辦災務該城守尉熟悉地方情形未便遽易生手合無仰懇天恩俯准該城守尉暫緩起程赴京一俟災務辦理就緒再行飭令赴京 
陛見理合附片奏聞謹奏軍機大臣奉旨着照所請欽此○○阿克逹春片再署頴上縣知縣陳慎容在任病故所遺員缺應卽委員接署以專責成查有蕪湖縣楊士玉老成勤謹堪以調署遞遺蕪湖縣員缺查有現署五河縣事試用知州錢文驥年壯才明堪以署理該員楊士玉本任内並無承緝已起四叅案件據藩臬兩司會詳前來除分檄飭遵外謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此○○御史趙時熙片再臣籍隷河南風聞裕州知州朱栢壽暏好甚深才識昏闇甫到任時勒繳官物幾至罷巿縱容門丁私出小票訛詐鄉愚民間報盜不惟不爲捕拿反勒索失主多方　難差役肆行無忌以致官莊王姓一案釀成三命並聞其子在外招摇民間有二知州之目道路傳聞人人切齒又新調任正陽縣知縣項則周前在寳豐縣任内縱盜殃民任聽典史王敦業門丁張二收受捕役規費每月制錢五十千及三十千不等名曰聽比分規無論搶刦重案捕役全不緝賊亦不受比以致縣廳竇光增解禮龐四等家先後被刁匪三四十人明火持械撞門入室搜刧財物一空並將竇光增年逾八旬老母周氏及龐四登時砍斃似此强盜殺人宜如何認真跴緝乃只准報竊不准報搶實在不能掩人耳目僅予一騐塞責從未聞緝獲一賊破過一案又該縣捕總邢廣德濳將在監鎖禁巨盜何小六放出結夥搶刧按股分肥以爲完繳規費地步何小六乘間遠颺該縣並不追問且該縣前在葉縣任内侵吞公欵纍纍交卸起程小民擱輿斥駡託出紳士關説始得脫身如此聲名狼藉不知何以復令調補正陽大缺殊堪詫異又舞揚縣典史閔世禧少年浮動嗜利妄爲向其捕役歲索季規月索卯費以致盜竊之案層出無窮並有在其署内喝令家丁毆死張姓之事其四叅屆滿已及八九起不知何以未行叅撤以上三員人言嘖嘖斷非無因相應請旨飭下河南撫臣嚴密查察如果屬實卽予嚴叅究辦以肅官方臣職任糾彈謹附片具陳伏乞聖鑒訓示謹奏軍機大臣奉旨已録 
 
