# 1896 - 92 - 4908247

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝柬華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六都處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[新印傳家寶全集] [  圖書集成局代啓]  
　　是書楊州石天堅先生所著分初二三四集初言治家立身處世之道繼言保産種子讀書之方終則文字禪宗怡情悅性諸法誠驚世之木鐸傳家之寶筏也本局大號鉛字排印毎部價洋一元六角在上洋三洋涇橋河浜煥文書局千頃堂外埠漢口新街鴻文順記書局烟台成文堂書坊發售 
[論上海縣黄大令示禁會景事]  
賽會非犯禁事也若賽會而藉以招摇惑衆甚且釀成禍端則禁之誠不容稍已矣咋爲清明令節上海好事者例得舁城隍神偶像到處游行美其名曰振濟孤魂實則無非踵事增華藉端娛樂地方官旣不欲拂民之意並不禁止賽會事情惟歴届三節之前必示禁隂皂隷大鑼班解餉會逍遥傘婦女扮犯沿途彈唱之類以冀挽回惡俗且免惹禍招災而其中以婦女裝扮犯人尤爲傷風敗俗猶憶粤東葉顧之觀察宰上海時曾出示曉諭大旨謂毎届清明中元下元三節本縣牒請城隍神詣壇振濟無祀孤魂所有隨巡書役理應虔肅前有婦女裝扮犯人塗脂撲粉身穿赭衣乘坐無帷小轎跟隨入會引誘輕浮子弟逐隊嬉戲大爲風俗人心之害節經出示嚴禁在案誠恐復萌故轍除委員查禁外合行出示諭禁爲此示仰闔邑保甲會首及諸色人等知悉自示之後如再有前項婦女裝扮犯人跟隨入會者定提夫男懲究其各凛遵毋違說者謂觀察凡事猛以濟寛言出法隨故終其任無有敢顯違禁令者不料事經廿載禁令漸寛今則不但婦女扮犯之風日熾一日且種種興妖作怪更甚於前曾是聰明正直之神而竟任若輩無知妄作若此乎謹按大清會典載致祭雲雨風雷山川城隍之祝文曰維神贊襄天澤福佑蒼黎佐靈化以流行生成永賴乘氣機而鼓盪温肅攸宜磅礴高深永保安貞之吉憑依鞏固實資捍禦之功幸民俗之殷盈仰神明之庇護正值良辰謹潔籩豆祗陳牲帛尙饗若是則城隍固與雲雨風雷山川諸神祗同列祀典非分所應祭者祭且不可而况藉賽會以招摇惑衆甚且鑲成禍端乎又按大清律例軍民裝扮神像鳴鑼擊鼓迎神賽會者杖一百罪坐爲首之人兹雖迎偶像以遊行與軍民裝扮者有别然旣聚衆賽會自應恪恭將事肅穆無譁奈何使不尶不　之人故違厲禁招摇過市煽誘民之耶昨報登黄� 
愛棠大令禁止會景示言謂案照定例毎逢令節致祭厲壇牒請城隍神出巡民間毎有增飾儀從者迭經示令清道恭迎在案刻下又届出巡之期當此時事多艱自應力崇儉約不得踵事增華致多無益之費至執事馬匹亦宜緩轡徐行不得任情疾馳碰撞傷人爲此示仰在會諸色人等知悉如敢故違定予查辦示後又開隂皂隷大鑼班解餉會逍遥傘婦女扮犯沿途彈唱等名目一概禁止蓋查照歴年成案辦理也江海關道黄幼農觀察亦以賽會時有等無恥婦女抹粉塗脂赭衣鐵練扮成女犯乘坐無帷小轎隨會遊行最壞風化飭縣主簿孫少尹派出差甲按叚巡查嚴禁賢長官整頓風俗可謂煞費苦心矣顧若輩玩視禁令毎當賽會之際將違禁者陳之城外一俟會人租界卽挿入其中租界由西人主持捕頭以其不甚滋生事端卽付之不聞不見而若輩得以弁髦禁令不復有所顧忌於心僕以爲苟欲正本清源則有二策在一則禀請道憲派委文武員弁隨會監察見有違禁者則拘之一則照會西員飭捕頭會同禁止有犯者拘入捕房管押以待移提歸案嚴懲庶若輩伎俩難施而赫聲濯靈之正神不致有污耳目歟今者清明已過矣屈計中元下元二節會曾不須臾賢長官苟不以鄙人管見爲非取二策而擇善行之亦維持風化之一道也夫 
[本館接奉電音]  
　　昨日下午京師飛電傳來上諭一道敬謹譯登○二月二十一日奉上諭邊寶泉奏查明武員互揭一摺請旨懲儆等語浙江嘉興恊副將張金榜任用私人玩視營務候補府司獄張逢時卽張斌在張金榜署内經手欵項玩延不報迨經傳訊始據呈繳均著卽行革職嘉興恊中軍都司楊文舉尙無劣跡惟偏袒勇丁任性使氣著以守備降補餘著照所議辦理該部知道欽此 
[趕鑄制錢]  
　　杭州采訪友人云浙省制錢告乏洋銀價值日减近日市上每圓借換錢九百七十五文藩司龍方伯心焉憂之特飭鑄錢局趕緊鑄造刻下上海所購之銅已陸續運到某日特委候補縣丞張二尹光第赴局稽查府經周叅軍秉崧則奉檄駐局看守 
[兵船擱淺述聞]  
　　去年九月南琛兵輪裝運散勇若干名溯江上駁擱淺於安徽繁昌縣舊縣江面百計經營迄未出險聞被擱之由實因某輪船從上游飛駛而來星流電激南琛急捩舵以讓偶不經心船首剷入淺渚時正江潮退縮司機者倒輪而下毫髮不能移勒不得已抛錨下椗後經招商局怡和洋行及某某等兵輪船六艘會集江心鼓足汽機極力拖挽仍然不稍稍轉側爰改延洋匠用挖泥機器從江底開鑿深溝意謂滿蓄清波卽可將船身浮出矣詎料力窮智竭仍然兀立江中遥望層樓恍疑蜃市計惟有待桃浪上泛烟黛蒼茫然後雇用他船拖之使出刻下船上汽車輸葉已因掙札過甚损壞良多鐵錨亦復折斷水手被機器擊傷者不計其數有三名以巨練崩裂擊墜江心急行施救而其一迄無蹤影亦可憐已 
[火後餘譚]  
　　漢上訪事人云十一夜魚更三躍漢鎭楊家河正街香山堂藥店失愼已登十七日報章兹聞當火初起時禮智司曹蘭舫二尹適夜巡過此睹有火警急飭從人沿門狂呼四鄰聞聲咸從夢中驚起一時搬運不及祗得冒火爭遁對門有某姓廣貨店店主先三日病故停柩在堂已擇吉安葬有日矣子某平日以孝著值此火勢百計千方末由援柩以出情益不忍遂欲赴火與柩同殉幸其家人在側捉帶牽衣挾之使出倐忽間果然一片焦土子某聞信泣謂非予文考有罪惟予小子無良一慟幾絶寢食頓廢號泣之聲達於戸外若而人者殆鐵中錚錚人中佼佼者矣 
[接錄吏部奏稿]  
　　一應補州縣未便繁簡統補也查原奏内稱服滿應補外官定例歸單月銓選如願到省候補應仍發三班及分發指省銀兩並按分發銀數再加三成方准歸候補班補用自光緒十年升任山西巡撫張之洞條 
 
 

Page 2

 
 
奏以後均無庸補交銀兩卽准仍回原省歸候補班内煩簡統補獨知縣一項煩缺者准補煩缺簡缺者祗補選缺不准煩簡統補是同係應補班次而辦法不同且查府經縣丞等項保以知縣候補者准補燠缺知縣是並未補過知縣缺者尙准其酌補煩缺今以曾任知縣以禮去官後反不准煩簡統補殊屬不平若因新章無庸補交銀兩遽歸候補大屬便宜則何以道府以至未入流均准煩簡統補而獨於知縣則靳之似不足以昭公允等語查定例外官曾經實授正佐各官丁憂服滿應歸於單月應補班内選用如捐歸外補各按應捐銀數報捐分别歸入候補班試用班補用又曾任實缺之道府以至佐雜等官丁憂服滿起復例應赴部候選如願呈請分發者准其赴部呈請分發仍赴原省歸候補班補用知縣一項如係曾任選缺之員應專以選缺照例補用不得請補煩要之缺各等語又光緒十六年八月十四日議覆御史何福堃條奏章程内開曾任實缺知縣丁憂服滿原歸單月應補班選用因開捐例始准捐歸外補又因臣工條陳應補人員以禮去官選班擁滯准其分發原省以資熟手俾得及時自効所爲蔬通應補人員者已無微不至當經臣部議定此項人員到省後統歸候補班惟分别煩簡補用其有由勞績保歸候補班及捐分發加三成歸候補班者到省後皆准煩簡統補其呈請分發歸候補班者如係曾任選缺應准以選缺補用蓋因捐納保舉歸入候補班人員到省後方准煩簡統補則未經捐保呈請分發原省人員自應有所區别是以奏定曾任煩缺者准煩簡統補如曾任選缺只准專以選缺補用不得請補煩要之缺議駁在案查曾任實缺丁憂服滿歸應補班選用之員例准報捐分發指省再加三成歸候補班補用知縣一項准其煩簡統補前經臣部議覆升任山西巡撫張之洞條奏章程毋庸補交銀兩准其呈請分發原省歸候補班補用知縣如係曾任簡缺者專以簡缺補用詳繹原定章程此項人員如報捐分發准其煩簡統補如呈請分發未曾捐保應專以簡缺補用係爲鼓勵捐輸起見若如該御史所奏將曾任簡缺知縣丁憂服滿呈請分發原省准其煩簡統補則報捐分發再加三成歸候補班補用一項必至無人捐辦實於捐輸大有窒碍未便率行議准所有該御史奏請將曾任簡缺知縣服滿回省准其煩简請補之處應毋庸議至曾任府經歴等項保以知縣候補係屬應升例准煩簡統補與呈請分發人員不同亦不得援照辦理一復設教諭可以比照疏通也查原奏内稱單月經制正諭訓導二項專用應補之人故服滿後歸於應補者選缺甚易復設教諭訓導二項雖亦歸單月並非專用應補一班年來捐納頻開壓班不少故服滿後幾同廢棄永無選缺之期理旣不平情尤可憫查道府以至未入流應補一班除單月照舊輪選外無論何項選用五缺之後將服滿應補者挿選一人良以此項係以禮去官與别項開缺者有間現在經制正諭訓導二項應補者隨時隨選得缺不難而應補復設教諭訓導二項部中未選者亦經比照道府等應補班挿選之法一律計缺挿選等語查定例在部候選之各項佐雜人員除正班照舊輪用外單月無論何項人員選用五缺復將服滿候補者補用一人不積正班之缺單月正諭訓導二項係專用應補之人復諭係應補恩拔副榜捐納輪選復訓係應補挨貢捐納輪選自開新例以後捐納各項班次紛煩以致應補復諭復訓永無到班之期該御史所奏係爲疏通應補人員起見自應准如所請臣等公同商酌嗣復單月復諭復訓比照單月佐雜應補五缺挿選之例除單月正班照舊輪選外無論何項人員單月復諭復訓選用五缺之後將服滿應補復諭復訓人員挿選一人不積正班之缺如此略爲疏通復設教諭訓導不至永無選缺之其矣一詢問教職非無選期惟須申明定例也查原奏内稱各省選拔貢生朝考一二等詢問以教職用者遇有復設教諭經制訓導復設訓導三項勒休之缺先儘此項銓選例定班次非不優也乃近年來外省督撫毎以教諭僅司啓迪卽或年老有疾亦俱隠忍含容竟有十年不見勒休一缺者終身無望選之期未免偏枯太甚似應略予變通等語查定例選拔貢生朝考一二等引見錄用後詢問以教職用者遇有復設教諭經制訓導復設訓導勒令休致之缺無論文内有無甄别字樣並大計年老有疾勒令休致者先儘此項人員銓選俱不積缺其餘復設教諭缺出如遇拔貢就教到班先用詢問教職一人再用拔貢就教一人詢問以直隷州州判用者亦照教職之例遇勒休之缺先儘選用如遇拔貢就教到班先用詢問就職一人再用拔貢就職一人並准其隨時呈請分發附入月官騐看簽掣省分試用等語臣等查選拔貢生朝考一二等奉旨交臣部詢問以教職直隷州州判用者係由臣部按照定例出示曉諭傳令該員赴部呈明願以教職用者歸於詢問教職班内遇有復設敎諭經制訓導復設訓導三項勒休之缺先儘選用其復設教諭如遇拔貢就教到班先用詢問教職一人再用拔貢就教一人詢問教職人員本非專選勒休之缺且毎科拔貢願以教職用者毎省只有數人並有捐納保舉儘先者是詢問人員不至終身無望選之期似應毋庸變通至原奏内稱近年外省督撫毎以教諭僅司啓迪卽或年老有疾亦俱隠忍含容竟有十年不見勒休一缺等語臣等公同商酌請旨飭下各直省督撫府尹嗣後於現任教職中認眞考核如有年老有疾之員卽行咨部開缺毋得隠忍含容以清學校而昭愼重以上五條臣等詳加考訂悉心核議例所未備卽行酌增不敢稍涉遷就例本周詳奉行已久亦不敢輕事紛更其應增應改之條如蒙俞允俟命下之日卽行遵照辦理所有臣等遵議緣由謹分别准駁縷晰覆陳伏乞皇上聖鑒訓示遵行謹奏奉旨依議欽此 
[紫竹林選勝]  
　　天津訪事人函云天津縣屬迭被水災所有歴年緩徵並蒂欠錢糧現由邑尊牌示於月之初九日起作爲頭卯開徵已飭糧差務需按期催解毋得延宕事關錢糧報最握銅符者固不得諉爲撫字心勞催科政拙也○駐紥河西務老湘軍虎字十營奉文道撤軍士譁噪闔市皆驚附近向有馬軍小隊駐防該處護送行旅聞信亟前彈壓不服乃電禀天津鎭羅耀庭軍門立派新城練軍開差往撫督憲王夔　亦派親兵營統領督隊而前隨斃爲首數人俾各知儆刻已安謐悉繳軍裝號褂押赴塘沽附輪南下遣歸故里矣語曰募勇難遣勇尤難信然○向駐小站馬廠馬步盛軍計十八營已正法總統衛汝貴狃於宴安毫無紀律以致前年出師高麗縱令沿途騷擾而又敗於平壤喪師辱國衛當伏法後此軍歸孫子揚吕道生兩軍門接統駐紥大高嶺力遏敵氛然時事艱危仍復功不補過現在該軍奉文遣撤於臘尾春頭陸續入津除發正餉外並加發恩餉遣令歸農各回故里刻已遺凈無遺矣 
[浙省官塲紀事]  
　　升授湖南岳黨澧道前杭州府陳六笙觀察因新任林太守示期於初十日接篆先將一切公事赶辦齊備并印信文卷派員移交又困十二日爲觀察之孫女出閣吉辰是以交卸後仍駐府署聞定於十六日出韓卽赴湖南新任其衙署尙須修整林太守以府考在邇俟試期畢後再行移衙也○升授處州總兵林鎭軍耀先於十二日交卸杭恊篆務卽日出轅親赴撫轅辭行旋由上馬頭登舟前赴處郡省防統領及四營都守均整隊出鳳山門至江干恭送一時鎭軍駕臨各營官迎入官廳小憇俟鎭軍登舟營兵站立兩旁燃砲升敬水師營開砲船四　護送渡江直至西興而回○英稅務司李君士理來杭商辦設立洋關等事於十二日起程赴申欲請詳務局派委員同往商諸提調余司馬乾耀司馬卽命候補府照磨伍叅軍鍾溶偕往滬上 
[大别山色] 　　 
　　漢口訪事友函稱漢屬黄陵磯等處秋收歉甚自冬徂春米盤飛漲朝糴升而暮糴合者靡弗數米而炊矣紳耆等因將情形具呈禀縣懇恩平糶薛誠伯邑尊業已俯准據情轉詳撫憲撫憲立卽委員赴蕪湖購米由輪船裝至漢屬照原價平糶所收糶米銀兩邑尊彚齊併益以鶴俸再禀撫憲委員赴蕪購運量地糶施恩無不逮漢南黎庶賴此多免爲翳桑餓夫云○溺斃嬰孩之事隨地有之禁之不勝禁防之不及防也已非一日矣至欲救垂絶之命開方便之門則莫妙於育嬰局溯自漢口之有該局也嬰兒寄養者迄今不知凡幾因此溺孩之風日漸稀少先是局欵無出經地方官會同紳耆等就地勸捐捐戸按月定額收錢若干文初時均慷慨樂輸如額是畀乃日久生懈遂有未能年清年欵月清月欵者甚有抗捐不完及攙毛摸尾等清著局欵因之不敷支用掣肘時所不免逄太尊閏古急思整頓此舉用特三令五申諄諄勸諭早已 
 
 

Page 3

 
 
遍示通衢矣夫育嬰何事也論者謂眼前功德較尋常尤倍蓰漢上不乏善士所謂人之欲善誰不如我想諸商號萬不致惜此區區令隳斯舉不禁爲呱呱者九頓首請命焉○漢鎭清軍府署十三日晨官房忽失衣物多件值銀約百餘兩咸莫測其致失之由正驚愕間旁一雛鬟獨具隻眼瞥見圍墻垜上有一物光灼灼升梯取視乃撬門器也始悟被鼠竊所弄少時厲司馬升坐大堂立將總捕錢泰拘案略謂本署重地尙有此等駭聞之事閭閻之間不益肆無忌憚耶汝輩所司何事平時之捕務疎忽可知不加懲治焉儆將來喝令笞一千板勒限破案將功抵罪似此雷厲風行未知該竊得逍遥事外否○十五日清晨漢鎭二爽巷弄内某細民家因早炊僨事賴四鄰立爲灌救火熄烟消相慶無事 
[蕪上官塲紀事]  
　　蕪湖采訪友人云道憲袁爽秋觀察於本月初三日赴金陵叩賀劉峴帥新任之禧旋於百花生日還轅○米厘局方啓南觀察於新正初二日赴白門賀各大憲新禧本擬俟禀見劉峴帥然後回蕪旋因張香帥有過蕪察看米厘之說遂於十七日遄回候香帥過境冉赴金陵二十九日又鼓輪西上赴鄂王城畔晉謁香帥面禀機宜○蕪湖縣李甘亭大令前赴皖垣謁見各大憲叩賀年禧旋於中和節後一日言旋○去冬蕪湖一帶適届換修電桿之年局員王叔英直刺督同工匠親出監視至歲暮卽告竣工惟換下之舊桿一時不及檢收變價鄉民遂不免任意竊取近日飭工頭一一清查則已所失不少爰會縣出示申明倘有偷竊者一經查出定行送縣究懲一面飭將現存者赶速收拾○去年冬防嚴密保甲各叚員及保衛營弁勇通宵達旦邏察必周李大令又捐廉添設更夫星羅棋布是以梁上君子技無所施計自十月初一添設迄今已五閱月大令獨力捐廉四五百行刻届春半天氣温和閭閻較易隄防是以此項更夫定於本月十五日裁撤 
[邗上述閱]  
　　揚州采訪友人云仙女鎭距郡城數十里之遥水陸孔道也鎭上生涯以米木錢土四者爲大宗商賈雲　昕宵熱閙本月十一夜鎭之南岸大橋口某錢店驀被盜匪數人毁門而入露刃嚇禁不許聲張旋倒篋傾筐掠取洋銀銅錢衣服之類呼嘯出門迨店中人出外狂呼早已不知去向其時鎭尾巡更人某甲見有多人在黑夜中飛奔知非善類將欲掩捕内一人突舉刀狂喝更夫急棄其鑼柝詭辭紧對曰吾某係鄉人因在家口角負氣出門忘帶盤川無從食宿故深夜彳亍此間耳其匪曰果爾可隨我等同行更夫暗忖此時斷難脫身只得隨之而往途中聞彼等共話已略悉端倪迨行至宜陵鎭天將破曉更夫哀告曰腹中餒甚諸君盍在此茶社進早點俾僕亦得免轆轆腸鳴乎衆以爲然更夫卽乘間倩人飛告宜陵汛汛弁聞信急邀約駐防是處之合字營勇悄然分路前往比至茶社一聲暗號將諸盜一齊擒獲僅被逸去一人隨押至仙女鎭加添夥役護解至揚傳聞失主至縣署報案邑宰見人贓俱獲大爲嘉奬飭暫覊禁候訊明嚴辦○揚城東北隅宜陵鎭一大市集也有某甲者其家距鎭數里性情甚躁與妻某氏時占脫輻之爻本月某日忽又口角始而詈駡繼竟揮拳氏奔回母家訴諸堂上其父母以壻屢次無理取閙今番定欲與之評論俾共知理之孰斷孰長事爲甲所聞自思實係自已理屈若欲評論定必羞辱難堪乃於某日自縊而亡家屬隨訴知坊保一面來城報案十五日邑宰帶同刑仵遵陸前往躬親騐視約十六日可到屍塲○某夜二更後郡城灣子街人某甲至曲巷中如厠忽覩一裋褐人踰厠旁短墻而上自忖時已夜半其爲梁上君子無疑遂飛步上前奮力拘獲一面大呼有賊鄰人聞聲畢集其人不得脫身衆人立喚坊保至交令帶回禀官究辦或謂此賊本手藝中人因癖染烟霞又有迷龍之好所入不敷所出是以迫而爲此勾當云 
[蘇垣雜錄]  
　　姑蘇采訪友人云元和縣縣丞張二尹運衡因病出缺本月十一日藩司鄧方伯牌示以候補縣丞卓二尹觀榮請補○日本開埠通商上憲許以葑門盤門外青陽地等處爲租界其中所有房屋釐定章程執有契據糧串者毎間官給錢五十千文然是處類皆經紀小民平日並不納糧至於外來客民無處棲身亦多於是處結茅爲屋蟄居其内已有多年兹者租界已定馬路等項亦必逐漸開工此輩所結蝸廬行將一律拆毁本月十二日有二十餘人候趙大中丞親臨盤門内操塲校閱雲騎尉世職人員打靶時各執炷香魚貫入城擬環求設法及至時中丞已閱畢回轅矣○本月初旬某日有一航船由常熟梅里鎭至姑蘇行至中途時已四更大霧彌漫伸手不見五指而東北風又異常狂暴舟子不得已而停橈旋又以失此順風殊覺可惜遂布帆高掛冒險開行黑暗之中其疾如矢突有一脚划船迎面駛至互相碰撞脚划船受損而沈舟子驚駭之餘立卽下篷緊纜將脚划船上三人如數救起并撈獲所載洋銀八千圓惟失去信件及洋銀數十圓而已事後脚划船戸赴地方官署控告官以彼此皆在黑夜兩不經心且撞沈後航船卽設法救援可謂仁至義盡因此不准所控脚划船戸無奈怏怏而返 
[西兵圑操]  
　　昨日午後寓滬西商圑練兵齊集浦灘迤邐過大馬路向賽馬塲進發計馬隊步隊列陣圖兵樂工共一百八十人之譜旣至卽按部隨班以次操演聞下一禮拜卽有香港將軍前來簡閱矣 
[碰船肇禍續聞]  
　　昨報紀太古公司北京輪船與瑙門的輪船互碰一事兹悉瑙門的亦受傷甚巨是以並未出口刻已駛往船塢興修北京則方在補苴隙漏一俟將水戽盡亦須從事斧斤矣 
[公館暫移]  
　　新任松海防同知葉臨恭司馬本定於二十五日寅時在敬業書院公館接印是日適值書院甄别之期爰改以城南也是園側蘂珠書院爲公館 
[會景誌盛]  
　　昨爲清明令節上海縣署高懸牌示給假一天午後輕雲淡日半隂半晴三點鐘時城隍廟前砲聲大作鼓樂齊鳴會中人舁城隍及新江司財帛司高昌司諸偶像置諸緑呢繡金轎中用八人舁之賽會前導旗鑼傘扇簇簇生新更有衝風灣號馬上執事馬上鼓吹看馬對馬王命馬更以五六齡俊俏幼童扮作解差犯人丹唇粉面按轡而行毎起間以清客一班沿路吹彈其人輕年貎美裝束如京華子弟樂器綴以五色絨毬瓔珞垂垂炫人耳目繼以臂香會隂皂隷大鑼班袒腹大肚劊子八人押女犯若干口由是而黄衣會青衣會逍遥傘花十錦牌會中各馬則縱轡馳騁幾如逐電追風所過長街短巷緑女紅男如潮之湧縣署及總巡局各飭差役按叚彈壓以免滋生事端典史蔡季卿少尉命駕前往厲壇循例致祭會經南門外迤西一帶長隄帽影鞭絲掩映於緑楊紫陌閒畫意詩情一時無兩洎乎晚上神像回廟　以琉璃明角珠燈彩徹雲衢輝煌奪目錦天繡地果然無價風光也 
[鄉民呼籲]  
　　昨日鄉民賈顯文投上海縣署訴稱本月二十一日浦東二十三保十四圖惡棍賈榮榮糾合同黨將民人父母之靈柩抛置田間强移伊父母之靈柩進正屋民人稍與理論卽被毁壞廚灶臥房諸物手執兇刀追赶欲置民人於死地以便强奪房屋田産求縣主大老爺提案訊辦以儆兇頑門丁告以應俟黄大老爺回署後明白補詞以便提訊核辦 
[英捕房事]  
　　四馬路青蓮閣茶肆於上燈後不許小本營生者入内兠售各物而前晚一人手托紙烟數匣正欲上樓適爲該店執事某甲所見上前攔阻以致互相爭閙後賣烟者立於門外肆口詈駡甲又出外與論正在爭閙之間有某號華捕巡街經過上前詢問以甲不應欺負小本營生之輩甲以店中定例如此並非欺負略與辯論詎該捕卽上前掌甲之頰甲以無端受辱不肯干休遂邀同見證二人至捕房控告繼又至四馬路捕房控告不知若何了結也○前日午後五點餘鐘時有西國水手四人各騎駿馬由大馬路迤邐向西及至賽馬塲側適有一婦身穿縞素手携筐籃草壜等物似係上墳者然正在怱怱行走適該水手飛馬而來致將該婦撞倒所有籃中酒菜亦盡數掀翻在地該婦頗受微傷事爲立橋之印捕瞥見卽將後來之馬二匹攔住至肇事之水手則已飛奔逃逸後印捕將拘獲之水手送入捕房候核 
[法界捕房紀事]  
　　薙髮匠沈寶生龍華人年僅十八不務正業落魄無聊胞兄品堂在租界中某處爲圉人前日寶生竊得其嫂某氏之 
 
 

Page 4

 
 
籃黑綿綢二叚銀簪一枝耳環一副及鑲鞋一雙小洋銀八角潜至公館馬路某押鋪質錢包探見而盤詰寶生認竊不諱爰將人贓送入捕房捕頭詢明情節令押候解送公堂請辦○前日某甲雇小車載行李至招商局金利源馬頭附某輪船回籍卸車之際人多手雜失去零物若干及向車夫索賠車夫不允乃將車及車夫扭送捕房昨日捕頭詢知一切令將車夫押候賠償旋有車寓主某乙投捕房聲稱現已在外向失主理明請將車夫開釋捕頭允之○安慶道友花六富江北某縣人前日糾同黨類至八仙橋南首同福茶樓向趙某訛詐不遂所欲乘間攫取洋銀一圓趙不敢猝攖其鋒於其去也赴八仙橋捕房聲訴捕頭囑以如遇若輩准卽扭交究辦 
[美捕房紀事]  
　　某甲者原籍山東今春來滬未知其操何業亦未知其僦居何處邇者忽患痴癲症語無倫次逢人痛擊前日下午手持硬樹扁擔在虹口斐倫路滋擾不休經二百五十六號走街華捕上前攔阻甲卽將捕揪住兇毆扯破號衣捕急吹號呌華捕應召赶至者三四名内有第三百號華捕復被咬傷手指因衆力齊施拘送捕房禁押甲尤耀武揚威將同押犯人肆意兇毆兼又力大如牛難與抵敵候至昨晨捕頭派某某等華捕六名將甲押送至英公廨請屠别駕發落○積竊何阿榮寗波産犯案遞解數次矣前晚在穿虹浜地方圖竊經包探范進才查獲拘解捕房押候查明此次曾否犯竊然後送廨訊究○吳淞人陳阿桃前晚由某處竊得衣服一包中途經包探施奎江緝獲拘至捕房旋查悉係由吳淞路第五百八十九號屋内所竊押候解送英公堂訊辦○浦左某姓傭人沈七生日前竊取天縀套皮袍等服背主遁至滬江某姓卽遣曹雲山跟蹤至滬找尋在吳淞路遇見當卽扭交包探范進才拘送捕房押候解送公堂究辦○前晚某號走待捕巡至伯頓路在某弄内拘獲跡近倫兒之某甲送至捕房捕頭詰問之下據稱江灣産名徐阿毛向以賣菜餬口並非竊賊捕頭令禁押至昨晨倩包探張阿五查明與所供相符卽開釋○華記路第二百六十八號門牌某鐵店學徒某甲前日晨起忽捲物逃遁店主遣人四出偵尋復於昨日投報捕房捕頭飭包探張阿五前在查勘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[文字春聲]  
　　廣州訪事人函稱廣雅書院創自前督憲張香帥學規美備局面輝煌院中額設肄業生二百名東西兩粤各值一半計毎人一年膏火奬賞約可得銀百兩有奇較勝於舌耕餬口故多士咸樂爭趨早已滿額學憲惲次遠文宗去年巡試各屬得有高才生數人欲送入院商之山長廖太史澤羣當以額滿無可位置婉詞却之文宗遂會商督憲譚制軍謂生徒一百名中豈盡皆可造就遭宜由官考試甄别以定去留制軍然之卽於初九日同徃書院命題考試各卷皆由文宗携帶回署評定甲乙此時院中生徒皆恐文字無靈或曉擯斥故莫不慄慄危懼邊形於色云○羊城書院係廣府闔屬士林絃誦之地先經府尊周太守考試甄别兹太守已將各卷評閱一過列榜揭省再定於十八日仍在貢院覆試以定高下覆試之日不許携帶書籍彼枵腹無文者斷不能濫竽充數矣○學憲惲次遠文宗定期日内起程出緩巡試一切夫馬刻經地方官預備想軺車所指驛路生光矣文宗此次往高廉雷瓊陽江五屬約須數月始能返省廣州科試恐赶辦不及聞擬至明年錄科前舉辦云 
[流民送縣]  
　　江北某縣人張四在本邑高昌廟附近毗連廣東街之同仁輔元堂義塚地上搭蓋草棚藉蔽風雨近經堂中司事查知令其遷讓張故意遲延遂由堂董函請高昌廟巡防局員驅逐局員飭勇甲將張提案略加詰訊派勇押送至上海縣署請爲訊辦 
[英晚堂案]  
　　金陵人周晉堂胡綺堂李如春投英捕房控在裕豐客棧失竊一案先經包探陳阿九至該棧查得形跡可疑當將棧主及茶房拘至捕房轉解早堂會訊等情已記昨報前日晚堂别駕升座研詰周胡李同供小的等原籍金陵此次由籍携帶行李洋銀前往漢口貿易蒞滬寄寓裕豐客棧本月十一日小的外出當將房門鎖閉至晚回棧並未檢查及至次晨小的擬將行李收拾動身開箱查檢始知失竊急向棧主詢問乃該棧主不僧不俗口出大言恫嚇明欺身等異地客鄉不得已控訴捕房拘解案下今求究追僧利芳供僧人年五十三歲籍隸松江俗姓汪娶有妻室已生子女前者僧人在治下開設客棧嗣因與妻勃谿一時性急卽至杭州削髮爲僧今因思家來滬探望現與妻子同居前日寓客周晉堂等房内云失竊洋銀衣服等件僧人不知如何失竊乞大老爺格外施仁茶房楊金泉供小的係寶山人向以耕田度日本年央人薦在裕豐棧當茶房本月初間有客人周晉堂等來棧借寓有行李衣箱等件均在臥房十一日周等出外房門鎖閉當日並無閒人到過究竟如何失竊小的實不知情求明察别駕見該棧主利芳不僧不俗顯非安分之徒隨判著利芳具限於日内押繳洋銀賠償周等失竊洋銀衣服完結楊金泉供詞支吾著重笞八百板斥釋周等遵諭叩首而退○英界上林里某棧主張金生控司帳金桂卿寓客戴漢臣串竊洋銀三百元一案前晚由别駕提訊張供小的向在治下麥家圈對門綺園烟館内走堂兹在上林里開客棧倩金爲司帳小的有洋銀二百元交金收藏詎金見財起意卽串同客人戴漢臣將洋如數竊取旋卽逃逸幸小的得悉尙早跟卽追獲查洋已被用去七十元爲此控求究追金供向在該棧司帳素來安分前日棧主有洋銀三百元交小的收藏詎被客人瞥見起意糾同小的竊取至揚州遊玩小的一時受愚私取洋二百元已用去洋四十元限半月内繳案乞求恩宥戴供文生因往揚州謀事路過上海借寓客棧實因所帶洋銀用盡不得已出此下策竊取洋百元今已用去三十元現有現洋五十元交案尙少二十元限五日繳案别駕得供判著原被各具遵限遵斷切結完結張唯唯遵諭叩首而去 
[邗江官報]  
　　二月十一日分發經歴蔣鹺尹廷勛禀到○十二日廟灣場趙鹺尹禀辭瓜濠總巡劉明府壽嵩公幹到揚分發經歴俞鹺尹振塏知事張鹺尹馥均禀到○十三日湖北劉守戎藻芬解餉來郭分轉攀桂辭赴泰興差次調署劉莊場袁鹺尹禀辭赴任 
[申報館恊賑所經收順直湖南賑捐三月十一日至三月二十日止第四次清單]  
　　三月十一日溧陽退思齋主人洋四百元無名氏洋二元玉蘭花館關洋二元○十二日王門汪氏所求手瘋速愈洋二元不留名銅洋廿五元○十三日省壽堂洋一元○十六日勉力之求保内人分娩平安洋十元○十七日湖州全盛來埭溪繆山氏助湖南紋銀十一兩七錢六分申八錢合元十二兩八錢三分七厘合洋十七元五角○二十日甬江瑞康莊銅洋卅六元病銀四兩三錢壽康莊銅洋五元甬江蘭瑞廬洋一元隠名氏　湖南卅日期票元五百兩以上共收洋四百卅三元五角票元五百兩毛銀四兩三錢銅洋六十八元 
[收解聲明]  
　　啓者則敬自十八年閏六月廿六日起經收順直賑捐至二十年七月十二日止共收規元三萬六千一百九十一兩一錢三分一厘英洋二萬二千四百六十八元七角扯合規元一萬六千六百廿六兩八錢三分八厘本洋七十九元毛本洋四元爛板日本洋五十四元馬劍洋一元生銀板一元共事規元一百零四兩四錢規銀五十二兩三錢零六厘四毫批見規元五十五兩四錢一分四厘對開洋三十元小洋四百七十一角一分兌合規元四十五兩三錢四分銅洋五十一元烊見規元十二兩七錢五分錢一千四百十二文合規元一百零八分六厘黑龍江漠河金纊新股票一股原本一百兩售見規元二百兩又收各捐生此案報捐貢監街封翎枝現銀上兌共計規元一萬零六百六十四兩七錢六分一厘以上共收規元六萬四千三百零一兩七錢二分又新棉衣褲一千令五十套舊棉衣一千二百件此經收總數也至其報解數目則十八年七月十五日解第一批規元六千兩八月二十日解第二批規元一萬二千兩舊備衣二千五百件十月初十日解第三批津公砝化寶銀三千兩合規元三千一百四十四兩十九年二月日六日解第四批規元一萬兩二月廿九解熱河津公砝化寶銀一千四百兩六月十六日解熱河津公砝化寶解一千六百兩兩共合規元三千一百四十四兩七月初二日解順直第五批規元四千兩廿四日解第六批規元二千兩八月二十日解第七批規元二千兩新棉衣褲二千套九月廿一日解第八批規元三千兩十月十四日解第九批規元四千兩廿五日解第十批規元一千兩二十年二月廿七日解第十一批規元五千兩三月十八日解第十二批規元二千兩四月廿五日解第十三批規元五千兩八月二十日解第十四批規元二千一百十八兩以上共解規元六萬四千四百零六兩内不敷規元一百零四兩二錢八分暫有則敬墊解俟下届收解時再行扣算中有多解新舊棉衣三千硬百件係歸義賑項下經收當時彚總報解有案不得不一併刋登以符禀案其各戸捐助姓名銀洋錢數已分三十四次將清單鈔登申報不再另刋徵信所有此案報捐各生望檢前發實收至絲業會館換取部監等照其被駁者亦望來館查明各自設法函托部友呈請換照俾清經手謹一併附陳[  上海北市絲業會館施則敬子英甫謹啓]  
[上海陳家木橋霓報總局籌賑公所自光緒二十二年正月廿三日起無二月十五日止經收湖南義賑第一次清單]  
　　正月廿三日俞叔平洋一元○廿六日朱子平洋二元又幼童袁　洋二元又幼童王乃章洋四角○廿七日不留名駁船戸洋三元三角○廿九日無名氏洋二百元○二月初一日楊順德堂次洋四十六元○初三日　思頤規元十兩○初五日隠名同人洋五百元○十一日荆州將軍湘平一千兩○以上共收湘平一千兩規元十兩洋七百另八元七角次洋四十六元 
[上海虹口元濟善堂經收丙申年正月份月捐一文愿常捐清單]  
　　唐茂枝洋五員陳可良韋文圖各二員義成號怡如號各洋一員唐冠卿洋一員乙未年十二月份洋一員共計十三員○梁日三惜字洋二員○謝鑑記凌雲閣毎日各三十愿梁日三二十五愿禮和帳房九章號各二十愿怡珍居永義源華和戚益齋潤德堂巢子餘巢　氏　鴻寶張敬和宏仁堂十戸各十愿致寶長洗亮光各七愿至義居六愿湯雲亭華榮昌讓德堂殷茂庭殷守泰殷守源殷許氏殷恆懷八戸各五愿吳云德沈公舘沈公舘三戸各四愿鄧崔氏裕祥莊一笠山人鄔達齋鄔棠林鄔識深恊大莊史致泰沈紜福張榮鄔銘德金阿方樂善居士十三戸各三愿靜慮居守拙子湧　氏黄富　黄觀樞王榮住高林生寄生洪鄔宅十戸各二愿嚴頌元一愿共三百五十七愿計錢十千零七十一文翁公泰一愿正月至三月份錢九十文莊元甫不計愿小洋一角 
 
 
 

Page 10

 
 
   
 
