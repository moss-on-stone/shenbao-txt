# 1908 - 166 - 4912713

 

Page 1

 
 
   
 
 

Page 2

 
 
[今日本報目次]  
　　第一張上諭論說專電緊要新聞 
　　第二張要件分類新聞評事紀事 
　　第三張小說本埠新聞 
上諭 
　　五月二十四日奉 
　　旨翰林院學士著錫鈞補授欽此 
[宫門抄]  
　　召見軍機張廕棠現換麻紗袍褂論說 
 
 
 

Page 3

 
 
[論停止部選州縣（間]  
　　近年以來。各省州縣之舞弊作奸。徇私枉法。豈第如。諭旨所云聽命幕友。縱容丁胥而己。哉訟事也。苟非。勢　得己則壓擱動閱多時一民政也苟非有利於官。則舉辦無非敷衍。甚　遇要案則勾通丁役以索賄。徵錢粮則抑勒洋價以自肥種種不法之行爲。幾於罄竹難盡。而其病根所在。則半田於捐納太濫。而人格因以不齊。保舉太寬。而官方因之不飭。於是吏治日益。壞民困日益深。固非僅部選正途。不諳風土。不習吏治者有以貽害於今之天下也今者朝廷因州縣部選法之不善。限期將州縣槪行定選。依次分發各省。派令肄業法政學堂。責成督撫勤加考。察其整飭仕途之意。未嘗不切實而認眞。然無如不揣　本而齊其。末不清其源而治其流。率此行之。其流弊將有倍甚於昔日者。謂予不信。請進而畢我詞 
　　夫各省聽鼓州縣之衆且多。至今日而已極。微論著名大省。即中小省分。亦動至一二千人。而分發到省之先。又往往各出其攀援之手叚。運動之神能浼京朝達官。書八行以爲先容之助。非曰某牧令係其親戚即曰某牧令是其。同鄉非曰某牧令係其世交即曰某牧令乃其故舊。或請委署。或乞。優差。相習成風。毫不爲怪督撫即素來剛正亦不能無所瞻顧。稍出以通。融而。爲不得罪。於巨室。之地然差缺究嫌。有限來者應接不遑。騰位置以顧私交此際頗勞心力。乂奚暇問其才具之勝任與否。人地之相宜與否。而一一量能授事哉。是則以原有之候補人員言。苟非大加甄别。秉公剔除。則此肩摩轂擊之官。已有無可安插之。勢而在上者旣窮於對付在下者　致歎於偏枯矣。今若以停選分發之故。使各省驟添大批之州縣官。以隨班逐隊於其際。行見人愈衆而考察愈不易周。官愈多而鑽營愈形迫切欲取姑與之伎倆。且日出而不窮。一日捧檄之官。不取償於閭巷小民而又谁京師取乎。夫至以親民之官。而先存一取償於民之見。則其膺民社而坐堂皇者祗懸一金錢主義於心目。間而民生之利病。新政之設施。均不足以動其念慮。郡邑政治。勢必有江河日下之虞乂安所當於救弊補偏之義也。即曰改選人員到省。須令入法政學堂。然人數旣驟益千百人。而各省經濟困難。事同一律。亦安得有偌大經費。搆萬間廣厦。以收容此如蜂如蟻之官耶。本欲澄清仕途。而各省仕途之紛雜。官事之敗壞。益因是莫測其所終所謂未見其利。先見其害者。此類是矣 
　　且夫吾國州縣之敢於傳詐使貪。任性虐卜。而大爲斯　害者。第一在職務之太。繁第二在職權之太。重刑名錢榖學務警務諸要政。上則設各司道以分任其事者。州縣獨以一身肩其任。苟非具過人之才智。特異之精神。即有賢者以當其衝。亦將困於才力之不逮。乂何論乎庸劣之徒。則職務太繁。易致叢脞之弊也。官吏行政之權力。在司道猶處於分。而州縣官獨隠握其全權。凡政令之行與不行。政事之有效無效。均須視州縣之賢否以爲衡。而詞訟一端其實權尤專屬於地方官署。設或百里之任。屬之非其人。則力足以阻塞要政權足以濟其奸貪。貽害地方至深且鉅。是職權太重。易啓貪縱之弊也。故記者以爲。朝廷眞。知政治得失之本。全在州縣一官。則必减其職權。分其職務。而以嚴定考成法。及地万自治制相輔行之。庶膺斯職者得以盡力於民事。而不敢濫用其職權。夫然後地方事宜。可以漸期於起色。若徒舉列名選册之吏。驅而至亽各省。以爲省會之閱歷。上司之甄陶較愈於循資按選之不問其才。不量其能焉。是猶畫餅充飢。望梅止渴。而於實際固並無絲亳之益耳 
　　要而言之。各州縣之事。有應歸官治者。有應歸地方自治者。朝廷苟能於應歸官辦之事專責諸州縣。而嚴定其考成於應歸地方自。治之事。分畀諸地方士紳。而不徒依賴乎州縣。則州縣即甚不肖。自無從大肆其虐於民而斯民亦已食。朝廷之。賜非然者。州縣猶是州。縣而州。縣之事。仍一聽命於州縣之官。特其所出以牧民者。微有部選外補之異。吾恐部選者固不能通達治理。體恤民情。而外補者亦未。必盡屬賢良。關心民瘼。唯之與阿。相去又幾何哉。有察吏安民之志者。盍亦返而求諸本也 
專電 
[電一（北京）]  
　　滇督錫桂撫張會銜電奏謂逆黨孫汶巳赴歐洲 
[電二（北京）]  
　　政務處憲政館議奏各部院新署調員與舊署一律論資補缺及津貼一項新舊署均勻攤給均難照准 
[電三（北京）]  
　　昨日（二十二日）駐藏大臣張蔭棠到京 
 [P電四（開封）> 
　　鄭州至汜水縣鐵路於今日（二十三日）售票開車 
 
 

Page 4

 
 
[公電（温州）]  
　　各報館鑒孫仲容先生昨日（二十二日）長逝學界痛哭誥漾 
緊要新聞 
[蘇紳預備請願國會]  
　　前月十八日蘇紳在法政講習所開大會預備請求國會決議兩事（一）蘇紳各人擔任運動簽名（二）五月二十三日續開大會選舉代表入京呈遞請願書故昨日仍在法政講習所集會先由雷繼興君報告開會緣由次由孟庸生君宣讀請願書原稿逐句解釋衆皆贊成遂選舉代表先舉寗蘇各五人舉定後再互推四人入京計寗屬當選者爲張謇七十二票許鼎霖五十五票魏家驊二十票陶保晋四票夏寅官三票蘇屬當選者雷奮八十八票馬良七十二票孟昭常三十九票曾樸十四票沈同芳十二票後到會者討論國會請願之辦法至下午四時因尙有江蘇鐵路協會原定四時開會故即暫散至代表入京之期則由十人公同議決云 
[會詳河口善後事宜雲南]  
　　河口克復後錫督會擬善後辦法三條派趙道金鑑會同臨安道增厚前往河口力籌整頓現增趙兩道就其要者籌議數條會詳錫督核定辦理茲將所議各條撮錄如下（一）專派辦事人員計分善後洋務各一人專駐河口隨時會同蒙自關道籌辦興復各事（二）擴充本地巡警先將克復河口各營隊一律派在河邊駐防及各處清匪河口市埠加派新巡警以保治安仍訂立精妥章程訓練巡士一面選派警長警兵等均由該總辦選擇委用如遇有交涉會同專派之洋務員妥籌辦理（三）清查本地商業内分洋商商業華商商業兩項此次商業損失以華商爲鉅洋商次之宜先將各華商原有商産若干現存商産若干或少數損失或多數損失或全數損失均一一查明再爲清理出入賬欵攤派來往欠數俾得清結虧累或酌予貸貲維持俾復舊業惟洋商損失須另行確查妥辦（四）設法維持市面河口市塲爲交通出口第一總關鍵上至蒙關臨安以及省城皆互相貫接互相牽動自匪亂後市面變動今謀恢復有需銀貨之補助者亦有須設法招徠失業各商者如何設法應出委員酌照情形妥議詳請核定就近借撥蒙關庫欵萬金專備支用（五）迅籌修復市埠河口公局商鋪房屋經亂損壞應分别撥欵及會同該處巨商籌擬分任修造整理其電郵交通上之損壞軍事防備上之廢弛以及地方上一切新政要　應行建復擴充者擬詳細覈估應需欵項則由官商分任籌墊惟前在該處抽取之各項餉捐暫緩照抽俟恢復後再議舉辦以上各項皆就現時亟應籌辦者又辦埋善後除己酌提欵項廣購越地米糧議辦平糶接濟軍食民食外尙有一切應辦事宜俟派有專辦善後大員再定 
[楊侍郎致皖撫電（公舉路礦總協理）]  
　　安慶馮中丞鑒明密昨商之中堂以荇帥屢次來函堅辭路礦總理似難勉强請公不必入告昨同鄉京官公議舉吳贊臣方伯爲總理周味西觀察爲協理須俟商允　可入告至路礦現隸兩部非從前專隸商部者可比尙與舊章無妨琦印 
[電商洙昭鐵路辦法]  
　　湘撫主張商辦湘撫岑堯帥爲萍昭路事近日有長電到京大旨以力護商辦爲歸並言部中與商爭利湘人極爲反對聲稱暮雲司一帶如插官標欲將該處房屋盡行打毁云云 
　　盛宫保主張官辦盛宫保致郵部電云薛道鴻年來漢面稱湘公司反對恐潭紳不敢幫同出面買地官路揷標己禀岑帥飭縣保護將來可否援舊案凡　領地價者可估價造册交縣轉給一面挖築等語該道己回湘相機妥辦隨時禀部筱帥到任接湘公司電頗費躊躇擬電余經理來鄂面加開導部中辦事似惟有責成督撫岑電如何駁復乞示應否詳電筱帥以備因應乞鈞裁微宣 
　　郵部調停之策郵部近密電上海盛宫保謂洙昭路事現定甲丙三種立法（一）出資買歸官本由湘公司築至昭山（二）十年後准湘人備本贖回（三）由萍廠附入總公司股本二十萬 
[粤路股東特别會紀事廣東]  
　　　日粤路公司在黃沙搭蓋棚廠開會到者約五六百人一點二十五分鐘開會黎鐵卿宣佈議事規則次宣佈開會理由請衆股會公舉臨時主席有某君舉張讓周舉手者僅有三人即推張爲主席所有議案大綱三條列下 
　　一爲創辦銀行問題（甲）議銀行應辦抑不應辦决議應辦（乙）議銀行應速辦抑應緩辦决議應速辦（丙）議銀行應否分設枝行决議俟開議總行後再行集議定奪（丁）議銀行撥本如何酌定决議俟收二期股銀後再行集議酌撥 
　　二爲分派股息問題（甲）議股息應派抑不應派决議應派（乙）議股息應否先派一年决議派兩年（丙）議股息應古在未開收二期股銀之前分派決議將二期股銀内扣回股息若不交股不得取息 
　　三爲增築枝路問題（甲）議枝路應否增築决議　築（乙）議枝路應否先築由省城至新會城止决議應照提議者速辦（丙）議枝路應否 
 
 

Page 5

 
 
在收足二期股銀日即行增築决議應照提議者辦理惟須禀准郵傳部方可開築提議旣完至三句鐘散會 
　　據稱是日會塲議决是件並不發議决權票每次决議除主張應派股息人多舉手贊成外其餘均議座某數人强爲決之非衆意也 
[紀蘇路協會選舉會]  
　　昨日午後四時爲江蘇鐵路協會選舉會期係繼續本月初九日之大會仍在法政講習所會前爲國會問題蘇紳士集者甚多先由副總幹事曾君孟樸聲明此會爲繼續前次大會未竟之事故先行選舉以鞏固内部之組織次劉君厚生報告爲北綫事曾至北京取同鄉京宫之同意呈請郵傳部開築鎭徐鐵路乃未獲要領及部員之意見且解釋北綫三路之利益次即選舉職員　總額二十六人先由會員公舉總額職員再由職員推定職務是日當選者雷繼興六十四禀曾孟樸六十一票楊千里五十一票孟庸生沈友卿皆四十二票馬相伯三十八票王穫百三十票沈信卿二十二票沈縵雲周舜卿皆十七票方惟一袁觀瀾皆十五票祁冕廷十票楊翼之翁乂申皆九票孟蒓孫八票吳懐久七票葉惠鈞蔡朝　劉琴孫夏頌來皆六票張效汶許子年翁寅丞徐念慈皆五票適二十六人末田方君惟一提議北綫招股辦法雷君繼興提議海清路之調查辦法因時過晚遂散會 
[蘇州商會研究蘇路南北線情形]  
　　二十日爲蘇省鐵路學堂業務科行畢業禮王總理到校親白奬勉廿一日上午經商會邀往談話詢問南北線規畫情形并籌及招股辦法在座紳商二十餘人謹記問答如下 
　　南線問題問現收之股數答約有七十餘萬股建築南線　己敷用問建築費之統計答滬嘉路線長一百零六里以上海地價貴全路橋工至四十餘座之多最大者達四百尺以上約估每里當須三萬元問工程之竣期答自上海至松江己經開車惟松江以西斜塘大橋須俟十月完工年底可通楓涇全路告竣問營業上之豫計答現在自上海至松江試車載客生日往來一次不上月計算每日可扯百三四十元本月天氣漸熱鐵篷車不甚透風趁客畧少故通扯有百元左右至將來改用客車每日往來數次豫計可達三百元左右滬嘉通後至少當中兩倍若通至甬屬必愈見發達杭甬土貨甚多銷塲地以滬爲總埠非寗滬可比問客車何時可用答現在己到十輛廠中裝配遲至七月可用問存欵之對付答部撥存欵雖經奏定如能股欵踴躍自以不動爲上策北線問題問路線之經行答北線自鎭江對岸瓜洲口至清江不及三百里名曰清鎭自清江至徐州亦三百餘里名曰清徐現在己經测勘大約自瓜洲至揚州當走東堤揚州以北當越過運河走西堤一段再跨運河仍走東堤以避壩險然路線非經細勘難以預定問工程之豫算答清鎭地勢低窪河道尙多運河橋梁大約須達一百二十尺之闊建築費每里約二萬元至清徐一段平直高亢每里祗須一萬元豫算全路當一千萬元問建築之次第答現在先自瓜洲往北測勘第一次計須一月告竣至六月以後即當清鎭清徐南北並測以速路工至建築之法大約購地塡土均可分段並舉舖軌則自南而北逐節開車較爲便利問營業上之與南線比較答北線土貨多於南線運輸之利將來當不啻倍蓰清鎭雖通航路而運河漲落無常輪船行駛不時停止清徐則皆係旱道他日接通河南之汴洛並可以承受陜甘東下之貨其利益至爲優美問清鎭之範圍答清徐己經奏定歸吾商辦且限期四年造成則清徐下游白應氣銜接凡路線愈長則獲利愈厚此一定之理也問海清之借欵答己接督帥電復罷議語竟各籌招股辦法一句鐘午餐而散 
[傳旨申飭散秩大臣北京]  
　　十六日軍機大臣寄諭散秩大臣珠爾杭阿面奉諭旨彈劾官吏朝廷設有專官該大。臣本無糾察之責乃舉地方案件率行奏陳殊屬冒味且外官賢否又豈該大臣所能深悉其爲受人嗾使形跡顯然者傳旨申飭原摺擲還欽此 
[京師近信]  
　　吏部赶辦官册白部選州縣停止後吏部堂司囑將州縣及州縣以下部選各官赶造清册以便支配停匀分發各省所有缺分肥瘠及以後若干字缺統歸各督撫自行驗看確常照部掣缺州縣等册選畢後即赶造道府清册存於軍機處其不歸部選道府如巡警勸業道例各部亦可以保送俟簡以故該部近日辦公人員甚爲忙碌云 
　　裁併民政部消息民政部經費支絀堂官司員會議數次決計以原有之内務府裁併爲一稱爲内務部據稱每月該部及内外各廳區經費約十萬左右上月經費無着由該部支應處向某號借銀五萬兩聊　敷衍部中每有所需肅邸僅批飭向支應處去取然支應處司員愧無以應往往請假規避至於今日形見勢絀雖欲不改而不能矣 
　　鞭責小太監異聞向來内廷唱戲除有名角色照例傳差外一切掃邊配角多以内監充之聞端午日内廷傳演　配角太監某年只十四歲慈宫以所演甚不規則大發雷霆即發交愼刑司治罪訊供之下以竹皮鞭之兩腿皮開肉綻瘡口如碗樣大小當時以所傷甚重恐有不虞常送至東單牌樓西人所開之協和醫院養傷人謂以宫中而有太監已爲文明各國所笑至以太監演戲受刑而送入西人所開　醫院不幾令外人齒冷乎 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[禁烟大臣奏定禁烟查騐章程]  
　　一擬請分别查驗也在京各堂官大臣在外監司以上大員受恩深重表率下僚如有嗜好早應遵諭戒斷此次復奉嚴旨其是否戒除淨盡更宜據實自陳何致自欺以欺朝廷倘仍有諱飾不實陳者臣所當切實訪查指名奏参請旨懲處此外應行查驗各員在京各衙門限文到一月内在外各省限文到兩月内由各該堂官督撫確切查明染嗜好者若干人分别己否戒斷即責成各堂官督撫認眞查驗出具切實考語册開咨復其跡涉疑似者即由臣所指名調驗 
　　一查驗宜切實辦理也凡有嗜好之果否戒斷非醫士診視所能得實惟有將調驗之員令其到所住宿供其飲食由臣所揀派妥員監其食宿少則三五日多則六七日其曾否戒淨或仍服藥之多少均能確得實情無可遁飾其實已戒淨者發給執照仍舊供職查其服藥情形未能戒斷者則照章休致如所派查驗之員敢於扶同徇隠查出一併嚴參究治該員等果能切實查驗毫不瞻徇由臣等查核奏請奬勵庶幾懲勸兼施不致畏事顧忌以收實效 
　　一各直省應一律設所查驗也查禁烟事宜必須京外通力合作辦理劃一以期切實推行而收實效擬即咨行各省督撫均按照臣所詳定章程頒發一體建立禁烟公所遴派公正監司大員總司其事擇委妥員切實經理專辦一切禁烟各事宜並一面奏准立案共民間自辦者亦照此次定章查禁至各省文武官員無論現任候補由該長官隨時察看有可疑者發所認眞查驗如有逾限不能戒斷及隠飾者照章分别撤參不得瞻徇仍咨臣所查核倘各省有逾限不開辦查禁調驗者經臣所訪聞即行糾參 
　　一查驗宜定限也在京各衙門在外各直省凡經長官咨送到所之情形可疑應行查驗人員在京限於十日内來所查驗在外分别省分程途遠近酌定到所期限若遲延不到應由各衙門各省先行開去差缺聽候催調分别參辦 
　　一頒發表式分别塡註以昭核實也現由公所擬定表式分咨各衙門各省一體照實塡註毋稍隠飾先由臣等率同公所各員據實塡註以爲準則咨呈軍機處轉行内而各衙門堂司各官外而司道以上大員查二照一體塡註統限文到一月内咨復到所存查倘逾限延不塡送照章指參如有隠飾諱匿者查明照例按官階大小分别奏參咨革 
　　一擬請並申儆嚴禁種煙也旣奉明旨特派重臣設立公所則禁種尤爲禁吸之先務必一律查禁方爲完備除由臣等認眞查驗内外各員務飭斷戒外並擬請旨再行申儆各直省督撫按照政務處奏定章程　條分别次第舉行嚴禁種烟以絶來源並體察所屬種植之多寡或分年减種或全行禁種均責成地方官遴選公正紳士分投勸禁不准假手胥吏以期害除而民不擾除改種禾稼外并飭熟察土性所宜推廣種植如茶桑桐漆等之類以扺種烟之利責成各省督撫隨時督催地方官切實籌辦勿稍粉飾因循以收實效 
　　一戒烟醫藥擬商同民政部籌辦也此次奉旨設立公所注重查驗各官是否戒斷非專恃醫生所能得實至選配戒烟藥料發給有嗜好者服食戒斷民政部内外城均設有醫局招致良醫精製藥料廣爲施發斷戒臣所即可隨時商同添製藥料以備發給毋庸另行延醫以省瑣屑而節縻費 
　　一分别官民以清界限也凡京外官員禁戒吸食自當由臣所查騐認眞辦理其京城地面及各省禁烟事務前已由民政部奏請飭行在案凡紳商士民之戒斷應仍由民政部及各省督撫隨時隨地考察辦理以清界限 
　　一差委宜取結也在京額外行走在外候補人員此後遇有差委應責成各堂官督撫飭令各該員出具並不吸食鴉片親供取具同寅切結存案　准派委惟出結之員不得隨意彼此互結以杜通同徇隠之弊 
　　一各處戒烟局擬請奬勸也凡京外各直省公立民立戒煙局所創辦員等及各處醫士列表塡註備案其診施有效斷烟人數最多者年終由各督撫查明分别奏奬以虚銜封典奬札匾額功牌一面奏咨立案惟不得有逾吏部定章以期畫一 
分類新聞 
[政界]  
商會補救銅圓之策浙江 
　　杭州商務總會爲銅元事移呈撫藩略謂本月初九日邀集各業商董開會集議僉謂銅元之賤由於充斥必究其充斥之因始可籌挽救之策銅元當十當制錢十也制錢無不可通行之理顧但行銷於民間其完納錢糧釐稅房捐等雖零數亦不收用此一因也浙局積存尙多聞閩省又運到四百萬枚又發給官錢局資本六百萬枚此二因也鄰君多有私行折作當九當八者即府屬外縣亦多貶價省城朝夕往來縱不有心牽利灌輸已日見其多此三因也有此三因不籌補救勢必至於折減一切物價　價加漲無己而民生益蹙矣據衆商意見惟有由總會將實在情形上達層憲亟爲維持以蘇民困（一）擬請將錢糧釐稅房捐等項數不及洋元者准予一律收用或搭成繳納（一）擬請積存銀元必俟洋價落至一百十枚以内再行酌量發兌（一）擬請撥洋五萬元交官錢局收回發出之六百萬枚（一）擬請嚴飭外府縣不得任民間貶價定爲考成（一）擬請通飭各關赴嚴查如有挾帶外省銅元入境在若干枚以上　悉數充公如此則商民無賤視銅元之心疏通自易惟錢價虧耗商家力難持久不得不改作洋碼或暫增物價等語敝總會叅核衆商所議均係實情惟查省城市面因洋價日貴改用洋碼者已居大半即零販肩挑一切食物己貴至加無可加以視七八年前爲十與六之比例居民只此進項其何以堪省城手藝勞工何止數萬若不亟爲設法維持難免有爭價罷工之事敝總會以爲該商等所請第二第四第五各條收效略遲恐猶無濟目前之急惟第一第三兩條最易見 
 
 

Page 11

 
 
效今日得一紙之文告明日可必洋價之漸平而人心即可大定也 
漢關道與荆宜道互調原因漢口 
　　漢關道桑鐵珊觀察昨奉鄂督札調署荆宜道遞遺之缺卽以荆宜道齊昭岩觀察調署已紀本報專阙 
電茲悉互調原因實緣桑道以漢口湖民攤民先後滋事迭受鄂督申斥鬱鬱不樂迭請開缺陳小帥以其爲某大員寵眷之人均批答慰留桑亦自知才力不能勝衝繁之任意以鄂臬一缺楊廉訪文鼎不願到任希冀擢升此缺密電某大員在京運動適其時某大員召鄒道履和進京鄒亦欲得此缺以償虧累在某大員前極力傾軋而某大員又以楊臬文鼎一時無地位置正躊躇間適接陳小帥酌擬更調之信遂覆電照允桑聞之喪然若失故調簡之缺己决意辭職回籍不復熱心仕途矣 
咨改茶稅局名目杭州 
　　日前兩江督憲端制軍咨行浙撫略謂皖南茶釐總局係軍興時所設其時因軍書旁午抽厘助餉故以茶厘二字名局嗣後改辦落地稅仍因循未改沿襲至今殊覺名實不副亟應改爲茶稅總局其各屬所設之分局分卡亦應一律改用茶稅二字庶顧名思義不致誤會除飭由財政局另刋皖南茶稅總局木質關防飭發換用外咨請查照轉飭各屬遵辦 
[縣令清解征漕獲奬安慶]  
　　宣城縣陳令前將三十三年分任内應解新漕正雜各項及加提盈餘等銀均於限内全數完解清欵經沈藩司詳請奬勵業奉馮夢帥批准核奬以示鼓勵 
[羅守政躬未豫安慶]  
　　調署鎭江府羅少杰太守年己七旬有六素有烟癮　前服藥擬行戒斷惟衰年不能支持以致抱恙日久 
[十藥厘金之注重安慶]  
　　皖省土藥總局以現届新土上市之期例應循案刷印告示二百張申送蓋印以一百張分發綠防各營飭各弁兵等不准干預買賣代商包攬土藥釐致干重究以一百張照案鈐印發還本局以便隨時蓋用關防按營札發 
[巡兵入敎練所肄習揚州]  
　　揚城巡警局劉提調王參事等會商以巡警捐出自民間而於民間盜賊各事並未能有所保護無怪嘖有繁言因於石塔寺内設立敎練所將五局崗兵抽換入所敎練惟以一月爲限未知能如此速成否 
軍界 
[偵探弁兵辦事規則武昌]  
　　湖北防營營務處總辦杜雲秋觀察前奉督飭會同文武偵查私運軍火巡緝匪類己紀本報茲悉陳小帥以該處弁兵無多特飭添募長於偵探弁目四名兵二十名專司偵探並手定弁兵辦事規則權限如左一冒充革黨擾害治安者一開堂放飄煽惑人心者一聚黨結盟濳圖起事者一私運軍火接濟匪徒者以上四項如有實據即行查拿此外非有命令不准越權辦事一欺壓良善者責革藉故訛詐者追贓治罪一得贓縱犯者加等治罪一挾嫌誣陷者照軍法從事 
[棺木私運軍火之預防廣東]  
　　粤督日昨札行營務處云據拱北關稅務司威禮士申稱案奉劄開嗣後凡有包件行李箱籠棺木之運自外洋　進口時務須嚴加搜查有無夾帶軍火槍械至棺木進口須存先貨棧俟取有本口殷實商人保結方准搬運以防舞混該梲務司一面鈔結知會地方官一面報院備查等因奉此查本關所屬各處或憑島設廠或駕舟辦公并無貨棧亦無人覓保再四思維擬凡有棺木來自外洋者如由香港進口須先將英官所給准單持赴關廠呈驗如由澳門進口須先將葡官所給紙據持赴稅務司處呈驗查核明確方准放行除隨時分别照會各地方官查照外合行申覆察核等由到本部堂據此合就札飭札處即便會同按察司分飭各廳州縣遵照辦理 
[編練砲隊購用滇桂馬匹廣東]  
　　粤省因編練砲隊曾派員調查滇桂馬匹以便購買並將情形報部核奪在案　陸軍部查核來咨以軍馬宜用滇桂及澳日所産等情查部定章制内馬價以三十兩一匹爲率各省購買價值雖有不同然尙無與定價大相懸殊澳洲日本氣候雖與相近然日本馬價適用者每匹約二百元澳馬是否廉於日本尙無憑核議然校之定價均屬大相逕庭查外國馬體高大利於駕駛重砲粤旣擬全練開山砲前滇桂馬匹善於升高越險亦尙適用應與雲南之騾酌量購用以免利權外溢等情現巳咨覆查照矣 
學務 
[札飭變通暑假日期蘇州]  
　　蘇省毛提學通札各府廳州縣略云查蘇省各學堂年假旣沿家塾舊例統須一月若暑假仍照五十日給假即共曠課八十日加以星期節日萬壽及釋奠均須放假是一歲中在堂講習己不及二百四十日似於學生功課荒廢太多杳學部定章本載明小學堂於暑假期内仍可酌量變通每日授課數小時江蘇地氣平和小暑後數日尙不過熱自應量爲變通凡省内省外初等高等各小學及中學堂暑假日期應查照部頒假期表遲放十日共放假四十日如上學期功課授畢則須在堂温習不得荒廢現暑假將近合行通札轉行勸學所傳知各中小學堂一體遵照併於六月内將所屬學堂放假日期列表送司以備查考 
[紳董力辭查勘工程杭州]  
　　浙江提學司移文云准省城善堂紳士咨呈奉照會内開師範學堂工程煩會同王監督姚監督曁委員等細加勘驗凡有内外新舊大小工程如何不妥尅日由陸道認賠逐一修改完固並希見復等因奉此仰見貴司愼重要工之至意欽佩莫名查陸紳承辦學堂工程甫經完竣遽有校舍坍塌壓傷學生之事伏查撫部院曁貴司批牘於懲前毖後各節業己指定範圍此次委員會同紳學兩界籌商無非遵照批詞辦理卓太尊係地方長官姚監督係學務公所議紳王監督旣係議紳現爲師範學堂職員又曾經學界公舉爲敎育總會副會長旣奉貴司分别委派照會必能秉公查辦平衆怒以慰士心若紳等則絶無代表紳界之資格倘或隨同商辦恐鄉情未洽窒碍轉多且震春因高等學堂學生將届畢業才疏事冗時覺竭蹶不遑煥因鐵路公司事指日須赴上海躊躇再四惟有恭辭委任俾免責成等由過司准此相應移知查照施行 
 
 

Page 12

 
 
[派員襄閱試卷蘇州]  
　　蘇省師範學堂肄業諸生暑假大考己誌前報茲毛提學以試卷過多不克一一親閱因札委候補知縣楊開晃襄同校閱以免分數不公之憾 
[籌取駐省中學堂津貼長沙]  
　　駐省湘潭中學堂係就師範學堂改辦原以經費竭蹶故自監督以及敎職各員多盡義務然該堂一切開支除以學費作抵外仍覺不敷現在該學堂監督易紳等以暑假在即需欵甚　爰於本月初二日回縣至勸學所籌商擬就縣署移來某案罰欵内酌撥若千以資津貼該所董事即　報告本縣各學堂員紳約於初六日齊至勸學所開會集議聞是日主張津貼者居其多數故易紳得取六百金回省以應急需 
[學捐減折原因長沙]  
　　常德府東門外民立第六小學堂開辦時因經費支絀曾由該堂堂長禀請武陵縣轉詳上台就該郡收取船捐以資津貼　經批准照辦在案乃近來此項捐欵較前日見短絀旋經查明實因經收某司事僞造收照塡給客商致捐欵多歸吞没己由堂長據實禀請縣尊兪大令調查究辦並出示曉諭客商不得再受朦蔽 
實業 
[鹽商把持案尙擬控杭州]  
　　江蘇商會日前呈請蘇撫轉咨浙撫請查辦鎭江徒陽壇溧各縣鹽商揑秤病商事當經馮中丞轉札運司遴派寗紹分司萬一奇馳往澈查已紀前報茲悉萬分司禀請添派方大使同行出發時該屬甲商某倍同前往尙示到鎭各處醬商己人言籍籍咸謂查辦員與被告同舟顯懐偏弊事爲方鞏一君所聞即在蘇州分道逐地訪查知所控各節眞實非虚並將雙紐弊秤扣留電禀運憲請示嗣經甲商挽人調停擬以後每百斤加貼耗　十四斤兩造均未允洽現兩委員己回杭四縣醬商則擬公舉代表來杭上控必欲澈底查究云 
嫡界組織團防之計畫漢口 
　　漢口商會日前開會公議謂漢上近來匪徒出没無常火警時見而警察照顧不暇商界生命財産危險已極非設立團防保甲不足以資輔助刻已議定章程擬由商界捐欵招募團防兵丁二百八十名弁目九名駐紥商會之内以保衞市面藉助巡警之所不逮一俟詳准當道即行舉辦 
[銻砂漸次行銷湖南]  
　　湘省各屬礦産以銻砂最爲豐富去年因價值銳減彼此相持致終歲停貿無一噸出口者礦商因此大困現己略爲行銷近兩月以來己銷去生銻千餘噸毛砂數百　惟價值之賤則己達極點故凡略有貲本者仍不肯即時售出也 
雜記 
[拿辦周渠清黨羽近聞浙江]  
　　江山縣拿辦周渠清一案迭經蒯令通禀各憲札飭密拿黨羽嗣其子周正鑑赴撫院控訴寃抑即經馮中丞將該生先行發押仁和縣看管並行司轉解江山縣收訊在案迨馮中丞續得蒯令電禀後即密札提學司轉飭仁錢二縣尅速派差密拿該棍黨羽某某等四人務獲解赴江山歸案訊究具報惟是案經各處詳細探訪咸謂周某恃衿刁訟武斷鄉里則有之所云結黨亦不過地方痞棍縣署書差仍係訟棍本色確無爲匪情事惟切齒者衆咸欲得而甘心因預先傳播庚子逸匪劉嘉林濳回江境謀爲不軌之謠其實庚子逸匪中並無劉嘉林其人及蒯令密拿周某中途折回之次日即有人遍發公電宣言庚子逸匪周某就擒數日後復電致師範監督渾具學界名目請斥退其子及徒等語即經王監督嚴詞駁復追究發電之人現尙不知如何訊辦也 
[藥業與廣貨業之衝突杭州]  
　　清和坊協泰亨廣貨號棧房在望仙橋河下與兪廣順藥材行毗連前日該棧忽失竊英商紙烟多箱需價八百餘元該號經理疑係藥行夥友所竊突然帶領棧司多人擁入藥行任意搜查毫無左證以致互相衝突昨經两業董事赴總商會評論擬罰協泰亨戲酒服禮詎寗帮同行大動公憤以此事關係同業名譽萬難草率擬刋發傳單開四明會館集議控請商局實究應坐云 
[評事]  
[戒烟查所]  
　　禁烟大臣奏陳禁烟查驗章程摺有曰。京師爲天下之表率。則斷絶來源。固應以禁種爲當務之急。而查驗戒吸。必先以官場示齊民之准。臣等受恩深重。惟有不避嫌怨。認眞查驗。誠哉其爲老成愛國之言也。乃何以自三月初七日奉旨設立查驗所以來並未指出一人。則所謂不避嫌怨者何在。所謂認眞查驗者何在。豈將先寬而後猛耶。抑亦如某御史所謂三品以上大員。竟無一人吃烟者耶。不知爲禁烟大臣者。將何詞以解某御史之惑。 
記事（蛻　） 
[江蘇某大員之歷史（再續）]  
　　第三章某大員貪鄙之一斑 
　　第一節 
　　某大員貪鄙之行爲罄南山之竹。書不勝書。其最著聞而可駭怪者。如去年某某等處三分司及二十三場官無一實缺一節是也。南北官紳聞之。莫不髮指。今試調查某大員去年所委署理之二十六員中。非由四大人經手賄賣。即由三大人經手賄賣。（大約以四大人經手者居多）其中間有二三員由八行來者。苞苴四聞。賄賂公行。（外間傳聞某得賄銀竟有十七萬之鉅）荒唐謬戾。竟至於此 
[第二節]  
　　不但此也。即以前所　某知廳事言之。某知廳於今年勾通三大人經手賄賣塲缺。事雖未成。而三大人已實受某鹺尹銀一千五百兩某知廳祗得銀二百兩。公然授受徧傳人口。此又事也 
[第三節]  
　　皖省本爲淮鹽引地。近年有廢岸數處。以鹽法論。自應招商承領。庶可化無用之岸。爲有定之課。乃某大員陰令其弟假公詐索某商人銀四萬两經某商在督轅告訴。乃將所得銀充公三大人僅得銀八千兩。此又一事也。 
　　第四節 
　　淮南北絹私弁兵餉需。本有作正開銷之的欵。兵數亦不爲少。某大員假公漁利。又招募。新軍若干營此等營兵不但放棄緝私之實。且暗與鹽梟勾結。而殺人放火擾亂治安之案。時有所聞。某大員一切閣置不辦。惟圖中飽浮開餉銀而已。此又一事也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說照胆犀旡生]  
[海上之新黨]  
　　中國烟間之盛無過於上海。上海烟間之盛。無過於四馬路。四馬路烟間之盛。無過於北協誠。北協誠者。上海烟間中最著名者也 
　　北協誠居四馬路西偏。其中有樓。樓上列榻百數十。每當夕陽西下。清風徐來凡海上客之有烟癖者。輒三五成羣。結隊往彼中。一燈相對。吞雲吸霞以爲樂。 
　　一日。時方向暮。予因反人招。道經北協誠。遂停車入。旣登樓。則煙客數十百輩方横陳其間。後來者幾無一立足地氣味頗不堪不得己。姑覔一座以待吾友。 
　　予坐一西向榻。對面一榻。東向。先有甲乙二客在。甲年約五十許。腹大如五石瓠。濃眉斜目舉止甚闊綽。乙對之維謹。乙年僅二十以羸。戴一草帽。斷髮足蹈烏皮靴。而身上則著一半舊之湖色熟羅長衫。其裝束至怪異予心誌之。未幾予友至。予私詢二客姓氏。友笑曰。君不知耶。其甲客則某某洋行。某庖人。其乙客則大名鼎鼎海上新黨領袖之某志士也 
予聞言。覺事甚奇。以某某之清望。而何以至一北協誠。而何以與一洋行庖人至一北協誠。且何以對一洋行庖人。奉事維謹嘻可怪嘻。大可怪。未幾即聞某庖人笑言曰。闊别數年。不意閣下於洋字。尙未精熟。志士對曰是。某又曰。鄙意閣下此時。仍宜先從師。習外國語。外國語旣嫻熟。鄙人必爲閣下。在洋行中。圖一得一大寫缺。志士又對曰是於是志士復裝烟一筒奉某就燈下吹之吹畢旋起立謂志士曰吾今夕事煩有某人約在迎春四碰和。有某人約在清和三飲酒。吾將先行。志士又對曰是。（未完） 
本埠新聞 
[要事]  
[嘉定殺妻殺子案近聞]  
　　喜定殺妻殺子一案屢誌本報茲該縣葛大令乂奉蘇臬札查是以將朱三和殺死張仲卿之女𡇨姐一案備述詳情禀陳各憲並謂該犯朱三和應如何擬辦之處請示遵行 
[指撥接待美艦經費]  
　　滬道蔡觀察接度支部來電謂美國艦隊至厦門等處游歷由外務部奏請撥銀四十萬兩作爲派員犒師之用飭令滬關籌備二十萬兩於洋稅項下開支等因觀察即遵照辦理 
[禁止敎堂收買墳磚]  
　　嘉定縣境各鄉坟墓近被地棍毛洪祥等盜掘坟磚藉稱賣與敎堂曾由滬道訪聞飭探將毛拿獲解滬札發上海縣訊辦在案茲蔡觀察以毛等不法己極又札行嘉定縣查緝同黨解滬嚴究一面函請江南姚主敎轉諭該處各敎堂嗣後不得收買坟磚以安塋墓旋接復函略云昨接台函并抄件誦悉一是查嘉定紀王廟鎭有奸民盜賣墳塋磚石一事前月經本主敎照嘱札飭該處敎堂母得收買此項磚石在案茲閱貴道委員所禀情形想係在該堂未接本主敎札飭之前惟該處奸民盜掘墳墓售賣磚石實堪痛恨而該處敎堂更不應聽聳隨衆收買合即飛飭該處司鐸遵照前今札諭勿得收買并勿庇護盜賣之人除將該處敎堂復公會函中措詞紕繆之處嚴加申斥外相應奉復並請貴道札飭該縣將該處藉敎妄爲之人一併提訊究懲以儆其餘 
[商會同人公餞洋員]  
　　前晚商會職員周金箴君等十七人假虞公館公餞德副領事師謀君並請新任馬君繙譯裴君及寳王聶王四讞員萬陳兩譯官飲宴侑以西樂頗爲熱閙頌詞答詞錄後 
　　頌詞大德國駐滬副領事師謀先生榮任期滿奉命歸國晋鑣等謹於光緒三十四年五月二十二日即西歷一千九百零八年六月二十一號備具菲酌侑以西樂公飥行旌伏念先生於西歷一千九百零三年來駐海上治事至今瞬逾五載一以振興两國商務輯睦兩國邦交爲宗旨其秉性之公正處事之和平久爲中外商人所信仰至於嘉猷善政如經辦醫院學堂以培植人才維持同濟醫院以拯救疾苦德澤普及筆難盡述造福吾華實非淺晉　等忝居商會常相晉接而先生維持調護一秉至公今也樽酒言歡别離在即所願先生晉膺使命重蒞我華俾他日德華睦誼益加敦切此尤晉鑣等所日夕禱祝者也謹晉一觴爲先生壽並祝 
　　大德國大皇帝萬歲 
　　大清國大皇帝萬歲 
　　答詞弟蒞任滬上於今六載惟才疎智淺時虞隕越幸承諸君和衷共　遇事均得妥速了結倚賴鼎力實非淺鮮而彼此交誼益以堅固弟刻下告假歸國復蒙諸君雅意隆情盛筵祖餞又致頌辭弟實感謝懐慚之至將來假滿復返貴邦暢領敎言再期異日繼任馬君初任滬凟惟願諸君遇事助理亦如贊襄弟時是則弟所切望無已者也謹答數語敬祝諸君福壽綿長并祝 
　　大清國大皇帝萬壽無疆 
　　大德國大皇帝萬壽無彊 
[查辦川沙董事]  
　　滬道蔡觀察訪聞川沙廳城董潘銘齊吞用捐欵包攬詞訟無所不爲是以特飭松江府戚太守派委密查從嚴究辦 
[道台回滬]  
　　滬道蔡伯浩觀察因公赴寗昨晚仍由火車返滬 
[福建鹽道出缺]  
　　署理海防廳聶榕卿司馬之封翁現任福建鹽法道因病出缺昨日司馬得耗即預備禀報丁憂赴閩奔喪 
[地甲侵吞房捐]  
　　蘇藩瑞方伯訪悉上海各鋪地甲經收房捐任情舞弊十六鋪爲尤甚時有勾串租戶倒換租摺私自侵吞情事爰特派員來滬逐一清查一面札縣諭飭各地甲迅將添閉及收歇各戶分别造報以便澈查 
[靖平兵輪修理告竣]  
　　靖平兵輪前因機器鍋爐等件損壞移請江南製造局代爲修理茲己告竣由蘇藩瑞方伯飭令該輪管帶吳千戎來滬駛回聽候差遣 
[紀家政會]  
　　滬南家政會昨開第四十一期講席是日蘇本嵒女十講有學識之女子對於家庭尤須有絶好之感情使未開通人皆知向學家政修改其基於此乎范純祥女士講撫育幼孩須以家庭之敎師自認万不以劣行印入兒童之腦中並詳證晉代周彪失敎受禍之故事編成小說（小說明日續登） 
 
 

Page 19

 
 
[羣學會附屬小學開游藝會]  
　　昨日下午一時大南門内羣學會附屬小學開懇親游藝會學生家族與男女來賓到者約三百餘人李邑尊杜廣文與縣視學項君亦先後蒞會首由王引才佈告開會宗旨以懇親游藝二字分解明晣大旨云我中國之學生家庭敎育未能與學校敎育互相聨絡以致奏效甚遲言言懇摯聞者感　繼由敎務長瞿君報告校中困難情形學生多至一百六十人半由各敎員擔任義務繼即各學生演習學藝至四時半閉會 
[又有盜案]  
　　昨早有盜匪十餘人至美租界楊樹浦橋堍楊樹街後面朱姓家破門而入刦　去衣箱數隻當即報由捕房緝獲二盜押候送廨訊究 
鎖事 
[城内]  
[兇手収押] ○山東人李友田戳傷王萬年已誌昨報昨由巡警局將李送縣請究判具保辜結押候王傷愈訊辦兇九存案　　供詞難信○英界包探緝獲張寳山並在身畔搜出玉器寳石十餘粒並珠玉衣物當票七八張解縣訊究張供前在蘇垣閶門外王大生糖果店傭工店主將珠玉等物交抵被欠工洋是實大令以供詞難信判先　五百板還押候查 
　　毆傷車夫○小車夫陶二陳克卿被小工小廣東（即孫阿全等四人毆傷由浦東二路警局解縣驗明陶陳受傷屬實諭令抬回醫治孫收押候究 
　　擄船勒贖○姜金生投縣喊控祝坤生擄船勒贖向論巒横等情大令諭令靜候核示　　控告夫姪○吳徐氏控夫侄關慶將屋後出路拔去界石賣於沈姓由本　李大令審訊判關慶交差限半月清理 
　　異姓亂宗○吳沈氏投縣喊控稱故夫新寳在日另娶方姓之再醮婦陳氏爲妻住居長洲所有房屋産業皆由陳氏執管氐住在上海各不相關詎日前陳氏帶同前夫之子媳到家吵閙前晚陳氏患病身死方姓子媳竟將氐之生子毛囡爭搶並攫奪衣服首飾單契等項氏情急投案求請究辦大令諭飭靜候訊奪 
　　改建橋梁○　城虹橋上面房屋向由利濟社安置洋龍茲該社以橋堍石級阻碍車輪珠多不便特集衆會議擬將該橋改爲平橋業已雇匠估工預備募款興築矣　　召領屍棺○本縣李大令昨日出示略云西門外廣軍會館附近前有無名男屍一具驗係自縊身死飭堂棺殮發壇標記在案該尸年約二十餘歲身穿元布夾袄褲身畔藏有姚順英信函元羽綢鞋白襪尸傍有繩一條合行示召屍屬來案具領 
　　官事○前糖捐局總辦梁佩祥候補巡檢程振霆補用通判胡士楨昨均到道禀見 
[南市]  
　　蹟失鈔票○城内縣橋浜源順小錢莊夥孫關興昨至倉橋北首鎭源米店兌取銅元臨行遺忘手包内貯鈔票五十元向索不認將店夥張榮泉扭控南區解至工程局候訊　　離人骨肉○窑貨船戶張榮華控談永林慫恿伊妻張氏將幼子桂林價賣一案昨由工程局孫明府傳同買主洪文泉及媒証孫慶堂孫　氏復訊孫供張氏自稍夫故賣子洪稱付去身價洋四十六元是實判張氏戒責二百下限張交還身價將妻子領回管束孫瞿氐所得媒金三元着即繳案再核 
[閘北]  
　　無稽之言○四川公所後而姚錦堂家置有布機一座前日上午機旁泥地上忽出牡丹花一顆梗葉俱全至午後開花大如碗口姚告諸隣居咸往觀看或以指拈花露色似鮮血人咸奇之傳言如是姑妄聽之可也 
　　桑中之約○蕩婦梁氐前晚與無賴歸孝慶姦宿爲本夫拿獲扭入四路三區警局控究判各掌頰一百下氐交伊夫領回歸從寛釋放 
[新租界]  
　　路刦○東洋車夫吳生甫於前晚一點鐘行經戈登路被匪徒三人踣倒將身畔所藏之銅元數十枚悉數搜去吳情急喊救又被戳傷手背而遁事後吳即自往醫院醫治 
　　倒斃○昨晨八點餘鐘有年約三十之歲之某甲倒臥在派克路梅福里内由捕車送捕房旋即斃命捕頭飭送斐倫路驗屍所由保報縣相驗 
[英租界]  
　　巨屋落成○德律風公司倩姚新記作主姚錫舟在三馬路建造七層樓巨屋一所全用泥質不雜片木業已告竣昨由經理洋人行落成禮各國紳商咸賛美中國工藝之進步云 
　　期票何來○昨有德人某甲持五百兩期票一紙偕同通事陸生濤至山西路四川合記棧収銀棧夥周坤元以並未出立期票將該棧圖章取出核對確係不符詎該德人即將圖章取去互相吵閙由捕一併拘入捕房捕頭飭將圖章交還諭令赴該管領事署控告 
　　遺失鑽戒○法界城河浜怡豐珠寶店夥蔡炳松昨投福州路捕房報稱在英界内遗失金鐲鑽戒一只　爲查緝捕頭允飭中西包探協查 
　　自行投案○山東路二百四十七號門牌洋貨號主徐頌棠向德商乾興洋行定貨不出控奉公廨往傳未遇昨徐自投捕房請示捕頭諭於　晨自赴公堂候訊 
　　欠租逃逸○　合路廣信和烟館主欠租逃遁由捕房查知飭探將屋發封 
　　雉妓拉客○雉妓徐五寳唐老四違章拉客昨由捕房飭探往傳著於今日自赴公堂候訊 
　　火警續誌○河南路裕昌洋貨號前晚失火已略紀昨報茲悉該號僅焚毁内進房屋上下兩間餘未殃及惟隣居恆泰鏡架店及興昌祥洋貨號均受水漬 
　　毆打王子卿昨在金隆街北謙和烟館將江根生毆打江即投報捕房飭探將王拘入押候解辦張德音張阿桂劉金生昨在山東路扭毆由捕一併拘入存洋保釋候訊金阿發等四人在北京路互毆由捕一併存洋保釋候訊 
　　竊案○顧何狗竊白克路蘇夏氐家衣物昨爲法包探查獲送至福州路總巡捕房押候解究李慶之竊東興洋行車燈一對由　在小花園拿獲解人捕房押候解究 
[美租界]  
　　電車傷　○前日午後十九號電車在百老匯路撞倒沈掌生之人力車坐客孫袁氐頭面受傷由捕帶入捕房轉送醫院求治靜候核辦 
　　粤人爲賊○粤人蔡文活賈阿寳揚阿會王阿華祝阿裕等串竊某姓綢衣多件由探查獲拘入捕房押候吊贓送究 
　　扯破號衣○侍者李杏生在北四川路與二百八十一號印捕口角扯破號衣由該捕扭入捕房押候送廨訊辦 
　　傾潑穢水○百老匯路某姓家樓上將穢水潑卞由印捕禀知捕頭飭探請單傳訊 
[法租界]  
　　糞頭罰洋○工部覇查悉某挑糞夫於清晨排糞時每將糞穢傾棄陰溝中是以傳清潔頭目張天生至捕房罰洋五元以示儆戒　　逃婦就獲○宋殷氐私自逃出經本夫控諸南市總工程局請緝在案茲訪悉該氐匿跡西新橋信泰小客棧當飭偵探投報捕房協探拘獲帶回訊辦 
　　移請核賑○洋鐵店主陳國祥具禀公堂稱上年與韓云生合包鐵路石子工程言明盈虧對派　韓非但不將盈餘分派且資本銀四百两洋三百元亦全被吞没等語即經聶司馬提訊以兩造賑目枝節甚多應請請商會秉公核對再行訊斷 
　　展限償欠○金許氐控金寳安欠洋一百元一案昨公堂因被告逾限不理著保交案判再寬限七天料理 
　　誘拐烟妓○張桂生誘拐烟妓濮小紅擬附輪船往他埠價賣經該妓聲喊由捕將張及同行之徐春山一併拘獲解廨訊究判張枷一月期滿再押捕房三月徐訊無同謀情事從寬開釋小紅發　擇配 
　　僞飾充公○萬泉寳代某日商將僞金戒持赴李毛生押店估質當被察出送廨判候查核在案前日復傳萬及該日人到案判將僞戒充公萬從寬開釋了案 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
