# 1910 - 40 - 4913299

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
監國攝政王鈐章正月初七日内閣奉 
上諭鐵良奏假期届滿病仍未痊懇請開缺一摺鐵良着再賞假一個月母庸開缺陸軍部尚書著壽勳署理欽此 
上諭岑春蓂奏查明澧州南洲等廳州縣被水田畝請分别蠲緩遞緩錢漕蘆課等項一摺湖南上年五月間永順等府釐雨兼旬山水暴發建瓴直下沅西資澧諸水亦一同泛漲澧州等屬田廬被淹秋收均形欠薄若將應徵錢漕蘆課等項照常徵收民力實有未逮加恩著照所請所有澧州南洲安鄉等州廳縣均著按照被災輕重情形將應徵錢漕蘆課等項分别蠲緩遞緩以紓民力該撫即將所開詳細數目刋刻謄黄徧行曉諭務使實惠及民母任吏胥舞弊用副朝廷軫念民艱之至意餘照所議辦理該部知道欽此軍機大臣署名奕劻世續鹿傳霖那桐戴鴻慈假 
　　監國攝政王鈐章正月初八日内閣奉 
上諭陸軍部左侍郎著那晋署理欽此軍機大臣署名奕劻世續鹿傳霖那桐戴鴻慈假 
論說 
[滇督李經羲電奏請欵大興實業感言]  
　　財用如流水然。增於東。則减於西。盈乎彼。則絀乎此。當此杼柚告空時代苟爲公忠體國之大臣。宜爲國家撙節制用。就地以籌欵。量入以爲出。闢利源厚民生。不當藉保疆固圉之名。請欵百萬。皇皇焉以爲耗中實邊之計。異哉李仲帥之所謂治滇入手大興實業云者。謂爲各政待興乎。則果何地已次第興辦也。謂爲欵絀不支乎。則果何地爲籌措有方也。茫茫二十二省。同是禹甸。同是疆臣滇固邊瘠。各省豈盡上腴。滇固待欵。各省亦非餘羨。况李督在京。軍機處已允增加練兵經費二百萬。度支部已允按年撥濟五十萬兩。請欵不爲不多。庶政何至不舉。乃到任不數月。汲汲焉爲此請飭度支部借欵百萬五年後分年籌還之舉亦可謂徒知擁殖自封者矣。 
　　攷各省協餉之原。大抵起於軍興時代。當是時。髮匪鴟張。荐食長江流域。湘鄉曾文正公。受任於戎馬之際。命將東征。無尺土一民以爲簞食壺漿之資。不得已。飴奏請抽收湘釐粤釐。以資軍食。朝廷鑒其誠悃。優旨許之是謂疆臣請撥協餉之始。金陵告成。東南底定。於是始有酌量分撥協解各省之舉。迨其後左公宗棠。受命西征。承楊劉二公喪敗之餘。西捻擾其東。纒回噉其西。陜回甘回數十起。狼奔豕突。横行腹地。秦隴數千里。幾無完土。公接統陜甘各軍。調集舊部。由卾入秦。强寇林立。饋餫不繼。於是奏請朝旨分飭各省撥解西征餉銀。又不足。籌借洋商民商各欵。一千數百萬。隨時以協欵抽償。士飽馬騰。用蕆全功。自是以來。協餉之名。遂徧於各行省。若者爲協解省分。若者爲受協省分。富省困於需求。瘠省習爲耗縻。以有限之金錢。供無窮之協撥。銅山金穴。有時而窮。於是撥解者遂爲欠解。待欵者終於無欵。雀羅鼠掘。同一告空。協餉之害。遂因以大白於天下然二公者。皆受命於危難之際。身總師干。地無斗粟。瘡痍徧境。賊勢蔓延且事關軍餉。稍一遲延。則飢潰堪虞。存亡之機。介於眉睫。其兢兢焉請撥協餉者。亦勢處於不得已耳。今滇何如乎。邊荒雖瘠。地非不毛也。大局雖危迫。要非無術以自全也。在朝廷軫念邊陲。部臣隱體時艱。固屬不分畛域。相率以爲挹彼注兹之謀。然今日之滇邊。較之曾公之三江。左公之陜甘。其難易何如。而乃曰所少過鉅。實難籌措。非借欵百萬。不足治滇。其然 
 
 
 

Page 5

 
 
乎。其不然乎。不待智者而知之矣。 
　　且夫興辦實業。亦自有前例矣。蚩蚩者流。苟有後利之可圖。則無不願投資以殖産。無論其爲興農。爲開礦。爲通商爲惠工。皆可就地籌欵。創設公司。以爲大興實業之地。不觀吉林與廣西乎。陳簡帥張堅帥坐鎭其間。撫瘡痍之民生。爲積聚之本計招集海外華僑。廣興實業以爲保疆固圉之計。拮据數年而成效可期滇雖荒瘠。然絜長較短其地自不下於吉桂二省。今　以陳張二公政策生殖邊氓。則庶政亦何至於不舉。欵　亦何難於籌措。况滇省出産。礦爲大宗。五金寶石。用之不盡。前督臣亦曾廣招華僑。謀興實業。來往探測者。絡繹於遂。李仲帥苟能紹繼前徽。則按照樞部所議各新政。次第興辦。亦何至無米爲炊。懸釜待食。有非出於部欵而不辦者。語曰。前事不忘後事之師。在李督亦老成謀國。自矢公忠毅然以安滇爲已任矣。果奈何不知蕭規曹隨。而沾沾焉發電以請欵耶。 
　　噫嘻吾知之矣。近來疆臣之新。例每每樂於避苦而就甘。舍難而從易。喜腹地而畏邊圉。故一。遇簡畀邊省。即多方趨避。肆意要君。隱然有邊圉待命舍我其誰之思。部臣亦深知其然也。曲意優容。一再加撥。若非此不足以安任事者之心。作邊疆大吏之氣。徐督開其端。李帥踵其後。故當膺命面聖之初即有添撥滇省的欵之請且一若滇事之難首在財政。部臣無欵接濟。則已辦之新政。勢將中止。而在京之時。即以請欵不能如願。意滋不懌。一則曰到任後。再看情形。如不能辦。祇得請退。再則曰滇處萬里之外。到任後再請恐緩不濟急。轉致貽誤。其要挾之情。驕蹇之狀。誠所謂司馬昭之心。路人皆知之。者然則至今日而電奏請欵。也殆亦猶是斯意也夫。 
專電 
[電一（北京）]  
聞駐藏大臣有電到京藏僧暴動已與官兵開戰勢甚洶洶 
[電二（北京）]  
度支部釐剔鹽務弊端擬將運使以下各缺酌量裁併 
[電三（北京）]  
鹽務處决定設於度支部署後澤尚書意統行籌畫不分省界 
[電四（北京）]  
江春霖奉旨申飭後各臺諫憫其戇直擬合詞辯訴 
[電五（北京）]  
國會請願代表有托故離京者各代表甚爲憤憤 
[電六（北京）]  
安徽敎育會賆童挹芳吳傳綺等電禀樞府請准速開國會慶邸世那兩中堂甚爲動容 
[電七（北京）]  
葛尚書以貽榖案屢奉攝政王諭催擬速辦結勸令貽榖認贜百萬貽榖只允認繳數萬葛尚書因與鹿紹兩大臣情面有礙不便通融擬再奏請交信勤覆查 
[電八（北京）]  
海軍大臣洵貝勒呈遞游歷歐洲日記四册 
[電九（北京）]  
學部議調梁鼎棻在丞参上行走 
[電十（北京）]  
度支部議覆閩省振捐聞已准其展緩 
[電十一（北京）]  
戴軍機腰疼已愈惟仍未入直 
緊要新聞 
[日人對於錦愛鐵路之意見]  
　　字林報載初七日北京電云日政府已將對於錦愛鐵路之意見照覆中國政府謂願與中國互商分占財政工程輸給材料選聘工師及附列合同等各詳則並請在鐵嶺附近興築枝路一條（疑即昨報所載鐵海鐵道）惟聞俄國尚未答覆中國之照會至日本要求錦愛鐵路與南滿洲鐵路互接一節中國並不反對云 
[澳門領海權之爭執北京]  
　　聞外務部疊與葡國專使馬沙度交涉澳門界綫事宜兩國互有爭持互有退讓並聞該案現在交涉之内容惟有領海權一節最爲困難因此節中國决不退讓一步而葡 
 
 

Page 6

 
 
使亦不認中國有此特權故會議之時頗費周折 
[京師將設籌還國債總會北京]  
　　籌還國債一事自直隷商界發起後經直督陳制軍通電各省提倡在案兹聞直隷商會總理王君以商界僅一方面恐猶不能號召上臘又商請同鄉京官聯絡各省京官在京師組織總會現已禀請直督陳制軍核准仍由制軍電致各直省將軍督撫原電録下浙省將軍制台撫台鑑洪籌還國債一事前 
[茅屋盜詩圖二]  
戴文節畫 
經分飭司道諭知天津商務總會妥爲集議兹據該會總理王賢賓等禀稱竊維津埠前擬簡章不過爲此事小引聲明由國民各抒所見現接到意見書甚夥均經保存俟開大會之時如數印出以便研究惟津埠特一隅之地機關未備呼應當不甚靈已商同柬約同鄉京官劉右丞彭年劉　史嘉琛華太史俊聲李太史士鈴諸公到會商辦進行方法擬由劉右丞等赴京邀集直隷同鄉分途聯絡各省京官在京師組織籌還國債總會各行省均設支會各省京官即各省鉅紳人望旣重呼應自靈京師總會旣開再由支會各舉代表赴京開全體大會然後選定章程期能推行等情查籌還國債普救國民本不專屬商界一方面該總會所禀改由各省京官組織籌辦較有秩序自應准行所有該會前呈草案統應俟各省京官核議妥洽再行從長計議以昭慎重除電達樞府外特以奉聞夔龍叩 
[陸軍部改用專門人員北京]  
　　陸軍部尚書以本部人員大都不諳軍事一切未免隔膜現經擬定新章一律改用專門人員凡有由陸軍學堂畢業者皆可分部任事其舊有各司員則分别給與出路以清仕途至於吏部每月簽分到部人員暫行停止惟由陸軍出身者始准照常到部聞開印後即可出奏 
[郵部派員查勘兩粤電線北京]  
　　郵傳部咨行粤督袁海帥内開電政司案呈照得兩廣電報線路時有阻滯每遇官商要電往往延擱多日迭經陸軍部曁本部行查在案而延誤之弊仍復難免自應派員將線路情形詳細查勘認眞修理以重要政查有潮州子局委員蘇貞洪惠州子局委員伍璧珍熟悉工程堪以派往查勘除札飭外相應咨請轉飭官電各局遵照 
[嘉防營勇又閙事矣浙江]  
　　去臘除夕八時桐鄉縣役金聲和與陸萬順糕店夥在魚行滙新樂園茶店因索欠閧閙經巡警出塲勸阻適有嘉防先鋒右隊中哨營勇多人亦在該茶店竟以巡警爲多事始則罵詈繼則將巡警扭住巡警急鳴警笛附近巡警紛集該勇等竟不問情由將巡警圍毆一面召集同營兵勇數十人擁入第二巡所將所中下班巡警痛打又聲言將閙至總局附近商舖見各兵勇均手持鎗械幾欲罷巿幸有人密報沈統領親率弁勇到塲拿獲兩勇送縣始漸解散其受傷之周李兩巡警亦舁往縣署請驗轉送醫院醫治聞該兩勇已由沈統領面請余大令從嚴究辦惟巡警局心尚不甘聞已電禀上峯矣 
　　按獻歲以來報告營勇閙事者已三處一廣東一蘇州一即嘉興不料各省軍事敎育之結果乃如出一轍也噫 
[京師近事]  
　　各省國會代表來京後日與當道往還頗形忙禄不謂有湖北人　震寰者假冒代表之名遍謁各鉅公高談新政頗有咄咄逼人之勢後經該省諸代表訪悉將赴都察院控告譚始遯往天津而去并聞蘇省某部郎 
 
 

Page 7

 
 
某夕訪豓于桐花莊隔窓瞥見數人歡呼暢飮意興頗豪且聞一人大聲曰國事如斯我輩惟有學信陵君醇酒婦人以自排遣部郎怪之詢之院中人則云係國會代表部郎不覺大笑該數人乃敗興而散意亦湖北譚某之類耳 
　　湖南廕生通判余弨襄前以滅嫡混爭遣抱具呈在都察院京控一案今由護督楊方伯查覆入奏略謂余選恩有子二人一余應璜一余昌炳均係余虎恩胞姪請援照本年禮部奏請世襲三等忠勤伯黄永安出缺無嗣例由吏部查明揀選辦法請旨敕下湖南巡撫公揀選擬定正陪送部查核帶領引見恭候欽定 
　　法部廷尚書以會計司郎中出缺請將典獄司員外郎何奏箎擬王酌補又以總檢察廳檢察官出缺請將候補五品檢察官左念康擬正酌補按左念康即前内閣大學士左文襄公運曾孫今江蘇藩司左方伯孝同之子 
　　順天府凌京兆近派斌總辦調查各州縣警務謂除應調查各州縣警務外並當隨時細察各州縣有無藉新政爲名勒捐强派情事如有確聞立即禀復定予從重參辦以儆效尤 
　　新簡天津道謝崇基聞係上年京察一等此次大差翰林院保案内又保該員俟得知府後在任以道員升用又上年原有截取交軍機處存記以道員用字樣故此次得簡斯缺 
時評 
[卾諮議長越權]  
　　今日各省諮議局。正與行政官力爭上游之時。若某會議廳之有意挑剔也。某學士之奏請申明權限也某署督之以原案發交各官廳核議也。無不極力爭持似視此事爲一縱即逝者然而各議員則反淡漠置之。惟齗齗於内部之運動。内部之爭執今卾省諮議局長。且擅用鈐記越權違衆矣。夫卾議長之此舉。蓋不啻以觀察使待屬員之手叚待議員。語曰能驕人者能諂人。旣以待屬員之手叚待議員。則安得不以待上司之手叚待長官。而諮議局之自處。於是微矣。 
[民部催報警務]  
　　中國之舉行新政。先通飭。繼咨催終造報。三事旣備則冉冉已將一年。糜費公帑者不知若干萬。升官發財者不知若干人。而新政。之有成效與否則猶在不可知之數也 
　　今民政部又通咨各省造報警務矣。我知造報之時所謂已辦者。其卓著之成效必不在東西洋下。所謂未辦者其將來之希望。必可爲大清國光。 
　　我是以謂中國之新政。宜遠聽勿近觀。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙諮議局爲建議案事呈撫院文]  
浙江諮議局爲呈請事本月十七日奉批呈曁清摺均悉查諮議局條陳事件一面禀知督撫一面徑禀資政院查核係本於光緒三十三年九月十三日之諭旨並無特定章程現在軍政院尚未成立查照前次憲政編查館電咨暫由本部院轉諮查核原無不合惟查此次呈送各建議案除請廢杭甬存欵章程商改學制請願書私立學堂規程三種建議案應遵旨轉咨資政院查核外其餘甯波民食建議案水産業學堂意趣書浙東修築北海西江兩塘建議案請弛甯台温三府釣船長江上游通商禁例建議案嘉秀水巡改革建議案禁止差役浮收建議案待質所苛虐禁止建議案皆屬本省應興應革之事即爲憲政編查館咨行各省諮議局章程第二十一條第一項範圍之内母庸轉咨資政院查核應按照諮議局議事細則内第七十條規定如經審查會多數認爲可採者得將該件作爲議案於下届常年會議或臨時會議時議决再行呈候核奪等因准此竊按此次呈送各建議案均爲遵照諮議局章程第二十一條第十二欵收受之本省人民陳請建議事件與敝局自行提出屬於條議者有别條議事件者必在開會期中或由議員提出或以多數認爲可採之建議案用諮議局名義提出即如來批所引敝局議事細則第七十條之規定是也惟是人民陳請建議無一定之期限不能必在開會期中又事事必須諮議局認可改作議案則不免增多手續耗廢時間且在開會期後常駐議員亦無提出議案之權將局章第十二欵憲政編查館按語所謂以通人民之情悃者仍有時而不可通矣非立法之意也故建議案在開會期中有二之辦法其一經多數認可改作本局建議案其二但將文字方式審查一過即以原件代呈督撫若不在開會期中則其一辦法不能適用常駐議員之權限祇能爲之審查文字方式决定應否呈送而已然據局章第十二條常駐議員於第二十一條第九第十二各欵所列事件若不在開會期中得由議長委任協議辦理惟須於次期開會時報告全體議員是常駐議員除不能自行提出議案外於遵章指定各欵固得有完全協議辦理之權次期開會但須報告决無協議無効尚須待至下届常年會議或臨時會議時議决再行呈請核奪之理查憲政編查館議復于大臣摺内謂以諮議局代爲陳請建議者因表示衆意所在以備督撫採擇其裁奪之權則仍統諸督撫此項建議甯波民食問題等案七種業經常駐議員審查認爲可以代爲呈送自行仍請撫部院即賜察核俯加採擇以昭定章而通民愫爲此再行備文呈請撫部院鑒奪施行 
　　附撫批來呈閱悉所有前次代爲呈送甯波民食建議等案七種旣據覆稱查照憲政編查館議復于大臣摺係屬表示衆意所在以備採擇希候詳加酌核採擇施行此復 
[卾諮議局議長不辭職而行武昌]  
　　湖北諮議局議長吳慶燾與全體議員向不相能客臘有庶務書記某因修葺局屋動用公欵事前未禀白議長吳遂不允核銷此事固爲慎重公務起見然事後竟不商之大衆擅將該書記辭退另延宋敦復君接辦各議員以書記係公衆所舉經制府札委議長一人無權辭退遂與吳交涉不承認宋敦復繼職並囑會計處不准支發薪水詎吳竟私用公文欲呈請制府加札委宋接充已用鈐記畫行矣爲副議長湯化龍君查悉以議長此舉違背局章無異盜用鈐記遂開全體常駐議員會議將該公文註銷作廢衆議員復以本局爲共和政體議長豈能獨行是迫令當塲將鈐記繳交湯副長收管以免將來再有此等舉動吳因此羞惱萬將遂連夜乘輪往南昌仍作候　道去矣但吳行時並未告辭將來回卾供職與否尚不能定 
[卾省預備選舉納稅多額議員武昌]  
　　卾省應選納稅多額議員刻經署藩高方伯委派郭通守在璜充管理員就省垣蘭陵街官房設立巨選事務所一切事宜遵章飭由武漢兩總商會辦理惟互選日期部章定於二月朔舉行現計時日迫促非趕速調查合格人員分别造成互選人名册必致有誤選期昨高方伯特出示曉諭紳商士民人等謂卾省風氣素號開通商務尤稱繁盛其年納正稅或公益捐占額多數者當不乏此項合格之人將來互選定後咨送資政院彚開清單奏請按額欽選爲資政院議員凡在湖北境内合格之納稅多額人須知此係朝廷優待人民之意故特定資政院議員名額爲數千年來未有之盛舉慎勿懷疑過慮觀望不前致碍憲政進行之初步 
湘屬米荒要電 
[華容縣上湘撫電]  
　　撫憲鈞鑒華容榖米異常缺乏米每石七串有零榖每石三串四五尚無買處集資轉運奈途遠欵少水涸每運一次至速須兩旬之久殊難源源接濟商運則絶少岅至現嗷鴻待哺人心惶惶有 
 
 

Page 11

 
 
米珠之歎伏思民爲邦本食爲民天若任飢寒交迫恐易滋事擬趧速開倉平糶以濟民食前蒙恩借省榖一萬石已來五千餘石儲倉餘四千餘石亦起寄府倉原所以備來年青黄不接之用詎目前情狀荒歉如斯實非臆料所及若以此榖發糶來春無備若不即糶勢頗岌岌不揣冒昧擬加借榖一萬石如荷俯允或飭委員運寄府倉或於明年二月水漲解至均可惟奉有續允加借之文則卑職等便將現存寄府之榖一面發糶以平巿價而安人心非萬不得已决不敢無厭嘵求是否有當敬候電示 
[岑中承覆電]  
　　電悉該縣榖米旣異常缺乏價值昂貴准再續借榖一萬石俟明年二月水漲解縣以備青黄不接之需該令速將前次運到及寄存府倉之榖運回發糶以平巿價華邑本年除被災各垸外附城各垸等處收成頗好何以米榖如此缺乏是否有收之處屯積居奇該令務勸團紳米榖在本境必須流通不得阻遏爲要望查明電覆 
分類新聞政界 
[蘇垣大吏冠蓋之忙碌蘇州]  
　　蘇臬左廉訪於正月初七日乘滬甯汽車赴甯謁見江督張制軍及新任撫憲寶中丞面禀徵兵在馬路閙事情形兼賀年禧臬署一應公牘札委蘇州府何太守代拆代行並聞新 
[蘇省巡警道將次設立蘇州]  
　　蘇省巡警總監經前升撫瑞制軍奏明改爲警務公所將總會辦改爲總監副監名目現奉部駁以與部章不符飭卽按照巡警道官制分别辦理等因聞護院陸中丞已與藩臬二司商酌蘇省巡警道本應早設實因經費支絀異常又無守巡道缺可裁是以遲遲目下已奉部駁無可再緩大約擬卽將警務公所改巡警道衙門俟新任寶中丞到任後再行奏明辦理 
[杭垣大員紛更之原因浙江]  
　　浙省官塲自糧道運司杭湖兩府等紛紛更動已於正月初四日先後交替視事兹悉糧道惠觀察因增中丞以現當鐵路接軌交通利便擬改車運以期省費詎糧道不以爲然仍主海運持之甚力負氣請假中丞特諭傳宣官前往視疾觀察怒即日上禀求代奏開缺中丞亦以觀察有意挾制立於除日電奏請旨一面札飭杭府卓太守接署遺缺以湖州府夏太守署理湖府遺缺則以候補府李前泮署理據官塲言封印後司道紛調實爲數十年來所僅見云 
[江叔飭籌運河隄工鉅欵揚州]  
　　江北邵伯以上界首以下運河東隄改修石工淮揚道札派萬倅立鈺前往勘估共需工欵三千餘萬據實詳覆兹奉督札以揚屬隄工頻年受險堤東各州縣民田逾千萬畝崩潰則民食民命兩不能保諮議局議將運河東堤從寳應以下邵伯以上一律改修石工兼在高郵寶應一帶堤東有引水河處酌添減水水閘洞十數座用費擬由運堤以東各州縣民田分别攤認分年帶征攤還再由公家公認飭道札行揚州府督同下河各州縣邀集士紳將改修石工借欵開辦分别攤認各節詳晰議覆核奪 
軍界 
[陸軍學生要求畢業武昌]  
　　陸軍特别小學堂因不合部章刻與將校講習所合併改名爲講武堂所有陸軍學生列爲特别班照常上課惟畢業後奬勵不如從前定章之優刻各該學生以現距畢業期限不過數月禀求監督劉香逵觀察於新正開學後即考試畢業以便得邀優奬未知能允准否 
[電商慰留鹽巡統帶蘇州]  
　　蘇護院致浙撫電云杭州增子帥鈞鑑汪道請銷差禀計達該道兼統各營甚爲出力鍾琦業已批示挽留鈞處想亦不允所請也惟鹽巡無餉該道實亦爲難至於商情困乏雖屬實情然停巡之舉旣蒙鈞諭未可輕議自應聽候妥籌善策再圖補救且冬臘巡餉已蒙飭司借撥洋二萬元所以體恤商艱者亦云至矣若如該道所禀該商等竟止不解亦太不顧大局欵關計授要需不可一日或缺乞飭司責令各商赶速照常繳解母任諉延貽誤並乞藎籌主持速圖補救商困鍾琦叩宥印增中丞復蘇護院電云蘇州護撫台鈞鑑宥電敬悉汪道禀請銷差因其辦事認眞深資臂助業已不允所請巡餉關繫要需誠如藎籌不可一日或缺應即飭司責令各商赶速照常繳解急致延誤一面妥籌補救之策以恤商艱此復韞叩艶 
學務 
[兩淮學務優劣之眞相揚州]  
　　甯提學司李文宗移增都轉云據省視學程生桂南調查兩淮各學堂報告本署司詳加察閱如師範學堂圖畫科現祗授自在畫無用器畫殊形缺略該堂已開辦二年應請飭令添授用器畫高等小學辦理頗著成效爲兩淮各學之冠惟厠所逼近敎室實於衛生有碍應請飭令從速量遷相當處所以圖改良至各初等小學除第一第五第七堂敎員深明單級敎授法應請加奬外其第三堂分三班敎授查視時適講修身課三班敎案雖經提示黑板甲班尚未課畢時問已終乙丙兩班竟未授到是於預備叚階尚欠研究第四堂亦三班學生不能同時并授查視時值講經學有一班聽講丙班默坐之弊第六堂學生查視時缺席十一名未免太多時課國文該敎員講解亦甚清切惟三班遞授亦不明單級敎法第八堂甲班生國文較上學期頗有進步惟教篔授課仍用按班遞授法應令改良操塲亦須改舖泥沙若第二堂合四班於一堂敎授固應亟須改用單級敎法且查視時甲乙班授國文敎員黑板所提示與學生所回講迥不相侔丙丁兩班温習乃丙班九人其敎科書不同者七種丁班五人其敎科書不同者四種是該堂管理并多缺點尤應飭令改良相應備文移請貴司分别查照轉飭施行 
[兩淮合併問題之督批揚州]  
　　兩淮中學堂學生萬鼎祥等前禀 
 
 

Page 12

 
 
督憲爲揚州議員破　學堂謀奪學欵懇乞維持一案奉批云據禀均悉查諮議局呈送議案内有兩淮中學與揚州中學擬請飭甯學司會商淮運司督同揚州府規畫合併一條當經行司核議在案據禀前情仰甯學司迅速會商淮運司督同揚州府妥議具復再行飭遵 
實業 
[統捐局改訂茶商捐章武昌]  
　　湖北統捐總局總辦黄小農觀察以卾省茶業素稱出口貨之大宗近則江河日下大有一蹶不振之勢若不改訂稅則竭力維持商情必愈形困難特飭各茶釐捐局將某縣産茶若干行銷某處逐一調查禀復以憑酌量改訂捐章 
[移民往黑開墾之計畫武昌]  
　　湖北諮議局諸紳因去年各屬水災浩大飢民流離載道雖極力籌欵振撫不過暫濟一時之急前迭據紳民陳情僉謂卾省土地不足以容人口又爲十三省之通衢需要過于供給不患逐年發生皆民與水爭地查歐美各國均以殖民政策致富强本國西北邊省人民稀少土地肥厚不如移民前往開墾爲實邊計以均本國之人民而杜外人之覬觎是以迭次與黑龍江巡撫周少樸中丞往返電商中丞因隷籍卾省關懷桑梓極力贊成斯舉諸紳特聯合在京卾籍各官組織湖北移民往黑墾務公司嗣因周中丞以組織墾務公司緩不濟急擬先移一千户以五千口爲限其農器地畝廬舍均由公家撥給其第一年抵江至秋收後所有一切日食費用概行撥墊綜計所需各欵分年向農民收回以後農具二舍地畝均歸移民管業照章納賦升科其路費川資則由卾省籌撥公欵昨諮議局特將所擬細章呈請護督在振欵項下撥銀十萬兩以作路費並請咨郵傳部减免移民乘京奉火車票價以利遄行當奉楊護院批允飭令選擇移民須以有眷屬能操作者爲合格刻該局已舉議員十人專辦此事矣 
雜記 
[冒充官長監禁十年揚州]  
　　兩淮發審局白曾然江都縣吕大令會詳淮運司云奉發梟犯劉永懷陳少光二犯在安豐沈家灶冒充官長敲詐錢文率黨販私並抄有私造條示等件札發下縣會同發審局立提私販劉永懷等隔别嚴訊確情詳候懲辦等因奉經提犯遵照指飭研訊該犯陳少光供認在路上拾得僞造示諭藉此訛詐得贓一次該犯行同乞丐尚無强悍情狀應請監禁五年以示薄懲惟劉永懷一犯查係著名私梟前訊狡不認供一概推諉伊兄販私現在研鞫加以刑嚇該犯亦僅認肩挑負販兩次顯係狡供避就未便稍事輕縱應從重擬請監禁十年查該犯等分隷宿遷東台等縣均應分别遞回原籍監禁仍俟限滿由各該縣察看能否改悔再行釋辦運判等未敢擅便詳祈鑒核批示祇遵 
[崑山飢民閙事續聞蘇州]  
　　崑山大寺鎭到有江北等處逃荒飢民與鄉民鬭毆各情已紀前報兹聞護撫陸中丞接電後已飭派委候補知州趙謹琪前靖江縣知縣馮璋前往該縣會同張大令妥商辦理並將各飢民趕緊資遣回籍一面飛飭江北各地方官遇有飢民隨時截留資遣勿再任其南下滋擾聞趙馮二員奉文後已於初七日禀辭乘汽車赴崑查辦 
[探訪員之左右做人難杭州]  
　　去臘巡警道札飭探訪公所限期緝拿焦旗桿某地棍該公所果依限獲到由楊味春觀察札令巡警總局給賞洋八十元以示鼓勵巡警總局具文申覆謂此係憲台飭拿之犯應由憲台直接給賞以歸劃一楊觀察覽文大怒以巡警總局爲違抗命令巡警總局得此消息遂又遷怒於探訪公所謂其越級任意挑剔事爲楊觀察所聞傳探訪公所俞巡官到轅極力安慰其事始已 
清談 
[大老之壽算]  
　　近來期望國會者之熱度愈增。而諸大老之反對亦愈甚。聞大老中之反對尤甚者。嘗語人曰。我是拿定主意。不論他們怎樣要求。都還他個不准。我决不願及身親見國會成立。夫國會之成立。至遲亦不得過九年籌備之期。今已籌備之第三年矣。被旣不願親見國會成立。則其去一瞑不視之期不亦近乎。 
[軍界之懲警]  
　　蘇垣徵兵。大閙馬路後。護撫陸中丞。已將四十六標統帶官。撤差示懲。並令陳協統。開呈營官隊官銜名。聽候撤辦。廣州新軍閙事。始則擊巡警署。繼則仇滿兵。持械奮擊。城中戒嚴。變叛之狀。幾同宼亂有管理之責者。曾不能稍稍阻止。事定之後。亦必有撤参懲辦者顧懲辦則懲辦矣。及乎閱時稍。久前日之事。冰泮雪消。必且放棄責任如故。而兵士之擾亂亦未必不再見。 
　　或曰。子何以知之。曰以前事而知之。自有徵兵以來。其肇事也屢矣。若果懲前毖後。何至有今日之變。前者旣不知儆。又安保後此之果能儆懼乎吁。 
[國會代表運分身法]  
各代表捧呈進京。意氣揚揚。若國會不開。誓死不返也者。臨行之概。何其壯也。及至二十一日上諭頒布後。各代表聯合京師同志。設立期成會。分電各省諮議局轉致各團體曰。請願未准。决再要求。請勿念。電告之言。何其决也。 
　　未幾常郡物産會開幕矣。代幹事長宣述答詞者。則爲吾蘇捧呈員中首出之一人。豈要求者要求。而歸里者歸里歟。抑國會捧呈員。誓死不返。而常郡之代述答詞者。又别爲一人歟。果爾則所謂一樹梅花一放翁者。庶幾近之。 
　　記者曰。天下事之言行不相顧者。往往類是 
雜著 
[龍禪室摭談（選）]  
華亭陳臥子文章道義。雲間諸子中最爲傑出。兼擅倚聲之學。所箸湘眞閣江籬檻詞二卷。涵泳風騷。自成馨逸。兹從湘眞閣詞中。摘録數首於此。桃源憶故人云。小樓極望連平楚。簾捲一帆南浦。試問晚風吹去。狼籍春何處。相思此路無重數。畢竟天涯幾許。莫聽嬌鶯私語。怨盡梨花雨。柳梢青云。繡嶺平川。漢家故壘。一抺蒼烟。陌上香塵。樓前紅燭。依舊金鈿。十年夢斷嬋娟。回首處離愁萬千。緑柳新蒲。昏鴉春雁芳草連天。清明懷古調寄春從天上來云。韶光有幾。催徧鶯謌燕舞。醖釀一番春。穠李夭桃嬌妬。東君無語。多少紅顔天上落只添。了數坏黄土更閱。盡年年芳草。依舊江山如許。何處當年此日。柳堤花墅内家粧。搴帷生一笑。馳寳馬踏青原墓。玉雁金魚誰借問。空令我傷今懷古。嘆繡嶺宮前。白髮吞聲。漫天風雨。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[江蘇（長元吳）]  
　　長元吳地方自治選舉初六日乙級選民投票是日十一下鐘適逢陰雨到區投票者計東區五十五人南區六十人西區三十八人北區九十九人中區四十人俟六下鐘閉所後當將票匭等件經各管理員呈繳自治籌備公所查收惟是日父遣子代以及倩人代理者甚多均經一概謝絶初七日八下餘鐘在言子廟開票應選議員三十人兹將當選議員姓名曁票數詳録於下韓慶澜二十四票黄家榮二十票夏康保十七票顧兆釐十五票蔣雲階十五票吳本齊九票吳世昌八票姚銑七票顧世璜七票沈敬德七票盧謙頤六票蔣鴻元六票吳似村六票倪開鼎五票潘承鍔五票祝秉綱四票章慰高四票方炳勳四票朱惠元四票蔣家棟四票潘祖謙三票陶治元三票田毅門三票張履謙二票尤先甲二票蔡壽卿二票朱耀初二票張炳翔二票杭祖良二票楊光第二票又是日因三票以上議員選不足數爰將二票相同者叙齒選補共計票紙二百九十二張廢票六張現經公所紳董將被選議員具函通告矣 
[又（錫金）]  
錫金城廂自治籌備公所調查選民業已宣示兹於本月初六日上午八時在城中勸學所舉行乙級投票是日因天雨到者祇共二百七十人初八上午十時在籌備公所當衆開票計當選議員十名丁寳書十七票裘廷梁十六票秦毓鎏十六票蔡養默十三票顧典書十二票謝鈺十二票鮑釗十一票高汝琳十一票楊壽梧十票秦昌源十一票候補當選五名王鏡藻八票鄒家麟八票鄧福溶七票黄元杰五票温榮鑣四票所有甲級選民定於初九日仍在勸學所投票 
專件 
[江西學界胡孚等再上贛路公司股東書（續）]  
　　來函又云不借外債早已議决幸鄱厪念夫公司誠聲明不借外債矣然辦路而至於借債間接之外債其果能不借乎無已以後借債無論係何銀行之欵應請將合同揭載報端以示大衆且合同中必加入此債權不得移與外國人一條如此方能確知不爲外債否則如從前所借之百萬自表面觀之何嘗非中國人之欵而將來之過户與否尚不可知外交詭秘稍一不慎動成荆棘此誠不能不再三斟酌者也右凡所言皆同人等之所欲對於公司而盡其忠告者也抑更有進者我江西之鐵路自開辦以來歷今六年矣百萬借欵用已垂盡三十華里尚未開車夫自潯至省長不過二百四十華里耳而曠日持久聞所修土方尚不及百里橋梁未築路工所需器用亦未購買齊全而虚縻之欵若滬商某之代購材料閱數年而未交銀貨包工某之墊用　價已付欵而未經抵銷以及薪俸之未盡得其當辦理之木盡合其宜工事進行表之未盡符其實工程未半而用欵已達三百萬兩有奇若預算全路告成又豈六七百萬兩所能集事經理公司者試一統籌全局得母路政之内容實有其腐敗不可告人之點故物腐虫生同胞之謡訯遂相因以迭至而固非上人之好議論不樂成人之美如韓子之所云云者乎如其不然公司事事可以告人則曷不明定時期徵集全省紳學軍商工農各界特别開會明告大衆以欵項之支絀要求各界共担招股之責任如此則同人等雖才識　陋無權無勇敢不竭其駑鈍勉爲馬前之走卒奔馳呼號四出勸導以求達此商辦之　的夫蘇浙粤卾各省因抵制借債爭自辦之主權乃至輿夫妓女下走家奴亦莫　投資入股以期鐵路之带成乂其甚者至以身命爲殉以故其國民風起水湧集欵速而且鉅民氣之盛聞者感奮我江西素號文明國民程度不應比較各省獨處最下下級而其所以淡然漠然坐觀鐵路之成敗者則以藉官力而派股人有所不敢深信於公司故也今誠能一洗從前之　習由公司發起大會聯絡各界以愛鄉之熱誠運保路之大力無拘成見無便私圖整頓之政策一一取决於公議如是而各界猶不肯聞風響應則同人等自甘伏欺謾之罪而從此箝口結舌不復敢論天下　矣若乃視鐵路爲私人之營業而謂議事權非股東不得與深閉固拒冀以行其專制則現當預備立憲時代朝廷更新庶政萬機尚决於公論况修田鐵路與全省之土地及附麗於土地之數千萬生命財産均有密切之關係爲全省人切身之問題自不能不與全省人公同解决者乎同人等爲此之故絮絮强聒自知干犯忌諱然大　所在　莫能辭眷念梓桑不覺辭費伏惟公司謀一省之公益以能受盡言爲天職尚祈虚衷嘉納採擇施行不以狂瞽見罪則學界幸甚江西幸其 
本埠新聞 
[公餞卾督赴任]  
　　新任卾督瑞莘儒制軍定於初十日乘坐楚材兵輪赴卾履新昨日午前制軍特至城内外各衙門及江南製造局等處辭行午後三點鐘官紳商學各界在北洋務局設筵公餞如盛宮保蔡道台及商會周總理等均在座頌詞答詞録下 
[頌詞]  
　　歲在庚戌正月之吉長白恕齋制軍節鉅北覲移蒞兩湖於是吾滬之士庶曁旅滬之紳商學界紓攀臥之忱援祖帳之禮公獻一觴以誌愛慕酒酣遂執爵言曰公昔嘗備兵海上矣　善政無量數吾士商之被澤者亦無量數又嘗開藩吳下矣其善政無量數吾士商之被澤者又無量數然而吾士商居嘗馨香以禱曰公速撫吳其膏澤當更益溥公亦必躊躇滿志曰吾如撫吳其措施當更益善果也下情上達一德交孚朝廷竟擢公撫吳撫吳果膏澤益溥符民之期措施益善展公之志吾士商則幸甚然慶雲不能耀於一隅甘雨不能私於片野膏澤溥而吳之士商慶吳以外舉將盻公之旌旗措施善而吳之地方治吳以外亦將資公之擘畫德量才望朝野屬目恐未能久於吳也吾士商則惴甚果也朝廷垂念楚疆謂長江上游神州樞紐移公鎭之士商皇皇犇走詢謀借寇不獲迎郭已遲吾士商則悵公之居官實事求是當機立斷力戒濡滯並一洗 
 
 

Page 19

 
 
官塲尊嚴之結習坦白肫摯於吏治民生學務商業無不反復講求扶持提倡今當遠離吾士商則戀甚然以情揆之公必不忘吳朝廷亦必不遺吳設以待楚者待吳轉瞬之間移督兩江其可决也他日者幢節樓船順流東下宣懷等仍追隨父老歡迎江滸瞻丰釆焉於是公慰甚士商樂甚即謂他日之歡迎已種因今日臨歧之餞也亦奚不可驪駒在堂敬矢左劵 
[答詞]  
　　瑞澂以養疴居海上致疏與君相譚論今以入覲戒塗乃荷諸君寵餞奬飾有加殷殷惜别瑞澂且感且謝溯自丙午迄今時得隨諸君之後相與討論政俗自念治行無足稱然有賴於劻翼輔助者爲多值兹朝廷清明籌備憲政舉凡羣治之興革地方之公益惟日日企其進行而無已瑞澂今雖遠别睠焉兹土固未能一日去諸懷也前哲有訓君子贈人以言瑞澂亦敢以爲請尚乞諸君有以督敎之敬奉一觴還爲諸君壽 
[中西官對於奚國榮案之周折]  
　　美商用人奚國榮因欠鄭召臣等銀兩被控收押公廨嗣因中西官會訊齟龉判令改留滙四捕房在案昨晨由探將奚送廨是時適寶讞員與美副領事海君訊判捕房案已畢即由奚運代表禮明律師偕奚上堂候訊海君退入領事憩息處王與襄讞會商良久復請寳讞員入内互商旋奉傳諭仍飭西探將奚帶回捕房聽候訂期訊核 
[犯法婦人遇赦]  
　　松江府戚太守札上海縣田大令云奉臬憲左札奉總督部堂張札開宣統元年十一月初八日准法部陽電開本月初三日恭上皇太后徽號初四日欽奉恩詔内開一除十惡不赦外犯法婦人盡行赦免欽此本部循照舊章業於初六日奏陳辦法並請將案内尋當遣軍徒流以下各婦女照章准其罰贖者應一律赦免先行開釋俾得早沐皇仁等因奉旨依議欽此除另文飛咨外特先電知等因到本部堂准此合就札行札司即便通飭各屬一體欽遵辦理等因奉此除通飭遵辦外合亟札飭等因到府奉此合就轉飭札縣即便欽遵辦理 
[江北人殺斃山東人]  
　　蕩婦李錢氏在虹口華記路六百零七號門牌設小客棧向與江北人沈阿大妍識兹又將沈棄置與山東人施金標交好前晚九句餘鐘被沈偵知掩入房内將施之咽喉太陽穴兩處各戳一刀立時斃命氏大聲呼救即有二百九十四號華捕及三百七十六號印捕到來將沈拘獲解入捕房飭探陳金標查明將氏拘送公廨收押一面報請上海縣相驗昨日捕房將沈與氏一併解至公共公廨請究王襄讞商之美代副領事韋君判沈與氏分别收押候上海縣騐明再核 
[擴充貧民半日學堂]  
　　滬南貧民半日學堂係由穆君杼齋等發起自去年下學期開辦以來學生甚衆兹又力圖推廣議决廣募經費擴充學額仍延袁君頌豐主任敎課定十六日開學 
[更調公廨襄讞]  
　　公共公廨襄讞員王肇運大令篤基昨至道署銷差聞定于初十日隨同新簡卾督瑞制軍入都遺差委前曾代理襄讞之德腾臣大令接辦昨已到差 
[公共公廨停訊三天]  
　　明日爲皇太后萬壽之期十三日皇上萬壽十五日又值元宵公共公廨寶讞員昨特照會英美德三國領事轉飭捕房届期停訊讞政各一天以申慶祝 
[審訊盜案四誌]  
　　侯家宅鄉民王紹卿家去臘廿六晚被匪周少成王開元王長發張貴連張耀卿沈正雅等夥刦衣飾等物一案昨日又由巡警局德裁判覆訊各犯順供不諱張耀卿仍未承認判一併移送寶山縣訊辦 
城内 
[懸賞緝盜]  
　　甯波府鄞縣知縣鄒大令前日移文到滬據稱鄉民董昌昭董齊雲家曾於去年十二月初八日被盜匪多人破門入内搶刦雇工楊黄昭出爲拒敵以致被盜砍傷當塲刦去衣飾銀洋報案請緝翌晨曾營到　事處踏勘屬實諭飭受傷工人自行醫治一面會營勒限嚴拿務獲在案刻已日久尚未破獲恐盜遠颺爲此出立賞格如能將是案贓盜悉數獲送者賞洋三百元拿獲首盜起有原贓者賞洋二百元夥犯連贓每名賞洋一百元通風報信因而拿獲者照前减半給賞此係本縣捐亷貯庫以待决不食言等語昨本縣田大令准即傳諭捕頭徐文赶緊協緝毋得懈怠 
[不嫌醜陋]  
　　捕東總巡局函送鄔戴氏控張掌生拐媳一案到縣經襄讞德明府提訊戴氏供前在拉扱橋北同居人張掌生住在樓上婦人前　無錫原籍因未婚次媳小妹不願同歸仍留上海迨婦人回滬小妹已不知去向今在浦東尋獲　係被張姦拐求究張供憑鄔阿二夫婦爲媒將小妹送至浦東小的家内爲妻曾出洋四十元鄔小妹供年二十一歲因丈夫嫌我醜陋故未成親婆婆回籍後即被張掌生勾引成姦後由鄔阿二夫婦說合嫁張爲室現懷身孕已有八月判張交差小妹發堂候生産後再訊 
[巡長受辱]  
　　一路巡長周孝譜查見老學前夏洪炳所開之剃頭店内聚衆賭博該巡長喝阻不服反敢行兇旋有巡士到來當塲拘獲李貴陳桂榮王清劉二萬勝李永興陳阿　高大有袁貴生姚金壽及店主　洪炳一併帶至一路巡局訊究游巡官姑念新年小賭從寛　各罰洋一元斥釋 
[聚賭薄罰]  
　　一區站崗巡士查見張家弄剃頭店主姚錦雲與夥傅老二等多人紏衆賭博將衆驅散拘送姚傅兩人至一路巡局請究判各罰洋一元斥退 
[官事]  
　　瀏河厘捐局委員直隷州知州姚炳熊江震絲捐局委員候補知縣梁濬年昨均到道禀見候補知縣賴家祥禀辭赴蘇新委清查灘地局委員譁用知州鍾文鵠到道謝委 
南巿 
[藉訶延宕]  
　　陶晉昌帽店主控許建屏將田　屋契抵去銀二千兩延不取贖曾由工程局孫裁判訊判交保各清　欵已紀昨報嗣囚許多方要求藉　延宕即於昨日一併移送上海縣訊辦 
[何以堪此]  
　　總工程局南區分辦處區長昨出條諭云仰各巡士知悉嗣後凡逢差暇出外如有携帶衣包物件須經門崗巡士查看明白始准携出務各遵行均毋徇隱致干咎戾 
[醜熊畢露]  
　　王家碼頭葛福成靛行主葛幼溪昨將已歇庖丁張金福扭至工程局控被匿去狐皮馬褂質票一紙張稱被欠辛工洋十元求追並稱票係出洋兩元向葛之孫葛某買來判張押候傳同葛孫質訊 
[遺失衣箱]  
　　常州人華汝寅前日擬乘甯紹公司某輪船赴長江某處雇陳海平之東洋車推送行李至碼頭上忽然失去衣箱一只旋由該公司巡丁將陳扭送工程局押候知照碼頭包探查明再訊 
閘北 
[乳媪捲逃]  
　　住居厚德里之馬嘉生前日將薦頭張阿海扭至三路一區控稱去年由張薦某氏婦爲乳媪不及一月即被竊洋二百餘元　逃無蹤請爲究追昨日　至總局經裁嚗課員德大令集訊判張交保限五天 
 
 

Page 20

 
 
交人 
[巡士犯賭]  
　　某區巡士談文章朱邦國前日與　役宮桂林在洪安里某姓家同义麻雀被四路一區黄正巡官查獲拘押昨日提訊判各戒寶五十下從寛開釋 
[疑及乞丐]  
　　新閘橋路合記米店前晚被賊掘洞入内竊去白米二担餘及衣服等物由崗巡查見喚醒店夥詳細察看疑係粥廠内乞丐所竊當即報告四路一區黄正巡官飭提丐頭到案再行核辦 
英租界 
[失火罰]  
　　湖北路三萬昌茶館樓下茂生昌　紙店起火殃及多家已紀前報昨日由探將該店夥局昌海周榮海及　萬昌值堂人王根泉一併傳至八堂經中西官訊係無心失火判罰洋二百元充公以儆疏忽 
[均無實據]  
　　住居新閘閘同　里之蘇仁卿與華楊氏推諉起火一案　由捕房將蘇與氏一併傳至公廨復訊寳讞員商之美副領事海君以兩家均無縱火實據准即將案註銷 
[綢莊起火]  
　　北京路一百五十二號門牌怡昌綢莊於前晚八點餘鐘起火焚燬房屋五間事後經捕房偵知該莊與樓下慶昌恆參號共保火險銀二萬餘兩恐有别情即將該莊經理趙鶴春拘押候解公廨研訊 
[男女苟合]  
　　楊　浦鄉民徐朗朗之妻沈氏被西崽張阿根誘至公平路二百十二號屋内姦宿被徐偵知報由匯山捕房派探將男女一併查獲昨解公廨請究徐與見証羅吳氏羅徐氏羅林氏到堂証明姦拐情由中西官以男女均屬無恥　分别各押兩月 
[吞没存欵]  
　　葉永輝控慎昌榮東洋莊主潘寅卿不還存銀一千兩昨由包探將潘傳至八廨過堂候訊 
[抵單紏葛]  
　　廣東人李華昇與邢士金因抵單紏葛昨由公廨派探將李傳　諭令交差候晚堂訊理 
[旣賠又罰]  
　　張啓運在虹口地方打　五百二十四號華捕警笛等物昨由捕房拘解公堂訊明判張賠洋一元五角並罰洋三洋五角充公 
[串同拆梢]  
　　施瑞昌控徐洪舟張周氏串同拆梢洋四十元昨由包探解請　堂復訊讞員以事在界外判送閘北四路二區警局訊辦 
[仍無確據]  
　　已故美副領事白君之夫人控侍者李大才朱阿榮老運等串竊契據一案昨經公堂復訊仍無確據判三人均交保開釋 
[逐出復來]  
　　過犯韓土金倪六寶徐林海逐出復來由探查獲昨解公廨訊究判韓押西牢半年倪押三月徐枷七天再押西牢半年期滿仍均逐出租界 
[竊案彚紀]  
　　吳吉記控王桂卿李金元串竊衣物由探查獲昨解公堂訊供不認判一併押候查明再訊黄國英控張紀生與婦人王桂英串竊金鐲昨經公廨訊究判分别押候查明於下禮拜二再訊某洋人控徐大昌竊衣物由廨訊明判徐押滿兩月榮自德控朱品芳圖竊姚汝南控陳松順竊取布衣小洋均由包探查獲昨解公堂訊明判朱陳各押一月李憇堂金福生竊取皮馬　訊無實據　金交保候查 
美租界 
[戳斃寓客]  
　　華記路六百零七號小客棧夥沈阿大前晚不知何故戳傷庽客施金標之腦部由捕房將沈拘押施送醫院療治無效而死昨將屍身車入驗屍所報縣請驗 
[幸有友人]  
　　浦東人陳金才住居漢壁禮路復興小客棧内初七下　患病身死由死者之友買棺成殮 
[巡捕獲賊]  
　　陳三官行竊梧州路某染坊布疋奚寳華行竊某姓衣服先後由捕查獲送入捕房押候解辦 
法租界 
[不願操練]  
　　法捕房麥總巡傳諭各華捕於正月初六日起照常開操已誌前報兹悉各華捕以日夜站崗辛苦殊甚若再操練則無時休息因此聯合全體禀求八仙橋捕房副捕頭轉禀麥總巡從寛豁免否則略减時刻未識能俯如所請否 
[騰移房屋]  
　　新租　捕房安南　捕自撥調數名至八仙橋捕房當差後近又調派三十餘名至大自鳴　捕房聽候差遣惟房屋窄狹不敷住宿因由麥總巡諭將號衣棧房出清粉刷潔净以爲各安南巡捕留宿之處所有號衣等物移至小東門捕房存儲 
[洋人宴客]  
　　法國書信館大班陶伯煇前晚與其夫人設席本宅邀請前任副　事惠德君及柏利洋行大班等飮宴陪坐者有法捕房總巡麥蘭等十餘人直至十一時始散 
[通俗談（東吳）]  
　　自除夕至元旦僅隔數小時耳而貧富忽若兩人 
我見上海除夕有措資無着而瞠目不能語者元旦以後則樗蒲一擲千金矣 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部議覆内閣侍讀學士甘大璋奏川鹽産旺淮鹽産缺請變通引界應母庸議摺]  
　　奏爲遵旨妥議具奏恭摺仰祈聖鑒事宣統元年十月十二日軍機大臣欽奉諭旨内閣侍讀學士甘大璋奏川鹽産旺銷隘淮鹽銷廣産缺請變通引界以暢川銷而濟淮絀一摺著度支部妥議具奏欽此欽遵抄交到部據原奏内稱川省鹽出於井泉脈之富幾遍全蜀千里膏腴井竈相望其鹽質向分二種一爲花鹽一爲巴監花鹽色白瑩細精類洋産巴鹽色青堅整狀如塊甓質味雙佳人爭購食以故鄰近諸省無不深嗜而利用之而尤以卾湘兩地之民爲尤宜蓋川鹽之濟楚者向僅湖北鶴峯等八州縣並湖南衡永郴宜等處銷地未廣而每年濟楚收數已三四百萬串若再擴其銷路則稅收正未可量惟向來論鹽務者多袒淮而闢川謂川鹽侵入淮界則淮鹽課釐必大受虧損不知淮消而川長同屬國家維正之供初何礙乎國計况川鹽除本省各州縣及滇黔邊計各岸外僅卾湘十餘州縣之地行銷而統計歲入額已達六七百萬兩之多淮鹽則行銷卾湘贛皖預並江廿等地遠及六七省範圍運廣十倍於川鹽而歷年該省奏銷歲入不過四五百萬兩雖經光緒二十九年查辦之後清出欵目甚多约計正雜兩項每年入欵不下一千二三百萬兩其中除正欵五百萬兩外餘八百萬兩均未報部且淮鹽近復缺産年來恒借運蘆東兩地之鹽以資商配今卾湘距淮較遠距川較近淮鹽現旣缺産而川鹽産額充富積聚之數幾倍歲銷何不將向銷淮引之卾湘各處劃歸川鹽引岸俾川鹽得以漸闢銷塲而淮鹽亦不致顧此失彼此酌盈劑虚之理爲借川助淮之總機關實彌補土藥稅籌欵之大宗等語臣等伏查川淮行鹽各有引界卾湘兩岸淮鹽界内借銷川鹽本屬權宜之計今據該侍讀學士以川鹽産旺銷隘淮鹽銷廣産缺奏請變通引界自係爲推廣川鹽銷路起見惟查原奏所稱川鹽濟楚僅湖北鶴峯等八州縣並湖南衡永郴宜等處銷地未廣每年收數已三四百萬串若　擴其銷路稅收正未可量况川鹽歲入額數已達六七日萬而淮鹽範團運廣十倍於川鹽約計正雜兩項每年入欵不下一千二三百萬兩其中除正欵五百萬兩外餘八百萬兩均未報部等語核諸臣部案據近年川鹽收數見於滇黔計岸兩官運局及鹽道奏銷册内者實無原奏六七百萬兩之多淮鹽收數見於奏銷册内者淮南以年計現報至光緒三十年計收銀一千餘萬兩淮北以綱計現報至壬寅綱計收銀一百餘兩實不止原奏五百萬兩之數且川鹽行銷湘省係在澧安慈石等州縣其衡永一帶乃係淮界借銷粤鹽並非川鹽行銷之地原奏亦考查未審至以淮鹽産缺川鹽産豐請將向銷淮引之卾湘各處劃歸川鹽引岸並聲明川淮課釐同屬國家維正之供何礙國計等語其意固謂淮銷川長無損課釐不知引數銷長可以互劑而科則輕重各有不同川鹽濟楚每引行鹽一萬斤所收正稅羡截釐捐加價等項約銀二百二十餘兩至二百五十餘兩不等淮鹽行銷鄂湘兩岸以六百斤爲一引每引所收課釐加價等項卾岸約銀十九兩有奇湘岸約銀十七兩有奇以淮鹽六百觔與川鹽六百觔兩相比較川鹽收數較少若以淮鹽行銷卾湘兩岸引額悉數改行川引課釐殊多損失原奏乃謂　鹽暢銷可爲彌補土藥稅籌欵之大宗臣等竊未見其可也且原奏所以請變通引界者亦以近年産數淮歉川豐借川助淮正所以酌盈而劑虚耳然川鹽濟楚向係配運富廠花鹽上年四月前護四川督臣趙爾豐奏計岸减引案内已以富廠火衰鹽缺爲詞是川産未必果豐淮南塲鹽目下雖屬缺産而各塲已有移　就滷之議正在設法增産淮北池鹽産旺亦可以接濟南銷是淮産又未必終歉川不果豐何能助淮淮不終歉何必借川臣部綜攬鹽綱權衡全局於川淮本無歧視惟因一時産數稍有盈絀遽議更張實屬多所室礙該侍讀學士所請變通引界之處應請母庸置議所有遵議緣由理合恭摺具陳伏乞皇上聖鑒謹奏宣統元年十二月十五日奉旨依議欽此 
小說 
[官塲小說玉樹花（四）（春）]  
第二回　　發官興大令捐官　憐同病良朋結契 
　　且說江蘇鎭江府地方。有一個姓胡的秀才。叫做胡圭甫。世代清貧。授徒餬口。到了胡圭甫手裡。忽然改了行業。做起訟師來。五六年的工夫。靠著這枝刀筆上。豪奪巧取。却也被他刷括了兩萬多銀子。胡圭甫死了之後。他兒子胡甲生。草草的殯葬了父親。便不肯正正經經的讀書營業。一天到晚只在外面游蕩。不是嫖。就是賭。更兼這個胡甲生。雖然没有那般安仁叔。寳的清才却倒。　著一付荀令何郎的面貌。生得個朱唇粉面。目秀眉清。丰釆清揚。儀容都麗。胡甲生仗著這。付面貌。不免要在。女人面上。著實的用些工夫。更有那班輕薄少年。不分晝夜的。和胡甲生頑在。一起也不知他們鬼鬼祟祟的。幹些什麽事情。就事這樣的不到三年。那胡圭甫辛辛苦苦挣的家産。早已去了一半。胡甲生那裡管他。還是這般的隨手混用。又過了兩年。那碗死水。漸漸的弄得乾起來。胡甲生心上也不免有些著急。有幾個天良尚在的朋友。便勸他道。你坐吃山空。總不是個事情把這幾個有限的錢用光了。你便怎麽樣呢。據我們看起來。趁着如今你家裡頭還有幾個錢。不如一古腦兒拿出來。去捐個功名。指個好些的省分。你的爲人又狠伶俐。不是那種和木頭一樣的人。做起官來。一定可以望得意的。胡甲生聽了。覺得心上悚然。一時間福至心靈起來。便聽了這幾個朋友的話兒。把家裡的錢。一古腦兒搜刮出來。還有五千多銀子。便捐了個試用知縣。就指了這個南洋沿海的省分。連著什麽引見費。印結費路上的盤費。一古腦兒算起來。剛剛用了四千多銀子。到了省。禀見了 
 
 

Page 27

 
 
督撫司道各上官。拜了同鄉同寅。租了公館。還剩了五六百銀子。胡大令心上甚是放心。想著有這幾百銀子。在這裡等候差委。料想也還挨得過。那裡知道如今的候補官。非有京城裡頭的八行書不妥。憑著胡大令這樣的一個人。又是初入官塲。不懂做官的訣竅。那裡一時間候得着什麽差委。一連在省城裡頭候了兩年。一個紅點子也没有得着。把那帶來的幾百銀子。吃光用光了不算。還把太太的首飾衣服。連著自已的幾件好些的衣服。都送到典舖裡頭去了。　 
國外新聞 
[安重根慷慨就死]  
　　初八日東京電云行刺伊籐公爵之刺客安重根似不欲控訴又對死罪 
[美國華僑抵制舊金山苛律]  
　　大阪朝日新聞載鈕約消息云太垶洋沿岸之華僑因舊金山虐待遠東移民已合羣抵制該埠 
[美國對清之政策]  
　　某日報載倫敦電云德國政府某大員探悉中國因感美國所與外交之助力已以特别重要利益許與美國鋼鐵脫拉斯該大員並覓得美政府分致驻華本國各領事之公文一件内謂嗣後政府將以該領所轄界内中美商業之報告以爲考績云 
[巴黎復遭水災]  
　　初八日倫敦電云巴黎外郊因散恩河買恩河水漲已有數處復行被淹 
[英國財政部之報告]  
　　初八日倫敦電云據財政部報告入欵稅未繳之數綜計共有英金十二兆磅 
[英國黨員會宴]  
　　初八日倫敦電云羅斯白萊君近設宴欵待柯克斯君（前充自由黨議員）請將改革稅則問題移交皇家審查會核議 
[英國棉織廠集議]  
　　初八日倫敦電云英國紡織美國棉花各廠 
主人近在孟哲斯脫集會决議仍開短工至西四月二十六號爲止 
[英國國會開會]  
　　初八日倫敦電云英國國會業已正式開會議長勞塞君復行被選 
[英國黨界近舉]  
　　初八日倫敦電云巴恩斯君已舉爲工黨議長國民黨首領賴特芒君近偕狄倫君康洛君與前任財政大臣喬巨君會談聞國民黨無論政府如何定制决不爲難 
[德國貴胄游英]  
　　初七日柏靈電云普魯士亨利親王偕其夫人已抵倫敦即經英皇宴待 
[俄國開募飛船捐]  
　　初七日柏靈電云俄國各處已開募興造軍用飛船隊捐欵 
[駐日英使游歷台灣]  
　　初八日東京電云駐日英國大使竇樂爾君今晚擬起程前赴台灣游歷 
叢談 
[新年觀]  
其一 
國會中國新有之希望也舊年請求無效果則新年繼續請求必大吉利 
其二 
禁烟中國最新之法令也舊年禁吸禁種多敷衍則新年頒布罰令之後必大起色 
其三 
新刑律中國新定之法規也舊年各督撫多簽駁反對則新年經憲政館覆核之後必大通行 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
