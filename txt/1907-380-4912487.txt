# 1907 - 380 - 4912487

 

Page 1

 
 
   
 
 

Page 2

 
 
[今日本報目次]  
　　第一張上諭宮門抄論說（上貴陽制軍陳筱帥挽回借欵書來稿（浙江拒欵會通告各府縣士民文）說林專電緊要新聞淞滬要聞 
　　第二張畫晚要件（樂平縣禀江督贛撫文）分類新聞輿論一斑 
　　第三張滑稽小說（支那旅行）國外新聞本埠新聞訟案來件各業行情表 
　　第四張商務調查（中國十九省出口貨畧表兼論）雜俎 
[上諭]  
　　九月二十五日奉 
　　上諭林紹年奏豫河霜降安瀾一摺本年夏秋以來水勢迭次猛漲埽　時見蟄塌仰賴河神默佑搶護平穩普慶安瀾實深寅感著發去大藏香十枝交林紹年祇領虔詣河神廟敬謹祀謝用答神庥所有辦理河工出力之河南布政使袁大化著賞給頭品頂戴前署布政使糧儲道王維翰開歸陳許鄭道曹福元河南道馮光元均著交部從優議叙餘著照所議辦理該部知道欽此 
[宮門抄]  
　　九月二十五日召見軍機棟嘎爾布 
論說 
[上貴陽制軍陳筱帥挽回借欵書]  
　　自公來撫三吳兩載於茲矣。三吳之人沐公之惠。食公之德幾於家鑄范而户繡陸。願永永留我使君。以爲三吳士民福。然國家奄有四海。一視同仁。知三吳士民之沐公惠而食公德也。將以福三吳者福全國。於是有升任川督之命。復電旨促召入京。並詢要政。於斯時也。三吳之人。惜公之去。皆依依如失慈父母。然陸宣公之入洛。人皆涕零。蘇長公之上書。民且感泣。我公入覲大顏。吁贊密勿。知必有以福我三吳福全國者。則三吳之 
 
 
 

Page 3

 
 
人。雖惜公之去。未嘗不足沐公之專而良公之德也。下走因有一言敢爲我公進者。今蘇杭甬借欵之事急矣。兩省士紳奔走喘汗爭欲以存一線之路權者存兩省之生。命乃訴之外部則外部不之應。訴之鄉先逹。則鄒汪諸公。方欲以秘密强迫之手段。扼其吭而紾其臂。當茲危急存亡之時。其足保我兩省之利權而生死肉白者。　舍我公莫屬也。猶憶去年六月籌集路股。我公首認巨欵以爲之倡。於是各屬士。紳踴躍投資。始得有今日之規模。使以英人之要求。外部之逼迫遂拱手而讓之。而一不呼籲於我公之前。則不但兩省之生命。將自此絶。抑何以副我公從前提倡之熱誠乎。三吳士民。惟不敢負公。故有此請願。三吳士民。且知我公必不肯負三吳之人。故决然有此請願也。我公乘風萬里。無限鵬程際茲聖眷優隆。造膝密陳。豈難爲三吳造福。又豈難爲天下造福。遙想十年百年之後。合江浙兩省士紳。開紀念大。會有一巍巍銅像。高矗雲。霄使人人有飲水思原之感念者。非我公而誰耶。非我公而誰耶。我公往哉。一吳之人。夢想繫之矣。 
來稿 
[浙江拒款會通告各府縣士民文]  
　　蘇杭甬鐵路草議。於光緒二十九。年由盛大臣函銀公司予限六個月。不辦不復。草議一槪　廢。至三十一年。浙人方收回自辦。奉有諭旨。是時銀公司復提議草約。吾浙人當以草約係英商逾限自廢。毅然拒絶。自欵自辦。而浙路公司之組織以成。今欵足車行。萬衆歡躍。　冀爲國家永保一隅之路權。况奏准自辦。國家已認爲法人。乃諭旨商律。槪行抺煞。輒允借欵。木腐虫生。以借爲奪。是可忍。孰不可忍謹陳外欵之害。以著汪侍郎之自外於浙。無纎毫之私嫌焉。英商外部無論矣。汪侍郎非吾浙之錢塘人乎。總副理託其事於辦事處。辦事處推汪侍郎領袖。外交一起。卽有通告公司之義務。乃無一字逹公司。先允借欵。後電浙撫。若非京官開會。電公司勿徇汪議。浙人尙睡在鼓中也。 
　　鐵路以謀交通便利啓發富源爲目的。而實有國家性質。路權所在。卽國權所在。他國鐵路。但存國有民有之問題。不起內國外國之問題。蓋鐵路所有權應。屬於內國。爲吾國民之特有權。參用外欵。路權不完。國權損失。其害一參用外欵勢必攙人外。人工程管理處處掣肘。必至主權剥奪而後已。其害二參用外欵所有鐵路材料。壟斷居奇。報銷浮濫。使吾國民重增負累其害三以上但就鐵路接近之事實而言各處風氣未開外人任用人員或復倚勢滋擾遇有愚民阻撓事件籍口保路要求駐兵危亡之禍懸在眉睫其害四路欵一日未清卽路權一日不復攤還之期歲月久遠猝有他變要挾攘奪其害五欵本一百五十萬磅蘇浙兩公司看似爲數無幾不及浙路公司原估正線股本之半若限定此數逐漸擴充則路工遲緩若全欵開用同時動工不敷甚鉅勢必添借本息加重期限加長况正線之外復及支線將綿延糾葛勢成占領其害六蘇杭甬草約路線己以一隅而破全局矣猱升狐搰萬一變其名爲江浙路欵是則東南半璧卽成抛棄黴菌微毒延及徧身傳染他省亡國之禍己其於此其害七若但爲借欵則借數之多寡利息之重輕交磅方法攤還方法材料買賣以及監督權管理權種種尙可磋磨若徑仿津鎭則以上各問題一成不變毫無餘地其害八略舉弊害約己如右其他枝節橫生莫可預測同人等聞信之下怕駭無地爰於九月十六日發起國民拒欵公會開開會集議當將議决事宜呈請浙撫憲電奏並電致有鐵路關係各省互相援助僉謂欲拒外欵必須速集內欵此次官紳公留湯總理在滬杭滬董事聯合會議以浙路公司定章本擬將估定三千萬分六期收繳今除先已募集之六分之一五百萬外所有應行續繳之股作速認繳不但蘇杭甬也冀使五年之中全線告蔵不仰外欵是每年百二十萬兩應攤之額卽成浙路之餘利現蘇路公司浙路公司均願與本會合議辦法應卽開一聯合大會不論股東非股東每縣各舉代表人二人以上十人以內到到集議務於紳界學界商界軍界之聲譽素著者各舉數人如到會者止二人卽須舉四界之二但各處地方間有各界平時不甚聯絡甚者互相是非此實爲地方公益之大害今事機迫切同舟共濟利害相關務須破除從前意見團成一體以除剥膚之痛前奉上諭令各州縣分設自治局此會實爲始基一秉王公之心以謀大公之事關係重要勿慕虛名勿見小利凡來會者務期各盡義務克當責任以公平正議共圖國利民福一切應辦事宜應俟開會之日公同决議施行謹啓 
[說林]  
　　政府其自思政府其白思政府其三自思 
 
 

Page 4

 
 
外人不顧蘇杭甬欲借欵與不欲借欵而强欲逼借。政府不顧可允與不可允。而謬爲應允。蘇杭甬人固無奈政府何。蘇杭甬人烈心烈血。函電交拒。而政府一心一意决計應辦。蘇杭甬人又無奈政府何。然還以質諸蘇杭甬人心對於政府之感情何如 
　　允借欵於政府何利。失人心於政府入何利。然則政府。一以失蘇杭甬之鐵道。一以失兩省之人心。是可惜者不在政府失去蘇杭甬鐵道而在失去蘇杭甬兩省之人心。鐵路可惜而人心更可惜也 
　　政府其三自思。應允借欵與不應允借欵其二者孰利 
專電 
[電一）杭州（]  
　　浙省拒欵會成立後各學堂相率踵行 
[電二（寗波）]  
　　二十五日法政學堂開拒欵會發一長電致京語頗決裂並舉代表四人 
[電三（江西）]  
　　南康縣楊寅揆因閙敎案解省發押南昌府 
[電四（長沙）]  
　　湘撫岑因病奏請開缺公事歸藩司代理 
緊要新聞 
[拒絶鐵路借欵最近聞]  
　　蘇撫致蘇路公司電蘇路公司鑒昨電計逹頃准郵傳部漾電開蘇杭甬路事前奉廷寄業經恭錄鈔奏咨逹並照會蘇浙鐵路公司在案嗣迭據兩公司及兩省紳商來電似須合全局統籌希即轉致兩公司總協理諸紳公允公舉代表迅即來京面商妥善辦法切盻等因合爲電逹希速查照辦法啓泰敬 
　　江蘇敎育總會法政講習及全體聽講員上都察院電北京都察院列堂鑒蘇杭甬路借欵事自奉廷寄羣情益迫事關江浙命脈伏乞奏請收回成命以靖民心而保路權 
　　崑新商學界上都察院電都察院列憲鈞鑒因廷寄强迫蘇杭甬借欵事人心惶惶勢將釀成大變伏乞代奏哀籲收回成命崑新商學界公叩 
　　江震旅滬同鄉會上外務部電北京外務部大臣鑒江震鄰浙臬匪出没聞　　民益浮動乞挽救江震旅滬回鄉會叩 
　　蘇省拒欵會之警告蘇省紳商學界　日自聞外部將尤英人借欵干預蘇杭甬鐵路莫不氣忿塡膺籌議抵制二十四日午前　王勝之太史潘濟之太守潘冠　庶常張　階部郎等數紳及法政學堂紳班學員等一百餘人齊集言子廟會議組織一拒欵會先行刊佈警告傳單訂期開特别大會籌議一切傳單錄下連請報章知浙路權將人英人範圍兩省命脈十鈞一髮東南大局岌岌可危我同胞盍思之鐵路者利刃也柄在我則可以使用柄在外人則適以　殺江浙鐵路江浙人之利刃也集欵自辦柄操諸我英人欲張長江勢　　藉外務部迫我借欵借欵成則路權失商民病而個人財產生命亦將趨於消滅之地至已認之股分歸諸鳥有更無論矣况浙路久已開車蘇路亦將告竣以己成之事業一旦送於他人以完富之江浙人一旦負莫大之債務其能甘心乎今路權尙未被奪外侮尙可抵制我等命脈尙有一線可延乘此成敗一瞬之時力圖挽回未始無補要之旣爲江浙人當保江浙人之權利欲保權利當籌抵制之策卽日開拒欵大會另有傳單知照乞我同胞其共鑒之 
　　浙路董事會集股之踴躍駐滬浙路公司廿五日午後二時開董事會到者百餘人大股東葉張第君首先提倡認股各股東爭相認購計是日共認股銀三百萬元五時散會由主席報告十月初十日准開全體股東會云 
　　湯總理對電而哭湯總理在杭接北京汪大爕來電內有路事大難寗怪個人莫怨朝廷等語閱竟號啕大哭 
　　浙人籌議接勘杭甬路線浙省國民拒欵曾昨又招集會員籌議抵制借欵僉稱莫如速行接勘杭甬一線分認巨欵尅期籌辦無論外部借欵與否浙人槪不　問至蘇路之商借商還人各有志不能强人從同云 
　　紹興士紳定期開開傳單浙路浙辦浙欵浙籌係遵旨辦理今欵足車開而外部　浙借英欵是直斷送浙路浙路去浙江亡此事關係全浙命脈萬難緘默除已電禀外曾曁撫憲外茲准於二十六日下午一句鐘在開元寺開特别大會凡我紹人届時務乞駕臨共籌挽救之策一勝迫切呼號之至 
　　北京浙路辦事處章梫致湯總理函班老一層遵示辦理現擬京外同心互用堅拒婉求二法婉求專於本初一邊餘皆以堅拒出之汪伯翁亦以爲然　汪意主靜定不主激烈寒電欲公行婉求之法耳此間　本初幕府以婉求運動之於江陵幕府則以堅拒運動之冀各盡其力密籌 
 
 

Page 5

 
 
兼及慶邸公於本初幕中有熟人或梁侍郎處有至好卽請施行寒電欲移花接木天津處尙須彌縫據汪稱本日一關頭尙未得消息（英使赴園會議）過此有數日可緩英使在外部宣言須汪辦妥此事方許出洋亦徒作驚人語耳於事實無碍也鄙意移花接木之法似可辦妥否則辦到賠勘路費亦可了事所患外國人要和中國人不要和致生許多波折不可不預籌及之日間津鎭未畵押浙路浙撫回電不承認外部雖獨力主斷亦不能定案也 
　　浙紳上北京新撫馮電北京新浙撫院馮鈞鑒蘇杭甬草約係英商逾期自廢奉旨特允全省商辦集股踴躍辦有規模外部汪侍郎破近一二年商部奏准之特旨徇誤己十年默許作廢之草約勒借外欵袁宮保甫經管部一時未盡察及其非全省紳民窮於呼籲引領來蘇惶迫待命倘賜援救東南再造 
　　旅滬浙人定期開會浙江旅滬官紳士商因外部勒借路欵事定期十月初五日午後一時開特别大會妥商辦法會所擬借西門外斜橋浙紹公所永錫堂云 
　　拒欵會致旅粵同鄉電廣州浙紹會館諸公鑒英强借路欵外務部汪大爕主張之請旨棄路强壓紳民路亡浙亡浙開拒欵曾以籌欵爲拒欵乞旅廣全浙同鄉亟謀救浙國民拒欵會會員何琪等啓有 
[王給諫奏請變通學堂冠服北京]  
　　給事中王金鎔封奏學部新定各學堂冠服儀制春夏各衣服均歸一律自爲整肅起見惟核計每學生每年須費數十金幾與學費相埒寒素子弟財力不勝勢必令學　裏足殊非興學之道應請飭下學部酌量變通云云奉旨學部議奏（山） 
[恩撫奏獎山山焉學務人員北京]  
　　晋撫恩封奏據李提摩太函稱理晋省學務局譯書處委員浙江舉人許家惺江蘇廪生張在新等游學外洋有年各種科學均有心得自襄辦晉省學務以來深資臂助查詹天佑等四人曾經袁世凱奏請賞給各科出身今許家惺張在新等事同一律應否賞給出身或獎勵之處伏候聖裁除將事實咨部外理合恭摺具陳仰祈聖鑒云云奉硃批學部議奏（忠） 
[英俄協約之附款]  
　　二十四日倫敦電云俄國腦夫來麥報載稱英俄協約附欵有建築鐵路入印度之條文譯字林報 
[蘇撫允派師船暫駐沙溪太倉]  
　　蘇撫陳伯帥電致太倉姚直牧略謂太鎭紳商來電請派勇三四哨常川駐紥查蘇省水陸防營各分地段現尙擬抽調一二營作爲游擊之師安能以重兵專駐一隅重違紳商之意已飭徐統領派船十餘號暫駐該鎭以資鎭攝可轉諭紳商等以安其心該匪擊退或又復還江浙交界處所日內當派師船分路剿辦該州旣倡地方自治務宜認眞辦理警察以清內奸而絶外匪是爲至要等語姚直牧除傳諭紳商等知照外擬卽赶辦警察以資捍衞云（齊） 
[秦令請兵預防土匪起事杭州]  
　　紹屬嵊縣自搜查革命黨匪黃金發以後謠言時起土匪糾搶迭出人心惶惑紛紛搬避經秦令家穆會營搜查數次指爲謠言本月十六日忽傳有王金發已潛行回鄉收租族中深慮牽累意欲禀官拿辦王某因此挾仇己糾合各匪定期回鄉報讐云云並聞黨匪某首領匿跡某山僻私造軍火定期大舉復經秦令密查多次確有形跡可疑當即密報本府請電省台請兵本日又電禀署撫台大約言黨匪蠢蠢思動謠言日熾卑職病勢沉重地方緊要乞恩飭馮令星馳接署云云（丙）按嵊縣匪亂曾見前報專電 
[正太鐵路設卡收釐之計劃北京]  
　　郵傳部昨奉交片晉撫恩中丞具奏以正定至太原鐵路將次工竣擬請借地設立局卡籌補釐金一摺陳尙書以此事關係頗重除交丞參會同核議外并咨行度支部并直督商辦（酉） 
淞滬要聞 
[英使電飭滬領勿預華界收捐]  
　　外務部照會英使稱上海南巿常關界內收捐一事請轉飭駐滬領事勿以誤會之故出而干預等語聞英使覆稱已電知滬領查照俟得覆文再行奉答云（大） 
[督批遷移松江火藥庫案]  
　　福山總鎭禀復遷移松江火藥庫改建江陰秦望山一案已奉江督批示略謂守庫培土兩事約需經費若干移知財政局核明撥解濟用至運藥一節張道以內河濡滯不及外江利便故請建造運輪帆船今該鎭謂萬一江海有事軍火由外江運送深恐敵人窺察不如改由內河運送祇須釘造小駁船四五艘淺水小輪一艘卽可敷用究以何者爲宜候飭財政局體察情形彙核妥議復奪又所請飭令江陰縣帮辦購地各事及行催松江府捐欵應用各節除分行常鎭蘇松兩道轉飭遵辦外并卽知照（的） 
[更正]  
　　昨報載工程局酌改西門外築路合同草案查此稿係法領第二次擬改之合同並非由工程局酌改合行更正 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[樂平縣禀江督贛撫文（爲拿獲夏病意事）]  
　　敬禀者竊照卑縣逃犯夏病意卽混天麻子于八月廿七日濳回距城九十里婺樂交界之㠣崌山半山廟內先向附近村莊索粮捉人以圖滋事當經卑職嘉年訪聞簽派幹役管帶壽發派撥左哨鄭哨弁鑄堂率領營勇六十之漏夜前往查拿卑職嘉年恐兵力單薄不足以資鎭攝當將滋事情形通禀憲鑒初二日探聞三日之間嘯聚黨匪一二百人上薄而未上山者八百餘名逆勢已成又經門把總序賓帶同營兵二十名卑縣差役十名親兵十名前往接應卑職嘉年一面諭飭沿途各村舉辦團練以免擾害且藉以斷其接濟之路旋由營捉獲匪探童均泰並脅從之唐祥水二名到縣訊據供稱夏匪自稱混天大王童老五及不知姓大毛世保等均爲頭目現在山上鑄造軍器約期起事遣伊探聽城內虛實等供是該匪逆謀顯著毫無疑義卑職嘉年見事機危迫城中防勇祇剩一哨所有敎堂學堂以及各局卡與夫監獄在在均關緊要雖已電請調營深慮緩不濟急隨邀城內警察各紳並在城紳商雇募鄉勇協同防守初三日探報該匪見防綠營勇往山駐紥該匪繞由小路潛至楊家湖地方住宿一夜門把總序賓偕同鄭哨弁帶隊進山將其巢穴搗毀以杜後患檢獲僞檄一紙諸多悖逆該匪初四日竄至鷺鶿埠搶毀樂平稅局子口失去錢洋釐票現由委員兪令靖查明禀報司巡人等幸獲程姓族人救護入村未被殺害該匪乘勢率領紅巾包頭賊二百餘人脅從約以千計進逼離城十里之接竹渡屯紥合城紳民倉皇無措管帶壽發督率中哨營勇並後哨營勇三十名出東門列陳以待卑職嘉年帶同警兵親兵差役至北門堵禦卑職敬釗在城內督同警察紳商帶領鄉勇周流梭巡提防內應經理卑縣統稅分口余令靖督率司巡嚴查沿河一帶以防南路該匪本意乘夜襲城見有準備未敢前來相持通宵初五日黎明管帶壽發冒雨迎勦行至離城六里之大村地方卽遇該匪擁至火鎗在前繼以刀矛匪首夏病意頭裏紅巾手報大旗身佩雙刀一見官兵搖旂呐喊率衆猛進管帶壽發見匪勢甚悍卽站定隊伍開鎗迅擊該匪就地稍避復起鼓譟燃鎗力拒管帶泰發隨抽勇二十名分作犄角連環攻擊始將在前紅巾悍匪立斃數名其勢稍挫管帶壽發見已得手連發排槍復斃匪十餘名匪首夏病意亦中鎗倒地匪勢不支四散奔逸管帶壽發跟追五十餘里已無匪跡始行收隊回營隨將夏病意匪首屍身抬近城邊衆認無異查點我兵並無傷損卑職嘉年亦卽回城偕同卑職敬釗安撫居民一面電慰憲厪卑職等伏查夏病意卽混天麻子光緒三十年間因卑前縣杜令籌勸學堂經費抽收靛捐該匪煽惑莠民乘機滋事始而打毀學堂敎堂鹽厘各卡保甲局迨經奉委大員查辦又糾衆入城燒燬營署戕斃官兵被其脫逃嚴拿未獲此次突如其來圖謀不軌未及數日裹脅之人幾以千計若非士卒用命紳商協力無論佔據該山根基一固兵力難以圍捕卽初四日夜若被偸襲來城卑縣四無垣郭處處可通不特衙署及敎堂學堂局卞不堪設想全城生靈將遭塗炭仰賴憲威一戰有功渠魁殄滅脅從星散實非意料所及現查奪獲刀矛五十餘件抬砲一尊獵鎗一支關刀一把紅巾包頭十餘件均經存儲縣庫割獲首級七顆懸示四門以昭烱戒而快人心現在地方安謐謠風亦息除再由卑職等嚴密查拿餘匪並飛關鄰封營縣一體協拿解辦以清餘孽仍將敎堂妥爲保護並將拿獲匪探童均泰等嚴訊確供另禀察辦外合將夏病意拍照並抄錄僞檄及辦理情形馳禀大人信賜察核批示祇遵謹禀 
[附抄僞檄一紙]  
 
 

Page 11

 
 
　　蓋聞我中華大國自歷朝以來乃爲上邦不意迄今光緒儒弱倭人深入華境橫行中國興敎堂而滅孔儒立學堂而廢科舉重歛橫征妄生枝節任彼鯨吞生民塗炭至今惡滿貫盈上天振怒將星現於東方時多日久衆目無不觀之予今大起義兵非妄舉也乃是奉天所命剿强伐暴轉旋乾坤天下幸甚予之幸甚爾等士農工商各安常業爲此檄仰官紳軍民人等知悉善於望風歸降免到兵臨目前玉石俱焚悔之晚矣倘有英雄之志富豪之家兵粮两助日後自不失封侯拜將之榮决不食言切切此檄 
分類新聞政界 
[部咨催墾荒廢馬田安慶]  
　　日前陸軍部咨皖撫文云安省額設馬田久經荒廢去年五月間曾由本部奏請勒限開墾以裕帑項乃至今年餘究竟墾熟若干尙未報部應請飭令赶緊將前項荒田一併墾熟造册報部以憑察核馮中丞准咨後已轉飭遵照矣（孔） 
[函請催解稅契銀兩漢口]  
　　漢關道桑鐵珊觀察昨接善後局來函略謂查各廳州縣征收契稅契捐專供練兵新餉及湊解賠欵之用現在局庫湊解賠欵羅掘一空各屬經征未解契稅亟宜分别嚴催藉資公用所有漢口清丈局經收夏口廳華洋契稅亦應咨請轉飭該局將支存餘欵一律批解云云（今） 
[飭派砲船堵截流民南京]  
　　委辦堵截流民事宜鍾元棣王曜二員近將遞解流民請給口糧情形禀奉江督批示略云遞解流民擬請按名給予口粮大口每日錢五十文小口減半應准照辦至請酌撥砲船堵截一事前據淮揚道詳稱已移曾洪湖營都司照辦現在已派幾船如何扼要駐紥應卽由道查復如尙未派應速就近移催勿任延誤云云（商） 
[蘇省官事蘇州]  
　　糧道惠觀察日前赴寗謁見江督面商補解援運事宜茲已事畢於二十四日乘輪回省○蘇州府何霄霞太守於二十三日禀銷病假照常辦公（）出 
交涉 
[預備德參贊閱操之計劃安慶]  
　　德使署武叅贊威同和君前儗調查皖中軍隊營式當由練兵處電咨皖撫轉飭妥爲預備已誌前報現巡防營務處具詳撫憲謂巡防新軍四營旂幟軍服製辦已久均形破壞恐不足以壯觀瞻請另撥欵項以便製辦云（孔） 
[楊令違約越境拘犯案己結湖北]  
　　漢口道勝銀行買辦陳延慶被江夏縣楊令壽昌拘拿一案經駐漢俄領事迭次照會漢關道索人楊令遂將陳捆縳于木板上抬送俄領事署門首而去俄領以楊令越境拿人違犯約章乃面謁鄂督趙次帥務欲以楊令斥辦趙次帥乃將楊令記大過一次並派委本署洋務文案鍾令會同漢口租界會審委員至俄領署代楊令謝過事遂了結（丙） 
[高景賢案己結奉天]  
　　奉天黃太守家傑因辦漁業公司事格殺高景賢致起交涉前經趙次帥與領事磋商尙未議妥茲悉此案己結大約以二千元爲賠償高景賢命案之資而嗣後日本人永不干涉我漁業事件惟黃太守則暫行革職云（木） 
軍界 
[東督注意馬賊]  
　　二十四日東京電云東督徐世昌因派往東三省之兵隊十營不足鎭遏馬賊故于此次赴奉先與直督楊蓮帥曾商擬將馬玉崑軍門所統全部調赴滿洲以便勦捕譯字林報 
[定期合演長途行軍鎭江]  
　　江督端午帥飭令停止秋操由各營自行實地演習曾誌前報現兩江督練公所特派請武堂學生八十名於二十三日乘輪到鎭駐鎭各標營兵士咸往歡迎登岸後暫住南門外新軍營房定期二十七日會同三十六標第一營兵士赴丹陽一帶合演長途行軍（射） 
[查覆管帶並無縱勇實情安慶]  
　　皖省巡防第二旗管帶張春元日前奉飭由毫州調省駐防該管帶約朿甚嚴沿途尙無騷擾情事惟前據鳳陽道禀詳撫憲謂該營勇丁有包攬客貨闖關越卡等情當　馮中承批飭營務處密查詳辦現據覆稱據陸路一帶商民僉謂該管帶實無縱勇各情應請槪免置議云（孔） 
[兵學生開課蘇州]  
　　蘇省巡警學堂第五班兵學生六十名現由該堂提調於廿四日招令入堂開課（出） 
學務 
[駐省湘潭師範又起衝突長沙]  
　　駐省湘潭師範學堂衝突已經該縣勸學所紳董調停於十三日照常開課並約於十七日核算帳目曾誌前報茲悉是日由勸學所紳董邀集同邑學界紳界及該堂辦事人將帳簿取出核算核算畢先由某某演說議以原簿交存王紳代功並指出某某等項不應開支衆皆寂然乃經言慶陔君婉辭辨明語次譏及王紳王紳大怒該縣學界亦從而詰責幾於又起衝突言君始無辭遁去衆始一鬨而散（敏） 
[支提學用人之悖謬杭州]  
　　浙江學務公所省視學袁君辭職後學務公所差遣委員王志鶴薦台州楊鎭毅於支提學委充寗紹台省視學詎揭曉後卽有台州士紳聯名禀控學署謂楊前名夢蓮係廪生因案斥革今得省視學一差設日後來台視學台人决不承認云云（頴） 
[法政學生歸案訊辦蘇州]  
　　蘇省法政學堂肄業生吳縣王崇文海門廳沈世璜被人以王挾妓飲酒沈引誘婦女等情在原籍控告經該地方官移文來堂由監督批飭歸案訊辦現該二生己馳往投質矣（命） 
[師範學堂秋季運動會蘇州]  
　　蘇省師範學堂本擬二十日舉行秋季運動大會嗣爲天雨所阻遲至廿四日舉行省中大小男女學堂及官紳商界均往參觀來賓約二三千人殊極一時之盛也（出） 
[禀請免撥學堂經費安慶]  
　　安省支應局日前具禀皖撫畧謂局中按月發放軍餉以及歷放額支活支各欵爲數甚鉅近年厘金减色銅 
 
 

Page 12

 
 
元停鑄所需各欵均歸無着以入抵出更屬不敷所有撥給各學堂經費可否飭縣另籌的欵以資周轉云云（周） 
實業 
[同蒲鐵路之分叚北京]  
　　山西同蒲鐵路業經郵傳部奏准委何福堃爲總辦頒給關防現據晉省京官述稱該路議定共分六大段南北兩起其由北而南者係太原至平遙由平遙至平陽由平陽至蒲州其由南而北者係太原至忻州由忻州至大同由大同至張家口（青） 
[派員稽查火車搭客鎭江]  
　　鎭關監督榮心莊觀察因滬鎭火車已通恐有私販黨匪夾運軍火特商准稅務司道派委員一名關派洋扞四名專司稽查火車搭客及一切貨物如有漏稅違章及犯禁等物有人報案出關後因而拿獲者即以所獲之物一半爲報信人賞資云（庶） 
[京漢鐵路監督蒞漢漢口]  
　　京漢鐵路北段監督高觀察而謙現因調查南段事宜乘車來漢假庽車務處昨特拜謁漢上各官塲云（今） 
[皖北商務總會告成安慶]  
　　皖北各業商董公議在正陽關地方創設總商務會藉以聯絡商情振興實業聞已遵照部章組織成立並舉定方守六部郎爲總理由馮中丞核准咨明農工商部查照具奏（申） 
雜記 
[飭查早寗縣勒捐災振南京]  
　　署淮揚海道據阜邑職婦顧戴氏禀呈報効振銀一千兩請將差票提案註銷詳情江督鑒核當奉批示云地方災賑需欵固不能不借助於紳富第必須設法開導出自樂輸方不悖勸捐之本旨若如來詳所叙顧戴氏原禀阜寗縣于此案始而票差傳提繼復加派小隊前往坐索揆度情形直與勒追欠項相等原呈如果非虛該阜寗縣之顢頇糊塗實爲罕見仰卽復查明確據實禀復核辦並飭阜寗縣速將差票撤回提案註銷所有顧戴氏捐助振欵漕平銀一千兩旣據轉解裕寗官錢局候卽札飭該局兌收具報顧戴氏應如何給獎之處即由該道核明詳辦此繳（克） 
[清眞寺整頓敎規鎭江]  
　　鎭江清眞寺敎民金雨亭以寺中敎規諸多腐敗特擬定改良辦法禀請丹徒縣王令到寺監視各敎徒投票公舉總協理各一員輪月參議十二員掌敎一員助敎四員俾之各守權限互相整頓（庶） 
[開除巡警學生蘇州]  
　　蘇省巡警學堂總辦宋觀察查得本學堂官費生徐鍾毓陸紹訓周積藼錢宸訓朱錫麟李壽曾又自費生顧人瑞馮張仁葉振穀均久假不銷有曠功課應照章開除當卽諭飭遵照並將顧人瑞等三名前繳學費照數扣算餘多之欵卽發還具領云（七） 
[調查各國居留青島人數山東]  
　　魯省巡捕房調查在青島居留人數德國商家計一千四百十二人外尙有歐洲人數十名德國兵丁二千一百七十八名日本人二百六十一名印度人九名居留本埠華人三萬一千五百零九名居干德屬各鄉村之華人約有九萬餘名云（天） 
輿論一斑 
[對于蘇杭甬路事之意見書]  
　　蘇杭甬路事政府與輿論相持吾蘇浙人除認股外能有確實辦法豈不更妙究竟此項草約及盛宣懷與英人往來函件及其期日公司中有無底稿有則卽請宣布無則索之于盛或索之于部俾衆研究與其派一二人赴京不发先自審覈國際法上知識全省士民度必勝于政府先布底稿次定辦法如可入私法範園則政府不足與言或竟控諸英國裁判所可也望公司圖之蘇路股東之一分子楊翼之孟潤生翁佩孚嚴練如沈朶山莊百兪蔣竹莊同上 
[浙江何紹韓啓]  
　　報載英公司許江浙紳民入股一語其信然耶斯言果信則是江路也而英路矣浙路也而英路矣曰有江浙吾必不信蘇杭甬鐵道奉旨商辦己越二稔欵己集車已行英人以餓虎之涎而侵其蠱蝕之四國聯盟之目的而入手於江浙鐵路英人之手段固已辣矣然政府爲萬民之代表卽有不諱正宜參酌輿情妥籌辦法豈江浙兩省千百萬人絶無一二識時務明　體者足與斡旋其間乎外務部獨斷獨行方且以欵路無涉之言欺我下民蘇杭甬官紳商學迭電乞憐而壅遏上聞互生意見幾激成大變任事者作福作威自高位置旁觀者畏首畏尾圖保身家揆諸朝廷預備立憲之意顯相背戾外部之肉其足食乎然往不可諫來猶可追欲爲中國完一片江山欲爲江浙保一尺淨土匹夫雖賤與有責焉試言之蘇杭甬鐵路者江浙之命脉也路權去國權亡驅壳空存奄奄一息爲傭夫爲奴隷爲狗馬惟英是聽耳哀哀黃種殘喘苟延與其偸生何如義死處今之時爲今之計惟有背城一戰之一策我江浙夙號文明分派代表往各屬府縣鄉鎭痛陳利害鮮有不萬衆而一心者抖搜精神力支大局守上諭以抗部議據廢約以青英人頭可斬而欵不可借種可滅而路不可讓義正詞嚴堅持到底夫辱亡齒寒廿二行省各受影響得佽一臂未可知也英人雖强得毋却步不然而吳越戰塲地球滿血觥觥此身無少依倚生爲中國人死爲中國鬼不猶愈於搖尾乞憐有靦面目者乎說者曰抗朝議冒不韙賢者不取然而君有過而臣諍之是爲爭臣父有過而子諫之是爲爭子政府有不諱而民挽之毋亦得謂之爭民吾浙無事乎外欵而政府必欲勒令受借者不知是何理由豈欲促中國之亡而必須將財賦之區先行抛棄乎滇有死絶會閩有求援會吾浙人應開亡國會蜉蝣天地自愧無能生亦浙江一分子也半死半生汗流浹背鴉塗點墨憂切杞人病耶狂耶不自知也 
[輓鄔烈士開平譚炳聲]  
　　洋債豈可承乎一死勵同胞直令中外至球莫不齊聲稱烈士路事尙足爲也諸君如協力請合東西兩浙爭回成命慰斯人 
[其二長沙譚子臨]  
　　汪鄒眞狗彘不如借路媚洋應使千秋遺臭惡性命等犧牲已耳捶胸頓足願將一死喚同魂 
[其三高要閬風樵者]  
　　爲路事捐軀長使芳名留大陸願國民協力爭回成命護神州 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（二十三）]  
　　弗倫同著這樣的一個麗人覺得白姑娘身上。一陣一陣的香味。隨著風直吹過來。這個時候。弗倫同著了一個白姑娘。便立時立刻的。變了一付面目。那面上的一番得意。在下做書的一時也描畫不出來。和那方才垂頭喪氣的情　。竟時大不相同。只見他攙著白姑娘的纎手。大踏步往前亂走。恰好有一個法國紳士。同着一個絶艷麗的少年貴女。並肩携手的正對他們的對面走來。弗倫見了。心中暗罵道。你們这班東西。都欺負咱是孤身。没有同伴。大家都把咱當作取笑的頑意兒一般。就是這班可惡的女子。也都不肯和咱親近。好像咱是個近不得的歹人如今咱也　著這樣的一個女友。你們還敢把咱這樣的怠慢麽。想著。便瞪著一雙眼睛。鼓著個腮帮子。把頭頸望上伸了一伸挺胸凸肚的。大踏步走過來。正和那法國紳士擦肩過去。那法國紳士無意之中。一眼看見了弗倫這般模樣好像那鼓著氣的大癩蝦蟆一般。覺得十分可笑。忍不住撲嗤的笑將起來。對著自已身旁的一個女友。打著法國話兒。說了幾句。惹得那位少年貴女。笑得支支格格。拉張了一張櫻桃小口。再也合不攏來。弗倫還不在意中並不管他們笑的什麽。那白惠文姑娘。却是一個眉毛眼。睛都會說話的伶俐女子。見了他們這般狀態。又對着他們。指指點點的。雖不懂得他們的說話。却早己猜著了八九分。一時間覺得不好意思起來。不覺得面上一紅。腮邊起兩朶紅雲。眉際現一重薄暈。連忙要想灑脫了弗倫的手。回過身去。怎奈這位弗倫先生。不知好歹。緊緊的握著白惠文的手死也不肯放。白惠文到了這個時候。見那甲板上的一班船客。目光的視線。都朝著他們兩個亂射。越發的面紅過。耳灑不脫他的手。没奈何只得對著弗倫。低聲說道。他們都在那。裡指指點點的取笑我們兩個。我們何必站在這裡。做他們大衆的頑意兒。還是到我那裡去坐一回罷。弗倫起先的時候。並没有留心他們衆人的舉動。以爲同着這樣的一個女友。他們一定不敢再笑咱的了。此刻聽了白惠。文的。說話。便留意細細的把衆人一看。他雖然不曉得他們說些什麽。那面上的神色。總有些看得出來。果然一班船客。都看著他們兩個在那裡笑個不住。弗倫見了這般模樣。自己也覺得存身不住起來。只得同著白惠文。回身就走。口內却喃喃的罵道。混賬的外國人。一個個都不是好人。竟把咱當做一件玩物。一面罵著。一面同著白惠文。到他的房艙內來。 
國外新聞 
[海參威俄國水手暴動]  
　　二十四日東京電云海參威俄國水手於今午暴動有二水雷艇開炮轟擊海軍署及其他房屋俄兵卽馳往抵禦有水雷艇一艘旋卽降服現全鎭擾亂異常 
[美總統與內閣會商要事]  
　　二十四日紐約電云美總統羅斯佛近與內閣會議近今經濟恐慌事件並聞兼及政治問題 
[美國國家銀行存欵總數]  
　　二十四日倫敦電云華盛顿電稱國家銀行之存欵祇有金洋七千萬元爲歷來所未有者 
[栢林拆息漲價]  
　　二十四日倫敦電云栢林銀行拆息已漲至六厘半 
[奧皇患病漸愈]  
　　二十四日倫敦電云奧皇患病多時昨日已能步行 
[德國新聞記者被控得直]  
　　二十四日倫敦電前德國馬爾侯爵控告新聞記者哈丹造謠一節現判哈丹得直馬爾則罰出訟費 
[西班牙王游英彙誌]  
　　二十四日倫敦電云西班牙王偕后及太子由巴黎乘火車赴英將抵茄堡時車忽脫軌土與后皆獲免惟一車卒受重傷王等後乘英艦麗腦至波資末德登岸○又電云茄堡火車遭險實由機器師不愼之故○又電云王等至維多利埠時英國康諾忒公爵及其夫人又白等褒公主與各顯貴皆往車站迎接相王等即駕車赴開星登宮駐蹕以上譯字林報 
[德國政界人員更動]  
　　二十五日栢林電云駐俄國聖彼得堡之德使旭恩奉政府命召歸國不久卽可行抵栢林届時將偕德王赴倫敦其外務大臣一職暫由外部　官莫爾貝代理但莫氏於西十二月中亦將解任另就駐羅馬敎王公使之職以繼陸登亨男爵之位而繼莫氏者刻尙未定 
[法國議院討論豫算]  
　　法文報專電云法國議院現正提議豫算表事宜以上譯文匯報 
[補錄升道瑞廉訪批公廨禀（爲改良押所事）]  
　　查核所擬男女押所章程　屬妥協另據督憲委派籌辦寗滬監獄委員王史目兆甲擬呈男女押所管理規則其中有與該前員關守所擬相同亦有關守畧而未及者隨批抄發寶令會商王牧令詳加斟酌歸併呈候核明發刊遵守以後仍應審度情形各須增改隨時查明另行禀請核示其議增辦公人員薪水章程其名稱多沿舊章現經酌改除公警兩役仍舊外委員幕友均改稱爲官司事稿書清書人等一律改稱爲生護勇改稱巡役看役改稱看守役官媒改稱爲看守婦各項薪水工食均經本道酌加開單飭發即自十月分起彙領分給照案按月造册三分呈候存案並分送督撫憲備查此外倘實有不敷應行酌增之欵統在該廨罰欵項 
 
 

Page 19

 
 
下量爲挹注仍將罰欵收支各數分别收係何案支係何事按月據實開報毋稍虛冒核計此次加撥之欵爲數實已不少値此庫藏萬分支絀之時本道不吝經費從優加給實屬格外體恤該令等務各天良激發黽勉從公杜絶苞苴力顧大體本道交卸在卽所以諄諄誥誡之故該令等其熟思之再該廨華洋交涉曁華人互控一應案件並男女案犯公堂判押年限收所出所各日　均關緊要應責成收發文書督飭正副稿生仿照各州縣開具四柱清册按月申送以憑稽核不准疎漏干咎仰卽遵照辦理仍候詳報督撫憲核咨立案可也（企） 
[升任川督轅紀事]  
　　升任川督陳筱帥駐節洋務局昨午寓滬四川紳商在鐵馬路四川會館設筵公宴筱帥於午後蒞該會館飲宴觀劇至四點餘鐘　轅旋有蔣炳章太史隄工局總辦何亮東製造局總辦張士珩禁烟局總辦劉國郇曁本埠紳商學界多人均到轅禀見（衣） 
[日使抵滬有期]  
　　駐京日使林權助於昨日自南京乘日本砲艦前來上海大約今日午刻左右可駛抵浦江聞林使在滬尙有數日勾留云譯文匯報 
[春陽社演劇助振]  
　　九月廿九三十十月初一日春陽社社員假座圓明園演唱西國著名戲劇譯成中國詞曲說白并用西國鮮明服飾裝點山海園林風雪各景此三日內所得戲資悉數充助雲南旱賑云 
[青年會開歡迎會]  
　　英租界四川路中國青年會全體會員定於今晚七時歡迎升任川督陳制軍出使美國伍欽使備有西樂電戲想必極一時之盛也（川） 
[尙賢堂第四次開講]  
　　新法界尙賢堂定於二十七日下午由該堂監督李佳白演說立憲分别政黨　利弊（川） 
[尋子失女]  
　　　北婦人張卞氏因伊子在申營業久無音信遂挈同女兒鴻喜來申尋訪借住法新街隆號小客棧內不意前日鴻喜竟因病身死卞氏　力料理遂偕同棧主投報捕房奉飭報請同仁輔元堂備棺收殮（舟） 
[履勘造屋糾葛案]  
　　翁通海前控王生記木作頭包造房屋糾葛一案公共公廨因兩造供詞各執非勘不明昨日午後特由帮讞王肇之明府帶同書吏人等前往閘北造房處詳細履勘（衣） 
[　　總工程局訪悉近有流氓專在浦江各船冒稱水探任勒詐除已獲任金林報候查辦外恐其羽黨匿迹各處暗肆敲詐爰特派保查拿務獲究辦 
[流氓不准交保]  
　　流氓陸天法在南巿三角街冒探拆梢經總工程局獲解到縣訊明尙有夥搶許阿香　船之案判收押嚴辦在案昨伊父陸大興投案求請交保大令批斥不准（哲） 
[法界火警]  
　　昨晚十點鐘八仙橋西河浜朱洪成所開之長昇小客棧失愼旋卽救息捕房以該棧保有火險即將朱拘獲押候解廨訊究 
[投報失火]  
　　前晚兩句鐘楊家石橋合源南貨店失愼幸卽撲滅昨經該店遣夥余得豐投報警局諭候查明核辦（衣） 
[縣批四則]  
　　潘偉績禀批據禀開浚華漕澾現經勸允十九四十八兩圖通力合作具徵貴紳等勸導有方深明公益希仍取具該兩圖董保切結呈送以便帶征經費開辦俾免枝節○馬姚氏禀批查馬錫九開釋後逍遙事外並不遵諭邀請家長商議分產殊屬抗違案經飭差着保交案未到據禀前情候比差勒令原保楊讓堂速將馬錫九交出以期集訊供斷如延卽提原保押交可也○凌龔氏禀批氏夫凌銀海於糞夫滋事一案訊不承認而前在徽寗會館一帶時常滋事從寬飭押招告前　殷惠卿以糾攫控追卽經堂諭俟指控之人到案集訊據禀前情候飭傳訊○鄭錫彤禀批候比緝逸犯陳阿添務獲究辦並查獲頭　等物給領埋葬可也（哲） 
[上海官事]  
　　前署岳常澧道李康榮特用道出洋調查外交事宜吳馨補用知縣鄧復興試用知縣兪志善吳淞釣船局委員知縣楊元勳等因公到滬昨日到道拜會禀見○青浦縣趙夢泰禀辭返署○新關查騐委員同知羅耀庚驗花局委員知縣孫鼎查辦採石委員朱寳瑩均到道拜謁（車） 
訟案 
[會訊茂生洋行控案]  
　　茂生洋行控成大洋貨號定貨不出昨由公廨寶讞員員同美白副領事升訊原告延哈華托律師代表譯稱此貨於一升九百零三年訂立成單　該號已經閉歇求請追究訊之被告張吉仁供並非股東專管定貨出入所有店東趙一生去年病故尙有施東記亦係股東現在和記洋行等語中西官判張吉仁交保候傳施　記到案復訊（業） 
[會訊彙泰洋行控案]  
　　義商彙泰洋行控林昌記王福記造房不照合同昨由公廨王襄讞與義陪審官穆安素曾訊原告郝門律師聲稱當初原告先與林昌記訂立合同包造新閘路巿房二十六間後因林姓資本不敷轉包與王福記接辦完　後查點房屋只有二十三間尙少披屋十間且不甚堅固種種不照合同是以扣付找價原告洋人愛唔滑克供所有合同乃經理人翁通海代簽共付過四千零五十兩不應違背合同求究被告惠霖律師稱被告所造房屋不止二十三間且極堅固請堂上往勘方可明白中西官判候翌日下午　點半鐘會勘再核（戎） 
[第四次會訊人壽保險糾葛案]  
　　永年人壽公司控姚倪氏朦領險銀一案昨由公廨寳讞員與英巴副領事復訊見証姚德福沈錫昌康錦春等同供姚掌寳於七月十八日實是急痧身死訊之醫生汪丙坤供稱當姚起病時姚之學徒來請挑痧及至伊家已六點鐘見病勢沉重不可施救不多時我回去餘不知情此事與我無涉求釋中西官以見証尙未到齊判姚德福等三人交保候下禮拜二集訊核奪（戎） 
[總工程局紀事]  
　　萬聚碼頭鴻泰北貨行虧欵閉歇所欠各莊往來銀一萬餘金昨由敦泰立豐和祥義昌嘉蕙等五莊將該行執事唐立齋之侄蘭生扭控到局判押候交保尋唐立齋到案再核○永大昌襪店主許倫香失去衣飾疑係乳傭陶華氏所竊邀同荐頭張松泉扭氏到案判交地甲看管候查明訊斷○求新機噐廠昨送立大小輪工人黃阿根貝金生到局稱被乘　竊取鐵板四塊小工見而斥　反被逞兇判各戒責一百下押七天○吳丙吉栗子船被刦沉没一案前諭埠頭施行泉傳牽涉之划船户和尙娘子林弟延不解案昨日傳訊判施罰洋二十元○鄉婦趙張氏前因失去花衣在裕康花行前見沈永康所賣之花認明原物扭控到案判押候傳地保訊質在案昨傳到該保訊供並非該氏之物沈在别處竊來官判戒責三百下發押工藝局二年半（夏） 
 
 
] 

Page 20

 
 
[巡警局紀事]  
　　總局劉三元被王金發梅阿毛朱生林等三人毆傷由巡士拘局判令王等各責一百板罰洋两元給劉養傷 
　　城內第一路第四區吳笪氏扭控姘夫孫錦貴盤踞在家不名一錢求究區員判孫出洋五元給氏具領○吳樹生行竊某姓衣服四件押候訊究○劉小元子在法界竊得洋鏡一百五十七面携至城內銷贓爲偵捕查見拘局著押候傳到失主再訊○何阿戇在英界行竊魚桶一只并鐵練鐵鎖等物負至城內銷贓爲偵捕查見拘局著押候訊究 
　　浦東第二路分局范福生至周浦塘口陳家橋陳老茂家竊得布衣十餘件渡浦逃逸爲偵捕查見拘局著候訊究（衣） 
[公共公廨早堂案]  
　　二馬路協泰信局夥莊春坤私將信件二百餘封不粘郵票朦混遞寄經郵局洋人查出報捕解究帮讞王明府商之美白副領事判罰洋四十元充公仍押捕房一個月○西裝之華人徐靄山因在中西書院與學生岳德光游戲不知如何用汽槍將岳擊破頭額報捕解究岳延律師聖文投稱此案　律師今日到堂所有原告各情尙未深悉但此係刑名案件應請改期會訊判徐留廨候訂　　奪○　女花小仙於去年八月奔入濟良所解訊判押所一年再行擇配在案昨所董洋人將花妓解案稱該妓業已滿期照章應予擇配惟暗疾未愈請另安插明府判改發棲流所擇良婚配○馬夫朱海泉違章將馬亂鞭由捕攔阻不服反被毆擊判枷示十四天再押三月○周阿福竊鄭宗記家衣服洋元金表各物判押限七天交贓○周鶴亭因屈談氏失去方單勒索酬洋六十元一案昨解請訊明府以周病重屬實判送醫院俟傷愈再訊○施阿玉同黨甲乙两人將張阿二之妻戴氏串匿不交報捕解究戴陸氏供女兒實被施誘去求追訊之施供詞支吾判押限七天交出同黨及張戴氏等到案再訊○迷路女孩英弟由捕解案判懸牌召領○實竹齋吞没馬德亭所開恊太帳洋一百四十元判交保限十四天清還○林阿榮屢補衣服各物判押西牢三年（戎） 
[法租界捕房事]  
　　陳任氏前爲無賴丁寶榮誘逃藏匿所有五齡之生女亦被一同拐去氏夫陳某遣人四出訪尋始於昨日將丁尋見隨即扭赴捕房控究捕頭命押候解訊○新開河德裕小錢莊前晚失竊銅元三十餘千翌晨開明失單請緝捕房允之（舟） 
[美租界捕房事]  
　　提籃橋西牢昨日瘐斃押犯楊桂榮一名當飭地保查明家屬棺殮○小孩王阿龍王阿六昨在乍浦路被某西人所駕馬車撞倒碾傷腿骨由捕舁送同仁醫院求治○杜阿渠投報有十六歲之學徒走失找尋無著請代查緝捕頭准之○甲乙二車夫在四考脫路搶取行人財物由中西探協拿押候送究（西） 
來件 
[地方自治之預備（續）（前任山東學政姚丙然在尙賢堂演講）]  
　　公德旣具公益旣明尙有犖犖大端請申言之一曰守法律法律者神聖不可侵犯君與民同歸約束者也訴訟宜愼裁判輕重出入是說枉法道在遇案持平以資表率辦事宜清權限侵冒放棄是謂失律道在循分盡職以飭紀綱毋干名義毋啓爭陵其遵守之弗越焉一曰擔責任責任者上下交相維持君與民共圖保乂都民有各專之責成無可旁貸道在自盡義務一夫不獲引以爲辜有克副之任使必期報稱道在力求進步一事不修引以爲恥毋或諉缷毋或因循其負擔之弗弛焉一曰明交涉地方非在口岸有何交涉可言今不見敎堂之林立乎民敎　齬動開釁端今不見遠人之麕來乎遊歷保護載在條約毋稍避就毋稍疏虞其講明之弗忽焉處過渡之時代造自由之幸福維桑與梓諒表同情其勿河漢余言 
　　以上數條但憑理想調查實行尙待來哲然要以養成資格爲尤亟蓋地方自治之人才即他日公舉下議院國民之代表莘莘學子橫覽中外必將胸有成竹匡余不逮正恐二三明逹之士鑒於孤立怵於重害無敢事事其勇於任事之人又或不揣本而齊其未是以鄙人不憚煩言不恤瘏口來相勸勉學成爲國家用關係遠大學成爲鄉里用關係密切况一鄉之積普及全國富强之基操劵成立數年之後潛移默化頑固之紳衿無有矣狡黠之董保無有矣蠻橫之痞棍無有矣僻陋之鄉愚無有矣吾人居此安其樂土遠人來此稱爲樂國八荒通道五洲同風强鄰無可覬覦草澤不憂竊發盛哉斯世將於吾身親見之也抑更有進者地方自治必由個人自治始敦品行保名譽其先務矣不以意氣陵轢同懠乃可與言公德不以細故破壞大局乃可與言公益安素位斯能守法律抱熱誠斯能擔查任顧大體斯能明交涉於以養成地方自治之資格即以養成國民之資格內政外交無不完備而後下議院之成立可望而後憲改之實行有期 
[春陽社演劇助振記]  
　　本社新排黑奴籲天專爲喚醒國民是劇本係西國著名傑搆今譯成華詞譜爲新劇分其目曰送學索債規夫别妻竊聽夜遁落店索奴追逃遇友取湯贈别凡一十二齣販子海流悍橫絶倫固足令人髮指而其妻獨能深明大義反復規勸一種慷慨激昻之槪殊足令人動容至黑奴别妻一段尤爲描寫入神天愁地慘雖鐵石心腸亦將感動他如夜遁追逃等齣其顚沛流離奇危極險之象輙令人驚駭莫狀甚至酸鼻墮淚不忍觸目而其諢諧處則又嬉笑怒罵皆成文章不覺拍按叫絶計其關目以古籍爲依歸議論與時勢相激射洵極一時之大觀也外裝園林山水風雪景緻維妙維肖恍如身入畫圖實　吾　國所剏見近因雲南旱灾尙需急振　際茲籌捐早成弩末托缽之技已窮發棠之請彌切爰集滬上商學兩界客串并邀丹桂菊部諸名伶登臺助演定期九月廿九三十及十月初一夜即西人賽馬之三日假座圓明園路外國戲園開演并備西式茶點以助雅興每夜八點鐘啓門入場劵頭座兩元　座一元所得看資悉數充振務祈紳商學界聯袂光臨同襄善舉是所盼禱售票處一品香一枝香旅泰本戲園門首 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務調查 
[中國十九省出口貨略表兼論（漱石來稿）]  
　　國家所藉以經營之組織之一言以蔽之曰地利地何以利出產是也政府前調查湖北出產或者欲以疏通湖北之利源未可知大抵國家者人民之軀殼財產者國家之魂魄也茲就十九出省產之已旺而爲出口之必要者列表於左 
　　各省植物製造兼製造品礦產直隸紅茶豆油羊皮牛骨駝毛金銀炭礦物石炭盛京豆山繭豆餅獸皮炭山東豆大豆麥棉豆油絹紬絲金銀鐵石炭山西酒毛　鐵石炭河南茶木耳陜西麻棉羊毛琥珀銀石炭甘肅金石炭江西茶米磁礦物石炭四川麻茶棉玉蜀黍白蠟礦物湖北麻棉茶米烟絹絲石膏硫磺炭礦物湖南米茶桐油夏布錫器煤浙江米棉茶橘柑綢絹扇老酒絲鐵江蘇米棉麥菓藥材綢緞綾絹磁生絲安徽米茶棉繭絲鷄蛋炭福建茶烟麻笋福藎荔枝紙糖磁廣東棉烟絲糖金廣西藍油糖金雲南茶棉藥材金貴州烟水銀石炭　　且夫地利之說非卽今日所謂政治上之地理乎政治上之地理分風俗財產兩犬端風俗以不外智德體育之發逹財產以不外地力　財之發逹權其輕重兩者固不宜偏廢然吾以爲風俗居後而財產居先財產不富則巨欵不集巨欵不集則要政不興要政不興而何有於風俗故風俗財產同爲政治上地理之關係而政治上之地理又不可不注重於財產也 
　　中國之發育財產禹貢其權輿周制其濫觴而管仲治齊府海官山猶著成效素漢相繼雖有商鞅李悝桑宏羊之徒不抉其生財之原而徒爲之橫征暴斂至財愈聚而民愈貧國愈困以不知講求政治上之理故也况現今時代各國政治地理之發明愈見我亞東膏腴之壤數千年來留利不盡留眞不鑿炎精之所胚胎電火之所治化以及藏於山蛻於林濳於川毛於澤孳乳於燥濕滲液於寒暑動物植物富甲於諸國定質流質美冠於環球地大物博洵名不負其實也哉 
　　雖然朝廷自變法以來鐵路漸次組織而不沮於艱難矣礦產漸次開採而不迷於風水矣獨是物理不甚研究電化不即闡明於是農業工業上未發一新理想未成一新製造猶是拘於舊聞泥於古法陳陳相因不獲挽一出口之權利與海洋爭優反令各國月異歲不同之貨物以運來我國奪我利權洩我漏巵甚至以我之出產一翻新樣卽什伯倍邀利於我我之利有窮彼之勢愈漲矣况出產不發逹而經濟亦不發逹國弱兵疲之漸因之故前則俄奪東三省之礦利德奪山東之礦利英於揚子江上游法於雲南邊界皆欲要索開礦之權近則日俄法聯盟有實行瓜分東三省雲南福建等處驚疑之報告嗚呼殆哉孰非我國不講求政治地理之罪哉 
雜俎 
[月面氣候]  
　　月面氣候。論者不一。或云日光照處。𤍽在百度上。或云寒在初度下一百 
四十二度。或云初度下九十七度。或云在初度及初度下十度之間。聚訟紛紛。莫衷一是其實月面之熱度無定。不若地球蒙蓋空氣。晝時吸熱夜時放之。故寒暑有節。若月則無蒙氣。卽有些許。不足以節制日之炎𤍽。一千八百九十年有衞利氏。考知月面𤍽度。因時地而殊。自朔至望。𤍽於自望至晦。近有人復多方試驗。以鹽銅片玻璃等物。挨次收放月𤍽乃知不得日光之地。雖爲時僅一晝夜之久。熱力全失。此月無蒙氣之據也。月之兩極。日光斜射。常有微熱。總之日中時。日光直對。月之炎熱。應過於沸水度。（卽百度）夜間則大降去初度下二百度不遠也。 
[英國屠獸冰之統計]  
　　華盛頓政府現出清單論及國內屠獸之事。統計去年宰猪三千一百萬。尾羊一千一百萬頭。牛七百萬隻合共價値銀六百六十三兆。至若去年所造之冰。亦値銀二千三百萬。 
[美洲農民使用德律風]  
　　美洲農業家。現己編有德律風。有數州內。已設有德律風機器。用德律風之農民。約有三萬人之多。每家一年須付德律風費二千五元。至四十元不等。 
[煤礦避險法]  
　　煤礦中之危險。大都由震陷之後。空氣不進爲煤氣所閉。因而致斃。近日有人思得一法。請如各人身。上皆携一空氣管內儲空氣。設遇不測。則取管以通呼吸。可保全若干時之性命。然後逃出。或爲人掘出可以得救矣。 
 
 

Page 27

 
 
   
 
 

Page 28

 
 
   
 
