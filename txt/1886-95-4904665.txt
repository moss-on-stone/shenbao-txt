# 1886 - 95 - 4904665

 

Page 1

 
 
[夢華廬賦海出書] [  點石齋主人啓]  
　　夢華廬主人選得古賦律賦一萬首分爲四集兹先出初集二千五百首交本齋石印業已竣工准於初六日出售凡八本外束錦函定價二元四角整願人置一编揣摩有得則屈宋班揚無難繼軌矣上海南申昌文瑞樓皆可購取如願躉售卽向文瑞樓議價可也此佈 
[七十二號畫報出售] [  點石齋主人啓]  
　　緬甸内山有部民一種徧體皆有毛而面部尤爲蒙茸缅王好之居以别宫以爲玩物今爲英人所得携往歐洲以售觀於人本齋圖之列入畫報以　天下之大無奇不有焉准於初六日出售淞隱漫錄圖說一則仍附畫報之末此布 
[論威脅學徒]  
　　天下之事未有不學而能者故雖技藝小道亦必藉師之指點而後可以知規知之所在此手藝中所以有師徒之名也然徒之所以從師者欲習其藝也乃手藝中之爲師者每不以傳授爲意而必折辱之如前報載甯郡某雕花作有一學徒業成已久辭欲他往某强留之不可遂向之亂擊幾至于死是豈該徒從師之初心乎夫此等師徒本非傳道受業　之可比學成之後不復有師徒之分旣欲辭歇本不可以强留卽曰爲師者三年教授亦有徵勞學業已成命其帮工　年以爲謝師之道揆諸情理亦不可厚非然彼爲徒者何所望乎望學業有成他日可執其藝以謀衣食贍一家耳若委其身于師終身不能自由則不如不學之爲愈矣彼父母送子於其師倚閭而望屈指而期願其子之有成并願其子之速成此固爲父母者所同然也若學成而不能他往是愛子而反爲棄子不如不令就學之爲愈矣且强留不放欲其帮已賺錢此小人貪利之常情猶可以寛其責乃因其不從遂肆行兇毆幾致於斃是豈尚有人心乎在某以爲師責其徒卽過虐亦孰敢過問不知師之責徒亦自有道苟教者貢敝唇焦旣盡心力而徒練冥頑不靈終難覺悟則爲之師者恐誤人之子弟而自貽怠惰之譏遂不得不訓斥之責駡之此欲使之有所警懼而致力於學也故責之者旣自念無慚而受責者亦不致怨恨若心存偏私則雖授以絶技而受責之恨終耿耿不忘而况其幾死乎吾思此等手藝之學徒亦具苦矣其師之待之也不啻如價買之奴婢使之役之打之駡之起必獨早睡必獨晏先人而炊後人而食以至淘米汲水洗菜燒火無所不爲然受役於師猶曰爲長者服勞分所當然也所最可惡者其師之妻儼然以師母自居龎然作夜郎自大亦復驅使之房内之事莫不畀于徒甚至抱小孩浣穢垢罔勿命之驅使若牛馬呼喝若奴僕少忤於色鞭箠立下伏地哀鳴不啻如公庭之罪囚噫嘻亦太甚矣夫學徒從師爲習藝也若習奴僕之事則習諸家中問諸奴僕足矣何　遠而求師哉雖曰洒掃應對亦弟子所當知然非可竟以奴僕役之也吾思手藝之事若教者按日而授學者竭力以從則聰明之子弟不過一年可以成功卽樵魯者亦多至年餘耳非若詩書文字一時難以求通也今學徒皆以三年爲　爲期本已太遠然猶曰百工居肆則事易成從師旣久則其技自必更爲純熟然旣逾三年而猶欲强留則是師不死徒終不能以技鳴天下無是理也且此等學徒年多幼弱家多貧賤雖有摧折亦不能自剖于公庭此其師所以兇横無局耳然手藝中人有何深謀遠慮乃有地方司牧之責者胡亦褎如充耳耶今人之待人不如其待物有畜猫犬雞互者　則飼之放則收之其用心焉至矣設有病死亦必爲之惻然是非仁愛之心哉獨于人也則不然其未病也則僕僕役　不肯略加體恤當其病也則又疑其假托雖奄奄待斃氣息僅屬猶故意驅使一若與之有深仇者正不知其心居何等若不使有所懲警使無知童子一任摧殘不亦暗無天日耶夫官之耳目雖有所不周然何不剴切曉諭律以重法令　師責其徒不可過于苛虐有不從者准其隣人首於官傳提質訊嚴加懲辦如隣人有藉此誣告者廉得其情卽坐以反誣之罪如隣居不首則一經發覺連坐隣家以應得之咎如此則毆徒者有所畏懼不敢肆行無忌矣且各鄉鎭咸有　鄉約之舉則何不於其講解之時參以此說喚醒一切使爲師者不致虐待其待則無知童子皆得保全不亦仁者之用心乎 
[上諭恭錄]  
　　二月二十九日三月初一日奉上諭本日道旁叩閽之民人沈見三民婦王董氏均着交行在　 
刑部嚴行審訊欽此同日奉上諭惇親王之嫡福晉薨逝着泒總管内務府大臣耀年前往照料一切喪儀着照親王福晉之例官爲辦理欽此 
[暫緩入都]  
　　金軍憲順本擬去冬入都陛見兹得伊犁竹素謂劉毅錫子帥以軍憲帳下人員辦事多所未妥遂力請金帥暫駐節麾查明一切故金帥行期當緩至二月初矣 
[皇州春色]  
　　江西餘平縣舉人江士才附輪赴京會試二月某日船抵大沽江君忽發癲狂投河自盡經人救起不致從屈大夫遊洎行至離京二十里之余家園復于中夜啓門遁去同伴者偵騎四出蹤影杳然賞格遍懸亦復無人送至二十八日同伴　入都甫至會館門前忽有倒屣出迎者視之蓋江也同伴喜甚細詢情由盖江遁出後卽徒步入京癲疾亦已告愈乃相與下榻論文投契益篤○惇邸福晋於二月二十七日薨逝前已據電傳諭旨錄登兹　是日府中人皆爲掛孝恭邸因有喜慶事正在開筵演劇得信立卽停止各王公福晋夫人皆往府中弔唁○皇上啓鑾時道經東四牌樓路東簾子鋪中人潛上屋簾觀看屋内亦有婦女之聲御前大臣見之諭將掌櫃鎖交官署照例嚴懲○八旗會試例應先試馬步騎射合式者方許入塲若箭册無名卽行扣去現屇丙戌科會試兵部奏深恩相國等閱視聞相國定於二月二十八日在正白旗侍衛教塲考試是日午初福協揆俊侍御並乾清門二侍衛並往入座計應文會試者八旗宗室二十六人八旗滿蒙漢三百十人應繙譯會試者八旗滿蒙漢六十二人皆試以馬步箭各一支其中的者步射在三成以上騎射在七成以上足懲八旗之士非特文學有素武備亦不抛荒也有正黃旗包衣某孝廉到京　晚不及行文遂手持禀帖偕本管叅佐領取有印結跪求相國等附入箭册相國以此風一開則持結請附者勢必不知多少遂駁斥不准叅佐領亦無可知何掃興而去○特副都統爾慶額奉旨派同穆軍憲前往東三省襄辦練兵事宜副都統復奏調侍衛希蘭圖筆帖式英華隨營差遣以收譬助○前報登調取名隊官兵跟隨穆帥赴東三省充作練兵 
 
 

Page 2

 
 
教習一事兹聞神機營札令每隊中遴擇九人必須　式步伐口號技藝事事嫻熟者方可保送各隊中願充此役者頗不寥寥云○東三省伏莽不靖聞醇邸願酌帶所部前往巡緝並察看一切情形且與穆帥就近籌商一切然尚未見明文也 
[邦江官報]  
　　初一日鹽捕營曾都戎辭赴裏下河公幹○分發運判鄭都轉震分發大使吳鹺尹毓芝均禀知到淮○初二日候補知縣周大令中佑過揚赴京○初三日江寗督粮府祝司馬赫過揚北上○何子英分轉銘彝由甘肅解餉回○初四日陳鹺尹憲委赴界溝查看河道○山東補用知府曾太守爾昌到揚 
[維揚瑣話]  
　　距泰州十里之界溝地方爲通屬各塲監船往來要道近聞該處河水淺涸異常空船亦有擱淺之慮程尚齋都轉特委鹺尹前往查看以便設往疏濬○近日來一頭陀終日敲木魚跣足披髮遍行廛市據云從大九朝且來此緣山前有大　一道旣　且屬爲香客及商賈往來孔道該處雖有義渡每至會期常苦不敷致來往人時有風波之險現該僧立志下山募化火船二艘專備迎送香客之用俾着男倫女穩渡慈航早登彼岸云云邇來量力施助者頗不乏人竊謂該僧所言虛實正不可知與其浪擲金錢墮彼詭計曷若移緩就急充山東賑捐耶○清明賽會之期適當風和日麗紅男緑女咸至天甯門外赴踏青之約城隍神行宮卽在該處以故下街茶社座客常盈傍晚神駕進城至教　放賑孤魂移時回宜廟門内外人山人海小竊之流莫不得心應手元女鎭有湖南北各划船因水小不能開行亦於是日邀約同帮迎賽龍燈盤旋矯捷各逞所長隣近村庄中人往觀者亦絡繹不絶云 
[王宗師按臨太屬場期單]  
　　三月初三日進院初四日行香放告初五日生古學初六日童古學初七日生正塲初八日覆生古初九日嘉崇童正塲初十日覆生一等考教十一日提覆嘉崇童十二日太鎭寳童正塲十三日招覆嘉崇童十四日太鎭寳童提覆十五日招覆太鎭寳童十六日至十九日武塲二十日總覆二十一日起馬 
[沙船失事]  
　　沙船之攬裝光緒十一年冬漕者共一百七十二艘昨得津友述及首帮早已到通交卸長洲縣第號萬壽福商船於初二日首先進口定章先到者給以花紅是以船上各水手均歡躍逾恒不料排擋之際船底誤觸鐵錨洞穿一穴水卽汨汨而來急將米石起駁已浸濕七成之譜矣尚有附裝之布亦遭水漬計所得不償所失行船者可不愼哉 
[横海失事餘聞]  
　　横海輪船擱礁沉没等情先後登報兹聞該船管駕忻盛發係甯波人失事後押在福州府署聽候究辦船政大臣裴欽差亦因此事晉省妥議聞該船經費三十餘萬尚未報銷窮數年之力而後成一旦付諸烏有良可浩歎然則兵船管駕其可不擇人而使哉 
[蠡城考信]  
　　瞿大宗師考試甬江塲規極嚴搜檢尤密所取生童都有因覆試默經不符而罰令長跽者各童正場如有荒謬之卷且將提父師責問聞憲駕於二月廿五日起馬廿七日按臨蠡城廿八日行香詣學卽於廿九日開考但省中官塲紛紛傳說謂宗師有升調侍郎之信卽須回京浙江學政已放梁殿撰耀樞然未見有明文也 
[東報彚譯]  
　　日報載近來政府大加整頓凡有應興應革事宜無不坐而談起而行現聞海軍省亦大爲改革所有全國水師兵船派員操騐船身機器如有不適於用者卽行改造凡不能改造者立卽修繕務期堅牢改爲練船若遇難修自行拆卸俾免糜費而濟實用且自今以後亟須定造堅利巡船多艘布置沿海口岸及派巡朝鮮中國洋面使無間斷○朝鮮政府已簡李嚴出爲駐紥日本公使大約不久東渡去年因朝鮮飢饉五穀不登請政府行令沿海稅關凡外國船隻如運米石進口概行免稅近日釜山港由日本運來米石約數千担米價稍跌然日本商人已占利潤又朝鮮政府租定郵船公司美濃丸包運全羅慶尚兩道貢米至漢城者約二十餘萬担分作五六個月運清至租價若干則尚未詳云○日本西報載現聞中國前向德國定造之砲臺大鐵甲船兩艘一係巡視天津燕臺洋面後卽擬駛往東洋長崎立神船塢修繕盖船身過大東洋所有船塢俱不能容必須就立神船塢方能修理旣有如此美麗堅大戰船已國無可容之塢而遠託他國修理殊爲不便若太平洋一旦有事與他國戰爭只恃一船塢以修倘布戰之後卽爲局外中立之地又何能代爲修繕哉及今若不早圖日後何堪設想乎○朝鮮仁川信謂近來國王與大院君不知因何緣故彼此意見不合幾成兩黨現在城門俱用兵士守護聞得因大院君遣僕齎書至某處投遞中途被吏捕獲將僕置之獄中大院君聞信大怒立卽親詣監獄查究將獄打破自坐於獄者兩三日擾攮殊甚獄官以下概已逃走不知去向慈將逃吏捕獲現聞此事已由中國出爲調處目下王家盗賊出没甚多各國公使衙門亦甚戒備○日本官報載中國舗設鐵道之事數年以來只是徒託空言總未見諸寳事現聞已由李中堂奏准招募股分已具規模公然布告中外卽日舉辦聞得鐵道線路第一條當於天津設至北京第二條天津分綫南下由山東江蘇等省沿揚子江逹鎭江或接南京第三條由南京經上海而通杭州第四條由福建廣東轉至南甯等處實要接近南邊以通聲勢現下已將第一綫路踏勘完竣不日動手開築此次鐵路之舉無一異議卽向來所謂守舊之輩亦改向而賛成之然亦係李中堂之竭誠謀國有以感動之也首善之區旣無他阻則將來次第擴充當無阻抗之事查從前中國運糧分河海兩運河運旣淤而難逹常年抛擲河工經費尤屬不少究屬無濟於事海運雖捷然有事之秋斷難自由如前年法事未了中國軍聲大振之際何肯遽爾言和大半爲海運之梗塞恐誤大局是以草草言和此次中國之决計興辦上下同心或亦有鑑于前車也○日廷現命駐香港領事官南貞君前往西班牙國所屬諸島察看貿易并所出土産詳細考究於本月二十二日附輪出洋復聞日本長崎稅關有擬在琉球地方名八重山内離島者添設分關徵稅未知確否或謂該島出有煤炭故有是議又云該地接近臺灣極爲偏僻瘴癘疾疫不時流行且貿易塲五金銀各不通融只以貨換貨而已以上皆日報語内有談及中國事者未免失之偏私閱者自能分别觀之 
[海南芳訊]  
　　劉淵亭軍門到粤以來賦閒無事某大憲商請制軍量子差委俾得展其所長制軍謂軍門調粤係奉特旨至如何錄用 
亦須靜候廷寄云云想軍門威望冠時英名盖代帝心簡在當在指顧間也○藩司春季京餉委候補縣徐大令登甲押解北上於上月十九日啓行○撫憲倪豹臣中丞于上月十九日恭上御賜福字文武屬員趨轅叩賀者車馬喧闐頗形熱閙○楊游戎必仁管帶海東輪船在六門巡緝前日與私鹽船相遇遊戎麾令軍士燃炮追截梟匪見勢不佳棄船逃去計獲私鹽三十餘萬斤船廿九艘悉數交局騐收制軍見都戎勇敢異常記功超委○候補道彭觀察懋謙歴練老成素爲上游器重去年襄辦防務卓著勲勞經大憲彚案保奏賞加按察司銜日前部覆已到省矣○馮萃亭軍門子材督率部兵辦理廉州防務軍餉等項均由省憲接濟近因庫項支絀積欠數月日前軍門委員到省坐催制軍諭知司道無論何項下如數籌足交彼運解委員具領後卽日禀辭回廉矣○去年南海西樵鄉水潦爲災衆議添築基圍以便蓄水有某進士出而阻撓始則以口舌爭繼則以兵戎見鎗砲齊施如臨大敵石船石廠均爲砲火摧傷大憲聞之深恐釀成巨禍立飭張明府石磷馳往彈壓想明府在任有年民情愛戴當不難善爲調停也○廿二晚四更時東市街越濟堂不戒於火致兆焚如鑼警喧傳水龍赴救幸風不甚大僅燬一間旋卽撲滅○城北塘下鄉農夫某甲性嗜酒日沈湎於醉鄉中一日提壺至田間自酌三蕉之後昏不知人手揮鴉嘴鋤逢人便擊一人猝不及避爲其所傷鮮血直 
 
 

Page 3

 
 
噴痛極倒地旁觀者恐釀人命遂將甲綑縳送官噫酒以合歡也而轉以致禍世之好飲者觀此亦可以戒矣○關憲海摧使撥出洋商息銀一十三萬五千兩繳送善後局由局委員解往香港交該商騐收○虎門威遠横檔各砲臺一律改作大工刻已告竣監修某委員遂回省銷差○高要後瀝厘廠因查船起釁毆傷數人大憲見某委員辦事鹵莽卽行撤委另派候補通判徐通守敦詔前往接辦○連日八旗官軍在箭道操演各陣式砲嚮連珠旗翻繡纛軍威之壯眞覺如火如茶繼軍憲復責成各旗領如有訓練未精軍實不齊者卽從嚴叅革旗領等凛于憲威咸唯唯而退○開建縣屬有土匪拜會結盟謀爲不軌地方官訪聞將爲首者拘獲例應解省審辦惟路程遥遠恐被狡脫制軍遂委員前往會審一俟審實卽就地正法以昭炯戒云○上月廿三日有匪徒數人持刀入王家園吳姓家肆行劫掠傾箱倒篋飽其慾壑而後去所失贓物約値千餘金翌日報官請緝該管汛官親詣履看隨飭役四出拘拿 
[皖上述新]  
　　上月之杪安慶府成太守舉行府試時値天雨門甫扃一童以坐處滲漏效女嬃申申之詈旣而題紙下童大言曰是題太熟恐塲中有槍替等情不如請試他題之爲妙太守以事關考試不予深求無何閙愈甚各童皆不能靜坐搆思太守因親至號中問閙者何人童曰誰人不知我爲某爺爺尚煩通名道姓耶太守默識其人而去至放牌後飭提申斥并責以手心枷號半月一日其父師至荷校處向之數說曰爾經跋扈性成只應自作自受何致玷辱我儕乎童俯首不能答雙涙若斷綫珍珠○水厘局向設在西門我鹽河正街上卡則在大新橋上紗帽洲中卡則在小南門外正街江岸下卡則在東門下迎江寺上江岸八蜡廟大王廟横壩頭南莊嶺四處更有東西南北各旱卡抽查厘金嚴拿偷漏不料近來各商販竟有偷漏貨厘奇思獨闢者某甲異鄉人糾合中表二人共雇一白沙舟扶柩回籍船桅懸浙江候補縣正堂旗幟前月之杪由下卡駛過卡上詢其何來答稱由浙搬回江右問船從何處雇來答稱自大通資雇送過皖境可事隨放其進卡泊灣中卡之右次晨中卡委員臨船查視甲堅稱只載棺木並無貨物私藏委員欲開棺查驗甲稱如肯具結始可開棺局委允之將棺墻撬破視之内裝蘇布綢綾洋藥等貨當將貨物充公帶甲懲辦假棺則鋸爲兩叚半放西門外上卡半放下卡 
[疑圑難釋]  
　　邇日傳聞黃州鄉間某姓家有姊妹兩人均適近村其氏相安已久今年二月初間因母家相近處有賽燈之舉一日有女家親戚甲乙兩人雇車而來特邀兩婦歸甯翁姑以距新年未遠縱之使去於是兩婦各穿新衣登車而去甲乙在車後隨行若爲之護送者數日後男家遣人迎婦某姓答以女未歸家亦未飭人喚車迎接急遣人各處查訪亦無下落此事殊令人不解未知悶葫蘆何時打破也 
[鄂撫蒞申]  
　　新簡湖北巡撫譚序初中丞請訓出都由津乘招商局海晏輪船南下昨日清晨六點鐘時船抵金利源碼頭下掟蘇松太道湯觀察曁廳縣各官各局總辦各段委員并提右營陳叅戎均親詣江干迎迓松江府姚少讀太守因公在滬亦至船投遞手版至鐘鳴十二下中丞登岸坐緑呢大轎排導入城赴道署及各衙門拜會聞中丞須由蘇出江隂口再赴鄂州新任故卽雇定民船用小火船拖傍海宴船邊發下行李箱籠卽開至觀音閣碼頭停泊大約今晨當開放矣 
[書院甄别]  
　　昨爲本城敬業書院甄别之期清晨蘇松太道湯小秋觀察蒞院點名命題扃試立限戌刻交卷所有題目附列左方生子曰工欲善其事必先利其器居是邦也事其大夫之賢者友其士之仁者顔淵問爲邦子曰行夏之時乘殷之輅服用之冕童恕而已矣子曰君子通塲詩題賦得楊柳共春旗一色得春字 
[烟火上炎]  
　　前晚六馬路鴻桂戯園施放烟火正在五色陸離光明照耀之候偶一不慎所紥燈綵盡被延燒一時火勢上炎致臺上頂篷亦成焦炭黑霧迷漫之際觀者皆驚惶失惜爭欲奔逃旋經値臺者設法救息慰以好言觀者始稍稍定座中有人曰是特祝融技癢小試其　耳諸君子何必懼哉未及數刻鐘果又有新橋西首火災一事 
[英界火灾]  
　　英界新橋西首有委巷焉兩面直通一面顔曰東平里一面顔曰東安里里中居人名少卿者在天仙戯園爲按目家中一　 
妻一女僕是晚同在園中觀劇回時已十二點鐘因煮點心以致遺火登時冐穿屋頂烈燄飛揚適巡捕房沿路新設德律風紅箱得以傳聲告警隨有英法美各洋龍絲業會館藥水龍風馳電掣而來開放自來水龍頭竭力吸水噴救祗焚去第一千三百九十號至一千三百九十四號樓房五應披屋五間旋卽告熄巡捕當塲獲一火匪送入捕房管押少卿家有一劃玻璃人同住事後少卿諉之劃玻璃人劃玻璃人堅不肯認現俱逃避無蹤當火熾時本舘友人在塲觀看見鄰近人家搬出箱籠堆積如山忽有一匪徒高擎申報館燈籠兩目灼灼然意圖攫物向之喝問其人自稱爲申報舘所用虹口訪事人本舘友見係假冒立卽擒住高呼巡捕詎怱促之際巡捕未及到來因將燈籠奪下釋去其人竊思本館諸友人罔不潔身自好從不敢遇事生風何數日前旣有施姓冒作本館人勒索小南門外某釋子此次又有該匪徒僞貼燈籠向火塲生事乎爲誌數言布告遐邇倘若再蹈前轍則公堂甚便定當扭送請懲也 
[邑尊請假]  
　　莫邑尊偶抱微恙禀明道憲請假數天所有應訊各案俱請帮審委員王李兩司馬清釐 
[信局運私]  
　　日前洋藥局巡丁頭目訪悉楊家渡浦中所泊划船上藏有漏捐私土因卽恊同巡丁李觀星等前往在該船搜出漏大土四隻小土八只並黏貼假印花之大土二十餘只小土四十餘件當卽根問船戶據稱該船係全盛恊源等三信局所雇士由滬北和泰行託寄崑山恊源土店巡丁頭目遂將私土送洋藥局及查和泰土行早已虧負閉歇行主姚彬文亦不知去向局董遂據情禀明松滬釐捐局請道憲札縣查辦草邑尊飭差去後昨由原差將三信局主拘案候訊 
[命案求銷]  
　　浦東廿四保廿六國民人莊阿土遭陳華華毆傷致斃由屍兄莊樹文恊保報縣請驗等情已登昨報兹悉前日下午陳挽人向屍兄竭力調停願爲阿土從豐棺殮屍兄允之昨遂投縣請銷莫邑尊俯准所請飭具免驗求銷切結備查 
[羸其瓶]  
　　某槽坊出店人某甲挑紹酒二壜至新閘適有某鄉人從南市購得醬油一瓶尾隨其後甲固未之見也偶因轉肩將瓶碰碎鄉人扭住索賠甲不允停担街心兩相爭執巡防局勇見東首有馬車飛駛而來喝令將擔移開甲置之不理勇强拽之甲遂與勇爭毆互扭至局局員查君向之訊問勇與甲乙各訴前因查君謂勇有梭巡之責甲何得恃蠻不服遂喝責百板至碰碎醫油瓶一事甲乙均有不是之處諭甲賠補六成乙自吃虧四成兩造均遵斷而退 
[上海文報局賑所報解十四批賑欵并求借規銀二萬兩續解公啓]  
　　啓者敝所接到嚴佑翁三號來信略言三月中旬賑款告竭不能束手靜候等語接信之下無策可籌幸蒙浙江撫藩憲曁林少筠太守發交庫平銀一千兩諶善之茂才交到銀數百兩雲南府鄧太守交到銀六百餘兩無名氏求母目明捐洋五百元復經百方湊墊合成庫平銀四千兩復蒙陳竹坪善長湊解庫平銀一千兩作爲十四批於初八日輪船起解惟其區區五千金不能查賑一邑非於三月望前再行湊解二萬金則佑翁旣進退維谷灾民亦望眼欲穿矣値此一捐再捐之後卽有仁人布施亦難尅期應急用敢登布公啓伏求仁人君子奮發婆心慨惜規銀二萬兩或獨任或分任均無不可同人承借之下謹當繕具借據准於半年以内募捐歸補决不食言特此公懇卽請均鑒[  粤閩江浙同人拜啓]  
 
 

Page 4

 
 
[勸戒演淫戯說]  
　　盖惟福善禍淫淫罪爲首凡淫戯淫書均干例禁演戯原爲敬神務點忠孝節義使後人因之感發若人點演淫戯罪大惡極每逢戲塲男女混雜而演戯者更加曲意描摹極情演出使其熟視淫態亂人清操壤人心術博瞬息之歡造彌天之罪隂律報應誘害一人尚且譴責難逃何况貽害千萬人乎且戯敬神乃爲求福若演淫戯觸怒神靈非以求福實求速禍削祿减年昭昭不爽惟願世人從此猛省點戯者務宜各積隂功戒點淫戯演戯者務知羞耻戒演淫戯爲民上者違禁重責果能互相警戒則人心風俗庶可挽回不致暗于罪戾爲此奉勸惟望樂善君子有同志云[  來稿]  
[正字]  
　　本舘昨登文報局協賑公所經收三月上旬清單其三月之三字悮作二字又初二日經收王復初之王字悮作正字實係校對時疎忽合亟更正 
[奉題夢畹生慘緑吟卽用集中無題和厂隱韵]  
　　蕉窗桐院緑鬖髿何事迷樓問阿麽萬疉秋雲緘别緒一池春水縐圓渦情天最妒温柔福濁世難尋安樂窩十幅蠻箋爭購取雞林聲價重韓倭[  雙古罌齋主人]  
[江督轅門抄]  
　　二月二十七日知縣張恩黻禀謝酌委一次並銷城内撫卹局差○三月初一日許薩阿到見銷五河鹽釐差並奉委湖南督銷局差吳承潞禀到服闋回省藩轅牌示沛縣訓導缺以敎職殷殿揚署理○初二日胡廷玉禀謝補缺後以道員用○初三日候補道張錦瑞請咨赴部引見委署揚州府程儀洛謝委藩轅牌示揚州府知府宜守霖六年俸滿奉調引見應行交卸請咨北上所遺員缺查有試用知府程儀洛堪以署理 
[浙省撫轅抄]  
　　三月初二日大挑縣劉矞祺禀知臬委讞局帮審差○初三日二品頂戴儘先補用道鄒仁溥由京騐放回省禀到莊殿華餘姚釐差人來省禀謝飭知留辦○初四日嘉湖道豐禀奉飭委署鹽運司事進見禀謝候補道祁禀奉憲委署杭嘉湖道辦理塘工局並兼保甲局務進見禀謝試用府經歴胡汝霖由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年二月廿九三月初一日京報全錄]  
　　宮門抄○上諭三道錄前○直督李奏請飭造解剥船摺○堮督張等奏籌解銀兩起程日期摺子○杭織造齊奏辦解大運繼綢摺子○粤西撫李奏請免副將騎射夾片○監督恩奏援案匯解稅銀夾片○川督丁奏委員監盤鹽務奏銷夾片○○大學士直隸總督一等伯臣李鴻章跪奏爲直省原額續增剥船現有滿料應行裁除請飭江廣等省照例另造解直濟用恭摺仰祈聖鑒事竊查江浙漕粮由海逹津必須及時運通免至在船蒸變而轉運之遲速則以剥船敷用爲要義直隸向設原額官剥船一千五百隻續增官剥船一千隻共合二千五百隻原額剥船滿料例由江西承造一半湖南北承造一半續增剥船滿料由該三省均匀分造前因辦理軍務各省不能造解遂多缺額同治十年十一年由直省分次代造原額船五百隻續增船一百隻十二年由湖南北承造原額船三百隻光緒七年由直省代造原額船二百隻續增船三百隻湖北承造續增船三百隻八年由湖南承造續增船三百隻共原續剥船二千隻核計尚短五百隻今查同治十年出運原額剥船二百隻續增剥船一百隻扣至光緒十一年漕後已屆十五年限滿定例剥船每屆十年給價排造其間如有挑留船隻必須請欵大加拆脩嗣經部議展緩五年以十五年爲滿料屆十年時亦不大修遂致歴年過久船身𡮦朽太甚前項滿料剥船三百隻實不堪用自應照章裁除飭各州縣領回變價呈繳又同治十一十二兩年出運原額剥船六百隻扣至光緒十二十三兩年漕後亦均限滿屆時並應裁除變價現値規復漕額之際南糧逐漸增多剥船斷難再少至前由直隸代辦本係一時權宜之計今應由各該省按數另造據天津道萬培因具詳前來臣查十一年漕後滿料原額船二百隻續增船一百隻照例應由江西承造一百三十四隻湖南北各造八十三隻於十二年漕前到津又十二三年漕後滿料原額船六百隻照例應由法西承造三百隻湖南北各造一百五十隻於十三四年漕前到津惟轉瞬南糧北上十二年漕前應到之船現已赶辦不及自應酌屐限期江西省共應造四百三十四隻爲數較多宜分兩次造解湖南北各應造二百三十三隻宜估一次造解應請令江西省赶先排造三百隻趁今年伏秋汛渡黃解津其餘一百三十四隻及湖南北二百三十三隻於十四年渡黃解濟工料務歸堅寔所需欵項由各該省查照上屆例案籌撥應用上年漕後滿料之船業已𡮦朽太甚照章裁除本屆轉運卽短三百隻容飭天津道等設法辦理其今明年漕後滿料之船若新船未能依期到直届時酌量挑留修艌暫供剥連至直省河道泥沙較多冰凌又大船料易致損壞勢難用至十五年之久倘因船壞滲漏米質糜爛殊非愼重正供之道嗣後每屆十年應仍請撥欵拆卸大修一次以期穩固理合恭摺具陳伏乞皇太后皇上聖鑒勅部迅速核覆施行謹奏軍機大臣奉旨該部議奏欽此○○兩廣總督臣張之洞廣東巡撫臣倪文蔚跪奏爲籌撥光緒十一年分第四批京餉及内務府經費匯兌解京謹將銀數商名委員職名起程日期恭摺奏報仰祈聖鑒事竊照承准軍機大臣字寄光緒十年十一月十五日奉上諭戶部奏豫撥來年京餉等因欽此並清單一紙内開擬撥光緒十一年分京餉廣東鹽課銀二十萬兩帑息銀五萬兩當經恭錄轉行欽遵籌解又光緒十年分鹽課應解京餉前經臣等奏請截留銀四萬兩作爲代滇購買軍火之用旋准戶部咨截留各項京餉一節斷難照准應赶緊照數解部又准戶部咨内務府奏廣東截留光緒十年分鹽課銀萬兩請由戶部轉行迅速補解奉旨依議欽此咨行到粤至廣東運庫應解京餉難解現銀仍交商匯兌又粤商承領帑本息銀全完無欠懇予停撥並奉撥本年京餉帑息項下銀數不敷擬在鹽課項下奏解足數均經奏奉諭旨轉行欽遵各在案兹據代理兩廣鹽運使蔣澤春詳稱光緒十一年分奉撥京餉廣東鹽課銀二十萬兩帑息銀五萬兩内務府經費鹽課銀五萬兩又奉行補解光緒十年分京餉鹽課銀四萬兩補解光緒十年分内務府經費鹽課銀一萬兩共銀三十五萬兩經前司及該代理司於光緒十年十一年分省河鹽課及帑息項内籌解本年京餉及補解光緒十年分京餉並内務府經費共銀二十六萬兩分作本年第一二三批京餉及内務府經費先後匯委解京詳經奏在案兹由司於徵收光緒十一年分省河鹽課項内籌解光緒十一年分京餉鹽課銀四萬兩又籌解帑息本欵尾銀三千三百九十三兩一錢六釐並在鹽課項内湊足奉撫帑息銀三萬六千六百六兩人錢九分四釐隨解一五加平飯食銀二千二百九十八兩二錢六釐八毫二絲作爲本年第四批京餉又在光緒十一年分省河鹽課項内籌解光緒十一年分内務府經費銀一萬兩隨解平餘抬費等銀三百三十兩作爲本年第四批内務府經費所有本年籌解第四批京餉鹽課帑息共銀八萬兩一五加平飯食銀二千二百九十八兩零内務府經費鹽課銀一萬兩平餘抬費等銀三百三十兩共銀九萬二千六百二十八兩零飭令殷實銀號百川通新泰厚日昇昌蔚長厚承領匯兌遴委候補通判李鳳山候補鹽知事王寳元領齎匯單文批於本年十一月二十六日起程進京照章支出足色紋銀分赴戶部内務府交納今將籌解光緒十一年分第四批京餉及内務府經費銀　曁匯兌商名委員職名起程日期詳請奏等由前來臣等覆核無異除給批匯解並分咨戶部内務府兌收外謹合詞恭摺具陳再本年運庫奉撥京餉内務府經費並奉行補解光緒十年京餉内務府經費共銀三十五萬兩均已照數解清合併陳明伏乞皇太后皇上聖鑒謹奏軍機大臣奉旨該衙門知道欽此○○杭州織造奴才齊克森布跪奏爲接辦前任未完甲申大運縀綢按欵織就委員解交恭摺仰新聖鑒事竊查奴才衙門承辦内務府戶部派辦運務歴經各前織造遞年接辦至庚午第二次大運止在案兹查接管卷内於上年正月間承准内務府派辦甲申運務行令查照單開織辦解京欠解庚午以後大運各欵均著毋庸補解並奉行知以解交庚午運内各項活計係數年前派辦之項與現在傳用欵目花色均不相符嗣後無論能否織辦全運着照甲申年分單内欵項敬謹織辦各等因行知前來富經前任織造連明遵照前升撫臣左宗棠奏准由牙厘全局每月解到錢一萬串内按照市價儘數易銀發辦業於本年二月間先行赶運過上用縀綢紗三百十二疋官用縀　百六十疋内用綢紡五百四十疋衣線二百斤細布一千疋部用縀綢四百疋均經批解分交騐收亦在案奴才抵任後接續督工赶織兹又接辦得上用縀綢紗三百二十疋官用綢紗一百一十疋内用綢紡六百疋衣線二百斤細布一千疋部用縀綢五百四十疋謹擇於十一月初十日遴委妥員督同舍人管解運京赴内務府戶部交納統計甲申趕運大運兩次共解過縀綢紡紗二千九百八十二疋衣線四百斤細布二千疋除將用遇料工銀兩飭承核實造報循例具題外所有接辦前任未完甲申大運並委員起程日期理合恭摺具奏伏乞皇太后皇上聖鑒謹奏軍機大臣奉旨該衙門知道欽此○○李秉衡片再前署新太協副將記名總兵奇車伯巴圖魯董履高上年委統靖邊龍字等營出駐諒山十二月二十二日調援谷松與敵接仗被槍擊中左骽子入肌骨登時墜馬受傷甚重經前撫臣潘鼎新給假進關飭令回署醫　本年春間臣秉衡接護撫篆念其傷久未愈調署潯州協副將俾腹地使於醫調以示體恤半載以來傷經平復惟槍子雖出而筋骨損折未能挽强馳驟據該員禀請邀免騎射前來臣等飭派委員騐明屬實查董履高爲淮軍部將素稱忠勇兹以出關禦敵被傷折骨尤屬實在情形合無仰懇天恩俯准免其騎射出自逾格矜全理合會同督臣張之洞兩片陳請伏乞聖鑒訓示謹奏軍機大臣奉旨着照所請兵部知道欽此○○恩林片再洋藥稅課係專欵解部之項歴經各前監督於任滿時自行解京交納在案兹查光緒九年十月初十日奴才任事之日起連閏至十二年正月二十三日止計二年二个月零十四日淮宿二關共收洋藥稅銀一萬八千零五兩五錢九分奴才現已任滿亟應親齎解京惟此項銀兩向無兵役護送長途跋涉錢恐稍有疏虞不足以昭愼重謹援照前監督英瑞任内成案前項銀發交殷寔票號匯兌赴都仍俟奴才到京之日前赴戶部交納雖前奉部文奏明不准匯兌惟此係奴才自行交部之項交由票號徑行兌交者不同是以援案辦理除報明戶部外謹附片陳明伏乞聖鑒謹奏軍機大臣奉旨戶部知道欽此○○丁寳楨片再查官運局鹽務定章每届年滿奏銷應委員前往監盤結報兹甲申綱鹽務又屆一年期滿應行委瀋據總辦局務候補道夏旹詳請委員監盤前來臣當飭委藩司易佩紳赴局監盤結報以昭愼重而期核實謹附片陳明伏乞聖鑒謹奏軍機大臣奉旨知道了欽此 
 
