# 1911 - 88 - 4913703

 

Page 1

 
 
   
 
 

Page 2

 
 
[上諭]  
監國攝政王鈐章三月初五日内閣奉 
上諭四月初一日孟夏時享太廟遣訥勒赫恭代行禮後殿派魁斌行禮東廡西廡派錫明錫露各分獻欽此 
上諭朕維建固保邦端先兵力安危定亂實在人心綜觀中外古今未有君民一體而國不强即未有上下相睽而國不弱者我國家肇基東士定鼎中原我太祖之初衆無一旅龍興遼海建都瀋陽我太宗嗣統寅紹丕基威加海内仰惟聖神謨烈靡不躬擐甲胄跋履山川用集景命於我世祖遂成帝業逮我聖祖冲年繼緒首定三藩旣靖海疆遂安方夏乃復憫蒙藩之羸弱憤準部之驕横三往親征長驅朔漠朔方旣定中外來朝猶復歲獮木蘭躬親射獵聲靈震疊萬國咸欽是則先聖臨戎上下一體之明效也嗣是以來列聖代作我世宗蕩平青海再廓苗疆我高宗戡定新疆迨平西藏天弧所指靡堅不摧逮及仁宗更平敎匪八年血戰匕鬯不驚篳襤開自先朝威令森乎堂陛法宫高拱寰海鏡清尚武之風於今爲烈乾嘉而後内患迫興列聖相承不矜遠略謂柔至意百世所宗朕欣覩列邦輯睦之庥風深懼先世析薪之難荷懍懷遺烈彌切淵兢伏念我列聖蕩定九州沐雨櫛風規模宏遠抑亦我軍人之祖若父同心翼戴乃克成三百年來之盛軌朕纘承大統夙夜維寅深恐上負列聖艱難締造之動下負我軍人祖若父盡瘁馳驅之烈用特親任大清帝國統卒陸海軍大元帥以符立憲體制爲吾民倡朕未親政以前所有大元帥一切權任事宜暫由監國攝政王代理業經通諭全國臣民獨念國之强强惟在軍人軍之强弱惟視士氣必上下深明保國之義然後可保身家未有先顧身家而能保國卽未有不能保國而能自保身家者當此萬方競進非武不揚我軍人自祖若父以來已上承列聖涵養敎育之恩下守家世效忠之訓無不深明大義何待諄諄惟朕不敢自躭暇逸負列聖以負我軍人祖若父效命之誠我軍人亦必不忍自負其祖若父以負我列聖安危與共之隱自應交相 
 
 
 

Page 3

 
 
策勵鞏固皇圖異時軍國治安憲章明備君臣上下同履太平斯則我列聖靈爽式憑亦我軍人祖若父默啓後人之意也其訓諭六條另交陸軍部頒發全國各軍隊咸使聞知欽此 
上諭增韞奏提法使懇請開缺回籍修墓一摺浙江提法使李傳元著准其開缺欽此 
上諭浙江提法使着啓約補授欽此 
上諭本日陸軍部帶領引見之軍官學堂口深造科中等畢業學員黄治坤着授爲步隊副軍校欽此軍機大臣署名奕劻毓朗那桐徐世昌監國攝政王鈐章三月初六日内閣奉 
上諭浙江杭嘉湖道員缺著錫嘏補授欽此軍機大臣署名奕劻毓朗那桐徐世昌 
宫門抄三月初五日召見軍機繼銘毓年朱顯廷良弼 
初六日召見軍機常裕 
論說 
[論郵部大借外債之利害] （醒） 
四國借欵。尚未解决。而郵部又向日本正金銀行借入一千萬元。以京漢鐵路爲抵押。其撥用之方。或謂彌補部中之虧空。或謂築造張恰鐵路。或謂建造武漢鐵橋。或謂將一半供東省振興實業之用。將一半供漢冶萍煤鐵廠擴張規模之用。衆論紛紜。莫衷一是。第郵部借此大宗欵項。必有急迫之需用。固不問可知。所慮者。如此鉅欵。東飄西散。不能指定一事之用。卒至清償本利。毫無着落。又將重累國家耳。 
我國借外債之舉。已屢見不一見矣。則此次郵部之借欵。本無所用其詫異者。但負債之額日深。國内生利之事業末見發逹。則非特鉅額之本欵。難以清償。即各債之利息一項。而欲一一如數撥付。已大形艱窘矣。斯則深堪焦慮者也。當局者但顧目前之救急。而不計將來之禍患。得不謂之忍心之人乎。數年前國人以外債之禍比之毒蛇猛獸。因其旣損利權。又妨主權。有百害而無一利也。故蘇杭甬鐵路粤漢鐵路之借欵。國人均誓死不認。甚且有籌還國借會之設。此乃主張拒欵最盛之時代也。自去歲東督鄂督盛。倡借債興業之議後。而拒欵勢力爲之一挫。迄於今咸以借債爲興辦事業之不二法門矣。第據主張借債者之言。亦非無理。蓋我國當此財政困難之時。凡百事業。因循不振。如鐵路礦産等均無力興辦。坐待外人之覬覦。則與其束手無策。不若大借外債。分途舉辦。反可保我固有之利權。此固不得已之辦法也。自此主張喧騰朝野後。借債之潮流。遂日盛一日。大有不可遏止之勢。於此若更倡拒欵之說。人必詆爲不識時。務矣。然凡事有利必有害。全在辦理者之措置如何耳。若謂借債無害。則埃及何以亡於外債。若謂借債無利。則日本於維新之時。又藉外。債舉辦事業。可知事在人爲。斷無定論。爲之而得其道。雖害亦利。爲之而不得其道。雖利亦害。現在主張借債者。其亦一計其利害之所在乎。若徒顧目前。昧昧而爲之。則前負之外債。國家已不堪其累。而况一而再。再而三。連續增加其數耶。 
現在四國借欵。又將簽押矣。并此日本之借欵。爲數必在多千萬左右。竊以爲條欵之審愼。利息之微薄。回扣之减少等。尚其餘事。所應急急謀畫者。惟在撥用之一方面耳。國家興辦事業。至不得已而借外債。固爲挖肉補瘡之計。則於撥用之時。極宜先定方針。切實遵行。以期欵無虚糜。所謂方針者爲何。一宜將外債用之於生利之途。不可任意消耗。俾可藉此出息。清償本利。一宜將所借之外債。支配所辦之事業。務必刻意撙節。勿稍浮濫。凡承辦其事者。尤應嚴定功過。禁其侵蝕。此二者皆爲今日撥用外債所不可少之規章也。若因某事虧耗而借外債。或因無謂用費而代外債。以爲彌補虧空或預備揮霍之計。則大失借債之本旨矣。如此次郵部所借外債。有塡補部中歷來虧空之說。果其不虚所傳。則此千萬之巨欵。又將化爲烏有矣。但旣不能藉之而生利。則本利將何由取償乎。且旣以京漢鐵路爲質。則此欵苟無着落。京漢又非我有矣。始基不愼。貽害無窮。尚願當局者其三思之。 
總之借貸外債。係一極普通之事。歐美各國時有往來。固無足奇異者也。第在今日之我國。則非可一例而觀者。蓋諸國借債於我。均視爲擴張勢力之作用。故必以鐵路礦産關税釐金等爲抵押。而我國借此外債。又多廢諸於無何有之鄉。徒供耗費。難期生發者。是則我國今日之借。債係一極危險之事也。譬諸富擁田産之子弟向强豪借債而供其揮霍。其卒未有不傾家蕩産者。况列强謀我之方策。已屢變不一變矣。今即爲競輸債權。以謀擴張勢力之時代。我國當此之時。欲借外債。不得不愼之又愼。而最宜注意者。即在用之於生利。之事業。以期將來清償本利。不至無着。此乃利害關鍵。所不容忽視者。否則負債日深。無法取償。列强又將變其對我之手段矣。監督財政之說。至今未熄。萬一不幸而竟實行其事。則足以制我死命。而國亦將不國矣。寗不可懼也哉。 
緊要文牘L ] 
[俄國最後之哀的美敦書原文]  
二月二十五日由俄京傳諭暫署外部大臣於二十三日致北京俄使密電一道飭轉呈中政府文云俄政府視察近時中俄交涉足證中政府故 
 
 

Page 4

 
 
意延緩其答復中又屢用游移之詞意在不認可二月三號俄國照會内容如三月六號照復駐北京俄使一節中政府仍用原詞承認俄國在科布多設立領事無須同時設立税關並不言及他處領事况設各領事已載之彼得堡條約第十條至於新疆實行華商專利違背與約各國所定約章據中政府聲稱俄商以本地所産通商一節可與華商一律平等可見中政府毫不注意俄國在蒙古及中國西北按照條約無税通商等事此等交涉毫無效果總之中政府謀藉端限制俄國條約權不患無詞耳其宗旨在將來可借詞排擠今俄政府不得不求水落石出無容再事延緩並請中政府正式宣明從實承認三月三號俄國照會一切要求果能如此宣布後俄政府始能認可開議收税以及關於茶商特别問題或略有改變一千八百八十一年條約之事現俄政府候中國答復此次照會僅限定俄歷三月十五號（卽華歷二十八日）爲止並先期聲明至期若非接到按二月三號要求六欵一一承認照復時則俄政府即行所謂自由行動主義而中政府一面不能辭其固執之答也 
[中政府末次照復俄使原文]  
中政府於二月二十七日照會俄國駐北京欽使原文如下本爵二十四日接讀貴欽使照會内稱自二月十八日本部照復未嘗言及按照一千八百八十一年聖彼得堡條約設立俄國各領事署又謂違背與各國條約不言新疆現在實行專利事顯係不注意俄商無捐税通商之條約權限并據稱正式聲明認可後俄政府始能提議徵税以及他項問題云云本部理合答復聲明前於正月二十一日二月十八日本外部照復現在所稱各問題已詳細說明本部所認可者無須如何聲明今因貴欽使要求故本部甚願詳細聲明以免無形之悮會如科布多哈密古城設立領事一節本部於第一次照復中根據條約第十條甚願往各該處派放領事至第二次照復時本部已認可在科布多設立領事因貴欽使第二次照復中所稱之事僅關於科布多之故本部除科布多外决不駁斥按照條約在他處設立領事之權至於新疆專利之問題本部已在第二次照復内講明俄人在天山嶺南北各處以及中國長城以外通商者與華人一律平等將來絶不加以限制其中所謂一律平等不加限制者卽可表明中國不用專利限制本部查看第一次照復俄人在蒙古及中國西境無税通商問題特聲明中國嚴守一千八百八十一年條約第十二條此卽顯明承認俄人在蒙古及中國西境暫時無税通商以上之承認絶不能謂之爲不注意條約權限查中俄交誼親密已非一日凡遇邊界各問題兩國無不遵守條約敦固彼此睦誼中國政府向抱此宗旨從無反對正月二十一日俄國照會各欵今仍願承認俄政府根據條約各欵舉動本爵爲此作正式聲明承認俄國按約一切要求敬請貴欽使將以上各節轉達俄國政府俄外務部接此照復後卽電致駐北京俄使文云俄歷二月三號所交中國政府之文經中國政府决議照准條約所載一切俄皇甚爲满意表謝貴大臣辦理外交之敏捷並飭貴大臣轉達中國政府請其照所允准之事施行將來中俄兩國邦交自可日益親篤也 
此兩照會大旨已譯錄前報茲其全文耳記者曰我國人讀此照會而不痛哭流涕者非人類也我國人讀此照會而不奮然興起者亦非人類也 
專電 
[電一（北京）]  
滇督李急電樞府片馬事遷延多日事機益迫請准調鄰軍協助奉旨軍諮政務兩處迅速核議并電阻李經羲毋遽輕暴 
[電二（北京）]  
外部某侍憤報紙揭其隱私决計慫恿御史參劾藉以嚴行報律 
[電三（北京）]  
昨日駐京美德兩使赴樞府詢問某項國際交涉事 
[電四（北京）]  
昨日監國於養心殿覲見德使 
[電五（北京）]  
監國諭飭法律禮學兩館妥議劉廷琛摺將新刑略加删改 
[電六（北京）]  
御史張瑞蔭奏明儒鹿善繼學正志廉請附祀孔廟奉旨禮部議奏 
[電七（長沙）]  
湖南南洲廳貧民因米貴聚衆燬署已電禀省台派兵彈壓 
[公電（成都）]  
各報館四川工會日刋因未呈報立案遵律飭停挾嫌虚誣祈勿輕信川警務公所 
[公電（武昌）]  
各報館鑒鄂預算完全成立鄂諮議局 
 
 

Page 5

 
 
緊要新聞一 
[陸軍大臣條陳軍國大計]  
　　昨日上諭之張本陸軍大臣廕都護副大臣壽副都護前月上一封奏力陳時局阽危外患内憂相繼而起若不速定軍國大計萬無圖存之理洋洋灑灑約逹萬餘言以上聞已傳抄政務處矣按今日西報謂訓誡軍人之諭依據廕奏大約即此摺也 
[滇督乞助於趙次帥]  
　　政府曰李經羲又要張皇矣 
滇督李仲帥前日電致趙次珊略謂英據片馬關係川滇藏大局存亡至爲重要近來英政府主持益堅退兵蓋無可望英法兩國又有締結密約之耗顯與川滇有關紳民聞此益復驚惶雖經再三安撫而實事所在勢難掩飾羲身任重地不能抵京面陳一切危狀務請代爲詳陳以謀補救大局幸甚天下幸甚聞次帥接電後卽將滇邊情形詳陳樞府妥商辦法故政府對於片馬交涉之方針又爲一變云 
雲南諮議局前以英佔片馬又侵登埂雲南危在旦夕大局不堪設想擬連合各省組織民團一旦有事互相保衛等情通電各省聞貴州四川廣西廣東福建浙江湖南湖北江蘇安徽河南陜西山西奉天吉林十五省均已覆電極端贊成 
[薩使對於中俄訂約之半推半就]  
　　不怕喪失主權獨伯萬人唾駡 
修訂中俄陸路通商條約爲中俄國際最關重要之問題外部前曾諉之駐俄薩使該使已極力電辭嗣該部仍推駁不允刻聞薩使於日前又電致外部謂修訂此約俄人極爲注意將來開議紏葛必多現雖允認擔任開議惟遇有重要之點仍先商請鈞部再行决議不敢承認全權云云 
[慶邸又以監國爲護符耶]  
　　是即諉過前人之變計 
軍機領袖慶親王前爲議新内閣事極力主張用舊制略改名稱已與監國意見不合後又於各項交涉案以大局决裂不可挽救遇事諉卸監國不免有申責之語慶邸遂屢以請退爲挾制地步刻聞前日壽辰開筵演劇非常熱閙有某姻親詢及近日國事慶邸對云我非不盡心籌畫但凡事仍須請旨裁奪今日受倚畀者皆少年英銳吾謀旣已不用失敗非我之咎也然探聞此次答復俄人最後之照會全部承認要求實係慶邸所極力主張者云 
[澳界務亦擬交海牙公判]  
　　此後中國無須用外交官矣 
澳門劃界事粤人連電外部力爭外部各當道恐粤民激變面奏監國移交海牙和平會公斷已蒙允准刻下外部已飭員司將澳門劃界一切公文要件趕緊纂訂成帙以爲提議之依據并擬由該部奏派胡侍郎前往預會兼議界務聞片馬一案其結果或亦交海牙會公判云 
[某樞要壓抑民氣之手叚]  
　　外盜不防防家賊 
日前政務處會議時某樞要提議謂近來各省民氣又復囂張留東學生鼓動組織國民軍上海商界發起聨合會組織義勇隊又有人在滬發起敢死團各省諮議局電約倡辦民團民選資政院議員不待召集紛紛來京請開臨時會間復有續請國會之事此種舉動皆足摇惑人心傷損國體必須從嚴取締各大老深以爲然爰卽日通電各省將軍督撫切實查禁以遏亂萌倘或瞻狥釀禍定惟該將軍督撫是問 
[對於中俄交涉之輿論]  
　　仁者見仁智者見智 
字林報載前月二十八日北京通信云數日以來都人士無不以中俄爭端爲談論之資料而對於俄國態度忽轉强硬一端衆說紛紜莫衷一是大概皆以任國遠東政策之活潑實首相司徒來賓一人之力該首相近因波蘭自治議案失敗暫離其任故俄之態度稍形和平而此後復决議實行要求者則以首相復位故也中國目下已知俄國進行之政策實爲俄德兩君會於巴斯丹之結果外人亦信俄國陸軍黨勢力之發展黨係爲巴斯丹之會所鼓起俄人則謂中國辦理交涉諸事拖沓而無結果使俄人忍無可忍故惟有申明其權力否則承認在北京處小國之地位耳今俄人已復致嚴厲之公文非中國承認其末次公文則俄必於北满陳兵示威二者必居其一也北满之人早爲震動據由西比利亞鐵路來此之旅客聲稱東清鐵路一帶皆豫料中俄必將興戎惟俄國一面調軍部署異常忙碌而中國一方面則未見其稍有豫備也雖少年中國之說頗有以爲然者然斷無人信中國此次稍存抗拒之念蓋今日事顯爲退讓愈少愈妙之問題注 
 
 

Page 6

 
 
意中國之他强國咸謂俄國設非過分要求當必無求不得云日本對於此事之態度自必極爲人注意俄國活潑之政策日本是否歡迎人皆急欲知之外間輿論對於此點其說亦不一反對日本者則始終謂日俄兩國必已締結密約日本將步武俄國併吞南满惟日本對於此事遠避嫌疑故輿論爲之一變今據深知其事者告云日本並未與聞此事其助成此事者實係德人蓋欲借此擴張俄人在遠東之勢力以便輕减近東之爭抗因德國在彼之利益極大故也以上懸想之談或無一眞確之消息亦未可知惟時局如斯極耐人推測咸疑不久將復有重大之事件發生也 
[學部振興敎育計畵]  
　　學界前途之生機 
唐尚書以近日各部所辦學堂龐雜紛歧程度不一以專門名義而得最優奬勵於日後政學界多所窒碍擬嗣後各部所辦學堂如吏部之學治館度支部之財政學堂民政部之巡警學堂農工商部之實業學堂郵傳部之交通學堂等統由學部攷試以重敎育而一事權萬不可任其潦草濫竽以遺日後政學界前途之憂也開新簡學部侍郎林紹年蒞任後與唐春卿尚書語頗投機故連日到部就唐尚書晤商整頓學務事宜甄别辦學人員想各省提學使及視學員又有一番更動矣 
[孫汶又要嚇人矣]  
　弓弦未響鳥已驚 
民政部據偵探局報告訪悉革命黨孫汶聚集羽黨約期謀亂與官長反對該黨故特暗托向係自稱軍裝買辦又名沈四往外洋訂購炸彈十餘枚分裝四木箱乘車洋公司輪船私運來華暫存滬上候商明滬幇輪船包運東三省等處特呈密報等情爰特急電江督速飭該管地方衙門轉函税司嚴諭探捕查緝並行各屬一體密查 
[西報譯要]  
訓誡軍人上諭之由來字林報載初五日北京電云中政府昨下大元帥訓誡軍人之諭蓋依據陸軍部尚書蔭昌之奏蔭於此次中俄爭端固以主張開戰見稱者也 
萬國防疫會開會紀文匯報載初六日北京電云奉天萬國防疫大會已於昨日由政府專員施道正式開會宣讀攝政王開會辭東督錫良歡迎各代表入座先由施道演說繼由俄國代表薩巴洛里博士代外國諸代表演說答謝行禮後全體會員乃會讌攝影以留紀念是日下午後三點鐘各代表會集爲第一次尋常會議 
時評 
[其一]  
　　始知尚武精神之不可緩乎 
讀昨日大元帥訓誡軍人之諭。及學部奏准各學堂添兵式體操兩事。而歡我中國猶有轉弱爲强之機。 
雖然。何政府今日而始知尚武精神之不可緩乎。他國之軍人敎育。已十分充足軍事準備。已十分完密。而我國始徐起而圖之。圖之而果上下一心實力奮興者。我國家未始無轉機之望。特恐仍是一紙空文耳。 
記者曰。非實行通國皆兵之制。則雖日日訓誡。日日操練其有補於實際者幾希。 
[其二]  
　　何曹操之多也 
嗚呼。今日何曹操之多也。有稱某樞相爲老曹操者。有稱某侍郎爲小曹操者。或謂其儗不於倫。以爲曹操未嘗媚外也。應稱之爲老檜小檜。 
記者曰。雖不倫。猶近似也。若劉廷琛以楊度比曹操。且謂其說較曹操尤横。則眞不倫之甚矣。 
楊在資政院演說詞。具載於各報紙。彰彰可考理由甚充足。而劉乃學識不足。誤會其辭旨。致欲加以兩觀之誅。亦異矣哉。夫以楊度主張新律爲曹操。則今日之主張新律者多矣。皆曹操之尤乎。記者敢告劉廷琛曰。曹操非易爲者斷不若是之多。汝欲找曹操則。曹操固在人世第汝未之識耳。 
[其三]  
　　禮敎之昌歟忠義之裘歟 
今日諸大老。外懼各國之交涉。内懼國民之要求。惟其懼交涉也。故東三省總督一席。錫良不敢留。趙爾巽不肯往陳夔龍不願調。惟其懼要求也。故新内閣總理一席。慶邸不敢允。澤公不肯當。那相不願任。嗚呼新律未行。禮敎未滅。而已無人敢爲君父赴湯火蹈鼎鑊而不辭者。昧人臣事君之大義。以偷安旦夕爲明哲。忠義之衰。於斯極矣。試問劉廷琛將何辭以自解。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[科員盜賣地圖案誌詳]  
　　徼幸這賣國奴 
奉天測量科員盜賣地圖一事茲經詳細調查與他報所述略異前此日俄兩國各有兵官某潛託奉天測量總局科員焦某代覓東三省最詳最新之地圖並許以重賄日前焦以黑省之精細地圖寄與俄人並云南满之圖再寄俄人得此圖當寄銀一千二百兩惟日人所覓之圖尚未交楚故日人於日前特函催速爲照辦焦當即覆函略云去歲所言之事現已畧具端倪惟長春地圖正在修理之際奉省各屬地圖不日卽可辦齊届時卽當照辦云云並談及東督抱持之政策由差人送至講武堂惟斯時日人某外出當由督隊官某代收遂私行閱視某督隊官駭甚當將原函交講武堂劉總辦核奪劉以此事須保守秘密隨至督練處請示辦法參議一劉一清大怒親赴焦公館追詢此事適焦外出劉參議隨至測繪監督陳繡五處追焦之蹤跡蓋陳與焦在東同學故也而焦果在陳處劉參議對焦云現奉部電飭將東省詳細地圖限三日送京請卽速回二人遂偕回督練處劉總辦即追詢此事焦仍不認劉將原函宣讀焦始不言隨由管雲臣總辦飭差一面將焦看押並親至公署請示機宜當奉錫督面諭將繡五等一律交督練處看管聽候核奪乃覓地圖之日人某以此事與日有關陰託該國領事某至督練處運動請以重金罰焦不必看押督練處劉乃謂領事曰往年敝國留學生在東將貴國軍中秘密册書挾出貴國如何懲辦想尚記憶今敝國遇此賣國奴甯能不辦乎領事無言而退後經錫督電商軍諮處竟從輕以監禁二十年了局云 
[亦知俄人經營伊蘭之用意乎]  
　　俄人曰我有所受之也 
俄國自東方失敗久已向天山南路銳意經營頃聞俄人要求承造伊犂蘭州間鐵路并已測定路綫皆由中央亞細亞起點一由新疆伊爾克什坦邊界沿疏勒城爲天山南路線一由新疆薩瑪爾邊界通過伊黎爲天山北路線聞其要求伊蘭鐵路之正式公文中并援照光緒二十四年德索膠濟及膠沂鐵路敷設權與沿路兩傍三里以内之礦山開採權之成案云 
[試問禍端肇自何人]  
　　你死一個我亦死一個 
撫順煤礦附近千金寨地方前因防疫該處官吏派有兵警四面扼守阻斷交通行人已一律禁止某日忽有日本人多名硬欲往來意圖破壞禁令警兵善言勸阻不惟弗恤反將警官白福友毆傷該處華人見之咸抱不平遂將閙事日人圍擊有名神谷茂者陡遭不測日人情急速即招集僑居日民及日本警察將中國警署聨攻擊斃巡士何福成聞此刻尚紛紛集議决計上控欲索賠償之費云 
[印督奇怪之贈送品]  
　　一百箱之鴉片 
江孜來函云日前塔恩蘇丹（卽不丹）與廓爾喀（即尼泊爾）兩酋在印度加爾各達回國帶回之物甚多其最著者大木箱一百口該兩酋初到國時該國小土官疑爲去年至西藏拉薩之英官又至而不知其爲國王蓋該兩酋至印度與印督有秘密之商議故特潛往使人不知該兩酋回國後共派兵將帶回之木箱一百口由扎什倫布經拉薩拉子蔡木多運送至巴塘巴塘之卡兵謂須騐後再行輸送之兵籍口進貢中朝卡兵謂爾王進貢大約五年一次今非進貢之年迫令啓箱查驗及箱啟其中皆是鴉片詢其由來則印度總督餽送兩酋之物也當將輸送之兵與鴉片一併存留看押 
[庫倫通信]  
　　盜也烟也賊也 
庫倫地面向屬平靜去春雖有馬匪擾境然距庫尚有一千餘里惟自去冬庫倫添設兵備處以來四外遊民均欲應募紛紛來庫數月之間兵備毫無布置以致閑散無事之人甚多至二月十五日晩八點鐘有東營子票號恆義隆在西庫倫收得華鈔四千五百元行至兵備處東邊約　許遇匪三名將其所携之鈔全數搶去三都護聞之大怒飭馬步兩營官限三日内拿獲逾限則先摘頂戴聽候參辦 
禁烟政令行已數年内地頗著成效惟庫倫置若未聞自三都護蒞任於禁烟一事頗稱注意卽飭令衞生局妥擬辦法祗以庫倫地方商民居住散漫調查非易數月以來仍未著實效去年九月間經某日報曾揭登庫倫鴉片未禁一段三都護閱報後責成衞生局嚴加調查並着存土之家以及黑界中人均限以十日報名衞生局發給吸烟執照然仍多隱匿不報隨於上月下旬在西庫倫拿獲私設烟館之家罰銀一千二百六十兩十二月二十五日在南札合永裕成店内抄獲私土兩箱計二千餘兩值價六千元左右罰銀二千兩完案似此情形頗有實行 
 
 

Page 11

 
 
之狀然而官界中人及與官界有連屬之蒙古人家（卽暗娼此地名口肯者）因礙於情面無人過問仍吸食如故而嚴拿重辦者不過商人而已 
恰克圖德裕公於去臘二十八日大閙明火立斃二命一案於今年正月初三日經宣化營哨官蕭某將要犯拿獲問明係韓永通爲首刀傷一命鍾文啓爲從刀傷一命薛子源亦是從犯刀傷二人未斃郭存化則專任瞭望經三都護據情電奏二月初八日得電旨着三犯就地正法郭存化發往新疆比卽電知恰克圖章京電到之時韓永通早已病死初十日始將該兩犯正法然是早鍾文啓亦已一病歸天矣 
分類新聞政界 
[金山紳民河捐爭執詳情松江]  
　　金山紳士爲浚河經費致起爭執松府戚太守函約初五日親往勸導已於是日凌晨乘輪駛往茲恐該縣城區議事會去秋曾議决在小泖港築壩以冀市河不復淤塞並援上海三林塘浚河帶征章程每畝錢六十文每糧一石徵錢六百文業經詳准照徵在案詎西鄉紳士反對甚力吕港鄉沈葉兩紳遂就該鎭養中學堂集衆演說略謂此項徵欵雖輸之業主然業主因受虧必於明冬徵租時增加成色則涓滴仍出自鄉民且此風一開將來雞鴨布疋在在需捐受累將何底止鄉衆聞其言即簽名由戈樹仁爲首聨名上控當奉府尊批示有南漕尚未改折運河不能遽廢等語札縣邀集四鄉各代表竭力勸導並飭發欵赶浚金邑嚴大令遲遲未决所徵之欵欲發又止嗣復函請西鄉謝仲甫曹省松東鄉沈馨山葉韻蘭陳叔文吕港鄉沈叔眉葉守仁戈安甫八代表到署約二十九日議事時鄉人聞風來觀者無慮三百人羣集縣堂請將上年帶徵之每畝六百文流抵士忙大令噤不敢出飭丁傳語請往自治會公議衆退而宅門隨閉黄芳墅吳劍士兩紳聞耗繞道催請不得已呼輿往當大令未往之前自治會中羣喙雷鳴咸有甘心黄吳之勢臭黄魚臭黄魚嚷成一片（吳音叶魚）幸兩君見機匿避否則必飽老拳迨大令蒞會喧聲仍未止大令亦無可置喙八代表上前申明鄉民主意大令許即轉詳請示時外間猶揚言十日後不能辦到定當照川沙一樣舉動不知太守此次蒞議後能妥爲調停否也 
[犬牙地豈亦宜劃改乎蘇州]  
　　蘇省自治籌辦處前議改正壤地揷花忽然牽及斗入地亦擬一律改正青浦縣黄渡鎭北之楊林寺陸家行私擬劃入嘉定上月杪處派科員楊庚至青浦由蔣大令派委城守陳虎名會同縣自治職員茅承基與楊科員同舟抵黄當由丈書量見楊林寺陸家行面積約有二十五方里該兩處鄉民聚而觀者多至數百人一聞丈量劃地幾致恃衆阻撓幸黄渡鄉董蔣王兩君婉勸始得無事蓋以斗入地之犬牙相錯與揷花逈不相同何用此擾擾爲也 
[錢糧丁漕提前徵解之商榷湖北]  
　　鄂藩近詳督院以各州縣徵解錢糧丁漕各欵任意欠延非至奏銷期届不肯批解現擬飭令提前辦理以期年清年欵請示祇遵等情比奉瑞制軍批曰查州縣地丁錢糧例應五月完半十二月底全完嗣經戶部奏明上忙匀爲徵收四分下忙匀爲徵收五分定限甚爲嚴迫與清理財政章程年報季報以實收實支爲斷本屬不甚相懸無如各州縣狃於積習任意延欠非至奏銷期迫不肯批解存放私挪均所不免該司現因錢糧積疲已久遽欲年清年欵難以急切辦到請將奏銷册報提前一個月辦理預飭各州縣速將應解錢糧亦提前一月掃數全解較之舊限已屬從寛至請如各州縣果能於奏銷例限一月以前解足應徵之數分别給奬亦爲藉資鼓勵起見均准照辦然有治法尤貴有治人仍應由該司督同科員先將各屬欠解宣統二年錢糧確數查明開單督率該管府直隸州隨時切實嚴催務有實效其本年錢糧並須按照上下兩忙催令速解不得以一紙通飭便謂足盡其責也倘各廳州縣逾期不解以及存放私挪立即據實詳參以昭警戒尤不可以姑息是爲至要再冬漕爲天庾正供較之地丁尤爲重要從前因係徵收本色米石必候秋收之後民間乃能輸納是以奏銷之期反遲數月自經前撫胡奏明改徵折色向來徵米者今己徵收錢文無待秋後稻熟早可不必拘守徵收本色之舊限若照地丁辦法僅提前一月尚覺過寛應如何提前辦理之處並由該司妥議詳復飭遵 
外交 
[桂撫力駁英輪請添港泊碼頭廣西]  
　　英商天和洋行小輪往來南寗百色内港灣泊碼頭迭由駐梧英領照請西辦准在下顔那波恩隆三處之外另添入上林隆安縣林風田州奉議州恩陽州六處爲上下客貨埠頭經西撫節次照復未便照辦現英領又復照會西撫提論此案而西撫日前重行切實駁復略謂昨准貴領事官照會内開照得天和行輪船行駛南寗百色内港一案上年十月二十日准貴護院内開本案昨准外務部咨以接准貴駐京公使來文同前因業經轉行南寗關道查明詳辦在案接文前由餘俟南寗關道詳復咨請外務部與貴駐京公使按約辦理外相應照復查二等因准此查此案經本國駐京欽差大臣與貴外務部據約辨明應請轉飭南寗關道照約仍於下顔等三處外加上林等六處共計九處作爲上下客貨埠頭以符約章是爲至要等由本護院均己閱悉查本案前准外務部來咨祗令查明核辦至貴駐京公使開送節略辦法部議並未照准現經行查南寗關道自應俟通詳後届時咨部核辦來文所請轉飭南寗關道於下顔等三處添加入上林等六處作爲上下客貨碼頭等語本護院未便照行相應照復貴領事官查照 
軍界 
[沔湖砲艇改隸水師之規畫湖北]  
　　湖北右路巡防隊第二營所轄沔陽州地方湖河紛歧素爲盜藪特設巡沔湖河砲艇五艘向歸第二營兼帶以資巡輯茲右路防營統領兼統荆襄水師陳主政得龍以如此辦理水陸混合未免無此營制爰决計以該巡沔砲艇改隸荆襄水師司令部仿照荆襄水師章程制度一律改編並裁去兼帶添設稽查軍醫各員酌增兵丁薪餉日昨陳主政禀院請示已奉批准照辦矣 
[且看鹽捕營之成效如何蘇州]  
　　江浙鹽捕總統洪觀察以鹽捕中營管帶現已改派飛划第三營沈葆義兼帶汛地雖屬松江而該兩營師船星羅棋布地方窵遠巡輯本極綿長勢恐顧此失彼難期周備亟應添派帮帶一員以資臂助查有五品軍功楊士清堪以派充已札委並分 
 
 

Page 12

 
 
飭遵照昨觀察又以鹽捕各營轄境遼闊港汊紛歧每有支港繁雜巡划難己駛到之處匪徒最易托足若不添設偵探員弁不足以資巡緝查有五品頂戴夏得昌堪以委充偵探員月給薪水銀十八兩五品軍功楊耀堪以委充偵探弁月給薪水銀九兩已分别札委遵照隨時嚴密偵緝如遇大帮梟匪物不論何地均可就近報明各營哨協力兠拿以期迅速學務 
[息借公欵維持留學之偉舉江西]  
　　贛紳謝遠涵謝佩賢黄大壎劉鳳起葉先圻宋名璋等日前具呈撫院以本省留東學生公費向由各縣申解學務公所彙收匯東近因積欠太多以致籌墊無術奉文改歸各縣匯付在案惟海外留學寒士居多旅食所資胥賴學費一旦改向各縣直接經理微特内地匯付機關諸多不便倘各縣或因此更章稍涉誤會停費之舉亦在意中言念前途至堪惋惜迭經公同籌議擬懇由學務公所暫向本省官銀錢號商借二萬金陸續支取以備先行墊匯之用仍札令各該公費學生本籍迅速籌解新舊各欵歸墊一面再由紳等通函各縣公團竭力勸催以期欵歸有著庶本省公費各生亦藉得竟其學業以爲他日効用之階當奉贛撫馮中丞批云來牘閱悉所請於本省官銀錢號息借二萬金墊匯留學公費一節現據提學司據情詳請到院自應准如所請俾資接濟希候札飭官銀號查照來呈暫行息借並希通函各縣公團竭力勸催以清墊欵毋任再延 
[存古學堂舉行春季考課蘇州]  
　　蘇撫程中丞以蘇省存古學堂現央春季考課應聽候本撫院於本月初七日親蒞該堂考試等情已分飭提學司及該堂遵照矣 
實業 
[創辦杭滬外海海航業之阻力杭州]  
　　職商徐嘉祿前具宏願擬創杭滬及南北洋外海輪船先行試辦由錢塘江駛行海寗海鹽平湖以及江蘇之金山奉賢南滙川沙寶山各廳縣入吳淞口而抵迄上海之十六舖爲止再行續待推廣南北洋及長江各口岸爲交通中外之權輿禀請兩省關道轉詳督撫院專案入奏嗣經該職商具呈勸業道擬將杭滬一線更名爲寳長源公司意在縮小範圍卽經批飭杭州府切實查辦聞董道日前以此案前准滬關道文稱該商另闢航路自上海出吳淞口經蘇省沿海之高橋鎭川沙南匯奉賢各廳縣旣無關卡稽核在在可以走私有碍税釐並恐爲洋商先路之導云云現復准杭關道文稱浙省沿海各處情形與蘇省正復相同本關於江干未設分關更覺鞭長莫及各等情查華商航業固應維持而税釐所關亦不得不熟權利害察閱該商徐嘉祿所請設立寳長源公司另闢航路往來滬杭裝搭客貨等情種種窒碍難行自難遽准試辦批示該商遵照矣 
雜記 
[脚靴手版者觀安慶]  
　　各省舉辦大計上年均己揭曉惟皖省因藩司連方伯到任未及三月例不加考是以遲至本年三月初二日始行舉辦先由藩司扃門分别實缺各員優劣呈由皖撫朱中丞嚴行舉劾連日撫藩兩轅嚴加封鎖禁遞書緘並由連方伯札委董經歷巡視考典聞揭曉之期約在本月中旬以故近日政界中人頗爲之慌恐云 
[呼么喝六者觀蘇州]  
　　蘇撫程雪帥日前牌示文云賭博之害甚大本部院蒞蘇以來早經諄諄告誡并通飭嚴拿懲辦在案乃訪聞各該員不知悛改入春以來賭風尤熾各署局所員司人等以督練公所司法人員爲尤甚每日在閶門日夜賭博肆行無忌各該官員不知儉約若此何以爲兵民表率言之實堪痛恨自諭示後業飭巡捕及戈什差官人等一體嚴查如有前項人員即行押解來轅聽候懲辦除一面札飭巡警道通飭所屬一體嚴查母得徇隱外合行牌示遵照 
[迎神賽會者觀杭州]  
　　寗屬慈溪縣各鄉每年三月半迎賽天曹等等上年因此閙事搗毁學堂迄今原氣未復本届自治士紳電禀省台要求禁阻並經諮議局專文呈請在案不料慈溪縣仲令素性闒茸一經鄉民要挾卽經概允照辦日昨由中丞嚴電申斥外復飛飭各州縣云據諮議局呈據慈溪金川鄉自治議員報告各柱首聚議賽會并有毁拆學堂及鐵路之謡傳先時通告仲令親往諭禁不料仲令爲鄉民要挾面允照賽等情到本部院據此除電飭寗波府督同仲令尅日禁止並批答外合行札飭札到該府廳州縣卽便出示曉諭並查明該屬如有糾衆迎賽及類於此項情事者一體嚴禁以保治安 
清談 
[今之所謂大惑不解者]  
吾讀大元帥訓誡軍人之諭吾若不能無所痛。痛夫我穆。宗之平定粤宼。剿除捻匪。我德宗之芟夷苗難。重定回疆。其豐。功偉烈。不讓於三藩之。勘定敎匪之蕩。平也。何今日緬懷祖烈一若漠然而淡然者。雖然吾因是更愴然於當日曾李左岑之師武臣力不置。 
吾讀度支部維持預算之奏吾更不能無所疑。疑夫。中興以後之疆臣。悉索敝賦以綢繆國是。削平内宼。保障東南同光兩朝之故實。雖曰疆臣不受中朝之節制。然亦不可謂無補。於家國也。使諸公者。苟一承康雍乾嘉之習慣。諸事悉。禀命。于中朝。則粤捻土宼之交。訌庚子聨軍之進發。謂當年不蹈朱。明趙宋之覆轍者幾希。繼自今事過境遷而大部兢兢。一若以限制督撫爲能事矣。雖然夫豈不知宋。明土崩瓦解之已事乎。外有强宼。而内無巨。鎭敵騎憑陵。到一縣則一縣破。到一州則。一州壞。顧當列强爭雄之日。僕僕焉不憚自壞長城之一至於此。 
記者曰此殆所謂今日之大惑不解者。 
說苑 
[釋魚]  
四分地球之表面。水居其三。大而洪河巨浸。小而行潦潢汙。皆爲魚類棲息之所。其範圍亦云廣矣。綜稽其數。約萬四千五百餘種。形態之變異。萬有不齊。但因水質之抵抗力。較之空氣爲强。故魚之。形體大抵前後銳削。中央膨碩。成紡錘形者爲多。蓋便於水中運動也。其頭與軀幹。雖截然可别。但無頸之部分。鼻仍二孔。而非如獸。類之内通於。喉眼衹適於近觀。耳雖有而不露於。外頭後有腮以資呼吸。體之表面爲細薄之骨性物所。掩護。厥名。曰鱗。常泌粘液。以成汨汨滑滑之狀。 
魚類無手及足。而有胸鰭腹鰭各二。　他動物之手足。相當此外脊鰭尾。鰭臀鰭。皆其附屬物也。魚之游泳水中。雖屬鰭之作用。然當疾走之際。左右屈曲其體。以尾拂水而進。其時胸鰭密接於體幹。毫不資以爲用。焉 
魚類於脊骨之下。有充满空氣之囊其名爲鰾。（俗呼魚肚）大概劃爲二叚。有細管與食道相通。但其中空氣。决不洩出於口外。魚以此鰾一漲一縮。而使其體之比重。自由增减。其能浮沈上下。胥頼此也。 
魚類十分之八。棲息於海中。惟鯉鮒鯰泥鰌等棲息於淡水。如鰻則平素居河。及産卵期則下趨於海。鮭鰯等平素居海及産卵期則與鰻反對。而上溯於河。 
魚類中大者。鰩廣六尺。鯊長丈餘。其他鮪翻車魚等。皆長六尺以上。小者如棲於池河中丁斑魚等。僅在一寸之間。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
[德裕當廣告]  
本當首創出售滿衣係庚子臘月朔日開張迄今適逢十載荷蒙各路客帮歷年　惠顧同稱信實無欺屢承一嘉許無以爲報今逢十年紀念將各種滿衣及粗細皮袄一律照原碼八折出售以副惠顧諸君之盛意惟定價仍照向章劃一不二　三洋涇橋南首德裕當特 
[新到　正雲南火腿]  
本號自辦正雲南宣威火腿發售貨甚鮮明取價克巳舖在上海四馬路巡捕房西首接元堂啓 
[婦科靈丹　参茸烏鷄白鳳丸]  
本窩秘傳良方專用麋茸鷄遵虚法製煉專治烏婦人弱經期腹痛陰陽兩虧産後失調久不受孕及赤白帶下等症治法另詳仿單每洋四粒雙料每洋二粒經期腹痛丸每粒洋一角上洋二馬路晝錦里口廣東仙壽窩啓 
[三日愈　癩疥瘡藥]  
每匣二角不效還洋上海英二馬路晝錦里保太和啓 
[股單作廢]  
吾等股開公記帽莊多年茲因連年虧蝕甚鉅公議祇得盤脫此乃出于萬不得已之苦衷多數股東當取銷股單認償虧帳惟股東唐君子勳二百元股單一份迄未交出亦不攤找虧賬固未便因一人而躭大局爲此公同登報先將股單作廢再行公向理喻特此聲明　明大吉祥公記帽莊多數股東仝啓 
[（第一兒科）　萬應回春丹]  
耑治小兒急驚五癎痰厥瘈瘲抽搐寒熱往來氣喘傷風夜啼吐乳臍風疳積等症藥到回春每丸一角上海二馬路晝錦里口鐵拐李爲記　廣東仙壽窩啓 
[招尋婢女]  
三月初一日走失婢女一名年十六歲名喚春蘭江西口音身材矮胖紫黄面色大脚身着元青洋緞綿襖柳條布褲如有人尋着送來廠者謝洋十元送信者謝洋五元决不食言 
　楊樹浦華盛路恆豐紗廠朱公館告白 
[立止白濁丸]  
每瓶三角雙料半元不效倍罰上海二馬路晝錦里東首保太和啓 
[（拷綢雲紗批發）]  
本號由粤自運揀選各牌名機紅莨過鳥生熟各色雲紗及紅黑拷綢批發價値公道如蒙賜顧請　駕惠臨接洽可也　上海棋大街均益號啓 
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[俄政黨彈劾政府]  
　　初五日倫敦電云據聖彼德堡電稱帝國議會已選舉議員四十四人各黨之人均有在内守舊自田黨已有請願文告屈從俄皇之志願並彈劾政府對於波斯自治政府議案之舉動實屬違背帝國根本之法律故要求解釋此事云（譯字林報） 
[俄國海軍大臣辭職原由]  
　　初五日倫敦電云據聖彼德堡電稱海軍部大臣伏伊伏斯基業已辭職因其行政大爲國會指摘之故 
[西班牙首相聨任]  
　　初五日柏林電云西班牙首相卡拉里茄斯君已收回退任書將仍留任組織新内閣 
[荷報歡迎法總統]  
　　初五日柏林電云荷蘭各報咸歡迎法總統於西七月間往會荷國女主 
[摩國官軍敗績續聞]  
　　初五日柏林電云摩王之軍爲亂黨在番士附近戰敗番士京城危在旦夕 
[英美公斷條約之性質]  
　　初六日倫敦電云據華盛頓電稱英美公斷條約並無就約公斷之欵凡遇起有爭端由兩國照正約商定特别合同後付諸公斷故每一案起必由上議院批准如今約然（以上譯文滙報） 
[日本國内之窘狀盡露矣]  
　　據某西報載東京消息云日本自預備與俄興戎之日起國内情狀爲之一變自此可稱之爲新日本然吾人如一閱該國近所宣布之各種統計則所謂新日本者適爲一種道德墮落縻費極大之試驗物耳幸實業敎育有發逹之望得與統計表抵銷然國民雖有種種之感念而政府今仍處動靜無常之過渡階級尚未有人評論及之也 
前四年内生計之貴幾倍於前下等之人因獲資之力不能與生計之貴同度增進致爲貧窶不堪而罪戾轉與生計之貴同度並增矣中等之人亦絶不見佳蓋因需用才力之職業供者大過於求者也故某報嘗論及之曰（大學與高等學校畢業生據社會心理觀之係爲中等人彼等於求職業所閱歷之艱難竟成日本學界重大經濟問題此種艱難與生計之艱難相合而於社會道德及秩序並國家經濟之狀况大有惡影響卒使國民於實利及道德上均爲墮落）自日俄戰後文官之俸所增極微官界犯罪者乃日多據東京某報載稱一千九百零五年起至零七年止三年之内每年犯罪者平均之數約五萬三千人其中僅百分之五分之一爲官界之人一千九百零九年犯罪者總數共六萬零六百人上年復增至七萬三千三百人較前三年幾增百分之四十而七萬三千三百人中官界之人占百分之五該報嘗論其原因如左 
國民今呻吟於重税之下國税之重民不堪負及夫物價之增生計之艱難此必爲犯罪人數大增之總因日本與外國兩戰大捷陞爲頭等國且獲臺灣朝鮮庫頁島一部分之土地以開拓其國疆然兩戰之結果徒令國民受經濟之壓力而使貧富之階級大相懸殊而已 
自一千八百九十三年以後國民負税較前幾重六倍蓋因曾經二大戰之故也一千八百九十三年時物價平均爲一百者今日已漲至一百八十八矣鹽價一倍於前糖價已漲百分之五十火油與醬油今年售價較一千八百九十三年幾貴兩倍米爲民食之主品其價於平常之時已漲百分之二三十地租房租較前十年幾增雙倍總而言之近十五年内税已增重六倍日用之物幾貴百分之九十房租已增一倍工匠之傭值於同時之内僅增倍餘今工人窘困日見其甚而富尸約占民數百分之十資産日見其增其餘百分之九十受直接間接重税之累不堪其苦云 
本埠新聞 
[是亦綏靖地方之一端]  
　　蘇撫程中丞以無知愚民每届令節必假迎神賽會爲名歛錢聚賭若經紳董禀官禁阻必致遷怒於紳激動愚民紏衆與紳士爲難甚將學堂拆毁波及敎育殊與新政前途大有障碍日前通札各州縣一律示禁本縣田大令奏文後當以浦東各鄉民於迎神賽會等事尤爲興高采烈且民風素稱强悍與其事後而禁勢必猝難解散甚或鋌而走險孰若禁阻在先萌芽易鋤不致蔓草難圖因傳諭該處各董保預告衆民此後卽使城隍出巡爲賑濟孤魂之大典萬難裁免亦應將種種怪現狀如扮演賣鹽婆及台閣淫戲等類務須一律禁止祗用旗鑼傘轎遊巡一週至劉太太楊太太猛將五聖等神舉凡不入祀典者概不准其迎賽如敢抗違一經察悉定將爲首之人按律重懲决不寛貸云 
[中西官紳會議防疫事記詳]  
　　本埠防疫會於三月初五日午前十點鐘在德國總領事署會議董事德總領事卜利君書記男爵漢君新關税務司墨君理船廳卡爾生君中國公立醫院董事沈仲禮觀察滬道代表關烱之太守上海商務總會代表邵琴濤君工部局代表格來君上海西商會代表哲梅生君及麥凱君等均在座與議關於天津奏皇島牛莊烟台及大連所來船隻燻解法之函件均通過卜利君與麥凱君聲稱此章現可改變醫員史丹利及弗里沙君均接到天津衛生員報告自防疫至今己騐過老鼠一千二百頭均查明無疫卡爾生君又將所驗往來地方沿海岸及上海之船隻二十餘艘之情形列表呈閱查所有經驗船 
 
 

Page 19

 
 
隻均無疫鼠用燻解法剖示所殺之鼠並無一鼠曾染瘟疫者故從墨税務司之請麥凱君之贊成燻解法决意行至北方所來船隻第三次爲止議决照辦關於請准二三等搭客由烟台附輪船出口一事邵琴濤君代烟台商會聲言現在候船運往他處謀食之小工留滯烟台者甚多此等小工大都於新歲後卽須出口謀食習以爲常若使多數之人留聚一處實爲難事甚日有無法使若輩可離烟台人數衆多易於成疫現烟台留滯小工蓬帳多有不能满人之意聞須請各關税務司各國領事及中國商會將該蓬帳巡視一週視其是否合式如其蓬帳不妥所有小工留滯五日之後即應准其附搭烟台出口輪船二三等離埠云云但此等報告尚未接到邵君所報均由沈仲禮觀察以西語譯逹延至十一點鐘散會 
[煙禍或自此永絶乎]  
　　上海禁烟分公所前晩舉行常會城廂鄉鎭各董同集西門外官契總局樓上會議一切所有是日决議事件十條照錄如左（一）議毗連鄰邑各鄉區應與松太兩屬接洽進行衆賛成（二）議未報告各鄉區吸照尚未報齊儗暫緩請城廂及已報各區先行造册呈報决議除新老閘江境廟三區附入城廂楊思引翔港高行陸行法華顓橋塘橋七區已報到外漕河涇曹行閔行三區約儘三日内送到虹橋亦儘月内開報其北橋馬橋塘灣諸翟江橋新涇洋涇三林陳行九區議定再行函催務請亦儘本月底將照根照費及用剩吸照一律報齊彙造清册呈送總理轉詳（三）議各鄉區分任調查儗照吸戶呈繳烟照費内酌提成數作爲酬勞决議儗俟第一期辦竣後通計收數盈縮酌送酬勞列入分公所常費欵内作爲正項開支並俟下月松屬聨合會開議時將此案宣布公議解决呈候總理轉報省公所憲核示（四）議四鄉膏店加蓋吸照錢數字戳及售膏循環簿俟照根到後發交一律辦理衆贊成（五）議四鄉土膏店營業牌照未經領換之前儗仿照華婁先發縣印執照俟省公所憲新照頒到以憑調換衆賛成（六）議預備設立調騐所儗暫賃江陰會館新屋組織開辦由分公所預算開辦經常兩項經費及組織辦法呈請總理轉詳省公所憲批准核定施行决議吸戶已給小票未換烟照者限二月十五日爲期逾時該小票作廢應呈由總理繕發簡明告示刊印發貼（七）第一次給發烟照各縣先後不同應議定同時換照期限以歸一律决議松屬各廳縣換照一律於三月下旬發換四月初一日實行（八）照章土膏店不准遷移如該店係屬租房或因期满收房應如何解决决議土膏店房主因期满收房須由該房主報告分公所調查確實後准其遷移惟以附近本街或本圖爲限（九）向無領照膏店之各鄉鎭專恃私膏供售現查各鄉吃戶領照仍多觀望恐不能絶冒險購私之弊應妥籌辦法决議擬仿太倉無膏店之鄉鎭准由附近膏店以熬熟烟膏設一出張所發售惟不得在出張所熬煎烟土以杜朦混一面函取太倉現行規約呈謂總理核准照辦（十）取締航輪火車私販烟土方法决議購土運土概憑執照現航船局船帶購各土者甚多應請總理傳諭航局各船自後憑照帶購著令一律具結不准私帶其輪船火車所至之處并請總理知照警局飭令巡士於旅客下車起岸時嚴密稽察如無購土運土執照卽照私販章程罰辦 
[劉觀察關心川沙善後辦法]  
　　滬道劉觀察前日接到松江府戚太守禀報川沙鄉民閙事現已平靜吃素黨肇禍首領之丁費氏亦已獲案及近日訊供各情當蒙批示仰該府督同廳丞妥籌善後方法具報遵行 
[中區地方捐不日實行]  
　　城自治公所成立後先將中區清道路燈收回爲入手辦法現在次第進行除整頓清道推廣電燈悉築道路一切工程經費頗鉅上年議事會議决仿照城外東西南三區辦法一律徵收地方捐將原有清道路燈捐概行併入曾經呈請監督田大令出示曉諭在案昨日復由董事會邀請中區贊助員及各段董籌議地方捐進行方法當經公同决定以現在先將各舖原有清道路燈捐者由贊助員會同各段董登門往勸一俟勸畢卽當開收 
[鄉民疑盜肇禍案二誌]  
　　江北小工張洪明與熊金標等行經虹鎭地方被鄉民誤爲盜匪鳴鑼聚衆將張毆傷一案大令當於前日傍晩下鄉檢騐據仵作喝報委係被毆傷重致命身死當由屍屬投案喴求伸寃大令一再撫慰允飭差探協同兩圖地保赶緝正兇按律懲辦一面著屍親先行棺殮其受傷各人著工頭張紫熙領回醫治並分别傳諭念三保十五四十二四十七等圖各地保飭查該鄉民究竟何人起意何人正兇報明姓名聽候拿辦 
[取締廟園設攤之手續]  
　　城自治公所昨出示曉諭云照得中區廟園各處空地擺列各種貨攤由各攤戶承認月捐曾經本公所示諭按期照繳領取執照在案查近年廟園遊人較多貨攤往往任意擺設佔碍行路並有擲骰抽籤售賣零物玩鏡淫畫引人取觀而有種無業之人每於路傍檐下演說新聞信口胡言語多淫穢凡此種種均非營業正道且於風化有關現經本公所訂定取締廟園設攤規則十二條嚴予防範合行出示曉諭仰各攤戶人等知悉自示之後務各遵照後列規則如有違犯定行照章究懲計開（一）設攤須遵本公所指定地位（二）設攤地位闊不得過營造長不得過六尺道路過狹之處闊不得過三尺（三）各貨攤對於購客不得有强横非理之行爲（四）說書及說新聞者不得過有關風化之語任意演說（五）各書攤不得售賣淫書（六）買西洋鏡者不得有春片淫畵等類（七）各貨攤不得用擲骰抽籤售賣物件食品（八）各貨攤不得售買有碍衞生之食品（九）各貨攤須遵章分等納捐領照（十）領照每月自初六日起至初十日爲止逾限照捐數罰半（十一）執照不得頂替執用如違查出吊銷（十二）各貨攤如違犯三四五六七八各條者輕則吊銷執照重則送案懲儆 
[純是一般不要臉東西]  
　　英租界仁記路八號門牌某西飯店出店陳銀明西崽李阿銀葉阿炳王阿七將小西崽孔生來之褲脱下調笑孔情極喊救經貼房印捕正巡裴立脱聞聲往視用電話報知捕房派探將陳等四人拘解公堂訊押查辦在案昨日復由捕房將各人解廨請究 
 
 

Page 20

 
 
捕房刑事檢查員投稱陳等是晩將十五歲西崽孔生來赤體撳於地上裴捕頭聞聲往視見陳銀明亦不着裤爬孔身上李等三人將孔脚按住似係鷄奸形式事關地方風化應請按例嚴辦孔生來供是晩因在房内換褲被陳等四人捉住任意戲弄並非鷄姦陳等四人均供與孔來生戲要並不干犯鷄姦乞宥孫襄讞核供會商美仇副領事以案關風化須詳查明按例嚴懲判陳等四人還押候禮拜四再訊核辦 
[南北市籌議廓充商團先聲]  
　　南市全國商團聨合會事務所廣徵會員日來各界報名者絡繹不絶茲悉刻下已有三百餘人福州等處已先後開會提議進行辦法現滬上南北兩商團亦擬開一大會於南市之新舞台以資討論不日將宣布日期矣 
[浦東京控案又須提訊]  
　　浦東馬家浜鄉民閙事京控一案前曾由部咨請江督札行滬道親提覆訊現悉道憲劉觀察以此案應歸松江府訊理昨特札飭上海縣將朱子琴龔硯耕等八人轉解松江聽候集訊惟姚子熙亦京控案中要證前曾禀請摘釋茲奉上憲批斥不准仰仍投府一體候質 
[公司股票之糾葛未了]  
　　陸惠生與腦威商人顧棣三因購祥茂洋行經理之太强潑奈公司股票糾葛在公共公廨涉訟前日午後奉寳讞員會同英腦兩副領事覆訊陸延德雷司律師顧延高易帮辦律師均到堂互相辯駁良久質之陸顧兩人供詞各執中西官以兩造律師所辯各節與前堂略同奉判各退候禮拜五再行訊核 
[私吞水脚之紏葛又起]  
　　英商太古公司控用人吳渭川與恆泰報關行主張炳生私吞水脚銀二萬餘兩一案昨晨復奉寳讞員會同英康副領事升座研訊原告代表哈華托律師上堂聲請究追訊之吳延穆安素張延愛理司等兩律師上堂代爲辯護中西官得供以此案紏葛甚多判吳還押張交保候將吳張往來帳據吊案核明禮拜五復訊核奪 
[城内]  
懲辦搶犯○搶刦途人衣物之兇犯王　三王文桂前由英廨緝獲解縣訊押據罪詳辦在案昨日由田大令飭承備文着差押解松江府署訊鞫矣 
限制茶肆○鄉間各小茶肆實爲製造流氓之地前經鄉董具禀縣憲凡鄉市營業正當之店如满五家者准設茶肆一處否則一律禁阻曾經示諭在案以故各游民俱無集足之處民間得以安枕不意日久玩生各鄉潛有陸續私開之事殊爲膽玩近經田大令訪悉飭差查明提究矣 
大令諭話○本縣田大令諭着傳差分傳浦東各圖地保於初七日來署聽候諭話道轅記事○三品銜廣東惠州府河源縣知縣陳德昌花翎三品銜委辦元寗烟酒捐務補用知府劉岐山昨至道轅禀見軍機處存記山東特用道潘盛年到道拜會 
[南市]  
姻妓苦○烟妓孫三寳赴所禀稱江北鹽城人年二十一歲在小東門外泰昌弄十三號門牌花烟館内爲娼被鴇婦凌虐求恩援救判發堂留養再核 
　戶狡○寡婦顧施氏前控陸子培央中莊泉生將寳山縣境田契抵洋四百元逾期不牘後又加借二百元久不料理迭經裁判員研訊判折還洋四百元詎陸祇繳二百元近復禀稱當時被莊從中借用洋一百元有其收據求請傅質追理昨陳裁判傳同集訊莊供並未借洋實被揑造判兩造立誓後命莊交保候查陸交原保着即措繳尾欠洋二百元再核姣夫兇○溧水人江永齡前日見姘婦朱陳氏與某甲在臥室私語持刀突入砍傷氏之頭額由巡士拘至西區請究由裁判所一併申斥而退 
[閘北]  
不准藉口○潘阿太因欠陸康銘房租洋七十一元私行搬逃至南林里前日被陸尋見扭入四路二區移送分局昨經蕭正巡官質訊潘供在北泥城橋開設聚興館飯店欠租有之惟陸曾借小的生財一副值洋廿餘元又陸續被欠飯錢三十餘千均未歸還云云判潘欠房租分四期拔還至生財飯帳如有証據准另案控追 
所控無憑○劉德寳投四路分局控孔德松欠飯食洋十二元不還　追昨奉蕭正巡官傳訊孔邀伊叔孔載龍到案訴稱此項飯洋已於去年四月間還清求鑒巡官以劉所控無憑斥退不理 
小孩留養○小孩周連生係孝感縣人年七歲前日在义袋角迷余由崗巡帶入四路三區移送分局諭劉養候其家屬到局認領 
[英租界]  
餘罪○奚鶴明控奚陳氏與子奚慶發行兇毆失圖樣銀表等情由廨訊明判押五天原告交保在案昨届期满捕房解廨請示奉判均開釋西奚鶴明尚有信成銀行控私拔界石案着奚過堂候訊 
迷路○女孩方大姑娘王金貞均因不辨路徑由捕送留公廨請訊方女供年十四歲在鄧公館内爲婢因出外購物迷途詰之王女供年十一歲四川人被賣與某粤人家爲婢因遭主人虐待逃出等語奉判併送棲流所留候認領又女子謝光子前日因在馬路啼哭由捕帶入捕房轉送公廨昨由官媒解訊據女供年十六歲湖北人寓居西門外寗波會館附近家有父母因出外購物迷途是實奉判暫留本廨候懸牌招領 
小苦水○新閘白克路九十八號門牌婦人王曹氏即王陶氏因用烟扦燒紅將婢女手指等處燙傷由捕房派探將女送廨訊留濟良所候提民質究在案昨日捕房將王陶氏解案請究據供並不將婢虐待德襄讞核供會商美干副領事判押候英領堂期解究惡勾當○甬婦龎王氏因誘拐軍林生妻邵氏翁月橋妻葉氏由廨訊押限交在案昨由捕房將翁妻葉氏獲解公堂訊明官以葉氏亦有不合押女所十天期满交翁領回管束龎王氏押限一禮拜交邵氏到案再核竊衣物○總巡捕房通事姚季臣控出店丁阿福竊取衣物昨晨由探李星福將丁拘解公堂請究判押候吊贓再訊 
竊鈔票　淂耀忠因竊李栢安現洋鈔票被探查獲昨由捕頭投廨票稱李係法商用人請將湯解送法公堂訊辦中西官准之竊公廨○吳晉臣因混入公共公廨廚房内圖竊當被廚工捉獲送入捕房昨解公堂訊明官以胆敢闖入衙署混竊實屬不法着押西牢九月示儆 
竊皮箱○貴廷芳控包車夫顧阿四竊取值洋五百元之皮箱三只一案昨奉公堂復訊屬實奉判顧押西牢二年如能於期内將贓交出准予酌核 
[美租界]  
碰撞小孩○王阿三昨推小車至楊樹捕路將十餘歲小孩戴金元撞跌受傷由捕併送捕房孩送醫院療治再核 
走失婢女○塘山路一百五十八號王苗氏報稱前晩逃走妓女名桂寳年廿五歲係南京人請爲查緝 
扭控葡人○密勒路八百八號粤妓李阿根昨扭某葡人至捕房控被時來敲門向阻不聽等情由捕頭詢明斥釋 
冒收客帳○百老匯路一千零八十七號某水菓店主昨投捕房控夥陳金發冒收客帳洋百元而逃捕頭允爲查辦 
無端兇毆○劉阿順潘阿奇二人昨在揚子路不知因何互相肆毆由捕併送捕房押候核辦 
[法租界]  
挺押小處分○郭德盛土行夥孫善祥串通同夥吞用銀二千餘兩經公堂迭次訊押追交迄已年餘分文未繳茲經捕房復訊中西官會判着押满捕房二年完案 
 
 

Page 21

 
 
毆夫小懲戒○某號巡捕前在善堂娶吳陳氏爲妻該氏性情悍潑時向乃夫尋釁前日又在途將夫扭住胡閙由捕房飭送公堂訊辦判氏押捕房一月以儆 
父子小勃谿○幼童顧云生被無賴張裕明誘引私竊其父顧芝山洋數百元匿東新橋興隆客棧任意揮霍經芝山訪悉前往理論詎該棧主范陸氏硬覇將芝山髮辮扭住連批其頰致張乘隙逃去由巡捕將氏等拘入捕房轉解公堂訊究判押候查明再辦 
[海上閒談]  
○黄公續者。出財力以救社會者也祁冕庭者。出心力以救社會 
者也而皆壯年而皆死而一般爲社會蠧爲社會公敵者老耄而猶健嗚呼。 
○異哉虹鎭鄉民之鹵奔也。不問其　盜爲民而驟然鳴鑼。衆人至又不問其爲何事。而驟用鐵搭硬柴亂毆。迨至毆畢。死者死傷者傷。而始知非盜。始知與鄉孩口角。始知肇禍。始乃一鬨而散。 
嗚呼。鄉民蠻横若此。何怪地方閙事者之多也。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[江蘇巡撫程德全奏崑山縣流土格鬭互斃多命請將辦理不善之官紳分别革懲摺] （續） 
事後經該縣勘騐再三訪查就椿里一村被擾害者四十七尸被殺當塲騐明者鄒步雲鄒介宗二命焚死者鄒徐氏一命據紳董查報當時受刃傷死者尚有曹海觀一命焚死者尚有鄒松雲邵三官王洪連三命受鎗子傷醫治罔效身死者馬傳根徐景春二命實被拒死者九命受傷者當時查報鄒瑞華金　高金趙氏馬傳根鄒洪夫鄒湯氏鄒張氏楊凌氏金春和夫妻湯蔚光馬復采邱和尚十三人内已斃馬傳根一命外又據紳董續報男女葉厚堂湯會先金王氏戴祥榮朱竹庭張榮如陸雪祥金富祥袁秀榮沈錦春謝壽夫金裕春金鳳春楊松堂陸雲伯張勝祥袁興波陸榮堂袁坤波袁先榮吳興昌袁萬榮袁數興徐茂興周德求湯萬祥張進山陸步雲陸渭雲陸雲香金海坤金梅生金長觀郭勤安王秀臣三十五人各傷均在醫治尚未痊愈前後統計受傷共四十七名口以上死傷各家或恐屍遭翻檢或因時届年關均不願報案分别自行殮埋就醫至被姦婦女聞有一家被汚至數人者又一新娶媳婦進門卽被汚辱者并有鄰村婦女亦被辱及者曾由縣飭查補報祗以受辱之家以攸關婦女顔面均隱忍不言未便查實而察訪輿論僉同實非虚語流民之或被格殺或被焚死或落河淹斃者無從得其確數惟經村鎭各董事及上海仁濟善堂遣人在灰燼中及沿途與河路先後檢獲屍骨撈獲各屍約共二百餘具均擇地妥爲埋葬此外逸出之流民逃竄四散究尚有若干無可稽考所起槍刀假印有檢自燼餘者有在途拾得者確係流民所遺之物椿里村鄒氏一家燬失屋舍衣物約估值銀五千一百餘兩該村其餘各戶損失米石衣錢等物共值銀八百七十餘兩究其起火之由初時或謂午炊遺火所致今細加考核鄉間院落往往堆積柴草流民升屋放槍不免火星散落致兆焚如實由於此實無放火情事事後該鄉民猝遭焚刦死傷枕藉满目瘡痍經該縣商請城董籌借倉榖并酌損銀元分别撫卹尚慮有逃逸流民復紏合圖逞嚴飭防營密爲防範迄今多日地方尚稱安靖此查明流民肆意擾害鄉民忿激格鬭致斃多命並辦理善後各事之實在情形也綜核此案實係江北游民藉逃荒爲生計年盛一年今竟悍然執持刀槍沿途硬搶强奪適該鄉有恤流之會以爲民情懦弱可欺遂至任意刧掠姦淫無所不至又復至椿里村盤踞殘害以致鄰村各衆忿激趨救奮不顧身互相毆擊該流民復敢殺人放槍遺火延燒房屋致自斃多人而鄉民之被傷害者亦有數十人之多論者謂該流民等死由自取無可憐惜而該鄉民等忿激求護當塲格鬭致斃彼造之人實出於萬不得已且事爲衆人共忿亦難究主名自應援格殺無論之律免其深究惟該署縣陳鎬身任地方以該鄉自議恤流即置截留資遣定章於不顧一任該流民等逗遛肆擾致激成此變實屬怠惰偷安有忝民牧相應請旨將現署崑山縣知縣試用通判陳鎬即行革職一面行知藩司撤任選員接署以示懲儆至監生湯文炳卽湯建中既爲鄉董創議設會恤流意非不善第才識未周規則不備有慈善之念無制馭之方致釀成巨案雖未便歸咎於該董實亦難愜乎輿情應請革去監生不准再充鄉董以示薄懲除飭取監照另行咨銷並咨明吏法二部查照曁仍飭提法司會同藩司巡警道將前定截留資遣流民章程再行切實申明通飭遵照倘敢玩違即行撤參不貸外所有查明此案始末情形並請將辦理不善之地方官鄉董分别革懲緣由理合會同兩江總督臣張人駿恭摺具陳伏乞皇上聖鑒訓示謹奏宣統三年二月二十三日奉硃批著照所請該部知道欽此（完） 
要件 
[兩次批准保和會條約附十字會條約曁各文件（十一）]  
第十四條各造有選派專員到會爲代表之權以便爲該國與該會之交通機關並准選派顧問官及辯護士在會保護其本國利益 
第十五條海牙常設公斷法院之國際事務處可作爲審查會立案處之用其房屋及一切組織悉聽締約各國審查會使用 
第十六條如該會不在海牙設立則派一總書記卽以書記之事務室爲立案處立案應歸審查會長節制辦理會議時應有之布置編輯議事之文件並管理審查時之案卷所有案卷會畢後彙交海牙國際事務處 
第十七條爲便利審查會之成立及辦事起見恐各造不願用别項規則故締約各國議定以下各項爲審查會訴訟法之用 
第十八條所有訴訟法之一切細節未經番查專約或本約訂明者該會可自行酌定並可規定各種查究憑證之程式 
第十九條審查時應由各造對質各造所有訴訟字據文件公牘之可用以剖白眞情者及欲使到案之證人及鑒定人之名單應於定期内知照該會及彼造 
第二十條如各造同意審查會有權暫行遷往合宜之地辦理或派會員一人或數人前往惟須先得該地所囑之政府允准 
第二十一條凡審查物質上之憑証及到地履勘之事應在各造所派之專員及顧問官當面辦理或照例傳其到塲 
第二十二條審查會如有應需各造辯晰或陳述之事有權令此造或彼造照辦 
第二十三條各造應承認將所有於審查上有益及一切便利之法供給該會俾案中事實易於明顯各造應承認適用本國法律使審查會所傳在各該國之証人或鑒定人到案如証人或鑒定人不能到案各造卽令其本國該管官就近訊取供狀 
第二十四條凡審查會欲在第三締約國境内辦理應行知照各事可逕行知照該國政府如欲在該國查究憑証亦照此辦理此等請求之事該國照其本國法律辦理如非與其主權或治安有碍者不得拒 
 
 

Page 27

 
 
絶審查會亦可請駐在之國爲其承轉 
第二十五條証人及鑒定人或出於各造所請或出審查會本意應傳到案者均須經駐在之國爲之承轉証人由審查會預定次序當各專員及顧問官之前逐一分别審訊 
第二十六條証人由會長審訊然會員有以爲宜將供詞申明或案情中與証人有關之事須詳考明白者亦可向証人訊問各造所派專員及顧問官不得於証人供述之時從傍揷斷亦不得逕向訊問倘有以爲宜用補訊之處可請會長訊問 
第二十七條証人供述之時不得口誦書件倘爲案情中所需用者會長可准其檢閱記錄或文牘 
第二十八條証人所口述立即錄供將所錄之供對其宣誦證人可酌行增改附錄供詞之後全供宣誦之後証人應簽押於上 
第二十九條各造專員應於審查或審查竣事之時將其言論及意見或事略足以顯明案情者錄送會中及彼造 
第三十條審查會之定議可秘密不宣定議取决於會員之多數會員有不願與决者應於案内註明 
第三十一條該會集議不必公開所有案中供詞及審查文件非經各造允由該會公决不得宣布 
第三十二條各造旣將辯詞及証據呈遞後所有証人均經審訊會長　宣言停止審查該會即定期會議辦理報告 
第三十三條報告須經各會員簽押如有一員不願簽押者一經將緣由載入該報告仍可作准 
第三十四條該會報告應當衆宣讀各造所派之專員及顧問官均須在塲或照例傳集到案各造均給報告一份 
第三十五條報告中以証明事實爲限絶無公斷判詞之性質事實証明之後下文如何悉聽各造自主 
第三十六條各造費用各自承認該會費用各造均攤（未完） 
小說 
[言情小說投海孤兒] （三十六） 
讀吉書者。能知此馬利亞之立頳其頰。爲思極而肺火熾耶。抑别有他故而然耶。著者固不讅馬利亞之心中。所藴何事。第胡以横波之目。時時流矚及於愛力森。此又何也。天下男子。必具有英雄之概。始能力奪女子之心。以愛力森觥觥勇概。馬利亞乃滋服其人。視彼卑怯無瞻之傖夫。及崇拜金錢之婦女相去直不可以道里計。 
愛力森謂弗倫富士曰密司脱富士。今請君力振其膽。勿爲吾懼。茲事雖險。然吾尚有制勝之策。非并命與全舟之人戰也。吾有摯友杜倫佛司者。爲此舟中之三副。與吾至洽。其人乃精悍無倫。今方輪值。尚未受代。吾苟以密司之事語之。必能助我。此外尤有童子曰麥根者。爲迭克司及船主之役人。屢受二人之鞭扑。其心至恨二人。吾及沙遜則時時撫以温語。且常給以數辨士。此童子之感激至於無地。願爲吾二人死非。一日矣。吾計舟人雖衆。然皆無槍械。惟迭克司及船主室中。儲鎗械乃絶夥。而迭克司及船主又皆嗜酒。長日洪醉至於瞑眩。晩間必不設備。吾令麥根盜其槍械與我。彼醉中决不之覺。吾旣得槍械。則以力迫之。囚之一室。而勒令舟中諸水手。轉向而行。逕至紐約。訃善策無逾於此。馬利亞聞言。覺此時亦無術足以目脱。且馬利亞者。至信愛力森爲有胆之英雄。必能制此頺運之狗。則立頷其首曰。密司脱愛力森。君胆力可謂至偉。茲策亦奇警無倫。惟吾尚有一言。願君聽我。茲事至險。君爲局外之人。以吾一已之事。乃引乃英雄。冒大險而弗恤。吾心何以自聊。前日已累君矣。一之爲甚。胡可至再。吾滋願君之勿蹈斯險。愛力森凛然言曰。吾得爲密司效力。已爲吾之幸福果密司不願吾爲密司效其綿薄。而蹴我蹶於地上。則吾亦無敢冒進。馬利亞急曰。吾固知君爲勇士。且爲善人。斷不忍視此無告之女子。見凌於無耻之禽獸。吾苟拒君者。卽爲吾之大眚。吾蓋求之不得耳。何爲不願君之助我。語時。復注目視愛力森。兩人之視點復合。迸無限之心情。出之於眼波之内。愛力森似謂吾苟能爲汝擲其生命。卽死樂也。馬利亞似謂以吾陋質。乃有如是之英雄。爲吾盡力吾。至愛此助我之英雄也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
