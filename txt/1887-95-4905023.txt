# 1887 - 95 - 4905023

 

Page 1

 
 
[任阜長先生精繪歴代名將圖告白] [  點石齋主人啓]  
　　是書專集歴朝名將事跡一百有奇其圖爲蕭山任早長先生一手精稽先生夙負重名而是圖尤爲傑搆文者緩帶輕裘武者拔山扛鼎生氣遠出溢於楮墨其中山水花卉走獸翎毛因題補景無不栩栩欲活俞蔭甫太史見之特深奬許弁序卷端筆花舘主人珍愛之不敢私焉向本齋石印以供同好海内大雅有不先覩爲快乎四月中出書預行佈聞 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尚得文　千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦棧匀整至於開印之時　　悉籍火力故墨色黑而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌發售皆可購取如躉　祈至新北門外天主堂街大順行及還讀樓面議可也 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約面精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纎巧偏全截搭凡足以窮手法者則又無不備誠小試穿楊絶技豈可聽其湮没視同覆　乎爰商付石向以供同好然文藝而外古學爲尚故覆精選近時舘閣賦百餘萹分韵試帖四百首重編分類文料初二集二本額之曰雲程必備至選校之精義紙墨之晶瑩大雅自能鑒别無俟贅　分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠順　向滬上掃葉山房及各書坊曁南北申昌各埠申昌如躉售希至申報舘帳房及鎭江申昌書畫室面議價更從廉此佈 
[本館告白]  
　　本報向用放大賽連紙刷印以期篇幅寛展去冬常玉山一帶爲雨雪所阻紙貨不能裝運以致賽連無從購致暫時以毛太代之今則賽連已源源而來不憂缺乏本報遂仍遵舊式印以放大賽連矣此佈 
[論包辦百貨釐捐之弊]  
天下利之所在人爭趨之然亦惟人爭趨之而後知爲利之所在如洋藥一項爲關稅之大宗歲之所入不知其幾知百萬有狡而黠者見其有利可圖遂創爲包收包解之說以兾略分餘潤其初不過一二處稍爲嘗試厥後大獲其利人遂爭趨之各欲仿行每有更調之處百計營謀多方請託甚或有以所謀不遂而各思傾軋者不意總理衙門遽將所有洋藥捐稅統歸洋關一時紛紛擾擾者幾如狡兎之失其窟包收包解之說亦可已矣乃狡黠者竟欲移所攘利之計於百眞釐捐不亦異乎厘捐之設原屬朝廷不得已之舉兵興之初軍糈不足兵興之後善後無貲故不得不有藉厘捐以裕國課而各省大憲亦遂以分局分卡爲調劑冗員之具故因循至今不行裁撤然有識者尚無不以盡免厘捐以甦商困爲請乃此人竟欲分其中之利吾不知其心果何居矣前報列閩人蔡碧溪欲包辦百貨厘捐懇諸紳富禀於大憲欲求准行竊以爲此事若行弊有數端包辦洋藥稅捐不過洋藥一項且其捐數有一定數目卽有上下其手者惟私土罰欵等事若百貨厘捐則貨物繁雜章程不一視貨之貴賤以定捐之多少辦理者不必收多報少卽于貨物貴賤之中巳不難爲日後掩蓋彌縫之地上憲豈能一一而察之乎此其弊之一今日之局卡星羅棋布各處紛立一局之中司事巡丁少者十數人多者數十人畫夜梭巡尚有漏捐之事若令其包辦彼將添人以資巡緝乎則非横征暴歛不足以敷開消若减其人數而仍無所漏則不特今日諸委員以才力不及爲可羞卽總辦督辦諸公亦將撫躬自愧且此包辦者其果能减人數而杜漏捐乎吾知其必不能矣此其弊之二厘卡之設上憲亦欲以調劑貧員若令人包辦則必不能再用委員致貧員絶一調劑之方吾不禁爲閩中聽鼓諸公惜矣此其弊之三包辦之後承辦者月有贏餘則報解於上固不致有所虧缺若竟不幸而有折閱則彼安有如許家貲以相償上憲苟雷厲風行必欲其按月清楚則彼且逃避無蹤苟任其拖欠則彼將援以爲例憲將何以處之哉此其弊之四有此四弊而謂此事其可行乎且更有不可解者夫厘捐之設所以裕國課也而彼乃欲以一人包之苞包辦而必將虧折則彼豈肯以一已之家私作公家之帑項使包辦而必有贏餘則其贏餘若干則國家少若干之進項卽曰委員耳目難周司事巡丁弊端百出官辦多年偷漏日甚不若令人包辦國家可以不費心力月得若干之　金然欲絶偷漏之弊亦惟認眞整頓耳若包之于人而使其人得分國課則裕課之謂何哉總之包辦之舉承辦者虧折於國家實無所益承辦者贏餘於國家終有所損是上無益於國課中無益於貧員下無益於商賈公正廉明之上憲其肯棄國家之進項絶貧員之調劑而從彼之請以作商賈之梗耶聞前有蘇州杲紳曾包辦如皋等二十餘卡數年之間獲利數十萬厥後以爭奪者多紛紛涉訟遂復改爲官辦可見此事不行已久惟州縣之漕粮或有作包辦者然皆地痞土棍爲之聞蔡某亦一司馬何爲而亦有是舉乎卽曰以洋藥爲例然包辦洋藥捐稅若果有利無弊則上憲豈肯遽歸洋關其所以不令商人包辦者蓋亦早知商辦之無益耳夫以辦理已成之洋藥尚不難一朝變易况乎尚未定局之百貨厘捐乎凡一利之興必先審其弊之所至若果有利無弊則變更固亦無妨若利弊相當則與其徒事紛更不若仍其舊貫若洋藥釐捐其包辦之時利固不貲弊亦不少故一歸洋關之後曩時包辦者和有盈絀之不同今此百貨釐捐利尚未形弊已可必其亦不可以已乎雖然此時上憲尚未允行想當局諸公必有禀其利弊之所在者吾且俟諸日後已爾 
[美報譯登]  
　　美國新聞紙云從前烟土之至美利堅者都由香港載往近因水脚昻貴遂運往新金山轉運至美西歴三月中有輪船名西郎跌阿者由新金山裝土而往所納之稅多至七萬五千零五十元復有麥利包刹及阿拉美打二船載土而往其稅有十三萬四千元之多蓋緣庽美華人多吸鴉片而美人亦有嗜此者是以烟圭源源而來稅餉因之日旺也 
[葡人耀武]  
　　外洋日報云阿非利加洲有地名商西巴而者與葡萄牙人商議不合西歴三月十四日有葡國兵船數艘開砲以攻義基囊古地方頃刻毁爲平地寓居該處之英屬印度人所失資財多至十餘萬目下人民離散廬 
 
 

Page 2

 
 
舍全無卽食物亦無從購致該處酋目大懼願低首而服葡人然說者謂葡廷盛怒未霽恐尚欲往攻也又聞該處所有砲臺已爲蒲人所奪駐紥該處之英領事官亦已發信請派兵船駛往該處以保護英國商民云 
[戸部擬定各荒地章程摺]  
　　戸部謹奏爲順直兩屬議租議賦章程亟宜量爲變通以袪積弊恭摺仰祈聖鑒事竊謂琴瑟不和者宜改絃更張之政事不理者宜損益變通之臣部井田科應辦事宜除舊例可循仍應遵辦毋庸更議外惟荒地議租旗産升料兩事從前部定比照四圍章程立法本屬平允乃行之未久而一切隱匿輕短壓擱遲延諸弊層見迭出此皆由於該管州縣未能實心經理故雖有良法幾同具文若不因時制宜　緊清理恐　輔數千頃公私地畝應徵租賦將來全歸無着於國課殊有關繫臣等公同商酌欲袪積弊惟有二法一曰損益舊章詳定則爲麻後此之新案可期就範一曰明示勸懲勒令保結庶前此之舊案可望郭清現飭該管司員酌擬章程八條繕具清單恭呈御覽如蒙俞允臣部卽行文直隷總督順天府府尹嚴飭各州縣遵照辦理臣等爲整頓賦課起見是否有當理合恭摺具陳伏乞皇太后皇上聖鑒謹奏 
[粤災兩志]  
　　初四晚四更時羊城十六鋪涌邊更練廠忽然失愼一時火烈風狂勢不可遏致對門鄕約廟頭門亦被燒毁幸水龍衆多登卽救滅○初十晚更魚初躍小東門外老龍橋何姓家忽報火災一時火光燭天鑼聲震地文武印委各官親率兵役分投彈壓各處水龍亦齋到火塲噴救閱一點鐘之久回祿氏始行返轡計焚燬房屋三椽 
[查勘連河]  
　　天津道胡雲楣觀察於十三日晨命駕查勘北運河如有淤塞當逐節疏通以便江浙各漕粮運通交納屬下文武均於河北玉皇廟恭送行旌 
[海防愈固]  
　　山東之威海衛奉天之大連灣與旅順口勢成犄角李傅相籌辦海防不遺餘力擬在該處添設防軍此已列報兹經傅相商之海軍衙門王大臣於該兩處添設砲臺並調　紥永平一帶之銘軍十二營移駐大連灣現紥老米甜水溝之鞏綏車八營移駐威海衞以資控馭各軍統領接奉札諭業已督率所部料理行裝擬於月内拔隊乘輪各赴防所以資控扼從此北洋防務精益求精密益加密不深合有備無患之道也哉 
[潯陽碎錄]  
　　前九江江防府董司馬自月初交卸篆務後已於十三日挈眷乘坐紅船晉省回建昌分府本任○前有九江關道李觀察調署臬篆之信兹悉實係子虚臬篆係督糧道鄧蓉鏡調署遞遺糧道篆務以鹽法道長觀察調署遞遺鹽法道篆務以候補道朱觀察署理均於十二日接印視事德中丞十二日交卸撫篆後擇於十八日起節入都○九江環城一帶浮厝棺木經紳董聯名禀請德化縣金明府出示招認安葬其無主者限至九月底止概由體仁堂紳董雇工遷葬義山以免骸骨暴露現在有主之棺業已陸續遷葬此誠合于掩骼理胔之義也 
[索租遭刃]  
　　金澤徐姓以田宅雄於鄕近因某佃負租雇鄕老二人至佃家坐索松郡俗例凡遇　帥之刁狡者每嗾令窮老殘廢之人襥被其家名曰坐債承其乏者又復狐假虎威呼酒索肉百般騷擾務令將債償清而後已孰意該佃素爲梁上君子生涯肢篋探囊是其長技是夜二人對坐其家適佃偕賊夥槖載而歸二人知其來路不明侵以冷語佃恐事敗思下毒手以滅口其一見勢不佳乘間逸去一則以瞽廢不獲逃正在摸壁綠墻一丸驀從頂上劈下鮮血四射倒地而殂比徐聞警馳來將正凶獲住十二日報請華亭縣楊超亭邑尊下鄕檢騐想必治該佃以應得之罪也 
[牌示考童]  
　　嘉興府宗太守考試平湖童生古學有臨點不到至放牌時始行擠入者因牌示云示諭各屬與考文童知悉照得本府考試正論各塲均先示定更砲並派各縣學唱名給卷責令門斗在旁識認麻免遲誤而杜頂冐兹有平邑童生王應熙屈承越兩名於考試論塲點名時並未應名接卷迨至開放頭牌忽行攔人擠鬧殊屬故違功令除飭學申斥姑寛暫免查扣外合行牌示爲此牌仰與考各童知悉嗣後如敢再有此等情事定卽扣考不貸凛之切切 
[揚州官揚紀事]  
　　初九日吳柏莊觀察抵揚公幹初十日車大令運昇卸署安東縣事回省過揚十一日江西陳遊戎有明解餉來十二日程都轉至安徽會館團拜鹽捕營曾都戎赴仙鎭公幹十三日新授山東連司潘謨卿都轉駿猷到揚新任道憲劉觀察登舟赴任十四日閔别駕式文奉藩憲委中閘查稅差過揚十五日魏蔭庭觀察承樾攬揆之辰各官均往道賀 
[蕪湖盜案]  
　　本月十六夜三點鐘時有盜匪二十餘人擁至江口横街同泰昌米行空屋瞥如秋隼一躍而登該米行停歇後其屋由粤商賃居驀見屋上有人知非善類赶急鳴金告警一時附近諸鋪戸間警馳來聲如鼎沸洋藥緝私及保甲局皆近在咫尺各巡勇亦俱持械而至竭力兠拿有巡勇王老六者出身綠林中勇力邁衆飛身上屋輪起大刀砍折一盜之膀餘遂懼而遁去受傷者當塲縛住迨天明由局員移送縣中辦理想一經訊實定當明正典刑也至該匪徒聞皆操楚音云 
[鳩江又火]  
　　前紀本月十四日蕪湖陡門巷後失愼災及二百十九家遍地哀鴻慘不忍睹積善堂紳董施給蘆蓆聊蔽風霜復有好善士按口給以洋銀兩番一時受賑災黎衣食有資莫不歡欣鼓舞至十五晚二鼓初交猛聽警鑼亂擊上水門外僊姑堂後又報火災各水龍分投馳到汲水噴澆火直焚至河邊始行告熄計被燬房屋二十餘家傳聞火正熾時有狐僊在屋上救護始免火勢蔓延是說也荒誕不經等於齊東野語可也至起火之處或曰在烟妓白牡丹家或曰起自某姓屋簷由匪徒所種傳說不一未知孰是是晚雖有文武各員臨場彈壓而匪徒搶物之事正復不少云 
[道憲請客]  
　　上海道龔仰蘧觀察昨假法工部局議事廳請在滬十三國正副領事及繙譯官等赴宴預令密采里西國飯館備辦各式大菜至晚間六點三刻餘鐘各西員均駕馬車絡繹而至西員到者二十餘位中國官與宴者爲上海提右營陳叅戎製造局總辦孨唐兩觀察礦務局總辦胡觀察貨捐局總辦翁太守洋務局委員葛同轉英會審員蔡太守法委審員王司馬道署繙譯徐沈兩君觥籌交錯盡歡而散法捕頭備德祿着三道頭捕帶同中西巡捕在花轅彈壓法包探王榮培帶通班探夥會同會捕局差曹錦堂在鐵門外驅逐閒人以示嚴肅 
[散給錢米]  
　　大英欽命駐便上海辦理本國通商事務總領事官許爲杨行事照得英商怡和洋行時和輪船於光緒十二年二月間在浙省台州洋面擱淺失事是處漁民相持輪船諸人極爲周至當經轉報在案現奉本國朝廷撥帑銀一百五十元飭易錢米泒員前往該處分别給賞以昭奬勵等因奉此合亟札飭札到該副領事官卽便遵照速將奉發銀元以一百元購辦食米五十元兌換大錢尅日乘坐師船親赴該處妥爲散給具報切切此札右札辦理船政局務染副領事官准此一千八百八十七年四月十二日光緒十三年三月十九日札師船譯名法璧蘭於二十日八點鐘開行 
[滬城聞見錄]  
　　每年冬令滬城内外各巡局必徹夜梭巡並於三六九夜會哨至來春三月始止刻龔仰蘧觀察以邇來竊案繁多未便遽行停止仍飭各局員加意嚴防毋稍懈怠亦保衞閭閻之至意也○前日大南門外某姓小孩因放風筝拽落某甲家屋瓦甲大怒將孩按住奮 
 
 

Page 3

 
 
毆致傷頭額孩母聞信赶至向甲饒舌甲不股遂致互相扭結毆門多時後經旁人力爲解散勸甲償該氏養傷資始得寢事 
[張掛謄黄]  
　　皇上親政時所頒恩旨前已敬謹錄入報章前日上海縣莫邑尊接奉謄黄隨卽張掛照壁矣 
[訂期會訊]  
　　日本人福本誠以寗波人許春甫闖入伊家行竊知覺追赶用刀砍傷六處以致身死一案業經上海縣莫邑尊相騐嗣有屍叔某投縣禀訴春甫因患瘋癱之症能行動既被砍死請爲伸冤等情邑尊卽照會日本領事訂期於今日下午二點鐘至英公堂會訊核辦邑尊赴省之期因此尚須展緩云 
[英界公堂瑣案]  
　　捕頭在虹口拿獲賭徒押候解案已列昨報昨據鉛捕頭稱共獲賭徒十二人内三人訊明是小本營生者業先開釋今將九名解案并有賭具錢洋呈案歐慶雲供湖南人遊擊花翎現在某統帶營中昨往尋友適逢捕房捉賭因此被拘請爲開釋金福寳供　恒昌盛洋廣貨鋪爲夥亦因尋友被拘陳長桑供在黄萬泰紙店爲夥因路經該處被拘陳阿明供鎭江人爲薙髮匠並不犯賭陳洪太供摇船餬口因在虹口索取船錢經過該處趙寳生供在紙店爲夥因收帳被獲孫三福供是船戸往客處算帳楊毛毛供賣甘蔗被拘劉阿春供是撑船者又有張紀發余阿大徐阿崔同稱昨因捕頭拿賭派我等帮同拘拿致被赌徒張秀英毆打請爲提究蔡太守商之易繙譯謂歡慶雲既是武職應送歸統領發落金福寳等各罰洋十元違則管押二月張紀發等所供出之張秀英俟補提到案案辦賭具存毁錢洋充醫院經費○麥總巡捕頭稱東洋車戸江陽春投捕房訴稱車照違章致被扣留未滿十天之期向管門巡捕孔長生詢問孔言照會不還又約至綺園烟館由江惠烟鈔託取照會孔又向借洋一元始將照會交江東洋車違章扣留照會係有一定章程期滿自應給還該捕竟以不還爲詞得賄後不待滿期私自竊取交江殊屬非是爲此將孔送案請訊江陽春稱十四日下午二點鐘向孔商取照會約於夜間至綺園時孔挈同兩婦吸烟向我借洋一元惠烟鈔至十六日孔持照會到烟館交我又惠烟鈔兩次均將洋寫票兹特呈閱孔長生供在捕房辦公七年二年爲包探江陽春拆稍犯案經我拘案由前任黄大老爺判押兩月因此挾怨誣告我未索借銀洋更無惠烟鈔交照會之事目管門捕只有三人管理交還照會之事此未滿芿之照會不知如何在江手綺轅堂倌周阿順稱孔來吸烟則有之不知江惠鈔之事且孔之烟鈔自惠者多惟一日有人惠洋二角潘有才供向江租車因被捕房扣留照會江要我賠錢爲此向孔商取照會付洋惠鈔我均在場一百零九號華捕稱門差共有三人一人是夜班不管照會事我與孔經手届期在捕頭前按戸給還照會均存寫字房此未滿期之照會不知如何在江手蔡太守謂江曰捐照一紙計洋一元錢六百文爾何肯出費洋一元錢七百餘文江答稱補照須滿月後另捐每車停閣一天卽少租錢二百文合計每月少六千文出費尚屬便宜太守又問然則事後何以告發或者另有曲折江答稱事後始知照會扣留十日可以給還孔不應哄我不還是以告發太守商之易繙譯飭將孔長生交捕房帶回照會存堂俟查明實在再訊○寳山縣崇着堂董事林夢州曾控前董嚴錫山劃下新茂洋行買辦周星蔡所立之芿票洋二百元充歸虹口義塾經費向索無着請追及周星葵到案訴稱洋東曾向嚴錫山買地因有墳墓未遷計共價洋一千二百元當付千元尚有二百元俟遷棺再付是以我立期票洋二百元嚴立遷墳據今鼃延遲不遷何以反來追洋况嚴將田地賣與布生初轉賣與洋東緣何林出首控告蔡太守隨傳集各人覆訊遷棺據亦呈案太守隨着嚴具結遷棺再行核辦等因已列前報兹由嚴錫山恊同地保設法有主者許給銀洋無主者另行購地埋葬惟請追洋二百元以便攤償昨又集訊周已呈繳洋二百元太守卽將期票交還所有洋二百元以一百圓給嚴攤償一百元給林夢州具領林申辯嚴劃之期票載明遷棺後照付今遷棺需用應歸嚴料理此二百圓併歸我領周又稱林不應逕控及我太守謂林夢州如果不願儘可先行領洋百元餘可再投寳山縣控　林又辯論稱旣蒙斷結何必再行控告太守謂然則此洋設未遷棺無從具領今嚴之遷棺亦殊費週折設不酌給銀洋嚴又不能料理林又稱然則容回寳山再控太守曰可將洋暫存或移送寳山○水巡捕頭稱張金泉李阿生在我船上爲夥行竊柏油等物送案請辦張金泉供詞支吾李阿生供張交我變賣是實蔡太守隨判張金泉管押一月李阿生滅押半月贓交與水巡捕頭領去○王永興稱開酒店吳錦初來賒酒不遂口角起見詎被逞蠻毁物報捕拘案毁物呈案值洋三元吳錦初供醉後所致今願賠償蔡太守隨判吳錦初繳洋三元給償王永興完結 
[法界公堂瑣案]  
　　昨據捕房解到羅子高請訊原告唐二投案候示法包探禀稱伊等兩人均是撐船者據唐在捕房稱在小東門外鳳凰臺茶肆相近與羅相碰被羅拖到茶館訛詐去洋十元據羅稱是兩船相碰不無損壞要唐修理兩下言語不符王司馬問唐二是在何日被羅取洋究爲何故唐供是羅店人裝昭文縣粮米二百石到滬十三日在昭文縣經承陶老虎處取到洋十元至下午途間與羅相碰羅有十餘人將我挾進茶館初要剝衣後在身畔抄去洋元我與伊素不認識羅供裝嘉興縣粮米至滬船停浦中被伊船攔腰撞來致被撞壞我尚未起身並未見有洋元王司馬謂早上之事何以到晚間始行理論况爾自稱撞時尚未起身何以知是伊船所撞實屬不符着將羅子高管押先責一百板限明日先還洋十元如無洋卽當嚴辦○前報列鮑得福午鴻春茶樓剝衣拆梢一節昨日解案據鴻春樓堂倌張毛毛投案稱彼等兩人進來吃茶爭論打架外面看客擁進多人失去銅面盆兩隻水烟袋四隻爲此鳴捕將兩人送案王司馬詰之鮑得福據供浦東人做骨頭生理因劉全福欠我會錢五百文曾取伊短衫一件前日途遇向伊要會錢伊欲先還短衫以致爭論並未打架現在有人調處情願出外料理王司馬詰劉可欠伊錢劉稱果少伊錢五百文短衫是洗澡換下却不打架司馬著將兩人交保出外清理又詰該堂倌所失之物該錢若干答稱面盆每隻三百六十文烟袋每枝二百八十文店主要我賠償司馬謂旣店主要爾賠償爾自不小心亦應賠償著將張毛毛管押俟交到錢一千八百四十文再釋○數日前據羅錫鳳遞禀稱做靛青生意被項年春欠去銀二百七十四兩曾據伊交來生大支票兩紙乃是假票收銀不到伊又換出别票計銀一百兩一張洋五十元一紙又洋票五張去年到今亦收不到爲此將伊扭案王司馬詰之項年春據供與羅本來認得伊是販靛青客人貨到宏安靛行我欠宏安銀兩宏安欠羅羅之銀本應早爲料理實因去年下半年虧本所致曾經約過伊四月底先還洋四十元伊已答應現在又控告求爲寛限設法王司馬見生大銀票黏在禀上詰之羅錫鳳此票可是收不到伊又換出之票羅答稱是司馬卽將生大票揭還項年春着交保限三日料理○萬和銀樓主陳來順投案稱夥計陳雲亭於前晚將店中首飾銀葉等偷去伊是陵松林薦來當卽通知陸松林將陳雲亭尋到法包探將吊到原贓呈案又呈質票三張以在英租界未曾往吊法界押店兩戸到案請追押本王司馬詰之陳坛宁據供銀洋已經用完司馬諭其赶緊將押本繳案當卽從寛發落着卽交捕管押吊到之銀物先行給領○華友洋行出店王阿春投案稱行中屢次失物今又見賊扒窗進内偷去衣服三件當塲獲住送案王司馬詰之王長春據供甯波人在家讀外國書聞上海電報學堂招考學生因之來滬詎其不收吸烟人以致失望無錢使用不得已而犯竊司馬着將衣服給失主領去王長春責二百板○徐春元禀稱兒子名江扣今年十一歲被王和庚姪兒王聚夫爲買茶起見打碎茶椀要賠爭執間致被打傷腰際其勢實重爲此抬騐土司馬詰之王和庚據稱推小車度口姪兒早歲失怙依我度日小兒相打何致傷腰王司馬謂徐春元既稱兒子傷重公堂無騐傷之人着將原被一併送縣騐傷辦理 
[保赤成書]  
　　鄞縣陳君季桐夙精牛痘術心誠保赤樂善好施甚賢邱氏牛痘略趙氏引痘書二種因付手民壽諸梨棗并媵以餘論數十條兹先印成百餘部分送各處昨承　寄十部拜受之下感佩莫名特綴數言以伸謝悃如有先覩爲快者可致函寗波牛痘局陳君乞取也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年三月十三四日京報全錄]  
　　諭旨二道錄前○粤督張奏開單彚奏第九十四次正法盜犯名數摺○又奏請開復各員處分片○又奏委署道員片○又 
奏爲查明徵收銀米未完一分以上各員摺○又奏爲籌解第一批京餉及内務府經費摺○又奏爲斥革舉人片○○兩廣總督兼署廣東巡撫臣張之洞跪奏爲粤省正法盜犯第九十四次開單彚奏仰祈聖鑒事竊照粤省近年盜風日熾經臣會同前撫臣倪文蔚於光緒十一年十二月初一日奏請仍卽先行就地正法經刑部核議覆准嗣後廣東省拿獲持械夥刼兇暴衆著之各項盗匪無論水陸不分首從凡自案情重大罪于斬梟斬決者體照土匪馬賊會匪游勇章程先行懲辦其距省較遠者由該廳州縣審實後酌核道路遠近如道府同城者解由該管巡道督同覆審不同城者卽分别解由最近之該管或道或府州覆審如犯多路遠者卽由道府州親赴　屬覆審均錄供通禀督撫核明情節確實批飭就地正法其廣州府屬及佛岡赤溪二同知所獲盜匪仍於審實後錄供解府審明通禀批交臬司會同營務處司道覆　明確禀俟核飭就地正法案情重大者梟示拒捕者格殺勿論並將通省此項正法盜匪按三個月彚奏一次光緒十二年正月十四日具奏奉旨依議欽此等因咨行到粤當經通行欽遵辦理查廣東省第九十三次辦過　犯經臣彚奏在案兹查自光緒十二年七月初九日起至十月初八日後届三個月應歸第九十四次彚奏據各屬及緝捕員弁報獲盜犯共一百四十二名經該府縣訊明錄供報解由臬司會同營務處司首覆訊禀經臣核明批飭就地正法案情較重者酌加臬示據臬司于蔭霖將辦過盜犯名數造具案由罪名册詳請具奏前來臣覆核無異除將案由罪名册部查核並飭司備錄全案供招咨部曁洋盜另行具奏外所有第九十四次正法盜犯謹彚　名數案中清單恭摺具奏再兩廣總督係臣本任毋庸會銜合併陳明伏乞皇太后皇上聖鑒謹奏奉原批刑部知道單併發欽此○○張之洞片再據廣東按察使王毓藻會同廣東布政使高崇基詳稱查署南海縣知縣張琮原叅盜案七十五起除前任五起實在七十起已破本会案四十四起前任案三起獲犯四十六名翁源縣知縣史寳臣原叅盜案六起破獲五起獲犯十八名最重之吕有昌一起亦已破獲前署新寗縣知縣沈春輝原叅盜案六起除光緒十一年分一起實止五起破案三起獲犯三名最重之朱榮昌一起亦已破獲佛岡同知岳齡原叅盜案六起破獲三起獲犯四名最重之李永恩一起亦已破獲丁憂東安縣知縣陳自新原叅盜案七起破獲二起獲犯七名該令於丁憂交卸後選派丁壯隨同武營拿獲隣境盜犯十六名照章准其抵銷前署高明縣知縣劉駿聲原叅盜案七起該令於卸事後選派丁壯隨同營員陸續拿獲隣境盜犯七十餘名照章准其抵銷前署番禺縣知縣裘伯玉原叅盜案二十九起破獲二十起獲犯三十七名最重之鄭朗常黄祖義二起亦已破獲該縣現已病故以上七員奉叅後皆能認眞緝捕或破案已經過半或拿獲隣境多盜均屬深知愧奮又查三水縣原叅盜案三十五起破案三十三起獲犯二十八名最重之張晋祥霍瓊書梁洪基三起亦已破獲均核與開復章程相符請將各該縣並各該營汛弁摘頂及暫行革留各處分奏請開復前來臣覆核無異除三水縣知縣方維　業因另案降調應毋庸議外相應請旨將署南海縣知縣張琮翁源縣知縣史寳臣前署新甯縣知縣沈春輝佛岡同知岳齡丁憂東安縣知縣陳自新前署高明縣知縣劉駿聲已故前署番禺縣知縣裘伯玉署三水營右營守備蔡珠署廣州協右營守備白玉原叅摘去頂戴及蘆包汛三水營把總白世濂西南陸汛署三水營把總熊士仁署廣州協右營守備李祥李材汛署廣州協左營把總梁國材西關汛署廣州協左營把總梁鎭鏗隆慶汛廣州協左營把總馮錦華原叅暫行革職仍留本任各處分一併准子開復以資觀感謹附片具陳再廣東巡撫係臣甉署毋庸會銜合併陳明伏乞 
聖鑒謹奏奉硃批着照所請該部知道欽此○○張之洞片再署督糧道事肇陽羅道孔憲瑴現經飭赴肇陽羅道本任所遺督糧道篆務查有卸署惠潮嘉道本任高廉道益齡謹飭安詳明逹政體堪以署道除檄飭遵照外謹附片具陳伏乞聖鑒謹奏奉硃批吏部知　欽此○○兩廣總督兼署廣東巡撫臣張之洞跪奏爲查明廣東省光緒十一年分奏銷徵收錢粮銀米未完一分以上各員先行開單專摺具奏仰祈聖鑒事竊准部咨光緒六年正月二十五日奉上諭戸部奏籌備餉需一摺着於奉到此旨後督率藩運各司並該關監督等悉心經畫妥籌定議據實覆奏等因欽此當經前督撫臣移會粤海關監督曁藩運兩司交代兩局司道尊照部行各條分别妥議内有嚴核地丁各項奏銷一條擬請嗣後如實係未完分數較多有關革職降調處分者始行請奏其僅係降留罰俸　　仍照舊章隨案具題以歸簡易彚　覆奏在案嗣准戸部議　前定嚴核奏銷章程專摺奏報係爲清理弊源起見仍應遵照將地丁鹽　各奏銷有關處分者一面具昰同面開單專摺奏報續又准部咨具奏明定處分一摺内開各省縱未　依限具題無難隨時入奏乃有已過具題之限始將未完分數出奏者有逾限數日尚未具奏者若不查照例限明定處分則臣部前奏幾成具文惟有請旨將各項具題之限作爲奏報未完分數之限凡此項閣抄到部由部核明出奏日期倘例限已逾始據出奏臣部卽於覆奏時隨時叅奏如奏報逾限實係　道府州縣衛等官承辦遲延者應令該督撫於摺内據實聲明由部將承辦之員奏請議處等因均經轉行遵照去後兹據廣東布政使高崇基詳稱粤東省光緒十一年分所有經督徵地丁錢粮銀米未完一分以上各員理合遵照繕具清單並聲明本案光緒十一年分奏銷應於十二年五月底限滿催據各屬將經督徵地丁錢粮銀米數目依限造繳推封川縣遲至十月二十五日始行造送到司計遲延四月有餘所有遲延職　係前署封川縣事准補乳源縣知縣續經病故周濟仁相應開列詳請具奏等情前來臣覆核無異除咨部外謹繕簡明清單恭摺奏陳再兩廣總督係臣本任毋庸會銜今併陳明伏乞皇太后皇上聖鑒飭部核覆施行謹奏奉硃批該部議奏戰併發發此○○兩廣總督兼署廣東巡撫臣張之洞跪奏爲籌撥光緒十三年分京餉及内務府經費第一批鹽課銀兩匯兌解京謹將匯兌商名銀數及委員職名起程日期恭摺奏報仰祈聖鑒事竊照承准軍機大臣字寄光緒十二年十二月初二日奉上諭戸部奏豫撥來年京餉擬在地丁鹽課等欵内指撥銀七百萬兩着於來年開印後分批起解另片奏光緒十三年内務府　費擬撥廣東鹽課銀五萬兩着於來年開印後陸續徑解内務府交納等因欽此並清單一紙内開擬撥光緒十三年分京餉廣東鹽課銀二十萬兩當經恭錄轉行欽遵籌解又粤東運庫應解京餉難以現銀解部歴經奏晴仍行交商匯兌在案兹據廣東按察使兼署兩廣鹽運使王毓藻詳稱在於徵收光緒十二年分省河鹽課項内籌銀五萬兩並隨解一五加平飯食銀一千五百兩作爲本年奉潑第一批京餉又在鹽課項内籌銀二萬兩並隨解平餘抬費等銀六百六十兩作爲本年奉撥第一批内務府經費合共銀七萬二千一百六十兩　交殷實銀號白川通蔚長厚日昇昌新泰厚承領匯兌入京遴委候補鹽大使夏慶荃試用鹽知事楊靜安領齎匯單文批於本年二月初五日起程附搭輪船進京照章支取足色紋銀分赴戸部内務府投納詳請具奏前來臣覆核無異除分咨戸部内務府兌收其餘木解銀兩仍飭陸續籌解外理合恭摺奏陳再廣東巡撫係臣兼署毋庸會銜合併陳明伏乞皇太后皇上聖鑒謹奏奉硃批該衙門知道欽此○○張之洞片再據廣東按察使王毓藻會同布政使高崇基詳據署新會縣知縣包永昌禀稱該縣舉人李廷槐素不安分壯歲聯結棍徒九人包攬詞訟譯肥而噬有九如堂名目同冶十一年因包庇族匪李世篷奪犯一案經前撫臣張兆棟題請斥革隨准刑部咨以事犯在同治十一年正月初四日恩旨以前免其斥革該舉人幸邀寛典仍復不知悛改此次查辦匪鄕該鄕七堡爲著名匪村該縣包永昌查開各匪性名諭該舉人具限交　迺李廷槐未交一匪反向該營縣求將其堂姪爲匪李孫指掌一名摘釋不允所請竟敢暗給李孫指掌川費令其潛逃安南似此有心庇縱已屬大于法紀且查該鄕應繳沙田經費及積欠多年錢粮延不完繳均由李廷槐一人庇抗所致又屬胆大妄爲此而不懲無以靖地方而清田賦請將該舉人李廷槐奏明斥革審辦前來臣查粤省各屬匪鄕類有一二地棍勢豪爲之主　徇庇是以匪徒明目張胆無所顧忌該舉人李廷槐從前劣跡多端幸免褫革近復訿匪抗糧怙惡不悛日甚一日實難再事姑容相應請旨將李廷槐革去舉人歸案審辦追繳除咨部外理合附片奏陳伏乞聖鑒謹奏奉硃批李廷槐着革去舉人歸案審辦餘依議該部知道欽此 
 
 

Page 12

 
 
   
 
