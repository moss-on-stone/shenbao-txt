# 1895 - 262 - 4908056

 

Page 1

 
 
[珍物待購] [  申報館協振所拜啓]  
本館協振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而两得也計開朱漁珊帖一部高澹游山水一幅米南宫字手卷一軸天靑縀馬掛料一件 
[張氏醫通告成出售] [  圖書集成局代啓]  
醫通一書爲長洲張君路玉所撰會集前人方讑精而且詳挈領提綱分門别類康煕朝○南巡至吳家以書献深當○上意尋○命醫院校勘置之○南薰殿於是流布日遠然肆間坊板未免魯魚亥豕之誚本局覔得原刻精本用新式鉛字以潔白連四紙印成裝訂二十本出售每部實洋三元欲買者請向蕪湖文苑山房及本埠博文書局購取可也此佈 
[論宜法古以從民欲]  
　　今泰西之立國有三曰君主曰民主曰君民共爲主横覽天下自古至今治國家者終不能出此範圍蓋民惟邦本本固邦寗雖由君主而仍屬民主從民者昌逆民者亡未有衆情不附而國可久安長治者也國家之所謂行政者比民之事而君爲之措施布置者也凡事順民之欲則成以人從欲鮮濟君民者所以保護乎民者也民有性命恐不能保則賴君以保之民有物業恐不能護則藉君以護之至其行法施令必如何而後性命物業始能保護則惟有一出於公而已矣法令之行民無不服則其公也可知旣奉一人焉以爲之主君民一體上下通情故民主卽君主也君主卽民主也孟子曰得乎邱民而爲天子得之云者謂能行其法令爲民保護其身家也書曰衆所歸往之謂王民心之所向卽天心之所屬故王者欲保世滋大國祚綿長則必行選舉以同好惡設議院以布公平若是者國有萬年之民則君保萬年之位所以得民莫善於此夫天下公器也國事公事也公器公同公事公辦合衆人之心以爲心卽合衆人之力以爲力保疆禦侮君事卽民事也於是乎選議員以言事闢議院以决事天下爲一家中國爲一人法令有不善者則更張之政事有不舉者則整頓之任賢人則骨鯁正直之人進矣斥不肖則讒謟面諛之人去矣采之公評取之輿望重德行則孝弟忠信之道懋焉重學問則不學無術之輩去焉以一人徧察衆人則難以衆人辨别一人則易且夫賢哲之君不世出也名世之民無時無也丹朱之不肖也而其父則爲堯商均之不賢也而其父則爲舜夏禹至啓僅再傳而卽有太康之滅德周文至康僅四世而卽有穆王之肆心下此者更無論矣君子以天下爲公之念默數興亡屢易之秋去嘗不歎争城以戰殺人盈城爭地以戰殺人盈野而禍衆殃民其事爲可哀也使行選舉設議員用以維持國是則决無此患矣蓋自古亂之所生由於民心之不服民心之不服由於政令之不平今一政之頒行使民自議焉則安有不善一令之施布使民自度焉則安有不公使人人皆得如願以相償從乎心之所欲又何不服之有夫行選舉設議員者非以政徇人而欲人人而濟之也此其意無非善與人同而取諸人以爲善也蓋政令者因乎時因乎事因乎地因乎人故同一政令也有往時以爲可置於今時則否者矣有此事以爲可置於彼事則否者矣有一處以爲可置於他處則否者矣有此省之人以爲可置於彼省之人則否者矣蓋風俗有異同民性有强弱時代有變易今古有懸殊古聖王之治天下也齊其政不易其俗因其性不易其宜下下有不變之民而無不變之法使不隨時隨事隨地隨人而議之斷不能斟酌盡善措置咸宜以一人之智慮應萬民之所求何如以萬民之心思奉一人爲總理故議院議員之法立則奕世無失德之君國運之隆將繼繼繩繩與民無極矣以復上古唐虞三代之治亦何難之有嗚呼三代聖人之法後人多疑爲疏闊疑爲繁重相率芟屏棄如弁髦敝屣而就其所謂近功小利者世更代積今二千餘年而蕩焉泯焉矣至今世而講求復古未嘗不譏其生乎今之世而反古之道也宜乎一二儒者欲挾空言以爭之而勢恒不勝迨乎經歴世變始知三代聖人之法未嘗有此弊夫而後恍然於聖人之所以爲聖人也古者兵農合一人盡知兵文武不分士皆有用百畝而徹民無虐取粟米轉輸有道而物無難致盡力溝洫而西北有水田民不患饖行鄕舉里選之法而吏治得人宗族相維而守望得以相助懸軺建鐸而民隠得以上達分田制祿得以養其身家而不至於俸薄官貪不鑄刑書不設苛條不至於則例猥瑣案牘繁多俾吏胥得行其弊聖人守在四裔自無外患梓匠名倉庚世氏而器用不至苦寙借資異域凡此皆宜法乎古者也是在爲上者擇其宜乎今者而行之可也 
[禁苑秋聲]  
　　前月廿三日皇太后懿駕幸頤和園道出西直門自西華門外至西直門内步營員弁兵丁沿途伺候自西直門外至萬壽山係右營北營地面緑營沿河两岸伺候懿駕於辰刻出宫一路嚴肅整齊聞俟重陽節後還宫皇上五日親往請安一次皇后两日請安一次仍道出阜成門故緑步两營員弁等須两路預備道差甚形忙碌焉○刻大内南北海挑挖御河淤淺泥土計共需工銀二十餘萬两由總管内務府大臣立少司農山派興隆官木廠等數家興工由内帑發給錢糧約在九月以前竣工○兵部因前薩廉奏請疏通衛所候選人員一節刻定新章自七月分起嗣後各直省正七两月遇有推升守備缺出報部者儘數歸陞調科由門衛千總两項人員扣俸推選不得如從前由别項人員藉詞扣留借選以致正七两月往往不出一缺衛所人員升途因而壅滯兹當七月分第一次報部出缺之期卽報到四缺應由門衛两項實任千總内推升各二員從此源源缺出两項人員升途漸暢稍於捐務有裨益焉○七月十九日右安門外時家村海潮觀音庵年例作盂蘭會演劇并發會帖邀請觀劇今年仍依舊例至期赴會者肩摩轂撃而來日方亭午臺上鼓吹三通方畢交會資者已四十餘家矣詛新任南城外坊王副揮差人馳至竟將廟門用帋條两道十字加封并將住持僧人鎖押到署問違禁演劇之罪戲遂中止赴會各家大爲敗興紛紛散去有回途至永定門外四合號茶社遣興聽女班小曲者幾無容足之地亦該茶社之運也○前門内願學堂義塾秋季大課於七月二十二日發榜經本學主講楊君共取七十二卷評定甲乙兹將取列超等特等者照錄於左超等十二名李葆鈞王聘三兪琪陳鍾佶趙子俊蔣紥高吉軒高值唐王聨三畢傑仁王佩眞萬秉鑑特等二十名步翰靑昌光蘇龍恂夔苓劉　張相周煕民徐菊人儲得名朱掄元施仁壽永濤劉朝錦傅霖雨王絪鍾子餘方體高榮綬方子　常景端 
[兵艦往來]  
　　昨接西信云此次閙教之案發軔於四川蔓延於長江一帶更肆於福建廣東等處英國因中國官塲每遇教案不肯照例辦理秉公處置遂令水師提督陸續撥調兵船駛入長江一帶輪聲帆影絡繹而進蓋欲以兵 
 
 

Page 2

 
 
力脅之也聞英兵船之在中國洋面者共有二十艘以二艘分駐各要隘以十艘出入長江内外爲中國計豈可不懲前毖後善爲處置以靖地方而弭禍患哉 
[德員勘地]  
　　德人在漢口開闢租界早已列報兹接漢信云德領事與地方官會商此事已有成議近在通濟門外英租界下首擇定新址上月杪會同漢陽縣薛誠伯明府租界會審委廉董大令幼維同至此處丈量至共租地叚若干容俟探明續錄 
[買地傳聞]  
　　中日和議已成後内地通商一欵杭州亦在其中所有應　租界之處已擇定在大關拱宸橋外縱横均約十里之遥該處田地早有紳商富户預爲購置以爲居奇之計其土壤本係活饒每畝向值五六十千文現已増至數倍而謀利者尙不惜重資購買卽界外之地亦頓昻貴買者紛紛蓋知租界已立之後商家雲集附近地方亦必生意繁盛如上海之十六鋪雖非租界而店鋪林立熱閙非常利益之占可預卜焉 
[調輪載勇]  
　　中日和議成後所有水陸等營逐漸裁汰本月中有衡字全軍陸續到寗聞由北洋開差奉两江制憲調往甘肅剿回日昨張香帥札調招商局快利輪船裝兵西上聞該輪已投轅禀到大約不日卽可裝運矣 
[學政出棚]  
　　浙江學政徐季和文宗於七月二十四日卯刻由杭起馬按臨台州府舉行闔屬歲試陳六笙太守伍芝蓀大令束季符大令以及各印委之曾有交誼者均於黎明出城至江干馬頭恭送憲旌文宗謙讓不遑分别接見後卽行登舟起碇泝江而上各官亦隨卽次第進城 
[楚撫調江]  
　　德靜山中丞壽近銜恩命遠撫楚湘由京至滬道出鄂濵於七月二十四日抵鄂旋卽入城拜會鄂中各憲次日卽當乘輪上駛星馳赴任二十五日忽接電傳諭旨改撫江西鄂撫譚敬甫中丞率同僚屬於二十六日午刻大開两湖書院公同祖餞兼賀任禧届期鵠候道左迎中丞入内水陸紛列主賓盡歡而散各文武寅僚亦各命駕而歸 
[鎮將騎鯨]  
　　漢陽長江鎮謝濬畬軍門福田以二品廕生帶兵剿賊屢立奇功由瓜州鎮移節漢陽自去歲履任整頓營伍威惠兼施軍民莫不愛戴忽於上月偶爲二豎所擾　藥罔效於二十五日騎鯨西去其大公子等已在署中開吊成服凡同寅族好各具生芻一束同往吊唁聞當擇期移柩歸葬宿將中又弱一個矣殊令人有將軍下世部曲罕存之慨 
[賢令丁憂]  
　　浙江請補餘杭縣程榦臣明府忠詔上年到省委充讞局帮審差務今夏改委正審旋因輪補到班請授斯缺未奉部覆其封翁以名翰林出宰江蘇歴任繁劇升授直刺卓著循聲洊保知府現因偶患伏暑竟至不起於上月廿五日捐館吳門電音到杭大令方奉府憲陳六笙太守委赴烏程查案聞訃後當卽呈報丁憂并繳委札立刻起程往蘇方深捧檄之喜遽來陟岵之悲所有查案一差現已改委徐大令本立前往也 
[浙省官塲事宜]  
　　雙林曹娥二厘局總辦現當瓜代之期已由牙厘局憲下札雙林委候補縣任大令曾培曹娥委黄大令安海接辦二大令均於二十日上院謝委○上年籌辦海防浙省富紳典當捐輸欵項集有成數赶早籌解以備要需經廖榖帥具奏奉旨准其獎叙刻下部文到杭所有核獎事務卽委牙厘提調王欽山太守督辦○嘉興地當孔道各鄕鎮每多開塲聚賭之事兼有游勇散處其間統領費總戎金組前奉撫憲札飭酌撥防勇分駐各地藉以保衛閭閻兼可　拿匪棍現在布置妥帖故總戎來省將一切情形面禀中丞也又統帶寅字營費副戎吉祥駐紥孝豐日前巡哨來省赴院面禀要公因該處泗安鎮地接皖省之廣德州時有盜匪出入擬酌留防車分紥要地繕就章程呈請撫憲核奪 
[鶯遷誌喜]  
　　浙江藩署經吳繼皋二尹會同伍芝蓀明府興工修葺將次告竣本擬月初移衙乃上月二十四日官塲接到電傳諭旨知胡蘄生方伯已蒙簡放陜西巡撫當由電局總辦恭錄上諭呈送各署近日省中文武官憲及紳士等紛紛馳賀車馬往來不絶於道方伯俟寄諭到浙後卽行北上故移衙之舉當作罷論也 
[五馬雙臨]  
　　紹興府霍子方太守於上月二十日晉省謁見中丞面禀要公坐談片刻卽行告辭隨赴行臺禀見胡方伯呈送履歴二十二日嘉興府宗子材太守亦因公來杭先見撫憲卽赴藩轅蓋方伯到浙時路過禾郡太守曾於舟次禀見故此番進謁坐談良久軍憲吉仲帥與二太守均係同鄉特在八旗會館設筵欵待以盡鄉誼 
[丙申年監院名單]  
　　杭州敷文崇文紫陽三書院及詁經孝廉各監院係舉貢教職之　差也共計十缺每值更調之時以八行書請託者不下數十人廖榖似中丞成竹在胸意欲破除情面故往年須俟九月間始行札委本年已於上月委定俾書函到來業已無可更改眞所謂出其不意者矣所有各員銜名列後孝廉舉人試用教諭張景雲候選訓導夏循坦詁經拔貢教職許祥身候選教諭周元瑞敷文試用訓導戴果恒孫黌崇文試用訓導洪錫承童如淮紫陽候選訓導陳其晉孫寳璜以上各員均於二十四日下委矣按童廣文如淮係丁祭局董事例應輪當此差現已選授秀水訓導惟部文未到故下札時仍列試用訓導銜名將來尙須更換聞局董中應輪者爲盛廣文起也 
[秀水觀風]  
　　秀水縣金邑尊已出示曉諭擇於八月初八日觀風兼課振秀書院示仰各生童預先赴禮房報名注册至期給卷考試 
[龍潭起水]  
　　烏龍潭在鄂省八岔山之下潭上懸巖絶壁惟烏道一綫潭中碧水澄清魚游可鑑林深蒨密不啻仙源相傳潭下有烏龍素著靈異每值旱魃虔誠禱告立能致雨邇因久晴不雨鄂撫譚大中丞率同藩臬文武各憲齊至東門龍神廟沐浴禱告求請雨澤一面委派武别駕沐浴齋戒前赴烏龍潭請求淨水以濟萬民想至誠貫日卽當大沛甘霖也 
[散勇傷人]  
　　駐紥金山衛所防勇前已遣散五營由華婁两縣封雇船隻運載本月朔日華婁两縣署復奉憲札飭令封船以便載送金山防勇縣尊奉札後當派各差役陸續封雇詎至初三日午後五點鐘時突有自金山來松之散勇數名闖至西門外黑魚弄底某甲所泊之網船上聲稱捉船至衛所當差漁户某甲時適散步街衢伊婦及二子見其來勢洶湧且喊且哭散勇某乙怒其大聲疾呼遽將二子踢落河心岸上人見之大抱不平羣起圍捉而乙益兇悍無前持刀亂舞旋經强有力者乘間擒住解入婁署惟餘勇丙丁等則早鳬水而逃至被乙踢落之漁户二子小者雖經援起而長者則被勇砍傷墮水竟至斃命若何究辦俟訪明再錄 
[幸未成災]  
　　禾郡南門内於前夜經更夫巡更至弄内見某姓門上火已燒著乃卽鳴金報警經鄰右往救得熄惟受虚警據云係竊賊放火未知確否 
[馬車到寗]  
　　督憲張香帥自馬路告竣復委幹員在上海製造馬車以開風氣前月杪某輪船解到坐車两架一爲香帥所乘一爲應差所用式樣奇巧行駛如飛又馬車三十輛皆仿西式所造大約不日開車矣 
[大盜成擒]  
　　寗波奉化大盜尤田鷄係於年前在象山縣境犯案經武生柯　昌擒獲當被某武弁保釋之逸犯也今又糾同張葆佩等在奉化王蕃家搶刦殺害事主之子撫憲聞報勒限嚴緝奉化縣飭捕嚴拿張雖獲案因偒在監斃命此前事也後因限期已滿所獲王國昌金四相二犯訊係尤之餘黨而尤終未弋獲也府憲諭飭本署頭役顧某購絲密拿顧某奉諭之下知盜非認識者難以弋獲於是商同柯汝昌前往協 
 
 

Page 3

 
 
拿訪得尤將買棹遠颺柯某不動聲色潛尾其後而尤不知也日前在浙之臨安縣境某飯店小駐行蹤柯遂持刀帶同帮手三人入内盜以手鎗抵禦而鎗不發聲柯遂近身以刀砍其右手盜猶舉凳禦之意將逃遁又被柯連砍两刀始得成擒押解來寗當經府憲錢太守會同發審委員楊大令克昌在府署提案審鞫盜供認不諱大令飭役釘鐐鄞縣收禁一面爲之延療傷申詳撫憲聽候發落 
[喜雨詩成]  
　　鄂省自入秋秋以來晴久不雨井涸田裂禾麥棉豆大半枯槁桔槔聲無虚日鄂撫譚大中丞率領屬下文武員弁謁誠禱雨於七月廿六夜但見雲陰似羃雨點徐飛一轉瞬間簷溜淙淙宛似廬山聽瀑約歴三點鐘始止從此軟紅塵裏炎障齊消一服清凉散當以漢殿金莖善承之 
[餘杭賽會]  
　　杭州府屬之餘杭縣離省五十里之遥現以瘟疫盛行死亡無算該處棺木業已售罄往往至杭購買聞有一村僅十餘家男婦大小不及百人旬日之間病殁者已有四十餘口之多居民因仿大儺逐疫之事於前月二十三四等日舁元帥神出巡驅疫遍行城鄕極爲熱閙聞此會已有十年未行故杭人聞有此會而往彼觀看及赶會塲生意者頗不乏人據云會過之處人山人海幾無容足之地亦云盛矣 
[水龍洗街]  
　　漢上巨商大賈類皆聚於黄陂街河街一帶夏屋渠渠崇墉屹屹此外之偏街僻巷屋小於蝸均爲手藝中人所居結草爲墻編竹成棟一遇回祿降監不啻咸陽一炬縱有水龍麕集非拆開火路斷難收拾且正街各鋪店最喜搭蓋過街棚每逢火警更難撲滅邇來天氣亢暘木篾之質乾燥異常漢上各善堂奉憲示諭每日派龍數條上街汲水噴澆俾資潤澤庶免見火卽然之患惲菘耘觀察又派委員帶同差保上街挨門逐户仔細關防令於曬臺置缸滿蓄清水以期有備無患 
[泛舟江左]  
　　文芸閣學士廷式前在都中奏請賞假回籍掃墓已紀報章兹接江寍信云學士因有要公面商香帥旋於七月二十六日由江西買舟來寗先詣督轅香帥待以國士之禮茗談良久興辭而出繼往各當道處拜謁俱飭丁擋駕聞學士稍作勾留卽回梓里 
[彝陵樵唱]  
　　宜昌信云某打包店往歲在宜生涯頗盛爲各業之冠其子某甲近日來宜清理帳目知已折本七八百金委過於管事之某乙欲令賠出控於地方官將乙拘押著交已有端倪乙得逍遥事外然已爲主人所擯另租房屋開設打包鋪不日卽可懸牌矣○快利輪船自有電信來往江南運兵而去近又知沙巿輪船亦往江南裝載楚北所招之勇回楚撤散快利船約在上月杪裝勇回宜沙巿須八月初間方能載楚勇回漢上下貨物雖不多只有固陵船上下裝運聞已在漢開駛來宜所載貨物千百餘件 
[差役攫羊]  
　　武漢入秋以來久睛不雨暑氣尙未全消以故發爲時症各憲設壇禱告而一輪紅日依舊高張縱黄冠拜懴緇流諷經鎭日鐘鼓鐃　響徹雲衢終難喚醒痴龍大興雲雨是以又復禁止屠宰各署差役出外梭巡一遇貨肉之人卽行抓去若酒館麫肆暗用陋規者仍可照常貨賣月前漢口郭家巷有中州侉子所開之羊肉鋪不知例禁宰得生羊一頭業已售罄忽來差役數輩洶洶入店見案頭剩肉無多遂將門外活羊二頭牽去衆恗追奪各執棍棒將羊奪回差役隨返則案頭餘肉已收拾無形跡矣無可發揮只得悻悻而去是役也若非侉子拚命爭奪則二羊之資已飽蠹役之囊矣 
[滬南火警]  
　　前晚一點半鐘滬南大東門外施家弄某姓家不戒於火致兆焚如烈烈轟轟冐穿屋頂當卽鳴鑼報警十六鋪地甲奔投城内各衙門報火關道憲黄觀察上海縣黄大令據報之下正欲輕輿前往彈壓旋據該地甲重來報熄是以中止當起火時本城輔元堂沈香閣等各洋龍風馳電掣而來竭力噴澆幾如萬道飛泉從空中降下且幸該屋四圍墻垣主厚雖祝融氏東衝西突不能脱越董圍祇得返駕而去計焚去石庫門房屋一幢不致隣居殃及該處巡防局員臨塲彈壓搶火匪徒無從下手再有風箱弄口張大娘開設老虎灶茶肆前晚因與姘夫某甲大肆咆哮爭閙之際致將火油燈潑翻延著雜物勢將燎原其時尙早衆隣聞警畢集汲水灌救得熄致未成災 
[配犯起解]  
　　浙江鎭海縣人謝從耀虞廷生前年由籍誘拐有夫之婦邵樂氏到申售賣花烟間爲娼經法公堂拿獲送縣究辦黄大令審實供詞當將邵樂氏給伊夫領回謝虞两犯解省招勘發回虞廷生中途病斃謝從耀現奉憲擬發往陜西潼關廳充軍札飭上海縣照辦各情均已詳登前報黄大令飭承備齊發配文牘並移請城汛李千戎撥兵两名昨晨到縣由帮審委員夏明府升堂頒發監牌飭差提謝從耀到案點騐畢卽飭解差營勇押護起解 
[押犯逃逸]  
　　浙商陳家恒金陵人也前在浙江藩轅請領批照到申探辦徐州硝磺陳到滬後陽奉陰違瞻敢私販洋硝經包探查獲由英公廨移解道轅請核前道憲劉觀察發縣看管核辦到縣後黄大令遵發捕廳署看管候示刻經禀請道憲批飭遞解金陵原籍黄大令奉批後飭承繕就遞解公文飭原差赴捕廳署提人起解迨該差捧文前往提人詎陳家恒業已逃逸無蹝遂回縣禀明黄大令核示矣 
[西醫妙手]  
　　浦東人王寳臣農人也腦後患瘤其大如盌舉動如常已歴二十餘載近被庸醫誤割非但不能見効日漸腫脹大較數倍痛楚難堪日前雇人舁至同仁醫院求治文西醫相約各醫生於前日下午奏刀割下中有類若荳絮者剔括一凈卽以藥水敷之所患若失西人之伎可爲精矣 
[收殮溺屍]  
　　蘇州人江瀛洲爲虧負店欵趨至通運碼頭投江自盡乃弟澄霖聞信踵至雇人打撈屍身等情屢登報章兹悉該屍於前晚在蘇州河自來水橋西首浮起經人報知江澄霖於昨晨帶至錫金公所門首備棺收殮 
[孽海銷魂]  
　　野鷄妓女王愛卿向在胡家宅會香里倚門賣笑祗以貌僅中人游屐罕來孽海沈淪回頭無望債臺百級愁結千重輾轉躊躇與其茹蘖人間不若埋憂地下遂於前日購紫霞膏一盒於香消燭炧時背人吞服及毒發大呼腹痛經人施救奏效無從婉轉呼號移時而斃嗟乎柔魂渺渺竟逐罡風從此短命薄中又添一恨事矣○有某甲者向在富商家司奔走之役有妹二人則服役妓院姊妹花開出入於秦樓楚院久已有人垂涎近更被誘成姦事爲甲訪悉向妹理斥不料二妹口利如鋒甲終無可如何不甘戴緑頭巾遂於前日奔赴洋涇浜縱身一躍魂入清流當時並無人知覺及晚間浮起則已身大如五石瓠正在紛擾之間爲家屬所知出爲棺殮如甲者雖不能　束二妹於前尙能悔悟於後卒至無顔人世畢命清流較之蹣跚其狀長辱泥塗者尙高一等 
[佛力無邊]  
　　租界佛店早經前署蘇臬韓古農廉訪示禁遷閉一空惟壽聖庵五臺山瑞蓮巷等七家曾經紳士保留上憲行文飭將以上七家限十日内押閉由英廨飭差往催各佛店答以均視壽聖巷定行止如壽聖巷早閉則吾等自當奉令惟謹兹又經上憲訪聞租界佛店惟壽聖巷開張有年且係自購基地經紳董力保故准其保留他店不得援以爲例仍須遷閉但不知他店能否允從早日遷閉否耳 
[忿爭免究]  
　　前日有霍樸雲與湖北人兪國祥在途互相扭毆霍受有微傷將兪扭住不放正在紛擾之間適爲華捕所見當卽一併拘入捕房轉解到廨值日差向問情節據兪言霍不應冐名索詐見之故毆霍則言兪不應將我兇毆旋經两造各挽人出爲調處明白值差禀知屠别駕以旣經理明卽飭一併開釋 
[賭棍成擒]  
　　英界廣東路某茶棧經捕房包探沈金隆查悉時有人賭博當卽據情禀知副捕頭來姆其偕同中西探捕於前晚暗地往捉入門時適見其中共有三十餘人團坐推牌九沈探等上前一鼓成擒無一脱逃立卽解入捕房捕頭略訊數語飭令押候訊究 
 
 

Page 4

 
 
[縣案彚錄]  
　　沈陳氏前日投上海縣喊控逆姪名到到者毆傷腰脇求請騐傷提究值日差詢悉情由入禀黄大令倩帮審委員夏明府前晚升坐花廳提訊沈陳氏供訴丈夫已故且無子嗣家住下海浦素來耕種因有方單一紙計田六畝被逆姪到到竊去私賣得洋一千九百元小婦人查悉向伊理論伊説小婦人無後將來終是伊物惟允許先付洋二百元俾小婦人作零用之需小婦人當亦應允不料逆姪居心刁險延今日久分文不付向索反被行兇用木棍撃傷腰脇求恩提案嚴辦明府間方單賣與何人答不知明府飭仵騐明腰際杲有木器傷一處明府判令回去自行醫治候提到到至案再行訊辦○昨據歸安縣沈大令派委張二尹帶領眼線吕阿三周阿蘭两名來申投文上海縣内開去秋歸安縣境凌湖及四家浜两處搶刼絲行絲船等案現購吕周两眼線緝獲此案日久未獲現聞上海破獲張仁山汪幅星等十三名供認搶劫絲案是以帶同該眼線來申請提張等十三名盜犯當堂指認黄大令飭候升堂提訊以便指認○廿七保十一圖地保周文邦投縣控布升初褚玉良沈春山串騙伊子周瑞連盜出方單一紙計田一畝三分私賣於大英公館内唐梅山爲業得洋一百廿元求提訊追等情黄大令准詞飭提全案人証前晚經夏明府提訊周文邦供訴前情係沈春山在小的處爲夥串同兒子寫立賣契蓋戳出賣由廣東地棍布升初投售布褚两人分把外借洋四十元有借據呈案求追質之禇玉良供在洋人處灌種花園此事由布來頭布升初情虚畏懼不敢到案囑其子到案代審供詞一味含糊沈春山供是周文邦之夥是伊子瑞連呌小的蓋戳得洋二元餘不知情明府得供判斷周瑞連盜父方單私賣情殊不合喝掌頰四十下責畢訴稱此事父親當初知悉並非小的盜賣明府亦將周文邦申斥沈春山爲周之夥供認自行蓋戳亦有不合布升初褚玉良作此串騙販賣田地得價分肥且另借洋四十元立有借據呈案殊與地棍無異本擬重責因念苦求從寛着令速將借欵分肥洋銀如數繳清周文邦湊齊價洋向買主取回禀復銷案 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[細故輕生]  
　　安慶八卦門内有客民某甲開設烟館頗能獲利雇夥某乙亦相得月之某晚不知因何事齟齬經人勸解而散比甲歸家卽閉門將烟缸内所剩之芙蓉膏約二两一氣呑服至次晨諸鄰均起至烟館之門猶閉有過早癮者某内丁同至敲門不應心甚異之未幾甲至奪門而入視乙僵臥頭靑面黑偏體紫斑乃烟毒發出其形難看甲始悔悟痛哭流涕隨卽備棺從豐收殮並延僧超度蓋甲乙相契有年情甚莫逆甲本有两店此店素頼乙一人經理甲有疑難之事亦必與乙商今爲細故輕生甲故不勝哀悼云 
[英捕房瑣事]  
　　陸陳氏蔡錢氏不知因何在途口角經人勸解不開當由二百九十一號華捕拘入捕房捕頭飭丁轉送到廨值日差據情禀知屠别駕著暫交官媒押候訊核○四百四十四號華捕拘解唐永財李阿生李楊氏李胡到廨稱伊等均係親串不知因何在途口角旋至茶坊評理有違租界章程當卽拘入捕房轉送來案别駕飭令分别暫押候訊○陳阿四與楊阿三因戲言起見互相爭毆由一百九十七號華捕送至英公廨旋由两造各挽熟識人出爲理勸明白值日差禀知屠别駕以旣經理明卽著開釋 
[法捕房瑣紀]  
　　法界瑞福里羣雌粥粥列屋而居作皮肉生涯者每至夕陽西下皓月東升抹粉塗脂倚門賣笑蕩婦某氏亦野鷄之流亞也前晚上燈時小立門前適有某烟館堂倌阿四經過是處氏以手招之阿四喜出望外相將入室同夢巫山翌晨向索夜度資阿四以囊内空空未免阮郎羞涩氏見阿四帶有金戒一枚請將以此爲質阿四允之於是同至某質鋪質得番餅一枚氏定欲質洋二枚阿四不允相與口舌適巡街捕至氏以阿四攫取金戒扭交該捕帶人捕房經捕頭訊問之下始知此戒實係阿四之物且指上印痕尙在阿四又云此戒由大東門某銀樓出洋十一元八　兑來鑿鑿可證捕頭飭探查詢屬實卽將金戒交還原主以該氏不應設計牢籠且欲陷人爲竊飭探傳至捕房押候解送公堂請問官究訊雉罹於羅可爲該氏詠焉○昨報紀韓福全將興聖街裕源客棧股本轉售方某立契之後悔議中止投訴捕房一則兹悉此事由克捕頭飭傳方某及經中之鍾樹堂同至捕房應允仍遵前議並許所欠房租各認一半其事遂結○有賣魚慶慶者與豆腐老順素來友善近以錢項徃來稍有芥蒂前晚上燈時豆腐老順偕其友某甲携畫眉一頭相與入廣大酒肆沽飲適慶慶亦在相見卽口角爭毆撃毁鳥籠鳥遂飛去老順愈覺難堪與慶慶鬥毆之下爲巡街捕拘入捕房慶慶以老順用板凳擲傷腰際等情控訴捕頭以不應兇横動轍鬥毆命將老順押候查辦慶慶之傷著自行醫治○有蔣某者托劉姓經手向山西人王某借得番餅五十枚以游約不還昨將經中之劉姓扭入捕房捕頭命押候究追 
[美捕房紀事]  
　　粤人王阿鵬者住居閔行路第二十七號屋内昨午至天潼路桃源坊一百五十一號某姓家扭落鐵鎖入内竊取湖縐二疋途遇包探竇如海人贓一併查獲盤問之下知所犯竊案不可勝記身畔搜出當票十餘帋拘解捕房押候吊贓送究○積竊洪阿多因犯案由捕拘送英廨判令解回原籍兹於昨晨捕頭飭包探范進才送至法界附江天輪船解往寗波原籍○前早十二點鐘有包車一輛疾馳至百老匯路禮拜堂門首有粤人李某不及避讓致被撞倒跌破頭顱李卽將車夫扭住由四十一號西捕拘送捕房捕頭騐得李受傷屬實令一百七十二號捕送至同仁醫院療治該車夫未免鹵莽以致肇禍押候解送英公堂訊究○甲乙二寗人操釘書爲業同在周浦路某書作爲夥爲錢鈔瓜葛在路扭毆經二百八十七號三道捕拿送捕房捕頭命押候解送英公廨請讞員訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
