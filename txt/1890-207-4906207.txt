# 1890 - 207 - 4906207

 

Page 1

 
 
[購求大清一統志] [  國書集成局啓]  
　　啓者本局現欲購求大清一統志一書不論竹紙白紙但須旣經　補者如有　脫售請函致申報舘帳房議價倘不忍割愛則　　不妨將原　奉趙仍當從豐酌酬想海内收藏家常必樂于從事也肅此佈聞伏維雅鑒 
[二百三十二號畫報告白] [  點石齋啓]  
　　先賢朱文公爲理學名儒入祀○聖廟士大夫皆尊敬之不謂庸流附會竟引爲裱匠之祖師者誠可發人一噱也至若職官之風流惹禍賢令之樂母興歌晴川有雙警成婚番邑有一胎五子袁孝子化悍婦以權術某秀才值奇遇而篇如與未厪人踏靑受窘及西戲中之猴坐狗車皆可以遣閒情而助清興後仍附閨媛圖說准於十六日出售此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[好名說]  
　　今之人奔走於風塵圖謀於夙夜營營焉擾擾焉惟恐弗及者孰非爲名與利也哉二者不可得兼講陶朱猗頓之術者不難屢致千金而美名不與焉顯揚標榜爲事者大則廊廟增輝小則鄉閭著望未嘗無赫赫之名而矣利亦不與焉然而天之視利也輕視名也重故坐擁裳　廣蓄奴婢稍工心計者卽優爲之至於膺美號享盛名不與草木同腐閱千　年而依然顯耀者則非其智慧大經齊者不能孔子曰君子疾没世而名不稱焉孟子曰好名之人能盡千乘之國苟非其人簞食豆羹見於色屈子曰老冉冉其將至兮懼脩名之不立自古以來聖賢豪傑未嘗不於砥　礪名三致意焉漢　尚訓詁則以研經授徒爲獵取高名之劵晉人尚淸談則以虛無放誕爲弋釣名譽之階唐重制科求　之士非詩賦無以進身李杜高才未能降格終不遇也宋尚理學濓洛關閩宗派攸分一時講學之士無不以高談心性博取高名降　明代門戸之見存朋黨之風熾直言敢諫之士抗疏忿爭一人唱百人和甚致以身受廷杖爲榮而東林復社又各樹黨援相持不下或妄談朝政得失處士名高清流禍烈衣冠塗炭明社遂墟與漢之黨錮唐之白馬相似此皆好名之過也昔人謂三代以下惟患不好名人之所以異放禽獸者以有好名之心耳吾　名非不可好亦視乎所好者之正與不正耳所好而得其正則將爲忠臣孝子悌弟信友鼓鐘於宫聲聞於外姓氏播於萬口史册垂之千秋此大丈夫不甘湮　者之所爲也所好而不得其正則且矯揉造作爲不近人情之事公孫之脫粟麤布荆公之塗首垢面馮道之土室繩牀焉天下後世所竊笑者正復不一而足在其人之爲此舉無非爲沽名釣譽計耳乃百世而下披覽紀載猶且指之以爲口實是不得美名反累清名矣九原可作必當憬然悟翻然悔是以曠逹之士游心於沕穆之表　神於廣漠之鄉以爲身　千載名不如生前一杯酒旨哉斯言蓋亦有感　發也近世眞名士不可多得而僞名士則誠不可以數計昔人謂過江名士𩻾魚多今之僞名士則有非車这所能盡載斗之所能盡量者古之得名者出自學士大夫之奬借今　得名者反藉販夫牧豎之揄揚古之受大名者將以爭史册之光榮爲鄉黨之矜式今之竊美名者則惟揚揚焉詡詡焉以誇　其交游驕矜其妻妾嗟乎大雅不作正學日衰致使不　不莠之人肆其爲鬼爲蜮之行有心人縱論及此未嘗不扼腕而歎也孔子曰惡莠恐甚亂苗也惡紫恐其亂朱也惡鄭聲恐其亂雅樂也惡鄉愿恐其亂德也余之惡僞名士恐其亂眞也夫不務乎實而惟名之是尚則必有愎諫以爲忠刲股以爲孝任俠以爲義譎詐以爲智煦嫗以爲仁抱柱以爲信足恭以爲禮者况騖名而加之以僞則其爲害更有不可勝言者矣名醫之害足以誤人性命名妓之害足以耗人貲財名士之害并足以淆亂是非顚倒黑白吾不意名之爲害竟若此其烈也夫名者實之賓也苟其立言如金玉植品若圭璋内可以質影衾外可以對師友則誠中者　外積厚者流光不求名而名自歸之如其不然則不務實而務名推有百計經營多方文飾以爲弋取名譽地步其始也善用其僞乃藉以得名具繼也坐享其名轉自忘其僞具終也僞無所施而　所謂名者且不可以嚇　鼠其爲計不已左乎海上本彈丸地互市以來商賈輻輳利之所在詩人輩出名之所趨吾輩混跡其閒雖未能絶類離羣亦何敢隨聲附和作好名說以自警博雅君子幸進而教之 
[諭旨恭錄]  
　　六月初四日奉　上諭京師自上月二十九日以後大雨滂沱連宵徹旦河流驟漲誠恐近畿一帶禾稼受傷朕心實　儘慮看直隷總督　天府府尹查明各屬地方有無被災之處迅卽馳奏近日京城内外倒塌房屋甚多有無傷斃入口並着步車統領衙門順天府確切查明卽行奏聞以慰厪系欽此○初五日奉　上諭京師自上月下旬以來大雨不止民居禾稼受傷昨日雖　開霽今復隂雲密布雨勢滂沱朕心厪民瘼寢饋難安允宜虔申祈禱冀迓時暘謹擇於本月初七日朕親詣　大高殿拈香　時應宫者派貝勒載濂　昭顯廟看派貝勒載漪　宣仁廟着派貝子奕謨　凝和廟看派輔國公載澤同於是日分詣拈香欽此 
[電傳噩耗]  
　　昨日滬上接到開封來電云倪中丞於十三日壽終電音如此合亟譯登中丞久膺閫寄敭歴封疆前此粤嶠分符望隆表海今者汴梁建節績懋防河何意炎夏風凄長天星隕行見　九重下詔眷念藎勞萬姓謳歌追思棠蔭中丞有知其亦可以無憾也已 
[詳述天津水患]  
　　天津霪雨連朝河流暴漲初四五日津郡迤西　直口小園迤東唐家口上園去城十數里之小劉庄先後决口一時驚濤駭浪平地横流遠近城鄉幾無一片乾淨土城西芥園茶店口城北河北大街大王廟俟家後城東閘口大橋洋貨街以　關道　前平地水深一二三尺不等南門外附近南窪較城之三面尤低水害殆又過之虹橋房屋十坍八九東西窰窪亦十室九空盖在水中央萬不能鬱鬱居此也連日風狂雨驟坍屋覆舟之事幾如銅山領而洛鐘　主初七日天始開霽是役也約計坍屋三百餘　沈船數十艘死傷人口雖無確數惟聞東豐玉酒鋪一 
 
 

Page 2

 
 
夥斃命於巖墻之下舟子之問諸水濱者不下數十人洵非常之鉅害也　此仍就津城言之所有受水之南窪向不知作何情狀盖南窪形如釜底每遇大雨卽易成災現當各河决口之時水勢若建瓴而下田園廬墓悉在水中困苦情形尚堪設想耶當道者關心民瘼富初五日上園决口時卽派三營兵丁一百名鳩工庀材設法堵禦奈風雨交作波浪洶洶未獲奏功相率罷手水遂由先農壇越大堤趨海大道而注南窪延及北洋施醫院門前水勢没踁初六日衆民擬築堤以禦但水性善下蓄而不洩當復四出爲災當道遂阻止不容立派練軍彈壓初七日復飭練軍統帶鄭鎭戎明保督軍前赴上園堵口是口被刷已兩日夜較之初决時深闊漸增數倍不知能否旦夕成功耳天津道府以小民蕩析離居情殊可憫爰飭天津縣隆小村大令就西門城上搭盖窩鋪十八座以備不虞一時災民視之如白傅大裘杜陵廣厦爭投棲止後至者幾無插足之區某善士以災民孔多箇非十八窩　所國容足又於城南角上添盖若干須臾亦有人滿之患聞此次水災通於直順兩屬特受災輕重微有不同最甚者武清縣柳巷村烟戸百餘家　　水災人口死亡幾盡得逃出者僅男婦六人云天河道憲歴勘河堤慘覩屍骸順流而下當與津海關道商定派弁督船數小號沿河撈救落水人口初七八兩日共救起男婦二百餘人是時天雖放晴水仍有加無已西南兩門平地急如飛箭直灌城中初八日南門只開一扇西門則兩扇全局所有救護之難民帶水拖泥繫上城頭各向窩鋪安置郡紳張少農善士仍恐棲身有所而餬口無資按大小口分各給米麫錢文俾得苟延殘喘三岔河救生局所獲屍骸一日之間纍纍然多至三十六具家私棺柩隨流飄蕩一望無涯所最慘者有男女八屍繫以長繩同赴東流而死金家窰曁河北關上下至初九日水仍没炕房屋坍塌十居八九市中柴米油鹽無不踴貴玉米麫每斤由三十六文驟加至六十文貧民恨深切齒糾衆赴河東河北各刼米鋪一家地方呈報名衙道府縣立卽出示諭令平糶玉米麫每斤不得過津錢四十文并飭將糧單逐日呈核如敢高抬市價從重治罪人心始安然柴草價仍倍蓰所恨下情不能上逹不獲官憲釐而定之耳李傅相新得文孫祗以水患頻仍已溺已飢不准各員道賀　以道府等不能防範於事前責令補救於事後俾免斯民昏蟄之憂道憲勞瘁不辭與海關道督率府縣商派練軍分投堵口初八日上園已合龍水之横流者業經歸壑惟尚有各口未竟全功由津至京大道上悉係湯湯洪水行人爲之絶迹海關馬遞書信已斷七天後攺用小火輪船由水道投遞駛至莆口驀遇大溜横趨幸耆舵竭力維持始免失事卽此一節而河流之湍急已可想而知矣據父老稱同治八年水災尚無此次之鉅云 
[小姑鬟影]  
　　九江來信云兩芙蓉種類趙年遍延二十二行省中尸間藉以謀生無其布帛粟菽雖曰烟漿愈夥烟禍愈深然上藥旣得旺銷洋樂之來源漸少亦未嘗不可藉以杜漏巵也其土蜀産者曰川土晉産者曰西土滇産者曰南士又有台漿碭漿象漿各名目轉運各處自當一律抽釐九江於日内奉到部章分設土築釐局李亦靑觀察遂卽遴委新關委員周叅車鴻飛督辦其事刻已接奉委札妥議章程矣○城内倉巷人某甲年逾不惑向在某署治庖雖未必鵠鼎調羹獨擅雍巫之技而主人翁亦頗加信任謂非甲卽不足觀我朶頤厀卜有一女郎三五盈盈華年月滿小家碧玉愛好天然置之周昉畫圖中當不讓朝雲獨絶隣人李某無賴也見而悅之垂涎者已非一日某日晌午甲適他出槐陰滿地繡倦停針李伺隙掩入房中持錢二百文對女吃吃笑不止女懼而聲喊李禁嚇之甲方自外歸聞聲而入李驀持菜刀以砍以致下體連受二傷一時哄動四鄰帮同獲李捆送縣署訴請重懲張玉珊明府訊悉情形喝笞一千板枷示城闕以儆兇惡之徒聞者皆爲之稱快 
[松江近事]  
　　郡城西門妙嚴寺人顧大和向操淮南王術藉來其作生涯店夥阿唐與長橋堍同業人阿小有嫌一日工作之餘潛往尋釁幸有旁人勸阻未及交綏次日亭午時阿小登門興問罪師阿唐見其貿貿然來卽一鼓作氣招集同事羣起攻之𢵡阿小於磨石上擊傷腰肋等處隨經人出而排解急延某傷科爲之敷冶議定醫藥貲二十四元始得寢事○匪徒誘賭貽害無窮屢次拿懲終未根株淨絶近又有外來流痞糾同城内劣紳集賭抽頭夜以繼日華亭縣葛邑尊訪聞確實卽飭役往拿五人押候懲辦○年例城廂内外各肉店自六月望日起禁屠五日建醮禳災刻經各鋪主具禀府轅籲求出示就郡城隍廟建設醮壇延僧禮佛愚民無識咸謂驅瘟禳疫足以保衞閭閻究之以有用之資財供淫僧之花費徒勞周折無補絲毫當此各省水災民生塗炭曷弗移此以資賑欵使災民實惠均沾乎 
[浮邱挹袂]  
　　廣東省垣訪事人云新寗縣李姓文童被旗民謀害等情前已錄登報簡事閱多日兇犯仍未成禽闔府廪生遂聯名通禀各大憲各憲批候移請將軍都統轉飭所屬旗員務獲正兇按律懲辦聞刻下該兇犯姓名地保已能指出想不難綑解至案也○江蘇候補道温觀察子韶係順德縣人平日究心化學於泰西製造諸法均能推陳出新粤省創建機器局時大憲委令總辦諸事規畫詳盡卓著勛勞嗣因事告辭優游坷里現經李筱荃制軍禮延來省仍擬委辦機器局務俾收駕輕就熟之功云○初三日府試新會縣二塲有某姓文童聽候點名時忽染急痧嘔瀉交作監場委員急令扶出甫至頭門外卽已魂赴泉臺有知者謂此童年未弱冠頗著文名誠可惜也○小北門直街賣菜傭某甲向營兵某乙索欠乙無以應以致口角始而互詈尋至互毆甲被毆傷奔赴營中控訴營官爲乙袒護甲憤不能伸無可奈何懊惱而返○烟館飯店最易藏奸保中局嚴定章程限令夜間二鼓閉門違者重責現逢府試城中多士如雲烟館貪覔蠅頭每當鼓轉麗譙猶是重門洞闢一燈如豆鬼火熒然以致盜賊之流聚爲淵藪試館被竊之案日有所聞想局憲聞之必有以善其後也○晴雨不時炎凉無定疹戾之氣釀成瘟㾮愛育善堂施醫每日多至數百號其餘醫局亦皆如山隂道上大有應接不暇之形彼養生者當何如加意謹愼哉 
[營口雜聞]  
　　升任奉天府府尹興大京兆陞入都陛見道出營口附坐某輪船各員醫迎送如禮○原任錦州府知府升補驛巡道增觀察林履新未兩月遽痛騎箕遠近官僚咸往吊唁○春夏之交旱魃爲虐田中禾麥悉化枯薪至上月十七得雨後又兼旬陰晦檐溜不停高粱漸生靑黑蟲蝕去其半倘再雨師淹駕恐　免顆粒無收也尤可異者夏至以前天　酷熱寒暑表升至九十餘度六月初一日起忽又寒威凛凛寒暑表竟縮至六十度天時不正民間疾病叢生蒼蒼者天何不佑奉民若此耶○苦雨多時河水依然淺阻有某姓雇兩槽船由上城載荳來營一船裝八十石一船裝九十石半途擱淺無計可施三老長年惟有相對歎息而己○三道溝兪姓子年逾而立尚未娶妻老母在堂惟賴傭資供薪水每閱三四月必一歸省一次人皆稱其孝焉今年在某船當水手自開河時出門迄今杳無音信其母思子情切自至營市訪尋近始經素稔之某甲告以今春爾子已墮海身亡其母痛哭失聲昏絶於地經人灌救始得復甦吁誠可慘已○輪船之裝餅荳赴申江者相屬於途綿綿不絶蓋由沙船日少今夏申江餅荳暢消輪船水脚又廉是以各商家皆爭先運往也○有駁船小工竊取荳子數石經潮帮中人覷破搜獲原贓送官究治現已枷示四名游行犯事處矣 
[策鰲小志]  
　　本館派駐長崎訪事人來札云上月晦日長崎三江幫各商因公赴理事署俱穿短衣楊星垣都轉見之殊深駭異談次各商復假作通文滿口之乎者也鄙俗之狀令人難耐都轉以其因公會議悉以大度置之後有人言及是日緣有操易牙業者獨無長衣自言生平從未受衣冠拘束有人欲解衣衣之其人不願且嬲衆人共弛長衣然後至署以一廚子而竟欲衣冠逐隊謬附於紳士之儔雖曰海外儀文原歸簡略然褻越若此獨不顧貽笑於他邦乎我知都轉必稍爲整頓也○現任長崎縣知庚中野健明與各國領事酬酢往來頗敦隣誼邇來虎列剌 
 
 

Page 3

 
 
症到處流行深恐延及外人特咨請各領事派捕恊同日捕稽查阻界各商家隂溝竈厠有無汚穢堆積令先遍洒藥水以防此症蔓延各領事均允之中國領事楊都轉亦卽據情札飭三帮董事嗣因江帮各商家議得此舉雖承長崎縣美意然令日捕頻至華商家查騐殊多不便公稟都轉照請免查都轉體恤民情照會長崎縣道逹衆華商之意幷稱租界中如有汚穢本領事應自派巡捕督令洒掃夫逐日滌除日來已派捕在租界中挨戸稽查如遇堆積卽着爲之掃去又於初十日下午帶捕親出傳諭各家務勤灑掃俾内外一律清潔如以後查出仍有汚穢堆積定子嚴懲各戸感都轉之賢勞靡不凛遵以故街衢清淨無異日人所居矣○本月十九號午前八點鐘時暹邏國王族敗奴蘭歌衰坐德公司船自香港至横濱日　宫内省得信派員出　用小火輪船接至岸上導遊稅關電局及各勝地是夜寄寓西國飯店翌日派二隨員先赴東京呈國書敗君亦不日前往矣 
[月湖玩月]  
　　寗波南門外人某甲娶妻某氏不能得堂上歡姑雌虎也日事吹毛求疵笞之詈之非常凌虐一日偶因細故鞭撻交加鄰人苦勸再三姑始顔爲之霽媳自嗟命薄清涙哨垂至晚潛吞阿芙蓉膏以致畢命次晨喚之不應破扉而入則僵臥床上早已體冷於冰因卽以三寸桐綰草草敢殮聞媳係外地人家中並無親屬故其姑得以脫然無累不然一經告發威逼之罪其可逃乎○湖西某乙向某丙索舊逋丙兩手空空苦無以應乙怒甚揮拳互毆致内頭破血流滿身紅染旁觀不服勸内訟諸公庭旋有人爲之排難解紛合乙出養傷貲丙遂無言而退 
[病犯發堂]  
　　前有兇徒劉甫順持刀戳斃金王氏上海縣陸大令詣騐後將劉訊責收所昨由原差禀稱該犯日來患病甚重深恐倒斃所中大令諭令暫發善堂爲之醫療 
[病妓可憐]  
　　無錫人某甲挈妻來滬賃居南市去冬因衣食不周將妻送入法界某烟鴇處賣娼未幾婦卽逃回後由龜黨某某出爲介紹仍迷至鴇處並由鴇給中洋銀數十元蓋卽俗所謂帶擋也邇來婦忽患病醫藥無功延至前宵奄奄一息鴇恐遭累俟夜深人靜雇肩輿舁至南市尋甲無着意欲棄諸路旁經路人見而喝阻噫鴛鴦七十竟非同命之禽蝴蝶一雙終是可憐之物旣已苦心之難白可堪辣手之横施命也何如夫亦不堪回首已 
[縣訊染毒]  
　　李唐氏投英公堂控朱蓮生將下體毒瘡沾染伊女美郎經蔡二源太守提朱訊責交保此已紀諸報章嗣經省憲訪聞以此案未便草率訊斷因札飭上海縣提案推鞫務得實情前日太守因又提朱及李唐氏美郎移送縣署陸大令升堂研究李唐氏供稱小婦人原籍常州現居治卜會香里女兒被朱染毒後向之理論朱曾允貼醫資洋二十元然祗收過小洋二角錢一百文小婦人一貧如洗烏能自己延醫向索紛爭扭至公堂控訴曾蒙蔡大老爺斷結今忽轉送憲案務乞究懲朱供小的係本邑人向操錢業與該氏鄰居時時提抱美郎致被褲上毒瘡染及大令着該氏具被朱染毒願自醫冶並無他故切結隨將朱收入所中 
[英界公堂瑣案]  
　　包探顧阿六何瑞福稱五福弄内朱少谷家報被隣人沈阿和將朱妾所帶翡翠鐲捋去一對又被取去銀水烟袋二枝請爲究追其時沈　和已逃避他方旋由沈母沈孫氏將銀水烟袋質票父與朱家計質洋二十六元今將該氏送案朱少谷稱職員之妾住在該處當夜偶然在門口乘凉突有隣人沈阿和佯作醉狀口近身邊妾向内避之沈跟蹤而入見樹上有西瓜取以亂擲妾驚慌跌仆被捋翠鐲一對值洋一百二十元又取去銀水烟袋二枝後職員得悉情形報捕查拿翌日沈母將水烟袋質票交還沈孫氏供寗波人年六十三歲兒子阿和以修配湖絲爲業連日不歸家不知伊到朱家取物兹由我弟沈瑞生到來言外甥阿和有質票托帶歸家我接票後卽據朱姓家人來言阿和之事我言有質票在此不知是否翠鐲銀水烟袋等物旋將票交彼看明的係銀水烟袋孫瑞生投案稱現在南市鹹瓜街開慶泰酒店前日外甥到來言有質票帶交伊家爲此送與姊氏亦未　所質者爲何物蔡太守得供之下謂本應將該氏押令交兒子阿和到案究辦姑念年老從寛交孫瑞生保去赶緊找尋阿和交案一面仍飭包探緝拿○包探黄四福稱湖南人王友德前犯行竊獲案遞籍今又來滬詰得又竊福和輪船上水烟筒高陞輪船兩頭銀鑲洋烟筒等件當卽吊贓送案失主未報捕房王友德供湖南長沙府人蔡太守判王友德笞責二百板俟備文遞籍贓存捕房俟失主認領○一百二十七號華捕稱昨見袁阿二所拖東洋車冐充包車並不捐洋領照况見伊載客收錢具非包車可知拘案請辦袁阿二供初次租車不知車主如何漏捐蔡太守飭捕房將東洋車扣留袁阿二開釋知照車主繳到罰洋二元半始准補捐領照將車領回否則充公 
[法界公堂瑣案]  
　　和生錢庄主謝家樂挈出店人數名向楊祥記坐索票銀二百七十兩因憎飲食不佳强取桌上自鳴鐘質得洋一元以供大嚼楊甚惡之將謝等交捕解送公堂宋莘樂二尹向之質訊楊訴稱所欠票欵曾由葛子甫經手付過銀二百兩洋銀一百元因未收回票據以致轇轕難清謝堅執所收銀洋抵作前帳兹之所欠仍請追還二尹以兩造各執一詞着楊尋葛　案再行核訊昨晨兩造同投公廨各訴前情二尹問葛爲何不來楊稱葛本在謝姓處爲夥請着謝及案可也謝稱楊神通廣大專恃公堂之勢欺壓平人中西官聞言皆大怒問楊曰爾具公堂上誰人相識楊稱謝有心誣衊求追究此言所由來二尹謂謝曰爾向楊索欠本公堂已代爾追問爾竟敢砌詞胡說藐視公堂乎所稱楊恃勢等情究竟恃誰人之勢可卽當堂指出勿得含糊謝連連叩首稱不知情中西官謂楊所欠銀兩理應尋過付人來　質訊惟爾所稱楊恃勢一事須開節略呈明隨着交捕房管押○錦春綢縀莊主　桂三偕錢隆記周蘆峯萬隆義徐景士鼎昌張愼齋鶴記蔣鶴亭楊恒和徐習生馮興懷倪質甫怡記朱友梅等九家遞禀聲稱張聯卿於前年開設宏成綢縀莊歴次有貨物往來至今年端陽節將帳結清並不虧欠節後取去綢縀值銀一千五百兩分文不付本月初旬店已閉歇爲此將　扭案請追張遞呈訴稱所控欠數眞實不虛本月初七日周來索欠苦無以應遂被逼令閉歇所剩綢縀一百九十五叚被伊等九家檢齊封諸箱内宋二尹謂端節至今未及兩月能銷一千五百兩之貨生意甚佳何致力不能支忽然倒閉所售之貨其銀安在答稱節前虧欠甚多以致無可彌補包探王榮培禀稱小的查得張將整疋綢縀質在恒德典中二尹謂張曰爾將整匹付質祗剩零星諒係有意欠銀今將如何料理答稱目下願還二折現銀其餘立票限期措繳潘等詞稱宏成另有股東務求追究猶憶本年二月曾登告白於新聞紙中以爲合股之據張稱實因合股不成以致如此如有股東則不致短少資本矣二尹謂潘等曰爾等本係同業想必容易稽查倘查得張果有意將銀貨收藏藉端倒帳准禀請照例究辦可也張稱目下剩貨雖少然生財一切尚值洋鍜七百餘元可以抵償欠洋二尹　潘等檢收剩貨幷將生財倩人估價然後禀候核究潘等遵諭而去○通事禀稱鄉人姚王貴身　鈔票兩　計洋二十元至某茶肆啜茗洎下樓查得鈔票已失當卽登樓查問知由茶客邵昌裕拾得向之索取邵不肯還因之杻入捕房在邵身邊搜出今特解案請究邵供稱票在地上抬得意欲給還驀被扭入捕房管押宋二尹將票給姚領去邵　令退出○通事禀稱小工江德裕陳益在通州輪船裝貨畢掃除艙室見有小靑皮一堆因之竊去變賣船上人陳乃仁探知下落將兩小工拘送捕房今特解案請訊江陳同供稱　種小靑皮已售與南市某藥行得洋銀四元八角早經用盡宋二尹問售與誰家藥行答稱因不識字未知牌號陳稱小靑皮約失二担有餘目下每担值銀五兩八錢因係客貨求吊　贓二尹謂售出已久恐難追還着將江等押候查明再行核斷○烟鴇吳沈氏訴稱上月初十日被工部局小工顧秀泉拔去烟妓銀寳旣又前來滋閙將小 
 
 

Page 4

 
 
婦人頭面擊傷顧供稱銀寳向在伊處賣娼至上月遷出另住阿金家因欠該鴇洋銀兩元有奇將衣包抵押昨日央小的持洋取贖忽該兇毆宋二尹問阿金是誰答稱已故小工頭某甲之妻小的亦寄膳伊家二尹曰銀寳如果言　遷出不致衣服留存爾言被該鴇兇毆何以反傷及該鴇之面遂着押候將銀寳交案下期再核○沙遜洋行收租人某甲控房客陳高氏積欠房租洋銀二十八元陳高氏供稱小婦人並未積欠如許今將房票齎呈宋二尹見票用西文交祁繙譯觀看祁君閱得係去年房票今所控者爲本年欠租二尹遂判令將該氏押繳 
[靈草療疾]  
　　逕啓者昨得全亨寳號惠來仙鶴草五百斤囑爲敬送并述其草出自杭省深山恰　五月刈收隂　極其靈應專治諸血症之至寳云云一切悉暫仿單照治敝堂謹奉收條置藏分送凡患諸血症者來堂取治可也仲荷慈祥濟世之行仁足微好善之用心如斯同人等感佩五中謹列報章藉鳴謝悃又蒙香山高胡氏惠來痧氣丸五百瓶正值酷暑炎威之際及時分送使諸病黎咸登覺岸修德積福獲報於無涯附登報謝伏祈公鑒[  虹口纎路寳順里元濟善堂同人拜啓]  
[領屍] 本月十四日仁濟醫館報稱昨有湖南湘鄉縣人丁友勝年四十二歲孤身無伴患急痧甚重由中和棧送來救治無效當　　晚身亡帶有皮箱等六件鷹洋兩元小洋四角錢四百三十六义云云敝局司事遵卽往查　實遂將物件另註細帳一幷留局代爲備棺收殮送義塚瘞埋如有親屬來申向老北門外同仁輔元分局認領可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘恊賑所經募浙閩賑捐六月初一日至初十日止第五十一次清單]  
　　初一日王宗瀚洋五十元○初二日雲間鶴泉子錢二百雷誦芬堂洋十元銅洋五元玉涵甫洋一元○初三日湖南劉輝閣錢六千劉本歐陽錢一千文劉爲鏞錢一千文劉性炳錢一千文童孩劉性煇體已錢二千文女孩劉菊貞體已錢二千文胡劉氏求産育平安銀五兩正劉友觀求母却病延年銀二十兩正劉榮錢四千文壽憲草堂錢四千文張萬藩錢一千文劉爲鑑錢一千文童孩胡九涵體已錢二千文無力人求病愈銀一兩以上十四戸實來九八元四十四兩七錢一分○初五日浴佛子洋二元高平如洋一元銅洋一元李茂順洋十元○初六日不書名洋二十元鄭寅初洋一元筆耕主人洋四元○初七日錢源茂銅洋四元○初八日無名氏錢二百文白雲居士因子患吐血許愿洋二十元○初九日吳師亷翁經募銀四兩七錢吟秋氏洋十元翠竹山房主人求産育平安洋五元湘鄉無名氏求合家平安洋一元金陵無名氏求合宅平安洋一元○初十日鈕鴻道璧返醫金洋四元四角無名氏銅洋一元隱名氏日本鈔票洋十元實收到洋九元五角實延年洋十五元○○以上總共收洋一百六十四元九角銀四兩七錢九八元四十四兩七錢一分銅洋十一元錢四百文 
[同仁永善堂清單]  
　　杭省萬承志堂馮聽五大善士交來棣華堂百賓紅靈丹五百瓶求放心齋主人太乙救疫丹二百錠慶餘堂藿香正氣丸一千服羅店同興號潘大善士來榮陽氏洋二十元蘇省吳輔翁募久大典四元濟大典二元嘉善吳季翁募犀香室方三慶務滋齋三戸合六元又無名氏二元泗涇趙周翁嘉興張聖源各助五元本埠嘉廣生鴻記翁携卿三戸各二元無名氏一元寳和號銅洋兩元無名氏錢五百文以上各戸除已掣付收照外合再備函奉復藉伸謝忱 
[蘇城安節局山東代贖江浙恊賑公所五月初一日至三十日第二十三次清單]  
　　恆孚銀樓桶上旬張煥寳二元裘姓氏八百三十二號永豐三月十四期未收票洋五元桶内散錢二文人和震記桶鄒經松公記代絲客罰洋二戸各一元黄景福洋二元又錢五百公記十元無名錢六百王鴻翥桶愧愧氏保佑痘花平安洋一元恆孚銀樓桶下旬長吉氏洋一元求目光銅洋一元桶内點見散錢四十七文本局桶摇生氏爲二兒媳陳氏求病愈洋二十元潘志恢求子承豐病體速愈十元無名氏一元以上共收洋四十九元銅洋一元永豐票洋五元錢一千一百四十九文合併聲明 
[上海大馬路保安堂瞿梧生代文報局經收五月分賑捐清單]  
　　隱名氏洋四元顧周氏兩元仁美衖王二元書畫助賑洋乙元桶捐元順銅洋乙元又桶捐八次二元銅洋六元小洋七角錢九十文以上如數交文報局賑所收合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年五月三十日京報全錄]  
宫門抄○發抄硃批四道○東撫張奏江北漕船入東境日期摺○又奏更調遊擊員缺摺○又奏請銷去知縣察看字樣片○又奏逆倫重犯按律定擬摺○又奏致祭泰山片○又奏遴員接署藩司片○五月三十日工部鴻臚寺正白旗值日無引見○恩公假滿請安○明安因伊子賞二等侍衞謝恩○八額駙續假五日○誠侯請假十五日○徐樹銘續假數日○謙光續假十日○于蔭霖請假二十日○工部奏派承修石路工程派出松溎徐用儀○提督衙門奏拿獲盜犯郭煥璋等八名又拿獲搶奪婦女薛桂子匪犯石隆兒等七名均請交刑部○召見軍機熙敬敬信豐烈○發抄克蒙額奏土默特租銀請作爲酌量津貼奉硃批戸部議奏欽此○沈秉成奏蕪湖關一百十八結洋藥稅厘數目奉硃批該衙門知道單併發欽此○又洋稅船鈔等銀數目奉硃批該衙門知道單倂發欽此○升泰奏布魯克巴兩奔潞分爲東西同辦奉硃批該衙門知道欽此○○太子少保頭品頂戴山東巡撫臣張曜跪奏爲江北漕船全數挽入東境日期恭摺仰祈聖鑒事竊照東省南北兩路運河因上兩年無應運糧米未加疏濬本年江北漕糧辦理河運所有河身淤淺之處經臣先期飭屬挑挖深通以資浮送並將陶城埠口門淤沙及埽壩各工一律擇要挑修俾免臨時貽誤兹據加河同知姚延壽禀報江北第一起漕船於四月初八日酉時挽入山東嶧縣之黄林莊在事員弁晝夜催　　提於四月初十日戍時全帮十起共船五百一隻一律挽入東境等情臣覆查無異除飭沿河文武各員嚴催迅速前進不准逗遛遲延外所有江北漕船全數挽入東境日期謹恭摺具陳伏乞皇上聖鑒謹奏奉硃批戸部知道欽此○○太子少保頭品頂戴山東巡撫臣張曜跪奏爲武定營遊擊仍請以原擬之員借補並揀員更調以實營伍恭摺仰祈聖鑒事竊照山東武定營遊擊員缺前請以儘先叅將武定營中軍守備馬崇阿借補經部議以馬崇阿與此缺遊擊距籍在五百里以内例應廻避應令另選合例人員請補等因奏奉諭旨依議欽此欽遵咨行到東惟查定例儘先人員遇陞補時如員缺與本員距籍在五百里以内及本府本營例應廻避者仍行陞補於現任合例人員對調等語復查該遊擊駐紥武定地處海濱係屬黄河尾閭向爲鹽梟馬賊出没之區巡緝操防倍關緊要非熟習情形素諳河務之員難期得力臣復在於儘先叅將遊擊内逐加遴選非現居要缺卽於河防情形未能熟悉均未便遷就請補致滋貽誤仍查有副將銜儘先叅將實任武定營守備馬崇阿現年四十六歲山東歴城縣人由武定營守備歴保副將銜儘先遊擊於光緒十三年因堵築姚家口河工合龍案内出力經臣奏保免補本班以叅將留東儘先補用經兵部核准覆奏於十四年六月初六日奉旨依議欽此該員曉暢營務熟悉地方以之借補武定營遊擊洵堪勝任惟該員於是缺遊擊距籍在五百里以内例應廻避自應揀員更調查有總兵銜儘先叅將現署武定營游擊實任登州中營游擊齊登元現年五十七歲係山東聊城縣人由行伍隨營剿匪遞保總兵銜儘先遊擊題補兗州中營遊擊續經前陞任撫臣丁寳　題請調補登州中營遊擊兵部發給札付祗領任事嗣因山東省肅清案内出力經前升任撫臣丁寳　奏保同治七年十一月二十八日奉上諭以叅將儘先升用欽此又於荷澤縣賈莊大工合龍出力經前升任撫臣丁寳楨奏保俟補叅將後以副將儘先補用兵部核准於光緒二年二月二十五日奏奉諭旨依議欽此該員營務諳練操防認眞現署武定營遊擊已逾一年辦事均能裕如以之調補武定營遊擊實堪勝任其登州中營擊一缺卽以馬崇阿調補如此一轉移間均在五百里以外人缺各得其宜洵於營伍地方有裨如蒙俞允俟部覆到日再將馬崇阿給咨送部引見齊登元係對品調補毋庸送部應請飭部給札以符定制其馬崇阿所遺山東武定營中軍守備一缺山東省現有應補人員容臣另行揀員請補合併陳明謹會同兗州鎭臣田恩來合詞恭摺具奏伏乞皇上聖鑒訓示謹奏奉硃批兵部議奏欽此○○張曜片　再前任山東禹城縣知縣李維誠於光緒九年因縣民高丹池等揑災聚衆抗官獲犯擬辦案内經前撫臣陳士杰以該員辦理奇災尚無不合惟於所屬部民不能彈壓究屬平日不恊輿情奏請開缺留省察看欽奉諭旨着開缺留省察看欽此查李維訊自開缺留省察看以來尚知奮勉歴經差委並無貽誤該員年力正强辦事穩練經臣咨部銷去察看字樣兹准部咨該員係奉旨開缺留省察看人員應令奏明辦理合無仰懇天恩俯准飭部銷去該員李維誠察看字樣仍以知縣留於山東遇有相當缺日酌量補用出自鴻慈謹附片具陳伏乞聖鑒謹奏奉硃批着照所請吏部知道欽此○○太子少保頭品頂戴山東巡撫臣張曜跪奏爲審明逆倫重犯按例擬辦恭摺仰祈聖鑒事竊前據代理莒州知州恩奎詳報州民潘克萌因瘋紥傷親父潘懷越日因傷身死一案臣因案情重大批司轉飭該州將人卷押解來省發委濟南府審辦旋據審擬解司提訊犯供狡展駁飭研訊兹據署該府德椿審明擬議由司解勘前來經臣親提研鞫緣潘克萌籍隷莒州平日待父潘懷孝順並無觸犯有案潘克萌素患瘋病時發時愈潘懷因其並不滋事央允地隣楚長齡張成陳清溪未經報官鎖錮光緒十四年二月間潘懷染患臌脹病症醫治未痊不能動移十五年正月十三日夜潘克萌之母潘周氏因侍病日久困倦赴别屋睡宿留潘克萌在傍伺候迨更餘時分潘克萌瘋病時發携取桌上小刀紥傷潘懷左後肋潘懷負痛聲喊潘周氏驚醒趨看潘克萌執持小刀在屋内跳舞潘周氏開啓大門喊同隣人陳淸溪上前將潘克萌手内小刀奪獲用繩將其捆縳向潘懷問明情由投保報經該代理州恩奎騐訊飭醫提騐潘克萌目瞪口獃語無倫次不能取供飭醫診視六脉洪浮患瘋屬實監禁醫治詎潘懷延至是月十五日因傷殞命復報經恩奎騐訊禀報提騐潘克萌瘋病痊愈訊供通詳經臣批司轉飭將犯証親身押解來省發委前署濟南府知府劉景宸訊因犯供游移案証陳清溪患病未解禀司飭據恩奎續將陳清溪解司發府劉景宸先已卸事該前府梅啓照訊因犯供仍復游移禀司飭據恩奎訊取原騐仵作供結由司發府梅啓照亦已交卸該署府德椿審擬解經該署司王作孚訊因犯供狡展駁飭覆訊適恩奎交卸回省會督審擬由司招解提審據供前情不諱詰無起釁别故亦無裝瘋揑飾情事案無遁飾查律載子毆殺父者凌遲處死又例載子毆殺父之案無論是否因瘋悉照本律問擬若距省在三百里之外於審明後恭請王命卽在省垣正法仍將首級解回犯事地方梟示又瘋病之人其隣佑人等容隱不報致殺他人者照各知人謀害他人不卽阻當首報律杖一百等語此案潘克萌因瘋病復發用刀扎傷伊父潘懷越二日身死該犯到案時騐係瘋迷覆審供吐明晰業經犯母地隣人等質証明確並無裝瘋揑飾情弊自應按律問擬克萌合依子毆殺父者凌遲處死律擬凌遲處死事犯在光緒十五年三月十六日恩詔以前係毆死親父罪干凌遲毋庸查辦查莒州距省在三百里以外臣於審明後當經飭委署臬司王作孚臣標中軍叅將范止坦恭請王命將該犯潘克萌綁赴市曹正法並將首級解赴犯事地方梟示以昭炯戒地保楚長齡隣佑張成陳清溪明知潘克萌染患瘋病並不報官鎖錮致釀逆倫重案亦應按例問擬楚長齡張成陳淸溪均合依瘋病之人其隣佑人等容隱不報致殺他人者照知人謀害他人不卽阻當首報律杖一百例各擬杖一百事犯亦在恩詔以前所得杖罪俱准援免潘周氏訊係救阻不及伊子　克萌染患瘋病係由其夫容隱不報應毋庸議除供招咨部外理合恭摺具陳伏乞皇上聖鑒謹奏奉硃批刑部知道欽此○○張曜片再每年四月十八日致祭泰山歴蒙欽頒香供由巡撫藩臬兩司内酌量一人前後致祭本年香供先經内務府奏派郎中貴存齎送到東臣謹檄委署臬司王作孚於四月十五日恭齎香供前往泰安如期登山敬謹陳設致察以仰副聖主爲民祈福之至意理合附片奏聞伏乞聖鑒謹奏奉硃批知道了欽此○○張曜片再新任布政使福潤奏請陛見恭奉硃批着來見欽此應卽遴員接署藩司篆務以便交卸北上臣查鑒運司豐伸泰剔弊理財實心任事堪以署理所遺運司篆務查有候補道張上達辦事認眞勤勞卓著堪以接署除檄飭遵照外理合附片具陳伏乞聖鑒訓示謹奏奉硃批吏部知道欽此 
 
 

Page 13

 
 
[光緒十六年六月初一日京報全錄]  
　　宫門抄○河督許奏江北漕船第一起駛入東境日期摺○又奏閱視北岸工次並近口情形片○閩縣卞等奏遴員揀補知縣缺摺○又奏遴員請補海疆同知缺摺○六月初一日内務府國子監正紅旗值日無引見○耆齡等因伊子賞侍衞謝恩○福建按察使許鈐身到京請安○江蘇按察使張國正到京請安○李鴻藻續假五日○吏部呈進月官卷○召見軍機張國正許鈐身○○頭品頂戴河東河道總督臣許振褘跪奏爲江北第一起漕船全　駛入東境日期恭摺具陳仰祈聖鑒事竊臣查接管卷内准漕臣咨稱本年江北漕船共係十起計船五百一隻裝運正耗米十三萬一千九十餘石均已收兌開行挽過清江三閘等因到前兼署河臣倪文蔚前河臣已分飭將河道查勘赶辦在案兹臣於三月二十二日援受河督篆務先已接據護運道沈公麟禀滕汛挑工於四月初三日竣事初六日據報漕船已行抵卓河遇淺阻滯卽集夫啓除微山湖口大　確探江北第一起米船五十一隻初八日酉時入山東嶧縣黄林莊汛地初十日全帮駛入東境據司漕各員具報卽已分别馳往南路　護　提俾汛速北上俟抵十里鋪候汎渡黄並咨東撫臣一律飭催外理合專摺具奏伏乞皇上聖鑒謹奏奉硃批戸部知道欽此○○許振褘片再臣於三月二十二日接受東河河督篆務當卽拜摺叩謝天恩二十四日卽帶印渡河馳赴北岸工次閱視下北祥河衞糧黄沁四廳時桃汛已過河流甚屬安平一切春廂加掃均由兼署河督撫臣早飭籌辦内惟衞糧廳所管之月石　與黄沁廳管之姚旗營二處河溜不免分股斜冲坍塌灘岸居民正切驚惶臣仔細察視尚可早爲設法挑溜遠去當卽派員抛築石壩各一道若由此能遂保作則所費亦屬無多比籌辦北岸近日之情形也臣由武陟攔黄埝等處分囑道㕔修守卽從榮澤渡河馳抵南岸查自近年以來上南中河兩廳所管工叚綿長大溜側注險工迭出此須隨時加意防護不可少涉疏虞臣囑廳員以全力注之因觀金門合龍之處大溜已歸中洪迤南均生新灘此誠聖主福庥所被惟新堤未築後戧似少一叚要工目下伏汛將臨不得不力籌穩固之道所幸上年所辦各石壩尚屬得力若於上游加築三四十丈土壩兩道則雖河勢南侵不可挑溜遠出不至逼近新堤臣囑道廳卽日興工務於大汎前土壩竣事俟霜清安瀾卽爲另案赶築後戧爲永遠保固之計至中河堤岸太窄節節生險必當於中牟下汛三堡順堤就頭二兩埽改作磚石壩一道又就頭堡至五堡舊有之磚石壩五道加築土石高出水面丈餘計可足資防禦下南㕔所管僅惟祥符上汛二十堡順堤河流冲激當飭加抛第二道石壩亦可保住隄岸此籌辦南岸近日之情形也臣惟河工歲設修守卽當先事豫防力戒因循嚴杜浮冐以人人共見之工求事事爭先之著相率以勤根持以愼庶幾愚者千慮或有一得所有微臣查閱兩岸河勢及先事籌備情形理合附片具陳伏乞皇上聖鑒謹奏奉硃批知道了欽此○○頭品頂戴閩浙總督臣卡寳第太子少保福建台灣巡撫一等男臣劉銘傳跪奏爲揀員請補海疆各要缺知縣恭摺仰祈聖鑒事竊准吏部咨題調三項要缺福建台灣縣知縣沈謙開缺以同知直牧用光緒十四年十一月初四日奉旨等因照例奉旨後第五日行文按閩省照限减半計算扣至十四年十二月十九日作爲出缺日期歸十五年正月分截缺又恒春縣知縣李時英於光緒十三年閏四月二十日在任病故業經前閩浙督臣楊昌濬具題開缺照例以病故本日作爲開缺日期歸十三年五月分截缺因一時揀員未定已由閩省咨部展限又宜蘭縣知縣羅金誥於光緒十四年二月二十三日在任病故經臣銘傳具題開缺照例以病故本日作爲開缺日期歸十四年二月分截缺所遺原設台灣縣現改安平縣係衝繁難題調要缺恒春宜蘭二縣亦俱係疲難調要缺非選精明幹練熟習海疆風土情形之員不足以資治理臣等督同台灣司道查得閩省現任知縣各員非現居要缺卽人地未宜一時實乏堪調之員復於候補知縣班内逐加遴選查有卽用知縣范克承年三十四歲雲南太和縣增生同治癸酉並補行辛酉科本省鄉試中式舉人光緒丙戍科會試中式進士朝考二等引見奉旨以知縣卽用簽掣福建光緒十二年八月二十五日領照到省捐加同知銜咨調來台差遣署理安平縣卸事又查有補用知縣高普翰年五十五歲山東海陽縣監生遵籌餉例捐從九品分發廣東試用同治九年十二月到省十一年聞訃丁父憂回籍守制服闋加捐知縣改指福建試用並加同知銜赴京引　克光緒七年四月二十八日領照到省考列二等試用期滿甄别留閩補用委署建陽縣調台差委歴署恆春鳳山等縣篆務又查有候補班前補用知縣沈繼曾年五十五歲浙江錢塘縣人由俊秀報捐從九品同治元年投効軍營二年肅清浙東各郡縣出力案内保舉從九品遇缺卽選克復杭州各城彚保俟選缺後以縣丞升用全浙肅淸案内保加六品銜遵例捐免選本班以縣丞指分福建候補班補用赴部騐看領照出京十年二月十八日到省光緒三年丁祖母憂回籍服滿起復回閩措資來台就台考列二等遵海防例捐戴藍翎十二年准補龍溪縣華崶縣丞嗣於基滬獲勝案内保請免補本班以知縣仍留原省前先補用十二年七月二十六日奉旨依議欽此遵茶捐例加捐同知銜委代宜蘭縣請咨　見領照回閩十五年十二月二十五日抵台禀到繳照以抵台繳照之日作爲到省日期遵海防例捐換花翎委署宜蘭縣知縣於十六年正月十三日任事臣等會查得該員范克承才識優長任事安詳高晉翰樸誠明幹穩練老成沈繼曾勤能穩愼幹練有爲且范克承曾署安平縣高晋翰曾署恒春縣沈繼曾曾署宜蘭縣均能措置裕如於各該處風土民情極爲熟悉以之分别補授試署各縣人地實爲相宜亦與定例曁變通補署章程均各相符合無仰懇天恩俯念海疆員缺緊要准以卽用知縣范克承補授原設台灣縣現改安平縣知縣補用知縣高晉翰試署恆春縣知縣候補班前補用知縣沈繼曾補授宜蘭縣俾各要缺得人而理均於地方有裨如蒙兪允該員范克承係卽用知縣高普翰係補用知縣沈繼皆係補班前補用知縣請補知縣銜缺相當毋庸送部引見至高晋翰係捐納試用人員仍俟試署期滿另請實授並免核計叅罰據台灣司道會詳前來臣謹合詞具奏伏乞皇上聖鑒勅部核覆施行謹奏奉硃批吏部議奏欽此○○頭品頂戴閩浙總督臣卡寳第太子少保福建台灣巡撫一等男臣劉銘傳跪奏爲揀員請補海疆要缺同知恭摺仰祈聖鑒事竊查台灣正任基隆同知汪興糧因公晉郡於光緒十五年十月二十四日在寓病故弳臣銘傳具題開缺照例以病故本日作爲出缺日期歸十五年十月分截缺所遺基隆撫民理番同知員缺亟應遴員調補如無合例堪調之員照例淮以候補人員揀補該處係通商口岸且東界番社巡緝撫綏任在均關緊要必須遴選精明幹練熟悉風土情形之員方克勝任臣等督同台灣司道遵於内地實任及候補同知内逐加遴選非現居要缺卽人地未宜一時堪調乏員推查日現代台南府篆候補同知直隷州本任埔裏社通判方祖隂年四十七歲安徽桐城縣監生遵籌餉例捐布經歷捐分福建補用並捐免騐看同治七年六月禀到台灣剿服番社並開山在事出力保俟補缺後以通判補用遵例捐免補本班以通判　閩候補班補用曁捐免保舉復以剿撫番社出力保加五品銜請咨引見光緒七年十月十八日領照到省考試取列三等試看期滿甄别留閩補用准補埔裏社通判委署新竹縣知縣光緒十三年恭逢恩詔加一級遵鄭工例捐戴藍翎清賦出力請奬光緒十四年七月初八日奉旨着以同知直隸州知州在任候補山東捐賑捐換花翎十五年恭逢恩詔賞加二級委代台南府知府光緒十六年閏二月初一日任事臣等會查得該員方祖蔭才長守潔明幹有爲在台年久熟悉海疆風土情形以之請補基隆撫民理番同知人地實爲相宜合無仰懇天恩俯念海疆要缺需員准以現代台南府篆候補同知直隷州本任埔裏社通判方祖蔭補授基隆同知俾要缺治理得人如蒙兪允該員係現任通判本任候補同知直隸州請補同知應俟奉准照例給咨送部引見並免核計叅罰據台灣司道會詳前來臣謹合詞具奏伏乞皇上聖鑒勅部核覆施行至所遺埔裏社通判係調缺俟准部覆再行揀員調補合併陳明謹奏奉硃批吏部議奏欽此 
 
 

Page 14

 
 
[光緒十六年六月初二日京報全錄]  
　　宫門抄○發抄硃批五道○將軍長奏查明伯都訥廳紳董被叅各欵據實覆陳請旨懲辦摺○六月初二日理藩院　儀衞光祿寺厢白旗值日無引見○徐中堂等塲差完竣覆命○科布多叅贊大臣雙壽到京請安○芸公續假十五日○潘祖蔭請假十日○召見軍機雙壽○發抄裕祿奏捕盜營餉乾報銷奉硃批戸部議奏欽此○又道員奭良署東邊道奉硃批吏部知道欽此○又解節省銀兩奉硃批戸部知道欽此○又放過養廉餘銀存庫奉硃批戸部知道欽此○又防練兵　　糧餉乾報銷奉硃批戸部議奏欽此○○奴才長順跪奏爲查明伯都訥廳紳董被叅各欵據實覆陳請旨懲辦恭摺仰祈　　　竊查本年正月初二日承准軍機大臣字寄光緒十五年十二月二十三日奉上諭有人奏吉林上年水災紳董于岱霖等領錢三萬山並不購糧散放勒令燒鍋當商捐糧糶賣致有搶糧上控之案委員衣姓查辦不實又糾董經理貨捐多徵錢文撥入文會支銷並於考棚捐建于凌雲專祠以學田租賦作爲祭費等語案關紳董侵吞公欵如果屬實亟應嚴究懲辦着長順按照所叅各節確切查明據實具奏毋稍徇隱原片着照抄給閱看將此諭令知之欽此遵旨寄信前來查所叅欵内有平糶一項係奴才到任以後之事光緒十四年六七月間吉林水災後闔省年景歉收　病食貴奴才念及來歲靑黄不接之時候飢饉堪虞當於是年冬季飭由戸司騰挪欵項發交吉林道府購連糧食預備通省賑糶旋據伯都訥㕔紳士候選主事王熙鋆等二十餘人聯名禀請發給公欵市錢六萬千辦理平糶共議以一廳燒鍋當商八十餘家每家囤糧七百石所請之六萬千卽爲他日减價賠欵之用奴才當於徵存公欵項下提出市錢五萬千先將三萬千借給該紳等具領其二萬千另欵提存仍札派候選同知衣佩璋留吉補用通判姚嶽松前往恊同辦理一面將提欵總數於光緒十五年三月十九日奏明旋復於五月問奏請通省改糶爲賑並將前提公欵共十四萬千概免追繳奉旨允准嗣據該紳蕭德馨等於糶務完竣報明廳屬全境賑糶賠欵共計四萬四千九百八十八千有零除前領三萬千抵過外所虧之項已於紳商損欵項下設法彌補由㕔詳經奴才發交吉林道彚案核辦此伯都訥廳各紳請發公欵辦理平糶之原委也伯都訥廳貨厘一項自光緒四年前任將軍銘安奏辦每賣錢一千抽收十文因商鋪生意豊歉靡常俱令儘徵儘解歴年均由廳中備文報解錢六千餘千究竟每年盈餘若于未據報明有案學田一項係咸豐十年廳紳士于凌雲慶福等借欵承領五常堡界内莫勒恩阿毛荒一百五十方籌捐開墾爲吉林伯都訥長春三廳書院義學公産後因招墾不易租賦久懸於同治七年經前任將軍富明阿奏准按年照數升科自是以後各紳卽將原領荒地陸續出售變價歸借而百五十方之學田僅餘十五方又經附貢生于若霖承其胞督于凌雲遺志捐留二十方共計三十五方旋撥歸伯都訥廳專産呈經前任將軍希元奏請蠲豁租賦奉部駁令照舊納租其當日該荒出售何人陸續墾熟之地共有若干無案可稽此貨捐學田向不歸官經理之實在情形也旣蒙諭旨飭查自非派員前往查勘不足以得確據查有發審局總理留吉補用同知趙宗翰練軍文案委員留吉補用府經歷貢爔俱係有胆有識不徇情面之員當經札派該員等前往認眞查辦去後兹據趙宗翰等逐項查出情弊檢得親供帳簿據實禀覆前來奴才詳加覆核均屬確有證據如原奏内稱風聞吉林省上年水灵伯都訥紳董于信霖等在荒務局領錢三萬串並不購糧按戸散放勒令燒鍋當商捐粮七百石設局糶賣怨謗沸騰致有搶糧之案上控之案經將軍委員查辦乃委員衣姓係子蔭霖之戚曲爲彌縫含糊完結一節現據委員等查明平糶一事係在籍丁憂前雲南布政使于蔭霖倡議由紳士王熙鋆于蔚霖蕭德馨張朝翰楊光黼等二十餘人請欵勸捐分途承辦于岱霖未曾與聞並無勒捐情事所發公欵三萬千係子蔚霖等從鋪商劃匯回廳已於平糶後貼補各鋪糶糧賑糧價值盖原議燒當囤糧實因民間未設社倉又鮮藏蓋借有餘以補不足勢所必然特發疑辦糶時百姓誤爲賑饑一經收價怨謗在所不免兼有一二奸商從中舞弊及藏糧不賣致分糧控告之案層見迭出曾經衣佩璋會同地方官懲辦禀明有案衣佩璋雖訪係于蔭霖姻親而事無私曲無所用其彌縫原奏謂糾士等欵勒捐自係傳聞之誤惟衣佩璋奉委辦糶原准發給車價費用輒敢私受供給於紳商罰欵内支用錢四百餘千繼聞委員查出帳據却將此項開銷附於學田帳末此次若非查及學田斷難敗露其與受同一奸詐可知已又原奏内稱吉林貨捐每年徵收錢六千餘串向歸商人經手交納于岱霖創立文會公所貨捐由文會徵納蕭德馨于靑王文山等經理其事每年多徵錢三四千串撥入文會支銷一節現據該委員查明此項捐欵開辦時本歸當商輪流值年經理自光緒九年至十四年止共六年均由徵收去年始行退還調帳鈎稽計廳屬大小鋪商約五百家自光緒五年迄今每年約收市錢一萬千上下核與按年報明之九十餘家共六千五百千捐數種種不符且所收均係任意攤捐並非遵照奏定章程辦理其每年所餘市錢三四千串凡一切雜用及送禮人情悉取資於此該紳士等親供亦稱所餘六年捐錢除去當行橋廟佈施及工食脚運雜　等費尚餘三千六百餘千如數捐建魁星樓用第稽諸帳簿尚有六十餘千並無着落卽帳簿以外並據委員查出零星鋪　如客寓伙房等項將及二百家歴年迄今共收捐錢五六百千均有各鋪圖記字條爲證而偏　僻地漏未查及並十餘年來隨開隨閉商鋪現無可考者尚不知其侵吞凡幾原奏請其每年多徵三四千串詎料尚不止此厘捐爲抵餉正欵當時奏定儘徵儘解自應涓滴歸公乃輙敢任意侵漁撥用甚至以急公奉上之欵充投桃報李之私實非情理所有此等弊竇在商人亦不能免而文會尤甚經理文會之人蕭德馨王文山卽王文珊楊光黼谷蘭芳于芳懷等不下十餘人于清卽于青前充練長時在文會據供書院之事概未經手尚難憑信該會在種榆書院之内右文堂其始本取以文會友之義並非于岱　一人創立厥後遂刊有文會總局圖章挾制官長把持公事無所不至檢查厘捐簿内及調閱廳署案卷甚有該會戳記名爲文會實擅利權與賤丈夫之壟斷無異又于原奏内稱考棚捐建于凌雲專祠以蘭彩橋學田租賦作爲祭費一節現據該委員禀稱勘明書院内西偏有祠堂三間中間設立于凌雲　位門額有祠堂二字考棚亦任書院與祠相距咫尺紳士楊光黼等謂于凌雲生前倡成義舉士林愛慕因於捐修書院欵内建修此祠以便不時致祭至學田則坐落蘭彩橋以南其地屬五常廳管轄一切租賦由天德裕經管天德裕者于紳所設收租之鋪卽俗呼爲地局是也該號執事人邵殿元董其事又設學田鄉約以孫瀛洲充之該學田原領百五十方現剩三十五方開有熟地二百餘晌當時此三十五方以何處爲界並無確據但憑佃戸指點行繩而已雖畛敷原數却係荒多於熟惟各糾親供内有光緒八年會同于紳分清學田界址之語而核對學田收租帳簿則於光緒十三十四兩年于紳猶將學田北而熟地約百晌撥入天德裕名下徵租謂非侵佔而何尤可異者原領地百五十方計照百五十張以温良恭儉四字分列共名今查地册學田照僅八張其餘三百四十二張地均出售而照上戸名則仍其舊此必原領地有浮多不敢過割稅契之故卽以邵殿元所供天德裕地照八張核計現在完納租賦晌數與學田相等而徵租多至兩倍有餘可爲浮多之一證兼可爲欺隱之一證且學出照僅八張以一張一方核計何得便有三十五方如謂每照不止一方則賣出之百數十張其浮多不知凡幾詢諸該紳恐亦無以自解又查于凌雲祠堂雖無以學田租賦作爲祭費確據惟厘捐帳内有開銷入祠錢五百千亦屬假公濟私一端等語查學田情弊通省嘖有煩言奴才到任後卽有所聞當時以爲地本三廳公産滿漢士子均得沾其利賴一旦專屬該處自多不平之鳴今閱委員查覆情形而知當日領荒後忽有出售忽有截留又忽而歸倂竟是别有私心人言該紳博捐地之美名獲占地之大利實非無因攷通禮内載品官家祭之禮於居屋之東立家廟等語于凌雲旣非先代名異又無功績得邀祀典不於家廟祭乃於書院私立祠堂又於入祠之日擅動公欵猶以愛慕爲託辭殊非君子愛人以德之道不足爲訓總之以上所查各節平糶意在救荒尚無私弊可言而厘捐學出積弊過深且與國課公帑攸關不得不力加整頓所謂弊去其已甚是也去獘之法無他在除其人作弊之人過多惟懲其首查伯都訥紳士勢燄之盛群推于姓此稿未完 
 
