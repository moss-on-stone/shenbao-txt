# 1922 - 50 - 4917603

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[歡迎霞飛將軍（冷）]  
　　霞飛爲歐戰中之名將今來北京適值直奉兩軍怒目攘肩之日可其賢不肖相去若是之遠耶霞飛將軍之於歐戰也爲國而戰戰勝而國安且榮今直奉之戰試問有益於國乎即使一方而勝國危而辱且隨之烏能安而榮 
　　是故今日霞飛將軍之來正所以示我國武人以模範也戰前未據高位於國戰時能建大功於國戰後更未攬大權於國此其心誠廓然無私一致爲國之心也武人不當如是耶 
　　然則霞飛將軍之來我北京我人不堂僅以歐戰名將之故而歡迎之尤當以足爲我國琥人模範之故而歡迎之也我國武人其有所觀感否 
[命令]  
　　二月二十五日大總統令特授周符麟以勳三位此令　　又令特授潘矩楹以勳五位此令 
　　又令特任莫榮新爲騰威將軍此令 
　　又令任命袁思永爲浙海關監督此令 
　　又令署司法總長董康呈請任命孔慶餘爲福建高等審判廳庭長應照准此令 
　　又令署司法總長董康呈請任命楊資洲署河南開封地方審判廳庭長楊肇炘署福建閩侯地方審判廳推事李蔭川周致澤署陜西長安地方審判廳庭長金鏞署陜西長安地方審判廳推事均照准此令 
　　又令内務總長高凌霨呈准甘肅省長潘麟臯咨省會警察廳廳長鄭元良呈請辭職應照准此令 
　　又令内務總長高凌霨呈准甘肅省長潘齡臯咨請任命王學伊兼甘肅省會警察廳廳長應照准此令 
　　又令霞飛給予一等文虎章此令 
　　又令傅樂猷給予一等大綬嘉禾章此令 
　　又令慕古海唐伯漢均給予二等嘉禾章孟公兌凌克蘇馨均給予二等嘉禾章此令 
　　又令白里蘇給予一等文虎章此令 
　　又令吕龍給予一等文虎章此令 
　　又令義薩利給予三等文虎章逹維給予四等文虎章此令 
　　又令巴士基給予三等文虎章蘭必思雷希愛芮來德雷必謝均給予四等文虎章此令 
　　又令貝熙業給予三等寶光嘉禾章此令 
[國内專電]  
　　北京電二十四京電徐將表示閣潮引爲已任二十五卽發通電外間認爲無辦法之辦法因近來奉洛雙方信使一再聲明擁護中央愛戴元首徐發此雙方實不好挑剔時局能否藉此轉圜待證 
　　北京電今日閣議閣員缺席多改談話會顔語高張曰元首要我改代爲署倘欵項有着不受人駡亦可勉任否則無法維持仍請元首另提代理者（二十五日下午九鐘） 
　　北京電府以曹吳均無備戰意奉天尙未諒解東海决派鮑貴卿赴奉疏通鮑允三日内出關 
　　北京電霞飛今晚六點二十七分到京隨員云在奉赴張作霖宴同赴北陵參謁後赴法敎堂二十四日五時東省紳商各界開歡迎會七時離奉張作霖派王大中伴送到津外部專員朱鶴翔陸部唐寶潮交部汪廷勷同到霞飛於三月四日赴津當日回京十日赴滬今日徐令給霞飛一等文虎章 
　　北京電昨電外部照會日使廢除陸路減稅辦法查係限於滿韓邊界減稅辦支與上次明令撤除中俄陸路通商減稅相連屬現外部照會日使應自本年四月一日起將減稅法廢除（二十六日下午一鐘） 
　　北京電外部二十四電胡維德令向日政府抗議青島民政長出售地産之舉並同時照會小幡 
　　北京電使圑調查膠澳毎年開支需二千萬元收入僅千萬元日本經營毎年尙賠數百萬余晉龢有詳細調查書呈院阪西亦有建議案昨各主管關係機關决定派一委員圑赴膠青考察爲接收準備　　北京電馮玉祥電院膠濟路事各省已籌鉅欵請勿再募新債 
　　北京電王景春電部東路欠我政府欵項一千二百四十六萬九千四百零七兩十年利息六十三萬六千一百兩全數撥交政府作爲軍事運輸費經公司會議决定是否請核示（二十六日下午一鐘） 
　　北京電鹽務署徵詢各省運署意見（一）平均全國鹽務擬分期辦理（二）改良鹽區以裕收入（三）劃一鹽價以收實效（四）擴充緝私以暢官銷　　北京電庫倫詳報外交内政軍政權悉操新黨手哲佛儼然傀儡部下王公近密議附華派可蘭拉王入京恰城華商凋零殆盡對女佛恨入骨謂爲不祥内閣總理外長均女佛黨外蒙現有勞農軍一師圑蒙兵有新槍者步兵萬餘騎兵六千駱駝兵二千 
　　北京電葫蘆島决定用選擇投標建築荷蘭治港公司經荷使介紹列入選册（二十六日下午八鐘） 
　　北京電鹽署函交部本署墊付湖廣路借欵百萬兩次逾期希撥還　　北京電曹錕將德州桑園十六師第五十二旅撤回保定以五十旅調往接防係桑園搗毁郵局案之歸宿與政潮無關（二十六日下午八鐘） 
　　北京電中東路雙線並無其事該路技術部負責聲明謂絶無計議哈長雙線之事（二十五日下午九鐘） 
　　北京電某某等疆吏電府民國以來歷任總理先後十餘人政見不合卽去從未有一假再假三假而不辭者請勸梁自維（二十六日下午一鐘） 
　　北京電外部以查烟大員報告彙訂一册照會英使（二十六日下午一鐘） 
　　北京電顧維鈞電徐聘林長民充國際聯盟代表處顧問又國際聯合會應攤增加經費十六萬元飭財部撥（二十六日下午一鐘） 
　　北京電馬可尼代表金門索到期本息財部議决於關稅二五加征實行後照撥外部以此覆英使 
 
 

Page 5

 
 
   
 
 

Page 6

 
 
[國内專電二]  
　　北京電金山領事電外部駢中美通信社載旅美華僑創辦航業公司並無其事（二十六日下午一鐘） 
　　北京電華義銀行爲交部欠欵到期未還延克斯律師提起交涉　　北京電財部派部員陳肇沂押運某項債劵赴滬抵債（二十六日下午一鐘） 
　　北京電歸化各圑體呈府請將駐綏西第一師第二旅撤回京畿駐紥俾輕地方負擔府交陸部核辦　　北京電潘齡臯電院春耕在望擬組禁煙隊按畝履勘（二十六日下午一鐘） 
　　北京電張文生覆電孫文北犯皖省預備抽編一旅以爲援應惟餉械請籌撥（二十六日下午三鐘） 
　　北京電晉閻電孫文北犯晉軍單薄僅能維持地方實無餘力備遠征（二十五日下午六鐘） 
　　北京電趙倜電孫文北犯已飭駐岳豫軍隨時嚴防（二十五日下午六鐘） 
　　北京電贛陳電贛軍一梯圑已抵永州又贛軍已抵衡永等處者改編十六營並在衡永添招四營滇軍由桂林出發經寶慶向衡永前進現衡永均甚戒嚴（二十五日下午六鐘） 
　　北京電蕭耀南派旅長兩人到參部索軍用地圖（二十五日下午六鐘） 
　　北京電陸洪濤又派魏鴻發來京接洽甘事（二十五日下午六鐘） 
　　北京電在京舊國會議員將聯銜通電反對九六鹽債（二十五日下午六鐘） 
　　北京電鮑貴卿此次回京專讌霞飛已柬邀各將軍近畿各師長參陸部簡任以上各官於二十七午後四時在陸部分讌（二十五日下午六鐘） 
　　北京電又參謀部今日午前讌霞飛　　北京電英美催促速提中東路改良辦法外部與交陸兩部及奉吉黑電商起草（二十六日下午一鐘） 
　　天津電霞飛上將有（二）（十）（五）日午二時由奉過津中英法日外交領袖悉往迎迓軍隊參列亦盛霞飛下車致謝沈停三十分鐘開京 
　　天津電霞飛開京理車至皇姑屯站有洋稽查佛特斯因歡迎失足軌道軋死 
　　天津電秦華寢（二）（十）（六）日由京抵奉係張使電召 
　　天津電宥（二）（十）（六）日南開集金大會到會五萬人預認二十萬現交二千元（以上二十六日下午十鐘） 
　　天津電曹銳敬（二）（十）（四）日早三時抵津無赴奉意 
　　天津電財部向津電車公司商小借欵公司經理已赴京接洽 
　　天津電齊耀珊徑（二）（十）（五）日來津養疴已呈辭敎部兼職（以上二十五日下午十鐘） 
　　蘭州電新疆楊督軍來電謂英人近在新疆散發英國國籍票勾引中國人民冒入英籍 
　　蘭州電省參事會定於二月二十七日開幕 
　　蘭州電票價低落物價騰昻省城生意歇業頗多省當局在鹽務稅官比人賀爾慈處借現洋一百萬元擬維持市面賀電華比銀行商榷（以上二十五日下午五鐘） 
　　漢口電軍署有（二）（十）（五）晨接吳急電大要以奉張對王承斌携去三次調停條件依然拒絶我直魯豫等七省宜速結合以圖最後解决蕭當召各處課秘議鄂省應付方針至午後一時始散蕭令財政廳由國稅項下撥四十萬元有午派副官長勞詷光解送洛陽岳州直軍頭道防線仍在汨羅江北岸 
　　漢口電湘趙派唐義彬自湘隂晤張福來聲明湘省决守中立張亦向唐聲明如湘軍足够維持治安直軍决不侵入湘軍防線 
　　漢口電聞湘圑體組弭兵會又派代表直桂林拒絶粤軍假道 
　　漢口電軍界消息川鄂劃界聯防條約已簽定雙方各退守防線宜昌至重慶交通恢復 
　　漢口電蕭派軍需課長王連城有日赴洛呈報岳防計畫並請示機宜事畢卽赴津祝曹銳壽 
　　漢口電劉通電三道尹及各縣知事刷新吏治計分八項有日並派程國璠等二十五人分赴各縣考查 
　　漢口電孫傳芳派參謀劉繼先來省報告防務劉寢（二）（十）（六）晨赴岳與張福來接洽 
　　漢口電蕭派憲兵營長賈起鵬率隊赴岳糾察軍紀 
　　香港電被控暗殺辦館股東之人向住港梧輪船工會係罷工海員　　香港電聞警察今日往搜港梧輪船工會拘七嫌疑人隨釋放 
　　香港電港南北九八暹羅安南東京糖業等商行以各輪存貨約值二千餘萬不能起卸今日開會議商辦法無要領惟主各行自行與工人磋商 
　　香港電洪兆麟令駐各屬所部軍集中省垣候令出發 
　　香港電省商會聯合會代表鄧德周電陳炯明謂與船東面商請再加薪據稱華民司接英領轉來電如再加二釐卽可調停今船東允再加二釐半已逾其數請踐言勸工人開工等語（以上二十六日下午十鐘） 
　　揚州電食商請改洋碼署派王竹三調查（二十六日下午六鐘） 
特約路透電 
[英法兩總揆之會商]  
　　二十六日波洛業電公報稱普恩賚與喬治晤談四小時所談各問題以關於日諾瓦會議之問題爲尤重雙方皆以爲宜謀取政治上之擔保庶免侵佔國際聯盟會之權利及戰後條約與賠欵之權利列强專家木久將集議於倫敦兩總揆决定不使政治上困難爲兩國合作之阻力 
　　二十六日巴黎電半官消息稱喬治與普恩賚已議定如德國不履行凡爾塞和約協約國有施行懲戒辦法之權前開恩斯會議所提停止侵略之案並不妨害此權又議定俄國勞農政府之參與日諾瓦會議非作完全承認勞農政府之解承認問題仍須保留直至會議終畢爲止解除軍備之問題不在日諾瓦討論惟東方問題將儘速解决 
　　二十六日倫敦電英相喬治在波洛業語客曰吾人對於各點已完全同意正當空氣業已造成協約現視前更爲堅固法英將合力行事以謀歐洲之改造喬治又稱如日諾瓦所得之擔保不能滿意則决不可主張承認勞農政府 
　　二十六日波洛業電英法兩總揆之會議昨夜完畢兩總揆對於日諾瓦會議據以進行之條件已得完全之諒解羹决定日諾瓦會議展緩至四月十日兩總揆對於英法協約之各要綱亦完全同意此約數日内可擬妥簽字至於解除軍備是否將在日諾瓦討論之問題則未經言及兩總揆皆對於此次晤談之結果表示極大滿意 
[美國又有院中之華會條約]  
　　二十五日紐約電美國政界較爲沉靜之份子頗不滿意於參院外交委員會對於四國公約之態度各報亦加以抨擊之論調紐約時報稱外交委員會顯出一種極不冠冕之氣象其領袖諸人之舉動類似胸襟狹小之鄉愚而非辦事人物處處疑人侮弄不以信義待人若以締結條約如何始可免墜圈套他人不之知惟我獨知之者然此種參議員之態度國人今已厭棄之矣云云 
　　二十五日華盛頓電參院外交委員會考慮太平洋公約及其關於海軍限制與潛艇條約之附件後已命繕具贊成之報告 
　二十五日倫敦電倫敦晨郵報之美京訪員電稱據半官消息哈定總統之意以爲太平洋公約如有附以保留案釋明該約文字之必要渠可不反對此種保留但參議員白蘭第祁氏所提之保留案不許美國擔任法律上或道千上對於他國島嶼領土或殖民地之義務者則渠不願核准之 
　　二十五日華盛頓電外交委員會已議定四國公約之保留案規定美國不得受軍事盟約之束縛或受參與他國防務之義務 
[英太子與印度時局]  
　　二十五日印度拉賀爾電英太子今日午後抵拉賀爾此間雖爲目前騷擾之集中點然太子仍得極好歡迎本卓白各王公在官署非正式開會以招待之此爲英太子抵此後之唯一公共集會 
　　二十五日德里電全印大會委員會今晚集議甘地氏提出决議案聲明中止實行羣衆的非武力抗拒之舉惟贊成其他不與當道合作之行勤如個人的無論攻守之非武力抗拒亦在贊成之列討論直至夜半而散 
　　二十六日德里電瑪拉巴之戒嚴令已取銷另布恢復及維持法律秩序之民政法令 
[意大利新内閣之組織]  
　　二十五日羅馬電前財政大臣法克太氏已受命組織新内閣 
　　二十六日羅馬電法克太氏之閣員名單内有民主黨八人天主敎黨三人農黨社會改革黨右自由黨各一人已由意皇贊成法氏自任首相兼主内務山塞爾氏任外交大臣亞門杜拉氏任殖民大臣裴東氏任財政大臣狄斯加里氏任陸軍大臣台維杜氏任海軍大臣 
[法政府對於中法實業銀行]  
　　二十五日巴黎電政府已將關於中法實業銀行之要求交與外交委員會此後政府將决定指派調查會之問題 
[各國近事記]  
　　二十五日泊拉格電波蘭公使切實否認波蘭與匈牙利締結密約之說 
　　二十六日約翰萊斯堡電昨日某礦穴附近有人置炸藥相繼爆炸五次但並未因以停工 
　　二十六日紐約電此間復有在比較上不甚自要之經紀商三家倒閉本星期倒閉者連此共有七家 
　　二十五日巴黎電據瑪央斯電稱前布皇飛蝶尙氏在末尼克由歌場出時有人向開二槍均未擊中兇手爲布人已就逮 
　　二十五日倫敦電英國商品陳覽船决議展緩起椗俟世界商業確有復興之象時再行出發 
[香港之船僱限制]  
　　二十六日香港電公報載有草案志在限制在香港註册六十噸以上之英船雇用外人服務並禁在香港註册之英船雇用前敵國之人 
[香港水夫罷工之調停]  
　　二十六日香港電陳炯明由廣州英總領事轉逹港政府謂船東如能將前已開示海員公會之工資斟量加則渠信談判可漸近解决陳炯明之意若就癇數增加百分之二則可使大局更有希望船東已允續增百分之二分半 
[豫東災狀]  
　　二十六日開封電邇來幾逐日有消息傳來述豫東飢荒情形兒童被棄於野其稍長者鬻以廉值有多縣之人現以樹皮草根充飢市上有售草爲人食者華洋賑濟會現注重賑濟婦孺及老者但以工代賑輔助壯年飢民之計畫亦甚不願罷行之苟乏經費則唯有停辦耳榖價雖貴似尙敷用無待運入但存戸皆自私而無天良故僅能供給極困苦之人糧食若由當道管理則或免仰濟於外方但此次飢荒已不及施行此制矣 
[公電]  
　　陜西馮劉通電各報館均鑒讀吳巡閱使效號兩電藉悉鹽餘借欵黑幕繁稠財政當局心計之巧手段之辣至於此極值危急存亡之交而訂此大宗借約内而閣議外而人民以及各省疆吏均皆視若羣目遮以一手上蔽主座下塞羣聰究其所公開者借欵條例而已某某銀行欵數而已試問此七千餘萬借欵用途若何合同全文若何又皆諱莫如深藏之於密不揣其本而齊其末恐此端一啓但欲營私即可續借借後援例依樣公開則公開之美名轉成萬惡恐經數次之公開立致破産矣且彼所自解者不過曰折成總數减輕利率然則示定債劵以前數爲七行餘萬旣訂債劵以後增至九千餘萬名爲减五七釐之息率實則加二千萬之債本其擔負之何輕何重不問自明矧此一千四百萬借劵大中東陸交通獨擅其利均爲某當局所夥開一方以行政資格爲債務一方以私人資格爲債權攘奪一時計政之樞機取得個人永久之富厚詰責由人唾駡由人而彼得其實惠以去其他利息回扣滙水等名目馬克法郎日金吕耳諸化名牽纒繞折一網無餘且近畿軍餉海軍的欵均經閣議决定悉指撥鹽餘而彼則用以抵債閣予之而部奪之縱令發生意外影響治安動摇根本而不恤是可忍孰不可忍眞令人不寒而慄近聞該部公布之支出欵項已經某機關查明實未收領八校敎育經費凖備擔保證劵二百萬元迄今並未成立八校代表亦擬提出質問各報紛載必非無因卽就彼所公布而論破綻亦多大總統視聽自民諸公血誠愛國倘財政當局不能按照吳巡閱使效電將重重黑幕一律宣布應請將鹽餘公債根本取消仍一面查照浙省慮督軍沈省長所發表眞正公開辦法趕速組織示全國人民以大信則神奸褫魄刼運可回中國前途庶其有豸謹貢愚誠諸希垂詧馮玉祥劉鎭華敬 
國外要聞 
[關於中國關稅之兩協定]  
　　華府大會公報所載 
　　世界新聞社云華府會議遠理委員會一月十六日開第十八次便議通過關於修改中國關稅之協定兩件各報會載其大略茲據大會公報詳譯如左閱者當勿以明日黄花視之也 
　　（一）關於修改中國稅率之協定參與本大會之列强即美利堅合衆國·比利時·不列顚帝國·中國·法蘭西·意大利·日本·荷蘭·及葡萄牙爲設法增加收入以應中國政府之需要起見茲協定如次「一九一八年十二月九日上海關稅修改委員會所通過中國海關進口稅率表應即修正俾稅率等於確實值百抽五如中國所參加締結若干商約中所規定者」「一修改關稅委員會應於儘早可行之日會集於上海實行此項修改依上次修改之大綱爲之」「此委員會應以上述列强之代表及任何其他列强其現政府爲參與本大會之列强所承認·並與中國訂有條約規定進出口稅不逾值百抽五·又原參加於此項修改者之代表組織之」「修改事務應儘速進行期於本限制軍備及太平洋遠東問題大會通過此項决議案之日起四個月内完畢」「旣修改之稅率應儘速發生效力但至早須在修改委員會公布此稅率後兩個月」「美國政府以本大會召集者之地位應被請即將此决議通知未參加於本大會但曾參加上述一九一八年修改委員會之列强政府」 
　　（二）關於增收海關附稅之協定美利堅合衆國·比利時·不列顚帝國·中國·法蘭西·意大利·日本·荷蘭·葡萄牙·爲增加中國政府之收入起見協定如次（一）由締約列强之代表及依守本協定之其他列强代表合組一特别會議立卽設法預備迅速廢止釐金並履行一九○二年九月五日中英條約第八條一九○三年十月八日中美條約第四條及一九○三年十月八日中日附約第一條内所規定之其他條件以期征收此等條文内所規定之附稅此特别會議應於本協定批准之日起三個月内在中國會集其日期與地點由中國政府决定之（二）此特别會議應考慮釐金廢止及上述各條約中所規定之其他條件履行以前之暫行辦法並議准對於應征稅之進口貨征收一種附稅其從何日起始作何用途及依照何條件由其决定之附稅應一律值百抽二零五惟除某種奢侈品在外即據特别會議之意查以抽稅較多而不至妨碍其貿易者惟附稅總額不得逾百分之五（三）除依據一九二二年一月某日華府减軍會議全體大會簽署本約之列强代表所通過之决議案立即修改中國海關進口稅率外於此項修改完成後四年期滿再爲一度之修改以期保證所收之稅與特别會議所决定之按值抽稅相符於此項修改之後爲上述之同一目的應毎隔七年續改一次以替代現行對中國各條約中所准許之毎十年修改一次爲免遲延起見此等定期修改應依照本協定第一條所述應由特别大會所决定之條例實行之（四）關於稅之一切事務凡參加本協定之列强應一律享待遇及機會上之確實均等（五）中國水陸各稅關所行稅率應歸一律之原則茲承認之以上規定之特别會議應議定辦法使此項原則得以實施其於准許應廢止之海關特權以交換若干地方經濟利益之事件中應爲公平之調整同時因修改稅主或因依本協定征收任何附稅而增收之稅在中國一切水陸稅關應定劃一之率一律按值抽收（六）於本協定第一條所擬議之辦法未實行之前通過稅應以從值抽百分之二零五爲率（七）凡棑非簽署本協定之列强其現政府爲參與本大會之列强所承認而其對中國之條約規定進出口稅不得逾值百抽五者應被邀請依守本協定俟此等政府一致依守所有中國與列强所締條約之條件凡與本協定不合者即爲無效美國政府爲本大會之召集者擔任爲此項目的之必要通知並將所接到之答復通告各締約加國政府（八）依照通例之批准條欵美國政府爲本大會之召集者應被請將所議定關於中國關稅之協定條件即行通知關係列强政府以期儘速妈得各該政府對於此協定之依守 
 
 

Page 7

 
 
[日外部公布海軍限制條約]  
　英美法意日五國之海軍限制條約概要業於本月十九日經日本外務省正式發表茲將該條約概要全文譯誌如左 
　　二月六日在華盛頓由英美法意日五國間簽字之海軍軍備限制條約其前文揭明以貢獻一般和平之維持及減輕軍備之負擔爲目的之旨其本文分爲三章第一章爲一般規定内容計二十條第二章爲關於實施之細則四節又第三章則設四條之雜則條約文容當發表今先示其概要如左「第一章關於海軍軍備限制之一般規定」第一締約國依本條約之規定約定限制各自之海軍軍備第二各締約國得保有第二章第一節所特定之主力艦於本條約實施之時屬於英美日三國之旣成或建造中之主力艦中在前記以外者概依第二章第二節之規定處分之但在左列之規定者則爲例外合衆國得完成現在建造中之威斯特瓦的尼亞級之軍艦二艘而保有之俟其完成後應即廢棄諾斯逹可他及德拉威亞英帝國得建造不超過基準排水量三萬五千噸之主力艦二艘俟其完成後應即廢棄山逹拉喬治第五世愛的亞克斯及他就利安第三除前記以外締約國當抛棄各自之主力艦建造計畫且除第二章第三節所規定之代艦建造以外概不得建造或取得新主力艦其代換後之艦船則依第二章第二節之規定處分之第四各締約國之主力艦代艦建造合計噸數其基凖排水量合衆國及英帝國各不得超過五二五○○○噸法國及意國各不得超過一七五○○○噸日本不得超過三一五○○○噸第五基準排水量超過三萬五千噸之主力艦締約國不得取得或建造及不能爲締約國在其法律區域内建造第六主力艦不得搭載口徑超過十六英寸之砲第七各締約國之航空母艦合計噸數其基準排水量合衆國及英帝國各不得超過一三五·○○○噸法國及意國各不得超過六○·○○○噸日本不得超過八一·○○○噸第八航空母艦之代艦建造依第二章第三節之規定但一千九百二十一年十一月十二日現存及建造中者概視爲試驗的於前記合計噸數之限制内不拘其艦齡老少無論何時均得代換第九超過基凖排水量二萬七千噸之航空母艦締約國不得取得或建造及不得爲締約國在其法律區域内建造但各締約國於合計噸數之範圍内得建造不超過基凖排水量三萬三千噸者二艘以内且爲節約經費起見得以旣成或建造中之應行廢棄之主力艦充當之超過二萬七千噸之航空母艦之備砲應依照本章第十節之限制但除航空機防禦砲及口徑五英寸以下之砲外口徑六英寸以上之砲總數不得超過八門第十各締約國之航空母盤不得搭載口徑超過八英寸之砲除第九節之規定外備砲中有口徑六英寸以上者時該備砲之總數不得超過十門備砲中無口徑六英寸以上者時其數則無限制以上無論何項航空機防禦砲及口徑五英寸以下之砲數均不受限制第十一締約國除主力艦及航空母艦外基凖排水量超過一萬噸之軍艦締約國不得取得或建造及不得爲締約國在其法律區域内建造其非特爲戰鬭用艦船而建造之船舶或爲戰鬭用而平時置於政府管理之下之船舶雖從事艦隊之特務或輸送軍隊等戰鬭補助然若非使用爲戰鬭用艦船者均在以上限制之範圍外第十二將來建造之主力艦以外之軍艦不得搭載口徑超過八英寸以上之砲（未完） 
國内要聞 
[北京通信（公御）]  
　　記償還内外短債委員會 
　　九六公債之發行一厄於吳佩孚之反對再厄於四國新銀行圑之不贊成聞者疑其凶多吉少然均屬皮相之論其最有關係者則償還内外債委員會是也此會之由來初由財長張弧以洛吳之反對乃基於浙盧財政公開之主張因發起此會以爲抵禦之具聞張自將内外短期借欵急應清釐情形呈准公府後隨即呈請設立償還内外債委員會另簡大員充任會長并規定章程九條所有該會職權首先規定於第一條中計（一）清算欠債數目（二）監視償還手續又將組織分子規定於第三條中計（一）審計院審計官（二）内國公債局代表（三）財政部代表（四）京師商務總會代表（五）銀行公會代表（六）鹽餘借欵聯合會代表復於第八條規定開會後經過事件應於次日發交各新聞紙公布之以上第三第八條蓋即張氏所謂實行財政公開之表示也但自司法總長董康被派爲會長後即提議第三條第三項之財政部代表處於債務者之地位又第六項之鹽餘借欵聯合會代表處於債權者之地位均應廻避未便在委員之列停止其發言權并另加法庭現任檢察官三員隠含監督之意味然鹽餘借欵聯合會代表實與銀行公會代表互相表裏聯合會出席者正可利用公會出席者代表代表而發言權利尙無損失所苦者惟有財政部所派出之十代表有次長有參事有司長一律垂頭喪氣退坐於旁聽席上閉口結舌不發一言然財政部本係專喫苦水而不能說話者（北京中報紙之譬語）以啞部派遣啞人以啞人代表啞部則亦無足怪也聞二十二日開第一次大會時張弧首先宣示宗旨謂此次發行九六公債償還内外短債外間頗聞反對之聲而本部終抱償還之望兩方而旣有爭執當然由第三者出而仲裁今日之會不獨財政公開實無異訴訟法庭云云次由董氏答詞謂此項内外短債應否償還當然偵查證據一以法律爲斷云云記者於此有疑問矣中央借欵幾無一合於法律之行爲者如張弧眞欲財政公開則去年發行一千四百萬公債之時抑何秘密乃爾至今求一支配之清賬而不可得又如董康果能依法辦理則年來銀行與部員暗中勾結以重利盤剥國庫而犯刑事罪者幾不可以勝數董氏身居司法界最高地位豈竟一無聞見必待充當該會會長後乃能實行其法權耶凖此以觀則此會之結果或竟轉促九六公債之發行而代爲保障亦不可知矣 
[内閣問題已有具體辦法]  
　　有鮑貴卿組閣說 
　　十日以來之政局完全在無數魯仲連排難解紛之中但所謂調停排解者自非專向雙方央求不開仗而已必有一定之具體辦法持以爲各方面協商諒解之條件當局旣抱有具體解决之决心其時間自不能過於延冗此次政局之風波原發生於内閣問題而引起直奉問題但直奉問題因公府及保定之以全力疏通各要人之奔走已算實際上趨於緩和一時决無意外於是政府中人乃不能不進而亟求解决内閣問題據昨晚所得消息東海對於此事已内定陸軍總長鮑貴卿組織内閣以解决此難題其原因則以洛陽方面以直曹之婉勸已表示不問後繼之閣事保定方面則表示梁閣下野後内閣問題可聽奉張之主張以全雙方之體面奉天方面則表示撤兵一事可以從緩内閣一事雖涉及面子問題但使有斡旋地步亦並非必保留梁閣此三方面互相默示之結果王承斌張景惠曹銳之再四面說電陳又均同聲恭候白宫之裁斷於日東海斟酌商定後以鮑貴卿爲北洋小站舊人直派曹吳皆其熟人而於奉張個人私交亦摯况以陸長組閣亦爲順理成章之事故遂毅然内定鮑氏繼任當派人與鮑說明鮑雖謙避不遑但東海以維持大局之義相責更令鮑即赴奉天一行另以此旨電告奉張令其順便勸鮑出任艱鉅兼以預固閣基聞鮑氏已成奉天之行預料往返宣而將不出一星期以内昨日各閣員得訊已紛紛凖備爲離任之交代連任之設備至内閣旣經决定根本改組則梁之假期未滿自不成爲問題又聞東海並已籌得維持雙方體面之辦法即以用梁去梁均係出於個人意見旣非某方面所擁戴亦非某方面所推倒種種錯誤咎在已身擬據此意徵求各方面意見此項電稿已在起草日内即可拍發 
[國民財政會議决反對公債]  
　　昨日（二十四）下午二時北京國民財政大會在中央公園水榭開會公推李兆年主席先舉新會員入會宣誓儀式隨報告前次十代表赴財部及銀行公會談話各情形畢對於財長張弧發行九千六百萬鹽餘公債及政府組織償還内外短債委員會兩項問題作長時間之討論决定（一）公舉張超等十代表齎呈文赴府請取銷九六公債條例因其爲財政當局營私舞弊之一種行爲國民爲自身利害與國家存亡計誓不承認其發行故該條例無存在餘地（二）取銷償還内外短債委員會蓋此機關不啻爲張弧之護身符藉法定機關名義行其私慾國民亦不能認其存在（三）將以上兩項主張通電全國冀喚起多數之同情合力抵抗繼由張超發言謂兄弟旣入本會自當盡力於本會會務决不作官以期澄清財政界之暗幕云云時已七時遂散會 
[霞飛將軍之抵京期定二十五日晚]  
　　法國霞飛將軍來華早已行抵奉天昨晚（二十四）六時接到奉天專電謂專車業已備齊行將開車今日下午六時二十五分准可抵京警廳除派員保護外並於車站盛加點綴南站台之兩旁懸掛無數紅燈如雙龍蜿蜒之勢毎鐵柱上掛一嘉禾楯牌並交加中法兩國國旗車站外則紥一最大極美觀之彩坊中央爲黄地紅萬字上綴中法國旗並有電燈各種佈置頗稱完善聞今日到東車站歡迎者除府院代表及各總長之外尙有步軍統領王懷慶警察總監薛之珩曁各機關各圑體領袖外交圑等惟皆不上站台祗在大客廳等候俟霞飛到來由法國公使一一介紹其在站台上歡迎者如各機關各圑體軍警軍樂隊外國兵隊等分清界限不得亂雜又法國兵在站台上成一閱兵式東交民巷法國使館前於大門之國徽上紥法國旗十一面並於院内亦飾多數電燈如往年七月十四日法國國慶日之裝飾霞飛將軍行轅已定北京飯店一層樓上惟房間號數尙未看定該飯店之前門亦飾電燈及中法國旗並新製 
銀盃器皿以示優異復向中央汽車公司代購汽車一乘（價五千元左右）今日適值美國紀念日該飯店又爲二週紀年因有跳舞盛會之舉貴客恰臨更加添一番熱鬧也 
　　至政界歡宴預定二十六日晚七點半顔總長及夫人宴霞飛將軍夫婦及女公子曁隨員等並有陪賓爲法國公使及夫人曁館員又其他駐京之各國公使及夫人並有各部總長及在野名流等員爲陪客更有繙譯招待員等數名原定是日十點以後爲外交總長及夫人之跳舞會改爲次日下午九點半舉行所招待者較第一日夜宴爲多又第三日總理午宴因現在請假期間由顔總長代理不便二次作主人改爲海軍總長之午宴宴畢四點赴公府茶會觀劇有天女散花挑華車華容道探母四齣夜八點爲陸軍總長晚宴此番招待經費四萬元業由外交當局函催財政部於昨日撥交備用矣 
　　附霞飛將軍略歷一八五二年一月十二日生於法國南方之麗夫沙城一八六九年入砲工士官學校一八七○年至一八七一年德法之戰間爲少尉戰後爲法國政府築邊境堡壘一八八五年工兵上尉駐安南並遊中國及日本一八八六至一八八九年工兵少校陸軍部部員砲工實施學校敎授一八九二年至法領非洲築鐵道一八九四年至東捕多一八九五年中校一八九七年上校一八九九年至馬逹加斯加島築堡壘一九○一年少將旅長一九○四年陸軍部工兵司長一九○五年中將師長兼工兵及殖民地兵委員會會長陸軍學校總視察一九○八年軍圑長一九一○年軍事參議官一九一一年參謀總長兼鐵路軍用事務委員會會長並兼參謀技術委員會會長一九一四年北路陸軍總司令是年七月敗德軍於馬思之戰一九一五年全國陸軍總司令一九一六年敗德軍于佛頓及叔麥兩戰現任軍事參議官 
[顔惠慶與外報記者之談話]  
　　上海泰晤士報北京通信云記者（泰晤士報）於上星期日（十九）晤代理總理顔惠慶氏於湯山顔氏以私人資格發表其個人對於時局之意見茲紀當時問答如下記者問以閣下之意見今日欲鞏固中國政府以何種方法爲最上顔氏謂此係一最難置答之問題惟吾人欲鞏固政府之地位必全國祇能有一政府欲國内祇有一政府則應以統一爲前提裁减過量之軍隊自應首先著手各省爲相互之利益計應互相協力並擁護中央苟非待過量軍隊裁減以後難望適宜之統一軍人亦更不宜再干預政治惟軍人之輩苟眞係正直之士則在今日而禁其對政治發言亦無理可解者也從速召集國會亦爲要圖統一與鞏固政府最速之方法或亦應推此著而已記者問閣下對於孫中山及北伐之意見何如閣下是否以爲孫中山僅係虚聲恫嚇北方否顔氏云北伐之舉余知確已着手孫中山可謂係具有破壞主義之人係一激烈分子至關於陳炯明氏對於北伐之態度余聞人言陳現正從事於恢復粤省之實力其反對北伐僅因此種重大舉動應各方準備妥協然後實行並非根本上有何反對之意見記者問近傳吳佩孚陳炯明間已訂有協定閣下以爲在陳吳協定條件之下閣下能爲總理否顔云余夙昔未嘗與陳吳一晤此爲余答足下問題之惟一答案而已記者問目下政局形勢如何顔云余已上辭呈但仍被返還將來自當更擇一新總理記者問閣下以爲閣下將來能邀選否顔云余希望政府勿選及余此並非余欲規避爲國民效力之責任但余軀體已憊目力銳减則或因讀書過多之故足下前曾詢余欲作旅行否但此恐非其時余至望旅行國内昔日足跡未到之處並望一游高麗及台灣考察該地日人之行動究竟如何更望一游暹羅及印度旅行固亦休息之一法也又近有人邀余于本年八月赴美國某國際政治學校講演但届時是否能去余今亦不能决定記者又問中國政局固定果尙須若干時間顔云此非旦夕間事今日在國内占有勢力者厥惟軍人欲使軍人服從民意殊非易事蓋提倡改革是一事實行改革完全又是一事也 
[日政府出賣青島租地]  
　　顯與協定牴觸 
　　大陸報青島通信云日本政府因華盛頓會議結果青島産業行將移轉管理現已着手預備對待辦法近日青島日本官憲布告各該租地人民謂凡欲購其租地者限於本月二十五日以前正式向民政署聲明於三月三十一日以前繳納地價並已組就估價委員會以便佔定地價揣其用意以爲如此變租爲購之後則向公家租地之人民一變而爲具有土地所有權之私人將來按照華盛頓條約繳還青島時日本僑民可大占其利益權利可不受妨碍蓋租地人中大半均係日僑而將來青島之土地仍大半係日人所有如其他各國人民將來在青島購地則其土地之價格自可由日人定其高下日人當然大獲其利至購地納價之期何以如此迫促據聞彼不願或不能一時購地之人固仍於中國管理時繼續租借日後再另覓機會謀購該地又近有人前來青島以『日本歸還青島是否還其軀殼留其菁華』之問題相詢但各方答案人各不同云 
[鄂高師學生求助黎黄陂]  
　　黎氏頗表同情 
　　武昌高師風潮近已略有轉機頃聞該校學生在京代表因繼任校長問題公推張學運（湖北籍）於二十二日赴津謁見黎元洪當由黎氏接見謂你們同學給我的許多信我都看見這樣校長簡直是個强盜怎麽配去辦敎育隨由張學運將肇禍原因和當時慘狀以及經心兩湖派的頑固黨爲把持地盤從旁搗亂情形摘要補述黎氏甚爲震怒謂共和國民人人都當自治學生是國民中優秀的分子怎麽就不能自治那些管理敎員先生不知道自治的眞義以爲學生一行自治就要將他們飯碗打破那曉得學生實行自治是給管理人一個方便認題不眞妄去壓抑眞是胡鬧至於經濟公開更是要緊中國這幾年内你爭我奪鬧的民不聊生推其原因總是爲的金錢這種惡風氣若不打破中國萬難太平敎育是高尙的事業學校的出納賬目應該一星期或兩星期公布一次以示無私從前說民可使由之不可使知之這是專制時代的話不能拿到這時候來講國家拿錢辦理敎育是使學生受益的不是敎校長去營私的學校經濟狀况當然使學生曉得難道學生因要求經濟公開就犯了法不成况當過年的時候多添光亮使着大家高興怎麽到了除夕弄得全校昏黑眞正不成事體我國女子敎育向不講究所以雖有四萬萬人吃飯祗有兩萬萬人做事現在人類生活日見增高應該給女子以相當受高等敎育的機會使他們將來在社會上做人一般老先生說男女不能夠同校其實東西洋各國男女向來不分什麽界限北京各專門學校多有女生也同有什塺事情發生他們反對不過是少所見多所怪罷了提起湖北敎育更是不堪設想他們在二十年前受的敎育拿到現在辦學旁人有個主張他們没有學過就說人家不對殊不知敎育是一天進化一天的照這樣在各學校的鬼混怎麽弄不糟呢這些情形素來我都知道想着使家鄉敎育發展頂好把他們一概趕跑你們這一次做的很對現在敎育部怎麽辦咧比由張君將敎育部决定撤談擬任余日章繼任各節詳細陳說並請黎氏代促余氏就任黎氏甚慰謂敎育部應該是這樣辦的余日章爲國民代表去到美國很替國家出力日前來同我談話我很佩服他他在社會上服務很有成績中國若多有這樣人到各處喚醒國民前途纔有希望請他去作校長大才小用有點可惜但是改造敎育也是很要緊的一椿事找他回去認眞整理我也贊成我卽寫信給他請他勿辭言後復就鄂烟酒稅劃撥校欵詳細詢問時已歷一小時半張君遂興辭而出 
[港海工潮在切實談判中]  
　　總商會一再調停 
　　海員工潮自入調解期中聲潮波盪時起時伏頗令社會疑惑至近一二日各代表在港磋商似又轉入切實談判一途若雙方能相見以誠則一帆風順平息之期或將不遠矣總商會赴港代表黄鷺塘等四人已於昨十八日返省據該代表等報稱此次調停已有融解之趨勢解决希望頗有樂觀因海員以恢復總工會爲先决問題現港督對於該問題確有允諾恢復之表示惟港督意要求工人先行開工然後討論加薪并謂工人如恐加薪問題船東不能允商則現擬定由西人商會派出與船東無關係者二人華商會舉出二人再由港督派出按察司共五人爲公證人俾於開工後斡旋加薪問題船東方面亦有允意聞黄鷺堂等四代表回省與海員代表商議後以港政府及船東雖允加薪但不悉加至如何程度如無確定之標準使海員方面滿意則海員仍不敢冒昧回港開工故又致函香港華商會請代詢船東方面之確實辦法因此風潮發生月餘船東如有加薪誠意當必已有具體辦法向海員切實表示至港中東華醫院保良局等各圑體均允保證船東加薪使此次風潮從速解决四代表亦擬日間再赴香港盡調停責任海員代表翟漢奇等三人前日赴港協商尙未返省報告昨廣州總商會致海員工會函云逕啓者案查海員罷工一事前經本總會舉派代表赴港調停業有端緒現於本日准貴會代表到稱此事經海員全體會議皆有誠意磋商請會再派代表往港與各圑體會同調處俾速解决等語卽經提議公决仍舉代表黄鷺塘黄載堂潘錫蕃鄭燿文四君定期於本月二十號再行往港與各圑體互相協力調處以期早日解决合亟函逹台端希爲查照請卽函港貴代表届時會同磋商以維大局而免遷延爲盼廣州總商會啓 
 
 

Page 8

 
 
自由談 
遊記 
[遊羅馬敎王宫觀名畫記（六）] [  汪筱謝女士]  
　　右壁第二幅繪耶蘇在沙漠受試探四十晝夜及魔鬼之被敗而逃 
　　左壁第三幅繪以撤列入經紅海斯時紅海變成二高牆因受摩西法術之故追以撒列人之埃及兵均溺死水中 
　　右壁第三幅繪耶蘇收彼得安特列爲門徒此畫曾有人評爲完全無缺之油畫三面壁上之畫以此畫爲第一 
　　左壁第四幅繪摩西毁棄舊法律及授新法律於聚居沙漠野幕之衆人 
　　右壁第四幅繪耶蘇在山上溝道後隨十二門徒旁臥一癱者經耶蘇施醫而愈此畫中耶蘇似甚有權力然異常温善左壁第五幅繪反叛者謀害摩西及阿倫然卒遭天刑天發大光地裂成塊時阿倫方焚香獻天主也 
　　右壁第五幅繪彼得被舉爲耶穌之副此圖非一人所成大約由四五人合繪 
　　左壁第六幅繪摩西之死 
　　右壁第六幅繪耶穌受難前之夜膳猶太顯種種奸狀及耶穌禱於林中 
　　左壁第七幅繪摩西爲天使埋葬其地至今無人知之 
　　右壁第七幅繪耶穌復活情形聞原圖當十六世紀時牆倒被毁今所懸者爲後人所補成 
譯叢 
[海外艶乘（一）] [  張碧梧]  
　　弗逹克英之名畫師也尤工於風景畫能將天然山水一一收之腕底運其彩筆寫於紙上峯巒聳翠宛如眞境水光溶溶似聞其流聲蓋已神乎其技矣生平作品甚多毎一稿出人爭購取重金所不惜倫敦之美術館中亦頗有其畫稿者靡不稱美其夫人愛麗娜亦具有畫癖藝雖不及乃夫精而鑒辨之目光亦非常人所能企及故其所搜羅者咸爲眞本試入弗逹克之室中即見其牆壁間幾無處不張有圖畫有似方舉行圖畫展覽會者弗逹克夫婦癖好旣同性情乃無不合愛情之篤厚見者莫不艶羡然其遇合之奇尤足令人稱異也弗逹克本非富家子其父業商栗六終年所獲僅堪温飽弗逹克幼時輒喜塗抺東築一山西掘一河粉堊之牆毎爲所污其父恨甚扑之者再而弗逹克天賦性情終不少改肄業學校中他種課目僅敷及格惟以圖畫爲最優居同學百數十人中首屈一指校長嘗贊之曰上帝賜以圖畫之才苟能精心研究力求上進不難成一大畫家也惜其父拙於財力不能令其竟所學弗逹克十六歲時秉承父命棄學而商入一雜貨公司充初級夥友月得甚微弗逹克心至不樂旋公司經理悉其善畫乃略增其月俸而使擔任公司廣告畫然弗逹克心終不懌嘗曰吾之畫雖不能獨樹一幟自成一家然日營營於廣告畫則未免有褻吾才矣吾將圖其遠大者故弗逹克於公餘之暇研究畫術卒不少輟 
 
[最近形勢　面　觀圖]  
劇談 
[記愛國女學之游藝會] [  張舍我]  
　　愛國女學各科學生爲籌欵建築校舍事特於十八夜假座新舞台舉行游藝會創雲君已言之詳矣茲記予之所見首演趣劇「覺悟」周博文女士丑極佳高歌二曲能博全座彩聲某女士之單人舞蟬衣翩翩風姿體態多有足觀火棍後即爲正劇「空谷蘭」統觀全劇以毛女士之柔雲爲最上乘其表情之細賦周到口齒之清晰言語之伶俐台步之從容不迫實非餘子所能及爲全劇生色不少予嚮觀優游演此角歎爲絶作今以毛女士之藝術比論之殊不多讓焉次爲竺女士之蘭蓀中將虞女士之紉珠竺女士操國語極圓熟聲音清響做工亦純自然虞女子之表情以别子一塲爲最細微入扣台上難無聲音而佐以幽揚之西樂使演者以不言表演其傷心之處尤足令人注意此宜其台下視者之靜默無譁也賢賢玲君雙演之良彦一則天眞爛熳一則玲瓏活潑哭像等幕原不易演而玲君做來頗近自然誠不易得也博文之翠兒舍予之陶正毅察已之青柳夫人均平穏無疵能稱其職某君之鄉下夫人容態甚佳心石之蘆澤娘扮相頗妙惜聲音太低雖有妙語不能送入觀者耳管慕蒨之某上將亦尙好餘則無關劇文置不論列總言之此劇演來雖不乏訾議之處而劇中精神已得七八分洵難能可貴也 
影戲譚 
[記奇光鏡之情形（上）] [  石鶴]  
　　美國拳術大家「愛爾瑪林」近頃新演之「奇光鏡」一副係冶合科學尙武於一爐不第藝術絶頂且含蓄深遠在在有科學上研究之價值與僅以電光作用之戲片其情節主義乃大不相同也 
　　「奇光鏡」一劇在一星期後又將開演於滬江斯劇結搆至奇處處出人意外蓋美國有一大學校敎授積數十年之研究力發明奇光鏡一具此鏡純屬科學的作用能毁堅鋼能化五金此鏡一出舉戰時所憑爲利器之一切槍砲艦艇均將完全失其效用大學敎授於此奇光鏡試驗成功後即函致合衆國政府願將斯鏡售歸國家留作軍用 
　　愛爾瑪林任職於美國諜報部爲密探隊隊長愛氏有胞弟工其面目形態與「愛爾瑪林」逼肖惜行止不端投身匪黨爲虎作倀甘與阿兄爲敵從此驚濤駭浪均隠伏於斯矣 
　　風和日麗之天愛氏乘騎外出重林映彩山色如畫瞥見馬車一乘脫韁而逸車中人已失駕馭之力勢將顚覆愛氏乃馳往救之車中人非他即大學敎授之長女也無意相值便種深情當即感謝而别 
小說 
[社會小說人間地獄（三十七）] [  娑婆生]  
　　第七回蛾眉設阱泛宅浮家豺虎磨牙抽釐助餉話說徐和卿正從樓下走入客廳與衆客招科忽然有一個衣冠齊楚的客人分開衆人向徐和卿面前跪下口中喊求求老板救命衆人大吃一驚連忙定睛看時那下跪的原來就是長江輪船買與林瑞齋他這一跪眞是出人意外徐和卿見了却不甚以他下跪爲奇蹙緊着眉頭道起來起來何必下跪林瑞齋仍舊跪着不起仰著　子望著徐和卿道老板不救我我不起來徐和卿道事體是你自已簽下了字訂好了合同此刻怎好改變難道呌我平白的賠出這筆水脚包費不成林瑞齋道借是我借我怎敢怨老板不過訂合同的時候我實在貪圖換做誰知這一年中碰着這種時事四川湖南的貨不下來上海的貨不上去别家老牌子的公司又減價招徠老板想想呌我怎生支持我的身家瞞不了老板的這些數目怎賠貼得起老板要一定照着合同令我繳欵我也只好死在老板面前了徐和卿冷笑了一聲道死也無益跪著更無道理林瑞齋道除掉了老板没第二個人能救我說著那聲音便低下去頭也抬不起來這個時候這種情形慢說林瑞國慘不忍睹便是徐和卿也難以爲情客廳上那一班没下跪的客人瞧著也都跼蹐不安賈大人雖與林瑞齋有些一面之緣看見他怎種情形也不禁動了惻隠之念狠想走出來替他出一把力向徐和卿代懇一個人情可是不曉得他們交涉的内容也不敢出來干涉其餘的客人大半也因爲摸不着頭腦無從插嘴只好讓他們主客相持幸虧好天上掉下來一個解厄星君徐和卿的僕人忽走過來道剛剛商商會裏來電話說今日開會改在早上十點鐘請老板早點去徐和卿點了一點頭一看林瑞齋仍舊跪著不起徐和卿道事體此刻也無從解决下半天還是到公司裏再談罷林瑞齋趁勢道只要老板答應肯救我我就此磕頭謝謝老板了說罷連叩了兩個頭立起來頭筋雖漲得紅紫那右手還夾着没吃完的半截雪茄烟左手無名指上却套著一隻大　戒指兀閃爍有光 
 
[餘瀋] [  石征鴻] 　　 
　　耆好非惡名也然即一技之長一業之成亦非有嗜好不能抵於成若　之而入於不正當之嗜好則喪身毁譽蕩産傾家俱不旋踵而至是則以各人個性所近而定其臧否焉 
 
 
 

Page 9

 
 
   
 
 

Page 10

 
 
國内要聞二 
[籌議中之閩省集金贖路法]  
　　分隊分年募金之建議 
　閩省之籌欵贖路運動業紀前報茲聞本月二十日全省政治會議開會省議長林翰提出福建籌贖膠濟鐵路儲金圑一案以本省擔任贖回膠濟鐵路之欵業已决定一百萬元此欵不論如何募集除省會廈埠兩處分認外必須攤配各縣近年募債借欵各縣已負擔多次省政府所派之額雖尙平允而各縣辦理時不免有額外擾索者此次人民認欵贖路爲愛國心之表示踴躍自不待言惟欲防分配产均辦理舞弊不如由全省各界分隊勸募使應募之人擔任極少之額而能集極鉅之欵查贖路欵項經中日兩國定議係五年後始得一次支付吾閩所認一百萬若匀作五年勸募年募二十萬元即爲已足茲就管見所及草擬辦法擬由本會函請省長通令施行辦法約分全省爲二百隊毎隊募隊員一千名毎年出儲金一元一年可儲二十萬元繼續五年則至少可存一百萬元一人年僅捐一元爲數甚微當可一呼而集手續雖近繁瑣而負擔實甚平均且全省官民通力全作上不勞而下不擾並可將存放之利息曁將來應受之證劵充地方公益其金似爲公私交便之法當否請公决至其所擬辦法都十五條如下（一）本圑宗旨在募集儲金充本省所認贖回膠濟鐵路之欵（二）本圑分二百隊名稱依成立之先後以地名或數字標明之（三）儲金隊之分配如左（甲）各縣儲金隊（其數大縣三隊中縣二隊下縣一隊（乙）省會及廈埠儲金隊（四）各縣儲金隊由省長或道尹縣知事邀集各界人士組織之（五）各儲金隊置正副隊長各一人分隊長十人以上由各界人士於組織時推舉之募集隊員收集儲金以隊長分隊長任之（六）毎隊須募隊員一千名毎名年出儲金銀圓一元但一人須擔任兩名以上（七）各儲金隊須於民國十一年四月一日成立其應募隊員於成立後兩個月募足並收齊儲金由正副隊長以各隊名義存放於當地中國銀行或郵務局及妥實商舖其儲金證由副隊長保管之（八）各儲金隊成立並募足隊員收齊儲金存放後須呈報省長公署備案（九）各隊長分隊長隊員須繼續擔任五年如第二年有辭職或出缺者應補募隊員補推隊長分隊長收集儲金均於毎年陽曆一月行之（十）各隊員所認五年之儲金得依其便宜一次完付之（十一）儲金存放後俟贖路付欵時始行提取不得以他項事支用之（十二）儲金之利息及將來依照政府所定辦法應得股票或其他有價證劵以充本省公益事宜之基金（十三）全省所募儲金如溢出一百萬元或募足一百萬元而充贖路之欵後尙有餘剩者其餘欵以充全省公益之基金（十四）本圑於募足五年儲金並提欵贖路解散之（十五）本簡章由省長公布施行之此案聞經可决不日公布惟省公署對於募集分配擬比照從前攤募金庫有利證劵辦法分派各縣籌募路欵再由各縣分隊徵求省議會又以此次分組募集旣係支配全省六十三縣又須匀攤五年國立省立銀行存欵臨時挪移他用已有可虞而郵政儲金規則毎人只許存儲二百元一萬元鉅欵悉存該處亦恐於章程不合於日昨開會議决所有儲存郵局之欵擬一律不取利息要求郵局特免匯費例如某縣募金額即由某縣郵滙到省由省或再郵滙北京或滙交某省辦理集金贖路事務之總機關將來减免耗費實屬不少不日即將請當局向福建郵務管理局磋商通融辦法至商界方面已經開會公推起草員草擬商界贖路集金會之辦法學界方面中等以上敎職員聯合會日昨開會亦已議决各捐薪俸一個月是亦足見人心對外之一致矣 
[福州通信（遂）]  
　　兩建築與厦交涉聯鄉會與推收局 
　　福州自通商以來口岸並未設有商埠實爲交通上之大缺點現閩當局擬照上海漢口等處建設一大規模之商埠就台馬測量處舊址設立籌備處以台江馬江兩岸官産及洲田充爲經費以閩海關監督兼市政局長林炳章爲處長處之組織凡設三科毎科設科長一員科員二員乃至三員該處並定於三月一日成立 
　　司法部日前决議籌欵六十萬元以便改良全國廳監所爲收回領事裁判權之凖備閩省計劃分一萬七千元現高等檢察長劉豫瑶擬以十萬元先行建築新監獄不足之欵從事募集其地址已勘定北校塲縱四百餘英尺積三百餘英尺現正在計劃中 
　　厦門海後灘案英人方面疊次聲明太古橋已停工以待兩方談判惟自厦門交涉員馮祥光辭職後閩當局即以道尹陳培錕會辦爲日頗久昨陳忽有電到省稱厦道華洋雜處關係重要交涉事件稍一失當即貽後患英國方面更調竇領事後迭次商請取消抵制再行開議經道尹再三勸諭厦民勿再持過激致碍邦交唇焦舌敝尙無效果致今日久未能解决道尹措置無方旣無以對人民又無以敦邦交惟有仰懇鈞座准予辭職遴員接替等語李厚基隨即去電挽留略謂厦地重要正資鎭攝所有交涉事宜已令厦門監督暫行兼理一面令新任劉交涉員迅即赴任尙希會商辦理勉爲其難勿得遽萌退志云云該案交涉之棘手於此可想見矣 
　　雲霄聯鄉會調停中又復反抗各情業紀前報茲查本月三日查辦聯鄉委員王景仁已偕同汀漳道尹回省復命以聯鄉事件業經妥協其條件如下（一）烟苗五日内自行拔除以便派員查勘（二）聯鄉會應繳出槍支六百桿（三）一切賦稅照舊繳納（四）盤蛇嶺由軍隊駐紥（五）首從各犯從寛免究（六）鄉内如無特别事故發生不得派兵入鄉惟據他方面消息該聯鄉會出欵四十萬爲賠償官廳此次戰事損失費并搜繳大砲一尊機關槍兩架（此兩種軍械係該鄉得諸浙軍者）步槍三千桿現欵械已繳清和平了結矣 
　　閩省客冬議决各縣分設推收局其章程業紀本報開正以來各局長陸續發表計一等局爲閩侯婁啓銓等十八人二等局爲古屏沈宜儒等十七人三等局爲永清周耀等五人舊曆本月十五日曾發出各局長川資計四千餘元十六日各員忽有暫緩啓行之傳說嗣查係財廳日連接到各縣來電或知事來省面陳以此局設立之聲傳播各縣後人民紛紛反對縱使設局必無良好之結果故特阻各員之行就此推測則推收局勢將停辦矣 
[皖財廳更動之内幕]  
　　近日省中盛傳財政廳長孔憲芳爲許世英電京開缺易以柳汝礪繼任一般人以孔原係張文生軍需科長一躍而任財廳爲張文生所信任張未倒許未必即將孔更動乃頃據政界消息許氏確於元日電呈政府謂皖省財政奇窘年虧三百餘萬元業經呈咨在案積弊已深負累日重若不急圖整頓必至不可收拾現署財政廳長孔憲芳人雖老成然刷新財政非其所長擬請問去署缺另候任用所遺財政廳長一缺查有鹽務署僉事柳汝礪精明幹練長於理財若以之繼任必能措置裕如擬懇俯念皖局重要准予迅賜簡署俾資整頓不勝感激待命之至云云始知孔之撤換確爲事實探其原因許氏以萑臘張文生到省索餉時孔氏奉命惟謹一任張文生將各縣局解到丁漕稅欵全數提去幾致學校閉門司法斷炊若再不另易他人則此後省庫將成張之外府所有收入必悉索以供而政費全無着落故不能不將孔更換但聞許所保之柳汝礪鑒於皖省財政竭蹶已逹極點軍閥勢力之下未易措理堅辭不就而張文生因驟失外庫將來餉源必不能予取予求故一聞此信亦拍電中央謂孔旣非長於理財現任安徽烟酒事務局長史久紹堪以調任以拒絶柳氏蓋史久紹爲張文生之秘書長孔去史來楚弓楚得於張一無所損張之所以必爭此一席者因新安武軍餉項中央擔任之半數尙是一句空話實際上猶全數仰給於省庫皖省除已認七十萬不計外銅元餘利三十萬存契纸繳價九萬元皆爲接濟新軍餉項之財源此外尙須東挪西借若財廳非張之私人恐無此恭順耳 
[浙督長寒電之應聲（二）]  
　　孫傳芳主張公開推及各省 
　　張作霖電杭州盧督軍沈省長鑒前奉寒日通電關於財政公開辦法名論不刋極表贊同謹此奉覆張作霖養印 
　　李厚基電杭州盧督軍沈省長均鑒寒電敬悉卓識偉論於財政利弊抉摘精詳愛國苦心極爲欽佩　特此奉復李厚基效印 
　　孫傳芳電杭府盧督軍沈省長均鑒頃讀寒電主張以不借外債及財政公開兩大端爲救濟方法探本立論欽佩極深查外債之起由於財政支絀而財政支絀由於經手者乾没中　百弊叢生若能如寒電所言實行公開主義不但可以革除以上諸弊且可提倡人民愛國之心倘更由政府而推之各行省均以公開爲原則弊竇旣塞正供自增竊計以今日核實之收入爲正當之支出兩下相權决不至有入不敷出之虞救時偉論實獲我心謹抒鄙見　質高明孫傳芳叩漾印 
[蘇省新學制討論會紀（三）]  
　　二十五日本爲義務敎育期成會開大會之期因新學制討論會昨猶未了故仍前討論（六）職業敎育王舜成說明總括意見沈信卿謂中等敎育段農工商等職業學校祇需增加實習鐘點不必再分級袁希洛對於此種學校主張不規定年期引德國中等農業學校有半年一年三年者以爲例沈信卿對於初等敎育段職業凖備主張不拘年級系統圖中之標明斜線應全部標明張援謂此節昨已表决似不應變更且說明内儘有活動地步袁希洛俞子夷等均謂不成問題章天爵亦主去斜線於四年後設職業科袁觀瀾謂職業凖備與職業科不同英國禁止十二歲以下兒童工作小學生年齡不到應否設科確一問題王舜成謂依社會情形有設立初等職業學校之必要楊聘漁懷疑此點馬克譚謂無設立之必要此時主席胡廳長因省長來電話召往省署乃由沈信卿代爲主席又計論多時張援請將應否設職業科或初等職業學校付表决結果贊成設立者少數（七）高專與大學郭秉文提出意見三點（一）改大學年期爲至少四年留活動地步張援贊成結果通過（二）改高專年期爲二年至三年張援袁希洛均主張原草案三年至四年結果照原草案通過（三）改高專二字爲專門去高等師範名稱結果通過新學制全案至此告一結束午後三時討論各級學校設置及經費問題沈信卿返滬又改由袁觀瀾主席到會人數雖甚少而袁觀瀾劉永昌張樹勳張志鶴李宗鄴等熱心討論仍不少懈至各案之文字整理當塲推定袁觀瀾沈信卿楊聘漁郭秉文陸殿揚五人爲整理委員討論三日成此新制敎育前途有厚望焉 
[南京快信]  
　　鮑貴卿派李燦周來寗會晤齊督接洽閣事 
　　法國霞飛元帥三月七日出京南下八日晚抵寗霞飛元帥及隨從各員卽在車中住宿三月九日入城會晤軍民兩長即往各名勝游覽下午往上海晚間抵滬三月十日十一日游覽上海三月十二日登輪離滬兩長昨通令所屬一體遵照妥爲保護 
　　湖南新化縣災民代表彭玉卿羅滌泉呈請振救兩長以此項外省難民似應速予設法資遣出省以免滋擾昨令振務處曁省警廳江寗縣知事妥善辦理 
　　熊希齡昨由滬抵寗下午三時入城會晤齊督談二小時辭出則赴省公署晤王省長旋兩長在軍署設宴欵待 
　　齊督派本署諮議馮錫庚赴保定謁曹有所接洽 
　　今（二十六）午齊督傳見第十九師第二班軍官三十一員談話後亦在大堂中合撮一影 
　　二十七日祀孔兩長定午前四時親赴文廟行禮 
　　昨（二十五）日大雨至晚下雪數寸天氣奇寒 
[杭州快信]  
　　公立法校更換校長後京滬杭各同學會友已電部力爭責敎廳孟浪且周畢業商科資格不合環請即日收回成命 
　　浙江軍官補習圑三月一日准開課駐寗紹之二旅旅部二圑圑部保送校官朱黻連長葉鵬飛等二十餘名昨晋省報到 
　　陸軍同袍社附設之無線電話敎導隊第二班練習學員已由各師圑分别保送（毎師官佐士兵三十名）定三月十日送隊實習 
　　浙江地方實業銀行定期三月十九日開股東會 
　　入春以來乍晴乍雨寒燠不時前夜大雷雨今晨驟降大雪隂山已積三寸有奇 
地方通信 
[松江]  
　　水警逮解盜犯奉賢十五保五十七圖農民唐關瑞家於一月二十三日夜間被盜搶刦巨贓并毆傷事主唐衛民等一案業由水警分隊長陳朝桂所部之沈國楨巡官在踐家橋地方緝獲是案正盜土小狗一名并搜出唐姓田契四十餘紙皮棉衣服二十六件土布十三匹當將人贓解交沈專署長轉解奉賢縣署歸案究辦　　籌備祀聖典體古曆二月初二又值上丁祀孔之期縣公署業已柬邀各報事生約期二十六號在勸學所公讌以便分配職務並函縣立第一高小校選派樂舞生六十四名届期德候使用 
　　紀三中小風潮省立第三中學校新聘之三四年級英文敎員某君聞係東吳畢業生會在上海一商敎員若干年此次在三中上課之第一日即因誤解字義學生一閧散去詎翌朝上課仍復錯敎音義學生遂相率謁見林懿鈞校長要求易換敎員林校長答稱某君係敎育廳所荐祗好漸觀後效俟一星期後再行定奪云云四年級學生見校長不肯易換相約於二十五日起停上英文課某君知不可復留遂於當日出校矣 
[蘇州]  
　縣署將開外交會議蘇州警察廳李廳長昨會同吳縣郭知事訂於三月一號邀集當地士紳會議日人在租界外開設旅館報館二案茲錄其原函如下逕啓者案奉蘇州交涉公署先後訓令以日本人木田在租界以外開設東洋旅館精養軒又日商木田月子在租界外開設正大日報館二案令邀集地方士紳會議辦法具復以憑核辦等因茲敝廳長等定於三月一號（即星期三）下午二時邀集士紳在縣署會同核議事關重大務希親臨與議爲荷 
　　豐大債權電請清理前日豐大債權圑議决請求總商會電呈省長轉請山東省長飭縣令總行速來清理等情已誌本報茲探錄電文如下南京王省長公鑒據宋肇基蔣肇乾管尙勳吳曾祜潘葭芬宋銘勳蔣炳華鄒紹林等以山東駐蘇豐大銀行自上年舊曆十二月二十三日驟然與華孚惠商兩銀行通源錢莊同時倒閉豐大經理王子振潛逃虧倒銀十萬元左右一案當由警廳吳縣先行會同發封一面由縣及商會債權圑迭次電致山東總行出爲維持總行亦先後函電承認派員來蘇清理乃延宕一月迄未派員到蘇與前電承認清理不能實踐不特有損存戸之債權亦且自墮總行之信用債權等血本攸關羣情惶急該分行明明以駐蘇爲名當負完責爲此籲請電陳轉咨山東处長令知山東總行顧全債權迅派專員來蘇清理以維信用等情據此全亟據情電呈鈞座鑒核乞賜電咨山東省長迅即令縣轉催該總行速派專員來蘇清理無任感盼蘇州總商會敬叩 
　　師範學校之風潮三元坊省立第一師範學校校長王飲鶴近因將某敎員免職致激動公憤提出王違法溺職十三欵呈請敎廳派員澈查委賢接替胡廳長據呈後即派員來蘇聞已查有端倪回省覆命該校校長一職有蘇人章某斷任之說 
[南通]  
　張孝若辭國是會議代表張孝若致通崇海泰總商會辭國是會議代表函云孝若去歲先被選國會議員辭而未應選省又預焉以鄉里之督責一時之觀感冒味應選雖繼即辭職而意外之種種波折無端雲起内無以對家庭外無以對社會今且自怨自艾之不遑何敢再著於爐火之上省會者第致力於处政云爾曾省　之不能而欲涉國是耶孝若自揣年輕識淺不足隨當世諸君子共論大事而爲鄉里服務之義自在誓必竭智盡慮冀　護我父老兄弟所締造之南通自治實業以鞏固我南通國民之實力南通乃全國千七百餘縣之一積縣成省積省成國則專意服務於南通不啻服務於國亦庶以明非孝若之偷情矣代表一職萬萬不敢承敬謹固辭即希改推賢能無任感悚 
　　開辦第三養老院張嗇公前以本縣貧寒老人甚多而通（第一）海（第二）兩院額滿無可收容爰捐資購買白衣菴民田三十畝建築第三養老院自去秋興工刻已落成即日實行開辦聞所需經常各費由張嗇公指定敎養公積社按月支撥云 
　　聯合交易所消息南通聯合交易所股東緊急大會於昨午在總商會舉行議决案如下（一）花紗繼續交易（二）本所股停拍並公推查賬者七人細核所内收支尅日開會報告聞商會與該所誤會已解釋矣 
　募金團成立先聲通崇海泰　商會近因新會所建費尚虧　欠十四萬元擬組織募金圑分投勸募以資挹注茲由文牘科主任孫立言君草訂章程及施行細則呈請坐辦馬君息深核閱聞俟提交會董通道即正式成立 
[揚州]  
　　請修坍塌圩堤濱臨大江之佛感洲内蕭家灣及西砲台外圩堤坍塌甚廣禦潮無力設經春汎大漲東至新橋都天廟萬餘畝之田數千家生命必將盡成澤國現洲民周挹芙等根據飭辦圩工以工代振之省令呈請縣署轉請鎭揚義振會一體仿辦以期防患未然昨經王知事轉函該會查照矣 
[南京]  
　　一農風潮近訊一農風潮尙未解决頃據學生方面消息云第二批學生代表姜言述等九人二十四日晋謁王省長談論甚久學生曾提出三種條件（一）速罷盛氏另委有新農林知識並能改造農校者繼任（二）收回開除生成命（三）追尋陳海洪踪跡王省長當一一答覆謂第一條我很願意答應你們不過我恐怕你們是受外人的愚弄將來換一個盛還來一個盛那就不很好了第二條在乎第一條第一條能成功第二條也就能逹了第三條開於司法方面本署不便過問總之必有是非分明之一日也 
[清江]  
　　淮泗兩縣之匪訊泗陽自去秋被匪搶刦後所有衆興鎭及南新集等處糜爛已極半年以來未見恢復一二現匪首周玉標謝繼善等又受黨人指揮聚集徒衆二三百人各持鋼槍始在揚莊地方搶刦旋又至衆興附近搶刦駐防王家集省警備隊二十日與匪開火陣亡排長一人兵士三人旋由駐防衆興軍隊助剿擒匪二十餘名然匪勢仍未見殺與泗接壤之淮隂各地如豆瓣集王圩三柯樹各處近皆恐慌異常人民一夕數驚大有草木皆兵之象又淮隂縣城南吳家墩石工頭一帶二十日夜忽有皖北潰散之新安武軍六七十人又由泗陽竄來股匪若干擬在該處燒搶當經駐防淮隂縣警備蘇排長率領兵士與之開火鏖戰七八句鐘匪始敗退惟所獲匪人二名旋又被其截去一人翌晨淮隂朱知事得報當即派遣警備隊長王振鵬率兵往追並報告鎭守使署派兵助勦匪等知不能敵乃率衆竄去 
[嘉興]  
　　縣選競爭嘉興縣會選舉决於三月一日舉行現二十二區選舉監督顧昌元等已　監察管理各員商准汪總監督分别派定城區方面議員額數僅有三人而運動當選者竟有十餘人之多因此暗潮劇烈不易解决届時未知若何現象也 
　　天降春雪連日天氣潮悶二十三四日尤甚至二十五日午後隂霾四佈細雨驟作入夜西風怒號雪即下降至次日清晨尙未止而屋瓦積雪已屬不少氣候亦如冬令矣 
[褔建]  
　　莆田敎員罷工莆田小學敎員聯合會第一次宣言云同人不敏謬膺小學敎育職務歷有年所此次不幸因經費支絀萬分維持乏衛不得已宣告暫停職務謹以現在之窘迫情形掬誠告我邦人幸垂察焉吾莆敎育界夙號奇窮同人爲扶植參梓文化起見含辛茹苦勉任艱鉅十餘年來如一日稍悉吾邑敎育情形者當蒙鑒及比者社會生活程度日高米鹽薪菜之價倍蓰曩昔而我小學敎師仍是年支五六十金或二三十金之漙俸其何能贍夫物質上之供給旣不足維持其生活則精神上之痛苦與頽敗直接影響於敎育即間接影響於社會其損失寗可數計同人亦屢以危困情形聒諸當局之前矣顧庚癸頻呼而將伯莫助或覆以空文或僅有口惠處此智盡能索日暮途窮之際不敢以自誤者誤人萬不獲已而出停職應爲父老兄弟所原諒者也且官廳對於敎育方面亦非無補救之方也年來捐稅日繁取諸吾民者動輒盈千累萬不稍顧慮而獨對於關係國本之地方敎育經費不爲一援手任其顚連無告不生不滅萬一全體潰散當有尸其咎者矣同人爲謀地方敎育基礎之永久穏固計明知莘莘學子之光隂最爲寶貴亦不得不忍能犧牲冀得各方面澈底的了解與誠意的援助但使祿足代耕寗有其他奢望瞻念前途憂心如　知我罪我惟邦人君子鑒之 
來件 
[北京中德文化協會通告]  
　　中德文化協會係北京一班大學生所創設爲溝通中德文化的樞紐不涉政治意味凡受過高等敎育或有同等學力的中德人士都可入會此外經一位會員介紹者也得爲本會會員照上項規定請求入會者只須向本會兩會長中之一作一次書面的聲明中文的信寄交北京遂安伯胡同四號顧孟餘敎授德文的信寄交北京大方家胡同二十七號敎授歐爾克博士駐華德國公使包晏博士業已入會爲名譽會員會務進行可資臂助 
　　本會會員無所謂義務亦無所謂權利祗圖於兩民族間造成國民性的溶合之可能因此一方措意於本會文學上的設施一方求便於與駐京公使接洽就事擇人自應將本會事權常付托於北京國立大學德文學系敎授之手會員中有持異議者祗須一度聲明卽可出會本會係中德人士以對等關係組成的自由結社并無管理的程序固定的會址和定期的會議所有開支依所得捐助欵項而定萬一本會解散德國方面的捐欵助給德國的學校中國方面的捐欵助給北京國立大學的德文研究所凡自願捐欵襄助不宜有所要求 
　　就實際上說本會第一部的效用在使中德兩國的大學生互悉兩地當時生活的實况和學生的現狀那種眞確的報告不是私人的消息係屬學生圑體間的通訊與德國學生總會（derVorstandderdeutschenStudentenscbaftinGottingenJudenstrasse2r）互相携手本會毎年將各會員姓名及通訊住址彙印『年刋』一册分不但形成科學的和藝術的思想之切磋與徵集底可能亦且備遊學之日於異邦得私人的援助除却上述種種關於中德文化的間接利益以外直接的利益就是用兩國文字譯書學術上的研究及採倣優美的藝術以鼓吹恊助兩國的文化使日臻於盛 
　　本會擬於其他處所設立通訊機關此等機關之幹事並不分負本會便長的責任其『姓名彙錄』俟於『年刋』中與本會其他報告一併宣布 
雜評一 
[負責說（默）]  
　　以向不負責之當局而忽然負責以向推諉不管之内閣問題而忽毅然負責其負責也殆自信其言之足爲人重而有解釋糾紛之力量歟= 
　　然而此次内閣之爭潮當局對於奉直兩方疏通不知若干次果能重視當局之言者糾紛早已解釋且非特不重視而已相爭之默今已不在院而在府項莊之劍常在沛公當局豈不知之乃反引爲已責者非眞自信其言之足重於人正以有人迫使不得不負責而負之也迫以不得不負責而負責所以見當局之窮 
　　使奉直本無决裂意因我負責一言而轉圜則固可全當局之體面使奉直必欲决裂當然不能置身事外則雖欲推諉而不能此蓋當局負責之用意也所以見當局之巧 
　　中國當局之所謂負責類皆窮極巧生之負責此中國國事之所以日非歟 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[俄災振濟會董幹聯席會議紀]  
　　推舉各股主任與幹事籌備開募方法 
　　昨日午後三時俄國災荒振濟會假座四川路青年會舉行董事幹事兩部聯席會議列席者爲鈕惕生·吳山·王葆眞君等與高君曼女士等共計三十餘人（一）鈕惕生君經衆推爲主席說明開會旨趣（二）公推各股主任與幹事（名單附後）（三）討論辦法議决兩種（一）募捐法甲自由募捐乙圑體募捐丙游藝募捐丁分隊募捐戊擔認募捐（二）鼓勵法甲贈本會紀念章銅·銀·金三種乙特别奬品嘉禾·匾額等討論間有主張取銷乙項而以樹碑石代之者結果由總務股另訂表揚條例提交董事部議决實行（四）籌備開募進行各法甲俄國災區圖乙災民圖及各種廣告丙捐欵櫃筒丁捐欵門條戊各種紀念章已辦公室用具庚任矜蘋君提議畫成中東鐵路與膠濟鐵路圖並加以說明蓋中東路爲俄人慷慨還我中國者而膠濟路之苦痛已斑斑在人腦海中得此刺戟品應生影響也衆贊成（五）規定常川辦事職員之津貼吳山陳維新君等均有討論結果規定常駐幹事之辦事時間晨九時至下午五時止雇員同之津貼則由總務股再議（六）擬宣言及通電議决由文書股照辦（七）捐册議决由總務股籌辦（八）開辦費因哈同君已願擔任二千元故現卽由總務股備函至青年會借定青年會爲辦公處後卽可函請哈同君將二千元撥來開辦（九）提議增進董事幹事人員議决先將辦公處借定已推之董事幹事諸君一律接洽承認後再設法推廣董事幹事兩部人員現所已可增推之董事八人爲陸伯鴻·林福成·趙晋卿·薩桐蓀·馮夢華·李英石·鍾可托·張石川諸君議至此已六時乃散茲將其推舉之各股主任與幹事名單列左 
　　各股主任及各幹事名單（一）「總務股主任」鈕惕生「幹事」許長卿黄貞漢張師福華彦吳山寗少清劉星父黄梅仙彭慕陶王危舟王引才（二）「文書股」黄介民「幹事」謝强公景梅九彭素民謝扶稚倪文宙雷聽秋侯可九張墨池瞿復初李允臣李逢謙張電池陳芳文王立明李懷誠黄仲平朱鳴田賴綬臣（三）「新聞股」江擎天「幹事」張滇叔胡政之李次山謝介子葉楚傖邵力子戈公振陳漢明諶曉岑郁志傑楊春綠（四）「交際股」趙南公「幹事」朱賡石沈卓吾黄警頑張振遠石美王張竹君蕭元恩董醒庭丁疇隠陸文中張繼武沈仲俊汪英賓張經野奚四勿鄞夢仙吕靜齋林大松吳亮生李鳳池卜孫鏡湖朱葭琯（五）「講演股」吳山「幹事」鍾可托孫鏡亞翁吉雲吳和士喻育之包世傑史觀濤梅雲英程婉珍董克仁陳維新俞素春高踐四李啓漢蔣保釐韓鏡湖黄鼎奇李恒林晏陽初朱懋澄顧子仁陳鐘聲范玉蓉（六）「游藝股」任務蘋「幹事」鄭正秋吳志青鄭鷓鴣盧煒昌孫道勝余鵬張錫三陸麗華朱劍霞湯藹琳（七）「募捐股」朱志堯「幹事」袁近初石小川盛宗夫人唐乃安夫人汪醒齋李啓源司徒博迦陵夫人張慶娥姚頌新周伯堯姬覺彌辛盦馮秋心張炳纛陳蕭儀畢寛耿夏世芳韓尙德史鳳寶朱胡彬夏女士（八）「會計股」趙士瀛「幹事」陳勇三朱成章王熙卿卓鏞詩 
[外商經營揚子江航業之孟晋]  
　　今年與去歲大不相同 
　　吾國内地商務以揚子江流域最爲發逹即輸往歐美各國之出口貨亦大半出自長江流域之各省埠以故外商輪公司之添行揚子江班者日益增多除原有各公司航行各商輪外本年新增之各公司船舶調查錄下 
　（一）美順公司美順爲本埠太平洋郵船公司之大班與在華各美商所組成基本金爲一百萬兩專以開發渝宜商務爲主旨去年該公司因購入美順輪失事沈没後即在瑞瑢廠定建新美仁輪一艘船身六百噸其搆造與英商安利之安寗輪相　實爲長江上遊之第一新式船現因艙位等將次布置竣工在四月内可開往航行矣 
　　（二）怡和洋行該行之江和輪係走漢宜岳沙線同和昌和兩輪係走湘潭長沙及漢岳線而於重慶尙無直航之輪船今年該行已在香港添造福和號一輪將開闢渝宜航線遲至四月中旬此船可來而滬漢線内今年又多一公的輪行駛矣 
　　（三）天華洋行該行於去年新立中日航運部在中國之路線有日滬·日漢·宜渝之三處其中之大阪上海線大阪漢口線因向祇日郵社一家有輪故該行乃起而競爭前兩路之船舶與營業早經在航駛經營之中而渝宜班則須至四月内開行緣四月以前江水淺涸雖有船舶亦不能開航也現先定三輪走重慶宜昌其建築基金爲一百二十萬元毎輪爲四十萬金日元其中一艘在日本大阪建造兩輪託本埠江南造船廠定建聞天聽九一艘在三月底即可完全竣工而地行丸則必在四月底邊落成也 
　　（四）日清公司揚子江中之航路最多船舶最衆者當以日清爲第一舉凡岳州·湘潭·鄱陽湖·長沙·常德等處·該公司均有輪行獨宜昌上流之四川線尙付缺如去年冬初該公司鑒於各國商務之紛開重慶班遂亦請得該國政府之補助經費急起開闢宜重班輪之新航路先在上海定造五百噸之江輪兩艘决於今年四月内實行開航今已造成一輪將與天華之地行丸同時出廠云（五）溥豐公司該公司爲美商組織亦注重於長江航路適值招商局以老江天調開滬漢而所用之租船華大號滿期解約溥豐公司乃向吾國租船監督處賃得此輪現已在駛行中 
　　（六）太古公司該公司新添揚子江中遊商輪長沙號本可於落成後卽往航行現以罷工之關係致此船於出廠時在上星期先經駛往澳洲將俟風潮解决後再候總行調開之命至於去冬定造之嘉定號Kiating大約須在四五月内與江蘇·荆州·慶源號等輪同時間造成也嘉定號之添建該公司即爲開航宜重航路而設故今年四川湖北一線之外輪乃大增云 
　　以上均爲外商輪公司本年添設之揚子江班輪此外又有法商新增之新山東·及吾國寗紹公司代理之福源等輪均屬增航未久且聞江海關刻下又有一百六十噸之輕便江輪一艘在上海建造即於四五月内開行渝宜一路他若三北公司去冬添增之之江輪則行湖南班此亦爲前所無有者故本年揚子江航業之興盛較去歲大不相同也 
[修正稅則委員會議記]  
　　調查各貨物價 
　　本埠上海總商會因關於修改稅則一案業經太會决定先從調查物價着手因此由會董趙晉卿發起邀集各業代表組織修正稅則委員會先由總商會函請各業公所推派代表與會現得復函推定者爲箱業木業紙業棉業洋布業鐵業五金業洋貨業呢絨業紗業粤僑商業皮業糖雜貨業火柴業等公所代表二十七有該會曾於前日下午五時在上海總商會開第一次委員會議推定布公所代表顧子槃爲委員長紙業公所代表馮少山爲副委員長並决定一切物價先由各業自行切實調查再由本埠財政部貨價調查委員會協定其推定代表箱業集成公所朱秀升震巽木商公所朱吟江田時霜紙業公所景綸堂李鳳笙陳吉林曹顯裕中國棉業聯合會沈潤挹薛文泰振華堂洋布公所顧子槃陳茂恒周渭石鐵業公所張秋園陳受田五金公會項如松丁滋華上第紙業公會馮少山洋貨商業公會翁子英張蘭坪呢絨同業公會陳文槐紗業公所聞蘭亭吳麟書粤僑商業聯合會鄧炳熙劉協勛皮商公所江湘浦潮州糖雜貨聯合會黄少巖中國火柴同業聯合會邵爾康徐蕙生是日宣佈之議案爲（一）調查物價辦法案（甲）分類查民國八年八月一日施行之改正進口稅則計進口貨共分十五類五百九十八目此次調查物價分類分目辦法擬卽照此辦理以期劃一（乙）年度查改稅估算貨價基礎照辛丑和約第六欵第二項應以三年價格平均計算上次在滬修改遷就日人之主張改以五年平均與辛丑和約不符此次調查擬以民國八九十三年爲標凖年度就此三年内價格平均之（丙）物價計算方法查辛丑和約第六欵第二項有云各貨牽算價值乃開除進口稅及雜費總數之市價等語故現時海關估價辦法凡躉賣市價已含有此項費用得照通行貨價扣除百分之十二課稅（卽於貨價内扣除關稅百分之五其他棧租保險等費用百分之七）如此項貨物之出售市價係以原價保險費（指中途保險而言）運費三項爲限並未算入關稅及其他費用時卽援照此項出售市價課稅不再扣除等語本會此次調查物價旣以進貨市價爲準似應注意海關所定標準分别扣除不扣除兩種辦法計算之以上各節係爲入手調查之基本辦法應請先行公决議定（二）酌設事務員案此項事務員專爲編製報告貨價而設事務旣繁期間又促究應設置幾員方能敷用應請先行酌定名額並卽日由各業自行推舉人員到會以便辦事（三）公推委員長副委員長案對於一條甲項並無討論惟鐵路代表對於本業之着手調查因鐵類之各目見於稅則者七十八目自後報告卽以此七十八目爲限潘君起謂不列子目中之貨物可附片聲請俾提出華洋合組之稅則委員會討論對於一條乙項之標華年度或主張八九十三年中之扯價或主張最近市價潘君謂三年市價在所必要調查着手寗取其精密他日提出委員會有此預備不論其任取何年爲標準吾人均有確鑿可遵之途若但據扯價呈送大會恐未必卽依此扯價爲標準對一條兩項之物價計算或主張定後成單或主張躉賣市價辯論良久後說爲勝仍照原議辦理本條决議五金鐵業均主由本業依躉賣市價降去百分之十二費用調查三年之價格後與財部之調查物價報告互相對照或從財部或從本業以最爲正確之物價爲準其餘各業亦同聲贊同當决定各業調查後與財部委員規定日期地址再爲討論確定第二條提出時因迫於時間祗决定通函各圑體定期召集第二次籌備會再行續議查此次修改稅則關係國家財政與夫商民負擔故各方面對於此事均頗平心研究期得公允之價格云 
[蘇議會發起各省議會聯合會]  
　　聯合通信社云第三届蘇省議會常便開便時發起各省省議會聯合會電致各省徵求同意其發起主旨有二一爲外交後盾一爲解决國是同時順直省議會亦來電發起因而新疆甘肅雲南貴州奉天吉林黑龍江山東等十餘省先後來電贊成開會期約在四月中旬招集地點定在上海現由蘇直兩省電覆各省矣 
[國是會議之昨訊]  
　　今日開代表會長沙代表報到閩魯推定代表 
　　國是會議定於明日（二十八）即開籌備會茲將昨日所得之消息分紀於左 
　　今日開代表會全國商敎聯合會駐滬辦事處昨發通知書如下逕啓者月之二十七日（星期一）下午六時借上海總商會常會室開第五次駐滬代表會議爲籌商國是會議進行事宜並請各省區及各僑埠在滬代表一同與議會商一切務請准時蒞會不勝跂盼專此布逹順頌台綏全國商敎聯合會駐滬辦事處啓二月二十五日 
　　長沙代表報到昨日午後長沙律師公會代表何積煌君由湘抵滬卽往該聯合會駐滬辦事處報到由幹事員孫君籌成接洽一切何君字詒愷寓三馬路上第旅館二十八號曾携致該辦事處一函如下逕啓者本會於本月九日舉行臨時總會公舉會員葛君光宇何君積煌爲代表赴貴處集議當經查照宥軍將何葛兩代表姓名函知在案茲何君决定十九日啓程赴滬理合備函由何君親交貴處以昭愼重而資接洽此致全國商敎聯合會駐滬辦事處長沙律師公會啓二月十八日 
　　閩鯉變定代表該聯合會駐滬辦事處昨晨接有閩省敎育會與濟南總商會快郵代電如下（一）全國商敎聯合會駐滬辦事處鑒宥電敬悉敝會當經推定鄭貞文·陳曾亮·陳　爲代表乞賜接洽福建省敎育會漾（二）全國商敎聯合會鑒貴會發起國是會議敝會深爲贊成業經震日通電奉復茲於日前開會已推定石丕緒·唐慶璋爲敝會代表届時即前往與會特再電告希即查照山東濟南總商會敬 
[前晚風雨中吳淞口船失事紀]  
　　覆船二艘溺斃二人 
　　吳淞口砲臺灣前浦面東岸停泊上海匯得豐行之大駁船三艘前日夜間十點餘鐘天忽暴風大雨雷電交加該處浦面適有裝載沙泥釣船一艘駛進淞口當時天色黑暗該舟欲避至東岸詎料駛至駁船擋内船身損壞立時沈没夥友六人見勢不佳急躍後梢舢板在波浪　危險之中摇至淞埠登岸各人遍體雨水如淋而船主陳全茂出事之時係在船頭致墜河身死屍體不知下落聞當時駁船未有燈火或係被風吹滅以致該舟駛入船擋遽遭此禍並有裝載冰鮮魚船一艘亦在其時進淞駛經該處浦面船老大急欲掉搶駛於東岸正值風勢劇烈力難支持致被吹倒船即覆没舟中夥計七人六人先時預防急將後梢舢板繩索斬斷放下乃得摇入口岸幸未落水惟賬房一人當欲入艙取財不及逃生慘遭溺斃至今屍首亦未撈獲另有釣船一艘空儎出口瞥見風烈祇得寄碇幸未遭禍昨晨失事船已浮起由張華浜洋關河泊司派輪前往拖進免碍航行 
[關於撥發賑災票之復電]  
　　蘇省水災義賑會前電北京内務部賑務處請撥賑災票一節曾紀本月二十二日本報茲該會接北京賑務處來電云馮會長鑒諫電悉查附加賑欵票預定總額八百餘萬元現在交通附捐尙未實行將來能否如額收足尙難懸揣至菸酒附加賑欵票一項應由全國菸酒公署發交各省分局粘貼備用計貨物稅附捐一項蘇省應徵額六十一萬餘元茲擬先就此數發交備撥以副尊囑餘俟統籌再行支配除函辦理附加賑欵票處將印成第一批賑欵票即行寄蘇外特復查照賑務處漾 
[華洋義賑會消息]  
　華洋義賑會昨接旅滬湘紳熊秉三聶雲台兩君函報告湘災日趨險惡芷江麻陽一帶烹人相食其餘各屬飢民·弱者束手待斃强者聚爲盜匪被旱災區共有七十一縣之廣以湘西芷江麻陽等爲最重云又接北京賑務處函以此次分配賑欵仍援照上届成案分派人員往各省華洋義賑會代表出席現派本處諮議丁錦來上海華洋義賑會方燕報前往安徽華洋義賑會沈澤春前往浙江華洋義賑會均常川駐會代表出席並遣派稽查分赴災區查報情形以資接洽 
　　華洋義賑會現指定四號麵粉四千袋裝至鎭江轉運漣水定星期二裝輪昨已函請江海關監督給免徵護照 
[閘北地方自治籌備會紀]  
　　滬南北自治籌備會共同進行 
　　本月二十五日下午三時閘北地方自治籌備會在寶山路中本會辦事處開會長評議職員三部聨席會議到者有副會長俞宗周君正議長徐春榮君副議長尹邨夫高鳳池二君正理事竇耀庭王鏡濤王彬彦鮑咸昌徐錦裳徐幼棠陳維翰諸君評議員顧紫霞王儒懷二君等討論滬南北自治籌備會共同進行問題並評議員建議修築寶山路全路鋪成石塊辦法以利行人車輛及本會各項重要案件議畢散會時已六句鐘矣 
[九畝地納捐人分會成立]  
　　上海市納捐人會九畝地分會於昨日在九畝地青蓮菴開成立會各路之代表到會者約數十人於午後三時開會公推朱笙侯主席宣布開會宗旨及組設分會之理由次各路代表先後發言均述應設分會及督促收回市民自治權之必要次由主席宣讀分會簡章次由代表推出本路代表全體通過次議决定期毎月第一星期下午三時開代表會議至四時半散會茲將舉定各路代表姓名錄左邵春槎·周兆豐·徐輔臣·侯堯夫·邱寅伯·甘學楣·姚紫若·馬晋卿·陸錦甫·沈逹英·程恂如　·張旭初·林雨琴·朱笙侯·趙竹林 
[浙江敎育調查之入手]  
　　江浙敎育之對流 
　　我國敎育向推江浙兩省辦理最有成績惟兩省敎育上之主義及色彩頗有歧異工蘇注重職業敎育而折江以養成個人完全人格爲前提故於敎育訓育及管理方面多有也入去歲浙江敎育界曾議組織一敎育考察圑以調查江蘇敎育之實情以期斟酌利弊完成浙江敎育上之大計畫該圑已於寒假期内經四次會議正式成立共有圑賆三十餘人惟因各有職務一時未能分赴江蘇各地切實調查近由該圑委托旅滬浙江敎育界同人先就上海方面情形爲詳細之考查限期二月内作一報告現旅滬浙敎育界胡嗣昭邱藎臣嚴愼予陸純等已規定分類調查江浙敎育之對流當以此爲發軔矣 
[敎衣與職業之大革新]  
　　中華職業敎育社刋行敎育與職業雜志以爲發表言論之機關現已出至三十三期毎期印行之數多至四千餘分中間間出專號如補習敎育號職業指導號職業心理號學生自治號農業敎育號工藝敎育號商業敎育號職業敎育研究號職業訓練號女子職業敎育日職業科設計敎學號女子家事敎育號等等内容有理論有方法僉認爲研究職業敎育之唯一參考書現聞於編輯方面益求改進（一）敦請專家擔任撰述（二）取公開態度廣搜各方意見（三）注意調查中外實施職業敎育者之狀况（四）介紹歐美職業敎育家之新學說方法毎月凖期出版毎册定價二角毎卷十二期訂閱全分定銀二圓外加郵費毎期本埠半分外埠一分國外四分並歡迎投稿供銷與廣告云 
[職工敎育館之大會堂]  
　　全塲可容千五百人各種會集均可假座 
　　上第一埠居民繁多人事可謂繁剷已極但一遇國有慶典社會集議種種紀念會及私人婚喪等事欲得座客千餘人之大會堂只有假外人之市政廳禮拜堂行之滬人久已引爲憾事本埠小西門外陸家浜中華職業學校最近新建職工敎育館樓上有大會堂一所可容一千五百人除該館自用外並定假座章程凡有開娛樂歡迎追悼喜慶紀念等會須先期通知該校聲明事由及開會秩序經該校核定後繳納規定費用儘可假座滬人此後集會地點可免去種種困難矣 
[民立中學籌欵建築體育室]  
　　大南門中華路之民立中學校開辦已二十年成績昭著該校學生自治會現擬捐募建築體育室經費四千元其募捐啓及表揚條例募捐簡章見來件欄 
[房客總會之徵求計畫]  
　　國聞通信社云上海各路房客聯合會總會前經委員會議决徵求會員以鞏固基礎並經推定嚴諤聲陳人寶爲起草委員當經陳君草定徵求大會簡章一份送請各路委員考核後再行决辦法茲將草案錄下（第一條）宗旨本會以徵求會員募集會費促成會務進行鞏固本會基礎保護房客利益維持公共安寗爲宗旨（第二條）定名本會係本總會爲徵求會員組織定名曰上海各路房客聯合會總會徵求大會（第三條）地址本會事務所附設於本總會事務所内（第四條）組織本會由本總會全體委員曁邀請譽望卓著熱心公益之各界人士組織均爲名譽職規定組織大綱如左（一）總隊總隊長一員名譽總隊長一員總副隊長二員名譽總副隊長二員總參謀長一員名譽總參謀長一員總參謀五員名譽總參謀五員各路分隊（各路分隊以本埠爲限其隊名以路名或里名爲凖）隊長一人名譽隊長一員副隊長二員名譽副隊長二員參謀長一員名譽參謀長一員參謀三員名譽參謀三員支隊長支隊參靪隊員無定額由各支隊組織之（第五條）期限自民國十一年三月一日起至三月底止以一個月爲限（第六條）會員及會費名譽會董常年會費銀圓十圓名舉會員常年會費銀圓四圓普通會員常年會費銀圓一圓會費於徵求入會時繳納即爲常年費不别徵入會費但無論何時入會以一年終爲度便董會員之入會均分别給予證書受本會保護（第七條）目的本會徵求會員以逹到會費銀圓五千千圓爲目的以二十五隊計之各隊平均以二百圓爲最少數倘定超過定數多多善（第六條）計分各隊徵求會員之會費毎銀圓一元作爲一分以繳到實數爲凖（第九條）贈奬本會徵求閉幕計算各隊分數分别贈奬如下（甲）各隊比較分數爲最多數第一者（但須超過定額一倍以上）爲第一奬贈銀爵一座（乙）各隊長各副隊長各參謀長各參謀各支隊長各隊員及總會本部各職員比較分爲最多數第一者（但須超過定額以）上爲第二奬贈銀盾一座（丙）各職員滿五十分以上贈銀質紀念章一枚滿一百分以上贈乙等金質紀念章一枚滿二百分以上者贈甲等金質紀念章並贈嘉奬鏡額一面（丁）各隊徵坟分數凡能超過定額者（即毎隊最少二百分）除照應得之奬贈外再由本總會嘉奬鏡面額一面用答賢勞（第十條）附則本會純爲徵求會員而設其餘一切事項均依據本總會簡章辦理 
[前昨兩日之天氣雷電雨雪交于]  
　　滬地自入春以來天氣逐漸和暖詎至前晚六時許忽然雷電交作大雨驟至旋即略停未幾又復雨雪齊降至昨晨十時始止然隂雲仍未收歛寒度頓增不亞隆冬氣候一般衣不蔽體之流更覺春寒之足畏也 
 
 

Page 15

 
 
[房客反對加租之近訊]  
　　和民坊閘北和民坊加租一節已誌二十二日本報茲悉該坊房東已有復函致各房客大致不允撤還加租祗准分二七兩月兩次各加一元曲爲通融以示體恤云云諸房客以該房東曾於去歲三月加租一次迄今未及一年又欲加租體恤何在故仍由全體議决具函否認並已將情具呈警察廳得其批准飭行四區署長依法裁制矣 
　　新安里虬江橋新安里朱房東去臘年杪懸牌通告又加二成房租聞該區某巡官昨已查悉陳報徐廳長核辦或可和平解决而淞滬房屋賓主交誼會得該房客函迭開會議公决致書該房東原函錄下逕啓者頃接新安里貴房客公函述及營業困苦居住艱難情形盛稱叨依仁宇歷有年矣近日有縣牌加租之通告均已連年三次業已遵加目下心力相左環商敝會代求暫緩加租等語敝會當以去歲自交易所發生以來釀成屋少人多之境房東加租或有情不得已原因平情而論各有理由敝會會員盡義務無論房東房客皆可入會指導務祈先生將通告原因開示迅回原狀敝會當雙方兼顧居間調和也敬頌朱德興主人公鑒淞滬房屋賓主交誼會謹啓 
[烟兌業議恢復衆和社]  
　　上海烟兌業聯合會昨晚假北山西路唐家弄兩路聯合會開第二次討論會出席者有北河南路等十二路烟兌同業德生昌沈子卿德鑫祥瞿瑞書邵同和邵明珊協豐祥陳家寶徐永泰徐成章等數十家公推沈子卿主席略謂吾同業向有衆和社之組織當時同業均能和衷共濟顧全大局故營業上頗獲利益厥後受大同行之影響暫行停頓鄙意本會仍以恢復衆和社爲是當經陳家寶瞿瑞書等詳加討論一致贊同遂議定名爲衆和社烟兌同業會主席付表决多數通過次推舉臨時職員分總務交際文牘庶務調查五部總務主任邵明珊副主任刁恒忠瞿瑞書交際主任沈子卿交際員陳施順韓如玉華梅靜王梅卿文牘主任張振遠杜椿蓀庶務主任陳家寶徐成章調查部公决俟下次開會時再行選定次討論抵制輕質銅元及劃一貨價等問題衆意主張俟開成立大會議决執行又次討論暫假會所陳家寶擔任向各路商界總聯合會接洽最後由到會代表擔任分頭請其同業加入該會共策進行云 
[昨日之金融市况]  
　　昨日洋釐開盤爲七錢二分五釐六毫二五下午收盤七錢二分五釐七毫半比較上日大三毫七五三月底期洋晨間開盤七錢二分六釐三七五收盤七錢二分六釐五下午開盤仍係七錢二分六釐五收盤七錢二分六釐七五較上日亦大三七五銀拆大一分因係星期日交易不多且有某交易所風謡甚盛故市面人心抱疑惑之態度如今日開拍人心方能鎭靜云 
[近週中之紗市狀况]  
　成交紗數棉紗市面兩星期來異常活動至本星期成交數額更巨計印紗成交一千包本紗成交一萬四千八百包印紗計内河各埠辦去十支紗一百包價一百三十二兩牛莊帮辦去十支紗七百包價一百三十二兩至一百四十兩廣東帮辦去十二支五十包價一百四十一兩五錢内河各帮辦去十二支一百五十包價一百四十一兩五錢本紗如鴻裕廠之三羊牌十六支二十支紗等均開出頗多共計十支一千包十二支八百包十四支一千包十六支五千三百包二十支六千七百包小包紗成交九千五百包云 
　　進口印日紗本星期中進口印紗計五百二十五包日紗計八十包自元月迄今進口總數計印紗三千四百二十九包日紗一千六百三十包本週中運往各埠者計印紗一千零五十七包日紗三百零八包計運寗波日紗十六包南京印紗十五包日紗一百十包漢口印紗九十包日紗十六包烟台印紗四十五包天津印紗四百五十七包日本（轉口）日紗十六包本地印紗四百五十包日紗一百五十包本週止本埠計存印紗一萬四千九百五十四包（尙有五千包未出）日紗一千七百十二包云 
[糖市之昨訊]  
　　糖二十四號白粗砂産地有洋莊購動市面見升昨日北市號家開升八兩四錢十八號次粗沙及火車糖亦被白粒砂帶緊東車糖近日漢口裝去有千餘包又聞北路烟臺牛莊車糖近在滬地擄收本係向香港交易爲海員罷工一事各路運貨不繼車糖劃盤抬大五分大里三半劃八兩一錢出戸缺少云 
[旗昌源榨油廠停業後之清理]  
　　本埠榨油廠本爲旗昌源·和豐·大有·三家卽源記·和記·大記·三牌豆餅去年該業因豆價原料昻貴及受交易所之影響和豐大有相繼倒閉茲旗昌源廠亦不能支持將廠基房屋推併清理惟債權以油餅業爲多數昨日油豆餅業各行在公所開會召集執有該廠油餅棧單各同業討論辦法由司月聚源盛行報告旗昌源因營業不佳宣告停業自願將廠基生財備抵未了一應豆油豆餅棧單茲已有將未出油餅數目及棧單號數開報到所尙有未經開報者務請於隂曆二月初十日以前趕緊報齊至聚源盛行俾訂期清算估價攤派云云一面並再刋印通告同業俾無遺漏云 
[上海婦女會今日開會]  
　　程婉珍女士演講萬國勞動婦女大會情形 
　　上海婦女會昨致會員通啓云啓者本會定於二月二十七日（星期一）午後四時在申報館三層樓上（三馬路望平街轉角）開會三時茶話是日請程婉珍女士演講在日内瓦萬國勞動婦女大會情形務請准時駕臨上海婦女會謹啓 
[中華拳術研究會表演會再紀]  
　　西中華路之中華拳術研究會於前晚開表演會情形已誌昨報昨晚七時該會仍假寧波同鄉會開會來賓較前晚尤多樓上下均滿共約千餘人所演與前晚相似亦有影戲並由來賓上海公共體育塲國技部及山東武術會會員等表演武術至十一時許始散 
[金陵大學同學會滬分會消息]  
　　金陵大學同學會上海分會於二十五日晚間假都益處開聚餐會到會會員近百人首由會長許秋颿報告會務繼由副會長吳東初奚季耕演說會員李道南郎醒石等復公舉曾在金陵畢業之西人杜立華領衆唱校歌直至十時始盡歡而散 
[蘇省童子軍省總敎練員會紀]  
　　昨日（二十六日）上午十時西區方斜路中華民國江蘇童子軍聨合會開省總敎練員會到者總敎練員顧拯來副總敎練員章君疇姚麟書薛嘘雲戴企留幹事沈信卿王英超潘競民及顧君書記范曉六君等均列席與議茲將是日議决各案列下一件十年度大會交議組織童子軍用書研究會審編輯童子軍用書案議决贊成原提議人唐閏生君所擬辦法即推唐君爲主幹請主持進行事宜一件各地學校組織童子軍業經函報而本會迄未前往考騐者甚多應如何派員速往考騐以資結束案議决請常任考騐員支配臨時考騐事宜一件修正童子軍講義以便再版案議决請用書研究會修正一件舉行全省童子軍會操案議决全省會操間年舉行一次會操辦法預於三個月前通告各縣一件催各縣聯合會具報月終報告案議决由本會擬定表式發給各縣聯合會按月塡寄以便本會編製統計並於雜誌上發表之一件組織參觀圑案議决推定顧拯來君先從編製個人旅費預算入手一件童子軍參觀案議决由顧拯來君擬定辦法以便施行一件籌設童子軍補充科署期講習所案議决請原議人擬定辦法再交幹事會討論一件規定操法案章君疇薛嘘雲君等交議議决由總敎練員擬定各種集合動作及口令交下次敎練員會討論之一件擬定總敎練員會簡則案議决通過一件酌貼由外埠出席開會之總敎練員與幹事旅費案姚麟書君交議議决由總會列入預算提交幹事會通過一件調查各縣童子軍經費狀况案顧拯來君交議議决由總會通訊調查一件姚麟書君報告因香港有常任職務不能兼顧本會在任期内一切職務暫請王英超君代理議决由本會報告幹事會認可並通知王君是日適值雨雪交加冷風砭骨而各敎練員均抖擻精神逐項討論直至下午三時始散會云 
[縣商會常會紀議籌募振欵事]  
　　昨日午後三時上海縣商會開今届第二次常會各會董均到會首由正副會長姚紫若姚慕蓮報告開會宗旨畢即將最近各機關各圑體來函分别宣示後提議附加振捐一案政府旣允爲停止徵收自應募集振欵曾經勸導各業認商代表同意所有以前未經列席各業代表亟應預函通逹以期一致各會董均擔任輔助籌欵事宜俾早日籌集成數彙報官廳查照辦理議畢即行散會 
[滬杭車連日遲到]  
　　滬杭甬鐵路前昨二日因風雨交作加以天時嚴寒各列車煤汽力不足未能按照速率開行祗得在沿途緩駛故由杭開滬之下午一百零七號快車抵滬計逾規定遲到一點餘鐘又昨日由杭開滬之一百零三號特别早快車抵滬亦遲到半點餘鐘又下午之一百零五號二三四等慢車到滬亦遲至半點餘鐘其餘上下行各貨車均抵站時遲延時刻云 
[孔聖堂籌備處職員會紀]  
　　孔聖堂籌備處於昨日午後在城内同岑學校開職員會到會職員十餘人由顧霖周主席議决各案如左一提議本堂籌備處組織醫藥部事議决（一）取名本堂籌備處附設醫院（二）經費及房屋二事定下期常會解决（三）議龔德籌提議在虬江橋邢家宅中市組織宣講事議决（一）宣講材料用白話四書男女孝經（二）備公函致五區一分署蕭署長處以資保護（三）毎月朔望爲講期至四時議畢散會 
[平民公學之開學談]  
　　海寗路商聯會自議决組織平民公學即合第一第二兩義務學校改組範圍較前擴大已於夏曆元爿二十七日上課敎員聘請李笑如吳昔憶二君韋秀珍女士擔任新生挿班尙有餘額云 
[青夜義務學校敎務會議紀]  
　　閘北三畏里青夜國民義務學校開學迄今已一星期茲聞該校爲增進本學期各科敎授方針改良起見特由敎務長與各敎員於昨日（二十六日）舉行敎務會議共十餘人出席主席爲姜維良君國文敎員鄧蔡桐女士體操敎員兼英文音樂敎員田黄英女士宣佈其本學期敎授方針字課敎員余昻霄·修身敎員孫道勝·簿記敎員姜維良·手工敎員卞毓英諸君次第發表意見注重發展學生個性一二年級加聘朱昌利蘇守恒二君擔任談話一課至下午一時始散 
[南滙勸學所之會議錄]  
　　南匯縣勸學所前日開常會議决各案錄（一）令議同濟校機師科學生談豹君請予補助赴德游學費案（議决）俟編制下年度預算時提出國外留學費總數若干金制定規程後再行支配（一）令議省立第二工業校生陳文駿請予補助參觀費案（議决）準助銀二十元（）一太平鄉經董葉滋華請議提用義務敎育經費以維現狀案（議决）附稅减徵敎育費之支絀自屬實情固不特太平鄉爲然惟有暫將十年度漕糧項下帶徵之義務敎育費毎畝二分動用以資彌補其忙銀項下之帶微經費與下年度起之忙漕仍歸新校新級開支永不爲例（一）令議第五區學委鍾彬儒辭職案（議决）由勸學所具函派員登門勸駕留任（一）令知義務敎育期成會請協辦演講案（議决）於春假及暑假期内組織演講圑由公家津貼川資輪流到處演講其講稿劇本等登報徵集之（一）令推小學代表一人赴寗列席新學制討論大會案（議决）推舉縣立第五高小校長傅夢予爲小學代表其川資於校費内開支之報告事件（一）報告本所十一年一月分收支銷册案 
[職業師範展期開課]  
　　本埠陸家浜中華職業學校附設之職業師範科專爲各省敎育廳各縣勸學所曁各公共機關創辦職業學校及附設工塲者培植相當之職業敎師及辦事入員現海内各地及南洋之各機關備文保送者甚爲踴躍惟開學期近而遠地各生未能到校者紛紛函電馳來要求展緩開課現該校對於開課日期中擬展緩數星期云 
[敎育部催送學校成績品]  
　　去年日本因長崎市今年開上學成績展覽會請求我國各小學校選送出品赴會敎育部即通令全國各校遵辦在案嗣經全國敎育會聯合會否决故全國各小學校多未預備近日敎育部忽又電致國立高等師範及各處學校仍囑選送成績品以事數衍不知各方面如何應付也茲錄電文如下各省高等師範學校鑒前以日本長崎市開展覽會徵集我國小學成績通行選送在案現送到省區旣少時促又不及彙送本部擬借此開全國小學成　品展覽會仍須審查以期發展小學敎育仰該校於月内選定送部爲要敎育部巧印 
[中醫學會大會記]  
　　西門城内石皮弄中醫學會於昨日開全體大會時方雨雪到者六十餘人表决討論會章程又表决徵求會進行辦法以便廣羅同志厚樹基礎一時擔任徵求者甚爲踴躍 
[海寗路商聯會之規畫訊]  
　　海寗路商界聯合會上次開會討論會務仍請會長虞兆芳評議余仰聖主持茲悉虞余兩君盡力規劃又以該會内部尙待整頓特請吳有三羅功甫君督理一切事務籍利進行 
[新康里房客理事會紀]  
　　國聞通信社云新閘新康里房客聯合會於前晚八時開理事部會議到者王肇成施長生潘箴書李傳經馮經逹祁亦文等十餘人由李傳經主席先由出席委員報告總會最近情形及關於經濟方面狀况並謂委員會開會時常有非委員及已經撤銷之委員列席公决本會對於總會應提出具體辦法積極維護至於委員會開便亦應審查資格方無冒濫定於次晚房客總會開委員會時由主席委員口頭提議次議修理本里房屋案公决俟隂曆二月初公函新康洋行從速修理即弄内水門汀石塊亦多應加以修換以利通行云 
[浦東同人職員會記]  
　　昨日（二十六）上午十時浦東同人會開職員會於董家渡本會會所到者依次陳述意見遂共討論各問題茲將誠决案三則錄下（一本年度徵求會員刻因正在籌備徵求蓄事故會員徵求暫緩（二）徵求備蓄之進行各法議决速行接洽各方趕組徴求會當塲並擬定各職員（三）添推新浦東報負責之編輯潘振聲顧祖庚黄橋項三君撰述安沈劍舟忙裏閒人邢志剛四君旋即午膳午後企業儲蓄各職員謄算賬項故至四時始散是日雨雪紛下蒞會各員皆無懈容亦極難得也 
[商帮協會明日開常會]  
　　旅滬商帮協會以二月二十八號（即舊歷二月初二日）爲開常會之期所有各處來函報告事件均已編列議案亟待討論進行昨已發通告邀請各帮會董准明日下午二時全體惠臨列席與議云 
[勞動聯合會徵求會第一次揭曉]  
　　聯合通信社云中華勞動聯合會本年徵求會原分泰山華山嵩山衡山恒山及特别等六隊自陽曆二月十八日起開始徵求至三月二十五日止定毎禮拜六結束一次前禮拜六即爲第一次徵求結束期是日晚七時開會各隊紛紛到結果華山隊得四三○分列爲第一次泰山隊二八○分次嵩山隊二五○分再次衡山隊二四五分至後則恒山特别兩隊各得二○○分時由主席史觀濤當衆宣布後又云此次華山隊得分最多宜格外加奬百分以資鼓勵并望各隊奮勇競進毋讓他人先登衆稱善乃散會 
[愛克界商聯會常會紀]  
　　愛克界三路聯合會昨日下午一時開第四次常會會長方韵甫主席宣布該會改組後修正之簡章「（一）組織本會以愛而近路克能海路界路三路市民合組之（二）宗旨本會以聯絡感情羣謀公益固結互助發展實業爲宗旨（三）範圍凡三路内市民有正當職業者均得入會爲會員（四）選舉凡會員均有選舉及被選舉爲職員之權（五）會費凡入會會員年納保衛準備金一元月捐量力認之（六）權利凡會員無故受人侵害本會得全力輔助并得保衛準備金協助之（七）細則本會辦事細則另定之（八）會址本會會址暫設愛而近路培德里普志學校」衆無異議次議决兩事如下（甲）陳家寶報告出席俄災賑濟會情形請本會同人共同援助（乙）總聯合會出席議董翁雨亨马育仁等七人應請其逢會出席以重會務次由總務杜椿蓀來賓林大松等演說語多懇　四時散會 
[人力車公會開會紀]  
　日昨白克路華洋人力車公會開全體大會到者甚衆提議事項（一）議前董賬欵事（一）議巡捕撬照事（一）議獲案野鷄包車請爲嚴懲事（一）報告賬畧由華洋會長宣布畢即據會董徐君起稱捕房備有專撬車照巡捕能否函請捕房按差更調免生惡感經洋會長答稱此係捕房特權俟詢本會律師再定行止次洋會長又稱前日有藉包車執照在馬路私行營業（俗稱野鷄包車）已獲交捕房解廨定期禮拜三九時審訊八届時諸君蒞廨觀審至陳阿棠賬欵現已備就一百五十元其餘限六月底清償立據存查再次　賬略無誤衆贊同而散 
[通易信託公司股東會紀]  
　　通易　託公司昨假本埠銀行公會開本年股東常會股東到者八十餘人計三萬四千八百二十權下午二時由主席黄溯初報告開會并述自去年七月開辦以來之經過情形繼由監察人報告十年度决算各表及純益分配表經全塲一致通過次由主席報告董事蔣季哲范季美兩君因事務殷繁迭次辭職經挽留無效照章應以去年所選之候補董事徐黄兩君遞補惟徐黄兩君以一在外國一在家鄉均函告不能就職此事應如何解决今日應請到會諸公議决衆謂蔣范二君旣必欲辭徐黄兩君又不能就職自應照章補選董事兩人候補董事兩人遂即投票選舉其結果張雲雷陳叔通兩人當選爲董事周孝懷夏履平兩人被選爲候補董事聞該公司於本日已發出通告請各股東從本日起携帶股據到公司領取股息及紅利云 
[普善醫院改章]  
　　閘北新民路普善醫院常年經費現由须蕚銜君個人擔負向章毎日上午九時開診至下午五時爲止星期日下午停診半天今該院於隂曆二月初一日起變更新章毎日於下午一時開診至晚爲止星期日停診遇有緊要病症無論畫夜仍可隨到隨診云 
[元濟善堂施種牛痘]  
　　近來天花盛行傳染迅速遭其害者實不種牛痘之故現聞北四川路元濟善堂訂於二月初二日開期施種仍請專家卓妥先醫生主任各界宜早往種俾免傳染天花 
[南半城馬路亟待興修]  
　　滬南工巡捐局姚局長查得南半城中華路一帶路面高低不平於車輛交通頗不便利已飭路政工程處勘明動工興修嗣據報告該處道路前由中國電話局埋設線筒時掘動路面尙在接線工未完竣等情姚局長以該處市面繁盛車輛往返較他處爲多地便日久延緩故又函催該局提早完一面函致華商電車公司將軌道内之路面一律修砌平坦以便由局將兩旁路面興工修築以重路政 
[塌車夫毆馬車夫案四紀]  
　　地方廳黄檢察長乘坐馬車遭塌車夫姜興華王小四子等攔路將馬車夫瞿春泉等毆傷經黄廳長諭飭將姜等拘案訊理候辦屢紀前報茲悉此案業奉檢察官預審明確據情起訴審判廳請爲公判並令原告届時自行投質 
[尙有本埠新聞等轉入後頁]  
雜評二 
[新企業（旡用）]  
　　去年滬上之新企業如交易所小銀行興焉浡焉令人羡煞 
　　無何交易所失敗矣間有少數碩果僅存者亦水能無受交易所三字之影響而辛苦支持大非容易　　吾謂交易所之如此興焉浡而亡焉忽可憐幾輩鄉愚血汗積得之資擲此汹湧潮流中亦覺天地不仁而神明太酷雖然因此而受得之敎訓則有若小學敎員之辭其穏固職業而就所員三數月而罷甚或空耗養成費而半途即散而知人生職業不必見異思遷焉則有若勤樸鄉民與夫柔懦婦女之傾囊所畜或變質飾物以買彼鬼祟抑揚之物劵轉瞬即變而知夙非諳習之事宜勿投資而牟利焉則有若一般好人物營謀職員一朝權在手無所不用其極股東之血本盡化爲彼囊中物而知德性不堅定道德不高尙之人不可委以重任又結束清算因國籍註册之關係眞正股東之意思轉置不聞不問而知註册关商未必能食眞實保護之賜焉凡此者皆交易所所作之孽亦受此苦者所得之一種敎訓書紳弗忘則往者不諫來猶可追也 
　　夫交易所已矣爾餘新企業其懍前車覆後車鑑之戒而亟謀所以補救之則新企業三字或不致令人望而生畏歟 
 
 

Page 16

 
 
本埠新聞二 
[碾米業開會紀]  
　　上海機器碾米公所前日在總商會三層樓上該公所開會正會長張樂君副會長錢貴三曾影亳評議員蔣敬文朱安生潘獻廷徐鴻基及司月同業均到會三時振鈴開會提議案爲本年開正以來粳米秈米市價均皆步漲我廠家現以秈米等貨爲營業上最大調查長江淮揚江邊等各産地存底尙有而來源忽見竭厥大半被人赴各産地放價收買壟斷市面致使鄉人有貨者不肯出售誤疑米價不知漲至何度然現在上海秈米客帮銷路活動運來可得高價應由同業致函各産地米行將情報告勸令裝出切勿錯過時機云云次議上次會議所訂整頓規章三條不收支票及棧租拆息等事准照無錫米業辦法即照前議實行同業不得徇情稍有參差自受吃虧議至六時而散 
[熬油公司私宰死猪案之昨訊]  
　松滬何護軍使以南市同記呆猪熬油公司違禁私殺死猪一案業經飭提該公司賬房朱三及經手酬送某廳偵探人等賄洋之吳巧福並源大等七猪行行主徐秀生等七名到案訊押在案現正將全案發由軍法課訊究間又訪聞近有奸徒在外假借本署名義得受吳巧福及各猪行之巨賄希圖設法省釋之謡言事關冒官詐欺虚實自應澈究故於昨日特派幹員詳細偵查以憑提辦 
[吳廩山不知去向]  
　　皖人吳廩山於數年前來申謀生藉友人薦引入某麵粉廠爲夥從事於實業數載該廠生意平平而吳則投機順手突然盈積十餘萬金由此遂自立機關設謙益號於北京路專做投機事業不料吳於日前挾資逃避無踪各債戸咸至該號向二房東追詢吳之踪跡遂同往捕房報告請緝或謂其投機失敗或謂另有原因非局外人所知矣 
[許家三落河失踨]  
　　浦東六里橋人許家三年二十二歲向在嚴振寛窰貨船上爲夥隂曆正月下旬嚴船駛往浙省裝載窰貨返申至二十六日上燈後舟至本埠南黄浦夏家嘴附近時嚴不在船上舟中共有船夥四人當經舵工令入上港以避風雨晚十一時許在後梢大便失足墮入河中溺斃同伴打撈屍身未獲次日報告船主等得悉許父聞耗大慟除央人往覔屍身外前日下午以伊子身死不明糾合親友邀嚴根究在大東門某茶肆評理不决聞已赴法庭具狀起訴云 
[傳訊葉耀蓮命案人證]  
　　用竹托戳斃成衣匠葉耀蓮案内之顧子文自經地檢廳拘案訊押後並由高等廳發回本案已判决之許福生錢榮生到廳提回顧子文一再研訊顧堅不供認檢察廳以案關人命虚實亟應澈究因飭警往傳屍弟葉小蓮及一干人證於星期一來廳聽候質訊辦理 
[新記浜路之燕子窠]  
　　本邑人沈小弟在新記浜路二十三號屋内開設燕子窠供人開燈過癮被華探目楊阿泉包探保慶恩錢連奎訪悉訴明捕頭協同西探前往將沈拿獲連同烟客劉天申梁連生劉鳳芝萬玉生及烟具一併帶入捕房捕頭諭飭押候解廨訊究 
[阿拉白司脫路之烟膏店]  
　　粤人王阿三在阿拉白司脫路二百七十三號屋内私售鴉片煙膏被包探陸連奎查悉回訴捕頭協同西探前往將王拿獲連同烟膏一併帶回匯司捕房稟請捕頭核辦 
[變産賠償擔保欵]  
　　黄冠臣前投法公堂控錢愛松不理擔保欠欵洋一千元向索不交請求訊追判錢交保限交在案昨又傳訊錢供民人已將家産變賣得洋一千元如數繳案請求核示中西官判繳案之洋交原告領去堂費歸被告負擔完案 
[房客反訴房東案]  
　　婦人馬韓氏前與房客夏子祥衝突鳴警解送地方廳審訊之下以雙方感情已傷判令夏擇期出屋遷讓在案茲悉夏子祥又投淞滬警察廳稟控該氏串警濫押商人有礙名譽請追損失等情昨由徐廳長飭派探警將該氏拘案發交司法科往傳夏子祥到案訊核 
[爛水果不可出售]  
　　公共工部局衛生處西員調查得浙江路一百四十六號南京路一百五十三號·福州路二百九十四號·三處水果店内均將腐爛水果出售違背衛生章程通知各該管捕房稟請公共公廨出單將該水果店主張阿根王培芝五仁生分别傳案科罰 
[串吞皮馬褂]  
　　張子雲前因犯案拘押在法租界薛華立路總巡捕房内日前張至捕頭處報稱民人有皮馬褂一件托同押蘇澄如之探望之蘇松卿將皮馬褂質洋寄往民人家中應用不料蘇松卿竟將皮衣吞没故心不甘服請求提究捕頭立派包探前往將蘇松卿拘獲吊出皮馬褂帶入捕房昨日併解法公堂請究先由張子雲投訴被吞情形詰之蘇松卿供民人時至捕房探望族人蘇澄如是日澄如祇囑民人將皮馬褂帶回家中並未囑我質當轉寄張子雲家之事求宥蘇澄如供民人實托蘇松卿出外質當所得之洋轉寄張子雲家不敢串吞諭供支吾中西官判蘇澄如押七天蘇松卿罰洋十元充公 
[誌謝]  
　　昨承中華職業敎育社惠贈「敎育與職業」第三卷第九號新學制職業教育究究號一册誌此鳴謝 
來件 
[上海民立中學校學生自治會爲建築本校體育室募捐啓]  
　　我民國有道德有學識者爲數亦衆其所以進步如此之　緩者蓋緣多品學兼優之輩而乏精神健康之士耳辦學者有鑒於此故於體育一門莫不刻意經營冀社會有革新之望本校自開創以來迄今二十寒署學生之學成而去者毎爲社會所推許學生額數亦漸發逹竟逹一千一百餘人皆以本校對於德智二育平日訓練尙爲得宜故也惟私立學校經費有限致體育上之設施未能完備殊爲一大憾事敝會關係較切爰有欵建築體育室之舉已於本年二月二十七日舉行奠基禮着手進行估計工程須費五千餘金如此鉅欵若非外界贊助不免中道而廢故擬在外界募集四千元補助本校建築體育室經費素仰先生熱心公益敬請慨助多金俾該項計劃得以早日觀成敝會幸甚再本會自信學生能力薄弱特請蘇潁傑先生爲出納顧問仇蓉秋·吳志青·桂湘洲·顧嘉麟四先生爲總務顧問孫經笙·謝介子二先生爲文牘顧問蘇康六先生爲稽核顧問一切銀錢出入統由出納顧問及總幹事共同負責將來建築工竣即日舉行落成禮先期函請台端蒞臨參與届時當將收支情形當衆公布以昭鄭重此請公安上海民立中學學生自治會謹啓中華民國十一年二月二十七日 
　　附表揚條例（甲）捐助一元者謹將台銜列入紀念册以示景仰（乙）捐助二元以上者贈以賽瓷紀念章一枚以示景仰（丙）捐助二十元以上者贈以銀質紀念章一枚以示景仰（丁）捐助五十元以上者贈以銀質紀念章一枚並將台銜鐫入表揚銅碑以示景仰（戊）捐助一百元以上者除贈以銀質紀念章一枚·及將台銜鐫入銅碑外謹將四寸半身玉照懸之室中以示景仰（已）捐助千元以上者除贈以銀質紀念章一枚外謹將台銜及四寸半身玉照鐫入銅碑以示影仰 
　　附募捐簡章（一）宗旨本互助精神爲本校建築體育室謀體育上之發展使各同學無寒暑風雨之痛苦爲宗旨（二）目的希望募得建築費四千元（三）組織分全校二十三敎室爲二十三區即以中國二十二行省及首都之名名之毎區設區長一人參謀二人另設總區長一人總參謀二人（四）職員本會設幹事長二人文牘一人繕寫員四人會計二人庶務四人并幹事四人以上各職員均由評議部在會員選任之别由評議部在部員内推舉稽核員四人（五）顧問本會自信學生能力薄弱特請蘇潁傑先生爲出納顧問仇蓉秋·吳志青·桂湘洲·顧　麟四先生爲總務顧問孫經笙·謝介子二先生爲文牘顧問又蘇康六先生爲稽核顧問（六）出納此次募集欵項悉數存入銀行由出納顧問及幹事長公同負責（七）分數以一元爲一分無論何區平均毎人得六分以上者贈以横額一架以爲紀念（八）結束自開募後毎二星期結束一次（星期一）平均毎人得分最多之區加奬五十分次多加奬三十分再次者加奬二十分（九贈品（甲）得分最多之區例將出力人員會攝一影懸之室内以爲紀念（乙）個人得五十分以上者將其大名鐫於銅牌上與捐助五十分者同享榮譽（丙）個人得分最多者贈以甲種銀盾一座及證書一幀（顧問蘇潁傑先生贈）次多者贈以乙種銀盾一座及證書一幀（顧問吳志青先生贈）第三者贈以丙種銀盾一座及證書一幀（顧問謝介子先生贈）（丁）個人得三十分以上者贈銀質紀念章一枚二十分以上者贈證書一幀（戊）個人募得十分以上者合攝一影懸之室内以爲紀念（十）期限自陽曆二月二十七日至四月二十四日（計八星期）（十一）開幕定陽曆二月二十七日開幕同時舉行奠基禮以示不逹目的不止之精神（十二）落成一俟建築工竣即日舉行落成禮先期函知贊助諸君一律參與同時將出入細賬公佈以示愼重（十三）附則本簡章適用期間自體育室奠基日起至落成日止 
來函 
[一農學生駐滬代表姚爾覺來函]  
　　各界父老昆季均鑒頃閱十八十九等日各報所載盛建勛之長篇啓事悲惶之至查盛氏前曾冒揑職敎員名義登報當經學生揭穿今復詭計層出誠令人可怕也按其啓事之用心無非欲减輕各界攻擊分量兼藉爲刑事罪之抵賴無如事實昭然證據確鑿豈一紙空文所能搪塞茲僅就其最荒謬者略事辯正其他各節當俟親聞親見者證明之按該啓有謂「且聞陳生暗藏利刃一柄恐其逞兇令事務員督率校役乘二生出校時入室檢查居然發現長尺餘之剌刀一柄」所云且姑勿論其事之有無（即學生代表辦公室本無寸鐵而夫役之來止爲搗毁一切搶取行李者）即就其所述於理於法亦絶不足朦騙各界栽誣學生試問如果所言是實何於二生在校時據所聞者當面質問學生或問過仍不足以釋疑再將室内衣物逐件檢查可也若云二生或竟因之逞兇則再督率夫役可也甚之招致警察强行檢查可也奈何　二生出校時且督率夫役嚇走守門之學生闖入辦公室搗毁一切咄咄此何爲者又按學生等赴省署請願時曾請同學張成林謝光亞照料一切旣云搜查兇器何不眼同張謝兩君藉以證明不誣又據當日張謝兩君以及留校同學云在上午校内已將警察招來右學生辦公室眞有兇器校内眞是欲搜兇器又何不眼同警察不更較爲合法耶旦按該啓旣以搜出學生凶器爲言矣而當晚學生回校又何不將所搜出之物出而示之以塞其口奈何祗令夫役辱駡驅逐耶此就該啓事論之也茲再以經過事實言之亦足以證明其純爲脫逃刑事罪犯而出此無聊之舉按二月四日學生即將盛氏督率夫役毆逐代表情形詳告全體同學促其速來等因月之七日原文已經各報披露如果所稱不實當時盛氏即應聲明何以經二週之久俟陳君失蹤殉校已成事實始出此詭計希圖逃罪吁不亦謬乎總之乘人外出私入人之寢室做贓降罪指良爲盜則誣有手槍可也誣有炸彈可也敢問何人可以證明何以使人無疑又何以使被誣者卝服噫當日夫役百端毆辱始終未容學生等至辦公室一看其所搗毁之各種物件吾輩尚未遑追其賠償而反出此誣衊之辭坑陷學生其計之左心之毒顔之厚亦云甚矣吾親愛之各界父老昆季乎敎育界竟有此人諸公孰無子弟孰不令子弟求學豈竟忍坐視一任其久於玷污敎育乎可以興矣此祝道安蘇省一　學生駐滬乞援代表姚爾覺叩二十五日 
[佛學推行社來函]  
　　本埠大實業家吳君善慶憂念時艱期借佛敎因果至理喚醒大衆發願印送「談因」五千部出版以後分送有緣本外埠見者聞者對於吳君此舉莫不歡喜讚嘆認爲希有功德今吳君以肺疾謝世此書尙餘三千六百餘册由本社代爲分送廣結善緣海内研究佛學之士欲快先睹者請剪裁此函「存書無多毎分止送一册」並附寄資一分用端楷開寫索者姓字及詳細地址函寄上海蘭路七二七號内佛學推行社通信部索取佛學推行社謹布 
公布欄 
[江蘇高等審判廳]  
　　民庭判决尤孫氏與尤興來等爲繼承及嗣産涉訟控訴一案（决定主文）本案控訴駁回華雲泉與陸陸氏爲贖田涉訟上告一案（决定主文)本件上告不合法駁回 
　　批示繆貽孫呈爲江隂縣懸棄不判請令縣速辦由呈悉已令催該縣迅勵進行由呈悉旣據稱案内人證均有住址在沭並非不能到案等情候再令行淮隂縣迅予勒傅到縣依法辦結可也此批黄承祖呈一件爲請求函院發回原卷由呈悉查該氏呈遞撤回上告狀業於十年八月十三日函送大理院核辦在案本案卷宗應俟發還到廳再行發縣所請函催之處應毋庸議上批尹趙氏一件爲與張有成基地涉訟請飭縣追行由據陳各節究竟是何實情應候令行丹徒縣查覆核辦此批丁汝梁呈一件爲陳明錯誤乞察核由呈悉卷查本案卷宗係發南滙縣署仰即知照此批吕根生一件爲與顧翠林離婚涉訟請發給院判由呈悉查該民與顧翠林離婚涉訟一案早經本廳送大理院核辦自應靜候裁判後再予分别送逵所請函呈大理院發給判詞之處着毋庸議此批以上二月二十五號 
[江蘇高等檢察廳]  
　　批示胡琴軒姚育仁據稱告訴錯誤已向常熟縣公署聲明在案應候該縣核辦可也此批趙徐氏據訴已悉仰候調卷核奪此批陸聲搗狀悉查爾前訴承審員違法勒結茲又訴周積臣誣告無論所訴爲誰在爾均係處於原告訴人地位當然無請求移轉管轄之權所請仍毋庸議此批蔣陳氏狀悉查本案業經判决蔣張氏宣告無罪所請應毋庸議此批查查氏狀悉查此案前已批明至對於爾子究竟有無覆騐之必要仍應逕赴原縣訴請依法核辦毋庸一再來廳越凟此批周春林等委楊鏗代理私訴呈遞一狀季新山追加理由呈遞一狀程觀春補呈理由呈遞一狀以上三狀業經本廳查閱函送同級審判廳核辦仰即知照此示 
　　諭知事案據東臺縣湖南莊名人徐玉成等及包大懷等先後稟稱爲徐梓玉以縣知事金衍海藉炳圖詐赴省調騐後以金知事出示招告縣警藉口搜擾請求令飭分廳迅予判結等情到廳查此案旣據電據省長及高等檢察分廳在案自應靜候核辦仰即知照此諭右仰具稟人徐玉成包大懷等知照諭知事案據趙殿臣等呈稱爲吞没賬欵局陷無辜不服縣判瀝情控訴等情到廳查此案該陶冶被處徒刑後旣未據聲明不服該民等立於第三者地位毋庸出頭代爲控訴至來呈所稱鄉董華文選僞造災册浮開人數等情如果確有實據亦應具正式訴狀向縣訴請核辦仰即知照此諭右仰具呈人趙殿臣譚漢雲知照以上二月二十五號 
[上海地方審判廳]  
　　批示一件張楷模狀保金發由准保此批一件徐紫峯狀請依法執行由狀悉徐裕卿有無田産及已故之嚴林泉有無可供執行之遺産本廳無從知悉着該民迅即查明具報以憑核辦此批一件冷欣甫狀請飭吏嚴厲執行由狀悉已　傳矣着即遵期來案聽候訴此批一件陸念祖狀請迅傳原告來案情商由狀悉候傳案訊奪此批一件吳運翔狀交訟費由准交此批一件姚占春狀領案欵訟費由准領此批一件曹金貴狀請准交平常舖保由狀悉准交平常舖保出外理楚此批一件徐樹榮狀請銷案由狀悉准予銷案此批一件屠三狀領簿據中准領此批一件梅玉川等狀領帳簿由准予繳證具領此批一件姚吉仁狀請脫離螟蛉關係由狀悉解除養子關係應訴請裁判所請批准脫離之處碍難照准此批一件蔡榮生狀請銷案由狀悉准予銷案此批一件蔣阿九狀領保證金由准領此批一件楊永翔狀領案欵曁訟費由准領此批一件周步齡狀請救助由聲請悉查聲請人現充合衆交易所經紀人並非赤貧者可比所請救助之處碍難照准此批一件鄭少鈺狀請銷案由狀悉准予銷案此批一件鄭少鈺狀領票據由准領此批以上二月二十五日 
 
 

Page 17

 
 
常識 
常評 
[說她] [  葴]  
　　她字見於玉萹玉萹女部姐茲也切說文云蜀人呼母曰姐又祥預切姐　也她同上古文亦作毑是姐她毑三字皆讀茲也切其義則爲母也 
　　今之提倡新文學者於他字外别用她字以爲專指女子之稱詎知她字固早爲玉萹所箸錄其音同姐其義同母非新造字乎 
　　任何女子苟呼之爲母强者必怒於言弱者必怒於色下流女子或且破口大駡欲掌其頰矣而提倡新文學者乃以鄙棄國學之故未及詳考幾指全國之女子盡人爲母雖非有意玩弄毋乃近於不知而作乎 
　　或問今人呼未嫁之女爲小姐者何也呼未嫁之女爲小姐猶呼有父之男爲少爺少爺之稱尊其父而兼及其子也小姐之稱尊其母　兼及其女也其義固無不通故小姐爲尊稱而大姐反爲賤稱她字與姐毑二字旣音義皆同則以她代他爲專指女子之稱未免陋矣 
　　他之本字爲它卽蛇字之古文上古艸居患它故相問無它乎後人借用佗字佗負何也从人它聲徒何切爲諧聲字今無錫尙存古音俗體作他从人而已無聲可諧矣然此字行用已久亦早見於玉萹若以从人从也爲會意字則也字之古義爲女　專指女子反較男子爲當况男女皆人也旣提倡男女平等同用他字有何不可而必易他爲她致有呼女爲母之嫌奚取哉 
經濟 
[籌欵贖路問題] [  守義]  
　　吾國代表在華會中提出自行籌欵贖路之說凡屬國人無不樂從因深知路權重要關係國家之命脈萬不能容旁人稍有染指况又爲吾人素所痛恨之某國乎故此議一經决定雖爲少數人反對而國人大都贊成然究應如何籌集豈宜徒託空言上佞亦屬國人之一雅不願路權之喪失故草是篇意欲喚起各地人士急起圖之夫以此區區三千萬元之故吾四百兆人中豈不能籌集乎有人提倡附和者必衆可斷言也所望報紙之鼓吹與夫學生之演講或足以發生效力爰擬籌集之法如左 
　　（一）商店由商會派人持簿逐戸往募並不限定實數能多者多捐不能多者聽設或一文不名只得先將此意告明並述及切身之關係稍有智識者必肯解囊也 
　　（二）學校由各校學生自動的發起不論多少儘力籌募因學生多愛國心非第一人之欵而已若經現身說法則其家人亦必爲之慷慨捐輸矣 
　　（三）女界須女學生分任勸募要知女界中亦不乏明逹之人若婉言動聽引起彼輩之感念亦可得有相當之欵項也 
　　上項籌募之法較爲便利所募之欵統交商會代存銀行以便轉解代表果爾非第路權可保設再有賣國者欲以之抵押國人均有權可以監督阻止之也質之各界不識以爲何如（乙種酬） 
道德 
[西方格言（二五六）] [  謝介子選譯]  
　　智者一日之行人時而勝於愚者終身之所爲 
　　好飲酒者輒樂言酒（意大利諺） 
　　愉快之容可見心醇（英吉利諺） 
　　思淨水當求泉（葡萄牙諺） 
　　憂使人智悟（譚萊生(Tennyson） 
　　結婚爲幸福之花（擺倫）(Byron) 
　　牛不渴而使之就水是爲無益（法蘭西諺） 
　　友朋關係甚切（英吉利諺） 
　　舌之殺人速於刀（土耳其諺） 
　　盡聞而勿妄言（英吉利諺） 
[鬧房惡習亟宜廢除叔平]  
　　我國婚禮向有鬧房之陋俗論其本旨無非取其熱鬧而使賓客生一番興趣此固不可厚非者然相沿旣久人心日壞致正當之娛樂施以種種之惡作劇而往往演成慘事殊足令人浩嘆茲特錄余友王君所述實事一則以告有志改導社會者（以下爲王君言） 
　　「鬧房之習我國各處無不有之然未有甚於奉化者蓋奉化習俗自新婦進門後即爲鬧房之第一日嗣後繼續十日二十日或一月均無一定必須逹目的而後已（目的如引笑新婦索取果餌等）因此一般游民亦可賴此以尋趣而種種齷齪行爲殺人慘事遂層見疊出去歲臘月十九奉化有伹姓者迎娶媳婦是日親友畢至賓客咸集懸燈結彩何等熱鬧二十日夜遂舉行鬧房新婦兀坐房中鬧房者圍坐四周初以滑稽笑談繼以惡劣手段而新婦仍無所動於心兀坐如故是夜半客多散新郎新婦乃掩門而睡有惡作劇者撬門而進將新郎新婦之衣袴鞋襪等及衣箱鑰匙一併竊去意欲使新婦以果餌贖取且或可博衆人一笑不料天方黎明新郎等見衣衫等皆不翼而飛欲取諸箱而又不得雙雙玉體尙有何面以對外人憤甚愧甚遂懸樑自盡其後家人以事關家風嚴守秘密云」 
　　奉化人之鬧房此等事猶其平常者其他異想天開之行爲尙不盡言總之鬧房爲舊社會之大惡習吾國人宜亟起而革除之（乙種酬） 
衛生 
[我人衣服改良之動議] [  甘露女士]  
　　我國病夫之稱由來久矣有志之士蹶然驚起竭力從事於體操蓋身體衰弱體育講求此一大原因也然余嘗聞體操敎員某君言我國人衣服多有裏外襟（裏襟即暗襟）此於衞身上大有妨害裏襟多一層人之右體較左體爲煖身體上寒煖旣異則血脈流動之遲速亦無一定疾病因之易起而身體日弱不爲無故蓋路之不平艱於行履水之不平危及舟楫其理同也衣服之於身體關係甚大豈可忽乎惟目前不易見其害故以爲無害實則大謬今思改良之法亦頗感不便因人人習慣旣成一日欲將大襟式衣服改爲對襟式亦大難事（目前我人内服雖已多有改爲對襟而外衣則絶未見有改者）故余之動議擬先將裏襟剪短並縮小如製夾衣則裝一單裏襟如製棉衣或皮衣則但裝一夾裏襟决不可再裝皮襟或棉襟如是則所厚無幾而於身體上自無妨害閱者亦有興起而效余者乎則體育發逹衞身講求國家之强其庶幾也（乙種酬） 
法制 
[限制能力人之遺囑制度] [  吳子雍]  
　　我國民法之規定凡（一）未成年人（二）爲人之妻者（三）準禁治産人（四）禁治産人皆爲限制能力之人其一切法律行爲必須經代理人之允許方能有效否則代理人得撤銷之似於限制能力人之遺囑亦可加以干涉或撤銷矣衡之情理實有不合故民法繼承編之遺囑章特立遺囑制度凡限制能力人皆得自立遺囑以處置後事且不必經代理人之允許惟限制能力人之禁治産人不得援用之以精神喪失之禁治産人必不能以眞實之已意自立遺囑良費無度之禁治産人其遺囑亦必多與利害相關之人有損故也然於聲請撤銷禁治産後未經允許之前立有遺囑而死亡者若後經撤銷其遺囑亦得發生效力蓋當聲請撤銷之時其人定已與普通常人無以異矣（乙種酬） 
敎育 
[兒童之玩物] [  京容]  
　　兒童玩物爲家庭敎育中最宜注意之事昔有敎育家福祿培爾曾創製兒童玩物近有蒙台梭利亦製兒童玩物然舶來物品價值奇昻不易購置我國舊有兒童玩物亦有多種率無敎育之價值今述兒童玩物應注意之點以備家長選擇玩物之參考 
　　一鍜練五官如鍵子可以練習眼力與足之運動七巧版可以運思閉目以辨别長短相差甚微之棍可以練習觸覺等 
　　二陶冶本能兒童有破壞之本能亦有建設之本能見物即摔或撕之碎之此破壞本能之表現也然破壞之後頗欲使之復歸原狀此建設本能之表現也我國玩物一經破碎無可挽救西人玩物有以組木積成房屋旣可拆開又可積聚所謂有敎育之價值者在此 
　　一適合個性男孩女孩性格不同所好玩物亦異又同爲男孩亦以性情各殊而所好玩物亦異爲家長者宜體貼此意也（乙種酬） 
雜錄 
[婚婣中之兩大問題] [  絜盧]  
　　婚姻終身大事也苟不愼重於始必致悔恨於後今者提倡社交公開青年男女先訂交好後締良緣是固勝於父母之命媒妁之言之舊式婚婣也然青年男女對於婚婣一事所當討論之問題甚多而最關重要者厥有二事請臚舉之如次 
　　（一）性質問題夫人心同各如其面今强令不識不知之人結爲夫婦性情乖戾直如附骨之疽而詬誶反目之事即源於此家庭之樂渺不可得矣若夫志同道合則憐卿憐我鶼鶼　　伉儷之愛有匪言語所能形容者故婚婣之第一問題在性情之契合儀容學間門第尙在其次 
　　（二）身體問題結婚之第二重要問題爲身體之堅强與否蓋有堅彊之體魄必有堅彊之精神委靡苶憊之人不特不能成事而起家且恐體内已有病菌藥罏茶鐺以度生活安能得愉快之光隂玉雪可愛之子女邪吾見患花柳病而結婚者有之患肺病而娶婦者有之驅生人於死途投青年於陷穽吾不禁悁然以悲憬然以懼也（乙種酬） 
問答 
[馮惠復問]  
　　化學原料其有色有臭者多賴骨炭粉以滅之然每苦於不得美滿之效果想必用時不得其法請化學家及熱心敎育家闡明之吾國工業化學當獲益非淺也 
[答雙溪村農問] [  家培]  
　　小兒與母同臥本多危險中國人育兒囿於習俗大都母抱子臥再以被蒙兒首以致兒之窒死於被者多矣不然晝間精神活潑潑之小兒安有不終夜而即夭亡者救濟之法惟設小床令兒臥於母床之旁所用被褥則取其柔軟不宜重又不宜以被蒙兒首秋夏時則用帳以避蚊蠅此爲正當之預防若爲妖狐吸人精以及種種鬼話則吾人意識尙不及談鬼程度也 
 
 

Page 18

 
 
   
 
