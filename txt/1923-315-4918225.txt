# 1923 - 315 - 4918225

 

Page 1

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *   
 
 

Page 2

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *時論（特約） 
[國民大目的論（準平）]  
　　經國論第一 
　　人生最大不幸不在物質界之窮乏而在精神上之無力精神之力何自生生於志人無志則必無勇毅堅忍之氣力以克艱苦危難之環境必無凝靜澄明之思慮以應繁複無常之事變必無振奮進取之動機以破昏沈煩憊之生活質而言之無遠志之人直同行屍走肉個人然國家亦然 
　　國家者一大法人也有組織有生命有活動故同時必有一種立國之方針國家之不可一日無方針猶之個人不可無志國家苟無方針非紛亂即麻木今之中國胡爲亂象雜呈胡爲久亂不治則即國家方針久經喪失之故也故居今而言國是最重要之根本問題無逾於確立國家之方針此方針如何能立則其實質全爲國民大目的之一問題 
　　何謂國民大目的一般人民自覺對於國家之責任與夫應取之途徑也此種精神求之今日固不可得然民國紀元前後固曾有若干次之發揮其先自庚子以後朝野上下均惕於外患練兵興學其大目的一致在對外其後覺對外之先必須革新内政於是優秀之士歧爲兩途一則奔赴於革命主義之下一則結集爲要求立憲運動旗幟鮮明國民精神上開歷史以來未有之活氣此兩大目的至辛亥而合流成努力於共和之建設呈舉國一致之大觀癸丑二次革命以前政治上之運動雖分爲國民進步兩大黨然其時人民心理非入於彼即傾於此固猶有大目的可尋也至二次革命失敗袁氏專横此種精神濳消者二三年然洪憲稱帝不期然而舉國一致之大目的又表顯於護國討袁之旗下迨約法復國會開人民遂傾向於政治上之建設不幸督軍團發難國會散復辟作西南護法而人民心理從此攪擾然西南護法團體未破以前所謂南北和平統一運動猶可表顯當時之羣衆希望至西南護法團體内變南北交互混戰複雜錯綜不可究詰而人民精神從此遂昏昡無主猶如失舵之舟飄泊海洋不知所屆此非最近國民精神界之現象乎 
　　難者曰國亂至此而子倡此國民大目的論不其迂乎則應之曰否否夫我人不自承爲共和國民則已如其自承爲共和國民則國家之亂宜以國民自决之精神解决之不宜再聽歷史上之慣例以待一二希世怪傑如秦政李世民之流出而收拾之由前之說民政之局可以久由後之說帝政之局所以開國亂至此而我國民猶不能發見一共同大目的以闢道路於崎嶇荊棘之中圖建設於排難解紛之後則末流所届終必由一二怪傑出而削平異己經迭克推多之一階級進而完全推翻共和無可逃也否則國内戰爭無法終結終由外人起而共管不能免也故今日國家之大患若軍人跋扈若財政破壞若法紀蕩然若民生凋敝固也然使國民心理中有一定之主宰有共同之期望則一切危難均有奮鬭以解除之途徑惟此國民精神界喪失對於國家之目的或流於消極而沮喪抑鬰或趨於積極而滅裂盲動斯誠根本重憂耳是故今日經國之先務首宜由國中賢哲不超脫各派超脫時變之精神熟審各方情勢深維全國癥結相與討論今後國民應抱持之大目的安在以期得一光明正大切實可行之路而集注渙散失望之國民精神於此庶幾國是猶有重新之望乎 
[國内專電]  
　　北京電護路案十二條内幕詳昨電吳毓麟得信由津趕回定今下午四時訪領袖葡使說明政府護路誠意望使團緩提如有結果該案可緩送倘無結果葡使則於二十日午前十時半入府見曹據交部要人云該案如使團不受疏通斷然提出則政府亦必於兩個禮拜内駁回又政府護路案迂緩緣故係疆吏對護路督辦分彼之權又恐路欵流用護路費不能作軍費交部對外滿口應承護路辦法即實行但疆吏極淡漠外團覷破此點因訂代謀辦法十二條日前某晤唐在禮問護路籌備唐答用什麽護又謂組織尙早（十九日下午二鐘） 
　　北京電各政費今仍未發匯理二次放還鹽餘百二十萬尙未交出軍警七成又四萬支票已發馮軍另由鹽餘加撥十萬直魯豫欠費亦加撥十萬亦已動支衆院經費政府掯住要先决議長再發正爭議中（十九日下午三鐘） 
　　北京電某財吏說帖以停付德俄所發債票基金抵發行一千萬公債爲過年用但須商准使團方可動議　 
　　北京電皓（十九）將軍府開會索薪到三十餘將軍决明日見王克敏質問何故支配不及（十九日下午七鐘） 
　　北京電孫寳琦巧（十八）夜宴知己七八人商對内閣取何態度結果日内入府表示讓賢（十九日下午七鐘） 
 
 

Page 3

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *　　北京電府方報云法使昨尙有照會以承認金法郎爲批准二五附稅條件當詢法館據云昨日星期却無此案但法使催促之意始終不懈尙不如官方消息之甚（十九日下午七鐘） 
　　北京電皓（十九）夕黄郛宴蔣夢麟等與就職問題有關（十九日下午七鐘） 
　　北京電皓（十九）美使見顧交涉無線電問題及長江航路多匪中政府限制航行非善策難贊同（十九日下午七鐘） 
　　北京電嶺南輪載工人二百餘名到港均有秘外部護照港秘領事不允放行該公司電請向秘使抗議 
　　北京電俄代表聲明庚子賠欵作敎育基金但該欵已作十一年公債基金 
　　北京電憲政黨昨成立舉王毓芝等爲理事該黨號稱每月十萬元的欵 
　　北京電鄂蕭電院豫匪老洋人竄向李官橋吳使已電張聯陞堵截 
　　北京電巧（十八）曹傳見閻祖培囑電齊與何逕磋商警廳長問題 
　　北京電皓（十九）曹有小恙未見客 
　　北京電英使皓（十九）晨赴津 
　　北京電鄭州漢口間長途電話部派陶某赴洛後即查勘工程（十九日下午二鐘） 
　　北京電匯理經理馬肅道勝經理貝蒂海寗苛由津浦轉滬（十九日下午二鐘） 
　　北京電郵局解交部本年盈餘項十五萬元（十九日下午二鐘） 
　　北京電交部由吉長路還付借欵利息十六萬二千五百元（十九日下午二鐘） 
　　北京電交部共裁新進人員五十餘又將下第二道裁員令先著各科調查冗員（十九日下午一鐘） 
　　天津電京日警擅捕韓人外部擬嚴重抗議 
　　天津電省議會决定呈府請收回巡閱成命並電魯豫省議會加入裁撤巡閱制運動 
　　天津電萬國童子八百餘人今日整隊游行由半日學校軍樂隊領首經過路綫甚長沿途備受歡迎直至警廳門前散隊（以上十九日上午十二鐘） 
　　天津電津王擬設副使署於舊海關道署以李竟容爲參謀處長張文楷兼副官處 
　　天津電京津晚報民治通信社因金佛郎案高凌霨王克敏怒高交條警廳照章嚴辦 
　　天津電津王電蘇齊請勿堅辭巡閱 
　　天潚電閩王向曹索過山砲十八尊曹令照撥（以上十九日下午七鐘） 
　　天津電閩王購定義械計槍二千五百枝彈二百萬粒因程光棨受人愚弄致發生糾葛聞此案已解决相澤丸日前離津軍械已經某方由津浦車護送赴閩（十九日下午十鐘） 
　　奉天電張對李紹白運動奉直弭兵態度極冷謂予素持保境息民之旨對南北同斯職志奉對直原無用兵動機安用弭爲 
　　奉天電考核海軍艦隊成績委航警處長沈鴻烈爲核閱專使敬（二十四）出發昨已電江防司令準備 
　　奉天電黑督因年關臨邇政費支絀請奉濟欵百五十萬張復電照准 
　　奉天電奉各界賑日災極熱心截元（十三）止共賑欵八十四萬餘元昨由交署照會日領 
　　奉天電張爲培養軍界人才擬在奉設陸軍大學校額暫定百八十名奉吉黑各選六十名分三班于珍蕭其煊均有校長希望（以上十九日下午六鐘） 
　　吉林電東寗曹知事電省赤軍集四站示威尙不足慮惟沿邊韓俄華匪黨甚夥某方屢謀收買起事防軍僅二營不勝隠憂乞轉軍署速籌預防 
　　吉林電張令邊境軍政長官查報俄人擾害損失情形備提交涉 
　　吉林電吉黑江防司令報告蒸（十日）俄艦一滿載槍砲軍裝駛入三江口内擬聯華匪謀不軌當即扣留載件沒收（以上十九日下午一鐘） 
　　濟南電膠濟路局奉部令改革辦法四項㈠所有客貨各票一律改用大洋廢止日金紙幣㈡改正全路特别預算㈢提出全路進欵百分之一儲爲職員䘏金㈣增加職員俸給以地方生活狀態爲標準（十九日下午一鐘） 
　　濟南電昌邑法敎士被架在濟外人恐將來生命危險多主痛剿荷使來濟謁鄭熊詢救法敎士辦法 
　　濟南電淸鄕總坐辦已發表萬其誼賀家駒聞實行仍無期 
　　濟南電省署通令各縣嚴禁俄商入境（以上十九日下午三鐘） 
　　漢口電援川軍各部改編八混旅刻由長壽分向合川忠州涪陵進攻張允明宋大霈兩旅改調後方防守夔萬 
　　長沙電省軍騎團長李亞平於銑（十六）申刻佔據桃源蔡部向鄭家驛敗退 
　　長沙電劉旅重威電省寳屬新化武罔城步新寗等縣敵軍軍已退入湘西寳屬可告肅淸趙令七路指揮楊源濬赴寳收撫吳部 
　　長沙電商會會董黄藻奇等六十餘人呈趙請收回改選會長會董成命 
　　長沙電商會呈請趙收回改選成命略謂朱團據省時商人不能逃爲維持秩序計僅人籌千元事非得已心豈有他且主任會董等自護憲軍興代公家籌借欵項慘淡經營政府應加獎勵若反其道而行之於公家何補非懇鈞座收回成命晤雪罪名誠恐人心有渙散之虞法團成解體之勢 
　　長沙電趙令實行附加淮鹽軍事口捐每包增至一元惟軍用票將停發 
　　長沙電羅先闓辭零陵鎭守使已避回鄕間（以上十九日上午十二鐘） 
　　長沙電汪團長磊二三兩營早已投趙惟一營駐桂陽汪隨帶赴粤兵士不肯往自由行動現已星散趙急令人收編 
　　長沙電羅先　辭零陵鎭守使 
　　長沙電敎育界議决組織敎育經費獨立促進會請趙償還被軍隊提用之敎育經費 
　　長沙電省議會十九日開協議會協議選議長事（以上十九日下午五鐘） 
　　香港電洪兆麟巧（十八）率部會合民軍撲攻距廣州四英里之石牌站滇軍竭力防守新來省之豫軍樊鍾毓部亦助戰激戰二小時即停息各無進退 
　　香港電李易標自石龍一役繳槍數千並收編劉玉山劉震寰部數千人聲勢頗振聲言擔任攻白雲山以雪前恥昨李部由增城攻龍眼洞删（十五）已佔領將撲白雲山 
　　香港電大本營黨務處巧（十八）夜布告今日朱培德所部在龍眼洞與敵開仗經將敵主力軍擊退於龍眼洞以外 
　　香港電譚延闓巧由韶乘車抵省所部仍多駐樂昌 
　　香港電楊希閔篠（十七）發兩布告㈠據報我軍在龍眼洞騒擾人民破門作薪屠豕聚食應嚴禁㈡東江之役不肖村民割電線阻交通刦糧秣殺傷兵不明順逆如再犯除將該犯槍斃外該村首土紳董等亦一律問罪 
　　香港電篠（十七）飛機偵察隊回報從化方面發現敵軍數千似係增城林虎部竄往 
　　香港電楊希閔派員向市内徴發汽車二十輛爲輸運用 
　　香港電永豐江固兩艦昨出巡虎門 
　　香港電聞孫與楊希閔訂條件孫立籌五十萬給楊楊擔任固守廣州若將粤軍擊退省長一席亦屬楊孫已在沙面某銀行提欵交楊 
　　香港電寸性奇仍未就江防艦隊總司令職改委寳璧艦長梁少東 
　　香港電李福林昨將廣九路福軍調回河南（以上十九日下午七鐘） 
　　厦門電臧致平返厦（十九日下午七鐘） 
[國外專電]  
　　巴黎電昨晨法陸部備專車派員同張孝若冐雨查視雷姆戰場復由地方官陪視最大釀酒廠今午瑞典協會請宴交通總長主席到安南總督上下院議員二百餘人張演說滇越交通關係及合作之必要及在戰地所得感慨晚間國際協會請宴到者極衆該會會長爲法總統及福煦上將（十八日） 
特約路透電 
[北京政局各戰亂]  
　　十九日北京電中國官　　外使署　日本接廣州消息足微　重要之事發生據最近電稱大局未有變　陳炯明鋒距廣州　哩但主軍何在今猶　息孫中由軍則刻在白雲山佈置防務譚延　之軍大約　抵韶州取道回　州桂軍大約將阻其至韶州中國軍事家現信趙恒惕必將追擊之俾譚腹背敵衆　譚能逹廣州助戰則孫中山可　危爲安 
　　十九日北京電昨日中央公園開哈定　統追念會華人到者萬人由美使舒爾曼氏行紀念碑開幕禮樹碑經費由中外聯歡會承募限每人一元碑文叙哈　總統召集華會　功世界和平美使及顧　鈞博士均發演說述哈定總統之和平偉績 
　　十九日北京電據宜昌消息吳　孚已購一江船在宜昌萬縣間運兵並派員至滬續購一船北軍顯將以萬縣爲續攻川軍之根據地 
　　十九日北京電魯文武官員懸賞萬元購人救被掳之法敎士該敎士於寓某敎徒宅中時被掳當地居民携械圖救之該敎士不願流血勸阻彼等用武匪復掳一敎　　而釋之令遞書當道要求招擔當道已偵知匪之所在正設法營救被掳之敎士 
[實業團在法攷察]  
　　十八日巴黎電中國實業考察團刻在法國積極從事於調查尤以在巴黎爲甚今日各團員考察地下鐵路溝渠電氣廠汽車廠無線電臺及實業學校團員在法三星期中已游歷里昂等處衆望中法商業關係　於此次考察後愈形活動團員現組織通訊部將以北京商會代表經理之中國生絲對法輸出之增多尤爲衆所屬望之點團員曾經ＦｒａｎｃｉｓｅＢｉｅｎｖｏｎｎｓ宴待由善後總長萊貝爾博士主席 
[日本災後之復興工程]  
　　十八日東京電據確實消息述復興豫算委員會與大藏省商妥之復興豫算合同内容該合同現正提交復興顧問會規定先六年至一九二九年三月止東京横濱共需經費七○六○○○○○○元聞重建各城將分期爲之力避借用外債　豫算包括道路河道公園實業津貼重建公共塲所經費及兩城長期市政借欵利息聞第二期費用包括都城天空防務與地底鐵道經費政界與勞工僱主已開會商定復興工程所僱工工之工資等第凡優等木工等每日可得工資日金四元五角包工合同及逐日工資業已議定工人聯合會已遵照定章聞他類工人需及時亦將規定工資云 
[江總理之兩演說]  
　　十八日巴黎電法總理普恩賚今日在紐易立演說謂德國不允協約國執行軍事監督權且許廢太子返國此爲德國破壞和約之舉重不可不懲戒之苟法國不得滿意辦法將自施行懲戒除懲或外法國决計不退出佔領境至凡爾塞和約各條欵盡已完全履行及法國已得保障不致復遭侵略時而後止云法總理又言及賠償問題其要旨與星期五日在國國會所宣布者略同 
　　十八日巴黎電共和黨工商委員會昨晚宴會到一千五百人法總理發贊成共和黨之言又謂讓步時期今已過去和約必須全部實施若使德國有時間　財力以凖備新侵略則爲大不利於法國興盛之罪惡吾法人决不爲之也云 
[德國對外之感情]  
　　十八日柏林電民黨理事會通過信任德總理案後德　理向之致詞謂德國所行政治上與外交上步驟已使法國地位異於昔日蓋兩個盎格魯撤克遜民族國現有趨向同樣目的之合作意國已委　法國而比國赤不若昔之强硬也縱法國今後行動仍不外於强暴然上述發展確爲新紀元之起點惟嚴冬將届困苦殊甚政府旣未能以任何立即之援助加諸工業且沬能阻遏失業之潮流國人尤宜防採立違憲政體之惡果云總理末稱凡有要求引渡廢太子者德國心拒絶之 
　　十八日柏林電德國半官文告對意相之言論表示極大滿意謂意相賠償計畫與德政府所擬者大致相同但若德國出產之源不歸德政府主持則此計畫仍　實施有效蓋德政府决計以德國經濟生活之全力爲解决賠償難題之生利的保證藉以保障德國之獨立及其將來經濟生活也 
[德國近狀]  
　　十八日巴黎電墨尼克消息巴邦政變後警察所行之各種辦法現皆停止爲挽救經濟恐慌起見巴邦現撥發　價値不變之通幣此舉不合憲法若見實施或將與中央發生新衝突 
　　十八日巴黎電柯白倫斯消息摩爾與愛拉夏拉爾各礦山已與協約國當道締結合同其迄未服從者惟來因河左岸英車區域内褐色　礦耳 
[法德間新交涉]  
　　十八日柏林電　　　軍今日起程　巴黎大約將　法政府注意里　齊務　　生之　　事件據法人方而言法比　員各一人供　於協約　　事監　處　　晨四時　里浦齊格旅館中被　　床曳出　留於看　室至五十時之久且被　辱直至接特萊　登之　令　始被　旋查此兩人前會於乘汽車由特萊斯登赴里浦　　　被　兵拘留　小時後由長官訓讼釋放衆　此次事件或將有重大後果 
　　十八日巴黎電法國維干　在安戈拉討論與叙　亞及土國有關係各事之說現經法當道否認 
[西王游意]  
　　十九日倫敦電西班牙王偕其后往游意國衆　此含有政治意味斯譬西雅路透訪電稱意　　隊迎迓西班牙王等所乘之軍艦歡迎頗盛聞西班牙王將赴　馬盤桓四日 
[大使會議與德太子]  
　　十一日巴黎電大使會議休會至明日復議法報論之謂爲英法政府擬調和雙方意見與德國廢太子返國及協約　在德恢復軍事監督權兩事有關者之證小巴黎人報稱一九一九年英相喬治主張和約加入廢除德國長期軍役及强迫軍役之原則今諾勒將軍重要職務之一即在切實考察德國現已否採行候補軍役制故法人所提監督德國軍事之要求英人與論當不指爲過　　云 
[太平洋中之颶風]  
　　十九日馬尼刺電太平洋發生颶風直掃呂宋及　　耶斯鐵路及電線交通全爲中止馬尼刺半處水中　街道以小舟人摩托車 
[公電]  
　　北京通電各省衙門均鑒本日令任命趙先謙零皖北鎭守使者參謀長此令張叙忠授爲陸軍中將王家鸞曾禒張福田均　　陸軍少將李動加陸軍少將銜佟占元加陸軍步兵上校銜董止加陸軍騎兵上校銜劉文藻授爲陸軍軍需監花錫殺加陸軍軍需監銜李向榮加陸軍一等測量正銜陳樹豐陸滌裹均授爲陸軍一等軍醫正此令劉祖藩着加陸軍少將銜趙雲龍段宏網均授爲陸軍步兵上校那震泉授爲陸軍騎兵上校此令陳輝王連中均加陸軍軍醫監銜王若宜鄭淑林鴻沈王　均授爲陸軍一等軍　止張修敏授爲陸軍一等司藥正此令參謀總長張懷芝呈請任命潘彪爲皖北鎭守使署少校參謀應照准此令署財政總長兼幣制局督辦王克敏幣制局總裁張英華呈請任命耿文華爲河南省銀行監理官應照准此令京巧印 
[國外要聞]  
[康狄Ｋａｎｄｙ記游]  
　　考查實業專使隨員席德炯君記載康狄之游如下 
　　十月七號晨七時舟抵哥埠（印度錫蘭島）是日天氣淸朗極宜遊覽孝公以哥埠範圍頗大名勝甚多而時間忽促萬難遍游故定計分頭游覽以廣見聞康狄城在山谷之中離哥埠七十餘英里來往至少需八小時孝公命炯往遂約同船西人六人於晨七時乘小輪登岸租堅捷汽車二輛向東疾馳初時所經之地爲一荒蕪之平原間有高阜則滿植椰棕等樹路旁稻田縱横新秧盈尺作碧綠色閱之可愛旣而車行深山之中盤旋曲折循道蜿蜓而上沿危崖築道路車馳其上俯視生悸最高之處離海平線一千九百餘尺山腰多種橡皮樹及茶稍低之處則密種椰樹高者逹十餘丈鬰乎蒼蒼前所未見也山間平壞皆種禾稻不留絲毫隙地車越山　之時遠望山景奇麗特甚遙見一山曰聖經峯遠望之彷彿若大書一册高欄山巔又見砲臺崖高險殊甚土人云該峯舊爲盜窟常人不敢近之旣面路漸平坦行人亦漸多過植物園内有試騐室各種樹木類奇特不可名車行稍遠即至康狄城矣該城爲星哈人最後之京都其地風景绝佳有湖如池周圍不過十餘里波平如鏡皎潔可愛當夕陽返照時紅樹白花影映水中仙景啻也湖之一面爲山嶺靑葱參天樹陰所覆炎日之下凉如晚秋湖之南有　宮殿内部已荒圯惟園牆猶存宮内有一殿今爲政府保存遇有重要事即以爲最高法庭殿之旁有廟曰聖齒廟爲星哈利最後之國王所建相傳釋迦牟尼物化後土人於燼餘中獲得其齒西曆紀元前四百年當印度大亂時有釋迦某信徒載齒南渡至錫蘭寳藏之以至今日藏聖齒之處爲一方形石屋高丈餘闊二丈深三丈周圍有廊壁爲磗砌成四面有門門圈爲堅石琢刻甚精門如朱漆雙扉上有銅環南門之前有雙獅人稱爲中華產物聖齒每逢大節則以示人平時常秘藏之隔路另有一廟内藏釋迦足印及臥佛像土人於像旁　　鮮花以求吉利佛前置油燈兩盞室小燈暗遠不及中華佛寺氣槪之壯寺内和尙衣黄色衣惟不多見比還已傍晚六時許矣 
 
 

Page 4

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *   
 
 

Page 5

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *   
 
 

Page 6

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *國内要聞 
[北京特約通信（危首）]  
　　王陸爭潮之因果 
　　曹錕入京以後王毓芝據秘長之地位欲由府指揮一切以成無形之總統制其内閣之不提顔不提吳而提一孫寳琦又播弄國會以期久延高凌霨之代理即爲此種作用之結晶蓋王高本相沆　而高又能唯府命是聽也然同時有有一由保偕來之陸錦自其在保王毓芝長駐北京雖擁秘長之名而巡閱使署各事全由陸錦指揮如意目中早無王氏陸又小有才且曾居統率辦事處參陸辦公處經騐較多於是以恢筣統率辦事處之雄心成立一軍事處兩秘書兩參事三廳之組織　然與秘廳之四科相抗衡而自定職權又内則直接曹氏不經秘書長承轉外則以奉諭名義徑擬文電發交參陸處由參陸兩部長簽名拍發不復經國務院審核於是王毓芝所欲集於秘廳之大權又爲陸氏所奪現在所謂要政旣無一不與軍事相關而陸氏大氣盤薄又駸駸出軍事範圍以外而王高皆退處無用之地即内閣亦將等於贅疣故未及一月而王陸不協之說已播傳人一孫寳琦又播弄國國以期久延高凌霨之代理即爲口至前晚而有二十四小時間之爭潮 
　　此爭潮之事實有可以顯見者即陸氏自將軍事處組成後欲令法制局擬定官制并令印鑄局鑄造大小印信王氏以爲果如此做法則軍事處將成正式機關而秘書長不過一書記之職務堅持不可高氏助之亦不令法制局擬官制印鑄局造印信其措詞則謂府中僚屬向無官制之規定也及近日王氏赴津而忽發表一大批上將軍威字將軍及九獅軍刀七獅軍刀等皆由軍事處處逕辦未候王氏歸來王歸大不高興然以上所述皆係内幕中爭執無形跡之可見適軍事處有對外發表之一事如更定總統辦公時間載諸政府公報王氏見之以爲此事應由秘書廳辦陸氏不應侵越權限乃發生爭潮與陸大衝突而於前晚向曹辭職焉 
　　王之辭也聲言陸某在府則我王某可用不着且將其行李亦移至府外然陸則辦事如故昨日日本之天津留守司令與日館武官在黄寺參觀第九師陸氏尙與日人作一日周旋如無事然也然曹終又爲不能聽主辭去且不獨倚恃陸氏而軍事處人員又多由保定使署相隨而來皆所謂從龍之彥皆能爲陸氏之助内閣方面則高凌　等又左袒王氏聲言你不幹則大家不幹一番渲染幾若一種絶大問題以向曹氏陳說曹乃出而爲和事老於是昨日下午派李彥靑周夢賢等出作調人一面對陸氏對王略敷衍其面子一面又退還王氏辭呈勸其仍入府中並聞陸亦遵曹令向王稍有一兩句好看話而帆隨風轉昨晚王遂再入府此爭潮暫時中止矣 
　　各報論此謂係津保兩派之爭大槪以王屬保而陸屬津然觀昨日各報論調黨津者是陸非王黨保者是王非陸則此說亦非無據並據某要人所言此事於最近直隸大員之更動尙有關連趙玉珂之去職因其爲洛方關係不見容於津而吳佩孚來電乃質問副使權限何以鎭守使更動竟不相聞及帮辦派出彭壽萃其人又接近洛方爲津派所不悅王毓芝此次到津見王承斌時承斌頗有面詰之語且津派近以失勢多不滿於京中之保派毓芝此時當時看不見何等好顔色故有謂王氏之辭即發洩其在津所受之悶氣者故此事眞因仍可歸諸津保爭權權四字而逆料暗爭之局决非能於今日了結矣至於北京政局情形則曹甫來時津派原有總攬一切之野心及吳閣不成曹銳又不得志而去於外則巡閱終屬吳佩孚又益以彭之帮辦於内則財政一席去張弧而代以王克敏閣中之能算津派者只吳毓麟一人故今日可算保派鼎盛之日宜乎一日間之爭潮王較占上風也頃聞陸將於明日赴津津方亦非安處局外者此後當不少活劇也（十一月十七日） 
[北京通信（斯人）]  
　　倒吳風潮中之中立派 
　　國會中倒吳擁吳之外乃有所謂中立派其取義與標名範圍至狹藍僅對倒吳風潮立論而已此派之號召名曰政團協商會所推派其實不然自甘石橋憲政當成立後一部份小政團利王毓芝二百元之津貼早紛纷投入保系（憲政黨乃保系嫡派）政團協商會已破裂無餘即屬存在亦不能爲津系之吳景濓左袒據聞此輩中立派不過七八個小政團所湊合人數約在七十餘名出頭者則僅代表十名（政團多而人數少此爲京議員常有之現象）此七八個政團中如葉夏聲之勵治社李載賡之法治促進社爲最肯賣力之人但其所臚列條件僅能博吳景濓同情至於倒吳派則始終認爲吳黨助拳者李載賡於谷芝瑞接洽時幾大起衝突谷以爲是間牒非調人也 
　　倒吳派旣認中立派有袒吳意思乃將其内幕告於王毓芝王轉告於曹且謂法治促進社即石駙大街四十二號俱樂部四十二號又爲張月笙住宅此事張必知之不妨召之入府一問曹甚怒以爲銅元票問題張月笙責任尙未了又敢在國會中多事耶此言爲倒吳派所聞乃製造空氣以恫嚇中立派謂政府將以張英華組織中立派查辦其銅元票案張英華不早休手必將步鍾士銘後塵展轉爲張所聞張只得親自入府解剖不善觀風勢又大碰其釘子矣 
　　曹見張英華劈頭即問曰外傳汝爲吳蓮伯帮忙組織國會中立派有之乎張曰組織中立派誠有之但予吳蓮伯帮忙則未必某之意思以爲倒吳風潮一日不解决國會即一日不能開會即能開會吳亦必勉强主席倒吳派如以强制辦法對付吳派亦必如是報之結果則衆院議場多鬧幾塲笑話以供報紙材料故某之友好議員擬調和兩方設法開成一會吳果爲大衆所不容當必有推翻之法中立派之目的只在使衆院成會會如開成其他即不過問若今日多提不利吳景濓條件則吳派未必就範而允開會長此以往非辦法也曹曰果然此比較的有些辦法但汝非國會中人不必多事張於此又乘機申辯銅元票問題曹曰此事我已食薛子良查辦不難水落石出不必多言張唯唯而出吳毓麟碰釘子而後當以張所碰者爲最烈矣 
　　中立派觀於以上形勢抽梯者甚多但亦未便遽加入倒吳暫於倒吳擁吳兩方均不置一詞而擁吳派搖身一變遂盡加入中立派内以第三者資格而爲吳景濓說話今中立派之代表如四川之余紹琴廣東之唐寳鍔黑龍江之薛丹　江蘇之王茂材安徽之張伯衍其與吳景濓之交情殆爲人所盡悉即令不存袒吳心事然比較上利於倒吳之條件必居少數之成分可斷言也吳與張英華本均凖津系以張出而組織中立派自難釋人疑慮當曹見張時大加申斥謂其不當與吳景濓帮忙由此推之曹吳間感情固大可想見而曹之遠避津系亦已處處有暗示故津系方面現已有若干之打算議會風潮未平而津京方面又不免從此多事矣（十一月十七日） 
[三百萬分配變更]  
　　前日特别閣議議定三百萬元分配辦法業見昨報茲聞現時支配淸單尙未發出而比較可靠者則軍警八成敎育五成五府院各五成其他各機關則一律三成財政薪俸本亦列入淸單其應得三成之數爲六萬餘元嗣因程克反對甚力謂財部月支二十餘萬元超過原定額數甚多各項增加員數旣未經國會通過亦未經政府批准斷不能以此數爲標凖且財部於數日前旣已獨自發放七成此時又發三成未免太厚某某閣員亦以程說爲然王克毓無辭以答乃將財部一項用筆勾銷至各項支付令已於昨日（十七）由庫藏司按單開去計交中國銀行四十餘萬元交通銀行五十餘萬元鹽業銀行八十萬元金城銀行五十萬元勸業銀行八十萬元 
　　另一消息關於三百萬元之分配方法大約軍警八成敎育五成五府院兩方各五成其餘各機關則三成二成不等均根據十一年公債分配軍政各費清單按成支配惟直軍軍餉則佔數較多至該欵之各項支令亦已於昨日（十七日）按單開出但財政本部應得三成因某閣員反對只得將本部名下之六萬元一筆勾銷昨日財部人員擬在本部後院開會要求總次長（蘇錫第昨已就職）另籌辦法一體發薪因當時到者不多未能成會故無何舉動最後聞由印花股處撥付六千元以資沾潤然欵額尙相差頗多但據某方報告謂此不過爲財政當局之一種手腕以塞其他索薪者之口其實此事當不難即時平妥也此外聞尙日附屬國務院之政治討論委員會及籌備統一善後委員會等亦係單列有名臨時又被勾消者各該會人員得訊後當然表示不滿聞統一會已於昨日下午在院中會址召集緊急會議隨由會員蔣士立率領二三十人直趨會議廳（其時閣員甫開會）求見高與王當面交涉高王拒絶不見蔣等再三陳請非見不可高大怒查知爲首之蔣士立在院中兼有秘書上行走職務襟懸院章故能出入無阻遂就會議席上下一手諭撤去秘書上行走之差并將令其繳回院章矣 
[三項鹽餘之實况]  
　　十月份不及百萬　十一月份之懸擬 
　　匯理可續放第二批 
　　十月份鹽餘在張弧手中本已辦好撥放王克敏來享其成此欵共四百三十萬元早已支用半月今所放一半扣除小欵雖可得百萬元但匯豐行開單須共扣六十八萬七千元實收之百餘萬又將扣除一半對王克敏之支配大受影響聞王昨派人向匯豐疏通可否延至下月補扣或酌量减少但匯豐以各欵均已到期未能失信婉詞拒却故十月鹽餘共得不過七八十萬而已 
　　關於十一月份鹽餘稽核所十七日已向王克敏回信謂支借一半一節不能辦到請原諒等語王如再向之要求爲敷衍新貴起見或可挪借若干天其程度亦僅如此 
　　匯理鹽餘前放之九十八萬八千四百元頙在存金城鹽業兩行僅動用十餘萬尙存有八十萬元要求放出之第二批上海及天津兩方共可撥付一百二十三萬四千四百餘元此在王克敏亦算一大臂助然果與金佛郎案有關者又令人言之有餘痛矣 
[財部科長盜發執照之敗露]  
　　拍賣蒙藏學校黑幕　管聯第交巡警看管 
　　西單石虎胡同蒙藏學校校址爲財部官產十月初旬該部當將該校址廉價售與吳益康據外間人云吳益康并無其人實爲前衆議院議長吳景濓所托名查該校址原爲吳三桂舊宅建築極爲華麗其三進正房宛如三殿石欄雕刻備極精巧淸代籍爲分產相傳年羹堯亦曾寓居於此前年蒙藏學校在校内發掘一百零八個蟋蟀罐考其提代人名知爲乾隆第二皇子之物可見該宅曾爲其寓所民國初元收歸海部所有後由海部撥移財部抵償債務袁世凱時代撥充陸軍執法處辦事處陸建章濫殺黨人皆行刑於此執法處取銷由蒙藏院領出充蒙藏學校校址該宅材料甚佳以時價估計之至少値八萬金以上前此吳景濓力向財部要索張弧任内以一萬金售之事爲外間所聞輿論沸騰謂財部如果賤價出售實屬損害公產罪有應得張弧賀德霖乃急令將已畫行之發給執照稿件暫緩辦理迨此次張卸職之前數日以部令取銷該案並囑將吳益康所繳之一萬元現欵退還乃賦稅司笼五科科長管聯第奉到部令後竟未將該稿件註銷且乘新舊總長交替之際暗將該稿件送交總務廳蓋印而監印人員不知該件業已奉令取銷祇見總次長業已畫稿便於執照上蓋用印信發科送出前日賦稅司司長追侒該稿件時第五科科長管聯第不能交出再三盤詰始知已被發出該司長以事情重大即呈明王克敏請示辦理王克敏當夜（十六夜）下令將管聯第發交該部巡警看管查辦昨日蘇錫第到部就職王克敏囑其嚴行追究王本限定管聯第於三日内追還該執照否則送交法庭辦理唯蘇昨日（十七）詰問結果管大有愛賄盜發執照嫌疑主張無論能否追還均應送交法庭嚴辦並聞吳景濓昨急致函財部聲明吳益康並非彼之托名然則吳益康爲誰不能不追究矣 
[克利斯浦否認借欵]  
　　駐英使館來函云上海交涉公署轉國會議員湯　褚輔成諸先生鑒辱電誦悉克利斯浦借欵北京並無來電令莘簽約亦無他項借欵之委託莘亦曾厠身國會更不自甘違法報紙謠傳克氏聞之亦啞然失笑謹復朱兆莘東 
　　譯錄克利斯浦宣言如下聞中國報紙時有登載借欵之事茲特聲明借欵合同未經國會同意以前决不借墊分文且非先將已失信用之馬可尼無線電借欵與費克思器機借欵妥爲淸理不能發售新借欵債票借欵談判早經中止駐京代表非接有新訓令不能進行可見中國報紙所載之新借欵均屬無根之談也克利斯浦啓 
[京機關裁員數目之懸揣]  
　　財部至少一千五百人　各部總數約一萬餘人 
　　裁員令發布以後一月期限將滿因辦法困難迄未進行王克敏登臺後對於應急之軍警餉項與各機關經費均已發放可告一段落十七日閣議中全體閣員乃將此項問題提出討論已有具體之意見惟尙須調查各機關局所之官制内與官制外人員實數各自擬具意見彙交國務院並定下星期五在高凌霨宅内先爲非正式之討論俟决定辦法即行公布 
　　又聞十七日閣議議定由財部首先實行其他各機關即照財部辦法次第實行聞財部方面昨由王克敏與蘇錫第磋商結果並經諮詢重要參事司長其裁汰標凖業已確定明日（十九）如不發表二十日或可見諸事實凡民國元年官制所未規定之員缺一槪裁撤被裁人員之欠薪則俟擬定辦法再行發放又聞財部一部所擬定應裁之人數至少一千五百人其他各部則有在千人左右者有在五六百前後者至少亦有二三百人總計此次裁員總數約在一萬餘人 
[唐在禮未就路警督辦]  
　　因權限不明經费不定駐葡李代辦電促就職 
　　路警督辦唐在禮尙無就職之期據聞唐之退縮不前因督辦處之權限旣未劃淸經費亦並不確定指揮路警之權力交通部旣靳而不予是督辦云者坐擁虚名何以策指臂之效而董護路之成此其一原擬督辦處經費以每月三萬爲度交部一再减小縮小縮至每月一萬爲度尙未認爲確定數目此其二有此二因督辦處之成立與唐在禮之就職遂遙遙無期交通當局更獨運匠心有路警處附設於國務院之擬議是不啻閉門推出窗前月矣聞外部日昨接到駐葡李代辦來電謂護路案雖幸暫擱而野心各國仍積極進行决定提出葡符使竭力解决處此衆廹之下亦無法阻止務望政府速促唐在禮督辦就職急謀路政之發展沿途之安全以免外團藉口若政府仍不覺悟惟恐提出之事在所不免云云至唐在禮對於鐵路警備究竟能作到如何地步現雖不得而知惟聞唐氏現所注意者即爲各站警備聯合擬多設遊擊護路隊日前規定大站兩連中站一連小站一大排各站距離較遠者另設分卡並責成遊擊隊擔負聯合全責不知將來成績果能塞各國之口否也 
[甘石橋造黨之孟晋]  
　　背幕係保派要人操縱 
　　甘石橋所謂憲政黨者近已組織就緖訂於（十八日）下午開成立大會黨員計有一百四五十人之多各團體之分子均有駁雜萬狀該黨草章已由誠社領袖駱繼漢擬就採用理事制理事額由五人至九人理事資格雖無特種限制惟規定須擔任黨中一切責任實際上只有背幕中之保派各要人得中其選現保系要人王某劉某等已在各大飯店宴請入黨分子開始作競爭理事之準備云 
　　吳景濓派明知甘石橋與己勢成對壘日來集合馬驤以次會議抵制計畫對於所以破壞對方之組黨者進行甚力特其種種計劃多被甘石橋方面所偵悉急於前晚召集會議密議抵制吳派方略僉以鞏固内部擴允黨勢爲主旨决定兩種辦法㈠對各政團待遇方法一律先期公布以免第三者挑撥至黨内意見複雜恐或另生枝節之處亦謀一統率之方法免分畛域㈡爲培植本黨勢力計擬於直魯豫蘇鄂皖閩贛陜各省分設憲政黨支部由黨中之各該省議員擔任回籍組織以爲國會改選之預備經費問題暫由甘石橋總部籌墊 
[孫寳琦請撤回咨文]  
　　一個着急　一圙安慰 
　　連日内則衆院議長問題糾纏不淸外則金佛郎案德發債票案囂聲　耳致孫閣問題反被擱置不提據聞孫寳琦特於十七日入府謁曹當對曹謂日前本有應命組閣原以時局不定中樞無主爲維持中央局面起見義難辭却不料自同意咨文送逹衆院後衆院又因議長問題掀動風波迄今爭持不下未審何日始能開會投票且即便開會以本人素日對於國會方面毫無接洽亦未必果有若何希望且以中央現狀如此下去一切儘可維持殊無本人組閣之必要不如將同意咨文撤回云云曹謂慕韓不必着急我日來正在籌畫辦法大約不日即可解决孫經此一番安慰亦不好再往下說遂興辭而出 
[國立八校實行關門]  
　　王克敏食言之結果　陡增數萬失學靑年 
　　北京國立八校迄十七日下午止終未領到分文敎職員代表聯席會議以事至今日八校已絕無維持之可能遂含悲忍痛一致議决國立八校同時關門京師高等敎育至是可謂完全隳壞查此次八校積欠九月困苦萬狀而九日全體敎職員議决有三十萬即可照常授課此等要求詎非最低曹政府如有一絲维持敎育之誠意此欵當可立辦乃遲之數日八校當局所自行籌借之三十萬因受財政當局影響僅有十二萬可恃而財政部所發積欠亦僅十二萬元合之尙未不足三十萬元之數於是敎職員乃不得不出於罷課矣茲述十七日敎職員代表會議情形如左 
　　八校敎職員代表聯席會議以星期三（十四日）之會議議决以十七日下午四時爲止屆期三十萬借欵不能成立或所借不足此數即執行九日之大會决議故特於十七下午四時在美專召集臨時會議到會代表三十餘人主席宣告開會後即報告經過情形略謂校長方面所奔走之借欵尙未成功惟已由關係銀行先行墊欵十二萬元又財政部所發之欵據其所發期票須下星期二始能領欵實數爲一個月之五成五共十二萬六千餘元同人究如何應付請衆討論於是先由各校代表報告各校實在情形以爲討論之參考其中如美專工大師大女高師農大五校皆以此次所可領之欵項尙不足以還最急之債務縱令領到亦不能維持法大醫專北大三校則僅可敷衍一部分債務實際上亦難以維持故各代表對於維持與不維持兩方面討詮極詳直至五時三十分始宣告討論終結僉認三十萬借欵旣不能如數借到而財政當局日前親對本會代表負責言明之「敎育經費必與軍警費同等待遇」之語又不能實行兩者合計且不足三十萬之數事實上亦無法維持下去不得已惟有根據星期三决議即日執行九日大會之議决案而已主席乃鄭重宣付表决結果八校全體一致通過左列議决案「爲尊重全體大會决議議决自即日起宣告八校一律關閉」表决後主席乃報告校務討論會各校長現在美專開會擬出席報告籌欵經過應請各校長來會衆無異議遂請校長蔣夢麟等列席由蔣校長報告自上星期六（十日）至本日（十七日）七日間籌欵經過情形其結果至本日始由以下各銀行共墊欵十二萬元即㈠匯業三萬元㈡鹽業二萬元㈢金城二萬元㈣中行二萬元㈤東陸二萬元㈥交通一萬元此外財政部所發之欵共爲十二萬六千元九百五十八元合一個月之五成五此中尙有公立中小學校經費在内校長報告畢主席乃代表聯席會議向校長報告同人不得已執行大會决議情形報告畢校長退席尋復開會議定㈠自十八日起每日上午十時開聯席會議一次討論善後方法㈡此次八校關閉之宣言書應先付印分送各代表審議以便十八日（即今日）會議通過發表直至六時三十分始宣告散會 
[皖南調動軍隊紀]  
　　擬對浙聲明專爲防範土匪 
　　皖南防務向由馬聯甲所部第一旅擔任自馬氏升任督理後將所部開拔赴蚌嗣改任第三旅旅長王普爲皖南鎭守使則將所有皖南皖中防務移歸第三旅接防當 
 
 

Page 7

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *王普升任鎭使後即電令所部陸續由皖北移防蕪湖該旅共計步兵二團六營時泗縣一帶土匪異常猖獗該旅第二團一二兩營正在泗縣剿匪馬聯甲遂將該團軍隊留在皖北其餘各營均先　調蕪由王普分配駐防地點計第一團第三營駐蕪湖一二兩營駐安慶第二團第三營駐宣城另由三營撥一連駐灣沚現在蕪埠駐軍連技術隊機關槍連憲兵在内共計不過兩營之譜王以近來皖南防務吃緊駐蕪軍隊不能調動乃電呈馬聯甲將三旅二團一二兩營調回蕪湖當經馬氏照准該團長張馨吾即於三十日率領所部由泗縣開拔十五日抵寗封僱大號民船十七艘先裝兵士一營機關槍一連由安豐利濟兩兵輪拖帶於十六日下午四時抵蕪張團長即至鎭署謁王請示一切王即指定第一營駐紮宣城比即封僱民船三十餘艘已於十七日上午開赴宣城再由宣分駐各要隘安豐利濟兩兵輪當夜仍開回南京拖帶第二營兵士於十七日夜抵蕪分駐蕪湖以厚兵力惟皖北泗縣刻已空虚且該縣爲土匪出沒之區聞馬聯甲已派督署衛隊混成營前往塡防又駐紮宣城第三營倪營長因近來廣德一帶謠諑繁興謂有土匪乘機起事不得不預爲防範擬將灣沚第十連兵十調至廣德駐防該鎭商民聞訊莫不警惶失措當晚在商會開緊急會議公决一致挽留一面電呈皖南鎭守使署請將駐沚軍隊暫緩調防略謂灣沚爲水陸通衢伏莽遍地每屆冬令防務尤爲吃緊現在時局不靖人心不免驚慌幸賴貴軍第三營趙連丰駐沚日久熟悉地方情形嚴密防範得以暫安頃聞有開拔消息敝會奔走駭汗不知所措而如此重鎭任令空虚萬一匪徒乘機竊發地方必受蹂躪大局亦生影響素仰鎭座重愛商民務懇准將原駐軍隊暫緩調防以資熟手如必須出發亦希即調得力軍隊塡防以重地方云云又聞王鎭使以此次調駐灣沚軍隊至廣德實係防範土匪乘機起事並無他故擬即日派員赴浙江向盧督辦聲明以免發生誤會 
[蕪湖近訊]  
　　皖屬石埭縣於十四日夜十二時許突來土匪數十人各持快槍擁入縣城先刦監獄並將縣署搶刦一空損失頗鉅所幸縣印未失署員四人現已不知下落匪冋東門逃逸聞蕪湖道尹接該縣知事程立急電後除飛報軍民兩長外已通令鄰縣一體協緝 
　　此間軍警當局以時局不靖皖省形勢漸趨嚴重對於工人行動尤應格外注意特密令所屬嗣後遇有在蕪招募工人者心須嚴密偵查行動以免　惑 
　　江西蔡成勳前派趙元壁在山東一帶招募備補兵數百名現已運至浦口轉乘招商輪赴贛於十六日下午過蕪 
　　馬聯甲前以范明新及老洋人匪軍竄擾皖北各縣當派一旅二團二營張會元營長率領所部前往兜剿聞老洋人姜邵兩股已經繳械遣散現在蘇皖魯豫交界地方匪氛暫戢張營長已於日前率隊回蚌 
　　蕪湖勸學所原有肉捐向充縣敎充經費經子密所長刻以屠宰稅已劃歸縣署征收特具呈汪知事請將該稅項下附加以維敎育 
　　皖南秋浦縣本年秋成業經財廳核定五分七釐五毫現呂省長已電令蕪湖道尹房宗嶽轉飭該縣知事遵照 
[第九届全國敎育會聯合會一覽（抱一）]  
　　會地　雲南省敎育會 
　　日期　十五民國十二年十月二十二日至十一月五日派出代表到會之省區數十七省區名見後 
　　代表席數　二十三直隸王鳳岐吉林王希禹山東范予遂河南文緝熙山西李尙仁李貴德江蘇袁希濤黄炎培安徽史毓琨江西段育華浙江許寳根湖北彭紹虁湖南唐啓虞甘肅王遵先張文蔚廣東金曾澄王仁宇廣西黄尙欽雲南由雲龍王用予吳璸貴州陳廷綱田景奇斐律賓黄炎培（兼） 
　　開會次數二十八開會閉會式各一大會七全體談話會二審查會甲乙組各七聯席審查會三 
　　提議案件數五十八北京六直隸一吉林五山東三河南二山西三江蘇五安徽三江西七浙江四湖北一陜西一甘肅三廣東三廣西一雲南六貴州三到會各省區公共一 
　　議决案件數　三十（一）新制中學及師範宜研究試行道爾頓制案（二）推行敎育心理測騐案（三）創設國立高等敎育圖書編譯館案（四）扶助無力就學之優良學生使得受均等敎育案（五）各省區宜組織敎育經費籌集委員會案（六）推廣童子軍敎育案（七）請敎育部函各省區搜集古籍以保存國粹案（八）提倡科學敎育案（九）函請國語統一籌備會從速編定國語詞典及國語會話範本案（十）請各省區切實推行國語促成語言統一案（十一）促進全國義務敎育計劃案（十二）請各省區敎育實業官廳積極提倡職業敎育並確定計劃指撥專欵組設全省區總機關案（十三）優待學校敎員辦法案（十四）學校圖書館之圖書購置費應於預算案内列爲專項不得挪用案(十五)切實履行女子師範畢業生服務期限並推廣女子師範敎育案（十六）請各省區推行平民敎育案（十七）改進與賽遠東運動會之辦法案（十八）西北各省宜速設大學案（十九）組織學業成績考試委員會案（二十）實施社會敎育辦法案（二十一）各省區應規定校長資格案（二十二）愼重編審中小學敎科書案（二十三）分别調查小學敎科以次編訂案（二十四）各學校宜利用星期日令學生爲有益身心之修養案（二十五）提倡設立公共圖書館與巡廻文庫（二十六）續組委員會草擬師範及職業科課程標凖綱要案（二十七）本本會應加入萬國敎育聯合會案（二十八）增進本會效能案（二十九）對於各國退還庚子賠欵問題之進行方法案（三十）中等學校宜減少假期以利學生學業並宜將寒署假期酌量合併以利敎員講習案 
　　設繼續進行之委員會二㈠退還庚子賠欵事宜委員會委員每省區三人以内選定袁希濤黄炎培由雲龍文緝熙金曾澄五人爲幹事㈡新學制師範及職業科課程標凖起草委員會選定段育華袁希濤黄炎培金曾澄王希禹五人爲委員 
　　定下届提案方針義務敎育職業敎育及女子敎育應行注意事項 
　　定下届會地河南（以吉林爲預備地點） 
[一月中所見之雲南（抱一）]  
　　記者昨午自雲南回友人紛紛問雲南近狀及全國敎育會聯合會結束情形茲縷記如下 
　　吾人理想每以雲南爲邊徼荒服其實雲南不惟天時温和物產豐美即以人民論風氣樸實尙無交通便利省分浮靡儇猾之習而文化程度殊不下中原諸省其抱殘守缺或且過之蓋其人民中優秀分子大都數百年前之中原大姓試叩其地方中等以上人家非出江南某姓即係中州某族國語之通行即爲第一明證此外諸夷人種極爲複雜幾於到處皆有雖進化遲滯然日趨馴良故漢夷相安絶少齟齬此其民此族之大槪也民國以來護國靖國諸役其人民爲國家効死者不少風會所趨愛國好勇幾爲其第二天性而又有講武堂爲之機關有日本士官畢業諸前輩爲之師長故其所養成之各級將校系統分明主持一時風氣迄今未衰民國九年冬之變唐繼堯讓位於顧品珍及十一年春回滇復職兩次政變省城均未受兵禍故其元氣渾然無恙唐氏復職以來勸修内政記者晤地方諸要人頗稱其思想之銳停眼光之加遠得力於遜位出遊者不少復職僅一年有半其建設事業之犖犖可稽者請得而臚舉之㈠東陸大學以私人名義設立創議於民國九年至十一年積極籌備唐氏首捐五十萬元其他公私募集爲數不少乃就城北山頂貢院舊址改建本年三月開講分設文理法工農商醫七科先辦文理法工四科現有預科學生三班共一百餘名男女同學以敎育司長董澤民兼任校長綱羅一時專門學者得二十餘人敎科以外分任調查研究規畫等事誠可謂爲根本大建設現新建築不日竣工而其對於經濟上之計畫尤爲偉大東川之銅可保村之煤爲雲南最腴美穏固之礦產　南之鐵道爲運輸礦產所必需東陸大學以唐氏之力斥其捐欵所入取得此三大富源之所有權而利用所綱羅之專家爲之孹畫他日學生修學得實習之所學成得服務之所而學校財源乃高建於經久不拔之基其眼光其手筆可謂遠且大矣㈡昆明市政十一年八月成立昆明市政公所内分八課一總務二工程三公用四警務五衛生六勸業七敎育八社會期年以來用全力經營一切試舉其已著之成績昆明市學齡兒童十一年十一月調查應就學者一萬一千七百十一人得全人口十之一原有省立四小學男女師範兩附屬小學縣立城立私立各小學統計得三千三百七十六人占全數百分之二十九市公所旣立力謀推廣除原有各校外計第一期義務敎育添設第五以至第十四小學共十校六十餘班收容學童三千六百餘人本年秋季實施第二期義務敎育新立七所添辦二十五班收容學童一千四百三十餘人兩期共計原有及新設市立小學二十一校一百二十一班六千四百七十八人加之其他省立縣立城立私立各校在學人數四千三百五十餘人統計全市小學五十二校學生一萬零八百三十七人已得學額兒童全數百分之九十二强其餘認爲貧態病態分别予以猶豫或免除幾可云昆明市敎育業已普及一年以來擴張之量已屬可驚更就其質而觀之則如設計敎學法正在試騐其各種方法之努力采用大都頭頭是道期他職業敎育幼稚敎育均先事有計畫設施有步驟更觀其社會課衙公益事業感化事業救濟事業而全轄之其所附設之機關如男女子感化院男女子平民習藝所職業介紹所公立質店簡易食堂公設泊宿所平民工廠貧兒工廠育婴養老疾等院莫不應有盡有其他各課大率稱是而其最得力之點則警政完全隸屬於市公所事權統一運用靈便故一年之間百事具舉此其顯著之事實也先揭大略容續詳之若夫全國敎育會聯合會情形另爲一覽 
[浙議會常年會紀事改開選舉會]  
　　浙議會十九日下午一時開第一次議事會議長沈鈞業主席王潤云審查員未改選原有審查員是否繼任本日應先解决陳鍾祺云審查員暫仍其舊俟三分二出席即行改選丁仁云去年選出審查員業已任滿如再繼續擔任於法律上有不合不如改特别審查以資救濟王潤云審查員繼任問題似應考慮倘如審查議案已有一半竣事其時新審員已依法產出原審查之結果是否認爲有效許祖謙云今天先開議事會係警告不出席的同人對於審查員繼任殊不贊成本席擬將本日議程關於省自治各案提前討論均付特别審查於法律並無衝突盧旌賢云審查員未產出以前原有審查員自應暫仍其舊丁仁云凡付審查各案先由議長指定特别審查員審查朱章寳云審查員未改選各股均係存在凡議案初讀成立均可付各股審查俟審查員產出再行審查張韜云互送細則第三條應加但書各股審查員第二第三兩年未選出以前原有審查員應繼續其職務嵇文云今日各席討論爲審查員問題現在已逹一百零二人應即改開選舉會陳鍾祺楊毓琦表示反對以旣開議事會不能驟改選舉會許祖謙朱念慈顧紹鈞葉向陽均贊成即時選舉議長云審查員問題應先解决先以審查員能否繼任付表决顧紹鈞許祖謙等十一人意見不合臨時出席在席九十四人贊成此說者四十六人少數遂决定即時改開選舉會抽籖入席計一百零五人先選舉審議長開匭結果張天錫得六十六票當選爲審議長欲續選審查員因在席祇八十一人不足法定人數宣告延會 
[浙議員反對王克敏電]  
　　北京王叔魯鑒曩者君謀長財邦逹等曾竭誠電阻今竟甘冒不韙悍然登台首先承辦金法郎案媚茲一曹　自絶全浙忍棄祖宗廬墓而徇身中法銀行喪心病狂莫此爲甚望速自圖母貽後悔浙江省議員陳邦逹朱章寳王一之楊毓琦陳子亭張韜毛鵠虜旌賢張煊奎效 
[杭州快信]  
　　旅浙安徽同鄕會電呂調元云吾皖敎育不絶如縷經營培植責在省長自公履任以來絶未聞文化前途有何發展計畫乃意毆辱校員摧殘士類全國譁然詫爲悖謬夫應給校費而不給其咎在於官吏不知自責乃以武力施之文弱書生尤復冀聳聽聞意存羅織倒行逆施至於此極遐邇聞知莫不髮指刻聞各校罷課敎育解體現象如此成何政治誰實使之吾全皖人民恐未容輕恕也旅浙安徽同鄕會巧 
　　盧督辦昨晨率錢塘張道尹水利會孫技士及省署吳顧問乘汽車赴餘杭察看南湖即晚返署 
　　賄買營長案内之省議員施旋判處徒刑不服上告高等廳二十日上午開審被傳人證除潘夢熊張侯漢外尙有林景卿郭福林潘如卿張書元侯亦白五人 
　　豐禾巷女子產科講習所現决意遷至東牌樓新建大厦上課 
　　省敎育會新會長張乃燕迭向敎廳及該會辭職 
　　浙江美術專門學校昨開會推舉王孚川爲董事長高夢徴爲基金監 
　　西湖岳王墓已改建岳陵衆安橋河下之岳廟爲武穆初瘞處杭縣陶知事爲保存古跡起見已呈督省兩省即日撥欵修整 
 
 

Page 8

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *自由談[  癸亥菊月下洗虞山陳映霞作]  
[驚人之巨舶] [  渭]  
　　白星公司之偉大號輪固爲世界唯一之大郵船而與白星公司抗衡航業者尙有一英國之克那特公司該公司之經營大西洋航輪蓋專爲對於白星而競爭也是以亦造亦六萬噸之皇家郵船愛葵太尼號ＲＭＳＡｑｕｉｔａｉａ該輪在歐戰時曾充英政府之紅十字醫船一次曾運英國軍隊六萬七千人至戰地船内設備如皇宮建成之初曾有實行比例之一種以證明此輪之巨大茲分紀如下 
　　甲板頂上可行火車愛葵太尼輪闊占九十七英尺因速率之加快用四個烟囱有十萬匹馬力每小時可走二十四海里等於火車當船身落成之時該公司曾在甲板上層敷 
[甲板頂上之火車]  
設鐵路一條就烟囱左面吊上火車九輛車頭一節而地位僅占四個烟囱間隔當時竟在輪船上試開火車由船首甲板繞至後稍當即攝取此影現尙懸於紐約總公司中現滬上亦有此照也 
　　白宮能裝入艙底美國華盛頓總統府白宮屋高四層中宮之塔尖計高出平地二百英尺全宮横占六十餘間該公司有一精密的測度如移白宮於愛葵太尼號輪中僅占第八層甲板以下之貨艙中部首尾與上端尙有空餘也如以紐約四十五層樓之巨屋ＭｅｔｒｏｐｏｌｉｔａｎＴｏｗｅｔ移裝於船内頭尾猶空二百另一英尺地位船面之六層甲板客位亦可照常乘客云 
　　五天食料之驚人該輪現行美國紐約至英國之沙士姆登海口Ｓｏｕｔｈａｍｐｔｏｕ每班五天此五日内船中所需之食料言之駭人聽聞茲爲查誌如下㈠牛七十五頭羊二百五十隻豬一百五十隻㈡山鷄二百五十對鴿子五百對松鷄三百對鵪鶉一千對鷓鴣三百對竹鷄二百五十對鴨五百對㈢蠣八千件鮮魚一萬五千條蚶子五百　蟹二百　　魚五百五十　㈣茶葉一千五百箱茄菲二千箱餅干三百箱鷄子三萬八千　㈤白糖一萬五千磅山署九萬四千磅麥粉七萬磅五日中旣需如許之食料由此可見其客多而船大也 
[巨人日記中的一來復] [  志]  
　　（星期日）與友人二三沿西比利亞鐵道作友誼的長距離賽路結果倖得首座時間七十分又五分之一 
　　（星期一）捉得野獅一頭以繩繫之而給次兒玩要 
　　（星期二）畫寢於帕米爾高原略有感冐身體稍覺不舒 
　　（星期三）伴内子在喜馬拉鴉山额非爾士峯觀日出 
　　（星期四）自上海游泳至舊金山在太平中足趾忽爲鯨魚所創不得已在檀香山登陸心中甚爲鬰鬰也 
　　（星期五）參觀亞美兩洲間之白林海峽鐵路落成之禮 
　　（星期六）下午率二子作户外運動長子能一躍過長江次則僅能越黄浦江然較前已略有進步矣（未蓋章） 
[亦舞台觀劇記] [  皖江仲雄]  
　　月之十三號晚承友約往亦舞台觀劇是夜余到略遲亂石山已成尾聲以下即小翠花之梅龍鎭配以張國斌之正德帝翠花唱白均佳扮相淸麗蹻工甚穏做作亦細膩是劇爲該伶絶唱名不虚傳也梅龍鎭唱畢女起解上白牡丹之蘇三唱句圓潤咬字準確身段合度表情週到牡丹演劇認眞 
[中国的"三怪"] 時下花衫無人能及也女起解下接之者爲黄鶴樓王又宸之劉備陳桐雲之周瑜白玉崑之趙雲唱白甚好做工亦細黄鶴樓之下一劇即閨房樂此劇情理欠通衣穿旣雜道白亦混種種謬點難以枚舉大軸爲王又宸與白牡丹之汾河灣牡丹唱做均守規矩又宸則未免太滑寄語又宸幸守成規勿隨時流也（未蓋章） 
[時物與成語之感想] [  丁逢甲]  
　　哀家梨哀家之梨入口即化爽而且脆風味絶倫然梨而曰哀顧名思義念彼梨娘悽然欲泣矣 
　　菊殘猶有傲霜枝秋去冬來菊已成明日黄花所可貴者殘枝未盡傲骨猶存逍遙津上無言自芳不復作掻頭弄姿之態菊兮菊兮殆甘長此孤寂乎 
　　一蟹不如一蟹蟹横行一名無腸公子介族中之强横霸道者也今之大軍閥皆蟹類也其尤者利用猪仔躍登高位蟹也 
　　使民戰栗周社種栗冬令之佳果也宰我望文生義釋之曰使民戰栗今新栗入市味美於回而湘而川面粤而其他各省或連天砲火血肉横飛或藴毒多時一觸即發環顧四境幾無一片安樂土哀吾同胞慄慄危懼非適應此言乎 
　　皮之不存毛將焉附節屆冬令正皮毛上市之時顧一念皮猶國也毛猶民也國安則民安國危則民危關係尤爲密切今日監督財政共管鐵路之說甚　　上嗚呼國之不存民將焉附視皮與毛何異哉 
社會小說 
[人間地獄（二一六）] [  娑婆生]  
　　第五十七回小院　疴偷閒彈涙荒　　　　略歸魂 
　　姚嘯秋走出來蓮孫也跟著他出來在扶梯邊剛剛碰著那一位看護婦蓮孫忙指一指秋波的病房向那看護婦道這房間内的病人究竟病勢怎樣有希望沒有那看護婦道病勢是略解一點但是還不能出險他的熱度仍舊忽高忽低總不能退下來這一層是狠危險的蓮孫又追問道究竟有希望没有看護婦道希望呢也不能說没有可是仍須格外當心防他反覆說著匆匆的去了蓮孫剛纔瞧見秋波那副活潑神氣似乎頗有起色心中不覺高興起來如今聽了看護婦一番話又不免愁眉深鎖苦著一個臉對姚嘯秋道嘯秋你聽見了嗎不是好消息呢嘯秋道醫生看護婦向來總說點過分的話使伺候病人的人當心依我看來危險的境界似乎過了這種病最怕壯熱不退神志不淸昏昏沈沈便沈了下去剛纔我瞧他說話狠淸楚到是好現象說著兩人徐步下樓嘯秋道樓上盡是藥水氣刺鼻病房裹空氣格壞久在那裹狠不相宜我和你到草地上坐一會罷蓮孫點頭兩人走下台階揀了草地上一張鐵榻坐下嘯秋道天氣這般熱不像嚴冬的天氣恐怕要熱下雨來呢蓮孫仰天一望道西北角上已有陰雲重壓下來雨勢恐不遠了嘯秋道横豎我們有馬車雨來也不要緊蓮孫忽然歎一口氣道不曉得這醫院裹我們還來幾蹚嘯秋道我看慢慢的一天一天好起來再加上調養恐怕總有三四個禮拜呢蓮孫道能有三四個禮拜來到是好事萬一萬一嘯秋道萬一怎樣運孫道萬一照看護師說秋波熱度高起來豈不可怕嗎嘯秋道放心點我想决不會的嘯秋瞧見蓮孫那副　眉苦臉的情形不覺且歎且笑暗想情之累人一至於此這醫院中也不知多多少少生猩紅熱的人呻吟疾苦蓮孫並不介意並不關心獨有秋波的病狀害得他神魂顛倒眞是佛家所謂有緣有緣即是生了苦惱了要想用幾句話來解釋蓮孫忽然一陳東北風颯颯的吹下雨來蓮孫呆坐在鐵榻上雙目注視草地一言不發風來雨來似乎一些不覺得嘯秋拉了他起來道蓮孫雨來了我們裹面坐罷蓮孫方纔慢慢的立起隨着嘯秋走進去恰恰晴雲正由樓上下來見了蓮孫道三少你到那裹去的我樓上樓下找遍了全尋不着你······蓮孫道尋我做什麽晴雲道秋波他······蓮孫聽了當作是秋波忽然變症不覺怔了一怔 
三言兩語[  薛雨孫]  
　　今人當得意時恒多行不義一意孤行迨時過勢衰失意之事接踵而至始悵然如失歛跡自晦然苟於當時稍顧清議又何至有今昔之感誦一失足成千古恨再回頭已百年身之句不禁爲若輩三歎也 
 
 
 

Page 9

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *   
 
 

Page 10

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *國内要聞二 
[石龍十三日大戰詳情（毅廬）]  
　　聯軍收復石龍調贛樊湘魯兩部回援 
　　東江石龍於本月十三日雙方發生劇戰經紀前次通訊查是役陳軍之撲攻石龍與聯軍石翼迴師反攻兩方損失約二三千人誠開戰以來少有之血戰也統觀是役之戰局陳軍與聯軍皆依原定計劃作戰蓋陳軍則注意中右兩路而放棄左路（即聯軍之右路）以及惠州一城以誘敵深入然後出其精銳之師猛攻聯軍大營所在地之石龍以斷聯軍歸路一方復遣林虎部由右翼（即聯軍之左翼）進攻增城斜趨石灘再斷聯軍之石龍歸路而聯軍則主放棄中路之博羅引陳軍深入然後以右翼聯軍疾攻惠城以包抄陳軍之後方兩軍作戰皆具有計劃不過戰爭之結果陳軍得地利人事之兩優點故未免仍佔優勢而聯軍經石龍一戰而後雖經右翼軍反旆回攻克復石龍進佔惠城然所得不償所失計十三日石龍之戰聯軍中路幾乎喪盡戰鬭能力蓋聯軍中路之兵爲劉震寰所部之桂軍大多疲弱之師且又欠餉累月不有敵人之壓迫經已有不久自變之勢故十三日陳軍洪兆麟親率其精銳五千人分路進攻石龍於是劉部桂軍遂不戰而潰敵人乘勢追擊是時石龍後方部隊受其牽動倉卒應戰然敵人已四面包圍石龍大勢已去遂相率潰退迨退抵石灘又値陳軍左翼由增城衝出截擊故石灘一地石龍敗軍與增城敗軍擠擁退走狼狽不堪陳軍大有由石灘直進省垣之勢幸滇軍第二軍長范石生率部退至仙村（石灘以下之一站）嚴行堵擊又幸聯軍右翼之攻入惠城後備隊在樟木頭（廣九車站名在石龍以上）駐紥者忽聞石龍後方警訊遂怱怱回師向石龍反攻陳軍洪部驟受此方生力軍之意外襲擊遂紛紛敗退石龍綜計石龍此兩次之戰役死傷者不下二三千人滿地遺骸臭氣薰蒸目今過其地儼有古戰塲之景像石龍旣爲聯軍右翼回兵所恢復則從石龍灘衝出之陳軍亦不敢再進退回增城一帶而是時聯軍後方復調滇軍廖行超之勁旅增援於是陳軍之由博羅來者遂不敢復正窺石龍而聯軍方面之石龍防軍因第一次爲陳軍所敗已損失不少亟調回省休養編練計十四日由前方回省者計有滇軍蔣光亮部之胡思舜旅約二三千人抵省後即轉往石圍塘地方暫駐故十三十四等日省垣各界見前敵之師退回愈爲恐慌搬遷者益絡繹不絶陳軍中路自十三日第二次之戰洪部死傷極衆甚有傳陳家將洪兆麟陣亡於是役者其損失可想而知故十三日敗後即退回菉蘭而聯軍又以石龍爲四戰之地戰後即放棄其地退扼石灘查十三十四十五等日石龍一地無一兵之足蹤迨至十六日聯軍生力軍到始進駐其地復由省購買棺木六七百具運往石龍以檢拾聯軍陣亡之軍官士卒聞聯軍雖有一部之生力軍到但兵力尙嫌不足未便反攻而陳軍以挫敗之餘又須補充方能再戰故自十四迄今雙方均行停戰也此方旣停戰惟聯軍右翼大兵滇軍第二第三兩軍共四師零許軍之一部之已入惠城者刻聞已被陳軍將惠城圍困情形頗危連日聯軍以石龍一戰後已無餘兵往解是城之圍祇得每天用飛機十餘輛載運麵包及糧食赴惠以供給被困各軍至於出兵解圍刻尙無大兵可抽調祇廖行超旅由左路進迫增城復擬由增城出嚮水以援　困之師惟祇靠此一路恐未能見效故目下聯軍連日電調外省軍來援聞已經受撫之樊鍾秀所部豫軍及湘省之魯滌平全部已奉調來粤加入東江作戰樊軍已於日前由贛邊移駐南雄大約日内可由韶關抵省轉赴前敵至於湘軍魯滌平部亦已於十六日行抵樂昌境明日或可到省觀此則東江第二塲大戰又將不久發生矣（十六日自廣州發） 
[南京快信]  
　　贛議會電蘇議會謂四屆省選請照新憲辦理以歸一致 
　　正仁兩社因水利協會會長事各走極端相持甚烈星期三四大會仍無開成希望 
　　南京總商電農商部反對徴收商會長會董證書費並請上海蘇州南通各總商會一致力爭 
　　兩長准皖督來咨通令所屬嚴緝自治軍黨人 
　　皖馬派田錦章來寗賀齊並接洽蘇皖邊防 
　　運動皖浙和平代表余誠格昨自蚌回即赴滬 
　　津浦鐵路局製定警察官長警夫花名像片登記簿令發各段依式塡註映粘送局備查 
　　兩長前據銅山警察局長電呈破獲纓槍會匪情形特電陳調元傳諭嘉奬 
　　日本謝賑團曰并哲夫等五人定今（十九）日赴滬 
　　全省典業公會呈請省署取締各縣典商業經核准通令各縣查照 
　　海安商商會長韓賓球再呈省署請嚴懲前姜東稅所長任祖棻侵呑稅欵 
　　敎育廳長蔣維喬擬於本年十二月八日假南京公共講演廳召集第七次省敎育行政會議並將會章加以修正昨呈奉省長指令云呈及章程均悉該廳旣稱對於各縣施行新學制及　經改組之敎育局有應行集合商榷之必要應予照准察閱修正會章尙屬通用並准照辦至請援案撥給會費一節仰候令行財政廳於十二年度省敎育預備費項下籌撥銀六百元以資應用此令云云 
　　敎廳開視學會議决定注意要點四項㈠視察師範注意師資及講習所㈡視察社會敎育注意鼓動興趣之設備㈢視察學校注意新學制㈣視察中學注意試騐室 
　　全省通俗館聯合會由省署敎廳批准備案 
　　南京各區平民學校昨（十八）日下午二時假公茷講演廳行第一期總畢業式督軍代表胃景瑋韓省長以次各長官均蒞會畢業學生逹三千餘人 
　　韓省長據考察警務專員報告松江學習警佐姚煥文尹祖鑒分所長錢佐伊嘉定分所長楊永康南匯分所長黄毓麟靑浦公所長李宏才金山稽查員胡康保均不稱職特訓令王處長即予撤換 
　　韓省長近聞武進縣烟賭禁令廢弛特密委專員前往密查呈復 
地方通信 
[松江]  
　　市鄕董事聯　會松江縣二十四市鄕董事聯合會於十九上午開第三次會議到十七市鄕董事由松市總董閔　主席（一）復議縣署指令各市鄕附稅仍由縣欵產經理處保管支領案議决公推閔　顧行修蔣徽章吳江靑朱昌楣五人爲代表向縣交涉一面仍由本會具名各市鄕續呈縣署務將各市鄕附稅劃交各本市鄕支領（二）松市董提議籌備省選辦法縣署嫌某鄕等呈報選民人數過多應明定選舉人數標凖案議决省選人民册各市鄕應照上屆人數爲標凖核實造報（此事縣署已定今日邀各市鄕董事在署會議）議畢午餐而散 
　　續誌第一小學二十週紀念會十九日爲松江縣立第一小學二十週紀念大會之第二日上午九時開演講會到會男女賓五六百人由校長錢魯詹報告昨晚朱經農君到松轉述馬君武先生突有要事不能蒞會　旋請朱經農君（留美畢業生商務書館總編輯）登臺演講題爲「怎樣做一個好公民」提出㈠服務精神㈡和衷共濟㈢對外開誠布公虚心採納㈣家庭維持親愛㈤獨力謀生㈥樂觀的態度和純潔的興味的人生觀講畢續由來賓蔣伯陽武雲如錢江春張彬士朱濟華金鈍盦陳念慈沈叔夏及校友陳守白候紹裘等相繼演說大半爲祝頌該校二十週紀念會及　勉靑年之語隨由錢校長答詞致謝而散下午二時又開娱樂會有崑曲蘇曲音樂幻術等演至晚間九時始告閉會 
[金山]  
　　參事會議决案件本月十三日縣參事會由鄧知事召集開會所有議决案件開列於下㈠報告縣知事函請查照欵產處條例奉令廢止案經共同討論後僉主陳述意見略謂欵產處條例業經省會議决縣會成立縣分本條例應行廢止等因查本縣議議正大舉辦補選雖經成立確尙未能正式會議且檢閱報端省會對於縣財政管理法提案甚多公决應將欵產處暫行保留至縣會議有辦法或省會另有新議案公布後實行交替庶無窒礙㈠縣知事交議借撥地方費以充監獄内籌設工場用案議决查監獄内籌設作業工塲本會極端贊成惟地方費萬分支絀且以餘利歸還認爲不甚可靠縣署方面如有確實擔保准期歸還本會可另行籌借㈠縣知事交復議自治指導員經費案議决查自治恢復後縣費旣萬分支絀市鄕費又分文無着此項指導員經費實無餘欵籌撥應照原議辦理㈠縣知事交議省議員公寓維持費應否由地方費内支給案議决此項費用自十二年度起准照他縣辦法由地方費内照數支給應請縣知事令知欵產處查照㈠本縣市鄕議會聯合會請議籌撥市鄕議會經費案議决市鄕經費無着急宜設法維持惟查縣制所定本會職權祇有縣公署提交代議及縣議會委託代議兩種至收受公民或團體直接請議案件並未規定手續未合礙難討論 
[蘇州]  
　　高審廳令禁吏警需索江蘇高等審判廳爲整頓司法起見派員分赴各縣逐次考查嗣據調查　錫縣司法委員錢聲敎呈復該縣吏警藉案需索間有跑腿費名目庭訊時又有堂差費等朱廳長據呈後即訓令無錫　知事謂該縣承發吏旣給月薪司法警察復由地方偵緝費項下撥欵酌給應即從嚴管束禁止　訴訟人婪索費用前項陋規併仰出示革除藉除民累此令 
　　七公社聯席會議誌聞蘇閭門外馬路市民公社因吳縣縣議員缺額四名至今尙未補選惟前經市公所總商會等開會議定此項缺額縣議員城外應攤補一名故馬路公社特於前日（十七日）下午二時召集渡僧四隅胥盤胥江山塘下山塘上山塘等七公社社長在馬路市民公社開七公社聯席臨時會議公同集議城外應行攤補之縣議員一名一事開會互相討論時因意見不一卒未推定集議二時許依舊議無結果而散 
　　蘇紳籌欵興修運河塘岸蘇紳潘濟之鑒於蘇葑門外自覔渡橋起經寳帶橋尹山橋至昆連吳江縣境之夾浦橋止一帶運河塘岸（蘇人稱謂吳江塘）淸季原有驛道一條綿延長十八里光復後該塘遂致年久失修所有圩岸橋樑咸被可流衝塌非但水道阻塞即陸行亦感困難潘紳因此現特籌集欵項五千金發起修理該處塘岸惟估工至少須萬金左右除前尙短四五千金潘紳故特於前日具呈省署請求撥欵補助以資興修聞一俟核准即須動工進行云 
[常熟]  
　　縣議會臨時會紀縣議會副議長張祖誠於十六日以議長名義召集議員開第一次臨時會到會者除陳　聲明暫不出席外計十五人（原額三分之一）由張祖誠主席宣佈議事規則首議黄民狄恩霖繆曾湛提議之淸理自治停辦前後縣地方財政案多數通過次併議蔣岱歸曾福朱允崇提議請縣按圖公佈忙漕徴額及本邑分成减徴實數以便稽核附稅永絶弊源案及繆曾湛提議請縣按圖公佈本屆忙漕實徴細數確定縣市鄕附稅基礎案多數通過并議决第一案由會函請縣公署將蘇前知事至謝前知事任内之歷屆預决算及前後交代細目送會核算第二第三合案亦决請縣公署將趙前知事至張前知事任内縣財政卷宗送會審查至審查問題議决暫不分組即以今日出席人員審查至縣議會各項卷宗僉謂現時縣會業已恢復當由議長再催縣署迅行移交繼將四月來爲恢復運動之收支賬計洋一千餘元由袁文牘朗讀一過公議請縣照撥十一月一日後本會應支之費當開具預算送縣最後决定十九日繼續開會如十日之臨時會期滿未能將各案議决可續開臨時會議並將當日開會情形電呈省署旋即散會 
[無錫]  
　　劉廉彬案宣判紀聞無錫私立亞賓育蠶培育塲實習員四川瀘縣劉廉彬女士慘死一案懸案已三四月未决昨日（十九日）下午三時由徐延年承審員開庭（在署中二堂法庭）由喬一琴錄事紀錄觀者數百人先傳屍父劉梓敬及證人穆濟波王德全秦德君及劉梓敬代表王了人並是案嫌疑犯賀康女僕秦媽等到庭徐承審員並未訊何言語當庭聲明本案今日即作爲初審判决賀康犯侵佔罪兩個各處徒刑一年零六月併處徒刑二年俟上訴期間執行以前在獄二日作一日計算等語並宣告秦媽無罪釋放徐君當庭與劉梓敬云如本縣判决不服可提出上訴劉與其代表王了人答須立時上訴即退庭至所云兩個侵佔罪當庭並未言明判决書尙未宣佈川人定明日分赴蘇滬寗各處 
[鎭江]  
　　商會商商團聯席會議鎭埠商會於上月二十五日開會員全體大會各議案内有商團補充團員一案當時曾經楊師長春普親自出席熱心提倡演講商團對於地方有治安關係當勸各商號一致贊助嗣經公議另日開聯席會議共同討論　法各情曾誌本報茲聞日前商會會董商團董事職員在鎭屏山商團部開聯席會議是日大雨如注各會董均冒雨而至由副會長仇炳森君提議補充團員辦法議决先由商會商團印刷傳單或登報詳細說明商團之重要關係及團員將來之益譽另請各業董在各業公所開會提倡派人充當團員衆贊成遂搖鈴散會 
[高郵]  
　　保衛團聯合會開會誌聞本縣保衛團聯合會會長盧君安祖以冬防將届亟應會議籌備召集各市鄕保衛團總人員於本月十六日開會是日天陰到會未齊遂改茶話會議復於今（十七）日午後二時大會到者四十一人首　盧會長報告開會宗旨並經提議各案議决如下㈠議决冬防除照夏防章程認眞辦理外並添辦十家支更由聯合會置訂更牌式樣分發各團自行編列更册刋㈠辦理民團照十家支更編制各備器械遇警鳴　隣團接應互相救援並由各團總每旬點騐一次二次不到者呈請總監督（胡知事）罰辦㈠帶徴五厘畝捐雖經欵產處通知各市鄕助理員支配田畝由各團總赴處具領或則由各該市鄕團總齊集聯合會分算田畝直接與欵產處領欵㈠冬防期内應與本地軍警訂期會哨每月至少一次以上但會哨剿匪時遇有受傷殞命者應查照縣署上年公布聯合會議决案辦理後又通過附議兩事遂散會已鐘鳴六下矣 
[阜寗]  
　　馬鎭使蒞坎巡閱防線淮揚鎭守使馬玉仁奉齊督令巡閱海口防線昨日（十一月十日）上午蒞坎軍警齊集碼頭迎迓隨從兵弁二百餘騎假商會爲行轅翌日商會讌請馬使以表歡迎至警察前獲盒砲前經商會購用出價洋三百五十元已充赏警士今馬使奉令將盒砲兩架廢鐵管數桿勃郎林手槍兩支一併收去商會所費槍價不知能歸還否 
　　颶風中之火災本日（十二日）上午突起颶風至午後一時未熄本城新豐市橋南耶穌堂白牧師住船炊飯不意炭火陡被颶風捲上沿岸以致周姓并鄰户草房後先被火勢甚猛烈幸經城内各救火隊並携洋龍一架到塲竭力灌救直至二時許甫行撲滅計燬草房十餘間被災各户婦孺啼聲聞遠邇可謂無妄之災矣 
[淸江]  
　　四市發生抬架傷人案淮陰第四市浪石鎭十四日晚有匪數十人圖搶居民周鳳岐家方匪破門入院時被周鳳岐在室内開槍抵禦擊傷一人激動匪怒連開排槍向室内轟擊鳳岐躱避不及當被擊斃鳳岐妻母知不可禦開門聽匪搜括至臨行時並將鳳岐六歲之子抱去旋又棄在鎭北途中昨日（十五）天明周姓來縣報案請予勘騐故今日朱知事特派警備營長王振鵬率領兵士連同檢騐吏等前往勘騐 
[嘉興]  
　　縣會臨時會議之第四日十九日爲嘉興縣會三次臨時會開議之第四日下午一時開議出席議員二十二人由議長徐涵主席報告議事日程畢即開議㈠嘉興縣十二年度地方自治公益費歲出入預算案（審查報告）因說明書内學厘一項句有疑義公决請縣參事員出席解釋旋經參事員盛時出席說明公决將學厘洋五百六十六元九分五釐劃歸敎育基金又决定農林視察員川旅費每月四元應加列預算内議至此接參事會函告民國四年份屠委員經手代應結束軍用票洋九百四十元二角三分又新篁漢塘兩區借支暫作米糶費洋一千六百餘元尙未列入預算案内嗣經全體議員公决分别列入連同年自八釐由會備文送參事會向原借人追償以重公欵旋即將歲入歲出各欵逐條通過或修正計歲入總數二八一三九八一元歲出總數二三八二七五元收支相抵實存洋二一四○元（丐費二二○○元議决另儲）『按收支數字恐有誤』㈡嘉興整理田產委員會各項公費開支案公决將辦法四條略加修正接續三讀通過㈢禁止詐取再醮費案由提案人說明意旨吳議員寳桂認此案無充分理由沈議員肇元附議至此議員多紛紛退席遂無結果宣告散會時午後三時三十分鐘也 
[紹興]  
　　烟業公會會議紀紹屬城鄕烟業同人於十七號下午在烟業公會開特别會議到會者計百五十七人當公推董事朱子顯主席由主席報告開會宗旨並將提議案四件付衆討論㈠近來烟業獲利甚微應如何共同振作㈡對於捲烟特稅稽徴員之苛罰如何抵制㈢毒烟印花仍應利用方法㈣城區一隅業捲烟者有三百餘家特稅局售印花只一處不便購領應向局請願旋經共同議决㈠酌增烟價㈡㈢㈣三項應公推代表向特稅局長分别訴願與請願並定下星期二開評議部會議從評議部公舉代表議畢散會 
[宣城]  
　　公團共棄呂調元該邑各公團爲省中敎潮事發出代電云上海各　館轉全國敎育會商會農會各團體公鑒頃讀我皖省敎育會江電稱敎職員赴省署請發積欠敎育費呂竟命令衛隊持槍毆擊受傷者十餘人敎育廳長亦被槍毆等語同深駭憤敝會等託足祖宗邱墓之邦尤深披髮纓冠之義慨來日之大難懼敎育之淪胥國法未亡人心豈死忍聽獻媚軍閥殺傷凶犯之長官擅作威福願與我皖人三千萬父老兄弟共棄之敎育會商會農會財政局團防局地方自治會小學職敎員聯合會徽旌涇太聯合會楚豫安慮聯合會 
[武昌]  
　　夏壽康在京病殁夏壽康仲膺氏自前年離漢入京謝絶政治生活日與藥鑪爲伍頃聞已於十三日在京寓病故其至戚阮玉扶在鄂垣得電當日即匆匆赴京料理喪事氏年五十五黄罔倉子埠人子琴次子癸卯翰林辛亥武昌起義時湖北諮議局副議長維時鄂軍都督黎黄陂頗倚重旋以内務司而民政長迨饒秘僧長民政氏應袁項城肅政吏命入京徐東海當國任氏平政院長時王占元督鄂視省長如臣妾以致弊政百出京同鄕官不忍坐視請任氏長鄂冀資拯救詎意命令雖下抗命峻拒氏雖曾到鄂而不能就任結果釀成騙王援鄂轉移湖北地盤於洛吳勢力之下今京令雖已將洛吳巡使一職移置鄂督兼長蕭耀南之一身識者均謂仍不能脫洛吳之　絆而氏忽於是時溘逝楚北人物又弱一個誠不幸也 
[宜昌]  
　　萬國拒毒分會成立宜昌爲川鄂交通口岸近年烟土貿易日盛自韓文升（商會長）馬少文（團總）組織濟宜轉運公司聯絡軍人開禁烟土抽收之捐名爲補充軍餉每土一擔完納洋一百二十元即張貼印花通行無阻自本月一日成立已收有十二萬數千元此事宜人以韓馬等有軍閥援助噤不敢聲茲有蓋多瑪牧師（英人）杜牧師（英人）蕭會長（美人）等發起萬國拒毒分會以反對此事於十日二時在北門行道會開創立會到會者一百二十餘人多爲各敎會敎職員蓋牧師等均有演說是日選舉職員正會長蓋多瑪牧師副會長杜牧師房宗源書記蕭會長（西文）馮守儒（中文）司庫許淸泉定下禮拜三在聖雅名堂開會再選舉委辦員若干人專司其事其會章均按照北京拒毒總會章程辦理 
來函 
[駐海參崴領事署來]  
　　逕啓者查貴報十月二十八日登載北京電范其光電崴政府擬解散華商會請向加拉罕交涉阻止等語查本館並未發過該電此事並無所聞應請更正爲荷駐海參崴總領事署啓 
 
 

Page 11

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *常識 
常談 
[評菊] [  漸]  
　　菊種至複雜若諳子種之法則變化無窮可年年得優良之新種惟新種中亦有醜至不可名狀者亦有奇特無比者醜者汰之奇特者留之則佳種日多矣昔嘉定朱東候君云然蓋其家兩代藝菊曾得新種三千餘也 
　　自洋菊入中國而種益複雜然其花多齊𢿫而少疏蕩之致其色多妖豓而少濃厚之趣故余意與其廣搜洋種不如多蓄國產 
　　偶至貧兒院玩菊院中人引觀一新種名梨香菊者白花含嫩綠雅淡若靜女以手著花即指染梨香故名謂此種分自無錫以梨汁灌菊而成此佳種可見凡物皆能變化其性質視培養之方法何如耳昔人有子弟如花之喻愛子弟者寗不如愛花而聽其爲惡劣之環境所變化乎 
經濟 
[證劵之類别] [  汪鏡漪]  
　　證劵之立所以備遺忘聯信用即周禮質劑之遺也論其種類厥有攸分試各别言之 
　　㈠流通證劵與不流通證劵凡證劵皆以債權債務兩相質兌其可以輾轉授受者謂之流通證劵其不能流通者則如尋常債權確有指名不得讓授於第二人者是也 
　　㈡金錢證劵與貨物證劵金錢證劵如鈔票劃條股劵公債及一切貣貸證書等皆屬之貨物證劵則以授受貨物爲主其貨物之所有權視乎證劵之轉移如運送單棧單皆屬之 
　　㈢商業證劵與資金證劵因商業之集散而立之證書以爲憑騐者謂之商業證劵不因商業之集散而隨事立約以廣信用者謂之資金證劵 
　　㈣短期證劵與長期證劵短期證劵　於商業證劵者爲多用之之法大約以貨物之集散爲限長期證劵屬於資金證劵者爲多用之之法以所約之事成功爲限 
　　㈤本國證劵與外國證劵本國證劵謂國内通行之證劵可以互相讓授者如票類公債股劵是也外國證劵謂行於外國之證劵可以彼此支兌者如　乎外國之公債股劵以及運於外國之貨物證劵是也（乙種酬） 
衛生 
[十星期學校之健康增進法下] [  鳳賓]  
　　十星期學校中收生徒二十一人此數中齒牙無病者僅一人其餘均有蛀蝕之患喉間無病者僅四人其餘均有扁桃腺炎之症每日到校不缺課者共十七人此數中各人體重增加者居大多數列表如下 
　　增五磅以上者四人 
　　增四磅者五人 
　　增三磅者四人 
　　增二磅者一人 
　　增一磅者一人 
　　未增加者二人 
　　總平均每生增加三磅九盎司半 
　　觀此可知人定可以勝天明强之道行之得當即在短時期間成績已有卓然可觀者故體格須檢查蛀牙須修補滋養料宜豐富早餐尤爲重要其量與質宜相稱而示餐之法以及與家屬合作之一例乃十星期學校之特點宜乎其增進健康而加多重量矣 
　　今者推士博士注重健康敎育萬國敎育會中亦提倡之假使兒童不得健康敎育則學業未進而體質先虚或爲　或爲廢人可不憫哉顧兒童非不欲自振特無人助之導之則其陷於孱弱淪於疾病誰之咎歟 
道德 
[人格救國王] [  湘岑]  
　　人格救國這四個字不但是中國的一個重要問題也實在是世界各國的一個重要問題中國人的人格固然缺陷很多西洋號稱最文明國的國民他們的人格大多數也只是形式講得不錯精神上也還差得遠哩 
　　我老實說一句話罷人格是要訓練的不是靠着空講的要使需要空講也許三五萬句話講不淸要使需要訓練也許三兩個字就夠用我的人格觀最簡單就是心和行是一致的我知道吃飯要吃好的穿衣要穿好的住房子要住好的一定作到這樣我的身體才覺得快活我知道作事也要作好的一定作　這樣我的精神才覺得快活世界上只有精神和肉體兩樣都快活才是眞快活到了這兩樣快活衝突的時候我捨了肉體的快活我捨不了精神的快活我因爲肉體的快活是屬於一刹那間的精神的快活是永續不斷的 
　　你看那富有數千萬數萬萬資本的資本家擁有數十萬數百萬軍隊的大軍　他們肉體的生活可算闊到了極點但是他們白天黑夜提心弔膽只怕他們的金銀權勢叫旁人侵奪去了眞是滿腹心事有苦難訴長時間精神上的快活叫他們那裡去找 
　　咳！我也有痛苦呵飲食不合口傷了我的脾胃衣服不適體礙及我的皮膚房屋不淸潔刺激我的肺氣但是我受了這次經騐下次一改就好了傷食就减食覺寒就穿衣屋裡勤灑掃我的痛苦漸漸没有了 
　　我還有最大的痛苦我智識短淺的命令偶有一次叫我把事做錯了我後悔了不得心裡眞難受經過若干次的經騐我知道空後悔沒有用我作錯一次下一次遇着同樣的事就不照這樣作有用專心去後悔我的錯却一天比一在的少了我的精神也一天比一天的快活了 
　　我明白了什麽是人格心和行爲一致就是人格什麽是人格的救濟有錯知道後就改就是人格的救濟我不必講救國我要先救己我能將自己救好至少可以影響我的家庭却已經超越我本來的目的比空講人格的效用大得多我不願拿禮義廉恥等類的話順口講我願意盡力把我所知的淺顯道理切實去作我不願把我所知的勸告旁人我願人類裹的同志自動的去省過切實改作（乙種酬） 
法制 
[年齡與法律之關係] [  遺生]  
　　夫年齡與法律關係甚爲密切在刑法則有責任年齡宥減年齡之規定在民法則有成人年齡婚姻年齡之規定在各選舉法則有選舉年齡被選舉年齡之規定茲將各種年齡之見於吾國法令者略述於左亦足以見年齡與法律之關係焉 
　　㈠責任年齡例如未滿十二歲人之行爲不爲罪是（刑律十一條） 
　　㈡宥減年齡例如未滿十六歲人或滿八十歲人犯罪者得減本刑一等或二等是（刑律五十條） 
　　㈢成人年齡例如滿二十歲者爲成年人是（民草十條） 
　　㈣婚姻年齡例如男未滿十八歲女未滿十六歲者不得成婚是（民草一千三百三十二條） 
　　㈤選舉年齡例如年滿二十一歲以上者有選舉衆議員之權是（衆議員選舉法四條） 
　　㈥被選舉年齡例如年滿二十五歲以上者得被選舉爲省議會議員是（省議會議員選舉法四條） 
　　㈦充職年齡例如爲律師須滿二十歲以上是（修正律師暂行章程二條） 
　　㈧退職年齡例如被選舉爲縣議員着非年滿六十歲以上者不得於任期内告退是（江蘇暫行縣制十條）（乙種酬） 
敎育 
[裁縫烹飪爲女子之天職] [  景雲]  
　　裁縫烹飪爲女子治家之天職所處之境無論貧富所居之地無論城鄕是二者均不可以忽視吾國女誡中言之綦詳所以凡爲女子性情學問或有短長而獨於裁縫烹飪都自幼素習自新學盛興女子得與男子受同等之敎育事固甚善惟於裁縫烹飪不但視爲不亟之務且大有不屑爲之之槪一般女子僅受普通敎育安得都以女學士自命逮年齡長大各就婚嫁使所耦者而家資富有尙可免并白親操若所耦者而處境尋常安得竟置不問我聞歐美　國生活程度甚高中人之家大抵不雇僕婦凡裁縫烹飪之事　不由女子自理即供應賓客亦皆由主婦親自治具其女學校中之衣服膳食不僅由學生輪値自理且有將學生手製之物爲學校出品或留成績或供販賣者可知文明先進各國之女子敎育固未嘗忽視家政也自今以往予以爲無論何稽女校於家政一科不可僅爲紙片上之敎授應視學生之年齡循序漸進多方設備予以實習之機會且須爲主要之科目使爲學生者咸知女子雖當求學然尙有治家之天職實不容抛棄夫然后庶可以補目前之缺陷若漠不加察相習成風旣背敎育之本旨又非家庭之幸福質諸辦理女學者以爲何如（乙種酬） 
科學 
[動物之分類法] [  一]  
　　凡動物之分類必先明解剖學否則蛇與曲蟮并爲一類明解剖學者即知蛇有骨而曲蟮無之二者格不相同也然解剖學旣明矣而不明發生學则曲蟮輿米蟲亦將並爲一類明發生學者即知米蟲始生時雖與曲蟮等同爲無骨之小動物而米蟲日漸長大即化爲蛾與蠅等相類也故旣知解剖學又明發生學者然後可以分類 
　　動物之分類約有甲乙兩種甲種以單細胞與複細胞分單細胞下等動物也其數少複細胞則除至下等之動物外皆屬也其數多乙種以有脊骨與無脊骨分有脊骨高等動物也其數少無脊骨除高等動物外皆屬也其數多此兩法外尙有以外形分者即所謂左右相稱與輻射相稱二者是今姑列表以明之 
　　甲式單細胞複細胞 
　　乙式有脊骨無脊骨 
　　三種合表 
　　（甲）以組織分單細胞下等複細胞高等 
　　（乙）以構造分有脊骨高等無脊骨下等 
　　（丙）以外形分左右相稱高等輻射相稱下等 
 
 

Page 12

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *   
 
 

Page 13

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *本埠新聞 
[警廳長問題之昨訊]  
　　淞滬警廳長問題昨日仍在相持中署廳長陸榮籛經何護軍使切囑已表示積極任事至於申振剛則往來寗滬仍在進行到任運動聞將求於相當期間内逹到目的此外地方人士李英石有絶對不入漩渦之說穆抒齊則頗有人勸其上台以解陸申相持之圍惟本埠政界消息陸氏似難動搖穆氏繼任說恐不成問題云茲錄昨日消息如下 
　　警廳案件照常訊理新任署理淞滬警察廳長陸芷亭君以本廳範圍甚廣轄境遼闊値此冬防期内宵小易於思逞防範自宜周密除分飭各區署督同巡官長警加意嚴防外所有辦理徐故廳長大殮時期各區解廳之案件查有尙未訊理者甚多亟應從速研訊分别核辦以免積壓而淸案牘是以令由司法科於前日起照常訊理各案矣 
　　何護軍使覆東北城商聯會函東北城商業聯合會正會長陳天生評議長程蓮蓀前於咸日電請松滬護軍使委任陸榮籛爲淞滬警察廳廳長以維現狀而安人心曾誌本報昨日該會長已接軍使答覆略謂電悉具徴關懷地方至深欽佩查陸署廳長資望甚深經騐亦富業經本署令委接任視事矣知注特覆云云 
　　江陰同鄕會致齊韓兩長電江陰旅滬同鄕會昨爲淞滬警察廳長問題致南京軍民兩長電云齊督軍韓省長鈞鑒淞滬察廳長徐國樑因傷出缺奚勝痛悼所有繼任人物自應以老成幹練夙有經騐者爲合格查警廳總務科長陸榮籛歷年襄辦警務成績卓然於滬地民情商情尤深允洽以之任廳長可收駕輕就熟之效敝會以地方治安有關開會協商衆意僉同用特懇鈞座迅賜任命以順民意江陰旅滬同鄕會叩 
　　各團體之會議與函電昨日下午一時四十分全國平民敎育協進會留日學會怡社上海商帮同志會旅滬陜政改進會蘇皖贛團體聯合會假林蔭路商聯會會所開聯席會議到代表七十四人吳研碣主席王鼎成紀錄先由主席報告開會宗旨略謂徐國樑遇剌身死後即因繼任問題糾紛不已吾人對申對陸均不反對只須有維持地方之能力但如夾入政見致行政系統因之破壞則爭端一啓後患何堪望各代表從長討論云云旋經張香巖卜禮士徐臥雲金子培等討論之下議决㈠推代表二人與各團體一致進行請當局以地方爲重勿入私見㈡致電齊督韓省長何軍使我（函略）請照調人所提辦法由陸暫代但暫代須有一定期限昨日滬南公團聯會主張似甚合宜最好由省署督署使署各委委員簽訂公約確定日期雙方交卸再由總商會敎育會律師公會及地方紳士等作證共同簽字以示公正云云議畢至五時十五分散會 
　　昨日蘇民促進製憲會等致何使公函及致寗方電文披露如下㈠「致何護軍使函」茂如軍使鈞鑒自徐故廳長出缺軍使内審時勢外察輿情任命該廳總務科長陸榮籛署理是職同僚悅服社會翕然敝公團等方幸地方秩序以維大局得就安寗乃蘇督齊夑元罔惜輿情受命北庭遽命毫無警務學識不諳滬地情形之申振剛來滬接充斯職以致人心惶惶謠諑頻興長警有罷崗之說地方有阢隉之虞敝公團等因於昨日聯席會議電致寗方收回成命并公决函請鈞使俯念時艱堅持初衷倘申某堅持蒞任應請嚴重拒絶以順民意而全滬局地方幸甚蘇民促進製憲會浙江地方自治協會駐滬浙江勞工總會上海國民外交後援會崑山同鄕會等公團聯席會議叩皓㈡「致南京齊韓兩長電」南京齊撫萬韓紫石先生鑒前警廳長徐國樑遭擊出缺松滬何軍使因念地方治安爲重不能一日無人主持因以經騐卓著輿情允洽之陸科長榮籛暫署此職乃先生等受命北庭不察民情遽以不諳警務不悉情形之申振剛委充斯職朝令到滬全市駭然敝公團聯席議决僉以因此問題重滋糾紛必貽東南大局於無窮之隠患應請先生等審察民意所在翻然憬悟即予收回成命以全滬局謹電進告希垂察焉（署名同前） 
[召集省敎育行政會議之廳令]  
　　上海縣知事事接敎育廳訓令云案查江蘇省施行新學制標凖前經第六次省敎育行政會議議决由施行新學制行政委員會核議呈奉省令公布施行後各縣雖擬訂辦法從事改革而察閱所擬辦法或於章制有所誤會或則規畫未能通籌竊以爲舊制旣更新法方行當此過渡時代始基稍一不愼即難得良好之結果似應集合各縣敎育行政人員再爲一度之討論俾各有所遵循至各縣勸學所改組敎育局業已一律完竣機關組織旣經變更辦事權限又復不同各縣敎育前途能否發展應視各該局長有無規畫爲斷並擬召集各縣敎育局局長來省長面商興革之端爲此擬於十二年二月八日假南京公用講演廳召集第七次省敎育行政會議仍援用第六次省敎育行政會議章程辦理惟略事修改以期適合現今情勢呈奉省長指令内開呈及章程均悉該廳擬於本年十二月八日假南京公用講演廳召集第七次省敎育行政會議旣稱對於各縣施行新學制及甫經改組之敎育局有應行集合商榷之必要應予照准察閱修正會章尙屬適用並准照辦此令等因奉此除將章程印發並分行外現定於十二年十二月八日假南京城内中正街公用講演廳爲會塲開始會議合行令仰該知事查照會議章程第三條丙項之規定應行到會人員先期呈報並飭各該員務於會前三日一律赴公用講演廳内附設之江蘇第七次省敎育行政會議事務所親自報到如有請議事項應繕具請議書限於十二年十二月三日以前送廳以憑酌核交議至到會人員所需川資旅費應由該知事查照歷屆成案酌量支給此令（章程從略） 
[廣東軍事之昨聞]  
　　三日間無戰事　雙方將再决戰 
　　國聞通信社云廣東戰事近來非常激烈惟自十二日以後消息忽又沉寂昨據本埠某要人得廣州來電略謂潜（十五）銑（十六）篠（十七）三日均無戰事因敵軍在石龍重創無力再進我軍正在佈防亦未進擊現樊部到省湘軍萬餘即到巧（十八）皓（十九）當有劇戰勝利甚有把握云云又據某方得報譚延闓氏有已到韶關之說云 
[和平會議之應聲]  
　　發起和平會議之何東爵士因欲使和平景象速行實現起見特於本月九日由滬起程赴漢轉赴洛陽與吳佩孚接洽等情曾見報端昨日西摩路何宅秘書處又接山東督軍鄭士琦復函表示贊成何氏主張原函云敬復者奉展大函敬悉偉畫因時藎籌救國老成碩望傾動寰區至欽至佩吾國不振久矣商困於途民困於野兵困於餉缺部困於財窮良由養兵太多難躋統一尊論提倡裁兵回復和平卓識遠謀舉世共仰士琦極表同情尙希毅力進行氣求聲應集合海内名流共成盛舉海天東望不禁依專復即頌道安統祈亮照不宣此致何東先生偉鑒鄭士琦拜啓 
[國會議員將與各省代表集議]  
　　本月二十三日 
　　旅滬國會參衆兩院行政委員會於昨日「十九日」談話會議决定於二十三日「星期五」午後一時邀集各省駐滬代表討論一切云 
[取締出洋負販商]  
　　北京外交部爲取締出洋負販小商事訓令與本埠交涉公署其文如下 
　　據駐葡代辦李世中呈　本年五月間有中國靑田人任德球吳仲乾等携帶零星雜貨來葡販賣當經世中曉以負販營業干犯地方警章令向地方官領取經商准憑或開商店或在旅寓發售其貨惟彼等不特不遵勸告且率夥友源源而來人數已逹八九十人沿途販賣招集人衆葡京通衢均爲之塞交通亦爲之阻當地各界嘖有煩言加以葡報大書特書力加排斥其勢必至滋事被騙釀成交涉請設法對於將來商販領照出洋時加以取締等語查沿街負販各國均所禁止且據該代辦呈稱此等華商狀類災民形同行乞在在貽笑外人於國家體面尤有關係合行令仰該　派交涉員嗣後遇有此等負販商人領照出洋務須嚴加限制以防流弊許交涉使奉令後已知照主管人員注意矣 
[函詢米糧重運出口稅之復音]  
　　安徽蕪湖總商會因進口米糧旣完關稅如市價不合復行出口仍須完稅該處商人咸以重徴爲苦曾函詢上海總商會滬埠如何辦理以使倣照茲悉該會昨已函復大致謂對於洋關則外省米糧到滬十天以内可報轉口運往别省十天後須向海關報關進口可抄派司倘遇滬埠滯銷可將原來派司轉報出口無須另行完稅至本省内地來米祇有貨物產銷稅即使運回内地亦不能照票比銷云 
[總商會修改會章之進行]  
　　本埠總商會因修改會章昨函起草員文云逕啓者茲將修改本會章程案報告並第二次改正之章程草案各一份送請查閱並祈於十日内示復意見以便再行訂期邀集起草委員開會公决除分函外專此奉逹惟祈察照爲荷上海總商會啓十一月十九日 
[航業要訊]  
　　赴法學生定期放洋近日中國學生之赴法留學者取格甚嚴欲領出洋護照頗非易易故滬上各郵船往歐時赴法學生甚少刻下留法辦理里昂大學之李石曾君特在北京各大學校選派學生十三名保送至法國留學已與此間法輪公司接洽定妥准乘二十三日出口之包島斯輪放洋刻下已來上海者有曾哲胡儀九徐邦傑游鵬　鄧繼禹等五名尙有八名未來大約即日可到另有學生董相芳岳瑛張　輝等三人亦乘此輪往法國留學云 
　　澳后輪中查獲禁品港訊昌興公司之澳洲皇后號於本月九日到港經香港水巡捕房在第二層甲板之儲油管中查出毛瑟槍六十七枝子彈三千七百發另有已煑成之雅片烟少許當時查明係華水手夾帶刻正在查究中 
　　揚子江航輪之近事大來洋行之宜昌重慶班大來游號現因上江水淺難行已由重慶開駛來滬又招商局之駐潯新躉船自被吳淞輪撞沉後該局已令九江分局雇工設法將躉船中之貨件等起出一面即設法打撈昨日已得潯局電報謂該躉船頭尾兩部已經斜浮出水面惟中艙尙沉水中尙須施工打撈云云是該沉躉船或可援起也 
　　日兵艦之往來日本海軍省派赴旅順之特務艦野島號現因調還佐世保軍港昨由旅順開來下午一時進口即將駛返東洋又聞該國因吾國南方不靖加派排水量七百噸之二等驅逐艦松柏杉榊號四艘開駛廣東云 
　　英輪之中日營業英商藍烟囱公司之中歐客船班輪近加增甲級大輪兩艘惟開航之始兩甲級船祇走中國不行東洋今該總公司已决定將航路擴充亦將兼行日本各埠而災震後之横濱分公司刻亦成立復班至上海赴日本之甲乙級價已定如下 
　　地别甲一等來回價乙一等來回價 
　　長崎五鎊九鎊四鎊七鎊 
　　神户九鎊一六鎊八鎊一四鎊 
　　横濱一一鎊二○鎊一○镑一八鎊 
　　因甲級輪日本之增行故加訂横濱往利物溥之頭等室爲一百零四鎊較乙級輪大八鎊來還票定一百八十二鎊較乙級增十四鎊 
　　各輪之進出口法郵船香博德號由馬賽來滬輪中載有十月十九日前之寄華郵件甚多昨日來電船已抵西貢二十五日可以進口又有大英公司之那安才號本日開往英國此間運往湖絲已少而華船出口有七千箱云又花旗郵船公司之惠邇遜總統號已改遲來滬因先調搭甫脫總統輪東航故惠邇遜總統號必十二月十八日到上海而搭甫脫總統號則二十八日可以到滬載有美國運滬之大宗大條來申 
[海童子軍敎練將攷察海軍]  
　　西門江蘇省童子軍聯合會昨接厦門集美學校校長葉淵公函云會長先生台鑒敬啓者竊海童子軍敎育以利用靑年好動之天性使爲種種海事作業藉是而鍜鍊體魄陶冶德性增進智能以完成其人格歐美各國固早已遠近風行而收敎育之效矣敝校鑒於今日吾國海事敎育之幼稚爲實施與提倡起見曾於本年春間組織海童子軍一團業經宣誓成立敝校確信此種敎育在吾國有積極研究與發展之必要故擬不惜精神財力竭意經營使力臻完善現除已撥出開辦費銀五萬元購辦船隻積極進行外茲擬派送敎練顧君拯來至吾國海軍軍艦實地攷察俾於敎材方面關於吾國海事情形者得明確而無或隔閡貴會爲吾國童子軍界先進對於贊襄各地團務夙具熱忱尙祈俯賜介紹曷勝欣幸云云 
[全國敎聯會代表返滬]  
　　商務印書館設宴洗塵 
　　參與在滇舉行之第九届全國敎育會聯合會之十省代表計十三人於本月十七日自香港乘加拿大皇后號郵船起程昨日上午十時四十分抵淞轉乘小輪於下午二時到海關碼頭赴埠迎迓者有汪精衛勞敬修蕯桐生趙師復殷芝齡謝碧田趙廉臣張叔良黄警頑顧履安等十餘人各代表現分寓上海旅館及孟淵旅館當晚七時商務書館假座一品香設宴洗塵茲將昨日所到之各代表人名錄下黄任之袁觀瀾（江蘇）王桐罔（直隸）范予遂（山東）李絅卿李玉堂（山西）文敬五（河南）彭石敬（湖北）史藴璞（安徽）段撫羣（江西）張豹臣王訓庭（甘肅）王奠菴（吉林）聞各代表在滬稍作勾留大約一二日内即將返省云 
[東方八大學足球比賽之開始]  
　　東吳與金陵在寗比賽東吳勝 
　　東方八大學聯合足球比賽業已開始十七日東吳大學球隊在南京與金陵大學球隊比賽下午三時起結果爲三與二之比東吳獲勝又東吳附屬中學足球隊亦於是日下午一時與金陵附屬中學球隊比賽結果爲十與零之比金陵獲勝昨日下午東吳大學足球隊與東南大學球隊比賽東吳附屬中學足球隊與東南大學附屬中學球隊比賽地點均在南京云 
[戲劇家歡宴胡適之]  
　　胡允回京後作嘗試劇本 
　　北大敎授胡適之於戲劇方面前頗有所提倡前年新靑年雜誌曾經發印戲劇號特刋並編有「終事大事」獨幕劇一種國内劇園亦頗歡迎排演推爲名劇近日胡息影滬上戲劇協社排演主任洪深及和平社劇務主任鄭正秋特於昨日邀宴之於西藏路一品香陪座者有戲劇協社劇本主任谷劍塵道具主任孟尹言曁應雲衛朱雨軒葉良讓高梨痕等席間即由洪深報告戲劇協社表演「終身大事」經過情形略謂「終身大事」一劇演者頗多惜鮮見成功者戲劇協社表演此劇排演一職爲余担任所得結果頗爲滿意若錢女士之田亞梅允推一時無兩希望先生對於劇本方面時有新作發表云云次鄭正秋發言略謂和平社之新劇離眞戲劇雖遠但較其他舊戲劇新劇舊戲化者大有進步甚願通力合作以奠新戲劇之基礎云次由胡君答辭並謂自回京後當勉作一二劇本以爲嘗試八時半盡歡而散聞胡君定於今日乘車北上云云 
[省敎育會爲皖學界呼籲]  
　　請蘇省長勸皖當局和平處理學潮 
　　江蘇省敎育會昨致江蘇省長函云省長鈞鑒敬啓者敝會准安徽省敎育會省立學校聯合會來函以省長呂調元毆傷各校催發積欠敎育費之敎職員數十人現敎育廳長辭職全省敎職員總辭職全體學校罷課相持日久危險萬分特派代表孫君希文來蘇請援等情茲錄函轉陳鈞座敬懇據逹安徽省長此案宜和平辦理免使安徽成無敎育狀態即請酌奪辦理爲幸云云 
[市董事會定期歡迎新董事]  
　　本月二十一日 
　　上海市董事會昨致各董事通告云逕啓者茲定本月二十一日（即陰曆十月十四日）下午二時開會歡迎新選總董姚子讓先生曁董事姚紫若先生届日務請撥冗蒞臨並商本會進行事宜云云 
 
 

Page 14

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *[選舉調查呈請展限]  
　　上海市選舉主任調查員昨呈復縣公署文云爲呈復事奉訓令案據山西路商界聯合會會長周成呈稱竊上海之市縣省選舉調查期限定於八日截止根據造册等因而租界居民除上海總商會協助調查本會會員外未經縣長派員按户調查則選民名册之中已脫漏租界部份總商會會員外全體商民將來之聲請更正不知凡幾而選舉訴訟亦基於此爲特呈請縣長速子救濟免致選民選權無故竟遭剝權等情據此除批（原批已誌前報從略）合行令仰該主任調查員希即查照批示辦理此令等因查本届省縣市選舉調查上海市區域前經市董事會邀集各圖董分行擔任所有租界選民調查爲難依照歷届成案託由上海總商會辦理但總商會所調查僅限於入會之各商業此外不能承辦該會早已聲明即使再行函請亦必不應市董事會因調查截止期限將滿爰經登報通告如有合格選民未經查及者儘陽曆十一月十五日前由各本人逕至董會辦事處查照選民資格自行塡單惟登報以來到會塡寫者寥寥無幾並查　市各圖所繳調查單亦殊不多或因時間過促未克周詳擬請展限十五天至十一月底截止即於期前將已繳之調查單陸續封送公署如限滿後再有報塡歸入補選册内是否有當祇候察核迅示遵行云云 
[殷行鄕議會冬季常會紀]  
　　殷行鄕議會於昨日（十八日）下午二時舉行冬季常會到會議員李幼園唐開甲王廷棟徐維良李湘洲沈維仁朱家俊等七人已足法定人數議長朱家俊主席宣布議程㈠軍工路築用民地糧額呈請豁除案議决呈請縣署按照築用民地面積分别豁除糧額㈡制止萬國體育會縱騎傷踐苗榖案議决呈　縣署諭飭萬國體育會遵照以後不得再於農田内縱騎騰踐以護苗榖鄕董方面並無交議事件四時議畢宣告散會提案原文如下 
　　案查本鄕推十八圖等處近年每届冬季輒有萬國體育會華洋游騎結隊騎乘駿馬預派御向於農民隴畝散擲紙條任意馳逐爭拾取樂週而復始習爲恒戲田疇　作圍塲苗榖化爲泥土該處農民以麥苗豆本關係春夏食糧每推果敢長者上前婉阻該游騎華洋雜乘或掉首不顧或吱咯難通苦告再四馳逐依然該處距離警届較遠呼應不便農民憤忍苟安者數載於茲本席謹按農民歲納正課孜孜力田無非博春秋二熟以瞻生計冬季苗榖旣受傷害則春收勢必短歉該萬國體育會塲地寛廣果欲馳逐取樂自有塲地不患不足應用竟忍結隊馳踐民田摧殘天食農生憔悴豈堪長此呑聲爲此提議擬由本會議决呈請縣署諭飭該萬國體育會遵照以後不得再於農田内馳馬騰踐以護苗榖而保農生是否有當謹候公决提議人王廷棟李湘洲 
[納稅華人會今日會議要案]  
　　上海公共租界納稅華人會理事部近對於各種會務多積極進行昨又發出通告定今日舉行常務理事會討論一切云 
[省委調查貨價稅率裁釐加稅之預備]  
　　裁釐加稅一事現正積極進行日前省委徐慶彪盛俊來滬調查最近之貨價稅率等類該兩員已向各方面接洽開始調查前晚會同印花稅駐滬坐辦郭詩煇假滬北遠東飯店備設西餐柬邀南北市兩商會會長並各重要人物飲讌籌商實地調查之辦法云 
[控究新長和輪失事之昨聞]  
　　新長和輪船在崇明縣境新開河海灘肇禍溺斃男女搭客百餘人被難家屬紛纷提起訴訟等情迭誌本報茲悉嵩山路二十號被難家屬通訊處昨接各處被難來函報告者有㈠上海法界公票局龔家福㈡浦東洋涇市第一小學倪厚光㈢法租界唐家灣十八號詹廷衡以上數人皆遇救出險所受損失均開單要求該公司賠償其他如崇明某警佐之妻亦有是日搭輪來滬帶有鈔票洋八百元及金鐲首飾等約値數千元尺身尙未撈獲又聞被難家屬通訊處以該公司股東龔頌穆不認股東因於昨日討論辦法僉云查該公司今春股東會議時决定將新長和作價三萬元變賣並將公債一萬五千元併入另造大運新輪接替新長和班案已議决近將實行緣龔頌穆以股東代表名義致崇明縣公署控訴將全案推翻故由徐金熊律師於昨日致函裕崇公司請其即日將龔頌穆與該公司有無關係詳細答復並致交通司法農商各部呈文請求咨省飭縣迅予嚴辦云 
[捲烟公會抗爭特稅之進行]  
　　分函虞洽卿及總商會乞援 
　　本埠捲烟同業近於抗爭蘇省特稅團結甚堅昨并由捲烟公會發出公函兩道一致會董虞洽卿一致總商會均係請予援助力爭致虞函云逕啓者捲烟特稅全國聞之共深憤激同人等組合公會荷蒙鼎力贊許感激奚似對於該項苛稅一致否認業已呈請督軍省長曁請願省議會在案惟官廳方面期在必行吾同業疊經會議衆志已决堅不承認際此商業凋敝何堪增此負擔夙仰先生爲商界之領袖又爲同業桑梓密切之關係尙希竭誠襄助并請根據四月十七日商會致北京稅務處之電文成案據理力爭取消苛政以䘏商艱而安市民臨穎不勝盼切之至專此佈臆順頌公綏又致總商會一函大致謂捲烟特稅本埠數千家同業一致否認請其列入議案依照浙省成案據理力爭云云 
[各省區同鄕會聯席會之新訊]  
　　敦勸各會代表定期到會 
　　本埠各省區同鄕會聯席會在臨案發生時極爲活動嗣以國會南遷問題各會意見不一遽見冷落茲擬重振旗鼓共策進行昨特通函各省區同鄕會云逕啓者本會之組織始於臨城刼案之發生其時人心奮勇氣象堪嘉祇緣議員問題間有誤會略受挫折要思本會之組合係最純粹的職業團體當然以聯絡交互之感情增進社會之幸福爲唯一無二之宗旨修訂簡章即本斯旨惟默察社會現狀反形寥落此次華僑被殺數以百計本會對此反置之冷淡追憶臨案相去天壤豈外人之生命較重於華人仰未死者亟應援救而已死者可聽其寃沉衡情論法吾人誓死力爭猶慮不及同人等鑒時機已迫外交日趨險惡若不急謀對付國幾不國矣爲再敬告請照前定之期（即本月二十一號三時）集會磋商一則聯絡感情交換智識一則選舉各職討論會務是日並具備茶點守候大駕藉聆敎益實紉公誼是所盼禱專此佈臆順頌日祉旅滬各省區同鄕會聯席會議十一月十八日 
[上海德總領事之更調]  
　　外交部訓令江蘇特派交涉公署文云准德博使函稱頃奉本國外務部訓令内開駐中國漢口總領事内格斐調部任用所遺之總領事一缺派駐滬總領事館領事梯門署理駐長沙領事舒理慈着即調往上海改充駐該處總領事駐長沙之領事館着即自本年十二月一日起暫行裁撤所有一切職務併由駐漢總領事館辦理請查照轉知各該處機關等因合行令仰該特派員照例接待云云 
[英按察使赴港]  
　　文匯報云駐華英按察使唐納爵士昨日赴香港開庭唐之夫人女公子隨行 
[長江水道委員會工程師赴京]  
　　字林報云長江水道委員會所聘顧問工程師柏滿氏自十月一日起與技術委員會諸委員出發視察長江水道情形後刻已調查完竣業於上星期六日離滬赴京向長江水道委員會會長呈報調查情形同行者有浚浦局之海工程師及巡江司愛爾德立奇氏皆將出席於委員會云 
[日海軍武官昨日到任]  
　　杉坂中佐仍留上海 
　　日政府新任駐滬海軍武官猪瀨乙彥少佐昨日奉命來滬接任視事至前任之杉坂海軍中佐調任艦隊參謀仍留上海云 
[力爭慘殺華工案之積極進行]  
　　温州同鄕會副會長赴京温紳爲災僑呼籲 
　　自日人慘殺華僑案發生後國人聞之均異常憤激而温州旅滬同鄕會曾歷發函電刋印被害人調查表呈請外交部嚴向日政府交涉近又致電外部公推孟副會長晋京而陳一切聞孟君已於昨晚首途該會又接温紳呂君文起來函亦已聯名電京力爭茲將兩函照錄如下㈠北京外交部鈞鑒歌電敬悉日人慘殺僑日同胞事曾由敝會調查證據列表詳呈亮蒙座察茲特公推敝會副會長孟君小鶴晋京面陳一切到時務乞大部准予賜洽毌任企盼温州旅滬同鄕會叩皓㈡北京外交部鈞鑒日人慘殺災僑温處有五六百人黯無人道請嚴加　涉永嘉呂渭英吳璧華等叩感 
[回國災僑明日回籍]  
　　新到者均係處州籍 
　　最近由日歸國之災僑五十二人於前日到滬業誌本報茲聞義振會中人云此次回國者都係處州籍人當晚由日災義振會招待暫憩該會一面由會中職員向四明公所三山會館等處商量住所俱未應允因該會會所不能容納多人住宿即由會中貼補欵項令住宿附近小客棧中並定於明日由飛鯨輪運送回籍云 
[函請撥還日災墊欵]  
　　本埠總商會會董薛文泰君對於救濟日災曾墊鉅欵因該會正在結束賑欵照目下情形籌捐已成弩末故昨特函致總商會請將餘欵從速撥還以淸手續茲悉該會已先歸墊欵一千元並函催日災義賑會迅即設法籌還云 
[吃講茶開槍傷人拘獲行兇人]  
　　昨晚六時許有寓居東西華德路隆慶里二百三十四號門牌之南洋烟公司工人姚阿毛與東西華德路某小茶館名志生者吃講茶一言不合遭志生之友人某甲開放手槍擊中姚之左腿上股當由姚將某甲之腿足抱住痛跌於地一面大聲鳴捕當由提籃橋捕房一千三百十七號華捕等到來將行兇人扭住連同手槍送入捕房臨行時有志生之同黨名容軒者潛雜人叢中張望亦爲姚察見呼捕將其擒獲一併拘送捕房另由捕將姚車送同仁醫院醫治腿上子彈尙未穿過今日須由醫生用手術取出云 
[寳明電燈廠允卽改良之復函]  
　　吳淞寳明電燈公司開辦迄今已屆四載其初辦時除各機關團體及營業較盛之商號裝用者祇一千餘盞後經該公司逐漸推廣至砲台灣寳山城内及本鎭居家等竟逹四千餘燈營業之發逹已可槪見近因大中華紗廠停機後向寳明租用電燈二百餘盡以致大街一段燈光黑暗不明且時有熄滅之患故各用户均深爲怨恨致有順泰源等去函質問該公司已自知電力之不足燈線之不良特於昨日函復商商會槪允即日整頓其函云逕復者傾准大函據因商號順泰源等質問電燈黑暗不予整頓之理由函請貴會轉逹命迅見復等因查大街新街一段電燈較他處不明已由敝公司勘視確須改良已在滬廠趕定方棚即日添加進線冀副各用户之望其他應行整頓亦在切實研究期臻妥洽准函前因合行據實奉復云云 
[滬寗夜車來往之銀洋]  
　　昨日（十九）滬寗夜車本埠大通運洋公司代交通銀行運往南京寳銀十二箱計三萬六千兩又早晨七時夜車抵滬時由南京造幣廠運來銀洋二十五箱計十二萬五千元云 
[七縣學校聯合會會員改選函]  
　　照上屆成案辦理 
　　上海縣敎育局昨接松奉金上南靑川七縣學校聯合會公函云敬啓者敝會九月十六日開第八次會議提出本會會員截至本年十月一日任滿應行改選一件當經議决照縣市鄕學校聯合會規程第六條由縣議事會選舉惟各縣議事會尙未完全行使職權應由本會呈請監督官廳解决茲呈奉省長指令内開呈件均悉所有未經行使議事會職權之各縣其應行選出之會員應即查照上屆成案辦理此令等因奉此相應函請貴局長查照轉請貴縣知事查照辦理即便見復至紉公誼 
[商總會派員調查東北城騙案]  
　　致委員之公函 
　　上海各路商界總聯合會昨經議董會推舉蔣夢芸楊春綠等四人爲委員調查束北城會員某皮貨店被騙事并辦理一切昨該會特致函四委員云敬啓者本會對於東北城分會提議之該路發生廳案案經議董事會議决公推先生等爲本會臨時委員實地調查并辦理一切現定即日下午五時前往調查届時務祈執事同至該地切實調查以明眞相除分别函知外特此函逹云云 
[仁濟醫院募捐消息]  
　　山東路仁濟醫院設立七十餘載爲救助華人醫院之最著者近因房屋太舊損壤不堪重築又須巨資故該院董事决議實行大刷新用去一萬餘兩今年各界捐欵極少該院開支全恃捐欵往歲華商　人捐助千元者今不復見故經費異常支絀現該院亟盼海内好善之士解囊襄助俾此慈善機關不因此而竭　也茲將已募得之欵錄下陳輝庭君代募招商局三百兩鴻昌駁船公司三百兩貝潤生張蘭坪二君代募一千元陳德培君一百元顧子槃邵文炳二君各五十元如有願助捐該院者可交泰和洋行該院司帳依漂君或逕交各華董亦可云 
[大埔學生會昨日旅行]  
　　參觀同濟大學 
　　大埔旅滬學生會自去年　辦圖書館後會務日見發逹近該會會員等更組織旅行團往各處旅行藉增學識昨日該團團員多人搭火車往吳淞旅行參觀同濟大學醫工兩部得益頗多歸時已上燈云云 
[梁鎭廷赴南洋考察糖業]  
　　偕嚴直方同行 
　　馬玉山公司協理梁鎭廷自前爲國民製糖公司分放各省經理事由京津返滬昨日偕製糖公司協理嚴直方乘俄國皇后輪赴香港轉渡南洋羣島專爲糖業要務并參考荷屬斐律賓各島種甘蔗之新法兼聯絡各埠華僑回國興辦實業云 
[漆匠罷工之昨聞漸有調停希望]  
　　本邑南北市漆匠工人自要求店主加薪罷工以來迄已旬餘一切情形迭誌本報茲悉店主方面於昨日在怡珍茶社集議咸以民國十年份曾一度加工爲時未久未便過增惟現在各物昂貴生活艱難顧全賓主情誼爰擬於明年正月初一日起每工加洋三分而工人方面猶以爲未足旋經該業董事馮松園出任調停决定十一月初一日起每工加洋四分現在南北兩帮工人訂於即日聚於該業公所集議後再行决定方針云 
[陳霆銳執行律師職務]  
　　陳君霆銳係美國法學博士前在密希根大學肄業時成績優美得派充焉榮譽學員年得獎金五百美金回國後充任本埠東吳法科主任敎授茲已領得法部證書昨日簽入會審公廨律師名簿除仍担任法科敎授外已受美國樊克令律師公會之聘襄理律務事務所設在北京路二號五層樓樊克令律師公館又中國法庭訴訟事務陳君亦一律辦理云 
[勞勃生路刦案已破獲]  
　　前日上午一句餘鐘時有盜匪八名持械侵入滬西勞勃生路三千八百六十九號門牌居民朱連奎家内　進臥室袖出手槍嚇禁朱及其妻趙氏聲張翻箱倒　將衣服金飾搜刦而逃損失約計二百九十元朱即開單報告戈登路捕房派探目毛伊文包探沈崇禮劉宗漢等馳往查拏途次見一人携帶衣服等物乘坐黄包車經過該探等以形跡可疑當將其人連物帶回捕房詰悉　其名郭春龍是係搶刦朱家之盜郭並供出同夥八名有兩人名姜根安（即張不仁）龍四毛已逃往浦東楊家渡地方遂帶同郭盜前往將姜龔兩盜學獲搜出原贓衣服九件金銀戒指兩枚帶回一併收押昨晨解送公共公廨請究經關讞員會同英馬副領事質訊一過諭郭等三名還押展期查明再訊 
[提審眉州路刦案]  
　　楊樹浦眉州路五百零七號門牌張安山所開之烟紙店被盜搶刦財物後由該管捕房包探金養吾緝獲李忠岳等五名解經公共公廨諭令押候查明訊辦在案昨晨提審據中西包探上堂禀稱查得第三四五被告楊鳳林白淸蘭陶雪生三名當本案發生時尙因另案在押西牢故對於本案實無關係至第一二被告李忠岳王五兩名已由捕房錄取口供呈請察核並由事主張安山上堂證明被刦狀况惟對於盜匪而貌則稱辨認不淸經李襄　向被告質訊之下商之英韋副領事判李王兩名還押候訊楊白陶三名一併逐出租界 
[姦拐幼女之懲儆]  
　　虹口蓬路七百七十三號門牌婦人朱李氏家十二歲女兒阿娥於上月二十一號忽然失蹤直至前日始復歸家向其母訴稱是日被寗波人丁財發誘往某小客棧内同宿三宵後被挈赴寗波得身價洋二百元賣入娼寮因不慣逢迎遭　婦凌虐故乘隙逃出搭輪船歸來朱李氏聞語即偕女投捕房告發派探劉幹泉將丁緝獲昨解公共公廨請究丁供認姦拐幼女不諱否認其販賣爲娼李襄讞得供商之英韋副領事以丁姦拐幼女應予重辦判押西牢五年期滿帶堂再核而英領則簽判丁應處徒刑七年云 
[西人槍傷奥妓案之昨訊]  
　　文滙報云在鴨綠路槍擊粤妓阿運之西人黄氏已於今日下午由英警務公堂解往上級法庭審問 
[尙有本埠新聞等轉入後貢]  
 
 

Page 15

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *本埠新聞二 
[銀根緊急之昨訊]  
　　昨日銀拆早午市錢行掛牌仍掛七錢行市市面暗中緊急異常非但無欵可借無欵可拆而外國銀行又討還押欵二三百萬兩是以金融業頓成恐慌現象其原因緣南京東三省等埠去路異常暢旺之故而各業亦緣銀根緊急大受影響公債標金市價無不跌落惟今明兩日或有絲欵出來市面或者略可鬆動也 
[友華銀行滙市報告]  
　　昨日友華銀行滙市報告云上星期六日倫敦大條銀價近遠期各長四三七五紐約銀價漲至六角三分七五倫敦紐約間匯價縮爲四元二角八分二五今日此間匯價掛牌開盤時悉照上星期六未動但因市况甚堅英鎊掛牌旋長至三先令二便士半美金漲至六十九元餘亦隨以更動然全日售價仍較掛牌長出甚多晨間有少數英鎊成交價十一月份三先令四便士十二月份三先令三便士六二五一月份三先令三便士二五美金成交價十一月份七十一元二角五分十二月份七十一元一月份七十元七角五分時售價即多照此午後市况甚堅至收盤時英鎊售價長至十一月份三先令四便士二五十二月份三先令三便士八七五一月份三先令三便士半美金售價亦長至十一月份七十一元五角十二月份七十一元二角五分一月份七十一元日金售價十一月份六十七兩五錢十二月份六十七兩七錢五分一月份六十七兩八錢七分半銀行匯票定價近期英鎊三先令五便士美金七十三元一月份交貨英鎊或可至三先令四便士二五美金或可至七十二元五角陰曆年外交貨則英鎊三先令三便士半美金七十二元佛郎滙票購價十一十二月份一三九○枚一月份一三八○枚遠期一三七○枚星期六日倫敦銀市中國印度俱購進市况收盤穏定紐約市况亦穏定 
[上海商業市况彙錄]  
　　金融 
　　昨日早市銀幣價又高釐價爲七錢二分五釐較上日大起二釐午市收盤七錢二分四釐二毫半比前日午市大一釐二毫半中國銀行由杭州運來洋十八萬元由南京運來洋十萬元又無錫來洋十萬元本街錢莊裝往靑島洋三十萬元又裝往天津洋三十萬元又裝往蘇州洋十五萬元道勝買進現洋十萬元價七錢二分五　五又買進鈔票洋十萬元價七錢二分四釐五 
　　銀拆早市午市息價皆爲七錢自漲至七錢以來已閱六日惟内盤之緊迫更甚於表面錢莊同業均抱謹愼主義皆須顧自己到期應解不肯拆出故昨日午市收盤延至三時半劃頭絶少交易寥寥金業頗受影響各銀行收欵亦屬無多滙豐收欵四十萬兩麥加利道勝等收欵四十萬兩本街錢莊裝往福建大條八十四條滙豐銀行由大英公司裝來大條三百四十二條又由昌興公司裝來大條一百五十一條正金銀行由東洋公司裝來大條九十二條麥加利由該公司裝來大條四十一條 
　　昨晚止各銀行查倉庫存現銀一千六百五十三萬兩現洋三千一百三十六萬元大條四百七十五條本街錢莊存銀一百六十萬兩現洋五百萬 
　　公債票 
　　昨日（十九日）各種公債市况仍無若何起色蓋本埠銀根如此緊急故各商碍於進行市况遂不得不趨淸淡也金融公債現貨千元票祇做開兩盤價六十五七角跌至六十五元半比上週末縮小五角十一月期開盤六十六元四角半其後進出交易雖不冷淡惟賣户甚旺致市價似有步跌之勢最小跌至六十五元四角半收盤雖回高一角比上週末已縮去九角五分十二月期前市交易雖稀而市面平定後市最小跌至六十五元八角五分收盤附近受主較多價格略見回高收盤六十六元一角計跌五角五分元月期祇晨間做出一盤價爲六十六元四角比上週末縮去一二角整六現貨進出兩稀市面和平最後價計五十一元六角半較上週只好起五分十一月期開盤五十一元八角五分其後　步鬆動收盤五十一元六角計小二角半十二月期除息結果　上週跌落六角收盤價爲四十八元九角半償還八釐由十五元九角五分小至十五元五角半比上週跌落二角半整理七釐價　五十四元八角市價尙穏惟受主無　價少改更云 
　　國内滙兌 
　　昨（十九日）國内滙兌據上海銀日公　報告各埠滙貼　　致改賤其銀滙　落原因　然因滙兌淸靜　致　滙則由於上週　日改大後之反動也京津銀滙比上週末市價計跌二兩洋匯各小六元北京公法每千兩計跌四十二兩五錢銀　爲一千零十六元五角天津行化價計一千零五十兩零五錢銀元計一千零十五元半漢口洋例價爲一千零十八兩半較上週末縮小二兩五錢銀元暴跌十元零五角價爲一千零十元半宜昌宜平價爲一千零三十四兩與上週末市價相同銀元則縮去三元價爲一千零二十十元九江现昌銀元同跌五元掛牌價各爲一千零十元　湖銀元計一千零八元安慶計一千零九元蚌埠爲一千零七元較上週末各縮一元其餘各埠市價完全與上週末無異云 
　　上海商業儲蓄銀行國内滙兌十九日行市報告云今據津電報稱銀滙跌落三兩計行化每千兩合規元一千零五十兩零五錢洋滙亦跌落五元爲一千零十二元京市情形略同計公法爲一千零四十二兩五錢洋爲一千零十三元唐山保定等處各跌落三元計保唐爲一千零十四元張家口石家莊爲一千零十五元漢電票價爲九百八十三兩七錢五分計洋例每千兩合規元一千零十八兩五錢較前市小去二兩五錢洋滙跌落九元爲一千零零八元宜昌沙市長沙常德各跌落二元同爲一千零十八元濟南銀匯小二兩半爲一千零四十六兩二錢五分洋匯跌落二元爲一千零十元烟台貼票今電價開十四兩計烟估每千兩合規元一千零三十六兩洋滙未動濟　靑州各跌三元同爲一千零十二元陜西洋滙仍舊銀滙縮去十兩計陜議平每千兩規元一千零二十兩此外港電又縮二五爲七錢一分二釐五毫雙毫跌落一分計規元六十一兩可兌毫子一百元近以津漢銀市縮小與夫滬上釐價之倏忍不定故各埠滙水亦時有極劇之變遷如今今漢口洋匯跌風之驟實爲從來所未有然當此銀根吃緊之時固不可以常理論也 
　　外幣 
　　昨日各種外幣市况依舊呆滯兼受標金疲落之打擊故市價繼續疲落英票成交價低至八元六角比上週末驟縮一角五分美票跌落三分價計一元九角日票計跌二分四釐價計九角一分荷票計疲二分價買六角八分港票或交價爲九角五分半比上週小二分半坡票退去三分價爲九角七分法票跌一分半價買一角馬克及羅卜各票均無問津是以掛牌市價並未更動據金業中人觀察謂今日標金尙有疲跌之勢是則各票市價當益形不振也 
　　金市與滙價 
　　昨日大條例無電告元月份標金毛盤係三百二十八兩五錢嗣後抛者頗衆且恐先令放長所以金價最小跌至三百二十七兩旋稍見漲先令揭出有印滙小七五法滙小五法郎美滙縮七角半東滙漲二五餘未更動斯時金價爲三百二十八兩後小至三百二十七兩六錢惟先令市面較上星期六祇硬二五由某某等銀行賣出元月份先令一二萬鎊價三先令三辦士二五買價三先令三辦士三七五又某某等銀行結出美滙（元月份）十萬元價七十元零六角二分半至七十元零五角又買進數十萬元價七十元零八七五至七十元零七角半又華比買三月份美滙十萬元價七十元零一二五東滙賣價元月份六錢八分買則六錢七分七五零八七五至七十元零七角半又華比買三月份美滙十萬元價七十元零一二五東滙賣價元月份六錢八分買則六錢七分七五又本月份賣出價六錢七分半買者六錢七分半又麥加利買元月份先令七萬鎊價三先令三辦士三一二五至二五又買三月份先令二萬鎊價三先令二辦士半而期金價購者仍旺於此最高標金逐漲至三百二十八兩九錢俄因某某數銀行結出元月份先令一二萬鎊價三先令三辦士三一二五買價三先令三辦士三七五恐難成交故金價小至三百二十七兩八錢收盤現金無市午後標金開盤爲三百二十七兩七錢未開先令時小至三百二十七兩先令揭出改長半辦士掛三先令二辦士半美滙長七五掛六十八元七角半法滙長二十法郎掛一千三百十五法郎印滙長二羅比七五掛二百二十六羅比二五荷匯長二盾半掛一百九十一盾新加坡小一兩掛七十三兩二錢半東滙小七五掛七十兩香港勿動仍掛七十一兩二錢半其時金價係三百二十六兩六錢先令市面仍硬銀行賣出元月份三先令三辦士三一二五至三先令三辦士半又道勝銀行賣出元月份東滙三十萬元價六錢七分七五又友華銀行買進元月份東滙二十萬元價六錢七分七五又某某等銀行買進元月份先令一二萬鎊價三先令三辦士四三七五至三先令三辦士六二五美滙元月份賣出七十元零七五至七十一元買價七十一元至七十一元二五東匯元月份賣出六錢七分八七五至六錢七分七五買價六錢七分六二五至六錢七分半又十二月份先令銀行結進三先令四辦士賣出三先令三辦士六八七五至三先令三辦士七五所以最小金價跌至三百二十六兩一錢「比最高價跌去二兩八錢」後因某銀行買進九月份先令一萬鎊價三先令三辦士五六二五至銀行賣出　三先令三辦士四三七五可結又某銀行買進元月份美滙五萬元價七十一元又賣出數萬元價七十元零七五因之金價逐高至三百二十七兩　錢收盤爲三百二十七兩一錢較上日收市每條跌銀一兩五錢　　更見緊迫金價日纔續　小之象云 
　　紗花 
　　　　星期一棉紗市面仍平穏客帮所買本紗日紗銷胃並無起色市價亦無甚漲落祇有江西牛莊兩帮成交本紗百包左右日紗二三百包其春源祥有售與客帮十六支文明十包因廉時買進有利可賺故即欲墊　稍賤售脫價一百六十一兩照市小銀二兩公　上小包無售開交易所標準紗較星期六漲一二兩大阪　品紗來電漲日幣五六元美棉現期小十個磅音遠期小十七個磅音印度棉花朋搿而漲二十七個難比奥浮辣漲二十九個羅比白洛處漲三十個羅比厚生紗廠開出十四支雙喜小包四十五包價一百六十九兩扣拥本月期三新廠開出十支團　大包五十包價一百四十九兩五錢扣佣恒豐廠開出十支富貴二十包價一百五十四兩七錢五凈盤寳成廠開出十二支如意四十包價一百六十二兩五錢凈現出其他各廠無開出市面平平 
　　昨日棉業交易所通州棉花標準近期十一月份漲一二錢十二月份漲五六錢一月份漲三四錢南市本花行家門秤收進仍屬相仿紗廠聯合會報告内外廠買進現貨送廠本花二千包價四十二兩五錢又買出陜西花一千件送廠價四十五兩又買四百件價四十五兩七錢五又買特别陜西花二百件價四十五兩七錢五又買家鄕花一百七十包價四十三兩五錢皆送廠茂和買進現貨棧交陜西粗絨花一百包價四十一兩二錢五吉田洋行買進現貨棧交陜西花一百件價四十四兩五錢 
[無錫旅滬同鄕會發起人會紀]  
　　無錫旅滬同鄕會於昨日下午三時假座西藏路寗波同鄕會開發起人會議到會八十餘人超過半數公推蔣哲卿主席錢湘伯記錄先由蔣哲卿以籌備主任名義報告徴求隊第一次結束情形（十月十日止）計第五隊徴求會員爲最多第十七隊徴求分數爲最多其餘各隊亦均超過二百人以上個人所得分數最多者爲陳漱庵得會員分數五百十五分蔣哲卿得會費分數二千七百零七分製成比較表印刷分佈次報告照章應行酬庸隊數人數㈠十八隊應一律公宴慶功㈠應鑄全隊紀功銀盾者第十四十一一等隊㈠應鑄紀念銀盃分贈隊長副隊長參謀隊員者計五隊隊長馮樹勛副隊長沈仲俊參謀許可希及隊員全體八隊隊長陳漱庵副隊長尤榮伯參謀徐橘香及隊員全體㈠應鑄紀功銀碑者計第十七隊應分贈銀盃者計十七隊隊長蔣哲卿副隊長孫北　參謀錢湘伯及隊員全體㈠應分贈紀功銀盃者計五隊隊長馮樹勛副隊長沈仲俊參謀許可希及隊員全體㈠應特贈紀功銀盾者八隊隊長陳漱庵十七隊隊長蔣哲卿繼主席復提出起草委員會所擬之章程草案（印刷分布）逐條宣讀經到會各發起人詳細討論議定俾於會員會表决時易於通過嗣議定儘兩星期内由各會員憑人會費收條領取會員證（或由徴求隊代領亦可）以便定期召集會員會表决章程舉定職員然後開成立大會迨散會時已鐘鳴七下矣 
[護軍使委派衛生調查員]  
　　滬南工巡捐局衛生科辦理地方公共衛生事宜本有稽查員二人經前局長裁減其一刻松滬何護軍使查得該局衛生科於各區淸道路燈均關重要人員簡單難資整理故特委派調查員鄭繼眞到局輔助以便將各管區衛生等事着手調查以杜流弊該調查員奉委後已於昨日與該局衛生科主任接洽後任職調查云 
[皮少耐路火警罰洋完案]  
　　法新租界皮少耐路胡維貴所開之烟紙店於前晚九點餘時失火等情已誌前報昨日將胡傳至法公堂請究先由捕頭稱查被告保有火險銀一千五百兩請核胡維貴供商人是日不在店中究係如何起火不得而知求宥中西官判胡罰銀一百五十兩充公以儆 
[武昌路之小火警]  
　　美租界武昌路九百七十四號門牌祥生汽車行賬房間於昨午後三句餘鐘不戒於火頓時濃烟密佈當經汽車夫急即取水澆熄迨各段救火會聞警各　皮帶車到塲已經烟消火滅僅焚燬房屋半間事經捕房得悉派探譚鳳池前往詳查起火情形據該汽車行夥與房東陳彬渭均不認起火互相推諉即歸禀捕頭核示 
[探唆使捲逃案註銷]  
　　倪祖培前延律師代表投法公堂探女子朱月娥　使姪倪　　　　等情一案昨經中西官商明堂諭判以此案訊　原告所探證據不足將案註銷堂費原告負擔 
[仿冒肥皂之罰鍰]  
　　　治嘎類香皂肥廠前延郭蘭克律師代表投法公堂控　豐皂　主施寳全徐鳳祥私行仿冒等情昨經中西官商明堂諭判着被告罰洋一百元再暗原告損失十兩堂費五十　歸被告負　外再着登申新兩報聲明禁止以後界内不准銷售此項冒牌香皂登報費歸被告負擔 
[匪刦駁船拘獲一人]  
　　駁船户包金生前日下午駛往浦東楊家渡七號碼頭　運花子因時間不及停泊過夜至十一時許突來碼頭匪徒五六人手持利刃上船舟子三人不敢聲張被該匪等搶去人洋八元短衫　二套該船戸於昨晨開單投報水巡隊當經潘隊長飭探拘獲是案匪徒小阿根一名帶隊轉解警廳訊辦 
[被控私造支票之催訊]  
　　正利銀行執事王寳器控行夥郁冠羣私造銀二千數百兩之支票由警廳發科訊供判郁收押候示迄今已有旬餘昨日該被告之家屬投警廳具詞聲請秉公澈究如郁冠羣果涉刑事處分應送法庭依法訊辦否則請求交保省釋等語奉諭批示辦理 
[一區警署招領女孩]  
　　昨日午後有一年約四五齡之女孩在南市　瓜街附近啼哭徘徊道左經第十七崗守望警查見向之詰問來歷及居址姓氏均不能答大約係隨人出外忽爾分散忘却歸路該警恐入匪手即行帶回一區警署王署長察視該女孩身穿本廠柳條布棉襖褲秃頭無帽着留候牌示署前以待家屬認領 
[迷路小孩送捕招領]  
　　昨日（星期日）閘北福綏堂（即皮匠業）公送揚州同鄕會匾额鼓樂三班執事排約一里餘遊行閘北虹口英界各路沿途觀者甚衆詎該同鄕會人散後遺下男孩一名約六七歲上身穿老藍布馬甲一件左耳有銀墜一隻下身着大方格棉褲一條足下有鞋無　光頭口操本地音詢由虹口九江橋隨衆觀看熱閙至此惟不自知住址及姓名該會無法送回當交北京路七百十一號巡捕帶至英大馬路捕房招人認領昨並通知各會員留心遺孩之家詢問以便告知領云 
[工人落水身後之可憐]  
　　昨有一貧婦江顧氏赴金隆街工商友誼會泣求謂氏夫江連保年三十七歲南通縣人向在石灰港電線輪船上修理船頭爲冷作苦工於古曆九月二十六日下午二時失足落浦屍身無着老母幼子無以赡養特請該會援助該會童理璋君憫其孤苦一面登報覓屍一面向該船工塲主及工頭報告請爲重加撫䘏云 
[學徒自縊之檢騐]  
　　滬城縣橋南首德備里南首十三號門牌王明香所開牛骨料貨作今年七月十五日憑友人朱金寳介紹保薦靖江人沈耀根爲學徒沈年已二十三歳方從原籍家内到滬學業前晚工畢各自歸寢迨至昨晨起身不知沈耀根踪跡王内外找尋嗣在灶披内見沈懸樑自縊細視之已經氣絶事爲巡警查悉報告一區三分署焦署員立命二舗地甲陸鈺投報地檢廳禀請相騐王明香亦知照薦保函追沈耀根家屬來滬下午四時許法庭委派檢察官等詣該處十三號屍所相騐據王供死者來作爲學徒祇有二月餘昨晚不知其如何縊斃求鑒朱供爲沈薦保是實問官諭飭小工將屍放下如法檢騐並無别故委係自縊身死判王明香備棺收殮候屍屬來滬再核 
[臥電車軌圖盡之原因]  
　　前日老閘捕房包探孔晵平在南京路查見一人仰臥於電車軌道之内詢以何故據稱願被電車碾死該控乃將其人帶回捕房由捕　詰　供稱伊名唐　林係浦東人前因向旅長慶借洋二百元以方單作抵近已將洋陸續還淸而　始終不肯將方單交還僨限於心故欲尋死等語捕頭命將唐暫留昨飭該探傳到　　　併解公共公廨經中西官訊悉前情以　不應將抵押品措　交還判令押候訊核唐東林開釋 
[扭控逃妻案併誌]  
　　西鄕張家行人張興興業成衣前日扭其妻金氏至四區四分所控稱民妻於前年十月間潛逃無蹤今於途中遇見請究當經　署員質訊據金氏供自幼童養張家成婚後因夫不顧用度少吃無穿不得已出外與王招元姘識已生一子不願再回張家云云判解送司法科核辦又揚州人周凱旋住閘北寳山路前日扭其妻周趙氏及姘夫朱友泉大姨陸趙氏至四區控稱民妻去年臘月偕伊姐同來上海　工詎與朱姘賃居治下華盛蹈恒足里今日尋獲請究經劉署長質訊朱供該氏前在南京妓院賣娼由民出洋四十餘元贖出云云周趙氏供被姐押入妓院經朱贖身故願隨朱度日陸趙氏不認拐押伊妹判一併解科訊明核辦 
[逃妻判押一月]  
住居法新租界錢家塘之居民徐洪生昨延　美律師代表投法公堂探稱原告於民國八年娶錢氏爲妻生有一女旋即夭亡由原告在某堂内領一螟蛤女不料近來錢氏不安於室於本年六月間帶領女孩以歸甯爲由一去不返旋由原告查得被告匿居親　錢進卿家並延斐斯門律師函致原告要求離異是以原告報告捕房飭探將錢氏拘獲請求准予交原告領回等語詰之徐錢氏供因丈夫將婦人凌虐故此出外住居親戚張甫全家不敢有非法行爲婦夫不願回家等語中西讞員判錢氏發堂一月期滿仍交原告領回女孩先交原告領去 
[婦人投訴來滬原因]  
　　常州人吳錫來在原籍誘拐吳友弟之妻吳錢氏來滬住居已有五六年茲爲友弟來申尋到小西門振工染廠將錫來尋獲鳴警拘送法庭訊押候追錢氏到案再核在案昨日午後吳錢氏自行投廳訴稱婦人於民國六年間嫁與友弟爲室至民國七年丈夫出外當兵一去無踪氏因無依靠來滬帮傭乃與錫來姘識生有一孩此次丈夫來案控告爲特投案聲明檢察官訊供之下判令收押候傳吳友弟來案質訊辦理 
[虐婢案送檢察廳]  
　　住居閘北寳山路鴻吉坊七十八號門牌現充北京路郵政總局寫字之浙江人王興發因凌虐婢女吳阿美將其手指截斷由警廳函請公共公廨出票將王拘押候究已誌昨報茲悉此事經人向警署告發後王妻已被捕獲收押昨晨包探謝水泉將王解廨濟良所亦將該婢送棄證明被虐情形而城内檢察廳則派法警到堂聲請移提被告王興發延甘維露律師辯護中西官以此案發生係在華界判被告准送檢　廳訊核 
[勒索規費各押三月]  
　　陳幼生戚連卿生後糾黨在楊樹浦廣信路碼頭向　灰船户張阿東王根發張阿四陸阿林等勒索規費兩元六角被包探張永成查悉將陳戚兩人拘獲昨解公共公廨中西官訊實判各押西牢三月示儆 
[擲包匪徒各押半年]  
　　馬德山陳富貴張劉氏因於本月八號在愛爾近路高壽里用擲包術騙取婦人張王氏金圈金戒案發被探目陸連奎獲解公共公廨押候訊究在案昨經中西官將馬等男婦三名提審得實判决分别各押半年示儆 
[指控越界誣控]  
　　在　孟納拉路一千零零八號門牌之周小毛　　尼干帮辦施乃德律師在公共公廨刑事科狀訴甯波人林厚甫於九月十七號糾衆行兇並用强暴手段將伊押登汽車駛往　界在内地官廳　　誣控伊犯殺人未成罪等情由廨出票發交新閘捕房派探王金王　同西控於昨晨將林從法租界移提到案林延許理律師上堂聲明被告在法租界頗有名望請求准其交保且原告尙欠被告之債云云原告代表施乃德律師稱欠債原告承認惟原告向住租界被告不應投内地官廳控告致原告迄尙被押内地官廳請求移文將原告送回貴公堂訊奪被告所謂名望者以敝律師所知其祇有開汽車之執照耳云云中西官磋商之下諭被告交一千元保假訂期據情函致地方審判廳將　案告周小毛移提過廨質訊 
[徐姓爭產案之餘波]  
　　已故永興花園主徐阿狗之次媳徐吳氏與長房之後嗣徐火生因爭奪遺產在公共公廨涉訟迄已兩年迭經訊判該氏近又由其　表台維斯等三律師其狀請求昨晨　訊首由該氏之律師陳述請求理由畢徐火生之代表佑尼干帮辦施乃德律師即將其所請求者逐層辯駁謂該氏所提聲請狀共列理由四欵其第二三四三欵皆已經公堂解决自知必遭駁回故增第一欵而其請求之目的亦在第一欵此欵爲債務問題查此案當時所訂和解合同之第五節内載明白克路之地皮由徐火生變賣得價給徐吳氏五千元餘欵爲料理一切債務及訟費之用所謂料理一切債務者係指老債而言若大房二房之債務則不在内該地皮由理賬員薛邁羅價賣後已照和解合同第五節辦理尙餘一千餘兩交與徐火生收管業於上年十一月三號報告公堂今該氏忽提出所欠債務九千餘兩訟費八百餘兩欲聳該欵内取還殊屬不解果可取還則徐火生亦有債務與訟費亦應從該欵内取還故該氏請求實無理山徒費光陰云云並由理賬員上堂證明地價用途而台維斯律師亦復申辯之下經俞襄讞商之美雅副領事諭徐吳氏之請求第一欵詢據理賬員代表聲稱該地售得之欵除付祖遺債務外餘銀一千零九十三兩二錢九分應判兩造分派作爲訟費其二三四欵駁回徐火生之請求限徐吳氏於七日内照和解契約第四欵辦理否則着徐吳氏將道契交案再核 
[公共公廨訊案彙錄]  
　　昨日公共公廨訊理之華洋民事訟案彙誌如下㈠美商大美烟公司延許理帮辦商佛律師訴王名鎭不理担保惠民公司所欠貨欵四百五十元案王之代表慕思律師請求准其分期拔還結果被告應償還原告洋四百五十元限每月拔還一百元以拔淸原告數目爲止㈡美商祥發洋行訴買辦楊惠韶及楊之保人鄭伯熙違背合同與運煤缺少噸數請追煤價港洋二千七百六十二元二角五分又損失一萬元案被告代表許理律師以原告臨審不到請求將案註銷結果原告無故不到應予註銷㈢林何氏延慕　律師訴孫茂均延不出屋案結果限被告於七日内出屋違即諭飭押遷㈣萬鑫昌訴裘永豪追珍珠價洋案結果着被告償還原告洋一千一百五十五元並利息堂費㈤萬鑫昌訴願浩然欠珍珠價洋案結果着被告償還原告洋三百十三元又利息四十五元一角六分並堂費准其具結出外設法料理㈥顧浩然訴裘永豪欠珍珠價洋案結果着被告償還原告洋三百十一元又利息洋四十五元一角六分並堂費㈦趙胡氏訴其夫趙龍泉不　赡養案結果應即飭傳趙龍泉到案訊奪被告之母繳洋十二元發交原告具領㈧馬茂杏延朱斯芾律師訴陳寳榮欠貨洋案結果着被告陳寳榮償還原告洋三百五十元零一角並堂費㈨長豐行延羅傑律師訴包子振等定貨不出請追損失案結果候會商堂諭宣佈 
 
 

Page 16

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *   
 
 

Page 17

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *本埠新聞三 
[愛華新機運到]  
　　寳山路愛華瑞記香皂廠近購置大號製皂機器兩部業已運至寳通路新廠裝設該廠總經理彭鳴盛君曾畢業於日本工業專門學校所有新廠各部佈置以及裝設新機等事均親自指導云 
[錦華麗催運湘繡]  
　　三馬路畫錦里西首長沙錦華麗湘綉莊所出各種刺繡復參加西法美術故改良之處甚多近年來在英美法各國銷路頗旺尤以美國爲最本年九十兩月間本埠美商採運外洋者頗多亦有留學歐美學生由家屬寄去作禮品者均屬不尠目下西節冬至將届該莊已電湘省總莊趕綉各貨寄申以便應市云 
[志順號運售呢絨]  
　　寗波路顧家弄口志順呢絨洋貨號前向愛多亞路四十五號吉利洋行定購之全毛直工呢嗶嘰及大批軍用毛毯等今已到滬品質甚佳已分别運送各省不日尙有第二批可以到滬又可供各路採辦云 
[瑞泰升將舉行廉價]  
　　三洋涇橋江西路口瑞泰升呢絨號經理樓君以近日天氣漸冷各種呢絨上市正殷故向法國運到甚夥定於陰曆十月十六日起大廉價三星期云 
[福來公司之擴充]  
　　四馬路五號福來公司專製糖菓及各項食物出品以來營業頗佳外埠及國外亦有銷路茲爲推廣起見特招販賣童子五十名年自十一歲至十六歲云 
[糖果餅乾公司擴建工廠]  
　　馬玉山公司去年在南京路自置大洋樓因地方廣大特附設樓上國貨徴銷塲舗面亦借與織成綢局茲該公司生意日進已請織成綢局搬遷自已擴充舗面増加營業并在海寗路購得地基一大段開建第四工廠云 
[麥精鰉蜃膠之發行]  
　　北洋正威藥廠發行之補品「麥精鰉蜃膠」已有八年每屆冬令銷數頗旺今年該廠自設總發行所於北火車站善慶里云 
[中藥號新添一年]  
　　山東路廣東路口南首姜衍澤堂藥號定於今日正式開慕該經理爲優待主顧起見將各貨廉價十天云 
[自製手袋器到滬]  
　　先施公司新二樓現有新式之手袋匣係化學製成甚爲靈巧婦女自備料布即可製成美麗之手袋每隻分一元七角半三元二角五分四元七角五分三種云 
[出版界消息]  
　　南洋大學管理科學生高祖武平日甚爲勤學對於本國鐵路事業研究頗深現將其平日心得編成一書名「鐵路與中國之需要」内分鐵路之功用中國之現狀與築鐵路之提議共三大章内容甚豐云 
　　二馬路中市進益出版部前印「記游文便覽」一書現已出版封面係前江蘇都督程德全所題内容精選歷代名家記游文都五十篇裝訂一册定價四角又「中國故事」係裨文女學敎員陸虚舟女士所輯初编一册售銀一角二分又「靑燈館詩話」洋裝袖珍本售銀一角外埠直接向該部函購均可以半分至三分郵票代現云 
[報界明晚歡宴路透社總理]  
　　晚六時正在一品香大廳 
　　路透社總理瓊斯爵士前晚抵滬本館日報公會新聞記者聯歡會定於明日（二十三）星期三晚六時正在西藏路一品香大廳公宴歡迎並請其演講云 
[中日間之新聞一束]  
　　日外務省函謝紅會本埠中國紅十字會總辦事處理事長莊得之君昨接日本外務省亞細亞司長出淵勝次來函云「莊錄先生台鑒敬復省頃奉台函敬悉一切此次京濱巨災遠承貴會慰問并承閣下率領醫隊東渡親來慰問種種厚意不勝感謝惟慘變怱怱未能十分歡迎不成敬意之處尙請原諒爲荷」云云 
　　新任日海軍官抵滬現任駐滬日海軍武官杉板海軍中佐調任長江日艦隊司令部參謀新任猪瀨乙彥少佐已奉命來華於昨日乘日郵船上海丸抵滬新舊任即將探日交代云 
　　日特務艦過滬回國日本特務艦野島號於十八日午後一時頃由旅順開抵上海停泊海關前之日海軍浮標該艦預定於二十二日左右駛向日本佐世保軍港云 
[中醫學會今日開游藝會]  
　　西門城内石皮弄上海中醫學會今日（星期二）午後十二時起假九畝地新舞台開遊藝會遊藝節目如下主席報告（丁仲英）演講（李平書戈朋雲姚公鶴）化裝演講（勵志宣講團）西洋跳舞（愛國女學）梵鈴琵琶合奏（辛酉社）口技（人人笑）國技（精社）國樂（國樂研究社）魔術（三廉學社）云 
[約翰昨舉行各級田徑賽]  
　　二年級獲勝 
　　聖約翰大學於昨日下午一時半至四時半舉行大學各級田徑賽比賽結果二年級獲勝云 
　　上圖爲跳高第一凌淳揚君下圖爲低欄賽跑 
　　約翰大學運動會攝影 
　　（南京路中華照相館攝） 
[球戰新聲]  
　　足球前日（星期日）聖芳濟學校與震旦大學院足球隊作友誼之比賽公正人爲徐君瑞意二時半開始比賽震旦球員勇猛異常聖芳濟方面節節被迫未十分鐘爲震旦攻進一球是時球常盤旋於聖芳濟之門三點十分休息下半時聖芳濟方面愈形不支又爲震旦先鋒攻進二球結果爲三與○之比震旦全勝云又本月十七日下午浦東中學與澄衷中學在南洋操塲作中學足球錦標比賽結果爲一與○之比浦東勝其後南洋校中學球隊與西人俱樂部足球隊比賽結果爲一與○之比勝屬南洋大學中學部足球隊云又十八日下午該校大學足球隊與外國海軍比賽足球南洋勝四球云 
[習藝所今晚放龍船熖火]  
　　南車站路普益習藝所菊花會開幕迄今已逾兩星期會塲陳列之菊花有墨蓮絲荷夕陽星月漢宮秋等俱甚可貴其游藝中之熖火前星期日所放者爲菊仙綵舞蝶女玉蘭銀樹鑽天流星及銀花山碧萄球等七八種茲悉上得期六因雨未放熖火特於今晚補放最近赶製之大套龍船該項熖火高逾尋丈人物舲櫓栩栩如生無異天空競渡云 
[評卡爾登之「一念之錯」]  
　　現在卡爾登戲院所演映之『一今之錯』"Ｄｅｃｅｐｔｉｏｎ"影片係在日耳曼（即德國）攝演其中演員大都爲德人導演是劇者爲一著名導演家劉别謙（ＥｒｎｓｔＬｕｄｉｔｓｃｂ）君『皇后末路』一劇亦此君所導演開映之日觀者若狂雖巴賴女士不乏號召之力然導演員之得宜則無可諱言者也前日（十八）午後爲開映『一念之錯』之第一次觀者十分擁擠後至者幾無揷足扡該院樓下包廂每逢日戲人不甚多惟是日則因無票可購包廂二座亦皆爲人所占非演佳劇安克如此茲將此劇所見述之如下 
　　其劇情略謂英之亨利第八性好色專事獵艶寵臣又在旁附和以是益無忌憚會王后開撒玲誕日王猶在外狂飲后乃命人召之歸旣歸覩王后色相瘦削憔悴與紅顔歌女相較益覺醜陋以之鬰鬰不樂忽見門邊裙角微動乃徐步而前推門而視則一美女子也女名愛尼爲那福克侯爵之姪女初自巴黎來英與那律史有不解緣當時亨利一見之下七分涎羨經花園拍球之後指染之念愈形狂熱乃設法與開撒玲離異娶愛尼爲后新婚燕爾享盡人世間樂事越年舉一女王忽與之漸疏復與宮女仙茂周旋愛尼醋性大發亨利恐與己不利乃設法滅其口以絶後患云 
　　飾亨利者爲依密爾（ＥｎｉｌＴｅａｎｉｎｇｓ）描慕十分周到好色者之行爲演來淋漓盡致又極自然先是王后誔日亨利在外狂飲后召之歸將行矣忽而侍者舁一極大之糕點入啓而視之乃一妖艶之美女王乃趨前抱之吻之再三不忍即行已覺貪慾之甚及其旣歸門角裙動啓門而視知爲愛尼一副好色之態無可復加草叢中之拾球半夜越窗私訪乃釀成與王后之離婚旣娶愛尼坐則爲之置墊褥趨之奉之唯恐不周會春季園游會中見舞女輕衣跳躍則又抱其一而吻之大凡好色之徒一旦别有所歡恒置其前愛於不顧及愛尼生一女亨利與宮女之情益熱竟置愛尼於不顧依密爾之表情處處入微演荒淫無道之君主可謂刻畫盡到觀其眉舞色飛伏膝吻裙之時見之者無不爲之竊笑眞能手也（伯）（待續） 
[「賴婚」影片之新評]  
　　賴婚一劇結構演藝無懈可擊且含有文學意味如愛娜持絨衫投贈其姑母一段示貧富階級之懸隔山逹生見女評足吻臂示獸性之衝動生兒受洗不敢至敎堂示社會環境之不良愛娜爲人苦作而猶爲人驅逐之恨意處處爲世道人心痛下針砭以示閱者一失足成千古恨台維毆父一塲爲詬病余深不爲然台維之重視愛娜無微不至爲之提水爲之說情雖投身逝海猶所不惜愛情專一如大氣之滂溥瀰漫充塞於宇宙之間心維我愛萬物視如芻狗雖如父子之情猶不能間之此乃眞情流露之表徴然亦愛情之弊病試觀世之爲情死者或自飲鴆或投海自溺之時豈尙以父母兄弟爲念乎余意影戲一道足以左右社會風尙人生觀之優點固宜表揚但於人生觀錯誤之點亦宜暴露而貶誅之夫如是方能演來入情入理惟妙惟肖否則便爲誨淫之愛情影片烏足當吾人之一盼耶（初年） 
 
 

Page 18

 
 
第一萬八千二百二十五號;中華民國十二年 西曆一千九百二十三年十一月二十號
星期二 * *   
 
