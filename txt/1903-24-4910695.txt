# 1903 - 24 - 4910695

 

Page 1

 
 
[新印各書籍發售] [  圖書集成局啓] 　　　　　　　　　　　　　　　　　　　　　　　　　 
　　十朝東華錄實價洋十元○綱鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華績錄實洋二元五角○左文襄公奏疏碼洋四元○刑案匯覽洋七元○景岳全書碼洋三元○資治新書碼洋一元五角○給圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補注洗寃錄碼洋六角○康熙字典碼洋二元八角○三家醫案碼洋三角○醫酲賸義碼洋三角○瘍醫大全碼洋三元○臨證指南碼洋一元五角○花月痕碼洋四角○日本國志碼洋二元五角○徐氏十三種醫書碼洋一元六角○大清會典碼洋一元六角○六科準繩六套實洋六元○醫門法律碼洋一元○諸君欲購者請移玉至三馬路申昌書書室或申報館帳房可也此佈 
[停止科舉釋疑]  
　　數月以來外間時有停廢科舉之說壹不知傅者何人而酒肆茶樓言者藉藉呫畢之士深用懐疑而爲書業者尤惕惕焉懼此說之或確執筆人反覆詳審爲一言斷之日此必無之事也夫歴朝取士各有不同三代之時鄉舉里選向已贏秦而後或以策論或以詩賦或以經義皆隨時世爲燮通補敝救偏良有深意自明以八股取士沿及本朝相承勿替當其始也所爲文類皆闡聖賢之義理擷經史之菁華博大精深回非空疏迂謬者所能比以故外臣出其中大儒出其中國家得人豈必遜於唐宋迨行之旣久流弊漸多或務爲繊佻或好爲險怪剽竊摹擬有愈趨愈下之譏於是有心世道者咸以時文爲汩没性靈譏評因之叢集朝廷俯探羣議毅然决然舍去時文攺試策諭其分場考試之法各省疆臣議之政府諸臣覆核之細目宏綱燦然畢具然後頒之天下奉爲玉律金科是其更張之初視之何等鄭重僕亦不敢謂旣攺策論所取之士果皆通逹事理而無一空疏迂謬者厠乎其間惟更章甫及一二科無端遽議停止則何如當八股旣裁卽不復舉行考試豈非尤爲直捷更何必多此曲折乎或日當廢去時文時朝廷本有停止科舉之意惟因學堂未興恐一時無人才以資驅使故不得不暫以策論試士俾士之懹才抱智者得以時効用於國家今明詔旣頒學堂踵起將來後彥輩出斷不使國家有乏才之虞於此而竟廢科舉更復何所繼擬則謹應之日此知其一不知其二者也夫各省應設之大中小學堂固已欽奉綸音乘時舉辦然或患無辦事之人或患無可籌之欵或慮教習難延而且存觀望或慮學生肇禍而猶待躊躇以故合各省計之已成者僅十之一二未成者幾十之七八卽能一律興辦矣核之奏定章程在縣學堂數年而後升入府學堂在府學堂數年而後升入省學堂在省學堂數年而後送入京師大學堂學問果能精深然後予以卒業憑據核計其時至速非十年不可其或年齒稍長不必循序漸進可一試而卽入大學堂然亦必歴三數年始能通中西之學今一旦科舉驟廢試問此數年中不將無所取材乎况乎各處學生之性質囂張漸染惡習者比比而是雖能如期卒業亦將利少弊多而未必果勝科舉此亦盡人所知而並非好爲苛論者然則科舉終於不廢乎是又未必然蓋天下之法歴久則必敝時文敝而攺策論雖與從前空疏迂謬之習固已微　不同然再歴幾年安知剽竊摹擬希圖徼倖者不又乘時而起而爲世俗所譏評乎故數年之後果使學堂成效可期或竟將科舉决然停止亦屬意中事特此時甫議新章忽又更燮此可斷其必無耳率書鄙見藉解羣疑彼志切功名者其亦好自爲之而不必深滋惶惑哉 
[本館接奉電音]  
　　昨日午前京師飛電傳來上諭二道謹敬譯登○十二月二十四日内閣抄奉上谕安徽巡撫著誠勛補授翁曾桂著補授浙江布政使欽此同日奉上諭山西巡撫著兪廉三調補趙爾巽著補授湖南巡撫欽此 
[日興郵政]  
　　俄文森京日報云日本政府近日考察新政功効以整頓郵政爲最著當二十五年以前日本郵政弊端百出不但不能取信於歐夷卽本國人民亦不以爲然蓋猶之波斯士耳其也於是英法美三國在横濱陸續添設郵局商民無不稱其便利彼時以爲日本郵政終無起色初不意日本政府勵精圖治於此三國郵政極力注意擇善而從推廣各商埠各城市分局并詳察郵政利弊多給郵員薪水各郵員振作精神實心任事一年之後遂煥然攺觀英法美三國郵局之設在横濱者寄件因而日减而日本郵政日漸攺觀得收今日之効當二十年前日本内外往來信仵每人合計僅得其一迨十年前已得其七二年前竟增至十六逆料自今以往當更有加無已也 
[俄稅日旺]  
　　俄文森京日報云俄國户部新訂稅則凡進口貨物無不較昔加增他姑不論卽上等皮貨一項凡整包之由他國運入俄境者每鋪得　四十磅爲一鋪得其稅增至一百盧布亦留心稅務者所宜注意也 
[瑞王公斷]  
　　日本時事新報云薩摩阿島於西歴一千八百九十九年内亂時英美兩國分派海軍登岸但此島本歸英美德三國保護而德人之旅此者尤衆當英美海軍登岸時亂黨迎擊交戰良多外人多被殃及於是德國首先倡議謂旅人所失之青錢英美賠償彼此爭持議久不决旋請瑞典國王出爲公斷事經一年近始定議然英國於公斷之文尙未宣布故未能盡悉其底蘊也 
　 
[法汰兵額]  
　　德文應聲報云三年前德國除巴宴省三營不計外共存兵五十一萬二千人其數頗能相等是年德兵之患瘧而斃者共九百二十一人法兵之患瘧而斃者共七千五百三十五人數殆八倍於德考其致疾之由或因居處不潔飲食不凈於衛生之道有未盡耳 
[西亂近聞]  
　　香港循環日報云桂撫王芍棠中丞於本月初八日由南寗起節督師向思恩慶遠柳州等處剿匪並派廣湘安勇等營從潯州赴北河而上水陸夹攻牌樓燈盞菱角等處匪人業已掃除凈盡復調廖長慶鎮軍統領省防各營向邊境兜截指揮旣定布置得宜跳梁小醜指日可平矣 
 
 

Page 2

 
 
[警察述聞] 　　　　　　　　　　　　　　　　　　　　　　　　　 
　　香港循環日報云粤省開辦警察督撫憲委臬司吳廉訪總辦局務所有調委均聴酌裁連日佐贰雜職都守千把各員弁呈遞履歴者絡繹而來廉訪鎮靜爲懷不事干謁并仿照京局令警察弁勇一律西式戎装至各屬巡船則俟叅議妥當然後舉行前時保甲等委員恐將一併裁撤矣 
[豫省添軍]  
　　北洋官報云河南原有兵額除豫正等十四營外又添練精銳捷勝等營計共三十九營一隊上年因節餉兩次遣撤八營今春又裁十營一隊計僅存二十一營分紥要隘殊難周布近因各處土匪出没靡常豫境毗連七省又爲南北鐵道之中幹巡防彈壓不可不妥爲籌備現在撫憲張奏准就地籌欵添練五千人分爲步隊六營馬隊砲隊各兩營作爲常備軍其營制餉項均仿照武衞右軍先鋒隊章程 
[募勇述聞]  
　　客有自湖南到漢口者語諸本館訪事友人云邇來廣西大憲以賊勢猖獗日甚原有兵力不足抵禦恐難迅奏膚功爰委員馳至湘省内地招募勇丁以資訓練日來桓桓之士隷名軍籍已先後編成隊伍尅日首途矣 
[比軺小志]  
　　昨日比利時國友人來信云中國欽命出使比國大臣楊誠之星使於十一月十三日行抵比都當卽接篆任事翌日往謁比國外部及軍機兩大臣訂於三四日内呈遞國書舊有節轅湫隘太甚因之暫假旅邸小駐征驂至前繙譯魏君未經星使札留大約卽當航海回國矣 
[江西武備學堂章程]  
　　江西武備學堂招考示諭已登之二十六日報章兹將章程續錄於左計開條欵二十則一現在疉奉諭旨飭令開辦各省武備學堂將武生童考試武科鄉會試一律永遠停止自應參仿南北洋湖北章程開堂教授兵法營壘軍械算學測量繪圖地勢工程步隊砲隊操法槍砲命中取準體操一切功課惟其理法精密必須聰俊子弟方能學習今擬招募一百六十人内本省一百二十人查照各州縣學額每五名准送一名自十六歲以上二十歲以下爲限已讀數經能作策論文理已稱通顺或已入學之文武生員及曾捐納頁監職銜者均准投考開明籍貫年貎三代到縣投考由縣察其年貎相符騐明體氣結實身無隠疾卽由本人家屬出具甘結及紳士保結聲明身家清白由縣出題作論通顺者立卽塡單給據飭令起程到省由學堂復騐試分别去取留堂試習四個月再行察看或情性執拗資質魯鈍或舉止輕浮語言澀滯卽行剔退另選甘結保結發還往來自備川資已錄取者在堂以二年爲期甘結内聲明未滿二年不准自行告退及請假完娶等事又各項内外塲功課繁重倘因登高履險設有他虞堂量給卹賞各聴天命如或藉衆滋事畏難逃學除將該生革除外仍行縣提其家屬追缴堂中歴用經費及已用火食銀兩以警效尤縣中塡單給發諸生毋庸給文申送以杜索費而免躭延一課餘之時须兼習淺近洋文字以便認識槍砲上牌號數目庶於裝配不致錯亂故口齒亦须清朗　官聲音洪亮以便帶兵傅令發號一人才難得必廣開登進之門今擬招本省一百二十人爲正課其官幕予弟外籍者招四十人爲附課併列授課一大學堂原定月繳經費洋四元今本堂此條禀免惟在堂零用須自備分外所用纸筆洋文各具亦自備一各生二年期内不准請假惟父母及承重喪准酌量原籍遠近給予假期逾限不歸照章追繳經費火食其餘期功之喪在本城者核明應准與否隨時定奪一學生未滿二年因事斥退者須追繳在堂時所用使費一招募各生頒貼告示後各縣並應谕知公正紳士訪明平日　學敦品之士無谕客居本籍與第一條章程所指各節合式者谕令投考將來學成卽如科第之榮而登進較速則千城柱石亦卽在其中矣一學堂設教習數員照排定功課單按時教授武學之外仍教授經史以及春秋左傅戰國策武經諸書並有益經濟之文以擴智識定期教習命题作谕呈送攺閱授課則通力合作管束則在堂各員一人材首重德行奸惡者往往才具出衆各生中如有此項人品雖資質過人亦應斥退所以嚴杜習染一武學功課内有跳躍攀躋及擊剌等藝各生於旁晚放學閒步舒氣時應再自行再習以壯筋骨上燈後應在房研習日間所授各業以備問答一各生遇有疾病由學堂官醫診治給發藥費疾重者騐准給假回家痊日來堂不給藥費外府縣學生往來亦不給川資一常日父兄來堂看視須課餘之暇由司閽通知或遣人送物來堂槪不留飯一各生操練早晨亦宜用飯每日三餐夏月澡水由學堂備辦薙髪洗衣本人自給一學堂應用中外書籍纸筆燈油均由學堂備辦惟大部書籍祇准借看借鈔隨時交還管理之員應行頒給之八線表及讀本之書始准承領一各生住房等處灑掃添油等事均有聴差伺應發寄家信應交監督彚齊飭寄不准自行託故出堂一學堂規條另行榜縣堂中如有違犯輕則由教習監督各員隨時責懲重則立卽革退另行選補並飭追經費火食一學生入堂半年後春夏冬按季小考由總辦禀請派同考校統核分數酌擬甲乙彚呈撫憲鑒定獎賞榜示其秋季中四大考由總辦呈請撫憲定期親臨閱試第一年考列前矛者請賞頂戴衣料第二年畢業考滿優等者查照北洋章程詳請奏保官階以示鼓勵並塡給分數文憑收執一在堂學生如有詞訟干連必須訊問者應由地方官申請總辦發往備質但非詳請革退雖無官職不得擅用刑責違者照文武生員論小事准遣抱告一武科旣停武備堂卽爲國家掄才大典各州縣奏到告示卽速發貼城鎮要道各生有志上進者立即報名投考請給實係合格選取塡給憑單送本學堂復加考騐通限明年正月三十日爲限逾限停收各州縣不得視爲具文各生亦毋得自悮一學堂房屋尙在建造先借行臺爲學堂辦公授課 
[整頓工藝]  
　　京師訪事人云順天府工藝學堂自今秋開辦後因教習未能得人各學生學業無甚進境嗣經陳大京兆設法整頓聘定漢文英文教習所有住堂學生均兼習漢文英文及習字算學聞明春須甄别一次以定去留其化學一門已由諸生中挑選六人專心肆習備將來製造之選矣 
[榷使起程]  
　　聞之廣州友人云卸任粤海關監督荘榷憲山定期本月二十日附安平輪船赴申度歲至來春晉京覆命現已派出安澜健銳廣保三輪船拖帶官舫 
[津門火警]  
　　北洋官報云本月初十日夜　天后宫北某鐘表鋪洋燈失火頃刻延焼闔城文武各官齊集督救乃風盛火烈無法可施至十一日出日後始滅共延焼百餘家 
[節烈可風]  
　　嘉興友人來函云原任江蘇溧水縣知縣譚大令日襄之予希鏗二尹新炳於今秋患濕温症醫者誤投補劑疾益增劇遂於九月十四日溘然而逝德配嘉興錢氏夫人系出名門生有至性痛所天之早喪恨後世之無依遂飲阿芙蓉膏以殉時九月二十一日也嗟乎終身所望者夫自古所難者死夫人以一女子家計温飽足可自安乃竟等性命於鴻毛從夫予於地下其節烈之槪視世之鬚眉七尺而畏死偷生者相去何啻天淵哉 
 
 

Page 3

 
 
[輦轂清埃] 　　　　　　　　　　　　　　　　　　　　　　　　　 
　　京師訪事人云十一月二十九日前門外迤南香廠附近葦塘埂上忽棄有木板箱一具巡勇見而啓視内以紅色棉被蒙一男屍年約二十許雙睛已爲人抉去四肢亦零落不全當卽報官經五城會騐迄無屍親認領不知爲何人所害也○香廠左近有劉某者龜予也上月杪以養女嫁與某富翁爲妾得身價銀兩千金爲绿林豪客所知是夜三更後糾同多人明火持械而入將銀悉數劫去劉畏勢衆不敢出阻次日報官旋於臘月初六日經中城綀勇局弁勇在東珠市口六鋪地方拘獲一形跡可疑之人送局審訊確係是案正盜旣又續獲夥盜四名解送刑部照例懲辦○前門外觀音寺新建洋式櫢房百有餘間名爲賓宴櫢富商大賈如有珍異之物可以陳設於内藉求善價而沽蓋仿西國赛珍會意也兹於臘月初六日開市往觀者高車駟馬爛其如雲○宣武門外虎坊橋通聚德烟錢鋪於本月初四日開市先一夕迎接財神通宵燈火翌日鋪夥均已困倦相率入黑甜鄉不知櫃房爐火未息致被煤氣熏毙三人内一人昏瞀中顚墜於地致所蓋衣被墮入爐中須臾火燄上炎烟氣自門隙溢出被巡街勇丁所見急卽破屝而入唤醒餘人將火救息房屋雖得免延焼而三人已無可救藥矣○京師有一種小押鋪重利艦剝久干例禁屢經地面官示禁仍多私自開設者兹於臘月初間復經顺天府飭差將城内外私設小押一律封禁無遺并將其掌櫃押禁勒令止當候贖又有一種小藥鋪專售春方藉以漁利亦經五城察院封錮多家且將鋪主笞責谕令攺業○前經禮部奏稱時值年終請飭地面官清查廟宇奉旨依議兹於臘月初間經步軍統領衙門顺天府五城察院會銜出示暁谕城内外菴觀寺院遍張告示槪不准容留形跡可疑之人倘敢故違隠匿一經發覺定將廟產封錮入官充作各項善舉之用 
[西湖雪景]  
　　杭州訪事友人云杭屬紫陽書院自去年奉旨攺爲仁和小學堂後縣主蕭蘊齊明府延王同伯主政總理一切自今夏開學迄今已閱半年現届歲闌例應甄别本月初十日先行考試凡不堪造就及勿守學規動輙滋事者立予開除一面請明府出示招考凡本處紳商子弟年在十二歲以上十六歲以下素來安分並無習染者伹於十五日以前至太廟巷本學堂報名以便示期傳考按名序補○每届封印期内官憲循例不理刑名以故劉盤龍一流人往往采烈興高大開賭場肆無忌憚本年保甲督辦戴予開觀察有鑒於此特飭各叚分巡局員責成地保具結不准再有聚賭情事并派差役隨時稽案倘敢不遵除將房屋發封外立提重辦一面出示曉谕俾衆周知似此雷厲風行若輩或當稍稍斂蹟矣○本月十四夜有一賣浆者荷擔至東園蕩地方行經護城河畔偶一失足墮入波心幸經人設法救起送回家中然已氣息奄奄不知能免名登鬼籙否 
[吳江楓冷]  
　　蘇州訪事友人云省垣自入冬以來天氣寒暖不常滕六君雖於上月間惠然肯來而不久卽止是以邇日民間喉痛等症復接踵而起府尊向予振太守有鑒於此特於本月十六日起率同長元吳三縣主就郡城隍廟設壇祈雪不知蒼蒼者能鑒兹誠意立沛祥　否○本月十九日爲各署封印之期辰刻藩憲陸方伯臬憲效廉訪以次文武印委各員咸至撫轅伺候已正撫憲恩藝棠大中丞朝服至大堂謹敬行旋各官折至藩轅俟方伯禮畢然後由臬而府而縣次第遞封當府憲向予振太守封篆時各營弁勇咸集府轅一時旌旗蔽日劍戟凝霜蓋太守近奉上憲委兼蘇省營務處故有此榮施也○吳縣林大令近奉撫憲恩中丞委赴各鄉查勘河道大令關心民瘼每抵一處必登岸步行見途中負販之徒設攤售物辄詳加查問知所設攤基向由汛弁收取陋規因谕以如有人來取可令至本縣處收領一時細民歡聲雷動稱頌弗諠 
[海關停公]  
　　昨日蘇松太兵備道兼江海關監督袁海觀觀察會同稅務司好博遜君出示曉諭略謂江海關自光緒二十九年正月初一日起至初九日止停辦公事九日擇於初十日開關照常征收稅餉合行出示曉諭爲此示仰商民人等一體遵照毋違特示 
[體恤工人]  
　　浙江海運滬局向章篩兌漕糧在浦東楊家渡碼頭招商局棧前現擬遷至虹口招商局北棧前附近各工人相持不允幾致纠衆爲難事爲總辦林少筠太守所聞因與招商局總辦沈予梅觀察籌議良久仍在浦東照常辦理 
[銀樓集議三志]  
　　銀樓集議前已兩志報端兹悉各銀樓及各金鋪各銀行聚議之後卽與哈華托律師互商哈君謂此事若控諸西官殊無把握不若公禀蘇松太兵備道請照會租界首領明定章程又聞某日有一俄商初至滬上欲以金盧比易市中通用洋銀歴問數家皆不承受是以貿易中人咸謂金錢爲中西通行之幣倘欲以收贜示罰則不特華人多所不便卽西商亦因之妨害良多也 
[幾兆燎原]  
　　昨日亭午時美界北四川路第八十六號門牌粤人某姓家炊失愼遺火積薪霎時烈烈轟轟幾致不可收拾幸經人竭力灌救得卽熄滅祗焚去門窓等物事爲捕頭所聞以其曾保火險恐有種火情事令某包探前往查明再行核辦 
[追究騙銀]  
　　滬南茂順公報關行夥李洪生扭控劉阿虎私刻圖章僞繕支票至寳成水菓行冒兌洋銀五十元繼又至江增荗冒兌洋銀一百元旋卽交到高長林解經馬路工程局總辦翁予文太守倩襄讞委員黄衡堂二尹研訊飭還押限繳所騙洋銀一百五十元在案昨日午前太守親提研訊高供小的年一十有七本邑人父親維鶴在漢口操海味業家内有母親及胞弟小的向在茂順公習業本年十一月間因事出門十二月初九日與茂順公已歇帳友朱式文相遇言及貧苦朱起意將茂順公圖章寫就交與小的至新北門外興聖街刻字店刊刻三塊携回交朱繕成支票一紙囑小的至江增茂水菓行冒兌洋銀小的不允及至泉漳會館門首見一不知姓名之小孩許酬　數十文囑伊至江增茂冒兌得洋銀一百元先在寳成行取得洋銀五十元遂與朱同往北市某番菜館暢飲不料江增茂行夥察破僞票卽將劉送案究辦小的等知事已敗露避匿英租界帶鈎橋堍借宿順興小客棧内至念二晚小的與朱在途遇見同業人余錫卿邀往某戲園觀劇小的遂將前項圖章一併寄存余處迨後忽遇戴生昌小輪船局買辦方姓將小的騙至南市扭送到案小的年輕受愚今朱已逃往南匯縣境一時無從尋獲求恩寛宥太守向之開導再三著還押限令交朱到案方可脱罪如敢延玩定卽送縣嚴懲 
[嚴比汛捕]  
　　十六鋪巡防中局委員黄衡堂二尹以境内竊案迭出汛捕錢福延不破獲玩法已極爰於昨日提案喝令重責二百板勒限破案如再延玩重比不貸 
[義捐照錄]  
　　昨承白雲居士俯念敝堂義塜捐欵缺數甚鉅因將節省之費規元一百兩捐入該義塜捐欵云云又曹潤甫翁經募太原隠名子還宿愿捐助洋六十元正一併送交商務會議公所掣付收條並懇登報章以誌謝忱 
[申報館恊振所經收四川山東振捐十二月十一日至十二月二十日止第三十三次清單]  
　　十二月十一日存仁堂銅洋一元○十四日京口合記龍洋一元○十五日無名氏求三官關煞開通洋一元○十七日逸二洋二十元不留各銅洋四元○十八日　上謙六齊主人將臘尾年頭應備家宴春　等資移助票元卅二雨一錢九分三釐金姓交來甯波順泰昌洋十五元一角○十九日易維榕還願洋五角顧阿維生日節省洋五元錢和盛銅小洋十三角以上總共收洋四十二元六角票元三十二雨一錢九分三厘銅洋六元三角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案] 　　　　　　　　　　　　　　　　　　　　　　　　　 
　　浦東總巡局謝岳松明府派差押解遊勇徐雨生到縣請究前晚縣主汪瑶庭大令升堂研訊徐供小的原籍安徽某邑向在某營當勇裁汰後袱被來申向在浦東販賣牛肉會娶流妓王氏爲室今春小的因事回里近始來申不料王氏已與他人併識竟視小的如陌路與之爭論一味胡言反被總巡局勇拿解局中不由小的分辯移送案下叩求明察大令以其混供判令押候備文遞解回籍○前日劉寳生扭控施同福串搬物件汪大令研訊之下劉供小的家住本城新北門安仁橋左近當二十日火警時小的急將箱籠物件搬出門外令妻子小心看守後由施代爲照管小的以其素識不疑有他旋有一人欲將衣箱搬去妻子不允施稱此人是伊之友可保無虞當時有嚴祥福目聲情形迄今未見將箱送回向施追索竟圖呑賴爲此扭案求恩究追施供小的在新北門吊橋堍蕙芳茶館門前　設餅攤與劉相識當是日火災時小的前往照料並無串人搬箱之事或者被他人竊去誣指小的尙求明察大令以兩造供詞各執著將施押候提到見証嚴祥福再行讯核○提標右營哨弁袁鑫山因借石硯卿田單合向某洋商抵銀一千兩日久不贖被洋商控告前經汪大令提訊斷令各還洋銀五百元石已繳到立卽開释袁尙取保未繳前晚大令飭提復訊袁遣其子少山投案供稱父親已覓人措辦欵項日内可以繳案尙求宽限大令飭再限兩日赶緊繳清不得延緩 
[英美租界公堂瑣案]  
　　前者七十六號西捕解王小琴到案禀稱此人引誘洋人衰特生作不端之事經中西官判笞五百板押捕房一年嗣西官迪比南君恐有寃抑函請公廨暫緩發落前日午後迪君與讞員張柄樞司馬會訊該洋人投稱因事過有恒路王向我招手及行至圓明園路王動手摸我下體經七十六號西捕拘住旋有兪姓投案稱小琴會在小的處拉包車素來誠實繼有沙遜洋人延博易律師到案稱王現在商人處爲車夫並代伸辯迪君商之司馬判押候次晨定讞昨復解案由襄讞委員魏蒓塢大令商之迪君判仍照原斷辦理○包探倪順泉解李三三姚阿四岳阿端陳連生袁阿樵等到案禀稱伊等串竊浦東洋人美立頓棧房内　粉九十四包報由小的拘獲請究李等供均在二頭楊士泉名下爲夥並不行竊求鑒大令商之迪君判陳交保餘押候補提楊士泉禮拜一復訊○包探何阿春解過犯周小山到案禀稱責辦释出今又竊張國亮衣物請究大令判責五百板押捕房半年○倪順泉又解宋滿生蔣和尙禀稱伊等違章用鐡鈎鈎猪請究大令判宋責三百板枷號半月蔣年幼戒責三百下○包探金立生解唐禮根到案禀稱唐混用銅洋四開小的查獲復在伊家搜獲銅洋數十角據稱係虹口有恒路萬興錢店范山華所寄請究大令判押候補提人証復訊 
[法租界捕房瑣案]  
　　前日法界大馬路天益洋貨店忽來歹人韓定永及同黨某甲聲稱欲購洋布多方挑剔乘間竊去花洋布一　幸店夥吳壽生立卽察知追至洋經浜人贜並獲解經大令訊明判責五百板所有當場搜出之洋銀三十五元存候再核昨日提案照斷笞責詰問洋銀何來韓堅稱實係已物滬上尙有親串可證求准發還大令著韓邀同親戚來案質明准予給還○通聚泰報關行主初雨村將支票銀三千兩向和元成號客朱墨調去現銀三千兩屇期不還控經大令訊供押追初願將通聚泰生財底貨估價推抵大令著各邀公正人估見生材祇值銀五百兩昨日提案復訊祁供此行盤進值價五千兩請著照原價大令判作銀三千兩歸朱收領倘不遵斷將祁管押過年再行核辦○縣差王慶林前因藉端索賄被方哲卿呈控經大令訊供判枷一個月期滿責釋昨日王兄似蘭投案求釋大令以枷期未满不准所請○竊取烟槍之李阿蘭行竊花衣之張佳才均經大令訊供押候分别責懲昨日提案著照原斷李枷一個月期滿責釋張責三百板開釋○太古棧小工顧小狗張大明胡小二王三向工頭滋擾訛詐控經大令訊供昨日提案著各責三百板斥釋 
[美租界捕房紀事]  
　　昨晨妙手空空兒陳阿三潛入穿虹浜左近顧姓家行竊綢布衣服若干件携之而出適爲包探倪順泉所見連贜帶入捕房捕頭令押候解送公堂禀請讞員張柄樞司馬訊究○昨晨江北小竊劉阿六混入公和祥碼頭某號棧房内竊取舊鐡若干磅適爲司閽之印度人所見連贜送入捕房捕頭令押候解送公堂禀請懲辦○昨報記西華德路瞿陞記米店收買李阿三姚阿五所竊　粉兹悉此贜實係正豐米店所收爰由包探劉阿炳將學徒李鍚芳拘入捕房捕頭令押候解送公堂禀請訊辦 
[蘇垣官報]  
　　十二月十九日藩轅牌示照得元和縣周荘司巡檢蔡延熙捐升遺缺查有靖江縣新港司巡檢孫逢陽堪以調補又太湖廰東山司巡檢瞿傳　調補小河司遺缺查有候補儘先巡檢邵光煦堪以請補又陽湖縣馬蹟司巡檢陳履泰病故遺缺查有候補從九品楊光藻堪以請補督辨中西學堂候補道張鼎祐通知今日放學吳縣林禀知下鄉查辦團練保甲並履勘河道回撫轅文巡捕吳樹楷禀謝奉委海運省局卽到差縣丞李昌凖禀謝奉委海運滬局差二十日總辦下游釐局候補知府胡玉灜禀到銷淚甯會商統捐並謝奉委兼充上叚水利總巡差知縣尙昌厚禀謝奉委江震絲捐局差卽辭陳其璟奉江藩憲委赴浙江購辦桑秧回卽辭縣丞樊　崇禀知回東路四段冬防差祝葆璋禀辭赴滬見道憲統帶撫標中營水師補用副將趙雲龍由木　光福江震各屬查哨　 
 
 
 

Page 10

 
 
[光緖二十八年十二月初九日京報全錄] 　　　　　　　　　　　　　　　　　　　　　　　　　 
　　宫門抄諭旨均已錄前○安徽巡撫聶奏爲遵旨查明道員被參各欵據實覆陳摺○又奏爲查辦沿江洲地情形並革除八柱包課摺 
　　頭品頂戴調補浙江巡撫安徽巡撫臣聶緝榘跪奏爲遵旨查明道員被叅各欵據實覆陳恭摺仰祈聖鑒事竊臣於光緖二十八年七月二十四日承准軍機大臣字寄光緖二十八年七月十五日奉上諭有人奏安徽蕪湖道吳景祺貪聲著聞縱予庇弁種種不法著聶緝槼按照所叅各節確切查明據實具奏毋稍徇隠原片著抄給閱看將此諭令知之欽此遵旨寄信前來承准此遵經密委候補知府文蔚不動聲色馳赴蕪湖逐細確查兹據明晰具復臣復博訪周諮詳加察核署蕪湖道吳景祺素性誠篤尙無貪墨聲名惟才具過短　下無方其予工部主事吳炳聲蕩檢踰閑頗滋物議按照原叅各節證以訪查情形敬爲我皇太后皇上縷晣陳之如原奏内稱吳炳聲遇事索賄與幕友顧玉書狼狽爲奸該道惟二人之言是聴一節查蕪湖道署一切事件向由吳景祺自行主持伊予吳炳聲平日雖舉動輕浮不安本分案牘出入尙未敢公然干預幕友顧玉書在道署十有餘年歴任延訂不聞别有弊端近年偶有濫薦親友之事亦不至毫無忌憚究竟吳炳聲於何年月日何事得何人之賄如何與顧玉書狼狽爲奸原奏並未指實臣再四訪查亦屬毫無確據又如原奉内稱二十六年十一月巡檢朱秉莫奉撫藩委辦新河荘稅務該員至蕪未與二人關説守候一月不令到局該道反禀撫藩將差撤銷一節查巡檢朱秉莫於光緖二十六年間委辦新河荘稅差該巡檢到蕪吳景祺因新河荘委員尙未期滿攺委南卡稅務二十七年秋間署理蕪湖關道龔盛階到任將該巡檢南卡差撤去攺委保甲差撤换是朱秉莫差委先後攺撤旣非一任亦非無故並非因關說不遂始終不得到差似無疑義又如原奏内稱常關商貨任意勒索怨聲載道今年四月因加收米豆稅辦理操切以致罷市該道訊問商民吳炳聲在旁挑供各節近年整頓貨稅商民　怨固在意中臣留心察訪該道諳於料事約束復宽所屬關卡雖不至任意勒索怨聲載道受人欺朦失于覺察之處間亦難免人言之起或由於此至米豆加稅一説查無其事惟二十七年四月間有廣帮客商裝載菜子數千石路過常關混稱米包希圖漏稅被常關查出扣留罰辦該帮紛紛上控經前撫臣王之春委員會查諭令補稅釋放銷案該商躭延日久未免受　各帮闻之均有戒心使值青黄不接江湖奇漲糧價日昂各帮停購約有月餘並非因加收稅銀以致市廛罷市此案吳景祺飭令商人照章完稅事無不合惟該道會將廣商親自提訊聞吳炳聲素來好動惡靜喜事多言審訊時亦在旁觀看且於該道退堂後任意吆喝是吳炳聲平日罔知顧忌已可槪見究竟會否在堂挑供現已結案多時人證四散勢未便提集質訊轉滋拖累應請免於深究至所奏尙有正月間遣散衡字右營管帶洪占奎侵占恩餉勇丁數十人往伊寓中求索該管帶情急令親兵開槍轟擊將勇丁赫散拿住彭姓一名誣爲搶劫　禀該道將彭姓正法聞彭姓至死並無口供等語查光緖二十七年正月間蕪湖衡字右營裁撤勇丁誤聴浮言纠赴管帶洪占奎寓所滋事該管帶飭令親兵驅散當場拿獲勇丁兩人送交蕪湖縣訊供内有帶刀前往之彭永興一名供認圖得錢財屬實禀經該道以散勇纠搶營主實屬藐法已極諭飭正法錄供通禀在案臣稽核卷宗供摺具在毫無疑賨該道飭令正法爲綏靖地方起見實係一時權宜之計並非草菅人命洪占奎亦查無侵呑恩餉情事原奏所稱自係傳聞之訛以上各節均經臣一再訪查據實直陳不敢稍涉徇隠此外别無縱庇不法情事伏查道署爲　防重地主事乃清要部曹吳炳聲以職官隨侍任所宜如何束身自愛力求上進乃考其平素行爲頪皆少年喜事迹近招摇甚至徵逐浪遊聲名狼藉實屬有玷官箴不堪造就一切情形臣已先有所聞祇以訪查未確不敢遽行上逹現旣再三考核衆口一詞雖經吳景祺驅逐出署未便稍事姑容相應請旨將工部主事吳炳聲卽行革職以示懲儆吳景祺雖無縱庇實據而秉性庸柔以致事前失於管教事後又失覺察實屬咎有難辭考其平日居官情形亦屬長厚有餘精明不足關道事煩責重殊非該道所能勝任　請旨將徽甯池太廣道吳景祺卽行開缺另行簡員補授以免貽誤幕顧玉書在道署多年尙無實在劣迹應請與查無不合及并無實據各節一併免予置議所有遵旨查復分别　議缘由是否有當理合恭摺由驛馳奏伏乞皇太后皇上聖鑒訓示谨奏奉硃批另有旨欽此 
　　頭品頂戴調補浙江巡撫安徽巡撫臣聶緝　跪奏爲安徽省沿江洲地已飭認眞查丈八柱包課業經革除恭摺覆陳仰祈聖鑒事竊於光緖二十八年八月十五日承准軍機大臣字寄光緖二十八年七月二十九日奉上諭有人奏安徽賠欵無出請將沿江洲地認眞清釐一摺據稱皖省沿江一帶淤漲沙洲盡成糧地課則仍是草蘆請將已墾者一律招佃等語著聶緝　按照所陳各節切實清查整頓勿任豪猾把持吏胥蔽混以盡地利而裕賦課另片奏棍徒爭佔洲地舊有包課名日請飭嚴禁等語著該撫一并嚴查弊端認眞革除以重公欵是爲至要原摺著抄給閱看將此諭令知之钦此遵旨寄信前來承准此當卽轉飭钦遵切實查辦去後兹據署布政使聨魁詳稱安省各屬蘆洲坐落濱江漲坍靡常定例五年大丈一次漲者升增坍者减除兵燹後各屬卷册燬失迄未辦丈時閱四十餘年雖據陸續增减隠匿間年不免已由司飭令各州縣将境内官民洲地親詣履查丈明確分别已墾未墾按則升科另行招佃應俟册造齊全再行委員覆詳辦至桐城漲洲係省城敬敷桐城培文兩書院公業敬敷書院租課由錢劉等姓承缴名日八柱歴年揑災短課積弊叢生已由該管安慶府諭飭舉人王源瀚前往勘丈招墾酌量增租革除舊佃八柱名自攺諭正紳經管　具章程詳奉批司轉飭遵照在案是八　包課等弊業已革除應請毋庸再議等情詳請復奏前來伏查皖省沿江洲地雖據陸續報升燹後四十餘年迄未辦丈小民希冀輕减糧賦隠匿不報吏胥高下其手從中漁利均所不免現當庫帑奇絀之時整頓自不容缓惟相沿旣久民間輾轉授受早已習爲故常非由各該州縣親詣清查並遴委明幹之員分赴會同切實勘文終難澈底澄清事甚周折殊非尅期可待以之湊抵償欵實屬緩不濟急臣已批飭該司嚴飭沿江有洲各屬無諭漁盧課地赶緊一律認眞查勘原奏所指洪湖淤地鳳潁水利如有可墾可開之處一併詳明查辦一面嚴杜豪强霸佔吏胥舞弊容俟該司飭取清册委員分赴會丈明確詳復到日再行酌量飭遵隨時奏報所有皖南荒地臣於本所夏間閱兵回署經通飭各屬赶緊確查分别有主無主妥議開墾各該州縣先後禀報臣隨時批飭有報數過少駁令復加查核者有因農工未曅须俟秋後察辦者統俟查報齊全歸入另案辦理至桐城崇文洲地本係敬敷培文兩書院公產敬敷書院租課因由錢劉等姓八柱包收以致積弊叢生本年六月間據署安慶府知府石鎭諭飭舉人王源瀚前往勘丈招墾酌增租錢一律攺歸正紳經管永革八柱名目議章通詳已由臣批司核飭遵辦在案是八桂名日先已革除無慮呑　各署吏胥亦無把持自司毋庸再議除將沿江洲地認眞飭確查辦外理合先將大略情形恭摺由驛復陳乞皇太后皇上聖鑒謹奏奉硃批知道了欽此 
 
