# 1888 - 115 - 4905399

 

Page 1

 
 
[大題觀海告白] [  點石齋主人啓]  
　　制藝之作權輿於宋八股之法詳明史選舉志中由來舊矣國朝因之康熙三年改試策論至七年復以四書文取士自是遂爲定制國家用人　數途並進而以科名爲重試士之法雖有經策而以制蓺爲先天下之士竭其才力以從事於此故老師宿儒操選政者皆視之爲金科玉律然限　邊幅不及備登閱者有遺珠之憾自滬上開設石印制蓺名目可謂備矣而擇之不精珉玉並登又不免有叢脞之嫌求其博而有要富而有倫　非易矣本齋久有此願豫爲博求國初以來珍本秘笈兼搆時下髦俊鴻文鉅製共集得文十萬餘首乃延聘高材碩望特設館舍甄綜加精條流不雜共選得文四萬首顔之曰大題觀海分初二集初集專選國初以來諸名作以乾嘉爲斷二集專選道豐以來諸名作及時賢窻稿初集所選皆經經緯史興高采烈之作凡幽冷艱深之篇概從陶汰近科取士力矯浮華文風丕變亟登初集者庶使操觚諸家得覩漢官之儀而識正始之音也二　則剛繁補缺題必求全刋譌存眞文惟其是名山藏稿時賢窻作不惜重貲收羅維殷凡已見他部者雖有佳文亦從割愛其或每題登二篇者必一正一奇一散一整立局命意迥然不侔凡稱極時眉樣百發百中者舍此莫屬亟登二集者所謂千佛名經萬瞻俱潔者也夫制蓺代聖賢立言必須原本經術近時墨裁聲調高朗之作未嘗不瓣香於先賢韞山隨園秋谷犢山諸家則又旬梳字櫛其源出於劉熊諸前輩故農山振幾社之聲金壇接柳潭之武尋源溯委亦如詩家之三昧也此編體旣别裁篇又浩博多寶船家有其書矣然篇目不及文彚之多文彚多矣而又不及文府之備文府備矣而觀海視文府又多十中之四定於四月中出書定價若干且俟成書後再登此白 
[工商濟賑說]  
　　夫賑者仁人君子不得已而爲之非國家之福生民之幸也假令寒暑無愆雨暘時若農有餘粟女有餘布天下熙熙然享昇平之樂又安用賑爲哉至於水旱頻仍災祲疉告父母凍餓兄弟妻子離散老弱轉乎溝壑壯者散而之四方仁人君子披流民之圖誦告災之書惻然有動於中懷而不能已於是乎爲之賑此不過盡已之分竭已之誠以冀天心之悔禍而已又豈得爲長久之計萬全之策也哉昔山西奇荒振古罕覯東南諸善士設局籌捐分單勸募亦旣不遺餘力以從事矣十餘年來齊豫燕秦等省無歲不災無歲不賑乃不意元氣未復民困未蘇而鄭州大災又見告矣自去秋决口合龍無期昏墊下民嗷嗷待哺誠有目不忍覩耳不忍聞者無如勸賑者措詞愈難籌賑者用心愈苦清單收欵能有幾何勺水蹄涔難爲施濟自今以往不幾幾乎勸無可勸籌無可籌矣乎然則任斯世斯民之責者將何以爲當務之急將何以爲善後之宜必有道以處此間嘗觀諸史策按諸志乘自周禮大司徒以荒政十二聚萬民而後世言荒政者不可以更僕數有預備于未荒之前者有急救於猝荒之際者有廣救於大荒之時者有力行于偏荒之地者有補救於已荒之後者迨宋董煟著救荒全法人主當行六條宰執當行八條監司當行十條太守當行十六條牧令當行二十條綱舉目張荒政大備然博覽詳稽參考互證辨難反覆聚訟紛紜何去何從莫衷一是非可以按圖而索驥膠柱而鼓瑟也竊謂學古通今本自一貫坐言起行初無二致處今之世當今之時所以求賑法之要濟賑道之窮者惟寓賑於工寓賑於商二說爲最善而所謂當務之急善後之宜亦庶乎其近焉何以言之賑有所不足也勸募之事無常例無常數并無常期一旦賑需孔殷而捐欵忽竭則將立而視其死歟抑何法以處之歟是故濟之以工興工亦荒政之一大端我朝亦嘗行之矣恭讀雍正四年上諭朕軫念東省被水窮民粒食維艱特允山東巡撫之請于大清河興疏濬之工令乏食小民得力役之資爲餬口之計今天氣和暖土脉鬆潤正當畚鍤之時去秋該撫奏請設廠賑濟今赴工者衆粥廠可以停止但念此就食小民其中豈無老弱殘疾不能赴工者煮賑旣停麥秋之期尚遠此輩窮無所歸之人或仍至失所朕心深爲憫焉著山東巡撫將不能赴工之窮民察明若干每口仍給與升合之資候至秋收後停止所用銀均作正項開銷該撫嚴飭各州縣官務當實心奉行以副朕養育百姓之至意欽此乾隆二年上諭年歲豐歉難以懸定而工程之應修理者必先有成局然後可以隨時興舉一省之中工程之大者莫如城郭而地方何處爲最要要地又以何處爲最先應令各省督撫一一確查分别緩急豫爲估計造册報部將來如水旱不齊之時欲以工代賑卽可按籍而稽速爲辦理不致遲滯於民生殊有裨益欽此夫修理可緩之工猶且分别估計及時興作爲饑民赴工就食之計而况鄭州開渠築堤河工孔亟以工代賑不誠一舉而兩得乎此寓賑於工之說也賑有所不及也分叚設廠計口授食不准冒領浮支以轉售而牟利而窮鄉僻壤中貧病交攻不能赴賑者反不獲沾升合之惠是故濟之以商通商亦荒政之一大端也我朝亦嘗行之矣恭讀乾隆元年上諭近年以來直隷收成歉薄民食艱難從前議開海運以資接濟續經盛京將軍奏稱錦州等處米價加貴請永禁海運朕諭以今歲直隷收穫平常俟明歲再如將軍等所請行等因四年因京師雨澤未降海運弛禁之期已滿奉旨復寛一年之禁十三年上諭地方偶有偏災卽將該處關口應征米豆稅加恩寛免則估舶聞風雲集巿直自平駔儈不得居奇窮黎均沾實惠轉得權操自上等因自第每遇災年米商關稅非免則减幾爲常例夫海禁未開之日猶且航海弛禁關津免徽爲災區招商販米之計而况泰西通商設埠海禁宏開以商代賑不誠事半而功倍乎此寓賑於商之說也不寍唯是興工通商有並行而不悖相與以有成者按天津鐵路公司自去年四月輪車開駛歲序將週運脚之利清單可據覊旅之便行路皆知當時李傅相奏摺中有將來京外各省均須次第推行等語則於此而招募流民創造鐵路旣以興工爲當務之急復以通商爲善後之宜是亦荒政之策也或者謂工程里大費用浩繁當此工賑交迫之際安得更生枝節别事經營不知鐵路歸商辦不歸官辦售票招股設局開工商總其成官釐其弊天津公司之成效昭昭在人耳目間彼鉅商富賈之擁厚資居奇貨者孰不竭蹶圖功踴躍從事以爲百世不敗之基一勞永逸之計乎鐵路成而輪車往來朝發夕至米價一漲商販爭趨雖至災祲疊告水旱頻仍而太史且大書特書曰饑而不害 
[本館接奉電音]  
　　昨接京友發來電音有本月二十日旨一道敬謹譯登○三月二十日奉旨詹事府左庶子員缺照例將良弼轉補所遺右庶子員缺着志銳補授吏科給事中員缺着隆恩補授禮科給事中員缺著張廷燎補授内閣中書　缺着存格補授趙執詒沈桐俱准其補授王貽清着毋庸記名朱靖旬着准其卓異加一級仍註册回任候升毓銘倉爾爽俱回任准其卓異加一級仍註册候升歐長烜着准其卓異加一級仍註册候升魏胄熙着回任准 
 
 

Page 2

 
 
其每次卓異加一級仍註册候升榮昌瑞恒俱准其補授欽此 
[煤礦炸裂]  
　　美國新聞紙言美國去米素里地方約十八里有一煤礦於二月十七日下午四點鐘時忽然炸裂煤礦中空一經炸發　石亂落疊斷出路礦中約有百人均被塞斷歸路礦工頭聞信領衆一隊前往施救方救出十五人忽又炸裂火燄升起在礦口高約二十餘丈礦工頭及所率之人悉數被壓旋經外人竭力救援礦工頭頭面已受重傷幸尚未死又挖出屍首四十具不知以後如何則尚未詳悉是亦不測之災也 
[駁船停工]  
　　香港駁貨小艇因西官欲令每人照一小像以備存查舟子皆不願相約停工西官令出惟行不肯受其挾制乃令各洋行皆用自備小艇駁載而舟子更憤不能平聚衆禁止扛棒小車等不聽其攬運貨物其勢頗爲洶洶不知日後如何了結此香港西字報中所述之情形也又閱粤報則云貨艇舟子罷工之後咸駛赴深水浦停泊是處乃中國地面華官慮其集衆滋事特十九龍調撥兵勇五十名前往駐紥以資防護聞舟子等因罷工多日無所入息多有典衣質物以自給者恐未必能枵腹坐困也又見港中安撫華民政務司駱出有示諭略謂爾等盤艇作工人等聽言謡言謂爾等辭工上工必須禀報等語兹特示諭爾等知悉所應報者乃爾等住處非上工辭工必報也自示之後爾等不論往何艇作工任爾自無須禀報各宜凛遵國家自必厚待爾等勿聽浮言照舊作工毋取後累云云此三月初九所出之示也意者刻下此事已將就緒乎容俟續有確信再當登録 
[詳紀粤東水患]  
　　粤東水患初據友人函述録其大略於報端後得訪事人來函語較詳盡因再登報以告惻隱爲懷者俾得籌集金貲振彼哀鴈兹復悉東江水漲惠陽適當其衝地勢亦極窪下是以一瀉千里平地上幾於一片汪洋自上月二十七日起水高丈餘來往府縣兩城者皆藉扁舟以濟兼之傾盆大雨晝夜不停旬日之聞幾疑天漏直至本月初十天始放晴水勢復漲三丈有奇高處水深丈餘低者以三四丈計居民多暫居城上以避横流偶登合江樓望之惟見萬斛銀壽滔滔滾滾田廬牲畜冲没無痕誠可憫也是役也府城房舍坍倒四五十楹初八日有一巨甕漂流而下舟子以篙鈎起中有一男孩并鷹銀四餅意者甫經生育恐歷亂中不及提携故放乎中流任人抱養而以銀餅爲乳哺之資歟初五日歸善縣横瀝鄉某姓家娶婦以五小艇迎歸艇小人多被浪沖没五十餘人無一生者紅藤鄉水深數丈民舍坍去數十楹溺斃者不可以數計府城小東門外浮來屍首枕藉縱横蠅蚋蛄嘬之餘面目幾模糊莫辨經愛善社備棺收殮瘞諸高阡澤及重泉固應銜環結草已吳清卿中丞念切痌　親臨勘視初七晚行抵惠郡初八晨先底府署小坐隨卽遍察城内被難情形更委能員分赴各縣施振旣卽持節返省途次賦感事詩云一月春陰未放晴雨絲不斷過清明西江水緩東江急數丈洪流壓郡城惠州太守尺書來星速郵程報水災遥想東坡祠宇下頑雲滿座不曾開惠州李宮山太守初三日專差禀報連日大雨滂沱江流驟漲城鄉墟巿衙署民房多被淹浸等語此禀於是日酉刻到省愆尤叢集事因循德薄災生莫怨人願寫緑章連夜奏小民無罪罪疆臣雨後牽蘿補屋難床床漏濕幾時乾茅檐未獲棲身所獨臥衙齋夢不安野航幾日斷行蹤忽駕飛輪到石龍使者要知民疾苦此來不爲勸耕農初六日余乘海東雄輪船酉刻駛抵石龍滿村烟霧尚迷家愁慘音容萬户同破屋頽垣坊壓卵那堪更受急流冲石龍鎭河面甚窄水深溜急勢極洶湧柴關何處扣雙扉童叟扶持失所依瓦面人多平水面郤疑身在釣魚　漫云屋小竟如舟側帽妨檐忽打頭猶恐夜深風雨急飄摇一室付東流有屋檐離水尺許仍撐小艇出入者釜無餘米竃無烟板閣容身命名全不信陽春眞有脚幾人擔粥到門前石龍紳士附　生鄧蓉新好善士也於初三日開廠煮粥因貧民無船不能出入乃置粥擔於小艇沿門施送無數小舟一葉輕人聲滿巿勢縱横莫隨雙漿爭歧路土濕危牆觸便傾巿上小舟爭路土牆往往觸倒九十三鄉共一圍萬家性命此相依那知鐵石有時裂喬木驚風葉亂飛東莞所屬福隆圍築自宋元祐年間内包九十三鄉圍基堅固如石壁此次冲决數十丈被災最重百年來所未有世上風波久不知年年旨蓄有餘資一朝漂麥成高鳳奈此青黄不接時田廬淹没勢倉皇作楫無才患莫防溱洧濟人原小惠敢云普渡有慈航江行十里望羅浮豈有閒情作臥遊山色空濛雲黯淡神仙無語亦含愁維舟我到菉蘭村板屋家家上水痕四望汪洋人不見耕牛無主立荒原濁流滾滾挾風濤兩岸平疇没一篙疑是金焦山下路大江東去浪滔滔平日東江水深不過四五尺淺水小輪亦恐阻帶石龍以上多不敢行今則乘輪直抵惠州城外沿途量水自一丈五六尺至二丈三四尺不等浩瀚奔騰茫無涯涘近水人家積水多棹聲隱隱隔烟蘿分明雉堞環山翠雷雨滿江過博羅初七日酉刻過博羅縣城大雷大雨陰靈翳空舟中人無不惴慄竹梢短短似新蒲山麓平坡半有無匍匐老農多菜色也應繪入監門圖災區遠近說紛紛消息如何竟不聞和平龍川長甯各縣聞皆被水迄無禀報到惠只有河源賢令尹爲民　糴苦殷勤河源李令徵庸禀稱該縣被水情形尤爲吃重城墻冲缺十數丈城内水深丈餘及數尺不等沿江鋪户民居水與檐齊有漫過屋脊　該令率紳士多募船隻四處拯救渡進上城一面煮粥爲賑並開義倉分别平糶請由省中購米運往接濟龍南一派過龍川又與新豐水接連大小兩江同日漲危城岌岌勢孤懸大江卽龍江由江西龍南縣過和平龍川縣境直注河源城東小江卽新豐水由長甯縣境經河源縣城北以達龍江自二月廿五日至廿八日大雨傾盆晝夜不止兩江之水同時漲發河源縣城適當具衝浮梁何處駕黿鼉估舶無從喚渡河送米人來三百里　流飛到一　梭由惠州至河源二百八十里灘多溜急民船不能上駛余留鷹梭小輪船屬張縵卿太守賡雲運米趕赴河源縣以資賑糶之需文惠堂前曉氣清評量榖價費經營李宮山太守以米榖樣敦種商購數百石就近運赴河源漢廷首重二千石可使民無歎息聲太守實心愛民不同俗吏之听爲豐湖亭榭水中央直刺扁舟到講堂豐湖書院講堂　上水痕已過五尺今雖消退門内尚深尺許非小船不能出入也萬卷書樓無恙在有亭我亦憶滄浪吾吳正誼書院在滄浪亭側莫問江流退淺深喜看初日出平林從今一洗陰　氣大慰三農望歲心初八日辰刻余入惠州城適值天氣晴霽民情歡躍蓋惠郡陰雨已一月有餘從此積水消退尚可補種稻秧又聞李太守出示嚴禁米店高抬時價然城中水深無從告糴貧民窘之多有飢餓不能出門者太守發義倉之粟飭人乘舟遍歷各處每人給米一升宜乎中丞詩中深爲嘉許也 
[邊帥查邊]  
　　客有自吉林解組回京者述及吉林將軍希爵帥以黑頂子地方逼近俄羅斯自經索歸雖已興辦屯田尚未親臨勘視至客秋始奏明出省閱伍時擬便道至彼履勘適得穆帥出缺之耗星夜赶回致未前往然該處屯政防務在在須妥籌佈置非躬臨其地終恐未合機宜且屯墾舉辦已屆三年有宜斟酌損益者未便再爲延緩是以擬將省中各事赶爲部署定於今夏四月初前往勘視妥籌一是俾邊防堅固得收有恃無恐之效云 
[宮保行程]  
　　彭雪琴宮保巡閱長江水軍於初十日抵湖口石鐘山已列前報兹悉宮保於十四日潔具牲饈詣水師昭忠祠致祭旋於十六日起節下駛至皖江一帶巡閱 
[九江考信]  
　　江西學憲梁湘南文宗現已出棚按臨南康府俟南康試畢卽當接試九江聞九江府屬生童准於十八日取齊連日郡城中擔　負笈而來者已相屬於道矣 
 
 

Page 3

 
 
[别駕無恙]  
　　徐次舟别駕一事本館曾于去冬見西字報言之鑿鑿因譯登大略情形嗣是屢有粤省友人修函下告而香港華字諸報亦或大書特書遂删潤其詞一再登報誠以有聞必録新聞體例宜然也乃昨觀廣報謂是事實屬子虚本館方慶别駕幹濟才長宦途順遂又感該報俯念同舟之誼匡予不逮非不銘佩特一則曰不根之談再則曰摇動民心此則有意吹求不免蹈索瘢攻瑕之窠臼矣 
[春賽一志]  
　　昨爲西人賽馬之第一天細雨如絲春光潦草泥濘載路不便飛馳雖有名駒亦難如平日之追風躡電賽者旣衣裾濡染卽馬亦錦　玉勒半涴泥痕矣常年每屆賽期團扇輕衫香車寳馬環圍塲十里外如雲如水晷刻無休兹則帽影鞭絲寥寥無幾天公不做美夫亦好事多磨歟開賽在下午一點鐘時第一次　十五馬各跑英半里之遥首到者得銀杯一具爲赫德所贈值銀一百兩與賽諸人各出銀五兩由馬名騰格里者捷足先至第二次計九馬各跑英里一里與賽者每人出銀十兩賽馬會中亦籌出銀一百兩如能第二馳到則所出之銀十兩仍可收回第一馳到者馬名蘇斯雲第二馳到者回的大師第三次計二十一馬各跑英里四分之三所賽皆新馬並無前曾賽過者首到者得銀盆一具值銀二百五十兩與賽諸人各出銀五兩由馬名谷太忒者勝第四次計九馬各跑英一里半首到者得銀杯一具值銀一百五十兩與賽諸人各出銀五兩角勝之下由馬名比利古式爾者占先第五次計六馬各跑圍塲一周首到者得銀杯一具值銀一百兩與賽諸人各出銀五兩由馬名福留斯得獨得錦標第六次計八馬各跑英一里餘四分之三首到者得一銀盆名曰江蘇省值銀一百五十兩與賽諸人各出銀五兩先到者馬名哈聘才第七次計十三馬各跑英一里餘四分之三與賽諸人各出銀十兩先到者馬名格里屋裏第八次計九馬各跑圍塲一周首到者得一銀盆值銀一百兩與賽諸人各出銀五兩是爲末一次以馬名沙路比德爲冠軍由是暝色漸催投林鳥倦會中人旣興盡　反觀者亦各尋歸路相約破工夫明日早些來云 
[創捐善舉]  
　　具切結職員醫生朱滋仁今具到正堂大老爺案下實結得本城創設棲流所職情殷爲善首先創捐荳規銀一萬兩甘限四十日繳呈憲案聽候撥用並祈詳請上憲立案合具切結是實光緒十四年三月十九日 
[甘爲妓死]  
　　英租界石路中曲江里内有妓女名阿桂者素與粤人某甲有囓臂盟甲亦欣然屬意思築金屋以藏之嗣因鴇母索價太昂以致良緣中阻而甲戀戀不舍仍往來妓家前夜甲又至妓處妓已另接别客在房見甲至尚有綈袍之情欲辭新歡而續舊好商之於鴇鴇以已取夜合資豈能再下逐客令妓不得已囑甲暫住空房不料甲竟因此自萌短見潛服洋烟及妓鴇知覺請陳君竹坪派轎役往救無如入毒已深無從救治甲遂斃命昨晨經甲之家屬知照二圖地保張阿寳同到該處情願自行備棺成殮事隨寢息噫嘻青樓中人送往迎來憐新棄舊固是常情無足怪者而甲竟以身殉之其愚誠不可及哉 
[環求禁錮]  
　　瞿桂寳因案管押捕房四年期滿解送英公堂由蔡太守備文解縣昨日有曾被瞿藉端滋擾之譚周氏朱星寳張陸氏孟福福朱許氏高張氏曹阿三嚴增咸吳沈氏朱王氏蔡樹春許西村瞿茂茂沈潮林周咸春王全全莊龍海等十七人聯名具禀英巡捕房聲稱我等皆居虹口饜次被瞿詐擾受累不堪控奉發押四年地方得以安靖今已期滿移縣深恐釋出勢必報復尋仇若不將瞿禁錮我等如坐針氈爲此先行申訴再投華官署環求麥捕頭諭以候禀明總領事候示施行 
[解犯赴蘇]  
　　昨報列本年應解秋審人犯徐春春陳大元尹光海卽殷光海三名各差奉諭卽於昨晨起解殷在木籠中舁之下船聞撫憲定於四月初八日舉行秋審大典是以解差船用小火輪拖帶赴蘇以期迅速云 
[嚴懲送票]  
　　昨報列麫館分送彩票裴邑尊飭差逮案云云前晚庭訊之下俞梧庭供稱小的因生意清寥是以仿照各烟館送票章程以廣招徠叩求鑒宥邑尊謂巿中買賣自有定章何得花樣翻新擾亂巿面今姑從寛著卽將票停送俞稱可否求恩至月底截止邑尊大怒喝笞二十板笞畢俞稱所有已送之票獲彩者必來取麫旣經停止人將咎小的抵賴將若之何邑尊謂本縣爲此飭傳各鋪甲來案諭話且將出示禁止倘有人持票取麫本縣當一體嚴懲俞稱若是則小的情願具結止送邑尊飭令過堂具結隨傳齊地甲十六名諭令如遇各業有分送彩票者可卽禀案拘提爾等如容隱不報察出一體嚴辦各地甲遵　而退 
[上海縣署瑣案]  
　　周蓮塘在八仙橋附近造房填塞水道鄉民以其有礙農田灌溉投控法公堂籲請王雁臣司馬究辦司馬飭傳廿五保二圖地保張順之諭令將此事理處該保有意遲延司馬乃將張送請上海縣訊辦前晚裴邑尊庭訊之下着該保將周交案訊明核辦○王阿金因案至英公堂經蔡太守送請上海縣遞回陽湖原籍土在押患病原差禀請裴邑尊送入普育堂醫治○虹口人瞿桂寳犯案覊禁捕房四年於兹矣日前蔡太守飭送上海縣監禁二年以儆兇横裴邑尊着候訊核 
[英廨停訊]  
　　昨日英界會審委員蔡二源太守另有要事因照會美領事并飭差知照捕房停訊一日 
[法界捕房瑣案]  
　　捕頭備德禄接得教堂來函稱馬橋教民某姓家走失一婦查得現在滬江請卽查拿并着該婦之叔投案指認云云隨飭包探江德林偕來人尋至打狗橋北英界某小弄第三百三十號門牌烟館中該婦一見包探到來立卽逃逸包探飛步狂追至金隆里口某上行前適偕去之人唤英巡捕至將婦拘至老巡捕房回明英捕頭派捕送歸法捕房管押○前報列丹徒瞽目人郭順喜偕親戚丁裕春扶至公堂控蘭芳里七號門牌花烟館朱愛林誘令妻子賣娼一案王司馬以無馮叱釋業今訪得事後朱曾出洋三十元經小王等分用并給資將郭送回丹徒因飭包探王榮培拘小王管押小王供訴一切牽涉多人想解訊後當必水落石出也○前晚一點鐘後有人竊取船上鐵錨行至小東門外戯館街被流氓拉住致身畔所帶錢洋盡被搜去正在爭闹間適該處捕房派捕至將該竊拘進捕房流氓亦隨入捕房冒充會捕局中差役昨晨解歸大巡捕房備捕頭研訊之餘將賊管押嗣經會捕局差孫駿發將該流氓拘送小東門外捕房押候解案○前日包探在太古公司宜昌輪船上見一賊竊取衣服一包察其面貌卽前偷吉祥街浴堂中浴客套褲者因卽拘押捕房以候解案○某甲在淡水輪船上竊漆二桶破案後押候解案○包探拘獲竊取竹箱之賊開箱檢之内有釘靴一雙餘無長物因之暫押捕房○巡捕獲一賭徒係在西洋涇浜賭錢因之解　○昨日洋藥局巡丁獲到走私川土并販私人送入捕房暫押 
[恒陽道人勸賑文]  
　　竊維救災卹鄰昔朝之經策昭乖賑饑濟溺眼前之德惠褊施余謂善與人同德由已積存仁取義用廣心田試思天地之於人猶父母之於子也父母之於子無不愛旣愛之何忍殺之盖以善惡爲區别焉天道福善禍淫報應昭昭人能挽救災區之禍而造康平之福則世道常泰羣遊熙皞有何災刼致遭顚沛流離哉且天之降災有大小焉有一省而至數省者有一鄉一邑而延至數郡者有一家而延及數家者有一人而累及一家者有一家而止罰一人者人有一分之善天卽以一分之福報應之有一分之惡亦必以一分之禍報應之以至千萬善惡無不皆然方今齊魯燕趙豫鄭廣粤等境災祲頻仍洪水横流刼云大矣雖然天降災刼以儆惡而安處樂土者甯完善以救刼弗見善而不爲如是造福福亦大矣諦觀各境饑溺之慘非言可罄惻隱之心人皆有之體好生廣生之德存已饑已溺之心痌瘝在抱胞與相視惟願四方善人各發仁慈解囊慨助指麕樂施趁此機會廣種福田不獨爲一已之榮正爲兒孫造福之地子息功名有求必遂凡有志于利達運通者急宜 
 
 

Page 4

 
 
免而行之是爲勸[  籌振所陳德繫恭録]  
[上海四馬路高易公所振務彚紀]  
　　會稽趙君君武子爲撝叔先生哲嗣書法六朝克承家學前因豫災减潤助賑求者接踵紙爲之　兹擬四月底截止海内賞鑒家如欲得墨寳者尚望從速彚寄於灾區不無小補○本埠晝錦里翰寳閣所售英四月份書彩票提出三成助賑匀送五公所彚解災　敝所承送到一分計洋三十一元八角○南豐邸君思緒代募捐册四本合規元六十五兩四錢二分另次洋二元由信昌隆寳號交到容解災境以副善懷 
[施醫開診]  
　　本埠虹口天后宮施醫局施診給藥定於本月二十日起期逢雙日並添設施種牛痘定期禮拜一開種凡赴局就醫求種者但須先往掛號不取分文此亦仁人之用心也樂書數語以誌欽佩 
[玉蘭吟社第二雅集送岸田吟香先生游夏口]  
　　東瀛岸田老懽結玉蘭社暮春三月中折簡　顧我聯袂共登樓觀書相對坐清談一何綺文酒劇風雅比聞賢主人已買木蘭舸云將夏口行一覽江山夥余亦古黔役宋裝今已果君何先我行起椗如荼火讀君留别詩陽春和者寡他年重相見一尊虚席左[  海上種榆山人悅彭氏拜稿]  
[浙江撫轅抄]  
　　三月十二日運副儲鴻勳禀辭解餉赴都陳汝霖禀辭赴王江涇厘局差○十三日候補運到程汝鏡服闋起復由籍領咨來省禀到通判沈喜銘服滿來省禀到朱秉銓交缷新塍厘局回省禀見叩謝卽辭准補麗水縣丞吳爾厚禀奉藩司飭知赴任禀安叩謝正任江山典史羅堃禀知厘捐局委松厦釐卡駐查差叩謝典史吳秉乾禀知厘捐局委嘉郡厘局文案禀到候騐看 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[助賑彚登]  
　　三月初二日蘇州趙公館寄來琴鶴堂趙洋一百元初五日李葆初謹之兩先生交來臺灣新竹縣署中方葆舩善士經募五朋計花洋二十三元又錢席魯蕙泉善士經募銘恩册十户計花洋五十元初七日苕溪江夏氏歸姑蘇高陽門求保紹九夫君病速全愈洋一百元初八日本　寅記本號交到長崎三江董事張政和善士經募二十二户計洋九十二元五角合來規銀六十七兩三錢四分又元源莊交來隱名氏洋二百元又子虚氏節省花酒資洋二十元初九日杭省扇子巷寄來錢塘無名氏求妻王氏腿患全愈洋四十元又銅洋六元初十日裕通恒報關行交來雙蓮閣主洋五十元又花蕚堂求家居平安洋五十元十一日永義昶信局交來常熟程良耀善士因陡患心痛腹中昏悶求速全愈洋五十元杭省萬承志堂續寄來毓秀軒　人太乙丹二千二百五十錠十三日源記洋貨號交來江蘇陶樹堂規銀七十四兩六錢十四日松江黄孟高先生交來斗室主人洋一百元又清河氏求病速愈洋一百元又增泰洋貨號交來長崎八閩衆商經募水災圖册十二户洋五十元又廣　募水災圖册十二户洋四十一元十五日增泰洋貨號交來横濱理事府羅少耕太守續募四户洋四十五元青浦縣正堂錢願　家平安洋一百元十九日本埠外虹口奚積善充繳賑洋三十元以上來欵均已掣收併俟彚解矣諸善士源源施助以拯災黎誠能格天所求必遂百福駢致十祥雲集敬爲諸善士操劵頌焉[  上海三馬路與昌協賑公所竹陳煦元謹誌]  
[烈婦劉孺人事略]  
　　神安曾君錫洪四川瀘州人幕遊東省　有七年邇來賦閑貧病尤甚今歲五月二十七日以疾殁孺人系出河南濟源劉氏年十七歸祥安今八載矣無所出天懷浩落喜聞善遇人言節義等事尤心折之晨夕作苦不倦時以釬黹所餘爲良人市甘旨而已仍食粗　自若迨祥安疾篤侍奉湯藥衣不解帶者旬日及殁親視含殮畢卽夕仰藥以殉屬纊時顔色如生異香達户外似此從容赴義視死如歸求之巾幗中人豈多覯哉豈多覯哉祥安寡交遊其族弟志安諸君子又皆遠去光斗目擊其事心竊憫焉媿不能代爲表揚爰誌數言存其時日以俟採風者[  光緒乙酉初伏日黔南韓光斗謹識]  
[烈婦行此亦爲劉孺人作]  
　　吁嗟乎千古綱常存義烈孺人到此意何决生平未讀烈女傳赴義從容邁前哲孺人十七歸曾君八載志趣已奇絶天懷浩落世所稀聞談大義卽心折艱辛備歷恤言貧針業時補饔飱缺夫自分甘妾食苦至行反愧人稱說一朝變故起非常日月慘淡天無光忍悲抱痛視含殮卽夕仰藥殉夫亡殉夫亡妾志償臨殁之語正大復堂皇曾言夫無堂上親又言夫乏承祧子二者有其一事畜需人敢輕死他人慰妾家有雙親在依劉尚可奉菽水妾已從夫夫爲重妾出曾　豈知止若謂畢餘生儘可憑十指青年爲人傭終嫌涉瓜李噫嘻何如一死殉所天此生大事卽了矣吁嗟乎孺人識力絶等倫百世流芳從此始自古多少鬚眉人大節關頭可有此黔南韓光斗甫草 
[莫春旣海上賣藥翁有夏口之行製時留别因步原韵録請玉蘭吟社諸同人指疵]  
　　楊花三月不禁愁潮漲春江送客舟君到卯州應訪古詩題鸚鵡吊芳洲藥攔雨歇晚晴新婪尾盤餞春國衣冠群彦集濫竿我也作陪賓[  策鰲游客待删稿]  
[上海三馬路與昌協賑所陳竹坪經收山東直隷河南皖北賑捐丁亥十二月十一日第八百九十次清單]  
　　德鄰里金姐四元王一齋二元○爲實册鄭瑞成一元增熙四角鄭長喜長壽增望各二角以上共二元另收河南賑○無名氏求病愈又求合家平安錢七百廿○邵珍寶一元○西塘潤泰號寄來胡徐氏四元胡朱氏二元胡陳氏梅氏孫氏朱氏四户各一元以上共十元○常州武進署李炳章善士來求安室主人求肝胃氣痛全愈洋十元○餘姚鹽厫同人募沈詠　許子和孫楷堂趙立猷鍾文蔚鐵甕隱名氏陶榮廷杜仁齋余次峰晋生十户共十元○互益公司交來五户共一元○申報舘交來蘇泳仁記募王勵中一元又四户錢一千○惠泰庄交來乾元泰南京唐錦源各一元○王禮堂一元譚瑞臣始端黄敬全三户各二角○蘇州善厚記募無名氏廿户共一元○揚州劉沁泉來丹徒人楊沛霖二元○杭州胡陛孫來無名氏求牙痛卽愈二元徐王氏求塊核卽愈月甫氏求病卽愈醉花舘主求平安無名氏求産平安四户各一元以上共六元○石門灣公泰典吳薇省善士募九户共二元○以上均是本發水灾圖册○塔册黄友諒先生交來三十六户共三千七百實收洋三元錢一百六十○又册湮陽諼蔭堂四元○救災圖册石門寶成典衆友節省福食資十元至善爲師十元曹氏求病愈二元補過齋求平安誠心齋各一元以上共廿四元○有福册鴻興花糖行交來寧帮募王賡庭花四元詹仲書方再笙顧吉臣補讀齋主人張仲甫五户各花二元方翊卿一元五角徐懋叔湯丹書魏樂夫高惠軒陳正堂子秋余樂山汪碧池陳伯新丁子豐十户各一元蕭鎏王貴徐奎郭仁林水俞珊徐傳七户各半元以上廿四户共花洋廿九元兌見規銀廿兩另三錢二分六厘○又册天順祥號交來南川鹽局募眞南抱恨子銀五兩山右了心子楚南泰趾堂各四兩守拙山房黔南盡其力各二兩黔南竹林堂山左　我力又求病愈三户各一兩以上共來規銀廿一兩另四分○又册南通州東臯居士募春記一千一百心祝平安求平安人無名氏三户各一千無名氏六百三麟氏四百姚曹各一百又册恕記三元又求平安二元菩潔手十元以上共廿元○又册本埠潤昌棧交來鹽城縣湖朶鎭問經堂續募吳月江五元姚同興劉源茂各二元解星五高詠仙陳遠大肇修陶德隆四户各一元乾泰元張藎臣高芝山李子山復泰和錢泰　錢隆昌汪驪卿趙曉雲葛左恆昌尹聚興徐泰和恆泰昌十三户各半元高克廣錢石渠吳復興趙同庚王德泰孫益和李同泰七户各三角茅輝記生泰和各二角以上三十二户共廿三元銅洋九元收退九月十六日藥善堂第原票一帋洋十元○同源亨綢莊交來湖南仁壽堂規銀三十兩于慎楷先生來山東招邑柳太太甘元慈谿陳肇楨錫山王吳氏求心蕩昏迷之病速愈章貽五三户各十元德隣里金姐四元紹興徐善徵善欽合一元○靈丹杭州毛冠英無名氏合二元以上共收河南賑英洋一百九十七元内花洋廿元規銀五十一兩另四分小洋六角銅洋九元錢一千八百八十○本日共收英洋一百七十六元規銀七十一兩三錢六分六　銅九元小洋六角錢一千八百八十合併聲明 
[張産泉諸君報銷皖北各賑清册]  
　　一收上海豫皖賑捐處第一批規元一萬五千兩九一二零一二五折庫平銀一萬三千六百八十兩一錢八分七厘五毫一收上海　皖賑捐處第二批規元一百四十六兩九錢五分九一二零一二五折庫平銀一百三十四兩二分二毫一收上海豫皖賑捐處由汴省匯交三批十二批庫平銀二萬兩一收鎭江鎭源莊息庫平銀一百六十七兩六錢四分五厘六毫一收鎭江晋源庄息平銀一百五十九兩九錢二分三毫一收同人薪水退回助賑共庫平銀一百四十四兩五錢七分七厘四毫大共收庫平銀三萬四各二百八十六兩三錢五分一厘○一支頴上縣冬賑大口銀一兩小口銀五錢計四千九百九十六户大七千七百二十口小伍千六百六十九口共　平銀一萬五百五十四兩五錢九八析庫平銀一萬三百四十三兩四錢一分均有細册一支上縣城廂急振每户六百文計一千八十六户共大錢六百五十一千六百一四六九合庫平銀四百四十三兩五錢六分七厘四毫均有細册一支頮上縣各鄉急賑半元至二元二伯至一千不等計八百二十四户共大錢四伯五千二百文一四六丸合庫平銀五百七十五兩三錢五分七厘三毫均有細册一支頮上縣周恤被水寒士庫平銀一百九十六兩一支頴上縣另恤計四千七百九十九户共大錢四伯七十九千千百一四六九合庫平銀三百二十六兩八分四厘八毫每户一百均有細帳一支頴水秦别駕轉給棉衣庫平银三伯九十二兩一支頴上縣給放灾民蘆每張一伯十計一千一百張共大錢一百二十一千一四六九合庫平银八十二兩三錢六分八厘九號一支頴上縣給放灾民磨每斤十六計十五担共大錢二十四各一伯四六九合庫平银十六兩三錢三分七厘六毫一支穎上縣查户川資大錢一伯二十二千三百三十九堂四六九合庫平銀八十三兩二錢八分四毫一支頴上縣查户火食大錢十九千五百七十二一四六九合庫十三兩三錢二分三厘三毫一支頴上縣地保民壯工食犒賞等計大錢十八千五百八十一四六九合庫平银十二兩六錢四分八厘一支太和縣冬振大口银一兩小口银五錢計五千四伯八十五户大六千二百六十三口小三千二伯五十一口共漕平银七千八伯八十八兩五錢九八折庫平银七千七百三十兩七錢三分均有細册一支太和縣城廂急賑每户四百計一千三百五户共大錢五伯二十二千一四六九合庫平银三百五十五兩三錢四分三厘七毫均有細册一支太和縣各鄉急賑半元屋二元二百玉一千不等計七百四户共大錢六百三十三千六百一四六九合庫平银四六九合庫平銀四百三十一兩三錢一分三　八號均有細册一支太和縣另恤計五千四伯五十二户合大錢五百四十五千二百一四六九合庫平銀三伯七十一錢三分六厘八毫均有細册每户一伯一支太和縣周恤被水寒壬庫平銀九十八兩一支太和縣棉衣庫平銀二百九十四兩一支太和縣查户川資五一千八百三十五一四六九合庫平銀三十五兩二錢八各五厘九毫一支太和縣查火食大錢十三千二百一四六九合庫平銀八兩九錢八分五厘七毫一支太和縣地保民壯工食犒賞等計錢十二千五百一四六九合庫平銀八兩五錢九厘一毫一支阜陽縣冬振大口銀一兩小口銀五錢計三千四百八十二户大五千四伯七十口小四千四伯四十六口共漕平銀七千六百九十三兩九八折庫平銀七千五百三十九兩一錢四分均有細册一支阜陽縣各鄉急賑半元至二元二百至一千不等計七百十户合大錢六伯三十各一伯一四六九合庫平銀四伯二十八兩九號三分一厘二毫均有細册一支阜陽縣另恤計三千二百八十户合大錢三伯二十八各一四六九合庫平銀二伯二十三兩二錢三兩二錢八分一厘一號一支阜陽縣查户川資錢三十一千一四六九合庫平銀二十一兩一錢二厘七毫一支阜陽查户火食錢一千五百二十一四六九合庫平銀七兩八錢四分二厘一支阜陽縣地保民壯犒賞勇丁工食錢十八千文一四六九合庫平銀十二兩二錢五分三釐二毫一支鳳台縣冬振大口銀一兩小口銀五錢計八百四十三户一千五百九十八口小一千七百六口共漕平銀二千四百五十一兩九八折庫平銀二千四百一兩九錢八分均有細册一支鳳台縣集岡湖冬賑共二百七十九户每户給大錢一千計錢二百七十九千一四六九合庫平銀一百八十九兩九錢二分五厘一毫均細册一支鳳台縣急賑另恤計拾户六大錢五千一四六九合庫平銀三兩四錢三分六毫均有細册一支周家口鎔銀剪塊火毛等共庫平銀一伯五兩三錢五分一支由鎭江匯周家口匯費子金等共庫平銀一百四十三兩三分九厘三毫一支由汴梁源豐久蔚盛長庄匯周家口銀二萬兩匯費由庫平銀二百十九五錢二分一支同人赴皖計上下十七人川資共庫平銀八十九兩二錢九分七陳陳毫一支同人回南川資共庫平銀一百九兩四錢四分三厘八毫一支謝朝科坐船每日一千二百共七十九天計錢九十四千八百一四六九合庫平銀六十四兩五錢三分三厘六毫一支孫才興坐船每日一千共計七十六天計錢七十六千一四六九合庫平銀五十一兩七錢三分五厘八毫一支兩坐船火食計三個月共錢九十四千一四六合九合庫平銀六十三兩九錢八分九厘一毫一支同人薪水每人每七陳元共九人四個月計洋二百拾六元陳六九四二五合庫平銀一伯四十四兩五錢七分四厘二毫一支兵勇廚子工食共錢四十六千一四六九合庫平銀三十一兩三錢一分三厘八毫一支由滬解銀至鎭及司事一人由鎭回滬川資共洋二十四元四角二分六六九三二五合庫銀十三兩六錢六分七厘六毫一毫油燭紙張筆墨解錢川資專人信力救人渡船各項雜用共錢一伯四十八千五十　一四六九合庫平銀一百兩七錢八分四厘八毫大共支庫平銀三萬三千七伯八十三兩三錢九分一厘二毫各欽錢價每兩兌錢一千五伯三十文至一千二百數十文不等均係扯合合併聲明○一净存庫平銀五百二兩九錢五分九厘八毫一外存應還任畹香觀察錢五百千文一四六九合庫平銀三百四十兩三錢陸分七厘五毫再各項雜用以及家丁工食共需銀二百四十餘兩均由世祁捐助不支賑欵合併聲 
[上海四馬路高易公舘内籌振所經收河南皖北元月日一至廿五日第三十九次振欵清單]  
　　廿一日恊隆行交來爲善最樂陳可良洋四十元吳春池廿五元陳芝卿袁蟾初陳梅伯陳雲階陳官一各洋一元共捐洋七十元○百勉氏八元○禾郡無求子瑑香氏秀生氏各洋一元牡蠟瓶齋張訪樵氏各半元李芝臣錢五伯文卾華堂四百六十文吳册亭四伯文吳濟昌二伯文共捐洋四元錢一千五百六十文伸洋一元五角浙甯甡記號募馮氏洋四元○廣東愛育堂第十六批洋二千元伸規元一千四百四十兩○立大莊交來餘姚周伯餘仲和虔求父病助愈助規元五伯兩○汪笏卿八角○頴川氏一元申茂行交來珊氏洋五元林子榮金炳卿張全記唐靜瀾各洋一元亷積春計元吉陸慶餘許雪章陳志　成記鄭明章各半元申茂三角無名　二角共捐洋十三元内有銅洋一元○濟寧公　氏募佩堂劉敬慎堂王存心堂許寶德堂各京錢二千文邊守忍堂養生堂程光裕堂張執敬堂　梅王氏各京錢一千文王葆初一千二百王初店五伯劉慶餘堂林敦厚堂劉兩生冷少臨吳慎守堂仁壽堂任麟閣陳中和堂范敬　堂李季魯劉九如各四伯文吳　 
 
 

Page 12

 
 
德堂鄭履節夢名道人安雅堂郭存心堂梅亟王氏李森記李同善各二伯文經手人九百廿文共捐京錢廿一千六伯二十文換來紋銀七兩一錢二分伸規元七兩三錢五分○裕號規元一伯兩蔚長厚寳號交來豆花館主募爲善最樂册無名氏三户豆花舘樓記桂軒胡餘慶堂章菊農余梅生各二元椿堂記張氏蘇記齋紫藤軒主各一元汪氏昆仲不書名各錢一千文張葵卿七伯文田雨蒼魯姓范記王秋澄各六百又劉貴彩紅陳福方卿費記施恩德周玉田壽賴斌各四伯文喜妹劉氏各二伯文共捐洋廿二元錢九千一百伸洋七元元○漱芳室主人洋十二元○崑山寶成典寄來恊心少力人增益居各洋半元○姑蘇程乾甫翁募質記啓記文記小香氏乾記各洋一元共洋五元○九江太古行黎雲生翁募河南册三扣西之子爲慈求壽洋五元不留名四元無名氏一元有心人毛銀四塊共捐洋十元○肇隆猪行洋二元一角○無名氏洋五元○嘉興殷寶德洋二元錢宏周一元陳慎思半元徵遠氏三百文○廿二日王店梅花溪上人一元○平安居士一元○蔚豐厚號交來江右有心無力氏規元二十兩○周麟振堂周積言各五元○○無名氏隱名氏各一元瑞來三角勤記二角共捐洋二元五角○節工費人洋四元珠記公記松麟記寓琴居士欽記各一元平江居士八角蒲桃啓二角共洋十元○有心子誠義堂衆友各半元六○豐居士繡餘齋各一元有心無力人三角隱梅主人二角共洋二元五角鐵沙顧增禮藍匡輔爲祖母求病愈各半元○藍護臣藍緯才無名氏各三角聊以補過子無名氏二户各二角無名氏氏十五户藍明亮　炳初藍緯才各一角共洋三元三角○大團會隆當憫灾綿力子募元宵折席奚平壽各洋四元福慶居士則記迪記湊緣逸波氏頴川居士松陽子不求應憫灾綿力子各一元承友贈小女厭歲奚湘記各半元綿力人錢六百廿誦先氏四百廿爾常氏有育氏嶲李頌殿祉母氏憐灾子各錢二百共捐洋十八元錢二千另四十元伸洋二元○廿三日程燕詒堂求來母康健助洋一伯程餘慶求保母親平安助洋一百劉在田二元無名氏孫金氏三桂堂黄欽程仕功和胡仁德堂雀秉勛各一元葉龍忠張萬德各半元共捐洋二百十一元○如不及齋主人洋二元古梅退思居士募桂字册趙晋三十二元黄彦卿金粟香各洋十元吉昌泰隆德公堂乾恆震墨花吟舘各洋六元彭城氏延陵子合四元徐之桐張道生常安碑義記昌記永記顔受叔各二元鄭存誠梁敦厚陳石樵梁子莊唐紫良何德軒劉君寶黄梓材張緯堂張昆彝各一元共洋八十四元伸規元五十九兩四錢七分無名氏銅洋一元顧福元洋一角○平湖通濟募謹守居洋三元○杭省陳麗生募洋二元五角錢二千○德錩洋二元○廿四日唐高氏洋一圓平湖黄石平黄鼎聚各洋一元○杭省有心無力人錢二百文清芬主人無名程氏各一百文○蘇垣不敢忘求者二元不敢立名者一元湘城鎭恆新莊募洋一元錢二百文元芳帳房日本洋三元銅洋二元○直興師竹軒募信裕泰記洋二十元安樂氏八百壽十元○漢口茶業公所寄來周玉振等五十户五千史箱幹堂一千湊合人三伯共捐錢六千三百伸洋六元願得氏消灾氏各洋二元○存心氏一元○丁彩雲三元○○廿五日嘉郡顧季綬洋五元無錫王榮廷王葆眞各一元○無名氏謝平安洋四元○楊州有心無力人二元許潤之王瑞章各一元王福生高生各半元一芝心錢六伯王德本五日嚴萬泰虞正雅王瑞程各三角周邦有郅竹銘朱瀛洲王韋才繙招弟吳章仁各二角芽鳳彩錢三伯王常義章桂發無名氏朱錦泉書名氏葦金甫薛文卿各二伯賈紹榮陳金生各一伯合來洋六元錢二千四伯○清明院烏鳴和翁募李善士洋一元○義盛燭店募廿七户洋三元二角○南京葉文銓翁寄來劉舒記洋一元王萬順募錢四千四百端木生林子記端木楷聖記章振鏞各一千袁樹仁朱石翁各五百有心無力子戴振興李顧記歌陽老太慎餘堂黄衍記養心道人無名氏張樹記張雲記胡功記陳星區各二百朱正榮戴小俊王文卿蕭信臣李筱記羅四老太熱腸人林顔記林麗記林王記蔡先生陶然主人蕙卿主人林蘭徵王老太材五招岫青外史葛雲記李老太佩記各一百季翁等錢一百胡老幼記冷水記各一百四十○金陵有心無方人洋四元淦泉氏爲父病愈八元○仁和虞氏十元○無名氏一元○蕪湖裕泰號募玲山汪氏洋七元祥泰　二元銅洋三元余和甫二元錢得福一元二角吳曉雲朱壽琪許藍修蓮舟居士自顧氏平陽氏各一元汪柳江九角余和甫八角思誠堂六角無名氏五角黟山氏四角無名氏三角查華今半元負粒氏隱名氏各二角無名氏二户不書名余國梁各一角共捐洋廿三元銅洋三元○常熟虞山樵子銅洋四元○姑蘇余保如洋一元惠宋氏等十八户錢一千八百珍記二户一百五十壽記八址合來洋三元○如臯無名氏二元張清節堂一元陳貢南錢四百徐叔卿三百四十殷貢翁三伯共捐洋三元錢一千另四十伸洋一元○作浦泰源號募丁梅士陳而安各二元隱名氏韋修書屋各一元盡心氏等銅洋十四元共捐洋六元銅洋十四元○○以上五日統共收規元二千一百二十六兩八錢英洋五百九十八元日本洋三元銅洋二十八元 
 
 
