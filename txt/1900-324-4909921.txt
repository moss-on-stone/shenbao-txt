# 1900 - 324 - 4909921

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕賸義碼洋　　三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世烟緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[論直藩遇害事]  
　　嗚呼中國孱弱至今日而可謂已極矣果誰使之孱弱至斯耶上求之君君固無日不存强盛之心者也中間之臣臣亦無日不存强盛之心者也下察之民民更無日不存强盛之心者也試問中國朝野上下旣無一不有强盛之心何以日求其强盛而日見其孱弱乎曰此皆不明情理二字處事紊亂以致處處受虧現在非但受虧已也不聞意國使臣之言乎意使至賢良寺答拜使相大言曰此何時耶旣已一敗塗地至此尙欲議和耶惟有凛遵各國所示而已以此觀之各國之肺肝如見矣其不欲瓜分中國者非有愛於中國也中國之滋膏未竭中國之民心未散而各國尙不免意見各歧故欲暫留中國俟後來各逞其强鯨吞蠶食且欲藉此收拾中國人心在不知者以爲現在中國處極弱之時受外人束縛幾於手足無所措各國欲分我地夷我族直反掌耳而猶肯與我議和是各國尙優待中國中國苟能一一從各國之命反可永保無兵革之禍噫華人而苟有此心吾恐從此怠惰因循必較前爲更甚中國之不國縱不在於今日而必在於將來然則梗各國之命可乎梗其命則和議必不能成何以慰君父何以安人民大抵情理二字中外所同情理有不能爭者爭之益足授人口實而我更無立足之地此所以不能梗其命者也情理所不能不爭者不與之爭外人必笑我之愚欺我之懦卽退讓亦足以召禍此次拳匪事起焚教堂殺教士使臣被戕書記被害曲固在我各國燬我砲臺佔我名郡連騎入京震驚宮寢聖駕西巡百官散佚人民避難白骨載塗此皆我政府謀之不臧彼誠未見其不合情理然觀各國現在舉動則未必皆出於情理矣何則各國恨拳匪刺骨欲我懲治庇匪之人剿滅匪類是各國應爲之事應有之言並不溢分然我朝廷旣大加懲創有圈禁者有充發者有黜退者理雖屈於初而刻則不能謂之無理矣而上月望日淸晨忽有英意德法四國武弁指揮德法陸軍赴保定由東門入闖至藩署縶廷方伯以去旋復搜獲城守尉奎恒武弁王占魁責其不應庇匪處以極刑將首級懸掛通衢至晚七下鐘時始得取回𣩵殮夫廷� 
奎王果有庇匪之罪固當懲治然自有國法在各國宜聲請中朝懲辦方爲正理乃迫於氣忿欲藉此以辱中國中國卽不能與較各國亦不免自失文明之體其能滿天下人之心乎至於聨軍統領以紳董佐理無方罰銀一萬兩責成保定府某太守如數措繳更不禁爲之齒冷夫議和後償兵費公法也然曰償費特美其名耳其實與罰無異現在和議未成償費未定而先欲罰銀似於交涉之道亦未盡善要而言之外人欲饜華人之心當以情理爲斷華人欲辦交涉之事亦當以情理爲斷如所爭在情理之中卽勢雖暫屈終必能伸而况未必屈乎惟情理二字斟酌甚難願中外共體之而共由之則時局或可少安乎 
[上諭補錄]  
　　九月十五日奉上諭增祺著調補江寗將軍盛京將軍著崇善調補未到任以前著淸鋧暫行兼署欽此 
[西安迎鑾記]  
　　昨得陜西省垣采訪友人手書云閏八月二十六日官塲　潼關來電敬悉皇上於本日已刻恭奉皇太后鑾輅入關時潼關一帶地方苦旱頻年赤地千里乘輿過後卽得雨三寸有奇萬姓歡呼聲聞四野聖駕暫駐一日卽於二十八日抵華陰縣城駐蹕先是是月十六日前護理陜西巡撫端午樵中丞馳赴山西行在迎迓鑾輿行至蒲州蒙恩召見一次至潼關又召見一次旋奉旨馳赴河南陝州查辦事件中丞感激天恩卽於是日就道迨九月初四日未初聖駕至西案由長樂門大路直抵北院行宮御道皆用黃土鋪墊各商鋪懸燈結彩氣象矞皇新任陜西巡撫岑大中丞先於是日午刻入城沿途曉諭居民跪迎道左隨刊印四言告示黏貼通衢其文曰慈輿聖駕秋閏西巡大軍扈蹕毫不擾民商賈買賣各宜公平須念兵勇辛苦遠行若擡市價是啓鬥爭疉奉諭旨嚴誡兵丁倘有滋擾嘯聚鄉村或奪雜物或牽畜牲或强欺弱以及姦情准受害者捆縛來營若問明確立正典刑爲此特示各宜凛遵 
[速定和議]  
　　昨日天津來電云日來各國使臣已開列議和各欵請中國欽命全權大臣慶王李相一言以定從違蓋深望和局速成不欲多所周折也惟條欵如何刻尙未經宣布 
[美德違言]  
　　昨日英京倫敦來電云近日德國外務大臣宣言於衆曰此次中國之事我伯爵華爾德西辦理實爲幹練所籌一切外人無不服從事爲美國政府所聞立卽電達簡駐京師之康大臣略謂德人雖有是言我國並未允許蓋所議將中國各處砲壘一律剷除及誅戮中國王大臣我國斷不能隨聲阿附也 
[重見漢官]  
　　前日奉天來電云盛京户部侍郎淸銳以下諸員前因俄國弄兵棄官遠遁兹由俄人敦請回任遂於九月十四日遄返省垣惟副都統晉昌及奉天府府丞某君尙逗留他處至於吉林一省文武員弁亦多有照常供職者惟每署皆派一俄員副之 
[移師防匪]  
　　昨日山東來電云梅軍門東益向駐直隷滄州兹已拔隊赴德州扼守要隘蓋恐拳匪大股敗後竄至山東也 
[美盡東南]  
　　九月二十六日德國水師提督蓋師霖君率同駐滬德總領事克納箕君乘某兵艦抵白門晉謁兩江總督兼南洋通商大臣劉峴帥面陳公務此已誌諸報端矣昨又接金陵采訪友人來信知當日蓋君由節轅辭出假洋務總局小駐行旌少選峴帥卽命駕親臨報謁旋復訂期翌日午前在節轅潔治尊罍伫候雅教是日淸晨峴帥傳 
 
 

Page 2

 
 
令江寗藩司恩藝棠方伯金陵關道徐叔鴻觀察欵賓迨午初洋務局總辦汪叔芾觀察陪蓋君以次諸德員至轅方伯偕觀察肅入花廳峴帥與之握手言歡隨肅蓋君坐南面專席峴帥就西面主席方伯在東面簉坐另設兵艦管帶一席觀察陪之大副一席洋務局員某君陪之中軍城守兩協戎亦未得叨陪席末譯員某君則由南洋德文繙譯官把盞主賓酬酢中外騰歡至紅日西斜始道謝興辭而出旣出謂觀察曰似此情深禮隆本提督莫名欽感會將電請本國力持東方和局以報雅懷觀察唯唯稱謝蓋君乃率諸員握别登舟 
[坦懷相示]  
　　金陵采訪友人云自本年六七月間拳匪不靖以來民間謠諑頻興幾令人心膽俱裂迨上峰飭拿造謠匪類市中始漸息讕言洎上月某日法國總兵官巴愛美君乘某兵艦赴金陵謁見兩江總督兼南洋通商大臣劉峴莊制軍省垣遂又謠言四起未幾德國提督蓋君至省謠言更多酒肆茶坊紛紛議論有謂各國聨軍不日將假道長江進窺漢口者有謂將借吳淞江陰兩要隘屯兵者甚且謂德國水師提督已致哀的美敦書與南洋大臣訂期以兵戎相見秦淮蔣阜將爲槍林砲雨之塲語出無稽一倡百和官紳商富相率謀遷地爲良制軍聞之深恐變生意外急飭上元江寗兩縣主出示安民兩縣主遂於某日大張告示其文曰爲出示曉諭以安人心事照得日前德法兩國蓋提督克總領事等先後來甯謁見督憲寒暄之餘叩其來意僉稱仰望日久更蒙保護商教特來叩謝旣而問及銀米解陜是否爲養董軍宮保當喻以兩宮駐蹕西安百司雲集自應籌辦接濟又問江鄂兩督有無調動恐爲他人所排擠喻以朝廷頗知江鄂兩督辦理尙是並不更調且權操自上亦非他人所能搖動最後問北事如何辦法方可了局初以全權在京外議未敢越俎答之而德法提督等問之至再並問大皇帝何時回京喻以現在事勢萬無回鑾之理以萬乘之主何等養尊處優乃爲聨軍所迫倉皇西狩途中艱危之狀平人亦不能堪甫息征塵碍難遽請返旆說至痛切之處該總領事等亦愀然不安復喻以迅速開議撤退聨軍後再由我肅淸都城迎還車駕諸事安貼則肇禍之人自可一一處治並告以親王永遠圈禁法無可加德國蓋提督等咸以爲然欣然色喜允將此意電達公使外部俾可早了再三遜謝而去於次日展輪下駛此外並無他語亦無假道長江派兵西上之意惟外間不知其詳因之謠言四起人心浮動兹奉督憲諭飭出示曉諭以安人心等因合亟示諭爲此示仰軍民人等一體知悉爾等務須各安其常勿爲謠言所惑是爲至要如有不法之徒造謠惑衆希圖生事定卽拿辦不貸其各凛遵毋違特示 
[陜振籌捐]  
　　昨得陜西省垣采訪友人手書云前護理陜西巡撫端午樵中丞因秦中亢旱災象已成餓殍盈途人民相食爰於上月某日設立籌振總局札委姚觀察獄度史觀察悠贊羅觀察壽昌專司其事并具摺上奏情形曰奏爲陜西西安等府屬亢旱成災籌振維艱懇請援案開辦振捐以資接濟恭摺具陳仰祈聖鑒事竊查陜省向屬瘠區自光緖二三等年大祲後元氣未復又遭十八九等年旱荒以後水旱雹霜各災無歲不有民力益困蓋藏益空本年春雨雖尙應時然幅員遼闊尙有未能遍及者自入夏以後雨澤愆期雖經奴才率屬虔幬而所獲皆微雨未能渥沛甘霖加之烈風迭作亢暘尤甚以致春收大失所望業經奴才將被災情形奏報在案計西安同州鳳翔延安榆林五府邠乾鄜綏德四州屬各州縣紛紛報災查春收僅止一二分及三四分不等並有全無收穫者察核災情北山各屬及渭河以北爲最重飢民乏食甚至有挖草根剝樹皮以延殘喘者嗷鴻遍野待哺孔殷刻下雨未深透秋禾多未播種卽以後雨暘時若溥獲秋收而爲日方長需振甚廣雖經奴才督同藩司設法籌欵振撫並令就地勸借勸捐惟値此時局艱難庫藏旣異常匱乏頻年偏災迭告倉糧亦多動用未還且本省屢爲順直蘇皖川鄂等省勸辦振捐實難再集鉅欵現値中外開釁軍需浩繁旣不敢冐昧請帑而地廣災重民命攸關又斷難置爲緩圖再四思維計無所出惟有仰懇天恩俯准援照順直湖北等省成案開辦振捐藉資補救一切章程悉照順直湖北振捐之案辦理仍俟一年期滿卽行停止以示限制據署藩司馮光遹具詳請奏前來奴才覆查無異除咨部查照外所有西安等府屬被旱成災懇請援案開辦振捐緣由謹會同署陜甘總督臣魏光燾恭摺具陳伏乞皇太后皇上聖鑒訓示謹奏八月二十四日奉旨著照所請欽此 
[秦撫札文]  
　　欽命頭品頂戴總統威遠全軍陜西巡撫部院岑爲札飭事案照本部院欽奉恩命簡授陜西巡撫業將謝恩摺稿行知在案現在畿輔震驚乘輿出狩順直黎庶横被摧殘言之痛心聞之墮淚凡有血氣者應如何勤追前闕圖救將來該藩司受國厚恩身膺藩寄關心大局守正趨公當可深信惟陜西各道府廳州縣賢員固屬不少而不肖者聞亦有人本部院扈蹕西進指日按臨旣與共濟時艱不得不預申告誡所有向來種種陋規自今爲始一律革除凈盡本部院延聘幕友豐致修金使任委員各給薪水斷不令喪其廉恥竊取屬官至於藉餽贐以爲逢迎通苞苴而伺喜怒此等惡習本部院平日斷不肯爲此時忝列封圻亦不願人加諸我若當此兵荒交作仍復律身不嚴不惟日近天顔無以見兩宮之面而燕雲東望何以對九廟之靈又安能振起屬僚使之奉令承教所以不得不言之於早也爲此札仰該藩司迅將以上各情刻卽分别移飭務望一體周知從此革面洗心各滌舊染庶能臥薪嘗膽共濟時艱本部院有厚望焉切切特札 
[粤民頑梗]  
　　廣州訪事人云南順東香四縣莠民拆毁教堂刻已辦有就緖惟花縣民人甚爲强項日前縣主葛大令兆蘭責令鄉董交出閙教之人民大不服揚言地方官如必嚴辦定當聚衆拒之 
[緝獲票匪]  
　　揚州訪事友人云康梁逆黨散放富有匪票事發嚴拿迭獲懲辦兹聞甘泉縣署捕役又於某處緝獲票匪一名在身畔搜出富有票隨禀知某泉縣主暫行收禁想一經訊實當卽明正典刑也或曰本郡城廂已設立木桶令悔過者投票免究乃匪類竟熟視無覩是眞甘心從逆雖死亦不足惜矣 
[潯郡風災續述]  
　　潯郡風災已紀前報兹又接九江訪事人來函云上月十八夜北風大作時江中浪湧如山湖口水師各砲船遭風擊壞者計共十餘艘沈者四艘幸諸人皆熟諳水性得以踏浪更生湖口釐局護卡砲船亦覆溺兩艘漁船貨船共沈七艘淹斃舟子五人德化縣主倪樸齋明府水師游擊王游戎昌齡釐局總辦胡太守緘三飭查被淹人口分别恤之同時二套口釐局前所泊民船貨船亦被風擊壞十餘艘局員裘達臣明府見皆貧苦小民深爲憐憫解囊以濟頌聲若雷 
[粤中火警]  
　　廣州訪事友人貽書本館云上月二十四日之晚四更時城南五仙門外海旁菜欄不戒於火以致燎原各水龍竭力噴澆示能卽熄直至天明祝融氏始返駕計被災店鋪約有一百六七十家之多自五仙門直街至海旁所有菜欄藕欄生果大欄盡化劫灰五仙門城樓弁汛營房緝捕廠及城内天后宮旗杆亦遭殃及附近五仙門海旁娼寮十餘家悉數付之一炬并有一人葬身火窟中二十五日城西醫靈廟附近陸紳家西砲臺龍華里某店及城内大興里某姓家亦均有失火之事雖未延燒鄰右然一日之内火災多至四處各水龍夫亦頗疲於奔命也 
[漢皋火警]  
　　漢口采訪友人云上月二十九日淸晨漢鎭小董家巷中某宅不識因何失火霎時上熾幾徹雲霄賴各鋪水龍竭力噴激火勢始漸漸式微然已燬去房屋百餘所矣 
[鄂省官塲紀事]  
　　漢口采訪友人云前者准補湖北漢陽府通判童别駕絢勳正欲涓吉前赴任所上憲忽杨委辦理柏墩茶釐局事宜 
 
 

Page 3

 
 
兹已荼務闌珊别駕遂回省銷差以便禀辭赴任○月前神機營總辦某大臣電致鄂中大府請速備軍裝應用兹者大府已如數備齊委毛二尹鴻輝押解就道○湖北候補典史江少尉紹禾承辦馬鞍山彈壓及保甲諸差頗稱得力上憲嘉之遂飭委署蘄水縣典史缺上月下旬某日已上院禀謝辭往履新矣 
[潯郡官塲紀事]  
　　九江訪事友人云上月二十日九江鎭總兵宋佩珍鎭軍乘江裕輪船至𥞊陵謁見兩江督憲劉峴莊制軍禀商要事○署德化縣沙珠垣明府綰篆以來暫駐江寗會館兹於上月二十二日鶯遷入署諸同寅皆衣冠往賀○九江關道明華亭觀察於上月二十八日因公赴省謁見松大中丞各官咸往碼頭恭送 
[白下官塲紀事]  
　　金陵采訪友人云此間爲東南七省水陸要衝每届初冬輙有山東安徽及本省淮揚徐海等各府州縣貧民渡江至省垣日分一勺仁漿以飽三冬枵腹今年中外開釁北地亂興機工之失業者不下萬人加以秋間亢旱異常各屬田禾告歉嗷嗷待哺情何以堪兩江督憲劉峴帥憫之特飭江甯藩司恩藝棠方伯會同善後局趙香圃觀察速籌巨欵早日煮粥以濟飢民方伯及觀察遵飭撥欵循例在五城開設粥廠五處刻已會銜委派妥員辦理計聚寳門粥廠委左大令狄周通濟門粥廠委胡大令文驌旱西門粥厰委何大令亮榘江東門粥廠委張大令振聲江北浦口鎭粥廠委王大令以寀○江蘇候補知州黎子祥刺史素習東文與駐韓大臣徐進齋星使壽朋相知最久邇者星使以三韓交涉頭緖紛繁亟待賢員贊襄其事特具摺奏調刺史前往奉旨俞允爰備文咨請南洋大臣劉峴帥飭刺史尅日俶裝就道刺史奉飭後刻已料量航海東行矣 
[羊石仙蹤]  
　　廣州訪事人云承辦廣東全省緝捕經費之惠泰公司現已開辦某日有孝廉七人面謁廣州府施太守稱該公司有洋銀九十萬元用爲公禮叩請飭查太守答以此事本府並未與聞汝等亦事不干已惟旣來此禀控自當確切稽查閱日復有公司中紳商數人至府署拜會太守想亦因此事也○天不愛道地不愛寳患在無人以興之耳兹有某商察得開平縣境近海荒地頗宜種植爰糾集資本投城内新豐街農務局禀請興辦局員以此事尙屬可行批俟行文該縣查與鄉民有無窒礙然後核定 
[湓浦寒潮]  
　　九江訪事友人云時交冬令宵小滋多九江前營遊擊胡游戎寳霖及後營李遊擊雲亭游戎各率健兒每夜在城廂查察○二套口釐務委員裘達臣明府以釐局與潯城相隔一江營縣勢難兼顧爰禀明鎭道府憲捐廉募勇以備巡防○自交冬令江水漸消江心水深處亦祗八尺有餘滿載重舟殊虞膠滯矣 
[縣署讌賓]  
　　昨日亭午時上海縣主汪瑤庭大令就署中肆筵設席柬請本邑各巡防局員並新委冬防各員列坐宴飮商議冬防一切事宜直至日過花梢始盡驩而散 
[門禁重申]  
　　本邑城汛周鑑之千戎以時交冬令兼之北氛未靖時局阽危傳諭各城門委員每晚於十點鐘以後局閉一面出示曉諭城廂内外居民人等出入依時不可自誤 
[訂期拜會]  
　　本邑英總領事署繙譯官梅爾思君刻有要公須與蘇松太兵備道余晉珊觀察商議特於昨日照會道轅訂期本月初六日午前十一點鐘時到轅拜會 
　　昨日午後駐滬俄正領事來覺福君帶同繙譯官某君至英美租界公廨拜會　員張柄樞司馬司馬延入花廳茗談良久而别 
[移請照會]  
　　前署江蘇元和縣陳大令之瀛眷附某小輪船來滬所帶行李衣箱均被海關洋人扣留大令知之卽至上海縣署拜會縣主汪瑤庭大令請移知英美租界公廨讞員張柄樞司馬照會稅務司杏照放行 
[兇黨成禽]  
　　前者孟金定被顧爛頭等戳斃一案由上海縣署捕役拘獲帮凶之小老槍一名解經縣主汪瑤庭大令刑訊已紀報章前日訪悉顧在眞如鎭開塲聚賭因卽飭差往拘至則顧已聞風逃逸祗獲黨羽張阿新解送縣署大令諭令收入自新所聽候訊供 
[失火類志]  
　　前晚本邑南市大東門外大馬頭某挑夫家不知如何失火一時濃烟縷縷迷漫四隅鄰人見之立卽呼喚併爲之帮同救熄始免成災迨昨日亭午時美租外虹口百老匯路第三十八號洋房某西人家披屋中亦不知因何失火幸卽汲水灌滅未致蔓延僅焚去地板數方 
[印兵演陣]  
　　昨日淸晨駐滬印度兵若干名排齊隊伍由英租界大馬路迤邐往西至泥城外操演各種陣式約歴一點鐘許始整隊而歸 
[上海巡局瑣案]  
　　楊慶慶日在大南門外倉橋街設攤貨菽乳前日有吳阿大者購食一甌給以靑蚨若干翼去而復來忽稱有小銀錢一枚悞攙所給錢内向之索還楊力辯其無以致相持不下互扭至二十三七鋪巡防局控訴局員邱友林二尹研訊之下吳供小的在緝私營當勇二尹以其不應在外滋事命笞一百五十板然後斥釋○昨日午前二十本七鋪巡防局司事錢某雇江扣仔所御小車裝運行李至某處爭論車價口角不休旣而錢扭江至局中歴訴一切局員盛雨村二尹研訊之下判令鎖示小南門外吊橋以儆○日前船户陸阿川載運磚瓦至滬　卡報捐後有同帮楊阿狗者乘間偷漏被卡丁查出罰鍰事後疑陸指使與之爭論陸不服扭控十六鋪巡防中局局員黃衡堂二尹研訊之下判將楊掌頰五十下○前晚本邑南市大東門外升安里某姓家爲梁上君子所算竊去雜物若干次日開單投報十六鋪巡　中局請爲查緝局員黃衡堂二尹准之卽飭捕役往勘形跡限令緝贓 
[美租界捕房紀事]  
　　昨晨江北流氓陳長壽仔偕其母陳許氏至西華德路第三千零五十一號門牌梁姓家借端滋　　肆咆哮梁婦某氏略與爭辯突遭毆擊傷及面部並失去金耳環等物巡街捕見之將陳母子一併拘入捕房捕頭令押候解送公堂禀請讞員張柄樞司馬訊究○浦東人李阿唐在元芳路第一號洋房某西人家當細崽前日之晚西人忽然失去金約指一枚疑李所竊投報捕房捕頭令三十六號西包探將李拘押聽候查明實在情由然後解送公堂禀請核辦○昨晨裹虹口鄉民蔡海潮投捕房訴稱流氓瞿生全强借洋銀一百元不允所求膽敢行兇致傷額角捕頭令包探倪順泉前往拘拿務獲解案禀請訊辦 
[滿載而歸]  
　　招商局協和輪船於本月初九日安抵滬江本善會同人均到馬頭照料將諸人送至長春名利兩棧暫住並託棧主人格外照拂又悉津局同事諸君大半留津辦事封河之後各處託寄要信仍可交本會由郵局彚遞去雁來鴻絶無阻隔惟託墊匯銀欵稍形不便耳此次送回官民共一百十餘人容明日將名單查明送登報尾以慰衆望至第五批泰順輪船載人千餘名口之多名單亦經寄到俟日内抵埠後再行布達可也[  上海慶順里救濟善會潘炳南丁紹芬等誌]  
[申報館恊振所經收福建山東河南江西皖北振捐九月二十一日至九三十日止第三十次淸單]  
九月廿三日沈樹庭洋一元○廿四日祝姓洋六元○廿五日常熱無名氏銅洋十元無名氏銅洋一元○廿七日篤義堂李銅洋二元寓琴完愿氏洋十五元○廿八日金華全泰盛來均一軒銅洋十一元六角○世日無名氏洋十元以上總共收洋三十二元銅洋廿四元六角 
 
 

Page 4

 
 
　　神效珠珀五淋白濁丸加入參赤白帶下丸大瓶四元中瓶二元小瓶一元 
　　天下馳名神效白濁帶丸 
交媾不愼易受淫穢滬上妓院林立失足者頗不乏人其白濁初起小便腫痛苦不可言繼則淋濁淋血更形危險若不速治終成痼疾本堂創製神效珠珀五淋白濁丸輕者二瓶重者四瓶數日之間包可奏效因無覇道輕粉保無復發○女人之病多有不可以告人者或經期不準信水不來且十女九帶患白帶者爲最多若不速治卒至面黃肌瘦身體困倦飲食不思四肢酸軟本堂所製加人參赤白帶下靈丸與衆不同專治婦女赤帶白帶及經前經後子宮寒冷一切重症服一二瓶立刻見效賜顧請認明上海英大馬路五福弄口京都同德堂藥局一家發兌庶不致誤 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[汴餉起程]  
　　安慶訪事友人云皖省應解河南軍餉日前由藩憲湯小秋方伯札委藍大令和光領銀裝鞘於上月二十日首途由桐舒一路解赴汴梁交卸 
[諭止包釐]  
　　廣州訪事友人云商包釐費自攺歸公盤後所有各行先交之欵絲毫不能抵扣刻下欠餉尙鉅各行商人深恐資本無著紛紛聚訟日前藩憲牌示云照得百貨出進口以及一切行坐釐費現在提回公盆原以杜包攬浸漏之弊本司風聞又有包商等遍出招帖仍行爲坐欲蹈前辦故轍又將各江廠卡立包給各舉行自行抽收所繳費銀以一半呈繳欠餉一半鮑其私囊似此假公營私不特貽悞餉項必至害及商民合行牌示爲此牌仰七十二行各商人等一體知悉刻下遇有釐費無論官辦商辦一律就廠抽收斷不准再有攺行爲坐之事該各行人等倘再甘爲所愚以代抽代騐爲名承包釐餉是則有心紛擾日後倘有短欠包規涉訟者槪不准理至於未經提回公盆之先提餉有亦由各行自向商局淸理事前並未稟明有案未便代將追繳也各宜凛遵毋違 
[上海縣署瑣案]  
　　前者王丁氏控王樹生掯勒故夫遺產一案屢經主汪瑤庭大令訊供諭令王之母舅謝文貴及親戚戴桂山查明產業共有若干禀復核奪前晚提案復訊戴桂山供王樹生有市房數處每月可收房金八十餘千此外並無產業王丁氏供小婦人係樹生故父也園之繼室生有遺腹子今被樹生獨吞遺產求恩公斷王樹生供故父繼娶丁氏之胞姊丁氏實係母姨曾與故父姘識私生一女事隔一月忽潜向人易一男孩所有故父遺產每月僅收租錢八十餘千尙或被人虧欠求恩酌斷大令謂丁氏曰爾旣非王也園之繼室爾子又係移花接木而來例不能得受遺產姑念一再苦求令樹生給爾洋銀二千一百元爲終老之資存案之莊摺兩扣給樹生具領取具各遵斷切結存案○駐閔行鎭之黃浦司陳少尹申送湯金桂爭奪地基違忤叔祖湯和尙一案至案縣主汪瑤庭大令升堂研訊湯和尙供小的住閔行鎭鄉間耕田爲業同族房屋地基久已分定惟門前出路爲各房公用前日族姪勝南與伊子金桂阿香將稻柴堆滿路上小的不能出入因命嗣子裕堂囑伊移去伊不允小的親往理論伊卽出言挺撞小的斥其非理伊又將小的毆擊以致仆地受傷控蒙閔行司陳老爺騐明送案求究湯裕堂供與其父相同湯勝南供小的家住屋以枝楊分界出路公用並未塞斷金桂供小的不敢毆辱尊長不過向之爭論而已湯阿香所供與其父相同唐三茂供小的曾勸令湯勝南讓一出路勝南不允小的亦被兇毆大令以湯勝南不應縱子行兇大加申斥湯金桂不應辱駡尊長著重笞二百板隨一併交人保出候傳地保到案訊明再核○沈文彩前被某姓控欠洋銀三百四十元經縣主汪瑤庭大令訊明收押限繳在案前晚　案復訊沈供小的覊押所中無從措繳今願先繳洋銀二十元期票四十元求恩交人保出再措大令准之 
[南市捕房紀事]  
　　某甲在新馬路指南白玉樓茶肆啜茗雇薙髮匠整容突有喚賣米花糖之某丙彳亍而來無　　　甲大怒遽起毆之由某號巡街捕一併拘入捕房捕頭令出外調處毋起爭端○昨日圉人王鶴林高騎駿馬在新馬路中揚鞭疾馳二十四號巡街捕見之以其有違工程局定章拘入捕房捕頭令罰洋銀一圓 
[英美租界公堂瑣案]  
　　水巡捕何瑞福禀稱釣船户周大岳在洋涇港口英律師威金生永遠承租之地上竊取泥數十擔經地甲黃子卿拘送水捕船捕頭令小的解案請究威律師投案聲稱本律師有地在浦邊潮退時被周竊泥請爲判罰周供小的因所載之貨卸去後船身過輕懼爲風浪所激是以掘泥壓載被地保黃子卿拘住勒索洋銀五十元小的未允因卽送入捕房求鑒黃保供小的不敢勒索因此處係洋商之地囑周將泥照舊塡平周不依故拘送捕房求恩明察讞員張柄樞司馬商之梅繙譯判罰周洋銀三十元○包探趙銀河禀稱聚興園酒館未領照會私自附送彩票有違工部局定章故由小的拘案請究司馬判罰洋銀十元○朱阿三竊取陳金生家衣服及銀對時表經包探邊槐洲拘解請究司馬判責二百板○陳阿二行竊陳雲家洋棉紗一包被三條經包探邊槐洲拘解請究司馬判責三百板贓給還失主○賊犯陳榮生前曾犯竊遞解回籍昨又潛入租界中經包探張才寶拘解請究司馬判責三百板仍遞解回籍○陳文奎前曾充當巡捕後因犯事斥革前日忽潛入捕房竊取細崽朱裕堂楊阿銀之衣服經包探徐榮珊拘解請究司馬判責三百板管押捕房二月期滿遞解回籍贓給還失主○陸星元私刊朱之香布店圖章僞就字條向某店冐取布匹經三百六十九號華捕拘案請究司馬判責一百板交人保釋○王阿三在張福翠所開某衣莊爲夥私取衣服赴某押鋪求質經某包探拘解請究司馬判令遞解回籍諭令原主会還押本始准將衣服領去○阮金生飲酒沈醉兇毆五百四十二號巡街捕經捕扭案禀稱小的被阮扯破號衣阮供小的醉後湖塗求恩寛宥司馬判罰洋銀一元另賠號衣洋銀三元○招商局東棧更夫竊取棧中洋棉紗麻繩經包探金阿三拘解請究司馬判令枷號十　○周樹廷竊去傅小連家水烟袋一枝經包探潘應奎拘解請究司馬判責二百板贓給還失主 
[法租界捕房瑣案]  
　　慶昌祥洋貨店主蔣文達前因虧欠販運鐘表之某西人洋銀四千餘元被控至案讞員杜枝園大令訊供押追迄今案懸日久原告迭次求追昨日大令命提覆訊莊供小的向在某繅絲廠執事慶昌祥由兄長文明經理小的並不與聞現在奉諭禁押消息不通求恩寛限設法理償大令著還押赶緊淸理如再延玩定予嚴追○昌大質棧主李方照控寳山縣人徐茂堂串同地保姚文俊以墳地一畝抵押洋銀二百元延宕不還大令訊取口供准予交人保出理處迄今在押日久無人具保昨日　提覆訊徐供小的向李借貸洋銀二百元先被扣去利息四十八元實收到一百五十二元今李控稱曾借洋銀二百元尙欠利息一百六十餘元的係揑情求恩明鑒大令著覓人保出措還洋銀二百元再行訊核○虔婆楊吳　誘拐陸張氏之女孩被控至案經大令訊供押候補提其子嚴追迄今爲日已久原告投案求追包探禀稱奉諭往提其子早經避匿以致不能提到大令命提楊吳氏至案惡其一味逞刁叱掌頰五十下還押諭令速將其子交案如再延玩定予嚴比○挑夫張阿毛戴文元由趙阿榮雇舁砧墩互相爭奪墮入浦中控經大令訊供判各賠洋銀三元押候繳呈方准開釋迄今日久不繳大令命提復訊張戴同供小的實因無力措繳求恩寛宥大令著還押各减繳洋銀二元○偷兒王阿三張阿四陳長興均由大令訊供押候笞責昨日命提到案著各責二百板一併斥釋○湖北人何友于何元生窩留竊賊經大令訊明著各責一百板一并驅逐出境 
[陜西官報]  
　　閏八月十一日知府尹昌齡知縣吳念章俱往東路公幹體泉縣顧曾烜缷事回巡檢查鉅緖回三可口厘　　　委　　慶安解案進省典史王繩武　咸陽公幹○十二日知縣龔維佶由潼關解銀回知縣劉繼祖往三原驛丞劉永吉往華州分縣　　　　　　　　　往藍田吏目彭秀升往西路俱公幹○十三日撫憲發委候補道黃澤厚署鹽道事巡捕江巨梓往潼關接差知　　　　　　　　　　　　　　　史李鍇往西路俱公幹○十四日知縣趙興　委靖定屠　麟委岐山俱收釐金　　　　　　　　　　　　　　　　　　　　　　　　路知縣張鳳岐　涇陽俱公幹回興平縣楊進省新選山陽縣　　　 
 
 

Page 10

 
 
[蘭州官報]  
　　八月二十四五日藩轅牌示委署狄道州吏目周受榮另有要差攺委試用典史劉兆乾接署帮辦機知縣葉祖沆禀知赴何家峴供香候補知縣　如駿赴碧口分省補用知縣俞盛麟赴甘南措資署臨洮營都司張鳳鳴回禀留陜補　　　　　　　　　試　　　　　沃起服丁憂新疆阜康縣典史譚克安新疆來前署靈台縣敎諭楊國培由會寗俱進省候補典史白俊昌委赴寗夏聽差○二十六日藩轅牌示安定縣敎諭羅致錦病故道缺　安化縣訓導劉兆庚調署安化縣訓導委候選訓導張景仲署理大挑知縣王家彥叩　酌委行知辦理涼州厘金大局知縣曹燿崑秦州差　留甘補用典史丁牗良由秦州俱進省丁憂新疆阜康縣典史譚克安禀辭回籍 
[金陵官報]  
　　九月十七日督轅牌示三江營把總王之學　革遺缺本部堂查有轅下戈什哈儘先千總陳鴻勝堪以借補統領護軍全軍楊統領權字虎營委署九　鎭王國權統領衡字全軍王同知李炳均見署溧水縣恒祖翼到遵飭來省會審案件署溧陽都司許和生到内閣中書魏允恭到由滬來刑部員外郎兼襲一等男爵劉光　辭赴陜西知府喻先覺禀知赴滬騐收艇工江防營務處前蘇松太道蔡鈞到由滬回　經書院山長前通政使張仲炘親拜○十八日江防營務處前蘇松太道蔡鈞見統領　軍全軍楊叩謝委署九江鎭王國權辭知縣劉燡奉示察看安徽知縣萬祖恕到案徽來運判黃以　候甄别知縣齊堯年鹽大使石點候考均到由揚來知縣丁經三謝委代辭觀音門保甲總巡差拔補太倉城汛把總高相仁辭赴任委辦水師學堂候補道方禀知到差並到兼漁雷營差○十九日商務局候補道劉内閣中書魏允恭均見上海籌防捐局知縣朱枚攺過局彈壓府經歴李嶽蘅鈞和輪船馬廷樹均到奉上海道委解投誠人犯來五河鹽厘候補道楊兆鋆到由局來安徽知縣萬祖恕辭○二十日藩轅牌示江寗府劉名　禀謝開缺修墓遺缺查有揚州府沈錫晉堪以調補奏派浙江江蘇坐催京餉委員刑部郎中俞啓元辭赴浙江知縣張桂鼎禀知解淮餉赴咨接引又陳應綬蘇由蘇來從九吳澤霖謝委東南路保甲帮巡卽到差 
[蘇省官報]  
　　九月二十一日總捕各路總巡均禀知本日撤夏防開辦冬防城廂内外水陸各叚冬防及添設防務巡查委員均禀知本日到差各叚夏防巡查委員均於今日銷差知縣林士菁禀辭回五庫厘局楊紹時由鎭江保甲差次來陳寛蔭禀知奉蘇松太道憲委解京餉差卽辭松年由寗見制憲回○二十二日蘇州府知事　爾恆禀知本日到膏捐局彈壓差補用都司沈春山由滬解餉來○二十三日准補徐州府張預由滬專丁來省禀知交缷署松江府任事並謝奉委松滬捐厘局提調差知府揭傳淇巡查各厘卡回靑浦縣汪瑞曾專丁來省禀謝奉飭調補吳縣知縣缺知縣周慶賢禀知奉委催提宜興荆溪　壇太倉等州縣公欵卽辭府經歴屠仁溥禀辭赴吳淞貨捐分局差蘇州府照磨姚定信禀知昨日到膏捐總局彈壓差五品藍翎指分江蘇試用從九品金燿浙江人奉　　騐看到省 
[皖省官報]  
　　九月十九日池太同知沈德潤辭貴池縣張炳輝到候補知府何彬衡奉臬台赴和州當塗查案直隸州判陸恩壽到由蕪湖來縣丞曾廣勳知牙釐局硃墨到差巡檢鄭欽知奉總局委查小南門城門差○二十日署太平府劉沛然到張振鋆辭赴蕪湖淸理交代○二十一日署鳳頴道馮煦蕪湖縣陳先覲淮北牙厘局解餉委員典史潘湛祥均辭直隸州判陸恩壽辭赴蕪湖巡檢邵　褘由江西探磺價回 
[江西官報]  
　　候補縣黃麟委辦姑塘厘卡張鳳岡委辦貴溪厘卡張綬黃委辦樵舍釐卡劉橒壽委辦玉山釐卡黎開湘委解籌備餉銀往陜西劉昌言樂平公幹回馬肇修委發審局正辦同知鄭榜詔由南昌各鄉驗收圩堤回縣丞湛精委辦萬年橋厘卡邢福豐接查惠内保甲萬國琛往上高催減平舒培昌往分宜催屯糧知縣周宗洛由臨江府辦發審回署雲都縣呂敬直缷事淸理交代回又禀謝准補德化縣行知鄭輔東委辦自新所楊家駿委辦南字營餉往金陵周景祁由新建各鄉驗收圩堤回鄒嘉年缷辦黃江口緝私卡回禀知調辦鹽局文案王芝江普壎俱辦南昌保甲竇樹藩接辦自新所鮑壽齡往龍泉催漕折知縣李克鑅禀謝題補永新縣行知鄭紹康解餉京回禀知丁母憂知府鄧承渭委辦吳城分局通判薛鍾瀚往雲都公幹從九葉春芳辦南昌保甲朱炳基接查順内保甲程振機由贑解厘票根來省前廣東開建縣黃祖徽由京來省 
[上海六馬路仁濟善堂經收濟急善局資遣京津被難捐八月廿八至九月三十日第一次淸單]  
　　廿八日蘭芬屋王大生南號各洋二元○廿九日莫釐誠心氏洋七十元隱名氏洋七元隱名氏洋三元○閏月初二日種輝堂龍洋廿元○初三日楊增華洋四十元松江王宅求病愈愿洋廿元無名氏洋三元○初六日泰源永龍洋英洋各三元葉燕庭洋六元○初七日古歙鄭元均求長孫文麒久病全愈洋十元○初九日南通州徐毓萱氏徐肇溥各洋廿元○初十　俞錦山山王桂英合洋一元俞紹鋆俞水金合洋一元○十一日無名氏洋五元汝南氏二元○十三日翁門周慈發龍洋十元隱名氏洋一元周漁舟郭炳　程立雲三户各五角○十五日太倉氷隆號洋一元小洋廿角○十六日樂善居士洋三元莫餘慶二元吳順太一元○二十日金陵隱名氏洋四元○廿二日魯潘邵應有姚琅圃三户各洋二元徐筱泉洋一元五角范曹陳壽泉萬利秦隱名長源孫鶴鳴汪榮桂汪樹棠金子昌許莊十户各洋一元朱聚興對開洋元沈半山小洋四角胡隱名銅洋二元徐錦堂徐蓮生各銅洋一元○廿四日東昌裕洋二元○廿五日和泰交來德源乾記號開張之喜筵資移助洋十元○廿六日求平安氏洋十元施祥興號諸友集助洋二元○廿八日李存厚堂姚鈞門寄籍蓉城氏三户各二元明德堂朱寳㴻蔣勤樸魏聘文百歲堂愛蓮氏耆英堂無名氏八户各洋一元○廿九日不留名洋廿元質彬氏六元陳壽南沈懷德各二元徐崇禮堂一元○九月初一日吟紅山館洋五十元○初二日四川岳南薰求晚母平安增壽洋一元小洋四十角○初四日花甲庸士爲妻章　氏病愈完愿洋五元晉興堂伯記四元楚記耆記各一元○初六日爲善最樂求保父母長壽桐蔭廬主人各五元○初九日崔含章洋一百元合豐行十元○十二日熙求痊氏洋五十元○十五日鄧　森求合家平安洋五元銅洋二元泰安　人洋一元六角○十六日文貞記洋三元徐春記斐卿記各洋二元○十七日常熟大同號英洋七元機器洋三元銅洋八元○十八日槐蔭氏洋五十元○廿一日乾泰號酒筵移助洋六元姑溪别墅洋三元○廿四日酈恆餘堂小洋五十角○廿七日淞口無名氏銅洋五十元○廿九日奉邑海濱居士爲長媳次子病愈還愿洋二百五十元吳心記洋五元○第一次共收洋八百七十九元扯七三申元陸百四十五兩一錢八分六厘機器　世六元七二二申元廿五兩九錢九分二厘　户小洋一百四十角六三五申元八兩八錢四分對開洋一元作元三錢一分銅洋六十四元烊見元十七兩九錢二分以上共收元六百九十八兩二錢四分八厘 
 
 
 

Page 11

 
 
   
 
 

Page 12

 
 
   
 
