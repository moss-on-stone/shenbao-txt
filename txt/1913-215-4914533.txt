# 1913 - 215 - 4914533

 

Page 1

 
 
來稿 
[論中國宜改良婚制]  
（英國季理斐） 
　　最近本埠會審公廨有二案發生與中國婚制關係甚大有心人不可不注意而研究之也本報以共和開幕建設萬端政法各界莫不有提議改良之意而獨於此夫婦之始基家庭之要點未之或及豈缺而不詳歟抑事猶有待歟謹述所見用質高明 
　　（一）學生關瑞麟在華已娶妻矣赴美游學又妻一美人及回華妻呈遞訴狀謂一夫不得有二妻請休其外國妻云云查近數年間華人之留學外洋者不少故常有白種與黃種結婚之事泰西明哲逹人多非論之且時戒西女勿爲此事自蹈危機西女以不知所嫁華人已有配偶往往到華始知而悔已莫及若早知之亦不嫁矣且凡娶有西女之人其家族恒不欲其夫承認爲妻甚有迫令爲妾者故又常發見另娶華女爲妻之事實但此皆西女所不甘許諾者而已因此原由遂生出許多困難許多煩惱而兩方幾有不能解决之勢然此次會審公廨妻訢其夫之與西女結婚實爲中國裁判法庭破天荒未有之創舉西女本無罪以不知者不能罪也罪固僅在該學生而已其妻訴之理由亦極充足 
　　（一）日商戴玉書之妾背夫濳逃呈請拘捕並懇迫令回家管束妾延律師辯護言民國法律無納妾例蓋意在離異也裁判官以本廨現尚沿用舊律故仍斷令回家雖此事内容複雜旁觀者無從評議要之家道不正國風不良抑非正當之婚制也 
　　君子曰是二案者其罪狀雖異事實雖殊而所以造成此犯案之原因則一也一者何也曰原因於多妻制之未能破除而一妻制之未能厲行未能提倡耳夫一妻制者質言之卽一夫一婦之制準天理酌人情一夫一婦之爲正式固文明各國所公認所流行獨中國則反是一夫多妻久已成爲積習視爲固然舉世滔滔恬不知恥遠如舜之賢聖而不免有二妃近如胡瑛之英雄而竟致有二妻英皇並列後先輝映其他見於史册而紀於報章者更不可枚舉至於娶妾則尤中國多妻之惡俗如猶太古時所行及木爾門宗所說（與古印度埃及所說同）其誕妄可嗤焉（未完） 
 
 
 

Page 2

 
 
時評 
[上海人之命運如何（無名）]  
　　昨謂上海可免兵禍以今日觀之乃有不盡然者何則昨日寗松紛紛調兵以去今日又紛紛調兵而來夫調兵而來非即開戰然有兵即爲開戰之機是以我又不能不爲滬人士擔心也 
　　夫今日之戰地在九江在徐州所謂爭名於朝爭利於巿爭勝敗於險要也若製造局之不必爭昨旣言之矣勝之不武得之無重而徒傷人民之生命財産軍事萬變明日又未知如何我仍得免於戰爲滬人士福也 
[命令]  
　　七月十五日臨時大總統命令任命劉次源暫護福建民政長此令 
　　任命謝桓武暫行兼署河南内務司長此令 
　　任命高鴻善署河南財政司長此令 
　　任命沈其昌爲直隸高等審判廳長此令 
　　任命李乾玉代理安徽陸軍第二旅旅長仍兼第四團團長此令 
　　陸軍總長叚祺瑞呈請任命王萬鵬爲湖北陸軍第七旅第十三團團長應照准此命 
　　伐理國務總理叚祺瑞呈稱宜昌榷運局局長吕逵先擬請免官等語吕逵先准免本官此令 
　　代理國務總理叚祺瑞呈請任命張壽齡爲宜昌榷運局局長應照准此令 
　　司法總長許世英呈請任命李震彝陳英李受益署京師地方審制廳推事應照准此令 
　　司法總長許世英呈請任命賀寅清史棠盧文鉅李蔭森署直隸高等審判廳推事充直隸第二高等審判分廳推事張珩朱重慶楊玉林署直隸高等檢察廳檢察官充直隸第二高等檢察公廳檢察官應照准此令 
　　司法總長許世英呈請任命吳經銓署直隸張北地方審判廳長王錫口方壽恆張永德署直隸張北地方審判廳推事徐步善署直隸張北初級審判廳推事曾毓靈署直隸張北地方檢察廳檢察長趙賡祥署直隸張北地方檢察廳檢察官鄧延壽署直隸張北初級檢察廳檢察官應照准此令 
　　陸軍總長叚祺瑞呈請授李蕃爲陸軍一等測量正李兆綸史瓛臣陳陛章張裕文張鵠爲陸軍二等測量正韓復達趙岳亮劉楷王登進李向榮鄧崇熙周明輝文紹恆李希白爲陸軍三等測量正應照准此令 
　　陸軍總長段祺瑞呈請任命劉培元爲山西都督府軍醫課課長應照准此令 
　　陸軍總長段祺瑞呈請授張恕白運昌劉恩鴻爲陸軍步兵上校杜福墉米鴻鈞張繼善徐爲炅陶成爲陸軍步兵中校葉惠春譚華實關文樸阮肇昌伍文淵胡之杰李嘉彦趙福海王仁沛爲陸軍步兵少校袁績熙爲陸軍騎兵少校雷曰楹爲陸軍炮兵少校應照准此令 
　　陸軍總長段祺瑞呈核覆正紅旗漢軍都統擬以常山補印務參領巴哈布補參領桂齡補參領玉海恩榮志剛補印務章京毒頣補公中佐領耀榮鄭沂簡興榮補驍騎校請予准補等語應照准此令 
　　陸軍總長　　瑞呈稱陸軍憲兵中校黃正聲濳蹤赴桂妄造謡言請褫革軍官等語應照准此令 
　　陸軍總長段祺瑞呈稱陸軍步兵少校李兆珍揑造謡言擾亂軍心請褫革軍官等語應照准此令 
　　據該總理等呈擬將外交部秘書嚴鶴齡進叙四等等語應卽照准此令 
　　據該總理等呈稱擬將外交部僉事朱誦韓叙爲五等等語應照准此令 
　　七月十六日臨時大總統命令國務總理内務總長趙秉鈞呈請辭職趙秉鈞准免國務總理内務總長 
本官此令 
　　叚芝貴授爲陸軍上將此令 
　　任命段芝貴爲陸軍第一軍軍長歸副總統領湖北都督兼領江西都督事黎元洪節制此令 
　　任命叚芝貴爲江西宣撫使此令 
　　贛省自上年改革後財匱閻凋敝闤闓蕭條軫念民瘼可爲隱恫李烈鈞前在江西都督任内諸多荒謬本大總統忍之又忍爲贛省生命財産計不惜委曲求全區區此心當爲國人所共諒此次因九江要塞司令陳廷訓之請酌派李師長純所部軍隊赴潯鎭攝亦無非爲戢暴安良起見迭經電飭李純及護軍使歐陽武鎭守副使劉世均諄諄申明以防亂安民爲宗旨如果地方無警自可卽時撤回不意李烈鈞濳回湖口果有勾煽軍隊圖謀作亂情事幸陳廷訓先時舉發迅速派援潯鎭得以保守否則湖口被佔躉延各屬贛省全境勢必遍遭蹂躪縻爛不可收拾李烈鈞退職已去同爲贛民叛國仇鄕自必爲贛省人民所切齒卽各路軍隊深明利害其爲所煽惑者亦必寥寥現在沙河鎭叛兵業已敗退湖口逆巢當可指日盪平惟念贛民當水深火熱之餘困苦顚連復遭兵禍卽使亂事尅日敉定而地方人民之驚擾與夫財産之損失固已有不忍言者本大總統感孚無術又不能躬問疾苦痌　在抱惄焉如傷兹特派委上將叚芝貴馳往宣撫須知本大總統負全國委託之重始終以防亂安民爲宗旨該宣撫使沿途所至宣布德意通達下情咸使聞知務袪隔閡凡被災及受害地方察看情形會商江西民政長妥籌善後其災害較重者請欵補助謀所以勞來安集之方軍隊有捍衛地方之責着段芝貴歐陽武等諭令官佐士卒各勤職務各守紀律以保治安母爲浮言所惑本大總統有厚望焉此令 
　　任命畢桂芳暫行護理黑龍江都督並兼護黑龍江民政長此令 
　　陸軍總長段祺瑞呈請任命李景韓爲湖北陸軍第二師砲兵第二團團長應照准此令 
　　七月十八日臨時大總統命令工商總長劉揆一呈請辭職劉揆一准免本官此令 
　　署内務次長言敦源呈請辭職言敦源准免本官此令任命王治馨署内務次長此令 
任命周肅祥署京師警察廳總監此令 
　　署湖北民政長夏壽康呈稱敎育司長姚晉圻呈請辭職姚晉圻准免本官此令 
　　任命時象晉署湖北敎育司長此令 
　　任命沈壽堃爲海軍第一艦隊司令官此令 
　　饒景華授爲陸軍中將此令 
　　申保亨趙玉珂均授爲陸軍少將此令 
　　領參謀總長事黎元洪呈請任命胡萬泰爲安徽都督府參謀長應照准此令 
　　司法總長許世英呈請改派參事張軫前往日本爲修習實務員應照准此令 
　　司法總長許世英呈請任命梁宸爲總檢察廳檢察官劉世瑗署大理院書記官應照准此令 
　　司法總長許世英呈請任命楮寶謀爲僉事應照准此令 
　　任命丁兆冠署雲南高等審判廳長保廷樑 
　　署雲南高等檢察廳檢察長此令 
　　交通總長朱啓鈐呈請任命汪廷襄署僉事應照准此令 
　　七月二十日臨時大總統命令特任陸軍總長段祺瑞 
仍行代理國務總理此令 
　　任命張勲爲江北鎭撫使此令 
　　王占元加陸軍上將銜此令 
　　張文生方玉晋授爲陸軍中將此令 
　　陸軍總長叚祺瑞呈請任命宋植杆爲安徽都督府軍法課課長應照准此令 
　　陸軍總長叚祺瑞呈請任命高在田爲陸軍騎兵第三旅第五團團長劉德掄爲陸軍騎兵第三旅第六團團長應照准此令 
　　陸軍總長段祺瑞呈請改授黃國勲爲陸軍輜重兵上校應照准此令 
　　陸軍總長段祺瑞呈請授康永勝爲陸軍步兵上校應照准此令 
　　陸軍總長段祺瑞呈請授亨于玉龍爲陸軍騎兵上校唐劍學何浩然鮑竹蓀張壽熙施以凱王興文于國翰劉蓉昌費國祥爲陸軍步兵中校孫德馨鄒致權程侍墀爲陸軍騎兵中校魏朝彦恩康爲陸軍砲兵中校江煌王凱成呈玉琳王靖綬趙金麟蔡玉標吳樂三爲陸軍工兵中校楊祖德爲陸軍輜重兵中校閻廣威周思誠李定邦劉殿健吳鴻賓卜勝家曹明鏡王乃鑌劉汝贊爲陸軍步兵少校宋廷魁吳光張清江廬香亭爲陸軍騎兵少校苗得霖張時春爲陸軍砲兵少校韓慕蘄爲陸軍輜重兵少校應照准此令 
　　代理國務總理段祺瑞呈稱據法制局局長施愚呈請任命王世徵爲參事李垣爲僉事應照准此令 
　　代理國務總理叚祺瑞呈稱據法制局長兼法典編纂會會長施愚呈請任命程樹德梁鴻志爲法典編纂會纂修應照准此令 
　　代理國務總理叚祺瑞呈據奉天都督兼署民政長張錫鑾轉呈財政司科長梁載熊呈請辭職梁載熊准免本官此令代理國務總理段祺瑞呈稱據奉天都督兼署民政長張錫鑾呈請任命黃羲爲財政司科長應照准此令 
　　陸軍總長叚祺瑞呈核覆正藍旗蒙古都統擬以寶鼐承襲世管佐領請准予接襲等語應照准此令 
　　陸軍總長段祺瑞呈核覆正白旗漢軍都統擬以恩麟補公中佐領寶英補驍騎校請予准補等語應照准此令 
　　蒙藏事務局呈稱據昭島達盟長巴咱爾濟里第呈請任命托布湍爲翁牛特右翼旗協理台吉應照准此令熱河都統熊希齡呈稱已撤開魯縣知事王文翰不遵命令擅自回熱請卽行褫職聽候查辦等語應照准此令 
[警信]  
　　本埠訪稿今日滬甯鐵路又自南京運兵三營來滬由劉福彪帶領 
　　本埠訪稿昨夜滬杭火車又自松江運回松兵二百五十人至龍華 
　　本埠訪稿滬甯火車自今日始僅自上海開至常州常州至南京停開 
　　松江專電今晚南京總司令有電致沈統領持以鎭定勿與浙軍輕啓戰端人心稍安 
　　北京專電二十一日潯軍張敬堯招降李烈鈞第九團兩營及砲隊機關槍隊現宿距潯三里之定平湖李純王占元聯合海軍猛撲湖口 
　　北京專電張勲添兵四營往韓莊殺傷寕軍生擒營長一員兵四十餘名北軍傷三十餘人死九名萬年閘逃兵爲殷統領所截陳某已由台莊濳至徐州抄至冷軍背後 
　　北京專電此間官中屢得勝報冷遹斃湖口對岸砲台奪回云云 
　　徐州電連日大雨南軍以軍略上之關係雖佔優勢然已由徐州退至臨淮關（譯民國西報） 
　　北京電聞交通部派火車二百輛以供張勲運兵之用（特約路透電） 
[專電]  
　　北京電此間國民黨中人希望在議會主張袁退位當員勿南下藉以牽制但近已内潰袁意仍不牽及黨爭有人請解散該黨袁不許進步黨主張取消張繼議長並討伐叛徒今日兩院分别提議日内將宣布北京電近畿戒嚴但現在地面甚安當局意爲警察偵緝便利計故須宣告 
　　北京電陸軍部電張勲即率大隊陸續進行赴江北鎭撫之任所有收復地方由該使愼選良吏應收各項派員提解暫佐軍用 
　　北京電此間至昨日乃始得黃興眞正出名文電不日將有布黃罪狀文發表 
　　杭州電浙軍參謀長金華林因病銷差本日軍事會議公舉周君鳳岐接辦兼領軍事總參議添派補充團長葉君煥華爲軍事參議官 
　　杭州電南京黃興派來代表田桐章正士二人尚有柏文蔚代表某爲宣撫使昨謁朱都督請求出師援助已被嚴拒今晨派衛隊護送出境 
[特約路透電]  
　　北京電袁總統命令大旨謂政府必以武力平定湖口徐州等處亂事總統旣負清除内亂之責任當爲國民所公許今恐國民或有悮會貶責政府不早設法對付且恐洋商對於生命財産或懷恐慌之念故以政府平亂辦法布告天下（一）民國政府擔負以武力平亂之責任（二）地方如有事變地方官當按條約保護外人平亂之時外人生命財産或有損失民國政府悉負責任（三）政府因叛軍四出煽亂人民故布告中外人民如與叛軍訂結合同而有礙中央或各省政府者無論爲何人簽定中央政府决不承認着外交部通告各國駐京公使 
　　北京電張勲兵力大爲增厚北軍現分數路南下北方各省頗爲堅心人民初皆輕視此次戰事毫無意識繼聞南軍渡江北上息消羣情大忿退伍兵士皆告奮勇聞蒙古軍隊亦請調回助戰蓋中蒙關係近已更有進步也 
　　北京電滿人對於南方亂事大爲注意告奮勇者頗衆經政府以婉辭謝絶因軍隊殊爲敷用故也 
　　北京電據廣州消息本星期内廣東省將派兵一萬五千名協助黃興惟北京現望可以兵船迎而拘之 
　　廣州電此間諸均安靜人民照常營業且深爲信任陳都督 
　　福州電星期日軍界中人主張贊助南方彭松壽聞已返此美領事請美人遊歷内地者務須謹愼此間諸皆安靜輿情皆反對戰事 
　　北京電據華字報載稱孫多森並未被害爲皖軍拘禁後已逃抵上海北方初聞孫死消息大爲忿怒因孫頗負時望故也 
　　北京電路透北京訪事得官塲消息自七月十七日起黃興一再要求上海製造局投降否則卽須以武力取之並電令北軍離開上海北軍答稱萬難照行目下北軍惟堅心以候援軍北京電今日參議院開會到者一百六十人秘書宣讀國務院覆文謂參議院前提議派專使赴美申謝承認民國一節國務院以爲無實行之必要至美國前對於法國之舉勲情形殊有不同蓋法國當時曾力助美國之獨立夫國家有可受承認之明徵而後始獲他國之承認美國初擬於四月八日承認繼以國會議長未經舉定故乃展緩三星期之久矧美國並非第一承認民國者外交部屢得消息一俟正式總統舉定後各國均將承認如國會不能舉定正式總統則僅派專使亦復何益此項舉動不能鼓勵列國因而同加承認故派專使赴美申謝之議應卽作罷云 
　　北京電衆議院今日開會到者二百二十八人因不足法定人數而散 
　　北京電各行政署照常辦公豫料政府明日將批准寶林斯川漢鐵路合同 
　　北京電袁總統今夜欵宴五國銀行團之諸西員 
[譯電]  
 
 
 

Page 3

 
 
　　北京電此間國民黨領袖揚言如外人貸欵袁總統以平此次革命則將運動華人讎殺外人庚子听之禍恐將再見去 
　　北京電袁總統宣言此次决意以强硬手段對付亂事雖必犧牲極衆之生命然亦無可如何北京電聞廣東省擬於本星期内派兵一萬五千名伐北 
　　廣州電此間華商均不贊成廣東宣布獨立聞獨立之舉乃由日人運動 
　　北京電有兵船三艘已降安徽南軍 
　　北京電昨日（二十日）南北兩軍於徐州府附近開戰未分勝負 
　　北京電江西江蘇省已頒布戒嚴令 
　　北京電今日北京開辦規模極大之警務 
　　北京電馮國璋統帶之第二軍乃以陸軍第五師全師第四師半師直隸河南之混成旅各一合段芝貴統帶之第一軍乃以第六第二兩師及奉天之混成旅合成 
　　北京電張勲决意進攻南京該城防兵目下寥寥無幾 
　　福州電福建雖宣布獨立此間秩序未亂聞都督亦願派兵拒袁厦門現頗安謐 
　　北京電津浦鐵路北段之德國工程司杜浦末納君已赴南方修理軍人所毁南叚之路橋因南段英國工程司爲南軍阻留之故 
　　北京電二十一日參議院開議某議員提出議案請將前議决之議員公費數額照四成之三或三成之二給發顯因時議貶責之故旋付表决卒爲多數否認此可見參議院議員雖在國内外用兵之時而仍不肯少嘗一臠也衆議院是日開議以不足法定人數而散該院議員對於南方事務並無憂意 
　　北京電袁總統已下命令歷述爲困難之時局所迫不得不更變從前之政策且不得不以嚴厲手段以平亂事彼年已六十舍保全祖國外不復有其他奢望云 
　　北京電袁總統復下命令斥責叛軍之起事惟圖私利按照萬國公法彼實不得不以全國兵力勦平此項亂事並儆戒各地方官按照通商條約寓華外人享有受地方官保護之權利如有侮待外人之舉動地方官當負完全責任云北京電袁總統又下命令謂南方如與外人訂立合同涉及各省或國家之産業者民國悉不承認並由外交部通告各使 
　　北京電袁總統第四命令力勸各員盡責並戒附從之人違者當獲重罪復以温和之詞貶責程德全放棄責任由寗赴滬並命其令章駕時維持蘇省治安保護人民 
　　倫敦電法國衆議院已通過三年兵役議案同意者三百八十五票反對者二百零四票 
　　倫敦電羅馬利亞大軍除獲布軍一旅外近來未見重要之戰鬥惟塞布邊界日來接續激戰塞軍已過布軍邊界行抵聖尼柯拉斯附近布軍敗退後卽命居民離境避難羅政府不允與布國獨訂租約據德國某半官報載稱布國新内閣已派前首相葛斯化夫君至羅京依從羅希塞三國之願直接開議媾和談判 
希京電希臘塞維亞芒台里格洛已答覆俄政府謂願與俄直接談判今須布國承認媾和之預備後始允休戰 
[公電]  
　　進步黨本部通電進步黨支分部轉各報館各政團公鑒據黎副總統迭次通電李烈鈞首據湖口歐陽武通電自稱贛督安徽亦有宣告獨立之耗外患方亟内亂益熾此等舉動實欲亡我民國以逞其私亂黨所執以爲口實者政府違法總統專制逼而出此卽曰違法國務員當負其責有議會在日來院中不論何黨皆有彈劾之案業經議會審查何事違法如何處置自有正當解决之道議會有解决之道無論何人何所容其專制稱戈倡亂託爲聲討同人等認爲叛徒中央政府爲舉國所公立臨時大總統爲人民所公舉叛徒之反抗非反抗一二私人乃反抗我中華民國國家對於叛徒有正當制裁之法在院同人業經提案促令政府迅速戳亂以保統一而遏禍機務乞羣公海内君子明别是非先事圖維以鎭人心有效逆者黨共殛之此事决非黨派之爭亦决無南北之見萬勿誤會至於現在政府當局有失職或違法者在院同人仍當力爲監督斷不使　骩法敗度之人濫竊公職貽誤國家間執讒慝爲我後援幸共圖之掬誠宣告無任哀矜進步黨本部巧 
　　陸軍部參謀部致各省電各省都督民政長將軍都統各軍師長鑒兹據李鎭守使寒電稱本日曉馬旅長繼增等在沙河鎭至苗家灣一帶之匪軍繼續攻擊至午後三時匪軍左翼不支紛紛向藍橋退却擊斃甚多並獲子彈鎗枝無算其右翼先被吳旅長圍困高山後乘機脫逃擬暫停攻其餘悉投誠此次匪軍死傷約四百餘名虜獲營長李木一名目兵三名我軍受傷營長徐潴桂一員連排長共四員目兵共七十四名亡目兵共十二名等情除分别呈請辦理外特以奉聞 
　　交通部通電各電政局鑒近因李烈鈞竊據湖口圖謀作亂並勾煽沿江各省不肖軍隊遥爲響應藉作聲援中央已分路出兵剿撫兼施不難尅日弭平蓋以前年之變含有種族革命與政治革命之意味出於人民心理之所同故不特上中社會均所贊同即世界各國亦多協助今則國是大定人人方將急謀樂業乃該叛黨以擁護一已地位之故不顧生命塗炭大局傾危甘心破壞此實我同胞之公敵目下政府已决定宗旨聲罪政計以拯倒懸外交團以其擾亂和平敗壞商務亦復同深憤激彼等藉政治革命爲題誑誘良民之効死殊不知此種舉動實民國法律所不容共和政體萬不容有此項暴民專制發生以亂我苦心締造之民國所有本部直轄各路局各電局郵局爲全國交通所係最關緊要在事員司人等均係爲國服務當深明順逆利害恪遵中央命令竭力維持卽或地處要衝事出危急應設法保全公産或停止機關母爲亂黨所利用乃風聞各省電局關於叛當煽亂電報仍有不肖員生代爲收轉并將中央發出各電故意秘密似此悖謬或未知此次亂黨舉動與前此革命性質逈乎不同若果有附和情形該管員司不僅予以行政之處分并應受刑事上之懲問查律文内亂罪附和隨行者處二等至四等有期徒刑如在軍事區域之中該管軍隊並得以軍法從事仰各該路總辦各該管理局監督各郵政局總辦嚴密防範如所屬員司有不避艱險奮勉從公卓著勲勞或行爲不正違抗命令者各卽迅行呈明本部分别賞罰不得徇隱其在軍事區域者並准就近呈明各軍長官辦理至大小各該局所職務均關緊要員司等倘有擅離職守者應即立予罰辦並存記永不任用仰各凛遵此令 
　　旅香港各粤商反對陳炯明獨立電分送廣肇公所時報館轉各報館鑒粤督陳炯明蓄謀叛逆禍害中國不惜以我粤三千萬同胞生命財産作爲孤注昨在省會拔鎗威逼議員通過宣布獨立商等誓不公認乞轉闔埠粤僑力爭全粤幸甚民國幸甚香港牛皮行商何星橋黃緝臣何澤霖等叩馬廣肇公所轉各報館陳逆炯明親臨省會威逼議員巧宣獨立藉端籌餉又將騙及華僑我粤民無不切齒除合電中央請速設法維持外特此泣叩香港銀業行金舖行南北行洋參冰片行洋貨行蒲包行米行全體叩 
　　江蘇旅京同鄕電日報公會轉各報曁全省父老鑒民國肇造邦基未固贛省逞兵甘心破壞蘇省元氣未復倘事附和彼爭權利我竭脂膏地方糜爛民命何依凡我父老愼勿誤會旅京江蘇同鄕沈雲沛王紹鏊徐蘭墅諸翔楊景斌廖宇春夏清貽潘詠雷楊潤朱繼之郭代興陳義張慰萱蘇倬萬兆芷洪百鋆童均煦董元春朱文黼陳霞章周崇敬蔣鳳梧陳允中陳士髦盧丕承賈治邦同叩效 
要聞一 
[中國兵禍記（八）]  
　　文匯報云今日（二十二日）時局未見變動江北及安徽之戰事消息僅屬小戰迄今尚未見劇戰本埠大局亦未更動攻奪製造局一事仍無時日此次革命各處輿論皆不贊成故恐不能持久日來外問且有調和之謡言惟袁總統之命令措詞殊爲强硬然或稍有根據亦未可知 
　　製造局之地位仍無變動聞南軍現候七寸半口徑大砲二尊解到設再圖進攻北軍現佔之地位大爲鞏固愈遲進攻則似愈利北軍也 
　　唐紹儀今晨由粤抵此聞擬先與南方黨人會商然後赴京調和未知確否 
　　滬甯鐵路常州至南京之火車業已停開文滙報云據南京最近消息該處現尚安謐惟兩軍已於徐州之北三十英里開戰南軍敗退近兩日來運來傷兵頗多 
[雜評一（無名）]  
　　正誤西報謂國民黨揚言若外人借欵於袁將仇外人恐復有庚子之禍此言必不確也何則獨立各省旣宣言討袁若引外禍非討袁實討中國矣寧有人心哉 
　　懷疑西報又謂唐紹儀今日由粤來滬將詢南方當人之意見往北調和余又以爲不確也今日已無調和之餘地而唐紹儀復倦於政局豈願復爲馮婦哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[松江兵釁消弭紀]  
　　二十號楓涇浙軍有攔入松境之謡松地人民恐慌大起是夜一鐘沈統領親率衛隊乘專車馳歸擬擇地防禦時風聲雨聲錚鏦不絶謝知事沈警長沈統領互集議於郡人沈思齊家决議力持穩健態度謂無論外間風浪如何吾人總以保護地方安寗爲第一主義蘇浙兄弟斷無輕開間隙之理况一經接戰兩地糜爛同在梓鄕何以對父老於是石湖塘六吊灣等處置戍之議撤消沈統領亦令飭衛隊及隨帶之車砲一例回城故是夜居民於大雨聲中猶聞鳴角嗚嗚然也二十一號風謡更熾紳富挈家赴滬者絡繹於道車站幾無錐隙地商會諸紳見全巿岌岌將釀大變乃馳商政軍兩界並召會員開臨時緊急會議用地方名義電請上海李平書君轉請沈統領率師回松城保護並電浙江朱都督請飭楓軍勿越雷池一步旋奉復電云縣議會參事會商會公鑒電悉浙省駐楓軍隊非發生危害本省治安時决不移駐請釋厪念朱瑞馬印商會隨抄電飛貼通衢以安人心時華亭謝知事松軍沈統領亦遍懸安定人民之通告西車站停有專車豫備今夜載送浙省巨紳四人往滬調和惟恐過龍華等處松軍防線内或有誤會特先電告林康侯君請轉知松軍將領矣惟是晚松地忽到鄕民裝朿之人不下百餘名飛購松板率往貢院内寄宿到院卽發餉銀半關聞此項鄕民係由上海屯紮海防廳署王憲章托松人楊姓代募衛隊三百名俟募足即開往不知果否 
[湘中對於贛事之態度]  
江西獨立之噩耗傳來湘中異常驚駭兹將各方面對於此事之態度分述於下 
　　譚都督之態度湘督譚延團素稱圓滑對於此事欲以湘省響應固不主張然亦不示不贊成之態度昨對人言謂政府總應以悲天憫人爲念鄂督黎公之殺叛黨袁總統之派兵南下俱非有悲天憫人之意此次之事未始非有以激成之也云云揣其意殆欲周旋於兩方面故湘贛密邇亂事已發現數日尚無文告實以不便措詞也今晨已派駐湘之桂軍於岳州大約對於中央則稱係防贛軍亂竄對於江西則稱係防北軍南來騎牆主義如是如是 
　　各政黨之態度共和民主統一三當素以擁護中央維持統一爲宗旨對於贛事固絶對不贊成然三黨在湖南政界毫無勢力徒空有議論而已國民黨湘支部素分兩派一朔派卽前年九月初一反正有功之人一老同盟會現在朔派亦不主張附和惟老同盟會人極力主張湖南響應如周震麟譚人鳳李奇等日夜在都督府聚議譚督頗不爲所動伊等主張有以譚人鳳爲都督消息譚昨日通電各省對於黎督有謂不去此獠終無寗日之語蓋係作都督之預備也其所以不卽宣布實行者以軍裝局火後軍裝缺乏故也 
　　商民之態度商民固以保全秩序爲希望恐破壞和平商務因之受損特於日昨開農工商會聯合會會議如政界稍有變動即電請北兵來湘保護兹聞北軍第六師有開駐岳州之說商民聞之異常歡迎 
　　報界之態度長沙日報爲國民黨機關報對於此次之事鼓吹之不遺餘力國民日報稱贛軍爲我軍稱北軍爲袁軍歸罪袁世凱破壞共和該報銷數本止四五百份日來沿街張貼冀動人觀聽天民報女權日報本隨聲附和者亦極力鼓吹反對者僅一湖南公報然爲外勢所逼亦不敢作激烈反對之語因近日一般暴裂分子有欲放火該館之謡也 
[關於俄人在吉林示威運動之要電]  
　　宋小濂電各省都督民政長鑒午密近日俄人因中俄協約未結該國依爾古次克司令艾上將來哈布置軍隊擬助蒙人並迭經探報省城附近富拉爾基及昂昂溪兩軍站俄軍下動員令已集至萬餘小濂曾數電政府將俄約從速解决免生意外並請准大總統擬卽日晋京面陳在案行期甫定不料俄人有意尋釁駐省俄領事突於九日上午照會摭拾月餘以前拘拿入俄籍之韓人紀達連果一案藉口尋釁要求革懲偵探軍警並賠償紀達連果二千五百盧布限二十四點鐘答覆一不允認卽爲交誼斷絶已電准中央分别允認旋接第二次照會於前條外又要求將參謀長徐鼎霖警察廳長翟文選撤差增索賠償二千五百爲五千盧布並要求小濂離齊齊哈爾復聲明二十四點鐘内如無允辦答覆卽自由行動探報俄軍洶洶本日四鐘卽將在站出發大敵當前旣無實力可以抗議又連奉大總統令小濂晉京所有要求均勉認自不得不爲一時權宜計一一照辦俾不至藉口細故破壞地方牽動全局小濂現定於十三日晉京黑龍江都督已奉大總統令派畢桂芳護理未到以前由内務司長于駟興暫護頃接俄領照復對於此次交涉已認爲結案差幸未决裂小濂辦事無狀致生意外交涉萬分慚愧惟俄約一日不决難免不復生枝節除電請大總統毅然主持將俄約早日解决外誠恐傳聞失實用特略陳顚末惟希鑒察宋小濂灰印 
　　畢桂芳電各省都督民政長鑒黑龍江宋都督因辦韓人紀達連果一案俄以兵力干涉奉大總統令調宋都督小濂赴京徐參謀長鼎霖撤任所有黑龍江都督奉令由桂芳護理已於七月十一日接印視事參謀長委參謀劉德權代理軍民秩序安堵如常交涉亦不日了結恐傳聞失實特此奉聞護理都督畢桂芳文印 
[奉省槍斃宗社黨首領]  
　　宗社黨首領左憲章前在朝鮮義州設立總機關部密圖不軌並勾結升允由庫倫興兵内犯以厚其勢力當經政府電令東三省各都督嚴密防範等節早誌前報頃聞奉天都督有電致政府謂左匪昨忽携帶大宗軍火濳來奉省擬乘機起事經偵探查悉呈報卽照會日領轉飭日警察在西站將該犯協同捕獲交由軍法處研訊該犯供認不諱當卽就地槍斃現正飭令嚴搜餘黨務靖根株云 
[汴督電告查獲火藥局被燬案犯]  
　　河南都督張鎭芳十三日爲破獲省城火藥局被燬案犯通電大總統國務院參衆兩院武昌黎副總統各省都督民政長護軍檢察鎭守使省議會各師長云前日汴垣火藥局失愼全城震撼各界驚惶幸極力維持居民安堵發電之後疑此中必有奸人遂密飭軍警查拿現已獲得要犯連日隔别審訊矢口不移計尹新憲章培餘查光復敖瘦禪王振中等五名或係血光團或係鐵血團或係改進團或係大同民黨其機關在滬其運動在鄂季雨霖輩爲寄章程無非欲擾害治安推翻政府謀將火藥庫燒盡然後爲所欲爲尹新憲信陽人係大同民黨曾在法政學堂畢業章培餘浙江人寄籍開封充民立報館訪員尹章等僱痞棍王振中張三李廷貴三人每人給銀二十兩使其乘天黑人靜越牆進院從窗隙撥入洋火一包燃香倒插而遁據王振中所供歷歷如繪張三李廷貴在逃未獲尹新憲章培餘迭經質證亦吐眞情供出之查光復敖瘦禪因擴充鐵血團曾於半月前拘留看管按查光復卽查光佛信陽人係大同民黨又通改進團黎副總統前有密電謂其在豫煽惑今則果然敖瘦禪固始人鐵血團開會時慨然以聯絡南陽土匪爲已任迹其舉動考其供詞詭計隂謀只圖破壞焚燬藥庫不惜闔城男女老幼欲全投諸灰燼之中此等肺腸實屬慘無人理頃已照軍法鎗斃以儆兇暴而靖地方除錄供另呈中央並勒緝逸犯外謹特電聞 
[衆議院注意均勢問題]  
　　衆議院質問政府書云據外交界消息謂德國向政府提議對於山東援據中俄條約附件第九條要求全省礦權路權敎育權共有五欵木月十一號代理總理到院催求中俄條約咨文卽日提出參議院當經本院面問德使有無要求答云未聞有此次又反復質問請其担保外交問題不再發生答語支吾不得要領竊思各國辦理外交多持國民輿論爲背向我國政府素不以誠信對國民外交問題尤以詭秘詐欺爲敷衍操縱之慣技往往世界喧聞已久而京中部員尚有未知顚末者總理此次到院係因催請俄約同意咨文而來當然不願旁生枝節自尋苦惱且細繹答詞乃聞與不聞之說明非有與不有之斷定頃接山東來函稱周自齊徇外人之請求飭全省學校加受德文科目蛛絲馬跡令人驚疑究竟德國有無要求各國機會均等主義能否不至猝發政府對於領土主權能否爲人民負担保險之義務自應早日聲明以釋羣惑倘以急於通過俄約之故得病諱醫將來俄約簽字各約又要求兩院同意則賣國愚民政府實有難辭之責任爲此提出質問書請限日明白答復提出者羅永紹連署者十四人 
[吉林雨災紀聞]  
　　田苗被澇吉林自上月以來隂雨連朝幾無晴時近數日又復通宵達旦傾盆倒瀉鄕間河水半多漲發窪地田苗盡受淹澇故現在農民皆疾首蹙額恐無秋云窰坑被水東窰坑地方近因連日大雨如注房屋院牆多被冲塌屋内水深數尺故各住户已有另覓住處遷移者 
　　江水漲發松花江江水平時不過水深五六尺近因連朝隂雨水勢漸漲近雨水更多江水幾與岸齊下坎居民已數日多遷移聞初二晚大雨傾盆江水奔騰下湧下坎居户有遷移不及致被冲去者良可憐也又有柴炭船均移柴炭於岸上以爲預避之計江中停泊之木排均牢固繞繩防水勢冲刷一般作水上生涯者均甚恐慌云 
　　路橋冲斷吉長路軌道被毁各節曾誌各報兹又探悉初三日午前六鐘火車由吉林車站駛行至九站探悉五間樓河並驛馬河鐵橋均被河水暴發從中冲斷約須三日始能補修完竣故該火車卽由九站折回到吉林站將搭車各客票費一一繳還以致省城各校回里之學生均不能歸家云 
　　電音不通多雨爲害吉林至上海之電線前昨兩日已中斷不通兹聞吉林至長春及東南路各電桿拆壞者頗多故電音已不能傳遞至吉長電話線本附設於電綫桿故亦不能通遞云 
　　水急船停松花江水勢兩日來漲發不已湍急狂流舟行不易聞下水輪船因火車已停交通不便均勉强開駛上水輪船則水勢如此實難逆流而上故卽停止來省云 
　　邊外災重邊外驛馬河兩岸地勢平坦雨量稍多卽不能容納乃一星期内大雨滂沱以致土内飽含水量概無洩水之路致將已出之苗半多浸於水中然前數年受災多在七八月間彼時禾長已二三尺莖幹受水尚不介意故有半分之指望本年之灾竟在五六月間禾苗幼穉之時設再不晴霽恐該處農民之生機又將絶望矣 
　　馬廠報災城西馬廠地方大河直貫其間前此大雨臨河地畞之被冲者甚多聞有劉某等甫聯同受災地主來城擬赴吉林縣報災呈詞尚未投遞乃又有前昨兩日之雨現已議定擬請派員詳細勘查灾區以便按册豁免應納之官糧云 
　　窰坑危險東關南北兩窰坑爲雨水滙歸之地此次大雨遂又有漂没之象聞其濱水而居之住户皆紛紛至岸上並將什物運出門牕用木板嚴封以防漂失其無力遷移者亦均用木桶設法淘汲並日夜防隄以備不虞百業受害淫雨不絶江水遽漲道途泥濘百業受其影響若再淅瀝不息災情將重近聞屯中傍河窪地已成澤國矣 
地方通信 
[蘇州]  
　　籌借三月商捐蘇州縣議會巿公所商會日昨開會集議以保衛秩序維持現狀必先籌款目下蘇地水陸各軍每月需餉約七萬數千元司法經費月約五千元擬先籌措三個月經費共需洋二十四萬元當經議决以議會商會出名請縣知事宗君向外國銀行借用以地方梲作抵押品惟向銀行商借有需時日故商由蘇地百貨各認捐商人將認定之捐各先繳三個月以應急需各認商均已承認矣 
　　組織維持會蘇垣省議會副議長錢崇固及朱毓珍章世菼汪郁年腫樹松魏旭東等發起組織蘇州維持會日昨在海紅坊巷法政學校開會當時並未徧發傳單僅在蘇地某報登一緣起布告是以開會之日到者寥寥各界多有未到者且發起六人中僅到一人其餘皆不在蘇旋議定是日改爲談話會緩日月　定期再開大會云 
[杭州]  
　　浙軍對於松軍之態度第六師長吕公望率二十三圖全軍駐防團長王暮分駐嘉善昨聞松軍在梅家弄有騷擾蘇路車輛情事特令前鋒王團長進紥楓徑留參謀長李君在嘉善爲策應今晚（廿一）第二十四團全軍及過山砲隊一營專車開赴前敵以厚兵力 
[雜評二]  
　　袁黎孫黃之紀念品嗚呼昔亦一革命今亦一革命昔日之革命也曰袁黎孫黃今日之革命也亦曰袁黎孫黃上次之革命也起義於武漢而黃興翩然自海外歸來受漢陽總司令之任東南大定中山應運組織新政府袁世凱然後起而受之此爲昔日之一時代 
　　此次之革命也倡始於潯陽而黃興又以南京獨立揭幟討袁粤東響應中山登場與袁黎輩公然以戎衣相見此又爲今日之一時代 
　　然記者竊又有一不解之點於此上次黃總司令之作戰漢陽也馮國璋實爲北軍軍統此次黃總司令之指揮北伐也而主北軍者又爲馮國璋吾不知馮國璋之意氣對此何如吾又不知黃克强之態度對此何如（萍） 
　　程都督之電文程都督之篠電謂舊病劇發來滬調治其臨行之時且曰君等用我出告示發電報所用已盡是程都督已表示不能爲用也然而召回兩院義員與勸令各軍隊討袁之電文固猶是程都督名義也（我） 
本埠新聞 
[上海方面之維持（六）]  
　　工部局總辦雷福森復各業公所函逕復者七月十七日來函顯明尊處因目下内地擾亂各種謡傳請本局加意維持寓滬西人界内治安現本局已預備妥防一切意外事端界内如有絲毫倡始擾亂恫嚇商民居户本局必以堅定毅力彈壓查租界内本屬最爲安樂之地人所共知無論何項華人何等意見皆可居住惟不得有非分滋擾舉動及詐索錢財恐嚇居户等等違法之事本局時常留意貴公所董事如受無恥之徒加以此等事項應立卽報告捕房提辦總之本局協助可咸放心何用惶惑爲此順頌日祉 
　　海軍警衛隊復總商會函敬復者頃奉鄭中將發交貴總會大札讀悉各節實表同情敝團此次奉命來滬本維持民國公共之製造局並滬上地方秩序爲宗旨總期達到目的以副國民之望請將此旨通知貴會全體爲盼匆此奉復卽頌公安諸希朗照海軍警衛隊七月廿一號 
　　總商會致領袖領事函啓者江西事起南京獨立滬南製造局本有北來軍隊駐守近日南路軍隊雲集喧傳將有戰事商民已極驚恐設或開仗南巿固遭糜爛租界卽不得安甯商民連日開會均不願目見戰事租界以内祇知貴領事已防護周密母庸過慮然南北毗連一旦啓釁事所　料應請事前如何消弭之處務祈貴領事迅速籌商商民公意商塲萬不能作戰塲庶於商務治安兩有裨益專此奉布順頌日祉上海總商會啓七月廿二日 
　　公使團提出之條件駐滬外交團以南軍逼令北軍退出製造局不允勢將决裂深恐擾及租界而旅滬各西商亦恐損失生命財産禀請設法保護曾經外交團會電駐京公使團正式通告雙方切實答復以憑核奪在案兹聞公使團特開會議提出辦法兩條（一）無論何方面如欲在滬開戰者須離租界三十英里合華里一百里（二）須各存金磅一千萬磅預備戰後之損失否則卽違公法定出干涉云云聞現已電滬轉致雙方查照矣 
　　工部局禁止募餉駐滬外交團以邇來自南京等處宣告獨立後謡言蠭起人心惶惶近更有人在公共租界内勸募軍餉殊屬擾害治安業已會商公共工部局各西董於昨日出示查禁云旅滬西人工部局示照得近來四處頗屬不靖謡傳流行風聞有人在外招摇索取所謂捐欵實係向居户商人勒詐財物本局照常防範保衛治安嚴守中立所有一切辦法凡關於舖户住家各華人毫無更改界内安分各居民自可無庸驚惶如有人擅行嘗試擾害恐嚇或欲勒詐財物等弊應將詳細情形報告附近捕房卽由捕房將擾害人等提拘將案解送會審公堂究辦决不姑容勿謂言之不先也其各凛遵母違 
　　巿政廳之大會議廿一號晚八時由保衛團事務所召集三十三團體各推代表一二人假巿政廳開會商議維持治安辦法各團到會者約七八十人首由保衛團副團長莫子經君報告開會宗旨略謂商團担任防務昕夕出巡不辭勞瘁　熱心可敬惟鄙意以駐防爲重一旦有事合全力以防範較爲得力若專事出巡徒傷精力反於有警時不足以資保衛現仍請各團認定地點駐守爲是後由朱少圻君提議目下防守地點仍照前定地段一旦有警互相呼應並宣布前定地點衆贊成次由葉惠鈞陳述意見謂有事之秋兩方兵力不足以保衛地方而商團祗可防守巿場或由地方招兵五千名請李英石君帶領防守戰線邊界以分商團之勞衆以今日上午救火會邀集各團體會議時由毛子堅周彩臣君等提及擬請李平書先生招劉義華所帶之軍移駐城南設開戰時有潰兵下來藉以防堵嗣以商團記識不一恐因誤會與兵隊種突須一律紅領以爲標幟衆贊成咨照各商團均換紅領後朱少圻君復宣布意見如兵隊開戰須堵塞交通免匪類及敗兵竄入巿塲擾亂經衆再四討論由莫副團長命起立表决全體起立卽由莫君諄託朱君預先籌備免致臨時侷促後王一亭到場提及南北軍相持不下各團體代表均請商議設法勸南北軍免戰因一開戰釁地方糜爛不堪云云周采臣君起言上海非戰爭之地 
 
 
 

Page 7

 
 
　　戰禍一開非特人民生命財産之喪失恐啓外人干涉勢必臨成國際交涉後患何堪設想惟有請李平晝先生等再與陳英士先生磋商别圖良法後王一亭君云惟有仍照昨日縣巿鄕會議决條件正式備函推舉代表至陳君處商勸後經衆議决由莫子經先生備具公函咨照昨縣巿鄕會推舉之代表周采臣陸伯鴻趙純之秦錫祺四君再推舉巿董事及商會諸君於今日往南北軍磋商遂散會時已十一下鐘矣 
　　南商會開特别會昨日上海南商會開待别大會由總理顧馨一君報告曰前公諸囑向南北軍兩方面勸勿開戰連日由李平書君王一亭君等分投相勸尚能俯順與情毫無衝突然來日方長應如何預爲籌備之處請各抒所見蘇筠尚君云前幾天旣無戰事則此後或者不致决裂萬一有事南巿當不在火線之内而軍土亦不致擾亂地方 
　　所慮者土匪乘機竊發如聞有開戰消息即行閉門切勿出外觀望俾商團易於保護此則最爲要着葉惠鈞君云商團公會已於二十一晚集議由各團體認定地點布置已妥各商不必過慮蘇筠尚君又云近日報載日前北商會會議獨立之事只四人舉手云云查當日只議勸南北軍勿開戰端並未議及他事此係傳聞之誤云 
　　商團司令之籌畫商團公會總司令朱少沂君以上海爲通商巨埠商民財産頗巨商團有保護地方治安之責現旣滬上將有戰事亟應預爲防堵擬在滬南由滬軍營門首東北角起開掘濠溝築造堡壘迤北由陸家浜一直往西至斜橋肇周路爲止阻斷交通卽在濠溝之旁堆聚泥袋使兩軍不得經過並在濠溝内理設障碍物經過軍隊祇能在沿浦灘外馬路行走其餘一概阻斷所有與租界接壤之處亦由該商團架以花木以防敗軍擾及租界所需經費均由地方商民捐助業已呈請保衛團團長李平書等核議一俟議妥卽當實行 
　　南北軍之準備製造局所駐北軍現已配齊鎗彈嚴加防守不越雷池一步所泊該局附近之北洋各軍艦亦一律整備如南軍有意侵犯即須抵抗而駐滬討袁軍總司令陳英士君亦命六十一團各兵士在陸家浜火車站並斜橋湖南會館迤南一帶妥爲防守無論商民人等經過必須問明來歷方准放行云 
　　北軍建築土垜北軍防護情形已略誌本報兹悉製造局自西栅欄以西至龍華馬路一帶業已築成土垛高約四尺垛上均蓋大如桌面之方形鐵板防備極嚴每日上午尚有行人午後即斷絶交通 
　　字林西報之雜聞字林報云聞財政部已與各外國銀行商妥供給海軍各艦所需之欵項由洋員稽核用途故海軍各艦可望竭忠政府聞國民黨因工部局干涉佔據電報局一事揚言擬割斷電線聞南方黨人謀奪製造局非因該局與軍略有關之故蓋冀以此抵押借欵也聞上海黨人近數日内曾設法欲將寧波之軍隊運至上海商請寗紹輪船公司爲其載運卽經該公司拒絶蓋恐途遇兵艦難以保全之故惟黨人如需該公司之輪船則願以一百萬元之價售之此事未經允可故甯波之兵迄今未到 
　　法領事保護水廠滬南南碼頭法界自來水廠前因滬地宣告獨立恐開戰端已由法捕房飭派警探八名駐廠防守保護日昨法總領事又致函駐滬討袁總司令陳其美君略謂該水廠爲蓄水要區南北兩軍日後果出於戰該水廠幸勿劃入戰線之内免致損害云云 
　　法租界排砲防堵法捕房以製造局所駐北軍與滬南軍隊現仍相持不下難望和平解决設竟開戰法界恐被波累故特禀准法總領事甘世東君撥派快砲若干尊安設小東門羅家灣等處捕房並在華法交界各處安設砲位飭捕管理俾資防堵 
　　商團克盡天職連日外間謡諑紛紛人心惶惑探得清眞韞懷商餘及書業洋布業等商團以該處西北城一帶地旣荒野又與租界毗連爲維持秩序計尤應加意防護因疊次開會集議派員晝夜巡邏輪流防衛以保護住民商店並諄諄布告會員以商團宗旨維持秩序保衛治安務各盡我天職勿干及非分云云因此日來該處一帶宵小匿跡商民能度尚稱鎭靜實皆該商團等盡職保護之力也 
　　敢死隊兵士來滬駐寧福字營司令劉福彪擬將所部改編特别討袁敢死隊來滬尋覓房屋駐紮等情已誌前報兹悉劉所部兵士計一千餘人現已到滬其本部已在西門内萬壽宫組織昨將兵士遣入駐紥矣湖州同鄕開會昨午後四點鐘旅滬湖州七邑同鄕以駐滬司令陳其美商借閘北湖州會館爲駐紥軍隊事假英租界三馬路九號洋房開全體大會到者以絲業巨商爲多由會長楊信之君主席先由沈聯芳君報告此事之眞相並與陳司令歷次拒却之情形隨將陳司令來函當衆宣布函云（湖州會館值年董事台鑒啓者明日鎭江有軍隊開赴上海擬借貴館爲駐紮之所特此函商敬頌公安末鈐駐滬討袁軍總司令巨印）沈君報告旣畢請各同鄕討論對付方法於是同鄕中議論極多有主張激烈對付者有主張和平解决者亦有主張立舉代表再與司令面開談判者更有主張公舉代表以多爲貴者旋由嚴濬宣君發表意見現在共和時代政體旣憑人民公意則此事亦宜以公意爲依歸同鄕對於此事亦旣一致反對陳司令亦湖人一分子當然未便獨異似宜以此立言函請陳司令取銷前議較爲和平如果無效再想别種方法對待亦未爲遲全體贊成卽由姚菊人君草定函稿由沈君加以潤飾以同鄕全體名義繕就卽發兹將函中大致摘錄於後（公啓者昨因閘北湖州會館屯駐軍隊一事旅滬湖人羣以會館爲湖人公共之地殯房寄厝重材百有餘具病房養疴之人亦衆空房無幾何能再容軍隊前經兩次函覆拒絶不謂於十五日（卽新曆十八號）仍有軍官六十餘人突來佔住雖於次日退出然軍事未已深慮復來爰於本日開全體大會公同議决合再函告台端際此共和時代當以民意爲依　我會館係旅滬間鄕公責建造於貴司令組織兵事無　况於春間會議以後無論何項軍隊一概不准借駐各董事亦未便擅專如果此次允可此後何熊拒絶他人須知會館爲同鄕公共之團體凡事須得全體同意斷非一人所能主張我公偉人幸勿以公共之地派駐軍隊同鄕等痛定思痛不能不絶端反對尚祈執事依順鄕情此後軍隊過往勿以會館爲念不勝成盻）旋由某君宣言聞湖州亦有獨立消息我同鄕宜表示何種態度爲故鄕謀無形之幸福嚴君謂現在時局不外贊成獨立反對獨立及嚴守中立三端宜以朱都督通電爲依據分電湖州各縣縣議會自治會商會以維持地方治安保全生命財産爲當務之急全體贊成電稿如下（湖州各縣縣議會自治會商會均鑒贛事發生紛謀獨立我湖偏處内地無戰爭之可言本日全體會議應遵都督訓令以維持地方治安保全生命財産爲唯一之要義請諸公約同鎭定幸勿自擾） 
　　仍請李英石爲統領水警第二廳廳長李英石君前日接南京黃總司令電令以上海刻下將有戰端商民紛紛遷避秩序大亂恐有匪徒乘機騷擾妨害治安應請執事卽日赴滬召集滬防舊有步砲各營仍任統領之職以保滬地商民之財産云 
　　水警總廳改爲軍政司江蘇水警總廳盧洛萍君昨接南京都督府馬電飭將該總廳迅卽改爲軍政司並委湯心存君爲軍政司副長節制水陸各師所有水警事宜悉由水警第一廳第二廳廳長劉李二君管理軍政司分設四課爲軍務軍械軍需軍法其水警一切章法仍循其舊故水警總廳名義卽須取消云 
　　誰敎他佇足而觀昨日午後一句鐘時某軍隊來滬在久大碼頭登岸後卽率全隊魚貫而進駐滬討袁軍司令部點名騐收其時有民人團集而觀不料某兵士所持之槍觸動機關鎗子突從旁觀之某甲左鼻孔穿進向後腦而出甲立時仆地血湧如泉頃刻殞命聞死者年約三十左右身穿白雲紗長衫羅紡綢褲青紗及夕法紗短衫白絲襪緞鞋手携竹骨白紙扇身畔有小洋四角書信一封上書致楊恊記土行顧姓收字樣聞其未死之前係從浦東過渡上岸後見有兵士排隊而行佇足而觀致罹斯難當由司令部報知第一區警察署立飭十六舖地甲查明並無屍屬到來遂報明地方檢察廳由危檢官率同檢驗吏等到場相騐委係悮中槍珠致死塡明屍格由保衛團將屍攝影招人承認然後由堂棺殮厝壇召屬認領巿政廳通告照得現當軍務戒嚴之時馬路浦灘有軍隊駐守槍械森嚴商民人等經行軍警屯駐之處切勿麕聚成羣駐足窺探致蹈不測之危險除由巡警隨時告誡驅散外特此布告 
　　畏葸者何可當兵聞駐滬南軍中好勇善戰者頗不乏人惟所招當地之人大都畏葸現已有五十餘人棄械回家携同妻孥濳往租界矣 
　　四個銅板一個人滬軍討袁軍司令王憲章在城内外拒募兵士報名者頗不乏人惟聞每日每人現祇發給銅元四枚須俟籌有的欵再行加給云禁遏警界禍端日來閘北各區署長警内閧强迫上官離差者擾擾紛紛置職務於不順以致地方商民大起恐慌新任湘滬警廳長汪遜甫接任之後查得各區被逐人員有十餘人之多若不設法禁阻勢必釀成禍端昨日特令行政科科長將此次被逐人員仍復原職互易區署當差倘再有不安分長警紏衆滋事者定照軍法處辦不貸 
　　署員誥誡長警淞滬警察第一區第一分署署員昨日告誡本署各長警云照得巡警一職與人民交接最近一舉一動視爲標準現值謡言四起人心惶惶我儕警界人員均應担任保護維持治安方克盡職况本分署轄境遼闊巿麝殷繁站崗必振精神巡邏豈容少懈署員暫代以來迄今五日内部整飭巡長督率有方居民不驚宵小難以混迹撫心自問欣幸異常爲再告諸君須知署員辦事一曰卽盡一曰力量督率敎導責在周鸕謹守職務任歸長警諸君當差年久優劣豈均不知總之保護地方天職所在親愛同僚情理固然千祈力顧名譽毋以言語不合致生意見毋以職務辛苦互相推諉勿負應長力圖治安之心署員諄諄告誡之意人氏安警察亦安人民危警察亦危警學功課嘗言之矣連帶關係豈淺鮮哉署員不二舌敝層憚掬誠告誡言盡於斯諸希鑒諒此告 
　　巿鄕聯合會挽留吳知事吳知事辭職一事前經縣議會議决致函挽留因吳知事去志已堅仍未允許兹悉巿鄕聯合會諸議員經縣議長莫子經君將吳知事來函轉布後仍繼續挽留昨致吳知事公函云敬啓者本月十八日准貴知事致縣議事會公函（已見前報從略）等因准此當於二十日下午開縣巿鄕聯合會僉以貴知事服務梓桑羣情孚洽當兹時局正賴維持豈宜偶因清恙遽萌退志堅决挽留一致同情除電請都督省長加委外相應函達敬希察照是荷正繕函間又准貴知事致縣議事會函以去志已决擬自二十一日始委託第一科科長暫行代理職務一面仍請執事召集各議員速推替人以便點交等因查縣議事會先主们二十一日上午開會早經表决堅留兹准前因惟有仰懇貴知事顧念梓桑勿再堅却是所切禱 
　　陳司令委任稅務總理陳總司令委任南商會總理顧馨一君爲淞滬稅務公所總理着將從前種種苛制盡行刪除昨日南商會卽開全體大會表决通過顧君亦允受任其所收稅欵聞供淞滬警察等維持治安之用云 
　　南兵稽查商輪招商局之江天輪船及寗紹公司之甬興輪船昨晨開入吳淞時均爲南兵所阻查明船中並無兵士旋卽釋放 
[小工聚衆刼人之驚皇]  
　　义袋角某茶館堂倌楊殿臣前晚九時因向鐵路小工胡德榮討茶錢起釁互相衝突胡卽紏集同伴王正祥王連芝鄧得勝彭得鴻黃繼連等數十人與楊爲難四區第二分署崗巡恐肇事端將楊胡等七人拘入該署訊問不料忽來小工帮百餘人欲將胡等刦去該署立傳電話至警廳派警備隊一排荷鎗到場彈壓該小工等竟敢恃衆抵抗不聽解散由該隊長警開空鎗一排衆始散去新大橋一帶之商民驀聞鎗聲疑爲匪警相率閉巿當經四區張署長帶領長警會同商團前往挨户傳說諭令照常開巿風潮始息昨已將肇禍各小工解送司法科訊辦矣 
[力爭關棧新章之結果]  
　　江海關監督公所於七月二十日致各帮商董函云頃奉稅務處電諭轉總商會寒電悉關棧新章旣據各帮報告五端不便之實情自當俯順商艱力圖維持已面令總稅務司轉飭滬稅司設法斡旋將實在不便之處曲予變通務期便利希即轉達各幇照常營業靜候辦法等語合亟奉布卽祈尊處查照辦理爲荷 
[訴訟人無庸觀望]  
　　地方審判廳昨出牌示云照得本廳審理案件皆指有一定時間查邇來訴訟人等輕信謡傳自相驚恐時有臨訊無故不到者按之訴訟程序殊屬不合本廳爲保護人民權利起見不得不剴切示諭仰各當事人等此後務遵指定時間出庭備訊免妨訴訟進行致受損害特此牌示 
[搗毁汪瑶庭紀念亭]  
　　上海地方審檢廳署中卽前清縣署大堂階下有前清上海縣知縣汪瑶庭之紀念亭一座内有汪君肖像及石牌自建立至今已有多年辛亥年滬上光復時未經毁去至今尚存昨午忽爲商團各會員瞥見咸謂留此何用不如毁除於是一唱百和不一刻卽將該亭搗毁無存 
[匪徒乘間攫洋]  
　　阜興和莊前日車送現洋二萬元至滙豐銀行正在點交時詎有匪徒李仲生混入乘間攫取洋二百元飛逃當被印捕追獲昨解公共公堂請究該印捕偕見証周夔卿上堂証明前情訊之李直認不諱判押候查明另案併究洋交原告領回 
[錄供生倩人代庖之没趣]  
　　公共公廨自歸外交團管理後各項辦公人員概不准用副手代辦兹有瞿某因代錄供生承值公堂被駐廨西捕查悉以瞿故違命令訴由檢察處轉禀關讞員諭瞿退去以後不准再至公堂並傳諭錄供各生嗣後如再有倩人代庖者查出併究 
[再誌信大絲廠與房東之糾葛]  
　　信大絲廠主沈福祥控該廠房主程謹記周蓮記違背租約不修坍倒房屋反朦禀公堂諭令遷移致受種種損失等情前晚由公共公廨復訊先由原告供稱前項廠基房屋先由前怡和洋行買辦祝蘭舫承租面訂租約兩造如欲退租均須於一年之前知照否則在房主一方面須賠償房客損失在房客一方面亦須付足一年租金繼由商人接租據祝聲明前約故經邀同友人沈志雲請房主程謹記之内姪郭省三（卽代程經理房租者）至廠聲明並擬訂立合同俾得有所遵循因據郭稱彼此均係體面之人一言爲定何必訂立合同多費手續以故祇有口約未立合同迄已多年均無異議詎至去年舊曆三月間廠内引擎間房屋傾倒屢催不修反違背租約欲令商人遷讓商人執定前議不允搬遷致被朦禀公堂諭令遷移致受種種損失共計七萬餘元本廠營業亦因此頗受影響應請追償並延律師上堂請追旋據被告代表律師向沈盤詰並向堂上聲辯之下孫襄讞以兩造各執非起先租賃之房客祝蘭舫到堂証明不能解决因與觀審之奥克副領事判被告均交原保候傳祝蘭舫到案質証再核沈聞諭以祝係體面之人如果飭傳深恐損碍祝之名譽因卽上堂聲請免傳祇須函詢孫君謂傳案作証與個人名譽無碍何必過慮沈唯唯而退 
[城内]  
　　繼續起訴○醫生周曉峰控俞天順漆店主婦俞吳氏並俞昌其糾合馮泰來庖人五寶等行兇毆傷伊子周琨寶等當奉地方檢察廳長派員驗無傷痕刑事不能成立着同赴警廳控訴在案昨日午後周曉峰又偕見證投廳繼續起訴據稱兒子琨寶雖無重傷然至今尚在上海醫院醫治未經全愈可訪可查爲此請求提究汪廳長以周曉峰一再具訴諭候查明再核 
　　安插婦人○婦人汪阿金又名馬阿小被匪拐到大連灣由擎廳迎提到申發送地方檢察廳訊供收押候屬認領在案兹悉案懸日久無人認領昨日午後由該廳汪廳長備函飭警將該婦送往婦孺救濟會安揷 
　　不准保釋○巡警詐必富前日在崗拘獲竊賊吞没賊　由第二警署將許斥革並函送地方檢察廳訊供押辦在案昨有賀朝貴等多人聯合投廳請求將許交保出外候示汪廳長以此案業已起訴應候審廳判决懲辦所請交保碍難照准將禀擲還 
[公共租界]  
　　責無旁貨○得發洋貨號控同業鉅源號主汝文軒不理定貨虧欠銀兩一案前晚由廨復訊據該號經理唐秉生上堂証明質之汝供稱均由唐一人經管我已受愚被騙鉅欵應請飭唐料理孫襄讞以汝責無旁貸未便狡展唐旣爲經理亦不能卸身事外判汝另案還押趕緊設法理清唐出外幫同料理 
　　人證未齊○鄕人陳生和前以方單向王阿五抵借洋元嗣被串同陳華華冒名贖去陳向贖無着因特控奉公廨飭傳在案前晚由廨傳訊先由原告代表律師偕原告上堂訴明前情請追兹經地保金松亭（卽金壽生）到堂証明所抵方單業户寶係原告至於如何被冒名贖去並不知情質之被告亦延律師到堂代辯聶襄讞以人証未齊判被告均交保候傳提人証於禮拜五再訊拐賣小孩○鎭江男孩朱小來子孔小和子近被拐匪李某與婦人胡王氏串拐來滬前日挈至虹口西華路圖賣由探查見上前盤詰詎李情虚逃逸遂將氏與兩孩一併帶入捕房轉送公廨昨由官媒一併解案請究經搽襄讞會同美領卓君研訊之下以氏串同拐賣罪已成立判押女所半年兩孩送救濟會遣回原籍不理欠欵○王志明控鴻興米廠經理陳靜齋華興米廠經理吳經士均不理欠欵等情昨由捕房將該被告等傳至公堂請示判分别交保候訊 
　　調查學務○青島高等德華學校總敎習德人魏爾熾君因調查各省學務於昨日來滬暫庽客利西旅館 
[法租界]  
　　無力認罰○王三姐投廨控稱在城中雇倪永甫理洋車至法租界帶有價值甚巨之珠花腰裙置在車墊上下車時遣忘未取倪將物持往押店質洋爲探查見拘獲求請給領倪供小民不知章程故未交呈捕房求寡聶讞員判倪罰洋三十元嗣因無力交洋改押一月 
　　交保拔還○聚源成前控張子卿不還借洋五十元經公堂判令交保不理押追在案昨日原告又求訊追張供原告前向商人取去木器值價五六十元可以作抵借票雖未收回如欲商人再還實情貧苦難以措交判仍交保每月拔洋十元 
來函 
[王一亭君函]  
　　大主筆先生大鑒敬啓者鄙人生長滬上與商界諸君子游歷有年所素性拘謹於商界毫無裨益惟持躬接物悉主和平堪以自信自宋案借欵事發生南方謡諑繁興商業停滯鄙人忝爲總商會協理有維持巿面之責日隨周總理貝協埋之後力任調和數月以來謡言漸息乃贛省事起甯滬相繼獨立道路喧傳製造局北軍與南軍將有戰事商界恐慌益甚鄙人於謡言初起尚思設法消弭值此兩軍相見萬分危急之時豈轉漠視連日在南北商會開會集議磋商弭禍之法在鄙人之所主張者總以兩軍不戰免害商業爲惟一之宗旨此外國事問題非所敢聞不意近日中外報紙登載竟謂鄙人要求以總商會名義致電袁總統請爲遜位又載有偕陳英士君等到會向商家借欵等語此種讕言不知誰爲揑造業由總商會函請更正尤有進者鄙人於辛亥光復之時對於商界亦惟有盡力維持並無何種舉動彼時全國一致贊助共和尚不敢稍涉非分况值元氣未復兵戎再見忍令商界重罹慘禍耶總之公是公非將來自有定論貴主筆主持公道請將此函登入來函門俾各界知鄙人宗旨之所在弗再爲謡言所惑也幸甚幸甚專此敬頌著安王一亭謹啓七月二十二日 
[雜評三（我）]  
　　關棧專章之變通上海商界數月來所力爭取消之關棧專章今已有變通之望矣於此可見稅務處之能順商情於此更可見滬商界之富有毅力 
　　滬商界勉之秉此毅力以行其决心則能貫澈其所希望之的者又豈特此關棧專章而已哉 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[游戲文章八股條] [  侍仙]  
　　以文爲戲取其發笑也夫文章不易傳之事也出以游戲右笑而又可傳游戲云乎哉且自海上設游戲之報流布四方孰不謂以此命名眞花樣一新哉於是看游戲之報遂生游戲之心旣生游戲之心因作游戲之說以文言道俗情於閒居尋樂事君子觀於此未嘗不歎正經外别開一門者也昔者繆蓮仙借文章之名編游戲之作於是乎自由談亦有游戲文章冠其端今試論之人情莫患乎拘束朝不困夜不眠從事於詩云子曰萬一積勞成疾難呼救命於老天昔之賢膏埋没於此者不少也轉不若居之則化借楮墨以消閒人生祇有此時光黨也新學也舊苦爭於别户分門卒之一事無成不識置身於何地今之士類迷惑於此者甚多也初不如隨意而安托詼諧以自適此文章一道所以不必泥而可以游戲出之也平時好事出門胸襟其不狹矣逢一勝地必慨慕乎班荆見一美人卽繫懷於香草於此而托之記載傳以滑稽見見聞聞儘可雜陳夫芻狗試揆諸十年窗下何從得有此會心終日旣完正務精力或稍疲矣喜於着棋可顯英雄手叚耽於飲酒自尋麴蘖風情因是而此作客嘲彼投賓戲談談說說不妨旁及於鬼狐若置諸八股叢中難得其獨開生面游戲也而文章寓焉矣雖然吾爲此文章憂又爲此文章幸憂則憂夫文風之丕變也吾人讀書數十年下筆成章各有體裁之别經義出其中史學出其中策論詩賦亦出其中我先王正名百物特以文章立之程今何爲異想天開思出乎諧鐸說鈴之外將無作有紙上浮談謔翠廳紅空中結構爲問古人名作幾曾編輯及之乎禮樂詩書棄如糟粕而游獻於是盛道學於是衰撫此文章能不竊竊然惄焉傷之幸則幸夫文章之翻新也學者能識幾千字出奇制勝别成著作之林歌謡居其半譯述居其半彈詞演義亦居其半我國家變法一朝已爲文章更其例各逞此文明世界意託乎微言譎諫之餘弄月嘲風都堪捧腹呵神駡鬼妙足解頣安見小說家言必爲大方所恥乎人心世道借此維持而游戲於以行風氣於以廣覽此文章得不欣欣然誦而慰之噫時局艱難彼爭上西漢治安之策而事廳言維曾無可話之二三風流衰歇此聊爲東坡嬉笑之文而嫉俗憤時不過庽言於八九文章也游戲也游戲而竟成文章也夫乃知文章與游戲固一而二二而一者也 
[夜游神奏請奬勵夜花園主人摺] [  劍秋]  
　　巡視江浙等省夜游神某跪奏爲夜花園主人功在隂司請破格奬勵以昭激勸事竊維上海一埠自闢爲租界以後巿面日盛商賈麕集據外人調查所得全埠人口不下百萬而死亡之數反較内地爲少推原其故皆由外人於衛生一事非常愼重治病有醫院查疫有醫生綱舉目張無懈可擊而於夏秋之際尤格外注意如瘟猪爛水果等皆不准出售甚至冰麒麟荷蘭水等物亦在禁止之條由是無病者日多而枉死者日少小神等覩此現狀憂心如擣迭與各國隂政府嚴重交涉毫無效騐乃有上海夜花園主人某某等不惜鉅本力保主權於租界之中創設絶大花園園中設置刀山劍樹血污池剥衣亭諸勝境並有烟火灘簧及冰冷之茶半生半熟之番菜以供一般痴男怨女寡婦曠夫之尋歡取樂露天草地遠旦通宵陽假避署之名隂爲催命之計每年田園主人送到隂司者不可勝數實屬忠　無比應請破格奬勵以資激勸至如何奬勵之處非小神所敢擅擬所有夜花園主人功在隂司緣由謹據實馳陳伏乞大王聖鑒謹奏 
[隂曆六月三十日奉]  
　　閻羅王諭昨據夜游神奏稱上海夜花園主人功在隂司忠藎無比本大王實深欣悅長園主人某着授以勲一位禺園主人某授以勲二位享曰主人某給以一等嘉禾章均加給勾魂使者銜其餘各園主人著夜游神迅速查明奏請奬勵欽此（三） 
尊聞閣詞選 
[右感摹唐人七歌] [  李生]  
　　有兄有兄名囂囂生平愛泉喜古刀千金不惜一擲去長歌斗酒詩中豪古調卓犖世罕匹珠玉一揮東坡毫嗚呼一歌兮歌聲高彩筆爲我凌雲霄 
　　有客有客字天白少時嶄然見頭角奇文佶屈世所珍宛如陽春膏白雪人生知已古不易異代蕭條寧可埓嗚呼二歌兮歌清越把酒欲呼天上月 
　　潯陽潯陽江有汜壯士流血血成水去年黎民遭艱虞十室九空人走死哀哉兵戈何時休天之喪亂猶未已嗚呼三歌兮歌悲風我生不辰逢百凶 
　　有家有家思故鄕烟塵冥冥天一方三年不歸道路斷游子夢遠關山長　鎗動摇世忽變驅車四顧心徬徨嗚呼四歌兮歌未央中原不平我憂傷 
　　長沙長沙江之濱烈火突天渺無垠火輪萬丈擲天表十里霹流煙氛下界蒼生不敢逼祝融一怒天爲傾嗚呼五歌兮歌聲驚南國利器寧足論 
　　四海不靖天欲醉江淮之間有兵氣健兒不顧民生苦猛將惟思戰場利藐兹中原誰解厄時危不見異人至嗚呼六歌兮悄垂涕燕雀安知鴻鵠志 
　　男兒生世身未老何當遠逐天由道臨洮戰馬十萬匹健兒爭誇紫騮好少年卿相世所貴古來誰見功名早嗚呼七歌兮歌聲哀策馬欲上單于臺 
自由談話會 
　　連日大雨或以爲天哭哭諸英雄之無聊哭二次革命之難成哭日俄兩國之尚未進兵滿蒙哭林虎冷遹兩大將之摧折哭九江南京之餉糈支絀哭日本人之暗助南軍不力哭各處招募討袁軍之有名無實哭騎牆都督之不忠 
　　余謂天愛上海人故特降大雨以阻製造局之戰爭天知南軍性惡泥濘雅不欲於大雨滂沱中荷戈殺敵亦不忍於青天白日中目覩敵人横尸喋血故日則放晴而南軍不攻製造局夜則降雨而南軍亦不攻製造局在熱心觀戰者方以南軍不攻製造局爲悶而天則以爲上海人之福也 
　　有集四書句以贈某都督者曰嘗獨立他日又獨立予卽用以爲出聯有能屬對者謹贈自由雜誌全年[  鍾根]  
　　革命聲中之快活煞車夫肩夫大敲竹槓快活煞旅館棧房來賓擁擠快活煞茶坊酒肆生意熱閙快活煞土匪流氓乘機發財快活煞賣小報者沿街狂喊快活煞老休口君居然出世快活煞報館主筆揑造號外快活煞覺迷冷血寫些快活投寄自由談[  覺迷]  
　　太湖僻處皖省之西隅風氣閉塞鄕民舍業農而外别無生計且山多田少農人更不善留種殺虫之法故最易成灾去年夏問田間忽發生一種極微細之害虫形似跳虱最易傳染始而一村一鄕繼而一縣并及鄰縣秋成大减較前年僅占十分之三四收穫後此種害虫　卵遺傳餘孽仍然蟄伏土中迨今夏又出爲農害禾苗一經虫蝕卽自枯死其毒不亞蝗蝻因此一般農民大起恐慌遂引起一般迷信家之心理作用召集無數鄕愚用四人大轎内縳設亡清宣統皇帝萬歲牌位前列儀仗鳴鑼擊鼓巡行阡陌意謂可以袪除害虫噫鄕民無知演此怪劇有地方之責者亟宜禁止否則恐爲宗社黨所利用釀成禍亂也[  無我]  
小說 
寫情小說 
[黄金祟（二十七）] [  天虛我生]  
我遂坐於小曇所坐之處望見鏡中之我初無改於兒時我在兒時每凡對鏡必有兩人相並從無獨照之時蓋我不喜對鏡惟人對鏡時我則最喜與之凭肩並照當數年以前鏡中苟有我之影者同時必有一仲姊或筝兒或小曇耳鬢柏偎未嘗有所顧忌今則無論何人皆與我遠一若我之面目生有芒剌我之手足有同蛇蝎苟觸之者其人殆可立斃然則我之爲人不已成爲可僧可畏之毒物歟我胡爲而致然哉我之年齡爲之厲耳嗟乎今我之年纔十有七若更加我數年則人之視我不知更將如何由是輾轉而思愈思愈深遂學天地之間可憎之物殆無過於男子假令我而爲女子之身則必反乎是理但觀小曇其年齡固已大我半倍而我未嘗以爲可憎且不獨我凡人亦皆不以彼爲可憎也再進一步以視吾母吾母之年不較小曇更加半倍然亦未嘗有以吾母爲可憎者獨是找之一身則吾母憎之小曇憎之甚且同年伴歲之姊妹亦時時有以憎我若找兄嫂則更無論矣然則我之爲人誠有取憎於人之道歟我則殊弗自知小曇適　見我而鏡自語爲狀若癡則嗤然笑曰公子與誰語哉我兒小曇因曰我則以口問心殊小能自爲解决今吾請益於汝汝輩之以我爲可憎者果何在明以告我則我當改小曇笑曰汝之知識乃不與年齡並進近且益增其癡　行爲舉動更較兒時爲不檢安得勿取憎於人予曰然則自今以往我必檢之苟弗檢者汝必力爲糾正汝愛我者汝必不願使我之身成爲可憎之材小曇笑曰又弗檢矣汝豈猶是兒時乃有所謂愛不愛之要求予曰異哉此言然則吾母之言愛我者又豈不檢小曇語塞時即爲我櫛沐我　鏡中覘其態度知尚有忍而木發之　則更窮詰之曰汝之所謂愛者果有異乎小曇笑曰我於世間未聞有蠢如公子者予曰我誠是蠢才耳然而汝則爲精靈汝胡不以汝之精靈化吾之蠢小曇不禁失笑則以梳背擊我之頸我於鏡中見其一笑眉目之問甚有似乎筆兒我遂移念及於筝兒心怦怦然即欲於早膳後訪之顧念吾母則又弗敢（二） 
零碎小說 
[醫生] [  覺迷]  
　　某少婦晨起理妝正伸臂盤髻時一臂忽脫　高舉不得下家人惶急百計治之卒無效 
　　同里醫生某素以異術聞延之至爲述病狀曰是不難醫也第須至房中施吾術耳家人允之旣入屏去旁人且緊閉其門衆皆驚異但聞少婦狂呼極叫聲似有加襄於其身者然則更駭怪方欲破扉進而醫生已啓户從容出視少婦之臂固已靈動如常矣蓋醫生閉門後卽欲强褫少婦褲少婦惶急無措奮力用臂抵拒忘其有病矣遂得愈此亦可見醫生之善於施術矣（三） 
文字因緣 
[題鹿門舊隱幻裝小影] [  雙紅豆齋主吳眉孫]  
惜花天付軟心腸戲對花枝自幻裝綺語一篇問東澤美人千古說西方驚釵幾欲投公主鳳履從知薄杳娘勸爾香閨還索取胭脂添畫曉霞妝 
本說蓮花似六郎六郎今更試蓮妝笑呼碧玉小家女戲認花冠新嫁娘始信雀眞能化蛤須防鳳定欲求凰風流伯虎姑蘇事三百年來第二場 
　　不須翠羽與明璫便現風流時世妝旣願開奩常對鏡可能疊被去鋪牀賺他婢子將鞋其輸却夫人只粉香莫是巫山風雨甚夜張芝蓋出柔鄕 
　　留海蓬蓬覆額長誰家輕薄好兒郎一時巾幗同羞澀幾輩鬚眉欠主張色相現身來說法妙文駡世便成章書生面目分明在我有如箕巨眼光 
[題素心小影拈玉溪生韻]  
　　好色千秋說國風一枝花影贈東東情隨明月投懷入詞旗微波隔面通大婦天敎容小婦淺紅人願間深紅逍遥久閣南華筆忍俊而今心尚蓬 
　　絮樣身材萍樣踪怕聞樂府更調鐘（花蕊夫人詞句云樂府新調十二鐘）詞傳紅袖嫌聲苦涙上青衫壓酒濃已分山中蒙薜荔相期江上采芙蓉含情欲問陽臺路人在巫山第幾重 
　　琵琶抱得過船來大忽雷兼小忽雷忍涙知卿須背面聞聲累我幾腸廻但謀酒醉非關韻不受花憐底算才携手雙雙問江月展眉何日比塵灰 
　　來日多多哭大難梅花紙帳五更殘燈前眉岫無端鎖枕上心潮不肯乾生怕風花成墮落微聞雪嶺怯高寒賣身一例天涯感看了重頭又展看 
[來函]  
　　主筆先生大鑒頃閱貴報南京電總司令部職員一覽表内有二等副官嚴康侯其人適與賤名雷同友人見之或有誤會寶於鄙人名譽有關且此次南方起事商界中無一贊成者蓋際此民生凋疲元氣未復之時何能再加搗亂鄙人素性贛直本不願議論此事今因便略吐胸中惡氣想亦共和國民應有之權利而大主筆先生所許可者也務懇將此登入來函欄内不勝感禱順請著安精益公司嚴康侯謹啓 
 
 
 

Page 11

 
 
   
 
 

Page 12

 
 
   
 
