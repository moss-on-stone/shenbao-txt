# 1902 - 299 - 4910611

 

Page 1

 
 
[第六次印二十四史售善啓] [  圖書集成局廑]  
　　經世之學備於乙部二十四史薈萃歴朝之典章制度興衰治亂斟今酌古洵足以因革損益上以佐隆冶之宏規下以起民生之疾苦矧自科舉改章以後大小考試皆以史事命題博求通達之才藉收宏濟之效若非貫通全史本本原原斷不足以應俊乂之旁求挽艱危之時局本局有見於此因又校印是書業已竣工裝訂成册紙張潔白墨色精良視前所印售者尤臻精美定價仍遵曩例每部洋銀五十六元海内通碩有抱經濟之宏願而欲以政學鳴者請卽惠臨申報館購取可也此啓 
[閱報紀定遠民變事因論之]  
　　鹽法之壞非一日矣鹽課之衰亦非一日矣推原其故皆由私販日多以致官銷日滯銷滯則商困商困則課衰自古以來如出一轍故欲裕課須先保商保商之法自以緝私爲第一義私販一絶商困不舒而自舒矣商困一舒國課不旺而自旺矣朝廷知其然故設官之衆招勇之多不惜經費原期私販絶蹟無如緝者自緝販者自販官不敵私之弊非但不能掃除而反尤甚者其故何也說者每歸咎於緝之不力大找梟徒私運有大小之分小販類皆濵海而處藉煎晒爲事捆載出運不過數百斤其大帮則動以數十百艘連檣而駛器械俱備一遇官兵如臨大敵今之弁勇所緝不過小販大販則任其猖狂不敢過問以致梟匪之膽愈張而私鹽遂充斥矣若弁勇出力密購線索探知其私運約在何時運往何地禀知官長預調大隊水師要截兠拿再用重兵搜其巢穴除惡務盡私販未有不絶者也不知今之緝私之不力固咎無可辭然若認眞巡緝必致激變卽使兵力充足爲一網打盡之計事而幸成亦不過數年安靜决非長策倘不能成則糜費軍餉蹂躪地方非求益而反損耶鄙意緝私誠不可廢然亦祗能稍爲防閑若欲專恃緝私以絶私販終未見其可也國家立法私販與宼盜等不知民之視宼盜未有不深惡而痛疾之者而於鹽販非但不生厭惡而且貪其價廉惟恐其不來若輩未遭民怨故得以路路可通處處可藏而謂緝之能易易乎現在江浙之間私梟横行民受其害人但知私梟之可惡不知此輩皆無鹽可販致擾累於民並非眞私販也飛划營雖爲緝私而設要之所緝者何嘗有一眞私販耶說者又謂如子言緝私之難如此斷不能化私爲官不能化私爲官必致損官益私地方雖求安靜其如國課之不濟乎曰　課誠不能不願惟藉緝私以期課之日裕則未敢必耳不見昨報所登定遠民變之事乎據云定遠縣屬王回子岡一帶藉販私爲業者多至七八千家邇者鍞陽關鹽釐局委候補人員朱君赴壽州鄭君赴定遠設立分局銷售官鹽每斤取錢四十八文定民不遵聚衆入局將器物毁壞朱君出阻衣服被褫鄭君聞信求皖北鎭發兵彈壓縣主恐肇巨禍飭將城門扃閉若輩遂登城以火砲從事並出城抵禦致戕斃官兵若干人目下城鎭皆閉門罷市縣主浼董轉圜而皆匿不避面官兵則尙嚴陣以待不知後事如何觀此知私梟之不絶不在巡緝而在平價入局毁物者並非私梟是民之嫌價貴也並非護私梟也私梟見民情如此而其膽愈大其勢愈甚若調大軍圍剿必致王石俱焚若　預了事鹽務何以整頓非事出兩難乎故鄙意欲絶私梟須平官價官價一平私梟無利則不緝而自絶說者又謂現在捐欵浩繁官價不减商困尙且不舒若再平價恐商人皆將束手矣曰官價一平可以化私爲官銷數自然加倍且巡緝之費可以大减吾知商人將大獲其利何至受困國庫亦何至不充質之明於鹽務者能不以爲河漢否也 
[本館接奉電音]  
　　昨日午前京師飛電傳來上諭三道敬謹譯登○九月二十九日内閣抄奉上諭國家頒發帑頂養育八旗兵丁本期實惠均　豈容不肖叅佐等官及掌檔領催逐層剝扣前經降旨嚴行禁飭乃聞此等弊端近來仍復不免著八旗都統實力稽察如再敢從中尅扣卽著隨時奏叅嚴行拿辦並聞有奸商取巧放債兵丁榖錢糧重利盤剝等情著步軍都統衙門一體嚴行查禁以裕旗民生計欽此同日奉上諭順天府奏請撥王恕園等處粥廠振米一摺所有通州王恕園等處粥廠並煖廠棲流所加恩著賞給米一千五百石另片奏敬節會善堂煖廠援案加恩賞給米石等語加恩著賞給粟米一百五十石以資撫恤欽此同日奉上諭浙江巡撫著誠勳暫行護理欽此 
[署督啓行]  
　　九江訪事人云武昌官塲來信略謂前湖廣總督現署兩江總督張香濤官保於上月二十五日山鄂啓程赴金陵履任 
[德索展界]  
　　漢口訪事友人云德人前就通濟門外開闢租界卽就其間設立碼頭無奈彼處相距較遙行人頗形不便德領事官有鑒於此擬就馬王廟日本碼頭左近另設一碼頭已於日前照會湖廣總督張香濤宫保核辦未知能如願以償否 
[惠州不靖]  
　　廣州訪事友人云邇來惠州所屬土匪猖獗殺人越貨習以爲常地方官苦無抵禦之謀馳禀　垣請兵防範聞大憲已委莫鎭軍善積帶勇前往相機剿辦矣 
[推廣警務]  
　　漢口訪事人云升署湖廣總督端午橋中丞擬將警察一事推而廣之定於十一月中先就漢口分設警察局其餘各郡邑俟　有的欵然後逐一擴充　　　　 
[民教齟齬]  
　　九江訪事人云南康府屬建昌縣境近因天時亢旱祈雨禁屠不知如何民教忽生齟齬並聞有拆毁教堂情事惟尙未甚想可卽日相安也 
[教士持正]  
　　松江訪事人云美國教士步惠廉君以教民朱某竊取名片投嘉善縣干預訟事心甚惡之特投該管領事並租界公堂聲明美國教會公正爲懷斷不干預民間詞訟請將朱嚴辦以儆將來復由領事某君請會審委 
 
 

Page 2

 
 
員張大令申禀上海道袁觀察謂教民遣刁竊片干訟挾制此風斷不可長請卽移札各屬一體出示嚴禁以全教會聲名日前府署奉到此項札文已飭華婁林屈兩大令懸示通衢嚴行禁止矣 
[京師管學大臣張大冡宰奏定蒙學堂章程]  
　　蒙學堂章程第一章全學綱領第一節蒙學堂之宗旨在培養兒童使有淺近之知識並調護其身體第二節京師大學堂章程第一章之第一節第二節第三節蒙學堂教習人等一律遵守第三節城内坊廂鄉鎭村集均應設立蒙學堂第四節凡各省府廳州縣原有義塾有常年經費此後應按照此次蒙學課程一律核實攺辦名爲公立蒙學堂第五節凡家塾招集鄰近兒童附塾課讀及塾師設館招集幼徒在館肄業者均應遵照此次蒙學課程一律核實攺辦名爲自立蒙學堂第六節蒙學堂卒　以四年爲限第七節凡公立自立之蒙學堂該地方之官立小學堂有稽查課程之責如有蒙學升入小學者小學堂教習須考查其舊習功課如有不合當責令該蒙學教習立時修攺其課法第八節篆學堂之設以多爲貴凡地方官紳總宜竭力督勸俾兒童咸有成就之始基不至荒學失時終身廢棄第九節凡自立蒙學堂均須向該縣官立小學堂中報明地址及教習姓名第十節蒙學爲各學本根西律有兒童及歲不入學堂罪其父母之條今學務開創伊始尙未能一律仿照所有府廳州縣之各處鄉集應請於奉到章程之日予限半年一鄉之内先立蒙學堂一所以後逐漸推廣辦理第十一節蒙學礙難設寄宿舍其辦法宜分設多所散布各地俾兒童得就近入學第十二節凡蒙學生徒多則三四十人少則十餘人多則用教習二三名少則用教習一名第十三節蒙學堂征收束脩之費每人每月不得過銀圓三角其自立者不拘此例第十四節無論公立自立之蒙學堂每年須將教習名數學生人數及卒業人數於年終呈報本縣官立小學堂由縣詳報本省高等學堂轉咨京師大學堂以備考核第十五節各項課本須按照高等學堂章程第一章第十二節辦理第二章功課教法第一節蒙學堂課程門目表修身第一字課第二習字第三讀經第四史學第五輿地第六算學第七體操第八第二節蒙學功課年程第一年學科階級修身註教以孝弟忠信禮義廉恥敬長尊師忠君愛國比附古人言行繪圖貼說以示兒童字課註實字凡天地人物諸類實字皆繪圖加注指示之習字註卽用所授字課教以寫法讀經註孝經論語史學註歴代國號帝王世系輿地註以地球行星圖指授之體操註整齊告法第二年學科階級修身註同上學年字課註靜字動字兼教以動靜字加於實字之上之方法習字註同上教法讀經註論語孟子史學註歴代帝王年婁建元輿地註地球上洲島方位各洲國名體操註同上學年第三年學科階級修身註同上學年字課註虚字習字註同上教法讀經註孟子史學註歴代興亡之大事輿地註各省府廳州縣各目方位算學註數目之名體操註演習體勢第四年學科階級修身註同上學年字課　積字成句法習字註同上教法讀經註大學中庸史學註歴代疆域及分割之情狀兼授地圖輿地註各省名山大川方位情狀兼授地國算法註加减法體操註同上學年 
[賢令循聲]  
　　松江訪事人云華亭縣林　生大令丙修蒞任數年勤求民隱以郡城匪徒麕聚爲害閭閻特創游民公所教以各項工藝漸冀化莠爲良城内廣明橋一帶街道崎嶇不平因慨捐鶴俾一律修築履　坦坦行人便之邇來又因城中河道淤淺舟行不通且民間波食亦苦汚　復照會紳董籌欵疏濬循聲所播有口皆碑日來因奉憲搬調補吳縣卸篆之期行當不遠城鄉各紳耆聞之感懷德政競製牌匾呈送藉誌去思想大令臨歧握手時當亦黯然神傷也 
[醫局已停]  
　　漢口訪事人云此間與漢陽兩處前設官醫局以濟貧病之人兹因辦理無甚成效經府憲余堯衢太尊飭卽一律停辦以節經費 
[查究歹人]  
　　漢口訪事人云通濟門外鐵路至信陽州而止沿途均設德律風以便傳遞消息近來屢被歹人濳行砍斷總辦鄭蘇龕觀察聞之大爲震怒遂移請地方官嚴爲查究 
[雷州苦疫]  
　　廣州訪事友人云邇來雷州府屬翁源縣境人民忽患時疫往往朝發夕死精於岐黄術者大都束手無可如何縣主賈大令亦罹是難竞致不起命耶數耶安得良法以救之也 
[粤垣火警]  
　　廣州訪中友人云上月初九日之夜城西帶河溪左某家忽然失火幸卽竭力灌救祗焚去房屋一椽餘未殃及旣而彼處興隆大街永春茶棧又兆焚如旋卽撲滅 
[潯郡官塲紀事]  
　　九江訪事人云前接南昌電音略謂藩轅牌示新選瑞昌縣陸鎬現已到省請調南豐縣陳君耀已奉部復新喩縣石長祜簾差已竣均飭赴任署貴谿縣馮用霖調省差委以候補縣許寳蓮署理署鄱陽縣汪培期滿以候補縣張曾詔署理署大庚縣余本巂期滿以現署豐城縣孔昭珍調署遞遺豐城縣以署瑞金縣准補豐城縣左秉鈞飭赴新任遞遺瑞金縣以現署樂平縣李相調署所遺樂平縣印務以永豐縣張瓊調署署安遠縣鄧祥霖期滿以上饒縣周邦翰調署○藩憲陳鶴雲方伯前委馮仲默張景唐二大令管解餉銀十三萬五千兩入都上月十九日道出潯江營縣各撥兵役護送出境○九江關道憲瑞觀察札調新關委員舒彬如二尹辦理姑塘關事務所遺新關事務調查江委員林輔臣少尹辦理遞遺查江事務委差遺委員黄樂天少尹接辦 
[鄂省官塲紀省]  
　　漢口訪事友人云湖北銀圓局差弁黄晴初都戎福華現已因事撤差尙未知委何人接辦○松大令桂近奉上憲委辦宜昌釐局事務已赴督撫轅禀謝不日卽可到差矣○署理夏口廳同知馮少竹司馬現經上憲奏請眞除寅僚聞　咸往道賀　漢口火警釐金局經上憲委程太守學恂接辦令前辦局務之劉頴如司馬攺辦老河口釐局○漢口向銷臺磺自臺灣割畀日人卽無有前往販運者旋有某某等人禀請上憲在漢創設硝磺局上憲准之札委宜昌電報局員黄小琴太守總其事就施宜等處設廠採磺運漢銷售數年以來辦理頗有成效兹太守别有差務所遺總辦一席已改委熊大令代庖矣○沙市烟膏局上憲委金别駕承榮辦理日前上院禀謝大約不日卽當啓行矣○漢口糧補通判書别駕鳳經上憲調署他缺所遺篆務札委　别駕鼎勛署理○荊　施道濮紫泉觀察因公至省謁見督撫憲聞俟調署兩江督憲張香帥由鄂啓節然後薄言旋歸也○漢口烟膏總局總辦張堯臣司馬别有要差所遺局務上憲委候補府沈太守文輝接辦○將弁學堂坐辦汪芸臺太守鳳瀛擬隨署兩江總督張香帥赴江甯遺差經上憲委黄小岑太守邦俊接辦 
[城晚眺]  
　　廣州訪事友人云邇者天久不雨田坼如繩不惟秋稼歉收卽桑葉亦苦難發榮滋長是以日來葉價陡貴每　竟需洋銀　 
 
 

Page 3

 
 
十元有奇絲價益復繼長增高每擔售至洋銀一千一二百元誠近年來所未有也○月前永遠堂職商李廷焯林光宗具禀善後局請抽薙髮匠經費隨奉局憲批示云查薙髮匠係末藝營生前因受雇圖加工銀尙復一再滋事該商現擬禀設公司勒令鋪户雇工者領牌繳餉煩瑣已極所請礙難准行○九月初七夜番禺縣屬河南新莊村何陳等三家被匪排闥入室盡括貴重衣物而逸○大憲以邇來庫欵支絀擬將省垣農工商務局卽行裁撤以免盧糜 
[禹陵殘靜]  
　　紹興訪事人云協鎮萬雅伯總戎禮彬前由提中營調補來越今春已届三載俸滿之期撫憲任筱沅大中丞會同提憲某軍門聯銜保送引見後奉旨回任因卽遄返紹郡日前復因事晉省禀見撫憲并提憲吕軍門大約月杪虎節卽可言旋也○紹屬房捐按照省章十成抽一核計春夏二秀所收僅得八成刻届秋秀竟收至九成之數蓋緣夏間閉歇各鋪現已復開故收欵頗能起色也○紹屬各鄉秋收豐稔現在市價上白米每石祗洋銀五元四野歡呼同歌樂歲倘無奸商私販出口居民當不致在庚癸之慮矣○紹郡釐捐局總辦胡渭川太守現届瓜代之期上憲已委周笠漁太守志靖來越接辦至新委臨浦局程大令肇元現亦蒞局接差矣 
[胥臺近事]  
　　姑蘇訪事友人云上月二十五日有某甲手持洋銀九十六元至元妙觀西首恒乎銀樓兌換首飾正與鋪夥論價之際忽一匪徒自外趨入攫其洋銀而逸迨鋪夥人等併力窮追已不知去向矣噫省城之中匪徒竟敢如此横行有緝捕之責者何竟允耳不聞也○本月某日飛划營前領哨吕協弼游戎帶領槍船至各處查哨駛至江震兩縣附近之某河見有梟船數艘揚帆而來當卽上前拘拿梟黨初猶抗拒旋因力不能支四散逃逸僅獲住梟船一艘梟匪甲乙二人旋在甲身畔搜出吸鐵石一塊及僞賭具若干當卽連船一併解至長洲縣署縣主蘇大令飭暫押刑房候訊供核辦 
[泖水涼漪]  
　　松江訪事人云松郡匪棍馬阿三向業薙髮匠前曾持刀入小北菴逼勒住持僧控經華邑尊林　生大令提押懲治詎釋出後仍不悛改上月某夜又偕惡少三五輩突至府東徐某家恣意尋釁毁去雜物甚多翌日徐以無端受窘繕詞投華署指名聲控想不免提訊懲治也○西門外東嶽廟爲遊人叢集之處日來三五無類麕聚墻隅演唱東鄉調卽俗名花鼓戲狡童蕩婦舉國若狂事爲婁縣屈吉士大令訪聞特簽差拘提爲首之甲乙兩人到案訊責復飭收押公所以示懲儆 
[上海官塲紀事]  
　　英美租界會審讞員張柄樞司馬昨晨命駕入城先詣道轅投剌繼至縣署拜會汪瑤庭大令延入花廳茗談片刻而别○新委龍華巡防局委員沈秋孫二尹昨日淸晨詣縣署拜謁汪大令旋卽辭出卽日到差 
[上海求志書院壬寅秋秀課題]  
　　經學題九曰生財解六玉上圭東方圭解西伯戡黎微子兩篇爲周書說哀十三年乃先晉人與國語不同說○性理題兩不立則一不可見論革而革革而因因而革因而因論生知安行資格亦用困知勉行功夫說明三代法度通之當今然後爲全儒說○史學題近人所論史裁多沿東西各國之流派能舉其得失歟隋唐二史不傳王通薜歐二史不傳韓通說廣交史通義史德篇擬班書匈奴傳贊○掌故兼時務題康乾兩朝鴻博科所得人才論同治朝招洋將平髮匪論擬設文部商部議擬上海李文忠祠碑記○算學題圓理括囊附錄今有若干再乘暮不用立方問得商術如何一題原書有術無解試作詳解前題之術原書止載立方然亦可通平方三乘方以上俱不可通問何以有可通不可通之理今有大圓球徑一丈内容等徑十二球中心空缺處再容一球問中心之球徑若干又大圓球内容等徑八中球中心空缺處再容等徑六小球設大球徑同前問中球小球徑各若干○輿地題陸行乘車水行乘船泥行乘橇山行乘　考書文天祥四鎭議後鐵路過大河策續開互市各口論無論遠近繳卷以題目載入申報之日爲始限兩個月截止 
[允爲查辦]  
　　日前有英國水手三名乘醉入小東門滋事戳傷多人當經保甲總巡朱森庭明府到塲彈壓各洋人始出城而去明府禀明道憲袁海觀觀察照會英總領事請爲查辦日久未覆前日袁觀察特委朱明府親帶受傷人源茂振洋貨店主胡廣生及賣水果之徐金華賣栗子之范文元朱隆興水烟袋店主朱桂生四名至領事署面晤翟副領事請爲查辦翟副領事以不能指出肇事人姓名無從查辦爲辭明府答稱當時之水手出小東門時有法捕眼見確是貴國水手今貴副領事不允查辦如果日後水手再有入城滋事被人毆傷貴副領事亦不請中國衙門查辦否翟副領事見胡等傷痕宛然而明府又辯論再三始允查辦明府卽辭别詣道轅禀覆 
[英界火警續聞]  
　　前日英界廣東路保太和廣東丸藥店失火情形已登昨報兹悉是役延及西鄰愼益小錢莊東隣增茂祥京貨店共燬市房三幢皆保有火險銀兩當火熾時匪徒某甲乘災攫物卽經某包探拘獲送入捕房押候解請讞員張柄樞司馬訊辦　 
[法界火警]  
　　昨晚十一點二刻時法界八仙橋左近西新橋街某店不戒於火霎時烈燄飛騰瞭望臺鳴鐘報警法界洋龍首先馳至繼而英界救火會各洋龍亦聞警而來帮同施救逾時卽熄至焚去房屋若干及如何起火則須俟控明續錄也 
[令節停訊]  
　　昨爲下元令節英美租界公廨讞員張柄樞司馬法界公廨讞員孫建臣大令均循照向章照會領事官並咨照捕頭暫停讞政一日 
[救護日蝕]  
　　昨爲日蝕之期上海縣汪瑤庭大令飭傳僧道數名到縣誦經時届申刻學師邱贊思廣文縣丞劉耀庭二尹主簿孫立幹少尹典史趙敬臣少尉次第到縣由汪大令率領在大堂中行救護禮 
[朝露同悲]  
　　有戴長春者失業無聊貧病交迫昨日行經寗波路頽然倒斃巡街捕見之回報捕房捕頭派包探張寶成查有屍兄養春卽責令備棺收殮旣而英界北張浜左近置有小棺兩具捕頭聞報仍派張探往傳九圖地保舁至境外瘞埋旋又有巡捕報稱泥城外張家花園門首小橋下棄一孩屍另派包探陳雲忠往查屬實當傳彼處地保殮而瘞之 
[南市瑣談]  
　　前者江蘇撫標滬軍營管帶龍葆珊遊戎委武弁鍾千戎在大碼頭接官廳内設局駐紥巡緝匪類兹因其地已歸併馬路工程局未便再行鳩佔爰擇地於龍王廟暫駐○中國内地自來水開辦以來食德飲和居民受惠非淺現聞公司中經理諸人重訂章程擬將分賣水籌各人一律辭歇以杜弊端而節糜費 
[更正姓氏]  
　　法租界公廨向未聞有律師到堂代兩造聲辯者乃昨報紀張遵堂尹稚梅葛九皐等欠交拔維晏洋行蠶繭一事延克伯魯律師代辯本館誤克爲哥未經校出並據言會訊時亦未出有傳單兹特爲更正於此以存其眞 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[工人慘斃]  
　　本邑义袋角裕源紗廠小工葉寶寶前日正在工作時偶不經心爲機器上皮帶致被捲入空際迨經某甲瞥見急令停機業已頭破血流不省人事工頭某乙遂倩人舁送仁濟醫館求治無如受傷過重旋卽殞命當傳其家屬備棺收殮聞者憐之　　　　 
[上海縣署瑣案]  
　　縫工衛听念以姜阿春誣指伊妻與人私識等詞投縣喊控縣主汪瑤庭太令提訊之下衛供前晚兒子阿弟在鄰家觀看佛事適姜阿春之予阿發亦往閒觀不知如何失去銀飾誣指小的兒子所竊喚同地甲向小的索償無奈賠償洋銀八角了事至次日妻子至顧厚坤家告借物件姜阿春　誣妻子與顧厚坤有私糾人前往捉姦幸由傍人阻止至二十六日妻子又信伊妹張陸氏聨䘧出城經過姜之門首被姜無端兇毆致妻妹失去金飾爲此控案求追衛陸氏供與夫同張陸氏供因事偕胞姊同行出城被姜無端毆失金飾求追大令核供判一併退去候飭差理處○引翔港鎭萬陞　店被刼一案贓盜迄今尙未弋獲前日捕役徐文等拘到葉子發一名解至縣署亦經汪大令訉問葉供湖南人向在鎭江新湘營充當勇丁嗣後因事撤退曾至常州謀業未就旣而營官查得所　疉出盜案委小的拘拿六月間小的來滬在北市拘獲李子順一名解至無錫當堂供出搶劫鎭江上海無錫常州等處五六案同夥係蔡金標曹老么高老六吳狗仔等十　人今分逃何處均不知悉小的從未爲非不知何以被拘求鑒大令判釘鐐收押候核 
[上海巡局紀事]  
　　前者美總領事古訥君以流氓毛金全傅小毛等訛詐鄉民照會蘇松太兵備道請爲飭拿道憲袁海觀察札飭總巡局委員謝岳松明府拘到毛金全一名訊明解縣懲辦前日局差楊九又在北市會同某包探將傅拘獲解至局中禀請明府訊究○前日沈錫榮濳至製造局工匠某甲家行竊什物被事主當塲拘獲解送高昌廟巡防局請究局員馬午橋叅軍研訊之下判責三百板○前日有錢福者與方立祥在南市董家渡地方互起爭端爲冬防局巡勇查見拘解二十三七鋪巡防局局員姚榖孫二尹研訊之下以錢不直判責一百板並諭方以後安分營生具結斥退 
[英租界捕房紀事]  
　　前日朱明奎掩入某輪船上圖竊被張裕友扭交包探張才寳拘入捕房捕頭令押候解送公堂禀請讞員張柄樞司馬懲辦○前夜新閘愛文宜路第五百二十號門牌某烟館被賊竊去鴉片烟八缸經烟館主某甲投報捕房捕頭派包探徐雲珊前往勘明俟查獲竊賊解案訊核 
[法租界捕房紀事]  
　　上月某日法租界東新橋沿河倒斃無名男屍一名年約五十餘歲巡街捕報知捕房捕頭著投同仁輔堂分局報請備棺收殮該屍身畔藏有泰昌祥支寶豐莊八月二十期票一紙計銀一百二十兩並質劵六紙由善堂代爲收存其屍棺發壇標誌待屍屬前來認領○法大馬路榮泰錢莊被高太金以小洋銀兌換騙去洋銀四百元避匿不見將伊父扭送捕房着交伊子太金到案訊究昨日由包探支太金拘獲送入捕房捕頭令押候解送公堂禀請訊究 
[美租界捕房紀事]  
　　前晚西人某甲醉態酕醄行經外虹口百老匯路手舞足蹈胡閙不休六百三十一號巡街捕見之恐肇禍端立卽拘入捕房捕頭令押至酒醒時釋出○日前賊犯陳東海潛入英界某姓家行竊古玩玉器等物報捕後昨經包探倪順泉查獲拘入捕房捕頭令押候解送公堂禀請讞員張柄樞司馬訊辦○前晚甬人某甲行經外虹口有恒路突被流氓混號和尙者攫去銀質對時表一枚事後投報捕房請爲查辦捕頭允之 
[蘇省官報]  
　　九月二十日候　道松峻昨日在院上謝委統領蘇防續備全軍沈佺辭行赴寗程　祥辭行回甯吳縣田辭謝牌示飭赴得　縣通判陳鎬禀謝牌示委署華亭縣事署荊溪縣　辦宜荊厘局全善辦理常昭内河厘局候補知縣劉廷鳳均專丁來省禀謝飭知五季連盈蒙記大功一次知縣杜仁幹昨日禀銷上海法租界會審　會捕局差藍翎五品銜江蘇候補知縣黄　安徽人由甯來　分江蘇試用知縣陳彭瑞程宗洛均浙江人由京引見領　來省昨日禀到同知　指分江蘇試用知縣沈衍周浙江人由京引見領照來省禀到二十日二品頂戴江蘇候補道崔來臨安徽人由甯來知府田庚禀知奉藩憲委今日考課吏館監塲差署海州直隸　德存禀到　和縣金禀知下鄉查勘秋成同知何希曾禀辭赴山陽淸河桃源抽查保甲並提讞局經費差知縣魏詩銓由滬專丁來省禀知奉蘇松太道憲詳禀撫憲曁咨商藩憲調委襄辦上海英美租界會審差進士截取知縣翰屏由京起復回省禀到巡檢楊哲謀禀謝飭知請補　澤縣平望司巡檢缺秦兆勳禀銷數門水關差典史梁伯　禀銷婁門　關到婁門水關差張廷墀禀知到婁門旱關差總捕各總巡均禀知今日撤夏防開辦冬防二十二日前江西藩憲翁曾桂由常熟籍來進京江蘇候補道楊　年雲南人由京來黎錦彝湖南人由甯來曾廣祚辭行赴甯同知李修梅上海南匯奉賢抽查保甲差知縣王希禹禀辭回黄渡保甲差次宋乃謙禀知由甯回請補誰甯縣典史郭際唐由淸江來試用府　磨沈久新服滿回省禀到 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年九月十三日京全報全錄]  
　　宫門抄諭旨均已錄前○直督袁奏擬請罹任大員督辦順直機器紡織局摺○護理江西巡撫柯奏請再行展辦振捐摺○又奏籌解黑龍江辛丑年俸餉銀兩片○又奏知縣因病出缺緣由片○又奏爲内簾房官考取不敷派委候補人員充當緣由摺○湖北巡撫端奉爲内簾房考實任　縣不敷調充選派候補人員摺太子少保北洋大臣直隷總督臣袁世凱跪奏爲擬請擢任太員督辦順直機器紡織局以專責成而濬利源恭摺仰祈聖鑒事竊維富國足民之道莫亟於講求工藝振興商務中國自與外洋通商以來洋貨進口日增土貨出口日减金銀外溢每歲動千萬計而洋貨進口九以紗布爲大宗洋紗洋布均用機器製造工省價廉銷售甚廣遂爲中國一大漏巵東南各疆臣有鑒於此近來督飭官商購機設廠制造紗布用以抵制洋產收回利權成效昭著顺直爲首善之區户口之繁生齒之盛爲天下最徒以工藝不修商業不振習爲游惰生計日艱今欲籌倡導之方　如試辦機器紡織天津現存有山西商務局訂購之紡織機器係長蘆運使楊宗濂經手前准晉撫來咨屬令估價變售該機器存儲數年中經變亂間有殘缺一經轉售不免虧折不如就近留用藉資工作臣與該運司熟商估照現値備價購回卽在天津招商集股設局開辦惟事屬草創所有懌地建廠選匠募工曁釐訂一切章程須有專員經理查楊宗濂老成諳練志切匡時久歴監司政聲卓著庚子之役該司守衛庫藏隊防　迭受重傷年逾七旬而勇毅如壯年傷愈復入都隨辦交涉整頓鹺務諳臻妥洽該司前在　籍無錫創設業勤器紗廠規模閎整條理秩然是　於紡織一事研究有素以之辦理順直紡織尤爲駕輕就熟惟運司總理鹺綱勢恐不能兼顧且招商集股亦非專派大員立局而不足以資督率合無仰懇天恩俯准將長蘆運司楊宗濂開去原缺優擢京秩責令督辦順直機器紡織事宜以專責成而濬利源之處出自逾格鴻施除俟　定詳細章程再行奏請敕部立案外所有擬請擢任大員籌辦順直機器紡織局緣由謹恭摺伏乞皇太后皇上聖鑒訓示謹奏奉硃批另有旨欽此護理江西巡撫布政使臣柯逢時跪奏爲江西連年被災工賑需費尙繁再行展辦賑捐一年以資接濟恭摺奏祈聖鑒事竊查光緖二十五年江西吉安臨江南昌等府屬被水成災經前撫臣松壽會同兩江督臣劉坤一奏准開辦賑捐一年藉貲工賑嗣因二十六年復被旱災二十七年水災尤重又經松壽曁撫臣李興銳先後續請展限收捐接辦賑濟均奉硃批著照所請該部知道欽此行司遵通飭照章勸辦並將報捐各生分次奏咨請奬各在案計自光緖二十七年十月初五日接展之日起除去封印日期扣至二十八年十一月初五日一年限滿本應如期停止惟上年夏間被水過重災區之廣災民之衆爲多年所罕見本年靑黄不接米價昂貴民食尤艱先後欽奉懿旨頒發内帑散放並蒙恩准匀撥義振奏捐以濟玗工蠲振兼施百萬嗷鴻藉得還定安集當時欵項奇絀西面挪移原辦振捐雖經派員分途勸辦而江西京外員紳竭力絀持至今宋已始因各省振捐及籌餉新捐同時並舉繼又奉文加成以致收成寥寥歸還無幾所有衝决各處　堤大半停工以待本年　稻本稱中稔詎自七月以來兩澤稀少旱象已成現雖得沛甘霖秋收必致大减若不早爲籌措轉瞬嚴冬屇序飢寒交迫何以爲生再四思維惟有籲請展限藉以振瘠譃枯據江西籌振捐輸總局司道詳請具奏前來合無仰懇天恩俯准將江西賑捐於本年十一月初五日一年限滿之後再行接展一年藉資接濟其收捐章程仍循舊辦理以甦民困而廣皇仁除咨户部查照外謹會同兩江督臣劉坤一恭摺具奏伏乞皇太后皇上聖鑒訓示謹奏奉硃批著照所請户部知道欽此柯逢時片再前准户部咨具奏酌撥黑龍江省辛丑壬寅兩年官兵俸餉等項銀兩一摺光緖二十八年正月十二日奉旨依議欽此抄錄原奏淸單飛咨遵照計單開黑龍江省辛丑壬寅兩年應需俸餉撥江西釐金銀各一萬五千兩又於七月二十一日准署黑龍江將軍臣薩保咨催將應恊兵餉迅即撥解各等因均經轉行遵照籌解去後前據署布政使陳慶滋詳稱查江西省奉撥應解黑龍江俸餉現在東三省俄兵未退匯兌甚艱惟該省需餉緊追自應竭力騰挪赶解以濟要用兹於釐金項下動放銀一萬五千兩以爲黑龍江辛丑年俸餉銀兩於光緖一十八年八月初三日發交商號具領查照成案限九十二天於二十八年十一月初六日以前設法匯到盛京户部衙門交納以昭妥速除放給商號匯費銀三百兩外詳請奏咨等怙前來除飭依限匯交並咨明户部曁盛京將軍户部黑龍江將軍外所有籌解黑龍江辛丑年俸餉銀兩缘由理合附片具陳伏乞聖鑒謹奏奉硃批户部知道欽此柯逢時片再准高安縣知縣洪壽彭係安徽涇縣人由監生報捐縣丞指分江西試用因辦理朝鮮交涉出力保以知縣仍留原省歸候補班前先補用並加同知銜奏補高安縣知縣接准部覆尙未到任委署萬安縣知縣於光緖二十八年四月二十五日到任兹於二十八年七月初四日在任病故據布政使陳慶滋詳報前來臣覆核無異所遺高安縣知縣係衝繁一項相兼中缺江西省現有應補人員應請扣留容俟截缺後叧行揀員請補此案有關缺分要件遵照新章攺題爲奏除咨吏部開缺曁咨安徽撫臣查照外理合附片陳明伏乞聖鑒謹奏奉硃批吏部知道欽此護理江西巡撫布政使臣柯逢時跪奏爲内簾房官考取不敷派委候補人員充當緣由恭摺具陳仰祈聖鑒事竊查鄉試内簾同考官前准部咨試用人員擇其文理優長者與實缺人員一體充當由　撫府現任人員不敷派用情由奏明等因臣查江西鄉試内簾同考官十六員外簾十一員向出藩司先期酌調科甲出身之現任候補人員到省考試分别派充本年補行庚子恩科並辛丑正科鄉試經臣將調到人員傳入内署扃門考試校閱文藝寶缺人員堪充内簾者僅止七員隨於候補人員内揀選查有卽用知縣楊寅揆候補知縣方恒截取試用知縣兪省三劉昌言議叙試用知縣姬愼思余清叧補知縣何敬釗試用知縣陶壎吳傳榮等九員皆由進士舉人出身文理優長臣於初六日入　封門後派令與實缺各員一體分校理合循例恭摺具陳伏乞皇太后皇上聖鑒訓示謹奏奉硃批知道了欽此頭品頂戴湖北巡撫奴才端方跪奏爲鄉試内簾房考實任州縣不敷調充循例遴選候補即用試用人員調派恭摺仰祈聖鑒事竊照湖北省光緖二十八年補行庚子辛丑恩正兩科文闈鄉試奴才循例於八月初六日入闈監臨因内簾考官實任州縣不敷調充奏明照例於科甲出身之候補卽用試用人員内一律調考選取在案隨據藩司瞿廷韶酌調科甲出身各員詳送考選前來奴才傳集入署扃門認眞考核入闈之日擇其文理較擾於實任人員中錄取内簾同考官係京山縣知縣武廷緖請補鶴峯州知州查雙綏二員又錄取試用直隷州知州廖佩洵試用知縣王士衛卽用知縣任承紀叧補知縣楊壽昌截取知縣寗鵬南試用知縣胡隸華沈鳳鏘江紹宗李寳沅韓兆魁十員均係進士舉人出身文理俱優派令同實缺人員一體充當内簾考官餘俱派充外簾差使理合恭摺具奏伏乞皇太后皇上聖鑒謹奏奉硃批知道了欽此 
 
 

Page 14

 
 
[光緖二十八年九月十四日京報全錄]  
　　宫門抄諭旨均已錄前○四川總督奎奏爲查明文武等員被叅各欵據實覆陳摺頭品頂戴兼署成都將軍四川總督奴才奎俊跪奏爲查明文武等員被叅各欵據實覆陳仰祈聖鑒事竊奴才承准軍機大臣字寄光緖二十八年六月二十四日奉上諭有人奏三省亂象日熾督臣溺職貽悞情形又奏川省亂象已成督臣辦理日形竭蹶各摺片據稱藩司員鳳林昏憒善忘年老嗜利及道府各員劣跡等語川省吏治疲玩軍政廢弛近日資陽　處匪徒復有擾亂情事全在疆臣認眞整頓挽回積習緩靖地方若如所奏各節非特貽悞大局實屬有負委任奎俊嗣後務當振作精神力圖報稱並將所參文武各員按欵嚴查據實具奏毋稍循節自干咎戾原摺單片均著抄給閱看將此諭令知之欽此伏查奴才受恩深重具有天良身任邊疆斷不敢稍涉貽誤此次剿辦拳匪賑濟災區均叧分晣奏明實已不遺餘力昭昭在人耳目紳民自有公論所劾奴才各節仰蒙天高地厚不加深究是奴才之辦事認眞與否在聖明洞鑒之中不應再行剖辨惟有懍遵訓諭嗣後務當振作精神力圖報稱其餘文武各員自應遵旨嚴查除阿麟失察家丁業已逐欵查覆毋庸重複外如原叅藩司員鳳林昏耄善忘凡道府大員數日不見卽　間其姓名用人一切惟首府阿麟之言是聽且於各項捐欵解庫加收陋規一節查藩司員鳳林精力素健每與奴才面商公事鉅細靡遺何致道府姓名數日即便忘記所有用人行政均與奴才妥籌辦理向不信用阿麟其生平勵志淸廉奴才知之最久並未聞有加收陋規之事又原叅候補道朱上洲管帶防營庇匿巨盜馮紹武經州縣拿獲朱上洲不但無懲處旋委釐局優差本年二月候補道夏瑞符帶威遠軍尅扣餉糈營兵鼓譟控訴而夏瑞符總兵如故一節查洪紹武卽馮兆五係屬著名積匪先經奴才訪聞飭屬嚴拿該匪聞知潛易杜九成姓名投赴道員朱上洲所帶防營充當勇丁藉以自匿適朱上洲飭令押解羅姓人犯赴永川縣署該令查出當將洪紹武一併收禁禀由永寗道黄立鰲提歸經州訊認歴犯刼殺不諱當經奴才批飭將犯就地正法並將朱上洲撤差小儆嗣因虁州府釐局需員復委該道接辦查朱上洲前在蘇省帶營拿獲巨匪施老窩子嗣在川省又拿獲巨匪劉昏已辦事勤奮是以奏留差遣上年隨扈川軍在豫省奉旨撤回卽經提督夏毓秀派委道員夏瑞符管帶回川因各勇丁不願裁撤頗向營官饒舌當由夏瑞符分别遣留相安無事未據攔輿控訴夏瑞符旋卽銷差　今並未統兵又原叅上年夏間松潘上司互鬭遊擊徐鉞帶兵馳往以守備蘇元泰爲之副兵未到境土司鬭已解而二員意圖邀功仍行馳入夷衆驚疑四面突起將前隊蘇元泰百人圍困徐鉞畏葸不敢接應幾於全軍覆沒並不懲辦一員近聞松潘一帶商民被夷人欺負苦累控訴纍纍一節查上年松潘何壩夷匪滋事截殺官兵業將輕進僨事之遊擊徐鉞奏請　補並將籌辦情形奏明在案現在該夷已經就撫地方已平靖並無商民被夷人欺負苦累來省訴控之事又原叅稅契例定每兩三分前任督臣鹿傳霖酌增解額六萬兩不加於民近因賠欵加派二十萬兩叧按買價百兩再加二兩官吏所得多於派數何止數倍僅聞巴縣遂寗二縣祗加六七錢由局抽收一節查川省稅契從前未有盈餘曾作地方官辦公之用自光緖二十二年前督臣鹿傳霖奏明酌提銀十萬兩取之於官以充餉需二十五年又於酌盈劑虚案内酌提稍優之各州縣銀四萬八千餘兩津貼瘠缺此後各屬盈餘無幾辦公已形竭蹶萬難再加搜刮是以此次賠欵議加稅契不得不取之於民價每値一兩於向章納稅之外係由官紳酌議只准叧行加至二分爲止其銀出自置業有力之户於民尙無大累經奴才奏明出通行在案惟年歲之豐歉時價之貴賤或有不同則稅契多寡亦異解數即不能無所出入間有具禀請减者仍隨時體察酌核巴縣稅契近年較多故每業價一兩加收七釐卽敷解額遂寗雖只加六釐而解數異常短絀仍須叧議現通省全年派數尙未解齊而已解之數均與契尾總數相符原奏官吏所得多於派數數倍係屬傳聞之譌又原叅省州縣報解藩庫之欵必另加使費上年收助餉捐已通行示諭不准有使費名目而藩司員鳳林老嗜利不繳使使費卽飭廳員不收經酆都縣蔣履泰通禀立將蔣履泰撤任一節查光緖二十六年舉辦助餉捐輸分别官捐民捐兩頂官捐由司督辦民捐係奏派在籍候補五品京堂陳光弼設局辦理各淸界限所有官民捐欵司局均以庫平照收别無使費遍查司局案卷均無蔣履泰報解捐欵不收之禀蔣履泰自因患病禀請回省就醫並非將其撤任又原叅常平倉榖自舊任督臣鹿傳霖因川東奇災提運辦賑發價虧短不敷買塡往往壯價銀存當商生息並有州縣官勒提　用於是州縣之倉空虚者十居八九今全省荒旱欲賑無米至於積榖雖屢經諭旨嚴飭而州縣因循疲玩有名無實一節查光緖二十二年川東重慶以下秋露成災經前督臣鹿傳霖飭提上游沿江各州縣倉榖三十萬石零運往賑糶事竣之後即將賑捐餘欵及平糶銀兩分發各屬買榖還倉每倉斗一石酌發價銀一兩價中之年足以買敷原額嗣因各屬糧價低昂不一復查所動榖石社濟義積居多常平監不到十分之二權居輕重飭將常監積榖先行儘數買還社濟義積榖凡糧價中平之處亦已陸續　倉其歲歉價貴未買齊者爲數無多價銀存典生息列入交代不容蒂欠絲毫何敢勒提借用本年荒歉之區共計七十餘處全賴各項倉榖辦理賑糶災民得免流離足見各屬倉廪均有儲備尙非有名無實又原叅徵收錢糧州縣取巧獻功官吏拾糧數倍以償不肯收納拘簽四出敲撲纍纍往年中江知縣趙源濬因將調缺於四月底卽行拾糧縣民受害屢經上控一節查四川錢糧定例六月完半十一月全完有逾六月完不及半者有不俟十一月卽全完者大抵視也之饒瘠與夫取成之豐歉以爲遲速惟捐預係奏定前解半次年四月全完而遵章辦理者固多逾限申解者仍復不少近年撥欵繁增度支竭蹶每每停撥待欵經徵州縣補過不遑功何由獻差墊索利容或有之疉經通飭嚴禁有犯必懲尙無官吏墊解簽拘倍償之事中江縣知縣趙源濬因光緖二十六年舉行庚子恩科先未奏准展緩調辦闈差七月交卸查上年該縣地丁津捐至九月二十八日始經接署知縣鄧鴻儀掃解淸欵確有文批可憑並非四月墊解亦未上控有案又原叅上年署成都縣饒敦秩初調樂山縣又攺調鹽亭縣復攺調開縣候補縣唐致遠委署華陽縣本年三月初次調署遂寗縣又攺調富順縣榮縣知縣濮景賢本年四月因有閙教　求調成都縣以避處分署資陽縣知縣胡薇元本年三月該縣邪拳已熾圍署釀禍求調華陽以去一節查成都華陽兩縣本係瘠缺在任之員實多賠累前署成都縣知縣饒敦秩初調鹽亭縣隨因鹽亭縣缺叧有應委之員是以攺調樂山縣未幾而開縣適有匪患饒敦秩熟悉情形以其往治候補知縣唐致遠辦理洋務局長於交涉弭患無形所以委署華陽縣僅止調署富順縣並未委署遂甯縣足傳聞失實榮縣知縣濮景賢賢從前署過成都縣故擬調署是缺以資熟手旋據濮景賢因病辭委亦卽中止其時榮縣並無閙教之事卽無所謂規避前署資陽縣知縣胡薇元當拳匪起事之初立時擊散禀經奴才派往捕拿獲匪首李岡中解省正法匪風已息其非求調免禍毫無疑義又川叅省旱災不間賑恤順慶府地方風災冰雹報及南充西充岳池等三縣亦不議恤又撤任叙州府煥文派查查安岳教案致殺平四五十人一節查本年春間各屬雨澤愆期春糧矣收據陸縣各州續禀報立飭體察災情輕重酌提各項倉榖辦理賑糶並飭藩司撥欵截留捐　酌减舊捐新捐前已奏明在案[  此摺未完] 　　 
 
