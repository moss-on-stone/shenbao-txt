# 1888 - 301 - 4905585

 

Page 1

 
 
[新印江西闈墨岀售] [  申報舘主人啓]  
　　豫章爲人文薈萃之邦才士伐興寰海景仰本科闈墨甫岀遠近爭先快覩輾轉購求本舘特將原本付諸手民赶緊排印其爲文類皆清眞雅正一洗陳腐甜熟之習蓋西江一派迄乞猶餘韻未沈焉刻已告成每本售洋七分正諸君子欲奉爲圭臬者請向本埠申報舘帳房或申昌書畫室購取均無不可各外埠則槪歸申昌經售此佈 
[新印順天闈墨岀售] [  申報舘主人啓]  
　　本科順天闈墨理法本諸先民格調合乎時尚甚多岀色當行之作本舘排印巳竣計文五十餘篇前列試官銜名題名全錄後附詩帖每本價洋七分本埠由申昌書畫室及各書坊發售外埠則槪師申昌 
[新印江南闈墨岀售] [  申報舘主人啓]  
　　大江南北實爲人文淵藪每逢賓興之歳遠近必爭購闈墨幾如景星慶雲先覩爲快本舘于放榜後急託友人覔得衡鑒堂原刻昨宵赶印刻已告成計文五十餘篇而以曁臨主司同考官姓名爵里冠諸卷首後則附以試帖詩數十首卽日岀售每本定價洋七分本埠師申書畫室及各書坊外埠則皆由申昌岀售諸君子欲揣摩風氣者尚其家置一編乎 
[新印浙江闈墨岀售] [  申報舘主人啓]  
　　浙闈揭曉本舘亟覔聚奎堂原刋闈墨用新鑄鉿字赶緊印成計文五十餘篇冠以主司同考官銜名及題名全錄後附試帖詩刻已裝釘成書每本售洋七分諸君子以先覩爲快者本埠請向南北申昌及各媾坊購取外埠則槪歸各處申昌發售其餘各省一俟購得卽當陸續刋印此佈 
[跋姚拙民先生景詹闇遺文]  
　　士君子生於斯世深沉之識遠大之志存於内而不撓誠正之學安定之材備於身而無缺遇則岀其所有以匡世而濟民不遇則懷貞　璞以返已而無愧未嘗不謂遇之不足喜不遇之不足悲也然觀古之大儒當其窮居草野閉户讀書碌碌無以表異於衆鄙夫俗子或過而陋之一旦乘風雲遭際會聖主賢臣相得益彰勲業烜耀乎寰區聲名洋溢乎中國當世之士莫不心悅誠服指以爲不可及而瞻仰欽慕歴數千載而不衰則又未嘗不嘆遇之果足喜而不遇之果足悲也余燕居時偶檢藏書於故紙堆中得文一册展而讀之乃吾鄉姚先生拙民之遺文也嗚呼士不遇則亦已矣乃有負大志竟不得稍展以如其願而抑塞以終如姚先生者其尤可痛哉先生生而徇敏年十三四卽學爲詩古文詞廣採博覽無所不學嘗謂學以通經爲本通經以致用爲大爲學不本諸經猶杭斷港絶流而求至於海也通經不能致用猶濟海者舟楫具而不能駕以行也又嘗欲盡攷諸經取其大經大法與夫典章制度儀文節目疏通而證明之究極其異同分合之故推治亂之源察古今之變而斷以今世所可行都爲一書用待來者舉世方以浮靡相尚盡汨没其性靈於章句帖括之中而先生獨慨然有志於古信乎其能自振拔者與文有王安石論一首其言曰介甫起布衣遭遇神宗薦陟相位閔宗室衰敝思振興之變法易令與天下更始其志可謂勤矣間考其顧役青苗保甲諸法慮有本末叶施用而畣時號爲君子者類皆排沮新法羣起與爭遂使介甫任用非人因緣爲奸訖成宋氏之禍向使諸君子不懷異同與介雨平議新法得失而善用之則宋固不至於亂而介甫何至被惡名截國勢削弱風俗類敝衆人因循不能救獨介甫犯天下不韙毅然起而任之事一不就爲世戮笑至於易世之後猶莫有諒其必者云云嗟乎此豈獨爲宋與介甫言之哉自古以來代更世變時有不同天下之勢亦因之而互異苟其拘守舊俗膠執成見終不可以爲治示變法易令舍故謀新然後有後效可收而國家可以奠於苞桑之固天下可以措於磐石之安乃執政者相習於偷安苟且推諉於祖宗成法以克位容默相高以任事竭忠相戒是非不敢論可否不敢議雖明知其弊而卒無有建改絃之策倡更張之議犯天下不韙毅然起而任其事如介甫其人徒袖手以視其事機之失卒至一朝潰决而不可收捨者皆是也嗚呼余獨恨夫世之爲介甫者不多耳於介甫乎何尤哉然則先生之論可謂先得吾心矣先生爲文一準先民矩矱有所論列持議必歸於平允不喜爲高遠難行之說迂闊不切於事情之論而氣息淵然以深魄力矯然以勁苟允其學之所至雖以登作者之堂而恢恢乎有餘裕也顧不自收拾頗多散佚庚申之歳粤賊犯湖州先生率郡人登城助守嚴霜結衣僵仆不去郡人屬心城亦無事壬戌賊圍益急城中食盡千總熊得勝下搜粟之令先生爲書貽當事者責以放兵擾民事得稍緩後又備陳攻守之計規畫一切可以見諸施行者上之當道事格不行然則先生之才固足以任事不欲以區區文辭兒於世審矣其後城陷闔家俱死於難先生以間道走上海賊平歸葬其祖母以下凡八棺先生傷宗祖之遭難痛吾志之不伸志憤填膺鬱鬱以卒年止三十然則先生前日之不死非惡死而逃之固將期得一當以雪家國之恨縱其後不克如願以償而其復讐殺賊之心未嘗一日去廟懐灼灼明矣古人有言曰耄而好學如炳燭之明夫八十九十曰耄方先生之卒距耄耋之年其間尚隔數十寒暑向使先生留其身以待寰宇澄清之日從容肆力於古以竟其所學吾知其遇則岀其所有以匡世濟民必能使其功業彪炳於天下不遇則本其閱歴有得之言以著書立說亦必巍然成巨集將與古之大儒頡頏於千載之上而所造就萬萬不止於是今乃時勢以困其身拂亂以困其心憂傷悲悼以不永其年有志而不得展爲學而未底於大成集其所爲文稿又以頗多散佚十不留其三四文之精者不復存所存僅煨燼殘編况存者未必果傳卽果傳而又未滿先生之初志也悲夫悲夫梓其遺稿者爲凌先生子與素有聲當世自非懸鑑具能披泥而抽淪玉澄川而掇明珠乎夫世固有欲學而不得其時者矣乃得具時而不學者抑獨何哉爰書其後以爲當世學者勸且悲先生之志於無已也 
[本舘接奉電音]  
　　昨接在京友人發來電音有九月二十九日　上諭一道敬謹譯登○九月二十九日奉上諭李鴻章奏永定河漫口大工合龍一摺本年七月間永定河南二工十七號北上汛十二號大隄漫溢成口經李鴻章派委道員金福曾督同員弁挑挖引河築壩進占業據奏報北上汛十二號隄工於七月十一日合龍兹復據奏南二工十七號大隄已於本月二十日合龍全河復歸故道辦理尚爲妥速在事岀力人員自應量予奬叙署永定河道金福曾南岸同知鄭煥均羊開復革職留任處分永清縣丞張善　着開復革職留工處分仍以原官歸本班補用署良鄉縣 
 
 

Page 2

 
 
縣丞試用主簿趙福濟着開復頂戴其單開之知縣陳士彬等均着照所請奬勵該部知道單併發欽此 
[車行遇險]  
　　九月二十八日倫敦發來電信云俄皇乘火車幸某處正在行駛如飛之際輪軸忽離鐵道以致傾欹俄皇猛受虚驚幸未傷損其扈從之人則死十八人傷十九人云 
[日下紀新]  
　　前年奉宸苑估得南苑圍墻等處要工應需工料銀二十五萬餘兩籌欵維艱因奏請　飭令欠繳關稅各員按交一免三章程認繳原限一年爲期旣又續限一年計政年内僅收銀八萬兩有奇後該苑以工程緊要各員欠欵甚多乃於本年九月中旬奏請再行續限一年自今年九月十六日起至明年九月十六日爲止奉　旨交户部核議欽此至該部能否照所奏議准刻下尚難逆粒也○客歳李傳相將修整滬雲輪船工料銀一萬四千餘兩由山海關洋藥稅厘項下動支造册報部核銷户部查得與前定修船年限不符逐加批駁令將所支銀兩從速追回歸還山海關再由山海關委員解部刻下傳相咨覆户部稱前經修整湄雲輪船動支山海關洋藥稅厘銀兩巳逾三年之久無可歸還相應將修理該船動過工料數目細册咨送大部查核施行日前户部已會商總署矣○九月十九日黄昏時有妙手空空兒潛身前門外弘福寺旁適薙髮近荷担過此遂攫取銅盆而逸薙髮匠步履頗健追未數武抓住妙手空空兒髮辫正在互扭間突有三人狀類匪徒袖岀利刃連撃薙髮匠數下當卽跌仆於地後經行人所見詢悉緣由急找匪徒早杳無跡影幸受傷不甚沈重遂赴南城坊署禀報案情○滇省委員周大令範管解第八批京銅三十三萬四千餘斤投交寳泉錢局查收局員轉禀户部由堂　揀派滿司員重君燠玉君寛漢司員周君福祖鄒君福源定於九月初十清晨齊集局内騐收○前報紀黑龍江將軍將光緒十三年例貢索倫貂皮二十箱委員解至喜峯口奏請　飭下户部遴派司員前往查騐兹聞户部已派定滿主政恩君翼於九月初十日支領路費帶領吏役人等啓行矣○九月中旬安徽蕪湖關監督雙錫五觀察福遺家丁赴内務府遞呈聲稱家主曾於光緒十二年短收稅課當經户部議定除减免成數著賠外尚應賠繳銀一萬五千兩有奇兹遵南苑交一免三章程措銀一千五百餘兩請兌收内務府當卽片查户部旋經户部處稱該員所交與所欠均屬相符大約不日卽可兌收矣○九月十五日薄暮三慶班主人楊月樓方在大栅欄廣德樓演劇突來數十人扭赴街頭擁置車内飛駛向西是時觀劇之人皆不解其故人山人海擠擁爭觀次晨始知班中新到上海妙伶四入一花旦一老生一武旦一武凈皆姿容嬌艷技藝精良他班欲羅致之是以向楊蕚釁耳○前報紀沙窩門外小烏雞莊瘋人某甲無故以板凳毆斃親父云云旋經刑部擬以凌遲處死會同都察院大理寺於九月中旬入奏當日奉　旨依議欽此嗣經刑部移飭該處正藍旗滿洲佐領明正典刑遂定於九月十八日十點鐘時由刑部獄中將甲提岀載以無圍車繞道地安門岀崇文門至法塲就戮○九月中旬刑部書吏葉姓車夫某甲驅車行至宣武門外西城根教堂前忽由車轅跌仆於地口吐鮮血當卽氣絶隨由官廳禀報步軍統領衙門次日北城可官騐明實係因病身亡别無事故遂將屍格親族甘結分報步軍統領及城憲查辦○九月中旬某日京東豐潤縣所轄韓城鎭突來匪人甚衆皆以花布蒙頭滿面抺以黑墨手持洋鎗直入福德齋錢糧行先將夥計學徒十數人禁諸空室然後盡情搶刼掌櫃不服向匪理論被匪以洋槍撃死計刼去銀物約值千餘金當時禀請縣宰緝拿然至今尚未聞弋獲也○九月十六日清晨有保庫兵多人在前門内交民巷東海昇茶社啜茗中有常三文四兩人互相口角常驀岀袖中洋槍撃文倒地旋有多人各岀短棍向文亂毆茶客見之驚皇逸去茶社主急赴官廳首告廳官立卽率兵彈壓諸人始釋手旋由廳官將常扭帶步軍統領衙門究辦矣次日聞文傷不甚重暫在茶社間房調治而茶社一連兩日未得開門云○九月中旬李傳相奏稱查得和龍峪等處向由吉林人與朝鮮互巿設有局卡徴收稅課光緒十一年曾奏准試辦三年刻查十二年期内僅收一千二百餘兩尚不足一月經費是處人民稀少地近曠野揆度情形一時總難興旺請將局卡經費裁减成數以前奏准每月由山海關岀使經費内提銀三千兩减爲二千二百兩以爲定數其局卡請緩辦三年嚴飭委員人等實力整頓以期日有起色云云奉　旨交户部核議欽此旅經户部會商總署准與否尚難逆料也 
[光緒十四年蘇府署分委冬防各叚委員銜名]  
　　縣丞王文馨中局一段從九孫葆森二巡檢志曾三縣丞丁曰棟東局一叚巡檢傳淇二秦兆勲三州吏目吳毓彬南局一叚縣丞于莊基二從九文煒三陳乃熙西局一叚候補道庫大使裕森二從九張開漙三巡檢丁憲顔北局一叚何國恩二從九丁文照三葉滋汾四縣丞周德清閶胥門外一叚從九徐銘勲二府經歴王鴻哲三巡檢石芳藻四主簿葉葆齡五州吏目馬家桐六候補按經歴孫毓棻七巡檢史久華八從九温士俊閶胥門外上叚水巡巡檢孫鑑儕中叚水巡内鈺下叚水巡典史姚彛典婁門外陸巡巡檢陳錫蕃齊門外陸巡從九章灝葑門外陸巡 
[險遭回祿]  
　　九月廿四夜二鼓時揚州教塲街朝西之某布店險遭回祿綠洋油箱滲漏於布捆堆中店中人不知也是夜偶不經心遺火其間登時燃看衆人手忙脚亂搬取布捆詎料布經抖散火更上炎旋經隣右多人帮同撲救始得將火灌熄各善堂水龍已聞警岀堂嗣知火熄而止該店椽柱壁板均已灼焦是處毗連轅門橋街爲巿廛熱閙之處設有不虞何堪設想此次幸不成災居民無不同聲稱慶也 
[揚城祈雨]  
　　揚城亁旱日久九月十三日雖得微雨二寸許土脉尚未深透迄今多日點滴皆無二來仍不能播種江甘雨邑宰爲民請命於九月二十五日起在郡廟内設壇祈雨並岀示禁屠五日坊保挨門切囑此番有犯必懲爾等不得視爲具文精誠所格上蒼其亦憐憫而施以膏澤耶 
[含笑九泉]  
　　李君曾麟揚屬甘泉縣人向與外祖母某氏同居氏極鍾愛之本科鄉試李君高折桂枝泥金報至氏狂笑不已蓋以外孫年甫弱冠初試棘闈卽登高第愈思愈喜愈喜愈笑不料衰邁之嫗心花旣開不復能合竟於上月二十三日溘然長逝於是賀者未去而弔者又來樂不可極殆謂是歟 
[閩中火警]  
　　閩垣水關外正直街半里許人烟稠密爲四通八逹之區有象橋堍華金雜貨店開張年餘上月廿五日鼉更二下該店不戒於火一時烈焰熊熊勢如摧枯左邊燒至象橋過墻而止右邊燒山止街分三路延燒其時東北風甚緊火藉風威勢尤猛烈幸經官民極力搶救始得遏斷火路上面順抵香巷至炭店空地止有王林等姓當火熾時眷屬皆從後門岀走所有大小物件付之一炬論者以爲被災中之首屈一指者也下面燒至左邊街德記藥店愼隆典鋪爲止右邊街店面均無高垣燒至診壽堂藥丸店幸有南臺張都戎督率兵勇拆毁附近店屋火始不能蔓延有某兵因循躱避爲都戎查岀立子鞭笞閭閻深感頌之時城内文武員弁聞報皆在城樓上瞭望正擬開城分投搶救未逾時而回祿返駕矣是役也大小鋪户民居約焚六七十家離該處咫尺之地上年曾遭火刦猶有空地未造房屋瓦礫荒凉不堪寓目此次又遭浩刦民生困瘁其何以堪 
[星軺遄返]  
　　閩省黄吕兩主考揭曉後暫駐　華館新舉人之具贄謁見者紛紛不絶前日有鄭君懐孩詣謁縣差索費過鉅鄭君無以應怏怏而返後爲兩主考查知立飭文巡捕恠侯官縣差總某丁綑送到縣從嚴懲辦一面傳鄭君於次早來謁獎勵有加聞黄吕兩主考俱擬請假回籍展墓再行入都覆　命其起程日期吕主考定二十八日黄主考定本月初一日云 
 
 

Page 3

 
 
[遼東賑務]  
　　營口訪事人云滬上籌賑局解到現銀四萬兩蓋平因另有絲客散振局中擬放五千金田庄臺營口兩處歸海防廳章司馬捐廉分給牛海旗民約計六萬口擬按大口放錢六千小口半之三萬金巳足敷分派所餘銀兩准備查賑遼陽如滬上有續欵匯來再當查賑廣寗岫岩新民等處日前原星階善士查户回來言及牛庄迤北草根樹皮煮食已盡目下寒威凛洌六岀花飛災民不但果腹無資抑且難謀蔽體風饕雪虐瑟縮如蝟不知樂善好施者能遍給黄綿使之歡騰挾纊否也○商人聞上海解來現銀五萬兩卽將錢串跌去二三百文局中因將銀全數解往牛庄而牛庄旣得此信當日卽將銀串跌去二百餘文次日又跌至第三日竟跌至五六百文矣計以五萬金換錢共少東錢三萬千勢必少賑六七千人奸商圖利不顧窮黎安得爲人上者設法禁止也 
[袁江雜錄]  
　　汪冰臣太守現奉道憲札委暫攝淮安府篆善後局事務則由堰盯萬司馬少雲代理○運河吳竹塢司馬之少君今科就試浙闈居然領解司馬喜溢眉端歡生口角項書巢分轉之猶子與之同榜此浦上官塲隹話也○淮揚鎭標中營遊撃以郎副戎錦棠補授郎副戎所帶之巡緝水師仍以戴遊戎鈞衡管帶戴遊戎所任右營遊撃則以現任中營遊撃張遊戎盡臣調任傳說如此未知果否○徐仁山觀察之猶子聘劉芝田京卿之女公子於九月廿二日聿成嘉禮劉府送親至浦粧奩異常豐厚觀者塞途咸嘖嘖稱道焉 
[憲示照錄]  
　　欽加二口銜江南分巡蘇松太捕備道龔爲給示曉諭事據職員何鏞等禀稱鴉片盛行爲害匪淺職等悉心籌策廣求戒烟秘方在寳善街口創設恒濟戒烟藥店岀售拌烟藥末無論新老癮服藥後便能戒淨並不滋病但藥價不貲惜費之人每多觀望職等不忍坐視兹先自捐藥本於八月初一日在平康里賃屋設局任人到局戒烟並不收取分文設局以來紛紛投戒者多用費頗繁擬向各善士量力募助以期衆擎易舉倘得經費裕如每期可增戒烟額號抄黏章程禀懇給示以免阻擾等情據此除批該職等務須實心經理如有明效共見共聞褭助善舉自不管人毋得徒託空言藉端歛派外合行給示曉諭爲此示仰諸色人等知悉爾等須知設局戒烟亦屬善舉毋得阻撓滋擾致干未便切切特示光緒十四年九月二十六日示 
[賽馬停公]  
　　下禮拜一二三即本月初二初三初四等日爲本埠西商秋季賽馬之期江海關定於此三日内九點鐘開門十二點鐘停辦公事本埠各銀行亦於此三日内早九點鐘開門付銀至十一點鐘卽行閉門停公工部局則三日内全日停公想届期又有一番熱閙矣 
[副捕已釋]  
　　縣署副捕林榮因賞洋一案覊禁等情已登前報昨晨裴邑尊飭將林帶案訊問林稱刻已知悔叩求開釋邑尊准將繳案之洋仍給林領去而另賞捕役柴樛洋二百元 
[虐婦再笞]  
　　走方醫生張松林虐婦陳氏一案節登前報昨日裴邑尊庭訊之下張稱該氏實係小的之妾並非誘拐而來日前因蓄意私奔是以將鐵釘貫其足踝刻已知悔叩求鑒宥邑尊喝令笞責五十板着具改過切結押候遞回原籍陳氏候醫痊後發堂擇配 
[縣訊屍親]  
　　前紀浦東徐阿棣命案經華亭縣凌邑尊檢騐屍親不甘具結云云昨晨裴邑尊升堂研訊屍兄徐阿興稱阿棣於上月十五日在徐咸泉茶館内與梅柏松鬥牌肇釁致被踢傷斃命前日凌大老爺未經親騐遂被仵作朦混揑報無傷小的以弟寃不能伸是以未經具結咸泉稱阿棣與梅爭閙小的解勸不及以致被梅踢傷不知因何斃命地保張阿木禀稱梅懼罪逃避無蹤邑尊卽着該地保於三日内務將梅交案訊辦延干嚴比並令屍親指明傷在何處岀具切結候本縣覆騐核辦 
[英界公堂瑣案]  
　　中和洋行之馬夫頭陳紀寳訴稱馬夫應利寳駕車岀外被胡維賢所駕馬車碰撞致斷羊角等件當由胡之主人姚仁卿允爲賂償旋估得修理需銀十兩零向索不理惟言胡有工洋七元可以扣抵然小的已向洋東言明有人認賠明由捕房拘押亦經小的保岀爲此請爲傳追蔡太守飭差傳胡於昨晨投案陳紀寳帶同應利寳申訴前情胡維賢供在姚處爲馬夫當日主婦坐馬車小的拉韁印捕持棍作打馬之勢致馬驚躍溜韁應利寳欲避讓自已碰壞並非我車與之碰撞凡兩車相碰各有所損今我車毫無損傷可知不是我碰現我生意已被主人辭歇工洋亦被扣留無力照賠蔡太守將胡所供印捕嚇馬之語告知麥捕頭答稱胡到捕房時如何不言太守諭胡曰爾碰壞中和洋行之馬車已由巡捕拘押捕房允賠交保今因未經照賠致又控告豈容抵賴惟爾窮苦無力飭差帶胡至主人處說明情形禀覆候示○劉永臣稱拖東洋車餬口因車主人無力捐英界照會祗有法租界捐照故不到英界行走有翁阿寳自居拖車老前輩常向新拖車者借錢我被借過三百文今因索借不遂將我車拖至英界意圖害我爭執之下當卽交捕翁阿寳供慈谿縣人與劉相識商借錢文不敢拖車害伊蔡太守以翁阿寳居心險惡實堪痛恨押候備文遞籍○法蘭西人稱昨夜有賊突來掘洞圖竊知覺獲住交捕送案余阿寳供露宿在該處不敢掘洞圖竊蔡太守以原告旣是法蘭西人飭將余阿寳移送法公堂着該法人自行投質○洪朝倫稱爲裁縫有同業之王功嘉借住我處因其性情不好與諸同業不洽囑其另往别處伊不依我因將其鋪盖捲交伊大肆咆哮致與爭扭至捕房巡捕頭着其搬去鋪盖不許再到我處滋擾不料伊又來尋釁敲碎玻璃窗二塊故又交捕送案請免追賠祗令其不再擾釁足矣王功嘉稱以後不敢再向饒舌蔡太守隨向王功嘉申斥釋放如果再往胡閙定當重辦○張德坤稱在德國公館之師爺處拉包車昨因停車在路有洋傘放車邊我適矇朧欲睡突有孩子持傘而去當卽追獲人贓又有孩子鄭阿仁捕身勸阻實係同黨我欲交捕而竊傘者已逸因將鄭阿仁送案鄭阿仁供是粤人並未竊傘我惟解勸而已蔡太守商之狄領事判鄭阿仁管押七天以儆傘交張領○王華華稱在西婦處爲侍者刻下西婦往他處我等看守門户有陸德全曾田大司務唤做替工不知伊昨夜如何闖來竊我馬甲我聞聲起視伊卽奔逃及追赶伊卽抛棄馬甲我仍將伊追獲連贓交捕巡捕頭禀陸德全前犯行竊曾經送辦陸德全供浦東人向爲洋行廚司與王華華相識近來落魄昨夜無客寓錢闖到王處圖宿一宵蔡太守以陸德全贓訨確鑿豈容抵賴隨判管押二十一天以儆贓交王華華領去 
[法界公堂瑣案]  
　　前報列獲到莊雨田一節昨日解案有西國某肆主投案稱莊欠法公司輪船洋一百七十六元由我担保今該公司船主已往外國去時將此事託我王司馬詰之莊雨田據供做掮客前者公司船西人有紡綢洋傘五百頂曾經落水託我銷售我本不肯收受奈伊遣人送到丢下卽走因未曾報捕王司馬謂此事在光緒九年九月問事當時爾之保人爲誰答稱初是同安祥第二次是託名阿保者保岀王司馬詰之該西人據稱傘未落水當時伊做掮客洋東本不相信故由我担保現在伊圖抵賴王司馬着將莊雨田管押候再研問○前報包探獲犯一案捕房昨將周錫堂解案花烟館鴇婦李劉氏烟妓楊月仙一併帶案據周供徐州人在寍做成衣於十三日搭船十四日抵滬被伊等誘至花烟館中所帶洋五十七元被該鴇借去二十元許我將伊親生女兒名愛卿嫁我爲妻我在伊家花用洋二十餘元包探將吊到銀匣及長豐棧搜岀之舊鋪蓋棉絮并破被單上有血跡又銀物件等一併呈案王司馬詰之李劉氏供稱伊來十二天用洋不滿十元並未向伊借洋楊月仙供與鴇同司馬詰李劉氏可有愛卿李堅稱無司馬着月仙退去李劉氏與周錫堂交捕分别管押於今日至捕房研究○張阿二送伊長子張炳生到捕房請爲懲儆王司馬詰其共有幾子答稱共有三子炳生居長司馬又問可是一母所生今送伊到案如何辦法答稱三子均是司胞老妻尚在今請將伊管押司馬允之○法捕房昨解賭案三起其一起爲韓光禮張長林李阿狗三人據張韓等三人供江北人路經鄭家木橋逢巡捕捉 
 
 

Page 4

 
 
賭誤被拘來法包探王榮培禀稱巡捕去時拘到賭檯裝在車子上推到捕房張長林竟將檯搶去因之拘送捕房王司馬着將三人押候再訊又一起爲胡阿寳據供携錢一千五百文從鄉間到滬買物路過鄭家木橋有人誘賭不輸不贏正欲走被捕拘案王司馬着押候比究又一起爲陳阿金係西捕在洋涇浜拘到王司馬詰問之下亦着押候再問○前報列江北人錢高羣住在錢阿三烟館中爲該烟館失竊鑊子鏟刀等件將錢吊打供岀張坤榮王阿四兩人帮凶昨經法包探江德林將兩人拘案王司馬研問之下着押候今日至捕房再問○昨報列小東門外某烟館中有流氓九人開燈一節捕房昨將許德元解案原告王錦祥投案稱開一林豐烟舘被許屢次拆梢去洋十三元光景有帳爲憑有時逼我將衣物押錢付彼押票呈案據許供伊開女堂烟間有一年輕婦名阿大將我拉進吸烟若謂我拆梢多次伊何以不早告發外有俞錦三可問司馬着傳進詰問據稱伊自無錫引誘寡婦路卡子將委員打傷是以不能回去與王錦祥曾有糾葛司馬着將許德元交保王錦祥管押於今晨再問 
[留養待領]  
　　啓者兹有余蟠生年十六歳常州府西門城内早科坊余興記米店學業父名余瑞興　雕花匠薛亦林年十七歳同伴來申並無行李幸有同船沈松泉見其形跡可疑向其盤問據述私自岀來上月十六日由常趁船至無錫隨至蘇州十七日由蘇趁船今日到申身邊帶有現洋二十元手摺一扣沈松泉恐其年輕無知流落他鄉帶領來堂敝堂卽將余薛一人送至棲流公所暫爲安揷所有現洋二十元並手摺暫存敝堂爲此登報望其家屬速來領回寄語常州善堂執事務請就近關照免爲余姓失子朝夕盼望是爲切禱　上海六馬路仁濟善堂施少欽謹啓 
[陳君少伯工小楷兼擅音律爲余寫曲譜數本精緻無匹毫忽不訛誠足珍玩賦此酬之]  
　　閒來笑語遏雲樓　近與郭子少泉同居玉笛清歌樂自由幾度朗吟胸臆爽一聲長嘯海天秋漫愁唱和無同調常憶湖山夢舊遊最愛簪花留妙格慚予尚少木瓜投　高昌寒食生待正草 
 
 
 

Page 5

 
 
 
　　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩省官報]  
　　藩轅牌示署永安縣本壬古田縣郭增祿交代未清扣留遺缺以現署福防同知袁學顯調署所遺福防同知員缺以本迁厦防同知唐寳鑑調署遞遺厦防同知員缺以候補同知張重颺署理詔安縣吳賡揚歸化縣趙中嶲漳平縣顧芝長樂縣陳受頤闈差事竣均各飭回本任新選浦城　熊汝梅闈差事竣飭回新任本任上杭縣絲楨飭回本任又永定縣典史朱堃病故遺缺請以海防新班先卽用典史胡浩咨補又將樂縣典史趙潤初病故遺缺請以海防班卽用典史吳瑞咨補又泉州府李耀奎闈差事竣應卽調署汀州府所遺泉州府員缺卽以汀州府胡勝調署海防新班先用縣丞梁逹士請補峽陽縣丞現已奉准部覆應卽飭赴新任督轅牌示照得臺灣標中營遊撃林亮　升補南路管叅將應行給咨進京引見所遺遊撃篆務查有標卜候補陸路遊撃張忠順堪以署理十月份各釐金局卡經藩憲札委延平府局委平司馬元煃江東分局委李明府有焜西溪分局委戎明府陳猷琯溪分局委林司馬光藻松政分局委王明府秉籙石码分局委何明府文澍羊牯分卡委賴少尹鴻鈞界首分卡委曾二尹奇昆營前分卡委林少尹淑曰湖分卡委陳少尹煊陽岐分卡委沈少尹念本東門分卡委郭少尹培光禨頭分卡委倪少尹人鴻黄田分卡委余少尹懋熙提督分卡委費少尹延祿厦門支　委侯少尹澍棠 
[泗水讀三略客以詩見惠率成一律以答卽呈夢畹止之]  
　　久仰張華大雅才相逢旅邸識清裁白門秋雨苔岑契絳帳春風桃李裁君設帳滬濱　酒國詞壇蹰跌宕綸巾羽房脫塵埃吟旌何日申江過把臂同傾北海杯[  鶴沙孚槎仙吏郁周張文彬拜草]  
[重陽後二日李遲甫五十生辰招顧酒樓卒賦一律以介其壽卽希哂正]  
　　良朋招泛紫霞觴秋九如春未隕霜難得青蓮遠苗裔喜逢黄菊好時光座中隹釀色殊艷海上蟠桃品最芳俚句贈君無别祝祝君富壽更康强[  秀水稼梅潘耕稿]  
[拙句二章奉送劉樂義光生錦旋兼以誌别卽請教正]  
　　飄然隻影賦東游八載春申教澤留今日功成懷故國團兒女擁歸舟桃李陰新仗共扶養疴聊復返清都秋風黄菊翻霜蕊翦燭能來話雨無[  戊子九月沈壽康草稿]  
[芷卿先生詞壇宿彦兼善岐黄景仰素殷未遑謀面昨承惠賜瑶章盥誦回環莫名欽感不鄙陋勉和一律錄請霧裏看花客高昌寒食 
生夢畹生蘭月樓主同政]  
　　故鄉晁監舊呼邪萬里西來例寄家許渾詩更欲采芝术商山便寄家愧我口心輸錦繡喜君含咀盡英華瞻韓未慰詩先讀訪戴將圖晤有涯卅載滄洲漸白髮漫教晚景笑黄花[  海上賣樂翁吟香岸國華求定稿]  
[秋江晚錄請寄淞詩漁少舲兄諸詞丈教正]  
　　别後東游泛客舟滿江烟霧夕陽收蒼茫世事如流水淡泊浮名若素秋紅葉千山啼鳥怨黄花三徑旅人愁幸逢長者垂青眼何日同行上小樓[  浙東讀月廬逸史戎煦拙稿]  
[上海四馬路文報局内恊賑公所經收賑捐四月中旬清單]  
　　十六日河南捐厦門招商局姚雨時募半豹山房洋三十三元徐夢弧翁求子病全五元仁和茶葉號募陳張氏汪炳榮無名人孫俊堂四户各二百蘇州金閶松蔭山房主　　護平安十元厦門濟善杜恊賑公所募豫賑第六批規銀三百十八兩九錢三分細户清單另登報章湖南湘潭縣同春義捐謝德厚堂錢三千吕幹臣餘翁二人各錢二千夏少　　　永源信黄亡亭兩户各　百逢源玉可以堂萬成裕成亁豐義忠信堂永合成復盛合恆豐姓春福齋同玉盛恆豐坤十二户各一百實收原平銀五雨七錢七分又募原平銀四兩乙錢八分蕪湖朱留餘堂洋五元又募浮玉山樵潤資洋一元本埠寳和莊來蘇垣醬業公所潘仲溪翁募第廿五批施世經堂求病速愈益壽延年十元　過室四元成翁身康體健去災延壽十元仙鎭王陶翁來四善士月捐四元求增冥福人一元本日共收英洋八十三元規元三百十八兩九錢三分原平銀九兩九錢五分錢八伯文 
[上海四馬路文報局内恊賑公所經收賑捐四月中旬清單]  
　　十七日河南捐松雲書屋主人銅洋一元○○十八日仙鎭丁恆泰木行松兆主人募張潤生張武烈陳英逹丁守和張炎之顧廷傳張源昌金裕利八户各洋二元旋源源王益源俞復興胡光記金予梁張武明元懋陳鼎之無名氏黄地山德吉祥湖山草堂敬思堂王貢之游潤之無名氏　長庚許榮慶松兆書屋松兆堂念户各洋一元○蕪湖朱留餘交來鄰莊洋四元○杭垣臨安縣帳房周子臯翁募順泰洋五角天源永源愼二户各錢五百文汪裕隆方啓誠二户各錢二百文天隆棧易工堂二户各錢一百文共實收洋二元錢七十文○○十九日本埠恊大昌號交來知樂二主洋五元○安昌謝正大米行募交謝文智祈平安洋三元謝文海　世相二户各洋二元昌殿記冠房餘三户各洋一元謝文爵銅洋一元○本埠廣和興號交來無名氏洋四元○江裕輪船帳房交來黄石港師竹山房汪萬廷募宋子翁方必利杏　福胡維芳董云林五户各錢三百文姚子翁汪雨記葉敬亭陸福興杏望福陸長春恩元費長松張禮全方景記伍長發汪週元汪輪元劉松春徐本輕重長林對萬卿汪永記六成全饒恆記方林記徐兆慶余附青石福生念四户各錢二百文汪定許苑徐步亭吳三記郭松林汪益記陳春記許益星金長林徐本貴曾義昌許生記汪雨記方必利對厚連對小春吕大厚金一春方明思葉敬廷方侣云林星盛孔長春李益忠張萬壽汪福松魏明和李春記何慶云張萬順郭三思張清記對大松楊子吉舒子庚汪財元阮士記丁順恆對彬王福君春記態冬句謝長齋徐夏禮王秋高王春生林大名四十九户各錢一百文共寳收羊十元○○二十日江西南豐縣悔遇氏李辛獲平安求子歸正助本洋一元○四大共收英洋七十一元本洋一元銅洋二元錢七十文○○本旬共收英洋二百十九元本洋一元計規元一百六十兩另四分規元三百廿八兩九錢三分原平銀九兩九錢五分批申元十兩另八分二厘銅洋五元羊見元七錢三分三厘小洋五角計元三錢六分六厘錢一千五百另六文計元一雨另三分八厘七項共合計元五百零二兩一錢八分八厘○連前共收規元四十二萬一千五百五十六雨三錢八分四厘○付解豫皖賑所規元一千雨○連前共解規元四十二萬一千三百零二雨一錢四分六釐○實存未解規元二百五十四雨二錢三分八厘合併聲明 
[上海四馬路文報局内恊賑公所經收賑捐四月下旬清單]  
　　廿一日河南捐本埠總會書院郁善士募東興號洋一元樂謹甫洋五角無名字洋一角○杭垣勉力學好人交來茅錢氏募世德堂洋一元○廿二日仙鎭胡仁泰號又廷先生募交胡黄氏祈求病愈洋三元○廿三日本埠恆升酒行募一本堂洋四角任二茂洋三角崇愼堂鴻記逵記無力入遜記堂四餘德堂四安堂敦裕堂黄盧散人力不從心人善安堂福海山人無名氏十三户各洋一角○新塍恊記號朱尹如翁募杮林修心居士祈求消灾延壽人口平安洋十元○廿四日江西保元典交來蕭恊吉翁募春元錢五百文蕭怡順錢四百文恆發坊蕭恊昌二户各錢二百文蕭子涵蕭樂天胡裕記合和架言美怡美怡豐和合興胡記吳崑山蕭福五恆茂義順利義茂敦永昌泰錦茂隆信昌彭大道蕭淼泉劉愈謙蔣平祥周換才康榮生廿二户各錢一百文實收洋三元王仞千善士洋一元○廿五日嘉興府學副堂王廣文交來錢少山翁募消災子錢汝棠二户各洋一元求善子沈積善二户各洋五角金生濬生慶壽氏六姑四户各洋二角五分本埠新關交來無力士小洋五角九江昆明天佑祥寳號爐胚洋十元又經募孫寳華曹天寳王萬源三户各爐胚洋二元無免氏銅洋一元○五天共收英洋廿五元爐胚洋十六元小洋一角銅洋一元 
[上海四馬路文報局内恊賑公所經收賑捐四月下旬清單]  
　　廿六日河南捐九江守約山人經募孫詞臣洋八元補過侍若勤學居士欲寡過人勉强行善人從善代募人恬洋居士蘭陵布衣知改過人從善士率貞子十户各洋一元傾囊濟急人有心無力人二户各洋五角知不足齋洋一角忘我居士寸心知無爲道人三户各錢一千文共實收洋廿二元張　鎭益泰典當募休邑怡樂居洋十元梅壽生洋二元薇蘭氏十二童子求目疾愈二户各洋一元本埠天順祥號交來湘垣求己子李菊人募無名氏等共實收規元十九兩大錢八分本埠江永船交來庽漢沈公舘交來浙江沈許氏洋十也○廿七日本埠嘉和莊交來紹興和記莊募東賑尾欵移助洋七十元細户另登報章○廿八日泉州奄局蕭星翁交來陳祥雲蕭月波二居經募晉源號陳祥雲二户各爛坯洋二元陳仲和益茂號合記號順興號勝利號五户各銀一元復茂號盤德號成美號許源裕生香號盛利棧順興號泉姜號留耕堂施洽發號驟美號好古軒李梁逢寛十三户各銀五角陳文波銀一錢八分共實收爐坯洋十四元八角○廿九日兩廣電局收支所銅洋二元嘉興范蠡湖石宅童爲善洋二元杭城楊公舘交來上湘四知堂求保清吉洋四元高郵武廟丁鏡齋翁募徐退省翁經募各善士錢八千七百文鏡記錢二千文界百食毛踐土人足錢一千文旌孝堂杳資移　錢五百文松泉師書定邦炳卿欵扇潤錢共四百文共實收洋十二元○四天其收洋一百三十四元規元十九兩六錢　分爐坯洋十四元八角銅洋二元 
[上海四馬路文報局内恊賑公所經收賑捐四月下旬清單]  
　　三十日河南捐京口潤昌號柳祝三先生來趙文霞翁洋一百三十六元細户清單另登報章蕪湖招商局募翰碧軒主人求母　愈英洋二元邵耐翁一洋銅一洋石順仁陳合順二户各本洋一元傳雲山英一元高輔武廟丁鏡齋翁曉山樓主鼻欽居士醪頻居士三人各洋十元本埠日昇昌號來力棉子三元鎭江許洪源號來許子文二元五角王湏泉五角青浦盈濱釣叟善士十六元本日共收英洋一伯九十二元本洋二元銅洋一元本旬共收英洋三伯五十一元建廣板兩元計規元二伯五十八兩七七錢四分九厘規元十九零六錢八分爐坯洋三十元另八角計規元念兩另九錢四分四厘銅洋四元烊見五錢八分五錢八分七厘小洋十一角計元八錢零六厘六項各計規元三百兩另另七錢六分六厘○連前共收規元四十二萬一千八百五十七兩一錢一分○前共解過規元四十二萬一千三百另二兩一錢四分六厘實存未解規元五百五十五兩零四厘合併聲明 
[上海四馬路文報局内恊賑公所經收賑捐四月臄旬清單]  
　　初六日河南捐謝簡庭先生交來本埠仁昌金店交九思堂葛求平安十元又九思堂葛平安十元高郵丁饒齋先生募保金賑洋二元李二房席貲移賑錢二千張秋岩筆資三伯臨澤鎭同人募經沙溝鎭車舜臺手無民錢四百　福田無名太元無民三人各錢二百櫃收錢四百七十二文姜渭生周鵠革　民無名朱玉琢姜士謀合五户各錢一百無名一百另八文廣盛坊手徐李氏松記二户各錢二百吳占奎錢一百吕手一百另六王兆發芟生高二户各五十紀有福七十桶捐廿七相又輝一伯韋守之手小官河米易錢六百另二韋彩之手二元錢二伯共實收洋十元無名求小兒平安讀書總慧小洋兩角○初七日濟寗公善氏本洋二元姑蘇顧少逸翁二洋○初八日常熱公記喜士銅洋三元○初十日姑蘇萬源號一元○五天共收英三十三元小洋二元銅三元小洋二角○本旬共收英洋三伯零六元花本洋二元共計元二伯廿六兩六錢八分八厘規元十兩銅洋四元養見元五錢八分一厘小洋六角計元四錢四分一厘錢一千二百九十計元八錢九分○六項共合規銀二伯三十八兩六錢○連前共收規銀四十二萬一千零五十四兩一錢九分六厘○前共解過規元四十二萬零三伯零二兩一錢四分六厘○實存未解規元七伯五十二兩零五分合併聲明 
[上海四馬路文報局内恊賑公所經收賑捐四月中旬清單]  
　　十一日河南捐榕臯陳公舘募交大益居士洋二元本埠嚴印開第交來合涌軒澹香舘合助洋二元本埠滬報舘帳房交來蘇泰昌號孫劍虹居士洋二元濟陽仲子竹解虚心子知足生三户各銅洋一元榜花舊局論元書彩票二户共錢六百三十六文蕪湖同昇號募王誠德堂洋一元本埠招商局李顯之翁交來梁溪嘉蔭軒主人爲子祈福以押峨錢移賑求長命富貴洋四元十二日本埠陳文祥翁求病全愈洋五角丹陽全泰洽信局文來樹蕙堂洋一元湖州多安堂陳洋二元○十三日高郵丁鏡齋翁募江右自省齋洋四元樹德堂揚少記黄文記三户各洋一元榮述勲記錢一千文張秋崖舊潤錢四百文吳淑記錢二百三十文載建翁手楊吳氏二户各三百文楊厚記李辰記楊朱氏三户各錢二百文楊子記李楊氏二户各錢一百文共實收洋十元寳應復興號陳選之翁爲子了願洋十元又募保平安錢五千文王登記慶餘軒樹德堂三户各錢五百文尤光記尤春甫德大號敦禮堂尤伯記仲德和蔣梅記錫請記八户各四五百徐春記汪丹記王記謙記梟茂六户各錢二百徐南村朱錦江汪振記韋景記祥記錢户各錢一百共寳收洋廿一記○蕪湖道署鄭印嘉莫募梅花舘主人洋三元裕遠堂鄭洋一元○○十四日黄薛氏規元十兩○長沙寳成銀號另來俞公舘求病速愈人洋二元○○十五日本埠金利源棧零來一泉外史洋一元○紹城孔康甫先生來槐蔭世家了心願洋十元西待王善士洋二元深柳禇善士洋一元○○五天共收英洋六十五元規元十兩銅洋三元小洋五角錢六百三十六 
 
 

Page 10

 
 
   
 
