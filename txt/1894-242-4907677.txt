# 1894 - 242 - 4907677

 

Page 1

 
 
[彚解順直新災第一批賑銀] [  申報館恊振所席裕祺謹啓]  
　　順直沈災未澹此次因大雨之後河流盛漲泛濫爲災以致小民蕩析流離餐風宿露悵棲身之無地嗟餬口以無資苟非鐵石心腸能不爲之墮涙今以規銀一千兩會同絲業會館仁濟善堂解赴災區核實散放是爲第一批救災如救火振欵早到一日庶災民早活一日所慮被災旣廣待振尤殷涸轍鮒魚非西江之水不能潤尚望大施甘𣗳俾數千萬禞餓餘生得以同登壽宇此則私衷之所切禱者耳肅此布陳惟希德鑒 
[重印四史出售] [  點石齋啓]  
　　本齋曩印史記兩漢早己風行海内士林稱賞今重加描潤并死名宿校讎再四而後印用潔白連史紙字跡清爽墨色濃潤裝釘精緻加以三國志四本合成四史廿四本分作四套碼洋兩漢十四本兩套四元五角史記六本一套一元八角三國四本一套六角如蒙賜顧祈向棋盤街本分局及申昌購取并各省本分局又同文分局皆可購取此佈 
[石印繪圖增像筆生花告成] [  三馬路申昌書畫室啓]  
　　筆生花彈詞爲淮陰女史所著于描龍刺鳳之餘成咏絮吟鹽之作駢詞儷句情文相生久己閨閣名馳洛陽紙貴今特倩名手增圖人書付諸石印字蹟端妍紙色潔白分訂八本外加錦套釐定碼洋一元六角躉購格外從亷賜顧者請臨三馬路申昌書畫室暨各書坊售報人處均有發售 
[防奸續議]  
　　數日前本館曾著防奸議綴諸報端蓋以日人肇釁以來奸細之窺我軍情者密布如林是以不可不防之於豫出顧奸細有二一爲漢奸一爲倭奸非漢奸則倭奸無所容身非倭奸則漢奸亦不能傳消息何則倭人卽操華語易華裝而聲音舉止之間終覺似是而非萬不能一一描摹曲肖市廛溷跡有心人細加體察卽不難覷破行蹤計惟有聨合漢奸得以密爲容隠庶藏頭露尾不致覆敗於一朝然徒寄耳目於漢奸則雖軍情窺探己眞亦不能徑逹於倭之政府仍須藉倭奸轉遞始足如古者之師漏多魚然則倭奸漢奸固相爲狼狽欲防窺伺可不一併懲之哉邇者報牘所登天津寍波旣己各獲若干名而潛入京師者竟扮作買販之流欲熸我火藥局此其居心叵測毒甚虺蛇矣幸我聖天子洪福如天得卽破其奸計否則火機一發玉石俱焚首善之區何堪設想而彼有典守之責者其咎尙可辭耶上海向爲倭人麕集之區藏奸尤爲易易有扮爲釋子者有設肆行商者有充作小工者有匿跡寓所者有假爲醫士者有僞托書生者總總林林幾難數計某日法租界拘獲其二不禁私心竊喜日今而後其奸己破若輩當無所容身乃久之久之絶不聞若何辦理旣而英界中又紛紛拘獲經美領事載回日本不許容留則又憮然日美領事旣有保護之權自宜盡心保護然我中國何以不力爲爭辯俾得有以懲之豈非坐失事機任奸黨之逍遥事外哉所可怪者城廂南市倭人己不敢潛蹤而辦理圑防不遺餘力維是終宵行走鐃鐲聲喧槍響聨珠驚人清夢從無一倭奸緝獲卽雞鳴狗盜亦依然忌憚全無豈南市城廂皆清淨世界乎抑戢奸禁暴固非圑防局之所司乎或日倭奸詭計神通拘拿頗非易易是非高懸重賞不足以鼓勵人心乃製造局固重賞高懸矣旣己登入報章且更通衢遍貼矣凡在略識數字者當無不見而知之乃未懸賞之前捕房尚陸續拘獲數名聊堪塞責洎乎賞格一出而此事竟寂無所聞豈一紙空文民間竟視同敝　抑倭奸恐被拿捉立時相率言旋耶竊以爲防倭奸易防漢奸難倭奸雖攺扮華人終有破綻若漢奸則本係華人中之無賴惑於富貴功名之說竟不知順逆　顔事仇其人本係華人别無記號可以認識其宅心之險惡則更甚於倭奸何以言之倭奸雖爲惡於我華而其百計千方暗中偵察洩我秘要以破我師在日本人視之尚不失爲忠心耿耿獨華奸本係食毛踐土履厚戴高爾祖爾宗盡是聖清之黎庶乃一旦心腸變易將清輸之於敵人在我朝固罪無可逃而敵入亦視爲無足重輕不過餌以重利甘言駈之如牛羊犬豕耳我故日倭奸固宜防備而漢奸益誅之而罪不勝誅也防之之道奈何日先嚴懲治漢奸之律凡有華民之爲倭人間諜者獲卽斬首略不稽留卽使幸脫網羅逃之海外亦設法拘獲明正典刑如是則倭奸無容頓之人其計可以立破至於倭奸一經拘獲如自認爲倭人作間諜則與美領事會同訊鞫處以極刑蓋美領事惟保衛日本安分商民必不樂袒護此等奸宄也若僞認中國之人如法界所說之一稱姓張籍隷湖北一稱姓李籍隷江西則旣爲中國之子民卽不應輸情於敵國立時梟示不稍寛容若如寍波之假扮僧人則令僧網司付諸荼毘俾送西方極樂世界凡人孰不好生而惡死豈置身以斧鑕而猶敢作奸犯科者若是以懲更何患奸人之不絶跡哉於是乎作妨奸續議 
[諭旨恭錄]  
　　七月廿四日奉旨廕生鍾霈著以文職用截取禮科給事中林燦垣户部郎中林開章禮部郎中龔鎭湘刑部郎中于民新中書科中書沈福蔭國子監監丞梁承綬俱照例有浙江嘉興府乍浦理事同知員缺著佛爾國春補授升補雲南迤南道陳燦著准其升補保送直隷州吏部主事崔澄寰著交部記名以直隷州知州用擬補吏部騐封司主事額圖洪額文選司主事方培愷俱准其補授奏補廣西潯州府知府保舉候補道夏敬頤著准其補授照例用並在任以道員交軍機處記名簡放欽此同日内奏事口傳奉旨本月二十五日皇上親詣大高殿拈香改於本月二十六日行禮欽此同日奉硃筆著派麟書容貴監馬步射欽此同日奉硃筆這監試著敬祐去欽此 
[帶兵就道]  
　　袁慰亭觀察帶兵四營赴朝鮮進剿前己列報兹悉觀察巳於七月廿九日起程所帶四營之外並有馬隊一百云 
[稅司被戕]  
　　越南東京地方有法國所派稅務司被盜殺斃將其妻及女擄去以爲勒贖之計不知法官如何辦理也 
[主試進城　]  
　　江南正副主試馮黄二星使由驛馳寗月初己安抵江北上憲特派常平輪船往瓜洲迎迓初二日舟泊下關隨卽登岸進城駐襜帷於毘盧寺内向例不見客不拜客將行轅封閉俟初六日入簾方與各大憲俉面也關防重地其森嚴有如此者 
[江省錄遺紀事]  
　　江省自七月十一日得雨後連日亢旱二十四日考試俊秀貢監遺才塲内不下千八是日晴曦朗照下午酷熱尤甚與試者揮汗如雨搜索枯腸幾無一字直至二更始交卷出塲文題子日愛之兩章策題問秦漢古書眞僞詩題螳臂當車得車字各俊秀旣苦天氣炎熱又苦題目棘手搔頭摸耳恨不十年讀書致有今日之窘間 
 
 

Page 2

 
 
有捉刀者倖取則得錢十貫不取則僅得潤筆一貫然己汗流氣促歴盡艱辛甚哉嗜利之足以累人也 
[粤東試事]  
　　貢院號舍迭次增廣共計一萬有寄本届外府士子恐省城疫氣未退相率觀望赴試者寥寥無幾是以學憲考試遺才從寛取錄約在九成以上并面諭各教官轉告諸生如錄遺無名者不必亟亟歸去仍在省守候俟錄遺完塲後核計號舍尙有盈餘卽酌量補錄俾遂觀光之願○調簾各員例由監臨考試一次擇其文理優長者派充房差分司校閱現由藩憲示期於八月初一日在署考試各員筆硯須自行携帶不許跟人混入以杜頂冐○藩憲成竹銘方伯禀商制軍擬將辦理科塲各員明定賞罰使知勸勉不致舞弊營私無論内簾外簾但能清白乃心力勤職事出闡之日論功行賞候補者實缺實任者調優制軍深以爲然刻己通諭各員遵照矣○正副兩主試巳抵三水地方官遂派師船往迎向例於八月初一日到省經科場廳將皇華館鋪設齊備以待文旌戾止○省中各書院生監决科經剛中丞於未起節之先評定甲乙發榜揭曉計取元卷一名魁卷十四名中卷一百名元卷係楊藻芬乃新科貢士楊主政裕芬之昆玉經學湛深士林翕然稱服中丞自　簾俸賞給寒儒元卷賞銀十兩以下各有等差諸生領賞之餘無不歡聲雷動 
[接署軍篆]  
　　福州將軍希賛臣侯帥在閩多年依舊清風兩袖薨逝之日幾於無以成殮方之古名臣亦何多讓其如夫人温柔淑愼卓然礼大家風日前竟吞金片冀以身殉幸卽知覺立時灌救或可無虞當侯帥薨逝之日制軍暨司道等官咸往吊唁有失聲墮疾者當經制軍發電入告現奉電諭命制軍兼署軍篆於七月廿三日接印 
[氣吞三島]  
　　南澳鎭總兵劉淵亭軍門奉旨帶隊赴臺當由閩督檄委侯軍門明輔代理鎭篆兹聞劉軍門尚未赴臺曾發電入奏請募壯士入韓以除倭宼而壯國威聞己仰邀恩准矣按倭奴素震軍門威望仰之如天上人一旦飛將軍從天而下吾知形類侏儒者當如回紇之見郭令公齊向馬前羅拜也 
[閩口堵塞]  
　　閩口重重天險復有砲臺以鎭之重兵以守之水中密布魚雷斷不虞敵船闖入大憲爲有備無虞計更委張柴二大令塡塞港口以備不虞 
[戟門上壽]  
　　七月廿七日爲粤督李制軍壽辰先期諭知僚屬以時事多艱不敢稱觴宴樂而屬員久荷帡幪依舊情殷祝賀連日省外各鎭將餽送禮物者仍絡繹不絶水陸提憲鄭唐兩軍門因送撫憲行旌先後到省須待祝壽後然後回轅 
[蘇垣火警]  
　　本月初二夜四更後蘇州養育巷慈悲橋上某素菜鋪不戒於火霎時烈焰飛騰冐穿屋頂立卽鳴鑼報警各水龍星馳電掣而至吸水澆灌祇以天時亢旱己久河水乾枯汲取爲難驛卒馳往各衙門告警吳縣凌大令己在學宫預備祭禮聞警之下立卽乘輿馳往督差彈壓蘇州府林太守總捕同知劉司馬長元二縣尊及各路總巡次第到塲督救直至五鼓敲殘祝融氏始興盡而返各官亦呵殿至學宫隨撫憲奎中丞行禮是役也計焚去房屋三四十間遭刼者十七八户 
[姑蘇宦跡]  
　　浙江正副主考梁秦兩主試由京赴浙於上月三十日行過蘇垣下午舟抵胥門官碼頭省中文武各官咸詣舟次謁見二主使並不停留傍晚卽行啓碇望浙江進發○請補丹陽縣趙大令以焕現經藩憲奉准部覆卽於上月三十日高懸牌示飭令赴任○蘇州學治館向例於七月間開課藩憲鄧方伯以天氣炎熱深加體恤特於上月三十日懸牌俟天氣稍凉再行示期考試 
[京兆首途]  
　　升授奉天府府尹福餘菴大京兆原擬七月二十二日起程晉京旋因要公小住二日至七月二十四日首途是日德中丞方方伯裕方伯繆廉訪劉觀察蔣觀察曁南昌府倪太守南昌縣周明府新建縣何明府等皆至滕王閣恭送各紳士亦登舟送别頗有依依不舍之意 
[八閩瑣錄]  
　　南臺保甲局總查鄧季林司馬另委華葑厘差所遺之差上憲巳札飭周明府士榮攝理○北洋練軍右營管帶戴子安恊戎憲輀行抵閩垣遵例入城治喪執紼而送者不下六七十人○南臺閩安關稅丁前次屢滋事故現由上憲令海防廳倪司馬派差數名帮收稅金一面遴委沈藕生大令藩接辦此外尚有分關如橋頭橋尾黄田巷口井樓北嶺等悉歸管轄想司巡又有一番調動也○臬司張笏臣廉訪進京祝嘏准於本月初旬起程制軍己將臬篆委現任糧道陳展堂觀察接署所遺糧篆委督辦船政總局楊芝僊觀察兼署臬憲定於七月廿九日缷事儲憲定於本月初四日缷事○近日士子雲集貢院前一帶彼來此往頗形熱閙然較之上科似减十分之二殆亦時景使然歟○歴届科塲每調外府廳縣到省充當簾差不下數十員出缺不少在省聽鼓閒曹皆可暫綰銅符以蘇鮒涸現本科調外府廳縣人員供當簾差祇有數員委派各簾官皆係在省候補之員張弛操縱大憲自有權衡固不勞他人之管窺蠡側也 
[閩茶紀事]  
　　福州茶市頭二春各採莊頗得善價人秋以來售價日贬前每擔約值十五六兩現只值十兩茶梗前值九元現值五元左右緣不能暢銷故也頃聞一二日内稍增二三元閩中出産本以茶爲大宗現由各路滯銷茶市頓形减色有一種人私造假茶攙和漁利病商害民深堪痛恨前日有肩夫挑假茶數擔被棧帮某甲所獲將送官署懲辦奸販再三苦求願罰戯酒以了其事 
[神山秋眺]  
　　初一日接到蕪湖訪事人來信云秋陽燥烈忽忽二旬四鄕塘壩俱己乾涸井中亦勺水如瓊漿寒暑針升至一百零五度視三伏極熱之際尤高貧民奔走烈日中因急痧而倒斃於途者時有所聞市中水果生意極佳西瓜立秋後一二日卽經售罄後因愈熱愈酷訪購者衆邵平一流人只得將藤梢綿　羅列於市每斤亦售五六十文甚至雖重價亦無從購致廣東水果店遂乘機由上海販瓜來蕪每個不論重輕俱售洋銀一元乃購者亦復恐後爭先似此重價使東陵侯生於今日亦將嘆爲得未曾有蓋熱惱塲中實足當一服清凉散也連日城廂居民多觸熱而病或瘧或痢厥症頗繁醫生藥鋪咸稱得利而槥具更應接不暇瞻望驕陽心膽俱裂當道本擬禁屠求雨因鄕民正當秋稼登塲無需雨澤故未舉行也○寗波人某甲附輪船來蕪腰纒多金下　長春客棧翩翩慘緑顧影生憐日與市井諸少年走馬章臺揮金買醉豪情勝槪幾於壓倒元白某無賴從旁　伺疑爲來歴不明以告於某緝捕委員一夕委員乘燈紅酒緑之際突往盤詰適座有某洋行司事叱令暫退明日自當偕同投到以明是非翌日果悻悻然造門轉索劣據事經移縣研訊始知爲四明某巨號客至皖北採辦苎麻因新貨尚未出齊暫寓此間並有某洋行之執事同鄕某乙爲之認保邑尊遂令具保釋放雖未受辱亦險至涇渭莫分可見經商客地者於花天酒地中總宜少到爲妙○邇日蕪湖開辦查夜烟館飯鋪以及各客棧盤查極爲認眞閭閻户口核對尤嚴蓋欲綏靖匪類必先分别良莠也道憲袁觀察更命各叚巡員卽日將舊發門牌挨户核對其有遷移换户者卽著照章塡注補給户口增減亦確切查明然後將底册分存於總局以便總巡抽查時孰清孰濁一望了然○鈔關便商委員陳小泉少尹到差以來業經六月刻值差滿道憲詳請撫院賞予聨差一次○前報内河關俞訒菴二尹現届瓜期遺缺以候補府經林環浦參軍接辦兹奉院批照詳施行袁觀察遂札飭七月下浣接事至俞二尹交缷内河後適新關南卡委員懸缺觀察卽委令接辦 
[皖山秋意]  
　　安徽候補典史胡信溶少尉年四十餘歴充各任撫轅巡捕驟抱虚弱之症將及年餘近日病勢愈甚百方救治藥石無靈延至七月十九日棄世更奇者其次公子卽與少尉同日越六點鐘時夭殤一時傳說不勝駭悼云○本任安徽壽春鎭總兵任謹齋總戎祖文於上月二十二日行抵安省旋卽命輿入城　會德静山中丞貟梧岡方伯丁潛生廉訪聨仙蘅觀察以及府縣文武營務處小住東門内蔣雲樵少 
 
 

Page 3

 
 
尉公館聞總戎前次曾來省曾與德静帥貟方伯面商人京祝嘏川貲三千金此次特來親領擬定桂月初旬束裝北上矣○本任江蘇臬司陳舫仙廉訪前在曾文正左文襄兩公營中每當前敵衝鋒陷陳勞苦功高爲老湘營之宿將今倭人無故藉端内犯膽敢佔奪我藩屬不能不伸天討聖諭煌煌大張撻伐遂密諭廉訪招募三湘子弟數十營尅日成軍前往朝鮮痛剿倭奴復我藩國厥後移纔東渡直擣扶桑廉訪遂飭其長公子安徽候補道子元觀察至楚省招募湘勇十營各定於八月十五日拔隊起程觀察己於七月廿五日乘招商局之江寛輪船上駛矣○今届甲午正科大比之年安徽士子多附招商太古怡和輪船東下卽奉委簾差闈差之各州縣以及佐貳雜職亦均於七月下浣赴江寗 
[山秋成雜說]  
　　蕪湖禾稼向無早晚之分總在七月收穫今值大田多稼一律有秋鄕民腰鐮從事無不望慰篝車惟交秋以後驓陽肆虐幾於天地爲爐陰陽爲炭雖在打稻宜晴無須雨澤灌溉而秋熱過甚農民之觸暑猝斃者相望於途北鄕齊落村齊姓方在田間因酷熱不可深耐聊赴樹陰招凉憇息不料卽怛然坐化又南鄕大胡村胡老三操鐮刈稻因口渴歸村飲茶方大踏步入門忽爾倒地目瞑口張撫之己氣盡體冰若此類者每日皆有連日鄕人刈稻咸乘夜從事日中則多避去其或稻己黄透恐遭風擺儘有秉炬夜刈或用竹竿挑燈高照是亦不得己也但沿江一帶至遲八月初旬定可悉數登塲惟念徽寍兩郡各山田收穫素遲現值上漿必須雨水灌養遭此旱魃恐收成有碍也 
[調營鎭守]  
　　兩江總督劉峴莊制軍在江西調剛字全軍馳往金陵塡紥己列前報　聞德中丞復電商劉制軍添調振武後營往金陵卽飭營官王遊戎國權管帶營勇由萍鄕汛地開差到省於七月二十四日由省起程望金陵進發查此營兵丁精壯操練得法與剛字營不相上下向係劉叅戎福松管帶上年劉叅戎請假回湘修墓中丞虚左以待久之聞叅戎己帶金陵某營始知不復回江西乃改委王叅戎接帶今己調往金陵與劉叅戎所帶之營會合一處自可聨絡聲勢惟萍鄕界隣湘西布置未可稍疏卽抽調原紥撫州親兵右營塡紥萍鄕不日卽可到防 
[墜樓殞命]  
　　上月二十五日清晨寍郡火災己列前報兹聞是日火起時有渡母橋弄陳世壽年約三十許突登鼓樓瞭望火勢失足墜下僵臥於地衆人趨視則身上並無傷痕亦無血漬而氣己絶且石板被其壓碎後由家屬棺殮附近各店鋪見其慘死各出冥鏹以贈之 
[節麾將蒞]  
　　湖南巡撫吳清帥乘某兵船啓行約於今日可以抵滬上海縣黄大令接到電信卽飭辦差人役在金利源碼頭預備迎迓並在天后宫側行轅灑掃潔淨以便暫駐襜帷聞清帥此次北上先至天津謁見李傳相商搉機宜然後入都 
[鄂藩行程]  
　　湖北藩憲王方伯之春本有初五日抵滬之信兹聞憲舟初九日方可抵埠然則備辦供張可以稍緩矣 
[滇藩抵申]  
　　雲南藩憲史方伯念祖由任所起節入都繞道申江昨晨抵埠以天保棧爲行臺午後命駕入城向各衙門答拜至縣署時黄大令飭丁擋駕 
[爼豆千秋]  
　　本城果育善堂擇於今日致祭卹贈知府銜世襲雲騎尉前署上海縣知縣又村袁公世襲雲騎尉前提右營中軍守備秉之李公暨殉節紳民陳亡軍士雇全福堂清音讌待絃絲並奏笙簫雉陳届時官紳士民之拈香來祭者當絡繹於途也 
[日奸歸案]  
　　法讞員葛同轉前據會捕局線勇頭目嚴頌眉在天福客棧緝獲日本奸細二名搜出中國各省地圖一併解送公堂葛同轉送交法領事轉解美領事收管事爲關道憲黄觀察所聞以此事應由中國辦理卽飭上海縣黄愛棠大令繙譯徐蘭齋司馬當晚出城赴美領事署請將日本奸細帶至道署審訊當據美領事回覆翌日送到葛同轉親詣道轅禀明次日黄大令蔡太守徐司馬在道轅守候竟日未見送到又經黄觀察屢次照會美領事以此等奸細應由中國辦理請速移送前來以便訊供美領事不以爲然照覆再議黄觀察禀請南洋大臣劉峴帥派洋務委員劉陳兩君於昨晨蒞滬暫寓瑞生洋行卽到美領事署與領事辯論再三美領事亦以華人之居日本者旣須聽日官約束則日人之在滬上者目應一律辦理遂允將所獲日本奸細二名送入城中黄大令立飭幹役薛貴帶同夥役在小東門伺候鐘鳴三下美領事派本署差役帶領日本奸細乘坐馬車馳至小東門停車日本奸細欲請美署差役同至道署美署差役卽交縣役薛貴及夥役人等佯爲站立其實圍在中央轉瞬間美署差役卽乘馬車疾馳而去日本奸細祇得隨同縣役逕赴道轅薛貴恐途中或有疏失請城門某弁帶守城兵護迭到轅一面派副役飛奔縣署禀知黄大令立刻呵殿出署逕赴道轅辦理兩奸細年歲相彷約廿四歳左右面貌清秀仍攺日本裝束能操中國各處言語所有搜出之各省地圖並華衣物件一併送至道署核辦以後情形容俟續錄 
[烟壺粉碎]  
　　本城虹橋頭義大拆貨店前日午後有某甲往購油荳三文手携京料鼻烟壼置於櫃上該店學徒偶不經心將烟壺碰落於地立時粉碎甲顧而言日此壺得之不易况無一定之價請償原物店中人謂此係京料假晶照價不過賠償數百文而己甲大肆咆哮以該店恃强欺人不賠原物定不干休欲訴地甲理論觀者愈聚愈衆後有魯仲連其人細視鼻烟壺確係僞晶再四勸解令店中賠洋十角始寢其事 
[劣馬噬人]  
　　阿松者在滬城南門外大校塲養馬有夥某甲昨早在馬棚中翻撿馬料突被一靑馬猛嚙一口致斷左手骨甲昏臥在地良久不起當由阿松舁至滬北仁濟竊館求治據醫生云此手欲鋸下始能保全性命否則不治未知甲肯作新豐折臂翁否 
[同賦招魂]  
　　海州人劉少卿年三十八歲暫宿虹口元芳路泰生客棧因疾病纒緜勢將不起棧主恐遭拖累遂於前日下午扶出昔之座上客令作門外漢劉力疾支撑勉强行走至菜市街口倒地氣絶經巡街捕報知捕房捕頭卽傳二圖地保奚坤寶收殮奚保訪悉死者被棧主逐出向棧主理論棧主兇横異常勢將用武奚保告知捕頭立飭探捕拿辦甲自知鹵莾再四哀求始得從寛免究屍身仍由奚保收殮舁往義塜浮厝○某甲者年二十六歲居於美租界北鄕曲家橋相近本月初一日在虹口公和祥碼頭爲野雞小工偶爾失足墜入浦中打撈無著至昨晨九下鐘時屍身在織布局左近浮起經人報知屍屬用杉板船帶向曲家橋收殮○南碼頭督標滬軍營之外荒地上昨日有無名男屍一具當由十二圖地甲投報同仁輔元堂派司事往視屍身並無傷痕遂以三寸桐棺殮而瘞諸荒阡 
[無賴横行]  
　　張某卜居滬城南門外昨晨提籃至水神閣購買鮮魚一尾　在論價之際突有無賴火燒毛毛永太卽小鬚子王雙喜狗狗等數人向張戲謔張置諸不理無賴遂怫然作色謂我與爾非素昧平生者爾何得以白眼向人遽將張髮辮扭住欲剥其衣服張仍不理無賴將張所買之魚擲斃大聲辱詈揚長而去尚不甘心復於下午時糾合數十人各帶有凶器四處兠抄張知衆寡不敵卽投二十三七鋪巡防局控告當飭地甲出外查明再將毛毛等提案訊究 
[受傷請騐]  
　　海門人王四奎住居垃圾碼頭藉推車以度日與廣東人阿開口角互毆身受拳傷昨日午後倩人捻至縣署請騐適黄大令因公赴道轅值昨差回明稿案飭候大令回署請示遵行 
[飭尋要証]  
　　喴厘行買辦謝元生控大豐烟店夥陳炳南悮收承裕莊票一紙計銀三百六十五兩一案曾經會訊陳心有不甘延英律師高得祿代爲申辨巳登前報昨日早堂原被畢集宋通刺先問陳日票係何人到爾店兌换現洋答稱係該行買辦吳子卿來貼換現洋因吳常至我店兌换不以爲疑旋問謝日爾失去莊票知係吳竊否答稱失票之後卽同承裕莊知照據承裕云先有陳炳南來照票後又有怡和洋行式老夫來照票觀此情形諒係陳炳南與吳子卿串同通刺謂吳子卿係案中關鍵須吳到案方能水落石出遂著將陳炳南交保並令謝赶緊將吳尋獲歸案訊究 
 
 

Page 4

 
 
[上海北市絲業會館籌辦本年順直新災賑損滬局瑣記一]  
　　啓者本年順直各屬因七月間雨水太多窪區積潦宣洩難期秋禾半遭淹没加以西北口外山水暴注各河隄岸漫决多口以至武清寳坻文安大城玉田香河等縣災情與往年無異則敬疉奉順天尹憲津賑局憲及助賑南紳褚敦伯謝嘯谷楊子偑諸君函電頻仍均以災民待救情殷敦囑速籌撥濟兹經商請各賑所彚解本年新災第一批湘平銀七千兩卽於八月初二日交源豐潤票號匯解天津禀請督局憲飭發褚紳具領散放武清寳坻等處以應急賑要需其匯價每湘平銀一百兩計需規元一百零五兩七錢六分四厘計共解出規元七千四百零三兩四錢八分謹一併鈔登以告天下之好行其德者八月初三日錢塘施則敬子英甫謹啓 
[菩薩心腸]  
　　蘇州唯亭朱新記附來朱太太錢氏助施棺材洋十元華友洋行佘應乾善士捐施醫藥洋十元陳領明翁募漢口十一户銅洋十一元羅初平綺香二善士送鼠疫方五千五百部以上或善婦或善士皆具惻隠之心而能概施　爲表揚上報伸厥善舉並代貧民九叩敬謝鴻恩也[  上海口元齊善堂董事唐廷桂拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[竊車被獲]  
　　某洋行西人雇蕭妙鮮爲包車夫前日下午將空車停在美界西華里口被住居唐家弄之湯耀卿竊去蕭自失車後卽投捕房報明昨晨經包探江河三在鐵馬路將人車人併查獲迭入捕房押候解辦 
[英界公堂瑣案]  
　　包探何瑞福禀稱鄧史氏有一幼女被唐滕氏拐匿史氏投報捕房經小的拘送案下祁史氏稱幸經包探查獲請爲懲辦唐滕氏遞禀聲稱　　　鍚日前有夏阿金者向小婦人購買絲頭二十餘件價洋無著冋索則一味延宕後願將女孩一口抵押與小婦人詎料串同祁史氏出塲　　昨日仍將夏扭案蒙諭明白補詞今特遞禀呈閱宋通刺以其中尚多枝節務須瀝底根究商之薩副領事著押候過堂復訊○何包探又拘在錢貴記家行竊布單被二條之王榮卿到廨通刺以王行竊有贜遂判令管押五日贜還失主○陳阿幅至某扇鋪以買扇爲名乘人不備攫取全金油紙扇飛奔而逸經二百六十九號華捕拘解到廨扇店夥倪仲卿申訴前情求請領贜陳阿幅供因醉後糊塗所致惟乞恩施通刺得供判將陳阿幅管押五日贜還失主○吳阿春屢至楊中茂家藉端吵閙曾經懲辦前日又因强借不遂肆行毆打經二百五十號華捕拘送到案通刺判將吳管押五日期滿察釋○虹口小工水小和楊桂連戎子田因與同業之徐阿二爭奪生意以致將徐毆傷經四百四十三號華捕送案通刺察得徐並無重傷到令水等三人各罰洋半元給徐阿二爲養傷費以後不得肇事違干重辦○江北人張大祥前因犯竊遞解今又來滬適爲包探江阿三所見拘送案下請爲訊判通刺訊得張來滬後尚無犯事實跡從寛免責著仍行遞解○野雞倡王墨琴沿途拉客有違租界章程經一百零八號華捕送請訊究通刺判將王墨琴送回蘇州原籍○周信弟連竊朱少莊等四家物件經包探沈金縫緝獲送究周供松江人實因窮苦無聊致作三隻手生涯通刺姑念周信弟初次犯竊判令管押七日期滿送回松江不得再來滬上　 
[法捕房瑣案]  
　　湖北人童笙溪戴洪顯悮控方朝海竊取元寳六隻旋由法包探拘獲眞盜周裕卿劉寳林等經葛同轉訊供不諱著將誣指之方朝海交保釋出周裕卿迭次研訊供出各情劉寳林因傷未愈送院醫治昨日同轉蒞八仙橋捕房命傳原告童戴二人到案謂爾等所控之案己有端倪惟贜己兌去恐無著落命提周裕卿到案供將元寳兌去後在四馬路海天春弄内盆湯對門王姓野雞妓院金珠處用罄六月十四晚與陳元及劉尙九同上輪船行竊元寳六枚洋銀九元小的分得三枚一兌慶雲銀樓一兌慶和銀樓每枚兌洋七十餘元其一帶至蘇州閶門内天庫前俞茂泰錢莊兌换卽在蘇州坐船呌局花用己盡六月廿一日起在四馬路倡婦金珠處尋歡每日唤坐馬車同妓遊玩旋往蘇州住春祥華客棧七月初一日至鎭江帶去戒指二枚其一與劉尚九初六日又至江陰十五日復來滬上第三日卽被包探拘獲同轉謂爾從辛苦得來何苦花消殆盡爾在滬犯竊幾起從實供明尚可從寛供稱初次犯竊求恩寛宥少的從陳元習學伎倆曾到伊家一次住七濠口過江六十里地名對橋専在長江一帶施其胠篋之技一年來滬一次劉尚九係寍波口音不知住處同轉謂失主現在此處爾將何以歸償命重笞五百板還押候送縣追比諭令原告投縣備質○提枷期己滿之湯言崔彭和成二犯到案開枷照原斷各笞一百板謂爾等旣有行業不應隨處肇禍今姑從寛斥釋松江人郁劉氏挈其女殷郁氏控二房東袁耀文借錢不遂唆使賣餛飩之徐阿榮上樓圖姦其女一案經葛同轉研訊著將袁徐押候飭探查問並傳到鄰居質証巳紀前報昨日孫包探禀稱小的奉諭查詢明確實係袁妻借錢不遂起見同轉以殷郁氏非輕薄之人必係串同徐阿榮强施兇暴飭探提到袁妻候訊又提徐阿榮到案謂日本委己查詢明確爾不必隠諱徐供紹興人小的上樓收取碗盞殷郁氏供並未唤買餛飩顯見謊供楊金輝供小的與兩造均無仇怨照直供明小的回來徐在樓上二房東抱孩在門首僞作不知小的以此處不可同居己於上月十五日搬出房租透付一月郁劉氏供八月初十日爲止亦付透一月旋據提到袁妻張氏供稱伊等串同向小婦人尋釁致被批頰同轉命孫探將查詢之言復述一遍又問楊金輝究竟因何糾葛楊供先己供明如有虚言願甘重辦同轉以衆供確鑿案無遁飾著將答阿榮掌頰入十卜袁耀文與妻張氏各掌八十下袁張氏嘵嘵置辨著加責二十下押候具結張氏供有小孩食乳求請恩施同轉著押至下午七點鐘釋放袁徐二人各照切結不准再向郁劉氏家滋擾並著父還付透之房租洋二元零五分俟交到後著原告具領郁劉氏等叩謝而退○劉永才妻施氏用籐條鞭責前妻所生之子爲隣居王桂廷等具控公堂經葛同轉訊明押候責懲昨提施氏到案其夫劉永才投案禀稱妻己懷孕五月求恩免責同轉謂爾家教不嚴本當責懲旣稱爾妻有孕飭探帶至醫院駖明聽候禀復旋據包探禀稱果己懹孕同轉著改爲禁押二禮拜劉永才求請免押同轉不准著届期投案具領 
[卾省官報]  
　　七月十七日候補巡檢徐耀宗撫院委充署内巡捕差禀知○十八日分發試用府經歴曾傳纓由京騐看來省藩憲牌示麻城縣虎頭關巡檢事務詳委本汪通城縣典史范星雲通城縣典史事務詳委本任麻城縣虎頭闈巡檢蔣慶著俱調署○十九日委辦澳鎭石碼頭釐局事務候補縣丞吳觀孫接辦候補典史戴慶霖奉織布局　監工差藩憲牌示黄州府知　篆務詳委候補知府札勒呤哩署理武昌府通判自務詳委武昌府同知長坦兼署○二十日新選黄州府通判柳大年禀見謝飭知唯補榖　縣章冤署理安陸縣事曾秀瑩謝委供覓辭署理黄梅縣事程寅清禀見謝委候補縣莊則敬銷查黄陂孝感漢陽沔陽四州縣牙帖差李昌洵奉委曾辦清查交代局禀知署理羅田縣陳承澤禀見禀辭赴任○二十一日准補黄州府武黄同知陳世卿缷辦沙市釐局事解餉回省○二十二日署理湖北鹽法武昌道安襄鄖荆道朱其煊進見謝委分發試用知縣蕭端澍來省署黄安縣典史張符　謝委候補縣莊則敬銷查黄陂孝感漢川沔陽四州縣牙帖差○二十三日新選黄州府通判柳大年署理鶴峯州知州湛福春俱禀辭○二十四日分發試用知　　蔚由京騐看來省候補縣李昌洵本日進清查交代局織布局委員候補典史戴慶霖二十一日禀知進局候補巡檢楊文溶謝委署潛江縣典史事○二十五日史久齡解二提京餉回省 
[浙省官報]  
　　七月廿一日同知沈文煒禀奉給咨過班引見禀見叩辭○廿二日朱其恕禀知釐捐局委石門釐局差禀見叩謝並銷發審差叩辭○廿三日前兼理泰順縣袁培禀知任内交代算清認解銀兩限内解清准署歸安典史史悠斌禀知藩司飭知叩謝縣丞蒯思曾由京騐看來省禀到○廿四日同知李星科禀知藩司飭知准補烏鎭同知叩謝大挑縣楊清綬禀無釐捐局委海鹽釐局並銷發審差叩謝○廿五日署龍游縣鄒壽祺専丁禀知交代初叅限内算清蒙記大功二次叩謝 
[金陵官報]  
　　七月二十七日縣丞徐炳章銷聚寳門差　臬臺解軍裝赴京○二十八日調補太和縣顧懷壬禀謝菶藩司飭知調補太和縣正任睢寗縣侯紹瀛交缷賁應釐捐差回藩轅牌示海州汛緝彈壓何高榘期滿遺差查有府經劉燡接辦○二十九日藩臺瑞缷事署藩臺胡任事首府李接巡道任知府陳鍾蕃謝署江寗府丁憂候補道羅廷玉銷城外保甲並銷節制頀軍督捕親兵水師右哨差委辦城外保甲局候補道譚信榘到差江防同知興事知候補道祥集七月二十八日丁父憂通判丁年禀知辦沙漫洲沿江緝私候補道馬聲焕丁母憂知縣張篤謝委下關釐捐卽辭到差頭品頂戴前任江西臬臺新授奉天府尹福裕到會由江西交缷來卽辭進京 
[華省官報]  
　　七月廿六日蘇海防華鼎元禀辭赴常熟接印直州周煦山禀知交缷崇明釐差並謝丞署拓林通判事崑山縣葛蒙調補華亭縣缺林之豫謝奉委丹陽縣典史事○廿七日頃聞電信藩憲鄧署理漕運總督署新陽縣萬専丁來省禀　交缷署新陽縣事分發江蘇　用典史張煤江西人由京騐看禀到 
[江西官報]  
　　七月初七日指發縣丞李懷德繳照係福建人同知鄭葉　拔委　縣一次遊擊王木生駐章江門砲臺署贑縣丞林汝金期滿更替以候補按經李恩綬署理○初九日候補縣石守謙吳忠謙俱文闈幕次白賡按辦育要局甄官保外供給所揚炤葉銷勘騐大　廠工稱徐樹鉁向　　姚慶恩唐繼周阮貞瑞俱文闈點名章葆樹歐陽卿王遐齡陳慶榮王國香鄭玉堂申羣英屈振聲張景卿秦企培王作元錢炘姚光運張照榮姚春融李樹森懁維彭福基石念　王官駿俱文闈執事○初九日府經吳文焕三請監臨縣丞朱繼昌入簾日撫轅把門狄如椿調查章丙保甲莫銘新贑州候差回指分從九裘錦繳照係浙江人周最孫往彭澤辦保甲提塘黎明進京守備紀龔先充當洋水龍把摠彭學淵往江軍當哨官 
[邛江官報]  
　　廿六日某科翰林徐太史德沅過揚○廿七日甘分轉樹動由下河來銷泰厥鏓　差　廿八通判張則駕景估奉委管解北京餉銀起程　 
[上海六馬路仁濟善堂經收養狗所救命功德放生册捐七月十五至三十日清單]  
　　楊清水梅花晝麗爾大憲士合助洋五十元養晦居主爲六兒完愿五兒身熱腹瀉求愈浙湖無名求病愈譚同興劉松甫謝子楠五户各助洋二十元泰來洋行十五元又助三元根記濟記戴陳氏隠名氏延陵求安子驚心子陳望玉衡紀小亭玖户各洋十元源昌號九元戴綏之六七兩月月捐各洋五元戴英洒都槐庭張翊霖震泰隆不留名華學耕堂修養氏隠名氏八户各五元吳　篆馬翰臣恊泰源簫吟閣邵稚記五户各四元世澤堂潘三元一角麥邊帳房東粤惜性張亮卿鴻寶齋四户各三元葉雪航許泮絶鄭鍚暘李逖先程仲騷張竇卿方琴六春華祥悔過子陸全木本月日捐顧鳳記龐彝記徐少記王裕記勉力氏有心無力人無名氏無名氏念户各二元江蕪無名氏黔南　氏幼女瑞官傳女春姑合一元　仕宦之子　仙除慶室人謝氏合一元十五凶化吉人香資移助東台陳鳳章康才灼李介春洪嘉紱洪官壽洪順泰單守和金焕堂王秀容偉　詹寳和徐松　徐侯三朱槐春朱鏂堂汪香弟余　春蔡曉嵐黄子如羅春源路子秋恩博山黄雅蘭查裕隆查永盛查德茂查德發裕盛啓卽桂馨永華豐同源當譙國子潄石軒　德堂陳少記孫少記席裴記璝記通記合記仁記金汝記金高記裕生益芳春茂泰茂鼎泰謙泰春芽筆喇洋行三山不名林王公舘無名無名無名無名無名無名無名楊隠名隠名隠名無名心無力人王水氏太原氏六十八户名洋一元陳國爵王竹豐李竹安張朗秋韓子易筆朿惠林氷官林全官楊賚卿修竹山房知非草　廣東隠名無名字無名氏十四户各洋五角朱公舘四户四角　塗主人四角無名氏銅洋三元思深憆愼餘堂崇儉堂各銀二兩黄霖淦黄述炳賞樹德堂張佑清秿過齊五户各錢一百文以上共收縣四百七十元九角銅洋三元銀六兩錢一千文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十年七月二十四日京報金錄]  
　　宫門抄○諭旨三道錄前○直督李奏報東海關洋稅收支並實存各數目摺○又奏報牛莊海關洋稅收支並實存各數摺○又奏報津海關洋稅收支各數摺○將軍長奏報土樂稅錢易銀提解情形摺○署安撫德奏報經徴錢糧未完一分以上各員摺○湘學政張奏保獎教職等片○七月二十四日理藩院鑾儀衛光祿寺廂白旗值日無引見○謙光假滿請安○敬信謝署對引大臣恩○那公請假十日○徐郙續　五日○克們泰續假十日○召見軍機容貴敬信皇上明日卯初二刻至大高殿拈香　○欽差大臣大學士直隷總督一等伯臣李鴻章跪奏爲東海關續徴第一百三十五結洋稅收支並舊管實存各數目緒單恭摺仰祈聖鑒事竊東海關徴收洋稅截至光緖二十年二　二十五日第一百三十四結止業經具奏在案兹據東海關道劉含芳詳稱自光緒二十年二月二十六日起至五月二十七日止按英國三個月一結係第一百三十五結期滿計徴收進出口各稅及船鈔銀十萬七千九百七十八兩一錢一分　該道督飭稅務司曁委員檢齊册檔查照紅簿逐細核算數月相符一切支發各欽共銀七萬五千四百六十三兩六錢二分五厘八毫七絲九忽二微連前結舊管共實存銀十三萬二千四百九兩五錢八分二毫六絲八微己於五月以後分别解支撥用除俟分　造册呈報外所有東海關經徴第一百三十五結期滿洋稅收支並舊官實存各數目開單詳請具奏前來臣覆核無異合繕具清單會同山東巡撫臣福潤恭摺具陳伏乞皇上聖鑒謹奏奉硃批該衙門知道單併發欽此○○欽差大臣大學士直隷總督一等伯臣李鴻章跪奏爲牛莊海關續徴第一百三十三結洋稅收支並舊管實存各數目繕單恭摺仰　聖鑒事竊牛莊海關徴收洋稅截至光緖十九年八月二十一日起第一百三十二結止業經具奏在案兹據山海關道善聨詳稱自光緒十九年八月二十二日起至十一月二十四日止按英國三個月一結係第一百三十三結期滿徴收進出口稅鈔銀十八萬四千二十四兩四分四厘五毫二絲督飭稅務司暨委員檢齊册檔查照紅簿逐細核對數目相符其解支各項餉乾經費共銀十五萬三千九百五十三兩七錢六分一厘七毫二微連舊管項下併計實存銀三十九萬二百五十七兩九錢七分八厘一毫三絲七忽八微除俟分項造册呈報外所有牛莊海關第一百三十三結洋稅收支並舊管實存各數目分欵開單詳請核奏前來臣覆核無異理合繕單恭摺具陳伏乞皇上聖鑒謹奏奉硃批該衙門知道單片併發欽此○○欽差大臣大學士直隷總督一等伯臣李鴻章跪奏爲津海關續徴第一百三十四結洋稅收支各數繕單恭摺仰祈聖鑒事竊津海關收支洋稅截至光緒十九年十一月二十四日第一百三十三結止業經奏報在案兹據津海關道盛宣懷詳稱自光緖十九年十一月二十五日起至二十年二月二十五日止按英國三個月一結係第一百三十四結期滿除外國船隻江海等關免單銀六萬二千八百九十七兩七錢二分九厘招商局船隻江海等關免單銀四萬七百六十二兩六錢七分三厘並未收銀外實計徴收進出口各稅及船鈔銀九萬二千三百四十九兩七錢九分六厘督飭委員會同稅務司詳細稽核調取收稅總册較對數目相符又收東海關解到機器局經費四成銀三萬三千兩計開支餉需經費薪工各欵統共發過銀二十萬六千七百四十兩三錢一分除俟分項造册詳咨外所有津海關經徴第一百三十四結洋稅收支數目開單請奏前來臣覆覈無異合繕單恭摺具陳伏乞皇上聖鑒謹奏奉硃批該衙門知道單併發欽此○○長順片再查吉林洋藥稅課前於光緒十五年經總理各國事務衙門會同户部奏明整頓土藥稅釐咨行各省將原定辦法迅速覆奏等因當經奴才長順將吉林植種　菜出産情形並酌擬量予加增每賣價市錢一千抽收稅錢三十文請自光緒十六年爲始與洋藥捐銀儘徴儘解擬俟試收三年後再行勾稽定額等因覆奏嗣准户部咨以南北海等處工程欠發銀兩請由海軍經費項下分次借撥卽由解部之土藥稅厘内分年提還仍將土藥稅厘全數撥歸海軍衙門藉補海軍經費要需至吉林等處徴存洋藥稅錢應卽核實易銀遵照奏咨各案迅卽儘數批解海軍衙門兌收等因行知遵照在案伏查此項稅課原係徴收錢欵業經隨年造册報部查核兹准部咨易銀批解必須照依吉林省城報部銀價易銀呈交方昭核實無如吉屬各外城現錢缺乏銀價昻貴每銀一兩均在四千左右較比省市銀價大相逕庭而各處洋藥稅錢收數甚鉅距省尤遠解錢則運脚難籌易銀則虧折無補以致數年之欸未能提解奴才等籌維善再此項稅錢旣奉部咨折錢提解若不權宜變通持平定價勢必愈積愈重恐難恊濟要需擬將吉林通省所收應解洋藥稅錢請自十六年起酌中定擬按照吉林租稅折錢奏准定章每三千五百三十文折銀一兩照章提解嗣後銀價無論長落永不准再議增減以示限制而昭核實如家俞允一俟將吉林通省徴存洋藥稅錢照章易銀提解到齊儘數批解海軍衙門兌收以濟要需是否有當謹附片具陳伏乞聖鑒訓示諸奏奉硃批該衙門議奏欽此○○頭品頂戴暫署安徽巡撫布政使臣德壽跪奏爲查明現辦奏銷案内未完一分以上各員及續完銀數循章繕具清單恭摺仰祈聖鑒事竊據署布政使員鳳林詳稱光緒六年二月奉准户部咨行條陳籌備餉需案内以各項奏銷地丁爲大宗此後所有錢糧奏銷各依定限令各該督撫一面具題一面先將未完一分以上各員名開具間明清單専摺奏報由部核定處分先行覆奏仍各於題本内將業經具奏各員聲明備核其有具奏後續完者准其奏請照本案開復庶經徴人員知所儆懼而帑項不致虚懸等因通行遵照當查安徽省錢糧奏銷例限五月詳辦司庫係於四月初八日截數俾得依限赶造矾完解到庫在截數以前者作爲己完造報其在截數以後者歸入續辦赶報案内彚辦現奉新章將未完一分以上各員先行奏報其續完銀兩並惟奏歸本案辦理所有截數造册以後未經題奏以前續完各員自應一併隨單詳細聲明以憑分别查議等情詳家具奏奉部核覆在案今届查辦光緒十九年分奏銷所有經徴接徴未完一分以上各員及截數造册之後詳奏以前續完錢糧各員照案詳細開單具詳請奏等情前來臣覆核無異除將奏銷各案另行核明照例具題外理合將地丁南屯籚課屯折等項未完一分以上及續完銀數各員名繕具清單恭呈御覽所有現辦奏銷循章先將經徴接徴未完各員名開報緣由謹會同兩江總督臣劉坤一恭摺具陳伏乞皇上聖鑒敕部查核施有謹奏奉硃批户部議奏單併發欽此○○張預片再聞師道立則善人多士習端而民俗懋故朝廷責風教於儒官之選將以助地方政令之　周庠校考文行於弟子之賢尤以導鄕邑聽聞之所屬臣衡湘按試寒暑三周凡各學師生之勤惰賢否尤再三加意焉竊維聖恩優沃直省教官生員其有品端學粹名實相副者例准學臣擇優保獎以勵其餘兹臣查有鹽提舉銜岳州府學教授陳佑啓學術純正文辭爾雅因材施教成就甚多經歴任督學撫臣屢登荐牘尤爲士望所歸國子監學正銜邵陽縣學訓導劉受爵廉静奉職淡於榮利本年二月武岡會匪滋事正臣按試寳慶之時該員助辦郡城保甲巡歴城厢内外防查嚴密勞怨不辭實能弭患不形洵屬爲守兼備以上二員擬懇恩施從優獎勵俾資觀感恭候聖裁内閣中書銜前任長沙縣學訓導何維棣覓聞洽熟問學淹通内行克敦人師之選學正銜湘潭縣學教諭余益楷器識閎通操守峻潔禁囂去僞絜編振維前署會同縣學教諭國子監學正銜候選教職胡元玉說經鋰鏗多士景兩遇事不撓風骨稜然以上三員擬請賞加五品京銜龍陽縣學訓導　煜南品足式時學求經世勤於訓迪士無荒嬉擬請賞給京銜又查有長沙縣副貢生曹篤光篤信好學悃愊無華陋巷窮經食貧自娱益陽縣學廪生王景崧志行専壹經術基深不騖虚名力求實用臨湘縣學廩生陳敦序行無瑕尤言有師法庠序宿學閭黨端人以上三員擬請賞以教職選用各該員生等經臣細心考查均能學行純備表裏允符合無仰懇天恩優加喪賞以昭激勸之處出自　逾恪鴻慈臣爲鼓勵人材起見是否有當謹爾片具陳伏乞聖鑒謹奏奉硃批另有旨欽此 
 
 

Page 14

 
 
[光緒二十年七月二十五日京報全錄]  
　　宫門抄○諭旨一道錄前○選單○豫撫裕奏起解繼匹日期摺○卾撫譚奏委員解交京餉　兩片○江撫德奏支放兵餉動用稅契銀兩摺○又奏匯解甘肅新餉片○蘇撫奎奏報經徴蘆錁未完一分以上各縣　　摺○將軍依奏遴員挼署都統摺○蘇撫奎奏甄别知府片○直督李奏報山海關洋藥厘捐收支各數　○七月二十五日吏必翰林院鑲紅旗值日無引見○雲南道陳燦謝恩○廣西知府夏敬頤謝恩○林燦垣林關章龔鎭湘十民新預備召見○英信請假十日○户部奏請更换崇文門監督○吏部奏派騐看月官派出熙敬壽蔭敬信懷塔布長麟汪鳴鑾楊頤黄卓元丁立瀛富亮戴恩溥曹榕丁之栻松齡寳安曹志清○召見軍機陳燦林燦垣夏敬頤皇上明日卯初二刻至大高殿拈香○光緒二十年七月分選單知縣廣西融縣周頌聲廣東甲山東嘉祥湯坤江蘇書識巡檢江西安福徐植水山東彭澤梁瑞圖廣東廣西宜山柴光堯四川俱監縣丞浙江錢塘羅壽田山西監府檢校江蘇江甯王榮奎直隷廪典史奉天海城李庚四川監江蘇南匯李鎭藩奉天監○○頭品頂戴河南巡撫奴才裕寛跪奏爲起解派辦汴縐南陽縐匹數日期恭摺仰祈聖鑒事竊准户部咨奏派河南省製擬各色汴縐一千匹南陽縐一千匹解庫交納等因當經行司遵辦去後兹據署布政使長祿派員採辦齊全定於光緒二十年五月二十八日委員管解起程赴部交納並開具色樣價值清摺呈送前來奴才覆查無異除清摺咨部外理合恭摺具陳伏乞皇上聖鑒謹奏奉硃批户部知道欽此○譚繼洵片再光緒二十年京餉湖北省奉撥地丁銀四十五萬兩内除留抵恩賞賑欵銀二萬兩外實應解銀四十三萬兩業經先後委解四批共銀等十六萬兩赴京交收在案兹據湖北布政使王之春詳稱復於地丁項下動撥第五批銀五萬兩查有候補知縣虞汝霖補用知縣翁章範堪以委解等情詳請奏咨前來除繕咨轉給該委員等妥速起解並飭將應解銀兩續籌委解外謹會同湖届總督臣張之洞附片具陳伏乞聖鑒謹奏奉硃批户部知道欽此○○頭品頂戴江西巡撫臣德馨跪奏爲光緒十九年兵餉地丁不數支放援案動用稅契銀兩恭摺具奏抑祈聖鑒事竊查江西各鎭恊標營官兵馬匹光緖十九年分共應支俸薪餉乾銀二十萬八千八百八十一兩八錢六厘准户部於光緒十八年撥餉案内豫撥光緖十八年地丁銀六萬兩以爲十九年春季兵餉之用又於十九年撥餉案内續撥十八年地丁銀四萬八千八百八十一兩八錢六厘九江關洋稅銀十萬兩先後共撥銀二十萬八千八百八十一兩八錢六釐經藩司方汝翼曁前署司福裕陸續動放九江關解到洋稅銀十萬兩十八年地丁銀九萬七千八百六兩二錢二分八厘尚不敷銀一萬一千七十五兩五錢七分八厘兹據查辦十九年分兵馬錢糧奏銷應另行籌補足數以便造報溯查咸豐七年不敷支給八年兵餉業經咨准部覆准動各年雜稅湊足以後歴經援照辦理有案今光緖十八年地丁不敷支放十九年兵餉銀一萬一千七十五兩五錢七分八釐情事相同自應援案籌補應請動支光緖十九年稅契銀一萬一千七十五兩五錢七分入厘湊足放給造報以符原撥之數據藩司方汝翼具詳請奏前來臣覆核無異除將動支年欵細數咨明户部備查外所有光緖十九年兵餉地丁不敷支放援案動支稅契銀兩緣由理合恭摺具奏伏乞皇上聖鑒敕部查核施行謹奏奉硃批户部知道欽此○　德馨片再前准軍機大臣字寄光緒十九年八月十九日奉上諭户部奏籌撥甘肅新餉一摺甘肅關内外各軍餉銀關係緊　　　該部將光緖二十年新餉摺撥江西省銀三十六萬兩著該撫嚴飭司道按照撥數於本年十二月底赶解三成至來年四月底　　　成其餘統限九月底解清等因欽此並准户部咨同前由當經行據藩司糧道以前項餉銀司庫支絀萬難全籌今請奏昕援署　辦成案於可庫地丁厘金項下籌解三分之二銀二十四萬兩道庫漕項等欵錢糧内撥解三分之一銀一十二萬兩陸續湊解前　　司道兩庫籌撥銀十五萬兩分作三批循舊發交商號匯赴甘肅兌收先後詳經奏咨各在案兹據藩司方汝翼詳稱查照部章並准糧道籌撥道欵錢糧銀三萬兩共銀五萬兩作爲江西寗奉撥二十年第四批甘肅新餉飭令蔚豐厚商號於六月初八日赴庫請領限八十四日匯赴陜甘督臣衙門轉發甘肅藩庫兌敢所有餘平銀兩己遵照自行扣存至解此批甘肅新餉銀五萬兩職名係江西布政使方翼籌解銀二萬兩署督糧道裕昆籌解銀三萬兩合併聲明等情詳請奏咨前來臣覆查無所有江西籌解奉撥甘肅省光緖二十年新餉第四批銀兩交商匯兌並籌解各職名緣由理合兩片陳明　乞聖鑒謹奏奉硃批户部知道欽此○○頭品頂戴江蘇巡撫奴才奎俊跪奏爲查明蘇州等屬光緖十九年壓徴十八年分蘆課奏銷案内未完一分以上經徴各縣職名銀數恭摺仰祈聖鑒事案准户部咨具奏時事艱難亟應籌備餉需摺内嚴核各項奏銷一條内開各省奏銷册結到部核議繙譯經手累月經徴各官習知題復需時其應得處分業己設法規避未完欵目仍未能年清年欵於國課實有妨礙議司嗣後一面具題一面先將未完一分以上各員開具商明清單専摺奏報由部核定處分先行覆奏仍各於題本内將業經具奏各員聲明備核其人具奏後續完者准其續行奏請歸本案開復等因恭錄上諭移咨欽遵辦理當經前撫臣轉飭循辦在案兹據蘇州藩司鄧華熙詳稱蘇州松江等屬蘆課錢糧例應壓年徴收奏銷例限係於次年五月底止造册詳辦所有光緒十九年壓徴十八年分蘆課錢糧按照應徴之數核計除未完不及一分各員應免開單具奏外查有丹陽縣未完三分震澤縣未完四分丹徒縣未完四分以上當經分别嚴行催提節據各屬復稱委係實欠在民並無徵存未解欵相應遵照户部奏定新章開列經徴職名禾完銀數詳請具奏等情前來奴才復核無異除咨户部查照並勒限嚴催清解歸入續完另行詳請具奏一面赶造奏銷册籍許送具題外理合恭摺具奏並開給各縣經徴職名未完銀數清單恭呈御覽伏乞皇上聖鑒敕部查核施行謹奏奉硃批户部議奏單併發欽此○○奴才依克唐阿跪奏爲遴員接署副都統印務以車職守恭摺具奏仰祈聖鑒事竊准黑龍江城副都統又全咨稱文全欽奉諭旨赴京隨班祝嘏自應謹遵定限抵都以昭敬愼惟查愛琿距京師四千餘里夏秋之間伏雨連綿道路泥淖誠恐行旅弗便擬於五月内起程請派妥員接署以重職守等情咨報前來奴才伏查黑龍江地方　闊與俄接壤凡遇父涉事件均關緊要所遺副都統印務必須精明大員方資鎭懾查有齊齊哈爾城水帥營副都統銜監翎總管穆　德布孰悉邊務堪以委者當　檄飭遵照去訖兹據報稱穆克德布巳於五月初十日接署副都統印務其副都統文全需是日起程晉省除　該副都統到日籌商公事並鎭邊車糧餉由奴才督飭經理再由省起程各日期另摺奏報外所有遴員接署副都統印務緣由理合恭扢具奏伏乞皇上聖鑒再副都統增期前往吉林長春夾荒查辦事件故未列銜合併聲明謹奏奉硃批知道了欽此○○奎俊片再查定例捐納道府分發人員試用一年期滿察看才具分别堪勝繁簡奏明照例補用等因歴經循辦在案兹查試用知府彭文明自光緖十九年三月十三到省之日起扣至二十年三月十三日止試用己滿一年例應甄别據江蘇藩司會同臬司加考詳請具奏前來臣等查該員彭文明才優心細有守有爲堪以繁缺知府留省序補除將該員履歴咨部查照外謹合詞附片具陳伏乞聖鑒謹奏奉硃批吏部知道欽此○○李鴻章片再據山海關道善聨詳稱該關洋藥厘捐光緒十三年正月初九日改歸新關釐稅併徴行令按結造報並照洋稅收支定章按結奏報扣足四結奏銷仍造具收支清册送部等因己將第一百三十二結收支銀兩造册詳詭奏咨在案兹自光緖十九年八月二十二日起至十一月二十四日止係届第一百三十三結期滿共收洋船進口洋藥厘捐銀三千二百三十二兩除撥給英醫高積善卹欵支給緝私局費馬撥心紅房屋租弁兵住所稅局各租等欵共銀五千二兩七錢九分九厘五毫連舊管共存洋藥釐捐銀一萬九千七百三十三兩八錢九分三厘二毫四絲所有第一百三十三結併徴洋藥厘捐收支並舊管實存各錢數分欵造册詳請具奏前來除將送到清册分送總理衙門户部查照外合附片具陳伏乞聖鑒謹奏奏硃批覽欽此 
 
