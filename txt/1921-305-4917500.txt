# 1921 - 305 - 4917500

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
時評 
[債與還（冷）]  
　　無論若何交好之　一提及不還債之說無不翻然色變者俄爲交戰時協約國之一與協約國幾若一體然至新黨執政而有不還　債之宣言列國遂與之絕及今有承認國債之說而列國多有與訂往來之約者此一可證之事也英美爲同文之國目於大戰之中互相提携然每至有談判債務之說英美當道必極力聲明之至此次華府會議又傳有涉及債務之談而美當道又聲明其無預此又一可證之事也至若此次美國之烟酒借欵因北京政府不能到期償還之故遂有各種之責言並有共管之傳說此可證之事之又一近切而顯明者也 
　　我爲此言蓋欲警醒藉借債爲生活之政府須知借債必有還時苟借時而不計還時之有力與否實爲禍國之至大者以無論若何交好之國斷不汝免也 
命令 
　　十一月七日大總統令　烟禁重要迭次嚴合申儆並絕特派專員分赴各處查勘誠以茲事爲民生切膚之痛且於國際信用關係綦鉅亟宜廓清積毒永絕根株以竟全功而袪民患現在各省區雖據陸續呈報查禁斷絕仍恐官吏督察未周或有私種運吸情事著責成各該管軍民長官督飭所屬懍邊歷次明令振刷精神認眞辦理並著查勘烟禁大員實地履勘切實糾察同負其責經此次申令之後倘復奉行不力或扶同徇庇一經覺察定予嚴懲勿得稍事因循至于咎戾將此通令知之此令 
國内專電 
　　北京電　烟酒借欵將增加原數簽字聞爲千八百萬美金可移政費五百萬華洋（八日下午二鐘） 
　　北京電　昨靳接缽侖康白倫公司電謂此間執有中國債票聞還欵愆期均懷欵慮閣下能設法還付否（八日下午二鐘） 
　　北京電　昨夕中美通信社載休士云美政府以北京未能容納阿卜脫建議或竟不能承認北京政府爲代表中國之政府係受阿氏愆恿所發休士决不爲此失態之語　　北京電　法代辦因欽渝墊欵有烟草稅作抵上次向外部抗議不得續約昨又向美使抗議（八日下午八鐘） 
　　北京電　京綏路坐索債務之日人係泰康洋行所派該路欠彼購車利息及枕木鋼軌共二十餘萬元　　北京電　美京三日電國際共管中國說無非某國新聞記者在美所傳播惟美報對芝加高借欵不能履行頗有責言華代表團正在設法糾正（八日上午十二鐘） 
　　北京電　美京急電英海相云英政府巳承認日本在中國東北部有殖民權英日對太議早有接洽 
　　北京電　昨電明年鹽餘抵凈茲訪某稽核云來年鹽餘抵外債者一千八百餘萬抵内債者二千二百多萬按鹽餘大限共年收八千萬廣東扣六百萬四川扣八百萬湖南扣三百餘萬雲貴扣三百餘萬内債基金一千四百萬東三省以協欵名義扣六百萬則總數已越過八千萬（八日下午一鐘） 
　　北京電　羅鴻年今日就職昨夜八時後財部始籌到百十五萬 
　　北京電　羅鴻年原定今二時就職乃二時來一公函謂因感冒不能到署聞關外反對汪士元鹽署長汪明日亦難到任汪今赴津 
　　北京電　今閣議因蔡回京不出席董稱病王赴奉帮僅談財政案無結果（八日下午八鐘） 
　　北京電　顧王四日偕梁如浩等顧問專門委員謁美海陸兩長下午謁哈總統表謝招待盛意五日起用全權關防（八日下午八鐘） 
　　北京電　朱兆莘查覆英日軍事協定係歐戰發生時所訂與英日同盟不相關涉（八日下午八鐘） 
　　北京電　東省特别區警察急需皮衣軍裝費六萬元内部商交部由哈爾濱交行墊撥每月由該區警費項下扣還一萬元（八日上午十二鐘） 
　　北京電　張作霖電院宋小濓赴滿站巡視路線派秘書袁金鎧同往　　北京電　農部决仿財部例四司設會辦先派梁玉書會辦工商司 
　　北京電　汪榮寶電部保工會本月一日表决救濟罷工及特别保護吾擬贊同請核覆（日午二鐘） 
　　北京電　蕭耀南劉承恩陽（七日）電府院催發附賑三十萬元滙鄂濟賑　　北京電　贛陳電孫文以李烈鈞魏邦平李福林楊益謙李明揚等所部共約六師集中湘南進攻長岳以鄧鏗賴世璜蔡國斌等所部共約三師集中南雄進攻贛南 
現鄧部第一旅巳抵南雄第二旅亦將到雄（八日下午三鐘） 
　　北京電　甘陸電外蒙喇嘛丹必加厫前赴庫倫現又回安西北山聯絡烏科俄舊黨希圖擾亂烏防吃緊請准予增募巡防十營撥步槍三千枝彈百萬粒欵二十萬元　　北京電　何恩溥等今晨出京赴日　　北京電　符禮德由澳門電使館謂中澳界務問題事實上不易卽辦惟廣州官吏對澳之行爲應令中政府負切實之責任（八日上午十二鐘） 
　　北京電　太晤士經理北巖貴族電其友謂十一到京留三日赴靳氏宴並請各界勿招待（八日下午二鐘） 
　　哈爾濱電　雙城子憲兵王福厚被俄匪槍殺凶手已獲東省憲兵司令陳興亞今日赴雙會同畢領事辦理此案交涉（八日下午三鐘） 
國外專電 
　　華盛頓電　日人半官言論稱日人願先議限制軍備問題美當局亦發表雖非正式但頗堅决之意見聲明美國同具此觀念衆意無論他項議題結果若何軍備必提前討論縱未能先政治問題而有解决亦必詳細研究美國以爲解除軍 
 
 

Page 11

 
 
備爲大會最初與最後之主旨此種事實不容含混此卽大會中美國態度所仍據之原則傳言大會不公開致引起微詞美代表團今日聲稱美國必主張儘多人佈會議情形其所擬公佈計畫包括多次公開會議並發表各國對各大問題披示態度之言論美代表團云美國言論界將以此次大會公佈範圍之廣大爲異（七日） 
　　華盛頓電　今日謁顧維鈞博士顧對此間所傳中國情形日惡除國際共管外别無補救法之說力辯其誣記者告以半月來屢接報告中國情狀愈趨愈下政府徒有其名實際巳不復存在叩顧對此意見若何記者又稱日本巳確告美國深願參與國際之協定以奠定中國此卽爲美國對大會抱樂觀之一理由顧答稱此種建議之目的極爲可疑觀中國之現狀察歷史之往事共管之策必不能成中國事宜任中國自謀挽救之道中國數千年來習尚專制一時不能盡除故值立民政以代專制勢必略生衝突此乃當然之事也云云惟聞共管之議遲早必提交大會（八日） 
　　華盛頓電　意國言論界多謂意國在大會將以周旋英美爲政策雖欲助美然因在歐關係雅不欲開罪英國（七日） 
　　華盛頓電　北京訪電稱美國因芝加哥銀行借欵不還事擬不復承認北京政府今日國務卿休士宣言否認上述消息（八日） 
　　華盛頓電　原敬惡耗到美後美京大震悼哈定休士等僉有同情哀悼之表示美國總統死於政治暗殺家之手者三人故對原敬之死尤深感觸（六日） 
　　華盛頓電　俄皇室推翻後第一次革命政府領袖伊伏夫氏米留柯夫氏刻在美京陳述俄事擬設法勸阻列强勿任日本對俄自由行動（七日） 
　　巴黎電　法國赴美代表團抱一種信心以爲法國無庸以美日間戰禍爲基礎而籌慮應變辦法蓋料日本在經濟上軍事上决不能久支戰局且信日本對華將採柔緩侵入政策而漸棄前數年武力方法也但日本縱被迫退出山東然决不任其在華現狀被擾至抛棄所有權利之程度故大局全繫於美國如美國始終主張日本當抛棄所得尤當抛棄鐵路權而不稍予讓步則美日間戰爭將不可免惟法國料雙方必採互讓政策故法國對太議之態度將中立於美日之間（七日） 
　　華沙電　波蘭聲稱俄軍侵入波境佔據胡夏庭俄使署否認之謂俄軍與白黨交戰偶入波境或有之但絕無侵犯意當調查確則立令出境决不致釀成俄波戰爭云波蘭雖下動員令但不致開戰（七日） 
　　倫敦電　日本川崎船廠主松方購值日幣一千萬元之著名美術品以備在東京開辦美術陳列室 
　　東京電　東京人士咸注目於西園寺與山縣之會議山縣在首相被刺政潮中深居不出靜觀時局之發展待時而决西園寺今晨特赴山田原晤之今日兩元老之會晤當可决定新首相之産生衆料山縣將勸西園寺接受相職維持政府現局至冬季國會與目前太議結束後爲止據山縣左右云山縣不以大變現内閣性質爲然承認暫時繼續對外對内政策爲最宜候補首相之最有望者西園寺以下爲後藤·高橋（八日） 
　　東京電　今夜原敬遺骸運回故里安葬公共祭儀定星期五舉行出殯儀節簡單嚴肅全城舉哀停業公電 
　　厦門公民會來電　各報館各團體鑒海後灘官地案厦代表赴京力爭英領前約暫令太古棧橋停工靜候解决近違約興工官阻無效公民大憤庚（八日）日開會公决抵制該行船貨各埠一致進行共保國權厦公民會靑 
世界路透電 
[華府會議前之各國]  
　　七日紐約電　法船拉菲特號今日抵此市長等登船歡迎參與華府會議之法代表團諸代表在旅館小憩後即赴華盛頓 
　　七日紐約電　法總理白里氏發表致美國人民文謂法國如於其本國之安寗無所憂　則擬竭力協同諸國防杜新戰爭法國之蒞會具有甚爽快之精神蓋法國於戰爭中受害最烈也聞白里安氏主張在華之均等商業機會 
　　七日巴黎電　里昻商會聞日本擬利用華府會議要求將一九一一年關稅合同展至越南之消息大爲驚擾查此合同予日本以日貨輪入法國及阿爾基利亞征稅極低之利益苟越南亦援用之則里昻絲業將處於惡劣之地位蓋絲業已因戰事大受損失不能在越南與日貨相競爭也商會因此已於總理起程赴美之前上書總理痛陳利害並建議爲越南立一特别稅則 
　　七日華盛頓電　與大會有關係而未派代表與會者厥爲俄羅斯美國務院迄未接到憲法派俄人刻居巴黎者請求列席之表示華盛頓之俄使署現仍有半官性質據其署員云舊派俄人决計將俄國遠東利益聽大會討論之國務卿休士氏曾發言主張有俄國未有被列强承認之政府時宜維持其土地之完全此種主張非過激派皆贊成之 
　　七日巴黎電　泰晤士報訪員探悉俄外交總長齊吉林氏於本月二日致牒列强抗議不容過激黨代表參與華府會議並聲明俄國對於會議之决議保留自由行動之權 
　　七日華盛頓電　日本婦女基督敎節制聯合會會長加治夫人今日以日本女子萬人簽名之書呈交哈定總統祝華府會議之成功 
[日代表之三國聯盟說]  
　　七日紐約電　澀澤子爵在星期學校演說謂願行其所能行者以贊助華府會議之大事業苟英美日三國能成良友如三國私人之互相友好者然則和平有望矣　　七日華盛頓電　澁澤子爵署名之宣言謂日本深知華府會議之重要及與和平並進步之關係關係不僅在太平洋且及於全世界日大深覺其國家進步全賴工商業之發展日人之切望和平不亞於人蓋唯和平始能得經濟發展也日人感覺軍備重負不遜於他國故對於美國大總統發華府會議請書時所抱和平與國際友交之高尚主義深表同情 
[英國對於法土協約]  
　　七日倫敦電　今日下議院活康諾氏提出法國與基瑪爾間條約之問題謂英國人士對於此約頗有疑慮其尤甚者則爲約中無基督敎徒生命安寗之擔保故此約宜付討論閣員張伯倫氏答稱英法磋商未終畢時此約未便討論至於活康諾氏所言應予考慮之點政府巳深知之議員温特頓氏請英國布告英國在近東之地位並謂此約果如所聞則英國在美索波太米亞之地位將有軍事上之危險下議院甚爲惶慮張伯倫答稱容詢諸外部目前公布是否有利於公共張伯倫　答覆沃康諾之質問謂政府解放土地治權下基督敎徒之宗旨迄今未有變更惟有無實踐其宗旨之能力則爲公開之問題耳 
　　作日倫敦電　法國與基瑪爾政府所訂之協約今發見至少有一秘密附件關於派員訓練土耳其憲兵五萬名事於是此項爭論更增一要點按照對土和約土耳其武裝軍隊唯准設此其軍官應由有關係之國協同遣派 
[英國政局之風雲]  
　　六日倫敦電　星期日各報一致聲稱英國政治之天空將有風雲起於英愛和局之談判和　將否决裂視烏爾斯特之態度而定世界新聞云首相喬治氏如不能有圓滿之解决則將辭職 
[法俄通商之機]  
　　七日巴黎電　法政府覆俄國之文已由總理白里安氏寄至巴黎衆意法國將來可與俄國照常往來但須附有在法律上與經濟上擔保俄國遵照文明國際習慣行事之條件 
太平洋路透電 
[日相被刺後情狀]  
　　七日東京電　原敬氏之殯禮極爲簡單蓋從其遺囑也晨問九時在其私宅舉禮與會者僅其至交及後藤市長並代表全城公民之市議會議長按照日俗由僧人十二主禮禮畢發引入政友會總部從者爲原敬夫人及戚友若干人政友會理事及會員約三百人迎於門外旋將靈櫬　祭壇前周圍列花圈無數内有日皇日后皇太子名使署所贈送者十一時起開始　喪至祭壇則行禮致敬者絡繹不絕共有數千人之多夜八時三十分至九時間一尋常之汽車載靈概經過東京各大道自西而東前導爲汽車三輛後隨約七十輛道中觀者甚寡間有脫帽致敬者一路並無軍警站道僅有警察數人持燈使車輛讓道旣抵車站乃將靈櫬舁登專車開往盛岡車站一帶竚觀者甚衆此處始見有騎兵數人葬禮已定十一月十一日在盛岡舉行 
　　八日東京電　西園寺公今晨赴小田原與山縣公會商要務 
　　七日東京電　今晨内閣會議討論來年預算案聞將大加减削所减之數約在日幣三四千萬元間 
　　八日東京電　德川公爵在華盛頓所發主張英美日以任何形式訂立一種協約之言論朝日新聞甚加贊成據有責任方面云此爲政府所予代表團訓令之一部分該報現信如有必要政府擬犧牲英日聯盟以遠華府會議之根本目的蓋此與聯盟之宗旨大同小異也 
[日船受損]  
　　八日香港電　日船紐約丸船底大受損傷船首艙内水深十一尺二艙水深一尺據該船發出之無線電報觀之今無棄之之必要現巳有二日船開往援救日員且派軍艦馳往失事地點 
[美日學界之注意太會]  
　　八日東京電　美國大學代表十月二十六日在浦林斯登集議通過議案力言限制軍備之重要及與會各國和平討論之必要日本學界領袖見此議案極爲贊成並謂日本因地理上之關係故未有與此同樣之表示但大學關於華府會議問題之辯論亦可徵日本學界確注意於此難題也時事新聞稱首相一席無論屬諸何人日本在會議之政策要無變更且德川加藤諸要人皆參與大會之討論尤可爲政策不變之擔保 
[東俄近事紀]  
　　八日海參崴電　俄黨人毁索昌路缐之橋兩座交通爲之梗阻阿穆爾省已降大雪預料阿穆爾河將於十日内封河農民與俄黨人於十月二十三日戰於索昌北面之克米尼資基村因俄黨人希圖奪取糧食之故卒爲農民擊退十一月二日索昌礦工開會决議開工 
國内要聞 
[北京通信（樸）]  
　　高凌霅到部後之財政（二）今之財政問題本已無可紀述自各省截留專欵而潘復代部時日事飲鴆止渴取資於高利貸將財源抵押逾額如上月收和之鹽餘不過二百數十萬而上月到期之鹽餘借欵有七百餘萬之多即此一端可見大概最後將交代時曾借入小欵三十萬竟未見交付何方即無可查核縱令繼任者有偌大本領亦無以善其後况高凌　以侍郎升尚書之觀念來繼此任耶聞高氏到部後業有整理計劃發表係核計今年以内軍警費行政費至少共需若干（據軍界調查軍警兩項每月至少二百九十餘萬）牧入可有若干借欵之尚能進行者究有幾處已令該管員司編製表册俟次長完全到部後開一部務會議取公開辦法共商進行然財政破敗如此恐一紙表册亦僅徒喚奈何也高氏之於銀行亦正從事拉攏鹽務署長一席已屬直系之汪士元矣重要之庫藏司長用懋業銀行之于焌年而另一次長則先約周作民周作民今日旣爲商會會長又於銀行公會握有實權平時財部長官無不仰其鼻息豈肯作繭自縛高不得已又保中國銀行總司庫羅鴻年氏已通過閣議矣擔羅氏自言事前未經同意實不願舍中行之總司庫　就仰屋興嗟之財次今日財部有關係人紛紛訪羅勸駕迄乎晚間羅尚無允就之表示則銀行方面之人聯絡恐不易得也 
昨日財部方面有數事頗受窘迫張宗昌率奉軍赴蒙開拔費三十萬曾經國務會議通過張自言出兵日期已定於本月八日此時急待取欵以去張旣挾奉軍之威力而向日駐兵江西時即在財部慣於率隊逼欵又與潘復素洽而潘又不滿於高於是逼欵行動異常可怕加以財部正有調動庫藏司之舊人自帮辦沈鴻昭以次皆不負責于焌年又多不接洽于不能堪乃逃入鹽署之參事室張又遣人覓之使出向之强迫尚不知何以爲計此一事也赴日觀操經費國務會議所通過者爲陸軍部一萬參謀部八千預定五日下午八時出發而迄於昨午未見分文高在國務院時張懷芝何恩溥兩人已向高追索幾至爭吵下午賣出二萬元額之某項公債付陸軍部六千元參謀部三千元開出支票已在四五時以後明日能否支得尚不可知而參陸兩部則以減半支付斷斷不敷仍不答應此又一事也財部薪水久欠未發各司皆推司長與庫藏司接洽要求發給潘系之人且有同盟罷工之鼓動聞發薪一月須七萬餘而昨日結果任如何搜括只能得五萬左右頗嫌不敷此又一事也此外則司法界以欠薪數月行將罷前日經董康疏通又經高凌　面允一星期内設法而此項經費亦無從出吳佩孚之鄂西賞金十萬元應發已久正在嚴催姜桂題之兩次支票共二十萬迄未支得姜又呈府院催索皆本星期内之小欵而無可爲計者此何種景象耶 
高凌霨每日到部率在下午六時然近數日來大爲阿卜脫所窘高始欲增加借欵額爲二千萬美金財政上可得數百萬之活動而阿卜脫堅持不允且謂美國之債全係商業性質資本出自商人與日本之含政治性質出自國家者不同到期不能不還旣不還即不能不另訂新約高宅及財政部無日不有彼之電話及彼之蹤迹頃聞高氏已允於數日以内就一千六百萬之範園將正約簽字矣且駐美使館來電亦謂芝加哥借欵不償美國輿論頗以我爲失信用而責我失信之事先施諸最親　之美恐於國交間發生影響尤有不能不忍痛簽約之勢而外間所傳則謂政府擬擔保品烟酒除外竊恐未必能做到也（十一月六日） 
 
 

Page 12

 
 
   
 
 

Page 13

 
 
   
 
 

Page 14

 
 
國内要聞二 
[我國擬提太會議案]  
　　此次太平洋會議我國擬提之議案共計二十一項其詳細條目現尚未正式發表故不能詳惟聞西藏交涉及庚子賠欵兩項均不列入緣藏案糾葛只須將中藏境界劃分清楚其他問題不難迎刃而解中英兩方早有接洽俟至相當時機則可實行故無提出會議之必要而近日路透電曾傳英藏有締約消息現外部正在從事調查如果確有其事則我國對英當爲一種表示以保主權至退還庚子賠欵一事近來各國均已有同情之傾向雖其詳細手續尚待正式商議然根本已可望成立故亦無庸提出會議 
[董康辭司法長]  
　　與靳雲鵬意見相左京中高地四廳職員罷工正將實行中而昨晚忽傳司法總長董康辭職且聞辭呈已遞到國務院矣惟重康辭職之原因與法廳人員罷工問題毫無關係實爲登記問題與靳氏衝突憤而出此蓋距今前兩三個月董氏計畫通令各省實行登記當時即私向靳氏及財政内務兩當局接洽已得三方面之贊同前星期遂先將東三省登記呈請頒令施行詎意法制局大不贊成設計阻其實行乃批交財内兩部會商辦理俾延時日而董氏對於法制局之批駁認爲毫無理由乃於前日閣議逕行提出並對靳氏云此事前經總理口頭認可且得財内兩當局贊同法制局竟加批駁似乎不當仍請依照前議辦理詎靳對董氏當面陳述若無所聞且於呈文上手批『交財内兩部協議』等字樣董氏憤極即在閣議席上聲明此後决不再至此地出院後即命駕回部令秘書草擬辭呈即行遞去其意異常堅决至靳氏對董之辭職是否照准尚未控悉然高地四廳罷工風潮或將因此不即發生也 
[烟酒借欵將成立]  
　　自高凌爵就任後財部中自次長以至司員巳見一大批明令人的問題高氏當可告稱心滿意惟財政問題則仍毫無頭緒在高氏登臺之日心目中固以簽訂烟酒借欵爲初了茅廬之第一功但此項借欵不特全國商人抗爭於前蘇浙疆吏反對於後即高氏百計聯絡之銀行界亦皆提出異議聞銀行公會復於前日召集會議討論此事僉以新借欵一經成立於金融界大有影響且借新還舊所餘者不過供財部半月之開支而陷烟酒稅於萬刼不復之境地故仍申前次主張另向美銀團訂借數目則以還清舊欠爲限不找一文現金至此項借欵不能以烟酒爲擔保品而以華銀團擔保其信用議畢之後當推馮耿光任鳳苞代表往訪高氏聲述此意但自高氏就任之後索債盈門而尤以軍閥方面爲緊迫雖高爲直系而接近於奉之人似可易於對付然當此軍事倥偬之際各方面如不要錢則巳如欲要錢則無論親疎厚薄一例伸手索取聞高到任尚未一星期奉天索餉之電巳連來三次冬日到第一電江日到第二電歌日到第三電吳佩孚蕭耀南亦有數電到京高氏無詞以應故對於烟酒借欵進行益力大有寗願犧牲一切祗求達到目的之概大約簽字之期當不在遠銀行界方面雖持異議恐亦無效也 
　　又據另一消息云烟酒借欵因雙方對於欵額之意見尚未一致故迄今未克成立而阿卜脫則日日催逼甚急聞芝加哥大陸商業銀行日前有電拍致阿氏謂舊欠已届償還之期照舊訂合同有設立烟酒稽核監管收入中國再不設法償還惟有履行條約云云阿卜脫當將此意通知財部而駐美使館亦有報告到京謂彼邦輿論對於我國延付芝加哥銀行欠欵一事頗多不慊之語且以中國所借外欵到期不還此爲第一次竟使素來邦交最親密之美國當之尤爲中美間至不幸之事此後中國在美之名譽將一落千丈等語當局接此報告後頗爲注意現由徐恩元等設法調停折衷爲千八百萬高凌爵此時只欲有欵可用舊債可還餘欵亦不計多寡如能借千八百萬除還欠外有二百萬之餘裕亦可以救目前之急故已認諾惟昨日派人向阿卜脫接洽阿氏仍堅持千六百萬之主張尚不肯讓步據財政界人云徐恩元一千八百萬之辦法大約再加一度疏通或可望就緒云 
[外電中之北京財政窘况]  
　　大陸報七日北京電云駐京美使館以美國務院對於芝加哥銀行借欵中國逾期未能償還事認爲甚爲重要故現竭力催促阿卜脫與司蒂芬速與中國政府協議結束辦法美政府對於資本家敬告中政府如不將該借欵立即美滿解决之則中國政府在美信用將大受打擊一事現巳予以後援而北京政界所尤慮者則爲政治上之信用必立隨財政信用同歸喪失並使鼓吹美國撤回北京政府之承認者更振振有詞也第此僅爲一種推想蓋國務院致中政府之文並未於撤銷承認一層多著字句以表示其可成事實也 
字林報七日北京電云本月號稱可解部之鹽餘共六百萬元但日使小幡現反對將一百五十萬元交與安格聯爲償還内國公債因是元年公債抽籖之期原定十月十九日者今又展緩矣小幡反對之理由以爲某種日人債欵較諸内國公債更有取償於鹽餘之優先權財政部現接華人商界迫切之呼籲請速抽籖以免政府各種公債相繼暴落致起金融之恐慌 
[外人對修改關稅之論調]  
　　世界新聞社譯太平洋月刋云中國政府近曾向外交團提議以按照一九一八年之關稅合同應於戰後兩年將海關稅則修改全部或一部分今應實行修改云云是中國修改關稅問題又舊事重提矣 
各使館與各外國商會現正在考慮兩種提議（一）組織一委員會修改稅率改至按照目下貨價實抽百分之五之稅爲止（二）未改定之前按照現行稅率征收附稅百分之二十五即將現行稅率增至百分之六零四分之一 
中外人士對於任何附稅均不贊同因其開一惡例即如振災附稅今尚在征收中然災荒早經過去且如何支出並無報告徒令一般商民對於乘車拍電寄信等事繼續增一層負擔故僉謂欲增稅則直增稅可耳不必詭稱附稅 
惟戰後各貨價值尚未穩定故計算貨值頗爲因難如依目前市價而定稅率一二年後勢將又不適用故衆意中國政府應待至市塲鞏固物價能確定時再議增稅則於各方面皆可公允 
然中國政府因財政繼續困難希望修改稅率蓋在中國修改關稅乃一獲得大宗鉅欵之簡便方法按照一九○二年之馬凱條約中國允許廢除釐金稅各締約國均允此病商之釐稅一除即將關稅增至實抽百分之十二零五然釐金迄未廢止且反增設釐局病商較前更甚則因其便於各省之武人故 
　　中國海關尚有一問題即轉口稅是也茲舉一上海著名商人所述之例如左 
白蠟一物上海進口納稅百分之五製成蠟燭成本增加百分之二十由滬轉運至漢口照海關稅章應祗對於增加之百分之二十之價值征出口稅百分之五漢口稅關亦依同一根據征百分之二零五之入口稅然在目下情形之下白蠟依進口值納稅百分之五迨製造成燭由滬轉運赴漢海關可照土貨之根據征收出口稅即照上海蠟燭市價征百分之五是也再加漢口進口稅百分之二零五則海關對於進口並在中國製造之原料實收百分之十二零五之稅也 
近因大商行及各使館之爭議關於如此製造之燭已定一特别納稅之法然此法不能完全使人滿意因祗有製造特種蠟燭之行家受其利益故係一種特權而非普徧者 
又有一例爲木材譬如十二方尺木材在上海進口納稅百分之五若在滬鋸成兩塊運往漢口海關照現行稅率得再征出口稅百分之五漢關征進口稅百分之二零五如白蠟然然木材之性質及價值均未變改也此種稅制爲各國所無妨碍中國商務之發展不淺至於土貨亦復如此往往征收二重之出口稅譬如蛋白由南京運滬在寗納出口稅百分之五在滬納進口稅百分之二零五在滬製成蛋乾運往外國亦征出口稅百分之五是共納百分之十二零五之稅矣如由滬轉運至他商埠則在該埠須再納百分之二零五之進口稅則共計所納之稅達百分之十五之多 
修改關稅爲中國應有之權各國自未必反對特各國旣抛棄其條約權利是否仍不得中國廢除釐金之賠償是乃一問題也 
[京太議團體對魯案新表示（再續）]  
（四）該節略稱山東鐵路及礦山曾由賠償委員會决定價格載明於德國之貸方等語查該賠償委員會係發生於凡爾賽條約我國旣未簽字於該約則該委員會之所决定在中國當然無過問之必要質言之則該項决定對中國固絕對不發生效力也（五）該節略稱中國所謂對德宣戰者就膠州灣及其他事項與日本締結條約後經過二年有餘應聯合國之勸告受許多之利益至一九一七年八月始决行對德宣戰當時中國不過處分國内之德奥兩國人輸送勞動者於法國而已等語查中國對於參戰之預定計畫以外交上内政上之種種原因致未能盡量進行中國國民實深遺憾但於此有不得不聲明於各友邦者中國於一九一五年八月間即預備對德作戰攻略靑島被日本暗中阻撓遂以中止至一九一五年十一月間中國政府復表示其加入協約參加戰爭之願望又爲日本政府所拒絕以此之故延至一九一七年二月九日始得對德抗議至同年三月十四日始克對德絕交至同年八月十四日始克對德宣戰自是以後華工之在法國北部戰線後方勤務者凡十三萬六百七十八人華工以敵國軍事行動而致死傷者爲數不少其後復有派兵十萬赴法助戰之計畫且已得協約國最高軍事會議之贊同假令事前無日本之阻撓事後無特别之故障則我加所以盡力於戰役者决不止此此則不得不希望日本之反省並希望友邦之諒解者也（六）該節略稱中國不顧國際禮讓又稱中國擬無條件收歸鐵道之半額爲甚無謂之主張又稱中國擬完全收回德國官有財産不得不謂爲甚不了解事態各等語查國際交涉自應尊尊重禮讓日本一則謂中國之主張爲無謂之主張再則謂中國爲甚不了解事態甚且謂中國參戰爲交换利益對於中國参戰之事實　加以訕笑鄙薄之批評日本固深明國際禮讓且尊重國際禮讓者此等口吻是否合於國際禮讓我等無暇批評此又不得不求日本當局自身之反省也以上各節本聯合會議謹根據中國國民公意鄭重宣言（完） 
[交通部亦起索薪運動]  
　　各雇員開大會議連日財政司法敎育三部因八九十等月分薪俸問題將實行罷工茲聞交通部方面近以各機關墊欵爲數過巨而四路收入亦非巨額即有一二批大宗解欵又提爲某方面之特别墊費以致該部財政亦陷於恐慌之狀態前日某錄事等以某項急需曾向出納科請求借欵若干以救眉急出納科未允各僱員等均憤憤不平昨日（六日）糾集數十人在西四牌樓某主事私宅開一會議僉以交部薪俸向有定期本月分僱員薪水早經部中籌有的欵嗣以財部墊欵急迫此欵又移作别用若長此隨到隨撥則本部薪水必無發放之準期薦委以上月俸在一二百元者原不至十分窮乏若吾儕則僅五六十元二三十元不等一經停頓則際此天氣嚴寒又何能　飢受　枵腹從公應會同郵航路電四司及聯運處之僱員以下開一聯席會議派出代表數人向總次長交涉如不得要領則全體辭職另圖生計以免公私交困云云各僱員　均表贊成遂决定於星期二日再開各司僱員聯合大會議微聞僉主事等聞上消息亦擬全體加入目下正在進行中 
[靳宅之山東會議]  
　　解决魯省督長問題自潘韾航失却財次及鹽務署長後外間早已喧傳潘氏有外放之消息不料不出二十四小時以内果有靳宅山東督長問題之會議據聞靳氏以山東各界反對田中玉極烈若任其回任則魯省政潮將繼皖省之後而起與其將來更動奚如先事疏通爰於前日（五日）下午六時在棉花胡同么宅柬請魯藉舊國會議員郭光烈等六人新國會議員李開祥等七人省議員楊德泉等四人首先提出田氏回任問題衆均否認嗣復提出以蔡成動調任徵求同意衆贊成末復提出以潘復簡放省長贊否各得其半旋又極力疏通并予以交換條始件始獲全體通過（聞交換條件有自治經費與曲阜大學之經費兩種）大約潘氏外放與田蔡對調之事不日當可實見云 
[交通大學京校風潮近狀]  
　　交通大學原鐵路管理學生自本月二日宣布罷課後即提出條件八項要求該校長葉恭綽於四日以前答覆葉氏久滯津門雖經胡鴻猷等函電催促然限期巳滿尚未返京聞胡等請求學生寛限日期巳親往天津與葉氏商榷現罷課學生每日均開大會一次討論一切辦法議决事件交由委員會分别執行昨因葉氏久滯不歸又召集緊急會議全體學生頗爲憤怒以葉氏置校務於不顧有主張登時打破該校招牌並驅逐違法之主任者有主張立將敎授徐廣德及南洋學生一併趕出校外實行與該校脫離關係恢復原校者後經穩健者主張始與葉氏爲一度之接洽後再施最後辦法 
[鄂高師經費問題近訊]  
　　馬鄰翼自任籌欵武昌高師經費自馬鄰翼將閣議决定之每月一萬八千元誤爲一萬五千元發生轇轕後學生方面當於前日遞一手摺開列四條件要求馬氏於昨日（五日）閣議時與新財長高凌霨交涉務求逐條照辦昨日下午六時餘馬氏電約學生代表至其私宅報告閣議席上與高交涉情形馬氏云予與高總長商籌良久渠祇承認照閣議通過數目先撥給本年七月份欵一萬八千元餘五個月經費俟部務稍有頭緒即按月照匯其餘三條均允照辦予當即以諸君所請求之第一條須先領七八九十四個月經費與之力爭並申明此條若不完全承認予祗有聽該生等自至財政部坐索渠不得已乃謂予曰一時迫財部籌若大之鉅欵實難辦到敎部若能在外面替財部借得數月之欵即可照辦予查財部委實窮困遂口允盡力去籌借借得一月算一月借得兩月算兩月總之須請財部負責高亦自知責無旁貨方慨然許諾諸君回部可將以上情形轉告同學靜候三日視予能借到若干爲斷該代表等云財部旣允撥給一月餘三個月請馬次長務必與財部商妥借到三月爲要否則生等即實行移住財部坐索馬又謂警察毆辱事予已請張乾若先生從中調和無論如何辦法總得使諸君人格上過得去使予能安心就是了該代表等答謂使次長心安極易使學生人格恢復甚難次長旣知人格可貴就請次長向張乾若先生說明學生均受高等敎育絕不爲無理之要請請張先生向警廳嚴重交涉只要於人格二字無損即可該代表等談至晚八時許始辭出回部報告同學 
[紀廣州之敎育大會（三）]  
全國敎育會聯合會代表於三十一日上午九時二十分開會續議改革學制系統案是日汪精衛告假由金曾澄主席審查報告後將大體提出討論即　付表决全體贊成通過隨將審查修正案付二讀會復將本案標凖及說明逐條討論遂議决加入適應進化之需要一條删去使一般國民獲得均等的受敎育機會及求時間之經濟二條系統表圖則議决高等敎育包括研究院初等敎育包括幼稚園總說明則於條文上略有修改時巳十二時十分遂散會至各段說明於今日再行開議又聞此次各省區敎育代表來粤開全國聯合大會大受各界歡迎聞工人合助社與廣東總工會巳决定籌備開歡迎代表大會於本星期舉行届時工人合助社將有新出版物當塲分送各代表 
[厦門海後灘與金門島]  
　　厦門海後灘交涉案現尚未解决最近厦門各團體以太古輪洋行裝運土石預備興工呈請厦交涉員交涉並派代表赴京請願當經馮交涉員照會英領事阻止現已准英領事函覆以海後灘建築碼頭事太古公司業已暫行停工聽候敝國公使與貴政府解决並無再圖興築之事想中英交誼素睦必有正當之解决云云馮交涉員接文後即轉諭厦民知照昨厦埠各團體以太古公司旣已停工自應向中央請願以期達到爭回目的議决再電北京請與英使從速交涉以免别生枝節 
日人圖佔金門島擬在該島設警已非一日最近復定有進行計畫該島人民探知此種消息曾派代表向省厦求援茲聞省當局以各界疊次電爭關係重要我國原辦警察亟應整頓以免外人藉口擬將金門警察所擴充改辦警察局並分全島爲二區一俟飭令警務處會同厦門道尹核議呈覆後即可實行觀此則金門增加警局爲期當不遠矣 
[東三省通信（隱）]  
　　吉省政局之變更與奉系之内訌吉林省政局自孫烈臣氏兼長軍民以來紛紜擾攘迄無寗日迨將各機關首領以及非奉系人物太半更易之後方謂吉省政局從此可以稍定乃不料奉系中更有多少支系私相傾軋搗亂如故現任政務廳長王樹翰固爲奉系中之佼佼者其學問經驗且稱奉系之冠前此奉張作霖之命舍財政廳長而就政務廳長明知徒擁虚名毫無實權當於轉任之初即向孫氏聲明以廢除秘書長制除服從孫氏命令外不　第二者之節制蓋秘書長者須將政務廳長核定之稿重加一核也孫氏許之八月間孫氏出巡東路即帶省署秘書長魏繩武隨行及至哈爾濱即擬魏氏位置於東路護路軍總司令部以爲調劑而踐前約殊不知魏氏恃奉張之寵堅持不允孫氏亦無可如何事遂寢然而王魏之齟齬己暗伏於斯矣十月初孫氏赴奉後名爲王氏代拆代行實則仍受魏氏之掣肘王氏不過爲其傀儡而已適有某項文件被魏氏將王氏所修改之字句重加删削意在捉出王氏毛病以釋其逐己之私忿耳誰料所删削之處不得其當儕輩中亦多竊笑其多事嗣被王氏得悉以其侮辱太甚無可再忍遂進而爲形色之衝突一面函奉密陳其事孫氏准函後與奉張面商辦法張以魏氏狐假虎威於理不合議定去魏留王惟不明令撤差由孫氏返吉諷令辭職稍留魏氏體面魏氏根本旣失祇得遵命辦理乃於前日提出辭職昨日（十月二十九日）經孫氏准其辭去秘書長及東路護路軍總司令部參議等本兼各職而秘書長一缺仍不裁撤而委現任財政廳長陳克正接充是數月爭持之秘書長至此始告解决夫財政廳長陳克正本司法專家奉張以有此等人材爲人効力（陳係奉籍人）實屬可惜遂由直隸調轉吉林當此錢法毛荒之繁劇其無勝任能力自無疑義以致省庫之支絀較前益甚軍政各費時有愆期近且無法支持縱陳氏極力撙節無如杯水車薪難濟於事當局久擬覔一財政專家整頓圜法據省署人言已商准奉張調前黑龍江財政廳長現任黑河道尹榮厚長吉財政榮氏業已應調來吉下榻於嶺南飯店携有眷屬僕從此事巳由孫氏電請中央任命不久可見明令以孫氏與榮有舊慕其長才故令來吉畀以斯職榮氏亦感孫氏年多知遇樂於用命此即榮氏調吉之由來也 
 
 

Page 15

 
 
[贛軍署將開防粤會議]  
　　各界希望弭兵今春粤桂决裂時靳内閣曾電令贛督援桂夾攻粤軍贛人　於川湘兵禍之慘不願　入旋　屢次開會請守中立陳光遠在贛數年亦倣從前李純保境自固辦法藉口民意拒絕援桂僅飭贛南軍隊加緊戒備而已自陳炯明勝桂後粤中孫派勢力大　主張實行北伐贛陳雖與陳炯明訂約聯防履行二年從無違言但此次孫派侵略贛南之計畫陳炯明當然不能阻止聯防感情早已消滅現李烈鈞部李賴　旅集中衡州株萍　尺贛西殊危至贛西方木　蕭安國張林各軍雖號稱能戰而尚須兼顧贛南後無救應陳督因電懇省　借兵助贛並無確實答復聞吳佩孚擬以全力由岳直驅長沙先據株州以與贛西軍隊聯防湘趙已允假道故陳督一面派參議潘毓桂赴鄂謁吳商議防務一面電約贛南西東北四鎭守使來省籌度軍事進行方略贛南張之傑昨（三日）已禀到贛西方本仁贛東岳兆麟贛北吳金彪不日即來張爲小站軍官出身老成持重爲陳親信七年南北失和長岳大戰時曾率贛軍取湘攸縣現偕第九混成旅長陳光逵第二混成旅劉玉崑擔任贛南防務大庾之梅嶺築有砲臺居高臨下有一夫當關之勢且距省會千里山路艱險粤軍不易深入就現在情勢觀之李烈鈞曾有入贛過年之宣言甚部將李明揚賴世璜均趨湘南對於贛西較爲看重蓋萬載與瀏陽接壤修水亦與平江交界或將從此三路侵人也李部軍官在籍賦閒者不少久蟄思啓多已將其家眷送往鄉間趕赴湘省投效以故一般商家及贛西　南兩地居民已呌苦不迭一若大過之將至矣據醴萍歸客言節前湘贛兩軍小戰沿站鄉人幾全逃散緣恐被捉充輸送卒女眷尤懼變生不測此種小刼慘象已如此若思　夏間湘鄂兩軍激戰情形更爲寒心靑年會西敎士祈禱曰願祝貴國不再見有戰事願祝和平之神垂佑粤贛川湘鄂各戰區之人民悉獲安全是眞仁人之言日來各界將發起組織弭兵會第未知有成否耳 
[南京快信]  
　　省議會連日休會加入第三黨者已有六七十人甲派團體日見渙散乙派則暗中與第三黨携手臨時主席張肇炘昨快函促回籍各議員來省又通告七八日休會兩天名義上爲休會實際上同負切實協商之責定九日開談話會公告協商進行情形俟議有具體辦法次日即實行選舉 
　　湖北省議會來電太平洋會議關係重要希電各代表力爭主權上海全國國民外交大會來電催速推代表赴滬共策進行 
　　齊督電呈府院准下月初旬出巡檢閱軍隊　　財廳昨將蘇城稅所長陳廷英　與姜東稅稅所長錢震訓對調又聞大勝　上新河各稅所均有更動消息 
　　金慧僧控蘇州警廳長李明遠舞弊吞餉兩長令案鎭守使王道尹秉公查復 
　　省署昨令王道尹考查各縣知事政績尅期具報　　靑年會昨晚開體育游藝會到四百餘十一時散會　　警務處長王桂林之太翁曁楊太夫人夏曆十月二十日七旬雙慶王擬請假一星期赴湋稱觴 
　　明孝陵發生謀害女生案因一女師有一學生久未到校檢廳昨又開棺復驗並由一女師派人到場認辨並非該生頃聞警廳已緝獲一嫌疑人已交科嚴訊 
[杭州快信]  
　　財政廳募集定期借欵一百五十萬元浙省各銀行曁錢業領袖前日至省署會議後昨已將允借一百萬元如數劃交金庫該廳頒發借欵簡章共十三條定三年償清按月一分二釐起息分月攤還本息自十年十一月起至十三年十月止計共付息三十五萬三千八百八十元處督軍沈省長定十日午刻聯合各官廳假座陸軍同袍社東請全體議員讌會主賓列席有一百八十座之多　　省議員王理孚提出整頓浙江外海水上警察建議案祥叙理由四大端辦法十六條新編預算歲出總計三十二萬七千八百六十八元出入相抵尚有贏餘 
　　司法次長余紹宋本月一日在龍游原籍爲母上壽現巳事畢准十日抵杭定期北上 
　　閘口統捐局長蔣錫曾留辦日久現因毛猪分運舞　經紹屬内河稽查陳兒思查獲報告陳財廳甚爲震怒先令將徵收員撤懲一面聽候查辦　 
　　本日（八日）上午八時許新宫橋逸徐阿坤　桶店失火延燒市屋十餘幢灼傷某棉花店主婦抬赴醫院救治 
地方通信 
[松江]  
　　請復屠家港原狀松人姚文澤致滬杭甬路局任局長函云敬啓者吾鄉地勢低窪水災屢告推原其故實由蘇路建建築時　斷　涇石湖蕩之間屠家村港爲一種重要原因迭察災變憫惋良深茲經蘇浙共同發起由孫慕老耿伯老諸公領衛分呈江浙兩省長曁水利局請求咨部准予拆壩建橋等情惟　慕老說台從前在西子湖畔曾向沈省長有設置涵洞之表示足徵垂念災黎且敬且佩惟屠家村港有二百英尺之闊洞至多不過二三十具宣洩終不能暢達參以江浙兩省與論均以恢復原狀爲不二辦法似宜按照原有港而改建大橋方爲妥善澤之所以奔走呼號者正在此耳按照法定手續交通部將來必有由局查復核奪之文務期　懷桑梓軫念災黎於復文中鼎力週全勿省建橋之費致貽異日之災仁人之言其利甚溥轉移之力全在執事一人敬布區區幸垂泣焉 
[蘇州]  
　　美女敎育家蒞蘇記　華來博士係美國霍育克大學MtHolyoke校長精於學理擅長演說爲美國女敎育家之泰斗此次奉派來華調查敎育於昨日蒞蘇今日（四號）上午開敎育討論會於謝衙前報告中國敎育近况及今後進行方法下午至振華女校參觀頗加稱許並於即席演說云「予於啓程赴華之初　渴欲與諸君晤談其原因有三（一）貴校總經理王季玉女士係霍育克大學畢業生故諸君與予皆有極密切之關係（二）予於去年曾允給貴校名譽學額是以在座諸君皆爲將來予之新同學（三）予素愛中國人且極喜與中國女士唔談故深望諸君能將予所言者宣諸國人予今日所欲言者爲「女子的中庸要範」修養身心允執乎中其道凡二（一）身體之保攝蓋强健之腦力恒寓於强健之精神必先體健行端而後可建驚天動地之奇功其法在勞逸得宜飲食有度（二）智力之修養勉爲其難勇勝其苦深国熟慮務求其本然後發微思精智識增進而後學術昌明愛迪生博士之發明電氣願女士之創明電精原子皆推爲舉世奇才彼等亦同在深思熟慮上得之今中國際此千鈞一髮之時萬幾時理正鍜練身心修養學力之好機會請君其毋忽諸蓋身體智覺受之於天而修養保護求之在己吾人旣具此天賦之奇才寗可失之交臂而放棄吾之天職乎」聞博士明日即須離蘇此後擬赴寗參觀東南金陵等大學當又有一番宏論也 
　　齊督軍來蘇先聲　南京齊督軍有擬於本月中旬來蘇校　第二師軍隊消息故蘇常鎭守使朱兼師長昨日特派本署顔顧問籌備齊督行轅當經查得盤門外陸軍學堂舊址房屋寛大堪作行署已據情呈報朱使即日雇匠動工修葺矣 
　　吳江縣截獲私米　蘇常王道尹近據吳江縣知事呈報略謂日前水警隊在蘇浙交界吳江縣屬之汾河地方查獲私運米石其糯米黄豆二種是否援照禁米辦法一律充公請示核奪王道尹據呈後昨已電省請示 
　　審檢長應召赴京　江蘇高等審檢廳長朱獻文許受衡同奉司法部訓令本月十五日由司法部召集各省審檢廳長在京開司法會議云云朱許兩廳長奉令後已定於今日（十日）起程北上參與會議所有廳長職務各委由首席法官代理 
[鎭江]  
　　師長銷假回鎭　駐鎭陸軍十九師楊春普師長前因太夫人喪事請假兩月回籍料理所有職務由趙參謀長代理茲楊師長假期已滿乃於日前由津寓啓程乘車南下行抵金陵謁見軍民兩長後已於昨日乘車回鎭 
　　軍警佈置冬防　駐鎭陸軍十九師長楊春普以冬防吃緊特在城廂各要道設立防卡派兵駐守以資鎭　至於旅館車站以及大小各輪船碼頭均由警察局丹徒縣署各派警隊認眞稽量各城門關閉後非有對牌不得擅開各市鄉之勤務山各鄉　區擔任防範頗爲嚴密 
[揚州]  
　　敎員索薪緩和　江都各小學敎職員因薪費無着（計欠九月半月十月全月）勸學所縣署兩相推諉諉公决七日起全體罷敎嗣經省立五師任校長以義務敎育期成支會副會長名義出作調人行發半月十六日再發一月故未釀成事實 
　　緝獲泰縣著匪　泰縣鄭輔東知事因據報告匪首徐貴　等由滬潛往江境東鄉高漢莊嘯聚希圖搶刦大橋全鎭特電江都縣署查拿即經王知事轉咨警所派王隊長率警士前往該莊搜查果獲匪首徐貴榮徐貴樵兩名於六日晚解縣訊究矣 
　　請示配運岸鹽　兩准運署　皖南各岸商人呈報前以南鹽（通泰之鹽缺産請准改運濟鹽（濟南之鹽）兩共四百票内應配北鹽（淮北之鹽九十票）係以二七搭配）現以圩地北鹽無引先行訂運濟鹽而稽所以未配北鹽不允先運濟鹽似此挑剔　誤岸銷誰歸其咎云云丁司長以雙方各有理由未便遽斷已據情呈請鹽務署核奪矣 
[嘉興]  
　　二師運動誌盛　浙江省立第二師範及附屬高小國民等校全下學生於七日地方紀念日在校舉行運動會自上午九時起至　午五時止盡一日之長運動節目共計六十有四所演各節均多可觀就中尤以化裝舞蹈及泅水競爭等爲最是日天氣晴　參觀人數約有二千餘人惟亭午時大風忽起致　場内所　之　吹倒一二個幸未傷人故運動亦不中斷　 
[安慶]  
　　官紳合力籌賑　安徽本年水災有十餘縣之多災鉅巡廣轉　冬令亟應赶辦急賑官廳方面有華洋義賑會之組織許省長發行六十萬短期公債章程業經公佈并派員督飭組織游藝會决定月内開幕皖紳方面有胡聘臣王漢（前省議員）諸人組織水災急賑會假河南會館爲辦事處自本月四日起假新舞台演劇助賑現推舉前財政司長盧含章爲理事長聞盧君計畫擬於日内行行派員實地調查并由各會員分途勸募與官廳相捕而行　　招商躉船遷移　三北公司建議在安慶安設躉船派員來皖勘定大南門招商局礦頭一帶江岸爲適宜當即備價向地主彭姓商購上海招商總局聞知即飭安慶經理梁麗泉購買爲捷足先登之計梁以該處地皮招商局占用多年且已在附近建築堆棧故意抑價終爲三北以重價購去上海總局責梁辦理不善改任李少　充安慶經理另行覔地遷讓祗以地點難覔雖三北一再催促延宕至今始經李經理覔得西站外永清局門首江岸尚可遷就擬租賃該處地皮由上而下計長八丈測量岸邊水深僅五尺餘水退時跳板必搭五六丈遠巳報請上海總局核奪俟覆准後即與永清局董事訂立合同前擬租借下游義渡局江岸因該處水勢太急萬難安置躉船已作罷論至三北將來安設躉船聞亦不能就招商原址因該處爲潘家　頭下水木　往住撞斷躉船錨鍊是以議决三北躉船稍挪至上白水廟門首相去雖然有限然可免以後交涉云 
雜評一 
[又一禁煙令（默）]  
　　今日之禁烟以中央言之非爲國人而禁而爲外人而禁也外人催逼一次質問一次乃頒禁烟令一次近者顧維鈞氏又以聯盟會中所議報告當局於是當局又下一空言之文告意在　塞外人敷衍國際間體面非眞有爲民除害爲國去毒之决心可知也以此言烟禁非特三令五申即千令萬申共有奚益 
以地方言之非禁烟之難而在除禁烟阻力之難也軍人之包庇賄縱固爲唯一之阻力然其罪豈盡在軍人凡官吏劣紳土豪亦無不互相勾結以爲利如閩中官吏勒種徵稅劣紳土豪設局取費鄉民早視爲當官之事一旦勒令拔除則以血本所關寗有不反抗者故非特一紙空文之禁今無絲毫效力即特派大　　勘帶兵督剷亦豈能有良好之成績 
總之今日政治之不良人心之墮落已至其極無論何種問題皆無法改善安有禁烟一事而能單　見效之理使禁烟而有效則其他政治必已入於軌道而進於清明之途矣試問今日之中國能乎否乎 
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[全國外交大會籌備十一誌]  
　　定今日（九日）下午三時在寰球學生會開預備會全國國民外交大會籌備處昨日本報曾載由李登輝·吳和士君等與北京諸代表公議决定先舉行預備會茲悉此預備會定於今日（九日）下午三時在靜安寺路五十一號寰球中國學生會舉行昨晚該籌備處業巳通告曾往報到之各團體代表準時赴會所有對外之英文宣言已推請李登輝君起草預備交大會通過拍發昨日該籌備處接有電報五件如下　 
（甲）河南來電（一）卅電敬悉會發起定於本月眞日在　開會具仰愛國熱忱曷勝欽佩敝會准派代表蒞滬參與末議合先電復河南總商會支印（二）卅支兩電均敬悉敝會念華府會議關係吾國存亡已聯合各界組織太平洋會議後援會日内即由該會派代表與會矣特此電聞河南省議會虞 
（乙）北京來電　（一）上海東亞旅館向用祺先生轉全國國民外交聯合籌備處曁商敎聯合會各團體各報館均鑒 
本會續行推定蔣百里楊蔭喬爲赴滬代表特此電聞即希接洽是荷北京太平洋問題各團體聯合會議叩寘（二）上海真亞旅館全國國民外交大會籌備處鑒頃准太平洋問題各團體聯合會議函開頃接上海全國國民外交大會籌備處來電云全國國民外交大會已得各方贊同定十一月眞日在滬開會務希尅日推選代表到滬或就近電派列共策進行盼電復合行通知等因本會公推盛君恩頤就近列席相應電達貴處查照接洽可也第三届國會議員太平洋會議協進會叩歌 
（丙）湖北來電　卅電奉悉當推選彭天鐸爲代表赴滬列席特復湖北省農會江叩茲將昨日各團體所派加入發起全國國民外交大會之代表姓名團體等續列如左　　省區　姓名　　　代表團體　　　　　　　通訊處 
　　四川　譚棟材　　四川太平洋會議討論會 
　　北京　陳　鼎　北京各國體國民外交聯合會 
　　北京　羅國烺　同上 
　　北京　胡　鈞　同上 
　　北京　楊蔭喬　同上 
　　北京　湯　漪　同上 
　　北京　祁大鵬　同上 
　　北京　陳爲銚　同上 
　　北京　傅伯山　同上 
　　北京　蔣式模　同上 
　　北京　陳蓉光　同上　　　　　上海新旅社 
　　江蘇　郭森甲　贛事商榷會 
　　江蘇　虞純甫　藥業研究會 
　　江蘇　胡永甫　同上 
　　湖北　彭天鐸　湖北省農會 
　　山東　張心一　府學庠門義務惜字社勞働界儲蓄社 
　　山東　楊可傳　同上 
　　江蘇　司徒俠海　崇明路商界聯合會 
　　江蘇　龐子賢　　羅店市街自立會堂 
　　浙江　嚴愼予　　海寗縣敎育會　　上海新閘新康里一○八三號 
　　江蘇　朱觀玄　　旅滬福建同鄉會　蒲石路昌餘里五十號 
　　江蘇　江錦春　　法租界商業聯合會 
　　江蘇　劉屏仙　　同上 
　　江蘇　　通約　　時間守約同忐會 
　　安徽　洪志愷　　安徽工務總會籌備處　上海英界派克路一七○三號 
又各省區各團體代表加入發起者至昨日止統計如左　　省　區　團體數　報到代表人數 
　　直　隸　　　七九　　　　三四 
　　江　蘇　　　七一　　　　七八 
　　福　建　　　一○　　　　　八 
　　山　東　　　　三　　　　　三 
　　江　西　　　　二　　　　　二 
　　湖　南　　　　二　　　　　三 
　　陜　西　　　　一　　　　　一　 
　　湖　北　　　　二　　　　　二 
　　四　川　　　　一　　　　　二 
　　河　南　　　　二　　　　　二 
　　浙　江　　　　一　　　　　一 
　　安　徽　　　　一　　　　　一 
共計十二省二十一團體代表一１百三十二人 
[孤兒之國民外交熱]  
　　縮食費助加民代表龍華上海孤兒院全體學生發宣言書云美國總統哈定氏發起邀集各國在華盛頓舉行之太平洋會議其主旨爲裁減軍備及遠東諸問題以求國際間眞實的親善顧我國人民自得悉中國亦在邀請之列反致觸動愁腸頓露徬徨不安之象者亦是有故蓋深知遠東問題爲該會議最屬主要我中國果能於茲列强政治精神薈萃於華府時吾國出席代表出其精忠誠摯之言論將關乎中國者一一陳諸該會求得各國之諒解爲中國謀永久的和平我中國固受其賜而列强亦未始無利也設使各國寗願犧牲其自身之利不予贊助吾中國當以何道而目振歟茲即吾國人民徬徨不安之起因也但所謂國家者須有獨立之精神與夫民心爲甚礎庶克有濟觀乎邇來爲太平洋會議吾中國人心非常關心即就上海各公團而言舉余蔣二博士至美京爲宣傳民意之專使吾輩雖屬孤兒不敢自棄雖在學業時代下能有所盡力然以幼失怙恃之痛念之心悸故頗知體念世間有亡國之慘更有甚於吾輩孤兒者故願於十一月十一日太平洋會開議之日全院同學停食午膳一餐該一餐之費計洋十元蒙院長已准同學之要求撥交全國國民外交大會匯交余蔣二博士以作宣傳之費明知無濟於事然孤兒之地位安有餘力哉惟望愛國之士分外補濟博最後之勝利祝吾國之成功中國無恙國民無恙吾孤兒亦無恙也 
[周自齊之行踪]  
　　十二號可抵華盛頓　　吾國派赴太平洋會議之高等委員周自齊氏上月二十五日由滬搭乘銀邦號起程本月一號經過日本横濱向太平洋出發昨據提督公司云現該輪行將駛抵維多利亞本星期五可到西雅圖由西雅圖至華盛頓改乘火車預料周氏十二號可以抵美京云 
[新聞界名人來滬訊]  
　　倫敦泰晤士報主人北巖　士行將於月二十左右到滬茲聞世界新聞記者大會會長威廉亦將於月底到滬威廉爲美國密蘇里大學新聞科主任爲新聞敎育之最初唱道人而亦即世界上始創新同學校者聞威廉抵滬後將在聖約翰新聞科演講至北京後將在清華學校演講云 
[商聯會力爭印花稅]  
　　維持元年　案　否認以部令變更法律全國商會聯合會本届臨時大會曾議决印花稅一案仍應遵守元年參議院議决之法否認近日以部令變更法律茲山該聯合會總事務所　一而呈請財政部收回成命　一　通　各省商會團體一致否認特錄兩公文如次 
　　呈財政部文　呈爲錄案呈請事竊本會木届臨時大會據山西太原總商會浙江杭州總商會福建福州總商會吉林吉林總商會江蘇海門縣商會儀徵縣商會儀徵宜陵商會靑浦珠街閣商會浙江蘭谿縣商會嘉興縣商會海寗縣袁花商會義烏縣佛堂鎭商會江西南城縣商會提議否認簿摺單據加貼印花稅各案經大會討論交付審查會合併審查旋據報告謂民國精神重在法律人民違反法律政府執法以繩之政府違反法委人民當然不敢承認斯理昭然無容稍諱查賬簿憑摺按照元年參議院議决印花稅法第二條之規定每個每册每年貼用印花二分各種單據自十元以上起點尚屬推行無礙逮於三年以命令變更法律各種單據改自十元以下一律貼用印花一分彼時正百計羅　而賬簿憑摺仍照舊章二分之規定若銀錢支票均在免稅之列近日復以部令變更法律簿摺改貼一角銀錢支票及類似支票之憑證一律加貼一分是前此洪憲時代所不忍爲者今政府反毅然爲之如此破壞法律加增無已各大商店尚何能堪他　零星販　營業以及各種勞動工作平時均須各製一憑摺及賬　以爲登記之用而所得價格工資無幾貼用印花驟加五倍工商各業何堪擔負至銀錢支票及類似支票之憑證近雖奉令暫　施行然祇稍寛時日總非根本解决今各提案皆以法律爲根　理由非常充足自應由本會呈請財政部仍照元年印花稅法施行收回加貼之成命如謂增加稅欵業已指定用途竊以爲有欵可以抵欵查印花稅提成自財政部以至縣知事警佐及商會均有所得商會願以義務銷售而部員以至縣官等職均受有國家正俸自應爲國家服務何妨蔣此提成　節歸以一轉移之間兩有裨益我商民惟遵照元年稅法辦理凡該法所未規定者斷不能增加負擔一而由會通知各省總商會轉行商會如政府强欲施行違法之命令是公然違犯約法得合全國商會團體一致依據法律以自衛縱使各處官廳對於商民如何苛查如何科罰當由各商會力任保護對於非法之課稅誓不承認並通電各省長官暫予維持一面呈請財政部明令解决等語復經大會一致議决准照審查報告辦理除分别電呈外理合據案呈請鈞部察核迅准將薄摺等項印花稅仍照元年稅法施行收回貼之成命以重法律而恤商艱臨呈不勝迫切待尚之至云云 
　　致各省商會團體函　逕啓者本届臨時大會據太原杭州福州吉林各總商會海門縣儀徵縣宜陵鎭靑浦縣珠街閣鎭蘭谿縣嘉興縣海寗縣袁花鎭義烏縣佛堂鎭南城縣各商會提議否認簿摺支票加貼印花各案業經大會一致議决以元年參議院議决之印花稅法規定賬簿憑摺貼用印花二分各種單據自十元以上起貼至三年部令各種單據改自十元以下起貼已屬違法近財部通令簿摺改貼一角銀錢支票及類似支票之憑證一律加貼一分或變更法律或在法外苛求我商民决不承認除由本會分别文電呈請財部收回成命並電各省省長請予維持外應准照議决安通知各省總商會轉行各商會遵照元年稅法辦理凡該法所未規定者斷不能增加負擔如政府强欲施行違法之命令是公然違犯約法祗得合全國商會一致依據法律以自衛縱使各處官廳對於商民如何苛查如何科罰當由各商會力任保護對於非法之課稅誓不承認等因爲此錄案通知即　　總商會查照並轉知各商會一律辦理實紉公誼云云 
[關於改良滬港之浚浦局覆函]  
　　董浦築壩開閘說取銷　委員會定計後將有報告江蘇特派交涉公署接浚浦總局來函略謂接奉本年十月二十七·及十一月一日大函並附來上海道尹十月十九·及二十六日兩函所開浙江水利會與西浙江水利會之意見關於上海港口發展一節鄙人現奉命奉答如下（一）黄浦築壩開閘之議在港口發展商議之初曾爲數計劃中之一但現已經委員會决定廢弛以爲此計劃旣不需及亦不適宜故亦不復提議矣（二）本局現所開之委員會一經將發展之計劃定妥後如果何者應需舉行其報告届時將由貴交涉員送呈中央政府以上所述　經在九月二十二函中詳述之請參閱之爲荷總工程師海德生啓 
[浚浦局顧問技師之連日會議]  
　　將察視蘇杭間河道大陸報云上海港工程顧問技師會連日集議討論發展上海港之計畫上星期五日各技師乘馬達車沿軍工路由滬至淞沿途察看江岸及全部岸線現擬乘火車與游艇赴蘇杭一帶察視蘇杭間河道並再研究杭州灣之形勢出發日期今尚未定大約當不在遠連日雖屬秋賽停公日期技師會仍逐日照常開會詳細考察濬浦局或其他機關所擬各種發展工程之說明書云 
[旅法學生歸國之電告]  
　　約十八號抵滬　　寰球中國學生會昨接留法學生由新加坡來電云敬啓　生等在法求學因經濟困難異常故不得不歸祖國　情俟另函通知現擬乘保來開脫號PaulLecat起程回國約本月十八號可以抵滬届時務望貴會派人照料無任感激聞此次旅法歸國學生計有一百零四人云 
[中國公學職敎員辭職]  
　　中國公學辭職敎職員宣言云同人加久中國公學本於盡力敎育之志願他非所知或者謂某黨某系名之夾帶敎員含沙射影之誣蔑同人恥與辯理願言者葆愛人格早知懺悔而已昨日王　沙校長到校於此次風潮已宣布解决辦法是非旣顯散敗無虞同人自審於志願莫從克遂於公學無能爲裨遂向王先生辭職即日出校雖或貽任情之譏實亦行良心所安特此宣告朱自清葉紹鈞常乃德劉延陵劉　黎陳兼善吳有訓許敦谷劉建陽十一月八日 
[日本原首相被剌後之韓人觀]  
　　韓人之感想畢竟不同歟八日上海日報云原首相兇變事件日本且勿論海外之上海有種種形勢而受其影響然最足爲日本人之大警戒者即在滬鮮人對原首相被暗殺事僑滬之獨立主義朝鮮人將本紙之記事即於午後發行極大之號外曰「大韓人暗殺日本首相」云云記事之内容力爲發表其大致則此次暗殺爲將朝鮮獨立實現化之第一步而暗殺原首相之韓人於吾等獨立黨主義增加勢力並極口稱贊之又聞昨今上海之鮮人俄而開始活動大都繞北京而歸本國云 
[上海工廠中之勞工問題（再續）]  
　　幼工宜急加取締假使今日中國即有工廠法之存在或者工部局已宣布一種取締工廠規則或者各廠主已互相具有取締幼工之諒解則工人家屬所受之損失應如何補償是則望各關心於工廠情形者共同解决者也除此工資問題之外則爲房屋問題安全之住所亦爲工人所切望解决之問題中國工人之於房屋並不具有何等奢望故若欲建築安頓工人及其家屬之房屋所費當不至若何之巨此等房屋仍可收費惟其租價自當較今日工人住屋之租界爲廉然其對於工廠之損失當决無幾何也其次則爲糧食問題米糧價值近來頗有加增若欲以廉價得之殊非易易有人提議工廠爲本廠工人利益起見須代辦供給糧米一事米糧批發之價自較零買爲廉然此非工人力所能辦工廠調撥欵項並不爲難工廠批發糧食而轉售於工人工廠主人當不至有何損失而工人則獲益多多矣其次爲敎育問題或謂兒童應不使之入工廠即使之轉受敎育然此種方法旣非事實上可能行亦不能謂爲妥協無已則惟有半工半讀制如各工廠中能取消夜工則此制當可推行無阻耳此外則又有於各工廠增設監察人之說雖有人以爲此種監察人似無必要然考之實際此種監察人自有存在之價值監察人者不獨在廠内應照料人廠外各工人之住所亦有須其照料之處也凡以上種種問題聞不久將有人舉行會議詳加討論又聞日本工廠方面現擬廢除幼工制緣日人勇於遵守其國内之法律而幼工爲日本法律所禁止故日廠亦將遵其法律以辦理焉如此成事實則他國工廠或將效之此亦一好消息也云云 
[贛人反對臺灣銀行之借欵]  
　　聯合通訊社云贛督陳光遠現在自知不久銳意歛錢如加徵募債鹽斤加價統稅投標各縣知事繳納保證金發行軍用手票種種聚歛政策均實現於最近時間又恐各項搜括一時不能全數到手乃欲將各項新收入作抵押向九江臺灣銀行借欵二百萬消息傳諸旅滬贛人經旅滬贛民自治促進會逕電駐灣日本領事聲明反對今日該會接日領事覆函云逕覆者接准十一月二日來函閱悉一切承囑轉致九江臺灣銀行業已照知矣深冀貴會發展偉略是所盼禱專復順頌旅綏此致旅滬贛民自治促進會駐灣日本領事署啓大正十年十一月五日 
[總商會再電請禁粤新銀角]  
　　上海總商會電請江蘇省長等禁止粤新銀角進口各節曾紀本月）一日本報總商會以迄無復音昨又發電催促文云南京王省長鈞鑒三十一日電呈請禁粤省新鑄雙毫進口諒達鈞聽守候一週未奉明示或因事關圜法義取審愼遲　惟國家鑄幣首重信用成色重量依法俱有一定如果偷工减料即係玩法營私爲國幣計爲商市計萬無不加遏制之理年來省自爲政惡劣鉰幣充斥市面人民巳飽受痛苦若再任此等低次角洋繼續輸入必致舊鏞良幣銷鎔盡凈蘇省圜法恐爲奉吉川湘之續斯豈鈞座愛護地方之本心况據報載此項新鏞雙毫一月以來已輸入至二三萬角之多及今防止已屬後時設再猶豫噬臍無及從前銅元濫鑄之初本國人民亦何嘗不屢有陳訴徒以當局未甚注意遂致有電車公司拒用之事殷鑒不遠尤願鈞座引爲大戒俯採芻言迅頒明令仍候電示上海總商會叩庚 
[閘北各團體聯席會議紀]  
　　爲閘北界石問題閘北地方自治籌備會函邀閘北各團體於日昨下午二時在寶山路口該會辦公處開聯席會議討論工部局拔去閘北東新民路來安里東首華界界石一案首由主席俞宗周報告開會宗旨次由調查員王某說明華租界線地點及此事發生巔末僉謂某商借六合公司名義運動工部局搆成此案利己媚外喪權辱國莫此爲甚議决除函各官廳嚴重交涉保管外並在交涉地點分攝多影迨散會已鐘鳴五下矣 
[商界總聯合會之太會慶祝]  
　　國聞通訊社云本埠勞合路上海各路商界總聯合會於昨日發致各路聯合會通告云逕啓者本月十一號爲太平洋會議開會日又爲歐戰勝利紀念我國對於太平洋會議前途抱無窮希望對於維持世界永久和平人類眞正福利尤爲盼切各路商店自應於是日一律懸旗一天以示慶祝相應函請貴分會轉知各商店一體查照辦理藉以表現國民一致對外之精神云 
[房客總會委員會成立]  
　　國聞通訊社云上海各路房客聯合會總會因原定執行評議監察三部不便辦事故義决改組委員會由每路推舉代表兩人組織於前日下午八時成立當場推舉明潤身爲委員長並議决於十一號舉行大請願昨日上午明委員長並至佑尼干律師公館商議對付哈同勒遷民厚里房客方法决定積極進行云 
[黄包車加租誌]  
　　頭老坐享其利　　聯合通訊社云黄包車加稅一事現巳决計實行從前全日租金小洋九角現需大洋一元且有數家小洋不收必收大洋本年江北水災難民恃此爲生者日衆而工部局及工巡局車捐并未增加是以拉車之苦力心多不服聞係經租之華人名曰頭老者從中坐享其利云 
[南方捐欵充南振]  
　　本埠香港路北方工振協會因本年江浙皖水災甚重急待救濟所有　會在豫北豫西所辦工振現已將次竣工振欵向有餘存自應以南方捐欵撥充南振聞日昨該會曾開理事會議公决將所有振餘五萬元撥交本埠江浙皖水災義振會散放矣 
[商品陳列所消息]  
　　勸辦實業使派員參觀　前日下午四時勸辦實業專使葉恭綽持派徐君球　函至所調查由該所職員裴國雄君陪往各部參　惟因爲時已晚不及周視故於昨晨十時復行蒞　考察一切聞徐君對於該所陳列設備頗加贊許並對於各事務員多所指導云 
　　新聘之兩職員該所現山委員會聘定前南洋勸業會總務科科長李華堃君坐所主持而陳列事宜請前巴拿馬賽會出品科科員兼文藝館主任吳茂卿君爲義務主在兩君經驗豐富學識優越對於該所前途定有一番新佈置也 
　　學生參觀時之研究　昨日上午有上海廣東商業中　靈生工藝學校·女子中學·培德小學·男女學生百餘人於來所參觀之頃手持紙筆抄錄各部說明書等備供研究該生等可謂不虚此行也 
　　童子軍之瓜代　該所開幕以來一號至六號止均由媂孺救濟會童子軍至所照料一切近該會以本星期有菊花會之舉將該童子軍調回自用該所因觀覽人衆招待維持均關緊要自昨日起由培德小學童子軍二十人前往服務矣 
　　宏裕銀樓之招徠生意宏裕銀樓在該所陳列紋銀器皿輝煌奪目能以新工藝仿製古鼎彝屬不爽毫釐發揚國光煞費苦心該樓爲慶賀商品陳列所開幕紀念起見連日在塲分贈優待劵數千紙持劵往兌飾件者得免工資云 
[上海减賦之官樣文章]  
　　上海十九市鄉經董因本年秋間風雨爲災收成歉薄會議公呈江蘇省長財政廳道尹上海縣請爲大減糧賦等情巳誌前報茲聞上海地方欵産經理處接奉縣公署指令當即函知各市鄉經查照原函如左逕啓者案奉上海縣知事公署第三六三號指令會呈災重民困請准呈求减賦並懇籌備春賑由奉令開據呈以災重民困求大減糧賦並懇籌備春賑巳分呈省長財政廳道尹核辦仰轉致各經董知照此令又奉財政廳批同前由奉批開呈悉查錢糧之蠲緩應以災情輕重爲衡該邑本年連遭風雨低區田畝雖不免稍受影響然較諸他邑情形究屬大相懸殊昨據該縣委會勘呈請核减即經明晰指駁在案據呈前情應俟該縣委復到再行核辦至撥放春賑一節事關救濟並候省長核示此批各等因奉此查此案於本年十一月一日在縣行政會議之時僉以災情奇重仍再懇求大减在案茲奉前因合先函達即希查照云云 
[航務消息彙紀]  
　　日本郵船會社添造行駛歐洲之頭等新郵船三艘今已陸續造竣其中已經將艙位等布置齊備者爲箱根丸此船有二萬一千噸之排水理除旅客艙位外尚可裝運一萬噸貨件船内無線電與冷汽間亦皆設備茲巳定十二月一號開始加入歐洲航路内行駛亦經上海香港及海峽殖民地至馬賽倫敦盎凡爾爲止昨已有電報到滬謂下月四號抵申五號開赴歐洲尚有淺間丸春名丸兩輪與此輪大小同等在此三月之内亦可實行開班矣 
　　近日太古車糖之運滬者日多昨日之綏陽號進口共裝到赤白氷糖三項計一萬八千包又新疆號山東號亦運來一萬餘包聞新寗船來滬尚有大批糖運到且渝宜航路刻下已安然通行故裝往上江之客糖每日亦有五六千包出口云 
　　在巴拉塞爾斯擱淺之日輪紐約丸即現欲在上海設立分行之國際汽船會社之船此船有九千零九十三噸　　中國郵船公司之中國號本日本由星加坡抵滬當日二時即須放洋故小火輪在二時前即在新關碼頭接送旅客上海有四十餘人乘往舊金山云 
[旅滬川商之營業近况]  
　　疋頭趕運赴蜀　川絲銷路暢旺旅滬川帮商客自宜昌等處軍事發生後來往貨品均受阻梗茲該處至重慶航線輪舶巳經通行惟時届冬令行將水淺故須須趕緊裝運若至十月底後祗能用白木民船渡裝途中更虞匪刦是以近日由申裝出疋頭如泰西緞二百餘件市布寗綢裏子綢等一千餘件又棉紗一千餘包陸續報稅出口均須於月内趕到云 
四川廠經向銷英美等國歐戰以還連年呆滯是以來貨亦少本年江浙蠶桑不佳絲價甚高洋莊亦甚活動而川經因此銷路甚暢售者均得善價以是蜀商咸抱樂觀云 
[銀洋市况之報告]  
　　金融通訊社八日報告云洋價受銀拆抬高之影響早市又見回疲收盤七錢一分八釐較昨跌八七五華商銀行俱有售出午市拆息轉鬆洋價遂回高至一分八釐五 
 
 

Page 19

 
 
近日洋釐進出口俱不動市况見定昨今二日爲賽馬之期市面愈見靜寂其所以升降不常者蓋完全受銀市變化之影響也 
銀拆早市六錢八分與昨同市面見緊旋有某銀行做出押欵六七十萬兩午市又有絲經出欵數十萬兩市面漸轉和平拆息跌至一錢八分收欵四十萬兩 
[昨日車運進出之現洋]  
　　昨日（八日）滬寗路大通運銀公司由夜班快車運出本埠中南銀行現洋六十箱計三十萬元至南京又東萊銀行山東銀行惠興　昶等莊現洋二十七箱計十三萬五千元裝至天津　 
滬上前因現銀缺乏各銀行議决分函南京杭州南造幣廠暫行停鑄一星期現滬地銀根較鬆市面回復故杭州南京兩造幣廠照常開鑄昨日（八號）滬杭甬鐵路由杭開滬之早快車在杭州造幣廠裝來新幣十二萬元分裝二十四箱係上海日夜銀行六萬元中交兩銀行各二萬元鹽業銀行二萬元又槐涇棣華運交上海九豐現洋一千元以上共運到十二萬一千元均運抵上海南站卸車即由運送處分别送交矣 
[碾米公所覆南市米行公會函]  
　　爲退票問題上海機器碾米公所昨復南市米行公會函云逕復者昨展台函以據長愼行報告廠貨各客往往於午後成交倘聞北市米價稍昻即多方措詞退票未免失於信用請爲取締云云敝公所即於九月二十八日常會提交同業公議僉以雙方退票習慣相沿行之已久今欲一旦變更敝同業未爲不可贊同但廠家代客售米向由賣手經售退票一節如果不得適用須向經售公會徵詢意見俟彼妥議答復敝公所後當再轉復貴公會可也 
[閩省遣散步兵過滬]  
　閩省李督軍所部第十師第一旅步兵一連計一百餘名因送回原籍遣散派由李連長押乘輪船由厦門於昨到滬晚間團乘火車赴寗以便換乘津浦火車至京後轉送保陽遣散事爲何護軍使得悉立飭弁兵至車站彈壓 
[賽槍會月射彙紀]  
　　七日星期一下午三時爲本埠萬國賽槍會在靶子塲此賽第十八次中華盃又第十五次英瑞盃及本月份月盃之期課程以二百五百六百碼小號牛眼靶每墩各賽七響每員計賽二十一響是日天色極佳惟西北風頗緊茲將各種比賽結果分誌如下（甲第十八次中華盃（一）射擊敎練排長陳景塘九十九分讓四分凈九十五分（得盃）（二）隊員陳如松九十二分讓二分半凈八十九分（三）排長郝伯陽九十分讓四分凈八十六分（四）隊員方液他八十五分讓一分凈八十四分（五）排長劉景和六十九分加十分共七十九分（乙）十一月盃（愛混班）葡人高拉沙六十七分勝（愛字班）美人韋而納六十七勝（皮字班）華人方液仙六十分勝（西字班）英人海生五十九分勝（　字班）英人開五十七分勝丙）第十五次英瑞盃葡人高拉沙一百分讓二分凈九十八分勝 
[寰球中國學生會消息]  
　　寰球中國學生會建築會所募金團第十一次徵求會員團業　組織就緒所有團長隊長姓名曾見報端茲悉該會爲鄭重起見特再備公函專人敦請致各隊長函中並附去隊員一覽表二紙請各就交誼稔厚中推定二十人爲隊員以資臂助而利進行並聞本星期五午後五時　須邀集與募金徵求辦事方面有關係之人在會貼一特别會議討論一切云 
[南滙管獄員案將公開辯論]  
　　楊而墨等訴南滙縣獄員　汝　尅扣　糧侵佔工資又將監中犯婦帶到家中姦宿一案經上峯諭着上海地方檢察廳派員到南滙查明劣跡即將臧汝鑫與該獄所目翁曜南·看守丁海珊·朱瑞之等帶回檢廳訊押茲已起訴審判廳昨由田刑庭長會同郭檢察官開庭研究命提臧汝鑫等四人至案研詰一過當因人證未齊不開辯論諭飭分别還押候傳齊人證到案定期公開辯論 
[蘇省水災義振會常會之議案（續）]  
　　五吾蘇大江南北今歲同被水患而以地勢·災狀·民情三者衡之則被災雖同所以救災之法不同（中畧）竊謂振災方法亟宜分别下手江北當標本分治急振救死是爲治標謹隄防疏水道皆他日之事是爲治本江南則異是當以户欵辦工振大修圩岸以少數義振救極貧與婦孺彌縫工振之闕是爲標本並治 
請先言修圩之利水至江南無懷山襄陵之勢也然民國八年澇今年又澇災亦數矣吾聞諸吳民水至而圩岸屹然水不入田者即底窪無碍圩薄岸卑爲水所毁者即稍高亦没故曰修圩爲急吳之士紳亦嘗屢舉圩工矣其弊在官與城紳皆不負責官諉之紳紳諉之鄉董非盡不肖也而良莠之不齊分茅設蕝各領各鄉之欵各辦各鄉之圩所謂圩工局者初無衛以整齊之鈐束之其結果則良者百不獲一莠者糜欵誤工相望以工代振之美舉轉爲叢詬之資八年分江南水災一邑中支銷工振或至數萬元而圩工草率言者籍籍不及三年歉歲再遭衝决如故巨欵旣已擲之虚牝官紳皇皇不得不以普振塞窮黎及鄉痞之望求免於一鬨而不暇復爲根本之基其情亦可憫矣義振會向以救死不救貧爲宗旨今届官廳又以籌得之欵委托本會振本會對於江南災地若用向來官振敷衍辦法不擇人而予捫心實有未安若守定義振方法恐不南一帶應放急振之處至少而窮民游手則所在皆是此輩不以工振消納之希望盡絕或且挺而走險亦非地方之福本會再三審度惟有請求省長財廳嚴飭蘇松常太各縣知事會同公正士紳以全力辦工振誓掃積習每縣設一工振處由知事函聘邑紳到處治事官紳平權各負責任遴員周歷各鄉視察圩岸分别應撤修應整補·應加寛者核實估工估欵儘一月内開報約計就地公欵振欵可得若干不敷若干由省署核明撥省振所及義振會欵補助之欵旣有著然後嚴定章程其大要不外收支與工程劃分兩部互爲鈐制凡監工及抽查人員皆有資給鄉董實能任事者一體委用不能任事者但令隨同彈壓不准與聞工程監工者具保固狀限内賠修怠惰者隨　撤換勒奮者事竣優奬其圩岸必須加寛之處婉勸地主佔值捐讓照捐振例呈奬實係貧苦業主酌給地價候此核實辦理庶幾堤防鞏固災民得食一舉兩善各邑情形間有不同須詳細呈報惟是此項工振約以正月興工冬間各地災民確有饑寒交迫非振不救者仍由各屬公推之調查員報告義振會由會派員就所報極重之區覆查情形酌放義振一次以資補救所謂標本並治者如此是否可行謹候公决公議贊成 
[學校鏻爪]  
　　女子美術學校　昨日午後二時」霞飛路寶康里二百十五號中華女子美術學校歡迎該校校董前參議院議長張薄泉柏烈武湖南中華工會義務學校校長張康侯等諸名流是日到會者學生數十人敎員蘇叔　陳家英陳家慶等十餘人伍行敦陳家慶紀事首由唐校　家偉致歡迎詞次張溥泉演說略謂我中國爲數千年之古國亦即世界文化昌明之祖國試觀種種技術無一不備根基穩固舊學淵源由來久矣非徒自誇實有所證也而傳至今日人人腦海中惟知效法他國襲取皮毛於是將我固有之一切技藝美術棄如敝屣是誠數典忘祖舍本求末矣夫世界獸類富於摹仿性者性猿人類之富摹仿者惟日本日人基礎不固見異思遷六七十年前效法我國六七十年後效法歐美欲徵其本國固有之文化杳不可得今雖能稱强於世誰得謂爲堅穩文雅之泱泱大國哉故兄弟以爲國人須保存其固有之國粹而引證世界各國之特長以求進步庶不致失新而棄舊也兄弟革命二十餘年于役江湖奔走不暇本係新世紀人决非舊式人　對於今日一般時髦趨向頗有感觸學衛文化旣不研新而又失舊弄巧反拙無以自存　諸舊戲十年前海上之丹桂園等處如孫菊仙小桂芬汪笑儂等所演諸藝何等精美而今日所謂改良新劇則愈　愈糟　雜無序欲求如往昔之精采者幾如鳳毛麟角此特舉其一端而言其他尚何足論又近日海上一隅女　妝東均以毛織之長大圍巾横披上身不倫不類縮成一團此等現象惟我國之乞兒丐婦及西洋之老婦有之而今日我海上之靑年女子　目爲美觀誠怪不可言矣美術一道爲人類萬不可少者亦即人人心理中應有之學術務望貴校諸女士保存其舊有之文明美術增進其新得之歐西美術發皇而光大之曷　幸慰之至云云繼由柏烈武演說畧謂兄弟忝爲校董對於校務愧未盡職今日參觀圖書　品精美絕倫何如之對於美術之精意及希望張溥泉先生已發　無　惟兄弟尚有數言　獻請爲注意（一）現在社會不良由於無家庭敎育本校旣授諸女士以美衛技能此後尤望注重家庭敎育以爲改良社會之張本（二）本社授諸女士以優美學術重在實事求是日後對於家庭操作務須必躬必親不可放任（三）雖有特殊技能若無經濟常識則家計難免困苦故對於家庭經濟誠宜精心籌盡庶幾措置裕如云云張康侯演說略謂吾國美術如書　詞章雕刻刺繡等皆流傳於世不過國人對此僅知保存不知研求進步日見退化本校有鑒於此研求美術不厭精詳故出品膾炙人口此後務望校長及各　員積極進行兄弟及各校董當盡維持之義務云云陳校董壽元等亦各有演說嗣唐交長答謝各校董指導維持之盛意時已鐘鳴五下遂各盡歡而散 
　　滬海公學　北西藏路滬海公學昨日該校高小部全體學生開第二次籌備會由戚元生主席先由主席報告經過情形次宣讀草章衆無異議作爲通過次選舉職員當場開　詰果戚元生爲正會長李啓鈞許掌才爲副會長其餘各職員亦均由會員選定評議部部長爲趙國榮當時由衆公决於本星期日（十三日）上午開成立大會並請名人演說云 
[秋季賽馬第二日紀]  
　　昨爲旅滬西商秋賽之第二日上午十一時與賽西人咸整轡集於泥城外跑馬塲開始比賽直至薄暮始畢計賽十次茲將得標者挨次錄下第一次十八馬西人史球代西人馬立師粉紅衣帽白馬勝第二次十五馬西人野漢紅衣帽黄馬勝第一次十七馬公共捕房西牢監獄員史賓斐爾藍衣白帽黑馬勝第四次十三馬裕泰洋行西人達拉司藍衣黑帽黄馬勝第五次十一馬台維洋行西人台維灰色衣帽黑馬勝第六次十二馬西人野漢紅衣帽黄馬勝第七次二十二馬西人小達拉司代西人牛金醬色衣黄帽花馬勝第八次十六馬西人海爾黄衣醬色帽白馬勝第九次十六馬西人野漢代西人馬立師粉紅衣帽黄馬勝第十次二十三馬裕泰洋行西人小達拉師藍衣黑帽花馬勝 
[靑年會同門會秋季大會預誌]  
　　靑年會同門會徵求會現已徵得會員四十六人新舊會員已有一百四十四人茲定於本月十二號（即星期六）下午三時起舉行秋季大會預定秩序如下（甲）歡迎新會員用茶點（在靑年會客廳）（下午三至四時）（乙）報告會務報告母校近况討論會務（在殉道堂）（下午四至五時）（丙）幻術·音樂·影戲·在殉道堂（下午五至六時想届時必有一番熱閙迎） 
[神州醫藥會籌備紀念會]  
　　神州醫藥總會孫滬上醫藥兩界所組織成立於民國元年時因南京臨時總統有取締中醫中藥之令乃由中醫余伯陶顯伯卿朱少坡包識生集合藥業董事萬吉卿等以及各省同志積極進行分會達十餘省曾辦醫藥書報社發行醫藥報更設神州醫院以及醫藥專門學校竭力倡中醫中藥俾與西醫並駕齊驅迄今十載聞該會擬舉行十週紀念籌備會舉包識生先臣爲籌備主任電召各省分會代表全體來滬定期開幕云 
[半淞園開菊花會]  
　　今秋之菊爲數日前大雨所傷故各處菊花會罕見佳菊聞半淞園主人親手栽培加意愛護是以仍得數百盆極佳之菊茲定木月初十日起特聞菊花會兩星期陳列於江上草堂以供游客賞鑒　淵明同愛者盍往一評其價值 
[滬南工巡捐局昨未開會]  
　　昨日（星期二）爲滬南工巡捐局開當會之期預由姚局長分函　董事查照在案午後三時正欲開會因各董事另有要公預行請假故到者人數不多遂决定將各種議案併入下期常會再行公决於是姚局長欵以茶點而散 
[新舊關監督之交替記]  
　　江海關監督調任命令發表已届三月因姚　延不願交新任陶瑗直至日前三號上午始接事因移交人員　多聞僅留朱某　某等六人將予以重要位置此外則概不加委並對於各分關具整頓决心行將派員嚴密澈查不久當有一番更動云 
又聞姚已在任在載歷積宦囊此次調任令下疑陶或有運動　不肯交一而匆匆入部希望挽回詎爲潘代總長所不滿以其藐視命令鳳陽亦幾將不保姚遂掃興而回趕辦交卸擬不日赴皖滬關所　各分關類爲姚之私人或内親或子姪故此次陶來殊惴惴云 
[更替修艦之令文]  
　　海軍第一艦隊所轄之楚同·楚有·利通·江元·湖鵬·定安等艦前因武宜戰事發生經第二艦隊司令杜錫珪調往前敵參加作戰致各艦瞭　桿烟囱艦沿等處均被砲彈擊損現在戰事已停各該艦艦長均紛紛呈　修理以固軍防當經杜司令轉呈本埠海軍總司令請示辦法何代總司令據呈後以各艦　修本在部定預算經費以同值此財政竭蹶額定經費積欠未發若各艦同時興修其費甚鉅此時正值籌辦冬防長江上游防務尤關重要未便盡行調修應俟在滬修理之楚同軍艦修竣後陸續更　興修以重防務已令行杜司令轉行各艦知照矣 
[令發修正分等運動辦法]  
　　上海縣公署訓令勸學所文開案奉江蘇敎育廳訓令内開查各縣分等運動自第四次省敎育行政會議議决辦法呈奉省長核未施行以後各縣人數逐漸增加每縣多者約有五六百人少者亦不下一二百人　計核給合格奬章共二千六百餘座現在運動程度較前增高自應將分等　動標準詳加修正以便賡續舉行業經本廳將修正辦法呈請省長核示在案茲奉指令内開呈件均悉准予分别存轉仰即知照此令等因奉此合將修正分等運動辦法印發令仰該知事轉行勸學所曁體育指導員遵照辦理再是項分等運動在尚未舉行各縣可查照前次所頒辦法儘先舉辦其已經舉行一次者即照此次修正辦法賡續舉行併飭知照此令等因計發修正分等運動辦法五十份到署奉此除分令外合行令仰該所長遵照此令李所長奉令後當即轉令各學校曁體育指導員一體遵照辦理矣 
[陸軍編制之講演]  
　　四川路靑年會門首發貼大佈告云本月九號（今日）星期三晚八時智育演講會請前安徽都督柏烈武演講「中國陸軍編制法」國中之有陸軍其組織若何師旅團　連排如何分法每組設兵若干全國共分若干師旅此留心軍事者所不可不知也 
[彈花業籌設公所]  
　　本埠彈花一業向有滬帮（即本地及浦東等處）粤帮（即廣東之大埔等縣）　帮即浙江之蘭溪等縣）等派别南北市一帶開設店舖兼営工商業者統　約有四百餘家其中滬帮最佔多數該業年來生意日形發達惟同業向無團體組織頗形散蔓近經滬帮中人一再開會討論議决籌設彈花公所刻正進行云 
[安置湘省來滬難民]  
　　湘省因遭兵災男女老幼難民結隊來滬於前日抵埠大小計有四百二十五人因無安插之所昨由上海縣沈知事派警送請同仁輔元堂代爲安置　由該党杳查得滬西瞿眞人廟及湖南　館房屋較大足可安置立　送往該二處住宿並將口糧日用各物一併備送 
[造船所新塢暫緩開工]  
　　江南造船所此次添闢新船塢原定本月内開工挖　建造茲因新塢甚址旁尚有兵工廠存儲砲彈棧房未遷致難動工兵工廠謝廠長以該處　房所存砲彈甚多一時無地可遷是以復函造船塢請爲暫緩開造昨由劉所長傳諭各工匠從緩建築矣 
[稅所長催繳稅欵]  
　　上海稅務總公所俞琢吾所長以現值冬令正各業商貨發達之時所征稅餉亦爲最旺之候乃調查各屬分所及稽征處與各局卡所報征稅　情形數未見起色殊於比較大有關係昨特通傳所　各分所主任一體遵照務各督率員司認眞稽核外令將所征稅額先行繳解來所以便彙總報解省庫云 
[工程師參觀賽馬]  
　　浚浦總局延聘之英法美日荷比等六國工程專家連日察勘杭　　及蘇省各港口頗形忙碌茲聞星期三（今日）各工程專家應跑　總會之請參觀賽馬云 
[滬西曹家渡之火警]  
　　滬西曹家渡東三角塲俞徐記外國酒店昨日午間因煮飯不戒於火頓時濃烟密布時值西風大作火乘風威霎時員穿屋頂該　救火會會員立驅皮帶車往救詎因火龍機機件損壞滴水不出當由該處靜安寺　房崗警立用電話報告該處救火會各西人驅皮帶車馳往奮救始得熄滅計焚去前後三開間平屋二進及左有凉亭均付一炬　 
[失火人不管鄰居]  
　　本月七日曹家　陸大賢所開之雜貨店究兆火災延燒附近草屋多間昨有客民陳嘉卿章紀發虞福昌沈福生仇嘉松張阿二等具　閘北司法科稱民等均在奉天紗廠做工起火之陸大賢係廠中　　起火時祗　　運自己貨物並不通知民等反將廠門鎖閉迨民等放工歸家房屋財物悉付一炬損失頗多請爲究追四區四分所昨將起火人陸大賢楊載明轉解到科押候訊明核辦 
[雜糧行司賬携欵潛逃續誌]  
　　南市　市街源豐雜糧行被司賬何某等私挪莊欵做交易所股票失敗虧負携欵捲逃共三萬餘金等情略誌昨報茲聞司　何某安徽人同逃者係副　殷姓何爲某錢莊所荐該莊源豐行亦有股份以是執有銀錢全　經理張銀弟平日毫不覺察聞何等在交易所交易已數月計股票上共虧折一萬數千兩棉紗上亦虧折不少標妓用去亦不資副賬殷某每晚出入偕何同行茲被錢莊及同業知悉張受四面楚歌惟有對人流涕昨日已由張派友至安徽原籍訪緝一而將懸賞緝拿云 
[滬杭車乘客帶土被獲]  
　　在南星橋站查出　供係上海永興轉運公司託帶昨日滬杭路早班慢車由滬開杭於下午駛抵南星橋站内有乘客携帶包裏一個下車出站形色張惶被站長察覺立即鳴警會同檢查衣包内發見烟土一包得重八九兩據稱此項衣包係由上海永興轉運公司託帶之件等語當山站長將所獲烟土報告鐵路局長局長立飭巡官將永興轉運公司帶土之人交出押送就地官廳懲辦 
[驗明陶阿木因傷身死]  
　　馬夫吳阿友前因挾嫌糾衆將陶阿木兇毆受傷由警拘送法庭飭吏騐得陶傷痕甚微祇判决吳阿友拘役二十天詎陶受傷頗重醫治無效而死由屍母陶王氏報官請騐已誌昨報昨日上午地檢廳委派孫檢察官汪書記官並沈檢騐吏　蒞方浜路西馬橋餘慶里後面二十七號平房内屍所相騐先據屍母陶　氏投案訴稱蘇州人年四十九歲已死陶阿木年二十四歲乃婦人之子三房祗留一脈向在工部局爲木工前有馬夫吳阿友曾向氏處借云洋元不還故命我子往索致觸吳怒上月晦日糾同　生記等各流氓將我子兇毆擊傷鼻　等處當時若輩逃散之後延至本月初二日彼等又來逞兇時適我子傷勢大發衆隣共抱不平得將吳阿友拘送鈞廳奉判拘役二十天於是婦人將子舁送仁濟醫院求治據醫生察得鼻傷處已損壞腦部無可挽回遂拒却退回家中越日承友人舉薦西醫到來診治吃過藥水　無效騐已於昨晨斃命但氏全靠我子供養今遭毆斃求究並將吃剩藥水呈閱問官得供問曰西醫爲誰該氏答稱西醫承友人薦來所以未悉問官將藥水半瓶詳細察看畢飭　阿木屍體舁出如法騐明手足等處受有木器傷無算惟算　確已傷斷實係因傷而死塡明屍格判該氏自行棺殮候回廳將在押之吳阿友訊明律辦並嚴拿帮兇各犯到案究懲 
[尚有本埠新聞等轉入後頁]  
雜評二 
[原錢（旡用）]  
　　錢之爲性怪矣哉吾向以爲錢到人手可以唯人處置有錢使得鬼推磨富者無辦不到之事矣庸詎知錢如鬼怪如妖魔時或任人玩弄而若無知覺時或猛起變化而不可捉摸資本家盤剝重利以取盈焉卒有破産之債務人而壞其計企業家操縱籌算以自肥焉卒有運動　賃之勞工以分　潤綜滬中近狀觀为糧貴焉房租增焉生活艱難極矣各種工人夥友紛紛運動加賃而商賈之加增於物以轉嫁其擔負者無論已甚至一車之微亦增租賃而拉車苦力不得不取償於乘客蓋經濟程度高一高百高究其極仍無幾實受之惠而熙熙攘攘徒勞精疲神於金錢二字質言之爲金錢之役而巳彼有權者尚　於社會方面稍加注意母使痴子個個望天塌窮人個個望民反而爲過激派釀造空氣期用錢而不爲錢所用錢怪而不受怪之害當今之世殆亦可以引爲鑑戒歟 
[原會]  
　　聚多數人於一堂之謂會所謂多數人者必抱有共同之目的具有其同之熱誠更運以奮厲之精神濟以公平之意思可進則力爭不可進則互讓而絕無絲毫私意於其間會百若此結果未有不良反是則結果難以臆測是在創造之頃愼思明辨探索總意之所在而順從之此爲集會之秘訣亦即集會之公例也 
 
 

Page 20

 
 
 [L本埠新聞二 
[浙江省憲協進會遷移會址]  
　　浙江省憲協進會會址原設勞合路寗波里昨日遷移法界　自邇路二八二號國會　員通信處辦公 
[公共公廨審案之昨聞]  
　　時促展期昨日星期二公共公廨上午刑事公堂輪應駐滬美副領事丁約兩君陪審因丁君另有要公未到祗約君蒞廨會同李襄讞升座第一刑處訊理各捕房瑣案惟人證衆多訊供較長之案因爲時侷促不及研訊均着展期審訊云 
[男孩悮服鏹水殞命三誌]  
　　蔡蔣氏家八歲男孩蔡新寶誤飲　水畢命將　水主即珍華　飾店東顧問撨拘送地檢廳請騐在案前日下午孫檢察官提案研訊據該氏訴稱我子新寶雖誤飲　水以致死於非命現在該店主　我痛子情切願貼償衣棺洋元我亦允許叩求免騐問官得供淮如所請着具結送查趕緊棺殮顧問樵省釋 
[汽車撞傷王照祥]  
　　昨日下午四時許有一千五百九十九號汽車駛經北京路撞倒紹與人十三歲男孩王照祥身受重傷當由老閘捕房一千零十號華捕到來押令汽車載送受傷男孩往仁濟醫院醫治一而帶該汽車夫入捕房請究 
[學徒踢翻酒桶而燒斃]  
　　新閘橋塊長安路長安里恒豐紅木作昨晚七時許不戒於火焚燬房屋一間旋經救火會皮帶車前來救熄當火熾時有學徒王阿金（）十六歲逃奔之際將酒桶踢翻致週身皆被燃着受傷甚重事後由人送往同仁醫院醫治當晚即傷重身死云 
[吳公望與日婦婚案之和解]  
　　浙江人吳公望前在日本娶日本女子福石依内爲妻育有子女嗣吳回國另行再娶將前妻抛棄不顧致被延律師投公共公廨訴追損失及三十年之贍養費吳近央人設法向原告商懇和平了結已得同意昨晨雙方律師投廨據情稟由陸襄讞會同日　領事田中氏准予將案註銷矣 
[拐案查明再訊]  
　　被拐者張素珍伯頓路五百六十號居婦張陳氏指控鎭江婦人范孔氏於上月二十五號串黨將伊十六歲女兒張素珍誘拐藏匿無踪等情昨由包探孫阿慶將范孔氏獲解公共公廨請究經中西官質訊之下以案關略誘應詳細查明諭被告押候下禮拜二再訊 
[新寗旅館犯烟受罰]  
　　湖北路迎春坊口新寗旅館内因備設烟具容留寓客吸食鴉片烟前晚被老閘捕房副捕頭克魯克與包探顧阿根協往查見當將烟具帶入捕房請廨出單於昨由捕將該旅館内之浦麟書傳至公共公廨經李裴讞會同美約副領事訊供屬實以浦故違禁令判罰洋二十五元充公烟具銷燈 
[虚設煤號行騙計]  
　　蘇州人錢廷奎住美界海寗路昨扭鎭江人樊秉臣至四區二分所控稱今年七月間樊虚設煤號招民充該號之夥允許月薪二十元進號之後一無所事託民向金姚代借洋六百元惜洋之後該號即收歇樊避匿無蹤今經遇見請爲究追經倪署員質訊過轉解司法科核辦 
[懷璧罪案無證註銷]  
　　古董掮客劉錦城因掮賣之悲翠等玩物與牯嶺路十號門牌葉明齋被竊之物相似經包探張天林查悉將劉拘解公共公廨押候查明訊究在案昨晨由廨提訊原告投訴被竊之古玩等物共值洋三千餘元請究訊之被告供不承認並據張探稟稱調查並無實在贓證云云中西官得稟遂判將案註銷被告開釋 
[法公堂審案彙記]  
　　旅館違章　法新租界霞飛路第七十一號門牌徐昇全所開之客棧邇因不將旅客姓氏籍貫載明循環簿爲專查客棧之包探方福林苗永興偵悉前晚至該棧將簿據及徐一併帶入捕房諭令交保昨日傳到法公堂請究先由捕頭上堂稟明前情徐供認違章官判罰洋五元充公 
　　私賣燈吃　沈阿大在法租界私設烟　容人吸食洋烟探目沈德福偵悉前晚偕同西探至該處搜出烟槍烟具等物甚夥帶入捕房　令交保昨日傳至法公堂請究先由西探上堂稟明前情並將烟具呈鑒詰之沈供稱實係民人自己吸食不敢留人燈吃餘供支吾中西官判沈罰洋念元充公烟具没收 
　　串竊牝牛　朱小弟張福全兩人日前至法新租界草地上竊取牝牛一頭而逸當由原告報告捕房飭探將朱張兩人拘獲吊出原贓帶入捕房昨解法公堂請究先由原告投訴被竊情形朱等供認行竊不諱中西官判朱張兩人各押西牢兩月以儆 
　　牛奶攙水　趙雪田日前手持攙水牛奶至法新租界向各户兜售爲工部局衛生處洋員查悉以趙售此牛奶有碍衛生且又未捐執照違章鳴捕將趙帶入捕房昨解法公堂請究先由衛生處洋人稟明前情趙雪田供民人向在宋云卿牛奶棚送牛妨抄案之牛奶實係朋友托我代銷不知奶内攙水官判趙押西牢一個月以儆 
[誌謝]  
　　昨承半淞園惠贈優待劵六紙又商務印書館惠贈第三一入期「英語週刊」及第十三卷第十號「敎育雜誌」一册又銀行週報社惠贈第二百二十三號「銀行週報」一册併此誌謝 
中華職業敎育社通訊 
　　社址　上海西門外方斜路三四八號 
[斐律賓小學之女子職業敎育]  
　　斐律賓小學自第一年級起即有工藝敎練其在女生方面之功課最重要者爲縫紉烹飪家事並及刺繡花邊均使有製作商品機會以養成其純熟之技能樹立其謀生之基本慈就斐律賓敎育局最近報告譯述其上年度此項敎練之情形 
（一）縫紉　此爲女生主要工藝科全島小學殆無一不有此項敎練祗有一二女生在小學畢業時猶未能自製衣服或爲家旅製衣據上年二月間統計各校女生習此科者凡十七萬五千人而前年一年間所製衣服值斐銀四十八萬三千元 
（二）烹飪與家事此兩科有密切關繫故聯合敎授包括調製普通之本國外國餐饌整理並佈置房屋家庭衛生居處衛生保育兒童看護病人等等此種聯合敎授姑於小學第五年級終於第七年級然在中學之財力能爲此設備者亦有之上年小學女生習此科者有一萬五千人以各校未盡有力設備故爲數較少 
（三）刺繡　此科重在商品製造小學第三年級起敎授繼續至第七年級有數處中學並設此科先使照樣本實習第三第四年級爲初等性質至第五年級以上逐步加深侯察看程度可爲商品時由敎育局給以材料使繡成市上極需要之貨品故至第五年級修習完了類皆已能視爲一種職業而恃以生活上年習刺繡之女生都五萬六千九百零四人所製品值斐銀十一萬八千九百四十三元大概爲手帕夜衣婦女襯衫兒黄衣服裾飾桌布之類 
（四）花邊　花邊在小學不及刺繡之能受女生歡迎此項敎授如女生年長則以第二年級始然通常皆始自第三年級或繼續至於中學所製以Bobbin花邊爲多其式倣華倫雪痕以此項花邊銷路最大而原料爲棉紗線也至Filel花邊因中國已經大盛無可圖利故並不注意上年度小學女生習此科者共有二萬零三百十人出品共值斐銀四萬零一百五十四元 
總上述觀之　紉殆爲婦女必備之技能旣便個人且可因以爲業故習者最多刺繡花邊完全是一種女子職業學校敎練亦偏重於商品製作至烹飪與家事雖亦爲婦女要科然一因設備不易各校能供此項敎練者較少二因不過供個人家庭之用不甚可以爲職業故習者獨少我國學校辦女子職業科者似可於此數點加以研究也 
公布欄 
[江蘇高等審判廳]  
　　民庭判决　黄厚慕爲灘地涉訟不服江寗地審廳决定抗告一案（决定主文）原决定　銷　王氏在　抗告　之抗告駁　抗　費用楊王氏負塲楊餘臣與　瑞章因貨欵上告一案本廳定於本月八日下午二時（宣告判决）以上十一月八號 
[江蘇高等檢察廳]  
　　批示　董張氏狀悉此案　據常　縣知事轉呈該氏　求將　夫　玉甫保外調治等情本廳查該案并無醫士請明書呈騐究竟是否確係神經疴毋從核　且停止執行辦法部令限制綦　所請　難照准指令知照在案仰即遵照此批朱鳳儀狀悉　調卷核奪此批劉福昌　出答辦理由并委陳立人辯護呈遞一狀業經本廳查閱　呈送總檢察廳核辦　即知　此示　蕭朱氏不服崑山縣　押無率提起抗告呈遞一狀藉炳策爲傷證　供據　陳明請求鑒核呈　一狀　補齊不服高　　决定提起再抗告　遞一狀以上三狀業經本廳　　　送同　審判廳核辦　即知照此示以上十一月八號 
[上海地方審判廳]  
　　公示送　（全文在本　揭示塲公布）第一五四號案奉江蘇高等　判廳訓令第五九七零號内開案查林元生爲債務涉訟聲明無力繳納訟　請求救助一案（决定主文）本件聲請駁　右仰受送遠人林元生遵照 
　　判决主文　（民一庭）一件决定朱純甫與柏春爲欠欵涉訟聲明撤銷假扣押一案主文本廳民國十年十月七日假扣押之决定除　回部分外准予撤銷一件判件金姚氏與陳正卿爲抵欵涉訟一案主文陳正卿卿應　　金姚氏洋二百元限判决確定日繳案給領金姚氏其伊之請求駁回本案訴訟費用歸陳正卿負擔一件判决俞錦林與王小明爲貨　涉訟一案主文王小明廳　還泰昌魚行洋四十七元三角七分並應給付利息每月一分計算白本年陰曆七月初五日起至執行終了之日爲止但利息不得超過元本其元本利息均繳由俞錦林具領本案訴訟費用歸王小明負　一件决定王畏明與王錫南等土地糾葛控訴聲明　碍一案主文本件聲請照准一件判决郭侯氏與顧阿　四租地糾葛一案主文被告人　　還郭侯氏本年陰曆六月底以前短付之租金洋三十五元郭侯氏其餘之請求及郭建良之請求均予駁回訴訟費用原告人節負擔三分之二被告人負擔三分之一（民二庭）一件判决張文清　張壽福因米欵糾葛一案主文張壽福　　　張文清米欵洋十五元二角五分訟　歸　壽福負擔一件决定吳家　與俞兆良等爲兌地糾葛控訴一案主文本　控訴不合法駁回控訴印紙費用洋一元二角六分發　 
　　批示　一件張金福狀促徐根生由准保此批一件單萬森狀請執行由狀　本　業經曹根發聲明控訴矣所請應從緩　紫批一件陸康狀請銷案由　　准予　案此批一件陸　石　領欵洋由准領此批一件　正　狀請傳騐合同由　悉着　覓保出外向原告　楚毋得　　按　致　訟　此批一件胡錫南狀請執行由狀悉着即同東指　　趙美來案訊　此批一件胡錫南狀請給領由狀悉　傳案訊追此批一件楊茂金　請暫　執行由狀悉准予暫緩執行此批一件　靜　狀請執行由狀　　本案卷宗尚未　　等廳發回應俟發回後再予核辦此批以上十一月八日 
[上海地方檢察廳]  
　　批示　馬德良狀悉候傳訊核奪此批戴天　狀悉巳訊　矣此批　汪氏狀　本案正在債查所請將爾夫交保之處　毋庸誦此批陸銀高狀　候偵查此批俞慶生狀悉仰於七日内補具理由書以他轉呈高等廳　辦此批陳和　狀　所訴如果　實仰即請求警察保護可也批洪阿五狀悉察經起訴仰候同級　判廳核辦此批薛嘉平狀悉候即飭　查拘可也此批袁俊坤狀悉徐老虎等如有不法情事可就地扭交巡警帶廳　　毋庸先行備案此批陳祥元等狀悉候查明核辦此批高玉成狀悉候函致公共公廨關提該已被告到案訊　此批嚴慶雲狀悉候傳訊核奪此批以上十一月八日 
[淞滬警察廳]  
　　批示　符書鈞批呈悉查周烈爲留日學生前因患有精神疾病曾准日本長崎　　函請設法監護在案該民旣與周烈爲友情願　任保護　自可准如所請仰連來廳聽　　問可也此批王根元批　呈巳悉查本案不　於本廳警察範　以内　速逕赴司法衙門訴請　理所請飭傳之處應毋庸請此批汪廷根批來呈察悉准予交保出外仍責成將賣烟之人設法找尋一經拘獲應即送案以憑訊究此批 
[滬南工巡捐局]  
　　批示　商民康合基呈爲不願移設　秤地點請「示由呈悉案查前工巡捐總局會同縣署出示訂定菜蔬　條規第二條内載嗣後添設　攤過秤之　當距就近各舊户四面均須相離舖屋一百間以外取有鄰近三家同業保結局派　查勘無碍者方准　等語查該民及俞　祥呈請設攤時日雖有先後之别然均未遵章取具鄰近同業保結手續未曾完備原可不予受理本局爲體恤商艱起　派員實地勘丈認定打浦　東木橋頭及潘家木橋兩處爲設　適當地點除俞瑞祥指定地方適在東木橋外酌令該民移設潘家　木橋則雙方均無妨碍乃該民及朱東根等不明本局意旨藉詞先後任意辯　殊　不合　仍遵照前批　理并仰該業司年妥爲調楚免滋　紛切切此批 
 
 

Page 21

 
 
   
 
 

Page 22

 
 
自由談 
閑話 
[塞王喪禮記（四）] [  寒烟]  
　　塞寒三合國首都斯烈夫文爲Beograd譯爲華文Beo之字義爲『白』Grad之稱猶之德文之Burg同具城郭堡塞之意故俄京彼得堡Petersborg歐戰發生後即改爲彼得郭Petrograd塞京白郭之爲『郭』猶之聖彼得郭之爲『郭』也一千九百二十一年八月二十二日白郭城之大喪禮尤著聲色 
彼得一世舉殯之前皇族咸集由大主敎恭行頌禱禮禮　正九時旌車齊發最先爲御前馬隊爲士官學生爲殯儀司令及隨從次爲捷克國特派參與喪禮之步兵四十八團此團即名彼得團爲塞王留永久紀念次爲廢兵院中人物及濮思寗革命戰役中之同袍因前塞王彼得一世亦曾參與革命之運動也近衛軍及御馬王族所進之花圈以大車擁載之各外賓各地各機關向殯宫前投贈之花圈數在一千以上以摩托車八部分載之各武術會形形式式之旗各音樂會杳杳茫茫之曲各傳敎士堂堂正正之容均足動人觀感最後爲靈車西俗遇國殤殯宫載以砲車舉國上下視爲殊榮而其式至輕簡砲車之上舍大幅國旗及大砲外無他物適與中國鑾輿之繁重相反惟此次載塞王殯宫之靈車兩旁尚加御用劍冕等數事爲陳設也 
筆記 
[頑情記（二）] [  汪珠]  
　　康温其貎以請邦氏女投以刺署挪維司羅松大學高班生也挪亦問姓名巳康繼就其琴座撫之報以「不忘神之愛我」之句顧挪聆而頷之挪治其樂會之務旣竣復御琴曰「神之愛係非常之愛」琴言一席康由愛心而遞於情心由推敲而施以斷定斷定後之進步即前言曰予有禱矣禱於心之有知知乎爾之我愛挪聞而哂他顧語曰儂殊弗以君之憨直爲愛或者神愛若耳康舌塞暗忖憨直亦不容於情塲耶洎後力祛其憨直顧憨直者基於心造其表可飾其心不可以或移其通信於挪維司不由委婉直寫傾愛立企其傾愛之酬報俄得挪維之復書有云君愛我我自愛君爾康大悅詣挪而挪不納示以辭曰惟不愛君之頻頻我覿爰徒羅松以避君之道康似默念其恉以爲玲瓏其貌自爾澄澈其心含羞而遠嫌明潔女子皆有之矧亦情中美德如予聰穎庸可不有以鑒解之一往情深心境已濱痴魔恒盼挪維司有否於愛情之表示心殷飢渴忽得之於月刋報紙中挪頌康納之哲學爲一時英年之選其結言曰一予愛挪維之文尤勝於愛其人」康讀而劇費研究矣念於文與人之比較何以先文而後人然而皆然有也挪維之愛弗離我爾逾月又讀共嘲康納詩諷其貎醜蓋康頰際患癧癥殊顯康默念美人愛好天然不可不以副之亟求治於皮膚科之醫院中禮於醫士之前曰不瘥不去此癧瘢極爲情愛之病 
雜記 
[杭州二日記（二）] [  延年]  
　　慧殊導余等入塲後謂有事即轉身入内是時觀衆到者尚少不一時即喧攘而來座無隙地曼貞曰苟與慧殊再作爭辯恐將作壁上觀矣余笑頷之九時許乃振鈴開會奏樂後由該校校長葉墨君致開會辭述畢　之以學生全體合唱之國歌校歌及運動會歌乃開始運動首爲中學一年級之『歡迎舞』尚整齊拍手之聲震耳即賡續依秩序單照演預科之『月湧小心』全體尚稱惟間有一二人似因慌張以致拍子凌亂然不足病也蒙養園之『小星聚會』從容不迫天眞自然誠令人驚歎稱快本科二年級之『維立極斯舞』服裝新雅又復整齊合拍微風拂舞衣飄飄欲仙而其迴旋顧盼大有球圓玉潤之妙一時掌聲大作竟有狂聲呼好者曼貞以手牽余衣角作舌曰妙哉妙哉人謂聖瑪利亞舞蹈爲各女校所莫及以余所見不是過也其餘如附屬小學之『交際舞』『蝴蝶舞』師範本科之『啞鈴』『混合操』『哥倫布舞』雖不能指陳其特彩然亦無瑕可擊末爲附屬小學之『感謝舞』於優秀中表出誠摯之情此爲余所歎服者餘興爲師範一年級之『時代錯誤』『五洲探險』三年級之『職業平等』及二年級之『折衝禦悔』除『時代錯誤』一項表現力稍遜餘均楚楚可觀而『折衝禦侮『尤純熟活潑女子旣届成年類死氣沉沉柔弱若不勝衣欲求如是之天眞玲瓏誠不易多得哉 
藝談 
[照相話] [  朱天石]  
　　古人以立德立言立功爲三不朽不朽者名也求容顔之不朽則惟照相是賴且當骨肉别離親朋睽隔之際得一照相以當聚晤雖千里如一室此我所以重照相也 
照相之品有三一美一奇一趣 
佈景服裝姿勢茲三者皆爲攝影之要點不可不加講求近見杭城某照相館攝影於白絲巾上與紙上實無差異身藏之易手携之便從此情人相貽贈更一舉而兩得矣 
某雜誌載海上殷明珠女士愛攝影歲費數百金以上是愛之成癖恐全國尚無第二人 
　　照相館之題名以予所見以廬山爲最雅而切如二我軒就是我均極切如天眞活佛亦有奇致 
雜錄 
[麗湘閣雜掇] [  陳家]  
　　立徵女士字琬璠吾湘瀏　　族所出與其嫂韵秋夫人均工吟咏一門風雅唱和如林立徵女士寄懷云離愁黯黯　　彎鎭日心傭鎭日間回首舊遊渾似夢可憐覊旅不成　美人迢遞關山隔病骨支離約臂寛欲識相思無盡處一江秋水浩漫漫時余客津因步其原韵云玉樓月掛一鈎彎風逗　波影未間往事如烟空惹恨新愁似水不成　　花鏡掩眉慵掃楊柳腰纎帶漸寛憔悴可堪凝睇　鳳城秋思夜漫漫 
立徵女士寄其兄劍　云相思何太深只爲别離久無計遣煩憂且盡杯中酒凉月轉空階絡緯啼秋怨夜長人不眠心共寒灰斷姜韾哀艶深得詩中三眛矣 
小說 
[劇賊胠篋記（四五）] [  一圭]  
（七）逃犯 
辣弗里司說時就在衣袋裏掏出一張報紙念道『逃犯克勞沙曾向陶納司方面逃走據聞他於今天清晨曾潛入該地牧師哀汀瓦司之家竊去該牧師日常所着之衣履但該牧師旋在桌之抽屜内尋出摺疊甚齊整似屬有意取笑但旣出該牧師之家更往何處則不可知云』辣弗里司念完這段趣聞就問我道你唧了這段趣聞可有甚麽感想我道我以爲他定是個滑稽家所以於危急之中還拿人家取笑辣弗里司道他非但是滑稽家而且是算術家他的作品很多都是精采絕人如今我有一個疑問請你猜猜看據你　想起來他是逃往那裏去了我道無頭無腦的問題呌人從那裏猜起辣弗里司道我老實和你說罷我方纔還看見他我很驚詫道你在那裏看見他的呢辣弗里司道我方纔到俱樂部去見他也在那裏可是衣服都換過了人家不能認識出來可是逃不過我的眼睛他並且還跟着我到城裏來了我道他到城裏來做甚麽辣弗里司道這個我可不曉得但我料定他是跟隨我來的我道這又奇了他爲甚麽跟隨你來辣弗里司道我雖猜不着他的意思但敢决定他必有用意我道這樣說來他必然認識你了辣弗里司道他本來認識我而且還曾寫信給我我道他寫信給你麽信上寫些甚麽呢辣弗里司道詁却不多祗說密爾羅司的項圈并不是他偷去偷那項圈的却另有一人那人是誰他也没說出但據我想來不久或就可曉得 
餘瀋[  小仙女士]  
　　昔人以與草木同腐爲恥而今人竟有不得比草木之同腐者革木之腐也盡其天年依其時節致其效用五榖供人食百花悅人目材木給人用藥草爲人餌而人且有生爲社會蠧長爲父母羞者比之草木爲何如 
 
 

Page 23

 
 
   
 
 

Page 24

 
 
常識 
常評 
[上海居民之長壽（續）] [  老圃]  
　　每星期吸一日新空氣所費無多而獲益甚多多走路多登山歷鍊筋骨增進食欲疾病不生此其一吸新空氣則血液清腦機靈一日之清明氣可以供六日之用六日中所作之工必倍於他人此其二星期日不離上海非麻雀　撲克非戲館即新世界甚或喫花酒打野雞以傷生之費用之於衛生以喪德之費用之於進德乃天下之大智此其三凡世界繁華之地皆罪惡發生之地然苟七日之中六日苦工一日超然於塵俗之外則罪惡亦無由而生此上海之靑年所當行也 
吾所謂淞滬附近或滬寗路滬杭路軌道附近之名勝亦不能一一指其地但舉一例以明之如星期日乘早車至無錫出站乘人力車逕達惠泉山　登頭茅峰二茅峰所携乾糧即於二茅峰平曠之處據石而食之藉此游息片時更登三茅峰由三茅峰下山若乘特别快車晚十時可抵滬一日之中可暢所欲游矣此棄當日往返者當爲至遠之地然爲時尚從容不迫所費者亦僅車賃　　無錫之土不必食其毛也 
調查附　名勝不能僅憑書籍因書中所載不無變遷亦有山水絕佳爲書籍所不載者最便之法莫如據個人經歷報告於常識　作爲投稿如蘇人言蘇州之山水松江人言松江之山水必較親切但須詳載其道里與交通之狀况及費用若干使讀者瞭如指掌可以命駕即行有哥侖布發見新地之樂吾謂此類投稿較之泛言衛生者固有天壞之别也 
道德 
[西方格言（二一二）] [  謝介子選譯]  
嫻於著述者由於研究非偶然也（波魄）「Ｐope」 
憶當年之艱苦最樂（意大利諺） 
好家庭各事易準備（英吉利諺） 
乘風破浪駕舟乃善（荷蘭諺） 
海不拒川（英吉利諺） 
風雲散後見晴日（臘丁諺） 
舟旣沈人咸思受救（英吉利諺） 
使狐自愼其尾（意大利諺） 
農人不持犁將復何用（英吉利諺） 
付資不能以空手（費爾丁）「Fielding」 
法制 
[承受遺産法宜速改革] [  賸苕]  
　　血統之說自古重之於是嫡庶長幼昭穆親疏之制古人創之後世守之直至今日牢不可破子孫衆多支分無缺者尚無大害若死而無子則一羣貧困族人聚而撓之或執長子無子次子不得有子之說或執一繼不得再繼之說或執孀婦得繼愛子之說或執爭繼者不繼之說各執一說各是其是各聚一黨各非其非或賄買族人或關說官長有喪之家幾不得自主及其究也瓜分死者之産各飽　欲而去且不待父母俱没始有此怪狀即母尚壯健苟父已先亡則羣姪輩皆得如此取鬧亡人之弱女幼妻皆不得贊一辭也善哉西人之法也承受遺産之人早定於遺囑之中復有公正律師爲之辦理吾國雖不必盡仿行之然可參酌其意於未死之前早定明承繼之人稟於官庭復告白全族中人及其死後他人無論執何理由統歸無效庶可免此弊乎（乙種酬） 
經濟 
[做慈善事的改良] [  王千鑫]  
　　大凡一個人在世界上最要緊的就是衣食住三樣富的固然三樣都很完全而且倘使有了病那末也有很好的醫生醫獨有那些貧的他三樣都不完全而且倘使有了病也没有醫生醫因此就有做慈善事業的人看見了飢的就給他吃看見了寒的就給他穿看見了有病而無力醫治的就設立施醫給藥的醫院 
以上所寫的慈善事業我却很贊成不過也不十分的贊成因爲這種慈善事業只能夠使他不受着十分的飢寒罷了而不能使他享受普通國民的權利諸君倘使要貧民也能享受普通國民的權利那未不得不在各處多設立學校凡係貧家子女可以免費或有書筆之類也買不起的也可以學校供給他或者衣食也不能完全的學校也可以供給他就是要使貧家的子女也有機會享受普通的敎育也就是使貧家的子女到社會上去也能享受普通國民的權利開這樣的學校豈不是比上面所說的更慈善麽不過這種學校的基本金和當年經費仍舊要做慈善事業的人捐助 
諸君你們要知道我做這篇的意思並非反對做施衣食等的慈善事業不過照我的意思凡是要做慈善事業必須要把三分之二捐在像我上面所說過的這種學校裏面三分之一仍舊要做施衣食等的慈善事業（乙種酬） 
[文章經濟] [  江]  
　　吾人欲發表思想恒乞靈於文字帮文章以能傳遞思想爲上乘工拙多寡所不計也孔子曰（辭達而已矣）早示吾以文章經濟之法 
若彼涉筆爲文者往往爲愁紅慘綠之小說與夫油腔滑調之破碎文連篇累牘汗牛充棟在作者以爲煞費經營沾沾自得詎知其作品結果不特浪擲筆墨供後人之覆　且流毒社會遺誤靑年 
或曰「子之所論殆指實用文乎若美的文學似乎又當别論」余曰不然所謂美者在精神不在形式文章之眞美者當於國計民生有裨試觀西方之沙士比司賓塞與托爾師秦輩其文章爲世所推重者其作品爲何如乎若夫拈花惹草弄月吟風放浪不覊風流自命者直文學中蕩子耳文人云乎哉我國有「文人無行」之說吾輒爲眞文人呌屈 
年來吾國文學界風氣漸移惟如上所述者仍所在而有所望執筆行文者於經濟之道再三審愼則風聲所樹光明煥發我道中人其念之哉（乙種酬） 
衛生 
[髮宜剪不宜弟] [  苕]  
　　近今髮辫已剷除大半矣尚修飾者或作分披狀或爲平頂形姑無論矣而不事修飾者則光頂如如僧誠爲乾凈然當夏日署氣薰蒸大抵芟夷藴崇幾欲盡絕其根於是以剃刀緊貼頭皮而剃之對待此惡濁物誠宜用此毒辣手段但吾人一身最貴者腦精神由此出智慮由此生僅薄骨一層爲之殼焉刮垢磨光用力太狠則於腦有傷今試用五十倍顯微鏡觀新剃之頭見每一髮根有血球一個暴露於外剪者則否剪與剃之孰利孰害顯然可見矣且剃刀微鈍其痛倍苦炎日之下痛而兼癢即至冬日北風懍冽又易致風疾故使髮根較長即無此害也（乙種酬） 
雜錄 
[擇居之我見] [  展文]  
　　衣食住爲人生之必須茲篇爲關於住居方面之意見夫居屋之良否關係於吾人甚大而所處之地位如何於吾人精神上身體上經濟上關係亦非淺鮮茲將余對選擇居處之意見述於左 
（一）宜便利本身作事或交通便利之處如在僻靜之處則對於出市購物或作工及兒童求學等事深爲不便務宜預先計畫住於何處則予我以種種便利少費勞力且移宜求於我能最便利之處 
（二）宜地方清潔及有多量新鮮空氣空氣爲人生刻不可少而新鮮空氣之供給尤爲康健身體振刷精神所必需苟終日疲勞於空氣混濁之處非但精神衰弱壽命亦易短促若地方清潔則减少疾病防止瘟疫之傳染於衛生上其益甚大 
（三）鄰里宜善良　孔子曰里仁爲美又曰擇不處仁焉得智蓋深以鄰里之影響於吾人甚大也然於兒童之關係爲尤大夫兒童之模倣心甚爲强盛孟母三遷其居蓋深明兒童之心理而定其所居之取捨吾願今之爲父母者注意之也（四）宜近河流處　近河流之處可以供給新潔之飲料及洗濯之用於衛生上清潔上甚爲有益近河處非惟無須汲水費且甚爲便捷其利爲何如耶（乙種酬） 
[喪事指迷] [  君鐸]  
　　喪亡之家每將死者衣服焚燬謂之燒草富者不問綢緞綾羅動輒數十併極貧亦數件不等以爲此死者於陰世有衣可着吾不知其果有何據設此言確家中房屋死者嘗居之家中器具死者嘗用之吾未見有人焚燬者豈死者有衣可着即不需居處使用耶夫家庭之中完全以恩情相維繫不幸死亡得其遺物亦可留紀念於無窮故崑山顧亭林氏遺一履子孫保存至今受人人之敬佩今乃於家人方死之時即將其衣服完全付之一炬亦可謂之無情矣帮余以爲自後凡非死於疫者衣服皆當一律保存並非完全惜錢事理實當如此 
凡人喪亡家中必請僧道追薦富者每延僧道數十鼓樂喧天爭奇鬭異觀者塞途交通斷絕以至可悲痛之事類於俳優雜劇何安於心至所費殆中人十家之産貧民數歲之糧以有用之錢擲於無用之地爲僧道所欺而不悟亦可哀矣故余以爲此事宜極力戒除將此費移作慈善之用功德之大豈可限量乎 
喪事必焚紙箔以爲死者於陰世有錢可用喪事禮物亦以此爲大宗故每次焚燬動輒丘積使紙錢可用則在生雖貧死後可作富翁人人樂死惡生矣其謬誤本不必深辯惟吾所以亟欲說明者喪事多起倉猝經濟每形窘迫何可更將金錢虚擲能以紙箔之費移作正用送紙箔者亦送金錢於喪家不較有補益耶（乙種酬） 
 
