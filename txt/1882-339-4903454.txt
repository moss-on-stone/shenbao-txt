# 1882 - 339 - 4903454

 

Page 1

 
 
[水流雲在軒試帖出售] [  點石齋主人啟]  
　　水流雲在軒試帖鄭通甫先生啟掄所著先生河南祥符人也道光壬辰舉於嚮庚子成進士入詞垣歴清要錚錚有聲今歸道山十餘年矣文孫輩紹述家學繼起隆然携遺稿來滬謀梓之聞石印工省而戎速印百部而去顧有美弗彰看黨所恥版本具在復爲印若干部爲先生廣其傳至是詩之妙處　者　能辨之不必予之贅一詞也現定於卽日出售每部收回工料洋三角外埠仍照曩例此佈 
[新書開印] [  點石齋主人啟]  
　　淵　類函一審爲　祖　皇帝所御定其　乃合藝文類聚北堂棠鈔初學紀白孔六帖太平御覽文苑精華王氏玉海山堂考索萬花谷天中　　　類書爲一都雞裳鑿權　其菁英又旁採　華紀　事類　　事詞類奇通興顏苑諸書以及子集稗編咸與蒐羅計凡四百五十卷大綱分四十四　子目多至三千錢條上至天文地理下至昆蟲草木無所不載無所不包誠紀纂之淵海而類書之巨擘也尤佳在每門首則詳釋名義總論緣起次臚典　摘對偶終以詩文　焉　　便於詞章復有裨於者據匪特偹芸窗之流覽尤足供蓮幕之取携盖其官制之詳明郡邑之典實翩翩書記多所取裁以　尋常之四六䫫腋事䫫統編諸兎冊相去奚翅霄　至於三場條對尤爲矮屋所不可少之書原本卷帙浩繁本齋不惜重價購独古香齋殿板初印原帙如法縮印醒心悅目約於明正出　特此預告知海内名家當必以先覩爲快也 
[鄭給諫孫汪二待御合疏書後]  
　　中原爲天下安危所繫而歲時豐歉又繫中原之安危蓋歲歉則民貧民貧則盜起貧爲盜種盜卽民耳苟善爲補救而挽回之民旣免於爲盜盜且復而爲民轉移之機誠在上而不在下也按齊魯之郊多平原廣漠同以高山深林盜蹤出没其間爲南北往來之患猶其小焉者也土瘠而高風乾日烈赤地千里每在中原憂旱固甚于憂潦也自咸豐紀元河决豐縣黄流北徙衝刷城邑漂没田廬人民之溺死者無算其僅以身免者蕩析離居飢寒交迫時赭宼蔓延東南大河以北軍書旁午封疆大吏練兵籌饟日不暇給哀鴻遍野賑撫未遑於是緑林盜魁白蓮教匪得以乘間煽惑之一呼四集擁衆全數十萬而羣盜之中又以張落刑宋經詩宋學詩爲最强與髮逆遥爲聲援轉掠郡縣爲林鳳祥李開芳之後勁致煩天討僧藩經營十餘載以死勤事功隳埀成天下惜之以曾文正之知人善任代領其衆勛撫並用猶未能迅奏膚功迨李肅毅合圍以困之始克蕩平中原底定是役也前後勞數十萬之師糜千百萬之饟田疇之荒廢者蒿萊未　閭閻之殘破者户口未充大兵之後繼以凶年泱漭河流徒深泛濫之憂莫資灌溉之用光緒初旱魃爲虐歲比不登朝廷軫念災區議蠲議賑流亡賴以安堵不佞齊東野人也曾賦流民詩四章以紀其事其一曰流民嘆流民嘆草根樹皮爲我飯豈無千畞田難當五年旱中原昔苦兵殺人三百萬但願一家作鬼永團欒不願南北東西遠離散飢來驅我甚宼來轉徙他鄕各異縣其二曰流民苦流民苦遠適他方誰是主不問主人何處邊但年林際浮炊烟野田走狐兎莫辨陌與阡行行二三四百里村村不見炊烟起其三曰流田泣流民泣老母之年八十一去年荒今年荒負母行乞走四方兒之背母之床一枝竹杖相扶將夜深僵臥古道旁瘦犬飢以人爲糧嗅人咻咻如豺狼守之不食亦不走尚有懨懨氣一口其四曰流民喜流民喜天意殊愛民詔書先罪己倉粟活黎元資遣歸鄕里荒旱不復憂灌田爲引水天子天子　恩如此不爲亂民飽而生寍爲良　餓而死　詩爲旱荒而作也今歲自夏徂秋黄流盛漲而濼口上游屈律店等處四口之决又見告矣濟南武定二郡所隸之歴城章邱濟陽齊東臨邑樂陵惠民賜信商河濱州海豐蒲台諸州縣多陷巨浸堯湯之患後先互見一之已甚再何以堪吾鄕逹官之在朝列如長吏垣鄭給諫掌京畿道孫侍御掌湖廣道汪侍御素皆錚錚有直聲以天下爲己任者况念切枌榆痌癏在抱爲民請賑固其宜也至疏中請飭下東撫將黄河下游若馬頰徒駭鉤盛等河速爲挑浚俾黄水早得一日疏消卽小民早免一日蕩析並着體察情形應如何動用公欵籌備賑恤之處及早布置庶河患迅消而人心亦因以日靖臣等不勝禱望之至云云其蔬不徒以賑濟爲請聊救目前之災而以疏濬爲言兾免將來之患破因循之習黜苟且之圖慮遠憂深尤爲人所不能及且東撫任大中丞學術政績爲世所推實事求是有古大臣風度必能泯内外之嫌却人已之見力承艱鉅相與有成拯數百萬灾民于水火之中而登諸袵席延頸企踵拭目以期無窮之望自此殷矣 
[意災詳述]  
　　英國新聞昏登有英人述意大利水災一信其人係由意國回英事屬目覩言之綦詳亟譯之以供衆覽據云意國有三大河同時泛溢此三河毗連數省地方咸遭冲决田產淹没冲塌者不可勝數有地名濟阿濟亞有難民甚多每日須發四千人之口粮而來者尚有加無巳某省地方露處者共計有三萬數千人水由山上發源其勢甚急未洛乃地方有馬兵一隊晚間正在營中高臥忽聞水發急急起身水已接踵而至不及護搶物件止一人牽一馬而逸一點鐘營中水已高至三四尺及下午則營中之水高至一丈六尺矣惟人命則並無傷斃兵丁保護甚爲得力其地上鐵路等處隨壞隨修皆係各兵士竭力保護幸免損壞惟阿地尺地方有鐵橋　座宏麗壯觀此次水來亦竟隨　而去不見蹤跡馮夷之力其大如此至其受灾之情形則　難盡述須目見方知其慘狀當不减流民鐵涙圖也有某武員乘船載糧隨處賑給計行一百餘方里舟皆從樹上行人皆避居樓上困頓不堪　濟之物皆從　窓遞進如該武員者可謂勇於爲善者矣有某者開設織布機器頗稱富俗遭此大水房產機器悉付波臣興嗟則無屋可仰巧媳　無米可炊以富翁而倐變爲貧士亦可憫已間意國富人刻皆踴躍出資共謀施濟矣以上皆該信所述意國水灾本報前曾略述今閲此書益悉其詳本埠意國公使亦籌助賑之策擬招意國戲班在上海開演以紏賑資現已定於本月初十日爲期想届時各解仁囊共分義粟樂善好施者當不乏其人也 
[西書譯登]  
　　文匯報載有天津西人來信云招商局總辦唐景星觀察已坐鎭東輪船中津扄行前赴烟台將由烟台至高麗起行之際招商扃諸人皆齊集送行並放鞭炮以壯行色聞觀察抵高之後回輪卽當前赴英國惀敦大約回滬之期須在明年秋合也又云有某王與　君湘伯及穆君隣德亦皆乘坐海晏輪船赴烟台將由煙台至高並聞某王深慕上海地方　將由上海一轉然未知其確否也又云大院君之子由保定至津卽行晉京抵津時曾謁見李傅相傅相令其十日内出京當備輪船相送逾十日之期則恐届封河當舍舟而陸也又言馬眉叔觀察近已　偹行裝將啟行南下或謂係吉假回籍或謂偕丁雨亭車門同赴安南未知孰是也 
 
 

Page 2

 
 
[貴眷來華]  
　　字林西字報言聞傳說高麗大院君之眷屬將　赴保定府有高麗太監多名一同護送也 
[維揚近信]  
　　新運憲孫谷庭都轉日前至蘇謁見憲并將回揚接印前己列報兹聞揚州於十四日接到紅諭定於十四日接到紅諭定於十月廿六日辰時接印云 
[津沽近信]  
　　旅順口爲北直咽喉陪京鎖鑰去年夏間李傳相曾命德人漢納根相度地勢建一砲臺於此今歲落成聞砲臺係四式前有西國水師提督前往遊歴詡爲新異堅固除該砲臺已駐陸兵外而復於旅順口泒鐵砲輪船把守砲臺則屹立於陸長輪則嚴扼於水昔日茫茫烟水之區今則儼然一重鎭矣○天津新庄一帶各盜犯案及被獲情形已先後列　然新庄雖爲巢穴而其滋蔓之處則不下二三十村庄其所以肆行無忌者則以搶刧之時皆在海天遼闊之區贓巳入手卽滿載　歸而地方紳衿又皆畏首畏尾無人敢爲首　者今年在某村兩貢生毛光先家拿　案犯王洛鐵毛　株連幾致破家嗣有各村紳耆聨保卸罪　看場男之工人經津道憲批飭　今工人收禁未釋而毛仍榹革衣衿村人皆以爲殷鑒兹將道憲批語照錄如右一附貢生毛光先興賊匪王洛鐵同鄕居住平時知其兇惡不法尚與進退周旋已爲比匪乃當王洛鐵計窮竄匿旣不綑送又不首告並不拒絶仍敢招留該職等稟中語意竟以　爲故常恬不爲怪　堪駭異隣佑知盜不首尚有應得之罪知情容留盜犯豈能無罪可科已據毛光先供明應詳革究辦該職等勿得率請保釋此飭○北方烹飪用蔴油而點燈則用菜油亦有以麻油點　者取其無烟不能壞目亦開門七件事中所不可少也今年直北山東一帶芝麻歉收向來每瓶五斤祇值津錢七百五十文今則每瓶五斤已漲至一千文矣　凍河以後或尚有加無已也 
[賭咒獲譴]  
　　寍波江東某錢庄於去冬失去銀洋無從查究在店諸人齊赴郡廟賭咒以明心跡此曾列報兹聞賭咒者相繼死亡而所失之洋元仍未破案現在復有患病顚狂者經店主再四禳禱病始獲痊云 
[女孩被拐]  
　　寍城湖西某姓家有六歲女孩偶出門外忽然不見日來拐騙之事甚多而女孩尤甚保抱者當愼益加愼也 
[鄂省官報]  
　　十月十上日藩憲牌示漢陽縣缺委本任江陵縣柳正笏調補江陵縣缺委本任蘄水縣多祺調署蘄水縣缺委試用縣陳豪署理宜都縣缺委候補縣查佩恩題補德安府經歴胡維祺黄陂縣大城潭巡檢汪東源俱回任 
[同族殺姦]  
　　漢陽縣所屬之易家墩地方該處居民大都易姓而絶少别姓有某甲者生二子皆授室矣務農爲業有堂姪女年及笄早字於人擬於今冬完姻此女平日不守閨箴以致人言藉藉竟謂田未種玉蚌已生珠甲父子議欲殺之以除家門之玷上月初八日晚甲子提矛欲乘月往殺其妻知之挽其衣甲子怒以矛傷妻而脫迅至女處適女之所歡某乙及某丙亦在先刺乙踣地而殞剌内與女均受重傷而女之母聞信赶至又被刺傷共矛傷男女五人未幾某内亦殞女雖受傷尚無大損甲子欲投漢陽縣自首嗣又畏罪而逃旋　里正報縣陳邑尊於十六日下鄕檢騐其時甲子早巳遠颺當將甲帶回審究未審將來如休辦理也 
[沙市近聞]  
　　沙市爲楚北繁盛之區商賈雲集皆賃屋而居故薄有積蓄者無不置宅逐什一之同茂才胡君魯生善畫工篆隸市之聞人也有屋一所坐落洪家巷隄街租與向姓設舖去臘向姓辭去乃閉其室而外扃焉忽一夜　闖門入者携妻子臥室内胡往詰間伊自云姓踈太平人向姓欠伊銀百兩語多舛狡胡爭之不得遂訴諸巡檢拘陳訉問陳意稍稍奪將歛迹矣忽有徽帮人孫某從中挑唆囑托徽帮李某簧鼓於巡檢朱公及江陵縣尹葉公前葉朱皆皖產也初時堂訊葉公卽斷胡姓出搬遷費四十金胡以陳非佃客不服陳益肆竟佔胡宅捂租獲息其子死亦厝室中胡禀請覆訊又斷向姓出錢若干向一貧如洗奔走戚舊間百計哀求始得如數以繳今繳錢三浹旬矣縣署尚無押遷　陳亦無徙宅意且摇膝向人曰此間樂四十金不易也○三尺童子皆知貂蟬爲美婦人乃近聞沙市王貂蟬一事則可謂稱名不類矣王貂蟬者某姓之婢女也失其母姓嫁於王貌奇陋市人咸揶榆之故特美其名曰貂蟬云貂蟬大已死與一子兩孫以編篾火籃爲餬口計九月中旬其子與賣牛肺某跛爭論致敺跛係武人性凶横雖不良於用足而善於用首以兩和抵王於壁作羝羊觸藩狀王胸背皆傷噴血如注登時暈絶經旁人調處養傷白日令跛出醫藥費及延醫開方内有貴藥數味跛吝錢大駡醫生而去閱十餘日王竟死地保匿不報案　縣主葉公因事至該處貂蟬攔興哭訴葉公簽差拘跛與醫醫受跛囑稱係病死及臨騐傷痕鑿鑿遂温遣貂蟬而押跛及醫候辦由是葉大令知有貂蟬矣　少鎭人李姓妻暴亡妻族張姓疑其枉死也控於官官提李刑訊不得供牽累同居隣舍多人覆訊亦無確據因問助殮者尚有何人曰貂蟬卽飭差拘提貂蟬匿不出官異其名必　　面訊差役百方誘致貂蟬始到案是時女黨窺於房僕從擠廊皆以一覩貂蟬爲快官朝服升座擬加薄斥謂貂蟬一部民婦何千呼萬喚始出來耶呼貂蟬貂蟬匍匐進髮秃如鶖面赤於狐項縮如鼈足胖　鰱作喳刺聲應名曰有官大疑曰是卽貂蟬耶問之吏吏曰是間之隸隸亦曰是官大愕繼乃大笑問不數語卽釋之由是識貂蟬者不獨葉大令矣○一月雨無五日晴黄山谷詩　沙市九月内晴不及五日卽雨雨則竟日狂瀉裏河水勢盛漲便河橋兩頭水深尺餘沿河兩岸皆支板架木蹀　往來偶一失足卽霑體濡裳居人皆懸釜而炊懸榻而息上淋下濕河魚腹疾奈何也○花鼓戯滛詞冶態最壤風俗湖北荆州一帶從前惟正月間演於僻鄕後漸及於城内地方官非不禁也無如差役賄縱遂至肆行無忌城西茂才來君住宅後有院甚寬院後屋一重租與張姓居住有年矣張弟兄少年浮薄居然在院搭臺演唱花鼓來聞之盛氣而　欲鳴保送官張弟兄亦挺身而出正相持間旁有　來者曰子不見觀戲諸人乎某某係有勢力者之内眷必欲經官反多窒碍來聞言知勢不敵㗳然　返祇好緊閉院門任其鑼鼓喧闐佯爲不聞而已○沙市市面以花布爲大宗每年八九兩月除川省兌錢不計外附近之江口董市來錢販花者約七八十萬不等今歲淫雨連綿新花收成不及十分之五而江董來錢僅五六萬盖因川省底花積壓太多銷塲甚滯聞重慶一期内祇賣花五十四件故沙市市面殊形减色也○遠安觀音寺僧皎然年三十許貌清癯守戒律爲長老所重寺在山之半嶺下有觀音洞黝然以黑人莫　窮其際夜半僧忽被老叟攝至洞中說經對奕了無飢色月餘　歸寺長老亦不知所自來也詰其故以實對老叟豈其山精耶然已三至洞府矣○遠安南門内道旁石平如砥中見一龍作淡紅色首尾悉具鱗中宛然一夕被人竊取易以他石雖城大如斗殆不　蹤跡矣○遠安東郭外有石一方長三尺餘中見蜈蚣形計尺有二寸色如丹砂雜以黑紋爪甲隆起土人購以甃階砌者因什襲而藏不以示　或謂製作　風置諳廳事亦奇玩也○遠安王槐庭明經家蓄一石質脆而滑置諸缸内其形如肺作深碧色春暖浮於水面天寒　沉於水底名曰冷暖石李彤珊廣文爲之記且能分清濁水清則上浮水濁則下沉盖見機而作者也勿以頑石而忽諸○十月初四日本報荆州出虎一則係荆門直隸州之訛案荆州地形平　長堤一綫横遏江流但有魚鼈之患並無豺虎之憂陸放翁荆州佳景不須山之句久已流傅人口矣○前報武漢人械鬥一事現悉案内人犯已奉憲札簽差解省計有九人一爲賣卜人係居間　釁者也 
[吞烟自誤]  
　　杭垣上城之過軍橋地方某姓門首上月廿一日有一女客乘輿而又及啟簾則人已氣絶聞死者係魏姓婦人皆以魏太 
 
 

Page 3

 
 
阿媽呼之現居祠堂巷地方　研紙爲業緣其故夫遺有樓房一所坐落過軍橋地方兵燹後爲魏之親戚收管另租與人居住現經魏查明根底因約親戚爭論親戚許其還產而魏必欲將前收之租錢七八十千文一并算還以致口角數次事仍未了是日魏購得洋烟四錢命輿而往盖將以死嚇之而又邀請隣婦郭大嫂同去預爲解救地步不料魏婦於上轎之先已將洋上呑下而郭則未及知情迨舁至該處則已鼻孔出血無可解救矣輿夫亦不知頭緒受雇而來遭此横禍現間已報官請驗不知如何辦理云 
[說鬼二則]  
　　蘇郡有某乙者本儒家子兵燹後家中落其兄某甲性頗迂數年前因病在床委乙代摇一會乙得色並不告甲竟將會洋私用及甲病俞詢之則不名一錢矣甲憤極取剪自斷其髮曰我一身無長物惟剩此髮辮一條爾亦取將去遂抑鬱成病而卒上月初乙忽得病如醉如凝剌刺作鬼語曰爾生平所爲無非騙人財物乃歴數某處騙幾洋某處欠幾錢甚至一元半元之債亦械歴指出臺無差誤聞之者無不毛髮聳然目曰吾必使爾抓去眼睛仕街上討飯三日使天下人皆知爾負心方使爾死家人見其時時作抓睛狀卽將兩手縛住日前忽自解其縛至嫂房内取石灰一撮自塗其面且曰石灰塗爾面方忍下手挖爾眼珠家人知其兄索命咸爲求恕仍縛其手近來病勢日增口中喃喃仍作鬼語嗟乎兄弟之問偶判參商遂致固結莫解生而積忿死而爲厲怨毒之於人甚矣哉○又蘇城齋門外胡姓木行主字韻蓀者自外夜歸中途昏黑突遇一人絮絮與語寒暄甫畢卽問姓氏胡以共和譪近人遂與略通欵曲二人並肩行意甚得胡問各何姓亦以胡對繼問台篆則亦曰韻蓀胡人異之以爲名姓皆同而又一時邂逅具有夙緣遂益親暱迨行抵木行門首邀客入門小坐家人問胡來何遲也胡若勿聞也者努目直視談興益豪論及近時京戯當以三上吊一齣爲武藝中最出色之技談至此胡竟手舞足蹈自鬆腰帶親演是戲繫帶旣畢引頸伸入雙足凌空一絲僅屬幾瀕　矣適家人呼晚膳見之大號衆夥聞而集視鬆其帶張其口嘘之以氣良久始能欠伸家人轉悲爲喜問其何以如此乃備述夜來遇鬼狀夫人生一世如夢幻泡影故東坡散影而爲百李白對影而成三不必辨其是眞是假是爾是我也胡之所見得無類是然而鬼亦狡矣以上二則係蘇友傳述語近荒唐姑錄之以破閱者岑寂 
[拔刀割頭]  
　　虹口之頭壩老街四十四號樓房係東洋人所居内有一小兒年僅七歲乃另有一東洋婦寄養於其家者昨早五點餘鐘時有西人手携東洋刀闖入其家該兒方臥病在床西人卽持利刃將兒頭割去及東洋人喊捕未至而該西人一手携頭一手持刀在小菜街緩步徐行被五號西捕瞭見卜前拿獲將兇刀兒頭解入捕房捕頭卽飭西捕兩名將該西人加上手銬並飭華捕一名令將兒頭裝入磁鉢用洋巾包好一併解往西洋領事公舘薛捕頭復往日本領事公舘邀同日本副領事同赴西領事公館訊究至其如何辦理情形容俟控明再述 
[購地造屋]  
　　虹口之外虹橋地方向係荒地現經寳源祥公司將此地購買並擬盖造樓房聞此地乃奚姓出賣者另有王姓攻地在奚地中間該公司曾許給銀令甘遷葬王姓以祖宗埋骨之地未便擅賣是以不允該公司亦無如之何現在兩面樓房俱曰造好將王姓祖塋留出築爲行走之路云 
[英界公堂瑣案]  
　　富捕頭至英公堂稱前夜虹口地方失愼當獲住搶火人張阿大手持絨衫褲由失主顧氏認贓李阿明手持自鳴鐘水烟筒據徐桂山來認贓云係在招商局之唐伯雨家之物伊係傭人東人令伊來領尚有楊桂初手持夏布衣二件王阿有手　棉褲被單　等布衣嚴阿福手持棕色縐紗棉襔一件皆無失主來認一併送案請分則辦理顧氏徐桂山則請給領究辦張阿大等同供並非搶火實係拾得者陳太守察閱各贓商之夏領事照贓之多寡人之强懦分則科罪隨判張阿大枷號一月李阿明管押半月楊桂初管押七日王阿有枷號一月　阿初狀甚窮迫似係乞丐飭差送交施鬻廠留養絨褲衫給顧氏領去水烟筒先交徐桂山領去至自鳴鐘仔捕房著囘告東人自往認領無人來認之各贓概存捕房俟查明失主給還○包探姚阿二緝獲竊犯鄭順生共竊十餘家鐘表銅器等件起到各贓已列昨報兹悉吊到之贓件甚多尚有線縐馬甲絨單舖地之氈單及紬縐　服等件未經報案者詰其從何行竊答稱實難盡言只可同往指認捕頭隨飭該包探帶同竊犯前往令卽逐一指明以便領贓并查麗如銀行報失自鳴鐘二架前已起到一架給領今起到鐘五架四架已有人認贓尚有一架交與包探往詢該銀行是否原贓該包探一手持鐘手牽住竊犯髮辮先至銀行問係原贓令俟解案往領繼至二擺渡地方該竊犯指一粤人家曰馬甲絨單係從此處窮來者包探隨問其家所失何物是何花樣詎扭髮辮稍鬆竊犯　用力强脱向北轉灣從小弄中轉輾奔逃包探仕呼道赶奈手内持鐘且該處通街小弄甚多轉瞬間己杳不知所向乃回報捕頭着令赶緊追獲再行知照各捕房諸包探一體查拿昨晨祇將自鳴鐘五架寒暑表銀盆銅盆法　杯及衣服絨單氈單等件解案富捕頭申訴前因麗如三井哈利生及在英租界大馬路開西飯鋪之法國人并怡順昌號福元質舖與粤人郭姓寍人李姓等失主均投案報明所失各件請給領吊贓之抑舖共九家請追押本包探姚阿二禀訴獲賊吊贓同往指認失主被賊逃逸情形夏領事　質舖收押竊贓旣已獲　吊贓押本向不准追今吊贓如許質舖只有九家惟據捕頭禀稱法租界之益豐押舖收押價值銀三十兩之自鳴鐘祇押錢千文及西式之銀盆古銅玩器值洋四十元祗　錢七百文且西式物件質舖向不准收押者明知竊贓貪押便宜圖期滿没贓變賣得利請爲重罰以儆該押舖司帳人何汝豐供稱係習業之學生悮押下來尚求施恩陳太守判罰何洋五元充醫院經費起案之贓交各失主分别認領尚有無失主認贓之衣服等件存捕房查明給領并飭包探赶獲竊犯云○新關當差之洋人控失衣服二件值銀六十兩疑是細崽童順興及廚司王啟發行竊訴捕拘童王二人送案訊不承認洋人以童收新順京貨鋪保荐請爲傳保賠衣等因已列前報昨據虹口捕房包探王阿東稱洋人疑童王二人行竊衣服其實並非此二人行竊者今已獲 
失贓一併吊贓送案并稱王三寳前曾在姚阿二名下爲夥西人與王姓鄭氏均投案請究給領據該竊王三寳供我並未行竊行竊者係沈嘉寳先被縣役獲住　明行竊西人之衣服等件被誣扳在我身上童王二人中訴前因并稱案旣破獲請追工資　順京貨店夥供荐童做細崽　東疑竊衣服竟要　銀六十兩今旣獲賊起贓並非值鉅價之衣今只請追工洋四元二角陳太守商之夏領　判押王三寳三月令洋人繳洋四元二角給童與王開釋贓交各失主分别認領○有五十餘歲之蘇鄕婦李氏稱與林榮生拚識已久曾經生子詎林竟棄我如陌路向論　毆徧體受傷爲此拘林送究并請騐傷林洪浦東人年二十六歲向在人家燒飯李氏係女傭曾與有染並非拚識伊時與我纒擾以致爭毆太守謂該氏無恥已極本當斥逐惟受傷固重飭將林榮生　押核斷 
[法界公堂瑣案]  
　　法租界新街茂康客棧夥金少園稱被寓客偷拆被面當時捉獲送案法包探將搜出之押票十餘帋並有契稿兩帋呈閱該竊陸子全供詞支離翁太守着爲暫押搜出質票着法包探查明再核被面給金領去○鄕人趙樹生同弟趙阿美稱阿美於二十五日獨行至申賣布被流氓詐去錢文又剝衣服是以鳴捕拘馬錦芳請辦旋在馬錦芳身畔搜出四開洋三元八開洋一元翁太守着將該洋先給趙阿美領去○前報飭法包探往吉祥街清芬堂查吊帳簿一節昨已將帳簿呈案翁太守翻閱該烟館所立總帳見有某字值價幾元空鎗數百支皆 
 
 

Page 4

 
 
註價目大約以十八九元之鎗爲多甚有值洋三十元者太守問該堂倌馬劍榮賠出若干答稱已出洋十八元其十元早日交付太守着將吊到之帳簿暫存公堂於禮拜二傳該店主到案再核 
[慨捐棉衣]  
　　今年夏間皖省頓遭水患疊奉諭旨發帑賑卹各處籌欵勸捐及元魁會源源接濟哀鴻遍野慘狀難言屢經登報現届冬令聞胡雪巖左伯捐備棉衣一萬件張敬甫别馬一千三百件李璇甫司馬二千件張牧九司馬三千件解往金陵請左爵相發給災區足見樂善好施無分畛域决願諸善士共發菩提之心救窮黎倒懸之苦則億萬災民共登仁域矣 
[見善感動說]  
　　嘗見輪船失事致傷人命甚至全船商旅悉問水濵良可傷慘思有以拯救之而籌之巳久未得其法昨閱貴報有海濵漁隱勸輪船多備少划救急一說不禁鼓舞擊節曰此誠救生之策仁者之言非徒實獲我心凡見其說者應莫不爲之感動也乃友人謂予目漁隱之說雖善然恐各局行或笑爲迂腐管見或以爲磨費難行獻策者殷殷聽言者藐藐而仍與商旅無補耳予曰噫子何爲是言也夫惻隱之心人皆有之每船添小划十數隻浮水圈百餘個貲雖費而功甚宏以輪船前後計之綽有餘地可以安設且商旅受惠生意日隆所入能償所費定有如漁隱所言者想各　行必能採擇舉行以拯救保全焉予與子當拭目俟之[  臥雲山人稿]  
[奉勸惜榖啟]  
　　嘗讀感應一篇散棄五榖司命有奪算之條覺世一訓輕棄五榖神明有昭彰之報則居家之道惜福莫　惜榖也明矣卽如藥方所用榖芽麥芽神麯以及米炒米拌等味均在五榖之中嘗見人家將藥味煎出後遂以藥渣領棄街中令人踐踏殊爲可憫眞所謂惜不勝惜也鄙見擬請行道諸公開方時凡用五榖之品旁註絹包惜榖四字再望寳號賓主戥分各包時包上加一墨圈囑付贖藥之人記明此味須用弲包　藥味煎服後須揀出投於河中以爲惜榖云云庶免街中踐踏亦未始非惜榖之一端也由　行之將見醫　其　大行病者喜占勿樂所　仁人君子不厭芻蕘信心施行當如感應篇覺世經所云久久必獲吉慶加福增壽添子益孫富貴功名皆能有成矣僕願與諸君子共勉諸[  歸安高佐辰謹啟]  
[焦山六淨和尚囑題彭宫保如此江山第二圖]  
　　我是浣花溪上客萍飄到處任句留廿年征單隨戎馬萬里途程逐水鷗北固江山眞壯闊南朝金粉聽沉浮蒼茫飛渡天風莽來訪名賢入畫樓權閣玲瓏傍水隈半天古樹倚雲栽有情烟雨　中繪無限風雲筆底來竹葉陰濃縈曲檻梅花香溢鎖層臺丹青一幅將軍畵盥手焚椒惓眼開紅羊浩刦太倉皇荆棘銅駝半就荒剩有名山靈草木不因妖霧變滄桑雲　古佛拈花笑烟鎖眞經帶氣　四壁苔青餘古帖殘碑細讀趁斜陽鴻泥雪爪幾經年宦海茫茫莫問天但願虫沙銷殺氣好從山水結因緣蘭交美酒尊中醉蓬轉輕帆水面圓歸去與僧留後約重來江上飲清泉[  春漁席時熙甫艸]  
[接録涇川夢井生吳廣霈感秋擬古三十首]  
　　李耳戒和光箕子筮明夷英賢當厄運韜養　時宜浮沉薄俗中不矯亦不靡　流忽揚波餔糟毋　醨澄淆兩無用含　殊自奇寳氣不輕發畱爲天下儀青蠅忌白璧貝錦喧南箕豁逹神所福强梁魑魅窺風塵原曲濁　嗟　色稀生死一修彭殤齊厚薄雖復虚誕言羌有至理託我來濠梁上曠觀百感作紛紛野馬塵萬古去如昨莊生竟何在不見逍遥裝園多新蝶夢水非舊魚蹈是知擁腫木終共朝菌落羣生本有盡暫得亦不惡泰山與鴻七輕重同一錯可憐垂天　貽誚搶枋雀葑菲誓德音谷　怨乖離古道日以邈薄然能弗　世間反覆子山海輕變移富忘貧日食貴棄賤時衣驕淫更何極遂易糟糠妻兒　尚若此朋友復何爲平生酒肉交意氣千虹霓一　共權利井石立相擠不見耳餘事恩　召　機蒼凉絶交論千載爲涕洟種豆南山下春來長蓬蒿豈伊　力雜母乃農事撓非種不急耡得氣奸良苗朱虚將家子卓識亦何高磷磷涇水石細理如刻雕父老禁勿取深虞混瓊瑶世風雖云薄眞賞未盡淆三年鏤棘猴噫爾空徒勞燕歌多激烈吳聲多宛變宛變蕩主心激烈破臣肝剛柔各有偏從知正音難明堂清廟樂朱絃一再彈疏越百辭降雍和億庶歡王風一板蕩靡靡令人酸偉哉唐破陣英武振八蠻中庸多貌襲狂捐隨心安聖人深遠矣願抗琴曾顏掛　登高台一拓千里目金　自西來天地氣始肅無端曠逹心欲逐秋雲宿乾坤豁開朗吾生何自局雙龍排空來晶瑩露兩角上坐麻姑仙銖衣珮彩玉賜我宜多男進以多福祿泥首向仙謝有詞　龍覆多福令人妒多男恐碌碌願賜億萬年鬢鬚常慘緑日月駐景光軒軒神彩足日中何輝煌塲非金烏踞月中何葱蘢伊誰栽桂樹日輪　月輪萬却曾　遇陰陽一氣通晦明迭相助衆曜燦若沙聞是地無數不知何國都抑復何君庶風雲有窮極相望絶來去但恐彼中人無非名利騖南船襲北轍編擾亦奚慕凉月照羅幃清砧亦何悲借問敲者誰云是游俠書俠士志風雲安能媚房閨仗劍萬里去　光黯照誰羅衣寛繡帶朱琴罷金徽秋風遠書至誓待封侯歸封侯不難事何須絶域違昨日隣家賈輪邊拜爵回錦衣耀鄕里鄕里皆低眉誰憐薄倖子戰血滿征衣窈窕雙美人贈我合歡扇嵌空雕象牙結以金縷線深藏懷袖間幽香難自掩恐爲風露　花前曾不展秋風未及吹美人心已變都將舊口恩換取新交盼析扇投洪爐跡盡有　玷一笑裂情天婉變胡足羡生男莫讀書生女莫羡色讀書召憂患美色叢妒嫉不見執戟揚識字終投閣不見越西施捧心亡一國投閣無全軀亡國無全節美人與才士同一不祥物南山　網羅瞥眼　羣䳋北山設矰繳一發連雙　投死豈不哀餌食奈巳豐　恃羽毛捷何圖竟籓徿鷽蜩搶榆枋突起追前蹤回頭喚黄鵠黄鵠凌烟虹去去共鼎炙鷽也　　從鳳凰伍雌雉促刺爭一食豈伊雉也非自是鳳凰責岐山百仞桐千年花一實胡不集仙枝而乃稻粱屈東海有健鵰英姿慣搏擊空天一怒下舉啄雉頭折文彩能幾時已爲强者賊啖雉顧鳳凰羞爾技何拙鳳兮笑無語振翮烟霄碧此稿未完 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月十八日京報全錄]  
宫門抄○上諭一道　前○旨兩道○雲督劉奏交卸督篆起程北上日期摺　○江督左奏因病檄委代辦武闈緣由片○大臣劉奏擬請改奬片○黔撫林奏恭報水災籌賑情形片○陜督譚奏道員飭赴本任片○直督李奏總兵北上片○黔撫林奏　報入闈日期摺○杭織造廣奏奉派絨觔請暫照市價採購摺○又奏請　司庫筆帖式片○十月十八日内務府國子監正黄旗值日無引見○邵亨豫等塲差覆命○儘先副將劉明勝謝恩○大額附續　五日○托倫　布請假十日○召見軍機○○太常寺題十一月初二日祭先醫廟奉旨遣徐桐行禮兩廡遣周之楨李德昌各分献欽此○又題十一月十三日冬至大祀天於園丘奉旨遣世鐸恭代四從壇遣文壽果齊遜恩慶立瑞各分獻欽此○○雲貴總督臣劉長佑跪奏　微臣交御督篆起程進京各日期恭摺附驛具報仰祈聖鑒事竊臣前奉恩旨着准進京陛　當將感激下忱附片瀝陳並　恭錄咨催福建巡撫臣岑毓英速赴雲貴總督署任各在案兹署督臣岑毓英業於八月二十一日行抵雲南省城臣卽於二十二日委署雲南府知府鄧華熙署雲貴督標中軍副將錫瓚將雲貴總督關防並王命旗牌文卷等件齎送署督臣岑毓英祇領接任其地方一切應辮事宜連日悉心會商意見相同該署督臣熟悉邊情深孚衆望定能與巡撫臣杜瑞聨林肇元和衷共濟仰慰宸厪臣於交卸後整理行裝定期九月初三日由雲南省城起程北上雖舊患各症尚未就痊當於途中加意調治以期早日到京無任望闕忻感之至所有微臣交卸篆務起程進京各日期除恭疏具題外理合繕摺附驛陳報伏乞皇太后皇上聖鑒謹奏軍機大臣奉旨知道了欽此○○左宗棠片再本年舉行壬午　科武闈鄕試臣應會同提臣校閱中圍於十月初旬入闈開考惟緣前次查閱江南營伍途間觸發舊疾左目紅腫流汗不止回省復上緊醫治稍獲痊可曾經奏明在案近來前患肩脅　脚腫痛尚不時舉發兼之兩江公牘煩多晝夜披閱目力　耗雖竊内公事現仍力疾辦理　至曠誤而武闈校閱騎射兼明危坐尚非所能且目力未能及遠誠恐看靶有悞致屈人材萬不獲巳檄委藩司梁肇　代行校閱其長江提臣李成謀現因偶患感冒服藥調治江南提臣李朝斌有操練輪船督率三鎭巡洋之責江海防務目下正在講求整飭難以遠離均未　咨調叅酌情形　就近飭調淮揚鎭總兵章合才來省會同校閱以昭愼　所有微臣因病檄委代辦武闈綠由理合附片陳　伏乞聖鑒訓示謹奏軍機大臣奉旨知道了欽此○○劉錦棠片再新疆南路諸軍五次勦平邊宼案内經臣開保之甘肅補用直隸州知州石本清請俟補缺後以知府補用先換頂戴現據石本清禀稱先於　辦階州瓜子溝番匪擒獲馬逆案内巳經前護陜甘督臣楊昌濬奏保補缺後以知府仍留原省儘先補用先換　戴此次所得奬叙係屬重複籌情臣擬將　疆南路諸軍五次剿平邊宼案内該員所得奬叙改爲補缺後補用知府先換頂戴甘肅補用直隸州知州石本清請賞給四品封興又新疆南北路一舉蕩平各項差使出力員弁案内經大學士前督辦新疆軍務臣左宗棠奏保之升用知縣陜西補用府經歴屈壽昌請俟補缺後以知縣補用經吏部議准於光緒六年八月初玫日具奏奉旨依議欽此現據屈壽昌禀稱先已於光緒三年十一月由升用陜西補用府經歴在湖南協黔捐局遵例報捐免補本班以卸縣歸原省候補班補用旋於陜省邊防案内經前陜西撫臣譚鍾麟奏保俟補缺後以同知用先換頂戴光緒四年十二月十八日奉旨允准臣擬將新疆蕩平各項差使出力員弁案内該員所得奬叙改爲同知用先換頂戴陜西補用知縣屈壽昌請賞給隨帶軍功加一級又新疆南北路一舉蕩平戰功案内經左宗棠開保之補用知府儘先補用同知浙江候補班補用知縣張凌斗請賞加四品銜並請賞給四品封典光緒六年正月三十日奉旨允准嗣經部議張凌斗係七品　所請加四品銜已逾加銜限制應改爲五品銜其所請四品封典應按照本職銜另行奏請光緒六年六月初八日具奏奉旨依議欽此現據張凌斗禀稱先於蕩平金積堡中北兩路各項差使出力案内經左　棠請保運同銜曾經吏部議駁改爲五品銜此次所改五品銜係屬重複等情臣擬將新疆蕩平戰功案内重改五品銜之補用知府儘先補用同知浙江候補班前補用知縣張凌斗改請賞給隨帶軍功加三級並請賞給五品封典又新疆南北路一舉蕩平各項差使出力員弁案内部議另核請奬之甘肅補用縣丞危樹滋經臣　光緒七年六月初二日奏請賞加大品銜舉旨該部議奏欽此嗣經吏部議覆危樹滋所請奬叙核與奏定章程相符應請　准等因光緒七年八月二十八日具奏奉旨依議欽此現據危樹滋禀稱先　光緒五年四月三十日在湖北滇捐局由升缺用甘肅候補縣丞報捐五品升銜　有執照等情臣擬將新疆蕩平各項差使出力案内該員所得奬叙改請賞給隨帶軍功加一級以上所擬各員改奬之處合無仰懇天鳳俯如所請飭部分别註册以示鼓勵出自鴻慈除咨部外謹附片具陳伏乞聖鑒訓示施行謹奏軍機大臣奉旨吏部議奏欽此○○林肇元片再據銅仁府知府王憲曾禀稱　府地方入夏以來因大雨滂沱河水陡漲將近河之提河司前甕怕各洞及白河溪苗帽溝等處低窪田畝禾苗土膏均被冲壞當卽前往查勘與該災民所報相符現經酌量撫恤理合禀報賑濟等情臣本宜該府所屬連年中稔閭雖有盖藏而此次突遭水灾田禾被淹秋成無　情殊可憫除飭司道會同善後局遴員赴府勘明水沖田禾情形曁被灾分　　欵賑恤另行奏報外謹附片先行陳明伏乞聖鑒謹奏軍機大臣奉旨知道了欽此○○譚鍤麟片再甘熏平慶涇固化道方鼎錄　七月十五日到省經臣派充文闈監試現在場事已畢應卽飭赴本任以重職守除檄飭遵照外謹附片陳明伏乞聖鑒謹　軍機大臣奉旨知道了欽此○○李鴻章片再前任廣東高州鎮總兵張得祿於光緒五年閠三月在署潮州鎭總兵任内丁憂交卸回籍守制扣至七年七月服滿起　業由臣附奏在案兹據讀總兵　稱　赴大城縣寄籍措　又感受風寒觸發舊傷低醫調治今始就痊擬卽循例入部恭候簡放禀請奏咨前來臣查該總兵張得祿久歴戎行樸　　幹係曾任寳缺人員自應　闕候簡除咨兵部外伏乞聖鑒謹附片具奏寕機大臣奉旨知道了欽此○○頭品頂戴貴州巡撫臣林肇元跪奏爲陳明入闌監臨日期恭摺仰祈聖鑒事竊臣接准部咨光緒八年貴州省舉行壬午科鄕試題派正副考官一　　四月二十九日題五月初一日紅本發出奉旨貴州正考官着潘衍　去副考官着袁善去餘依議欽此等因恭錄知照在案今正考官潘衍桐副考官袁善已　八月初二日到省自應遵照向例辦理臣定於八月初六日八闈監臨所有臣署中日行文件暫委署藩司松長代拆代行遇有緊要公　俟啟門之日包封送　由臣躬親核辦至上卜游各路防營　嚴飭各將領認眞防範並飭　城文武官紳加意巡防街道城門山昭愼重除分檄飭遵外謹恭謵具奏伏乞皇太后皇上聖鑒謹奏軍機大臣奉旨知道欽此○○杭州織造奴才廣英跪奏爲奉　絨斤懇恩　照市價採購以全要工恭摺仰祈聖鑒事竊奴才於本年正月　准户部奏派壬午運務案内附片添派各色絨六千觔遵卽咨商撫臣籌撥欵項　緊採購宛於本年四月内准户部文稱所有添派各色絨六千斤按照例價辦理又上年六月間奴才恭辦奉派典禮要　黄絨二千斤亦於本年六月間奉准户部行令按照例價報銷各等因案查織造衙門採購絲斤自兵燹後蠶　稀少價值昂貴例價不數辦理經歴任撫臣遵照部行轉飭葵司遴委妥員每值新絲登市飭令禽同德清縣查明實在市價取具牙行甘結加具印結中送藩司轉詳撫臣咨報户部並經三織造會銜奏懇無不仰邀恩准在案奴才伏查派辦活計估核價值咨籌欵項均係遵照奏准　價購辦現在奉派絨斤事同一律若照例價辦理實屬不敷採購再四思維合無仰懇天恩俯念工需緊要暫准仍按市價辦理出自逾格鴻慈奴才具有天良總當力求　節　不敢稍涉虚糜以期無負恩施所有奉派絨斤懇請暫照市價各緣由理合恭摺具奏伏乞皇太后皇上聖鹽訓示遵行謹奏軍機大臣奉旨着照所請户部知道欽此○○廣英片再查奴才衙門所属司　　帖式等員向例五年任滿呈請換查司庫廣來　帖式錫惠兩員於光緒六年九月曾經前任織造文桂保留二年在案兹查司庫廣來保留後扣至本年十二月二十一日期滿寧帖式錫惠扣至九年二月十一日期滿應呈報内務　揀員接替惟辦解運務隨同給發庫項催工騐活必需諳練之員庶資臂助查江南蘇州　造處司庫等員均因辦公勤愼迭次保留有案該員等襄辦有年尚稱得力合無仰懇天恩俯准將司庫廣來筆帖式錫惠暫留二年以資熟手出自高厚鴻慈謹附片具奏伏乞聖鑒講奏軍機大臣奉旨着照所請該衙門知道欽此 
 
