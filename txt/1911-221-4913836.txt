# 1911 - 221 - 4913836

 

Page 1

 
 
   
 
 

Page 2

 
 
論說 
[法人對於廣西之包圍政策（續）（選）（南）（風）]  
　　予言誣乎。則試思滇越鐵路告成以後。不出半載。何以法人之貴州測量隊。出現其踪跡於雲南省城法領事署前。夫測量者。規定路線之先務也準備築路。之基礎也。昔汉之越南總督杜梅氏。當滇越鐵路交涉未定時遽派郭士南少佐邦勒甘在尉等。軍官六七人。藉考察地理爲名。行軍事鐵路之偵察。繼又派工程司基勒莫佗等。假游歷爲名。行第二次偵察。未幾。中法約成。中國允以滇。越路。權讓法焉。援前例。證今事。則最近測量雲貴間之舉動。必爲築造雲貴間之鐵路計也無疑。夫貴州富力。不敵四川而法人將變其滇蜀鐵路之經營。（滇蜀路線係雲南至叙州府法人已測）以改謀滇黔者。何哉一以滇蜀路線。已經滇督决計籌辦。路線已測量完竣。勢難和平要求可得。再以滇越路成。大聳英人觀聽。倘再展至叙州。必破英法均勢之局。而啟英。法之激烈競爭。越南地位之堅固。未能敵印度。與其出蜀之難而險。不如另覔一路以便其自由進行。而貴州者。地小而僻塞。民少而愚。貧不在英國勢力範圍之内。外交上無摩牙競噬之憂。於其自由進行。便莫甚焉。此法人爲乘虚蹈瑕計。滇越鐵路告成而後不能不認滇黔鐵路爲適當之前支。然法人之狠心狠慮。固不止此。貴州者湖南之西背。而廣西之北臂也。據貴州則前可以出湖湘。右可以瞰廣西。而滇黔鐵路者。即佔據貴州之利器也。觀滇越路成而滇南法兵日增法幣流通日廣。諸凡郵政礦山等權。相隨以去則滇黔鐵路告成之日。又 
 
 
 

Page 3

 
 
必貴州。變爲越南之時。况夫彼旣插足貴州。大舉必進開黔湘之路。小舉必。折接黔桂之路。而無論大舉小舉。廣西南西北三面。均將環繞於法人勢力。圈中。陷入三面重圍之裡。平居無事。則彼但節節駐兵。藉口於保護路線。節節通商。擴張其工商勢力。一旦有事。則自越南出兵滇黔。以窺湘楚。廣西後路自斷。廣西活動之方面。惟餘一廣東。然使法更出一偏師由廣州灣進侵梧州。則廣西東路又斷。當此之時。廣西内部。不動一草一木不驚一兵一卒。而越城嶺以南鎭南關以北之六十萬方里山河。已成涸澤之魚。雖欲奮鬭爭存。然試問交通閉塞。空虚無備之廣西。軍械何自來彈藥何自來。一切軍需何自來。譬之一家之人。内無積貯。外援阻絶。羣盜四合。縱不入室。行見絶粒死耳。甯有生理。故滇黔鐵路開始之日。不但黔人臨危境。亦即廣西人臨危境之日。滇黔鐵路告成之日。不但黔人臨絶地。亦卽廣西人臨絶地之時。其勢力之可怖。遠勝於同登龍州間。北海西江。間之鐵路蓋同登龍州也。北海南甯也。正面攻擊之鐵路也。滇黔鐵路者。側面兼背面攻擊之鐵路也。對於正面攻擊。尙可集左右後方之力以防。禦之。對於。側面兼背面之攻。擊而强敵又壓其側面則陷入。包圍之中防禦難。矣故法人之所以不即築同登龍州。北海南甯之路。而汲汲焉經營滇黔鐵路者。實包圍廣西之大政策也。廣西官民。亦曾一念及此否 
嗚呼闇弱之士紳。大胆之官吏。勿謂滇黔鐵路。條約上未許於法也。試問安奉鐵路。何嘗明許於日本。而日本强築之矣。滇緬鐵路。何嘗明許於英而英人屢次强迫開築矣强。國對弱國之外交。何必依據條約。自由行動而已矣。今法人之對。於滇越鐵路。必非安於雲。南認爲終點也。必將闢由雲南進取之延伸線。此延伸線非蜀即黔。兩線之中。蜀有英之競爭。黔則無也。蜀有。自辦之議。黔則無也。蜀旣難望。惟有專力向黔。若其决心。一立襲日本强築安奉之故智。先藉口於别種名義。進兵雲南。然後要求滇黔鐵路權。以今日政府外交之巽懦昏庸。威脅之下。何求。不得。滇黔鐵路有不拱手讓外人乎。夫明者見禍於未形。智者慮禍於未萌。南方官民。誠有先見之明。不可不乘滇越路權未失之時。速籌破壞三面包圍之策。破壞之策奈何。曰彼採盤空拿攫之方針。我用肉薄中堅之方法。庶可遏其鋒以令迴顧。中堅者。河内也。廣西之地。足以肉薄河内者惟龍州。龍州後援實惟南甯。今若於南甯南關間。速籌自築鐵路。則南甯之兵。朝發而夕至龍州。龍州之兵。朝發而夕至河内。一旦有事。由邕龍直。衝河内。則越南之腹心立潰。手足不縛而自縮。故南甯南關之間。鐵路告成之日。不但南甯南關間保護鐵路之權。操之自我。駐兵通商。一切可杜法人之窺伺。保廣西於安全之地位。且可令法人急轉其鋒。以集中防禦於諒山河内之間備我之乘虚南。下而經營雲南之勢。力必爲之一殺。貴州更無暇。經營矣是南寗南關間之鐵路。實打。破法人包圍政策之唯一法門。不獨紓廣西之難。且同紓雲南貴州之難。而建設此鐵路。不獨廣西一省之責任。直滇黔桂在省之責任。不獨滇黔桂三省之責任。直今日中國對法之共同責任。南省達官賢士。韙予言首起而謀之。不容緩矣。雖然。路在廣西廣西。官民之責任更重。事必發起於廣西官民。庶可要求吕央政府。及南方鄰省之恊贊。廣西官民其一抹眼光。週覽世界大勢乎。則發起之責。無可旁貸雖然。政治中心。遠在桂林。桂全鐵路。且未能舉。而欲責以創議自築南寗南關之鐵路。是無異責稚子担烏獲孟賁之任。我知其無能爲也。則當創議南寗南關鐵路之前。猶有一前提在。此前提不能解决。事事若網之離綱。必無着手之望。前提維何。即移動政治中心是矣。雖然。此大問題也。予當别論究之。（已完） 
譯著 
[法人默窺墨日兩國之關係（遠東通信社）]  
　　墨西哥與日本訂結密約歐人極爲注意日前法國代表海牙法廷委員恭斯丹君。新自美國回法據云彼到紐約調查。深知美墨終將有戰。此其戰禍。確爲日本挑動。則密約之說正不爲無因也。因再往美之加罅尼亞海若納阿海貢。戈羅哈特四省。日僑最多之處。實地研究。始知日人在美之勢力。頗爲强大。美雖禁日工入口。然有高等卒業文憑及來美留學日人。仍准登岸此類日人中。苦學生居多。無不憚爲校中敎習僕人及客棧服役之人。而以餘時求學。美人深以此項情形爲危險。此實不啻一種軍事偵探。蓋與千八百七十年德法戰爭以前。德人處心積慮。謀法之舉動。不相上下。故以此種情勢論之。萬一美日有戰。美未必能勝日。使美再敗而日更强。則亞東各國。皆將認日本爲盟主。而日本亦將以黄種之保護者自詡。此歐洲列强所决不認。况日之敵美。則英必不助日。使日據美之菲獵濱及夏威夷。則英屬自新嘉坡至香港一帶。法屬自西貢至東京一帶。俄屬海參威至西伯利亞一帶。荷屬爪哇至蘇門達臘一帶。均將大受影響。相逼更切。詎忍坐視。故日。之野心家。雖爲是快心之談。而眞實之政治家。明於世界大勢者。定不敢輕排萬國公憤。狂悖至此。至於美國。則方。提議平和法廷問題。是亦無意於戰也。按日墨秘約。傳說甚久。雖由日本駐法大使一再申辨。歐人仍爲口實。並謂墨實已久將南加尼罅尼海口借與日本。當有戰時。日海軍可以登陸。侵入北加尼罅尼各地。而日本許墨西哥者。則美倘攻墨。日當以海陸軍全力助墨防禦云云。惟此問題廣 
 
 

Page 4

 
 
大。日本未必眞敢出此。但日墨交際。近來至密。則無可掩飾者耳。不特日本海軍到墨。墨之歡迎至盛。更舉往事證之。日人注意墨西哥。實在與美國交通以前。彼時墨尙屬西班牙。俗稱墨之大人。原爲黄種。實與日本同祖在有歷史以前日本有航海家。曾到墨土。彼實手創墨之文明。此種傳說日人利用之處甚多。千六百年日本幕府時代。其大將軍曾屬在菲臘濱之西班牙商人携帶日人赴墨越歲大。將軍復派日本大商。往菲獵濱謁見西班牙駐菲總督。副以重聘。求介紹往墨。此時西人忌日。婉詞郤之故日本商業史稱西班牙頗懼日本商業與之相競。殆即指是。此時。日人在馬尼刺者。已有千餘。早略菲獵濱之意。同時派出密探。深入菲獵濱内地。後更由大將軍親致書於西班牙政府。謂西班牙海客可以徧游日本。毫無阻碍。即西人之研究民生工商及山川風景者。日本政府亦不以奸細待之。並可與以護照。此書約千六百二年所發。當爲敎會中人捉刀至今原本猶存。迨至千六百十年。菲獵濱總督費維荷君。離去菲島。將航渡墨西哥。海舶擱淺於日本海岸。日本大將軍拯之。爲易新舶。副以日本水手二十三人。費維荷因此得達墨境。千六百十三年。日本有黄族武士商賈多名。結遠征隊。自初基諾木起程。抵墨西哥之加布多。在墨之西政府極歡迎之。此遠征隊。徧遊墨西哥内境。最後由桑壤過那丸。航渡歐陸抵西班牙之桑吕申爾埠。千六百十五年十月二十九號到羅馬。謁敎皇波爾第五。直至千六百二十年始回日本。是時日人反對西洋敎最甚。此遠征隊在歐大受歡迎。迨返國時。皆以奸細視之。千六百二十四年。日本遂有𤨏港之命。盡逐在留之歐。人並禁日人出洋。十九世紀中葉。變法維新。情勢始略改變。當千八百五十四年至千八百五十九年間日本弱至極點。歐美各國要挾訂約。損失權利至大。然自千八百七十二年。日本已設法改正條約損害。頗難就緒。直至千八百九十九年。各國之中首先承認者爲墨西哥共和國。繼承認者爲美。再繼者爲俄德。則墨日本關係可知。現時日人在菲獵濱之數大增。而在夏威夷者已有七八萬人。。夏威夷之距離適在墨日兩國之間。日本如與美有衝突。必先取菲夏兩島。與墨西哥聯絡一氣。實意中事。美人恐慌。正不得以誤會置之也 
專電 
[電一（廣州）]  
　　李水提被炸彈轟傷急聘香港西醫二人到粤醫治據謂傷勢匪輕即能保全恐成殘廢 
[電二（廣州）]  
　　張督因李提遇險嚴标謠言今日（二十）疊出簡示安慰人心並兩次傳見巡警道及各軍官密爲商議傍晚南海縣上轅禀報陳匪供詞請示核奪 
[電三（廣州）]  
　　張督奉閣電匪黨圖害大員應嚴懲惟株切戒連 
[電四（武昌）]  
　　鄂督因沿江風災損失甚巨電商鄰省協賑 
[電五（東京）]  
　　日本海軍協會向神户川崎造船所定造第三號義勇巡洋艦一艘載重三千五百噸速率二十五海里平時作爲商輪往來上海大連 
[電六（東京）]  
　　前中國海關副稅司斐式楷以西八月十三日由東京起程來華 
[電七（東京）]  
　　日本乃木陸軍大將以西八月十五日離伯林 
緊要新聞一 
[黨人炸傷李提督]  
　　粤省官民自廣州將軍孚琦被剌後杯弓蛇影驚魂未定詎十九日水師提督李準忽又被人以炸彈轟傷事出後旅滬粤人即得消息咸謂孚琦之事李水提株求太甚結怨已深此次之變固意中事惟深望官塲勿再株連免釀大患則桑梓之福也昨日滬道劉觀察亦接粤督張制軍通電報告實情電文照錄如下各省制臺撫臺上海劉道臺鑒本日未刻水師提督李由水師公所進城行經大南門雙門底地方忽有炸彈自車衣店内擲出將肩輿擊碎並傷隨從數人兵役鎗斃黨匪一人復由巡警拿獲黨匪陳敬嶽一名頃刻亂定李軍門右手腰際均爲炸彈所傷經鳴岐親往看視尙不甚劇地方並無擾亂用特電聞岐效印 
文匯報載十九日香港電云本日廣東有剪髮者三人於李提督經過雙門底時抛擲炸彈李提雖未受重傷而護從二人已被轟死旋有疑似革黨者數人當塲捕獲並傳聞廣州陸軍一營有叛亂之說 
[水晶宫内容紀聞]  
 
 

Page 5

 
 
皇太后建築水晶宫一事外間傳言已久而於一切佈置則尙無人能道其詳茲有人詢據經營其事者云水晶宫之建係爲今上登極後奉養慈后之第一特别建築其工程之精美實爲本朝三百年來所未見當水晶宫創建之初外間咸謂係就顯皇后所遺之玻璃屋（該屋亦呼爲水晶宫）舊址加以修理殊不知此次之水晶宫係另行建築而顯皇后之舊屋仍在屯水晶宫之地址係在寗壽宫迤東約距數丈該宫共有九間皆仿西式外方而内圓宫之四角建設四亭係八角式下挖水池内置花草及水中各種之動物殿座四週亦與水池貫通以水圍繞殿座之上有高樓兩層每層亦係九間四角各設一亭統計三層樓屋共三十九間面積佔地二百四十丈有奇高約數丈宫樓牆壁均以夾層玻璃磚製甩灌水養魚並設置花草樑柱則用銅鐵製成不用木料第一層地板亦係玻璃碍所製可窺見池中之水如欲暢閱尙可將玻璃地板拉開池水深一丈有餘内置小船一隻備供遊賞並可破門而出駛至殿外池内其中層樓上之牆壁與下層無異地板亦用玻璃碍上層設置尤佳牆壁地板與下兩層略同而特於頂上置玻璃桶内盛清水爲養魚之用惟宫樓之陳設刻下尙未妥定因工程尙未完竣也至登樓之法尤極奇妙樓内不見有梯係仿照碧雲寺之流盃亭式樣起造由東南角亭内升梯上樓環繞一週無稍缺畧其樓梯皆置於宫樓之外倘無人導引即入迷途聞預算建築費全工告竣共須百萬有奇現在支出者已達七十八萬云 
[勤政殿將開軍政會議]  
　　海軍大臣洵貝勒於十三日奉監國攝政王交諭略云海軍要政關係極重一切應行政策適因國帑困乏致碍進行所請特開軍政會議以期解决各節事關强國要圖自可准如所請着該大臣等速將御前軍政會議應備議案赶卽提出詳擬妥協辦法移請軍諮府大臣先將應决各政要進呈披覽聽候欽定議期各赴勤政殿伺候會議等諭洵邸奉諭後卽同副大臣譚翼彰於十四十五兩日在部傳集各司長會議聞已决定提出議案八項遂諭各司長恭擬詳細議案限兩星期呈堂復核以便進呈 
[錫良卸任後之密摺]  
卸任東三省總督錫清弼制軍於本月十四日上奏一件監國閱畢即另起召見慶總理密議三十分鐘慶邸政躬初愈精神未免疲倦監國見此現狀遂又傳諭那協理進見與議又歷一小時之久慶那始退聞錫制軍所陳者其内容係詳陳對於日美俄英四國最近交涉之政策洋洋數百言極爲痛切那相退朝時頗向慶邸稱賞不已云 
[中央敎育會第十三次大會紀]  
十四日八時四十分開會會員到者九十三人由張副會長報告謂本日議事日表有江會員謙提出議案卽補助各府廳州縣小學敎員養成所經費案江會員今日請假何人代爲說明沈亮棨起立謂本會員可代江會員說明遂登臺謂此案乃根本學務大臣提議之國庫補助小學經費案欲普及敎育須先養成師範養成師範非由國庫補助不可袁希濤謂此案本會員非常贊成此係根本問題也陳佩實謂此案立意甚佳但有可疑空二點一用人問題二財源問題用人問題尙易財源問題甚難恐徒托空言而事實上萬做不到楊保恒謂此議案可以補學部補助案之不足此種實行行爲萬不可少王祖訓云本員贊成此案然此案條文關係重要須詳加審查修正陳清震謂本員有所質問所謂補助者每府廳州縣均予以一千兩乎抑須分别乎若本無經費之州縣而給與之是直學部代其設立非補助矣袁希濤謂此實行方法須由行省長官臨時調查而後補助之非皆予以一千兩也後周壽恭又與袁希濤反覆辯論議長謂此案討論已久須付表决乃對衆會員云贊成此案者請起立一時起立者占大多數此案完全成立王祖訓又謂此種養成所若有四五班人或可以補助若只有一班亦補助之乎顧棟臣謂此案條文太草率宜詳加改正王祖訓謂審查時再詳細討論未晚議長又謂贊成付審查者請起立一時起立者占大多數議長乃指定審查員十人次卽提議改訂師範課程案係彭清鵬提出議長請彭會員登臺演說此案大旨彭會員登臺說明師範功課每星期宜加國文爲六點（原三鐘）體操音樂之隨意科改爲主科加課法制經濟財政各門歷史功課亦宜加多第五年級則重實地試騐一年又外國語言亦擬改爲正課李瑞清有一意見書甚長謂師範功課之宜改正者即修身一門法國及日本皆有此門而他國無之以卽以宗敎爲修身且他國 
 
 

Page 6

 
 
修身一門所包甚廣不似中國之狹義也至中國理科一門皆先物理而後化學殊屬非是本會員擬將此科改爲先化學而後物理且中國之所謂國文即外國之所謂國語科則中國國文似宜改爲國語科又陳會員所請師範學堂添外國語一科此事萬不能精熟鐘點少固無益也袁希洛謂此案不必討論可由議長先付表决時會塲甚形紛亂主張各不相同陳佩章亦請會長將此案付表决祝震謂初等小學旣無習外國語之功課師範生何必習之議長乃付表决謂贊成此案者起立一時起立者占大多數陸光熙謂請將此案付諸師範聯合會審查會長謂師範聯合會不能審查此案本會長已先選定辦理師範之人將來審查可無顧慮陳敬第謂此審查凡與師範學堂有關係者均審查乎抑否乎王季烈謂關係二字甚難解釋審查不過就本案討論而已乃由會長指定審查員十五人審查此案次卽報告林傳甲所提議案會長命林會員登臺演說反對學部所訂之單級敎授法顧棟臣謂本會員所提出之單級敎授法與尋常單級敎授法不同林傳甲又謂請展長師範畢業年限吳懷清謂此案可以不成立無研究價値劉洪烈亦不贊成延長年限之說林傳甲仍反覆辯論谷鍾秀亦不贊成於是議長乃付表决謂贊成林會員之議案者起立不贊成者不起立當時起立者除林會員本人而外只一人而已會長亦抿口而笑不止林會員傳甲赧赧然無言而坐次即報告彭清鵬所提之議案即以中等學堂畢業生補習敎育等一年亦可充當敎員此一年中專習敎授等法傅增湘謂此議案恐事實上做不到因中學畢業者人數甚少恐不足供師範之用李澤民謂中學畢業旣可應文官試騐又可升入高等學堂命之補習一年斷乎不能王孝緝謂此案或可用之於一二省中學畢業最多之處而不能用之於全國各行省陸瑞清謂彭會員之議案可稍加改正楊保恒謂對於此案小部分贊成大部分不贊成谷鍾秀謂此案若通過師範學堂可不設他一方面中學亦可不設袁希洛謂本會員頗贊成此案足補師範之不及王季烈謂據本會員看此案無不可實行不可待至四五年諸君萬不可將此案看做强行法乃任意法也卽現在行之亦無滯碍恩華謂本會員對於王會員之言稍有異議如果實行一中學中畢業者三十人願補習師範者僅二人將爲此二人又特設一班乎非四五年後實行不可胡家祺謂日本有此方法者乃生活上問題如王會員之言有願爲敎員者亦可施之中國則不可此案若可實行即時實行無須準備似不如待時再議吳鼎昌謂此案若欲實行須將畢業字樣删去不限定畢業但入中等六學期以後因中學中之某門功課煩難而中途廢學者皆可入師範補習且補習不必限定區域但足一班即可擇適中之地使之補習固無害也議長乃付表决謂贊成陳會員之修正案者起立一時起立者少數此案遂取消吳會員謂此案不可全然取消會長謂吳會員若别有意見可另行提案不必附入此中此時會長方欲另議他案孫雄突然起立謂此案當初提起時本有三十人以上之贊成今何以僅十一人起立請會長調查何以會員反覆如是胡家祺謂今日之良知即本於今日之良知而行於昨日無關係且昨日贊成今日再研究即無妨不贊成會塲所以勝於私室討論也孫雄語塞會員又謂今日議事表日議案已完可否倣照資政院章程第二十條再追加議他案衆會員謂資政院與中央敎育會機關不同資政院章萬不適用於中央敎育會王季烈謂今日審查之案尙多時已十一鐘無妨散會不必補行加入衆贊成遂散會 
時評 
[粉墨登塲之内官制]  
　　改革官制。爲汰冗員也。去腐舊黨也。然吾觀於今之内官制。各部僉事以五六十計。烏布散烏布且不限其額。其中未必無冗員也。參議仍是舊參議。廳丞即是舊部丞。司長仍是舊司長。何曾去一腐舊黨也。袞袞諸公終日紛擾。徒事此名稱上之改革何爲者 
以舊司員而爲新官制之起草員。。自不得不於自已之位置竭力保存之。甚有自增其品級者矣。故人第稱政府之爲人擇地爲才不可及。而吾尤贊起草員之爲已設官爲巧不可階 
[魯撫能沐猴而冠]  
　　魯撫不明司法之性質。貿然請以州縣兼充檢察官。而以衙役充司法警察。可謂無理取鬧之極。夫吾國州縣。非兼有司法權者乎。苟可無弊。又何必於今日籌設審判廳。衙役者。本爲食人之虎狼。若再錫以新名稱。其殘害百姓尚可問哉。 
[中國人命不値錢]  
　　中國人殺死一外。國人抵罪之外尙須賠款數十萬或數百萬今中國人被殺於墨西哥者三百零三人。而索賠如是之難。此其故何在曰。是在中國人命之不値錢。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[典禮院奏報開辦情形]  
　　典禮院自六月二十五日奉諭改設後新定官制除總務廳廳長業經奉旨簡任外其禮制祠祭奉常精膳四署先由該院遴派署長試辦僉事以下各員缺則就各廳署暫設科長科嗣竕科辦事並所有各期員缺未經設定以前禮部原有之實缺候補學習司員一切奏留保送截取仍暫照向章辦理其經費則以舊時禮部即已不敷此次改設益形支絀又添設學士直學士等缺員數衆多亦須量籌津貼容俟該院核定咨商内閣另行具奏日前已將情形奏聞並申明禮部禮器庫原設有郎中員外郎等缺專司稽核典守此次官制未經列入職掌而該庫儲藏祭器等項責任綦重亦擬由該院暫行派員經管其應如何酌設員缺之處亦俟咨明内閣查核辦理統於十一日奉旨依議 
[停止軍機修檔之保案]  
軍機處檔册每届三年一修告成後得以異常勞績奬叙今春又値修檔之期已於上月竣事某丞堂謂軍機處業已裁撤修辦檔册係内閣應辦之事目前正在澄清仕途之時新官制又將發表各項保案去年已有停止明文若逕由内閣開端京内外轉輾效尤勢必無從限制已與廳長商定除願留當差不計外欲得保案者仍核計功課多寡分别奬賞俟禀請總理大臣後即可實行按此則已略見前報專電 
[陸軍部解决秋操糧秣問題]  
　　行軍糧秣爲最重要之事蓋人馬皆不能一日缺食也本年永平秋操係編爲東西兩軍每軍兵數甚多加以秋操總監處中央曁兩軍審判處東西兩軍司令部以及秋操綜理處内外賓接待處並京中各省武官學生報館參觀人員統計人數約在四萬以上給養等差又須妥爲斟酌實屬非常困難現陸軍部已與軍諮府禁衞軍訓練處商妥除東西洋各國參觀人員曁京中各省武官學生報侌等參觀人員由外賓接待處預備飮食外其餘均令各鎭自備粮秣派員經理 
[北京將設測地總局]  
　　全國測圖事宜向歸軍諮府第四廳管理近聞該廳以各省測地分局旣已設立北京不可不設總局議將現在之第四廳及該廳附屬之測地製圖兩局併爲測地總局直隸於軍諮大臣不日卽當由軍諮大臣專摺奏聞凡全國劃界事宜及全國一等水準曁經緯度槩爲測地總局之任務云 
[武漢夏三埠土商之絶望]  
　　武漢夏三埠土膏商人於本月初三四等日同盟罷巿抵抗牌照捐禁烟公所巡警道及查緝牌照捐局各印委深恐釀成風潮致于嚴譴乃詐騙各土商云於五日内自有改良新章發佈無論新舊照皆可一律購烟并竭力勸導開巿該土商等見已達目的遂於初五六等日一律開巿其時查緝局員又向各商宣言云司道已向制府婉求爾輩須如何方能滿意可自具禀於是由土帮董福康號領銜上禀鄂督歷陳新章之種種有礙營業此禀上後已逾五日之期查缉局與警區仍執行定章毫無變通各商遂向牌照局員詰問及又紿以十五日前後大吏必有改良章程發下詎日昨鄂督批示福康公禀僅云查土商囤積之有乾耗灰膏出頭之有輕重雖係實在情形究非毫無把握各該行店入折耗儘可隨時將實數註明以備稽核但使具有根由别無弊混斷不至濫予苛罰若謂數難預定無從登載則該土商等營業之盈虧勢必無從查考其言果誰欺歟至塡寫印具甘結紙只多一舉手之勞更何憚而推諉　請碍難准行仰巡警道傳諭凛遵云云各土商批之下羣以改章絶望深悔前次之受欺連日又在土帮公所密議抵抗之法有主張罷巿歇業者有主張掛洋旗售印土者議論紛紜莫衷一是而囤土最多之家則又恐罷巿以後官家抄没貨物（日前鄂督告示已有此說）咸擬將土運往他埠銷售以避風潮紛紛擾擾不知若何結局也 
[四誌新會抗捐之大風潮]  
　　新會縣閙捐以後張督特派吳道宗禹等帶兵前往彈壓又恐該印委等禀報不實特委王牧世釗在該縣查勘基圍兼將鬧捐各節澈底查究限五日内禀覆核辦而閙捐要犯趙亞球等五名已於十一日先行解往城外騐屍地斬决該縣農民多恐株累仍不敢往田收割連日又遭颶風新會農民誠爲苦楚惟新會莫燿衡君因恐報載失實又於日昨致書廣東報界公會云竊敝邑因閙沙捐匪徒乘勢焚毁局屋各報均已詳載獨惜未明敝邑風俗習慣難擬善後辦法耳竊敝邑田不根稅由來已久買熟田而收沙田稅者有之買沙田而收熟田稅者有之今欲由田而分别之雖極靈敏極才幹之人難以辦到然 
 
 

Page 11

 
 
第一張後幅第三板H ] 
欲於難辦之中籌一可辦之法莫如隨糧帶抽前者奉抽糧捐三成單抽熟田沙田免抽當時苦於沙熟難分因而變通辦理其抽法照稅册所載除去斥鹵補陞作爲沙田外其餘帶抽糧捐三成人皆稱便今沙捐旣無善法應亦隨糧帶抽以昭平允况前奉督憲劄復諮議局明文如係熟田已完糧捐者不得再抽沙捐如係沙田已完沙捐者不得再抽糧捐自當遵照辦理擬於納糧時分别稅柱其柱之向完糧捐者不抽沙捐其柱之向免糧捐者帶抽沙捐至未曾陞科之沙田則照向繳花息之畝數抽收如此則杜承抽者之中飽而免抽糧捐之柱亦當遵諭帶繳矣或曰糧柱但有銀數並無畝數難以核計不知畝數可由銀數計出按敝邑稅則斥鹵補陞稅每畝官銀三分一釐一毫九絲奉抽沙捐每畝花銀二錢當以二錢之數用三一一九除之每官銀一分帶抽沙捐花銀六分四釐二毫便合沙捐每畝二錢之數有何難計弟忝充敝邑城議事會議員春季開正式會時已將此事提出經多數表决通過後因文牘員告退未曾選充以致延擱未呈縣憲察核致釀鉅禍素仰貴公會主持公論保全治安故特函達懇請登報以作芻蕘之獻焉 
 [L分類新聞政界> 
[提法司勗勉法官之文章武昌]  
　　鄂省提法司馬吉樟近因沙巿商埠地方審檢廳各法官酒食徵逐淫博無度殊屬有礙官箴業將尤爲不謹各員查明撤退其次者亦分别降調以示儆戒而觀後效又恐武漢宜昌各處法官亦難免有不知自愛之徒特爲文通飭規誡俾資有則改之無則加勉茲錄勗勉之詞如下照得各廳法官皆由考試而來資望本極尊嚴舉動尤繫觀聽蓋旣執法以當官自必無瑕而後可可律人况開庭未久新舊案件百端待理非淬勵精神用志不紛卽才長學裕一有蕩軼勢必叢脞誤公其有損於個人名譽猶小有害於法庭規律甚大現辦武漢沙宜各審檢廳地方夙號繁盛妓寮舞榭所在皆是難保法官人人胥知自愛絶不溷跡其間或意在消遣以爲小德可以出入不知有邪遊即有徵逐有徵逐卽不免有關說縱使外和内峻嚴守公私之界而放浪形骸注目者衆旣投嫌疑之地何怪謠啄之來雖枉法受贓悠悠騰說不足淆明察者之聽然物必先腐而後蟲生謗議究由自取且奉法律以决事斷難使兩造皆能滿意若復不自檢束令彼懷怨者有所藉口將流言止於智才其謂之何本司前奉法部訓誡法官文當經劄行各廳遵照原文包舉一切宛轉盡意勸勉交深各法官果能仰體訓誡所以自保尊嚴固不止此次指飭之一端惟本司悉心體察因地防範不能不專案申儆以鞏法權而肅官箴除隨時派員密查外合行通飭法官一律遵照務各以禮防自持勿得肆意任情致敗名檢不但白璧無微瑕之誚私德可欽抑使當世知法官者皆能别嫌明微庶足以理庶獄而貼羣情實本司所厚望否則巽言不繹一經發覺本司惟有照例處分幸母自貽伊戚也 
[推行印花稅之不易漢口]  
　　湖北創辦印花稅由漢口商會總理蔡文惠君開會勸辦衆商咸謂稅捐票據上加貼印花乃係捐上加捐紛紛羣起反對蔡乃據情移復藩司日昨藩司又移文到會略謂稅票貼印花一事本爲原章所無旣經貴會要求自可取銷惟此次印花係奉旨開辦經議實行之件所有提貨發貨各單自應概行貼用刻已飭令各稅捐局不在稅捐票上加貼但令於貨價定例時卽予售給合例印花一枚貼在貨單之上並由各局另加專貼貨單不貼稅票戳記如遇貨單不全卽可交與商人自行携歸貼在單上似此斟酌變通於遵守部章之中仍免重徵違例之弊且此項印花爲數本微商困縱深似亦尙可勉力並祈切實勸導云云現漢商會又集各議帮董會議聞惟糖菸各帮堅持反對之議甚力 
外交 
[日婦因傷身死天津]  
　　日本婦人津田淺前在東馬路洋車翻覆被大車軋傷舁至醫院調法現已因傷身死報經警務公所於昨通傳各區查緝該洋車夫以便究辦未知此事若何了結也 
[質問交涉司之批答杭州]  
　　浙省寳石莫干諸山土地前經諮議局專案提出迭次催辦而交涉司王豐鎬敷衍覊宕現雖含糊議結賠欵七萬四千金詳細内容業經宣告然非諮議局詰問不能有此結果茲將浙撫批答錄下呈文已悉寳石山一案已於本年六月二十五日收回應即劄行諮議局知照莫千山一案上年屢札交涉司赴滬與美英德各國總領事談判議有大綱三條因收回與善後事宜必須預籌故於本年六月三十日發交會議廳審查科公决全部收回應俟大綱訂定再議各種手續當飭交涉司赴滬切實磋商惟美國總領事前允於西歷五月一號必有答復乃逾期不復已由該司照催在案旣非交涉司故意宕延自可母庸查辦希即知照 
軍界 
[袁州駐兵通電之計畫江西]  
　　袁州府毗連湘省時有會匪出没前經駐萍兵備道楊觀察禀稱非駐紥重兵扼守郡城不足以資鎭守贛撫馮中丞准如所禀卽飭兵備處籌議將駐省陸軍五十四標三營生行移紥袁州惟該府旣扼有重兵而不通電綫消息難期靈便復電商郵傳部准飭南昌電局派員估勘趕接由樟樹鎭通至袁州直達萍鄉核計材料需費四萬元之譜應在江西藩庫借墊二萬元預購材料刻因藩庫如洗飭司向大清銀行暫借以應急需而免延誤刻已由電局領欵預備督匠赶修矣 
[察看砲台司員來浙杭州] 　 
　　軍諮府海軍部陸軍部各派司員陳宗達等四人來浙調查沿江各砲台已於十八日傍晚乘車抵杭卽以清泰第二旅館爲行臺惟抵杭怱促軍界人員不及先事迎迓當由督練公所蕭統制袁參議立委鎭恊司令部中軍官及各參謀參軍官前往該旅館招待一切設筵欵待並導往各軍營參觀軍隊軍械種種此次該科員來浙係察視象山軍港沿海各口砲台及浙江軍隊之内容大約在杭約勾留一星期即須他往閱視 
[廣西催解協餉廣西]  
　　廣東每年應解廣西協餉銀一十三萬兩向係年清年欵並無拖欠近因庫儲支絀始有積欠未解之欵現撫憲因 
 
 

Page 12

 
 
廣東自宣統元年起至二年止共欠解協餉銀一十三萬二千三百餘兩零本年春季銀三萬二千五百兩屢催尙未解到此項恊餉係邊軍計口授食之需支發稍遲譁潰堪虞現値桂省庫儲奇絀防軍需欵甚迫乏術騰挪特飛咨粤督請將粤省欠解此項新舊協餉銀兩迅速籌解張督准咨後卽札司遵照籌解以濟要需 
學務 
[農學分移匡廬江西]  
　　贛省農業中學堂前由勸業道傅觀察擬將全堂移入廬山林業公所該地森林極盛尤便實地練習嗣因公帑奇絀不能大展厥施議將該堂學生暫分一半前往該處肄業所有本堂敎習及管理各員均分半同往大約七月初旬卽須首途矣 
[畢業生定期覆試長沙]  
　　湘學司以學部新章各初級師範學堂完全科曁二年以上之簡易科中學堂畢業各生均應由提學司調省覆試早經本司通飭各屬傳知前項畢業各生赴省聽候覆試在案現在迭據各屬申報前來自應示期考試爰定於本月十五日起分門考試各生務於是日齊庥司署聽候點名扃試 
[貧兒敎育之發達松江]  
　　楓涇同善會附屬務義小學校於十八日開游藝會來賓除汪二尹許主簿外紳商學界到者五百餘人莫不謂貧兒如此完善甚屬難得茲錄其節目如左軍樂報告校歌美容術國文蝴蝶筆算游戲歌對客揮毫響鈴操珠算 
吾國民歌補求中國啞鈴操采蓮歌規矩舞勤學歌 
實業 
[咢省又多一磁業公司湖北]  
　　鄂紳馮開濬等近在南漳縣屬創辦磁業公司已經集股五萬元禀准勸業道立案開辦茲聞江夏縣屬南鄉靈泉豹子海寺方土質亦合磁料之用因試辦無人未免棄利於地該鄉紳蔣有林等見醴陵兹業獲利甚巨曾經取土詳加試騐與湘贛土質無異爰擬就鄂省武勝門外組織一磁業公司仿照日本磁業公司章程集資購辦各種機械並附設一磁業研究所以資敎授日昨已禀勸業道立案且求撥給官股以示提倡 
雜記 
[鎭江大風潮詳記鎭江]  
　　鎭郡於十六七八等日狂風暴雨江潮泛漲七濠長堤及新洲太平洲兩堤岸均於十七晚同時冲潰田禾被淹不計其數十八早鎭郡對岸六濠紅橋兩大圩亦均冲决以致相連之各小圩潰漫以數十計瓜洲沿江圩埂亦决口二丈幸經農民極力搶救未至大潰然其勢已岌岌可危矣距江口四十里之泗橋長堤灾民之來此避難露宿者遍滿其上幸經官紳按户散給銀洋二元以作購買蘆蓆之用一面由各善堂董事籌欵購辦乾糧麵餅各食物用船載往各洲圩灾區核實散放以拯灾黎迨十八午後江潮又漲三尺沿江馬路及小馬路小閘口等處均成澤國阻斷行人據父老云此實鎭屬未有之奇灾也 
[虹口卡包辦病商安徽]  
　　泗州虹口釐卡向由皖北關道遴員辦理按月繳道解司釐員不過例支薪金而已惟因前數年間該卡收數甚旺多有不惜千金運動斯差者嗣後即改爲包辦無論官紳限期一年雖每歲釐金頗有起色而辦事員司扞手人等卽從而上下其手爲害商民實非淺鮮現經該州城自治議董會禀撫憲懇予嚴飭皖北道轉飭照章納稅以卹商艱 
[劉革令風流孽報湖北]  
　　鄂省已革石首縣知縣劉邦道字達廷刮地皮之能手也前經張文襄以其貪鄙無恥奏參革職解組後擁有資財十數萬置妾五六人現在年逾耳順猶常作挾邪遊喜與雛妓梳籠一擲千金毫無吝色然劉不獨爲嫖界大王且係賭中好手以其屢賭必勝故雖狂嫖浪費家計仍蒸蒸日上惟家敎旣已蕩然故帷薄亦從此不修其愛女（年僅十八）竟於日前與其跟丁某捲取鈔票八千張飾物四千元相約濳逃不數日其新娶之妓亦被捲逃去財物萬貫劉憤恚已極偵騎四出懸賞購拿嗣在沙巿猪場口義興棧内將跟丁及女尋獲贓物俱未耗散現已將該丁送審判廳收押其女仍在棧中不准迎歸將來未知作何收束至其妾則蹤影俱無聞者咸嘆爲風流孽報云 
[兩個多情敎育家湖南]  
　　醴陵勸學員謝某與南鄉女敎員張女士時相過從卒以張係寡居謝亦斷絃不免互動愛情遂於月前實行自由結婚禮式迨張姑聞知則已無可阻止惟因家尙小康恐女士去而復返分取資財旋赴縣署具禀存案以杜後患當經裴邑尊批示畧謂孀婦改嫁中律不禁自由結婚西俗所尙爾媳學貫中西宜其開通如此旣已新婚再賦輸入文明何至故里重歸依然頑固據禀各節未免鰓鰓過慮云如謝張者司馬文君以後又添一叚佳話矣 
[西湖水勢退湖南] 　　 
　　湘省因西湖水綫漲以致常德等處均被漫及日來雖已暢晴而積水太深一時無從宣洩所有該府四縣除桃源地勢較高已將全數退出外其餘三縣仍屬積水尺餘河中水線之退落因之亦極滯緩云 
[湘撫定期赴任湖北]  
　　新調湘撫余中丞此次調湘係因湘省路政必得中丞與鄭方伯聯絡前往維持始可措置裕如刻聞余中丞已定十九日起節赴任矣 
譯叢 
[畫法神奇]  
法報載法京近有畫師。名罷而默。新創畫法。能吸日光於顔料中。成幅後。寘諸暗室。晶光迸射。閃爍有神。可使四壁通明。燈燭盡廢。若火藥廠及煤鐵礦等處。懸之於壁。尤能資工作而免不虞。若黄昏懸挂通衢。則互相輝映。能遠照至二十七丈。洵奇觀也。以視世之塗抹丹青。自詡神奇者其。有用與無用。眞有穹壤之分矣。 
雜俎 
[王玉峰之三絃]  
去年余遊京師。聞人言顧曲之樂。苦不解此有負此遊。復聞有瞽者王玉峯者。善彈三絃以絃度曲。聞者稱絶。余好奇。乃往聆焉。王登塲危坐。侍者抱三絃立。拂拭畢。王歛氣疑神而撥之。鼓樂並作。少焉而歌聲樂聲並作。閉目靜聽如身在梨園至佳處。聞者呼好。三絃亦呼好。其聲自大而小。自聚而散。宛如數十人懽呼者。誠神技矣。又擬西人操兵。銅鼓聲洋號聲。號令聲。步伐聲。同時並務。井井不亂少焉轟然一聲。衆皆聳然。則擊鎗也。聽者鼓掌稱善。予獨聞而嘆曰。嗟夫。王之彈三絃也盖不知幾許年矣。初未必能工也。又數年。工矣。未必能度曲也。又數年。能度曲也。未必能入神也。及至於今。蓋不知費幾許心血矣。然聞王挾絶技游京師。衣食且慮不給。其極也不過博王公大臣之一笑而已。嗟夫。彼王公大臣之一笑。豈能償其數十年之辛苦乎。士之抱絶技奇藝若王玉峯者。其又有以異是乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[全體錢業與陳芝生之大激戰]  
　　恒德瑞康等三十二錢莊曾在公共公廨環控己閉全泰美磚灰行股東陳芝生等倒欠鉅欵避匿不理嗣因案懸日久復投督撫各轅一再上控業奉批行滬道札廨訊斷昨日午後四時經寳讞員傳集兩造升座二堂質訊各錢莊執事與陳均頂帽上堂候示寳讞員恐人多口雜傳諭祗須爲首列名之恒德瑞康等三家代表上堂即據該代表等投訴陳家道殷富性情刁狡全泰美股份陳得四股詎該號倒閉後陳即串同經理戚桐芬私退兩股且又久避不理此次到案頗費週折應請嚴行押追訊據陳供全泰美雖得四股後已退去兩股執有退據吾電該號倒閉後曾由商董虞洽卿理勸已措交現銀六千兩及劃戚桐芬路股地價銀四千兩共成一萬兩已先料理復據原告供稱所收者係戚桐芬名下往來之欵並未收過陳欵顯係隱戤請察寳讞員諭曰此項一萬兩之欵究竟是陳是戚自有虞紳可証惟全泰美抵與該莊等産業契據繳案後曾由美昌洋行估計價値銀六萬八千餘兩嗣經各原告函請商會一再催索已准發交原告領去茲因巿價日跌不願承受又擬退還令陳自行變價料理係屬出爾反爾遂援筆定判略謂此項産業現在究値若干候移商會秉公核估至陳芝生股份雖據呈出退據難免私相授受應着仍照四股担承陳交一萬兩人銀並保限一禮拜繳銀如不足數仍着補繳餘則給還戚桐芬着保勒交訊追是時各原告聞陳交保大爲不服遂由南北巿錢業七十餘人一齊上堂跪求押追而陳反由差役扶起囑令進内各原告尤爲驚異秩序大亂要求同跪質明寳讞員見而大怒諭曰爾等均是上等商人不應舉動野蠻擾亂法堂連連拍案痛斥其時仍衆口一詞要求將陳押追讞員窘甚即行退座令陳暫行交差即用電話邀請虞商董並錢業董事朱五樓到廨向大衆磋商令陳先繳現銀一萬四千萬兩始准交保各原告因讞員斥爲野蠻仍不肯退後經董事再三婉勸始行退下時已八下鐘矣 
[又要到義國美術工藝會去比賽了]  
　　商務總會接奉農工商部札文略云前准義國駐京使臣照會外務部以西歷一千九百十一年義國羅馬得黎訥舉行美術工藝賽會深盻中國入會以敦睦誼等因嗣又准出使義國大臣文稱義國外部重申前情亦以中義感情素好企盼協助爲言且謂會場地叚應早租定各等語查此項賽會係爲義國慶賀中興五十年紀念該國極爲注重旣經一再敦請與會自可藉聯盟好當經外務部咨商本部允以派員赴會並照案各酌撥庫平銀六千兩滙交出使義國大臣以爲賽會經費又因建築會場需費過鉅應附入該會塲内租定地叚母庸自行建築俾節糜費一面由本部飭知各商會前往陳賽旋據商會以赴義賽品懇請援照德國衞生會成案免稅亦經咨行稅務處核准惟查此等賽會各國不盡派使臣爲監督此次旣未經建築會塲自應概從簡略擬派使館商務委員權爲赴會監督届時前往入會其中國商民赴賽一切事宜即令該員隨時禀商出使義國大臣妥爲經理已由本部會同外務部奏奉諭旨准行爲此合行札飭札到該商會即便知照赴會各商妥爲預備 
[裁判官與商人講情理]  
　　大清銀行前在南巿裁判所函控西門租户藍寳蓮即賴寳田積欠新舊房租鉅欵不理一案奉判交保除繳新欠外着令押遷在案旋由萬晋源火腿店主徐紹斌保出竟置不理又經禀催由裁判員傳保到案訊得認賠交洋無從交人判着交保赶理仍置不理一再催保始將賴之子桂生交案押追茲由徐具禀裁判所昨奉批云查無論保洋保遷凡經交保若已理了原告具銷卽與保人無干否則惟保是問此一定辦法該商保賴寳田出外逾限不理飭催罔應迭經原告函催並奉道憲札飭自應傳訊限交未訊之先勢須傳訊旣訊之後又當傳保不論何案何人必須經此手續故本局另備房間爲待訊傳保而設與押所迥然不同凡收入押所者謂之覊留未收押所卽非覊留此中界限甚爲明白該商僅在另房傳訊傳訊待保未入押所一步嘵嘵指爲被押一則曰抵押再則曰擅押無辜殊乖事實不明事理此其一也所保之人必其素稔若自不能了事亦無力交人即不應冒昧具保錢債案件着保交案不知凡幾何野蠻之有不明事理此其二也旣經交保自應重在保人如逕提被告則此後保人皆將不負責任要保何用且取保本不問被告之有家室與否幸而賴有家室倘無家室之被告保人亦抗不交出勢必案無了期謂取保爲官廳權宜之計不知何所見而云然該商身立商界行店徒夥亦有薦保如有事故保人可置身事外乎不明事理此其三也旣知上海通商大埠鉅細交涉之案累百盈千豈盡如該商一味抗執不了不交歟間有被告避匿累及保人者所在多有該商詎從無聞見不明事理此其四也例應着保因該商承認交洋無從交 
 
 

Page 19

 
 
人姑准代繳租洋十九元一面飭提押遷現已遷清交屋以租洋未繳該子尙未釋出此案固不難辦然保人始終抗違此端一開影響及於他案所關甚大該商旣自稱商會業董而錢債交保之案亦關係於商界者居其多數特函請商務分會議决見復據稱派探押遷毫無影響及租房東早已商通任憑久住又視該商爲魚肉而賴寳田竟不敢再提等語豈非夢囈不明事理此其五也據禀前情仍候送交商會公議復奪本所對於是案並無偏抑該商欲赴光明之上級官署控告儘可自便並着知照此批 
[房捐新章]  
　　上海房捐局委員以地方新開店舖日益擴張而應繳房捐向例新開者俟懸牌後始行認捐殊屬延玩茲訂新章應令接租妥洽即行起捐不得推諉延遲如違未便卽諭各該舖地甲遵照傳諭矣 
[巡捕姑姦害人續誌]  
　　甬人桂阿琴與美捕房四百二十四號三道頭華捕江昌桂（即江淮仁）均與甬婦倪沈氏（即沈阿鳳）有染近因姑姦起釁被江指使馬和尙周阿舟裘阿星等將桂毆斃由包探王寳生將男女五人一併拘解公共公堂押候訊究在案昨晨復由捕房將一千人証解廨請訊孫襄讞與英翰副領事判仍分别還押候縣署將騐屍單送廨再行訊核 
[包探偵緝男女拐匪]  
　　粤人王其鍾澤粤婦王吳氏張王氏與崇明人朱阿卿及朱妻周氏同居虹口肇勤路四十一號屋内近因販賣人口被美捕房包探金漢章偵悉即於前日密往該處將以上男女各人及十四歲女孩王海十二歲女孩東彩及男女小孩阿福阿弟祥生小珍阿美頭三妹等　口一併查獲昨解公共公堂經孫襄讞會同英翰副領事研訊一過判王鍾朱三人帶回捕房王海東彩兩女暫留濟良所吳王周三氏與男女小孩十口併留本廨候補提供出之同黨到案再行訊奪 
[應文生燒香去了]  
　　住居西門外法租界之甬人應文生因不理英國律師愛理司律費銀才千零六十五兩被該律師控奉該管領事照請公共公廨屢次傳訊應抗不到奉飭改提在案昨晨愛律師復帶繙譯投案請追寳讞員與英翰副領事以應仍未到案惟查其所呈禀詞有現往普陀山進香須俟回滬熟商料理等語遂諭該律師暫退聽候着應趕償 
[賽金花又成寡鵠]  
　　妓女賽金花（混名狀元夫人）嫁於已故本邑二　圖地保曹安卿之子曹瑞鍾爲妾嗣曹與公共公廨前襄讞孫耳山在廨涉訟由廨一併車送道轅發交縣署經田大令諭令曹等交保候示在案詎曹前日在火車站附近華安坊家内患疫身死昨已備棺收殮惟聞賽金花對於孫案誓不甘休仍須出頭與敵云 
[閘北防疫之進行] 　　 
　　滬道劉觀察因閘北鼠疫盛行亟宜防範特在該處設立防疫公所委關絅之太守爲坐辦連日太守督率柯醫生及照料員陳鎭東二尹租定房屋購置器具并函致海關河泊司商借硫熏鍋及諳習熏法人役爲進行消弭毒疫之計頗極認眞復函商保安堂董事仿照公立醫院辦法所内取用棺木但收半價聞巳允許矣 
[絲廠女工風潮之結束]  
　　閘北各絲廠繅絲女工同盟罷工屢詳前報前日由協和絲廠具禀巡警總局以此次罷工風潮實由某廠女工陳張氏（即鹽城阿大）李尤氏孔王氏王趙氏王張氏等從中煽惑並唆衆人來廠滋閙致被踐壞繭子損失頗巨應請查究等情當經總局長飭司法課陳裁判傳到該女工等譸問據陳張氏等同供在晉昌絲厰做工並不爲首裁判官諭衆曰爾等旣未爲首着各具開釋結照常上工一面即經姚局長出示曉諭略謂爾女工停工日久受虧殊甚今宜先行照常上工至加價一節一俟絲廠公所議有端倪再行佈告云云故各厰已於昨日開車工作矣 
[巡長姦佔婦女]  
　　項才寳之妻王氏與一路二區巡長姜明堃私姘同往法界小客棧内姦宿被項尋見將氏帶回翌日糾同陳仁生等向該巡長理論不服行兇肆毆由崗巡一併拘解一路分局轉解總局昨奉裁判官陳大令訊明判姜發改過局禁錮一年半項及王氏分别拘留半月陳仁生罰洋二十元以儆 
[通俗宣講社第二期宣講]  
　　十九日午後四點鐘通俗宣講社假座大南門外中道橋南貧民學堂開第二期宣講會先由梅君竹廬朱君旣醒演講讀書之益及不讀書之害次顧君翕周報告貧民學堂辦法並勸近鄰子弟入學聽者莫不感動 
 
[城内]  
　　銅洋可充善舉○前日午後有向做信箋之某甲手持五元之鈔票一張至魚行橋恆源酒店掉換銀洋五元去後復至該店調換銅洋一元該店不允以致互相口角幾起爭毆經站崗巡士張錦春上前排解勸該店主貼洋五角兩造情願將銅洋交與該巡士帶至一區警局經德區長諭將銅洋撥充善舉了事 
吊膀子累了巡士○住居西倉橋種菜園之浦東人陸子山之子陸雪奎時在老北門一帶與婦女調笑被衆流氓毆打因訴知站崗巡士不理以致衆流氓乘間逃逸經陸子山具禀到避指控向做扇骨子之南京人沈守洪爲首行兇並附控巡士趙明法往訴不理等情德區長以該巡士不應放走各流氓殊屬可惡着即斥革連沈守洪一併拘押候提帮打之各流氓再行核辦 
店夥撞騙○北五區解送王正泰扇子店夥周三寳冒本店之名向陳芝清扇子店騙取金扇面二百張値洋十餘元並偷竊店中銅壺被頭等件周三寳供認屬實判押拘留所一星期竊物着失主認領 
黑籍寃魂○一路五區解送曹占元及妻曹林氏在途口角站崗勸解不服先經汪區官帶訊曹占元供妻林氏不安於室時常反目等情林氏供稱本夫素食洋烟兼犯賭博無所不爲將家中衣服物件盡行質盡自願將小婦人立據價賣與桂平良爲妻得洋九十元早已用完今遇見妻子與桂平良硬欲借洋以致兩相口角揪扭帶至五區轉解一區經德區長判林氏發堂桂平良不應娶有夫之婦姑念無知從寛曹占元賣妻無恥一併具改過結斥釋 
局批○一路巡警分局昨日發出批詞二則照錄如下羅仁德禀批案經訊諭飭令陳潤生分期繳洋交保勒催在案茲據來禀該被告延宕至今所繳不齊如果不虚陳潤生有意圖賴已可概見仍　原保赶緊催齊交案再行提訊飭領可也此批熊陳氏禀批養濟孤寡其情不爲不厚據禀劉生發妻子將該氏故夫議貼房租不歸公欵視若巳　等情究竟此項房租有無紏葛姑候飭傳到案再行訊奪可也此批 
道轅紀事○高昌廟巡防局委員候補縣 
 
 

Page 20

 
 
丞李錫年禀見江蘇試用州判陳希藩禀見花翎三品銜洋務局濬浦局提調兼上海道署財政統計處候補知府關絅之昨日到道禀謝奉委閘北臨時防疫所坐辦差 
花翎候補班補用同知孫福年禀見 
[南巿]  
　　果能改過否○江北划船户王扣子深夜駁米二十五致被自治公所水巡隊查獲解由裁判所訊供係由鹽碼頭惠和米行駁至浦東張家浜大成輪船轉販至膠州當傳行主陳清安即清如至案訊供米係該輪庖丁水手王李二人託購等語奉判陳交保王管押候大成輪船返滬再提王李二人質察定案茲悉王扣子託稱母病央人保回後在大碼頭遇見同業人王阿四指其暗中通風波累向之饒舌因而打架由巡士拘至裁判所王扣子供被阿四欠去會洋三元向討支吾並未行兇判着罰洋十元充公具呈改過切結存查 
賭鬼偷錢○南碼頭某烟紙店主沈鴻章赴南區報稱初四日晚間被賊撬門進内竊去銅元五十九千請緝未獲茲由區探拘到東洋車夫趙三供認分得銅元二十一千興同業人崔步秀賭負洋三元銅元三百枚其餘又在韓卡子等家輸去等詰提到崔勒交洋六元釋回趙則移經裁判所請究奉飭拘留候訊 
[閘北]  
勒限理處○金富仁控王廷德馮如田等虧欠黄包車租洋七百五十元經警局孫裁判訊判交保理處在案前日金又投案請追奉陳裁判提案集訊判王馮一併收押勒限自向原告理處 
分期拔債○汪兆康控武順生欠銀六十餘兩不還昨經四路分局蕭區長集訊判武交保分期拔還 
[英租界]  
狎客爭風○粤妓王蓮史控西裝粤人唐伯書來院狎游口角行兇致被打失値洋四十元之珠花等情昨由捕房將唐解至公堂訊係爭風起釁一併斥釋不理 
串放白鴿○孔祖盛控陸雲卿誘逃伊妻傅氏（　傳四寳）一案昨經公堂提訊孔訴稱去年十二月間由俞陸氏等爲媒出洋二百元娶傳氏爲妻詎成婚數日氐即捲逃求究訊之傅氏供向爲烟妓後由陸雲卿代爲贖身去冬由吃長素之某老嫗起意串放白鴿是實詰之陸與俞陸氏供均推諉德襄讞商之英貝繙譯官判孔退去傅四寳發押棲流所三月期滿擇配陸氏押女所七天陸雲卿押一月分别示儆 
串拐女子○曹辛氏曹唐氏因與曹和尙串拐海寗路陳陳工家之十二歲女孩王順仔被控昨由包探將辛唐兩氏拘解公堂訊供一過判押候提曹到案質明究辦 
流氓攫物○流氓王得勝石祥如因在虹口斐倫路攫取西人潑來司金表一枚現洋八元被探將兩人查獲昨解公堂訊供不認判押候查明於下禮拜三訊辦又陳阿康控流氓王福根在元芳路攫取小孩手上銀鐲昨由捕房將王拘解公堂訊實判押西牢半年期滿逐出租界 
西崽行竊○北京路聖書會洋人控西　毛先書竊取値洋一百五十元之現洋郵票銀簿等物昨由捕房將毛拘解公堂請究原告倩姜海峯投訴前情訊之毛供認不諱判押西牢半年贓交原告領回 
引人入勝○虹口賭檯上所雇望風人杜友山因至租界内誘賭被捕查獲昨解公堂訊實判押一禮拜示儆 
我馬瘏矣○馬夫甘老王因將病馬駕車被捕查獲昨解公堂經中西官訊明判甘罰洋三元充公馬送醫院醫治醫費着甘照給失於敎養○劣孩應金根王阿三串竊新瑞和洋行内玻璃消贓於張永泉由探將三人一併查獲昨解公堂訊明判張押西牢半年兩孩各押三月分别示儆 
[美租界]  
船塢火警○虹口老船塢内的家圖瑞商輪進塢修理前晚十二時忽然起火焚燬房艙四間由救火小輪駒來救熄捕房昨派中西探往查起火情形禀復核奪 
欠租封屋○住居西華得路元芳路之洪瑞生徐阿文陳阿寳朱來記薛大如陳長生等均因積欠房租數月被房東控准公堂昨飭差探前往發封 
有何好看○鴨綠路廣大煤炭店陳阿林昨因隔壁粤妓院接一洋人陳於後樓窓上窺望被洋人瞥見大怒指爲竊賊鳴捕拘送捕房由店主沈昌寳投案保釋免究 
尋見逃妻○江北人葉桂祥之妻戚氏日前私逃來　匿居海寗路同昌里昨被葉尋見扭控捕房領回管束 
病人倒臥○昨有某甲因病倒臥於黄浦路由三百九十四號巡捕車送醫院醫治 
走失女孩○西華得路一千三百七十六號施張氏昨至捕房報稱走失十二歲女孩名林桂捕頭允爲查該 
[法租界]  
洋東發怒○王槐山在洋人恩培而家充當細崽前日因細故觸怒洋東遽被打傷面部血流不上王即赴領事署訴控昨晨由　案官蓋嶽君傳訊屬實判恩給償養傷費洋六元了事 
女子擇配○鹽城女子彭桂花前被無賴瞿穌嘉拐帶來申鬻入花烟間内賣　春間爲其父來申尋見控經公堂提案判發善堂候示核辦迄已半年女父尙未具領昨由善堂將女送廨請示定斷彭女供在家未曾許字父親已在原籍被水淹斃家中並無親人判仍关堂擇良婚配 
力不能勝○馬夫王福生前日將病馬駕車出外被捕查見拘入捕房由獸醫生驗明該馬一足已跛不能勝任遂將王送至公廨罰洋兩元充公病馬給還惟以後不准再拖車輛 
枷示小竊○楊恩甫在碼頭上被小竊陳永連竊去拷綢兩疋値洋三十五元報由包探緝獲吊到原贓一併解廨請究判枷號一月發碼頭示衆 
[海上閒談]  
外國人用中國人爲馬夫。何以中國人不肜外國人爲馬夫。外國人之馬夫多戴中國之大禮帽。何以中國人之馬夫不戴外國之大禮帽。 
上海之大商人喜學官派。學生喜學外國派。婦女喜學堂子派。嫖客喜學馬夫派。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[内閣奏酌擬京外各官停選辦法摺]  
　　奏爲請旨遵行事竊臣等奏定歸併吏部暫行章程停選一條内開停選各員應如何給予分發妥籌安置俟酌定後再行奏明辦理等因奉旨允准在案查此項停選人員爲數尙多臣等公同商酌量予出路按照該員等原有官階班次分别曾否投供有無花樣酌令呈請報捐分發或改給相當官階務期寛而不至於濫嚴而不失之苛權衡進退各劑其平至各省現在情形皆有人滿之患今驟增此項分發自必更形擁擠應俟該員到省後由各督撫遵照定章切實考騐庶闒冗者知難而退懷才者效用有期謹擬停選辦法六條繕具清單敬呈御覽恭摺具陳伏乞皇上聖鑒謹奏宣統三年閏六月十三日奉旨依議欽此 
謹將停選辦法六條繕具清單恭呈御覽計開一候選京官准予分發也滿漢京官候選向有註册投供之分擬將郎中員外郎主事小京官等項凡滿員業經註册漢員曾經投供者一律分發各衙門學習行走俟期滿奏留後照章酌補一候選筆帖式分别給予分發也筆帖式一項人數較多擬將册註先用即用人員准其呈請分部行走其餘各員均須補交分發銀兩此内如曾捐有花樣者令其呈由度支部核計原捐銀數量爲酌抵以示區别一投供道府各官均令呈請分發也道府各官例皆投供候選擬將此項人員業經投供合例者均予分發原有花樣班次准其帶歸外補數缺插選勞績遇缺等項外省無班可歸者均令歸候補班補用曾經投供因事間斷扣至停選之日間斷在一年以内者無論京外各官一律准予分發至京外在任候選查係合例應選者如情願開缺分發亦准一律辦理一未經投供之道府各官應令補交班次銀兩也未經投供人員本無當選資格自應照例報捐分發惟其中捐保花樣者亦應量爲區别查州縣停選辦法捐納大小花樣人員准其加捐銀兩仍以原有花樣帶於外省無力遵繳者准其改折相當班次及酌抵分發銀兩此次停選各員應即比照辦理至勞績保有花樣者除分發照例捐交外並准比照勞績保舉報捐免補捐歸候補班事例捐足銀兩歸入候補不願交者仍歸試用一佐雜等官應令報捐分發也佐雜微員向皆註册在籍候選與投供人員不同應無論已未註册一律報捐分發惟現在釐定外補章程不分班次統歸酌補其中捐有大小花樣旣不得帶歸外補又未便漫無區分應令呈由度支部核計原捐銀數酌抵分發銀兩以上自道府以下分發到省應扣甄别者均令照例甄别方准奏補咨補 
一候選敎職分别辦理也敎職一項均係内選並無外補輪次此次停選之後擬即出缺不補以停爲裁所有候選人員舉貢出身者應令呈請就職免其捐免年限捐納各員若一律廢棄揆諸開捐之本意亦不足以昭信用而示體恤並令呈由度支部核計原捐銀數酌改相當官階 
[又奏裁缺錄事改用辦法等片]  
再查前吏部奏設八品錄事二十缺九品錄事三十缺聲明八品錄事任内扣滿三年正途出身者以七品小京官用他項出身者准其比照司務定章辦理宣統元年正月十四日具奏奉旨依議欽此現吏部奉裁其實缺八九品錄事及候補八九品錄事除由臣閣酌留外其餘裁缺各員亦應妥籌出路以免向隅惟查錄事係咨補人員吏都原定章程未免過優自應酌量變通擬請凡呈請内用人員無論實缺候補仍籤分各部院以原品候補其呈請外用實缺正途人員以通判分省候補異途人員以通判分省試用其候補八九品正途出身人員亦准以通判改用惟應令補損三班分發銀兩方准分省試用異途人員以州判分省補用此内如有舉人出身願就知縣者仍照向章辦理其謄錄各員如有當差年滿尙未經吏部奏請奬叙應請無庸考試一律作爲優等其雖未期滿而前此堂差勤愼之員亦一律作爲中等均按照前吏部定章分别出身給予縣主簿州吏目等官至傳補未久或當差未能得力各員仍應扣除以示區别如蒙俞允凡各衙門錄事等官俸滿呈請外用人員均一律照此辦理是否有當理合附片陳明伏乞聖鑒謹奏宣統三年閏六月十三日奉旨依議欽此 
專件一 
[浙撫爲收回寳石山事劄諮議局文]  
　　爲劄行事據交涉使王豐鎬詳稱竊查籌辦收回寳石山及大佛寺等山地房屋一案於宣統二年十二月間奉飭與英醫士梅滕更議訂合同詳奉批准並先付信洋一萬元本年迭次與梅醫士磋商議定交還細則訂明於本年六月二十五日簽押結案届期約同仁錢二縣前赴寳石山辦理接收房地事宜署司即將奉發津貼廣濟醫局銀二萬四千元又大佛寺山地房屋找銀四萬元均交梅醫士收讫取具收據一紙並交到契據等件逐一點收理合檢吾詳請咨部銷案等情到本撫院據此查收回寳石山擬改辦陸軍醫院已飭布政司先後籌撥銀七萬四告錢應於兵備處在於營産售價項下如數撥還司庫業已另札分行知照據詳前情除批示咨呈外務部查照並札兵備處先行查收管理曁札仁錢二縣勘丈立界繪圖造册具報外爲此劄行諮議局查照須至劄行者 
[計粘抄詳並批]  
　　爲詳報事竊查籌辦收回寳石山卽保俶山及大佛寺等處山地房屋一案於宣統二年十二月間奉飭與梅醫士議結並將合同條欵詳奉憲台批開據詳與梅醫士議結退還寳石山收回大佛寺等山地房屋合同條款兩紙察閱所議各節均尙平允應准先行立案須付之信洋一萬元亦經飭由藩庫籌撥移解轉付在案惟按退還寳石山合同内第二條云因念梅醫士將寳石山山地房屋契據等一併退還不收受分文價値特允十年内照西歷按月津貼廣濟醫局善舉經費英洋二百元正以答交誼又收回大佛寺山地房屋合同第二欵云此項價洋如有欵可籌一俟議决簽字之日自當如數付清否則議定以六個月爲限由官廳招買還價免動公欵如招買之價逾於五萬元之數卽將餘欵悉數撥給廣濟醫局扣找每年津貼之費如招買之價或有不足或到期未賣由官廳籌款付足各等語查此項按月津貼旣可將收回大佛寺山地房屋變價五萬元外所餘之欵悉數撥給扣抵則官廳如能籌有的款原不必拘定十年之 
 
 

Page 27

 
 
期卽一次躉付自無不可又退還寳石山合同第三條云寳石山地雖已退還然不因此次退還以致消滅舊有善舉是以仍派請梅醫士照常在寳石山辦理肺病院以襄善舉惟一切病院經費仍歸梅醫士自行籌辦又本條之末聲明該山訂期交還另議細則存查各等語查收回寳石山大佛寺山地房屋應付價洋本部院擬以六個月爲期將議結之五萬元一併付清並另加洋二萬元作爲躉付之津貼以後即不按月再付該山之房屋收回後應卽改設爲陸軍軍醫局或附設養病分院以繼續梅醫士創辦之善舉梅醫士所辦之肺病分院自未便再行分辦但本部院仍聘梅醫士充該山所設之軍醫局或養病分院名譽顧問員其經費亦無須再由梅醫士籌辦仰該司即於訂期交還該山另議細則時按照以上所指各節逐一妥爲商訂以補合同所未備餘均照辦繳合同二紙存等因署司准藩司移解收回寳石山先付信洋一萬元正到司當經送交梅醫士滕更收領取有洋文收據一紙譯成漢文詳送憲轅批准存查在案署司於本年正月間遵照前次憲批各節與梅醫士差商旋按該醫士函稱退還寳石山案訂約已久無可更改云云經署司抄錄原函禀奉憲諭查照所指情形先行磋商至二月初七日接梅醫士交來收回寳石山大佛寺細則署司禀奉憲台面諭將細則持往地方自治籌辦處與邵紳章沈绅鈞儒陳紳敬第孫紳智敏姚紳漢章五人晤談將梅醫士交來細則參觀彼此磋議當塲酌改分立兩紙開摺禀呈憲鑒初八日署司帶同徐科長宗德往晤梅醫士商議詎梅醫士緊執不允聲稱前日開送之交還細則一字不能更改嗣經一再磋議至十一日始准梅醫士送到自擬細則並已簽押似較前送細則稍爲退讓當將梅醫士簽押細則原稿逐條簽駁並繪草圖奉呈憲核發下繕止轉送梅醫士簽字旋奉函諭細則經復核增删後送經邵紳章益求詳密加入數條並據堀明此事勿過於求速恐至讓步將來補求爲難衆意仍以堅持爲是飭即切實磋商務期就範等因並發稿件草圖共七件到司奉此遵即按照所擬删改各條並擬致梅醫士函稿一併錄呈憲核交紳覆看（未完） 
國外新聞 
[英國罷工之結果]  
　　十八日倫敦電云英國工人罷工一事巳於半夜調停妥當每人工資允加百分之二十五並每日工作自十二時减至十時十九日又電云倫敦己回復常度各處皆有運貨車巿塲碼頭船塢等處甚爲鬧熱 
[波斯廢王之末路]  
　　十八日倫敦電云據德黑蘭傳聞波斯廢王已抵排弗路西（譯音）離德黑蘭北一百英里 
[和葡之小開戰]  
　　十八日柏林電云海牙官塲報告在的摩爾島和葡二國軍隊已開小戰和屬印度島之總督向葡總督道歉 
[柏林棧房被火]  
　　十八日柏林電云安都厄爾比亞之最大海關棧房被火焚毁 
[德法二國續議摩洛哥問題]  
　　栢林電云德國外務大臣克德倫君業於昨日（西八月十二號）與駐德法公使坎本君復行開議關於摩洛哥謠傳克德倫君將赴瑪利恩巴地方等語實屬無稽之談 
[德皇優待乃木大將]  
　　栢林電云德國柯爾尼希報因德皇特請乃木大將赴梅恩斯觀操故箸詞以表歡迎之意觀操畢德皇特設國筵乃木大將居愛利那爾公爵夫人之右席均極注意於乃木大將云 
[新飛艇之良策]  
　　柏林電云德國西比連伯爵之新飛艇司哇本號由巴頓飛行徑過佛倫克福至哈姆堡往返均甚平穩又巴斯法中將之飛艇由麥茲飛行至梅恩斯參觀陸軍大操 
小說 
[言情小說投海孤兒（九十二）]  
　　又曰。吾所以不令白雷姆出而自承者。以是人奸惡。力欲覬觎白雷姆之産。吾必欲俟彼得産之頃。立偕白雷姆出告律師。俾彼大失所望至舟中相見。吾明知迭克司爲汝故人。吾輩苟與汝鬨。迭克司必竭力助汝。計將俟此舟返至倫敦。乃言其實。詎知後此事局忽變。吾輩乃轉而助汝。則誠非始料之所及者矣。汝今尙敢怙惡。不自悔乎。弗倫富士面如死灰。呼曰吾不之信。汝苟無切實之證據者。吾决不承認。沙遜微哂。啟其方裹。出小兒衣襦。及鞋一襪二。置諸弗倫富士之前曰。汝詳審之。是否白雷姆投海時之舊物。汝天良斵喪之人。馬利亞方植立如痴。至是忽悟。趨進言曰。密司脫沙遜。幸緩緩言之。吾父方在病中也。沙遜未答。弗倫富士遽呼曰。馬利亞。吾罪惡叢集。卽死晚矣馬利亞。汝當赦我。馬利亞大驚曰。爸爸何爲言此。弗倫富士長漢曰。吾惟怙惡不悛。以至於此。今上天降罰。吾去死近矣。然在吾未死之前。吾尙有言告汝。且趣以敎士來。爲我懺悔。語已。回顧室中諸人曰。今吾且死。滋欲悔過。然無及矣。吾懺悔之言。諸公亦可聞之已而敎士至。弗倫富士乃歷述其誘娶二孀。圖攫重産之罪語至明晣。白雷姆及馬利亞聞之。皆涕不可仰。而律師及沙遜則心中怒絶。然以其臨命懺悔。怒亦旋息。弗倫富士述畢。音吐已漸覺模糊。謂馬利亞曰吾女。吾死之後。汝萬勿悲慟。吾非汝父。蓋謀殺汝母之仇人也。然吾罪雖重。尙欲及我生前。與汝親吻。上天恕我。吾萬罪叢集之身。與汝親吻。蓋至覺恧。顔也。語已。目光已定。馬利亞且哭且與親吻。弗倫富士遂逝馬利亞大哭亦暈。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件二 
[中國敎育働是章程草案]  
　　第一章總綱 
第一條本會以謀本國敎育之發達及其改良爲宗旨其綱要如左 
一應世界之趨勢以定敎育之方針二察社會之現狀以求敎育之進步第二條本會注意事項列舉如左一國民敎育之普及（男女無歧視）二人才敎育之設施三女學以養成賢母良妻爲主四提倡男女補習敎育及職業敎育五爲年長者設短期敎育以應社會之急需六提倡通俗敎育各種敎育事業皆以致用爲目的並養成勤儉勇信之學風　 
[第二章組織]  
　　第三條本會會所設於京師並設事務所於上海第四條凡贊成本會宗旨者皆得爲會員惟須有會員二人以上之介紹第五條本會職員及其職務如左會長一人對外代表本會對内主持會務開會時則充議長副會長二人平時輔助會長會長不到則代理之 
評議員十人乃至三十人組織評議會評議一切會務幹事員十六人以上分别駐京駐滬執行各種會務以上各員皆目會員中公選以三年爲一任任滿續被選者仍得連任評議員幹事員人數視會務發達狀况於大會時酌定第六條本會每年開大會一次於暑假期内舉行凡大會前及臨時有重要事件均開評議會 
[第三章會務]  
　　第七條本會會務列舉如左一關於敎育行政及種種敎育事項隨時發表本會意見以建議於當避或供全國敎育家之參考或喚起輿論二當局如有關於敎育之問題咨詢本會本會當竭力調查研侒以供採擇三隨時延請中外名人開講演會講演學術及關於敎育之事項許公衆傍聽四隨時選派會員分往各處宣講以啟發社會之知識 
五於暑假年假期内酌開敎員講習會講習各種學術以資敎員之補習六遇有敎育上特别問題本會物設調查會討論研究七第年刋行會報一次以誌會務進行將來擬發行雜誌八附設圖書館備置有關學術之圖書以供本會參考及公衆閱覽九酌編通俗書報廉價發行十凡對於敎育有功績者以本會名義表彰之 
[第四章會議]  
　　第八條大會時凡會員皆得提議事件第九條凡會員提議事件須於會期前十日送交會所經評議會審查認爲應議者始得提交會議第十條凡會議事件以到會會員過半數决之可否人數相等則取决於議長第十一條本會議决事件由會長執行或交幹事執行之 
[第五章評議會]  
　　第十二條評議會以會長副會長及全體評議員組織之第十三條評議會至少須有該會員三分之一以上到會方得開議第十四條評議會會議事件以到會人數過半數决之可否相同則取决於議長 
[第六章經費]  
　　第十五條本會經費之收入分爲四種如左一會員常捐第年三元如一次交足三十元以上者得永免其常捐二會員特捐自由酌捐三會外捐助會外同志捐助財産欵項於本會者當隨時登報誌謝以上二項在百元以上者由本會承認爲特别會員榜示會塲以誌高誼千元以上者則特製相片永懸本會四國家補助俟本會稍有成效擬援外國成例呈請國家補助第十六條會員常捐每年於七月朔以前交至京師會所或上海事務所第十七條本會收款皆由事務所掣取收條爲憑收支報告當刋入會報 
[附則]  
　　第十八條本章程於第一次大會通過後即日實行第十九條各種辦事細則另行訂定第二十條本章程有應行修訂者須於開大會前十日提出經評議會審查再交大會議决 
發起人張謇江謙楊度王季烈陳寳泉譚延　 
王祖訓汪榮寳嚴復傅增湘蔣炳章高步瀛陸瑞清 
賈豐臻沈恩孚袁希洛楊保恒黄炎培曹汝英羅振玉 
張祖廉伍光建谷鍾秀杜子楙邵羲　姚漢章侯鴻鑑 
陳懋鼎金邦平陳文哲陳清震周紹昌袁希濤吳鼎昌 
程樹德文斌顔惠慶恩華孟昭常顧棟臣陸費逵 
李瑞清于邦華林棨陳佩寔王式通陳培錕陳應忠 
陳敬第張元濟 
 
 
 

Page 35

 
 
   
 
 

Page 36

 
 
   
 
