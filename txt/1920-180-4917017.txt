# 1920 - 180 - 4917017

 

Page 1

 
 
   
 
 

Page 2

 
 
   
 
 

Page 3

 
 
時評 
[剛愎他用（老國）]  
　　剛愎自用者不恤人言而無忌憚之謂宋之王安石是也然剛愎而曰自用猶别有抱負非作人傀儡者若性旣執拗又爲人所利用則剛愎而供他用非剛愎而能自用者也 
　　段祺瑞在今日武人中利慾心較淡又不尚機詐固所謂庸中佼佼者而其抵抗洪憲驅逐張勳則又民國之功臣也所怪者與黎元洪共事旣釀成府院之爭與馮國璋共事又釀成馮段之爭馮段同時下臺後更釀成皖直之爭幾無人可與共事者此豈盡他人之咎哉殆剛愎自用有以致之也亦剛愎而爲他人所利用有以致之也 
　　今日者以剛愎自用之結果乃至不能容物所引者皆吮癰舚痔獵官躁進之徒而段氏之勢孤以剛愎他用之結果乃至衆畔親離同室操戈起而斷其股肱鑿其耳目而段氏之勢更孤然此不自今日始也日中則昃月盈則虧事有必至理有固然方昔全盛之時吾固知其將衰也 
 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　七月四日大總統令特任徐樹錚爲遠威將軍此令 
又令徐樹錚現經任爲遠威將軍應卽開去西北籌邊使留京供職西北籌邊使著李垣暫行護理此令 
又令審計院院長莊藴寛呈請任命趙乾年徐維綸爲協審官應照准此令 
又令西北邊防總司令一缺著即裁撤其所轄軍隊由陸軍部接收辦理此令 
　　七月三日大總統令任命英順爲黑龍江陸軍第一混成旅旅長巴英額爲黑龍江陸軍第三混成旅旅長此令 
　　又令任命蕭顯揚爲黑龍江陸軍第一混成旅步兵團團長李德義爲騎兵團團長關海亭爲第二混成旅步兵團團長索景清爲騎兵團團長陳玉崑爲第三混成旅步兵團團長吳士傑爲騎兵團團長江顯珍爲黑龍江陸軍騎兵第二旅第一團團長吉興爲黑龍江陸軍砲兵團團長此令 
　　又令陸軍部呈請在命孫九緒爲黑龍江陸軍第一混成旅步兵團中校團附李鳳山爲少校團附趙和爲第二營營長閻金明爲第三營營長張福順爲騎兵團中校團附劉占元爲少校團附王恩慶爲第一營營長齊純瑛爲第二營營長王興周爲第二混成旅步兵團少校團附孫九榮爲第一營營長常錫三爲第二營營長張慶堂爲騎兵團中校團附王峻德爲少校團附牛青山爲第一營營長劉作賓爲第二營營長張權爲第三營營長姜永勝爲第三混成旅步兵團中校團附信振揚爲少校團附張金堂爲第一營營長陶光爲第二營營長佟善格爲第三營營長郭殿甲爲騎兵團中校團附張嵩祺爲少校團附薩力佈爲第一營營長于振海爲第二營營長金雲生爲第三營營長郭恩海爲騎兵第一旅第一團第一營營長關裕普爲第三營營長福祥爲第二團少校團附單玉龍爲第一營營長李志芳爲第二營營長李毓久爲第三營營長廣輪爲騎兵第二旅第一團第二營營長馬靖寰爲第三營營長宋紫樂爲第二團中校團附李福恩爲少校團附李榮陞爲第二營營長趙廣禮爲砲兵團中校團附丁澄祥爲少校團附蘇德臣爲第一營營長劉春榮爲第二營營長蘇澄甫爲陸軍憲兵營營長均照准此令七月一日大總統令任命王敬紳爲察哈爾暫編陸軍第一混成旅步兵第一團團長此令 
　　又令陸軍部呈請任命張烈爲察哈爾暫編陸軍第一混成旅砲兵第一營營長應照准此令 
　　又令内務總長田文烈呈准江蘇省長齊耀琳咨請將水上警察第一廳警正胡兆瓊免去本職應照准此令 
　　又令參謀總長張懷芝呈請任命李衍爲陸軍第十三師三等參謀官應照准此令 
專電 
　　北京電靳免閣員應同退田薩提議李曾朱否認相持不提辭呈國會相約以不開會抵制惟黨費告竭内部無法維持日内已有小政團出現（五日下午五鐘） 
　　北京電安系會議决於財交兩長須保留其一否則不通過周閣一說安系因東海不待徐樹錚辭呈遽予免職益憤慨（四日下午三鐘） 
　　　　北京電京報載閣員名單與本報前電略異外交胡維德内務田文烈財政張壽齡一說周自齊陸軍張志潭海軍劉冠雄司法董康敎育傅嶽棻農商張弧交通朱啓鈐（五日下午五鐘） 
　　北京電鄂王冬電遵約吳新田顧琢塘來商據稱約存八千人均願及早改編汰留張革督忽於今早率部來省面稱所部尚有一師一旅約二萬人並請發還欠餉隨來小輪二十七隻民船三百隻擬撫慰並酌發餉請中央派員監視用欵聞陸部擬派軍需司長前往點騐（五日下午五鐘） 
　　北京電府電鄂王張敬堯七師餘隊已令吳新田暫代職務現吳行抵何處應速查明務使尅日任事至張部應如何裁汰整頓着妥籌辦理（四日下午一鐘） 
　　北京電湘西王正雅電南軍進逼桑植一帶請迅催八師飛援府復八師已開拔應與馮旅王師聯絡固守（四日下午一鐘） 
　　北京電劉存厚電據報（一）態克武免吕超五師師長職以旅長王維綱代現吕已加入討熊軍對成都方面預備作戰（二）勘日劉湘部隊在太和鎭將吕超所部第十七團擊敗同時熊部向師佔踞德陽吕部退守羅江（三）葉荃率滇軍到川與吕超聯合向遂寗開拔聲言前赴瀘州重慶聯合滇黔軍（四）叙瀘滇軍現因援兵將到預備反攻 
（四日下午一鐘） 
　　北京電稽鏡電駐崴日軍勸告阿穆爾省脫離烏金斯克服從東海濱省俄官置之不理（五日下午五鐘） 
　　北京電邵領電崴埠僑商江日起一律罷業（五日下午五鐘） 
　　天津電汴人開大會數王印川十大罪王懼冬日來京（五日上午十鐘） 
　　北京電豫趙電保張鳳臺鄭爵爲豫省長（五日下午五鐘） 
　　北京電皖倪嗣冲到京（五日下午五鐘） 
　　天津電倪嗣冲今晨過津往北戴河張敬堯眷屬昨乘晚車到津寓英界（五日下午八鐘） 
　　北京電倪嗣冲乞假赴北戴河養病四日自蚌起程今日先到京 
　　北京電浙盧因松滬改護軍使爲鎭守使未先同意電辭浙督 
　　北京電旅京浙人昨晚公宴沈金鑑沈定明日覲徐辭行（五日下午五鐘） 
　　香港電高要永安圍清遠雲連圍已崩田廬多漂毀省善堂昨派員往賑（五日下午八鐘） 
　　香港電聞陳方携手駐汕兵艦不日回省（五日下午八鐘） 
　　香港電有外商在港購米數萬包日内運滬（五日下午八鐘） 
世界路透電 
[協約國大會開始]  
　　四日比京電協約國國際大會昨日開會由比首相主席協約國代表均與會大會聆專家陳述德國按照和約必須實行之海陸軍及善後事宜各要點於是乃討論辦法並决議於明晨十一時續開會議且請德代表與會賠償委員會報告德國所未履行之義務大會對於此事已商得同意 
[德國賠欵之分派]  
　　四日比京電據德國各報載稱德國賠欵將依下法分派法得百分之五十二英得百分之二十一意得百分之十比得百分之八塞得百分之五餘四分給予羅馬尼亞日本葡葡牙三國意國將得經濟性質之賠償 
[俄波戰事記]  
　　四日巴黎電波蘭陣線戰事未已互有勝負過激軍在烏波特地方大受損失已調勇兵助戰柯爾索與斯比土夫加境均有戰事勝負未决據華沙最近消息 
斯魯斯加陣線已由波蘭軍恢復原狀 
[希土戰事記]  
　　二日巴黎電希臘公報云希軍於六月三十日占據巴里基薩土耳其國民軍爲希軍由東面抄擊猛禦後 
委棄死傷兵士多人而敗退希軍俘敵一千二百人獲砲五十四尊並戰品甚夥 
[美國民主黨大會]  
　　一日舊金山電民主黨投候選總統票時參議員勞平生氏請以女代表巴斯夫人主席衆歡呼贊成女子爲全國大會主席人實爲創舉麥克拉化氏向編擬黨綱委員會建議規定排日黨綱拒絶不能同化之民族禁其置管田產又有人建議贊成印度獨立並表同情於朝鮮　　二日舊金山電民主黨全國大會今日辯論良久卒以九百二十九票對一百五十五票否决白乃安氏禁酒主張加入黨綱之議又以七百二十六票對三百三十六票否决黨綱應加入淡酒皮酒不在禁例之議而白乃安氏之國際聯盟與取締壟斷及反對强迫軍事訓練等主張亦皆遭否决以上投票政府黨占大多數 
　　三日舊金山電政府黨昨日又在全國大會占勝與爭者皆無效果白乃安氏布爾克氏柯克倫氏等著名雄辯家主張修正關於國際聯盟酒禁與愛爾蘭問題之黨綱時雖言詞警動博得代表席與旁廳席之歡迎然檢點票數則修正案悉被打銷而黨綱依然無恙　　二日舊金山電民主黨全國大會議定之黨綱續有詳報黨綱贊成批准對德和約不附損害和約要點之保留條件惟不反對說明美國對於國際聯盟義務之保留案黨綱允設立解决勞工爭端不從事於罷工黨綱表示同情於中國並禁亞洲移民入境 
　　四日舊金山電第二十二次投票後結果尚未定星期一晨十時將續開會議 
[美國共和黨之游說]  
　　一日華盛頓電共和黨舉出之候選總統哈定氏於其第一次游說詞中主張保留美國主義謂此爲美國全體公民最要最高之責任美國不願離羣孤立但須以保持美洲爲已責並須擁護美利堅道德上義務之各種觀念美人當自顧其家而後始可整理舊大陸 
[各國近事記]  
　　四日巴黎電今日公報發表批准對奥和約 
　　一日比京電下院以八十九票對七十四票否决女子參政權議案 
　　一日維也納電奥國東部鐵路線贊成抵制匈人及反對抵制兩派互起衝突旅客與貨物難保安全故奥政府已命奥匈邊界間之各鐵路停止開車 
　　二日華盛頓電航務部主任聲稱航務部决定創造美國商船隊不因外人恫嚇之言而中止如外國船隻果實行其恫嚇擬將貿易移於太平洋海岸則航務部定分配美船經營同樣事業 
　　一日紐約電聞美政府又購入銀一百萬盎司 
　　一日紐約電墨西哥新聞家達拉維西尼氏由臨時總統烏爾太任爲赴歐特使已啓程赴英此行目的在成立墨西哥與歐洲諸國間之友交 
　　一日華盛頓電阜蒙州知事克勒門氏與參議員哈定氏晤商後聲稱將卽召集阜蒙州議員特别會議討論合衆憲法之女子參政權修正案此案祇須再有一州批准即可發生效力 
　　三日倫敦電朱爾典爵士與福克斯（駐華英使署商務參贊）今日在倫敦商會向商會遠東部與中國協會之會員演說贊成中國與立約諸國間更密切之提携俾依雙方互利之根據發展商業 
太平洋路透電 
　　三日哈爾濱電官場得赤塔消息謝米諾夫已出示布告設立政府以賴查狄資基氏爲外交部長與農部長並暫兼敎育部長伏爾金氏爲内務部長暫兼司法部長梅狄氏爲交通部長摩諾瑪賀夫氏爲糧食部與商務長　　三日哈爾濱電俄國義勇艦隊倭納爾號在松花江距哈爾濱四十俄里處爲鬍匪轟擊傷四人船身亦受損鬍匪登船肆刦挾贓而遁某私人游艇昨在距哈爾濱七俄里處爲鬍匪七人轟擊但游艇疾駛逃出未受損傷 
　　三日哈爾濱電中東鐵路守備兵將自七月十五日起歸伏洛成柯氏改組 
　　三日哈爾濱電中國調查委員會將於明晚由海參崴返哈爾濱 
　　四日大阪電政府關於西比利亞行動之文告與閣員在國會說明又引起報界之抨擊大阪朝日新聞極力反對佔領薩哈連島與駐兵海參崴伯力等處之計畫指斥原敬專聽命於軍閥而不商諸國會謂國會今已召集政府應予充量機會俾國會得以詳細討論乃計不出此遽專擅决議徒使國家愈深入迷途耳西比利亞政策之錯誤致有尼港事變之結果今此計畫將使外人疑忌愈深並使國家糜費鉅欵而無已時蓋俄國負責任之政府不知何日始克成立也日本人民實不能贊成此計畫須知尼港事變其第一步之解决在决定致使尼港陷於危境之責任鑄此錯者厥爲原敬宜辭職以謝國人 
　　四日北京電國會已不復反對駐外三公使之新任命故下届開會新公使同意案可望過通 
　　四日北京電政府已諭令駐恰克圖佐理員與俄當道正式關通商談判 
　　四日北京電政府告知國會芮恩施將偕美國會議員團於八月十日抵京宜會同招待 
　　五日北京電昨晚命令免徐樹錚西北籌邊使職以李垣繼任徐樹錚授遠威將軍僅空銜而無實職不過得月俸千元耳又一命令裁撤徐樹錚邊防軍司令職此軍改隸陸軍部徐驟失大權北京遂有徐部暴動之謠都人漸以珍物寄存外人銀行但政界殊無警惶氣象此爲反對安福黨魁之直接行爲但安福部未必反抗大約其今後計畫將趨於留曾毓雋長交通部之一途蓋曾爲安福部最後之柱石安福之勢力以交通部爲基礎也 
　　五日漢口電張敬堯現住漢口歆生路有衛兵十人隨護楚報稱張敬堯向漢口要索一百萬元爲約束潰兵之費據張估計附近一帶當有部兵四萬人又華人消息張敬堯哀懇當地行政署資助但無效果 
國内要聞 
[北京通信（般若）]  
　　周樹模提出之前因後果 
　　久懸不决之内閣忽於昨午提出周樹模計以清晨備稿十一時蓋印十二時即送到衆院即周氏本人亦未料提出如此之速也然在政潮澎湃中籌邊問題正糾紛莫解亦未必以此略定風波今且以此事之前後述其　略 
　　留靳去三總之聲浪在張作霖入京之日高談入雲張以此奔走於徐段靳三人之間者已若干次然三總旣未 
干涉爲詞對付張氏東海則口中亦說留靳而誠意漠然蓋安系方面本有倒靳之决心不欲其留段氏則入於﹁倚外藩以背師﹂之譖於靳始終不平而靳之平日每有﹁奉督辦諭﹂之公文出於國務總理陸軍總長頭銜之下權限不清亦頗爲東海所不滿也以是之故靳氏洞知將來之難處終不敢允留張氏由始只認爲安系排靳而不知其中曲折及到京旬日漸知靳氏之環境如此而於徐之非必欲留靳者亦探索而得之故在提周之五日前張氏之留靳運動即已中止而專辦籌邊問題之交涉蓋自本星期一（二十八日）准靳辭職之局已定矣平心論之靳組閣數月並未見有何展布則今茲之去固亦無足重輕此爲靳氏不留之原因 
　　周之組閣說忽起忽落已歷一載每有閣潮則周内閣三字必喧傳人口而結果皆爲安福系所扼致成流產而安系於排斥他人之際又每借擁周爲武器以與徐相周旋徐周之上此惡當也久矣蓋東海意中本以周樹模爲閣總之適當人物有北洋系中資望最老之某總長前曾語其所親謂總統雖言留靳其實總統平日意中之總理何嘗是靳第一爲朱啓鈐第二爲周樹模第三爲錢能訓錢卽下台朱又以失敗於和議則舍周安屬又與東海接近之某巨公亦曾述今後組織之人物謂現時爲周俟南北統一開始裁兵則當爲王士珍繼王者朱啓鈐繼朱者梁士詒計東海任期尚有三年餘内閣决不肯出此四人之外觀此兩說固知周閣之必實現矣然此次閣潮中東海確鑒於迭次之受播弄周樹模三字始終未出諸其口而段氏則曰願總統提出周樹模靳氏亦曰我願以全力助周使之組閣而自已脫卸重擔故在二十七日以後周之組閣似已至瓜熟蒂落之時且周於迭次政潮中亦從未表示不組閣者故亦不必待周之表示而即决定爲周此爲周氏提出之原因 
　　上月三十日以來因籌邊問題牽及西北軍管轄問題安系洶洶將告决裂一日之黨議乃决定要求擁段組閣懲辦吳佩孚兩事爲抵制之計其詳情已如報載而一日至二日間安系對於段閣之進行乃極猛烈夫段苟組閣必愈引起糾紛甚且直派各督將與内閣斷關係而徐亦懷芒剌在背之懼者故驟將准靳辭職之命令任周組閣之咨文同時發表以期息此狂瀾說者謂此一原因以外尚有主要關鍵以靳與徐樹錚在段派本居對抗地位東海免徐籌邊使職已有决心先免靳職次及於徐亦欲以減輕安系之反對也 
　　今將次及周氏提出以後之情形矣分督軍方面安系方面東海方面述之督軍方面固主張留靳者一星期前李純尚有勸靳留任之電故北京頗有一種傳說謂靳去周代直派督軍必將反對愚頃晤直派中堅某督之代表詢以此事據謂各督固望靳留然靳旣勢不能留而内閣又不可不有則只有任總統自擇且但以非安系爲希望而對於周氏决無反對之理即京報所載吳佩孚反對周氏之說亦全非事實不過尚冀靳氏仍長陸軍免以軍政大權落於安系之手云云則各督於周似無反對之可言矣安系方面自周提出後頗見手忙脚亂之狀蓋昨晨徐樹錚謁東海尚稱爲國體計請總統令合肥組閣東海以周已提出答之彼系於此當然生一反動今日外間所傳段聞周氏提出大爲不悅謂東海業允已組閣今忽反汗因此又有團河方面密議對待之謠晚間所聞則安系紛紛傳布謂周樹模同意咨文行將撤回改提段氏故安系之反對在事實上已不可掩然據知其内幕者所述則周苟允以財交兩部或交通一部予安系以保留則安系亦未嘗不可同意也此外似安系非安系之議員所謂靳派者則又謂周未必不入安系之瞉中其通過與否亦抱懷疑之態度東海方面旣提出周氏當然已有决心且自湘事起後東海大賣手段著著得意今於閣總亦猶是也聞公府之計畫逆知新國會對周亦不至驟予否决但暫時未必成會或以流會爲延宕之計已决計如一時不能投票則將先行派署以待補行投票且有謂已預備以解散爲最後對付者又有謂張作霖暫不出京以待新閣之通過者究竟如何固待證實然其非全無預備則可預知也（七月三日） 
[北京通信（市隱）]  
　　隴海路東段終止點問題 
　　施肇曾之談話 
　　隴海鐵路綿亘四省爲吾國北部交通一大幹線而其扼要之處尤在江蘇境内路線所終止之點昔以海州海門爭點未决曾經隴海路局一再派員履勘此時猶在歐戰未興以前迨歐戰旣興工事中輟該路所已築成者僅有中間數段而東西兩端首尾竟難聯貫荏苒數年毫無興作厄於事勢無可如何迨歐戰告終和議成立於是該路督辦施肇曾乃於去年前赴巴黎接洽借款以便繼續修築俾該路得以早日完功當施氏未行前甘肅國會議員旣在國會有所提議同時河南議員對於施氏亦有所詰難未幾江蘇旅京公民又繼起公呈交通部請速修該路東段以外交軍事實業各端爲其重要理由呈中具名者多係海州旅京士紳意蓋以該路終止之點將决定在海州之附近海口故特别注意之也蘇省本爲濱海之區沿海一帶港口不止一處前者該路統言隴海究竟所謂海者指定何處並未經明白規定於是海州之人則謂爲海州江南之人則謂爲海門蓋因二者均海口之所在地也而以海州論東海有臨洪一口贛榆有青口一口灌雲且有鷹遊門（即東西連島）灌河兩口在歐戰前經該局派員前往測勘對於各口一再比較乃有决定在西連島之議並繪有略圖呈部候核查西連島原爲孤懸海内之小島距陸地尚有十餘里在灌雲縣之北境屬於該縣之墟溝鄉其問地勢險要不惟可以建築商港且可用以建築軍港在前清光緒三十年德人突來兵艦登岸樹旗即係此地蓋此一片土早已爲外人所注意近來日人佔有青島輪舶往來亦復暗中調查絡繹不絶惟西連島建築海港如何 
 
 
 

Page 7

 
 
設施需欵若干該局在當時並未有精密之核算頃者施氏已歸國多日兩千萬之借欵並已有着則該路開工之期預計當亦不遠而東段入海之點更不能不詳細規定前有海州旅京士紳呈請蘇省長開闢商埠其理由中卽有隴海路線决定在海一層此項公文由省轉咨内務農商兩部當時農商部爲愼重起見在未經核復之前曾行文交通部詳詢隴海鐵路東段究竟决定何處以便辦理有所根據交部接到咨文後即令飭隴海路局詳復據該局呈復略謂隴海路東段終點前經選派華洋各員就蘇省沿海各口詳加測量現已决定在海州）行將正式公布惟海港修築必需鉅欵一時尚未規畫是以臨時車站擬設在臨洪云云所謂臨洪者即東海北境之海口也距縣城不過十餘里距所議定之西連島亦不過二十餘里而海人所請開闢商埠卽屬斯地由是以觀隴海鐵路終止點之所在地現已完全决定矣惟聞旅京蘇省淮屬人士主張將該路原定之線略略南移即自徐州南下經宿遷清江浦阜寗再至海州灌河口以爲如此旣不背於入海本意而清海之間可以省却一條支路但不識該局能容納其主張否也 
　　抑我更有聞者連日旅京甘陜兩省議員及旅京蘇省海屬同鄉京官紛紛至東安門大街隴海鐵路駐京總公所與施氏晤譚本其愛鄉之心請求提前修築施氏於接見之下詳述該路最近情形並言東西兩段將同時並舉無所謂先後之分云云其言大要紀述如下（一）余在（施氏自謂以下皆施氏之言）歐洲躭擱約四月住比京即歷三月之久其初余與比人交涉問彼是否有欵可借彼總言有欵但余觀比國情形破壞不堪言狀大工廠已無有現金幾不見於市面且政府有禁令不准現欵出口安能再有錢借給我國惟彼等口中總不說没有錢余不耐煩復與彼交涉謂此路與其他路不同我國政府决定非即日開築不可貴國能有錢借固好否則我將與其他國家接洽彼等言可商一兩全之法於是我又調停其間最後乃與荷蘭資本家接洽將欵借好但仍由比國人出名（二）現在歐洲如法如比在最近數年之内驟難恢復原狀但從前未入戰團各小國如荷蘭丹麥瑞典瑞士西班牙則尚富足此次隴海路借欵西段工程在表面上爲比法欵但實際仍爲荷蘭欵不過所有工程師仍照舊用比法人至東段由徐至海則完全劃出工務概用荷人其中曲折甚多余回國以後尚未明白宣布（三）東段由徐州至海州修築工程頗不難惟海港究應在何處還須詳細測量一番現在余派有兩班人一班專管計畫東段路事一班專管測量海港事海港最關重要旣欲費鉅欵以從事事前自不能不特别愼重至於築港工程將來亦擬用荷蘭工程師（四）東段西段均屬重要將來必須同時並築現在我已催比公使電催滙欵西一段由潼關至觀音堂非築不可將來再向西去可以於數年之内築至西安若欲至蘭州則此時殊不敢說（五）東段再遲四五個月荷蘭工程師到後即可正式開工（六）此次借欵計其利息約及一分中國吃苦不爲不大所以對於購地築路一切事務必力從撙節（七）預計至民國十一年東段路可以完全告竣（八）惟有人要求將東段路線南移（卽用南線）經由宿遷清江浦者此層恐做不到因爲繞道至百餘里之多未免太不上算總之我無一點私意但求於公事有益耳（九）東段路擬一面開築一面測海港必海港决定乃可定路之終點預計先行築至運河邊即邳縣磘灣地方一俟海港决定自可一舉而成施氏所言大略如此 
[湘民眞無孑遺矣兵災之後繼以水災]  
　　六月二十七日長沙通信云此次第七師退走軍行所至井里爲墟安化藍田之商店數千家盡成焦土其尤著者也聞該處被焚之後已歷五日有人經過其間尚餘燼未熄被燬各物以浸有人油多凝結成塊被殺被燒之屍身隱藏於瓦礫中者數尚不少爲太陽熱所蒸發生奇臭孑遺之民則支棚而居終日號泣悽凉之狀不忍卒睹至岳陽地方亦甚悽慘城廂内外財物早已一空房舍什物皆爲北軍拆作薪柴街市之中糞遺徧地屍骸之暴露通衢者亦無慮數十臭穢薰天無人收殮一般人民以第七師任意搶殺到處强奸故多避入福音堂救濟會以難民愈至愈多外人住所亦均騰出然尚不能容納則露處坪中擁擠非常在前數日尚能日啜粥食數口旋則並此粥食而無之蓋當張軍至岳時岳城食米所存不及百石均爲潰兵食盡此外又無來源故無從購買一般婦孺鎭日哭泣不止又以地狹人多氣味惡濁疫癘乘隙而來數日之中死亡相屬其悽慘情形不堪設想矣 
　　湘省兵災旣如此其重蒼蒼者之對於湘民亦云虐矣然猶未也數日之間湘河之水又復大漲先是自舊曆四月中旬即雨多晴少湘河水線即日見泛漲近則温度驟降大雨時行湘水上游山洪暴發於是水勢繼漲增高至二十一二等日省河之水僅平江岸城外河街被淹者尚祗數處二十三日又退尺許方以爲可逐漸退落不至爲災乃至二十四日又陡漲五尺有奇河街之水淺者亦至一尺以外旋經調查始知昨日之退蓋緣下游沿湖各縣有數大隄垸已經潰决故水勢稍平至二十五日下午則又漲數尺省城之學宫門·小西門·大西門·草潮門·通泰門·各處之水皆已入城近城民房亦均被水深者數尺淺亦尺許對河之水陸洲牛頭洲·白沙洲·各處皆已淹没該處民房之低下者水線已封屋脊登高視之惟見一片汪洋絶無涯涘竹杪樹梢在水中搖曳而已至上游浮下之屍身畜物則滾滾而來不計其數長沙知事及省會警察廳長已先後登城察看水勢聞擬先雇小划數十救濟難民並設立粥廠俾災民隨時就食並一面呈報省署轉電軍府請施急賑 
　　二十八日長沙通信云此次湘省水災極爲浩大計自本月二十日起永州卽山洪暴發一日之間陡漲數丈水勢順流直下如高屋建瓴沿湘河流域之各縣田廬冲没者即已不少湘水支流如草河·耒河·瀟水·谷水·洣水·攸水·淥水·瀏河·汨水大水亦均灌入有自永州湘鄉攸縣等處來省者均謂各該處水災均極重大江面窄狹之處水勢多逆而上行更爲洶湧宣洩不及即汜濫横流舟經各歲一望數十里渺無涯際隴間屋宇有僅見其頂者有完全没滅水中者有全棟浮起隨波逐流者各處電桿衝倒亦多未倒者亦僅出水面數尺又謂沿途各處浮出屍首頗多但其中多屬戰死之軍人雖皮肉腐朽而其服裝尚可辨認也長沙各鄉圍堤多已衝倒以愚所聞北門外之撈刀河·東南渡·鴨子舖·丁家圍·楊家圍·保安圍·漆家堰·等處堤圩已悉行衝潰就以上各堤圩之損失言之已不下六七百萬蓋以地均低下縱令水勢速退而積水難消無從補種也省城被水情形則自南門外之張公橋起逕至北門外之新河沿江一帶共十餘里兩岸居民約數萬户無不被水深者六七尺淺亦二三尺不等一般災民或蟄伏樓房或露處城上貧者多數日不舉火鵠形菜色狀極可憐省城各慈善機關已實行開辦粥賑按日派人分途賑濟現在天氣雖已放晴而上游積水尚直瀉而下故二十六七八等日尚日漲一二尺不等使能再晴數日則當可逐漸退落至此次水災所以如此之重實緣洞庭湖岸新築圍堤過多蓋張敬堯在湘時掊克聚歛達於極點無論何人但能遵照湖田局定章繳納照費則不惜以湘民爲魚鱉任其釘頭與水爭利有人調查自前年起新釘湖田已多至一百餘萬畝以致湖面日窄宣洩無方摶激奔騰遂演成此重大之災難也 
[長沙師範慘刼續聞]  
　　學生報告慘狀譚延闓將何以慰學生 
　　長沙師範學校被痞匪擣毀及燒殺學生情形已詳前報茲錄該校﹁報告書﹂如下敝校六月二十一日之慘變發生驚動全湘人士耳目此中經歷情形亟應據實報告於主持人道正義諸先生之前（一）校址歷史民國元年湖南省政府令將長沙城隍及李公眞人兩偶像遷移他處將廟址改建遊民習藝所嗣因經費無着不能開工至民國三年復由省政府撥作敝校校舍轉陳内務敎育兩部立案永遠不得變更（二）侵佔校舍今年春前城隍廟首士廖緝善等迎合張敬堯迷信神道賄以金錢假其淫威將城隍眞人兩像抬入敝校强佔校舍之一部分當經長沙縣敎育會電陳内敎兩部回批均堅持原案不許變更但廖等倚勢怙强不肯退出學生等處此黑暗勢力之下莫可如何惟有忍氣吞聲而已（三）恢復主權大軍克復長沙張氏逃竄留校學生等爲尊重原案恢復校舍便利校務起見於六月二十日晚將偶像打毀次日拂曉奔告長沙縣知事公署請立卽派兵保護（四）痛遭慘殺痞匪被人指使先擣毀側門蜂擁而入抛磚擲石棍棒交加學生等初欲保存校具作正當之防衛及烏合愈衆其勢愈兇於是且禦且退不料四面被圍已無出路痞匪益進呼打呼殺更將箱篋儀器圖書及敎職員學生被服堆積内外兩坪中舉火燒燬復捉將學生投諸火中現在已死同學尋有屍身者有王繩武面目糢糊皮肉焦黑又李宗楰重毆後投火三次以佯死得脫入湘雅醫院診治因重傷於二十三日已氣絶矣其餘破腦斷股打落牙齒遍體鱗傷及内傷吐血已經查得者有童文壽唐至潔劉冀周少連文柏吾繆瑞祥郭家侃諸人凡此死者傷者目不忍覩慘不忍聞其他負傷而逃有痞匪追打至北門外新河者有追入民家内室者有逃脫奔至長沙縣署者有竄入高陞門英算專科者有去向存亡不知下落者迨政府派兵來校匪衆始徐散去（五）學校現狀全校器物如圖書儀器窗　門片板壁桌几櫃案碗盞玻璃等電燈電話各線校内敎職員學生一切公私各物均成灰燼無一幸存損失數目正在趕辦清册（六）學生現狀自被難後凡遇害者由家屬暫領埋葬負重傷者舁入湘雅醫院診治其餘寢饋無所流離狼狽正在長沙縣敎育會報名集合一面詳細調查傷亡人數一面請願政府（一）將主謀及兇犯明正典刑以爲崇邪仇學者戒（二）將城隍廟所有產業悉數賠償長沙師範損失不足由官廳籌補（三）抄没各罪首家產以作死傷者之撫卹醫藥費（四）令曾經强佔校址抬入偶像之各街團首士出具保證以後不得再有仇學行爲及再立神像各事發生（五）長沙師範學校應限期恢復原狀（至遲須在本年暑假以前）竊自變出後即由我省敎育會敎職員聯合會學生聯合會長沙縣敎育會曁敞校校友會迭次向政府呼籲請求懲兇及撫卹死者傷者現已閱三日政府尚未有明白表示具體辦法旣無以慰死者及死者之家屬而傷者復病勢益劇旦夕堪虞顧兇犯逍遙法外學生出行猶有大聲呼打或肆加訕笑者嗟嗟此次慘禍不發生於慣行殺人放火之張敬堯時代而發生於義軍雲集正義大伸之今日不爲驅張罷課之事而罹禍竟爲破壞區區偶像而遭兇且現值戒嚴之時期長沙爲戒嚴之地域乃痞匪嘯聚數千之衆燒殺擣毀歷數時之久黑暗野蠻至於此極學生等受此絶大犧牲縱不足恤其如人道正義何况崇邪毀學此端一開其如敎育前途何無已惟有泣訴於全國敎育諸先生及各界父老兄弟諸姑姊妹之前懇予援助主持人道正義匪獨學生等之幸湖南敎育之幸亦全國敎育之幸也略陳被難情形伏維公鑒長沙縣立師範學校全體學生泣告六月二十四日 
[閩粤軍事近勢]  
　　自西南分裂而後漳州之陳競存西與唐繼堯通聲氣准備滇粤合力以攻桂軍北恃李厚基爲後盾可接濟餉械日前李烈鈞由滬赴港時曾派員到漳州囑陳競存出師攻桂陳以粤省爲桑梓之邦反被桂軍盤踞久欲規復日昨在漳州開軍事緊急會議討論停妥後即將汕尾製造廠機器子彈（陳競存粤軍有製造廠三所一在漳州一在龍巖一在汕尾）盡數搬運入閩駐汕頭之粤軍守備隊·及警備隊亦調入閩境汕頭之粤軍僅餘督辦署之衛隊兩營·及兵站部之衛隊一營而已至於閩邊之防務前派洪兆麟率兵五千駐守雲霄之江花嶺分隊扼守松柏關·老虎關以該兩關爲通饒平大路也又命熊略率兵五千駐平和縣之赤石其永定縣之峯市上杭縣之象洞武平縣之蟠龍隘與粤省大埔鎭平平遠接壞之要隘也則命許崇智將所部之軍分地駐守以上早經布置就緒陳競存本擬親督大軍進駐平和以便攻入粤境因西方川滇交戰唐蓂賡未暇攻桂所以遲遲有待滇軍旅長伍毓瑞所部兵士前被桂軍師長劉志陸勒令繳械並將伍部蘇理中改編爲桂軍茲陳正乘此時機運動伍毓瑞歸附於已使就汕頭發難昨又就閩邊一帶增兵二十八營駐於雲霄之相見嶺君子店·漳浦之梁山·白蛇尾等處防禦詔安之桂軍又派第一軍之第二十營駐於永定縣之湖坑以防大埔之桂軍又於沿途設堡壘·安置大砲聞廣東某要人近日因與莫榮新陸榮廷意見不合密派代表到漳州謁陳競存謂粤軍興師返粤某可擔任軍餉並聯絡某某等響應但須仍以省長爲條件云云陳已允諾駐閩粤軍之師旅長官姓名如下總司令陳炯明第一軍軍長陳總司令兼第二軍軍長許崇智第三軍軍長鄧鏗第一支隊司令李炳榮第二支隊司令熊略第三支隊司令羅紹雄第四支隊司令洪兆麟第五支隊司令關國雄第六支隊司令鄧本殷第七支隊司令吳忠信第八支隊司令蔣國賓第九支隊司令林祖密興永司令朱得才（興永即興化府永春州）第一軍警備隊司令陳炯光第一統領許廷杰第二統領饒壽平第三統領梁鴻楷第四統領洪兆麟兼第五統領陳小岳第六統領熊略兼第七統領張化如第八統領鄧本殷兼第九統領李漢隆第十統領鍾景堂十一統領黄鳳綸十二統領羅翼羣十三統領蔣圍賓兼十四統領謝文炳十五統領許濟十六統領丘耀西十七統領楊坤如十八統領張國楨十九統領馬永平二十統領徐岳嵩二十一統領楊秉爲二十二統領尹驥二十三統領李雲復二十四統領孫本戎二十五統領杜起雲二十六統領張乃武二十七統領吳威二十八統領劉漢臣第一軍警備隊第一統領陳炯光兼第一軍警備隊第二統領李蔭軒第二軍警備隊第一統領萬黄裳第二軍警備隊第二統領陳國華砲兵團長翁式亮·徐軍雁工程營營長吳伯騎兵營營長許宗武憲兵營營長羅輝坤飛機隊長李光輝地雷隊長岑壽彰水雷隊長梁士鈿電信隊長蘇鋒軍樂隊周汝平此外則尚未查明閩南靖國軍總指揮方聲濤是滇軍師長原隸屬於唐繼堯嗣爲林葆懌之總指揮兼閩南靖國軍總司令其所部之靖國軍曾與陳炯明交戰而林葆懌又與桂派同聲氣則方聲濤似與唐繼堯異趨其靖國軍司令張楨雖屢經戰敗現仍駐於南安之溪尾梅花嶺等處六月廿五日曾將駐晋江縣青陽之粤軍第二十八統領劉漢臣驅逐蓋劉原係靖國第四旅旅長前背叛靖國軍而歸附粤軍升爲第二十八統領現已由青陽退駐洪瀨方聲濤所部滇軍則駐詔安詔安爲林葆懌之福建督軍行署所在地林葆懌所部之海軍永翔永豐福安肇和等艦現游弋於汕頭東山金門等海面潮汕方面之桂軍布防亦甚周密劉志陸所部舊有之軍計卓貴廷統四營以一營駐詔安助方聲濤一營駐黄岡一營駐豐順一營駐大埔林良彝統三營一營駐黄岡一營駐樟林一營駐潮安（卽舊潮州府）關澄芳統三營一營駐梅縣一營駐饒平一營駐潮安盧得統三營俱駐汕頭砲兵余鷹揚一營亦駐汕頭機關槍兩連駐黄岡前滇軍伍毓瑞旅長之統領蘇理中統五營伍旅解散後現改編爲桂軍其帮統劉灝之第一營黎生之第二營均駐黄岡餘三營則駐汕頭又桂軍成晃所部步兵三營砲兵一連分駐詔安黄岡桂軍沈鴻英所部莫若華韓彩輝兩營駐詔安黄慶登一營駐黄岡張錦芳所部王俊三一營駐大埔車渭英一營駐海縣（即舊嘉應州）申葆藩所部兩營俱駐梅縣劉澤慶所部劉茂堂統三營分駐梅縣興寗謝奎光所部兩營分駐五華興寗以上所記乃粤桂兩系布防情形也茲繪其略圖如左 
福州李厚基欲爲陳炯明之援助而桂軍兵力亦不弱苟陳炯明能戰勝桂軍固可喜如不能勝桂軍侵入閩境亦實可憂值此浙軍撤防之際甚爲注意日前特召各軍官到督軍署開軍事會議議决添招新兵六千名編爲十二營補充各師旅以厚兵力其新編之營連排長司務長擬以軍官講習所畢業者充之已電呈中央允准昨派軍署上校參謀田寶鋆爲招兵委員長派軍官講習所畢業生十五人爲招兵委員赴徐州招募擬俟招足後分三批運閩所需軍械除軍署舊存一千三百桿外尚欠四千餘桿已呈請陸軍部撥給備用招兵經費則由鹽稅項下劃撥 
　　尚有要聞二及地方通信轉入後頁 
雜評一 
[告南軍領袖（默）]  
　　速救濟災民速辦仇學匪徒 
　　南軍此次之攻長岳所謂爲弔民伐罪而來也夫湘民之可弔不僅被軍隊蹂躪也兵災之後繼以大水湘民蕩析離居呼號婉轉以待救援者奚啻千萬南軍領袖將何以弔之乎遺禍湘人之罪不僅張敬堯與其軍隊也地方匪徒之糾集羣衆毀學校燒學生殘酷無人理甚於張敬堯之野蠻軍隊譚延闓又將何以罪之乎 
　　張敬堯之所以見棄於湘人者以其不顧民命也南軍之來旣高揭正義人道之旗幟則對於此等無告之民無辜被害之學生自宜加以援手以盡我維持正義人道之天職湘之人心自翕然歸之矣若亦坐視不顧則南軍又何異於北軍哉 
 
 
 

Page 8

 
 
國内要聞二 
[藏番蠢動之西訊]  
　　字林報三日西甯電云此間傳說活佛基隆蘇希氏去年由中政府特派赴拉薩今在拉薩被人暗殺兇手爲一藏僧阿克梅拉去秋以前充當駐藏辦事大員署之藏文秘書曾携西寗佛寺修理捐欵一千兩私逃回里辦事大員馬氏今晨率帶騎兵由此馳赴貴德西南七十哩之塞魯廟因該處有一譯員被殺也藏人現蠢然思動或將開戰 
[山東易長之風潮]  
　　拒齊進行第二步 
　　更易山東省長之命令未經宣佈以前山東人士對於屈文六氏分去屈留屈兩派去屈者謂其賣官鬻缺劣跡昭彰曾經省議會彈劾有案莫可爲諱並於山東將次破產之際添置駢枝機關位置私人且又大興土木浪費金錢對於山東前途絲毫不關痛癢其留屈者則謂屈氏旣抱有政策之人當建設之初未免多所開銷且來魯僅數月對於一切政務進取亦非日夕卽可奏功何妨姑留餘地以觀後效緣此兩方面意見不能一致不料日前中央忽有屈調京齊耀珊長魯之命山東各界向之主張去屈者至此亦謂屈氏係從前被逐於浙之官吏今繼屈氏後者又係被逐於浙之官吏母乃以魯爲容納惡吏之藪故對於齊氏長魯多不予以贊同頃省議會方面又接吳佩孚來電謂浙人逐齊魯人逐屈均屬爲民請命前中央以浙人唾棄之餘俾長我魯未免輕魯而重浙應由我東人士羣起反抗等語旅京魯人聞亦有反對齊氏之聲浪以故在省魯人拒齊之運動已由第一步而進於二步（第一爲打電請求第二爲派員晉京）究竟勝負如何此際尚難分曉也惟某方面近來傳布謠言謂馬帮辦等因省長問題已拍電中央恐我東軍政當局效河南督軍默拒命令之形式指揮軍隊分途出防將來不免有戰事發生某國人又以此意思詢問我山東官憲謂有無遣派軍隊保護其僑商之必要因之風聲所播街譚巷議人人恐惶據我人仔細探詢此種傳述純屬子虛深顧各界人士勿小怪大驚自致紛擾也 
[江西水災記（二）官紳籌辦急賑]  
　　江西各縣山洪暴發河水陡漲圩堤崩塌災黎遍野總商會慈善會均已先後籌辦賑濟而本城米商則乘機抬價居奇然其所以漲價原因並非市面缺米蓋因上海米價飛漲欲思運滬售賣也陳督軍於昨日十一時電召商會龔會長財政楊廳長至署商議辦法督軍云頃聞米價飛漲民食艱難可以前存江西銀行之常平捐十餘萬元及此次平糶捐四萬元盡數提出購米平糶以濟貧民龔回會後與盧副長邀請出口米商楊春霆吳仰伯米業公會董事魏成海吳成經通濟泰興隆兩轉運公司曁省紳陳小梅鄒毅丞本會會董羅伯農羅朗山等到會籌議平糶辦法楊春霆云聞撫建豐城各帮均有米萬餘石運省通濟泰興隆豫章各轉運公司亦存有米萬餘石可酌量購辦足備平糶之用鄒毅丞則以現在米價飛漲並非根本的搖動不過因上海市價飛漲加以圩堤崩塌下游之富太兩圩亦在危險之列致令市價飛勝爲今之計似宜懇求官廳設法維持至平糶一事須在倉廪空虛確實恐慌時節方可舉行米店旣非無米應市而撫建豐城各屬又非絶無來源足見並非眞正恐慌實奸商居奇所致陳小梅則主張平糶與停運并進於是電請南昌統稅局長譚孟威到會商議辦法譚云停運難以辦到可由米店平糶於是有主張提出積穀倉所存之穀碾米平糶者有謂積穀一時碾礱不及不如懇求督軍飭令水陸盤查所截留水陸兩路運米以濟眉急者至晚八時仍無結果最後仍請譚孟威代表向督軍財政廳請示可否停運一星期扣米平糶譚去後一小時來會報告督軍已允飭令戒嚴司令由盤查所扣留米五千石以備平糶如平糶不敷隨時得由運出米石酌量購補云云未幾財政廳之平糶公函到會乃斟酌於湖南會館商團體育會·省城隍廟湖北會館四處設立四平糶分局又公推楊春廷吳仰伯吳成禎魏存海四人爲購米員又公推通濟豫章泰隆興三轉運公司及福康祥昌見義三輪船公司擔任調查水陸各路存米數目逐日報告以資查考平糶總局設於南昌總商會平糶米價規定官升每升售銅元六枚每人糶米自一升至五千爲限財政廳布告如下照得入夏以來雨水過多河湖盛漲南新等縣圩堤間有潰决而省城近日米價陡漲本廳現奉督軍省長面諭急辦平糶以維民食並分令南新二縣知事查勘災情辦理急賑除分别遵辦外其平糶價格以未經驟漲以前米價爲率合行布告週知該米商人等不得藉端抬價居奇致妨民食有干重咎此布 
　　慈善總會今日（一號）開水災急賑特别大會到陳筱梅等百餘人陳會長將現在水災急應研究辦法當衆宣布請公同討論衆以今年水患實爲奇災亟應公推本會會長晉謁軍民兩長將被災情形詳細陳明聽候核辦議决後王綬之報告初次出賑情形據云河西一帶婦孺鳩形鵠面待哺嗷嗷鐵路附近一帶惟瀛上地方四面皆水房屋水深數尺婦女多赤足立水中今日曾丹忱張繼周二君前往樵舍以下滁槎趙家圍等處散賑云云次又議决由慈善總會添派黄少軒蕭褎然章翼齋三君明日帶菩提丸甘露茶痧丸臥龍丹與食物等件前往河西續行散給進外墨山區一帶地旣低窪復與贛河相接所賴以保障田疇者惟大有圩尾之烏孟一壋現該壋雖聚集二千餘人防守然收效極少昨已决口數處所有壋内壋外之田悉成澤國卽人畜屋字皆被衝刷該地紳民梅光信等數十餘人已聯名來省禀請當道速謀補救矣 
地方通信 
[松江]  
　　縣敎育會開會記縣敎育會於四日午前舉行職員常會及高小敎育研究會職員會所議審查會員資格應先確定標準問題議决曾任及現任敎員均得爲本會會員並不以已經檢定者爲限照章各該會員須在職二年以上者方能取得會員資格但此任職時間得以零星併計各該員服務地點亦不限以本縣惟審查員不能詳知被審查名之底細時除由會員二人以上介紹負責外並應檢閱本縣學校表册或函詢該員任職縣分之勸學所據其答覆以定去取至現任及曾任敎育行政人員照章亦得爲本會會員其資格審查法亦準前法辦理此外尚有專門以上學校畢業生得充本會會員一條衆意對於此條均主於審查時稍稍通融以免爭執高小敎育研究會所議者有第三第四兩高小提出之研究題六事茲分别略誌於下一理科重在實騐而各校缺乏理科器械應如何設法補救問題議决非學校所能購置者得向圖書館借用其餘零星小品由各校逐漸購備二變更體操時間及愼選敎材問題議决體操時間應以分數計算每次不得逾三十分鐘敎材宜擇有益兒童身心者行之不必貪多務奇三高小加授國語問題議决每班每週於正課内加授國語一小時餘在課外補習四日本式及美國式之敎授法應何去何從問題議决先行函知各校請將各校現用之敎授方式加以評語函告本會由會彚齊討論以决從違五讀法趨重諮證各校綴法亦應及早變通問題議决公推第四高小朱壽臣校長起草綴法分類順序敎授表交會續行研究俟確定辦法後再行通告各校實行六令學生潛心學問應用何種方法問題衆意此條非一時所能决議留待下期研究會討論 
　　南門扣獲米船四日午前有米船五艘運米六七百擔在南門過境經地方居民上船查詢答稱係上海米商向吳江縣購得之米載至泗涇入機軋白經過松境運往上海當以所答離奇報由警察扣住三船由警索閱護照委係上海米商故縣公署擬即飭令警察所放行一面由縣通知上海縣嗣後米船入境應先函知免生誤會 
[蘇州]  
　　成衣匠議决加價蘇城自米價飛漲後工人多要求加價機工木工玉器工等目達均已達到現聞成衣工人一日下午四時亦在軒轅宫製衣公所開會議决以原價一錢照七十文計算者一律改洋碼一角定六日起實行業由該業刊發傳單通告各店主矣　　小學校提前暑假各小學校暑假期部章本有規定吳縣各國民學校原擬七月十八號散放暑假茲因國語講習所開辦在即各校敎員皆須入所聽講遂議定提前一週改爲七月十一號市鄉國民學校均於是日放假云 
　　萃英中學畢業式閶門外萃英中學校三日舉行畢業禮各界蒞會者數百人吳縣温知事派代表趙科員到會上午九時半開會一祈禱二報告三演說四奏國樂五英文演說六中文演說七唱詩八同學致祝詞九全校同學祝詞十致中西别辭十一吳縣知事代表致訓詞十二唱興國歌十三給憑十四致謝來賓詞十五唱讚頌詩十六祝福散會已二時矣是日計畢業正預科生十七人 
[無錫]  
　　農田已得透雨錫地前苦天旱農家耕作不免稽遲茲於一日下午四時天起黑雲霎時大雨時行現已三朝尚未晴霽從此土地濕潤田水皆盈四五日内農家揷秧可一律結束矣 
[鎭江]  
　　農民喜得時雨縣屬各鄉入夏以來天氣亢旱雨澤愆期各鄉山田難以揷秧農民正在盼望雨澤三日午後二時天忽陰雲密佈大雨如注翌晨始止農民均額手稱慶 
　　貧民因搶麥淹斃前晚南門河下泊有麥船十餘艘貧民上船亂搶時深夜昏黑男女擁擠船小載重登時沉没除挽救得生者外餘均淹斃三日清晨已在南門外河面撈獲男女浮屍十餘具其情殊可慘已 
[揚州]  
　　會議改組塲運局塲運局正副局長周之冕周樹年遵照運使訓令於二日下午召集塲運食三商會議改組事宜並討論局虧辦法與議者爲賈斌臣許樹滋朱成熾羅鳳翥劉學仁鄒子和畢儒臣沈成一郭夢濤等五十餘人周之冕局長主席報告改組宗旨並詳述歷年虧空計空欵總數十萬串已故王局長一萬五千元云云並請各商彌補各商對於以上問題多有主張結果縮小範圍虧欵由各商各自開會公同取决三日後答復該局在改組期内除商人訂運繳價領價外鹽政訴訟一概停止以資結束 
　　農田已得透雨入夏後天久亢旱四鄉稍秧行將枯槁東南鄉低窪之田尚可以人力戽水補救惟西北鄉多屬高田非得天雨不足灌溉農民正在盼望雨澤直至三日午天始陰雲密佈未幾細雨濛濛入晚大雨傾盆至四日早雨猶未住計已得雨三寸餘田疇霑足可望有秋人民莫不額手稱慶 
[杭州]  
　　援閩浙軍潘師長回浙援閩浙軍第一師步馬砲工輜各團營 
率帶師部各職員乘坐楚安兵艦回浙於前日抵甬由駐甬軍政警長官公同設筵爲潘君洗塵畢即於二日乘坐甬紹快車抵紹三日上午換乘商輪抵蕭下午七時渡江回省軍政兩界人員均至江岸迎迓輿馬擁擠頗爲熱閙潘君登岸後即回高喬巷私邸休息四日下午晋謁慮督報告撤防經過情形盧督慰勞有加 
 
 
 

Page 9

 
 
   
 
 

Page 10

 
 
本埠新聞 
[再誌裁撤松滬護軍使之反響]  
　　榮道一詰李純電上海兩商會請仍設護軍使 
　　此次裁撤松滬護軍使命令未發表之前聞李蘇督曾與盧浙督往反磋商保何豐林繼任護軍使曾經會銜電請往來其間者爲榮司令（榮係盧李二人之門生）乃二日命令發表將護軍使職裁撤改設鎭守使歸江蘇節制榮聞之頗奇異乃於昨電話李督電如下南京督帥夫子鈞鑒頃讀中央命令裁撤松滬護軍使改任何豐林爲松滬鎭守使等因聞之至深駭異溯自去歲以來學生往來於師座之前吾師對於此事極爲關切並有明確之表示學生等方深欣幸何期言猶在耳而吾師與嘉師會銜陳請以後中央忽有裁缺改任之命令同人等羣相詰責無詞應付私心揣測亦難索解非中央 
必有相當辦法吾師不以誠意待學生學生無以對同人惟有自認愚昧而已謹電上陳學生榮道一叩江印上海總商會南市縣商會昨致北京電云此京大總統國務院鈞鑒伏讀冬日明令淞滬護軍使一缺着即裁撤調任何豐林爲松滬鎭守使等因竊國家用人行政中央自有權衡惟查民國二年以變亂迭乘始而有上海松江鎭守使之分設迄至四年冬間鄭故將軍遇害出缺中央知上海一隅爲東南重要之區遂將兩缺裁撤併爲松滬護軍使一職蓋取其官階較重直隷中央便宜行事此數年間雖波折横生南北乖違卒未牽動大局者皆賴護軍使之足以維持况上海華洋雜處軍庫所在自與他處情不相同今忽奉令改爲鎭守使恐當此多故之秋南北未經統一以前萬一發生事端以職權關係必生顧忌難免貽誤上海商業爲全國之冠勢必因而蒙害應請我大總統俯念松滬爲南北命脈仍設護軍使一職指揮其間縱觀已往默察將來則商人切膚之痛亦不敢避出位之嫌矣謹籲詞上懇伏乞垂察上海總商會縣商會叩微 
[陳樂山由浙來滬]  
　　上海防守司令榮道一淞滬警察廳廳長徐國樑爲中央政府以松滬護軍使改爲鎭守使一事電邀杭州軍界領袖來申開重要會議一面先拍電北京要求收回成命駐浙陸軍第四師師長陳樂山於前晚到申昨乘坐汽車前赴防守司令部警察廳訪榮徐諸君接洽一切 
[慶祝美國之獨立紀念]  
　　七月四日爲美國獨立紀念日因今年是日適值星期休息故該國在滬官商將慶祝典禮改於五日舉行昨已届期上午許交涉員曁公共公廨正副讞員關俞李張陸諸君均乘車至美總領事署道賀由克總領事慇懃招待茗談片刻握手而别至華商方面各店舖亦多高懸五色國徽藉表友誼的賀忱 
　　昨日上午十一時五馬路商界聯合會會長朱葭琯中國工會上海總部理事長陳國樑同赴美國總領事署慶祝共和紀念由克總領事親自接見答謝慶祝之誠意當由朱代表五馬路商界陳代表中國工會全體相繼致詞共祝美國共和萬歲并云中美兩國邦交素睦中國人民尤感美國以正義人道扶弱抑强保持全球安寗幸福上海華人工商兩界實深欽敬云云嗣克總領事舉酒致謝朱陳兩君并面呈祝詞慶祝大美國共和萬歲遂興辭而出 
[交涉員歡宴英葡兩使]  
　　昨日（五號）江蘇特派交涉員許沅假海軍聯歡社歡宴英葡兩使午時英公使艾斯敦·葡公使斐禮德·相繼蒞臨其他與宴人員爲英總領事法磊斯·英柏正領事·英參贊婁斯·英璧副領事·英包副領事·英胡副領事·英周副領事·英商務參贊卜樂特·葡總領事薛而物·賴稅務司中國官爲藍總司令·北京交通部劉司長·王道尹·姚關　督·上海縣沈知事·徐警廳長·孫運副使·　正會富官等·當由第二科陳世光楊小堂殷勤招待一時入席當宴會時有淞滬警察廳音樂隊奏樂觥籌交錯頗極盡歡聞艾公使已定六號（今日）乘俄船皇后號回國葡公使定於即晚（五號）乘滬寗夜車北上業由許交涉員將歡宴情形電呈上峯矣 
[各方救濟米荒之昨訊]  
　　平價局第二句會議上海食米平價局昨日午後在新開河永大麵粉號樓上開第二旬期會議上海十九市鄉經辦食米平價分局各董事紛紛到會報告經辦事宜及賬略每日售出平米若干收進米價若干添進平米幾何當經市經董（即平價局主任）陸崧侯將所報情形所收欵目彚總詳報上海縣公署備查然後將米市情狀互相提議應否再行推放平價局所以惠貧民討論良久旋據米業中人報告謂近悉一般囤米之户聞得南北兩商會將派調查員四出調查無不恐慌始乘此時善價之際紛紛出糴故市情已見鬆動本日市價已跌開盤頂上之米每石十三元次者十二元左右秈米亦跌去三五角每石九元二三角從此可有轉機之象云云直至傍晚始散會 
　　平價局辦理宜改良滬南商船會館隔壁所設立之平價局自發糶以來外間物議沸騰聞内中辦事人員類皆該處一帶米行米店中之歇夥每遇貧苦鄉民遠途携筐前往購買照章每人至多不得過五升然至下午五六時有糴一擔二擔五斗者皆雇小車車去且米色較白此舞弊之一也窮苦鄉愚買定竹籌而往取米動被呵斥稍言分量之少或米色之次即遭批顂此舞弊之又一也聞開辦至今近鄰皆未見有人前往管理種種弊端由是而起願主任者速加整頓則貧民方能得沽實惠也西門外林蔭路西林庵内設立之平價局因地方狹窄由陸經董將該局移設公共體育場内照常舉行昨爲開辦之第三日平民前赴購買者數雖衆多已不如前時之擠軋惟體育塲主任目見該局内部辦事有二層宜改良其一上下午糶米時間應按遵縣署布告規定時刻從事能提早或展寛者尤妙（緣日赴該局之人在每晨六時後即麕聚場外等候及至七時已人多如鯽但其收錢給籌換米必挨至八時三刻或九時始肯舉行至午後規定一時又必待至二時方允起糶）此宜改良者一其二在場内維持秩序之巡警宜見平民等前往買米指明趨向不得令團繞一處擁擠爭擾務使漸入漸出遇老邁者宜加矜恤尤不宜因驅散擁擠施以鞭撲蓋是爲慈善機關非營業可比應加體恤此宜改良者二上述兩層已由該場主任函請陸經董分别轉知注意矣 
　　高陸兩鄉請添平價局浦東東溝·高廟·洋涇·爛泥渡·老白渡·塘橋六處業由塘工局董朱福田會同各紳董規畫開辦食米平價局六處通扯每日糶出四百餘石貧民咸沾實惠茲高陸兩鄉紳士以該處地屬鄉僻農民生計亦極困難紛紛函請塘工局朱董添設平價局一二處以資救濟朱董現正規畫與本邑官紳商議進行以期普及云 
　　擬請包子行辦平糶滬上南北市米業雖同名爲米行然内有發米行·包子行·門莊行之分别包子行專做打包出口生意本年獲利頗鉅發米行米價雖貴成本較大反受頓挫然資本豐厚手中存貨者亦莫不利市三倍現聞有某團體深悉個中情形擬發起調查各包子行本年盈餘之多寡分别投函勸募責以每家助資若干籌辦一平糶機關如籌有鉅欵再行分設别處云 
　　商界開會捐欵平糶福建路商界聯合會於四號下午七時開緊急會議會員者三十餘人由鄔志豪主席報告各路聯合會爲救濟米荒募捐平糶各路認捐非常踴躍如北城工商聯合會認欵一千元漢口路認欵五百元鄙人願本路商號及熱心諸公曁本會會員勉力捐助以救民食云云茲將當場認欵記下鄧元廷五元王錦文二元鄔志豪五十元萃豐昌記二十元德泰十元寳成十元元裕十元張崇新十元豐泰十五元公義十元勛記五元屠桂生二元馬名驥二元陸森朝十元張伯勛三元葉樹德五元後由募捐員王錦文報告募捐數目永盛十元裕記五元元利二元天成祥五元協隆一元隆泰一元正大五元松泰二元永順五元葉仁祖報告永祥二元宋泰二元徐采承五元謝文益五元志成二元鴻運樓二元順豐五元瑞泰二元順泰一元陸斌臣報告長豐二元福昌二元鄧仁泰十元復泰十元隆順三元永昌和記五元聨昌德二元隆源一元昌泰三元孫安法報告太和翔二元榮記五元陸吉昌二元張公館二元聚和一元何長豐二元太和二元喬徽張五元和大五元張伯勛報告郭仁茂十元陸稿荐鑫記二元同順五元祥泰二元一豐二元恒康一元昇大二元黄同和五元久大十元唐志廉報告婁大來二元增大二元馥盛三元同豐一元萬全昌二元天仁成二元永新利二元萬生德二元裕隆五元馬名驥報告信餘二元開泰源二元義豐二元甡和泰五元同昌五元德大五元孫少蘭二元虞永和五元鼎豐二元謝正卿報告老聚興二元乾泰二元大豐二元振大二元泰和二元裕康二元陸斌臣二元正泰五元陳韻生五元共計洋四百十元最後公推鄔志豪將捐欵送存中國銀行待銀行團十萬石米運到此欵即作爲補助平糶局之用遂宣告散會 
　　烟公司赴港購米南洋兄弟烟草公司因米價昻貴擬購米出糶接濟貧民日前特派妥友分赴產米各地切實調查何處有米可以購運現各友已陸續有電回滬謂產米之區江西近因發生水災不能再購蕪湖等處餘米無多購亦不宜惟香港一埠現下存米甚夥尚可大批購辦故該公司已决計携欵前往香港預算往返約須旬日卽可抵滬發糶云 
　　採購川米之預備川省素爲產米之區惟程途窵遠運費昻貴故川米向不來滬今因滬地米缺價昻附近產地米源不暢故投機者乃主張購運川米現頭批貨業已蒞滬約有千餘擔不日尚可源源而來惟川湘時局不靖自川至湘沿途多阻駐紥軍隊類皆抽收米捐故販運來滬亦頗不合現本埠官紳擬電兩省當道請彼顧念民食准予寛免沿途釐稅藉輕成本云 
　　設立平價售麵包處濟生會以連日米價仍未稍減貧民粒食維艱昨在南市西林庵·北市海昌公所·分設平價售麵包處以資接濟 
　　婦人擅自取米前日下午閘北夏家弄順康米店夥高樹松扭江北婦人袁陳氏至四區警署控稱由該氏爲首糾同婦女十餘人各携器皿擁入店内擅自畚去米五斗餘請爲究辦當經顏署長訊明屬實判袁陳氏處拘留七天 
　　關於楓涇扣米之蘇浙兩方電﹁鮑宗漢致江蘇軍民兩長電﹂南京李督軍齊省長鈞鑒楓涇扣米已經覆騐確有蘇米在内仍祈按照前令充公平糶以儆商奸而維民食鮑宗漢叩﹁旅滬浙人致浙督電﹂杭州盧督軍鈞鑒楓涇扣米昨經覆騐曲直已分馬司令景知事想已詳復贛米兩車固無問題即蘇皖交界之三河一帶其米市亦聚皖境不在蘇省禁運範圍其書中各半之說係一方曲護前非浙人萬難承認米擱日久霉爛損失當責成主扣者賠償目下浙飢待食惟有仰懇迅照宥電所示施行迫切上陳並盼電復紹興同鄉會甯波同鄉會等叩支 
[湘省人禍天災之乞賑]  
　　仁濟善堂接湖南義賑會快郵代電云仁濟善堂各大善長慈鑒湘省連年兵燹徧地瘡痍戰釁重開殘黎更苦疊經分途考查如寳慶新化安化衡陽衡山湘潭湘鄉醴陵長沙甯鄉益陽瀏陽湘陰臨湘平江等縣或作戰場或遭殺掠無不十室九空其最慘者安化藍田市三千餘家湘潭龜頭市一百餘家俱成焦土與前年株醴無異又岳州潰兵盤踞兼旬市無完物室無居人逃避敎會約二萬餘絶食八日奄奄待斃現兵災未終水災洊至省會已成澤國沿江各縣平地汪洋損失無算疾癘荒歉來日大難敝會酌放急賑杯水車薪無補涓埃乞貴會大施惻隱拯救孑遺起死回生應有轉機特代呼籲無任屏營湖南義賑會叩勘又函云昨濟生會舉行臨時會議决組織中外慈善團臨時賑務處由仁濟堂·濟生會·先墊欵匯銀三萬元至岳州紅十字分會散放餘由聯義善會·普善山莊·佛敎慈善會·中華義賑會·慈善救濟會各機關籌募以後再行設法滙濟云 
[上海造幣廠向銀行借欵]  
　　文滙報云上海造幣廠現已佈置完備惟亟需經費開銷一切刻擬向華商銀行借欵一百萬元昨已請求政府擔保指撥鹽稅或關稅餘欵若干分期歸償 
[各輪船進出口消息]  
　　寗紹公司經理之肇興輪船昨從福州來申裝來圓同木九千八百三十九根當日卸清貨物卽定本日開往安東又該公司之德利輪船昨自大連來滬裝來荳餅六千塊芝蔴三百二十六件雜貨十件卽日出卸各貨卽由今日開往大連又該公司昨日開往寗波之新寗紹輪船裝去白米約七百餘石糖六十餘件油三十餘件棉紗二十餘件同日太古公司之新北京輪船亦裝去白米有二千餘石塊錫四十餘件桂圓三十件又該公司之綏陽輪船本日開往香港裝去上海剛記運至香港陳金記之大礪壳四十餘袋裝瓶之腐乾三百數十曇恒豐廠布三十餘件經和祥之洋布三十餘箱白臘三十餘件（此項白臘在價值昻貴時每件須值銀五百數十兩現在則爲二百數十兩）黄荳百餘袋並大宗紅蓮三百餘包又昨自長江各埠來申之大通輪船裝來有武穴之大宗白蔴及裕昌與華昌之桐油四百餘桶並大豐之麵粉千餘包 
　　大達公司之大和輪船昨從通州開來進口貨以花衣及火腿等項爲大宗昨日即開赴通海裝去白糖二百餘件招商局之江新輪船本日開赴長江其裝去之貨爲棉紗與酒及糖紙洋貨等雜物又從長江進口之江永輪船裝來有小麥二千餘包大豐機器麵粉三千餘袋又開赴温州之廣濟輪船裝去生鐵及棉花三十餘件包紙四五十件桂圓三十餘箱同日開往福州之新濟號其出口貨中以機器麵粉爲大宗次爲土布二十餘件其餘均係箱貨 
　　三北公司之德興號從長江開來裝有襄餅一萬餘塊小麥一千餘包 
　　怡泰洋行經理之輪船格林茄爾號由倫敦來華大約明日（星期三）晨間可以進口昌興輪船公司之ＭＡＴＴＡＷＡ號刻已改定八號（星期四）由申開往温哥武提督輪船公司之冒爾抛號前在檀香山失火已紀本報當時因撲救得力故所裝客貨損失尚微惟船身則毁壞較巨卽在檀香山修理完好後開赴來申刻正在起卸貨物開期尚未定妥又該公司之ＰＡＷＬＥ號本日可由波特蘭開抵上海英國公司經理之ＴＯＲＩＬＬＡ號輪船在本月九號可從印度駛抵上海翌日（十日）卽須開赴日本然後還印度又由英國開來之ＬＡＨＯＲＥ號大約十號可以進口至十二號由申開赴日本又第凡海號ＤＥＶＡＮＨＡ於本月十二日可由日本來申在滬停留兩天至十四日即直放英國至ＤＩＬＷＡＴＡ號在禮拜四可以從印度抵滬大約下禮拜二（即十三日）開駛還印太古洋行經理藍煙囱公司之ＤＥＭＯＤＯＣＵＳ號昨從利物浦來滬現泊吳淞大約在八號開赴美國之紐約 
　　昨日外洋輪船之出口有福來洋行之ＣＯＬＯＲＡＤＯＳＰＲＩＮＧＳ號開往新金山又有美孚火油公司之ＳＹＬＶＡＮＡＲＲＯＷ號亦往金山 
[銀市報告]  
　　中美新聞社譯友華銀行三日報告云自三十日後倫敦銀價當地跌一○八分之三便士遠期跌一○八分之五便士紐約銀價八九○四分之三今日此間開市價與前日同買進照定價賣出價金鎊五先令金元九九日金五二略有出口交易倫敦紐約銀市安靜惟形勢不甚强固 
[證券物品交易所消息]  
　　證券物品交易所業已開始賣買昨日該所又發出通告三則一經紀部通告各經紀人云頃接交易所通告内開頃經同人議定凡經紀人不限價定期買賣應於開市時先做又同一經紀人同時有不限價買賣亦須於開市時先行登錄場賬集會終了後如以决定價格請求登錄場賬者以集會終了後兩小時爲限向場務科追加逾時不能補登希轉告各部經紀人等情二本所今日（五日）市塲交易先做棉紗開盤二盤次做棉花開盤再做證券開盤第二次做棉紗三盤收盤次做棉花收盤再做證券收盤三元年六釐公債呌價自本日（五日）下午起依營業細則第四十一條仍改爲票面百元以歸一律 
[爪哇茶業賽會延期舉行]  
　　本埠茶業會館昨接特派勸辦實業葉專使函云逕啓者前因爪哇茶業賽會一事曾派專員赴貴會館接洽業由貴會館商允集資購備佳茶公舉熟識茶務商人前往赴賽並由貴會館商人建議懇請政府恊助經費在會場建築茶亭設立茶室贈茶各等情本專使當即會商農商部·財政部·曁產茶售茶地方各省長官竭力協欵業有成議正擬函知貴會館切實舉辦並先行函知荷使詢問開會確期以便認地建築茲接荷使復稱承詢巴達維亞茶葉賽會一節本公使已接到荷蘭印度總督電該賽會延期二年後舉行自可暫緩前往惟此賽會旣經官商籌議合力經營且協助欵項亦已有着將來一有定期自當隨時通知協力辦理以挽吾華茶務之窮途而謀對外貿易之發展是所厚望云 
[南帮米商開會紀]  
　　南帮米業公所昨日午後假南市縣商會開全體大會預請内地五十七處碼頭各派代表來滬與議届時到者僅四十二處代表連在滬者共七十餘人首由該公所總董張樂君報告開會宗旨畢宣言今日到會者已足法定人數其他各處未派代表與會者原爲自棄權利當將前訂章程當衆討論後一致通過惟所舉之幹事員四人調查員四人董事十二人總代表一人公同議决應再添舉董事十人共合二十二人遂當場就各代表中舉定後所有名稱公議决定改換爲南帮米商公所暫設事務所於厚德里將來俟公欵充足當再隨地自建公所以垂永久至五點餘鐘始行散會 
[商界聯合會開會彚紀]  
　　漢口路漢口路商界聯合會昨日開緊急會議爲華顧問經上海各團體與總聯合會組織華人納稅會經過情形及保險事宜並米貴維持平價問題開會討論因不足法定人數改爲談話會會長宋漢章爲本糶事同時開會不能出席另有委託書公推吕靜齋主席方頌槐記錄即行報告一切情形輔助平糶及本路會務與保險各事宜應如何辦理始臻妥善請衆公决章林生首先發言華顧問亟應早爲籌備積極進行保險事實與各商號大有利益當聯絡一氣將來一定發達米貴平價一層本席主張限定上等米價祗准十元爲度一面採運外米平糶以惠窮苦小民本席自當勉力佽助賈尊一·汪筱山·張秉鑫均贊成鄒秉成提議本路開辦以來未收月捐極端反對當此在在需錢辦事人旣費心力復又賠欵殊不平均衆謂此事從緩討論先將平糶平價事向總會提議要求限定米價以除積弊再行舉派勸募員向各商號募捐交平糶局以補暗中虧蝕衆皆贊成當場認定數目倘再不敷再行勸募公舉數人爲募捐員吕靜齋首先舉章林生·張秉生·賈尊一·鄒秉成四君爲勸募員衆皆贊成主席并又聲明中國習慣勸人出手如刀割肉好在平糶與保險兩事當不致受人疵議何者一則是爲民食補助公益之不足一則是投機發財之事業人皆樂從至本會經常費一層俟與正會 
遂宣告散會 
　　武昌路武昌路商界聯合會於四號晚八時開特别會議因該會會員多係時間守約之分子故依時到會者甚衆當推李漢鴻爲臨時主席布告各路來函馮梓才因米貴問題提議要求稅關禁絶運米出口方爲永遠辦法若由各路擔任彌補各米店虧折殊多窒碍全體贊成張遂興提議舉辦義務夜校欲暫借三元宫敎員均擔義務顏伯棉接言趁籌辦學校之機會可聯絡吳淞·乍浦·密勒·閔行各路合而爲一則易得人才經濟因推舉張君擬訂章程辦法均通過芝生提議抽收界外特别捐事宜函覆滬北五區商業聯合會一致拒絶並應要求交涉員及總會力爭衆亦贊成馮君再起言請本路職員當加入時間守約會俾克廢時失業皆以爲然旋即散會 
[中華琺瑯研究會成立紀事]  
　　昨日（星期日）上午九時中華琺瑯研究會在中華職業學校琺瑯科研究室開成立大會順序如下（一）開會（二）向國旗行三鞠躬禮（三）唱會歌（四）主席報告開會宗旨（五）特别會員演說（六）來賓演說（七）通過章程（八）會員提議（九）來賓指示進行方針（十）閉會是日到會者特别會員顧蔭亭·錢夢渭·黄廷梓等對於該會均抱無窮之希望并依次演說大概謂研究科學當從實際的·有系統的·有方法的方面着手不要徒托空言論專喜搜查書本做零零碎碎的研究並且當良久做去堅持不懈方能夠達到最後之目的來賓演說有俞抗瀾·李少陵等大致謂近來中國新文化運動非常發達不過大概都是精神的宣傳對於研究物質方面的團體尚不多見現在此琺瑯研究會完全從物質方面着想不但對於中國琺瑯術前途有無窮的希望即對於中國科學界前途亦賴該會做一個先導者並謂研究科學秘密的終不如公開的成功良善而迅速云云聞該會現歡迎一般工藝化學家·實業家·贊助擬先從塗琺瑯製胚着手一方面並調查採集中國各省製造琺瑯質之原料如有人能收集供給該會試驗者該會無任感謝云 
[抵制劣貨會開會紀事]  
　　上海抵制劣貨會昨開全體會議汪偉主席張志鵬紀錄（甲）主席報告各處來函（一）大東公司來函願將帽邊漆布改用國產（二）漢昌公司來函述明巴拿馬式草帽係屬小吕宋產並非劣貨（三）某君報告新開某烟公司俱係劣貨請本會審查表决通過（四）良心救國團報告張堰厚生傘廠王天成私購劣貨傘面二十三箱請本會勸阻儆戒表决函請松江各界聯合會辦理（乙）繆季英提議協興昌私訂劣貨某某牌俞順記私訂劣貨某公司牌號兩種草帽混充國貨請議儆戒辦法議决勸其改過（丙）張志鵬提議日本三次通牒國人不聞不問本會應函告各團體請政府照舊駁還不可忽略表决通過散會 
[上海已有虎疫發現]  
　　本年入夏以來日本方面虎疫盛行故由神户入口之船均須檢查此爲上月之事也迨至本月本埠中外人士亦有患此病者昨日駐滬日領事館發現虎疫病人一名經診察之結果送入佐佐木醫院病勢頗重將有性命之虞日本官廳施行預防注射以免傳染而吾國官場尚未有若何之表示想不久必有文告也 
[時疫醫院開幕紀事]  
　　公共租界西藏路五百四十五號上海時疫醫院新屋落成定於昨日（五日）開墓下午三時來賓到者政界如海軍司令藍建樞等商界如朱志堯·陸伯鴻·穆藕初等報界如史量才等百餘人又有西賓寳威藥房經理等數 
 
 
 

Page 11

 
 
十人由朱葆三竇耀庭及柯師醫生分别招待該院爲二層樓洋房第一層爲辦事室·董事室·診察室·男女普通病室第二層爲割症室·藥室·仕商女界頭二等養疴室·房屋寛敞空氣流通於醫院極合該院臨時募得經費英美烟公司·美孚洋行·韓世昌·各捐助一千元大昌烟公司捐助五百元其餘如徐誦先·鄔挺生·屠綏之·洪文庭·陸文中·樓全陽等捐助二百元一百元五十元三十元不等又有貿孚木器號捐助鐵床五十只白根英洋行捐助白蘭地兩箱該院備有一枝香茶點來賓到者俱由招待員欵以茶點散時已六點鐘矣 
[續誌寳裕里刦案]  
　　法租界寶裕里於前晚發生刧案已誌昨報茲再將詳情錄下盗匪張桂子（即張德夫）於前晚十點時糾同在逃之王某等三人各持手槍闖至法租界寶裕里第三弄一百廿三號門牌天聲戒烟丸藥房兩匪入内搶刧張盜在門口把風當被刦去大洋五十四元而逸出門時連放手槍兩響當被住居對門之某甲聞悉急吹警笛追捕該匪等又開槍示威不料適中同黨張德夫之右腿旋即分投竄逃張德夫因受槍傷逃至公共租界北海路口被老閘捕房一千零四十三號華捕截獲將張舁至仁濟醫院醫治嗣於十一點餘時法捕房捕頭飭派探目黄金榮包探魏志餘前往老閘捕房將張移提法捕房飭送廣慈醫院醫治一面聽候捕緝同黨到案懲辦 
[又一賄縱監犯案之宣判]  
　　閔行鎭開設肉莊之陳瑞和前因和誘案發奉判監禁三個月送監執行後陳請准易科罰金得釋然易科金地方廳未據呈繳近由梅檢察長查悉前情將陳傳案研訊牽涉該廳已撤法警李文耀邢柏生等奉諭將李邢等提案對質據稱此項易科錢洋與運動費悉交脫逃在外久未弋獲之書記官程冠吾取去等語當飭將李邢收押候究在案茲經檢廳一再預審明確以陳瑞和爲本案主腦暫免起訴收押候示其李文耀邢柏生二名即據情起訴同級審判廳請爲公判昨午該廳周刑庭長會同堵陳兩推事官並魏檢察官開第六庭命提李文耀邢柏生上堂略詰李邢同稱陳瑞和之易科由陳具詞禀准所繳銀洋由我等轉交程冠吾書記官之手其中如何作弊惟程知悉與我等無涉問官得供會商之下當庭宣判李文耀共同詐欺私縱罪犯罪已成立監禁四年邢柏生監禁二年李等奉判不服當庭聲請上訴一面嚴緝程冠吾到案併究 
[愛文義路之命案]  
　　寓居新閘愛文義路一千八百零五號門牌鎭江人張載祺之妻王氏前日失去代人洗滌之熟羅長衫疑同居人王金福所竊事爲王得悉以氏誣竊氣憤交加於昨晨乘氏未起身時持利斧劈開房門將氏頭顱猛砍兩下 
七歲男孩喜榮亦被王砍傷肩背頭面等處流血不止旋經鄰人得悉代報新閘捕房立飭中西包探往將王金福拿獲並將受傷兩孩車送醫院醫治一面將張王氏尸體舁入虹口斐倫路騐尸所報請公共公廨李襄讞會同英包副領事於午刻蒞所騐明張王氏委係生前被人因斧砍傷腦部身死當飭塡明尸格遂升座公案命將兇犯王金福帶案即據中西包探投案訴明前情並據尸夫張載祺供稱伊妻無故被殺子女亦均被砍傷要求嚴懲中西官得禀向王略詰數語諭令尸夫張載祺具結領尸棺殮王金福着捕房帶回聽候提究 
[新記浜仇殺案展期訊鞫]  
　　販賣水果之林金貴前在虹口新記浜路與寗波人包杼翠因同行嫉妬起釁用刀將包戳傷身死林亦自戕受傷倒地業由捕房將尸舁入騐尸所報官騐明飭尸妻包周氏具領棺殮林送請醫院治愈解究等情迭紀本報昨晨由李襄讞會同英包副領事升座第二刑庭提審因本案尚有要證未曾傳到故由工部局刑事檢查科代表律師及承辦此案之六十二號西探目柏生相繼上堂禀准中西官將本案展期至下禮拜三開庭鞫訊 
[汽車碾斃人命兩則]  
　　昨日清晨八時許有自稱某銀行股東之少年張賢寶偕同男婦四人乘坐四百五十一號執照汽車自行開車兜游各處由北而南駛經西虹口之北西藏路開駛甚速且錯走路線致將該處恊興機器店十八歲學徒邱阿惠撞倒碾傷要害立時殞命當經該店夥友胡根新瞥見當即將車扣留飛報該管滙司捕房派探王桂生將張拘入捕房並將尸體舁入斐倫路騐尸所禀請公廨李襄讞與英領包君於午刻乘車蒞所騐得死者委係生前被汽車輪碾傷腹部致命遂塡明尸格升座公位先由王探禀明前情繼由尸父邱金根投求伸雪並稱死者係我之子今晨因至對過掮挑門板至店遮蔽日光詎被告未明路線由北往南竟靠西首疾馳（照章應走東首）致將我子撞倒碾斃其狀慘不忍覩應請嚴懲又據見證胡根新等投案證明目覩被告錯走路線致將邱阿惠撞倒碾斃情形詰之被告張賢寶延代表律師許理至案要求准予被告交保出外展期再訊中西官核供磋商之下援筆判曰騐得死者邱阿惠委係被汽車撞傷身死着尸父邱金根具結領尸棺殮被告張賢寶准交五百元人洋並保候下禮拜一查明曾否領有開車執照再行訊辦 
　　汽車夫馮阿寳因於前日下午駕駛五百四十七號執照汽車駛經北四川路將年約三旬之某甲撞倒碾傷腰部送院醫治無效旋即因傷身死由探譚鳳池與四百零九號印捕將馮拘入捕房並將死者舁入騐尸所昨日午刻亦經李襄讞與英領包君蒞所檢騐屬實塡明尸格升座公位命將肇禍之汽車夫馮阿寳帶案先由四百零九號印捕禀稱被告前日在北四川路崇明路附近開駛汽車其行甚緩且連鳴號筒實因死者站立該處不動致汽車不及避讓乃肇此禍云云訊之馮阿寳供稱前日我在該處開車甚慢連揑喇叭多響實係死者自不小心等語中西官得供會商之下判曰騐得年約三旬之無名男子委被汽車撞倒碾傷身死着保報堂棺殮發壇暫厝候認馮阿寳訊無關係應卽開釋 
[考察歐美敎育後之紀載（續五日）]  
　　團員述美國敎育狀况 
　　附計案敎授法以學科爲主體而以生徒爲從屬舊敎授法之所短也此法隨生徒性之所近并注目於生活與擇業一以生徒爲主體學科爲從屬不採用舊式之敎科書就理科而論先選理簡題若干如飛機·潛水艇·摩託車·光波·音色·電流種種隨生徒所欲知令自擇題目參閱多書負責研究作爲報告以公於全級同級者討論之敎師匡其所不及由此法也其長可得而言者約有四（一）係以學科滿足生徒之慾求及個性所需要（二）以生徒躭嗜之研究物爲敎材之中心而各種關聯之智識生徒皆極有興趣以領受之毫無勉强之痕迹（三）養成獨立研究之習（四）有協同討論之效無呆滯坐聽之弊爲研究之敎授法余等曾於四月十九日由李君建勛介紹至哥倫比亞大學師範院附屬學校參觀時兒童所報告爲光波之研究報告之兒童於其間作種種實騐以佐其說明不足敎師復以實騐助之同級兒童各有發問敎師亦設問此時全級活氣躍然矣後訪敎師請其談話據云敎科者兒童周圍之事項余就周圍事項選定題目約二百種每種備參考書多册令兒童各就其興趣與所願知者選擇研究選擇時有前届兒童已經研究摘記要領備其檢閱其不在已定題目範圍内者亦聽選題旣定囑至敎師處商榷由敎師指書令閱以二星期爲度作報告書交敎師閱看敎師乃以其題目宣諸衆以備報告討論本級一學期中每人須預備兩個題目不相重複各自對於所選題目完全負責其餘題目以討論爲止據余所經騐（一）能力薄弱之兒童觀摩旣久亦能人一已百獲良好之成績（二）舊敎授法用力多猶不能使兒童人人富有興味而此法則反是（三）用此法敎師較有暇豫可注其心力與各個人智識之統系問題統系可分爲兩種（一）爲論理的統系（二）爲心理的統系心理的統系與兒童最宜此法則純取心理的統系也余則於每月之未合諸兒童所已研究者整理組織爲之講說一次考試問題每學期有二次或三次之考試現尚用陳法此後擬設一種敎育的考試惟立案尚未就耳男女同級問題因男女所注重不能一律如理科方面男子則注重理工女子則注重衛生及家庭事項是以不能同級敎授此敎授法之推行在紐約市中除小學敎員外中學敎員已有二十餘人採用此法 
[南滙縣知事空言慰留學委]  
　　浦東南滙縣境遠北市各小學校因學欵問題激成罷課風潮現雖平息而學校方面仍未滿意縣署發給學欵亦未照發龔經董會同蔡學委要求縣署照發未見效力蔡學委調查學校時多有敎職員索取學欵蔡學委見此爲難日前具呈辭職昨由南滙縣知事批令慰留但批詞中對於學欵是否即發仍未言及是特空言慰留而已兹將批詞錄後第四區學務委員蔡雲棟呈請辭職由據呈已悉查是案前據徤行校等呈報停課已令該學委邀同經堇勸令照常上課在案茲閱來函知於未奉令知之先業經極力勸慰四日已一律上課辦理極形敏捷殊堪嘉尚現在善後各事正資倚賴尚希會董與各協贊員妥籌良策勉力維持是所企盼所請辭職讓賢應母庸議此令 
[南洋中學校友之兩會]  
　　紀念會前日上午十時南洋中學第六届畢業生在校中禮堂開十週紀念會六届同人到者爲楊錫仁柯箴心黄錫藩費宗藩李柳溪嚴觀濤錢國鈕陸費　陳祖年郭年陶等校長敎職員與各屆校友各班同學亦均陸續到會當推郭步陶爲主席當由主席致開會詞略云今天敝班同人開這個紀念會不是鋪張揚厲的意思也不是追念舊情的意思因爲第一層幾個中學堂畢業生在外面混了幾年本來没有甚麽可以鋪張的第二層中國人的習慣祇曉得追懷旣往從不曾希望將來所以現在兩個字大家都不十分注意敝班同人雖然没有甚麽學識却也還是幾個奮鬭的青年怎能够專門懷舊不一籌畫將來呢那麽今天開這一個會究竟是爲了些甚麽緣故呢簡單說起來不過是借往事證今朝以求勉勵將來的進步我們試想這十年中天時人事的變遷煞是不少單就敝班同人說已經有四人作古了一個胡君礽震一個是周君斯礽一個是甘君純啓一個是王君萬善這四個人在敝班中都是少年英俊希望狠富的却都不耐現時煩惱早早脫然而去敝班同人對此情形自然不免發生多少感念然而死是人所必有的空感也是没有用的但使敝班同人一天還没有死我們總要勉力做一天的事所以敝班同人現還存在的大小總在社會裏做一件事情這是敝班同人可以告慰諸君的一點至於今天開這個會敝班同人除了在英倫·在貴州·在黑龍江·在張家口·在湖北·在江西等處一時來不及到會者外有從南通趕來的有從杭州趕來的有從南京趕來的還有遠在呼噣萬難趕到不得已打着電報來作精神到會的這也是敝班同人不忘競爭的一種表示換一句來說就是敝班同人一個個都還在希望團體進步的意思但是這個希望不專是敝班同人才有在敝班以前的衆同學在敝班以後的衆同學和過去現在將來的母校敎職員諸君那一個人不是抱有這個希望的所以今天特地恭恭敬敬請了諸位先生到來并升起國旗校旗以作紀念敝班同人敢竭悃誠敬祝我們大家將來的進步都和我們這國旗校旗同一樣的扶搖直上這就是今天所以開會的惟一原因了云云次由校長王培蓀·敎員許稚梅·王引才·分給訓詞次由校董朱少屏演說大致均勉勵同學並致謝六届同人語照原定秩序尚有各級校友各班同學與六屆同人演說因下午須行畢業式時間不敷臨時省略當由主席宣告歉意並致答詞次同場行升旗禮全體向國旗校旗行三鞠躬禮畢三呼中華民國萬歲南洋中學萬歲南洋中學六屆畢業生萬歲攝影而散午后七時又在悅賓樓聞聚餐會六届同人與敎職員校友到者甚衆一時相與談論十年來變移情况歡洽備至散時已十時有半矣 
　　校友會前日下午二時南洋中學校友會在南洋中學開年會會員到者新舊共九十五人秩序如次（一）會長錢新之主席報告開會宗旨（二）書記鄭初年報告一年來書記部之經過（甲）開會之紀錄共十次（乙）函件之收發計收入函件計三十四號共三十四封發出函件計二十八號共一千七百六十七封（詳細報刊諸第六號通信錄）（三）會計趙師復報告會欵之出納計收付相掂尚餘洋八十餘元（四）討論委員會修正之章程逐條付議除宗旨條加發揮互助之精神一句及關於編輯事加一條外均照原文通過主席宣布新會章成立取消舊章程即日起實行新章程衆拍手贊成（五）改選職員當選之職員姓名如下（甲）校黄朱藴齋（乙）會長錢新之（丙）幹事趙師復鄭初年楊鍚仁顧天放費宗藩李增燿朱少屏（丁）評議席裕昌任連城黄錫藩柯箴心郭步陶于雲峰王仲甫（戊）編輯曹仲淵胡寄塵錢國鈕戴藹盧陸費瑝（六）提議會務（甲）提出質問校友廳籌備幹事函由朱少屏答復何以不能遽建之由（乙）提出質問雜誌編輯委員函由曹仲淵答復何以不能速刊之理由各會員甚滿意並决議改爲無定期之刊（丙）决議編輯校友小史（七）介紹陸冠春陸冲鵬何佐新入會（八）歡迎新會員（九）茶點（十）散會後即由幹事員集議定於本月九日開幹事會詎議員集議定於十一日開評議會 
[彚誌各學校消息]  
　　啓明女校徐家滙天錦橋路啓明女校昨日（五日）午後四時省舉行畢業式并發嘉奬書來賓如陸伯鴻·朱志堯·黄警頑·周孝懷·法領事夫人·等約千人由該校馬蘭伯校長·前畢業生華勵君女士等竭誠招待其節目如下（一）鋼琴四人合奏（二）啟明校歌（三）鋼琴六人合奏（四）中文短劇（五）法文歌唱（六）中文談話（七）英交戲劇（八）體操﹁扇子﹂（九）六幼生奏樂（十）法文短劇（十一）奏樂（十二）英文短劇（十三）畢業生謝詞（十四）向若翰納旗唱歌其畢業生姓名如下（一）得中文畢業文憑者﹁本科﹂劉龍生·孫國瑛·﹁選科﹂凌海霞·張蘋修·謝恂·﹁預科﹂張麗珠·程義芳·吳家明·嚴懿貞·秦圓如·歐陽芳·孫縵貞·﹁國民科﹂匡秀英·陳婉秀·錢輝宫·畢慧敏·郭伯珍·錢輝宴·匡秀芳·郭仲珍·黄嘉英·陳麗貞·吳慰寳·陳德貞·陶灤·朱棋·金素娟·（二）得美術畢業文憑者﹁圖畫正科﹂孫縵貞﹁預科﹂周謙受·張湘滸·陳玉靇·蔡文媛·（三）得藝術畢業文憑者﹁西式手工正科﹂凌海霞·劉龍生·﹁預科﹂陳德廉·盛才俊·張湘滸·謝瑛·蔡文媛·匡秀芳·陳麗貞·陳婉秀·劉靜娟·周謙受·汪紫莘·﹁剌繡正科﹂張麗珠·張淑娟·金競娟·﹁預科﹂張蘋修·孫國英·吳世瑛·劉龍生·謝祖玉·另各科得嘉奬書甚多其成績室中陳列各種成績均甚精美如張蘋修之詞蔡文媛之詩文劉龍生之字謝瑛之油畫凌海霞之鉛畫·及地圖孫縵貞之水彩畫席裕鳳之剌繡楊淑慧之縫紉等尤佳禮堂中演英法戲劇等西語亦均嫻熟來賓咸稱許云 
　　省立第一商校南市陳家浜省立第一商業學校昨日（五日）午後二時行第四次畢業式首由校長張迺穆報告開會宗旨省長代表及校長致訓詞來賓演說各級學生致頌詞畢業生答詞然後授與畢業證書計甲等周繩祖等四人乙等顏箴之等二十六人丙等吳學糶等七人是日來賓甚多散會時已四句鐘矣 
　　第一高小本城老學前縣立第一高小學校今屆舉行第十七次畢業自本月一日始已由主任與各教員分别考試核分終結定十二日（即舊曆二十七日上午）舉行畢業禮屆時請兩敎育機關領袖前往監視給憑其暑假時原擬准勸學所規定十七日放假嗣因續接該所長函知暑假期間假該校校舍開辦小學敎員國語講習所其講堂宿舍等處須先修理故暑假提前五日定七月十二日與畢業式同時舉行業已報請主管機關查照矣 
　　留雲小學小南門外校場梢私立留雲高小學校係海潮寺僧人創辦現有學生一百七十人今屆暑假無畢業定於七月二十一（即六月初六日）舉行休業式九月二號（即七月二十）開學 
　　培本小學閘北寳山路頤福里培本小學校校長朱企民屢欲擴充苦校舍不克寛廣且該校地點適在淞滬火車路南旁鐵路以北學生往返慮有危險故今年又於鐵路之北虬江路鼎元里租賃房屋兩幢添設分校一所兩校學生遂南北劃開可不必經過鐵路以期安全而圖推廣茲聞兩校同定於十一日（即陰曆五月二十六日）暑假刻下正在結束本學期所授學科以備舉行考試云 
　　坤範女學梅白格路坤範女子中學本屆暑假考試畢業生共二十餘名聞將於本月十七日下午一時舉行畢業式除請名人演說及發給文憑外並由畢業生表演成績該校暑假後即將組織暑期學校學科爲國文英文數學家政簿記珠算縫紉烹飪等并聞該校附設之婦女義務夜校又得馬天民顧蘭洲二君之贊助云　　人和產科學院昨日午後三時人和產科學院舉行第二期畢業禮男女來賓百餘人開會秩序如下（一）振鈴入席（二）國歌（三）院長張湘紋醫生佈告開會（四）王君與陳定謨君演說（五）校歌（六）李平書君給憑（七）李平書訓詞（八）賀歌（九）畢業生韓愛梅謝詞（十）茶點散會已五時許矣計畢業生八名吳漱眞瞿振權龍思庠陳雅莊陳曄韓愛梅王喻昌崔德湞 
　　北區公學海寗路福壽里北區公學定於本月十一日（星期日）假座愛而近路紗業公所開游藝會男女兩部學生表演成績約三十餘種並請名人演說及敎職員餘興新劇﹁改造家庭﹂聞該校此次開會宗旨純粹爲聯絡學生家族展覽各科成績起見參觀劵概不售資會塲内亦不募捐云 
[海鹽旅滬同鄉會開會記]  
　　前日（即四號）海鹽旂滬同鄉會在嘉郡會館開第二届選舉會是日天雖下雨到者甚衆午後二時開會公推周辛伯爲臨時主席報告上届經過情形次由會計員陳景賢報告賬略末提議修改會章通過後因時間忽促不及複選改於下禮拜日在城内黑橋浜事務處舉行複選議畢散會已鐘鳴五下矣 
[平湖同鄉會選舉紀]  
　　平湖旅滬同鄉會前日（四號）在閘北嘉郡會館内開第八届選舉大會投票者一百餘人當衆選出最多票數爲張石君葛詞蔚徐鶴笙張達卿胡戊鵠陸彚泉馬驥良王叔明陸志青張理卿陳晋軒次多數爲徐岷源甘如瑛聞俟兩禮拜後推舉正副會長曁複選評議各職員云 
[寰球學生會介紹部消息]  
　　本埠某在學函託靜安寺路寰球中國學生會代聘一英文商業敎員每月薪金百五十元以西洋留學生爲合格如有願應聘者可向該會介紹部接洽 
[滬南工巡捐局取締擺攤]  
　　滬南工巡捐局姚局長前曾取締界内店舖居民侵佔裏外馬路等處公路堆積物料及重笨之件以致阻礙路政限令趕緊移去如違查出究罰在案茲又查得馬路上各種攤基任意擺設甚至十六舖一帶鱗次櫛比實屬不成事體爰特傳知各該攤户不准如前擺設並令捐務處如遇捐領各處支路口地點設攤執照與路政並無妨礙者方准倒換其餘要道之攤基概不給照以示限制並派員調查外再行咨請淞滬警察廳長通令各管署所轉諭崗警隨時注意查察倘遇故意抗違者定於拘罰不稍寛貸云 
[粗布營業之發達]  
 
件（每件二十疋）本年僅閱五月銷數已達四千件以上現滬上之經銷處係金錫記及豐大兩紗號此外則鄂客帮中向該廠直接購買蓮滬者亦問或有之現南洋羣島中爪哇錫蘭暹邏日叻等埠因歡迎國貨銷場逐增此項粗布比較别種十六磅粗布重量可多一磅之外市上每疋價七兩九錢至八兩其參差之故緣鄂客受湘省軍事影響湖北漢口有貨運申脫售市上存底共有七百餘箱且該廠向例暑天須停做兩三月至秋凉開車以是人心皆有趨漲之勢昨日有向訂購者價爲八兩 
[救火會員演龍紀]  
　　夏曆五月二十日俗傳爲分龍之期向例本埠救火會各驅洋龍聚集荒郊互相比賽並請地方長官蒞塲監視以分優劣現在此舉已經改革昨日救火聯合會會長在會設席邀請各區火會主任領袖及各會員等到會宴飲順便追祭各區救火會先輩各人飲畢各會員各返本區社中將各項救火器具檢出各就該管區域附近隙地自行練習以資純熟一時觀者如堵 
[沈仲禮逝世]  
　　前紅十字會副會長沈仲禮患病多日於昨日下午五時在白克路退思里寓所逝世聞沈君享年六十四歲云 
[麵粉船途中遇暴]  
　　出門船沈兆五子前日由申裝載陸姓客人之麫粉四百包運往平湖交卸當晚八時許駛經汆來廟迤南浦面突來盜船三艘上有盜匪十餘人操巢湖口音上船肆刦因無現洋祗刦去麵粉四五十包而逸昨日沈將船駛回滬上報告陸姓貨主查核 
[紗廠電燈忽然熄滅之根究]  
　　前晚楊樹浦日商第一紗廠内電燈忽然息滅致夜班工人一百二十餘名因黑暗不能工作旋經工頭倪炳祥查悉係接紗頭之湖北孩子陳雨生欲再煽動一部份工人罷工不遂故將電燈關閉乃訴山廠中日本人報告該管捕房派探程明德往將陳孩拘獲昨晨傳同原告日人及見證倪炳祥將陳雨生解送公共公廨請究即由原告見證相繼上堂證明當時情狀質之陳供電燈係由第二埭車工人囑閉我亦不知何意且並未呌他們不要做工等語中西官核供判陳雨生開釋 
[相騐火車站猝斃之搭客]  
　　閘北寳山縣吉一圖地保陶祥生投上海地方廳報稱滬杭甬火車由松江開駛來滬之四等客車駛至閘北滬寗車站有搭客一名姓崔名鳳儀不知因何倒斃查無家屬稟請相騐梅廳長立委周檢察官沈檢騐員等蒞塲騐得該屍年約四十餘歲頭戴草帽身穿白洋布短衫二件布褲一條白葡元色布鞋週身並無别故委係發痧而死塡明屍格令由善堂收殮發封厝壇候示召家屬認領 
[汽車撞壞電車之罰賠]  
　　法捕房昨解汽車夫劉阿四至法公廨聲稱劉日前駕車至大馬路司機不愼將電車旁之物件字碼撞壞請爲核示繼據電車公司洋人投案請求賠償損失並據一百二十七號華捕上堂證明當時目見情形劉阿四供是日電車停在站口民人所駕之汽車後部較闊以致誤撞求宥中西讞員會判劉司機違章着罰洋十元充公再賠償電車公司損失銀十兩着令交保限繳 
[搶土禁押三月]  
　　無賴胡才桂日前糾同黨羽在法租界强搶羽士王福康身中所持價值二元之烟土一包當由巡捕將胡追獲連同原贓一併帶入捕房聽候解廨訊究在案昨日解送法公廨請究先據捕頭上堂稟明前情繼據原告投訴當時被搶狀况求究詰之胡才桂供此項烟土實係在逃之某甲所搶當時交與民人故贓物在民人身畔搜出實則並非民人所搶求宥中西官以證據確實豈容抵賴判胡押西牢三個月以儆贓給原告領去 
[身帶煙土没收焚燬]  
　　戴萬盛前日身帶烟土四磅在江西路遇見總巡捕房包探邵仁初情虛圖逃經邵探見而生疑即將戴攔住搜出前項烟土帶回捕房收押昨晨將戴解送公共公廨經關讞員會同英卓副領事回戴訊供推諉判戴開釋烟土送海關焚燬 
[違犯烟禁分别科罰]  
　　蔣老大在法租界鄭家木橋街永康里一百三十二號門牌設立范季吾烟灰攤收買烟灰又潘榮生在吉安里二十二號門牌私設烟榻容人在内燈吃現爲法捕房西探石維也君訪悉前晚帶同探目黄金榮包探程子卿苗永興等前往蔣潘兩家抄出烟灰一大盒·及烟槍烟具等物帶入捕房昨解法公堂請究先據黄探目上堂稟明前情詰之蔣潘兩人供認收灰私賣燈吃不諱陳讞員判蔣罰洋四十元潘罰洋三十元充公以儆抄案之烟灰烟具銷毀 
[串黨冒名行刦之押儆]  
　　前晚有六人擁入虹口密勒路九百七十三號門牌婦人張吳氏家口稱前來搜查私土突入内室翻箱倒篋未見烟土遂將氏藏於篋内之金鎊金戒等物刦取携贓而遁經氏報告該管捕房派探蔣阿林·江標·協同西探康仇查獲案内之盧開張艾張文三粤人帶回收押昨解公共公廨經中西官訊明該三人串黨冒名行刦屬實判各押西牢一年以儆 
[過犯攫飾押一年]  
　　南京人張福生在七浦路攫取女子劉新寳金釧一副被探王桂亭拿獲人贓帶回捕房押至昨晨解經公共公廨中西官訊悉張犯案已非一次尚不悛改判押西牢一年期滿逐出租界贓交原告領去 
[誌謝]  
　　昨承商務印書館惠贈第十七卷十二號東方雜誌及第十二卷六號敎育雜誌各一册書此道謝 
雜評二 
[湘人乞賑（訥）]  
　　今日各省之以大水見告者爲湘贛粤而三省之中尤以湘省之災民爲慘蓋水勢旣甚浩大而又承焚掠殘殺之後其慘象斷非筆墨所能述我人試思安樂如上海一旦偶感米貴卽皇皇然大起恐慌羣思設法維持辦平糶也查囤米也禁私運也凡此忙碌無非爲保滬人生命之安全耳今以較之數千萬露立水中數日不得一食之湘民其苦樂爲何如耶滬上各團體見貧民感米貴苦痛而卽爲之設法救濟者亦所謂一念之仁也然此一念之仁於所近而見者動之於所遠而不親見者漠然無動則又非仁人之心矣故吾謂滬上之有力各團體宜推此救濟米荒之一念而廣之羣起以救濟湘省數十萬垂斃無告之民庶稍盡國民互助之天職乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[白門聽鼓記（三）] [  小滄桑樓主]  
　　金陵多巨宅賃資文低廉予寓之室甚寛暢每日需費八角飯食另外一等餐每客三角二等餐每客二角三等餐每客一角一等餐四碟三碗或雞或鴨或魚或肉或蝦仁或雞蛋醃肉蘿蔔湯大抵每餐有之蘿蔔性硬多粉質而少水分煑熟後略似番薯與滬上所常食者逈殊一等餐固最可口惟食品太多一人所需嫌多故數餐後即改食二等餐亦尚可下箸間壁一室爲現任某縣知事因公晉省隨帶差役祇一人儉樸異常外出應酬服珠皮袍歸寓卽更衣予見其所御套袴兩膝補孔作圓形察其補孔之上似又有破綻之意時值某廳長之母壽辰將近某知事親出購辦紅緞幛一軸繼又親自挾之送去其儉樸固可嘉而其聲勢則不如前清之大令遠甚對面一室爲省議員某聽其口音似江北籍全身布衣樸素異當晨食粥一大碗佐以油炸檜二條次室有某君者前會爲某廳科員繼因科長某出任局長某亦辭廳事就局差未幾局長撤任某君亦失枝棲候此數月欲仍回廳供職而不可得後室寓道員數輩其一爲現任者又其一爲前任者更有候補者三四人雖同爲道員而其聲勢逈不相類現任者最闊綽前任者次之候補者又次之足見人之聲勢豢養而成非出自天然趾高氣揚得意而來垂頭喪氣失志所致東廂某君充某機關文牘員月薪不過四五十番每晚必約某科長某雇員等非宴飲即聚賭雇員月薪不過一二十番何能如此應酬况乎雇員名義猶未入政界之門此眞諺所謂黄狼看蒲樣活吊煞而已 
筆剳 
[拾遺記（上）] [  鴛雛]  
　　敞名園爲春游時謂游人樂耶不樂耶此不易下一斷語者也夫心有所樂者隨在均樂何必作意爲游始名樂耶正恐名園啓處爲都市人蹤跡所獨占此等人日溷功利之中其來也僅在功利之途中稍稍縱目不念爾許幽境沾爾身上之俗氛矣若游戲場者萬怪相攫之地寗足以言雅與俗哉然則田野人趾不及名園能日日樂耶亦恐未必無彼輩意中之功利而致坐辜烟景惟兩兩相較此稍勝耳嗟夫吾輩執筆爲文輒欲在四大之間覔眞樂而描寫之誠不自量者矣今叙楊劍雲女士某星期日之游先以微意示讀吾書者以本篇結穴論之似女士之游未能云樂惟後此之樂根於斯游耳午膳竟後女士在家俟諸同學未至心殊難懌夫同學之約非情人可比惟女子性情在未有情有時視同伴之暱愛至爲重要有約不來乃自傷其孤孑雖負氣不復往尋而春沈畫長坐臥皆爲困人之態不覺易衣計出獨游蕭然上電車赴城南之園城已拆毀然尚可謂城南也購票入時游人漸漸多矣斯園結構但取巧而媚俗畫家欲覔較勝之畫稿者至此爽在自失雖有花木亭臺但如女中倚市之姿無一出麽之着假山在水中央自遠處垂楊朱欄間望之固玲瓏若盆景然一近則下劣之疊石露窘態矣然而游蜂浪蝶躋踏往來人人以爲雅極幸劍雲女士稍具雅骨未嘗意滿緩步一周竟自訝此來之爲胡趣人生得意之事大抵如斯游園者入園以後必覺不及來時之意興而慕貴之鄙夫行經衙署必以爲此中安樂無倫迨一爲官而趨走嚇詐亦多不適之時願讀者諸君澹泊自明自小節以悟大道劍雲女士游興闌珊或未體會到此 
劇談 
[歌壇賸語] [  民哀]  
　　優伶之命名煞費人解譬如譚鑫培何以一名小呌天汪桂芬亦曰汪大頭孫菊仙又稱老鄉親諸如此類指不勝屈試究其由孫固在津懸牌曰（老鄉親）姑作别論呌天與大頭皆係諢號何以成立且也大頭之諢因其本人頭大故名而反未曾聞書之海報呌天之諢因其父喜蓄叫天子故曰小叫天而壯年乃以此得名名出其本身者成立而無成立之成績沿襲父名者反傳千古豈非煞費人解以故伶人取名悉喜剽竊汪桂芬之後有小桂芬譚呌天之後有蓋呌天若二人者均嫡姓張所謂小者並非汪之支派所謂蓋者更相去遠矣夫藝之良窳人所共見共聞苟欲藉他人之名以爲立身之地其可得乎中國人倚賴性之表現此其一端也帮子班角色之命名愈覺可異十二紅也蓋陜西也達子紅也十三旦也已覺莫名其妙曾隸歌舞台之伶人曰狗肉紅更無意義而剽竊盛名之風較京劇爲尤甚試察今日之唱帮子者老生名元元紅旦角名十三旦其多如恒河沙數不讓過江名士即如賣璧雲當年曾以小十三旦四字見稱於汴人之口也由是以言則郭寶臣與侯俊山苟再登塲則將如文魁齋宏茂錩之掛特别商標矣一笑（郭侯蓋即元元紅十三旦兩名字之始創家 
 
[原來如此]  
新聞拾遺 
[同姓公司] [  景趙]  
　　英人安祝禄皮爾斯近在倫敦奥克斯福街創一肥皂公司限定資本金八十一萬鎊惟非姓皮爾斯者不得入股額滿後得股東二百五十四人莫不姓皮爾斯殊屬罕觀聞該公司亦定名皮爾斯皮皂公司云 
[慘劇] [  立德]  
　無錫北門外梨花莊前日爲延聖殿神誕該廟聘慶勝班演劇酬神人山人海時演逍遙津一齣非常賣力看客正在得意之際詎旁廊樓上人擁過量忽坍去廊屋一間頓時東逃西竄大哭小喚聞受重傷者四人受微傷者不知凡幾 
[怪胎] [  吳秉恬]  
　　揚州某紳其子婦懷妊十數月前夕分娩產一物長可二尺遍體皆毛面部亦然目眶作赤色尻下有尾儼然猴形視其下體則雄也試哺以乳不食隔日遂斃某紳秘其事然已傳播一時或曰紳家後園中固畜一猴婦嘗以果餌遙擲之以爲戲此氣機之所感理或然也 
[　南京路瘋婦發瘋] [  聲]  
　昨晚四時許兩京路惠羅公司門口忽有一中年婦人衣服不整言語顚倒每逢一人即問你見我兒子否人或詢以子作何狀則又目瞪口呆不知所答兩目炯炯向人極爲可畏後爲巡捕干涉雇車西去有識之者謂係白克路某姓家寡婦僅有一子於本年新春在虹廟燒香走失該婦遂成瘋疾云 
[方板橋電車斷電] [  征鴻]  
　　前日（四日）上午九時許方板橋左近電線忽中斷幸未傷人一時後來電車啣尾相接者停有數十輛頗爲馬路上特别點綴云 
劇本 
[新婚夫婦（四四）] [  瑙威名家皮琴生著一圭譯]  
　　阿克塞不要信他勞拉的心很好他怕我使他害羞但他見我誠心相向也不能不動心因此我深夜坐在房間裏爲了他做事他也坐在他自已房間裏好像暗中伴我似的有時我還似乎聽得他脚步的聲音有時我在外遠游辛苦回來他雖不出來迎接我可並不是没有感激之心只爲要等到我們言歸於好的一天方始表現出來呢（勞拉站起身來） 
父親如此你們倆並不是立時和好的母親（放低了聲音很　切的說）咦勞拉並没有一句話提起這件事阿克塞因爲他愛你們二老不要平白地使你們不安他那麽不說可不是等着我今天向你們說麽這就是他愛情上給我的第一種禮物（勞拉仍坐下來）不多時他更有禮物給我他見我並不發怒他又瞧到我誤會的所在這誤會是從愛他起的於是他就温温和和的在不說之中竭力的修養他自已急着要做一個賢妻一天可愛的早上也像今天這麽一天我們倆讀了一本書彷彿有大聲從遠方傳來恐嚇我們似乎說這樣挨下去要保不住我們的幸福我們倆都害怕起來便撞在一起驀然之間覺得窗門都能開了你們的信就在這時投到房間裏頭好似暖烘烘地有了熱氣正像你們二老此刻坐在這裏似的一屋之中彷彿已到了明媚的夏天我在他一雙眸子裏彷彿見一朶朶的好花展開瓣子來於是我跪在他跟前說道爲你父親和母親分上要使他們爲了我們快樂爲我分上不要再給我受那種冰冷的責罰爲你自已份上好表顯你的一片好心丨現在讓我們倆彼此和合罷當下榮拉便回答丨（勞拉斗的投在阿克塞臂間撲𫃊𫃊的掉下淚來一時大家都立起） 
母親孩子們這事很美妙的 
父親甚是美妙倒像我們二老也回到了少年時代彼此親愛似的他這番話說得很好 
母親是啊這些事好像我們眼中親見的 
父親可不是麽他本是個多才的人 
母親（低聲說）他將來定要做甚麽大事業咧 
父親（也低聲說）咦一個大人物丨却是我們一家中的人阿克塞（和勞拉同登房間的前却）勞拉這就是你給我回答麽 
小說 
[社會小說衆醉獨醒（八九）] [  瞻廬]  
　　第十六回管閒事先生通内線進良言游子寄家書 
青巖因甚又驚又喜編書的暫且弗論弗議婆子道老爺把這封家信送給姓陸的過目自有老爺的用意姓陸的過了目老爺將來不把家產傳給大的他便没有話說你們試想想這個大的又不痴又不呆從小時候人人都讚他聰敏怎麽一進了洋學堂竟似鬼摸了頭腦脂油蒙人心竅偌大的家私斷送在一封書信裏面從來說一兩黄金四兩福他雖是財主人家的兒子卻没有做財主的骨頭鬼使神差寫出這般没長進的書信畢竟我們少爺福分好完完全全得享受這份家私青巖道少爺端的好相貌天庭飽滿地閣豐隆眞個是天上財神人間活佛我昨天受了他幾拜到了夜間全身骨節都作痛險些兒今朝不能起身說到這裏忽見婆子颼的起立道咦春桃你來做甚衆人回頭看時却見門外跑進一個小丫頭約莫十六七歲阿巧娘認得是小尤太太身邊的春桃丫頭趕忙讓坐春桃不肯坐却立逼着婆子動身眼梢一瞟早見昨天在花廳上飲酒的西席先生也在這裏飲酒心裏一百個詫異難道洗衣服的阿巧娘也有錢延請西席先生辦了開館酒請他（股東也非西席也） 
婆子乖巧不待春桃動問便向他耳朶邊咬了一會子春桃抿着嘴笑道王嬷嬷你眞開着乾貨店了乾兒子也有乾女兒也有乾外孫也有現在又添了一位書腐騰騰的乾女婿（又腐又乾可稱豆腐乾）青巖起立道春桃乾姊姊也坐下飲杯酒乾娘尚没用過飯略待一會子便好和你同走春桃不倸他卻向婆子道老爺等你回覆左等也不來右等也不來便差我來覓你我料得你又在甚麽乾女兒家裏打坐把屁股黏牢了趕來看時果然不出我料你究竟到過姓陸的家裏没有休戀着這幾杯酒躭誤了公事婆子道姓陸的家裏怎麽没去過春桃道旣是去過便該去回覆老爺怎麽稱心適意的在這裏飲酒王嬷嬷快乾了這杯酒便走婆子眞個喝乾了酒摸摸嘴便走阿巧娘道乾娘便算不吃飯也要擰把手巾擦擦臉才好出門似這般油嘴油臉的怎便去見老爺當下便喚阿巧擰手巾請乾娘擦臉阿巧送過手巾婆子見這手巾髒得同油抹布一般怎好上臉又卻不過阿巧娘的情只得抖了開來在臉上擦這一擦誰知不擦猶可經這一擦覺得臉上冷冰冰濕黏黏膠住了一條蝸牛般東西（屁股不曾粘牢面皮却已膠住）趕把指甲剔去了原來不是蝸牛却是一條黄膿鼻涕乾（又是乾貨店裏的材料） 
自由談之自由談[  鵑]  
　　雨脚髟髟中以人力車過市車人泥没脛衝雨疾前雨汗並浸其體下注如簷溜雨聲少間聞長喟聲心爲惻然此一喟中蓋不知有幾許辛酸眼淚幾許慘痛心腸也 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[我爲中國之金錢呼寃] [  覺]  
　　外國之金錢大率用之於正當之途足以增進公益中國之金錢大率用之於不正當之途足以敗壞人格 
　　外國之大資本家其目光均能知立國根本之所在故敎育費往往捐至數百萬或千萬其他有益公衆之事業無不有資本家之捐助而其政府之使用金錢亦多注意於發展國民之經濟故同一金錢也其使用之效果一可抵中國之什伯 
　　中國旣乏數千萬之資本家而所謂富人者非前清之舊官僚即民國以來之軍人而已實業家尚居李少之數間或有之其金錢大都消耗於嫖賭娶妾如穆藕初君之貲遣大學生出洋則鳳毛麟角矣而政府之使用金錢則自作俑者行收買議員之政策流風所被幾無所不用其收買甚至政黨亦收買敵黨之黨員收買社會之有力分子而被收買者亦仍不過消費於嫖賭娶妾因之戕賊其生命者且時有所聞而國家之元氣斵喪不知凡幾此非金錢之毒實中國人之不善使用金錢致使金錢受不白之冤也 
　　苟國民一旦覺悟則如穆藕初君者可踵趾相接凡金錢之使用可無一不歸於正當之途而向之以金錢敗壞人格者此後即可以金錢增進公益此其利害得失相去幾何吾以爲由剥而復由否而泰基於富人之一念 
道德叢話 
[成功人和失敗人的比較（續）] [  沈有乾]  
　　你自已想想怎樣 
　　三十一失敗的人事情做得不好所以不願意做事成功的人事情做得好所以高興做事 
　　三十二失敗的人不曉得學一種專門的技能成功的人總有一種專門的技能 
　　三十三失敗的人願意近照日子的多少領薪水成功的人願意按照成績的好壞領薪水 
　　三十四失敗的人不願意他的工作受人查騐成功的人願意他工作的質量受人查騐　　三十五失敗的人做一個平常的工人心滿意足成功的人總想在他的職業裏做出一個頭來 
　　三十六失敗的人不肯把他的工作和比他好的人比較成功的人立志要尋出别人比他好的原因想法子比他們更好 
　　三十七失敗的人喜歡聽别人的讚美成功的人喜歡聽别人的批評和反對的言論 
　　三十八失敗的人做事只爲錢成功的人願意自已練習做事自已求進步 
　　三十九失敗的人自已若不要求薪水不會增加成功的人每年總能夠升職或是加薪　　四十失敗的人在同業中不出名成功的人遠近都知道 
（以上關於技能的）（未完）（不受酬） 
[一個未成年的車夫] [  石征鴻]  
　　昨天下雨的時候我在西門呌了一輛黄包車想到大自鳴鐘瞧那車夫還是一個十一二歲的小孩子我見他很可憐的就呌他不必跑快拉着車兒慢慢的走好了但是小孩子家終究還有些不知利害見了來的車兒也還不曉得避讓當那車到小北門的地方前面來了一部汽車那孩子還是低着頭走幾幾撞着虧得我喊了一聲他纔望着旁邊一躱還算没有撞着瞧那汽車好像旋風似的去了唉丨大家想想這種事情險一險没有我坐車的人指揮了他可不是糟了嗎拉車的人不要說小孩子這樣就是成人的也有這種不知進退往往闖了禍咧我却很希望拉車的對於這個上頭還要注意呢再說我的車兒到了老北門口他就停了我乃問他可是没有法界車照嗎他說照會是有的但是小孩子不能拉過去巡捕見了要罰的我聽了這話一想不錯正在這個時候前面忽來了一個警察我心中一感觸笑着問道巡捕見了要罰難道警察見了不來干涉嗎他搖着頭道不妨不妨中國地界不要緊的我聽了這話不覺自言自語道中國地界爲何不要緊呢我好像還記得警廳也曾下過不滿若干年齡不能拉車的禁令怎樣現在還有没有成年的車夫呢那眞不可思議了但是我今天坐了他的車兒也自覺很没人道主義至於根本的辦法還是請大家不去坐他那些未成年的也自然不做車夫了旣不必警廳的禁令又免背了人道主義那豈不是好嗎（不受酬） 
商業叢話 
[談商店窗飾（二）] [  周國賢]  
　　商店中的窗飾原不必限定他所有貨物儘能異想天開把特别的點綴給人家瞧可是他的宗旨無非在吸引行人到他窗前知道他這爿店然後買他的東西英國白立奇華德鎭中有一個衣商想了個很好很簡單的法兒做他的窗飾他在窗中放着一枝很大的蠟燭長五尺周圍四寸揀定一個時候點了起來一壁揭了懸賞的通告分幾等奬額内中很有值錢的東西不論甚麽人都能到窗前來瞧這蠟燭猜他到甚麽時候纔能點完猜得最近的得頭奬其餘十多人也能挨次得奬這麽一來頓時引起了鎭中人的好奇心大家都來瞧這蠟燭彼此猜着一天到晚這衣店幾乎被人圍了起來到夜深時還有人在那裏瞧另有一般好賭的人不但猜猜罷咧還互相下注賭東道到了那蠟燭快完的一天晚上這衣店的門前更擠得水洩不通比看戲更熱閙到得蠟燭熄滅時四下裏歡呼的聲音像潮水般湧起來那衣商便照着通告上的奬額逐一給了奬人人都覺歡喜從此這衣店的名字常在人口平白地多了無數的主顧他們的營業要算坐第一把交椅旁的衣店没一家及得上他我們中國人駡人家呆呌做蠟燭那英國衣商却能利用蠟燭興他的衣業可眞不是蠟燭咧呵呵 
　　上海的商店大概把店中貨物搭成了花園或是山水風景裝點亭台花木更放上幾個惠山泥製的張君瑞崔鶯鶯一流人物在那裏兜圈子倒也能引起一般人的注意這種窗飾雖算不得十分完美却比没有窓飾好 
 
 
 

Page 18

 
 
多了這幾天見福州路一家藥房窓中也有這類風景式的窓飾意思想得不錯他把無數的大海綿搭成一座大山把那一大扇的窓都裝滿了峯巒矗矗峭壁巉巉倒像四川峨嵋山一般很有一種雄壯的氣象下邊有一泓清水有許多金魚在那裏往來游泳山上倘能加些樹木和瀑布那更好看得多然而想得到利用海綿做窓飾已能算得聰明了 
[商人俱樂部之組織] [  徐絜]  
　　我國商人雖有商會之組織而公衆娛樂場所則付闕如是一憾事也吾嘗見西商於公餘之暇赴俱樂部中或打彈子或擊網球或奏音樂此非偶一爲之實視爲每日之功課軀幹健彊精神飽滿西商大率如此非無故也 
　　返觀我國步履蹣跚者商人也病容滿面者商人也此其故何哉一言以蔽之曰少正當之娛樂耳請詳言之 
　　今之號稱新商業者如銀行公司之類其中職員類有商業智識深明商業道德經濟簿記等學然一逾辦事時間則翩然而去肆中幾闃焉無人問花也賭博也逛游戲場也以爲分内之事欲求一二作正當之娛樂者恐不能得也有在東三省某鐵路辦事者語余曰余等在東省與日人同事公餘日人則爲正當之娛樂我國人則從事於徵逐焉豈我國民性下劣使然耶余喟　曰苟有正當之娛樂場所不邊德之娛樂或可免乎 
　　若舊式之商業則尤不可言矣如賬房信房終日伏案治事少有運動馴致輭脚脚氣等病起焉而寢室窳陋店肆朽舊空氣不流通日光不充足皆足致病而有餘此商人不知衛生之害也惟俱樂部可以救之 
　　各帮商人之探聽貨物消息及爲經紀人者必以茶樓爲聚集之所以爲接洽苟有俱樂部不亦較爲利便乎 
　　辦事無一定之時間足使人厭倦而敷衍此舊式商業之大弊也故商人之狎邪者甚多終日雀戰爲事者申漢各行號中比比皆然則辦事時間之不定與營業之曠廢可以想見盍勿組織娛樂塲所於公餘之時從事有益之游藝旣可鍜鍊身體於精神上又得莫大之愉快實勝於無聊之徵逐多多吾至敬愛之商人曷急起而實行之乎跂予望之矣 
衛生 
[謹防霉米] [  許鴻翥]  
　　此次閙米風潮漸平出於各處地方官出示禁阻囤户嚴查奸商居奇不許故意抬價曁各業善士籌欵平糶救濟貧民幸無意外舉動調查上海存米大半打包上棧際此夏令極易生霉米若結團變色者人食必生疾病與衛生大有妨礙即充喂畜料亦防牲口受病上海囤米之中難免無霉米在内至於富户餘糧必須將包子打開散放透風之處能得慷慨充助平糶則積德必有餘慶貧民幸甚 
[預防瘧疾法] [  壽光]  
　　瘧疾爲一種傳染病以夏秋爲最多其致病之原皆因蚊之傳導吾人常見蚊有兩種一爲普通蚊一爲瘧蚊普通蚊大瘧蚊較小翅上有黑褐色斑點當靜止時以後體向上斜立此種蚊螫人時即以其瘧胞子吐入人體之血液中於是瘧胞子漸次增加患者必非常惡寒迨胞子破裂以其毒質渾入血液則患者即非常發熱此破裂之胞子再入他赤血球而生育經一定時間以形成胞子故患者必爲間歇之寒熱此際若有蚊來螫患者則患者赤血球内之血液入蚊之胃壁外層發育爲球形更分裂爲多數小紡綞狀體自此經綞之體腔侵人唾腺再螫他人而瘧病傳矣故欲防瘧者必先防蚊其防止之法則不使蚊近患者於蚊發育時用煤油（俗名洋油）殺蟲法或排水殺蟲法撲滅之則庶幾可免矣（乙種酬） 
 
[互助的精神]  
　　實業家的模範帮助文化運動 
　　穆　耦初君捐洋五萬圓助北大學生逰學並不希望對自已的報酬 
[防痢疾法] [  中華衛生教育會]  
　　痢疾之發生有兩因焉一起於細菌即俗所謂微生物者是一起於一種動物所謂阿米巴者是前者爲急症後者爲緩症急症則病之現也較爲猛烈且因以發熱緩症則延長時日患者糞門内往往能生潰瘡或身上發現肝膿疽不知者以爲此係癬疥之疾誤矣 
　　細菌與阿米巴雖並爲痢疾之最初媒介然其始實胎於嘗糞雖然人即逐臭斷無有不知糞爲奇穢而嗜之者嘗糞之由蓋間接而非直接民糞　誤沾飲食或落在濁水内因以遞到人口又汗手取物而食亦能傳毒於腹中總之凡種此類惡因則未有不生惡果者此外如飛集之蒼蠅其遣帶之齷齪所至無不沾染亦難保不帶糞至飲食内蠅之食糞固其本性使然惟以所食之糞介紹於人之飲食間且强之同嘗使痢疾相因而至是則不可不早防者也 
　　痢疾冬日罕見多發於炎夏故可名之爲暑痢欲防此病總以飲食清潔爲主飲水宜取滾沸者食物宜取爛熟者半生半熟者勿食至如蒼蠅本爲檅物尤宜嚴防又堅硬之物恐難消化故取綿軟而到口卽化者爲佳凡此種種皆所以防痢疾於未然而非治已然也若夫細菌阿米巴之爲害須用滅毒藥料滅之或燒或煑亦可絶其再生是則非本篇所能盡矣（不受酬） 
小說 
[商業小說模範商人（二八）] [  瘦鵑]  
　　他又恨恨的向自已說道我已好久盼望着得一個好的機會報沙伊士的舊仇我也一向禱告着求上帝助我如今這一個機會天造地設可再好没有了我倘能着着實實給他一個大打擊好不快樂我父親母親見我做兒子的給他們報仇可也要含笑地下咧然而我不知怎樣總覺得這事不該用這種手段做去我總覺得是一種犯罪的行爲咦我這人到底太軟弱太没有用雖得了報仇的機會却又不敢動了他想到這裏歎了口氣握着筆想要做一篇揭破小桃礦眞相的文章爲了大義暫忘私仇但是他的心不在文字上寫了幾個字就停住了當下便怒呼一聲把手中的筆抛在一旁咆哮道我從不曾像今天這樣心中煩亂的我倒不如忘了剛纔聽得的話要是没有聽得倒也不干我事不致使我良心上左右爲難如今旣要報仇又要對得起良心竟不知道該怎樣做纔好我倘守着秘密不把小桃礦的眞相披露出去只是不論那一件事總有水落石出的一日到不能掩瞞時在紅馬鎭果然受了一個極大的打擊在大音報可也一敗塗地完全失了信用那靜報中人對于我們本像狸奴同鼠一般時時想捉空兒撲到我們身上來到得小桃礦眞相一露人人知道他是個空礦那靜報中不消說定要提起我先前那篇鼓吹小桃礦的文章批評我的言論毫没價值或者還說我得了羅品生的錢因此上和他狼狽爲奸設了個幌子哄騙人家在沙伊士呢也要當我是存心報仇因此用這種陰險的手段釣他上鈎他可又要逞嘴亂說說我是罪犯的兒子血管中有着惡血所以到處做惡事呢唉我陷進了這個爲難的境界左不是右不是的不知道該怎魔樣纔好說着把兩手捧了頭伏在桌子上半晌抬不起來看官們像這種境界世界上原也有好多人遇到的要害人時决不顧到良心任是甚麽惡辣的手段都要施展出來别說是報仇咧嘉德爲人太好報仇還須顧良心處處替自已道德設想所以事兒就難辦了一會他纔起身說道我還是瞧嘉和去他有時很能想法兒打主意此刻病倘好些頭腦清明總能給我想　　辦法來呢 
 
 
