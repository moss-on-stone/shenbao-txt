# 1912 - 168 - 4914133

 

Page 1

 
 
評論 
[論服制（東）（吳）]  
　　中國今日而定服制不外二要點一取其簡易一不廢國貨是也取簡易所以便行事故宜不背人民之習慣用國貨所以何利源故宜體察社會之情形今之君子但能準乎此二者則無論其爲中式爲西式爲漢服爲胡服自無不合乎人情之宜而今國務院所擬之服制記者以爲猶有憾焉 
　　按國務院所擬者爲禮服常服二種而男子禮服之中有公服常服之分公服純仿西式但質用素寗綢或縀與呢色尙黑常服則取古制與胡服而變通之曰玄端古名也而其式與前清之外套略同對襟三扣色尙黑深衣亦古名也而其式與近今所穿之長褂略同但改長領色尙藍質皆素寗綢與縀或呢其便服則爲深衣式而不限色料禮帽則有大禮帽常禮帽兩種皆仿西式禮靴則革靴用西式縀靴仍舊式此男子之服制也女子禮服亦甚簡單曰套其式與前清時女人所穿大褂同（南方謂之披風）但不用色袖去鑲滾而加繡花曰裙則用近日女校中盛行之套裙其便服與舊式亦無更改惟不定冠式殊不可解此女子之服制也 
　　就其形式以觀國務諸員未嘗不知注意於簡易與國貨之二點但我所不解者禮服旣以西式爲標準則何妨逕定之爲西式其質料限用國貨可耳而必特設一例外曰西式禮服皆得適用我不知此例外之西式又爲何種服式也且其事旣取法於簡易則公服之外不妨一聽人民之所便何必更定此一種常服取前清之外套而略變其式則名之曰玄端取前清之長褂而少易其形則名之曰深衣内襲長領曳地之袍外飾六寸郎當之袖無論其行動之不便也衣服所以章身外觀亦殊不雅我遺試閉目懸思將來聚多數之人穿着此種衣服而立於大庭廣衆之間將成何等形狀此非東方新民國之第一奇觀乎而着長領之便衣加西式之大帽則更活畫一幅高麗亡國圖矣揣國務諸君之心理非不曰禮服祇定西式一種則舊式之禮服將盡歸於無用若絲織業與典業衣業等其損失且不知凡幾而人民易置新衣又必多一重耗費故定此種常服以補救之且於其草案中規定之曰常服於應服公服時均通用之其用意固未嘗不善但不知其所謂玄端深衣者旣限制其色樣則可以沿用之貨料已屬無幾且因有此一種規定而不入規定之貨料反將盡入淘汰之列其所益者寡而所損者大此亦不能不爲兼籌並策者也 
　　故據記者之意此時只宜規定禮服應用何種式樣方今世界大勢旣日趨於大同則西式禮服自在不祧之列但質料宜以國貨爲限至常服便服等可聽人民之所便不必遽加以變革此其事最簡易旣不違反人民之習慣而體察社會之情形於國貸之銷塲亦毫無損碍者也若慮服式懸而不定人心必多惶惑將漸趨於西服之一途不得已而必於此時規定者則與其取舊式之外套矯糅造作爲此奇形怪狀之服裝毌寗以舊式對襟短褂充之色用天靑玄色兩種長褂亦悉照舊式不限花色此爲常服應服公服時均通用之便服則但穿長褂而不加短褂不改長領亦不限色料如是則於人民習慣上亦甚便利而於社會上亦别無他種影響猶此善於彼也夫東鄰變法已久至今民間多數尙用和服即政界中人退歸私第亦多喜用和服者其習慣然也且一姓易禪必有改朔易服之舉本爲專制帝一性喜張大之所爲今旣改建民國何必再沿此種舊習而爲此不中不西不今不古之異制也哉 
要件 
[湯化龍就本年財政現狀質問政府書]  
　　比者政府以借外債之故惹出外人監督財政問題以致國民洶懼國本動搖推原外債議所由起則補本年歲計之不足實其最大動機也夫歲計之困有目共見本院固深能爲政府諒雖然歲計不足之實額如何亦本院所當澈底查悉夫然後得以知財政眞相而舉參議之實也是故欲有所質問於政府請賜明答 
　　據唐總理在南京本院所報告及熊總長在上海所發通電與諅不職後在本院所報告皆謂本年歲計不足額二萬六千萬兩内外其所列出入項目雖互有異同然總數則旣脗合三次報告皆同其必確有所見可知然據本院所校覈則有懹疑之數事如下 
　　第一政府謂據前清宣統三年預算案不敷七千八百餘萬兩現政府卽斷受之其不敷者應同額欲知此數是否可信當先問宣統三年預算是否可信竊查前清之造預算也當局者旣不解財務行政之組織復無忠實職務之誠意惟憑各部院各地方之要索而已故支出則濫開虚數收入則匿蝕實欵該預算案無一毫可信之價值舉國所共知也今舉其最顯署者數端 
　　（甲）海陸軍費前清海陸軍部爲親貴所襲斷獨占優異之勢力故其預算浮冒尤甚總支出在一萬萬兩以上占歲出三分之一今計海軍除購買船隻與外人訂合同不能取消外其餘皆屬虚糜理應全行裁撤當可節數百萬陸軍託名整頓以二十四鎭計每鎭平均百五十萬實則浮支不下三十萬此項可節七百二十餘萬該預算有旂營巡防營等費凡四千餘萬今諸營一部分已經解散其費應裁一部分編爲新軍應入熊總長所云六十師團中計算彼處旣列增加之項則此處自應裁减又該頋算尙有綠營巡防裁撤遣散及擴充軍事等費一千三百餘萬亦足充現招新兵之用現列入彼項 
 
 
 

Page 2

 
 
則宜减此項統計該預算案之軍事費　在裁去過半敢問政府照數　　視爲本年歲出必須需之額此何説也 
　　（乙）中央行政費前清之中央行政費以郵度外三部爲最巨其司員月薪五六百至一二百不等每部以數百人計他部冗員亦復例是故京師各衙門費占九十萬今官制雖未定然政府必當爲官擇人不應爲人設官不待言矣故每部司員多不過百人少則數十人已足月薪亦較前大减以本員所推測此項行政費當撙節十之五六今一以前清預算爲樣準敢問政府是否行政組織一照前清不加改革 
　　（丙）追加籌備費前清預算有追加籌備費一項二千四百餘萬兩坐此之故出入不敷之額益鉅然彼所謂籌備實皆不急之務今亦悉已停止敢問政府何故仍以列入歲出項下 
　　（丁）一般歲出之增加該預算案宣統三年之歲出比較元年無一項不增加甚且有增至一倍以上者他勿具論即據郵部所報告交通行政費前此二千三百五十餘萬兩者一躍而進爲五千六百七十萬兩政務之發逹安有爾許速率敢問政府是否已經查確絶無冐濫 
　　（戊）一般歲入之减少該預算案各省歲入無一不比元年份減少夫减少亦事所常有然何以省皆如是豈無一省獨增者乎敢問政府已否確查知其决無隱匿　 
　　要之自軍興以來舊局全翻收支情况與前逈殊就使舊預算案確可信憑已斷不容以專制舊朝之陳迹充共和新國之計畫况於本爲鹵莽滅裂虚僞糊塗者哉本院竊疑前清預算倘一經綜核則不唯出入可以相抵而已而歲入反且有餘前年資政院之决議案固餘三百萬矣夫資政院案對於各種行政冗費所削減者尙未十之一二也然已如是况今之解弦而更張者哉敢問政府曷不别立計畫而惟援引前清謬案以相比附即曰一時未能調查清理姑且比附大　則曷爲不援引資政院案而惟引前清内閣原案也（未完） 
[命令]  
　　二十五日臨時大總統命令 
　　廂紅旗蒙古都統載振呈請開缺應即照准此令 
　　靑州副都統秀昌電呈因病懇請辭職應照准此令 
[專電]  
　　北京電昨日定議以陸徵祥在總理 
　　北京電財政工商交通三部總長均將更動交通擬在陳錦濤工商總長陳其美辭職袁總統已尤熊希齡决意辭職袁擬以周自齊代另以靳雲　任魯督 
　　北京電新總理已於念六日提交 
參議院請求同意 
　　北京電徐世昌爲總理之説已打消代者必陸徵祥 
　　北京電袁總統批唐紹儀辭職表優詞嘉許准其辭職 
　　北京電唐紹儀出走後忽有謠言袁總統特令叚馮趙三人切意防範 
　　北京電陸軍部遣散軍隊員已派定將出京 
　　北京電熊總長俟墊欵就緒决意辭職 
　　北京電參議院中一部分人要求國務員中必有北人若干人 
　　北京電參議院正副議長皆將任爲國務員 
　　北京電同盟會熊度現已稍變聞滬來電有積極主張之説 
　　北京電熊總長聘英律師德雷斯帮辦五釐債 
　　北京電政府接栢林電巴黎會議六國已洽俟指定抵物卽擔任借款按月付至十月底止 
　　北京電銀行團昨日續交墊欵一千二百萬係六國銀行匀派 
　　北京電財政部派唐士行充清查大清銀行欵項總辦並許撥遣散𡩋軍欵一百二十萬 
　　北京電應德閎電京不就財政次長之職 
　　北京電袁總統擬令尹昌衡辦理邊藏事宜胡景伊護理四川都督 
　　北京電陸徵祥准馮元鼎辭差 
　　北京電日來謠言京兵將變實屬不確 
[特約路透電]  
　　北京電巴黎銀行團代表議會結果悉照唐紹儀前訂之約將來借欵諒不出一千萬磅政府提議墊欵每月六百萬五個月交齊後金磅借欵交出即交還墊欵之總數銀行團之意謂若從歐洲本國之命對於借欵一事殊覺冷淡現該團與政府磋議價格有人謂此事中輟實係不確不過政府需欵不甚急迫尙在議價耳 
　　成都電鄉城被藏兵圍困奪去槍枝一百五十桿槍彈二萬粒該藏兵奪得後即以之換粮食逹巴（在前藏譯音）確已失守四川征兵現紮打箭爐俟後援續到當即出發 
　　巴爾的摩亞電民主黨大會今日（二十五）正午開會進步派與保守派恐亦將如芝卡哥大會兩派之水火進步派之領袖爲日里安君現反對舉巴克君爲該會臨時議長謂其係抱侵掠主義者之代表云 
　　巴爾的摩亞電巴克君已舉爲臨時議長得五百七十九票白里安君得五百零六票 
　　巴爾的摩亞電白里安君出席舉印提亞那省知事冠恩君爲議長以抵制巴克君歡呼之聲四起白謂全國大衆盻望民主黨大會將否步芝卡哥大會之後塵以聽命於暴徒云 
　　巴爾的摩亞電巴克道謝各員推舉時深賀各代表之安守秩序不若芝卡哥大會之紛亂言至此呼聲大起阻其再言遂停議 
　　巴爾的摩亞電現巴爾的摩亞羅斯佛君之黨與運動白里安君之民主進步黨併合同謀逹其目的 
　　北京電參議院議决關於國會法制議案參議院議員或各部委員均得二次集議當會議時有一旁聽員在樓上憑欄懸一白布大書激烈之語表示各議員謂凡在十月前不論入何黨籍者各自承認否則以炸彈從事等語見者明知其爲同盟會中人羣相呐喊議長聞之即命巡警驅令速出反對同盟會者相顧色喜云 
　　北京電徐世昌確有出洋消息擬先赴日本 
　　北京電參議院今日會議關於創辦各省徵收國税處之議案特派員謂自民國成立後各省捐欵均作自用所有政府需用全賴墊欵交付此係極不滿意之舉後宜改良辦法按照修正財政部章程第十條財政部有權設立各省收捐處云云某議員謂現在人民担負非輕如再設收捐處又增重量特派員答謂政府深知爲難情形惟此事亦必不可少貴議院必須思一善法使之成立現此業已交於特别股員會議云 
[譯電]  
　　北京電袁總統昨致黎副總統曁各省都督電（具見昨今本報）或謂此電係因陳其美近日有電抵京痛詆袁總統而 
　　北京電陸徵祥果爲國務總理劉式訓必將爲外交總長據袁總統個人意見頗贊成徐世昌總理但反對者多恐難如願 
　　北京電德國華爾特買親王星期四日抵京擬於七月二號啓程德使館現定下星期一日開歡迎大會 
　　東京電萬國新聞公會今日（二十六日）祖餞桂太郎公爵及後籐男爵凡聲望最著之日本及外國新聞記者均在座大隈伯及萬國新聞公會會長東京報知新聞記者某君均出席演説謂二公皆日本政治家前輩此次游歐必能鞏固日本與列强这邦交云 
　　倫敦電路透消息訪事謂各國於中國借欵合同中力求不染政治性質故 
並未提及俄國在華之特别利益惟俄日是否已將關於此事之要求撤銷今尙未能决言大衆之意見借欵總額爲英金六千萬磅而銀行團並未限定此數此後交付墊欵數之多寡須視中國大局斟酌定之至借欵期限無論如何必在五年以上 
　　倫敦電倫敦泰晤士報社説倫中國大局及借欵問題謂中央政府今旣不便於各省實行最嚴厲之條約義務試問尚有何物可値擔保借欵用途之合法並謂英人今徒抱大局安定之企望而冐險投資殊非善計 
　　倫敦電外務部次官愛克倫君今日（二十四日）在下議院演説論及禁止印度鴉牙貿易曁中國政府不能實行一切條約義務謂中國若不從早省改則英政府必延遲承認新政府 
　　倫敦電英國下議院今日（二十五日）有人質問首相要求選舉權之女子在獄絶食事首相答言内務大臣會議如諸女子允具結不再要求即可釋出工黨議蘭斯白萊君大聲痛斥政府並至議院右邊第一列席戟指駡各大臣曰爾等須褫職爾等終當於歷史上受凌辱女子之咎愛斯奎士實不足齒以女子不能之事迫令强行羞何如之繼復回顧反對黨大呼曰爾等均應逐出社會事業之外各大臣及反對黨均默無一言議長請蘭斯白萊離院拒不從命乃申戒三次由工黨各議員偕之出院聞班克白斯脱夫人在獄絶食奄息五日今已釋出勞倫斯夫人因爲人强納食物現亦有病内務大臣在下議院宣稱班克白斯夫人因醫士報告力弱不能强納食物故已釋出勞倫斯夫人旋亦釋出 
　　君士坦丁電土耳其民政大臣提議設立稽查隊管理土耳其各州官員並議聘用英員 
[公電]  
　　上海岑春煊電袁大總統鑒唐總理辭職謠惑甚重陸總長代尙洽輿情望公力挽國務諸君念時局新造國爲前提務仍照舊任事各國政黨内閣動搖聯翩解職施之我國今非其時迭啓紛更大局益紊且使人視我有舉棋不定之嫌前承敦屬特陳鄙見岑春煊有 
　　又電黎副總統鑒茲有電上大總統特錄呈敎文曰（已見前電從略）執事如以爲然請電京力挽九鼎之言必更引重岑春煊有 
　　黃縣滬軍營電上海陳都督及各報館鈞鑒滬軍司令劉基炎出發以來吞欵誤軍植黨樹私敗壞滬軍名譽早激全軍公憤此次回登黃全軍誓不承認已於寒鉄二電禀陳大總統段總長陳都督周都督矣奈衆兵怨恨交迫憤激已極於十七夜劉基炎被衆兵看守營長等即電禀大總統派員查辦此外毫無牽動地方安堵如常具見此劉次基炎被衆兵看守係屬全軍公憤實與應陸軍部電如之旅長唐之道一人毫無干涉肅此電聞如貴各報舘先已登載與此實在情形少有差異祈卽速行更正以昭核實而免謠諑統希查照無任感激悚惶之至滬軍營長劉少坤武銘劉克厚趙以寛何晏張宗漢徐有才白寳瑛張宗福燕書春李東平等同叩迴 
　　北京袁總統電鄂省黎副總統各省都督鑒世凱束髮受書卽慕上古官天下之風以爲歷代治道之隆汚罔不繋乎公私之兩念洎乎中歲略識外情目覩法美共和之良規謂爲深合天下爲公之古訓客歲武昌起義各省景從遂使二千餘年專制之舊邦一躍而爲共和政體世凱以衰朽之年躬茲盛舉私願從此退休田里共享昇平乃荷國民委托之　　茲重任當共和宣布之日即經通告天下謂當永遠不使君主政體再見於中國就職之初又復瀝忱宣誓皇天后土實聞此言乃近日以來各省無識之徒揑造訛言搖惑觀聽以法蘭西拿破侖第一之故事妄相猜懼其用心如何姑置不問大抵出於悞解者半出於故意者亦半民國成立迄今半年外之列强承認尙無端倪内之各省秩序亦未回復危機一髮稍縱即逝世凱膺茲艱鉅自不得不力爲支持兼挽狂瀾乃當事者雖極俯曲以求全而局外者終難開懷以相諒殊不思世凱旣負國民之委托則天下興亡安能漠視倘明知不可爲而復虚與委蛇致民國前途於不可收拾縱人不我責自問何以對同胞區區此心可質天日但使内省不作亦復遑恤其他惟常此艱難締造之秋豈容有彼此猜嫌之隱用是重爲宣布凡我國民當以救國爲前提則自能見其大萬不宜輕聽悠悠之口徒爲擾亂之階若乃不逞之徒意存破壞藉端熒惑不顧大局則世凱亦惟有從國民之公意與天下共棄之事關大局不敢不披瀝素志解釋嫌疑知我罪我付之公論特此宣告維祈亮鑒世凱叩 
　　案此電昨由本館駐京訪員及路透訪友雙方電示錄登昨報惟電文簡略彼此不無歧異之處特再照錄原電以存眞相 
要聞 
[唐少川有桑中之喜]  
　　唐總理之濳逃前三函歷述其原因今乃知皆非主因知其主因爲之氣結神昏者累日此信出自總統府并爲袁大總統親口所述記者敢設誓以証其確實并願負法律上之責任如有一字虚言唐可按律控告願閲者勿因護唐者之辨白而遽疑記者之言爲無根也 
　　唐近在六國飯店勾搭一西婦或云英人或云德人孀也年約三十餘一日唐至總統府有事傳呼套車門者云唐總理車送一西婦至六國飯店尙未回來蓋唐與所勾搭之西婦同車唐至總統府向車送西婦至六國飯店也逃之日京某報載内務部偵探見唐在車其旁立一西婦昨日總統府得報告云唐所勾搭之西婦爲德國某醫生之妻醫生已去世近有外人知其事者將與唐尋釁唐大懼乃逃適某客在座總統語之曰原來少川有桑中之喜堂堂總理爲此而逃乃更可醜云嗚呼如此之人記者雖欲詈之而無詞矣 
　　又聞梁如浩與某國新聞記者唔談極斥唐挾黨派之勢以制總統爲各國人所不滿意云云梁歸告唐唐益不自安 
 
 
 

Page 3

 
 
此又唐逃之一種附因聞梁爲唐之表弟云 
[各政黨對於繼任總理之熊度日記（二十日）]  
　　自有繼任總理之問題各政黨之熊度日有變遷茲列爲日記一項以紀其變遷之線索并觀其結果與政黨究有若何之關係也記者附誌 
　　各政黨情形略如昨函茲聞昨晚八時以前同盟會尙有維持唐意迨八時蔡元培魏宸組力言不可維持始變方針適共和黨交際員至同盟會本部告以共和黨之主張言之再四對於超然總理四字亦表同意初會中最激烈者主張同盟派之國務員參議員一律辭職統一共和黨之某君語之曰君輩如欲亡國則如此舉動可也欲保國則望再思之同盟會之某參議員即云斷無此事 
　　統一共和黨之言曰蔡鍔之説不過發自一部分人先因同盟會人來云共和黨與同盟會俱不願任總理何如由統一共和黨任之如蔡鍔即甚合格云云其實多數人並無此决心因蔡在滇甚關緊要且離京遼遠事實上亦不相宜旣聞共和黨之言亦表示贊成之意現對於唐不主維持繼任者爲超然總理二層三黨同意自無變動至閣員去留皆爲個人關係三黨决不主張全體改組惟超然派以何人爲宜則目前尙無把握各黨目光注在陸氏總統之意如何尙不可知大約亦必先與各黨私商然後發表就目前情形各黨熊度以同盟會爲最熱統一共和黨次之共和黨比較的爲晨冷靜也 
[同盟會參議員謁見袁總統]  
　　同盟會參議員張耀曾李肇甫等今日（二十日）上午謁見袁總統述明唐總理旣不能回任如能仍命同盟會人爲總理則本會非常希望否則本會國務員或將同時辭職袁云鄙意乃與諸君不同蓋鄙人知有國家而不知有黨派也議員云同盟會不能任爲總理能否祈總統宣示理由以令某等曉然袁云用人問其才不才才者用之而已如同盟會之蔡元培道德高尙學問深篴宋敎仁之性情聰穎皆必不可少之人物雖欲辭職鄙人必竭力留之區區此心常爲諸君所許張李等肅辭而退其實同盟會已定宗旨故爲是説者將賴以表示其政黨之作用耳袁語皆有言外意記者深佩之 
[參議院會議錄]  
　　二十日參議院開會到者七十八人第一案爲特别審查會報告東三省都督權之復議案金鼎勳請開秘密會議並移作第五案先將二三四五案開議衆贊成第二案爲河南都督與省會爭議約法之復議案在政府意謂制定官制權在中央劃歸中央顯與約法抵觸即云暫時辦法不妨姑允但旣關約法祗問有無違背不能問時之永久否則將以約法雖不可永久破 
壞而不妨暫時破壞前途危不可言狀况地方官制業經編定不日交議原案實難公布請爲復議等因此案之不可爲訓前函已屢言之不過統一共和黨因東三省之關係同盟會因河南之關係互相結合爲此不正當之議决致共和黨之主張歸於廢棄今政府仍交復議是其眼光尙不失爲正程度較高於叅議院也院中以大總統好交復議某議員則謂幸有交復議之一途否則每案公布危險不堪設想其語自有見地復議案如仍執前議必得三分之二以上之同意此則共和黨之主張或可復活姑記於此以覘厥後今日無甚討論卽交法制審查會蓋除贊成復議案之外無可發言第三案 
爲再催政府迅編地方官制交議案此事長條直縫極易解决政府遲遲不交實爲不合全場一致贊成照咨政府第四案爲 
鄂省議會與軍政府司法司關於設立裁判所之爭議案其中曲折甚多先經司法司奉都督批准以設立裁判所案交省會省會以案未完全復令另編交議而司法司從此不復裁判所 
則紛紛設立矣省會詰問至再始復稱前交議時南北尙未統一今則應聽命於中央改不再提等云省會遂指爲違法咨請參議院判斷或主應交議或主不應交議卽付特别審查會指定王家襄等七人爲審查員第五案爲籌擬國民捐章程案此案爲馬德潤等所請願曾有瀾云國民捐之説起中央未見涓滴之收入而威逼勒索之案層見疊出今復經參議院議定一種章程則劣紳刁吏益可肆處天下從此無寗日此亡國之道也况制定條文乃係法律案除政府交議及政府提議外非請願人所能提出原案應取消衆大鼓掌李國珍繼言名爲國民捐即明季之樂輸明季之追比樂輸即今日之勒索國民捐新造民轲章襲亡明之迹可爲痛哭此種請願書議長不應收受議員不應介紹無討論之價值衆鼓掌聲如雷張伯烈起欲發言議長詺其反對抑贊成張云反對議長云反對者不必發言有贊成者請發言衆寂無應者遂表决無一人贊成原案取消議至此令旁聽退席接議第一案其實無容秘密徒令旁聽人多一番猜疑而已有女國民三人來院旁聽珊珊來遲坐甫定即遭逐客令下觀其神色似頗懊惱記者亦爲之呼負負午後詢某參議員知東三省人此起彼立言軍事外交宜統於中央趙爾巽斷不可任并點頭擺手丐衆仍執前議彭允彝滿面通紅似力湧其血於頭部以冀其言之動人者搖唇弄舌挑動衆議員對於總統之惡感謂總統毎交復議若不仍執前議則有損立法機關之價值云云其言昏謬無倫誠可駭笑交復議乃規定於約法之中如所交爲不當自可仍執前議得法定人數之同意總統即負照案施行之義務豈可不問是非而憤總統之交復議何不修改約法彭某好發言言必甚長毫無道理聽者無不非笑之但爲霹靂火之劉成禺所駡則帖耳就範矣嗚呼豈不可羞據聞至十二時無結果遂宣告延會 
[清談（平子）]  
　　咄咄民國第一任之國務院總理 
　　爲總理苦爲開國之總理更苦爲民國第一任之總理至以黨派紛爭之故不得一日安於其位而濳蹤出亡冐千萬人之唾駡而不顧則誠苦中之尤者矣 
　　自記者言之則曰唐總理何苦津門之樂何殊乎桑中有女同車來朝而走馬旣享第一總理之榮名又得孟光偕隱之艷福吾羨之吾實慕之彼區區千萬人唾駡奚傷也 
　　然而民國之榮名受其賜矣然而唐總理之大名自此永永埀宇宙矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江蘇發行第一期公債票]  
　　搭放公債程都督令云軍政民政財政提法外交等司會稱前准財政部電開財政困難至今已極借欵未成庫空如洗各省提倡國民捐或請減俸或議募債救國之忱欽　無旣前准國務院通知稱民國成立伊始財政極爲困難所有服務月薪乍經國務會議徐總理總長次長暫不支薪外其餘各部員司均給津貼六十元錄事以下由各部院自行酌定等因又國務員復外交部承政廳函稱暫行津貼辦法除總長次長及錄事外一律均給六十元從前薪金不及六十元者自應不在此例各等因此等辦法與各省所倡減俸之議及所得捐用意正復相同當經各部院照辦並轉飭直轄各局所一律遵行唯聘訂外人有條約合同關係本員不願照此辦理者仍行照舊支給各省服務人員同是國民亦當共發義憤勉支危局應由貴都督轉飭所屬一律照辦現在民國初創　固政府最爲要　斯無令人枵腹從公之理唯欵項無着減支薪水事非得已分亦宜然希尊處痛切敷陳共曉然於此　困苦情形以收内外想紷之意實爲至幸等因查財政枯竭或議減俸或議募　部電旣已贊同各省自應仿辦蘇省自光復後本府辦公人員均但支津貼爲數至微本年經省議會議决酌支俸給而本省年發公債票後按所得數目分别搭放均經通行遵辦在案茲經各司公同會議推行公債最爲目前切要之需凡各界應支俸給除月支五十元仍搭放五元票一紙外五十元以上者於應支俸内認　自二成起迄五成止由各機關自行分認如此辦法旣非强人所難而好義急公之心亦可藉以表見務望　力購買以爲普通募債者　合亟通令遵照限令到五日將認定數目迅速呈報加購方法七月分卽待實行毌稍遲延是爲至要此令 
　　勸認公債又令云財政司案呈江蘇省第一次短期公債票前　通令各屬分别認購在案茲查此項債票前經省議會議決歸江蘇銀行經理發行各官廳局所學校所屬各職員俸薪内應搭公債票若干應先核數備款逕向銀行領購搭放並報府查考再此交發行公債不獨郁助軍需亦以維持財政凡屬國民均應盡認購之義務應由該某廣爲勸募多多益善是所厚望焉此令 
[浙軍政司自請查辦]  
　　浙江軍政司長陳毅君此次因裁減軍隊問題召集軍事會議當場由旅長呂公望君提出第二十一團全體將校公呈詰問陳司長賣官鬻爵種種舞弊彼此因之衝突現聞陳君以此事關係浙軍名譽據情呈請都督照會朱軍長澈底查辦其呈文略謂晚近人心不古動以流言圖傾軋蜚語相中傷民國肇端不宜有此如許寳祥之管带錢江水師竟有誣毅受賄賣差者此次軍事會議第二十一團將校率用全體名義控毅於都督毅旣忝居司長正宜表率戎行今因仇誣個人并誣浙軍純粹之名譽雖毅不言我同袍當亦思一雪斯恥也所陳種種實爲造謠生事紊亂軍紀應請迅咨軍統嚴行澈查務使水落石出云云聞朱軍長已轉行第六師飭令二十一團將校據實禀復矣 
[錢江船業罷市風潮三誌]  
　　杭縣知事汪嶔带領警察沿江勒派妄拿無辜致商民船户大動公憤相率罷市各情業已兩誌本報茲悉錢江各埠商船　於念三日相約停駛惟上下游貨船仍照常到埠汪知事以匪　阻撓學捐毁局毆警爲題密禀都督派兵彈壓復將閘口停泊商船封鎖百餘號中途船隻聞風折回交通或爲之斷絶念四日下午　情汹汹倡議罷市一面聯合沿江船户於廿五日入城跪香嗣幸各商董極力勸阻一面入城要求總商會晋　都督民政財政各司先籌維持辦法漏夜發貼籌明通告將封鎖商船一律解釋船捐亦暫停收徐議善後薪平衆　是日下午全體行商及船業代表等復假自治公所召集臨時會討諭經多數決議以停駛各船損失已鉅擬卽傳知應嗣各埠船立刻出發一面由船業維持會公舉代表會同各業董將杭知事違法擾商理由略呈總商會轉送都督及民財敎育諸司嚴行查辦以恤商艱而蘇民困云 
[漢口商民代表赴京要求賠償損失]  
　　漢口自遭兵燹全埠付之一炬商民損失爲數甚鉅前經總商會自治會各團體聯合會商界維持會派員調查商號居民房主各種損失逐項分别詳查核實計共損失五千七八百萬而現在無人在漢呈報者尙不在内茲舉定代表宋偉臣萬撝伯盛竹書張春亭諸君赴京要求大總統賠卹已將各團體所造册表彙齊於二十二號起程北上矣説者謂際茲公家財力奇絀即以賠償十分之一而論亦須數百萬金竊恐此事萬難辦到諸代表未免枉勞跋涉耳 
[孫武由京返漢]  
　　鄂都督府高等顧問官孫君武月前屢奉大總統電召特偕同軍務司軍事局長劉家佺鄂州元洪銀行總理丁立中等往京晉謁總統並遍晤各國務員及各國駐京公使所談政見聞者欽服聞孫君原擬留京一時調和黨派嗣因京中滿族以孫君係起義元勛多欲得而甘心跬步荆棘不可久留乃辭總統偕隨從返卾念一日已抵漢口軍政兩界多往車站歡迎聞有詢以唐總理因何遽自辭職出京者孫君惟搖首嘆息答以黨爭兩字而已又聞總統擬委孫君爲鄂境川粤漢路總辦委鄧君玉麟（鄧亦起義有功之人前充四鎭統制因二次革命被逐者）爲會辦孫君以未習路務辭然指日恐尙有正式任命也 
[武昌軍務内務兩司長誥誡屬員]  
　　鄂省軍務司正長蔡濟民前日因病請假赴江浙等處作汗漫游茲已回省銷假視事二十一日集齊全司人員會議公務首由副司長吳醒漢君宣布渠於代理正長任内裁汰冗員三百餘人及歸併局科縮小範圍等情繼由蔡君演説謂鄙人才力棉薄民國成立後决計不預聞國事乃蒙同志堅挽出任司長到差以後自慚毫無設施屢次辭職未經都督允准雖蒙賞假調摄而方寸問卒不忘鄂事因遠遊杭滬以期早愈詎閲之報章証以人言惟聞鄂軍或閙娼妓或毁戲園踰越禮法風紀蕩然兼以匪黨煽惑時圖暴動聞之不禁焦灼萬狀故急速歸來冀與諸君共維現狀今冗員裁矣内容整矣諸君熱心毅力素所欽仰務宜束身自愛保個人之名譽卽以保全司名譽鄙人並擬請都督將各機關人目優訂薪俸以後須一體留宿司中雖遇星期各局科亦應留出值日以重職守免誤要公云云各員聞之莫不欣然色喜 
　　鄂省内務司因不日裁併民政府故凡司長科員皆抱消極主義弊　叢生前日經都督傳該司正副長周汝翼周之翰一併撤任另委夏壽康陶鳳集二君代理已於二十一日接事夏陶二君以司中文續積壓不成事體當集各職員誥誡謂傼等奉都督委任　理斯職雖係五日京兆亦應竭力盡心期以勿負職守查近日各科辦事精神渙散未免　職本司雖將歸併辦事人員仍須留用諸君如能和衷共濟勤愼從公决不稍有更動倘再遺誤一經查出定卽嚴辦不貸又警務現在獨立警政科早已奉飭裁撤乃該科各員猶把持不交未識是何存心應卽日將文卷移交總監接管若有交代不清等弊仍惟該科員等是問各員皆唯唯聽命聞該司氣象現已煥然一新矣 
[湘省籌餉局提充紳富財産彙誌]  
　　湖南籌餉總局自開辦以來提充各紳富財産不一而足茲將爲數較著者彙誌如下 
　　一湘潭袁氏袁樹勛以上海縣起家現擁資産約近千萬此次籌餉不願多捐被籌餉局將所管潭邑田産五千餘畝及省城鎭沅典舖約值銀五萬兩一併提充作爲軍餉 
　　一長沙瞿氏瞿鴻機於去歲反正後雖經認有捐款而爲數不多且赴上海以寓居租界爲避捐計該局將所存長沙蔚豐厚票號銀四萬兩又日昇昌票號銀一萬兩一併提出充公 
　　湘鄉曾氏曾國藩於前清咸同間爲洪楊事効忠清廷去歲反正後首將省城曾文正祠改爲大漢烈士祠近又將曾氏田産五百餘石撥充烈士祠常年經費並提現銀四萬餘兩作爲軍餉 
　　一湘鄉陳氏陳玉山於前清咸同時助曾藩敵洪楊家資甚爲豐裕垷陳氏所遺省城房屋值銀數萬兩已經提取歸公 
　　一旅湘福建賴氏賴承裕以州縣起家升任湖南巡警道積資數十萬金庚戍三月之亂係賴氏一人釀成現賴氏所有省城肇嘉坪房屋一楝衡州某典舖存銀六千兩省垣湖南銀行存銀三千兩曁南洲各處田産房屋及各號存欵約值銀一萬數千兩共銀二萬餘兩均提取充公並將三子押廳追繳 
[湘中會匪之充斥]  
　　湘中會匪向來名目繁多往往分處各屬開堂放飄希圖起事近據平江醴陵瀏陽寗鄉湘潭等縣先後禀報到省稱有會匪聚衆煽惑潛圖不軌而尤以寗鄉爲甚寗邑鄉民多受匪黨逼勒入會並須收取會金聲稱在會者可保身家否則必遭搶刧等語曾經軍務司飭知各處防營隨時加意防範並迭次出示曉諭在案前日又據桃源縣士紳羅大文等禀報稱有紅燈會匪首高宗怡張福田曾於前清宣統二年在沅江縣滋擾事洩後潛至桃源之大安村四出傳敎上年四月經該縣紳民舉發由知縣章錫光捕獲該匪首正法現在餘黨復就該處聚集二千餘人演習神拳多方煽誘意圖不逞請速派兵剿辦等情現已由都督府電飭駐紮常德軍隊就近前往撲滅務獲首要以絶根株 
　　湘潭縣下七都界連寗鄉湘鄉兩邑近有飄匪聯合二三千人在寗界之王瓜菴大開山堂勢甚猖獗並煽誘鄉民意圖不軌刻經該處團紳馳報到省請予派兵防剿以遏亂萌 
[柳江迭壞小輪之慘劇]  
　　廣西函云柳河一带水勢更緊由江口至柳州近年由商家設有桂富柳平小輪兩艘船身機器不甚堅固加以險灘林立往來船隻危險萬分上月二十四日早九點鐘桂富輪船由柳載客貨順流而下駛至紅石灘因水勢猛烈該輪卽行沉没船中搭客一百二十餘名現聞生還者不過十餘人柳州商會商董遇難者亦有數人云 
　　又函云往來梧柳之貴安輪船日昨由梧開行至老灘地方觸礁沉没船内有搭客七十餘人均被波臣召去幸免於難者僅有二人云 
[潯州大賭窟]  
　　廣西潯州府属平南桂平兩縣開場聚賭幾於徧處皆然平南縣属之鵬化路三地方每處花會票廠十餘間白鴿票廠數間其餘各樣賭廠更指不勝屈而又助以覡婦邪術謬稱降童謂可預知所開票之字軌如太平地方有一何姓覡婦以致愚夫愚婦每日往求者不下數百人查該處賭風披猖之原因一以地方官形如隴聵雖有禁賭之虚文而毫無實效一以議會不加提議以致劣紳勢豪得規包庇坐地分肥更有一種野心之殷户見賭徒需財之急竟有集股開設六分息之小押店以吸收重利者噫自軍興後元氣未復從事正業尙虞不遑何堪重加肃削乎無怪廣西匪勢之蔓延也不禁爲廣西前途憂也 
[粤衛生司勸諭長生店塡報死册]  
　　廣東衛生司佈告云考查人民生死係爲文明各國之公例亦爲本司行政之特權業經擬定塡報死亡册表咨送警廳分飭各區警察曁長生店遵照辦理在案近日各區繳回之表其中由長生店塡報者十不一二而該長生店等現更有聯同罷市之風説聞之殊堪詫異查本司所定長生店塡報死册係爲愼重民生起見如查有因傳染病而死者則本司代爲薰洗其屋宇以免傳染他人或有被毒服毒謀殺等事私行購棺埋殮若長生店不爲呈報實屬不易查究稍開通者　能知之於其營業實無窒碍乃竟負固抗違殊不可解該商等此種行爲在昔專制時代久已爲官廳所嚴辦今吾民驟覩共和故囂張之氣在所難免本司不忍不敎而　特爲諄諄之訓勉當此民國成立百廢待興考查死亡係不可少之舉該商等同爲國民應如何盡其天職自應審愼周詳務盡一分之力豈可盲從附會輕率舉行致失國民之資格爲此諭知該商知悉自諭之後須將表册仍照塡報并將以前六月初一日起一律補報如敢抗違下將爲首滋事之人從嚴究辦其各　遵毌違此諭長生店 
[六合溝礦産借欵合同（續）]  
　　（十一）倘將來因有事故致礦局未能遵守此項合同或因礦局經辦不善或另有别情以致上條所詳　押之件或致跌價公司可將此項礦務代爲營辦一如其自己之産善爲辦理以顧礦利益惟所得進項除薪金辛工局費并利息以及分期還欵外所餘利益照交礦局（十二）俟此項借欵之本利付清後此礦産業抵押一節自當作廢交還原辦歸其自行經理（十三）按照十一條如公司代爲採辦此礦時所有礦中上下人等並礦中一切産業均歸公司直接管理（十四）所有此項合同内所訂之各項權利將來公司能以轉歸或於一資本團或於一公司並或於一人此項轉歸將來礦局自當允認無辭惟新代表仍須遵照此項合同内載一切條款辦理倘欲更改須經兩造和衷議决（十五）今所訂者爲草合同俟經農工商部允准時卽爲正合同至一切合辦法悉遵商律定章辦理不稍違背自草合同簽字六個月内如礦局未能奉准則將來公司可以廢銷所訂一切條欵自經礦局遵章禀准後於六個月内若公司不能籌備訂定之借欵則礦局亦可將此項草合同作廢並認便另與他人訂立條欵以便籌借欵項而期興辦此項礦務（十六）如因誤會此項合同意義致生轇　彼此各請公正一人决斷倘所請之二公正人未能斷結兩造會商合請公正一人此第三公正人如何公斷卽當作爲定議彼此均當允從延請公正人之費由理屈者照付（十七）此項合同照華法文繕立如有參差以法文爲主（完） 
[鄭州朱隊官之去思]  
　　湖北鐵路護軍營駐紮鄭州業已九年專爲保護鐵軌而設嗣又編歸陸軍混成協惟去秋因民軍起義該軍協統在鄂逃竄今年又編入第八鎭而仍駐鄭州其隊官朱鳳林在鄭有年於地方官紳商學警各界皆甚融洽地面有事無不委婉排解寛惠嚴厲各適其當前又各處皆提倡國民捐朱遂在鄭首先發起極力提倡開會演説於是鄭州人士莫不踴躍捐輸忽於十二日接奉第六鎭李統制命令飭全隊於十三日趁快車開往廣水探其來電内容係威武軍起大風潮調赴該處彈壓並有遣散威武軍之説於是朱隊官在城關各街辭行商人等意朱改調他處卽欲設法挽留後聞有緊急命令乃羣赴車站歡送近日各軍隊在駐紮地皆肆行騷擾居民惟恐其不去如朱鳳林者可以風矣 
[贛省文告錄要]  
　　規復湖口征税財政司通告文云照得上年潯郡光復時經前都督馬將各項貨物援照舊章减爲八折完税以資接濟軍餉本係一時權宜之計現在民國成立百端待理需欵甚殷湖口進出口各貨統税爲江省入欵大宗若長此八折征收於税務前途何堪設想目下沿江一带貨物交通商賈雲集内地各局口征收百貨統税並未减折湖口一局仍照八折抽收辦理未免兩歧自應規復舊章核實抽收以歸一律而裕餉需嗣後各商販無論進出口百貨木植米穀槪不准八折仍照舊章抽收遇有零星貨物估計全税不上三百文半税不上一百五十文米三石以下穀五石以下槪從寛免爾商人等深明大義理宜共濟時艱踴躍輸將以盡國民天職爲此示仰各商等一體遵照云 
　　取消各屬議會李都督通令云照得前都督彭任内曾經通飭各屬組織臨時議會嗣因大局底定接准南京内務總長來電飭屬設立法定之自治會應亟取消臨時議會名稱當經前政事部擬定地方各級自治章程呈由李都督提交議會議决在案現在地方各級自治章程業經議會通過一俟印刷齊全即當公布惟該臨時議會各屬已紛紛設立若聽其兩種機關同時並立不獨言論涉於紛歧亦且立法亂其系統徒使地方加重負担量臨時議會之組織原因光復伊始向有之城議事會均經星散各級自治會新章又未編定故此計出權宜准其暫設茲自治章程旣經省議會通過有所遵循則正式自治會亟應設立所有臨時議會其時効自應中止斷無同等法定機關一屬設立數個之理除通令外爲此令仰速即將所有臨時議會一律取消俟自治章程頌到之日照章改組自治會以符法定而垂永久仍具報查考云 
[蜀省近聞錄]  
　　挽留玉將軍川省去歲路事肇釁前清趙督屢欲施其橫暴手段經將軍玉崑從中排解故川人得未盡遭趙之荼毒迄今民國成立玉束裝返里經都督挽留不獲前月竟買舟東下至重慶時渝人挽其行旌館於上宮蓋以謝去歲維持之德出聞現尙挽留不忍其速去云 
　　槍斃黃樹藩崇慶州南一甲總保黃樹藩本有勇無謀之鹵夫前清時以善捕匪著名經歴任各官保舉署專城守備去歲同志軍興推伊爲南軍統領所屬數千人自宣慰使到州解散同志軍後伊閒散家中昨聞被偵探長拿獲訊明槍斃將伊罪狀宣布云黃樹藩於去歲宣布獨立後輒敢縱兵刧掠肆意戕害平民焚燬敎民房屋又復縱子率黨於十月十九日將州城擄刧一空殘害同胞慘無人理訊明正法以昭炯戒 
　　苦煞女土司會理州披沙等處女土司祿寳瓊一門五襲百萬家資前川督趙爾巽勒食改土歸流所有金銀珠玉槪被前任寗遠陳守緒率兵摟盡去夏六月該土司赴前任寗遠王守典章處痛陳寃苦卒因匪風四起飭瓊在郡候公以資調遣瓊迫於官令俯首遵從許久遷延衣　典盡現居寗郡貧苦萬狀當軸有事懷柔當請自瓊始矣 
　　計殺惡人會理州地近蠻夷時有蠻人三五出刦過往客商所劫者除金帛外尤喜肉脯麥麵等物若經軍隊往捕彼即聞風濳竄商賈頗以爲慮嗣乃糾合同人購備食物二担中置毒物故意躑躅途間以誘之不一時間果爲蠻人刧去次日衆商携械尋山則有五蠻被毒而死矣 
 
 
 

Page 7

 
 
本埠新聞 
[黎副總統蒞滬先聲]  
　　黎副總統聯絡五大民族在武昌創辦東亞大同社入社者已有十萬餘人月初特派藍瑞芬君來申組織支部南省各都督亦舉代表來滬歡迎各界志士莫不爭先入社現滬部已有數千人藍君於上星期返卾商請黎公來申開成立大會昨該部事務所接到藍群由卾來電云黎以得悉滬部盛况欣喜異常已訂期先行到滬然後往京並以滬上爲南省總匯之區擬委妥員分設交通部俾於各界人士接洽並爲十二圩鹽務事亦允爲維持現定於明日乘鄱陽輪船來滬開成立大會並分設交通部刻該事務所又通告各界未入社者請於數日内向小西門外文元坊辦事處從速報名 
[市議事會議决案]  
　　六月二十四日滬南市政廳議事會開臨時會議决各案如下一件處置中區西區清潔事宜案由董事會函復滬西商團介紹該鄉民等舉定一人照議會議定清潔所辦法簡章承辦本市中區西區清潔事宜如該鄉民等仍不遵照卽另行招人照章辦理一件南市華商籌辦電車案南市應辦電車經前總工程局議會議決自行規劃在案現在南市華商發起興辦南市電車正以合符前案并可杜絶外人覬覦亟宜從速舉行應由董事會與該公司訂立草合同並知照該公司將所定辦法又設軌行車一切章程連草合同擬送廳交下次議事會議決一件取締鎔銅爐坊案銅器店舖原准開設惟鎔銅爐坊烟火有害四隣應令遷移荒僻處所由董事會照復警務長可也一件紹興旅滬同鄉會請發還印花公所房屋案印花公所房屋在前清時代因案充公由田縣令撥歸城自治公所設立貧民半日學堂現在仍應歸市政廳執管繼續辦理所請將該房屋給還未便照允卽由董事會函復紹興旅滬同鄉會查照一件市長副市長辭職請另行選舉接任案查自光復以來市長副市長竭力在事勞瘁不辭固爲議會同人所深悉本年正月間臨時會曾以辭職爲請當經議决市長副市長無庸辭職俟新議會成立再行公决在案現屆選舉期近應請勉任其難俟新議會成立重行公舉一件法電車公司擬由斜橋接通電軌至羅家灣案法電車公司現欲接軌由斜橋通至羅家灣路已由董事會呈請民政總長民政長照會法領事阻止在案查斜橋以西新闢各路種種權限猶未分明今法人由斜橋徐家匯路逹羅家灣路接軌行車本議會殊難承認况本市現正在興辦電車凡本市政權可及之處皆擬分設電軌不得不預爲地步應請民政長照會法領事鄭重交涉 
[防範鄉人再起風潮]  
　　滬防全軍李統領訪悉挑糞鄉人反對宋如玉承辦清潔事宜尙欲向行政各署要求撤銷故於前日命令滬防第一營莊管带第八營王管带及滬軍營等集議辦法担任防範如果有無知鄉人乘機肆擾着即拿辦昨莊管带等已在第一營商議劃分界址分投查察矣 
[縣選舉定期投票]  
　　滬南市政廳通告云照得本届縣議會選舉所有市區城内應辦選舉事宜均經遵照新頒縣制選舉章程次第備辦查縣選舉期限定以七月初五日即舊曆五月二十一日爲投票之期所有市區域投票所經分設三區以市政廳爲第一區投票所東區南區選民在此投票市政廳中區爲第二區投票所中區各舖選民在此投票市政廳西區爲第三區投票所西區江境廟新老閘區及北市選民在此投票其投票時間自上午八時起至下午六時止除遵章預備一切分交各投票所並將選舉傳單分送各區主任分任調查員轉送外合行通告各投票人知悉届縣選舉日期各就本區赴投票所自行投票不得倩人代理以符定章而昭鄭重 
[添派公廨襄讞員之動議]  
　　英美會審公廨自經外交團管理後晚堂華案亦由西官觀審每日上下午除分兩堂訊判外如遇重大案件另開特别公堂會審以故原有之正副三讞員甚爲忙碌幾至不暇兼顧茲聞領事團已在公會提議再添深通中西律法之華官一二員俾資襄理一俟議决卽商請交涉使遴委 
[冒名勒捐]  
　　湖州人沈桂琴冒名大同會會員手持捐册至名利棧向庽客劉明山勒索捐款當被該會查知立即報捕將沈及捐簿等物解送公堂請究該會派員偕沈到堂伸訴勒捐情形並稱該會並無一人在外寫捐務請究辦質之沈供捐簿等件由同鄉人張忻甫給我令往寫捐聶讞員商之李副領事判沈押三月俟補提張忻甫到案再行嚴究 
[騎兵團藉端騷擾]  
　　滬防第一營排長汪國彬家住斜橋湖南會館左近王間頭内汪之九齡女孩前日在草地上拾得銹壞刺刀一柄在途玩弄旋被第五師騎兵團兵士所見以汪姓家私藏軍器等語報告該團第二連連長易家焄恊同行長曹文斌曁兵士數人至汪家搜查並無軍器藏匿而彼等遽將汪姓家中銀洋衣服及食米四斗有零盡行携去復將汪妻並小孩拘解西區警局澈究該孩所執刺刀從何得來茲爲汪國彬所悉以該團軍佐兵士不應任情騷擾業已禀陳該營莊管带轉請騎兵團長藍君從嚴查究矣 
[行路難]  
　　法界電車由十六舖至斜橋一路每約十分鐘經過西門外方斜路一次現自該電車接通英界以來搭客甚衆車亦加增因此方斜路一段每約十分鐘須經過二次總計一小時必須來往十二三次又在斜橋至方浜橋爲止新添雙軌三處行人往來頗爲可慮西區陳區員爰於前日諭令方斜路各崗巡士每遇電車經過務須格外留意照料以免碰撞 
[軍隊佔用廟宇之反動力]  
　　十二舖保安團致滬軍都督函云穿心街延眞觀（即春申侯廟）向爲敝舖集議地方公事之所該觀房屋本極逼窄去秋上海光復後又附設保安團在内辦理各事尙覺不敷展布乃近日忽有陸軍輜重第五營第二連前來設所駐紮殊有地小不足迴旋之槪爲此專函懇求飭令該營另行度地移駐庶於敝舖辦公不致侵礙實紉公誼臨穎不勝迫切待命之至 
[世界語會定期開會]  
　　中華民國世界語會致滬軍都督陳英士君函云本會爲同志共圖進行起見特定七月一日在本會開演講大會敦請中西人士詳述世界語演説爲新中國操用世界語之先導請届時蒞會以覘國民之知識程度云 
[僞造軍用票案近聞]  
　　僞造中華銀行軍用鈔票一案前由滬軍都督委令譯員詹鳴岐延請聖文律師向西洋領事署起訴各情已詳前報惟西洋領事初以證據未足且見証陳燹三供詞支離不允審訊是以案懸日久未將入籍該國之陳少春提案對質現經詹君一再辯訴已允提訽聞該領事昨已與交涉使陳君及詹君商定辦法不日即可開正式公庭審訊矣 
[軍人串詐續誌]  
　　軍人劉海山黎心田均由粤省被裁來滬勾串滬防福字營偵探周銓珊至南市仁者籌戒烟丸藥店敲詐不遂被該店控奉裁判所訊明後移送滬軍都督府由執法科員訊明因劉等已出軍籍着即送回照民事案件訊辦陳裁判即飭將原被拘留候傳同該營偵探周銓珊詳細訊究 
　　附都督府執法科致南市裁判所函逕啓者昨准貴所解訊擅自搜查仁者壽戒煙丸店之劉海山黎心田二犯及店夥范澵全一名當經本科提案研訊據劉海山黎心田二犯供稱從前曾充排長現已辭差等語本科查劉黎二犯任意搜查殊非正當行爲惟已脱離軍籍未便由本科受理仍應請貴所查明按律懲治且去年李丕基等呈控仁者壽一案本由貴所訊斷此次亦當歸案辦理对該店仁者壽旣罰洋一萬元銷案現在復雜用烟灰殊屬不知改悔實足貽毒社會亦請貴所查究應如何罰辦之處悉聽尊裁可也茲着警送還劉海山黎心田范新全三名及烟一罐原供一紙卽請點收爲荷　 
[穆警務長之誥誡]  
　　警務長穆湘瑤君前日通行各分區員云照得巡警身穿　服奉行職務具有表率人民之資格取締社會之特權宜如何振刷精神謹遵規則以副上級官廳力求進步之始愿况上海爲華洋雜處之區租界咫尺之地稍一不愼外人之訕笑乘之辱國敗名何可勝道本警務長於各長警服務之時不准口啣香烟及下崗之時不得身穿制服久經勸諭諄諄不啻三令五申而近來各長警中時有犯此等情事本警務長不能因該警等一二人之敗檢致損事體名譽特此通諭各區員巡員迅卽轉飭各長警等務公遵守警章須知香烟有碍衛生服務時間本不准其吸食卽落差之後亦不宜任意購吸制服係属公家之物尤宜加意保存退各之餘萬不能任意穿着遨遊街市致啓人民輕視之心自經此次通諭告誡之後再有前項情事一經查明定卽照章懲戒爾長警等各宜體諒本警務長諄諄告誡之意而不至再犯也 
[民政長勸人放開眼界]  
　　城壕基地租户朱鑑堂等禀奉民政長吳懷疚君批示云查此案前奉民政總長照據上海公民多數之意見呈請拆除上涨城垣塡壕築路以利交通而興商務一案迭經呈奉蘇滬都督批准令飭本民政長會同市政廳妥籌辦法卽經遵照會商另設上海城壕路工事務所分投測繪議自西門至小東門先行動工所有城根舊時房屋凡碍及工程路綫者應行拆讓將來馬路竣工後路旁餘地分等編號定價先儘舊租户承租俾享利益應拆房屋每幢每間分别貼償拆費自四十元至十五元以示體恤亦經會議公決先後由本民政長會同市政廳長公布在案茲該租户等以奉諭拆屋群情惶急等情公禀前來除再會同市長出示曉諭以免誤會外所請明示路線早定租價兩層均在情理之中應准知照測繪工程地畝等科趕速妥辦以憑宣布至拆費一層大工所在公家經費浩繁僅議薄有所償已属兼籌並顧碍難别生枝節致滋紛擾共有碍工作之處催遷房客及拆卸等事卽應責成各該屋主迅速議辦不得推諉至如來禀所云代拆代搬不啻坐享其成是否由衷之言殊難懸斷惟旣欲保全其將來之優先權而先产棄其目前之責任該租户等不乏明白事理之人豈宜出此總之拆城築路開闢市場創從前未有之局該租户等亟宜放開眼界協助進行苟有可以維持公道之處本民政長無不樂予贊成若夫勸首督促之責亦不能爲該租户等寛也究應如何辦理之處仍候咨呈民政總長核奪示　可也　卽知照　 
[報告領回兵士情形]  
　　滬軍光復軍全軍統領李徵五呈滬軍都督文云竊照本軍第一團第二營兵士王復章所持鎗枝被流氓奪去騎兵趙喜爵等三名帮同追趕悮入租界被捕房一併拘去一案當卽具呈詳報並咨請交涉使核辦在案迄聞多日未據交涉使將辦理情形見復統領深以此案關係重大未便歷久稽遲致令外人别生枝節因　　　師　　會審公廨起　　於本　二十二日賠得訊明判結　咨准將該兵士王復章等四名發由本軍　領回營自行懲辦除將該兵士領回飭發本軍軍法處審訊嚴辦示　外所有該管官長應行照章分别之處應俟判决定後再行呈報是否有當仰祈都督鑒核 
[鏹水廠妨礙衛生]  
　　都督府偵探　科長呈軍法司長文云案奉發下據公民袁盡之等呈稱協昌硫磺鏹水廠穢氣熏人有硾衛生請查明確實勒令遷移一節飭由本科往查科長當派科員徐正明前往調查茲據該科員報稱十八號奉飭查閘北四區界内居住之協昌硫磺鏹水廠日夜煉燒酸臭異常實屬有碍衛身當經率探士奚蘭卿前往詳細調查詎知該處開有二所一信泰源一協昌當詢信泰源經手朱仁發協昌經手丁亦昌據云於去年十一月方始開辦今因竭節停工所用藥水均係硫磺鏹水並訪該廠左近鄉人云於煉燒之時其味實屬難聞於衛生大有妨碍且常茲夏令察此情形更屬不宜所有奉查情形理合據實報告等情前來查該鏹水廠過近民居實於衛生有碍應否令其停歇尙祈司長核奪施行 
[塚地發現屍身]  
　　前日大雨後廣　義塚地上發現男屍一具屍已腐爛有虫似係打傷且有痕跡上蓋草席一條以白毛巾紮頭身穿藍布棉襖柳條布短衫洋布單褲赤足無鞋當由該公所　人徐升報知警區請　緝凶並飭地保收殮 
　　謝券昨承中華民國共進會惠贈羣舞臺戲券五紙又雅歌集惠贈第三年記念大會戲券二紙書此誌謝 
瑣聞城内 
[都督府批示]  
　　湘西募兵長張光　等呈批呈悉查此案前已移請南京黃留守就近查明秉公辦理在案茲據呈稱已奉批前往留守府適留守解職公務繁劇未蒙作主等情查留守雖已解職一切公務移歸蘇都督接辦况該總募兵長現仍在寧充當副官仰卽遵照前批赴寗呈請究辦可也 
[都督府執法科批示]  
　　高雲生呈批呈悉據控糞夫頭沈杏苑强佔糞坑一案該民旣稱前已呈訴檢察廳且奉批不姑候傳到沈杏苑訊奪等語仰該民仍向上海地方檢察廳請求提案訊究並將不愿歸浦東裁判情形呈明聽候核奪可也 
[民政長批示]  
　　民人張少亭禀批據稱陸富咸有祖坟地二分地内棺木葬滿究與爾地如何毗連形舆未據聲明前清光緒廿八年因塟口角卽由陸坤炎央中調停出立不再塟棺筆據交執乃於本年陰曆三月復又私將棺木塟入爾得悉後旣未與論何以伊反訴知鄉董丈見用地二分一厘勸給爾洋二十元以充自治經費罰酒一席香燭一對是陸富咸自知理曲何又頓食前言忽稱祗用地一分六厘察校禀詞殊不近情恐亦未必盡實案已飭丈候催丈繪生催征吏趕緊會同前往邀集兩造到地憑驗單契詳細丈明繪圖貼説呈候核奪據附二十七保十三圖地保姚瑞基册書陸鴻動禀批據禀小梁山係從前砲台基更屬公地何以立有界石載明一千九百零四號此係何時成立何人盜賣此項公地豎立界石該書保再行查明確實禀復核辦二十八保南十二圖地保盛星卿屢傳避匿是係畏罪應卽上催征吏勒提到案從嚴究懲圖附 
[地方審判廳民庭批示]  
　　王杰增等呈報保证券已送商會驗明由批狀悉據稱純泰莊保証契券及股票信函等業經呈報商會驗明等情查此案旣經呈訴本廳所有証明債權之証據應呈送受理審判衙門以憑核辦斷無僅送商會驗明可作爲鐵証之理前次庭訊原定該當事人將証據呈由商會轉送本廳期手續上之便利非卽以商會爲驗據機關也現已定期正式開庭仰該當事人檢齊各種証據届期當堂呈驗驗後卽行發還方足以完手續而杜藉口該當事人等利害攸關愼勿拘泥遲延自悞 
[地方檢察廳批示]  
　　朱平孫訴趙錫卿等盜掘祖坟續求提究由批此案賣地在先葬坟在後其爲當時盜葬毫無疑義此時地主需用此地自必責令遷讓如果以先人爲念早爲　葬該民人並無藉坟圖佔該地之意思則趙姓又何必代爲將坟遷出耶追溯其罪該民人亦不能辭其咎也此等毫無情理之訴訟詞試問本應憑何核辦所請飭提趙敬祥等到案究辦之處仍難照准 
[施醫給藥]  
　　老北門内廣福寺橋南首八舖境内向有土地祠一所前由王君增禧創設思濟善堂每於夏間施醫給藥以惠貧民茲王君已故由市政廳公舉王沽生夏應堂兩君爲司董定於陽曆六月念九號卽陰曆五月十五日開辦施醫給藥每日清晨八時起至午十二鐘止聞葛鞠如吳　虎王松　屏葉鐘甫諸醫生由該堂聘定逐日前往診治 
南市 
[民政總長批示]  
　　商民魏烔禀批禀悉奪　省所定稽查私運米石章程第二條凡他省在本省採購者須領有該省都督咨文至本省都督府呈驗以憑核給護照并採米憑單註明採自何處經由何路運往何地石數若干卽向該地方民政署呈驗護照并繳採米憑單由該民政長換給運米出省憑單亦須註明採辦地經由地運往地及米石數目方准照單購逐並至稽查運米處呈驗護照憑單等因該商擬購米赴温州平　卽着照章辦理可也 
[拼命賴債]  
　　生泰荳行前在裁判所禀控油車主王定生積欠貨銀萬餘兩繼又有各户附追欠欵共計銀二萬餘兩奉判押追延不料理前日已改押下等押所仍着措繳詎王忽於前晚在押所自用茶臺擲破頭顱希圖自盡當由管所巡士報告警法理事員送往醫院敷治昨解裁判所訊究一味挺　判仍還押措繳並令巡士小心守護 
[小販兇惡]  
　　八十七號巡士在小東門外吊橋查見周榮生設攤賣扇踞坐橋欗以其有違定章向阻不服反被兇毆扯碎警服並拖至法租界由捕带入捕房經捕頭詰明卽飭該巡士带回東區由陳裁判訊實判周拘留勒賠警裝洋一元並補提帮兇人併究 
閘北 
[不安於室]  
　　符金華之女何符氏近與李金海姘識逃匿租界詎符卽以其婿何友甫將女凌虐等情投控裁判所旋經何報請捕房查獲解送公堂訊明於昨日移解到所經孫所長提訊一過判他與氏分别押候核辦 
[減折償還]  
　　萬晋生投裁判所控告黃渭春借洋一百元不還昨經孫所長訊明判黃交保折還洋八十元分期拔付 
[兇手到案]  
　　梁靜若被茶館主蒯四毆打後患病身死由檢察所報驗收殮已誌前報昨由偵探隊將在逃之蒯四解送裁判所押候查明驗屍情形再核 
[無一好人]  
　　十區警局前日解送在途互毆之郭仲義嚴錫海至裁判所昨由孫年胡提訊嚴供因郭與鄰婦調笑向之勸阻詎郭至區　稱家被盜刧致被逮案訊之郭供該婦係是姘婦嚴不應干涉間官以兩造均非善類着各押五天以儆 
英租界 
[見証無效]  
　　英美電車公司查票印度人控王福先行兇等情昨經公堂傳訊該印人𢝷賣票人陳裕仁及江北人章阿金上堂請究質之王偕同車之見証李永林証明實係該印人口出穢言手拍王之後臀所致聶襄讞商之英翰副領事以王不應行兇應令李到堂硬作見証着罰洋二元充公李斥釋 
[拐案定斷]  
　　拐匪吳小杜王　　陸紀義因在滬　拐金寳小斗子王和尙等五男孩带赴厦門圖賣被是處巡警查獲押送來滬解奉公堂訊供管押在案昨經中西讞員復訊明白以陳無干開釋判吳押西牢一年王押半年五孩留候設法安置旋據四十三號西探禀稱小孩金寳有官媒夥沈趙氏欲領爲義子奉諭准交該媒具結領回惟不准販賣 
[女子可憐]  
　　周仲德之女彩雲本許與張毛氏家爲養媳因遭凌虐由捕將氏與女一併拘解公堂訊明判氏押一月女發幼女所留養在案茲周得悉具禀公廨求領昨日知照該所將女带案訊據女供被父價賣與人爲養媳致遭虐待今不愿隨回判仍發幼女所留養候核 
[乘間行竊]  
　　河南路九章綢號控楊繼侯以購物爲由乘間行竊外國紗一疋昨由捕房將楊拘解公堂訊實判押一月示儆 
[火油充公]  
　　孫生泰號主孫鏡宇因私售冒牌美孚火油經該公司查悉控奉公廨傳案於前日午後經關讞員與美領强君會訊兩造各延律師到堂互相辯護並據孫供稱前項火油係向永豐泰購來不知候冐求鑒中西讞員會商之下判將查出之冒牌火油六箱一併充公開釋免究 
[限期繳洋]  
　　粤人韋鵬兆控麥根泉欠洋不理抗諭避匿等情迭經公廨將保人史幼祥提案押交在案嗣又由廨將麥拘押於前晚經聶襄讞復訊判押限兩禮拜繳洋五百元如違比追 
[西官參議]  
　　何丹書因不付水木作頭王慶記承包丹桂第一台戲圓等房屋欠找造價及加價兩共銀五千九百餘兩迭經公堂訊供判將欠找造價除去舊料銀兩外先繳銀二千五百兩給原告具領在案前晚由廨復訊兩造仍各由律師到堂代表經觀審西官英翰副領事研訊良久商請華官王襄讞判何仍交原保着將加價銀二千四百餘兩繳存公堂候下禮拜三再訊 
[形跡可疑]  
　　湖北人王鑑生（卽王慶山）與本地人沈阿松同寓廣東路一新旅館内前晚經老閘捕房包探沈阿岳顧阿根查見以其形跡可疑尾隨至寓盤詰支吾當將二人带入捕房抄獲現洋十五元小洋四十餘枚綢衣十餘件及杭州信局洋信收條五紙又妓女謝琴雀之局票一張並有日本人名姓之絲巾一條詰其來歷均不能指出一併押至昨晨解送公堂請究先由沈顧兩探禀明前情據王供伊父王阿福在蘇州開設順秦鞋店近由杭州來滬游玩衣物銀洋均係己物訊之沈供叔父沈錦齋在浦東開設茶館與王相識未久王襄讞商之英康副領事判仍押候查明就下禮拜三訊核 
[貪小失大]  
　　英商自來火公司控福建路四百七十五號門牌磁器店主胡明亮損壞火表舞弊等情昨經公堂傳訊原告代表哈華托律師偕稽查西人証明水胆鐵管錐有一孔以致煤汽度數無從查考頭係舞弊請究據胡供店内用燈三盞燈費按月照算並無舞弊情事中西讞員以火表已壞未便推諉判罰洋二十元充公並賠損失洋十元了案 
[補傳人証]  
　　劉德良前日在大沽路紏衆將鞋匠李金門兇毆致被打失所携之綢鞋六雙控奉捕房昨經公堂請究原告偕証李金福投訴前情質之劉不認紏衆行兇判交保候補傳人証於下禮拜三質究 
[小孩遇救]  
　　五歲男孩楊阿喜因病被其家屬棄諸路隅由捕房送至公廨轉送醫院醫治在案茲已醫愈昨由捕房解案請示判留候與孤兒院商明带堂再核 
[流氓搶帽]  
　　流氓沈胖子羅德也因在途攫取行人草帽由捕拘解公堂訊實判沈押六禮拜羅押兩禮拜 
美租界 
[虐待女子]  
　　北河南路四百六十七號住户陳薛氏因凌虐五歲養女由鄰人報告捕房飭探逮案將女孩送院驗傷氏送公廨收押候辦 
[乘車跌悶]  
　　楊士生昨乘七十八號電車至吳淞路一躟而下跌暈於地由捕車送同仁醫院殹治姓甦 
[汽車肇禍]  
　　一百七十二號汽車昨過吳淞路撞跌行人葉祥生葉少卿均傷頭面並撞壞某號人力車葉等同投捕房報告捕頭允爲查辦 
[車夫蠻橫]  
　　人力車夫余阿一昨與某甲爭奪主顧推翻甲車坐車人安許氏抱一幼孩從車中跌出致傷孩之手足當卽鳴捕將余拘送捕房伡候究辦 
[口角鬥毆]  
　　胡阿四昨與金阿林在西華得路口角相毆扭控捕房捕頭以事甚細微分别斥退 
法租界 
[債臺高築]  
　　歌舞台戲館因欠房金及生財租錢曾由房東陳 
輅卿控奉公堂將園主謝微生提訊交保限理該園閉歇後曾交過洋一千元嗣又挽人向陳説妥再償還洋一千餘元了事惟所有戲衣生財缺少甚多一時未能料理昨又集訊謝將所欠之工部局捐欵及巡捕捐等項措就交案外尙欠徐濟華押　洋一百元及缺少生財等物判交原保出外限期理妥 
[煙妓入獄]  
　　小東門烟妓唐金寳窩留搶刧常熟縣境許王氏家錢洋衣飾之世盜張林朱家順林福森張小光徐福生顧得勝徐太周楊錫奎等爲捕房包探破獲已紀前報昨將該妓等一併解廨事主許王氏亦偕受傷之弟媳王余氏投案禀訴被搶情形並稱氏夫名鳳雕共被該盜毆傷者有四五人聶讞員明訊後判唐妓監禁二年各盜移送常熟檢察廳歸案訊辦 
[無可翻供]  
　　審判廳前解夥刦齊齊路鄉民夏小弟家錢洋衣物之匪徒韓德奎劉石柱錢左四徐小五子等至捕房昨日解廨訊究韓等俱狡供不認聶君謂徐等曰爾等在審判廳供明由本立邀去搶刦供單鑿鑿豈容翻供判一併還押再核田桂渭無干開釋 
[來函]  
　　陸巷鎭俞綬臣君函 
　　申報館主筆先生鑒啓者今日民權報（六月二十六日）各　記事樣内記有律師不敵律法一案内載陸巷鎭俞藴蘭被控避匿後由其兄俞綬臣以四千金延聘陳則民唐愼坊潘志岡狄梁生四大律師多方設法并以四百金請某訟師勸令原告呈遞利息等語所載盡屬無稽殊可駭怪查鄙人與藴蘭雖係兄弟然分居柝煩已久於此事并未顧問一語且與陳唐潘狄四律師亦無一面之識何從而托其設法至所謂四百金云云鄙人更莫名欺妙惟六月六號有蘇州地方審判廳司法警察持俞藴蘭拘票到鎭因藴蘭不在逼余到廳余以此事與余無干且拘票上非余名字不允該警察卽行動蠻拘扭不得已隨之至廳後經推中薛雪略訽數語卽出則此事之與余毫不相涉情實顯然今該報橫加誣衊不知其意何居或係有人從中作弄亦未可知鄙人素不喜多事故亦不與交涉惟牽涉陳唐潘狄四律師在内該律師等皆係爰惜名譽之人想未必肯即此干休則將來終有水落石出之一日耳鄙人爲自保名譽起見不得不申明如左貴報素持公道伏乞登入來函一門以昭黑白毌任　　此　台社陸巷鎭俞綬臣謹啓 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[臭蟲寃狀仿專制時代禀詞體] [  病夫]  
　　具禀人富貴蟲年年一歲住居十八舖木板街帳子灣 
　　爲虐斃子孫毁屍滅跡放火搶刧報求踏勘事竊身世業針科安分營生子孫相守詎於本月二十六日身因出診行經枕頭邊突遇沈懞懂徐糢糊二人口駡臭蟲不休并有肆行搜捕大加殺戮等語身畏其兇鋒不與計較當卽逃回家中濳蹤不出當日無事迨至黃昏時候因腹飢命子孫等上街采辦食物適被沈懞懂等撞見不由分説膽敢將身子孫拿住當塲揑死有未被捕獲者逃歸報告被害情形身聞報大哭當即投訴地甲毛阿二毛卽恊身赴案請騐不料夜間三更時候走到木板街口又遇沈懞懂徐糢糊邀同羽黨混名十指尖等燈球火把手拿扞子槍洶湧而來地甲毛阿二見勢不佳先行逃走藏身桃源洞口得免身狂奔回家沈懞懂等隨後追至將身長子大蟲屍身燒燬又將次子中蟲孫小鼈亂戳斃命搶去枕頭衣又刧去隔壁白蟲家棉衣多件復將房屋放火身與老妻幼孫冐火逃出所有房屋家財盡被燒燬只得到桃源洞尋得地甲毛阿二一同來案請勘爲此具呈伏乞 
　　檢察大老爺電鑒恩賜到場踏勘一面立提兇犯沈懞懂等到案照律究辦出自鴻施沾仁上禀奉批呈式不合姑准候勘 
[送唐三藏序仿送董邵南序] [  愛]  
　　禪門古稱多妖魔鬼怪之輩唐僧歸佛座向不見重於如來忽生驚恐暗暗離慈土吾知其必有變也唐僧往乎哉夫以子之不相容苟平心靜氣者皆調劑焉矧禪門之輩出乎其徒者哉然吾嘗聞𥚉流與法相違吾惡知其各不符其實所云邪聊以吾子之修卜之也唐僧往乎哉爲我謁觀世音之座而觀於其旁復有昔時龍女者乎爲我謝曰彌勒佛在後可以抛而去矣 
[登黃鶴樓謁諸賢像用崔韻] [  靜觀]  
　　偉人大半捐軀去遺像空存黃鶴樓偉人一去不復返英魂千載空悠悠新官個個鑽民國舊制條條仿滿洲四面楚歌何日了中原大地不勝愁 
海外奇談 
[女音樂家] [  頌斌]  
　　法國文學家佛萊特君之長女曰意特萊甫今世界最著名之音樂大家也以一八七八年八月二十六日生於巴黎西十餘里之封克斯堡幼即敏慧性尤閑淑十歲入琴密司高等女學校屢試輙冠其曹諸同學交口稱譽越五年學業大進乃從名人茹司德遊音律益精遂被舉爲法京巴黎阿爾買大戲園總理一九零六年復至德京柏林組織女子高等音學校而其音學益神妙不可方物能連彈披阿諾三十時間而不休悲歡離合信手摹成時或深宵獨弄鳴然一聲凄怨裊起如寡婦夜哭聞者莫不變色涙下不能自已其技之神有如此故各國之聞名幣聘者日接踵於門云 
尊聞閣詞選 
[高陽臺次瘦蝶鏡笙兩詞人韻（）] [  孫至公]  
　　歇浦榴花淞濱艾酒十年不豁詩眸舊夢前塵依然幾曲紅樓傷心當日新亭泪最難堪冷落朋儔記高游春檯聽　秋草盤　 
　　而今多少餓　　道海休塡恨城更添愁老矣詞人憂中説甚風流此來　筆謀生　急煎煮字誰收好句留霜子鴻妻書書同舟 
[三月二十九日追悼粤東殉難諸烈士三首] [  瘦鶴]  
　　去年此日同聲哭今日今年喜不支乾凈土埋奇士骨自由花燦黨人碑一生終以帝秦恥九死猶將覆楚期爲問泉臺知也未河山還我已多時 
　　黃花崗上自春風新立豐碑矗太空但得姓名埀宇宙莫將成敗論英雄長虹倐化陰　碧宿草應留戰血紅我欲招魂向何處江樓灑涙夕陽中 
　　着意　人在一鳴義旗高堅五羊城十年范　謀吳沼百騎甘寗走魏營狙撃何曾無力士（謂温生財）奇功不料出書生只今碧海寒潮惡似爲當年語不平 
蝶麟酬唱集（三續） 
[五疊韵] [  瘦蝶]  
　　江波浩森碧天長目極飛雲祝健康安得琅峰同覧勝爭搜佳句付奚襄 
　　交從淡處見情眞同是昂藏負此身鈎起閑愁消未得兼葭秋水賦伊人 
[和韵] [  峰石]  
　　春秋佳日日舒長一室妻孥百事康有酒晨傾碧玉琖有詩且貯紫維囊 
　　世外神仙梅子眞吟風嘯月不　身年來一種消愁法學作義皇以上人 
[六疊韵] [  瘦蝶]  
　　大筆如椽　子長同游更望壽同康羡君一卷鬚眉傳四海英豪晝入囊（君集近時名流各爲小傳名曰四海鬚眉傳） 
　　世味何如酒味眞醉中胆氣可包身行空天馬難覊　豪放如君得幾人 
[和韵] [  峰石]  
　　奇才奇士愛文長奇水奇山愛建康何處逍遙何處去一書一劍一琴囊 
　　滿眼勞　看不眞兩問忽有阿儂身梅花明月空山伴不解誰賓誰主人 
 
 

Page 11

 
 
心直口快 
　　國庫如洗需財孔垔而外交團百端要挾應付綦難不意國民捐之聲浪雄飛突起解囊慷慨日有所聞人心不死强隣膽懾我喜民國成立貧富貴賤之階級破除思想日趨於平等盡納税之義務者應享選舉之權利而租界居民有義務無權利我恥[  虹]  
[劇塲一夕恨] [  冰盦徐弢]  
　　甚矣哉戲劇感人之深也星期六晚余往羣仙園觀劇偶有所感拉雜書此 
　　鳳陽歌鳳陽爲明太祖發祥之地頻年荒歉百姓流離富者賣屋賣田貧者鬻兒鬻女一念及近年淮海水災飢饉載道餓殍堪僯安得繪十萬幅流民圖使一般守財奴鎔化鐵石心腸解囊助賑我恨 
　　捉放曹陳宮以一念之仁不殺曹操卒貽漢室篡逆之禍去年北京炸彈不烈不曾把陽共和陰專制誤國害民之賊炸死我恨 
　　功臣宴彌正平於大庭廣衆中痛駡曹操而專制權奸如曹賊猶不敢冒殺戮賢士之名何以共和時代反有逮捕主筆取締報律之舉安得數十百彌正平化身將個個國賊駡一頓我恨 
　　蝴蝶夢田氏當毁扇之時居心非不貞烈祗緣一念之差遂至身喪名裂何異一般據要津踞高位者當其蟄伏牖下時非不一腔熱血滿肚熱心以改革政治自任迨一入政途大變宗旨夤緣奔競之風爭權攘利之舉尤甚於滿清時代我恨 
戲攷[  健兒]  
[要離斷臂刺慶忌（續）]  
　　又有伯嚭者其父郤宛爲楚囊瓦費無極誣害逃至吳國子胥亦薦之吳王要見其刁詐諂佞竭力阻之子胥不從遂伏沼吳之禍 
　　吳王又訪得干將善鑄劍使鑄利劍以佐軍需干將之妻莫邪投身爐中遂成寳劍二口一名干將一名莫邪以莫邪獻王而以干將自佩王逼其并獻干將干將乃出劍化爲靑龍乘之而去不知所終 
　　吳王聞慶忌在外招納死士結連鄰國欲寇吳報讐甚爲憂慮要離獻苦肉計請王斷其右臂而殺其妻子乃託言報仇投奔慶忌乘間刺死之以釋王憂吳王不得已而從之慶忌果中計任離爲腹心與謀伐吳大治舟艦順流而下行至中流要隻手執矛立於上風乘風勢回身奮刺慶忌矛光直透其背左右欲殺要慶忌壯其膽力止之遂自抽其矛血流不止而死要亦自刎吳王收其屍而厚葬之并立廟追贈以酬其功新新舞臺編演此劇子胥在酒樓遇椒邱訴要離伯嚭等與小説稍有歧異然情節變換省去許多無謂之周折其用意甚妥善也 
 
[俗語畫] 胖奶奶的褲帶不打緊鈍根曰吾願民國前途如胖奶奶之褲帶 
小説 
[短篇詼諧洗衣匠] [  龍]  
　　南北花旗之戰羽檄紛馳軍書旁午前總統格蘭脱君身爲統帥親督大軍屯營溯漠 
　　有某兵者新隷行伍諸事未諳性尤戇直一日手汚衣一包欲倩人洗濯而出門惘惘不知所適遙見有同營兵士數人聚立閒話乃趨問洗衣工人之居處衆兵知其新隷戎行因遙指統帥之營以戲之曰君欲覓洗衣匠可至彼中覓之有一短體多髭而名格蘭脱者卽隨營之洗衣匠也某兵不知其誑道謝而去 
　　某兵直詣統帥前格帥怪其狀叩所事曰無他吾有舊衣一包煩君一濯耳統帥聞言怒且駭因問曰汝之來誰指示者兵以頃遇之數兵士對統帥曰汝尙能認識否對曰能 
　　統帥乃命營官偕此兵往立傳頃問諸兵至笑問曰適汝等命渠來使吾浣衣有之否諸兵觳觫不敢辯但稱有罪統帥曰汝輩戲侮長官應重責姑念初犯略示薄懲汝等旣囑吾洗衣吾今卽以此役煩汝等因顧謂某兵曰汝之汚衣共有若干可悉命諸兵洗濯若洗而不潔汝可白吾令其再洗汝無怯也言己並命營官押諸兵出監其洗濯至潔凈而後己諸兵唯唯出同營聞者咸鼓掌狂笑 
　　周麟圃君鑒來函具佩熱心惟足下對於健兒戲劇指南有誤會語意之虞蓋健兒謂保定乾坤與博古通今互易者乃將兩句彼此互易其位置也如（我本是臥龍岡散宕人論陰陽如反掌博古通今先帝爺下南陽御駕三請早奠定漢家業鼎足三分官封我中郎將執掌帥印東西征南北戰保定乾坤）實較原文爲佳足下乃謂其不洽韻重誣之矣鈍根復 
 
 

Page 12

 
 
   
 
