# 1908 - 181 - 4912728

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
[今日本報目次]  
第一張上諭論說專電緊要新聞第二張接緊要新聞分類新聞清談評事第三張要摺本埠新聞國外新聞小說第四張章程路工報告上諭 
[六月初八日奉]  
上諭甘肅布政使着繼昌調補樊增祥著補授江寗布政使欽此 
論說 
[論銅圓折九之害（山林憩南黄芳墅稿）]  
球分兩半。洲列以五。環而國者奚止數十。而幣制之錯雜敗壞。未有若我中國之甚者。旣無法定之正幣。又無確認之補幣。雖舊日所用制錢。於交換賣買時。可補銀貨之不足。然無論如何巨額。皆得以錢支付己大失補助之性質。制錢廢而銅元行。民間隠受其害。益不可究詰。官利其有羡餘可攫。昕夕皇皇。開爐鑄造。而我國一般商人。丁此銅元充塞。貨價日增。又不明計學之原理。不規時勢　遠大。徒狃于個人眉睫之利。不惜自欺以欺人。如近日嘉興等處。囂囂然創銅元折九之說。夫亦大可異矣。 
聞之經濟學家之言曰。價格之高下。因需要供給之關係而定者也。需要增加。供給減縮。則價格必昻貴。供給增加。需要减縮。則價格必低落。求其無增無减。俾需要供給。各如其分量。必注意於分配一法。以爲平均價格之標準。本年自春徂夏僅五閱月。銅元之充斥。幾非意料所及。每銀一元。兌價驟增百餘文。良由宫爐增發無藝私鑄日出不窮。供過乎求遂不免有錢禍之歎。不爲拔本塞源之計徒逞其抑勒之慣技。改折九文以爲能若是。銅元可不麾而自去曾亦知官爐私鑄。果因一文之短減。而即日停止乎。不能即停銅元必有加無已。將减至八文七文。或五文以下乎。按目下滬巿。每銀圓。兌錢一千二百二十文。合銅元一百二十二枚。若折爲九文。應合銅元一百三十五枚。核算方能劃一。今聞嘉興等處。自減折後。洋價僅作一千一百文亦合銅元一百二十二枚。是陽折九文。陰仍作十。 
文。小民以銀易錢以錢購物。一轉移間。百餘文己不翼而飛。彼銅元仍可繼續入境。以易銀而去如是而謂抵制輸入。有理乎。 
或曰折九之說不能抵制輸入商人亦籌之己熟顧自錢價日落。百物之以錢計值者日益貴。在昔存本一元之貨。害錢一千三百文。更可獲什一之利。今己無利可圖矣。增價則慮滯銷減售則嫌蝕本。不得己折銅元爲九文。稍稍補救。然猶恐不利於社會。而或生禍變也。乃相約銅元九折。貨價亦隨之九折。以示大公而堅堅衆信。試思銅元折價。有形者也。貨物折價。權操諸商。果否減折。無形者也。即一律九折矣。積之旣久。或藉口來源之昻貴。乂增其價而取贏焉。熟得而議其後哉。朝三暮四之。術我國商人本優爲之。貨價之九折其名。銅元之九折其實。商人自爲計則善矣。其如升斗細民之困窮無告何 
不特此也。凡民間錢數之支出。最鉅者莫如錢粮。浙省各縣。銀價不同姑勿論。即以蘇省言之。每銀一兩。徴錢二千二百文。本年以錢價陡賤。官無贏餘計臣但恤官窮。罔顧民困。每兩准加二百。共徴錢二千四百文。若銅元折爲九。則不啻明加二百。復暗。加二百。官固大受其利。而民乃愈受其困矣。其次莫如典肆夫典肆之設。原以便。月利一分八釐。定章固不爲寡矣。比年錢洋價目。漲落懸殊。典商以出入暗虧。禀准加利二厘。共計月息至二分之多。己大背便民之初意。若銅元折爲九。則旣嘗加利之苦。又受折錢之害。小民物力維艱。有限之脂膏。何以堪無窮之剥削。其有不挺而走險者幾希 
要而言之銅元折價一事。揆諸經濟學之原則。及參以今日情勢固有百害而無一利者也。夫醫者之治疾。必深察夫受病之處。而後溫凉攻補各適於用。治其標而忽其本。雖或奏一時之效終必潰敗而亡。銅元之爲民患。溯其原因不外兩大端曰。本微而利重。私鑄之層見迭出也。有出而無入官塲之拒不收用也。其第一原因。固人人知之。人人能言之。第二原因。則惟民知之。民言之。官知之而不欲言之。且不願民舉是而訴之。一若經濟上損害。小民右應受之理由者。故爲今之計。商界宜爲急激之進行。聯合團體。要求大吏速停官鑄。嚴禁私鑄私運。則銅元之來源絕。一面嚴札地方府縣各稅卡。銀漕雜稅不得藉詞拒收。違者干參處。則銅元之去路通。供者求者。兩無偏倚。或可暫紓目前之急。庶銀銅兩價。各劑於平錢價旣平。束速定本位之制。令一國中本幣所幣。各收維持統一之効毌傾側而趨於一端。致國民常陷於恐慌之境。其庶幾得久要之道乎。識時君子。或韙予言 
 
 

Page 5

 
 
專電 
[電一（北京）]  
　　内廷人云皇上病己大愈 
[電二（北京）]  
　　度支部奏禁烟實行收稅必短東西各國償欵要需應田民政部擔任就鹽斤項下攤派乃爲各盡義務請飭電咨各省自七月份起一律加價四文約計每年可得五百萬半解部庫半歸産鹽各省舉行新政其有辦理不力或舊課短絀即在該省協餉内先行扣抵仍從嚴參處 
[電三（北京）]  
　　郵傳部以忽奉旨借債須先奏咨外部是以擇要造路一事擬從緩議按此電未明俟得詳情續報 
[電四（北京）]  
　　江督蘇撫奏請以查燕緒補松海防同知奉硃批史部議奏 
[公電（北京）]  
　　北京憲政公會禀請度支部民政部立案　奉批准緊要新聞 
[諭飭會議鐵路免稅北京]  
　　六月初二日軍機大臣交旨稅務處本日面奉諭旨鐵路免稅日多自應略示限制但此項免稅或在合同或業經奏准亦須分别詳擬著該處會同外務部度支部郵傳部詳細查明妥議具奏欽此 
[不准滇督開缺北京]  
　　六月初二日軍機處廷寄滇督奉 
旨錫良電奏悉滇省匪亂甫平正賴該督籌辦善後豈可遽萌退志著賞假一個月以資調養所請開缺之　應無庸議欽此 
[雲南平亂後近情]  
　　商署滇提雲南提督張勲因在京充當要差並未赴任此次滇亂曾由錫督電致軍機處促張提督赴任軍機處以張提督現供内廷要差斷難即行交代惟滇提一缺關繫緊要白鎭金柱旣不能調動宜由滇督愼選幹員電商簡令暫署己電復錫督請其酌辦 
整頓鹽課愼邊善後項内開辦墾荒官欵尚無著落兹有某道獻議整頓滇省鹽務擬定兩項辦法（一）爲鹽商報效　酌定推廣鹽井加增運價運數（二）爲改辦鹽埠鹽井仿照廣東成法辦理議以第一法爲暫時籌欵接濟開墾善後要需約可集欵數十萬及百萬内外第二法俟妥籌辦法即爲練軍開墾常年經費錫督以此議可行即派該道先酌擬第一項詳細辦法一面電商政府俟得有覆電即須決定實行 
搜查報紙錫督因近日邊界革黨倡亂皆以種族之說鼓動内地而來現特分飭高方趙各道王陳各守在河口各處會同巡警密查如有民族主義之華字報紙一律不准入境曾有一蠻耗工人由越南遞寄報紙多起分送各商店爲某營查知即將各報遍加查閱實係廣東上海各報其中僅夾有香港報紙數張遂立行銷燬該工人亦經商家力保始予釋放又近日查察由越赴滇之華人甚嚴對於剪辮及裝假辮者尤爲注意雖查非革黨亦必有殷實的保始得安然入境云 
[閩省敎育總會發起國會請願福州]  
　　閩省敎育總會前日發起國會請願刊印傳單分發各團體云開國會爲立憲要著國民之聯書請願者己有數省現江蘇安徽浙江江西欲聯合南五省紳商士民合詞籲請特刊國會期成意見書並列名單二十紙祈即轉發各界有願簽名者請即照謄（未畢業之學生不必簽名）限六月三十六日以内寄到福州東街敎育總會以便尅日彚寄爲盻 
[浙江國會請願問題三誌杭州]  
　　浙省紳學界發起國會請願並擬初十日大會提議辦法等情己兩誌前報兹悉刊印之簽名書己於初五日一律出版即日邀集發起諸紳在總敎育會事務所開談話曾擬每府遴派妥員一二人隨帶簽名書分赴所派各城鎭會同官紳商學界開會演勸儘六月内辦妥回省以便擇期大會選員入都 
[旅滬皖人會議礦務]  
　　安徽旅滬路礦公會昨日十一鐘在望平街事務所開職員會議案錄卜（一）舉職員一人入京請外部發原訂洋文合同及關於銅官山檔案逐細研究冀得眞相（二）凱翰以外國商人資格攘奪皖省銅官山礦權今日除力爭廢約外無他辦法公議仿照開平礦格成案舉職員進京向京官商酌合舉代表赴倫敦會同李伯行星使向英國裁判所控告凱約翰不法行爲（一）與凱約翰訴訟經費應先由安徽礦務總局擔任（四）推舉職員方君守六入京會同皖京官面商以上各節（五）先電復孫中堂楊侍郎等（六）電安慶敎育總會及礦務局請其速舉人進京力爭銅官山礦産以上各節當經 
 
 

Page 6

 
 
會長及各職員議决兹將電文錄左 
北京孫中堂楊侍郎諸位同鄕公鑒作接公函囑議銅官山案在滬鄕人今日會議公舉方臯即日北上代陳意見並隨同商辦一切路礦會齊安慶洪朗齋李巽之及諸同鄕鑒京官函囑公議銅官案滬舉方守六君入京商辦皖舉何人請復并請轉致蕪寗路礦會齊 
按尚有昨日宣布之外部與　英兩使往來各照會明日補錄 
[江督致皖撫電（爲鹽斤再請加價事）]  
　　安慶馮撫合密江南財用窘迫己極　急籌的欵萬難支持他項籌捐皆不如鹽斤之溥而無弊昨己陳奏請於部加四文外再加二文劃歸江南濟用現奉電旨著照所請等因欽此除咨逹外特先電聞方冬印 
[照約封禁煤并山東]  
　　井商許玉等爲封禁煤井事曾禀 
撫院奉批飭鐵路礦政總局查照三十三年正月簽定礦務合同妥酌辦理嗣經該局批　查合同第一條載此次地圖紅線以内所有華人礦産除此次合同簽字之日所辦現礦外此後不添新井等語日前封禁各井係經委員會同礦務公司查明確係新并核與合同不符業已按照合同飭令封禁應毌庸議再閱該商許玉控院呈内所引華德採礦公司合同此是上年七月間簽訂與鐵路三十里内礦務公司係屬兩事不能援照辦理該商毌得誤會 
[英艦巳出鄱陽湖江西]  
　　英國兵艦辯沙號一艘前由潯入湖晋省游歷吳城南昌經合官照約力阻及洋務總局禀請護院電請外務部照約向駐京英使駁阻在案現該輪管帶接有九江領署電文特於六月初一日下午啟椗駛出鄱陽湖口當經台官及江亨兵圇管帶沈君電禀贛撫矣 
今日因告白過多尚有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞要摺移入第三張 
[訂立天主堂歸還印山學堂條欵浙江]  
　　印山交涉始於春間正月迭經撫藩與洋務局極力磋磨乃始議結條欵於六月初二日彼此簽字兹將條文錄下 
一台州府海門印山學堂今議歸地方總理 
一學堂房舍墻垣（前係敎堂建造）並器具什物用費議價洋七千四百元由地方官督同紳士籌欵撥還天主堂永清糾葛 
一學堂南首斜坡下之老墻爲天主堂界墻又自大門南首門房之極南墻角止築一高墻爲學堂界墻其中間餘地（卽斜坡）照現時地狀南北二丈七尺東西十三丈二尺訂立界石作爲官地惟學堂敎堂以及地方官民永遠不得踐用並彼此界墻中均不得開門以杜爭執而免侵越一敎民本中國百姓與平民一體地方官初無歧視自可准敎民入學 
一關於此案之在押敎民方映川阮阿岳今此案現經議結應予開釋其餘被指拿各敎民亦一體吊銷 
右條欵共六份一存撫署一存洋務局一存寗紹台道一存台州府署一存法總領事署一存寗波天主教堂 
[湖北水災詳記]  
　　漢關道署初二日接襄陽來電禀報襄水陡漲八尺當經桑觀察飭令水保鳴鑼通知各船戸小心防護初三日晚十句鐘時道署又接襄陽電信襄水又漲一丈三尺當又示諭各船戸加意防護連日大雨漢口後湖堤内幾成澤國該處居民刻己逃避一空連日江水漲急漢陽縣李振青大令特於初三日諭飭七十二堡堤長多備禦水器具保護江水垸堤閘爲思患預防之計 
黄陂縣屬十八垸日前因洪水怒發隄防槪行崩潰據稱該縣大西門外大興垸尤關緊要此垸一倒數十村落槪被水淹死者不計其數縣令飭將城門閉築故城内尚無大患 
孝感縣地方五月二十八夜山水陡漲三丈高沿河一帶屋宇衝坍無數樹木亦多傾倒人民除溺斃不計外多半逃亡乞食 
鄂藩接到長陽縣董治勛來禀云枝木埧地方山巖崩塌壓斃居民田屋懇撥欵欵卹祈示祇遵等情當奉批示查該縣青山磴地方山巖崩塌壓斃人口淹沒田地屋宇殊堪憐憫所請在原借公欵三千串内撥出錢五百串作爲賑濟應准照辦再由本司在於賑捐項下加撥錢五百串先行墊發妥爲賑撫 
[東京通信]  
俄國組織黑龍江艦隊日政府頃得南清最近消息謂俄國不日將編制黑龍江艦隊特製排水量二百五十噸之河川用砲艦十隻監視小蒸氣艇十艘駐劄東部西伯利亞地方 
商業留學生與博覽會之關緊日本明治四十五年大博覽會事務局會長金子子爵近特派局員鹿野吾一郎氏訪謁吾國留東大學部商科生王蔭藩君詳徴中國對於博覽會之意見並請王君轉知留日商業學生並大阪長崎横濱神戸各華商總會廣徴之意見及籌畫中國陳列所並開設華人大旅館問題王君現己據情函知東京商業學生全體互相研究以便與該會長交涉聞各學生均認此舉爲必要事件樂與圖成調查間島之礦産去年七月統監府託地質調查所特派小川技師調查間島礦山現己報告該所略謂山金胚胎於蜂蜜溝附近之片麻巖中砂金在其下流之二道溝及三道溝前巳開採目下有休止之說此外如片磨巖地方之溪谷亦有價值之地銀銅礦在布口哈通之支流胡仙洞河之上流名曰天寳山礦山礦床共分二種以輝銀礦方鉛礦黄銅礦閃鉛礦爲主一以黄銅礦爲主皆精良可寳之礦産也明治四十年日清兩國曾協同開採嗣以外交關係事遂中止該處石炭礦厚約尺餘目下老頭溝三道溝曾山洞等處炭苗皆露惜質不良惟將來間島地方火車大通需用必廣當局者亟宜注意也 
會議木材之稅數陽歷六月二十四日第二次之日清二國委員會議聞各委員謂現行木材稅法之取調書已由東邊報告一年須十五萬兩而該處人民報告在五十萬兩以上其數懸殊木材一年共取百萬根平均價格約三百萬元内外 
經營滿洲之著作自滿洲開放後日本一般國民慘淡經營不遺餘力其著作尤夥今特調查如下 
（滿洲事情）外務省調查（西伯利及滿洲）花　氏著（滿洲）賀戸乃府（滿洲誌）及（滿洲）華元同木氐著（滿洲旅行）沙特氐著（滿洲）符其狎氐著（滿洲旅行誌 
）開羅氐著（大大的露西亞）稻垣伸太郎氐著（滿洲之話）春陽堂發行（滿洲事情）實業之日本社發行（滿洲案内）堀田璋右左氐編（黑龍江）足立栗　平田骨仙共著（滿洲古今史） 
[西報譯要]  
○赫德論中國前途泰晤士報云中國總稅務司赫德於五月十三日行抵沙層登埠有進謁者詢以中國近事嚇君答云余長途跋涉委頓異常且係請假人員中國事未便深論日後職位更動與否尚難逆料余此次回國爲就醫計留英久暫亦難預定無己請爲君略述中國大勢今日中國較之五十四年前余初到時進步之速己不能以道里計國内政治現正一一進步全國人民近日頗能合羣以謀公益且亦漸知採用歐西主義所惜採用不速耳余前曾著書論華人事甚詳目今所抱宗旨對於黄禍間題與前逈異前書所論中國軍事情形恐讀者不免悮會蓋華人性非黷武亦非可加以侵凌其人類皆果敢而不畏死者殊爲可怖然欲使中國成爲軍事上之强國亦非一時所能企及前所謂黄禍者僅指商 
 
 

Page 11

 
 
戰而言中國地廣民衆養生之需皆極易舉將來工業商業之競爭必不能免又可懼也 
○西報評論日本停拒新法鐵路文匯報載初六日倫敦電云英國倫敦斯考脫倫愛爾蘭約克歇蘭開歇及各處之著名報章近復相繼著論評議日本堅拒新法鐵路事宜謂日本不再强辨該路將爲南滿鐵路競敵而奪其利益之舉令人不可思議云 
分類新聞 
政界 
[飭議變通各衙門供應曾法安慶]  
　　日前皖撫馮中丞札行藩司略云各省向例督撫司道到任必由州縣承辦供張凡署内一切器用飲食帷帳簾幕裱糊裝潢之類務必竭力舖陳輝煌美麗名曰塡衙蓋沿乎習尚豪華者遇事苛求百不一當深恐以豐儉爲區别定舉措之方針或遇一歲之中大吏數易則辦差之虧累多至數萬金上官知其受累之原因不得不予以相當之調劑任其擇肥量瘠不復爲地擇人夫朝廷設立地方官以爲民也但使廉明勤愼有守有爲即令不善辦差不惟不宜從而罪之且宜從而奬之現在百度更張此等積習尤應革除查湖南設有支應局以代州縣供應立法頗善亟應仿此實行掃除舊日各衙門供應之習改由支應局酌提間欵預定限制務從節省毌令州縣擔承爲此札飭札到該司即便從速妥議辦法詳覆核奪 
[膏捐董事發縣管押蘇州]  
　　承辦膏捐之土商郭廷楨於上月底交缷後核計五月分應繳之包捐錢五千千文分文不繳先經禁烟總局限飭三日内悉數繳清詎逾期仍未措繳因於初六日發交元和縣魏大令看管著即繳納至經理賬欵之顧某聞亦挪虧不少現己逃匿無蹤矣 
[飭諭各屬赶辦鄕團安慶]  
　　皖北民風强悍盜匪出沒無常且自青紗帳起搶刧巨案時有所聞各屬雖已舉辦巡警類多敷衍而駐防營汛又極零落均不足以資捍禦故皖撫馮中丞昨又特札皖北各屬勸諭紳董赶辦鄕團藉弭隠患 
交涉 
[塔爾巴哈台設中俄交涉局北京]  
　　塔爾巴哈台辦事大臣致政府電稱現在塔屬俄商往來交涉日繁稽查保護在在胥關緊要己擇定吉木奈地方設立中俄交涉局一所派委熟悉中俄情形人員辦理一切並移防隊駐紥以資聲援 
[抵制洋鹽入蒙北京]  
　　庫倫延大臣近電度支部稱外蒙古有某國洋鹽輸入日多我國權利所損不少亟宜嚴定章程並與某國劃清界限以保利權而免交涉 
[厘局札留交涉委員漢口]  
　　漢口牙釐統捐局壽太守廷因該局稽征洋商運貨每有交涉情事昨特札委租界洋務公所幫審委員吳二尹尚楷道署繙譯黎州判雨霖充交涉委員以資臂助 
[奉撫與各公使開議事件奉天]  
　　唐少帥前日由京赴津實因各國公使以事停議遂旋津寓稍爲休息昨復由津晉京再將奉省各政與各該公使重新開議俟有緒便可返節 
軍界 
[私藏大宗軍火案又見漢口]  
　　漢陽西關外澹竹湖地方有會匪湯姓家藏有大宗火藥刻被省城營務處偵探弁兵查知即於初四日會同警察西局弁勇多人前往搜捕當塲起獲火藥數箱即將湯姓父子拘解省垣訊辦又黄滕嘴地方某姓家亦有私藏火藥情事亦於同日發覺拿獲三人一併解省訊究 
[綠營暫緩裁汰安慶]  
　　皖撫馮中丞前擬裁汰綠營騰出餉留備新軍之用曾具疏稿咨商江督兹奉午帥函復略謂綠營雖屬窳敗不足以資戰守而捕盜巡防尚可補地方官耳目之不及况通計制兵仍有二千餘名一旦全裁更不免流而爲匪貽害尤甚應俟各處警察普及再行酌辦 
[派員查辦需索米船案鎭江]  
　　淮揚一帶軍營每有留難米船勒索重費之事己誌前報兹聞又將大橋泰州兩處報捐南運之米船百餘隻阻難致起衝突現爲省憲訪悉立派顧明府到該處查辦 
[浙省檄調新軍回防杭州]  
　　嘉湖各處剿梟軍隊以匪黨肅清江南一軍早經次第回防惟浙省派出第一標一營全軍因該屬防地散漫經官紳禀請暫留鎭攝現楊協統以該軍久戍防地有礙操練特禀准馮夢帥檄飭陳步棠管帶統率全軍即日開回省防以資練習 
學務 
[陸軍學堂給發文憑蘇州]  
　　蘇撫陳中丞於初七日牌示云蘇省陸軍速成學堂畢業學生聽候本部院於初八日蒞堂給發文憑 
[敎育總會歡迎三會長江西]  
　　省垣敎育總會於上月三十日開會歡迎正會長劉君鳳起副會長魏君元戴賀君贊元到會者三十餘人先後演說開會宗旨及會中應辦各事四點鐘攝影而散 
[咨飭留學生家屬速籌學費安慶]  
　　出使日本李大臣咨皖撫文云湖北留學經緯學堂學生畢元藩自入堂以來學費均家屬匯給增冬因病就醫用費甚鉅不知其家屬何故至今無分文寄東查該生係安徽貴池縣令畢登之子請飭該令迅籌日幣五百元滙交使館以便轉給濟用庶全國體而維學務云 
[府中學堂將次興工長沙]  
　　長沙府官立中學堂前經購置南門外地址屢擬估工興築迄未就緒現因長沙府督捕水利同知經督撫奏准移駐洙洲改爲洙洲撫民同知所遺省垣舊署即以長沙府通判移入遞遺通判衙署即擬改建該府中學堂聞日來即將拆缷估計工程尅期興築矣 
 
 

Page 12

 
 
[派省視學會考畢業浙江]  
　　桐鄕縣學堂高等科學生鄭英華等九名現届畢業經沈大令會商堂長定期六月初七日傳考畢業特申請提學憲派員會同復試以昭鄭重當由司遴派省視學范紳耀雯即日前往會同宫紳按科復驗評定甲乙並將原卷呈司察奪 
實業 
[咨覆維持茶務北京]  
　　農工商部咨駐英欽使略謂商務委員周鳳崗呈稱查得去年冬季華茶銷路漸增自十月至十二月確較上一年冬季加倍緣比來華商經營茶業略有進步近復由金山華茶商會廣登告白謀擴銷塲以故售數驟增兹將該會上本館函曁倫敦茶商報告表錫蘭報所載華茶與印錫茶爭巿情形一併附譯繕呈等情相應咨送查核等因前來查閱該會函稱華茶進步各節曁倫敦茶商報告表中國茶葉漸有轉機皆由該會竭力廣告熱心研究於商業前途裨益匪淺相應咨行貴大臣查照仍須轉飭該員勸導業茶各商合力維持并將該會辦理情形隨時調查報部備核可也（按周鳳岡報告茶業兩件己登初五日本報第四張） 
[海船裝茶出口漢口]  
　　漢口茶業係出口大宗現值茶巿發逹之時阜昌新泰立興各洋行購辦花箱由江輪轉運出口殊多週折兹特轉租海輪五艘由漢直駛出洋以資便捷 
[試驗窻片機器之報告徐州]  
　　前月初十日施弼在宿遷廠會同司德氏查驗耀徐公司製造窻片玻璃機器（一）廠中共有窻片機器四部因需用壓榨之空氣故四部機器均與廠中之冷氣機以鐵管互相連接（一）此機裝於西門子熔池之前者兩部餘則裝於池之左右（一）本届試驗止用熔池前左邊之一部餘三部當日均未試驗（一）本屆試驗用歐洲工人兩名一爲挑料者一爲吹筩者並有中國藝徒兩名分任其事 
[火柴改良長沙]  
　　湘省北城外和豐火柴公司所製火柴向來本省不甚行銷故歷年以來屢有虧折惟該公司所出數百文及一串文鈔票約共百餘萬串遠近通行獲利甚鉅故該公司得以支持近來又將火柴製法大加改良頗稱合用銷塲亦漸次推廣 
雜記 
[知縣挺撞藩台續誌蘇州]  
　　宗大令能述挺撞藩司己紀昨報兹據另一訪員報告與昨報微有不同姑亦照錄以觀其後先是宗大令即奉毛提學委赴崇明密查學務迨由崇明查畢回至上海得悉己委署嘉定縣篆當以是缺瘠苦求請滬道蔡觀察代爲說項懇調優缺觀察勉從其請電商藩司遂中瑞方伯以宗令交代未結改委楊令寳善代理前日宗大令回省即請病假一天初六日方伯詣自治會與官紳會議地方各事飭丁片請宗令詣會宗令以病假辭謝方伯散會後順道至宗令公館宗令先請擋駕方伯不允紙得延人接見方伯謂君體甚健並無疾病及詢以長洲任内所欠公欵與轉懇滬道電商等事宗大令於言語之間微有挺撞方伯大怒立飭隨帶之親兵二人將宗看管回署後用電話召蘇府何太守到署諭令提府發縣管押太守再四代求不允辭退後請臬司左廉訪親詣藩轅爲宗令緩頰亦無效力遂將宗令押發元和縣署限三日算結交代 
[武昌城陷之紀念日湖北]  
　　湖北武昌省城當咸豐間髮逆倡亂於六月初二日失陷官界之殉難者以臬司李愍肅公全眷百數十人死節爲最慘烈刻届紀念之期陳小帥特率同臬司曾廉訪於初二日往愍肅公祠堂致祭以慰忠魂 
[密拿辦匪書差安慶]  
　　泗州西戸總書何鳳池即何瑞墀爲安清幫匪之文巡風小班頭敦運孫德爲武巡風惡差李江改名李新係著名帮首迭次焚香授徒凡署中奉文拿匪伊等必先通知實屬罪大惡極現經皖撫馮夢帥訪悉密札該州牧一體嚴拿禀候核辦 
[杭城挑夫集議銅元問題杭州]  
　　杭巿銅元擁擠百業恐慌而以肩挑負販之流困難尤甚兹聞仁錢兩縣橋埠挑夫聯合江墅念二埠刊發傳單定期初七日齊集豐樂橋商定善後辦法其傳單略謂銅元日貶米珠桂薪日用飲食出洋盤而進錢數吃虧非細我輩以力營生遭此時艱家孥枵腹爲敢公請某埠代表諸君准某日齊集某處共商善後事關同業家計生命忙雨無阻 
[儒生讀經祈雨山東]  
　　近聞濰縣鄰境均得大雨惟該縣尚未澤及日昨有秀才丁文博蒯銘旗等糾合同人數名率其門徒前往西關設壇禱雨按五行擺列八掛各執易經一本其門徒各執孝經一本高聲朗誦讀畢則焚秘符數張大呼太上老君急急如令勑 
[襄河又漲巨水漢口]  
　　漢關道署昨接襄陽來電禀報襄水陡漲八尺當經桑觀察飭令水保鳴鑼通知各船戸小心防護以免疏虞 
[清談]  
[樊增祥]  
官場輙稱秘密運動　余觀之何嘗秘密哉證之往事某也者某某之門生也將開復處分矣未幾果開復某也者某某之私親也將起用矣未幾果起用今樊增祥於未開復之前先有開復消息於未放藩司之前先有簡放消息此何故歟然則官場亦祇差運動而已何嘗能秘密哉 
[評事]  
[鐵路官辦]  
十年以前之鐵路中國人不知自辦悉由外人代辦路權一握諸外人無所謂官辦更無所謂商辦是爲外人辦路時代 
五年以來之鐵路中國人皆主自辦不容外人代辦路權苟操自本國不堅報官辦亦不堅執商辦（如粤廣一路鄂則官督商辦粤則專屬商辦）是爲　回自辦時代 
近年以來官家見鐵路之有利而商辦之内部有衝突也於是乎有主張官辦之說爲撤銷商辦之計蘇杭甬問題發生後若惠潮若洙昭則已奏銷矣若伊蘭若江西若安徽巳嚴定期限矣此外已成之各路方懸年限以改國有矣是爲力爭官辦推悉商辦時代 
雖然今之所謂官辦者豈眞官自辦之哉不過借外人之欵項用外洋之工料而　中沾其餘瀝决非完全自辦之性質吾知　此以後將廻復十年前之狀况而已 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[東三省督撫會奏設立吉江電綫並籌修綫]  
[路推廣電話摺]  
竊維東三省電報自日俄戰後桿線蕩然前年經督辦電政大臣升任直隸督臣袁世凱委派黄道開文來東籌議收設事宜籌辦經年除將奉直之線接通外其奉天至長春一路則全沿鐵道新設以與長春至吉林原桿線相接然後奉吉之報始通鐵路界外俄軍電線上年雖經購回然各歸各路不相聯綴桿木亦半多殘毁臣等到任後以政治交涉日見繁多而邊防尤爲緊要因電商郵傳部仍派黄道赶設吉林至延吉廳並黑龍江省兩路電線　獨消息敏捷免誤事機且與購回之俄線消息相通不致廢棄可惜所需欵項由臣世昌電商吉江兩省撫臣籌撥應用彼時業經電明郵傳部在案查吉林東路經寗古塔琿春以逹延吉廳計線路一千五百三十餘里北路則由吉林所管之秀水甸地方接線至榆樹縣經雙城廳阿什河以逹哈爾濱計線路三百八十餘里所用桿木電線鈎碗及運脚　資各費共估銀約在十九萬餘兩其由哈爾濱展修經呼蘭綏化兩府海倫廳以至齊齊哈爾線路約八百餘里所用桿木電線鈎碗及運脚工資各費估銀約在十萬兩左右此次估價較之各省設線之數雖未免稍多實緣年來百物昻貴車價工資均非内地可比用欵巳飭其極力撙節而估算亦須從實統籌應俟該道造册呈送由臣等核明再行另案奏咨報銷此籌辦三省要路線路之情形也惟是此段線路大半沿鐵道而行所經各處亦多通商之埠而腹地則仍屬闕如現三省改爲行省匪獨外交之事日增即此增設民官籌辦防務曁剿辦鬍匪等事悉借電線以收迅速效况三省之大僅恃此一線而不另備他路以防維之倘其中一處有阻則全路不通機變之乘有非須臾可緩者是擴充三省電線亦望治之端而不可不亟亟籌辦者也臣等公同商酌擬擇緊要地方先行推廣從新民府起經法庫門遼源州洮南府以逹齊齊哈爾共計約一千四百餘里估算軍桿電料及運費工資等項需銀約四十萬兩仍飭黄道派員履勘道路籌備材料以便開工將來據實奏咨報銷此路告成不獨現有之路線相輔而行可備緩急之用而遼源洮南一帶之距省較遠者亦可免機務遲滯之虞此擴充三省腹地線路之情形也至電話一項亦交通利便之一三十二年經前任將軍臣趙爾巽檄飭電報局在奉省城廂代爲辦理由官籌欵支用惟當時限於試辦僅將各官署局所安設未能推及於商家現在各商號之請安設者頗不乏人祇以未及擴充不克應其所請應即仿照京津電話章程徐圖推展以慰商望光緒三十四年五月二十三日奉硃批郵傳部知道 
本埠新聞 
[報告租界禁烟情形]  
　　公共租界應閉煙館四分之一己於初三日限滿遵照停歇現領袖領事特將第一期應閉烟館總數及辦理情形照會滬道轉報江督咨部查照 
[滬道請禁西捕擅入押所]  
　　滬道蔡觀察前接公廨寳讞員禀稱駐廨西捕時常闖入男女押所查詢各犯案情殊於權限有碍請爲轉商領袖禁阻等情昨蔡觀察以此項西捕前由捕房派往公廨之時曾經瑞前升道一再照會飭令撤回未曾准予駐廨今該西捕擅入押所查詢各犯案情其意何在至於所中所押男女各犯皆由廨員訊明判定之案該西捕亦屬不應顧問此等妄爲殊屬非是爰即照會領袖比總領事西拂君轉諭捕房飭令該西捕等以後不得擅行闖入押所免生交涉 
[小工自盡案歸咎警察]  
　　租界領袖領事要求滬道伸雪鐵路工 
頭李德目盡一案己紀本報兹領袖西拂君以此案原因皆由寳山縣境警察不善彈壓所致爰又照會滬道請爲整頓昨蔡觀察當即移請巡警總局汪總辦速將該處巡警設法改良以免外人藉口一面函催滬寗鐵路督辦鍾觀察迅將如何給卹之處議復核辦 
[巡警總辦赴寗]  
　　閘北巡警局總辦汪頡苟觀察因有要公於昨日乘火軍赴寗謁見江督 
[江督批撥中國體操學校槍枝]  
　　中國體操學校自創辦迄今己一學期敎授訓練洵甚完美柔軟徒手各節業己修完於下學期内添習兵式體操禀蒙江督嘉奬札飭製造局撥給後膛鎗一百枝以資實習 
[橋梁街道歸輔元堂修理]  
　　城廂内外橋梁街道應由南巿總工程局隨時修理乃近來城内各處陰溝大都淤塞或由舖戸自行修理或由善堂代修工程局絕不顧問兹爲滬道查知特於前日飭令該局設法整頓現李紳鍾珏等議定以後橋梁街道應歸城内輔元堂代爲修理所需經費仍歸工程局支給昨己禀陳滬道查核矣 
[文明結婚]  
　　電報高等學堂畢業生陳旭卿於昨日午後三時假南巿總工程局南區分辦處選舉廳與武進屠友琴女士行文明婚禮男女來賓頗極一時之盛 
[文明小學暑假]  
　　文明小學堂初八日暑假休業儀式如左（一） 
暑假哥（二）報告（三）演說（四）給奬（五）校歌（六）謁聖 
[定期會訊不出麫粉案]  
　　德商　魯森洋行控華商劉桂箴三泰恊順興祥茂等七戸不出定購麫粉一案除祥茂等四戸先經訊結外所有三泰等三戸現由滬道蔡觀察定於本月十六日下午三時在北洋務避與德領會訊定斷 
[城内]  
　　謡言絞犯○昨日縣前一帶謡傳絞犯一時聚集多人甚爲擁擠嗣因未見動靜遂各散去探開今日確須處决盜犯云 
擅拔界石○浦東塘橋學董沈某以該處沿塘基地八分有零查係無主無糧禀准縣署將　召變充作學費在案兹由該處地保偕同得主往豎界石被人拔去是以復由沈董禀縣飭差前往查究 
一産兩賣○李承淵李所壽先後呈控袁鑫山父子一産兩賣前晚由縣集訊劉余氐供袁鑫山將房屋一所於三十一年冬央婦人爲中賣於李承淵已収價洋一千三百五十元後又另賣求究李承淵之家丁朱福供與氐同李所壽供鑫山同子少山央張仲生爲中於三十二年夏將房屋賣於小的計價洋二千二百元已付一千八百元房屋未交張仲生供與李同訊之袁少山供父親現任 
 
 

Page 19

 
 
太湖左營千總已繳洋五百五十元在案判少山交差限十日清理 
覇佔房屋○　勞氐投　喊控稱丈夫於去年九月病故遺有房産兹被族人覇佔請爲追究判候查明批示 
淞滬厘局批詞○崇明商務分會禀批已抄來文札發吳守彚案妥議據實禀辦矣仰即知照此批崇邑學務總董禀批查崇明厘金私餽報効巳奉憲飭加入正餉在案據禀前情姑候飭委吳守彚案確查禀辦仰卽知照此批 
官事○缷署浙江藩司喻兆蕃貨捐局總辦金兆蕃會辦向傳桂候補主簿徐保源昨均到道拜會禀見調署提右營叅府楊彦臣叅戎金　定於今日到滬假長壽庵爲公館擇日履新候補鹽大使陳錕到道禀謝札委洋務差 
[南巿]  
經理被　○謝立隆烟店主謝亦欽謝應中控經理張蓮生舞弊侵吞掯交帳簿昨由工程局傳訊張供所有帳簿巳交新經理謝錦春接收結存各帳祇餘十二元謝等稱共餘洋三千餘元應請追還判張交保至該業公所理算 
賭徒罰洋○戴仁才胡阿寳王阿元丁阿俊張叙倫等在祥記碼頭因賭打架由巡士拘至工程局判戴胡各罰洋五元餘均罰洋三元 
船戸姦拐○南匯縣差夥董順松之媳戚氐上月間被航船戸陸秋帆引誘來申匿居北巿新椿記小客棧兹由董尋獲將陸扭控南區解至工程局訊究判陸戒責二百下押候移送南滙縣究辦 
燭店負欠○城内三牌坊萬元昌燭店主方谷山扭高義豐燭店主高榮福至工程局控被欠洋三百三十五元錢九十三千餘文判交保理處 
挺押不理○立興押店學徒程錦初竊取衣洋各物由工程局押限交贓在案兹因挺押不理判發押改過局半年 
[閘北]  
副保串拐養媳○浦雲卿控十一圖地保夥徐子卿陸阿四串拐養媳金大由警局將徐收押在案兹又由四路一區查獲陸阿四解至總局請究判押候傳齊人証再訊 
老婦抗拒局差○張企華控陳鶴亭抵産不贖昨由巡警局飭差往傳詎陳預邀老婦十餘人出爲抗阻該差　將陳弟桂亭拘局飭限三天内赶緊料理如違押究 
[新租界]  
病斃○日前有某粤人家年約十歲之婢女一口因病送至愛文義路廣仁醫院醫治該醫院内並未將住處註明延至昨晨斃命當即投報捕房飭傳地保報堂收殮 
倒斃○昨晨閘北永順里内有年約四十歲之男子身穿藍布衫元布馬夾藍布褲因病倒斃由四路一區巡士禀明警局飭傳地保報堂収殮 
[英租界]  
公館聚賭三誌○新馬路珊家園永吉里十六號門牌張公館勾引男女藉賭欺騙一案昨又由廨將爲首之鍾阿才提案復訊鍾一味刁賴並延律師到堂辯護中西官以鍾聚賭屬實判罰洋五百元充公所有抄出之金飾四十二兩及金四開金八開一併充公仍飭查拿男女各賭棍再行嚴辦 
王婆無厭○熊祥福控陳沈氏竊取衣被由廨提訊熊供在大東輪船局爲司帳前由陳沈氐牽合與一婦人姘識後氐一再到局借洋今商人有事回家所存衣被等物均被竊去求究訊之陳沈氐供並不竊取衣物因向熊借洋十元互相口角遂被扭入捕房是實判氐還押候查明再訊 
惡鴇宜懲○德仁里雉妓陳阿寳不愿爲娼奔入濟良所昨晨由所將該妓及幼女陳二寳解廨請訊陳阿寳供蘇州人年十八歲因被鴇婦陳彩林凌虐是以逃出求請超豁訊之陳二寳供年十五歲並不爲娼判一併帶回濟良所候傳陳彩林到案再訊 
凌虐婢女○粤婦麥何氏將婢女董三子凌虐逃出由捕帶入捕房解廨謂訊婢供時被主婦虐待是以逃出麥何氐投供主人在法界蜜采里西飯店爲業出洋一百四十元買爲婢女並不虐待求鑒中西官以該婢面上傷痕鑿鑿判發濟良所留養氐斥退 
藉端敲詐○婦人朱氐偕見証吳張氐控老閘捕房傳話人程德仁索詐等情作由公堂提訊朱氐供二月二十夜程偕顧某來家坐於樓下側廂内向房客方阿嫂聲稱妓女違章案内牽涉不到公堂須罰爾洋二十二元等語方聞之大駭託氐介紹當付洋五元是實見証吳張氐供稱確見程到家談及此事旋又由福照樓客棧主童紀生投稱四月二十四日程偕董顧二人藉端滋擾被詐去洋三十元求追訊之程供詞狡賴判還押捕房候補傳人証再訊 
兇徒入監○　吉生無故用手鎗擊傷伊妻李氐一案昨由公廨復執中西官以　蠻横已極判押西牢九月 
拐匪收押○宋松山與姘婦宋張氐拐賣王成祥之妻瞿氐一案　由公堂復訊屬實判宋松山宋張氐分别各押一年王瞿氐暫留濟良所候傳伊夫到案再核 
押犯怨命○老閘捕房押犯揚連山前晚乘各犯熟睡用䋲自縊旋由看牢華捕查見解救昨解公堂請訊判仍還押不得再尋短見 
盜賣基地○朱張氐控二圖地保郭懷仁串同陸坤和謝小山盜賣基地昨由差控將郭懷仁之夥馬大新傳至公廨判交差看管候訊 
公堂瑣案○劉寳嘉搶金沈氐金挖耳押捕房三月逐出張阿生竊取洋人鈔票洋四百零九元押限一禮拜將洋交案老公茂紗廠西人控侍者陳榮生竊取鈔票洋一百元陳不認竊判押候查明再訊 
[美租界]  
沉舟○昨有西人六名在怡和碼頭乘袁咸壽杉　渡浦忽然沉沒幸由他船救起均未溺斃 
坍屋○百老滙路日昇里一帶房屋年久失修昨早坍去七百三十六三十七三十八等號圍墻壓毁披屋幸未傷人 
跌傷○木匠任金堂昨在百老滙路天潼路口工作從高墮下跌傷頭面手臂等處當即舁送同仁醫院醫治 
打架○舟子曹阿發等多人在吳淞路鶴鳴樓茶館口角互毆搗毁茶碗桌子等物由捕拘入捕房斷令賠洋兩元了事 
失孩○西華得路陳阿順家前晚走失幼孩一口名喚小毛昨投捕房飭探查緝 
[法租界]  
歸咎式拉夫○禮逹洋行式拉夫徐心如昨投公廨控稱行中有水漬糖三百包有惠豫糖行經手陳連生擬欲購買後因論價不合由洋東售與别行詎陳懷恨紏同夥友王小康等數人將小的揪住兇毆求究質之陳供並未行兇王亦供無幫兇情事景明府以两造俱係生意中人不應因細故涉訟勸戒數語飭各退去 
云是放白鴿○詐阿四昨偕妻母沈陶氐投廨禀控蟻棍蔡子卿串同張王氐誘騙妻子請爲究辦訊之蔡供許妻現在天通庵地方由許自放白鴿求察判張王氐與蔡還押候許妻到案再核 
領媳○葉楊氐前將媳婦阿招凌虐經公堂將阿招發堂留養在案昨氐投案求領飭具不再凌虐切結給予領回 
迷路○女孩張阿妹前日隨伊母來滬幇傭忽然走失徘徊道左由捕送至公廨請爲安揷判暫送善堂留養候家屬認領 
追欠○金許氐前在公堂控告金寳安圖賴借洋一百元經聶前讞判令交保理還在案兹因日久未理昨又由景讞員傳訊判展限七天措交 
國外新聞 
[輪船擱淺]  
　　初六日東京電云藍烟囱汽船台萊曼乞斯號在東 
 
 

Page 20

 
 
京十里之處擱淺 
[日本政界近事彚紀]  
　　初六日東京電云日本首相西園寺侯爵於今晨覲見日皇呈遞内閣辭職表旋即退出啟程回里此次内閣辭職原由聞因近日各元老大臣清查經濟外交各政曾向首相抗論之故並因此次議院選舉内閣各大臣實占優勢不欲援引外助經營政府政策惟其辭職之舉實出於自願目下日皇正與各元老會議以前任首相桂太郎大約將接任此職惟須俟高麗日本統監大臣伊籐王行抵東京當可定議伊籐王現己治裝不日即可抵東矣外間所傳日本增加軍隊之說實係不確蓋仍守限制軍隊和平之政策也駐英公使小村男爵現外間咸謂將調任外務部大臣林權助男爵大約將繼小村君之任内閣辭職係因財政有不滿人意之處故東京股票今日有漲高之象初七日東京電云伊籐王擬於星期二日自漢城啓程回東福島大將於昨日由門司啓程赴北清游歷 
[塔虎脫運動南部選舉]  
　　初六日華盛頓電云塔虎脫君現在浮其利省熱泉地方竭力運動擬獲南部之選舉 
[德皇賀成飛行艇]  
　　初六日倫敦電云德國齊潑林伯爵近駕空中飛行艇於海爾伯高山之中飛繞十二時之久兹己安抵康斯頓斯湖德皇曾致電伯爵謂伯爵之空中飛行艇實爲國家創始新績云 
[英大藏大臣演說]  
　　初七日倫敦電云英國大藏大臣洛特喬治近與各銀行家宴於曼興縣宴畢洛大臣演說大藏大臣近日處境之艱難賦稅日減商務日滯而國家之費用則增加無己吾儕糜費鉅欵亦不知果否得有實在價值總之舍理財一道無效可圖此國民所當注意也 
[英國惜陰議案]  
　　初七日倫敦電云英國國會委員於惜陰議案深加贊許該議案主張全國之時計於三月間開速一點鐘至八月間則仍退至原位以上譯字林報 
[坎拿大提議禁煙]  
　　初六日倫敦電云奥太樺電稱坎拿大政府現將禁烟議案呈遞議院除藥品必需外不許以鴉片運入坎境亦不許在坎地熬膏售賣 
[菲島要求自由貿易]  
　　初七日倫敦電云小品宋電稱該處人民近大開會議决意公請美人准菲島與美國自由貿易 
[俄礦爆炸]  
　　初　日柏林電云俄國印孛斯喀地方有某礦猝然爆裂炸死工人二百二十八名 
[日工抵巴西]  
　　初七日柏林電云有日人八百名己抵南美巴西頗獲該處優待 
[尋問探險家蹤跡]  
　　初七日柏林電云瑞典政府己派人尋問探險家希定蹤跡蓋因希君己出半載杳無信息故也 
[蘇島亂事漸平]  
　　初七日柏林電云蘇門答臘島西部亂事現己漸平 
[王族游行空中]  
　　初六日柏林電云德國聯邦維台姆堡王及王后並駕齊潑利伯爵空中飛行艇游行 
[行親王僞誓案近聞]  
　　初六日柏林電云德國尤倫堡親王之案於本月杪可以訊畢其訊供之詞方將公布 
[意擬占據斐土]  
　　初八日倫敦電云意大利外務部大臣鐵托泥宣言近與斐洲阿培雪利亞訂結疆界條約所允讓意國之地意政府即將派遠征隊前往占據 
[美艦隊將游澳洲]  
　　初六日華盛頓電云美國海軍大將散姆士君己抵開列福利亞省芒提萊地方現己預備統率艦隊赴澳洲游弋以上譯文匯報 
小說 
[社會小說稽生（三）（賢）]  
我想這種風流案子。煞是好看。因即走近公座。看他如何問法。只見張阿在和趙。老二。直挺挺的跪在地下。好似蒜頭一般。張阿大道。這婦人是小的髮妻。他是姘夫。趙老二也道。這婦人是小的髮妻。他是姘夫。知縣道。你們兩人。那一個明媒正娶。總以婚帖爲憑。今天不拿婚帖來。本縣無從懸斷。張阿大道。婚帖在小的家裡。等小的回去取來。趙老二也是這樣說。知縣道。你們都有婚帖。那就有一眞一假了。還是敎黄陸氏自己供罷。隨喚一聲黄陸氏。下頭接應着有。我看這婦。人跪上。年紀約在三十左右。姿色倒還不惡。知縣朝他細細的看。羞得他面紅耳赤。知縣問道。黄陸氏。你究。竟是那個的髮妻。從實講來。黄陸氏回道。小婦人是嫁與趙老二的。趙老二欣然說道。大老爺明見。那嬄人己供明白了。那料知縣忽把驚堂木一拍。大喊一聲打。就有皂役十前。七手八脚。拖了趙老二下去。打着五百板子。一面又把黄陸氏。打了四百。皮巴掌。一時公堂上。大叫狂呼。竟似殺了兩隻剌。蝟觀審的。人大家。相顧叱。愕打過後。知縣怒目。視黄陸氏道。你們這種不規。矩的。婦人。嫁了人。又與他人姘識。總是嫌本夫不。好一心一意。向着姘夫。心旣向他自然願。意跟他要知你眞正的丈夫。必然不肯承認。所以本縣斷定。你是。張阿大的。髮妻說罷就命張阿大領回。嚴加管。束這一斷。固然出人意。表但細想這個道理倒也不差。我此。時忘其所。以不知。不覺。開起口來。喚道張阿大。恭喜恭喜。你妻也有了。一頂綠頭巾。 
話未說完兩旁差役陡然大聲吆喝個斜瞅我一眼說道這是大老爺的法堂。你好胡亂揷嘵麽。我經口一嚇。　禁倒退了。幾步。暗想大老爺並不動氣。偏要你們。多事這眞是閻王易　。小鬼難當。問過了案。我方到。公案前。對知縣全一個揖從袖筒裡。拿出這張揑報被盜的禀帖來。呈遞上。去。（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
章程 
[比利時國賽會章程（續）]  
第十六條凡油飾樓房應歸陳列人自行辦理仍須與行政委員會及總代表員商辦 
第十七條會塲以内暫設電報電話郵政各一局 
第十八條凡管理物品及收藏空箱行政委員會應與各國籌定辦法 
第十九條凡官署及外國人如在會塲以内自行建設樓亭者均聽其便惟須將圖樣呈於行政委員及總代表員核奪後再行開工 
第二十條凡建設樓房油飾等費及收藏空箱物品保險自來水火曁各項捐稅等應由入會人自等攤認 
第二十一條凡危險最易爆炸之物以及各項無用藥料槪不得在本塲陳列 
第二十二條凡陳列機器工藝器具等類者應於一千九百九年正月十五號以前按照行政委員會所發格式繕具清單兩分呈遞以備立案郉於他項物件應於一千九百九年五月一號以前具報立案且此項清單必須簽名爲要 
第二十三條凡建造之樓房必須丈量清楚以便檢查其地基未經行政委員會認可者槪不得擅自讓給互換及轉租等事 
第二十四條凡在會塲内租賃地基應付地價須遵照定章辦理 
第二十五條凡入會人所納租費應照所佔地段核算 
空地租金每一方邁當不過法金六十佛郎 
與他人離隔之空地每一方邁當租金九十佛郎 
穿廊地每一方邁當租金一百三十佛郎 
第二十六條租地之費逾一千佛郎以上者應分作兩次交付不及一千佛郎者即宜一次交清所有租費悉由行政委員會核收倘在限期以内並不呈交者其進塲劵及一切權利全行撤銷 
第二十七條凡在會塲附設之大廠及花園以内租賃廣大地段者應遵照專章辦理 
第二十八條凡陳列物品等項及建築事官應於一千九百十年四月十五號以前完竣 
安設機器等物應於一千九百九年十月一號以前竣事 
如借他人地方安設機器等項須於一千九百九年十月十五號以前竣事 
如不遵所定之期限而行者應將所佔地段及進塲劵一併扣除 
第二十九條凡人會人需用氣水電氣每點鐘應用若干應於進塲薄内註明 
第三十條凡入會之人欲將其機器借與本塲助生氣力者應於一千九百九年正月十五號告知行政委員會爲要 
第三十一條凡將來設立萬國品評奬勵會一處所有會員應由各本國選派此品評會應由總代表員管理 
第三十二條宜仿照上届辦法設立各國委員會 
第三十三條將來應組織抽籤戲凡入會之人皆可售賣其籤票 
第三十四條所有請求入會者方可陳列物品且須簽名 
第三十五條凡隨同人會人襄辦會務者亦可簽名 
第三十六條凡入會之人須將陳列物品按照發賣之價一一標明以便品評員及遊覽客等易於辯别識認 
第三十七條凡入賽之品不論己否陳列政府必須設法保護嚴防匪人偷竊倘陳列之品有被偷竊火燒水淹及有不論何項事故入會人不得向政府索賠 
入會之人亦可將其物品保險至一切費用須自己擔認 
凡入會各人有損壞他人物品者須一律賠償 
外國代表人可任便雇人看守物品惟此項看守人須經行政委員會認可日須遵守所定規則 
第三十八條凡零星物件皆可在塲中製賣惟須納稅如在會塲内附設之機器廠售賣此等物件者非經行政委員會允許不可 
第三十九條凡入會之人每人各給常時入塲劵一紙每紙皆經行政委員會盖印至陳列機器者或給一紙或給數紙不等如有借與他人使用情事一經查出即將原劵撤銷 
第四十條凡外國入會人輸運物品入比國境界時暫時免稅惟陳列己畢仍將原物運出且須遵照比國所定規則而行 
第四十一條至於物品如何入塲如何安置如何出賣如何稽查如何抽稅及比賽己畢如何運去如何奬勵等事將來另訂章程 
第四十二條至於在場内開設茶館酒肆戲園等類將來另訂專條以便遵守 
第四十三條本塲所定各項章程除人會人理宜遵守外隨後另有稽查章程 
入會之人仍應一律遵守 
入會人住所應由本人在比京自行尋覔 
一千九百零八年正月二十四號行政委員會擬定 
路工報告 
[蘇省滬嘉鐵路四月份工程月報單（續）]  
西大貫地丁椿其打好八十八根 
東碼頭地丁椿打好十六根 
第四叚土方 
與前月同 
橋工 
圓洩涇橛碼第一千五百八十六號两空二百尺橋河中垜子洋灰已打至齊橋梁東西碼頭洋灰墻與地平 
小店灣橛碼第一千六百九十二號兩空一百尺空橋中大貫椿一百五十根均打完 
潮海浜橛碼第一千九百十號二十尺空橋除雁翅外均已告竣 
雪水涇橛碼第二千號三空二十尺空環橋底脚洋灰已三尺 
車站 
石湖蕩車站已做至五分之二 
石湖蕩貞司住房同上 
 
 

Page 27

 
 
   
 
 

Page 28

 
 
   
 
