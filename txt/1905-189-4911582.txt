# 1905 - 189 - 4911582

 

Page 1

 
 
[電傳上諭]  
　　六月十二日奉上諭本日引見之出洋學生金邦平唐寳鍔　著給予進士出身賞給翰林院檢討張鍈緒曹汝霖錢承鋕胡宗瀛戢翼翬均著給子進士出身檢照所習科學以主事分部學習行走陸宗輿著給子舉人出身以内閣中書用王守善陸世芬王宰善高淑琦沈琨林棨均著給予舉人出身以知縣分省補用欽此 
[電傳宫門抄]  
　　六月十二日召見軍機振貝子 
[論政府近日外交之手叚]  
　　自來論及公法者無不曰世界之上惟强國可以言公法弱國則無望焉吾謂外交之手叚亦然惟强國能使用之而弱國無望焉何則今日外交之手叚固非如戰國時之蘇秦張儀能以立談之下而售其詐術也當機牙肆應之時必能使他國雖覺我之外交手叚而無術以脫此範圍斯則可爲善用外交手叚者矣夫欲使他國雖覺悟我之手叚而無術以脫之此非挾强盛之國勢以迫於其後者必不能奏其效吾故曰外交手叚亦惟强國能使用之也 
至於孱弱之國見强國之用外交手叚而得志也亦思步其後塵以攫利益於列强紛爭猜忌之中以抵制其侵陵之政策是無論外交手叚之劣而不如人也卽勝於人矣他人亦未有不覺之者即一時售其計矣終未有不悟之者旣覺悟之後必憤我之肆狡獪以圖彼也將益以重其疾視之心其所索益以加奢其遇事牽掣亦日甚此在個人之交際固常見之國際交涉亦正無異於是故弱國之用外交手叚如未熟　之技帥而用爆藥正不可不愼也 
試證之於我國昔日之外交當外人初與中國交通時其所要求於找者不問其可准與否概拒絶之其拒之之法不一或延宕之以緩其勢或僞應之以殺其怒或藉口於民之不願或陰結一國以排他國卒之使術愈多僨事愈大五十年來外交政策無一不歸失敗原其始皆自政府諸公子智自雄冀以狡獪之手叚　　外人而不知其害之反中於己也當咸豐時英法軍燬圓明園一役藉俄之力以講和而烏蘇里江外東之地遂失是爲東三省撤其藩籬之始迨乙未馬關之約成利用俄法德三國之干預得收還遼東半島當是時亦嘗自誇外交手叚之巧矣未幾而旅順膠州廣州灣相繼割讓國勢遂束縳而難以復振前車己覆來軫方遒我謂政府方將引爲殷鑑之不遑矣不謂默察今日外交之方針殆又將倚賴他人而乘間以攫其利益是何視他國之皆愚而我之獨智耶 
日俄戰局將終政府爲東三省事先商之於駐京各國公使以請其干預各公使拒之乃又請美總統以中國參與和議之言商於兩戰國在朝廷之意殆將藉外人之干預以使日本不能在滿洲伸張其權利而我可以不費一兵不折一矢安坐而得收回滿洲洵若是豈非計之獨工者耶不知各國之干預和議以抑制日本固亦容有之事惟自對馬海峽一戰之後各國政策咸已改變顧欲望其爲我之故結怨於日本此必不可得之事也 
 
 
 

Page 2

 
 
吾之爲是議者非必謂不當用外交手叚以收回滿洲也獨怪夫政府諸公不思振頓内政積儲實力以抵制外人而徒欲以巿井狡獪之手叚與彼擲生命糜錢財之戰勝國爭衡於壇坫之上以冀獨占勝利焉斯非天下之至愚者耶 
[俄國實願議和之証據]  
　　十三日柏林電云俄政府派隈得大臣至華盛頓與日本議和足証俄國實有願和之心譯德文報 
[俄議和使臣璞科第起程赴美]  
　　駐華俄使璞科弟奉派赴美與日使議和於前日由京來滬昨日附日本皇后輪船起程赴美（古） 
[曾少卿覆鎭江士商函（爲華工禁約事）]  
　　來書祗悉附到曲本四十闋具見愛羣第三十一三十二兩曲稍有語病請另譜之虞美人一闋語多自責最爲得體可冠之美國虐我同胞要不過偏徇工黨之意耳與我官商實素所和好所以不顧公理悍然爲之者亦以祿位之一念有以累之並非不自知其過也試觀美　持平之論非笑之語便是祿位累之之明證按美爲合务民主國上自總統下及百寮胥由公舉美國人數之多厥惟工黨所以求爲總統不容不偏徇工黨求爲庶司不容不偏徇工黨若是乎求爲總統求爲庶司者有不求媚工黨者乎此中情形我人不可不稍稍原諒故鄙意形容被虐情形斯已可矣不識公等以爲何如原稿璧繳至於發刊請俟美使覆信大約十八日後當有電報也（外） 
[厦郡商會籌拒美國苛禁華商入境啟及章程厦門]  
　　美國與我國立約通商每十年爲期期滿更約者屢矣朝廷前此以寓美華工屢受戮辱耗民氣損國威於前次美約滿期自立禁工之條其所以保邦交全民命至矣然而我之所　工者負戴外受傭役於人者耳若行鋪號東司帳司櫃司事皆商也　西洋列國皆同此例不獨我中國如此也今美藉禁工之條但限販運進出口貨物號東一人得謂之商合入美境之例此外皆工也皆所必禁是名謂禁吾工實并禁吾商矣考美商之入吾境設行棧　東外有大寫卽司帳二寫卽司櫃三寫卽司事未聞彼僅號東一人而竟能開設行棧者天下事斷無不可施諸彼而可施諸我之理此我所當合羣策羣力必爭至達吾目的而後已者或曰比肉食者圖之可矣然我政府甲午以來兵力不支内政未備外交權日失日甚國權所未及者當以民權輔之所謂國家大政一夫雖賤與有責焉謹條佈其所苛待吾商與當自截吾工赴美之流清吾工庽美之源二則於後望我同胞志士迅定期在商會集議舉行庶彼族知我國未嘗無人後此不敢不以人類相齒數國家幸甚國民幸甚是爲啓一議乘現美約期滿電請我政府嚴降諭旨飭令各省督撫嚴飭各海關道從今以後凡請給領商人執照赴美經商者須認眞查察並飭令該商取具該出口處殷實行鋪保認該商確係商民結狀方得准給執照并照請駐該口岸美領事畫押放行如有混給假冒商人執照者一經發覺該官員交部議處該混保商號罰銀二千元充該口岸商會經費一議電請我政府照請美政府盡光緒三十一年即西歴一千九百零五年止清查原寓美境各負戴及傭役等華工各給影像執照與之隨帶此後如察出無在美境爲工准照或該准照與該工容貌不符者混在美境爲工准美政府將該違犯國法之華工遞解回華交該原籍地方官將該犯永遠監禁以伸國權而立民志則此後華人赴美均係商人矣到美境之日查有赴美經商執照即准入境與各國商人一律優待一議以上二欵一以截吾工私赴美境之流一以清吾工原寓美境之源則此後永無華工新入美境原寓美境華工祗有此數將年减一年美工黨可無慮吾工奪其工利矣倘美政府仍不知改圖是不以文明之國待我且不以文明之國自待我亦可不以文明之國待之自光緒三十一年六月十四日卽西歴一千九百零五年七月十六號爲始我各省同胞當各盡義務協力同心凡美運入吾境之麫粉布疋煤油以及一切貨物均嚴禁勿販用以力爭至公理發見逹吾國民願望爲斷倘有違衆私行販用者察出照章議罰（　） 
[西報華工禁約之公論]  
　　美國和滿省布令頓埠自由報云現聞中美新約不成實因前任華使伍廷芳諳通本國國例歸國後在外務部得力故生種種阻碍他日新約雖成亦斷難照舊大抵與日本相等而己現下所行之舊禁約凡商人學生審問太嚴對待過苛華人旣非木石惡感情烏得不生（月） 
[崧錫帥入都蘭州來電]  
　　陜甘總督調任閩　總督崧錫帥於十二日晨秉節入都 
[紀殿試留學生所派閱卷各員北京]  
　　日本留學畢業生於本月初二日在保和殿考試現已出榜且分别授職矣兹悉當日所派閱卷大臣爲孫家鼐陸潤庠壽耆以時藝進身之人而亦得精研各種科學之門士然則科舉與學堂或不必歧而爲二乎（顚） 
[世續將晋端揆北京]  
　　内廷傳出消息两宫議及大學士崇禮現已開缺所遺大學士即著世續升授並開去吏部尙書派充理藩院總理或添總理上諭事件處事務云（官） 
[愼簡協揆京師]  
　　軍機大臣擬以榮慶晉協揆兩宫亦頗屬意兹聞内廷消息近日兩宫又擬將那桐恊辦大學士惟因責任至重關繫匪輕必須愼簡賢才大約尙須叅酌數日方克定議三五日内不能明降諭旨也惟政府中人則謂協揆一席大約當屬榮慶（官） 
[文學士條陳時政北京]  
　　據政府中人云日前内閣學士文海是遞封奏一件此摺甚爲秘密探詢係爲條陳籌辦東三省善後事宜一云係爲各部添設參丞事二說未知孰是（官） 
[賀主事條陳各部添設丞叅事北京]  
　　户部貴州司賀主　近爲六部添設丞參事上條陳四則一請裁去左右侍郎各一缺所遺之缺無論滿滿均可補授一請裁司員冗缺平滿漢權一請增司員俸及津貼一請定本衙門升缺日後司員無庸外放以上四則若能實行卽不設丞參亦能整頓部務云云頗蒙張野秋尙書嘉納（閏） 
[江督飭拿三五會匪江寗]  
　　江督周玉帥迭飭所屬文武無論何種會匪一律嚴拿有昔由匪魁投効督　營洊保叅將何叅戎復勝夙擅緝捕勤能之名玉帥初委以督標行營中軍繼 
 
 

Page 3

 
 
升署江寗城守協更充督捕營統領凡大江南北盜匪賊匪會匪皆有權可以捕治參戎亦慷慨用命本年已迭據拿獲匪案數起日前又投轅報稱緝獲三五票匪兩名並將票布人名簿呈閱玉帥見簿内人數甚衆飭將兩匪發縣嚴加刑訊迅速取供立正典刑以寒匪膽並飭參戎及沿江各文武一體嚴拿三五會票匪務獲究辦以保地方治安（道） 
[研訊三五會票匪江寗]  
　　日前城守協兼統督捕營何德輝協戎拿獲三五會票匪三人解送督轅奉署督周玉帥飭發上元縣訊供速報兹經上元縣張大令升堂提三匪研訊一匪供稱姓林名鐵生向在江北打鐵爲業今爲三五會首領二匪亦供認在會大令得供卽將兩匪釘鐐收禁林匪雙鐐雙銬另行禁押一面錄供上詳督轅候示發落（道） 
[泗源溝又有梟匪滋擾鎭江]  
　　近聞泗源溝上游一帶又有紅帮梟匪滋擾閭閻瓜洲鎮總兵高藎臣鎮軍聞之巳派砲艇若干艘馳往巡緝矣（此） 
[調查馬賊黨羽巢穴奉天]  
　　馬賊黨羽計有十餘股兹　其著名頭目及黨羽巢穴詳紀如下一馮麟閣劉魁五黨在　城一帶杜立山黨在遼河西南一帶劉彈子黨在帽兒山北林黨（即成岱）在鴨緑江一帶張占元張桂林黨在通化縣一帶李金黨（即正忠）在遼陽一帶任夭赦馮孤雁黨在懷德縣一帶王黑虎六十三黨在邊外蒙古地方一帶鄭大剪子黨在西安縣一帶田羣本冷振東黨在奉天一帶韓東舉黨在吉林夾皮溝宋三果子恭王占一馬福連高麗張等黨在金州復州岫岩一帶伊代亭黨在邊西劑家窩棚楊二虎黨在鳳凰城北遼陽西于子雲黨在哈桃街尙有田風鳴等黨不詳其確處（月） 
[奏請准奬勦辦巴塘匪亂官員北京]  
　　日前川督錫清帥奏云泰凝用兵之際正値巴塘亂作　近騷然非特逆燄益張邊徼各僧番羣且覘此爲向背經馬維騏審察機宜得其要領督飭明正土司馬隊曁漢土兵勇分路奮力進攻焚碉奪隘疉獲勝仗陣斃逆首餘衆畏罪竄匿當卽派委宣布德意解散脅從並招回安分堪布喇嘛此役關繫至鉅竣功至速在事員弁異常出力際兹軍事方殷可否恩准擇尤請奬其陣亡員弁兵勇一併查明奏咨請卹用資鼓勵至明正宣慰司甲木參瓊珀派隊前驅深資得力且情殷報効糧餉自備懇恩先予賞給該土司總兵銜以爲土官用命効忠者勸刻已奉旨著照所請矣（官） 
[華洋合辦黔礦貴州]  
　　貴州省華商普安公司承辦人候選道賀秉鈞前禀請開採正安州龍女洞黑鉛礦産後因資本不繼呈禀大憲作爲華洋合辦邀同洋商來福公司經理人薩福宜妥訂合同華公司只出龍女洞礦山一座洋公司認籌資本二百萬兩由兩公司經理書押據聞黑鉛内含銀質鉛砂一墩可提銀二十八兩有奇云（閏） 
[蘇省刑案電知仍歸蘇臬總理蘇州]  
　　淮揚道旣兼按察司銜屬下命盜案件自應分劃辦理兹經淮揚道徐觀察樹鈞兩次詳請督撫憲如何分别辦理當經蘇撫陸春帥電致江督周玉帥云南京周制軍鑒洪密淮揚道詳江北各屬命盜案如何分别並設讞局先後請示敝處兩次批示均已咨明冰案頃據該道續復以兩院批示互異請示遵辦查詳内所叙尊處批示雖與敝處有異大旨俱本奏案立論仍屬殊途同歸查江徐淮揚通海海門等府州廳刑案歸道辦理此江淮分省時原奏之言也朝廷旣不分省又不專設臬司允公前情仍以淮揚海道兼司銜是有别於臬司也遵處原奏己斟酌盡善不能再照分省辦理所有一切刑案仍歸蘇臬司管理雖來詳以新疆鎭迪道爲比不知鎭道與巡撫同城未可並論（首） 
[唐學政定期按試蘇郡蘇州]  
　　江蘇學政唐文宗已行文至蘇定於本月十八日抵省十九日取齊合屬生童以備考試（愛） 
[江督派專員稽查標營江甯]  
　　署江督周玉帥聞將各軍悉改爲標遴派熟諳日操者分投各標專司訓練其一二三標之駐紥省垣内外者時往躬親查察並飭由參謀處隨時督飭留意改良其分紥吳淞鎭江等要隘之各標營專委提督章軍門高元分赴各處凡將弁之勤惰兵丁之優劣悉歸稽查（道） 
[江北營務處易員金陵]  
　　江北營務處周家駒觀察請假繳札經江督周玉帥札委候補道唐治堯接辦所有江北標防水陸各營均由該道巡閱稽查以次整頓仍聽候江北提督調遣云（榮） 
[蕪湖道辦理皖省膏捐蕪湖]  
　　八省膏捐督辦柯遜庵中丞將以皖省膏捐札委童次珊觀察駐蕪辦理童觀察待信後因於前月二十八日乘輪船前赴武昌面見中丞禀陳蕪湖銷數情形（行） 
[工部各司添漢總辦北京]  
　　工部尙書鹿大司空日前商之各堂謂整頓部務立法必須周備其四司两庫等雖有掌印主稿官員然無總辦稽察難免疎漏遲滯之弊應即揀選熟諳公事品端才優者數員作爲漢總辦每司各添一員專事稽察所有本司應辦公事統歸該員節制以昭愼重云云（官） 
[晋撫奏請移駐巡檢北京]  
　　日前山西巡撫張曾敭具摺奏云查豐鎮廳所轄之隆盛莊居豐鎭興和兩廳之衝回蒙鍇處良莠不齊近自商賈增多寄民日务張臯兒地方昔稱繁庶駐有巡檢一員專司巡緝近因添設興和廳後所有該巡檢原轄村莊半隷於興和廳商民亦多移往以致張臯兒烟户日稀請以該巡檢移駐隆盛莊仍兼管張皋兒地方於巡緝控制均有裨益不致顧此失彼俾資鎮懾卽名爲隆盛莊巡檢由部另鑄新印頒發以符名實而昭信守云云奉旨交吏部議奏聞堂憲現已議及此事原係因地制宜似應照准一俟覆奏後卽咨行該撫遵照矣（官） 
[招徠商人入會註册江寗]  
　　江南商務局創設商會於去年冬間成立廣勸省垣各業行鋪一律入會與以保護之利益開辦以後不獨巨商大鋪陸續爭註商標即下至飯店屠家裁縫剃頭諸賤業亦復爭先入會商會並蓄兼收來者不拒惟報關保險及各洋行迄無一家入會者商務局劉聚卿觀察深以爲缺點頃委幹員在外運動務以省垣各業無一不投會註册爲目的云（道） 
[招商局小輪船查探磘灣水勢清江]  
　　内 
 
 

Page 4

 
 
河小輪船招商局禀請在塔灣一帶行駛小輪船兹先備淺水輪船一艘開行過閘逆流而上查探沿河水勢深淺嗣因駛至衆興以上四十里水深僅尺有半而輪船須吃水二尺五寸不能上駛遂仍折回清江（如） 
[紀皖垣商會演說安慶]  
　　皖省商會於上月某日在小南門外義渡局開辦商務局提調任太守廷枚邀集各商互議一切太守復登壇演說略謂各屬物産現己委員考查五榖是一大宗而竹木藥材茶麻絲漆棉花烟葉樹膠獸毛所在皆有惜不善經營坐失其利製造一門更不加意如釀酒榨油造紙非不見諸施行均尙未臻善美即如印書用機器磨麫用機器雖已講求工藝亦應大加擴充若能於已施行者急爲改良未施行者速爲創辦使本地出産暘銷於他處再將商路設法疏濬必使南北通行無滯商務斯日起有功至安徽全省商路曾由局考查立說詳奉咨部頒行用特刊布附送以備采擇更有說者商業以信義爲體以聯絡爲用中國商民平日官商隔閡情義本未相孚以致商情不通諸多阻滯本提調願　諸君子聯絡一氣將商務體用悉心整理凡於商務可興之利可除之弊務望各抒已見隨時告語庶幾相與維持俾商務實收其益若奸商倒欠尤爲巿面大害不爲實行保護勢不足以固商本現擬遵奉撫憲批諭仿照湖北章程設立傳審公廨遇有商人詞訟秉公速爲清理不稍延擱拖累所有應行商政總期力除壅蔽次第舉行云云（絲） 
[上海道批令與領事磋商曳客妓女不宜押八西牢]  
　　雉妓王巧雲違章曳客經巡捕拘送會審公堂讞員關絅之司馬會同英德副領事提訊之下德君堅請免罰改押女西牢司馬不允判押候禀請關道憲袁海觀觀察批示昨日司馬奉到道批禀悉已據情照請領袖德總領事轉商工部局照章辦理仰仍與領事磋商以符定章（見） 
[讞員禀傳提商人之辦法]  
　　會審廨員關司馬以近來公廨傳提商人往往致生糾葛因禀請滬道照會各領事　後非華洋交涉之案勿再硬逼廨員傳提一面飭商會將在滬體面商人造具清册送廨存查具應行傳提之商人如何勿使避匿之處卽著商　妥議章程呈核（亦） 
[會審公廨催覆責釋人犯仍照向章]  
　　會審公廨讞員關司馬與捕房爭執責釋人犯一事及司馬照會各領事仍照向章各情迭詳本報兹已數日未接各領事照復司馬於昨日飭吏繕寫照會向催務請於一二日内見復不知領事若何回答也（見） 
[滬道禀覆米禁難弛]  
　　上海米業董事張嘉年等以榖賤妨農擬請照鎭江一體准予出口商務局總董嚴道等曾爲之轉禀南洋南洋卽批飭上海道將現在情形一一確切查　據實具復核奪在案兹聞上海道袁觀察業己禀復南洋略謂近來滬上謠傳開禁米價已經陡漲現正青黄不接之時日俄戰局又未議結倘予弛禁勢必滋生事端所請斷雖遽准應俟秋收後察看情形　行酌奪云（亦） 
[膠濟鐵路小清河支路合同山東]  
　　大清國總辦山東農工商務局布政使尙候補道朱特用道口 
大德國駐紥青島總辦山東膠濟鐵路事務錫斯 
今爲彼此便通商務起見擬將膠濟鐵路接修至小清河乂路一叚公議代修及租囘條欵訂立合同於後 
計開 
一此叚叉路自濟南府東開車站起接修至小清河南岸止連灣路計共三千米達約合中國六里之數若接直路算祇二里之譜 
二查曹州條約及膠濟鐵路專章並未聲有此叚叉路今山東商務局奉撫台札准外務部來文以此叉路應由商務局自行修築商務局以此路工木小不便獨自起造故與膠濟鐵路公司議明仍交公司承辦 
三此叚叉路應需地價青苗遷坆費土方橋梁涵洞鋼軌枕板石料工資各項現由商務局籌出膠平銀二萬零八百八十三兩交與鐵路公司承辦但實需之數斷不敷用今公司允以不敷之欵自行認備仍由公司開報實用清單存局立案 
四此叚叉路太短祗益便通商務難期利息今公司旣將此路租回允將商務局所出貲本膠平銀二萬零八百八十三兩按膠濟鐵路六十份股票一樣派息每屇年終付息之時由商務局用印收作爲憑據倘股票後有額外利益亦應一律均沾不得兩歧 
五此叚乂路旣歸公司承辦所有以後養路修改各費以及來往貨物上下搭客應收車費利益並行車一切章程均歸公司管理商務局一概不問惟遇有便商取益防損之事仍隨時彼此和平商辦 
六此叚叉路倘自後商務局有意收回除己付資本銀二萬餘兩外須照修築時實用數目全行補還公司其如何收回之處可照膠濟鐵路專章第二十八欵一律辦理 
七將來中國如欲在小清河等處開辦大小鐵路轉運貨物倘須接此叚叉路或膠濟幹路必須先與鐵路公司商允後始行接連 
八此欵合同商務局與膠濟鐵路公司議定簽字係用　文德文繕就其中語意彼此相符並須詳　山東撫台批准再各候咨報北京外務部柏林德公司核准以昭愼重如外務部德公司或有改訂之處仍應照辦 
大清國總辦山東農工商務局布政使尙候補道朱特用道口 
大德國駐紥青島總辦山東膠濟鐵路事務錫斯 
大清國光緒一十年十二月　　　　　　日 
大德國一千九百零五年正月日（劍）　 
[西報紀英海軍在法閱操情形不同]  
　　十三日文匯報接倫敦電云現在法國勃來斯脫埠大西洋英艦隊之總司令官美君及英艦隊之他武員於昨日在法京閱有法陸君大操是日爲法國改民主之期駐法英使引美君謁見法總統又電云昨日法海軍會操時　艦隊之武員亦在場英法兩國之人切睦之意勝於平時 
十三日德文報接柏林電云英海軍在法勃來斯脫埠法海軍雖照 
 
 

Page 5

 
 
常接待但並未有歎欣踴躍之處 
[日軍政占庫頁島詳情]  
　　十二日東京電云東京大本營昨日下午接庫頁島登岸日軍公報云日軍于初八日將庫頁島之之扶蘭迭麥路克及蓆城泥附近之俄軍逐出並占據此兩地敵人之總隊現在達里尼西北彼處有大林並有高地一處敵人又有野戰砲機關砲各數尊日軍到時竭力抵禦初九日日軍猛攻敵人初十日晨將敵人逐出敵人逃退時甚爲紛亂其傷亡之數現尙未查出大約在一百五六十人之間武員亦在其内 
[英皇賜日大臣寳星]  
　　十三日英京電云日本桂首相兼外務大臣現由英皇賜以巴斯頭等十字寳星原任外部大臣兼議和大臣小村英皇賜以聖每克爾及聖佐時頭等十字寳星譯文匯報 
[德皇將與瑞典王相會]  
　　十三日柏林電云此次德皇赴北歐遊歴將與瑞典皇相會但於瑞典與瑙威分裂之事並無關繫 
[荷蘭皇命選新樞密院大臣]  
　　十三日柏林電云荷蘭急進黨領袖前國務大臣伯奇宿君奉荷皇之命選擇新樞密院大臣譯德文報 
[哇突色叛徒正法]  
　　十二日英京來電云哇突色肇亂匪人現有七十四名己有政府定以絞罪 
[俄國整頓海軍]  
　　十二日英京電云俄國新派海軍提督勃歴勒夫現由政府飭令嚴防本國海口开建造戰艦所有海軍人員務須勤加操練設法整頓譯字林 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[常昭設立私塾改良社分言]  
　　私塾改良社發起人沈君戟儀於本月初四日信社中幹事李君君磐乘　到常熟勸學　　前當昭公立小學堂内與該二邑敎育事務所中　會友會議設立私塾改良社分會事丁君芝生蔣　　九李君君　　君同甫俞君金門蔣君子範屈君荆材等均探韙之即日刻印傳單咨照城内外紳士及私塾　　訂於初七日開會連日沈李二君遍　　紳士　及私塾改良之法靡不贊成又雇舟至　始莊莫城　大王家橋等處分送章程察看鄉間情形　七日清晨學界中人到當昭公立小學堂聚會　召　　人八點鐘即開會先由蔣君　九宣　　會　　　後由沈君戟儀演說大約謂余先師張公　　　　綸及先君月舲公諱成浩等創立梅溪書　　學堂之先聲以培成委身辦事之人材爲宗旨常以巳立立人已達達人盡心竭力不避艱險勵子弟　　於近十年内抱住此義盡力辦　今中國　　之人　少城巿中學塾未改良者居百分之九五　　内地　鎭二萬人中　有一二人識字若非由議志士　　其身至各處勸學力求開通内地學界則敎育無普及之日中國無振興之時又歴述浦東龔鎮及蘇州創設私塾改良社之成效上海設立總會周浦等處設立分會之歴史旋由李君君磐蔣君子範俞君采生等依次演說均極痛快淋漓聽者大爲感動演說畢會友簽名者約三十人私塾教員簽名者十餘人並各認定捐欵又議定會考細章師範講習會簡章然後散會是日前河南學政邵公伯英及前直隷南皮縣殷公子嘉等均蒞會賛成丁蔣李俞諸君連日設筵欵待沈李二君主賓極爲歡洽蓋沈李二君不憚酷暑熱心勸學而昭學界志士歡迎教育家亦頗爲懇摯云（容） 
[公舉商董口]  
　　漢口總商董黄觀察訓典業己赴京引見所有總商董一席目下尙未舉定 
（民） 
[傳集師範生東渡杭州]  
　　浙省前考取通屬師範生一百名咨由駐日楊星使訂定暑假後赴東瀛肄業兹已届期准於月望後起程因由學務處札府飭縣傳諭各生如限投到毋稍延悮每生應給川資洋銀五十元刻奉翁方伯如數撥出派委候補縣趙大令熙光帶赴上海按名給發（知） 
[永留守蒞鎭閱操鎭江]  
　　江寗京口將軍永子茂留守日前由寗蒞鎭簡閱八旗中小各學堂及旗兵操演五月二十四五兩日留守遊覽北固金焦各山之勝二十六日常鎭道郭月樓觀察特就金山設盛筵欵之（此） 
[守提部撥絲捐恊餉杭州]  
　　浙省絲巿夙推大宗應完捐稅數甚浩繁前曾奉部飭於絲捐外銷項下撥助金陵籌防恊餉銀六萬兩尙未起解　出江督周玉帥委江蘇候補縣蕭大令啓淦持文來浙守提俾重餉需而免延悮（知） 
[演習軍禮松江]  
　　近來練兵處頒發所陸軍刊禮節自將備以迄千把人各一册提憲楊鏡巖軍門恐員弁於此等禮節非所素　爰定輪演之期每次員弁十人至校場旁世英堂武廟演習（竹） 
[大風爲患松江]  
　　西門外吊橋迤南有茶館名聞渡者臨流小築座客常盈初十日旁晚時風雨陡至雷聲殷然岸畔石駁忽然坍塌平屋三椽同時俱倒　傷茶博士二人尙無大碍期鄰豆腐店雖受處驚幸未波及同時有客自西鄉來者　及嘉興　船亦因風雨過猛致遭傾覆搭客二十　人同時　水遇救者寥寥無幾亦可慘矣（竹） 
[籌興工藝金華]  
　　金　地瘠民貧往計　　兹由縣主毓質候大令集欵籌興工　局專人赴省訪求工師以資數習并擬　　　　　收自然之利（　） 
[署粤督岑等會奏籌設兩廣遊學預備科造就高等師範摺]  
　　奏爲籌設兩廣遊　　　科　就高等師範　餾立案以免中輟恭摺具陳仰祈聖鑒事竊　興學育才爲今日自强之要政朝野上下盡人皆知然而朝旨敦促亦已數年興學之效仍未大著何也此其故固非一端而大端則以無師範故目前所需用者尙止初高等小學之教習學科程度並不高深物色教習己甚難得三五年後中學徧設物色高等師範自必更　奏定章程原令各省設立優級師範學堂惟此時無合格之學生仍從初級師範辦起必待八九年後始有　業學生可用固屬緩不濟急而求傾級師範之師範則難又難臣等再三商酌擬於廚東省城設一遊學預備科考選中學已有根柢及溥通學略經研究之學生一百八十人在内地預備兩年精選百二十人派赴日本直入彼之高等師範學校本科留學查該學校本科係分四部除第一部注重言交非我所急無庸派人肄習外其第二部以地理歴史爲主第三部數學理化爲主第四部以動植礦物生理等爲主皆我今日學堂中重要之學科擬每部派學生一班肄習日本高等師範學校東京廣島各有一所我派往之學生如一校不能容可分人兩校惟受業時必以與日本學生同班爲最要現已由臣春煊特委專員赴日本禀承駐日使臣楊樞與日本文部商訂辦法預備科應用課程及教習並由派往之員與日本文部分别議訂延　　期兩年之後即可直内彼之高等師範學校本科合計預備兩年本科畢業三年五年後卽有　等師範可用優級師範學堂學科大致仿照日本高等師範學校編定 
 
 

Page 10

 
 
惟經學諸子學爲我有而彼無羣經諸子國粹所在誠不宜使闕略此乃我固有之學日後補習或於暑假年假内補習亦不甚難此項派住師範學生姑以百二十人計每年學費約需五萬金現經臣春煊　與臣經羲重商將來畢業選派出洋時何省學生即由何省籌費惟此臣等雖意見相同會商定議所慮者學生出洋尙在兩年之後彼時設有異議此舉卽廢於半途合無仰懇天恩飭下總理學務處立案將來兩廣無論如何爲難此舉不得中輟庶於兩廣學務有所裨益　初級師範學堂己經飭設合併陳明除俟開學後再將預備科課　並教員銜名專案咨明學務處查核外所有籌設兩廣遊學預備科造就高等師範緣由謹合詞恭摺具奏伏乞皇太后皇上聖鑒訓示謹奏五月三十日奉硃批學務大臣知道欽此 
[山東省大計名單濟南]  
　　去冬山東省大計前撫胡帥以到任未滿三月曾奏請展緩與辦適新撫楊蓮帥於二月到任仍以格於此例曾經再請展期奏准在案今三月之期已滿例應舉辦業將屬吏賢否分别塡奏兹將大計人員名單錄右濟南府胡建樞精明練達體用兼賅鄒平縣桂麟勤政愛民才堪治劇曹縣李光華才具開展治行可觀武城縣葉季愷才識精敏政事勸能准補齊河縣繆潤紱才勝繁要膽識並優荏平縣豫咸勵精圖治政治輿情冠縣丁兆德資深績著爲守兼長恩縣李維誠才優學裕久著循良益都縣李祖年才識精明講求時務按司獄許廷寳宅心仁厚謹飭從公濟南府經歴錫昌年壯才明志趣遠大臨清州訓導孔繁堃謹飭安詳留心時務洛口批騐大使華澐精明穩練爲守兼優年老官一員禹域訓導任魁揚年力衰邁難資訓迪有病官一員　縣教諭鄧振　久患腿病學務曠廢不謹官一員東平州巡檢社瑞昌見識卑鄙操守平常不及官一員昌邑縣典史郝慶恩識　才庸不諳政體（　） 
[記約翰書院暑假盛儀]  
　　十二日爲　王渡約翰書院暑假之期四點半鐘堂中學生均赴操塲會操操畢略進若點五點半鐘請李京卿經方登壇演說勉各生勤於學問繼之者爲文華書院監院西人甲克生大致言學問必須能見之實行旣而須發奬賞最優者一得銀杯因拍網球爲务人之冠一得金牌因誦西書口音最清又各生於半年中不告假無過失者發給褒榮執照計頭班七人二班八人三班約八九人四班五人末則諸生裝束登塲演英國古時故事是日賓客到者約千餘人馬車多至二百餘輛可謂　矣（　） 
[俄使靈櫬回國]  
　　駐京俄使雷薩氏病故後靈柩早經來滬前晚由騐　所載入法公司輪船運回本國（古） 
[電修理船工程]  
　　近日江督局玉帥電致南巿製造局船塢督辦查詢工程曾否興工督辦葉軍門因將船塢包費及已經開工浦東績　添建船塢各情電復玉帥核示矣（卽） 
[禀請通融起貨機器]  
　　南巿製造局碼頭起貨機器近已割歸船塢局中貨物衆多起貨大爲不便總辦魏觀察電商督委唐子忠觀察將情面禀江督周玉帥請即通融示遵（卽） 
[浦東擬添建船塢]  
　　南巿製造局船塢因不能修理大輪船已議　大然仍屬不敷修建現擬就浦東一帶相幾擇地另建一塢以便敷修淞口諸大輪船（卽） 
[蒞騐私刑斃命]  
　　私刑斃命一則已紀昨報兹悉屍弟某甲已於昨日偕地保赴上海縣禀請汪大令相驗一面將朱寳生等扭押閔行司大令聞報卽於昨日午前帶同刑仵書役乘救生局小輪前往相騐矣（欣） 
[患痧道斃]  
　　前日午後有一年約二十餘歲之某甲身穿藍布衫褲在滬南小南門外踽踽獨行及至　義頭馬怱患急痧倒地逾時斃命二十三鋪地甲查無屍屬報知善堂給棺收殮舁至義塚掩埋（欣） 
[流氓行劫]  
　　昨晨美租界漢壁禮路公和南貨店主投捕房報稱前晚突來流氓十餘人將棧房門猛擊不休並稱内有失火情事當即開門觀看各流氓一擁而入將貨物刼去甚多請究捕頭當飭包探前往查明核辦（古） 
[木匠自縊]  
　　王茂香向操木工業賃居美租界吳淞路某木作内前晚有某甲向之索錢口角之餘王遂自縊身死昨晨由其友報捕後飭傳家屬前往棺殮（古） 
[觸電跌傷]  
　　昨日美界乍浦路有人猱升至電杆上修理電燈忽觸電火發自上顚下致受重傷（顚） 
[馬房小火]  
　　昨晨三點三刻鐘英租界坭城外路十一號馬房内失火由德律風報知捕房迨皮帶車至已爲各馬夫救息　焚去柴草若干担樓板稍有焦灼並未透柨因此並未鳴鐘告警（見） 
[押歛病斃]  
　　閘北車袋角有小販某甲因病身死棺殮無人由鄰人倪蔣等代爲湊錢買就衣棺忽有李桂生到來自稱甲之親戚意圖染指倪等遂各散去并赴巡局禀訴章二尹將倪等奬慰數語立飭地保前往押令將甲棺殮埋葬李如多事准扭案究辦（見） 
[提究誤公地甲]  
　　閘北十二圖地保潘阿金屢因悮公　上海縣汪大令飭差全順薛貴持票至閘北巡局請派勇傳潘到局押解至縣署并照會英法兩界捕房飭捕沿途照料因恐潘在租界内肄其刁頑故也（見） 
[議請加懲警兵]  
　　警察毆董一事迭紀本報昨日午後三下鐘本城各叚董齊集同仁輔元堂提議此事議得前定警察章程尙有未備擬卽續議數條增入至此次肇事之各巡丁擬禀請上海縣汪大令查明提辦其已辦之譚云福亦請再加重懲（嘉） 
[研訊盜犯]  
　　行刼江橋米店盜犯曹老么前日由警察北局獲解到上海縣縣主汪大令提案研訊曹初石承認大令喝令跪　踏扛良久始供明先劫如臯縣典當繼刼江橋米店兩處等語大令判釘鐐收禁候再研訊（近） 
[咨請驗放銅元]  
　　浙江銅元局向本埠某洋行購有銅元坯六百六十担於昨日到滬報請上海道袁觀察咨關騐放進口（近） 
[上海官事]  
　　江蘇候補道潘作卿觀察汝杰於昨日因公抵申住南巿太平弄○候補同知吳司馬俊昨日飭丁到道禀丁母憂○委辦滬寗鐵路第一叚購地差候補知縣陳紹亭明晬昨到　轅禀見○貨捐局總辦鐵太守昨日到道轅禀銷病假○上海道袁觀察昨日三點半鐘命駕至洋務局接見美總領事羅思勿君互商要公（　） 
[上海縣案]  
　　鄭洪川控鄭勝于盜賣未絶田畝前晚汪大令提一干人到案審問勝千供光緒二年洪　將田一畝五分並方單契據　於小的價洋當時付楚後被胞弟取出方單前鄭安山抵借洋五元小的查悉備本利洋七元向贖詎被安山將單裁去一半屢索不還二十八年有洋商欲購是　許洋一千五百元復向索單安山揑稱是田小的與伊合買圖分半價不遂　恿洪川向小的滋擾並由鄭士卿徐鄭氏等理勸小的姑念洪川兩目失明致被加找三 
 
 

Page 11

 
 
　共四百五十元意猶未足兹復索加求情公斷鄭士　徐鄭日及地保朱耀卿各供大略相同洪川供光緒二年分將田一畝五分活賣於勝千並未　絶與安山亦　不干涉二十三年分向勝千贖單不允曾經涉訟有案勝千今欲盗賣情急禀控大令查閱前卷果有其事兼控安山掯單等情及訊安山堅執田與勝千合買大令核供判安山將所　方單半張繳案勝千找償洪川洋二百五十元均交保餘人斥退完案○邱正華控次兄持强爭嗣汪大令向之訊問正華供父親兄弟三人二三兩叔先後去世均無子嗣小的亦兄弟三人長兄歸父親長房次兄嗣於二叔小的理應繼與三叔不料次兄强爭求提訊斷大令曰汝二叔曾否娶妻正華供並未有室大令謂然則例不繼嗣三房應汝次兄承繼何得妄控斥退不准○現改留防隊前奇兵營勇劉貴因聚务關閉營門不容前管帶羅遊戎出營奉道憲發縣訊押現因劉患病由看役禀奉大令提騐　實判仍還押候禀請道憲核示能否交保再核○張玉山控强　絶産汪大令訊問之下張供光緒初年某甲將房屋一所絶賣於小的爲業甲於上月二十八日來稱是房現於他人於三十日立契收價囑小的前往領酉並帶齊單契以便回贖等語聞之不勝駭異特投案控告甲之絶契呈電大令閱畢判契存案甲再持蠻强贖准予提究○捆保趙全寳欠　錢糧避匿將其子木木提案交差限日照繳迄今仍未遵繳奉大令提木木供父親所欠糧錢十三千七百餘文小的實係無力己央妻父籌措不日繳清大令判押候繳楚開釋（近） 
[會訊陸純伯售地糾葛案]  
　　劉桂記向陸純伯購得新閘路基地一方由威金生律師掛號轉　道契不料有前業主沈洪海之族人沈紹祥等出而翻悔欲思回贖故威律師倩高易律師赴英署控告前日午後英德副領　蒞廨吳襄理讞員孫耳三　府升堂會訊沈紹祥等延賀立克律師到堂代辯先據沈紹祥供昔日將地售與陸純伯係族兄洪海出名但洪海出外己有七年契上之字由仇子伯順所簽此事須問沈嘉生卽知訊之沈嘉生供祖遺之地雖賣與　姓惟西面另有一地祇收陸姓定銀其地價銀九千兩並未收過所有契後之批係我親筆後面另有一批不知何人所寫時賀律師起而言曰威金生照例掛號並無利益是地轉輾出售先由沈姓售　陸姓由陸售與劉桂記其二十八年分之合同洪海巳離滬七載由伊子代簽但供海出外應由族長沈春和出場東首之地出賣無錯西首之地實未出賣二十八年三月陸純伯欲買不成致　　端劉桂記所供東西均已購買而被告言西首之地只賣去一半中之一半係洪海慶周嘉生簽字而春和紹祥洪生桂松等皆未簽押最要者契後之批二條嘉生只認其一今敝律師代未簽字各人到堂代表故將並未出賣之事陳明高易律師起而言曰原告呈出之據被告律師不能指出不合處劉桂記倩威金生掛號過户威金生因事未妥治暫緩現請堂上出一諭單准威金生代劉桂記過户並著被告交出契地所有西首之地實沈售與陸純伯故陸可以　賣於劉且原告現有要據可以令被告交出地基查此地始則押與天主堂　甫英連亦只有四人列名簽字並載明届期不贖作爲絶契陸純伯代沈措銀贖出兼請有印諭若無陸之代謀一切是地無單早被升科局充公現在陸純伯亦倩威金生過户與劉桂記據上亦只四人列名簽字沈姓售與陸姓計銀二萬三千两契上二次批明請堂上詳察斷令交地明府與德君會商之下諭候堂判飭遵（見） 
[會石翰甫禀阻道契案]  
　　英人愛爾德投該管領事署　石翰甫禀阻道契請提訊究經英副領事德爲門君照會讞員關絗之司馬訂期前日午後會訊届時德君臨廨司　倩襄讞孫耳三明府同會同訊詰原告延賀立克律師到堂聲稱前愛爾德向石姓寡婦購買南京路香粉弄第四千零六十三號房屋基地當向滬道轉換契紙不料爲石翰甫投道具禀阻止請卽訊究石翰甫供石姓共有三房小的前　二房石玉亭將二千五百三十一號之屋地售與洋人價銀至今未領所云石姓寡婦係三房伊將四千零六十三號之地售與洋人内有公共出入之路亦被售去故由二房玉亭投道轅具禀陳明原委扣留道契務求飭提三房寡婦到案訊斷石玉亭供與翰甫同孫明府得供商諸德尹判石翰甫石玉亭同具限結於一個月内自向三房理處如料理不明准禀請再行研訊若置之不理限滿卽當　結原被告遵諭而退 
[會審公廨是堂案]  
　　上禮拜六有楊木吉楊毛毛陳梅記朱金龍楊長發等環控金桂堂冐收船捐奉關司馬訊供以楊等不實著押候查明再訊昨日捕房將金解案金延博易律師到堂聲辯謂實因楊與金爲爭奪生意起見故揑詞誣控不然何以楊等甘心每日給金二百文且無捐照爲憑顯有不實關司馬與德副領事師謀君復將原告各人反履駁詰謂如訊有誣控等情定當反坐楊等均　不敢誣控尙永明察司馬著於下禮拜六覆訊時有張萬瑞米店主　汝卿投案願具保金桂堂出外俟覆訊時交案司馬准之著取保結候查○某洋行侍者張林生　取洋東眼鏡及華婦奚土氏之　　　毯等物報捕後經包探陳雲忠　張拘獲吊到贜物於昨晨解辦張供因洋東欠小的二月工資　錢使用出此下策司馬判管押三個月載交失主○三百八十六號等四華捕同解曳客妓女陳玉英王四寳及傭婦察王氏到案司馬商之師謀君判　王地妓各罰洋十元充公工妓當堂繳洋而去○昨晨日本婦人孝達三在菜巿選購蔬菜爲譚林玉　去洋一元一角由探拘獲送請究辦司馬判枷五天○侯阿福行竊洋人銀盆並銀鑲手捧等物値洋五十元報由包探　天林拘獲解案請辦判管押四個月○新　婦人朱　氏於五月二十八日爲鄰人金桂濤拐去八歲男孩向之鎜詰金不肯承認報由包探　星福拘解請究質之金桂濤供孩非小的所拐　被阿海領去未知果否詰以阿海何在答稱不知去司馬著將金押候查明覆訊○吳西卿控嚴榮昌行竊雲南士兩包爲包探陸恊庭拘獲解由捕房於昨晨解案司馬判貴手心二百下管押六個月（見） 
[法租界捕房暫停發落]  
　　昨日爲法捕房發落之期緣上期停訊並無判責人犯捕頭咨照讞員陳大令暫停發落一期 
[法租界捕房瑣事]  
　　甲乙二流氓在途强搶幼孩手鐲一副經失主提捕查獲送入捕房捕頭命押候解送公堂懲辦○某姓家幼孩在門首嬉戯被偷兒某丙攫去手鐲一隻失主當場拿獲送入捕房捕頭命押候堂期解訊○某氏婦因與夫反目逃來滬上前日爲本夫尋獲不肯回家遂扭訴捕房捕頭命押候解堂訊究（居） 
[美租界捕房事]  
　　前日午後有小工　目秦瑞香投捕房聲稱工部局雇工人多名在禮查路碼頭工作有毛阿毛失足墮浦迄未撈獲捕頭仍飭秦留心打撈俟獲後再核○前傍晚有某孝士投捕房聲稱有遊船一艘在北蘇州河畔十三號船廠修理爲時已久迄未修竣向之聲催各工人一哄散去請究捕頭當飭包探往囑赶修延干未便（古） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
頭品頂戴廣西巡撫臣李經羲跪奏爲州縣經徵錢糧延不解繳勒限嚴追恭摺仰祈聖鑒事竊照州縣經徵錢糧銀兩絲毫均關國帑例應隨徵隨解不准存留挪移兹查已革前署四隆州知州　模任内短欠交代各欵銀九百八兩四分六釐又兵糧米折價銀一千四百五十四兩七錢一分七釐乂已革前署歸順州知州柳　任内短欠交代各欵銀五千八百四十九兩九錢五分九釐九毫又稅契銀二百一十七兩四錢五分一釐九毫五絲疉經分别嚴催均延不解繳亟應勒限叅追以重庫欵據藩臬兩司會詳前來除批飭桂林府立提該革縣陳模柳錢到案勒限兩個月將欠解交代各欵銀兩掃數解清　逾限不解即行監追並咨該車員等原籍查抄資産變價備　謹會同署兩廣總督臣岑春煊恭摺具陳伏乞皇太后皇上聖鑒訓示謹奏奉硃批該部知道欽此 
宫門抄三日初九日理藩院光祿寺八旗兩翼値日無引見趙爾巽等由東陵回京請安溥良謝管理新舊營房恩召見軍機趙爾巽鐵良皇上明日辦事後卯正還宫至聖容前行禮畢還頣和園駐蹕 
安徽巡撫奏　創設練軍募成營片 
誠勲片再皖省武備學堂練軍前於光緒二十九年間前撫臣聶緝槼擬定招募勇丁三百名編成左右兩隊以該堂提調爲統帶武備教習爲管帶畢業學生分任哨弁營書等職建造營房及開辦經營約銀一萬餘兩常年餉糈及添置各項約銀二萬數千兩當經聶　槼奏明在案奴才履任後詳加查考該堂學生外塲功課頗能合格遂飭該統帶譚學衡先建營房次及招募經營數月始克竣事旋經派員分别　騐工程堅勁兵士精强即於三十年二月成軍薪餉亦於是　起支此創設練軍招募成營之情形也惟據該統帶聲稱此次所建各　房屋雖不及各國之美麗然均尙合法故工用較巨加以開辦之初置備器具及一切雜支需欵浩繁原支銀一萬餘兩適敷應用第每年餉糈須銀二萬有奇而添置各項如軍裝衣褲靴帶及雨衣背囊水瓶糧袋等項均不可少此外則教科書及儀器　物尤爲内塲功課所必須每年數千金實不敷購辦等情奴才伏查該軍營制餉章皆參照湖北洋操章程辦理計一軍分兩隊每隊三哨兵士五十名共官弁兵夫三百七十餘員名每次支薪餉等銀一千八百餘兩每年共支銀二萬二千餘兩是原擬二萬數千兩除去月餉所餘無幾統領謂不符添置尙係實情明知庫儲匱乏籌措維艱然爲講求武備起見似未可因陋就簡致無實濟擬每　加增銀一萬二千兩合之常年餉需以三萬五千兩爲度仍由籌議公所於蕪湖米捐項下撥解支應局　給　飭該統領核實辦理　收成效並將章制課程另咨政務處練兵處曁户兵二部外理合片陳明伏乞聖鑒敕部立案施行謹 
奏奉硃批該衙門知道欽此 
皖撫誠奏爲蕪湖關洋藥稅釐併徵第一百七十七結期滿謹將收支數目開單奏報摺 
頭品頂戴安徽巡撫奴才誠勲跪奏爲蕪湖關洋藥稅釐併徵第一百七十七結期滿謹將收支數目開單奏報恭摺仰祈聖鑒事竊據委管蕪湖關稅務徽寗池太廣道童德璋詳稱案奉札行承准總理各國事務衙門咨會同户部具奏洋藥稅釐併徵由各　與稅司合力開辦一摺鈔錄原奏内開每箱併徵之　　約以一百一十兩　度於進口時按照新章封　海關准設具有保結之棧房躉船等處必俟每箱向海關完納正稅三十兩並納釐金八十两始准搬出拆改包裝請領運貨憑單運往内地分銷並將例支鎔工折耗銀兩照章一體開支各等因歴經遵照辦理並將自第一百六結開辦起至第一百七十六結止按結開造收支數目册　先後詳請奏咨在案兹查自光緒三十年八月二十二日起至十一月二十五日止計三個月第一百七十七結期滿所有經征華洋商船裝運進口洋藥正稅並專條釐金銀兩曁匯解江海關撥還洋欵及支銷鎔耗稅務司經費等欵銀兩同實存數目開造四柱摺詳請奏咨前來奴才覆核無異除清册分送外務部曁户部科查照外謹繕清單會同南洋大臣署兩江總督臣周　恭摺具 
奏伏乞皇太后皇上聖鑒謹奏奉硃批該部知道單併發欽此 
宫門抄三月初十日外務部欽天監侍衞處値日無引見振貝子薩廉各請假十日阿公范廣衝各續　十日姜桂題郭殿邦預備召見召見軍機 
安徽巡撫誠奏爲蕪湖新關第一百七十七結征收洋稅船鈔等項銀數開單奏報摺 
頭品頂戴安徽巡撫奴才誠勲跪奏爲蕪湖新關第一百七十七結征收洋稅船鈔等項銀數開單奏報恭摺仰祈聖鑒事竊照安徽蕪湖添開通商口岸應照成案將所徵正半各稅按三個月奉報一次遵自第六十七結開辦起至一百七十六結止均經　結奏報在案兹據監督蕪湖新關徽寗池太廣道童德璋詳稱蕪湖新關自光緒三十年八月二十二日起至十一月二十五日止第一百七十七結　滿所有本結徵收各國商船招商局輪船進出口正半子口各項稅鈔銀兩曁遵章支銷稅務司出使經費及遵飭匯解英德還欵瑞記洋欵金磅不敷銀欵京餉　費等欵辦　薪水各項銀兩並實存數目分列四柱開單造册詳請奏咨等情前來奴才覆核無異除清册分送外務　曁户部科查照外謹繕清單會同南洋大臣署兩江總督臣周馥恭摺具陳伏乞皇太后皇上聖鑒謹奏奉硃批該　知道單併發欽此 
安徽巡撫誠奏爲蕪湖常關徽稅情形今昔　異勢難規復原額籲懇天恩免其十成賠繳摺 
頭品頂戴安徽巡撫奴才誠勲跪奏爲蕪湖常關徵稅情形今昔同迴異勢難規復原額籲懇天恩免甚　　　　恭摺仰祈 
聖鑒事竊據委管蕪湖關稅務徽寗池太廣道童管璋詳稱案奉户部札行奏請整頓關稅以裕餉源又變通　繳舊　摺片　　常　徵收稅銀正額盈餘均有定數短徵　賠　亦所常有當此練兵需餉之際籌欵維艱若不變通辦理恐恃有交一免三章　　多報少希圖取巧於　稅大有妨礙擬　　此次　尊諭旨之日起以後完繳關稅賠項以十成實銀繳庫如限滿不完或完不足數查明先行奏叅革職再子展限一年如仍不完交著卽監追所有從前後交免三以交一免三章程一概不准援引各等因　　 
 
