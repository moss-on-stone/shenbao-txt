# 1906 - 147 - 4911897

 

Page 1

 
 
   
 
 

Page 2

 
 
[電傅上諭]  
　　閏四月初十日奉上諭王文韶奏假期屇满病仍未痊懇請開缺一摺王文韶宣力有年諳練老成朝廷正資倚畀著再賞假一個月安心調理一俟假满卽行銷假欽此 
[勸輸海軍捐啓續昨稿]  
不甯惟是。我海外僑民終身流寓。受監治之毒刑。作奴隷之役使。感懷家國。夢寐不忘。或至長途老死。生平未覩國旗一面。齎恨鬱鬱。無可告訴者。所在有之。我黄族神明之胄。最善經商。越洋渡海。歷盡艱苦。就美澳二洲及亞洲各國屬地調查之。共有僑民七百餘萬。在美者約二十七萬三千。馬來非律濱各島約一百零六萬五千。暹羅約二百五十萬。印度支那約十五萬。香港約二十七萬四千。餘如澳大利亞洲及缅甸之地。亦不下數十萬。苟中國國旗發揚時。巡寰海内則使善民安枕於域外。外則使列强收歛其野心而。僑民駐足之。地不。啻增無數殖民之地隠樹强固之聲援一。轉移間形勢立異夫。海軍不興其。受禍害如此。海軍一興。占優勝如彼神州財。富寰球共。知以一人每日納一文計之。年亦可得百餘兆。以此興復海。軍不出十年。可駕英美諸邦而上之。矧今同胞黄族。不啻燕巢幕下。火燃及眉。奄奄僅存。朝不保暮。設使外人更演。一無理取閙之事要求權利我中國既無折種壇席之材復。無防衛藩籬之力朿手待斃而。如甲午償金庚子賠欵之事再。見於今日始破慳嚢不。其晚歟 
由以上種種方面觀之。我内外國民之熱誠渴望。既逹於極點。然而荏苒十年。相率噤口結舌。不發一語者。則以茲事重大。綱目紛紜。一則經濟浩繁。二則人材缺乏。政府籌辦之事。非下士所敢　言也。雖然。人材因時勢而成。納爾遜東鄕平八郎之材。未必生而卽是。但就經濟一事言之。人人既有整齊軍政之思想人。人自當有擔當經費之熱心况我國國民。最富於愛國心。向者特苦於官吏抑壓。紳士阻撓上下之間無由交感。但有熱心勸導之士。朝夕提倡。熱誠相與。吾知二十一行省之髫男弱女。無有不感激涕零。願爲報効者。如國民捐一事。倡者不過數人。登高一呼。應者四起。此皆足見吾國民天資高厚。慷慨任事之特徴。衡之歐美諸國。實無愧色夫國民捐爲國家清償積欵祗。補救從前虧累海軍一興則。國家受無上之光榮人。民享無窮之幸福後來收効之富。罄竹難書且政府當事之人。洞燭機宜。謀事周遠。且將與英使另訂條約。索還威海衛海港。北洋袁帥。亦且與日本使臣。嚴密妥商。分遣學生百五十。人人日本海軍學校。國家未嘗不有意於此。特目前新政初興。凡百政事。在在須費。國家雖有感心。安能竭全力。専注於斯人。民各爲身家財産之謀則撙節斯須義無坐視我國民急公好義之誠。徴之歷史。彰彰不朽。况在患難相迫之時。愛國之心。自然發現。今日其報國之始日矣。 
或謂中國鐵路礦務各政。外人皆欲藉端干涉。此皆目前急切難緩之事。何必獨舉海軍。不知海軍一日不成立卽。既成之鐵路礦局。亦斷無完全自我操縱之日。此理至明。不容多贅且目前各省陸軍。操演認眞。漸漸活動。去年北洋大操之後。各國使臣。動色相告。德國首唱撤兵。外雖賣恩。收効未必不在於此。及今圖之。海陸二軍。聨絡一氣。我同胞神明之胄。一切身家財産。猶可固守門户。苟延殘喘。保全餘年。幸而天佑黄人。一蹶再振。使二十一世紀以降。黄色國旗。輝　於寰球日照之區。我國家隆運綿綿。與之無極。吾同胞後裔雲礽。皆食今日義士之賜矣。 
以上所言。則人人當知海軍爲當今第一之要務。苟捐納一絲一粟。皆爲自保身家財産之計。於名譽絶。不相關。人人盡力所能。不問多寡。細流涓滴。可成江湖傾解私囊。助國家財力於萬一。我同胞苟　斯言。請畢其說。天下事言之匪艱。行之惟艱。創始之時。驟然難冀信用。一俟稍有眉目。卽將章程郵呈南北洋大臣。奏明立案。以昭大信。至捐欵一項。統由銀行及各處地方公認之學會商會代收。與建言之人。毫不干涉。僕等自顧財力棉薄。不克盡誠報効。已經醵資創立活動影戲。俾内地士夫。廣資聞見。以所收入。儘數充入海軍補助捐。絲毫歸公。以副諸君子光覽之盛。區區之意。幸埀察焉。補助興復海軍社啓 
[英人對于禁煙之公論]  
　　初九日倫敦路透電云英國下議院採用攺進黨戴樂爾責備鴉片貿易爲不合之議管理印度事務大臣馬來君宣言倘中國將此流毒嚴行限制果有善策則印度及英政府縱或因此受虧亦允從同云譯字林報 
[攷政大臣將由法回華]  
　　南中國早報載初三日倫敦電云中國攷政大臣領袖澤公在英攷查業已告竣現往比京當於兩禮拜内赴法國馬賽海口取道回華譯又匯報 
 
 
 

Page 3

 
 
[蘇撫致滬道電（爲鎭仙濠三口禁米出口事）]  
　　上海瑞道台鑒頃接樞電奉旨周馥陳夔龍電奏江浙米價逐日增漲民情惶急請將鎭江及仙濠兩口運禁出口之處先期禁止等語着照所請辦理該部知道欽此除電飭鎭江關道函示嚴禁外特此電知龍齊印（容） 
[贛省匪徒因米貴肇事]  
　　初九日南昌電云江西省撫州建昌之間英山地方有匪徒作亂其故由於米貴會匪咸思乘機竊發居人皆紛紛遷避入城英國砲艦史聶潑號將於明日由南昌開往該處贛撫已派兵前去惟此次亂事與敎務並無關涉譯字林報 
[合肥紳士與警察衝突安慶]  
　　傅聞月初合肥縣警察與邑紳某忽起衝突某紳持强縱家丁將巡士兇毆受傷以致激起合邑公憤風潮甚大現該邑警察業經停辦局委王某亦已有電到省禀請核辦矣（多） 
[外部辦理交涉之窘狀北京]  
　　南昌敎案外務部初時一一允從法使之請辦理頗喜順手後經京外官員陳請力爭堅拒而法使又堅執不肯讓步故近日王大臣每談此事必搔首躊躇頗有爲難之態（上） 
[婉却德請增兵駐防青島北京]  
　據外部人云德公使因聞青島附近海賊滋蔓時出搶掠擬飭駐青島提督略增兵力襄助剿捕以期保護商務經各堂憲核議後婉詞拒絶矣（上） 
[俄人要求黑龍江省鐵路利權]  
　　初九日北京電云黑龍江省俄官反抗齊齊哈爾至墨爾根鐵路歸該省紳商建造之議謂此路現已由駐北京俄公使向中國政府要索哈爾濱俄人亦電告俄公使力請其設法强迫要索以此路如歸中國自辦則于俄國所有之利益大有影響云譯字林報 
[外部與俄使議禁違約運茶北京P ] 
　　前因俄國茶商由蒙古運茶至俄畢爾斯經科布多城騐照不符致生糾葛科布多辦事大臣電請外務部與俄使磋商日前各堂憲與俄使會議此事請飭轉電俄商嗣後不准違約以免交涉俄使業已允從近日外間傅說會議满約實係悮傅（上） 
[移送江蘇留日警察學生成績單日本]  
江蘇省留學日本警察學堂學生現已畢業由日本警視廳將試騐各生成績表如統計學國計法警察法消防警察衛生警察刑法行政警察司法警察警察要領操練等各科均算分數列成表式移送中國駐日大臣楊星使請爲察核并謂學業成蹟以此次爲最優茲將各生姓氏錄後王家襄程明理劉景濂熊開先李凌雲杜鴻賓趙灼煕郭有濬王寳琛趙象謙楊寳書徐敦業梅祖培陳宗彝李文蔚王華國張徴鳳項澤蟠談孟燾王長齡（永） 
[王侍御對於警部清查北京户口之意見京師]  
　　警部前曾諭飭各廳將京城内外大小户口查明注册以便稽核惟當時所訂條例係二品以上大員之官宅母庸清查近聞王侍御步瀛以京師地面大員官宅所在皆是若舍此不查則遺漏正多辦法何能齊整且既爲大員正宜身先表率若不一律何以服人又似此辦法誠恐大員官宅卽爲藏垢納污之地殊非大員之利因擬奏請飭下巡警部于清查户口一事不能以大員官宅缺而不查云云（吕） 
[贛撫擬緩籌款練軍江西]  
　　贛撫吳仲帥查知自南昌敎案出後各屬民心不靖游勇會匪乘機煽惑滋事實因兵力單薄以致防剿彈壓難以兼顧擬集鉅款添練新軍一鎭其後匪警民變次第解嚴而各屬又迭報水灾籌欵維艱故練軍一事又從緩計議矣（軍） 
[學務處歸併學部實行消息北京]  
　　學務處歸併學部久有是議初一日學部各堂官會議實行聞榮尚書已面奏請俟學部修建衙署後卽將學務處歸併業蒙兩宫允可（上） 
[决議添設青海叅贊大臣北京]  
　　政府前議青海添設參贊大臣一缺迄未實行日前政府復會議此事皆以西　一帶地方遼闊非添設參贊大臣一員恐不足以資控制擬卽電飭陜甘總督體察情形詳細電覆以憑核辦（上） 
[吏部覆奏舉人揀選新章京師]  
　　政務處奏定舉人揀選知縣其中式已過十年有願分發到省者令交分發銀兩卽准其分省試用曾紀前報茲聞吏部以此項人員注册投供亦應酌定班次銓選每輪之中無論占缺若干其名次在前者可得缺不日卽擬具摺覆奏現已有多人在京守候想一經奏定　赴部投供者必爭先恐後矣（吕） 
[皖省定期開收路礦米捐安慶]  
　　安省自辦全省路礦曾議在蕪湖米厘項下每石加收銀五分嗣因粵東米商自願附股迄無定議現由鐵路總辦李京堂礦務總辦蒯道光典以須就皖省抽捐方合自辦之義查蕪湖米商運米販賣均由各行經理裝運出口其每石加抽銀五分一節卽擬定由各米行向各賣商抽收並由路礦局派司事督同辦理所收卽分撥路礦各半發給收數以行帳爲憑現已會商撫憲准如所請日前由恩中丞札行蕪湖道飭知各行定期於閏月十五日一律照章抽收（多） 
[鹽船擬立公會抵制捐卡鎭江]  
　　湘幇鹽船包運湘鄂皖贛四岸食鹽自儀徴淮鹽總棧起運及抵岸之日沿途捐卡種種留難現擬别組一鹽幇公會以備抵制捐卡（工） 
[江督致蘇臬司電（爲蔣壩厘局被盜事）]  
准江北提督劉電據蔣壩釐局姚奎麟禀該局坐落盱眙縣境上月念五夜被匪三十餘人明火持槍劫去捐存錢洋並衣物甚多局隣 
 
 
] 

Page 4

 
 
倪姓同時被刦並拒傷雇工等情請嚴飭盱眙寳應山陽清河等縣勒限嚴緝務獲究報並乞通飭各屬一體捕拿馥蕭（等） 
[樂平匪警傅聞江西]  
　　自南昌敎案出後省屬民心不靖匪徒四起如定南之三點會匪越獄鄱陽之紅蓮會匪滋事及安義建昌星子高安之鄕民聚衆鬨鬧警報頻聞近日樂平縣土匪夏混天麻子復有蠢動之說惟該處駐有巡防軍隊當敷勦辦可保無虞也（本） 
[電阻某國在福州招工京師]  
　　現聞有某國在福州招募華工出洋政府以上年德人在汕頭招工未經議訂章程曾經電粵阻止現某國在福州招工亦未先訂専章昨已電咨閩　切實駁阻以衛人民（吕） 
[鍼工禀請入工藝局製鍼北京]  
　　鍼行工人鄭德山等禀請將縫衣鍼攺良一節經商部批示禀悉據稱自洋針入口便於行用中國針行利權盡失此乃必然之勢該針行工人等既具此知覺應亟圖攺良之策彚集同業通籌資本設立公司合購機器招集工師令藝徒學習製造三四年内始可稍有成就至所請人工藝局以機製針之處該局無此項機器應母庸議（陽） 
[請發自製西瓜酒商標北京]  
　　聶福濟禀造西瓜酒經商部批云禀悉該商製售西瓜酒應用何類商標俟本部標局開辦時照章將商標呈請核辦所請専利之處應母庸議（陽） 
[十續修律大臣編定刑事民事訴訟法]  
　　第一百七十二條　凡欠户經公堂判爲破産人公堂書記官應將該案判詞及破産人姓名事業住址刋入本地新聞報紙至少以十五日爲限 
　　第一百七十三條　凡欠户經公堂判爲破産人公堂應發護照暫免因債拘提如已監禁立卽釋放此項護照至未次審訊時繳銷 
　　第一百七十四條　凡欠户經公堂判爲破産人應由公堂派員或債主　商會公舉一人代理該欠户破産一切事務 
　　第一百七十五條　該代理人無論係公堂所派或各債主及商會公舉經公堂認許後應即經理破産之事若事務紛繁准其雇人帮理其工薪及各項費用均由所管項内提支 
　　第一百七十六條　代理人卽傅知破産人令將一切財産貨物交出如有不明之處可向破産人隨時查問並可令其幇同收取放出之債項 
　　第一百七十七條　代理人應在本地新開報紙内布告代　破産事由請各債主將所索欠項證據交出查明立案 
　　第一百七十八條　收清放出債項及變賣産物後代理人彚齊各欵照　欠各債數目按成均平償還各該償主 
　　第一百七十九條　産物變賣後或未變賣之先破産人應親赴公堂聽候未次審訊届時代理人卽將所查明該破産人一切事務吸倒債之故並代理時所得欵項及債欵數目等情當堂詳細申覆 
　　第一百八十條　如公堂查明破産人倒債之故委係運　所致並無浪費及他項弊竇且破産所得之數足償各産十分之五其餘債項公堂可判令豁免　　第一百八十一條　公堂查明破産人有犯左列各項之一除將財産貨物變價備抵外仍以有心倒騙論將破産人處監禁二十日以上三年以下或罰金五十圓以上一千圓以下或監禁與罰金併科 
　　一　關於契約帪簿字據等類　匿銷燬或塗攺僞造及虚揑者 
　　二　豫將財産貨物寄頓他處或詭託他人名下或虚立債主户名或先向外户折扣收帳或串通他人出頭冒認者 
　　三　爲捐害債主起欠於呈報破産前一月將貨物　售或不惜重利　借欵項或濫出期票使用者 
　　四　平日用度奢侈逾恆或買空　空　　使倖並無可望之欵以致　折者　　五　借債之時并無的款可望償還或經　商業并無確實資本者 
　　六　既經判爲破産人後故意延緩不將財産貨物一切權利及放出之債項在公堂或代理人處悉數呈報或不將財産貨物除本人及家屬需用之衣物外悉行交出者 
　　七　既經判爲破産人後私目清還一二債主致各債主所得未能彼此平均者 
　　第一百八十二條　如有人勾串破産人揑報假債審　之後與該破産人處以同一之罰 
　　第一百八十三條　呈控之債主所索欵項經公堂審明係屬　擅或係　仇或欺詐者可判令該　呈人賠償被告 
　　第一百八十四條　凡破産事宜如本節有未賅載者仍依商部破産律辦理　　未完 
[西班牙皇大婚盛舉]  
　　初九日倫敦電云西班牙京城萬衆齊集今日爲舉行大婚典禮之期陳設一切已先期布置頗爲壯觀行人往來游覽徹夜不絶同日路透電云禮拜六舉行鬥牛　英國惠爾斯親王夫婦及英公使聶古爾生君　不赴會 
[續紀高麗南境亂事]  
　　初九日東京電云日本憲兵二名突爲高麗亂黨殺害日本步兵炮兵已將公州地方亂黨解散然傅聞該處有警察總監二名一日本人一高麗人又日本人警察一名查無下落 
[俄國亂黨謀刺大員]  
　　初九日倫敦路透電云俄國脫　斯高克西亞省之克脫斯地方有人持炸彈向前任總督愛立克　夫君擲　該總督大腿受傷旁觀者有一人死于非命三人受傷 
[英俄恊商之内容]  
　　神户西報云聚東報接聖彼得堡信息謂英俄恊商約稿已于西五月二十號告成内稱英國當承認俄國在波斯所有之利益並　　俄國籌債至俄國亦允阿富汗國爲在英國　力之内 
[俄不信用海軍敗將]  
　　東報載聖彼得堡電云俄海軍提督羅斯諦斯温斯開所任重振海軍會會長之職業已撤去譯字林報 
[奥國組織新内閣]  
　　初九日柏林電云奥皇已命農部太臣俾克男爵組　一新内閣 
[南美民主國總統赴德游歷]  
　　初九日柏林電云前任南美洲阿眞　民主國總統羅揩君已行抵栢林德皇及德政皆以禮待名栢林波的斯且兩處防兵操演羅揩君亦往參觀 
[匪人謀害西班牙君后]  
　　初十日倫敦電云西班牙皇阿爾芬瑣與英國伊挪公主于聖基羅尼磨禮拜堂行成婚禮參觀者頗極一時之盛當婚典告成後西班牙皇與皇后由禮拜堂出乘馬車回宫突有人以炸彈向車擲　皇與皇后幸均未傷該炸彈乃包于一花珠之内係從一二層樓擲下離皇宫不及一里該彈適落于馬尾及車輪之間車已大遭損壞馬已斃命皇與皇后當由侍從護衛出車當時死者計有九人内有　軍官一人兵士四人蘇拖梅約侯爵與婦女二人受傷皇與皇后回宫復頗爲傷感王大臣均侍側現正四出捕人 
[法遣兵艦赴摩洛哥海口]  
　　法報云法國巡洋艦一艘已奉命開往摩洛哥之旦支耳海口因有一法人名嘉彭納者曾在彼爲人謀害故以此爲報復之計 
[法國政敎分離之問題]  
　　法報云法國敎會各監督在巴黎總監督住宅開會决議政敎分離之事譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂督修建岳武穆専祠湖北]  
　　宋岳武穆王精忠正氣久銘後人腦海日前鄂督張宫保爲激勵後人起見特在省城東洪山購地修建武穆専祠指撥的欵工程一項已委吳大令琳經矣（世） 
[派員查考拱衛鄂軍湖北]  
　　鄂省護軍前年因北上拱衛駐紥北通州本年秋操鄂中大吏擬調回攺練新操昨委督署武巡捕馬先啓赴該處考查程度尚堪造就與否俟禀復後再行核奪（祿） 
[黄以霖暫代鹽道消息湖北]  
　　湖北鹽法武昌道馮汝騤新簡蕪湖關道不日即須東下而童新道來鄂尚需時日鹽道一缺有暫以補授鄖陽府黄以霖代理之說（　） 
[鄂督委員辦理三水支路湖北]  
　　粵漢鐵路三水支線業已修竣行車茲聞該路辦事已由鄂督派委存觀察燾前往矣（世） 
[蘇學務處禀批鎭江賓興案蘇州]  
　　前據該職等具禀到處迄已四月僅據該縣將原禀呈繳而賓興一項究應如何分撥之處仍未據妥議詳辦查清理公欵曾經本處議定章程通飭各屬於奉文兩月内查明造册呈繳該縣郭令何以延不照辦據禀稱經董挾持延宕等情究竟是否實屬仰鎭江府仍遵前批督飭丹徒縣秉公查議妥速詳辦（康） 
[府學堂叅議辭退原因鎭江]  
　　鎭江向無學務公所地方官凡遇興學之事皆照會府學堂議决端尚書任蘇撫時曾面諭前府憲德乾一太守照請陳紳慶年劉紳鞏伯吳紳南賓夏紳頌平爲該學堂叅議以資臨事公决刻下學務公所業已成立劉紳等或被舉爲評議員或被舉爲經董則理應統籌全局不能僅限於府學堂一方面且府學堂此後亦復無事可議因此陳劉吳夏四紳禀請承太守轉詳蘇撫陳中丞暨學務處自請開除府學堂叅議名目（工） 
[攺派留日學生監督述聞湖北]  
　　湖北畱學日本學生監督李寳巽觀察辭差聞已蒙上台允許觀察不日卽可回鄂赴粵所遺一差風聞已委留學員降調知府廖振華接辦（世） 
[陸軍小學攺送午餐湖北]  
　　陸軍小學堂初辦各營挑送學兵皆由本人自行帶飯茲聞統制張虎臣飭傅各營所有營兵自閏四月朔起一律由營送給午餐以示體恤（祿） 
[澄潭興學招考紹興]  
　　紹屬新昌縣境民貧地瘠學堂寥寥自楊古醞大令蒞署後竭力提倡并發勸興學堂歌徧貼城鄕風氣漸開因由紳士俞君桂書等組織澄潭兩等小學堂以寺産充作經費業已禀縣詳請學務處備案一面修整校舍卽須招考矣（目） 
[發給留學陸軍故生恤銀湖北]  
　　端午帥在鄂時所派八旗荊州駐防文清赴德學習陸軍上年病故由其叔護送靈柩回鄂香帥哀其賫志以殁特飭學務處發給恤銀三百両以示體恤（祿） 
[暫定學生衣帽之式揚州]  
　　揚郡官私所立各學堂學生操衣操帽向無一定式樣茲由學會總理張允顯禀府飭縣諭令暫以赭色絨繡正字於操衣之肩又用銅製正字嵌於操帽之上以示區别一俟奉到部頒定式再行更攺（引） 
[不允淤地撥入學堂揚州]  
　　泰分司所屬各塲漲出淤地甚多築爲埻塲鹽竈出産極旺應令商灶繳價報部候撥正用恩都轉早經詳定有案茲有新興塲副貢生沈晴秀以所漲淤蕩赴運轅禀請歸入學堂充爲經費趙都轉駁斥未准（引） 
[清節堂附設小學南昌]  
　　南昌清節堂向例堂中孤兒年至七八歲卽在堂内就學一蒙師敎授孤兒十二名現堂中孤兒共有一百八名擬攺初等小學堂一所分爲九班以資培植（用） 
[請設實業學堂鎭江]  
　　丹徒縣郭大令現與各紳董籌欵禀請省憲創設實業學堂期於農工進步未知省憲如何批示（　） 
[功過抵銷蘇州]  
　　前寳應縣朱士俊因疎防盜犯越獄脫逃應降調留緝惟朱令前在寳應任内曾拿獲隣境安東縣斬决盜犯五名照例應得議叙擬請抵銷前項降調由朱大令具禀經臬司轉詳蘇撫憲會同督憲於初三日専摺具奏（永） 
[蘇撫飭拿梟匪頭目鎭江]  
　　陳中丞以梟匪充斥刻已通飭鎭江道府縣暨水陸營弁督率勇役盡力捕梟如能獲解著名頭目准予分别獎叙（工） 
[緝獲梟匪蘇州]  
　　水陸總稽查郎錦堂率同飛划等營巡至無錫玉祁鎭地方撃斃梟匪張老窩子一名併擒劉士貴李青蓮張世有施士元張家昌佘淑寛等六名報經無錫縣趙大令驗明後於初八日晨解省禀經撫憲飭發蘇州府訊辦（康） 
[飭令交出犯法營勇蘇州]  
　　南匯縣屬周浦地方張洪勳被營兵數人夤夜至家將張拖出毆打致死經張妻沈氏親見係蘇捕營兵勇五人手持紅棍有胡阿陸在内報經邑尊李紫璈大令驗明訊供通禀經督撫憲批飭勒令該營將胡阿陸等交案審辦在案現經蘇臬朱廉訪移會統領徐副戎查係哨弁文布彦所部之勇已飭令該弁限十日内將胡阿陸交出如再逾限卽行撤差押交（永） 
[贛省水災餘聞南昌]  
　　豐城縣小港口圩堤被水衝坍已誌前報現馬雲門大令一聞警報卽督率民夫竭力援救始免殃及他處次日馬家園圩堤又衝坍二十七丈有餘大令復督率民夫疏通水勢一面赶緊修築其馬王大堤幸尚安然無恙云（治） 
[電請撥欵振災武昌]  
　　日前瞿鴻機張百煕電致鄂督以湖南水患爲百餘年未有之奇災兩宫已撥欵十萬金振濟請卽設法撥欵以救災黎聞鄂督已預備籌解矣（户） 
[皖中米價安慶]  
　　皖中米價春間每石只在本洋二元左右零升亦只三十文上下邇來逐漸加漲至月初突漲至本洋三元三四角零售每升約在六十文以外（多） 
[贛省米價江西]  
　　贛省袁瑞二府米價本甚平低近因湖南大水爲災米商相率居奇以致每米一石漲至四千六百文其吉臨撫建四府每米一石亦漲至四千數百文（本） 
[鎭江示平米價鎭江]  
　　鎭江食米下等者現已由三元七八角漲至五元有零貧苦鄕民粒食維艱日聚五六百人在東南門城外聚議僉謂米價再漲我輩即不聊生頗有蠢蠢欲動之勢關道　觀察聞此情形立卽示諭平價矣（江） 
 
 

Page 10

 
 
[拒烟會定期開會蘇州]  
　　蘇省拒烟會發起人姚清溪等近發傅單定十二日在十全街拒煙會事務所開第二次特别會（且） 
來函 
[振武宗社書記員報告]  
　　如臯治東豐利壩振武支社來函接惠函及關說簡章已請縣出示曉諭擬閏四月朔開會演說刋刻章程佈告同庖（後畧）○奉賢礪金公學孫惺叔來函奉諭並圖說章程均悉足微大君子熱心愛國拯救同胞起弱爲强在此一舉欽偑無量僕與二三同志於星期日假礪金公學演說是日簽名者共有七十五人茲將立誓　氏錄呈乞卽登報以堅衆心惟所賜鵝郎草圖說業已告罄茲奉上洋六元拜煩代印事開公益公應樂聞入　同人名錄于後馬戴仁唐仲希吳緒芬朱襄哉屠渭臣孫邢伯孫惺叔孫友蘧丁志奇金聽清孫鼎高阮荔孫張兆祥陶乾榮孫柱臣黄關中周昌期楊一江孫壽貞沙金章葉樹奎陳奎明孫衡山曹金林董永杰馬澍豐徐邦逹唐用昌韓世瀛沙毓章丁湘孫家鏞俞桃祥余金祥陸迪江周亷臣金芝峹張芝年周錫臣周豹臣周　儒阮清山張祿基金萬育蔡士卿丁星畦朱文彬周柱臣沈淑沈漢孫雪康喬義晶孫維榖李士文韓少伯張浩生唐桂蘭張文逹金桂生張桂生孫秋濤丁義生王炳全康竹三唐健清陶國祥姚生泉孫錫疇孫菽承周九榖陳景虞孫象邢孫抱一丁熊顧鼎新○石門洲錢鎭陳　甫俞伯明兪　生鍾矍身吳鍾棋丁祿卿俞吉甫柳　齋來函我國民之沈淪黑藉已百十年於茲白二公發起自禁宗凡具血性之男子莫不不風興起僕等逖聽仁聲不勝欣偑爰　同志立誓終身不吸并勸戒親友以盡　務用敢繕單瀆陳如蒙見納請將賤名註人社册○揚州鎭學會來函奉示并章程圖說祇收鵝郎一草如此神效按圖而索不費分文敝同人不禁狂喜所　圖說遍貼通衢更將該草尋得數十株試之鄰人有奇騐復試數人　騐迄今不過旬日而脫離黑藉者已十人　敝地如此他處可知百年酖毒天假公之手以除之歟現戒者十人已遣社友隨處勸導願任勸導者得十七人人名列後葉石香謝晴江凌徴垣陳巽伯郭楚白李王林方捷三吳堯臣徐孔昭趙蜀琴俞步青楊星齋張正卿竇澤人郭子珍劉牧卿俞瑞清 
[曾少卿經收華僑振捐第七次清單]  
　　金陵武君仲英經募洋六百元無名氏洋一百元杭州安定學堂職員學生洋一百元永茂花廠洋二十元東昌像號洋十元源大號洋十元元昌參號洋十元張君翰芬洋十元德昌參號洋十元知過子洋十元源潤昌洋五元守恆堂　洋五元隱名士洋五元同吉祥洋五元　潤洋五元豐大洋五元無名氏洋五元汪君啓綬洋五元共收洋九百二十元正謹特登報以揚仁風 
[曾少卿經收華僑振捐第八次清單]  
　　泉漳會館洋五百元郁君屏翰經募洋五百元恆閱洋一百元通裕洋五十元共收洋一千一百五十元用特登報以揚仁風 
[仁濟善堂經收湖南振捐四月廿八起潤月初七止第三次清單]  
　　四月廿八黄煜明求父母增壽七元五角岑梁氏保康泰兩元岑王氏岑東生梁竹耕梁洗氏求平安各一元梁馬氏兩角王氏一角鄭少玉一元吳月亭厲紹華韻雅軒莊凱里各一元淩星衢二元廿九林繼宗十五元補怛糊塗漢銅洋十一元銅小洋洋五十七角毛洋二元安徽小洋六十角梁溪福泰來不書名三十元木瀆香溪知非子十元又蔭記一元曹餘堃二元徐永清四百元李連青求妻病愈十元夏祝三三元補正者三元五角川沙移湖南十三位八元五角閏月初一蕭山蔡殿昇求合家平安五十元不書名三元李子清十元葉長春兩元不留名三十元無名氏十元二角餘姚陳光鏞三元初二張裕記五十元蛟川氏二十元圻記熊記合　元三百五十兩初三瑤池子六元上路策人四角羅店嚴靜寄軒五元徐岳林五元恆昌諸友月規二元初四滬上小太太銅洋一元譚氏求足疾愈三元淮安自道齋主人一百元贖罪叟十四元日東林氏銅洋五元銅小洋三十八角同福莊馬補之經募二百元億大局來隠名氏二元曹希蓀一元初五正心堂撥來一千元無名氏兩元松江張虞泉求兒女冥福二十元初六申報館恊賑所撥來　元一千兩初七注華渭散人求病愈二百元大豐一百元又交來慶餘堂許一百元瑞記紗廠五元李芹記二元許成記二元金貢記一元錢子記十元姚朝綸爲令郎满月湯餅移賑一百元梅鶴軒林十元石門恊泰典有心無力人五元汪禮求合家平安一元敬承堂求生意茂盛一元銅洋四元中法各友四十四角無錫王梅修廿元以上共收　規元一千三百五十兩洋二千五百九十允元小洋一百廿八角銅洋廿一元銅小洋九十五角連前共收　規元一千三百五十兩洋三千零廿八元小洋二百十八角銅洋五十八元銅小洋一百另一角正乞登報章奉揚仁鳳 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
檢討吳浚宣等造具已故訓導錢泰吉事實册結具載該訓導前在海寗州倡築學宫修明祀事相度地勢濬治城河究心水利著爲論說並搜輯先　遺書多種表彰貞孝節烈千人創俢海昌備志五十餘卷先後爲學官主講席三四十年成就子弟後進甚衆應請將錢泰吉從祀名宦祠等情遞由州府加結詳司轉詳請奏前來臣查已故訓道錢泰吉修敎明倫著書經世負師儒之重望爲士夫之楷模没世不忘羣論翕服現據公請從祀名宦既屬名實相符合無仰懇天恩准將已故海寗州學訓導錢泰吉從祀名宦祠以昭矜式除將册結咨送禮部查核外理合恭摺具陳伏乞皇太后皇上聖鑒謹奏奉硃批禮部議奏欽此宫門抄二月二十九日内務府廂藍旗值日無引見掌儀司奏初一日祭奉先殿醇王行禮召見軍機 
[巡警部尚書徐等奏爲遴員請補左右叅議員缺以重警政而資賛助摺]  
巡警部尚書臣徐世昌等跪奏爲遴員請補左右叅議員缺以重警政而資贊助恭摺抑祈聖鑒事竊臣等於光緒三十一年十二月十五日奏明擬設臣部左右丞左右叅議各一員欽奉諭旨允准在案查奏定章程左右丞應統率各司佐理警政職任綦重階品較崇擬俟遴擇得人再行請旨補授現在推行部廳新章整理京外警政左右叅議有分判各司稽核功過釐核警章之責舉凡辦理一切部務實以該參議等爲樞紐亟應先遴妥員請旨補授以重職守而資贊助查有江南道監察御史錢能訓才識俱優規模閎遠堪以擬補臣部左參議候選道裕厚操履清嚴任事穏練堪以擬補右參議該両員前准調部行走于贊理創辦諸務經營擘畫深資得力合無仰懇天恩俯念警政關繋重要准以錢能訓補授左參議員缺裕厚補授右參議員缺實於部務大有裨益如蒙俞允擬請援照外商兩部歷補左右參議成案明降諭旨補授以専責成而重警政所有遴員請補參議員缺綠由謹恭摺具陳伏乞皇太后皇上聖鑒訓示謹奏奉旨欽此 
[兩廣總督岑奏准部咨以後凡有新添之欵必須事前奏咨立案事後方准報銷等因片]  
岑春煊片再准部咨以後凡有新添之欵必須事前奏咨立案事後方准報銷等因歷經遵照在案臣於光緒二十九年五月督師西征徴調主客各軍分投勦辦各營圑官弁兵勇踰越險阻躬冒矢石無不奮勇前驅時有傷亡自應分别卹賞以資鼓勵查東省各營捕盜陣亡員弁兵勇人等歷係查照中樞政考分别辦理此次西省大股匪徒異常兇悍加以鎗械精利抵死抗拒勦辦之難廻非尋當緝捕可比臣每於拿獲著名悍匪立卽給予重賞剿匪受傷則分别傷痕輕重優給養傷銀兩其陣亡傷亡瘴故死事慘烈者尤必從優給卹並加給殮埋等費凡奪獲匪鎗碼子呈繳騐明良窳按照價值賞犒動以厚利庶足以鼓舞軍心至各營旗隊挑編攺併裁汰募招於未成軍起支大餉以前均應照章按名計日支給小口糧銀両及平時所裁老弱事定撤營散勇又應資遣回籍歸農以免逗留句結復滋禍患均經分别藉隷外省本省酌給一月半月或兩月恩餉並視其回藉程途遠近發給川資　以上各項共開支銀三十萬三千二十八両七錢九分九釐當賊勢方張之時人心靡定拊循獎勸未便動以例章相繩如稍吝錙銖轉恐有隳士氣今寇氛既靖將卒渥叨賞賚罔不仰感皇仁而逐加稽查均係實支實銷並無浮冒據廣東海防兼善後局司道胡湘林等查明造册詳請奏咨立案前來臣覆核無異除將清册咨移部科外謹附片具陳伏乞聖鑒敕部立案施行謹奏奉硃批該部知道欽此 
宫門抄二月三十日理藩院光祿寺八旗兩翼值日户部引見十四名廂白满八名内務府十六名黑龍江協領宜鏗額謝恩貴州副將黎應昌謝恩傅嘉年徐承焜預備召見奎順請假十日順天府奏京師得雪五寸有餘召見軍機傅嘉年徐承焜宜鏗額 
[兩廣總督岑奏復准部咨英德借欵佛郎磅價昻貴原撥銀數不敷照案酌量加撥各等因片]  
岑春煊片再前准户部咨應還英德本息由各海關洋稅洋藥稅釐項下攤派粵海關五十二萬兩每年匀分二五八冬四個月解交復准部咨英德借欵佛郎磅價昻貴原撥銀數不敷照案酌量加撥各等因遵照籌解在案茲光緒三十一年冬月分應解英德二國還款銀十三萬兩又加撥四分之一銀三萬二千五百兩又加撥每期解銀二萬三千七百五十兩共銀一十八萬六千二百五十兩業經發交號商源豐潤滙解關道投納備撥除咨户部查照外謹附片陳明伏乞聖鑒謹奏奉硃批該部知道欽此 
 
 

Page 17

 
 
[督練公所招考寫生蘇州]  
　　蘇省督練公所現擬將兵備敎練參謀三處公牘分别各歸各辦每處各派正副司書生數名責成辦理現已出示招考正副司書生略云正司書生以文理通暢爲合格定於本月十六日考試副司書生以字蹟端楷而快者爲合格於本月十九日考試如願投考者均三日前取具保結來所報名（吉） 
[崑山縣奉札拿獲流氓蘇州]  
　　蘇撫陳筱帥密札崑新兩縣略謂訪聞水作匠俞子卿混名大眼木林係上海著名大流氓現爲幫匪頭目在崑山西門外鐵路做工藉端滋事常與唯亭鎭水作匠馮德堂一帮聨絡手執插子攔路搶刧近來十里亭一帶搶刧强姦等事時有所聞難保非此等流氓所爲亟應密飭嚴拿懲辦等語崑山縣寳令奉文後已將該流氓俞子卿拿獲到案訊供禀報（吉） 
[運商認繳儀棧緝私經費揚州]  
　　近年兩淮四岸因緝私認眞銷數日見暢旺各商無不獲利刻下運司趙都轉力籌堵截塲灶之私儀棧徐觀察亦將緝務大加整頓惟添置船械等項經費無着因會商趙都轉勸諭運商公同籌繳一面會禀督鹽憲核示祗遵旋奉廻批大旨謂緝務得力銷數自暢現因緝費無着應卽責成各運商每年認繳緝費八萬兩於訂章時按引繳銀一錢六分呈由淮南總局彚解儀棧應用卽自本年三月分繳起等語刻已由都轉觀察會札淮南局員轉諭各商遵照矣（詳） 
[茶社成衣閉門漲價揚州]  
　　揚城市廛各店無一不攺用洋碼分别漲價茲成衣業亦欲增長工資於上月二十八九等日一律停工嗣經該業董會議由本月朔起每工加長若干始於初二日照常工作又茶社各夥亦於本月初一起相率停工要求長價各店東會商四五日始行議定允加若干現已於初六日一律開門照常交易矣（詳） 
[九江]  
　　本月初三夜九江城内都天巷夏宅新造房屋失愼旋卽撲滅○湖南江西均因水災米價翔貴刻下上白米每石六千八百文次者五千五六百文（本） 
[續誌府縣會同開棺騐屍詳情]  
　　松府戚太守督同上寳兩邑等及前任南邑等張大令會騐劉錦松謀斃王錫卿屍骨各情已詳昨報茲悉右額木棍傷一處實係致命傷此外左太陽穴尙有刀傷一處肉痕深入刷之不去頭頂後左右雖各有木器傷一處均非致命現在封藏受傷各骨之木箱由地保吊在大寺空屋中樑上復將該屋原有之門撤去砌以磚壁以昭愼重（似） 
[滬城官事]  
　　辦理閘北華界事宜候補道徐考餘觀察乃斌總工程局正裁判員孫耳山明府乃洛候選通判彭峨士别駕峨攺過局員姚殿卿明府鵾江蘇候補府姚桐生太守繩武奏調黑龍江差遣委員楊喜亭明府雨霖到申住長發棧浙江海運滬局駐局坐探照料委員譚子緇明府寳瑜住桂墅里昨均先後到道　會禀見○江西九江四路砲台總敎習高濟川守戎大榮又江西九江湖口台官陳聿年把戎又馬口正台官張貢林把總有禹又九江岳師門正台官程把戎桂林副台陳星恒把戎照吉等昨俱因公到申住小東門外泳泰號午後到道禀見○本邑守備葛岐山守戎鳳齡昨日到道禀知由京引見回滬詣署接印視事○水利局員兼辦滬北新廣華界工程處總稽查俞葵附明府都昨日奉江督周玉帥電傅赴寗面詢要公飭丁到道禀辭（合） 
[派員出洋考察農務]  
　　江督周玉帥近因講求農務特派江蘇候補道卽江南農務局總辦趙燧東觀察曾槐赴日本考察昨由安徽原藉到申拜會滬道瑞觀察發給護照起程（事） 
[督練公所咨飭嚴整營規]  
　　兩江督練公所巡道朱觀察近以所屬各營勇丁時與同營兵丁生事口角甚至有扭毆致斃等事實屬不成政體且于營制大有關碍因咨飭各營統領嚴加懲儆以肅營規（嚴） 
[道批照錄]  
　　道憲瑞觀察昨日發出競存公學校長鍾觀誥等禀批一道照錄如下前據該廨具禀業經批飭秉公訊斷一面照會俄總領事轉飭會審西官持平辦理並照會領袖比總領事將違章探捕嚴行查辦在案仰會審委員關丞遵照前批妥速商辦具報（宜） 
[張園又演氣球]  
　　拍來司西士定於十二日在張園再放氣球聞此次氣球升高後仍墮人於園中并有一名望素著爲滬上紳商所熟識之人隨之墮下先期併設西樂以欵佳賓是眞可謂極視聽之娱者已（容） 
[函覆洋船停泊未便展界]  
　　關道瑞觀察前接稅務司好君函稱本江洋船停泊起下貨物界限迤南請展至白蓮涇港等情並經繪圖附呈邇由觀察函覆畧謂查洋船停泊所載之地經袁前升道與各領事並前稅務司會議南以十六鋪爲界限禀由總理衙門會商各國駐京大臣核定所有橋南水利另行設局派員稽查其橋北水利則歸理船廳管理照此辦法則南市華船北市洋船無不便於起貨報稅庶幾両有裨益今貴稅務司擬將北市下界展至北洋涇浜止則洋船泊界較前已覺寛餘所有南市上界未便再展致多窒碍既承見商合亟佈復并希轉飭將現擬展拓下界之處繪圖見示云宜 
[盜犯移縣嚴辦]  
　　新放租界戈登路陸阿虎家被盜由英公堂獲盜鄒松任一名解廨會訊經關司馬禀詳道憲批飭解歸上海縣訊辦英副領事以此犯若歸地方官審訊應照例嚴辦不可含糊了案故司馬叙明情節昨日備文將鄒移解到縣汪大令諭飭押候嚴訊究辦（宜） 
[移緝盜犯]  
　　川沙廳遣差羅仝投法廨呈公文一角内開唐監生家被匪徒多人行刦失贓甚巨查得各匪避匿法界請爲恊提等情大令諭令投領事署蓋印准卽派探協緝（興） 
[押懲姦拐]  
　　唱書之金金生日至太平洋行王云生家彈唱勾引王妾陳氏成姦並於三月二十四日將王妹阿新王婢阿林及 
 
 

Page 18

 
 
九月乳孩一并拐逃捲去金飾各物經王報知包探朱桂生將包車夫之薦頭張阿福拿獲解訊管押一面行文通州關提各人未獲茲經包探沈阿炳在泥城橋將金金生王陳氏王阿新阿林並另拐之梅阿培等一并拿獲昨日解廨請究王云生投訴前情並請究追失贓約洋六百餘元王阿新供與阿培及王陳氏一同逃出在南泥城橋租房居住王陳氏供被阿培誘姦同逃帶出飾物共有一千二百餘金由張阿福與弟金金搬運阿林供與王陳氏等同逃是實質之張阿福不認代運飾物梅阿培供遭誣指金金生俯首求恩襄讞孫明府商之英副領事判金生押捕房一年梅阿培押捕房三月王陳氏背夫姦逃咎有應得姑念原告代求從寛判交官媒押七天後具領管朿阿新阿林交王領回張阿福加押一月完案（力） 
[失愼未成]  
　　滬南小橋北首俞大順麵筋店前晚遺火被褥幾成燎原幸卽覺察取水救息○又萬裕碼頭沈恒泰花行昨晨遺火花衣之内亦幸人多撲滅並未成災尺 
[大令騐屍]  
　　前報紀法租界鴻源里十七號門牌内寄宿之車夫應高郎因姘婦捲逃含憤自盡經房主投報捕房報縣相騐一則昨午後二點鐘邑尊汪大令帶同刑仵蒞騐委係自縊致死渾身並無傷痕當場塡明屍格由堂給棺收殮（興） 
[雇人包運垃圾]  
　　滬南總工程局管理城廂内外垃圾向章派船裝運邇因各船漫無稽察經總董議定另包一人經管雇船載運如有延悮惟承包人是問業已雇定某甲承充矣寳 
[法商控追罰欵案定斷]  
　　法商莫尼諾控胡經一周秉忠合做湖北自來水機器請莫墊銀五十萬立有合同載明七天爲期請到保人開辦逾期罰銀一萬兩後因保人無着控請照追罰款經陳大令與魏繙譯會訊候結在案昨日中西官在廨宣誦堂諭判胡周仍邀到的實保人著照合同開辦如違覆訊除酌罰銀若干兩外應給償原告律費（興） 
[攤派熾大鐵行中西欠欵]  
　　英美德華各商人控熾大鐵行倒閉虧逃經各原告投請追銀十六萬五千餘兩奉中西官判將該鐵路發封拍賣攤償各户已記本報茲悉該行共拍得銀一萬二千三百八十餘兩日前讞員關司馬知照中西各商人於初九日午後至廨攤償當有華商鼎盛壽豐源茂元興義豐五錢莊又薛記朱逸齋宋子漁榮蘭亭天成東義昌信天津和春號裕昌房主等八家又洋商數家齊投公廨候示鐘鳴四下司馬偕英美德三國副領事升座將賑攤派計華商應派銀八千七百七十九兩零洋商應派銀八百四十四兩九錢惟房租一項計銀四百四十九兩六分例不折償其餘每百両祇攤派銀七兩二錢左右所有華商派得之銀移歸商會給諭畢各散（力） 
[總工程局紀事]  
　　後馬路裕豐永金店夥吳羅廷去冬在英大馬路失去羅卜票九千元被小工秦阿二拾獲由陳樟堯竊去避匿陸家浜裴時福繩作現在偵悉實情報局飭探往拘裴未弋獲祇將其妻張氏帶局候訊○常州婦人丁馮氏逃避來申在陸姓家躱匿前日由陸王氏至滬尋見扭局禀控判將馮氏發堂候領在案茲經陸王氏在常州縣具禀派差移文到滬由堂提到該氏移上海縣訊明解歸原縣究辦○老白渡正興米行夥顧泗章雇張金寳駁船運米六十餘石被朱阿四私竊四石售與浦東爛泥渡同昌米店顧卽投局具控飭探吊到原贓陳參軍判朱戒責二百下鎖示兩天押局七天○施友亭竊衣三件由探解究陳參軍判戒責二百逐出贓存候領○徽人吕信仁被小販范開額强借行兇由巡　拘究參軍判戒責一百逐釋（尺） 
[警察局瑣案] 　 
　　警察東局郁二尹前日將巡士拘獲强攫彩衣街李姓傭婦衣服之無賴一名備函送請上海縣訊辦又因邑廟前大街及　宿殿一帶要道仍有小販擺攤違章碍路情弊昨日諭飭禁止如違拘　罰洋三角○楊寳海向王桂亭索租不遂扭控警察北局由藍茂如二尹訊問楊供有長康煙間房屋租王開設刻已收回尚少租洋廿元乞追訊之王供租屋之事實已過割乃楊藉詞誣控中人吳啓高供詞相同二尹以王不應揑控判罰洋廿元充公（事） 
[覆訊冒牌售藥案]  
　　席裕麒投公共公廨控同族席文光冒牌出售亞支奶戒煙藥經襄讞孫明府訊供各執判候查明再訊在案前晚經關司馬親提復訊席裕麒供文光係十一代遠房族弟去年七月商人製亞支奶戒烟藥在保康里出售詎文光覬覦生意亦在弄外設肆混賣有碍商標茲有商部商標呈請察奪訊之席文光供原告係七代族兄此項亞支奶藥係東京留學生遺贈祖父去年始與族兄在保康里合製出售因係弟兄並無合同求察司馬以席等既係同族弟元各做各業何得同室操戈致滋訟累判令退去候示（力） 
[英美公廨早堂案]  
　　探夥朱仁榮陳德明見鎭江人劉洪保陶祥林趙恩明送學徒之鞋子至福康錢莊形跡可疑將趙等軋入茶會訛詐去洋三元尚不满慾復令將衣剥下押洋事爲包探李星福查知禀明捕頭昨日解究趙恩名等投訴前情並請懲辦襄讞孫明府商之英領事判朱押捕房九月陳押陸月○王阿榮唐宜興先後掩入復順敦泰等號竊取毛巾洋傘各物由探解究判唐押兩年王押一年○侍者朱阿二與夏榮生被禮查洋人誤疑竊酒控究明府以所控無憑一併開釋○江北船户郭義眞郭恆慶悮人惠大洋行内經洋人疑爲圖竊送究明府詰得悮人情眞判卽省釋並將起案之洋一百零六元發還○王明連因瘋在路胡閙由捕解究判送交其父子香收領○陳阿財竊吳炎記馬車燈由捕解辦判押一月○帶刀違章流氓朱侯郎沈阿金由捕解辦判各押一月○陸阿五搶陳彩山洋元時表由探解究明府以陸堅不承認判押候查辦○粵妓楊阿好違章拉客由捕解辦明府以該妓不到判將保洋三十元充公（當） 
[法租界公堂案]  
　　馬公館遣丁控魏人鳳將田單抵押洋二百元逾期不贖經陳大令訊飭交保理處在案茲因延約不理昨日馬又遣丁禀催大令准卽提案追究○小東門内某綢莊夥錢俊如扭控顧樹金藉購物爲由串通黨羽四人攫去素綢一疋由探獲顧解究大令判押五天○利興號主談燕潮扭控王永康持彩票至店誘買違章請辦大令判罰洋兩元○車夫施根清藏匿坐客所遺洋傘被探拘究判罰洋一元在案昨日又由捕房解廨禀稱施無力繳洋大令判姑寛斥釋○女子陳　香控張德才搶小孩金耳環一只請究問官判押兩月○探解陳桂林竊銀表請究判押十天○太古巡丁控周康生不時至棧行竊木料請究判押五天○某西人控邵榮亭竊紫貂皮領一條請究邵　實係拾得官判從寛省釋○叚田清在新街擺設賭攤被包探拘究大令判從寛開釋（興） 
[美租界捕房事]  
　　某日人乘醉在百老匯路將行人吳松林扭毆並刃傷手臂由七百零九號捕拘獲押候送日領事署訊辦吳送同仁醫院求治○德艦兵某在蓬路與某粵妓同行一百十一號印捕疑妓拉客向拘艦兵不服與之爲難該捕急吹警呌由一百零一號西探等幇同拘獲押候送德領事署訊核○李阿二王阿二王阿志周阿雨等九人在西華得路因爭奪輪船生意起釁互毆由印捕一併拘獲存洋保出候訊○應阿大東洋車被工部局垃圾馬車撞壞由應投報捕房奉飭自赴工部局禀控○張友夫陳阿三傅芳元張才星在西華德路傾倒垃圾違章由管垃圾西人知照捕頭函請公堂出單傅訊○馬夫何阿順駕車至靶子路馬忽驚躍將陳阿扣東洋車撞損由印捕將馬車扣住連陳一併拘究奉飭賠洋三元了事（似） 
 
