# 1891 - 69 - 4906428

 

Page 1

 
 
[  請對號碼]  
　　本館協振所第二次振票於初六日開彩其頭二三彩號碼已登報章兹將全數對號單排就印入今日附張以供衆覽諸君如得彩物請卽持票　館照給持布一 
[勸募順事山左急振啓] [  申報舘恊振所同人拜手]  
　　廣侑山左洪水爲災　去年四月以來一片汪洋數千里盡成澤國災民遍地轉徙死亡男女屍骸蔽江而下其幸而不死者飢腸轆轤全無粗　下咽有不視息難延漸將苦斃者乎伏念本舘勸辦賑捐而係江浙福建諸省俱蒙大君子慷慨輸金今兹畿輔巖疆齊魯名境遭兹頓沛何忍木復解蠹特肅短箋附陳苦狀如肯玉成美事巨欵慨施則作善降祥福報可操左劵己 
[  論書差之弊書本報津門謨藪後]  
　　從來假虎之威以爲書於閭閻貪如狼很如羊不可以情理感格者惟衙門中之書差爲最書曰蠧書差曰蠧差謂之蠧者以其蟠踞侵蝕無孔不入無隙不乘也昨報登有津門談藪一則盖臚列津門近事故謂之藪而其中言書差者凡三叚一則曰書差舞文弄法作奸犯科惟津門爲尤甚若輩皆有黨羽權勢最横凡人民搆訟無論其爲原告爲被告亦無論事之是非理之曲直家之有無先須料理書差謂之講差帳又恐兩相授受被人告發又須有中人爲之過付謂之管公事大都皆城狐社鼠忌憚毫無官雖知之終不能拔其根株是眞生民之害也然猶以爲泛論書差之害未必有實事可徵而孰意其下卽附以蝦米張一事張之次媳服毒身死其母族以威逼控諸琴堂張遂被官拘押承差劉英　索差帳至一千兩嗣由管公事者再三商說除給票役錢一百千外復賄劉以六百千分立期票盖用圖章迨案旣終張已如與交付一半尚餘一半劉索之急張遂以差役詐贓等詞赴府上控鄒岱東太守惟詞根究被告已到堂縣主已解卷宗而原告竟如神龍見首不見尾此其中之情節更可疑矣張爲原告如不敢到堂何以憤而出於上控旣經准詞何以忽然不到盖若輩鬼蜮伎倆聲東擊西或援前案以相恫嚇張雖一時氣憤而自顧前案雖結恐再勾起又落若輩之手故不敢挺身而出且又安知非劉之黨羽充作魯仲連一流人爲之排解以成此虎頭蛇尾之局面而劉可以脫然無事矣顧此事劉雖狡獪亦實由於張之自形軟弱且所爲者祗在乎錢而已尚不關乎性命也薛小松一事則性命爲其所誤矣薛小松者以事被押縣署去臘患病看役據實禀報孫邑尊飭令取保出外調治俟病痊後再行交案乃以差帳銀數未敷仍舊管押不令出外醫療旣而病勢增劇猶復置諸腦後延至今正十四日瘐斃押所邑尊循例騐屍訖飭屬領埋屍屬心不能甘以差役詐贓私押斃命等詞投府上控鄒太守提訊之下知薛於發押之時被詐錢六十千由某甲過付原差邱三堅不肯承直至究出看役某乙分得錢廿餘千供認不諱邱始無可置喙未識以後如何懲辦夫薛因在押所患病故孫大令使之取保出外調治官之意固欲保全其性命也押所雖不至如狴犴之苦然舉目無親飲食醫藥俱多不便一經患病殊爲可慮倘得聽其出外則薛之命或尚可以活也乃掯阻不放爲此區區差費而視官之號令若弁髦視人之性命如草　此其心之很手之辣爲何如哉衙門中有此等差役凡有鼠牙雀角之爭者皆止爲若輩生財之道而爲之官者雖有仁心難行仁術小民之受害者不可勝數矣然差役之手叚或有不同而差役之居心則無有不同卽非天津何一不然聞有拜某役爲義父者偶以錢債細故爲人所控告其義父爲之維持照顧靡不周到迨事後開一帳向之索取差費則仍與他人之打官司者無以異詢其故則曰照應者私情也差費者公事也若我欲叨人之光則人亦將叨我之光而差帳章程必致紊亂旣與子有香火情則我代爾墊付他日見還可也由此觀之若輩殆亦有牢不呆破之定例在蓋在彼以爲缺由買得則無異乎將本就利若一經破例則所失者多夫是以誤人性命而不顧也雖然此等定例究屬私而非公若爲官者必欲破除情面掃淸積弊則莫如效陸淸獻公之所爲陸淸獻公令嘉定時日坐堂皇親自收呈准則准駁則駁絶無留滯駁者無論矣其准者則卽於呈後批數字令原告邀同被告來案質訊不到然後出差出差而後有盤費飯食等錢然亦量地遠近批於票上不得需索半文故民間從無吏胥之擾至今猶津津樂道之不去口噫除弊之道豈竟絶無良法奈何甘讓先賢以獨步耶 
[上林春色]  
　　京師來信云廂藍定印務叅領啓賢等以副叅領文華病故所管公中佐領圖罰應先派員暫署容後揀補據情稟請本管都統核示榮都統諭令委印務章京雙俊暫行署理又委印務章京成安現丁外艱給假百日所署成喜佐領圖記例應暫委兼署亦奉堂諭着委印務章京榮福暫署百日○前紀右翼抬槍隊練兵打靶悮斃挖取鉛丸之人一事兹聞死者家住廂紅旗新營房後父母痛子情切歸咎於營總玉某未能先事預防竟率同姊妹子侄大興問罪之師跡至阜成門内養馬營家中索取撫卹窗櫺什物摔毁一空玉潛找廂藍蒙古官廳弁兵將娘子軍解散隨由弁兵帶廟造至廳中錄供解送步軍統領衙門究辦○已故記名布政使雲南按察使席廉訪寶田曾於江西帶隊剿賊卓著功勛豫章紳士追慕遺徽請於省垣捐建專祠禀由德大中丞奏蒙俞允刻又奏稱已在江西省城建立祠宇請准列入祀典每歲春秋由地方官致祭等情奉硃批該部知道欽此○前紀福祥永錢鋪悮擊丐子倒地殞命一事兹經步軍統領衙門訊明兩造備文黏供將鋪夥屍親移送刑部以憑定案刑部照例禀堂簽分貴州司承審旋經某堂憲傅諭承審印稿司員以此案有關人命宜細爲研鞫不得僅依原送供詞訊定○廂藍旗護軍統領恩爲咨行事准本旗滿洲固山咨稱公中佐領淸瑞病故遺缺咨取保送入放人員等因前來相應將應行保放公中佐領之本營二品頂戴護軍叅領富倫布護軍叅領伊思渾布副護軍叅領瑞成等銜名造册咨送本旗滿洲固山查照辦理○户部爲行查事所有八旗滿蒙漢於去歲年終帶領引見承襲公侯伯子男輕車都尉騎都尉雲騎尉各員應支本年春季俸銀俸米折色等項例應補行請領相應行查各固山查明該各員有無兼充他項官職應否補領其應補領各員應領銀米折色各若干並是否由弁兵承襲應行劃扣初借庫銀逐一查明於務三日内造册咨部以憑核辦○管理太常寺事務禮部尚書宗室臣崑岡等謹奏爲請　旨事恭照二月十一日　孝康章皇后忌辰應遣官致祭孝陵查是日例係讀 
 
 

Page 2

 
 
文致祭應由守護公等請遣一人就近主祭准宗人府咨送公等銜名到寺卽由臣寺繕本題遣一人俟命下之日當由臣寺知照屆期恭往將事理合繕具淸本恭呈御覽伏乞聖鑒謹此題奏奉硃旨遣奉恩鎭國公溥齡口禮欽此○吏部爲曉諭事所有光緒十七年正月分選部郎中陶堮一員同知吳中俊一員知州朱蕡一員通判鄭萬成一員知縣王儒章吳殿錫桂秀劉鳳綸胡玉瀛等五員共九員相應出叙傳令該員等於二十四日赴部過堂二十五日黎明齊集天安門外朝房伺候簽掣如有不到定行指名題叅 
[三山春雨]  
　　福州整頓圜法經府廳縣會詳出示諭令各錢鋪於二月初一日起換出足支大錢新票其舊票限令正月内收回民間不得行使等情已登前報慈悉自初一日起各錢鋪均出新票民間紛紛將舊票支換新票或搭換小洋俱從其便業巳通行當鋪均用新票卽鋪户一切買賣舊票俱不行用約每新票一千可換舊票一　之譜閩侯兩縣慮錢鋪壟斷故意増减銀價疉出告示諄諄曉諭是亦可謂盡心民事者矣○射圃口生福洋烟館開張有年前日有某甲貿貿然來偶作烟霞供養臨去時因阮囊羞澀以筆袋一個作抵逾數日不來取贖烟館主向伊索錢甲以爲辱輒以窩盜逽匪大題目揑稟保甲局經局員徐少尹親詣查詢始悉係挾嫌誣指遂回明督辦批斥不准聞者快之○郭外村婦雙趺不束圓髻如螺耳環極大愛穿靑色衣所謂鄉下嫂者是也其未嫁者呼爲瓜妹每當夕露未晞朝暾漸上採摘圃蔬負擔入城臨街喊賣靑銅數徧傾擔而歸習以爲常間有一二姿色出衆者每與年少兒郎目成心許井樓門外有村婦綽號夭夭者當年頗著艶名迄今韶華已老理玉空悲其女細妹姿色不减於母爲後來之秀一日至東街口與某少年絮語忽有某地棍經過抽刀欲斫少年知不敵歛身而逸始得無事識者曰殆亦醋海風波耳 
[生佛重來]  
　　張笏臣廉訪服官閩省爲時最久溯自一麾出守歴任糧道鹽道升署藩臬兩司淸廉自矢卓著政聲去冬調授蘇臬赴任之日閩中紳士執香叩送咸有依依不舍之意深以未能借宼爲憾及聞廉訪復奉恩綸陳臬閩嶠無不以手加額初一早八點鐘廉訪行抵會城官紳出郭遠迎沿街鋪户多有排設香案燃放鞭爆以伸敬意者福州自正月十八晚震霆大作繼以陰雨連日未放晴光壬廉訪進城時晴　朗照雲翳全消人以爲福星照耀所致聞廉訪擇於初五日接篆視事云 
[彈壓械鬭]  
　　閩中民風强悍動輙以械鬥爲事閩縣劉淇鄉離城七八十里風氣尤屬蠻悍上月間鄉中　神賽會甲乙二姓因口角微嫌懷恨不解遂以白刃從事甲姓被傷一命於是痛心疾首幾若不共戴天各糾徒黨礪兵刃約期相見誓滅此而朝食閩縣王吉人大令聞報於上月廿五日禀明上憲會同凱立等營管帶率兵馳往彈壓兩姓懾於兵威始各罷手大令立傳兩姓族長諭以聚衆械鬥有干例禁爾等何敢以身試法衆唯唯聽命諭畢又令將兇手交出彈壓兩日然後回署仍留營勇在彼駐紥以資鎭攝 
[考取藝童]  
　　閩浙總督卞頌臣制軍兼管船政事宜實力整頓廠内員紳多有更動其著有劣跡者早經奏叅革職而於各藝童亦親加剔選不使南郭處士一流人得以濫竽充數　因前後學堂額缺未足出示招考報名者有二千七百名之多制軍於上月廿八日親詣撫憲行臺排設公座按名臚唱制軍逐一考察年貌不符屏諸門外有某甲年在二十以上意圖混入當被斥退後又頂名冐進制軍喝令暫行拘留侯官陳大令卽派人帶下看管迨至扃門時始釋之去此外尚有多人因年紀稍長不敢貿然嘗試盖有鑒於前車也報到實數祗有千餘人扃門後制軍諭將十七八歲與十二三歲分作兩起十七八歲以上者令坐於箭道以防弊竇題目一爲士思事君論一爲毋自欺論限一炷香交卷是日陰雨淋漓各童旅進旅退未免拖泥帶水四點鐘時制軍始乘輿回轅監塲委員爲張太守僖梁大令步　丁大令振德章大令國光云 
[珠江春浪]  
　　粤垣西門外司馬坊某姓家日前因晚炊遺火遂致轟轟烈烈紅焰上騰室中盡屬女流無能爲役祝融之威因而益肆俄而警鑼一報水會紛來閱片時許始熄僅燬屋兩閴○鷄欄地方興昌洋烟店開設多時一夜有匪徒三人以買烟爲名一擁而入旋於懷中出利刃光皎皎如霜雪怒喝曰敢倔强者請試吾刃店夥胆小如鼷目瞪口呆不敢稍動盜遂倒篋傾筐而去嗚呼地不越城闉而緑林豪客竟敢胡作妄爲一至於此有地方之責者其將何以爲情○械鬥之風以粤東爲最盛南海縣屬大同鄉有程郭兩姓聚族而居平時式好無猜近因爭水灌田遂致兩不相下各率其黨以白刃相仇覆巢之下終無完卵兩姓斃命者各有數人傷者更不計其數前日各其呈詞赴省控告想明鏡高懸者定能一分曲直也○王灼棠方伯因近日天氣亢暘河水枯涸民間汲飲濁水易生疾疫遂慨捐鶴俸雇備民船百餘號每日赴石門泌水等處取水運人護城河旋以運水機器灌入城内一時遠近居民爭來汲飲歡聲雷動僉曰此八功德水也我儕小人得以省和甘而免穢惡者皆方伯厚澤深仁之所賜也不出崇朝而口碑己徧乎四境孔子曰速於置郵而傅命然哉然哉○瘟疫盛行愛育善堂施醫每日就診者擠擁異常堂内醫生四人幾於應接不暇兹聞該堂紳董擬　誠赴城皇案前祈禱並奉紳像巡行各街道藉以驅除癘疫云 
[娃館尋春]  
　　姑蘇紫陽書院向例每年二月開課試以制藝及試帖詩各一本年蘇詶府魁太守奉剛良帥札諭擇定初三日就試院中扃門甄别除申報藩臬道三憲曁札知三首縣監院外復出示曉諭略謂與考士子是日藜明務須衣冠齊集聽候點名給卷扃試各盡一日之長不准繼燭○元妙觀一帶游人如蟻　徒每厠身其際攫取婦女簪環人皆以逋逃淵藪目之幾令繡閣嬌娃不敢尋春至此胥門外王姓女年甫五齡丫角揷花嬰伊可愛一日經僕婦抱往戚串處路經觀外泥僕買諸玩物一經擠軋女卽形影全無但見攘往熙來者勢若排山倒海而已無奈回報家主鳴鑼找尋以兾合浦珠還秦庭璧返云 
[鐘樓被火]  
　　姑蘇葑門内有一鐘樓歸然獨立高矗雲中終歲鍵其雙扉惟二月之初遊人得入内瞻仰本月初三黎明時遙望樓中忽地濃烟四塞一霎時竟火光亂迸紅連霄漢幾如赤城之起曉霞水龍聞警而來竭力澆灌洎地方官曁總巡營弁先後臨塲彈壓則祝融氏己退避三舍不復跋扈飛揚矣 
[南浦春波]  
　　江西南昌新建二縣向例同日考試以杜跨考等弊兹南昌縣馮小帆明府會同新建縣朱小霞明府定期二月十七日考試闔邑文童節届元宵皆已負笈擔簦而來分住六大書院○章江門外沙井義渡經費不足諸弊叢生上年德曉峯中丞札飭鄧蓮裳儲憲遴委幹員黄菊秋直剌諸君勸募捐資整頓一切時吳柏莊觀察方在籍慨然首助四千金各紳隨踴躍輸將集成銀四萬兩得所興造渡船十六號分派兩岸以濟問津者并釐定章程不論官差客商每船只坐十二人不准多載復恐渡夫暗中勒索冀飽私囊因飭役兩名常川在船督理一面飭保甲局委員隨時察核倘有從前弊竇准行人赴局禀懲說者咸謂立法周詳毫無遺憾云 
[旗人肇禍]  
　　鎭江來信云本月初二晚九點鐘時丹徒縣捕役楊魁大雲坊地保郭標訪知竊賊楊老九係哥老會中魁首方在鶴鳴園酒樓觀讌遂往拘捕不虞有衆旗人上前庇護手持利刃聲勢洶洶楊知勢不能支暗令郭赴鎭屏山小營盤禀報請派兵勇恊拿隨有保甲總局孫君洋務局胡君保甲分局董藍二君及楊守戎租界巡查委員朱君寳盖山總巡查委員邵君水利廳何君諸官咸率兵至園團團圍住并邀巡捕前來協助斯時楊已乘機逸去僅獲旗人五名權送捕房管押次日擬送丹徒縣訊問聞西門口聚有旗人一二百名意圖搶刦因之未敢造次延至初四日方解送沿途有百餘人護送邑尊請每防廳到署會審五旗人均推要不知邑尊曁海防廳大怒先將旗人手中奪下之東洋刀四柄 
 
 

Page 3

 
 
小洋槍一枝鐵尺一條存庫然後每人重責三千板五旗人屏息靜氣並不求饒隨於李小紅身畔搜出小黄旗一面上書福勝堂三字顯係歌老會黨無疑又喝笞籐條數百下依然默默無言邑尊因黄觀察赴省未回不敢專主據情禀明支都憲都憲謂此五人已於初一日斥革請按律究辦勿稱徇情可也邑尊遂將李小紅釘鐐收入内監曹二紅收入外監趙小紅等三人一收自禁所二收待質公所待觀察回轅再行究辦以上皆訪事人所函述本館按五人或姓李或姓曹或姓趙明係漢人决非旗籍不知述者何以竟指爲驻防豈探聽未明耶抑有心文致耴姑錄於報容訪其詳 
[鵠候廉車]  
　　江蘇臬憲陳舫仙廉訪秉節來申後乘兵輪船赴金陵分幹陸邑尊探悉今明兩日廉訪當可回申因飭辦差家丁在小東門外吳淞碼頭伺候 
[自願賠糧]  
　　前報登海運局解送裝糧沾水之船户王茂坤毛阿金至上海縣請爲訊究宋二尹判令枷號局前昨日下午飭提覆訊供稱所濕之糧小的等自甘賠繳二尹着將枷開去交原差送回海運局發落 
[點查棧貨]  
　　去臘本邑南巿賈卓儒昆季二人所開之永恒米行及同泰貨棧同時倒閉被控訊追此已見諸前報矣昨晨上海縣陸邑尊帶同書差人等至同泰棧查點存貨若干旋卽命駕回署 
[捲逃訊結]  
　　寗波生泰當學徒張松林捲竊金臂釧金約指金壓髮簪眞珠等物航海至滬上與荳腐店主陳潘氏之寄女阿順私後由嚴四金唆使往蘇垣開店遂與嚴帶得阿順及嚴私識之李阿金雇舟前往將解纜經阿金之母李余氏追獲扭訴捕房解送英公廨蔡太守訊供之下飭分别押候失主到堂再行訊辦此已詳登前報者也昨日覆訊生泰執事人黄順泰遞禀聲稱學徒張全來卽松林捲竊後有未經滿期之貨時有人備本贖取疑張兄及某乙知情控經鄞縣研訊押令着交今知破獲人贓請爲給領缺少之物亦乞究追倘得追全則請從寛辦理生泰主人姚質甫所訴相同包探顧阿六黄四福同禀稱張曾將金臂釧一雙兌得洋銀開設荳腐店并爲嚴置辦綢縐新衣現在均已起到尚存洋銀百餘元亦已吊出張嚴及李余氏陳潘氏阿金阿順各供訴如前太守問張曰爾究竟如何至陳潘氏家是否該氏贅爾爲婿答稱小的當日行過伊店入内避雨至晚雨尚不止因之留宿一宵次晨揮令出門小的懇留店内問爾帶有如許金飾意者該氏見之是以容留爾宿乎答稱金飾藏在身畔諒非該氏所知及至夜間小的自行告訴至贅婿一節由阿順之父方方主持小的曾邀媒妁執柯繕立婚據問嚴曰爾旣與阿金有私又誘張及阿順往蘇無非欲誘取衣服耳天下甯有此等便宜事乎張之監守自盜固罪無可辭然爾所犯案情較張尤爲可惡嚴初尚嘵嘵置辯繼見無可狡展遂俯首求恩太守問李余氏曰爾女與嚴通奸偕往蘇州爾知道乎答稱小婦人並不得知問阿金曰爾與嚴張偕往蘇州豈爾母眞不知之乎答稱母親確不知道太守謂女子與人通奸已屬不知羞恥今爾復不告爾母隨人私逃瞻大妄爲莫此爲甚矣答稱小婦人受伊等之愚如今悔之無及太守問陳潘氏爾女嫁張是否由爾作主答稱伊父方方作主小婦人並不知阿順與張有私轉誥阿順阿順赬霞滿頰低頭細語曰小婦人年幼畏羞一切皆由尊長作主太守查核各贓尚少二百元左右問張何在供稱開荳腐店費洋銀八十元嚴用去四十元餘俱零星費用太守問該二包探曰當時如何破案答稱生泰被竊後輾轉託人查緝小的遂隨處留紳適李余氏控嚴誘取阿金其中牽涉張松林因問其如何至陳潘氏家稱八歲時隨母來申與之相識今又贅爲女婿然觀其情形有異一再盤詰始吐出眞情旋押至陳潘氏家起到售去金珠兌得之金臂釧一雙金如意一枝計值洋銀四百八十餘元衣服若干計值洋銀一百廿餘元及金練二條銀表一枚現洋百餘元太守諭姚曰現在缺少不多爾可向薦保人理直至包探辦公迅遠爾當給以酬儀姚呈洋銀廿元繼又加至三十元問設否太守謂此事須由爾自願本分府未便斷定若干隨轉交麥捕頭請賞給二包探麥捕頭辭而不受太守與滿副領事商定然後判令將張押候備文移送鄞縣歸案訊辦嚴笞責二百遞回蘇州原籍陳潘氏縱女妄爲掌頰一百下金飾洋銀眞珠衣服概給姚領去 
[英界公堂瑣案]  
　　包探顧阿六禀稱竊賊沈阿寳前已解奉大老爺判發捕房管押兹經小的查得沈尚竊許增泰楊叔溪等家皮統綢衣等物搜出質票吊取原贓間有質在城中者小的不能往吊許楊均請領贓沈不能推諉俯首求恩蔡太守與滿副領事再三商議隨判令將沈加押三月起案各贓先給失主領去當票存候移請上海縣吊贓○包探陸阿祥禀稱英美等國教士往往攺作華人裝束至丙地　教前日有某教士以失去自鳴鐘對時表洋傘投報捕房旋由西包探紀林等在源茂質鋪查見自鳴鐘着交竊賊質　夥留神細察隨將竊賊羅錫元指交搜出質票若干張吊齊贓物查羅之父母亦係教中人羅供稱小的年十五歲鐘質在源茂得洋銀五元表質在宏濟得洋銀四元包探禀稱此鐘值洋銀五十元源茂祗給五元表值洋銀三十五元宏濟祗給四元且初往查看時所交出者並非此表及持質票去吊始獲眞贓諒知此表價值甚昂是以另存他處宏濟夥某甲供稱質下之表共有一百五十餘枚包探來查時均經交閱源　夥某乙供稱羅持鐘來質並無畏縮情形不疑其係竊來故敢受質失主投案請領麥捕頭請罰兩質鋪以儆蔡太守語滿副領事曰本分府擬將羅責手心二百下交父母領回管束源茂姑念將羅指獲薄罰洋銀十元至宏濟匿贓一節俟傳紀林到堂問明核辦滿君曰可案遂定○譚仁林訴稱小的日間小本營生夜宿某客寓曹士品乘小的睡熟竊去錢一千文由捕房查獲人贓送案請領曹供稱錢係小的之物某包探禀稱曹言自已將洋銀兌得錢文及小的帶至錢莊查得並無兌錢之事蔡太守判令將曹管押七日以示薄懲錢給譚領去○包探陳阿九禀稱胡利紀在華衆會啜茗脫下醬巴甯綢皮馬褂被劉小福竊去由小的查獲人贓解送案下胡申訴前情請爲給領劉所供支吾蔡太守判令笞責一百板管押一月贓給胡領去○某號華捕陳明春禀稱昨日小的瞭見費洪居船繫纜大橋上喝阻不服前往拘拿費竟持棒行兇小的窘急中取號呌吹之費又用力奪取以致牙根撼動並被撕破號衣碰壞號帽今特送案請懲費供稱小的係湖南人在江蘇李軍門所帶前哨後二號水師船上當兵因事告假來此巡捕不許泊舟以致口角蔡太守與滿副領事和衷商搉謂費旣係水師兵丁候本分府移查的確送歸李軍門發落可　如係冐名則須懲辦滿君首爲之肯 
[法捕房瑣事]  
　　某教士昨晨雇坐東洋車至浦灘旋卽停車給錢而去有綢洋傘一柄忘在車中車夫見而携取意圖右没行經新街口包探撞見當卽扣住盤間之下方知細情將人贓一併送入捕房押候解案請究○積竊王仁金正月初在法界寳興里行竊物件經包探拘獲送法公堂懲辦後因王尚在英界犯案當卽送往英公廨判押一年在案不料王犯案纍纍所有贓物寄頓某捕役之夥王鬍子家中昨晨英捕房立派中西包探將王仁金帶至法捕房令同王孫兩包探立向王鬍子家查問竊贓並將王及收贓之某甲等一併帶入捕房押候送歸英廨○施桂生者縱跳如飛專慣飛檐圤壁且有小舟停泊近處竊物後飛棹逸去此其長技也犯案甚多疉經法公堂懲辦遞解回籍不料施近又來滬前晚在法租界行走適被包探瞥見立卽拘獲送押捕房候訊 
[分發人員騐看名單]  
　　新海防例擊籖分發員外郎耆壽正紅旗滿洲知縣譚鴻基貴州○新海防例指省分發道花翎三品升銜魏嘉齡湖南江蘇知州唐紹聞雲南四川知縣鄒毓芬廣西四川劉　河南四川布政司理問朱之榮浙江江蘇府經歴孫效愚直隷陜西劉廷棟順天山東程祥藻江蘇江西縣丞葉蔭槐廣東江西王慶廉直隷山東朱點易浙江湖北王治安陜西北河湯 
 
 

Page 4

 
 
炳南安徽山東縣主簿朱鍾理浙江東河州吏目唐乃賡山東直隷石維藩山西雲南鹽巡檢周積康浙江兩淮巡檢伍培萱廣東廣西伍祥瀾廣東廣西姚茂叔順天四川景顥直隷雲南曾鵾祥湖南江蘇彭士選湖南廣東李信昭湖南廣東袁懷淸四川廣西閔承恩四川雲南趙鈞浙江山西徐懷淸四川山西從九品齊宗綬直隷山東王啓運順天四川高德烜順天河南金榮壽江西湖北黄烻恩江西福建駱慶褆浙江四川典史陳有猷廣東福建蘇宗柱直隷山東金寳珍直隷四川柴春杲直隸山東全炳鈞湖南雲南羅啓鈞湖北安徽劉樹杰山東直隸宋燮棠江蘇陜西韓經衡江蘇江西柴堃浙江廣西未入流楊葆昌四川山西○海防例指省分發道花翎嚴翽昌四川江蘇○籌餉例指省分發通判陳宗韓順天廣西王之臣四川廣東鹽大使黄國燾貴州兩淮鹽經歴吳筠生順天廣東縣丞王景沂浙江直隷縣主簿張鋆江蘇山東從九品王焯安徽山東朱鐸安徽江蘇典史瞿鼎盛江蘇江西○勞積指省分發知縣張樹杰山東山西許第樸湖南江西朱文炳浙江江蘇府經歴藍翎張百禥湖南陜西縣丞張振樑浙江山東縣主簿姚遇唐安徽甘肅巡檢徐兆松順天吉林藍翎周紹濂四川湖北從九品張頲浙江○截取指省分發同知王庚年山東江蘇○優貢呈請擊籖分發知縣同知銜李文翰順天○議叙指省分發鹽大使曾庸熙湖南廣東典史龔而安湖南安徽○應補呈請分發知縣邢錫晉直隷四川鹽大使布理問銜黄煐奎福建長蘆州司知州銜李嗣廉貴州湖南縣主簿魯瑤江蘇浙江未入流嚴如棠浙江安徽周象乾四川甘肅 
[苦口婆心]  
　　本館協振所接初六日江蘇藩署帳房來信云昨閱申報得讀貴館勸募北地賑捐册具徵利濟之心有加無已級佩奚如敬卽照爲諄勸計得洋銀七十圓值此春賑需欵區區之數誠知無補然成裘由集腋設以無補而將册空置人皆如此存心善舉何所藉資災　又何所仰賴竊願得是册者勿以捐少爲無功宜思空置之有過兹敝處區區勸募之欵亦求免空置捐册之過而已謹將銀并原册交由百川通票號寄呈貴館望卽照收按户塡給收票爲荷竊維本館自辦振以來每遇新春必以捐册附入報章分送俾諸君子及時行善以濟飢黎兹承苦口婆心廣爲勸募丹砂遍地差同撒米之麻姑曰鏹傾囊爲拯翳桑之靈轍同心種德揮手布金他時福報之來定必可操左劵矣除分别塡奉　照備查外敬書涯略藉表謝忱 
[誼敦桑梓]  
　　謹啓者甯郡定海廳火災賑撫各情疉登報章佈昭分鑒今又承王碩園大善士誼敦粲梓交到英洋三百元囑爲彚解賑災好施樂善念實抱乎痌瘝救災恤鄰澤更周乎里䣊天人共鑒福壽齊臻積善餘慶可爲操券除掣付收照外合登報牘代鳴謝悃上海六馬路仁濟善堂籌賑公所施善昌謹誌 
[廉泉種福]  
　　謹啓者敝堂歴辦各項善舉常年經費浩繁賴各大善士源源樂助以資接濟今又承李爰得觀奈助來辛卯年份本堂義塾捐錢一百廿千文又經募厚康大善士捐助本堂經費規銀一百兩亟爲列入施醫給藥項下以副善懷爲國家培植人才十年樹木與斯民共登壽域一視同仁積厚流光飲和食德善邀神鑒福自天來遙爇心香謹伸謝悃上海六馬路仁濟善堂董事施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海六馬路仁濟善堂經收咸有一德施醫給藥册捐正月廿五日第二次清單]  
　　劉貫記洋一百元張門錢氏求病愈洋五十元佛門女弟子求來生福二十元無名氏四明眉山主人甬江心修子三户各十元朱高氏求平安四明子謨氏占董侶鵠氏伯畏氏明州肖見主人五户各五元隨安草堂武水病人二户各四元瘦珊記三元無名氏二元三角至誠齋鎔記葉門王氏六善堂退雀軒胡王江浙紹志心通七户各二元蓬萊書屋一元四角隠名氏一元二角無名　木易氏永豐行補過氏恊泰廣號平湖至誠堂愼恩堂周星記木瀆大裕典張蔭先童沛雲百勉氏夏鏡卿靑藹堂二子萱庭　茂六六樵不力氏有心無力梁溪范涵揚州梁硯耕廿二户各一元朱德新等廿户合洋六角怡怡堂洋六角馬晋泰貽榖氏葉堯光余粗賢周蓉塘趙祥發劉老賢陳懷初八户各四角隠名士恆祥神山游客三户各五角古歙壽氏屏慕主人二户各洋三角林姓王維記能忍士樵夫朱昂若費稚川澄湖草堂勉力子西疇軒陸湧泉南湖書屋徐講舘趙志才孫同馨竺芭東十五户各二角五柳堂陶余姓餘慶堂余朱學昌退思氏賭野山房步梅軒主何承氏李記方記十户各一角無名氏絞銀二錢四禾金氏均金氏二户各銅洋一元永豐行銅洋四元一一子銅洋三元陳欲記錢三千六百文孫依仁錢六百文尊訓堂吳顧充生二户各錢五百文劉惠記錢四百文隠名士馮嘏記劉幹記莊逹記周琴記葉潤記薛小記唐省記姚伯記胡蕃記許恂記山竹阡力薄十無名氏蓬生氏王黎伯不書無名氏十八户各錢三百六十文　坤堂鄭慈德馮桂生金逹卿敖嘉林憐玉氏無力十介甫氏添源舘眉壽童小子洪深無名氏久亨如秋之盛姚潤泉程業卿無名氏和記依然氏非善士姬峰氏不求人知念二户各錢二百文高雲齊　秉卿亦愛堂無力氏三毛袁泉鼎泰豐文記無名氏二位眉壽蘇生記無名氏方廣記十四户各錢一百文汪明記小生無名氏袁瑞華四户各錢五十文共收洋二百八十七元四角銅洋九元絞銀二錢四分錢十八千另八十文 
 
 
 

Page 10

 
 
[集腋社二次恊振彩票對號得彩單]  
　　頭彩一張○第四百四十八號○得伽楠香朝珠一串翡翠佛頭記念全○又文徵明山水人物册頁一部○又望江龍申題咖虫册頁一部○又内用古銅大香爐一隻○又紅頂一个○花翎一支○又漢玉一件　　二彩一張○第一百三十二號○丁南羽白描山水人物手卷一个連楠木匣○米襄陽墨跡字帖一部○劉石菴墨跡字帖一部○十景博古碗全席計一百四十件○陳金壽歲朝圖中堂一軸○花翎一支　　三彩一張○第二百二十二號○得大板和漢三才圖一部計八十一本○又陸包山墨蹟山水中堂一軸又吟蘭梅莊士女一軸○又花翎一支四彩一張○第四百五十九號○得醬色摹本棉袍一件○文新華字播　時辰表一只五彩十張○第一張第四百十九號○醬色杭寗綢馬褂一件○漢玉笛頭一個第二張八十八號竹根靑杭寗綢馬褂一件王講泉楷書帖一部第三張二百四十六號眞沉香羅漢珠一串○翁潘二尚書對各一副第四張四百六十七號古碧玉三套細琢扣帶一副○翁潘二尚書對各一副第五張三百六十三號翡翠帽正四粒○翁潘二尚書對各一副苐六張二百七十二號鍍金點翠表一隻○翁潘二尚書對各一副第七張二百六十九號鍍金點翠表一隻○豆綠箋對二副第八張四百七十六號鍍金點翠表一售○豆緣箋對二副第九張四百六十三號鍍金點翠表一隻○豆綠箋對二副第十張二百六十號描金細　衆神圖一軸○豆緣箋對二副 
　　六彩十張○第一張二百七十七號得古銅小香爐一只潘祖蔭字屏二堂第二張二百四十九號翡翠搬指一隻第三張二百五十八號　母廟舊榻一張銀脚晶眼鏡一副王勒琴軫五件第四張四百零六號樟腦朝珠一串瓣香集詩鈔一　硃榻對一副潘祖蔭字屏一堂第五張三百十三號京套料鼻烟壺一個潘　蔭字屏一堂硃榻對一副第六張四百六十六號宫式玉鐲一對黄夢畹對二副潘祖蔭字屏一堂第七張三十八號翠根手鐲一對潘尚書字屏二堂第八張三百三十四號漢玉二件靈飛經帖一部花卉扇面十個第九張一百四十七號漢玉蟬玉勒二件潘尚書中堂四張第十張三百十一號玉招文帶一件　卉扇而十個漢王蟬一只潘尚書中堂四張第十一張一百四十一號全鑲藍縐女襖一件玉劍勒一個扇面十個第十二張百七十一號文三橋刻圖言一方王鐲一只花卉扇面十個第十三張一百二十四號珠瑁墨晶眼鏡一副白玉墜一個花卉扇面十二個第十四張廿六號玉多寶串一串多寳塔法帖一部翁尚對一副又横披三張第十五張三百三十六號水晶筆架一座翠如意一只翁尚書横披二張又對一副第十六張三百五十七號玉勒三個鼻塞一個春秋列仲三本竹報中堂三張第十七張一百三十七號翠搬指一只四尺竹中堂二張第十八張一百十六號史學綱領一部古玉　一只翁尚書對一副毛承基八言對三副第十九張一百零五號白玉璧一個白玉蝶壓幃一塊蘭亭圖帖二卷第廿張二百廿號豹皮一張董　畹對二副潘祖蔭字屏一堂七彩　十六張○第一至第六張一百七十五一百八十七四百三十一二十八二百十三四百九十九號以上各得邵小杏對一副第七至第十五張十六號二百五十四百七十五四百五十七第三號三百二十三六十六三百二十一四百六十一號以上各得鄭韻莊對一副第十六張一百四十三號得挂屏一軸○樓湄賦萃一部第十七張一百五十九號泰西美談一部○樓湄賦萃一部○第十八至卅六張三百七十一一百九十二一百　七四百九十一一百八十九六十五一百四十二百零六一百九十五四百七十一二百十八一百七十四三十七八十號三百五十八一百另六一百五十八八十七四十九號以上各得隸有一部樓湄賦萃一部第卅七張至四十二張一百九十七三百八十四二百八十三百二十二百二十七一百二十六號以上各得小耕石齋畫譜一部○樓湄賦萃一部第四十三張九十九號四書合講一部○樓湄賦萃一部第四十四張五十七號字屏四條○樓湄賦萃一部第四十五張四百九十二號泥金山水小中堂一軸第四十六張一百零一號英雄圖一張○紅箋對一副第四十七至六十張九十四號四百二十五二百七十一三百七十九三百九十一四百十八四十四二百十二四百二十三百十四四百五十四四百九十一八十六四百六十九號以上各得萬國輿圖一本○第六十一張一百十四號石章九方○第六十二張二百十七號翠戒二只○第六十三張一百三十號玉芝艸一件玉蟬勒一件○第六十四張一百九十六號玉佛手一件○第六十五張四百零八號趙引之對一副○第六十六張三百七十三號墨搨挂屏二堂 
　　八彩一百張○第一至第一百張一百三十三四百八十五四百六十四五百一百五十五四百八十九三百零九二百十四二百六十四一百八十三三百廿五四百八十六三百八十五三百三十九一百七十二二百廿九一百七十八四百四十四百七十八五十九二百九十八三百十七元號三百七十五一百四十五二百六十三二百六十五三百八十六五十五二十三百六十八一百四十九一百八十八十九四十二三百六十一三百零七二百四十一一百六十七五十二四百十六十一三百四十二二百九十四一百五十七二百七十三四十六八十五一百六十四二百五十四四百八十二百七十四四百十三四百四十二四百零七一百零四三十四一百四十八五十一三百廿四七號四百七十二九十六一百六十九四百三十四七十八廿四二百八十四三百廿七一百六十三三百六十九三十一四百十二二百三十八三百七十二百九十六七十二三百六十二三十二二百十五三百三十一四百零九一百六十五一百五十二二百六十八二百零二一百八十四四百八十一四百三十九二百五十二二百廿八四百零二一百六十二六十三三百七十四二百七十五二百四十七一百三十四四百十五二百卅九號以上各得席時熙對一副又曲園擬墨二本 
 
 

Page 11

 
 
[光緒十七年正月廿八日京報全錄]  
　　宫門抄○諭旨一道錄前○發抄硃批五道○都察院貴等奏爲奏聞請旨摺○蘇織造毓奏報銷動用辦差銀兩摺○江緘造文奏户部派辦庚寅大連縀綢工竣解京交納摺○又奏起解傳辦各項進京片○熱　正總管祥奏報到任日期摺○大臣英奏揀補膳房拜唐阿差缺摺○正月二十八日内務府國子監廂紅旗值日無引見○八額駙鍾公各假滿請安○陳彞等謝照舊供職恩○恩公謙光各請假十日○兵部奏派查齋之大臣派出寗貴慶福明秀色楞額恩燾淸安大額駙希朗阿○值年旗奏派查城之大臣派出漪貝勒熙敬○掌儀司奏初一日祭奉先殿謨貝子行禮○召見軍機容貴王文錦○發抄劉秉璋奏重慶厘金各缺現已裁撤奉○硃批户部議奏欽此○又知縣邱保泰開復奉硃批吏部知道欽此○魏光燾奏蕭元亨補副將奉硃批兵部議奏欽此○鹿傳霖奏續墾營田徵收租賦奉硃批户部知道欽此○又候補牧趙童華期滿奉硃批吏部知道欽此○○都察院左都御史臣貴恒等跪奏爲奏聞請旨事據已革福建知府蔣期岱以交訊拖延欺朦徇私等詞遣抱玉和圃來院呈遞臣等查閱原呈内稱已革福建建寗府知府蔣斯岱年五十七歲廂藍旗漢軍魯濟山佐領下人竊革員世沐國恩選授福建建寗府知府緣光緒十三年奉旨開缺引見部文未到之先卽有候補知府梁玉瑜營謀接署係由建寗鎭沈茂勝轉訐候補道劉麒祥代爲關說經楊制軍許允傳諭潘司張夢元懸牌下委其間賄託情形均有電信口供可憑當其營謀之始物議紛紛未知底藴革員以事關官方不敢不具禀陳其大略並未指明名姓乃楊制軍懷存私見疑爲要挾遂以革員請示卸事誣爲抗不交印揑詞奏叅一面先委試用知府侯材驥前往查辦授意寢息而侯材驥係其湖南同鄉倚恃聲勢先經勒令息事嗣因事已入奏難於容隠而若輩營私電信又係人所共知不得已查錄禀覆其間字句有梁事已行及面楊要項並梁守懸牌取銀開銷各私語詞意貫串無所逃遁是時楊制軍自知敗露始將沈茂勝梁玉瑜二員奏請暫行革職並未洗刷電信以爲將來開脫地步無如案情昭著碍難强斷不得已延至將卸督篆之時將革員傳至花廳温言勸解不提案情祗擬退合息事供稿呈閱往返商換不洽憲意時迫交卸急難完案而往返商換情形以及赴轅緣由又皆詳於供摺是以不便存卷發交委員擲還試問内外問官豈有與原告商换供詞今竟有是舉足見情虚迨卞制軍檢閱案卷卽知革員抱屈惟碍於前任情面不肯認眞訊辦迄今兩年僅提秦湘屏等略詢數語所有沈茂勝梁玉瑜及革員等均未見面屢次禀催皆係批行兩司而歴任兩司皆係楊制軍舊屬瞻徇廻護無所不至卽如去年秦湘屏已經供認以當時此事係劉道面求楊憲傳諭懸牌核與電信之梁事已行及面楊要項各語若合符節供認確鑿早可完案乃兩司不惟不敢按下追究反欲私將供底抽匿銷燬嗣因發審委員吳保錞等窒碍其間難於抽燬然卞制軍因未上詳佯爲不知故在先批示尚有秦司事並未供認之句迨經革員接連上禀詰駁又覺無詞以對今粘批呈電皆與禀由不符竊以特旨交訊之案延至三年莫爲完結在卞制軍身任封疆而乃瞻徇情面不顧朝廷審限不畏定例外分任意延宕全無法紀在楊制軍不惟營私署缺抑且欺蒙妄奏盖當日查辦委員實係同鄉之試用知府侯材驥乃敢欺蒙改爲知縣林驥其查出營私電信尚有劉麒祥等所寄梁事已行及面楊要項各報亦敢欺隠不提至於革員實係請示卸事又敢欺蒙誣爲抗不交印他如挾私誣叅並無兩司會詳急於委署不能稍候部文以此摺所奏委署緣由又與初摺不符似此欽交之案律有定限乃前後制軍及歴任兩司旣不認眞訊辦又不據實覆奏交相廻護任意拖延致令革員無辜受累抱屈莫申久困難堪欲歸不得因思屬員屈被上司誣叅律准赴轅告理無可如何遣丁代上呈詞等語臣等查該革員蔣期岱遣抱呈稱前任閩浙總督楊昌濬挾私誣叅有電報口供爲憑及現任總督卞寳第查知該員抱屈碍於情面不肯認眞訊辦致特旨交訊之案延至三年莫爲完結等情案關革員訐告上司虚實均應澈究臣等不敢壅於上聞謹抄錄原呈並另單恭呈御覽伏乞聖鑒訓示再據該抱告結稱並未在别衙門控告合併聲明謹奏○○二品銜蘇州織造奴才毓秀跪奏爲報銷光緒十五年分動用辦差銀兩繕造黄册進呈御覽恭摺仰祈聖鑒事竊查奴才衙門辦差一項向備内務府造辦處傳辦上用一切活計之需例由滸墅關盈餘項下動支每年銀三萬兩遇閏扣增銀二千五百兩嗣因關稅停徵經前任織造錫祉奏准於蘇州藩庫照數撥欵應用歴年循照辦理並繕造黄册專摺奏銷在案奴才伏查光緒十四年分報銷截至十五年二月止今自十五年三月接算起至十六年二月止扣足一年由潘庫陸續撥到無閏銀三萬兩上屆報銷存剩銀一千一百九十兩六錢二厘經前任織造文琳遵按造辦處歴次派文先後辦解御用各色洒金蠟箋紙洒金絹硃紅絹福方各色錦畫絹等項活計共動用料工銀二萬九千二十兩九錢五分六厘又裝盛解費等項銀一千九百八十七兩八分二厘發差人齎捧十四年分奏銷摺進京盤費銀三十三兩三分四厘又本年書作工食銀三十六兩統計動用銀三萬一千七十七兩七分二厘計尚餘剩銀一百一十三兩五錢三分存留織庫歸入下屆造報除照例代爲造册呈送造辦處核銷外理合繕造黄册恭摺奏呈御覽伏乞皇上聖鑒謹奏奉硃批該衙門知道册併發欽此○○江南織造奴才文珮跪奏爲户部派辦庚寅大運縀綢工竣解京交納恭摺仰祈聖鑒事竊奴才衙門奉辦庚寅大運除内務府縀綢等項業於本年九月二十八日航海解京並奏報在案所有户部年例派辦縀綢現就藩司撥到欵項内照案儘銀織辦計酌辦得各色縀綢六百二十疋敬謹　箱封固選派承差於十一月十二日由甯起程解京交納除將動用料工銀兩循例恭疏具題外理合恭摺具奏伏乞皇上聖鑒謹奏奉硃批户部知道欽此○○文珮片再奉造辦處文開懋勤殿奉旨傳辦上使硃紅絹描金四龍福方五百張見方一尺九寸黄色絹二百張長一丈六尺寛八尺灑金五色絹二百張長一丈六尺寛八尺徽墨五百錠每錠重二兩劄令按照原樣赶辦解京等因奴才遵卽照案估計料工銀兩呈由户部核覆前來旋咨准江寗藩司照數撥到銀欵奴才敬謹製辦齊全一併裝箱封固解京呈交除將動用料工銀數另行具摺奏銷外謹附片陳明伏乞聖鑒謹奏奉硃批該衙門知道欽此○○熱河正總管奴才祥煜跪奏爲恭報到任日期叩謝天恩事竊奴才渥荷恩命補授熱河正總管仰蒙召見跪聆訓誨指示周詳　承遵守欽感難名奴才於陛辭後束裝自京起程出口時將經過兩間房至喀喇河屯等處行宫收存鋪墊木器等項按欵逐細淸查均與印册數目相符仍飭令各該弁兵等敬謹收存加意看守毋稍疏懈於十二月初十日行抵熱河經副總管奴才徵　將印疏齎父前來奴才當卽恭設香案望闕叩頭祗領任事伏念奴才内府世僕知識庸愚屢荷恩施涓埃未報今復蒙逾格鴻慈膺兹鉅任惟有欽遵聖訓矢愼矢勤竭盡駑駘以期仰酬高厚鴻慈於萬一至應查園庭外廟等處陳設鋪墊以及庫欵銀兩倉儲米石並北路行宫收存鋪墊等項容俟奴才親詣各該處詳細檢查另行具摺奏報所有奴才感激下忱並到任日期緣由理合恭摺奏聞伏乞皇上聖鑒謹奏奉硃批知道了欽此○○奴才英廉跪奏爲循例揀補膳房拜唐阿差缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遙遠往返不無糜費嗣後遇有缺出着交各該管大臣揀選奏補不必送京引見以示體恤等因欽此欽遵在案兹孝東陵出有膳房拜唐阿一缺奴才揀選得領催富海堪以擬補俟命下之日奴才照例分咨户部内務府查照辦理謹循例恭摺具陳伏乞皇上聖鑒謹奏奉硃批着照所請該衙門知道欽此 
 
 

Page 12

 
 
[光緒十七年正月廿九日京報全錄]  
宫門抄○撥抄硃批五道○都察院貴等奏查明革員呈控一案訊明分别定擬摺○正月二十九日理藩院鑾儀衛光祿寺正藍旂值日無引見○遷公假滿請安○奈曼王吳樹梅各續假十日○良培請假十日○提督衙門奏拿獲盜犯王得春等七名口請交刑部○召見軍機慶福文秀皇上明日用膳辦事召見後還宫入齋宫○發抄李鴻章奏柏鄉縣文生叩閽案審擬奉硃批刑部議奏欽此○又永定河前保各員仍請照獎奉硃批吏部議奏欽此○又張家口官署兵房借款興修奉硃批該部知道欽此○又前布政使捐賑開復奉硃批龔易圖着賞還原銜翎枝欽此○又知府王之藩捐賑建坊奉硃批着照所請禮部知道欽此○○臣貴恒沈源深跪奏爲查明革員呈控一案訊明分别定擬恭摺馳陳仰祈聖鑒事竊臣等奉命查辦事件於十一月初六日馳抵福建省城當經恭摺具奏在案查閱車機處抄交都察院原奏等件據已革福建建寗府知府蔣斯岱原呈内稱候補知府梁玉瑜營謀署缺係由建寗鎭沈茂勝託候補道劉麒祥代爲關說經楊昌濬允許傅諭藩司張夢元懸牌下委楊昌濬以該革員請示卸事誣爲抗不交印曁楊昌濬營私委署欺蒙妄奏卞寳第瞻徇情面任意延宕等語並據抄呈電信等件一紙臣等查此案先經調任閩浙總督楊昌濬奏稱委梁玉瑜按署建寗府篆務據開缺知府蔣斯岱禀稱夙累未情請俟奉到部文緩至端節後再行委署俾得籌集川資又據另禀有在建不顧廉恥之徒凂託能通津要之司事許給謝儀求代府篆該革員意存挾制且以藩司委檄爲不足憑抗不交卸等語光緒十三年六月二十一日内閣奉上諭特旨開缺送部引見人員旣經藩司委員接署應卽懍遵交卸何得任意抗延挾私具禀似此冒昧糊塗殊出情理之外蔣斯岱着先行革戰交楊昌濬督飭兩司將所控情節親提研訊據實叅奏籌因欽此又據楊昌濬奏署建寗鎭沈茂勝與其弟現在省寓之候補知縣沈先大往來電信動人猜欵沈茂勝電信字句及禀覆情節均有可疑據稱挪銀三百兩寄作家用適值梁玉瑜委缺之時難保無招搖撞騙情事請將前署建寗鎭事簡放提督沈茂勝福建分缺先用知府梁玉瑜一併暫行革職歸案審明分别辦理可否賞派大員會審等語光緒十四年二月初三日奉硃批沈茂勝梁玉瑜均着暫行革職卽看該督提案審訊據實具奏毋庸添派大員會審欽此又據楊昌濬奏訪聞此案電報局委員袁光裕串謀弄弊飭提該員到省須再從嚴審究現值交卸移交卞寳第審明奏請等因光緒十四年九月二十八日奉硃批知道了欽此欽遵在案臣等到省後咨調全案卷宗督同司員逐加查核蔣斯岱於開缺之後禀請緩至端午後委署俾得籌集川資其另禀梁玉瑜營託津要一節顯係意存挾制藩司委署有人復藉詞請示抗不交印案牘具在楊昌濬並非誣叅該革員實毫無屈抑至所控梁玉瑜賄謀署缺以電信爲據所查電信一係劉麒祥寄沈茂勝云梁事己行一係沈先大寄沈茂勝云面楊要百五十兩勸兄宜吃虧一係沈茂勝幕友已革軍功劉澤暌卽劉愼齋寄沈茂勝云梁守懸牌銀收否請覆一係沈茂勝覆劉澤暌云銀照收開銷梁已會許經楊昌濬令沈茂勝字覆據禀第一電係因伊舊友叅將梁得勝來閩謀事伊　劉麒祥代謀一事如無事可謀卽墊給洋銀四十元令其起程劉麒祥電告伊梁事已行係梁得勝之事第二電係因前署建寗總兵楊德珍將使女建貞暫寄伊家言明身價銀一百五十兩後因不合使用轉爲嫁售沈先大在省與楊德珍面商楊德珍定要原議價銀沈先大因電致沈茂勝勸令吃虧數十元將此女早嫁第三第四兩電係因沈茂勝向梁玉瑜借銀三百兩寄作家用令劉澤暌與梁玉瑜所派餉差已革從九品職銜梁德儀卽梁昌鳳一同集省撥兌梁昌鳳未卽交銀劉澤暌電信詢問伊隨卽電覆各等語經臬司查據劉麒祥具文覆稱所寄沈茂勝電信係梁得勝事沈先大供稱第二電係轉售使女事梁玉瑜劉澤暌梁昌鳳各供第三第四兩電係沈茂勝借銀寄家用事均與沈茂勝所禀相同查所辦各電報多係掩飾情節支離當沈茂勝禀覆之初卽經楊昌濬逐層駁詰卞寳第批示沈茂勝續禀亦稱該革提督混行掩飾迭經該督等飭司將案内人證審訊全供如前堅不吐實咨部將州同銜候選縣丞袁光裕監生秦燾從九職銜梁德儀七口軍功劉澤暌一併斥革在案臣等督飭司員傳集人證隔别研訊其初以串通日久仍堅供並無營謀等弊於三年以來督臣飭委時所供無異迭經王仲霖據沈茂勝供稱十三年四月間秦湘屏到伊署中在幕友王潤仙屋内談及秦湘屏妹夫王仲霖係督署幕友梁玉瑜稱說署缺指日到班求秦湘屏到省拜上十仲霖代說好話關照伊答說果能得成亦是好事秦湘屏又說倘若就館别處去王仲霖有信就寄至伊處又因平日梁玉瑜近在同城每求伊嶯人說好話適劉麒祥辦匪過境談及崇安查匪之事梁玉瑜辦得明白伊當說梁玉瑜不畏辛苦可以栽培如果梁玉瑜得有署缺好事由省寄一信來四月初七日伊接王仲霖信函云梁玉瑜喜信大約可望並稱從中爲力意欲假三百餘金以應急需務懇轉逹又接到劉麒祥梁事已行之電　梁玉瑜已得署缺晚間梁玉瑜到伊署中當向告知次日派令梁昌鳳劉澤暌一同進省劉澤暌到省知梁玉瑜署缺懸牌來電有梁守縣牌銀收否字樣當與梁玉瑜會商以銀照收開銷梁已會許覆之此第一第三第四電信往來之實情至沈先大所發之電實爲轉嫁使女之事梁得勝並未來閩伊並無托劉麒祥帮給洋銀之事不敢狡執秦燾卽秦湘屏又名秦元愷供係已革監生前充建寗府通濟門華稅卡司事十三年三月奉文稅局裁撤四月二十四日伊赴梁玉瑜承辦厘局同領取三月分薪工銀兩與梁玉瑜晤面　起伊妹夫王仲霖係督署幕友梁玉瑜以署缺到班託爲到省打聽並云拜上王仲霖代爲關照是晚伊到沈茂勝署中談及沈茂勝說是好事伊隨告以到省後如就館他往王仲霖有信卽寄至沈茂勝處三十日抵省到總督衙門面見王仲霖當將此話告知隨後伊就往永春州就館至梁玉瑜如何送交王仲霖銀兩概不知情各等供檢閱卞寳第咨送案　　文内稱王仲霖查己回湘病故隨經咨行該督將王仲霖病故有無案據卽行咨覆旋准咨稱王仲霖卽係癸酉科湖南鄉試舉人王濟光詢之在閩湖南人員據稱實己回湘病故行司查覆據藩臬兩司傅到籍隷湖南之候補通判畢大錞等均稱王仲霖於光緒十四年二月在長沙原籍病故並取具該同鄉官福建分缺先用通判畢大錞候補知縣何雞榗海防先用巡檢劉澤匯試用巡檢徐樹瓊　結據稱王仲霖實係於光緒十四年二月仕長沙原籍因病身故不敢揑飾等情咨送前來臣等詳核梁玉瑜等所供梁玉　始則　沈茂勝栽培關照繼則以署缺指日到班求　湘屏訐伊妹夫督署幕友王仲霖人說好話關照沈茂勝曾向劉麒祥言及梁玉瑜不辭辛苦可以栽培如得有署缺好事寄一信來迨秦湘屏將梁玉瑜之言向王仲霖轉述王仲霖遂以梁玉瑜喜信可望伊從中爲力寄信沈　勝轉向梁玉瑜索借銀兩其時沈茂勝佞劉麒祥電信告以梁玉瑜已得署缺卽與梁玉瑜晤商沈茂勝派劉澤暌梁玉瑜派梁昌鳳一同進省看明署缺果已懸牌劉澤暌電告沈　勝並詢以銀收否沈茂勝與梁玉瑜會晤隨覆嚴加審訊日夜推鞫始據梁昌鳳供稱光緒十三年閏四月初八日早梁玉瑜告知聞已署缺挂牌令伊帶銀三百兩同沈茂勝所差之劉澤暌赴省察看如果挂牌卽將銀兩交與劉澤暌轉交總督幕友王仲霖收下劉澤暌供稱十三年閏四月初八日沈茂勝派令赴省爲梁玉瑜署缺挂牌向梁昌鳳要銀三百兩轉送總督衙門幕友王仲霖處說是酬謝銀兩伊於十三日晚將銀送至總督衙門西花廳後面交給王仲霖恐衙門有人撞見當卽收去各等供傳訊梁玉瑜等始猶狡辯嚴加究詰據梁玉瑜供稱由分缺先用知府充建寗府厘局差使十三年正二月間伊與沈茂勝晤談曾託沈茂勝栽培諸事關照嗣因　齋局司事秦湘屏於四月間進省之先來伊厘局支領公費時說到秦湘屏親戚王仲霖係督署幕友伊隨囑令秦湘屏到省時轉託土仲霖關照閏四月初七日晚間伊到沈茂勝處沈茂勝說現有電信知伊已得署郡缺並說有總督同鄉幕友王仲霖從中爲力始得委署須要酬謝非三百銀不可伊當卽應允令梁昌鳳與劉澤暌一同進省查看懸牌果眞梁昌鳳遂將銀兩送到劉澤暌轉交以銀照收開銷梁昌鳳遂將銀三百兩交劉澤暌轉交王仲霖作爲酬謝之費案情歴歴　繪與第一第三第四電信亦一一脗合此稿未完 
 
