# 1881 - 262 - 4903020

 

Page 1

 
 
[論淸理荒田]  
　　東南錢漕自咸豐間匪擾漸次克復不能悉如舊額蓋至今二十年矣初側調冊籍被燬花戶畆分無所稽核創始之法惟有令民間呈報承糧隨給戶管每年所報若干卽爲所徽之數大約一年之後已有端倪其未報者槪入荒蕪以受災之輕重爲荒田之多少或十之五六或十之二三不等開徵一年初辦奏銷遂於額徵數内除去荒蕪若于逐年照此以爲底冊以故欲復錢漕舊額者知其弊在荒田而急爲淸荒之舉也蓋初次底冊乃民間呈報未全之數其後年年有所續報假令隨報納粮隨補入冊二十年來應逐屆銷冊有所增加矣其所以荒蕪仍舊者乃大弊之所出也而又由於完糧之時蒙蔽之術耳蒙蔽者何卽庫書包徵包解是也葢知縣到任不能無所藉於庫房往往先向庫房取銀應用於是大權歸之而徵解數目一以前年爲定凡民間續報之糧均爲庫書所侵漁塡券用印家丁又爲其　翼雖券有五萬而解止三萬本官無可稽查矣又有鄕鎭大族以宗祠爲錢漕總匯者則田多之家往往包攬小戶分庫書之盈餘其弊益難究詰前年浙撫譚公涖任首先辦理淸粮意欲向所侵蝕之銀槪令吐出歸公故借淸查爲名而仍嚴限各屬赶緊徵解盖糧被吞蝕並非眞有荒產待查也若眞荒田盈阡豈不物丈量之舉爲最煩瑣如康熙年間淸丈田畝辦造魚鱗冊當時停征二三年然後辦就今淸丈而仍催徵愈理愈棼斷難竣事耶故委員到嘉興時紳戶與書吏等皆請勘丈而委員遲遲不行也其時有謂委員不善辦理者非也以憲意所在但令各屬積弊一淸將所蝕悉出歸公而糟額當增一半止求徵解之有加不在丈量之實在也而地方吏紳乃遂以勘丈之難起而挾制以至釀成毆官之禍卽如錢唐何培一案内中丞意在增加胆敢以缺額之賦勻攤於花戶而萬不肯以歴年侵蝕之糧報解於藩司蓋積弊所在慮夫一經吐出卽于查究以今年之何以能　增追問往年之何以若是少故籍口於加增而妄爲此舉以賈禍也試思錢塘一縣爲省會首要額賦五萬山蕩田地徵有異則自克復以來上則之田安有至今不承粮者所　荒者不過山地向有空額歴年徵解不及七成今自中巫嚴辦蠧書合署股栗向之包徵包解者頓變爲設櫃自收而上年解額驟加十之三可知此十之三皆從前包辦之所隠也一縣如此他屬可知令各郡一律設櫃使花戶自封投納吾知粮額之加卽數十萬可以立致何待淸丈哉不待浙江一省卽東南各省現豈無有包徵包解之弊但令一洗積習嚴禁蠧風國用亦何至眞匱獨惜其獘顯著而除之不能力耳浙中自上年嘉興錢塘送　重案各屬解司畧有增加而中丞亦以與初意不甚相悖並不認眞辦完此亦可止則止之意寗寛大而不苛刻也然而地方衙門官吏上下其手積習旣深不可窮詰不特隠漏報納合熟於荒爲弊之最大者卽如蠲免一事在民間或有疲戶然不過一時錯落迨差保屢催未有不續完者而縣中一過三銷卽已歸入陳欠後之所解皆爲新糧卽使分別欵目而萬兩之中不過帶解數十兩然猶一手經徵始有此欵若前　所久則並不肯以帶徵之銀酌量兀解故陳糧而至於豁免在民間實已繳完淨盡一奉行知則一筆勾銷全歸私槖而尚不肯張貼謄黃也凡極貧最下之戶欠糧至數年者終不能免追呼之苦必至於死絕而後已葢旣奉豁免則多徵一分卽多　一分官肯放手而吏不甘心也故眞欠實屬無幾也竊謂蠲賦列入覃恩與其虛應故事無實惠於民間執若嚴立考成之格於帶徵陳糧一端　眞紀罰使經徵者有所顧忌而不敢怠亦未始非整飭之一法也雖然弊之大者固不在此也 
[恭錄諭旨]  
　　○閏七月念六日奉旨内閣侍讀學士員缺著邵曰濂補授詹事府右中允員缺着擬正之锡钧補授陝西道監察御史員缺着張鴻遠補授周慶榕着以同知用欽此 
[佔地請讓]  
　　○天津法人擴充租界丈地時越過原地五丈餘一時人心洶洶幾至生事法領事知難而退遂照原界丈量不越鴻溝半步始得相安經列前報此今夏前任海關道鄭觀察辦理者也其界西由小庄起至紫竹林北盡係民房東首靠河直接黃船塢黃船塢者聖祖南游大飛駐蹕之所河道卽江浙粮船灣泊處也原定租地合同虽至土炮台止而由法國公館至土炮臺所有河沿槪留出縴道五丈爲糧艘往來拉縴之路又該處對河卽係鹽埠長蘆商船過時亦須借此拉縴故此五丈不入租界詎今盡被佔去鹽商據情上禀新任海關道周觀察丰裁嚴峻移會法領事請照原議讓出地基領事連日丈量謂自公館至炮臺沿河如讓五丈則截長補短少地計有六號旣欲令讓須以西邊民房地六號相易周觀察覆謂前任辦理是事不知費多少調停始得寍謐今讓道之請係照前章易地之言殆屬新議殷鑒　遙示敢曲徇所請云云領事語塞稱再丈量定奪連日辦理尚無頭緒俟有續聞再錄 
[擬開戲園]  
　　○天津戯園四所因　國制一槪停演惟雜耍館有說白淸唱帶串戯數齣爲困苦伶人謀也之路地方官施恩法外不爲驅禁惟每日開場必先說白繼以淸串初不如戯園之金鼓喧闐魚龍曼衍也今年孝貞皇后喪百日滿期天后宮後仁和軒卽有是舉閘口之海順軒繼之當經列報仁和軒被人控告發封後祇海順軒並龍王廟側德聲軒日或唱演而已而地方逼窄擁擠不開遂有　者擬避入紫竹林租界搭臺開演躊躇數月未果兹聞海大道旁廣隆洋行地界已經相度基址高搭戯臺准備開演是舉若成坐客不愁不滿獲利不愁不多特恐同業紛爭而官塲詰責耳敬查毅皇帝大事周年期内有翟姓二品武員及巡檢趙某就東浮橋畔集優演戯一時車馬紛　利市三倍曾未數日卽被訪聞適有同業控告經縣飭皂壯怏隨同營務處差弁到館拿人時正日中臺上座中十分興會而鎖鍊響處鑼鼓收塲矣差弁聲稱奉票祇拿館主看客着卽散去免受牽連衆客一時奪門如烏獸散翟趙本同在座翟係武弁性情質直謂身做事一身當聽其拘拿而趙當忙亂之時隨衆溜出過東浮橋遁入浴堂脫衣臥煖池中避禍翟被拿去戲館發封旋翟于吏議褫職問罪而趙得倖免今之所爲或謂廣隆斷不出此殆有託名廣隆者事尚未成似不如中止之爲愈也 
[寍有秋疫]  
　　○日來寍波之霍亂吐瀉以及瘧疾痢疾更多每有不及醫治者盖因入秋以來涼燠不常所致 
 
 

Page 2

 
 
攝生者其善自衛哉 
[藥方備採]  
　　○瘧疾之患往往經年累月久而不愈氣體不支或竟不起日來蘇郡各處犯此症者實繁有徒雖延醫服藥總未能尅日奏功頃有人傳述一方云謔發至六七遍後只須用留寄奴一味煎服服徒卽止屢見有試服者十愈八九云又稱近來疫氣流行初起吐瀉四肢麻木泳冷筋掣音啞不過半日許而斃手足爪皆黑色都不及服藥卽服之藥性亦不能達此實最險最急之症惟暖臍膏及擦背法雖外治而頗有奇效具煖臍膏方上肉桂七分豆腐製硫磺七分麻黃七分公丁香七分明礬五分麝香五分乾薑五分右藥共爲細末用怱曰頭三个打爛原糟燒和藥塡入臍内外貼一小膏用附子七分同麩壳炒熱包熨每服用二分半熨以藥性入腹爲度合藥时　誦大悲咒四百八十遍尤妙擦背方用　腦兩許布包用上好燒酒浸透從背脊骨順擦下至尾閭骨數十次以上皆蘇友所函述囑爲登報者爰照錄之以供識者探擇也 
[資貸尋回]  
　　○漢皋於七月二十五日有湖南客運油一船至埠投某行發售該行卽着素識之楊姓駁船往駁茶油九十件該船戶接貨後陡起不良私喚裝貨船將油立刻過載起椗開行逆流上駛値風色不順船行極緩楊恐露形跡又不能過催而該客至夕未接棧單始行查究方知被船戶盜去次早各路尋緝至晌午尚無着落俄被該客之友得信報知約人赶至鸚鵡洲人船並獲點油僅缺兩篓當將楊姓送漢陽邑署禀精嚴辦以儆效尤云 
[德國續修條約]  
　　○大淸國大皇帝大德國大皇帝兼布國大君主今欲將咸豐十一年七月二十八日所定通商和約章程益臻恪守因案查前定條約第四十一欵内載日後德國若於現議章程條欵内有欲行变通之處應俟自章程互換之日起至滿十年爲止方可再行籌議等語玆彼此循照前約量加修增是以大淸國大皇帝特派總　各國事務協辦大學士兵部尚書沈總理各國事務戶部尚書景大德國大皇帝兼布國大君主特派欽差駐劄中華便宜行事大臣巴各將所奉全權大臣便宜行事之上諭互相校閱俱屬妥當現將會議修增各欵開列於後○第一欵一中國允除在湖北宜昌安徽蕪湖浙江温州廣東北海前巳添開通商口岸並沿江安徽之大同安慶江西之湖口湖廣之武穴陸溪口沙市等處前巳作爲上下客貨之處外現又允江蘇吳淞口一處德國船隻暫准停泊上下客商貨物一切由江海關道等自行妥議章程辦理一德國允中國如有與他國之益彼此立有如何施行專章德國旣欲援他國之益使其人民同霑亦允於所議專章一體遵守其咸豐十一年七月二十八日所立條約内第四十欵特爲言明仍遵其舊嗣後中國所有施於他國及他國人民各益德國人民如欲照第四十欵之意一體均霑則亦應於彼此訂明專章一律遵守○第二欵一中國允德國船隻巳在中國完納船鈔者如往中國通商各口或任各國口岸在四個月限内均不重征再德國夾板在中國口岸停泊十四日以外者則自第十五日起卽於應交正數船鈔減半一德國允凡德國各處准各國領事官駐紥者中國亦可派員駐紥按照待各國官員最優之禮相待○第三欵一中國允凡中國通商各口由該監督等酌量情形如係衆洋商情願無碍地方者該監督等妥議章程自行設立關棧一德國允億國船隻進中國通商各口其貨物淸軍須將貨色件數開明内有舛錯處准於十二時限内改正禮拜節期不計倘有漏報揑報之事除將該貨物充公外仍應罰該船主惟所罰之數不得過五百兩○第四欵一中國允凡德國商人裝運中國土煤出通商各口者應完出口正稅銀兩定爲每噸三錢並允如有某口前定不及三錢者將來仍照不及三錢之數征收一德園允凡無照冒充各項船隻引水者卽應議罰惟所罰之數每次不得過一百兩並允妥速會定的束水手章程○第五欵一中國允凡德國船隻或在通商各口内口外受損應行修理者准由該口海關查明日期扣算該船應完之銷項　一德國允中國商民自備各項船隻不准張掛德國旂號德國船隻亦不准張掛中國旗號○第六欵一中國允凡德國損壞船隻有在中國通商各口内拆賣　船各料者准其不另征進口稅銀惟起岸時仍須照各貨一律赴關請領起貨准單爲馮　一德圃川當國州擊如脊素引佩事驗發中圃地如劊簪印物鼠赴中國內輪游贗者准臘地方官將其＾解女附近領事官曾束外仍廳．個袖所個之數不得邊三百雨O第七歎一中國允凡德育船廠應用雜物准其免祝由總視務司將廳打免視．P各物名目頒發清情曉論一德國允凡德國人等運洋貨入内地及入内地游歴所領單照自發給之日起均以十三個月爲限均照中國月日計算○第八欵一中外官員審辭交涉案件以及商人運洋貨入内地及洋商入内地買土貨如何科征又中外官員如何住來一切事宜此三節應歸另議今兩國暫先訂明彼此均允妥商○第九欵一咸豐十一年七月二十八日兩國前定條約除現修條欵未改舊章者均經特爲言明仍舊恪遵外其有變通舊章者均照現修各欵辦理○第十欵一現修增各欵恭候兩國御筆批准仍自畫押之日起限一年内在大淸京師亙換並經言明所有各欵自互換之日起卽行遵辦現兩國　欽差大臣將漢文德文條約章程各四分校對無訛先爲親筆畫押盖用關防圖記以昭信守光緒七年七月二十八日奉旨依議欽此 
　　此稿未完 
[竊案訊結]  
　　○初一日報列竊賊暫押一案禮拜六捕房將楊金標解訊復經法包探將信豐押店之小店主林某傳到翁太守詰其楊金標將船上鐵鍤向爾店中質錢今質票留存汝店設欲取贖將何作據林稱此物係伯父經手押下因何質票未曾取去實不知情伯父現於前日身亡是以我特投案翁太守　爾等小押舖每有影射令姑念爾初次着罰洋兩元充公楊金標責六十板以儆 
[冒摺案訊斷]  
　　○初一日報列冒摺支銀一案兹安康莊執事周貴達將出店李立貴交案魏儀廷之荐保陳三慶遺抱到堂候質陳太守覆訊眉貴達仍執如前李立貴供魏邀我至慶雲臺茶肆吃茶給我字條令至乾亨京廣貨舖收洋三百五十元當取至荼肆給魏餘不知情陳之抱告稱陳患病不能投案周生亭堅執如前太守詳察原被呈詞斷謂安康莊控追銀三千兩其情亦有所不合着周生亭墊還銀一千五百兩俟尋獲魏儀廷再追李立貴管押待查明有無與魏通同情弊再行究辦 
[病馬倒地]  
　　○前日午後有野鷄馬車一輛内坐一少年與妓女娘姨大姐等驶至英租界坭城浜左近马忽倒地如將就斃然人見其腹下本有傷痕加以鞭策馳驅故致如是雖曰物不同人然亦宜稍加憫恤幸未爲巡捕所見不然又將執送公堂科罰矣當時馬夫收抬車輛雇人昇馬而去坐容等則雇坐東洋車以返云 
[騐方濟急]  
　　○戊寅歲寍郡痧症盛行邑紳蔡氏曾施送五香散活人無算今蔡氏在本埠濟陽里新設同德堂藥舖適値滬上交秋以來亦有吊脚痧之疫特　製五香散二手服並各种膏藥預備　給凡遇霍亂吐瀉症候服之立效聞同德堂尚未開張而主人不惜重貲立施方藥其存心膏世非　利者此良足多焉本館甚爲欽佩因樂而　之 
 
 

Page 3

 
 
[光緒七年閏七月二十一日京報全錄]  
　　宮門抄○發抄　旨五道○諭旨六道錄前○吏部寶等　奏爲請　旨摺子○晉撫衛　　知府　　銷假夾片○東撫周　奏保洊知州併案給咨引　見夾片○湖督李　奏提督巡閱到鄂並起程日期夾片○晉撫衛　　　暫行　　　　夾片○川督丁　奏審明按律擬辦摺子○閏七月二十一日刑部都察院大理寺正黃旂値日無引　見○刑部奏派覆核　　之大臣　派出靈中堂李鴻藻廣毒　寶廉恩承董恂邵亨豫梅啓照耀年鳥拉喜崇阿○都察院奏派統轄夫役之大臣　派出童華　　○又　　　派　放砲位之大臣　派出熙拉布○召見軍機　○發抄　李瀚章奏漢陽守嚴助調補武昌守奉　旨吏部議奏欽此○　祖　　補用　張勝亭期滿甄別奉　旨吏部知道欽此○林肇元奏儘先遊擊潘榮陞補上江協右營遊擊奉　旨兵部議奏欽此○又總兵　　　　　　　用奉　旨着照所請兵部知道欽此○又候補守田宗超等署石阡守等缺奉　旨知道了欽此○○大學士管理吏部事務臣　　等謹　　　奏明請　旨事准四川總督丁寶楨咨稱准貴州撫咨梁山縣在籍紳糧捐分湖北試用道李逢盛前捐職官接奉部文　捐　案尚　　准核員卽在安徽請辦移獎照錄原案咨覆來川旋據李逢盛呈稱職在駐渝黔捐局由監貢生遵例報捐卽中雙月選用又在黔省籌總捐局内由變月卽中捐升道員指分湖北試用祇以親老丁單未能謂咨北上今職查閱黔省來咨云准戶部咨稱前據順天府咨據北城其馬　更目汪廷楝呈稱該員李逢盛於光緒二年二月初九日持實收向銀號辦理捐事行至騾馬市人馬擁擠將實收遺失取具同鄕京官卽繕　詳　部核辦旋據安徽巡撫　奏報該員李逢盛因無力補交捐免保舉銀兩情願將前項銀四千三百五十四兩六錢移給全　等　　　　　核移獎銀數相符　奏准在案今據順天府咨稱該員前項實收於回籍後晒晾衣物在衣箱底内尋獲前次實收遺失　屬　　　　同鄕　　　結請將前報遺先報捐卽中實收之案核明註銷等因職查閱之餘不勝詫異惟思職自報捐以後並未北上人所共知惟五年九月初九日有職姻親梁山縣舉人曾捐主事改捐知縣復因朦考小軍機叅革之黃河淸由　京寄職一信内有職之道員係伊一言之失　　　　翰　而盜賣之語前後參觀顯係黃河淸知職報捐來歴與全鈺等同通作弊盜賈益賣朦混同鄕官虛出印結以售其術懇請奏咨查辦　　　此案事甚離奇所控之黃河淸等又無一人在川無憑究其底蘊惟李逢盛由卽中報捐道員各執照現俱存留可騐　稱並未移　　　　信請將安徽移獎各案一律註銷仍以指分湖北道員李逢盛註冊並請將在　京盜賣捐案之黃河淸黃文瀚等移送刑部再行德　研　　　　或傳解川省以便與李逢盛質訊明確照例究辦等因並據咨送李逢盛抄照實收親供信稿前來查已革工部主事黃河淸與黃文瀚　捐職道員李逢盛移獎一案據四川總督丁寶槓咨請移獎各案一律註銷仍以指分湖北道員李逢盛註冊並將在　袁盜　損案之　　　　文翰等移送刑部研訊究辦抑或傳解川省以便與李逢盛質訊明確照例究辦等因除將移獎各案一律註銷仍以指分湖北道員寧達　註冊之處移咨戶部核辦外查黃河淸由工部主事報捐知縣朦考軍機章京經工部堂官　奏叅議以革職嗣經兩江總督劉坤　　　　　識尚優人亦勤幹　奏留南洋差委於光緒七年二月初九日奉　旨知道了欽此欽遵行知在案玆據西川總督來咨以該員　　　　　　捐案請移送刑部訊辦等語案關職官朋比爲奸攘竊名器非尋常過犯可比自應據實奏　聞請　旨飭令刑部迅遠關提人証　　　　　　成倩讞而儆效尤至案内所指黃文瀚據原送黄河淸信稿内稱曾经刑部押審有案並未聲叙係何職官惟查臣部官冊内有亦　　事鹽大使黄文瀚係江蘇江都縣附監生由謄錄議叙鹽大使捐指廣東試用於光緒五年九月赴部分發據報於十二月初三日到省景否其人　　刑部查案辦理所有臣等奏明請　旨綠由理合恭摺具　奏伏乞　聖鑒訓示遵行俟　命下之日臣部卽將四川總督原咨等件三　　　刑部合併聲明謹　奏奉　旨已錄　○○衛榮光片　再查候補知府周天麟前在署寍武府任内因患感冒稟請囘省就鑿　前護撫　　　　片奏明並委試用知府周惺然前往接署在案該府卽於光緒六年十二月二＋二日交卸篆務七年正月初八日回　　　　二月　　日醫治痊愈禀請銷假在省聽候差委等情據藩臬兩司詳請具　奏前來臣覆查無異除咨部知照外理合附片陳明伏乞　聖鑒謹　奏軍機大臣奉　旨知道了欽此　○○周恒祺片　再定例直省州縣經徵有分數錢粮數在三萬兩以上一官经徵六年於奏銷前　　　其　請送部引　見又載獲盜調取赴部如有卓異俸滿及別項勞績應行引　見者俱令併案給咨各等語兹查膠州知州李　淸於光緒　年三月到任至七年五月卸事任内經徵元二三四五六等年地丁倉項課程灶課等項錢糧每年統共銀四萬八千八百廿九兩六錢　　　厘　　十月内全完十一月内掃數批解計一任經徵六年並無絲毫帝欠其餘扣存成平等項雜欵亦均按年解淸催科異常出力核與送部引是之　相符據該管道府禀由潘司核明詳請奏獎前來臣查該員李翼淸在任多年於地方應辦事宜均能實力整頓始終如一輿精　戴異　同聲其催徵錢糧復能於奏銷前掃數淸解六載之中絲毫無欠實屬勤奮有爲雖錢糧奏銷尚未到部而撥冊業經造報覆　該　　年　　各項銀數委係照額全淸並無未完舛錯該員現因拿獲洋盜曁保洊卓異併察給咨引　見合無仰懇　天恩俯准　飭部令其　　一　引　見從優給獎以昭激勸出自　逾格鴻慈謹附片具陳伏乞　聖鑒訓示謹　奏軍機大臣奉　旨吏部知道欽此　○○　　　片　再長江水師定章提督以半年駐下江半年駐上江周歴巡閱察看兵弁勤惰玆長江提臣李成謀於本年六月十五日由　到鄂禀　水師　　　於十六日由鄂起程上駛前赴岳州駐札所有到鄂會商及起程日期謹會同長江水師提督臣李成謀附片具奏伏乞　聖鑒謹　　軍機大臣奉　旨知道了欽此　○○衛榮光片再據太原府知府左雋詳稱經臬司委審河曲縣禀報訪聞民婦　何氏等共毆致傷劉二付氣身死一　　　　　　　　　　　　兩造各執一詞互相狡展案内要証前署河保營千總効力武舉梁虎臣堅不供明實情顯係恃符逞刁由藩臬兩司會詳請暫行　奏革　辦前來臣復據無　　　　　　　　　　　　前署何保營千總梁虎臣衣頂暫行斥革以便審辦理合附片陳明伏乞　聖鑒謹　奏軍機大臣奉　旨着照所請該部知道欽此　○○太子少保頭品頂　　　　　　　　　　　　跪　奏爲審明謀殺一家二命重犯按律擬辦恭摺循例具奏仰祈　聖鑒事竊據署按察使崧審詳據雅安府審解蘆山縣民張腦八謀殺客民載椿陽戴　氏一　　　　　　　　　案情未確發委審辦玆據署成都府知府王祖源等審明定擬由司解勘前來臣親提　鞫緣張腦八籍　該縣與載椿陽素識無伊載椿陽上年由大邑　　　　　　　　　　　　全州交界之石匣子地方開設腰店生理光緒四年十月初三日張腦八赶塲買得黃牛一隻回家路過戴椿陽門首戴椿陽揑說必係竊贓向其論詎估額將　　　　　　　　　下爭角戴椿陽將張腦八毆打適張元連踵至攏前勸住張腦八畏其兇橫當卽隱忍牽牛回家憶及被戴椿陽誣竊訛詐毆辱之嫌　忿莫遏起意致死　忿　　　　　　　　　　刀潜往戴椿陽家異圖將其殺害見門已閉不能進内因戴椿陽案會行醫假稱看病喊門戴椿陽聞喊開門出看　腦八用刀砍塲其左　額連咽　　　　　　　　　　　　　　近下壽卽身死戴徐氏聞聲喊出查見扭往張腦八聲喊殺人張腦八復起意致死滅口甲刀砍塲戴徐氏右胎膊項頸亦卽倒地斃命張腦八帶刀逃逸　　　　　　　　　　　　　這人往告　父戴洪春攏前看明報經該前縣劉建　差緝先經署天全州耿士偉訪聞前詣勘騐明確塡格錄供詳報　查明事犯蘆山縣地方移交　　　　　　　　　　　　　犯訉詳奉批飭審嗣據該縣覆審定擬由府解司核恐案情未確發　審辦因犯　　展行提鄰証　元連巳先期赴湖廣貿易歸期難定經該縣中自覆申　　　　　　　　　光緒七年正月二十九日傳獲張元連申解到省提犯質訊　據成都府等審明定擬由臬司　勘前來臣親提研鞫據供前情不諱詰無起衅別故及另有　　　　　　　　　　　匪與知情容留之人案無遁飾查例載殺一家非死　 
 
 

Page 4

 
 
二人擬斬立决梟示酌斷財產一半給被殺之家養贍等語此案張腦八月載椿陽見伊買牛回家誣竊訛詐估牽牛後不依爭角被毆懷恨起意潜往將載椿陽殺斃洩忿經載徐氏出見喊拿該犯復起意致死滅口並將載徐氏砍傷斃命實屬兇惡　徐長係載椿陽之妻係屬一家載椿陽偶向該犯挾詐並未得臧亦無實在兇惡情狀自應仍按本例問擬張腦八合依殺一家非死罪二人斬立决梟上例擬斬立决梟示該犯供無財產無憑斷給養贍載椿陽誣竊挾詐罪有應得業已身死應無庸前無干省釋各屍棺飭埋兇刀供棄免追除全案供招咨部外所有審明謀殺重犯按例擬辦緣由理合循例巷摺具　奏伏乞　皇太后　皇上聖鍳　勅部核覆施行謹　奏軍機大臣奉　旨刑部速議具奏欽此 
[蘇省撫轅抄]  
　　○閏七月二十九日撫院文巡捕吳敦復禀知　淸江迎新撫憲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
