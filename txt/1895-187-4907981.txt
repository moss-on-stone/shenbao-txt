# 1895 - 187 - 4907981

 

Page 1

 
 
[新印醫學心悟雷公藥性賦解出售] [  圖書集成局代啓]  
　　醫學心悟一書爲天都程鍾齡先生所著先生精於醫理上閘仲聖心源旁及諸家雜說是書所論證治病情條分縷析後　外科十法誠醫學之津梁文瑞樓主人覔得原本倩本局用新鉛字排印成書每部洋四角○雷公藥性賦藥性解兩種爲業　者必讀之書刻已印成每部洋二角請向蘇州察院塲上海棋盤街文瑞樓購取 
[新印賦學正鵠重印各書出售] [  圖書集成局代啓]  
　　賦學正鵠集釋係平江李次青先生所選分類十種淡妝濃抺各擅勝長誠爲初學之秘笈文瑞樓主人倩本局用鉛字排印眉批註釋悉依原本校讐裝訂格外精良計每部四本價洋四角○曾惠敏公全集每部洋八角○彭剛直公奏疏每部洋七角○詳註八家四六文鈔每部洋一元二角請向蘇州閶門緑蔭堂上海棋盤街文瑞樓兩書坊購取 
[恭讀電傳上諭敬謹再注]  
　　恭讀本月十三日電傳諭旨云奉上諭爲政之要首在得人前諭中外臣工保薦人才業經次第擢用當兹時事孔艱尤應遴拔眞才藉資榦濟著各部院堂官各直省將軍督撫於平日眞知灼見器識宏通才猷卓越究心時務體用兼備者臚列事實專摺保奏其有奇才異能精於天文地理算法格致製造諸學必試有明效不涉空談各舉專長俾資節取該大臣當念以臣事君之義一秉至公詳加察核倘或苟且塞責謬採虚聲甚至援引私人瞻徇情面濫保之咎例有專條定惟原保之人是問欽此草野小民捧讀此旨不禁欣然色喜拜手而言日有是哉王言之大也夫爲政之要自以得人爲先務自古以來有國家者未有得人而不興不得人而不亡者顧人才散處四方在上之人卽使求賢若渴何從彚而征之失之交臂者比比然也自秦以降惟漢時行選舉之法得人稱盛孝文之治比隆三代焉自鄉舉里選之法廢而取士之法亦屢變矣或以詩賦或以策論多則列以十科少亦三途並用後且以時文矣時文之中亦未始不得人才而當其取之之時絶不知其人之賢否也祗可憑文以取之耳是無異於暗中摸索也國家歲進數百人祗以時文試帖小楷爲取士之準繩無怪乎其得人甚少也至於保舉一途雖有尋常異常澇績之分然大半爲大員之私人善於鑽營者其得保舉也必速若稍知廉恥而不肯暮夜乞憐者其得保舉也必遲或竟有一二十年之勞績而不得保舉者其不公也如此其濫也又如彼保舉之中欲得人才豈不難哉降而下之至於捐納一途雖未必盡是庸碌之人有才者亦或出乎其中然而捐納多金以得國家之官職斷非無所爲而爲之也試問其初心爲名乎爲利乎如爲名也則其初所捐之金直是報效國家耳使其人而爲富人也固猶可　使其人而爲貧人非借貸於人卽求助於親友耳旣爲官矣則好名之心未有能敵其好利之心者其勢迫之使然也勢旣迫於利矣則先以收回資本爲急務矣古人不云乎利令智昏智旣昏矣國家亦安賴有此等人耶所以捐納中絶少人才此三途者一則有人而不足其餘兩途所得者亦絶無而僅有環顧目前之官吏何一是公忠體國之才且不惟人不能許其爲公忠體國之才卽其人自已清夜思之苟有一隙之明當無不汗流浹背也朝廷之得人如此其多又如此其劣時事之所以多艱也聖主焦勞於上小民塗炭於下强鄰環伺世變方殷誠如聖諭尤應遴拔眞才藉資榦濟葢非痛除積習不能丕煥新猷其事責之於部院堂官封疆大吏必得有器識宏通才猷卓越究心時務體用兼備者方准專摺保奏又恐其失實而蹈虚也必當臚列事實不可謬採虚聲其心公而明其事嚴而確在朝廷之意以爲大臣之事君當以薦賢爲先務見賢而不能舉不特無以仰對聖明其居心亦不堪問矣然爲大臣計此事有至難者數端不得不計及之也凡保薦人才之大員必先度自已之器識如何才猷如何而後能知他人之器識果能宏通才猷果能卓越與否如其人已操選舉之權而於時務一無所知則何能知屬員之賢否而保薦之况知人則哲惟帝其難之以言取人以貎取人不失之僞則失之誣此其難一也有才之人未必有德而有德者未必無才才德兼備之士往往不肯輕易近人不願干謁當道終身伏處草茅俾大人先生不易睹其面何從而知之卽或知之亦是得諸耳聞而非得諸目見此其難二也薦之而果賢其功固不可没薦之而失實其咎亦必難辭彼大臣者平時應辦之事甚多苟能盡心力而爲之皆足以報國何必於薦舉之中干犯不韙哉不知則不薦不薦則無事此其難三也若夫奇才異能精於天文地理算法格致製造諸學者藝也而非道也凡屬藝事皆可以考試而定其優劣顯而易見者也吾知諸大臣中必有保舉此項人才以應詔者敢請奇才異能諸君子磨礪以須出而爲國家有用之才可也 
[諭旨恭録]  
　　閏五月初十日奉旨中書科中書著楊樹統補授禮部司務著陳炳華補授奉天府京府經歴著于鏡璇補授廣東雷州府知府著郅馨補授四川茂州直隸州知州著長清補授雲南麗江府維西通判著劉金榜補授江西分宜縣知縣著馮全琮補授四川安縣知縣著田耀焜補授廣東徐聞縣知縣著葉叔亮補授山東長山縣知縣著劉文煃補授雲南恩安縣知縣著石渠補授廣東海康縣知縣著吳朝昌補授廣東樂會縣知縣著張澍滋補授廣東永安縣知縣著姚庭煇補授甘肅鎭原縣知縣著王鵬齡補授山東新城縣知縣著崔煥文補授截取舉人楊志體著以知縣用户科筆帖式工缺著崇華恩惠補授兵部筆帖式著花沙布補授刑科筆帖式著德齡補授翰林院筆帖式著興元補授廕生國仁泰著以侍衛用江蘇江寍府理事同知著崇山補授截取内閣中書沈桐潘仰熊保舉廣東候補知縣郭壽鋆廣西候補知縣汪文畬俱照例用攺簡前陜西安康縣知縣陳潤璨著仍以簡缺知縣補用擬補吏部郎中王嘉禾員外郎徐士佳主事姚炳熊俱准其補授欽此 
[本館接奉電音]  
　　昨日上午京師飛電傳來上諭四道敬謹譯登○閏五月十五日内閣抄奉上諭德壽著調補湖南巡撫貴州巡撫著嵩崑補授欽此○十六日内閣抄奉上諭貫州布政使著岑毓寳補授湯壽銘著補授雲南按察使欽此同日奉上諭本日引見之前吏部主事盧昌詒著開復主事原官發往山東交李秉衡差　委用欽此○十七日奉上諭雲南臨安開歸道員缺著鄒馨蘭補授欽此 
[凉生絺綌]  
　　昨日午前本館接得京師電報譯其詞日閏五月十五日起換黄葛紗袍鏡中蟾魄圓成扇樣之輝機上鮫絲織出氷紋之穀映東籬兮色艷對北牖而凉輕差宜疉雪含風不數履綦曳縞矣 
[保借臣欵]  
　　倫敦十六日發來電報云中國向西國所借之銀定於三十六年内還清此欵將各口海關作抵而由俄國作保 
 
 

Page 2

 
 
[定造兵船]  
　　金陵信云兩江總督張香帥向英德兩國定造大小兵船八艘並在水師學堂内調學生一百五十人前往學習 
[述臺軍大捷情形]  
　　西字報載有信息云在臺之日兵大爲不利因不服水土疾疫相尋每日死亡者絡繹不絶臺北日兵欲往臺南以道路阻梗未能前進臺南有劉淵亭軍門扼守天南半壁賴以無恐又有生番阻截日兵所到處在在皆成荆棘一日有日兵船數艘調兵上岸意圖掩襲張軍門率兵禦敵撃斃日兵無數歡呼動地殺氣亘天帳下健兒幾可以一當百因軍門素得士心士皆異常出力軍門是役　受傷蜂躉有毒觀此益信日兵在臺甚形艱苦所需應用之物無不左支右絀卽食水亦難清潔此疾疫之所以多也 
[回匪刦獄]  
　　甘肅來電云閏五月初八日有回匪多人混至海城縣地方待至夜闌人靜忽將守縣監之人擒戮一擁而入任意攻撃因監中有一犯作惡多端爲回匪之首惡故由官府拘禁匪黨於是日將其人刦出正當刦人時復分派羽黨一半至縣署將縣官及命婦小孩并從人等一律戕害回匪始將刦得之匪首蜂擁而去何匪焰之猖狂耶 
[蜀督履新]  
　　新任四川總督鹿制軍傳霖於閏五月初六日到省諏吉初八日接受關防說者謂製軍曾任四川藩司蜀中利弊久已洞明此次必有一番新政也 
[蛟水成災]  
　　宜昌信云月初陰雨連天早晩可穿夾衣江水驟漲每日漲一丈餘或八九尺不等江面流出長柱料木料以及樹木甚多間有木器或中藏屍首皆隨波逐流而下江邊小划夫紛紛拾取頗屬不少以爲非蛟水爲患不至此近已查明巫山縣以上起蛟大水驟發長驅直下是以木器什物隨流而下也日前怡和輪船來宜在路見浮屍七八具泛泛中流無人收檢亦慘矣或又聞人言川中出蛟衝没兩三縣民歎其魚其詳俟有確音再述 
[川中教案近聞]  
　　成都閙教一事前已屢紀報端兹接重慶訪事人手書云此事業經軍督兩憲札委藩臬督同成都府與法國主教妥商其所毁英美教堂則另委川東道黎蒓齋觀察會同領事官在渝酌議○巴縣所屬函谷塲附近有天主教民董陳等姓居焉自閙教事起匪徒卽暗生覬覦糾集羽黨於五月二十四日之夜二鼓時擁入董姓處肆行滋擾二十五日又擾及陳姓家並欲將兩姓房屋燒燬幸團丁竭力阻止得免於災連日董陳約同何姓等數教民赴縣禀請究辦縣主何大令派差馳往彈壓旋由府經歴廖叅軍勘得董陳果被驛騷何姓則並無其事大令隨於某日帶同差役一百名拿獲匪黨三人其爲首者則已聞風逃匿矣 
[保護教堂示]  
　　記名提督重慶鎭張川東兵備道黎重慶府王巴縣何爲出示曉諭事案奉大憲札以省垣百姓與教堂啓釁打毁洋人租寓飭凡有教堂醫館處所務令地方官妥爲防範勿任滋釁等因奉此除飭屬一體遵辦外查近年來川東民教和睦兩無嫌隙甚覺相安必不致無端生事惟念人心浮動良莠不齊誠恐有外來匪徒乘機煽惑愚民無知或致隨聲附和不可不切爲誥誡合行出示曉諭爲此示仰軍民人等知悉爾等須知中外和好素重信義打燬教堂之案恭奉諭旨嚴切一經獲案訊明卽應正法自示之後務各父戒其子兄勉其弟各守本分而安恒業愼勿輕聽浮言與匪徒爲伍自羅法網甚有造言惑衆之匪徒本鎭道府督飭營汛州縣團甲隨時嚴密查拿從極重治罪决不姑寛勿違恃示五月十八日○四川總督部堂示匪徒聚衆布散謠言業已奏明格殺勿論 
[川省教案餘聞]  
　　川省於前月初五日因東校塲看會滋事頃刻將教堂洋房焚燬一空繼又波及外府州縣之教堂共十二處釀禍甚鉅兹聞總署有電密咨南洋大臣轉飭清江徐州鎭江蕪湖九江各道臺略稱川案英法兩使嘖有繁言辦理正爲棘手而美使又函稱長江一帶近亦謠言不靖亟擬切飭各屬密派兵役認眞保護凡有教堂並洋塲處所皆一律嚴加防範並謂倭事未了我與西洋各國尤不可節外生枝若再有波瀾大局從此不可收拾矣等因蕪湖道袁觀察奉此立卽札行蕪湖縣保甲局及捐辦之保衛營一氣聨絡格外加意巡哨緣前此西官略聞謡言當道卽密派文武協力保護並派得力員弁分赴各處專事稽查不逞之徒早已如驚弓之鳥遠引高飛故地方甚爲寗謐刻聞沿江各埠除英美兩國各有兵輪三四艘往來巡歴藉壯聲威外法國亦派有鐵甲兵輪三艘駛入長江本月初十日行抵蕪湖下椗江心聞上海法國副領事祁理恒君亦附之而至將於十四日偕兵輪統帶赫理惠莫爾兩位拜會蕪湖道藉以聨絡邦交從此中外輯睦樽爼聨歡地方亦獲福不淺矣 
[米市紀聞]  
　　蕪湖廣帮米商認捐寗餉請弛輪船出口之禁南洋通商大臣張香帥則擬彚米市於鎭江一隅俾江省歲增廿餘萬之厘金各有所見至今尙未定局兹接蕪湖信云聞米業中人傳說制軍已將此案專摺入奏蓋以蕪米爲全皖民生商計所關雖朝旨近飭各省凡有可興之利可裁之費能集鉅欵以應急需者著卽詳細陳奏然亦必須的確有益於國無損於民始可請旨施行故此事究竟如何辦理官塲亦尙茫無消息特闠闠生涯因米市久無動靜不免日形冷落刻下米價亦日漸鬆動上熟米每石售一兩八九錢較之上月間已减去一二錢云 
[俄員到漢]  
　　漢口訪事人云俄國商務大臣某君自滬來漢寓居阜昌洋行内小作勾留仍當乘輪返滬邇來兩湖紅茶惟俄商採辦出洋銷塲最旺如順豐阜昌百昌等各家歴歲買進茶箱多至十餘萬件而且不惜價碼採辦上等貨色兩湖茶商於月之初三日卽禮拜四在茶業公所備辦西式大餐雇三慶京班演唱請俄國商務大臣赴宴倍座者爲英德俄美法諸領事及寓漢之西商並茶帮董事首領數人一時水陸紛陳笙歌雜奏商務大臣顧而藥之集中外之簪裾聨主賓之情誼是亦一時佳話也 
[軍節過鎭]  
　　鎭江訪事人來函云江寍將軍豐軍帥紳泰由京南下乘某輪船抵上海旋於本月十三日清曉鐘鳴六下乘鈞和兵船溯江上駛十四日平明時節駛抵京江就江心下碇先是丹徒縣王伯芳大令已飭辦差丁役在招商局馬頭搭蓋彩棚鋪陳一切及旌麾旣蒞卽有督辦江南防務馮萃亭宮保京口副都統吉統制常鎭道呂觀察及八旗各員弁紛紛出郭迎迓新兵前營常勝萃字營曁满營兵丁則在小閘口一帶站隊鳴槍砰𥔀之聲震動山岳及八點鐘時軍帥就舟中接見各員寒喧半响各員卽起立告辭九點鐘時軍帥命轉輪上駛满漢各營兵勇復次第燃放排槍各砲臺更升砲數十響各員在碼頭上恭送行旌 
[舊督將臨]  
　　金陵訪事人云官塲中人傳述卸任兩廣總督李小荃制軍不日將抵白門是以上元江寗兩邑尊飭差役在碼　支搭彩棚以備迎迓想合城文武又有一番供張之類矣 
[散勇過漢]  
　　去冬海氛不靖各省招募雄師馳往北地者不下百十餘營刻下中東和約告成言歸於好大憲恐所募新勇無所事事不免流而爲匪遂飭統帶官發給粮餉盤費派船送歸原籍務農安業庶免逗遛異地滋生事端月之初八日有散勇數營由下路乘船過漢鄂撫譚中丞爲未雨綢繆之計誠恐沿途滋事委派前署漢陽縣事張詞圃直刺及候補縣左大令護送回湘已於初九日揚帆直上乘風破浪而去弭患無形庶匪類濳消而地方咸受其福矣 
[蘇臺佚事]  
　　姑蘇訪事人云某日太湖水師兼緝捕等營統領李質廷軍門密飭某營官帶領砲船四號駛往金墅拘拿賭棍攷金墅在省垣閶門外與滸墅關相距不遠一熱閙市廛也地屬長洲縣所轄時有各鹽梟盤踞於此聚賭抽頭事爲王大令訪聞特請軍門潛往密緝特未識有所弋獲否也○平江路某氏婦專與其夫串合作放白鴒生涯數載於兹已四次矣本月十三日傍晩有某紳子自他處歸行近家門適與氏遇氏思有以魚肉之故意捱近身旁旋忽睜目大叱日爾何人斯敢調戲良家婦女耶某紳子聞而駭甚登時目定口呆婦竟伸手欖其裾口出穢 
 
 

Page 3

 
 
語旋經人出爲解勸氏謂非得不動尊爲之解穢老孃决不干休事爲某紳所聞勃然大怒飭人投總捕署將顚末禀陳總捕同知劉司馬立飭差勇往拘升堂研訊飭地甲押令出境不得逗遛○某茂才之子某甲年將及冠猶有童心某日以小手槍一枝倩某銅錫鋪小主人某乙修理乙與甲年相若槍旣修竣甲不給修資因之口角不休竟以尊拳從事扭結之際甲突出數寸長之利刃向乙腿上直刺以致鮮血淋漓適元和縣葉大令公出而回道經是處喝問情節乙父卽長跽鳴寃大令飭將兩造一併帶回訊理旣而升堂推鞫兩造各訴情由大令謂茂才日汝係讀書人旣已身列膠庠何竟無義方之教汝子年方舞勺竟敢持刃行兇將來長大成人尙能循規蹈矩耶茂才深自引咎俯首階前乙父則稱兒子被甲戳傷求恩究辦大令飭仵作騐得左腿略有傷痕並無緊要因謂乙父日汝子年尙幼稚動輙與人毆門爲之父者事前旣失於防閑事後反敢助之興訟荒謬之罪實所難寛姑念汝子已稍稍受傷不加深究諭畢飭將甲責手心二十下向茂才再三告戒一併斥逐出衙○蘇州府照墻後恒有無賴子席地羃天爲意錢之戲雖非賭博亦有輸贏本月十二日下午元和縣葉大令因公過此喝令差役拘拿當塲獲住某甲一名就輿前略詰數言飭掌頰四十下竊以爲若輩當知所儆懼從此戢羽濳鱗矣不料翌日仍在是處聚衆意錢南路總巡王明府目撃情形喝拿嚴辦丁役將某乙拿獲明府叱令跪在街心痛斥一番令笞臀二百板 
[補述行蹤]  
　　李伯行觀察經芳奉使交割臺灣後返斾申江兹於上月二十日附輪至蕪湖一行地方當道因未經探悉不獲擁　以迎迨後聞知則星軺已於二十四日重返海疆王事靡盬不遑啓處可爲觀察詠矣雖爲日已多似可無煩追紀然馬足車　在在皆堪印證正不妨爲行記補缺也 
[襄水漸平]  
　　襄水陡漲已紀前報兹接漢口信云幸得設電報警漢口南岸嘴一帶灣泊商船聞此消息一律開避他處免被洪流衝决惟寳慶毛板炭船撞損十餘號半爲小划分搶而散半爲龍宮收去幸江水未漲河流瀉入江中東流直下毫無停滯以故日内水勢漸平往來問津者已密如梭織矣 
[河岸坍塌]  
　　有自漢渚貽我雙鯉者據言本月初旬襄洪瀑漲丈餘勢同高屋建瓴奔流直下漢口襄河南兩岸多係沙土急水奔流洗刷將城脚淘空時有坍塌此次大水雖漢口一二里内之皇經堂河岸鄉農數家結茅編行依岸而居詎料岸脚洞空砉然崩塌一丈有奇茅廬四五家皆墜入水中淹斃小孩婦女三四人餘人幸各站立空地未墜深淵亦云幸矣 
[三狹啼猿]  
　　宜昌信云川中自閙教後教士之陸續來宜者不少間有搭輪往漢口其中以成都雅州重慶三處爲多○樊鎭軍自接篆後因署任謝鎭軍得龍官眷尙居鎭署且前任劉鎭軍鶴齡之靈柩尙厝其中樊鎭軍因借學院考棚暫作公館以爲辦公之地○初三日宜昌府存太守月課闔府肄業士子文題子日後生可畏焉知來者之不如今也有識者云太守正當强仕之年故命題云然○閏端午之期民間擬再賽龍舟鑒於覆轍未果行也猶憶上月烏龍翻覆曾淹斃六人當已撈起兩三屍其餘尙未浮出近有漁划在寳塔河下之紅花套地方見一無髮辮之屍有人認係某宦之愛姪發信來宜備倌往殮聞死者熟識水性當日昆弟三人皆落水死者將不諳水性之昆弟二人援以上岸已身方欲掙扎而起忽被落水之别人將髮辮挽住不得脫遂占滅頂瓦罐不離井上破其洵然耶 
[陳師姑小傳]  
　　金陵訪事人云有陳師姑者瑣骨菩薩之流亞也身披緇服心染紅塵旣爲梵國所不容乃向勾闌而托蹟迎新送舊艷譽遙馳洎乎馬齒旣增蛾眉漸攺自知烟花寨主不足引蝶招蜂爰出重金購得名花三五枝授以舊時衣盋颦眉齲齒盡態極妍於是向之門掩青苔者今復庭盈朱履矣猶恐或受流屍之侮因與藩署執事頭目某甲姘識藉以作護身符一日有某署公役之戚某乙登門索許不遂所求旋邀集機器局斥出之工匠某因某丁及地棍數十輩闖登香閣恣意喧譁師姑知若輩有挾而來非可以情喻理遣隨密喚甲帶同醜類與之爭持拘獲工匠二名出黑索縶之高吊屋梁痛毆一頓迨釋出二工匠誓不甘休至晩又糾集流氓十餘人手執火毬守候轅門之外適甲大摇大擺而出正如俗所謂仇人相見分外眼明一霎時蜂擁直前扭赴南門報復事爲瑞方伯所訪悉將甲發縣訊懲翁笠漁大令立飭差役拘乙適保甲局亦獲送兩工匠遂升堂研訊判令各責一千板荷枷兩月鎖押頭門不知師姑聞之從此匿蹟銷聲不復黏花惹草否也 
[豸節赴寗]  
　　署理江蘇臬司黄幼農廉訪秉節抵申擬於前晩乘輪赴寗已列昨報兹悉廉訪已於前晩乘坐江裕輪船起節赴寗矣瀕行時本埠各官咸往舟次恭送如儀 
[讞員將蒞]  
　　新任英讞員屠明府作倫由白下啓行昨日下午已抵滬上是以英廨書役人等咸往公館叩見 
[委員覆勘]  
　　西門外有人造屋侵占城濠上海縣黄大令奉道憲札飭詣勘勒限三日内將木樁拔去並開通已塞之方　以上各情前已兩登於報兹者限期已過大令因委水利廳林少尹會同巡防局員蔡二尹詳細覆勘 
[札委巡查]  
　　江海關道劉康侯觀察以小南門巡查委員沈少尹寳瑚現因丁艱回籍查有候補縣丞鮑承詔堪以接辦卽行札委到差 
[研訊命案]  
　　昨報紀王某自刎一則當因屍屬與地保報詞兩歧黄大令飭差查復該差奉飭前往查明王某名阿炳業已氣絶身死卽同地保陳進卿將薛氏之子桂春及屍妻王黄氏屍堂弟王阿木到縣禀請詣騐黄大令於昨晨升坐三堂先傳地保陳進卿至案據供事有兩層王阿炳擅將寡婦薛氏房鎖扭斷入内携去被褥薛氏索取王稱此被係代爲賒帳薛氏日久不歸故而取回小的訪明其實因有私情起見薛氏近與夫弟薛殿華有染各懐醋意常有爭吵情事刻因薛氏同殿華及殿華之子錦昌錦坤向阿炳恐嚇欲交捕甲作竊賊究辦此是一層再於四月初間阿炳有花衣若干賣與薛和尙價洋四元八角當欠一元後託薛殿華遞與阿炳找洋一元阿炳接後見其洋係銅質薛殿華不認調換因又口角此是二層是以時常爭門阿炳寡不敵衆未免受虧昨日來到小的家言薛不過被當作賊送辦等語小的不慮伊又萌短見勸慰數聲恰遇限期到鄉收取白銀後經帮工之陸阿華奔來說王阿炳自刎小的家内小的急往找尋薛氏之子桂春一面飭醫敷治卽來案報明不料敷治無效旋卽身死妻王黄氏供年五十一歲丈夫王阿炳年四十八歲家住三林塘陳家嘴地方尙無子嗣家中有一妾丈夫並無與薛氏犯姦實因薛殿華轉交薛和尙遞來之洋調換銅質是以口角被伊父子三人兇毆情急自刎求請伸寃王阿木供是屍之堂弟來案作抱告亦請伸寃大令日爾旣爲抱告可知爾堂兄與寡婦薛氏通姦致死之由皆因此而起有是事乎答稱小的時常在外小本營生薛氏細情小的不知大令詰黄氏日爾夫旣不與薛氏有私爲何憑空挨進房中携取被褥此是何意答稱被乃丈夫代伊賒取日久不歸是以取回問旣取回被褥何至扭斷房鎖進内私取乎况薛氏寡居尙有宗族何至令爾丈夫代賒被褥耶可知姦情定非無因又問取回被褥之後如何答稱上月杪丈夫與薛氏等同來上海意　喊控當因有鄰圖地保任曉巖所見極力解勸囑令回家理勸明白彼此聽勸回家將被褥交與地保陳俊卿秉公理勸陳保至今未有成見禍福難定薛氏等欲將丈夫送捕究辦太夫顔面攸關情急自盡薛桂春供薛氏是母親年四十五歲小的今年廿四歲駕舟爲業大令日王阿炳爲何取爾母之被褥以致自刎供明因有姦情近來不知因何時常爭吵叔父薛殿華因王阿炳常在母親處往來頗爲不平故同伊子錦昌錦坤毆打阿炳因懼怕不敢再來故將房鎖扭斷將被褥竊去大令問陳進卿日爾爲地保應將此事赶緊理處明白被褥交還薛氏兩面勸理穩妥彼此無事如何將被褥放在家中延不理勸以致釀成命案答稱王阿炳囑小的不可還被與薛氏如還則伊之賊名不免矣小的爲此因循勸 
 
 

Page 4

 
 
理未明不料出此巨案自知萬死不得辭咎叩求格外開恩大令大加叱斥著同人證先往赶備屍塲並傳齊薛氏殿華見證陸阿華等候騐退堂後大令卽於午後三點鐘帶齊刑仵差役人等鳴騶前往騐屍至騐訊情形容俟續録 
[畫幀售去]  
　　本館協振所前承大善士以戴醇士先生手卷助賑兹由江西九江衛千總趙月川千戎購去計售銀廿五兩二錢七分又洋四元五角兩共合洋三十九元七角三分戴文節公以碩德歸隱西泠嘯傲烟霞徜徉山水以其興會之所寄耳目之所接一一抒之於染翰故其取徑獨高今承大善士購去旣得名繪又助善捐誠一舉而兩得矣誌之以揚盛美 
[樂善不倦]  
　　本館協振所昨承鄒繼啓堂善士節省湯餅會貲謝友酒麫移助順直急賑祈佑福保易長易大平安洋十元又泉唐人助順直水捐鷹洋十圓爲先室吳氏資冥福或節湯餅之費或移營奠之資雖事有不同而其以無益之繁費作有益之善舉有補於救災則一也旣掣收條復綴數語以代災民叩謝 
[羣黎徧德]  
　　朱維新仁翁交來隱名善士助賑洋二百元又隱名善士助洋十六元振興號交來小呂宋振合號黄秀烺善士祈客旅眷口平安助施醫給藥經費洋五十元黄陳氏祈合眷平安助洋十元無名氏助施粥銅洋五十一元杭垣萬承志堂馮聽五仁翁經募棣華堂主人助來救疫丹二百服紅靈丹二百瓶濟生散五百服董懷玉善士助施茶茶梗一百觔仰菩薩之慈悲嗷鴻續躋斯民於仁壽涸鮒承漿食德飲和人欽天佑拜乞登報叩謝宏施[  上海六馬路仁濟善堂籌賑公所施善昌等謹誌]  
[靈丹濟世]  
　　謹啓者敝堂醫藥兼施每交夏季例製各種痧藥以療貧病現因天氣酷熱致將自備丸散及諸同仁陸續補助者悉數分送尙屬不敷兹蒙杭州馮聽五翁經募棣華堂主人樂助救疫丹二百錠紅靈丹二百瓶濟生散五十服仙鶴草十七斤全亨寳號助珍珠散五十瓶粤省廣福田善士助陳金汁六瓶馮澤夫翁加助聖散子二百四十包潤德堂寳號助臥龍丹三百瓶天中茶三百包黄子如翁助痧氣丸紅靈丹共二百瓶仗仁術之同施沈疴悉起恤時艱而普濟實惠均霑請誌報章藉伸謝悃[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬上得雨]  
　　寍波設壇祈雨前已列報兹接寍波信言初九日下午黑雲翻墨天外奇峯都變米家畫本俄而風伯雨師並轡而至則又如昆陽之戰屋瓦皆飛移時始止惜未能一律霑足河水未漲舟楫難通但願感召天和雨師再降南東普潤高下均霑庶足慰小民之望也 
[受傷請騐]  
　　王陳氏偕子瑞華投縣喊控伸請騐傷黄大令前晩准飭提訊王陳氏供住居虹口兒子瑞華被堂兄王寳大等毆傷求請　傷提究大令問因何起釁供本月初間有堂姪掌掌業田數畝在虹口鄉間被同族王寳大王三囡擅到伊田掘泥掌掌不許向之理論置諸不　由氏子爲首糾約六人具名控陳英公堂請提王寳大等究辦因此挾仇常來尋釁初六日大打一次因未重傷昨日又糾多人來打當塲被毆受傷倒地不得已擡案請騐大令飭仵騐視王瑞華下體果有木器傷痕大令親視相符問王瑞華供與母同大令謂王陳氏日爾王姓一族人多强悍前次亦因田畝涉訟本縣親往踏勘掌掌亦在其内早知非安分之徒現旣騐有傷痕候提齊人証復訊現飭帶回自行醫治 
[縣案彚録]  
　　前准法公堂移送高朱　控蘇金　欠借欵二百元久假不歸請賜比追當經黄大令訊無措繳收所押追在案兹已日久未見措繳前晩由帮審委員夏明府提案比追蘇供此欵係姊丈某甲所借小的做中而已業已囑姊丈赶速料理小的覊押在此無能爲力尙求恩典明府喝笞二百板還押限令赶催姊丈早日清理如違定干重比○前日准法公堂移送張春榮到縣函稱素不安分動輙行兇兹又將吳慶林打傷　至捕房解請發收攺過所前晩經夏明府訊問張供做小生意度日不敢行兇吳慶林是租界流氓素嫻法語欺負小的以致口角互扭捕房彼以法語誣控揑訴小的劣跡小的有寃莫伸明府日本應笞責姑念公堂責過二百板故免再責飭發攺過所覊收 
[英界公堂瑣案]  
　　包探范進才解周生德到案禀稱此人曾向陸阿友騙得土布二匹兹經小的拘獲是以解請訊追陸投案聲訴被騙　形畫地指天歴歴如繪周供稱小的向陸賒取土布二匹後以無錢可付暫時避面並非行騙叩乞原情通刺判令管押四日布給陸具領○包探　阿六禀稱賊犯曹太生先後竊取王和記王文玉沈和尙等家綢布各衣十餘件兹始經小的查獲送請究追王等各失主相約投案領贓曹　稱小的向當茶博士近被主人所𢷤衣食難謀自忖與其彳亍餓鄉不如犯法以圖一飽今旣到案惟乞施恩通刺判令發交顧探帶回捕房管押兩禮拜贓分别給各失主認領○二百四十七號華捕解張阿榮張阿小馮茂昌等人到案禀稱昨日伊等與某麫館主唐阿華口角繼又蜂擁攅毆致唐身受微傷事爲小的查知是以一併拘拿請辦唐投案訴稱張向在小的處爲夥此次欲辭往鄰店以致忿爭不料其竟引類呼朋羣將小的毆撃張供稱小的惟與評理並未兇毆餘人所供略同通刺判令各管押兩禮拜○無恥野　淫倡李黛玉携同傭婦陸朱氏彳亍途中拖曳狎客適爲四百二十一號華捕所見拘入捕房解送公堂請辦李倡供稱小婦人家在揚州裔出良家幼被匪人拐賣鴇婦萬分兇惡日偪令作此無恥句當以致身犯刑章陸朱氏供稱小婦人傭於黛玉小姐處甫及四天昨晩惟扶之出外找尋某客餘不知　通剿判令各掌頰五十下赶緊回籍不准逗留○積竊陳阿二迭經懲辦終於怙惡不悛昨日又竊取謝四友家布衣四件經一百八十八號華捕拘獲解案請懲謝投案領贓陳無從抵賴一味求恩通刺判令笞責一百板驅逐出境○包探杜雲鄉禀稱昨日有王桂者在四馬路某處弄中小便非但喝阻不理且敢出言傷八是以拘請判斷王供稱小的不敢與包探爲難叩求恩典通刺判令管　兩日以爲違忤包探者儆○二百六十號華捕解馬夫錢錫萬到案禀　小的見此人違章溜馬是以解請罰鍰通刺判　洋銀　圓○某號巡捕解馬夫李阿三到案禀稱此人專喜駕車飛駛昨又與他車爭先小的兄之是以拘解請訊通刺判罰洋銀三圓○租界各挑糞夫業已一律改用新式鉛桶捕頭請通刺將糞夫頭目宋浦氏傳案諭話通刺准之飭傳該氏於十八日早堂候訊 
[法界公堂瑣案]  
　　尙仁里程龜倡院有倡婦錢　玉者門前冷落狎客稀逢以致積欠各龜傭帶擋洋銀二百餘圓及房飯資一百餘圓其母錢氏擬待錢倡脫籍後以身價銀料理無如所索甚　無人顧問本月初三日程龜訪得錢氏借居菜市街因卽扭至捕房控訴捕頭以此種齷齪事烏可呶呶瀆訴命交人保出自行清理錢旋挽有力者爲之斡旋具詞投公堂呈控鄭大令飭提到案於昨日禮拜二會同代理繙譯事務之巴君升座研訊鴇兒汪陳氏伸訴前情並將借據呈電大令轉問錢倡供稱小婦人積欠屬實刻已不願爲倡無奈母親多方　阻汪陳氏稱　恩提其假母到案嚴追大令問錢倡家内尙有何人供稱小婦人原籍杭州本姓嚴生母早已物故現在依假母錢氏爲活大令著押候交人保出理償○趙曹氏訴稱劉王氏借去洋銀十五圓立有借據此外尙借金約指二枚計共值洋銀四十餘圓向索不還叩求追繳劉王氏供稱趙曹氏曾以金約指一枚倩小婦人兌去尙有一枚因女兒患病借以質銀使用趙曹氏又稱當時曾許其女受聘後卽將借欵交還不圖向之索取反敢行兇劉王氏供稱小婦人所借洋銀另有借據叩求寛限半月交還金約指一枚須待女兒許字與人後　付大令怒謂倘爾女終身不字則此　無歸還之日有是理乎著押候覔的實人保出統限一月内歸楚○蘇玉興控王性元欠銀二千餘兩大令迭次訊供以經勸之張青元掯匿洋銀百圓命押候繳案旋由同業各靛青行具詞保青元出外限一禮拜内理楚大令著具限狀存查昨日青元遣抱投案遞禀聲稱現在王避不到案小的不過從中經勸從無賠錢之理况王因欠人錢財被控公堂之案已層見疉出從未有如此辦法大令謂青元收到之洋銀理應繳出當時具有限狀今何得托辭推諉遂將原禀擲還諭令不准多瀆○伶人羊喜壽控學徒胡和尚背師潛逃大令著將胡母子一併押候繳還所用洋銀此已紀諸前報矣昨日羊伶投案求追大令命提胡母謝氏到案問因何不將洋銀措繳供稱務求恩准將小婦人釋出兒子仍押捕房待繳到洋銀再求開釋羊伶又稱謝氏有姘夫混名小周現爲東洋車主求提到案著繳大令准之○新北門外蕙芳閣茶寮主陸炳照偕茶博士汪小有投案訴稱趙了頭李懷才等十餘人前來啜茗强欲賒欠向之索取反被扭至吊橋畔任意兇毆以致身上受傷幸有巡街捕到來將趙李拘獲今特解案請懲趙李同供稱小的等因見有人打架不忍袖手旁觀上前解勸不料竟被巡捕悮拘大令著各管押三日○包探禀稱車夫張阿仁停車路旁旋有别車載洋傘一頂停在其旁張卽將傘竊取適爲巡街捕所見拘獲人贓今特解案請訊大令命管押五日贓存捕房待領○包探禀稱積竊王天生屢次犯案迭經送請大老爺懲辦前日又來租界中圖竊是以拘解請訊當拘獲時在身畔搜出皮夾一枚黑扇一柄王供稱皮夾係友人錫慶所寄包探又禀稱伊同黨甚多務求嚴究大令著驅逐出境不准再在租界中逗留○積竊陳永富被獲到案大令笞責之下飭送上海縣請黄大老爺遞回揚州江都縣原籍 
[美捕房紀事]  
　　勞何元者住居美界西華德路第二十一號屋内前晩十一下鐘率領家人出外閒游至一點鐘時始興盡而回見門首鐵鎖已扭落雙扉大啓知爲偷兒所算卽檢點失物計有報時鐘一架及紗縀衣服爲數不貲當卽投告捕房捕頭遣包探倪順泉往勘屬實飭卽迅速訪查○前晩北河南路第二百十一號門牌某姓客被梁上君子所算撬開後門而入竊去衣服燈并自鳴鐘等物於昨晨奔告捕房捕　飭　探竇如海查緝○浦東人混名荳腐銀全者向時在天潼路西人家爲傭去歲行竊西人羢毯等物逃遁當曾控諸捕房兹經包探張阿五訪知銀全匿跡於乍浦路某西人處仍爲細崽因卽禀知捕頭昨晨將銀全拿解捕房訊問之下吊出原贓押候解送英公堂究辦 
[金陵官報]  
　　閏月初七日辦木釐局候補道王立清禀知到差○初八日界口釐捐通判朱廷佐專丁禀謝力乏橋釐捐差並謝二十年比較案内記大功一次候補道倪文英銷木釐局差○初九日通判劉人僑謝委榖米局差○初十日縣丞葛炳庚解餉銀赴江陰通州回○十一日南捕通判屠卸事委署南捕通判林任事均禀知知縣李文耀銷蘆州總巡差○十二日正任南捕通判屠見辭運判戈乃肅到由揚來銷瓜州船局差○十三日知府柯逢時禀知知縣徐樹鍔聞訃丁母憂 
[蘇省官報]  
　　閏五月初八日巡檢管運森禀知奉兩江籌餉局憲委赴安徽隨同勸捐卽辭○初九日知府沈鳳韶禀辭回松滬局知縣李筠禀知奉委帮辦善後局文案差○初十日直隸州傳瀚禀銷吳淞江厘局差知縣林鈞澤禀謝奉委署理婁縣事典史程圻禀知奉飭分寗差委卽辭○十二日巡檢劉大銘禀知奉牙釐局委南橋釐卡司員差○十三日府經歴虞景崧禀謝奉委下游釐局司員差○十四日正任鎭洋縣吳鏡沆由寗回禀謝奉飭回任府經歴任迺霽禀知聞訃丁父憂 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年閏五月初九日京報全録]  
　　宮門抄○諭旨三道録前○湘撫吳奏查明新化縣被水失額田畝請准豁免錢糧摺○署直督王奏懇恩撫恤駐防兵丁摺○又奏被災地方設法平糶情形片○蘇撫奎奏解邊防經費片○又奏解内務府經費片○又奏解第一批京餉片○將軍裕等奏請將餉項照數發給以作遣費片○湘撫吳奏盤查司道各庫摺○閏五月初九日户部通政司詹事府正　旗值日吏部引見四十一名户部四名國子監一名欽天監二名武備院六名正白蒙二名兩翼三十名○奕年安興阿各假满　安○廣東臬司張人駿到京請安○河南叅將韓立本謝恩○溥僎請假五日○八額駙崇年各請假十日○立山續假十日○　景崇請假兩個月○召見軍機長麟張人駿○○頭品頂戴革職留任湖南巡撫臣吳大澂跪奏爲查明新化縣光緒二十年被水失額田畝恭摺奏懇天恩俯准豁免原額錢糧以示體恤仰祈聖鑒事竊照新化縣光緒二十年西南鄉永寍大陽等處冲刷成河及沙石壅寨不能墾復應豁糧田於是年秋災案内聲明俟該管道府復勘取結由司另行詳辦其西南北鄉四二六五等都尙堪墾復田地勘明成災各田畝應完錢糧已於是年秋災案内奏奉諭旨准其蠲免緩徵在案兹據藩司何樞詳據前署新化縣知縣周至德詳稱光緒二十年五月間驟被山水暴發以致縣屬西南鄉永寗大陽四二六等都十七處被水冲刷成河並沙石壅塞不能墾復勘明成河民田四頃一十三畝六分五厘三毫一絲六忽應徵正銀一十五兩一錢五分二厘四毫六絲九忽隨徵加一耗羡銀一兩五錢一分五厘　毫四絲六忽已據各業户將置田之印契繳縣呈請註銷實係失額無徵應請照例豁免等情由司札飭該管寳慶府知府莊子楨親詣復勘無異取具册結由府加具印結齎經前署鹽法長寳道莊賡良覆核加結轉移到司由該司核明詳請具奏前來臣查新化縣光緒二十年永寍大陽四二六等都十七處被水冲刷不能墾復田畝共應完地丁正耗銀一十六兩六錢六分七厘七毫一絲五忽失額無徵係屬實在情形相應奏懇天恩俯准敕部查核照例豁免以廣皇仁而紓民力除將册結送部查核外理合會同兼護湖廣總督臣譚繼洵恭摺具奏伏乞皇上聖鑒訓示謹奏奉硃批著照所請户部知道欽此○○署理直隸總督雲貴總督臣王文韶跪奏爲駐防兵丁被災窘迫援案懇恩量子撫恤恭摺仰祈聖鑒事竊固安縣駐防旗營因本年四月初三四五等日風雨交加三晝夜不息瀝水匯歸衙署兵房被水冲塌甚多珍丁無處棲止窘迫情形不堪言狀查光緒十六年水災經稽查采堉粥廠升任　僕寺少卿胡聘之以左右兩翼駐防兵丁生計維艱奏請酌撫經户部議照光緒九年成案現放章程加給一月錢糧在直境者由藩庫撥給在順境者由府尹撥給均在賑務欵内動支十八十九兩年水災亦經循辦在案本年固安駐防兵丁被災困苦應請援照歴届成案加給該兵丁等一月錢糧固安係在順屬境内應由順天府府尹在於賑撫項下核明給發以示體恤據藩司陳寳箴具詳請奏前來臣覆查無異理合會同兼管順天府府尹臣孫家鼐順天府府尹臣陳彛恭摺具陳伏乞皇上聖鑒訓示施行謹奏奉硃批着照所請户部知道欽此○○王文韶片再上年順直各屬大水爲災旣廣且重京津糧價日昻民食缺乏經督臣李鴻章飭令籌賑局招商運糧平糶嗣欽奉光緒二十年十二月十九日奉上諭御史管廷獻奏兵民艱食宜設法購買平糶一摺據稱近畿一帶連年被水糧價騰湧惟有向河南山東購買雜糧由衛河運至天津山海關一帶平糶等語著體察情形或遣員購買或招商購買並將沿河各關糧石稅厘一概豁免源源挽運以濟要需等因欽此當經李鴻章轉行欽遵辦理臣到任後因市價仍昻復飭添招殷實糧商分投採運兹據籌振局司道詳稱自上年十月起至現時止招募貽來并糧商盧景榮等四十九號由豫東購買米麥雜糧七十五萬八千石運至天津又京城安平義倉紳董牛英等二十七號由津購買米糧三十七萬四千六百石運往京通又永順糧商周水年等十五號由津購買大米雜糧七萬九千石運往永平遵化山海關一帶减價公平糶賣以濟民食由局陸續詳經塡給護照咨行各關卡一體免完稅厘並派員在河南道口鎭及天津關並灤州昌黎等處認眞稽察該糧商等均依限運到並無假公濟私沿途糶賣情弊詳請具奏前來臣查京津及山海關一帶先後運到米麥雜糧爲數正復不少而各處糧價尙未能十分减落現仍廣招米商接　購運以期來源日旺市價漸平藉以仰慰勤恤民隱之至意理合附片具陳伏乞聖鑒謹奏奉硃批知道了欽此○○奎俊片再准户部咨會奏預撥光緒二十一年分東北邊防經費銀兩照案指撥江海關洋稅銀十萬兩等因卽經行關遵照去後兹據署江海關道劉麒祥詳稱奉撥前項銀兩現於關稅項下先行動支一半庫平銀五萬兩循案仍交京莊號商天順祥匯解赴京投納以期妥速詳請奏咨前來奴才覆核無異除給咨批發商匯解外理合會同署兩江總督臣張之洞附片具陳伏乞聖鑒謹奏奉硃批户部知道欽此○○奎俊片再准户部咨光緒二十年内務府經費指撥江海洋稅銀五萬兩以二萬五千兩解部歸墊二萬五千兩徑解内務府應用等因當經飭據該關先行籌解内務府銀二萬五千兩並隨解平餘等銀八百二十五兩交商匯解在案尙欠解部歸墊銀二萬五千兩續准部咨内務府放款不敷毋庸扣抵仍令解府應用等因行關遵照去後兹據署該關道劉麒祥於關稅項下續籌銀二萬五千兩並隨解平餘銀六百二十五兩拾運布袋銀二百兩仍交京莊號商匯解赴京交納以歸妥便所有光緒二十年分江海關奉撥前項經費銀五萬兩業經先後分批清解並無帝欠詳請奏咨等情前來奴才覆核無異除給咨起解外理合將清解緣由附片具陳伏乞聖鑒謹奏奉硃批該衙門知道欽此○○奎俊片再准户部咨開奏撥來年京餉一摺單一分于光緒二十年十一月二十八日奉上諭户部奏撥光緒二十一年分京餉應照奏定數目于來年分批赶解限五月前解到一半十二月初間全數解清不准截留攺撥等因欽此單開撥江海關洋稅銀一十萬兩咨行札關遵辦去後兹據著江海關道劉麒祥詳稱于關稅項卜先籌第一批銀五萬　循案仍交號商匯兌以歸妥便詳請奏咨前來奴才覆核無異除給咨起解外謹附片具陳伏乞聖鑒勅部查照謹奏奉硃批户部知道欽此○○裕祿等片再奴才沙克都林札布所帶兵勇請定餉項每月應需銀二萬二千餘兩現已由部領至本年三月底止准户部來文卽於三月底截止停發現在發放各項餉需並遣費銀兩計至五月底止其不敷銀兩係于吉林將軍長順行營餉内借墊銀一萬八千餘兩曁向裕祿于奉天兵餉内借墊銀二萬五千兩又所部兵勇均與長　所部同在前敵所有員弁書識自去年隨同拔隊東征馳驅於冰天雪地之中墮指裂膚　屬備嘗辛苦况　外兵荒歲歉百物昻貴均應加給津貼　兩俾足資斧而便從公業經比照長順奏准行營八成津貼章程一律支放其察哈爾調到官兵亦比照咸豐八年成案酌給跟役銀兩一視同仁並無冐濫又由吉林調到之全營翼長協領慶雲隨帶員弁書識共二十九員名均於正月十五日任差又馬小隊四十四名於二月初一日挑齊其薪水口分　兩均自正月十五二月初一等日開支以上各項動支銀兩正在具奏聲明之際適奉電寄諭旨遣撤應遣兵丁均有遣費該翼長隨帶員弁兵丁亦一律給子遣費彚案報銷所有前借墊發餉項銀兩應請旨勅下户部照數發給由奴才沙克都林札布派員赴部請領以便解還歸墊俾清欵日理合附片具陳伏乞聖鑒謹奏奉硃批户部知道欽此○○頭品頂戴革職留任湖南巡撫臣吳大澂跪奏爲循例盤查司道各庫恭摺奏聞仰祈聖鑒事竊照巡撫到任例應將司道各庫所存錢糧盤查具奏臣恭奉上諭著回湖南巡撫本任等因欽此回任後卽飭　司並糧鹽二道分别查造庫項清册呈報去後兹據湖南布政使何樞糧儲道但湘良署鹽法道莊賡良各將庫存銀兩造册呈送前來臣逐加查核潘庫實存地丁等欵共銀一十一萬四千二百六十九兩五錢六分驛站項下實存銀五千五百七十二兩一錢七分九厘糧道庫實存漕南等欵共銀一十七萬九千八百九十四兩六分一厘八絲鹽道庫實存鹽規等欵共銀四千三百九十一兩八厘二毫臣隨於光緒二十一年五月初四日親指司道各庫按欵盤查逐一彈兌悉與册造銀數相符所有臣回任盤查司道各庫緣由理合循例恭摺具奏伏乞皇上聖鑒謹奏奉硃批户部知道欽此 
 
