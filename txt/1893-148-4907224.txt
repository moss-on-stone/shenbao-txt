# 1893 - 148 - 4907224

 

Page 1

 
 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隠矶矶窮年所箸有六科準繩一書多至一百二十卷可謂集醫學之大成矣兹由公記倩本局印行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找兩元五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟冀雅鑒 
[新印增註飲香尺牘告成] [  圖書集成局代啓]  
　　魚鴈往還藉通情愫尺牘雖小道然非腹空如瓠者所能走筆而成是書係白下慵隠子所箸由頌揚禀請以迄箴戒致覆分爲二十八門門各數十首或駢或散其體不同要皆鏤月裁雲精心結撰卷首冠以時令賀籌賀喜諸集句尤爲切要之文兹由飲香居士倩本局排印刻已告成每部四本定碼洋三角世有先覩爲快者請臨上海逢源里熙記書莊以及各書坊購取可也 
[本報紀拐妻謀命事系之以論]  
　　連日本報紀吳妙林謀斃阮阿狗一案大書特書不厭其詳誠以似此命案其計謀之很手叚之辣實出情理之外無怪聞者驚心談者色變也查此案早經屍母院徐氏赴巡防局控告請究阿狗下落局員以關繋頗重送縣訊辦而黄大令亦以人言藉藉遂將吳妙林及帮凶之吳桂華莊金堂獨眼阿六馬阿二曹德標隔别研訊竭通宵之力反覆推求各犯始將謀斃阮阿狗情形和盤托出次日在吳妙林祖塋之旁掘出屍身驗明拳足各傷夫而後阮阿狗之沈冤可雪而吳妙林及帮凶諸人之罪眞覺擢髮難數矣歴來謀命之案爲錢財而起者十之二三爲奸情而起者十之七八此案吳妙林先與阮張氏通奸亦不脫尋常窠臼厥後相遇於途軋至滿庭芳小客寓嚴加扃鐍使不得逃竄繼竟鬻入富春里花烟館此則跡涉拐賣而非奸情之所得而概也因思鬻在别處未易奏手鬻在本埠又恐阿狗纒擾不已遂與帮凶諸人設計將阿狗誘出行至地僻人稀之處拳足交施遽戕其命此其設心之很與豺狼虎豹何以異乎設以戀奸情熱之故而將本夫謀斃以圖永好此雖爲理之所不容尚爲情之所應有乃始則奸之繼復鬻之已非兒女情長者可比慮鬻後之必生枝節而遂毅然置之死地視人命如草菅絶不遲回瞻顧更非戀奸情熱與淫婦同謀加功者可比蓋其人之秉性凶頑實出常情之外故所作之事亦不可以常情例之即以帮凶之吳桂華等而論其於阿狗非有睚眦之怨芥蒂之嫌也祇以貪得酬儀洋五元遂輕聽吳妙林之糾約此打一拳彼踢一足釀成非常之案甘蒙黨惡之罪而不悔此亦豈常情之所可例哉既非常情之所可例則辦理此案者原之無可原恕之無可恕必當照例擬辦爲懲一儆百之計固無待鄙人之贅言所不能默爾而息者則在平日流氓之多滬城南北兩巿無地不有流氓而以北巿爲尤多蓋租界之中五方雜處流氓呼朋結黨掉臂遊行易爲生財之計故皆以此爲安樂窩雖有巡捕包探隨時稽察遇有犯事者立即解送公堂然公堂之權止於杖責枷號其情節較重者惟有送縣辦理送縣之後亦不過備文遞籍夫使遞籍而永不再來則雖以鄰國爲壑而此處尚可圖目前清淨然遞籍者不出數月即已乘隙而至即使仍被巡捕包探拘獲解送公堂送縣遞籍而彼之免脫如故匿跡如故似此情形見於公堂案牘者不一而足已成刻板文章幾疑官憲之法令至此亦有時而窮法令既窮則若輩益無所忌憚膽氣愈豪心計愈很而種種非常之案遂因此而多吳妙林身充捕夥而竟敢拐人之妻戕人之命此誠流氓中之尤爲凶惡者即吳桂華等貪區區五元之酬儀而竟殺人不眨眼充此心也打家刦舍作亂犯上之事何一不可爲乎其不能不執法以嚴懲之也明矣顧與其待釀成巨案而始執法以懲之則被戕者已不可復生議抵者且不免株連固不如治之於平日足以遏其焰而清其源凡事之成也必有其漸流氓之敢於戕害人命抑豈無其漸乎拆梢不已必至鬥毆鬥毆不已必至尋仇尋仇不已必致殘殺此必然之勢也若而人者豈笞責之所能儆枷號之所能懼遞籍之所能約束乎非治以軍流之罪固不足以稍示懲創也如以所犯情罪尚輕未便概擬軍流則有永遠監禁之法在凡流氓之犯事逮案者察其狀貌凶惡性情粗暴初次到案則重子笞責枷號絶不寛貸如到案已非一次則一望而知爲桀驁不馴非笞責枷號之所能教誨計惟收入自新所供其飯食終其天年使不得再履人世逞其虎噬狼吞之志如是則流氓庶有所儆惕不敢如前此之胡作妄爲而地方亦可清凈官府當不致蹙額而歎謂斯邑之難治矣雖當辦理之始或不免疑執法之過嚴然嚴辦一人而足以寒數十百人之膽即可保數十百人之命其所全不已多乎昔人謂治亂民用重典洵是不刊之論欲辦滬上之流氓尤非用重典不可因有感於吳妙林之事縱論及此嫉惡如仇之君子當不河漢斯言 
[諭旨恭錄]  
　　四月十一日奉旨孫朝華王頌蔚陳名侃萬本敦張汝熙陳璧孫賦謙李念兹唐炳麟王綽潘慶瀾黄均隆艾慶瀾宋承庠俱著記名以御史用廕生文惠著以文職用截取郎中陶堮王用欽司務臧著興博士史從鑑俱照例用吏部學習員外郎代倫主事文載俱准其留部盛京户部主事員缺著迎陞補授欽此 
[本館接奉電音]  
　　昨由京友電傳上諭一道敬謹譯登○四月十六日奉上諭前據大理寺卿徐致祥奏湖廣總督張之洞辜恩負職當諭令劉坤一李瀚章確查具奏兹據該督等先後查明覆奏張之洞在兩廣總督任内並無懶見僚屬用人不公興居無節苛罰濫用等情現在湖北辦理鍊鐵開礦尚無浪擲經費情事其餘各條均係傳聞之悞湖北布政使王之春亦無掊克聚歛實據張之洞王之春均著毋庸置議候補直隸州趙鳳昌不恤人言罔知自愛著即革職勒令回籍以肅官方張之洞向來辦事尚屬認眞嗣後于應辦事宜務當督率屬員力求撙節妥爲經理用副委任欽此 
[電告水災]  
　　昨接廣西南寍府發來電信云春杪猛雨三日山潦四合風急浪疾奔突震撼低窪之處爲沼爲墟高者拔木發屋如南嬭地高墦雖已淹水幸無大害若寗屬之永豐等處三十八村廬舍盪然横州之便鄉近河一帶皆被水淹惟貴州有石霸勢高水緩而廣東靈山之沙平墟百餘户僅存數家六屋五利二墟千餘户淹斃無算尤甚者寍州屬之董墟八百餘户所存無幾連州附近各村淹斃者干計廉州被害亦多現有流民千餘聞馮萃亭宫保會同該州李司馬設法振濟查前年地動去年冬至雷震似爲刻下災兆以上皆來電語也山右沈災未澹而粤東西又猝被水厄蒼蒼者何不愛我民之甚耶原電字碼舛悞頗多細爲繹僅得彷彿二豕之訛在所不免閱者鑒之 
[水災續述]  
　　粤東廉州水災已登報牘兹聞邇來　雨爲災廉欽二州均遭慘禍廉城倒塌房屋及傷斃人口 
 
 

Page 2

 
 
以數十計附城各鄉房屋留存者只十之二三餘皆被水衝塌男女老幼之死於水者尤難悉數流屍滿目幾不忍言五利墟原有鋪户數百家存者不及十分之一欽州城内之塌屋傷人亦與廉城相似城外各街蓄水深至丈餘可任舟來往電竿摧折甚多不能通傳消息徐花農學政適按臨廉州考試目覩災况不忍膜視即會同地方官籌銀賑卹困苦顚連之輩殘喘賴以稍延猶望各善士慷慨輸捐接續賑濟庶可甦涸轍之魚已 
[又戕多命]  
　　廣東新會縣潮建鄉陳盧兩姓挾嫌械鬥傷斃多命各情疉登前報聞自五月杪兩姓對壘後即由該管分司詳禀縣　派出兵差彈壓新會某叅戎又將械鬥情形馳禀大憲隨即帶隊前往以戢兇鋒不意兩姓又於前數日各求别姓襄助再爲鏖戰人聲震地砲響驚天約半時許盧姓力不能支追奔逐比被陳姓啣尾截撃直攻入盧姓村内焚去屋舍數間有孀婦某氏被敵人轟傷殞命其餘散失財物蹂躪房屋者不一而足是役也盧姓當塲斃命者約十人陳姓雖獲凱旋而族類之死傷亦屬不少云 
[懷集亂耗]  
　　廣西來信言梧州府屬之懷集縣近有土匪揭竿起事聚黨約數千人嘯聚於大竹涌山上焚刼擄掠勢甚披猖聞黨中多兩粤劇匪因邇日查辦緊嚴藉此爲逋逃之藪匪目毛夏二姓誘脅鄉民趨附立僞號曰義國太平其旗幟大書替天行道刧富救貧字樣擄去少壯男女各百餘名口男則使之挑運糧食軍械女則使之治理饔飱附近鄉人多有盡室以行免遭荼毒者惟梁村冷圩兩處略覺安堵此外則遷徙流離荒凉滿目邑尊張明府到任未久遽聞此變已飛禀梧州府懇即轉詳大憲請兵剿洗聞有勁旅多人於初六日行經四會縣城初九日可抵懷集彼跳梁小醜諒不難尅日蕩平也 
[一鳴驚人]  
　　廣東省城北門砲臺向有大砲一尊咸豐朝赭宼猖獗藉以防禦一日有兵丁過此以爲其中空無所有盛以香火燃砲眼僞作放砲狀不意迅雷一聲不及掩耳其藥卒然轟出幸未傷人說者謂當時曾置藥其中以故有藴而必發也 
[暹法近聞]  
　　新架波來信云佔踞暹羅疆界之法兵仍在士丹他陵堅營固守並無退意傳聞暹人不欲與之計較現又有法兵六百名由榮地啓程假道東南方前赴江城駐紥此項法兵中三分之一爲歐洲人餘俱土著東京地面共有法兵二萬五千名内歐洲人一萬名其餘俱在越南招募者又聞暹羅駐兵東境欲使此處居民藉免驚懼並無與法爭衡之意倘法兵進佔至巴錫界内亦將拱手相讓無有異言刻下法兵緩緩而行殊無忙迫之象惟所帶糧械業已早爲之備儘堪一戰矣計各國駐暹之砲船一爲英國士威路一爲葡國邊高美亦擬調船保護迄今仍未抵埠有知者謂暹法之事不日定可商妥斷不至輕啓兵端暹廷擬將美江之左界概歸法人另外酌賠軍餉若干以免兵連禍結云 
[船章新定]  
　　長崎來信言日本國家現奉設立船艘新例擬頒行各口岸使來往船隻共相遵守並在各港添設船政官一員俾有專責業經咨會駐日各國公使俱允照此辦理諒不日可刊佈週知矣 
[迹類逃亡]  
　　上月杪日本郵船薩擘丸由上海出吳淞口經烟臺朝鮮然後回長崎船上細崽施姓挈一十七八歲之男孩寄養廣馬塲德和麵館館主見孩身餐别無行李叩以何姓何故到此據云姓張寍波人奉母命來尋哥哥館主以長崎並無張姓其人且既奉母命來尋何以不帶行李再三盤問言語含糊惟交出洋銀二十四圓據云共帶三十六圓已付船貲十圓館主乃將洋銀代爲收儲而借以被褥迄今已歴半月餘人皆疑之見孩日往某裁縫處閒游因囑某探之孩自稱在上海虹口臥雲閣隔壁恒升祥零剪店習業有姑丈在正豐衣莊爲夥於是人皆疑其竊物而逃者特不知館主何以竟肯容留何不送至理事館中請張司馬設法送回故里耶 
[霜雪交侵]  
　　東歴五月五號即華歴三月二十日已交立夏令節而日本羣馬櫔木山梨諸縣忽降濃霜育蠶之家無不眉山蹙損起視箔上馬頭　咸因凍而僵上州富岡被害尤甚關東亦在所不免因此耗損者多逾銀四百萬圓○函館一名箱館東語謂之哈谷逹低通商八口之一也地處北海道較他處爲寒東歴五月四五號忽報天公玉戲不止寒氣逼人難堪恐從事耔耘乾不免懸耜而歎矣 
[刦案類誌]  
　　粤垣之西泮塘二約梁蘭徵孝廉家於本月初一晚四鼓時突有緑林豪客七八十人明火執仗破門行刦家人從夢中驚醒環向盜前乞命盜遂將各人囚諸一室使不得聲張於是肆情搜括除細軟物件不計外凡檯椅字畫古珍等物悉行刦取另有婢女兩日年方瓜破姿色頗佳亦被擄去室中空空洞洞别無長物鄰人某甲家聞喧擾聲啓户探望盜又乘機擁入刦掠一空眞所謂城門失火殃及池魚矣統計所失各物值銀甚鉅翌日即赴縣署報案請騐○某甲南海西樵鄉人在外洋貿易多年頗有蓄積近以倦游思返滿載金資於日前到省即搭渡船回鄉行至半途斜日西沈暮烟籠樹忽有盜黨駕舢板而來躍登渡船勢殊兇悍艙内亦有數匪僞作搭客出而接應渡夫等悉被脅制不敢與爭盜遂傾箱倒篋搜括一空所携銀幣金錢計共二千餘元悉數掠去甲念一生儲畜悉歸無何有之鄉竟欲投河自盡經人勸阻而罷甲謂内有數匪似曾相識緣在香港時同寓客棧匪等見其行嚢富有遂一路躡蹤而至慢藏誨盜斯言豈欺我哉○前日陶沙氹某烟店被匪多人闖入露出白刃多方恐嚇店夥拳缩如蝟任其櫃内錢銀掠去又河南水行某姓住宅前日爲子完婚賀客盈門倍形熱閙忽有緑林豪客突如其來用鎗指嚇主人翁勒令交出阿堵物主人不敢拂其意盡出所有與之賀客等幸未受傷然已飽受虚驚矣近來宼盜猖狂比之舊歲尤甚有緝捕之責者其將何以靖之耶 
[嚴禁花烟]  
　　揚州訪事人云花烟館爲納污藏垢之區二十四橋簫聲月色何堪容此輩不乾不凈點污其間許太守因札飭江甘兩邑尊會銜示禁勒令一律閉歇以靖地方猶恐龜鴇揚奉阾違是以密派員弁稽查犯者必飭提懲究一面又會同保甲總局趙觀察叅將彭叅戎出示曉諭云近聞城廂内外花烟館屢次滋生事端現已查禁限令一律閉歇並取具遵結在案至若烟館本亦不准開設因念素有烟癖之貧民藉以謀生是以本道府等法外施仁略子寛假惟花烟館雖經遵示閉歇猶恐陽奉陰違混淆影身合亟示諭爲此示仰各烟館知悉自示之後毋許留住婦女以免藉口　屬暗中仍賣花烟並恪遵前諭二更一律熄燈倘有居住婦女及容留匪人定照花烟館究辦見者咸謂太守厲禁之中寓矜恤貧黎之意彼餐霞吐霧者當不知感激若何也 
[停艇聽笛]  
　　金陵城内各河道經督憲劉制軍飭勇挑濬刻已一律竣工旋有某紳具禀憲轅請示禁各染坊就水次浣絲及居民傾倒穢物當道以織縀爲白門首業絲經非浣以秦淮之水其色不華未便因水之易渾絶其生計惟傾倒穢物誠爲惡俗之甚因飭保甲總局馬觀察江寍府李太守會銜示禁并責令河快地保來往稽查如敢故違許即禀縣懲辦○毘靈寺爲原任兩江總督曾忠襄公捐廉建造連雲廣厦窮極壯麗午鐘一鳴羣僧齊集佛堂啖虀粥者日以百計誠南朝四百八十寺中之冠也住持僧某擇於四月初八日廣傳衣鉢普渡衆生自朔日起日率領善男信女登蓮花座講貝葉經法鼓轟雷寳幢耀日花能噪舌石可點頭膜拜階前者肩相摩踵相接復有優婆夷優婆塞皈依寳座雜沓而來薙除煩惱之絲隨班唪誦迷離撲朔兩不分明雖云佛法無邊然能免昔歲某妖僧之已事乎聞傳戒之日卜夜而不卜晝頂燃蕭艾口誦彌陀諸秃頭愈痛而聲愈揚有以手遮攔者輒用檀木戒尺猛撃種種醜態只令如來慧眼一觀我輩檻外人不許從旁偷覷此舉也倘令昌黎伯聞之必憤然曰是當人其人火其書廬其居 
[刎頸確情]  
　　捫胸刎頸已紀報章當日原得自傳聞兹接訪事人　函云蠡墅鎭距蘇州閶門十餘里鎭中某姓子向在京貨店習業服 
 
 

Page 3

 
 
輙至對户金姓薙髮鋪閒談恒與鑷工陳某謔本月初七日下午互相捉搦陳遽以手狠揑其乳某姓子痛極奔回告知其母母大怒赶至鋪中戟指詈陳曰我家小郎被汝惡作劇倘因此而不克長大汝將何以償之語未竟遽以掌連批其頰時陳正在爲人薙髮驀受奇辱氣忿塡胸隨手將所持薙髮刀向喉間横抺鮮血直冐倒仆鋪中鄰人見禍已釀成將某氏拘住立喚地甲央鎭上某紳士延營中梁傷科敷治梁傷科察得刎傷及喉管約一分許血已流竭恐難復原如欲包醫須酬鷹銀五十餅某氏不得已唯唯允從連日疉進刀圭某紳又日子參湯一盞不知能保無虞否 
[懸賞覓物]  
　　欽加運同銜補用直隸州調補松江府上海縣正堂黄爲懸賞事奉關道憲聶札開接英總領事韓來函以英國桂林輪船主同一少年西人乘坐杉板出游船覆江中被淹身故當經中國船户將該二人屍身打撈前來酬洋三十元今查知該船主身上有值價甚鉅之金表一枚金練二條金戒指一枚該少年身帶銀表一枚均已不見函請迅飭縣委查追並代賞洋廿元等由到道札飭到縣奉此合行懸賞爲此格仰軍民人等知悉爾等如能將以上失物查獲送縣或逕送英領事署定當照格給賞决不食言須至格者 
[悞墮火坑]  
　　松江女子名金寳者不知其氏飄流滬上被剃頭阿來蹺脚阿二售入英租界福麟里某鴇野雞娼院嗣以不善酬應横施箠楚以致碰碎火油燈且帶傷女傭頭面女傭向之饒舌鴇給以番佛二尊金寳則遍體鱗傷惟是吞聲飲泣亦可憐已 
[雌虎收威]  
　　本邑西門外人張士明農夫也其性蠢愚滬諺以獃而無識者爲壽頭故人咸以壽士明呼之其妻某氏暴戻若胭脂虎獨喜佞佛家中恒供觀音如來諸偶像生有一女小字翠林習於母之所爲時合十誦南無阿彌陀佛不置近忽自稱仙人附體造言惑衆鄙俚可嗤其兄長林現充巡捕當差之暇不善母與妹之所爲致被攆逐出門携妻僑居左鄰王阿狗家内前日在田耕作不知因何與母互相詬詈突有王阿二者妄稱宅長出與長林爲難扭結成團互相毆撃阿狗恐釀成巨禍將一干人扭送巡防局請懲局員蔡蓉卿二　嚴訊之餘謂氏曰爾係雌虎也本委已久慕大名今且問爾爲何視兒子若眼中釘且更揑造妖言藉端漁利此種惡習法本難寛今姑念爾鄉愚不予深究爾今回去可速將諸偶像送至普濟庵令子媳依舊遷回一堂相聚如敢違抗定予重刑氏唯唯叩謝遵諭頓斂虎威又謂長林曰爲人之子須知孝敬烏得向母違忤長林叩頭如搗蒜求開格外之恩二尹叱令向母服禮隨母回家阿二事不相干揷身肇禍念其年逾知命一併釋師 
[副保不法]  
　　八仙橋巡防局員趙嶼秋少尹訪悉該處四圖地保副役吳某遇事生風斂錢肥已外間嘖有煩言近因湯桂生與李東升爭奪船單陰使船户以李東昇勒索等情赴縣喊控黄大令以事屬細微即飭該圖地保調處詎吳某串同差夥拘李東升並勒令給費洋四十元李知其作僞誘至家中奉以老拳並用草繩反接其手旋爲趙少尹訪聞即傳正保到局諭以不准用此等人作夥如敢故違富以官法處治 
[拐犯宜懲]  
　　句容人汪某素以薙髮爲生携其妻子來申雞棲外虹口王家宅子已六歲名曰桂生本月十一日下午嬉戲門前一轉瞬忽失所在旋偵知被同業汪德榮誘往松江遂掉舟前往尋覓汪知春光已洩將孩送返汪家鄰人惡其拐帶幼孩关入美捕房管押 
[誘拐荷校]  
　　蔡希賢誘拐茅道士之妻王氏來滬被王氏之母控於法公堂轉送到縣黄大令訊供之下判將王氏交官媒候伊夫具領蔡收所候辦爲前報所已紀前日帮審委員葉司馬提蔡至案略詰數語喝令笞責蔡供稱有病司馬騐明屬實免其笞責著枷號一月發　頭門示衆 
[撞船控縣]  
　　划船户毛裕堂於昨日午後投上海縣控稱昨日午後小的在南巿周家渡地方裝載搭客八人連小的及孫瑞華共十人行至中流忽有一船高挂風帆迎面駛來小的急欲避讓勢已不及即被撞沈十人悉入水中該船並不回顧乘風逕去當經隣船求起搭客三人及小的餘客與瑞華均占滅頂之兇共斃六人現經雇人打撈先來具報黄大令著候核示 
[覆訊小工釀命案]  
　　江北小工王　二遭寍波小工戎清宇毆傷身死報經黄大令詣騐屬實當將戎及工頭等帶回候訊已紀前報前晚二鼓時大令升坐花廳研訊先據二圖地保陸坤咸供稱十二日王遭戎凶毆在廿三保十三圖内此事應由顧洪春承辦大令問伊等凶毆在何地供在下海廟前此處前年曾出命案經十三圖地保吳秀芳承辦大令問是處離爾圖約若干路供係在交界之處大令提顧所　供稱該處係在二圖界内與小的無干大令問陸曰既非在爾圖内行凶爾何以知此事答稱當時實不知悉至十五日由廿五保三圖地保石茂鄉知照一再查訪始知寍波工頭洪阿藍住在小的圖内繪圖呈閱大令一再訊詰二人互相推諉大令謂本縣不問係誰人圖内當令爾等合辦此案陸顧唯唯遵諭大令提陳順大即阿大至案陳供係通州人王阿二今年廿九歲在小的名下爲夥小的向在華順碼頭爲工頭是日在碼頭上經管天平旋聞内面有人爭毆奔入察看見王戎偃臥在地大令問曰爾見有别人幫凶否答稱無大令謂爾能指實戎清宇行凶否答稱可以指實又問爾見戎將何物毆撃答稱不知大令曰不知凶器何能指實當本縣在醫院騐屍時向戎研訊戎堅稱並未行凶陳供行凶者實係戎凊宇大令謂本縣騐得王阿二實係受傷後患病身死爾可知當時醫生言王阿二於二四日到院時身患寒熱陳供十二日伊等打架由捕拘送捕房轉送醫院不收退出戎求買辦信函復往醫院求治其實並無傷痕至十四日王傷勢有增無减由小的取得大工頭余小毛信函於是日十二點鐘送王至院醫生於午後二點鐘診治不知醫生有何言語大令問曰十二日戎王因何事起釁供稱碼頭上下貨物均由小的與王等作工戎等係散工即俗所謂野雞小工也是日戎與王爭挑貨物以致打架大令問曰何謂野雞答稱如遇貨物擁擠小的等不能徧應則喚戎等扛挑謂之野鷄大令問曰是日貨物應由何人承辦供稱十二日扛煤炭共有煤五墩每墩扛錢或一百文或七十文視路之遠近定價之多寡均歸王阿二承辦戎與之爭奪致釀釁端洪阿藍供稱係紹興人十二日在碼頭上作工安置跳板忽聞有人毆打前往解勸見二人倒臥在地管碼頭洋人潑水驅逐閒人至伊等如何行兇小的不得而知大令問曰當時爾見二人爭毆係在何處供稱在鐵皮棧房後面又問離碼頭若干路答稱半里許問可曾知照地保供稱未曾知照大令提周四甫至案周供係通州人在太古碼頭爲小工王住小的處餘不知情大令著退下提戎至案戎供係寍波山北人今年二十四歲在華順碼頭爲野鷄扛夫十二日清晨有洪阿藍雇小的等作工忽有王阿二前來覇阻小的等二三十人向伊爭論被王阿二等百餘人行兇將小的倒拖强曳以致受傷小的並未將王毆撃大令曰王阿二之傷已由本縣騐明爾曾目觀衆人亦一一供明爾亦不必抵賴戎供小的惟將扛棒輕撃一下大令曰撃在何處阿二可曾倒地供稱撃在左耳邊並未跌倒大令曰本縣騐明阿二之傷在左邊頭頂上與爾供詞不符顯見逞刁喝令懲責戎稱願供實撃中阿二頭上問被撃之後阿二如何供稱阿二站立地上大令曰既遭爾毆豈有不倒之理戎供實係跌倒又問爾撃一下是輕是重供甚輕大令曰輕則不致受傷可速實供免受刑責戎執定前供大令著跪大練良久始供甚重大令問扛棒邊竹是木現在何處供是毛竹現在正豐街寓中又問能交案否答稱可令洪阿藍往取大令問洪曰爾願將扛棒交案否供稱情願大令判將戎清字釘鐐收禁洪交差帶同出外限次日將扛棒交案周及陳順大著退去赶緊函追屍族來滬陳等遵諭而退 
[移石飭查]  
　　英工部局在美租界建築西華線路其詳迭見本報前晚上海縣黄大令在花廳上問戎清宇兇毆王阿二一案據廿三保二圖地保陳坤咸十三圖地保顧洪春投案候示大令謂曰工部局設立界石爾等圖中居民何以將界石移去且糾婦女多人赴英公廨吵閙殊屬不成事體現由領事照會道憲轉飭到縣爾等既充地保曾否查過答稱現在居民並無異言惟小的陸坤咸圖中均已知照顧供稱小的圖内 
 
 

Page 4

 
 
容再知照大令著赶緊往查來案禀覆 
[萬家生佛]  
　　本館協振所昨接嶺南冀椿萱並茂及求病早愈人惠函云頃閱山西被災圖良堪憫惻用特送上洋銀十大圓乞彚送災區雖涓滴之水不足以蘇涸鮒然亦盡其力之所能到耳又承永興號助洋十元敦泰洋布號助惠安票元三十六兩七錢五分合洋五十元感仁施之稠疉拯兆姓於顚連和氣已萃家庭福報可操左劵人之欲善誰不如我海澨山陬其亦有聞風興起者乎 
[江浙同人賑晉記四]  
　　紹興陳君光德向客口外二月二十日自張家口書致其家所述山西災狀有足動人垂涙者其書云正月在寍遠發一信想早到二月初八日到此託庇粗安前信所云娶妻邢氏到此後盤知嫁過李姓因又買谷氏爲妻年十六歲面貌甚好上祖知縣出身其妹十三歲亦識字今買爲婢如果病好將來帶歸配與老三爲妻身價共化大錢八千五百文現在三人吃口反要七八千一月幸而邢氏自將紥帶變賣百餘千每月盤放二千餘文貼補口食去年之荒與光緒三年一式西路人口販來者絡繹不絶婦女面貌好年紀十七八者不過五六千文尚無人即要往往逼在客寓中陪客甚有不願覓死者小兒大半抛離未得帶來口外多吃死人之肉餓死者已有十分之三糧石均從陜西口外運去粮價漲加兩倍到下秋間恐西路糧完要從天津運去價錢更須豐漲此間情形比山西好多○四月初十日嚴佑翁從山東小清河工來電云此間河工月半可竣避潮墩五月初可畢晋賑非二三十萬不足濟事乞諸善長設法多籌俟有欵項必當前往效力云同人謹按山西口外一廳之地廣如一府欲查賑一廳或一府非先集十萬金不能成行蓋查賑災區非散給貧民可比必先審度毗連之區共計丁口若干一氣呵成不能或作或輟致釀禍變也佑翁行期須待欵集如有賜欵務求從速竊不禁爲口外百萬災民翹首跂足百拜九叩以速之桃隖散人述 
[申報館恊賑所經收順直山東河南山西賑捐四月初一日至四月初十日第十次清單]  
　　四月初一日莫釐三官堂銅洋一元吳宅洋一元不留姓洋二元六角知過子吳求父康健洋念元盛氏病愈求保康寗洋廿元無名氏洋三元○初二日同春堂來愈氏太太洋五元全盛局來無名氏洋一元榜上無名氏洋十元黄箸記銅洋三元無名氏洋一元太興無名氏洋五元○初三日徽州全順局來藜照書屋劉求保合家平安吉慶洋十元陳克啓無名氏洋一元有心無力人洋一元○初四日金勉痴潤資洋一角積厚堂洋四元花洋四元○初五日大豐洋一元勉力子洋十元林保東洋兩元學樸子洋五元五角南潯全盛局來鮑紫棠洋二元○初六日崇川張益之童子洋三元補過子求合家平安山西賑洋一百元上海王芹齡求母增添母壽病體速全洋十元李號洋二元○初七日江都縣張洋一元無名氏洋五元永義昶來綿力氏銅洋一元協源局織簾士洋一元馮門胡氏洋五元陳春源規元一兩零五分六厘合洋一元四角錢四十二文惠豐厚洋洋五元○初八日潮陽縣鄭門慈母趙仕智洋十元無名氏洋五分王紫銓指助山西洋六元又山東洋六元程翼之洋一元姜忠堂洋五十元勉方子銀十五錠合規元十四兩八錢一分六黄邑隠名氏洋十元○初九日安慶太古晉局來補過子毛洋一元百忍堂銅洋兩元無名氏洋一元○初十日姚江福順局來拙葊主人齒痛完願洋四元有心力不足洋二元未遂愿洋二元心餘氏洋二元無名氏洋一元以上總共收洋三百三十三元六角五分花洋四元規銀十四兩八錢一分六銅洋八元錢四十一文 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南巿瑣言]  
　　南巿石街陸姓家置煤屑於門外爲對門某銅作錢如元取去指爲行竊攢毆受傷此上月間事本館曾紀諸報簡者也至昨日事爲二十三七巡防局員李新園二尹所聞飭地甲陶小峯責以辦事糊塗陶禀稱小的該死以後不敢如是糊塗矣二尹令協同局勇往提陸姓并傳受傷人至案細心研詰想須有以警之也○昨日雨潤如酥道途泥滑遥聽林中鳩婦方喚行不得也哥哥見一女郎裙布釵荆天然韶秀在桑園南首淮陽公所河畔臨水浣衣適有一游僧躃而來兩目灼灼然注視良久女郎紅漸上頰俯道遄回僧自後尾隨四頋無人突前擁抱女郎嬌聲呼救僧逞其膂力勢欲用强事爲附近磨坊夥所聞聲出門觀看僧惟歛手而遁一失足跌仆泥中各夥遂奉以老拳僧伏地哀求始縱之使去嘻僧之不法如此而人家婦女偏深信不疑禮佛誦經甘心布施何愚而無識一至於斯耶○日來營勇方開濬薛家浜畚挶齊施聲聞邪許一日各勇正在挖泥機器船工作忽有運泥船飛駛而至悞將機器船猛撞船身震動某勇幾墮水中驚駭之餘怒不可遏紛紛躍上將舵工某甲扭住兇毆以致身上受傷不能行動統領楊軍門聞知其事賞給洋銀數元隨將各勇申斥一番並戒以下次不可如此如敢再犯定予嚴懲 
[英界公堂瑣案]  
　　包探唐寳榮禀稱某日朱公秀投捕房報稱山東人李寳明硬取去金約一枚約值洋銀八元數角及小的拘李詰問則約指已在潘維園處今特一併拘拿送案請追朱訴稱李喚至某茶肆中硬借洋銀不遂其謀即將金約指攫去李供稱小的係山東歴城縣人朱曾因某事借欠洋銀若干故將金約指抵押並非攫取尚乞原情潘供稱李將金約指倩小的付質尚未質去即由包探弔贓小的立即交還不敢掯阻求恩赦宥免受株連朱又稱小的並未欠李洋銀安用將金約指抵押蔡太守判令將李笞責二百板押候備文遞解回籍潘從寛開釋○一百零四號華捕禀稱西婦某氏坐羅乾川之東洋車至虹口既至給以小洋銀一角羅尚不滿意辱駡不休經其夫報諸捕房拘羅送案婦夫某甲投案申訴前情羅短衣葛屨俯首求恩捕頭禀稱甲係英國人須俟英副領事到堂會審蔡太守飭將羅帶回捕房明日解候發落○包探陳阿九禀稱施正濤家中失去錫燭臺錫香爐報明捕房經小的查知松江人洪阿七所竊是以吊贓送案施妻某氏投案領贓洪供稱小的流落滬江無計謀生以至犯竊蔡太守飭押候備文遞解回籍請地方官嚴加鈐束贓給失主領去○二十五號西捕禀稱昨日巡路時見馬車夫王阿寳駕車至黄浦灘加鞭飛駛有違工部局定例是以拘案請懲王供稱小的在某處供執鞭之役駕車略快以後不敢違章矣蔡太守判罰洋銀三元如數充某處西醫院經費○日前招商局司帳人甘日初遺家丁倪福控諸子卿遣人持招商局憑票收洋銀四十元騐明僞物向之根追言由某姓付下及送入捕房控究各存洋銀二百元既而解至公堂供明由胡德甫付下蔡太守限十日内尋胡交案昨日太守飭傳諸再訊問如何付票諸供稱職員向某姓收到票洋四十元付與某娼院及龜奴前去對照知係僞物致被控諸捕房太守飭將存在捕房之洋銀二百元如數給領仍准尋胡交案訊究 
[法界公堂瑣案]  
　　包探王榮培禀昨在江天輪船拘獲私帶小錢之王世高王張氏二人并小錢三十六千解案請究王張氏供家住寍波開恒元洋貨店此次由寗波至滬被包探所拘同轉謂爾知私帶小錢有士例禁否供小婦人係女流無知誤犯王世高供與王張氏同鄉同伴來滬託爲照料餘不知情同轉判該氏罰洋十元小錢三十六千如數充公王世高無干省釋○在花烟館吵閙毆傷西捕之徐文甫王老保由包探解案原告陳彩寳王桂寳亦投案候質先由六號西捕向魯繙譯禀訴細情陳彩寳王桂寳訴稱昨晚九點鐘徐文甫王老保至小婦人處尋歡小婦人不許上樓伊等即與我尋釁同轉問向爾尋釁者共有幾人供上樓只有兩人當赴捕房控訴派西捕來拘即被徐等毆打同轉謂徐陳曰爾之同黨共有幾人供只有二人實因醉後誤肇釁端同轉謂爾至花烟館吵閙尚敢毆捕實屬不法供不敢行兇同轉謂西捕傷痕尚在不必抵賴供實被西捕毆打小的眼角有傷謂爾先將捕棍奪下巡捕豈能打爾且巡捕見爾之同黨實有六七人爾當實供不得隠諱供實係閒人在旁觀看謂巡捕係奉公差遣之人爾竟敢毆打實屬目無法紀身畔所藏之鉛丸究從何處得來供係砲船友張歪嘴所贈同轉謂爾等均非善類著將王笞責二百板陳笞責一百板再各枷號一月期滿釋放○陳阿桂向姚一生訛詐由包探拘獲解案請究姚一生訴稱經收房租昨日在路行走被陳阿桂紏黨七八人訛詐致被剥去衣服二件又將所收房租洋九角一并攫去質票呈電陳阿桂供去年與姚同住客棧積欠寓錢倩小的擔保以後即躱避不見昨日在途相遇向索錢文並非訛詐同轉謂向索欠錢不應在路剥衣順見不安本分著將陳阿桂押候下期再核○廣東人王才虎毒打所買幼孩被鄰居朱福林高朱氏等扭送捕房解案請究同轉先謂朱等曰爾係鄰居可將如何毒打情形詳細申訴供稱見王才虎屢次用籐條將小孩毒打遍體鱗傷由高朱氏抱孩請騐王才虎供稱係廣東人向開老裕昌烟館小孩實係姪子並非買來同轉謂何人所生供係堂弟高生所生現在何處供在外尋覓生意弟婦於去年九月間逝世同轉問爾當知此孩生日供係十一年十一月十八日生同轉核計年歲不符顯見謊語高朱氏等供稱伊尚有堂兄在小東門王正隆烟館爲夥同轉飭將才虎暫押候提到其堂兄下期覆訊○包探拘獲聚賭之何守富解案何供偶一爲之求恩寛宥同轉著罰洋一元其身畔搜出二元五角一併充公斥退○陰陽學差敲詐一則屢紀報章昨由原告沈阿五呈遞禀詞並携其妻沈陳氏及小孩上堂申訴并請究辦嚴元發黄駿同供初十日三點鐘老爺喚小的等往拘陳沈氏小的等恐伊認識先遣陳西廷入内約至老虎灶啜茗後見沈氏隨西廷前來小的令西廷轉告老爺沈氏係教中人同轉問老爺可有說話供稱老爺問沈氏爾曾用刀及打胎否沈氏言只能推經同轉問老爺尚有何說供稱並無别說老爺命小的送伊回去沈氏不肯陳沈氏供稱老爺索洋三十元爾豈忘耶同轉著將嚴黄二差還押原告斥退俟下期再核○陳殿卿控王大林欠銀一案疉紀報章昨由原被各呈清帳同轉察閱之下謂兩造曰爾等所呈各帳前後不符據王大林所呈欠數只有二百十五兩有奇爾帳二百廿二兩有奇莊息至三月底爲止理應秉公酌斷遂問郁包探曰陳向王取錢三千可有見証答稱有學徒親見同轉謂原告曰然則是爾取無疑爾欲取人之布須先告知捕房不應擅取現在少布五十二疋合銀三十八兩及錢三千合銀二兩有奇應與被告對認並謂王大林曰所欠之實銀二派四十二兩四錢四分何時可歸供稱衆人欠帳均係按三折歸還同轉謂此係爲爾擔保之銀不能一概論王尚有帳簿被陳取去求恩追给陳殿卿供當日即還同轉謂爾前供第二日今云當日即還顯見不符爾可查詢衆人欠帳果係三折爾亦可向莊家說明著將王大林還押候查明再核○范寳林誘拐范家林之妻奉訊押追疉紀前報昨日同轉又提范寳林問曰爾將家林之妻藏在何處如不肯實供當送縣究辦飭包探將原被一併送縣聽候核辦 
[上海虹口元濟善堂施醫給藥一文愿第六次清單並附三月分常捐]  
　　香港羅君初屏經募晉豐號洋三元羅廖氏保定慈無名氏鄭榮山鄭茂棠潘子雲六户各二元林秀堂盧敬本堂羅愼安堂樂善子李文亨林鳳皆六户各一元李義方堂林鼎儀二户各五角○以上十五户計英洋二十二元伸規銀一十五兩八錢四分正○九江間廨託三晋源交來四貴堂五柳山房五義堂半閒堂三合居士承慶堂知非氏豐裕堂羅筱珊同祿堂無名氏蔡懶軒弗民氏吕建候蔣康之王建亨汪小圃王子常吳松亭戰髯客王東生劉樹泉于庚三王鼎臣馮著齋朱善亭楊春甫張錦堂李樹堂五福堂又同祿堂九餘堂劉玉山黄潤泉李秀峰于壽山楊紹仙李秀王遇順王芝亭邢雨亭蕭濟亭任助善李樂善索振榮李旺春劉老觀王雲卿周升鴻姜賛卿陳上卿錫慶堂李文亭佟中節張子均李大忠夏壽臣蔡迪亭田九臯梁福堂王文男臬房諸位共六十二户合英洋二十二元王宗培五元金陵張留餘堂四元精勤書室各同窻合洋四元倪公舘寄來倪嘵樓周月根高芷記隠名氏王心培賈楚玉六户合年合洋四元一角立昌泰號經募萊仙氏趙邦瑞陳訓翁趙云卿余照光無名氏董笛仙畢鮑林趙敬臣陶煥章曹能慶李人岐王訓芝無力氏烏云卿不有名無力氏十七户合洋二元八角錢二千九百五十文賈隠名經募洋二元六角公信安二元敦厚堂李無名氏湖南益陽有心無力人三刻中花洋一元保安氏王晉候二户各一元謙愼安來唐妙寳華妙園妙金妙豪妙珍妙富馮氏七户合洋八角温宅一善堂二户各五角寳順行來保寗四角陳耕琴二角乾大昌來梅菊道人種菜山人長白山人合洋一元錢三百七十文莫金記陳氏合洋三角錢三十九文無名氏二角○以上共收英洋五十二元四角規元一十五兩八錢四分正花洋三元大錢三千三百五十九文○又經收三月份各善士常捐○麥桂潤堂一百願錢三各文梁日廿五願七百五十文九章號禮和帳房二户各廿願各錢六百文賴仁新十六願四百八十文華榮和永義源怡珍居戚益齋湯鴻賓小舫主人巢子餘巢潘氏延壽堂潤德堂益記十一户各十願各三百文廣和記致號長洗亮先三户各七願各二百一十文至義居六愿一百八十文華榮昌殷茂庭殷守源殷許氏殷恆懹讓德堂溻霴庭八户各五願各一百五十文乾元押裕祥莊源遠堂誠記靜怡軒傳程茂生五户各三愿各九十文華京濟靜盧居衆友康建棣秀堂陳四户各三願各六十文楊方氏楊柳塘錢紀　孔匯生守綱子陳鳴齋樹春岐蜂少筱守菴家慶吳氏王氏邱氏沈氏錫媚玉媚蔣環淑貞十九户各一願各三十○吳春池正二三月份洋三元吳敬堂正二三月洋一元五角洽盛恆二三錢二百文陳鴈記五十愿二三月錢三千文王岐記三十愿二三月一各八百文何日葵鄭梅庭裕泰昌王禮堂四户正二三月各五愿各四百五文禮發押三願二三月一百八十文梁輝堂王尊勳何嚴初洗經珊許盛增五户各三願正二三月各錢二百七十文守拙子湧幢氏孫元振張季園四户各二願二三月各一百二十文黄敬全許始端各二願正二三月一百八十文江蓉生胡玉　福昌號三户各一願二三月各六十文源滄號五十願三月份一千五百文筆喇帳房四愿二三月錢二百四十文○以上共收英洋四元五角大錢廿三千零九十文合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年四月初十日京報全錄]  
　　宫門抄○黔臬唐奏報暫兼藩篆到任日期摺○浙撫崧奏請開復知縣革職處分片○又奏委調署知縣各缺片○豫撫裕奏徵收十七年分漕項銀數摺○浙撫崧奏查明浙海關第一百二十九結徽收洋藥釐捐銀數摺又○奏請開復已故知縣革職處分片○又奏海運完竣請將出力各員分别奬叙摺○又奏海運出力船商牙夥書吏人等懇恩奬勵摺○又奏查明保案請分别准奬改獎片○又奏甄别道府各員片○又奏知府辦運出力請准送部引見片○川督劉奏甄别知縣李尚昆等片○湘撫吳奏甄别知府沈瑩慶一員片○又奏上年徵收新舊錢糧完欠數目摺○又奏接閱南路營伍摺○又奏拿獲盜匪就地正法片○浙撫崧奏查明海塘沙水情形摺○遭督松奏漕船挽閘日期摺○四月初十日内務府國子監廂藍旗值日吏部引見三十一名國子監四名○豫公奕年各假滿請安○德馨預備召見○掌儀司奏十五日祭奏先殿載瀛行禮○召見軍機德馨敬信廖壽恒○○二品頂戴貴州按察使兼署布政使臣唐樹森跪奏爲微臣暫兼藩篆到任日期恭謝天恩仰祈聖鑒事竊臣於本年二月十四日奉撫臣崧蕃檄行布政使王德榜因病出缺委臣暫行兼署一俟秋審事竣交卸臬司轉理藩任事宜等因臣遵於十五日接受貴州等處承宣布政使司咸字三號缺印一顆並文卷庫册等項查點接收當即恭設香案望闕叩頭祗領任事伏念臣由浙江巡道蒙恩擢授貴州按察使履任甫經四月明刑時懍一心值秋讞之屆期考覈宜始終將事迺屏藩之兼攝籌維更煩劇知難查黔省本苗夷雜處藩司爲庶富總持舉凡史治民生餉糈厘稅各事宜在在均關緊要如臣檮昧懼弗克勝惟有隨時隨事禀商撫臣妥籌經理斷不敢以暫時兼攝稍涉因循致有貽誤以期仰答聖主高厚鴻慈於萬一所有微臣暫兼藩篆到任日期並感激下忱理合恭摺具陳伏乞皇上聖鑒謹奏奉硃批知道了欽此○○崧駿片再前署桐廬縣知縣陳錫蕃桐廬任内認解交欵計欠光緒十八年地丁正耗餉餘銀二千二百六兩七錢四分四厘延不完解由司詳請奏叅正在核辦間據陳錫蕃報解銀一千四十五兩尚欠銀一千一百六十一兩零仍未繳清即經奴才會同閩浙督臣譚鍾麟附片聲明奏請革職勒追在案兹據布政使劉樹堂詳稱陳錫蕃續將短欠銀一千一百六十一兩七錢四分四厘繳解清欵除將所完銀兩彚入光緒十八年奏銷内造報外所有原叅革職之案詳請附奏開復等情前來合無仰懇天恩俯准將前署桐廬縣知縣陳錫蕃革職處分即子開復以示策勵謹會同閩浙總督臣譚鍾麟附片陳請伏乞聖鑒訓示謹奏奉硃批著照所請該部知道欽此○○崧駿片再准部咨各省州縣缺出分班輪署先委正途一人次委勞績一人再將各項委用試用人員輪用一人每屆三月彚奏一次等因歴經遵辦在案兹查光緒十八年冬季分輪委州縣有臨安縣知縣楊宗瀛丁憂遺缺委正途班即用知縣左宜之署理又調署新城縣正任烏程縣知縣張勤光叅劾遺缺委勞績班候補班前知縣蔣紹琬署理又調署義烏縣正任金華縣知縣尹椿叅劾遺缺委試用班捐歸候補知縣葉滋純署理據布政使劉樹堂詳請奏咨前來奴才復核無異除咨吏部查照外理合附片陳明伏乞聖鑒謹奏奉硃批吏部知道欽此○○頭品頂戴河南巡撫奴才裕寛跪奏爲遵查豫省光緒十七年分應徵漕項銀兩數目開列比較清單恭摺仰祈聖鑒事竊惟部咨漕項銀兩比較於奏銷時開單奏報等因歴經遵辦在案關查豫省光緒十七年分漕項銀兩除停緩外實應徵銀九萬一千九百二十五兩零以此數作爲十分截至漕項奏銷止已完銀九萬一千三百七十九兩零未完銀五百四十六兩零計已完九分九釐四毫五忽比較光緒十六年分計多完三厘七毫八絲三忽比較光緒十五年分計少完五毫九絲五忽比較光緒十四年分計少完五毫九絲五忽據糧儲道土維翰造册開摺詳請具奏前來奴才覆查無異除册咨部外理合敬繕清單恭呈御覽爲此專摺具陳伏乞皇上聖鑒謹奏奉硃批户部知道單併發欽此○○頭品頂戴浙江　撫奴才崧駿跪奏爲查明浙海關第一百二十九結徵收洋藥厘捐銀數開具清單恭摺仰祈聖鑒事竊查案准總理各國事務衙門咨光緒十二年十二月初十日會同户部具奏洋藥稅厘併徵由各關與稅務司合力開辦一摺鈔錄原奏咨行到浙轉行遵辦並將光緒十三年正月初九日第一百六結赴至光緒十八年八月初十日第一百二十八結止徵收洋藥厘捐支銷各數按結開單奏報在案兹據護理浙海關寍紹台道吳引孫詳稱今自光緒十八年八月十一日起至十一月十三日止第一百二十九結期滿所收華洋各商洋藥厘捐並支銷各欵銀兩數目按照洋稅定章開具四柱清單詳請具奏前來奴才復核無異除分咨查照外謹繕清單恭摺具陳伏乞皇上聖鑒勅部查照施行謹奏夺硃批該衙門知道單併發欽此○○崧駿片再前任慶元縣已故知縣紀朋陵慶元任内短交光緒十八年地丁正耗等銀二千九兩零前因該家屬抗不繳解業經奴才會同閩浙總督臣譚鍾麟附片奏請革職勒追並將交代册結先行咨部在案關據布政使劉樹堂詳稱催據該故員紀朋陵家屬將欠解光緒十八年地丁正耗銀一千八百五十三兩四錢三分五釐耗羡銀一百四十八兩二錢七分四厘八毫餉餘銀七兩四錢一分三厘七毫六絲陸續解清所完銀兩彚入光緒十八年奏銷案内造報外原叅革職應請開復等情前來合無仰懇天恩俯准將前任慶元縣已故知縣紀朋陵革職處分准予開復以資觀感理合會同閩浙總督臣譚鍾麟附片陳請伏乞聖鑒訓示謹奏奉硃批著照所請該部知道欽此○○頭品頂戴浙江巡撫奴才崧駿跪奏爲海運完竣查明尤爲出力官員書吏援案懇恩分别奬叙恭摺仰祈聖鍳事竊浙江省杭州嘉興湖州三府屬漕糧改由海運每屆事竣歴將辦理出力之委員書吏暨商船牙埠人等擇尤請奬在案兹查光緒十八年起運十七年分漕日糧米飭令各屬提前赶辦由海運津逕交通霸經糧道世春督率各局員悉心經理一律交兌完竣米數顆粒無虧米色悉皆乾潔辦理尚無遲誤所有在事各委員書吏或綜稽運務籌畫精詳或派船騐兌晝夜辛勤或歴涉重洋備甞艱苦不無微勞足錄又杭州三府地方各官將應徵漕米首先全完似應將該府縣等一併量子奬叙用昭鼓勵據督糧道世春會同布政使劉樹堂詳請奏奬前來奴才覆核無異除飭查各該員履歴造册咨部查覈並將出力稍次之員給予外奬暨商船牙埠人等確查另辦外僅將尤爲出力官員書吏酌擬奬叙繕具清單恭呈御覽合無仰懇天恩俯准給奬以昭激勸理合恭摺陳請伏乞皇上聖鑒謹奏奉硃批該部議奏單併發欽此○○頭品頂戴浙江巡撫奴才崧骏跪奏爲海運出力船商牙夥書吏人等援案懇恩奬勵恭摺仰祈聖鑒事竊浙江省光緒十五年起運十四年各漕海運雇募商船前經奏明請援歴屆成案除運米一萬石以下由外給匾其一萬石至五萬石以上分虽給予職銜若已捐至五品另行酌奬均俟漕糧兌竣核辦奉旨允准其兼用招商局輪船恊運糧米擬照沙寗船居案一律給奬亦經咨准部復照辦復於漕務完竣將出力委員書吏開單奏奬聲明商船牙埠人等確查另行請奬各在案兹據督糧道世春詳稱據寗波商暨滬局總辦委員具詳上屆海運雇募寗沙各船經費該府州印委各官督同紳商牙務分頭勸諭整理舊船並經招商局挑選堅大輪船迅速協運踴躍從公毫無遺誤及書吏人等承辦文案查探船隻吊照取攬均能勤愼辦公著有微勞查各商船承運漕曰正耗米五十二萬二千七百餘石一律掃數運津援照歴屆成案分虽擬請職銜官階並據聲稱光緒十五年浙江省漕糧停征奏明採辦正耗米十萬九千餘石全交輪船承運各錢兌米催𨇃押運一切事宜尤爲繁重該商夥等均屬始終出力應請一併給予奬叙開摺詳請奏奬前來奴才覆覈無異合無仰懇天恩俯准給奬以示鼓勵除咨部查照並飭取各該船商牙夥書吏年歲籍貫履歴另行送部查核外謹繕具簡明清單會同閩浙督臣譚鍾麟恭摺具陳伏乞皇上聖鑒訓示再此次係十四十五兩年兩屆併辦是以人數較多均係按照米數核奬並無冐監合並陳明謹奏奉硃批該部議奏單併發欽此○○崧骏片再查案准部咨議復浙江省光緒十七年起運十六年冬漕海運出力官員書吏請奬遵旨覆奏一摺於光緒十八年六月十九日具奏奉旨依議欽此並鈔單内開知府用候補同知調署錢塘縣知縣伍桂生請俟得知府後加鹽運使銜查該員保舉補同知後以知府用之案業經核議改爲加一級於光緒十三年三月二十六日具奏奉旨在案候補縣丞胡祥鈺請俟補缺後以知縣用查該員係候補主簿浦江縣典史保舉補主簿後以縣丞用所請補 
 
 

Page 14

 
 
缺後以知縣用並非主簿升階均應令另核奏明請奬等因咨行到浙當經轉行去後兹據督糧道世春會同藩司劉樹堂詳稱據前署錢塘縣伍桂生禀稱前在仙居縣任内因撲滅會匪出力案内列保俟補同知後以知府用當奉部議改爲加一級奉旨行知欽遵在案又於剿捕台州土會各匪黄小二等案内列保俟補同知後以知府補用奉部核准於光緒十四年七月十六日具奏奉旨依議欽此委因准保知府補用之案查造履歴時漏未聲叙奉旨月明致奉駁查應請仍照原保俟得知府後加鹽運使銜又據浦江縣典史胡祥鈺禀稱原保既奉部駁飭自應遵飭另行請獎以符定例應請改爲開缺以縣主簿仍留原省歸候補班補用等情詳請奏復前來奴才復核無異除咨吏部外理合附片陳明伏乞聖鑒勅部核覆施行謹奏奉硃批吏部議奏欽此○○崧駿片再准部咨道府州縣保歸候補班人員應於到省一年後察看考核分别補用又捐納分發試用知府一年期滿例應察看才具分别補用各等因歴經遵辦在案兹查有候補班前補用道丁彦海防例試用知府孫濬均試看一年期滿據藩臬兩司先後分案會詳前來奴才查候補班前補用道丁彦穏練老成海防例試用知府孫濬才具開展均請照例留省補用理合會同閩浙總督臣譚鍾麟附片陳明伏乞聖鑒謹奏奉硃批吏部知道欽此○○崧駿片再道員用浙江候補知府郭式昌才長心細爲守兼優歴署各府缺及辦理各局務均能因時制宜措施得當又道員用浙江候補知府萬福康勤愼明敏幹練老成歴委辦公不辭勞怨奴才於上年十月間敬舉賢能摺内奏蒙諭旨著交軍機處存記欽此欽遵在案並以浙江省海運漕曰糧米有關天庾正供南兌北交頗爲繁重該二員歴年委辦滬津通海運局務南北奔馳始終不懈凡招雇船隻愼選好米催䟎剥運各事宜均能認眞經理毫無貽悞本年海運仍派該二員辦理以資熟手可否仰懇天恩俯准將道員用浙江候補知府郭式昌萬福康二員俟本屆海運事竣給咨送部引見之處伏候逾格鴻施謹附片陳請伏乞聖鑒訓示謹奏奉硃批著照所請吏部知道欽此○○劉秉璋片再查嘉慶十六年八月十五日欽奉上諭嗣後各直省督撫遇有分發試用期滿人員務須嚴加甄别如實係才具明晰辦事勤能者准予保留欽此欽遵在案兹查有籖掣優員試用知縣李尚昆到省試用二年期滿試用知縣陳茂勳試用一年期滿均例應甄另由藩臬兩司分别造具各該員履歴詳册塡註考語會詳請奏前來臣查優貢試用知縣李尚昆才具明晰試用知縣陳茂勳年力富强均堪以本班留省照例補用除册送部外理合附片具陳伏乞聖鑒謹奏奉硃批吏部知道欽此○○吳大澂片再查定例道府州縣係歸候補班人員子限一年察看甄别等因歴經遵辦在案兹查有補用知府沈炏慶年四十三歲福建侯官縣附生於光緒十七年十月十七接到知府過班到省之日起連閏扣至光緒十八年九月十七日一年期滿例應甄别據湖南布政使何樞按察使王廉會詳請奏前來臣詳加查看該員才識稍拘操守可信堪以簡缺補用除咨部查照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○頭品頂戴湖南巡撫臣吳大澂跪奏爲湖南省光緒十八年分征收新舊錢糧截至年底止完欠數目循例奏祈聖鑒事竊照各省征收錢糧例應於年底截清完欠銀數專摺具奏歴經遵辦在案兹據布政使何樞詳稱湖南省光緒十八年分司道庫額征地丁起運存留驛站及隨漕淺船南折驢脚並蘆課各稅等項錢糧正耗共銀一百三十九萬五千一百八十九兩一錢一分六厘五毫截至是年年底止已完銀九十八萬六千五百五十兩五厘一毫未完銀四十萬八千六百三十九兩一錢一切一厘四毫又上屆奏銷案内應征舊欠光緒十四五六七等年地丁正耗共銀八萬三千兩二錢二分四厘已完銀六千二十六兩五錢八分八厘未完銀七萬六千九百七十三兩六錢三分六厘又湘陰益陽巴陵臨湘華容武陵龍陽沅江灃州安鄉等州縣並岳州衞應帶徵光緒十四五六七等年災緩地丁正耗共銀一萬九千六百一十五兩三錢八分七厘已完銀九百四十一兩五錢八分六厘未完銀一萬八千六百七十三兩八錢一厘飭據各該管道府州確查俱係實欠在民等情詳請具奏前來臣覆查光緒十八年分應徵新舊錢糧截至年底止所有未完銀兩均係實欠在民並無以完作欠情弊現在督飭司道嚴切催徵務令於奏銷前一律掃數完解以重帑項理合循例具奏並將完欠數目分晰繕具清單恭呈御覽伏乞皇上聖鑒謹奏奉硃批户部知道單併發欽此○○頭品頂戴湖南巡撫臣吳大澂跪奏爲恭報徵臣出省接閱南路營伍起程日期仰祈聖鑒事竊臣前將查閱省西常原鎭筸沅州各營事竣回省日期及閱過各營官兵技藝情形恭摺奏報在案臣由西路查閱營伍回省適值省城各書院開課之期次第校閱生童課卷並將省中應辦事件逐一清理定期於三月十八日帶印經騎出省接赴南衡永一帶將各鎭協營官兵依次認眞校閱容俟查閱完竣再行詳細具奏至省署緊要公事暨存防各營禀報仍隨時遞送臣行次核辦此外一切日行公牘及尋常題咨案件照例仍委藩司印代行例應勘審者即由該司代爲提勘其中有應行陳奏之件仍封送行次由臣察核具奏合將出省查閱南路營伍起程日期恭摺陳明伏乞皇上聖鑒謹奏奉硃批知道了欽此○○吳大澂片再湖南省奏定章程遇有游勇土匪並强盜聚衆持械搶刧殺人罪干斬决斬梟之案一經地方官禀報獲犯即批由該管道府或委員前往覆審明確就地正法彚案奏報所有光緒十七年以前正法各犯節　具奏在案兹查光绪十八年正月起至十二月止除醴凌縣會匪刧獄一案拿獲鄭雲輝等多名正法業已專案具奏又岳州府屬巴陵臨湘等縣拿獲會匪汪殿臣夥黨多名正法已准督臣咨會在於續獲長江襄河一帶著名會匪首要案内具奏均毋庸彚計外其先後據衡山縣寍鄉縣藍山縣黔陽縣湘鄉縣湘潭縣平江縣鳳凰廳耒陽縣湘陰縣武陵縣安化縣兹利縣禀報獲夏明慶文誇子羅洪才向仁咀劉政甫鄭神佑胡亮生潭學玉即潭常玉胡錦永王連生李光即李麻子李家官即蕭衰衣合子李老八秀正李鍾石匠劉桂吳立才謝禮梅彭元成成玉田黄雲風龍有隆棍子梁培仿梁秋秋陳高架子陳轉子田青山即老田袁毛子蔣三錢票子江正開文壽德劉大海周四王福生田喬林即林大五僧建成伍茂信歐陽生聰廖人立黎光華周海南黎玉華費愛吾即幅生時萬幅張萬碌黄明喜張仿兒張九毛葸楊芒林崽諶先盛康代申鄧都兒蕭同兒鄧承止張成學共五十四名或紏夥行刦拒殺事主或入會放飄結夥滋事均屬兇暴昭著贓證確鑿照例罪應斬决斬梟法無可貸當經飭據該管道府及委員馳往覆審明確情罪相符禀經前撫臣與臣暨臣先後核明批飭就地正法以昭炯戒除仍嚴飭各屬認眞查拿務期有犯必獲訊明懲辦以安閭閻外所有光绪十八年拿獲盜犯會匪照章就地正法緣由據按察使王廉詳請具奏前來臣覆核無異理合附片彚陳伏乞聖鑒謹奏奉硃批刑部知道欽此○○頭品頂戴浙江巡撫奴才崧　跪奏爲查明本年二月分海塘沙水情形恭摺具奏仰祈聖鑒事竊照浙江省仁和海寍二州縣海塘沙水情形向係按月繪圖具奏兹據布政使劉樹堂杭嘉湖道王祖光會禀稱二月朔望兩汛時屆仲春潮勢漸量查勘得東塘尖山護霸併西塘范公塘滿處沙塗及南岸各山之外新舊漲沙誌樁丈尺暨東塘念尖兩汛海中新漲陰沙逐細查量均無升刷與上月相同等情禀報前來奴才覆查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此○○頭品頂戴漕運總督奴才松椿跪奏爲江北江蘇河運漕船挽上清江各閘日期恭摺由驛馳陳仰祈聖鑒事竊照光緒十八年江北江蘇各漕循辦河運經奴才督飭各糧道赶兌開行於三月中旬先後馳抵江北折漕船五帮二百五十隻裝運正餘米六萬七千七百九十九石八斗三合四勺江蘇漕船八帮三百七十六隻裝運正餘米十五萬五千七百六十九石二斗三升侂勺當即騐明米色尚屬乾潔飭令閭尾上駛於三月二十六日令過清江福興通濟惠濟四閘連檣北上惟今春天氣久晴水勢極小揚州淮安一帶運河間有淺漢業經隨時飭廳挑撈得以暢行無阻徐州運河上年沂泗諸水挾水征注淤墊之處较多亦經先期疏浚並將各閘築霸東水支河水口照常堵蓄以例臨時宣洩接濟奴才復購置鐵板混江龍發交勷辦妥員轉給各帮擕帶相機應用仍當督飭沿途文武各員催䟎前進並隨處設法將各閘下板擡水浮送不汪稍有遲滯一面飛咨東河督臣山東撫臣飭啓湖口壩按照定章尺寸鋪水迎漕俾得早抵山東乘汛渡黄以冀仰慰宸厪除俟全數出境續行奏報外所有江北江蘇漕船挽上清江閘各日期理合恭摺由驛馳陳伏乞皇上聖鑒謹奏奉硃批知道了欽此 
 
