# 1902 - 71 - 4910383

 

Page 1

 
 
[皇朝三通出書并仍减價訂期預定全書告白] [  圖書集成局啓]  
　　九通爲當今必備之書本局不惜重貲首先刊印皇朝三通業已出書與股諸君請臨申報館憑單找價取書其有向各外埠購取者仍田原處檢發惟有轉運之煩之免略覊時日至通泰淮等處由愼記分莊所售者亦歸上海發書再去年因股票所印不多截止甚早遠近都以不及購致爲憾爰於股書外多印數百部其有未及購票者可於二月望日起至三月望日止於此一月内逕繳洋銀五十元卽取皇朝三通一部并給以憑單一紙至四月六月再取續三通正三通各一部本埠仍在申報館發售外埠須俟皇朝三通寄到後方有憑單以備續購本局區區之意無非欲海内有志之士皆留心於經濟實學盡成有用之才也售處悉仍曩時售票處將來全書告成定價洋銀六十元决不稍有减讓此佈 
[與客論俄京亂耗]  
　　客有問於執筆人曰自來國家之治亂關乎風俗風俗之美惡係乎人才人才之消長視乎敎育是以自古及今由中及外無不設立學校以教育人才爲根本誠欲使一國之人咸知禮義蔚爲文明庶風俗有美而無惡國家可望長治而久安其間卽有爲亂之徒潢池弄兵揭竿蜂起要皆烏合之衆無識之鄕愚未嘗身入學校故不知君父之尊不顧身家之重甘爲盜賊之所爲未有旣爲學校中人而亦思爲亂者使學校中人而亦思爲亂是眞不可解者矣閱初一日貴報俄京亂耗一節錄英京倫敦來電云華歴正月十九日俄京聖彼得羅堡大學堂及各處學生麕聚作亂勢極鴟張聞因國政不愜於心故不願受其箝制云云竊思俄國風俗雖云强悍然在學堂肄業之人年皆非壯手無寸鐵何以遽能作亂勢極鴟張且國政卽有不善與學生何涉學生濳心學業亦何暇而爲此子其有以教我乎曰俄國學生黨之亂紀之報者屢矣惟未及俄京大學堂耳今由大學堂起事其亂當更甚勢極鴟張想非虚語查學堂之設創自泰西俄仿泰西之法亦遂日增月盛僅就初學言之四五年前英已有二萬八千所法有七萬四千所德有七萬三千所美有十七萬七千所日本有二萬八千所俄亦有三萬二千所上中學堂雖不如初學之多可由此類推學堂如此之多學生之衆不言可知合一國之學生以成一黨則偶有不韙羣起而閧四方嚮應情雖同於揭竿勢非等於烏合卽能暫時遏抑而其氣未平必至一波未息一波又起且肇亂者學生而附和者必不盡學生爲之前驅爲之使遣一國中豈乏其人舉是以觀豈可以學生而疑之學生而輕之哉客又曰學生之易於爲亂旣得聞命矣試問學堂之設泰西爲先學生之多亦必以泰西爲最何以泰西各國未嘗聞有是亂豈泰西學生皆受箝制而俄獨不受箝制耶曰泰西教育之廣先由於政事之善風俗之美故學生皆能就其範圍上下一心亂機自滅俄雖學堂之設悉倣泰西而風俗政事迥不相侔徒逞域外之威不顧根本之計大彼得之立意與美華盛頓適相反自來王霸之肇基雖同爲勃焉而不可遏惟王則必求其常霸則僅爲其暫美近於王俄近於霸豈有霸者之所爲而使人心能久服乎吾知俄之亂尚不僅於是而此特其嚆矢耳不特俄之可憂也方今中國講求學校遍設學堂是必先講求政事次及風俗使學生無可訾議庶免將來蹈俄之轍否則學堂愈多學派愈壞學生愈肆無忌憚無父無君恐不能免杞人之憂矣客曰然則學堂之害如此其大則不如不開之爲愈矣曰如子言不將因噎廢食因沸廢湯乎學堂爲人才之本安可不開且安可不廣開惟須辦理得法耳經理者苟無一毫私曲則學生之邪念自消教習者苟無一人濫竽則學生之憤激自泯然此猶就其學堂而言之至學成之後朝廷誠能不拘資格用當其習庶人才咸知鼓舞而無爲亂之心矣客唯唯而退乃詮次其語而弁之報首以質之今之辦理學堂者 
[硃筆恭錄]  
　　正月二十七日奉硃筆褚成博補授禮科掌印給事事欽此同日奉硃筆黄曾源補授掌河南道事務欽此 
[本館接奉電音]  
　　昨日午前京師飛電傳來上諭一道敬謹譯登○二月初七日内閣抄奉上諭張翼奏稱瀝陳下情一摺據稱鐵路礦務兩事責任綦重自揣望淺資輕請加派大員等語路礦爲興利要圖張翼旣經簡派自應殫精竭慮任勞任怨力圖報稱前已特派王文韶瞿鴻禨督辦所有一切事宜該侍郎自可隨時會商王文韶瞿鴻禨酌核辦理悉以規畫認眞籌辦以副委任所請專派大員添司其事之處著毋庸議欽此 
[宮門抄]  
　　正月二十七日内務府國子監正藍旗値日無引見潤貝勒全公謝守護西陵恩署直隸總督袁世凱到京請安啓侯假滿請安錫公續假十五日吉恒請假十日内務府奏派更換値年派出文廉掌儀司奏二月初一日祭奉先殿恭王行禮召見軍機及袁世凱世續繼祿○二十八日理藩院鑾儀衛光祿寺廂藍旗値日外務部引見二十五員正白漢二十一員召見軍機及袁世凱光祿寺代遞封奏一件二十九日外務部八旗兩翼値日無引見福建道李毓森謝恩玉璋假滿請安召見軍機及慶王李毓森三十日吏部翰林院侍銜處値日無引見甘肅學政葉昌熾謝恩孚琦續假十日召見軍機及胡燏棻皇上明日辰初入座吃肉 
[美人索地]  
　　天津直報云月前美國駐京使臣康君向中國政府互議天津租界之事大略謂本使已擇定地方三處其一沿日本租界至鐵橋其一坐落英德租界中間其一居北河上游請准於此闢界通商不知政府諸大臣擬以何地畀之 
[學堂已開]  
　　京師訪事人云宣武門外五城學堂於新正二十五日開學正取學生八十名屇期先交一月火 
 
 

Page 2

 
 
食銀三兩旋經陳玉蒼大京兆諭以爾等皆係寒士嗣後火食銀兩一律免交以示體恤惟須安分守已專心肄業蔚爲有用之材以備異日國家器使諸生聞之皆唯唯遵照堂中一應事宜皆大京兆親理所派司事亦俱認眞照料一切頗極周詳每日清晨七點二刻學生起牀至晚間十點鐘時安息朔望休沐歸家每七日中習英文五日習華文兩日月試一次由總教習釐定甲乙早晚兩餐俱甚佳美三四學生同居一室不准私自遷移二十學生公備書童一名伺候茶水早晚飯後准學生散步片刻不得遠離致誤功課凡起眠及兩餐上下堂俱擊鼓爲號俟四閱月後由大京兆城憲會同教習考試一次甄别優劣以定去留 
[大帥入京]  
　　京師訪事人云署直隸總督袁慰庭宮保於新正二十六日午刻乘火車進京駐京武衛軍排隊至正陽門迤西車站恭迎西城練勇及善後局勇亦以次恭迓如儀旣而慰帥乘輿入内城仍寓金魚胡同賢良寺 
[守護電線]  
　　京師訪事人云京城内外電線屢被匪徒砍去陳玉蒼大京兆嚴札地方官弁加意護守嚴緝匪徒刻由步軍統領通飭五營將弁各將所管電桿電線派兵看守晝夜不離每兵一名管理電桿八株就桿上注明守兵姓名如有疎虞惟該管兵丁曁帶兵之武弁是問并於電桿之旁支搭席极俾弁兵常川住宿五城城憲亦各派局勇在所轄地面恊同看守晝夜梭巡 
[西兵撤退]  
　　天津友人來函去日前聞英國某統帥邀同各國武職人員會議撤退駐津洋兵之事議定除護衛使館及天津營務處衛隊外須一律撤回至何日啓行尚未議定惟日本兵已定於華二月中由山海關退回以爲各國之倡云 
[盧龍礦政]  
　　天津直報云直隸永平府屬盧龍縣境某山出有金苗甚爲暢旺前經某國工程師禀諸大吏請卽畀以開采之權大吏堅拒不依事遂中輟刻又有人欲醵資設立公司以興大利并聞擬令洋人亦得附股然准否尚未得而知也 
[熱河亂耗]  
　　天津直報云月前熱河都統某統制奏稱刻下朝陽馬賊忽復蠢動勢甚披猖地方兵力太單不足以資鵰剿請速降旨添兵前往免致滋蔓難圖聞聖意不欲殘民以逞是以飭下劉雲門觀察親臨招撫俾卽投械安農 
[札行新政]  
　　南昌訪事人云江西藩憲柯遜菴方伯慨念時艱力行新政知非興利除弊斷難馴致富强爰於日前議就章程數十條通飭各州縣實力整頓兹將札文照錄於左曰爲通飭議辦事照得法貴因時政宜務本天下大利不待遠求維持補救之方在良有司善爲籌畫耳上年拳匪之擾與各國議定賠欵除各項關稅抵償外戶部奏奉諭旨飭由各省設法湊解江西每年派欵一百四十萬金當此庫儲空虚欵鉅期迫不得已而議加丁漕整飭釐稅無非取資於吾民吾民具有天良亦無不急公奉上第天地生財祇有此數年歲豐歉本屬無常而此常派之欵爲日方長日前吾民已多受累設遇旱潦不時旣不能失信外人少逾其限又何忍重征赤子坐視顚連本司厪上下一體之懷該牧令有父母斯民之責不可不力圖本計勸諭多方方今振興庶務綱紀一新自應廣建學堂以開民智添設巡軍以資防衛惟其中宏綱細目非斟酌盡善未易施行除妥議章程另文飭辦外合先臚舉十八條札飭議覆事皆切實易舉效亦迅速可期本司藉用周諮亦以覘該牧令任事勤惰幸勿自辜職守視爲具文時事方殷勉旃毋怠所有飭議各條開列如左一講求水利各州縣城鄕以何水爲利何水爲害舊有堤防宜爲興築舊有塘堰宜爲修濬山田高原可否掘井相輔山溪灘河能否仿用筒車雖所費稍多而長年藉以灌漑獲利無窮務於冬間舉辦宜先行籌畫並親往巡勘如何施工如何集欵卽繪圖貼說呈候核奪已興工者當派員密爲查騐以免空文欺飾一講求樹藝凡物有土宜如桑麻桐柏杉茶木棉松竹之類該縣向有何利山澤之間何者爲宜綜計每歲能課種若干株茂林之下仍佈種何項使無隙地惟人畜任意踐傷最爲可惡急宜嚴爲防禁至園圃之利勝於五榖并可相度舊塲故址考察禀復一振興商務土産向有若干種天時地利人力三者如何相資該州縣巿鎭幾處商賈若干各各約資本若干所操何項行銷何地或外商來運以何處爲大帮所出土貨或今昔衰旺不同其所以衰旺之故是否商情眞僞懸殊抑實人力地利天時或有移易應如何整頓有旺無衰一振興工務同一製造而精粗迥别銷路暢滯因之利息厚薄亦因之如浮梁之瓷花色雖極工緻而究不及洋瓷之鮮明袁州撫州之夏布銷塲甚遠而究不及廣機之細滑産蔗甚夥何以不製白糖産椲極佳何以不自煎腦致外省白糖樟腦連檣浸灌如斯之類不勝枚舉均且因地制宜俾日新月盛或派人至上海工藝局學習更爲有益一莠民工作罪應贖罰者均可責繳土貨若干如線布絹之屬以廣工作其拘禁監獄及待質自新各所者應令人習一藝如磨豆腐打草鞋搓麻繩糊紙錁裱布壳做帽胎織絲帶春米織蓆等類或廣設圈塲飭飼雞豚如向有手藝或自出心裁能工製造者并准呈明考騐酌令試辦其僅習粗工者勿假刀翦銅鐵等各器以防流弊應用各項器具材料由官墊製每日每名取作何工若干銷出貨物除收回成本及提充飯食外餘利若干分簿登記俟遇赦釋或悔過取保酌給營生化莠爲良此最長策一巡察農務勤者收數較多租稅無缺宜獎勸之惰則歉收宜酌罰之或情非得已力有不逮者宜察實而資助之或借予倉榖秋收照還不加利息必官爲巡行郊野考其土性慰其辛勞斯農民益自奮勵縱有偏災亦無從揑報宜如何定立巡視日期禀報查考一開墾荒田該州縣四鄕何高何低宜旱宜潦何爲膏腴何爲磽瘠分别官屯民地詳查繪圖貼說某鄕未墾若干通縣未墾若干若興墾畝約資本若干或無力自墾以致久荒應卽飭呈契據集欵興辦先報開墾緩限升科如無主之業酌量墾種幾年方令完租其悉妥議具覆業經開墾隱匿未報察出罰懲[  此稿未完]  
[書局重開]  
　　揚州訪事人云淮南書局爲定遠方子箴廉訪綰鹺篆時所設去歲兩淮運司程雨亭都轉以經費支絀將書籍板片送交淮南總局由總局憲委員經理員司工役一律開除嗣因總局事務紛仍不遑兼顧乃於冬間遴委許鹺尹立綱專司其事現又將書板曁裝釘成帙之各書移至舊城鹽義倉内令鹺尹照原定價目一律减爲九折發售以期嘉惠士林 
[書院改章]  
　　揚州訪事人云兩淮運司程雨亭都轉在東關街創設中學堂將安定梅花兩書院常欵提出一半充堂中經費而改兩書院爲校士館以所提剩之一千九百零二兩作月課膏獎按兩書院向章每月兩試一爲館課一爲小課今校士館仍循曩例惟欵旣减少則取額不克如前議定每課取超等生監三十名第一獎銀五兩第二四兩第三四五各三兩第六至第十各二兩五錢第十一至第二十各二兩第二十一至第三十各一兩五錢特等亦取三十名第一至第十各一兩十一至三十名各八錢一等取一百名惟前十名各獎銀五錢每課共需銀九十六兩五錢正臘兩課獎項倍之此外小課全行裁汰每年僅課十期刻已照會山長並札飭監院出示通知矣 
[太史騎鯨]  
　　金陵訪事人云翰林院編修季太史郁華籍隸湖南早年因事褫職經兩江總督劉峴帥委辦官書局事宜旋於去年奏請 
 
 

Page 3

 
 
開復原官太史感激天恩擬俟春日融和入京供職不料改歲後遽丁小極參苓罔效延至上月二十一日召赴修文聞者皆爲之惋惜不置 
[庖代塲篆]  
　　揚州訪事友來函云兩淮通分司所屬豐利塲大使劉鹺尹現經運憲程雨亭都轉調署他缺所遺篆務飭運轅監印委員邊鹺尹承榮前往庖代大約日内卽可禀辭赴任矣其淮北某塲亦有調動之說惟刻下尚無明文不知確否 
[鎮海樓災]  
　　杭州采訪友人云省城鳳山門内有鎭海樓焉俗呼之曰鼓樓去年臘月某日左近某茶食店不戒於火致被延燒旋由紳士集欵重修經之營之刻始告竣樓中供奉海神偶像擇吉本月朔日開光官紳士庶之喜佞神者咸於此拈香膜拜迨初五日子刻樓旁某皮箱鋪忽兆焚如一霎時勢若燎原延及樓屋洎各集義龍聞警疾馳往救約歴兩點鐘許始行救熄已焚去巿屋七十餘幢東至九華樓金鋪西至伍公山麓南至十五奎巷某姓家而崇樓榤閣甫經丹漆蔇塗者又悉數付諸祖龍之刼矣 
[邗城火警]  
　　揚州訪事友來函云本月初二日之夜三鼓時郡城徐凝門大街某姓小茶肆中遽爾火起濃烟毒霧上薄雲霄左右鄰知之立卽鳴鉦告警本街水龍首先到塲吸水狂噴火卽熄滅僅焚燬瓦屋兩間比鄰某餅店僅傷椽壁得獲瓦金誠萬幸也當火勢披猖時某姓男子𨆪其一足不良於行以致葬身火窟誠慘矣哉� 
[皖省官塲紀事]  
　　安慶采訪友人云正月某日新選安徽定遠縣學訓導於廣文葆先接奉行知飭赴新行○新選鳳陽縣學教諭章廣文猷琳於正月某日接奉上憲札隨卽赴任供職○正月某日湯小秋方伯札飭休寗縣𡊀厦司巡檢胡少尹慶元與望江縣華陽司巡檢陳少尹子欽互相調補○去臘候補縣陳太令守无奉藩憲湯小秋方伯委解京餉銀十二萬兩隨卽由庫領出釘鞘部署行裝擇於新正某日請營縣派出兵役按站護送○委署太平縣張大令煥楨甫於去秋到任至臘月某日卽因病出缺遺缺經藩司湯方伯札委陳大令良禎署理○候補知府何太守亮標到省未及一月卽經藩司湯小秋方伯委辦運漕河釐卡司務傳聞撫憲聶仲芳中丞以爲與例不符有商令方伯改委他員之意未知確否○去臘二十六日藩轅牌示准補繁昌縣三山司巡檢宋筠飭赴新任供職 
[宣南要語]  
　　京師訪事人云前者倉憲整頓倉務出示嚴禁糧店赴倉買米近有地安門外某糧店勾串某旗兵仍復私購本旗所領兵米正月某日被兩翼協巡局查知拿獲糧店主曁售米人犯六名送交步軍統領衙門訊辦○正月二十七日馬家堡附近有甲乙二人行經火車鐵道適火車飛馳而至甲急越軌而過乙則舉步慌張跌仆於地迨甲回身扶掖而火車已到將兩人碾斃於車輪之下亦可慘矣○武職人員帶領引見向例由兵部先期堂考滿員射馬步箭各一枝漢員射馬箭一枝引見時跪讀履歴畢起立開硬弓刻已奉旨新訂章程凡武職堂考滿漢員皆改馬箭爲火槍在德勝門外敎塲看試旗員於火槍外仍備步箭引見時祇讀履歴不開硬弓 
[致祭武聖]  
　　昨爲春祭武聖之期上海縣汪瑶庭大令預飭差役在西門内關帝廟陳設整齊時交四鼓提右營叅將廖楚材叅戎率同守備程厚庵守戎城汛周鑑之千戎上海縣主汪瑶庭大令則率同縣丞劉二尹主簿孫少尹典史趙少尉先後鳴騶而至分班行禮是日蘇松太兵備道憲袁海觀觀察因公幹赴江寗松海防廳劉乙笙司馬因目疾請假是以鈞未與祭 
[縣試二覆]  
　　昨日爲上海縣試二覆各文童之期黎明縣主汪瑶庭大令命駕蒞敬業書院升座點名給卷隨飭扃閉大門命題考試時當薄暮卽鳴砲放牌是日四書義題詩曰衣錦尚絅惡其文之著也故君子之道闇然而日章小人之道的然而目亡補考題以羡補不足義儒爲席上之珍以侍聘義 
[議遷學堂]  
　　有王維泰者前假滬城敬業書院設立普通學堂并禀諸上海縣主汪瑶庭大令竟欲將書院公産悉數撥充學堂經費日前邑紳姚子讓孝廉聨合同志諸君具禀到縣以書院旣已奉旨改設學堂自應聽候政務處來文遵照辦理未便任民間先行私設請飭王覓地遷移等情大令因柬請孝廉於本月初九日會同李紳蘭墅李紳平書張紳子方葉紳麗雯劉紳景輿黄紳協卿張紳經甫張紳蒲　曹紳寄耘汪紳吟如互商妥善之法 
[軍節赴防]  
　　日前江南提督兼南洋兵輪船總統李壽亭軍門由松郡來滬在南巿董家渡舟次小駐行旌昨日清晨七點鐘時解維赴江陰防次 
[尚衣蒞滬]  
　　新任江蘇織造榮尚衣銓於昨日由京到滬命駕至縣署投刺縣主汪瑶庭大令適在敬業書院舉行縣試由家丁出而擋駕 
[兵船出塢]  
　　日前北洋飛鷹兵輪船機器稍有損壞駛至滬上請江南機器製造局船塢興修現已大工告成定於前日出塢大約日内卽須駛返北洋矣 
[正月分教職單]  
　　教授直隸河間靳寳忠順天廣平杜蔚天津俱舉正諭直隸宣化范翰文廣平江蘇江都丁有庚蘇州安徽六安州吳寶祺安慶河南睢州呂萬原許州陜西三原常際盛鄜州甘肅河州高守愚秦州福建南靖鍾桂齡臺灣南安林式璟永春州江西南城王同曾瑞州俱舉廣西象州周永桂林養利侯紹鄴桂林貴州普安廳舒鴻翮思州俱舉訓導直隸清河李芳順德山東鄆城蕭榮田登州山西太谷馮文瑞蒲州江西上高李紹樞臨江湖北通城王宗蕃漢陽四川璧山陶明浚嘉定平式劉厚基成都宜賓藍銘鐘重慶渠縣陳秉虔重慶俱舉馬邊廳魏源普成都挨隆昌朱德寶酉陽州雲南祿豐李效培昭通平彝朱家寶臨安俱舉復諭順天寗河韓耿光遵化舉雞澤崔銘宣化江蘇睢寗陶鴻志淮安俱廪安徽建平陳傑輔池州舉山東陵縣周金華東昌附河南南召呂遐紱歸德拔甘肅寗夏傅文選蘭州副榜湖北應山周潤鄖陽恩湖南永明朱湘岳州四川蘆山曾芳桐同川隆昌張恩陞瀘州俱廪復訓直隸保定連奎内務府廂黄舉武邑鄭耀祖天津附江蘇江寗張芬蘇州廪山西介休孫培瑾太原附陜西榆林鄧鑑源鳳翔俱附福建惠安王渼延平廪崇安邱錫勳福州舉長樂倪贊元建寗湖南常德楊毓春長沙衡山温培元永州俱廪道州蔡鍾濬常德附湖北嘉魚羅振泰宜昌廣東潮州劉炳謨嘉應雲南文山馬士誠廣西祿勸朶儒珍雲南貴州都匀周洛遵義俱廪 
[江西振電]  
　　滬上諸善長鑒頃抵九江沿江西岸飢民載道慘不忍言鄱陽湖水淺輪滯現卽雇舟赴省照沿途災情非所携之欵能敷衍望速籌欵接濟盼切禱切山茹乾護照速寄招商局劉芬九江發[  上海六馬路仁濟堂施則敬等謹錄]  
 
 

Page 4

 
 
   
 
 

Page 5

 
 
   
 
 

Page 6

 
 
上海法大馬路興聖街口廣智新學書局發兌政治經濟繙譯實學書籍○經售讀本四書五經學堂課本 
自科舉改章以來有志功名之士無不以購置新書爲簡揀揣摩之用本局不惜鉅資廣爲搜羅凡中西書籍之有關於政治藝學經學史學者咸採擇無遺復延名儒詳加編譯校勘務極精嚴字畫必求明顯付之石印以備海内　士林選購所有書目略列於後　方望溪全集六十四本十元○廣博物志三十二本六元○中外時務策論合編二十四本一元六○十種古逸書一元六○歴代名臣言行錄七角○王鳳洲綱鑑七角○朔方備乘一元○大字格致課藝一元四○萬國策學大全一元二○中外時務策府統宗一元四○經濟策論三角○續富國策三角○中外經世緖言四角○海道圖說七角○格致精華錄三角○四書五經新義一角六○正續東萊博議二角四○勸學篇一角○時務策對一角○天文地理歌一角六○新政彙編六角○大本英字入門二角○中西算學入門二角○醫林指月九角○仿宋孔子家語四角○普法戰紀輯要一元○其餘新書名目繁多不及全載欲購者請移玉是荷遠埠函購原班回件定價劃一信資自給分設京口魚巷博文書局發竞 
　　敬送喉症醫藥 
天時不正喉症盛行醫治偶疏往往不起茲有寓居第一樓後清河里名醫廖吉人先生醫治此症活人無算眞有手到病除之妙今願以濟世之宏才布仁術之大願凡有請敎立願隨請隨到如遇赤貧並願施診醫資輿金一槪不取倘無力買藥並可在醫方另蓋小印向馮存仁取藥不誤特此告白　朱葆三　袁子壯　　王海帆　虞洽卿同啓 
　　正和祥瑞記同和祥少記報門同啟 
竊維小號在上海開設有年報裝客貨勤謹從事毫無錯誤向承廬州府貴客稱信自去年開有廬陽公之後外塲節有謠言爲小號欺騙客商客遂偏聽不至并謠小號一無照顧業已停辦聞　實深駭憾自思雖裝棉紗無多攬有别　雜貨搭裝尙可敷衍豈肯因此停歇今旣被謠理宜聲明望貴商勿寫所惑如蒙照顧當格外遷統洋紗水脚　出棧每包只收實銀七錢此乃爭氣所致不顧血本還望埀試小號一向信孚仍然　光降以副雅愛 
廣濟公司江南義賑票頭彩四萬元二月廿八日開彩 
本公司現奉　南洋商督憲劉批飭除廣濟義賑票外其餘各項彩票均不准在内地銷售如再有私售卽由本公司就近禀由地方官查封以杜玩違而保賑源除由本公司密派司事分投查察一經察出卽遵批就近禀由地方官查封外特此聲明第卅四會票已於本月廿日十一點鐘在本公司如法開彩所得彩號數經印有對號單分派以便核對如有得彩之票祈携到本公司收銀可也第　六會票已印出三萬張定期二月廿八日開彩此佈 
 
 

Page 7

 
 
   
 
 

Page 8

 
 
   
 
 

Page 9

 
 
[保衛民生]  
　　揚州訪事友來函云近來郡城喉症盛行勢甚險惡醫治稍遲卽名登鬼籙江都甘泉兩縣主劉謝兩大令關心民瘼會銜出示曰邇日城廂内外時疫盛行本縣訪聞各油坊油店貪圖微利往往以鶯粟油攙和其間更有一種僞碱茶食餅餌等店因其價値廉於本碱多喜購用殊不知以上二物皆係與喉有害用特會銜示禁各該油坊曁南貨洋貨等店如敢再以鶯粟油及僞碱出售一經訪聞或被告發定卽提案重懲爾茶食及油貨等店亦不得貪圖小利用以製物害人違于重究一時見者咸謂兩大令之保衛民生可謂無微不至洵不媿爲賢父母哉 
[上海縣署瑣案]  
　　英美租界廨讞員張柄樞司馬移送在途攫物之羅阿三到縣前晚縣主汪瑶庭大令升堂研訊羅供去臘某輪船到埠有客雇車送行李至某客棧小的乘間竊取網籃内洋烟等物旋被客棧夥追獲扭送捕房贓物業由失主領去大令曰尚有衣包未曾查獲究竟窩留何處答稱衣包不知是否銅匠毛毛所竊叩乞施恩犬令判責二百板鎖擊石墩發頭門示衆○邇日貨捐局巡丁查得十六鋪周永興柴炭行所領部帖祇有柴字而招牌上並書炭字爰傳行夥羅芙鶴至局送縣請究大令研訊之下羅供小的係紹興人在周永興行爲夥歴十餘年行主周殿奎現回浦東炭係零售求賜鑒察大令申斥數語著公差協同地甲將該行招牌刮去炭字諭以此後再敢私收炭用定于究辦○夏培蘭偷漏小麥釐捐經貨捐局巡丁查獲禀請局員送縣大令研訊之下夏供去年小的有小麥九十一擔儲存虹口某棧房近雇駁船裝載出口赴貨捐局循章以七折報捐後巡丁查騐不符勒令補捐三十擔小的不允致被送案大令謂爾在大關納稅時何以報稱一百二十擔供關憲疑小的私裝出口勒罰洋銀二十元大令飭差押至貨捐局補捐三十擔如違帶回究懲 
[上海巡局紀事]  
　　沈高氏向住本邑小南門外石街附近前晚有吳巧福者贸然至比鄰薛陸氏家叩扉惡其喧擾上前扭住喚同其夫沈阿狗縶以麻繩肆行毆擊旋又扭至二十三七鋪巡防局局員盛雨村二尹研訊之下叱令掌頰氏叩首求恩乃申斥一番取具改過切結然後釋歸○昨日有某甲者携棉布十五疋赴王家馬頭明興押鋪質錢鋪夥令覓妥人擔保甲遂挽汛捕夥役大扣子保之鋪主以其情節可疑喚地甲到來甲懼而逸去遂將布送至十六鋪巡防南局未幾有施金生者赴局聲稱家居楊家渡此布於前日被人竊去乞准領回局員陳禾亭二尹允之 
[英美租界公堂瑣案]  
　　王阿榮在匯通洋行執役已歴十餘年近忽將行内擡毯數十條私自取出質錢經行主投報捕房捕頭令包探李星福拘獲吊出原贓昨晨解案請究讞員張柄樞司馬商之佛繙譯判責五百板押捕房一年○張文卿向爲吳淞出口貨捐局司事日前舟子陸振發載老公茂洋行機器紗十包駛經某處張查係漏捐因卽扣住陸誣爲訛詐投報捕房捕頭令包探王長桂拘解請究陸聲訴前情張供稱此貨並非在租界中緝獲司馬著交人保出聽候查明復訊○陳桂生與蕩婦沈陸氏在廣西路宏茂公小客棧内姦宿經包探趙銀河查知連棧主莊嘉林解案請究陳供小的向爲洋鐵生理妻故後續娶沈陸氏爲室由蘇州原籍來滬無處棲身是以投棧借宿氏供稱小婦人前嫁沈姓夫故之後再醮與陳已歴三年實非姦宿司馬飭一併遞回蘇州原籍莊交人保釋○陳阿毛陳榮生製成僞金臂釧冐鏨老慶雲銀樓牌號持至慶雲兌錢櫃夥察出投報捕房捕頭令包探李星福拘解請究阿毛供此釧由榮生交與小的不知眞僞榮生供稱王雲來欠小的洋銀將釧作抵司馬勒限一禮拜交王復訊阿毛無干省釋○曹雲郭姜朝桂拉車載貨將陳榮來家八齡穉子碾傷經包探石錦榮拘解請究司馬著押候陳子傷痊再訊○瞽者吳鑒光在大馬路紅廟對門設課壇專事胡言妄語騙人錢財日前因拐孩案發由上海縣移文公廨恊提司馬飭差將吳提案不意吳狡計多端浼人保出稱願自行投縣候訊司馬准之 
[法租界捕房紀事]  
　　前報紀某甲附海琛輪船來滬被賊竊去洋銀一百五十元報捕查緝等情兹有三十六個黨流氓彭連生小紹興二人向甲聲言如肯酬洋銀三十元此案定可破獲事爲包探所聞將彭等拘入捕房捕頭命押候轉送公堂禀請讞員杜枝園大令訊究○流氓某乙冐充包探闌入江北人某姓家藉捉賭爲名訛詐洋銀五元事爲包探所聞將乙拘送捕房捕頭命押候堂期解請訊究○偷兒某丙在某處竊得杉木板沿途求售被包探緝獲解送捕房捕頭命押候堂期解請訊辦○前日有一年約二十餘歲之無名男子倒斃洋涇浜畔由巡街捕報知捕房捕頭令包探至同仁輔元堂報請給棺收殮旣而屍兄某丁聞信到堂請將屍身舁回自行棺殮堂中人允之 
[美租界捕房紀事]  
　　本邑人姚杏生在北河南路開設木作近日仿製工部局騐看東洋車之鐵烙印希圖影戤有託期烙于車上者取小洋銀數角前日被包探劉阿炳查知將姚及印一併帶入捕房捕頭令押候轉解公堂禀請讞員張柄樞司馬訊辦○昨晨小竊梁阿二掩入靶子路左近某姓家竊衣數件携之而出適爲某號巡街捕所見拘入捕房捕頭令押候解送公堂禀請懲辦○前晚有流氓結黨　羣在西華德路菜巿左近向甬人沈阿寶訛詐不遂所索肆意行兇沈心不甘服股訴捕房請爲查緝捕頭允之 
[上海辩馬路仁濟善堂經收施粥捐辛丑十二月初一至二十九日清單]  
　　初一日漢線同業洋十六元一百三十五角羅英佩陳定甫錢慶淑隱名氏四戶各洋十元耐菊軒黄五元徐少康一元○初三日無名氏洋五元新大方棧一元○初四日寶善堂紀洋五元隱名氏二元隱名氏銅洋一元○初六日李隱名洋十元無名氏洋五元銅洋二百五十角○初八日辛夷花館洋二百元信源莊陳宗清各洋十元慶餘堂楊洋四元○初九日無名氏洋五元○初十日懷褉室主人洋九十六角銅洋四角無名氏求病愈銀镯一雙兌見洋一元四角鄭源泰銅洋三十二元○十一日湖州無名氏銀一百兩○十二日積善堂餘慶堂存心堂三戶各洋三十元敦信堂仁厚堂槐蔭堂三戶各洋二十元無名氏銅洋一元○十四日義記猪行洋二十元清芬堂二元○十五日趙榮昌洋二十元顧祿野洋十元無名氏銅洋七角陳蔡氏白米一石○十七日霍宋氏還願洋二十元留餘書屋還願十元汪再弟六元陸楚善五元榮陽氏四元無名氏一元一角○十九日毛履泰城西草廬武陵氏各洋二十元傳經堂劉洋十五　陳桂森洋五元○二十日陳星北仁翁經手來吳淞盛軍洋四十元朱春林求身健無災晦洋五元無名氏求三兒消災二元無名氏求母女消災一元庭記求消災無名氏求合家平安各一元金利源銅洋六圓二角○十一日隱名氏洋十五元義昌參號洋十二元七角○二十三日施錦榮洋十元銅洋一元劉昌正爲兄昌平求病速愈神福氏各洋十元松娥氏洋四元宋仁卿洋一元銅洋二元朱景賢五角永昌號銅洋十四元一角○二十四日隱名氏求兒身健袁聲大各洋十圓綺園六位十四角德昶號銅洋八圓○二十五日洪松濤求妻病愈信昌珠號各洋三十圓朱兼士求妻炳愈秦樹德堂恆源昌號仁昌珠號萬源昌珠號五戶各二十圓森記靛號永昌珠號各洋十圓張雪翁八圓無名氏三十角○二十六日積善堂規銀二百兩天水明德堂　　洋五十圓萬春號銅洋三圓○二十七日榮保泰由總會朱葆翁經募洋二十圓又募無名氏洋十八圓又呂尚鈞十圓無名氏五圓顧福全求病愈朱欽齡朱玉如吳承訓堂四戶各二元張陳氏五角○二十八日張詹氏保産平安洋五圓文昇小洋二十角贸孚號銅洋四圓六角張慶生白米二石○二十九日長福祿壽洋一百圓賀連成宣用林誠德堂三泰米行四戶各洋十元再生氏洋七圓古潤周隱名隱名氏姚曙記惠明堂四戶各洋五圓兩儀氏三圓甘林生袁衡禆各一圓蛋業人所銅洋四圓以上共收規銀三百兩洋一千二百三十六圓小洋三百十七角銅洋一百零二元八角白米三石 
 
 

Page 10

 
 
   
 
 

Page 11

 
 
　　　　　 
 
 

Page 12

 
 
   
 
 

Page 13

 
 
　　　　　 
 
 

Page 14

 
 
[光緒二十八年正月二十六日京報全錄]  
　　宮門抄諭旨均錄前○燕督袁奏遵旨查明知州被叅各欵據實覆陳摺○閩督許奏武職各員投効分别發交水陸各營補用片太子少保署理北洋大臣直隸總督臣袁世凱跪奏爲遵旨查明知州被叅各欵據實陳覆恭摺仰祈聖鑒事竊臣承准軍機大臣字寄光緒二十七年十二月十八日奉上諭有人奏特叅厲民害政之知州請飭查辦一摺據稱直隸易州知州馮清泰當上年拳匪之變該州設有城防局防費所需派令闔州鋪戶與富紳交納銀錢足有二十餘萬之數復於今年按戶攤捐勒令交錢非刑威逼並浮收錢糧私受賄託縱容伊子等開設典鋪與民爭利各等語似此貪刻謬妄如果屬實殊爲吏治民生之害著袁世凱按照所叅各節確切查明據實叅奏毋稍徇隱原摺著杪給閱看將此諭令知之欽此遵旨寄信前來當卽欽遵飭司先將該署牧撤任一面檄委候補道晏振恪馳往查辦旋據該道覆稱奉檄後馳抵該州微服查訪並博稽輿論調查卷宗逐一印證均得確情如原奏該州設有城防局派令鋪戶富紳交納防費所納銀錢足有二十餘萬嗣復創按戶捐錢之令勒令家輸戶納又大肆殘刻非刑威逼各節查城防局係因拳亂籌防而設曾禀明提用息欵歸紳士經理所有募勇一切均指此開銷初未派捐民間分文該官紳等爲保護地方起見商同設局應付而欵難驟集暫令在城各鋪商湊墊允俟勸捐歸還嗣見人心稍定始會商勸捐其辦法先儘城關富商次及各村鎮殷實之家並邀集各村首事公定捐數後因德兵開駐塘湖復在該鎮設立分局其欵項由城防局協撥不敷者由該鎭紳董設法籌墊又賠欵三十萬經該署牧再三駁復設法磋磨始克以銀二千兩議結又州署應付洋兵及募勇剿匪各項經費均在該局支撥計自二十六年九月起至二十七年十二月止共集捐欵京錢十二萬一千餘串尚有認捐未交京錢一萬七千餘串以其所入校其所出不敷尚鉅實無收納銀錢二十餘萬串之多至繳捐則有分期勸而捐止此一次並無另創戶捐及勒派刑追情事據該局紳士通判冷玉輝訓導萬兆甲曁塘湖局紳祖廷弼等呈出捐簿帳本數目均符且直境各屬攤賠教案應付洋兵之欵多者不下數十萬無非取自民間如該州者尚是酌乎其中似不得以此爲該署牧咎也又原奏錢糧折價原以便民近今錢價日漲銀價日落該州每兩以制錢三千八九百文收納顯與巿價之每兩僅易制錢二千一二百文者大相懸殊或有援案求减者卽以覊押杖責各節查徵收錢糧向有定章何得任意加重傳訊該戶房書吏人等據稱該州額徵地糧每銀一兩連正耗傾鎔各項雜費在内統共折合京錢三千九百七十文旗租每兩折合京錢三千七百七十文自二十五年奏定章程爲始地糧每兩限收制錢二千文旗租每兩限收制錢一千九百文歴屇上下忙均係遵此辦理委無額外浮收等語證以訪聞各村鎭花戶完糧以錢折銀之數適亦符合雖近今錢價較漲然徵收不出奏定額限之外似非浮收可比原奏以京錢作制錢自是傳聞之誤復詢及同城官紳僉稱近年完糧民情甚爲踴躍當此兵燹之後仍照舊悉數輸納則無求减覊責之事亦自可信又原奏内務府莊頭張順榮等以賄銀七百兩求追積欠該州門丁徐翰元過付受銀後飭差四出拘拿幾致租民激變一節查上年五月間有張順榮控追佃戶卓洛煥等一案該署牧以亂後民苦又値農忙批俟秋後再照章催收嗣於六月間張順榮續控又據卓洛煥以租錢業經交清具訴該署牧始飭差查明理處並未立予拘拿迨九月間各租戶陸續完交經原差禀復該署牧以催收過半其餘未交之戶應俟催取新租時視其能否並完再行核奪原呈原批歴歴可據似無縱差滋擾之事門丁徐翰元查無其人檢閱張順榮原呈黏單計欠租共止京錢一千四百餘串卽全數追出按時價核銀不及七百兩亦似無加增行賄之理則過付之有無可從姑置至租戶抗追聚衆滋閙查係前州牧竇以筠任内有張振立禀控馮洛本一案早經訊結與此各不相涉傳者誤併爲一或由於此又原奏該州縱容伊子伊壻相濟爲惡伊子居然在州西大街開設典鋪加倍取息一節查開設典當例須向藩司納帖該鋪旣未據請帖顯係私押傳訊該處地保許鶴苓曁該房主民人高煥魁等供稱該鋪於上年三月間爲劉姓賃住每月給租洋三元先賣外國烟酒等貨後又出有興立典局招貼至七月間忽將招貼摘去劉姓亦將鋪房騰交後遂不知去向等語詢以曾否見有州署之人出入往來則堅稱不知又據該州州判張禧培紳士冷玉輝等言及洋兵在城時私押徧地莫敢誰何但出招貼者祗有興立一家究係何人所開竟亦無從指實至原奏謂有當票可證然當票僅有該鋪字號未註該商姓名况久經閉歇票已作廢更難爲據所云某官與之爲難亦未指出其人無從根究又原奏易州萬年官倉該州有監守之責乃伊子若婿突領多人赴倉運米頓寄常姓宅内至今尚存若干一節飭據該糧房倉書袁功煕等禀稱官倉米石供應西陵各衙門官員兵役俸餉工食向來按册造票持票領米其有以米票售與鋪商轉領者倉中惟知照票放米餘悉不問自東漕截阻全恃倉存舊米陸續憑票支放至二十六年冬間尚存已發票未動支之米四千石經西陵各衙門悉數借支有原行牌文可證平日從未有無票放米之事檢騐票米存放數目亦均相符自無餘米可任多人盜運所云常宅未經指名無從訪究但米石旣未盜運更不必問寄頓何人言者或因借支之米出倉時有四千石之多人夫搬運絡繹擁擠遂以生此疑竇亦未可知要之該署牧自二十六年夏間到任卽値拳教尋仇籌防籌欵心力交殫厥後應付洋兵力剿士匪勉支危局歴一年有餘之久卒能使地方完善其功實不可没惟廣採衆論於該署牧尚多恕辭而一道及其子若婿則羣毁所歸謗議騰沸不知何以斂怨至此該署牧多年老吏豈不知子弟不可使干預公事殆因當時亂起倉卒署中幕友逃避一空該署牧一身百務無人分勞勢不得不假手子弟及權移弊起復不能加意防閑遂令言者以爲有心縱庇此其情實有可原而其失亦無能爲掩也以上各節按照原叅訪查明確謹據實臚列禀請核奏等情前來臣查署易州知州正任天津河捕同知馮清泰被叅各欵或事出有因或查無實據均可毋庸置議惟該員身爲民牧宜如何防微遠謙乃任聽子若婿在外歛怨致叢謗讀其平日約束不嚴已可慨見雖云變亂之際幕友星散不得不稍倚親信之人而現在時局敉平已逾數月何以仍漫無覺察實屬形同聾瞶本應從嚴叅處姑念該員供職易州捍衛西陵當土匪交訌之時猶能相機剿撫隨宜因應多所保全而其磋磨教案賠欵又復節省甚鉅自屬署有微勞且其本身亦尚無貪暴實在劣蹟夫瑕瑜固不相掩而功過要可互權擬請稍從末减仍請旨將該員馮清泰開去天津河捕同知實缺調省察看其子若婿藉勢招摇咎有應得檄飭按察使查明驅逐回籍以示懲儆所有遵旨查明緣由理合恭摺據實覆陳伏乞皇太后皇上聖鑒訓示再所遺同知一缺直隸現有應補人員應請扣留外補合併陳明謹奏奉硃批著照所請該部知道欽此 
許應騤片再閩浙地處海疆際此時艱尤須遴選將才以備禦侮折衝之用兹查有花翎總兵銜儘先補用副將賴順藍翎儘先補用遊擊張立成花翎儘先補用遊擊喩萬德花翎儘先補用都司易桂英湖南長沙恊標花翎儘先補用都司唐萬勝補用守備郭毓秀武進士分山補用守備許國忠先後來閩投効據各該營將領禀請將該員等留於閩浙補用各等情前來臣核案均屬相符合無仰懇天恩俯准副將賴順遊擊張立成留於閩浙水師補用遊擊喩萬德都司易桂英唐萬勝留於閩浙陸路補用守備郭毓秀留於福建水師補用守備許國忠留於福建陸路補用除飭取各履歴咨部外至易桂英前保都司底案英字誤寫瑛字應請勅部一併更正理合附片陳明伏乞聖鑒訓示謹奏奉硃批著照所請兵部知道欽此 
 
