# 1890 - 351 - 4906351

 

Page 1

 
 
[催取股書] [  圖書集成局主人啓]  
　　本局排印古今圖書集成早經告蕆而遠近講君所購股票有迄今尚未取書者兹特限至年底爲止如再不侍票來　明年槪不發書尚祈諸君原諒爲幸 
[集腋社第二次協振彩票] [  申報館協振所謹啓]  
　　本舘籌辦振務以來歴蒙諸君子慨捐珍物琳瑯滿目美不勝收曾於春間製爲彩票一千二百張售錢助振窮黎受惠銘感同深兹者順直山東沈災未　又蒙遠近善士以書畫衣服珍寶陸續頒來舍而計之約值洋蚨七百餘翼祗以災區需欵萬不容遲遂復製成彩票五百張將各物　　洋五百元計得彩者有二百張之多將彩物分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單　列在月初一日附張上一俟定期開彩當再登報聲明每張仍售洋一元諸君子善與人同請臨本舘帳房或交信肩購取可也肅此佈聞伏維德鑒 
[整頓兵船議]  
　　香港盜患本館已屢次錄登於報且再三著論剴切言之矣節逢長至旅館無聊則又喟然而歎曰噫西國各兵船何至此而竟畏葸無能一籌莫展哉夫西人經商於香港原不自今日始矣執政者恐遠涉重洋易遭侮辱乃特派兵船才保護之有將弁有兵勇有槍砲有糗糧俾雄長於洪濤巨浪之中匪類毋敢偪視從前雖有宼盜兵船必奮勇薙洗次第剿平用能使海面肅清略無阻滯何爲今者南澳輪船出事後所派兵船名令納者竟虚應故事一無所能乎據西字報稱南澳於十月二十九日午時被刦三十日清晨駛回香港向駐港西官歴訴情形西官卽派令納兵船追捕本月初一日令納始成行斯時盜已無蹤惟至平海島中查問島中某華官言是日見有五帆船似從他處來者停泊一宵至次晨卽遠颺無跡令納遂回至香港禀陳不復向被刦處詳加查緝嗚呼噫嘻西國之在粤洋派駐兵船原爲防禦起見奈何旣有盜案而竟不往拘拿按之派駐兵船之初心不誠大相剌謬乎或曰此實悞於水師提督當發令之際但命前往稽察並不令其捕盜故船中統帥祗遵提督之命此外卽不敢擅專或曰不然統帥旣有統帶兵船之責提督方舉兵船而畀之凡兵船所能爲者統帥卽可引爲已任今旣有盜而仍不往拘拿是溺厥職矣統帥之咎其何可辭僕則以爲二者舊似矣而實則皆不然盜雖以香港爲巢然行刦則多在中國海面旣在中國海面而欲西人代爲治之西人卽直任不辭其奈失中國之體面何故此次所派令納但稽查形跡斷不敢代爲緝捕以貽越爼之譏然則從前各兵船何以獨一往無前縱横海面遇盜卽捕略不疎虞乎曰是亦有故從前所用兵船都係木質砲則惟是舊式鐵彈亦不甚值錢是以有盜卽禽雖喪失而亦不甚惜不過略爲修整便可駛行今則船製愈精一律改爲鋼甲鐵甲其值每艘不下數十萬金砲子亦多用開花每一發聲所費以英金十數磅計是以將弁之謀略不亞於從前兵卒之技能更勝於從前而其心惟知保泰持盈不肯以區區海盜披猖輕於嘗試落得諉爲事在中國海面讓中國自爲剿除惟將巨艦艟　衝波涉泿裝點軍容荼火以爲美觀西人旣若此用心豈非讓盜賊恣意横行肆地無忌憚千百里海面盡起惡氛商賈之流勢必畏而裹足西人生意不將由此漸衰乎僕則以爲西人旣以船堅砲利所費不資似此烏合之流不必特爲試用則何弗照從前舊式另製木船二三十艘砲亦仍用前膛改裝鐵彈庶乎其費可省用以捕盜不致耗折良多彼盜賊紀律全無當之勢必潰敗豈非一舉兩得之計耶抑更有說焉盜船出没海中豈無人見但得留心搜捕不難次第成擒惟足西人雖有兵船假使向華船逐一稽查未免有違公法卽中國果不加詰責而盜賊並無記號倘遇民船而悞行搜捕良民肯默爾無言乎是宜勸中國官塲派出兵船在海面梭巡嚴察以中國兵船而搜中國民船之貨分所應爾斷無饒舌之虞若是則盜賊無所隱藏海面自能安謐特恐中國此時亦俱用鐵船巨砲倘學西人之但裝塲面恐致毁失不肯以之剿盜匪則是海面永無安靖之　而我人更不敢出門一步矣正脫藁又見西字報云有前曾爲九龍地方官之叔亦附坐南　輪船所携洋元已被盜搜去見另有一搭客携洋四千圓盜欲刦之堅不肯與則揮刃斷其首將屍抛入海中所挈一妻一妾見此大變駭極長號盜亦一共殺之抛屍入海當羣盜紛紛擾擾時有一小孩在艙面行走被盜踹斃若是所斃者除船主等三人之外尚有附坐各華人特當時未及詳加查詢耳并聞所失洋銀衣服零星貨物約共值三萬圓現在香港巡捕已逐處稽查而附近香港之華官亦飭役留心伺察不知緑林暴客果能次第拘獲不致爲漏網之魚　子日望之 
[諭旨恭錄]  
　　十一月初三日奉旨浙江台州府知府着李鳴梧補授安徽廬州府知府着張端本補授四川洪雅縣知縣着吳爾亮補授湖南寗遠縣知縣着王錫祉補授都察院筆帖式着玉鐸補授理藩院筆帖式着世林補授吏部筆帖式着鍾秀補授廕生文桐着以七品筆帖江式用江南道監察御史着丁之栻補授吉林分巡道着訥欽補授吏部行走員外郎多培着以知府發往山東補用俸滿兩淮鹽大使誠存着回任保舉山東補用知縣姚文鑑蕭炳榮俱照例用卓異福建泰寗縣知縣羅東之着回任准其卓異加一級仍註册候陞開復河南候補道薛福年董克紹俱准其開復原官仍發原省照例用前甘肅卽用知縣蔣其章四川鄰水縣知縣富拉渾前廣西來賓縣知縣楊均俱淮其開復原官照例用松春着准其補授興京副都統衙門筆帖式鍾秀着准其補授廣寗城守尉衙門筆帖式慶貴着准其補授盛京工部筆帖式欽此同日軍機大臣面奉諭旨着於本月初六日推班欽此 
[丁沽霜信]  
　　往年每至冬令河流順軌共慶安瀾從未有時將入九而河决者不料天未厭禍於前月下旬混河决口水勢滔滔汨汨灌注雙口東光等村兩村紳士擬將堤岸各自加高以遏水勢現在旣保麥田來春更便耕稼惟水勢不能蓄而不洩一將大隄培厚彼此均虞汜濫同禀道轅聽候核奪道憲胡雲楣觀察閱禀各執一詞碍難懸斷札飭委員往查形勢分别高下批示祗遵委員查得雙口較之東光約高一二尺准令東光添高堤埝與雙口平庶免畸重畸輕獨罹水患觀察辦事和平明允卽此已見一斑○放賑委員前因賑欵不敷奉籌賑司道諭令核减户口以免虚糜而歸實濟各村貧户不諒上憲苦衷輒與委員爲難其最冥頑不靈者爲楊柳青某氏婦竟與委員性命相拚投河覓死 
 
 

Page 2

 
 
經列前報户口旣經核定例於月　賑錢月杪賑米不得爭較限至明春爲止詎前月杪賑米之期又有該村某婦持并州利剪刀挾制委員擬求賑濟委員以此風斷不可長當飭牌頭地保將婦拘獲除責懲外復令游街示衆該村富紳石某俯念村民流離顚沛不忍袖手旁觀慨捐三千五百金復集村中富户勸捐數千金週恤貧乏惟碍難普徧防有偏枯議定禀請委員查户分别極貧次貧大口小口以示大公無我其欵項則自行發給旣免造報之繁又杜侵漁之弊可謂法良意美矣○大雪以後四野大低一輪日黯朔風不競饒有望雲思雪之意而連朝欲雪不雪似烟非烟一片陰霾迷漫空際且天時奇煖不特河道未見冰凌卽溝壑之中凍者半未凍者亦半非天道自南而北卽寒暑之愆期氣候之不正也或者恐釀冬瘟不禁又切杞人之憂矣 
[總辦逝世]  
　　北洋軍械所總辦張次韓觀察席珍於前月杪染患痢疾請假調理孰意醫藥無靈竟於初四日午前作古定於初五日戌時大殮按觀察爲傅相之甥其封翁爲淮軍宿將統領雄師功高白戰嗣以積勞病故觀察克承先志遠來北洋由傅相派充軍械所總辦綜核軍裝向與各營將領和衷共濟而於外洋所製鎗砲器械尤能鑒别優劣考覈眞僞精益求精傅相委賢任能優加倚畀一朝西逝不但同僚痛悼卽傅相亦如失左右手云 
[星使涖閩]  
　　貴沈兩星使赴閩查辦要案於本月初六早駕至洪山橋希軍憲卞制軍劉方伯陳儲憲龍廉訪以及府廳縣等先在知恩亭迎接八點鐘時星軺蒞止直抵官廳各大憲跪請聖安畢始分庭抗禮寒喧數語星使卽登輿率同司員四人及供事人等直抵西關進貢院民間攔輿遞禀約有數起飭役收存聽候發落各官復至貢院投遞手版移時始鳴騶遄返星使傳諭將至公堂立時封鎖不准閒人出入足見關防嚴密至若何查辦則非外人所能臆測也 
[閩嶠寒雪]  
　　福州訟師著名者不一其人從未聞破案到官非刀筆巧於護身亦官憲寛於法網耳近聞有某甲持一紙投訴某衙門因供詞與禀中情節不符再三駁詰供出禀詞係某歲貢生代繕官大怒立將某生籖拘到案訊實發學聽候詳辦此可爲舞文弄法不安本分者戒○織縀巷葉姓生有二子馬江之役冡子捐軀殉難葉悲不自勝尚有少子頭角崢嶸兾其他日成立藉續宗祧迄今年已及冠上月十八日爲之授室其子染沈疴合卺之夕草草成禮病勢逐增劇醫藥無靈竟於廿八晚溘逝葉撫屍慟哭鬱鬱成疾垂老西河喪明抱痛此境已難自遣而所最難堪者則青年嫠婦也嗚呼天實爲之謂之何哉○都司巷有某中伉儷甚敦舉一男愛如鞏珠上月間因男病殤托人買得乙子以爲螟蛉計費錢五十千撫育月餘突有健婦闖人將子奪回據言乙私下將子出售故仍欲據爲已有甲明知受欺無如之何忿鬱成疾遂以不起 
[星便行程]  
　　出使日本大臣李伯行星使上月二十五日由蕪湖錦旋合肥珂里已紀報端兹聞星使於本月初二日復由廬州行抵無湖仍在招商局小駐　帷初八日乘輪下駛先抵石頭城下再至廿四　邊小作勾留約本月下浣始至滬上旌節出洋當在歲杪云 
[赭峯集錦]  
　　　辦裕溪口稅務陳小泉少尹宗壽差滿經成端甫觀察遴委前解京餉勞績候補從九殷佛田少尉平接辦於本月初一日視事○皖南二十三州縣地方遼闊土客雜處每易滋生事端前經成端甫觀察札飭各屬編查保甲舉辦冬防刻下風緊天寒尤當加意巡察每縣札委候補佐雜一員　同地方官將城廂團練保甲逐一點騐不准虚應故事如敢扶同隱　定卽撤叅於調劑閒員之中寓實事求是之意用心可謂周日密　○本月初三日下午西門外石橋潜三條巷内忽然失愼一時鳴鑼告警水龍風馳而至取水灌救旋卽火滅烟消計焚去茅屋三四家談起火之由係烟館熬煎烟膏止在九轉丹成之候祝融氏忽然降臨滿口吞吐而去是亦太覺不情矣○成端甫觀察於本月初四日乘坐招商局　裕輪船前往金陵叩賀沈仲復制軍任喜並祭奠曾忠襄公牙釐局總辦劉子幹觀察於初八日乘江永輪船赴白下蕪湖印委各員均至江干恭送如禮○辦理蕪湖道轅發審兼洋務委員余平甫參軍錫麒丁艱所遺之差中成瑞甫觀察遴委候補布經歴姚參軍嗣崇接辦洋務尚有發審一差另委候補巡檢臧少尹沛霖接辦均於本月初一日到差接事○蕪湖縣王玉如大令到任以來政通人和百廢具舉民情愛戴幾於有口皆碑上月下旬徽商之在蕪貿易者以近叨樾蔭無以爲報特製萬民傘一柄金匾一方德政牌四對屆期各商民齊集新安會館整肅衣冠用鼓樂彩亭送至縣署大堂邑尊降階出迎謙讓再三然後收受○米粮開禁業已數月出口米石無慮數十萬石大率運至北省以冀利巿三僧閩粤各省向恃蕪米接繼者轉因一時相軋採辦爲艱且各公司鐵艦爲北商雇盡至十月中旬將屆封河北商一律停辦粤商遂奮袂而起爭先購米自上月中浣以迄本月初旬專運廣東之米核計新關稅册二旬之間出口共四十餘萬石月下番舶巨艦依舊絡繹如梭各路來源亦絡繹不　產米之多洵無其比○客有從寗國來者譚及該處今秋亢陽爲崇疫癘叢興比户傳染死亡相繼及交冬令雖曾得雨旋見一輪紅日高曬晴空天氣又温胞如三春桃柳枝頭萌芽欲放東門外有管姓者向以蒔花爲業朱幡竪處遍繫金鈴屋角墻陰種梔子花數百本當春艷放香鬥梨雲人咸以衆香國目之不意朔風已動積霰將臨而花神已姗姗其來縞衣映月不染纎塵繼而南枝北枝相繼大放若欲與六出奇葩爭妍比潔者臨風覓句添却幾許詩情豈必羯鼓三撾始見春光爛漫哉 
[靈輀回籍]  
　　沈仲復制軍德醜嚴夫人在皖仙逝設奠而後卽將靈輀扶回原籍用測海兵輪裝載沿江下駛於本月初七夜行過鳩江文武各員預備祭品就江干搭葢素　及兵輪過境並不停止惟有醊酒臨江遥申祭奠而已 
[城火警]  
　　本月初六夜二鼓酧楊城永勝街南首某烟間失愼赤熛怒煽直上炎炎各善堂洋龍聞警齊集爭先澆灌盖火塲後面卽灣子大街也文武員弁先後臨塲彈　兩回焚燒約歴一點鐘時始行撲滅計燬瓦屋七家大都皆手藝中人無端受池魚之殃殊覺可憫至起火之由傳遂不一或謂該烟間向有黄魚　妓是時正在依萍戯藻以泳以游不防榻上烟燈燎及蚊帳致兆焚如云 
[杭道丁憂]  
　　杭嘉湖道豐觀察於月之初五日接到京電報稱丁繼母憂聞訃後卽着家丁申詳撫憲云 
[江宫報]  
　　准補興國衣錫　張堉禀謝飭知信豐揚溪司沈時献據報患病開缺以未入陳恩華署理王龍詔聞訃丁父憂吳國　由順直賑撫幾加同知升銜縣丞朱慶潔山義寗辦保甲回省署　寗典史盛如松卸事回省前工部主事李翊　由京本憂回藉馮永年委往蓮花廳會審案件王濟中季往安仁縣會蕃案件朱盛猷由滁槎卡解釐來省禀謝題補都昌縣行知同知胡純祖委解漕折並籌邊軍餉進京從九胡官亮起　　江署九江前營遊擊管帶　鋒左營黄壽山禀辭赴任候補道涂椿年起服來江知縣劉步元委往豐城估修圩隄候補道涂椿年會辦鹽局知縣黄傳羲禀謝過新班分缺　行知許文泳往南昌鄉監修富有圩堤同知王祖蔭卸辦住岐卡加一級紀錄二次按察司獄陶壽崧調查進内　甲新選贛縣縣丞吳大宇禀劉係廣東人安仁典史郭人俊據報病故以黄勤補署理建昌縣丞李自乾患病開缺以黄常吉署理署新喩縣鍾體志　　清　交代回省指　　九沈榮朝禀到係浙江人 
[遠餽名泉]  
　　常州惠泉山衆來清甘品評者推爲天下第一前署福藩張笏臣方伯夏間調補蘇臬兼署藩篆到任以後與閩中僚屬紳士常以書札通問日前因商輪之便寄惠泉水數十担分送將軍督撫司道各官袞袞諸公於簿領之餘閒試煎茶之韻事相與評量色味以爲較 
 
 

Page 3

 
 
閩中北庫井老鴉壑之水尤爲芳冽也夫當簿書鞅掌之時尚能託興烟霞寄懷風雅東坡調永符不得專美於前矣然水以證交淡亦以比心清方伯此舉固别有深意不僅以往還贈答自詡風流也 
[紀績酬庸]  
　　英會審員蔡二源太守前曾辦理朝鮮後路採辦及文報事宜現由駐紥朝鮮之袁觀察禀請北洋大臣李傅相援案保奬奉部覆准加一級紀緣二次由傳相札飭江海關道聶觀察轉行咨照太守賢勞夙著固宜上列剡章仰邀甄叙也 
[邑尊回署]  
　　上海縣陸邑尊於日前赴金陵謁見新制憲已登前報兹悉邑尊已於昨日乘輪回滬下午二點鐘在虹口順泰碼頭登岸縣中差投人等在彼伺候邑尊當卽乘輿回署 
[英雄氣短]  
　　喬玉山者河南人也向在湖北等省軍營効力保至守備職銜又辦河工不辭勞瘁感受寒濕以致兩足腐爛幾成殘廢回籍醫治迄未見效現在道出滬上落拓異鄉殊形困憊遂具禀英會審公廨備陳苦况乞賜手援蔡太守惻然憫之立卽備函送往虹口同仁醫院醫治俟病痊後再行安頓早年汗馬功高未酬壯志此日窮途痛哭自歎飄零時會不常病魔相逼嗚呼傷哉而蔡太守之拯人於危居心長厚尤非他人所及 
[覬覦吉壤]  
　　浦東廿二圖人沈海村有良田一區聽堪輿家言欲將先人棺木安葬其間選擇吉期經營窀穸諸事預備屆期沈雇人前往動工見穴中已有二柩詢之知係族人沈海泉之祖柩海泉於夜闌人靜時私自埋葬海村卽訴明該圖地保向海泉理論海泉理屈詞窮避不見面旋經地保調處令海泉將祖柩遷往别處始寢其事 
[罪從末减]  
　　劉安生至葉同生姘婦陶小妹家被葉捉奸跳窓斃命報縣後由陸邑尊詣騐將葉等帶回訊供收所早詳前報現在此案經邑尊擬議上詳旋奉上憲批回准將葉同生從寛交保云 
[索欠爭毆]  
　　浦東廿二保五十一圖東溝地方昨日有徐貴山者與顧旺春因索欠口角繼而爭毆嗣有莊全發向兩造解勸不料悞被顧用刀戳傷鮮血淋漓當經該圖地保知悉卽將塗顧莊等解送到縣奉飭看管候訊 
[索詐乞兒]  
　　有名大金林者不務正業專以訛詐爲生蓋著名士棍也上海縣陸大令曾出示訪拿未經獲案日來禁令稍弛遂復成羣結隊跋扈飛揚鄉人畏之幾如猛虎其黨有紅黑壽賭徒爛脚阿仁打弗死阿狗斷臂阿二無錫阿寶等類每自稱爲英捕房新包探某甲之夥大言恫嚇魚肉懦良前日黎明時同至老北門外見城下七縱八横弛然而臥者皆卑田院中人因托名拘拿竊賊將某乞兒身畔小錢數百攫取而逃乞兒欲向奪回致被舉棍毆擊乞兒負痛呼救附近各鋪户聞聲驚起或疑火起或疑盜刧正在探問情由而數乞兒已扭住爛脚阿仁誓不釋手適某號巡街捕至將阿仁拘送捕房備捕頭訊悉情由以該流氓等枯惡不悛殊爲可惡着卽管押捕房隨有某包探將打弗死阿狗斷臂阿二陸續拘獲捕頭飭押候解請葛同轉究懲夫人而至於行乞街頭其苦亦可謂極矣乃該流氓等復從而毆辱之詐訛之此其居心殘忍直不殊魏玉亭等之乘火刧財懋同轉嫉惡如仇定必有以嚴辦也 
[案牘瑣紀]  
　　田桂至捕房訴稱有丁福長同妻丁王氏及子丁大翠同至我家盤踞詐擾不遂其欲丁福長竟持菜刀自刎希圖嫁禍請爲究辦捕頭飭包探黄四福將丁福長等帶至捕房騐得丁福長自刎屬實送仁濟醫院醫傷田桂及丁王氏丁大翠並菜刀一把移送英公廨據田桂稱丁福長自刎圖詐丁王氏稱丈夫丁福長被田桂砍傷值日差據情禀明蔡太守飭田桂交保丁王氏丁大翠暫押俟丁福長傷痊投案集訊菜刀存堂○三百零四號華捕在路巡緝見張阿春困臥路旁雇車昇至捕房轉送英公廨蔡太守飭將張阿春送棲流公所醫養及到該所時張已氣絶送報保安善堂備棺成殮發壇標記召認○瘋人田阿富在英租界任意閒行往來不定爲一百九十九號華捕所見恐其擾禍帶至捕房轉送英公廨蔡太守飭交值日差查明如有家屬飭卽領回醫治否則發善堂安置 
[法界捕房瑣記]  
　　朱阿三卽興阿三屢紀竊案拘獲送懲由縣遞解回籍近復來滬適經某包探所見拘押捕房○陳咸生持石擲四十六號華捕經該捕拘押以待解送公堂○王阿六竊取鐵條經某號巡捕拘押○流氓鄭友明無端滋事由捕拘拿管押俟禮拜一解案請懲 
[分發人員騐看名單]  
　　新海防掣籖分發部寺司務王汝煥順天○保舉掣籖分發主事五品銜懿善廂黄旗漢軍○新海防掣籖分發按知事錢心潤安徽○鄭工指省分發直隷州知州吳則藩江西安徽巡檢馬寶儒安徽北河○新海防指省分發道花翎福盛正紅旗江蘇知府范葆廉江西安徽通判楊繩武湖南廣東知縣裴克寛安徽廣東員桂選陜西山西藍翎汪鼎臣江蘇河南彭光輔湖南廣西鹽大使姜祖勳浙江兩淮批騐所大使吕兆奎江西廣東鹽經歴董秉清安徽廣東府經歴程文葆安徽山東徐洽仁江蘇直隷縣丞施慶章江蘇四川彭昌齡安徽北河十元澧順天廣東楊灝生吉林北河屠義鈺湖北北河盧自鑅安徽福建州吏目文廷燡江西廣東吳樹池江西安徽鹽巡檢王德如江蘇廣東徐樹勳順天兩淮汪承基浙江兩淮巡檢柯希濳廣東福建韓玉書奉天山東傅承曾直隷陜西伍培萱廣東廣西伍祥瀾廣東廣西陳綬順天廣西韓儼山西江蘇唐印庚湖南江西申世材湖北江蘇楊濤江蘇福建陳振麟江蘇河南傅學釗江西福建陳詩浙江江西徐葆潞河南山東張洪業浙江直隷兪侃浙江江蘇張蔭曾順天山東從九品諸洛江蘇湖北徐墉順天廣東典史羅廷弼江西安徵未入流李廣仁浙江福建劉熨陜西不河卓煊四川江蘇○海防指省分發縣丞饒徵紘江西四川○籌餉指省分發鹽大使陳芳湖北兩准府經歴張振清山東直隷縣丞陳德明浙江廣東巡檢婁啓瑞浙江福建從九品吳桐梁浙江福建○勞績指省分發知府杜崇光四川陜西陳琦湖北江蘇知縣王慶保江蘇直隷土易江蘇江西同知銜周德華江蘇山東同知銜金猷大浙江山東五品銜陳元鑄浙江江蘇州同知州銜曾應鑾江西雲南州判藍翎徐之瀛廂黄山東縣丞鄧克昌湖南雲南從发品張毓森安徽吉林陳璋逹江蘇廣東○應補呈請分發知縣花翎四品頂戴彭飛熊江西湖南樊增祥湖北陜西同知銜楊先俊湖南廣西鄒冀清貴州廣東徐士英江西河南縣主薄王念瑜江西安徽從九品孫兆謙順天江西未入流唐應漢浙江山西 
[勸推廣撫孤義塾說]  
　　從來有益民生之事不外教養兩端而教之功視養爲尤大亦視養爲倍難卽以各處善舉而論之若育嬰堂恤嫠會立貞堂等類皆係養民中事惟義塾係教民中事視他舉尤爲切要然他舉雖不能盡歸實際尚不致全屬虚名至義塾一端大率皆奉行故事所延之師無非董事私人初不問其品學若何教法若何而塾師並不親身到館量分修脯另延一略識之無之人聊以充數一切有名無實如是而望其造就人材爲其終身久遠之計詎可得哉然則義塾可廢乎曰不可義塾之功甚大特在行之者耳以予所見莫善于揚州所設之京江撫孤塾矣該塾所教者均係京江嫠婦之子故曰京江撫孤塾以重修延聘品學兼優勤於訓誨者兩人一教童蒙一課文藝年幼者先入童蒙塾中齒稍長擇其資質較優可望讀書者卽撥入文藝塾中其質鈍不能讀書者除講解四子書俾知大義外教以書算尺牘至十四歲卽令出習貿 
 
 

Page 4

 
 
易凡尋覓生意置備行李等事皆塾中代爲籌畫其讀書者出而應試考費亦取諸塾中生徒定額三十名平時衣之食之以及書籍紙墨皆塾中給與另延司事一人管理雜務並照料諸生飢使食寒使衣疾病則醫治之嬉戲則約束之其塾師之勤惰王持者時加查察如有曠廢荒功或教導不能得法立卽辭　絶無瞻徇故自開塾念餘年來成就甚衆入泮者固不乏人以貿易成家者尤不勝指屈功效彰彰較之尋常義塾相去何啻霄壤竊謂孀婦痛失所天孤兒誰爲　養卽使苟延性命而茫茫前路成立難期此乃天地間第一等可憐人亦天地間第一等傷心事若有義塾代爲教養竭力扶持使孤兒不致廢棄不獨孀婦終身有所倚賴而從此成家立業且可延續宗支是所教者不過一人而惠可及於全家澤且流於後世用力少而成功多世間善舉孰有過於斯者乎惟望各處善士仿照辦理或獨力以興舉或集腋以成裘總須實事求是無避嫌怨無憚煩勞庶幾欵項不至虚糜而孀孤均沾實惠豈不懿哉附義塾五要一擇師宜嚴也義塾之功全在先生塾帥　擇品學純粹端方而兼仁厚者方爲合格其學問淺陋以及品行平常性情乖僻者槪勿延請而荐師者尤不可推情託分安揷私人使孤子受害旣得其人束修供應均須從厚禮貎尤宜恭敬不得以義塾帥而忽之使能安具身安其心乃可責具功課也一照料宜周也塾中司事一人除糾察僕人勤惰會計銀錢出入並照應塾師飲食起居外所有大小生徒飢寒飽暖疾痛疴癢以及漿洗縫紉瑣細事務均須隨時照應俾在外無異在家庶可免且孀親懸念也此缺須老成諳練兼有慈惠之心者方能勝任一書籍宜備也塾中除四書五經及家絃户誦詩文外其餘應用　籍均宜置備如古文翼類腋事類統編鋼鑑易知錄唐詩别裁賦鈔箋略文選之類皆不可少如有力量則史記漢書通鑑綱目子史精華古文詞類纂以及名臣奏議如曾文正公胡文忠公全集皆可購置以備高才者誦習翻閱庶見識日益擴充養成遠道之器而人才輩出矣再諸生案頭皆宜各置勸善書數册使之觸目警心充其善念具有益於終身者匪淺也一主持宜愼也此塾且公舉一公正能文之士凡塾師司事之進退銀錢帳目之出入生徒之去留皆歸主持不時到局閱視功課稽查一切庶事有禀承而人皆有所嚴憚矣一籌欵宜寛也塾曰撫孤養而兼教各事務求周到用度不免浩繁必須多籌欵項方爲久遠之圖如果獨力能支不妨自樹一幟否則衆擎易舉亦可同結善緣要之此舉功德之宏視他事不啻倍蓰積善者必有餘慶種瓜得瓜種豆得豆定見子孫昌熾科第延綿信因果者當不以余言爲河漢也[  有心無力人謹識]  
[佛口婆心]  
　　昨承漢口仁號代募各大善士捐助順直振欵寄交本館協振所彚解災區計保佑堂錢二千三影居士錢一千有心無力人錢一千有求必應人錢一千抱關卜吏錢五千漢　不忍人洋二元閨闈惻隱洋三元佛口婆心諄諄勸善行道有福豈不左劵可操乎惟是以錢合作鷹洋應共得十七元之數而局中祗交到十五元合并聲明以昭核實 
[來啓照登]  
　　本局奉憲設立收養牛馬生靈各物並辦一切善舉悉照定章想所洞鑒前因經費不敷建造殯房以便客藉停柩藉租金以補不足定例以三年爲限如其租金未清準於冬至節由本局代爲理葬另立石碑號碼下用磚塊開明姓氏倘欲遷回向本局查明簿據貼費遷回現下自願盤歸故土速卽來局領運切　　延恐有未知特此布告[  扈南攷主局董事金秉鈞謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年十月廿八日京報全錄]  
　　宫門抄○發抄硃批五道○大臣德奏陳明口外燒鍋情形摺○又奏請揀發委員差遣片○又奏揀員試署知州摺○大臣承奏請旨迅賜簡放江督摺○杭將軍等奏官子騎馬踏傷人命緣由摺○十月二十八日理藩院鑾儀衛光祿寺廂黄旗值日無引見○睿王嵩申各假滿請安○熙敬文興前往東西陵請訓○宋公請假十五日○會章續假十五日○召見軍機○發抄剛毅奏忠義局第九十四案請卹奉硃批張朝佐等均着交部分别旌卹單併發欽此○又刦匪董禾尚等拿獲正法奉硃批刑部知道欽此○又浚治吳淞等處開工大槪情形奉硃批知道了欽此○又江海關解撥京餉奉硃批户部知道欽此○又江海關匯解内務府銀兩奉硃批該衙門知道欽此○○奴才德福跪奏爲请將口外燒鍋情形據寔聲明叩懇天恩请免飭禁及現擬辦法恭摺具陳仰聖鑒事竊查本年直隷災區甚廣御史宗齡奏奉上諭着直隷總督順天府府尹嚴飭各屬停止燒鍋一年以平糧價等因欽此欽遵並　户部行知當經轉飭欽遵在案兹據承德府知府啓紹禀稱查熱河所屬地方自入夏以來大雨時行田禾暢茂雖近河地畝間被冲刷不過十之一二統計收約在七分以上伏思口外地方兵民食計攸關固應以粟榖爲至要而其尤易豐收民不常食者惟　粱雜頭苦荍油麥等項每值秋稼登塲全賴燒　銷售而咨民用兹禁停燒亟宜謹遵辦理以濟貧民然口外殊與内地情形不同若不因地制宜則意在利民轉以病民若遽爾停燒糧價則必日减卽令移粟於災區而道里無遥轉運維艱則災區無補救之益口外竟有榖賤傷農之勢况各屬開設燒鍋二百餘家雇覓造酒之人名曰糟骽均係外來無業游民每家少者十餘名多者三四十名統共約計不下六七千名此歴來已久燒鍋之實在情形遽爾停燒歇業一年恐因停荒閉若輩餬口無資必致流離失所爲匪爲盜其患實有不堪設想且採辦買熱河並古北口兩處兵米歴久章程均係借資燒户之力若遽爾停止不時燒户坐失生計旦恐顧末而失本並於地方一切情形諸多未便溯查光緒三年直屬歉收曾經直隷督臣李鴻章奏請飭禁順直各屬燒鍋並未言及承德府各廳州縣亦正爲此也此次順直永災自應援照光緒三年直屬停燒未及口外事同一律可否仰懇天恩俯准免其停燒以安地方如蒙兪允燒鍋免停面酒利必厚擬令各燒户量力捐輸多則捐銀五六十兩少則三四十兩一俟集有成數解歸順直災高助賑以資接濟如此辦理則災民可以濟急燒户亦不致失業矣是否有當未敢擅使理合　情會同直隷督臣李鴻章恭摺具奏伏乞皇上聖鑒訓示遵行謹奏奉硃批着照所請該部知道欽此○○德福片再熱河州縣等官曾經前任都統麒慶奏改滿漢兼用經吏部議准歴經奏請揀發在案現在熱河候補州縣除奏請試署平泉州之文卜年外僅餘五員遇有緊要事務實屬不敷差委且熱河地方遼闊政務殷煩州縣爲親民之官自以文理較優者可期辦理裕如合無仰懇天恩飭下吏部在於應揀州縣人員内擇其由文進干文舉人出身者請旨簡用滿漢二員發往熱河以資差委謹附片陳明伏乞聖鑒謹奏奉硃批吏部知道欽此○○奴才德福跪奏爲遵照定章揀員試署知州要缺恭摺具奏仰祈聖鑒事竊查調補平泉州晋昌因與此缺人地不甚相宜經前護理都統熱河兵備道恩良會同直隷督臣李鴻章附片奏請開缺將該員留郡另行酌補並經奴才委員署理各在案其所遺平泉州一缺自應另行揀員請補查奏定章程嗣後平泉建昌赤峯朝陽四州縣缺出先於灤平豐寗二縣内揀調各二縣内實無合例堪調之員先儘口外揀發及勞績保留熱河人員内曾經委署地方並無貽誤者酌量題署等語查平泉州一缺幅員遼闊蒙民雜處政務殷繁爲口外繁缺州縣中最要之區必須老成穏練熟悉情形之員方克勝任現查熱河應調之灤平縣知縣李楓林前曾調署平泉别知州因案調郡察看現仍飭回灤平縣本任未便更調豐寍縣知縣何希遜係甫經史部覆准補授尚未接印自應遵章在於熱河曾經委署地方並無貽誤之揀發之勞績保留人員内揀選試署兹查有補用知州文卜年現年六十一歲係山西解州直隷州安邑縣人由禀生中式咸豐八年戊午科舉人同治四年考取宗室官學漢教習是年十二月由候挑知縣揀選引見奉旨署以知縣發往熱河差遣委用欽此五年三月到郡六年七月委署建昌縣事七年十一月交卸因署建昌縣任内擒獲巨匪多名保奏奉旨賞加同知銜並賞戴花翎欽此九年三月委署灤平縣十年六月交卸十一年試署朝陽縣知縣四月到任光緒二年與平泉州對調閏五月到任三年七月在任聞訃丁母憂交卸回籍守制五年十月十五日服滿起復六年六月到郡七年六月委署圍塲糧捕同知七月交卸是年九月補豐寗縣知縣十一年正月護理承德府印務是年三月交卸旋經調補建昌縣知縣是年四月到任十二年因獲盜出力保奏奉合賞加運同銜欽此並在建昌縣任内拿獲積年巨匪楊步雲案内保奏俸滿後以知州仍留熱河補用奉○依議欽此十四年三月邊俸期滿交卸回郡當差是年七月委署平泉州十月交卸十五年七月護理承德府印務是年九月交卸十六年閏二月委署平泉州是年四月交卸查該員文卜年前曾調補平泉州缺一次委署二次均無貽誤講求吏治整頓地方已著成效以之試署平泉州員缺實堪勝任核與定章亦屬相符據熱河道恩良加考具詳前來合無仰懇天恩俯念邊缺緊要准以補用知州文卜年試署平泉州知州實於地方甚有裨益如蒙兪允俟該員試署一年期滿果能辦理裕如再請實授所有揀員試署平泉州知州要缺緣由理合會同直隷督臣李鴻章合詞恭擇具承伏乞皇上聖鑒再奴才甫經到任未及三月例不出考合併聲明謹奏奉硃批吏部議奏欽此○○奴才承綬跪奏爲兩江督臣因病出缺請旨迅賜簡放以重職守恭摺馳陳仰祈聖鑒事竊兩江督臣曾國荃與奴才共事一方時會晤談論公事精力雖較前稍衰而神志極清正冀其坐鎭東南爲國宣力不意近來潮濕舉發奴才不時前往探視具其語言一切尚能如常突於十月初二日聞該督臣病勢增劇奴才旋卽馳往詢知該督臣已於初二日未刻氣虚痰壅遽爾出缺所有身後一切事宜均經江寗布政使瑞璋帮同該家屬安爲照料其關防印信業經封送藩庫存儲伏念兩江督臣曾國荃以書生從戎轉戰京南輔仁其兄曾國潘削平大難卓著勳勞嗣又歴任封圻實心任事以至羡損心血想早邀聖慈洞鑒之中今遽溘然長逝凡文武僚屬及士民等無不同聲痛哭除由江寗布政使瑞璋代遞遺摺外所有督臣因病出缺請旨迅賜間放緣由理合循例恭摺由驛四百里馳陳伏乞皇上聖鑒謹奏奉硃批另有旨欽此○○杭州將軍奴才吉　浙江巡撫臣崧駿杭州副都統奴才恭壽跪奏爲道員之子騎馬在滿營馳騁踏傷人命恭摺先行具陳伏祈聖鑒事竊據杭州左司協領柏梁呈據廂黄旗協領有連轉據二佐領鳳瑞等呈稱據佐領下領催永全禀控伊子養育兵濟源現年十歳於八月二十日下午由館放回行至昭忠祠門首忽遇二馬衝來避之不及當被騎黑馬之人用馬棒打傷頭顱跌翻被踏倒地暈絶永全急擬追拿見其乘勢與後騎黄馬者一併奔逸望見後騎黄馬者係公館馬夫前騎黑馬傷人者是朱少堂係浙江候補道朱爟成之子永全追拿不及當卽抱子回家委係腰脇受傷醫治無效至二十一日未刻因傷身死伏思官宦子弟倚勢妄爲横行街巿無故馳馬傷人致令獨子慘死嗣續頓絶禀求呈請檄飭相騐照例嚴辦以伸盆寃等情職協領等查事　人命不敢壅匿抄錄原禀呈請飭可辦理等因發司奉此職司查該旗所稱領催永全之子養育兵濟源被朱少堂鞭傷馬踏傷重越日身死一案事關旗民交涉人命案仵應請札飭仁和縣會同理事同知來營相騐秉公訊究辦理等情當經奴才吉和恭壽札飭二和縣知縣高積勳署理事同知李恩敬帶同刑仵人等會騐屍傷塡格詳報騐得濟源因鞭傷死左脇致命處有紅痕一條復被馬踏右後脇致命傷痕一處委係生前受傷身死塡格詳報前來奴才等查此案事關傷斃旗兵亟應嚴訊究辦以重人命除札飭廳縣立傳正兇朱少堂到案秉公研訊務得確情按例定擬外所有道員之子騎馬在滿營馳騁踏傷人命飭交廳縣秉公研訊按例定擬　由謹合詞恭摺先行具陳再此摺係奴才吉利主　合併聲明伏乞皇上聖鑒謹奏奉硃批刑部知道欽此 
 
 

Page 12

 
 
[光緒十六年十月廿九日京報全錄]  
　　宫門抄○發抄硃批五道○粤督李奏查明武舉身家不清照例擬辦摺○又奏請開復副將片○又奏裁撤勇丁緣由片○又奏請暫緩湖南提督赴任片○又奏請免武員騎射片○台撫劉奏保剿番出力　弁分别彚案請奬摺○又奏　議卹片○十月二十九日吏部翰林院正黄旗值日無引見○湖北按察使陳寶箴請訓○啓侯請假十日○廖壽　請假五日○提督衙門奏拿獲搶刦婦女崇志等七名請交刑部○召見軍機陳寶箴○發抄沈秉成奏查閱營伍回省日期奉硃批知道了欽此○又耗羡不敷請撥地相銀兩奉硃批户部知道欽此○廖壽豐奏估修孟縣壩工請撥銀兩奉硃批着照所請該部知道欽此○又沁工保案遵照部議核减奉硃批吏部議奏單併發欽此○世綱奏接任淮關監督日期謝恩奉硃批知道了欽此○○　品頂戴兩廣總督臣李瀚章跪奏爲遵旨查明武舉何占元身家不清照例擬辦恭摺據實具陳仰祈聖鑒事竊臣承准軍機大臣字寄光緒十六年六月二十日奉上諭有人奏廣東番禺縣武舉何占元身家不清等因欽此並鈔發原片到臣當卽札飭廣州府知府嚴密確查兹據該知府李璲詳稱督同番禺縣知縣楊蔭廷加派候補知縣兪文萊嚴密確查並傳何占元之兄何亞蘇及地保何雲韶到案審訊查得何占元之父何賢煇又名何兆霖先在廣東巡撫衙門聽差係由縣役充當承辦傳喚買辦等事後充值堂係聽巡捕官驅使光緒四年身故聞於咸豐年間曾在茭塘司巡檢署中出入是否係當長隨事隔多年無從查考惟聽差值堂均係官役原叅謂其身家不清已有明證何占元先以何家㑺之名於光緒八年報捐武監生應鄉試後改今名考入番禺縣武學光緒十五年已丑恩科中式第十二名舉人是年十二月初七日在鄉演戲至初十日停止十一日忌辰並未演戲亦未散帖斂錢何亞蘇何占元等在鄉均無魚肉鄉民之事何家㑺卽係何占元捐監原名並非另有何家俊其人取具切結詳請照例擬辦前來臣覆核無異查例載娼優隷卒衣其子孫槪不准入考捐監如有朦混應試報捐者除斥革外照違制律杖一百等語何賢　卽何兆霖充當衙役卽與隷卒無異其子何占元先捐武監生又改名應試入學中式舉人應請照例斥革仍照律杖一百追取監照繳銷原叅魚肉鄉閭忌辰演戲散帖斂錢各節查無其事應請毋庸置議所有查明武舉何占元身家不清照例擬辦各緣由理合繕摺具陳伏乞皇上聖鑒訓示再廣東巡撫係臣兼署毋庸會銜合併聲明謹奏奉硃批着照所請該部知道欽此○○李瀚章片再上年三月十六日恭奉恩詔内開自同治元年以來曾經任用現已革職官員除大計貪贓及居官不職以至失守城池各員外若有事係寃枉被革東有才力堪用者在京聽候該衙門在外聽候該督撫查明詳開緣由奏明請旨等因欽此查廣東候補副將前署欽州營叅將莫善喜於光緒十一年經前兩廣督臣張之洞以營勇缺額性情殘暴奏叅革職因該副將素有驍勇敢戰之名仍請留於省城防營効力自贖奉旨允准欽遵在案兹准廣東水師提督方耀咨稱該革員隨營効力在海豐陸豐永安東莞新安各縣疊獲要匪多名上年分辦廣州北路緝務訓練營勇寛嚴得宜洵爲將領中不可多得之員臣查武職以謀勇見長而氣質之偏在所不免莫善喜驍勇敢戰爲前督臣張之洞所知是以奏叅革職仍請留營該副將自被叅以後深知愧奮所向有功訓練精勤不敢任性核其原叅之案並非貪贓不職及失守城池重情而才力實有可用合無仰懇天恩俯准將革職留營廣東候補副將莫善喜開復原官仍留原省按班補用之處出自逾格鴻慈理合附片具陳伏乞聖鑒訓示謹奏奉硃批着照所請兵部知道欽此○○李瀚章片再查記名提督陶國安統帶定字營勇丁七百五十名分駐虎門外大角浦洲海心岡南石頭等處防護砲臺現在海防靜謐可以裁撤所有大角浦洲等處與慶字營相近卽派潮州鎭總兵婁雲慶就近兼頋其海心岡南石頭等處咨回廣東水歸提督臣方耀派員接管仍挑留定字營原設炮勇五十名分配各臺以資熟手實裁勇丁七百名僱備船隻酌給盤費分起遣送回籍於光緒十六年七月二十九日遣撤完竣卽於是日停支薪糧疊據各處禀報此項裁撤勇丁在途到籍均甚安靜並未逗留滋事除咨部查照外理合附片具陳伏乞聖鑒訓示謹奏奉硃批該部知道欽此○○李瀚章片再臣前因湖南提督鄭紹忠在粤年久經手事多於本年四月初六日附片具奏請飭下該提督暫回廣東將經手事件料理清楚再赴本任奉硃批鄭紹忠業經賞假回粤矣欽此該提督於七月初到粤卽將廣州肇慶韶州連州佛岡各府州廳未獲鄉匪上緊清查設法拿辦並將清遠縣等處水利基圍勸督紳民認眞修理因慶秋多雨不能迅速至八月内尚示完竣以上諸務有關於國計民生者甚大經理妥善可冀萬安無如欲竟全功則假期已滿欲赴新任則接替無人鄭紹　係實缺提督非臣所敢奏留惟念前蒙賞假回粤是粤事重要已荷聖明鑒察可否飭下該提督俟　手事件一律完竣再赴湖南提督本任之處臣不敢違例擅請亦不敢緘默不方謹將實在情形附片具陳伏乞聖鑒訓示謹奏奉硃批着照所請兵部知道欽此○○李瀚章片再案准兵部咨咸豐八年七月十五日内閣奉上諭嗣後送部引兄武職　　遇有因傷不能射箭者卽由該督撫奏明辦理不得僅以咨文報部以符定制等因歴經欽遵辦理在案兹據借補廣東欽州營叅將題請調補廣西鬱林營叅將侯勉忠禀稱前在廣東廣西等省剿匪與賊接仗手足被鎗子打傷筋骨損壞難以挽强運重禀請邀免騎射等由當經飭據署兩廣督標中軍副將王世清覆騐屬實呈請核辦前來臣查叅將俟勉　打仗受傷不能騎射係屬實情除飭照章改練槍砲外合無仰懇天恩俯准免其騎射以示體恤謹會同廣西提督臣蘇元春附片具奏伏乞聖鑒訓示謹奏奉硃批着照所請兵部知道欽此○○太子少保兵部尚書福建台灣巡撫一等男臣劉銘傳跪奏爲台灣剿番彚案請奬武職　力員弁遵照部議分别異常尋常勞績開具清單懇恩飭部核准以昭激勸恭摺仰祈聖鑒事竊准兵部咨行遵旨議奏一摺内閣鈔出台灣巡撫劉銘傳奏台灣歴剿叛番土　併案請保武職出力内外奬員弁委屬軍營異常勞績懇照原保給奬一摺光緒十六年閏二月二十五日奉硃批兵部請奏單併發欽此欽遵到部請旨飭將此案所保武職各員按照所保文職分别異常　常勞績並將所請越級之劉朝焯等六十八員另行核奬俟具奏到日再行核議此案咨保員弁與奏奬人員一律辦理等因於光緒十六年五月二十五日具奏奉旨依議欽此欽遵欽錄原奏咨行到臣　查軍營勞績武職情形微有不同文職人員不必皆身先士　其隨營辦理文案等項自个得與首先出力者同列論功武職無不身親前敵　死爭先苟非攻堅奪壘斬馘擒渠不容濫邀奬勵台灣辦理剿無大小　餘戰員弁兵勇不下兩萬人時逾五年彚案六次奏請内奬武職祗此三百三十餘員委屬一體異常出力惟兵部旣比照文職令臣分别異常尋常勞績自應於無可區别之中量爲分别以符部章謹時前保各員弁按照勞績酌擬奬叙其劉朝焯等六十八員並遵照部議另行核奬一併繕具清單恭呈御覧仰祈天恩飭部分别核准註册以昭激勸除咨保員弁另開清單將越級各員核改送部辦理外所有台灣剿番請奬武職出力員弁遵照部議分别異富尋常勞績緣由謹會同閩浙總督臣卡寶第帮辦全台撫墾事務臣林維源恭摺具陳伏乞持上聖鑒訓示勅部施行謹奏奉硃批兵部議奏單併發欽此○○劉銘傳片再台灣自光緒十六年七月以前所有積勞病故員員經臣隨時奏蒙恩卹在案查自十六年八月以後據各營陸續禀報副將劉仁柏張愼德已保都司銜儘先守備劉朝舉已保守備世職胡恩榮守備吳同泰十總常有泰已保千總許德雲五品頂戴選用知縣候選縣丞沈廼謙福建試用縣丞陳雲光福建候補從九品張傳楨候選從九品吳以莊均係剿撫生番出力年欠感受瘴癘生營積勞病故又　　司補報福建試用從九吕姚清瑞辦理清文積勞在差病故先後禀請彚卹前來臣覆核無異合無仰懇天恩俯准飭部將劉二柏等十二員名分别從優議卹出自逾格鴻施除飭取各故　履歴咨部外所有彚案請卹　由謹附片具陳伏乞聖鑒訓示謹奏奉硃批者照所請該部知道欽此 
 
 

Page 13

 
 
[光緒十六年十一月初二日京報全錄]  
　　宫門抄○諭旨四道錄前○發抄硃批四道○直督李奏審明定擬摺○浙撫崧奏委解銀兩起程日期片○粤督李奏保舉人員片○川督劉奏請開復知縣摘頂處分片○十一月初二日兵部太常寺太僕寺廂白旗值日吏部引見三十二名理藩院十七名侍衛處十八名上諭處二名欽天監二名詹事府一名值年旗三名内務府七名○忠中堂等考騐侍衛前枝完竣覆命○恩公假滿請安○江寗將軍豐紳請訓○那公陸潤　容山各請假十日○崇　清安各續假十日○潘祖陰遞遺摺○召見軍機豐紳豐鳴○發抄志元奏綠營兵房坍塌請欵興修奉硃批户部議奏欽此○又道路被冲汎房坍塌　撥欵修理奉硃批即着知照直隷總督飭由藩庫如數籌撥該部知道欽此○又教塲演武廳等處坍塌撥欵修理奉硃批卽　咨行直隷總督飭如數籌撥應用該部知道欽此○效曾奏交卸日期奉硃批知道了欽此○○大學士直隷總督一等伯臣李鴻章跪奏爲謀殺捕役身死審明按律定擬恭摺仰祈聖鑒事竊查光緒十一年十二月十九日奉寄諭有人奏直隷鹽由縣知縣柳銘辦明荒謬捕務廢弛請飭查叅等語着李鴻章按照所叅各節確切查明據實具奏等因欽此當查署鹽山縣知縣柳銘已先解任卽飭前任天津　萬培因遴派卽用知縣胡賓周前往密查於查覆後飭提人證至道研審旋據該道以柳銘辦事頡頇捕務廢弛禀經臣將柳銘奏叅革職並飭將捕役劉裕順被殺一案另行訊辦嗣經該　將犯發回滄州審擬解府翻供詳由臬司提署飭發保定府審辦兹據該府審明擬議解由臬司周馥勘轉前來值臣駐津飭委藩司代審無異臣覆加查核緣張三張二横張金隴楊青德分隷滄州鹽山等州縣與已死鹽山縣捕役劉裕順無嫌病故之張朝林係張金隴堂兄先因白羣偷竊衣服將其捆打結有仇隙光緒十年閏五月間劉裕順緝獲曰群送經署鹽山縣知縣柳銘訊認夥將逸賊吳所等偷竊白家莊等處牛驢衣物誣扳張朝林窩留票差緝拿十一年二月初六日劉裕順將張朝林鎖獲張朝林堂弟張皮慶上前　奪案字營兵弁帮同獲住送縣訊供管押滄民吳朝太等因知張朝林等並未窩賊聯名具保開釋十九日張三張二横張金隴張皮慶與未獲之張三秃子蕭蘭芳在張朝林家閑坐張朝林因被白群誣扳疑係劉裕順主使起意將劉裕砃致死洩忿邀允張二横等並逼令張三帮助探知劉裕順赴徐巿村辦案必從辛店莊經過是晚各持槍刀等械一共七人偕　該村西南大窪　劉裕順走至張三秃子用槍將其札傷倒地張朝林張皮慶張三亦用刀鍁向砍致先後將劉裕順頂心　門右額角左眉右腮脥右耳輪相連耳根上唇吻咽喉胸膛心坎腦後髮際梢連左耳根耳輪砍札致傷張二横張金隴蕭蘭芳均未動手劉裕順　時殞命張朝林卽同張皮慶張三秃子蕭蘭芳將屍身移棄新縣鎭劉寶常園地井内各散劉裕順之母劉李氏風聞伊子被張朝林糾人謀死赴鹽山縣控究三月初七日劉寶常家工人李一赴井汲水查看屍身投地報經前署滄州知州陳復恩勘騐劉李氏前往認明又赴鹽山縣控告將張朝林傳案解州訊不承認謀殺情事將其嚴押一面塡格錄供通報陳復恩旋卽卸事該前州趙秉恒回任張二横恐劉李氏追究問罪起意私和央允楊　德劉振祥向劉李氏說合計給京錢四百七十千劉李氏貪賄允不再控張二横等將錢按七股離交並　給楊青德京錢一百九十千劉振祥一百七十千作爲謝禮劉李氏將錢作爲喪葬費用趙秉恆迭訊張朝林供仍狡展嗣因患病取保在家病故維時柳銘被人叅劾欽奉寄諭行道委員查明柳銘被叅各欵並提人証至道研審禀經臣將柳銘奏叅革職接准部咨行令查明劉裕順身死該地方官有無詳報隱匿情事一併報部等因該州訪獲張二横張金隴楊青德劉振祥解道究出前情劉振罪在押病故該道將犯發州審擬解府翻供詳由臬司提省飭發保定府審辦緝獲張三張皮慶審訊因張皮慶尚有行刧重案剔歸另案從重擬結張三歸案審辦據各供認不諱案無遁飭除謀殺人造意罪應斬候之張朝林並爲人私和人命得錢計贓罪應兩徒之劉振祥病故免議外查律載謀殺人從而加功者絞監候不加功者杖一百流三千里又常人爲　人私和人命　財准枉法論又枉法贓　祿人八十兩絞監候無祿人减一等又名律例載凡稱准枉法論罪止杖一百流三千里又例載子被殺父母受賄私和無論贓數多寡俱杖一百各等語此案張三因已故之張朝林被賊犯白羣誣　窩主疑係捕役劉裕順主使起意致死洩忿逼令該犯帮助輒敢聽從謀殺劉裕順身死下手加功自應按律問擬張三合依謀殺人從而加功律擬絞監候秋後處决左面剌兇犯二字張二横張金隴聽從謀命並未加功除賄和人命輕罪不議外合依謀殺人從而不加功律各擬杖一百流三千里楊青德爲張二横等私和人命得贓八十兩以上合依爲他人私和人命受財准枉法論律於枉法贓八十兩絞罪减一等該犯係無祿人又减一等擬杖一百徒二年劉李氏因子劉裕順被張朝林等謀殺前雖控究迨後得賄允不再控卽屬私和合依子被殺父母受賄私和例擬杖一百收贖該犯等事犯在光緒十五年三月十六日恭逢　恩詔以前張三係謀殺加功並無貪賄挾嫌情事秋審應酌入緩决張二　張金隴楊青德所得流徒各罪均子援免後再有犯加一等治罪劉李氏杖罪寛免並免收贖吳朝太等因張朝林被賊誣扳聯名具保並無不合劉李氏所得錢文已作喪葬用費免其追繳楊青德所得錢文照追入官册報劉振祥身死勿徵逸犯張三秃子等緝獲另結前署鹽山縣知縣柳銘原叅辦事荒謬捕務廢弛業經查明叅革前任滄州知州趙秉恒於屍親指控止兇因病取保雖非故縱實屬疎忽已於另案勒休均無庸議前署滄州知州陳復恩承審此案並無隱匿情弊亦毋庸議除將劉振祥病故圖結並　錄供招咨部外所有審明擬議緣由理合恭摺具陳伏乞皇上聖鑒勅部核覆謹奏奉硃批刑部議奏欽此○○崧駿片　　户部奏撥光緒十六年京餉案内指撥兩浙鹽課鹽厘銀二十二萬兩又内務府經費撥兩浙鹽課銀五萬兩行令於開印後分批起解限五六月前解到一半十二月初間全數解清等因恭錄諭旨行文到浙卽經轉飭欽遵解過户部京餉銀十六萬兩内務府經費銀三萬五千兩在案兹據兩浙鹽運使惠年詳稱在於縣塲竈課曁鋼票課厘項下撥解户部京餉銀六萬兩内務府經費銀一萬五千兩又搭解光緒十六年分二批參價銀五千兩委候補運副王維煜管解仍照成案飭令該委員由浙至滬搭坐輪船運　天津由陸赴都妥逐䟎解所有本年京餉奉撥課厘銀二十二萬兩内務府經費銀五萬兩參價銀一萬兩均已全數解清等情具詳前來臣覆核無異除分咨查照並咨行沿途文武各衙門一體撥護前進以昭愼重仍盆將起程日期速行詳咨外理合附片具奏伏乞聖鑒謹奏奉硃批該衙門知道欽此○○李瀚章片再求治以得人爲先人才以歴試而見成之甚難棄之甚易此中外臣工所當博　旁　裁放奬掖以備國家之用者也已革四川道員丁士彬先充總理衙門章京補安徽鳳陽府知府光緒元年臣奉旨赴雲南查辦案件調該員隨同前往派辦一切事件因應咸宜其才卓然可用嗣補雲南迤東道調補四川建昌道因辦理巴東十餘處教案特旨調補川東道前四川督臣丁寶楨極器重之臣前閱邸鈔該黄經四川督臣劉秉璋奏叅革職本年進京祝嘏奉旨降二級給予頂戴伏查丁士彬才識明敏現在時事多艱人才廢棄可惜臣旣有所知不敢不據實陳奏可否加恩量予錄用之處出自聖裁非微臣所敢擅請臣爲愛惜人才起見謹附片具陳伏乞聖鑒訓示謹奏奉硃批丁士彬着交吏部帶領引見欽此○○劉秉璋片再查開缺另補知縣傳維弼前在太平縣知縣任内未完光緒十五年分稅契銀二百五十一兩五分迭催未解經藩臬兩司詳請奏叅將該員先行摘去頂戴勒限兩個月追繳在案兹據布政使崧　署按察使黄毓恩詳該員傅維弼於勒限期内將前項欠解稅契銀兩全數解司並無蒂欠洵屬尚知愧奮懇請隨案開復前來合無仰懇天恩准將該員傅維弼摘頂之案勅部予以開復出自鴻慈除咨部查照外理合附片陳明伏乞聖鑒謹奏奉硃批着照所請該部知道欽此 
 
 

Page 14

 
 
[光緒十六年十一月初三日京報全錄]  
　　宫門抄○諭旨三道錄前○發抄硃批五道○川督劉奏揀員調補知州摺○又奏甄别知縣片○大臣如奏恭報接印日期摺○總兵徐奏恭報接印日期摺○鄂撫譚奏委署知府片○楚督張等奏委臬司兼署藩司片○粤督李奏叅革教諭片○楚督張等奏捐助賑銀照例請旨建坊摺○十一月初三日刑部都察院大理寺廂紅旗值日刑部引見十一名都察院二名正藍滿十一名○漪貝勒等看視奬賞覆命○遷公希朗阿各假滿請安○鳳凰城守尉靈熙請訓○卓公豫公各請假十五日○恩普請假十日○召見軍機靈熙薛允升徐用儀○發抄劉秉璋奏新海防第九次請奬奉硃批户部議奏欽此○又搭解秋冬兩李加　俸餉奉硃批户部知道欽此○又匯黔省船本銀兩奉硃批户部知道欽此○楊昌濬奏塔城緑營及地方善後事宜分隷巡撫定期交接奉硃批着照所請該部知道欽此○曹秉哲奏接授山東臬司謝恩奉硃批知道了欽此○○頭品頂戴四川總督臣劉秉璋跪奏爲揀員調補合州知州要缺以資治理恭摺仰祈聖鑒事竊查兹據藩臬兩司詳重慶府屬合州知州孫開嘉於光緒十六年五月十二日在任丁艱應以丁艱本日作爲開缺日期前經恭疏題報並聲明所遺合州頟州員缺係衝繁難要缺例應在外揀員調補在案查例載各省州縣題調缺出令督撫於現任人員内揀員調補又各項開缺令各省於每月截缺一次自初一日起至三十日止俱作爲本月之缺如有缺項相同者簽掣缺之先後按班序補應歸酌量者仍由該省酌量補用各等因光緒十六年五月分出合州知州一缺係繁難要缺應歸酌量毋庸掣簽自應照例揀員調補伏查該州地方水陸交通五方雜處民多健訟政務殷煩必須精明幹練之員方足以資治理兹於通省現任府屬知州内逐加遴選非現居緊要卽人地未宜惟查有劍州知州方德堃現年五十四歲係安徽歙縣人由方略館供事於咸豐七年承辦軍機漢礑議以未入流十年隨同辦理天津夷務保以未入流不論雙單月遇缺前先選用十一年選授雲南麗江縣典史同治三年報捐州同在任候選六年捐升知州指分四川十年四月到省十二年因在黔省克復清平黄平出力保歸候補班補用十二月剿平昭通府游匪出力保歸候補班前先補用並加運同銜又克復騰　　寍等城保俟補缺後以同知直隷州知州儘先補用光緒四年題補劍州知州五年十一月在駐川晋捐局捐輸議叙花翎奉部核准六年十月可任　　先拿獲鄰境梓桐縣斬决直夥盗犯四名經部調取引見十二年二月二十六日交卸領咨赴京十三年二月十四日　吏部帶　引見奉旨着俟補同知直隷州知州後以應升之缺升用欽此五月十七日領照回省七月初六日飭回劍州本任十五年人　　異由潘臬兩司查看該員方德　才　明敏勤奮有爲以之調補合州知州要缺實堪勝任等情會詳請奏前來臣覆查該員方　　安詳練逹以之調補合州知州實堪勝任正署各任内並無降革留任展叅及承緝盜刧已起四叅案件亦無未結詞訟五十起以　經徵錢糧不及七分其餘因公處分例免核議歴俸早滿例得請調合無仰懇天恩俯念員缺緊要准以劍州知州方德堃調補合州知州洵於地方大有裨益該　係現任知州調補知州銜缺相當毋庸送部引見如蒙兪允所遺劍州知州缺係簡缺川省現有應補人員請照章扣留外補是否有當理合恭摺具奏伏乞皇上聖鑒訓示再該員任内叅罰案件除光緒十五年三月十六日欽奉恩詔以前應行寛免外僅有訪聞劍州民吳榮邦家被一賊一徐官娃撥門行竊拒傷事主得贓逃逸一案於光緒十六年五月十五日初叅限滿詳叅在案應完罰俸銀兩俟准部覆飭令完解此案應以光緒十六年五月三十截缺之日起按照酌改題缺定限章程四川限七十日除小建一日扣至八月十一日限滿今該司等於七月初四日詳員調補係在限内合併陳明謹奏奉硃批吏部議奏欽此○○劉秉璋片再查吏部奏定章程道府丞倅州縣等官無論何項勞績保歸候補班人員以到省之日起予限一年詳加察看出具考語分别煩簡補用等因兹查有候補班前先補用知縣丁國彬到省試看一年期滿例應甄别由藩臬兩司造具該員履歴清册鎭駐考語　詳請奏前來臣查該員丁國彬年力富强堪以本班留川照例補用除册送部外理合附片具陳伏乞聖鑒謹奏奉硃批吏部知道欽此○○滄州城守尉奴才宗室如升跪奏爲恭報接印任事日期叩謝天恩仰祈聖鑒事竊奴才恭逢恩　簡放滄州城守尉於六月初二日　　聖訴仰蒙召見訓誨周詳感激微忱淪肌浹髓陛辭後卽於九月初十日束裝起程於二十一日行抵滄州據署理滄州城守　　信防禦魁英將城守尉印篆並支卷册檔等件呈送前來奴才當卽恭設香案　祠　頭祗領任事伏念奴才滿洲世僕才淺華庸方愧捐埃未報惟有矢忠矢勤以仰答高厚鴻慈於萬一所有奴才接印任事日期並感激下忱理合恭摺具陳叩謝天恩伏乞皇上聖鑒謹奏奉硃批知道了欽此○○補授直隷正定鎭總兵鏗僧額巴圖魯奴才徐邦道跪奏爲恭報奴才接印任事日期叩谢天恩仰祈聖鑒事竊奴才前在天津軍糧城防次接奉大學士直隷總督臣李鴻章照會内開奉上諭直隷正定鎭總兵員缺着徐邦道補授鍧此跪聆之下感悚交集當卽恭設香案叩謝聖恩奴才於本年二月初六日趨赴闕廷疊蒙召見跪聆聖訓遵卽陛辭仍回防次於九月十三日接奉督臣李鴻章照會内開署鎭　萬才現　父憂令奴才卽赴正定鎭因有西南冬防緊要令將駕砲隊帶往巡防奴才於十月初一日抵正定府城准署鎭潘萬才將欽此鎭守直隷正定鎭總兵官關防一顆曁王命旗牌文卷等件派員齎交前來奴才恭設香案望闕叩頭謝恩祗領任事伏念奴才西蜀　愚戎行效命前在川楚江皖東汴直隷等省轉戰由義勇叨叙微勞蒙恩賞戴花翎給換勇號並加提督銜涓埃未報兢惕方深曾署江南徐州鎭篆兹復仰荷温綸畀以總兵重任竊思正定爲省南要地總兵有專閫之責訓線巡防均關緊要自慙駑駘報稱毫無以冀仰答高厚鴻慈於萬一除將接印任事日期恭疏題報外所有奴才感激下　謹繕摺叩謝天恩伏乞皇上聖鑒謹奏奉硃批另有旨欽此○○譚繼洵片再襄陽府知府鍾壎因病請假所遺篆務應卽委員往署以重職守查有備補本班儘先補用知府王　　老成穩練辦事實心堪以署理據布政使鄧華熙按察使覺羅成允會詳前來除檄飭遵照外謹會同督臣張之洞附片具陳伏乞聖鑒謹奏奉硃批吏部知道欽此○○張之洞譚繼洵片再准部咨光緒十六年八月十三日奉上諭江蘇布政使着鄧華熙調補黄彭年着調補湖北布政使均卽赴新任毋庸來京請訓欽此應卽飭令　華熙交卸前赴新任惟黄彭年到鄂尚需時日所有湖北布政使篆務自應委員署理以重職守查湖北按察使覺羅　允老成隱練辦事認眞堪以兼署除檄飭遵照外謹合　附片具陳伏乞聖鑒謹奏奉硃批知道了欽此○○李瀚章片再准廣東學政樊恭煦咨稱據署高州府知府當穆茂名縣知縣潘泰謙禀信宜縣學教諭司徒簡於送考時揑詞撞騙不守官箴咨　叅劾等因並據藩臬兩司轉據該管道府揭報前來臣　核無異相應請旨將信宜縣學教諭司徒簡卽行革職以肅官方除咨部外謹會同廣東學政臣樊恭煦附片具陳伏乞聖鑒訓示再廣東巡撫係巨兼署毋庸會銜合併聲明謹奏奉硃批着照所請該部知道欽此○○湖廣總督兼署湖北提督臣張之洞頭品　　湖北巡撫臣譚繼洵跪奏爲捐助賑銀昭例請旨建坊以昭激勸恭摺具陳仰祈聖鑒事竊查定例士民人等捐銀一千兩以上者　○旨建坊給予樂善好施字様等語兹有四川萬縣人同知銜游鑑洋文童周本軒均因鄂省上年被水成災奏明開辦賑捐該職等遵其故父遺命各捐庫　銀一千兩呈繳藩庫如數兌收以濟賑需據賑捐局司道　請具奏前來臣等覆查該職游鑑洋文里周本軒各捐銀數核與建坊之例相符合無仰懇天恩俯准游鑑洋之故父四品封職游道植周本軒之故父周仁興各在本籍四　萬縣照例建坊給予樂善好施字様以昭激勸而示旌奬出自鴻慈謹合詞恭摺具陳伏乞皇上聖鑒訓示謹奏奉硃批　照所　　部知道欽此 
[  昨接到十月廿八九日及十一月初二三日四本京報先爲照錄尚有三十初一兩日京報容俟續登本館附誌]  
 
