# 1914 - 357 - 4914840

 

Page 1

 
 
遊記　 
[羌海雜誌（三）（生入）]  
　　一蒙番游牧地寺院香火地令其開報四至八到界限會同查勘明白由公家按段接收取具呈請開墾切結所有蒙古之王貝勒貝子公台吉各率同各級章京番族之千戶百戶各率同百長寺院之呼圖克圖僧綱法台各率同香錯均須依次畫押鈐印凡游牧香火之地除將園寢寺塔鄂博聖　等仍行劃還及沙漠磽确低窪鹹鹼等一律剔除外餘如平原山坡再留十之二三作該地民人畜牧之場 
　　一近邊一帶游牧香火地開已成熟者類皆錯雜不成叚落内有各地主或招漢蒙番民承種或典與漢民開荒甚有轉輾出典者如棼絲之不可治未便澈底澄淸致生墾務阻力初次開辦所有成熟地畝一律認各地主令其報明隨同員役丈量塡給執照如有出典未贖者另於照尾註明以免典主受累該熟地臨時仍不起征亦照墾荒例三年後升科 
　　一歷次所辦蒙荒丈法成案均以二百八十八弓爲一畝十畝爲一埫四十五墒爲一方每毛荒一埫作爲熟荒七畝收價升科此次墾戶承領荒地三年成熟後但計畝升科不取地價征 
 
 
 

Page 2

 
 
糧數目復照邊地賦額再行核减不征草束糧賦以六成歸公四成給各地主作爲租課 
　　一靑海十壤雖饒寒瘴頗厲招徠外省客民旣恐經費不敷乂虞水土不合惟甘肅人民風土性情易於習慣先由本省招民開墾而後推行於他省 
　　一靑海河道湖泊及山泉甚多其大河兩岸及近湖近山之處水味足以漑田者可以相擇地勢開濬溝渠以興水利倘有淤湮故道未没者因勢開通更屬事半功倍 
　　一靑海地面除郭密柴旦地方略有房屋外其餘盡恃帳幕以蔽風雨數遷其居殊非久計亦不足以堅墾戶之心沿途應擇要地道路四通水草最富及墾戶最多處所各建土房數十間以便屯軍軍能久戍墾戶可安居樂業未來者亦不至視爲畏途（未完） 
時評 
[章曹外放（冷）]  
　　章曹有外放消息益可以知政府用人之趨勢矣章宗祥曹汝霖茲二人者政府之舊官僚中較有新知識者也在新界視之與舊官僚無異在舊界視之乃尙有新氣息而究不能與舊官僚水乳交融也 
　　舊官僚之舊者祇聞起用不聞辭職舊官僚之較新者祇見去位不見拔升舊官僚之舊者其起用也雖聞不就職不就職而其結果不至就職不止舊官僚之較新者雖不聞辭職告退而其結果乃突然以左遷 
　　章曹二人之外放非必政府有意排斥之也必章曹自求外放而政府玉成之卽可因此多一舊人之位置是兩利之道也爲章曹計固亦甚得雖然使章曹之以外放爲得計者其故果安在哉若章曹輩在政府且不能不求外放以爲得計然則今後之在政府而不求外放者果何如人哉嗚呼是蓋政府用人之趨勢使然也 
命令 
　　六月一日大總統策令權量給予三等嘉禾章何啓椿陳福頣　　黃嵩齡　洪年丁志關馮懿同方仁元强心　均給予四等嘉禾章此令 
　　又令陳廷　給予三等文虎章此令 
　　又令成愼給予三等文虎章趙雲龍任耀武牛桂林韓錫麒均給予四等文虎章岳成淸王喬均給予五等文虎章張永興衛立餘均給予六等文虎章呂德淸白鳳魁均給予七等文處章韓鳳魁給予八等文虎章此令 
　　又令據奉天都督張錫鑾呈稱拿獲黨首馬明遠案内出力各員隨案請獎等語該省緝獲黨匪辦理妥速得以消患無形殊堪嘉許所有出力之索景淸趙錫福關朝　均給予四等文虎章梁序芳兪恩桂王文韜均給予五等文虎章以示鼓勵其密謀煽惑之孫祥夫並著該都督嚴飭所屬一體緝拿務獲懲辦以遏亂萌此令 
　　又令朱　海給予六等嘉禾章此令 
　　又令本日覲見明保之魏允恭李杜着以道尹交政事堂存記此令 
　　又令前因豫南匪氛不靖師長張錫元防剿無方旅長何其愼逗遛不進當經先後各予褫職帶罪立功茲據署河南都督田文烈電呈該師長等力贖前愆親督勦捕兩月以來獲匪甚多實屬異常奮勇請予開復原官等語張錫元着即開復陸軍中將原官何其愼尙少勳績着先開復陸軍少將原銜以示獎勵而觀後效此令 
　　又令財政總長周自齊呈請任命陳培龍爲東三省官銀號監理官應照准此令 
　　又令財政總長兼鹽務署督辦周自齊呈請任命王楨幹爲王官場務局局長范運樞爲餘岱場務局長應照准此令　　又令財政總長周自齊呈請任命袁永廉爲僉事應照准此令 
　　又命財政總長周自齊呈稱川省驗契徵收得力人員擬請照章給獎等語四川内江縣知事創崇偉開縣知事余承萱各解欵三萬元叙永縣知事冷載陽解欵二萬五千元富順縣知事李芳解欵二萬元萬縣知事陳開靜大竹縣知事曾先午江北縣知事龍　鈞各解欵一萬元應均給予五等金質單鶴章以昭激勸餘如所擬辦理此令 
　　又令内務總長朱啓鈐呈察哈爾都統何宗蓮轉據察哈爾警察廳長黃業復詳請任命吳幕爲科長廳照准此令 
　　又令内務總長朱啓鈐呈據河南巡按使田文烈轉據省城警察廳長王景　詳稱勤務督察長劉泗方東區警察署長李鴻鈞因事去職均請免去　官等語劉泗方李鴻鈞准免本官此令 
　　又令據國務卿呈請將署政事堂法制局局長顧鼇叙列一等等語應照准此令 
　　又令據國務卿轉據印鑄局局長袁思亮詳請將參事楊毓璿仍叙四等等語應照准此布 
　　二日大總統策令直隸巡按使朱家寳呈請任命秦毓琦爲政務廳廳長應照准此令 
　　又令國務卿轉據印鑄局局長袁思亮詳請任命易順鼎爲參事應照准此令 
　　大總統申令茲制定各省所屬道區域表公布之此令 
專電 
[北京電]  
　　趙爾選前日謁袁决計就職勞乃宣錫良馮煦毛慶蕃丁振鐸均力辭勞電且謂民國政事向不與聞 
[北京電]  
　　章宗祥曹汝霖均有外放消息 
[北京電]  
　　劉玉麟出缺沈瑞麟調英王承傳代駐奥 
[北京電]  
　　外部消息西藏會議並無進步外報所傳劃分前後藏之說絕對不確 
[北京電]  
　　前淸時官中對於外國人所立學校向不過問自民國以來外人頗願遵章立案故敎育部已决定將此項學校一律視察昨已派袁希濤張渲等視察本京各校 
[北京電]  
　　各省典商以該業於火災兵災均須賠償責累太重舉代表謁部陳情部爲定典業條例大致於不可抗力之損害均免賠償已吴袁交政事堂參議核准不日公布 
[更正]  
　　昨北京電日本駐京新使爲日置益記者見西電及日本電均爲小池疑電碼有誤爰改小池今仍更正并識記者私心自用之過 
特約路透電 
[北京電]  
　　據華人消息白狼已在官軍力弱處突圍而出兩方面全無損失官軍圍線甚長故白狼得於官軍未聚集時長驅而進白狼分成數小縱隊屢易道路致　軍奔疲於後終不能及 
[蘭州電]  
　　狼匪萬餘人劫掠岷州（鞏昌府屬）繼向洮州進發岷州敎會被焚敎士無恙馬安良現率大隊回軍圖拒狼匪北進 
[武昌電]  
　　當道現出嚴厲之示文重申烟禁凡種罌粟者須罰三年監禁抗禁者須罰六年以下之監禁 
[武昌電]  
　　此間現築輕便鐵道俾造幣廠得與粤漢鐵路相接 
[武昌電]  
　　當道在各城門及漢陽鐵廠加意防範大約與近今謀刺湘省都督一案有關 
[武昌電]  
　　昨日都督府拘獲由日歸此之學生一人名吳文魯（譯音）身藏炸彈顯係受人指使非主謀者已判定監禁十二年 
[武昌電]  
　　城北舊炮臺將加修理 
[廣州電]  
　　商民開會正式抗議以國幣付稅須俟政府十足收回紙幣後始允照行並要求中國銀行支行宣布資產實數及日後發行紙幣之保證聞各商因政府决議對折收回紙幣大不滿意且恐中國銀行廣州支行發行紙幣而無保證故有此舉 
[成都電]  
　　據川北消息該處久旱糧價大漲 
[成都電]  
　　川省當道報告政府預料產業稅可收洋一千萬元惟地方遼闊未能速集政府須靜以待之云 
[東京電]  
　　日皇加冕禮大約將於一九一五年十一月舉行 
　　更正二日東京電其文當爲日本駐智利公使日置易君簡任駐華公使非駐巴西公使又文中小池君二字乃譯音之誤特此更正 
譯電 
[北京電]  
　　袁總統以申令公布各省分道制隴七道粤桂各六道川蘇各五道燕吉魯豫贛閩浙湘滇新疆各四道奉秦皖黔鄂晋各三道黑省兩道 
[北京電]  
　　袁樹勛及其他舊官僚十二人辭就參政趙爾巽則已抵京 
[北京電]  
　　參政俸金月洋千元 
[北京電]  
　　前日本駐天津總領事岡田君已任爲駐京代理公使大約日後將繼已故水野君任日使署一等書記 
[柏林電]  
　　德國某武員駕飛機由柏林啓程於五小時内飛抵維也納 
[倫敦電]  
　　財政大臣喬治君今日在克里西斯空場演說屢爲女權黨所阻君謂國會法乃三年前所種之樹必俟獲美果後始能罷手演說之際女權黨紛持鐵槌在大街擊碎玻璃甚多 
[巴黎電]  
　　輿論以爲三年兵役制必可維持維維亞里之任首相頗受歡迎 
[巴黎電]  
　　内閣全體已正式辭職 
[愛爾派沙電]  
　　墨西哥立憲黨領袖卡蘭　將軍詆責尼亞加拉之調和員昧於時勢彼等顯不知立憲黨已得墨土三分之二理合承認立憲黨將於數月之内自行解决問題正式總統未選舉前必推立憲黨陸軍領袖爲臨時總統云 
[倫敦電]  
　　愛爾蘭皇后與斯托斯台特兩船船長所述之言均互相諉過 
[孟特萊爾電]  
　　瑙威輪船斯托斯台特號之主人依據船長安特生之報告宣言謂安特生曾　見皇后輪船之燈光斯托斯台特號並未悞駛愛爾蘭皇后號曾變更路線俾其得以安過無　天降淟霧　通信號斯托斯台特號之機雖停　其方向仍未變動忽見皇后號向前急駛距離甚近斯托斯台特號卽轉機觸及皇后號然仍向前進並未後退皇后號則反進駛致彼船頗爲震動云 
[孟特萊爾電]  
　　斯托斯台特號之錨擠置頗緊故能洞穿愛爾蘭皇后之鐵板一若開洋鐵罐之利器其端且有血漬斯托斯台特號船長夫人語客謂兩船撞時彼與其夫同立船橋之上其夫以爲斯托斯台特號將沉設法將船陷於皇后號之裂洞設皇后號不向前急駛則原位至短可支持數分鐘之久斾聞呼號之聲四起而諸救生艇均經卸下云 
要聞一 
[財界（一）（五月三十一日）（遠生）]  
　　比來政事之成蹟差足與吾人以樂觀者惟此財政之現象耳（第一）中央所入已漸足以自給不須以行政費仰給於外債（第二）則第二次大借欵本擬借二千五百萬磅者今已通牒五國銀行團僅借七百五十萬磅爲整理内外短借公債之用幣制借欵則延至明年再議皆其成蹟之卓著者也此項大借欵所以能短縮至如此之數目者蓋先議借二千五百萬磅者其實收固僅能以二千一百萬磅計初意以七百萬磅整理内外短債以七百萬磅改革幣制以七百萬磅爲行政費今行政費旣足自給改革幣制又延期則所須者固僅此整理短債之七百萬鎊所借之額旣減則其條件不能不減輕其利一也又表示此次並不爲最後之借欵尙維繫五國團以一種希望其利二也惟此七百萬鎊之前途則尙未入於正式硑商條件之途不可不知 
　　至收入之進步可分二種 
　　一以鹽稅爲大宗也鹽稅除以所入抵付作押之一切債務外尙能由政府提用二百七十萬兩或云三百萬元總之至少之數爲三百萬元也更有大批欵項存儲於五國團是以償還第一次大借欵之保息與克利斯浦借欵下半期之交欵及其他以鹽政項下提撥之零星借欵向以他項挹注者　五國團宗旨於鹽稅項下必須存有二千三百萬元以上（一）以抵償以鹽欵作抵之各種借欵本息之用（一）庚子賠欵之一部其他則提交中國應用此在吾爲應有之權利然聞尙係丁恩氏力爭得之政府因此極德丁恩也前淸鹽稅約收七千萬元據前淸宣統三年所記總數爲四千七百萬兩自革命後根本破壞故收入銳减今所收約每年可得五千萬元以後自有逐漸增加之望故除　行團所扣存之二千三百萬元以外中國每月尙可得三百萬元者以上在外人及銀行團方面無不以爲丁恩氏整頓之功而吾國内之反對丁恩氏計畫者則以爲丁恩氏之整頓計畫尙未十分實行鹽政收入之銳增未必非第二次革命後國家統一之力耳此事記者當另記之惟讀者於此節文中祗須記取此後中央政府每月約可提出鹽稅三百萬爲行政費用者足矣 
　　其他爲各種收入此雖不得其詳約計交通每月可供用五十萬（法文報曰政聞報者載稱一百萬）常關月收約五十萬各省報解中央每月約共百五十萬合之鹽稅三百萬壉共五百五十萬自今年入春以來大總統額定中央政費爲五百萬雖不免省食减衣以此計之尙復有盈無絀况以後尙復有增加之望乎自民國成立以後中央政府日在朝朝寒食夜夜淸明之中至於今日京中央一隅而論已僅能得以自給此不得不爲樂觀者也 
　　至地方財政最近有十六省豫算書之發表聞係大總統所審定者讀者可參酌觀之然各省財政大致取包辦主義故（其一）最近提出於約法會議之審計院編制法旣取事後監督主義並擬裁各省之審計分處而只設駐外審計員一人（其二）則新訂之省官制道官制縣官制第八條巡按使受政府之特别委任監督全省財政有稽核賦稅出納及考核經徵官吏之權凡經徵官吏之任免懲獎由財政廳長詳請巡按使核辦轉咨財政部皆足表明包辦主義之精神者也 
　　讀者當猶記憶余去歲通信之歲暮餘聞中記大總統談話頗以財政爲有辦法而甚不以國稅廳統系的辦法爲然今此計劃漸漸實行矣 
[北京政聞報之中國財政談]  
　　北京法文政聞報近論中國財政現狀甚詳譯錄如左 
 
 
 

Page 3

 
 
[中國財政之現象]  
　　往時各省旣無欵可解中央遂致財政竭蹶不得不仰賴銀團以救眉急迨勘平二次革命地方秩序漸見恢復所有第一次革命時之都督皆易以中央政府選擇之人而各省遂就範圍服從政府中國人民性質馴良歷史上久稱之無待外人干涉卽可服從秩序今日之賦稅收入爲從來所未有誠爲吾人意料所不及至鹽務經丁恩整頓之後月可收入三百萬交通部因所屬鐵路月收可一百萬而常關月收約五十萬各省各稅每月報解中央約一百五十萬政府月收共七百萬向所未有因此欲借外債必須減少去年善後借欵時人頗以爲將踵埃及之禍以其數向未經見殊屬可驚一般明達者咸欲將外債用於賞業故新近中法銀行借欵皆欲切實作實業用途也其最爲財政之害者莫如落價之紙幣商業因而凋敝廣東受累爲甚皆革命時所發行故政府向銀團借百萬磅以爲整頓鹽務及收贖紙幣 
張本先就廣東入手更以鹽稅所得再整理他省紙幣不須多時全國紙幣得以復元祇有寳業借用外欵但吾人見借欵數　二千五百萬磅兩次直减至七百五十萬磅以後伹於辦大實業有借欵甯非中國之幸福哉 
[銀團與中國關係]  
　　中國不可謂不得力於銀團但此助力代價甚昻所要求條件之嚴酷較監督財政爲尤甚蓋銀團藉口擔保欲將關稅鹽稅俱存外國銀行然此欵有時正可藉資周轉者因以運掉不靈發生困難假如中國於應付欵之日交通部適無欵别機關亦無之但須遲付八日俟交通部欵到再付苟鹽欵存外國銀行不能提用必致掣肘故中國政府旣有負償債義務即有自便權利必須有一平均解决也最奇者銀團對於廣東收贖紙幣借欵先用改組鹽稅何以要求三外人三華人之董事會乎須知贖幣之欵係中國者政府猶恐銀團之不信任已準備一切必使辦理的當現已派王璟芳李景銘等前往廣東專爲此事組織中國銀行分行此舉深足贊美嗣後紙幣收回商務當有起色鹽務亦因之發達故銀團對於政府雖因其關係重要而爲權利之爭然亦應稍持妥愼熊度也 
京中瑣聞 
[政治議員大集陶然亭]  
　　政治會議業經閉會昨由政治會議議員寳熈蔣尊簋劉若曾張鳳台袁嘉榖趙惟熈諸君發起邀集該會全體議員於午前十一時在陶然亭大開公宴届時羣賢畢至肴核紛羅大有洛下耆英之勝誦前人陶然亭詩穿荻小車疑坐舫出林高閣當登山句擬諸今日情景雖云名作未免尙形寒儉也 
[高等文官甄别行員會]  
　　自政事堂成立後本有將國務院原組織之各會議歸併消息其高等文官甄别委員會所司之事已經議竣更在裁併之列曾由政事堂致文該會將應辦各甄别案從速提議刻該會因斯之故特定下月一號在本會召集各委員開會一次以籌商本會存廢問題之解决云 
[澁澤氏抱病東旋]  
　　澁澤男爵離京抵津原擬往赴曲阜參拜聖廟以達歷年私淑之忱悃不料在津遊躬偶覺不快未便遠道奔逐風塵遂決意於昨日乘輪由津返東唯男爵病狀輕微自可迅占勿藥云 
[文學家又弱一個]  
　　閩候許貞幹係現外交部秘書許君居廉之尊人少有才名早達歷官江浙直淮等處爲今總統所稱器公餘尤躭著述工駢體文曾著八家四六文鈔一書兪曲園頗爲欣賞贈以一聯備致推崇其同鄕先輩如陳弢阉師傳嚴幾道皆爲　交比年患足疾杜門養疴竟於本月二十六號酉刻下世聞者咸有老成凋謝之感云 
[塞北稅局長之控案]  
　　塞北稅釐總局局長虞維鐸被控不服查辦各節曾經綏遠將軍潘矩楹電請中央派員查辦刻聞該局長昨亦有電到京稱被控各節均係科員譚興贊揑詞誣婙意圖攻擊至王查辦員至局調查稅欵更無不服情事前後情形純係有心誣婙實屬難甘請即由中央派員秉公查明以昭是非 
[孫雄將調國史館]  
　　前淸吏部主事大學分科敎授孫雄頗負文名前經東三省某督保荐堪任國史已奉批交政事堂存記現國史館將次成立聞王壬秋館長擬即調館辦事矣 
[進步黨週年紀念會]  
　　本月二十九日爲進步黨成立週年紀念之期是日在太平湖本部特備茶點集會誌慶自理事部長曁各科主任幹事在京黨員蒞會者約千餘人并共攝一影以作紀念門首懸旗結綵光輝奪目云 
[丁夏兩君謁黎之談話]  
　　前日上午十鐘萬國 
改良會丁義華與夏博德謁見黎副總統夏君云鄙人初來貴國爲擔負聯合各國人研究道德責成素仰副總統一代偉人故託丁君介紹得親芝顏極慰深慕貴國烟禁一事爲各國所佩服不日告厥成功可爲世界榮譽之舉黎公答曰余極歡迎此次夏先生來華作道德師範爲慈善事業萬國改良會多得一人帮助有益社會實非淺鮮丁君提議上海鴉片亟應定以限制乞閣下轉達大總統速令外交部與英使交涉此等流毒不必姑息所謂須俟兩年期滿方爲進行程序之目的云云黎公謂此議余極贊成一定極力進行决不有負閣下之希望 
[徐相國進賀淸至]  
　　徐相國原爲淸帝師傳由太保加晉太傳嗣後雖辭進講差使而太傅名義依然存在上月二十九號爲端陽夏節淸室仍用舊曆宮内例有賀宴聞徐相國退食之後即入内晉謁朝賀淸帝云 
[李鎭守使對於漳州人之責言]  
　　閩省漳州張參謀因營兵黑夜到鳳霞社騷擾殺傷居民陳郡等經漳州紳學商界代表莊樹勳來省控於鎭守使署茲奉李鎭守使批云呈悉查此案前據沈團長查復當時逞兇傷人實僅伙夫馮柏年與兵士徐鎭安二人所爲處以十二年有期徒刑罪有應得其持械之李壽層旣未下手似不能與馮柏年等一律科斷然在場附和咎亦難辭自應重責監禁二年排長王德權連長孫昌霈約束不嚴均經分别撤差並令王旅長飭查附和各兵從重責革在卷辦理此案不謂不嚴該代表等猶爲未足竟以漳州紳商學界名義凟訴前來對於張參謀一則曰包庇罪犯再則曰縱兵殃民甚至牽涉張知事謂其徇張參謀面縱令脫逃查馮柏年等滋事犯規自有該管軍官負其責任張參謀實無包庇罪犯之必要該參謀亦福建公民一份子自己並無軍隊又何敢縱他人之兵以殃本省之民乎且龍溪越獄發生在張參謀回省多時之後安得謂之參謀　法知事徇情即云張知事有心徇縱似亦只徇張參謀一人之情將徐鎭安馮柏年兩犯兵暗中縱去何以其他犯人一齊縱逃以自重其罪戾又將誰徇乎顯係該知事失於覺察該獄官疏於防範業經撤辦並飭留緝獲案以贖前愆乃該代表等私心誤會滿腹疑團仇視軍人汚衊印委並不知此案辦法十二年監禁兩犯之外尙有官佐　兵連帶懲辦之事必欲置犯兵於死地加官長以惡名糾纏不已惡感横生殊非地方幸事况此案發生由於該處鄕民先毆伙夫馮柏年致有次夜報復兇毆之舉雙方均有不是其過並不專在軍人所以重辦犯兵者因該鄕民負有重傷而軍人不應滋事權其輕重而執行之實含有尊重紀律調和軍民之苦心查本使蒞閩以來各屬官紳輒因地廣匪多紛紛請調軍隊到地以後難保不無衝突設皆如該代表等於已經嚴辦之案偏執已見妄事誅求軍民兩方幾無相見之餘地一旦地方有警請其調兵皆有顧忌何以維秩序而保治安本使治兵有年從無偏袒軍人以抑百姓諒爲爾等所聞知若不明白宣言終無解釋之一日仰該代表平氣潛思力求自反切勿纏訟滋累並細繹林柳氏呈批可也 
雜評一（無名） 
[狼又跳走]  
　　白狼所用之方法千篇一律軍隊應付之方法亦千篇一律於電報所傳之消息又千篇一律白狼陷某城矣掠某地矣閱一時而白狼敗矣被圍矣將聚而殲矣又閱一時而白突圍出矣又陷某城掠某地軍隊尾追矣如是周而復始始而復周者一而再再而三矣嗚呼狼禍果何日平耶政府之軍隊果有平狼之力量否耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[約法會議討論計院法詳情]  
　　上月三十日約法會議下午二時十五分開第十五次會議　到會者共四十二人秘書報告文件後即照議事日程開議是日議事日程爲審計院編制法大總統提出首由政府特派員方樞報告提出此案之主旨及理由略云本法案之提出係根據於約法第五十八條本案之大旨卽以現在財政困難萬分兼之支出分歧雖有審計處之審計然究不得爲正當監督財政之機關旦該處本隸於國務總理審計院本與政府爲對待地位而該處旣隸國務總理之下則萬不能收監督財政之實效查審計院本應早爲組織惟當時國會尙未成立而時勢所趨非有此一種審計之機關不可是以一時權宜之計而組織審計處然以其資格與地位而論萬不能有監督政府財政之權力故現在依據約法五十八條之規定提出審計院編制法但本法不過規定其大槪之組織至其審計條例早經頒布現在無須再就彼方面規定故現在只就内部之組織及大概職權規定内部組織則除正院長之外另設副院長一人審計官十二人查各國先例審計院而設副院長者殊少但是就我國財政與疆域而論則較各國審計之事項必多故擬設副院長一人以資補助再前審計處之設立其於各省皆設分處以分域監督現在以分院之設耗財必多用人亦多故擬每省設審計處一人以資調查及監督而同隸於審計院大致辦法及理由如此請諸君再詳細討論云云報告後朱文劭謂每省設審計官一人旣云直隸於審計院則本法中所稱十二人似不能分配應將其數目加多特派員謂本法所稱十二人乃專指本院之審計官而言未曾將駐各省之審計官包括在内現在旣謂皆屬於本院則將此額加入亦無不可特派員退席後梁士詒謂有不完善處尙須增加條文發言畢議長宣付審查並指定梁士詒命鎔朱文劭施愚任可澄馮麟霈李盛鐸李　龍建章陳國祥曾彜進黎淵邵章王世澂程樹德十五人爲審查員遂散會時兩點五十分此次總統所提審計院編制法其大致與前此由審計處與法制局所恊議之審計院法草案無甚出入審計制度仍採用事後監督主義與所頒布之審計條例相似所設職員（一）院長一人副院長一人係特任（二）審計員十二人恊審員十八人均係薦任（三）核算官二十四人委任審計員與恊審員皆須有曾任行政官三年以上者之資格院設三廳廳各置廳長一人即由審計員十二人中簡充之又各省各設駐外審計員一人將現有審計分處盡行裁撤 
紀日使山座氏逝世前後之聞見 
　　日本駐京公使山座圓次郎於二十八日上午一時逝世迭紀前報聞公使未逝世前確接本國政府訓令回國與新政府商量對華外交問題一時頗惹起外交界之注意公使已定於二十七日偕同澁澤回國嗣因水野參贊病殁遂致不果二十七日澁澤出京公使與其去人猶親赴車站送行水野夫人亦於是日乘火車到京山座氏并在車站等候及遇水野夫人遂偕同回署與水野夫人同來者爲奉天領事井原下午井原出京公使始覺發冷繼而發熱熱至一百零二度館醫診知爲心臟麻痺症其性甚烈其時已不能言語左右之人皆以爲連日勞乏所致其實病勢已就埀危非醫藥所能爲力至二十八日上午一時竟溘然逝世蓋自　之發現及至逝世不過六小時政府於二十九日晨接到該使館照會通告該部除由總次長等前往弔唁外並即下半旗一日以誌哀悼大總統派漗統府大禮官施肇基前往此外我國往弔者尙有各部總長曁政界各重要人物各高級軍官等外交部一面檢查舊卷前淸時優禮各國使臣在任病故辦法請大總統鑒核並由曹次長赴日使署致唁以盡交誼至公使職務現由使館二等參贊松平君臨時代理 
　　日使館一星期内連遭大故而參贊與公使之病狀又極奄忽外間不知者頗置疑詞實則水野之病係腸癰腹疼經一盡夜由醫生解剖彼腸之患處已潰敗破漏不可治療公使之病係心臓麻痺其病之由來因公使素性嗜酒每公務勞煩則飲量愈增蓋恃怀中物之激刺爲精神上之助力已非一日其致病　或係由此 
附事略 
　　山座公使於日本慶應二年十月生於福岡縣日本明治二十五年七月在東京大學法科卒業二十六年任金山領事館書記生同年轉上海領事館任爲領事官補叙從七位二十七年轉任金山領事館書記二十八年轉任仁川領事館書記同年昇任公使館三等書記官赴任駐英公使館因甲午事件賞給旭日章及金三百圓叙正七位三十年昇任公使館二等書記官繼六位叙勳五等賜瑞寳章三十二年昇在韓國京城領事兼任公使館一等書記官叙高等官四等奉命改駐京城勤務三十三年昇叙正六位三十四年任外務省書記官同年任外務省政務局長叙高等官三等三十五年叙從五位授旭日小綬章賞金一千八百圓三十七年任高等捕獲審檢廳評定官同年淸國皇帝贈二等第一雙龍寳星同年朝鮮國王贈勳二等太極章三十八年任和納委員隨員赴美國同年賜旭日重芝章及年金六百圓三十九年法國政府贈勳章四十年賜金杯四十一年俄國贈勳章同年任駐英大使館參事官叙從四位四十四年叙勳一等賜旭日大授章同年英皇贈戴冠紀念章大正元年回任外務省臨時事務官二年任特命全權公使駐北京叙正四位三年五月二十七日突然發病日皇特旨昇二級叙正三位二十八　午前七時薨壽四十九 
政事堂添置襄政官之陳請 
　　自政事堂成立後凡曩日府院應辦之事務均收納於此一機關異常煩忙所有與各部接洽之事情及地方各行政長呈陳之文件無不經由左右二丞及國務卿然後進呈大總統核示故徐國務卿及榻錢左右二丞每日處理此項事務頗有日不暇給之勢昨由徐國務卿商陳大總統擬於左右二丞之外再添置襄政官以資助理聞大總統已予允可其員數二人或四人而其　位在參議之上左右二丞之下日内卽將正式發表 
參政院之成立譚 
　　參政發表後政治約法議員及各個法律家皆興高彩列躍躐欲試惟一般前淸尙侍督撫外間多謂此輩大人先生旣非手造民國又厞了解共和且在前淸時皆受恩深重而又年近風燭故必有多數辭而不就者乃昨得政界確實消息則殊與外間傳聞者不符蓋此輩大人先生之聞風而起惠然肯來者竟居大多數如瞿子玖之夫人月餘前已來京對於政府任瞿之參政已表示同意且允擔保可以來京昨日瞿氏又有電到京始則請收回成命旣又稱准月内來京一行藉契濶則此人當然無問題矣次則趙次珊志氣凛然政府素視爲最不易羅致者而此次亦居然脫棄其靑島風再次則錫靑弼袁海觀周玉山雖皆老病不便就道然事前確皆得其同意若總統再加以電促則不患其不扶病出山即不出山亦必遙領此輩諸公年事極高閱歷極久經騐極富至於今日乃始得有中流自在無所不爲無入不得之樂洵非靑年學生草茅新進者所能望其項背惟聞有勞乃宣其人者决計辭不京職聞勞之境况極爲淸貧現在靑島從事編述月可得百餘元之收入此公在前淸資政院爭刑律時頗有頑固之名或者其眞能頑固到底者乎民國得此亦可謂絕無而僅有矣雖然其如不達時務何此外又有一人卽前第一流内閣中之熊總理現充石油督辦不久且要出洋參政一席當然不能京職乃昨聞府中消息云熊已京 
參政其出洋後則將覓人代理此事恐未必確參政任命後如開會地址及開會日期皆甚緊要而尤緊要者莫如薪俸問題蓋此問題之困難者若就國家財政困窘及國會議員多定公費兩方面觀之則參政薪俸宜少若以前淸尙侍督撫之收入爲比例則薪俸宜多今聞政府已議定參政每月新俸爲千元以下六百元以上吾人猶憶去年國會議員定公費爲每月四百元社會上聲呌駡今參政薪俸則幾乎增加一倍矣吾不知社會上視之以爲如何或者貨高價出頭得毋今之參政其爲貨果高出國會議員一倍也是則非吾人之所能知矣 
　　參政院成立之始大總統必有勗詞國務卿必將出席已停止之政治會議必將案卷檢齊預備交代此文家之通套果也本月二十七日黎院長已經偕同汪副院長晋謁大總統面請開院日期即於開院以前擬派妥員往政治會議接收案卷又是日徐國務卿與兩議長談及開院手續謂於成立之日即將偕同左右丞前往出席並陳述大總統提出諮詢之各案刻均已預備矣 
　　參政院秘書長一席經總統任命張國淦氏後張氏以現丁母憂不願擔任政事當日卽提出辭呈請收回成命總統批詞慰留刻聞張氏昨又繼續辭職措詞甚堅聞總統已定先行派員挽留倘張氏决意不就即改任現代理此席之林長民氏實授大約日内即可定議頃參政院秘書廳發出通告特錄如下敬啓者參政院業經成立不日即當舉行開院現在先於象坊橋前參議院内設秘書廳辦事處參政諸君望先行賁臨簽到並請開示住址以便隨時通告不勝跂盼參政院參政公鑒參政院秘書廳啓五月三十日 
平政院開辦之先聲 
　　平政院以開院在卽曾由汪院長具呈大總統請飭下財政部撥開辦經費九千元當經總統批交財政部議撥茲聞此事昨已經該部復呈總統已允照數撥交惟聲明此項經費旣係實報實銷其槪算書一項須於預算未成立前先行報部存案 
　　平政院官制情形早已發表刻下一切正在進行昨由該院發出院令記錄科主任姚大榮充之文牘科兼會計科主任許寳芬充之庶務科主任汪馨充之兼任文牘科辦事惟汪氏現充大學校庶務兩地均是要差且均辦庶務殆有兼人之槪與至第一庭辦事則派黃厚成邵貽榖郭蒼錫第二庭辦事則派孫祖漁張葆彜張愼翼第三庭辦事則派孫光圻王嵩儒沈祖蔭至薪水之規定則黃厚成王嵩儒孫祖漁孫光圻邵貽榖每員一百二十元郭蒼錫張葆彜張愼翼每員八十元沈祖蔭則每月六十元 
參謀總長之辭職談 
　　黎副總統因現已任爲參政院院長所有參謀總長一席責任綦重勢難兼顧故已上書袁總統呈請辭去參謀總長差務大約該呈已准如所請乃於昨日傳聞參謀次長陳宦亦欲步黎副總統之後塵惟能邀准與否尙未可知云 
　　又得政事堂消息日前黎副總統晤徐國務卿曾云參謀長一席關係重要而參政院長又難辭却但參政院成立後每日開會到院參謀部事勢難兼顧是以决意辭職余深知蔡松波軍事學識經騐俱優足勝斯任惟蔡君刻正因病請假俟滿期時卽行呈請發表云云又有一說謂日昨副總統與袁總統會議時曾力辭參謀總長之職并保舉薩鎭氷蔭昌王士珍三人請卽擇一任袁總統以薩蔭兩人已爲海陸軍統率處主任不能兼長參謀擬任命王士珍繼副總統之後大約日内卽可發表以上兩說未知孰是姑並存之以觀厥後 
外省文武官制之近訊 
[官制修正問題]  
　　省官制道官制縣官制已於二十三日公布該三項官制之各第二條有省令道令縣令之規定前日官署公文程式令公布惟大總統有用令之明文各長官對於下級官但有飭之一種故近聞法制局提議修改此得發省道縣令之條文云 
[都督裁撤問題]  
　　地方官制業已改定而軍制尙付缺如故都督之地位能確定現外間傳言政府正從事劃分軍區改定軍制俟軍制一定都督卽行改簡各軍長廢除都督之名以免與巡按使事權混淆惟據局中人云此等傳聞俱屬不確現時政以各省亂事平而匪根未絕未敢輕率更動故各省都督均不裁撤也 
交通部近事 
[郵傳公報局之取消]  
　　交通部辦理郵傳公報係以編查和爲主體各均派員二三人以爲編輯業經出版二次其體裁似政府公報現郵傳局龍局長以節省經費起見且因電汽協會每月均出雜誌一册故現已將郵傳公報機關取消而將編緝文件歸併於電汽恊會雜誌辦理 
[航政管理局之將設]  
　　交通部朱總長注重航政擬於沿江沿海各繁盛之區域設立航政管理局將各省商船公會及船舶檢登錄所一律取消以期統一現航政管理局章程十三條呈請大總統批示施行業於日昨奉大總統批准先於湖北設立航政管理局試辦俟辦有成效漸及於沿海之區餘均照所擬辦理現正在組織一切不日卽派員至鄂設立矣 
鄂省黨案新消息 
[處决一人]  
　　湖北水警總廳偵探隊日前在漢陽城内查獲黨人翁桂林一名當送該廳由何錫蕃總監再三研訊悉其爲已經正法之該黨總司令胡漢亭黨羽曾經陸軍審判廳通緝有案爰即解送都督府轉發軍法處訊明該黨人現又受人委任在漢陽運動希圖起事有團長委狀及名册口號種種證據藏於寓所牆内當 
派憲兵前往起獲卽按律擬定死刑錄供呈奉都督批准於前日由監内提出槍斃 
[赦免二人]  
　　前充第八師團長張華甫第一師團長戢日翹當去歲贛甯之役因有附和嫌疑棄職遠遁經政府懸賞通緝有案現由陸軍部段總長在總統處証明該嫌疑犯實無從逆舉動業已邀准赦免撤銷通緝命令昨段香岩都督接准部咨已通行所屬各機關一體遵照矣 
贛省罪犯之端陽佳節 
　　贛省自去夏戰事平定後舉辦淸鄕所獲黨人匪徒爲數甚多均經前南昌衛戍司令部按照軍法定罪關禁本部嗣於張司令任内另籌詎欵在進賢門外原有工藝廠地點大加修葺　辦悔過習藝所一處將淸鄕所獲之八十人一併移入授以工藝委令江譜薰爲廠長現因解嚴裁撤衛戍司令部該所已改隸巡按使詎舊曆端午該所各犯因節期感觸思家情切乘吃飯之時一鬨而出看役人等見其手持板櫈勢甚兇惡不敢阻攔致被逃出四十四名旋經警察追獲八名其餘三十六名刻尙在逃四緝無蹤聞該廠長面禀李都督戚巡按使後頗受申斥恐將撤差茲將逃犯姓名錄下杜勝堯袁炳老萬金標胡老順喻以紹劉金標劉星貴邵水旺趙福彩孫毛子涂懷德楊寬垣劉春生張花狗方志兄吳紹作洪宗孝王長根丁細狗朱成喜胡石善王矮子曹豬老江小河蔣炳煇盧光德萬之林劉老三羅鳳鳴萬木根徐明生邱生貴葉省臯帥細老曾水子劉魯 
贛省實行新官制 
　　（一）巡按使江西民政長戚揚奉令改稱巡按使已於五月二十八日實行惟仍用民政長印信旁注暫用字樣現正遵照新官制預備組織政務廳所有廰長一缺聞戕以内務司長何剛德請補 
　　（二）財政廳江西國稅廳長王純原兼財政司長現因接奉電令改署財政廳長特會商戚巡按使議將國稅廳移入内務司辦公地點與財政司相連改組財政廳擬卽裁汰員缺分科治事 
　　（三）道尹贛南觀察使袁學昌奉令改爲道尹本擬從緩到任茲因觀察使之關防已奉巡按使刋發故亦旁注暫行字樣於六月一號在六眼井地方行署内呈報啓用日期一面雇船上溯赴贛履新 
　　（四）交涉科江西交涉署於五月底裁撤改隸政務廳稱爲交涉科所有科長一職仍屬交涉員毛昌嗣惟原領額支每月一千五百元現須裁去三百元以資撙節 
再誌浙省行政公署之改組 
　　浙省民政長改稱巡按使業已實行經紀昨報茲悉政務廳長一席已由屈巡按使委任裁缺敎育司長沈鈞業先行署理所有署中日行公文除財政司外悉照舊辦理即以六月一日爲始送由該廳核判至各司辦事人員俟攺組完竣再行交替聽候委任其檔册器具則限於三日内一律編號送核 
　　聞司法界中央消息浙省司法廳長已定楊蔭杭君不日可見明矣 
　　國稅廳胡君茀處長此次裁缺中央曾命晋京任用茲聞財政部昨又來電飭令迅速赴京胡君奉電後擬催請張詠霓廳長迅速組織成立俾交卸淸楚卽行北上刻已先行電復中央 
　　財政廳長張詠霓君前擬商請朱都督騰讓舊織造署爲財政廳衙署茲悉張廳長因遷移經費過鉅現已决定將財政司房屋改設並於太平門直街（即道院對面）另闢門戶所有敎育實業兩司房屋亦歸該廳撥用 
　　又聞裁缺之實業司長汪叔明君已由屈使委任爲巡按使公署之秘書以資贊助 
浙路國有種種 
[洋員來浙之先聲]  
　　交通部梁總長派鍾文耀方仁元曹復賡巢功贊關文湛五君辦理接收浙路事宜已誌昨報茲悉交通部與中英公司約定俟浙路一切事項交割淸楚再派洋工程師洋車務總管洋會計員來浙任事云 
[交通銀行之分設]  
　　北京交通銀行湯總裁以浙路改歸國有將來車運收入與滙還股本以及郵電等欵可不必轉中國行銀但由本行分設杭州直接管理已商准交通財政兩部派上海交通銀行行長張少連君來浙籌備一切 
[工部局之籌設]  
　　頃聞内部消息浙路收歸國有之後部中計畫擬援照京漢津浦辦法於總站（卽杭州站）設立工部局凡站線以内無論商舖住戶捐稅衛生事宜皆由局主持卽警察亦將别樹一幟由局組織不受行政官廳管轄决於年内實行 
[辦理移交之指定]  
　　浙路理事會正長湯壽潛副長劉錦藻理事王秋銜馮暢亭鮑堯臣監事黃逸村均先後辭職所有公司移交事項現歸代表虞和德蔣汝藻黃暘笙 
 
 
 

Page 7

 
 
理事姚慕蓮顧企韓監事　叔同周仲渠會計局長朱壽門建築局長濮卓雲管業局長蘇公選庶務局長濮芝生會同辦理 
東省胡匪猖獗近訊 
[俄廠又被匪擾]  
　　中東鐵路五站附近東山裏有俄林廠一處專供中東烏蘇里西比利亞各路燃料及遠東各地之建築料爲俄人在遠東第一之儲料場所該廠執事人薛㨗斯富稱敵國惟東山裏久爲胡匪淵藪日前有股匪百餘人向該廠借貸未遂遂用火焚廠該廠損失約數十萬元之譜經五站俄護軍剿獲二十五名解交中國駐哈外交分署訊明正擬法辦間而鐵路公司接到逸匪公函及薛㨗斯電信謂被獲之犯如正法一人勢將推溝（即屠城之意）不分中外一律燒俄人乃又照會我 
外交分署請緩法辦免釀巨　至於將來究竟如何容訪續登 
[濛江又有匪警]  
　　護軍使署現又接濛江縣知事孫福　呈報該縣匪黨自前次痛剿後稍知歛跡詎心終 
不死又在奉天界柳河縣等處糾來　匪八十餘名益以著匪鐵公鷄王登榮諸股勢極浩大潛謀佔據縣城以雪前次挫敗之仇樺甸縣工兵營長趙德勝派楊排長曾在縣南三十餘里地方與之接仗一次雖打斃胡匪二名然兵士亦死一名受傷二名仍屬未能獲勝目下各路小股望風麕集捲土重來事極可慮知事誓抵死敵惟恐力量不濟萬一有失關係非淺當懇加抽軍隊飛速赴援矣 
地方通信 
松江 
[取締划船]  
　　野航一業停滯而划船則異常發達初祇用信局快划繼因搭客擁擠遂放大形式改脚划爲手搖專走浦南各鄕鎭乘客樂其迅疾生涯十倍茲縣知事周君因恐良莠不齊爲害行旅令飭警局設法取締現經查知此項划船共有一百十三隻之多云 
[關提匪徒]  
　　松人張福生王阿二不務正業警探早經注意昨忽得靑浦縣來文謂有盜刧關係請查明該兩人如果在松卽行拿解李警務長即派警往拘張王到案訊悉果與某某各案有關遂押解往靑歸案訊辦 
鎭江 
[交涉使實行歸併]  
　　鎭江交涉使鄭君近奉部令飭將經手一切册卷歸併鎭江關監督袁思永接管現袁君已於關署前進另設辦理交涉處於六月一號實行並聞兼理交涉但得按月酌支公費不給俸金云 
[挑濬鮎魚套之動議]  
　　鎭江之西鮎魚套河港淤塞已久現由韓巡按使電請張總長選派熟諳河工之工程師往勘以便挑濬云 
揚州 
[舊運署氣象一新]  
　　兩淮舊運司署前由張旅長遷讓後由運司姚司長商准稽核所撥欵修理現已修理將竣氣象一新大約本月中旬即可由淮南警局遷入云 
[戒烟丸之命運]  
　　揚州各戒烟丸店素多攙雜槍膏烟灰等物僅供烟戶　癮并無戒斷能力前經警務長張子經派　調查實在本擬禁止茲又有匿名揭帖謂張警長得賄六千元張調查員得賄一千元允許各店繼續營業以是該警務長特請縣知事刋刻通告　令各店於六月一日停售毋得違犯云 
安徽 
[部令自籌軍餉]  
　　皖省武衛右軍所需餉項向由中央按月協濟茲由陸軍部函知皖督以中央庫欵奇絀挹注無從請由本省自籌倪督卽令行軍需處籌畫辦理 
[臨淮大火]  
　　皖北臨淮地方於陰歷五月初一日淸晨忽遭火災自廣運橋迤西一帶除前當典寳豐遇載行外民房數百間盡成焦士凡被燒之戶貧苦不堪者居多即薄有積蓄之家遭此浩刧亦已赤貧如洗刻聞該處紳董已呈請當道撫恤矣 
[請究盜名揑控]  
　　桐城史推恩前被該縣民人史愷生上控種種不法一案旋經該民人查悉盜名揑控具呈省長請飭澈究隨由倪省長令行桐城縣知事撤查虛實頃　該縣劉知事呈復以史愷生向係在外駕船爲業確無上控史推恩情事刻經省長核　銷案并仍飭查拿盜名之人從嚴懲辦 
杭州 
[拘獲無照測繪之日人]  
　　前日上午有一日人在肅儀巷一帶測繪地圖被崗警瞥見上前婉阻嗣因其並無護照送交第七分署由該署員親自伴送警廳經行政科長一再盤詰據稱此次來杭係代上海英商某保險行測繪地圖預備至杭州設立分行科長以該日人無照測繪有違警章理當干涉常卽電告交涉公署　山　杭日領事將該日人帶回辦理 
[鐵店内搜出廢舊軍械]  
　　下城善安街李福順鐵店開設多年不知被何人挾嫌聳動偵探至金洞橋一區八分署報告謂其私藏軍械圖謀内亂該署員帶隊往搜果抄出前淸　營所用之刀鎗劍戟多件類皆銹澀不堪顯係自外收買作爲冶鐵之用當將店主及廢械押送警廳聽候訊辦 
[杭楓站線駐紥軍隊]  
　　朱都督以湖屬駐來團長寗屬駐周旅長紹屬駐汪團長足以鎭懾惟杭楓站線爲由蘇入浙要隘雖有步兵二十一團駐紥嘉禾砲隊第二營駐紥見橋尙不足以調遣昨特飭二十三團李團長尅日開往杭楓站線分段駐紥 
江西 
[端午日之戒備]  
　　江西李都督近因謠言四起人心不靖府内門禁　爲　密又以五月二十九號爲舊曆端午節期習慣相沿全城停市一般紅男綠女出游街道頗爲熱閙恐有匪徒勾結約期起事故特派兵不分　夜駐紥都督府四　後牆及佳山廟翠花街洗馬池一帶繁蹙地方嚴爲戒備云 
湖北 
[造紙廠商辦之虧折]  
　　鄂省白沙洲造紙廠前因官辦虧折不 
支乃招商人租辦當有馬稚菴以好時公司名義集股與實業司訂約接辦馬竭力經營卒　達美滿目的近來通盤籌劃不無虧折馬君立志不撓仍擬籌欵進行而各股東則不認加股不得已暫行停機呈請公署退租聞實業司長陳希賢以該廠停廢可惜尙擬設法維持云 
[習藝所輕而易舉]  
　　鄂省長通令各觀察使署謂本省自革命後四民失業且有流氓散兵到處煽聚幾乎遍地皆匪地方官勤於捕治凡罪惡彰著者固屬法所必懲若係偶入歧途究爲飢寒所迫其迹可原其情可憫一經捕獲處置最難蓋以此類人格本極卑下旣無術以資生必復試其故技辦之不能釋之不可一律予以禁押不特有乖哀矜之旨且於各縣獄所經費甫經規定而以不敷請益者已紛紛不止不思變計於罪囚則阻其自新於獄食則日益加窘悉心規　應令各縣均設習藝所一處不必　以何種字樣凡係情輕匪類失業游民一律收入如人數不多則宣告判决之三年以下有期徒刑人犯亦可酌收設所地點附在警署以内卽責成警署長營理不加津貼所内手工以易習而通用如織布縫紉編筐木作之類最爲適宜其開辦經費不過雇工師置原料數項有錢二百串即可敷用應由各知事在公存閒欵項下先行偕支三兩月後售出成品得有盈餘卽爲所内經常費該所規則由各縣自行酌定並限令於文到一月内辦成仰即督促辦理云 
[籌補監獄經費]  
　　湖北地方初級各廳現均裁撤所有原訂司法經費亦大裁減全省各縣監獄經費僅限定二十萬元由高等廳會同公署均匀攤派衝繁縣分多不敷支銷紛請增益茲高等審判廳長周詒柯審查各縣支配之欵確有不敷之處又以監獄之設本極愼重倘看守稍疏一經逃脫轉遺民害故對於此案必須籌劃的欵以便應用刻與省長會商尙無着落暫在司法收入項下酌撥以救目前之急云 
湖南 
[官廳苛罰之取締]  
　　湯民政長以罰欵固爲犯罪人贖罪之代價然必須根據法律上之規定酌量科罰方足以昭公允近查各知事各警署對於違犯行政上之處分及違警罪之罰欵恒憑該員等之愛憎任意濫苛甚至有違警小罪苛罰至四千毫者殊屬不合昨特通令各知事警署嗣後關於百元以上罰欵之案　隨時呈報公署查核批准後再行執行以免苛濫 
[知事離職之限制]  
　　湯民政長以知事爲一邑行政長官值此萑苻徧地百廢待舉之時其責任至爲重要乃近來各縣知事並不因公恒擅自離職來省迨出有事故輙諉卸他員實屬不合昨特擬定取締辦法通傳各知事嗣後離職來省須將事由　行禀省核准後方准離職否則以曠誤職守論 
雜評二（默） 
[襄政]  
　　徐國務卿襄總統之政者也左右丞襄國務卿之政者也參議以下各官襄左右丞之政者也總統政務心故有襄政之國務卿國務卿政務忙故有襄政之左右丞左右丞政務忙故有襄政之參議以下各官然則政務雖忙不患襄政無人矣而乃復有設立襄政官之議吾不知襄政官居何等地位耶襄何種之政耶襄政官愈多而政愈無人負責 
此民國之通例也 
[參政]  
　　前此國會議員定四百元之公費國人譁然非議之而政府亦詆其耗費其後政治約法兩會之公費雖未必過優於國會議員而要繠　薄於國會議員矣今參政院之公費或謂月給八百元或謂六百元至千元其優厚爲何如耶政府謂參政是最好的事何須更兼他職如是大人物安得不以最好事位置之財政雖窮又安得不爲此最好事勉力供給之國人何敢贊一詞 
[廣東大淸銀行紙幣]  
　　江蘇造幣廠鑄光緒元寳之新銀幣而廣東中國銀行則發行大淸銀行之新紙幣眞所謂無獨有偶也然光緒元寳之銀幣一旦行用於市雖混淆而猶可言以光緒元寳之銀幣固尙通用也若中國銀行而發行面篆大淸銀行之紙幣則顯然而無可混淆者嗚呼紙幣且借用前淸民國之窮不可想見哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠亲聞 
[南商會爲陳良玉訴冤]  
　　上海鎭守使署偵探余祖勳邵玉書二人於本月一號晚間至大馬頭陳仁琅（前工程局裁判員）律師事務所迫令隨往製造局由第二科長審問拘押一宵次日經第一科長王君釋放等情已詳昨報茲將南商會總協理昨送鎭守使署之呈文照錄如下爲偵探挾嫌誣陷善良據情　請鑒察事竊據水果同業報稱本業代表陳仁琅歷充上海總工程局城自治公所審判官素　偏私人所欽　不意六月一號下午忽有鎭守使署偵探余祖勳（於宣統三年三月間曾由其母在城自治公所控告忤逆經陳仁琅懲辦有案）與邵玉書兩人至南市大馬頭陳　寓處聲稱奉鎭守使命令飭傳陳仁琅訊問詰以有無公文答稱未帶仁　以時已將晚可否明日自　投案余探等刻不待　或且詞至城内警察署拘押明日轉解　昭鄭重仁琅自問無　因恐辱及無辜坦然偕往及至鎭守使　囑在門房暫坐聽候傳審乃待七時許毫無影響後見余探出來云先行拘押明日再審並　照守門　察必須重禁忽於八時餘又由警察傳淮經第二科長某　審問云爾是否陳英答稱官名仁琅並非名英問是否原名仁琅後改爲英答稱官名仁琅字良玉從未改名又問爾是否曾任江蘇高等檢察廳長並受有黃興委任狀答從未做過高等檢察廳長亦未受過黃興委任狀况久居上海衆人皆知儘可調查科長云俟調查再核遂由警察送入押所拘留至二號上午十一時由警察傳進　第一科長王君謂接甯波同鄕會來函始知事出誤會可卽釋放等情　查此案發生以余祖勳前被其母控告忤逆經陳仁琅懲辦因而挾嫌故明知陳仁琅之歷史而强指之爲陳英其逮捕之無信票尤爲蹂躪人權與大總　近頒保護人民身體自由之命令與夫鎭守使迭布嚴誡偵探之明文一槪弁髦尤堪髮指　　流弊所至則凡無業游民一隸探籍即隨時有可以拘人之權安分良民等與亂黨同姓即可指鹿　馬無時無地不在被拘之列興言及此人人自危法紀何存敝曾有代商人剖陳被屈之責未便緘默爲特據情瀝陳應如何核辦之處鎭守使自有權衡非敢瑣凟謹呈 
警廳佈告房主須知 
　　閘北警廳於上月三十號在小沙渡破獲黨人機關後徐廳　因察核陳喬蔭供詞有在閘北租屋四十餘處爲黨人匿跡之所等語亟應嚴爲防範除飭一區解署長傳到該處　保着查該房主姓名禀復候核外昨日又出佈告云本廳轄境遼濶恐有一般匪徒以開店住家爲名到　租賃房屋私藏　險物品以圖破壞治安自非嚴密預防不足以弭禍害除令飭各警署認眞　察外爲此佈　仰各房主公司一體　照嗣後有人來租房屋必須調查明白確爲正　之人然後囑共覓具保人方可租給倘有來歷不明或形跡可疑者應即立時拒却並當嚴飭看管房屋人等不准將空屋容留閒雜之　居住爾房主公司等須知旣有房屋何息無人租賃若不謹愼從事悞租與匪黨一旦發生事端不獨貽害地方即該房主等　受莫大之損失目經此次佈告之後務各實力遵行若冉有上項情事一經察出惟該房主是間勿謂言之不預云 
又有攻刧製造局之謠言 
　　現駐製造局之第七旅臧旅長近以滬上潛伏黨人又思蠢　並有定於陰曆五月初十夜間攻刧製造局之謠言以致該處附近居民頗爲驚駭此種謠言明係匪徒揑造希圖播亂民心乘間　刧然軍隊有保衛地方之責故於昨日飭令精幹士兵十四名在於滬杭車站嚴查旅客物件以防夾帶軍械並令飭所部三營長入　以後每營　兵一連每一小時各按所管地段輪班荷　梭巡以資防禦 
浦東盜案五誌 
　　浦東正昌米店前遭盜刧店主吳桂堂被盜槍傷肚腹並由盜槍傷比隣肉莊主吳金寳行人沈善發等當由第三警區楊區長將傷者送往十六舗紅十字分會醫院醫治一面飭　　查緝逸盜各情已紀前報茲悉吳桂堂腹中所受子彈迄未檢出日來身體又加寒熱因此該家屬於前日將桂堂　回家中自請醫生醫治每入夜後昏暈數次雖則復甦恐難保全性命至吳金寳所受鎗彈經醫生察得彈已由肩入内於昨日在院剖解將子檢出能保性命　否尙未可知至由該區拘獲此案之嫌疑犯張小窪子范大毛即湖北大毛）張金發等六名連日由該區長詰訊知張小窪子私藏手槍飭警赴十八間頭地方外國酒店内搜查無着旋在某鎗船中張之友人處抄獲手鎗一支昨日下午由楊區長將該犯等備文一併申送警廳司法科訊辦 
關於烟禁之省令 
　　上海縣署接江蘇省行政署訓令云内務司案呈查江蘇私種罌粟頻年迭申禁令嚴飭查剗方以爲縱未肅淸卽私種當亦無幾乃此次調查發現幾於　阡盈陌私種之　殊爲初意所不及詳詢各調查員私種之由均謂凡烟　極盛之區鄕民貪利私種者固屬不少而地方紳董受賄包庇甚或自行倡種毫無顧忌遂令蔓延日廣地方官礙於情面往往置諸不問以致寖習成風不可遏抑此次雖經嚴厲飭　誠恐事過境遷仍復蹈常習故合行通令各該知事一體遵照於接見紳董時務當切實誥誡並出示剴切曉諭告以紳董爲一鄉人望所歸地方利害匹夫有責嗣後對於烟禁務當實力遵守並轉勸鄕民勿再違犯倘再不知悛改甘蹈覆轍則是不自愛重應即從嚴懲治以儆效尤仍將遵辦情形及出過示稿錄報查核切切此令 
觀察使署之改組 
　　上海觀察使前奉省公署轉到中央命令改稱道尹 
等情曾誌本報茲悉業於本月一日就交涉公署改組道尹公署所有内部各科人員因楊道尹尙未回滬現暫悉仍其舊聞管轄區域尙須稍有變更均俟中央規定楊君回滬時即可發表云 
江蘇出品展覽會紀事（三） 
　　江蘇籌備巴拿馬賽會出品展覽會開幕已閱三日昨日天氣晴明風和日暖赴會游覽者較前兩日更　踴躍自午前忉時起迄午後五時止車水馬龍絡繹不絕茲將昨日會場情形調查述左 
[賽續到]  
　　各縣出品因徵集困難運輸　　遲至開會日尙有十二縣物產未到　該會主任兩催去後　有南通縣出品派庶務員馬心葵王兆鴻高銳若三人於昨日押送到會當已運入堆棧聽候陳列矣 
[商店續]  
　　會場後之空地所開各項商店因游人日衆生意發達故昨日續有協和公司所製紫金山香烟到彼設店開售至前次領地備開之蠟人院因布置未齊不及與展覽會同時開辦現已擇定明日即五號）開始售票任人展玩矣 
[影戲停演]  
　　會場内所設之電光影戲現因該會事務所接到怡和洋行火險公司來函以會場　保火險祗保賽會各物品並無影戲在　應即商請停止云云故該會主任囑令該商卽日將 
影戲停止 
[帶物困難]  
　　展覽人隨帶洋傘等物入門時須交會中門房給與收條俟游觀畢憑條取物曾經該　布告惟游人因多此一番手續殊不滿意往往有展覽旣畢忘取物件直至已出後門始行想起欲仍進後門則收劵人拒之使前迨折至前門則守衛　隊復向取票以致進退維谷頗覺困難一般輿論謂該　門劵規則不如前次上海物產會之止騐不收爲行動自由也 
[條告失檢]  
　　會場西邊柱上昨貼有條告云牲畜展覽田此往語句似近侮辱雖非出自成心然辦事員不加審察似難辭疏忽之咎事雖小節亦亟宜更改者也 
[廣告已貼]  
　　展覽會開幕廣告前經該會事務所爲招徠游人起見特寄托浙省鐵路營業局　擇相當地位立牌發貼昨接該局覆函謂業就路線所經各處指定地位設置妥當矣 
[愼選食物]  
　　該會事務所辦事各員伙食係向揚州人某甲包辦每人每月計洋六元在會場内設有厨房茲悉該會主任因看護生等近以飯菜菲劣屢起齟齬昨特商請臨時衛生醫院主任葉君每日早晨派醫士前往廚房檢騐菜蔬如有腐敗不潔之物勒令傾棄不准充作食品以免有碍衛生 
[游人急病]  
　　會場内由滬城紅十字分　擔任設立臨時衛生醫院以便醫治急病昨日天氣稍暖上午十時許有居住小南門外石街地方之婦人郭石氏赴會展覽一時病發在會場猝然暈倒經看護生瞥見當送至臨時衛生醫院經姚醫土診治當場醫愈稱謝而去 
[英皇誕日之慶祝]  
　　昨日爲英皇喬治五世四十九歲誕日英領事館英按察使署英商各行家及浦中軍艦商舶均高懸英國國旗以示慶祝晨間八時童子偵探隊在英領事館行升旗禮十一時半英總領事欵待賓客旅滬領袖英人及中西各國代表皆蒞場伸賀十二時主賓各飲杯酒爲英皇壽上海英人昨晚又舉行音樂會以慶祝之會 
審公廨適值英副領事堂期因此停審一日 
[龍飛馬車行之易名]  
　　龍飛馬車行昨開股東特别會　西人啓格列斯主席議改行名爲龍飛馬車氣車有限公司　會者全體贊成 
[謀得利公司謀得之利]  
　　南京路謀得利洋琴公司昨日宣佈帳目本年度至三月三十一號爲止餘利七萬六千十八元發息一分計洋三萬八百四十元餘作公積及辦事人花紅 
[浙省請防外人測量海道]  
　　浙江屈巡按使因據外海水警廳王廳長報稱近舟山洋面時有外洋軍艦以捕魚爲名駛入該處洋面測量海道航線情事現值魚汛未畢浙省漁戶衆多設或因爭　魚而釀成交涉爲禍非細應請商阻外國兵艦不得駛往該處洋面擅自捕魚以免滋生交涉等情查測繪海道圖線曾經載明條約彼此不得私自測量現旣有前項情事自宜預爲禁阻肢特電致駐滬海軍司令部請速調兵艦一艘往駐浙省舟山洋而如遇有外國軍艦捕魚測繪等情隨時禁阻以免滋生事端 
[薩李兩君業已抵京]  
　　陸海軍大元帥辦事處總辦事員薩鎭氷君及駐滬海軍李鼎新總司令曾於前月三十一號由滬乘海圻巡洋艦赴京茲悉薩李二君業於本月二號淸晨抵京已預備覲見昨特電致上海鄭鎭守使曁海軍代理林總司令知照 
[鏡淸軍艦停止差調]  
　　駐滬海軍司令部以　淸兵艦之機器不甚靈㨗須大加修理查邇來浦江駐　軍艦尙多應將該艦停止調遣故於前月終將該兵艦之水手士兵匀派駐滬　　艦差遣昨將該艦停止差調情形呈報海軍部查照 
[馮都督通緝在逃巨盜]  
　　滬南　北兩警廳長前日接到江蘇都督府通令文云案據無錫縣知事鄧昶　稱錫邑大　門保滋典被劫案内首盜顧廷魁從盜劉耀林等由滬提到供出同黨董海　王茂林張　得李毛有即殷毛有劉慶堂卽劉靑堂孫方喜陳老五韓四又飛划游巡訪聞匪犯劉三均爲在逃巨盜與前淸通緝之范德林德專在蘇松常鎭各邑擇富行刧滋擾閭閻匪一朝夕該匪等平日往往潛居太湖及蘇申鎭租界行蹤詭密黨羽衆多偵查不易值此盜刧頻聞　不廣拿嚴辦恐爲害伊於何底蘇屬富戶將無安枕之日除會飛划游巡不分畛域購線偵緝外理合具文呈請都督俯賜迅飭各縣並轉鎭江蘇州上海各鎭守使交涉使水陸警察廳行知所屬營警捕房一律認眞協緝務獲懲辦俾免此拿彼　以靖地方等情據此除分行外合亟令仰該　長督飭警練一體協緝務獲究辦 
[引渡董漢卿]  
　　滬南警察分廳偵探日前　同法租界包探在老北門外緝獲董漢卿一名解交法捕房押候解廳訊核等情曾誌前報茲悉法捕房總巡因董漢卿在公廨預審時自認受何海鳴委任爲討袁軍司令牽涉國事本不肯送交華官訊辦嗣經偵探目黃錦榮查得董前犯搶刦曾於一千九百十二年十一月二十二日懲辦有案証明確係盜匪法總巡遂允引渡已於昨日解交滬南警察分廳 
飭發司法科收押候訊矣 
[小孩撈獲鎗珠]  
　　董家渡第十一守望警察前日在浦濱查見男孩朱長生從浦中撈起毛瑟鎗珠六十四排察係廢敗之物然因關係軍火帶至第一分署由倪署員問明飭即交保鎗珠存候彚送滬南警察分廳轉送鎭守使署消毁 
[騐契再三展限]  
　　上海縣洪知事昨日發出布告云案奉省公署國稅廳儉電開騐契展限又滿未騐者尙多蠶市甫竣又值農忙不得不再爲展緩惟紙價册費仍應逐月加收以示儆策除會銜布告外合先電知仰俟奉到布告遵照實行一面趁此時機迅速催辦爲要等因奉此查本縣騐契事宜自經開辦以來呈騐者固居多數以合邑田畝核計未騐者亦尙不少除令本署驗契處暫緩停辦外並就上海閘北兩市以外各市鄕經董處委托代收該民等倘有尙未呈騐之契儘可就近向各該市鄕經董辦事處照章投騐事關保障產業務各踴躍呈騐愼弗再有觀望致貽後悔切切特此布告 
[閘北救火聯合會定期開成立大會]  
　　閘北救火聯合會創辦至今已逾三載會長錢君允利曁各叚救火會會員莫不熱心公益對於會務積極進行一應救火器具業已購置齊備救火技術亦已操演精熟茲聞定於陽曆六月七號下午二時在大統路慈善團開救火聯合會成立大會昨特徧發傳單邀請軍警商學各團體屆時赴共和路警廳西首操場閱操救火技藝以騐成續 
[嫌疑案外之嫌疑人]  
　　上月三十號法補房曾將所獲之嫌疑犯七十五人解送法公堂暫置候訊所内詎有兪阿寳在所外鐵門前窺探由捕揮去復來情節可疑故即拘住昨解公堂請訊據供前在某舞臺爲茶房是日行經公堂門外聽見人言審訊黨人故駐足觀看並無别情後由捕房查明所供屬實判令逐出租界 
[是否浙鹽巡丁]  
　　近有形似巡丁之二十餘人自稱浙省鹽巡在黃浦江中以搜查私鹽爲名攔截商船滋擾行旅爲滬南警察分廳水巡隊潘隊長所聞以此等人是否眞實浙鹽巡丁　應調查昨已函致浙鹽巡隊長吳棟臣查詢以憑核辦 
[會緝鹽梟]  
　　江浙兩省鹽巡隊張翔吳棟臣兩營長據嘉防水師李管帶派哨長王某來滬知照謂有大帮鹽梟二百數十名分帶鎗船三十餘艘在嘉湖一帶爲水師剿捕逃至南橋楓涇等處誠恐竄入上南川浦東一帶搶刧請協同堵截緝拏等情張吳兩營長得報後當派上南川鹽巡隊官張點忠督帶鎗船八號會同浙省鹽巡隊官鄭大保駕領鎗船四號昨在浦東白蓮涇港口會齊一併開往川南各要港防守巡緝 
[新舊紗商爭包認稅]  
　　上海貨物稅收數以棉花爲最故新舊紗商爭辦認稅時起風潮此次有管瑞雲者因國稅廳招商加額承辦即具禀稅所願照原額加四成包辦當由該廳長核准批示准於六月一號接手旅爲舊商開某得悉立往南京竭力運動又由該廳長允准看聞繼續承辦一面由該廳長函勸管退讓並取消前批茲悉管因名譽資財兩有損害擬即提起行政訴訟向廳長交涉云 
[普益習藝所准予立案]  
　　上海普益習蕶所　經田瑞年君等發起當經擬具草章呈請楊觀察使　達省部立案昨日觀察使署奉到省公　　令内開　業司案呈據呈田瑞年等發起普益習藝所草章請准立案等情已悉上海爲中外觀瞻所　而　民犯法甲於他方非徒有害地方治安亦實大損國家聲譽該發起人等設所授藝爲貧民籌敎養之方爲地方闢生利之源用意甚屬可嘉察閱簡章亦均可行應即准予立案仍仰该觀察使飭將辦理情形隨時詳細具報並希督促進行俾克早收成效是所　　云 
[大統路路斃二人]  
　　二十七保十　地　張金堂昨投上海地方檢察廳報稱閘北大統路地方今日倒斃無名男子二名甲屍並無痕迹乙尸周身受傷據行人目見其由租界方而行至此處倒地當時氣尙未絕惟已不能言語現在諒亦氣絕爲此禀請相騐汪廳長立委韓檢察官沈檢騐員等於下午前往相騐 
[捕房援救女子]  
　　杭州女子金阿媛幼失怙恃由其姑母金陳氏撫養成人嗣被其姑母得洋四百六十元賣與雲南路三百八十號門牌雉妓院鴇婦張王氏家爲娼該女不願於日前逃出自投濟良所求援旋又在所跳窗逃回金陳氏家氏恐張鴇饒舌將女送去茲被老閘捕房捕頭得悉於前日派探將張鴇與女並金陳氏一併拘解公共公堂經聶襄讞會同美領畢君研訊明晰判陳氏繳身價洋四百元給還張鴇金阿媛發棲棲所留養擇配張鴇着罰洋四十元充公均着繳洋開釋 
[金葉庭並無惡意]  
　　金葉庭携帶男孩胡阿根在法租界行走包探見其形似拐帶拘解法公堂請訊胡孩供江北人家住蘇州西門外父親亦在蘇耕田此次被不知姓名之人拐來上海在途失散故隨金同行實非被金所拐金供好意收留欲送伊回家並無他意判金開釋胡孩送救濟會遣回原籍 
[移傳寳山縣田地糾葛案内之人證]  
　　生記公司代表袁達三前投寳山縣公署控已故之奚朗如蔣周字十六圖中田地二十畝價賣與本公司嗣因查得小票爲失主冒領請爲查究等情該公署即函請會丈局往查嗣經該局查得此項地畝與婦人王章氏有債權之關係且與沈姓有買契之糾葛函復該縣飭更往傳一干人證質訊嗣據該吏禀復　章氏與奚子奚少如均不住寳邑境内該氏由引翔港遷居上海城内梅家弄地方奚少如則住滬北海　路一百四十八號門牌未便越界往傳云云該公署遂於前日備文移請上海縣洪知事飭吏分投往傳各人到署以便歸案訊究 
[地皮糾葛]  
　　沈莘田與粤人唐露園因地皮糾葛經沈在法公堂控告後唐亦至英公廨控訴前日午後由公共公廨集訊據沈之代表福履理律師上堂譯稱兩造紏葛情形曾經沈在法公堂控告有案應請移歸法公堂訊理云云唐亦延丁榕律師投案與福律師互辯良久王襄讞商之英領哲君以此案旣經沈在法公堂控告應照福律師所請判一併移送法公堂訊核 
[謀充輪船買辦之糾葛]  
　　唐協培因福禮公報關行主方潤峯不還代薦輪船買辦所收押櫃洋五百元特延代表容德律師具控公廨業經傳案交保候訊在案前晚由廨集訊原告代表容德律師上堂譯稱被告前代原告謀薦大吉丸輪船買辦由被告之跑街夥友夏明昌來云須付押櫃銀一千兩故由從中介紹之陳錫榮甘蕃春付交洋五百元餘約事成後付淸詎所　輪船買辦無着向索所付之洋五百元吞没不還是以具控應請訊追並經介紹人陳錫榮甘蕃春二人上堂証明質之被告供不承認亦延　理　律師上堂辯護並稱此事實係被告已歇之跑銜夥友夏明昌所爲被告並不知情王襄讞因兩造各執一詞判被告交原保候訂期復訊再核 
[號主與經理之爭執]  
　　已閉吉和誠洋紗號主黃吉人因經理難葆楨私做定貨挪空帳欵控經公廨迭次研訊供詞各執嗣因原被均爲另案在押判令一併還押候核在案前晚復訊兩造仍各延律師到　互辯良久爭執如前聶襄讞判原被仍均還押候函請英領事署陶梅生爲理賬員查明被告是否挪空報告到廨再行核斷 
[老婦不戒於火]  
　　　居七浦路七百六十四號門樓上之紹興老婦葉氏因其居處汚穢臭蟲甚多用火燭照床帳偶　不愼被褥盡着幸經隣人　同救息惟葉氏已被灼傷事後經捕房查悉以該氏不戒於火業於前日將氏傳至公共公堂訊明判押女所四天以儆 
[竊賊縱火]  
　　昨日午後四點三十分鐘時滬城艾家弄四號盛秀山家被竊賊混入行竊物件不遂懷恨在心乘間以火柴在柴房内縱火焚燒圖洩其憤當時盛之僕人出外追賊未獲迨回家時柴屋中已　烟四冒火將透穿屋頂幸附近救火會員聞警到場施救即行熄滅未致成災 
[巡捕日夜聚賭]  
　　公共捕房華捕徐德德李金元劉阿全王路均李阿才孫連生易江淸等九人在河南路棋盤街一百十七號門牌過待樓上日夜聚賭驚擾隣右經人函報總巡捕房派探往查屬實於前日將以上各捕併傳到廨經中西官訊明判各罰洋三元充公以後不准聚賭 
[禁押橫行不法之匪徒]  
　　匪徒李銀漢張金珠劉其祥王和尙李開泰近在虹口一帶橫行不法串攫華　路二百五十四號徐善記等九戶錢洋由探將李等一併拘解公堂訊押在案前日經中西官復訊屬實判李銀漢押西牢半年張押三月期滿逐出租界餘人各押七人又吳阿壽前日在小花園附近攫取許王氏金挖耳由捕查獲解廨訊實判押西牢一年期滿逐出租界 
[證實冒名騙洋]  
　　福利公司西人控在比領事署爲西崽之郁桂生冒簽支單騙洋十元零九角前日由廨傳同見　費容甫　明被告延費信惇到堂辯護中西官以郁冒騙屬實判押捕房一月交還原告洋十元 
[串吞紅木器具]  
　　雲南路儲源泰木器店主婦儲王氏控歇夥顧梅生李金泉串吞值洋千餘元之紅木器具等情由探將兩人解送公堂押候查核在案茲經中西官復訊屬實判顧李各押三月示儆 
[客棧屢違烟禁]  
　　葉泰興客棧前因在密室内私售燈吸迭被查獲其第三次罰洋八十元爲時未久詎今又違犯被探偵知抄出烟具十餘副解送法公堂請究據供寓客衆多均挑　自吸並非私售判加罰洋一百六十元再犯不准復開 
[追索公債票]  
　　昨有湖南人某甲至法捕房訴稱有分債票二千四百元前欲出門寄在住居法新租界寳昌路寳康里五十四號門牌之林吉安今向取回不肯交還求請追究等情捕頭卽飭包探將林拘入捕房候解公堂訊核 
[勒閉花烟間]  
　　捕房以各花烟間妓女在途拉客最爲傷風敗俗故曾規定取締辦法凡連犯三次者卽行勒閉詎前日又有已罰三次之鴇婦李王氏縱令妓女拉客爲捕查見拘解法公堂請究王氏供前晚婦人有事出外致被烟妓所誤後來决不再犯求宥聶讞員判罰洋二十元充公着卽關閉不准復開 
[不給車資]  
　　日本人某甲昨雇四千九十三號人力車至虹口某路比至該處分文不給該車夫向索無着反被　　當即扭控捕房經捕頭詢明飭甲償給車資從寬免究 
[工巡捐局批示兩則]  
　　開平測繪營造公司商人潘劍平呈請立案註册由批呈及 
　 
 
 

Page 11

 
 
簡章均悉　　　修理等各項工程均須先期報告本　局派員查勘分别給予執照方能動工歷經辦理在案該公司如有關於前項工程　時　局報告聽候按照定章勘明給照可也所請立案註　應毋庸　 
　　　董　　芝等禀請接辦中西區淸潔由批禀及粘抄均悉查莊泉生水辦中西區淸潔認捐以一年爲限限内應由該承辦人擔負完全責任未便藉　圖御據禀莊泉生出立推據師該　董等接辦情　屬荒謬此項認捐係屬公益之事同得以個人意思私相授受仰　傳知莊泉生遵照定章認眞辦理應繳捐欵務須赶緊繳納不得稍有蒂欠致干未便所請立案着不准行粘抄擲還 
[公共公堂瑣案]  
　　唐和尙前日在白克路與侯阿三細故口角被侯持刀戳傷腿際由捕查見一併拘解公堂訊明以侯不應行兇判罰洋五元充公 
　　西婦勞　控西崽裘　甫王阿星串竊金銀飾物前日由探將兩人解　請究因原　係是德人　押候德領堂期解訊 
　　甘福齋控　建堂又震昌成控嚴福海又時縉卿控兪騰記又陳明福控顧九臯又勝利公司控朱雲生又張耿娛控徐錦泉均不理欠欵昨由捕房將該被告等傳案分别交保候訊 
　　梁梯生控馮永棠不理欠銀前晚由廨傳訊因供詞各執判被告交原保限禮拜檢　証據　訊　核 
　　天潼路六百五十七號小客棧主曹阿松因私設燈吃被捕房　悉於前日將曹傳至公堂訊明判罰洋十元充公烟具銷燬 
　　郭阿華前日在北四川路與沈某索欠爭執郭被沈毆傷由捕將沈拘解公堂訊明判罰洋五元充公再賠原告傷費洋三元 
雜評三（訥） 
[展覽會中之七字條]  
　　展覽會中於某處柱貼有牲畜展覽由此往七字見者譁然謂侮辱遊覽人太甚也有原之者則謂辦事人粗心所誤也吾謂彼固有辭自解不過於牲畜展覽下少一處字令人聚見之而觸目耳若前所傳某外人請會中二猪足以代表中國則不僅以遊覽人爲牲畜并全國人牲畜之矣不眞侮辱我國人耶 
補錄第二屆知事試驗免驗人員名單 
　　第二届知事試騐京外各長官保薦請免騐人員業經主試委員長汪大爕審查合格呈明總統批交内務部查照名單籍貫錄後趙文粹廣西臨桂曹倜江蘇江陰劉文蔚直隸天津黃國瑄貴州貴筑張延慶山東歷城吳保和江蘇陽湖唐我圻貴州貴筑應祖錫浙江永康暢文藻陜西大荔沈俊浙江吳興茹慶琛浙江紹興梁廷相山西襄陵方策安湖北麻城林開棻福建　樂劉印昌直隸武淸黃瑞勳廣東香山郝繼貞直隸内邱王琴堂直隸邯鄲程道元廣東香山袁際鳳直隸淸苑李　復江西萍鄕許葉珍直隸宛平章　河南開封萬和寅江西德化許元震浙江紹興周仁壽江蘇溧陽張光鼐吉林吉林周祖瀾山東聊城孫錫祺浙江杭縣楊兆奎湖北宜昌白廣厚順天大興陳相忠江西　縣曹光楷河南固始黃彥威福建閩侯唐景崙浙江嘉木王濟輝貴州思南郭寳淸山西長治張繩祖浙江杭縣方家永安徽桐城黃伯恩湖北榖城倪桂殿山東泰安祝鋆江蘇吳縣魏正鴻直隸昌黎胡永年奉天　縣胡子明湖北天門周賡壽湖北漢陽楊昌祿四川新繁史書四川新都彭一卣湖北江夏謝元洪浙江紹興何壽朋廣東大埔涂福田湖北黃陂翁有成浙江杭縣汪自强浙江杭縣劉蔚仁順天宛平鍾興荆州駐防費光國直隸承德潘德荃江蘇宜興曾有嚴奉天瀋陽王鴻遇直隸臨榆慶康吉林旗籍劉瑞霖江蘇武進袁祖光安徽太湖王衍曾安徽宿松車賡江西南昌鈕承恩山西介休姚倚寅安徽桐城阮斌士湖南安化王在湘湖南衡山賈纘　甘肅天水王濬道四川華陽徐慶元順天大興時克蔭山東單縣件墉陜西蒲城楊嘉午安徽懷寗金鉽江蘇泰興王寳槐江蘇淮陰王佐良山東蘭山倪欽江蘇太倉高翔江蘇無錫歐署春奉天奉化李廷璐順天宛平載書銘江西餘干范之幹湖北武昌吳昌　江西南城王立廷江蘇碭山趙邦彥浙江吳興丁祖蔭江蘇常熟章寳穀浙江紹興來金　浙江蕭山楊文淵江蘇無錫徐德源直隸淸苑陳友璋浙江臨海錢人龍江蘇吳縣徐傳篤江蘇江寗陳宗楷湖北漢川劉春堂直隸肅寗劉潤之奉天新民瞿方梅湖南保靖易翔湖南攸縣蘇高鼎江蘇無錫龔秉鈞山西歸化王孝稱浙江紹興蔣汝中江蘇江寗廷瑞旗籍冉楷直隸淸苑黃守愚湖南保靖尙秉和直隸行唐吳嗣讓河南肥城玉權蒙古旗籍徐德潤安徽太湖李傳煦山東肥城左樹𤫉湖北應山趙宗謨直隸遵化范熾泰浙江杭縣彭樹棠湖北麻城劉昌宜山西平定陳毓琳江蘇高郵康敷鎔四川西昌張玉麟貴州鑪山張鵬湖南武岡華　江蘇無錫趙正印山東泰安吳　燾安徽合肥周禮江蘇丹徒趙學臣吉林長春王家楨直隸天津顏楨江蘇丹徒光進琨安徽桐城劉鳳書湖北武昌王同海山東諸城呂學楷湖北鄂城張曾啓浙江長興裘炳熙浙江　縣茹臨元浙江紹興金榮桂奉天蓋平曹元鼎浙江吳興兪鑑澄浙江吳興石孟涵廣西桂林范鍾湘福建閩侯鄭寳慈江蘇江寗蕭方騏四川三台鄭洪年廣東番禺袁　杰江蘇武進唐肯江蘇琥進朱樸浙江吳興吉人奉天旗籍韓履祥山東鄆城王家儉巡徽太平許家恒江蘇江寗樊祖爕四川三台葉道繩廣東番　張文翰吉林伊通王紹曾直隸豐潤劉鳴復江西南城樓守光浙江諸曁李斷楨湖北隨縣王黻燦湖北黃岡童益臨安徽望江孫秉鈞山東聊城范槱泰浙江杭縣朱甲昌江蘇泰縣兪慶瀾江蘇淮陰葉錫年山東歷城方仁元江西南昌趙次勝浙江奉化孫雲奎湖北漢陽瞿春昭山東平陰王達安徽涇縣程廷恒江蘇崑山王右庚浙江臨海沈寳昌浙江紹興王垚浙江杭縣尹鎜浙江紹興張宗儒浙江吳興尹壽松安徽桐城嚴偉江蘇儀徵鄭裕孚廣西臨桂莫德惠吉林雙城張仁靜湖北漢川張鏡寰直隸冀縣劉家正湖北芷江子元芳山東萊陽史久紹江蘇陽湖 
　 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[放屁賦有序] [  東埜]  
　　桓　有言大丈夫不能流芳百世亦當遺臭萬年流芳固難遺　亦正不易然則除放屁外尙有何術哉且夫今之所謂法令也條例也官制章程也大堂之上一唱而百和積威之下聞聲而動容何一非屁何時不放放屁之權乃爲若曹所獨享吾儕小民動觸忌諱僅僅求放一屁而不可得然則除寫幾句放屁文章外尙有何術哉作放屁賦 
　　若有聲兮袴之襠舒鬱氣兮盪迴腸比芬芳於　麝合雅奏於笙簧玉樹歌後庭之曲木樨聞下院之香大庭廣衆之間寗吞聲而忍氣腹疾河魚之後或帶水而夾槳每逢萬象春回靜聽一聲之爆竹倘使四人迭奏便成八股之文章今夫屁之爲物也目視之而無色手捫之而無形或一鼓而作氣或空谷而傳聲大便急而連珠礮響痔瘡發而曲徑風生　氤二氣化成非烟非霧嗚呼一聲尙享來格來馨及其放也婉囀悠揚嗚咽叱咤一人盡瘁而鞠躬四座聞聲而掩鼻黃鼠狼因以得名老土地爲之呃逆（　諺黃狼撤臭屁吞殺老土地）無影無蹤有音有節村學究顚頭顚腦後庭漏出窮酸家主婆采葑彩菲下體微聞薌澤若要金緘除非木塞迨夫玉壺漏盡金谷香殘南風不競後門大開兩部肉鼓吹幾八音之消歇三疊陽關弄寗一曲之未闌芳訊已辭西穀道春風暗度肉門關祖宗一去不復返（俗稱屎爲屁祖宗）弱息而今安在哉爰爲之歌曰中華政界如雞口達官偏自窺牛後捕風逐臭相奔走或掇臀兮或捧腿恨不鑽穴而探手碰然一聲丹詔傳餘香縷縷花痱透從茲利益均沾惠皇恩雨露金不換吁嗟乎畜類何知尙遺臭可以人而不如狗（三） 
[瓶甏罐頭齋筆記] [  覺迷]  
　　申報上登有出售同文石印全唐詩廣告謂該書係某君寄售書祗數十部商務印書館中國圖書公司千頃堂及各省商務分館各大書局均有寄售云 
　　南京路店肆之獨一無二者爲吳鑒光之搗鬼店合茂長棺材店楊萬和馬口鐵店保安堂善店虹廟佛店此外各業少至數家多至數十家（四） 
[吾之拉雜話] [  覺述]  
　　過去之新名詞女子參政詞和南北革命偉人國利民福立法機關普及敎育同胞流血狗賊狗記者新出現之舊名詞唐虞祀天尊孔相國大元帥老夫子金榜題名同年聖淸記名甄别保薦地方紳董 
　　新出現之新名詞國務卿巡按道尹政治堂參政院終身總統（　） 
尊聞閣詞選 
[醉太平别意] [  莽漢]  
　　長亭短亭千程萬程靑山　住人行是無情有情魂驚夢驚涙盈怨盈梧桐庭院棲淸又風聲雨聲汴流泗流思悠恨悠夢隨沙上眠　送歸舟去舟吳謳越謳珠喉玉喉解貂醉倒朱樓消新愁舊悉狂吟苦吟低斟淺斟名園良夜芳尊酬花魂月魂悲君憶君情深恨深丁冬玉漏聲沉碎琴心劍心山涯水涯還家别家等閒莫負年華任開花落花烟斜霧斜雲遮　遮翠　遙隔窓紗疑非耶是耶 
醫話 
[冷水摩擦法（四）] [  丁福保]  
　　冷水摩擦之七大法 
　　冷水摩擦法之方法順序第一爲乾布摩擦第二爲温濕布摩擦第三爲冷濕布摩擦第四爲冷濕布摩擦與冷水塗布之結合法第五爲冷水任布第六爲冷水灌漑第七爲冷水浴 
　　第一法乾布摩擦 
　　當實行之前必備乾燥手巾用之過久則乾而硬有觸痛肌膚之虞務宜用柔軟之新者 
　　手巾旣備則脫衣而露其上體用適宜之力摩擦之自頸之周圍及於上肢次及於胸於腹於脊摩擦旣畢着衣乃强擦其左右兩肢而第一法以竣 
　　第二法温濕布摩擦 
　　此乃較第一法略進之摩擦法第一法唯以柔軟之手巾摩擦之至於此法則用不覺其冷之微温湯盛於桶内或盥器内以手巾浸而力絞之乃如第一法脫露其上體取手巾先擦頸圍繼及上肢終及胸腹與脊旣畢以乾手巾行乾布摩擦旣而着衣更以同法施之下體 
　　此法慣用後可漸以冷水代微温湯 
　　第三法冷濕布摩擦 
　　旣慣第二法則能漸堪冷水至能全用冷水是卽第三法之始也先備冷水於桶内或盥器中力絞其所浸之手巾摩擦其上體用力稍强繼如第一法以乾手巾行乾布摩擦上體旣畢乃推及於下體焉凡行冷水摩擦後必用乾布摩擦不可忘也 
　　在初用之冷水數日内其手布宜絞之極乾迨習之旣久則宜漸漸緩絞最後則以水不滴落爲度乃用含水之水巾摩擦焉 
　　第四法冷濕布摩擦與冷水塗布之結合法 
　　行法此時先露半身不論左右均可旣露半身後乃如洗濯然塗布冷水於頸圍上肢及下肢次露他半身仍依頸圍上肢下肢之順序塗布冷水此即以冷水塗布全身之義也 
　　旣畢乃固絞浸於冷水之手巾如第三法然施冷濕布摩擦於塗布冷水之頸圍上肢及下肢次復施之於胸於腹及脊終乃如第一法行周身乾布摩擦法 
　　第五法冷水塗布 
　　全身裸露後以豫浸於冷水内之濕巾迅带塗布冷水於全身繼絞其濕巾如第三法行全身冷濕布　擦 
　　冷濕布摩擦旣畢乃如第一法以乾手巾行全身之乾布摩擦 
　　第六法冷水灌漑 
　　冷水摩攅法進至第六法則幾如以冷水浴身矣 
　　於大桶内或水桶中滿　冷水　而　小桶或汲桶於其内於是　其全體以冷水灌注周身　若家備自來水管者則水管之　灌水於全身亦可 
　　灌水旣終絞濕手巾行冷濕布摩擦後復行乾布摩擦與前無異 
　　第七法冷水浴 
　　凡實行冷水浴應先備浴桶若無浴桶則備大似浴桶能容全體之桶 
　　盛水於桶裸體躍人而浸其全身於水維以濕手巾行冷濕布摩擦終以乾手巾行乾布摩擦 
　　至第七法而冷水摩擦法畢矣學者可自第一法乾布摩擦爲始至第七法冷水浴爲止而實行之 
小說 
[哀情小說滿園花（二十二）] [  天虛我生]  
　　適在其時忽聞足音似有兩人接踵而進漱花愕然及予回顧則此兩人非他乃柳兒與墨兒也予心怦然而柳兒已趨漱花之前呼之曰姊喜形於色欣然曰吾與墨兒已爲阿姊贖得故產予大失望而漱花夷然曰汝儕贖此破碎園亭將焉用之柳兒曰嗟乎吾姊吾儕安有此鉅資墨兒之從父集多數同業之人醵資七千乃始得之然與彼人已有預約得藏金者仍以太半歸吾姊吾姊趣偕予往迨至更深人靜而後·····言至此忽以目視予即復止而不言墨兒日芹爺非外人且可藉爲臂助予唯唯漱花嗒然顧予曰然則勿勞芹哥矣已而作獰笑曰藏金乎吾先人之血耳吾豈不能自爲料理乃欲汝儕假手於荒傖已而已而要之當於夢中尋之耳柳兒色變墨兒　曰女公子意果何居吾誠百思不得漱花起而抗言曰吾果願以藏金授人者人孰不能爲我贖產我乃尙臥牛衣中耶柳兒乃天下之惡人往者迭以惡言誣芹哥致使吾母疑我不貞是蓋我之仇也願乃欲得我之嘉惠豈非夢囈柳兒大恚則亦抗聲曰聆汝所言汝殆猶欲以身歸芹兒耶漱花曰否芹哥亦爲吾仇吾聞其言肺葉震動不知所指漱花則復申言之曰吾心非不欲嫁芹哥縱爲妾媵亦所甘心特是國破家亡滿漢已成氷炭吾父吾兄悉死漢人之手雖非芹哥所殺然芹哥實漢族耳吾乃敢忘君父之仇與結秦晋之好不將爲天下後世唾駡無已時耶柳兒曰誠然誠然然則吾姊又何戀戀於彼漱花曰否公仇雖不可忘私恩亦不可背吾人所以能明大義者實受芹哥切磋之惠且吾閱人多矣如芹哥者直聖賢耳豈必以兒女情爲顚倒哉吾聞其語不禁慚汗無地而漱花又言曰吾產旣落荒傖之手吾之窖藏將使沉埋地下而吾以魂守之他之日苟使轉轉而入芹哥之手則吾魂必爲之導非吾必欲以此區區黃金見好於芹哥蓋吾父母兄嫂以及吾人之身必求芹哥克踐吾父好收吾骨之言且以吾家軼事傳之世間俾知亡淸之際未始無忠臣孝子烈女義僕如我一家人者芹哥言次力捉予腕曰予將與汝長别汝當送我一程時予恍忽如夢不知所以則隨之往比及堦砌則以粉靨偎吾之頰涙沐予面哽咽而言曰恨天不使芹哥生爲滿人吾不敢以私情忘公仇耳雖然淸國縱亡而滿族不滅倘芹哥轉生而爲滿人者則吾他生之約必當實踐吾言已盡於此請從此辭予尙未應而漱花忽狼顧曰彼兩人乃挾琴兒往何所耶予亟返顧果見墨兒已與柳兒强挾琴兒以去琴兒大號予方舉趾欲追則怪聲發於腦後疾忙回顧則漱花已觸柱而死腦血塗地砌草皆紅撫之已僵而面色轉爲笑容予乃大慟而仆遂亦不省人事（二） 
[情海慘史貴胄血（一）（英國圭克士原著）] [  亦僧譯]  
　　英人之視倫敦每具一種特别之眼光上自王孫貴介下迄販夫走卒莫不若矢集的鶩趨其地以自炫耀其間有懋遷異邦或萍跡重洋之外者自謂放浪形骸隨寓而安　其終或累資巨萬或伶仃孤苦子規之念一動輙必連翩返棹以示眷戀之至意而人世滄桑即均非所暇計此何也　懷祖國之心切乎中遂推屋及　彌覺其名都之可愛也若曹以法人之於巴黎亦抱同調動以飛蛾圜燭喻之而　　之聖彼得保及奥之維也納則謂其如絢爛晶鏡如𥥆窕　　旣能眩攝人目尤能輝映衆生不事點染而各都會之名勝奕奕如呈眼簾英人誠語妙天下也然以余所見世乃有以皇嗣之尊爵封連邑非特不愛其家國戀其名都且願委之如蛻而客死異域以自終者其人其事寗不大可怪耶 
　　一日之夕余以踐故人范諾約共語其第范諾老矣方余去英倫渠猶一普通律師今則聲名藉甚已擢爲京師最高法庭之推事矣頻歲睽違欷歔道故直至十一時始與辭别時余以吸雪茄過多胃臓消化加速不覺饑腸轆轆餒不可當迤邐出斐樹庭街至斯德萊街見坊間燈火尙輝皇未熄知倫敦夜市正午即携老友二人偕赴斯德欺飱館果腹旋更造塔百爾總會與往昔契友酬酢踐夙諾也諸友均數稔前所日夕過從談笑之次回憶曩塵恍如邯鄲夢境相與鼓掌不已歡叙久之賓主辭竭遙聞淅瀝之雨聲自窗隙透入衆乃紛紛散去余時所御之冠爲凈絲織成念接應賓客須用正繁因亦　　會所趁雨下未密踉蹌冐寒而返（二）（未完） 
　　徵求游戲文章自由談徽求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿槪不奉還不受酬者請於稿末注明小說不收 
　　天虛我生劍秋常覺率公警衆韋士何許人一帆跫廬濟航北山酒丐覺迷延陵浮生眞州趙二翀天生　公蔚雲周五心根悲慈揚州小杜井水天顒詩隱太和督厂　棠　埜天韻楊志民翰芬女士西方朔拙公徐天恨省吾姚繼堯蝶兒息游滌痧氷　師尙諸君鑒上月感承投稿本館敬備潤筆資少許請向本館帳房陳寳賢君收取爲盼 
 
 
 

Page 15

 
 
   
 
 

Page 16

 
 
   
 
