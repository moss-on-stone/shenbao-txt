# 1888 - 304 - 4905588

 

Page 1

 
 
[順天江南浙江江西闈墨出售] [  申報諒主人啓]  
　　每當大比之年闈墨一出海内皆以先報爲快盖以風氣所在有志者皆須簡練揣　也特是原本旣不易　　坊間　刻又　魯　亥豕訛　　多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壤之　焉每本售津七分正本埠歸申報舘帳房及申昌書畫室發售各外埠則槪歸申昌經理此佈 
[新印廣東闈墨出售] [  申報館主人啓]  
　　鐵嶺珠江名材輩出類皆經經緯史根柢盤深故每届科塲闈墨實爲諸省之冠本舘覔得初印本思欲公諸同好因急付手民以新鑄鉛字印成　其校讐精其刷印務使盡善盡美工雅絶倫卷首更弁以題名全錄刻已告蕆每本售洋七分諸君子盍於芸窗雪案閒各置一編以揣　風氣乎售處本埠在申報舘及申昌書畫室外埠則槪師各申昌此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并祈當面檢點　勿自悞其尙有未繳二次銀兩者數十戶請卽付繳勿遲其三批之書亦將次可以悵訂齊全特此佈啓 
[本館告白]  
　　啓者古今圖書集成第一次出書四百零八本第二次出書六百本裝釘旣竣卽經本舘詳加檢點本數無訛然後盛以木箱黏以封條及與祋諸君付足第三次銀來舘取書本舘又必請其當面點過誠可謂傎之又愼詳益加詳矣不料邇來屢有人藉口於書本短缺函索補添不知此書係用添字印成並無零餘且難續印倘必齗齗索補勢必將所存整部者拆散不全不特本舘受虧卽與股諸君亦未免近於不諒爲此再行布告伏乞於取書時細加查檢免致事後嘖有煩言大雅諸君尙其俯鑒 
[論楊樹埔新築花園]  
　　昨有人交來一稿署名寓滬千石山人其言曰天地之大也品類至不齊矣其得乾坤清氣秀逸而文者類皆官止神行風流藴藉彼雲路高躋身登仕版者無論矣卽書抛孔孟術學陶朱而一種雅逸之致迥異恒流其得乾坤潤氣委瑣而陋者類皆面目可憎神情跼蹐彼肩挑背負頂無雅骨者無論矣卽黄卷功深青燈日對而一種鄙劣之狀倍覺厭人是乾坤清濁之所由分卽人品雅俗之所由判也上海一隅爲通商馬頭總匯華洋雜處商賈駢臻平日車馬喧　局　軗擊眞有呵氣成雲揮汗成雨之象以故操計然之術者如魚之赴壑水之赴川莫不以此爲歸　他如孝廉之赴　　成均之試京兆亦道所必經又其上者仕宦往來　華啓館幾於無日無之亦盛矣哉咸同以前此地荆棘　目如齊之東郭盡屬荒烟蔓草迨海禁旣開三四十年間變　壚爲熱境如火如荼至於此極每當夕陽人山新燈初上之際四馬路一帶人聲嘈嘈申聲轔轔登高一望但見萬頭　動卽較虞帝之一年成聚二年成邑三年成都似過之無不及也而說有謂前雖荒凉猶是一片乾凈土近則層樓傑　均爲藏污納垢之區言雖過激不爲無因夫　思動勞思逸恒情也人多則品雜終日持籌握算日猶不足夜以繼之苟無遊觀之地以暢其情將始焉戯院茶店暫覔消閒之處終　妓寮　室遂成失足之塲彼公家花園又如海上三山令人可望而不可卽雖屢經滬上紳董與工部局員往返函商無如言者諄諄聽者藐藐故至今仍閉關逐客不許越雷池一步致寓滬華人咸作門外漢可慨也乎昨閱申報見有大書楊樹埔大花園公司擇十月初一日興工招人包攬挖池塡地閱竟不禁爲之狂喜聞此地有一百餘畝地旣比公家花園大逾數倍而又枕近海旁其中亭臺樓閣池沼河梁定必曲曲折折整整齊齊較公家花園而格外潤色當春秋隹日携二三知好載馳載驅一路所經如造紙局自來水局繅絲局製洋酒局紡紗局織布局一一均寓目焉所費無幾而獲益良多於遊賞之中得致知之力伊古以來得遊中三昧如腐　柳州輩亦未有此遇也余足跡半天下所過名山大川古蹟勝境雖遠不疲必飽飫而後已寓滬以來囂塵滿目常書空咄咄急索解人都無同調今楊樹埔設立花園從此擺去俗塵高屐而往所謀於目謀於耳者無不洗盡鉛華獨標清潔數帆檣之往來看烟雲之舒卷有時高唱大江東與鳴聲上下互相答應問客何來詢花開未清風徐來此樂無極盖幾幾乎不知在軟紅塵裏矣乾坤清氣得來難此等清福又安可鍺過耶吾知此園一開遊人必爭先恐後前時滬上諸君子與西人所論之公家花園自兹以後爾爲爾我爲我渙然氷釋不復掛諸齒頰矣則是園也其有益於華人豈淺鮮哉客窓多暇與友人論及此事喜不能寐挑燈書此用以告世之了無俗韻而具有同心者以上皆來稿中語也讀竟爲之點自者再寓滬西人莫不自居花園彼蓋亦以樹木吐生氣受炭氣足以使人却病延年山人多壽其益顯見上海苦於無山海濵廣斥千章之木不恒見也以人力培植之亦足以助雅興故張氏之味蒓園以曠朗勝徐氏之雙清别墅以精雅勝近日兩園菊花盛開遊人如蟻騷人逸士涉足其中者無不高吟得句一豁襟期以是見滬上雖曰俗地而雅人亦殊不少因其地之俗而不思醫之以雅則俗者終於俗矣頓醫以俗而僅恃一二處之雅以藥之亦恐有所不足若得以百餘畆之地而造大花園俾遊人出入無禁則數年之後海上俗氛可以一掃而空是獨非大有裨於寓滬諸人者乎西人近有創造生物囿之義一以資遊玩二以資考証最爲美舉惜恐曠日持久未能速成倘得早日成功而又得百餘畝地之大花園以聽人之遊賞則所以醫俗者在此所以返樸者亦在此寄語千石山人當與君拭目以俟之翹首以望之更不必歌揚水之卒章也已 
[本館接奉電音]  
　　昨接在京友人發來電音有本月初二日諭旨六道敬謹譯登○十月初二日軍機大臣面奉諭旨本月初五日着推班欽此同日奉上諭江西布政使着方汶翼補授甘肅按察使着唐樹摺補授欽此同日奉上諭本日安徽學政錢桂森謝恩摺件由驛馳遞　屬非是着交部察議欽此同日奉上諭御史文郁奏八旗包衣屯居應試文童請飭核實送考一摺據稱八旗包衣例由佐領管領田具圖品歸京旂應考近來生　實　屯居遠在四鄉易滋弊混等語八旗包衣屯居應考自應遵照例章核實辦理着總管内務府大臣及八旗王公於包衣屯居報考時嚴飭該管官認眞詳查册檔核對確實方准歸入京旗一體考試以杜弊端欽此同日奉上諭御史文郁奏近聞直隸安肅縣涿州唐縣地方有冒充土府職官王福泰等隨從多人沿戶催租並私設公案擅用非刑等語奸民假冒職 
 
 

Page 2

 
 
官騷擾平民大干法紀着李鴻章飭屬確切查明如有冒充等項情事卽行嚴拿懲辦欽此同日奉上諭高爕曾奏保薦教官一摺山西各屬教官經高燮曾悉心查核擇尤保舉自應量子獎勵蒲州府教授郝禨雲着賞加國子監博士銜吉州學正郭世選着賞加五品銜興縣訓導常毓畦長冶縣教諭徐清瀾介休縣教諭梁永春鳳臺縣訓導杜子棻河曲縣訓導梁豫均着賞加國子監學正銜該部知道欽此 
[陜西鄉試四書詩題]  
　　定公問君使臣臣事君如之何孔子對曰君使臣以禮臣事君以忠則可以贊天地之化育有天民者達可行於天下而後行之者也賦得黄河不用更防秋得河字五言八韵 
[臺疆雜誌]  
　　臺地民風强悍加以游勇四竄動輒滋生事端近有棍徒名曰十八猛身藏凶器滋擾閭閻爭奪鬥毆多出其黨事爲淡水縣汪冕齋大令所覺獲到爲首者一名訊明手下各犯姓名急日示購緝並將姓名開列令民間凡有受其擾害者指明告發杜漸防微之道大令得之矣○日前西學堂東洋教習倉信敦屋内失去小提箱一口内銀票一紙洋蚨五十九元據云並有護照一紙今兹失去日後難於回國遂將情哭訴劉省三爵帥爵帥立諭淡水縣嚴緝汪大令遂出示懸賞遍貼街衢云本年九月十四日据日本國洋師倉信敦面稱九月十二日夜在西學堂内失去小提箱一個内旅劵一紙卽護照又踏海紀事一本銀票一紙載洋二百元現洋五十九元惟旅劵最爲緊要請懸賞查緝等由除飭差查緝外合行懸賞爲此示仰軍民諸色人等知悉爾等如能查獲此案眞贓正賊送案者賞給洋廿元知情報信者賞給洋十元本縣存銀以待决不食言○日前藩轅牌示嘉義縣典史委吳光源署理吳君向當清賦差終日東阡南陌躑躅田間一旦委署是缺其勞逸盖不啻霄壤矣○滬尾海關總辦兼管電報局事務三品銜浙江補用道李迪臣觀察籍隸閩省在臺多年前歲法人滋擾時劉省三爵帥委以前敵營務處要差本月初旬忽殁於臺北差次有某君輓以聯語曰幻夢醒繁華莫嗤揮霍輕財君原任俠交情見生死憶彌留執手我愧朋從至性至情躍現紙上亦可傅已○全臺水陸電報事務本歸李迪臣觀察總理迥觀察故後此差由省帥委軍械所總辦張鴻卿别駕兼管别駕當擇於九月二十二日到差視事在城各同寅莫不命輿道賀 
[憐才心切]  
　　江西新科舉人游雲九孝廉三立家甚寒微本奉新籍移寓省垣日前揭曉高中經魁就近謁見房師李翼亭大令用曾詢悉其家世甚爲器重揄揚於兩主試之前兩主試愛才如命復揄揚於中丞文宗之前急令來見免其贄敬門禮并助公車費以便明春北上嗟乎士患無才耳苟有才何患無知之者游孝廉洵足爲寒士吐氣 
[皖垣零拾]  
　　安慶候補知府梁若舟太守泰亨前奉藩憲阿嘯山方伯委解京餉赴部交納於九月二十二日回省詣各大憲衙門禀銷差使○九月二十三日之夜鼉鼓三下曾公祠側忽報祝融稅駕一連五家盡成灰燼地方文武官聞警馳至彈壓各善局水龍紛紛用力灌澆始得告熄查是火起於某甲屋畔想係匪人所縱時各家正在睡鄉一聞警報四散狂奔額爛頭焦苦難言狀所有物件盡付丙丁某老嫗年近七十髮已斑白幸其子衝入負之而出然已險矣○鄭州大工刻下尙無把握是處毗連皖北各州縣均被水災農民無處棲身哀鴻遍野渥蒙皇恩截漕振濟各省善士亦次第倡捐千萬災黎得以苟延殘喘近各大憲復委員解銀前往災區查放諭令總期實惠均沾勿任一夫失所○楚南某甲自稱精奇術門設肆藥王廟斜對門遍帖招紙稱爲樂天居士秘授卦命能知過去未來如有絲毫不對分文不取云云有某太吏之少君易服而出以命造令推甲評論已往之事皆未合符某問其父母存否子息若何甲謂父母俱亡日後子息三人某大怒將攤踢翻言欲送交地方官懲辦嗣經隣人勸解甲亦低首服罪始得息事 
[珠江寒月]  
　　廣州府來信云數月前盜首曾亞杰糾率醜類百餘人行刼順德繅絲廠臨行復縱火焚燒以致廠中人多額爛頭焦宛轉而死事後迭經文武地方官嚴行查緝無如盜蹤詭秘未易訪明至上月抄始由順德恊利副戎緝獲押解至省垣交讞局收押張制軍見副戎勇敢有爲記大功一次以示鼓勵○記名御史翰林院編修張延秋太史鼎華以本天清望晉秩鳥臺獄嶽豸冠素稱風厲前月災生二豎殁於京邸寓中家人接到訃音就光孝寺設靈開吊官紳依次前往行禮素車白馬相屬於門○總查河南保甲委員現届期滿臬憲札委補用同知祈司馬兆煕爲之瓜代○署高廉道周觀察之夫人殁於五羊寓次大殮之日寅僚故舊皆往吊奠想噩音傅到觀察必當情傷錦瑟不忍吟一弦一柱之詩矣○督憲定期九月二十一日換戴暖帽先懸牌示轅門通飭所屬官紳一體遵照○署南韶道林觀察賀峒奉委武闈提調差署督糧道閣觀察希范奉委武闈監試差兩觀察公正廉明素爲紳民信服制軍知人善任於此可見一班矣○署前山廳同知蕭大令丙堃聞訃丁母憂例應開缺回籍守制所遺前山廳缺藩憲札委候補同知危司馬德連接署云○新選海豐縣萬大令琨業已領憑到省上憲令留省學習俾資歴練○統領廣勝營練軍李副戎先義委署瓊州鎭缺所遺營務由張制軍札委撫標遊擊吳遊戎元愷接管游戎受事後將各勇挑選一過留强汰弱軍政爲之一新 
[津門雜紀]  
　　前者勝水五局與上善首局因赴侯家後救火釀成嫌隙各自糾人械鬥當日卽由縣騐明至晚適値河北又報火災勝水局中人滿擬再接再厲以雪前仇各帶扁担撓鈎大有滅此朝食之意幸經官憲所聞亟將浮橋拆開俾會中人無從問渡始各臨流而返當道以此風斷不可長飭提各會首究辦並將滋事之各局發封免遇火警觸動前嫌仍相鬥毆天津縣孫筱坪大令遵諭辦理當將勝水等會房屋粘貼封條并拘械鬥之人押候懲辦嗣由總會首具禀環求自願力爲調處大令不加深究將封條揭去至逮案諸人須俟受傷者全愈然後薄懲開釋云○土城與陳劉庄均在郡城之東去城祇十數里風俗好鬥睚眦之隙不顧其身九月中旬某日之夜偶因細故兩造各命儔嘯侶稱戈比干互鬥於紫竹林地方火砲之聲震耳欲聾不知當道者將何以使之懾服耶○已革東河總督李鶴年奉旨謪戍軍臺効力贖罪日前乘船循豫河北上取道赴臺於九月二十日過津舟泊茶店口河士司道以下仍赴船遞呈手版請安該革員謝不敢當旋卽解維臨岐送别者咸不免黯然魂銷云○火車運往京師事已紀報章兹悉此項車共二輛已由法蘭西錢行辦到津海關道劉薌林觀察於九月二十三日親行騐視大約不日將運解入京矣○每歲十月朔日起例由城外練軍城内三營分叚梭巡支更夫守夜名曰冬防蓋卽古人守望相助之意也目下秋末冬初寒威漸偪各營兵丁已於城廂内外搭蓋窩鋪以便夜巡時入避風雪矣 
[續獲匪目]  
　　近日瑞州府解匪犯二名至省一係趙麻子一係王絹研訊之下堅不承認卽提上次監禁之十餘犯質訊據供與趙王二人認識僞旗僞印皆趙所手造而王助之二犯確是頭目等語二犯猶不肯認十餘犯齊聲勸其供認免受刑罰亦不聽遂打荆條二百收禁候訊又據各犯供出大頭目係李子臣贑州人在逃禾獲府懸數百金購之迄不能得以李有妖術能潛形遠遁也當前月匪徒蠢動之時高安縣某大令招勇千名爲巡查防剿之計上月奉上憲批飭勇數過多應卽裁撤其糧餉亦應就地籌欵不得動用錢漕正項又前月委往高安招勇之某弁已回省銷差因瑞州府某太守以縣招之勇千名裁爲百名已委城守都司就近管帶足資彈壓别無開銷刻下匪氛漸息毋庸另招勇丁亦毋庸另委管帶以節廨費而歸簡便案經禀奉上憲批准矣 
[英船失事]  
　　日本報云英國汽船名干魯台埃者裝載砂糖由瓜哇開赴香港駛至棚籃衰魯島失事該船於上月十七號自瓜哇解纜 
 
 

Page 3

 
 
二十九號失事其失事之由尙未詳悉船中惟四人溺死其餘經别船救起送往新加坡該船可裝二千二百七十墩裝飾極美麗聞係新船此次載砂糖五十萬斤在瓜畦保險二十萬弗郎以上云 
[西事彚譯]  
　　日報言法國政府近來因見亞非利加海岸有賣買奴隸船高揭法國旗幟特派礮艦數艘在亞非利加西海岸一帶拿捕○十月十八號倫敦電報美國各港官吏近來恪守拒絶華人條例甚爲嚴厲十一號報英國煤坑夫役一律罷工十五號報駐劄突尼斯俄國領事爲學校事件得法蘭西贊助廿三號電　長崎云俄國復屯兵於奥國境上又云俄國新開一新聞紙館與英國聯合英國樂爲贊成○西貢新聞云上月二十二號哈敗司發報法國國會准於下禮拜二開會應將法及印度與中國關係重要事件重行計議此爲開會時一大題目也○孟買報云英國將校古退哈滿大佐上月二十四號早帶領英兵進擊西藏前壘尼滿胎及尼雌胎二處皆爲所陷西藏兵見英兵近逼遠遠逃遁英兵稍有死傷西藏兵死傷則不詳其數 
[秋賽再誌]  
　　昨爲秋季賽馬之第二日由大馬路向西轔轔轆轆者車聲也紅妝翠黛含情凝睇者勾欄之妙妓也鮮衣華服意氣揚揚甚自得者冶游之狎客也策馬往來紅其頭而黧其面者彈壓之印捕也挈榼携筐出入於人叢中者小經紀之賣買也俄而鼓樂聲喧彩旂影颭馬將出而觀者相與屬目也九馬出矣泰昌洋行西人勝也十一馬出矣沙遜洋行勝也五馬出矣順全隆洋行西人代宜豐洋行勝也小待片時蓋西人方用茶點也未幾而賽十馬仁記洋行西人代老船塢勝也賽五馬沙遜行勝也賽七馬仍係沙遜行勝也賽十三馬南爾代怡和行勝也賽六馬順全隆勝也長衢廣陌笑語相聞賽畢而觀者歸也前呵後擁乘興而來興盡而返者龔觀察張叅戎劉司馬裴邑尊蔡太守也張燈設筵請華宫赴　者怡和洋行主人也是日三點鐘時有一少年衣服華麗坐四輪馬車自行拉韁田泥城過斜橋馬忽跳躍少年翻墜車下衣服扯破狼狽異常幸馬夫將馬挽住始得無事此外馬車與東洋車碰撞自行認償了事者共有三起云 
[信船被刦]  
　　昨得天成信局來字謂有自杭嘉湖來申信船前夜至泗涇臥龍橋相近處遇盜所有一切盡被刼去包封内有匯票等件俟查明再錄 
[憲示照錄]  
　　爲曉諭事照得光緒十二年十二月間萬年青輪船被英公司你泊而輪船撞沉後卽經本道諭令在船遇救員弁人等及遇難員弁人等家屬將隨帶銀洋物件據實開報以便向英公司迫賠旋據陸續開單到道當經派員專司查核彚造清册抄送英律師担文控追在案現在此案英公司共賠銀十萬兩業經禀奉臺灣爵撫部院劉批准結案本道查是案溺斃員弁人等有一百十四人之多遇救待生者一百八十餘人其情形均屬可憫而目下英公司賠欵連撈物變價銀四千七百六十餘兩共只規平銀十萬四千七百六十餘兩實屬不敷攤賠本道於無可設法之中存體卹各人之意擬定攤賠船價銀五萬七千八百五十兩官欵銀一萬四千五百五十一兩九錢三分九厘溺斃員弁人等分爲兩等有功名者六十四人每人給卹銀二百兩無功名者五十人每人給卹銀一百兩共給卹銀一萬七千八百兩在船人等所失銀洋行李各物照一折賠給共計銀一萬四千五百六十兩零以上四項總共計規銀十萬四千七百六十餘兩其餘本道奉文墊給担文訟費銀一萬六千三百二十餘兩在船洋人六名失物賠欵銀四千兩稅務司轟船經費及轟藥價値銀三千兩難民川資銀一千二百八十餘兩陳委員振鴻領輪船駕駛洋人委員司事及各水手人等在滬備質兩年房飯薪工曁酬勞各項等銀一萬五千二百四十餘兩共計規銀三萬九千八百七十餘兩擬在所攤船欵内劏抵歸墊開摺禀奉劉爵撫部院批准均照所擬辦理等因合行出示曉諭爲此諭仰在船員弁人等及遇難家屬知悉各人應領賠卹各欵卽日繕具領狀並抄原報失單送由管帶陳委員具禀陸續帶同來道對册給領至人在本籍囑託親友代領者須由陳委員查明無悞取有的保領狀送呈本道核明批發限年内一律領齊不得遲延自悞倘有揑名冒領者一經查出立卽從重懲辦决不姑貸切切特示 
[太守回滬]  
　　前報列貨捐局會辦翁子文太守赴臺一節兹悉太守已於前晚乘輪回滬矣 
[靈輀過申]  
　　斯美輪船前日由臺灣來滬有前統領劉君天佑之靈輀附載來申過船回籍蘇松太道龔仰　觀察偕上海提右營陳鈺卿叅戎前往下海浦舟次設祭以申鄉誼 
[上海縣署瑣案]  
　　前日上海縣裴邑尊飭傳各猪行主到案諭將屠作遷於護城河畔俾免驅豕入城闥有碍行人諭畢復飭差帶往水利局請王大老爺示明應遷何處各猪行主遵諭而退○昨日裴邑尊飭差訪拿西門外唐子山王東溪二人暫行收押○昨報列王子明妻某氏籲求將丈夫開釋至晚裴邑尊飭將王帶案訊供王稱父親病故務求將小的釋回料理喪事以稍盡爲子之道邑尊謂爾欠銀至一千四百餘兩之多且今日王錦源陳達三等來案禀催未便開釋必須先行措繳若干餘覓妥人具保方可釋回王稱實在無力並非有意延宕邑尊令還押候追○陳錢氏控兒子麗榮忤逆一案迭紀報章前晚裴邑尊向麗榮再三開導麗榮稱今已知悔叩求寛宥邑尊令將枷開去交錢氏領回嗣後必須母慈子順方不負本縣諄諄告誡之意錢氏遵諭挈子而去 
[英界公堂瑣案]  
　　西人巴克訴稱令張錦昌包造房屋一所繪有圖樣曾立承攬據由丁乾泰爲之介紹計價洋一千七百元已付過洋一千六百元八月二十日張忽停工不得已再付二百元囑伊照常工作言明九月中旬告竣交房現在屋雖造成尙不合式且被封鎖延不點交因將張送案請究圖樣承攬呈閱張供包造巴克房屋言明價目嗣巴克忽欲更換式樣並令將圍牆加高應再加銀四百餘兩故於八月二十日停工與之再議巴克允俟工竣照加因此勉力照辦現又悔言故不交房工人皆向小的索洋被逼不堪請將圖樣比造成之屋便知底細丁供張承包巴克之房小的爲中據張言再須加價水作頭陳岳興木作周禮均漆作陳阿馮管作趙學英監工趙文奎支更應望來廚子應順才陳才木各供被欠工錢延宕日久蔡太守飭將張押令料理各工人工錢○包探張松樵禀稱扛夫李來富金天才爭扛祥豐裕泰兩洋行貨物以致扭毆李被毆傷已送至同仁醫院醫治今將金解案請究金供小的不敢行兇李却將小的頭目毆傷蔡太守飭押俟受傷人投案質訊核辦○包探唐青山禀稱舊貨店主王阿四報失玻璃匣一只内有象棋銅印等十餘物小的查得係施天喜所竊售在陶阿二舊貨店内計洋一元因拘施弔贓送案王稱失物十餘件現在已起到八件其餘皆不甚値錢陶供小的與王同業不知施行竊是以悞收施供昨見拾荒人掉下玻璃匣貪小拾取不敢犯竊蔡太守判施管押三天陶旣已費洋一元不再科罰贓交王領去○水巡捕禀稱今晨招商局江天輪船進口尙未下椗卽有駁船戶康阿五違章駛上拘案請罰康供不知誤犯尙乞施恩蔡太守判罰洋一元如再違犯定干重罰○綢莊夥顧生昌馬涉清皮棧夥羅禮棠嫁粧鋪夥王梅卿及安吉衣莊等控怡和分售軍械處司帳人王二樵誆去各物及租賃傢伙包探唐青山陸阿祥禀稱拘王時在王家内搜出綢縐若干復將質票吊物呈堂王供因受唐箎友之愚以致向各家賒物唐稱王總不應在外誑貨蔡太守訊供之下諭王交保出外先繳質本洋九十餘圓及料理各欠再行訊理與唐交涉之事其中詳細備登前此報章矣昨日顧等投案請將存案各貨攤給太守謂被質吊案之物須着王繳到質本始准給領王唐仍各執如前王又稱現已邀到保人太守謂須妥當人具保先繳質本料理各欠王極口稱寃太守謂唐囑爾墊銀爾旣無力儘可辭却豈容向各舖誆貨質洋墊本乎爾至此尙呼寃豈各鋪之受爾累竟不寃乎唐稱王曾有信來言墊銀不拘多少現有親筆信函請閱太守謂此 
 
 

Page 4

 
 
係王之荒唐且唐亦惟有向怡和行主言明招攪生理豈容掛牌開行亦屬不合 
[法廨停訊]  
　　昨禮拜二係法公堂訊案之期因别有要公停訊一期所有各案均歸禮拜四解訊 
[法捕房瑣事]  
　　昨晨十點鐘時英捕房送酒醉法人到案因其在英租界肇事送請懲辦捕頭着押候解訊○法包探於前日在途拘到小竊三名送入捕房法捕頭著查明失主一併解案發落○前日傍晚有九歲男孩在路啼哭據稱因看會走散家在城中如今不認歸路當經巡街捕送入捕房昨晨經備捕頭着法包探將該孩送入城中交其父母收管 
[助賑末議]  
　　論助賑者不啻汗牛充棟至今日而無可置喙矣乃人人皆知也亦可以已於言矣然管蠡之見有期千慮一得又烏可以不言安於緘默哉憶自呂宋彩票盛行於中國者十餘年於兹矣内中雖有巨彩可獲因而成富者間或有之然利源之流入外洋也日積月累不知凡幾不待智者而後知也聞彼國因有偏僻一方地瘠民貧籍此每月之餘資作該處之撫卹亦善舉焉但中國近以水旱偏災連年不息籌賑諸公舌敝唇焦幾於募不勝募勸不勝勸至刻下東賑未遑兼及西賑北省告急紛紜南地又呼將伯大有山陰道上接應不暇之勢各賑所疲於奔命勢成强弩之末魯縞不穿胡勿仿照呂宋票章程另設票紙若干每月開彩一次倘慮票多消滯不妨兩月一開當衆搖彩一秉至公或卽借彼國對號單爲憑董其事者愚意非施少欽封翁陳竹坪善士不辦蓋辦賑多年衆望相孚實事求是早在四民所敬仰誠信毋欺歴年以上千萬之賑銀交付轉運亦憑一紙收條尙能取信刻下買票者區區數洋斷無猜疑之理倘收欵俟至一旬如數彚交匯豐銀行存貯將綜數登諸日報俾衆咸知俟開彩號單印出着大彩者持票向匯豐兌銀小彩仍歸各賑所收取倘得彩諸公有願意提出一二成助賑者隨願樂助設有不便者并無絲毫相强亦無將物抵洋之弊使各人一無顧忌賑所但以逐月彩餘之欵分解災區旣可源源不絶亦能有所指望况近年災區之廣辦賑恐無已時募捐一道後難爲繼此舉若行則賑務一日不完此票一日不停卽使呂宋百姓因礙彼國消路嘖有後言而吾以本國之財辦本國之善舉况同一救災撫卹何必一定舍近而就遠耶况彼票亦可並行不悖在買票人自擇之耳想各國同以胞與爲懷亦且踴躍不遑斷無阻撓之理也抑更有進者本年申地巿面日形凋殘各業俱嘆清淡近日更有巿儈壟斷洋拆將現洋搜羅私自藏起巿上洋底因之見涸彼則依恃洋商把持洋拆任意加增每天以千洋而論犬則一元小亦五角六角大爲巿面之害竊爲此項洋拆早干例禁如某某等莊動輒借洋行爲名實則利已害人所收洋息爲數甚巨何勿禀諸大憲飭查所得洋息幾何令其悉數充公或解鄭工或助賑捐使奸商有所懲警災黎同沾實惠因議開彩票而並及之未識當軸者以爲何如[  杞憂子]  
[勸募山東賑捐第五次清單]  
　　乾泰豐洋五元恊同慶洋四元福興祥洋五元百川通洋四元日昇昌洋四元大德通洋四元大德恆洋四元蔚豐厚洋二元合盛元洋二元存義公洋四元新泰厚洋四元蔚長厚洋四元豐玖洋四元巨興和洋二元志成信洋四元無名氏洋六元三和源洋四元恭盛洋五元信大號洋十元恊和信洋二元萬豐號洋五元卜春餘洋五元發昶號洋十元大昌號洋十元善義堂洋四元蔚盛長洋二元杭州養晦軒主人助來十一月分呂宋票一條第七千零四十九號三晋源洋四元徐生葆求子胃病速愈洋五元隱名氏求子足疾速愈洋五十元四川興發壽健興三洋四元以上共洋一百八十二元呂宋票一條合併聲明[  二馬路祥順公同人謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤東官報]  
　　督轅牌示香山協則將缺委海門營參將何長清署理大鵬恊閣將缺委留粤補用副將林保署理肇慶恊右營守備缺委龍門協右營都司王龍章署理順德恊左營守備缺委補用守備徐盛標署理准補碣石鎭右營守備黃炳麟飭赴新任 
[咏馬]  
　　骨尙千金値誰粦千里材昭王今不見伯樂幾時來牝牡不知辦芻粮肯枉哉圉人何足怪鞭策若駑駘○咏鶴誰識無翎鶴　蒙道士憐立於無賴地飛又不衝天懶受高軒駕欣然下搩眠歸湖海去終世伴雲烟[  秣陵蔣痴子未定]  
[上海可熾順陳春記在四馬路經刃奉誫第廿六次收捐旬單]  
　　新泰厚交來福建善後總局張方伯規元一千兩○兩廣電報總局沈小園翁來第二批從善堂主人規元七百　○恊源交來負罪自省齋主人揚平銀二百兩合規元二百十三兩八錢四分八厘○杭州隱名氏洋一百元○海定輪船蘇德鑲翁求病愈一百元○太倉　憶慈　來張嗣永張錢氏二戶共洋五十元○施新泉錢求心地清寗四元○西壩恊泰監棧來羨善軒五角知足齋五角蘇州萬通永號來葉愼記二元淮安來記來許瑞卿二元江西饒州永豐莊來清愼吏九三八平銀拾兩兌見規元十兩一分二厘○慶記銅洋四元○又捐册金陵來靈石承啓堂何規元五十三兩六錢七分五厘慈漢學壽姐受孕數月兾得男貽洋十二元江西南豐縣來胡絢臣翁敬求如願元七兩徐楚生翁祈保室人胡氏產後身體平安元七兩徐翰泉翁祈保母親康健合室平安元一兩八錢○電報局交來萊陽縣　李進傑李子英李聨陞三翁各銀一兩王國寳郭銘張九成于德溥四戶各銀五錢濟川氏嚴野氏監梅氏三戶各銀三錢耕夫氏金玉和羹輔德補過退省求仁齊賢强恕省身作　作　從繩荐心進思知非從善敬愼捫心十九戶各銀一錢五分莘野氏二錢五分共來銀九兩兌見規元九兩一錢五分三厘○徐州來王紹曾王象曾二翁共錢一千養怡室古心室各錢五百二氏錢四百董氏秋綺軒翁王氏幼女李氏王鴻貴翁五戶各錢二百共來紋銀二兩一錢二分兌見元二兩二錢四分五厘○素心人勃海氏各洋一角○徐敬甫夏榮卿葉　　三翁各錢五百宓六吉居錢一千○源記號來泰昌號德泰號二戶各四元昇記號益盛合大記怡德木茂號恆記號和昌號益生號義記號九戶各洋二元隱名氏一元○豐順輪船諸翁共廿二元四角○饌餘洋一角崧廬居士明誠堂各二角○常熟凝善堂來第五批顧立夫翁募啓字十二號册張寳綸丁友香各洋五角鄒月橋鄒少田張生實徐崇祥趙仲良屈善姓無名氏毛萬和周靜安平亮耀陳崑崗十一戶各錢二百合洋二元乂陳如山翁募啓字十四號册陳藴輝義莊洋十元留餘棧二元宋漢記修竹軒各一元又吳堅甫翁募義字元號册合興號乾生恊成恆泰祥四戶各一元張源泰二元益大銅洋二元無名氏錢三百六十堅字桶錢九文又募二號册馬正昌裕昌莊義大昌鴻茂莊無力氏震源莊六戶各一元金松茂五角又募三號册無名氏二元杜源豐節省厚德堂元豫典張永茂四戶各一元不留名李志大守信居三戶各五角同盛益銅洋二元義盛求四季平安銅洋一元萬興祥二元又銅洋二元又募四號册孫羽吉一元信泰五角龐公泰一元五角邵安記五角葉萬春二角孫正茂三角龎公泰各友一元又徐少翁募歸程氏求病速愈一百元　心同翁　扇移賑錢三百六十大生振洋五角○高易公所來舊棉衣褲一千件○南巿通海源來大興吉號沙布二十疋○西塘有心無力人彩牡丹一幅夢花欵字一幅○以上共收規元二千零十一兩七錢三分三厘洋四百六十五元一角銅洋十一元錢三千二百廿九文○廿二次以上共收作規元二萬一千零三十兩另四錢九分七厘○廿三次至廿六次共規元四千另七十四兩另二分洋二千四百八十九元八角五分價扯七三一合規元一千八百廿兩另另八分收錢四十八千四百文價扯一百四十串合規元三十四兩五錢七分一厘收銅洋一百另四元乙角碎銀乙兩乙錢六分化見規元廿四兩惭錢五分○總共合收元五千九百五十二兩八錢二分一厘連前兩總共收規元一萬六千九百八十三兩三錢一分八厘○三批止共解庫平銀四萬兩合規元四萬三千八百四十兩又第一批製棉衣規元一千四百另六兩五錢四分除收解外凈執借規元一萬八千二百六十三兩二錢二分二○所有第二批棉見欵侯核清後再行聲明○窺廿災區六出花飛已覺寒威凛例窮黎鳩形鵠面一切啼號之苦情實可憐黄綿青夫亟須兼施倘荷字内諸大君子鴻恩普濟以速爲貴救人一勝造七級浮圖無任激切盼禱之至十月初二日奉省恊賑公所同人謹啓 
 
 
 

Page 10

 
 
   
 
