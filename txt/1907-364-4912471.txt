# 1907 - 364 - 4912471

 

Page 1

 
 
   
 
 

Page 2

 
 
上諭 
　　九月初九日奉 
　　旨福州將軍著樸夀補授欽此　同日奉 
　　旨正黄旗漢軍都統著李殿林補授欽此 
宫門抄 
　　九月初九日　召見軍機　肅工　榮勳　趙秉鈞 
論說 
[對於各省設立諮議局之意見（進）（五續）]  
　　至歳終會議一節。准由州縣官派得力紳士來省赴院禀議。夫論省總議會之性質。本不應有省城内外州縣官列入。亦旣許其列入。而有時得來局會議則歳終會議。事同一律。且應較鄭重凡議會之議員。有可事故不到而無許由本人倩代之理。非若公司股東之可有代理人。今同一府州縣。而有選入諮議局之紳商又另有州縣歳終遣代之紳士歧而爲兩派。各有所依恃。保毋素存意見致虞新舊衝突且曰由州縣官派是直以紳士而儕於丞弁州縣官所得力。未必遂孚於民望。又曰赴院禀議。是直代州縣請示於督撫。在所遺代議之紳士。旣不能直抒已意。而與原派州縣官之所見。又未必盡同。至决議批准施行之結果必有非原派州縣官之本意。而奉行仍多勉强者。以本地紳士爲代表。本地人民之議員。本自直捷。何無端而認。有以州縣官代表邑民之一。種議員。又無端而認有以紳士直接代表。州縣官間接代表。邑民之一種議員。致省議會議員之性質。非常複雜如此。此則省諮議局之規則及權限。不能不酌改者也。 
　　夫議會議院之設立。所以集公衆之心理。防官吏之專横。故獨立於中央政府之外者。有全國議會。獨立於地方政府之外者。有地方議會。而議員之選舉權及議會之議决權。皆屬之於人民。雖議决之事。無直接對外施行之力。而亦非全無影響者。今我國爲立憲之預備而謀立法與行政分權之漸。因圖立議院基礎。岑宫保原摺有云苟非人民得有參政權决不足語於立憲又云都察院代下議院。卽爲國會。省城諮議局。卽各省之總議院。其意固甚盛。然旣欲人民得有參政權。而所擬諮議局之議員。乃實缺候補及隔省官紳居其過半。正副議長又例定爲督撫高等官。是則全。爲官與官會議。而於人民無與。又何從得有參政權。且與舊日官場情形無甚大異。又何必文之曰各省總議院。此亦如日本三十餘年前。政府欲以各地方之官會議。爲議院始基。藉以畧矯專制。杜塞輿論之先例。僅假會議之名。以之炫飾。固非開進之人民所能承認。且背乎議會之性質。而欲以爲議院之始基。毫厘千里。斷港絶潢而求至乎海。雖預備百年而無能。有實行之一日。故論今日情勢。各省之省總議會。亟宜設立而原摺所擬。則不能不酌改者也。 
 
 
 

Page 3

 
 
酌改之法若何曰成一完全之最高級地方議會而已其名稱不用諮謀及廳局字樣而曰省總議院或曰省議事會其性質非行政合議制之政廳而爲有關於立法之議會其組織畧如教育總會商務總會各團體并酌仿各國議院成規獨立於行政官廳之外其議員議長均由本省各府州縣紳民公選由官批准其權限專議關於本省利病之一切法令章制分别禀辦駁阻不侵官權而執行公務及理斷訐訟非此不足聯衆志達輿情固結民心力禦外侮仰副庶政公諸輿論之諭旨下慰人民享有參政公權之渴望使立法與行政漸分權限而憲政得由預備進於實行德意志之立憲也發軔於州會日本之立憲也造端於府縣會皆於國會未立之前先有地方議會完全發達我國各省之對於中央政府猶德意志之各州日本之府縣爲最高級地方行政區域非此最高級地方議會之省議院及早完成無由見爲國會確立之基礎倘或以體貌相似者襲之甚且以性質相反者代之不訊其端不揣其末而惟是鋪張揚厲以省議會建立聞有籌欵設局派員行文之煩而無提案議决參預監督之實上者如書院如幕府召集多士俾資研究條陳議復下者如京師已裁之政務處已改之政治館無所事事文具空存此則高位者心理中所有之省議院非我國民想望中所有之省議院毋寗俟之異日而雅不願以此塗飾耳目致彌近似而大亂眞且自省諮議局之名稱組織以至議員議長之資格選任權限旣無一不以官爲主而所謂各府州縣紳商者僅介僎疏附於其間此固肉食者之所有事苟欲建立則建立之議長固已例定在先議員亦俯拾卽是章程規則幕府諸公一夕了之所缺者此設局之開辦常年一大宗經費耳然則交議札又又何必曰統籌全局體察輿情飭遵妥議乎吾固知午帥之心於此事必有高掌遠蹠别具遠大之規模而非可以私智臆測者此則不敢妄自菲薄謹當仰體朝廷公諸輿論之諭旨及午帥俯察輿情之札文而希望成立完全之省議會於萬一者也 
（仍未完） 
專電 
[電一（南京）]  
　　江督電致外部謂官事專賣與英無礙請再與英使磋議就我範圍 
[電二（北京）]  
　　駐京英使照會外部稱前請註銷保晋公司久未得復請速議結現外部司期本月十五日請英使會晤開議 
緊要新聞 
[政務處覆准消弭邪說摺北京]  
　　御史徐定超前曾奏請消弭邪說以安大計一摺交政務處議奏日前經會議政務處議覆請旨飭下外務部曁出使各國大臣留心細察留學東西洋各學生平日舉動如何若有實在悖謬劣迹及　說革命等邪說准其隨時拿究如無實在不得妄坐無辜等語奉旨依議（盖） 
　　按此則略見前報專電 
[察哈爾議改行省北京]  
　　察哈爾都統誠勳日昨　一封奏請將察哈爾改建行省并撥直隷之大同宣化兩府隷之奉旨著會議政務處議奏（自） 
[擬改滿漢丁艱守孝期限北京]  
　　前日軍機處資政院集議新擬各部漢員丁憂百日到署當差一節實與古帝王孝治天下之名義小相符合現當化除滿漢界限之際擬定嗣後無論何項人員遇有丁艱守孝各節應目聞訃之日起卽將差缺扣除均以二十七個月作爲孝滿方准起復當差俟到差後仍照丁艱起復例候補云聞當日議定後具奏初三日所奉明諭或卽因此而來（青） 
[各學館不願歸併學部北京]  
　　聞學部各堂官議將各部院之學館設法歸併如度支部之計學館吏部之治學館禮部之禮學館等均統轄于學部以期劃一張相國諭俟與各部院商議妥協再行定奪聞各部以學館性質與學堂不同均有不欲歸併之意（黄） 
[金華全體學界上浙撫曁學司禀（爲協鎭傾陷學界事）]  
　　禀爲坐鎭武員羅織大獄學界陷危先行辭退聽候查辦事竊金華協鎭鄭副將爲萃英學堂馬灘經費互有齟齬通詳各憲奉批劄飭查辦一案文牘中段查有卽如金永武之事皆由養正學堂堂長貢生劉耀勳等爲之首倡雖已訊明正法但各學校優者固有劣者甚多等語原其上下文意不過以馬灘公地爲抵制萃英學堂起見然細譯此段語氣顯係羅織全郡學界而言故開首先引劉耀勳案而下卽緊接以但各學堂優者固有劣者甚多二語玩一多字其不爲劉耀勳者無幾且於訊明正法上冠雖已兩字雖已上復冠爲之首倡四字以各處學校之爲響應而未正法者漏網甚多以盲目艱步不足坐鎭之武弁機械陷阱任情佈置其爲肅清匪類妄思牽合爲將來邀功地乎抑爲馬灘而啣恨萃英遂至遷怒於 
 
 

Page 4

 
 
全郡學校乎火綫預埋將來學界與官長於教育行政上偶有磋磨卽可目爲匪黨誅捕殺戮之唯命前旣擄掠鄉患以邀功旣又羅織學界以肆毒職等身罹旡妄不足惜大獄由此興起如地方何如學校何且旣云劣者甚多何不一一指明顧乃含混其詞出此殺人放火之手段獨不思　　朝廷設立專部派飭提學督飭地方官殷殷勸導若如鄭協云云亦何樂多此劣等之學堂職等管理教授各有職司旣屬無狀自應辭退身家性命在在可慮而於名譽二字現今世界視之尤重不甘爲坐鎭大員任意誣陷應請澈底清查實究虚坐不勝激切待命之至除已電禀各憲外伏乞大憲大人俯賜澈查虚實均與究辦以維學界而保治安感禱上禀 
[東陽匪黨解散杭州]  
　　東陽縣南麻地方匪徒滋擾與防營開仗燬掠民房已兩誌前報兹悉金華府嵩太守聞警後卽商請徐管帶先行督隊援救未至該處匪黨聞風逃遁現沈琪山統領亦已於淳安防次督隊前往會拿匪首嚴懲示儆並會商善後辦法矣（交） 
[甘蕭番子作亂消息北京]  
　　聞甘省京官接其家鄉來電言西寗府番子作亂係因活佛被漢人所殺故作亂並聞甘督升允已派兵秘密往勦尚未奏報云（黄） 
[江西南贛拳匪閙教十誌]  
　　南贛拳禍發見後所有訪函官電已九誌本報兹得贛省友人來函述及此案始末情形尤爲詳盡原函錄下　南康縣境大窩裡村離城約二十餘里早先未有仇教之謠惟潭口塘江（皆南康縣境）一帶於七月中已有謠言南康縣令楊寅揆（前在四川爲余蠻子案改調西）並未禁阻經贛南道江毓昌探知該處有仇教起事消息於七月二十日派哨弁譚國臣會同潭口巡檢王作霖塘江統稅委員州判李國韶往查卽在鳳岡墟銅鼓寨地方查獲設壇習拳之袁桂生一名並婦女三名其時袁姓家男女皆出拒捕格傷婦女二人其後傷漸平復拳匪解贛審訊楊令卽以扶洋摧種等詞禀訐李委員及譚哨弁故謠言更甚至八月十四日大窩裡鄉民忽以耕牛事與天主教中人齟齬江道聞知即派譚宋熊三弁率勇馳往彈壓行至潭口正與王巡檢商約同去卽由楊令帳房幕友致書王巡檢謂楊令云道兵如到不可輕動等語於是該哨弁等以禀訐在前不敢前往馳回請示祇王巡檢與該處紳董到縣禀報均被縣令申斥於是匪胆漸大聚衆愈多迨至江道復派黄管帶夀山（卽與意大利教士同死者）帶兵馳至已是十八日上午時分拳民聲勢洶洶惟尚未攻擊教堂遂由黄管帶派人持片在請縣令到場彈壓解散延至下午四時卽圍攻教堂黄管帶見勢不佳立請意法二教士速行離堂意教士江都利亞謂縣令不來決不肯行又云我死彼亦不能生黄管帶又復堅勸並將哨弁之馬讓與二教士其時雨後路滑屢騎屢跌黄管帶及宋哨弁爲之扶掖而行而亂民刀鎗叢集無計出險竟將意教士江都利亞黄管帶及哨弁二人殺害法教士及另一哨弁逃出該處天主教堂及教民房屋多被焚燬由是亂民追赶至贛將大路上教堂一所焚毀該教士等逃至贛州時已在十九日午後亂民聚衆觀看抛磚擲石傷及道府旋卽放火焚燒天主教堂二十日下午又將贛城英國耶穌教堂兩所同時拆毁搶失什物惟教士等均已避至管署皆未及於難是夜三更時南康亂民又率衆攻擊縣城將城内教堂一併燒燬而楊令通禀上詳則稱秋毫無犯其意蓋謂教會以外皆無所損失不知黄管帶等同是官弁何得云無犯或彼以保護教堂之人卽殺之以其罪耳現該令已革職解省審訊教士或住贛城或送往吉安或送往南雄均皆平安江教士屍已經官員覓得送王贛城棺殮惟餘孽尚未平靖必俟大兵剿伐乃可有肅清之望蓋若輩旣無意識又乏精械苟非縱容釀事本不至擾亂若斯也（春） 
[法人經營滇路近狀雲南]  
　　雲南函云法人近在雲南地方經營鐵路工事甚急其自老開迄拉哈齊路工限於來月竣事此段成功之後法在中國境内已有鐵路四十七英里此路工程之艱難以蒙自爲最大約明年年底卽可竣工現在法人預算此路工事定於西歷一千八百十年可以全部開通云（丑） 
淞滬要聞 
[領袖照復界外提人辦法]  
　　滬道照會租界領袖比總領事商訂界外提人辦法一事兹領袖照復謂第一及第二節當可照辦但在租界外洋商執業之地仍未便照行又第三節末句所稱如有關涉刑名重要案件並准工部局探捕通融同往云云此說應須更改現擬改爲倘遇有事件關涉洋人者工部局探捕當可同往至第四及第五節各領事均未便應允現　再爲佈達查前次各領事所擬之條較爲更妙合再照錄於下倘公廨差役或工部局　捕不禀告地方官爲拘提一事或不遵該地方官諭　應須　懲倘係廨役即由公廨訊辦倘係捕房探捕卽由該管官訊辦云云（坐） 
[滬道禀蘇撫電（爲改委公廨讞員事）]  
　　撫憲鈞鑒奉督憲電諭關守已飭司委署通州遺缺卽委寳令頤　辦遞遺帮審卽委王牧斯沅以資熟手飭照委並禀憲台棧示云乞示遵澂印　按此事已由南京訪員電告登載昨報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要摺 
[民政部酌擬大清違警律草案]  
　　第二十二條　凡犯左列各項者處二十日以下十日以上之拘留或十元以下五元以上之罰金（一）警員違背第十六條第二項或第十七條規定者（二）於官吏辦公之處多衆喧噪不遵制止者（三）因庇護應受刑事或懲戒處分之人公刋傳單或公然演說而醵集金錢者　旣醵集之金額槪行没入不得援第十一條减輕之列（四）因曲庇犯本律之人故意藏匿或湮滅其證據或爲僞證者　但於該案判定前自首或與犯人有緦蔴以上之親者免其處罰（五）凡誣告他人犯本律所列事項或爲僞證者但於該案判定前自首時免其處罰（六）損壞除去或汚瀆官發告示者 
　　第二十三條　凡犯左列各項者處十日以下一日以上之拘留或五元以下五角以上之罰金（一）違背規則營商工之業者（二）違背規則開設戲園及觀覽塲者（三）兇死未經檢視而埋塟者 
　　第二十四條　凡例左列各項者處五元以下五角以上之罰金（一）遷移婚娶生死不行呈報者（二）未經官許擅興建築或修繕或違背官定圖樣者（三）旅店不將投宿人姓名住址及其職呈報者　於六個月以内犯本項至三次以上者得命停業至十日爲止若常習不改者得勒令歇業（四）未領照而殯葬者 
[第四章　關於公共危害之違警罰則]  
　　第二十五條　凡犯左列各項者處三十日以下二十日以上之拘留或十五元以下十元以上之罰金（一）違背規則搬運火藥及一切能炸裂之物品者（二）違背規則儲藏火藥及一切能炸裂之物品者（三）未經官許製造烟火或販賣之者（四）於人家稠密之處點放烟火及一切火噐者（五）知有前三項之犯人而不告知巡警人員者但係犯人之親族免其處罰（六）發見火藥及一切能炸裂物品而不告知警員者（七）濫於人家近傍或山林田野焚燒者（八）當水火及一切災變之際由官吏令其防護而抗不遵行者（九）房屋勢將傾圯由官署督促修理而延宕不遵者 
　　第二十六條　凡疏縱精神病人或狂犬及一切危險之動物奔突道路或入人第宅者處十日以下一日以上之拘留或五圓以下五角以上之罰金 
[第五章　關於交通之違警罰則]  
　　第二十七條　凡犯左列各項者處十日以下一日以上之拘留或五圓以下五角以上之罰金（一）於私有地界内當通行之處有溝井及其他坎穴不設覆蓋及防圍者（二）於道路嗾犬者（三）於多人聚集之處及灣曲小巷馳驟車馬或爭道開車不受制止者（四）乘自轉車不設響鈴者（五）夜中無燈火疾驅車馬者（六）以木石堆積道路不設防圍或疏於標識點燈者（七）以瓦礫或穢物及禽獸骸骨投擲道路或入第宅者（八）未經官許於路 
傍河岸等開設店栅者（九）毁棄汚損道路橋梁及其他禁止通行或指引道路之標示等類者（十）渡船橋梁等曾經官署定有通行費之處而於定價以上私行加索或故阻通行者　其浮收金額槪行没入不得援第十一條减輕之例 
　　第二十八條　凡犯左列各項者處五元以下五角以上之罰金（一）於渡船橋梁等應給通行費之處不給定價而通行者（二）於路傍羅列食物及其他商品不受制止者（三）濫繫舟筏致有害橋梁堤防者（四）將騾馬諸車及他物件横於道路或堆積木石薪炭等妨碍行人者（五）並牽車馬妨碍行人者（六）並舟水路妨碍通船者（七）將氷雪塵芥投棄道路者（八）受官署之督促不掃除道路者（九）於道路游戲不受制止者（十）疏於牽繫牛馬妨碍行人者（十一）於榜示禁止通行之處而通行者（十二）消滅路燈者 
[第六章　關於通信之違警罰則]  
　　第二十九條　凡犯左列各項者處三十日以下二十日以上之拘留或十五元以下十元以上之罰金（一）妨碍郵件或電報之遞送情節較輕者（二）損壞郵政專用物品情節較輕者（三）妨碍電報電話之交通情節較輕者（四）從事郵政電報電話職務之人無故拒絶接送者（五）將受托郵寄之信件損壞或遺棄者 
[第七章　關於秩序之違警罰則]  
　　第三十條　凡犯左列各項者處十日以下一日以上之拘留或五元以下五角以上之罰金（一）於私有地界外濫設房屋墻壁或出軒楹者（二）毁損路上植木市街常燈者（三）由官署定價之物品而於定價以上販賣者其浮收金額槪行没入不得援第十條减輕之例於六個月以内犯本項至三次以上者得命停業至十日爲止若當習不改得勒令閉歇（四）未經官許於官地牧放牲畜者（五）於禁止出入處所濫行出入未至侵入第宅之罪者（六）潛伏無人之屋内者 
　　第三十一條　凡犯公園規則者處五元以下五角以上之罰金（未完） 
分類新聞政界 
[膏捐大臣不撤之風說漢口]  
　　駐鄂督辦膏捐大臣柯侍郎前與會辦程京卿會銜具奏請將膏捐總局裁去仍歸各省自辦已奉　旨依議等情曾記前報兹聞柯侍郎接到度支部堂司電開有照舊辦理勿庸裁撤公亦不必辭差之語未知確否（今） 
[批奬定遠縣辦事之勤奮安慶]  
　　定遠縣汪大令日前將清理訟案改良監獄情　詳奉皖撫馮中丞批示云據禀具見悃誠作好官之道無他說實話幹實事兩言盡之矣該令其勉圖之事事向眞實做去愼毋自蹈空言緣飾之弊要緊之習藝所卽班管之變相幾　到處皆然該令 
 
 

Page 11

 
 
以建屋經費難籌已諭董暫行租賃仰卽迅議開辦一面仍捐集欵項選聘教師妥定章程專案禀報詞訟案件該令皆一堂審結爲多勤審勤結兩造得免拖累向來民間受書差之害者當可减少自來官聲好壞民情向背均視結案之遲速百姓之得喪休戚地方官之否泰禍福感召捷於影響雖爲百姓謀仍不啻自爲謀也該令又親蒞監押搜有元寳鐐木狗子二種立卽眼同銷毀飭令禁役人等具永不置造私刑切結嗣後該令查點時仍須逐犯挨問不得稍有疎忽致干查究餘均如所禀辦理仰按察司轉飭遵照並移布政司先記大功一次以爲實心任事者勸（孔） 
[調查長元吳三縣膏店實數蘇州]  
　　蘇省禁烟總局日前調查長元吳三縣城廂内外各膏店除報閉外共計城内三百七十六户閶門外連山塘路一百二十二户婁齊葑門外五十四户各鄉鎭計共三百九十七户合共長元吳三縣城鄉各處膏店計九百四十九户每日認定膏捐數共計三千一百三十一兩（柳） 
[淮郡照舊辦理團練蘇州]  
　　江寗藩司繼方伯會同署蘇臬朱廉訪詳督撫憲文略云查尹郡巡警旣見腐敗城廂遂覺空虚若再將向立團練裁撤殊失防患未然之道自應仍復舊制於地方不無裨益且應需經費前經定章擬明於米穀買賣每石抽收錢二十文雜糧買賣每石抽收錢十文各商旣屬樂輸自不致有所藉口至于應用委員旣據該府選派補用主簿趙蔭彦接管捐務其舞弊營私之董事槪行斥退責成該員自行選用可靠之司事以資助理並擬及練勇旣有管帶　總巡名目應卽裁去所有節省薪糧作爲委員薪水以養其廉辦理尚屬妥善理合會議詳復伏候批示祇遵（直） 
交涉 
[英使要求西江添輪巡盜之交涉北京]  
　　兩粤盜風素熾而西江一帶上至南寗梧州至肇慶佛山等處尤爲水盜出没之所前經駐粤英領事禀請駐京英使與部交涉並請在粤海關撥欵二十萬兩添造巡輪四艘統以洋將駕駛梭巡當以外部不允復以不用洋將爲請亦經外部嚴詞駁拒並咨行胡護督查復核辦在案外部旋准胡護督復稱輪船不妨添造惟須權目我操領事稅司不得干預所獲盜匪亦須交地方官處治卽經外部據情照復英使忽又以英國祇得不惜煩費自製巡輪雖與中國國體有碍亦屬無可如何等詞轉得到外部以緝盜本安靖地方之一端添造巡輪雖云緝盜而此外需用之處亦多當將以上情形函商稅務處請爲籌撥聞稅務處以二十萬兩縱可籌措而此後常年經費爲目方長實難爲繼故此事尚須從長計議云（子） 
[鎭關興築馬路之糾葛鎭江]  
　　鎭江關遵照稅務司雷樂石詳定章程内先於蒜山一帶開築第一叚馬路惟該處有洋商承租灘地毗連其間不免多所糾葛現已由常鎭道榮星莊觀察與某國領事交涉以保主權而維路政（庶） 
[日人解散民會之原因奉天]  
　　奉天南滿鐵道附屬地向由日本留民會主持行政事務今因改歸滿鐵出張所辦理頗爲合宜已决定至陽歷十月十四日解散該民會十五日以後卽由出張所實施一切行政事務云（日） 
[俄擬建立紀念碑旅順]  
　　自日俄戰後日皇愍念忠魂曾于黄金山扇子山等地建設碑碣不時延僧懺奠故忠臣義士同深感激近聞俄皇亦特遣陸軍部將校三名兵卒十名前往滿洲各地戰塲致祭並擬自旅順金州九連城瓦房溝大石橋樣子嶺遼陽砂河奉天各戰地建立碑石以妥英靈以爲紀念云（黄） 
[日人調查滿洲幣制奉天]  
　　日本派高橋是清氏及大藏省官吏數名擬來擊滿調查貨幣制度云（日） 
[日領催辦蓋平命案奉天]  
　　日本荻原總領事面謁唐少帥催辦蓋平命案及其他二三問題亦急欲日内交涉云（天） 
軍界 
[蔭侍郎乘車北上漢口]  
　　前任江北提督調任陸軍部侍郎蔭昌日前由江寗來漢假官膏局暫住即于初六日乘車北上（今） 
[徐軍門查閱砲臺鎭江]  
　　江南四路砲台總統徐吉雲軍門於初六日蒞鎭初七日偕同鎭江巡防隊統領赫明軒總巡周錦堂兩協戎及鎭江一路砲臺總臺官吳祖蔭明府前往象山焦山圖山雩山等處查勘砲臺兼閱臺勇打靶操演初八日校閱巡防各軍合操初九日返鎭暫駐行旌云（射） 
[蘇撫批准改編巡防隊蘇州]  
　　蘇省巡防營務處日前籌議編改巡防隊擬將黄渡震澤之第一第二旂又浦東之蘇捕陸師一律改爲左路巡防隊第一二三營蘇垣陸師中營及撫轅衛隊均於飛划各營每船抽撥勇丁一名改爲右路巡防隊又將宜興之一旂改爲第三營合成第一二三營爲一軍等情奉撫憲陳筱帥批示云如詳分别編配此項巡防隊旣經分爲左右二路自應各設統領以資督率左路卽以林開武爲統領右路以陳有珍爲統領薪水一律開支已分札飭委仰即移行知照仍由處督飭改編並查明截存核减底餉及現改營制分晰造册詳報（柳） 
[兵丁廠添設公務廳漢口]  
　　漢陽兵工廠總辦蔡子昭觀察現因局中公牘繁多將該廠西偏房屋改設公務廳一所專辦局中文牘事務云（今） 
[鄂軍更改餉章之示諭武昌]  
　　鄂軍第八鎭統制近日傳諭各標營略謂照得第八鎭各協標營此次遵照部議改正變通章制業蒙前督張中堂批准奏咨札行遵辦在案惟查副兵一項部議每名比正兵遞減三錢鄂軍正副兵目餉就令一時未便將副兵遞减三錢嗣後陸續更換卽應照章遞减兹從本月朔日起各該營各正兵遇有開除告假或走逃須提副兵充補該副兵遺缺募補新兵卽照新章每名三兩九錢發給俟原副兵更補已完該副兵等均一律支給三兩九錢以免歧異但此項副兵無論更補提充務須該各管官責成各隊各棚隨時開具名單呈報由該管官送該標統再由標統轉送軍需處庶出入有確數餉需不致有朦混之弊凡步馬砲工輜重各營隊以及各棚正副目兵自諭之後務各迅速將本月開除頂補兵丁按名開具清單于領餉後數日送呈以憑查核云云（今） 
 
 

Page 12

 
 
L>學務 
[示諭選送法律學員長沙]  
　　湘撫岑堯帥前准法部電開京師法律學堂定於十月内添設新班除在京招考外每省定額十名應由提學使考騐不論官紳均可選送擬照學部定章酌收學膳等費請將咨送員數或不送員先行電覆等因堯帥當卽轉咨提學司出示曉諭限於九月初十以前赴學務公所報名聽候考驗選定合格人員詳請撫轅備文咨送云（敏） 
[批准條陳興學辦法鎭江]  
　　鎭郡勸學員吳王兩君近將所擬興學辦法禀請丹徒縣查照定章分别照會圖董各就地方切實籌欵分設初等學堂以惠童蒙而宏教育當奉王緯臣明府批示云興學先從籌欵入手自係一定不易之理該生等所禀各情尚與部章相合事屬可行着卽准照辦理可也（射） 
[浙江教育總會咨請立案杭州]  
　　浙江教育總會擧定正副會長後全省各府州縣公推一人具名并黏呈暫行章程詳請提學司轉詳撫憲咨部立案畧謂八月十五日在浙江高等學堂集會凡三百餘人當由每府各擧臨時代表十人遵章投票公擧四品京堂學部一等諮議官湯紳夀潛郵傳部叅議官張紳元濟嗣因湯京卿總理浙路辭以不能兼任遂推擧張紳元濟爲正會長又續擧主事學部二等諮議官孫紳詒讓及前内閣中書孫紳鏘爲副會長所擧各紳均屬品學兼優聲望素著與應選之例相符理合呈請察核允充並懇轉詳撫憲咨學部存案云云（亥） 
[禀請免提串底助學寗波]  
　　鄞縣糧票串底向章十成中以七成半歸繳縣主二成半歸房書辦公之用前由教育會鄉約各董擬以二成半之串底撥充學堂經費禀請前任高子勛大令奉批未准現各董又復具禀新任黄文若大令批准提撥在案乃縣署各胥以此串底撥充學堂經費殊於辦公有碍特禀請該縣設法免提未知黄大令如何批示（求） 
實業 
[湖北銀幣局停鑄武昌]  
　　湖北銀幣局現因漢口銀根甚緊寳銀來源異常缺少故由總辦高佑諸觀察禀准鄂督暫停鑄造俟銀根活動再行開工云（今） 
[批斥不准添設鹽行漢口]  
　　漢口職商朱立生日前具禀江督請援同治年成案在漢添設鹽行并請給帖等語奉端午帥批示云查漢鎭鹽行前經批定以十家爲額按年繳捐原爲保固藩籬愼重倒塌起見立法至爲周妥斷難更易舊章所請增設鹽行之處著不准行（今） 
[農工商部調查各省出入貨品北京]  
　　農工商部近撥將各省出口入口貨品數目隨時調查一切詳情冀謀進步已行知各督撫轉飭所屬將貨品出入分爲二項一土貨之行銷外省或運銷外國者二外省外國之貨品輸入本省者逐一查明咨部查考（丙） 
[商業半日學堂續招新生常州]  
　　常州商會及油蔴業各辦半日學堂一所開辦以來頗有成效兹兩校又續招學生定初五至十四陸續報名一律不取學費所授課目爲　商業沿革　現世商務　日本商法總則　欽定公司律　銀行學　商業書信　算術　東文等擇其關係重要之大綱儘年内講畢云（惟） 
[張安帥對於粤路之主見廣東]  
　　粤督張安帥到任以來對於路事絶無成見一以調和爲主惟聞某日有易張郭各紳聯謁督院力請將路事澈查又謂廣東有三大要政均爲岑前督所敗壞云云（黄） 
[八月下旬粤路首站車費之調查廣東]  
　　廿一日二百六十六元一毫九仙廿二日二百零七元九毫九仙廿三日二百一十二元二毫一仙廿四日二百零二元零六仙廿五日一百七十元零六毫八仙廿六日二百三十元零八毫六仙廿七日二百零二元五毫二仙廿八日一百八十七元五毫五仙廿九日二百零四元二毫四仙是旬共收銀一千八百八十四元三毫是月總共收銀五千六百五十元零零四仙（白） 
雜記 
[江督電催淮商速繳報効銀兩揚州]  
　　淮南鹽商認定報効銀二百萬兩逾期未繳由江督迭次電催均誌本報兹悉端午帥又電飭運司畧謂淮商應繳報効銀兩頃電詢各岸據湘鄂電復至今延未呈繳初限已逾二限又届實屬有意觀望李道請在揚應發鹽價内按引核扣本應照准姑再從寛由司督飭局員諭令從速遵繳如再延宕定飭按引核扣云云趙都轉奉電後當卽飛諭嚴催鄂湘西皖四岸運商雲豐恒周恒記同仁茂朱同興等尅日傳知各岸衆商速將應繳初限報効銀兩趕緊照章呈繳萬勿再事延宕仍先由該商等卽日具覆以憑電禀（言） 
[韓人購買大批汴綢漢口]  
　　河南曲綢一業向銷東三省朝鮮一帶羸利頗多自日俄戰後銷路頓减近日漢上聞有韓商收購大批汴綢約值二十萬金由京漢鐵路運京轉赴韓國聞係因太子登位購備奬賞文武之用云（今） 
[盛宫保到漢漢口]  
　　商約大臣盛杏蓀宫保于初五日乘江裕輪船抵漢駐節鐵廠以便考查一切初六日渡江拜會趙次帥復至兩湖師範學堂參觀旋即回漢（今） 
[縣令玩視禁烟揚州]  
　　儀徵縣陳大令於限閉烟館一事視爲具文故城内外以及鄉鎭烟館依舊林立現爲省憲訪知特將該令記大過一次以示儆戒（司） 
[桂藩電請收回捐照蘇州]  
　　廣西藩司電致蘇藩略云桂捐早已停截屢催貴省代辦數年清册迄未送到現已截數造報展緩不及懇將存照一律收回赶緊寄桂云云（彼） 
[押追侵吞公欵揚州]  
　　揚城立貞堂董事吳秋棪侵吞公欵爲運司趙都轉斥革驅逐在案兹悉該董尚有侵吞儀徵崇節堂卹婺欵項一萬七千餘串現經孫家俊金增夀厲岳青郭彭年洪範等諸紳士赴藩轅列欵控告當由繼方伯批飭儀徵縣將該董收押捕署調帳質算追贓究辦（司） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（十二）]  
　　那進去的人。在這邊進去。到那邊穿出來。一直線的。只有一里多路。你進去之後。只顧低著頭往前便闖。就是見了什麽可怕的事情。也不要縮回。只要你果然東邊進去。西邊出來。還是好好的。並不害怕。便可得他一百元的賞格。還有什麽一面勇士的金牌。但是你進去以後。萬一摔了觔斗。或者跑了回頭路。那就算你輸了。弗倫聽了。大喜把兩手一拍道咱道。是什麽危險的地方。原來是這樣希鬆的一件事。只要他保得咱的生命。没有危險。别的怕什麽。福池正太郎道。你不要看輕了這個地方。自去年到今年。差不多有一年多的光景。進去的人。也不知成千累萬。却一個個都嚇得慌慌張張的跑了出來。還有跌傷了手足。請醫士調治的。難道那班進去的人。都是些胆如鼷鼠的麽。弗倫聽了。那裡肯信。只說你不要攔咱。看著咱買票進去。包管好好的出來。福池正太郎聽了只笑了一聲。便眞個的走過去。給他買了張票子。遞在他自己手中。弗倫接了票子。興怱怱的趕到那惶恐窟的門口。輕輕的把票子放在門縫裡頭塞了進去。不多一會。果然呀的一聲。兩扇門忽然開了。門内有一個日本人。伸出手來一把將弗倫拉了進去。那門砰的一聲。又緊緊的閉了。弗倫自進了那兩扇門。他雖然口裡硬挺說不怕。畢竟心上也覺得有些害怕。便一步一步的。往前走去抬起頭來仔細看時只見鳥語花香峯低谷秀還有許多的松栢兩旁矗立。綠隂如蓋碧草成菌。眞像個世外的桃源一般。並没有什麽可怕的現象。弗倫看了。覺得甚是詫異。暗想這些日本人。原來專說謊話。這樣的地方。怎麽說得這般的可怕。一面心中想著。一面放步前行。忽見前面相離二三十步遠近的地方。有一個日本人。也在前面慢慢的走。弗倫大喜道咱正愁著没有同伴的人如今趕將上去。叫他同咱一起走。豈不甚好說著便大踏步的趕了上去。正要開口叫他。不料一轉眼的功夫。見那日本人跑得好好的。忽然脚下一跐。立時栽倒。一霎時一陣大風過去。早聽得一聲怒吼。在那樹林深處。跳出一只毛色斑爛的猛虎來。 
國外新聞 
[台北土番拒日情形]  
　　初八日東京電云台灣北部之土番素爲日人所征服現復叛亂土人抵拒甚力日人死者頗多并有警察一名爲土人焚斃云 
[英將游俄之近狀]  
　　初八日倫敦電云聖彼得堡來電稱英國佛林處大將昨日與騎隊各武員宴飲并親謁軍界各大員後卽赴間甫地方云 
[西法兩國水災]  
　　初八日倫敦電云西班牙及法國南方均患大水人民之溺斃者甚多鐵道爲水淹没亦因而停止行駛 
[輪船遇浪沉没]  
　　初八日倫敦電云美國北部蘇貝利湖中有雪白來斯輪船一艘遭大風浪卽行覆没船中諸人中祇救出一　餘二十二人已盡溺死 
[美艦隊之先導]  
　　初八日倫敦電云美國巡洋艦丹内西號及華興頭號已由亨迫登啓程前赴太平洋爲美國巡游太平洋艦隊之先導此二艦將沿南美洲海濱至麥大倫灣與克立福尼及南達古塔兩巡洋艦會合演習云 
[審判兵輪失事人員]  
　　初八日香港電云前英國兵艦佛魯拉號在香港口擱淺一事現已以軍法審判船主鈕琴供稱當時適潮漲水勢過猛而黑夜昏暗難辨致有此失云法廷判將船主及海軍少佐格利武嚴加責罰云 
[美人論中國歡迎塔氏之意見]  
　　初八日紐約電云美洲人民咸以爲此次中國歡迎塔虎脫之擧蓋有倚賴美國以抵禦日本之意云以上譯字林報 
[奥皇患病漸愈]  
　　初八日栢林電云奥皇病情更有起色日昨曾召見匈奥外務大臣愛倫塔氏歷時四十分鐘之久云 
[擴張海軍之計畫]  
　　初八日栢林電云美國海軍大將杜韋倡言欲造海底船四艘滅水雷艦六艘保護巡洋艦三艘及裝煤船數艘云 
[法報反對減兵之議]  
　　初八日法文報專電云法國議院預算委員擬减省印度支那之兵力法國時報箸論反對其議 
[法藩部之新組織]  
　　初八日法文報專電云法國理藩省管理斐洲一部份之監督苹權現已邀准告退現擬將管理斐洲及亞洲藩屬兩部份合而爲一云 
[罷工之舉已息]  
　　初八日法文報專電云法國衣褒拉地方石腦油廠工人罷工之事現已平息仍照常工作矣以上譯文匯報 
本埠新聞 
[商會派員考察南洋商務]  
　　上海商務總會函致滬道畧稱現派陳中翰震福往南洋各島考察商務抵新嘉坡後擬謁英官求爲保護請英領作書與叻埠英署長官以便持往謁見云云現瑞廉訪已據情函致英領矣（敏） 
[日領回滬]  
　　日本駐滬總領事永瀧君今夏歸國曾誌前報兹已公畢於前晚乘法國輪船由津抵滬（車） 
 
 

Page 19

 
 
[滬道示禁僞造金飾]  
　　滬道瑞廉訪昨日發出示諭略云准商務總會函送南北市銀樓老慶雲老寳成天寳景福方九霞新寳成慶雲楊慶和發記費文元新天寳楊慶和久記北鳳祥新鳳祥楊慶和福記等禀稱年來每有匪徒假冒牌號私造假飾在外朦騙並有私將商等首飾挖出眞牌嵌人假飾在外混押混兌受其欺者輒以商等眞牌爲詞來店索賠實屬不堪其累請給示諭飭居民鋪户人等一體知悉嗣後遇有匪徒以眞牌假飾朦騙兌押准卽送官究辦倘自不小心或貪賤兌押係屬自已疏忽與商等銀樓無涉不得藉詞索賠累及無辜並求札飭上海縣曁英公堂一律諭禁一面由商等明查暗訪隨時扭送以儆作僞而安商業等情到道據此除分行外合行示禁仰商賈軍民人等自後如有前項假飾欺騙察出卽將朦混出售之人連同假飾送官訊懲倘有疏忽受騙不得向該商業索賠千干究云云（哲） 
[巡警總辦回滬]  
　　巡警總局總辦汪頡荀觀察因公赴寗已誌前報兹已事畢於昨日回滬矣（衣） 
[使節抵滬]  
　　巡視南洋華僑楊欽使士琦於前日乘江寛輪船抵滬假洋務局駐節（衣） 
[私跌磚灰售價被罰]  
　　木作頭馮阿三向與森記磚灰行往來近被倫記行執事謝某私行跌價賤售事爲同業查悉特邀集南北各行主至該業永諧堂公所會議當由德記行主議定謝某罰捐洋八十四元以充該公所經費（尾） 
[美界小火]  
　　昨日美租界北河南路袁順林老虎灶烟囱火星迸發又兆豐路沈王氏家午餐遺火均卽救息幸未成災（西） 
[新建捕房將次落成]  
　　新閘戈登路新建捕房一所現將次落成聞工部局已會議派捕探前往承值云（莊） 
[揭曉巡士功過]  
　　總工程局警務處定章巡士功過按四個月紀列現已將五六七八月各巡士之應得功過開列清單於昨日揭曉矣 
[盜夥被擒]  
　　新馬頭和昌押店刦案内匪黨郭錦元事發後卽避居法租界東新橋第十號房屋内前日被總工程局線探在虹口測字灘撞見跟至住處認明門牌然後回禀孫裁判官　昨晨派探破扉入内將郭扭獲送至法捕房禁押孫明府立即詣法公堂拜會讞員聶司馬約定今日過堂將該盜移解歸案訊鞫一面禀請滬道飭令公共公廨關讞員迅將前次移提至廨之一干人証移解回案以便併案分别究辦 
[道批三則]  
　　小猪同業傅恒興等禀批　薛家浜巡船自係爲稽查偷漏而設據探猪船已在嚴家橋卡繳捐經過該巡船仍須停驗抽收究係如何辦法候移詢淞滬釐捐局查明復到飭遵○建帮船户石佐禀批　南邑海灘居民良莠不齊乘機行刦大爲行旅之害節經行文拿辦據稱角子港盜匪男女約百餘人各帶鎗械將該商船貨搶掠一空衆夥十三人亦被驅逐實屬形同化外目無法紀惟何以不就近報縣勘緝仰南匯縣速卽密加訪查派捕購線勒限嚴緝贓盜務獲究報毋稍縱延是爲至要○信大錢莊禀批　禀悉著即補禀縣廨一體立案備查 
[縣批四則]  
　　韓永興等禀批　蘇阿如係著名痞棍經前縣判押改過局六年現在尚未滿限何能輕釋不准結擲還○徐鍾槱等禀批　前據該董姚爾綱等具禀業已批示蔡月忠如果貽悞要公自應隨時撤換毋庸預行訐控○劉謝氏禀批　該鋪旣於上月廿七晚失事何以不卽報縣直至九月初三呈報殊不可解候會營詣勘派差訪緝務獲解究失單附○蔡春喜禀批　張毛毛迭次提訊仍堅持不吐殊爲刁惡候再飭帶嚴訊至爾前控次媳陳氏各節訊無供詞不足爲憑毋再牽累（車） 
[沈仲禮觀察擬定聾瞽啞學堂章程]  
　　一命名倡辦伊始先准瞽目聾啞二者並收以省經費卽名曰聾瞽學堂待後擴充再行分别 
　　一規額暫定四十名聾啞少者七八歳起瞽目大者二十歳止年齒倘不合格均不收教 
　　一教習以品行端方學術兼優而更有慈善心者爲合格聘聾啞教習一員瞽目教習一員各專責成 
　　一功課瞽與聾其疾各異教習亦是不同瞽者識字讀書唱歌彈琴聾啞者寫字學算圖畫演講均宜自淺入深日就高明朝夕於斯循循善誘　　一時刻晨六點鳴鐘起床梳洗七點半早膳九點上課十二點午膳一點半上課四點半停課六點夜膳九點安睡聾啞者亦宜一律息燈 
　　一放試每月朔一小考暑假年終按期大考優者奬之 
　　一放學每星期停課一日禮拜六停課半日以備沐浴剃頭等事萬夀停課一日逢大節停課一日暑假一月年假一月 
　　一文具學生一切所用書籍儀器均由學堂預備其衣服被褥帳等各人自備赤貧者酌量給發 
　　一學費分甲乙二等富者願住院内每月膳宿費四元半年一繳學金免付不願住院者聽每月付學費一元亦半年一繳貧者須有的保學金及膳宿費一槪不收 
　　一卒業學生品行端方如果按所定課程學成有效本學堂給以證書以憑他處聘爲師範具行止乖戾性情惡劣者聽憑本學堂斥退無故中止者須償歷年所費（的） 
[上海官事]  
　　前任義國欽使許珏昨日到道拜會○議叙補用知縣吳鳴麒由江西來蘇州府照磨陶文瀾前皖撫文案知縣張顯麟前江西崇仁縣知縣謝起源前上海縣襄讞員洪冀昌候選訓導警察學生陳鳳昌昨均先後到道禀見（車） 
訟案 
[會訊不修房屋損懷物件案]  
　　○律師郝門控房東程謹記不修房屋損懷什物一案昨由公廨復訊原告洋人供所租程姓洋房每逢天雨漏滴不堪將什物受潮損壞請爲追賠程供該房雖催匠修茸尚未工竣求鑒判一併退去聽候復訊（莊） 
[總工程局紀事]  
　　丐頭趙泰增周益生周阿順沈陳氏等前年向大南門外奚姓借洋一百元以城内花神殿房産契摺作抵約去年八月歸楚兹因逾期已久中奚控追到局由孫裁判提訊判趙泰增押交契摺周等交保各繳洋二十五元○恆河米行控船户張阿米將所裝米石私自竊賣並著水舞弊判令照賠○吳張氏控祥生公鴨行主王順泰欠洋五十元陳叅軍訊無憑証一併斥退○項大夀竊取復興花園煤屑數十斤判戒責三百下押五天（夏） 
[總警局紀事]  
　　巡警總局　孫金生李何氏控告賀永福拐騙幼孩兩口昨經裁判員汪太守集訊牽涉見 
 
 

Page 20

 
 
証沈仁士等多人供詞各執案情支離判移縣辦理○姚仁全欠顧紀禧銀錢不還反紏顧榮林行兇毆辱巡士喝阻不服一併拘局判各戒責一百下○前晚十二點鐘時蔚成烟紙店棧房被賊掘門入内放火圖竊幸經人察知救息賊已逸去昨由店主投訴請究局員准之○北市六十二間頭地方某姓家聚賭抽頭由孟巡長帶同巡士往拿即拘獲賭徒范青如陳永祥徐大蔡榮和王仲仁錢耀林等六人並搜出賭具一併帶回押候訊究○李子元向孫元喜索欠不還反遭兇毆即鳴巡士拘局判押候繳洋開釋 
　　城内第一路第四區分局　張陳福在大南門内縣橋左近行竊譚姓衣服四件又竊孔家弄吳姓銅壺一把質洋花用經八號偵捕拘獲弔齊贓物解送訊辦○鄒小龍單步榮扭控鍾裕祥欠期票洋五元到期不付判交保限期還洋○石皮弄煤炭店主徐禮保容留唐阿二方子榮等賭愽爭毆經巡士拘局判各罰洋五角斥釋○王二寳行竊某姓方椅一張押候訊辦（戎） 
[公共公廨早堂案]  
　　紹興人邵選卿邵杏生在美界開設浦利公司煤屑號曾保險銀一千兩忽於前晨失愼經五十四號捕將邵等及朱金生等解究邵延担文帮辦律師投稱本律師並非伸訴此案因邵係體面商人請堂上交保候訊判邵選卿交五千兩保出餘人還押三點鐘會勘後再行訂訊○徐瑞林在福建路開設舊貨舖保有火險銀兩前日陳阿全押店失愼經捕房將徐陳拿解公堂判押候再訊各情已詳本昨解徐等請究五十四號西包探查此案徐無縱火情事應請將徐開釋判徐開釋陳押候訂禮拜五會訊○妓女張阿玉奔入濟良所送究張供寗波人丈夫俞厚保在甬江長興飯店内爲夥不務正業小婦人愿賣娼度活今已回頭不愿求恩判交所留養俟移傳其夫到案再訊○陳谷餘偷竊煤炭判押三月○過犯毛德榮今又竊取張仁興等家衣物判押西牢　年○沈伯雲沈裕卿等前在火車站旁拾著徐召堂所遺之鈔票洋九百九十元一案昨日又復提訊沈供愿將家旌變賣抵償求恩交保判還押限　天繳洋如違未便○吳成言積欠印人阿大生洋元不還判交保訂訊○楊樹浦西天都廟内僧人智清被趙宗才以捉姦爲由勒詐洋五十元昨又向追酬勞洋十元不允經僧報捕解究判押三禮拜○賭棍王阿二向朱海海拆梢洋十元判押三月○戎阿法趙阿根陳阿元串竊彭少雲家綢衣各物判押三月戎趙各押一年贓給失主○姚照明竊取戴姓洋元控奉押限七天繳洋一百四十五元在案昨復解究判押四月如繳洋再行酌减 
[法租界公堂案]  
　　宋尚軒與宋肇昌爭管興聖街宋公祠陳皮店業一案經前陳讞訊判在案詎肇昌肇榮管店後餘事槪置不問尚軒一再赴道轅上控批飭公堂令公親調楚肇昌仍抗違不理昨由聶司馬傳齊兩造及公親毛昌基毛旭初王潤山等訊問仍判毛王等理處若肇昌依舊强違再行傳案訊斷○周友春控奚祥豐欠房租洋七十五元判限七天理還○立興洋行控南市裕豐米店主金光照霸屋不遷一案該店夥陸寳金昨投案呈繳租洋當即開釋在押之金光照完案○王長林在天主堂街騙搶婦人金環判枷一月押三月○朱桂林控王阿三卞長福在小東門碼頭串搶戚婦衣包判王枷一月卞枷半月滿期出境○憩園烟間主馬士安欠工頭葛三工洋一案昨由保施榮祥投稱業已在外理妥准即到廨銷案（舟） 
[美租界捕房事]  
　　昨有沈瑞其在舟山路調戲夏某之妻由夏兄寳生見而扭毆拘入捕心奉飭于併押候查辦○江北人田三子前竊西華得路四百六十五號某姓綢衣昨日由探緝獲押候吊贓送究○江才林控陸文江欠銀不還捕頭飭赴公堂具控（西） 
通函 
[澄衷學堂風潮始末記（續）]  
　　次日晚條示正班長郭生著即回家省過十日再定去留末註該校長判三字郭不敢違令將　向齋學生以郭於班長職任未盡昨請往詢辱罵之故尚未答覆且不解郭生所省何過就問於蔣蔣始匿而不見繼乃出而宣言曰東一齋學生造謠生事今晚聚全校教員學生於講　開正式談話會辨别是非時已十句鐘在關門時後呼寄宿舍中旣睡之學生與會及蔣入場說明一二學生從前之遇皆數月前所已經判罰者衆將起問此種過失前已記過無關今日之事而校長乃逸去於是總教陶師命學生散會有話明日再講學生遵令散會翌晨東一齋學生乃上董事書請爲排解而靜候笞覆傍午校長董樊陳葉三君來詢東一齋學生停課之原因衆答云昨晚校長命開便不終而去陶總教命生等有話今晨可續問前情故未上課校董問學生曰汝等願否讀書於此願否服從校長命令學生一一承認惟校長朝令夕更將何聽從發此問題未蒙答覆午後忽牌示云東一齋學生無理要求藉端挾制校長堂董勸戒竟不感悟將擾事者一律開除共十三人（同齋本十五人一係久假未至一係校董陳姓之子理當廻避故不與列）又開除西二齋學生附和者一名（此个於前日晚開會時直言蔣平日之短者）於是各齋學生以同學之誼遂舉代表向校長懇求蔣且走且答曰今日無多話講一面令監起居催開除生儘今日須離本校各代表人知勢難一時挽回至初二日午後游息時以蔣先生外出乃請陶　杏總教王采南先生代爲轉辭云東一齋之舉動固不能無過然可否念彼輩於今歳將畢業開除數人之實再不能挽回者餘則分别記過留堂察看陶王二先生允以或可設法至晚蔣又招集各齋學生開談話會於講堂宣布東一齋學生之罪狀並辯别是非當時全體學生均至講堂靜聽惟開除之事實類皆平日之品行有虧而此次則無大過者居多數各齋代表復向之申說可否挽回校長允以四人必須開除餘則均可留堂衆復請其明日即行發布罪狀分别去留並請收回開除全班牌示以慰衆望蔣允而散至初三日之午後仍未見牌示開除全班之牌亦不去而蔣則外出羣咸懷疑然尚謂必妥籌答覆不知至放學後忽懸牌云（刻與堂東堂董商定嗣後學生不得在堂開會演說一切事務校長自有權衡他人不得干預違者立即開除）（仍未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務調查 
[漢口昨年秋冬季貿易譯日本通商彙纂總論]  
　　本期間最佳者長江水漲之時其時汽船出入極多各種農産物自該港輸出者甚豐外國貨之輸入者亦甚充牣蓋本期之中尤以上半期之後半爲該港貿易最盛之時惟自前年以來兩湖農作欠收農民購買力不能恢復加以銅貨低落銀價上騰故輸出入貿易總無起色且去年江水减退比前年較早至一月通航之期短縮異常此一切商况所以不能生動也 
[輸入貿易]  
　　此期間銀價旣高輸入貿易頗得便宜然而販賣不甚通暢觀於輸入各項如粗洋布漂白洋布竹布斜紋布綿毛交織品毛製品雜毛織品皆有增加印度綿紗比前年同期增二萬七千三百九十二担日本綿紗增五萬六千五百八十坦各種釘鐵板片白烈克板鐵條等因當地建築繁興之故需要更增銅塊以價漲之故輸入頗减鉛塊專供漢陽兵工廠造彈之用然以該廠事業不甚振作故輸入僅三千八百八十四担比前年同季减八百五十一担海産物輸入日本昆布九萬四千六百二十八担比前年同季增一萬七百七十担乾鯣及黑海參其自日本輸入者有寗波墨魚與之競爭墨魚味稍遜而價相等故將來仍恐未能競勝日本火柴比前年同季增六萬七千六百零六哥羅斯當地爕昌公司所産亦未能定勝於彼也石油來自美俄及白樓島而以美油爲最盛然美油已少於前年矣 
[輸出貿易]  
　　爲銀價騰貴及農作欠收之故輸出貿易乃大被影響當地輸出品之大宗若農作物中之黑豆黄豆棉花苧麻莔麻胡麻小麥等皆减少惟綠豆豆粕生絲茶葉等稍有增加米照每年之例由民船航船汽船輸出於中國南北各省頗多然本期之輸出見於稅關者僅一萬五千六百三十九担比前年同期减二十一萬九千百三十六担由於去夏湖南大水禁止出口之故又輳出於廣東日本之豆粕增九萬四千三百十七担由於當地製造豆粕廠有所增加及日本豆粕市面甚强之故又武昌織布局製麻同紡紗局等製品各譽漸著故産額及需要並有進步萍鄉煤以該地去年擾亂之故亦形减少 
　　可爲建築材料及肥料之石膏在外國頗爲需用故本期輸出比前年同季增三萬餘担紅茶輸出稍减磚茶及其餘各茶皆有增加生絲類出産有漸增之勢蓋當地向産黄繭不産白繭武昌農務學堂試育白繭之種各蠶户因此大爲留意今遂能出白絲矣 
　　本期桐油輸出量數比前年大殊牛皮輸出因日本需要增進之故頗有增加之勢 
雜爼 
[創造自行放射之鎗]  
　　各國陸軍省擬創造自行放射之鎗簡選委員競行研究尚無眉目現有義國某武員考究創造於二分時放射彈子百十二萬五千枚者較向來所有機關砲尤爲靈便 
　　彈用紙製 
法國陸軍某督現造有新式藥彈係用祇壳爲之者其速力與舊式之鋼鉛者相同蓋銅銅彈子一經被害多有因傷發毒而斃若此則果中要害當時斃命否則可以醫愈蓋尚有一點仁心也是否合用現曰繳由正尼華京聚集之各國委員考驗 
[青色光線之麻醉力]  
　　意大利亞國中瑞諾巴大學教授立達爾德氏新唱一說謂青色光線中含有麻醉力能麻痺神經中樞以失知覺可知原色光線（卽光素）於人體組織皆與以一種之刺激故赤色光線使人奮興黄色光線使人沉鬱青色光線則如有所述含有一種之麻醉力而使人恍惚故此青色光線應用於外科手術時可與普通麻醉劑有同一之功效且行之之法亦甚簡易試以十六燭光之電燈置諸病者之旁命病者刮目諦視更以青色電燈球與顔面均包以青色紗使非青色之線無一漏入於目若久視之則病者雖有種種之刀圭亦不覺其苦痛是立達爾德氏所歷試者亦醫學界上之新利器也 
[至輕之木]  
　　斐洲㲼洱濱産一種木爲荳科之類土人名爲馬蛙其質較軟木尤輕而組織尤堅緊戰陣之人用以爲盾矢不能入涉水者用以繫腰如華人之用匏以作救命圈此樹直徑近根處約有三十生的邁當高則四五邁當枝間有刺開花作黄色 
 
 

Page 27

 
 
   
 
 

Page 28

 
 
   
 
