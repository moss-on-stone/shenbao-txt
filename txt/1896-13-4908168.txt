# 1896 - 13 - 4908168

 

Page 1

 
 
[續印王肯堂六科準繩出售] [  圖書集成局啓]  
　　六科凖繩一書醫科之大成係金壤王肯　先生所輯其中論症無微不燭有美畢臻本局前出之　素　者争購幾同帋貴洛陽今仍以新錢鉛字續印行列井然絶色潔浄盛以錦套每都四十次仍管實洋五元五角即自出書有欲探索枕税者　移玉至三馬路申報舘帳房及申昌書室各書坊外埠則向申昌書室舊報處購取爲盼一 
[新印傅家寳全集] [  圖書集成局代啓]  
　　揚州石天基先生所撰也言言通俗事事德情　　夫愚婦閲之盡可知治家立身處世植品實足爲驚世之木鐸後起之津梁其書分初二三四集初集則言事親教子　書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳教文字因緣禪宗直指一則備具悦性怡情笑話　事上而治平下而偹齊無不於是書囊括巷兹由煥文書局托本局用大號鉛字排印成書每部價洋一元六角上洋三洋涇橋沿浜煥文壽局二馬路千　堂外埠湖北漢口鴻文順儲寳書福建省城益記善局山東膠州成文堂烟台成文信蘇州彚文軒發售 
[論行軍之要]  
　　今天下一用武之天下也强鄰悍族交相環何五十年以來割地賠欵不一而足自遭日本之挫大制於小衆詘於寡歐西各國莫不有輕視中國之心爲中國者安可不及時整頓以爲固我疆圉之計乎亟宜廣設水陸武備學堂按照西法訓練成軍既有勁旅可恃臨時庶不至倉皇召募　事堪虞而行軍之要有不可緩者凡有數端試爲臚而陳之一曰重軍賞三略一書拳拳重禮賞以駕馭英豪良以人雖聖賢必不効力於孤功之人將雖明智必不能得死力於不賞之士賞不下及而冀再用其人雖慈父不能得之於子而將顧可得之於三軍乎故自古名將無不以賞小爲惠誠以小者尚無遺賞則大者豈肯忘心此三軍之士所以畢命而前計無反顧者矣昔人有言賞不踰時是故賞之一道不獨貴小而貴速遲則爲遷延而人懷觀望不獨貴速而貴溢溢則出望外而人咸激勸不獨貴溢而貴公公則如天地而人咸傾服不獨貴公而貴信信則不負人而人思盡力凡有功不賞與雖賞而不速不溢不公不信者均將之所忌也其要尤貴不濫濫則得者不以爲榮貪者輙圖僥倖今之爲將者於承平之際惟知尅扣軍餉以私肥己槖爲事及烽燧告警正壯士効命之秋仍不肯重懸軍賞振作士氣無惑乎士卒之不肯樂爲盡力也中日之役劉毅齋中丞被召曾議帶兵百營須每人發給雙月口糧乃可以操勝算　中丞深知中國今日之積弊非厚賞無以振作其精神鼓舞其志氣故也惜北闕未朝太星遽隕不能竟其所志今之將兵者誠能體此意則重賞之下必有勇夫苟得廣集死士則用以摧折强敵而何難哉一曰杜洩漏機事尚密故曰機事不密則害成兵者機事也機不深藏使人得窺其際則敵聞之而預備矣故兵之所加兵且不先知焉今中國於軍務舉措若何調兵遣將以及功名之黜陟爵秩之升降中國之人未及知而外人無不先知往往爲諭旨未下而西國日報己早爲刊布始以爲浮言不足信及諭下而果符其説則所謂軍機者機於何有哉中日之役禁民間私遞暗碼固杜絶漏洩之一端然專禁華人而不禁他人能保他人之漏洩乎故我中國辦理軍務宜加章愼密使勿外露違者治以重罪我之處事既密則雖有爲彼探訪亦何從而傅遞乎一曰廣間諜兵志有言明君賢將所以動而勝人成功出於衆者先知也先知敵之情者必資於間間事詎可緩乎用間之法孫子詳言之其所謂非微妙不能得間之實者則尤極其精不可不闡其義五間俱起固當總而角其同即一間之中不可不多其人以覘言果同否則始爲眞五間各不令相知爲間之人亦當擇其彼此素不相識者而遣之則其所謂敵情各述所聞吾始得較量其間異而察其眞僞蓋爲間之人一相知識則必符同其説以巧用其奸而吾反爲間所誑矣故爲間之人不一而知間之人惟我詳詢而觀其誠叅訂以抉其微敵雖轡扃能遁其情乎今中國用兵中國情形每先爲敵人所知皆由彼廣樹間諜以察我情而得我實也夫敵可樹諜以察我之情得我之實我獨奈何不思廣間諜以探敵人之軍情哉從古賢將莫不以善用間諜而深得敵情故孫子曰將受命以争一日之勝負而受爵禄白金不知敵之情者非人之佐也非勝之主也善哉言乎可謂知其要矣一日明誥戒誥戒者誓師之意也吴子有言百姓是吾君而非鄰國則勝蓋未有義聲煌煌而三軍之鋭氣不倍爲鼓舞者也故出兵之際則陳師而誓之其所由來者久矣誓師之法聲罪欲明约束欲嚴賞格欲厚刑章欲肅夫聲罪明則軍威張約束嚴則紀律正賞格厚則士樂趨刑章肅則人警畏此自湯誓甘誓以來所必重也今之爲將者苟遇用兵愼毋以爲故事而謾忽之忠義慷慨激揚吏士慶賞刑罰申飭再三争先用命同立功名貴賤相忘禍福與共自可目無强敵威自百倍矣夫此四端雖爲中國兵家之陳言而施之今日亦出奇制勝之要圖也世之居虎幄而建大纛者尚勿河漢斯言哉 
[本館接奉電音]  
　　昨日清晨京師飛電傅來上諭七道硃筆三道敬謹譯登○十一月二十六日奉上諭胡燏棻昨己補授順天府府尹未到任以前著陳彛署理欽此同日奉上諭户部奏遵議解清甘餉各員應給奬叙請旨辦理一摺著吏部議奏單併發欽此同日奉上諭譚鍾麟奏械鬥焚殺多命經譚鍾麟派員督同營縣查辦該縣紳士李辰輝等事前既不約束族人事後又復庇縱兇要當經傅案避匿不到實屬藐玩異常候選郎中李辰輝著即行革職舉人李辰竿容啓藩著一併斥革歸案審辦餘著照所議辦理該部知道欽此同日奉硃筆徐承煜補授太僕寺卿欽此同日奉硃筆張仁黼轉補翰林院侍讀李殿林補授翰林院侍講欽此同日奉上諭董福祥奏元惡授首餘逆就擒地方漸就安謐一摺河州逆首馬永琳父子與其黨周七十等同惡相濟聚集數十萬人分攻河甯蓄意叛逆河州解圍後仍復主唆逆黨久屯西甯實屬罪大惡極經董福祥連日督軍搜捕逆目百餘名訊明正法並擒獲馬永琳父子立置典刑河州一帶地方漸就安謐辦理甚合機宜仍著督飭隊伍將匪黨搜捕盡净毋留餘孽昨據楊昌濬電奏西甯亦己解圍此軍威振邊疆不難盡殲醜類迅奏膚功即著該提督嚴飭各營將領會同楊昌濬所派各軍合力兠剿一舉蕩平用副朝廷綏靖西陸至意欽此○二十七日奉上諭廣西按察使著桂中行補授欽此同日奉上諭魏光　奏請調員襄理營務等語翰林院編修陳嘉言内閣中書黃鳳岐均著准其調往該部知道欽此同日奉上諭甘肅提督李培榮帶兵赴援西甯行抵平戎坐困數月頃據楊昌濬奏該提督嗜好甚深難期振作李培榮著革職不准留營欽此同日奉硃筆薩廉補授詹事府詹事欽此 
[電阻渡臺]  
　　厦門采訪友人云本月十八日此間得臺北淡水來電阻止各輪船毋得載客前往因之小南京輪船所載諸客一律折回旅厦各西商發電往間遲之又久寂無回音至二十日下午始接續電云臺北平安一時道路 
 
 

Page 2

 
 
謡傅謂板橋某富商欲報大嵙嵌房屋被燬之仇暗助臺北義民約期將日人剿滅日人偵知消息特戒嚴搜捕故來電阻止船行實則即前報所紀十六日百姓仇殺日人之事該富商前既乞降目下未必復暗中舉義也 
[江西火警]  
　　豫章采訪友人云省垣章江門外江滸有新洲焉數百人家自成村落瓦房茅屋雜錯其間十一月十八日上午洲上某姓家忽然火起燭龍怒吼捲地聲雄城内外各洋龍皆飛馳往救所苦盈盈一水欲渡無梁旋遥見火滅烟消乃相率而返事後詢知某姓生有一女年及破瓜詩賦桃夭詹吉二十日行遺嫁禮是日親友己遠近畢集而女郎嬌羞掩抑深匿閨中有一好事少年高舉明燈意欲一睹芳容以資等謔不隄防火延茅屋登時燃及四鄰毗連二三十家盡付楚人一炬當火熾時奩籲未經搬出女郎跣足奔避與家中人植立花洲痛哭失聲咸詈少年輕薄性成釀此大禍後經保甲局將少年拘去當必有以懲之也 
[武林火警]  
　　杭州采訪友人云本月二十三日之晚鼍更三轉忽聞報警鉦喧既而輪聲轆轆然織造署洋龍飛馳而出詢之知館驛后某姓家失火紅光萬丈上燭半天少焉崇甯多福等集義龍亦先後戾止中城保甲總巡及文武分巡各員弁帶同差勇彈壓匪厥後保甲提調及府縣各官杭中二恊鎭城守營亦皆聞警齊集後經上下城義龍及官署洋龍紛紛施救始得轉危爲安次日探知起火者係吴姓共焚去樓屋五間 
[會棍成禽]  
　　福州采訪友人云花會之爲民間巨害早己衆目昭章南門外俥嶼鄉人黃思浦久爲花會首日在鄉僻掛巴招引城鄉内外之人前來猜壓愚夫愚婦妄貪重利墜其術者不知幾千萬家敗俗傷風莫此爲甚事爲臬憲訪悉特於某日札飭地方文武督率營勇往拿鄉民懾於官吏之威立即將黃交出押解官弁深恐羽黨甚衆或有中途刧奪等情爰將黃納入筍輿令楚勇二三百人圑圑環繞刀光皎潔無異秋霜一路行步如飛趾不稍歇現聞黃己管押閩署大約卽須盡法以懲矣 
[市面一新]  
　　漢鎭市面春夏秋三季本屬尋常生意之旺多在冬間本月中旬以來襄樊鄖宜各鄉民之來者己如蟻之聚如蜂之屯其餘湘汴諸省行商亦各接踵而至所以各種鋪號作坊無不均有起色非復前時之寂寞蕭條矣 
[園夥自縊]  
　　據訪事友人函稱杭州忠清里戴恒泰醬園數十年之老鋪也前因經手者不善調度以致虧本生意亦漸蕭條壬辰年冬園主力加整頓增添成本轉請紹興人任某經理其事任平素爲人拘謹自持實心爲主剔除積弊近年以來生意日有起色主賓相得毫無間言乃本月十四夜任忽萌短見自縊於樓梯之上次日清晨學徒起身見其情狀赶即喊救則己無及富即通知其家并請主人前來查點帳目俱一一清理明白毫無虧空外面亦無影戤等事其妻到來詢問原委亦云不知及至小歛由其貼身衫内尋出一紙上書有至友某人曾蒙其提挈現在此君坐守愧無以報又有一人薦其至下路某醬園爲夥虧空數百元潛逃無蹤深愧知人不明并負該園託付之重仔細思量實屬赧顔爲人等語并云我死之後有洋若干存於某處可作身後之需不必累及東人園主聞知不禁爲之悲傷慨然以棺殮之費自任所存之欵交其妻子取回度日其妻當大殮後痛不欲生經旁人再三勸慰囑爲撫孤成立其子年僅四歲日用所需恐有不繼再由大衆量力帮助其妻始收涙叩謝遂於十六日扶柩回里據任遺書所云均屬尋常之事其云受恩未報儘可俟諸異日若知人不明亦係無心之失何必遽自尋短見送入枉死城中此豈别有所爲耶抑爲鬼魅所憑使然耶 
[京師談屑]  
　　　刻下京師銅斤短少寳源寳泉兩局每月祗鼓鑄制錢一二卯市面制錢行情大漲每京錢一千值當十京錢五千五六百文每月八旗兵丁搭放制錢盡被市儈販賣出京以致城市闕乏頗形不便也○前報紀廊房頭條文盛燈鋪被騙一案嗣聞該騙被獲後反遣其婦控告該鋪聲稱失伊裱畫三軸皆名人眞蹟所值甚昂中西坊官不敢專主於本月初九日將案帶城該婦復在中城補遞呈詞城憲知其詐僞揑詞當即斥退過堂時該騙頂戴上堂供係某署筆帖式所購之燈乃某公爺所用伊係經手之人城憲諭以既在官塲不應作此等無賴情事勒限追繳銀兩仍將此案交中西坊官帶回管押該騙限追燈價○本月十四日有甲乙二人在前門外觀音寺鼎和居小飯鋪吃飯突被兩人尋至揪甲乙出以車載之而去當雇車時甲乙不肯登車多人圍看好事者詰其故揪人者云我兩人向在西單牌樓石駙馬大街斗公府當差與甲乙有識八月間主人有騾將售甲乙串通丙丁四人代賣此騾説合有成議定騾價銀二十五兩約至早成門内某茶館兌銀我等牽騾從云比至茶館乙丙丁拉騾先去留甲在茶館守候久之不回甲亦藉尋乙丙丁等走脱今日相值拉伊等回見主人以期水落石出衆聞之一笑而散遂載甲乙入城而去○本月十四日前門外長巷頭條胡同内甲乙二人同行言語不合忽相揪扭甲旋走入附近腰刀鋪内拾木棍入手照乙頭打去一揮而乙倒地登時口吐白沬一語不發該處本係僻巷甲趁無人棄屍逃逸比地面官役聞知則甲己杳如黃鶴差役即將左近居人數家及腰刀鋪人一併鎖去 
[北通州近聞]  
　　通州友人來函云津蘆創設鐵路己見邸抄聞近日有封章交奏欲請收回成命暫行停止等語惟聖諭煌煌恐難俯如所請也○順天府丞李少京兆於本月初五日試畢初六日起馬回京供職○州署外班房前夜逸去賊犯數名内有緊要之犯孫直剌勒限比捕嚴拿捕頭李某於馬駒橋獲回逃犯二名己各釘雙鐐嚴行看押矣○東關棲流所於本月初一日起收留外來殘廢疲癃貧乏流民北關吕祖祠於初七日開杓放粥東關積善齋亦於十二日開杓放粥○本郡城隍每逢科歲試之年士子祈求感應現值院試在邇寳坻縣生童踴躍捐資雇定同順和班於本月初九日在本廟戲樓演戲四天以答神庥○開塲聚賭地方官己三令五申常常示禁然陽奉陰違者仍不免在僻静處私自設立現魚市口内有私立賭局招人聚賭正在興高采烈之時有京城提督衙門大班來通訪案當塲獲住八人均用粗繩捆縛赴州掛號裝車解京傅説多係明火搶刦之案○馬駒橋聚豐錢鋪前夜有賊二三十人手持洋鎗撞門入室鋪夥因拒受傷計刦去松江銀一百九十餘兩現錢五十餘吊錢票九十餘吊及皮襖衣包等物當即報案賊逸未獲孫直剌遍出賞格如有人將此案贓賊首夥悉數弋獲者賞銀二百兩將首犯拿獲者賞銀一百兩拿獲從犯者每名賞銀五十兩現將賞銀固封存庫以待發給云○學院徐大宗師於本月初三日由深州起馬十一日行抵通州東門外在東嶽廟内更衣進東門入院各縣士子莫不争自濯磨以冀受知於哲匠也 
[鷺江寒浪]  
　　厦門采訪友人云賊盜横行白畫公然搶刦至夜間明火撞門之事幾致習以爲常往來同安石碼之渡貨各船夜間無有敢解纜行駛者本月十二夜鐘鳴九點山仔頂某姓家被盜刦掠失去金珠首飾約值千金鼓浪嶼後港亦有刃斃五命之搶案不知地方官曾有所聞否○自鳳儀宫迎神賽會後擱旦又新添七八十人乳燕雛鶯香名大噪富家子弟往往招令侑觴履舄駢闐夜以繼日澆風遍煽幾如濮　桑間保甲總巡逹君及某叚委員韓君以挽回風俗爲心時或拘拿懲儆而市上之專喜混淆黑白者偏造爲蜚語甚至謂委員見有挾妓飲酒者令差役向之嚇詐極少須賂以洋銀三四十圓路逢擱旦及臺地流娼縱令巡勇跟丁攫取首飾紳商婦女亦有受辱不堪者嘻何若輩之善於　倒是非若此乎○同安縣李雨辰大令徵收税契不徇面情派役稽查弗容匿漏近者瓜期將届好事者遂繕就匿名揭帖肆意譏彈甚矣爲官之難於得民心而下民之絶少奉公守法者也 
[禾郡瑣言]  
　　禾地各坊以及文武各署盛置水龍原以備救火之需凡置一龍必舉文武龍頭各一以專責成並集龍夫若干名以歸龍 
 
 

Page 3

 
 
頭節制另議司年司月在會輪流挨管每年冬季必傅班演戲設筵相欵一次以酬其勞現在城内外以及四栅先後均己傅班設席欵待惟秀署尚未舉行聞昨日亦傅洪福班在郡廟敬演神戲一臺並設筵殿上以欵龍夫○前報紀嘉興縣劉邑尊女公子于歸李府廿四日吉期由邑署排齊全副儀仗往碼頭恭迎新郎端坐緑呢大轎進東城門前導銜牌有巡撫部院閲兵大臣同考官賜進士等十餘對旗鑼傘扇頂馬對馬鼓吹彩亭音樂等恭迎入署一時邊砲聲鼓吹聲鑼聲不絶於耳入署即行合卺禮送入洞房文武官紳前往道賀者絡繹不絶邑尊皆設筵欵待觥籌交措至盡興而散○入冬後天時晴煖歴來罕遇居人咸御薄棉冬行春令恐來春反不免有極冷之時也 
[襄垣載筆]  
　　駐蕪英領事福格林君請假回國蒙駐京英國公使批准著俟廣東瓊州博領事來蕪接篆然後啓行兹聞瓊州博君己於英十二月二十五號交卸起程約西正月十號左右即華本月下浣抵蕪視事福君即可海天鼓棹萬里榮旋人生聚散何常倘他日輪舶重來話東灜之蜃市證西國之鷗盟未始非有志遠游者之快事第茫茫世宇未知他日滄桑能使風景不殊否耳○皖北栽種鶯粟年勝一年新章除所設局卡徵榷行坐税厘外各路貨卡亦許兼緝私土因而零星私販繞越之路愈多日前有口操毫音之鄉人肩挑私土一擔由西梁山剪江東渡甫登彼岸忽來營勇數人向前嚇詐口稱全擔帶營充公鄉人初尚硬挺既見洶洶然果欲强帶不禁長跪哀懇願奉擔中物數大包爲壽始得脱離虎口後聞詐土各强徒即駐守江東之某副哨什長經駐蕪全軍統領劉子幹觀察略有風聞派員前至該處密爲訪察如果確有其事將罪以應得之咎第商販捆載營運關津所税不過什一而甘吝此區區棄康莊而就危途處處受人魚肉設遇强暴尤難號訴何得何失亦由該鄉人不自評量於人乎何尤○隆冬苦寒墮指裂膚皖省各防軍向有授衣之典每届按名給予綿襖褲一套由省憲循例每套折銀一兩發交各營統領自製散給不敷其價則由各兵丁月餉内扣除補湊今届駐蕪精健營統領劉觀察概自捐廉補益之其夫人尤賢德此項棉衣親自督工縫紉務使二面大布含以潔白新棉昔韋后在軍中爲士卒縫紉輙至夜半猶聞刀尺聲唐史載爲美談今夫人監製此項工程用意深厚宜各兵士穿著無不歡欣鼓舞挾纊銘恩幾幾乎與我輩之白傅大裘杜陵廣厦同垂口碑於不朽矣 
[白下官塲紀事]  
　　金陵訪事友人云調補瓜州鎭統領南字中軍等營高鎭軍光効因公到省面謁香帥並叩謝○浙江知府劉太守祖桂前辦駐滬轉運差刻以事竣來省另奉督憲札委湖北銀圓局總稽查太守接札逕赴督轅謝委銷轉運差○帶湖南親軍新中營副將洪副戎貞祥刻因要公遄回湖北前日赴督署禀辭○候選縣胡明府祖蔭奉憲委襄辦上海洋務局明府隨詣署叩謝○總辦湖北紡紗織布銀圓鐡政鎗砲等局試用道蔡觀察錫勇因公來甯前日駕抵白門艤舟官碼頭命駕入城逕赴督轅禀到○劉明府燡前以捐職府經歴署海州州同刻因卸事加捐過知縣班回省詣督署禀知○督轅牌示江蘇新到省人員准於本月二十日騐看届期各員奉示祗候轅門聽傅考騐銜名列後府知事范志泰巡檢邵世沛訓導慮守愚張鼎臣○江蘇候補知縣蕭明府仁輝前奉憲委招募練兵差己紀報章兹督憲另給文札改委赴江浦六合招募明府因於十四日禀辭就道○通州花布釐捐直隸州蔣直　體梅通港釐捐通判羅别駕允猷海門釐捐知縣陳明府壎因公來省禀謁香帥在城勾留數日兹直剌等各擬遄返前日詣督轅禀辭○本月十四日江甯新到省人員均趨督署投剌轅門禀知到省銜名列後指分江蘇試用縣丞秦贊韻主薄徐煒巡檢陸泰璞胡國楝劉廷獻○閩浙千總王千戎邦才奉憲札委管帶保民兵船千戎接札後由滬來省趨督署叩謝即辭到差○刻下張香帥在省添設武備學堂電調各處饒等學生來寍以資導引屢紀前報兹又有威海武備學生翁貴仁葛傅章莊鳴春劉學倍朱殿魁等奉調前來同日詣轅禀到○督轅牌示十五日騐看到省人員届期以次傅見縣丞陳亮恭馬鍾奇文沅府知事梁文炳府經歴童焯湖南試用州判王甲勛巡檢沈善湜李永齡戴崇禮胡國楝胡善元典史周俊鹽巡檢武曾巽葉貽鑑鮑翼楊文傑鹽經歴程龍鹽知事王念甲世職徐德一等均衣冠蹌濟晉謁如儀○四川建昌鎭閃鎭軍殿魁因有要公由京來甯十六日節麾蒞止入城逕赴督轅謁見香帥茗談逾刻當即禀辭翌晨解維起行 
[總戎拜客]  
　　
蘇松總鎭陳印波軍門旭由蘇返崇道　滬上昨日乘坐緑呢大轎命駕進城分赴道轅提右營海防廳署松滬厘捐總局各衙門拜謁○狼山鎭總兵曹軍門德慶亦於昨日來申命駕進城拜會各當道全縣署時黃大令飭丁擋駕 
[行拿光蛋]  
　　江蘇巡撫趙展如大中丞訪悉本省松江府屬近有光蛋梟匪廿一名在各處緊要河道往來擾害商民通飭各縣按名密拿等因行至上海縣黃大令奉札後立飭捕役上緊嚴密查拿該捕奉諭在某處拿獲匪首王阿五即沈阿五一名正欲解案經緝私營統帶吴叅戎指稱阿五前在緝私營當過巡勇討保候訊如奉傅審即富送案該捕當即據情回縣禀明矣 
[西人墜浦]  
　　太古洋行之蕪湖輪船新由外洋製造於日前駛至浦江因中途略受微傷駕往虹口梅家巷對岸某船廠修理前晚有西人某甲欲登岸甫至船首因黑暗中莫辨東西以致跌落浦江迨同船人聞聲出視己杳無蹤影矣旋即報請水巡捕代爲打撈至今仍無下落 
[橘船傾覆]  
　　前日下秆有駁船一艘裝載橘實數十桶自南市由浦江駕至虹口浦面突有某輪船迎面飛馳而至駁船不及讓避竟被冲覆舟子等幸經杉板船悉行救起免遭滅頂撈取橘實己少二十餘桶即報請水巡捕代爲查究 
[雉巢穢蹟]  
　　前晚湖北人某甲至四馬路祥春里某野雞流倡家作狎邪遊諸倡婦眼光如豆見其衣履華麗倍致殷勤送客留髠爲歡無極比昨晨甲先披衣而起將娼脱下之皮襖携之下樓娼大聲疾呼甲己如飛而去龜鴇追至外國墳山畔始得扭獲想須送入捕房矣○野雞流娼王阿泰貌寢如嫫母築香巢於三馬路富春里門庭冷落幾可張羅不得己每晚彳亍街頭强拉過客然客一見藥又變相無不遁而之他前晚十一點鐘時在房中爇紙錢作燒路頭之舉火延蚊帳頃刻熊熊阿素知己釀禍端不敢呼喊鄰人瞭見火起將門擊開取水潑之得以熄滅既而七手入脚將阿素扭至街上咸以麻姑仙掌贈之阿素臉泛桃花自知理屈只得向各鄰人叩頭謝罪衆始無言○昨晨野鷄娼婦周素卿奔赴英公堂訴稱小婦人依某鴇婦爲夥所得纒頭錦不下數百金兹有某大少欲娶以爲妻鴇婦百計留難高擡身價求大老爺代爲超拔俾小妮子得免永墮火坑屠别駕著交官媒押候訊奪 
[縣案照録]  
　　前有龜奴唐阿珍投縣喊控諸壽卿開設妓院借去帶擋洋四百元無還並將妓女李新娥藏金匿城中求請提案訊追等情黃大令訊供後准飭差役提案候訊前晚帮審委員曹荃生明府升坐花廳先提唐阿珍供蘇州人年四十歲妓女李新娥先在公陽里至本年入月内調至清和坊由開妓院之諸壽卿向小的借洋使用八月十八日借三百元九月十七日又借一百元在後向索無還諸壽卿遂將李新娥一併搬進城内石皮弄居住上門索取一味不理求恩訊追李新娥供年三十二歲常熟縣人前在妓院爲娼於十八年分從良諸壽卿爲室搬進城内居住今年四月丈夫出門後無錢寄回小婦人難以過度聽從唐阿珍出城復做生意帶擋洋銀是母親所借明府曰爾既從良何得重爲娼婦實屬下賤性成始終不改質之諸壽卿供年四十一歲又各諸芳培江蘇吴縣人向在滬防忠信營張軍門名下當文案十八年分娶李新娥爲妻今年四月因往東洋不意家中出此醜事今蒙傅訊尚求鑒宥明府得供以妓院中帶擋銀兩官長例不准追飭唐阿珍具結銷案一并揮之使去○王來儀呈控黃方生虧欠羊皮銀兩一案前晚亦經曹明府提訊王供年五十八歲直隸束鹿縣人在治下開設皮梁店向與黃方生往來去年冬間小的回籍由姪王全福經營店務黃央鄭開基作中賖去白板羊皮二千張每張價洋三角六分統計七百廿元後來小的向中人索討還過 
 
 

Page 4

 
 
一百廿元其餘游約至今分文無還求追質之黃方生供年四十一歲浙江甯波人在治下朱家橋開殷硝皮坊去年十二月内向王賖欠皮洋七百廿一元還過一百廿元因生意虧折倒閉央中人婉勸以四折歸償一成半現銀二成半期票付過一百廿元即是一成半現銀之數其則應出期　叩求恩准明府曰減成折還乃爾等私議今既到官除追還原本餘無别法黃稱無力措繳明府判令收押待質所限三日内先還一半餘者陸續措繳王來儀叩謝而退 
[英界公堂瑣案]  
　　沈一鳴扭陳秋槎至公堂訴稱小的被陳欠花子洋銀三百零一圓屢索不還扭求追給屠别駕著將陳交差收管候訊○張阿巧周阿四趙金堂姚阿友四人貧病交攻奄奄待斃捕頭倩巡捕送至公堂别駕著送請公所司事代爲留養醫治 
[法捕房三則]  
　　南京人馬炳元前投法公堂控紹興人趙世昌定購翡翠玉器欠洋一百五十餘元圖頼不還經鄭大令提案訊供趙將所購玉器呈電委係不值錢文著交保出各邀同業公正人秉公理處越日馬又投案控訴稱趙保出後延不清理大令飭傅詎趙己回紹興措資矣前晚馬知趙己回滬率同流氓數人皆短衣窄袖聲勢洶洶向趙尋釁大有欲得而甘心之勢趙見勢不佳立喚巡捕將一千人拘送捕房捕頭訊辭情由以此事既經控訴公堂理應静候問官判斷何得率衆滋擾致于研究申斥再三一并麾之使出○靛青行主某甲控某乙欠銀二百零六兩圖　不還將乙扭送捕房捕頭命押候堂期解請問官究訊○某丙在小東門竊得皮馬甲一件當洋一元一角爲包探拘獲解入捕房失主亦投捕房伸訴捕頭命押候解送公堂失主自行投案備質 
[施當其厄]  
　　無名善士助賑洋一百元李椿森節省移賑求平安洋七十元松郡徐廷賡求病愈洋四十八元銅洋二元楚沅忠恕堂由四川寄來小孩粟資移賑放銀申規銀二十兩八錢九分八厘延陵求安子保合家平安助施粥洋五十元王裕記助洋二十元又施藥洋五元正祥助餅干十二件現在山東洋南順直災區急待救命蒙諸善士施當其厄作善降祥報施不爽請登報章叩謝[  上海六馬路仁濟善堂籌賑公]  
所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[秋曹例示]  
　　刑部爲曉諭事照得本年十一月初三日胡審决囚火典所有　歸情實各犯本部堂親行監綁爲　示抑衢辦皂役等如法捆綁如有凌虐情弊一經查出定即重辦不貸十一月初十日示 
[抛骸糾葛]  
　　皖省南街某甲其妻某氏連年生産皆係睡給　次婺該就地埋之月之某日氏又臨盆仍産死孩一具甲思屢生不育　謂前子轉胎亦未可知適有人告以將嬰骸沈諸江心以絶其稱再生必歸兒矣甲如其言將死孩置於蒲包飭之傭棄之南城外大江行至江岸有人阻之云此乃汲水埠頭豈容棄諸齷齪女傭遂不敢抛轉身棄於城無　風橋下又遇回教人謂遺此非是轉瞬必被犬豕拖嚼女傭不顧狂奔而返有乙丙丁戊見之疑爲私胎意圖需索乙即者守孩屍丙丁戊　女傭之後及至甲家女傭告以故甲大怒謂爾等揩爲私胎請交奸夫如無奸夫决不甘休彼此角口角手甲为不及身受　傷甲者成某聞知　髮衢冠代爲陳訴保甲總局憲即飭差提拿到案有此雷厲風行亦可儆若輩之效尤矣 
[美捕房紀]  
　　餅師孫步舟在虹口元芳路某　餅店爲夥習下流時與儈兒爲伍有某偷兒竊得銀對時表二枚窩藏孫處前晚經包探張阿五訪悉即將原贓搜出人贓一併拿至捕房押候查拿偷兒到案然後併送英公堂訊究○瑪禮孫洋行有洋松木一株長六丈二尺值銀四十七兩寄存下海浦成泰木行日前被李裕春戴京園二偷兒將此木竊去售與南市失主投控捕房前晚經包探竇如海將李戴二賊一併里獲拘至捕房押候咨請英讞員提窩贓人到案一併送辦○徐金大竊取會德豐駁船上之羽綢二匹報請捕房查竊前日下午爲張阿王竇如　二包探查獲拘至捕房捕頭詰問之下徐認竊不諱並供質與西華德路潤泰質鋪飭探往吊祗有一匹復向詰問徐亦供祗有一匹其餘一匹堅不肯認命押候查明送辦○吴淞人張掌生前晚潛至北河南路第六百三十二號門牌奚姓家竊取馬車燈一對途遇包探石金榮不及鬼脱當將人贓緝獲拘解捕房押候送廨訊究○甯波人某甲經人薦至黃浦路第十一號洋房吕宋公館爲侍者甫三天因不能耐勞故於前日不辭而去西婦怒其無　因函告捕房謂被竊去銀刀銀叉等物捕頭即派二十三號西探將甲拿至捕房捕頭詰問之下始知被西婦誣控因即開釋○寳昌繅絲廠支更夫吕宋人某甲昨晨投捕房控稱房閭内失去鍍金對時表一枚並無閒人入内祗發牛奶之某乙到過必爲乙所竊捕頭即遺包探倪順泉將乙拘至捕房查悉實非乙之所爲因將乙釋去 
 
 
 

Page 10

 
 
   
 
