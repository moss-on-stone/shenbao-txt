# 1905 - 325 - 4911718

 

Page 1

 
 
[電傳諭旨]  
　　十一月初二日奉上諭榮慶著充翰林院掌院學士欽此同日奉旨訥勒赫著管理圓明園八旗官兵並鳥槍管事務欽此同日奉 
　　旨廂黃旗漢軍都統著載澤補授欽此同日奉旨誠全著調補正藍旗滿洲副都統所遺正白旗蒙古割都統著鳳山補授欽此同日奉 
　　旨著派李國杰稽查三海值班官兵大臣班欽此同日奉 
　　上諭大學士裕德持　恪愼學問優長由翰林薦陟正卿兼翰林院掌院學士迭司文柄普贊綸屏並總理部旗事務宣力有年克盡厥　前因患病屢經賞假方兾調養就痊長資倚任遽　溘逝軫惜殊深著賞給陀羅經被派貝勒載濤帶領侍衛十員卽日親往奠醊加恩予諡入祀賢良祠照大學士例賜䘏任内一切處分悉予開復應得䘏典該衙門查例具奏伊子熙金著賞給員外郎俟及歲時分部行走以示篤念儒臣至意欽此 
[電傳宮門抄]  
　　十一月初二日召見軍機文　 
 
 
 

Page 2

 
 
第二版 
[黃思永等請商部代奏滬寗鐵路嚴核浮濫預籌贖欵公呈附件專件代論]  
　　江蘇同鄉京官黃思永汪鳳藻等四十二人請商部代奏滬寗鐵路借欵過鉅估價過大亟宜嚴核浮濫預籌贖欵公呈已登十月初六初七兩日報端呈後有將該路合同及洋工師之估單說帖公牘書信等件詳細註釋淸單當時未經覔得茲由京師友人杪寄亟爲補錄於後以告我蘇省人之研究此事者 
　　謹將甯滬鐵路合同及工程師等之估單說帖公牘書信等關係緊要之處逐叚解釋恭呈御覽 
計　 
　　甯滬鐵路合同第九欵曰建路所用各項材料銀公司每百得五以爲酬勞之費 
　　查借欵以九扣付銀以五厘起息借主所得利益己不爲不厚今乃於九扣之外又添此項酬勞考估單内購料之費約居造路全費之十分之六而銀公司統得五分酬勞是名爲借得九扣之實銀而實祇得八七扣之實銀也蘆漢正太等路合同中俱無此款惟粤漢與甯滬有之今粤漢合同己　則此項五成酬勞爲寗滬所獨有之吃虧矣 
　　又第十二欵曰鐵路所得餘利以五分之一歸銀公司所得應照鐵路成本總數五成之一發給餘利憑票每張英金一磅共七百萬張與借欵小票同時發給五十年内總公司可照憑票所寫原價隨時取贖 
又曰此鐵路每年進款除付一切費用及利息外是爲餘利當提五分之一給銀公司 
　　又曰若借欵小票全行贖回而餘利憑票旣未贖回又未滿期則銀公司派一代表人在總公司查閱帳目以保護拿執餘利憑票之人其薪水由總公司支給 
　　查蘆漢正太汴洛等路合同内原有每年公同結帳後在餘利中酌提十分之二以酬給公司之語然並未於未獲餘利之前先給憑票是蘆漢正太汴洛等所謂餘利者乃指進欵中除去各項開銷及付借之息與攤還洋欵之本所餘之欵而言之寕滬所謂餘利者指於進款中僅除去各項開銷及付借欵之息所餘之欵而言並不再於此欵中提出若干以作攤還之本故一出一入相去甚大譬如蘆漢與寗滬両路於一年内所收進欵除各項開銷及付借欵之息外同得一分之利卽爲本銀十分之一則蘆漢尙須提出一半以作還本之用所餘之五釐方爲餘利而寗滬則不提還本之欵所有一分全作餘利是寕滬之餘利爲銀化司所得者實爲蘆漢之倍且蘆漢等路之公司僅於借欵未還淸以前分餘利十分之二而寕滬之銀公司則借欵雖還淸而餘利非五十年後不能停付五十年内如欲停付餘利非加添七十萬磅之鉅欵以贖　此項憑票不可是則利外之利爲寕滬借欵所獨具也 
格林森第一次估單曰上海至無錫工程需用英金一百零四萬六百二十五磅 
　　又曰所有設立機器廠等估價此時先附入滬錫叚内俟全路告竣再行攤派格林森愚見造築單軌全路費用每一英里統扯至多不逾六千六百五十英磅 
　　查所謂機器廠者第二次估價四十四萬兩合五萬五千英磅蘇滬長五十四英里車站旁道八英里蘇錫長二十六英里車站旁道二英里是滬錫全長不過九十英里加以蘇滬之雙軌土工用費（土工之費作爲抵造成之費五分之一）作爲抵造成之路十一英里共合一百零一英里於一百零四萬六百二十五磅内減去五萬五千磅共餘九十八萬五千六百二十五磅以一百零一英里攤計之是每英里實合九千七百磅有奇而曰每英里統扯至多不過六千六百五十英磅豈非自相矛盾耶（未完） 
[本館接到商部奏駁盛宣懷請派滬寗鐵路會辦專電初二日酉刻到]  
　　北京專電云商部覆奏盛宣懷奏請簡派李經芳會辦滬寗鐵路應請毋庸議昨已奉旨依議 
[本館接到某尙書奏請改革各部官制專電同日戍刻到]  
　　北京專電云某尙書近遞封奏一件請將禮部歸併學部兵部歸併練兵處刑部改爲大審院奉旨畱中 
[本館接到商部奏定礦章專電同口戍刻到]  
　　北京專電云商部奏定礦政調查局章程奉旨覽 
[滿洲條約己開第五次會議]  
　　初一日北京電云滿約第四次會議已於上月二十九日午後七點鐘議畢第五次會議亦已於三十日舉行譯字林報 
[電飭迅查泰興縣鬨毁學堂事揚州]  
　　十月二十九寅刻運司恩都轉接江督周玉帥要電探聞因泰興縣按畝輸捐以充學堂經費執事者辦未得法激動衆怒聚集鄉民一二千人擁入城中將官私學堂鬨毁時泰岸鹽店正議遵飭加價不法匪徒遂乘勢聲言欲滋擾鹽店縣令彈壓不服玉帥聞警即電飭運司曁揚州府迅速查辦都轉接閱不俟天明立卽傳見榮太守籌商一切並委前署江都縣朱大令枚隨同太守卽日前往相機核辦一面檄飭虎字營管帶黃遊戎星夜督隊前往該縣彈壓保護均定於三十日首途（方） 
按昨報紀泰興縣毁學詳情其起事原因與此不同大約江督之電係據地方官禀報情形也 
[黃州教案湖北]  
　　黃州城内有天主敎民與平民因事啓釁大起風潮幾釀成交涉重案漢口天主敎神甫業派鄭芝亭 
 
 

Page 3

 
 
前往查辦矣（商） 
[禀請自築佘山馬路松江]  
　　佘山一帶建造馬路之說創自洋人經當道援約阻止現由靑浦縣職董朱斯芾具禀府署田紹白太守懸批云佘山一帶洋人圖築馬路蓄意已久現雖照約阻止而所打石椿仍未拔去難保不再生覬覦該職董擬自集股本雇人砌築係爲保利權而弭後患起見事屬可行所議分築三路亦頗有見地惟有關交涉能否照辦旣據逕禀姑候憲示遵行（白） 
[直督奏請嚴防邊疆北京]  
　　聞内廷消息日前直隷袁宮保面奏日俄雖和局已成邊防尙多不靖俟中日定約後請飭陜某四川伊犂新疆山西等省督撫設法嚴防邊鄙務再添練新軍俾資鎭攝以固邊疆而防後患云云近聞練兵處已擬通咨各該督撫詳細籌畫應如何防堵如何練兵扼守要隘控制遼闊一併妥議章程奏明辦理事關重要不准遷延等語（官） 
[緩設阿爾泰將軍北京]  
　　巡查阿爾泰山北路科布多辦事大臣錫恒奏請擇阿爾泰要衝設將軍一缺以資鎭攝聞政府以阿爾泰窮荒若設將軍無欵可資接濟飭其於要衝之地先設台站委員駐紥一俟荒墾稍開有款可提再設將軍統轄現已電飭錫大臣遵辦矣（閏） 
[三贍善後辦法北京]  
　　巴塘亂事平定錫淸帥電奏請將三贍改土歸流更擬在巴塘或　塘設鎭道一缺等語政府初議卽在巴墉設總兵一缺設巴贍爐雅道一缺鹿軍機亦以爲然並謂三贍改土歸流亦予素志惟某軍機主張移成都將軍一缺駐守巴塘故議尙未定（閏） 
[新簡荷蘭公使北京]  
　　中國向來未設駐箚荷蘭公使此次因弭兵會成政府特派陸徵祥賞給四品卿銜充出使荷蘭大臣兼辦保和公會事宜（日） 
[内閣詳考官員北京]  
　　日昨内閣各大臣會議現當整頓政務之時必須認眞考察方資治理茲届舉辦丙午京察所有闔署官員履歷淸册務飭承辦各員從早封送各堂以便詳細考核俟過堂時再爲面察如果才長心細熟悉公事年貌相符再行分别保列等級咨送吏部如有年力就衰飭令告退以昭核實而免遷就云（龍） 
[議飭稽核京察人員北京]  
　　日前軍機大臣會商現在改良政治力求振興必須認眞稽核澄叙官方以免濫登仕版而杜倖進風近年時有暗買執照項替官職情事茲届舉辦丙午京察飭令吏部俟各部寺院官員在部過堂時按照履歷年歲籍貫查其面貌語音如果相符再爲八册否則卽行扣除注銷如外省大計之年亦當仿照甄别以期總核名實而淸任仕途云云（火） 
[奏請開墾東三省地叚北京]  
　　辦理東三省墾務大臣廷欽使于前月到錦後卽具摺奏陳開墾大槪情形據稱錦郡地面遼闊旗民與王莊各地實屬紛繁擬先行丈量大凌河十二處及生墾荒等地餘俟明春再爲續量云（露） 
[籌議京張鐵路欵項北京]  
　　前因修築京張鐵路需欵甚多經胡芸楣侍郎議擬先修豐臺至貴市路一叚日昨袁宮保商之政府淸將朝鮮歸還之欵計銀六十萬兩暫作撥借官張修路之用以便按叚接修庶免中輟俟開車後再爲陸續歸還庫款慶邸頗然其議業己允許據情代奏矣（火） 
[派員盤查銀庫北京]  
　　財政處王大臣會議業經奉旨允准通用銀元必須推廣鼓鑄以資流通應卽奏明請將戶部庫儲現銀通盤淸查現在實存若干卽可發交銀元廠加工鑄造各項銀元一俟鼓鑄充足所有官員俸銀兵丁月餉一律改放銀元以歸　易聞此事日内卽須派員淸查矣（火） 
[再誌巡警部人才之盛北京]  
　　巡警部自借工巡局開辦以來會議一切章程辦法甚爲認眞聞現擬奏調候選官五員兵部主事六員刑部主事一員内閣中書二員畢業留學生六名都察院御史三員安徽知府一員其中有知其姓名者爲錢能訓秦望瀾姚舒密舒鴻儀陳寳生張元奇陳毅陳以豐玉山王守恂榮厚裕厚陳時立王善荃又警務留學生延逵臣世克卿亦可謂一時之盛矣諸員中則張元奇錢能訓可望爲丞陳時立王善荃可望參議此外工巡局人員仍舊不動各分局總辦均作爲巡警部差遣委用將來内城地面分叚劃區每區設巡官一員巡長四員此項人員卽以天津警務速成科卒業學生調充（呂） 
[内廷嚴申門禁北京]  
　　日前車站炸彈之變禁門異常戒嚴凡有出入人等均須携帶執照腰牌方准放行近因内廷處所竟有借用腰牌冐充差役出入事經内監查知事聞兩宮本月十九日皇上面諭軍機大臣現在匪犯未獲尤應嚴申門禁以昭愼重旋由軍機處片交内務府及景運門文云本日軍機大臣面奉諭旨門禁理宜森嚴迭經諭令整飭日乐玩生著前鋒統領督飭各門弁兵認眞守衛不准冒充當差閑雜人等任意出入並著内務府大臣切實淸查所有各處所他坦不許容畱借名當差各項閑人以昭嚴肅經此次申明禁諭後責成該大臣等隨時嚴密稽察如有前項情事卽行從重辦理（龍） 
[蘇臬朱廉訪通飭蘇城各路總察不准刑訊蘇州]  
　　署蘇臬朱竹石廉訪以現今刑部旣减輕刑律凡訊案者自不應輕用刑杖爰於日昨通飭蘇城各路總察云查新章笞杖等罪改爲罰金無力完納者折爲工作其盜竊等犯應擬笞杖俱改工作毋庸罰金槪不准再用刑責如違嚴叅等因前奉刑部一再咨行由司通飭遵照在案茲據各路總察册報訊理安件仍有判責若干板之語似前項章程猶未深悉自應通飭各路總察按照奏定章程切實遵辦並飭將各案罰金繳存總局隨時造册通報 
 
 

Page 4

 
 
由總局按月彚報一次以憑稽核此項罰金可否撥充該府習藝所經費應俟收有成數由府詳請核示至於無力繳銀及盜竊等犯應擬工作現在習藝所尙未造成照章按其工作日期送縣禁押毋再玩違致干參咎（所） 
[各省商案歸王叅議辦理北京]  
　　前者商部曾奏以商民疾苦恐貪官汚吏所抑壓是以特派丞參周歷各省伐通下情經奉旨特派王參議淸穆前去王至粤粤督岑雲帥以其頗有千預詞訟之事曾電商部致有微詞商部曾奏聞電覆在案日來又接王參議詳細禀陳因併電飭岑帥令伊遵歷次電諭由王参議提案訊問毋得固執今聞岑督來電已不敢再有異議云（日） 
[飭頒僞票法律北京]  
　　聞財政處大臣議及戶部銀行鈔票將次通行商之法律大臣速將嚴定私造僞票刑律先行頒行以昭炯戒（露） 
[公益紡織公司己准立案北京]  
　　職商祝大椿前禀商部請在上海創辦公益紡織公司現經該部核與定章相符已如禀立案矣（光） 
[政務處奏復沈家本條陳時事摺]  
　　奏爲遵旨議奏恭摺仰祈聖鑒事六月十四日軍機處抄交侍郎沈家本奏陳時務内定官制通民情二條奉旨政務處議奏欽此查現在東事將停一切辦法亟應預爲籌劃以保政權該侍　奏定官制條内擬請統三省設一總督授以全權便宜行事等語查盛京將軍業於光緒元年奏准兼奉天總督至吉林黑龍江二省廳否兼轄擬俟東事大定再行酌辦其所請專設問刑官面以府州縣等任行政專責及通民情條内擬設鄉官輔地方官之不逮各節意在使下情上達以淸吏治之源洵爲扼要辦法查上年五月問外務部代遞候補五品京堂曾廣銓預籌東三省事宜摺内理財治兵興商及分設局所等條用意亦同均爲當務之急擬請一併飭交現任將軍趙爾巽詳酌妥籌認眞辦理抑臣等更有請者修明内治實爲自强之基而内治之當修莫要於親民之牧令蓋必周知民隱好惡與同然後上下情通無壅隔煩擾之弊今州縣官膺民社之寄幾舉一省大吏所應辦之事皆備於一人之身宜其耳目有不能周精力亦不能給而吏胥丁役之舞文弄法魚肉鄉里皆勢所必至欲救其失誠非有相助爲理之人不可或變通原設之佐貳分任職司或聘用公舉之士紳參預謀議不必拘定鄉官之名但求能辦地方之事仍由該州縣自行擇舉以專責成庶幾佐治有資而事權亦無歧出擬請將該侍郎所陳兩事並由直隸先行試辦以爲各省之倡督臣袁世凱任事實心講求吏治並請飭下該督酌定章程愼選賢能下吏先擇數處妥爲籌辦以期推行盡利張弛咸宜於大局必有裨益所有臣等議復緣由是否有當謹繕摺具陳伏乞皇太后皇上聖鑒訓示謹奏（基） 
[南翔人致送德政牌之原因]  
　　南翔紳董送德政牌於洋工程師已紀前報茲悉此事之成發端於沈某以利嗾該處地痞使之具名送匾於上月三十日沈某設宴請客地痞等衣冠恭送前隊導以鼓樂凡送九匾額字大都爲歡聲載道鞅掌馳驅之類下欵具名者爲庠生練某徐某其他大半鄉村小子而南翔舊有善堂董事亦書送賀聨惟不具名而已（容） 
[外務部電令撥款救海叅威難民]  
　　十一月初一日北京電云呂盛吳大臣任沈施觀察據海参威委員電禀威有亂事華人房產焚燬殆盡損失甚鉅已由北洋派商輪海定前往救潦　民並照會胡使向俄政府索賠尙未據復該埠華商猝遭亂事在船避難者約萬餘人情形困苦頃復據委員請欵救急查滬埠素多善舉卽商同各紳在紅十字會及他義賑項下酌撥鉅欵俾資拯濟望速籌辦法電復爲盻外務部東印紅十字會謹錄（外） 
[各國撤除駐韓公使館]  
　　初一日東京電云韓京及城墨爾坡（譯音）之日本居民定於禮拜二日公宴伊藤侯爵駐韓美公使已知會日本林公使謂彼己受命撤除韓國美公使館德公使亦已乞休英公使喬騰君及墨利佛勃落痕君已於上月二十四日由韓京起程取道靑泥漥及上海等處遄回本國譯字林報 
[俄國内亂]  
　　初一日倫敦路透電云俄國官塲已將西佛斯多卜爾之兵叛事件歸諸天主敎會之手允其鎭定亂勢同日電云西佛斯多卜爾傳來最後之消息異常紛雜所理亂狀莫衷一是惟大槪謂亂勢刻已稍減云譯字林報初二日倫敦路透電云西佛斯多卜爾之大勢尙未鎭靜該叛兵等頗現革命舉動防守砲壘之砲隊皆不願轟擊叛兵譯文匯報 
[列强威逼土皇已開兵端]  
　　初一日倫敦路透電云列國威逼土皇之　合　　己駛抵米得利　　（在土境小亞細亞之以其安）　佔　該處之　　及　報局等 
[日本新公債舉行]  
　　初一日倫敦路透電云日本新公債已於昨日午後在倫敦舉行應募者之踴躍實爲前此所未有譯文匯報 
[脫利卜甫免職]  
　　初一日倫敦電云俄皇新降論旨罷撤聖彼得堡總巡全國警察總長及内務省協助大臣等職蓋皆脫利卜甫君所任者也有通政員某現己奉命簡派爲聖彼得堡之警察長譯字林報 
[意國地震]  
　　初一日栢林電云得最近報告意大利復有地震之災 
[靡洛哥會議]  
　　初一日栢林電云初抵栢林之達登勃克伯爵將爲派往阿勒支利亞會議摩洛哥事之德國第二代表人其第一代表人洛圖威茲君將爲駐西班牙頭等德國欽使 
[德報贊成日本筦理韓國]  
　　初一日栢林電云德國各報對於日韓新立之約頗爲許可譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[出洋考察政治大臣之隨員到滬]  
　　奉派出洋考察政治端大臣之隨員湖北候補知府金峙生太守鼎於前日到申住北市修德里○又某大臣之隨員湖北候補道喜仲泉觀察源亦於前日抵申住吉陞棧（近） 
[滬城官事]  
　　雲南舉人速成師範敎習楊孝廉覲東翰林院侍讀周卓羣庶常柱坤均於前日因公來申昨午後到道拜會○前十六鋪南局委員賈楚玉参軍前日到道禀謝奉委稽查保甲差○前水利局委員高邕之太守到道禀謝委辦會丈局總管理并（近） 
[薇旌蒞滬]  
　　升任江蘇藩憲濮紫泉方伯昨乘招商局江新輪船抵滬停泊金利源馬頭本埠文武印委各官均詣舟次呈遞手版方伯接見有差旋卽登岸至天后宮側出使行轅駐節（居） 
[滬南總工程局總董集議淸道路燈章程照錄]  
　　一淸道夫三月初一日起八月三十日止每日九點鐘前九月初一日起二月三十日止每日十點鐘前不論雨雪將内外大小各街巷垃圾一律掃除凈盡工食實足給發除自行周歷查看外復雇親信之人公投各處督率挑除隨時記以勤惰有不潔處酌量罰扣工食一除修造墻屋之破磚瓦泥石片由各該房主隨時自行雇夫挑除墏船運出外其餘一槪責成淸道夫挑除一燈火每日將燈油加足不得偷減燈心帶亦不得剪狹燈罩須一律揩亮日落時卽行燃點天明息滅其工食由董親自發給並無分文折扣局内有自點天燈一盞同時燃滅以較用油之多寡明暗之利弊並由董親歷各街查看亦有賞罰一責成警察巡士隨時留意有無燈火將油出賣巡士一經察獲將該燈夫革除從嚴懲罰一路燈玻璃及燈罩如有破碎原件呈局換補（欣） 
[上海保安公會簡明章程]  
　　發起滬城居民簇聚火患易滋自有洋商保險以來更多縱火圖賠之舉如近日彩衣街萬年春樂鋪一事是其明證現先由頭二三鋪及十五鋪紳商發起設傾立保安公會以保地方安寕爲防患未然之策日後更擬推廣以期普及 
宗旨以　求火政多備救火器具爲第一要義並相勸各鋪居民均入本會無須再向洋商保險以杜流弊 
利益（甲）凡入會人家如被火災由會中查明災况酌量撫䘏（乙）凡入曾人家失火會友得信均須趕救並雇人帮同搬物看守以免燬失（丙）本鋪以外各戶被災當不分畛域一律救護使本會利益普及以勸來者 
經費（甲）凡入會之鋪戶願月捐者分上中下三等捐至一元者爲上等六角者爲中等三角者爲下等不願者聽如有不在本鋪願捐特别經費者不分多寡亦可量力助（乙）各戶捐項由本會幹事員收齊後交總工程局暫爲存儲俟積有成數再行發典起息至應用時由幹事員開支一一記册並登報宣布以昭核實 
職任認捐本會常年經費至十二元以上者爲名譽會議董事認上等月捐者爲會員會中幹事員由同人公舉以关年爲限 
辦法（甲）本鋪入會各戶已保險者須將保單呈明何行所保何日滿期詳記木會册籍期滿之後不得再向洋商保險（乙）在本鋪界内而未入會者如己保險亦須詳報本會以便稽攷虛（丙）凡本鋪會外各戶私行保險而未報本會者不論久暫　自行失火當禀請地方官將保險銀兩之半罰充本會救火公費如波及鄰居並當酌提三分之二攤賠災戶以爲私行險居心巨測者戒（丁）洋龍水鎗皮帶暗龍頭爲救火要件鋪爲籌款公置以備不虞此外若號衣號帽以及燈籠旗號等件入會各戶均須照本會定式自辦一套以便救災並易辨認（戊）本會臨時辦事不向各戶攤派分文（己）凡幹事員月支薪水十五元以資辦公 
會所暫借火神廟後廳爲特别會議之所常會在魚行橋西首果照巷中財神殿内所有公備之救火器具亦置於此由幹事員隨時子料（外） 
[總工程局新定簡章三條]  
　　前日總工程局議定章程　條廣告如下一翻造房屋或興辦各項工程須先到局報明領取照會槪不收費二店鋪櫃檯欄杆須裝　門限以内以本年年底爲限三鋪戶貨物均不准堆放門外以本年年底爲限（容） 
[批示斥革劣董]  
　　鮑源盛吳順興等投縣禀控圖董陳雍叔恃勢欺人昨奉汪大令批示照錄如下董事爲一方表率必須持躬廉正方能融洽輿情陳雍叔身爲鎭董遇事跋扈恃勢欺人以致激成衆怒數十家聨名公禀實屬不知自愛候斥革密訪查明察辦所稱勾串局差門丁合開茶肆聚賭抽頭是否屬實候移局澈查察究名單附（近） 
[發給月薪]  
　　滬南總工程局各紳董於本月初一日給發書識偵探丁局司捕役地甲敎習等一切辛工昨日午後又發各巡士月薪（欣） 
[點騐巡士]  
　　昨日總工程局各董片請警察總辦汪大令蒞局將舊有之巡士九十名及新招之八十名又巡長六名一併點驗諭令務照警察章程小心當差並定於今晨十下鐘由總董指分界限上差巡緝并將各巡士攝一影相留存局内稽查（欣） 
[勒提棍黨]  
　　小東門外盛泰昌洋貨店夥秦如本前日在警察西局禀控積棍沈桂生等搶物一案移解到縣奉汪大令提訊屬實判將沈等責押在案昨又飭差勒提沈之同黨陸福生張阿五等到縣候究（近） 
[革懲華捕]  
　　美捕房二百九十七號華捕江雲記向車夫潘阿毛借洋五元不允誣其小便毆捕拘送捕房經捕頭訊悉被誣判潘開釋江雲記立卽斥革昨日解廨請究潘偕見証陳國才戴如才供述該捕硬借兇毆情形襄讞金大令商諸美安副領事判江押西牢两年（見） 
[學徒壓傷]  
　　小孩王阿大昨在吳淞路某洋房戲弄竹笆忽鐵門倒下致將皮鞋店某學徒壓傷血如泉湧事爲店主薛柳桂所知將徒送往同仁醫院求治（古） 
[覆訊定糖糾轕案]  
　　德商　色洋人延佛衛律師控寳昌照相店主曹昌猷定糖糾葛一案前訊各情己詳本報前日午後讞員關司馬會同德繙譯官師謀君覆訊先由佛律師聲稱單上所開虧損糖價照時計算可售銀一萬一千兩另有俄人之牛奶五百箱在内請堂上向被告追出虧銀及利息銀二萬餘金曹延之博文律師駁稱糖貨市面較前飛漲津滬一律被告有見証人可以聲明且簽字簿據其數目有不符處請察司馬得供商諸師君以此案有關涉俄人之虛判姑退去著投俄署控告（見） 
[縣案彚錄]  
　　沈桂榮投縣喊控伊弟沈才榮被張寳元童維元卽唐維南等毆斃一案經英公廨獲解童維元到縣前晚奉汪大令提訊童供沈才榮係駁船老大小的與張均爲船夥船上共有七人是日張邀小的至石路吸烟與才榮相遇同赴酒店飲酒至十二點鐘　船張沈二人因醉戲謔後忽相爭張拾石片擊沈倒地小的阻救不及恐遭波累與張分途逃逸今被獲解求恩大令盤詰再三 
 
 

Page 10

 
 
堅執不移判押候覆訊核奪○兪楊氏投縣喊寃亦奉大令訊問氏供夫開染坊住浦東塘橋鎭上月初十夫因有事往蘇十八日有陳根福來稱夫在租界與人毆打已押捕房命婦人同往探望婦人信之隨伊來城詎被誘至伊家出一字據勒令簽押不遂致被關閉空屋三天二十一日胞弟尋來始得釋回家内衣物均已被陳搬去丈夫亦已回家斥責婦人不應受哄亦不收納爲此投求提陳究追大令核供離奇判候查明察奪○又訊韓敬福控高士逵借單一案韓供高借小的方單一紙迄未交還求追高供韓糾小的囤買食米故將方單押洋現願歸還大令判高交保淸理○包建堂控外孫錢金福被騙金飾案内之蔣阿黑劉炳榮二人昨日提到訊究蔣供在草蓆店學業堅不認騙劉供小本營生錢金福欠小的甘蔗錢八角自給夾襖一件質當還錢未見金飾大令判各交保候查（近） 
[總工程局紀案]  
　　太平街安康客棧寓客山東人張立品竊同寓之魏姓洋七百元經副裁判官陳二尹訊判管押七天在案昨日期滿提案復訊因所竊過巨判發改過局管押三月○籌防局魏明府片送包車夫到局稱被竊賣雜物籌情陳二尹提訊之下施供所竊各物俱已送還主人判押候飭捕查明有無别案核辦（欣） 
[英美公廨晚堂案]  
　　甬婦王章氏控羽士胡崇崙圖賴借去單契及洋元等情前晚奉關司馬研訊氏供胡於光緒二十四年四月央中借去單契三紙及英洋一千元延宕至今屢催不理求請追究質之胡供所借單契及洋小的代爲經手並非自用司馬以憑據鑿鑿判胡押限半個月内趕緊理處○蘇婦徐王氏控高連根奸拐伊女阿四訊供各情迭詳本報前晚又奉司馬覆訊徐王氏投請追究高連根供仍如前質之續獲之宋質甫供本年四月高携徐女阿四至小的家内借信後高一去不返至八月間阿四以衣食無著被陳少章領去求察司馬得供以高宋串拐屬實著各押限七天將阿四交案違干比究（見） 
[英美公廨早堂案]  
　　裁縫葉阿生挈妻在山東路居住葉每日出外工作有流氓羅來芳時至其家向妻調戲前日被葉兄阿全撞見與之口角羅突出利刃戳傷阿全左指報由包探徐榮珊拘獲解訊襄讞金鞏伯大令會同美安副領事研訊之下判押西牢一年○頑童胡阿大前經犯案今又攫取無主金圈由探解辦判押改良所一年○頑童胡阿寳徐大利串竊王慶瑞之金圈由探徐榮珊解辦判各押改良所半年○周四生竊麥加利銀行銅爐两雙由探解辦判押捕房両月○方仁竊周阿狗綢皮衣服由探解辦判押捕房两禮拜○馬夫杜阿三陳阿寳張四喬快馬違章由捕拘辦判各罰洋十元○李阿明控劉德生竊活雞一頭由捕解辦判押捕房三天○乞丐蕭明泉蕭金生蕭長生串同至麥倫書院拆笆由捕解辦判各押一天○陸松香王小寳在路兇毆由捕解辦判各罰洋三元○陳　林在火塲竊燼餘之縫衣機器由捕解辦判押捕房兩月（見） 
[法租界捕房發落]  
　　昨日禮拜三法讞員陳大令駕蒞捕房發落各案命提在羅家灣藉端串詐之余阿大及馬夫陸金福至案因訊無証據從寬開釋○又提余明岐控私竊店中衣服三十餘件之店夥夏長林訊究夏認竊衣不諱判押候覆追○又提推車不愼撞傷老人之車夫陸合侯判押五天以儆○又提竊車墊之張毛囝在弄内圖竊之吳金文判照斷張押五天吳押三天○又提竊烟鎗之王連發判押一天贜還失主○又提在火塲搶奪棉被一條之王如意研訊得實判押五天○又提竊車墊之王阿三顧阿富判照斷各押七天收贓之舊貨攤主王阿榮罰洋四元○又提在途强搶車墊之童丐王阿發吳阿三判各押三天（居） 
[美租界捕房事]  
　　蕭明全等竊麥倫書院竹笆由探張寳成拘入捕房押候送辦○蔣陳氏與顧吳氏在西華德路老虎灶泡水起釁將小孩楊侯生眼角擊傷亦由張探將二氏拘入捕房奉飭各存洋五元保出候訊○瑞記叫貨行西人馬車昨日行經天潼路時馬忽倒斃由捕馳報捕頭飭將斃馬掩埋了事○天潼路生泰襪店主某甲昨持脚踏車一輛投捕房報稱前日有一不知姓名之人暫寄門首迄今未來取去恐有别情應請存留待領捕頭准之（古） 
來函 
[論滬商各業宜興學育才以防禦商戰崇實商學會書記員稿]  
近世紀商業舞臺之中心點在美國之紐約全世界商戰舞臺之中心點則在中國之上海故自紐約產出商界大怪物曰托辣斯繼又產出商界大王曰摩爾根美人稱爲現今生計界之拿破侖者是也其勢力突飛雄躍遂越太平洋沿岸而遍於全世界凡全世界之大資本家歸其掌握之中支配之下者殆將半焉其受害最劇者惟我華商而滬商爲尤甚何則滬商者猶華商之先鋒隊正當其衝處此商戰恐慌之時代而不思所以防禦之將我商家皆爲其所奴資本皆爲其所吸其何以立足於經濟競爭之世界耶况商約有内地製造之條奪我權利制我死命而我商人徒嘵嘵責望政府曾不思自責而爲自計何其講之暗也嗚呼吾爲此懼 
　　然則我滬商當知所警矣胡研究此絕大問題者竟寥寥若晨星也豈商智之未開歟抑商學之不盛耶夫羣數百千萬無智無學之商日奔走於西商財力之下冀稍沾其餘以爲榮甚或倚恃西商出其操奇計贏之術懇斷而罔　利乃至爲虎作倀敎猱升木亦忍而爲之以希圖依賴而西商乃利用之卒至爲西商所愚而不自知故其視西商之雄於資者若嚴父而不敢違其命薄於資者若驕兒而不使拂其意是豈華商之性質使然歟曷以故以無商學故以無商智故嗚呼此吾不能爲滬商諱者也 
然則我滬商當雪此耻矣然欲雪耻非羣策羣力自費敎育以收後效不可今滬商各業各有公所會館其常年所費金額或以千計或以萬計綜核之數亦屬不資自其表面觀之不可謂非小團體也及觀其内容大率公議同行價目等事而已求其有關公益及商業進步者則鮮所聞雖然此非羣商之不樂爲盖無人提倡耳至羣情渙散團力不堅無所事事亦何貴有此公所會舘之名耶嗚呼此吾不能不專責於滬商者也然則我滬商當奮然興矣講求商學開發商智以造成商界人才爲振興工藝組織寔業之導綫誠商戰預備之要素也近以吾國整厘學務凡官立民立諸學堂一時尙難完備即敎育未能普及亟宜輔以商立設法　金急謀進步以補官立民立之不足爲商界培一人才卽爲國家挽一利權爲商界創一工藝卽爲國家增一實業况滬上爲華商總匯之區即爲萬商視綫注集之點通商各處必有　而行之者將　國商務之發達以滬商爲第一大關鍵此吾不能不屬望於滬商者也 
吾今大聲疾呼爲滬商告曰商戰之劇日甚一日急宜深謀遠慮以　禦　也防禦之策維何曰聨絡商羣開大議會曉之以時勢激之以公義惕之以前途之危險戒之以利源之外溢使商界同志積懼生耻積耻生憤積憤生勵然後衆謀僉同以各業中熟心幹練者學爲董事各擔任興學育才之義務籌集的欵設立各業小學呇以開普通智識再擇聰穎子弟資遣東西洋各國分習商學工藝專門之科卒業回國卽由各該業糾資創辦公司用卒業生以資傳習則人才輩出可以免借材異地之議且以免楚材晉用之誚况近者金業已設公立小學堂即區區之整容公所亦將蝕立小學已見報端自當踵行急此先務不數年間中國商學漸盛商務漸興利路日闢再設工商大學校以冀擴張實業於内地庶足以爭存於生計界而不爲旗辣斯大王所　吞噬也 
[振武宗社書記員報告]  
　　蘇州朱冠魚葉花農包伯寅函稱願擔任廣勸同胞立志戒烟盡力之所能爲○蘇州蔣蟠榛函云願邀集同志團結社會擔任勸導襄辦斯舉○海上寓公慈谿曾伯藩力勸同志蕭華蓮勞江和應朝鳳等從此戒烟誓不再吸○江南陸師卒業生如皐師範學堂測繪敎員李鐸來函略謂公等前旣捄同胞於海外今復拯同胞於國中爲此熱誠毅力何患大局不可換回鄙人亦爲國民之一分子敢不實行廣勸追附驥毛爲特報名即望登册 
[上海六馬路仁濟善堂籌振公所施子英經收山東各處等賑捐九月初一至廿九日第一百三十四次淸單]  
　　初九日朱氏無名氏各洋一元貳角無名氏黃炳記各洋貳元桶内各戶洋三角本月份共收洋陸元染角扯七三五申元四両九錢貳分四厘連前共收規元十陸萬貳千八百九十貳兩貳錢貳分貳厘除解各處賑欵外凈存元四百五十六兩零六分五厘銅洋八十三元九十五角 
啓者僕虛度五旬承在閩各同鄉及閩友均以美酒佳殽宴我無以報答因念崇責沙等水災甚重以謝酒移助棉衣捐洋三十　願祝諸君子福壽緜長敬求同濟仁堂董事先生代爲登報爲禱手此奉布並請冬安百益四明徐觀宸頓首拜 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
北黃河亘其南地居中央引河爲渠導以就地由南北節節漸高雖激之使行疏之使注而揆諸就下之性則施功非易而壅閼尤所宜防加以河水灌輸沙泥俱下有時上游水驟下游沙淤倒退狂瀾動至决提爲患故從前農民開渠之家渠身必每歲刷之使深渠背必每歲培之使厚其所以費資甚鉅致力甚勞而漻不肯舍而不營者則以地視渠爲轉移無渠卽不啻無地向來民戶租種杭地率皆於渠租不惜多而歲租亦薄納之誠以渠之所經必無棄地而地之所在不盡通渠是渠租之宜另征並宜多於地租此其明證卽奴才此次所至各地訪諸輿論亦請加渠租而輕歲租以爲渠水足地利自足租自有所出也奴才熟加籌計擬請將原奏章程再行釐定該旗渠地應徵渠租每年每畝收銀四分五釐以爲按年修補渠工之費此項渠租無論上中下地均歸一律並照該旗向來租地辦法渠水到地始收渠租其未經澆灌者僅收歲租卽歲租數目亦量予遞减擬將該旗上則地比照歸化廳糧地賦額稍加每年每畝徵銀二分二釐中則地比照察哈爾左右翼墾地賦額每年每畝徵銀一分八釐下則地比照綏遠城牧廠墾地新定賦額每年每畝徵銀一分四釐歲以爲常仍照前奏毋庸再加閏耗所收歲租以一半報効國家一半由該旗赴經徵地方官衙門承領其押荒數目亦卽遞减如上地每畝徵收八錢中地七錢下地六錢仍按地則等次臨時酌量分塡語曰百聞不如一見奴才履勘所及加以體驗考查確知其應如此所以不敢拘執前奏而於押荒渠租歲租必請變通改定者也如蒙兪允現正派員請領部照如尚未頒發卽請照現定渠歲各租數目由部就近更正或業經頒發擬由奴才將此次奏定各節補刋印入照加蓋關防以昭大信所有杭錦旗渠地押荒渠租歲租請變通酌改緣由理合恭摺具陳伏乞皇太后皇上聖鑒訓示再奴才查勘後套渠地事畢携印遄返仍取道包頭現於五月二十一日已回抵歸化合併陳明謹奏奉硃批戶部知道欽此 
宮門抄六月十八日工部鴻臚寺正藍旗值日無引見世中堂那中堂等謝調授缺恩盛京副都統多文謝恩意公請假五日連順續假五日召見軍機多文 
[署兩江總督周奏爲甯蘇兩屬分解光緒三十年下半年旗兵加餉抵解賠欵摺]  
　　頭品頂戴兵部尙書銜署理兩江總督山東巡撫臣周馥跪奏爲甯蘇兩屬分解光緒三十年下半年旗兵加餉抵解賠欵恭摺具陳仰祈聖鑒事竊照江蘇省籌解旗營加餉銀兩經前督臣等奏明自光緒十二年起每年解銀三十萬兩江寕蘇州兩屬各半分認按春夏秋三季批解戶部兌收嗣於光緒二十七年接准行在戶部咨江蘇省旗兵加餉全數提留新案賠欵每年匀作十二次解滬彚付又准部電關平百両應加補水庫平銀一兩六錢四分三厘各等因當經先後轉行遵照業將三十年上半年寕蘇兩屬應解前項銀两分别籌解經前署督臣端方具奏在案所有江寕應解光緒三十年下半年銀兩在於江安糧道庫月提銀一萬兩金陵釐捐局月提銀二千五百兩解過六次共計銀七萬五知兩另籌補水庫平銀一千二百三十二兩二錢五分蘇州仍由向派之司關道局照案分籌亦解過六次共計銀七萬五千兩另籌補水庫平銀一千二百三十二兩二錢五分均由各處按月分别解交江海關道兌收彚付據江寕蘇州两藩司詳請具奏前來除分咨外務部戶部查照並飭各該藩司後仍按半年詳奏一次外理合會同江蘇巡撫臣陸元鼎恭摺具奏伏乞皇太后皇上聖鑒謹奏奉硃批該部知道欽此 
[浙江巡撫聶奏爲杭州關報解光緒三十一年分第二批直隷恊餉銀數日期摺]  
　　頭品頂戴浙江巡撫臣聶緝槼跪奏爲杭州關報解光緒三十一年分第二批直隷恊餉銀數日期恭摺仰祈聖鑒事竊照北洋旅順炮台工程原撥杭州關稅銀二十萬兩改爲新募中軍餉銀之用前准部咨飭令改解直隷業將本年頭批五萬兩批解奏報在案茲據署杭嘉湖道監督杭州關李鶴皋詳稱查是項軍餉最關緊要應再在於稅欵項下動支銀三萬兩作爲本年第二批直隷協餉塡批於本年四月初九日發交號商裕通官銀號匯解北洋淮軍銀錢所投納等情詳請奏咨前來臣覆覈無異除分咨查照外謹恭摺具陳伏乞皇太后皇上聖鑒謹奏奉硃批戶部知道欽此 
宮門抄六月十九日内務府國子監鑲藍旗值日兵部引見十二名值年旗二名正藍滿十四名圓明園十四名壽耆增崇謝調授缺恩橚貝子請假五日玉璋請假十日内務府奏派致祭昭顯廟派出英瑞值年旗奏派稽查火藥局派出恭王召見軍機 
[山西巡撫張奏爲查明晉省光緒三十年分經徵地丁倉糧及年租未完一分以上各職名遵章先行開單奏報摺]  
　　山西巡撫臣張曾敭跪奏爲查明晋省光緒三十年分經徵地丁倉粳及年租未完一分以上各職名遵章先行開單奏報恭摺仰祈聖鑒事竊照前准部咨光緒六年正月於籌備餉需摺内嚴核各項奏銷一條行令各督撫於所屬各州縣應徵地丁錢糧分作十成將未完一分以上各員於題銷例限以前先行開單奏報等因歷經遵辦在案又山西省錄營全行裁撤所有原徵原支月米軍租銀兩改由各州縣按年徵解司庫撥充續備新軍餉需如有未完將經徵不力職名隨同地丁錢粮奏銷具揭開參經臣奏明亦在案茲據布政使張紹華詳稱遵將光緒三十年分經徵地丁倉粮及軍租未完一分以上各職名開單詳請具奏前來臣覆核無異除將應辦奏銷册籍飭令赶緊繕造另行分别奏咨外所有光緒三十年經徵地丁倉糧及軍租未完一分以上各職名理合遵章先行開繕淸單恭摺具陳伏乞皇太后皇上聖鑒飭部核議施行謹奏奉硃批該部議奏單併發欽此 
[貴州巡撫林奏爲開辦蠶桑學堂懇請飭部立案摺]  
　　頭品頂戴署理貴州巡無臣林紹年跪奏爲開辦蠶桑學堂懇請飭部立案恭摺仰祈聖鑒事竊惟農桑之利從古並重然以食爲衣者利有定以衣爲食者利無方故蠶桑之利視耕稼爲尤厚禹貢九州多以田賦蠶桑並列而於梁雍等州未之著錄後人遂有地土不宜之說不知天道變化不主故常豳原桑蠶岐山檿柘周人之詩己殊禹貢至於成都之桑蜀地之綿皆可爲梁土宜桑作證滇黔皆爲梁州之域臣前在雲南巡撫任内購篿各省之桑已長成百數十萬株参用西法養蠶出絲可與江浙相埒貴州遵 
 
