# 1919 - 48 - 4916528

 

Page 1

 
 
   
 
 

Page 2

 
 
   
 
 

Page 3

 
 
時評 
[軍民分治與督軍（冷）]  
　　軍民分治則補放省長此常法也前仍再行之而卒未見　余以爲軍民分治不必補放省長即以督軍任省長而裁撤督軍師各獨立直轄於軍部而移之於邊界如是則軍民分治易矣而裁軍亦易矣　　不然置一省長於督軍之下仍不過爲督軍之屬吏雖云分治而其權仍操之督軍與合治無異也久而久之省長仍在可有無之例耳命令 
　　二月二十三日大總統令陸軍總長靳雲鵬呈請將劉王愬加陸軍騎兵中校銜陰汝勝加陸軍步兵少校銜應照准此令　　又令喻毓西晋給二等文虎章傳鑫晋給四等文虎章此令　　又令陳宗蕃給予三等文虎章林伯棨劉秉堃章秉祺均給予四等文虎章此令　　二月十六日大總統令任命石得山爲陸軍第二十九師騎兵第五十八旅旅長此令　　又令亞當士給予二等寶光嘉禾章此令　　又令許承瑩洪延祺均晋給二等嘉禾章此令　　又令張心濓晉給二等嘉禾章劉景山晋給三等嘉禾章此令　　又令見克給予三等嘉禾章韓德森米杜敦白良均晉給四等嘉禾章此令　　又令駱成驤晋給三等嘉禾章盧廷棟王銘新均給予四等嘉禾章此令　　又令羅福德董枚士均給予四等嘉禾章此令　　又令劉淪給予四等文虎章此令一月十八日大總統令任命王樹翰爲黑龍江龍江道道尹此令　　又令外交部呈請任命易廼謙兼宜昌沙市交涉員應照准此令　　又令陸軍總長靳雲鵬呈請任命曹善同爲黑龍江督軍公署軍法課課長應照准此令　　又令陸軍總長靳雲鵬呈陸軍第五混成旅步兵第一團第三營營長蕭灜洲防務廢地弛請予免職應照准此令 
　　又令陸軍總長靳雲鵬呈請任命任都爲陸軍第五混成旅步兵第一團第三營營長應照准此令　　又令張一鵬給予二等大綬寶光嘉禾章此令　　又令劉華式給予二等嘉禾章此令　　又令莊璟珂給予二等文虎章此令　　二月十九日大總統令汪鎬基晋給三等嘉禾章此令　　又令王鳳珂給予四等寶光嘉禾章此令二月二十日大總統令署山東高等審判廳長沈其昌調京任用此令　　又令調任陳福民署山東高等審判廳廳長此令　　又令任命徐維震署山西高等審判廳廳長此令　　又令内務總長錢能訓呈准察哈爾都統田中玉咨試署沽源縣知事劉鐵山請免署職應照准此令　　又令内務總長錢能訓呈准察哈爾都統田中玉咨請任命周德鈺試署沽源縣知事應照准此令　　二月二十一日大總統令陳錦章授爲陸軍測量監張士元加陸軍測量監銜耿其駿加陸軍一等測量正銜此令　　又令陸軍總長靳雲鵬呈請將周俊鄧崇熙加陸軍二等測量正銜許灜洲王琇章垣加陸軍三等測量正銜均照准此令　　又令内務總長錢能訓呈准吉林省長郭宗熙咨請任命李葆初試署省會警察廳警正應照准此令　　又令單爾晋給二等嘉禾章此令　　又令周銘盤晉給二等嘉禾章此令　　又令周萬鵬晉給二等嘉禾章齊之彪祝書元均晋給三等嘉禾章羅朝漢周亮才均晉給四等嘉禾章此令　　又令吳源給予三等嘉禾章此令專電 
北京電徐意收束軍隊應實行分治凡督軍兼省長省分一律補放已開單徵同意直曹蘇齊對調先發表（二十三日下午三鐘） 
　　北京電院部據陸使電告歐會海軍可列專席請派大員前往徐意屬薩鎮冰已由院電徵司意（二十三日下午三鐘） 
　　北京電盛傳梁啓超到法代陸爲專使但政府絶對否認　　（二十三日下午三鐘） 
　　北京電黑督電俄阿省有日軍率舊黨與激黨戰華僑被害甚多除向該軍等交涉保護華僑外請示遵（二十三日下午五鐘） 
　　北京電新督電據伊犁俄黨照稱土耳其斯坦外交委員會派平等黨領遊某等到伊圖破壞除飭伊使禁阻外請示辦法　　（二十三日下午五鐘） 
　　北京電陸部頒誥試軍人訓條言愛國衛民等十欵　　（二十三日下午五鐘） 
　　北京電魯督梗（二十三）日回省　　　（二十三日下午五鐘） 
　　北京電南寗勸學所總保衛團等電日使干涉我專使發言請始終堅持（二十三日下午二鐘） 
法國無線電 
　　二十三日里昻電共同作戰協約國之國務員於星期六日下午三時至五時三十分在法國外交部開會審查關於擔任研究土地經濟財政法律各種問題委員會之辦事方法當即决定竭力設法促進和會之事業下次開會將定於星期一日下午三時報紙並稱和會委員會擬撮計已得之成續並審查所有討論事項自和會開幕之初因羅馬尼亞捷克斯拉夫比利時塞爾維亞等先後提出土地要求即組織他種委員會從事審查現該委員會等已有數種之决議故須將全部加以考慮星期六日委員會開會乃在採擇方法以促進和會之研究　　二十三日里昻電法國國務總理克勒满沙氏之體質仍極满意惟侍醫尚勸其家居避去與多數賓客接談預料數日内創口可合克氏即將重行視事云　　二十二日里昻電巴伐里亞國務總理愛斯南氏之被剌引起慕尼克極嚴重之騷亂現已宣告同盟罷工勞動鄕民兵士大會組織共和政府巴伐里亞傳來之新聞殊少且極混雜慕尼克亂事之主動者似不僅斯巴逹克斯團黨人委員會之預備組織新政府者包含社會黨之三部份多數社會黨之委員亦在内故此爲抵禦反抗革命之運動謡傳愛氏之死絶非孤立之激烈黨人之行爲乃惠脫勒克溪派軍官所佈置之陰謀之成績或受巴伐里亞魯泊爾脫親王之指揮亦未可知柏林及韋瑪當局得慕尼克亂事消息大爲擾亂　　二十三日里昻電君士坦丁消息據土耳其正式統計自戰事開始至一九一八年年終土耳其軍隊損失之總數如下軍官五千五百五十人軍士四十三萬一千四百二十四人傷者軍官及軍士四十萬零七千七百七十二人被俘及失踪者軍官三千零三十人軍士十萬零七百零一人路透電 
　　二十一日倫敦電今日巴黎公報宣稱國際工制委員會今日繼續審查英國之計畫而尤注重加入國際工約之國不履行約中條欵一節審查國際管理港口水道鐵路副委員會今日繼續審查英法提出國際管理河道之草案　　二十二日倫敦電各報載稱英國海軍部將促請和會以德國交出之艦隊沉之於大西洋並用德國工人剗平希里哥倫之砲臺其費由德政府出之　　二十一日倫敦電路透訪員探悉調查潛艇暴舉之委員會交出充分之證據證明潛艇司令二十人曾犯謀殺之罪其中七人惡跡尤著衆意須於休戰條约規定將此輩交出由協約國海軍法庭公開審訊　　二十日開普敦電好望角英艦隊司令願以英艦米勒伐號載國民黨代表赴英國民黨已加拒絶　　二十一日巴黎電亞米尼亞國民黨領袖魯巴氏聲稱亞米尼亞日内將於和會提出要求以跨小亞細亞之地一隅自麥細那起至喬吉安邊界止建設一亞米尼亞民國處於國際同盟保障之下而付託於一大國亞米尼亞人並索特里比松港及伊里比松省之一部分目下高加索之亞米尼亞民國黨然爲新國之一部分　　二十一日華盛頓電海軍總長丹尼爾氏宣稱威爾遜總統定期三月五日在紐約乘船赴法故僅能在華盛頓庽一星期簽定經過國會諸議案國會會議期限於三月四日正午告終　　二十一日華盛頓電參議員施爾曼氏在參議院動議請威爾遜總統在與參議院討論國際同盟之前宜保持公正不偏之心思共和黨參議員波拉氏抨擊國際同盟謂此舉與美國向來所持避免糾葛之政策不合又謂依照同盟會憲章第十條美國應成擔保英國土地完全者之一並稱同盟會乃三百年來英國外交之最大勝利今所擬憲章全以英國斯末資將軍所建議爲藍本且同盟會之承認英國藩邦爲票權國不啻使美國商業上最大之勁敵有五票權而美國僅有一票權也云云　　二十一日巴爾電巴伐里亞國會開議時内務總長歐曷氏出席詆斥行剌國務總理愛斯勒氏之舉旁聽席中有人發彈數枚諸議員爲之驚亂歐曷氏中彈倒地民黨議員哇塞爾氏中彈殞命尚有二官受創甚重愛斯勒氏由外交部赴國會時在一小街遇剌二彈自後飛來中其頭部　　二十一日倫敦電海軍大將吉里柯貴族今日午後率其夫人於大風雨中乘巡洋戰艦紐綸號由樸資茅啓程出巡海外各處　　二十三日巴黎電普思賫總統今日午後與克勒满沙氏長談克氏今臥於國椅因睡倒即嗆嗽之故惟傷勢已見減輕 
 
 
 

Page 4

 
 
   
 
 

Page 5

 
 
   
 
 

Page 6

 
 
第二張 
[各通信社電]  
北京電中國鐵路統一案仍爲北京之重要論點兩黨争持頗烈衆皆注意之國務院中之袒日派反對此議甚力而贊成此議者則以外人贊同爲後援　　北京電外交部照會日使署言參戰處二千萬元借欵繳付事謂歐戰尚未結束維持軍隊尚屬必要故批准借欵合同實爲要圖云云齋藤少將締成中日軍事協約逗留北京以和約尚未簽定戰事不得謂爲結束爲言但其所争持者與協約中中日文字皆不符合故齋藤之言無非欲强改協約中所用之中國文字耳（二十三日）以上字林報　　東京電據有責任方面云鴉片專賣始於台灣時在一八九七年本冀減少烟癮詎知全無效力而台灣政府所售出之烟且被私運販入福建及其他省分故日本政府决計廢除台灣專賣之制而關東與青島兩處亦同時取銷惠賣權此兩處吸烟者全係華人約有二萬五千名官賣局所存之鴉片如何處置將由當道愼重考慮之不久可望决定辦法届時日政府將知照北京也云　　香港電滙豐銀行開常年股東會主席報告一切言及中國財政現狀謂中國財政紊亂試觀過去十二個月内情形即可知之國内之無謂戰争延長多時其所以有此戰争者無非貪婪專横之督軍欲藉此以圖自利耳軍費浩繁以北京政府而言每月須擔負軍餉一千五百萬元苟中國不掃除軍閥專制則雖欲圖財政與行政上之改革亦屬徒然中國借債度日如此情形何堪久支當世界咸須自留金錢以供建設之亟需時中國不能再望外來之資助中國所需之助力唯在助其掃去吸收國家精神阻撓各種改革之軍人甚望中國之請求能得凡爾塞和會之考慮蓋欲改造世界則中國之請求實不可漠視也中國唯一希望厥在經濟一途宜發展自己利源延用有能力而有同情之外人授以施行改革計畫之實權而不可視爲顧問置諸閒曹再各政黨屏除黨見共謀國福此尤爲扼要之舉以言中國商務去年雖有種種限制然商業仍屬繁盛他日由戰争而入和平之過渡時代旣經過去將來商務之發展定較前爲尤甚此則所堪逆料者也云云　　（二十三日）以上路透電 
　　北京電龔財長主張裁併實業敎育兩廳閣員反對徐亦不以爲然　　北京電財政部清釐國賦計畫定從賦入最多之蘇省着手不日卽派委員出京　　北京電參陸處會議陜西軍事擬有辦法呈府核定俟張瑞璣到京交令酌行　　北京電外部發電慰問滬交涉員陳貽範病狀　　北京電曹錕將自辭四省經略使　　（以上二十三日）　 
　　北京電鮑黑督電院請商撥參戰軍開駐黑邊助防俄亂　　北京電參戰處擬派第一師第一旅赴黑協防昨段召陳文運議出發事　　北京電楊士驄力謀長蘇因受國會蘇議員彈劾已中止運動　　北京電中華工程師學會爲實業諮詢機關現已正式成立由會長詹天佑通告農交兩部以後遇事可函詢該會以便發抒意見（以上二十四日） 
　　福州電國務院電商薩鎮冰赴歐出席參與海軍委員會薩覆電允承聞即由閩赴歐　　福州電李督電院遵令禁種烟苗惟泉漳二州均爲南方佔領請飭一體禁種　　濟南電魯紳商學各界爲高徐濟順路約及膠灣事公推房某爲代表赴滬向南北代表請願　　（以上二十三日）以上中孚通訊社電 
　　廣東電軍事委員會議定全國軍事計劃大綱如左（一）國防計劃對外採和睦方針爲防備國内及邊疆計置最少限度之軍隊與警察共同維持治安（二）參酌國内邊疆之形勢人口地理國家財政之現狀全國常備軍隊置四十個混成旅（三）海軍將現在所有者力加整頓以嚴海防（四）軍隊戰略單位定爲一混成旅以步兵三團爲基幹參酌由歐戰所得之經騐添加若干特科隊（五）全國兵備及軍隊區畫另行决定以徵兵制度爲原則其難以實行之地方則採募兵方針（六）整理軍事系統及撤廢裁兵期限及施行軍事敎育之辦法（七）養成將校設立海陸軍學校派遣海外留學定年升級之制度（八）謀兵器軍需品之自給方法卽圖砲彈糧秣被服軍隊等養成所之完成（九）設南北裁兵處實行裁兵（十）派遣海外留學生（十一）組織軍事參議院（十二）將解散之兵運往邊疆布屯田兵制度（十三）於政府國會所在地以由全國軍隊選拔之精兵設警衛軍二旅　　（二十三日） 
　　廣東電軍政府七總裁聨名電徐世昌李純曰北京政府運兵器入陜西取攻擊態度者實與南北和平會議之開會相矛盾際此内外與論希望裁兵之時猶藉國防名義擴張軍區尤屬不解請即實行陜軍停戰並停止國防軍之編成如再不聽則破壞和議之責在北方云（二十三日） 
　　東京電川崎造船所决定以九千嚬級之汽船十艘二千五百噸級之汽船一艘設立川崎汽船公司請求加入郵船商船庇阿三公司所組織之孟買同盟開始孟買航路同時又開始北美洲航路公司以外之船主又互相聨合擁護共同之利益擬以本年年底竣工之川崎造船所之汽船九千噸級口（此字電文不明） 
艘明年竣工之一萬二千噸級及六千五百噸級之貨船爲基礎組織資本金三萬萬元之大公司現正在計劃中（二十四日）以上東方通訊社電　　東京電日本岡山市之有志者組織立憲勞働黨於昨日發表其主義綱領及黨則日人爲赴三月一日之普通選舉示威運動地方代表之上東京者絡繹於道工人勞働者之意氣頗高（二十四日） 
　　東京電東京商業會議所豫料本年下半期必有失業工人約二十萬人現正講究其救濟策　　（二十四日）以上共同通訊社電要聞 
[京華短簡]  
　　據某方面消息本月九日陸徵祥嘗電告政府謂其足疾復發不能出席平和議會請另簡使才繼任而自願爲繼任者扶助聞政府覆電勞慰且勉其竭力支持閱數日陸氏又以前情電懇昨日國務院去電有若果陸專使未能出席平和會議則以顧維鈞代行職務之說國防軍問題引起内外疑慮東海對於此問題前已發表意見昨聞更將正式聲明此项軍隊决不用於内争以掃除外交上之疑團據日人消息昨日外交部已奉政府之命將參戰軍决非供内争之具之聲明書送至日本使館　　日前日英二使赴交通部疏通京漢車輛又先後致函外部詳論其事函中略謂京漢路鄭州以南至漢口一帶幾爲軍隊所盤據一切内外貨物積如山邱不能運送本使館等屢接漢口各領事商人迭次來電陳述其事京漢路關係商務甚大無論如何非請貴部澈底查辦維持不可云云　　國務院昨爲中日新交涉事能電各省長官云膠州問題關係至鉅我國專使在會抗議政府一致堅持前已奉聞兹熊君希齡摘述唐在禮電陸軍部文通電各省内述及他國勢力範圍等語誠恐惹起英美法義注目轉爲外交障礙至所請召集各會電京電歐以爲後盾一節此項問題旣經提交應候大會解决若由各會逕電歐洲深恐事關國際措詞稍失審愼影響滋多現中日二十一條及各密約已於删日提付大會我專使尚在多方進行已逹初旨此次在和會中已佔勝著我國人尤宜持以鎮静不可稍涉意氣轉滋流弊希喻此意爲幸院養印　　交通銀行因預備兌現起見已將在外流行之紙幣陸續收回其未收回者亦將準備金籌妥以俟與中國銀行同時兌現昨聞該行擬定以三個星期爲限如届期中行不能開兌交行有逕行單獨兌現之說　　新參院秘書長梁鴻志已於日前秘密赴滬聞其任務在往來寗滬專詢各方面及會議中對於新國會問題之主張以備應付　　留美清華學生監督黃鼎被人暗殺後政府擬以周詒春繼任周不願就今已派定施贊元施爲清華學堂敎員與學生感情甚佳美國情形亦甚熟悉　　農商部現組織礦法研究委員會昨經田總長委任參事秦晉華辛漢洪翼升秘書何煜并陘礦務局總辦邢端地質調查局局長翁文灝代理礦政司長林大閭科長郝樹基章鴻釗技正余懷清梁律蕭柱中僉事陶鎔顧德麟爲委員次長江天鐸爲委員長規定每星期三六日在參事廳會諸室開會　　司法界及旅京之法學博士組織北京法學會亦已成立定於二十三日午後二時假交通博物館大廳開會選舉會長及各項職員昨已通知旅京會員届時蒞會與議 
[財政部之窮困政策（冷眼）]  
　　八成經費搭放公債 
　　财政部爲北京最闊之部亦爲最窮之部長財政者非具借債之特才與能力不能勝任愉快歷任財政總長命運之長短大都視借債之有無爲衡民國成立至今八年蓋無一年不借債度日也際此南北和議未定外國資本團不願投資中國大借欵無論矣小借欵亦不易着手（如關稅餘欵銀行團本應交還中國因時局未定經無限磋商始得交付）龔心湛氏履任之始適逢陰曆年關若無關稅餘欵以資挹注早已擱淺今難關雖過而每月經常支出須有一千四百餘萬元方能敷衍每月經常收入除鹽務餘欵五百餘萬元外幾無可恃之財源（各省解欵藉口於軍餉浩繁不能照解）龔氏坐此大藏椅子值此無米爲炊之際點金乏術祇有從節流入手此理財者之末策亦可見財政部之窮困矣　　日前龔氏以財政困難不易籌措將京外軍政各經費自三月起一律按八成給發提出國務會議業已通過在龔氏一方減政主義可謂能貫澈初衷但各機關人員一聞减成議案通過幾如青天霹靂多懼將來在京生計無力可以支持蓋京師各署官吏月領俸薪半屬中交紙幣自中交兩行前年停兌以來受折半之痛苦已久目前京鈔價雖增至七折以上然與現金比較尚差二成有餘今再於八成中又減二成則每月領俸薪百元者一變而爲五十元矣在位高俸優者尚不覺十分痛苦所苦者下級官吏耳　　京師行政官吏向抱服從主義此次俸薪八成給發不過暗中呌苦决無抵抗之能力所最難對付者軍事機關耳財政部每月經常支出軍餉幾居三分之二均需現金各部行政經費可拖欠數月而軍餉必須提前發放以軍人有特别勢力也（如奉軍餉項每月二十餘萬元財政部支付稍遲即遭呵斥）今國務會議可以通過者督軍一方恐不易承認况各省開支軍餉除陸軍部直轄各師外早已不受中央之支配今京外軍餉一律以八成給放於事實上豈能辦到財政部之權力即於中央各機關已不易逹到（如交通外交等部經費不向財政部請領得以自由支用）而謂能施行於京外各軍政機關乎不過聊以解嘲已耳　　近聞各署經費自下起除一律减發二成外并有再搭放八年短期公債二成之說（各署經費原搭現洋二成鈔票八成自一月起改搭現洋四成今以現洋二成改爲公債）如此雙方並舉京師各官吏愈有不能聊生之勢七年公債繼續出售四千萬元以五六折之鈔票迄今尚未售罄（年來公債之不能暢銷可以逆見）今又發行四千萬元之巨額限定現金購買勢必乏人顧問公債之募集在乎普及今以四千萬元之數專以銷納於軍政各機關其銷納之數能有幾何查八年短期公債發行條例每百實收九三爲法定價格然三四五年公債市價不過六折有零七年公債尚不及六折今規定爲九三欲期其暢銷又安可望况四年公債開籖業已失信七年公債尚存一千餘萬元舊者尚未銷罄新者又復發行無論官吏能力能否負擔即各署經費盡改放公債吾恐此四千萬元亦難悉數銷盡徒失公債上之效力及信用耳 
[龔心湛减俸計劃之失敗]  
　　龔財政長前擬將京外各官署薪俸一律改爲八成計發現洋四成京鈔二成侂年公債二成軍政各界一律辦理上次閣議經已通過該部昨特據情通咨京外各機關即自本年三月份起查照施行惟聞東海頗不以爲然曾語左右云治國當於大處落墨能裁减一二師旅之軍費則國家即减輕多少負擔何必在一切聞曹身上較此區區外傳有已交國務會議復議之說連日各機關人員亦均甚憤懑敎育陸軍兩部已提出反對之文於國務院謂軍人應受國家優待不可無故减俸敎育界各校敎員薪俸原屬微薄曷可再肆剥削其餘如交通農商兩部因部中自有收入亦請自由發放薪津不受八扣之拘束而國務院方面錢幹丞并已慨然定計無論財政部發費幾成寗使公費節省而人員薪津仍照常發足此外軍警政法各界與之爲難者亦甚多聞已擬有抵制辦法數種（一）請求緩辦者（一）預先增加以俟再减者（一）請停發鈔票概發現洋然後搭放公債票者（一）聨合具呈府院請求設法者據一般推測此案恐有難以實行之勢 
[陜閩問題之京訊]  
　　陜西上海和平會議二十一日第一次會議討論陜西問題朱總代表即於當晚專電報告政府並陳述意見當局即令參陸處將關於陜事情形限令即日决定相當辦法呈核以便轉逹朱總代表依此進行聞參陸處昨日開會討論已有結果即日呈明公府裁奪（内容未詳）但陜西戰事現在似仍未停止政府昨日并接陜省方面來電謂張錫元軍隊現已渡渭河直逹田中市政府昨復唐繼堯電云篠電敬悉秀山督軍所擬辦法五條言簡意賅正中矢鵠曾經雙方通過表示實行此間已於元電通告各方一律遵行現在南北諸代表畢集滬瀆互相討論於號日舉行開會式睹兹盛况和局自此接近在野各名流亦聨翩蒞止開議爲期當亦不遠至公推張君瑞璣入陜一節卽俟開議後宣布實行當可赴陜督辦監視分劃事宜糾紛立息大局忻幸中央堅持和平與公若合符節仍希匡襄一切隨時見告至深翹跂　　福建閩省現正進行劃界李厚基黃培松皆曾來電報告謂劃界分閩南閩北二區閩北以邵武延平爲界邵武延平以東爲北軍區域邵武延平以西爲南軍區域閩南以泉州厦門爲界泉州厦門以南爲北軍區域泉州厦門以北爲南軍區域 
[統一鐡路問題之新潮流（五）]  
　　統一鐵路問題近日外表雖略見沉寂而内幕中則仍暗潮甚烈據亞細亞通訊社消息中國政府中之有責任者對統一鐵路投資問題多表贊成蓋以此法可免去歐洲和議完竣後各國在華要求路權之竸争此種競争非特妨碍中國主權即於各國利益亦不利也但欵雖借自各國而鐵道之管理權必須操諸中政府之手决不可步鹽務與海關之後塵聞外交委員會會長汪大夑與前財政長周自齊皆以此層爲必要限制而大多數之委員則以此事須徵求各省議會商會與文武長官之意見如總管理機關中中國人能佔多數則此計畫之施行與中國頗有利益外傳謂中政府已電訓在法專使勿容將此問題提出和會一節實屬不確此事雖經外交委員會討論實尚未經内閣之正式討論現時曹汝霖方反對此計畫日人亦反對之似乎萬難提出於閣議也又據大同通信社消息鐵路统一案昨據美使館方面傳出確息謂某派運動英美兩使代爲致電巴黎各該本國委員秘密授意陸專使請其將此案即日提出和會並請陸專使一面即拍電政府强謂案已提出不能撤回如此辦法反手之間計劃即可貫澈但英美方面是否過問此事則未可知又有一種風傳謂外交團方面近已將統一鐵路之辦法草定即將拍電各該國政府提出和會作爲參考聞辦法中已草定各國管理人數英國二十二人美國二十人法國十二人日本九人俄比共爲六人且有將推定中英銀公司梅爾思擔任鐵路總管之說　　公言報載國務院十八日會議情形云外交委員會提出之統一鐵路案國人甚爲注意錢總理特於十八日召集交通曹總長外交委員汪熊梁周林各委員彼此談論曹交長反對之理由有七（一）關於行政權問題鐵路爲國家行政之一若由外人共同管理無異以全國交通行政讓之外人不特有碍主權且於國家生存大有關係中國海關鹽政業已委託外人交通事業如郵政亦在委託管理之内今若加以鐵路以國家命脈所寄歸諸外人掌握危險孰甚（二）關於路線問題鐵路本有國防交通實業種種關係若由外人定線必專注意於實業發逹次及交通關於國防線必至無從發展因國防線不能純從利益上着想與投資者心理相反也（三）關於運輪問題鐵路運輸與國貨之消長地方之發展有密切之關係運輪之權不操自我必至獎勵外貨發逹外人關係之生産而國人經營之生産及内地國貨上之發逹大有阻碍試觀南满鐵路建設以來满洲經濟之狀况頓易前觀若以全國鐵路由外人共同管理將來國内富藏之礦産以及優美之農産必至盡爲中外合辦或更至於外人獨辦蓋鐵路運輸操之外人國人必無可與競争生存者也（四）關於金融問題全國鐵路之資本已爲莫大之基金更益以全國鐵路每日之收入其有關全國金融也明甚若由外人共同管理勢必以此項莫大之資金與夫莫大之收入盡鎖之於外國銀行徒爲外國銀行加流動之資力而於中國之金融界大生影響害及社會金融莫此爲甚（五）關於軍務問題吾國固莫須作對外作戰之想然土匪内亂無年蔑有軍機遣速交通運轉不靈勢必貽誤戎機試觀現在之滬寗隴海兩路不肯記帪往往因付價問題不允即運時誤行軍若以管理權歸之外人則困難必更甚於該兩路也（六）關於人材問題吾國現因人材缺乏固應借材他邦然有相當之人材卽可予以相當之位置將來人材輩出自不難盡易本國之人日本其先例也若歸外人共同管理則第一流位置必永爲外人所佔據卽有相當人材亦必無相當之位置試觀海關郵政吾國人有充海關長者乎充郵務長者能有幾人是豈吾國盡無相當之人乎（七）關於材料問題現在各路各買各料尚有操縱之權若將外人聨合一處則格料價值悉歸壟斷在我無取舍操縱之處勢非盡購同一價格之物不可於鐵路實受莫大之損害以上數端不過舉其大者至論者謂吾國鐵路因各國借欵之不同故各行其是毫不統一若由我管理終難有統一之望是不然也我國鐵路如會計如車輛如運價如建築誠有不能統一之處且管理之法亦不能認爲满意然整理之並無不可有統一之望亦並無不能有改善之機即如鐵路會計自請美國亞當士顧問以來厲行统一會計現已各路一致矣於統一各項問題時時注意故設立鐵路法規會鐵路技術委員會均爲從事统一討也今若恐自國之不能統一而欲以全國鐵路拱手以讓外人余爲中國鐵路前途計實不能贊成此議至外交委員會補上大總統呈交謂因破壞各國在中國之勢力範圍起見故創爲鐵路統一之論其論據謂東清南满膠濟滇越四路吾國非收原不可立論正大自無異議惟該呈文所論與前此該會議决發致巴黎專使之電余認不能一致致巴黎電稱凡以外債外資建造已成或未成或已訂合同而尚未開工之各鐵路概统一之其資本及債務合爲一總債以各路爲共同抵押品由中國政府延用外國專門家輔助中國人員經理之俟中國還清該總債之日爲止所謂以外資外債在中國已造或未造之路明明指國内借欵所造各路而言於東清南满膠濟滇越毫無關係即如外交委員會所解釋該四路亦可包含在電文意義之内亦應以外人在中國所造之四路爲限收回而統一之卽以該四路委託外人共同管理之猶可言也若因擬收回他管四路而併國内自管之各路而讓與外人管理之有是理乎余恐擬收回之四路尚有外交條約之關係未必即能如願以償而我自管鐵路讓爲他人公同管理必將成爲事實其結果豈非適得其反諒非諸君始料所及也云云林長民力說外交委員會係主張將四路收回曹總長恐有誤會曹則謂該會補上之呈文果如林君之所言惜電致巴黎之文與呈文絶不相符甚爲遺憾彼此辯論梁士詒亦謂因欲統一鐵路而以共同管理讓與外人甚爲危險外人覬觎我國鐵路管理權已非一日外人管理鐵路質而言之即没收我國鐵路而已此問題關係甚大不可不愼重考量再定辦法遂議定由交通當局詳核再商辦法而散 
[中東路與海參威]  
　　中東鐵路問題由日美解决吾國勢難承認將在海參威會議時提示我國意見昨聞政府擬先令駐日公使及駐美代使向日美兩國政府交涉至政府所希望之程度尚未明瞭惟極東形勢旣變則吾國對於中東路所處之地位及應得之權利當然在中俄協約所規定者之上向日美政府交涉之後在海參威會議席上大約不再有提議又聞吉林省長郭宗熙因協約各國在海參威會議中東路事昨日電致政府呈報已於二十日啓程入京面商應付方法原電如次北京大總統國務院各部總長鈞鑒宗熙因有要公赴都面陳已電呈准兹定於二十日起行所有省公署日行事宜委任政務廳廳長瞿方梅東省鐵路公司督辦日行文件委任參議高翔代拆代行緊要事件隨時寄京謹此電陳伏乞鑒察吉林省長兼東省鐵路督辦郭宗熙叩哿　　俄亂以來協約軍隊組織聨軍分别派駐海參威防止俄亂並調艦前往我國亦復加入歐戰議和以來此項聨軍本可即日撤退惟以俄亂未靖正式政府亦無着落故一時未能實行最近霋克政府以種種關係昨已提議將其政府遷往海參威組織一切各外電中已有所傳說聞駐海參威林代將日昨有要電一道拍致參陸辦公處報告此事略云捷克政府現已提議移駐海參威此處各國聨軍擬俟該政府組就即行提議撤兵問題 
[北京之遣送敵僑消息]  
　　關於遣送敵僑事宜日前内務部曾令外省派人來京在部會議數次嗣將一切辦法决定乃由部責成各省飭屬遵照辦理所有遣送各事則由中央直接籌辦因與協商國多有牽聨關係更時與各使交换意見或將所訂辦法預先徵其同意類如船隻一項以吾國在海洋乏船輸送之故已向協商方面商借郵船三艘一爲路易號一爲羅薩爾號一爲爾提爾斯號將來分批起運預計三船足敷應用惟於送還德奥登岸地點因未定准昨日政府又函詢協商各使究竟指定何處爲敵僑回國登岸地點即日示復以便轉告各該敵僑免生疑慮聞協商各使昨接到此項公文後已預備日内會議協定以便答覆我國當局　　天津方面敵僑已定於二十五號啓程出發日昨直督曹銀直省長曹銳聨電至京請撥給此項遣送費八萬元以資應付又東三省方面敵僑步丁恒等數十名昨亦有一電到京謂遣送期限過迫未能就道擬請展限一月以示格外成全之意但聞政府未必照准　　處置敵橋及其財産辦法早已公布實行惟於動産一項未有明文規定當初擬許以自由携帶惟敵僑中不乏富而多金者隨身换帶爲數過多而德華銀行又停止營業無從滙劃荷蘭銀行又只在上海有之且未必能多匯欵項故此事已成難决問題 
[廣東軍政府討論兩要案]  
　　　陜事與參贊問題 
　　十七日午後一時軍府開政務會議第一爲關於陜西戰事之議案查軍政府前接唐總代表十三來電略謂北方對於陜西方面之軍事正在積極進行去年舊曆除夕下令在陜各軍對於護法軍各方面施行總攻擊最近正在激烈戰争中且據調查所得借欵軍械外人似仍有所接濟據此情形北方武人甘心破壞和局尚何和議可言請軍政府對於和議决裂後之辦法積極籌備進行勿以和議自誤云云軍政府會議結果一電唐總代表嚴電詰責北方一通電各協約友邦聲明北方破壞和局之事一致電各護法軍迅速籌備進行爲再戰之預備聞是日會議羣情極爲注意岑總裁因病不出席者已久是日亦帶病出席第二案爲唐總代表聘請參贊問題此事自昨日發表後各方面以其事突如其來不悉其發動原因甚以爲異軍政府方面因唐之來電有請求軍府徵求同意就近發表之言故昨特將此案提出會議多數之意以爲唐總代表旣有此意即請唐公延聘自行發表軍府祗派定總公代表而已至參贊之事不便越俎代庖聞已電復唐公矣兹錄唐總代表來電如下廣州軍政府政務會議諸公鑒南北會議將次開始事關國家大計責任綦重用宜羅致海内賢豪以資贊助兹擬聘請張伯烈彭介石童杭時米觀率吳宗慈葉夏聲牟琳居正湯漪張浩孫鍾羅家衡鄒魯劉奇瑶馬驤徐傳霖韓玉辰陳策張瑞萱徐蘭墅常恒芳易次乾二十二位爲參贊如邀同意即請由尊處發表實紉公誼紹儀叩　　兩院議員宼遐等聞此事昨已以二百餘人名義致函 
　 
 
 

Page 7

 
 
軍政府云總　諸公鈞鑒頃聞唐總代表有致軍府電擬聘國會議員二十餘人充和平會議參贊請軍府即日發表云云逖聽之餘深爲驚異竊以此次和平會議旣有總代表完全負責又有分代表贊襄會務是無再設參贊之必要即云事繁任重需才孔多則國會以外之人儘可羅致特必斤斤以責任最大之國會議員參雜其問致使憲法不克告成兩院常會不能再開姑無論和平會議結果如何而國會本身已先自潰散矣自分代表赴滬之後兩院議員有數人亦往當時參贊參議之謡言隨而蠭起議員之離粤者亦漸多影響所及不惟憲法會議人數不足即兩院常會亦將停滯兩院同人現正思設法催促回粤冀足製憲人數今若由謡言而見諸事實竊恐自此以後五羊城内議員之足跡日少此則大可慮者耳在唐總代表之意或謂代表條例案旣交覆議不可不有此一舉以表示容納國會之意思殊不知國會全體之意思除開會議决所發表者外其他意思斷非此極少數人之意思所能代表實不必節外生枝爲此無關輕重之舉若非出於唐總代表之本意則尤爲不可也某等爲國會法定人數起見爲議員責任起見特述鄙見祈總裁諸公以國會爲重勿輕予發表致使兩院有潰散之虞並請將以上情形電轉唐總代表不勝盼禱之至此亦爲軍府提出會議原因之一也 
[廣東之國民大會紀]  
　　昨日廣東各界及各團體假座省議會開國民全體大會研究對付外交辦法各團體代表及各界人士到會者不可數計議場上下座爲之满二時開會由衆公推參院議長林森衆院議長吳景濓廣東省會議長宋以梅爲正副主席陳蘿生爲宣佈首由吳主席起立宣佈開會理由先述中日種種不平等密約之内幕次述中國代表在歐洲和會提議取消中日密約爲日代表干涉之經過繼請各界研究應付方法次宣佈致歐洲議和代表陸顧王三使電文及致各省通電次公推組織外交後援會籌備員電文當即通過均無異議籌備員衆議由三主席推定各界若干人以省選舉手續隨由褚輔成梁懔丹鍾榮光李六更張民權戴天球黃焕廷何俠譚明東等相繼演說各有表見激昻盡致綜其主張約有數端（一）尅日成立外交後援會以爲國民對外之機關（二）國民宜公推代表赴歐請願歐洲和會廢除中日各種不平等之條約及秘約（三）電京要請取消軍械借欵至日人已交之三百萬卽由國民籌還以免日人藉口（四）主張撤消北京國防軍（五）要請懲辦與日人私訂各種秘約之罪魁并將其罪狀宣佈中外（六）國民宜速振興國貨以挽利權其餘各種主張尚不可以一二數是日欲登壇演說者尚有多人因時已近晚遂由各人列舉主張簡略宣佈繼由林宋兩主席宣佈茶會而散兹并將是日主席推定之組織外交後援會籌備員錄下程祖彛曾憲之杜貢石黃傑庭姚偷三黃璧如金湘帆李芝畦田志堂李戒欺羅少　梁懔丹何傑三陳蘿生黃憲昭謝英伯簡琴石張民權現暫假省議會爲籌辦處定明日（二十）下午一時桇集各籌備員尅日開始辦事以策進行廣東各團體致三代表電云巴黎中國公使館轉陸顧王大使公鑒日人無理要挾全國公憤粤於巧日開國民大會組織外交後援會誓逹到取銷二十一條强迫條約及國會解散後北京非法政府與日本私訂一切密約望諸公毅力進行堅持到底國人决爲後盾此電并希譯送各國政府國會及各國報館爲盼廣東七十二行總商敎育會報界公會九善堂院商團公安會自治研究社機器總會華僑公會農務總會曁國會省會議員等叩巧附程祖彛致巴黎和平會議王顧兩使電云巴黎和平會議中華民國特使王正廷顧维鈞兩先生鑒日人利用歐戰時機據我青島謀我東陲並欲以種種密約制我全國生命今聞兩公提出力争同人欽佩無極乃日本竟欲限制我國特使發言權舉國譁然羣謀對待一致誓爲公等後盾事關我國安危一言定國責在公等乞堅持初衷母負同學等至誠之冀望幸甚幸甚廣東歐美同學會長程祖彛叩巧 
[雲南和平會之宣言]  
　　雲南和平會成立情形已見前報兹錄其宣言書如下　現世政潮傾注共和以民爲主重進民福然幟標共和實必名副廼能和其未和平其不平而民福克進滇持上義護國靖國犧牲孔多無非欲和其未和平其不平俾發揚共和真諦而永永保享兹幸此義共明咸思順世界和平之趨向亟圖争息免苦吾民俾得食共和幸福於是南北議和機動而京津寗滬閩鄂湘粤等處和平會以次設立期成促進各殫厥心在野名流復思整一步趨出而聨合滇人想望和平素爲眞切固應同標外幟藉表積忱并思研貢蕘言期毖隐患蓋國歷七稔大故頻興菁英銷亡國將不國如再蕭牆變作即陷淪胥斷不能再作一時苟安之圖難副永久和平之望歐戰旣終開大和會内閧銷弭冀列和席以保國際地位此固宜然而領土關稅裁判兵事等種種方面如何期與同流而克保獨立均宜乘此時機助與論以謀轉捩又何能專營一國之私致昧世界和平之恉時流有言和平契約當在國民間非在政府間矧國爲民主民各負責民意是衷應發羣策各方睿哲諒具同情是用　宣尚希鑒正 
[李厚基致李純電]  
　　辨明無臧軍進攻事閩省劃界停戰由黃培松與陳炯明商定實行後連日兩軍頗甚安謐日前國務院忽來急電詢問臧致平軍進攻沙樞小波嶺是否確實并責李督不應於停戰期内違令進兵妨碍和局李以此事毫無影響除電覆國務院外特致蘇督一電其文如下南京李督軍鑒頃准國務院馬電開據蘇督電稱岑春煊等電稱方聲濤來電謂臧軍進攻沙樞小波嶺一節閩省自奉令停戰以來前方軍隊均嚴守原防從無絲毫逾越範圍而彼方乘此時間始則攻我莆田涵江繼又攻我福清永泰後又攻我尤溪事實具在詎可隐飾且每攻我一次必先造謡一次迨經詰問又復一味支吾此次方聲濤電稱臧軍進攻沙樞小波嶺等處匪特無此情事抑且毫無影響似此揑詞聳聽又係故智復萌别有用意除電復外敬乞我公主持公道嚴　電阻止勿圖攻免因一隅牽動和局幸甚感甚 
[鄂省所得之軍訊]  
　　陜南之平利縣素爲援陜鄂軍張聨陞所部與南軍王安瀾所部之第一道火線自停戰令下劃界分守南軍駐西北鄕鄂軍駐東南鄕惟縣城無險可守兩軍均未佔領日前玉安瀾之參謀長徐伯勛率兵二隊親至該縣籌餉鄂軍以在停戰期間擅作軍事行動當派劉團文瑞由洵陽督隊前往包圍將該參謀長擒獲就地槍斃聞此事已激動南軍之反響矣　　鄂西靖國軍所佔地點僅施南所屬恩施宣恩來鳳咸豐利川建始及鶴峰七縣總計佔地不過七百餘里西南均與川湘之境毘鄰東北與秭歸巴東野山關及宜昌側面之大支坪平善壩劃界正面即宜昌以上之巫峽火峰涪石均爲上年之戰區刻黎天才駐紥䕫關所有火峰涪石兩線均爲北軍李炳之所守故鄂西劃界一事極爲簡易刻聞已由王樹功旅長與靖國軍首領接洽實行劃界兩不侵犯以待和會解决　　鄂北邊陜之區由王督責成襄鄖鎮守使張聨陞布置邊防并嚴令防軍不准越境助戰平利白河等處係王安瀾王天縱所部駐紥之地對於鄂境聲明决不侵擾故兩軍在數月間並無滋閙兹聞王安瀾所部對於川軍剌害蔡濟民非常憤慨已於本月初由平利撤至巴東刻下利屬防兵係王天縱所部填紥昨張使將上情電告王督矣　　上游警備總司令吳光新氏辭職聞已由中央核准將所部二旅改練國防軍第四師惟該軍駐防鄂西刻雖正式停戰然一時未便撤防特電商鄂督先行换防即將劉文明李炳之汪樹璧三旅抽調回北改編成師以駐荆第八師王汝賢所部開往宜昌前方擔任填防事宜刻正在佈置進行中 
[湘財廳請維持茶業]  
　　湘省茶業向爲出口大宗每交春令茶商携欵出採辦運赴漢口轉運出洋嵗計五千萬斤左右國家之收入釐稅亦約可得五十餘萬元財政經濟兩項之活動胥賴乎此近自軍興以來金融枯竭商業停滯本年茶商因資本缺乏而銀行又不肯從事於放欵以致茶商大窘至今未能開市倘不及時設法則山户運商兩俱失業於社會經濟固屬影響至鉅卽國家稅收亦驟失此大宗鉅欵聞該省財政廳長劉淇昨有一電至京分呈院部瀝陳各種情形請特飭中國銀行撥濟湘省分行現洋一百萬元俾便分給熟悉茶務之殷實行號轉貸茶商藉資周轉至利息一層仍請按照漢口市面稍爲輕減還期卽依茶市慣例酌分兩期每三個月爲一期等語想政府或能照准也 
[湘省遣送敵僑紀聞]  
　　自遣送敵僑回國條例公布後湘省張敬堯即遵在省公署内附設敵僑臨時檢查所辦理關於遣送僑敵各事宜昨該所已發出通告云本所奉内務部遣送敵僑回國通知書文曰兹依據處置敵國人民條規第三條認爲必要時得令其出境之規定並爲出境後之便利已僱定船隻停泊滬埠仰該敵僑預備一切限於二月内起程抵滬會同上船勿得自誤特開列各條件通知遵照等因合行通知該敵僑一體遵照　　湘省對於監視敵僑之責任以迭經變亂之故不免有所放棄近自實行放逐敵僑回國始特别嚴行視察現在如瀏陽門正街之德領署南門外社壇街之内地會及敵僑所開設之公司行棧均由湘政府特派軍隊常川駐守並由警廳特派暗探嚴密防察各警區巡官長警亦令留意監視　　各省敵僑財産應由交涉署派員查明分别清理現在湘省代理交涉員王内坤已遴選委員多人前往各屬切實調查逐一造具册籍以備查考此項委員日内即將分途出發　　敵僑臨時檢查所昨緘長沙總商會云逕啓者現奉部電敵僑遣送回國後所有財産應由該管人員及地方官廳接收管理等因奉此故所查省城内外各洋行公司領事府内地會及各縣等處僑民回國旅費概由我國政府擔任則所有貨物不能任其轉售所有財産不能任其携帶除由敝所知會警察廳隨時防察外相應函逹貴會請轉知各辦莊於敵僑滙兌時將欵扣留電知本所派員查辦如有假託華人名義滙至各埠或外國者煩將滙兌人名居所詳細詢明以便調查至紉公誼 
[江西銀行定期發行鈔票]  
　　江西銀行成立之聲浪喧傳已久迄未見諸事實其遲遲未能遽行開幕者（該行籌備處早已上市交易然並未正式開幕）蓋因該行籌備期間之主任人員如龔鄒二氏尚未布置齊備耳兹聞該行所招股本已將及額是以由龔梅生鄒毅丞二君迭次商請楊財廳長轉呈財政部准予發行鈔票以資擴張營業此項部覆亦已到贛故該行特定於三月一號發行銀元鈔票四十萬計分一元五元十元三種又擬商之財廳續發銅元鈔票十萬至該行成立之期聞亦定於四月一號至遲亦不過五月間云 
[九江近事]  
　　遣送敵僑出境此間官署辦理甚爲忙碌連日袁知事韓警廳長同赴牯嶺查勘敵僑財産並調查應否遣送人數以便呈報　　南潯鐡路延長至廣東潮洲其借欵聞已磋商成熟將　　於日内簽字該路坐辦張毅晉京聞與此事有關　　陳贛督去嵗因水土不服移居廬山後即有駐節九江之說此次回任已勘定岳師門外洋房一所（現爲砲兵營譚營長居住）用爲行署特派王參謀來潯修理以便夏秋駐節之用　　贛西鎮守使方本仁由湘鄂繞道來贛於昨日乘輪抵潯旋趁南潯車晋省謁見陳督面禀要公並聞方使有調任江寗鎮守使消息　　九江郵務局擬在賓興洲地方建築新局呈由省局派郵務員蔣雲峰來潯勘得該洲丙等地址六畝尚屬便利業經繪圖呈請交通部核奪並函知賓興洲事務所俟部令核准即行備價承租　　映廬電燈公司被炸之電缸蓋業已修理完善昨日照常開燈　　此間食物因柴價過昻亦相繼抬價較平日騰漲一倍紳界爲維持貧民生計起見已函請官廳出示平價 
[皖省近事]  
　　新省長吕夑甫前在蚌埠曾與倪丹忱氏面商劃分權限及用人行政方法故吕氏下車後首將署内從新改組分設總務内務敎育實業四科各科職員大加淘汰聞不久將有大批知事撤换凡隸某系者皆大爲恐慌新財政廳長胡思義昨由寗乘江永輪船於今日抵省准明日接篆視事　　皖紳現以蕪湖米釐公益捐欵（嵗收三千餘元）就省垣組織苦兒院以敎育贫民子弟自謀生活爲主旨業經擬訂章程呈請當道核准擬於本年春季始業開校省議會因有要案核議特提前開會昨又通告各議員准於二十四日行開會式三月一日開議務祈早臨省垣以便開開討論 
[蕪湖快信]  
　　馬聨甲收束樟樹軍隊將次告竣定二十五日起程二十八日回蕪小住兩日即赴蚌埠編制軍隊聞皖軍共編成四個混成旅　　新任蕪關監督王守善於二十日乘鳳陽丸來蕪行轅設公安旅館定二十三日接事　　新任皖財政廳胡思義於廿二日乘江華輪過蕪赴省垣視事安慶道尹徐鼎康是日亦乘江華輪過蕪赴省蕪湖粤商各米號客臘至今由蕪報運赴廣東之米將近百萬石米價因而飛漲上等米已至七元中米六元二三角食力者苦之　　蕪湖基敎青年會二十一日午後二時開成立會海陸軍警政紳學商各界到者二百餘人 
[張文生剿匪之兩捁電]  
　　其一北京大總統國務院參謀部陸軍部參陸辦公處鈞鑒竊據職部司管帶青山王管帶福生報稱管帶等於二月十七日清晨由碭會同出發向東北游擊午刻抵唐寨探悉匪首王鳳春孟昭朗率領悍黨并由魯竄來之匪約有三百餘人盤踞唐寨西北之揚集閈莊一帶勢極披猖當即籌商會剿辦法青山率全營任右翼第一營屈哨長二營紀哨官及警隊唐區長各率所部任右翼福生率胡哨官機關槍大砲任正面同時進攻匪等扼要抵抗兇悍異常鏖戰至兩時之久兵士勇氣百倍連將匪佔各莊奪回匪勢不支紛紛奔竄跟追至二十里之遠斃匪約四十餘名傷甚夥奪獲槍十三桿時因天黑遂令收隊擬明日再行搜索是役三營兵士王恩賢三營兵士安然信等受傷餘無恙等情據此除飭該管帶乘勝搜捕外理合肅電陳報代辦蘇皖魯豫四省交界剿匪事宜張文生皓印　　其二北亦大總統國務院參謀部陸軍部參陸辦公處鈞鑒竊據馬隊分統尹鳳山報稱探有悍首趙忠獻于儔田任秃子祝得田等率黨百餘人竄踞敬安集西南林唐府一帶肆行擾害當派副官吳興隆帮帶李振興於二月十五日率隊前往搜剿及抵該處匪已聞信先逃適值天晚暫駐軍於李單樓次早拔隊游擊中途忽接張集圩董張承恭飛報匪衆竄入張集東四五里之士樓大莊朱集郎莊等處副官等立即督隊馳剿一面知照附近七十四旅唐連長及敬安范樓張集各民團速往協助我軍自下午一時開始圍擊匪亦恃衆抵抗戰逾數小時匪猶未退副官等情急開砲轟擊莊内火起匪衆譁然立帶各隊乘勢猛攻連奪數莊擊斃焚斃十餘匪傷二十餘匪生擒身受重傷悍首祝得田一名當場正法匪勢不支冒火奪路潰逃軍團乘勝追剿傷匪無數奪獲子彈十五排人票五名餘匪遠颺時天氣黑暗加之交戰一日人馬飢疲隨飭收隊等情據報前來理合轉報核辦等情據此除飭該分統督屬乘勝嚴行搜剿務清餘孽外理合肅電陳報代辦蘇皖魯豫四省交界剿匪事宜張文生叩皓二印 
[杭州快信]  
　　寗波浙軍軍醫院曁十六團醫務所日前失愼經楊督派參謀錢謨查辦現將該團軍醫官吉拉敏留守尉官程途各予記過罰薪其管理之二團團附丁宣領餉未回免予置議　　杭州錢業新訂規則二十一條金融評議會不允通過現議定概不入欵外行受窘已有人發起金融研究會藉圖補救　　國務院僉事屈議今日公畢乘早車回京　　鄞縣知事錢人龍因疏防韓市某典傷斃事主刦案奉省令記大過一次　　財政廳長張道生昨委董熙堂爲樂清統捐局局長　　敎育廳長伍仲文委任葉桐爲景寗縣勸學所所長　　省敎育會公推秦炳漢李傑赴滬爲和平會代表　　吳興縣血手案高審廳訂於明日集訊　　八年度浙省司法經費預算案業由高等審檢兩廳編造完竣共計五十一萬四千餘元 
[南京快信]  
　　中央電李督令將籌辦和議一切經費即在國稅項下動支詳列表册呈報　　會議辦事處已完全取消所有一切招待未盡事宜現責成田寶榮李登科二人辦理以資結束　　省議會二十八日開臨時會各屬議員到省者昨日簽到已有九十餘人　　李督特派駐滬之白堅武昨因要公來省面謁李督陳報一切　　米糧問題李督齊省長决定拒絶開禁聞在省之省議員昨日在金陵春會宴亦一致主張嚴詞拒絶以維民食　　敎育廳長符鼎升因丁母憂請假回籍治喪聞昨奉敎育部令核准由第一科科長龔仲周暫代　　張瑞璣已抵滬與唐朱兩總代表會商赴陜劃界一切事宜聞今日晚車將由滬來寗李督諭副官處派員赴車站迎接　　聞熊秉三暫不南下劉揆一張仲仁因聨合會事昨日晚車由寗赴滬　　李督昨在署宴姚錫光齊鎮守使何參謀長王副官長陪席　　長江巡閱副使王廷楨昨渡江與齊鎮守使會商浦防聞皖境又有匪警擬派兵截堵以防竄入蘇境　　徐州鎮守使張文生昨電軍署報告已派兵六營協助魯督剿匪即日由徐拔隊　　李督派汪瑞闓赴滬聞有重要任務　　海州鎮守使白寶山蘇常鎮守使朱熙昨日均已遄回防次　　第七十四旅旅長陳調元昨來省住交通旅館　　胡思義已交缷淮安關監督篆昨來寗卽轉輪赴安慶省城到皖財廳長任地方通信 
[蘇州]  
　　絞决因姦謀命犯吳縣温知事奉到高等檢察廳訓令轉奉大理院判决崇明縣屬王朝福因姦謀命判處死刑一案依法執行等因二十二日派委承審員帶同法警馳往分監會同高等檢察官將王朝福由監提出騐明正身執行絞决　　城樓發現女屍續誌胥門城樓發現女屍報縣相騐各情已紀昨報兹悉該女屍係住居學士街六十八號門牌王姓之女其夫蔡姓在常州某機關充僕役當由女父王某到塲認明據伊父云係二十一日下午出外聲稱往百花洲某姓家义麻雀不知如何在此間斃命旋由女父親摸女屍衣袋内有當票一紙水烟一包别無他物至下午四時縣署派藍承審員蒞塲相騐騐得該女腦後連左耳處受石傷一處最深處一寸三分腦漿流出因有身孕故下身胞漿水流出頗多似係跌傷身死惟面部有血據稱係七孔流出者即由屍父具結自行收殮惟該處素非行人大道如何在該處跌死頗滋疑竇現經縣署派探調查核辦云 
[無錫]  
　　米業整頓規則錫邑黃泥橋段各米行代客押用貨欵向章照本七折或八折近則照本用足抑且憑空借宕各米行受此損失者頗爲不少故該段段董蘇養齋君特於日前召集各行執事在黃泥橋米業事務所籌議此事當提出六條付之公議表决後印發傳摘錄於下（一）今嵗爲始仍照貨本七折抵用（一）上届未清之欵仍由經放人負責催償（一）各客堆貨代向銀行錢莊押欵大致冬間均包來春三底之期至期須償足填本利息方可再擱否則聽憑債權者照市變賣餘則找還虧則照補小麥用欵以三個月爲期至期如不償填本利亦照變賣例辦理（一）各行各出信洋三十元存於元大行按月八釐生息每至年終分别散還（一）違貲已上各項規則一次即將信洋提出十元充公如屢犯屢罰信洋售罄仍令罰欵之家再出信洋三十元存放元大行如果不遵該章本届較斛即行停止（一）各行如有違約被人察出由該行執事人負責 
[鎮江]  
　　會議創設農摥案縣公署奉省令頒發模範農塲辦法通令各縣知事尅日籌辦每縣農塲最少以五所爲限云云倪知事遵即備就公函召集所屬各董於二十三日下午二時到署會議以圖進行　　陳參謀來鎮李督軍近派參謀陳敎懋調查各屬所駐軍隊軍紀風紀及駐防是否得力已由寗出發聞即將來鎮 
[揚州]  
　　缉私水師駐防地十二圩緝私水師張營長現以所部帆舢巡船修理工竣於二十二日令飭各船分防要隘計營長座船駐十二圩盛湘碼頭第一連長陳泰來領帆船駐三江口船長宋鳳鳴領帆船駐十二圩中興碼頭船長童常仙領巡船駐沙漫洲船長許成銀領舢板駐帶子溝第二連長楊彛領帆船駐南京草鞋峽船長袁棟材領帆船駐龍門口船長虞克榮領巡船駐朴樹灣船長劉紹文領舢板船駐揚州三义河第三連長劉廣和領帆船駐大河口船長楊友勝領巡船駐揚州寶塔灣船長章增元領舢板船駐舊港第四連長宣家齊領帆船駐泗源口船長史殿珍領巡船駐十二圩中碼頭船長章國卿領巡船駐十二圩中鎮碼頭　　瓜洲添設稽徵局瓜揚相距祗三十華里除貨物稅（設瓜洲）而外尚有揚由兩關（一在揚州鈔關久一在三义河）及揚州關子卡（設瓜洲）稽徵稅欵現揚由關監督李又塵以瓜洲爲出入内河外江之總口特在該處設立稽徵局一所以備盤查貨稅二十三日函致縣署出示保護　　平均實業警察捐本埠實業尚在萌芽時代佟知事擬極力提倡惟苦無經費現查人力車捐每月納警捐四角實業捐祗二角特於二十三日令行警所從本年一月起警捐與實業捐平均徵收（即每項三角）以期興辦實業 
[安慶]  
　　政務廳長之去就安徽政務廳長鄒日煃由前黃省長呈請中央任命黃省長出缺後即行辭職後任劉龍李皆慰留現吕省長來鄒又上辭職書吕已委鄒爲承審處處長兼省公署高等顧問不知鄒願就否　　省議會開會省議會前由省令召集期於二月二十日各縣議員陸續來皖二十日三時正副　長及各議員均到會行開會議式聞此次召集係爲警備隊附加正稅七分一案此項稅欵業飭各縣存儲究竟是否遵照部議打消或核滅應提前議决以免虚懸惟議員尚不足法定數須俟到齊後聞會討論撤除守門軍隊皖垣各城門由軍隊會同警察嚴守爲日　　已久現南北戰事已息省城已無戒嚴之必要地方治安自有警察擔任倪督已令安武軍第八路四營管帶高保眞將各城門軍隊一律撤回本部訓練雜評一 
[陜西問題之責任者（邠）]  
　　時至今日殆無復不可解决之問題矣以偌大之歐洲戰争已有凡爾塞之和議以偌大之南北戰争已有德總會之和議宜乎種種問題無不可解决者而今獨以陜西問題聞　　陜西問題先有停戰之命令繼以内閣迭次之聲明宜若不復有問題者然南方之詰責北方之辯護一方之告急一方之報捷羣電紛來令人欲不擬而弗得抑又何也　　捨戰言和其不满於一部分人之心理人皆知之然爲政府者當以全國之心理爲心理而不可以一部分之心理爲心理當局亦寗不知之知之矣而必閃鑠趨避於此中又奚爲者　　我固謂所謂南北者非單純之心理也南之中猶有南而北之中猶有北也惟其複雜乃若有不得不委曲遷就於其間者惟其委曲遷就乃於明知其不可者而不卹勉强爲之其幸而有效則以博得一部分之歡心焉否則本非我心所欲云可爲世人所共諒而今兹爲之無傷焉　　我敢正告當局曰當局者須爲有責任之言愼勿以世人之共諒爲退步而謂世莫予智焉 
 
 
 

Page 8

 
 
   
 
 

Page 9

 
 
   
 
 

Page 10

 
 
北方議和代表之一 
方君樞肖像 
方樞字立之安徽定遠人曾留學日本卒業於早稻田大學民國成立後任法制局參事及政事堂參議等六年任法制局長南北議和任爲北方代表之一 
本埠新聞 
[和平會議紀事（四）]  
　　會議辦事處公布二十四日第三次會總代表及代表均列席討論關於陜西問題朱總代表允致電北京再飭前方將官嚴行遵守五條辦法二討論關於軍事協約及一切附件事項朱總代表接北京覆電允抄交本會公同閱看嗣後論及八年公債案及湖南問題均分别交審查遂散會　　聨合通信社消息昨（二十四日）和平會議開第三次正式會議兩方代表就席後首提出錢内閣答覆和平會議電文當衆宣布大旨謂中日軍事協定全案日内可以抄寄至參戰借欵發源於歐洲戰争須俟歐洲和局告成後始可停止現尚在條約效力拘束中不容中途變易云云南方代表對此大不满意次由唐總代表就陜西問題向朱總代表嚴重質問大致謂迭接陜西報告十三日以後陜省戰事仍未停止貴代表所允完全負責究竟如何辦法朱總代表允再電北京請錢内閣嚴電陜省陳許諸人切實遵照李督勘電五條辦法妥愼辦理又次南方代表提出反對八年七釐公債案又反對七年短期公債案湘籍南代表彭允彛君提出湘省災情救助案雙方討論良久决定交付代表審查會審查當由南方指定審查員胡漢民劉光烈（南）吳鼎昌王克敏（北）四君俟報告審查再交大會討議湘省災情救助案之内容據彭允彛君面告記者謂湘省今次被災奇重因戰事所受犧牲又爲各省之冠加以地居南北要衝四次革命均遭兵革歷任長吏多挪用地方公欵以供中央從未加以清理直至今次公私財産掃地以盡政治組織敗壞無餘而金融枯竭民食不給尤爲朝不保夕和平會議不知何日告竣而湘省現狀則已迫不及待請提早議决救濟方法於金融民食兩端予以相當解决云云　　平和通信社消息今晨九時開會唐總代表質問朱總代表旣已聲明十三日如陜再發生戰事當負責任今據十估任君十五日來函尚稱乾縣盩屋戰事日烈究竟對於陜事能否負責又參戰借欵當然停止交付何以錢閣覆電仍稱不能中止似此悍然不顧足見議和毫無誠意席間南代表熊度均異常激昻朱總代表亦似以唐言爲然唯唯應之現唐已電北京政府嚴詞窮詰同時朱總代表亦已再電力争並促將各密約及附件從速鈔寄和會宣佈刻下最重要这問題莫過於參戰借欵各密約及陜戰等等不獨南方認定爲和議之先决前提即全國人民亦見此爲安危之大關鍵若仍優容寡晰坐令全國政治永成壟斷之局則和議不啻成爲無意識之舉動且此數端如不先爲解决南方亦决不欲再提議他項事件則和議恐眞不免宣告决裂矣八年公債案及南代表彭允彛君提出之湘省災民賑濟案均交付審查雙方指定胡漢民劉光烈吳鼎昌王克敏四君爲審查員俟審查報告再開開續議錢閣來電稱八年公債案已提交新國會云云唐閱之大債已復電嚴詰謂國會問題尚未經和會解决以前遽將此案提交新國會是否意存挑釁云云明日開議湘人請願罷免張敬堯事　　中孚通信社消息二十四日開議唐紹儀先提出于右任電告陜督陳樹藩所部劉世瓏於十五日進攻南軍一事向朱啓鈐質問朱答以停戰五條辦法十三日方始宣布陜省僻在西陲或十五日陳樹藩尚未接到五條辦法之電報即便接到亦斷未及轉行劉世瓏容電詢再答覆唐承認次由唐紹儀據湖南善後協會及湖南醴陵同鄕等速定湘省善後請願書提議撤退雙方在湘軍隊并撤换張敬堯督軍請由雙方付審查朱允諾南指定章士釗彭允彛北指定方樞徐佛蘇爲審查員章彭徐三人皆湘籍定能爲湘人謀利益唐朱之分别指定蓋亦有深意也朱啓鈐報告二十二日電京請寄閱軍事協定約文一節已奉覆约文全部錄寄惟并無附件且已電由陸專使將全文在巴黎和會宣布更無秘密之可言等語唐紹儀承認俟該約寄到察閱後再議 
[關於陜事之函稿]  
　　于右任君來函上海申報轉各報館鑒武人專政護法軍興西南首義陜西繼起右任間道歸來改編師旅維持地方原欲早紓國家之難乃自撤防令下已三閱月北京用遠交近攻之策遣許張所部四旅之衆先後入關合之鄂晉甘三省之軍其數已逹八旅自潼關至隴縣東西屯紥亘數百里加以陳樹藩劉鎮華劉存厚管金聚各軍互爲聲援與我激戰攻陷我武功襲取我　寶盤據我興漢摇蕩我邠隴韓邵我軍計圖自衛會同靖國第八軍竭力抵禦於興武之間者月餘以待陜閩問題之解决及聞北京疊下陜西主部停戰之令右任即令前線各軍均取守勢並退出扶風作避衝地以示讓步而速停戰之進行意謂敵軍於此即當遵令停戰何圖陳氏禍陜心猶不死加以許管之軍違令作戰攻我益亟今乾縣被陳許圍困求援日至盩屋被劉鎮華包圍月餘勢將不支而東路蒲富臨渭等處陳軍復時來攻我我軍東撑西拒唯日不給陳氏又欲遣兵繞道屯紥北山以爲四面包圍之計比聞綏遠蔡成動派李際春一旅已至榆林錦鷄灘三道河又時事新報二月八日載有新段軍（國防軍）宋子揚旅奉令開陜專電觀此則陜西現在及將來之戰事可以見矣推北方之狡謀與陳氏之用心無非欲趁閩陜問題争執之際和議未開以前剪滅我軍之勢力然後已則是暗幕中仍爲主戰派所執政陳氏違令作戰實默合其心理又復裝聾賣啞以愚世人滬諺所謂（假痴假騃）庶幾近之此不過敷衍和議之門面已耳何嘗有絲毫停戰之眞誠哉故自閩陜問題之起始也以軍匪之争執延宕之繼以停戰劃界辦法之商酌延宕之今且以監視調查各員之選擇延宕之其延宕之日愈久則陜西所受之戰禍愈深北方之計愈得則和議之破裂亦愈近而國防軍之編練亦將完成矣愛和平者固如是乎如曰陳氏跋巵非一命令所能禁制然則煌煌政府不能制一悍將謂他日能统一中國其誰信之抑右任更有欲言者川滇黔陜軍聨盟已久陜軍如被攻日急川滇軍又豈能坐視一髮全身牽動大局使陜變爲更大之戰場固右任所痛心使全國國民希望之和平翻成逝水亦豈諸君子所甘心者乎觀近日歐洲和會中日之争議日本對我要挾無禮已極積威之漸使人寒心伏望諸公鑒内争之未寗愓外患之將至極力鼓吹一致主張以息内争而捍外患則國家前途庶有　乎右任不敏苟利國家死生以之不每于右任上二月十六號旅滬舊國會議員致唐總代表書少川總代表閣　　下前爲陜事公陳意見未奉賜復同人等以爲陜西事件關係全局安危前軍政府迭次聲明謂陜事未解决以前和平會議不能開會近同人接于右任本月十五日來函北軍攻陜非常激烈足見北方蔑視南方毫無議和誠意我公旣係總裁又兼和議代表對於陜西事件辦法又段祺瑞所借之參戰借欵餘欵一千七百萬元北方於和議期間遽行收欵此事果確實有何和議可言本月二十四日旅滬同人爲此特開會議公推李夑陽焦易堂姚桐豫丁象謙四君來謁我公面詢一切事宜即祈接洽爲荷此請籌安陳毅周震鱗楊銘源李燮陽姚桐豫劉祖堯李錡張書元陳家鼎王試功居正牟琳彭介石方潛陳義丁象謙陳九韶賀贊元王法勤張我華彭養光陳榮廣茅祖傳夢豪郭人漳彭漢遺焦易堂王乃昌同啓　　旅滬陜人致永久和平會函旅滬陜人楊銘源周愚夫康寄遥党仲昭姚鑫振王炳靈等昨致中華國民策進永久和平會函云昨晚接于右任張鈁二君來函（十五日發）云北方雖下令停戰而陜局東路劉世龍進攻更烈西路盩屋乾縣被圍如故惟張錫元來函允以函約许蘭洲相約罷戰然能否實行尚在不可知之列前蒙貴會救護陜局無任欽佩特以北方圖陜之野心未戢而和平前途之破裂堪慮仍請諸公再本酷愛和平之熱誠發爲正誼讜言警告雙方代表則不特陜西一隅之幸而亦全國之幸也 
[湖南善後協會上南北會議各代表請願書]  
　　湖南善後協會代表聶其杰左宗澍陳炳焕曾繼梧張孝準袁家普覃振張宏銓王猷荆嗣佑王祺羅良幹曾毅吳應圖鄧雲鵬等爲湘省被兵奇重民不聊生謹擬善後救濟各條欵呈請列入會議議决次第施行以惠災黎以維湘局事（中略）同人等避居滬上九死一生遥睇故鄕心酸涙迸痛定思痛無以爲懷謹就愚陋所及擬就湖南善後救濟條欵數事並另具印行湘災紀略醴陵兵燹紀略二書附呈備考幸垂鑒察所擬湖南善後救濟條欵如下一請求速行撤换湖南督軍兼省長張敬堯以除民害二請求將南北客軍盡數退出湘境並請嚴定限期由吳佩孚師長馮玉祥旅長統兵監視防護以免沿途刦掠三湘省原有軍隊及新招軍隊之久餉遣散等費及以後之軍餉統歸中央支給不由湖南地方擔任其應如何裁撤及酌留幾何由和平會議解决四請求中央於善後借欵内撥洋三千萬元爲湘省收回紙幣及各種善後救濟撫卹之用分六項如下（甲）收回各種紙幣需洋一千五百萬元（一）湖南銀行兩票約一千一百餘萬兩（一）各項銀元票約一千二百七十餘萬元（湖南銀行歷年所發者約九百餘萬元軍興以來湘西軍用票約一百七十萬元湘南軍用票約二百萬元總計約一千二百七十餘萬元）（一）湖南銀行銅元票約一萬一千萬餘串又湘西軍用銅元票約四十萬串（按上項紙幣軍用票應請中央政府查照民國三年廣東收回紙幣成例須由中央從善後借欵内最少撥洋一千五百萬元一律限期折價收燬）（一）湘軍臨時借入人民錢穀發有證劵者約計三百餘萬元（按此欵皆湘省各軍駐紥各縣臨時借用者經確實調查數目後應請於軍費項下撥還）（一）裕湘銀行銀元票一千萬元現銅元票三千萬串（按裕湘銀行係湘督張敬堯私設右列銀元現銅元之數雖係擬發或未盡數發出然無論多少應責成張督自行清理兌换湘省不能擔任收回）（一）朱澤黃所發軍用票及穀債共約五六十萬元（按朱澤黃所部旣係國軍有常給餉項所借民債應請從軍費項下撥還）（乙）各縣設立農工貸本銀行需洋五百萬元（丙）各縣設立男女簡易工廠收集衣食住俱無之流亡難民約需洋五百萬元（丁）治療傷民傷兵病院及赡養費約需洋三十萬元（戊）賠償公欵及修復公家建築物如衙署議會公所學校商場工廠農工商會敎育會善堂義倉橋渡祠廟寺觀之屬約需洋三百五十萬元（已）善後局用及清鄕費約需洋一百二十萬元以上六項合需洋三千萬元十五請求普免全省田賦釐金三年其在免賦期内之湖南行政經費應求截留本省印花稅烟酒公賣稅印契稅礦稅等充之不足由本省鹽稅項下撥充六請求中央查照上年滇省撥還團費之例撥還民國以來混徵湖南鹽稅之各項附加稅及以後逐年分期撥還以充地方各種政費之用　七陸交兩部積欠湘省墊借各欵四百餘萬元請求即日歸還以資應用以上凡爲善後救濟條欵者七事再四研求皆屬省無可省緩無可緩者鳴呼誰非黎庶天下庸有無國之民屬在清夷一夫宜無不獲之感謹此請願伏望列入會議准予議决轉呈政府次第施行庶湘局得以久持而災黎有所託命不勝迫切待命之至此呈 
[粤國會議員再致唐少川電]  
　　廣州舊國會議員昨致唐總代表電云唐少川先生鈞鑒前聞先生囑兩院同人無庸紛紛赴滬并促在滬者從速回粤以免國會不足法定人數致同人有曠職守具見重視主權所在感佩何極頃閱報載先生以集思廣益之心羅致海内賢豪備作參贊而膺其選者均屬兩院議員同人等固與有榮施惟念與先生前者主張似不貫澈倘所謂賢豪者因先生之請先生以爲民望而其餘或亦相率雲散則國會停止進行不大負先生初衷耶先生成竹在胸當必有以釋羣疑也愚慮所及惟希明鑒金承昌施鳳岐李瑞椿鄭價維田美峯沈殿之薛珠王憲章張士才白　王吉言恩克阿穆爾馬文焕印 
[徐紹楨等致南北總代表函]  
　　世界和平共進會代表徐紹楨等昨致南北媾和總代表函云敬啓者中華當陽九之運神奸竊柄法紀蕩然賣國殃民天人共憤今幸值歐洲休戰美總統與協約诸國携手剿滅暴力主張人道正義谋世界永久之和平我國悔禍順此潮流亦開和議於上海誠千載一時之會與我代表諸君不分畛域共定國是之良好機會也國民公共之心理所最希望者爲法治國人命財産還我自由則保持合法之國會量移地點自由行使職權則以後事實自可合南北之力量切實進行撥亂反正此爲樞機此國民第一呼籲望卽解决者也至於目前危機最感國民之苦痛者則莫若一面正主張裁兵而國防軍之召募編練著著進行停戰令下而後陜西之戰事愈逼愈緊一面遷延議和一面薄人於險事雖止於一省實爲全國和平之阻此尤國民之大惑不解者也唐總代表受國民之付託當以國民之心爲心（朱總代表當與民更始之秋斷不屑代受他人之過）竊思南北代表同是國民非獨代表政府實在代表國民推誠布公經營八表則一切糾紛無論如何重大皆可迎刃而解否則永久和平之希望所不敢知而逆世界之大潮流福國適以自禍爲諸君不取也掬诚相告惟冀俯採與論造福神州國民幸甚上唐朱總代表曁各代表公鑒世界和平共進會代表徐紹桢丁象謙焦易堂蒙民偉朱饒宙中華國民策進永久和平會會長劉人熙副會長鄒維良曁全體會員同啓 
[廣東永久和平會來電]  
　　廣東策進永久和平會來電云上海中華國民策進永久和平會劉艮老轉唐少川朱桂莘兩總代表曁各分代表鑒敝會於一月晦日宣告成立除前電奉知外刻南北和會開議在卽特推定瘙自由周震麟張秋白首紹南吳燦煌五君赴滬代表除述本會意見乞賜接洽爲幸廣東中華國民策進永久和平會叩嘯 
[促進和平會之近電]  
　　促進和平會覆四川省議會電云四川省議會鑒陽庚兩電敬悉已遵照來電轉呈雙方總代表彚案提議矣先行電覆此請公安國民促進和平會叩 
[南京和議籌備事務所裁撤]  
　　滬上各機關昨接南京前和議籌備事務所齊夑元俞紀琦公函云逕啓者案奉督軍訓令内開前者國務院委任之總代表等倉卒來甯而西南代表尚未派定當經奉准暫設會議籌備事務所以促和議之進行現在會議地點决定在滬業已開議各代表均已離寗所有辦事機關應即裁撤各項員司均應取消統限於本月内一律結束完竣具報備案所有未盡事宜按照粘單各條分别接續清理此次在事各員籌備迅速辦事勤愼各赴機宜促成和議備著辛勞應俟大局解决後擇尤彚獎以資酬勞除報明中央并分别咨行外合亟令行令到仰即遵照辦理母違此令等因奉此本所遵於本月二十日裁撤并將招待未盡事宜移歸督軍署副官處繼續辦理外相應函逹即希查照 
[發電亞爾薩斯勞蘭之新章]  
　　本埠法領事署得大東電報公司通告據稱自卽日起凡發往亞爾薩斯勞蘭之電報已可經過法國電費與發往法國者同 
[關於遣送敵僑之消息]  
　　遣送敵僑事務局會辦蔡廷幹昨與駐滬和總領事晤商關於遣送敵僑種種辦法聞和使意此次所定三月七日實行之期甚促恐内地敵僑不及來滬而蔡會辦宣言政府所定之期無可更變將來尚有患病未去者可一併放洋云　　昨日午後招商局新銘輪船抵滬内有從烟台載來敵僑男女大小三十三名口及行李一百餘件預由該處交涉員電致滬上遣送敵僑事務分局並派員押送到滬該輪進口後泊在浦東楊家渡碼頭旣而淞滬警察廳徐廳長轉令南市第一區及浦東第三區警察署浦江水巡隊等各派巡官率同長警至該處碼頭上輪點收迎護用駁船渡至大逹碼頭上岸一併送至普益習藝所暫居候分批遣送　　前晚（二十三）八點五十分時滬杭火車駛抵南站載有黑龍江督軍公署副官少校吳文炳率同隨員三名憲兵四名步兵十二名護送旅居該省之德國僑商三十五名内有婦人二口携帶行李七十三件到站後即由駐滬京畿憲兵第一連目兵蘇常斌等五名並淞滬警察二區第三派出所巡長王良功等接收照章保護立即送往普益習藝所暫居以便彚總遣送回國　　前在浙省莫干山僑庽之德人梅色（譯音）於前日來滬與德國保護籍之某女郎行結婚禮該德人原擬結婚後夫婦偕回莫干山僑居兹值遣送敵僑期内不得再入浙省惟該德人之行李物件尚在該山爰特呈由敵僑事務局照准限令於一星期内由莫干山收拾物件回滬以便在第一批内遣送放洋昨該德人已乘車赴浙料理矣　　昨晨小南門外遣送敵僑滬南辦事所有浙江麗水縣遣來之敵僑再明誠（譯音）一人並妻及子女六人又龍泉敵僑奔德偕妻奔舜氏兩人雲和女敎士满志賢一人松陽趙安懷同妻及子女六人共十六人先後投所報到經主事員派警指送普益習藝所候船遣送　　遣送敵僑事務局昨接各處電告遣送來滬候船回國敵僑計山東濟南及東臨敵僑約四十名定於二月二十六日啓行奉天十五名南京二百五十人均定二十五日啓行先後來滬均囑爲接護該局已派定接護員届時分往輪埠車站照料　　前在漢口德領事署爲參贊之德人搿克司門因於去年七月間與德文戰報主筆瓊姆根在滬行使俄國領事之假護照被捕獲解公共公堂訊明判各押西牢一年期满詳解護軍使署核辦兹該兩德人因悉我國政府將遣关敵僑回國爰妥别具禀均願遵照中政府命令回國故由匯司捕房捕頭派一百零四號三道頭西捕將兩德人解送公共公堂經中西官判候核奪等情已誌本報昨晨又經捕房解廨請示卽據工部局刑事檢查科代表牛門律師上堂陳明兩被告犯案情形並稱搿克司門本係德政府派駐漢口之官員現欲請求先行開釋以俾清理經手賬欵後遵令回國等語敝律師反對以上之請求云云而搿克司門供稱如果堂上不能准我請求先行開釋則我在中國經手之各項賬欵不能料理要求原諒繼由瓊姆根訴明要求遵照部令回國等詞關讞員與英卓副領事核供會商之下判兩被告交捕帶回候再核奪管理敵僑財産局昨接總局電開上海陳局長鑒查管理敵國人民財産條例施行細則第十一條擬定該管地方應飭管理敵國人民財産情形隨時呈報該管局又第二項各分局應將管理人民赌産情形隨時轉報備查現在敵僑將次出境各地方該管官廳接收財産情形應令迅速具報貴分局最近辦理關於接管財産事件並希隨時電告以資接洽云云該局接電後查得應行接收敵僑財産其在内地已知照淞滬警察廳接收其在租界者現正與領事團會商仿照前年點收軍械辦法由局派員率同工部局所派巡捕前往執行日内當可解决遂據此情形電復總局查照矣 
[陳貽範再電辭職]  
　　駐滬陳交涉員因病呈請辭職業由省電慰留已誌前報兹聞陳交涉員昨晚又電政府及外交部請准予解職并請迅賜派員接辦俾重要政電中有上海爲各國通商要地當此敵國各人回國之際遣送保管財産等事在在均關緊要决非貽範病體所能支撑再電請求派員接替云云又交涉公署總務科科長秦銘直通商科科長吳葆誼譯員楊念祖又於昨日提出辭去保管敵産事務分局兼職謂因交涉事繁不能兼顧云云 
[反對開弛米禁之函牘]  
　　省議員戴思恭提議嚴申米禁案云蘇省非餘米之區也就舊分八府三州計之僅蘇常鎮以産米著然棄士占其十之三四其餘若松若太若通海則棉居十七八而稻居其二三楊與寗士瘠多曠所産籼稻不爲大宗而如淮徐海之向不亷米者勿論矣此其大略也平均計算常處不足所爲不得已而出於禁也徒以舊日之歷史蘇揚素號繁華近來之市場滬錫較稱發逹外人但知表面不知底藴米商但知攘利不顧危害於是弛禁之說時時而起本會嚴禁之議亦頻頻提出若爲絶對之不相容者試簡直言之使蘇省而果有米可餘何苦而不以輸出又何樂而必深閉固拒其理至易明也故各鎮商會以規復米市爲請本會亦嚴拒之良以一隅之爲益不全省之關係鉅通盤籌議寗可使一隅忍須臾之痛而不敢使全省陷於乏食之境致釀成巨大之風潮而莫從補救可行本會主張嚴禁非因對外而然也此次日本米荒論救災恤鄰之誼假使我有餘積自當源源輸送奚待彼之乞糴更安所用其交涉無如此非蘇省所能也現在嚴禁出口每至春夏之交常有缺乏之慮一經弛禁立致騰漲貧民生計所關勢必激成騷動倘或來源不繼更將陷於絶食之地位此時我更向誰乞糴哉將以濟人先以自殺此公理所無也求人援助不問人之有力與否必以强之此尤公理所無也是故有爲遏糴之說者此蘇省所不任受也餘米不糴斯謂之遏無米可糴安所謂遏本員以爲仍宜嚴申禁令杜絶偷漏至對於日本之請求可由省行政長官將蘇省年來户口日增螟蝗迭見米糧缺乏與日本同一困難自顧不遑等情咨由外交部向日使推誠正告俾其早向他方設法購運交鄰有道不能損已以徇人食爲民天安可芸人而舍已區區之見是否有當請公决　　本埠洋涇市農會會長倪清漣昨寄省議會快郵代電云竊敝區在上海縣境黃浦江之東與南匯川沙壞地相接向以木棉爲大宗出産故農家所置田畝種花者十居其七種稻者十居其三一嵗之中本鄕所産穀米不敷兩月食糧雖木棉出息較勝於米而以其所有易其所無饗飱常虞不給况復有不耕不種男子出外傭工婦女在家紡績者終嵗無粒米之畜全家皆糴穀而食度日之艱倍於他邑平時食米全賴常熟無錫一帶裝運而來故其價必較他處爲昻不遇荒歉平價購糴或可勉爲支撑若如近年米珠薪桂貧苦之家往往仰屋興嗟難期果腹倘再弛禁一經市僧屯積居奇奸商裝運出口市上米價自必日增苦力小民所得工資不能一飽良善者甘作餓莩頑梗者流爲盜賊欲求地方治安不亦難乎漣世居是鄕忝長農會深悉本地情形一區如是闔邑可知維願省會諸公關垂桑梓軫念民艱毅力堅持阻止弛禁勿令運米出口不獨敝邑人民之幸抑亦蘇省人民之幸也敢獻芻蕘尚祈採納 
[米糧囤户之失望]  
　　糧食研究會於去年成立後一般神經過敏之米商囤户咸謂米糧將次弛禁相繼購買打包囤放以待善價而沽詎數月以來輿論反對該會亦發表勿開米禁以是該商等恐蹈上年巴黎糧食同盟故轍乘此米價尚堅不敢久存陸續在申售去以故米價近日已有漸落之勢云 
[江寛案昨日續訊紀]  
　　定星期三再審 
昨日（星期一）爲招商局江寛輪船被楚材兵艦撞沉案續審之期原被方面律師均到庭招商局代表傳筱菴江寛船上大領江瓜得賣司水手等均到庭湖北方而有陳代表等是日英法美丹四領事與商會所派之代表未到庭午後二時許宣布開庭審判長沈壽堃率同陪審官四人出庭即據湖北方面代表律師穆安素聲稱上届庭訊堂上對於湖北省反訴問題及損失是否俟公诉終了接續審理请堂上先爲解决問官謂公訴如何現尚未揣測且俟公訴終了再行進行招商局代表律師麥克樂起立謂對造主張私訴亦已預備對付云云又據穆律師請命前日未經訊完之大領江張沛英到堂以資詰訊穆律師問爾日前所供之語有無更變答無又訊問碰撞情形與前庭所供無甚上下（從略）迨訊畢又據招商局代表律師馬斯德起立聲稱今有江寛船上之瓜得賣司對於碰船情形知之較詳請爲訊問據該瓜得賣司稱名陳長國在招商局已有十年江寛上做四年那天晚上祇知有一船過我在 
 
 
 

Page 11

 
 
房間問可有别船過答没有問有無聽見信號答祗聽見二回聲問有未扳司泰把（譯音）答扳的但係船主命不能不扳問碰船以後幾時出房答船主命我起來始起來問彼船在那裏答在右問畢穆律師起詰該證人你當班是否四個鐘一班答是的問你是日何時接班答八點少三分問有幾班答二班問你交班何人領江答二領江在問你說前邊有一白燈答是問船主爲何到橋上答他自來的問你八點少三分接手以前在何處答在房間問如何接班答有人呼唤問其時船到何處答已過沈家磯問船主在何處接班答在沈家磯接班訊至此穆又謂該證人須將前供之話再說一遍答次次接班如是問你說船主見有一白燈答是問船主與你說前邊有一船來有無命令答没有問是否看見白燈以後呌你轉司泰把有幾多鐘答當舵者祇知專視司泰把之標燈不能望别的及鐘表問船主說有一船其時幾多鐘答不能憶問你終想得出中間相隔幾何答不曉得問你想堂上要信任證言終要實說答實係當舵視一線不能分心問你說不能分心何以船主與你說有一白燈及二回聲你能記得答耳中聽見能記惟目不能視他問你記性很好何以中間隔幾多記不得答聽見者可記問二聲後又一聲何處放來答在前邊問有無聽見别的船信號答我们二回聲他答一聲後來又三聲問何以招商局問你不說答未曾問過所以不說問你所供是否係招商局律師呌你供的答我心裏供出的問第二聲後中間相隔幾何答未記憶問終能記憶答倘若說揣測之鐘點豈非被駁旣不見表何能說定鐘點問你今天到堂之語很似預先呌你的供答没有問題主於第二聲至第三聲如何答祇見跳脚問領江在船所司何事答在舵房司領江事問碰後有無命令答無穆謂該證人在堂所供不曉得鐘點不知道幾同游嬉問官謂該證人三聲之後相碰有幾多時間答祇一歇歇穆又謂詰問證言係要證實事之眞實現該證人所供似同敎供所以未敎之事遂不能說出諉稱不知但不知道很易答的照此證言多是虚僞敎供請求堂上知照理事官按照法律處以應得之罪照所供不知道便是藐視公堂理事官許繼祥起立謂該證人所說一歇歇之一哈哈係中國人之士語照理事官意見並無違法行爲穆律師又起立謂理事官所主張不違法　律師但願如是將來對於楚材證人幸望一體待遇請公堂先下一判决又問該證人你在舵房看見岸上碼頭否答在舵房祇知看燈等事問江寛離岸有多遠答亦不知多少尺數因未量過大約有一隻船之長問船有多長答亦不曉得問比方離開多少答祇能指舵不能向外看問你如何遇救答着救命衣赴岸訊至此問官宣告休息二十分鐘（其接續審理之供與審問水手頭目戴豐泰之供因詞長明日續錄）五時三刻退庭並宣布星期三續審云 
[基督徒尚未謁晤朱總代表]  
　　基督敎徒代表馮釗光俞宗周周世光因對於和議有所請願曾謁朱總代表詎朱總代表公務殷繁無暇會面知照稍停數日訂期晤談云 
[青年會明晚歡迎議和代表]  
　　青年會定於本月二十六日星期三晚八時開會歡迎南北議和代表朱桂莘唐少川諸君等届時並有國樂及演說會各部事業之影戲云 
[自治禁烟會開發起會]  
　　前日（二十三日）下午六時半自治禁烟會假四馬路萬家春開發起會到會二十餘人黃鎮磐爲臨時主席周震勛爲臨時書記員主席報告開會宗旨畢請衆討論章程吳懷疚言草章規訂設總會於上海設分會於各省各城鄕市鎮等語但範圍旣廣流品不齊萬一組織分會者不得其人實於本會名譽有礙似宜規訂資格以杜流弊黃鎮磐謂凡組織分會者如違背本會章程須本人負責并由本會通函各省議會及敎育會請其提倡組織衆贊成穆杼齋言本會草章祗有入會時交會費二元之規訂似宜加入常年費衆贊成穆又謂從今日起吾輩發起人均有重要之責任務須設法提倡介紹會員入會以便早日開成立大會衆贊成買豐臻言自治禁烟實爲當務之急設會愈多烟害愈易撲滅此後宜聽各處自由設會但與本會宗旨相同卽可互相聨絡穆杼齋言本會發起之初尚無醫院倘會員有入會戒烟者當如何辦法楊鴻生言宜暫指定完善醫院由本會約定介紹會員俾予優待吳懷疚言富者戒烟往往不願住院貧者戒烟又無力住院宜於介紹醫院之外兼爲介紹醫生衆贊成穆賈兩君均言醫院醫生均減年價但須先與約定并於會員證書内註明不得轉給他人以防頂替之弊衆贊成顧公覺言半價一層只富者及有力者方能辦到若係赤貧之人則非免費不可王一亭言鄙人擔任介紹城内石皮弄滬南廣益中醫院北市譚家渡滬北廣益中醫院此外南市红十字醫院如何辦法均由鄙人接洽後再行報告并須研究藥品以資贈送又敝處尚有勸戒鴉片圖畫多種尚當送與本會顧韾一毛子堅盛炳華胡寄凡諸君均贊成顧公覺赤貧免費之說至會所一層將來再定或假也是園爲會所討論畢齊至餐室會餐在座者尚有席時康江鍾濬兩君對於該會研究藥品創設醫院咸顧竭力贊助云 
[烟酒聨合會反對借欵電]  
　　中國烟酒聊合會上府院及財政農商部等電云北京大總统國務總理財政部農商部烟酒公賣局鈞鑒烟酒借欵屢次發生疊經呼號至今抱痛今見報載政府又擬以烟酒嵗收抵借鉅欵兩業惶惶如遭水火竊維稅法乃國家主權所繫而營業實人民生計所關若徒利一時借欵而侵及稅權受人縛束大之貽國家獨立之憂小之爲社會經濟之害羣情惶駭待命斯須兩業生機屬纊在即大總統總理保商愛民當必不忍出此伏乞俯念全局尊重國權以蘇商困而厚民生取消斯議迫切瀝陳無任屏營待命之至中國烟酒聨合會全體公叩 
[邑紳愼重浦東電車]  
　　邑紳姚文枬等致北京電云北京國務院農商部交通部鈞鑒有人發起浦東華商電車公司當地人全未與聞譁傳爲外人利用巧立華商名目此事關係主權甚大如向部立案請勿批准上海浦東西紳士姚文枬陸文釐穆湘瑶劉志濤潘光賓朱日宣盛麟書吳韾穆湘玥叩 
[浦東建築兩馬路之發起]  
　　浦東沿浦一帶洋商廠棧林立各廠棧後面如其昌棧十八間十五間賈家角等處工人　集人烟日漸稠密惟附近一帶均屬泥路一經天雨泥濘不堪女工出入時有跌仆行旅殊不便利兹由賈家角公民賈勝發賈星橋等發起集資築路擬從洋涇港口起沿太古棧後迤西至賈家角之西段爲止計長二百餘丈並由公民張質　許春濤王立國等發起建築從楊樹浦對江擺渡碼頭起點沿亞細亞瑞記火油棧後至凌家木橋迤西至新溝沿浜直逹開濼棧西弄口馬路計長三百餘丈聞該兩路辦法均擬築石路照原有面積加闊若干經費均就地設法籌集該公民等以路線兩旁地産大半爲洋商所有道路上界石縱横殊碍交通故均函請洋涇市經董擔任規畫辦理昨已派員察勘規畫進行擬使兩路接通俾臻完善雙方均在着手籌欵一俟集有成數卽行定期開工云 
[軍工路告成後之設備種種]  
　　依周塘軍工路由楊樹浦逹張華浜業已工竣通行往來車輛行人甚爲熱閙路側樹枝亦經遍植兹將關於該路之種種規劃錄後　　辦電燈廠去嵗由裕成工廠主董姓向美國訂購電機一輛電燈泡七千盞及一切應行材料約下月裝運來華俟此項材料抵滬後即組電燈廠預備路側各工場廠學校等裝用閘北工巡捐局長曹履冰亦帮同籌集股本以期該廠成立全路路燈得以裝設云　　築紀念亭該馬路中間虬江橋南舊時塘基向係灣形惟新路告成業已築直塘外民田被路基佔用而塘内灣　處多出地基均經收爲公有現引翔鄕前經董王際亨因該路工程全由軍隊填築故特籌資刋一紀念石碑並建亭一座於該處公地上以資犯念該亭之前砌以石橋周圍開挖荷花池聞日内即須動工云立工巡局閘北工巡捐局距離該路遥遠嗣後一切路政事宜難以照顧故曹局長决定設立一分局於該路中間即虬江橋南公地沿馬路業已勘定基址測繪圖樣預備籌訂預算表呈請盧護軍使省公署核示設巡警署該路巡警現祇虬江橋堍設一崗位由　　引翔港五區三分署派警前往站防往返途遠殊多未便且全路站崗巡邏均付缺如曹局長以勘定局基之側尚有隙地堪建巡警區署擬商由徐警廳長呈请上峯撥欵或設　籌集以期興築署址添設分署以管轄全路警政云 
[杭湖路線測量竣事]  
　　滬杭甬鐵路擬築杭湖支線正在測量迭見前報兹悉該路經行路線共一百八十九英里去嵗冬間因雨雪停測目下經建築副工程司陳翼孝率同測量員從事進行業已測量告竣惟路線所經之處一切橋樑溝渠應如何建築估費幾何亟應詳查呈部聽候核奪昨經該路局長任小山飭知該副工程司陳君從實估計以便核轉 
[軍械解部之保護]  
　　松滬盧護軍使接陸軍部馬電内開上海兵工廠現有應解本部軍械一批除由部填發護照令飭派員起運外仰飭沿途軍警一體保護等因軍署除分令駐滬各軍警妥爲保護外並於昨日分函滬寗路線駐紥之各軍隊查照凡有兵工廠解部軍械經過時務各一體保護云云 
[象山操演魚雷續聞]  
　　南京海軍魚雷學校畢業學員由部派員考試學識頗優兹因實習操演魚雷由該學校函請海軍司令公署派艦前往象山實行演習魚雷藍總司令當派駐泊本埠浦江之湖鷹湖隼張字等艦艇開赴象山以應演習並派聨鯨軍艦往寗運送前項學員赴象操演事畢已於昨日馳回防次聽候調差矣 
[刦案牽涉婦人]  
　　持械糾黨先後夥刦虹口居民周廉甫楊國襄華老三等家值洋一萬數千元鉅贜並拒捕開槍彈傷鄔安平范林郎九十八號印捕拉姆星之盜匪盛江郎陳元海童文惠沈連甫陳福生等被捕獲解公共公堂訊判押候查贜等情迭紀本報兹悉陳福生之姘婦陳嚴氏聞其姘夫被捕將陳刦得之贜洋希圖託人運動被包探金福壽查悉禀明捕頭協同西探目泮林士前往將氏拘獲昨解公共公堂經俞襄讞與英包副領事訊據中西探禀明前情因判嚴氏押候禮拜六日領堂期解究 
[焚斃人命之慘劇]  
　　前晚三時大東門外紫霞殿北首面西樓房竹箱店中不知如何失愼一時冒穿屋頂警鐘樓即鳴鐘告警各區火會急驅皮帶車火龍蒞場施救詎火勢向内延燒内進所住者爲前充十六舖地甲喬芝山後面並無出路喬合家大小一時均不能逃出喬子阿五與伊妻首先冒火逃出頭面等處已被火灼傷喬芝山等見火已逼近即登曬檯大呼救命幸華商電氣公司北廠棧房後埭與之毘連當有工匠錢某聞警急用長梯扒上設法將喬芝山並喬妾喬女及傭婦等先後救出尚有喬芝山之妻周氏現年五十三嵗適患瘋癱之症在牀不能行動錢姓工匠等正擬另行設法已經不及焚斃在内嗣經各火會員竭力澆救火始漸熄是役也焚斃喬之住屋並門面上陳隆興竹箱店姜姓蔑竹店昨晨一區三分所飭派長警往拘火首乃竹箱店主與店夥等均已逃避遂將房主喬芝山之子阿五帶所轉送警廳司法科午後經科員訊明判令省釋出外找尋竹箱店主等到案訊究喬芝山則倩人在火燒場中將其妻屍身扒出檢點已缺少右手餘尚完全惟均烏焦該警所以案關焚斃人命立飭十六舖地甲盧永德投報地方檢察廳請求相騐午後林廳長正欲派員往騐即據屍子喬阿五投廳具狀聲稱奉父命來案請求免騐自願備棺收殮林廳長着候核示 
[部員調查貨價之函知]  
　　總商會近接北京財政部特派駐滬調查進口貨價委員函大致謂歐戰和平後對於進口稅則亟宜修正故調查貨價一事尤爲當今切要之舉曾經奉委來滬組織機關俾可實地調查從事參考以冀顧全國稅民生現當進行之始務請貴會轉函各商董查照嗣後凡遇調查貨價時應行隨時接洽以便將各貨價值列表轉詳等因該會已轉函各業查照矣 
[鹽署委員會查松屬鹽場]  
　　鹽務署近以松江所屬之青村袁浦等鹽場由部會同稽核總所提議擬即查封撤廢惟封廠之後該鹽場等所轄板户鹽灶應如何取締並以後産鹽如何稽查有無弊病均須確切調查特委僉事陳兆焜及稽核總所委員魏柯年運副委員姚毓珂等會同往查陳僉事等抵滬後當與蘇屬緝私宋統領會商昨乘鵬飛兵輪前往青村等處各鹽場詳細調查矣 
[學校消息併紀]  
　　梅白格路坤範女子中學於日前（二十二）下午二時行開學禮學生百餘名先由校董方鴻聲代表張君演說由校長致訓詞散會已鐘鳴四下矣　　哈同路民厚南里共和第二女校於二十三日上午九時行春季始業式該校開辦伊始故學生祗三十餘人聞定於二十七日開課云　　公共租界同孚路求是高等小學校爲注重貧民敎育起見特招免費生十名課讀之外並由敎員陶雪生代爲組織販賣團專爲免費生販賣各種書報所得餘利俾充餐資聞報名時間上午八時至十二時下午一時至五時限以陽曆二月終爲限云　　南市大東門外小橋近設英德文夜社一所分英文德文二課英文以實用爲主預備在社會上辦事且補助日校功課所不逮德文爲預備研究科學另有德文醫學班專爲研究醫學而設無論已讀未讀均可插入定於二月二日七日開學　　本城九畝地富潤里二弄八十五號民新學校内創辦英文夜學校共分四級學費八元六元五元四元不等定於正月二十五日開課 
[青年會徵求會分數揭曉]  
　　四川路青年會第十一次正式徵求會第一届結束已於十九晚揭曉兹將各隊分數紀下（一）安華隊三千二百二十分隊長爲盧緯卿（二）廣大隊三千零七十分隊長爲劉錫基（三）江天隊二千一百五十二分隊長爲周憲章（四）江華隊一千九百五十七分隊長爲聶雲台（五）廣利隊一千八百十分隊長爲陳漢明（六）新銘隊一千三百八十四分隊長爲聶管臣（七）新寗隊一千三百六十七分隊長爲吳藴齋（八）寗紹隊七百八十分隊長爲袁履登（九）新濟隊七百二十一分隊長爲林幼誠（十）南京隊四百二十一分隊長爲西人勞勃君一譯君）總共得一萬六千八百八十二分聞此次徵求會各隊長及隊員均奮勇進行異常出力該會定三月五號閉幕届時定能收美满之效果也 
[慕爾堂今晚開洲藝會]  
　　基督敎各堂之勉勵益賽聨合等會定於今日（二十五）晚七時半在雲南路慕爾堂開第六次游藝會請名人演說佐以各種游戲更請各堂代表報告各該會經過敎務狀况並由益賽會同人備有茗點欵待諸賓又預請龍華益賽會轉邀軍樂隊奏樂云 
[浦東盛氏籌議婚嫁改良之進行]  
　　浦東大團鎮紳士盛礪甫等前因鑒於風俗奢靡婚嫁爲尤甚故仿行松江婚嫁改良會辦法以盛氏家族主義推廣勸導曾誌本報兹悉原發起人尚有盛亮生盛賡伯盛介人盛　梅盛漢珍等一再籌商僉謂盛氏原有保族會名義惟族大支繁人雜言龐在旁觀者旣不解俗奢示儉之義而熱心者反遭以幼凌長之嫌兹保族會職員例應重行推選故擬定期開會討論進行云 
[長警破獲竊案]  
　　浦東花園石橋仁泰銀樓前夜被宵小挖洞入内竊去包金銀手鐲四付自鳴鐘一座及零星飾物十餘件翌晨由該銀樓主開單投報三區警署請求飭緝當經曾署長飭派長警四出偵緝旋赴爛泥渡怡和里拘獲是案竊賊揚州人王鴻明一名抄出原贜數件傳到失主於昨轉解警廳司法科訊辦 
[陳阿華傷勢尚輕]  
　　浦東花園石橋王家溝陳姓家起造房屋坍下壓傷木匠裘阿華壓斃吳學才一事當經地方廳派員騐明判將吳屍交作頭劉阿三並家屬等收殮裘阿華命送上海醫院醫治在案兹悉此案經沈檢察官諭飭該處二十四保二十四圖地保陸佩生往查裘阿華所傷若何據實具復昨午據該保投廳禀稱查得裘阿華現年三十四嵗寗波人此次所傷尚輕連日經醫生診治傷勢大减不日當可出院爲特具復云 
[木匠控告誘拐藝徒]  
　　白漾弄三十一號木作内於本月二十二日走失十六嵗藝徒吳和尚當經該作主黃全發各處找尋無着直至昨晨始將該學徒尋獲據云爲住居小南門爲拉車之混名老金者將其誘出等語即經黃全發投報一區三分所飭警往拿老金業已逃逸乃將二房東談國雪拘送到所由劃警佐略訊一過備函申送地方檢察廳訊究 
[車夫串竊銅元之敗露]  
　　前晚三時有黃包車夫江四林串同積竊汪和尚二麻子（在逃）及放車人徐幹臣等在法租界小東門外陸家石橋舊址東肇康烟紙店深夜挖門進内竊取銅元六十七千裝入麵粉布袋中納於車箱拉回南市適被第十六崗警察張德和查見阻止後江即許以分贜十餘千求免拘解張警佯爲允許令其少待俄由替班警潘鈞發等到來始將江徐二人拘獲連同贜證車輛解入第一區警署由趙署長詰據供稱由在逃之汪和尚紏合串竊等語當飭申解警廳司法科訊究 
[錢業消息兩則]  
　　錢莊一業本爲各項商業之代表各業亦全持莊欵爲轉移去年滬上商業雖然凋敝而錢莊除受倒賬各家外盈餘尚爲優厚惟甬江一埠因滙水轉賬一層錢莊損失甚多是以本年相率遷至上海有益康莊現亦遷申營業牌號改爲益泰已在後馬路覓屋不日開始上市又聞錢業中人言北市滙劃莊將有新局一家添設股東爲葛貝顧萬四姓組合基本十萬兩各股東皆爲鹽商顔料大資本家現正物色經理牌號未定云 
[踼傷頷骨]  
　　北京路源記大器店學徒樓東海昨晚在福建路不知何故與某甲衝突被某甲踼傷頷骨經老閘捕房二百四十五號華捕查見送樓往醫院醫治某甲帶入捕房禀候捕頭發落 
[跳電車跌傷]  
　　江北人李永卿昨日下午附搭某號電車行經浙江路未及車停遽即躍下致跌倒受傷由老閘捕房九百七十六號華捕瞥見前來雇車送入醫院療治 
[機器軋斃工人]  
　　閘北元豐麵粉廠工人孔光發昨午在廠工作偶一失措被機器軋傷頭腦血流被而頓時知覺全失當經廠中執事命人舁往醫院醫治聞因傷過重已於晚間斃命云 
[指控希圖嚇詐]  
　　住居新閘派克路一千七百五十一號門牌之淞滬警廳司法科員孫金章在總巡捕房指控其戚陳壽山范紀生串同雉妓王三寶向寓居法租界之張忠漢購買炸彈希圖嚇詐銀洋等情當由華探目王松濤西探目海明惠將陳等一併拘獲昨解公共公堂請究先據見證張忠漢投案聲稱我與雉妓王三寶向來認識昨至我處託購炸彈我恐被波累即至法捕房報告由捕頭通知英捕房派探將陳壽山等拿獲云云陳壽山延律師到堂代辯向原告見證駁詰一過關讞員得供商之英領卓君判被告等分别押候查明下禮拜一再訊 
[兇犯禁押期满之斥逐]  
　　趙新卿於民國三年二月二十號在元芳路五百零二號門牌某總會内與王伯弟因賭博起釁持刀將王戮傷殞命被虹口捕房包探獲解公共公堂訊明判决禁錮西牢五年期满帶堂再核在案昨届期满由捕將趙解廨請示經中西官核案會判趙逐出租界不准再來 
[冒騙牛奶之押儆]  
　　甬人陳金榮私刻天福洋行圖章書寫字條向全利號騙取牛奶三箱被控捕房派探將陳拘獲昨解公共公堂經中西官訊明以陳冒騙罪已成立判禁錮西牢半年贜給原告領去 
[挑夫硬索力錢]  
　　鄕人劃長華偕妻薛氏前日載稻草一船來滬販賣停泊新閘橋河内因閘北肩運公會挑夫劃炳福周老兒二人向劃每擔索力錢三十文劃長華不允致起衝突薛氏被該挑夫等痛毆受傷由崗警一併拘入四區警署經張署長預訊一過判周老兒劉炳福收押候辦 
[巡官捉賭續誌]  
　　大統路安祥里明振江家與姚福寶所開之小茶館内均因聚賭牌九由四區巡官陳作霖率領長警拿獲賭徒二十餘人已記昨報兹悉此二案已經張警正訊明判頭家明振江之妻陳氏罰洋五元姚福寶罰洋十元其餘各賭客各罰二三元一併開釋惟明振江在途脫逃仍候緝拿到案嚴行懲治 
[婦人不願爲娼]  
　　江北婦人何姜氏近被匪類誘拐來滬價賣與某雉妓院迫令爲娼该氏不願於昨日乘間逸出在克能海路徘徊經二百二十六號華捕查見詰悉前情帶入捕房禀明捕頭諭着轉送公廨留候訊核 
[北京法商被竊案之訊判]  
　　住居北京之法商某氏前被王狄章竊取内藏皮衣手槍等物之皮箱一只逃逸來申當由該法商電致法捕房飭探將王拘解法公堂押候原告投案訊核在案昨又提訊原告延巴和律師代表聲稱原告與被告之父頗有感情故將被告帶至北京從優欵待並送至該處法文書館讀書不料被告心起不良將原告之物竊取來申現原告姑念被告年幼無知請求堂上從輕發落至所竊貴重物件已被質去請歸民事堂期訊追云云中西官判王押西牢三個月以儆原告請追物件一節准予補詞訊追 
[車夫違章肇禍之懲罰]  
　　逹商律師昨至法公堂控稱敝律師日前駕坐汽車至法大馬路鄭家木橋街口前面有黃包車從横路衝出當即退讓詎被後面羅雨生所駕之電車疾馳而來致將敝律師汽車撞壞惟該處乃電車應停之處羅不遵路章開駛求究繼由一百二十六號華捕陳榮德稱是日巡捕在該處站崗見大馬路有原告之汽車馳來故擊手阻止後面之車詎有李榮初所拉之黃包車故意衝出巡捕以李有違章程上前拘捕後見原告之汽車已與電車碰撞是實詰之黃包車夫李榮初供民人之車係向滙芳公司租來自知不合求宥電車夫羅雨生供是日民人祗見汽車在前開馳並未見有黃包車衝出以致肇禍求宥電車公司延巴仁律師代辯一切中西官會判李榮初不應違背章程着押十四天再着車公司償還原告修費羅雨生不遵路章着罰洋五元充公以儆 
[淞滬警察廳批示兩則]  
　　盧裕順批據呈已悉查和誘婢女巧雲之實施犯麒連寶一口業經發科預審移送法庭訴辦矣其敎唆犯訊爲麒連寶之母亦已飭探嚴緝務獲解辦仰即知照　　沈汪氏批據呈已悉查爾媳楊氏不守婦道誠爲家庭最不幸之事然果能施以刑于之化當可悔悟前非所請備案各節並無事實發生純係出於懸揣應母庸議 
[東方雜誌十六卷二號出版]  
　　商務印書館東方雜誌第十六卷第二號現已出版此號中有歐戰後中國所得之利益精神經濟世界的中國問題與其解决法高加索之過去現在及將來羅馬尼亞之民族的領域戰争與美國之大學中日絲綢在美之銷路觀中國財政之將來美洲人之汎美主義等等昨承惠贈一册書此誌謝併爲介紹雜評二 
[和平之前途（庸）]  
　　據昨日所聞之消息吾不能不爲和會之進行憂矣　　參戰借欵北京政府之覆電藉口於歐洲和局未成尚在中日軍事協定拘束之中不容中途變易（昨評所得消息有誤）此等論調無論對南方之抗議毫未措意即就日本當局所表示者亦顯然與之背謬日政府方以世界大勢所趨且鑒於中國國民之願望而正式訓電武官令其說明參戰借欵在南北未統一前延期交付（見昨報東方共同等電）乃北京政府竟不顧世界和平之潮流國民之公意居然有此表示欲請求日人所不願交付之借欵此可異者一也　　陜西停戰南方争之已久遷延又遷延至覃日始有李督五條辦法之公布錢内閣對北方代表聲明覃日以後負停戰之責任北方代表亦以此向南方擔保負責信誓旦旦苟有絲毫誠意决無表裏不符之理乃據東方通訊社消息張錫元一旅十七日尚進攻相橋京報中消息亦謂張錫元最近來電已渡渭河直逹田中市而本報所得于右任十六日函尚縷述北方作戰情形證以各方消息陜中軍事行動實未停止不特全部停戰尚在國民夢想之中即一部停戰（即對于右任方面）亦無確鑿之證據此可異者又一也　　錢内閣成立以後吾人想望和平以爲必能力矯黷武主義之非不爲主戰派所左右雖論者謂現内閣閣員多主戰内閣所遺未必不沆瀣一氣而吾人以渴望和平之故從不稍加以逆臆今若此能不爲和平之前途憂耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（二十二）] [  一之]  
　　美國人士之尊重法律頗有若干趣聞逸事我華足資之談助者蓋我華風習一切均尚虚浮而乏實際故一機關之設立章程甚完美内容嘗不可問一文告之刊布詞氣甚充满效用乃不可知甚至一調查表一履歷書一報告册之填造亦復空中樓閣令人不可捉摸是在我國視等尋常而不以爲奇者在彼西土亦將據爲海外之灜談矣天下事惟稀見稀聞者乃覺其可怪也　　美國分全境爲四十八州各州各自爲政其地方上通行之法律亦各不同現有數州已爲禁酒區域其未禁之各州固可酩酊暢飲也美國鐵道四逹路軌縱横列車疾馳數日間可越數州之境最可笑者譬如甲丙兩州不禁酒而乙州獨申禁酒令者則車行甲州境内時餐車中食客正可暢飲若忽於數分鐘内入乙州境即在手之杯即須交侍役藏置他所迨轉入丙州境後則欲飲者或可復取藏杯而痛飲也　　又如尋常電車嚴禁吐痰罰例之酷亦非尋常意想所及如紐約之地道車嘗大書標示云車上嚴禁吐痰有違犯者處以美金五百元之罰金或一年間之拘禁或拘罰兼施云云可知吐痰之惡習慣平時萬不可隨意沾染也然美民在電車中自此遂絶無吐痰者　　卓别靈者影戲界之大王美利堅滑稽之雄也某日有一最著名之影戲公司與卓氏訂一星期之約期以某日起至某日止載明约欵中嗣某公司以布演全套影戲建築上之預備人工日力不能過速直至定期七日之最後一日始克籌備完妥至第八日延卓氏往卓氏不至並索此七日内若干萬金之報酬焉某公司主人憤然曰君並未演戲何能得此報酬卓氏辯曰予固以此七日相待設予不訂此約予早與他家訂約凑演他戲獲得此宗之巨欵矣公司主人不服乃與卓並訟於官卒之法庭直卓而滑稽家之卓别靈氏遂以不演戲而坐得此巨欵云　　美國崇實事而不尚虚文故法律益見其可尊虚文不除眞際不易表見雖欲尊重法律亦徒託之空言而已彼虚文者誠法律之大障碍也 
老申報 
[病譫（見光緒元年十一月初三日）]  
　　前錄浙江某觀察之夫人因病　語言陣亡之兵勇向索路費等情嗣經延僧衆禮懺焚燒冥紙病已漸愈兹又聞於病愈後忽得狂疾或無端呌駡或自毁雜物或登廳前之圓桌高坐或入兒華之臥室長眠觀察視其病狀以爲鬼又來擾怒斥之責斯無厭而病狂者愈甚乃究問其作何償結病者終無一語旋見屋瓦從空飛下衣箱中烟燄四出其實瓦亦空擲箱亦究未被焚也於是羣疑爲孤焚香爇燭用申祈禱並言如有所索不吝酬也禱畢而起即聞空中言曰我住此已四五十年祗以遠游及今十易寒署豈期屋被爾占使我歸無棲宿不識今日可允還舊主否觀察言此何難哉宦游人並不擇地謹聞命矣越數日即尋公寓挈眷移去夫人病亦若失然是屋主人近仍招租貰之以居者未聞爲孤所逐則豈觀察之揑造浮詞歟抑狐之重出遠游乎 
新拾遺 
[述美國女警察（上）] [  繼志]  
　　譯大陸報珂氏原著 
　　近年來美國及加拿大之名城巨鎮間雖有設立女警察之剏舉此實騐之結果除稍覺不便外頗證其大有裨益於閭阎故一般市民對於女警察問題方付討論而求進行惟發軔之始不無障碍而女警察之權限何若俸給何若以及進行之種種方法何若均在研究中也　　　有一鎮焉王廠林立機聲軋軋汽笛鳴鳴鎮中婦女强半工作於其中仰食於其中朝聚暮散紛擾殊甚在此一定時間内廠中房屋之管理器具之整飭以及種種應付女工之瑣事非女警察不可工人旣多則難保無意外事發生凡火患之預防空氣之流通飲水之清潔以及休息室之處理救急醫院之設立凡關於婦女之公共衛生事宜須與工廠管理人商酌以進行者亦非女警察不可　　不特此也女警察可得地方敎育長官之特許糾正散學兒童之不正行爲于市街之中以助敎育之進行此舉也非謂不可委之男警察第婦女賦性和愛易得兒童之信仰可免枘鑿之弊耳美國少年男女初次之犯罪往往在十四嵗至十九嵗之間所謂血氣方剛心志未定一經外界誘引鮮不墮入法網之中况其歸自學校也無異出柙之虎離籠之烏奔躍飛騰罔知所止苟無暗中糾察之人其患又奚堪設想乎女警察無異一公共之偵探凡男女兒童之將習于下流爲其父母所不及知者得隨時偵知之勸導之務使反省而後已并可使其免爲男警察所拘罰是女警察雖似爲一般兒童之厭惡物但稍明事理之兒童及其父母未有不感銘而尊視之也　　凡犯罪之男女兒童已被拘于公堂後可使女警察蒞其家庭探其眞相以究犯罪之原因夫天下罪　大半爲一窮字所造面例如有人久不得食將入餓鄕勢不能不被迫而竊食或竊物質錢以爲暫保生命之計而賦性怠惰懾於作工之父母默許其子女行不正當之行爲以博一已之衣食者有之然兒童有不正當之行爲爲父母所不及知或知而力不能隨時糾正之者亦有之諸如此類均非女警察不爲功也　　不數年前余嘗應審判官之請坐於牛紐之求文那公庭之座以聽審焉見兒童之犯罪者一一列前被判余心爲之怏怏蓋此等兒童犯罪於不知不識之中殊可憐也後又有十一二嵗之童子一立於堂前詢其罪則盜竊也審判官多方盤詰冀有以免其罪而不果卒與其白髮之父同定監禁之刑焉其父狀貌清奇言語文雅而一種感傷之態非筆墨所能形容審判官和顔悅色謂之曰爾或另有證據以免爾兒之罪否基父不答但流涙摇頭而已於是案遂定父子二人爲禁卒所牽人於囚室之中余心感慨不已余足遂不覺隨之而俱入旣入室童子緊倚父身於木櫈之上父則以手懷抱之二人爲余道犯罪之事縷縷不絶約一小時吾知聆其言者罔不泫然流涕也 
雜錄 
[寒星試劍室閒話] [  郭劍萍]  
　　植物園入場費在歐洲各國大都每次收費五角然亦減折或不收費者日本東京植物園每次僅收費四分入温室者倍之兒童軍人減半此法頗善云　　博物館歐洲尤多且多區分門類如歷史有歷史博物館人類學有人類學博物館工藝有工藝博物館科學有科學博物館社會有社會博物館交通殖民陸海軍則有交通殖民陸海軍博物館是也　　歷史博物館凡關於古今歷史風俗美術之事均藏之倫敦之葡里幾懋强創自千七百年其中陳列希臘羅馬古代之歷史風俗材料及埃及東洋等地之彫刻世界第一之歷史博物館也德國茂顯市之培因國立博物館内容寛敝陳列歷史以前之遺物石器時代之武器裝飾物青鋼時代之器具羅馬帝政時代及法國古代之器具又有中世紀時之彫刻美術文藝復與時代之遺物及各年代之工藝品一入此館雖三尺童子亦無不瞭然者矣　　人類學博物館各國均設於各種博物館内惟德國於千八百八十三年設有特館樓下陳列歐羅巴太古至伯魯波斯土耳其斯坦西伯利亞等土人所用之農工器具二層樓上陳列亞非利加大洋洲紐几蘭特卜利納亞米克羅納亞紐黑羅特美克納亞飛麒紐其亞全亞美利亞士人等人類學之材料三層樓上陳列印度尼哥叭連卑利馬安得馬音馬拉加　羅司麻特喇卜魯納阿鐵莫耳菲律麻孟哥林莫耳鏗中國日本等人類學材烊驚齊豐寫眞令人歎觀止矣洵非他國所可與之比儗也　　工藝博物館千八百六十七年德國始創之名伯林工藝博物館舉凡古今各國工藝品無不搜羅完備陳列在内法國里昻有織物博物館（里昻爲世界著名織業地）陳列各種機織機械欲知歐洲機織業之歷史不可不一覽之也　　科學博物館各國亦多去年我國北京高等師範曾提議在通商大埠設立惜贊成者少未果行德國柏林有自然科學博物館附有地質礦物生物等研究所所藏標本材料甚夥倫敦有機械陳列館陳列各種機械及新發明器械模型等内設有說明員人來參觀時即說明一切方法其有益於人之智識眞大矣　　社會博物館内部陳列多關於工人生活之狀態工人防避天災方法等材料有時更開研究會發表改良社會之意見德美兩國均有之最近博物館之新發軔者　　交通殖民陸海軍博物館德國爲最發逹交通殖民博物館所以使國人知殖民地民族生活之狀况及海外各國交通之情形陸海軍博物館係陳列陸海軍之實物模型每届冬季更開海軍通俗講演會蓋尚武國最要之事業也　　我國現在敎育尚未發逹此等博物館動植物園實難兼籌並進惟有俟諸異日耳 
小說 
[滑稽家庭乳酪英國拿爾斯氏原著（二）] [  雄倡]  
　　咆勃曰盜耶妄言哉馬莎汝殆方得噩夢耳密昔司仍微語曰吾告汝有盜吾聞之已歷歷汝趣起而捕盜勿任彼贡捲而逃逸咆勃徐徐翻身仍夷然言曰馬莎汝殆爲幻想所欺耳密昔司幾於聲嘶復以肘角觸其夫脅下曰趣起家有男子而畏盜是又安用者咆勃見其妻發令勢在無復可避遂微歎下榻而加袴旣已密昔司立取寢室中所用攪爐之鐵杵納其夫手中力推咆勃出寢門主咆勃悄然躡步下梯時密昔司則立於梯頂傾聽屏息大憂咆勃下梯逾半鐵杵遽脫其手仆於梯底隆然有聲繼即聞厨次有雜動聲一坐榻翻矣一磁碟墜地砰然有聲密昔司慌擾中大呼曰咆勃勿任賊嘗兎脫顧密昔司雖狂呼而咆勃如不之聞近梯次駐足似畏縮不敢前進而擒賊密昔司怒其夫之無膽頗復不耐立飛奔下樓不啓厨門適及瞥見一人肘下挾一暗色之物方越窗圖逸密昔司驚極而嘶遽頽於一坐榻中逾時奮起則見咆勃已仆地似暈旣莫之醒密昔司遂亦聽之直奔門次見賊遁已遠因狂呼擒賊正於此時賊方行抵道盡處適有一夜巡轉出街隅二人遂互觸時密昔司呼聲動盡空際作尖銳之音巡捕亦微覺則出其巨靈之掌拊此逸賊遂力擒之如　蟲有數家啓其寢室之牕争探首出視俄頃間密昔司匆匆衣竟立馳至賊徒就捕之所問曰是爲誰竊得何物忽又駭呼曰噫是人爲喬乃竊得吾家斯登氏製牛乳酪圖逸喬吾爲汝恥之惟望汝受禁十二月用示薄懲巡捕曰此可聽之但問密昔司姓何氏居何里密昔司具以告巡捕默議之將引囚去復謂密昔司曰明晨勿忘至警所爲證囚忽抗言曰容吾一言兹事爾乃未聞密忒柏洛之言乎密昔司此際聞述及其夫之名斗憶咆勃尚暈仆庖湢地上遂嗚咽啜泣曰苦哉吾夫彼心脆弱一聞有盜入室立暈此際正未知我身已孀與否喬我若孀者汝兼坐盜竊及戕害人命之罪律須論抵 
[自由談之自由談] [  不冷]  
　　吾言爲語謂僅言吾之意思也即近時所謂據吾個人意見如是云云而非有責任之言也舌言爲話謂隨舌之所之而無所用心於其間即俗所謂胡言亂道也故無論世界無論南北其於言和均無稱之謂語和話和者　右說字六 
 
 
 

Page 15

 
 
   
 
 

Page 16

 
 
   
 
