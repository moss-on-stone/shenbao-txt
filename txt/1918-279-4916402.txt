# 1918 - 279 - 4916402

 

Page 1

 
 
   
 
 

Page 2

 
 
時評 
[今日之爭點（冷）]  
　　今日之爭點其爲副總統乎觀於安福部之破裂與奉督與長江各督之爭電當知其急矣然副總統何以成爲今日之爭點則其故大可研究也 
以前副總統之爭特張曹事耳張旣願讓則曹一人事耳今則不然幾成爲主戰派全體之事矣故前則曹一人爭之今則主戰派全體爭之其故何也 
以我測之非主戰派之欲緩舉副總統者欲留與南調和之餘地也主戰派之欲即舉出者欲絶與南調和之餘地也其故殆在是歟命令 
十月十一日大總統令兼署國務院秘書長方樞懇辭兼職方樞准免兼職此令 
又令任命郭則　兼代國務院秘書長此令 
又令清和純一給予三等文虎章此令 
又令平焯内給予三等文虎章此令 
又令渡邊滿太郎晋給四等文虎章此令 
十月十二日大總統令吳炳湘晋給一等大綬嘉禾章令 
又令平井晴二郎晋給二等大綬嘉禾章中山龍次晋給二等嘉禾章此令 
又令唐文治晋給二等大綬嘉禾章沈祺章寗元均晋給二等嘉禾章此令 
又令玉章祜許壽裳均晋給二等嘉禾章伍崇學晋給三等嘉禾章劉濳符鼎升均給予四等嘉禾章此令 
又令陳昌穀高紹陳均晋給二等嘉禾章陳冠朱運昌崔麟臺湯銘鼐李文均給予三等嘉禾章此令 
又令高步瀛給予二等嘉禾章故家祺晋給三等嘉禾章陳向咸晋給四等嘉禾章此令 
又令榭内埋次郎給予三等寳光嘉禾章此令 
又令楊德森胡筠敖作民均給予三等寳光嘉禾章陳定頣晋給三等嘉禾章此令 
又令王良臣晋給三等嘉禾章錢維新姚啓元均給予四等嘉禾章此令 
又令陳任中給予四等寳光嘉禾章此令 
又令陳夢熊晋給四等嘉禾章此令 
又令海軍總長劉冠雄呈請任命萬嘉璧莊允中爲科長均照准此令 
又令陸軍總長叚芝貴呈准察哈爾都統田中玉咨請以那逹米補副參領應照准此令 
專電 
　　北京電徐言歐戰和議將開始我宣戰案未經國會通過擬令内閣將此案提出於新國會（十三日下午四鐘） 
　　北京電安福派强徐表示贊曹爲副座徐以不便犯國會職權爲言絶不表示（十三日下午四鐘） 
　　北京電安福與舊交通系完全破裂現參院多附梁研究又反對安福十六日選舉會决不成有人提議先開茶會延期選舉（十三日下午四鐘） 
　　北京電東海欲靳雲鵬長陸部徐樹錚反對（十二日下午四鐘） 
　　北京電海圻離閩肇和到粤永豐在口（電碼不明）海籌安在福州政府己接此項官電 
（十二日下午四鐘） 
　　北京電管金聚又有電來報告劉圑散後己商劉督鍾師分區防堵鍾駐漢中擔任西石方面洋縣城固佛坪一帶歸職部防守又據報敵駐安康六七千石泉七八千分三路進一經子午谷與陜敵合取西安一與通南巴敵軍合攻漢中一經洋縣佛坪到西安又電告廣朝敵軍與王安瀾一致擬由秦隴直取鳳翔與郭堅會合另以兩圑由徽縣兩當側襲鳳縣截斷川陜線路（十三日下午八鐘） 
　　北京電盧匪千餘竄擾三邊陷横山等處經馬司令會同綏軍擊退（十一日下午九鐘） 
　　北京電張聨陞奉王督命以趙旅接防襄樊蒸日己到防張率本部眞日赴鄖防堵 
（十三日下午八鐘） 
　　北京電管金聚電前失興安華圑被敵衝散所餘無多現由小路退集寗河等處候示辦法 
（十一日下午九鐘） 
　　北京電鍾體道會商劉督東日派潘圑赴西鄉敵己先佔即進攻敵退出追至茶鎭遂佔領（十三日下午八鐘） 
　　北京電日軍擬在黑設兵站鮑督請示辦法（十二日下午四鐘） 
　　北京電交部在喀什噶爾迪化蘭州設無線電臺（十二日下午四鐘） 
　　南昌電省議會文日開選舉議長會到百三十八人龍欽海得七十票當選爲正議長 
（十二日下午十鐘） 
　　南昌電贛督陳光遠元日起程晋京督篆以參謀長暫代 
（十三日下午一鐘） 
外電 
　　海參　電西士蘭至薩瑪拉陣線之過激黨日見活動此間各報評論時局謂薩瑪拉乃屯穀要區如果失陷俄國之協約軍僣忠於國事之俄軍威望將爲受損據俄國最近消息過激黨現正準備下全體動員令戰於西比利亞陣線北烏拉爾境過激黨八千人進窺愛加特林堡者己爲捷克軍與西比利亞軍大敗死者千餘人失武裝火車三輛車頭十一具機關槍六一架今日此間宣稱駐京俄使己命哈爾濱俄員禁止滿洲里烏克蘭領事施行職務如違命則即指爲助德之俄國部分代表加以逮捕（十一日） 
　　華盛頓電衆議院己通過展長美日公斷條件五年並通過美國烏拉圭所訂之商務與旅行條約（十一日） 
　華盛頓電戰時工務局宣稱現擬續減製造非戰爭必要品此爲節省原料工力燃料運船計畫之一部分自十月一日起六個月内電氣煖爐油爐縫衣機均將減製百分之五十鐘錶減製百分之七十（十一日） 
　　舊金山電旅美華僑於雙十節國慶紀念均休業學校亦停課一日美人及協約國人有附同慶祝者（十一日） 
　　舊金山電南洋兄弟烟草公司之簡君在北加羅里拉州購有烟草十八噸並在華盛頓商定以紙烟二百萬枝贈與美國陸兵另以一百萬枝贈與美國水兵（十一日） 
華盛頓電顧維鈞公使之夫人患肺炎症六星期於今日逝世（十一月） 
[以上路透電]  
　　北京電王揖唐語人云九日缺席議員不盡屬之反對派内亦有本部（指安福言）倪道烺華維嶽等公出在假現己分投招集準備十六日重選（十二日） 
　　北京電時局將有重大變化東海决表示暫不改閣錢能訓將長期代理（十二日） 
　　北京電陸長原擬田焕亭兼攝田必不允或以張士鈺暫代（十二日） 
　　北京電錢代閣挽留府庶務司楊保益仍暫兼主計科以資接洽（十二日） 
　　北京電曹汝霖决辭兼財有人倡議以周自齊繼任爲舉曹交换條件冀安交兩系不致决正在磋議中（十二日） 
　　北京電贛督請假來京此間頗爲重視聞或於和戰前途有 
 
 
 

Page 3

 
 
關（十二日） 
北京電奉軍王永泉一旅援閩係纯薩鼎銘同意昨（十一）有人僞造薩電致京阻止南下語涉離奇院函京電局根查（十二日） 
保定電曹錕又約奉魯兩督會電挽倪勸假滿即視事 
（十二日） 
　　北京電劉恩格電張奉督述九日副座選舉會未足法額情形張覆電仍主舉曹囑勿變更（十二日） 
[以上中孚通信社電]  
　　北京電倪嗣冲昨晚又來電辭職總統己覆電慰留（十三日） 
　　北京電昨日開國務會議可决一千餘萬元之參戰督辦處及其附屬機關軍隊等費預算案（十三日） 
 
望但目前擬先從一局部着手處理至其具體的手續則須俟正式内閣成立之後如今日忽下停戰命令勢必引起種種反響恐時局愈形紛糾而不可收拾矣（十三日） 
廣東電廣東軍政府决定本月十一日以後所有公文署名一概用代行國務院職務攝行總統職權字樣（十二日） 
廣東電廣東軍政府日前所擬定關於徐世昌就職之討伐令一俟前敵各司令官之意見與决心詢明後即將從速宣布現正向各方面諮詢中故該令之見諸實行宣布似尚須經若干之時日也（十二日） 
濟南電久於停頓之山東中日通信連絡問題此次己得圓滿之解决而一般商民極表非常之好感情云（十二日） 
濟南電張懹芝與曹錕在保定密議事畢今日回濟聞張辭援轓司令近將補長江巡閱使（十二日） 
濟南電日前在禹城縣叛亂之顧德隣部隊其後逃竄至泰安方面連絡兗州地方之土匪勢甚猖獗將有襲擊山東物資大市場大汶口之說故此間官憲急派軍隊往剿中外之商民異常恐慌（十二日） 
奉天電美國公使藍辛氏夫妻於昨夜來奉住於美國領事館有謂係在此間設置極東情報局想有有某重要之職務 
（十二日） 
　　東京電南方代表章士釗氏本日抵京即入帝國旅館 
（十二日） 
　　東京電此間據中立國轉來電報云德皇鑑於戰局之非有决定退位之說（十二日） 
　　東京電關於德皇退位當局亦接情報其眞僞尚不可保一般觀測者謂此事似屬可能若果成爲事實則於媾和促進上之影響不尠爲霍阿罕錯爾冷家保全之對内策又如賢明之措置云（十二日） 
　　東京電新任靑島司令官大島陸軍中將定於下月中旬赴任（十三日） 
東京電聞日本政府擬俟中國政府正式通告徐世昌就職後即發賀電（十三日） 
[以上東方通信福電]  
東京電東京之主要各報紙皆絶呌原内閣曷爲不具體宣言其政綱及政策（十三日） 
東京電林公使之歸任重又延其（十三日） 
[以上共同通信社電]  
戰電 
華盛頓電陸軍參謀總長瑪區將軍星期戰報云遣往海外之美兵己逾一百九十萬人陸軍部今一面派兵赴法一面準傭續派二百萬人西歐之戰局英軍如得佔據勒夏圖則協約軍距哇爾洛瓦伊鐵路交义點僅十四英里此爲敵軍陣線至要之地點里愛巨摩堡巨鐵路及穿過師丹之横路皆在此交接此一路爲法境德軍餽糧運兵之要道（十一日） 
紐約電據某訪員電稱協同英軍戰於坎白萊東南之美軍己完全佔據伏村伊尼村聖沙泊萊村現沿廣三十英里之陳線進發（十一日） 
亞姆斯特丹電今確悉盎凡爾周圍之防務現正大加修繕使益鞏固德兵於以台爾芒特爲頂端以盎凡爾與不魯塞爾爲底深之三角形兩面星夜開掘戰壕（十日） 
亞姆斯特丹電德皇致文總國實業會社謂今日爲存亡危急之秋吾人方力戰以衞袒國凡屬國民均當化除意見一心保國云（十日） 
巴黎電英軍攻入坎白萊鎭見鎭中一切尚稱完好方以爲異而自昨日十時起天主教堂附近德軍地雷轟發接續爆炸同時天主教堂附近之街道亦紛紛起火天主教堂受損而未燬火藉風力蔓延鎭中其他部分今炸聲猶時時發作 
（十日） 
巴黎電東境大本營戰報云法塞軍仍在塞國南部追擊德奥軍八日塞軍攻入柯伐資俘虜五百人法軍向米特羅維柴進發者己佔據菲里查維俘虜百人獲砲二十七尊協約軍現進窺泊里倫特敵兵枝隊聞風而逃（九日） 
巴黎電某要津消息德國爲奥土兩國力逼始允附同議和德皇之自屈蓋望藉此阻止奥土兩國步布後塵耳聞德國邊界人民因見協約軍有攻入其境之徴現大爲震動威爾遜總統覆德之公文協約國一致稱頌公道和局之門實未閉塞惟須使德國交出攘奪之物賠償受殃者之損失及使無力續與公共文明爲讎威爾遜總統之覆文受法國全體之贊成威氏不欲與德皇及其左右助虐者接商使德皇室之前途失其希望倫敦外交界視威氏此文巧而有章法德政府己因以陷於進退維谷之境云（十日） 
華盛頓電據當道聲稱威爾遜總統不欲屢與德國作無效果之外交談話（十日） 
倫敦電今有種種現象表明奥國望和甚殷維也納盛傳各陣線休戰條約業己訂定奥政府曾發表公文警告人民勿豫具希望奥國之日耳曼國民議會現竭力反對單獨媾和並要求於奥國另設一獨立日耳曼邦聞維也納國務院議决施行自治制以遵從威爾遜總統之條件（十日） 
亞爾巴尼（紐約）電國務卿藍辛氏今日在此演說曰今如欲消弭未來之世界大戰爭則於普魯士黷武主義打銷後負草訂和約之責者必須以嚴守公道普利世人爲懹雙方交戰國媾和所須依據之主義己由威爾遜總統明白宣布欲求施行此項主義當秉公商訂和約且當於定世界改革基礎之重要文件内有所聲明今者管理中歐諸國人民之人面獸心者一人仍得逍遥後患無己余敢謂凡至世界安無他虞時所成之和局即公道正誼所根據之和局也吾人尤當知嚴守公道而無仁心是屬異端以仁心而損及公道亦屬異端他日結算之時彼蹂躪人道之元凶必不能遽加遺忘美國將於戰後教其兒童嫉視爲中歐黷武迪克推多盡役之諸輩吾人仍宜分别良莠分别負責責無者分别主僕云云（十一日） 
華盛頓電衆院通過議案修正移民條例凡外國人民曾在美軍或協戰國軍中盡役者得於和局告成後兩年以内入美身體强弱概置不問（十一日） 
華盛頓電財政部宣布續以美金洋五百萬元貸與比國前後所貸共美金洋一百七十一兆四十七萬六千六百六十六元（十一日） 
要聞一 
[東京通信（心危）]  
　　原内閣之對華外交 
　　藤原正文之談話 
　　米公使與中國内爭問題 
　　原内閣就任以來其外交政策如何尚無表示四日之兩院議員招待會連日原總理之訪問憲政會國民黨總裁皆僅爲形式上之交際五日之政友會協議會原謂余之主張無庸重聲明更可不必揭出抽象的政綱云云益令人無從推測據三浦觀樹將軍公原内閣明知前内閣之失敗必思有以革新之然目下之情勢斷未能表示一種驚人之政策外交政策當然小有變動其主張余同意云云三浦將軍於前内閣屢集三黨首領告以勿以外交問題爲政爭之犧牲於外交調查會之成立與有力焉其對華外交之主張在促進南北統一嗣後寺内專擅援段三浦殊不滿意今三浦言與原内閣意見吻合則此中消息不言而喻原内閣之對華方針表上仍不外乎對於南北毫無偏倚而不干涉政此與寺内就任時之宣言絶無差異惟其實行上手段當稍異耳今日所宜知者所謂不干涉主義尚有積極消極之别積極者何即雙方均與以援助消極者何即雙方均不援助之謂也此兩說均有所聞非於事實上證明之不可蓋自其内政觀察之彼國内通貨澎漲正謀所以對外投資之策而對外投資又以對於我國爲最便故或爲積極政策亦未可知余前函嘗謂苟雙方與以援助則將延長南北之爭戰於我大有不利故吾人無寧希望其行消極政策也假令原内閣决定雙方不援助之消極方針而吾人慮其不能實行者尚有兩端大藏高橋是清素抱積極主義者彼於海外投資將獎助之不暇能實行此消極政策與否誠爲疑問此其一自我國南北兩政府觀察之議和雖有進行之望而猶相持未下變幻莫測平心論之雙方均有欲日本援助之意段内閣雖倒後繼者果能不借欵以維持財政乎是又一疑問也苟中國無論何方面向日政府要求借欵日政府其有此毅力以堅持其消極政策乎此其二雖然果原内閣持以毅力使我政府斷借欵之希望固吾人所深幸焉 
　　最近滿蒙四鐵路山東二鐵路製鐵廠各借欵己詳前函此項借欵之成立咸謂西原龜三所運動今據東報所載則謂係藤原正文所爲據彼前日歸國所談謂該借欵與西原關最初爲彼所運動至締結契約則由章公使與日政府在東京行之故内容尚未能盡悉此項借欵之先付墊欵雖不免流用於内爭而要亦未始無補救之策苟於將來工事着手之際工費由日本直接交付勿再經中國政府之手庶免此弊今旣有此借欵則所争者工事之着手也日本正貨堆積太多得此絶好投資之處諒必無反對之人云云於是各報咸謂藤原正文爲西原第二焉 
米國駐華公使芮恩施回任過日游京都時東報記者往訪據云予己離北京三閱月近情如何未得其詳南方政府要求承認俟予歸京方能决定今雖己受其要求而如何回答尚未能明言也聞南北雙方均有議和之意此爲當然之事蓋中國人之國民性於産業上有特趣且頗勤於政治上不甚關心而乃有此次之擾亂於中國人性格上實爲可異然自覺之時期將到誠可樂觀也寺内内閣原内閣之對華政策之批評予今尚無此自由唯聞原内閣之成立係民意所歸故頗望其對華政策得副世界之重望其實行如何最堪注目蓋百次宣言不若一次之實行也予歸美時報紙均言予將不再歸任此妄言耳予所希望之對華借欵如鐵路改良及其他類似之有益事業若明知其爲某種用途之借欵不惟無利於中國抑且不能爲日本賀也近聞日本對華借欵不論其若何目的一律拒絶誠中日兩國之大幸也云云 
[第二艦隊附南消息（平）]  
　　自海軍第一艦隊南來後爲護法各省絶大聲援而第二艦隊則仍爲中央効命兹則肇和艦己歸附西南由福州開駛鼓輪來粤七日抵黄埔由軍政府派出史代表參衆兩院各推代表十五人督軍派郭參謀長及申司令周帮辦於十二時在江防司令部會合乘坐江漢江固海安各輪艦馳往歡迎肇和艦進口時各台長一體鳴砲致敬抵埠後該艦將士即在公園茶會海軍總長林葆懌並備辦筵宴爲之洗塵藉聨同袍之誼該艦長林永謨演說表示附義西南之誠意林總長曁各代表均頌其熱心擁護民國此次南來大爲西南之助力極表歡迎云云查肇和艦爲北洋艦隊中之最鉅者今旣與第一艦隊共同一致北洋海軍自必大受影響頃接最近電耗閩海一帶建康永健兩艦同時由泉州港口啓　他往辰張兩雷艦亦己離去圍頭灣第二艦隊總司令林頌莊現召集陳世英鄧家驊等五艦長在海籌軍艦開緊急會議一俟磋商妥協即率全部艦隊加入西南與駐粤海軍取一致行動肇和艦之來粤即爲之先聲此實一最可注意之事也溯當日海軍誓言一擁護約法二恢復國會三懲辦禍首必逹三者目的然後解甲是海軍人物對於扶翼民國固早信拆旦旦顧第一艦隊己於昨年七月南下事己逾年肇和始行響應此中不無疑點且南北之爭祗爭於陸兩方艦隊從未以一砲相加遺是艦隊之暗中聨絡己可概見一斑今何以不先不後於厦門戰爭之際忽有肇和附南之舉據可靠消息關於此疑問有兩說其一徐東海對於時局前途確己表露和平解决之意决定仍以長江三督爲調人與西南接洽薩鎭冰之赴閩己密受意旨必於海軍有所運動故第二艦隊與第一艦隊將實行聨絡共同行動以促進和平蓋海軍旣全體一致舉足左右即爲南北輕重於和議大有關係此一說也其二則粤軍攻閩着着進迫而李厚基又相持不下於閩人大有不利海軍中人以閩省爲最多旣不忍桑梓之糜爛復不欲閩省爲他人征服地故前此有推舉林悅卿爲福建督軍之說又王懋致閩省同鄉電亦謂當以全閩責任付託悅卿韻松仲孫印秋愼臣諸公而諸公亦當知所以聨結維持之法云云觀此則兩艦隊之聨合必於閩局有關己可想見此又一說也大約以後說較爲可信特錄之以覘其後 
附粤報消息云肇和艦中各官長自抵省後即夕在海珠宴會是夕原祇齊集海軍同人陪座以便叙舊乃臨時歡然加入者有外交次長伍朝樞衆議院議長吳景濓及軍政府代表史家麟許資時諸君酒半巡吳議長伍外交次長相繼起立致祝繼以奏樂最後肇和艦長林永謨起致答詞備述在厦不能自由之苦况及乘機來粤之苦心率歸功於艦中員兵之能相體以意相感以情方得逹此目的語畢又奏樂席散時己鐘鳴三下矣昨日午後林葆懌總裁特偕同林艦長等前赴軍府謁見岑西林伍秩庸及各部總長詳述肇和此次來粤目的曁閩省海軍狀况軍府特飭軍務司購辦大帮品物前往該艦犒勞自肇和軍艦來粤後駐閩艦隊實情遂爲一般人所注意刻向海軍部調查駐閩艦數如下第一艦隊所轄海籌第二艦隊所轄江亨江元鏡清聨鯨練習艦隊所轄永績永健通濟應瑞魚雷艇隊所轄辰字宿字列字張字 
[徐馮之時局態度談]  
　　徐東海現尚無時局上之政見發表對於往訪政客亦不過談表面之應酬不反時局問題主和論者謂東海未就任以前不得不持冷靜態度就任後必發南北停戰命令以求調停之進步然在東海方面尚無調停之信未必斷然發布停戰命令又主戰論者謂調停不可能東海亦以續戰之外無他策不得不爲戰費準備但政府之實力在今日尚不能查辦吳佩孚何况對南作戰且未經調和手續即講武力拂全國厭亂之心亦非東海所願要而言之東海現在雖己就任而時局問題一時當無大變化又據某方消息東海就任後第一步以和平手段發收拾時局希望通電徴求各省意見如各省多數主和而南方又改從來之態度出於妥協誠意則易於收拾倘北派依然主戰而南方亦不改態度則時局必至愈形糾紛總之就任一二個月後或戰或和必可决定至關於下令停戰問題東海頗注意兩點（一）前次下令停戰南軍曾乘勢佔據岳州今應預先審愼以防此弊（一）停戰以後一切進行政策應如何着手日來正與心腹及政界要人秘密討論 
馮河間下野後擬用平民名義調停時局惟無權無勢果能暢意進行與否殊多疑問頃據河間左右云河間刻將入手調和時局方法分别議定其要點除發通電外尚以極懇摰之電邀請在野要人來京一面主持使南軍停止北攻北軍亦止南下换防並囑前方不得有何舉動一面再發表最後意見以供雙方採擇 
[西南派之北京政府賑粤觀]  
廣東水災政府發賑十萬業己發表昨戊午編譯社推論此事略云徐氏就職第二日即下廣東恤災之令以摇惑西南根本使人心懈怠减其敵愾並用以孤護法政府之勢其用計甚深措辭又甚光大推其用計即明爲助恤粤民暗即協助李耀漢夫廣東水災今己過時况中國各省被災者不下五六處要以湖南爲最甚彼徐氏何不特恤湘省而先注意廣東廣東誠可恤則直接交該省長可也何必於命令中特破己往成例而大書特書省長李耀漢三字徐氏之意逆知李耀漢財政甚缺不能大爲發展今明令助之彼必以當日向段之心向我且益有加其力圖報稱之心亦必更急於前日並可令李　漢即用此欵聨絡廣東各士紳以辦賑爲名遍設籌賑機關以爲大規模之鼓吹德意收買人心擴張勢力地步將來更可源源資助以固其勢迨其勢旣成則護法各軍必大受牽制根本恐慌焉有餘力對北届時彼則更行其第三第四等等手法任命熊克武爲川督周道剛爲省長兼會辦軍務則唐繼堯之計畫破矣任命陳炳焜爲廣西督軍李靜誠爲省長則陸榮廷之根本動矣更進一步任命薩鎭冰爲福建督軍李厚基爲省長兼會辦軍務而閩省定矣更一面收束北派使一致聽彼命令一面以重金遊說南方離間各派外聳以勢内撤底火使南方各首領届時視四圍情勢汲汲則求和自意中事我則以逸待勞以主待客可戰可守可進可退操縱由我而不由人收之發之指揮若定矣此徐氏之眞意也 
[京華短簡]  
　　聞徐東海以王廷楨所部十六師及劉詢所部十五師與馮河間關係最深倘聞知河間下野並無兵權或致軍心動摇現擬設法將兩師仍歸馮氏節制 
政府昨日密電薩鎭冰囑其迅束宣慰海軍各艦隊官佐萬勿向南使時局益難收拾聞藍建樞總司令位置似己摇動 
許蘭洲所部奉軍前經奉令援陜嗣因湘事吃緊政府有將許部撤回赴湘之意聞陜督陳樹藩前日有電到京請將許蘭洲所部暫緩撤去潼關現政府擬令駐劉家廟奉軍一部馳往長沙 
陸軍中將哈漢章此次來京確爲奉黎黄破命晋賀東海就任聞哈中將昨日下午二時赴東四牌樓五條胡同徐宅晋見東海陳述黄陂本擬親來都門致賀只因時局未定恐招外人生疑故未能躬預賀典東海深表感謝 
駐外使館武官如美英日等國前此均經派定惟法國尚未簡派政府本擬以唐在禮兼任聞前日胡公使特爲此事來電謂唐在禮中將經各國觀戰武官公推爲觀戰圑圑長未便兼任使館武官請另行簡員前往 
本年夏季駐京美使芮恩氏出京返國兹據外交界消息美使現己由美返華日内即可抵京美使署人員日昨有出京赴奉迎接者又比利時公使亦己經抵奉今明日即可乘車來京回任 
福建船政局經費向由中央擔任自今夏起己逾四月未發李厚基前日特電力請即行撥付俾得維持聞國務院己交海軍部速予籌撥 
近經中法學務聨合會决定於本月内組織一中法協進公會討論中法兩國有關係之教育實業等問題中法兩國要人贊成此舉者己甚衆開會時必有一時殊之盛狀也 
參戰處組織之軍官教導圑定額一千二百名此項圑員由講武堂曁軍官學校兩處拔取聞軍官學校己拔取三百七十餘名由排長劉丹書帶領業於昨日晚車由保定來京送往北苑其在講武堂考取之學員俟發表後亦即送往北苑定期開課 
　　廣順木廠等承修前清内廷九卿房侍衞處工程欠欵一案迭經律師姚鴻裔一再呈請要求發給財政啊以此項工程前清時代純屬皇室經費項下支用在昔宫府不分故内廷用欵皆歸正供自共和遞嬗國體變更優待經費旣經規定所有前清用費自無發給之理且經法庭判决有案故亦迭次批駁現各商人仍有紛紛赴部請求發欵者財政部日昨特再據情咨逹政府核示以清糾葛 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滿蒙邊訊種種]  
　　俄屬東部濱海之阿穆爾省近有德奥俘虜在結雅河内敷設新式水雷頗多當爲日謝兩軍發覺派輪前往掃除黑省軍署昨己將此事電告政府 
吉督孟恩遠昨電政府稱捷克軍與霍爾瓦特軍隊近日意見極爲相左分佈在中東沿線深恐發生衝突己由駐哈陶司令派員分别勸告並在中東路境内力爲警備以防不虜 
聞本月五號有英軍第二十五圑喬瓦特上校所部兵士千二百人共乘三列兵車行經昂昂溪地面偕行者並有俄砲兵圑長富藍克一員又同日有日軍第三十旅旅長吉江石之助領兵四百名亦抵昂站英軍則由昻開赴滿洲里日軍則由昻開赴依爾庫次克取道不同日利鮑黑督己有電報告來京 
鮑督近在省城設立大收容所日前黑龍江岸有大批奥國俘虜由俄境逃至黑省聲稱投降經鮑督派員前往調查確己繳械願降計共八百十三名昨鮑督有電報告謂己在省城收容所分别安挿 
參戰處近議維持外蒙問題現經規定數種辦法一令陳毅監督自治政府不准暗通過激軍隊一恰克圖加派軍隊以維地方一烏里雅蘇台添設軍員（或云鎭邊使）科布多實行添練警備隊 
[教部頒布中校長會議細則]  
教育部召集之全國中學校長會議近將開幕各省所派人員亦己有赴京報到本月五日該部特發佈會議細則十八條兹揭錄如下（第一條）本會會嗣員以各省區所派之中學校校長及各高等師範學校附屬中學主任充之但教育總長得臨時酌派會員（第二條）與會各會員應先期赴部報到隨帶有公文者並應同時繳出（第三條）與會各會員由本部發給徽章一枚到會時必須佩帶（第四條）會場坐位次序依報到之先後編號列坐（第五條）會場秩序由主席維持主席缺席時由副主席代行職務主席副主席均由教育總長指定之（第六條）會議時間除星期日照例休息外每日上午九時起十二時止但遇有特别情事主席得宣告展會（第七條）到會人數不足三分之二以上時不得開會（第八條）到會會員非宣告散會及議事中止不得隨意離坐（第九條）本會設幹事長一人幹事若干人司庶務文牘等事幹事長及幹會均由教育總長指定之（第十條）本會會議事項應先由主席或副主席議訂議事日程交由幹事處印送各會員（第十一條）教育總長交議之事項應儘先編入議事日程（第十二條）會員建議案須有三人以上之贊同連署方得交議（第十三條）會員在場討議各項議題應先行起立聲明坐號同時有二人以上起立者主席得指定先後依次發言（第十四條）會員有須特别說明之事項得向主席聲明登臺發言（第十五條）各項議案經主席認爲無須討論時得宣告討論終止應付表决者舉手或起立由主席酌定之（第十六條）主席認爲應付審查之議案得指定審查員審查之（第十七條）審查完結後審查員應擬具報告書交幹事處印送各會員俟開會時再行報告（第十八條）會場應設議事錄及議决錄由幹事處指定速記生當場記載逐日交幹事處保存俟閉會後彚陳教育總長酌核施行 
[奉天之政界與金融界]  
　　張巡閱爲對西主戰之重要人物然其態度含糊不明自八月間天津會議後己呈消極狀况近日又通電全國駁斥吳譚等寢日通電表明自己不改主戰策略飭令孫許分兵南下復令吳興權前往調撥軍隊軍送軍需其舉動又呈積極進戰態度惟昨據某要人云張巡閱因有見於南北糾紛非可以武力解决然所以籌備軍事汲汲不己者實欲迅速促進和局是言也果合張氏眞意乎 
北京新國會所選出之新總統徐世昌定今日就任張巡閱使本擬親自入京覲賀參與典禮旋因東三省外交重要勢難輕離職守乃於昨日去電慶賀並電派入京之吳俊陞師長臨期代表晋府慶賀 
奉天城關警察驟令商民將中交紙幣之有吉黑長春字樣者一律送廳拘换不準在市面上通行此種辦法在當局以爲維持金融實則反滋騷擾引起市面上莫大恐慌夫令中交銀行收回是項在奉通行之紙幣固未嘗不可但急遽行之於事實上實難辦到小民窮困者倘有數元之紙幣存儲適爲中交票之有吉黑長春字樣者則購買物品爲商家所拒絶而兌换又一時不得試問小民能否受此損害也商家以買賣爲營業不用是項紙幣則營業頓時减色此商人之不免受其損害也况奉天爲中日雜處之地日商民之存有是項紙幣者未經先期通告而謂三日後將是項紙幣作廢倘因之激起事端則又不可不慮昨聞日領事己以此事質問當局惟不知當局何詞以對耳現查市面情菜凡稍明事理之商人對於是項有吉黑長春字樣之中交紙幣仍然收用惟一般小商舖不肯收受故市面上尚無十分之障碍所顧維持金融市面之當局明定辦法以免擾累可也 
另一消息云近日當道下令收回中國銀行票面上蓋有吉黑字樣與交通銀行票面上蓋有長春字樣以及殖邊銀行之紙幣一律收回市面上頓現恐慌景象兹據調查其辦法如下（一）中交兩行吉黑中國票與長春交通票前當限制兌現時曾因此字樣互相推諉無處兌現經當道與東三省中交兩分行（長春）行長磋商限期一律收回銷燬以維圜法此次下令收回係照前議履行由該兩行預備奉天現下通用之紙幣儲存於財政廳經財政廳長會同警察廳長通飭各關警署轉飭各分駐所傳知各住户人等凡持有是項紙幣赴該管警署兌换者由警署向財政廳兌换以收换盡凈爲止（二）殖邊銀行該行紙幣充斥市面曾受當道取締嗣經北京總行與當道議决辦法將該行所發出之紙幣盡行收回再行發行有限制之新紙幣其收回辦法由十月一日起分作三期第一期一角二角之紙幣限定一月收盡第二期五角一元之紙幣限定兩月收盡第三期五元十元之紙幣限定三月收盡 
[湘垣最近之所見（長沙通信）]  
　　余乘粤漢鐵路湘鄂綫票車於昨晚抵湘沿途所見詳載日記中兹先述長沙之近狀以告關心湘局者湘人熱中自治偏又不能自治求之愈急相去愈遠至今日己完全居於皖人勢力之下有如往昔受治於鄂人同出一轍觀夫全湘領土除戰區防綫尚未能斷爲誰家之物外凡督軍勢力所及莫非皖人主政皖人中又有霍邱合肥之派别每每一差一缺競奪者不下數十人城内旅社皆爲皖人充塞據某要人云皖系閑員在省候差者約二千餘人有事者又謀兼差來者猶絡繹於途天樂居曲園天然台等處皆爲若輩徴逐之地譚者謂較當年之鄂人有過之無不及者王以德以七師軍法處長資格得膺辰沅道尹緣張學濟在湘西自稱省長經明令褫職故王取得一無土地人民政事之空洞道尹近日辰沅道尹之告示己發見於省垣似與張瀾在京設立四川省長公署依稀彷彿而奉委知事因地盤尚爲南軍佔據尚有胡子謙等十餘員速遛在省刻因將屈雙十節又爲東海就任之期督軍公署正在結綵張燈各官廳亦在預備以資點綴督帥己面令警察監傳知居民商店於是日張掛國旗同伸慶祝今日警備司令楊纉緒警務處長佟國安己發出佈告略謂國慶日督帥准派步兵一營馬砲各一連機關槍隊一連及軍樂隊遊行街市以揚國庥云云此種慶賀盛舉亦殊有味現在湘東方面確己停戰十一師長李奎元所部尚有一圑以上駐省擔任省垣戒嚴事務省議會初選准於十二號舉行覆選期定於本月杪第三區覆選監督應駐衡陽者亦因戰區之故從權居南正街學道院蓋三區所轄地爲衡永郴桂尚非省長命令所能盡逹也高等廳旁設有各縣紳耆到省會議招待所早由兼省長委任劉棣芬任福黎諸紳爲招待以備各縣紳耆到齊各抒所見以爲辦理善後之方略無吉報到者寥若晨星觀劉紳之意俟省會初選告竣尚無紳耆報到之縣即以該縣初選當選人列席會議以免延誤事機坡子街履道街爲湘垣商務薈萃之區今己不復作舊觀矣惟娼寮則依然發逹云 
[雙十節之張敬堯閱兵]  
湘省官界之對於雙十節近數年間均僅略一點綴本年則以東海於是日就職之故加以張舜臣督軍又愛排場是以一切典禮應有儘有但於參院所議决之追祭停刑卹貧三項未聞一體舉行耳 
是日張督亦擬舉行閱兵式以光盛典昨己發出通令云爲通令事本年十月十日爲我中華民國國慶之典本督軍擬調集省城附近軍隊編組步馬砲工輜各部隊齊集教育會會操敬謹閱兵以伸慶賀仰軍民人等届期一體懸掛國旗切切此令張督並派員赴教育會布置一切復就軍署東西園門及頭二門各處一律紥以松鬚嵌以花朶署前坪中尚擬紥一高大牌坊上嵌五彩電燈及花彩等各機關則通令照章籌辦所需之欵一律作正項開支並聞張督仍定是日大宴僚屬及地方士紳並駐湘各领事 
關於閱兵各執事人嗣亦己分别派定如左（一）國慶閱兵總指揮以吳旅長新田充任（一）省城内警備正副司令以副官長楊開甲警察監佟國安充任（一）省城外附近警備司令以四十二旅張旅長敬湯充任（一）補充第二旅劉旅長朝臣着充駐永豐湘鄉司令官二十六圑仍歸節制指揮 
[鄂省防務之緊急]  
　　鄂西鄂西南軍近來又形活動正而之滇軍刻集夔萬亟謀東下己雇定大批船隻側面施南方面柏文蔚一軍現又向巴東方面進攻昨聞朱廷燦旅長報告前敵形勢當道仍令堅守勿與浪戰又聞軍署昨接王懋賞師長來電謂據探報敵軍情形如下（一）滇黔各軍日前在渝會集由唐繼堯主張四星期内派三混成旅援鄂以川軍任前線戰鬭滇軍防衞後路惟熊克武託詞陜事緊急不能分兵并以軍餉缺乏遲不前行（二）黔軍王文華袁祖銘均己先後回黔該軍留川者無幾（三）棄荃己率一圑由大寗方面飄忽入陜唐繼堯改委河海清統其餘衆所有决裂原因尚不可知等語特電奉聞云云 
　　鄂北張鈁陜南獨立鄂北警報頻聞邊防吃緊然亦不過防土匪滋擾而己並未聞有正式靖國軍侵入鄂境近據傳說王天縱由竹溪謀與張鈁聨命雖未逹其目的然目下王之舊部由河南集合濳伏紫荆關謀爲張鈁内應襄鄖鎭守使刻己會同南陽鎭守使派兵分途夾擊又一函云陜西危急日甚一日參陸處迭電鄂督派隊馳援己由王督派遣十八師及二十混成旅各一小部兼程前進昨悉王督軍以軍隊出境應戰必支配完全及精嫻軍事大員擔任指揮方能制勝當即擇定鄂軍第三混成旅盧金山爲援挾總指揮官其兵額由該旅本部及十八師二十一旅抽調合編兩混成圑爲前隊隨即另組織一圑爲援備隊其進兵地點俟集中鄖竹再向白河平利進行至張聨陞所部則專以擔任襄鄖本境剿匪事宜免分兵力 
[舊國會又演一場武劇]  
　　宣言書表决之風潮 
　　廣州舊國會九日午後二時爲討論第三次宣言書開兩院聨合會先由趙世鈺登壇說明起草宣言書理由隨由葉夏聲張競知許峭嵩易焦堂吳宗慈等相繼發言約分贊成反對二派反對派主張先將草案前段宣言表决後段暫行從長緩議討論中有人提起討論终局當時郭人漳質問此問題關係重要非足法定人數不能開議究竟今日人數是否足數請議長查明報告議長答云聨合會不須法定人數向來開此種會均未足法定人數郭云查速記錄前次開會均未有不足法定人數可以開會之宣言吳議長怒形於色謂贊成者乃護法不贊成者即非護法郭拍案斥爲法外行動不能贊成於是衆口紛呶有王銼宇者登臺正欲發言突有參議員宋以梅飛登臺上將王一掌推下王力弱不能抵抗臺下大譁宋猶挺立臺上後有議員數人出場排解宋下臺復謾駡毆打墨盒亂擲桌椅横飛猛不可當凌毅頭上被木椅重傷頭顱血流如注登時昏倒宋仍追打居正黄元白劉止芬等不休污衣者數十人嗣由各議員極力制止秩序稍定一面將受重傷之凌毅送醫院調治一面繼續開會惟時人數更少議長遽付表决當時郭人喑又問現足法定人數否吳答以自然不足仍將此案付表决遂以多數將草案通過事後某部份議員頗爲忿慨擬登報聲明此案不負責任 
另一消息昨日午後二時兩院開聨合會討論三次宣言書草案參議院出席者百四十二人衆議院三百十餘人吳景濂主席開會之始有修正案三件其一爲葉夏聲之修正主張僅宣言緩選總統至於委託軍府代行職權應以法律另行規定此外則爲張知競李載賡對於原案之文字修正亦分贊成反對相間發言然觀大多數之意思頗有沈着凝結之表示認爲無論如何今日非有結果不可故發言者之根據態度俱極安詳絶無激烈爭持之迹象乃不意吳議長依某君動議以討論終局付表决後會場中頓呈不穏之現象發難者爲不甚知名之議員數人於是閧場大鬧秩序大亂經謝持焦易堂極力勸阻搗亂者急趨演臺宋以梅憤其未報號又未得議長許可而發言亦隨上演臺而推之使下於是秩序益亂墨盒横飛之故事遂重演矣安徽議員凌毅受傷頗重此外有憤極大駡而擲者有因勸阻他人而己亦加入者一時多數議員紛紛至休息室暫避多責宋以梅之開釁與某某議員等之搗亂復由焦易堂登臺發言衆遂入座秩序稍復主席遂宣告表决修正案不成立原案大多數通過馬驤提議於原案空白之處加入自十月十日起湯漪主張删去並字又某君主張改代理國務院爲代行國務院職權均多數可决遂宣告散會 
[西南之要電]  
　　唐繼堯電堯近因東下視師昨抵重慶迭接吳師長兩電尊重法律主張和平大義熱忱昭然若揭方當局黷武窮兵之日能發此論調以開國家和平之曙之惠蘇他人深省比年以來當局肆意横行内則搆怨興兵外則開門揖盜繼堯顧瞻國本不能不奮臂以争但求法律可以保全則對人原無成見外侮可以共禦則内部何忍爭執吳師長等首樹風聲想全國當荷同意特電奉覆并佈愚忱唐繼堯敬印 
　　陳炳焜電報館均鑒接讀譚聨帥譚督軍吳師長曁前敵將領寢日通電主持正義渴望和平愛國熱誠溢於言表曷勝敬佩戰禍蔓延瞬逾一載民生日蹙外患潛滋設再不圖挽救彼此相持異日力盡精疲即使内亂可平演慮亡國之禍不旋踵而即至言念及此能無寒心務懇馮代總統俯鑒前敵將領愛國苦衷速頒罷戰明令東海先生曹經略使岑陸兩總裁及長江李王陳王督軍迅速出任調停妥商辦法務求解决俾戰禍早紓一日即國脈多延一日不勝企禱陳炳焜叩東印 
　　陳炯明電誠密東組二公微電敬悉僞國會　舉總統非法行爲日演日甚溯自西南護法興師所求者惟恢復國會履行約法今者北方之非法選舉是與西南所求相離愈遠政局益入歧途邦基更增杌隉吳師長佩孚等馬電反對無效足見北廷怙惡專横並無尊重和平之誠意諸公志切靖難際此政潮詭譎必能深謀遠曯匡扶危局以符護法初心無任至禱炯明叩馬印又電云新成密冥公文電月公齊電韻公銑電正論卓解敬佩何極現旣北廷僭選聲討之責自在軍府吾人護法義無反顧伏望同心戮力還我共和炯明叩艶印 
　　徐謙電謙自承軍政府司法　長之乏兼受孫總裁全權代表委任己於九月宥日就職竊念護法必本救國主義救國一仗眞道爲歸伸張正義撲滅强權國人與世界同此職責敢本所信勉策進行徐謙冬印 
　莫榮新電急汕頭吕總司令方總指揮劉鎭守使潮梅吕道尹漳州陳總司令均鑒現在潮汕各軍雲集需餉孔亟而潮循道尹兼潮梅籌餉局總辦吕一夔因病請　不克視事勢難久虚所遺差缺應由潮梅鎭守使劉志陸暫行兼理以電作委迅即接事具報督軍省長微印 
　　育航電粤軍總司令部鑒現擬電文拍由競公核發文曰現奉督軍敬電取銷惠潮梅督辦惠州軍務處自應照辦惟揆諸現在情勢有不能不言者查粤軍額餉先奉准月支七萬八千餘元行軍活支本不在内迨抵汕後預備作戰加增軍隊計月需餉十三萬餘而正月活支十二萬七千二月份十二萬九千三月分二十萬有奇均經呈明請發未奉核准不得己如以督辦名義自行籌欵一公債二十六萬元二礦捐三十餘萬三鹽漏六萬餘元總計數月以來所收不過七十餘萬初非取諸國庫正供亦非由於厭力强迫粤軍之所以能作戰百十次拓地千餘里者胥賴此耳至在潮梅籌餉局所領現將十月合計不過二十萬餘即在各縣應解亦僅十餘萬前聞軍政府有派員駐汕統一財政之議竊幸粤軍餉項從此有着不待自籌乃徐傅霖廳長方到調查而督署即以取銷大敵當前遽斷其接濟是何異絶嬰兒之乳哺而令其生存耶志士仁人安忍出此夫粤軍非一人之兵援閩非一人之事嶺東非一人之産維持勿敝均有其責非然者炯明不足惜獨不爲粤軍計乎粤軍不足惜獨不爲廣東地方西南大局計乎炯明撥二十三營今在閩所收己逹五十餘營現所要求者仍是二十三營餉項餘俱就閩地自籌尚祈督軍體念粤軍轉戰之勞舉足之間實爲西南安危所繫通電各機關暫緩取銷督辦署俾得繼續籌欵一俟軍府專員到汕辦法確定粤軍餉項有着再行照辦不勝迫切待命之至如何仍望電復以便通告以安軍心而策進行等語育航卅 
[舊國會中之省長與省議會]  
舊國會在廣東己開憲法審議會參議院議員童杭時對於地方制度提出意見書如左地方制度一案對於省長問題有主張人民選舉者有主張省議會選舉者有主張大總統自由任命者有主張省議會選舉兩人由大總統擇任一人者有主張大總統任命須經參議院同意者有主張大總統任命須經省議會同意者聚訟紛紛莫衷一是揆厥大要不出三種（甲）選舉制（乙）任命制（丙）選任折衷制在杭時竊爲選舉制有二弊（一）金錢運動（二）藐視中央任命制亦有二弊（一）任用私人（二）膜視人民惟選任折衷制則無此弊而選任折衷制尤爲由大總統任命經省議會同意一說最爲妥當蓋省長者一方面爲中央行政屬吏又一方面爲地方行政長官旣爲中央所統屬不得不由中央任命庶幾於行政統系上毫無障碍旣爲地方行政首領不得不徴求地方同意庶幾於地方辦事上殊少困難雙方兼顧事實萬全若或慮手續繁冗要知全省人民所托命之大吏自不應以個人意旨草率徑行否則失之專斷推其弊必至植黨營私徧布羽翼希冀獨夫之便利致召勸進之禍胎若或慮提出仍由總統議會不能主動要知須經省會同意總統自不率行提出致遭否决即或有之尚有不同意權可以補救之庸何傷乎縱其中弊竇難保毫無然較諸倚於一偏斷可減少務希同人各舍極端之主張同歸調劑之方針不惟此後省長可慶得人即目前憲法亦易告成也敬貢芻言諸惟公鑒 
省議會暫行法第三條解釋案己經衆議院於十月一日第三次常曹開議並經馬驤修改標題爲答覆廣西省議會來電關於省議會議員未行改選省分之辦法云云經大衆可决是此案衆議院業己全案通過依國會組織法第十三條之規定民國議會之議定應以兩院一致行之是以衆議院即將該修正案抄錄一份咨請參議院依法議决兹將答覆廣西省議會來電關於省議會議員未行改選省份之辦法案全文錄下省議會暫行法第三條議員任期以三年爲限任滿改選等語是任滿後當即依法改選至任期雖滿未行改選不能交替則任務即可認爲未經終了在各省省議會議員當然有效自可以繼續開會查廣西省議會東電内開本省下届選舉尚未舉辦新舊交替無期民意機關萬難任其中斷請本院解决等情細繹其意旨即在不使民意機關中斷祇請解决一維持方法以濟法律之窮並非變更省議會暫行法之法律將三年改爲四年之謂誠爲法律上行爲效力之解釋非立法上補充條件之解釋此種解釋端在勿任中斷一部分之行使初無須專待公布方生效力應由兩院議决答覆廣西省議會其文爲省議會暫行法第三條所謂省議員任期以三年爲限者係指能如期改選而言若因天災人事之故障並未預行改選則議員之職責應俟至改選後爲止 
[瓊州討龍軍近訊]  
　　討龍軍集中北海候艦渡瓊經總司令沈鴻英電請當道商由海軍司令林葆懌酌派軍艦前往掩護俟廣金廣玉兩艦公竣始行前往接替頃悉廣金等兩艦現因儋縣克復業由新英港駛赴北海日昨己經抵步沈部各軍刻己分帮落船專俟財政廳將欠撥餉項解到即行開拔并聞海軍林總長以該軍此次出發關係全瓊保護最宜週密特派永翔同安兩艦沿途掩護前往又一函云海口龍軍前因沈部各營集合北海准備渡瓊特派偵探馮符翰麥鏡如等率同各探由廣州灣濳赴徐聞分布海安各地密探深軍舉動并在北海暗設機關昨爲沈總司令察悉特派李營長親率大隊馳往圍捕當將麥鏡如等五名捕獲解交行營訊辦 
討龍海陸各軍刻因大舉渡瓊粤省海防各艦經先後集中北海候令出發帮辦周天祿以出海各艦亟須親往指挥調度一切并以魚雷一項爲海戰利器特商由江防申司令借撥雷龍一艦携帶魚雷數十具隨同出海業將該艦趕緊修理昨己工竣艦上武裝亦均支配完成周帮辦特於七日上午偕同第四軍司令部參謀龍榮軒飛機隊參謀劉沛泉雷龍艦長王志邱委員陳策梁垣初等十餘人分乘雷銳海防兩艦前赴黄埔將領出各魚雷運往蓮花山海面操演直至夜後九時始乘輪返省聞八九等日尚須繼續演試以期嫻熟儋屬新英港口砲台自沈軍佔領後搜獲龍軍鎗彈十餘箱七生半砲彈百餘顆砲彈一項因保民運艦有攻擊港口之謡應即留爲該台防守之用惟鎗彈多箱則己悉交黄志桓所部領用 
[贛省會又議開選舉會]  
　　江西省議會議長問題現己擱淺旬餘合羣讜言兩系亦各偃武修文各籌最後之辦法聞昨（七日）晚十一句時讜言社又派代表前往任壽祺宅内要示印發八日選舉議長通啓任以未得合羣議員同意不敢冒昩遂於今晨十句時赴合羣系議員招待所訪曹俊等陳述讜言社意見曹等以事關全體須待衆人同意始能答覆下午二鐘合羣系議員乃開會討論僉以選舉議長根本問題即是解决投票方法若徒然號召開會不將根本問題預先解决恐將來又是一鬨散場遂决定仍維持胡廷鑾主張保障自由投票辦法否則誓不承認議畢仍派胡廷鑾代表前赴每宅答覆說者謂此次兩方相持不下備受輿論攻擊又鑒於延宕不决終非了局故己各有悔悟之意能由此一點良心逐漸擴張則議長之産出爲期當不遠也 
[九江近事]  
陳贛督擬親自晋京爲徐東海道賀並就便在京就醫己電呈中央請假一月所有督軍印信請暫以軍務帮辦吳金彪代理一俟覆電照准即行首途又聞陳督己包定招商局江裕輪船預備啓節並擬俟抵漢口後再行通電據吳帮辦云陳督過潯必留駕一二日似含有勸止之意並聞李蘇督己派員來贛力阻其行 
雙十節僅有各機關領袖赴鎭署圑拜並無其他鬧熱舉動初同文書院聨合各學校擬舉行提燈會並禀請鎭守使提倡聞吳使以現值軍務任偬之際不必過束張皇致生意外因飭該校母庸舉行 
近日閩省潰兵紛紛來潯贛省軍民兩長己飭九江縣知事代購輪船半票護送出境 
昨有南昌戒嚴司令部兵一名携帶武裝潛逃至蓮花洞被廬山警察緝獲解送灣警廳當由該廳轉送潯鎭署核辦 
九江地方審判廳判决張起芝李金泉傷害胡承田致死一案張拘役十日李罰洋四元旋有人張貼刷印品直錄該廳判决原文 
 
 
 

Page 7

 
 
此外僅書請看兩字其意固在不言中也聞該廳己咨請警廳禁止不知何意 
建築九江模範監獄日前己聘請熟諳工程之某外人來潯由檢廳派員隨同前往估勘聞此項工程约需洋七八萬元 
潯商會爲建築龍開河木橋事因向紳界商借平糶米捐之一分聞紳界以事屬公益地方有應盡義務不必作爲借欵願先撥出三千元以資補助如不足再行籌議 
新任九江知事袁延闓准今日由省來潯七號接篆視事 
[杭州快信]  
陸軍部昨咨送大批陸軍大學畢業生（三十餘員）來浙報到分配各師圑見習 
墅北米紙箔三業全體對於革除現水案反對甚力略請湖墅商會謝會長錫嘏轉呈核示省長以事在必行不允打銷聞該商等現又公舉代表電部轉圜 
吳山瞿眞人廟係由前清湘省旅浙各顯宦醵資建設現被湘人齊良臣盜賣各同鄉大動公憤高檢廳長陶思曾鹽運使袁思永均主張從嚴追究 
江山自治委員金殿元侵吞公債案省令該縣查覆語多含糊昨又令財政廳派員馳往澈查呈候覆奪 
台州士紳陳紹前清時在黄巖縣屬力禦梟盜殉難奉准建立專祠由鹽務方面撥給祀費現該縣場俱置不理經祠裔陳壽卿控省求追齊省長己函袁運使速飭照章給領 
北京大學肄業生鄭貞呈由該校咨請撥給津貼及官費己飭教育廳核覆 
[蘇會議長平穏産出]  
　　賢於江西遠矣 
　　今日（十二日）下午四時頃蘇議會居然以對於一百三十八之八十四票錢崇固氏當選爲議長舉前次通信所擬議想像者一掃而空之於以徴我蘇議會議員諸公人格畢竟不差然所以得此良果者實有數個近因促成之當十一日開談話會之前雙方均己預備唇槍舌劍在談話會各顯其能豈知臨時主席照例文章甫經住聲顧希曾立即離席陳說議長之不可不愼選引甯垣兩次兵災之往事爲證並以秘書長手覆不能趕印顧所著愼選議長文之字條證明有歧視江南北之跡象聲若巨霆一般膽小議員神爲之奪惟有趕緊决定本日（十二日）選舉一事將說話袋背了就走賴此一震之威免了許多爭執本日得以開會錢氏勝利之第一近因實在於此散會之後良心派計算錢氏票數己足之又足大家行所無事今日午後二時議員均己入場秘書長宣布互選規則用無記名單記法而所發選舉票則有選舉人署名小方匡徐庭啓劉文輅便謂選票與規則不合不能適用戴思恭宋銘壎孔昭晋和之陳大猷謂會中向來如此上次沈議長當選亦是此項票紙只須不寫便是劉文輅等期期以爲不可後由江湛氏解圍由秘書廳趕行重印至二時四十分印成换發方始投票議長産出以後主席宣布暫時休息約停五分鐘重行摇鈴集合選舉副議長投票一次無有結果鮑貴藻得票最多不過二十五票距當選票數相去尚遠（第二次入場時投票人數九十六照規則須得半數以上方能當選）由議長宣告繼續再投議員有主張次日再投者議長付表决得多數（起立贊成繼續投票祇三人）遂於四時五十分散會定次日再投但明日係星期不能舉行此選舉大典計記者憑檻而觀副席奪標之期必在諸君凭几而讀此函之後但不知此四十餘小時中文將呈何種怪象煩記者攪擾諸君之眼簾耳 
[南京快信]  
　　軍署接張敬堯電内容甚秘略謂係關於吳佩孚馮玉祥等最近舉動湘局頗危 
　　蚌埠奉軍確有開回河南洛陽駐防消息 
臨淮關龍軍三營己由倪嗣冲派隊監視圑長鄭英啓於前日入京請龍濟光示 
梁士詒派趙慶華來寗與李督接洽 
李督派本署顧問文龢赴京與某要人接洽 
南宿州譁變之龍軍竄入蕭縣境内現聞經馮圑長痛勦復向皖之靈璧縣境竄去 
張文生電軍署報告駐碭山縣勦匪之豫軍因碭匪肅清昨己全部開回豫省駐防 
張敬禹昨過寗轉車赴滬聞係向某外公司訂購槍械事 
公府衞隊司令何紹賢昨電李督奉東海手諭留所部在京暫緩開蘇駐防 
金劵事財部仍在積極進行寗商會日前續電反對昨得復電事在必行 
孫寳琦昨由滬乘車來寗即轉津浦車北上 
江蘇全省菸酒公賣局長彭淵恂昨請假赴京 
地方通信 
[蘇州]  
　　召買舊銅元局蘇城舊有銅元局兩處一在盤門内梅家橋己改組省立絲織模範上場一在胥門外棗市橋共有房屋八十餘間閑棄己久兹悉吳縣清理官産事務所己奉到省官産處訓令不日即將估價召買 
　　典業公所之集議蘇城城内清嘉坊典業公所前奉縣公署通知部令調查全省典業規則故函知各典業公舉代表來蘇於昨日下午在公所開會集議一俟議定規則即行呈復縣署核辦 
[無錫]  
　　雙十節紀事第七届雙十節縣公署除停止辦公外先期於頭門口紮成松柏匾額内嵌國慶紀念四字復將大堂鋪設一新上午九時楊知事與蘇軍營長李鞠吾稅務所長梁玉書水警第二區區長師景山率領所屬長警舉行祝典茗談而散其他警所水警公署各艦一律升旗各學校於是日休假晚間各校聨合舉行提燈會除五色燈外佐以獅象虎豹鎗砲人物光復門紀念塔等燈由校長教員率領遊行各處高唱慶祝歌雜以　鼓細樂各大商號及銀行間有一二家懸國旗者 
　　楊氏之大出喪前任廣東造幣廠廠長現爲江蘇督軍署咨議無錫廣勤紡織廠總理楊翰西其母沈太夫人於春間病殁十日設奠受弔外方及當地之赴弔者甚多卸任總統馮國璋氏與楊君爲舊同事頒煒管流輝軟匾一方新任總統徐世昌亦與楊父有世誼頒下誄詞曰德振玉頴馮總統並派孔上將慶塘是日到錫代表致祭翌晨舉殯一切儀仗頗極繁盛如軍樂旗傘各種喪禮應用之物均向蘇滬等處賃來行喪之際交通斷絶足有里許之長鄉城男女之特來瞻仰者滿坑滿谷萬人空巷誠盛舉哉 
[南滙]  
　　鄉教育會開會記南滙西聨鄉經董陸以鈞近在鄉教育會大會提議本鄉各校職員組織職業教育參觀圑案又小學教育研究會繼續進行案均經可决旋改選職員陸以鈞連舉任會長胡一桂被選爲副會長陳墨屏鍾彬儒張圯書等均被舉爲評議員 
[松江]  
　　巡官濫罰之處分金山北鄉民婦張氏前因與族叔姑口角被泖港巡官沈子載勒罰三百餘元現經北鄉紳士黄明璋函縣舉發由懸將串同勒詐之水巡蔣才有開差押辦並將沈巡官記大過一次以儆濫罰惟北鄉公民猶以爲過輕尚擬聨名禀控　　竊盜之間西外張某家於十一晚被積竊四人越牆入内竊去衣物數殊不資是晚張某在滬未歸家中僅有奴厮數人雖卽當場察覺惟緣該竊等拔刀示威未敢聲張任其開門徜徉而去現張某己將被竊情形報警請緝矣 
　　委任學務委員第六區學務委員盛元音應選本届省議員後所遺學委本職由縣責令第五區學務委員秦自芳兼任現秦因學區太廣視察難周請解兼職爰由縣長另委天馬山鄉第一校教員陳自雄充任矣 
　　學生追悼校長前縣立第二高等小學校校長兼縣教育會會長姜揆勛君服勞學界垂十餘年自於上月因病逝世後該校學生禀承繼任校長楊繩武爲姜君開會追悼全體員生一致贊成己定隂曆重九日舉行並函請各界届期蒞會 
[揚州]  
　　蕩地加價之阻力東台草堰之小海寰鏡清鹽旗灶地佔全場十分之五計灶三百餘付年繳公益捐千餘串他號亦按灶地多寡繳捐現東台縣以此項灶地依草蕩價格約在一萬餘串飭令各號照繳各小號均不承認官廳方面以該號爲場地之領袖責令遵照定價繳款現各號均電揚總號請示辦理揚號集議以加增太重公呈省署要求取銷云 
　　救生會請欵鎭江救生會經費向頼兩淮鹽商按引捐助近因江面浮屍繁多打撈費用甚巨致經費不敷具禀張運使擬令運食兩商再予捐認以資挹注當經張司長於十二日令飭公寳豐乙和祥清吉昌同發祥等籌議矣 
　　派員領子彈兩淮緝私劉統領因瞬出冬令通泰海三屬防軍亟須給發子彈以防匪患特呈准李督軍購領子彈十餘萬十二日派員羅法祖前赴寗垣請領矣 
[鎭江]  
　　商情之一斑日來金融己較舒轉絲綢機織各業亦活動惟錢業出放期往歳約在數十萬本届時局不靖縮小營業恐於巿面不無影響亦糖向由粤帮莊號來鎭分銷近粤船稀少來貨未暢價格稍增前售五兩三錢今己漲至五兩六錢華産機製麵粉各帮無大宗銷路市價逐疲較前星期每袋跌去洋五分 
　　淮鹽租賃日船淮北各運商向日商倉岡租賃船隻運載北鹽此項合同業經訂定聞所租船價每　約合日金二十八九元有零 
[南京]  
　　江寗鐵路虧本之原因江寗鐵路素開兩班車一來一往頗便旅客近因虧本改開單班對於旅客殊屬不便考其原因不在辦事人員之不力實係乘客有三種黑幕在焉（一）軍署人物乘車不名一錢民署及各機關員司多屬免票兵士本由督軍出示搭車一律半價詎兵士仍不給錢驗票員初甚嚴查無如軍人不率如此遂亦含混而過此所以虧本者一也（二）一般乘客多不在車站購票上車時補票然中正街至江口車中查票員或至督署車站查至則補三等票省價五分若至無量菴車站補票則省一角江口至中正街亦然此所以虧本者二也（三）客有乘一站或二站即下者查票員尚未及查至而若輩多不補票法甚狡滑上時未至賣票時先至月台等候可免橺口驗票下時不由月台從軌道跳下可免橺口收票此所以虧本者三也總之欲江寗鐵路之發逹須杜此三弊不知該管理亦慮及否 
[安慶]  
　　皖民對於警備捐之呼籲皖屬警備隊以安慶道尹徐鼎康爲警備司令業經實行籌辦昨懷寗紳民舒景衡等呈請省長謂懹邑地瘠民貧擔負太重攤派警備餉項懇予核减以抒民困等情黄省長以懷邑警備隊捐欵每年攤認五千元比較他縣己爲太少惟該縣係省會供億兵役臨時籌欵以及房舖捐落地稅各項該縣實獨任其難擔負較他縣爲重亦屬實在情形所有攤派警備隊捐欵能否酌减之處應由安慶道尹提議具復再行核辦己分别指令遵照矣 
　　姜軍己逹目的毫縣知事函呈前於七月問山東夏邑匪首彭乃忠等率領股匪竄入縣境架去姜都統之親戚李紳廣義業己　回昨由熱河開來毅軍常統領會合歸德鎭守使曁各軍隊協力痛剿殺獲股匪甚多並將彭乃忠當場擊斃分佈堵剿餘匪不難肅清等情黄省長以各匪擊散後難免不分竄皖北各境防堵不容疏忽己飭毫縣曁各知事嚴飭軍警認眞協緝以靖地方 
[武昌]  
　　雙十節紀事本届十月十日王子春督軍以國慶大典本擬懸燈結綵大張宴賀惟念大局未定國步艱難財政支絀不能如願故從省辦理軍民各機關學堂局所放假一日凡薦任以上各職員均集軍署舉行慶典鳴軍樂升禮砲而己烈士祠己由武昌縣知事修整於七日工竣經督軍派員騐收仍委王知事爲該祠祭祀委員駐漢外賓過鄂申買者飭庶務處備宴又以武漢主客軍林立特派近畿二師六圑三營步隊分班出巡並咨請駐紥省垣内外各客軍司令一體派隊出巡嚴率所部勿得在外滋事 
　　銀礦之擴充辦法陽大兩縣境龍角山銀礦由鄂省提歸官辦開採六月大收效果惟圖謀擴充必須三四百萬之鉅欵兹由官礦會辦曹寳江入京與農財二部接洽求撥國帑補助 
[南昌]  
　　請採錳鎢兩礦之踵至贛南贛東一帶發見鎢礦錳礦早誌本報近月以來呈請實業廳立案者何聲沛試探尤南上蒙堡歸美山地方錳礦計面積五百二十餘畝又張策庭試探大庾佛祖區下錫坑寳山崠等處錳礦計面積六百餘畝己經實業廳准予立案其試探鎢礦者有省紳謝遠涵呈請探崇義縣雷峯仙地方鎢礦面積四方里約一百三十六畝有餘又崇義縣屬之思順墟面積亦近三方里以上王祖訓亦請探大庾縣鴨子脞地方鎢礦面積二千一百餘畝亦經核准立案矣 
[嘉興]  
　　定期集議報荒嘉興縣自治辦公處因田禾蟲災事宜於日昨函致各區區董云本年蟲災現經縣知事下鄉履勘甫將事畢應如何分别災情開報省署之處主座必有成見而並不詳告地方士紳一經開報磋商較難因此函請執事將管轄區内實在被災狀况先行查勘明確分别詳陳以恤民隠兹定於本月十五日下午一時在處集議公决辦法以資詳報 
　　校長被控辭職新豐第七國民學校校長周開基因被該區住民吳東昇等一再以辦學未善等詞呈控到縣由縣飭令勸學所按欵查覆周校長己於日前遞呈辭職矣 
　　杭州 
　　錢莊夥捲欵濳逃續聞大井巷開泰錢莊夥李月樵因虧空於前初八日下午乘人不備突入銀房捲去鈔票洋一萬二千元私自潛逃一案詳情己誌報端前日上午忽由天津寄來書函一封係致李者内云君如來津備極歡迎未識何日起程云云該莊經理倪君拆閱後始知李某逃往天津業己派莊夥某即日赴申跟蹤追緝 
　　茶房販土案之審結滬杭火車茶房王阿福於日前販運大批烟土來杭分銷在閘口站被四區二分署檢查警搜獲將人證移送地檢廳訊辦一案迭誌本報兹悉此案經陳廳長迭次預審屬實錄供取結以取運烟土之所爲依法向同級審判廳提起公訴前日經審判廳刑庭公開由推事片請檢察官蒞庭會審王阿福自知罪無可逃直認歷來販運烟土不諱旋由庭上宣告辯論終結仍令還押訂於十四日宣判 
雜評一 
[省議長（默）]  
　　省議問題蘇省會暗爭己久而今己産出贛省會搗亂己久而今亦産出第未知浙省會之爭議長者此後又將何如也 
夫議長旣無發言權又無表决權其職務僅在維持秩序等事抱負亦無由發展則又何爲而必爭此席然旣以爲有可發展而爭之矣則旣得之後宜有以自盡其責而勿稍放棄然而中國之人每於其所欲得者初則不勝其艶羨必百計以謀得之旣得之後則又視如無物恝然不一顧惜此固凡事皆然即議長又何獨不然哉今之爲議長者不可不深思我言 
 
 
 

Page 8

 
 
   
 
 

Page 9

 
 
   
 
 

Page 10

 
 
 [H第三張 
本埠新聞 
[總商會選舉會董紀事]  
　　上海總商會昨日（十三）因選舉會董於午後三時開會秩序如左（一）摇鈴開會（二）入席（三）公推檢票唱名核數各員（四）開匭檢票報告實數（五）按票唱名紀錄被選權數（六）核算權數報告當選姓名（七）摇鈴散會開後臨時推定朱葆三沈聨芳胡稑薌祝蘭舫沈仲禮周金箴傅筱庵黄搢臣席立功張樂君朱鑑塘葉鴻英王一亭等爲監視開票與報名核數旋於開匭時檢出共投二百五十三票核算結果計當選會董三十五人候補當選十人兹將姓名票數列下（當選會董）朱葆三二百三十四虞洽卿二百十三宋漢章二百十沈聨芳二百零五王一亭二百零二顧馨一一百八十五謝衡牕一百七十六蘇筠尚一百七十五朱五樓一百七十五祝蘭舫一百六十三陳潤甫一百五十六傅筱庵一百五十二胡稑薌一百五十一錢逹三一百四十六張知笙一百四十四周金箴一百四十二勞敬修一百三十九楊信之一百三十四朱鑑塘一百三十三沈仲禮一百三十一謝綸輝一百三十朱吟江一百二十八項如松一百二十七郁屏翰一百二十六聞蘭亭一百二十六張樂君一百二十三葉鴻英一百二十一丁欽齋一百零九李柏葆一百零四施善畦九十九唐露園九十七姚柴若九十三席立功九十二穆藕初八十四錢貴三七十九（候補當選會董）泰潤卿七十九樂俊寳七十九聶雲臺七十八田樹森七十四陸維鏞七十一黄搢臣六十六顧子槃六十四錢新之五十七陳炳謙五十七孫衡甫五十其中錢貴三樂俊寳秦潤卿三人同票由周金箴君當衆抽簽决定錢君當選秦樂兩君挨次候補 
[烟酒聨合會常會紀事]  
　　討論大會手續 
　　報告借欵内容 
　　中國烟酒聨合會昨開星期常會首由主席陳良玉提議本會成立己届兩年照章應行改選業己擇定舊曆十月初七日開大會印就通告陸續分送惟開會時一切手續應請諸君公司討論公决仍照前届辦理次陳主席報告三次烟酒借欵之内容略謂烟酒借欵一在民國元年京津洪水爲患西人曾允治河借欵先與廖世功接洽由奥人介紹比國資本家之欵計借五百萬元其條件以黄河之北直隸省烟酒稅作抵實則此欵並未用於治河一在民國三年以整頓北京市政爲名向法國借一萬五千萬佛郎合華銀五千萬元介紹者爲王克敏以全國烟酒稅作抵條件秘密此項鉅欵即散失於袁政府之耗用亦未用於政一在民國五年又以治河爲名以烟酒稅全部作抵密向美國借欵二千五百萬元當接洽時謡言烟酒稅並未抵出故美資本家遂交五百萬元法使知之提出抗議美人即停止付欵陳錦濤急託廖世功疏通無效照此情形似烟酒借欵一時尚難成立然時局變幻莫測灘保不秘密進行應請諸君注意公决函致駐京代表詳密探訪議畢時己五鐘遂散會 
[總統徴求對於時局之意見]  
　　聞本埠軍要界人接徐總統任後第一電略謂時局糾紛無可究詰昌以垂暮之年受任於患難之秋當此南北相持民生凋敝旣無術息爭復何忍用武各該省區使命長官體國公忠均屬干城之寄心腹之託對此軍國大計諒己籌之己熟務望發抒己見直言無諱世昌不德决以多數取决從違一意而行以奠國是云云聞軍界要人對於此電 
[依周塘路工近訊]  
第十師兵士建築依周塘馬路至滬江大學校門首與該校稍有交涉等情曾誌前報兹悉是日因塡路泥土不敷故由兵士在滬江大學校門首空地上挑取而該校校長董景安以築路取泥未由滬北工巡捐局知照當即阻止挑挖以致各兵士暫停塡築旋經總監工員王泗芹得悉以該路正當趕築之際取泥之事亟應從速磋商爰卽函致滬北工巡捐局工程主任王棟與滬江大學董校長商妥業於前日爲始仍在該學校餘地上取泥塡築惟路面須鋪闊三丈厚六寸之煤悄方可經久故由王監工員禀由盧護軍使准在龍華及高昌廟兩處兵工廠内挑取昨己雇定駁船十餘只以小輪拖運煤屑儎往塡築矣 
又一訪函云依周塘馬路工程告竣未遠惟築至滬江大學校前因挖泥被阻暫停工作盧護軍使自據監工員禀報後即即於董校長晉謁之時一再磋商董校長己允暫時挖掘俟有相當泥土仍須塡補償還事遂解决業於昨日照常工作所有中間路面煤屑現經兵工廠陸續雇船運往鋪塡計全路塡高六寸以期堅實尚有虬江等三處橋梁因鐵質價鉅决計改以泗門汀泥建築日内亦在趕橋墩一俟橋工及金路告成路之兩旁尚須種植遮隂樹木以壯觀瞻 
此路告成之後由楊樹浦周家嘴直逹吳淞交通較前利近聞上寳兩邑紳商業己提議擬即籌集資金創辦一汽車公司設備可坐十餘人之大汽車四輛兩來兩往專在該路營業云 
[江寛案延請外籍律師理由]  
招商局江寛輪船被楚材兵輪撞沉一案海軍部己委專員來滬在海軍司令公署組織特别法庭於上星期一第一次開庭曾經被告律師聲請展緩一星期續審己紀前報兹悉上海總商會因代遇難搭客之家屬及受損失之商人延請美籍律師佑尼干代表出庭曾接浙江司法協會會長（律師朱鴻遠）來函質問昨由該會函復如下志瀛先生台鑒頃承函詢報載爲江寛被難家屬代聘美籍律師有碍國權是否僅備顧問抑須出庭代理即行示復等云查敝會代江寛遇難家屬延請律師視庭上律師爲方針本月七號第一次開庭海軍部延英國人担文代表畢士華出庭嗣聞添聘義國人穆安素筆師辯護敝會爲被難之家屬受損失之商人延此律師以期事有歸朿且此次所組法庭有英美丹法四國領事列席指爲内地法庭恐未盡然云云又聞招商局江寛方面第一次開庭亦延哈華托古柏兩律師代表英人麥克老馬斯德二民云 
[華盛輪船停班原因之兩說]  
往來上海長沙之華盛輪船原係湘省紳商合股創辦定名汽船公司業己歷有年所邇因營業不甚發逹由少數股東得洋九萬元抵抑於寗紹公司移泊浦東鴻升碼頭上月四號夜由滬載貨駛往長沙按照班期兩星期到滬詎迄今四十餘日未見抵埠據外　傳說係被湘督張敬堯扣留運兵亦有謂因該公司股東中有人反對抵押於寧紹公司以故停班交涉兩說未知孰 
[廠布意外之銷塲]  
江隂常熟南翔嘉定及本邑之閘北浦東徐家滙等處各織布廠不下七十餘家其所出之絲光呢布色格白格條格灰平等布運申銷售尚稱發逹惟自去秋至今夏銷場異常清淡價亦屢跌蓋因湖南福建等處戰禍連綿商業遂受其影響也兹聞哈爾濱大連高麗一帶向銷歐布者今因歐戰關係去貨絶跡近皆改至滬上廣爲採辦刻己購去上等布疋四百餘箱（每箱四十疋）連日各布廠所存之布均己售罄價亦每疋漲銀二錢至五錢不等業此者僉謂事出意外莫不喜形於色云 
[粤帮十一圑體仍難開會]  
　　旅滬粤帮席肇同鄉會等十一圑體前星期日在廣肇公所邀集各董會議維持公所保全公産各節議無結果而散詳情己紀前報兹又由該圑體等擇於昨日（十三日）仍請各董赴該公所會議本定下午二時開會詎臨時經某董探悉有人欲於會議之時糾合閒什人等到來意圖擾亂會場公所老成各董及十一圑體代表各商恐有危險皆未到會現各董以長此糾紛實非粤人之福且恐爲他圑體所竊笑爰在某處集衆磋議咸謂如日内再不解决惟有移請總商會邀集本埠各圑體公開談判以期早釋糾紛云 
[廣肇同鄉開會紀略]  
昨（星期日）二時廣肇同鄉又在廣肇公所開會到者數百人董事除温欽甫譚海秋諸人外餘未出席遂由同鄉圑代表霍守華及關耀垣黄鴻鈞盧煒昌陳子瀾温欽甫崔通約諸君相繼演說繼復由温欽甫君言有人造謡謂公所壓阻議案須知鄙人等每禮拜必將所有議案清理絶不肯稍有延擱請勿誤會云云時鐘鳴四下矣遂摇鈴散會聞此次會議秩序極爲整肅云 
[演說世界戰後之教育]  
　　寰球中國學生會前晚延請中華職業教育社總書記蔣夢麟博士演說世界戰後之教育來賓甚衆室無虚座先經總幹事朱少屏君報告開會繼由主席全國教育會聨合會代表湖南朱劍帆君介紹旋請蔣博士演講略謂世界戰後之教育問題關於國民數百年後之幸福與進化極爲重要吾人第一所當研究者今日之歐洲何以發生戰事而使全世界同捲入漩渦考歐戰之起實因彼此政治觀念有不同故耳蓋德國夙昔主張國家主義推重武力在人民皆有爲國家犧牲之義務聨軍國則不然視國家爲一公共機關注重人民個個能得自由與幸福爲目的今若使依德國所持主義進行則世界更多武人政治轉戰永無寗日今幸德人日漸失敗聨軍國日益勝利故知民權二字终必能戰勝武力也現在聨軍各國均在預備大戰後之教育方針英國則預備推廣補習教育與義務教育當英德戰起時英人缺少遠鏡熱水杯之用此數物在平時固甚充塞乎英國境内一經戰起搜羅不易其實全由德人運銷而來英人隨受其累以故對於補習教育將來必大加擴充也法國預備注重三事（一）體育（二）强迫教育（三）職業與補習教育美國預備有四（一）以養成體育人材（二）廣設補習教育（三）注重師範人材（四）推廣强迫教育按吾人素不聞美國有練兵之事自加入歐戰後忽得有雄師數百萬一經開戰德人屢遭挫敗其功甚偉足使敵國寒心蓋美人素重體育人民智旘又高精神頗壯故募集軍人稍加練習僅幾個月即可充當前敵戰無不克攻無不勝故吾國待世界戰爭終了亦當注重體育與科學補習教育職業教育等務使人人能身體健全個個得自由幸福社會進化國家强盛如是則與各國所謀教育一致進行而後可以並駕齊驅也辭畢復由主席朱劍帆君演說又經朱少屏君答謝全體起立致敬而散 
[議組小學教育研究會]  
本邑勸學所長吳懷疚與省立第二師範校長賈季英以小學教育欲臻完善須聨結同志會合研究故擬組織一小學教育研究會特於昨日邀集縣立各校及城廂附近公私立各小學校校長曁學務人員在公共體育場開談話會共商組織方法上午九時後各小學校主任陸續到會共三十餘人開會後首由吳君報告组織研究會意旨旋由衆討論綸織方法議由上海公私立各小學校校長與上海縣教育會勸學所市學務處共同發起各學校公推會員加入研究衆皆贊成遂將草章通過復議定十月二十七號上午九時半開成立大會推舉職員 
[同濟工學會第三次大會紀]  
同濟工學會係由吳淞同濟醫工專門學校工科諸君所發起創設己有兩年現有會員百餘人本埠如商務印書館和興鐵廠立大洋　廠南市電氣公司江南船廠外埠如京綏川粤漢津浦各路馬尾船廠鞏縣兵工廠等處工程師寗波工業學校上海中華職業學校等校教員均有在會者會中宗旨注重研究學問提倡工業編譯書籍調查全國工業情形所編中德英法工學辭典第一編業己竣事付梓日前出版之同濟雜誌其工學部分亦係該會所編譯十月八日爲該會第三年大會之期先期函告各地會員届日午後七時假吳淞同濟醫工學校開會到會者過大半數由會長葉鼎君主席報告會中進行狀况旋照會章改選職員事畢茶點而散兹將新選職員列後（正會長）葉鼎（副會長）杜殿英（評議員）趙厚逹黄異舒昌瑜王傳義王世逵龔積成王逹仁錢福謙（編緝員）胡樹檝王智湛葉鼎郭則溉魏嗣鑾于慶洽社殿英張柏如（文牘員中西西各二人）鄭肇經劉銓法魏嗣鑾胡樹楫（會計員）于慶洽沈怡（庶務員）田述基趙際昌王若僖王逹生譚翊史久恒（圖書員）張柏如秦文彬（體育員）陸之順郁秉權 
[南匯川沙合力濬河之動議]  
浦東南滙縣境之長浜毗連川沙爲南邑六大幹河之一又吕家浜亦爲南川交通要道該兩河爲南川小輪及各鄉鎭航船來滬必經之路近因久未疏浚日就淤塞由遠北市經董龔曉江及馬戴仁傅佐衡等提議開浚呈請南滙縣公署轉函川沙知事邀紳集議協同開浚一般商民以此事實爲上南川交通必要之舉咸望早日實行云 
[同春福棧基地出售誌聞]  
　　浦東老白渡同春福棧内外基地約有百畝本爲南潯富商徐葉等姓之産己轉道契前租於德商美最時洋行應用自對德絶交後即收回改入英册現聞該棧將售與日商正在論價云 
[滬寗鐵路添購機車]  
　　滬寗鐵路自民國五年以來營業日見發逹所有由寗運滬之貨往往因機車不敷應用擱置甚多於貨運收入大有關碍現洋總管克禮阿有鑒於此己向美國機車公司訂購機車二十輛每輛約六百元之譜此項巨欵本路一時未易籌付業由克總管函請任局長特呈交通部核准籌撥欵項俾資應付聞交通部己有復電照准並令克總管迅將訂購機車草合同妥議呈核又囑將交貨日期從速商定以應急需克總管己轉向美國機車公司磋議條欵云 
[滬杭甬鐵路之冰糖運價]  
　　滬杭甬鐵路運輸總管通告全路各站文云增訂冰糖運價事宜自本月十五日起凡冰糖價准照英文貨章内第六十五及六十六頁糖之特價核算仰各查照兹將英文貨章譯錄如下糖自上海北站或麥根路至杭州南星橋閘口拱宸橋每三十噸車六十元上海南站或日暉港至杭州艮山南星橋閘口拱宸橋每三十噸車五十二元至嘉興每三十噸車二十五元至松江每三十噸車十二元至石湖蕩以下各站每包四分至楓涇嘉善嘉興等站每包八分至王店硤石斜橋每包一角二分至周王廟閘口拱宸橋段内各站每包一角七分每車裝糖不得過五百担 
[財政廳催解忙漕附加稅]  
　　江蘇財政廳通令上寳等縣略謂案照各縣忙漕項下附徴省地等稅有關指撥要需萬難延緩兹查六年分前項附稅各屬解到寥寥所欠甚鉅值此需用孔急亟盼大批躉解藉資撥濟合行訓令該縣遵照即速查明六年分忙漕兩項附徴省稅實在收起若干悉數清出解交江蘇銀行取縣庫收送核以憑撥用仍將數目先行開報勿再任延致干委催 
[代印官錢局僞票之牽涉]  
　　河南人周懌近曾代人與崑山路某印刷所訂立合同代印湖北官錢局僞錢票被人告發由探周筱棣與九十八號西探及日探中井等將周拘獲迭次解經公共公堂訊供管押候查在案兹經該探等查得周於本年四月十號由錘祥介紹至該印刷所訂印前項僞票五萬六千張付過印刷費洋一千元業己陸續取去四萬張第一次合同上所蓋戮記係周電白章四字第二次合同上蓋悅印兩字因即禀明捕頭將鍾傳至冩字間詰問一過諭令退去聽候併案解究 
[再誌組織機關之查究]  
　　英美總巡捕房西探目祁文斯偵悉有人在滬西組織機關秘密會商希圖擾害治安當經帶同繙譯至哈同路六十號屋内查獲形跡可疑之金華人翁鎭林黄慶祺李章來傅友仁郭正華張文彩陳子卿陳春等八人一併解送公共公廨諭着押候查明曾否犯案再行訊核在案兹悉翁等帶回捕房後捕頭即着嚴行管押母稍疎懈前日又諭將翁等帶入寫字問督同西探目祁文斯及繙譯等向各人逐一研詰錄取供詞仍飭一併還押候解公廨訊核 
[北成都路刦案續紀]  
　　新閘北成都路七百九十八號門牌道逹洋行寫字張利齋家於十號夜被盜持械入室刦去金飾現洋報捕請緝己誌前報兹悉事主業己詳細檢點計被刦去金飾現洋共值洋五百八十一元己於前日開具失單呈請新閘捕房捕頭諭飭中西探捕嚴緝贜盜務獲解究 
[護送德僑赴浙]  
　　旅滬德僑鮑紐（譯音）夫婦二人與男孩一口擬往浙省莫干山居住業經報由駐滬交涉公署函請護軍使署派令憲兵護送赴浙盧護軍使准即令由憲兵第一連吳連長派撥憲兵兩名將該德僑鮑紐夫婦與男孩於昨日上午同乘頭班火車送往浙省 
[靑年普益社募捐成績]  
　　前晚（十一日）六時南市靑年普益社募捐隊正副隊長錢新之高翰卿二君特邀各隊隊長等假座福州路一家春番菜館開叙餐會聞是日到者甚衆惟副總隊長高翰卿君因病未克與會請郭梅生君代表開會時由總隊長錢君主席首請該社社長徐維繪君祈禱畢旋由錢君起而演說大意謂今日世界各國無論男女均具有責任之心故凡興辦一事莫不合羣力以成之此次募捐之舉是尤吾人責任所在而無旁貸可知深望在座諸君益宜積極進行以逹捐數之目的云云繼由郭梅生君演說略謂高君翰卿適因病未能與斯盛會特囑鄙人代表但其所希望於諸公者幸勿以募捐之爲難而頓生懈心當不辭艱辛合羣力以成偉舉云云末由執行部副部長朱文瑞君報告募捐計畫聞是日各隊均有報告己募捐數如仁隊己募到洋二百二十五元義隊二百四十五元禮隊二百五十元智隊一百八十元信隊一百五十元温隊七十元良隊一百元恭隊五十元儉隊一百三十一元讓隊六百元以上共己募捐洋二千零零一元後又討論進行辦法時己二鼓始各盡歡而散 
[追悼范烈婦紀要]  
　　上海四門城内有報關業范雨祥之妻范張氏於本年六月間夫故殉節本邑士紳姚文枬等嘉其志行除呈縣請獎外特於昨日假篷來路南北報關公所開會追悼上午十時舉行公祭到者頗衆兹將范烈婦事略照錄如下本年六月十四日見報紙載范烈婦殉夫事文麓以行誼可風理應咨請裦揚以彰潛德惟是事實未詳無從呈報爰函致報關業董事徐菊如請爲採訪嗣得徐君復書並事略一分用即呈報縣知事轉呈道尹省長去後迨八月二十三日奉縣知事三二六號訓令内開案奉江蘇省長公署第一三四六號本知事呈烈婦范張氏行誼可風咨請褒揚由奉令内開呈悉據送事實證明書曁註册費候咨請内務部察核辦理仰即知照此令附件存送等因嗚呼烈婦不朽矣查滬地於本年春夏之交得貞烈之女子二人一王菁士未婚妻宛珍一范雨神妻張氏宛珍幼讀詩書孝經烈女傳深明大義故其殉節也得之於教育者厚張氏自鄉閭歸於范氏未受何等教育而乃值所天之喪作之死之吟其志可嘉其性尤摰矣宛珍彈寡女之絲化望夫之石身後更無所繫戀故其殉節也堅而决張氏抱無夫之悲有撫孤之責死緩須臾亦固其所而乃抛初周之子屬後死之人初殉不能繼之以再其義可敬其忍尤難己文麓有維持地方風化之責聞張氏之烈呈之當道以乞褒揚蓋距申請彰表宛珍烈女僅一月餘也今值追悼烈婦之期文麓不可以無辭爰述其崖略以爲女界勸寒泉秋菊以荐芳魂烈婦有知當亦含笑於九泉也上海市經董陸文麓謹撰 
[東興商業學校國慶紀念補誌]  
大東門外壩基橋東興商業學校於國慶日舉行紀念禮先期徧懸旗燈佈置一切至九時許由幹事員顔誠伯君宣佈行禮次序即奏樂由校長率同全體教員學生至禮堂向國旗行三鞠躬禮唱國歌後由教員程兆麟君代陳校長勉勵學生專心勤學他日爲國增光等語繼以來賓及各教員學生演說復唱歌奏樂宣告禮成千後二時爲學生游藝會來賓濟濟頗極一時之盛 
[紹興同鄉會選舉職員]  
紹興同鄉會日前開常年大會選舉議員己誌前報兹悉日昨午後三時當選議員等復在民國路該會事務所投票複選各職員兹將當選姓氏列下（議長）曹慕管（副議長）壽孝天（總董）田時霖（董事）宋漢章魏清濤徐麟許默齋周岷源田資民朱慶瀾丁斐章袁近初裴雲卿陳東聲吳善卿魏鴻文何曰琰（審查員）孫鐵卿馮仲卿胡格生 
[旅汴蘇人運柩回籍]  
　　松滬護軍使署接江蘇督軍文云案准河南省長咨開據江蘇會館值年董事吳家珍丁康保等呈稱兹有寄存江蘇旅汴官商 
 
 
 

Page 11

 
 
男女靈柩十二具并柩屬行李等件擬派司事由河南黑崗口上船轉入運河南至上海浙紹等處擬請查照向章發給護照并請咨明山東直隸江蘇浙江督軍轉飭所屬河津關卡閘壩人等一體騐照放行理合開具各柩姓名籍貫清摺呈請察核等情據此除分咨並發給護照外相應抄送原單咨請查照希即飭屬遵辦等因並原單准此除分别咨行外抄單咨行并希飭屬知照計開闕廷獻蘇州人李少筠武進人葉錚蘇州人河南任用知事楊廷烺江寗王文柏同章煒榮蘇州人鄭祥泰皮貨店主賈垣吉常州陳培卿蘇州王麟徴紹興楊趙氏江寗張酈氏淮安張姚氏前禹州吏目之妻 
[緒綸公所重議租彩章程]  
　　大東門外財神弄南北市緒綸緞公所内昔年由同業熱心公益者創設緒成租彩公司每年除開支外獲利四五千金當時曾推舉北市兆福里綺盛盛澤綢莊執事聞魯臣爲襄理議定章程對於主顧租彩收取租資同業各友自用者不取租金乃近忽更變章程前日大綸綢莊夥郁某前往取彩不允照付並須照主顧租彩例一律取資郁以聞襄理不應擅自改章有負同業創立之苦心昨日邀集同業即在該公所開會到者數十人除報告開會宗旨外由郁將前後經過情形向衆宣告其時反對聞之改章者居多旋經衆决議昨日（重九）起如有老主顧借彩者亦不取費以廣招徠嗣後所收之租彩費概行存積一俟集有成數撥充善舉之用議畢散會 
[花旗公司兩輪船相繼出發]  
花旗輪船公司潑賴愛脫商輪此次由美裝運各貨開駛來申交卸後經該公司配裝茶葉鉛礦砂數百噸於昨午由滬起行向香港小吕宋順道赴美又該公司文宜沙勒號亦於前日裝運湖絲六七百件由滬開駛往美矣 
[販運私鹽之嚴查]  
　　蘇屬緝私統領宋明善近以醃菜之期將届恐有私鹽販運來滬爰於前日令飭第二圑轉令所屬各營嚴加防緝並令第二營營長薛萬有乘坐雲龍兵輪於十二日督帶鹽兵數十名分赴吳淞口外及浦江各港口稽查梟匪販運私鹽以重鹽課 
[佣金貼摃不得私讓]  
南市仁穀公所米麥雜糧同業前因與厦門帮交易佣金貼扛均被剥削特擬辦法致函泉漳會館接復照辦昨日仁穀公所又以九月十五日實行之期轉瞬即届所有同業雖經到會簽字猶恐暗中不遵定章私自减讓佣金貼扛等費殊與同業有關爰特議定罰欵三項如有私自减讓者第一次查出罰銀二百兩二次罰銀四百兩三次逐出同行業由公所中人赴同業各行加蓋書柬圖章以重信守 
[滬市銀拆又漲]  
　　昨日雖係星期日北市銀拆上午竟漲至六錢午後又漲五分計六錢五分各大商業各棉紗棉花米麥麫粉等市面莫不受其影響蓋以售價勢難升提也 
[茶館聚賭抽頭]  
　　界路滬寗火車站附近二百八十二號門牌某茶館主顧靜喬聚賭抽頭被一千三百二十二號華捕查見即將賭具帶入捕房禀明捕頭請廨出單傳究 
[斥革凟職擅離之法警]  
　　地方檢察廳晚班守衞法警王殿齊前日因事出外雇人代庖事爲司法巡長所悉即親自守衞直至天明交班該法警仍未同廳梅巡長立即報由林廳長發下條諭以該警凟職擅離貽誤要公應予斥革仍責成該巡長嚴加督率各該法警勤愼從公母稍玩忽等語聞據該法警王殿齊稱是晚因父病回家看視未及請假深爲懊喪云 
[請留公續分棧經理之批詞]  
　　江蘇第二區烟酒公賣局前據烟業商人豫大等聨名禀控該局所屬第五分棧經理馬福蔭辦理不善請求撤委等情當經該局長李崇鎏會辦黄志道諭令將馬撤差聽候招商接辦在案前日又有烟業號商昇記等數家至該局具禀聲請收回成命昨經李局長批示云來呈己悉查前據烟葉業商號豫大源記等九家呈控第五分棧經理爲福蔭辦理不善當經本局批候更换在案嗣後檢查接管卷宗第五分棧經理當諭前局長組織之初呈請以吳　充任除豫大泰來外均據各該商號蓋章呈報有案可稽嗣以余文焕駐棧辦事上年羅前局長任内復以馬福蔭辦理棧務旣未更换經理又無呈控明文是余文焕馬福蔭二人自未便認爲有經理之資格查第五分棧關係重要吳籛旣久不到棧自應另行招商接充以重國庫而專責任仰候承充有人再行布告周知馬福蔭如果辦事勤能俟新經理接辦後不妨仍行留棧辦事以資熟手所有收回成命之處着母庸議此批 
[大統路火警續誌]  
　　閘北大統路一百九十號門牌桂香村茶食糖果店曬台上於十一日晚問七時忽然起火由一叚救火會到來救熄己記昨報兹悉該店保有火險一千五百兩昨經四區警署傳到店主彭玉堂訊問起火原由據稱因學徒手持洋油燈至　台上取物失手潑翻燃着所堆柴草所致張署長諭交妥保候再偵查核辦 
[燃放爆竹幾肇火災]  
　　閘北大統路永祥里三十四號門牌吳阿狗家所搭涼棚於昨日上午十一時因鄰居燃放爆竹遺火其上幾肇火災幸由衆鄰帮同撲滅後經四區張署長飭警將吳傅案訊核 
[尋獲被誘潛逃之婢女]  
　　徐家滙鎭附近唐承德家十八歳婢女蘭香於舊曆本月初四日忽然失蹤找尋無着嗣經唐查悉係由鄰婦敖陸氏引誘出外寄居伊女李敖氏家中遂於昨日前往一併尋獲唤警拘送警署轉送地檢廳訊辦 
[私帶烟土之懲罰]  
粤人毛偉潘福二人各帶烟土數磅由外洋乘輪來滬爲水巡捕房探捕拘送地方廳前日下午經該廳堵夏推檢各官開庭研訊之下判毛潘二人各監禁三個月併各罰洋二百元以儆 
[破獲誘賭花會之機關]  
　　粤人金阿二陳阿良施阿喜三人在法租界前新街東新里三十六三十四號門牌設立花會聽筒誘人賭博事爲法捕房探目黄金榮張掌福包探陸海林許福慶李官生等偵悉前往該處抄出花會字據甚多解經法公堂訊判押候覆訊核辦在案昨又解廨先由捕頭上堂禀明前情並將花會字據呈案請鑒詰之金等三人同供花會聽筒大筒實係苗阿玉所開其機關係在英租界内求察中西官判各押三禮拜以儆花會字據銷毁 
[女孩發堂留養]  
　　女孩張丫頭前在法租界八仙橋地方迷路爲捕查見帶入捕房昨日送至法公堂詰據張孩答稱江北人年十二歳父名永福住居大世界後面日前出外購物以致迷路次由包探上堂禀稱該女孩曾經帶至大世界後面找尋伊父無着請爲核奪判送善堂留養聽候家屬認領 
[逃媳不願回鄉]  
　　大場鎭鄉婦莊蔡氏之子阿二娶妻施氏不安於室逃至上海與人私識賃居法租界内曾由蔡氏尋獲據控法捕房解經公堂中西官訊判施氏拘留兩月前日期滿交其姑蔡氏領回管朿詎施氏行經閘北不願回鄉又圖脫逃被蔡氏唤警拘入四區警署轉解司法科訊辦 
[押店不受欺朦]  
　　沈榮生前日以銅質手鐲五副向　北龔家宅協順押舖混質當被櫃夥周松生察破唤到警察將沈拘入五區二分所轉解司法科訊辦 
[協豐祥債務繼續訊理]  
　　益大元昌順昌祥中法藥房等三十八户公舉史光廷代表在公共公廨呈控己閉協豐祥洋貨號不理貨欵一案前日午後由廨復訊先由各原告所延之代表律師上堂陳述案情次由各原告夥友各持往來簿據投案聲明被欠數目請求追償經俞襄讞商之英白副領事判候本廨選派查賬員算明賬目再行訊核 
[索償損失之無效]  
　　王永春在公共公廨呈控三泰南貨店股東湯政元汪記和違背合同請追損失一案上星期六上午由廨集訊先由原告代表律師上堂詰據原告聲稱前在天福南貨店爲夥於去年進被告等店内專管進出貨物當時訂立合同每月薪金十二元本年二月間向湯政元請假回家完婚因居家爲日稍多即被辭歇向說無效至於薪金祗透支二十元惟合同期限未滿不應辭退請求追償損失被告等亦延律師到堂辯護並向王永春詰問一過經李襄讞商之英卓副領事以原告所控理由尚欠充分遂判將案註銷被告開釋 
[賬欵不清之辯論]  
　　馬榮記控己歇經理孫鑫泉賬款不清一案上星期六上午由公共公廨中西讞員傳訊據被告孫鑫泉投訴所收原告資本及付還原告銀兩之賬簿仍未呈案應請飭令原告將賬呈出即能明白照算我祇欠原告洋五元有零求察旋由原告代表律師向孫盤詰一過中西官以原告所控證據不足遂判將案註銷 
[賠欵賬欵尚無着落]  
　　沈廷芳控婦人錢朱氏揑詞誣控請追名譽損失及大菜價洋迭經公共公廨訊判被告賠償原告損失洋一千元並還大菜價洋准予被告交保分期拔付嗣因無保收押在案上星期六又經提訊由原告代表律師詰據原告聲稱被告之母雖允擔保代爲償還然亦尚未正式承認等語中西官判候展期三個月再行核奪 
[騙吞貨欵之質證]  
　　日商田口濱之助在公共公廨呈控夏梅堂與王潤生騙吞貨欵一案上星期六由俞襄讞員會同日副領事林君傳集人證復訊先由原告代表律師上堂陳述案情並詰據見證日本人并上聲稱西曆一千九百十六年九月間由原告送來借據一紙數目約二千三百餘元當時原告律師未經答復此項借據下次可以檢呈惟此案發生後夏梅堂即行避匿繼據原告田口來稱一切貨欵己經羅公司完全付於夏梅堂等収去我即將棧單持往出貨無着始知串騙等語並由夏梅堂等所延之代表律師向該見證逐層盤詰良久問官因時己過午宣諭退誔候再訂期訊核 
[民事被告交保過堂]  
　　宓松林在公共公廨呈控吳慰萱不理往來銀一千餘兩又鵬安公司控朱理逹張才寳不將運鹽船隻照約雇到請追損失及定洋又婦人金周氏控李木全不付期票欵項又自來水公司控燧康煤炭店經理程錦芳不付裝費等案上星期六由捕將被告各人傳案請示中西官諭令分别交保過堂候訊 
[復訊不交定貨案]  
　　俄商大東合利贸易公司在公共公廨呈控寳愼雨記股東兼經理梁某及股東郭某不交定貨請追損失銀一萬三千九百餘兩一案前日由關讞員會同俄副領事盧君復訊先由原告代表律師上堂詰據見證程順記證明寳愼雨記向定油桶一千隻以六百隻隨梁裝運至漢口等情繼由郭某之代表律師詰據郭稱寳愼雨記油行與梁股開計資本洋八千元作爲十股梁得八股立有合同當簽字時有劉漢生楊姓兩人在場目覩今將議據等件呈案請察並由梁某之代表律師向郭詰問一過又據見據劉漢生投訴郭等訂立合同時曾往飲酒等語中西官判郭交保見證退去梁留候復訊核奪 
[自己亦己受虧]  
　　有餘洋行丁餘庭昨至法公堂控稱范寳生虧欠商人款項爲數甚鉅本年七月間曾由范妻偕同嚴王氏至商人處一再懇商展期數日歸還商人當因情面難却故此應允詎届期往索范夫婦均己逃逸商人因范妻與嚴王氏同來商懇之時范妻稱王氏係是伊之胞妹是以扭案請着王氏交范到案訊追詰之嚴王氏供婦人與范寳生同居亦被范借去洋五百五十元向之索討一味游約不料於七月間乘婦人回籍時范即逃逸本利無着受虧甚巨所有原告被范所欠之欵與婦人毫無關係求察中西官判王氏無干開釋 
[包車夫傷害姘婦]  
　　包車夫徐四根前日至新閘北成都路四百三十一號門牌向其姘婦王氏借洋五元不遂突出利刃將氏頭面手臂等處戮傷流血不止當經鄰人報捕將徐與氏一併帶入新閘捕房經捕頭略詰一過將徐收押並着將氏車送仁濟醫院醫治聞氏傷勢甚重恐有性命之虞云 
[失竊釀成命案之嫌疑]  
　　福建女子邱碧林因有舅母林王氏在上海法新租界善鐘路某洋人家爲傭故亦於上年來申至舅母處帮同工作今年曾將鈔票洋四十七元寄在舅母房内箱中詎於日前不翼而飛邱女頗爲氣憤潛至房内解帶自縊迨人得悉趕即施救己經身死當即報告捕房飭探將尸車送同仁輔元堂騐尸所經法公堂中西讞員騐明委係自縊身死着令林王氏備棺收殮候再查究在案昨由捕房將跡涉嫌疑之侍者陳泉官拘解法公堂請爲訊究先由林王氏禀明邱女失票情形詰之陳泉官供是日民人雖至樓上取物至於邱女失竊之事民人實不知悉求察中西官判陳還押聽候查明再行核奪 
[小酒店深夜賣酒]  
　　俞阿雙在新閘路二千一百五十五號門牌開設小酒店深夜賣酒被一千四百五十二號華捕查見以其違章回訴捕房轉禀公共公廨出單傳案訊究 
[游戲場派探查察]  
　　新閘捕房捕頭以靜安寺路新世界游戲場游人熱鬧入夜更甚特於即日起每晚選派華探兩名分至該場南北兩部留心查察以免匪徒混入肇事而保游客安寗 
[購物乘間行竊]  
　　揚州人張裕林前日與徐長林陸阿四至山西路二十二號門牌鼎昌綢緞號内購物乘間串竊杭緞一疋圖逃當被店夥葉梅生察悉鳴捕追獲人贜帶入老閘捕房捕頭着將張徐陸三人押候解送共公廨譸辦 
[花園失竊棕樹之追究]  
　　顧龍興昨至法公堂控稱竊賊陳長生日前至花園内竊去值洋四十餘元之棕樹一株銷贜於閘北四川會館業己報經捕房派探許福慶將陳拘獲後至該會館吊贜據稱須由公堂函致該處警署方能吊取請求訊核詰之陳供認竊取後售於四川會館得洋四元是實判陳押六禮拜一面函致該處警署將贜吊案再行核奪 
[交涉公署批示照錄]  
　　江蘇交涉公署據陸慶明等呈侵佔公弄環求飭局調查俾免損失由據呈己悉查陸殷氏道契地圖均經會丈局批註半路不得阻塞字樣决不致侵佔公弄母庸鰓鰓過慮也仰即知照 
[寗波同鄉會募捐消息]  
　　甯波同鄉會募捐期滿催繳捐册捐欵辦理結束一面仍行續募近日各募捐員之續繳捐欵者更形踴躍兹將捐户細目列後 
　　錢雨嵐君募怡泰五金號六元俞四海葉財福葛興賡葉才卿四君各一元秦涵琛君助洋一百元秦珍蓀君助洋一百元洪萼亭君十元王心貫君十元石運乾君募泰愼號三十元孫信義君募何銀海戴振聲鄭文正何生化王德華於紹棠夏洽興毛順泰興祥皮件號孫寳馥包大章諸君各一元竺大興康生福錦和鐘表號各兩元孫君自助四元姜炳生君助洋二百五十元陳伯剛君募董桂芳君五十元蕪湖四明公所蕪湖寳成銀樓周幹夫君各十元蕪湖永豐公六元陳耕趙文顯君四十元蕪湖順泰五金號吳誠章沈東生吳茂績姜忠浩胡志標留維熊君各兩元陳敬甫募阮鑫甫君二十元益大林裕康劉同槐君各五元大同號徐敬湧君合助五元陳輔臣王虞蘇二君各五元劉瑞棠君船業保安會十元孫鼎友君二元胡賢順陳道依王小品舒生財康顯光張生賚孫善財錢瑞根孫善友戎阿鶴周才元戴孝良張金元袁根全張銀寳曹阿發沈才福董秉衡柳開喬阮水智張桂榮張林福史寛順袁信發徐陽春曹紀鋆曹紀土汪小伙應寳初范金甫陳志廷董富順李信南鄭祥壽戴榮壽錢金生徐東方康惠堂張財寳鄭夏生張悅生張寳先戎東發三逹張寳福陸再鑫徐開順諸君各一元劉君自僵四十一元忻繼香募忻顯甫君二十元史悠琳君十元夏安生君五元周春在鄭寳榮君各兩元忻阿寳王阿洪忻如興君各一元忻君自助十元餘再續報 
中華職業教育社特别通訊 
[職業學校募金圑消息]  
　　昨日爲繼續募金展期之第十三天 
　　第六隊隊長陳光甫君報告續募到銀五 
百元 
　　第八隊隊長張叔良君報告續募到銀一百三十二元 
　　總隊長朱慶闌 
　　副總隊長聶雲臺 
[中華職業學校募金圑通告第九號]  
　　敬啓者募金圑外埠募金依展期二週之限至明日截止合將各處繼續募得各欵報告如次 
第六隊陳光甫君續募一百元 
第八隊張叔良君續募一百零七元 
朱葆三王一亭顧馨一三君續募四百五十元 
陸逹權君續募五十元 
趙叔雍君募三十元 
蔣夢麐君續募一百四十元 
郭治平君募八十元 
郭焕章君募七十七元 
共計一千零三十四元己繳之欵計一萬一千元用再通告敬乞台端一面如期報告最後募得數目一面通知己認捐而未繳者從速交欵以便結束不勝感盼催欵函逹如嫌繁瑣可由社代繕函底油印送上或開示姓名住址由社代發或須用他種方法但請見示無不遵辦敬此奉布伏希台詧朱慶瀾聶其杰同謹啓十月十三日 
雜評二 
[徴求意見（訥）]  
　　凡主持軍國大事者必籌之己熟然後行之也徐之就任對於時局必籌之熟矣然猶不敢自信而徴求意見於各省惟各省之所籌者意見各有不同此省所籌之己熟者在和而彼省所籌之己熟者又在戰則又將如何取决耶 
是故中央主持軍國者籌之未熟而徒賴各省之籌之己熟無益也雖然中央即熟籌徒籌又奚益哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
祝詞 
[申報館新工築落成致賀]  
　　開牖中國鐸徇無前首端正軌得氣之先憶計創始幾五十年維持風化並載詩篇洛陽紙貴户誦家絃黜邪褒正大筆如椽綜稽記室或人或天賴張二蔡王蔣何錢黄金潘沈盡是名賢槃才競進鯽聚蟬聨館基屢易何止三遷今兹振作大氣盤旋崇墉張日高閣凌烟但求持論無嘗黨偏風行中外廣證大千中華之運大道之傳操觚削簡萬歳長延四萬萬種一髮相懸旣頌且禱屢舞僊僊千歡萬拜吾道緜緜瀟湘館詩者瘦鶴詞人酒匄鄒弢謹祝 
雜錄 
[三十年前之新戲目] [  老申報]  
　　本報光緒十四年三月初八日登有戲目告白閱之亦可以見今昔新戲之不同也戲目如左 
　　詠霓茶園新戲告白 
　　新排接演後本新戲新燈新彩 
　　化幼遊申江 
　　慶賀觀音會 
　　水淹曲江府 
　　大鬧荷花池 
　　本園不惜工資今特請京都名家妙手高師　　來滬紥成後本全副錦緞燈彩乃接演斗牛　　宫後本其目四齣名曰幻化遊申江慶賀觀　　音會水淹曲江府大鬧荷花池均是燈戲皆　　用綿緞紥成其情節由宫内赤髮虬龍小虬　　太子臨凡塵世邀遊春申之浦來觀賽會之　　期女曰觀乎士曰旣且贈芍採蘭遊於淮上　　河面燈彩有匣劍帷燈之妙顯露光豁如五　　雀六燕變動靈活爲之層目一新洵屬神工　　鬼斧靡不精雅玲瓏眞海上之希觀耳蓋此　　劇燈戲别有一番與衆不同今將工竣燈彩　　全副己經完璧不日選吉起演是也前後接　　演務望諸君早降以爲有目共賞之意耳是　　爲序園主謹啓 
[世界小新聞] [  元]  
　　特受殊榮之豬英國紅十字會月前由英后交下肥豕一頭係鄉民捐助　會之品該豕全身洗刷清潔非常染以國旗顔色爲欲增其價值特獻之英后轉請交下該會會長侯爵某接受之下思只有將豕定作彩票贈品之一法藉得多金惟發行彩票向干厲禁事關國紀未便輕試特陳請議院可否視爲例外爲一度之發行云 
　　拿破崙塜之防護月前德軍兵臨巴黎郊外長距離砲日夜轟擊又復屢遣飛機由天空襲擊巴黎本名勝之區古蹟佳構防護惟恐不至而以拿破崙塜爲尤甚查塜固築在教堂中即於其四周搭棚寗置沙袋表裹層層毫無隙地復於教堂外層堆疊沙袋無使或缺德法本爲世仇宜其防護格外周詳也 
　　雀牌風行天下他國人士之雅好吾國麻雀牌者亦不亞於嗜棋雀牌一項近年來銷運日本美國者頗盛彼都人士又將又法筆之於書居然成帙據調查所得雀牌專書己有英日德諸國文字譯本亦云盛矣 
　　長途騎行神户馬俱樂部現議作神户至京之長距離騎行該隊擬於十月二十日自神户出發全程長約二百七十英里期於九日畢之日行四十至四十五英里另以摩托車四輛滿載養馬專家及補乏之馬數匹隨行該俱樂部有會員三十人皆著名商家與富翁也預料參與此舉者約有十二人當此秋風氣爽策騎作千里之旅行誠豪舉也 
　　名人軼事二則法國北境距陣線不遠之某小鎭一日有軍曹某率兵一小隊防守十字路口長日鵠立烈日中殊覺困憊望代頗殷軍曹方舉目瞭望前方見兩旁長行之白楊濃蔭之下有衣平民服裝之二人冉冉而來一爲老者頒白之鬚自脣邊下垂頗長顴骨隆起其面容若曾經過艱難事業者其一年少而魁偉迨至行近軍曹見二人方相談話以爲乃附近鎭中避難之農民也因向大呼曰朋友想君等乃赴巴黎也老者答曰然此正吾人所欲往之處軍曹曰如此良佳能爲余携此數函至巴黎否至彼後祗須投諸信箱可己此間陸軍郵局所發之函往往不能寄逹若携至巴黎寄之頼且妥也老者曰請以函授余余殊樂爲之君何名耶軍曹曰余名杜拉老者接函納懷旣己乃言曰余乃法國總理克勒滿沙且指少年曰此爲余之同僚洛希爾君也於是復偕少年緩步而去蓋方自巡閱戰壕歸來赴路端小村之寓所也威爾遜總統曾於八月二十六日由白宫步行至國務部陸軍部海軍部且訪陸軍總長巴克氏與談半小時許當其回至白宫時且行且嘯狀殊自得 
益智新畫 
 
[操具四種] [  周爾乾]  
　　銅號（像Ｐ）啞鈴（像Ｉ）鐃鈸（像Ｑ）銅鼓（像Ｏ） 
[攝影致誤之由及救正法] [  周嘯湖投稿]  
　　攝影之道無待贅述惟初學者每因手法未熟成績不佳或致因噎廢食殊爲可惜兹特指明致誤之由與救正之法如下 
　　一乾片冲上顯影液影象立即現出若再浸片時將全片變黑此因照時感光太久或光大而未將定光圈縮至合度之故宜急將乾片提出浸於清水倒去顯影液一半再添上酸性藥水（即第一號液）以補其缺然後再冲 
　　一乾片冲上顯影液久不現出其原因與前相反須加　性藥水催之（即第二號液）但藥水太陳天氣寒凍亦有此弊黑房内宜生一火盆或將藥水連瓶浸在熱水内使其略帶煖性方免此弊一相片冲出太薄曬印易黑此因由顯影液提出太早但炎天寒天均有此弊如炎天冲相須在夜間風凉之時寒天則生火爲妙相片雖薄尚有加厚法修改 
　　一相片膠皮溶脫此因天氣太炎顯影後宜速浸於明礬水内然後定影用清水冲洗時加入冰塊小許更妙 
一相片起大塊花紋或長條紋及透光小孔此乃顯影時藥水有先到後到或不到之故須於未入顯影液之前先用清水潤透并以柔軟海綿或指頭就藥膜上輕輕抹去小氣泡自無此弊 
　　一相片起小梅花點及小砂眼乃相片太陳之故 
一相片冲出忽生異樣痕迹或隠約不明之中　出無數小尖角點此乃乾片漏光之故 
　　一相片顯影後不似在毛玻片上所現影像之清晰係因暗盒纳片之絡不能與毛玻片同一平面之故須墊正之 
小說 
[言情短篇五分鐘（續）] [  常覺小蝶]  
　　曼黛之心固猶未嘗忘己曩時之淡漠特恨其爲民黨耳旣而一思若曼黛之言爲確則全軍之命實在今夕雖距時己不過五分鐘若疾奔而往時猶可及是曼黛之言不特救我並足以救我全軍惟不知其所定之謀果爲如何襲刦遂匆匆提其刀履往叩曼黛之門門固未闔曼黛見其至亟曰汝如何不行而尚來此汝不知觀時針己僅指十一句四十五分鐘耶裴荔詩曰知之然我不知若儕之謀果如何曼黛曰此汝何必問汝但自圖脫身可耳裴荔詩曰惟我不知其設伏之處則我盲行豈不自投羅網曼黛思之亦然乃約略數語告以卡東之謀裴荔詩曰佳吾今即由汝窗而下如何曼黛愕然曰此窗外乃通衢耳如何可出汝欲行者宜向後園即以小舟渡河裴荔詩曰否後園燈火尚明尊甫當猶未睡豈容我安然而出我今從此行矣遂不待曼黛答言即攀窗翻騰而下及曼黛出視則裴荔詩己奔及街心仰面以向曼黛致謝而曼黛面色之白乃同死灰但見裴荔詩奔如脫兔直向西街而去略一轉角己爲夜色所隠不復能見廻視時計己不過兩分鐘矣曼黛不禁吁曰仁慈之天不知裴荔詩果能無恙否乎乃轉自恨相告之不早竊恐其不及遁也己而時鐘鳴十二下矣顧村中乃猶寂靜無聲曼黛轉復自疑豈曩夜所聞晚不確乎抑吾此身乃在夢中不然時間己届村中何一無變動即老人亦猶安坐室中未嘗外出乃復移椅近窗靜坐以待此時裴荔詩己奔出街口適有邏卒巡弋而來裴荔詩更無暇細語但抗聲傳令戒備諸軍本待凌晨出發故一聞命令隊伍立齊惟睡容之中人人尤帶詫色耳裴荔詩亦不及宣告所以此時教堂鐘聲鏜鏜而鳴至十二下餘韵未息陡聞鎗礮之聲起如燃竹自隔岸而近村中之人忽起呼噪響應如向晚之鴉老人乃現狡笑推窗外望曰王黨萬歳村狗無噍類矣語未畢不意裴荔詩營中鎗聲又起彈丸飛射如雨老人大驚曰噫騙子豈有警備耶吾黨休矣曼黛聞語不禁良心内疚仆地而暈以後之戰爭亦不復知矣及醒則見卡東裹其額創滿面浴血醜乃如鬼方捉老人之臂立於己前暴聲呼曰老人吾黨全軍覆矣此事必爲曼黛所洩曼黛大駭立投身於老人之懷不復能語老人則意氣頽喪言殊格格不能出口但曰否否吾女又安知哉卡東適見窗次遺有一履檢而視之確爲裴荔詩物乃妬恨交併目中盡發毒熖厲聲曰汝女不縱裴荔詩耶此履何得在此佳佳吾爲國家殺此叛奴言時探爪作勢直欲投曼黛之　老人至此其欽佩卡東之心始爲慈愛之心所勝立變色曰卡東汝乃太無禮矣此爲吾女臥室汝焉得擅入汝出耳卡東漠然如不聞但作獰笑曰老憨汝亦内應之一耳吾初以汝爲人而汝乃賣我并賣其國佳（未完） 
[自由談之自由談] [  不冷]  
　　重九與雙十可以相對雙十上台與重九登高亦可以相對新舊曆於相距數日之間有此絶妙相對之事後先輝映人巧歟天工歟我不得而知 
　　北方有所謂將停戰者南方有所謂將宣戰者停戰必在宣戰之後宣戰或又在停戰之後今未停戰又未宣戰而乃又將停戰又將宣戰究竟現時戰與不戰人亦莫得而知 
 
 
 

Page 15

 
 
   
 
 

Page 16

 
 
   
 
