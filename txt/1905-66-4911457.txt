# 1905 - 66 - 4911457

 

Page 1

 
 
   
 
 

Page 2

 
 
[宫門抄]  
　　二月初七日　皇上召見軍機大臣及胡玉麟本日換穿羊灰鼠褂 
[論查封武昌教育普及社事]  
　　記者曰異哉武昌教育普及社之查封異哉武昌教育普及社因細故開罪警察委員而乃至於查封今中國之辦警察固視爲最重要之政矣或設學堂派游學或遣赴東洋考察一倡百和惟日孜孜而不知警察有警察之辦法警察實有警察之性質蓋警察者所以保全治安者也非將羅織人罪過而盡納之於枉梏中也今蒯某以細故開罪警員因而發封其書店查抄其信札果何爲者也使以蒯某爲革命黨而拘之則其剪辮易裝匪伊朝夕售買新書入所共知彼警員所司何事平日乃獨不知之如其知之又何爲而故縱之也此其可疑者也使以爲細故開罪而拘之則蒯某卽不售新書不爲革命黨不與留學生來往亦必欲周纳其罪案而置之死地故不問是非不論曲直遂直指之曰革命黨直指之曰借書社爲運動以行其借刀殺人之計如是則警察專爲尋人細故而設警員惟以草菅人命爲事矣此又其可疑者也而更有不可解者今日之留學生無論官派自費政府皆縣不次之賞開特優之格將使學成歸國爲革新中國之良助今乃僅僅與留學生有信札之來往不問其爲革命不革命便不免於不測之禍則歸國之後其倖逃法網者有幾入哉記者曰如是而辦警察雖秦人腹誹偶語之暴政無以逾此而鄂督猶以警察爲虚設焉寃矣 
其專爲謀利與否亦不得而知蒯某與留學生往來信札固爲革命之事與否亦不得而知蒯某服洋服而髮種種其專爲學維新派之表面與否亦不得而知所知者惟警察局員因一細故而始令暗查耳然則彼警局者豈知蒯某之革命與不革命哉知尋人細故而已嗚呼蒯某生長中國豈猶不知專制壓力之可畏乃竟敢以細故開罪警員而遂自陷於不測旣開罪警員矣豈猶不知官場特别之性質不卽行賄數十元或數百元而乃貿貿然坐陷於不測也哉是則蒯有罪焉矣蒯有罪焉矣雖然竊又論之歐洲列邦惟俄國之警察如神聖之不可侵犯今俄國亂事旣興亂黨充斥於道中警察反　日保不睱之勢蓋上之壓力愈重則下之爆發益烈法蘭西之不免於三次大亂者以政府之壓制重則人民之志願阻也英吉利之憲急焉改定憲章者所以順民之意而卒免於兵刃之禍也故西律判斷國事犯有特别之專绦且申明之曰人民有不满於政府之意見必政府有不洽於人民之事端如聽訟然必能得兩造之情而後可以成信讞也乃吾國稍有議論政府者卽斥之曰革命黨革命黨而今且以革命黨三字爲傾陷之罪案矣不有因是速亂者哉彼警員其知之彼警員其愼之 
[俄军退據鐵嶺本館烟台專電]  
　　俄人自奉天敗退後現有一部退據鐵嶺 
[俄俘及日軍傷亡之數]  
　　駐滬日總領事署於昨日午後接東京外部於初六日午後所接戰地電音内開我軍各部於渡過渾河右岸後將敵人逼近追逐敵人大有損傷初五日下午俄軍全隊占據渾河北十三英里之各境地初六日我軍仍追逐敵軍是日晨我軍之一枝隊由渾河近地拔隊向北卽遇敵軍一大隊正圖往北而逸卽與搏戰甚劇敵人悉被我軍包圍　盛京近境仍有潰散之敵兵與我軍抵敵有爲我所俘者亦有投降者戰地各處敵人之屍首堆積如山惟不知其實數敵人在各處傷亡之數亦未知然料其數必多又鹵獲戰利品及衣服糧食等件無算俘獲之敵人至初五日已有二萬人以後日有増加預料可至三萬　由各處報告我軍傷亡之數自西二月十二號至三月十二號共有四萬一千二百念二人 
[德交代兵運往膠州]  
　　膠州來電云本月六日午後三時有德汽船載交代兵約千人入膠州港譯大阪朝日新聞 
[伊犁回俄交閧]  
　　據北京消息云伊犂將軍馬亮電告軍機處謂有回民販鹽者突遇俄人劫掠彼此交閧回民傷斃二十餘人俄人亦有死傷現已派員前往查辦譯大阪每日新聞 
[美勸加盟平和會議]  
　　美國倡議勸清國加盟於平和會議清國國書已由駐美公使遞送譯大阪每日新聞 
[德人經營盛京煤礦]  
　　有德商在盛京强開煤礦清國官吏阻止德人置之不理現方建屋從事又聞德人在保定購地築倉貯煤譯大阪每日新聞 
[電諭藏使鄭重修約京師]  
　　政府電論唐少川星使云兹據駐英公使電稱英政府於藏約事件認我國之權其通商路礦等事亦可妥商兩有利權不得讓與第三國等語此次赴藏務須體察情形重訂約條遇有重大事宜仍由電致外商兩部奏准後方可允諾 
[設立蒙古行省罷議之原由]  
　　前政務處議 
 
 
 

Page 3

 
 
奏將蒙古　旂合併設立一行省置巡撫衙門於庫倫後慶親王王文韶則謂建設行省甚難蒙古各旗斷不能自籌　費當此國庫窮乏乏時欲籍國帑補給亦非易事且俟事機到時再議云譯大阪朝日新聞 
[紀克放札蕯克圖蒙旗荒地奉天]  
　　札蕯克圖蒙旗各荒地由奉天將軍增祺設局丈量自光緒二十八年七月開辦起至一十年九月底止一律丈放完竣共放地六十二萬五千餘晌計六百二十五萬餘畝共收過庫平銀八十萬六千餘兩用去經費計庫平銀十二萬餘兩 
[潮汕鐵道總辦之罷免]  
　　政府因日本工人被殺一事以鐵道社　個人之關係變爲國際之交涉歸罪於鐵道總辦許浩南辦理之不善現已將該總辦罷免譯大阪每日新聞 
[新疆保奏辦理洋務人員京師]  
　　新疆自光緒九年開辦通商於省城伊犂塔爾巴哈台喀什噶爾等四處前後設局派委專員以及繙譯人等經理其事並設通商卡倫隨時稽查迄今二十餘年各卡在事者不下數十員兹田新疆巡撫潘效蘇酌保補用員外郎分部主事桂煜等二十一員奏請從優給奬以示鼓勵 
[太后聞俄亂之感情]  
　　日前慶親王軍機處各大臣見太后時言及俄國罷工之亂動俄受亂民之壓迫反抗大爲危險慈顔深爲感慨一似有動於中去譯大阪朝日新聞記者曰太后於俄亂事果有動於中耶 
[日本駐滬領事歸國之談]  
　　日本駐滬領事小田切君由上海乘輪拔鈿後適值西北大風激浪簸盪诱客行李盡濕小田切君之令媛本有小恙又患船暈身體甚爲困憊同船有清國留學生十三人於三月五日抵長崎國人咸歡迎之小田君日吾國旅居上海者較去年六月時增加七百餘人南清一帶咸表同情於波羅的　隊進航與旅順齊觀去又略談俄艦解裝之事德領事之維持清國中立事而散譯大阪每日新聞 
[奏改桂柳同知廣西]  
　　桂省四十三峒峒險路岐山深林密最易藏奸且周圍二百里分隷於永寗永福𨿅容柳城四州縣峒民頑梗從亂如歸故陸亞發竄踞數月數百村全爲脅從現在大費兵力　費鉅餉始克一戰收復查看形勢非設官鎭撫駐以營哨不足以靖萑苻而化澆俗爰由李撫面　岑督將桂林同知移駐四十八峒改名桂柳同知并募勇一營歸同知管帶常川駐紥峒中辦理清鄉及團練保甲諸事具摺奏陳並委中渡大營隨員陳嵩灃署理桂柳　同知在中渡營接𫂮受事卽駐紥四十八峒督辦善後事宜并兼帶新募之桂柳廳防軍一營云 
[補紀陜臬出缺保定]  
　　簡授陜西按察司胡景桂係直隷永年縣人於本年正月間行至廣平府邯鄲縣境因沿途感受風寒觸發肝胃醫治罔效遽於正月初十日在旅次出缺刻已出廣平府知府秦　揚禀由直督袁慰帥附片奏明矣 
[電請添建留學生房舍京師]  
　　駐日楊星使日前電請外務部轉商練兵處略謂日本陸軍學生已令均入振武學校惟因房舍不敷居住應卽添建二三十間以備學生棲止惟須由中國撥欵修建聞已議准據情奏聞現擬咨照欽使辦理矣 
[兵學館辦法述聞京師]  
　　兵部擬設兵學館兹聞鐵寳臣侍郎與兵部各堂官商酌如何辦法及如何籌欵並聞内有武侍衛等亦須入兵學館肄業云 
[江淮巡撫請兼提督銜清江]  
　江蘇省設有提督一缺安徽江西兩省則由各巡撫兼銜以便節制各鎭現江淮旣設行省新簡江淮巡撫恩中丞奏請仿照安徽江西兩省之例兼提督銜俾調遣各營呼應較便刻已奉硃批著照所請矣 
[東撫楊蓮帥接篆濟南來電]  
　　東撫揚蓮帥於初六日到東定期初八日接篆 
[日本擬分設銀行漢口]  
　　日本在漢商務日漸發逹現間正金銀行擬在漢口設一分行期與道勝麥加利法蘭西匯豐諸家分擅利權 
[分局添鑄銅元蘇州]  
　　當端午帥在蘇撫任時以省城銅元局所鑄銅元銷路甚廣常有不敷之虞因以二萬金購得胥門外棗市橋附近陳姓所造之磚瓦廠房屋一所改造銅元新廠現已工竣所需機器等項亦早齊備護撫效中丞委員購辦銅斤不日卽當開工鼓鑄矣 
[查勘磁土安慶]  
　　皖省祁門縣之土可以製磁去歲婁直刺國華創設磁土公司議用機器取土設立機廠安置諸已妥洽今正大吏復委候補知縣王在钦前往查勘明確然後招股舉辦 
[山東創設罪犯習藝所濟南]  
　　山東巡撫胡廷斡遵照刑部奏定新　飭所屬十府三直隷州各設工所安插本省外省軍流徒等各犯每盧　同城實缺佐貮一員爲專管官直隷州與附郭之首縣爲兼轄宫所收習藝人犯扣足一年並無疏失六名以上者專管官紀綠一次每六名加一等二十四名以上加一級再有數多以次遞加紀级以示獎勵至所習工藝係編織竹器條筐布帶毛巾草席草帽辮之類製成後按照市價出售除收回成本外餘利酌給各犯獎勤罰惰用示勸懲 
[紀漢陽土膏捐局擾害商民事特别訪函]  
　　鄂省土膏局緝私新　凡火車往來客商携帶烟土烟膏過六兩以上卽以私論其分局設於大智門外爲火車上下必由之路早車開行約七下鐘商民均於六下鐘至站等候局巡人等先時無人過問迨火車將開卽有紅號衣十餘人逐客搜檢遇婦女搜索尤嚴若能從　餽以洋銀沿可不誤搭車時刻否則傾筐箧倒故事留難有巴 
 
 

Page 4

 
 
經購票而不及上車者有遺失物件而無從尋取者有人在車上行李在車下而不及搬運者種種爲難不可枚舉然此猶未帶烟膏者也其帶有烟膏如在六兩以外固全數充公再行加倍議罰卽數在六兩以内亦必技節橫生或指爲不符或强其赴局過磅多方挑剔必盈其欲而後已受害者以時刻促迫急於登程忍氣吞聲置而不較嗚呼狡狐憑城餓豺當道誰實司之而竟使若輩毫無忌憚哉 
[湖北留學日本學生致内地學生書接初四日稿（論粤漢鐵路事）]  
　　在鄂諸學長皆熱心國事者又皆曾游學東瀛　游歴者皆深知外人之所以强與外人之所以謀我今日在鄂又皆大府所信任凡有嘉謀多見采納現在鐵路之議想凡我諸學長必已有所經營原無待同人之饒舌然而區區之心有不能已於言者略陳所見望學長鑒之同人思夫鄂辦鐵路者非專在路也必以鑛輔之他省之辦鐵路者止於一條而湖北握數大幹之中區不可不兼收而并管之湖北之鑛亦爲外人所垂涎吾言路不可不兼言鑛川粤兩端皆宜兼顧劉黃諸公所上張宮保書專指粤漢一路言似亦有遺義維辦事之次第必先路而後鑛必先粤漢而後川漢然吾湖北欲組織總機關此數者不可不并提之何也如四川鐵路奏辦在去年乃經久不舉辦而英法卽出而要求現聞四川公司已产乃不復强迫蓋外人之挾制我者總因其廢弛不辦乃爲捷足之爭若吾湖北此時建設公司路鑛并提昌言湖北之利權湖北人有之湖北人合中國力辦之凡外人皆不得干涉公司一立不啻衛國衛地方之長城外人不徒不謀我或且轉而助我事可次第辦而名必先立不然即外人千涉之資也總之今日之路鑛辦亦辦不辦亦辦湖北人辦則湖北人存湖北人不辦則湖北人亡與其畏難遲疑倒太阿而授人不如苦口苦心合羣力而自主也以我在鄂諸學長才皆兼人識尤遠大當不以同人之説爲妄且對於劉黃諸公在鄂諸學長必皆可通聲氣亦可相助爲理或陳説時事以堅其任事之心或臚列條欵以去其畏難之病　未完 
[商部顧問官表]  
頭等 
張謇○興辦大昌生紗廠等公司三十年三月初一日奏准 
二等 
無 
三等 
周廷弼○興辦裕昌繅絲等廠三十年十一月二十二日奏准 
四等 
無 
五等 
無 
[商部議員表]  
頭等 
無 
二等 
無 
三等 
無 
四等 
李厚祐○創辦天一墾務公司三十年十二月十二日奏准 
五等 
葉璋○創辦漢口夑昌火柴公司三十年十二月十二日奏准　未完 
[吳淞建築鐵路運貨碼頭]  
　　滬寗鐵路總公司勘定在吳淞張華浜灣北首起造躉船碼頭一座專備公司起缷材料及將來代客運貨等事所需木植由公司自辦其躉船鐵鏈等則由耶松船廠承造已於本月初八日開工矣 
[吳淞防疫醫院開設醫學堂]  
　　申埠各官紳捐集鉅欵在吳淞浦左起建中國防疫醫院院中醫生人等均係華人自本年始凡航海華人抵淞時染有病症者概歸該醫院醫治醫院内近又創辦南洋中西醫學堂專授中西醫課暫設學額二十名定於本月二十月開學 
[英蕯使覆外部照會（爲紙烟捲徵税事）]  
　　爲照覆事上海徵收紙烟捲一事頃接准來文以天津條約所附善後章程第一欵云倘有貨物名目進出口税　均未賅載又不在免稅之列應估時價照值百抽五例徵稅等語紙烟捲一項天津條約所附進出口稅則均未載列所收值百抽五之稅原係照約辦理又云紙烟捲並非烟絲之類各等因前來本大臣查所有在滬出口之纸煙捲或運至中國别口或運至外國至去年十二月初八日止均照天津條約出口烟絲稅則每百斤納稅四錢五分是日江海關出有六百另一號知單載明所有在中國照外國式樣製造之貨物中英商約第八欵尙未施行以前應納值百抽五之稅一次不再重徵云云現時所加增之稅卽係按照此次知單而行知單内並未列紙烟捲名目貴親王謂紙烟捲一項天津條約所附進出口稅則均未載列本大臣不能照允緣稅則内亦未列旱烟嚼烟各名目而此二樣與紙烟捲均係將烟絲經工夫造作而成者天津稅則係將烟分爲二宗一係烟葉　卽烟絲商家所售之烟皆歸或烟葉或烟絲之類貫國政府如有權　稅則原無帋烟捲字樣加増其稅則亦有權 
 
 

Page 5

 
 
　　旱烟嚼烟等稅與他等旣經工夫製造烟之稅耶若然豈非將稅則所列之烟絲各　之條約廢　耶烟絲有數宗第宗皆有專名無論紙煙捲與他項名日均應屬烟絲之類至來文所云光緖二十八年新　進口稅則内載出口時照進口稅則分則徵收等因須知天津進出口稅則旣係該約所附之忤並非歸入他約之稅則也按照辛丑和約中國　能將進口貨稅增至切實值百抽五並非逕加出口稅則出口稅仍應按天津條約所定辦理而該約内進出口稅則旣係本約所附之件並非歸入他約之稅則是以現在不能援新定之進口稅則以代前定之進口稅則致將前定出口稅則更改改本大臣必再行駁辨所欲徵之違約之稅並再請貴親王收回前所行海關之札飭卽飭將所收之稅項如數繳還該商可也須至照會者 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵良奏遵查江蘇等省營伍砲臺及武備學堂情形摺接初七日稿]  
　　第二路江陰砲臺在縣城迤北於長江南北岸分設砲臺南臺依山北臺傍塔中隔江面三里航路極狹不獨防吳淞來路若敵艦繞崇明縣北循白芧沙駛奔狼福此處適當其衝爲下游扼要總口南岸鵝山西山西山頂東山東山頂黃山四峯及大石灣小石灣等處置前後　　位三十七尊北岸天生港十圲港等處分置前後膛砲位二十尊大石灣十圩港砲位間有殘舊作廢者餘砲尙多新式總台官一員專台官五員英教習一名華教習二名司事測繪機匠燈旗號令共十八名砲目勇四百三十五名分駐各臺大石灣天生港附駐水旱雷一營計三哨官弁九員名匠目雷勇學生二百三十六名歸吳淞小沙背管帶兼轄並有江南海門營副將丁華容統領南洋　備老湘合字五營及兩江補用副將陳東陽統領南洋續備南字中左右三營分紥南北岸各台後路丁華容並兼理台務查南岸山頂砲位居高臨卜撃路極寛堆台設明太無遮蔽左近多山若敵人繞登窺擊易有危險後路無卑台空虚難守北岸地勢卑濕砲位較未得力總臺官江南外海水師補用千總鄭綸通曉英語砲理粗諳但工夫不純稍有嗜好統領丁華容略知新學於防務頗思整頓勇目操步操砲均尙熟悉南岸打靶間能命中其餘藥庫兵房位置欠妥護懎太薄機件應修與第一路略同第三路镇江五處砲臺一圖山關一東生洲一象山一焦山一都天廟圖山關東生洲據鎭江下游堵截江陰來路江寛三里許兩岸夾撃極得形勢南岸圖山之大磯頭二磯頭黽山頭等處置前後膛砲位十五尊北岸東生洲係平臺置前膛砲六尊專臺二員教習二名司事旗號機匠電匠共十名砲目勇二百二十九名分駐各臺並有兩江補用參將徐萬福統領南洋續備新湘左後兩旗分紥防護由圌山關上駛六十餘里鎮江府城東北南岸象山北岸都天廟中流焦山分設三臺焦山孤危聳峭橫亘江心水勢擘分由左右抄過合流下注江面僅四里餘極稱天險象山南小口新河口東西兩峯分置前後膛砲位十八尊焦山麓脚頂峯分置前後膛砲位六尊都天廟係平臺置前後膛砲位九尊總臺宫留甘補用知州劉廷柱统轄全路專臺官三員英教習華教習各一名旗號　匠十三名砲目勇三百五十四名分駐各臺並不新湘中前右三旗及兩江補用副將魏榮斌統領江南武威新軍六營分紥南北岸就近防護新湘軍統領徐　福並節制全臺查圌山關各臺後路無交通之徑彼此難以援應置砲地位間倚危崖陡壁敵砲撃射山石橫飛恐鮮立足之地運道竣直經雨十滑陟降不便東生洲地勢平衍砲位羅列太密中無隔堆有礙同時操作兵房湫隘潮濕兵易染病目兵演试手法尙不生疏體質亦壯象山東臺爲右旁沙嘴所阻敵艦若從下游丹徒口來不能迎撃東　砲少西峯砲高均恐不易制敵都天廟西台偏後砲彈出口必須超越東台較有不宜東台位置尙合猶未適當敵衝焦山下台砲皆舊式頂峯兩快砲尙能撃遠命中目勇操砲手法尙靈步操體操英教習勒里用華語教練悉合法度整齊可觀總台官劉廷柱人沿明白於砲學亦略窺門徑第四路金陵城内外七處砲台一烏龍山一幕府山一下關獅子山一富貴山一清凉山一雨花台烏龍山砲台離省城四十餘里雄踞南岸爲鎭江上遊第一要衝分設五台置後膛砲快砲十二尊專台官一員教習一名機匠燈旗號令三名砲目勇一百三十名幕府山砲台在北門外六里許山勢雄峻屏障右岸俯瞰　流涵蓋一切仿連珠法依以置砲七尊迤西西老虎山形勢較低置砲四尊專台官一員教習一名司事機匠燈旗號令四名砲目勇一百三十名下關砲台踞金陵城西北隅東西對岸各一區附近金城濱臨江滸名都天埠胥恃以爲屏蔽足扼上下游之險東岸置後膛砲二尊以幾上下裝放便捷西岸置前膛砲八尊快砲二尊專台官一員教習一名測繪燈旗機匠號令四名砲目勇一百二十九名獅子山在儀鳳門内蟠踞會城西北巍然高聳枕锺山瞰長江城垣附麗其上分設東西兩台置後膛砲快砲八尊專台官一員兼管富貴山清凉山雨花臺各臺司事燈旗機匠號令四名砲目勇九十二名富貴山在太半門内鍾山之麓踞其崇河北聨幕府山後路西與儀鳳門外營壘足相呼應專防會城東北陸路置後膛砲四尊連珠快砲二尊砲目勇四十四名清凉山在旱西門内西南隅依城爲臺背山面江兼拱水陸置快砲一砲目勇十四名雨花臺在聚寳門外專防東南陸　來敵置快砲二尊砲目勇十四名查金陵一路砲臺烏龍山枙下游來路幕府山下關逼近省垣足禦敵人登岸復有　子山等臺分布於内外四周防　　　　　　　　山砲雖新式　法近望幕府山西台 
 
 

Page 10

 
 
第十版太抵施砲時恐於東臺有礙目勇操法生熟參半下關暗砲台　望敵之處做法亦舊目兵操法從容嫺熟頗爲壯觀獅子山砲位相距太近恐難全力近撃目勇操法尙可富貴山東有竣嶺未經設防不無缺略目勇操法尙足與下關獅子山相　清凉山藥庫建於暗處甚屬得法目勇操法未盡熟悉雨花台孤懸城外防守甚難藥庫地勢太低目勇操法與清凉山相似總台官王世綬通曉英語砲理操胥知講求故其布置一切較他路稍爲優勝此摺甚長容排日繼續 
[前湘撫陸春帥勸興樹藝示]  
　　爲興樹藝以濬利源事照得富民以厚生爲要闢地在物土所宜湖南地處温帶生殖繁茂苟非乘利於地自當取撫盡藏本署部院蒞湘後入疆問俗知樹藝之術未究荒棄之地頗多濯濯童山彌望皆是卽或菁林蒙密灌莽叢薄而人工未施何當材用深爲吾民惋惜竊思天下大利首在蠶桑湘中地土肥沃樹藝五榖之外儘可栽植桑株藉興織事唯小民難與圖始非官爲倡道不足以廣開風氣現已委蔡令啓盛前赴浙湖購買桑身百萬株俟運載到湘廣爲勸導將來培飬成林再由官經募嘉湖之人教以飬蠶繅絲機織諸法數年之後地方富庶此事收效甚速獲利甚薄爲吾民謀衣食之源殆無有過於此者至岳州茶陵安化之茶爲湘產一大宗通銷洋庄利源極大各州懸亟宜廣爲種植以盡地力唯其中製造之法尙欠講求查得米形紅茶一種田脚踹成外商嫌其不潔以致近年銷路日滯亟宜改良仿照江浙珠形綠茶造法其香色味均隹於外洋通銷必當暢旺此事應由茶商中之老於茶業者前往江浙細心考察學習回湘仿造實於整頓茶務大有關係至木棉種爲衣被必需之物近年瀕湖新於沙灘不下數千頃水深土厚種之最爲得宜而湘省向不多種者一則土棉之種不佳二則種植未能如法查中國木棉種子以南通州爲第一色白而絲長大可採買試種近自各省開辦棉纱廠以來行銷甚廣且其皮可以作紙其子可以作火藥爲東洋所收價日昂貴大利所在尤勸吾民購種而廣植之至於蓺果可以釀酒植蔗可以製糖種竹可以造紙伐樟可以熬腦種種利益更僕難數其他若耒陽之葛瀏陽之麻洞庭之橘柚桂陽之桐柏廣饒生殖隨地而有具此自然之物產而顧上下玩愒弗栽弗培荒落就蕪日甚一日從前益陽售竹歲值百萬外近今减十之七執是類推深可惋惜究其所以致病之由厥有三端十年樹木曠日難期蚩蚩小民未能謀遠地方官又不肯切實董勸爲之創始於前一　或間有好官費一番苦心講求種植培飬成林而後任瓜代弗爲維持聽其枯萎甚或斫伐而拔棄之二也山林之樵採不時牛羊之踐踏無禁以及土性物質糞壅肥灌諸新法絶不講求種種腐敗官不過問三也積此三弊安望樹藝之振興是在牧民者有以鼓舞之而己夫湖南田功三月舉趾九月而畢專計其勤動歲　及半若弗兼事樹藝是爲棄時地本多山高陵大原不可紀極活壤是封不植材木是爲棄地棄地與時便棄富而就貧耳嘗慨湘中近來風氣日就奢靡用度繁費市物騰貴而民情好惰終歲嬉戯不事生產將來時勢愈艱生計愈蹙飢寒交迫將何以善其後本署部院不惜苦口諄諄因利勸導願各地方紳士同其熱腸極力提倡廣購農務植物諸書開通風氮闢草萊興樹藝其於蠶桑事宜尤爲先務之急應如何設法開辦由地方紳士體察情形酌量辦理並將各地方土宜種類詳細查明申覆一面招致父老廣爲勸誥總之爲小民多謀一分生計卽爲地方多濬一分利源治理所關實爲根本深遠之至計除通飭各府州縣外合行出示剴切曉諭爲此示仰闔屬商民人等一體遵照毋違切切特示 
[電禀革究匪父廣州]  
　　日前清遠縣李光襄大令電禀粤撫張中丞略云去臘某日據濱江十六局紳士鄭香祐邱顯禧黎景聰黄紹香等八十七人聯名禀控例貢生馮登培之子馮亞森胞姪馮亞戊設立忠義堂名目充爲三點會首與前次通報獲案供認後病故之會首黄賤狗聯爲一氣去年鄰縣懐集會匪倡亂灟亞森等遣匪黨莫谷等出橫石墟揚言懐集會匪大隊卽到以致浸潭龍口高華堂等各堡村民紛紛搬逃八月廣寗被困灟亞森等與黄賤狗串通約期起事時時騎馬逼令鄉人入會通屬震驚職等一再公議無不切齒迫得聯名禀叩迅勒馮登培將子姪馮亞森等交案嚴訊究辦以杜亂萌等情前來當查卑屬凡人會者消息靈通梢動撀色卽已遠颺馮亞森等行蹝無定驟難弋獲馮登培縱子爲匪人言嘖嘖必非無因且住城内以一例貢欺壓鄉人當用片誘請來署面諭將子姪送案訊辦乃抗不遵交卽發禮房看守在案卑縣去冬查辦匪鄉印發簡明告示凡入會者均准其到案具結自新馮登培近在城内非特不加約　反復縱令爲惡恃符庇護近日又延教士住居伊家咋午不俟通報闖入卑署强詞勒保卑職以馮登培縱子爲匪押令交案並無不合當卽照禮欵待據約辨駁嚴辭拒却一面將馮登培嚴加看守迅取例貢執照通詳革審現在該教士自知失儀辭回省城卑職照約保護派人護送理合將辦理情形先行電禀憲台察核俯准將例貢生馮登培功名斥革勒交　辦以儆效尤而寒匪瞻是否有當伏候電示遵行 
[怨耦曰仇福州]  
　　中州成太木號主人楊伯卿擁有巨資向爲北帮翹楚癸卯冬間憑媒説合娶鄭王氏之女爲副室閩俗副室亦有婚書禮帖與買妾不同　當親迎之日輿仗輝煌見者皆羡之詎结褵未久忽待女以妾勝之禮女奔母家楊以鄭王氏匿女捲物等詞控諸海防廳廳尊某司馬將氏夫兄拘押氏歴控地方官均被批斥日前又赴督轅具禀歴數楊種種欺騙情形督憲魏午帥批其禀尾云嫡庶名分攸關不容混淆據呈揚铖娶氏女爲副室黏抄婚書爲據妻則曰聘妾則曰買著於禮經鋮旣有正室如果復聘氏女寫立婚書以禮迎娶謂非有妻再娶而何惟該氏明知楊鋮有妻以女嫁之亦屬不合現據楊鋮以鄭子澄串同該氏將女　匿遣丁來轅具呈難保非該氏始則貪信副室名目许嫁以女繼因鋮以妾待之復行　匿不回兩造俱屬不明義禮有干律究仰福臬司即飭福防廳調驗婚　傳　確訊兼公究斷詳辦毋稍偏延 
 
 

Page 11

 
 
[茶肆酿禍蘇州]  
胥門外松風閣茶肆值堂人某中於本月初三傍晚與乙丙二茶客因換當五銅錢口角乙丙旋卽用武竟將甲失手毆傷氣閉倒地後經日本某醫生醫治而蘇 
[總辦因公蒞鎮]  
　　新委蕪湖警察局總辦黄再香觀察家瑋於十月二十九日附江永輪船來鎭初二日起程赴鳩兹接差 
[皖省學務]  
　　去歲省城有湯某胡某等在西關外黃家菴旁創設半日學社原定額六十名今歲因擴充學額已至一百二十名又城内清節堂内向延有教讀四人專教節婦子弟今正堂董　君仿照蒙學堂辦法添辦各種教科書以資教授○今正天方教中人鄭君子惠邀集同志在南門清眞寺創設清眞蒙學社定額三十二名已擇於一月初五日開課矣 
[厦門]  
　　湖里山砲臺管帶頼盛明都戎去年告假回籍所遺之差提憲曹軍門札委顔福海遊戎接辦去臘頼都戎回厦提憲黃芍巖宮保飭仍回本差已於上月某日接辦矣○上月初九日有德國兵艦二艘由青島來厦停泊港内日間駛至口外打靶至晚駛回聞須停泊三禮拜然後開往他埠○上月初十晚慈濟宮邊源安米鋪突來暴客多人毁門而入刧去衣服首飾爲數不貲循例開具失單報請地方官查緝○稅釐茶釐海防各局提調去冬奉省憲札委厦防廳兼辦以省經費廳尊黃司馬已於上月某日接差矣○自日俄開戰厦門各行貿易甚爲减色進出各貨殊覺寥寥聞去年　關稅餉比往年少收十萬兩有奇○冬防武弁巡查差係去冬由曹軍門札委近下叚巡查池弁因索許革辦提憲黃芍巖軍門將前委上中下三叚巡查差亦卽撤銷上叚另委福建前營管帶彭總　接辦中下二叚刻下尙未委人 
[福州]  
　　浙閩地界毘連浙人之遊宦於閩者較他省爲多福州府程聽彜太守因於新正十三日集兩省同寅以及巨商名幕就八旗會館舉行團拜并召太吉祥升三慶各班梨園子弟登塲演劇以侑春觴○甯波新泰木號主謝鏡澄於正月間雇江的士夾板船一艘到閩裝載木植洋烟因圖漏釐金木植請義昌討關洋烟請屬記討關先後裝載上船運之出口事爲督辦水亭釐局李仰昌司馬查知親至劉金記等四家吊查洋烟數目及出水單俱係新泰的據因告知商會董事陳渭藩等轉禀財政總局司道札府嚴拿號主謝鏱澄欲將新泰標封撤查根究謝知事不得了求厦防廳呂文起司馬轉懇福州府程聽彝太尊願從重認罰求免究辦其上渡所討　厘亦當補繳以重課欵太守允如所請令具不敢再犯切結存案 
[漢口]  
　　去歲漢口洋關竭力整頓添請文案及一切執事等并擇尤優加月俸故按月去銷較昔年爲巨綜計全年一應經費需二十七萬五千四百兩云○湖北銀幣銅幣暢行各省大有不敷分派之勢是以局憲禀請張宮保委員赴滬購辦機器以便擴張至廠基亦已備價購地推廣准於下月開工起造○前漢口緯子街甡盛紙店失愼因在公興洋行保有火險銀三千兩　主柯朗君疑有縱火情咸將店主禀送法領事署隨由費亨祿　會同發審委員略加詰問暫送捕房管押候再會訊 
[蕪湖]  
　　蕪埠新闢租界内向多古墓工作旣興枯骨纍纍盡被抛棄三江師範學堂總教習方玉珊太史履中憫之特來蕪勸各商措欵設掩埋局專痤暴骨各商之樂善好施　咸願解囊相助以贊其成○二十三日晚七點鐘蕪邑城内太平會館間璧泰西藥房因潑翻洋油燈幾酿火災幸經洋龍救息未釀巨禍○正月十七日夜三點鐘時河南泰來恒錫箔坊失火燬去瓦屋四間附近貧民四十三家亦被池魚殃及各居民以無家可歸咸向该坊索賠旋經人勸解每家給予洋銀六元○邇來匪徒拐帶幼孩時有所聞前日江口張某家七歲女孩一轉瞬問不知去向旣而源慶當經理人某姓之子年甫六歲忽又不見掌上明珠一朝割愛傷哉 
[甯波]  
　　寗波象山縣捕廳某少尉現届期满例須交卸所遺之缺經寗府尊喻庶三太守遴委候補縣丞張松樵少尹接署少尹已於日昨捧檄前往矣○日前寗城貫橋頭春華閣茶肆有衛安勇丁同捕廳差役林生洪生等在内聚賭鄞縣差役任生亦進内同賭嗣因事口角互相兇敺林生回署禀訴捕兼轉禀鄞縣高大令將一千人拘縣嚴加訓斥諭令以後不准再賭茶肆則判令發封○寗郡冬防去年經提督呂道生軍門委提標中衡府韓中戎進文遴派孫都戎鼎權爲總巡袁總戎天保等員爲分巡迄今辦理數月地方安謐頗稱得力向章於正月杪停辦現因天時寒冷宵小尙未絶跡商請寗府尊再行續辦一月以資保衛○寗波府學日前接奉陳學使來札飭令闔屬應試文童於二月初四日取齊某廣文接奉憲札已出示曉諭矣 
[紹興]  
　　衢州府惠式堂太守履新伊始卽飭各屬赶　警察以清匪蹝近因訪聞黃春榮葉介汀杜子明鄭老四等有種種不法情事特按名訪拿務獲嚴懲○越郡箔市推爲大宗較之省垣交易尤鉅查得去歲郡中名箔坊實共售得銀十三萬七千餘元現彼業中人因自認句釐私費甚多難免虧耗故今歲已擬告退另舉商董承管捐務○越郡濵海之區鹽廠林立生涯素稱暢旺乃近年來積綱難清銷數甚疲署運憲崔磐石都轉恐有私販偷漏因札委鄒榖生副轉久敬來越接辦督銷緝私以期鹺政日有起色 
[常熟]  
　　新開之立裕錢莊已於正月中旬上市至張頌虞經手之庄現已賃定縣南街張姓房屋重行翻造須三月中竣工牌號尙未定股東係上海某銀行經理人某某二姓云○西門外信盛木行執事王葆元於今正二十日向廟弄張興之木作索取舊欵詎張分文不付反將王掌頰王赴縣禀控縣主鄭大令判將張責一百板并押代質公所俟繳欵釋放○去冬漕價甚貴昭令一味勒折共收兌米一萬八千石常令略予通融收米増培共收米二萬四千石 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
加獎勵文教蔚與一本官率同所屬嚴行保甲州屬境内宵小歛跡地方安堵一本官於龍駒寨抽收貨稅令商民執戥目秤公平交納儘收儘解並無侵漁留難乾州直隷州知州孫庭壽一本官每逢朔望傳集士庶宣購聖諭廣訓士民咸知教化一本官徵收錢糧督同屬縣遵用庫戥制解聽民自封自　並無重耗浮收一本官督同所屬一體力行保甲嚴緝緝匪類　　縣屬俱各安靜一本官供辦一切新疆差務盡心經理妥恊去毫無遲悞西安府咸甯縣知縣劉德全一本官每逢朔　宣講聖諭慶訓俾士民咸知咸化一本官自理詞訟隨到隨審民無守候一本官力行保甲查緝匪類四境安帖一本官徵收錢糧　民自封投櫃並無重耗一本官任處省會首邑满漢交涉兵民雜處一應交辦公務俱能妥恊周詳西安府長安縣知縣胡啓虞一本官每逢朔望宣講聖諭廣訓實心化導俾士民咸知遵守悉歸醇厚一本官自理詞訟隨到隨審秉公剖斷民有頌聲一本官任處省會满漢交涉兵民雜處一應支辦公務俱能妥恊周詳措置裕如一本官力行保甲嚴密抽查凡有遊匪棍徒賭博奸私等事隨時儘法懲究地方安靜西安府臨潼縣知縣李嘉績一本官每逢朔望宣講聖諭廣訓士民咸知禮法一本官於橫渠學堂延師訓課文風蔚起一本官自理詞訟隨時審斷案牘肅清一本官地處衝途過往差務供辦妥恊同州府郃陽縣知縣仇繼恒一本官每逢朔望宣講聖諭廣訓逐條講解士民咸知禮義一本官徵收錢糧悉用庫戥制解並無重耗浮收一本官奉編保甲實力查緝竊匪歛蹟民俱安貼一本官准理詞訟隨時審结民無守候鳳翔府鳳翔縣教諭張子釗一本官每逢朔望宣講聖諭廣訓一本官詳定月課不憚煩勞細加擬改士林咸服一本官約束士子嚴加告誠俾恪守臥碑從無抗糧唆訟一本官日用食物俱係現價置買並無短價賖欠等弊漢中府佛坪廳巡憸兼司獄尋汝僡一本官每逢朔望隨班宣講聖諭廣訓一本官兼管監獄不時點查小心防範一本官委辦公事克勤克愼兢業自持毫無貽誤一本官恪遵功令不敢擅受民詞一本官一切日用薪蔬現價公買並不苦累行户奉硃批覽欽此宮門抄初七日　王色楞額各請假五日漙侗請假十日植公續假十日　侯續假十五日關防衙門奏十五日大高殿拜表洵貝勒行禮掌儀司奏十一日祭奉先殿濤貝勒行禮召見軍機皇上明日寅正由壇内上祭禮成後還宮辦事異升中和殿看版 
[陳巡撫升　奏爲特叅才力不及浮躁不謹各員以肅計典摺]  
頭品頂戴尙書銜陳西巡撫奴才升允跪奏爲特叅才力不及浮躁不謹各員以肅計典恭摺祈仰聖鑒事竊維三載考績黜　攸關倘職業不修卽糾劾宜及所以昭澄叙也兹届光緒三十年大計之期接准部咨奏明奉旨通行遵辦奴才會同陜甘督臣崧蕃於陜西省所屬各員悉心察訪詳加甄别除堪膺卓荐之員另摺具奏並知縣以上不入舉劾各員遵例註考造册分送部院外查得應劾之才力不及官沔縣知縣羅天榜有田可歸無材可取應劾之浮躁官扶風縣典史黃樹炎齷齪小人官塲不齒應劾之不　官大茘縣典史吳松齡妄譕不經形同癲癎耀州學正張　鉁居心貪詐有玷儒林據布政使樊増祥署按察使錫桐轉據各道府縣揭報到司由司會詳前來並准學臣朱益藩訪知會奴才等覆加查核該員等或居官才力不及或居官浮躁不謹均屬有干六法未便姑容致滋貽誤應卽彚奏糾叅請旨分别議處以肅計典謹會同陜甘總督臣崧蕃恭摺具陳伏乞皇太后皇上聖鑒敕下部院核覆施行謹奏奉硃批吏部知道欽此 
[署兩江總督周等奏爲本年大計未克依限辦理擬請展限摺]  
頭品頂戴兵部尙書銜署理兩江總督山東巡撫臣周馥護理江蘇巡撫江蘇布政使臣效會跪奏爲本年大計未克依限辦理擬請展限恭摺仰祈聖鑒事竊查前准部咨各省官員大計自光緒二十七年十二月扣至三十年十二月二年之期已届行令照例辦理等因當經行司遵辦在案伏查三載考績黜陟攸關必須眞知灼見秉公舉劾方足以昭勸懲今江蘇　糧追兼署江蘇藩司陸锺琦於本年九月二十六日到任臣復於十月二十九日到任扣至封印以前均未及三月屬吏賢否優劣一時未能周知勢難依限辦理定例各省督撫遇有升調於交卸時適當舉行大計如前官已將屬員事實優劣先行覆實密交代題新任官卽復覆赶辦不得槪　展限倘其時距計典尙遠册報未濟未經覆定者准其奏明展限又各省藩司到任未及三月如前官尙未覆定准其具詳督撫奏請展限各等語現距計典尙遠各屬計册未例得緩相應仰懇天恩俯准將江蘇省本年大計展限三個月舉辦俾可悉心考核以期舉錯得宜仰副朝廷澄叙官方之至意至江蘇安徽江西提鎭司道府各員歲底應由督臣出考察奏亦請一體展限至來年三月内核辦理合恭摺具陳伏乙皇太后皇上聖鑒訓示謹奏奉硃批吏　知道欽此 
[山西巡撫張奏爲舉行光緒三十年大計謹將舉劾各員分繕清單具陳摺]  
山西巡撫臣張會敭跪奏爲舉行光緒三十年大計謹將舉劾各員分繕清單恭摺具陳仰祈聖鑒事竊查前准吏部咨目光緒二十七年十二　扣至光緒三十年十二月三年之期已届其各省官員大計卓異者應行按　洊舉佐雜教職亦不得全舉一途其有干六法者應　例統爲一本叅奏仍令該督撫等將不謹浮躁等官俱確按實蹟詳細登注　得籠統叅　　因於光緒三十年八月初八日具奏奉旨依議欽此行令欽遵在案臣維際吏之法三法計典外向有隨時之甄别近年欽奉明詔嚴察屬僚自臣到任以來已於所屬之賢否疉經留心體察先後分别舉劾此次辦理計典綜查晉省實缺各員雖不乏賢能之選堪　保荐多因資俸較淺格於定章以故卓異人员未能及額其有干六法者自未便稍事姑息應卽遵照部議註實蹟一體奏參據市政使吳廷斌按察使豐伸泰轉據該管道府直隷州分别保薦揭參由司核明會詳前來臣復矢公矢愼加以察核委無瞻循抑其教職之優劣復與學臣宗室寳熙認眞考察亦皆核實謹將應舉知縣並佐雜教職七員應劾知縣並佐雜教職六員一併出具切實考語分繕清單恭呈御覧以期仰副聖主三載考績澄叙官方之至意除將藩臬兩司履歴並應舉卓異及平等各員履歴事 
 
 

Page 16

 
 
實造册分咨部院科道查核外相應遵照新章改題具奏伏乙皇太后皇上聖鑒敕下部院核覆施行再山西省定額薦舉州縣以上並教佐十二員此次薦舉七員計缺額五員合併循例陳明謹奏奉硃批吏部議奏單二件併發欽此謹將山西省光緒三十年大計應行薦舉堪膺卓異知縣教職佐雜等官七員開繕清單恭呈御覽計開太平縣知縣候紹宣該員廉明端慤勤政愛民長子縣知縣翁葆昌該員才識擾練夙著循聲平遙縣知縣劉壽椿該員風骨遵上治行清勤鳳台縣知縣朱鴻文該員才猷卓越治劇有聲沁州學正陸化鵬該員老成厚重訓迪精勤陽曲縣典史壽福謙該員品行廉謹矜愼獄事曲沃縣典史張果强該員矜恤獄囚教藝化桀奉硃批覽欽此謹將山西省光緒三十年大計應劾有干六法知縣教職佐雜各官六員出具考語開繕清單恭呈御覽計開不謹官四員介休縣知縣陳模該員巧於朦混操守難信石樓縣知縣劉錦榮該縣行爲鄙劣不知檢束夏縣敎諭李祖膺該員粗鄙近利難膺司鐸芮城縣訓導祖虔該員行爲不謹聲名平常浮躁官一員聞喜縣典史李鼎華該員性情浮躁罔恤聲名有疾官一員汾陽縣典史熊金章該員久病未痊不顧職守奉硃批覽欽此 
[绥遠城將軍貽奏爲四成地被水成災擬請蠲免租賦以恤民艱摺]  
督辦墾務理藩院尙書銜綏遠城將軍奴才貽榖跪奏爲四成地被水成災擬請蠲免租賦以恤民艱恭摺仰祈聖鑒事竊查逹拉持旗前因無力賠教議以蒙地作抵經奴才飭令西路公司出價承領代付賠欵該旗指報四成地一叚交歸公司丈收招放業將放墾情形於光緒二十九年十二月奏明在案並聲明地入版圖應自光緒三十年爲始升科啓徵查此項地畝濱臨黃河上年河流漫漲多被冲刷淤塡變腴爲磽不得已變通招墾寛予缴價限期民户始各安其業詎本年八月初三日據署蕯拉齊同知清治復詳報西成地内各叚花户所種禾稼未及成熟於六月間疉被黃流漲没盡成澤國秋復溢漫災區較上年爲尤重禀請奏免租銀等情前來奴才加派公司委員馳往逐叚詳勘禀覆屬實當飭公司緩收地價以紓民力而濟民艱於體恤之中卽隠寓振撫之意伏查該地居民田盧漂没籽粒未收不但地價難徵歲租亦無從措满目災黎情形極爲可憫相應籲墾天恩准予蠲免今年租賦以蘇民困而廣皇仁除飭將災歉頃畝數目造送核辦外所有四成地被水成災擬請展緩升科緣由謹會同山西巡撫臣張會敭茶摺具奏伏乞皇太后皇上聖鑒訓示謹奏奉硃批户部知道欽此宫門抄　初八日　王續假五日玉璋續假十日　　召見軍機　　皇上明日寅正至　　　太廟行禮畢還宮辦事後還海 
[直隷總督袁奏爲查明知縣被參各欵據實覆陳摺]  
　　太子小保北洋大臣直隷總督臣袁世凱跪奏爲查明知縣被參各欵據實覆陳恭摺仰祈聖鑒事竊臣承准軍機大臣字寄光绪三十年十一月十八日奉上諭有人奏順天署密雲縣知縣陳雄藩卑鄙乖謬請旨飭查一摺著袁世凱按照所參各節確查具奏毋稍徇隠原摺著抄給閱看等因欽此經臣檄委補用道晏振恪馳往查辦兹據該道按照原參各節逐一查訊已得確情如原參陳雄藩粗通醫道爲　任順天府府尹陳璧看病夤緣管封咨留順天又爲陳壁之女作媒酬勞署缺故到轅未久卽署密雲縣知縣一節查順屬州縣例無指分候補差委之員均由直隷咨取陳雄藩咨留順天係照向章辦理至候補人員到省一年期满委署卽屬合例陳雄蕃委署密雲已在期满甄别之後咨留旣屬照章委署並非破格何所用其夤緣何從見爲酬謝况看病作媒事涉瑣細原奏風聞似係得之忌嫉之口無足深論又原參該員得委之後先以重金購翠芬小班妓女榮喜爲妾到任時該妾亦坐四人大轎入署又於迎春日乘轎隨同游玩本年九月該員爲其母作壽遍出請帖收受禮物勒索萬民衣傘並令其妾出面應酬一節查翠芬小班開設何處原奏本經指明京師地面寛廣現值城坊禁娼甚嚴該小班計已匿跡銷聲有無榮喜其人是否與陳雄藩作妾無可訪查詢諸同城官紳僉稱陳雄蕃確實有一妾隨壬在署但其平素不與外間往來衙署深䆳無從知其來歴亦未見乘坐四人大轎隨同游玩迎春陳雄藩爲母做壽該官紳等俱往　祝四鄉亦間有送萬民衣傘者未間有勒索及闔縣遍出請帖之事至其母旣不在署自不得不令其妾出面應酬此則不敢代諱所言尙屬可信又原叅辦理學堂巡警等事該員遍邀合境紳富任意派捐稍有違狡紳則嚴管民則鎖禁有莊頭至村趙文敏爲該縣勒捐銀一百二十兩因欵無所出憂慮致疾而死義治村任寳山置買郎姓地畝不知係屬公　經該員勒罰銀二百兩不知作何開銷節查該縣學堂係就白檀書院改建原有生息經費僅六千五百餘兩陳雄藩到　　年有餘　銀二萬數千兩檢查捐簿証以鄉鎮訪聞數目大致相同惟其中有修城隍廟一欵亦在此項内動撥是以現在該學堂及操塲工程並常年經費尙未籌足至此項捐欵係查照昔年捐修文廟底册按上上户上户上中户三等勸辦由縣督同紳董邀集城　各紳富到署書定捐數卽由各捐户自向天聚酒店投繳以天聚號爲收去總匯官紳吏役俱不經手委無管押抑勒情弊但有先因他案在押後經捐助學堂經費批准開釋者不在此例然亦非恆有之事原叅所謂發交看管或卽因此誤會至巡警一項該縣以限於經費尙未開辦第就原有保甲改換名目並無另行勸捐之事惟查該處保甲經費章程甚不書一城中則有各鋪户月捐四　則或按牌或按户或按畝酌量攤派限於各防前催交至十月朔日一律送繳各分局以備公用有逾限不交者卽由分局紳黃禀送究追查分局多至十六處紳董多至數十人其中品類不齊難保無依官勒索之事此民間怨謗所由起而原叅勒派一節非盡無　又查捐簿莊頭至村捐户項下有趙捷三卽趙文敏捐銀一百二十兩早經如數交齊自非因欵無所出憂慮致死任寳山係東白沿村人先捐學堂俓費銀四十兩後因　買郎林寳地畝業已立契成交被其族人郎成恩控告陳雄藩以契中証可憑斷令地畝仍歸任姓任寳山因自願報效學堂銀一百兩計先後共捐銀一百四十兩並無二百兩之多捐數載明捐簿尙無侵挪情弊又原叅該縣于席裁縫鄭金沈保　　案皆一味草率了结又尋常地婚田士案件多責令差人調處於是差役皆飽慾壑民不聊生一節查席裁縫卽席子元其案情係因藉屍　誰經該縣　實認誣以後以懐疑誤控了結鄭金一案則因其戚孫丫頭在伊地内杏樹 
 
 

Page 17

 
 
[分發人員驗看名單]  
沛霖直隷張國仁四川張德輝順天都經歴花翎銜外郎銜樊守忠浙江内閣中書金葆楨河南部寺司務范緖良江蘇道雷心仁四川吳長榮安徽江蘇花翎三品銜李國璠湖南江淮張鎭芳河南直隷殷應庚湖北江蘇二品銜周學淵安徽廣東知府錢崑安徽江西周壽祺江西湖南謝宇俊貴州雲南鹽運使銜楊毓璋安徽浙江同知謝汝梅浙江吉林直隸州知州厲藻青江蘇直隷吳寳孫河南山東知州蔣懋煕江蘇河南忠林正红满奉天通判麟厚正紅满安徽黃熾祥湖南江蘇知縣秦祖烈江蘇魏慶煕湖南姚晉中山東元愷直隷山西鄒鼎祺廣東四川董昌逹湖北湖南馬瑞蘭湖北湖南鄭式岐安徽江西郭寳珩江蘇湖北王承業安徽山東陳衍昂安徽山東王善來浙江江西金治良浙江河南朱兆瑜河南湖北王程鵬浙江河南戎良翰直隷山西李景枚江蘇浙江承蔭廂藍蒙山東李逹春浙江吉林胡師孝女徽山東銘彜正黃满直隷布經歴唐春龍廣西湖北布政司理問李闡河南山東議叙指省分發州同劉啓泰江蘇山東布政司都事林廼浙江福建州判許殿臣江蘇北河鹽經歴朱寳寓順天兩淮府經歴謝鴻猷廣東福建何承煕内務府正黃漢河南王承陰直隷河南孟廣瀅直隷四川甯繼光安徽山東盛遇清江西湖北王茶壽安徽浙江周錫縉貴州四川周頌年江西安徽淡登第陜西山西孟性善浙江直隷王桐陜西山西謝祖賢浙江直隷李樹珽山東吉林藍翎顧思信雲南廣東李鎣安徽吉林趙桂韾直隷吉林未完 
[正月分選單]  
　　道湖北鹽法武昌馮汝騤河南甲同知四川成都敬禧正黃優知縣甘肅靖遠傅會熙直隷廕四川石泉米穜甘肅甲典史期天平谷許馥馨山東監陜西安塞鮑垚齋浙江監 
[太守禁賭]  
　　日前松江府田太守函致上海縣署以上海一隅賭風甚熾急宜查禁毋稍姑容等因縣主汪瑤庭大令當卽飭差袁慶持票四出查禁如有犯者送案訊懲 
[稽查船隻]  
　　浦江水利局員高岜之司馬前將浦下各駁船定章懸旗編號以備稽查現擬將各種貨船及載米船划船一併編號給旗分懸業經具禀道憲袁觀察請爲核示矣 
[相驗警兵傷命案]  
　　昨報紀某甲氮憤吞烟斃命報案騐究一節兹悉死者名趙順昌向在小南門外王大生香店爲業嗣因愛賭被歇前日至紅橋酒釀攤賭博被素有仇𨻶之粥店小主人卽現爲　� 
察學生劉開發遇見尋衅不遂糾同落差巡士姚文煥將趙兇敺受傷又拘解總局移交警察北局訊責逐出趙以受寃太甚欲至縣中喊控不得延至前日斃命經該處七鋪地甲吳春協同尸兄趙坤發到縣報由汪大令於昨午傳同巡士姚文煥學生劉開發並賭攤之陳發等至三下鐘帶同仵作書差人等到場飭件驗得該屍並無傷痕亦無吞烟等事實係患病氣閉身死大令察得報驗屬實當卽塡明户格由屍兄自行成殮大令以劉等不應在外恃符生事命各責二百板押候再核 
[大令騐屍]  
　　山東人王少塘與潮州人馬正庭在洪生馬頭戴阿毛老虎灶樓上股開天成園烟館前晚因算帪口角王持刀斫傷馬之頭額運及冋夥吳阿桂王卽逃逸馬因傷重斃命經地甲裘鎭報請上海縣汪大令於昨日旁晚時相驗委係刃傷身死飭吏塡明屍格諭馬姪炳源備棺收殮戴阿毛帶回派差緝兇究辦 
[上海縣案]  
　　寡婦屈奚氏前控已閉炒貨店主錢永興圖賴借洋一案經汪大令斷令錢將出盤生財價洋交案去後前日繳到洋一百元兹奉汪大令復訊錢供生財盤得此數乞恩酌斷大令判奚氏領洋九十元其餘十元交錢具領完案○黃三子扭陸八子到縣喊控訊質黃供與陸八子均爲小工陸借小的錢文向索不還反將小的兇敺受傷乞驗陸供詞支吾大令判陸償給醫費洋一元 
[馬路工程局紀事]  
　　前日米業萬生執事金恒卿同發執事王文卿宏源執事陳朗生同泰執　陸松林扭元盛米店主徐樹琦至馬路工程局控被誑騙米洋一千餘元請爲追繳總辦翁子文太守准詞當倩襄讞委員黃衡堂二尹研訊金等供訴前情徐供小的開設米店與萬生等行往來所欠米價　力償還求鑒二尹命交保出外邀董理處○王阿三與押店主翁阿桂口角擲傷翁之頭額控訴捕房捕頭解至馬路工程局黃二尹研訊口供判王責手心 
 
 

Page 18

 
 
五士下翁著自行醫傷翁抗不遵斷二尹命移縣究 
[會審案]  
　　德商元亨天福泰來等洋行於去年八月間投英美租界會審公廨環控華商永成豐號定貨不出一案迭經讞員會回德麥繙譯會訊各情已詳去年本報前日麥君蒞廨訊案畢復與黃司馬升座傳集原被告華洋商人及高易麥律師至案前勸諭再三遂將堂諭發下其文曰查永成豐向各洋行所定之貨係用永成豐號合同並蓋有永成豐號圖章其後到期不出貨物則各洋行所受之虧自惟永成豐號是問至號内股東洋商不得知悉自以招牌爲憑今本分府衡情酌斷永成豐應先清外帪爲主查永成豐股東共計五人各洋商定貨虧耗應按股均派號内股本糾葛係屬内帪與洋商無涉故洋商不願與聞惟股東僅有張祥君鄭漢彪李紉蘭在滬其虞晴溪周魯齋兩人避匿浙江屢傳不到致案不能了结爲各洋行所不願現擬從權辦理所有元亨天福泰來虧耗銀兩張鄭李三人應先按股照償照償以後所有虞周兩人應償虧銀仍著該三人自行清理不得置身事外緣旣係永成豐股東無論何人均有應賠全數之責也此判計開天福受虧銀一千四百四十六兩零泰來二千六百九十七兩零元亨連利九千一百五十三兩零均以五個月爲限 
[公共公堂晚堂案]  
　　祝蘭舫控胡德生以僞單騙銀一案迭詳本報前晚又奉孫明府提比胡德生供現在父親病篤况田單兩纸已繳於祝蘭舫處仍求展限徐廷芳李秋廷同供求展限一禮拜明府著限下禮拜一如數繳案如違血比○楊如雲投廨控妾葉氏不安於室捲藏金飾等情前晚提訊楊供去年九月間憑媒買葉氏爲妾詎知正月間不告而歸且將衣飾藏匿楊葉氏供此項衣飾實被正室取去小婦人實未私藏明府再三勸導著葉氏仍交本夫領回完案○光緒二十八年八月二十三日據義商義興洋行控向庚元虧銀逃逸案内之羅竹卿卽盧桂延押至今案懸莫结現奉上海道袁觀察札飭讞員黃司馬准將羅交保候示核奪○美副領事白保羅君函致公廨據稱美署古太太稱有華人沈家田憑中史子斌等以法界大昌順磚　行擔保將法界崇德里高平房四十間並所租二十五保四圖地租單保險單抵借銀兩逾期不贖請提訊追黃司馬准卽簽差協探將史拘解公堂著押候訂期會訊○前日公廨接得江陰移文内稱據孀婦瞿姚氏扭控朱祖根訊供拐犯朱金海朱王氏誘拐該氏之女根弟來滬價賣與恩慶里某姓請移提歸案等情司馬爰卽簽差恊探將根弟帶回候訊供後備文移解江陰歸案辦理○邱子卿控朱鳳山圖頼代借洋一百九十元求提訊追田司馬簽差將朱提案訊供斷令朱先還洋三百元俟廣福寺借主僧人室案質訊定斷其餘九十元分二三四三月拔還著交妥保開釋○某某等號華捕先後送病民陳阿桂張阿四婦人王氏等到廨司馬飭差送棲流公所妥爲醫飬 
[英捕房事]  
　　上年十二月有利昌洋寿買辦姚和生至四馬路吉泰衣莊選購綢皮衣九件當付裕大莊票一帋計規元二百兩至期支取係屬僞票卽向利昌追問姚已辭歇逃逸前日爲該衣莊夥林阿才途遇卽扭入捕房捕頭著押候轉解公堂究追○包探劉銘芝拘獲行竊王阿根家衣服水烟袋之張阿四包探陳金標拘獲行竊對時表之朱金發包探何阿春拘獲行竊北京路翁合盛烟館烟槍之竊賊王松林先後解至捕房捕頭均著押候解辦○六十一號捕在福州路拘獲敺打朱開生之陳阿林至房捕頭飭將陳押候解辦經人以洋銀十元求保捕頭允之○車夫王見明將某洋人嘱運之木箱一只藏匿避𨓜該洋人投報捕房由包探劉銘芝將王� 
拘獲帶入捕房捕頭著押候追究○某華捕在九江路拘獲黃浦灘一號洋房内之溜韁馬車一輛送入捕房捕頭著將車留存候核 
[法捕房事]  
　　賭棍陳阿根邀同各賭徒沈東狗大鼻頭長根小蟹胡錫卿等在後新街某老虎灶賭博爲捕房查知飭探前往拘獲陳等九人連賭具一并帶入捕房交人保出候堂期解訊昨日捕頭著保交案除小蟹一名乘間逃出其餘一併送入捕房分别管押候解請問官究懲○前晚法大馬路長順押店失愼捕頭飭探彈壓當塲拿獲乘火刧物之甲乙兩丁四人帶入捕房捕頭命押候解送公堂究懲○流氓某甲向某乙强借不遂任意行兇爲包探拘入捕房捕頭命押候堂期解訊 
[美捕房事]  
　　前晚甬人陳岡才偕妻葉氏投捕房内控稱僑居於西華德路某號房屋内有流氓劉仁法調戲不遂反欲軋至某茶肆中評理請爲究辦捕頭允派包探前往查明究辦○前日傍晚貨車夫張子西满載貨物行經百老匯路將西人名麥堂所乘之馬車撞斷車擋並將章長春之東洋車撞毁車板由捕拘送捕房捕頭詢得情由姑念事出無心令張償還麥堂銀十兩章洋若干從寛釋放○昨晨西華德路東園烟間主某甲投捕房内報稱夜間被賊竊去烟灰一百餘兩烟膏一缸請爲查緝捕頭令包探前往查勘被竊情形再行核辦○昨日瘋婦某氏闖入黃浦路某西人家胡閙喚捕拘入捕房押候解公堂安捕○前晚僑居舟山路之某西婦乘車至西華德路被某乙之貨車撞倒略傷頭面包車亦被撞壞田巡捕拘送捕房捕頭令乙償還修車費若干從寛釋入 
[金陵官報]  
　　正月十五日候補道唐郁華禀謝辦下關掣騐武威新軍左右翼孫銘叩謝支應局慶謝委稽查工程差知府崔鼎禀知奉委管磗瓦所差知縣黃樹臣禀知奉委督催商務處廠工程差張通謨禀知奉委學務處文案差劉壽嵩黃傅烺均禀知奉委工程收發木料差十六日知縣李樹生謝委運北統捐黃　禀知稽查江匪回知府查濟元叩謝記大功一次十七日督轅牌示奇兵營游撃彭仁壽病故查有叅將王立清借補揚州營中軍守備孫紹貴撤任遺缺查有候補守備　鵬飛署理候選道季鳳年禀知明日接實業學堂差委辦通州花布　　瞿　澧赴差直隷州傅壽慈叩謝甄别加考留省以緊缺補用知縣張錫藩禀知接代炮隊營十八日銀銅元　署鹽巡道潘禀知任事候補道唐郁華禀知接辦下關掣驗差知府凌培叩謝飭知記大功一次知縣胡鵬翥禀知由京起服回王禮○奉委代辦警察局發審調辦東南路警察局禀知今日到差張蔭柟奉厘捐　管票差十九日糧道穆知府張景祜均禀知學生未到展　開學知縣梁煥圶禀知到火藥局提調差二十日銀銅元局署鹽巡道潘禀知範學堂開學同知　汝廉叩謝甄别加考知縣劉佐叩謝辦　應厘捐比較加増二成蒙記大功一次 
 
