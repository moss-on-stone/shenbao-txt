# 1919 - 369 - 4916828

 

Page 1

 
 
   
 
 

Page 2

 
 
   
 
 

Page 3

 
 
時評 
[廢事（冷）]  
　　中國積習往往因瑣碎之俗務而荒廢正事者即如今日國家重要之事甚多而所謂總理者則因夫人之壽而往天津所謂議員者則因度歲之故而紛紛回籍重要之機關重要之職務更當國家重要之時而悉爲一已私事所荒廢國事安能有幸哉 
　　或曰此輩志不在國之人雖日在其位日行其職與國事亦無補也今若此不過并形式而亦荒廢之耳何多責焉 
[命令]  
　　十二月十八日大總統令張輔漢授爲陸軍憲兵上校此令又令司法總長朱深呈請任命璞玉署奉天瀋陽地方檢察廳檢察官王本仁署奉天營口地方審判廳推事施霖署江蘇上海地方審判廳推事歐陽谷李紹言牛金釗署湖北夏口地方審判廳推事周錫九署湖南常德地方檢察廳首席檢察官均照准此令 
又令司法總長朱深呈請任命傅兆泰署黑龍江高等檢察廳書記官長應照准此令 
又令内務部呈准甘肅省長張廣建咨稱甘肅省會警察廳警正袁光銑唐正杰轉任文職請免本職均照准此令 
又令參謀總長張懷芝呈湖南陸軍　量局局長陳整因病懇請辭職應照准此令 
又令陸軍總長靳雲鵬呈請授寇文潤爲陸軍憲兵中校楊興奇爲陸軍步兵中校均照准此令 
又令陸軍總長靳雲鵬呈陸軍第二十七師步兵第一百七團第一營營長陳玉崑另有差委請免本職應照准此令又令陸軍總長靳雲鵬呈請任命立成爲陸軍第二十七師步兵第一百七團第一營營長應照准此令 
又令劉振玉關海清魏明山均晋給二等大綬嘉禾章劉朝臣郭世綸均晋給二等嘉禾章此令 
又令李鳳年給予四等嘉禾章此令 
十二月十九日大總統令茲制定特别區契稅規則公布之此令 
又令茲制定特種財產契稅規則公布之此令 
十二月二十日大總統令任命王允忠爲陸軍第八混成旅步兵第二團團長此令 
又令陸軍總長靳雲鵬呈請任命李樹容爲陸軍第八混成旅步兵第二團第三營營長應照准此令 
又令責益斯給予一等寳光嘉禾章此令 
又令華爾特斯給予二等嘉禾章此令 
又令羅布桑江增給予三等嘉禾章此令 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電津電話昨下午二時各界開國民大會到三萬人議决六欵（一）撤日領（二）賠罪（三）撫卹（四擔保日僑） 
不帶武器（五）懲兇（六）撤艦商界午後停業表示一致京中傳爲罷市實係誤會（二十一日下午三鐘） 
　　北京電軍人因閩案憤激通電主張國院軍部會商結果决電各處軍界宜持鎭靜飭勿對外交發激烈電報（二十一日下午二鐘） 
　　北京電外部三度要求日使撤艦仍未允謂非調查結束後不能撤退（二十一日下午二鐘） 
　　北京電劉鏡人再辭有照准訊後任擬胡維德外傳汪大燮日表示不願（二十一日下午二鐘） 
　　北京電靳因避夫人生日賀客赴津明晨回（二十一日下午二鐘） 
　　北京電兩院議員多半回籍度歲下星期起停會農敎兩長年内决不提（二十一日下午二鐘） 
　　北京電陽曆年費有着陰曆年關相差甚鉅財部一籌莫展（二十一日下午二鐘） 
　　北京電徐派米某赴皖調查蠶桑女校事（二十一日下午三鐘） 
　　北京電平政院呈請明令誥誡各處勿壓擱人民請願（二十一日下午三鐘） 
　　北京電徐樹錚明日起程二十七抵庫元旦行册封禮（二十一日下午三鐘） 
　　北京電桂陸電請將張敬堯他調並希望卽日發表（二十一日下午三鐘） 
　　北京電電令奉吉黑新四督嚴防謝軍如擾我邊疆卽以武力對待　　香港電聞和件九條决於龍州會議洩六條（一）陸副座（二）岑八省巡按（三）唐川滇黔巡閱（四）舊會南京制憲（五）閣員提舊會（六）楊庶堪長川陳炯明長閩李根源長陜餘未悉岑有再赴桂說（二十一日下午九鐘） 
　　香港電　馬濟哿日被炸未中兇逃（二十一日下午九鐘） 
[各通信社電]  
　　北京電莊代辦電謂日外省對閩交涉始終抱延宕主義迄無表示珂代辦資格薄弱祈速命劉使啓程來東 
　　北京電財部派張壽鏞周家彥往查中行 
　　北京電政府將頒一種整頓學務明令（以上二十日） 
　　北京電王芝祥赴津請黃陂擔作仲裁 
　　北京電張騫電辭仲裁職任 
　　北京電赴閩王沈徐三調查員電前某公使誣我學界搶掠日貨並無此事請向某公使駁覆 
　　北京電調查員王沈來電陳報特訪駐閩美艦長探詢中日肇事情形以局外證言用爲交涉佐證 
　　北京電顧專使電稱英法兩國對山東保留案將有正式承認希望 
　　北京電黃陂函達東海略云金陵仲裁機關願附驥尾茲命黎澍爲代表赴寗與議云云 
　　北京電李厚基電日領要求撤艦交換條件（一）對日僑擔任保護（二）取締排貨（三）中國須先撤海陵警備隊請示方針 
　　北京電日使提出排貨抗議政府將答以並無逾出軌外行動（以上二十一日）以上中華通訊社電 
　　北京電徐樹錚定二十二日起程赴庫 
　　北京電册封專使徐樹錚將段合肥贈送序文印刷帶庫分致駐庫各僚屬祇閱遵照 
　　北京電呼倫撤治問題業有端緖昨孫烈臣來電報告　無條件撤治可以辦到 
　　北京電烟台海軍學生罷課事迄無辦法徐諭靳商海敎兩部速解决 
　　北京電西南擬由南北兩方各派代表會同英代表在滬議决藏事政府不贊成此舉聞已覆電拒却 
　　北京電總統語靳傅懷去意敎部無人負責宜即補提並可令國會早日閉會 
　　北京電藏界各方爭議不一政府擬令邊藏各省區派員赴京會議 
　　香港電岑陸和忆嘛張激派大不謂然雲貴籍黨員分電本省督軍阻止同意（以上二十一日）以上中孚通訊社電 
[公電]  
　　湖南留日學生電大總統國務院總理鈞鑒張督敬堯禍湘縱軍殃民聚歛毒民賣礦產賣紗廠絶民生計停學校蔑敎育戕賊國本有一於此民不堪命肆虐頻年湘困可知誰無身家誰無鄉土凡有血氣莫不痛心疊經湖南善後協會及熊希齡譚延闓范源濓曁全湘人士臚電請撤在案乃政府堅不撤換豈以張督毒湘猶未甚歟豈以三千萬湘民生命　足重歟豈政府無力去此悍督歟抑明知之而故意庇護棄絶我湘民歟呼籲無門百思莫解伏望我大總統總理俯順輿情速將張督撤任我湘民雖受禍已酷猶慶再生臨電憤涕不知所云湖南留日全體學生叩篠 
[里昂無線電] （路透電社） 
　　二十日巴黎電裴爾台洛氏已抵倫敦繼續與克松貴族會商與土國媾和問題且將討論英法兩國特别有關之經濟財政問題尤以滙兌率借欵麵包供給三項爲重 
　　二十日巴黎電小巴黎人報載稱高等議會與專家委員會昨均未開會今日下午復將與德專家會談斯加巴佛洛没艦案法國將提出切實條件示國代表堅主德國須交出輕巡艦五艘惟於浮船塢問題將取寛大態度該報之意此案不日可以解决又稱協約國海軍委員團尙須赴丹齊亨堡調查兩港船塢材料 
　　二十日巴黎電德國代表團中之兩員已抵巴黎助同協約國代表保證厲行和約一爲米恰里斯陸軍中佐一爲波特希爾陸軍中佐將會同協約國軍事專家解决關於所須舉行公民大會之德境軍隊問題德委員團之餘員由西姆森氏率同前來巴黎明日可抵 
　　二十日巴黎電高等議會今日開會討論擬致德國關於賠償斯加巴佛洛沉艦損失案之覆文 
　　二十日巴黎電衆院昨開股員會舉定議員三十三人審查政府財政提案財政總長克洛士氏宣稱不日將在衆院詳細宣佈財政現局並稱將於數日之内解釋其新借欵與新稅之意見彼决計施行各部儘力減政之策克洛士氏又謂關於協約國之談判情形非得總理之許可未便有所宣佈 
　　二十日巴黎電法國財政總長克洛士氏今日在衆院提出於一九二Ｏ年第一季籌募借欵之議案其數爲一萬三千兆佛郎其中三千五百兆佛郎充特别民政經費二千七百五十兆佛郎充軍政經費衆院已推定特别股員會審查該案 
　　二十日巴黎電法國航空術博覧會昨在此間開幕由總統親臨行禮會中陳列各廠所造戰時與承平時所用各種飛機於以可覩飛行進步之迅速　 
　　二十日巴黎電飛渡大西洋之勇士阿爾柯克氏由倫敦駕機飛往巴黎時在羅安附近濃霧中觸樹翻落登時殞命 
世界路透電 
[世界和局之前途]  
　　十五日倫敦電一般輿論以爲唐林街之會議已大變國際之空氣而促進困難問題之解决其顯著之事件則時事發展已使英法之結合成解决歐洲未了事件之勢力是已衆料英法總揆喬治氏與克勒滿沙氏此後愈將時常會晤以决定和約批准後發生之種種執行問题英法當道與意外相談話時美大使亦在場此事頗爲人所重視意外相昨已啓程返國聞挾有可望結束阜姆問題之建議而歸再會商俄事時日本大使亦與與議席此事衆亦注意之每日電聞報謂協約國會議张對俄政策並無改變每日郵報謂土國命運業已解决内容不久即將發表每日紀聞與每日電聞皆稱協約國願接受美參院保留案之說似非事實 
　　十五日倫敦電每日電聞報訪員稱十二月十四日白宮所發表之文告已使共和黨爲之不靖該黨黨員亦以和約延不批准鎊價低落將使美國出口貿易因以紊亂爲慮該訪員又稱當局將用重大壓力施於相爭之政黨俾得彼此同意云 
　　十五日巴黎電各報載稱法煤與英鐵相合後佛郎與金鎊不日均有漲高之望又稱威爾遜總統近與協約國商榷保留案詢問彼等所可承認之欵美國參議院洛志氏時以美國現局報告克勒滿沙氏故倫敦大會將爲美國批准和約之先徵 
[俄國過激黨近事]  
　　十五日倫敦電　過激黨聲稱繼續戰勝台尼金將軍並占據加柯夫及波爾太伐二鎭且將基夫郊外之義勇軍逐走里特倫當道宣稱不欲與過激黨媾和里特倫代表之赴杜爾巴僅爲察視談判而已里特倫與立陶宛已擬定軍事條約愛沙尼亞與芬蘭亦相結好波蘭亦有加入波羅的聯盟之望 
　　十五日倫敦電路透電社得悉英政府視俄代表交換俘虜之條件完全不近情理内有軍官不在交換之列並要求釋放英國治外之俄人等事惟談判刻仍在進行中 
[英國糧食問題]  
　　十五日倫敦電糧食部之國會秘書麥扣狄氏昨於倫敦糧食委員會之勞動會員集議時聲稱一九二Ｏ年必要食品將大缺乏牛酪　已甚少而據知者言明年將更缺少爲開戰以後所未有蓋澳洲亢旱牛酪出產勢必大減也茶葉銷費雖增而供給則減世界糖產亦無供能應求之象目前英國肉食固有餘多然在明年全球將患缺少歐洲肉食較諸戰前至少少三百萬噸下季内澳洲肉麥運至倫敦者必多但因英國冰鮮廠不敷應用故政府須撤除銷耗肉食之禁令以免運來肉食致有毀壞情事云云 
[各國近事記]  
　　十五日開羅電今晨有學生一人行刺埃及首相不果當場就逮 
　　十五日倫敦電喬治氏不日將赴巴黎繼續倫敦談判　　十五日倫敦電路透電社消息得悉日本因恐西比利亞鐵路落入過激黨之手故不願撤退西比利亞軍隊 
　　十四日哇太譁電加拿大首相波登氏前在歐洲和會辛勞過甚後回加拿大又公務紛繁不暇休養以致體氣日衰今因國會行將開幕籌値事繁不克扶病辦公　决計於一月一日辭職今將召集同志選舉繼任之人 
　　十五日杜白林電愛爾蘭之自由人報已被封禁印報機爲警察拆毀 
　　十六日巴黎電法國商部已召集國際冰鮮大會以期在巴黎設一總機關徵集世界各部冰鮮問題之材料 
　　十五日倫敦電巴黎當道宣稱法國擬在英所募借欵其數將爲英金三萬萬鎊晨郵報稱財政界現信法政府之借欵未必即在英倫開募因鎊價太低之故鎊價低落多由法國由倫敦購買圜幣所致 
[太平洋路透電]  
　　二十日東京電日本一九二Ｏ年與一九二一年度之預算案今日非正式交與國會閱看經常收入預算日洋一．Ｏ四三．二Ｏ三．七ＯＯ元特别收入二三二．七四Ｏ．三二三．元經常支出七五二．一七七．九Ｏ六元特别支出五二八．七六八．一一七元較諸上年經常收入增二Ｏ四．Ｏ六二．七五七元特别收入增七．六九Ｏ．九二六元經常支出增二四六．二七九．五一四元特别支出增一三七．四七四．一六九元收入之增大都在所得稅與飲料稅之增多而支出則以陸軍與交通爲最鉅上届陸軍費一四四．七三五．五八Ｏ元此届則增至二四一．七二六．八六八元上届海軍費二四九．五四八．一九二元此届則增至三七七．七ＯＯ．三七六元上届交通一三九．八二一．七Ｏ六元此届則增至二一八．三一Ｏ．九一五元大藏省大臣說明謂編製預算時特别注意於國防與改良交通具鼓勵敎育與實業之經費 
　　二十日伊爾庫次克電多木斯克已於十六日開始退讓鐵路擁擠不堪官場機關如英國經濟委員會等皆乘馬車出境據最近消息西比利亞軍已完全退出多木斯克 
　　二十日伊爾庫次克電㨗克某報稱過激黨向柯爾恰克與台尼金提議媾和但柯恰克等拒絶之云云茲據閣員聲稱該報消息不確柯氏等並未接到過激黨之提議 
國外要聞 
[歐洲困苦之原因]  
　　中美新聞社云紐約世界報中近刋一流利之論文謂美國對於歐洲之慘苦似方於冷靜中示其滿意著者爲庇爾邦拏葉司氏氏爲協約國萊因問題委員會中之美國代表所處地位固極重要氏嘗言今日之和約實爲歷史中至難措手而至危險者然今之人似未注意於此氏又言美國今日對於和約及國際聯盟會事極應以熱心毅力助歐洲俾底於成尤當供給一切需要物品以恢復歐洲實業上之原狀凡此諸語固極正確經濟問題曾由各國大銀行相與籌維然未得衆助而一的以還羣衆對於整理歐洲百政之大問題似亦袖手旁觀各以冷靜態度相向矣或謂歐洲今日之窮蹙似亦由美國參議院對和約不表同情之故苟此約能早日通過則歐洲全局即可大定然事實上竟有不能盡如人意者按其實言之則亦不能歸咎於美國因困苦錯亂之報實已種於美國盡力於歐洲問題之時總統則暫置其本國之政府於不顧長途迢遞親作巴黎之行以期於歐洲大局有所裨補後威總統去歐返國以及參議院之擱置和約歐洲初未嘗因此而解體也總之美國之退縮及歐洲之受困爲事雖二其故則一其故究安在則因美國大巴黎外交上陡受失敗故也其間美國本亦未有聞著之失敗成績然往往因歷史及地理上之關係受虧不少考其加入戰團及和議之初意本重在建設及保障人道而於歐洲種種紊雜之事件全不參與乃者因體分中歐東歐之故不幸牽絆其間未能自脫　於美國外交家所抱之目的亦全未達到雖一方面竭力掩飾自祝勝利實則外交失敗而已拏葉司氏論文中謂美國今日惟有仍爲道德上之領袖於百事表示其正義况歐洲種種行動亦多有爲美國所不甚了解者如英法之處分巴爾幹問題等均爲威總統所不解大約歐洲之事亦惟有聽歐洲自作主張而已今之至不幸者美國欲保永久之和平非加入各國盟會不可不木然無所表示則入會又屬贅疣故美國不可無一定之政策此政策即爲威總統所擬而因外交之失敗未能實施者於是凡百行動幾皆追隨人後美國乃無一事可爲矣歐洲今日之困苦其原因實在停戰後所施政策不得當之故其一因封港過久致歐洲最大之實業部分及食料產生部分皆遭梗塞而無以發展二因遠征軍隊自萊因河拓至海參崴布散太遠財力及人力俱覺不濟三因歐洲東部及與亞洲交界處戰事過烈勞民傷財莫此爲甚四因於中歐巴爾幹一帶擴張戰備等於自殺五因於中國及俄國問題太失信用有傷國際間之道德綜此五因而歐洲遂感受莫大之痛苦然美國亦不當持冷靜態度也宜即急起直追以解决一切困難對於過激派及親德派應悉力排除惟歐洲外交家雖不致受美國道德上之責備而欲得美人懇切之援助則亦難矣然欲設法補救則亦不甚難祇須歐洲之能自覺對於美國應有一種表示謂此次大戰實爲世界之自由而戰而此次議和亦爲世界之自由而和則兩方面雖不能十分接近美國亦當勉盡其所事其於國際聯盟會事亦不得不參預其間一俟各國盟約等之糾紛解决則美國對於歐洲未來之建設事業自當盡其一部分之擔負　憾者美國人因外交上之失敗未必肯盡力爲之耳 
[和會中之中國希望條件（九）]  
　　結論中國政府提出說帖於平和會議非不知此類問題並不因此次世界戰爭而發生然平和會議之目的固不僅與敵國訂立和約而已亦將建設新世界而以公道平等尊敬主權爲基礎徵以萬國聯合會約法而益見其然此次所提各問題若不亟行糾正必致種他日爭持之因而擾亂世界之和局故中國政府深望平和會議熟思而解决之如下一關於勢力或利益範圍者其有關係諸國各自宣言聲明在中國現無勢力或利益範圍亦無提出此項要求之意至從前所訂一切條約協議換文合同之授予領土上之專有利益以及優先權特權足以造成勢力或利益範圍而妨及中國主權者或可解釋爲含有授予之意者並願與中國商議修訂二關於撤退外國巡警軍隊者凡法律上無所根據而現在中國之外國軍隊及巡警機關立即撤去一九Ｏ一年九月七日之專約第七九兩欵由平和會議宣告廢止自宣告日起一年以内所有外國使館衛隊及依據該約而駐紥中國之軍隊一律撤退三關於外國郵政及有線無線電報機關者自一九二一年一月一日起所有外國郵局一律撤去此後非經中國政府明白允許不得再在中國領土上設立有線無線電報機關其業已設立者由中國政府給價收回四關於領事裁判權者中國擔任於一九二四年年底以前（一）頒行五種法典（二）在前有各府城設立審判　廳而各國則允將其領事裁判權及設在中國之特别法庭一并放棄並在領事裁判權實行撤消以前允從下開辦法（甲）華洋民刑訴訟被告爲中國人則由中國法庭自行審判無庸外國領事或代表參與訊斷（乙）中國法庭所出傳拘票及判决者得在租界或外國人居宅内執行無庸外國領事預先審查五關於租借地者此項租借地歸還中國由中國擔任歸還後應盡之義務如保護產業權及治理歸還地面之義務是六關於外國租界者請有關繫各國允於一九二四年年底將租界歸還中國中國擔任義務保護界内之產業權在實行歸還以前先按照說帖所述更改租界章程七關於關稅自由權一端請宣方由中國與各國商定時期此時期届滿時中國得自行改訂關稅又在此時期内中國得自由與各國商定關稅交換協約並得區别必要與奢侈之稅則其必要品之稅率不得輕於百分之一二．五在未訂此項協約之前先於一九二一年起廢止現行規　中國允於新協約訂立時廢止釐金 
　　附平和會議議長復中國全權委員長書承中國代表團送來說帖兩件其一爲中國要求平和會議廢止一九一五年五月二十五日中日條約換文事其一臚列各項重要問題如撤退外國軍警裁撤外國郵局撤銷領事裁判權等等請平和會議提出糾正事以上兩條業已收到本議長茲代表聯盟共事領袖各國最上會議聲明再聯盟共事領袖各國最上會議充量承認此項問題之重要但不能認爲在平和會議權限以内擬請俟萬國聯合會行政部能行使職權時請其注意囑本議長答復如右此致中國外交總長陸一九一九年五月十四日法國國務總理兼陸軍總長克雷孟索（完） 
國内要聞 
[抗議中之福州事件]  
　　駐京日本小幡公使奉該國政府訓電就各處排貨風潮特向我國提出抗議此項抗議業於十七日由小幡公使親携往外部面交陳次長内容以排貨運動中國應負兩種責任（一）違反通商條約（二）蔑視國際禮義務請對於學商各界嚴重取締勿任中日國交因此失和等語詞旨極强硬政府方面迄今尙未答覆據聞已預備答覆大意關於取締排貨風潮院部屢發嚴電不啻三令五申各省區亦多覆電遵辦是我國取締此項風潮不得謂未盡心力今該國政府仍以放任爲言惟有將中央地方辦理此案詳情根據來往文電函復日使查照一面並聲明各處商學界之一舉一動並無逾出軌道以外所有原抗議書聲明各節絶對不能負責 
　　外交部昨接赴閩王沈兩委員來電云調查此次已報之受傷人等爲學生鄭孝謙黃玉蒼劉開祥劉鍾植鄭起皓敎員楊尙慈巡警史孝亮陳漢章差弁陳金田市民朱依才此外尙有市民陳葆庵共十一人除劉開祥腿傷恐成廢疾外幸無死亡特此奉聞鴻扆十七日 
　　李厚基此次解散學生聯合會封禁學術週刋以致與論沸騰責難紛至頃聞李厚基於十八日又有萬急電致政府云厚基對於閩事苦心調和不遺餘力所辦之事可質天日乃學界召集千餘人在閩開會播散流言從中必有主使借端爲推翻厚基地步並煽惑南軍以示抵制意存擾亂閩局而後止厚基爲地方秩序計不得不嚴加禁阻以息囂張現在閩垣人心安謐合並密陳云云 
　　閩事交涉昨日東京莊代辦有電報告主張在福州就地交涉若談判不下再轉北京與東京並謂在北京交涉彼方有所推諉反不如就地交涉之得以速决云云揆莊之意在本人不願當交涉之衝也 
　　西南各首領昨因福州中日交涉又來急電主張改持强硬手段並謂南北爭議係屬兄弟鬩牆之爭今則外人乘勢欺凌南方願除意見先圖對外暫將和議停止容俟日後解决云云又西南首領近兩三日來請嚴抗外交之密電甚多 
　　昨據府院消息云政府日來屢接北方各省軍民長官對於福州交涉均有意見日昨東海特飭必書廳將斯項來電一一列表預備閣議時提出作爲商榷之資料據聞最關緊要者約分數則（一）有主張將福州交涉完全移歸中央辦理者（一）有主張應持强硬主義與之力爭倘無效果即向日本下一特别忠告者（一）有謂日本旣一再延宕不撤軍艦應將此項外交宣布各國者（一）有主張向福州派兵保全秩序者當軸擬於日内特開會議切實研究以資取决辦法 
[京校敎職員罷課後之會議]  
决定二次宣言五大綱　與靳談話無結果 
　　京中各校敎職員聯合會昨日（十九）下午二時仍在美術學校開會首由學生聯合會所派代表五人（原係六人有一人因病未到）出席陳述十八日赴國務院及敎育部一切經過情形大致謂先到院由王秘書接見答以三日定有　 
 
 

Page 7

 
 
回話次到敎育部傅次長接見其談話極爲敷衍且因傅有開導敎員一語故已嚴加詰責云云陳述畢隨卽質問敎職員聯合會進行辦法究竟如何敎職員方面則言前此辦法已經宣布此後辦法正在討論學生會方面遂要求允其逐日派代表二人到敎職會旁聽以便得悉一切詳情結果商允即留代表二人在會旁聽適於此時有京師各校校長在法政專門學校所開校務會議舉出之代表亦到職敎會報告今日謁見總理之經過情形報告畢大衆請其先行退席俟該會議有結果後再行派代表赴校務會議報告請其轉達總理後又討論許久定二十日職敎員會派馬夷初君向校務會議達致决定大體宗旨係有二項（一）否認現在敎育當局務請政府卽予撤換（二）關於維持敎育上請政府予以根本的保障此外又討論關於將再發表第二次宣言之事結果决定大綱計分五項（一）不信任無誠意無實力之敎育當局（二）請政府明令預定期限妥籌全國敎育基金（三）請政府於敎育基金未籌足以前明令指定以某種欵項作　敎育　常費及預備費不得挪用或減少（四）此後政府任用敎育當局應尊重敎育界之趨向以免脫離於政潮之影響而謀敎育之獨立（五）關於敎育經費務期發現並每月按時一次發給聞敎職會不日卽將根據此五大綱發布二次宣言由以上决議觀之此次罷課自非專爲發現問題也 
　　靳閣因敎職員罷課事件敎育部無可設法特於昨日請各校長到國務院面商一切茲將各校長代表報告會見情形誌下本日謁見總理總理首先致問此番學界之事究竟有何意見政府對此尙不及知甚爲抱歉敎職各員人格均極高尙務望顧全大局趕即上課當由北大蔡校長答云此次敎職員罷職係因經費不足生計及精神上深感困難不得不出此個中曲折幸希原諒靳又問究竟意見何在學務局張局長答云所有意見已載在宣言中蔡校長乃詢靳已否見過此次宣言靳言尙未見過蔡校長請靳查閱當易明白醫學專門湯校長發言云意見已詳於宣方中大家頗不信任敎育當局靳云我雖非敎育界中人似與敎育界有些隔閡然而無論如何總可商量諸如關於敎育上之根本問題及欵項問題均可極力維持祇望趕卽上課以待從事商量校長等答以必將此意轉致各敎職員乃退 
[旅京湖南學生對張之大會]  
　　湖南此次小學以上各校全體罷學爲從來所未有旅京湘人暴常憤慨尤以學界爲最早雖有數次之集會以湘代表尙未到齊故未擬定進行方法現旅京湖南學生聯合會已正式成立日昨（十九）在某校舉任第一次評議會到會者計有北大男女高師高工專醫　十一校之多首由湘代表某君報告張氏禍湘大槪情形略謂張氏禍湘種種罪惡更僕難數其尤大者（一）私開烟禁曾密令長沙縣召集各鎭邑都團勒種鴉片二次並發有烟子四萬包（二）摧殘敎育此次情形尤爲重大代表等知之較詳可分爲數項說明甲經費湘省敎育經費原有八十餘萬去年亦有四十五萬本年初則尙發八成（卽八折）繼由七成六成五成七月以後一成不發故本年二月有省立十校校長全體逃往漢口之舉十月敎員又全體罷課乙侮辱敎師張氏對各校敎職員侮辱備至如周南女校校長朱君劍凡明德校長胡君子靜均密令通緝孤兒院院長且明令通緝其他各校長如陳君夙荒孔君照綬等無不盡行驅逐或誣爲通匪或視爲劣紳其無禮有如此者至於此次罷課且對於長郡敎員劉某加以毆打罰跪情事丙學校駐兵其未撤者尙有長郡中學長沙師範及某附屬小學第一師範甲種工業省敎育會十三聯合中學乙種商業廣益中學楚怡小學復初中學等軍隊所駐之地無不異常紛擾安有學生上課之地步耶丁摧殘敎育會敎育會原爲民意機關向由敎育界自辦乃張氏爲布置其爪牙計竟委湘江道尹王丙坤爲本年敎育會改選委員長蔑視敎育有如此極戊侮辱學生此次焚燬日貨學生原出愛國熱忱張氏乃誣爲土匪毆打辱駡無所不至已學生聯合會原爲法定機關各省均有而我湘學生　被其解散代表報告後即由各校代表討論辦法結果如何尙未悉 
[國内和議之京聞]  
　　昨日（十九）午後三時東海曾邀靳閣進府密談和局達一時之久據聞徐謂和局無論如何須於兩個月内開幕否則内幕中難免不生特大變端並將岑春煊陸榮廷最近來電提出研究靳始退出又聞劉恩格於前日晉謁東海報告兩院開議預算案情形及對於和局之意見東海向劉表示略謂當由政府電致西南促開和會云云按近日府院方面所表示者均主張速開和會解决時局外間所傳之仲裁機關等說不爲北方所贊成可以推測也 
　　靳閣於十七日分電西南七總裁十八日又覆唐繼堯等一電其文云廣州唐蓂賡先生林悅卿先生劉如舟先生譚月波先生熊錦帆先生譚組安先生莫日初先生鑒鹽電悉承示以誠相見以信義相終始此爲解决時局不二之法門亦即雲鵬應世接物惟一之主旨雲鵬望和如渴早經迭電聲明矢志無他可誓天日祇以就任以來駔閣種種問題均須籌畫而西南當軸對於此間遣派代表仍復藉詞堅拒以致滬上會議迄未續開事與願違徒滋太息然謀和初志卒未稍渝故於昨日特又切電西南羣公促速開議耿耿寸衷當爲邦人所共見良以國步阽危於斯已極欲圖挽救舍此末由雲鵬賦性拙迂只知報國在位一日惟有本吾肫抱積極進行决不敢背信蔑義自欺欺人如來電所云别有用心故爲延宕匪惟平昔無此主張抑且絲毫無此用意所注意者仍惟和平統一耳所主張者亦惟和平統一耳至尊處用意果否相同主張果否一致則非雲鵬所敢臆斷誠僞歷久自明是非自有公論辱承垂問還布區區統希鑒察雲鵬巧印 
[京華短簡]  
　　財長李思浩八日前招致英法日俄四國舊銀行團各代表到財政部會商關於七月間龔前總長商借二千四百萬元之借欵未成詰問四國銀行有何種之答覆與理由各代表等則反問中國政府不預與四國銀行團商議突然向美國商借烟酒借欵三千萬元是否蔑視四國銀行團之行爲如中政府不能中止烟酒借欵大有不應承二千四百萬元借欵之形勢此項借欵果克成否在今日未能預測也 
　　財政部爲八年預算入不敷出請增加六百萬元之内債一事業經議會方面否决聞財政部於本日（十九）爲此事特開部務會議以六百萬之增加内債旣經否决此　財政應如何維持不可不預爲籌畫討論情形尙未探悉 
　　昨聞財政次長潘復氏有决於二十日假滿後到部視事之說此事或成事實亦未可知因潘氏爲曹經總參謀長潘榘楹之姪故以連帶關係曹氏亦爲之從中疏通而李財總長對於潘復氏初無惡感不過以手續問題而發生波折今雙方旣各了解故對於潘復亦不爲過拒也至外報將以潘復移任中行總裁之說殆非事實蓋中行總裁例由各董事選舉後呈請總統任命今中行總裁雖經查辦其結果如何不得而知縱使更易則總裁人選之權尙在董事也敎農兩長國會方面雖聲言於閉會之前必須提出但當局對之殊覺　冷淡大有不再提出之勢 
　　安慶蠶桑女校一案各執一詞頗難得其眞相茲聞安徽旅京學生公推代表男女學生各二人女學生蘇梅高曉嵐男學生劉大渠方慶堯先到總統府復於下午四時到國務院請面謁總理陳訴一切當由秘書王來代見並遞　呈文大意係　訴皖軍淫傷女校情形懇政府趕速派　認眞查辦（呈文從略）至政府方面自接倪督來電聲辯後即根據倪電拍致各軍署令轉告各敎育團體曉諭解釋勿再誤解敎育部亦已派科長洪某赴皖調查 
　　昨當局接馮玉祥篠電謂日昨馮玉祥舍親劉禮權携眷來常下榻玉祥寓所談近况詢悉現患瘋癎之症祥擬覓醫爲之診治本日午後適常德廣德醫院美國人羅醫生來寓祥正與羅談話之際劉文衡在室内戲弄手槍失愼走火誤將羅醫生　際穿透受傷甚重祥之左肩亦受微傷當時羅醫生送回廣德醫院療治祥亦到職旅醫院調養劉禮權暫行看管誠恐道路訛傳失實用特通電云云 
[巨川輪船遇險記] （蓮魂） 
幾乎同入酆都獄 
　　川路輪船公司之巨川輪船於今日（舊曆十月十五）午后五時上駛至川境酆都縣高家鎭下游約十里處因觸礁而毀船身未入水者僅十分之一二傷心慘止之浩刧遂發現於揚子江心中矣遇難者此刻尙無確實調查（得救人已經訪實者詳後）茲僅就記者所身受與目擊耳聞者誌之如下記者舖位在第二層特别三等艙中船方罹險時發劇烈之響聲搭客咸起驚詫有某君者故示鎭靜謂爲無事隨有一茶房走近其側作簡略之耳語茶房尙未去某君已變色急取水帶於是乎艙中之恐慌以起此時記者竊念江輪夙號安穩當亦必無大虞顧未轉瞬間而船已向北傾斜呼聲亦紛起因亦急取一水帶束之胸際出行甫及艙門而船之斜度益甚更轉瞬間則船之第二層（即記者所在一） 
層）右邊已入水記者素無水行知識視北岸非遙遂不假思索一躍下水順流約里許遇隨輪小筏乃得登岸但隨波濤而東逝者則不知幾何人也第見人頭動搖慘聲四起向無一葉之扁舟處而去此輩大槪半無復生望蓋時當嚴冬不淹死亦必凍死也涉想及此心乃大悸脫記者入水稍遲或稍早不獲遇此滿載之小舟則亦視龍王於江底去讀者將無讀此篇之緣而凡我親友亦將同聲一哭矣抵岸時返望輪船則已斜定左邊屹然未入水餘人羣集其上殊爲之稱慶也與記者同筏登岸者可十餘人有七八係逕入筏者衣服得未沾水自水中救上者約四五人船之副買辦張永安與成都萬鎰永號劉萬和君與焉劉君年老體弱雖得上岸而寒氣襲人勢亦非佳幸有璧山人劉思可君亟同記者解其水衣並解自向所衣之棉袍衣之相將向一人家去意在得火以取煖烘衣不意此家旣貧而主人對此大難中人之慰藉濟救亦不勇第欲得錢而不諒罹災人之兩手空空也稍頃上游民船聞難駛至者漸衆難　之來者亦漸多船主夫婦及新任四川警察廳長張羣君之家眷说無恙惟當時之受傷而呼喚者婦孺之哭兒呼母者復造成更凄慘之空氣記者念觀世音不在此處久留必無幸因同劉萬和君劉思可君及前成都靑年會學校校長連雅各君等他行冀得較慈人家以度此北風砭骨之冬夜途中得遇救人吳甘泉君等彼等於船遇險時未遽入水而得托足於船身未入水邊民船來乃得上岸衣服猶如故相見卽解衣衣記者因同叫一民船命向高家鎭駛去高家鎭距上船處不及十里而此中經過則大有可記者船主人載此數十難人不但不稍加憐恤反視爲奇貨可居船甫開即謂吾等云今日爲千載一時之機會各位先生宜有以厚我意若曰非饜吾望者則此船之權操之我幸有四川瀘州人徐憲中君者審同船多身無長物因高聲謂板主曰請放心吾等當以十元相酬并謂同難人曰時至此際身外身不應尙分界限某幸尙保存銀幣百餘元當公之衆也記者同友人等現已得多義人家於取煖烘衣後濡筆記此唯所遇主人之慈惠鄉人之冷眼板主之欺人徐君之高義其情景歷歷固尙深印於腦海中也 
　　巨川所載多洋紗當可打撈尙有靈柩多具固未料及其遠自上海運來而不免藏於水中也搭客共約二百餘人有西洋人八聞尙無恙惟其所携之數千磅行李則不知有無下落也得救人紛紛議論一致歸咎領江而同感激機器房職員蓋當船遇難時苟非彼等及時放汽者則氣球一炸將見全船粉碎而覆没矣買辦馬步雲留難船未去有見之者則愴然流淚曰吾何辜不先衆人而死也人多推已諒之云（舊曆十日十五日晚） 
　　以下所載爲得救人姓名籍貫職業表調查恐亦必未能周也徐廷璋憲中瀘縣萬縣承審徐鏞文清瀘縣中路學員吳甘泉榮縣龍守賢邦俊墊江日本帝大留學生傅淑清墊江日本女子美術學校留學生張南清萬縣連雅各劉執中重慶打銅街萬億永劉思可達權璧山商界謝志英伯雄永川學界眷三口廖益子裕新都軍界女眷一口黃一清成都軍界楊成林涪陵一行三人商界薛宗顯瞿家聲梁益洲宜賓商都敬皆彭縣 
商聶輔君冠卿商劉敬之都工程廖啓泰友松廖宗禮問聃重慶同行共七人曾蘇氏重慶一人落水一人陳氏重慶同行共二人趙璧令甫重慶商同行二人周益堂　縣同行二人高公新董子江李家祥顧寳善江蘇電局吳讓孚江西包和燊華陽吳永生湖北利川胡修德重慶蘇應忠梁山劉子厚重慶劉清廷黃州商徐幼甫黃州商李炎黃州商周清堂黃州商藍敬臣隆昌程見陽隆昌陳占雲合州鄒占廷江津彭吉成巴縣莊壽康新都張寳元浙江陳生有浙江徐福全江蘇樊羅氏樊張氏夔府樊仲林毛濟美自流井小溪温敬臣自流井小溪　鄧玉昆自流井小溪陳佑文自流井小溪蕭少松成都中新街豐盛隆記十一號楊正廷成都廣和參局住商業内何瑞五重慶道門口周顧言重慶繡壁街周德三重慶打鐵街薛仲選涪陵西門外商人楊長林涪陵西門外商人黃三成重慶木匠街劉大娘安樂楊萬發湖北黃泥廟瞿加勝湖北黃泥廟劉萬和遂寗商家任志善宜昌重發桂樹藩宜昌涪州華順和宜昌涪州瞿福成宜昌涪州莫坤菴富平縣商人莫次清陜西姚仁山涇陽縣商人熊星三商劉壽金商熊致廉湖北黃安縣余煥亭成都商董子江瀘縣商王伯起成都楊記錄成都賴孔楨成都張雲帆之嫂及侄王子洲萬縣印茂林萬縣陳炳森銅梁商彭克明萬縣吳卓然萬縣商任方成黃陂縣商男女大小共四人周植成敦甫周植宗公甫重慶共四人行李十八件 
[蘇議會記事（十）]  
全武行小打出手　大律師急說揑名 
蔣培元訛傳噩耗　田震東錯認還魂 
查辦案通過後之波瀾　江蘇議會之痛史 
　　十八日下午蘇議會又開大會至三時四十分簽到者八十人始振鈴開會錢議長主席甫坐定續到三人蔡鈞樞動議變更議程將第三十三案張議員福增提議查辦金陵道尹俞紀琦案提前討論王鳳誥等附議者五人以上王鴻藻反對請照議程開會聲情頗覺激昻屠宜厚徐堃錫卽挾册走出議場徐宗鑑附王鴻藻之議王紹鶴反對之同時起言者多人秩序頗不整迨稍靜議長以變更議程付表决起立者四十四人遂宣布議題由提議人張福增說明提案意思爲整頓江蘇吏治起見無大討論以逕咨省長表决不起立者才七八人（記者聞個中人言張援吳福康係催議長將此案列議程者而是日表决吳張却不起立頗爲怪事此外則王鴻藻徐宗鑑龔廷鶚等五六人亦不起立）一件查辦案過了之後正擬照議程次第討論忽見顏作賓起言第四一案查辦南京警察廳長王桂林案請依俞案變更議程提前討論衆贊成議長甫欲宣讀議題龐振乾又挾書出走張宏業突起將會場門把住龐欲奪門張阻之馮士奇躍出掣守衛長之刀出鞘尺許王紹鶴胡紹瑗大駡不要臉張宏業馮士奇聲言誰欲脫走搗亂便打他龐懼歸座秩序回復議長宣布議題爲顏議員作賓提議查辦南京警察廳長王桂林緊急動議案旋以逕咨省長付表决大多數徐庭啓起言此案連署人中有庭啓名係顏議員揑名我當時實在蘇州云云衆嗤之有謂已經表决者有謂彙刋發行已有多日何以直至此刻始行聲明當然無效者有謂會中咨出並不列提案人名請放心者秩序又稍紊少頃旋復照議程開議（一）省長咨交本省地方六年度决算案由行政委員金彭年出席陳述大意朱翼雲起言省敎育會補助金議决案祇有六千元何以由省長加給二千元此項加給省長何以不交追加預算金答言請問敎育科主管人員即由省署濮某聲明係事實問題須請原諒盧瀚蔭稍有辯難濮不能答張援起言此等節目應在審查會中詳細討論請以付審查表决附議者多人遂表决付審查議長問審查員應否即選周嘉詠起言請依例外由議長委任附議者多數表决由議長委任次宣布第（二）案省長咨交各營業機關六年度决算案以付審查表决（三）屠議員宜厚等提議建議督軍省長速電政府規定江蘇松滬護軍使以明省界而一軍權緊急動議案黃炎培起言此案本質上有兩大誤點即軍區省界本不可併爲一談與護軍使是否有設置之必要吾人是否承認護軍使爲江蘇必需之官且就文字上論將交涉事項歸入護軍使職權建議兼及督軍亦均係誤點此案殊無成立之資格邵玉銓盧瀚蔭張援請付審查劉伯昌又申說其非且言前以護軍使員缺久虚慮軍心或懈由會中電請速簡尙可云分内之事此則全出分外萬難成立討論良久以成立付表决起立不及十人遂打銷次宣布（四）王議員贊臣辭職案（五）姜議員光輔辭職案均經衆允其辭職（六）徐議員宗鑑提議本會議員樍勞病故擬酌給補助金案表决付審查（七）胡議員允恭提議修正議事時間藉除積弊以利進行案（八）盧議員瀚蔭提議修正本會議事細則以維會務案均付審查（九）顏議員作賓提議議員無故不到會請依法除名案辯論又蜂起有主將向不到會之人除名者有主將十日不到會亦不請假者槪依法律宣告除名者有主付審查者紛擾良久决請議長查明人名宣布後再定時已五時有半遂散聞與俞王有關係者將以别種手段與議會以不便未知戲法如何且聽下回分解吾人但願議員諸君想一想身分究竟是民意代表抑官意代表耳此外有兩件笑話不可不爲讀者諸君告者（一）徐屬議員蔣培元因病回籍日前忽有快郵到會爲蔣報病故其友人疑蔣體素健胡至一病不起發函往問昨已得蔣親筆信函病體實已少愈惡作劇者迄今尙未查悉誠咄咄怪事（二）揚屬議員田震東病殁後由家屬報告議會忽有同屬議員某某等四五人具公函到會謂田之死耗殊難徵實請少緩發表容某等調查云云不數日而田之同縣議員謝慶榮忽提案請卹田家族然所謂調查者迄未報告到會一個悶戎蘆眞令人莫名其妙矣 
　　兩大查辦案通過之後一般議員皆抱樂觀態度以爲障碍已去此後必一帆風順可以議幾件要案慰藉吾父老子弟豈知官派議員乃大不自在想種種方法破壞議會十九日中正街一帶先有人散布傳單文云『省議會爲一省立法機關應如何遵守法律乃十八日大會簽到雖八十人入場時僅七十四人比時即走去二人是明明不足法定人數而在場議員不許查點人數竟自開議表决議案使立法機關自身違法議會尊嚴損失盡凈大會係屬公開是日有行政委員出席新聞記者及旁聽席上共數十人有目共覩誰不知是日人數不足豈能掩飾揑造議員等竟悍然置法律於不顧似此非法舉動我蘇省四千萬人民誓不承認此違法議會應請省議會自行檢舉免貽蘇省之羞除通電大總統國務院軍政府南北兩國會各省議會各法團各官廳外特此佈達敬祈公判再閱者勿以此文爲回護查辦案而發須知官廳如有不法情事應正式議决查辦乃另爲一事不能牽射也江蘇公民劉士和吳國璋陳紹逵同啓』具名者雖爲劉吳陳三人均無人知其素行有無公民資格有人詢之發單云係宗先生所雇發閱者皆知爲查辦案之反響不料至二十日午刻省署忽有咨文到議會略謂『准貴會議員王君鴻藻徐君宗鑑龐君振乾邵君玉銓徐君庭啓陳君大中張君肇炘屠君宜厚夏君宗翰楊君東嚴等來署報告本月十八日下午四時本會開會出席議員連同議長僅有七十六人不足法定人數議决各案不能有效并據面陳信件請電部解釋前來相應抄錄原信咨請貴會查照迅予見復』云云並附原信如下『震岩省長鈞鑒敬啓者本月十八日下午四時本會開會簽到議員八十人内有屠宜厚徐堃錫等於簽到後離會他往連同議長出席議員僅有七十六人議長錢崇固主席祗報告簽到人數並未報出席人數逮本員等以不足法定人數一再聲明異議議長均置不理貿然開議表决以上情形爲鈞署出席委員所共見共聞衆目睽睽無可掩飾查是日本會議决各案有六年度决算查辦官吏及建議規定淞滬護軍使職權等議案本員等以爲苟適法律並無何等意見然不足法定人數之議决本員等實不敢贊同當時無法挽回謹援暫行法第二十四條之規定非有議員半數以上出席不得開議則是日七十六人之議决各案應否有效惟有懇祈電詢内務部迅示祗遵以尊法律無任屏息待命之至除電陳内務部核示外專肅敬請崇安』江蘇省議員王鴻藻徐宗鑑龐振乾邵玉銓徐庭啓鄭巽張書紳陳大中啓』議會即復之云『查該函列名之議員與前赴貴公署報告之議員人數均有不符是日開議除夏議員宗翰並未簽到徐議員堃錫屠議員宜厚於開議後無故退席外其王議員鴻藻等對於日程所列各案之内容均與於討論表决之列有議事錄速記錄可證按照省議會暫行法第二十四條内載非有議員半數以上出席不得開議等語夫討論爲會議之實施表决爲會議之結果王議員鴻藻等旣自與於討論表决之列是已明知是日開議爲合法之會議事後何得有不足法數之異議再查是日開議簽到八十人續到三人除徐議員堃錫屠議員宜厚無故退席外出席者尙有八十一人確足法定人數茲准前因核與是日開會情形實不相符相應咨復』云云隨付油印分配到會者（二十日定上午十時開决算審查會下午一時開大會）見之皆大激昻以王徐等諂媚官吏竟至欲推翻議會以爲快實屬全無心肝適陳大中張書紳至羣起責難陳言我在下關被王徐等以電話招回以兩稿我名已署起囑我蓋章我以友誼難却且被脅迫不能自主我聲明不負責任且我并未往省署不知往省署之陳大中果係何人冒往云云張謂并未見稿渠等有稿請我簽名我說請代簽便了陳隨往議長處說明并言楊東嚴亦係被脅聞者皆嗤王黎等之妄據知其内幕者言此項運動實係鍾善道爲總指揮鍾與王有把兄弟之義與俞亦有交情十七日之請客實係有意爲之以爲是日挨過人民派必索然興盡不再出席初不料人民派乃嚴陣以待於是戰略盡覆乃不得不出此下策爲與人消災之結束計畫傳聞如是未知果是眞相否第聞鍾於十七日并未出席而是夜十二時曾驅車至會索閱簽到簿十八夜又往蓋章於簽到簿則有無關係明眼人自可辨之矣又聞自查辦王桂林案提出後凡署名諸人警廳皆派暗探尾隨至俞紀琦則自查辦案提出後交際甚忙而議會方面實有擔認之人自記者眼光觀之提案之人本非與人以敲竹槓之機會而敲竹槓者乃視爲投機事業以造成種種醜態良爲可歎又聞此項媚官計畫共有四策（一）爲組織所謂公民團者宗老爺雇發之傳單實爲初步（二）爲利用官廳十人團進謁省髭實其現象（三）爲買收新聞記者今日某報之紀載即其保證（四）提起訴訟則尙未見事實聞係向檢察廳控張宏業馮士奇拔刀威嚇王紹鶴公然侮辱刻正在屬稿中此外則王徐等機關所謂「公道」者亦當盡鼓吹之責云 
[南京快信]  
　　省議會議員王鴻藻徐宗鑑邵玉銓徐庭啓龐振乾等因查辦俞紀琦王桂林兩案通過忽向省公署言是日不足法定人數請省署咨會否認該案 
　　省議員武同棨提議查辦省立第八師範第十一中學兩校長案鹽城徐壽椿請議根據鹽法與放墾先例並援屯田免價升科成案嚴予限制而保產權案江都許慶曾請議江都警察改所爲局案江都葉守謨請議速浚沙可以興商務案大橋市商會請議咨省澈查三江營分關苛收情形案即列議程付大會討論 
　　尙有要聞及地方通信轉入後頁 
雜評一 
[省議會與選舉（默）]  
　　吾昨言媚官之議員證以魯議會彈劾王鴻陸之内訌與蘇議會查辦俞紀琦之風潮而益顯著矣夫欲整飭一省之政治不得不將敗法亂紀之官吏盡力汰除然政府旣袒庇此輩則惟有望人民代表起而與之抵抗乃偏有媚官之議員力爲辨護且自破壤其議會而不惜此誠不能不歎息痛恨者也 
　　雖然此破壞議會以媚官之議員何自來乎非我人民所自選舉者乎人民不注意於選舉一任地方不肖士紳勾串舞弊金錢賣賣而不稍顧問則今日食此殃民誤國議員之報亦正自作自受而於人無尤也今人民旣食其報而感覺痛苦矣則對於此後選舉能稍稍注意之耶 
 
 

Page 8

 
 
國内要聞二 
[粵學生上課之宣言]  
　　廣東學生罷課以來已經多日現經省敎育陳會長出而調停議定條件學生允諾已於昨日一律上課偌大風潮遂告結束矣茲錄學生上課宣言書如下溯自外交失敗舉國憤慨學生等不度德不量力追隨於舉國學子之後一致進行以冀喚醒國民堅持杯葛已往情形社會共見乃不幸因此而觸奸商之忌更不圖以此而犯不測之威圍毆拘捕誣及搶掠復加以縲絏之辱汚以被動之名八表同昏公理滅絶學生等不堪凌辱相與罷學冀以此促官廳之覺悟求社會之同情也旬日以來演講巡行聲嘶淚竭請願十次書上萬言而大老諸公徒有温諭之加絶無切實之法環顧社會又方作義皇之夢竟無維持公理之人生等自維智不足以自存誠不足以格物亦唯有相與對泣付之一歎而已嗟夫是豈生等之所及料哉敎育會會長陳君其瑗本其息事甯人之心而進委曲求全之策每謂政府中非絶無覺悟之動機公理更非日夕間之所能倖勝長此廢學殊非所宜生等再四思維亦深悟公理之勝利唯有最後之五分鐘而中間險阻艱難斷非倉卒所能奏效勇猛躁進反爲挾持能發能收端在自覺况力學即所以救國并進亦兩不相妨苟公理仍有伸張之途罷課又豈學生素願遂往返磋議訂爲四條其第一第二第四各條即官廳覺悟之表徵也其第三條即學生伸張公理之途徑也蓋學生請願懲辦某氏張護省長旣願以文書表明依法辦理是將來之是非曲直自有法律上正當解决法律非爲個人而設是生等之要求旣以法律爲後援復以省長爲保證具體言之省長所謂依法辦理者即以被懲戒人呈請政府付之高等文官懲戒會以議决懲戒之者此固學生等昕夕所要求之事其目的雖未能卽時實現要自有途徑可尋生等又何樂而不勉循斯旨以自重其學業乎爰經議决張省長完全履行條件之日即爲學生上課之時後者救國重任仍負雙肩期與力學備用并行不悖謹布胸臆願我邦人君子進而敎之公立法政番禺師範婦孺醫學復禮高等師範廣州法政中法醫學聖神光華醫學番禺中學述善中學明達農業專門敎忠師範漱文女學慕藜公立醫學珠江中學嶺海公學宏英公立監獄第一中學第七師範啓智甲種工業潮州中學廉伯學校普育廣州中學時敏中學獸醫專門道光第二女師女子體育第一高小淑志南海中學民國醫學至誠學校英才無線電女子職業漢强學校聖心等校全體學生會謹啓惟聞昨日學生上課後歷三時之久仍未見校長復回張啓榮學籍故法政學校學生咸再罷課集議决俟張啓榮復回學籍始肯上課現尙未知如何也 
[粵學生又一大巡行]  
　　昨日（十五）各校學生又復大舉巡行並赴疋頭行商人焚燬日貨之會由聖心學校領隊於天字碼頭集合一時出發旗幟上書援閩上課廣州學生大巡行等字樣隨行者爲醫藥國民醫學婦孺醫學淑志漢强南中農業普育一中第二高小潮十敎忠番中第四高小廣法高師番師廣中女子職業等學校曁疋頭行自治檢查隊約二百人共約三千餘人並扛抬焚燬之貨九十餘疋隨行沿途學生大呼疋頭行熱心救國自行檢查認眞並警告同胞同心抵制其行徑由天字碼頭沿西行過西濠口入同興街轉十三行過十八甫入揚巷出上九甫而至西瓜園於曠地中圍一大圓圈將貨拆散灌以火水焚燒之圍觀者數達萬人一時黑烟突天火星四起衆鼓掌或有自行將帽擲之火中者抵制之聲相繼而起其後烟消火滅三呼中華民國萬歲遂各自由列隊而散查是日各校學生多數回堂上課至此等巡行之學生係由各校酌撥派出者云 
[魯議會對仲裁機關之主張]  
　　昨（十八）下午二鐘山東省　會開會王副議長主席報告本日上午對於答覆直隸江蘇兩議會之討論會（直蘇兩議會來電請發起籌設仲裁機關）之結果大衆主張分爲兩項（一）護產主義現在南北和議其精神上均貫注於善後之大借欵故今日和議均名之曰分贓和議如仲裁機關之籌設其首要必須監督政府無論以何種名義不得借欵以免分贓到手重開戰端致中國破產之實現（二）法律問題現在南有舊國會北有新國會兩個議會均以製造憲法爲職志是顯然成爲兩個國家故此次仲裁機關之籌設尤須注重將兩國會一併取消再依舊法招集新會付　制憲之責任以上兩種主義加與山東省議會宗旨相同再與該再省議會擔任省議會聯合會之發起以便籌設仲裁機關此討論會之結果請衆討論報告畢李子善張星五張栢莊于清泮等相繼討論結果先用快郵代電探詢直蘇兩省議會究竟如何意見倘與我宗旨相同再行加入發起 
地方通信 
[松江]  
　　松江學生會之職員會松江學生聯合會於十二月二十號下午開全體職員會議到者八校代表四十餘人首由該會會長莊居正君主席提出討論問題（一）抵制日貨本會應由何處着手（二）本會經濟困乏應如何設法措置（三）如何使各分會實行本會所議决的案件討論結果對於日貨問題（甲）印志願書勸告各商家自簽字始不再私進日貨（乙）發傳單預告各商家嗣後如仍私運日貨一經查出立即焚燒之意（丙）調查各商家並請其將所有日貨限期售出（丁）勸已封禁日貨之各商家將封禁爲非賣品之日貨先行焚燒以作先導（戊）對於襪廠方面（子）勸廠主於萬不得已時改開他廠（丑）以大義勸告工人（寅）作勸告富翁自願出資開辦工廠以濟貧民之傳單（己）對於米商（子）以志願書勸其自簽字始誓死不再接濟糧食於日本（丑）如仍私自輸出一經本會查獲即將此貨施散貧民（庚）函請上海商家聯合會學生聯合會全國各界聯合會如查悉有輸運日貨來松即電告本會以便調查（辛）將以上表决之議案交抵制日貨委員會合　　辦對於經濟問題（甲）組織經濟委員會以預算决算及籌捐等責全付之（乙）各分會應將前次議决之欵項早日繳會對於各分會（甲）凡本會評議部所議决之計劃立即通告各分會（乙）凡本會評議部所議决之計劃任何校必須自接到通告日實施（丙）各分會之演講員於每星期日至少必須出發演講一次議畢散會 
[蘇州]  
　　各界聯合會開會紀蘇州各界聯合會於二十日假舊皇宮開會公推陶鑄禹爲臨時主席討論一切進行事宜茲將議决各事錄下（一）推選臨時籌辦員四人由得票最多數之四團體代表中選出之（二）投票選舉籌辦員恒志團得七票報界公會學生聯合會縣敎育會各得六票遂决定公推四團體之代表爲籌辦員（三）因舊皇宮僻在城南交通不便暫假宮巷市鄉報館爲臨時籌辦處（四）公推柳濟安君爲臨時總書記（五）規定每日下午二時至四時爲籌辦處辦事時間（六）議定於十二月二十三日假干將坊巷言子廟開會通過草案各事散會時已五句鐘 
[鎭江]  
　　鎭江商學界之决心十入日國民大會議决各商業自即日起不再買賣日貨當由王君近如代表商會簽字並經各商號塡寫志願書以表决心十九日起由公團上街檢查如有已定起運之日貨務各於五日内從速函致滬上退貨以免損失旋由學生團在洋浮橋一帶查出冰糖海帶等多件隨令脚夫一併抬至學生聯合會山該會會同各界聯合會提議辦法大衆僉主張焚燬於是將貨抬往商團操塲完全焚燒云 
[揚州]  
　　電報佟知事分出泰縣知事茹寳珍審查覇田搶牛案收押被告張德茂在監病故呈經高等檢察王廳長令委江都佟知事就近相騐値佟知事赴儀公幹已由代理職務之婁科長電報檢察廳請予另委並電泰縣知照矣 
　　商會議决檢查日貨辦法揚州商學界十八日下午邀集各界會議抵制日貨辦法多數列席由會長周穀人雙方解說結果議定四條辦法（一）如查有日貨全數封儲箱内嗣後再查如箱内存貨不符認爲有私售行爲箱外發見日貨说認爲私進照十三日各界議决方法辦理（一）查有疑似之貨應將該貨另行收存於一星期内證明分别封存發售（一）手工貨均認爲國貨如原料係日貨檢查討數嗣後不得增加如物之主體混合國貨日貨皆以價値過半數爲定（一）學生會會員於二十日午後檢查封存不料城内綢布繡貨各業以商會　决於二十日下午任學生檢查大不滿意相約於二十日晨停業未知如何解决也 
　　三縣定期會哨高郵縣知事彭世祺泰縣知事茹慶珍現准江都知事佟英霖函請定期於二十四日在三縣交界之高漢莊地方舉行會哨以靖盜患而保治安 
[濟南]  
　　學生會之危機昨日（十八）警察廳長協同教育廳長親至學生聯合會當面勸告以防備日人無理舉動令將學生聯合會之牌子撤去當由某校學生在會以種種理由向兩廳長辯駁始允暫不取消 
[香港]  
　　直省輪船觸礁沉没直省汽船係中國航利公司之物船長一百八十七尺載重一千餘噸專走海防海口新洲會安等埠船身異常堅固不料此次由海防滿載煤炭本月八日道經海口添載生猪七百餘頭九號早由海口啓椗下午三點餘鐘駛經海南峽即俗稱木蘭頭海面陡遇狂風兼起大霧船主馮勵修見勢不佳已下緊急命令添煤趕汽謂能支持三點鐘可保平安否則難保無虞是時風波險惡全船人員竭盡精力卒因霧大被波浪掀去遂至觸礁是時七點半天色昏黑船主猶竭力維持至十點始全船沉没計全船連貨客共六十三人祗剩燒火二人管艙一人浮於海面翌日由别船援救得慶更生其餘仍無下落聞該船置本幾及三十萬祇在香港華人燕梳公會投保十三萬元 
　　連陞輪沉後之生還者據港報消息香港南源船務公司連陞輪船因遭風觸礁沉没茲接到西貢發來詳細電文謂該船係於上月三十號半夜二點半鐘遭風時觸礁沉没生還者三十七人均屬華人茲將其姓名詳列於下船員十九人麥奇周蘇林奇周倫陳周曾　　德譚新梁喜林梅李海林生麥煥何勞盧　彭太姚天搭客十二人張盅鍾禧黃泰賴勇賴均曾太曾六潘寗張海黃　林成林培均已安抵西貢又船員六人陳球梁增亞秀亞根亞仁亞廣均搭華登船往東京至西人船員及搭客共六名無一獲免云 
來函 
[江蘇勤工儉學生來函]  
　　上海申報館請轉蘇議會蘇省敎育會等公鑒竊維國内留法勤工儉學會出世以來可謂極好之工讀主義特殊之職業敎育也而亦貧寒子弟求生活之方便門也其成績之佳固早聞於外不待贅言生等出身寒門最難上進不得不抱以工求學之意於今年夏間北上毅然來此偏僻村中留法工藝實習學校中學習法文兼練工藝技能爲赴法勤工儉學之預備村中風俗大異吾蘇飲食起居無一稱便一思及勤工儉學四字之義反以爲樂固不能阻止吾人求學之志也即將來到法勤工時雖百般勞頓亦不足阻吾人求學之志也所可慮者赴法之旅費耳生等苦貧已甚對此旅費絶不能自備之旅費無着即是廢學非吾人極大之恨事耶此殆昔人所謂天將降大任於是人也必先投之窮辛迫鬰之地無所往而有適以堅閎其所具雖然漢之韓信困於飢得有漂母飯之始能成其大功然則生等之苦將求救於誰耶呼籲無門惟有望於桑梓之維持敎育嘉惠學子之仁人君子予以贊助設法耳乃者晋省督長有借欵留法學生之規定粵省長有考送留法學生之訓令浙議會有津助留法勤工儉學生之提議其餘湘鄂等省亦有奬勵補助之事（均見於報端可考）吾蘇素爲東南文化之先進獨讓美於他省此生等不忍不供言於吾蘇父老也諸團體能提議省議會公决或各縣抽擔赴法旅費生等深知蘇省財困不敢妄思官費津助費奬勵費等惟望借貸旅費足矣一俟到法勤工以工資存餘償還或歸國償還均可生等借欵以工求學與普通留外學生不同諒各界不思而知其心志與家庭無往而非苦也况蘇議會尙提議補助同濟醫工學校學生之議獨於留法勤工儉學生漠視之耶苟能達其目的生等不勝感激之至勤工儉學生幸甚蘇省敎育幸甚國家幸甚江蘇勤工儉學生二十二人泣告於布里村留法工藝學校内十二月 
 
 

Page 9

 
 
   
 
 

Page 10

 
 
本埠新聞 
[俞鳳賓增進社會衛生方法談]  
　　寰球中國學生會昨晚請公衆衛生博士俞鳳賓君演說『增進社會衛生方法』有烟臺海軍學生到會旁聽先經主席朱少屏介紹謂衛生問題關係人生最大不可不知譬如房屋要隨時保護方能永久否則難免傾倒今日俞君所講社會衛生尤屬緊要願諸君加意靜聽旋邀俞君登壇講演謂吾國社會衛生之問題頗多如昔之纒足問題今之鴉片問題嗎啡問題敎育家所主張之禁止早婚問題均屬於社會衛生範圍之内在此範圍中有一重要問題卽現今之性慾生涯今日鄙人所講之大意即欲提倡高尙娛樂申說性慾生涯之禍害與應否廢止以及外國對於此事如何辦理吾國能否倣效吾人所宜提倡之高尙娛樂甚多如散步公園游行郊外泛舟河干游泳池畔如蹴球棒球網球籃球乒乓擊彈博奕投壺如碑帖書畫金石古玩彈琴唱歌吟詩塡詞如攝影術留聲機以及栽蒔花木飼養飛禽之類均可怡情悅性調和身心此種高尙娛樂得人提倡必能日盛一日今者高尙娛樂顧問者少而性慾生涯卽賣淫事業日見其多故近時花柳病如白濁梅毒之類患者日衆鄙人日與之接觸而深爲憐憫蓋優秀分子日就於墮落社會之將來何堪設想蓋花柳病一身當之已足可慮甚且傳染於伉儷之間且梅毒一症子女有遺傳之患而白濁往往能盲嬰兒之目梅毒之侵入神經系者有運動不靈癲狂等症侵及血管者有中風與動脈瘤諸疾其毒能入各部組織并可使所生之子女漸成低能兒社會中低能分子愈多則社會愈齷齪因其乏自治力卒至於無惡不作今調查上海妓界甲等妓二千一百三十五人乙等妓四百人丙等妓與私娼約五千人虹口有粵妓二百人日本與西洋產者未知其數甲等妓之開銷費每寮每節所需之費四千元左右每年之開銷費以每寮三妓計算爲八百五十四萬四千元此僅爲甲等妓女之開銷費若云上海全埠因娼妓而消耗之費當倍於此傳聞高徐順濟鐵路之抵押費爲二千萬日金以今日金價低廉之額計之上海人半年冶游之費可以贖此鐵路且梅毒致人於死地較癆病爲尤多美國統計每十萬人中癆症之死亡率爲一百四十六又十分之六梅毒竟有二百二十二人云昔珊珈氏調查上海妓女謂四年易操一次意謂一妓女能操是業僅四年四年之後或病或死不堪繼續操業矣况賣淫之業皆鴇婦所主謀娼妓受迫而爲之者多此中黑幕今尙無人揭曉幼女充入妓籍最爲可憐今日吾人共宜提倡『德謨克拉西』主義不當使奴婢姬妾見諸事實凡一生涯須有商品試問性慾生涯以何者爲商品直以靑年女子之身體爲商品耳吾人爲慈善起見爲道德起見爲衛生起見爲幸福起見爲經濟起見爲生命起見爲人道主義起見將如保解决性慾生涯之問題留存乎抑廢止乎反對廢止此生涯者將謂劃定區域騐體給照足矣但此二事均不能減少花柳病已爲社會學家所不贊成反對者必曰廢止此生涯必與其他營業有碍其實不然據何特君報告美國自禁酒禁妓之後商務並無影響且益見其發達而私娼亦日漸歛跡矣大戰招兵之時西愛德耳與飛來台飛二城俱以器重之命令與威武之巡警驅除娼妓而兵士均以高等娛樂調和其身心卒至大㨗德國軍官喜刼法國某地婦女以供兵士之放縱此亦其一個致敗之原因也俞君末謂凡熱心公益者宜共肩巨任一方面提倡高尙娛樂一方面設法廢止性慾生涯實爲當今救羣之急務詞畢復由朱少屏君答謝並述演講中各種要義合座起立向俞君致敬而散 
[南方議和三分代表由港抵滬]  
　　平和通信社消息云南方和議代表章士釗郭椿森劉光烈昨晨由港到滬據章君云此來要務爲約汪精衛吳稚暉在上海商議西南大學事明春决定赴法至關於和議事在留滬期内仍然與聞但歐行之期不因此變動云郭君爲日前偕岑西林赴桂者昨言此來目的謂南方望和始終如一徒以北方不撤總代表不能進行此次奉命回申係坐待北方覺悟此外别無促進方法至南方意見則觀最近唐督軍等七人聯名致靳之電可以明瞭云云 
[關於閩案之官塲函電]  
　　上海縣沈知事致南商會公函云逕啓者案奉督軍省長寒代電開頃接國務院佳電開福州交涉一案關係國權民命均極重要政府自此事發生後卽經商由外部迭向日使提出嚴重抗議並電飭駐日莊代使向日政府一致交涉正在積極進行日前復援照民國三年昌黎成案雙方派員赴閩會查期得詳確情形以爲解决根據在國人呼號奔走具見愛國之誠第恐羣情憤激或致發生逾軌行動轉滋口實應請轉諭紳商學各界靜候中央辦理切勿輕舉妄動别生枝節是爲至要等因除分電外仰即遵照分别轉諭並復等因到縣除呈復並分函外用特函達即希查照轉致各界靜候中央辦理切毋妄動免生枝節是所切盼 
　　滬海道尹淞滬警廳長昨接李督齊省長會銜電云頃接福州李督軍咸電開閩省日人肇事一案曾將始末情形先後電達中央嚴重交涉現外交部派王參事鴻年沈秘書覲扆敎育部派徐秘書鴻賓會同日使府漢文參贊西田耕一來閩調查業將此案證物供單各等件檢交當不難洞明眞相水落石出現在地方極爲安謐秩序一切如常誠恐遠道傳聞失眞特此電達敬希察鑒等因除分電外仰卽轉行知照 
[福建旅滬各界聯合會成立紀]  
　　昨（二十一日）旅滬福建各界聯合會在外鹹瓜街泉漳會館開成立大會工商政學軍報各界人士到者四百零八人以工商界爲最多學界政界　之軍報界與會者較少當經公推泉漳會館會長郭兆鯤爲臨時主席首由主席按開會秩序請衆向國旗行三鞠躬禮次由同鄉會代表林學衡報告開會宗旨及籌備經過情形旋由林君演說略謂今日旅滬福建全省同鄉在此集會實爲第一次對於今日之會過去之感想與未來之希望甚願就敎於諸君試思我同鄉前此在滬何以不能有此種之大團結其原因有二（一）倚賴（二）放棄倚賴者每誤以爲此責任應由二三紳閥擔負放棄者每誤以爲旅滬商工學報各界彼此向不相聯絡欲負此責任異常困難實則今後世界潮流所趨無論政治上社會上何種事業皆應由平民擔負此次我同鄉旅滬者工商學報各界咸有此覺悟故有今日之集　前此倚賴與放棄之弊從茲可以消滅至於本會成立以後對於上海各界福建同鄉對於福建各界同鄉應各竭其能力互相輔助互相聯絡務使福建全省各界人士合成一大團結「第一」須打破向來界限之見「第二」須喚起吾閩人進取之精神「第三」須養成吾閩人公共運動之練習然後方能謀旅滬各界同鄉對於工商業上敎育上各種事業之發展然後方能求福建全省同鄉對於政治上社會上有改良之現象進步之結果因此本月五號在三山會館開同鄉大會除對於外交問題加以討論外僉認爲旅滬各界同鄉有聯絡之必要當日即推定代表籌備一切前後開會籌備凡四次旅滬福建各團體類推有代表與會如滬北三山會館滬南三山會館泉漳會館善後協會興安公所晋惠公所汀州　帮恒善社三一堂榕廬福建學生會等十一團體此外尙有隨後加入者衆議决於本日開成立大會此開會宗旨及經過情形其槪要如此次由主席以章程付大會先行通過大體其有未妥者再俟評議部成立後修改贊成此說者多數復次由主席請舉行選舉經江宣甫毛一豐翁吉雲謝翔高伍嵩如等詳加討論除今日到會已投票諸君外應再於各團體各推出一人分别通知各界尅日投票於三日以内由各團體所推監票人彙齊再行集會當衆開票報告結果遂推定江一南蔡杰郭詩煇江宣甫等十人復次由來賓演說並有一幼齡學生登台演說最後由會員林幼誠演說畢烟台海軍學生代表亦到會報告解散原因尋以時間已過晚不及攝影宣告散會 
[全國各界聯合會致南昌兩電]  
　　（其一）南昌督軍省長　鑒學生會聞已啓封兩公尊重民意曷勝感佩惟各界演講集會係人民自由請勿干涉以崇約法至米禁事原可開誠相商也全國各界聯合會叩馬 
（其二）南昌學生聯合會鑒軍民兩長取締演講開會已專電力爭退學非計萬勿執行幸疏導同仁共維大局全國各界聯合會叩馬 
[學生總會致南昌電]  
　　學生聯合會總會致南昌電云南昌陳督軍戚省長鈞鑒外交後援端資民氣學生演講幸勿干涉以免激成湘省現狀二公明達幸垂察焉中華民國學生聯合會總會叩 
[上海學生聯合會消息]  
　　抵制日貨委員會常會昨日下午三時上海學生聯合會抵制日貨委員會開第五次常會到會代表十五人主席董克仁書記嚴棣（一）主席報告請對於綢緞公所之抵制日貨有何辦法王維良提議由本委員會及調查科共同去調查各綢緞店如有私進日貨　情　通函勸告如再不聽可再用他種手段對付朱瑞利女士附　通　（二）姜維良提議此後本會開會每代表最少有一次報告或一次提議則對於本會進行稍爲方便張冠羣女士附議通過（三）姜維良提議本會開會時期最好改爲星期六下午三時蕭箎提議暫時可不必改俟詢問各委員全體皆能準時到會再改通過（四）討論下星期日開各界抵制日貨會議决發通告各團體請每團體派代表二人來出席（五）討論邑廟小販事議决推舉錢肇榮馮鵬南二君往豫園商業聯合會接洽（六）各界抵制日貨會章程推舉蕭箎錢肇榮姜維良楊開勁嚴棣五人起草至五時半散會茲將該會告各團體書列後謹啓者抵制日貨自五四至今將逾七月原爲猛烈無敵的武器不流滴血而必得勝利的戰爭故其始也排斥日貨雷厲風行致大阪之貨倉堆積盈庭東京之日人經濟匱乏無如我國一部分之奸商利慾薰心私進日貨海關進口每日由七八萬而至數十萬將達抵制以前之原位諸君思之諸君重思之我國至今國勢益凌夷國權日喪失山東問題尙未解决福建禍事踵趾相應清夜捫心能無愧乎但不能以此挫我意氣雖亡羊補牢未爲晚也本會有鑒於此特組織上海各團體抵制日貨會或可補救非所逆睹也茲特定於本月二十八日（陰曆初七日星期日）下午三時假八仙橋永樂里二十號各界聯合會開第一次討論會届時務請貴會派貴代表二人出席幸甚幸甚特此通告上海學生聯合會抵制日貨會啓 
　　評議部常會二十一號上海學生聯合會評議部開常會主席何世楨記錄吳匡議决各案如下（一）日刋添舉編輯員二十人當選職員陳霆銳鍾震岑德彰劉麟生鄭學海邵禹襄孫錫麒錢德賦劉祖輝吳保豐侯紹裘魏如湯宗威黃靜容余天覺李承霖曾石虞彭季能（二）審查員報告營業科細則通過財政科細則通過（三）任矜蘋報告牙簽工場近况并請求追認選舉各職員（四）審查員報告審查預算案（五）添舉交際科科員當選各分會如下南洋中學民立中學清心女學愛羣女學惠中中學惠中女學友誼學校浦東中學晏摩氏女學中華職業學校同濟醫工大學省立第一商業學校（六）添舉調查科科員議决由總務科指派（七）營業科交議付委員會審查 
　　牙簽工場實業科聯席會議二十一日聯席會議列席者二十三人主席主任任矜蘋記錄湯宗威主任因本工場事須出席評議部改推孫道勝爲臨時主席是日議案（一）主席將主任所作之宣言書付湯君抄錄以便當衆修改一方面討論别事（二）復旦代表李安報告謂業已向該分會辭職而該分會亦已另派代表故將委員及會計長職一併辭去經衆援湯君例留任李君更聲明委員任雖願繼續惟會計長職實力不勝任表示仍欲辭去經衆討論其結果爲此事由會計處目行定奪（三）主席將錄就之宣言書付討論及修改旋爲節省時間起見將應行加入之　義由任君重作挿入（四）胡翼天提議宣言書中應將辦紗帶事附帶聲明湯宗威修改略謂當聲明於機器未　之前以一小部份之股本先辦紗帶作爲附　出產品並非將牙簽工場取銷通過（五）汪大銘提議　宣言書改爲聲明書通過 
　　致北京電北京總統府國務院鑒張敬堯督湘數年湘人無不切齒近更倒行逆施摧殘敎育致演全體學生退學之慘劇望　免該督職以謝三湘學子上海學生聯合會叩　　致南昌電南昌陳督軍鑒執事在今日武人中猶屬可與爲善者乃此次學界風潮一意壓迫不恤衆怒必欲自儕於李厚基張敬堯之林何耶比聞南昌學生將於卜星期始全體退學果成事實則贛省將成無敎育之地務希設法維持重申米禁以平學生之憤則不徒學生之福執事亦得令名矣上海學生聯合會叩 
[南通學生對皖事之憤慨]  
　　學生聯合總會昨接南通學生聯合會因皖事致北京電文曰北京大總統國務院鈞鑒近報載安武軍第八路第一營兩次圍姦安慶蠶桑女校事披覽之下駭異實甚夫吾民不惜出金錢以養兵者豈有他哉爲其可以禦外侮保治安耳安武軍歲糜廪粟日耗藏帑旣不能爲國家樹防又復騷擾治安魚肉人民視國法如弁髦目軍紀爲具文罪惡山積日益以肆近竟出禽獸之行蔑棄綱常摧殘敎育一試不足從而再之破腦刳心未足稱快而爲之督者不聞加以刑戮反嚴守秘密冀掩天下耳目朋比爲惡罪尤甚焉我公領袖全國必能伸張國法主持公道正名定罪事不容遲庶寃痛得以昭雪兇邪不致倖免南通學生聯合會叩篠 
[商界救國團臨時大會紀]  
　　愛文義路商界少年救國宣講團於昨晚召集全體職員開臨時大會公推劉樵仙爲主席吳夏畦余文廣紀錄當由主席報告開會宗旨謂本團自成立以來已届八月初組時團員不過百數十人今已增至六百餘人外埠如河南浙江南京蘇常等處巳着手組織分團昨接河南西平李寳林君電告現已聯絡當地商會長呈縣批准設立分團入團者甚爲踴躍迨本團正式委任狀寄去後即宣告成立又接常州郁堯蓀君來函謂不日到滬面商辦法大約以上幾處本月内皆可次第組成將來團務之擴張可拭目以待惟本團名稱此後應否更定請衆討論云云余文廣起立謂本團於五四時倉猝成立對於定名固未考審以致發生種種阻碍今外埠旣有分團而本團當然改爲總團其理由有三（一）加添總字則名義上有統一（二）撤去少年兩字以免與其他團體相抵觸（三）撤去宣講兩字以示範圍擴大故本席主張以後儘用商界救國總團可以主席即將余君提議付表决全體通過遂交文牘科擬具理由書以便分布汪藜靑謂旣然更定名稱應當召集大會請主席付討論衆無異辭可决當即推定施獨舟倪森根王逸公陳良才等十人爲籌備總團成立大會臨時委員定期陽曆元旦舉行後董伯堃臨時動議謂上海各界聯合會經費竭蹶今擬由加入各團體擔任捐募本席已將該會捐册收受本團應否承認請公决主席謂本團爲該會發起一份子理當輔助進行至於勸募經費更屬應盡義務衆贊成此後姚士箴毛旡損吳進之武動達華耀卿等均有提議主席以時間已過遂宣告散會 
[最近日貨進口表] 上海學生聯合會調查科稿 
本科周明棟君在三林匯山二碼頭查得日貨列表於下 
買號　號主　地名　船名　來埠　物名　件數　　價値 
東林　顧海珍　三洋涇橋南首　熊野丸　神户　香皂　一百打　六十元又　又　又　又　又　又　又　又又　又　又　又　又　牙刷　四千三百廿只　一百八十元震泰　張杏卿　法界德銘里　竹島丸　大阪　五百打三六十元又　又　又　又　又　又　五百五十打　四百十元又　又　又　又　又　絨毯　五十條　八百元永餘公（候查）十六舖南首　又　鐵鎖　一百五十打　七十四元又　又　又　又　又　線毯　一百二十條　一百六十元 
查得東林顧海珍先生旣設中華皂廠於虹鎭所進香皂究作何用震泰永餘所進日貨係代客裝運並非自用各界有知進日貨號主姓名者請投函本會 
[愛國商號錄] 上海學生聯合會調查科來稿 
　　北四川路仁昌榮記昇源正記振華興榮慶興齋致遠公和復記十字頓王昇太聯康亞新會元樓和興隆四川路老靶子路口裕昌太江西路時安德隆公義恒湧康福記廣恒豐國太廣永昌新太延記張瑞長新順昌財通記義昌記源茂恒豐路　鑫祥太和堂大昌榮華同太志成蔡永成泰記北號泰豐義盛號信成義太駿康樂安昇和祥麥根路大興昌同德戴春林森記賓太和太來祥協源昌祥生太振興福綸協成昌陸正大大昌怡太怡太祥新橋北大街　華吳慶餘德太豐五馬路履祥中美藥房華成潤源昌廣長安廣三昌成業亞東大吉廬中外藥房錦雲堂化學工業社同益生廣源亨光興 
[北市綢緞業之愛國熱忱]  
　　滬北綢緞一業自五四運動以來曾由各號執事在緖綸公所公同集議停辦劣貨登報通告聲明茲復怵於閩事頗形憤慨更於陰曆十月三十日邀集同業會議堅申前約不進劣貨訂定罰章互相儆戒以表愛國熱忱云 
[美國無線電有開放希望]  
　　大陸報云美商因美國與遠東間電報交通亟須改良故在美國運動國會欲開放美國海軍所有之無線電收遞商電與新聞電茲據美國來函此事頗有希望預料不須多時海軍無線電即可供商界與報界之利用云 
[美報論英國規定公司經理事]  
　　英政府頒佈閣令限令在華各公司之註英册者其經理人須爲英人握辦事實權違則處罰此令頒佈後六十日實行一節巳譯見前報昨大陸報論及此事略謂此種在華註英册之公司由美人創辦而致發達者頗多類皆關係遠大責任繁重平時手續皆照英國法律辦理創辦者費一生精力始有今日之規模英商行之由美商辦理而得善果者與美商行之由英人辦理而臻發達者固遠東所常有者也今英政府予以六十日限期勒令此種註英册之公司用英人爲握權經理員奪美人畢生經營而得之權利且輔以違則罰金與没收之嚴令得無失其平允如英政府視美人爲敵人而以待遇敵人之法律遇美人則殊足令美人驚異卽英人想亦有同一感觸蓋美人曾加入戰局扶助英人而獲勝利也倫敦議此閣令時想未嘗研究其影響否則不應如是也 
[工商研究會開會紀]  
　　昨日午後工商研究會爲烟酒借欵曁製革廠出售事開會到者百餘人由沈卓吾代表吳善慶主席報告開會宗旨旋由潘勵紳徐春榮沈卓吾先後演說語極沉痛聞者咸爲之動容次由陳良玉報告烟酒銷數及借欵詳細情形次由大衆討論均以徒事電爭决無圓滿結果遂决定某種辦法不達到取銷目的不止次由國貨維持會議長汪星一報告擬於二日開會討論並約同工商研究會烟酒聯合會訂於初六日假錢江會館再開各界聯合會已舉定楊公炎等籌備通告各團矣又爲龍華製革廠事討論多時各會員均以葉明齋同是中國人何以於此抵制風潮劇烈時偏演出此等謬妄舉動吾人不得不有以對待之云云鐘鳴六下始散會 
[國貨維持會開會預誌]  
　　國貨維持會昨發通啓云謹啓者報載烟酒借欵成立在即本會以此事關係國權民脈非常重大特定夏曆十一月初二日下午一時邀集全體大會討論對付方法并於是日敦請名人演說歐迎新選會長届時萬乞撥冗早臨是所切盼專此通告即頌時祺中華國貨維持會啓 
[菸酒聯合會常會紀事]  
　　中國菸酒聯合會昨開星期常會討論菸酒借欵事首由主席陳良玉報告烟酒借欵業已成立惟已否交欵若干尙未徵實業已函致京師詳細探詢而各省分會近日來函憤激尤甚反對尤力處此危急存亡之日凡我同人以烟酒爲業者勢不得不與各省兩業表示同情迭經通電南北政府新舊國會及各省高級機關呼籲爭阻目前應自籌相當辦法俞葆康言此次合同内容雖未完全披露而即就大綱數條而論不獨置我全國兩業於死地抑且置國家主權財政於不問政府一味秘密孤行演成經濟亡國受其害者豈止我烟酒兩業無論合同是否成立誓不承認樂維高裘景芸孫瑞麟等均痛恨徐恩元訂此亡國條約竟允外人充當會辦烟酒兩業實死於徐恩元一人之手次由金印侯沈子卿提議我人民到此地步不得不有一種堅决切　易行之表示并通告全國各業一致進行衆皆贊成次江西菸酒業代表戴榮寒報告該處支棧改歸官辦商情不協情形現兩業爲保持以後生計起見正在籌備設立分會公决江西省城業已設有分會自應聯合一氣以利進行議畢時已五鐘散會 
[旅港江浙華商之求通聲氣]  
　　上海縣商會接旅港江浙商會函云敬啓乾前由僑港同人爲謀結合江浙商界團體聯絡同鄉感情起見特招集兩省同人組織旅港江浙商會經於八月十四十七等日先開籌備大會議决章程呈請香港政府批准註册立案並舉定淞　孫爲正會長蓉舫吟泉爲副會長源生爲司理士欽爲司庫申嶽爲董事代理司理兼香港華商總會出席代表暫租法輔道三百十七號爲會所十月八日開成立全體大會惟是建設伊始規模諸未完備深願高明指導俾資取鑒以辕進步尤願與各商埠同人聲應氣求以收敬業樂羣之實益素仰貴會聲華彪炳英彥駢羅尙望俯念事關桑梓公益遙爲贊助時錫南針不我遐棄是所企禱再貴處爲我國繁盛都會邇來物產旣日見增殖工業尤力事精研在在均足爲敝會改良之先導而交通之便輸運之繁關係於商務前途　更爲深鉅倘遇有怕接洽之處務祈鼎力埀照槪予提携至若貴會於港事有所諮詢敝會亦必盡其所知以爲蕘獻俾收指臂之效而免隔閡之虞曷勝翹盼之至 
[中城商業聯合會成立會預誌]  
　　本埠中城商業聯合會現組織成立舉吳柏春汪存厚爲會長定於本月二十三日下午一時假城内也是園開成立大會昨經分函各團體及商學各界請爲届時　會演說並籌商一切進行辦法 
[寗紹公司臨時股東會紀]  
　　甯紹商輪股份有限公司前於第十届第三次股東大會決定修改章程公推起草員方椒伯等九人并擬定各種規則茲値修訂完竣特於昨日假總商會議事廳開臨時股東大會討論草案到會股東一百餘人預定開會秩序如次（一）公推臨時議長（二）公推糾儀員（三）議長宣布開會辭（四）討論修正章程草案五討論股東會規則草案六討論董事會會議規則草案七討論董事辦事細則草案八招集第二次臨時股東會問題於午後兩時開會先由各股東推定田樹霖爲臨時議長顧景華王升官王聲臯何梅仙爲糾儀員田議長就主席後宣布開會辭並謂今届臨時會爲前届股東會决定修正章程及各種規則而設所有草定規章應請逐條討論惟今日到會股東尙不足法定人數應照公司條例第一百九十九條規定行之各股東對此並無異議議長遂將公司章程總則草案宣布時有股東方樵伯對於第二條本公司先以汽船行駛滬甬及長江各埠經癹東會之議决得以别圖發展一節意有未慊起謂本公司之新寗紹及寗紹兩輪行駛航路均經確定惟甬興一船現雖租出將來收回不能限於滬甬長江各埠故對於第二條第二項原文有所抵觸應請修改經股東王蔭亭等再四討論公决將該條第一二項歸併改爲本公司經營航業事務以汽船行駛滬甬長江及其他各埠字樣次第八條原文本公司股票應載明左列各項并加蓋本公司圖章由董事簽名蓋印嗣經股東洪承祁等討論公决應於董事下加添三人兩字第十九條第三目原文議决增減航路及賣買重要產業之計畫一項當由股東顧景華等聲請規定範圍由議長請起草員出席解釋即由方樵伯聲稱此項條文係根據現行章程第三條辦法確爲保全股東權利起見未便以範圍束縛嗣經各股東一再討論將該條文改爲議决變更或增減航路及賣買重要產業之計劃次第三十三條股東盛丕華等以全體董事過半數决議行之改爲可决行之其餘各條文均照原案逐一通過次討論股東會規則經田議長逐條宣讀後各股東討論一過股東盛丕華方樵伯洪承祁等對於第三條入場券一併交與驗疬員下之以憑核算到場股東之權數一語認爲衍文議决删去又第十七條删去又第十九條當場檢票以得到會股東之議决權過半數之一語改爲以所投之 
 
 

Page 11

 
 
票議决權過半數决定之次第二十二條投票完畢下删去議長會同四字第二十四條應删去不得另生問題一句餘條均照原案通過以上兩項規章因到會股東不足法定人數作爲假定通過恐睚來其他股東或有異言經衆决定准予一個月内再開第二次股東會重行討論解决施行至董事會會議規則辦事細則再項草案因事屬董事權限議决另開董事會解决議畢散會時已鐘鳴六下矣 
[廣肇公所選舉董事]  
　　廣肇公所爲粵省各界旅滬團體之領袖自改組以來諸事革新建設其創設義學已至十校之多昨日午後二時該公所舉行民國九年董事選舉會當選者三十一人姓名列後譚海秋　温欽甫　胡耀廷　羅芹三　陳雪佳　唐少川　黃伯平　談炳麟　陳澤民　陳灃明　伍秩庸　鄧文海　馮少山　文東朝　霍守華　湯節之　郭標　盧偉昌　潘澄波　趙灼臣　譚幹臣　劉錫基　唐耐修鍾紫垣　梁誠謙　吳耀庭　李煜棠　趙甫臣　郭棟臣陳公哲　簡玉階 
[小學敎員研究會紀事]  
　　本埠各小學校敎員昨日上午齊集西門外上海縣勸學所會議室開分科研究會假定唱歌國文書法三種與會者有巽與周士熊引溪鄭賢昌比德王定誠隆德單貽孫乙農朱春生江境張穀心貧民曹香蓀崇正朱雲僧倉基吳碧澄朱友梅農壇王備王朝宗潘友梅和安范罕波陸學煥施鼎文萬竹陳康成張詠春金業顧方榮高昌陳天鳴胡少亢二師附屬主事楊聘漁勸學所長李頌唐等共二十二人十時開會由李所長主席宣述開會事由後應行研究事項經各敎員逐一討論分别表决如下一件提議唱歌書法科每課敎授應占時間議决暫定標準如左（甲唱歌科）一在國民學校修身與體操課可合成一節敎授於國文作法書法及算術等課後亦可練習唱歌二在國民學校唱歌科每節時間以十五分至三十分爲宜在高等小學校以三十分爲宜（乙書法科）一小學校書法科每節時間以十五分至三十分爲宜二書法科能每日配有練習之時間最爲合宜議至此時已過午遂散會各敎員就所中午膳而散 
[旅滬餘姚學生會之發起]  
　　旅滬餘姚學生史澤民等昨致旅滬同鄉學生函云逕啓者我姚旅滬男女同學爲數頗多徒以散處各校不相聯絡以致聲氣不通情同隔閡對外界無團體之可言對故鄉無一致之行動同人等有鑒於此擬組織一旅滬餘姚學生會藉以交換學識敦睦鄉誼結我姚旅滬學界之團體謀桑梓公共之事業是同人等所希望者也爰定一月一日下午一時假公共租界白克路寳隆醫院對面二十四號（即同濟醫工學校醫科宿舍）召集在滬同學共籌進行方法深望諸君届時蒞臨共圖厥成是所盼禱此請餘姚旅滬同學諸君均鑒發起人史澤民朱榮泉徐孝同謝洽卿張啓瑩史萬華邵啓珪蔣仁肇谷瑛 
[奉賢旅滬學生發起同鄉會]  
　　奉賢旅滬學生同鄉會籌備會通告云敎啓者我奉同志就學於滬者邇來年有增多但未有同鄉會之組織故同志中於學行上甚少砥礪於感情上亦欠聯絡人面生疎莫敦鄉誼誠屬恨事同人等是以有斯會之發起藉以叙同志於一堂勵學行於來日互相勗勉用敦鄉誼也凡我同志諒早有此心今同人等先此創議敬求同意已爾如蒙贊同乞將貴處各同鄉姓氏於陽曆年底前寄至籌備處（西門内第二師範陸祖德收）是荷再本月十四日在南洋公學開發起人籌備會訂於八年元旦日下午二時始在十六舖大關碼頭閔南輪船局樓上開成立大會届時務望撥冗蒞會是幸謹此特聞此請諸同鄉先生公鑒發起人孫家琦程賢莊鼎儉徐希達朱祖孝藤圭蔣文鶴王宗禹沈鶴陸祖德同啓 
[改良司法之消息]  
　　頃聞司法界消息政府對於司法問題迭次研究將緊要問題先行通電一先添設各　地方廳取消縣知事監理司法一須改革對外應施法律以便將治外法權收回云 
[商人擬用界外電力之批駁]  
　　商人毛觀浩近在閘北創立工廠需用電力援照閘北華界吟桂路王宅等接用界外電力成例擬向界外接用赴淞滬警察廳禀請核示昨經徐廳長批示云呈悉查内地居民接用界外電力有碍主權前奉省令查禁卽經通令所屬遵辦在案該商民住居華界地方主權當然共同保守所請通融接用界外電力之處斷難照准惟據稱吟桂路王宅及廣壽里房屋因何接用界外電力其中是何情形候令行該管警區詳確查明具復核奪此批 
[一週間之熔銀數]  
　　是星期由歐美運來大條銀共五千六百八十餘條又銀幣二百六十六萬枚共計申元七百五十四萬餘兩經北市泰亨源等各銀號陸續熔化寳紋自古曆二十三日起至二十九日止共鑄出寳紋五萬六千八百餘隻核計規元三十萬零五千餘兩近日該業正日夜趕鑄以濟市面 
[殖邊債案之近訊]  
　　自北京殖邊總銀行協理劉聚卿（即劉冲石）來滬被義國人派拉尼在公共公廨呈控不理已經發封之上海殖邊銀行欠伊洋七萬元飭探將劉逮案拘押一宵由某鹽商爲之保釋後劉卽星馳返北而凡受殖邊擱淺影響之商號居民聞此消息咸以被該銀行拖累四載有餘呼籲無效控官究追而行長徐畿亭又不到案縱使案經判意表面上雖得勝訴權利實際上仍屬分文無着今劉旣經逮案交保是負債主之責者已不乏人若不乘此時機禀請官廳追索豈非放棄債權人之利益故連日呈遞此項禀詞於公共公廨者已有數起即業已判决應得殖邊償還銀五萬三千餘兩之新利公司亦以起訴後被告將漢冶萍礦務公司六百股之股單交廨作爲擔保品該股單祇値銀三萬餘兩尙不足抵現總行有責任之人旣爲人控則不足之數當然着劉償足本此意旨尙須延律師投廨請求並聞殖邊債權人事務所主張俟探明公廨開審派拉尼控劉案之日期亦禀請附追果爾則今日之劉聚卿已爲殖邊債權人集矢之的矣 
[盜黨提回閔行訊辦]  
　　搶刦奉賢縣境阮巷鎭富紳唐和英等家財物等案内盜犯曾經水警第一區飭探緝獲張蘇寳一名訊據供出同黨四人之姓名適爲公共租界各捕房緝獲故由沈區長飭探來滬迎提一面函請公廨准予將犯引渡茲悉公廨關讞員查得捕房緝獲之王阿三周阿元（即周寳山）萬昌明施學貴確係迭次糾夥刦掠之盜匪現旣水警第一區函請引渡内地訊辦自應照准業將五阿三等四名交由來探帶回並派探捕護送至華界一面由沈區長另派師船一艘泊於南市大碼頭守提於昨日解往閔行歸案訊辦 
[梅溪學校校友會紀]  
　　日昨城内梅溪學校開第六次校友年會並行新校舍落成禮一時開幕塲中小學生遊藝計二十餘節態度活潑臺上高等生演講十餘節挿入新戲（學官話朝鮮亡國慘）殿以童子軍操法救護烹飪各節三層樓上校友舉行選舉並提議校友會事務五時後有鈞天樂處之音樂息遊社之敎育劇黃楚九贈送之影戲七時校友叙餐男女賓參觀者千餘人由童子軍維持秩序 
[南洋約翰比球改期]  
　　南洋公學與約翰大學第二次足球比賽因上禮拜六天雨改在今日（二十二）舉行茲雙方復議再遲一日定於禮拜二（二十三）下午二時在南洋球場比賽云 
[學童游藝會預誌]  
　　滬南羣學會定明年元旦日聚集各校學童開游藝會其簡章如下一宗旨以團聚學童表演學藝藉作新年娛樂爲宗旨二入會凡在九歲以上十五歲以下之男女學童皆可入會三報名凡願入會之學童須於十二月二十七日以前將本會所定報名單逐項塡明送至本會四會期本會開會時期定於九年元旦下午一時起五時止　五會證入會學童在報名時本會給以會證至開會表演時須憑會證入場六表演到會表演學藝暫定四部每一學童祗能認定一部報名時塡寫報名單中臨時不復更動（甲）演講部講題自由每人所講時間以五分鐘爲限（乙）運動部如徒手操器械操（啞鈴球竿）蕃薯競走立定　遠拳衛等每人可表演二種（丙）書畫部書畫器具自己携帶紙張由會中豫備書畫材料自由選擇（丁）音樂部中西音樂均可表演獨奏合奏亦可隨便七評判各部表演本會均延請名人酌量程度評判成績八奬賞本會略備奬品就各部表演成績優良者酌加奬賞九會址上海中華路羣學會 
[太倉旅滬同鄉會紀事]  
　　太倉旅滬同鄉會因籌募太倉急賑事於前晚假座四馬路　虹樓西餐館集議一切同鄉到者正副會長唐蔚芝吳挹峰朱頌六名譽會長項惠卿會董顧士章張綸卿會員陸景周徐議之朱浩生等並柬邀救生會會長徐乾麟王一亭及會董薛文泰三君商懇該會撥欵放賑先由項君報告茜涇鄉伊家及嚴徐二姓自五月間被盜後本月二十三日又被盜刦損失約三千餘金要求唐會長致函省長飭縣嚴緝盜犯唐君允爲照辦並謂防盜之法莫如各鄉鎭剏辦商團互相聯絡則盜風自戢衆皆贊成未幾徐王薛三君先後蒞止衆皆出席歐迎由唐君備述太倉湖川毛市新豐蓬萊雙鳳等鄉各災區今夏被水災後災民困苦顚連之狀况現因旅滬同纩無多籌欵不敷放賑懇請設法撥欵救濟等語首由王一亭薛文泰二君允爲撥欵救濟繼由徐乾麟允再撥棉衣三千套並囑將各災區户口究有多少及放賑情形由調查員隨時到會報告唐君答詞允爲照辦並代爲鞠躬叩謝於是開筳暢飲盡觀而散 
[大東門外商店擬組聯合會]  
　　滬南大東門外小橋一帶商店近來步各商界聯合會之後塵亦糾集同志開談話會擬組織一聯合會惟名稱尙未議定業已推定臨時幹事員計十二人籌備進行手續暫設通信處於該處萬成銀樓並派員與各團體接洽 
[紅會南市醫院理事辭職]  
　　中國紅十字會南市醫院開設南市十六舖外馬路創自癸丑年夏季因滬南兵事救護傷兵貧殶後近處居民就診漸多至冬季改設醫院當時由沈會長請葉庚三爲院長楊幼坡爲理事至今六年有餘現葉君已去世楊君向在大達公司管理輪步亦因事務紛繁不克兼顧請求辭職聞已允准於陽曆年終交代云 
[新舞台演劇籌募水會經費預紀]  
　　本城開明公司辦理新舞臺水會已歷有年不募外捐獨力支持惟每年演劇一檯所得戲資藉以挹注茲定於舊歷十一月初三晚由該舞臺諸藝員各獻所長排演雙齣拿手好戲並由客串我頤頤許黑珍等登檯演唱以娛來賓是晚每票售一元收票時每券贈送優待券一紙届時觀劇者旣得視聽之娛又助公益之舉想必前往者異常擠擁也 
[冬節停止辦公]  
　　明日（二十三號星期二陰曆十一月初二）係冬至節經中央定爲中華民國冬節本埠各機關均循例停辦公務公共公廨刑事訟案輪應美國副領事陪審民事訟案英國副領事陪審昨日均由關正會審官分别函知各該再國副領事届時停理讞政一天請煩查照並諭令檢察處由代理史檢察西員將前因條示頭門仰所屬各捕房曁闔署辦事人員一體遵照 
[高昌廟一帶軍隊之防範]  
　　現駐高昌廟之步兵十六團團長王鳴珂以時届冬令正宵小竊發之時高昌廟地方爲軍廠船塢建設之區工匠衆多匪徒易於混跡防範尤宜愼密自應晝夜派兵站崗以防不虞所有各兵士巡查站崗地點劃定東自望道橋起西至裏日暉橋止北以西棚外之鐵路爲界南至沿浦灘爲止皆歸本團所部各營派兵輪流站巡昨日午後在團部集合各營長各連長等會商兵十站崗地點曁晝夜調兵分段巡邏辦法當即議妥定於舊曆十一月初一日（今日）爲始實行辦理 
[昨晚愛來格路之圖刦案]  
　　昨晚十點時有盜鄚數人闖至法新租界愛來格路寗福里七號門牌以問信爲由當由婦人某氏啓門先由一匪袖出手槍圖搶該氏頭上之金壓髮經該氏大喊該盜始畏而逸並放手槍一響事後報告捕房飭探陳順寳前往查勘一週回稟捕頭諭緝該匪到案究辦 
[大達碼頭坍塌之修理]  
　　本埠十六舖南之大達碼頭駁岸因年久失修木樁朽爛前日夜間忽然塌陷二丈有餘幸未傷及人口該公司以該處爲輪埠衝繁之區應速修理以便旅行故已由總理立雇工匠趕緊修築務於半月内竣工 
[殺妻犯監禁七年]  
　　西鄉馬橋農民王阿榮前因無故殺妻楊氏經上海地方審檢廳派員騐明將王拘案訊明終結候判在案前日下午該廳推檢各官開庭飭提王阿榮到案訊供一過當庭判處王監禁七年以儆着即送監執行 
[通緝命案兇手]  
　　蘇州塘口人名阿金者於本月十二號在虹口百頓路一百二十一號門牌明月樓茶館内與向爲銅匠之同鄉人李阿狗口角爭執之下被李用刀戳斃李即逃遁嗣由該管捕房將屍舁往斐倫路騐屍所報由公共公廨中西官會往檢騐諭令棺殮厝壇緝兇解究等情曾誌本報茲經該管捕房查悉李於逃遁時即將百頓路一百八十一號門牌屋内之姘婦及三齡子一同挈去深恐遠避他方日久難獲故特通知公共總巡捕房刑事稽查處於前日發出通緝文一道書明李之籍貫年歲執業以及身材體量派探分投華法兩界官廳請爲一律查緝 
[滬西火警]  
　　滬西勞勃生路華界方面鄉民王小弟家前晚八時許不戒於火頓時火光冲天勢頗猛烈幸所居係草屋山附近鄰人將屋拖倒故未殃及他家當火熾時租界消防隊亦各驅車前往救護 
[幾肇焚如]  
　　前晚十時許滬西义袋角日商上海第三紗廠之油花間内機器中噴火燒着所堆油花幸廠中人多竭力撲滅未肇焚如救火會聞警由中西隊員驅皮帶車到場時火已熄矣 
[順泰錢莊倒閉]  
　　愛多亞路三洋涇橋北首在公共租界沿馬路第四十六號門牌之順泰錢莊係鎭江人蔣寳昌所開自兼經理邇時受羅卜票及股票價之影響虧負十餘萬金遂於前晨倒閉店中祗留一店司與業徒二人蔣携眷逃匿無踪昨日各債户紛紛至該蔣調查出入賬據乃緊要往來流水清簿已被蔣隨身取去所存者祗有無要之賬薄故所欠該莊之欵無處追取現各債權人討論此事必须蔣某親自出現一切進出之欵方可了理云 
[雜貨號學徒携欵潛逃]  
　　滬南十六舖同豐源雜貨號昨日因陰曆月杪向各户收進中國銀行鈔票一千八百七十元又道勝銀行鈔票二百五十元該號遣學徒劉巧生帶同出店阿金携鈔票至銀行兌現詎劉見財起意行至新關之間囑出店前往中國銀行等候自去道勝兌取鈔票出店不知學徒心存不良分路前往至中國銀行守候劉見出店去遠隨帶鈔票遠颺出店至中國銀行守候許久未見學徒前來急回號告知經理即派人四處招尋一面報請各警署及捕房緝捕 
[侵佔公有物之審訊]  
　　醫生周曉峯與本城東街俞天順漆店主婦俞吳氏因界址糾葛涉訟於上海地方審檢廳迭次審理各執未結案内牽涉侵佔公家所有物之鄭春生沈新弟等由審廳移送檢廳訊供收押起訴審判廳請爲公判在案前日下午該廳堵沈推檢各官開庭審理據鄭洪本邑人前清時在上海縣署稅契房辦理投稅事宜凡遇商民投稅經辦手續必分正副二本正稅簿呈繳縣官民家所遺者爲副本不生效力然雖爲副本亦蓋有縣印此次周曉峯與俞吳氏涉訟經年現欲徵求印信向民熟商故將副本呈繳到案核對印信是實沈新弟供稱前清上海縣汪瑤庭在任時奉上級長官命令上海開辦巡警由汪令兼辦其時民人在警局充當書記正在進行購辦器械警服之間忽奉諭巡警歸江蘇巡警道節制汪令經辦各節一律取消故民人在局所辦大小案牘一時無處呈繳因此遺留民家今據周曉峯向民商懇民人爲熱心起見爲將警局案卷取出一份送案反遭收押求鑒問官得供一再駁詰各執如前沈檢察官起而言曰鄭沈二人侵佔公家所有物實犯三百九十二條之罪請爲公判並據被告律師起而辯論良久問官會商之下判將兩被告還押候究 
[僞銀騙洋之控究]  
　　　泳根昨投法公堂控稱日前有婦人張王氏偕甲乙兩人至商人家以租屋爲由旋由甲乙兩人持來僞銀子甚多向我言稱此項銀子係礦中取出欲在商人家鎔化忽又聲稱因有急需將此項銀子向商人暫抵洋六百元隨即贖還商人一時信以爲眞將洋如數交付甲乙兩人取去不料一去不返旋經商人將銀持至銀樓察看始知係屬僞銀受其欺騙故此報告捕房現爲包探楊振富偵悉將張王氏及同黨楊園亭拘案請求重究今將僞銀呈鑒詰之張王氏供婦人向住園亭家日前由楊令婦人偕同素不相識之甲乙兩人至原告家騙洋事後婦人祗分用洋二十餘元是實楊園亭供民人向在布莊街開設積善堂醫局並未令張王氏串騙洋銀實被誣攀並延律師代辯稱此案皆係婦人張王氏個人所作被告楊園亭實不知情豈能根據王氏供詞作爲有罪請求明察中西官判還押聽候查明眞相再行核辦 
[查獲烟土呑没案之近訊]  
　　水警一廳三隊隊長吳憲章等前在淞口查獲價値十餘萬金之烟土呑没由上台查明覆究將吳等撤差並將王慶甫函送法庭訊供不認奉傳原告尹靄卿等到庭對質尹不認告發判交保候查再核在案茲悉此案當發覺時係由省長令飭查究省署方面由軍界某諮議官檢舉現在地方廳已查明眞相除呈報省署外又傳該諮議官到庭審查一切以期水落石出聞此案如能乘公澈究牽涉軍界中人不少云 
[代運烟土之覆訊]  
　　王阿卿前因代人私運烟土數十磅行經法租界黃浦灘被海關洋員查見鳴同一百七十八號一百八十七號兩華捕到來將王與烟土一併帶入捕房旋解法公堂請訊詰據王供民人實在南市柴爿店内爲夥此項烟土係朋友令我送至英界是實判聽候查明實在再核在案昨又傳訊先據捕頭稱查得王實在柴店爲夥請核當據柴店主江寳蘭稱王實係商人之夥是晚王於十一點時送出是實海關洋員稱是晚查見已有十二點時顯見不符中西官判退去聽候復訊再核 
[婦人賣烟之科罰]  
　　婦人王黃氏家私設烟榻容人吸食鴉片事爲法捕房捕頭查悉於前晚帶同包探前往該處抄出烟具帶入捕房諭令存洋出外候究昨日傳解法公堂請訊捕頭稟明前情詰之黃氏供認賣烟不諱判罰洋二十元充公以儆 
[迷路男孩似有疾病]  
　　閘北四區崗巡前日查見迷路男孩一口年約四五歲身穿白衛生衫本廠布單袍頭戴元緞帽脚穿絨棉鞋帶回警署後詢其姓名年齡住址家屬該孩不能言語似患有病症顏署長諭送濟生醫院療治再行查核 
[被告交保候訊]  
　　婦人項劉氏在公共公廨呈控程陳氏不還本利洋六百七十元又趙松源控戴西作不理貨洋一百五十元又沈陳氏控齊根林不還借洋一百十八元又趙阿山控施培卿不還米洋八十七元等案於上星期六由廨准飭探捕將該被告等先後傳至公堂稟奉中西官諭令分别交保候訊 
[道尹公署批示兩則]  
　　孔繁邦呈爲循私朦復蔑視聖蹟請求分别究治由呈粘均悉此案現據該縣知事呈復以據調查員報告孔慶珍毀樹製板易價修理墓廟實由孔氏族人多數同意以公濟公辦理尙無不合據呈前情仰即知照 
　　松江縣民沈誠等呈爲玩視烟禁環請飭催拘究由　據呈已悉盛培松等私吸私販違犯禁令旣經該縣飭區查明屬實何以不依法拘究所呈有無别情仰松江縣知事查案核究具報 
[縣署批示七則]  
　　宋金和呈爲私賣豆腐兼設腐攤請迅飭押遷由　據呈周森田仍在原處私賣豆腐又兼設攤售賣故違行規並據該業司董喬桂芳呈同前情應准飭吏勒限停歇如再玩延即予封閉可也 
　　豆腐業司董喬桂芳呈爲奉批查明呈請核辦由呈悉已於宋金和呈内批示矣仰即知照 
　　二十七保北十二圖上圖梱保蔡福堂呈爲臨梱承充頒給諭戳事由呈送圖董保結現届應輪蔡福堂接充蔡福堂係第三梱上届接充期滿之陸連甫原案聲明第一梱因何以第三梱接充仰二十七保北十二圖上圖圖董聲復核辦此批結暫存 
　　客帮香業工人婁忠林等呈爲遵批詳晰聲明環求立案給示保護由呈及抄示名單簡章均悉旣據將籌辦善舉逐項聲叙併稱並不侵碍本帮工規於簡章内加訂聲明經該業公議允洽應准立案並給示遵守嗣後該公所各項善舉應由業董妥愼辦理以孚衆望而維公益是爲至要 
　　藥材業章芝麟呈爲藥業同人議加薪水値年各業董把持請傳署諭飭由呈悉候飭該業董等趕速妥爲調處可也 
　　城廂南市閘北水爐業代表王贊臣李勝先等呈爲公議撤銷行頭另舉領袖請立案給示以維行規由呈及簽名單均悉該商等爲整頓行規起見公議撤銷行頭另舉杭國治爲滬南閘北水爐業領袖旣經同業大多數集議公决應准備案給示遵守以後該業中添開遷閉及發給行單等事應由領袖會同該代表等照章妥辦實行整頓如仍有從前弊混爭訟等事該領袖不能辭其責也仰即遵照 
　　滬南旅館業代表邱崗等呈爲抄呈警廳批諭請准立案給示保護由呈悉旣據聲稱組織滬南旅館聯合會業經同業公允得過半多數蓋章連署並據抄呈警察廳原批示諭續請前來准予立案給示俾資遵守可也 
雜評二 
[湖北解散國民會（訥）]  
　　今日之官廳未嘗不欲息事寧人未嘗不欲消弭地方意外然而觀其行動則又若惟恐不多事惟恐無意外也學商各界開聯合會開公民會游行演講查貨等等官廳不干涉之省則皆安然無事毫無意外反是而加以干涉則無一不激起風潮迨風潮旣起雖欲盡力調停設種種方法以平之而卒不能平蓋其機旣動自無術以遏止也 
　　不干涉之成績旣如彼而干涉之成績又如此則官之欲求地方無事者宜知所取法矣奈何鄂督王占元尙步湘贛閩後塵而爲解散國民會之舉耶 
[法律保証之良好製品]  
　　本藥房人造自來血迭經呈騐註册久爲法律保証之良好製品行銷海内外歷有年所并經呈請上海工部局衛生處化驗曾蒙給與美國派駐上海海軍醫官雷化騐證書西人重視衛生凡配製藥品必經過法定機關之化騐証明諸手續人民始能信用官廳乃許發行也此項證書前已將原文英字縮印銅版登報聲明係於西一千九百十三年四月二十八號上海工部局發出之保證文件内言自來血並無劇烈雜質及他種金類足證本藥工料確實監製精誠惠顧請詳查每瓶盒内之證書即知本藥房自顧名實不以空言欺世也茲錄功效於后 
血枯面黃者　服此紅潤 
血氣衰弱者　服此强壯 
血液淡薄者　服此濃厚 
血衰心悸者　服此安寗　 
血虧多病者　服此康健 
血虚肌瘦者　服此肥胖 
血不養心者　服此神爽 
血不循經者　服此調順 
自來血定價每大瓶兩元每小瓶一元二角詳細功效及服法另載仿單細閱便知 
本藥批售冬令應用藥物象皮熱水袋煖脚壺白鎳壳熱水瓶香洋寗枕式扁圓煖壺熱水瓶各種魚肝油香蜜膠老牌牛肉汁牛汁罐新鮮牛痘苗清爽凍傷藥 
其他自製各種補身治病良藥如助肺呼吸香膠（治咳嗽痰喘）海波藥（治花柳瘡毒）樹皮丸（治遺精陽萎）月月紅（治經閉帶下）女界寳（治經水不調）等均爲本藥房著名出品功效所在久蒙服者推許並運售歐美各國原料藥材醫療器械化學用具照相材料化粧香品一應齊備貨物精良取價克己倘荷各界惠顧零售批發一律歡迎上海四馬路五洲大藥房謹啟外埠五洲分號及各經售家均有批售 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係張叔通先生手書 
異事談 
[創世以來未有之多產雞] [  和仲]  
　　夫鷄之生卵一日中决無超過一個以上者卽近世歐美諸養雞家用特别精良之飼育方法其每日產卵亦不過二枚然已甚鮮今更有驚人聽聞之產卵記錄焉揭載於美利堅紐約之ＴＨＥＬＩＴＥＲＡＲＹＤＩＩＥＴＶＯＬ．ＮＯ．ＳＡＰＲＩＬ１９１９．雜誌上謂有一白色之ＰＬＹＭＯＶＴＨＲＯＣＫ雌雞於一月中產卵有百五十個之多其中七十七枚產於一星期内此一星期產卵最多之一日竟達十六枚云此誠爲創世以來所罕聞譯其大要如左 
　　美國ＷＩＳＣＯＮＩＮ威士干遜州之西某地方有養雞家路德搿斯氏飼養白色ＰＪＹＭＯＴＴＬＲＯＣＫ種三歲之雌雞於去春始每日之產卵自二枚三枚遞增至十六枚路德氏之於此雞非常得意稱爲產卵雞之十而接得各處之賞讚書幾如山積對於路德氏有極滿意之評判云 
　　路得氏最初注意此雞之產卵時爲四月一日是日此雞似頻求產卵之地氏遂置之舍中自後每日產卵二枚乃至六枚於馬槽中氏奇甚屢語於人人家笑其妄後請監視衆方嘆服後有愛禽家笨遜氏聞焉遂訪路德氏親視此雞之生產兩日本地之地方裁判官潑林特雷氏亦與目擊此鷄於四時中產十四卵云是日鄰近之赴觀者達數百人莫不驚爲奇事 
　　今將此鷄自五月三日迄六月四日一月間之產卵數示於次 
日次　產卵數　日次　產卵數 
五月三日　四　四日　三五日　四　六日　五七日　六　八日　四　九日　三　自十日至十九日停產二十日　五　廿一日　無廿二日　六　廿三日　四廿四日　七　廿五日　四廿六日　九　廿七日　無廿八日　十一　廿九日　十三十日　十四　卅一日　十四六月一日　一　二日　十六三日　十一　四日　一然則產卵旣多其品質有損乎曰與普通鷄卵毫無異點并經檢查之結果謂孵化優良其雛性質亦强健 
笨遜與潑林特雷二氏悉就其目擊之狀况載於證明書内因叙述瑣繁故　譯出特爲省略要之此事爲之作證者甚多且有ＤＩＨＥＴ爲之記載定可確實無疑考自古以來未曾有一只中產十六卵之鷄者不料爲路德氏開始各國之養鷄家所受刺激當不小也 
雜談 
[名人風流史（七）] [  瘦鵑]  
伊麗莎白（俄羅斯女皇）（下） 
　　阿萊克西沈酣於極樂天中者又數年日夕與伊麗莎白握手言歡樂而忘死其寢處花團錦簇在伊麗莎白寢殿之次固無異同處一室朝中每議軍國大事阿萊克西亦與坐伊麗莎白之右發一言羣臣咸唯唯斯時爲狀蓋儼然爲俄羅斯皇帝矣阿萊克西夙患痛風之症每病作伊麗莎白憂惶無已輒臨榻看護夙夜匪懈其温柔懇摯處則宛然慈母之於愛子也 
　　一千七百六十二年伊麗莎白疾革阿萊克西遂亦茹悲退休隱居村市中不復問國事嘗語人曰『吾之退休因深愛女皇也彼旣上賓於天吾尙何心戀此榮華今者隱居村墅嘯傲自放亦足云樂苟當年即得與女皇携手下野同度蕭聞之歲月者則一椽茅舍亦較深宮中爲樂永耳』 
　　阿萊克西退居多年不與人交往夙興夜寐則恒悼念女皇不能自已一日方就爐火讀聖經忽有欵關入者則朝中大臣維朗索夫也云賚新女皇喀瑟玲二世命來將錫以至高之皇位惟須示以當年與伊麗莎白女皇大婚之證阿萊克西盛怒而起曰吾固窶人子非生而爲伯爵爲大元帥者幸荷先女皇陛下隆寵得有今日夫以窶人子而至此不已足耶先女皇拔吾於泥淖位之其次深恩銘骨誓畢生不之忘今者市恩於他人匪特無以對已亦將何以對先女皇者』語至是遽起而入他室挾文牘一巨束出一一投之爐火顧謂維朗索夫曰『子曷返報今女皇謂吾爲先女皇至忠不　二之奴隸無復有他先女皇何人亦安得自忘其九五之尊而委身於一賤奴哉大婚云云請勿復言』維朗索夫無已遂磬折去阿萊克西之所以諱莫如深者無他蓋欲保伊麗莎白尊嚴毋爲國人竊笑耳居數載阿萊克西遂卒而臨終之頃尙延在殘息微呼伊麗莎白名也（終） 
劇談 
[仙韶寸知錄（續）] [  天亶]  
　　花報瑤臺一劇爲旦角之華麗戲李湘蘭（朱蓮芬徒）亦能演之大抵坐科未終之角演旦角戲此劇必在其列 
　　劇之韵脚謂之十三大折譬如李陵碑之原班（盼姣兒）是由求折文昭關之西皮快班（過了一天又一天是言前折取城都之搖板（適才王累進宮報）是苗條折捉放曹之西皮慢班（聽他言）是發花折駡曹之搖板（曹操把話錯來講）是江揚折清官册之搖板（一更一點月東升）是人成折魚腸劍之快班（行過東來又轉西）是一吃折斬黃袍之二六班（孤王酒醉桃花宮）是隆東折逍遙津之倒板（父子們坐宮中傷心落淚是灰堆折武家坡之倒班（匹馬離了西凉界）是懷來折浣紗記之二六板（未曾開言淚先落）是梭波折挑袍之原班（掛印信封黃金來去清白）是跌雪折獻西川之搖板（曹賊　言發了怒）是圖蘇折素喜京劇者對於此折脚說明頗爲珍貴然即此十三大折之來源無論伶人票友均未能說出所以然者且梭波與圖蘇有何分别或曰當然從上去兩音判之何以言前折内可以收入圓完等字與灰堆折内之酸字懷來折内之寒字等濛渾乎此所以京劇不足貴有聲　韵究不足登大雅之堂近聞指崑劇韵脚亦謂之折者大謬不然崑腔之韵平上去三聲通押分爲十四類以柴虎臣所著之古韻通爲依歸曰銅鐘韵（李玉田韵切謂東董韵平聲之一東二冬上聲之一董二腫去聲之一送二宋屬之）曰江陽韵（李玉田韵切謂江講韵平聲之三江七陽上聲之三講二十二養去聲之三绦二十三養屬之）曰支思韵（李玉田韵切謂支紙韵平聲之四支五徵八齊上聲之四紙五尾八齊去聲之四真五味八霽屬之）曰虚渠韵（李玉田韵切謂魚語韵平聲之六魚七虞半上聲之六語七　半去聲之六御七遇半屬之）曰佳麻韵（李玉田韵切謂佳蟹韵平聲之九佳半六麻上聲之九蟹半二十一馬去聲十卦半二十二禡屬之）曰回灰韵（李玉田韵切無平聲之九佳半十灰上聲之九蟹半十賄去聲之九泰十卦半十一隊屬之）曰新存韵（李玉田韵切謂眞軫韵平聲之十一眞十二文十三元半上聲之十一軫十二吻十三阮半去聲之十二震十三問十四願半屬之）曰盤喚韵（李玉田韵切謂寒阮韵平聲之十三元半十四寒一先半上聲之十三阮半十四旱半十六銑半去聲之十四願半十五翰半十七霰半屬之）曰闌珊韵（李玉田韵切無平聲之十四寒十五潸十三覃十四鹽十五咸上聲之十三阮半十四旱半十五潸二十七感二十八琰二十九豏去聲这十四願半十五翰半十六諫半二十八勘二十九艷三十陷屬之）曰天先韵（李玉田韵切無平聲之一先半上聲之十六銑去聲之十七霰屬之）曰蕭豪韵（李玉田韵切謂蕭篠韵平聲之二蕭三肴四豪上聲之十七篠十八巧十九皓去聲之十八嘯十九效二十號屬之）曰歌枯韵（李玉田韵切謂歌哿韵平聲之七虞半五歌上聲之七　半二十哿去聲之七遇半二十一筒屬之）曰庚靑韵（李玉田韵切謂庚梗韵平聲之八庚九靑十蒸十二侵上聲之二十三梗二十四迴二十六寢去聲之二十四敬二十五徑二十七沁屬之）曰尤侯韵（李玉田韵切謂尤有韵平聲之十一尤上聲之二十五有去聲之二十六宥屬之）格律精嚴者新存與庚靑絲毫不相假借李笠翁十種曲創不分新存庚靑之格於是亦爲十三類遂有人謬指則京劇之十三大折矣 
新聞拾遺 
　　燕春之三齣武戲長春燕春茶園於日昨十三號晚演四杰村名角刀馬旦王春翠扮作鮑金花與廖家兄弟咬戰之時一時不愼被一花臉一槍刺入王春翠之眼部當時昏倒嗣經十三鳳（係王伶之妻）扶起歸回後臺後花臉陳俊廷折根斗將臺板踏毀弔於臺下將頭部跌傷該場完畢續演翠屏山小滿堂扮石秀張瑞仙扮酒保酒保將刀賜與石秀並言石伙計有酒你不哈上兩盃一句未畢被石秀一刀砍於張瑞仙之背後雖未致命亦已受傷可謂險矣 
　　新騙術澄海人陳某汕頭之棍騙也衣服樸潔裝成一殷實商賈模樣昨日用瓦片磨成龍圓包成六七貫置篋中携至長春藥材行聲言欲購大批參茸將篋置櫃檯故炫其之重量行伴初不知其僞意爲巨賈招待殷勤且留便飯飯後陳即將篋交店夥收留言將出街購物篋裏龍圓未便找換向賬房假銀七八元俟返來買貨時一併找算等語該行夥伴老於商賈當即知其有暴遂不允借强令開篋點過銀項而後爲之收留陳又詭言鎖匙失落語帶支吾基僞逾顯該夥遂戕其扭送西路警署押候後將篋開視則所謂龍圓者果皆瓦片磨成者云 
　　一產三女之奇聞省城大鐵匠巷住户王來德年老無子其妻忽腹大乳下至分娩時竟產三女伊家道貧寒迫於衣食欲溺其二經該區警察查知乃止之噫一胎雙生吾嘗聞矣至一產而竟得三女誠不可多得之數也然三女爲粲亦韻事也 
　　孩子生子之奇聞友人自祁縣來談云該縣楊樂圃村有王姓者其子年十二歲聘定三角村安姓之女爲配年僅九歲去年喪母安某即送女於夫家突於日前產一男子與成人所生者無異亦一奇聞矣 
小說 
[畢竟爲何（四）] [  碧梧譯]  
　　那電報生見他又來了知道又有甚麽事并見他走來的時候仍不住的回轉頭去望他夫人不知是怕他還是恨他那種情况敎人看了忍不住的要笑可是錫法司脫先生反起面孔非常的莊重等把電報稿子寫好就遞給電報生只見上面寫道『哀利頓站長鑒必須用純潔牛乳誤則僨事不淺』又聽他低低說道這回總可没事了可眞把人嘮叨死了說着就要走去電報生却喊住他道且慢如果哀利頓站長有覆電來敎我送到那裏去你須得把地方告訴我錫法司脫先生道這却問得不錯你就送到萬歲旅館去好了 
　　半點鐘之後錫法司脫先生正和他夫人在萬歲旅館進餐只見侍者送進一封電信來錫法司脫先生連忙拆開觀看却是哀利頓站長拍發來的上面寫道『謹如尊囑食以純潔之牛乳惟彼不能自食吾以羹匙進之亦難下咽吾測　狀似已病矣或爲驚風症特此電告』錫法司脫先生方纔看完不由得高聲道這是從那裏說起咧他夫人聽了還不明究竟連聲問道你有甚麽這樣難道鬧出亂子來了麽錫法司脫先生也不回答就把那電報遞給他他接過來看了一遍也就失聲道有這種事麽我那可愛的錫法司脫咧你可眞苦了又向他丈夫道不是你很心把他留在待車室中那裏會有現在這些事這都是你的不是倘然錫法司脫眞個因此得病竟致死了我可决不與你干休錫法司脫先生硬着頭皮辯道錫法司脫我平素也很喜歡他我那會很心把他故意留在後面不過是一時忘却罷了錫法司脫夫人道你應當忘却麽這一些事還記不得還能算個人麽現在我也没工夫同你拌嘴你讓我趕快回去好了錫法司脫先生道這個我可不能爲力因爲十點三十分鐘之前没有火車錫法司脫夫人道没有火車就坐馬車難道不能麽錫法司脫先生道這却不能這裏離開哀利頓有二十五里路坐馬車須得四小時纔可以到錫法司脫夫人道四小時可等不及我那錫法司脫旣得了驚風症性命就在頃刻那能躭擱這許多時候你必得替我想個主意纔好錫法司脫先生想了一想道汽車可好麽錫法司脫夫人道汽車咧走得太慢我不要他正說的時候侍者又送進一封信來仍舊是哀利頓站長的錫法司脫先生拆開一看還没看完額頭上的汗珠已同黃豆一般大小一粒一粒滾將下來他夫人看他這樣知道又有甚麽變故高聲道信上說些甚麽可是錫法司脫死了麽錫法司脫先生喪聲道死到不曾你且看了這信就明白了錫法司脫夫人就連忙讀道「頃有婦人來携錫法司脫堅欲偕之去并謂其名實爲達拉而非锡法司脫吾以旣受君託竭力阻之惟錫法司脫似亦識此婦人願與之去者刻婦人已喚警察至吾幾無法阻之如何速電示」 
[自由談之自由談] [  不冷]  
　　發表事有不可不發表者亦有不必發表者所謂不必發表者非秘密也不必以自己應行之事告之不相干之人耳故發表之方法不可不稍事斟酌 
 
 

Page 15

 
 
   
 
 

Page 16

 
 
   
 
