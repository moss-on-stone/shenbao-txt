# 1892 - 89 - 4906806

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[原底繪圖列國開印啓] [  點石齋代啓]  
　　繪圖列國前係洗紅舘託點石齋代印繪法精妙紙墨匀凈不脛而走現有射利者卽將點石全書翻印出售或將圖像附入鉛版以充石印其美惡不待細言明眼人自能鑒别茲洗紅舘囑點石復印另加圖記以辨眞僞俟出書日再行登報如有預定者價可從亷此佈 
[西報錄瑪高温先生信因書其後]  
　　美國之惡我華人也亦已久矣彼其意初非與華人有仇特以華人至彼值廉而工勤漸以奪美國土人之生理故因羡生妬因妬生恨因恨成讐於是乎先則酷之虐之苛待而刁難之繼而毆之攻之焚之殺之不使其有一日之安居其先不過傭工諸人之私怨漸而政府亦不敢拂衆人之意阻止之驅逐之千方百計其視華人也不啻爲毒蛇猛獸絶不顧義理之所安此事見於報章者非一次余之發爲狂言折以情理盈篇累牘亦旣不止一次以爲美國政府尙且附和隨聲亦與諸傭人如出一口意必通國皆然凡屬美人無不以驅逐華人爲快者乃昨閱文匯西字報見有醫生瑪高温先生致書於該報館大略謂美國總理大臣不准華人入境此理殊覺不通自通商以來華人之往外洋各處者未聞有阻假如美人之來華與華人之赴美其數適足相抵而使之平亦無不可云云閱竟不禁太息而起曰此眞所謂不平之鳴矣夫瑪高温先生固美國之人而以醫生在中國僑居以行道者也以美人而談美事必且左袒本國而獨於此事若有不滿於其總理大臣者是固衆人之公言非一人之私言也夫美國之所以禁阻華人者曰奪其土人之生理也曰美國財源將流入中國也曰華人皆因陋就簡足以汚美國之地方也華人之赴美者傭工食力之人爲多其先因舊金山招工開墾故聞風而去不數年爲美國開成大埠其取值也較土人爲廉其作工也較土人爲勤故美國之富商大賈凡有工作之事皆樂用華人土人不免有向隅之歎　而久焉遂深恨夫華人殊不知華人之作工於美國美人自招之非華人之强欲厠身而入也土人自己不能習勞耐苦而反恨他人之能習勞耐苦此則所謂盜憎主人之見顧亦僅可以使本國之富商大賈不用華人不應驅逐華人而不令入境也今美人不能自禁用華人之人而一以阻拒華人爲事抑亦思美人之來華者華人待之何若而竟不一反己自思乎美人之言曰華人傭工於美所得工資初不肯用於美國悉數寄回中國則是美國之漏巵將來美國之銀錢皆將漸漸流入中國非美國之利也然華人自奉雖儉而亦必須果腹而後可以用力每日日用之資則固仍在美地不過節衣省食寄回家中以養其老小是亦情理之常美人之在華者又豈置故鄉家屬於度外乎其有挈眷而來者華人亦豈無挈眷而去者乎美人又言華人樸　不喜潔凈飲食起居皆取簡陋故凡華人所居之處每多穢氣與美人臭味殊甚差池譬之薰蕕不可同器也然人生世上居移氣養移體彼華人倘得厚俸日食之外所餘尙多則亦孰不欲勤加修飾者美人在華者亦不乏人當亦曾見中國之體面人其修潔有不殊乎美人者矣今在美之華人則大半傭工食力之流其工資除食用之外尙欲竭力節省以寄家用是安得不因陋就簡美人亦有爲船上火夫者其穢濁且更甚於華工抑何不一爲對鏡也且華人之取值廉非眞不欲多取也美人雇用華人倘能給以厚資亦孰肯辭多就少特以美人之僱用工作亦莫不貪便宜其出資也於華人則少之於土人則多之而其用人也則又多用華人而少用土人此亦不過爲省費起見初非有愛於華人亦非有憾於土人華人之取值旣廉則所得無幾又豈有餘資以自致修潔是亦素貧賤行乎貧賤何害於美人哉若以爲臭味不同則爾爲爾我爲我雖袒裼裸裎於我側爾焉能浼我乎然而美人之於此事處心積慮已非一日雖崔惠人星使反覆辯論幾於舌敝唇焦而終不能見聽此則殆有自外生成之意近來則如英之新金山以及火奴魯魯等處皆有步美人之後塵者美人且甘於作俑如此不亦大可異耶美人如瑪高温先生者其亦所謂鐵中錚錚庸中佼佼者乎 
[宫袍湛露]  
　　吏部爲知照事詹事府左右贊善二缺前經翰林院將應行引見之編修王錫蕃徐致靖張仁黼華金壽鮑臨檢討李昭煒編修李聨芳陸繼煇汪樹烈高廖恩陸寳忠潘烟年管廷鶚龐鴻文陳思霖洪思亮楊佩璋周齡孔祥霖檢討廖正華等咨送到部現本部於二月二十三日帶領引見相應知照貴院傳知各該員是日五鼓穿天靑褂備帶元靑褂補褂佩帶對子荷苞手巾赴西苑門外六項公所吏部公所内書到聽候排班帶領引見萬不可悞因用印不及徑行白片○廣西巡撫馬玉山中丞將藩庫截至光緒十七年封印日實存銀數於十二月二十八日親赴庫中逐一盤兌委無虧短加結咨報戶中備查二月二十二日經差弁赴部投納結文内開計光緒十七年封印日止廣西藩庫實存正項銀一十五萬三千六百三十六兩八錢六分九厘九毫八絲四忽三微實存雜項等欵銀一十二萬三千二百八十六兩四錢三分八厘二毫四絲三微實存减平銀一萬五千五百九十四兩一錢四厘八毫三絲九微以上三共存銀二十九萬二千五百十七兩四錢一分五絲五忽五微○兵部爲知照事武選司案呈現出有西直門門千總一缺應歸二月分由部銓選查有在部投供之候選門千總長春應行擬選此缺相應知照廂白旗漢軍都統轉飭該員於二月二十五日黎明赴天安門外朝房伺候掣簽不准不到○吏部爲知照事所有揀補江西道滿監察御史一缺本部於二月二十三日帶領引見相應知照貴衙門傳知刑部員外郎穆騰額太僕寺員外郎富通阿吏部郎中和福於是日五鼓穿天靑褂備帶元靑褂補褂並佩帶對子荷苞手巾赴西苑門外六項公所吏部公所内書到聽候排班帶領引見萬勿遲悞因用印不及徑行白片○二月二十四日寅刻廂紅旗芬護軍統領車諭親臨東安門内南池子正白旗侍衛教塲揀選空銜護軍校藍翎長各一缺挑補七個甲喇護軍二十二缺並考騐應入本屆軍政之止副委護軍叅領空銜花翎護軍校等馬步騎射以憑出具考語保　卓異先期傳令應揀應挑應考各兵丁員弁屆期赴彼預備○ 
 
 

Page 2

 
 
軍機處爲片交事二月二十三日軍機大臣面奉諭旨本日引見之截取知府山東道監察御史劉桂文著於本月二十五日預備召見欽此欽遵相應片交吏部轉傳該員於是日寅刻在西苑門預備召見○補行覆試之順天等十省舉人於二月二十四日五鼓時進内鵠俟于中左門堦下旣而由署禮部侍郎張樵野少宗伯點名給卷各給官板詩韻一本每十人由稽察秀護軍統領吉啓門放入計共四百八十八名循例試以文詩各一並由御膳房製備餑餑每人分給十枚軍機處派役於殿外預備茶水俾文戰之餘以供消渴下午陸續交卷而出至申刻凈塲後監試王大臣以黄紙裹束試卷每五十卷爲一束彚送南海萬善殿暫存以備詰朝欽派各堂憲在彼閱看擬列等第進呈兹敬將欽命題日照錄於左文題仁者如射詩題賦得學校如林得都字○吏部爲咨行事騐封司案呈本部具題管解京餉五萬兩以上依限解部交清無虧之領解官浙江補用知縣王毓藩准照例給予奬叙二月十九日奉旨依議欽此欽遵合將原奏抄粘咨行浙江巡撫查照辦理○值年旗准兵部爲轉行事禮部咨取三月初八日田村暫安處佳貴妃金棺前行清明禮致祭需用擡送肉槽披甲十六名看管章京一員應行值年旗轉行該旗照數派出並將派出官兵花名清册開送禮部點名後齊赴宰牲處預備等因相應行知值年旗轉行查照○吏部爲知照事考功司案呈本部具題請將籌解奉撥光緒十六年京餉依限批解清楚之升任長蘆鹽運使現任廣東按察使額勒經　准予奬叙請旨施恩二月二十一日奉旨額勒精額著加一級餘依議欽此欽遵到部應將原奏抄單知照廣東巡撫轉行查照○會典館示傳吏部送到畫圖謄錄宫史久榕吳以楩二員務於三月初一日親身赴館騐到勿得自悞 
[京江火患]  
　　鎭江城南小校塲每有客民棲息鳬茨一望棋布星羅上月二十七日上午時突遭回祿之災所幸灌救者多隨起隨滅否則茅龍一道又將破壁而飛矣○翌日黄昏後駱駝嶺下某棧房又不戒於火時適封姨輕薄大肆淫威以致祝融氏意興益豪烈焰騰空不可嚮邇及警鑼傳報各水龍後先爭來灌救多時始得告熄雖未殃及隣右而五楹棧屋頃刻化爲灰塵矣 
[漢口火災]  
　　本月初二日晚二點鐘時漢口蘆蓆街某席鋪中人某甲因吸水烟遺火席捲是時人皆熟睡甲亦未加檢點卽解衣緩帶擁衾而臥栩栩然化作莊周之蝶游遍漆園未幾火勢蔓延霞光萬道警鑼報處各宫皆命駕而來闔鎭水龍飛往援救至三點二刻火始漸衰是役也焚燬店鋪三家有三人在火中斃命嗚呼哀哉 
[晝錦回鄉]  
　　卸任閩浙總督卞頌臣制軍過滬情形已登前報本月初四日午刻節抵揚州坷里文武印委各員均至河千恭迓制軍隨命輿入府第傳聞小憇數日卽擬下鄉展拜松楸然後起程北上云 
[定期賽會]  
　　寍波都神殿供奉五都元帥每逢四月間出巡兹聞會中首事已於三月初一日在都神殿邀集各會柱首會議定於四月十一日至十四等日仍照舊章舉行會事刻已徧貼知單矣 
[示期甄别]  
　　寗波月湖書院肄業生童每年甄别一次今聞寗波府胡練溪太守定於三月初十日甄别除飭監院照章備辦外已出示曉諭諸生童一體遵照屆期齊集聽候命題考試 
[密查小票]  
　　杭垣吕宋小票爲害甚矣高坐堂皇者屢欲禁止而終不果行去年秋間臬憲札飭府縣出示嚴禁不料售票者議集番餅六百枚爲廣大神通之術遂使煌煌告示匿而不發今春二月二十八日忽有翎頂輝煌者乘藍呢二人轎跟隨六七人至下皮市楊凌子巷口刷印小票處初入門時直入正廳並無小票形跡查至左首廂房内見有印票機器兩具印板四塊當時印票主人丁某已聞風逃避卽將夥友兩人及印板携帶而去所有機器飭該處地保看守有知其事者謂轎中人係水師營某叅戎也因衙署差役易於舞弊奉憲密諭暗中察訪已非一日此次一舉成擒想當認眞辦理市獪之不幸實鄉愚之幸也 
[武林宦轍]  
　　金衢嚴道唐觀察升任貴州臬司已紀報端兹聞觀察因本任公事尙未辦竣卽於某日出正陽門由上碼頭起程仍回金衢嚴本任俟事竣後再赴貴州新任○前紀候補府張太守琳代理杭州府事現聞藩司劉方伯札委處州府陳六笙太守署理云○上月二十七日己刻糧道世儲憲由武林門下碼頭登舟啓行各員恭送如儀○新授温處道趙展如觀察舒翹於上月二十六日晉省翌晨八下鐘至撫院謁見崧振帥略談數語卽回羊壩頭晉升堂客棧暫駐襜帷○前任杭州府李伯質太守甄别東城講舍尙未評定甲乙聞訃後卽將卷册移交代理杭州府張太守琳擇於二十七日委大挑縣及卽用縣候補縣九人在府署花廳分閱當晚銷差想卽日可以出案矣 
[金陵書院紀事]  
　　二月二十三日督憲甄别惜陰書院是日經解題春蒐秋蒐解賦題綏萬邦屢豐年賦以題爲韻詩題東風解凍得風字田家雜興不拘體韵又府憲甄别魁光書院由山長秦伯虞先生代出賦題王維齎琵琶至公主第歌鬱輪袍新曲賦以獨奏新曲號鬱輪袍爲韻詩題岸轉靑山背人去得靑字紅梅七律二首限江字鹽字韻二書院與課　共計八百餘人二十七日文正書院師課鄧山長命題四書題孟子曰今有無名之指屈而不信四章賦題王生爲張廷尉結韈賦以賢王生而重張廷尉爲韻向例次日交卷因二十三日督憲課試惜陰二址四日午前委差弁到府署提卷時諸卷尙未彚齊延至午後三點鐘方送往督轅李小軒太守大怒立將執事門斗數人發縣懲辦是以此次課期門斗頗形惴惴交卷較平日更早云 
[丁簾笛韵]  
　　金陵聚寳門有陳翁者年逾花甲以小負販爲生前數年娶一少婦碧玉年華緑珠　韵陳嬖之不啻掌上珠心頭肉也婦嬝娜其姿輕浮其性有似三春柳絮隨風飄舞逐水浮沈輕薄少年偶解登徒子之囊便入楚襄王之夢鴛鴦野合不僅卅六成雙矣二月下旬某日欲從無賴子私逃恐爲翁偵知未能遂意擬將翁毒斃購紅信於某藥店店夥知其蓄意不良密告翁使善爲趨避翁歸家徧處窮搜旋於其腰間得之婦猶飾詞强辯謂留爲藥鼠之需時里人已知其事激成公憤鳴知地甲聨名具禀於江寍縣署代理縣事王秀山明府准詞後立卽飭差提婦到堂見其抺粉塗脂明眸善睞輕社之態流露於眼角眉梢知非痒類呼幹役褫去衣服僅存小衫一件用藤條鞭　至一千二百下方命住手膚色晶瑩已染脂痕點點明府　翁曰此等蕩婦留之必成禍水本縣擬發官媒變價汝願否翁連呼靑天叩頭而退○石頭城外有木橋甚高大遠而望之如長虹之臥波時有游人憇於欄杆之上　前　甲乙二人負薪入城藉覓蠅頭微利中途疲乏憑欄而坐俯瞰清波宛然在自乙下地小遺立於甲前共談一事頗有指天畫地之樂甲忽高踞橋顚語涉調笑乙知其謔已舉手中竹扁擔僞爲欲擊狀甲欲退避用力稍猛兩腿不能自主脚向上而頭向下砰然一聲已落波中乙急呼漁舟援救見甲頭顱已在石上觸　水由傷口灌入痛極不省人事一息奄奄移時卽斃後由鄉人舁回不知作何了結或云死者余姓係乙之妻弟云 
[醫生拐騙]  
　　記云醫不三世不服其藥誠有慨乎其言之也邗上世醫固不乏人而一種輕薄少年四書尙未讀完便爾習醫習僅數月略記湯頭歌訣便爾掛牌行道若此類者比比皆是卽如南皮市街有杭某者術旣未精性更佻達翩翩華服知比潘安有延請者必視其門第何如非富商大族不肯輕往旣往必曲意逢迎殷勤獻媚諸般醜態久爲同道所不齒然鄉愚村婦以其排塲闊大多目爲良醫每早就診者門常如市上月杪忽見醫室門首魚鑰雙銜人多不解嗣聞其因案遠遁係舊城有少婦某氏爲二豎所侵延杭診治不止一次幸獲痊愈共謂先生妙手 
 
 

Page 3

 
 
　春氏母家亦住城内一日忽遣女傭至謂女恙新瘥接女歸寍藉以調養其時氏夫某中遠出未歸家中房屋雖多而人口則甚寥寥姑媳二人分住前後進氏因母遣人來接遂至前進禀白於姑立帶女傭並已房内服役之某嫗乘輿而去姑不爲意逾數日氏夫某甲忽從遠道歸人室不見爲之愕然詢之母知妻已歸寍旋遣人往接比至外家氏母譁然曰汝家太太瘋耶我幾時接女歸寍使者回報甲不覺駭然大呼怪事旣而念及當日係女傭來接今女傭何在復向外家根問氏母曰已於前日告假去矣中心知有異遍向親友家尋覓蹤跡杳然甲籌思至再忽憶房内服役之某嫗係某官媒引薦遂向官媒追究謂爾薦之嫗將我家人拐去爾必知其底藴限汝卽日交人否則送官懲辦官媒惶駭無措懾於威勢不敢倔强只得派夥分路尋緝逾數日果偵知下落蓋嫗與氏皆在杭家先是杭視疾時已與氏目挑眉語暗裏輸情所恨心已犀通身無鳳翼未得遽諧好事俄生一計與氏母家女傭串通詭稱接女歸寍將氏誘出藏諸密室夢入巫山原擬略住數日卽行送回不科氏夫驀地遠歸迅雷不及掩耳遂致鳥飛不返花落空悲甲及氏母旣慚且怒恨不生啖二人之肉蓋兩家皆係遙遙華胄雖不欲涉訟公庭致貽帷薄羞無如巷議街談業已喧傳殆遍甲知事難掩飾遂將嫗等送宫懲辦官接稟後赶急飛簽提訊而杭已聞信遠颺去如黄鶴矣現尙四處查拿不識能拘獲否說者咸謂杭某劣跡多端屢施詭計此次竟假診治之名引誘良家婦女奸淫拐騙無惡不爲醫道至此愈不可問矣固宜當局者欲食其肉聞風者髮爲之指也 
[釜底游魂]  
　　德化匪徒陳拱作亂經孫庚堂軍門帶兵數營圍剿該匪不敢抗拒遁入山内負嵎死守前經搜陳拱之弟陳衆正法匪衆亦卽四散惟陳拱之黨百數十人藏匿深山欲伺隙而動逃往外洋無如兵官在山外扼守甚爲嚴密由是計不得遂數月以來杳無確信日前有德化客至厦門言陳拱一家老幼妻婚已先後自盡而陳拱手下數十人深藏不出閩泉調剿兵勇仍有多營在彼駐紥以圖陳拱費日曠時不知何日始能擒兹小醜明正典刑 
[滬上官塲紀要]  
　　昨日官塲接得金陵電報云兩江總督劉制軍定於本月二十八日出轅來滬大閱擬以高昌廟製造局廣方言館爲行轅○新任四川藩司龔仰蘧方伯來滬後定於本月十二日赴金陵携眷往罰履新 
[淞南瑣記]  
　　本邑南市花衣街敦仁里門者某甲於昨日清晨持飯籮至毛家弄外碼頭淅米適有划船上小孩在浦灘嬉戲將米碰翻甲怒扭孩揮拳并踢以足旁有數小工搬運木植見而大抱不平將甲攅毆移時始得釋手甲受傷昏暈立足不牢一欹側間墮入浦内旋經旁人救起狼狽而回○有阿標者南市十六鋪一帶著名棍徒也横行不法詐擾閭閻稔惡數年擢髮難數前日行至大東門外護城河畔與車夫某甲互撞卽大聲辱駡謂何物蠻子尙不知　老子手叚耶甲亦不肯低首下心遂互扭至十六鋪控訴地甲夙知阿標非易惹者立卽出爲調停阿標忽稱失去洋銀一元小帽一頂地甲再三理勸令甲如數給償甲謂我頭顱已傷衣服亦破尙欲受其訛詐是流氓之勢太横而小民之苦難伸矣遂堅却之旣而地甲復央甲之友人墊付洋銀一元二角始寢其事 
[送殯誌儀]  
　　李苕溪孝廉靈櫬日昨回籍例用旗鑼繖扇銜牌僧道鼓樂功布亞牌方相氏明旌亭之類罔不畢備並有中西巡捕爲之照料由鐵馬路寳順八里發引繞道四馬路寳善街三茅閣橋法馬路以抵金利源碼頭附江永輪船於是晚開行凡孝廉之舊友同鄉親咸往奠送素車白馬相屬於途聞孝廉因計偕北上道經滬上暫寓泰安棧原擬小住數日卽航海晉京不意偶染微疴漸至沈重病危時始舁至寳順八里公館旋竟不起由其同鄉同年經營棺殮一面電知其家哲嗣三人皆在稚齒未能遠道奔喪其夫人電飭隨行家丁扶柩回籍云孝廉名敬繩四川資州人生長名族早掇巍科所著北崖詩詞亦推傑出方期翔步木天前程遠大忽焉長逝衆論惜之 
[飛車肇禍]  
　　前日下午五點鐘時有十餘齡之孩子手持書包由塾回家行至三馬路美仁里口突有一東洋車飛駛而來撞倒於地痛極昏迷俄而家屬聞信到來舁歸家内後不知所終 
[賽會盛儀]  
　　霪霖經月載道汚泥百六光陰忽逢新霽六街塵凈士女如雲適爲城隍神賽會之期會中人格外興高采烈午後二點鐘時神像繞道道廳縣各署然後出大東門往南至邑厲壇晚間入西門繞道叅將守備署始返廟中帮辦總巡朱森庭明府以縣署雖出示禁除陰皁隸逍遙傘花十景大鑼臂香沿途彈唱之類然仍增華踵事過市招搖深恐游人或肇事端因督率巡局勇丁往來彈壓 
[上海縣署瑣案]  
　　山東候補縣孫暹卽孫幼芝投英公堂控英租界寳善街桂馨里登豐棧主徐仁山卽麻皮阿慶誘同局賭并圖賴所借洋銀二百元蔡太守飭送縣訊辦孫至縣中訴明麻皮阿慶係著名牌九司務并歴訴在某娼寮揮霍情狀前晚袁大令親提覆訊徐供稱小的係蘇州人現在治下開設登豐客棧孫老爺先住泰安棧後至小的棧中臨行房金尙未付清小的素無一面之緣豈肯將鉅資借給實向小的借錢不遂以致被誣大令以原告未經到案阿慶終不肯供吐實情遂著仍還押所候孫到案再核○金祥仁控周奴卽周夏氏誘匿妻子兪氏袁大令提訊之下以兩造各執一詞判令將周夏氏交官媒收管飭金出外自尋兪氏下落以上情節已見去臘報章日來金尋妻無著復投縣求追討日帮審委員宋二尹升座提訊先問徐福泉曰爾係何處人作何生理現住何處來此有何勾當供稱小的係海州人向來小本營生現住治下南碼頭南京街今日來此爲周夏氏作保問爾可知此案情形答稱小的不知惟小的自同治三年來申卽與周夏氏隣居迄今已廿餘載故知周夏氏實是好人二尹曰爾旣不知案中情形不能作保又提姚桂泉訊究姚供稱小的並不姓姚實姓朱名周三家在江北來此多年小本營生與周夏氏隣居氏素來安分守己實被金誣控二尹傳金詰問金奉其父明漢投案訴稱小的係湖北人現在寰泰兵輪船當水手妻子兪氏賃屋南京街與周奴隣居去年兪氏在周奴家與山東人李麻仔同坐吸烟小的以李係歹人將兪氏訓斥數語不准冉往周奴家及至四月小的出外回家見牀上有腰帶一條牀前有男子足印卽向兪氏盤問兪氏支吾不答六月初四日兪氏忽席捲而逃顯見周奴誘　求恩訊究明漢所訴略同周媽供稱小婦人家在江北丈夫於前年病故遺下微資由小婦人放債取利以免飢寒金妻兪氏逃逸與小婦人無干實係被誣叩求明覽二尹以金控拐無憑似難准理現在姑將周夏氏卽周媽仍交官媒收管徐朱無干省釋并著金出外找尋兪氏實在下落禀候覆訊 
[英界公堂瑣案]  
　　浙江湖州人沈宦傳者忘其名前夜有友邀至四馬路文園烟館吸烟及沈宦到時尋友不見乃先開燈以待模糊雙眼半睡半醒致被妙手空空兒將烟槍竊去堂倌曷禮堂索賠洋銀八元繼復减至五元其時沈宦雖往吸烟滿望友人付值是以分文未帶只得將銀表暫行抵押始得脫身旣歸卽持洋銀五元贖表隨遣家丁控諸上海縣及會審公堂二處讞員蔡太守飭差立提曷及司帳人張鳳儀到案訊問之下沈宦遣家丁禀訴前情並稱葛初指家主行竊繼復索賠窘辱情形令人髮指家主無奈將情告知櫃夥櫃夥亦出言無狀請爲懲辦以儆其餘葛供稱小的係寍波人現在文園烟館值堂沈老爺　燈後並不吸烟小的告以隨處留神勿將烟槍失去俄而槍卽不見問諸櫃上先生言盤頂生財時每枝作洋銀五元故請其照價賠補張供稱小的在文園小帳檯司帳烟客失去烟槍應由堂倌　直至索賠若干由櫃上先生作主均與小的無干太守以煌煌紳宦入烟館吸烟堂倌竟敢待慢可惡巳極喝令笞臀二百板枷號半月發頭門示衆張從寛免責嚴加申斥交人保出著繳還洋銀五元給沈宦具領　包探何瑞福禀稱小的拘獲竊賊薛四法細心盤詰知曾連次竊取衣物遂分别起到原贓並搜出洋人呼 
 
 

Page 4

 
 
狗所用之呌號等物恐亦竊來送案請究夏阿狗王阿金王阿三沈阿維均投案請領失贓薛供稱小的係上海人因無恒業餬口無資竊物變錢自知該死惟呼狗所用之號呌及對時表實向親串家借來大老爺如肯法外施仁則世世生生誓當銜結以報矣蔡太守判令管押四月起案之贓給各失主分别認領呼狗所用之號呌存在捕房給還失主○包探黄四福禀稱小的查得孩子張榮榮前因犯竊送回鄉里現復來滬竊取張福江家布衣二襲因拿獲人贓送案榮榮供稱小的係上海人家住北鄉自知法不容寛以後不敢再犯矣蔡太守判令責手心一百下仍送回鄉里贓存捕房給還失主○包探唐寳榮禀稱楊孫氏之子嬉戲於途突被王阿來等撞倒與之爭論遂致互毆氏力不能敵旋被毆傷曾由小的送至某處西醫院據醫生言須閱一禮拜方可痊愈至王等係協興號出店人已由號主某甲理處明白矣楊孫氏訴稱小婦人家在江北兒子被王等撞仆路旁丈夫向之理論王等非惟不肯認錯反又至家尋釁小婦人上前解勸突被將額角擊傷如今事已理明叩求免究王及王阿狗張阿四同供稱小的等俱在協興號當出店因搬運貨物以致悞撞此孩現由號主調停可以了事矣蔡太守著一并送回協興號收管○包探唐寳榮禀稱潘張成家失去小車一輛旋在江扣子家尋獲據江言向馬壽買得事爲小的所知因將一于人解送案下潘訴稱小的家中失去小車一輛現已尋獲求大老爺諭令給還江供稱小的係南通州人小車向馬買得馬供稱小的亦南通州人小車由同鄉人顧姓售下計車價洋銀一元並不知是失贓是以轉售與江得錢八百文尙折耗二百文如今願尋顧交案蔡太守著將馬交人保釋尋交顧姓究追否則先償江錢八百文贓車給潘領去○抱探徐雲香禀稱張林生在清芬堂替某甲做工乘間竊取陸和生釘鞋一雙押錢使用旋經小的拿獲吊出原贓今特解送案下陸訴稱小的係寍波人在清芬堂當堂倌張來替甲做工時被竊釘鞋現在願送伊回籍求大老爺免責張供稱小的在清芬堂替甲做工時因有急需是以行竊如蒙赦宥誓不忘恩蔡太守知古有扑作教刑之法判令將張責手心五十下交陸遣送回籍贓物給還○包探徐雲香禀稱小的緝獲竊賊顧順寳再三盤詰始自認連次竊取衣物今已吊到失贓并知尙在眞如鎭犯竊施子卿周朗如各投案訴明被竊請准領贓顧供稱小的係南翔鎭上人年二十九歲連次犯竊罪無可辭乞賜恩寛俾後日或可攺惡從善蔡太守判令管押三月期滿笞責一百板贓給各失主分别認領○十七號巡捕禀稱昨日小的出外巡行時見徐德林在某處駕馬車飛駛有違禁令喝阻不依爲此拘拿送案徐供稱小的係紹興人現在治下豐興行當馬夫此次如肯從寛則以後不敢如是矣蔡太守判罰洋銀三元充某處西醫院經費○五十一號巡捕禀稱小的巡至福州路見馬夫姚阿水停車當道有碍行人明係違章拘拿送案姚供稱小的係寍波人守候坐客是以停車蔡太守判罰洋銀兩元充某處西醫院經費 
[法界捕房紀事]  
　　前日偷兒某甲掩入小東門外恊成祥烟館竊取烟客某乙之對時表一枚經乙當塲扭獲送押捕房○永安街某　油行失去白臘一件查無影響遂報捕房昨日某包探拿獲竊賊某丙送押捕房定於禮拜二解案請究○前晚吉祥街第五十二號某工粥店内糾衆賭博某包探偵知其事將與賭之兩人拘獲送押捕房○竊賊某戊竊取山東人某已錫茶壺一具經失主扭獲送押捕房　 
[上海六馬路仁濟善堂專電匯解第二批熱河朝陽賑捐啓]  
　　李傅相鈞鑒今接兒子則敬來電云尙未動身災重欵少務求續解今托許紳堃覔津帮客號月内赶匯到津公砝銀五千兩一面請飭賑撫局先行撥交施牧則敬具領親自帶往查放施善昌電禀二月初四日發○今二月初七日辰刻接到施子英由津回電連來兩電均悉中堂接電後蒙飭賑撫局撥墊則敬具領公砝銀五千兩連第一批合成二萬兩備齊現銀卽日起行到彼赶卽查放餘另函禀以慰兹念則敬初六禀 
[開局施醫]  
　　敬啓者敝堂訂於本月初十日停止施粥卽於十六日接辦施醫循照舊章每逢雙日送診按方贈藥特請内外專科分設上下午悉心診治准盡一日之長内科敦請姚君蓉第施君少齋李君佑之唐君子耘郁君笛梅徐君玉山又沈君少庾兼理針炙蕭君酇封兼理痘症外科則請葉君靜川郭君善卿計共十位倘有沉重疾病不能到堂就診者准着人來堂掛號卽代請醫生前往診視仍照方贈藥所有醫金車費皆由敝堂開銷例不取病家分文兹因開辦施醫仍就近在潤德堂藥店發藥第恐遐邇未知特此布告惟是去冬雨雪稀少今春寒暖不常竊恐病症日多且裏外虹口一帶窮檐櫛比一經開局勢必絡繹而來經費鉅繁支持匪易况復毫無恒産亦少常捐籌措維艱深虞綆短所幸者祗靠一文錢愿藉以維持爲此叩求八方君子四海仁人普發慈心共襄善舉善囊大解貧病咸甦施一愿以扶危何妨援手俾萬民而受惠正好推恩况乎爲數無多實屬積功不少心存利濟　有攸歸矣請附報章伏祈垂鑒[  上海虹口元齊堂同人等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[磯春柳]  
　　長江水師提督駐節太平府往年二三月間筮吉出巡上下江校閱營伍本屆尙未聞秉節日期探諸水師中人始知李與　宫保去冬抱病　政體尙未復元春來又爲二豎所乘勢更增劇疏詣乞骸未蒙兪允惟賞假三月悉心醫治想見聖眷優隆刻下除例行　事委由中營副將代拆代行外凡緊要文件仍力疾披閱雖在請假期内不敢少自懈逸惟巡閱一事須俟假滿後假行也○督辦皖南牙厘兼無通保甲總局袁榆生觀察赴金陵公幹於上已之辰乘坐小火輪遄返傳聞觀察本擬上月下浣言旋因念廿九日爲覽揆良辰恐僚屬餽禮稱觴轉多紛擾故特遲遲其行以免繁文縟節云○成觀察起程後關吏將道署重加修整丹靑璀璨耳目一新又以照墻高出堂仞殊不相宜特令攺低一二尺俟工竣後楊觀察卽當擇吉由中江書院喬遷進署○蕪地火災素較他處爲多惟自去冬以迄今春回祿君　晦韜光尙不數數爲患於人識者謂爲保甲巡防嚴密種火匪徒無隙可乘此說尙屬近情乃愚民偏不以爲然羣謂神靈呵護當建醮以答神　一唱百和向江口一帶鋪戶歛資一刹那間已醵得靑蚨六十餘貫洋銀二十餘枚擇於月之初七日起十一日止招致緇流羽士建醮五天金鐃法鼓　徹雲衢是否神靈默佑抑係人力防範之周姑不具論惟以民間有用之金　供方外無家之慾壑急公好羲者肯如此輕舉妄動耶○某洋行輪船前月下浣受雇於粤東米商來蕪裝運米糧裏河駁船正在蜂屯蟻聚駁米上船忽一艙底盤堆小工乘間挖開米包偷米斗餘纏諸腰間被監載粤夥所見立卽扭住飽以老拳該船西人不明其故反謂粤夥不應多事遽飛一掌摑破唇吻鮮血迸流粤商咸抱不平立卽停裝該西人進退維谷急挽某司事出爲排解假座廣肇公所設宴賠罪並備鞭爆八萬在江邊燃放粤號始令駁船重行裝載旋卽裝滿展輪下駛此上月廿七日事也○城廂各鋪團總團丁更栅各夫役工食去冬攺由保甲總局按旬給發嚴整紀綱督令隨時操演並與保甲局會哨巡查變散漫爲整齊聨官民爲一氣守望相助足資捍衛且免長官規畫苦心惟是所定經費月需二百餘千街坊門厘月僅收得一百六十餘千所入不敷所出斷難持久兹聞袁觀察擬俟規畫就緒卽當遴舉地方公正紳士接手辦理作爲官督民辦所有經費或當另立章程量入爲出但一時尙難其人耳○長江通商各埠自去年閙事後隨在皆在西國兵輪駐泊以資保護蕪湖道楊觀察莅任後以紅刺往返通候本月初四日駐泊蕪湖法國英貢斯打兵輪統帶冉奇愛特約同天主堂教士滕伯祿司鐸聨輿進城赴觀察行轅拜會觀察優禮款接談論甚洽次日觀察亦赴兵輪答拜珠盤玉敦楫讓雍容中外輯睦可見一斑○上月廿七日傍晚鑼聲鏜鞳人語喧譁詢之知係城北徐氏花園内草堂數椽被祝融氏稅駕名花數百本盡被蹂躪無一幸免惟園地空曠四無依傍故未殃及居民云○二月廿六七等日韶光絢爛風日晴和好事者就北門外丁橋地方搭臺演劇一時旋閨靜女繡闥嬌娃相與約姊呼姨姗姗其來藉聆一曲霓裳以不負此陽春烟景至下午兩面看臺上愈聚愈多竟致棟折榱崩效緑珠之墜樓者不可勝數墮珥遺簪徧地狼藉是眞所謂樂極生悲矣○安徽學憲吳甫堂宗師去臘莅任命題觀風牌行各屬教官傳令諸生各抒所得限於今年二月底一律繳卷彚由各學申送節轅以便詳定甲乙所有題目補錄於下天何言哉四時行焉百物生焉天何言哉在璿璣玉衡以齊七政　賦得數點梅花天地心得心字五言八韵恭讀聖諭廣訓賦以道一風同邇安遠肅爲韵擬恭進奉敕纂修平定回匪方略表生民首章魯毛異同解王通續命論徽國文公家世賛安漢望溪兩先生合傅海國圖志跋放歌臺觀瀑布不拘體不限韵擬謝眺之宣城出新林浦向板橋詩○蕪湖縣訓導趙春暉司訓鴻以恩科進士部選冷官本屆春圍覆試禀請大憲咨部開缺以遂觀光之願兹奉批准司訓遂卽束裝於二月杪航海北上所遺之缺奉藩轅牌示仍委前署此缺之汪霽坪司訓署理業於二月下浣接篆矣○待詔一流人崇奉羅祖上己日相傳爲羅祖誕辰若輩輟業一天羣赴赭山羅祖殿焚香頂禮約有一二千人每人各輸錢二百文在山門外席地爲裀歡呼暢飲醉後徵逐於紅郊紫陌間閒眺峰巒不啻披一幅李將軍着色山水人生行樂須及時古人誠有昧乎其言之也 
[上海鐵馬路廣善堂今將諸大善士各寳號二月分月捐清單]  
　　唐茂枝翁六元陳善亭翁五元華彰五元李光琴翁三元戴綏之翁三元朱葆珊翁徐棣山翁黄佐卿翁譚幹臣翁王欣儒翁和昌成各二元何瑞棠翁吳春池張金和翁趙馥疇翁韓山羲翁徐俊良翁源利太錦章老悅生老順記新順記南順記義昌成福昌李珊記各一元莊源大六角德大黄省三翁梁煥南翁宏生義成同昌各五角恆泰三角恆生裕生正大恆生大余洪記各二角徐雲岩錢一千金鄭氏太太一千金宏康翁一千壽康莊延康升大晋和餘　衍大彤源惠泰恊源寳和元甡宏元和元愼餘泰源厚康恊康利亨存德立大永豐彚康各六百萬有全可熾各五百愼餘堂四百升陽　其萃樓亦新園春園各三百　運樓沈春記張錦泰廣盛祝源昌元利湧源金合順陳心淵各二百萬興恊成祥永愼各一伯以上共收洋五十三元四角又錢廿一千五百文 
[上海北市仁濟善堂經收南北兩市各米寳行米麥雜糧捐二月二十一日至廿九止第三旬清單照登]  
　　裕昌寳行錢二千六十五文潤和一千四百五十四文仁和利七千二百八十文萬隆八百九十八文元吉泰六千二百三文天元一百八十四文鼎昌源六百八十一文寳泰一千七百八十文葆茂一百三十九文愼益二百三文正義隆四千六百九十七文潤泰一千二百七文萬祥正四百四十四文震大一千一百九十九文長義七百七十八文三穗三百六十九文葆生三百九十八文鎭生四百廿四文衍源一千六十四文生泰三百七十三文元和七百十九文三泰四百七十三文聚泰四百九十六文元泰五十二文南元昌八十七文松盛一千三百四十九愼餘一千一百九十八文愼生二百一文天和三百四十八文和記二百五文萬盛泰一百七十一文公正二百七十二文同泰二百五文甡義九十六文恊隆六十五文和泰三十六文和生廿六萬祥十七協昌泰一千二百四十一穗祥一千二百十二同吉泰六千四百九十二生源一千九百九十一豐和三千五百廿七元昌公三千八百四十愼茂豐一千五百九十六錦祥三百四十二同發七十五晋泰三百零七恆源一百六十五德盛六百九十一義生二百三十九聚源一千一百七十同順二千二百十四永愼和六千七百三十二恆祥一千三百四十五萬順公三千二百四十九乾利二千四廿八北同泰四十一義記公一百四十恊記一百六十豐記八百四十四咸茂二百三十二永順七百八十二唐永愼九十永茂一百十啓昌三五振豐二千三百九十六裕祥一千四百八十三三和三百零五天成義五十七潤元一百三十五恆裕七十餘生七十元生長四百十四同德一百十萬昌一百七十五宏茂三十一萬源二千一百廿六衡太三百八十一昇記一百三十八恆隆四百四十八源順恊五百七錢恆泰八百十七大興合五百廿六同興一百五十九協豐四十九○以上共九十一戶共收錢九十五千廿四文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
