# 1885 - 172 - 4904384

 

Page 1

 
 
[四十三號畫報出售] [  申報舘人啓]  
　　中法相持三載餘至今日而大定十條議欵各省雖經傳誦而山陬海澨容有以未經寓目爲憾者兹特繪成畫幅將所議欵目備録其上以供諸君快覽上年馬江之役中西人均謂孤拔中炮傷身嗣以事無確據人亦未之深信兹謂其甫聞和約畫諾之信卽於是晚死於澎湖舟次不後不先何其巧也想明眼人必有以辨之兩圖俱列入此次四十三號畫報准於十六日出售其畫譜兩圖均係任君伯年所繒後附灘隠漫録圖說一則閱者鑒之 
[經藝淵海出書] [  點石齋啓]  
　　縮本精選經藝淵海爲吳下常安室主人選定交本齋縮印工竣已久海内諸君咸來問訊爭欲購致而主人謹應　　將是書印成之樣重加校勘凡小有舛誤錯落必改正重印是以稍稽時日兹已一律告成准於五月十二日出售定價每部實洋七元不折不扣如有躉售者請至上海棋盤街福瀛書局面議其餘三馬路及法馬路申昌書畫室並各埠申昌號均有發售惟所印無多有志場屋之士勿以筌蹄視之而爲捷足者先得也特此佈告 
[皇清經解石印精本出書] [  點石齋主人啓]  
　　皇清經解全書爲儀徵阮文逹相國選刻解經各家書於學海堂計一千四百卷通志堂後又一鉅觀也咸豐丁巳燬於兵庚申善化勞文毅督雨粤補川之又續刻八卷共訂成三百六十册卷帙繁重繙閱較難携帶舟車尤多不便本齋不惜重價購得阮文逹初印善本付諸照相石印又取勞文毅續刻八卷補抄附入共計七十四家得書一百九十種訂爲二十四册分爲四函其原刻間有舛訛處敦請諸名宿精細核校附録卷末凡三閱寒暑而書成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精縮印則簡而又簡居則易於繙閱行則便於取携於重規疊矩之中得挈領提綱之妙以此問世更無並駕齊驅者矣好古家宜各置一編以俻稽考惟本齋所印無多恐不敷海内士林購取譬如逐鹿捷足者得尚其先覩爲快乎現已躉數售出欲購者請至上洋新北門外新昌泰行法大馬路南申昌號及醇六堂書坊面訂可也此 
[增選藝林三塲備要縮印書出售] [  點石齋主人啓]  
　　國家以四書文取士選本之多日翻花樣洵爲士林揣摹之助惟經義策學祗有單行並無合刊携帶舟車甚不簡捷亦憾事也兹由京都舘閣文社友以校正藝林珠玉三編並續選類皆清眞雅正根柢盤深後來諸選皆無能出其右惜原板漶漫續刊豕魚不惜工資囑託本齋復校再付諸石印合以精選五經正鵠策學總纂近科館律諸作名爲三塲備要後增丁太史曠視山房學庸全章題文以補其缺三塲程式亦列入焉璧合珠聯取携艮便舉業家當亦先覩爲快乎惟是所印無多恐不瞰海内諸君購取計每套裝訂十本實洋二元八角正紙張潔白縮印精美准於五月二十日出售寄存上洋掃葉山房並各省書坊如欲躉購者請至掃葉南北號面議均可此佈 
[蕪友勸速葬說]  
　　鳩江友人馳書告余請著一論以勸人之停棺不葬者此一說也余前已屢論不一論幾於數見不鮮然舌敝唇焦墨乾筆秃而曾無人焉憬然以悟幡然以改者是豈筆墨之無靈哉殆亦積習相沿末由挽救耳然則又何論焉顧蕪友來書諄諄勸勉盖亦身親目擊見澆風漓俗實有愈趨愈下之勢而欲一吐胸中惻隠怵惕之意是亦仁人君子之用心也因就其來書中語點綴其次更敷暢言之或者清夜鐘聲當頭棒喝得有千百中之一二人偶有惻然動念者則亦足以稍盡吾志而蕪友之心亦慰焉來書之言曰近來皖江徽寗一帶地方多惑於風水之說往往停棺不葬每見蕪湖北門郭外荒阡零落朽骨縱横牛羊之所踐履狐兎之所搰藏未嘗不惄焉傷之以爲風水之說始於晉代青烏之書成於郭璞彼爲此書者則必於趨吉避凶遷地爲良之理無不洞若觀火而猶且不免於夷誅命盡今日日中知之而卒不能避之可知其說之不足重矣而况堪輿家言又多後人附會非盡出郭璞之手祇以牛眠馬鬣發科發甲富貴有可操之券專以此等邪說動人聽聞信其說者則亦不過爲富貴二字所歆動因而不顧古人入土爲安之語而親死不葬遍延堪輿妄求吉地以爲何處來龍何處結穴葬之若干年當發科名若而人當得資財若干萬而親之棺則已暴露幾許時矣幸而得一吉地或延他地師覆勘則又稱何處有弊何處有碍不如另尋之爲愈危詞聳聽言之若鑿鑿可據也者於是顧而之他舍此適彼營營攘攘又不知幾何時而親之棺柩將腐屍骨將露矣彼則冥然弗覺悍然弗顧甚至有及身不葬留遺以及其子若孫而二三代屍棺遷延不葬數世之後不但以華屋作山邱而且家業中衰産業易主遂致葉棺於道路抛骨於野田有口不忍言目不忍覩者嗚呼是可忍孰不可忍哉是皆惑於風水之說誤之也且更有不盡惑於風水之說者嘗見有人焉或家頗小康或歲入甚厚出則衣服麗都入則膏粱肥美雖其子若女亦皆羅縠被躬外觀有耀縱費多金而不惜而一語以葬親之事則艴然若有不悅以爲是不急之務此其人尙得謂之有人心乎哉曾有友人某頗知孝思其家有數世祖宗遺棺不葬心有未安嘗婉言於乃翁之前乃翁不以爲然反斥其不知世務其諸兄弟亦聞而非之卽其親族中人聞其所言無不笑之以鼻退有後言咸謂爲無識習俗之壞至於如此誠可慨也此而有以勸之彼方以爲勸之者皆不入耳之談然勸之而不能見聽固屬無可如何之事萬一略有動念則亦足挽狂瀾於旣倒蕪人幸甚來書之言如此是亦痛哭流涕之言也然天下之廣大風氣之澆漓豈獨蕪湖一處爲然哉江浙兩省就余所目擊者已不止數十處道旁露櫬田間棄骨目覩之而傷心問之土人則此等棺柩並非無子孫者也去年嘉興屢有人言及該處停棺不知凡幾洞水之地棺纍纍然累而不墜望之若石筍若鍾乳一遇雨水漲盛波濤拍岸棺則隨水漂流不知何往此等棺柩非其皆無親人者也徒以先時欲求善地暫厝而不卽葬旣而爲日愈久富者貧矣有業者賦閒矣轉輾遷延竟至不能舉喪則雖欲下窆而苦於無資惟有聽之而已若此者又不僅嘉興一處已也嘗聞京師最重出殯其儀仗之絢赫鹵簿之紛繁執事之人不知其數也僧人諷經道士前引羽衣蹁躚袈裟焜燿又不知若而人舁柩者多至三十餘人槓則龍頭車則鳳霎不知其若何華麗也沿途之祭尊鼓吹之喧闐不知其若何熱閙也執紼送喪徒步隨行必恭必敬孝子匍匐扶掖而後行其禮節之繁縟可謂至矣盡矣觀止矣蔑以加矣而一經出城則卽置棺於道左盖其所以如是之排塲者祇以博外觀而已至於棺之何日始能安葬則竟不可知甚至有以道左爲邱隴者其有編茅緝苫覆諸棺上以蔽風雨者猶是孝子之用心焉噫京師首善之地而其風氣若此其壞其他又何論哉其亦思親之養子者何事讀孟子至其親死舉而委之於壑他日過之狐狸食之蠅蚋姑嘬之以至盖歸反壘梩而掩之數語而不澘焉出涕者必 
 
 

Page 2

 
 
非人情彼棄親柩而不顧者固不得謂之人卽惑於風水之說而以親骨博富若貴者亦不得謂之子清夜思之已則飽食煖衣安居夏屋親則凄風苦雨抛骨荒郊能不涔涔汗下也乎余因蕪友來信更爲推廣言之冀發人深省苦口良言其亦有能一聽也否耶 
[本館接奉電音]  
　　昨晨八點鐘時本館駐京訪事人飛電傳來本月十四日諭旨一道敬謹譯登○五月十四日奉旨陳秉和補授右春坊右中允欽此 
[水災電信彚登]  
　　連日本埠官場陸續接到各處電音飛報水災計大通來電云通邑陡患水災平地數尺居民俱避上黃龍山○廣東來電云初五六兩日起兩廣水勢暴漲西路尤甚各處紛紛函禀道路淹没冲崩基圍如此大水爲災實近十年來所未有也○鎭江來電云金爝山出蛟三河水溢大水滿待○蕪湖來電云江水漲甚沿江電桿多浸没水中街坊亦已上水○九江來電云江水極大本月十三日湖口水綫房驀被風浪冲倒○鎭江來電云江水大極幾與岸平以上各電比而録之足見大水成灾小民俱有其魚之歎妥得碧翁翁做美速放晴曦俾二麥不致無年而億兆黔黎得免流離蕩柝耶 
[津沽西信]  
　　天津西人來信云赫德君爲駐華欽差最爲合宜前者巴欽差曾欲與中國聯結以高麗海島假與英國屯兵兩國相聯使英之印度免憂俄患中國亦可無俄國之擾并結暹羅以爲聲勢日本亦係俄人所欲亦須與中國聯絡庶免俄人覬覦四國邦交旣固俄人無能爲也乃巴欽差有此志而尙未施行使星遽隕實爲可惜今赫君繼任欽差則可成此大功而無難也又云刻下海道無阻糧運已通而適值津沽内河水勢加漲飛芻輓粟自必便利亦可喜也又云津地西人現擬另添跑馬塲一處捐集股分未識能成功否又云聞李傅相將有都中之行又云英國所佔高麗之哈密墩傳聞已與中國商定而俄人則因此亦使人言於高麗欲得一島以爲屯兵灣船之地謂倘其不允則須令英人不得占取哈密墩地方又聞德國亦欲乞高麗一島地又云美國亦將向高麗索取一島然則高麗此時幾將四面受敵爲之奈何又云琉球國陳情陪臣國戚紫巾官向德宏琉球國陳情陪臣紫巾官向文光琉球國陳情陪臣都通事魏元才於初八日謁見李傅相又云天津法領事林椿將回國卽齎和約而去俟領事啓行之後巴公使卽當晉京矣 
[淡水西信]  
　　淡水訪事友人本月初一日來信言中法事定刻下淡水並無舉動人心亦安謐法兵聞定期於初三日退出基隆滬尾口岸之水雷等物現亦將次起出惟防兵則尙未撤退大約須俟法兵盡去然後撤防也按基隆法兵據華友來信云初八九退去與西友所言小異姑兩存之 
[臺厦小録]  
　　淡水開港正值茶市開莊之時厦門中西各茶商渡臺辦茶較之上年更多一二家現值頭春茶起運往來淡水厦門之輪船絡繹不斷其運到厦門之茶已有六七萬箱初三日廣福泰茶機開盤售與旗昌行四千五百箱價銀每担三十六元五角較之去歲加一元有零想本年茶客或當獲厚利也○前報載某姓在客棧設局誘賭云云現爲奎觀察訪聞面飭厦防廳派差驅逐此後行旅往來庶不致失足矣○洋藥加厘後走私者日多洋關有余姓者去臘走私爲巡丁緝獲科罰數百元日前又被新局拿獲送請稅厘局提調擬辦厦門稅務司柏君以余姓旣充榷署書吏仍復走私疊被拿獲有礙關署體面業經斥革另請委員派人充補此可爲貪小失大者戒○聞基隆所駐之法兵業於五月初八九兩日今行退去而澎湖之法人仍未掃數全去大約不出本月必當一概他去現在患疫死者已不少矣按此與日前本報所載退兵述聞一則相髣髴但彼從西報譯出而此係厦友訪得言之較詳故再録之 
[揚州府屬拔貢榜]  
　　揚州俞煥藻顧錫中江都王肇鼎甘泉何廣生儀徽卞緒昌寳應劉禀璋興化鄭恩原泰州儲錦江東臺戚金魁高郵王虎卿 
[求晴得雪]  
　　黄梅時節陰雨浹旬蕪湖縣鄒雋之明府一再祈晴果於初十日早大放晴光及十一日侵晨忽見六出飛花飄颺空際隨落隨融歴半點鐘時始止日色依然杲杲居民相傳以爲異事 
[邑侯求晴]  
　　九江自五月初迄今大雨滂沱晝夜不止江水仍日見高漲潯城七門現已水浸六門惟大東門有一線旱道江北各圩聞已平堤拍岸居民日夜堵築大有岌岌不可終日之勢地方官均抱杞憂德化縣周明府文潮現已出示嚴禁屠宰擇於初九日齋戒詣城隍廟設壇求晴未知蒼蒼者能鑒此誠否 
[賢令鶯遷]  
　　特授德化縣金雨卿明府前奉憲牌調署廬陵縣已將德化縣篆務交卸於初七日挈眷晉省赴廬陵履新當明府出署時前行有萬民傘二十餘柄德政牌七十餘面沿途士民設筵祖餞者三十餘席明府均下輿再三道謝各店家燃爆竹以申敬意者途爲之塞屬下印委各員以及士庶均送至大碼頭明府坐船云 
[蘇臺雜録]  
　　省城絲捐前年由各絲行董彚繳銀一萬一千兩是年未免折閱故上年新絲上市時力求核減各行遲遲不開旋經减去千金而秋冬銷路暢旺商人大獲利益本年仍包繳萬一之數海氛已靖諒可不至賠累也○端午日係温天君神誕通和坊廟中道士循照向年規例派送文疏及驅瘟符籙請里中士民赴廟拈香並取香金百文以資一年食用事爲譚方伯所聞飭差傳訊該道士有無歛錢惑衆及彚解天餉等名目道士訴告實情方伯以其事尙可原不加深究惟嚴諭安分住持無得自干咎戾○二麥菜豆均已成熟亟須刈穫登塲庶可犁田種稻日來苦雨經旬在田之麥未免有出芽霉爛之虞奉直一帶均苦旱乾而南省則祝其早日晴霽蒼蒼者何不一予轉移俾率土均歌大有耶○蘇省之有壽衣店也飾終之具無不預儲以應倉卒之求覊旅之人急驟之病一紙細帳無不應求立至早就含殮其便捷周緻可云無美不臻近又新開一肆成本約五六千金 
[輦轂紀聞]  
　　前門内前府胡同東口外路西縧帶舖夥某甲突於上月三十夜潛於窻櫺之上自縊身亡翌晨衆夥驚見早已魂返泉途遂赴鑲紅漢官廳呈報轉解步軍統領衙門由該衙門移會中城坊官于初二日前往屍塲驗視云○本月初二日下午四點鐘時順治門内十八半截胡同口内有車一輛由西向東驀遇一人肩負毛撢騾遂驚逸車夫收勒不住致被軋傷幸旁人將車攔住詢明車夫住處送之回家是日三點鐘時錦什坊街王府倉前有無鞍馬一匹奔入月牙小胡同内馬夫攔住兩頭上前揪住馬怒未息陡將馬夫撞倒大肆踐蹋隣人見之操杖將馬赶去當有好事者奔告馬夫家中由家人扶歸施治然已體無完膚不堪目覩矣○本月初四日特賞肅親王紗蟒袍一襲福大司空紗袍褂料二卷天府殊榮誠哉有加無已也 
[吳淞紀事]  
　　昨日下午一點鐘時威靖兵輪由上海鼓輪出口前赴金陵○楚人某甲夙知醫理懸壺淞鎭專爲營勇治病脈金所入積得洋蚨數十頭碎銀十數兩因寓中恐遭人算時時放在身旁同寓十餘人俱係楚産見其腰纒頗重久已垂涎昨晨約伴至金桂軒茶肆一人佯 
 
 

Page 3

 
 
稱有病倩甲醫治甲欣然而往按脉之時若輩卽擒甲搜索數年銖積悉數而空當經甲扭住一人旋被竄去迨各處巡丁踵至該匪等均已去如黃鶴追緝無蹤矣○羅店某甲向業成衣去歲與其父及妻來淞賃屋朱家浜以售其技近有該處人名阿土者糾同某甲之寄母唐大姊至甲家聲稱爾娶妻時欠我錢六十千目下卽須還楚否則將爾婦領至上海售價抵錢甲答其從前已將産業抵償目下並無瓜葛遂相爭論喧閙不休有頃阿土卽糾人搶婦婦與其翁情極奔赴河鹽廳喊寃吳少尉立卽簽提阿土並唐大姊到案研汛一鞫而盡吐實情當將阿土笞責二百板唐掌頰二十下旋謂本廳知爾與葛小弟掠賣婦女已非一次今兹到案實屬惡貫已盈遂判令荷枷三月掮牌游街示衆一時觀者無不撫掌稱快○邇來梅雨過多各防營操場無不泥淖没膝昨日新晴乍放各統領飭令挑築平坦於今日爲始照常操練云 
[召試生員]  
　　蘇松太道邵觀察於昨日諭知正蒙書院董事着傳該院肄業生員范熙瑞范熙澤張在新梅豫棖朱樹人姚曾豫等六名於十六日清晨到署聽候局門課該限翌日亥刻交卷 
[老饕吃苦]  
　　本邑人某甲向在某署爲輿夫好與麹秀才爲伴日向壚頭覓醉無不酩酊而歸前晚貿貿然赴縣署東某姓飯店肆意大嚼盃盤旣罄堂倌核算酒飯錢竟有數百文而甲不名一錢狂奔而出掌櫃者急喚甲回甲遂效灌夫之駡座當經該店夥飛報店主卽令扭赴巡防局請究甲見勢不佳乘間兎脫旋赴縣中喊控適值莫邑尊升堂訊案聞喧閙聲卽飭值日差詰詢該飯店主亦已聞信前來原差據情禀明邑尊令將兩造帶案姚某申訴緣由及訊甲則仍一味支吾邑尊卽飭重笞一百六十板治其强横之罪隨飭差看管一面着值日差協同頭舖地甲往該飯店查明有無毁物情事再行核辦 
[同室操戈]  
　　曹福生投上海縣控稱族弟曹祥松在家逞蠻動輒毆人經我申斥以致挾怨前日糾同伊子生奎將我攅毆受傷爲特投案求請提究莫邑尊准詞飭提曹祥松父子到案前日下午由帮審委員王司馬集訊曹福生申訴前因曹祥松供耕種爲活素來安分並無肆毆情事質之曹生奎供向在虹口外國皮鞋店爲夥久未到家何由毆打曹福生又稱伊等均用木棍毆人隣右共見况有傷痕可騐司馬謂祥松父子曰爾等如不毆打福生斷不憑空控告遂命生奎與伊叔叩頭服禮而福生仍求懲辦司馬又飭將生奎掌頰二十下一併斥釋 
[擇日赴津]  
　　江蘇粮道王魯薌觀察浙江粮道廖榖似觀察將次北上等情已列前報兹聞兩觀察擬俟太古公司武昌輪船到滬後即乘之以赴天津云 
[司馬來滬]  
　　川沙廳羅少耕司馬嘉杰於前日午後到滬謁見蘇松太道邵觀察面禀要公 
[西員不到]  
　　昨禮拜六英公堂應輪奥領事夏士會訊之期夏君因公他適故捕房移解之案均由黃太守獨斷云 
[拐逃宜究]  
　　昨午後小東門捕房據蘇人某甲訴稱結髮妻某氏被某婦引誘出外訪尋無着嗣聞某婦將妻領在滬北烟館爲女堂倌　 
爲此跟蹤到滬已有多日在某烟館中瞥見某婦向伊查究妻之下落以致爭論爲此報捕捕頭以事關拐逃着將兩造解歸之自鳴鐘捕房候解公堂訊理 
[路斃可憐]  
　　前日有乞丐路斃於美租界裏虹口地方由巡街捕報知捕房立傳該處頭圖地保胡小弟報知保安堂派司事前往騐明確係因病身死遂備棺成殮發壇掩埋 
[英界公堂瑣案]  
　　尤和尙遞禀聲稱原籍姑蘇撑駕航船餬口有素識之小瑯環里花烟舘妓李金保决志從良惟欠債洋十五元小的並無妻室曾允伊代還洋銀娶伊回籍先付洋十元錢二千二百餘文作洋二元昨又找去洋三元囑卽掣銷借據豈知中人姚阿珠覇勒不遷多方訛詐與之理論姚卽糾衆行兇以致小的鱗傷遍體因卽報捕拘姚蒙捕房送小的至醫院騐得左脇重傷務須留院醫治今蒙解姚到案爲此投質叩請騐傷究辦衣服亦被撕破一并呈閱姚供因尤誘拐妓女與論口角不敢行兇黄太守騐得尤受傷屬實姚藉端擾衅情殊可惡判責百板以儆○何以裕葉谷長遞禀仝稱在寳善街泰和堂藥店爲夥鄰近客寓主朱長禮時來買藥初則稍有微欠隨卽歸還繼則陸續積欠言明月底清價因念鄰誼難辭致被欠錢十餘千曾收過洋五元尙少五千有奇約至端節償清及届節往索朱卽躱開嗾使伊妻出場出言不遜昨尋朱與論朱卽逞蠻并有韓小法帮同行兇由捕拘案朱供拖欠藥舖錢文是實曾已央人懇緩昨又前來尋釁與論爭執韓供伊等爭毆小的上前解勸不敢帮兇一百七十二號華捕禀此數人在路爭毆深恐有碍車馬往來向之喝阻不依爲此一併拘案黄太守謂何等向朱索欠旣已承認着自歸還惟因在路擾釁判令各押兩天○二百六十七號華捕禀稱昨見孫阿福飲酒過醉倒臥當街喝令歸家不允爲特拘案請懲孫供實因酒醉所致求請施恩黃太守判罰洋半元撥充醫院經費○包探陳阿九禀稱曾獲竊犯許壽壽起到浦東船廠所失之鐡已由失主認領許壽壽在捕房已押七日許認竊求恩黄太守以該竊犯已押至七日姑從寛典斥釋並諭以嗣後當改過自新如再犯竊定于重辦 
[懸匾紀盛]  
　　本埠北市洋貨一業爲生意大宗新建堂宇聿備規模本月十三日祗逢協天大帝聖誕董其事者曁各號商衣冠蹌濟虔備品物音樂以迓神庥而聯友誼是日午刻絲業會館籌賑公所内奉山東撫憲俯念各善士誼切救灾贈以爲善最樂匾額施少欽封翁持穿公服并具清音金花綵球吉炮百子香燭送至該公所殿前拈香行九叩禮敬謹懸匾叩賀諸紳董瞻鉅筆之輝煌褒揚至當何衆擎之佈置稱道弗衰觀者實繁洵滬江佳話也 
[施子英先生山東告災電]  
　　廉泉先生鑒章邱漫隄水乂齊高博樂災重需欵鉅請發慈悲籌濟則敬叩云窮思山東水災幾及三年敝處蒙諸大君子籌捐囑解至上年四月間實已籌無可籌捐無可捐登報截止兹接施孝廉來電囑爲設法原屬誼無可辭惟市面艱難籌捐不易同人等心餘力薄惶愧異常再四思維一籌莫展惟有仰求各處大善士大君子憫念災黎解囊樂助捐欵或逕寄山東或由敝處代解均候鈞裁如蒙俯允功德無量[  五月初十日鎭江電局同人拜懇]  
[上海絲業會館籌賑公所施少欽來啓照登]  
　　謹啓者刻下梅雨連朝秧田已經水溢蠶豆菜子麥子有損木棉本枝亦枝亦被壞本年正望春熟鄉人爲之扼惋如四鄉再遭霪雨竟成水災之象善昌不揣冒昧卽日具禀敝公所關聖神前本境城隍尊神保安司徒土地正神叩求爲國保民以酬聖朝列祖列宗馨香封境之恩代奏天曹求免水災浩刼惟有竭盡心力籲告各省大善士兩請發棠方可補救水旱偏災若江浙一成水災籌款更難不堪設想矣用是具禀百叩代禱并冀逾格施恩以弭厥患不勝呼籲待命之至是否有當還祈長者賜教俾有遵循謹請登列報章祗呈公鑒 
[小樓主人嗜酒毫吟才推絶世陳月川師於去春曾作小樓吟飲圖詩以贈當時未遑舉和今成俚句二章卽步元韻録呈小樓主人曁霧]  
[裏看花客郢政]  
　　壺天樂趣此中尋憑眺常舒浩落襟縱酒欲爭高下量題詩無閒短長吟周旋世故垂青眼放浪形骸寫素心醉後狂 
 
 

Page 4

 
 
歌時一曲繞梁應得有餘音荆州願識樂追尋曾許疏才一洗襟中外聲名都遠逹文章山斗豁清吟詞壇幾輩推盟首酌酒千杯話快心此日一詩通贄見他年可否得知音[  南梁紅杏舘主人宋葆昌韵笙氏求是草]  
[端陽偶成]  
　　客中經過九端陽不是愁鄉卽困鄉蒼术薰成烟世界白燒噴出霧迷茫委懷贏有詩書樂浪跡深漸膂力剛差喜細君解我意舉杯斟送鬱金香梅雨連朝悶不勝良辰無酒亦無朋香蒲懶製驅邪劍嫩艾誰搓辟穢繩偶剪采圖情自得多書硃字倦思凭魔君知否鍾馗在寄語而今莫漫憑○披卷當年未肯下書帷腹笥今同没字碑讕語每矜牙齒利典墳偏到口頭遺證明疑義書皆異務去陳言句費思此日一編風雨裏息心探討已遲遲○書懷倦去抛書欹北牖閒來緩步眺東臯廣交翻爲聲名累處困難將志節高况復形骸常束縳那堪意氣自矜豪但逢旨酒須謀醉莫漫驚心歲月慆[  花嶼吟館主未是草]  
[奉懷徐少銘姻兄寄請郢政]  
　　聽說才華迥軼倫天涯朝暮企丰神緣慳謀面勞懸溯筆許先容早問津際遇不曾輸賈誼吐辭直欲邁蘇秦武彞自古饒名勝行且携琴步後塵邢譚雅誼等苔岑風雨雞鳴思不禁鵬路萬尋剛奮跡兎絲雙綰喜同心堂前競茂椿萱蔭脊屬交推金玉音許否陽春容我借漫教海内感商參[  姻愚弟阮毓昌拜稿於滬江客次]  
 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　隆茂拆貨店朱集卿訴稱萬泰熟貨店張啓增偕章永茂店主來買花生四担計銀九兩三錢光景業已多月向索不付因之請追據張啓增稱司章永茂店主買花生其銀後經章永茂收去朱集卿於三月二十六日來收銀曾經向伊說明伊並無他語後亦不來直至端節章永茂倒閉朱始來索帳若使早說我亦可追問今有帳簿呈閱朱集卿稱伊付章永茂銀與我不干翁太守謂爾等皆不免疎忽張啓增旣向隆茂買貨自應將銀付交隆茂旣經章永茂收銀亦應向取收條隆茂旣於三月間間得萬泰付銀與章永茂當時卽應追究何以遲至章永茂倒閉之後始行追索亦難辭咎今着兩造各認一半萬泰再出洋六元數角交隆茂掣取收條兩下各將章永茂店主尋到送案然後將銀追出分給今着張啓增限五日備洋先付與朱集卿○怡和公和輪船水手頭目施阿香扭送水手沈有年到案稱船上需食米令伊待摺喚米四担今查得伊竟挑米五提半被倫去米一担半據沈有年稱所有米五斗現在船中其一石係在漢口買小菜同伊賣去翁太守謂伊旣同爾賣去斷不來控爾現在旣有米五斗在船着卽到船取出尚有一擔放在何處若已用去須將錢還彼沈有年稱願父還太守着施阿香同往取米尚少一石着减半賠償卽將沈有年釋放○蔡順興蠟燭店倒閉一案屢登前報所有彩視街房屋二十一幛由蔡炳生抄出門牌號數托與他人或一屋兩抵或三四抵不等惟抵與文川莊銀七百兩一欵不僅抄號且將保險地契合同等單交執該屋前曾估過每幢可值洋一百元文川莊不將憑據交出碍難料理若二十一幢盡歸該莊則銀數實透大半該莊亦不肯將銀找出若任其宕起則各債户未免向隅因之翁太守飭法包控將該莊夥傳案明白開導着將一切憑據交出劃房八幢歸抵每幢前曾估過百元今作每幢一百二十元合洋九百六十元以了此欵據文川莊夥傅某稱容回去商議定妥到案禀覆太守允其於下期到堂禀覆 
[贈甬江陳鑑湖先生五古十五韵卽希政和]  
　　大隠隠朝市斯論誠不苟茫茫風塵中物色空回首先生本浙産功課三餘久青雲迄不遂肯囿宫一畝是時值百六跳梁紛小醜艨艟蔽三江烽烟暗九有先生挾壯懷借著軍門扣長風宗慤侣遠志伯約偶大江南北間此身委君友有願竟難酬拂衣歸恐後豪氣自元龍肉食笑功狗高臥申江濵星卜藉餬口妙理自清心前知十八九此身雖城市此心自林藪何如嚴君平成都開户牖[  弇山倪維高拜稿]  
[五月十三日鮑君叔衡管君秋初招飲酒樓賓朋畢集兩君效戴宏正故事互易蘭譜雅慕昔時齊國管鮑交自謂兩人姓氏適合毋使古毋使古人專美也袁大令翔甫先生卽席有詩因亦繼聲謹步元韻]  
　　交游仗義推宏正貨殖通財重計然氣誼何須同姓合文章早識遠方傳謂翔甫先生一堂蘭芷都無媿異地苔岑結有緣且罄百觥欣盛舉豈徒氏族繼前賢[  天南遯叟王韜紫衲甫未定稿]  
[五月十三日鮑君叔衡管君秋初訂交結盟廣延賓客集於益慶樓中卽席成七律一章録請諸同人玉和]  
　　當年管鮑分金誼今日重聯豈偶然佳話從教流俗慕盛筵應藉姓名傳謀生鉛槧皆佳干尚友雄豪異俗緣有酒如淮人似海論交何必遜前賢[  倉山舊主倚醉草]  
　　關聖誕日虞山鮑叔衡舍人與吳縣藜牀舊主訂交於益慶樓中廣延賓客縱酒賦詩寫一時之樂事追千載之遺音管鮑交情於斯益見偶成一律仍用倉山舊主韵卽呈同席諸君子指疵○金蘭雅集繼先賢益慶樓中敞綺筵即席詩看雙管健訂交酒自百杯傳能追上古苔岑契早結今生香火緣友道已如狂瀾倒仗君着力挽東川[  元和朱錫康待删草]  
[贈夢畹生]  
　　落落常違俗論交獨爾深窮途知己淚亂世愛才心入夢空勞昔爲歡暫得今杜陵有廣厦未許故哀吟紅豆詞人呈草 
[乳燕飛贈太痴]  
　　漂泊憐萍梗廿年來天涯海角斷腸誰省風雨孤燈重簾裏獨伴伶仃瘦影祗消遣春愁秋病脂盝香奩傳綺語又何曾眞歴尋歡境回首處一悲哽而今好與君同憶年證時蝶兒飛去十分凄冷謂瘦蝶天不教人顦顇死放得君來還肯也好算二難相并詩酒論交捐俗態看餘名身後同馳騁容與否聊持贈 
[木犀花舘主紅豆詞人倚聲]  
[鮑君叔衡管君秋初倣桃園結義故事訂交於滬北益慶樓遍召名流以証蘭誼余謂桃園一事雖見章回小説然如二君之蘭臭同聯情深手足薄俗有此亦足多焉率賦一詩以誌慶幸]  
　　紛紛濁世尙何論幾見分金氣誼敦難得他鄉聚萍梗不妨故事話桃園談心雅有壎箎契話舊從無芥蒂存如此父情眞管鮑芳名豈讓古人尊[  申左萝畹生]  
[乞張志瀛畫史繪士女紈扇]  
　　錫山有佳士京兆舊家聲能以畫眉筆寫兹兒女情雲鬟添婀娜水珮助輕盈可許齊紈上眞眞喚小名[  申左夢畹生]  
 
 
