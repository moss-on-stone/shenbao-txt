# 1903 - 264 - 4910935

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局　鑄大號鉛字排印先成二百卷計訂四十八本已陸續發交與股諸君現因秋試在　赶緊印訂後三百卷亦已告咸至是全書工竣共訂一百二十册實價洋銀二十八元購票諸君請於七月朔起至申報館繳票取書所有各外埠縱售處請將二批股洋匯滬當卽照發不誤 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意雖各樹一幟而其　發精義類皆詳盡無遺本齋前將此二　讐校精詳悉心石印以惠士林海内風行早已不脛而走兹更用頭等潔白連史紙印　計十連史紙印　計十三經註疏裝釘三十二厚本每部定價洋銀六元五經備旨每部定價洋銀七角○十七史商搉一書爲王西莊先生所輯議論超卓考据詳明論超卓考据詳明論世知人折衷至當有志史學者不可不加意誰永兹亦用頭等潔白連史紙印成每部定價洋銀五角卽日出售 
[中西醫學芻言]  
　　中國醫術愈久而愈失其傳西國醫術愈闡而愈造其極若是乎醫當舍中法而從事西法乎曰不能泰西人皆率眞男女無甚嫌疑之别以故醫之視疾也心則就乳旁聽其跳躍肺則由胸際候其呼吸袒衣而診習以爲常試問中國婦女能之乎不能乎至於收生一事中國用稳婆而泰西延醫土蓋以稳婆粗鄙輙僨事醫士則精於此道可不至有疏虞也試問中國婦女能之乎不能乎抑不特診視之法不同也卽論病亦不能合而爲一同一癆瘵也華人以爲虚怯積勞所致西醫曰是肺生多比伽力壞體也註多比伽力係細點若痱粒然久不治愈則粒與粒併而成膿窠同一中風也華人有虚中實中痰中以及中贜腑之别西醫曰是血妄行入腦也是血過旺之人不先放血所致也同一胸腹脹痛也華人目爲肝氣西醫曰肝體實何由盛氣是爲胃腦氣筋病氣入胃中無所洩壓及腦氣筋以故脹而作痛也同一傷寒也華人謂爲感寒之故以故古昔名醫有北人有眞傷寒南人祇類傷寒之說西醫曰是大熱症熱積於腸以致蒸壞也其發狂囈語者熱上衝至腦因之神識昏沈也凡此之類不勝枚舉積非勝是各執一偏欲求匯而通之雖上聖亦無此妙術矣且不第論病之不能合而爲一也卽辨别藥性亦各有見地萬維同流合源西藥之用化學製成者惟金石諸品耳其他草木之質凡我華所用者泰西醫者亦用之顧用法則大相懸殊華人目人參爲足　捕　元西醫曰是祗開胃耳且力薄無甚大效華人目遠志爲安神之藥西醫曰是清　妙品也其功勝犀牛黄化州　紅十　華人目龍臚草爲苦寒敢胃　醫曰是補胃者也故凡胃納呆滯與夫胃氣疼痛諸症每以龍膽尊酒治之華人目麥爲食物之一西醫曰是補劑也故有麥精魚油之製用以治肺患其效如神其有霉敗而變爲丫葛者能助子宫之力産症多用之其他毒如草烏頭毛地黄迷醉如癲茄閙楊花洞泄如滕黄巴荳之類凡華人所不敢嘗試者西醫用得其當立起沈疴由是以觀而謂中醫西醫果能歸於一致乎哉或曰西醫惟精於外料若用以治内科則氣體不同往往無益而有損僕亦以爲不然夫外科誠西醫所檀長掌大之瘍每收功於旦夕而刀鍼之技旣以迷藥免其痛苦剖腹洗髓如反掌然此誠古今華醫所不能望其項背然謂内科不華醫若則僕不敢信以爲然夫華醫之不能起死回生者正坐不明血脉之流行臟腑之部位耳西醫則先從全體學入手業此者日以剖視屍骸爲事先悉其體再求其用務使心肝脾肺一目了然脈絡筋骸無微不悉其有細如微絲血管者覈以顯微之鏡　無不洞徹幽微而後知病之何自而來卽可用藥以使病之退故每遇一症甲醫診之而若何論斷乙醫之論從未與之兩歧卽延數　共論之亦無有不適相脗合者偶或見解獨異則非别有心得卽失之毫釐矣華醫則不然此以爲熱症彼偏以爲寒症此以爲實症彼獨以爲虚症此以爲輕症彼又以爲重症無心之悮情尚可原竟有執抝性成故意與人相反者以致温凉雜進攻補互施而易治者亦變而不起矣然則卽内科諸症以西醫與華醫較烏得謂華醫之能勝西醫哉雖然西醫亦正有不及華醫之處假令一人而二病並發華醫能兩面兼顧西醫必先愈其一而後徐及其他又中藥之性和平西藥之性猛厲華醫或有失悮苟覺悟尚早猶可挽回西醫則萬一用藥差池補救萬無其術此則由於華醫之祗講　道而西醫之雜以霸功也我友李君平書以賢宰官精軒歧術憫中國醫道愈久而愈失其傳因設醫會於滬上租界中日邀集諸名醫遇事討論特章程中有欲將中西醫決匯而通之之說僕因箸爲此篇以羾俾知中西醫術實各分道揚鑣華醫旣沈浸其中安見久之不漸復古初之法西醫苟淺嘗輙止則一知半解亦不能著手成春匯而通之誠不若專以攻之之爲善也敬告李君幸毋以鄙人爲饒舌之豐干而置諸諍　之列可乎 
[本館接奉電音]  
　　昨日午前九下鐘越五十五分時京師飛電傳來上諭三道旨一道敬謹譯登○八月初六日内閣抄奉上諭信恪奏假期屆滿病仍未痊懇請開缺一摺江寗將軍信恪著准其開缺回旗調理欽此同日奉上諭商部奏擬於各省設立路礦農務工藝各項公司請飭各將軍督撫會同籌辦等語現在振興商務全在官商聯絡一氣以義相孚内外合力維持廣爲董勸以期日有起色著各省將軍督撫於商部議設各項公司會同籌劃悉心經理並飭該管道府州縣不時認眞保護倘有推諉因循仍前膜視該部卽行據實奏聞力除壅敝毋稍遷就欽此同日奉上諭前有旨派王交韶瞿鴻禨張翼辦理路礦事宜現在設立商部所有路礦事務應歸併商部以專責成路礦總局著卽裁撤欽此○初七日奉旨江寗將軍著永隆補授欽此 
[俄人築路]  
　　俄國某日報云由中國京師至恰克圖之鐵路業已派令工程師勘定約在華歷八月中旬大興工作此路共長一千五百俄里 
 
 

Page 2

 
 
[俄派新船]  
　　俄羅斯海軍報云俄國海軍部倩法國某船廠製一戰艦名之曰賴維伊刻已落成奉海軍大臣之令編入太平洋艦隊隨時遊弋亞東 
[俄將東遊]  
　　聞之日本友人云俄國海軍副將孔革克君遊歷日本甫抵東京忽接本國派駐東方總督阿君傳電促歸僅得一遊嵐山卽束裝遄返一切舉動頗爲秘密外人胥未得而知 
[英銀騰貴]  
　　英國某日報云近日巿中銀價奇昻計英權一兩值二十六辨士推原其故一因印度需銀甚多二因中國各省皆在購銀而以香港上海二埠爲最三因美國商人收買銀條爲居奇之計此外飛獵邊政府及英屬海峽亦因改鑄新幣在在需銀以致較之本年二三月間每兩約增四辨士今後再昻與否雖難逆料然非有不測之事自當遂漸公平也 
[出使美日秘四國大臣梁星使咨送美工商部改訂華人賽會章程公文]  
　　賽會電文已登昨報刻見北洋官報登有駐美大臣梁震東星使咨文爰照錄之倘亦留心時局者所先覩爲快乎其文曰爲咨呈事竊照美戸部於西歷一千九百三年正月七日卽光緒二十八年十二月初九日定立華人來美賽會章程十條跡近瑣屑語意含混大非邀請赴會本旨業經本大臣照會美外部轉咨駁詰並將原章程譯送貴大臣轉飭曉諭在案旋承准赴會正監督倫貝子電咨内開外務部咨准貴大臣咨美戸部所擬華商賽會辦法並鈔錄章程等因查章程十欵跡近瑣屑自應婉詞駁詰以期便益華商美戸部能否量爲酌改歸於簡易俟有復文希速電覆等因承准此嗣經本大臣迭次會晤美外部往復辯論始由新設之工商部於光緒二十九年閏五月二十一日卽西歷一千九百三年七月十五日將前項戸美部原定章程酌量删改並增入華商赴會一條准美外部於閏五月二十六日照復錄送前來本大臣查該外部來文所稱嗣後美國議院定開賽會華商意欲來美陳設貨物者無須具保亦可不必常川在塲又工商部旣經改定章程則一千九百三年正月七日戸部原定章程作廢又新增第五欵載華商來美賽會應由中國官員給照並經出口處美國公使或領事簽史此章程之第四第九第十各款均輿此項華商無涉各等語自係格外通融利便華商辦法至於新章第三第六第七等欵均有賽會雇用工人字樣則華商無庸照行已可類推本大臣詳核新定章程十一欵於華商曲示周旋而華工仍加限制自是美國歷年成見一時斷難翻駁在彼旣不失敦請赴會之本旨在我亦可收講求商務之實效自當按照該工商部新定章程通飭曉諭商民一體知悉凡華商來美賽會卽照光緒二十年中美續約第三條辦法向中國官員請領華洋文執照將姓名年歲籍貫身材相貌何項貿易黏貼照像一一塡駐明白由出口處美國公使或領事官簽名收執以便抵美時呈騐其賽會華商所雇工人自應按照此次新定章程取保領照辦理儻有游歷觀會之官紳人等可照申美續約第三欵辦法領取游歷執照查騐合式自可放行入境除電逹外務部轉行曁分别咨行外理合將美外部覆文及工商部新定章程譯備漢文咨呈貴大臣轉飭曉諭俾赴會商民遵章辦理庶免抵美登岸時别生齟齬於商務不無裨益爲此咨呈貴大臣謹請察照施行須至咨呈者 
[電陳藏事]  
　　聞之京師友人云本月某日駐藏大臣有星使泰電致外務部内開軍機處王大臣鈞鑒據探員禀覆木納拜鐵路英員一案現己平和了結印茶到藏爲數不多現在華商在藏頗有起色至捐項一切須泰抵任後再行酌度請示核辦翰泰印 
[商部肇基]  
　　聞之京師友人云朝廷設立商務部簡放侍郎各員先在北城租賃民房暫爲辦公之所并禮聘日本東京工業學校某教師以備參考一切 
[禮隆賜壽]  
　　聞之京師友人云七月十八日爲刑部尚書葛大司宼六旬壽旦皇太后皇上欽賜壽物分置黄亭十二座舁送前門内松樹胡同府第由大司宼之少公子跪迎入内供諸中堂行三跪九叩禮謝恩謹敬祗領是日諸寅年戚鄕誼曁農曹秋曹各員衣冠往賀者絡繹不絕於途大司宼因放試差例不見客一切賓朋均由公子酬應並聞大司宼本早擬赴汴中因蒙兩宫賜壽故改於二十一日啓行 
[主司抵贑]  
　　南昌訪事人云江西正主考張侍御仁輔副主考李太史家駒銜命南下玉尺衡才本月初一日馳抵省城小駐滕王閣撫憲夏大中丞率同文武各官前往迎迓恭請聖安禮畢小叙寒暄始分道回署 
[贛省考簾]  
　　南昌訪事人云本科江西鄕試所需内外諸簾官已由上憲陸續計調到調補信陽縣向大令步瀛永豐縣吳大令國珍盧陵縣鄭大令恭宜黄縣孫大令家璠新城縣傳大令維新安義縣文大令廉彭澤縣陳大令麟蔚永寧縣胡大令家銓萬安縣王大令作綍餘干縣俞大令省三德興縣張大令懋功候補縣馬大令振儀余大令寅中程大令祖蔚周大令植謙王大令衍　馬大令慶龍黄大令元直吳大令傳榮馮大令由石大令耀壽方大令恒何大令嶽歐陽大令保福共二十四員著於八月初二日親赴撫轅考試 
[蜀中水患]  
　　聞之成都友人云月前護理四川成綿龍茂道鳳觀察全以灌縣水漲决堤委員查勘旋復親臨勘騐聞編温兩屬受灾頗甚堤工不興易修合州水退後各城門皆被沙土所壅民人不得出入自由有一鹽船擱於某家屋上城中人民溺斃者現尚不知實數日來重廣府張太守方傳集各紳商會議籌貲施振某縣主戴大令申稱縣屬某紳認捐三千金就地採糧振濟大吏韙之 
[鎭軍出巡]  
　　鎭江訪事人云瓜洲鎭總兵高藎臣鎭軍於月之初三日由大馬頭登舟赴孟河三江營等處挍閱所部鎮標各營操演大約初十日左右卽可回轅 
[刑人於巿]  
　　武昌訪事人云上月二十七日清晨湖北江夏縣原小篷大令會同城守營某君督率營兵數十名押解斬犯二名至武勝門外處决有見者謂二犯沿途任意索食毫無懼恃情形是誠愍不畏死者矣 
[雙節記]  
　　安慶訪事人云安徽桐城縣屬小龍灣左近有方某者向操席業年約二十七八聘同邑蘇家埠蘇茂才之女爲室擇吉九月某日迎娶未及期勿染時症一命嗚呼氏生長閨中深知大義聞訃後卽欲過門守節父兄不忍拂其意遂用肩輿送至方宅女穿吉服抱栗主行合　禮隨易素衣撫棺大慟登時暈絕於其地寡姑年已花甲見而惻然再三勸慰允以某房子承繼爲嗣氏始默默無言又聞彶處有缷任長江水師六隊前哨哨弁許外委於月前赴鄂措資不遂所求抱病而返越日忽賦仙游身後蕭條無以爲殮經王協戎賻助始婦得集事其妻程氏年近花信料理喪事畢將生甫數齡之子浼許母撫之誓將殉夫地下許母年近八旬竭力勸世氏乃勉力事姑撫孤曲盡婦道之二氏者其遇雖可憫其志誠可嘉矣爰類記之以俟輶軒之采 
 
 

Page 3

 
 
[中丞懲犬]  
　　蘇州訪事人云江蘇巡撫恩藝棠大中丞性喜猫狗署中各豢養數頭每當退食自公輙玩弄不置其最鍾愛者斑色爲猫二頭命其名曰阿大阿二前月某日阿二被外來之狗跄斃旣而阿大又被害於花園中中丞聞之大發雷霆立傳撫標中營管帶某君至署令將兇狗設法捕拿某君對以大人如欲生禽恐猛鷙傷人不若以洋槍斃之爲愈中丞不以爲然某君不敢拂其意遂募得前在上海租界充富巡捕之某甲令照捕房捉狗之法先後拘獲犯狗四頭中丞飭令各重責數百下至遍體鱗傷然後以手銬械其前足脚鐐械其後足作罪犯狀暫發戈什哈看管越日飭傳水師某營管帶用砲船押解至盛澤戌所聞者莫不嘖嘖稱奇 
[蘇垣火警]  
　　蘇州訪事人云本月初六日天將破曉時婁門内新橋巷某姓家不戒於火致兆焚如霎時烈烈轟轟冐穿屋頂警察勇瞥見集衆施救勢已不可收拾俄而各叚水龍聞警畢集吸水狂噴長洲縣蘇大令亦帶同差勇臨塲彈壓時適封姨怒吼祝融氏益肆披猖約閱三下鐘時始得漸漸撲滅是役也被災者十有一戸共燬房屋三十餘椽某鋪學徒某甲不及逃避葬身火窟中亦可慘矣 
[燕巿瑣談]  
　　聞之京師友人云國家定例致祭壇廟奉先殿等處需用牛羊猪鹿之類由　甡所送經太常寺發交廚役宰割後卽絕不顧問現定新章於未宰之前先行過秤迨宰後再須過秤並請太常寺察閱以防頂換等弊刻下廚役值差人等已一體謹遵不敢稍有弊竇矣○入夏以來久早不雨糧價日昻旣而得雨深透秋收有望糧價遂因之稍廉且南苑開墾荒田地利日興糧宜貶價乃近日反又漸貴計巿中玉米麫每斤售至京錢三百八十文小米麫四百二十文白麫自五百二十文至五百六十文不等新米每斤五百八十文白米六百八十文至洋銀每元值制錢九吊六百文巿平足銀每兩值九八當十大錢十二吊文噫錢少而銀貴銀貴而糧價亦必從之嗟我小民何以堪此 
[保陽賸語]  
　　聞之保定友人云上月下旬某日巡警街道工程局員徐君出示曉諭曰照得賭博之弊最易流爲竊盜是以羣居聚賭例禁綦嚴今聞城外有等不法之徒暗設局塲引誘商民人等終口聚賭小則喪名敗身在或傾家蕩産其害有不可勝言者爲此示仰居民人等一體知悉如有三五成羣聚賭不散者一經訪聞除本犯按律究治外將該父兄鄕保鄰佑一并重處其賣物抽籤者亦應一律禁止倘經查出照賭博例治罪勿謂言之不預也卽仰該官弁嚴密查拿務期爭盡以安良善而清盜源倘有巡長兵夫藉端訛索准其來局指控究懲不貸切切毋違特示○保定官電局設於城内唐家胡同路西監局委員爲金大令馥生現方佈置一切日内卽當擇吉開局傳遞電音矣○日前續到京旗常備兵一千名駐紥劉守廟河南迤東樊家莊新修營内○西門外靈雨寺前有土堤一道經雨衝刷决開一口現經集夫堵築凡津保來往船隻不免多所濡滯須俟工竣方可暢行 
[津上雜言]  
　　聞之天津友人云直督袁慰庭宫保於上月下旬某日奉皇太后御賜鮮菓四簍由唐都戎押運來津抵埠後飭役敬謹擡入督轅○外洋新出氣車經袁宫保購以進呈皇太后試演時以其稳而且速慈顔甚喜現經軍機大臣傳諭宫保再購 
御用氣車三輛另備二十輛共二十三輛限年内進呈聞宫保已與某洋行訂定計英金一萬六千　磅○關外支路自溝帮子至新民廳所需地畝已於已亥年購定後因拳匪肇亂被俄人佔據至今歲始得興工聞刻已築至小墨山距新民廳僅數十里矣○某日見有駁船四艘裝載各種花艸隨雇人舁赴老龍頭車站裝運入京聞係御園所需第不識何人所貢耳 
[法界火警]  
　　昨晚十一點鐘法租界吉祥街某浴堂後面弄内某姓家不戒於火霎時間冐穿屋頂烈烈轟轟嘹望臺鳴鐘報警法界捕房皮帶車首先馳至汲取自來水竭力澆灌旣而英界救火西人聞警而至襄同施救逾時卽熄至焚去房屋若干及如何起火容俟探明續錄 
[會辦來申]  
　　滬寗鐵路會辦潘芸蓀觀察於昨日到滬行裝旣缷卽命駕赴道轅拜會蘇松太兵備道袁海觀觀察晤商公務然後至上海縣署投剌縣主汪瑶庭大令迎入花廳茗談良久而别 
[勘訊盜案]  
　　前日上海縣主汪瑶庭大令渡浦往高家行履勘同德典鋪劫案旣升座卽由典夥邵家墅禀稱是晚先有一匪由後升屋躍入中庭洞開大門放其黨入内擁上更樓將更夫綑縳然後勒令指引首飾房帳房等處計被劫去大小洋銀及　十銅圓共一千餘元至首飾號數甚多一時尚未查清事後盜將首飾一大包抛擲河畔經漁戸某甲拾得送還大令傳甲至案温諭數言賞給洋銀三十元然後離座勘閱一週見墻壁堅固毫無損壞首飾房甚爲幽暗若非更夫指引斷難尋到姑念被盜用刀逼嚇所致免子究懲隨出示暫時止贖候清理後再定章程勘畢回申時已傍晚矣 
[履勘賊蹤]  
　　南巿捕房二十三號華捕黄金萬被賊潛入臥室竊去洋銀五十元事後向捕頭歷訴情形捕頭著自行尋覔旣而黄投馬路工程局禀知總辦翁子文太守太守勃然大怒謂捕房爲辦公重地豈容宵小溷跡其中殊屬不成事體爰倩襄讞委員黄衡堂二尹赴黄臥室勘明黄禀稱是日傍晚六點鐘時捕頭因本局啓建公醮遣令小的彈壓閒人至七點鐘時回房見箱上之鎖已被耗壞急卽開視則箱内所貯洋銀五十元已不翼而飛尚求明鑒二尹據情回禀不知太守若何辦理也 
[柳營賽會]  
　　昨日駐紥本邑日暉港之南洋續備軍右旗及撫標滬軍續備右旗各勇相約至南巿高昌廟左近瞿眞人廟舁偶像遊行前導有彩龍五條曲折盤旋頗足賞心娱目此外擡閣三座香亭一座及所扮鬼怪之類皆五光十色簇簇生新各營哨弁咸翎頂輝煌相逐於後不知何所取義也 
[學生東渡]  
　　湖南巡撫趙次帥近就本省各學堂挑選肄業生十二名派赴日本遊學前日行抵滬江隨乘日本郵船株式會社博愛丸東渡 
[日人肇事]  
　　前日小販張榮郎持秤數十桿至美租界篷路菜巿中求售日本人某甲向之購取論價不合以致口角甲隨邀同乙丙兩人將張肆行毆擊所有秤桿盡行散失時適某西人在旁見而不平喚令某號華捕將甲乙二日人一并拘入捕房捕頭令解送日本總領事署總領事小田切君訊得確情判令甲償張洋銀數枚並管押五天以　懲儆乙從寛釋出 
[上海巡局紀事]  
　　昨日董家渡天主教中人沈趨山以前晚被賊至家竊去衣箱兩口開列失單報請二十三七鋪巡局勘明飭緝局員姚谷蓀二尹立率捕役勘騐屬實限捕跴緝務獲究懲○前晚南巿王家馬頭左近鄭合源烟館被賊竊去烟槍九枝烟膏五十餘兩及衣服洋銀等物至昨日館主始行查悉當卽開具失單投報十六鋪巡防南局局員賈參軍飭捕勘明子限嚴 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[再續九江開辦警察章程]  
　　一各街巷無論住家鋪戸按定十家公舉牌長一人辦理所管十家警察事宜街巿仍視街道長短由本街各戸公舉街長一二人辦理本街一切警務該街長牌長等如認眞辦事始終無過期年後酌加奬勵以昭激勸一街長必須隨時稽查本街人家有無寄宿及出入形迹可疑之人由牌長街長卽行告明分局一如本街巷有藏匿匪徒及開賭聚衆引誘良家婦女爲害商賈情事街長牌長受賄不報卽照得贜例議處一街長牌長查巡兵有不安本分及索詐等事准報局懲辦一各戸所貼門牌設有遷移損壞等事街長牌長告明巡兵帶領本戸到局換領一門牌皆中局置辦不敢鋪戸分文一號牌門牌如甫經換領卽行毁壞遺失應由街長牌長查明是否故意損失再行酌補一各街巷街長有何項事故小則由巡兵處呈報大則逕報分局○清道節目一九江街道污穢較他處尤甚此次開辦警察首宜清道通溝每日由局派人上街打掃一次溝渠淤塞之處一律疏溶一街頭巷尾糞缸溺桶春夏穢氣熏人最易致疫且有隨處大小便者應卽禁止由官添設尿池不准隨處小便一九江城外前街後湖一線長堤勢甚狹窄之地百設巿廢查肉案魚攤爲數無幾僅擺西關外大碼頭兩處非若省垣到處皆是應一律令速收進以不碍行人爲度至鷄鴨菜蔬水果三項准其挑買不得停歇孔道一潯城以内地面稍寛應察看設立巿廠一鄕人挑菜入城任意衝撞應設菜廠以免肇事一牲畜散放遺穢滿路易釀疫氣嗣後如有牲畜上街重屬養戸制錢三百文一屠戸不准當街宰畜違者罰錢三百文一糞桶一律置蓋每早過十點鐘不准上街違者罰錢一百文一各戸馬桶不准婦女傾倒街上溝中違者科罰家長一街巷偏僻之處加蓋厠所如再隨處小便罰制錢一百文大便罰制錢三百文幼孩有犯科罰家長一各處路燈不准擊毁違者賠補外仍重罰十日燈油費油亦不准偷减務使徹夜通明一屋角墻脚不准堆積炭渣糞土違者罰制錢二百文一各鋪戸門外每日清晨由清道夫打掃一次務期潔净如鋪戸任意蹧踏罰錢二百文一各鋪戸住戸每日將所掃灰渣裝入篾筐放置門口俟清道夫經過收運曠野各街長牌長時常傳知所管人家灑掃門前將碎石泥土收拾潔净違者罰制錢一百文一清道夫每日隨帶車筐挨戸收運渣草先將低窪之處塡平再行運送廣野一清道夫所用車筐苕帚田局置備一城内不准馳馬違者將馬夫重責罰馳馬人制錢三百文一油條稀飯不准當街煎煮秋夏火氣蒸人易致疫氣嗣後如有犯者罰制錢一百文一夜晚行路所用火把不准任意抛棄違者罰錢六十文一腥臭穢物及死禽獸不准任意抛棄妨碍行人違者罰制錢百文一各分局所轄街道每日由清道員紳巡查兩次如仍污穢卽罰清道夫工食十之二三一屠戸鷄鴨豆腐店等腌臢臭水須自置缸桶收貯隨時挑潑曠野不准傾倒於街道之間違者每次罰錢一百文以上應罰各節如無力受罰酌量懲責以儆效尤[  章程尚未登畢以後仍當接續]  
[澤及枯骨]  
　　安慶訪事人云皖省玉虹門外荒塜纍纍白楊衰草間時有枯骸暴露駐紥是處之楚軍右營管帶劉副戎見而傷之每日訓練之餘督率勇丁加土培築澤及枯骨副戎有焉 
[上海縣署瑣案]  
　　本邑星記雜貨號主張小軒遣其夥朱玉峯投英美租界公堂控歇夥胡廷甫侵吞帳欵等情　員孫建臣直剌移解到縣縣主汪大令升堂研訊朱供小的於去冬到號中爲夥旋因執事人胡廷甫舞弊侵吞被號主辭歇卽命小的承其乏小的查核帳目弊賣百出結算資本一萬二千兩毫無著落迨經號主投公堂控告後胡猶敢在外私收帳欵至數千兩之多今將帳簿呈電吳松芳供小的在號内爲跑街夥自胡停歇升爲司帳查看帳目諸多不符屢次邀胡核對胡不允致未結清胡供號主先曾議定資本三萬兩洎前年開巿祗交小的一萬二千兩後緣定買洋行貨物資本不敷冋頤昌等號借銀二千兩嗣因司帳人舞弊將洋銀支宕一空小的查悉告知號主將司帳人辭歇另用孫得順接管孫每日將洋銀携回號主家致號中無以應用所收帳欵由伊經管不肯交付往來各號均向小的催嗦小的無奈收帳歸還今將帳目呈電大令察核兩造所呈帳簿欵目繁多難以稽核飭將胡交差帶至署前土地祠與朱吳對明細帳另開清單呈候復訊核斷○日前趙根祥控族姪阿狗抛棺詐擾等情大令飭拘阿狗到縣押令將棺木遷移前晚升堂研訊阿狗供棺木現經母親遷去尚乞開恩大令交差帶往伊叔根祥處服禮○拐犯施鳳儀徐才卿誘得潘姓小孩賣與粤人盧某刻已追到給潘領回前晚大令飭提施徐略訊判令將施押改過局一年徐遞解回籍○日前南巿賴義馬頭左近錢甲家被賊竊去衣箱報經二十在七鋪巡防局員某君飭緝在案旣而錢復開單遣人投報縣署大令立傳捕役徐文到案子限七日赶緊將贜賊緝獲以便訊懲 
[馬路工程局瑣案]  
　　賊犯陳阿三行竊義記米行内麻袋六十口售與楊家渡裕祥麻袋店經捕役拘獲連店主蔣阿廷解送馬路工程局總辦翁子文太守倩　讞委員黄衡堂二尹升堂研訊義記行主周瀛裕遣夥某甲投案聲稱此項麻袋存在棧房上月二十七日之夜忽然失去曾報請緝查今蒙查獲請向究追陳供小的向在北巿某姓家當車夫今已賦閒是日行至萬聚馬頭見棧門洞開四顧無人頓萌貪念遂竊取麻袋六十口繼又至附近米棧内竊取四十四口均售與裕祥每口得小銀錢一枚求恩寛宥蔣供稱小的收買麻袋一百零四口今祇存五六十口二尹判責陳一百五十板驅逐出境起獲之贜給周具領所短若干著蔣照數賠繳○竊賊張銀生潛至英商怡和洋行惠生輪船上行竊松板布帆等物經英租界包探沈阿新拘獲詰悉原贓售與南巿太平馬頭左近元昌舊貨店因卽告知捕頭禀請英美租界公廨讞員孫建臣直剌備函投南巿馬路工程局禀請總辦翁子文太守派出捕役地甲協同前往將贓起獲帶回公廨歸案訊辦 
[英美租界公廨紀事]  
　　英商梁煒明投本管總領事署控華人費文聲借銀不還等情由英總領事照會讞員孫建臣直剌提案究追直剌准之前日飭差協探將費提到押候訊核○德商福來德控王友德行竊芝麻等情前經直剌訊供飭將王所駕之船拍賣抵償在案日前王忽在押所患病由看役禀明直剌著送棲流公所醫治 
[英租界捕房紀事]  
　　游娼張鳳珠陳金鳳王周氏蓮步姗姗徘徊福州路一帶見有走馬章臺之客卽摻袪執手請賡同夢之詩一百七十五號巡捕見之以其有違租界章程拘入捕房捕頭著解送公堂禀請讞員孫建臣直剌訊究○倫兒陳阿銀行竊湖北路徐道光家馬車一輛報由包探張寳成拘獲送入捕捕捕頭令押候解送公堂禀請訊究○某甲曳東洋車至南京路碰壞某洋人所乘馬車由被巡街捕拘入捕房捕頭著押候轉解公堂禀請訊辦 
[法租界捕房紀事]  
　　南匯縣境杜家行鎮居民喬鑑清土著梟匪也事發逃避滬上偵知其兄喬某賃居法界吉安里因糾同惡黨向之滋擾控經讞員魏蒓塢大令訊明判發改過所收押二月至昨日期滿局員某君派人送回捕房捕頭命押候解送公堂禀請大令核奪○前日某 
 
 

Page 10

 
 
西人宅内忽失衣服若干件疑係夫車某甲所竊送入捕房請追捕頭命押候解送公堂禀請訊核○小竊李阿四行竊某鄕民船上所載薪蒸被包探拘獲送入捕房捕頭令押候解送公堂禀請訊辦 
[美租界捕房紀事]  
　　日前穿虹浜第二百五十二號門牌某車寓内忽然失去洋銀數十枚當由庽主投報捕房請爲查緝昨經包探倪順泉查悉係小販林某所竊因之拘入捕房捕頭令候解送公堂禀請讞員孫建臣直剌訊辦○昨晨偷兒張阿六混入北河南路某姓家行竊衣服携之而出被包探劉阿炳拘獲解入捕房候解送公堂禀請懲辦 
[法良意美]  
　　每届中秋承本埠宏大寳莊節省月餅之資移作敝堂醫藥等費法良意美可以風世矣今届又以洋銀四元特誠移助具見爲善之心無時或釋夫當此人月俱圓往來投贈亦屬恒情誰得而議其過然何妨略節一二以結善緣旣禮文之無缺亦功德之無量世有聞風興起者乎不禁跂予望之矣乞附報章藉希傳播滬北天后宫前廣益善呇司董嚴信厚龔心銘施則敬朱佩珍唐榮俊葉貽釗等謹誌 
 
 
 

Page 11

 
 
   
 
 

Page 12

 
 
皇上聖鑒謹奏奉硃批該部知道欽此 
[盛京將軍增奏撥欵平糶以濟窮黎摺十七日]  
奴才增祺跪奏爲通化輯安臨江興京錦州等處糧食缺乏民情困苦已派員撥欵前往分别平糶振貸以濟窮黎恭摺具陳仰祈聖鑒事竊查奉天東邊各屬及錦州府地方向爲産糧之地兵燹以後戸鮮蓋藏加之去歲秋收歉薄民食益形不足疉據通化輯安臨江興京錦州各府屬縣報稱現值春夏青黄不接之時本地糧食缺乏又因鄰境歉收糧價奇昻購運亦均不易貧民有全家不得食者實屬困苦等情先後禀請購糧撥欵接濟前來覆查各屬所報災歉輕重雖有不同而困苦情形實同一致雖庫帑奇絀勢不能不急爲振貸以免流離而銷隠患隨經設法騰挪飛派妥員分路運糧解銀前往會昌各路地方官分别平糶振貸計先後發給通化輯安臨江等三縣銀一萬兩並由安東水路轉運米二千石興京銀一萬兩洋銀一萬圓由省城轉運米五百石錦州府銀五千兩分交印委各員切實辦理務使實惠均霑不得稍有縻費以仰副朝廷軫恤災黎之至意所有此次銀兩洋圓以及購買米石運費價值除由省城公議會各商現捐銀六千五十兩零歸還外其餘俟本年秋成將借貸糧銀收繳共銀若干再行分别核辦再近據各處禀報雨水調和禾苗暢旺堪以十慰宸厪除咨部查照外謹會同護理奉天府府尹奴才志彭恭摺具陳伏乞 
皇太后皇上聖鑒謹奏奉硃批戸部知道欽此 
[護浙撫翁奏鹽道積勞病故籲恩從優議卹片十七日]  
翁曾桂片再前署雲南按察使原任鹽法道逹勇巴圖魯鍾念祖浙江會稽縣監生報捐從九品咸豐七年年到滇升用知縣帶勇剿賊無役不從迭克名城戰功卓著徧體鱗傷歷任各府廳州縣荐擢監司頗著循績嗣因大計卓異併俸滿請咨引見中途傷發開缺回籍延醫調治光緒二十五年春間意大利國兵艦游弋海上浙防戒嚴經前撫臣劉樹堂奏派該故道馳赴浙江前敵辦理行營營務處兼統台防全軍與督辦浙江防務按察使李光久曁寗台温諸軍將領聯絡梭巡嚴修戰守往來布置甚合機宜又復設法剿撫各郡土匪悉臻敉平洵於内安外攘俱得要領遂致積勞過甚觸發舊傷於光緒二十六年二月請假交缷營務回家旋卽病故據各郡紳士以臬司李光久前在浙省辦法積勞病故業經兩江督臣奏蒙賜卹該故道鍾今祖事同一律禀由寗紹台道惠森曁温處道童兆蓉飭據寗波台州温州三府查明援案請卹經臣批令藩臬二司核辦去後兹據署布政使崔永安署按察使黄祖絡會詳請奏前來臣覆核無異合無仰懇天恩俯准敕部將前辦浙江行營營務處兼統台防全軍曾署雲南按察使原任鹽法道鍾念祖照軍營立功後積勞病故例從優議卹以彰勞勩而順輿情除飭取履歷事實清册咨部查核外謹附片陳請伏乞聖鑒訓　謹奏奉硃批著照所請該部知道欽此 
[護浙撫翁奏捕梟傷亡之武弁籲恩照陣亡例議卹片十七日]  
翁曾桂片再浙西蘇屬四府一州行銷浙鹽地屬水鄕又多濱江近海本屬梟私出沒之區近因籌備償欵價課並加私梟愈多銷數更絀甚有聚衆拒捕刦械傷官情事雖經通飭嚴拿懲辦而梟風總未盡絕前於光緒二十八年十一月初一日浙西鹽捕右營管帶宋永新探得江北鯀魚港有大帮梟船泝江上行當卽派隊追截並派哨弁宋洪發雇一艄船帶勇密探三更初大幫麕至確有一百餘船隨經報營督飭全隊跟追初四日追至荆溪縣屬之徐舍鎮見該私船齊泊巿河伏匪五六十人師船起陸道捕該梟紛紛蜂起迎槍抗拒飛彈雨下相持至四時之久當場格殺梟目申寳善李老三及匪黨十一人格傷八九人並獲槍船四隻私船九十二隻鹽約一萬餘包槍彈號衣多件該營中哨哨弁儘先拔補千總張房明艙長藍翎儘先拔補把總孫方鈺奮勇直前先後被拒猝中槍彈登時殞命外奬六品軍功廖定標被刀砍斃秦屍入河其餘艙長勇丁受傷三名各隊奮怒直撲該梟等見勢不支設計縱火焚燒鹽船迨經救熄匪已乘機遠遞並負斃匪屍身而去計焚去大船六隻鹽約八九萬斤並未延及民船隨將該故弁張房明等三屍搶撈回營均經蘇省荆溪縣勘騐屬實由營棺殮飭屬領回受傷各勇均給資醫平復一面懸賞購拿悍臬旋卽拿獲梟首賀大有發交丹徒縣訊供通禀經蘇撫臣電飭正法梟首示衆在案其故弁張房明孫方鈺寥定標等均因緝捕巨梟臨敵身亡情殊可憫由統領浙西内巡緝私鹽捕等營江蘇候補道杜俞咨經兩浙鹽運使恩銘查案詳請奏卹前來臣查張房明孫方鈺廖定標等三弁因緝捕大梟帮匪均能奮不顧身以致中彈被砍登時殞命跡其死事之慘洵與臨敵陣亡無異深堪憫惻合無仰懇天恩俯准敕部將儘先拔補千總張房明藍翎儘先拔補把總孫方鈺外奬六品軍功廖定標均請照陣亡例分别議卹以慰幽魂而昭激勸除將該弁等履歷咨部外謹會同兩江總督臣魏光燾江蘇巡撫臣恩壽合詞附片具陳伏乞聖鑒訓示謹奏奉硃批著照所請該部知道欽此 
[護浙撫翁奏縱容營兵爲盜之千總請旨革職發往軍台効力贖罪片十七日]  
翁曾桂片再臣歷任以來風聞盜劫案件每有營兵夥合該營哨弁懼干嚴譴率爲匿報消弭以致兵丁肆無忌憚夫設兵本以衛民乃反以擾民尤爲法所難容當經嚴申紀律有犯即懲該營哨弁隠匿不報從嚴叅辦通飭各營一體恪遵兹查有提標練軍副中營右哨哨長候補千總蕭永年任聽哨兵譚炳煌鄧茂春交結匪類縱盜分贓不先拿送究辦顯有袒庇情形相應請旨將候補千總蕭永年卽行革職發往軍台効力贖罪以示懲儆除將營兵譚炳煌鄧茂春與搶劫勤裕昇當鋪之盜犯張小榮姜文彩王小頭等三名均照章一併就地正法梟示外謹會同浙江提督臣吕本元附片具陳伏乞聖鑒訓示謹奏奉硃批著照所請該部知道欽此 
[廣西巡撫王奏軍管需餉提用養廉地丁及息借商欵銀兩數目片十八日]  
王之春片再廣西連年外籌邊防内清伏莽一切糧餉軍火均關緊要需費浩煩西省瘠苦之區近年洋票成行抽釐愈絀湖南湖 
 
