# 1905 - 266 - 4911659

 

Page 1

 
 
   
 
 

Page 2

 
 
[電傳上諭]  
　　九月初二日奉 
上諭江西饒州府知府員缺著張檢補授欽此 
[武進陽湖紳士上江督周玉帥蘇撫陸春帥書代論]  
　　大公祖大人閣下夙欽節鉞欣荷帡幪保障東南如夷吾之在江左恩言綸綍倚道濟而若長城棨戟所臨軒鼚罔旣兹謹肅者列强競爭其勢力範圍率視航軌兩綫爲所向之鵠故各省路權外人耽耽環視輒思爲捷足之先登以便其染指之秘計於是急起直追或廢已訂之合同或收垂失之權利如川如贛如皖浙雖由京外官紳通力合作而其斡旋之樞紐則恒恃乎封疆斯土者毅力主持用能相與有成爲團體之萌芽亦卽富强之基礙而粤漢之廢則經南皮宫保之竭力磋商相持數閱月始護轉圜三省士庶額手相慶以爲非堅靱不撓始終如一不至此寍滬鐵路合同訂已兩年近經調查刊布始如夢初覺斯邦人士惶恐駭愕謂不啻舉五府一州而爲之阱也五址年贖回河清之俟其誰欺哉紳等與盛大臣爲同邑業布公函以盡忠告繋鈴解鈴作萬一之想恐無濟也復馳函京外官紳擬效粤漢浙江近事將來協力磋磨仍恃大公祖大人指示方鍼爲保全江蘇命脉計卽爲保全沿江海大局計擬請據情電商盛大臣分别飭委及洋工程師暫行停工總之各省均歸自辦斷無江蘇關繋尤要之一隅坐令利權外操之理著著落後而今日始知爭之此江蘇人之過也著著落後而今日猶不知爭之何以爲江蘇人地更何以爲封疆斯土者地乎今者粤漢路權聞已簡𢌿南皮西林兩督朝廷以地地人民之故而責成封疆尤何如知其難而爲之與知其難而不爲處競爭劇烈之時代其收效固可知也紳等伏處里閈同受國恩安忍緘默用敢披瀝合陳伏乞大公祖大人鑒核不勝屏營待命之至肅叩崇安武進陽湖兩縣紳士謹肅 
記者按鐵路之不可不辦不可不自辦不可不收回已經放棄之路權而自辦其利益固人人共見無待贅言滬寗鐵路關係至鉅尤不可不贖回自辦本館留心此事已久調查紀錄籍爲山鳴谷應之計而我省士紳驚心駭目於此禍之方長亦各急起直追以圖廢約常州武陽兩邑爭之尤力觀其先後上盛宫保及京外同鄕各官公函謀所以挽救我五府一州之民命權利者義務盡矣雖然空言易而實行難今者奮空拳以爭之倘一旦如天之福如粤漢鐵路之拱手而還於我五府一州士民之手不知我五府一州之士民將如何籌欵如何興辭而收回實在之權利也今日爭之最力者爲武陽士紳則他日預備籌費舉辦諸端其亦武陽士紳首肩其任乎然而記者不敢專以此馨香祝望於武陽兩邑之士紳願　此祝望於我五府一州之士民尤願以此視望我蘇省之同鄕京官與我南省之封疆大吏 
[本館接到俄國驚愕英日聯盟續約專電初二日酉時到]  
　　舊金山發來專電云俄國當道及各新聞館得英日同盟發表之信大爲驁愕 
[澤公幸免炸彈之由北京]  
　　二十六日澤公坐花車中央炸彈自窻後投入其時適值日本國内田公使之代理公使舘二等書氓官鄭永邦送行澤公起身出外答送遂免於危蓋爆彈適中其坐處云（爽） 
[詳紀五大臣火車被炸情形北京]  
　　京函云上月二十六日考查政治之出使五大臣於九句鐘陸續到車站外部商部以及各部司員京中各報館人員均先時到站高等實業學堂學生及軍樂隊學生並測繪學堂學生崇實學堂學生識一小學堂學生均著操衣列隊送行内城工巡局巡捕及消防隊先時到站旁列隊彈壓惟外城之巡捕並未到站是日特加花車一輛頭等車三輛二等三等車各二輛頭等車高插國旗頗爲榮耀少項各國駐京公使亦來恭送至十一句鐘開車之鈴摇畢五大臣以次登花車將掛行李車砰然一聲震動天地送行者以及各學堂學生巡捕消防隊等紛紛奔逃少頃人喊兒啼登時大亂約三分鐘時不聞他異始有人前往查看車門被炸砲震裂係自車中出者澤公等尚在車中澤公面部受微傷黄馬褂被濺血跡紹欽使受傷較重其他大臣受微傷及虚驚耳惟車中震昏一人車外震斃兩人又蕯部郎之外甥亦被震破頭顱登時舁送鐵道醫院施治隨後澤公等陸續至接客廳少息胡雲楣侍郎前來問安於是澤公乘胡侍郎馬車先回其他各大臣亦相繼而歸侍郎卽飛電天津以免久候（月） 
[蘆漢鐵路改名京漢鐵路漢口]  
　　蘆漢鐵路刻下已築至京師計三十六點鐘自漢口開車可以直抵都城故改名京漢鐵路從前局中所用蘆漢字樣已一律删改云（周） 
[預告京漢鐵路發軔祝典北京]  
　　十月十六日王公大臣在太廟舉行祝賀禮因是日乃京漢鐵路告成之期也是日王公大臣乘頭等花車由京師往漢口游覽一週三天内往來搭客不取車資（商） 
[京漢鐵路工程落成經費之整數漢口]  
京漢鐵路開辦已久十月十六日可以全工告竣統計所需經費共銀五千三百萬兩亦云巨矣（商） 
[閩商擬辦福廈鐵路]  
　　初一日北京電云福州紳士陳寳琛擬與同鄕京官籌集華欵八億兩興築一鐵路自福州以至厦門計長六百華里有法國某運動家從中阻撓陳紳仍不少改其初意譯字林報 
[九龍廣州鐵路擬集商股廣東]  
　　九廣鐵路前經粤省官紳建議興築現聞上憲以此舉需欵甚鉅現時庫欵支絀官欵難籌議集各商股開辦已咨請張大臣代爲籌集並請將建築 
 
 

Page 3

 
 
九廣鐵路章程先行妥議（谷） 
[膠濟鐵路避讓聖陵山東]  
　　膠濟開展支路現某國要索經營頗爲緊急我政府雖尚未允准而某西人已懚在兗沂一帶插標者某西人行抵曲阜縣時因孔聖陵寢所在特晉謁衍聖公孔燕廷公爵請示方向燕廷上公當告以陵寢重地務須繞陵二十里外方可安設軌道西人亦即概尤將前插之標拔移二十餘里莊外安插（往） 
[政務處擬添督催大臣北京]  
　　聞内廷消息日前兩宫召見軍機大臣諭及政務處近來交議事件未能妥速此稽延時日殊與奏章不苻倘有重要之事恐致緩不濟急設法振頓力求治理等語日昨慶邸議及各大臣均屬兼差且各署公事甚忙難免司員等任意延宕議卽會商請派大臣二員專司督催交議摺奏如有遲延逾限不及先期奏明者惟該大臣曁承辦司員是問云云（火） 
[長將軍保舉洋務人員赴伊犁北京]  
　　伊犁地方現有俄人覬觎交涉頗形棘手長留守於二十六日奏調黄秀伯觀察及陸觀察隨往襄辦洋務聞黄秀伯久任美國領事陸觀察亦在俄國充參賛官十有餘年可謂洋務得人矣（閏） 
[諭催趕修法律並飭速擬法律學堂章程北京]  
　　刑部葛大司宼擬將正陽門内法律館改爲法律學堂早有是說邇來沈家本侍郎逐日親到該館督催速將各項法律修竣以便改爲法律學堂面諭司員妥訂章程務求盡善並擬購買左近民房圈進館内飭廠酌量修建俾得早日開辦（倌） 
[課吏館添設法政科江西]  
　　胡撫近欲設一法政速成科司道以下皆宜往學一年卒業其學堂即擬附設於課吏館云（成） 
[贛省儲材館開攷不成江西]  
　　贑撫胡中丞咨准練兵處將練將學堂改爲儲材館已誌前報中丞旋定期八月初十日將同通州縣佐雜等員之願入儲材館者甄别一次攷法擬定頭場寛取數名二塲查騐年歲身體文字是否合格再定去留入選者月給津貼十兩不能充當别差不料是日同通州縣報名者十人到者僅五人佐雜報名者四十餘人到者祗五六人不能成考聞中丞大爲震怒　（可） 
[禀入理財專科長沙]  
　　湖南留日學生李仲衡現入銀行理財專科禀請湘撫給予官費旋奉批示云查各國以商戰爭雄莫不有總匯財政之區以爲樞紐該生等苦心志學專習銀行一科禀懇給予官費深堪嘉許惟湘省官欵困難是否有可籌撥之處希學務處核議飭遵　（成） 
[議修建講求翰林實學所北京]  
　　日前翰林院各堂憲會商所有本院設立學會以備講求實學及請協籌經費業經奏明奉旨允准惟查署中房舍較少若各司員紛紛赴學實屬不敷擬俟各省認解學會經費匯京先提三四成於署内跨院添建房屋作爲講求實學所俾各員等公餘之暇靜心研究並飭迅速辦文咨催各省急將認籌經費解到勿得稽延云（師） 
[常鎭道創辦師範學堂鎭江]  
　　常鎭道郭月樓觀察現擬仿照寗蘇兩處師範學堂章程在鎭江開辦學堂一所藉以造成教員之資格而立興辦蒙小學堂之基已與府縣及各紳董商集欵項以便早日開辦云（此） 
[留學生亦有敗類漢口]  
　　去夏六月有漢陽縣某甲束裝東渡假入同文書院後院側有小館每與館中下婢狎飲酒猜拳午夜不歸同學恐其爲警察干涉乃報告同鄕逐令回國歸後某日經過某巷短裝斷髮羣兒以洋人呼之彼即抽刀相向經清道局勇扭至夏口廳監禁種種行爲實堪痛恨本非學界中人而藉留學生三字炫人耳目影響所及誠恐於留學界中大有妨礙（成） 
[擬咨駁止奏請各省協籌經費北京]  
　　軍機大臣日昨會議略謂現在各衙門均以整頓署務寛籌經費奏請各省協濟查各省近年庫欵奇絀今復出此支節督撫無法可籌必欲攤派所屬官員而州縣等官必至欠解公欵或剥削民脂商民困累胡所底止自不得不議杜漸防微之法除已奉旨允准各衙門奏籌經費毋庸咨照外擬卽片交未經呈遞各衙門飭知嗣後如有奏籌經費者務須妥議辦法不准指請各省籌濟以維政體而恤民艱云云（火） 
[准用龍銀銅圓完糧安慶]  
　　皖省各屬徵收錢糧相沿祇用本洋與制錢兩項鄕民受累糧書弄巧弊不勝言日前藩憲接奉撫憲札開准署江督周來函謂近查皖省錢糧有弊四端函請酌辦最要者爲征收限用本洋民間受累積弊甚深飭卽查禁云云當經方伯議復詳陳皖民使用均重本洋皖北尤甚其用龍洋者并不甚寳貴今若飭各州縣禁用反形不便不如仍令各屬於本洋英洋龍洋及銅圓均一律收納隨俗所宜藉除積弊等語外復出示曉諭居民凡各項銀洋銅圓制錢均准任便完納云（詩） 
[南斐礦主虐待華工香港]  
　　有友人自南洋來者述近日南斐各礦虐待華工慘無人環工資飯食並不照原合同辦理每日逼令鑿石三十六寸不足則責以皮鞭并扣工資甚至有用極大之枷套華工之頸仍令作工者以致死者繹絡我領事劉某悉置不問哀吾同胞眞無告矣（陽） 
[周口道口設立商會已奉商部核准河南]  
　　河南商務議員胡觀察翔林近以周口道口兩鎭鐵路旣通商務日漸興旺擬於該鎭設立商會藉資聯絡保護禀請商部立案現已奉部照准矣（號） 
[大有榨油公司已准注册立案北京]  
　　上海 
 
 

Page 4

 
 
叉袋角地方所設之大有榨油公司經創辦人席裕福呈由商會轉禀商部道照部章註册立案現已奉部核准於日前已將憑單執照寄由商會轉給该公司存執矣（劍） 
[湖南春黄礦因官辦帶銷長沙]  
　　湖南石門有雄黄礦從前由商採辦所出雄黄有數等曰雄精曰明雄曰提塊曰尖塊曰蘇塊曰末子價隨時定然雄精與明雄旣少且貴故不多見惟提塊等類則分銷各省藥店其最次細末則以之染造雄箋能耐風雨自去年改歸官辦有提調委員轉運諸名目層層周轉以致山本極重貨價極昻前日提塊每担百斥值錢六七千文者今則須十二三串文矣商人不敢購售致該局中積貨如山若不設法暢銷虧耗將何底止耶（日） 
[紳董與鐵路林總辦齟齬緣由鎭江]  
　　總辦鐵路理葬事宜林觀察購備小泥罎爲安置屍骨之用本地紳董鮑川如部郎何恩浩明經等深滋不悅以爲勢不能搗碎屍骨藏之罎中觀察謂此係奉盛督辦命令部郎憤極當塲痛詈盛督辦之無禮丹徒縣郭令在旁勸以板片靈櫬代之惟靈星碎骨乃用泥罎部郎始無異言外間頗聞有京官禀请外部飭停鐵路工程收回自辦之說故各董事之意一若逡巡有待不肯勇爲云（定） 
[造幣廠委員聚賭天津]  
　　津友函云户部造幣廠瑞張兩提調迭奉堂諭整頓廠務瑞張兩提调一再派員詳查近又風聞該廠有某委員等於十四五日私約洋行買辦某某在廠聚賭徹夜不停瑞張兩君大怒因造幣廠事關財政與各項公所不同廠中聚賭種種弊端必因而起並聞該委員差兼化騐並無實學藉勢自傲人皆側目非嚴請重辦不足以副朝廷愼重財政之意（日） 
[留學日本直隷江蘇山東三省學生致父老書]  
　　三省父老均鑒蓋聞非常之人能任非常之事又聞非常事之成立由於非常人之經營旨哉斯言某等三復銘佩之不遑亦曷敢視爲老生常談者第世界之潮流旣日新日變人群觀念之勃發思想之高尚亦無中止而日日與之進行故不必定其爲如何資格之人始可任如何資格之事但一事之發生苟足以亡我國破我家制限我人民之生命吾輩當此一息尚存必應群策群力圖維之匡救之以保全阽危之大局晚等從事學界同爲國民敢以可驚可怖可痛可憤之津鎭鐵路豫約爲我三省明逹賢敏之父老詳告之 
當光緖二十二年道員容閎鑒外人要求路礦之紛至沓來也禀聞政府創辦津鎭鐵道亦旣批准乃後爲德公使干预英又繼之遂與匯豐德華兩銀行權訂津鎮鐵道豫約夫以本國之人辦理本國之鐵道何能聽外人干預而止乃當時我則棄之如遺人則所求竟遂舉關係三省遥遥二千里之津鎮鐵道一折而入於英德人之手時不我待又有今日屈指計之蓋倐忽已有六年矣 
此六年中德以膠灣青島之設備未周方竭力整頓近以摩洛哥間題（摩洛哥非洲小國歸法保護德誘惑之使背法）與法人正在交涉英則自脫朗司華戰後西藏之事又起故此路以二國多事無暇存留至有今日危矣哉 
霹靂一聲青天包起乃者德人欲向政府迫訂津鎭正約之警告見諸報章矣吾三省父老寗不見之乎 
前已訂豫約又迫訂正約者何故以豫約僅聲明辦此路之意而正約則實行辦此路之權全局關鍵在與之訂正約及廢豫約否耳正約未定其利害言亦無憑卽就豫約言之無利而有害恰將來正約之底稿故此時正約之訂不訂尚第二要著豫約之廢不廢實第一問題也 
茫無把握贸然倡議曰廢豫約廢豫約吾三省父老寗不躊躇顧慮雖欲廢而不果晚等亦計及此故前上政府書中曾將可廢之理廢約自辦方法略貢所知兹晚等於此二意外更論豫約不廢之害臚列成篇附之於後我三省父老幸賜覽之（未完） 
[日使行程]  
　　初一日東京電云小村男爵現已全愈於昨日中夜離奥塔活 
[中國贊成英日續約]  
　　初一日北京電云英日聯盟續約中國各大員異常歡迎聞慶王經日欽使内山報告續約後亦極喜說並满意於所立之條欵 
[英艦將游日本]  
　　初一日倫敦電云英國將於西十月中旬派巡洋鑑五艘戰鬥艦六艘游歷横濱英海軍副將及拉特君將乘台頓姆旗艦前往日艦隊擬照例歡迎而於宫中設宴欵待 
[納爾森銅像贈與日將]  
　　初一日倫敦路透電云西十月二十一號將在愛爾堡公會舉行納爾森百年紀念大會届時英國曁他國海軍中人將以納爾森之半身銅像託日本代表人遺贈東方納爾森東鄕大將以賀其戰勝之功 
[燬除蘇彛士運河沈船]  
　　初一日倫敦路透電云在蘇彝士運河炸沈之峽特姆貨船已於三點鐘時用炸藥毁成虀粉轟起之水砂及破壞品等約高二千尺河之東岸轟濶六百尺西岸無損挖泥船及水工現正竭力工作將毁壞品掃除其行經此河之鐵道及甜水運河皆無損傷譯字林報 
[摩洛哥約章現已發刊]  
　　初一日柏林電云德法兩國會議摩洛哥事之約章已經發刊 
[德機器廠之恐嚇]  
　　初一日柏林電云柏林機器廠因工人爭執故特施恐嚇手叚謂將停歇全體工人計六千五百名云 
[俄皇召見隈得]  
　　初一日柏林電云隈得君回國後已在勃極哥經俄皇召見報告一切 
[日人對於續約告成之狀態]  
　　上月三十日倫敦電云日人接受英日聯盟續約後咸有極點歡欣之狀態日木各報舘亦以日本轄理朝鮮事已成覺非常满意譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[道員同膺局差杭州]  
　　浙省道班各局差現均定爲期年更調俾免偏枯復須掣簽不准鑽營奔競兹届瓜代由聶中丞飭傳各道員到轅照章掣簽牙厘局則掣得劉觀察矞祺警察局則掣得劉觀察毓森支應局則掣得時觀察慶萊當即下札至省防統領亦須更調向雖由道員承乏因可不拘資格故擬另簡熟諳軍務之員接代代云（必） 
[添委稽查清道蘇州]  
　　警察局雖有稽查清道之責然並無委員專司現經撫憲陸春帥札委候補知縣孫大令廻瀾專司稽查清道已於上月二十八日謝委到差（黎） 
[府學堂祝聖演劇松江]  
　　上月二十七日中學堂行祝聖禮晚六點鐘學生扮演戲劇第一齣美虐華工合羣抵制第二齣波蘭虚無黨事演異已鐘鳴十二下矣（白） 
[紀設道師範學堂漢口]  
　　關道繼蓮溪觀察擬設道師範學堂就漢陽豐　倉地改造未開辦之先則暫借中學後堂開辦堂長以王模充之至工程事宜則歸王大令士衛辦理（商） 
[電燈用户日多鎭江]  
　　鎭江大照電燈公司其始掛號定用者數亟寥寥近因戲園酒館動裝電燈數十盞及百餘盞不等商鋪居户見而豔之亦各爭用電燈矣（容） 
[全衢院試紀聞金華]  
　　浙江學院於月前按金華　因借棚應試之衢屬江常龍開四縣生童業已取齊先行開考當日　科舉已停卽試以四書五經各義草草出案二十四日復試金屬六縣内地士子仍踴躍冀青一衿殊可笑也（得） 
[南匯撈木案拒斃縣差蘇州]  
　　木商金柏茂等在南匯縣境驟遇風灾飄失木植無算被沿海居朱阿昌等撈匿由董事王　福勸令送還給予酬勞後因索酬過鉅禀請縣主飭差理處詎宋等蠻横性成竟將原差毆斃當經縣主另飭差勇將帮兇顧潢椿宋桂樓王桂春三人拘案訊押申詳各大憲經朱臬憲札飭該縣將所獲各犯切實研訊錄供詳辦一面嚴緝正兇宋阿昌務　解究（戎） 
[紀廣帮客民在漢人數漢口]  
　　廣帮在漢商民以香山人爲多香山會館乃一縣所建若廣東會館則新會番禺等四縣所建潮嘉會館係潮州嘉應兩屬所建統計廣帮在漢人數約四千八百餘名（民） 
[八月分教職單]  
　　教授奉天昌圖董俊澤正紅漢舉陜西延安張祝祥同州舉廣東高州劉文照廣東雷州區敦致俱廣州舉四川雅州陳淵瀘州拔四　嘉定杜煥章夔州廪正諭吉林賓州廳高毓嵋天津舉直隸寗晉余永祥順天拔山西翼城孟魯珍太原廪浙江定海廳沈廉寗波廪湖北濳江吳士庸武昌附廣東瓊山梁冠芳廣州舉雲南嵩明州邵鍾勳楚雄舉訓導直隷柏鄕王國梁大名廪博野寗世恩順天廪鷄澤王恒之保定舉廣昌桂森正白漢舉山西壽陽劉鑑汾州廪江蘇贑榆唐鴻藻松江舉江西彭澤蕭彦輝南安廪山西嵐縣李唐英遼州舉河南遂平曹承裕開封歲陜西褒郭輝同州歲石臬解遇春漢口歲福建大田賴守周汀州附廣東陽山謝庭玉嘉應州優鶴山李得芳嘉應州歲四川彭水李兆敖忠州舉崇寗趙光烈綿州歲瀘州李文科資州舉復諭甘肅寗夏馬中選復訓江西九江府邱世濬贛州廪雲南龍陵廳蘇牗民臨安廪廣東瓊州府張伯璜陽江廳增福建歸化鄧德純延平附 
[滬壖官事]  
　　候補道劉申甫觀察養正學堂董事葉鴻英參軍徐家進巡局員陳少禹二尹昨均因到縣拜會○江南提憲楊鏡岩軍門昨日到道辭赴江寗禀見江督周玉帥面陳要公○本邑守備殷岐山守戎奉諭護理提右營篆務後定於日内赴蘇禀見撫憲（見） 
[委代發餉]  
　　滬南製造局　隊營前日發給八月分餉銀經帮帶張千戎禀請總辦魏觀察親臨點騐適觀察另有要公委金直刺蒞營代給（欣） 
[議舉總董述聞]  
　　滬城議設總工程局刻經各董再三會議略有就緖聞有議舉郁君屏翰爲總董事禀請道憲核示之說（近） 
[縣差枷满開釋]  
　　上海縣差與北橋公濟教堂齟齬一案由縣移歸該處巡局訊懲三紀前報兹悉當時北橋局員張二尹准提縣差毛郎阿發杏元及爲首滋閙之金秋林等至案訊得實係因案提人而一在堂滋閙屬實判毛郎阿發秋林枷責示衆外杏元一名姑寛省釋昨因縣差毛郎阿發枷期已满故飭傳案疏枷判令移送上海縣核奪其爲首之金秋林現仍枷示北橋未釋（近） 
[札拿逃弁]  
　　浙江常備某營勇弁余小發近因盜賣營中軍火脫逃事爲浙撫查知札飭所屬一體拿辦本縣汪大令奉示後當即遵照辦理（近） 
[傳吊諭單]  
　　淞滬貨捐局麫粉捐一項向由厲某認繳近因年期已满　將諭單繳　經總辦　　巖太守查悉於前日函請縣主汪大令派差傳厲吊單核辦（欣） 
[兇手移縣]  
　　前在英界毆斃高洪春之湯根生昨由英美公廨委員關司馬移解到縣奉汪大令諭飭所候訊（近） 
[定案難移]  
　　于壽生已公共公廨控張春泉趙幼雲濮洛亭等欠銀不還一案雖已定讞尚未繳結前晚又奉關司馬覆訊于供張春泉銀已繳楚應請將案注銷趙濮二人置之不理仍求追究趙幼雲洪祗爲經手須向股東相勸繳洋濮洛亭供南匯人此店早經拔股司馬以斷定之案豈可設詞唐塞判趙濮均押限十天繳洋違干比追不貸（見） 
[不准寛釋]  
　　徐小東前因命案牽涉獲解到縣訊實判押改過局二年刻已將届一載昨由伊父徐阿六到縣禀求省釋汪大令以案已從輕發落萬難照准（近） 
[上海縣案]  
　　蘇臬朱廉訪札縣迅提謝忠藎上控費宗樂掯單一案訊明詳報　大令遵於前晚提審費供謝在江橋開永泰米店二十八年冬與弟忠信及沈妙根將計地六畝餘之方單一紙抵借洋三百元一年爲期小的目祇二百向姊轉借一百湊交由沈代筆立據不料届期不贖去年四月曾赴英廨具控正在飭提謝卽來案歧控蒙訊斷贖不遵商串陶士良反赴臬轅朦控求察沈伯賢供此事曾爲經勸因謝忠信一去無音故未勸妥樂錫卿供忠藎之兄伯卿曾囑理處此事後亦不面質之謝忠信供並未同兄借洋亦無央沈理勸之事忠藎二十八年各偕地保陶士良向費將方單抵洋九十六元未立抵據至二十九年冬還去本利洋一百十元費云方單轉抵在外約期三日交還詎被揑據掯勒求察陶士良供與相同沈妙生供胞弟妙根臥病不克到案謝借費洋並未代書筆據大令以謝旣不借洋方單何在費處此事抵據勸証確鑿何得赴臬轅朦控且代律不到情弊益顯喝將兩謝笞責經二人一再苦求姑免陶爲地保不應扶同狡賴判責二百板收押謝兄弟交保限半月先繳洋一百元俟補提沈妙根到案再訊○顧乃德喊控私租霸房等情亦奉訊問顧供有巿房並生財全副租與謝繼英開設藥店謝今私租於盛紀昌換牌接開並未知照此房刻需自居因囑遷出詎竟 
 
 

Page 10

 
 
强霸不允爲此求請提究大令判飭差協甲督同謝盛兩姓換立新租摺契接租完案○張明月夜持白鉛一塊出售約十餘斤被捕役查見詢問來歴支吾鉛上有洋文字碼恐係洋棧失物解請大令訊究張併鳳陽人鉛各江北人王某貪賤收買王今已回江北來恩大令判押候查明失主再核（近） 
[各局記事]  
　　南巿復善堂洋龍夫頭向係趙家灣行口夫周丫頭充當　前因救毛家弄楊姓失愼向楊之貼鄰徐宅取洋五元冒稱該堂司事所用事後被堂董查悉函請二十三七鋪巡防局員朱二尹飭提到案將洋繳案核奪○萬裕馬頭裏街興隆猪作夥海兆向三興作夥阿龍借洋不遂凶毆受傷後由其母投十六鋪南局喊控奉賈參軍飭提訊究○南匯縣防營都司蘇慶龍都戎因公來滬在董家渡船中被竊銀表等物報請工程局查緝在案昨由捕頭飭傳氷更夫薛三到局限於三日内務獲解辦○新閘巡防局員章二尹查得閘北直街各店鋪門前所積穢水臭氣薰騰因隂溝年久失修所致故擬邀請各西董集資修砌○江北人鮑長懷扭蟻棍沈月秋王上珍姜才交至新巡防局控被沈等串騙媒洋等情章二尹訊不承認昨經飭查屬實著限沈等繳洋十五元給原告具領完案（欣） 
[會審公廨早堂案]  
　　臺惟洋人控招商局棧夥周秀山袁紀　蔣曉祥許煥章等串竊寄棧熟鐵五十四擔值價洋二百元左右銷贓於鉅康鐵行張德榮處訊捕拘奉解廨究追訊之周秀山供並非行竊因鉅康有條鐵二百紥寄存棧中不知爲何人出錯以致此貨無著允以别貨賠償買辦唐季常亦知其事兹因該行催逼故將台惟之鐵抵還是實將曉祥袁紀時供帮同過磅餘不知情許煥章供此事並無干涉傳詰鉅康之張德榮所供與周略同時有粤人唐某投稱係該棧副買辦所有鉅唐鐵條旱已理楚而周則堅稱並未關司馬商之德副領事麥君判請無干之許煥章開釋外周袁蔣押候禮拜三覆訊張著交保俟覆訊時投案候質○德商裕豐洋行控華人孫曉峯虧空銀兩昨經包探張全林將孫解案中西官判押候查明再訊○李顧氏控范少卿拐賣十三歲之女阿二售在北蘇州路議定身價洋一百十二元訴探何阿春拘案請究判范交捕房還押俟禮拜一解訊○謙信洋行控戴禮生收買蕩磁面盆竊贓昨日解訊戴供此事係王掌法所爲司馬判戴取保限十天將王交案○吳顧氏控沈協洲掯留伊女不放等情由控解究判沈交保候訊○黄得貴竊沈阿善李顧氏華任春等三家綢布衣物由探王長桂吊贜解辦判責一百板贜交原告具領○楊樹浦老公茂紗廠女工頭某氏送女工　楊氏至案供稱乘間行竊在紡成之紗若干兩報捕送究判戒責五十下當堂開釋○浦東小孩姚虎林年十四歲來滬覓食　某姓收留前日以購物迷路由包探陸協庭帶入捕房昨日解請安插司馬判發棲流所留養（機） 
[法租界捕房事]  
　　史錦文投法公廨控同居婦人趙孔氏誘拐伊妻錢氏奉陳大令訊供判提串同誘匿之上京館飯店夥陳阿正徐杏橋收押候訊在案昨日捕頭將陳徐二人帶至寫字間與趙孔氏對質徐供當日領至城中住宿一宵翌晨給予小洋四角囑伊回去及至半途被陳領匿求請責陳交出陳供途遇該氏略譚即散不知何往捕頭再三研詰徐陳執定前供因命分别押候堂期解究○流氓陳明兆高千桃等在新租界向車夫夏小二應阿福拆稍兇毆控奉陳大令訊供判陳枷責示懲高飭交保候查在案昨日高之友人張姓投捕房求保捕頭准予保出倘查有爲匪情事惟　是問○許阿六竊衣一包在某押鋪質錢爲包探緝獲送入捕房捕頭命押候堂期解訊（居） 
[美租界捕房事]  
　　某西人飲酒過醉在百老匯路滋閙由九十八號印捕拘入捕房押候酒醒再核○陶阿二將衣服多件至西華德路押店求質爲探所見以其形迹可疑拘入捕房捕頭詰係已　著即開釋粤婦林阿來住蜜勒路三十四號房屋昨投捕房報稱前晚有廣東流氓多人來家自稱探夥硬索洋十元不遂被毁洋油燈幾肇火災請捕頭准之○宋阿仁在新　浜與顧阿寳索欠互毆山捕拘入捕房捕頭以事近錢債斥不准理（古） 
[江隂學署唐君温哉致會少卿書]  
　　閱報敬悉諸公爲崇寳水災開辭賑濟仁聞義聲莫名欽佩敝處募得英洋大小合計一百十二元八角敬乞查收代放外附代募人姓氏一單至請鑒察 
[蘇省官報]  
　　七月二十一日藩轅牌示照得七月分佐職月課定於廿六廿七二日考試花翎二品銜分發江蘇候補班試用道舒體元謝就近赴引過道班回省知府梁佩祥禀知高等學堂今日開學直隸川德堪禀知奉委赴如皋縣會審案件差知縣何榮烈禀謝奉委警察局總稽查差知縣王維登禀辭解餉赴京五品頂戴江蘇分缺間補川巡檢王錫爵來知由京領照服满回省二十二日撫憲牌示諭七月分武職月課本部院於廿五日委中軍仇大人代閱洋鎗統領浙西鹽捕等營候補通劉體乾通知赴寗考查軍政同知萬立銳禀知奉委勸辦江西賑捐差辦理初等學堂總提調特用知縣張祖廉禀知本日開辦初等小學堂第一二三四區辦理楓橋厘卡許恩榮禀知二年期满比較盈五成以上蒙　委署事一次辦理南波厘局吕烈徵禀謝半年期满照章留　縣丞定棻韓懿均禀知葑門水關差撫標中營水師右哨一隊哨官吳桂芳禀知護解餉銀赴清江 
[德發洋行經上寳義務善會捐欵第七次清單]  
　　南塘張洋二元陽湖訓導馮汝金君洋五元又代募大洋十九元小洋六十八角常州教授胡得熲君洋十元溧水教諭李鴻儒君洋八元又代募洋三十二元督學署書吏陳鍾祥君洋廿元隱名氏洋十二元以上共收大洋一百零八元小洋六十八角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
