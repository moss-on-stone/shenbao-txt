# 1920 - 298 - 4917134

 

Page 1

 
 
   
 
 

Page 2

 
 
   
 
 

Page 3

 
 
時評 
[新銀圑與軍黨（老圃）]  
　　新銀圑表示意思謂撤廢無益軍黨當與以同情並謂中國不能自動當與以援助夫軍而有黨不堪爲友國道也軍有黨而有待於撤廢有待於援助更不堪爲友國道也然新銀圑固不惜表示其好意吾不知軍黨聞外人之言果有動於中否 
　　試問中國何以必仰鼻息於新銀圑則以歷年兵事之浪費將鄰於破產之境故也試問中國何以不能免兵事則以軍人結黨各不相下故也舉國厭兵事而桂黨滇黨方酣戰不已舉國言裁兵而奉黨直黨方暗中增兵吾儕國民固深望軍黨之實行撤廢又深慮軍黨之不能撤廢又深感友邦之肯助我撤廢又深恥中國不早自撤廢而勞外國之代籌撤廢吾不知軍黨聞國人之言果有動於中否 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　十月二十九日大總統令于化龍授爲陸軍少將高崇授爲陸軍軍需監此令 
　　又令參謀總長張懷芝呈襄鄖鎭守使署參謀長徐源森另有任用請免本職徐源森准免本職此令 
　　又令任命葛潤琴署襄鄖鎭守使署參謀長此令 
　　又令參謀總長張懷芝呈請任命宋蘭芝署陸軍第十七混成旅參謀長應照准此令 
　　又令梁錦漢給予四等寶光嘉禾章此令 
　　十月二十八大總統令任命温世珍爲金陵關監督此令　　又令署財政總長周自齊呈淮安關監督陶思澄調部任用請免本職陶思澄准免本職此令 
　　又令調任冒廣生爲淮安關監督此令 
　　又令任命賈士毅爲鎭江關監督此令 
　　又令國務院存記王煥彤著分發吉林交該省長酌量任用此令 
　　十月二十五日大總統令署司法總長董康呈請任命徐瑞徵爲直隸高等審判廳書記官長應照准此令 
　　又令兼署陸軍總長靳雲鵬呈請任命任鼎臣爲陸軍第二十師副官長王乃義爲步兵第七十七圑圑附蔣玉崑爲第一營營長李濟智爲砲兵第二十圑第一營營長均照准此令 
　　又令兼署陸軍總長靳雲鵬呈請任命吉明海爲陸軍第一師砲兵第一圑圑附應照准此令 
　　十月二十四日大總統令署司法總長董康呈請任命周起鳳署大理院書記官長應照准此令 
　　又令署敎育總長范源濂呈請任命凌念京爲秘書應照准此令 
　　又令署財政總長兼鹽務署督辦周自齊呈鹽務署秘書王徵善呈請辭職應照准此令 
　　又令署財政總長兼鹽務署督辦周自齊呈請任命吳晉夔爲鹽務署秘書應照准此令 
　　又令署内務總長張志潭呈請兼署山東省長田中玉咨請任命王宗祐爲省會警察廳警正應照准此令 
　　又令拉方給予四等嘉禾章此令 
　　又令鄭陳琦晉給四等嘉禾章此令 
[專電]  
　　北京電　本日令和平統一善後各端亟待次第施行國會爲人民代表關係綦重所有參衆兩院卽從新選舉着内務部依照元年八月十日公布之國會組織法曁參議院議員選舉法衆議院議員選舉法督同各省區長官將選舉事宜迅速妥籌辦理（三十日下午七鐘） 
　　北京電　今晨閣員全體入府報告靳宅會議結果午卽發和平統一令責成院部與各省軍民長官會商善後又令内部按照元年國會組織法會同各省區等籌辦（三十日下午五鐘） 
　　北京電　通電滇黔川粤桂湘等省聲明和平統一已由命令發表一切善後事宜望公同協商辦理（三十日下午五鐘） 
　　北京電　王瑚謁靳靳促卽赴蘇任嚴家熾在京候王同行（三十日下午五鐘） 
　　北京電　蘇皖贛巡閱曹錕主王士珍張作霖主張勳相持未决但王巳表示不就張甚大施活動（三十日下午一鐘） 
　　北京電　赤塔被激黨佔領謝氏專車亦被刦去謝現乘飛機往日本敗兵竄入庫倫奉直均已出兵往援（三十日下午一鐘） 
　　北京電　滬港電訊孫唐伍有聯絡段派重組軍府說（二十九日下午九鐘） 
　　北京電　鄂王電刻下滇軍大敗黎藍各軍已無後援擬派員招安又川軍邱旅自戕其部下將散爲盜亦請一併招撫（二十九日下午九鐘） 
　　北京電　直曹電已飭譚慶林速派一圑携帶砲械星馳赴庫策應（二十九日下午九鐘） 
　　北京電　張景惠電張旅敬（二十四）日出發烏得張袁兩部卽日開拔（二十九日下午九鐘） 
　　北京電　院電贛陳注意李烈鈞·李明揚·譚延闓·行動（二十九日下午九鐘） 
　　香港電　儉（二十八）晚馬濟將價值千餘萬兵工廠炸燬過半（三十日下午七鐘） 
　　香港電　粤軍到省已有四千桂系申葆藩·林俊廷·鄧文輝·等軍雖竪白旗昨因拒繳械與李魏軍小戰卽止（三十日下午七鐘） 
　　香港電　督印艶（二十九）日由申交湯省長已由湯兼署湯李魏等示禁民軍進城（三十日下午七鐘） 
　　香港電　粤籍國會議員謝英伯·鄒魯·王斧等主張廢督舉陳烱明爲粤總司令專任軍務漢文任省長請孫伍唐回主軍府事宜海軍總長司令由湯署否認非法省會（三十日下午七鐘） 
世界路透電 
[英國礦工罷工之解决辦法]  
　　二十八日倫敦電煤礦罷工之解决條件今晚宣佈規定礦主與礦工兩聯合會各盡其力聯絡進行以增多礦煤之出產因是之故將組織地方委員會與全國委員會辦理之兩委員會應即籌定辦法釐定工資以盈餘爲依據而非基於產額儘明年三月底以前提交政府在此辦法未籌定以前暫時工資按照下列基礎發給最高額之二先令工資立卽加給至明年一月三日結算十二月十八日以前五星期之產額再行酌定所加之工資至一月底再酌定之此後每月依照上一月之產額釐定所加工資一次爲使礦主與礦工雙方同負加增出產之責任起見條件中又規定如已增產額所售見之欵不及增給兩先令之程度財不獨所加兩先令之工資應酌量減少即礦主依法應得之餘利亦應酌減礦工投票公决之日期已决定星期二日如礦工贊成則十一月八日工作可望恢復 
[柯克市尹死後之感動]  
　　二十九日巴黎電昨日柯克市尹遺骸運往車站時倫敦愛爾蘭人前往執紼者三萬人 
　　二十九日紐約電倫敦訪員電稱昨日沙資華克天主堂爲柯克市尹舉行追悼大會英國會工黨代表議員與愛爾蘭各圑體之代表皆與會敎堂中共有數千人甚爲擁擠市尹夫人痛極而病不能蒞會亦未能隨送屍柩赴愛爾蘭 
　　二十七日紐約電此間愛爾蘭人聞柯克市尹噩耗大爲憤怒紛開抗議大會市長海蘭氏爲愛爾蘭人命市議廳懸掛半旗 
　　二十八日紐約電共同通訊社倫敦訪員電稱泰晤士報以愛爾蘭報復行動歸咎於政府並謂柯克市尹餓斃之影響恐不僅限於不列顚諸島且謂柯克市尹自入迷途但爲誠摯之愛國者殉身於己之信仰每日新聞謂政府拘禁其人視如罪犯卒使其成爲殉道者其死也政府須負厥責每日捷報謂柯克市尹之死乃由政府凌辱七十四日所致法國各報皆讚柯克市尹之勇武並謂法國不宜干涉此事巴黎回聲報謂柯克市尹之殉身乃爲其受苦之國人請願全世界將起響應云 
[國際聯盟與立陶宛]  
　　二十七日比京電國際聯盟會開會後適遭遇波蘭立陶宛問題及齊里哥夫斯基將軍行動引起之糾葛現旣無力勸令立陶宛或波蘭出兵征討齊氏又無其他補救之術故决議展緩解决該問題蓋以現勢觀之惟施用經濟壓力始克有濟耳續電云國際聯盟會續圖解决波蘭立陶宛爭端定於今日聆兩國代表之宣言 
　　二十七日倫敦電國際聯盟總機關由倫敦移至日尼瓦之决議已於今日實行秘書處人員已由維多利亞車站乘專車赴日尼瓦 
[波立爭端之公民大會說]  
　　二十八日比京電國際聯盟會冀解决波蘭與立陶宛間因波軍佔據立陶宛京城而起之爭端已照會兩國政府請許所爭區域内之居民於國際聯盟會管轄之下舉行公民大會自行表示願隸屬波蘭或立陶宛之意開會時雙方軍隊均須撤退並請兩國政府於今日起十日内切實答覆 
[德國義勇隊與立陶宛]  
　　二十七日巴黎電據各方面消息德國義勇隊現紛入立陶宛境並挾有巨欵組織軍事機關東普魯士邊界各站亦集有武裝義勇隊及軍火馬匹並聞里克國民軍退伍兵士現亦奉命加入開往立陶宛之義勇隊 
[俄國之内訌說]  
　　二十七日倫敦電今日所接芬蘭京城來電復言俄國將興内訌勞農政府甚畏將有反革命之變端莫斯科業已戒嚴並出示謂對於叛黨决不寛赦莫斯科某報載稱大辟之罪雖前經正式取消而自七月二十一日至八月二十一日一月間人民之被槍斃者共有一千一百八十三人 
[希王繼位問題]  
　　二十八日巴黎電駐瑞士希臘公使奉希政府之命向保魯親王弔唁其兄亞歷山大王之逝世並請入繼大統保魯御極公布以前希政府將發表數項保證如前王康斯丹丁正式遜位及新君承認薩洛尼加革命所成現局合法之類 
　　二十八日紐約電雅典電稱希前王康斯丹丁正式遜位其長子喬治如放棄繼阼之權利則希相維尼齊洛斯氏願恢復前停付前王之贍養金前王財政支絀或將承允否則希臘恐將宣布共和 
[加州排日案之議論]  
　　二十八日薩克萊孟土電加州排外會幹事部主任張伯士氏答覆合衆委員會之宣言謂加州排日運動並非屬於文字鼓吹乃依據顚撲不破駭人之事實而經正式調查明白者而發政治家因此舉合於公道亦一致贊助加州今乃謹愼保衛日本條約所許之權利而不願以日本未予旅日美人之權利予加州之日僑如不阻止日人入加則難免起種族之爭鬭又謂夏威夷日人繁殖不復爲白人所有如美政府不有舉動則將成日本之領土今加州日人已將白人逐出握其實業管理權公共學校白人之兒動已代以日童矣 
[班樂衛與中國]  
　　二十九日巴黎電班樂衛昨晨到馬賽法報述其此行結果如下（一）中國預算案列入津貼巴黎華人學校之經費十萬馬克（二）創立法文大學於集中地點大都在北京如法政府每年撥助五十萬馬克則中國每年亦可津貼五十萬馬克（三）重印四庫全書共二十五萬卷（四）里昻華人大學可望發展因中國南方每年撥助十九萬馬克之故 
[各國近事記]  
　　二十八日巴黎電昨晨高等國防議會開會討論軍役年限問題迄今尙未發表公報大約是會未有决議 
　　二十八日巴黎電今日午後外交部開會時將簽定使羅馬尼亞享有比薩拉比亞主權之條約一俟俄國有政府成立經締約國承認則將請俄國加入該約俄政府將來如提出關於施行該約細則之任何問題列强即英法意日羅五國保留提交國際聯盟會公斷之權惟俄國不能提出關於畫定界線之問題 
　　二十七日柏林電今日國會開會時總理費倫巴克氏令衆注意法國黷武主義日見膨脹圖藉比利時波蘭之助力稱雄歐陸 
[太平洋路透電]  
　　三十日北京電今日午後發表命令兩道一宣佈南北統一一依照元年八月十日法選舉新國會據官場云現與雲南當道接洽一切進行頗堪滿意 
　　三十日香港電昨日沙面對面之花堤戰事發生終日不息飛機翺翔天空流彈飛過沙面有一砲彈爆裂於泰和洋行之院中彈之碎片擊中某外人之足但無重大損傷據未經證實之消息莫榮新現遷居於日領署内 
　　二十九日海參崴電此間日軍司令已與海參崴代表同車取道哈爾濱前赴赤塔同行者且有上烏定斯克軍事代表夏土夫將軍伯力過激軍司令電稱願聽海參崴總司令調遣 
　　二十九日東京電國民新聞探悉日政府已凖備十一月七日加州排外法律發生效力之日提出正式抗議並聞同時駐美日使將向國務卿柯爾碧氏提出依據近今會議雙方相同之意見所成之草約國民新聞又探悉約中規定已寓美國之日人有入籍之權利日本移民此後不再入美 
國内要聞 
[北京通信（靜觀）]  
　　政府籌辦航空事業之成績 
　　自經此次歐洲大戰之後航空事業益爲各國所注重我國北京政府爲支持國家門面計遂亦不能不略有所籌畫航空學校創設業經數年去寒復增設航空事務處一種特立機關直隷於國務院其地址在西安門内西什庫後身係借講武堂舊址處長爲丁錦氏内分五科（一）總務（二）軍事（三）訓育（四）械機（五）輔業輔業一科現尙缺而未設每科之下復分十五股領科股事務者以西洋留學生居多數有專習航空者亦有學海陸軍者科長之薪金每月二百四十元股長之薪金每月一百七十元全處職員百人每月共需薪金萬元其所屬之附屬機關（一）航空學校校址在南苑（二）航空工廠廠址在學校之側（三）爲棚廠此則專爲儲藏飛機用者其地址在清和蓋欲收昔時陸軍預備學校之校舍以充之現尙在籌備中航空學校已有畢業生數班惟多係速成科只將普通知識粗粗學完尙未能加以深造航空工廠並非製造飛機其職在於裝配及修理因飛艇購自西洋者多係零件必有人爲之配合裝成方能飛用也學校每月所費約二萬工廠每月所費約七八千就目前成績以言尙屬蒸蒸日上頗可樂觀云政府去年曾在英國訂購飛機三百架現在陸續運到者尙不及十分之一前以直奉兩處各分去數架英國公使曾經提出質問頃聞奉軍因運飛機致傷橋樑因橋傷而京奉火車出軌乘客被傷害者三百餘人亦云慘矣航空事務處現亟亟擬將輔業科組織成立並將由京至津滬兩路早日航通其用意所在（一）爲對内（一）爲對外對内因機關旣經成立且已購到飛機若干萬不能聽其閉置不用故擬先行組織遞信隊專遞郵件俟練習成熟再行運載貨客對外（一）因原訂購貨合同本以商用爲名旣經購到勢不能不有所表示（二）因法人擬在中國境内試行航運其航線所定係由上海西至四川北至北京曾由上海法領通告官府我國政府以領空權關係重在萬不能聽人侵越已經外部嚴予拒絶惟旣經拒絶外人自家不可不速爲籌辦有此兩層是以該處急急籌畫認爲非速辦不可現該處一面擬擴充事業一面並擬改組機關所謂改組者換言之即擴充也其辦法係改處爲署升科爲廳升股爲科内定僉事二十員主事四十員其餘技正技士之屬亦應有儘有聞此項官制業經擬定送呈國務院矣 
[北京通信（穆）]  
　　直奉互爭之蘇督 
　　奉直對長江之爭所謂由畫分津浦京奉兩路線範圍以延及長江一帶者十日前之形勢已略著本報矣然奉天會議以後則較前函所述又有變化 
　　其變化維何即兩方之爭江蘇益烈也鄂奉同盟成立而後直派固願以江蘇畀奉而自取湖北以完成京漢綫之勢力然奉天之意則仍不以此爲滿而其趨勢則欲由津浦以至長江包括鄂贛皖蘇浙五省成一「丅」字之形勢蓋浙之盧督以山東人之資格已繼王占元而加入奉派皖之張文生又爲張作霖所保薦者據奉派人言長江流域僅存一孤立無援之陳光遠形勢所迫不能不折而入於奉系倘得一奉派之蘇督兼任蘇皖贛巡閱使則長江之形勢可以完全而京漢路綫一面扼其終點之湖北一面起點之直隸則旣有察哈爾以拊其背而北京地方秦華得憲兵司令以後又要求以張景惠爲步軍統領（另以他一奉派繼任察都統）使北京之勢力全入奉派掌握中則直派之勢力根據地即去頭去尾陷入包圍之内而失其優勢此於近日之奉天會議浙之盧小嘉鄂之楊文愷孫傳芳皆爲列席之重要分子張文生亦派親信與會可明見也又據湖北軍界所傳王占元擬撤在鄂直軍而易以奉軍亦中政界傳說張景惠之入領步軍將爲不能拒絶之事又足以證明前說也故目前之所爭者只蘇督而已 
　　張作霖之保薦張勳督蘇前已來電一次近之奉天會議尤力持此說蓋其中之窽要實在張文生張文生本張勳之舊部而巡閱使之地位又包括皖省聞張文生之主張任誰督蘇兼巡閱必將擋駕且派員赴奉道逹此意王占元陳光遠二人突於前日來一聯名之電保張勳爲蘇督卽受張作霖之嗾使表示加入奉派者據奉天歸客所說張作霖之態度自己姑暫守默但於王士珍表示反對俟王不肯出則以其左右内閣之力量挾張勳以出山而鄂贛兩督之保張勳則爲其先導蓋張作霖與張勳之關係極深將恃之以統一長江故非使張勳督蘇不可也 
　　政府方面靳爲魯人其内閣亦由奉天之力而建造心雖不以爲然却不敢有異議然東海方面則欲運用其手腕以保持直奉之平衡且欲使長江流域仍在直派手中而迄爲自身之援助故力主以王士珍督蘇兼巡閱或不任蘇督而專任以巡閱使之統轄長江蓋王士珍爲直派老宿陳光遠對之不敢有異志卽王占元亦可徐圖收服而根基未固之張文生更不難駕馭也不寗唯是王士珍之名字大可以抵制張勳藉塞奉派之口故一電不來則派人往勸而所派之使至再至三迄於今日正定道士信使往還依然頻數直派方面亦默贊助之此蓋直派之爭江蘇以求握長江地盤以鞏固京漢綫者而張作霖之反對王士珍亦此種計畫之反動也 
　　江蘇地盤之爭如此故蘇督至今未能產出而王士珍素性事事退讓不遑故競爭之結果奉天勢力必侵入長江而張勳或成事實至將來兩派之爭仍將以江蘇爲陣地以長江四省爲其擴大之範圍而直奉勢力交點之徐州天津等處皆危險地帶矣（十月二十八日） 
[北京通信（吹萬）]  
　　工專風潮之經過與將來 
　　余之未以北京學界消息報告於讀者也久矣良以今歲「二四」以後學生界已若漸呈暮象其所事類不足以勞讀者之注意故也惟近日工專風潮與其將來之變化則恐與敎育前途略有關係茲述其經過之情形與將來風潮之醖釀工專學生之去洪運動想讀者尙能記憶范源濂初長敎部學生乘機運動而去洪之目的以逹楊梓林爲工校長力倡民治主義所有洪氏開除之學生從學生請悉令回校學生方面則以爲去洪之目的非僅爲去洪一人而止實欲改良學校故洪之私人學問無足多者亦擬去之楊氏則一以北大校長蔡子民爲法學生所願苟合理必令得償工校學生會在假期後改組尙未就故於請求裁汰劣敎員之意見尙未有一致之主張將於學生會成後一律提出請校長更易而機械科學生乃不能久耐首先發難起逐其敎員薛楷薛不得已而辭職楊允之各洪派敎員恐風潮之基遂伏矣洪氏之去也其職員悉未作交代校章及會計印信皆未交出其未能忘情於工校可知也敎員張亮髮斑白矣在洪時即屢辭未獲薛辭旣允張乃乘機辭去楊以學生對張尙表贊成故親至津挽留未遇回校後復招學生代表往代挽張旣允回校矣忽有工人藉口張去因以罷工之舉楊乃辭工頭而留工人罷工風潮復歸平息洪派敎員見所謀無成遂相約全體罷敎楊遂以措施失當引各向敎育部辭職范源濂以楊不去則敎員不肯留而工校將有一時停頓勢乃允楊辭而令范鴻泰暫代范氏洪鎔之至友而敎員所共保者也二十二日工校十四班學生開全體大會於本校商議校長問題二十一日學生代表尹明德等六人赴敎部見王次長詢部中對於工校校務辦法王謂楊辭志堅决不可挽惟有另派校長尹謂敎職員爲法外行動去楊學生爲愼重學業起見對於敎職員提出之校長一槪否認敎部派新校長當得學生同意王告以已派范鴻泰暫代 
 
 

Page 7

 
 
正在擇人尹請速决王允轉告范敎長翌日開全體會代表報告後贊成范暫代者十班而力主拒范挽楊驅逐劣敎員者四班預科主張尤力以多數主張范代乃議决數事（一）楊校長來校時因學生會未成立故未開會歡迎此次范來雖不反對亦不歡迎新校長到校即開歡迎會同時提出請求更換劣敎員之要求（二）代理校長以一星期爲限一星期後無新校長之任命即一面去范一面促敎部速行擇人預科二班會議之結果對於預科敎員舍戴濟外一槪反對倘新校長不允所請則全體請假預科英文敎員陳器北大預科畢業生也月薪百八十元英文主任許繩祖水師畢業生甲午之逃兵以戰死報於清廷者也月薪二百八十三元三角是二子者乃多不能以英語直接談話圖畫敎員施森畢業於函授學校學生於此三人者莫不深惡之電科主任張善揚美國土木工科學士也所敎乃非所學其所授交流全書凡六百餘頁而一月之久竟止授八頁凡易明之處則反覆講解不厭其詳而遇難明者則以一讀了之交流爲無線電根本之學以算學爲之基張於正圓切線乃不能爲證惟於考試時輒先以所欲問者告故平日不用功之學生尙歡迎之而勤學者則恨之刺骨新校長到校時張亦在被驅之列數學專門胡樹楷學生中亦有議驅之者二十二日之會旣散乃公推代表周啓東等五人向敎育部表示請速派校長毋令范久代范氏旣到校悉用洪鎔舊職員凡楊氏所辭去者悉招之回學生大譁以爲是乃洪鎔復辟遂日派人赴敎部促派新校長一面復着手組織學生會以期有牢固之圑體與敎職員抗一星期後工專又將多事矣（二十六日） 
[東三省通訊（隱）]  
　　日軍在延邊自由行動 
　　東省官民之感想 
　　吉林省東寗縣之老黑山地方爲胡匪韓黨聚集之地此次日本陸軍少佐安藤正義率同日本軍官七百名砲機關槍汽車各六架前往剿逐該處官民對於此種行動甚爲驚訝因向日軍阻止日軍置諸不理蓋其因中國官吏許其會剿故有恃無恐可以如此自由行動此十月十八日事也 
　　琿春方面之日軍於十月二十一二兩日派出軍隊五百餘名内步騎砲俱全聞會合於土們子及蒙古街三岔口等處從事會剿 
　　延邊軍隊日多一日據十月下旬調查延吉局子街卽縣城所在地有步兵二中隊六道溝卽日人所稱之龍井村有步兵一中隊工兵一小隊頭道溝駐旅圑司令部步兵二大隊一中隊砲兵一中隊天寳山即日人强行合辦之銀銅礦地方有步騎兵各二中隊和龍縣街步兵一中隊所有步兵三七旅圑長東正彥及步兵聯隊長山田氏騎兵聯隊長加納氏均住於頭道溝地方而汪清縣屬之凉水泉子地方有由對岸朝鮮穩城過江之日兵七八十名駐此帶隊官爲步兵聯隊長木村少佐其派往石頭河子者有二百餘名蓋延琿和汪東五縣自此次東省與之訂立會剿辦法日軍益得出入自由無所用其顧忌矣 
　　日本進兵延邊内省各圑體大聲疾呼正告日本侵我主權之非其直接受痛苦之官民究爲若何東三省之主腦現在奉天凡稍重大之事均須在奉商定鮑貴卿氏雖係奉系爲人忠厚不好與人爭而此次琿春事變老張朱免責備吉省地方官吏之不力故凡奉天方面允辦之事吉林方面惟有執行之而已今直接當其衝者爲延吉道尹陶彬氏陶爲老外交家應付日人尙有一種手段因此行政方面尙未發生困難而軍隊方面亦讓諸日人爲所欲爲矣延吉和龍地方圑體曾電當道當道亦無如何而吉林省議會亦經發過一電然發電之後不聞有何舉動蓋吉省人民都抱關門吃飯主義故無論如何損失主權均不相聞問此事結果若何現在尙難臆測也 
[俄人襲擊庫倫四誌]  
　　聞某方面接烏得來電據稱由庫至此電報不通戰爭未易得確訊惟由察區開到機關槍二營步兵一營即日赴庫援助此處離庫僅隔三站汽車運兵朝發夕至褚旅擊退俄黨因得此軍之助敵雖猖獗不難掃盪而廓清 
　　又聞察哈爾都統張景惠宥日拍來一電原文略云頃准庫鎭署電開本日丑刻俄軍攻庫事機萬急請發兵救援等語當飭叨林張營長率隊星馳前往一面飛檄烏得袁圑長率領全部陸續開拔以資後援特電奉聞等語又褚旅電請派遣飛機赴庫援助政府已予照准惟因航空處訂購之新機尙未到逹而舊機多架俱經張雨亭巡閱使調往奉天故院部前日特電張巡閱使謂迭接褚旅長等急電俄黨侵庫業經實行開戰需用飛機極爲急切迅希尊處速派飛機六架星馳赴庫以資援應外蒙古活佛近雖宣布愛國誠意及取消自治之主張然某國近仍從中煽惑日後難免不再生他虞政府近擬委派專員赴蒙視察情形並即會同該處長官監視活佛取消各項會議實行新蒙官制以免各方面再爲鼓動云 
　　前數日庫倫警訊傳來形勢似極危急究竟眞相如何未能明瞭惟庫張間之電報止能到逹士林（譯音）此外即不能通據外人之觀察庫倫之變突如其來實屬可驚然其中有種種可疑之處按襲庫之俄兵旣已證明爲恩根之部下然恩根所部總共不過一千人近且在西比利亞方面潰散必無襲庫之能力卽使爲恩根之兵必係潰兵人數至多不過數百烏合之衆不足稱爲大敵此其一據六日前離庫前日到京之外人言彼離庫時並未聞有俄兵來襲之警耗如係大敵豈有數日前毫無聲息之理此其二再日本之偵探員滿佈蒙古各地而此次庫倫之警本京日人竟未得該處各諜員隻字報告提及此事此其三外人之意見以爲此次必係駐庫華軍故意張大其辭以便向北京索餉云 
[二十八日閣議紀聞]  
　　二十八日爲星期四閣議例會之期靳氏及各閣員均於上午十時五十分先後蒞院旋卽開議首討論庫倫軍事問題庫烏科唐鎭撫使陳毅亦列席結果决定由院部電促哈綏兩區督催援軍速進并由陳使遴派幹員尅日馳赴蒙邊偵查實情旋陳使并提議科布多方面現亦有俄黨敗兵竄入滋擾亟宜截斷與庫黨聯合請查照新督楊增新來電卽由新省迅撥得力軍隊馳往扼守所需軍費併請由部迅准指撥衆無異議即日由院電逹楊新督查照此外議决要案六起（一）司法部提出擬訂中東路特别區域法院組織條例請核定施行結果通過即日呈請敎令公布（二）陸軍部提出薊榆鎭守使曹鍈辭職遺缺請以殷本浩繼任結果照准（三）閩督李厚基電請核撥閩南接防經費十萬元結果照准交財政部如數籌付（四）關稅加征一成抵借賑災借欵五千萬元案以電商各國政府僅美國覆電贊成擬從緩進行結果通過（五）和議簽字問題南北議和事件前經閣議定有具體辦法本日又繼續討論研究約二十分之久以條件尙須斟酌無結果（六）琿春外交案外部提出討論結果决定再要求日使轉逹日政府嗣後勿再增兵並撤去現有日軍時届下午一時三十分散會由農長王迺斌交長葉恭綽入府報告 
[京聞拾零]  
　　參戰借欵展期一年參戰借欵現届償還之期日本方面已於日前正式照會我國聲請履行債務聞院部對於此事迭經商酌辦法僉以庫欵奇絀不特還本綦難卽付息亦非目前所能辦到因復由外財兩部與日銀圑議定展期一年所有應付息金彼此會算清結歸入本金之内作爲新借欵照原定利率一併行息期滿本利並還此項續約日内即將正式簽字云 
　　蒙王公反對借欵電政府日來疊接蒙古王公車臣汗那得那林及親王綳楚克拉布丹等急電報告某方面假借蒙王等名義向日本政府訂借大宗借欵名爲政治善後借欵以十五年爲歸期並以蒙境某處金礦作抵押除由蒙王處派員確查嚴禁外可否再由中央向駐京日本公使處聲明抗議云云 
　　黑督電告赴邊視察政府於前日據黑督報告稱刻爲整頓軍務鞏固邊防起見擬於下月初旬帶同參謀副官衛隊等前往赤塔滿洲里等處邊地視察一切 
　　中東路股東會開會中美通信社云昨日（二十八日）中東路股東會議開會先審查各股東之股票均無異議次對於該路之改組辦法爲初步之討論未及選舉新董事後定於星期日下午開第二次會議遂宣告散會 
[旅京鄂人之運動自治去兵]  
　　續議自治草案　　聲明去兵理由 
　　前日上午九時鄂代表續議自治法草案於湖廣會館由周兆沅主席討論第四章『省議會』（一）省議會以全省有選舉之公民直接投票選舉議員組織之（二）每縣區及特别市各選舉省議員一人但每縣區公民在若干萬以上得選舉二人（三）人民成年以上除精神病者褫奪或停止公權者外皆得選舉議員（四）人民成年以上除現任官吏在職軍人及不識文字者外皆得被選爲議員以上各條除羅琢章孔庚籌對於當選議員年齡略有爭執外餘均稱加修正即行通過繼復討論去兵問題全體主張致電王占元聲明鄂人請求去兵實因感於年來人民受兵禍甚烈之故並非對於各客軍有所愛憎留此而拒彼或逐甲而迎乙以免王氏有所誤會茲特錄其電報原文如下武昌王督軍鈞鑒敬電諒逹裁兵辦法應先從由鄂給餉之軍隊入手其不由鄂給餉之軍隊次之駐鄂客軍應先從紀律最壞之軍隊撤退其紀律較良之軍隊次之同人所以不憚苦口危言疊次要求者正以鄂省財政支絀不勝擔負苦於兵禍難以安生之故非於客軍中有所愛憎留此而拒彼或逐甲而迎乙也望我公罷除武力與民休息勿滋誤會致負忠言即希亮察賜復是荷湖北旅京同鄉會叩 
[大陸報之北京電訊]  
　　大陸報十月二十九日北京電云俄代表圑領袖優林雖已購得莫理遜博士遺產之租契但警廳不許改註優林户名此可視爲中政府不欲優林久居北京之表示 
　　陳毅今晨出京隨帶衛兵六十人冀在張家口會齊察哈爾軍隊往援庫倫 
[粤軍攻克惠州紀詳]  
　　十月二十二晚廣州城忽遍貼督軍署佈告各報館一律勒令停版並言無論何種報紙及傳單均不許沿街售賣故二十三日星期六一律無報紙發行各商民多爲驚訝雖見沿途告示究莫明其一律停版之原因及向各機關查訪始知桂軍在惠州已於二十二日失守損傷甚大此項消息於二十二日申刻由沙面電報局傳出又該報局得惠州電報局傳悉拍報時惠城正在搶掠秩序大亂該報局主任自拍此電亦經逃避矣其時人尙疑信參半以爲惠州係極險要之地桂軍駐此不下萬餘人何至不能守及至今晨（二十三）訪諸重要機關人員衆口一詞始悉惠城確已失守二十二日下午由前敵運回之傷兵不下千人大都手足殘缺其情狀極慘刻下陸軍醫院·公醫院·廣東醫院·羊城醫院·圖强醫院等無不傷兵充塞二十二晚全城大戒嚴其附近督軍署及憲兵司令部及申保藩之司令部各街尤派多兵扼守二十三日又派散隊或三人或五人值日巡行街中一若大難之將至蓋莫氏殆恐惠州消息傳來省垣亦有變動也究竟惠州失守之眞相尙未得其詳據與某署接近者云係桂軍自退並非戰敗因惠州糧食告竭軍心恐慌故爲戰略上計不得不集中石龍舍棄惠州此爲桂軍遮飾門面語觀傷兵運回如此之衆安得謂非戰敗又據一軍界人言自本月十六日粤軍復得河源一時惠州形勢驟爲緊急粤軍入河源者爲右翼右翼旣得勝利其左翼洪兆麟翁式亮輩亦同時返攻十七日翁式亮進攻永湖另以一部攻三棟此間原由林虎駐守卽派大隊迎戰戰至下午一時許以子彈告罄急向永湖退却林虎立即飛電告急並親自晉省識者多知其藉端趨避也左翼方面劉逹慶沈鴻英所部亦以糧餉子彈缺乏形勢危急相繼乞援但省垣連日所發餉彈不爲不多因車路屢次發掘輸運每至中途即多爲民軍截去當此驚惶失措之際而北江忽又告警莫氏曾開軍事會議决定抽調李根源將惠州之滇軍回北江駐防以資熟手其東江軍事仍由沈鴻英林虎擔任詎知駐守惠州之兵人人皆已疲困加以餉械將盡久無補充一聞有調往北江消息人人願往故自二十號上午桂軍紛紛退回石龍其由平湖起程步行所經過各地大肆騷擾每兵背負兩槍或三槍不等沿途售賣亦有取價十元八元者蓋此輩自由行動非長官所能約束矣陳炯明乘此機會令左右翼集合猛攻惠城而桂軍之守飛鵝嶺者其中有一部份忽樹白旗先行變志飛鵝不守於是惠州城不得不棄矣雖桂軍猛力死戰者尙大不乏人然内變已起勢對困守目下桂軍之退皆集中於石龍以聽行止二十二日下午某高級機關又開軍事會議聞莫榮新之意以粤城旣有兩和平會欲從事收束借以息肩惟其部下如鄧文輝盧炎山輩仍極力主戰謂在石龍仍可以反攻沈鴻英馬濟亦以陸榮廷迭電均主死守廣東不願委棄卒之主戰派勝故二十三日仍一面派兵往石龍助戰逆料此三日内石龍當有劇烈戰爭也而陳炯明旣得惠州聲勢更壯其粤軍之已運至虎門者無非欲進圖省城聞已有檄文傳逹由二十三日起限莫於四十八小時内當離去廣州否則立即進攻云云此說不知確否總之惠州旣不守石龍又無險要之可言粤軍之實偪處此可立而待故英美各國於二十二日已加派兵艦到省河以備保護僑商矣 
[湘議會開會紀]  
　　湖南省議會自九月一日經譚兼省長召集後始則以未足法定人數繼則以省署並未提交重要案件繼則以各界人民謂該會已失時效不能再行召集故遷延月餘迄未開會現在以上各問題均已解决遂於二十五日開第四次臨時會開會儀節一如平時議會所備之開會詞及省署所備之祝詞均係四言選體不過循例數言無可紀載此外尙有中華工會之陳家鼐亦備祝詞到會宣讀此則爲歷來所無者祝詞讀竟議長彭兆璜演說謂本會今日開會確有法律根據自民國以來湘省迭經政變議會中斷確實尙未滿期民國六年蘇議會質問内務部議會中斷應如何辦理内部當通電全國凡中斷之議會准其繼續有效是以六年省長根據内部通電召集開會並無人反對此次省長仍根據原案召集開會係一種有根據之辦法且今日應行襄助政府之事甚多如財政之宜公開也政府用人之宜審愼也自治之宜實行也各界對於政治之宜同心協力也千頭萬緒開會尤不宜緩云云次譚氏起立答詞謂湘省今日之重要問題厥維永定湖南基礎謀永定基礎之法舍自治莫由望貴會以縝密之心思公平之觀察逐漸做去以底於成裁兵問題旣因其餉過多復以護法尙未終了故此時尙難提及財政一項預算行將造竣以出入尙屬不敷不得不稍加人民負擔惟政府加稅之舉並無成見自當服從公意總之延闓個人無不可犧牲於湖南則决不可犧牲云云演畢奏國樂撮影而散 
[杭州快信]  
　　省議會昨開會選舉審議長及各股審查員不足法定人數宣告延會今日（三十）下午一時續會選舉因内部尙未確定仍難產出 
　　部頒推收户糧規則各縣玩忽從事並不實力奉行財政廳昨通令嚴加整頓 
　　山西國民大會策進會昨函各法圑報告該會在省垣海事邊勸工陳列所開成立會經過情形並促一致進行 
　　上海華洋義賑會函浙敝會勸募股股長陸伯鴻組織勸募隊計分紅黃藍白青五色旗爲標記四出勸募各有徽章現聞有人假災賑名義僞造捐册信函騙取銀洋請查究杭縣王知事已會同省警廳切實查拿並出示曉諭 
　　省議員章五成昨提出浙江省暫行自治單行法議案待付大會公决 
　　三門灣農墾案華僑會議昨（二十九）午後一時已開幕四時散會督軍省長咸蒞席 
　　杭總商會原定三十一日開會由商事公斷處評議員二十一人選舉處長現多數辭職不克開會 
　　舊金衢嚴處四府旅杭同鄉會明日（三十一）下午在周公井新會所開職員會下星期開秋季大會 
　　湖南省議員周正羣等昨通告在浙同鄉歷叙官廳攬權殃民慘狀並稱譚氏自本年六月抵任後本會九月十日召集無一案交議乞共圖挽救 
[宣城四師學校拒絶校長風潮（天癡）]  
　　宣城省立第四師範學校改委杭君望之前來接辦詎該校敎員李翰青·章伯鈞·陳遐齡·鮑光燾等從中主使學生散布傳單反對新任事經省長聞悉屢催杭君速往接替杭君始於十六日抵宣正值新舊交代之際李翰青等又復運動敎職員全體辭職學生等一致罷課以迅雷不及掩耳爲最後之拒絶十七日前任咨送關防新任即擬次晨晉校點收彼等於事前召集全校學生開緊急會議密示機宜如後佈置相偕全體敎職員出校居住春臺旅館迨新任晋校該校前後門即派童子軍守衛隔絶内外將校長拘禁新任之庶務收支隔室拘覊不許見面宣城章知事聞悉當往剴切開導冀希覺悟不料一至校門竟被童子軍阻止入内其中有多數學生冷嘲熱駡實予人以難堪章知事返署又復召集該校敎職員全體懇託疏通免遭破裂渠等多託故不到現在學生等已迫令杭君電請辭職勒用鈐章并代前校長逼索咨覆昨晚李翰青復又入校召集秘密會議結果派人往省進行李翰青等百端破壞不惜犧牲學校苟非喪心病狂將必别有作用記者連日調查眞相始悉李翰青等六人爲敎廳陳某力謀校長鮑光燾等爲省署鮑某竭力運動兩派聯合先以倒杭爲入手辦法嗚呼敎育機關何等清貴今因個人之位置遂至破壞省立學校犧牲學生學業不少顧惜此心尙堪問耶况拘禁校長逼令辭職非特吾皖之所無尤全國之所罕聞也 
　　尙有要聞二及地方通信轉入後頁 
雜評一 
[今日之統一問題（言）]  
　　以前之統一問題在桂滇今後之統一問題在粤何也中國武人一敗則銷聲匿跡一勝則趾高氣揚也桂滇今皆敗者故易與周旋而粤則藉新勝之勢自有大欲於其後也 
　　不特如此中國人之性習敗者人皆棄置勝者人多附從故粤中雖未大定其主持者或無他圖而其乘機因便之徒未必不思所利用故余以爲今後能統一與否全視粤局之如何發展而已 
 
 

Page 8

 
 
國内要聞二 
[日人對於尼港案提出之條件]  
　　尼港案件已開始交涉惟日本方面要求之内容尙未全悉前日據某方面報告謂小幡公使奉本國政府訓令向外交部提出之四項要求（一）中政府應正式向日本政府道歉（二）前泊尼港之中國砲艇司令應向尼港之日本司令道歉（三）所有有關係之中國海軍軍官兵士俱應懲罰（四）日人之被害中俄兩方分負其責故中國對於被害之日人亦應給予撫卹金據日人自稱此項要求極其和平日本有證據證明當被害日僑時中國砲艇兵士多數在岸上且助俄人殺戮日僑惟中國海軍官長旣否認中國砲艇上之兵士在事件發生時有上岸情事故中日委員會同調查結果之文書中日人允將此層删去實非常慷慨該公文中僅載中國砲艇之軍械有爲俄人所用云云聞此層已經中國委員承認爲最不利於我國之點至雙方調查之結果情形仍未公布蓋須待雙方同意方能正式宣布云 
地方通信 
[蘇州]  
　　名畫家陸廉夫逝世吳江陸恢（號廉夫）當世名畫家也雖年近古稀尙朝夕勤畫其家居蘇城河沿街夏曆九月十二日尙在近處某茶肆啜名自携小茶壺返家乃至十三日突患中風僅止數小時即行逝世蘇人咸爲之悼惜不置 
　　運石子呈請免稅吳縣公署據西山行政委員劉澍轉據公益事務所董事蔣瀚等具呈略稱該山現設石屑公司專以安置一輩無業窮民并酌提捐欵補助敎育公益經費誠爲一舉數得惟裝運出口經過關卡若再照章納稅商力實有未逮應請體念事關公益與營業不同准予上呈免稅等情昨悉温知事已會同蘇城稅務總公所崔所長據情呈請財政廳核示矣 
[鎭江]  
　　查獲烟土運滬日前鎭江海關　船廳洋員等在日商海輪煤炭艙内查出烟土三十二箱（每箱計重一百二十觔）起存洋關一節茲悉鎭關稅務司梅君以此項烟土值價甚鉅特據情電呈北京總稅務司請示辦理旋得覆電令將該土悉數移歸江海關辦理故滬關於本月二十八日派建條輪船到鎭下椗江心鎭關梅稅司遂派理船廳洋員等將該土三十二箱逐箱檢騐交由該輪運滬直至六時始行啓輪 
　　學生檢查日貨鎭屬金壇縣學生聯合會對於封存日貨一事勢難再緩故於日昨起推舉調查監察等員分别出發實行檢查稍具愛國之商舖早經停運而依然私進者亦頗不少其中以洋廣京貨兩業爲最盛當由該會派員逐一進内檢查將抄出劣貨登記表册裝箱黏封寄存商會以待公决 
　　廳令種植樹木丹徒縣張知事奉實業廳訓令奉農商部令開查吾國森林甚少惟官荒民荒甚多宜多植樹木三二年後可成森林而興樹藝等因張知事奉令後已與實業科及各鄉董籌議照辦 
[揚州]  
　　彈棉花工人罷工揚州棉花店計有四十餘家各彈棉花工人以薪工微末柴米價昂相約要求店東照原訂彈工每斤加四文以維生計迭經磋議各店東祗允增加二文且俟明春始可實行工人方面以未逹要求目的爰於二十八日起一律罷工矣 
　　令知辦理所得稅江都縣署近奉財政廳訓令以奉財政部令開蘇省各縣有反對所得稅之舉勿因而停頓進行並仰迅飭所屬妥諭各商遵照等因爲此令仰該知事遵照辦理云云佟知事查該稅章程係定於十年一月實行已佈告商民知照矣 
　　岸商繳納功鹽稅高郵岸商同福祥七月份收售公鹽三百九十六斤計應繳稅三元九角六分除將稅銀繳納稽核所外並備文呈經場運食商事務所轉報運署備案以昭愼重 
[北京]  
　　中央公園之校友會本月二十四日交通部郵電學校及鐵路管理學校假中央公園大殿開校友會到會人數除兩校敎職員學生外有葉總長蔣電政督辦以及交通系中人物共約五百餘人上午九時開會首由郵電學校校長兼校友會副會長陸夢熊報告開會宗旨次由會長葉恭綽訓詞略謂今日鄙人得與諸生晤聚一堂快何如之本會目的專爲諸生聯絡感情及研究學術而設諸生在校時或畢業後在社會上服務對於各種事業第一要振作精神切實做去方今全國實業未能振興間有一二差强人意者又多假手於外人利權不免外溢若長此以往不力求整頓國何以國諸生苟能各盡力之所及於實業上着想以期福國利民便國家轉弱爲强不獨邦家之光抑亦諸生之責也云云旋由會員相繼演說畢復由副會長陸夢熊提議討論會務進行辦法議决後遂全體在塲攝一影并用茶點至十二時半散會 
 
 

Page 9

 
 
   
 
 

Page 10

 
 
本埠新聞 
[總商會歡迎朱兆莘紀]  
　　總商會應設交際·通信·調查·三科 
　　中國宜竭力提倡絲茶二業 
　　昨日下午四時半上海總商會及絲茶二業代表在商會歡迎中國駐舊金山領事朱兆莘君到會者約五十餘人主席爲副會長兼代理會長秦潤卿君略述歡迎盛意卽由朱君演說茲紀其演說辭如下所述關於中國商業前途者極大幸閱者注意焉 
　　上海應竭力提倡商業之發逹朱君感謝歡迎盛意畢卽接續其辭曰領事雖爲官吏之一種亦爲商人之代表旣爲商人卽應談商夫上海非特爲中國第一口岸亦爲世界著名口岸之一歐戰以還大西洋上之商務已轉而爲太平洋上之商務上海適當其衝爲千載一時之盛會若中國商人知所以迎合此種機會之法竭力做去則前途之發逹殊無窮限若不知所以迎合也則上海亦孤負此機會矣 
　　總商會應作商界之領袖上海總商會乃全國商業之一大機關應隨處留意所以體切及聯絡工商業之法宜隨處提倡各業之發逹爲工商界之領袖上海旣有所爲則全國各處商會亦知所以適從矣美國駐北京商務參贊安立德氏Mr.　Julian　Arnold常爲余言上海總商會之不能盡天職及弊病之所在（指前商會而言）余以外人之言論陳述於諸位之前非批評乃寓警策之意希新商會有所改良也 
　　商會宜設立交際通信調查三科至於改良之法余在美時亦頗有所研究并得在美中國學生之助到處調查所得之資料已足以成書惟以余觀之商會今日之急務宜設立交際·通信·調查三科交際科之目的爲交際外國來華之賓客余在美時頗有許多美人央余介紹至中國商業上負責任之人則將來來華時可投訪此輩有責任之人而得所指導余恒苦無以應因中國商業上負責任之人甚少也若寫一信以介紹於商會但非注定介紹何人時恐商會無人負責不得已祗能介紹至私人親友然親友所盡義務至太繁時亦有不堪多擾之困後遂介紹至交涉使署交涉使署所任之事爲外交而非商務亦不能常盡義務因之美人之將來中國營商者欲與中國人接近時欲調查中國商業狀况時頗有着手無從之苦則商會能設立一交際科其便利多矣至通信一科亦爲急務之一無論外人之欲與中國商人通信作商業上之詢問或華人欲與外國商人通信作同樣之詢問時苟無一正式之通信機關則信亦不知何從寫起而關於彼此商業上之情形亦以之生隔膜至於調查一科乃爲推廣營業之先導員蓋藉精確之調查而貿易之政策可定中國貿易之均在外人手中者均以無調查之故不能知何物可出口何物可進口也美國之商會均有此三科而辦事亦因之而認眞余在美常到各城游歷并考察商務未去之先先投該地商會一函告以何日到城由何火車到往往接得回信時火車票已在内到車站時已由該城商會派員接待旅費膳費均可不費且委員必殷勤詢問欲調查者爲何事爲何事至明日即爲余排一該日之順序由何工廠至何工廠何時進膳何時休息均妥爲佈置即偶欲調查關於商業上詳細情形時與該會員一談翌日卽得詳細之報告蓋會中平日調查所得均依次陳藏一檢即得也即如平時偶與各商會通信必得詳細之答覆美國商業上有一種良好習慣即凡信不能不詳細答覆是也美國各商會組織之佳固有令人可敬者中國宜步武此種良法則中國商業上尙有無窮之希望否則將若南美洲·墨西哥·非洲·及南洋羣島之商業均操之於外人之手本土人無顧問之能力無顧問之權利矣 
　　中國對外貿易宜提倡大工業中國欲提倡對外貿易時宜注意於大工業中國市上現今甚多舶來品非中國人之愛購外貨也實中國國貨不能與之抵抗也故若欲提倡實業時必先提倡日用所需之物宜以偉大之資本着力之 
　　中國絲茶在美國之狀况絲爲中國大產品之一西文絲字Silk其發音均從「絲」字上來世界最大產絲國爲中國·日本·法·意·四國全世界所產之絲大半杓運至美國去年美國進口之絲共值美金四百五十兆元中國僅佔其五分之一以如此產絲之大國而在美國貿易上所得之比例僅若此亦可恥也其原因之最大者爲中國不能研究美國社會心理且取價極昻購者亦因之而少中國若能製絲迎合美國心理時則此宗貿易必爲中國獨得無宜本年二月間美國絲商來華調查所得之結果甚佳今更派有一人常駐廣東專事研究改良華絲之法則美人對於華絲之熱心贊助可知矣華人可不急起直追而謀所以自奮耶明歲二月間美國將 
[江蘇省敎育會在也是園歡宴各省區敎育會代表攝影]  
有絲業聯合會賽會余甚希望中國絲商之赴會非特足以持中國上等之絲赴會陳列并能研究美國社會心理知改良蠶種·改良紡織以與日本及其他各國匹敵也至於茶業在美國更具可悲之象美國社會罕有知中國茶者雜貨店中之廣告上亦祇書日本茶及錫蘭茶而不書中國茶實則英文茶字爲「體」Tea正與中國厦門人士之呼茶相同厦門茶前會暢銷外洋今則厦門茶業悉爲日本人移至如灣去矣美國市上雖偶見中國茶惟價值甚貴購者裹足只能於重要宴會時用之則其銷路之微可知矣當今欲謀挽回之法惟有用廣告術到處廣告中國茶質之佳并多開茶肆於美國用精麗之布置法以引美人之入内而罐盒之裝璜亦宜簡小觸目取價更宜廉微則不數年間華茶必能暢銷於美惟此項廣告費甚大非二三百萬不辦非有政府助力不爲功 
　　其他諸項實業之宜發逹最後朱君兆莘又述汽車事業·影戲事業·油漆事業·製針事業·玻璃事業·及洋磁業等發逹之必要說畢全座均鼓掌末由商會會董丁汝霖君代表述謝意遂散會時已七時三十分矣 
[敎育會聯合會第六次大會紀]  
　　廢督興學案全體贊成 
　　昨日（三十日）下午二時全國敎育會聯合會開第六次大會出席者三十三人先由主席報告繼討論各省區提出議案共七件内逕電中央者一件係請廢督軍以節餉興學案全體贊成列名逕電中央並送各報館轉各省區各公圑又成立付審查者六件内併合者五件（一）確定敎育經費案（二）請政府確定敎育經費以維國家根本案以上兩案與以前大會議决成立之敎育經費案合併審查（三）請部修改選派留學生條例案（四）促進本會議决各案實行案（五）本會歷届議决案件各省區是否實行或行之有無窒碍本會應設法調查促進以收實效案上兩案與前次成立之湖南省敎育會提議案合併審查（六）學制改革案與歷次大會成立改革學制案合併付合組審查會審查五時散會由江蘇省敎育會邀請各代表游也是園並設席欵宴云茲將請廢督軍電立錄後各報館轉各省區各公圑均鑒本日公電大總統國務院陸軍部敎育部文曰共和成立於今九年而立國根本所繫之敎育依然停滯本會深求其故以爲敎育之所以停滯實由民治之弗昌而民治之所以弗昌實坐武人之專横環觀各省政柄旁移於軍閥學費被佔於餉糈甚至兵戈所過黌舍爲墟聞者傷心見者慘目去年本會在山西開會曾以裁兵興學爲請　呈遞未久政府果頒裁兵命令方謂干戈可弭平治可期乃一年以來軍隊旣未减少餉浮於兵者所在皆是而武人干政内閧益烈是以近來輿論競倡廢督幾於全國一致竊以爲武人勢力一日不削卽敎育一日不能進行國本安危於焉是繫應請政府迅下明令派公正知兵大員分赴各省檢閱軍額務期兵餉相符勿任浮冒軍隊性質分别釐定國防軍隷陸軍部分　要塞警備隊隸省長以備調遣督軍缺者勿補兼省長　留長廢督餘則分别裁撤並將巡閱使·都統·總司令等職一槪廢除一面查照去年本會呈文辦理以順人心而尊民治全國敎育會聯合會全體代表甘肅劉澂黑龍江朱殿文湖南方克剛北京梁錫光江蘇黃炎培沈恩孚郭秉　河南鮑乃渥李顯榮王壽芝直隷劉炯文楊桂由齊世銘安徽徐方漢趙綸士山東朱漢章李含芳山西張秀升張履壽京兆李搢榮福建鄧萃英鄭貞文黃琬綏遠馬建功閻肅奉天栗宗周吳景福浙江何紹韓徐晉麒李傑廣東李伯賢江西龍欽海吳樹枬吉林吳玉琛季宗魯等語合電奉逹希一致主張爲幸全國敎育會聯合會卅 
[省敎育會宴各敎育會代表紀]  
　江蘇省敎育會因全國敎育會聯合會各省區代表次第到齊於昨日下午五時假座尙文門内凝和路也是園舉行游宴大會表示歡迎各省區代表（名單已見昨報）均蒞會厦門陳嘉庚君亦受邀列席由郭秉文·沈信卿·顧樹森·馬羣超·陸規亮·畢靜謙君等殷殷招待該會副會長黃任之君主席先由上海孤兒院軍樂隊奏樂賓主相將入席主席起致歡迎辭云本届聯合會開會本擬在粤而改至滬上雖易起人感觸而滬埠轉覺欣幸故多歡迎之舉今夕擬於飲宴之外益以視聽之樂惟所請高麗男女友人唱歌諸君將有所感特願今夕只談風月耳更有美國都立華君樂爲吾人一弄其鼻笛是又鼻觀之新活動奇技也諸君雅興將何如辭畢遂由中西女學張藹貞女士與專科師範何連琴女士合奏胡琴鋼琴高麗士女三人次第唱歌都立華君奏鼻笛務本女學程琪瑛女士獨撫古琴作平沙落雁一曲均富美感幻術研究社社長吳芑孫君繼演幻術亦多新奇意趣南京高等師範校長郭秉文君復作簡要有味之演說因已至九時許遂盡歡而散 
[上海縣敎育界歡迎會預紀]  
　　上海縣視學朱伯華·市學員賈叔香·並縣市立各小學校敎職員以現時吾國小學敎育正在萌芽當茲全國敎育會聯合會在滬開會之際亟應請各省區代表指示小學敎育方針爰約南北各小學校敎職員全體訂於下月四日下午三時齊集大吉路縣敎育會開會歡迎全國敎育會代表請示一切 
[精武體育會十週紀念開會紀]  
　　昨日爲精武體育十週紀念會之第一日在提藍橋培開爾路該會操塲開會記其情形如左 
　　會場之佈置會場四週均用五色國旗及萬國旗點綴并有鮮花多種到處懸掛會場南之大地爲演武台左爲司令台右爲紀念會員攝影台演武臺之南爲警備所·及粤滬音樂隊攝影臺之東爲戲臺·紀念會總務處·會董駐所·陳列所·中式茶點處·及女厠所戲臺之北爲臨時紅十字救傷隊·各女校休憇所·會員更衣所·更西爲盾陣黃鐘及售茶處再西爲西樂臺·光華毛巾陳列處·售物處會場之北爲精武村内有馬玉山西式餐點處·膳堂·各圑體休憇處·會員駐所·及男厠 
 
[精武體育會十週紀念會攝影之一]  
　　開會之秩序昨日下午一點三十分開會奏軍樂升旗行精武十週紀念并精武公園開幕禮大衆三呼萬歲至一點四十分安步圑行贈鐘禮會長行鳴鐘禮雨點行閱兵典禮兩點二十分後紅星臺上唱歌·演說·給憑·給奬·愛國女學舞蹈藍星臺上工界協進會會員奏滬樂黃星臺上女子技擊部運動·滑稽演說三點鐘後紅星臺上女子部新劇·女子體操校舞蹈·該會圑體操藍星台上歐式弦樂·該會同源各圑體各學校運動黃星台上滑稽演說·幼稚女生化裝游戲·梵唱·粤樂四點鐘後紅星臺上該會圑體操·該會員技擊運動藍星臺上同源圑體學校運動黃星臺上粤樂·游戲·運動歌·農夫慶祝·矮子演說·滾燈 
　　會務之分科此次精武紀念會籌備甚形完全全會會務共分以下諸科擔任之總務處精武女子部各科問事傳逹所招待科庶務科徵求科調查科叙餐科警備科陳列科文牘科新聞科國文記事科英文記事科技擊科兵操科出納科演說科貿易科會塲工程科糾察科外埠科本埠分會科游戲科發券科臨時救傷科攝影科廣告科交際科京劇科滬樂科粤樂科西樂科指揮科等 
　　開會之盛况二時開會由袁君恒之述開會辭畢各種順序卽由一塲三臺同時並進觀者目不勝睹雖來賓逾數千人亦無踴躋之虞表演各種拳術均爲嫻熟不愧爲中國國技女子表演允能脫去巾幗氣頗足動人尙武之氣即各種音樂亦動人傾聽粤樂滬樂西樂各有所長亦各生其所趣新戲亦演得眞切觀者稱快全會秩序均由廣肇義童子軍維持之整齊不亂頗足爲小軍人之榮會塲中之盾陣最繞興味入門須至少納銅元二枚作爲振捐之用内爲八卦陣入則易而出難頗有進去多時而不能外出者今日繼續開會上午九時起下午五時止其秩序比昨更多想今日爲星期日赴會者更當踴躍也 
[中國義勇武士會獻技記略]  
　　本埠梧州路四百九十七號中國義勇武士會成立四載日臻發逹會長張慧冲君近以擴充會務建築會舍苦乏經費爰於昨日下午一時至六時特假青年會殉道堂表演武藝並請南北著名拳師參與獻技藉籌會費届時中西人十購券參觀者數百餘人首由副會長劉世俊報告宗旨略云國强當先民强學習武藝不特强身且能强國國仇未報國民當速振尙武精神以爲國捐軀本會辱承在座諸君解囊贊助謹當益奮初志藉保國粹而張國魂詞畢即由拳師曁會員五十餘人相繼獻技蹲騰臥躍身手矯捷加以刀光劍影鎗鋒矛鏑閃爍驚人登場獻技諸拳師均係直隸山東河南諸省朔方健兒而所演之角力·器械·對打等百餘技又復網羅南北各竭所長可謂盡國粹之精華不弱於精武會之能手也而尤以直隷天津滄州十二齡小孩孫金貴所演諸技爲特色孩善詼諧每當鋒鏑緊接刀光閃爍之際輙呼慢慢兒慢慢兒以博客笑而己則活潑矯捷游刃有餘一無慌張之態不愧健兒好身手也餘如河南鄭州李氏三孩勇武遒勁亦頗可觀而該會六旬山東老拳師王恩慶君雖一足已跛猶有老當益壯餘勇可賈之槪至其高足該會正副會長張劉兩君表演成績亦能得觀客之贊許閉幕時已將萬家燈火矣 
[英商會聯合會常會預紀]  
　　字林報云在華英人商會聯合會定於下星期内在本埠英按察使署開第二届常年大會會期自星期三日起至星期六日止駐京代理英使克萊武氏將來滬主席聞其討論程序有津漢俄德租界·鐵路與鐵路統一·漢口天津廣州租契·郵政運輸時貨物偷竊·貨物裝船·扶助中國海岸航業·銀行圑·中國版權·鴉片嗎啡貿易·幣制改良·英敎會在華敎育與醫藥事業·揚子江開濬等事與會者以商會會員爲限憑劵入塲討論公開星期三晨開第一次會時將由英代使與英海軍司令演說女賓可與會參觀是晚上海英商會將在上海總會宴請英代使等及各處英商會代表云 
[十一月份開赴德國之輪船]  
　　德國自戰事終止後急圖恢復對外貿易所有顏料靛青及鋼鐵石料等貨之運來中國者好時洋行已有三輪來滬而在上海運貨赴德者亦有倍倫Baorn芝門拿克Tjimanoek（均好時洋行之船）並基孟Keeinun（太古公司之輪船）等三艘出口貨以麵粉居多至十一月份開往德國輪船有太古公司之阿託里斯Atreus已定十八號由申開發而好時洋行根尼安Kangean此次自德來申後昨日已往日本之長崎約十一月廿號開還漢堡又日本郵船會社之逹甘丸Daker　Moru已定十一月四號開赴荷蘭及德國出口貨以東洋貨居多尙有立馬丸Lima　Moru則定十一月二十一號赴德而大阪輪船公司亦有安弟司丸Andes　Moru從英德還申明日可進口四號在上海裝貨赴歐經倫敦盎凡爾斯直至漢堡云 
[法郵船添加海防航路]  
　　法國郵船公司之回國輪船向由上海先至香港由港逕赴西貢現因海防地方Haiphong每月運貨赴法不便之憾故法郵船公司議定自十一月七號之回國郵船包島斯Porthos號起開始增添海防碼頭自船抵香港後即先赴海防然後再往西貢至於上海方面裝赴海防之貨及欲乘輪至海防者該公司亦搭乘轉運云 
[陳籙今日抵滬]  
　　駐法公使陳籙因急於赴法業已出京南下在寗如無勾留不日即可到滬等情已詳昨報茲聞交涉公署昨續得來電確悉陳公使准於今晨早車到滬現已由交署向一品香旅社賃定官房四間備作陳公使行轅許交涉員昨已發出請柬定於今晚七時在署設宴爲陳公使洗塵並兼請駐日公使胡維德·舊金山領事朱兆莘二君陪席者爲許交涉員·與上海縣知事沈寳昌·警察廳廳長徐國樑·江海關監督姚煜·審檢二廳廳長·以及江蘇電政局督辦周萬鵬等數人云 
[防範省會初選舞弊之省令]  
　　上海縣公署昨接省令略開本省省議會第二届選舉風聞各縣有浮報選民以信出賣票權等等諸弊竇實屬有玷選政本届各縣籌備選舉事宜仰各該知事督率各鄉區調查員認眞調查以重選政以後如再有上項弊竇發生應由各該調查員負責云云沈知事奉令後昨已嚴令各調查員遵照矣 
[肇勤路居婦被殺案續誌]  
　　住居虹口肇勤路一千零三十四號門牌羅金榮家披屋内之婦人施彩娥前日清晨約六時至九時間被人用刀戳傷乳際腹部身死略情已誌昨報茲悉該婦死狀甚慘胸襟均已解開小衣祇穿一足且將其女所穿之布褲套在該婦之首復用極粗蔴繩緊扣喉間致頸項間繩娘 
痕甚深前日公廨俞襄讞得報於午後會同美副領事丁瑞門君蒞所飭吏檢察屬實塡明尸格升座公位命捕房將一干人證帶案先由西探長壳羅香禀明此案發生後伊往調查情形繼據死者姘夫張金月供稱向在北浙江路華興路轉角之蔑竹店爲工匠每月辛水七八元先與死者姘識二年至去年十一月拆開今年三月復行姘識每晚住在一處死者另有姘夫與否我不知腹中身孕亦不知何人所生頸間之繩並非我家之物我從未見過家中之劈竹刀一柄係留作劈柴之用昨日清晨我於五句鐘出外至店工作門上之拴雖有一繩然在外之人祗可關閉不能扯開我與死者並無口角吵鬧之事云云又據死者之女昭弟供年十四歲向在絲廠繅絲昨晨四句鐘我起身後母親亦起來與我梳頭梳畢仍與張睡在中間牀上後來不知如何死在我之鋪上去年十一月母親與張分開後同婆婆住在一起未見另有他人出入母親與張亦從未未吵鬧云云又據二房東羅金榮訴明死者住在披屋向從後門出入故其進出之人均不得而知等語又據同居婦人何張氏等略述當時呌喚不應疑其他出嗣在窗口見彼睡在其女鋪上復又扣門不應是以分頭知照其女及張金月情形中西官得供會商之下判令羅張與兩氏各交五十元人洋並保並着張金月具結領尸棺殮聽候訊明再核 
[盜匪拒斃水警案已有端緒]  
　　水警師船在東溝浦面被盜搶刦軍械砍斃警士一案昨由水警總廳偵探沈杏三訪得與是案頗涉嫌疑之某甲一名於午後解送江蘇水警三分署訊究據供稱並未同謀惟略知案情此案行兇各犯共有十人是夜共同駕船開至東溝附近浦江見有形似商船一艘停泊在彼因卽躍入瞥見艙内五六人均穿制服始知爲水上警察伊等當時計議無論退回本船與否水警必起而拘捕不如先行下手遂將刀亂砍傷者幾人與落水幾人皆未明白嗣見水警船上人已盡去乃將遺下槍械四桿一併携帶而逸現下滬地僅有案内二人並快槍一桿寄存某處其餘同黨八人及快槍三桿均不知其下落等語當令暫行收押並命其指緝此案各兇犯務獲解究 
 
 

Page 11

 
 
[商界籌振協會消息]  
　　商界籌振協會昨日開常會由鄔挺生主席（一）鄔君提議本會原議籌振由本會放振由北京佛敎籌振會今後應照原議速將一切捐欵支配清楚以後放振自有佛敎籌振會負責本會只處監督地位任務旣輕干系亦少議决通過（二）宗誠章提議爲和平社演戲助振一事請會計科將本會戲劵及花樓除已收外亟廡趕速收取以清手續又新世界應去會計一人並隨帶收據以便助振者來塲即可隨出收條以簡手續又北京路商界聯合會來函稱募捐隊已經組織請本會印送捐册議决推俞國珍接洽辦理總主任簡照南提出意見書云此次災區北方最重上海爲籌振機關北京佛敎籌振會爲放振機關前經十六日會議公决直魯豫晋陜浙六省各撥一萬元而南洋公司所捐之十萬元又鄙人兄弟二人各五萬元共計二十萬元除應撥六萬元外尙餘十四萬元鄙人視北地災情甚烈急不待緩擬將其餘十四萬元悉數滙交北京佛敎籌振會便宜辦理並派王秋湄江味農二君就近監察一切云云錢雨嵐陸文中陸祺生鄔志豪鄔挺生潘勵紳王才運諸君均有討論議决照原提案意見辦理滙欵處及存欵處仍照從前議案均由各地中國銀行主持以昭信實又吳亮生提議本會應爲各分會備木牌一塊以便隨時將勸捐各員陸續報告募得欵數揭示大衆議决交庶務科辦理又主席報告聘請律師及其他會内零星事務均照議通過散會已七時矣 
　　又該會在新世界開籌振游藝會學界加入游藝會者除昨前二日已誌本報外又加入四校（一）愛國女學（二）青年會通俗敎育游藝圑（三）啓秀女學（四）裨文女學啓秀裨文所表演者皆爲英文歌青年會通俗敎育游藝圑所表演者爲雙簧愛國表演之游藝尙在選擇又北京大學敎員孫化成對於京劇素有研究此次因事來滬在天蟾舞臺客串滬人士皆交相稱許茲聞本月二十三日已應八省急振游藝會之請爲災民登臺演劇又雅歌集票友决於本月二十二日加入急振游藝會演義務戲一天所選劇目爲三叉口落馬湖擒張任等會塲内所有軍樂除淞滬警察廳軍樂外尚有孤兒院婦孺救濟會普益習藝所及棲流公所各慈善圑體軍樂加入各商號之捐物助振者四川路著益貿易公司經理陸文中助自由牌琴式縫衣脚踏機·偵探袖珍攝影機·一分鐘攝影機·好湯姆牌飛輪脚踏車·及其他各物一百餘件值洋三百餘元凡有購得縫衣攝影各機者可請該號敎授用法此外又有商務印書館助徽章二百枚滙芳照相館勘攝影劵二百元知學會助上海週刊二千新民圖書館助書籍一百元杭州婦女社蘇州正大日報亦助捐書報以充振欵 
[各輪船進出口貨物紀]  
　　國内輪船 
　　長江昨日怡和洋行之隆和輪船自長江到申裝來白米一萬一千五百五十一包青蔴七百五十三件亂絲三十四件紙頭一百二十六件香烟三百四十六件雜貨二百零三件銀角子二箱又太古洋行之鄱陽輪船裝來之貨米七千四百三十八包珍珠米一伯四十六包酒葉六百五十九件烟絲一百件粉絲六件皮油一百件黃荳一百四十九包蓮子八十件猪鬃十件藥材五十八件銅器九件芝蔴三伯十包苧麻七百件猪油一百八十件笋乾十九件木耳四件電燈機一件麥子三百九十六包紙頭七千二百三十六件桐油四十桶爆竹四十件又招商局之江永輪船裝來之貨有麫粉三千五百包食糧七千六百八十包銅元七十六件礦砂八百四十件烟葉六百二十五件磁器一千四百十八件綢緞十四件紙頭三千二百七十二件花果三十件棉布一百三十件毛茶七十二件茶葉四千一百零五件皮蛋二百壜棉花八十五件土酒十八件雜貨四百四十五件該輪當日裝出之貨有洋布七百五十件香烟一百件糖一百件 
　　寗波招商局之江天輪船自寗波來滬裝來之貨布·棉紗五十五件草蓆七十一件芝蔴八十件蒜頭三十件冰糖二十件竹頭九百四十五件香粉一百二十件草帽四十件木屑七十件英粉一百五十件棉花二十件螟蛹二十六件雜貨五十四件該輪當日裝出之貨有瓜子一百七十五包洋布九十五件糖三百十包棉花二百三十件胡桃九十五件藥材一千四十一件 
　　石浦穿山越東公司之永利輪船自石浦穿山來申裝來之貨有柴三千七百八十斤橘子五百十六件松板九千六百八十塊氷魚七十四件鷄蛋三十二件箱板一百四十三件樟油七十一件笋乾三十六件猪油十件該輪當日裝出之貨有麫粉四千一百包黃荳二千一百包舊鐵二千一百擔香烟八十箱青糖一百二十六包白糖八十包洋紗四十件瓜子三十件金針菜木耳十二件洋布四十二件花衣十件又有平安公司之寳華輪船昨亦自石浦穿由來申裝來之貨棕索一百六十一件冰魚六十四桶松板一萬四千七百五十三塊鷄蛋十三件笋乾三十八件柴一千捆粉乾六件炭一百七十五簍橘子三千九百四十八桶該輪當日裝來之貨有麫粉一百六十包荳餅三百件 
　　烟津招商局之亲銘輪船昨日裝赴天津烟台之貨有米四千七百八十包麫粉六千包紙頭一百八十件棉花二百件桐油四十件銀子一箱雜貨八十二件又怡和之景星輪船定今日赴烟津昨日已裝之出口貨爲爆竹五百件興華麫二百箱松香水二百箱松木板一千餘塊馬玉山糖果餅乾一百箱餘爲大件機器及雜貨 
　　大連南滿洲鐵路公司經理大連灣汽船會社之神洲丸Sakaki　Moru昨從大連灣來申停泊於楊樹浦黃浦碼頭缷貨裝來進口貨有黃荳一千六百包及山野田水泥廠之水泥一千九百桶該輪即定本日開赴大連長春等處裝去之貨有三星白蘭地酒一百五十箱香烟一百箱加泰洋行之洋酒二十大箱烟葉三百件中國銀行裝赴長春之現洋三十萬元衡通莊裝出洋一萬元又有牛奶五十餘箱及洋貨百餘件其他爲鋼鐵及雜貨聞今日尙須續裝 
　　國外輪船 
　　日本法國郵船公司之高而提來號定本日開往日本之神户裝去之貨以棉花爲最多餘爲白蔴及菜餅等項又昌興輪船公司之日本皇后號已於二十八號由温哥武到日本之神户當夜一時即開向上海現在中途今日夜間二時可抵吳淞當日四時便開赴香港又大阪公司之貨船千早丸Ｃhihaya　Moru昨從日本來滬載來全船均是煤約有八百餘噸 
　　歐亞此次法郵船高而提來由法裝運來申之貨以百司洋行所進汽巴靛油廠之靛青爲最多共有三千餘桶而提督公司之東方提督號Eastern　Admiral此次由英國等處裝來者以鋼鐵爲主共三千餘噸其中爲鋼管·鋼絲·及四五丈長大塊鋼板一丈圍圓之大宗綱圈已在滙山碼頭起卸三天至今尙未出清又日本郵船公司之伊豫丸Iyo　Moru從哥倫布取道星加坡來申已於本月二十三號離開錫蘭來申十一月十六日可抵上海又靜岡丸Shadzuoka　Moru昨日從倫敦來電報告該輪即於今日離開英國開還上海云 
[一週間之金融調查]  
　　進出口銀洋數調查二十五日至昨日止此一星期間英美等國運來之銀大條共有一千六百十七條當即裝往國外者日本神户計一百七十九條又香港去九十五條現標金裝赴日本大阪去計二千四百五十條（每條重十兩）尙有大條銀裝往（國内）杭州二百二十二條而南京杭州兩埠造幣廠共來新國幣一百零八萬元現洋裝往香港長春厦門南通州天津等處統計一百五十九萬元寳銀裝往杭州南京兩處者計四十三萬兩其洋較上届進少出多銀則進多出少茲將逐日進出口細數錄下「二十五日」通商銀行從杭州來洋二十萬元交通銀行由南京來洋四萬元又大陸銀行亦來洋三萬元交通銀行裝往烟台洋五萬元又南京去銀三萬兩滙豐銀行裝往香港洋五十萬元中國銀行裝赴長春洋三十萬元本街錢莊花商裝通州去洋十萬元大陸銀行裝南京去銀二萬兩「二十六日」東洋郵船進口儎來正金銀行大條銀一百七十九條又裝赴大阪現標金二千四百五十條中交兩行各裝南京去銀三萬兩「二十七日」英公司輪船進口運來滙豐銀行大條銀二百七十五條又中國郵船公司之南京號進口運來滙興銀行大條銀四百零四條又滙豐銀行五百零一條中國銀行從杭州造幣廠來洋二十萬元又九江來洋十萬元通商銀行亦由杭州來洋十萬元中國銀行由南京來洋四萬元中交兩行各裝去銀三萬兩通商銀行裝杭州去大條銀二百二十二條本街裝厦門去洋二十萬元又裝南通州去洋四萬元大陸銀行由南京來洋三萬元又裝去銀二萬兩「二十八日」中國郵船運來嗬囒銀行大條銀二百五十八條中國銀行裝烟台去洋五萬元又南通州去洋三萬元「二十九日」中國銀行由杭州來洋十萬元又通商銀行二十萬元又裝去銀十四萬兩中國銀行裝南通州去洋二萬元又裝南京去銀三萬兩正金銀行裝赴日本神户大條銀一百七十九條東亞銀行裝往香港大條銀九十五條「三十日」中國銀行裝南京去銀三萬兩又裝往長春洋三十萬元交通銀行亦裝南京去銀三萬兩大陸銀行三次由南京來洋五萬元又裝去銀三萬兩 
　　洋釐上届（二十三）調查時（收盤爲七錢二分二釐至二十六日止此數天中因有大宗出口故漲七釐半左右二十六日下午有杭州來洋數十萬元故跌去五釐後漸漸堅穩緣外國銀行逐日買進之故 
　　銀拆自本星期一以來日見增高蓋陽曆月底已届各錢莊向中外銀行所借活期銀兩均須　還之故至昨日外間盛傳有漢口帮烟台帮某某兩字號爲營業上投機損失約十餘萬金不能週轉聞已擱淺所欠各錢莊往來銀兩最多者七千兩最少者一千數百兩金融上稍受影響所以上午銀拆大至六錢又進口正頭洋貨爲先令關係擱住出口貨亦無大宗裝運出洋故表面上銀根雖平常暗中咸有恐慌之象至下午興業滙豐等銀行借出現銀一百數十萬利息九兩五錢故銀拆頓小至三錢收盤云 
　　國外滙兌此一週間大條銀價甚平穩祗有零六二五之升降鎊價亦無變勸惟印滙漲起十二羅比法滙漲三十六法郎美滙大五角港匯高半分東滙新加坡均勿動荷金漲起十四元五角聞印滙等變遷原因爲罷工問題所致然鎊價東滙等旣無大升縮故標金及現金之價亦頗平定常在二百六十兩左右烚赤則在二百六十八九兩之間 
　　各銀行查倉數昨爲星期六調查本埠中外各銀行所存銀洋與大條銀之槪數錄下麥加利存銀九十萬洋一百二十五萬押欵銀五十萬滙豐存銀一千一百八十五萬洋四百五十五萬押欵銀二百八十萬道勝存銀一百六十三萬洋四十五萬東方存銀二百二十四萬洋四十五萬花旗存銀九十二萬洋一百三十五萬大條銀三百十一條押欵銀一百萬華比存銀八十萬洋三十五萬和囒存銀四十九萬洋九十三萬大條銀三百四十七條中法存銀七十七萬洋一百五十七萬通商存銀五十萬洋七十萬中國存銀一百四十四萬洋六百四十萬押欵銀二百五十萬南北各錢莊存銀四百九十五萬洋一百七十萬交通存銀七十四萬洋四百十萬有利存銀五十三萬洋三十五萬菲律濱存銀四十萬洋五萬友華存銀四十萬洋四十萬安逹存銀三十萬洋十萬滙興存銀六十九萬洋十八萬大條銀三百零九條押欵銀四十五萬懋業存銀四十萬洋二十三萬拆票銀五十萬華義存銀五十五萬洋二十萬拆票銀三十萬大陸存銀五萬洋十萬連某國銀行存銀存洋在内統計存銀三千七百四十六萬兩又洋二千七百三十萬元又大條銀九百六十七條又押欵銀七百二十五萬兩又拆票銀八十萬兩較上届二十三日銀多存一百四十六萬洋則少存五十二萬大條銀亦少存五百七十九條押欵銀多二百二十五萬拆票少四萬兩其中華商錢莊銀行共存銀八百二十三萬兩洋一千三百九十萬又押欵銀二百五十萬 
[鷄行夥失欵受傷案之質訊]  
　　十六舖萬豐鷄行夥江北人楊五因收賜出外携帶賬洋九百餘元行經太平弄東口忽躺臥地上爲販户唐啓玉之妻（即唐二奶奶）見而代報該行執事崔蓉芙由崔投報第一區警署察得楊腿際受有刀傷兩處送由紅十字會南市醫院經醫生騐得所傷無碍敷治後即經趙署長飭楊回行調治並即派警秘密偵查適楊妻胡氏在家中缽頭底下檢出鈔票二百八十餘元携奔行内急詢伊夫因何作此下策被楊阻止聲張當被警署所派偵查是案之内勤巡長固景泰聞知即會合巡官羅錦堂巡長駱壽卿將楊胡氏扣住協同崗警將鈔票及楊五併解該署拘留然後派警前往楊之家内查抄其餘贓洋在案茲聞在楊家中竹箱内起出小洋六百四十七角糖甏内搜出大洋二百十八元帶回署中趙署長命傳到唐啓玉夫婦二人隔别預審據楊五供稱起案之洋確係收來賬洋惟唐啓玉賬欵三百元因唐他出未付當場由唐妻二奶奶起意向吾商作此事約會在太平弄口等候所用小洋刀亦係唐家取來起初自己動手先從腿上略刺一下因痛不再深刺是以未見血出後由唐二奶奶用力將我在手上一推故第二次刀痕略深稍有出血唐二奶奶即向萬豐行報告吾在中途被人搶洋及被人戳傷之事更由唐二奶奶訂約待事成後即說三百元賬欵已經收到等語詰之唐妻聲稱婦人因有急需先時向楊商量借取三百元楊曾應允劃付行中至楊所供者實遭誣攀唐供當日因不在家中直至回家始悉揚五在途被人搶失賬洋之事趙署長核之收欵數目除去唐處三百元外尙少八十餘元據楊供稱於回家時將躉數之欵收藏妥貼然後出門候在太平弄以待唐二奶奶到來惟此八十餘元之鈔票係屬零數儲在身邊衣袋内直至刀戳受痛後即已心慌糢糊實不知如何失去云云趙署長以案關糾串揑搶妄報飭將一干人犯并起出贓洋一併申解警廳司法科訊明核辦并着崔自行赴廳備質 
　　又函云一區警署趙署長昨午備文飭警將楊五楊胡氏並唐啓玉唐某氏以及抄出之大洋二百十八元小洋六百四十七角鈔票洋二百八十九元一併押送地方廳請辦一面着崔蓉芙自行投質到廳後經檢察官提案預審一過判將楊夫婦唐夫婦分别收押候辦起案贓洋先給崔領去 
[胡宣明君與周淑安女士結婚紀]  
　　昨日午後三時青年會公共衛生部幹事胡宣明君偕周淑安女士在狄思威路救主堂結婚主婚人爲朱葆元牧師胡君爲美國哈佛大學醫學科畢業生周女士於月之初旬由美繞歐抵滬女士去年夏間在美國Radcliffe女子大學卒業後即至紐約社會學專修學校肄業於社會學一科頗有心得女士因鑒於中國女界中熱心服務社會之人能本於科學方法者尙屬寥寥故特悉心研究社會學冀以補救今日社會中種種之狀况聞女士留美時對於公益事無不奮前樂爲又聞胡君夫婦在杭度密月一星期後將寓於本埠唐山路七十二號云 
[小輪軋斃男子]  
　　太古公司往來浦東華通碼頭之攏渡小輪昨日上午十一點半由浦東開來在外洋涇橋法公司碼頭傍岸時有形似行家司務者一人（年約二十歲身穿黑布夾襖褲）急於上岸致軋於碼頭小輪中間軋破頭顱血流如注比及拖出業已氣絶血肉模糊狀極悽慘當由巡捕到來將屍車赴同仁輔元堂騐屍所聽候檢騐候　認領 
[昨日公共公廨訊案紀]  
　　昨晨公共公廨民四庭由李襄讞會同英包副領事訊理各案如次（一）沈廷芳訴袁近初不還存租洋四千元案此案初審判决原告敗訴故沈不服請求復審及至復審終結判歸原告勝訴是以袁又不服茲據袁之律師到堂聲稱本案復審時原告呈出被告故父所立之借據實係原告雇人僞造原告專事雇人僞造種種字據到公堂控告今該被雇僞造字據之人已由被告邀案可以上堂證明故被告對於復審之判决不服亦要求再行重訊云云原告代表律師亦到堂就被告律師之言加以辯駁（結果）據被告律師稱原告呈案字據係屬僞造請求復訊等情應限兩禮拜着被告提起刑事控訴如果訊明屬實前諭應准取消否則不准復訊（二）孫昌盛訴得勝公司股東安季祥胡鏡清不理墊欵項等一千元而安等亦訴孫不理賬欵三千七百二十元案雙方律師因交保問題到堂互辯一過（結果）孫交三千七百元安等共交一千元舖保候併案訊理（三）何錦豐洋貨號等三十八户請求諭派洋貨業董事樂振葆爲已倒永豐長洋貨號理賬員事（結果）准函派樂董事振葆爲本案理賬員並着查明永豐長洋貨號股東何人報告公堂再核（四）敬記紙號泰裕號同訴已經倒閉之衡元莊不理存欠等欵案（結果）該被告欠欵連息併計銀五百三十五兩八錢四分三釐應由查賬員查照辦理（四）婦人沈李氏訴馬國堂曹品山售地不交請追地價五百元損失五百元案茲係審訊被告證人口供至十二句半鐘猶未完畢（結果）改期續訊又民一庭由關讞員會同英包副領事訊理英商培雷德東方地產公司訴申新紗廠主榮宗錦於去年四月十六號擅在伊之地皮上建築房屋案此案去秋已經判令被告將一應建築物拆卸茲據原告代表律師到堂聲明自諭被告拆卸後彼初尙欲和解嗣竟用强迫手叚硬欲原告將該地售賣與彼以故至今被告尙未履行堂諭云云並由被告之律師上堂辯護之下（結果）應着被告於兩個月遵照前斷將建築物拆讓 
[汽車夫指控繙譯索賄案判决註銷]  
　　工部局刑事檢查科控總巡捕房車務處繙譯香港人羅壳夫（即堯夫）向汽車夫張興寳郭阿新詐欺取財經公共公廨兩次訊供情形已紀本報昨届本案判决之期捕房將被告帶至第二刑庭雙方律師亦到庭候示上午十時承審官陸仲良襄讞會同日本副領事林出賢次郎升座宣佈中西文判詞良久爰將中文判詞照錄如下捕房因告訴人張興寳郭阿新陳述被告羅堯夫詐欺取財遂對於羅堯夫提起刑事訴訟訊據張興寳供被告於捐照時多方留難付洋五元始得捐到照會等語本公堂查照會之准捐與否其權全操之於車務處捕頭被告毫無准否之權即無從留難且張興寳之所訴於證言證物均付闕如自應毋庸置議至郭阿新供稱被告語彼因開快車及不點燈火須吊銷照會囑送洋三十元代爲運動並交一地址與彼遂於次日偕友顧錫生同至被告家中付給洋三十元有被告娘姨爲之開門略談數語等語顧錫生旣係郭阿新之友借洋與否乃信用關係郭阿新果有信用借之可也否則拒之可也安有旣允借洋復於次日早晨隨至被告家中眼同交付若預爲後日作證地步者然此不可信者一被告所用之女僕係香港人其到堂供述全係廣東土音並不能作上海語郭阿新等又不能操廣東語則何能與之談話此不可信者二至於地址條子據被告供原係開與送物之人放在窓口不知如何取去捐務處捕頭亦稱此種字條容易爲人拾去等語是該字條亦不能爲本案確實之證據車務處捕頭並證明被告供職多年並無過失果有詐欺取財行爲彼立時可以知悉該捕頭爲工部局高等職員其陳述之言詞自應認爲可信故本公堂認此案爲證據不充分應予註銷此判 
[汽車傷人兩則]  
　　昨晚七時許有寓居嘉興路某號門牌之許順子行經北四川路遇有某號汽車駛來一時不及避讓被撞倒地身受重傷當由北四川路巡捕房五百七十一號華捕到來抄錄汽車號碼另雇車送受傷人往仁濟醫院醫治一面歸報捕頭請示又有八百七十五號汽車於吐晚九時許駛經南京路貴州路口撞倒靜安寺路十一號淡海洋行夥日本人秋山岩吉頭破血流受傷頗重由老閘捕房三百二十二號華捕瞥見當即前來押令汽車載送日人往仁濟醫院醫治旋即帶該汽車夫入捕房稟候捕頭發落 
[焚斃准予免驗]  
　　烏鎭路愼康烟紙店失火延燒利康槽坊焚斃坊夥陸三康由二十七保十圖　保沈岐山到地檢廳報騐一案已紀本報茲悉死者之弟陸福生昨晨到廳稟稱已死陸三康今年三十五歲是我之兄此次實遭焚斃自願棺殮請求免騐譚檢察長准如所請着具結送查 
[拐匪臨訊送院醫治]  
　　江北人余金山在胡家木橋將張王氏家五歲男孩小扣子誘拐圖賣被氏偵知偕同見證王李氏王張氏控由虹口捕房派探侯阿保將余及孩一併查獲帶入捕房收押詎昨晨解訊時余忽聲稱胸間被人剌有一針深入寸餘等語故由侯探稟明捕頭諭着送請醫院醫愈再核 
[誌謝]  
　　昨承商界籌賑協會惠贈游藝會觀覽券四紙又婦女學社惠贈「羣藝彚刊」二册書此併謝 
雜評二 
[上海總商會之改革談（黑）]  
　　上海總商會之當改革也久矣以前總商會之職務不過爲商人排難解紛之具以及承宣官廳之命令而已其於商業之本義初未有所進行也今聆朱領事之演說復覩英商會聯合會將來之議案可以知商會之職不僅如前所云云而以後改革之方可以因之而取法焉我願商會中人能有所感覺也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[游美學生圑紀程（十）] [  趙迺傳]  
　　十五日天晴舟行三三五哩 
　　下午二時半運動會繼續舉行並發給奬品四時舟中音樂隊奏樂艙面同人各給美金數角酬之 
　　十六日天晴舟行三四○哩 
　　舊金山青年會各圑體來電預備歡迎 
　　夜八時半開游藝會有中國舊劇吹笙奏琴趣譚雙簧等柏林博士述各國諧乘頗多聞者發噱十一時閉會 
　　十七日天陰晴微風舟行三四八哩 
　　同人應給船役酒資酌定每人出美金八元由本圑會計部彚收後轉交船員分給以省周折而歸一律 
　　接舊金山復電云華盛頓旅館餘屋無多改向維多利亞旅館預定 
　　通信錄用打字機印就分送同人 
　　船員布告明晨五時半鳴鑼乘客齊集艙面以待查騐與檀埠登陸時相同 
筆剳 
[戰罪記（上）] [  禹鐘]  
　　日之夕矣落照戀層樓依依未下人家炊烟縷縷起騰於日影之上若示其主人之足食者凌空寒鴉成羣接翰飛鳴若相酬答其矯捷輕靈之態令人望而生羡蓋人世名繮利絆在在失人自由不若鳥之游翔天空爲樂也時有一乞兒倚於巷口之短垣夔一足而神態甚雄赳面目犁黑如受戰塲砲火所薰冶望之不似市井兒之流落者手揮短仗上下其勢作攻戰狀口操夫長指揮進止之令聲粗厲如怪梟聞之驚愕觀者旣成圍矣彼乃言戰時之狀鑿鑿可據其言曰公等皆幸民度未見戰見之則無事時廣塲上兵隊操耳夫至兩軍對壘時舍士卒迫於軍令外未有不爭先恐後而避者若挺身險境以彈雨槍林爲玩視者必無是也當荷械赴前敵時銜枚疾走無不魂駭膽落若已與人世相離絶者顧自省明明未死也則恒自摩撫其肢體疑有殘折旣而辨爲無傷則竊自慶幸然一念此去即死所無有生還之理後嗒然若喪以爲此時若能殘其肢體者長官知之卽可免其赴戰思至此又自恨其健全之無益凡此思慮顚倒若夢若醒有難於言狀者及抵戰塲則愁雲積慘迷霧沈鬱風起時陰森肅瑟振林木作鬼號肌骨爲慄凡目之所觸無不飽含殺氣也至是自分必死無有避之術不覺膽驟壯氣驟豪而膂力亦倍增揮槍械如敗蘆之幹轟擊之聲充耳若不聞此時進退奔突矯捷無匹似此身已離去軀壳但有靈魂而已 
譯叢 
[談瀛小志] [  張凰]  
　　頑童作劇一日巴黎城中忽發現一駭人聽聞之傳單其辭曰頃據預言家報告一星期中本地將有大變故更有無辜之氓横被厄難信否茲難預决宜各愼諸警廳以其造謠惑衆有礙治安飭探密偵翌日而得發行傳單之人乃一年僅十五之童有司欲加之罪童辯曰吾固言信否難决乃何故而承見召使更加之罪者人心不平一星期中變動之語且將演成事實吾說匪妄將焉得罪有司喜其便給笑而遣之童名萊夫今以編演趣劇聲譽甚蜚其刋行之笑報亦有名於時滑稽之雄固已於幼時露其頭角矣 
　　公子多情唐健脫爲加拿大某絲廠主之子以美術聞於十九世紀之末葉家有一婢曰曼兒者綽約多姿能詩絶慧唐之畫每題以曼兒之詩以是上流社會靡不知有曼兒時唐年方十九愛之彌篤不以其所業爲賤與訂嚙臂盟焉事爲乃父所知逐婢責唐唐眷念前情豈能無戀乃冥索芳容爲圖斜睇之影窮三月之力而成傳神阿堵盈盈欲活唐凝視之三晝夜不轍口則斷續呼曼兒乃父不忍拂其意召曼兒還卒令多情人成眷屬云 
 
[只知有己] [  易銓不受酬]  
新聞拾遺 
[得雙妻] [  冰伯]  
　　僑居皖垣之蘇人洪某年届耳順僅有一子平日愛如掌珠有求必應洪子綺年玉貎向肄業吳門某校今 
　　夏暑假歸適比鄰新遷來一韓姓麗姝一見傾心遂要求其父向女家求婚女父母以素昧平生婉言却之洪子大憤卽怱怱赴校無何韓氏知洪家多金復毛遂自薦願結秦晋之好洪氏夫婦大喜遂爲定婚並函告其子乃旋得其子快函謂近已與該處舒姓女訂婚不可毁約請韓家向别氏作雀屏之選洪氏夫婦不知所措遂走告韓氏夫婦韓狃於舊習以退婚有傷名譽堅持不可女聞訊更泣不可仰遂無結果而散後有魯仲連其人出而調停擬效燕子箋故事以雙妻之辦法解决聞各方面均有允意云 
[傷一指] [  紹黼]  
　　美界北河南路某遺老家於前夜排設香案燃放花炮藉以救護月蝕詎某遺老之第三愛妾戲燃放花炮致將右手一拇指炸傷血流不止某遺老爲之敷藥連呼心痛云 
[錯半字] [  警人]  
　　本埠法界私立某學校校長某年少氣浮不學無術平時在校專擅自大某日某生爲請求算還貯蓄欵事大觸校長之怒迫令某生退學出示云「某生違犯校規屬戒不駿着令退學此佈」公佈後學生大譁羣向校長質問不駿二字作何解釋某校長面耳通紅慚愧無地當即自行更正後學生皆稱爲不駿校長云（不受酬） 
L>小說 
[社會小說衆醉獨醒（一七九）] [  瞻廬]  
　　第三十回　摘豔薰香醜人作怪態行吟覓句狹路遇詩婆 
　　都道社長說得極是我們理當靜待那西廂待月生宋吟香一發感受了魔力（詩魔乎色魔耳）閉目凝神細細咀嚼這柳翠娥三個字别的姓不姓偏姓着柳姓得風流了别的名不取偏取着翠娥取得旖旎了柳翠娥柳翠娥我不曾　得你面龐我早已識得你姓名你這三字姓名香也香到極處豔也豔到絶處想到得意的當兒便也反接着手信步閒行誰料狹路相逢郤與廻廊裏一個人撞個滿懷停睛看時又是這個痴婆子吕郭夫人只見他扯開闊板嘴唇露出垢膩牙齒笑向吟香道宋吟兄的錦囊佳句可曾被玉儂撞翻了彼此行吟覓句都忘了形骸才有這一下衝撞宋吟兄你畢竟吟哦些甚麽玉儂願洗耳以聽（與其洗耳不如漱口）說時這醃魚和大蒜的氣味又向吟香的鼻孔裏猛撲過來（香也香到極處艶也艶到絶處）吟香暗暗地喊聲阿呀更不答話掉轉身軀便走那婆娘又討了一個没趣仰空嘘了一口氣微微的吟道我本有心託明月誰知明月照溝渠......在這當兒驀然間一種似蘭似麝的香氣從外面傳將進來引得衆人的眼光一齊向外注射但見一個豔妝女郎花枝招展的進門上身穿着一閃一爍的甚麽外國緞衫下面繫着玻璃也似的紗裙映着裏面一閃一爍的緞褲一雙又光又滑又嬌又豔的長絲襪裹在腿上算得骨肉停匀修短合度躡着的一雙鞋子又像是黑皮製的又像是黑玻璃製的（措大眼光中看來故應作此語）這滿身的光彩早把裏面的措大先生耀得眼花撩亂那位西廂待月生的眼光畢竟比衆不同專就面貎身段態度三大要件下一個精確的評語身叚的評語是苗條態度的評語是風騷面貎郤也不惡只可惜雪花粉裏隱隱的透露幾處雀斑未免有些美中不足......社長方便園拍掌道歡迎女詩家歡迎柳翠娥女士他一拍掌這拍掌聲便如雷而起年輕的拍得起勁年高的拍得一發起勁六十多歲的廉老頭兒忘了自己有腕痛的連拍得三兩下便緊縐着眉頭一疊聲的喚那唷唷唷 
[自由談之自由談] [  鵑]  
　　秋之夜黃花爛若堆錦與素心人對坐其間觀月啖蟹進玫瑰釀薄颸乍過花片時時落衣袂間意致幽婉極矣似此清福非褦𧞬人所能領會而亦不許褦𧞬人享受也 
大昌煙公司徵文揭曉 
[大小嬰孩牌香烟白話文（丙等）] [  个厂] 　 
　　小國變大國○○是富强的效果○○小家變大家○○是昌盛的氣象○○充極其類○○人家有了小孩○○都望他易長易大的○○近來上海製造烟捲○有多種放大形式○仍原定名稱○加一個小字○其實没有經過小○○那能就得大○○那有小嬰孩變大嬰孩的名正言順呢○○ 
　　小嬰孩出世○差不多三年○當然要大了○目下由小嬰孩變大嬰孩○○將來由大嬰孩變大國民○○大偉人○○名揚四海○○利盡五洲○○只要培植得好○○製造得精○○那麽一定「操券而獲」的○○不要說大嬰孩香烟○○備受世界歡迎○○就是出品的大昌公司○○經售的大世界○○名氣也一天大似一天○○我要引一句話來祝頌他○○呌做「其大無外」○○ 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
　　英國勞工風潮英國礦工自十六日開始罷工後時局異常嚴重十九日國會下議院之會議其始頗爲社會所矚目然其結果仍無趨向解决之望蓋工黨議員不贊成政府所提計產給資之議主張先行允許加給工資兩先令三個月後集合礦工礦主及礦務司之代表合組工資委員會共同决定煤礦盈餘礦主礦工如何攤分之方法而政府則堅持加給工資應以增多出產爲準衡之主義視工黨之建議爲不足增多產額之充分擔保如或採納徒使罷工風潮重起於三個月後云政府鑒於歷來工資增加而產額反形減少之事實（參閱上期本刋揷圖附說）其發爲酬勞與產額當有連帶關係之說似無足怪然議院建議人則惴惴焉惟以產額增而礦工將被裁減爲虞故堅持立即增加兩先令之議國會會議旣無解决之希望同時三角同盟之路工運輸工亦皆躍躍欲動願爲後援路工聯合會各級代表六十人以二十日開會於倫敦雖其領袖湯末斯氏　Thomas不贊成罷工而聯合會多數决議政府如不於星期六日以前與礦工開始談判則路工將於星期日夜半（二十四日）開始罷工運輸工人亦因要求每星期至少增加工資四鎊七先令而發令準備罷工運輸工聯合會書記韋廉士并承各業聯合總會之意志宣告如政府與礦工在四十八小時内無顯明之解决則全國各業工界皆將加入罷工運動觀此情勢英國時局之危急爲何如乎 
　　然挽回之機未始無之當路工聯合會之未有二十日之决議也政府與礦工間之非正式談判已有不絶如縷之希望礦工聯合會書記何志士Hodges之宣言又有礦工亟欲產額增多之請礦工領袖斯密里Smilie在格拉士哥之演說亦謂政府如允增加工資兩先令則礦工願與礦主提携增多出產云是政府所最注重之產額增多一端已得彼方首領之容納矣及路工决定罷工日期宣布後礦工幹事員在路礦工幹事員會議席上（二十三日）非徒不表示與之提携行事之决心反謂礦工聯合會已接受首相欲與礦工幹事重開談判之請故請路工暫勿罷工免使談判之途爲之梗阻路工領袖湯末斯亦謂首相仍宜繼續談判勿因路工之舉動而中輟云路工經此打擊遂將罷工之議無期延緩運輸工本步武路工之行動自亦不趨極端路工運輸工旣不生問題則此届風潮已失去其擴大之機矣 
　　至於政府與鑛工代表之談判則開始於二十四日上午賡續於是日下午及翌日上午會場時在唐林街首相邸時在羅素廣場鑛工聯合會會所聞雙方至爲融洽輿論亦漸抱樂觀然此猶爲非正式之談話卽將議定正式開議之基礎以爲準備也其内容若何未經正式宣佈據倫敦電礦工幹事與政府之正式談判已開始於二十六日開議後政府即在休息時商諸礦主並開内閣會議則其事情之重大可以窺知矣究竟雙方所談判之切實辦法如何當俟續報 
海外通訊 
[德國戰時糧食問題（續五十八期）] [  留德柏林大學醫科學生項經方通信] 　　 
　　第三節德國糧食對於人民健康之影響 
普通男子每日食事應含熱力三千加洛里始足維持其生存能力運輸與烹調損失其百分之十故一國之糧食產額應有平均每人三千三百加洛里之供給普通女子應需二千六百五十加洛里多坐職業之男子只需二千五百加洛里而力作之勞働家則需四千乃至五千加洛里多坐職業之女子只需二千加洛里兒童食量雖狹而以體積比例計算則多於成人大槪一歲至五歲之兒童每日約需一千六百五十加洛里十三歲以上無論男女與普通男女食量同凡此所述醫學上之通例也今總自一九一六年夏令以後人民食事限度約祗一千五百加洛里此外菜蔬二百加洛里力作之勞働家則可增加麫包肉令三百加洛里普通男子如有家庭者則除自己應得限度外猶可節省其妻子兒女之食事而增爲二千二百五十加洛里力作之勞働家則增爲二千五百五十加洛里然食事中含菜蔬甚多麵包中含麩皮甚多菜蔬麩皮不易消化者也爲消化作用至少須減去加洛里量之百分之十五乃至二十是故有家庭之普通男子縱減抑其妻兒子之食事以補自己之缺乏而仍不及通例三之二獨身之男子以無妻子兒女可資調劑祇及通例二之一耳此自食事數量觀察不足以維持生存與工作之能力也 
　　至自品質上觀察德國戰時之食事亦復異常惡劣人體内之組織質非長此不易者也磨損銷耗無時蔑有食事内所包之蛋白質即爲組成新組織質者也按通例每人每日食事至少需有蛋白質七十格蘭姆今德國之食事限度祗含蛋白質三十乃至四十格蘭姆即益之以其他可購之食物亦不過四十五格蘭姆耳且植物性之蛋白質只當動物性蛋白質二之一而戰時之食事植物性者佔其大部此安足以維持人體之康健乎若論脂肪質則通例每人每日食事需含脂肪質七十格蘭姆今德之食事限度只有脂肪質十五乃至二十格蘭姆限度以外可購之食物又多不含脂肪質食事中無適量之蛋白質脂肪質雖多食無益矧少食若前節所述乎 
　　據醫學　規律無論人類或牲畜苟　身體重量減去百分之四十則必死無疑　在戰時之德　則以食物量質之俱減故苟身　　量減去百分之三十者即不能圖存一九一六丨一九一七年度死亡率之驟增　職是故也其幸而不死者身體重量亦多减去百分之十五乃至二十五終戰爭期内未　增重則去死亦不遠矣至一九一九年戰事告終食事限度略見增加　體重未復原狀旣不勝重大之工作更不能抵禦病魔之侵襲故去年全年結核與肺炎之病流行於市柏林城中染病者佔全人口三分之二道中所見皆形容枯槁神志頽唐之徒獄中囚犯皆以饑餓無食而患虚腫之病普魯士全邦人民之患肺結核病而死亡者二倍半於戰前而與四十年前之死亡率相等婦女之死亡率更超過男子蓋糧食缺乏則婦女往往忍飢終日以自己應得之食糧分予丈夫或子女日日忍飢營養料愈缺抵禦力愈弱安得而不日卽於死亡據德國官家統計一九一五至一九一八年四年中平民之死於飢饉者超過戰前統計約七十六萬人其百分率如下（祗言平民）一九一五年百分之九又二分之一一九一六年百分之十四一九一七年百分之三十二一九一八年百分之三十七 
　　死亡率之增加旣如是其驟即幸而生存者亦皆感三餐不得一飽之苦不飽猶在其次所最難堪者品質窳劣營養料不足以保持身體之康健於是而工作力減低矣精神頽喪矣戰爭下半期德之人民不復存戰勝之宏願而日夜惟以糧食問題爲念者職是故也講和呼聲之日高者蓋可廢除海港封鎖令而得國外輸人之糧食以充饑腸也民意若是威廉興登堡之徒雖欲戰而亦無如之何矣糧食問題與國勢隆替之關繫若是其大可不研究乎茲再錄一九一一年一九一九年德國人口比率以殿吾文藉以覘民食與人口之關係 
年　齡　　　　　一九一一年十二月　　　　　一九一九年七月　增減（百分比例） 
○至一　　　　　一·六六三·二○○　　　　八三八·五○○　減百分之四九·六 
一至二　　　　　一·五五八·四○○　　　　七五五·九○○　減百分之五一·五 
二至三　　　　　一·五八九·一○○　　　　八五四·九○○　減百分之四八·八 
三至四　　　　　一·五六一·三○○　　一·○九三·七○○　減百分之二九·九 
四至五　　　　　一·五四五·五○○　　一·四二四·八○○　減百分之　七·八 
五至六　　　　　一·四九○·一○○　　一·四七四·五○○　減百分之　一·○ 
六至七　　　　　一·五○一·六○○　　一·五四四·○○○　增百分之　二·八 
七至八　　　　　一·四四八·四○○　　一·四八九·三○○　增百分之　二·八 
八至九　　　　　一·五○三·二○○　　一·五四五·七○○　增百分之　二·八 
九至十　　　　　一·四五二·四○○　　一·四九三·三○○　增百分之　二·八 
十至十五　　　　六·九一八·四○○　　七·二六八·七○○　增百分之　二·八 
十五至十九　　　五·○八○·一○○　　五·五五三·八○○　增百分之　九·三 
十九以上（男）一八·三六二·一○○　一七·五七五·四○○　減百分之　四·三 
同上（女）　　一九·三一八·四○○　二一·二一○·六○○　增百分之　九·三 
合計　　　　　六四·九九二·二○○　六四·一一四·一○○　減百分之　一·四 
 
[柯克市尹餓斃事件之紀實圖] 柯克市尹名Alderman　McSwincy愛爾蘭共和軍隊柯克隊之總司令也八月十二日爲英軍逮捕十七日由軍法裁判所宣布謀逆罪狀處以二年徒刑市尹入獄後即决意餓斃以喚起愛爾蘭憤激之民情至十月二十五日而斃計共絶食七十三日二小時四十分云（一）市尹入獄後路工四千餘人集杜白林敎堂門前爲市尹祈禱（二）市尹中立四敎士左右伴立（三）市尹介弟探監後折回之情狀（四）市尹之姊妹二人徘徊獄門前（五）市尹夫人探監之情狀（在杜白林勃力士頓獄Brixton　Prison） 
海外珍聞 
[鴕鳥] [  李叔門]  
　　西美市沛撒狄那（South　Pasadrna）有鴕鳥園焉當二十餘年前園主考司東君鑒於地方燠熱宜於經營鴕鳥事業乃親赴非洲費幾許周折方得運回數頭歷年以來慘澹經營於餵飼保育繁殖上尤三致意焉至今成績斑斑名聞全球凡遊南加利福尼亞者莫不以一覩斯園爲快也余久耳其名旅美以來渴望尤切茲適南來勞生葛爾城以該園離此非遙乃於前星期六日偕前駐華義國總領事佛弼執禮君冐炎陽驅車赴園得覩全國鴕鳥二百餘並承該園職員日人岩田君及指導員指述一切益驚其爲動物界中之怪物而實有研究之價值越二日余復獨往訪該園主任晤談許久彼詳述其關於鴕鳥之經驗並示記錄數紙余以其頗多興趣特將二次游覽中所見所聞爲祖國諸君述之 
　　鴕鳥原產於非洲故考司東鴕鳥園佈置一如非洲沙漠中景象並植各種高樹以點綴之甚形美觀圍中最大之鴕鳥其體重爲三百二十五磅最高者身長八英尺若以橘誘之使長伸其頸時竟可逹十英尺普通高度爲七英尺左右鴕鳥之頸在解剖學上頗著特異之點其軟時可以圈轉作環形長約三尺左右當指導員倚欄說明時一鴕鳥由其腋下探首入袴袋啣橘而去彼詈之曰「Ｐick　Pocket」「扒兒毳」衆哄然 
　　指導員復以橘十餘枚接續餵之彼一一吞入此時彼三尺長頸中有圓球十餘歷歷可數如成熟之豆莢徐徐轉入腹部指導員詢余等曰「華人如何處置廢紙」佛君以爲彼生意華人習俗應之曰「華人對於有字之紙頗加敬惜非可隨意抛棄」指導員出紙一圑曰「余等不問有字無字一律如此辦法」且語且行近欄向一鴕鳥擲去彼一吞而盡余嗒然久之 
　　泰西古諺曰「有胃如鴕鳥」"Ａstomaoh　like　an　ostrich 's "（形容人之饕餮）洵非虚言蓋鴕鳥之食物也與通常動物異不問其堅柔即鐵釘玻璃之屬無不愛之若珍饈入腹後亦不稍損其腸胃該園知石質物爲鴕鳥主要食品之一故於每年給碎骨及貝壳以爲一定之糧食 
　　鴕鳥食慾旣如此奇特乃常演出種種有趣之怪劇最可笑者一日有妙齡女郎入園游覽其飄颺帽後之長綠紗網爲一鴕鳥啣住不稍鬆放徐徐吞下頃刻而盡鴕鳥之食量與牛相等最嗜橘及阿法法草及蔬菜之屬鴕鳥之眼實有足記之價值眼珠外突大與銀圓等能見極小之物體凡發光白亮之物最能惹其注意故戴有飾物者切宜遠離否則彼很命攫奪殊多危險其眼之開合並不動其眼皮在眼珠外另有一層極薄之膜時時上下與快鏡照相之活門相似鴕鳥之頭極小與其全體殊不相稱據該園執事聲稱鴕鳥實無腦彼在園多年日夜飼養護侍之園丁其入鐵欄時所冐危險無異於外來之生客彼毫不知表示友愛親昵之情感云無腦之說未免言之過甚觀其骨骼模型腦之地位僅一龍眼大小最可驚者成年之鴕鳥當其張翼疾馳時一步可逹二十二英尺即最快之馬亦難追及其徐行或疾馳時之步態非常美觀忽起忽伏如應節奏云鴕鳥性易怒好鬭當其正式宣戰時伏地張翼前後其頸頻以翼擊地拍拍作聲然此種備戰之形態不過一種恫嚇手段若眞欲作何搗毁時並不作此怪態長嘯一聲拍翼向敵直撲勇猛無比戰時純用二足向前猛蹴然不如稱之爲『擊』較爲貼切蓋其鬭時先盡力高舉其足然後向下疾擊其一擊之力足以傾牛而有餘故園中有數鴕鳥胸前裂痕斑斑可見雄鴕富發怒或受驚時發出一種如獅吼之怪聲作此聲時必先吸入多量空氣直至三尺長頸漲足如小形氣球然後併力發出其聲絶響令人聞之毛骨悚然鴕鳥一經配偶終身不渝有時因細故而勃谿未幾卽和好終不至於離異鴕鳥之蛋爲世界蛋類中之最大者外壳甚堅光潔可愛如塗油彩其味甚美與鷄卵相似筵席中視此爲珍品云其重量最重者逾五磅普通在四磅左右體積與小兒頭相彷彿間日產一卵迨積至十二三卵乃掘潭孵伏至四十日左右雛碎壳出羽毛已全且甚强健高約十二寸生後三日内僅食小砂粒此後漸食嫩菜等鴕雛生長極速一月長一尺此時母鴕全不關心其雛故看護上最宜留意然母鴕在孵卵時非常忠勇即大雨傾盆時覆翼卵上埋身水潭中不稍動鴕鳥之壽命甚長可逹六七十歲聞德國漢堡某公園所畜鴕鳥已九十五歲云該園陳列館所陳各色鴕毛扇非常名貴普通每柄在二十元以至百元不等最貴者定價二百二十元（均美金）其他所陳婦人帽飾等亦如之工廠分選染修飾等科各職工各擅一技染紅色者不能染黃色製造手續之繁非外人所能知云 
　　圖中余所騎者係園中較馴之鴕鳥非最大者余攝此影頗非易易當入欄時彼已注目余之巴拿馬帽及眼鏡余急取去旋用黑兜罩其頭上乃登背此時不稍動指導員一揭黑兜而影已成矣鴕鳥向前狂奔幸余已注意及之一躍而下（終） 
 
[鴕鳥]  
譯錄 
[游覽法國戰區記實] [  通一譯World 's　Work　雜誌H.S.Houston原著] 　　 
　　善後建設成績之一斑 
　　歐戰起後之第二年裴萊士Maurice　Barrcs嘗著一書名『法蘭西之魂靈』中謂此魂實藴函於法蘭西數百萬奮袂以起爲國干城健兒之心窩中具此魂靈而忠誠勇毅 
 
 

Page 19

 
 
之情始油然以生於是而一般人民對於彼等之信仰與援力於以鞏固大戰奏凱死者之志已酬似可以悠然長眠永享尊榮矣然肉體雖殭而其忠誠毅勇之魂魄猶存然則起法蘭西於兵燹創夷之餘恢復其昔年瑰麗莊嚴之舊觀從而踵事增　之此其有待於此魄者尙無限量也波利南克郡主嘗謂余曰我夫死於戰遺孤繞膝意境絶凄死者旣爲法蘭西而死生者應當爲法蘭西而生戰事善後責無旁貸雖羸弱如余輩亦覺義不容辭此等再接再勵之决心數百萬陣亡戰士精魂之潛化力實有以鼓作之也觀休戰以來法人滲淡經營重事建設中所耗之精神勞力雅不減於五十閱月大戰中冒死突陣之將士今日馬南Marne河沿岸之奇觀其成績之尤著者也記者深恐傳聞之不足憑特於五月間往法作汗漫游足跡殆遍其全境觀察所及務得其眞像每月所見必輾轉加以研究以免爲浮汎之環境所迷　而得不翔實之歸納終我之游隨在覺今日之法其蓬勃之狀實爲我人意料所不及者然我所謂蓬勃之象者未必攝影機所能畢收統計學所能備載口舌所能道筆墨所能宣惟吾人寫斯象之利器惟有圖書與筆紀耳記者若能竭我智力以斯像貢獻於讀者之前而省此途長困多而頗有興味之旅行以身求之則幸甚焉 
　　烏奇亞氏Ogier者蘇蓬南Sorbonne河畔解放各區之督辦也嘗著論文一篇中謂自凡爾賽和約簽定後法國於被兵各區已墊撥九·六○九·九一六法郎作爲重振農工兩業之用人民得此濟助後並力自籌措遂能復理舊業戰前該境共有學校六四四五所今重開者已有五三四五其人民頗有戀念故居之特性廬舍十之八九已爲兵所毁近添置者添置重建者重建所築暫居之木屋共計有二八·二○○所堅固之石屋一六·八○○所木料之小舍二八·五○○所 
　　該區農事之重興則猶在築舍造屋之前戰期中各地鐵網密佈濠溝縱横大足爲耕耘之阻查全區共有田地三·九五○·○○○希克太（每Hetoare約爲二英畝半）而被兵者爲三·三三九○○○希克太今其間二·七八○○·○○○希克太已將子彈鐵網等除去所有濠溝亦已盡行塡補此等工作非常艱苦而農民能毅然畢之其於戰後建設之功誠非淺鮮也當茲五月草木滋生入法之亞恩州Ain恍似身臨美之依里諾及開賽司州之肥美平原而竟忘其爲二年前之大戰場也然見廬舍稀少民有菜色則又不覺悽然有動焉惟法土之異於美者不僅在此美農之常以爲恨者爲其所僱農工斤斤於工作之時間而求以工會所定者爲衡準法之農民則大異於是日出而作日入而息勤於其業毫不怠懈余嘗自聖昆丁　St.　Quentin驅車而游薄暮至萊昻　Laon其山巓之敎堂已爲山氣所籠罩而不可辨矣而此勤勞不倦法蘭西之魂靈猶俯首而耕也法人勤勞若是苟仍有誣其尙未着手建設者其人之舌應受刀割若法人而果遷延不奮者安能重墾其田地重治其道路重修其房屋重建其工廠城鎭而重拯其五分之一之土地之人民於水火而登諸袵席哉其今日之勤奮有爲凡曾親臨其境而稍具觀察力者類能述之且彼之勤奮有爲未嘗有待於和約所許協約各國所屢經申明之賠欵也休戰後喬治固嘗力持强制德國負戰爭之全部損失其對法賠欵不可稍有短折之說威爾遜十四條中亦嘗有「歸還被佔法土全部」之聲明卽凡爾賽和約之於此層亦列有明瞭確切之規定卽法人亦深信此約之將不復爲一束廢紙然祇德國解除軍備一項已須經三會議（桑里摩SanRemo,海愛斯Hythe,斯巴Spa）之討議始得於六月後實行之擔保其遷延遲緩實出意料法人對之痛惜尤甚咸謂因何而吾法人於德國遵照和約實行解除軍備以前須聽其恢復經濟原狀而反置吾自身之困苦於不顧其言雖有激而發然實出諸衷蓋法之戰後建設固不必有待於人也關於和約之各會議正在進行時法國即從事建設不遺餘力其堅决不拔有作有爲之氣槪有似昔年從征迎敵以挽救國家以扶助世界之豪舉其整理蒙難區域之方略井井有條而實行之之手腕則又敏捷可驚雖不若一九一四年八月間之熱潮狂湧然已有足嘉者休戰迄今祗二年被侵各區之人口於一九一八年十一月不滿二千萬今已增至四千萬矣與戰前較祗相去四分之一耳戰士解甲歸田重理故業即能安之若素其戀念舊土之情雖經極大之變端而毫不少損皆以斯土爲乃祖乃宗數千年相傳之基業今雖蒙蹂躪然不可廢而不理以遺累於後代其含辛茹苦以重墾其土地之狀誠非遠隔重洋者所能想像而得者也美人所組織之法國兵區善後會嘗派農業專家福樓東H.B.Fullerton氏赴法調查週察各地閱二月後宣謂據其所見被災各地皆有恢復之望云該會現正組織一委員會以扶助法國農業界並决定一俟正式成立得有成效後該機關即將交於法人之手由其自理美人對法有此援助與犧牲之精神良可嘉也美國紅十字會亦嘗竭力助法人獲得農具功效卓著後仍以其工作委諸法國紅十字會而不自專其他美人所倡之善舉皆有同樣之規定然須知美之助法非祗限於物質方面所予精神上道德上之扶植諒亦當爲法人所稱道也（未完） 
 
[法國戰區善後建設成績之眞相] 右爲休戰時戰區紗廠之内容左爲現時紗廠之内容 
商業 
[八年度上海口華洋貿易情形槪論]  
　　（一）總論本口貿易情形本年益臻興盛如能按本年所紀發逹之情狀推而及於將來本口實處於空前發展之地位溯自歐戰風潮激蕩以後本年實爲重行建設之第一時期就本口而言殊屬最有生色計全年進出口貨物總估值逹關平銀七萬六千八百萬兩爲從來所未有雖年來貨價增高僅按估值之數目未足據爲比較之準則顧就貨　而言除少數若干貨色外其餘較之歐戰以前亦相爲伯仲或尙有加增總計一年之内外洋貿易通商各口貿易出入内地貿易以及往來船隻其增進之程度均得其平詳細情形具於後列表中詳述各項實業工廠均回復以前發展之情狀且有本年開始創設者如紗廠所出之貨已竭機器之力所獲之利已逹最高之額船廠工程工作亦竭其全力外此機器麵粉工廠及他項小工廠均有勃然興起之機至鍊鋼廠玻璃廠紙煙公司榨油公司則均設自本年足以增光實業華洋商業均有增加各處新建市房恢宏壯麗工部局正擬籌畫辦法以期電燈光力足敷分布人民加增可以容留蓋因本口繁盛之關係以致發生若干重要之問題誠不得不預爲籌及耳浦江船隻之多理船廳欲覓合宜停泊之處所竟致艱於物色往來街市之人肩摩轂擊有指導之責者處理日感困難電車乘客過多殊與衛生有礙而原有屋宇不足供應華洋人士之需求殆尤處於急迫之境况也 
　　復次本年有重要事實發生其關係甚大者卽爲停銷日貨其發生之原因由歐洲和會時有德國從前在山東之權利轉移日本之議華人聞之甚爲憤懣政府關於此事之意見若何非本論所宜叙及惟人民當時結合之情形以及擾亂之現象影響於本埠商業者甚大當於雜論中略爲叙述至停銷日貨日本商輪受有若何之損失無從揣測惟本年進口日貨估值僅及關平銀七千萬兩較之上年之估值八千三百萬兩未免減色顧日貨枯值減少之結果亦難遽認爲停銷日貨惟一之原因一因停銷日貨之舉甫於五月發生二因本年關銀折合日幣之價格較之上年驟形增張其第三端則因歐美各商重爭在華之商務也此節鑒於進口洋貨之增加可以指證如由美國進口之貨上年三千三百七十萬兩本年增至五千七百九十萬兩由英國進口之貨上年四千六百十萬兩本年增至五千六百十萬兩由印度進口之貨上年四百八十萬兩本年增至二千一百萬兩上列增加數目如欲詳詢内有若干成分基於停銷日貨之關係以向所購自日本商人者轉而購諸歐美各商殊屬難於計算但其中究當有一部分受有上述之影響試舉進口棉紗爲例如印度棉紗本年較之上年增至二倍半有奇日本棉紗乃減至百分之五十九蓋有可見一斑者抑欲詳察因停銷日貨之潮流日本商業受有若何之損失最善之策在舉外洋其他各國與日本商業競爭最少之貨物爲比例之標準今試就上述範圍以内由日本進口之貨物本年與上年分季比較增減數目列表如左 
貨　物　　　　第一季　　　　　　　第二季 
線　襪　　　　增百分之五　　　　　增百分之四十三 
傘　　　　　　增百分之三十五　　　減百分之六 
棉　毯　　　　增百分之一百三十八　增百分之八百六十三 
面　巾　　　　增百分之三十八　　　减百分之二十三 
汗衫褲　　　　增百分之二十六　　　减百分之二十六 
自來火　　　　增百分之八十四　　　增百分之一百五十三 
草　蓆　　　　增百分之八十五　　　减百分之三十八 
乾　蝦　　　　增百分之四十四　　　增百分之二十 
瓷　器　　　　增百分之十七　　　　增百分之八十 
玻璃鏡及鏡片　增百分之七十八　　　增百分之十一 
螺鈿扣　　　　增百分之二百三十六　增百分之三百十七 
貨　物　　　　第三季　　　　　　　第四季 
線　襪　　　　減百分之八十三　　　減百分之五十五 
傘　　　　　　減百分之八十七　　　減百分之二十八 
棉　毯　　　　減百分之八十九　　　減百分之九十一 
面　巾　　　　減百分之七十七　　　減百分之九十九 
汗衫褲　　　　減百分之九十七　　　減百分之八十九 
自來火　　　　減百分之一　　　　　減百分之二 
草　蓆　　　　減百分之九十六　　　減百分之九十九 
乾　蝦　　　　減百分之八十三　　　減百分之三十八 
瓷　器　　　　減百分之八十五　　　減百分之四十六 
玻璃鏡及鏡片　減百分之八十二　　　減百分之四十四 
螺鈿扣　　　　減百分之八十八　　　減百分之八十七 
　　於此可見上列進口日貨中本年較之上年第三四兩季類有减色除他項原因外因停銷日貨之阻力日本商業之受虧固有昭然若揭者 
　　綜察全年商務情形其最有特色者厥惟美國直接進出本口之貨物山上年之總估值八千一百萬兩一躍而至一萬四千三百萬兩增百分之七十六試更觀之日本上年該項貨物總估值較之美國多至五千五百萬兩本年適成爲　比例外洋貿易之中當以美爲首屈一指進口貨物估值　目較之日本多至二千八百萬兩土貨出口運往美國者估值八千五百五十萬兩以較進口美貨超越二千七百七十萬兩足爲中國商業之光惟美國運來之貨多有經由樊　發轉口者此貨物名曰坎拿大貨如能考察由該口轉運之美貨確數若干則出口運美之土貨較之進口美貨其估值相差之數目當不若是之甚也本年美國商務在本口之　占優勢在增設商行二十七家内有銀行三家輪船公司　家居留本口之美國人因之亦有所增益 
　　本年金錢匯兌價格漲落不一實越常軌曾有數小時間變遷不定者若長年如是異日必將目爲不經之舉也春同英美政府解除管理滙兌之權並取消禁止生銀出口之令自是厥後銀價驟漲滙兌率亦隨之而高當三月間銀條之價格僅及四十八辨士十二月間英京之銀條價竟至超越七十九辨士其時英京之電滙則由四先令七辨士漲至七先令十辨士一年之平均價格當在五先令七辨士有奇此不過爲政府公報或銀行報告之價下半年間多有用現欵滙兌所獲之利超過政府公報原定之價多至四辨士至一先令有奇者如十二月二日英京之價格原定爲七先令四辨士紐約之價格原定爲一元四角九分實際上竟及八先令七辨士或一元七角五分之價是已此種特别情形實由當時市面銀根短縮其短縮之　一因生銀進口不是致儲欵無多二因出口甚多作投機事業者（如買賣紗廠股票是）亦鉅值此空前之銀拆若用現銀照當日市行電匯外洋閱三四月將該項滙欵轉爲出售所獲之利當在四分也 
 
 

Page 20

 
 
   
 
