# 1918 - 198 - 4916321

 

Page 1

 
 
   
 
 

Page 2

 
 
時評 
[顧忌（二）（冷）]  
　　何以官吏之無顧忌有若今日之甚者則以在上之人無一能正身率物之故也古人有言已不正者不能正人此邪僻無恥之事所以無人顧問也無人顧問則人人可以放膽爲之尙何顧忌之有 
　　其二則以窮極無聊之故也古人有言衣食足而後知禮節個人至窮極無聊於是盜竊奸騙納賄賣國之事無所不爲國家至窮極無聊於是抵押各種國産以及買土賣礦之事無所不爲凡事至於無所不爲尙何顧忌之有 
　　以上二因其最大者也若夫驕奢淫逸之風俗僉佞奸慝之隠謀懦弱姑息之容縱所以釀成此無顧忌之心者更不知凡幾 
[命令]  
　　七月二十三日大總統令任命張敬湯爲湘南第一混成旅旅長此令 
　　又令國務院存記之王君秀著分發直隷龐毓同著分發河南交各該省長酌量任用此令 
　　又令孔憲廷金承蔭均晉給二等文虎章此令 
　　又令據旅京山東同鄉官紳趙爾巽吕海寰等呈稱六月下旬魯南大雨山水暴發汝泗洗運諸河堤岸冲决以致兗濟泰安各屬村莊多成澤國濟寗湘河浸溢被災尤重災民數萬蕩析流離懇請頒發欵項趕放急賑等語披覽之餘殊堪憫惻着財政部撥欵二萬元尅日滙交山東省長遴派妥員分赴災區核實散放以惠窮黎此令 
　　又令兹制定海軍總司令署編制令公布之此令又令兹制定海軍艦隊司令處編制令公布之此令 
[專電]  
　　北京電昨開外交軍事聯席大會議段親自主席討論甚久結果出兵防邊决分兩次籌辦出兵先派一千名赴海參崴與協約國取一致行動並已得協約各國同意防邊北滿方面責成吉黑軍隊擔任新疆歸楊督負責外蒙由熱綏察三區派往即爲出兵西比利亞準備 
　　（二十三日上午十二鐘） 
　　北京電今日閣議决定出兵至海參崴附近之某地及輸送後路人數二千左右南滿路如不便則從海道行餘秘密 
　　（二十三日下午八鐘） 
　　香港電軍政府請伍廷芳繕擬中西合璧之宣言書通告各國政府請求承認軍政府 
　　）二十四日下午三鐘（ 
　　香港電聞雷州龍兵願降已有成議粤督正派滇兵一隊赴雷收撫降兵（二十四日下午三鐘） 
[外電]  
　　海參威電十六日却克軍佔據斯巴斯克與愛夫巨尼克夫加十七日進抵波太爾加河該處之奥德兵二千人過激黨三千人皆棄械而逃若輩擬在烏蘇里附近抵禦而以伊滿爲根據地過激黨之護甲摩托車曾奉令毁波夫資附近之橋梁 
　　據俘虜聲稱過激黨現用奥德兵發砲並司電話云 
　　（二十二日） 
　　哈爾濱電謝米諾夫將軍因敵軍以馬隊進逼　退至滿洲里車站其左翼今在中國界内謝米諾夫將軍所保護之難民七千人已有二千送回海拉安插難民前所住之火車因得騰出以供他用今大局雖不危急然甚需協約軍之援助日本大可由長春派兵出發據各方面消息觀之協約軍之赴西比利亞可安邊界要點驚惶之人心目下衆所討論之最要問題則爲總司令是也衆意宜以熟悉最近戰務之著名俄將或法將或英將居此職不宜以承平時之事績爲衡蓋德奥兵皆嫻於最近戰術未可輕於對付也但俄境作戰時期僅限於數月今苟不能從容物色合格之俄將或法將則望協約軍當知由埃及聘一英將殊爲利便也近由何俘之身抄出公文德皇曾諭匈俘謂西比利亞之重要與其 
 
 
 

Page 3

 
 
他陣線相埒今宜爲祖國盡役該處將來必有重賞云云霍爾瓦特將軍今在俄人各界中日漸得勢力各要點之政黨紛派代表往告願贊助之蓋霍曾聲明願受協約國所舉定之監督委員會之節制願與却克軍協力擴張協約國與俄國利益願即以職守讓與合格之繼任者願羅致主張抗拒中歐帝國推行協約國與俄國主義各敵黨之代表入其政府也路透代表在此間所見之外人無一不以爲霍氏乃目前俄國之領袖（二十二日） 
　　北京電俄使署接烏穆斯克西比利亞政府七月八日發來之電内稱西比利亞西部過激黨被推翻後西比利亞臨時政府之委員自覺有决定大計之必要蓋却克兵之共同動作與德俘之加入過激黨皆須與協約國立即接洽辦法再西比利亞政府頗受守舊派與工商界之阻力是以西比利亞政府人員刻集於烏穆斯克有决計組織行政會執行西比利亞最高之政權以俟西比利亞全部人員之來此烏穆斯克行政會爲維持民國與西比利亞政府之存在起見特請西比利亞人員之在海參崴者發表宣言贊成此舉云云俄使署又接一電係烏穆斯克行政會長所署名者内係通告西比利亞人民關於自治政府之示文及佈告各國西比利亞獨立之宣言該行政會已出示取銷過激黨之命令封閉勞兵會恢復西比利亞國會並給還田主原有之田地以待正式國會之解决電文中有此種措施係取决於時事之必要與公共之輿情云 
　　（二十三日） 
　　以上路透電 
　　北京電政府於昨日午後發通告於日本等各協約國公使聲明中國亦派兵至海參崴兵數爲一千人（二十四日） 
　　東京電與聯合國陸戰隊在海參崴共同警備之日本陸戰隊俟日本陸兵到時卽歸艦矣（二十三日） 
　　東京電據巴黎來電關於日本共同出兵西比利亞以援助却克軍爲主要之目的聯合軍以多大之興趣期待日本之决斷（二十三日） 
　　東京電本日朝鮮駐剳軍司令官松川大將被補爲軍事參議官第四師圑長宇都宫中將被補爲朝鮮駐剳軍司令官第十九師圑長立花中將被補爲第四師圑長朝鮮警務總長古海中將被補爲第十七師圑長陸軍步兵學校長西川中將被補爲第十三師圑長步兵第十九旅圑長高島少將被任爲中將補爲第十九師圑長田中陸軍少將及奈良軍務局長均被任爲中將（二十四日） 
　　東京電據哈爾濱來電云因滿洲里已瀕於危險故在該處日本婦孺依日本居留民總會之决議於二十一日全部遷往海拉爾（二十四日） 
　　東京電華盛頓來電云據美國國務院發表美國全國紅十字會現正發送供給品至海參崴方面（二十四日） 
　　北京電明治大學棒球選手昨日入京此間與美國海兵圑行第一次競爭其結果明治大學得點三美國海兵圑得點二明治大學獲勝尙有明日後日競技以五次爲决勝云 
　　（二十三日） 
　　東京電美國政府最近對於四國銀行圑有决復歸之意通告日本及其他有關係之國蓋美國之復歸曾由四國銀行切訪若美國不提出特别困難條件則四國銀行圑自可承認至於列國之政治地位向來之關係及戰後之損資力等關係甚爲複雜則不能以簡單决定之（二十三日） 
　　東京電近來米價騰貴殆至無限量本日定期米三十元十九錢示以可驚之新記錄仲小路農相似有决意或停止買賣或限制定價一般人頗期待（二十三日） 
　　東京電松方侯與原政友會總裁二十一日至鐮倉國民黨總務犬養氏二十二日至長岡避署（二十三日） 
　　東京電西園寺侯今日入覲問聖安（二十三日） 
　　東京電帝國大學在越中島設航空研究所以工學博士横田成年氏爲所長專爲研究學理已於今日遷移（二十三日）　　東京電英法兩國對於俄國欲倣美國之例有意送經濟家之圑體聞日本關於此事正在研究之中（二十三日） 
　　東京電得報告云高知市因天候惡劣致航路斷絶從縣外輸入之糧食亦已斷絶該市居民已瀕於飢餓云（二十四日）　　以上東方通信社電 
　　東京電東報評論曰此番日僑及中國巡捕糾葛事件無論其轉變若何終必於中日人問留一大惡感而其責任全在駐在領事也云云（二十四日） 
　　東京電美政府承認送致實業家一圑赴俄之計盡而以救助俄國目的所欲設立之五千萬弗至一億弗之大會社近將能見成立（二十四日） 
　　東京電中東鐵道司令霍爾瓦特將軍及齊克軍間妥協成立因之齊克軍得經中東鐵道而出齊拜喀勒而霍爾瓦特將軍得出烏蘇里也（二十四日） 
　　東京電應募拓殖銀行股票數多至三百倍證金逹四千萬元又日美信託株式會社亦開始募售股分應募者亦甚衆 
　　（二十四日） 
　　東京電日政府兹爲調節滙兌起見内定發行臨時國庫證劵五千萬元（二十四日） 
　　以上共同通信社電 
[戰電]  
　　倫敦電今晨海格將軍報稱英軍昨在希布台勒東南得地夜間英軍在維萊爾白勒同勒南面會同法軍小戰得利俘虜若干人且獲有機關鎗夜間英軍襲繫隊攻入勒維勒維太塞加倫勒須里斯及巴葉北面之敵軍戰壕俘虜若干人而回英軍在巴葉敗襲擊之敵軍今晚報稱亞拉南面及尼泊叢林東面有敵軍發砲轟擊星期日風烈雲低頗難飛行英飛機仍以炸彈擲擊陣線之目的中載軍火之火車一輛且擊落散飛機五架英飛機失蹤者四架（二十二日） 
　　倫敦電今晚美軍公報云日間我軍復在愛恩河與瑪恩河間獲勝迫令敵軍委棄苦爭之地位前數日内我軍俘虜六千餘人獲砲百餘尊又獲戰濠臼砲與機關鎗頗多 
　　（二十一日） 
　　巴黎電今晚公報云哇克河與瑪恩河間之法美軍并力進逼且助以在福沙瓦與夏爾特凡間渡河之法軍敵軍勢不能支退至勒須聖日曼至聖彼爾山陣線之外瑪恩河與萊姆間終日有激烈之大戰法英軍會同意軍力攻不輟我軍已佔據聖幼發雷斯與波葉二地並在安特河流域得地英軍在柯爾東叢林及皇叢林獲炮四尊俘虜四百人西有軍官十一員昨日雖雲低風烈法飛行家仍擊落敵飛機十一架 
　　（二十一日） 
　　巴黎電今日下午公報云夜間敵軍僅在哇克河北岸及瑪恩河與萊姆間回轟瑪恩河與哇克河間之格里沙萊與白須聖日曼境有敵軍大舉反攻爲法軍擊潰法軍固守各處陣地（二十二日） 
　　巴黎電德軍於星期五日退回瑪恩河北岸後昨復受挫德皇太子之軍因以被迫忽遽由夏陀蒂愛里退走協約軍於拂曉時進佔該鎭東北偏北三四英里内已無敵兵蹤跡協約軍乘勝前進復得重要之地數隅且在蘇瓦松瑪恩河萊姆所成凸隅之兩面大得進步福煦將軍之軍居左者在哇克河兩岸直進已抵蘇瓦松夏陀蒂愛里大路此爲德將波姆大軍主要交通線該軍今須倚恃一英里後三等道路兩三條爲其交通其軍需接濟必經之主要鐵路亦處法軍砲火之下德軍雖死守其陣地而法軍仍得進步已有多處深至數英里右面瑪恩河與萊姆間之協約軍遇困鬭之敵軍蓋主將告以該處陣線如有不測則皇太子之大軍將陷死地也然英軍與法意軍仍能於芒太業特萊姆險阻之地獲有進步協約軍此次勝利之重要以協約軍取及攻勢前德報之言論可以爲證柏林日報載亞爾登將軍之言謂後事不足畏德軍之佔守瑪恩河南岸可謂已根深蒂固德意志報軍事記者謂法軍已無迫令德軍重渡瑪恩河之希望云云今日德報當自悔登載此種文章蓋徒足證明此次德軍之大遭挫　也（二十二日） 
　　瑞典京城電瑞典袒德之各報今亦不圖輕談紀述協約軍此次之勝利瑞典京城各報多以大字標題謂德軍之失利日見其甚（二十二日） 
　　巴黎電法軍大本營宣稱芒太業特來姆之戰事非常劇烈法軍雖得厚援我軍仍乘勝佔據幼發萊斯與波葉二地瑪恩河與愛恩河間我軍之進步較前更速已於數地點過蘇瓦松夏陀蒂愛里大路敵軍現奮死守衛蘇瓦松哇克河南岸之敵軍爲渡河之法軍由西南二面進逼退走漸速法軍現列陣於拉克羅瓦格里沙萊愛比萊由此觀之法軍已由西面前進五英里由南面前進三英里法步軍已佔據拉克羅瓦與格里沙萊東面之高地法軍於瑪恩河南岸商敵軍陣地獲機關鎗四百架砲三十尊敵軍今將死守目下陣線之兩翼如有必要則將伸直之敵軍左有芒太業特萊姆右有蘇瓦松上之高原當仍能由愛恩河趨向東南介於凡　勒河與克里斯河間大高原上擇一鞏固之防線也（二十一日） 
　　倫敦電泰晤士報桑丹特訪員電稱德軍攻勢之失敗其影　已及於西班牙之輿論今主張袒德者多爲氣餒 
　　（二十二日） 
　　丹麥京城電維也納電稱奥國内閣業已辭職預料恰林伯爵將出組織新内閣（二十二日） 
　　倫敦電海軍部公報云協約軍告捷於瑪恩河之日英國驅逐艦瑪恩號擊沉德潛艇一艘（二十二日） 
要聞一 
[段内閣之出兵方針]  
　　協商各國聯合出兵業已實行在即中國對此問題之方針有急行决定必要按日美關於出兵事從前意見參差數月不决現在日美歸於一致是與中國决定方針益增一種便利中國爲聯合軍圑體之一分子以責任論當然應分擔若共同出兵之四國對我國並不希望參加則我自不必急重若有所希望有此交涉則我無不酌量擔任之理從前中日之軍事恊定據中國解釋係一種消極的其目的有二即保持遠東安平及參加歐戰義務就該協定之精神觀之如德奥勢力不侵犯遠東中日不受實際的危險則絶無出兵之必要此番之事與彼有異乃爲各國共同援助捷克軍以整頓西比利亞中國爲參戰國之一如各國望我參加則自責無旁貸此番之事爲局部的爲狹義的我若參加亦易於收束即不然若事變之來牽動大規模之了兵則我與參戰各友邦以同等之地位一致擔負責任且對日亦爲盡共同臨敵之實較之徒仰一國之鼻息事事因人而動者尙爲較愈也現在政府關於此點觀察不明昨日參陸處特加班會議討論此事以贊成與聯合國取一致行動者爲多傳聞有某氏代述某當局之意謂東方國家在本洲應有優越地位不能反附於歐美之末似宜待與日本接頭云云磋商結果擬必要之時預備少數之兵赴威至具體的四北出兵案須俟日本正式通告來時再行辦理云云此種傳說亦難洞悉眞相而據某社報消息則謂我國是否參加協商國抑與日本會同進行尙在交涉中云云政府果持此種見解尤爲奇怪參加協商國即爲與日本會同日本與協商國聯合出兵則我出兵之結果即爲參加協商國即爲會同日本進行奈何能分别看之豈中國參的加協商國謂須先得日本之許可卽爲問政府果自居中國於何等也 
　　關於各國聮合出兵海參崴事日本方面頗表示謂我國無參加必要甚至原派往崴埠之中國軍艦即撤回亦無妨碍其重要人物似對當局方面屢有陳述謂政府當國内平亂用兵甚亟一時無須追隨歐美干預助俄之事此種態度數日前猶持之然同時實極力鼓吹實行共同防敵之事昨在京日本某軍事當局語該國記者謂國境風雲日急根據軍事協定必須中日共同出兵亦未可知今各國之海參崴派兵係以共同防敵之目的與中日軍事協定並無直接關係即至出兵國境亦全係另一性質必須由中日兩國共同防衛兩國共同出兵之時機由今日國境之情勢觀之已似無可猶豫各國軍隊未抵海埠以前竟至實行亦未可知云云此則又力主中國出兵夫同一出兵何以忽而必要忽而不必要其眞意稍費了解或者日本軍事家之意以爲中國只要追隨日本共同動作協商國全體之事則不必干預換言之實行軍事協定則必要單爲助協商國盡參戰義務則爲不必要若果如是則更不可解矣至於就中國論大規模之出兵目下當然反對因過激派並無侵犯我境之意邊境形勢雖稍有變化然亦數月來常事自下並無特别緊急情形政府雖昏憒關於此點當亦能稍知應付之道也 
　　另據新民通信社消息云前日參陸處開加班會議昨日復開軍事外交席會議關防異常嚴密惟聞洀兵一千人開赴海參崴會同各國取一致行動此層已得各國同意至蒙古新疆地方遼阔兩處原有兵力不足一師上月新由熱河绥遠察哈爾三處調赴蒙古者約得一旅由新疆省城調赴伊犁等邊地者約得兩營現擬續調一師一旅開駐新蒙一半留以守邊一半即備與各國出兵西比利亞之用叚總理頻向參陸兩部總長諄囑以此次出兵專爲對外且與各國軍隊雜居所有外面之服裝器械内面之風紀衛生必須精愼選擇力求整齊兩部連日已着手從事整備並檢閱各種地圖研究變通方法日本軍事接洽員齋藤少將亦向參謀部條陳在蒙古掘井取泉方法蓋亦籌備出兵中之一端也 
[我國决定出兵]  
　　二十一日參陸處會議結果卒决定與英法日美共同出兵先以少數爲限已下命於駐紥京都之某師某圑大約兵力爲一混成圑業已編制齊僵待命出發該師於前日已派某將校急行赴海參崴布置一切 
[日本答覆美國之内容]  
　　七月二十四日上海日報 
　　十八日外交調查會議决之對美回答案又議决日美共同宣言書及其他手續上之二三案回答之内容如左 
　　海參崴出兵美國之提議由日美兩國政府各派若干陸軍於海參崴其主旨固日本所同意惟日本陸軍之平時編制爲若干人倘如美國提議之數則畸零不整頗多不便照軍事當局之意見欲於此數稍留增加之自由此求美國之同意者也美國果同意否固未可知若無異議則依美國之提議稍加其數美國完全同意而後着手實行世人不察一若外交調查會决定後日本徑即出兵者非事實也 
某某方面出兵如美國所提議但於海參崴各派同數之守備隊不能逹保護乞克軍之目的也故日本欲於乞克軍進路之某某方面派往若干之陸軍即以平時編制之幾個某圑爲標凖也出兵於此方面仍本於美國出兵海參崴之主旨非政府所謂自主的出兵也要以美國之同意爲前提取滿足協議於美國之形式故若美國不同意或尙有異議則此事即不能實現非謂外交調查會所通過即爲决定也 
　　撤兵之時機如美國之提案出兵於海參崴專爲乞克軍離崴時維持其秩序别無他意故乞克軍與其友軍回到崴埠而由海道赴歐洲戰場時即同時撤兵美國欲以此旨及早聲明於天下日本於此亦無異議外交調查會所决定同意者也但派往某革方面之陸軍則何如外交調查會並無何等規定就牧野氏原氏之意見以爲目與出兵崴埠同當然與崴埠同時撤兵在政府之見解不無稍異此點於將來外交調查委員會中必生問題也 
　　共同宣言之形式美國出兵海參崴之目的旣欲聲明於天下而於撤兵時期尤主張先表明之日本固亦同意惟共同宣言之形式如何日美將同時一同宣言耶將以同一之主　爲各自宣言耶十八日之外交調查會當已議及之矣 
[東京通信（心危）]  
　　出兵範圍之縮小 
　　政友政府之關係 
　　昨日外交調查會所議出兵問題大致决定最初由政府說明交涉之經過原敬雖有反對之意見而其結果則互相讓步焉政友會即所謂自重派余早料原氏縱反對而非爲絶對的不過政友之出兵加以限制耳其詳已述前函兹不贅矣日政府自兿到美國新提議後知出兵一事於外交上已無障碍故一方以援助乞克軍爲目的應美國之提議即於海參崴方面照原議出兵七千與美爲共同行動一方爲自衛計更出大兵於烏拉爾方面蓋日政府不以限制其軍隊爲然而原敬之意則有疑於政府恐將有大規模之出兵故對於美國所提議之少數軍隊援乞克於海參崴最初卽表示贊成惟政府竭力主張因軍事上之行動斷不能受一定之限制須更派遣軍隊而以精神上不軼美國之提議爲歸故於此點因該會委員之意見稍異略有更改矣據聞其結果大致如下一同意於美國之提議以援助乞克軍爲目的出兵於海參崴其數約七千一此外因保障乞克軍之行動更派原議三分之一軍隊於東清鐵路沿線以保護鐵路爲名（按初議出兵三師圑） 
　　右二項之議决前者乃爲共同出兵後者乃爲自主出兵彼政府所主張者爲自主出兵也聞今日尙須繼續開會通告於美然後即决行焉據政府機關新聞云此次出兵其範圍旣已縮小財政上當無困難之處故政府於軍費之支出無須經議會之協贊經由勅裁動用國庫剩餘金也云云是日大藏省會議聞所見略同外交調查會旣經决定參謀本部等均漸覺活動蓋出兵實行已在目前矣 
　　政友會當初對於出兵態度至爲强硬而因政界上之種種情形使政友會不能不屈服政府者據日報各方之消息勸之可見其内情矣政友之於政府豈育誠意提携無非因解散後欲恢復其黨勢而有隙可乘即將襲擊於其後也故所持者其黨勢之隆以是非主義宣言於天下使政府有不能不降心相從此次出兵政友會亦未始不贊成惟出兵成功則政府之地位可以鞏固此謡傳政友反對出兵之一大原因乃前有政變之說西園寺堅持不肯出山原敬亦自知尙無組織内閣之資望憲政會派雖屢言將有原内閣出現云云是含有滑稽意味者也政友會雖欲一握政權而時機未至出兵問題發生後實爲一最好之機曾藉與政府肉薄乃原氏態度極爲沉靜此次政府議决出兵後雖曾屢訪元老窺其意見而元老中除西園寺爲已黨外其他山縣則爲政府謀况元老亦不忍於此際驟覩政變是以原氏苦矣夫反對出兵者不得已也屈服於政府者亦不得已也數日前曾有山縣内閣出現之說或政友會所傳播然料想政友會亦非心願此說毫無反響也宜矣惟出兵問題固爲政府與政友脫離之第一步昨日有言原敬將脫退外交調查會之謡一時恐亦難成爲事實也然目下政友所感之痛苦即旣反對自主的出兵已陷於孤立之地位且爲一般所嘲笑以爲與憲政會取同一之步調而易遭攻擊者則以原氏僅知阿好美國而不知以自國爲本位所時也正政友會隠忍不遑之時也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國内戰爭之京聞]  
　　政府之極端主戰前日國務會議中曾有某要人面向段總理陳述現在前方軍事雖無大發展然南方多知兵之人巧計百出所應嚴爲防範者（一）某軍主和某員態度不明之件（一）南軍詐敗之件（一）受撫詐降之件（一）偷襲營壘之件（一）反間之件聞段總理頗以此說爲然當已責成參陸處妥籌防止辦法又自援奥决定後北方各督反對招撫謂此事不獨釀前方各軍停戈不戰之弊且與攻川援粤宗旨亦屬相違尤激烈者謂如不取消此事嗣後决不允派援軍等語職是之故當局者近又連開會議結果擬將招撫一事實行取銷 
　　曹張之推讓曹經略使前接張敬堯皓電内容係催促赴湘曹使二十夜覆去一電云湘南直軍已命吳師長就近指揮錕病愈即行南下現在津埠照常辦公尙望時錫敎言等語迨二十日晚張子志總司令又電府院叩詢曹使南下之准期並謂俟得確實覆電渠即可赴湘佈置可知曹無行期即張無行期也閩軍臧致平前因敵勢日曾北軍未能協同作戰枝枝節節人自爲之致近數月來不能日起圖功而敵轉得致力於一隅以蹙我云云電請中央飭行湘贛各軍同時進攻以分敵勢而紓閩防參陸處曾據以電逹張總司令乃張巧電略稱篠電悉現正督飭湘贛各軍進攻業經迭電嚴催乞轉知臧旅云云張敬堯電則謂湘省軍事較前吃緊請速令現駐廓房奉軍第六混成旅尅日赴湘援助又請將張敬湯旅補充足額并添機關鎗營以成完全之混成旅參陸處曾將該電發交陸軍部核議大約可望照准又王占元效電謂范國璋所部移駐岳州以後僅餘一營在隨棗今欲再調赴湘勉爲設法電十八旅趙榮華籌隊往隨棗接防可知調兵遣將惟張敬堯獨自着急耳 
　　東路之消息湘督號日急電稱譚延闓已任西南援湘副司令其駐守地點决在郴州二十一日早參陸處致第六混成旅旅長張宗昌加急要電云刻值援粤進行之際湘東密邇湖南更足左右江西地勢最關重要乃各路大軍駐彼日久於防務雖稱鞏固然於戰事迄無大發展今據探報稱程潛業經率隊捲土重來務希速將茶陵　縣南軍驅逐淨盡以免牽掣各軍援粤勿使匪勢之蔓延云云張敬堯來電謂據田樹動司令電稱二十八圑報敵軍守備隊游擊第一支隊司令周保林被我軍擊弊係洀人埋尸時查有口　金牙一尸詰問俘虜稱是周氏年四十餘歲身帶自來得鎗皮子袋口有金牙四個手帶金戒四只且金戒上篆有寶臣二字該尸磪係周氏無疑十六日又向金秤市追擊據該處民人云敵軍於十五日晚間向迥龍寺方面退走無蹤又第三圑報稱十四日與安武軍會剿觀音菴白水源等處土匪左右包襲匪衆潰散生獲三十餘名皆帶倡義民軍徽章並奪獲僞印文曰湘南倡義民軍游擊中隊之關防其僞民軍總長係王玉林亦有總長之關防計擊斃五六十名等語又電稱陸軍第二十師族長張紀所部七十七圑第二營十二日赴銅官市剿匪進至烏鴉塘遇敵據山抗戰約三小時復分左右包勦並從正面奇襲而入連長郝殿甲獲匪六名迫令導指巢穴復擊斃匪二十餘名生擒七名搜獲僞關防馬鎗子彈馬匹等件十三日第三營李營長復在臨泚口屬茶壺潭地方搜擊有盤踞勒捐之僞營長楊勝保率匪百餘名隠伏山溝居高抗戰約三小時匪漸向街中退却營長李昶熙率董排長已先據此衛出其不意擊之匪遂搶船渡江因民房樹林障碍未能痛擊僅斃匪五名生擒僞司務長顔福元等四名斯時僞營長楊勝保乘划渡江圖逃幸經猛射將划擊沉匪等同被淹没即雇水手將楊僞營長尸首撈獲由紳商驗認無訛當即梟首示衆並奪獲子彈快鎗徽章等件甚夥又陳光遠部電謂據吳總指揮鴻昌電稱富竹嶺羊波隘一帶之敵匪均經我軍竭力攻擊刻已盡行驅出贛境紛向平和縣方面退却定屬等處尙無敵蹤惟　芬子墟附近新塘子一帶有兵隊兩連復經我軍　　已退至烏逕等處蓋皆補報以前戰况耳 
　　湘西之乞援湘西戰局在停頓中因有中立獨立之風說曹使效電爲之陳情略謂據馮玉祥巧電内稱據報黔軍現有進攻常德臨澧之事職兵力已分駐桃　等處查漢壽爲由安化進常德要道必須駐軍已電禀張督就近　隊等語已飭嚴防並電湘督增援云云又馮五祥電云唐繼堯計劉反攻長沙其軍隊擬由安化東進旅長特派李鄭兩圑在桃源　南滌溪口白馬隘渠江等處迎擊並請張督軍派張敬湯朱澤黄兩旅在安化兩近嚴　佈置以資防禦而張湘督電伹謂湘省盜匪猖獗除省城附近各屬已辦理清鄉外湘西方面甫經克復清鄉自爲急務已令常德臨澧漢壽桃源等處各軍隊同時開辦以絶匪黨根株令飭王正　馮玉祥遵照外特請備案云云此中不無稍異也 
　　閩南之進攻詔安臧致平電駢職部固守黄岡寒日鄧嘉二敬因我分兵往援浮山卽乘虚猛攻我防線我軍奮勇禦敵連戰三晝夜於銑日午後援浮山之榮田劉三營將浮山之敵擊退先後星夜返黄加入本戰遂乘機逆襲該敵不支即於篠日拂曉分向東隴黄山坑方面潰退我軍於午後三時進佔大澳山下浮山亥角嶺高塘山一帶之線斃敵甚衆敵銳已喪又李　基電云敵軍在汕近得廣州新派陸軍五營協助加以陳烱明方聲濤等互相救援希　返攻請速　贛南湘南各軍早日前進以分敵勢帶日又來電報告唐臧兩司令所部軍隊均已開始出動惟浙軍受瘴氣染疾頗多於戰事上不無稍有窒礙楊善德電亦云浙軍在閩患瘴氣者甚多特派副官厲爾康携帶藥品赴平和等處慰問汀州一路據李厚基電云周支隊長永桂電稱職部由永出發道過連城據報城内亦被敵匪盤踞當即督隊往攻詎敵匪强頑抵抗激戰甚久於庚日始將連城敵匪全數擊退在此稍事布置遂於　日早進攻長汀路經野王牛尾虎目各嶺上下約七十里敵據險以待李連長廣純率所部兩排不畏艱險冒死直衝始將各嶺先後佔領夜間僞營長李桂祺率大隊約七八百人反襲勢甚凶猛幸我軍有備激戰一夜至次早七時始行暫退是時潘隊長作忱劉參謀長祥漢適帶一二兩隊分路繼進合攻長壩衛嶺敵復佔據虎口險隘斷我攻路我軍繞道分攻敵竟下山奪我陣地經我軍猛烈痛擊敵始大潰紛向上杭方面逃去我軍遂於午後四時將汀城克復據紅十字會云此次計斃敵六十七名傷倍之奪獲費開士大砲一尊砲彈十六箱馬七匹步槍五十餘枝子彈無算旗幟及軍用品甚多報載閩南龍溪失守一節二十一據參陸處某員謂確無其事不獨該處未失而和平南靖永定各要區均在北軍範圍之内其閩西余阬河頭城及閩粤邊界之狗尾隘山子墟等處南北兩軍尙有戰事李厚基又電　閩浙軍中路克復饒平時旅長李煒章圑長伍文淵陳肇英李全義營長石國柱陳鐵陳炳揚平和縣知事婁啓銓等最爲出力請分别補官給章以資鼓勵可見閩南正取攻勢也 
　　陜西之防川與剿匪陳樹藩巧電云川軍進窺興安已電管使加派隊伍進駐興安一帶嚴防敵逆云又馬福祥篠電略謂據胡景翼專函云極願與陳督修好請呈中央等語頃據探報盧占魁已佔醴泉寗陜咫尺究應如何辦理乞示遵云云又許蘭洲二十七電參陸辦公處云陳陜督迭電請援義難漢親已令職旅十二　出步兵一營機關鎗一連星夜入陜協助剿匪又接西安劉省長統密急電一道略謂商州土匪現頗猖獗一以隔斷援陜大路一以響應川北敵軍已與陳督軍密定防剿計畫矣又聞陜探報稱盧占魁已率所部赴川投奔唐繼堯經熊克武派其任昭劍一帶防務故綏遠一帶匪蹤較少 
[京津金融界風潮續誌]  
　　中交兩行所發天津鈔票前日忽發生兌現風潮幸兩行準備充足二十日下午往兌者已漸稀少二十一日星期照常收兌人心愈安僅兌出一二萬元風潮已歸平息惟兩行京鈔因此影響價值又跌聞中行已預備提出三十萬元增做滙欵一二日内京鈔價格當可望稍漲交行方面聞交通次長葉君於二十一早八時三十五分赴津與該埠交通銀行籌劃維持方法津行爲鞏固津票信用起見特派行員劉玉清押運現洋十一大箱來京分交各代兌現處預備隨時兌用聞劉君已於二十一日上午九時十五分帶欵抵京矣 
　　津埠中交兩行於星期日（即二十一日）仍舊兌付鈔票並且延長時限並託針市街兆豐利和估衣街德慶恒廣元北門外餘大昌宫北祥順興愼昌孚豐日租界恒逹英租界時利和各大銀號均挂牌代付該兩行之鈔票警察廳長又發布告略謂天津中國交通兩銀行所發紙幣之基本金本　長均經職過有盈無絀是以上次維持兌現之時本廳長曾爲之擔保並有完全負責之宣言近年該行生意日漸發遠較之當年更盛决無意外之繼乃竟有不法之徒散布流言謂該行有停止兌現之舉謡言惑衆破壞金融關係地方實非淺鮮本司令官本廳長有地面治安之責何能任聽此等不法之徒信口造謡貽害大局除派幹警嚴密拿辦外合行布告務各安分營業中交紙幣照常行使倘有不遵甚或帮同煽惑本廳長定當以軍法從嚴懲辦云云風潮亦漸平息矣天津總商會以呈請省長咨飭各路局運貨仍收鈔票以恤　艱而堅信用二十一日調令該會已據情咨商交通部酌核辦理云云 
[吉林借欵風潮八誌]  
　　吉林圑體聯合會反對吉黑林礦借欵進行辦法迭誌本報該聯合會曾舉幹事三十人毎日到會討議諸種進行事宜均關重要未可宣布者應守密秘以免貽涙事機刻正逐日切實討議俾臻完善十八日省議會接軍署轉到軍政兩長赴京之代表來電云吉林孟督軍郭省長鈞鑒昨午抵京晤見曹田兩總長增加條件頗可商量惟取消一層礙難辦到日内擬再晉謁統總理容另屯陳王玉珍劉彭壽叩該會前曾致奉天省議會面請協助力爭奉議會已電致中央力爭昨接奉天省議會來函云逕覆者頃奉來示猥以政府將以吉江兩省林礦抵押日債請協電中央力請取消等因敝會已電中央協爭矣謹附原稿希卽鑒察祗頌公綏奉省議會叩兹附錄致政府電文如下北京大總統國務院農商部鑒近聞政府以吉江礦押借日欵東省人不勝惶駭查東省蓋藏僅此林礦國計民生焉斯賴徒顧目前而借外債將來種種糾葛禍將不可收拾萬乞眷念東隅取消草約盼切禱切奉議會 
　　新選出之參議院議員祝華如衆議院議員孫恩溥因政府擅以吉江兩省森林礦産作抵押品私借外欵實屬大失民心倘政府不將此項借欵合同取消决計不到院已有堅决之表示昨日復有新選出之衆議院議員金明川趙蓬伯到該會聲明對於此次借欵誓出全力抗爭倘不取消此項合同定不入院以爲非法國會之傀儡云云昨日省農會接到依蘭電云吉林省農會鑒依蘭縣圑體聯合會已成立公衆鍾叔嗚爲駐吉代表加入省城聯合會一致進行依蘭農會叩篠並聞鍾君刻已到省矣圑體會接樺甸縣函云該縣巨紳韓子升以政府此次林鑛借欵不特吉江兩省主權喪失旣盡個人之權利亦大受影響於日内派代表進省加入省城圑體聯合會一致進行並在樺甸　請紳民農工商敎育各圑體組織圑體聯合會與省城圑體聯合會一致進行又接伊通縣張錫侯來函云圑體聯令會諸公同鑒敬啓者近日政府借欵以吉黑兩省森林鑛山抵押某國一事關係我全吉人民生命財産諸君倡義反對逖聽之下無任欽佩侯雖不敏亦係國民一份深表同情犧牲軀殻現已聯合本縣各社圑體組織聯合分會討論辦法積極進行日内定必將一切進行情形函逹貴會以期衆志成城務希諸君堅持其志勿懈初心誓死力爭以圖挽回云云省議會又接雙城縣來電云省議會鑒雙辦事處立舉代表興東翹代表進省雙全體聯合會附農會並聞全省三十八縣對於林鑛借欵事異常激昻均已開聯合大會誓不承認拚命力爭以圖挽回而救民命各縣中尤以樺甸樺川濛江濱江延吉各縣爲激烈 
　　本月十七日上午九鐘長春縣圑體聯合會假三馬路燕春茶園開公民大會各圑體及紳民等先後到會者約三四千人首由聯合會正幹事高封五報告開會宗旨次由張蓬仙登台演說詳言政府指吉江兩省森林礦産作抵借川外國欵三千萬元於我兩省人民生命財産之關係並商同來會同胞趕緊猛醒無論如何對此借欵極端反抗言詞異常慷慨次由韓君報告王　珍擬携同大家赴鎭道兩署懇求將紳民反對情形電逹中央倘中央置之不理吾民等應謀最後對待衆皆贊成遂魚貫而出首有二人執旗（一係國旗一係白布布旗上書森林借欵死不不承認）衆相隨於後至鎭署由王君等三代表面謁裴鎭守使詳陳一切鎭守便委劉參謀長與三代表齊至該署門外劉參謀長云諸君來意鎭守使業已深悉諸君愛國熱誠尤爲可欽諸君反抗借欵情形鎭守協同道尹必轉電督軍省長竭力贊襄云云并安慰各紳民千萬不　暴動必有善後辦法衆呼萬歲而出復至道尹公署仍由代表首謁陶道尹衆紳民在署外　立敬待依而陶道尹與田廳長將代表送出道尹委田廳長代表宣布一切紳民等力請與道尹談話道尹復出紳民云民等反對森林借欵以生死攸闌不能不出死力相爭道憲服官吉省多年與紳民或情極洽紳民死期將迫乞道憲投法拯救云云道尹云余在吉有年與吉人無異此舉吾當竭力贊助將此情形電逹督軍省長代爲力爭某代表云此種事件係特别緊急非平當事件可比請道尹直電中央以免緩不濟急道尹允俟與鎭守使協商後即直電中央復將紳民再三安慰千萬不要有非法舉動現旣有代表入都將來如何解决必有一定辦法言畢衆皆退出至中國公園由代表等將謁鎭道兩署情形報告畢當即散會并約日内復開會討論進行辦法 
至北京方面消息政府連日研究維持辦　確已决定三項（一）先將不損主權辦法提前解决（一）派員分往東三省詳加解釋藉免人民對於内幕生疑（一）各項綢則酌量更改並對各代表妥爲安慰又聞吉林省會派遣代表入京爭廢林礦借欵合同尙無頭緒而黑龍江省會亦推派梁聲德等爲代表入京陳情昨先有電來京要求當局接見矣並據公府人云馮總統對於森林借欵問題已向某要人宣言始終决不過問無論閙至何等地步堅取旁觀主義又聞農商總長田煥亭日昨密電各處反對森林借欵之疆吏其大要略云森林借欵契約現正力求修改總期妥善昨曾商請總揆奉論代爲設法俟有辦法再行奉聞吉林督長派來之代表王玉珍劉彭壽於謁見財政農商兩總長後即拍致吉林當道一電路云晤見曹田兩總長增加條件頗可商量代表等未允仍當力爭容另電陳云云 
　　附錄吉林黑龍江森林及金礦借欵合同如下中華民國政府（以下稱甲）爲謀吉黑兩省金礦及森林事業之發逹起見由股分公司中華滙業銀行（以下稱乙）商借日金三千萬元正兩者之間議定條項如左第一條本借欵金額爲日金三千萬元正第二條本借欵期限自本借欵正式合同簽字之日起算以十年爲滿限但到期後得由雙方協議續借之第三條自本借欵正式合同簽字之日起經過五年後無論何時得於六個月前預先知照償還本借欵金之一部分第四條本借欵金年息七釐五毫即對於日金一百元付息日金七元五十錢但實行第二條續借時之利率應按照一般市場利率之高低而務以有利於甲爲宗旨協議定之　第五條本信欵金之付息於毎六個月前先付但第一次分及最末次分不滿六個月時則按日計算先付之第六條本借欵金十足交欵並無回扣第七條本借欵金之交付償還付息及其他一切之授受均於日本東京行之第八條甲對於乙提供左列之物件爲本借欵金付還本息之擔保（一）吉黑兩省之金鑛及國有森林（二）由前項金礦及國有森林所生之政府收入第九條甲於本借欵有效期限内關於前條金礦國有森林及其收入擬由他人借欵時應預先與乙商議乙依據以上各條項華與股分公司日本與滙業銀行所代表之股分公司日本與滙業銀行股分公司臺灣銀行及朝鮮銀行三銀行商議之後再行與甲訂定正式合同中華民國政府農商總長中華民國政府財政總長股分公司中華滙業銀行總理股分公司中華滙業銀行專務理事 
　　農財兩總長致銀行之第一函云逕啓者此次貴根行由股分公司日本興業銀行所代表之股分公司日本興業銀行股分公司台灣銀行及朝鮮銀行三銀行受資金之供給與本政府訂定吉黝赤兩省金鑛及森林借欵草合同兹特聲明實行左列之事項（一）爲統和吉黑兩省之金礦以謀金礦事業之發逹而整頓各種之設備且謀發行金劵所需金準備之充實及中央政府收入之增加起見設立中央政府直轄之採金局管理該兩省之金礦行政且俟採金局設立之後速即備置金礦原簿以便查考（二）爲統一吉黑兩省之森林行政以謀森林事業之發逹而整頓各種之設備且謀中央政府收入之增加起見設立中央政府直轄之森林局管理該兩省之森林行政此致股分公司央政府直轄之森林局管理該兩省之森林行政此致股分公司中華滙業銀行中華民國政府農商總長財政總長 
[借欵消息]  
　　南灣路延長借欵近聞南灣路延長借欵一時尙難成立外間所傳係因前日日人橘三郎連訪某議長及某鑛督辦而生惟確聞雙方未嘗不想借欵但應先籌備避免優先方面之干涉方法方可着手此時雖在商量尙未正式進行又聞院中以此項問題某通信社揭布過早誠恐有淆觀聽日内將以政府名義密令某通信社仿京奉案形式爲辦明之文章矣 
　　又將有空前大借欵　東京電云此間盛傳財政總長曹汝霖與西原龜三近日在北京又進行中日間空前大借欵之交涉如果此項借欵成立則日本之經濟上國防上均有莫大利益聞該借欵之一部將撥充中日共同出兵之軍費等語某報得此消息即向各方面調查尙不能得其實在内容但知西原龜三近日出入財政部甚爲瀕繁而已似此事舍曹與西原外無與聞者姑先誌之 
　　各省區反對某項借欵日來種種借欵之聲日有所聞而同時中方面反對之聲亦時接於耳二十一日一日之問僅内務司法兩部接到各省區公民反對某項借欵之電已有數十通之多 
惟以非在主管之列故均置之不問 
[邊防消息彙聞]  
　　田中玉都統派兵赴庫二十一日來電云巧電計逹高部一營現經過豐台業已抵口現在該處採辦糧秣懇請將前所准撥開技費四萬餘元刻日滙撥以便轉發俾該軍得以早日成行 
參戰處參陸處二十一早致新疆楊兼督電一件其内容分四則（一）俄新舊黨入界所繳軍械妥爲收存（一）切實整頓收容局所（一）亂區外人均暫移至安靖之處（一）重要地點一致施行特别戒嚴政府因整頓海軍計劃急待解决昨特分電海軍總司令藍建樞第一艦隊司令林頌莊第二艦隊司令杜錫珪練習艦隊司令蔣拯囑令詳具整頓海軍意見以供採擇此外乂致駐海參威海容艦長林建章囑其陳述某項要件又聞政府現爲擴充海軍艦隊起見擬警練習艦隊編成第三艦隊刻正在籌備之中日内必可確定 
　　張廣建因派隊援川所餘軍隊不敷分佈請添募步砲各營篠日來電内稱現值各路設防非募兵購械不足以言禦侮惟有儘其所急先借商欵在京訂購鎗彈暫濟眉急查本年共募步兵六營砲兵一營其餘擬派員赴山東招募另電電呈國務院略謂金毛土司所轄各地與甘省行政區域多所毗連兹特繪其邊界詳圖一幅請爲備案 
　　熱河都統姜桂題二十日曾致政府統密急電一件計二百零七字聞係陳述派兵防邊之最要意見又聞綏遠蔡都統皓日來電略稱文電悉外蒙軍隊越界燒殺搶擄一案據烏盟副盟長查復屬實應請令陳都護使責令外蒙賠償以儆將來云云 
[個人行動之欵問]  
　　王士珍王聘卿入京有人出而否認謂確係在津又有人謂確曾來京但早已返津實則聘老確於本月十七日搭乘京奉慢車入京仍住堂子胡同本宅尋常訪客概不接見有以電話詢者答稱在津未回外問遂無從知聘老此次入都似專爲晉謁束海就商何事迄未能詳至馮段二公處並未往見日内事畢聞已出京回津矣 
　　熊希齡某報云熊秉三督辦即日出京一節經記者探詢熊君之親近某君據謂熊君昨因臨時發生要事尙須與政府磋商特先派其戚友舍看與其隨員錢君等五人先行回湘籌備一切熊君一俟要事接洽妥協一二日内准可出京並聞政府已允毎月撥欵五千元爲熊君辦事之暫時經費又一報云日前各報載熊希齡赴漢口轉往長沙嗣經某報辯明謂其臥病津門實無南下之事惟據本社確切調查熊氏業已南下其南下目的名爲往漢籌欵解湘放賑其實此公已受某要人密令往湘與南人有所籌劃觀其所帶隨員如黔人錢某湘人方某鄂人石某粤人林某等十餘輩皆係與湘黔粤中諸人素有接近者所謂在津臥病者不過掩人耳目之詞聞其回京之期當在一月以後也 
[岑西林敬告西南父老昆弟書 ]  
　　中華民國之主權權之中華民國之人民有盜竊政柄危害國家者人盡得而討之此國民之權職一年來段祺瑞曁其宵小憑藉暴力破壞法紀要脅元首刧奪政權近曳蔑視外交罔顧國命藉口參戰訂約購械外債繁興破産無恤仇我西南殘民以逞凡所設施天怒人怨不討伐之民何謂民國何謂國顧乃國内多數軍民有逄迎少糾正有遷就少抗爭有愁沮少奮發間有二三異軍特起卒亦孤危不支致讓義聲獨震於西南海陸此非特國家之不韋亦西南之大不幸也雖然維其如此西南對國家之仔肩益重海内外責望西南者益殷當仁不讓我南軍民不可不益自奮勉大任所在不獨擁護大法奠定國基而已民氣銷沉民德　落振之作之惟在我西南人懲横流政治黑關清之明之惟在我 
 
 

Page 7

 
 
西南中原鼎沸　脈　斬延乙續之亦惟我西南　政府爲爭權　　我面南宜以　務心救之惡政府用武力　民我　南宜以　　　之惡政府持金錢威力權詐操縱國人我西南宜秉誠心公道傷禮義廉恥以挽之當兹存亡危急之秋尤有要者第一母自餒我西南自有特殊之精神何謂西南之精神犧牲與奮　是已丙辰　國今兹護法西南壯士殉難川粤湘鄂間者纍纍不勝數非具絶大之犧牲精神不能也滇黔桂地瘠民貧川湘粤迭遭兵燹護國之戰喘息未定今兹六省軍人苦戰經年有死無二非具絶大之奮闕精神下能也葆此精神發揮光大之困苦艱難何足爲我阻第二毋自弱我西南自有天賦之資力滇黔川湘桂粤六省而積七百餘萬方里十倍於英吉利六倍於德意志與法蘭西（均指本國言）六省人民約一萬五千萬三倍英吉利二倍半於德意志三倍半於法蘭西以此衆民衛此廣土張正義以挽强權必俟法律政治得一當而後已否則建自主政府實行聯邦政治爲炎黄子孫爭一片凈土爲神州大陸造政治模範亦無所不可第三毋自擾我西南六省自有不可分之關係護法宗旨同救國宗旨同生死存亡之利害關係自不得不同大局一日不解决六省即一體决無地域可言和戰宜一致餉械宜互助金融宜共通駐軍設防宜計全局若劉存厚之亂川陳復初之股湘莫肇宇龍濟光之擾亂粤局無非惡政府之虎根西南之公敵大局未定有倡省區主義者害烈於疫痼足以潰爛内部我西南當一致撲滅之勿使滋蔓第四毋自劃西南與北方本非對待彼此同一民族同一國民北方明逹之國軍將帥明認護法爲正當與我無仇半年中通電具在祗以惡政府勢燄張甚觀望不發今惡政府積惡稔矣必有共襄大義者我西南當引爲親愛同志由西南而東北由六省而至七省八省十餘省不可限也凡兹數義煊認爲救國成功之前提我西南軍民當局多主張之無庸喋喋尤有告者前敵將士喋血萬里苦戰經年殉義者暴骨沙場生存者進而入鎗林浴彈雨衝鋒鏑犯白刃退而厄於水旱厄於寒署厄於饑渴行復戴烈日冒風霜跋涉深山大澤彼何爲乎爲護法爲救國而危苦如此煊一思維寢饋莫安後方官民其重念之若仍酣嬉優游無以對前敵同袍今後凡百官吏賢者益奮因循泄沓者務體昨艱黽勉從事司榷政者尤關軍需曳盼激發天良公忠服務其在士民無論國内外亦各竭能盡職好義急公以助我義旅共集大勳煊衰庸無能爲役前在海上初冀苦口危言早紓浩刦乃惡政府倒行逆施變本加厲爲國爲民忍無可忍用捨衰軀誓與西南當局共生死存亡非爲西南爲國家也爲正誼人道也如愛國士君子其有賜以讜言偉略匡闕失而策進行者幸甚幸甚 
[打箭爐之西訊]  
　　字林報六月二十七日打箭爐通訊云近十日内軍界大爲活動軍隊與子彈紛紛向數方面運出赴東者增厚防守雅州之兵也赴西者爲新兵一隊開往昌圖另有三隊開往甘孜某營長聞已率隊向逹爾幾西進雅州現局今頗不利於陳遐齡蓋南軍今漸逼近聞雙方已見戰於洪雅與雅詶之間南軍顯由嘉定進攻陳于打箭爐得信後始派兵往援南軍如由成都嘉定兩面夾攻則雅州爐軍恐難支持惟陳自信爐軍於戰事較有經驗敵兵雖衆不足畏也目下爭點乃在建昌蓋熊克武今欲占有該地以增其勢力而陳遐齡因該地與其擁護北方之主義有礙亦竭力爭之派兵至昌區一舉適當其時匪特可以鎭壓邊陲且可遏制湘鎭藏人響應拉薩之藏兵近五年來川邊苟有亂事湘鎭藏人輒占其主要部分今值藏番大舉之際乃能帖伏無所舉動衆皆引以爲異其主要原因殆在距今約一年前華員曾與該處藏人商定不以華兵駐於境内而由人民自行維持治安所派之中國行政官先得人民之許可人民允繳榖與牛稅遇政府有事則供徭役官民因得相安無事故人民此次亦不欲附亂也此與華員大有裨益蓋湘鎭如失則巴塘交通隔斷裏塘與昌圖皆不可保大局將更難收拾矣巴塘華人與位薩藏人在江卡　開之談判已决定雙方休戰兩月北路之鎭守使仍未放棄其和平解决之希望今復派代表至甘孜圖與藏人議和而打箭爐之英副領事台區滿君接有北京命令使開始談判恢復邊界治安適統帶位薩藏兵之加隆喇嘛亦請台區滿君居間調停故雙方休戰甚有希望台區滿君近數月内曾游歷川邊經過叛變之地故頗熟悉時局情形現居巴塘聞中國方面將派劉某任代表開議之始加隆喇嘛主張陳鎭守使於談判進行之際不得派兵向邊界進發陳鎭守使亦要注加隆喇嘛將藏兵由逹爾幾退至察木多彼則难不以兵進至逹爾幾金沙江以外（按據近今電稱雙方由台區滿君居間議定休戰一月） 
　　續函云察木多已陷守兵被圍三月餘力屈而降此信由巴塘基督敎會施爾登博士傳來據其五月十五日函曰余與駐江卡之拉薩將軍盤桓兩月以視中藏能否商定條約頃始歸來昨接拉薩將軍來函謂察木多之彭統領業已投降中國委員劉君現正在江卡討論篠件云云兹復由中外方面探悉察木多之守兵　　　　而　伏雙方攻守似　具有决心彭統　　　全力以取守勢拉薩藏人書奮力夜攻數次均未得利於是藏兵知難力取乃坐困之蓋知守兵終必降服也察木多受　甚密四面交通皆爲堵塞援兵之至又迢迢無期故終難免此一敗然彭與士卒亦可云善守矣據施爾登敎士之函觀之彭之降當在四月杪左右藏兵旣佔察木多可謂已獲重要勝利蓋除俘虜七百人外且　來福鎗千枝與輕砲數尊也 
[廣東之省長問題續聞]  
省長易人之說喧傳已徧在地方上深望其事之不確然自昨日各報登載又言之鑿鑿其傳說想亦未嘗無因也旋接岑行轅書記室致報界公會函云頃見今日各報載省長易人消息一節全非事實此種新聞淆惑觀聽關係大局甚鉅請貴會速將敝函分送各報即行更正爲要此請報界公會諸先生台安岑行轅書記室啓在岑行轅旣有此辨正此種事殆眞已打消乎然李耀漢夙抱中央主義其逗遛在肇態度頗與南方疏遠目前雖未有更易事實而省長公署衛隊統領黎章鴻現因牽調回肇特於昨日先將眷屬移出附搭寶安輪渡護送返肇黎亦擬於日内離省又聞李省長據報鶴山縣屬新募之兵刻已編成一營請即派員點驗等因頃已派劉副官携帶裝服餉欵馳往點驗飭即出駐沙坪訓練聽候調遣是李之布置進行未已也 
[續誌天津省會初選之搗亂]  
　　二十日舉行省議員初選其會場搗亂情形業詳本報查是日七時餘監督共發出選票一萬三千張因各棚發生君毆事至十時半停發共領去選票一萬一千餘張剩千餘張仍行繳還監叔至五時仍未發票故投票者人山人海集於選舉場内外紛紛質間當有監察調查等員宣布六時續行發票候至七時仍未實行以致喊讓呼號聲聲震耳後由警察等彈壓竭力勸導始行一律出場是時即有各圑體並管理各員等以時間過晚又係只限一日擬將票歸大家均分不但免去搗亂亦可在此一日内辦理告竣彼時贊成者多數由各圑體公推代表謁見齊監督提出此種要求復得該代表等報告監督已允爲維持然各圑體意見已有不同復起爭競又行分裂至晚十時仍無結果故圑體始行散去已封妥之票匭均存於二堂由南五區澞警察二十人守護至次日早不知因何又改歸縣署遊緝隊派兵二人看守並聞齊縣長已於上午謁見省長請示辦法矣直隷省長曹銳以天津縣此次舉行省會初選發生搗亂激動衆怒致將書手毆傷故即停止發票展期昨已召集津道尹姒錫章天津縣知事齊耀域及各監察管理人員開會討論一切進行辦法 
[九江軍人訛索商舖案]  
　　自援湘而後安武軍奉令入贛陸續過潯其軍紀尙屬嚴明即前次折回潰兵亦未聞有騷擾情事乃日前該軍忽有輸卒三人同往李元泰布店買布買畢外出歷一小時忽轉至該店云出門時曾有皮包一個内貯洋八元存放櫃台之上勒令該店交出該店答以不知竟將該店學徒交崗警立帶該管警署管押其所失物性仍要求警署轉令賠償該署署員以事屬軍人力勸該店主承諾免起糾葛該店主不肯輕易應允遂函懇商會設法了結旋由商會據情轉函該軍兵站司令陶鎔迅予排解以息事端陶司令以軍人訛索商民實屬有意擾亂市面除將該軍士三人拘禁外立電倪督請示辦法倪覆電令即鎗决事爲吳帮辦所聞以該軍士雖屬犯法尙無擾亂商民之本意其中情節尙有可原因電李參謀長轉懇倪督從寛處分兹得覆電錄下九江吳帮辦鑒正密皓電敬悉敝軍往過治下承蒙秀帥及我公之推愛地方紳商之優待乃該輸卒等膽敢擾亂舖商敗壞軍紀實屬罪有應得惟據電示其中情節尙有可原抑見優待敝軍罪疑惟輕之厚誼彌深感荷兹經禀蒙敝軍帥准予從輕詢辦以符秀帥及我公曲賜矜全之意除電陶司令遵照外希即轉陳秀帥並轉商會知照爲荷李玉麟叩號此電到後吳帮辦即以轉示商會該商會因於今日電李參謀長鳴謝矣其電云蚌埠李參謀長鈞鑒頃奉吳帮辦轉示號電祗悉一是貴軍往返經潯秋毫無犯感情融洽有口皆碑此皆吳帮辦與陶司令之因應有方久爲潯埠人士所欽佩日前雖有少數輸卒偶與舖商稍涉　　究竟情節多有可原荷蒙恩准從輕詢辦感激殊深謹電伸謝伏希惠察九江總商會叩　 
[皖省近事]  
　　皖南鎭守使署昨日（二十一日）午後九時接蚌埠軍署來電據渦陽縣知事電稱近有匪徒數百人揭擇起事當經知事派隊往拿乃因匪勢洶湧寡不敵衆遂退入城云云現聞軍署已派隊星夜往剿矣 
　　　甫　守偵署　奉　督令後　由　參謀長召集各　軍官會南　防計畫並電話　廳會同軍隊加意防守以免疏懈並下臨時戒嚴令凡夜間九時即閉城門各街巷欄欄亦同時落鎖若有行跡可疑者除一一盤詰外倘來歷不清　扭至署嚴懲 
　　又一消息此次渦陽匪亂係爲黨人從中勾結及當地軍隊衛隊故一時防備未及致將城池失陷知事現無下落蚌埠督軍業已派安武軍前三路軍隊兩營剿拿並令皖北鎭守使署飭所屬軍隊會同兜剿迅急撲滅以免蔓延 
　　新代理敎育廳長薰亨渠前至蚌埠晋謁倪督並計畫本省敎育方針刻因事竣今日（二十二日）抵省 
　　第一區懷寗縣省會初選已訂八月一日舉行所有選舉應行事宜業由初選監督趕速籌備昨日已將各鄉管理員及監視員委定矣 
　　皖城救火聯合會已於二十日舉行試驗分水政軍商各界均蒞場參觀並請吳藹航胡鐵　謝申伯胡祝如等爲評議當場批評惟各局（即中函商圑從仁保安鎭安消防廣昌發）水龍力人力及賽演奪標比較出水時間均無甚差别是日各水龍均紥花圑彩屬旗上亦然鈞心鬭角彩色鮮明誠皖省破天荒　舉也 
[甯屬省會覆選之醞釀（三）]  
　　省會覆選即在目前江寧縣日前始將各當選人通知書發下由市辦事處轉送一般運動覆選者卽紛紛在辦事處代領有關係人之通知書以爲買賣交換之憑證現各方面買賣多已兌現以交通銀行鈔票占大多數因此次希望覆選者多爲上次參衆兩院初選當選人曾作一度之轎夫遂不惜以此儻來之鈔票運動省議員也近聞人傳言又發生一大訟案控告有二十餘人之多司法官以此案牽涉旣衆自不得不愼重辦理聞已批候調查矣至各被控人鑒於各處訴訟之無大結果故亦毫不介意惟聞某紳已調查各人組織之票數及將來當選人之名姓繕摺呈請覆選舉監督並要求審檢兩廳長到場監察如投票時按各初選當選人之名查察書名無訛開票時又與原呈所控絲毫不爽即可爲其舞弊之證按此亦恐係一種傳言未必實有其事也 
[南京快信]  
　　粤國會昨通電來寗稱兩院已足法定人數已編議案以制憲爲惟一最大天職 
　　中央昨又來電催詢李督對於共同出兵意見卽卽日詳復 
　　齊省長因上海虹口發生中日人民衝突案昨派本署某科長赴滬調查眞相 
　　省議會聯合會昨電蘇省議會催沈錢兩代表趕速赴滬以促會務進行 
　　蘇新參衆議員原定今日由津浦車北上兹聞尙有事協議故改儉日領資入京 
　　省議會覆選期瞬届聞票價昨毎張已漲至百五十元 
　　齊省長因各省紛紛派員來蘇採辦軍米恐將蘇省米價提漲有碍民食擬訂限制購米辦法以防抬價居奇 
　　兩淮緝私統領劉槐森所部之水陸全軍十八營奉部電已着手改編 
　　皖倪嗣冲魯張樹元豫趙倜均復電李督贊成四省聯防並恊訂防匪辦法由徐州張鎭守使主持一切 
　　蕭縣商會曁地方各公圑紛電省請派員確查商民損失酌給災賑以恤民困 
　　徐州鎭守使張文生已率所部六營扼駐覺碭蕭三縣要隘使署日行公事由參謀長孔憲方代行 
[杭州快信]  
　　鹽務署前與稽核總所决定招商投标改辦崇鹽現崇明士紳王清稽以事多窒礙要求仍照舊章袁運司查松江運副以是案係奉特飭業將内外沙稽查各擬關分設成立碍難中止已批仰該紳知照 
　　齊省長昨將餘杭朱正明請開採繡球山石山雜字一百三十五號卷宗一束曁縣案全卷發交實業廳趕速安議覆奪 
高審廳昨訓令紹縣王知事據公民董金南朱謙等六十餘人狀稱本月五日紹屬湯浦鄉初選省議員時有調查員兼監察員陳錫周串同助理員毛鼎銘携械威嚇選民强迫塡寫已名案關重大務於八月一日前審結具報 
　　省議員覆選在即杭祝某高某有當選望尙有多人運動致票價飛漲現毎票已增至二百五十元尙慮無票可購 
　　全省公共運動場昨已實行開工約九月間戲事 
地方通信 
[松江]  
　　公賣局　換牌照松江　酒公賣分局現奉財政廳調令召集煙酒各商驗換新照爰由代理局長譁祈齡分遣各委携帶各種印照馳赴本邑各市鄉挾舖騐換一面出示布告諭令遵行 
　　鐵路　燬傭水棧滬杭鐵路松江車站之儲水棧於二十三日午後二時　吸水機中所燃之煤層由烟筒中飛散於保護水鍋四周之松板上一輕風吹餘燄復熾致被燃發比及棧役覺察業已濃烟四冒當即報由站長向附近之育嬰堂中借得水龍一具向之注射惟因風大火盛一時未能撲滅直至午後六時火勢獪未衰滅 
[蘇詶]  
　　省會預備覆選續紀省會選舉第二區覆選監督蔣瀾江以此案初選時百弊叢生揭曉之後又紛紛謡傳有出售票證情事如果屬實大干法紀亟應嚴格取　故特商定辦法兩條一覆選投票人必須親自至投票所簽名騐證投票不得冒名頂替二初選當選人如有佔染嗜好或年齡不符及其他違法選舉者均准公民於投票時指證聲明即將初選證書扣留核辦並已分令吳縣常熟吳江崑山　縣各於初選當選人中遴選熟悉選政者六員呈候派充監察員一面已報告省長但核矣 
　　清算吳縣交代現署江寗縣知事孫錫麒前在吳縣任内經收正雜漕糧稅務各欵迄今尙未清算兹經財政廳胡應長迭次行文催令結算現由孫知事特派江寗縣署科員劉翰如君來蘇與吳知事接洽先將原經手各項欵目調集票根簿據逐項核對自行結算一俟結清賑目再行呈請省署派員監盤云 
　　撤調各鄉警官縣屬唯亭鎭警所被盜搶刦鎗械傷斃巡士一案迄今贓盜未獲兹經吳秀芝知事飭將該警分所長潘聲谷撤差示懲遺缺委令陳墓警察分所長孔某調充遞遺陳墓分所長缺則委横涇分所長吳子湘調充已分别下委飭遵所有横涇分所長缺尙未委人 
[無錫]  
　　安置德僑覔地之詳情齊省長於日前委派佟應霖前往沿滬寗鐵路各縣境内籌覔相當房屋安置德僑佟委員到錫後即與楊知事磋商未有頭緒旋即赴蘇垣察看昨日齊省長忽來電詢問兹錄其電文如下楊知事覽佟委員會查敵僑移居地點是否業已到境相當房屋曾否覓定仰即電復省長齊養等情而楊知事自佟委到後即與當地各圑體紳士等計議此事衆意無錫無公共寛暢房屋且地僅彈丸五方雜處游手好閒之徒充斥間里一經敵僑移居藉詞造謡殊與治安有關一致反對楊知事即於奉電後隨即電復省署原電云南京省長齊鈞鑒養電敬悉佟委於　日到會查並無適當房屋除呈復外謹電聞知事楊夢齡叩 
　　縣知事晉省楊知事畦韭因選舉事務業已千竣而控案迭出受理與不受理均有爲難地方人士譴責甚烈爰於前日晉省面謁齊晋長藉陳要公風聞有無錫難治請求調署之意昨日上午已乘車返錫照常視事矣 
[揚州]  
　　選舉又起訴訟本邑省會初選舉邗陽市産出之劉廣盛選民底册係劉廣成聞運動某君於底册成字之下加添皿字現由第七區人民在縣指控訴其舞弊又第三區初當選之馬存仁底册係馬子仁亦經某君更改兹聞由施文龍等電逹省署云戚馬史生弊寶以重選政 
　　運商募集捐欵湘省兵災浩大由鹽務署飭令淮運使轉諭各商勸募捐欵兹湘岸運商清吉昌等已先募集捐欵一萬五千元二十三日呈解運署滙解災區 
　　知事勘驗盜案儀屬西石人頭河南農民殷士選家日昨夜半突被盜匪數十人衝門擊擁入室擄掠財物而去事主星夜赴城報案姚知事於二十二日前往查勘並飭探警跴緝兇贓 
　　調驗初當選人儀徵省會初當選周恩均程小山等十人經人告發吸食洋烟姚知事遂僱定醫士吳某於二十三日傳集被控人至署内實行查驗以辨有無煙癖 
[南京]  
　　高等師範考取新生誌南京高等師範學校開辦以來成續卓著現已改爲國立故本届各科招收新生須由各省分派該校直接各科共收新生二十五人蘇省定額十名亦移歸該校直接考試故該校額數共定三十五人惟此次投考學生甚衆約有二百五十餘人以考商業專修科者爲最多敎育科農科次之體育科最少故入　試驗時嚴緊異常凡中學所授各種功課無論投考何科學生均須試驗各科試題極爲深難口試及體格檢查亦極詳細故此次錄取各生旣具優美之學識復具强壯之身體後日造就大成社會前途實資賴焉此次考試各生程度佳者極多照定額錄到外尙多三十餘人該校一併錄爲備取以備上省送到學生及各科缺額時遞　惟此次該校錄取名次皆依各生姓氏筆　多寡排列與等次無關兹　將該校錄取各新生姓名錄之於下　敎育專修科正取林枕華沈炳文金森寶施毓麟徐　金海觀張念祖章表廷楊徫文蔣瀚澄備取王熾昌王樹棠朱文治汪尙華吳宗望李蔭棠張　梁華潘彦逹錢泉錢藝劉儒龔家　劉柏香農業專修科正取吳定良周蔚成葉度喻兆琦馮澤芳耿以禮傭潤科備取戈恩溥江鼎伍獻文李炎官高振雯葉度袁謙蔣有孚褚乙然楊惟義薛福棠秦國獻馬廣文商業專修科正取子懷仁李瓌朱祖晦周克剛施督輝張儒榮楊樹豐郭慶林備取王之琨江兆綸江鍾慶何其寛程彬張欽讓吳萼徐昌國許文　陳必奎翁長庚陳慶瑜凌榮光陳宗襄戴珩戴炳奎童灝培體育專修科正取江孝賢王子鶴吳邦偉袁宗澤蔣希曾蔣湘青張鑄薛鍾泰備取王壽同方大堃李慶銘葉華金兆均陳寶書夏燧城張鍾藩薛耀錄鄭恪三 
[安慶]  
　　皖北土匪之猖獗皖北近有大股土匪時竄擾於毫鳳渦蒙一帶挾有快鎗百餘桿并有盒子砲多桿出没無常極其猖獗前次竄入毫境經汪知事電請倪督軍撥軍隊一營前往搜剿乃軍隊尙未抵毫而匪徒突入該縣境内搶刦而外復擄人勒贖并聞將熱河姜都統之妹丈李某亦刧去汪知事聞報卽率同警備隊馳往追剿該匪即將所擄之田婦兩車棄下僅挾李某　竄刻聞汪知事已電告姜都統一面電禀督軍省長姜都統聞電異常震怒特派馬隊四營步隊兩營到毫剿匪并聞此股土匪仍係前次擾亂皖北之唐蔴根子爲首領 
　　編練警備隊之通令皖省駐防軍隊抽調頻頻不得不編練警備隊以資鎭攝前經黄省長擬訂章制着手進行業已派員赴滬購辦鎗械俟鎗彈辦到即行招募昨特通令各縣知事略云倪前兼省長曾令淮泗道所屬舉辦警備隊頗著成效近來皖南皖中各縣盜匪竊發出没無　且有襲取城池刦掠市鎭情事固由各該地方官防範不力亦原軍隊抽調地面空虚之故應令一律仿照淮泗所屬警備隊辦法就地籌欵先由丁漕加稅動支如果不敷再行會紳集議妥爲籌備以資補助至所屬鎗械暫就民間圑防槍械借用一面將註册烙印編號鎗枝會紳督保按册歸爲官有并酌量給價俾資應用 
[寗波]  
　　金融界之好消息甬江現洋本極枯燥今庚爲市面緊急各業紛紛收束現洋用途減少有聚無散兼聞近來中國銀行運來現洋十一萬元恒孚運來現洋九萬元十三十四兩天震恒等莊共運到現洋六十萬元均付入恒孚想以之維持市面不至裝運出口從此甬江洋底充足不至再有現升發現矣 
[天津　]  
　　遷安縣匪勢猖獗遷安縣地居海濱近　青紗障起票匪大肆刦掠前日聞將該縣東密塢村高小校校長司某並其弟二人擄去鄉民紛紛逃避該縣余知事已禀請省長迅速派兵剿撲矣　　淶源縣發現烟苗淶源縣僻處萬山之中崗嶺錯雜邑西與山西靈邱縣接壤前日縣屬抛溝村有杜姓者私經鴉片七八畝當被靈邱縣查知即將烟苗犂毁杜某聞風逃逸該縣知事已呈明山西省長轉咨直隸省長令淶源縣一體查禁並嚴拿杜某歸案訊辦 
　　省視學擬設主任敎育廳王廳長以該廳設立省視學四人視察各縣學務惟各該員毎到一校調查務求詳備以故報告表册日益繁多不可不設專員綜核以期周密擬於視學員外特設視學主任一　關於視學報告文件均歸該員承辦已呈請　長核示 
雜評一 
[出兵(默)]  
　　今日出兵之聲雖喧傳而其情勢亦甚複雜矣我國方面有出兵海參威與出兵西比利亞之分議焉有與英美注日共同出兵抑與日本共同出兵之商榷焉日美方面有自主出兵與晨自主出兵之討論焉有限制出兵與不　制出兵之研究焉而希望中日美之出兵者用意亦有亟同總之今日各國出兵之聲雖同而其出兵之目的則必先爲已國利害計爲已國榮辱計爲已國將來立足於世界上地位計自有所不能盡同蓋今之出兵者除共同防敵外未有不以已　爲前提者也我國之當局於此其愼思之 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[實行烟土專賣之籌備]  
　此次政府收買存土業已訂立合同並由財政部委任某監督在滬設立專賣機關着手籌備在案兹悉該機關以財政部應交之首批公債票早經運滬解交土商所有存土當時未經提取現各内地包認運銷業已大致就緒運銷章程財部亦將於日内核訂頒發故由該機關函商洋商提取存土聞前昨兩日各洋行已將存棧印土會同關員啟封以備陸續點交該機關提取專賣云 
[檢察廳焚燒鴉片紀]  
　　昨日（二十四號）爲上海地方檢察廳第十次焚燒没收煙土烟膏之期先由林檢察長禀請上級各機關届時派員來廳參觀等情已誌前報昨日午後林檢察長特派司法警長梅南枝副警長王錫堂督同全班法警僵同淞滬警廳派來游巡二隊巡官劉文秀及隊士十餘名先後在該廳後面隙地上照料未幾松滬護軍使委派副官長孫占元江蘇高等廳委派書記官鄭延祐滬海道尹委派交際員李定榮淞滬警察廳委派張督察長上海縣知事委派稽查員李寶田等到廳參觀由林檢察長先後延入欵以茶點至二時許即命公役將煙土烟膏及一切烟具悉數取出堆放廳後隙地加以松柴火油食鹽舉火焚燒各官在旁鹽視至五時許始行燒盡孫占元等遂紛紛告辭而去 
　　又一函云昨日上海地方檢察廳焚燬一年來没收之烟土膏灰等件先由林廳長飭警役人等將烟土等件扛出堆放本廳頭門外空地計分兩大批一係上年七月一日至十二月底止共煙土膏灰等二千四百七十一兩五分大小烟具一千五百八十四件一係本年一月一日至六月三十號止共烟土膏灰一千五百三十二兩六錢四分大小煙具一千七百八十件照册檢點一過堆於蘆蓆乾柴之上先攝一影然後加以煤油食鹽等品於下午一時許當衆燃點焚燒一時濃烟密佈臭味四溢觀者掩鼻是日高等廳護軍使道尹交涉各署及海關監督公所上海縣署均派員蒞場參觀直至下午三時許焚盡又攝一影而散 
[運美貨物從嚴取締]  
　　上海總商會接北京農商部訓令云爲令行事准外交部咨稱准駐美顧公使函稱據美國戰時商務局宣布自本月二十七日起所有運美貨物非先將所領特准出口執照號數報明出口處美國領事不得由該領將運貨戰簽證等語此外並訂定章程十四條係聲明何種貨物仍可領普通執照運美而其中與我國有關係者即第一條各種貨物凡本不限制進口之列而其價值不在美金一百元以上者第五條美國出口貨重運入美其價值爲不超過美金五百元者第六條運美行李如其中所儲僅爲旅行日用必需之品者第九條裝運美貨出口所用罐頭筒匣如經出空運入美國而其所有權係屬諸美國者均准請普通執照輸運入美查此舉係因現時運美貨物仍有間接接濟敵國故更從嚴取締兹將布告及章程各抄送一份敬候察奪施行等因到部相應將原送抄件錄送查照等因前來合行將原送洋文譯漢令行該商會並仰轉知各商一體遵照 
[研鞫義泰洋貨店兇案]  
　　公共租界北四川路一號門牌義泰洋貨店主粤人鄭旭祥於本年正月十七夜半被盜用刀戳斃並刦去值洋數百元之金飾現洋當經屍妻鄭張氏報請捕房查緝未獲嗣由虹口捕房包探蔣阿林粤探江標與西探目利扶司偵得是案係粤人簡文惠王康等所爲案發後携贓逃匿廣東黄陂縣楊子廠等處因即禀請公共公廨出票備文前往會同該處地方警探將簡與王拿獲移提來滬解廨訊判押候研審再核在案前日午後由捕傳同事主人證將簡王兩人解案經李襄讞會同英卓副領事研訊即由捕房代表牛門律師上堂陳述案情並由中西探投案禀明緝拿兩被告情形繼據屍妻鄭張氏訴稱本年正月十七晚十一句鐘我在臥室内與夫閒談適夫妾余氏從廚房携食物到來詎其時有三匪突然闖入一匪執鎗二匪持刀向人恐嚇並將店内洋布撕成條帶將我手足緊縛並用毛巾塞口繼將夫與妾綑綁持刀向夫勒索箱櫃鑰匙不遂用刀猛戳數下立時殞命並將我等推倒床上用被蒙頭將我手臂上金鐲捋去又將現洋等搜括一空奪門而逸當時因恐怖已甚不能指認各匪面貎惟緝獲之被告簡文惠乃係吾夫之舅去冬曾來借貸每在店中瞰飯於出事之晚出去兩次回來後又出外泡水門未關閉致被匪徒闖入出此刧財害命之事請求嚴究又由鄭妾余氏上堂供詞相同並由婢女添好投案證明是晚舅爺（指被告節文惠）兩次出外回來後我奉主人命購買麵物回店時簡又手携鉛吊出外俄頃回來匪徒尾隨而入云云又據鄭旭祥之姪鄭盛鄭柱等上堂陳訴其詞與婢女略同并稱被告王康面貎似與三盜中一匪相同等語訊之簡文惠王康兩人供不承認經中西官會商之下以被告等糾黨持械越貨傷人供證確鑿無可遁飾遂由西官判簡文惠禁錮西牢二十年王康禁錮十五年以儆而華官則以公堂無判押五年以上之成例判各禁押五年期滿帶堂再核 
[復訊鐘表店盜案]  
　　匪徒貴州人楊官龍於本月十六號夜糾同在逃羽黨兩人突至南京路四百九十一號門牌史維記鐘表店内用石灰包向各店夥迎面抛擲並用石塊將玻璃擊碎攫取值洋八十元之金表手表各一隻圖逃被三百六十五號三道頭華捕追獲抄出原贓及利剪一把翌晨解送公共公堂訊供管押候查等情已誌前報昨晨由捕傳同人證將楊解廨復訊先由中西包探上堂禀明前情繼由原告史維懷偕證林阿六汪全顧金順等上堂訴明被告當時搶刦情形訊之楊官龍供認不諱並稱此事實由在逃之夏東生邀我前往求恩寛宥中西官會商之下判楊押西牢二年贓給原告領去 
[唯亭鎭刦案舵工之供詞]  
　　水警第一區署所部第二隊長沈子祥購線飭探緝獲搶刦唯亭鎭典當及警局鎗械案内之舵工陳常林一名並在泖河塔岸灘搜獲快鎗五桿解送第一區署訊究等情已誌前報兹經區長沈葆義督同第二隊長沈子祥於前日提陳研訊據陳供稱現在上海某汽油船上做生意此次唯亭刦案係由徐根生起意於上月二十四日同一不知姓名之大塊頭至某處說起要我開汽油船往龍華游玩回來允給洋十元當時我與根生同坐汽船至碼頭由大塊頭領來六人並手鎗八桿長雙筒鎗一桿同乘汽油船至龍華躭擱二日後由龍華開往泖河過去離唯亭二三里許之鄉間停船七點鐘時由火車來有二十餘人大都操溫台口音均着短衣其時船上各人上岸祇留二人將我看守防我逃逸他們三十餘人分拿手鎗先刦警局鎗械并水警鎗船及鎗械等後刦典當約有一點餘鐘回船我看見刦來大包裹二個銀洋五百餘元即於十一點時一同乘坐鎗船仍用汽船拖至二三十里之鄉間將鎗船放去換坐民船至洋橋上岸我與根生大塊頭三人仍坐汽船至泖河塔旁將鎗放去後到上海浦灘停泊即將贓物送到大塊頭住處當由根生給我洋五十元我因見事不好即到嘉興朋友處躱避十一日早根生特來嘉興要我同到上海因此被獲搶刦各人中祇有徐根生高阿炳二人曉得姓名其餘大塊頭長條子及台詶人麻皮等均不知其姓名現逃何處亦不知悉等語沈區長得供後以此案爲首各盜大都現匿上海而所刦贓物旣送大塊頭處則該處係屬窩贓地方應往查緝是以特飭隊長沈子祥於昨日率探來滬設法查緝 
[德人僞造護照之辯論]  
　　德國人史周史勿狄納喬其曾將僞造之俄國領事署護照與同經之瓊姆根（即華而脫抱含）搿克司門（即亞多色而克）在哈爾濱地方行使 
　　案發後史周史勿狄納喬其潛逃來滬庽居卡德路二十五號洋房内因其不至工部局敵僑註册所照章報告被捕房查悉解送公共公廨訊供判交五千元人洋並保聽候查核嗣經老閘捕房西探目壳羅香前往哈埠會同該處警探將瓊姆根搿克司門兩德人移提來滬解至公廨訊供管押在案昨晨由捕將史周史勿等三德人併解公堂經關讞員會同英卓副領事訊據被告搿克司門訴稱我等此次在哈埠被上海公共捕房偵探誤拘到滬實未犯案應請明察工部局刑事檢查科代表牛門律師聲稱此次將被告等移提來滬捕房因奉公堂提票是以執行並無錯誤况本案發生上海被告係於六月十號由南京路六十四號門牌離開上海查被告混用僞護照其罪與私造中國公文相同應請按律訊辦惟查史周史勿與本案無干應請摘釋中西官會商之下判史周史勿狄納喬其開釋瓊姆根搿克司門兩人還押候禮拜五訊明再核 
[四誌虹口方面激鬭餘聞]  
　　虹口捕房各華捕自前晚七時起至昨晨七時止仍與滙山滙司哈爾濱等各捕房印捕對調出差入晚後吳淞路蓬路等處有特别巡捕印度騎巡隊萬國商圑英國圑員等帮同巡邏捕房内之防範仍前嚴密惟云商圑在内駐防捕頭盤克亦仍躬自督率中西探捕徹夜梭巡以保安寗聞日人方面議决之條件須俟委員會審查後再向捕房提議 
　　駐滬日總領事有吉明君昨晨往交涉公署訪晤陳交涉員商議虹口案件並有保護日商所貼各處廣告招紙之請求陳交涉員允即通行一體保護 
　　英文滬報云二十三夜虹口安靜如常圑練隊未曾出發自八時起至十二時止特别巡捕九十人分巡各街華捕尙未上差大約二十四夜或二十五夜將在鴨綠咱乍浦路蓬路漢璧禮路吳淞路照常供職昨有華人一名被殺之謡言其實並無此事想係電車撞倒二人一事之誤傳至於日人决議要求工部局撫卹死傷日人並多用日捕之事件二下四日晨據工部局總蓋謂日人並未有此提議云 
　　字林報論虹口閙事曰星期五夜亂中殞命之日捕昨日舉殯一切殯儀極足動人不獨捕房總巡卽工部局總董以及日總領事等亦來執紼焉虹口鬧事其將以日捕出殯一事爲吾人所聞之最後新聞歟是則吾人所深望者也過去一星期中事實所激起之情懣今尙未可望其完全消滅星期一晚蓬路日人俱樂部開會到數百人歷五小時縱已通過决議事件若干條然實行决議案之委員會未曾組成此會後遂分爲無數之小會議終乃安然解散而昨日緊觀日捕出殯之羣衆則其舉動皆合禮節焉種種謡言散佈一時勢所不免其最普通者殆爲日人擬在北區自關租界一說此種呼聲在蓬路俱樂部之會場中固甚易發生但日本官場之不存此觀念自不待言旣無日本官場之贊助則此說顯不能有嚴重之意義也某日人於鬧事時在洋檯上中彈殞命日人對之自不能無憤言謂該日人之被殺出於故意作此言者不乏其人第在吾人思之日人當能自悟此非合於情理之見解凡人奮鬭於途敵衆在前時輒不及仰視洋檯以覔其可以鎗擊之人某日人之不幸殞命純粹爲流彈所致可無疑問凡關於此類情節之各種悞會宜打銷也論者追溯此次爭端之原因殆可謂爲若干國家之感情及若干熱天之神經夾雜而成所可無疑者華捕拘捕在某鐘表舖肇事之日本水兵不過行其應盡之職務而已水兵或以鐘表店主欺騙爲言其友人與其同國人乃不察事之是非奮袂而起凡此情狀不難揣想而知於是對於華捕之第一次攻擊遂發生矣華捕果施報復則其原因渾括言之必爲先受剌激至於其他事件乃烏合精神因天氣炎熱而易受感動耳日本領署人員與商界領袖之態度始終爲安甯之有力保障此層較表示武力爲尤重要蓋在此時武力之表示未必爲鎭定亂事之具也有吉明君之堅定態度與伊吹山氏勸勉國人平心靜氣之出力尤可爲吾人所欽佩矣上海日僑增多而不洽人意之分子自必隨之俱來此乃無可諱言者此種事狀前已見於滿洲青島僑民良莠不一證諸各國歷史無不如是幸上海日僑多數安分守法而爲其領袖者又皆深明大義當此歐戰未畢中國現狀不寗之時凡類似種族激爭之事尤非上海所宜有今虹口之役已釀成惡感其反動或有極非所願之結果是所望於中國商界領袖人物用其勢力消除浮言庶使衆所惋惜之一事早日忘却不留痕跡於腦筋如吾人所信爲事已了結者斯可矣 
[上海縣選舉訴訟兩則]  
　　選民諸鴻儒以省議會議員初選舉上海縣所立之第八區蒲淞市法華等鄉投票所監察員管理員李恂顧鏡清等十六人違法舞弊將已死之人列入通告單投票之日簽名簿上發現死者姓名特呈請地方廳澈究經該廳派員審理供詞各異着各邀證人到案再訊前日（二十二號）諸鴻儒邀出證人田玉豐張書乃李簣山三人投案經施霖推事官復審因被告李恂等十六人均不到案判原告與證人退去聽候再傳李恂等到案辯論在案昨日各被告尙未傳到該原告諸鴻儒又於下午投廳具禀求催略謂本邑人家住西鄉虹橋鄉年三十四歲現充二十八保十九圖圖董復在上海冠華號爲帽業此次第八區選舉投票其監察管理各員實係神通廣大上下其手違法選舉營私舞弊即使李恂等有通天手段總不能以死者至投票所投票現在證據確鑿要求急速進行以保法權而重選政云云陸審廳長諭飭候示辦理　　上海第五區投票所於投票之日有人喝衆行凶毆打巡警並將該所票匭摀毁當經初選監督上海縣沈知事據該所監察管理各員報告係周澂孫頴才等爲首行凶擊毁票匭當飭將周拘送地方檢察廳請辦在逃之孫頴才等仍飭緝拿到案併究在案前日下午經審廳推事官會同沈檢察官開庭命提周澂至案訊據供稱本地人家住塘灣鄉舊曆本月初三日爲我鄉第五區選舉投票之日投票所設在曹行鄉國民學校内是日民人雖去投票後即回家迨至投票所被人毁壞票匭民人已不在場均未知悉事後訪悉爲孫頴才等主謀唆使况民人係是前清文生素守本分决不出此實被誤指求察問官會商之下以此案周澂孫頴才等當場喝衆動手證據確鑿毋庸抵賴即以共同妨碍選政判處監禁三個月以儆在逃之孫頴才等仍飭嚴緝解究判畢飭將周帶下還押候上訴期過送監執行聞周澂奉判不服行將提出理由聲請上訴云 
[省會覆選日期之通告]  
　　省議員上海縣初選監督沈寶昌昨致各市鄉經董函云逕啓　接奉省議會議員第四區覆選監督訓令開本届省議會議員　舉奉總監督支電將本覆選區内應選出當選人名額配定並奉虞電定於八月一日舉行覆選等因各在案本覆選監督應依法頒發選舉通告除分令外合將通告令發仰該初選監督即便遵照轉發該管區域内各初選投票區分别張貼以期週知一面通知各初選當選人届期觀赴本覆選投票所携帶初選當選證書送驗無訛依法投票以重選政仍將遵辦情形具報查考此令等因計發通告十張到署查初選開票業已完畢將當選人及候補當選人姓名票數依法榜示詎覆選之期較迫並經分别通知各當選人應於接到通知後三日内答覆願否應選兹奉前因除將通告分發各投票所張貼外相應函致貴經蓋查照通知各初選當選人迅速答覆以便發給證書親携前往覆選區依法投票曷勝盼荷 
　　又一訪函云省議會議員上海縣初選舉業已結束此次覆選以舊時松江府屬各縣劃爲第五區派定覆選監督田寶榮卽前清上海縣知縣覆選投票所設於松江兹經田覆選監督示期陽曆八月一日在松投票並行文上海縣初選監督仰各選民届時一體來松投票 
[函催舊國會議員赴粤]  
　　旅滬國會議員通訊處通函兩院同人略謂迭接廣東函電兩院開議在即現到會人數雖及過半而於議憲定額尙缺兹特調查開往粤港輪船出口日期列表奉覽務希台從尅日首途不勝盼禱 
[調查外人在内地之商業]  
　　滬海道尹公署近奉江蘇齊省長令開准内務部農商部咨調查外人在内地所營商業以資保護而備查考其調查要目如下（一）除租界及鐵路附屬地界以外有無外人經營之商業及工廠（二）各項商業及工廠共有若干數及其設立之年月（三）各該外人之國籍及其廠之資本並其種類與營業之現狀相應令行遵照所列要目刻調查塡送來署轉咨部核 
[三山公司新船到滬]  
　　三山公司總理虞洽卿曾於去歲得悉香港華僑所置之泰山輪船因裝有汽缸四隻行駛雖速用煤甚多航行以來未見獲利（該輪走香港麥高二埠）各股東無意將營籌議售賣並决定不售外人情願賤價賣於華商故由虞君赴港接洽出資承買雙方議妥後由他輪船公司要求虞君不准插班長江寗波祗許航行外洋交涉至今始於日前開駛來滬聞該輪係雙枝烟筒四汽缸客人艙位甚多現由虞君改名寗興擬再修葺並將汽缸拆缷其二人以省用煤云 
[工巡捐南局長被控近訊]  
　　滬南工巡捐局長姚志祖被江蘇省議會議員在省署列欵指控經齊省長委令滬海道王道尹轉委上海縣沈知事就近查察當由沈知事派令科員姚鑫之李堯卿赴局調查又經省署加委任用道尹孫澤餘來滬專查此事已將該局關於控案卷宗詳細查察並傳蒲肇河河工之工頭徐金記到來詰問承包挑浚河工事實取具切結以待回省詳復在案兹聞孫專員對於此案屢次秘密複查刻已事畢返省面陳一切齊省長據復後已與盧護軍使往返函商酌擬處分至前傳姚局長將與閘北工巡捐局長曹履冰對調之說並非實在云 
[閩省尙須招兵]  
　　閩省李督軍屢次派人往徐魯一帶招兵現尙不敷調遣是以咨部核准再行添編步兵一旅特派督署王副官及補充營營長馬葆珍來滬於昨日隨帶連排官長曁護兵人等二十餘員由滬乘車赴寗渡江換車往徐再行招募 
[江華里發生命案續誌]  
　　住居虹口梧州路江華里（即江夏里）六百三十三號門牌之江北婦人殷胡氏（即小甲仔）被同鄉人孔三仔於本月二十二號午後一時半持刀將氏前胸等處猛戳數下而逸旋經二房主楊天寶察悉喚捕車送醫院醫治不及中途氣絶將尸舁入驗尸所禀請公共公廨關讞員與英卓副領事蔽所驗明諭令屍母棺殮聽候緝兇解究已紀昨報昨晨由捕傳同人證解廨經關讞員與卓君會訊先由中西包探上堂禀明當時調查情形次由住居梧州路六百三十七號門牌之鄰婦沈小蓮子及二房主楊天寶投案訴明孔三仔平日與氏時常吵鬧是日一時許聞孔叩門入内 
 
 
 

Page 11

 
 
[第三張]  
後始則大聲喊救繼則聲息全無我等心竊疑之立即往視見氏坐在椅上一息奄奄當卽喚捕送醫已經不及餘不知情中西官判令見證等退去候捕房緝兇到案再行訊辦 
[緝獲長江積匪]  
　　閘北偵緝隊士張用浦倪振標昨日上午在寶山路緝獲長江積匪丁玉山（即湖北老么）陳福廷（即洋鐵福廷）二名當即解入隊内經郝隊長詰間一過解送司法科押候訊究 
[匪首謂已歸正]  
　　松滬盧護軍使訪拿之滬南十六舖一帶匪首夏小德富自經警廳拘解軍署後業經軍法課提訊據夏小德富供稱前雖行爲不端久已歸正並不爲匪且現在某警署充當探夥等語聞盧使以一面之詞碍雖憑信尙須調查云 
[滬東公社之幼孩遊覽會]  
　　本月二十二十一二十二三日楊樹浦滬東公社特開幼孩遊覽會内設各種撫養幼孩圖畫牀帳被褥衣服及洗浴哺乳各種新法實爲今日我民國强種之基礎且有美國人葛夫人錢夫人并該社辦事數人在會指導三日間到會參觀者共有三千九百七十三人並於署假期内設署假學校敎授音樂手工刺繡行將開課云 
[花衣價格增高]  
　　近日新花衣抛盤交易頗爲暢旺價亦頻漲昨又有日商武林三井日信芷川江商岩并等行買進十月十一月期通州新花衣一萬六千包均係碼頭過磅價三十五兩内外廠亦購新本花衣（期同上）價三十三兩至現貨之價亦頗堅固計售開通州花三十七兩北市火機三十六兩五錢本花三十五兩五錢餘姚象牌三十三兩六錢又美人牌三十二兩七錢太倉花三十六兩 
[豆船相繼失事]  
　　南市久大碼頭船戸王錫卿承裝鼎泰豆行蠶豆二百七十石運往浙省石門交卸詎駛至交卸地方僅離一九路程忽然沉没急即僱人打撈祇剩八十餘擔核計損失約須五六百元該行得報後以所運之貨未保水險無可取償不料正在躊躇間忽又來一船夥報告承裝運往塘棲之黄豆一船亦已在途沉没云云該行連得警報深恐舟人盜賣作弊故已遣派周奎夫馳往失事處所實地調查以明眞相 
[烟酒公賣公局之批示]  
　　江蘇第二區煙酒公賣公局長李璧澄昨批浦東嚴家橋萬興坊酒商朱子棻呈云查接管卷宗本案迭據第一分棧嚴家橋支棧及本局派駐支棧稽查員報稱查見嚴家橋萬興坊私蒸土燒酒滿儲八大缸約有五十餘擔又五罎約共二百五十斤當喚該處地保到場共同點騐無誤復查該酒坊年前積欠公賣費有二百八十餘元之鉅而本年公賣費欵又復分文未繳呈請懲辦以儆效尤各等情前來兹據該商來呈難免飾詞自遁姑寛限於五日内來局聽候照章辦理否則將查獲之酒全數充公外仍當送縣從嚴追繳以儆刁頑此批 
[查獲蟻媒與被拐婦人]  
　　南市太平碼頭德豐雞行夥胡二郎之妻張氏賃居新北門外日前被無賴顧和李四根串拐至青浦縣境陳方橋地方託該處蟻媒販賣與鄉民金桂生爲妻議定身價洋一百三十元當場先收定洋十元約期過門找價嗣胡尋妻無着報告該管警署曁淞滬警察廳請爲查緝後由警廳偵緝隊士查獲顧和李四根解廳詰問供認前情當經司法科撥派隊士高萬生顧銘朱仁全等帶同顧李兩人前往青浦縣投文請派法警恊同查提始將蟻媒小周拘獲後又將金桂生與張氏一併由縣飭交該隊士解回警廳候傳到原告胡二郎質訊核辦 
[查獲私賣鴉片]  
　　前晚九時大自鳴鐘捕房五號西探目阿而風西率同各探捕巡邏至天主堂街二十四號房屋及瓜爾辦路某號等屋内查獲私賣鴉片之燕子窩四家抄獲烟鎗十一支煙燈十六隻連同賣主及吃烟之十六人帶入捕房喫煙人分别罰洋開釋賣主解送總行押候解廨訊辦 
[小船廠工匠業已上工]  
　　浦東沿浦一帶各小船廠筝匠帮前因要求增加工資未遂同盟罷工經紀前報兹悉此項風潮業由各廠主與船戸商妥允予毎工增加銅元四枚已於昨日起照常入廠工作 
[幹探調充要差]  
　　老閘捕房四十號華探張炳成因辦公勤愼經該管捕頭禀奉麥總巡調往特别機關部當差 
[鐵廠工人之械鬭]  
　　前夜十一時許浦東花園石橋有鐵廠工人徐和尙蔣榮林二人因有嫌怨各糾同黨多人在該處械鬭徐和尙方面人數較多致將蔣榮林胸部毆傷旋經三區崗警將行兇之張謂生並蔣榮林併解至署昨經曾警正詰明前情諭令該圖地保陸佩生將徐和尙傳署併解地方檢察廳訊辦一面飭拿帮兇諸人一併解究 
[勸相打反被毆傷]  
　　住居閘北滿洲路三畏里之南通人朱善恩昨扭房客楊王氏至四區一分所控稱該氏與其夫爭吵民人上前勸解反被該氏毆傷頭部請爲訊究楊警佐諭解司法科訊辦 
[小車撞痛婦人]  
　　往居閘北大統路長興里之婦人汪浦氏昨日出外買物被徐國賢所推之小車撞傷嘴唇登時腫痛由四區崗警到來一併帶入警署余署長命受傷婦人回家自醫徐押候訊核 
[丈人與女婿衝突]  
　　現充滬寗鐵路車守之張朝綱因其妻丁氏歸寧閘北永祥里一百三十九號母家已有多日昨至岳家挈領詎岳父丁世林阻不放回因此日角繼即用武由四區崗警併帶警署劉候核辦 
[溜韁馬幸未傷人]  
　　前日午後一時四十五分鐘榮大馬車行車夫駕車送客至法租界西新橋堍大世界遊玩客已入内該馬忽然溜韁向自來火街公館馬路天主堂街等處飛奔經沿途崗警鳴笛遞報奔至四川路英法交界處攔獲幸未傷人即蔣該車與車夫帶至北行報告旋即省釋 
[混用僞幣之懲治]  
　　甬人沈雲生前日將鉛質小洋十五角持至北京路三百四十九號門牌王福生烟紙店内混兌當被察破鳴捕將沈拘入捕房昨解公共公廨經中西官訊據沈供此項僞角係出洋五角向閩人某甲購來中西官以沈故意混用妨害幣政判押西牢九月以儆僞角銷燬 
[雉妓深夜拖人 < 
　　雉妓吳老二楊老二李大杍均於深夜在馬路上違章拉客被捕查見分别拘入捕房昨解公共公廨經中西官訊明判各罰洋五元充公 
[擲包匪徒被拘]  
　　張德標周文華兩人日前在法新租界内用擲包術騙取小孩方倫啓銀洋一元八角當被方孩察悉喊捕適有包探方福林經過即將張周兩人拘獲抄出原贓帶入捕房昨解法公堂請究先由原告禀明被騙情形詰之張等供認騙洋不諱中西官查得張前曾犯事驅逐出境有案此次不應復犯特押西牢六月期滿仍逐出租界周押一月洋給原告領去 
[掉換銅洋之扭控]  
　　某輪船巡丁胡順德昨將張根寶扭至法公堂控稱張在輪船上以買洋貨爲由專以銅質銀洋向搭客掉換受害者甚多兹被民人察悉扭案請究並將在張身畔抄出之銅洋數元呈鑒詰之張供民人曾在該輪船上爲小本生意不敢掉換銅洋求察中西官判張交保出外候查明再核僞洋銷毁 
[深夜徘和之可疑]  
　　匪徒通州人王阿二蔣六昌深夜在北浙江路晉康里弄内徘徊被包探金福壽查見以其形跡可疑向之盤詰言語支吾一併帶入捕房經捕頭詰得王係過犯因飭王蔣二人一併押候解送公堂訊懲 
[吞没佣金之辯論]  
　　前在恒豐洋行爲買辦之蕭耕垣延佑尼干帮辦羅斯律師在公共公廨控王星齋吞没歷年佣金銀七萬餘兩由廨核准前日午後經張襄讞與美副領事德君會訊原告代表羅斯律師上堂陳述案情並向原告蕭耕垣詰據聲稱西曆一千九百零三年二月間由甘姓友人來家言及恒豐洋行欲招買辦我聞之殊屬合意但不諳英文是以由甘姓介紹被告王星齋爲帮辦當時我偕同被告至恒豐寫字間與經理西人華百登（譯音）接洽訂立合同以被告爲副經理先時該行專做洋貨疋頭後至一千九百零七年曾銷麵粉機器推廣營業銀根進出約逹百萬詎前項佣金悉被王星齋吞没請求嚴追被告延海行禮律師到堂辯稱是項佣金非被告私用均由代銷貨件之拥客式老夫諸人取去繼由兩造造師互辨良久中西官訊至此時已薄暮宣佈退庭候再訊核 
[再誌捷興糖行之債務]  
　　周玉友周實甫前在法租界内開設捷興糖行嗣因虧欠信成茂豐寶豐益豐等四莊洋一萬數千元周轉不靈私行逃逸棄下同興昌號所堆存之山芋粉一百數十包由信成等莊前往搬取故由同興昌號主具控法公堂請求追還判將山芋粉發還該號主領去此外尙有山芋粉三十餘包著令拍賣並諭各原告將賬簿呈案察閱再核在案昨由捕房派人到廨禀稱山芋粉已賣得銀二百另六元請爲核示繼由各債權人經賬簿呈案經聶讞員察閱屬實判將拍賣所得之銀給予原告領去公攤餘欠俟被告出面准即扭案訊追 
[押櫃劃抵賠欵]  
寶昌館主王祥根前至法公堂控被司賬陶某舞弊等情訊之陶供宕用賬洋實有其事並不舞弊判陶賠償原告洋五十元外再罰洋三十元押追不繳昨又提訊原告聲稱陶前來爲司賬時有押櫃洋五十元曾由商人出立收條交陶收執請爲核奪中西官判陶限七天内將收條交出作抵再將罰欵如數繳案 
[註銷印人索債之控訴]  
　　印度人江星南控許才岐不還借欵洋四十元昨晨由捕將許傳至公共公廨經中西官訊供之下以原告所控不實判令將案註銷許即開釋 
[被訴人交保過堂]  
　　沈根記在公共公廨控錢季玉不交定貨請追定銀五百兩又李伯勤控徐惠仁不理擔保欠租銀二千八百三十兩昨由包探眞學義將兩被告傳案請示中西官諭令交保過寠候訊 
[小販未領執照]  
　　小販邵榮棠郭長生徐鶴亭在虹口茂海路西華德路等處售賣西瓜等物未向工部局捐領執照被七百九十六號等華捕查見分别拘入捕房禀明捕頭飥各存洋三元保出候示 
[過犯又犯竊案]  
　　過犯朱順福前晚潛入鄧鐵路四百五十五號門牌曹阿本家竊取綢衣二件出外被捕查見連贓帶入捕房昨解公共公廨經中西官訊實判朱押西牢二年期滿逐出租界 
[縣署批示照錄]  
　　上海縣知事公署批周森田呈云呈悉據稱同業店舖不合距離丈尺者有十餘家之多等語查該業各店如開設在公所行規未經禀准以前當然不溯旣往若立定行規之後違章開設新店一經該業司董或同業中來署呈訴如果查明屬實無不照案辦理秉公取締該民違章設店旣被同業宋金和控經本署飭查屬實爲體卹小本經營起見所以不即封閉一再諭令遷移乃該民一味飾延嘵嘵瀆辯殊爲不合着即遵照遷閉勿再違延干咎切切此批 
[介紹小說]  
　　文明書局小說畫報第十四期業已出版錄其目如下黑幕嗚呼密月第七次弟風雲變幻記十年回首同命鴛鴦恨海孤舟記峯屏泖鏡錄以上諸篇均饒有趣味特誌之以爲紹介 
來件 
[穆藕初對於華商創辦交易所在棉業聯合會演講辭（續）]  
　　夫交易所之性質雖不過一種法定機關但其任務關係商况者甚大舉凡賣買成交由彼保證何方愆約由彼理處貨品優劣由彼定斷盈虚消息由彼傳佈此外凡關於本業之種種事件如促物質之進步助市况之發展固貿易之信用完全責任均由其擔負證諸文明各國商場中不論何業皆有此一種圑體樹交易上鮮明之旗幟堅固之壁壘者也 
　　夫我棉業中所受之痛苦亦已深矣鄉販紛爭無歲無之而無法以善其後此僅對内之事姑不具論而吾華人所出口之棉花須受外人創設之棉花騐不所檢查之數年前商人亦曾反對此所之設置彼時政府與商人無何經騐未能洞悉其利弊今日已明驗矣利耶否耶現在日人將設立三品取張所於我上海亦以我商人之不自爲謀而後他人起而代謀之諸君子其試民之我國商人急起直追自行設立交易所能否已乎决定方鍼次第舉辦上也受外界之刺激而設法抵制之次也至於受刺激而仍空言無補觀望不前斯爲下矣諸君子縱不爲及身計獨不爲子孫計乎諸君子其細思之履霜即見堅氷之肇端勢有必至並非僕言之過激也諸君子其交勉之 
　　近日報載日本將退還賠欵要求在各大埠建設紗廠鐵廠以爲酬報設取引所於上第　斷花紗布業之第一步也投紗廠於各商埠傾軋我國紗布廠之第二步也花紗布業如此他業亦何獨不然茫茫大陸上之實業權能　在吾本國人手中者能有幾何嗚呼痛哉 
　　偰仔細研究花業中人認股不甚頤　之原因約有數端請分别言之（甲）上海交易所股份有限公司詳細章程尙未刋行而各方面接洽者尙未能將此事原委懇切述明故各業商人未知此事關係之重大（乙）我國商人對於股份公司艦於前車意存親望（丙）七大行業資本五百萬元事業浩大以一人獨當繁劇恐示能勝此重任 
　　據僕看來此三項疑問皆不足慮也（甲）請原發起人協同各業重要人物釐訂各業細章并分頭詳細演講各本業生死關係使各業咸知各本業交易所成立之必要（乙）即就棉業而論由七圑體中各舉一人擔任收欵彙存銀行非各圑體代表如數簽字不得動用俟交易所正式成立後再行定奪（丙）照原訂章程七種行業連倉庫業僅受成於一理事長此事恐難辦到蓋萬無此全知全能之人足以獨當八面勝任而愉快况欲以七大行業貿易機關聚於一處環球各國無此辦法故鄙見以爲各業交易所當由各業自行組織之苟其於事實上容有阻隔一時未能辦到各該業不妨公請一理事長名譽職設一承上啓下之空機關亦未爲不可 
　　僕於此事呈文及部批尙未曾仔細研究然有一事請諸君子切勿誤會此次農商部批准由虞君洽卿組織交易所云云虞君係原發起人資望才力信用道德爲滬商冠而虞君以此項交易所大可以抵制外人壟斷故不惜犧牲其寶貴精神組織斯舉實爲大局計耳並非有私於已也苟各業不自謀虞君又焉能越俎代謀故此事之主體在於各業虞君特發其端耳幸諸君子量力認股成此偉業不獨本業之幸抑亦我中國之幸也 
來函 
[新濟輪船來函]  
　　七月二十四日報載運送新兵五百餘名赴閩一節本輪並無裝兵之事謹請登載報端以明事實不勝盼望之至 
雜評二 
[焚土（訥）]  
　　焚土所以痛絶类毒示國人以破釜沈舟不復再活之意也又示國家嚴厲進行不稍顧惜之决心也然而今日之焚土則幾成爲告朔之餼羊矣以上第之焚土言之已經第十次所以表地禁烟之决心者不可不谖之堅且久然而今日一方面搜所獲之土以焚之怀方面收所存之土而賣之焚之爲何事賣之又爲何事旣欲賣之焚將何爲哉焚土不又多事哉 
　　嗚呼此之謂予盾之禁类策 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[天下興亡匹夫有責解] [  恥榖] 　　 
　　讀本月二十二日濟航君「凡事有我負責論」末引顧亭林語因慨顧　斯語本有分際特爲斷章取義者所誤解口禪相襲而眞諦不明致成今日俶擾泯紛之局何莫非誤解斯語者階之厲耶旅窗無事泚筆釋之 
　　顧氏日知錄十三卷世風篇有曰保天下者匹夫之賤與有責焉耳矣第望文而生調則凡我中華民國之人民皆有保我中華民國之天下之責任對於報政之違法横行條約之喪權辱國一宜如今日愛國護法者所爲集會演說通電宣言甚且輟其本業以奔走於國事若夫稍有實力卽應從事於抗爭凡此所爲固非僅少數之文人學生與夫軍人政客所得而專也匹夫之賤亦與有責則農應廢其耕商應罷其市百工應休其職業而胥爲軌外之行動微論社會上不堪有此現象而米薪水火亦將大素而不可得不對日間四萬萬人可僵斃盡矣此固勢有所不順理有所不通而口禪相襲者則初未之計也謹按本節所謂匹夫有責者望人人以仁義道行自持也即所謂國雖亂而家不可不治家雖亂而身不可不治之意也所以上文旣言亡天下之所以然又曰知保天下然後知保其國玩索全文其義自見而數十年來文人學士之襲用斯語者一若未明其本旨而徒斷章取義故其害遂中於人心而成今日一不要思議之時局言愛國者犬率不知自愛言護法者且不認法律二字之字形甚而伶官亦作軍民土匪翻言勦匪而所援以自解者則顧氏此語不能誦此語者口吻間亦閶合此義也然則一言喪邦之咎不幾惟顧氏尸之哉顧此旣曰匹夫有責彼遂曰有我負責蓋謂責任内閣制度當然由内閣負其責也然内閣之所以負責者對或會而負之也旣無國會此責將對誰負而挾此以自豪自解者固已一載於兹矣其足供吾人之發噱者非猶一邱之貉耶嗚呼單詞剩義之爲祟一至此哉 
家庭常識 
[臭蟲] [  太樸]  
　　署天臭蟲擾人夜不成寐富者猶可貧者更不能堪若刈取水邊之臭蒲草編之鋪於蓆下可以避臭蟲患惟經久則蒲草之臭味退便無大效可更易之 
[繡球風] [  南能商會孫立言]  
　　腎囊作奇癢方書謂之繡球風以陳胡盧燒灰撲之殊無效近遇炎署奇癢又作因用無敵牌牙粉撲之頓覺清爽而癢止至今不復發後此即發有良藥在吾無憂矣 
工業須知 
[實騐改良養蜂法] [  蔣雪]  
　　雪曾從事養蜂三年有餘成績亦幸不過惡惟上年軍隊借用校舍時蜂箱未遑遷出旋即亡失只今校舍狹窄不能繼續進行殊深抱憾兹特將所得經驗草成是篇公諸同志以供採擇而略償頻年之苦心焉（嘉善農校蔣雪識） 
　　養蜂之業利益甚大蓋不但可採收其蜜及蠟以供食用并能傳布花粉以助植物之結實誠一舉兩得之事也我國　晉以後即有飼養之者但爲數不多養法淺拙不過視爲農家之一種副業或游戲事耳泰西各國近年對於養蜂非常注意北美合衆　共育二百八十萬箱毎年産蜜七千萬斤約值銀一千五百萬元德意志則一百九十餘萬箱西班牙一百七十餘萬箱奥大利一百六十餘萬箱法蘭西一百餘萬箱合比利時諸國毎年産蜜一千數百萬斤與蠟共算其總産額逹三千六百萬元之多則養蜂業之發逹收利之豐厚蓋可見矣我國氣候温和草木蕃衍對於羚蜂事業較易着手願海内諸實業家亟起直追力求改良勿以此莫大之利益獨讓他人也兹將鄙人對於養蜂上所知所得分列於後（未完） 
詞話[  祖靖亞]  
　　海鹽　東亭太史性至孝負志節工詩詞六法詞如冷蝶秋花自饒淒艶謁金門云東風早吹綠一庭芳草寒擁香篝深閣悄夢和烟縹緲昨夜兩聲催曉試問亂紅多少二十四番花信了蝶癡鶯已老 
　　種玉堂詞稿常熟張信甫先生所作纏綿淒遠言外恨長弱柳嗁煙疎花顰雨讀之低徧欲絶能爲此種詩調者是洪稚存黄仲則一流入也嘗見其虞美人云玉簫凄弄誰家院藉把東風怨擔　惹病作去相思算是不曾閒遇好春時烟梢濕卸殘紅重香徑鶯呼夢打　幾陣下如潮酒醒落花聲裏又今宵 
集益錄 
[　續答九十八問] [  左丹] 　 
如此所得之中性硫酸曹逹熱時呈黄色冷則爲無色之固塊謂之鹽餅通常食鹽十斤可得硫酸曹逹十一二斤云再將鹽餅三十斤加石灰石三十五斤乃至三十七斤及石炭十五斤共爲粉末而調和之移諸爐上加熱灼之則熔而爲半流動體至作用完全即發生炭養氣CO）引火燃之恰如燭火於是取出冷却之則得黑褐色之固塊名曰黑灰（BLAOKAGH）成分爲炭酸曹逹硫化石灰炭酸石灰及少量之硫酸曹逹食鹽炭素砂石等其時之化學作用如次 
NA2SO4+C4=NA2S+4COCACO3+C=2CO+CAOCAO+NA2S+CO2=NA2+CAS 
　　次將黑灰浸入水中溶出其炭酸曹達其浸出裝置用四鐵槽大七尺半四角深凡五六尺各槽以鐵杆裝壉穿有無數小孔之假底於其所支之鐵板上浸出之液於假底下流入於次槽之管中管上各有開放之拴瓣又各槽設有給水管與水槽連結以便注水又各槽之側壁有回拴流出内容之灰汁使之輸送於潴水溜而澄清之本裝置使用方法即先盛黑灰於各槽閉第一槽與第四槽之連合管餘則皆開於是開放上方之給水管主水於第一槽溶出其可溶分而成濃厚液是液自第二槽逹於第三第四槽若已十分濃厚即可開放顺拴輸入於澄清槽澄清之斯時第一槽内之黑灰全行浸出可取出其灰渣更入新黑灰以代之乃閉第一槽與第二槽之連合管開水管注於第二槽次第輸送其液逹於第三第四槽更達於第一槽内此第一槽内之濃厚液則送於澄清槽停止注水更將第二槽之灰渣取出易入新灰如此取扱始終循還得製出無限之濃液也（未完） 
短篇小說 
[警世短篇愧（二）] [  蓮儂]  
　　北美洲自經白人立國後地主黑人處天演淘汰之例毎况愈下智識卑陋性質賤劣白人遂奴視之而列於牛馬中黑人無敢起面抗者亦不知抗也然芝草金沙天下毎有極尊極貴之物轉於極賤　微中産之者數見不鮮寗謂黑人而無出類拔萃人才乎以傳者無人遂使其奇風異禀没而不彰耳 
　　日者某富人宅前來一貧苦黑人面呈菜色望而知爲饑渴　度者哀聲祈富人曰幸賜我一麵包並一杯白蘭地俾濟殘命富人現其驕厲之色高聲語之曰咄汝亡國之狗生何益不如早死尙望麵包白蘭地乎黑人涙下曰幸君以人道起見體上帝好生之德賜我以殘剩則於君無損於我有益義懷仁心啣感莫名矣富人不顧而語曰汝敢多言耳黑人曰我非敢多言實館渴不能耐也旣無殘剩請賜白水少許一潤燥吻富人不耐曰去去云汝狗汝速去不爾且將呼警驅逐黑人乃忍涙而去去時回首視富人而微語曰甚矣爲富之不仁也有如是夫 
　　踰月富人出獵深山迷不得返日暮途窮見山隂有幕在焉彳亍至其前詢以路徑幕中一黑人出語之曰山去城已數十里而遥虎狼當道夜不可行不如寓此一宵天明而送若歸也富人不得已諾而謝之黑人遂烹所得鹿脯以進無酒佐飲則以糖水代之富人腹正狂飢飽啖而眠天色黎明黑人乃呼之起謂曰途可行矣遂持戟而送之去城旣近語富人曰爾識我乎富人初未留意聞言細睨之倐現愧色期期而語曰爾非囊日乞于我者乎黑人曰然我即是也今我不遠送矣敬告君後設更有如我其人以乞于君前者事難預料幸毋自恃過甚動輒以待我者待之也遵此以往至城無數里行矣去休富人聞此愧悔彌甚自思曰嗟乎黑奴中有是不記嫌怨仁義兼至之人乎我不復敢皮相士矣（完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之囬頋 
[鴉片源流（見壬申年五月二十一日報）] 　 
　　鴉片之入中國其始先自印度毎歲入中國以千萬箱計其充能已趨李盛者因民食而官不禁且烟土亦登稅課也乃今印度因中國内地多行種植恐分其利遂加廣栽種論者謂鴉片之來中國其源漸廣其害彌深且外國恐利源之窒知設法以維持之中國知民害之深而不思設法以援拯之蓋其所見者只在目前而不逆盧夫事後此無異於塞耳閉目以爲安也中國絲茶爲出口大宗外國已有入口之疋頭以抵之而又有鴉片一類以消耗中國之財據西字報云印度現年鴉片类餉溢出去年所測料者至一百二十萬羅卑之多此煤俱消中國又云印度定議明年鴉片烟發售中國之數計四萬八千箱輸入之日益加多可以想見矣中國進日之鴉片烟皆先經香港後至各埠香港於英前年自印度進口者計共有八萬六千三百八十五箱於去年則有八萬八千三百八十二箱顧據新海關及各通商口所統列進口之鴉片前年則共有六萬一千一百九十三箱去年則共有六萬五千七百九十七箱然則前年香港多進之三萬五千一百九十二箱去年多進之二萬二千五百八十五箱其烟究歸於何處乎香港一隅之人卽自吸食至多亦不過二千箱耳而此二年内尙有二萬二千箱至二萬餘箱多流入中境而不輸稅者也故以稅銀計之則不下六十萬兩現兩廣瑞制軍已多設緝私巡船隨時稽察矣我國人鑒此烟禍之由來痛流毒之未已傷心愓目將何如也 
筆記 
[西式水師（見甲戌年七月初一日報）] 　　 
　　中國近已在英國購買現成鐵甲船一艘價銀在九十萬兩之譜此船即不如歐洲之最美者亦可爲雄船也大抵再逾二月便可前來中國雖然旣有此器尤貴有用器之人按世界各國其以水師稱雄者莫英國若駛行之精放砲之準號令之　肅皆爲他國所不及故歐洲各國毎派人暫隷英國水師以冀得其精法查英國今年水師册内多見有俄普各國之人即日本之隷此者亦頗不少惟是否學有成就而歸已國則所未悉也惟我國尙未有派往之人今聞福州已有訓練水師之舉此固第一良法然此法之外尙宜就學於西船之上現今各兵船所藉司駕者不過外國各貨船上之人及曾用引水等之華人水手耳即能遵循海濱以駛海鮮有可以測日躔知星度而詳悉行船之法者故欲其出大洋也難矣且僅習於貨船之規豈能明戰艦之制乎夫西式水師船係屬新創之舉華人未曾習熟者但願在上者洞明其事旣以遣習泰西爲後日計又當多藉手於諳練之西人爲勢急時之計也按此即中國仿辦海軍之起點 
[總理衙門新用活字版（見甲戍年七月初一日報）] 　　 
　　總理衙門内近已設有西法印書之房内計大印字器四具小印字器二具並鉛版活字大小數種今印剿平髮逆紀略計共二百二十本已印就五六十七矣此後將繼印回匪蕩平之記本數亦繁冗也京都旣有此善印之法其日常邸抄或亦藉此以刋印也日本复建寺宇（見甲戌年四月十三日報） 
　　前日本以僧人不農而食有妨政敎下詔境中撤毁梵字淘汰僧尼凡經卷鐘鼓之屬勒令鬻賣無許存留乃近聞復建一寺於依芝眞地方宫室之華麾陳設之整齊計需費不資此蓋集腋而成衆人所糾之資也並聞日本始好蓄兎一頭價至百金　好穿山甲猿鼠之屬近又變而好購花草足見思想之變遷云 
商市叢譚 
[棉花價值與銷路（見甲戍年七月二十四日報）] 　　 
　　聞今年本埠棉花收成頗豐按棉花毎畝若收得百斤則即算爲十足年成去年毎义所收約在七十斤之數故祗爲七分收成今年木棉繁盛據言毎畝已收得百斤至少亦尙有五十斤可收則誠勝於去年多矣至於價值去年開價在九兩至十兩之譜今年花雖尙未登市而已有以八兩二錢先賣者相傳寗波花其收成亦與上海相類故今年該埠賣花毎斤計錢祇須一百十文合於寗波毎擔約七兩之數若去年内地開價則毎斤一百五十也漢口棉花聞亦豐足惟四川存貨甚多故價已近頓落四兩計現價僅十二兩半焉所以上海棉花恐不能多往漢口然廣東一路之銷場頗大彼處毎多自印度辦運今中國花旣較盛而價值又廉則似可與印度之花爭售且棉花業内又新出一事聞西商近辦棉花以運往英國者已不少矣現在花價旣廉想業此者或將如昔日而復大興旺歟 
四十年後之新世界 
[戰時之小學校] 　 
　　歐洲戰區奇觀至多然莫有如比國某邑之某小學校若者校處比軍陣線之後距德軍戰濠不足四英里就學者約二百五十人皆家於邑中者校務由軍人維持而以比國陸軍參謀總長魯柯瓦將軍爲主任當諸兒嬉游廣場時砲彈往往自首過作刺耳之怪聲有時德飛機隊滿載炸彈翺翔左右諸兒見之皆指駡爲樂兩軍戰時巨彈轟發則校舍震摇有聲而校中課程未嘗稍輟卽諸兒亦帖然受敎不知所謂危險也美國紅十字會中人道出其地參觀是校大爲感動本民助諸兒離斯險地以須與親分離轉爲不便乃任令安於所遇贈以衣履等品且爲築新舍焉 
　　外史氏曰今之論歐戰者莫不駭異其器械之精利軍勢之偉大是固然矣抑知坟其本皆出自學器械之得日新而月異學也士知用命將善謀略學也不然雖衆奚益卽其或内人民數載以來忍饑渴供資財維持戰務曾無難色亦無一而非學也此所以比國軍人雖處存亡危急之秋而猶不忘學務也夫比以蕞爾小邦不屈於旨權寗爲玉破不爲瓦全嗚呼此非其民敎養有素烏能忍此痛苦哉 
譯叢 
[結婚撒米之風俗]  
　　英國某邑管糧局檢查員一日見有婦女據高樓之窗於新夫婦所乘馬車一輛馳過時撒米於衆人之首乃拘獲五婦控以糜費糧食各罰先令五枚據諸婦聲稱結婚撒米乃當地之風俗也 
[兄弟當兵相遇]  
　　法境美兵一日紥營某鎭有某兵於一小逆旅閑坐見一灰色戎裝之意兵緩步而過乃趨出握其手繼又伸兩臂抱之二人遂以意語交談笑容可掬且時相拍肩焉有某隊長異而往問之美兵旨意兵曰「是吾兄也於丹佛别五年矣」 
　　蓋昆仲嘗於五年前在美國柯洛拉杜合營一礦務公司其長積蓄所得决計回意省視老母弟乃送至丹佛而分袂焉居意未久戰事發生乃投効陸軍旣而弟亦從役於法昆仲所駐之地相距五英里許是日適皆告假出營不意竟邂逅相遇昆仲立談片刻後乃携手而去 
 
 
 

Page 18

 
 
   
 
