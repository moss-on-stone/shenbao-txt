# 1889 - 274 - 4905916

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年訂匠忙迫異常致第三批出書之紥稍遲　至臘底已將第三批書發出全書完畢矣隨於圖書集成印　之後卽刊廿四史刻不已將排至一半用中國潔白適史　印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以　部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成　辦者不照預定之例須再行定價今印有樣張欲觀向申報館領看此布 
[圖書集成局告白]  
　　啓者本局所印古今圖書集成早已裝訂齊全由預股諸君持票來領尙有未經提取者亦望及時　去以醫先覩爲快　心現在局中尙有若干部留存每部定價銀二百五十兩如有合意者請移玉申報館帳房議　可也此布 
[憂潦說]  
　　今秋浙江杭州寍波嘉興湖州温州以及金衢嚴各屬次第出蛟以致洪水爲災平地汎儼湯湯方割民歎其魚籌侲諸公十數年來早已力盡筋疲及此時而又須籲請發棠重謀振撫不特物力有所難繼卽人手亦苦不齊方且憂心如焚束手無䇿矣猶幸江蘇素稱殷富善士之解囊以助者源源接濟或尙不憂無米之炊不料八月以來霪霖不絕木棉霉　禾稻生芽祗就蘇松兩屬而言日內卽放晴曦尙有一二分年歲無奈天不厭禍依然苦雨不休檐溜淙淙至今未息雖瀕江傍　宣洩非難蔀屋茅簷當不生宛在中央之歎而竭三時之辛苦正思望慰篝車一旦被雨師收拾無遺不特竊賦輸租俱無所出卽欲稍留升斗爲果腹之資亦祗付諸夢想之中終不可得嗚呼噫嘻蒼蒼者天何竟不祐我民若　耶或曰古有祈雨祈晴之法祈雨者非第鞭蜥蝪叱陽石云爾也必如成湯之以六事自責禱於桑林庶能上格昊蒼甘霖立沛若祈晴亦何獨不然今自大吏以迄地方有司苟能潔已奉公洗心滌慮忠君愛國施惠下民亦何難歂感上穹沈霖自止魚睦駕壠轉歉爲豐然則目前雖苦雨浹　誠何必懸耜興嗟愁眉雙鎖哉余曰不然方今聖天子寛仁慈愛子惠元元旰食宵衣政無闕失凡百官吏亦並無貪墨酷虐陰賊險狠之流何致觸怒上天明降之罰然則或旱或潦豈天心之示警祗時會之偶逢耳攷伐蛟之說著於月令其爲物也大抵在深山窮谷人跡罕到之區據云雉與　交遺精於地間雷則人土成卵漸漸下達於泉卵旣成形聞雷則又自下而上其地冬不積雪春不茁草有氣焉暮黑而朝黃將發之二三月前月似秋蟬之聲悶於手內及此時而掘出尙可不致爲災否則一發難收遍地皆水洪波巨浸到處橫流物產田盧盛成澤國矣至於雨患昔人本有煉雲生水之說邇來西人之精於格致者亦謂水本在土中其氣上騰被雲吸　是　聚而爲雨每遇大雨浹旬之候然巨砲向天轟擊則雲散而雨亦停然雖有是言間誰曾輕於一試乎今日者災已成矣稼已壞矣農夫田婦痛哭咨嗟啼飢號寒直意中事欲免斯民之厄不得不籌補救之方補救奈何攷 
國家定例逾九月不准報荒目今方在九月之中災民已紛紛向地方官呈訴爲民父母者宜及時而申詳大吏騐明災象議　議蠲庶小民飢饉餘生得免追呼之苦一面檄飭各州縣酌動常平倉穀支給貧民其有水退之區則催令從速刈穫雖禾稻已遭浸壞或可望稍獲一二亦所謂慰情聊勝於無至於病者則給以醫藥死者則贈以棺衾爲餅餌以救目前捨蘆席而庇露佰此則東南諸善士於奉直齊豫晉諸遠省尙且盡力爲之江浙近在咫尺間豈竟漠然坐視乎或口方今聖聰天亶博米羣言鐵路之興早已明降諭旨簡張香濤制軍總理其事擬於冬間勘路明春擇日興工由漢口以達蘆溝橋三十餘里中需用人工以千萬計古有以工代賑之法盍遣江浙飢民之强而有力者前往作工乎曰是不能語云飢寒生盜心今惟散處故鄕各自顧其田園戀其家室是以寍甘槁餓不肯爲非耳一旦調至數千里外蜂屯蟻聚聚族而居倘竟烏合成羣揭竿斬木驛騷土著挾制長官如火炎炎何從抑遏卽或安分守已遇事馴良而彼處土民安能容若輩之結隊而來奪其利藪勢必恨深剌骨起而爲仇是非以賑之直禍之也竊以爲以工代賑固屬意美法良然祗可行之於災區不能移之至他處今惟勤求民隱念切痌瘝加意撫綏無使一夫不獲而又效昔人之遇災而懼側身脩行清理寃獄登進賢良薄賦輕徭去邪遠佞則天人冥漠有感遂通甘雨和風應時而至年書大有室有崇墉不特蛟水斷不爲災卽霖潦之嗟安見其不立時卽止哉爰成斯說以獻於今之關心民隱者 
[本館接奉電音]  
　　昨由京友電傅　上諭一道敬謹譯登○九月十一日奉上諭吏部尙書錫珍持躬端謹學問優長由翰林洊陟卿貳疉掌大權補授刑部尙書調任吏部尙書兼充總理各國事務大臣克勤厥職前因患病迭次賞　該尙書年力正强方冀調理就痊長資倚畀茲聞溘逝軫惜殊深加恩賞給陀羅經被深輔國公載澤帶領侍衛十員卽日前往奠　照尙書例賜䘏並着賞銀五千兩由廣儲司給發經理喪事任內一切處分悉子開復應得䘏典該衙門察例具奏伊子仲着以員外郞用以示篤念藎臣至意欽此 
[夕月盛儀]  
　　聖清光緒十有五年皇帝親裁大政適逢柔年是歲八月二十九日秋分恭祀夜明於夕月壇皇帝親詣行禮是日清晨太常寺官潔蠲壇上下藉以棕荐設夜明神位於壇上東向工部官張皇帝拜次於卯階上幄次止爲皇帝拜位西向陪祀王公位壇下左右各二班西向文武百官位隨門外左右各五班重行異等將祀之日晝間太常寺卿率屬入壇具器陳牛一羊一豕一登一鈃二簠簋各二籩豆十盞三十爐一燈二中設一案少南西向供奉祝版北設一案南陳赤璧一禮神制帛一香盤一尊一爵三並設福胙加爵一凡牲陳於俎玉帛實於舊凡尊實酒承以舟疏山羃勺具鑾儀衛設洗於具服殿外樂部率太常寺恊律郎設中和詔樂及樂舞於壝門內南北分列另設從壇亦藉棕荐設夜光神位於中張分獻官拜位於前犠牲尊爼悉如前儀惟不陳牛及祝版福胙加爵陳設畢太常寺博士引禮部侍郎升壇眂玉帛齍盛及籩豆輿爼之實如儀迨下午鐘鳴三點逾三十分皇上御金龍朝衣八團眞金龍褂金龍披肩煖朝冠冠避塵眞珠頂挂眞珠朝珠自勤政殿前籲下升登出德昌門福華門琉璃門三座門禮輿用校尉十六人肩荷以行悉衣紅綢　衣腰繫寛緑綢帶穿灰布薄底快靴以靑皮作黝戴靑絨冠紅絨緓上結高起金花纍托 
 
 

Page 2

 
 
繋黃羽翎飄垂於後禮輿兩旁扶輿鑾儀使又猩頂隹翎蟒袍補褂徒步隨行帮轎有冠軍使治儀止上虞備用處侍衛四員翌衛步行前有御前大臣衣朝　龍褂冠結紅寳石頂三眼孔雀翎跨刀騎馬以行前引內大臣數員寳石珊瑚頂戴孔雀花翎朝補褂列對跨刀前行其前爲武備院司蓋官乘馬手擎九龍三層黃雲縀曲柄繖左右則上虞備用處拜唐阿四員皆穿蟒袍然有頂戴有無頂戴者列對提爐步行並有上虞備用處侍衛二人執爐騎馬而行再前卽八駿御馬鞍嵌珠石轡繋鵝黃絲韁金鐙綵䩞紅羽踢胸前一繋項下一繋胸每馬有上駟院阿敦侍衛一員恭擁　彩　離眩奪人目前列金吾杖扇傘盖方相塵纛立臥金瓜斧鉞金戟鹵簿儀仗數十對外並乾清門大門三旗侍衛數十員花衣補褂翎頂各殊或懸跨撒袋前壺內貯弓張箭支或　負長槍儀刀外罩天藍布套騎馬列對而行聨如鴈序肅若鵷班再前卽爲五輅校尉雖荷千觔之重行走幾若電轉星飛然屆一畝三分遠兀易一班禮輿後執豹尾槍十人佩儀刀十人捧弓張托箭壺之武備院拜唐阿又十數人扈從王貝勒貝子公散秩大臣御前乾清門大門旗漢侍衛前鋒護軍統領總管內務府大臣後管宗人府甞官或跨弓矢或佩腰刀從之者百有餘騎悉於福華門乘馬最後有黃龍大纛兩桌則散秩大臣二員率官弁持行送寓官員衣朝衣於福華門外跪送出西安門經阜成門城內外沿途各巷口內結蓆棚外障藍帳步營官兵悉穿號衣戰裙持鞭於藍帳以內把守並於蓆棚外看管閑人車馬禁止喧笑往來行走距甬路兩旁數武各有前鋒營護軍營打街跕道之官兵悉靴　袍褂跨刀持鞭佇立兩旁每距數步卽有一人兩旁鋪戶逐一扃閉門扇門前高懸紅綢沿途各官廳前懸燈結綵刀槍日矢擺列森嚴聖駕出城左右翼鎭車於門橋兩旁跪迎進光恒街至壇北門降輿左贊引右對引太常寺卿二人恭導　皇帝入北門中門詣具嚴救少竢　臚寺官引陪祀王公於殿外侍衛後引陪祀百官南班於拜位南北班於路東西向酉初刻司祝恭奉祝版設於祝案禮部堂官率太常寺卿屬詣神庫上香行禮恭請夜明夜光神位奉安各神座太常寺卿詣具服殿奏請詣行禮　皇帝出次盥洗如儀人內擅隨門步詣拜臺恭祀夜明神從壝壇續少可農分献拜臺周圍懸掛燈臺上張黃幕內奉神位臨祭太常寺讀祝官敬捧祝版跪於上前宣讀告祭祝文讀畢上行三跪九叩禮興司香捧香司爵献爵司帛獻帛司拜褥官布拜褥御前贊禮唱引上跪行三跪九叩禮興樂部奏樂三章初亞三獻儀成接福受胙禮畢禮部太常寺光祿寺等官恭捧祝版玉帛香表　爐前敬謹焚化太常寺卿跪奏禮成皇上出　門升輿出壇內門樂部和聲著吏前部導　樂奏儀從如前進阜成門妙應寺拈香桃兒帽喇嘛跪迎門左上拈香畢至前殿更衣進茶少座後進西安門三座門福華門德昌門還瀛臺　行王公文武始各散去聖天子祀典修明皇皇穆穆誠盛儀也 
[爭攬工程]  
　　南北鐵路甫有成議西人之懷才欲試炫玉求沽者莫不梯山航海雲集析津憑薦禰之書仗說項之口或擬包工或求售料西商旅邸利順德等常覺其門如市但當道鄭重其事不輕於季路之一諾不知是誰奪得錦標耳 
[太守榮遷]  
　　天津府汪子常太守守正鋤奸去暴史畏民懷爲當今之良二千石由山西某縣知縣爲張香帥撫晉時所賞識以醫理起家洊摧楊州府知府與宜子望太守對調補授大津府知府洊升道員　任候補年來清河道永定河道歴次出缺而太守仍膺五馬未遷一官在旁觀或　咨嗟太守處泰然殊不自覺宦途之蹭蹬現奉上諭調補宣化府知府而以鄒岱東太守振岳補授天津府知府聞子常太守擬卽禀辭就道履新以俟岱東太守交卸來津接印任事天津府缺已由傳相暫委張戟門太守振棨代理矣 
[輪船利市]  
　　普濟輪船前屆人津外省士子應京兆試者附以南旋幾至座無虛位順和輪船吃水祗八尺五寸上月三十日亦由小輪船帶泊碼頭初一日鼓輪回申座客亦滿兩輪船均利市三倍云 
[秦淮秋潮]  
　　諺曰八月潮餓煞貓言無魚也記得前數年於秋仲潮信盛漲是冬操罟網者果歎無魚想今歲之彈劍鋏者當不止馮煖一人矣秦淮於中秋後水拍拍幾盈兩岸漆板船之往來迎送者橋洞多不得過必須俟潮落或未上時方能偷數雁齒水關洞洞口尤低窄柴船益不得進致城內之卬烘於煁者咸倚門朝夕望柴船之至販負之子料比戶不能析骸而炊緣是咸昻其價肩柴一束視尋常索價惟倍大抵每百斤必售錢百有奇而後已此誠近來所罕覯之事也屈計天陰陰作秋氣者非一日誦秋風秋雨愁煞人之句知揚子江頭必有爲封家十八姨所牽絆臥聽楓葉蕭蕭蘆化瑟瑟解纜欲去而不得者矣因憶出塲之後上下江士子之急於言歸者自十六起五六日間每船總不下三千餘人平時耳食招商局之有躉船如何便利紈袴家每尅期而待不料躉船與輪船高下相距數尺僅恃長板兩片爲往來跳板人多則板軟胆怯者旣病其顚簸加以板面光滑頭尾低昻尢不宜於高底鑲鞋之上下因此每次有仆跌者有落水者有落水而幷無蹤影者爰附及之庶當局之關心斯事者或改絃而更張或補偏而救敝或施繩網於船側或安木蹬於船唇則善矣 
[關道普省]  
　　蕪湖關道成端甫觀察於本月初六日乘招商局江孚輪船晉省謁見撫憲禀陳要公並申祝嘏之忱所有署中日行公事循例委蕪湖縣代拆代行憲駕啓行時僚屬咸至洋碼頭恭送 
[揚城大火]  
　　本月初十日天將曙時揚州舊城大東門內大街某店遽　失愼烈焰飛騰上冲霄漢該店中人多睡中驚醒赶急呼救勢已燎原當卽鳴鑼告警文武各員及各水龍咸風馳電掣而至奈火勢太猛業已蔓延對過店鋪卽已燃着盖是處爲舊城菁華薈萃之區望衡對宇店鋪如林幸城守府徐守戎首先登屋拆斷火路又得某廟新置洋龍竭力噴救始得撲滅計街南北共燬棉花店銀匠店布店南貨店茶葉店曁樂德茂燭炭店約七家傳得樂德茂係開自國初迄今已二百餘年矣至南貨店聞係新開尙未交易本擇是日掛牌貨物甫經上齊極其豐足今罹是厄喪資最鉅其次則燭炭店前後房屋三進並貨物皆成焦土嗣查起火之由聞因棉花店內飲重陽節酒自夜達旦正在鬨飮歡呼之際不知如何遺火棉花堆中致兆此禍並聞該店樓上住有家眷樓下火起時女流倉猝背負小兒女逃生尙有一六歲子睡熟未遍搶救致葬身火窟吁慘哉 
[會訊失箱]  
　　候選知縣沈寳瑜係安徽合肥縣人於去年十月間引見出都由天津乘招商局豐順輪船來滬暫寓英租界長發棧因失竊白皮箱內有綢縐紗單夾棉等衣服三十七件幷有拜帖小箱放在箱內有金鐲翠鐲紋銀開單報捕由包探秦少卿查無實據解中蔡太守訊問棧夥及輪船司帳均無確証又飭捕役趙金細查亦無憑証沈又赴直隸總督李傅相轅下控告傅相札飭江海關道訊究龔觀察奉札後卽委上海縣裴邑尊法會審員葛同轉會同英會審員蔡太守訊究蔡太守會同裴邑尊葛同轉訂於昨日下午四點鐘時庭訊太守飭原差傅到豐順輪船帳房周錫山長發棧夥張兆文候訊沈寳瑜同家丁秦升到案屇時升堂邑尊命秦升上堂沈寳瑜頭戴晶頂到案叩頭然後站立邑尊謂本縣命爾家丁投質全爾體面何必親自到案耶答稱家丁恐有未盡周知之處不得不親自投案職員於去年十月初由天津搭豐順輪船隨帶家丁秦升幷衣箱行李二人船價須洋三十二元當付洋二十元餘付銀兩嫌次色不收旋□初七日抵滬所有箱子衣包物件盡交帳房周錫山原要登岸以銀兌洋交付旋遇長發棧接客之張兆文願爲担保箱子物件由張兆文雇駁船幷雇挑夫運到該棧三十號房間當少白皮箱一只內有小箱金翠等鐲及紋銀衣服三十餘件理合向帳房周錫山理追周錫山供職員在豐順輪船爲正帳房去年十月初晚間沈寳瑜同家丁秦升下船向我言帶銀三千兩進京引見用去四千兩致將衣物質盡現要到上海主僕二人水脚價洋可否便宜我答以水脚有一定之價且由 
 
 

Page 3

 
 
西人經營帳房不能作主言明二人水脚洋三十二元及開至黑水洋西人向各客收水脚沈付下英洋二十元內有銅洋一元退還应找十三元俟抵滬找足及抵滬言要存箱一只爲質嗣由長發棧接客張兆文向副帳房蔣抑峯言願担保到棧向收聽憑將箱籠物件盡行搬去及往收取找洋伊約俟兌洋及第三日向收则言失去箱子事奉傳訊早經供明况沈先已言明典盡衣物致欠水脚如何有許多值價之物張兆文供在長發棧为接客去年十月初七日豐顺輪船抵滬有沈老爺言要到道署又問有好棧房杏我告以卽是長發棧夥旋爲代保欠找水脚雇好駁船將行李搬運沈與家丁秦升均經眼見及駁船傍岸沈坐東洋車而去秦升同我押運箱子衣物等件到棧放在三十號房間檢點之下共有十七件秦升言已齊全後據沈言共有十八件內箱子八隻缺少一隻囑沈開單報明捕房由包探秦少卿查究並無蹤跡秦升供與主人同邑尊曰是案最要關鍵須問箱子在船面時如何點交沈及家丁究竟在塲否周錫山稱欠找水脚旣有張兆文担保衣箱物件聽其搬去並未點交以非我分内事也張兆文又稱沈及家丁均在塲眼同搬運下船沈寶瑜又稱我與家丁均不在塲且以前點交與周錫山應冋周錫山追問邑尊謂初時欠找水脚輪船或者扣留物件旋有張兆文担保聽憑将物搬去均在情理之内安有主僕二人均不在塲聽憑搬不駁船之理又問張兆文搬運下船時周錫山在塲否答稱周不在塲小的亦係安徽人沈老爺是同鄉總要放　良心不能妄供害人沈又稱富時將衣箱等件交周時有副帳房蔣抑　言沒有人吃去今旣失去如何不向帳房究追邑尊又究詰秦升供執如前又問爾主人究竟點交與周否答稱點交據周言沒有人吃去太守問此言究屬何人所說秦升供係周說邑尊謂沈言蒋抑峯說何也秦升又稱周蔣均說邑尊又問失箱究在輪船抑在棧房沈稱我交與輪船帳房邑尊謂然則當時卽應向周追究何必囑棧夥張兆文報捕太守問沈曰爾囑張兆文報捕曾開失單乎答稱據張言上海失物須報捕房因此照辦周錫山又稱招商局開設以來各輪船未有此等事太守命包探秦少卿上堂據稱去年十月初七日張兆交代沈寶瑜報失白皮箱一隻長一尺八寸高八寸半闊一尺二寸三分內有小箱長一尺一二寸高三四寸濶七寸大箱内有綢縐衣三十七件小箱内有金翠鐲及紋銀當往問沈說在棧房　去豐順船泊在法租界金利源碼頭如果在船失竊應由法捕房辦理當時報在棧房失竊棧房在英租界由英捕房查得並無蹤跡邑尊又問秦升爾主人之箱究在何處失去答稱如在輪船應問周如在棧房應問張邑尊謂主人堅指交與周爾又混說何也訊至此時已将晚邑尊商之太守向沈再四開道幷謂審案須問情節照此情形殊難向周追究本縣與會審官須詳道憲候示遂退堂 
[控追包銀]  
　　留春戲園伶人郭大祿王全忠等五十餘人扭園主陳芳水及執事人薛桂山司帳人陳茂齋等至英會審公廨喊控園主不付包銀田值日差禀明情由蔡太守立卽升堂訊理先着執事人薛桂山及郭大祿王全忠幷同司帳之陳茂齋園主陳芳水等上堂餘人着自靜聽郭天祿王全忠等供本月包銀延不付下向陳催促一味支吾推諉我等各有家屬全賴包銀度日爲此情急扭控司帳人陳茂齋供經管帳目給發各伶人包銀現在短少六七百元薛桂山供園主陳芳水於今年四月下旬言及伊父親不許開戲園托我出面經理一切其實園主仍是陳芳水本月初各按目交下之洋均被陳之姘婦李巧林取去以致各伶人包洋無着陳芳水供冋開留春戲園五月十三日起歸薛桂山接開我本要閉歇薛實要做伶人包洋不應向我算旣因虧短不能支持亦可好好商量不應閧到我家吵擾乂被軋仕園中心甚不甘薛桂山又稱戲園生理全賴新正月及二三四月至五六七等月生理减色歴年如此安有五月間交與我開之理郭天祿又稱爲花旦被排做第一齣及末齣諒己不要我理合算清包銀王全忠等又稱陳旣不管包銀如何將按目交下之洋收去太守一再研詰各執如前太守謂陳芳水斷難置身事外姑着一併退下算明應付包銀若干覆候訊斷 
[會審東黟控案]  
　　意大利國商人未得上年秋間用寍波人仇金水爲買辦曾立鉅萬保單而月俸　有三十元接手以來經管收放借欵嗣以仇不愿意遂於今年六月間自退並赴意國領事府控未得賴欠曾記前報惟臨行未及商允致爲未得控其不辭而去並查虧洋銀三百元有零仇亦具情投訴稱被未得欠銀案經蔡太守函請意國領事訂期十一日四點鐘曾審未得請有律師博易被告仇金水亦延華克到會審公堂聽審富經蔡太守會同計領事官逐層查訊在未得以爲仇於接手時經管放出新舊各欠借據有一千四百五十餘元陸續收過銀錢連收回原票共計七百零二元餘少之七百餘元內有舊欠三百十元零僅由帳房收到二百三十餘元原已情愿就此作訖惟再少之四百餘元曾復讓去難收之一百餘元淨少三百元零八角應　追償並謂仇不辭而去後收到銀錢尙復揑寫收條並不交我等情雖據仇金水聲剖收條卽係另有帳房收到之欵因未得不卽檢還原立欠據是以先給收條此外則不但並無虧欠而核諸原議應得中用尙須未得追償等語當由蔡太守將原控不符之處逐層追詰因飭未得檢齊帳據候禮拜三卽十五日再行復訊 
[再甲祈禱]  
　　上海縣裴邑尊以霪雨兼　農田無穫虔詣城隍廟沉香閣兩處祈晴幷諭令禁屠三日日來仍連朝陰雨罕見晴光乃于前日復親往端誠祈禱未卜蒼蒼者天能俯念賢令之苦心速令雨師返駕否也 
[聚賭宜懲]  
　　本邑大南門外二十七鋪及十二十三十五等圖有博徒羣聚其間牌骰之聲昕宵不息每逢禮拜六製造局工匠領得辛俸相率往賭勢必罄其腰纒亦一地方之患也 
[上海縣署瑣案]  
　　李煥榮之寡媳盧氏因事控縣經裴邑尊發堂留養幷諭令李擇人再醮兹李將該氏許配曹姓爲妻議得財禮洋銀四十元由陳掌發爲媒前日李偕盧氏盧張氏及陳等投案稟訴情由裴邑尊准之○前紀兀锺氏與其姑氏勃谿攔輿控訴裴邑尊訊供之下發交官媒看管前晚邑尊升堂復訊鍾氏供稱小婦人訓子讀書亦是分所應爲之事斷不敢與姑爭閙邑尊謂富林供明爾時常與姑口角可見爾有心違訓本應懲責今姑從寬着發善堂留養俟知悔過方准釋回 
[法界捕房瑣案]  
　　浦東人張勝全之媳陸氏脫逃一案前後情節已胥紀報章矣昨日包探往傳竹器店主韓金生韓邀伊妻之母舅陳阿寶同投案下葛同轉間陳曰爾與陸榮華是何親戚答稱小的與榮華並非親戚惟素來相識而已韓稱伊家與陸宅相去不及半里是日伊妻偕榮華夫婦及女阿林至小的店中轉租披屋一椽言明每月洋銀一元倘或僅住數天亦須付一月之值問以因何至滬則言微在滬上開設荳腐店店中人信而不疑富卽允許及小的回店始知此事同轉問陸壻張阿孝來過否答稱租定之後來過一次同轉謂尙有一婿來過否答稱此種事情小的未便直說惟聞阿林來滬計已三次初住南市常州媽媽處第二次住麻皮姑娘處至此次卽在小的店中後有張姓來尋遂由樓窓懸梯而逸及涉訟經小的赶往浦東探問知先匿張朗秋家後由陸帶往川沙聞阿林曾拜地保徐俊卿爲寄父九月初二日匿跡吳克書家後知其母錢氏經大老爺判責至一千二百下肉爛皮開因令來滬投案此事實被圖董趙渭夫地保徐俊卿錢土端及張朗秋等所播弄大老爺欲知細底求将原被各人嚴加盤詰可也同轉問爾知阿林究竟曾否與人姘識答稱聞有姓沈者在南市操一小舟爲人運酒阿林曾與之私然小的却未經見面同轉問　曰爾何故帶阿林來滬答稱小的之妻一時疎忽代伊租定住房彼時言暫住數天卽須開店幷聞其尙欲招一贅婿但小的亦未知細底也同轉傳陸瑞良至案問爾之姪女何以藏匿他家行跡無定答稱小的已曾屢次尋覓且在徐家作工時徐亦爲之代尋後聞已經來滬小的因亦雇車赶來同轉令掌頰二十下仍執前供又帶張陸氏卽阿林到案問爾此次與誰同來答稱小婦人獨自一人來滬當小婦人 
 
 

Page 4

 
 
在牛郎廟求老尼剃度時老尼問悉前情囑小婦人投至案下同轉謂此種不端之事究由何人教爾答稱由韓及舅公等教小婦人如比同轉怒曰爾於前日誣攀唐幸生今日又欲誣攀韓等耶喝令掌頰三百下再四研詰矢口不移同轉因令仍還押所又提訊韓任氏供與其夫大略相同同轉令将夫婦二人一併交人具保如奉傳喚須卽到堂陳阿寶陸瑞良分別管押靜候覆訊○前紀黃孝廉由京南下乘江寛輪船遄回原籍積竊余老九混入艙内乘間竊去烟槍馬中　情至昨日包探將余解案葛同轉研詰再三余仍供詞狡賴同轉飭暫還押所以待刑訊○販珠嫗趙吳氏携貨至　寬輪船求售以致失去珍珠　包疑係張得友所竊旣送公廨經葛同轉疉次訊供先後讞詞均登本報昨日同韓帶張至案令包探持名片送往八仙橋西首張委員收管○水販張自仁經葛同轉訪拿到案于七月十二日訊供枷號至昨日枷期已滿包探送請發落張供稱契據一張業經交案現在惟乞施　高嚴氏呈　枝春茶肆保狀求准保張同轉諭以張尙有蘇秋江欠欵未經料理且俟下次堂期邀同蘇及一枝春主來案以憑核辦可也高嚴氏叩謝而退○陳渭卿因欠楊阿羊印子洋銀　致被控葛同轉諭令交人保出照欠理償陳挺押捕房並不央人來保昨日同轉飭令帶案予限三天料理違　嚴比○陸阿文因竊冷攤上舊鞋經捕送案葛同轉判押十五天昨日满期同轉着再責手心一白下釋之使○永興樓茶肆聚衆抺牌由包探拘獲肆主及賭客四人解送至案葛同轉判令分別罰洋以充賑欵昨日捕房送華藍廷陳斐章二人至案同供無力繳　同轉見已管押十天從寬開釋○　探禀稱七月初十日枷號之紅黑籌賭徒陳阿福及王小娘所控誣姦索詐之李阿興八月十三日金玉生所控藉端拆梢之潘阿四八月廿三日刃傷車夫李三之周玉寳七月初七日在麪店訛人自已刃傷胸口之張阿金八月十四日在長順洋貨店竊物之徐子卿及辱駡巡捕之陳阿龍　已枷號滿期請爲發落葛同轉逐一訊問着將李責一百板張責四十板連諸人開枷釋出○楊州人張長林在蘭芳　吵閙巡捕向之喝阻張將捕扭過打狗橋因之拘案訊責昨日包探將張解案同轉令再責四十下勒令遄回原籍不許逗遛○挑擔售碗之福建人林阿和因罵巡捕拘送至案葛同轉判管押五天昨已满期同轉令從寛開釋并將碗擔給還○王阿二張榮保合某飯店滋事各情均已紀諸本報矣昨日葛同轉飭將二人帶出諭令具結央人保釋○包探禀稱八月三十日泰昌所控之玉和子八月廿一日管元良所控之野荸齊店主姚美生九月初四日有恒洋行所控之錢阿虎皆係積欠房租延不理楚因之管押捕房葛同轉逐一訊供令將王交收租人帶去秉公料理姚令其妻　人來保錢當堂開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海文報局內山東賑捐收解處經收南昌電局第五批賑欵另登細戶清單]  
　　何梅閣翁經交非常功冊義寗州朱松雲明府經募謙愼安　泰昌兩戶各三十吊市隱山人二十吊厚生祥十六吊若記鴻過順研田居士三戶各十吊慈壽康寗室公相吳衛林昌慶三戶各八吊益生祥無名氏兩戶各六吊恆記鹽棧連記倉兩戶各五弔劉和軒春和信春和　王倍桂堂鴻福順和興昌鴻來甫黄谷孫李惟記州署樂善堂樹德堂洪惠卿十二戶各四弔嘉興逢源兆昌裕成鄒桂軒裕隆興洪泰興陳鳳儀同和祥葛曉峰愼昌番記泰昌福許頤豐吳厚生泰豐洪心田福昌許太和祥泰繼亷堂敦厚堂種德堂恭德塘四喜軒同善堂裕源堂　十七戶各二弔存記吳子謙復泰興恆記萬昌福劉崇茂裕泰查秋凡厚德堂懷雅塘留耕堂至德唐吴術逸唐懷德唐棣鶴唐慈壽唐復隆鹽賑茂隆同吉美盛春和大茂和曾寅生元昌布萬昌仁布裕全福程同興華慶氏齊美氏昌淮氏三友氏朋程季熊春園三十四戶各一千文全字倉三千文以上共計九八錢三百十一千文又冊玉山縣孟子卿明府募豐樂唐之蘭玉樹寶壽石山房分綠小窗元泰玉五戶各洋二元潛菴居士資遠唐犀岩子敬勝唐恊泰仁萬昌泰萬吉祥興記吟香書室借助山房十戶各一元兩峰書室八角茂記寳樹唐萬記席新甫錫記轉榮記六戶各五角李星記二角以上共計洋廿四元又冊前任南豐縣劉明府經募劉四有堂九三八平銀十兩金向榮唐日本洋十元沈敦說唐口本洋一元金永餘唐口本洋二元愼三唐日本洋一元劉慶餘唐一千文張孝友唐邵山山唐無名氏温仁氏儀門唐陳五戶各五百文以上共合計九三八平銀二十兩另二錢九分又錢三千五百文○於八月十六日由蔚長厚票號匯到第五批規元三百兩合幷聲明 
[上海四馬路文報局内山東賑捐收解處經收南昌電報局第六批賑欵另登細戶清單]  
　　何梅閣翁經交非常功德册永豐縣陳惺庵明府經募敦本堂陳五元沈姚薛二元樂志堂邵愼德堂童兩戶各一元讓德堂吳純錫堂汪合助一元○又冊石灰窰卡募孚吉紙　恆足勤萬源紙行三戶各兩元正順森孚發義義隆連寗元和正豐泰太和向同和仁揭冲翰金蘭和劉慶餘堂十戶各一元○又冊瑞袁臨牙厘局崔太尊經募景福堂兩戶共計洋四元○又册石城縣慺芸皋明　助七兌洋二十元又經募一樂軒樓六兌洋十元石城縣刑募洋銀三兩梅城書屋洋銀三兩培嗣山房洋銀二兩八錢熊務本堂洋銀一兩四錢石城縣學敎諭龔石城縣訓導楮兩戶各七兌洋兩元尙志堂陳洋銀七錢三分袁永修洋銀七錢以上共合計洋銀三十四兩六錢○又册撫州府顏太守經募保泰堂洋銀十元清閟堂六元寳樹堂愛蓮堂留餘堂三戶各四元吉羊堂三元嘉樂堂竹茂堂敦厚堂尙書第四戶各二行玉書堂寶樹堂積慶堂隨綠堂向善堂至德堂樂善堂榮翰堂種福堂衆德堂志遠唐善讓堂四福堂無名氏木生堂敦本堂功德堂五美堂瓊林堂源興堂大有堂日升堂志德堂愼德堂棣鶴堂森盛堂存厚堂四美堂三畏堂玉珍堂寶樹德南陽氏樹德堂印川堂壽龄堂志仁堂吉祥堂忠恕堂湛如堂三十九戶各洋一元以上共計洋七十八元○又冊新喻縣鍾澤生明府經募坊賓興堂銀四兩四坊衆堂五錢喻三坊二兩復盛莊何星三陳命昌三戶各二元耕心堂沈黄賚弼章鎭朗袁集勳愛山草堂陳何吟梅　劉樹德堂長生聶生記同發烟章樂山劉源泰上林齋晉豐江鳴室熊十五戶各一元以上共合計銀廿兩另八錢八一兩○又冊相東厘局陳經募許兆霖文星耀兩戶各洋三十元葛仙寺二十元袁鴻瀾十二元謝家松謝先兩戶各十元壽萱堂八元謝中和堂五元黃香山王化行游國珍葉　林羅達俊張翹蜂祠六戶各四元福臨號福成號張業齋劉德華陳振紳羅澤春陳霖鳳皮樹源李賓如劉之翰拾戶各三元賈逢隆胡存義姚崑山汪敦厚堂四戶各二元李每宗李少白張雲峰嘉森堂四戶各一元以上共計洋一百九拾一元○又冊瑞金縣慶西垣明府經募謝鳳鳴洋銀一兩章仲記七兌洋六元天祿堂七兌洋六元謝夢祥七兌洋五元清河堂張七兌洋四元有心衛善人澄心書屋湯靑雲堂劉三戶各七兌洋兩元敦禮堂蔣隴西堂李義門室陳四知室楊百忍室張校書室六戶各洋一元以上共合計銀三十兩○又冊崇仁縣李藝農明府經募蕭篤佑堂洋銀五十元無名氏洋銀念七元蕭勳德堂十元退省齋八元觀過子爲祈母壽暨岳毋冥福庫平銀十兩桂芳堂竇鼎豐豫和昌號義和典春菴堂意白山人又墨妙亭亞夫九戶各二元詠琛堂凌李竹琴梁耀庭王用槐羅靜安堂郭三樂堂素位堂朱行素山房劉西昌樵子王雲記思獻堂朱記十二戶各一元蕭崇德堂蕭允中堂兩戶各六元以上共計洋一百三十五元銀十兩又冊德興縣洪雨樓明府經募舒大獻舒理元舒工元滿惟新黃日升李達材張有光黃慕森潘惟藩嚴鏡心十戶各二元李家渡卡應募洋三十元○于九月初六日收到第六批規元三百兩由蔚長厚票號交到合併聲明 
 
 
 

Page 11

 
 
[光緒十五年九月初四日京報全錄]  
　　宮門抄○諭旨兩道錄前○發抄　硃批四道○皖撫陳奏縷陳因利局章程籲懇通行摺○将軍定奏營口抽收貨捐銀數摺○江督曾奏請免騎射片○又奏揀補知州摺○河督吳奏請改獎片○九月初四日吏部翰林院侍衛處值日無引　見○烏拉喜崇阿假滿請安並因伊子以文職用謝恩○敬信因伊子賞給廕生謝恩○廣東總兵鄧萬林請訓並請假一個月○粵海關監督廣英請　訓○廣西道員張人駿謝恩○保舉知府許寳書謝恩○克侯續假十日○吏部奏派考試漢廕生派出麟書李鴻藻貴恆○値年旂奏補派值年之大臣派出謨貝子○召見軍機鄧萬林張人駿廣英○現換夾袍褂○發抄劉秉璋奏石泉等州縣被水撫恤情形奉硃批卽着飭屬查勘撫恤毋任災民失所餘依議欽此○又鹽厘項下撥解本省兵餉銀數奉硃批戶部知道欽此○定安等奏盛京正白滿協領常慶病請開缺奉硃批着照所請兵部知道欽此○又請派考試宗室覺羅學生奉硃筆圈出宗室綿宜懷塔布欽此○○新授順天府府尹開缺安徽巡撫臣陳彝跪奏爲縷陳因利局章程籲懇通行以廣皇仁恭摺仰祈聖鑒事竊惟政在養民古今不易而無業之民欲自遂其生而不得其待養於上爲尤急焉而博施濟衆聖人猶難倘經理不得宜將徒以長游惰之風而良民仍不被其澤此迂闊之論所以難行而因利之法洵爲有利無弊所當上陳聖主之前也大抵肩挑背負之民得錢數千以爲資本每日小貿可以餬口無如資本無出而爲富不仁之徒又從而盤剝之旣取其倍稱之息又迫以至促之期數月之間已收一本一利輾轉睃削民困彌深不甘於凍餒卽流於盜賊其所關甚非小也因利一局卽因其術而反用之其法醵錢數百千或數十千立爲一局借給貧民酌用司事以任其收放稽查核算之事來借者必有保保必以隣近恂謹之人其人之不可借者有十不借之法嚴其始所以要其中也旣借之後每日選百分之一五日一送百日收清不復取息其前之還本如期則下屆復借與之旋借旋還故其成本不費旋還旋借故其爲利也長以借之名爲助之實故勤儉之民霑其餘利而莠民亦無所利於其間此所以爲善也其所難者司事薪水歲有所需不若成本之可以周轉又肩挑背負之生計常在人烟稠密舟車往來之地荒僻小邑勢不能行此則事之無可如何者然計一歲之中一局之內貧民之得濟者盖亦不少矣此事起於蘇省之揚州鎭江等處臣在鄉里甚知其事比蒙 
恩來皖知前大學士左宗棠督兩江時嘗下其法於通屬而奉行者尙少因復諄切勉勵與官吏紳耆謀之有前已舉行而復爲擴充者有已行旋廢而車爲振興者有遵用舊法者有叅以新意者合計通省大半辦有就緒　中規畫妥帖可期久遠者如安慶府屬則懷寗桐城及桐城所屬之樅陽湯家溝等處徽州府屬則歙縣休寗及歙縣所屬之街口巖市休寗所屬之屯溪等處寗國府屬則宜城及所屬之灣沚鎮池州府屬則銅陵及所屬之和悅洲太平府屬則當塗蕪湖及當塗所屬之采石鎮廬州府屬則合肥巢縣鳳陽府屬則鳳陽懷遠宿州及宿州所屬之濉溪口頴州府屬則阜陽毫州及阜陽所屬之洄溜集和州則本州及含山所屬之運漕鎮共二十七處臣自維駑下虛負聖明惟此端尙小補貧民生計之艱亦稍釋臣心尸素之愧因思我國家以愛民爲家法休養生息備極周詳比年恩詔頻頒仰見軫念窮檐無時或釋惟此因利一法尙未有以上聞者臣不揣冒昧謹陳大略上瀆宸聽仰懇天恩俯賜衡核倘可特沛綸言通飭各省仿行其法俾貧弱之民有所依賴或亦助堯舜之仁於萬一除將揚州因利局章程咨送軍機處查照外所有籲請通行因利局緣由謹繕摺具陳伏乞皇上聖鑒訓示謹奏奉硃批另有旨欽此○○奴才定安跪奏爲營口抽收貨捐一年期滿謹將徵過銀數恭摺奏報仰祈聖鑒事竊照奉省前因籌餉練兵經前署將軍崇厚等奏明整頓貨捐將營口三五厘捐照加一倍以七厘抽收夾板輪船運出閩廣回貨亦以四厘交納委員設局稽徵以九成歸公以一成作爲經費歴經按年將徵過銀數奏報嗣因奉天船規徵難足額經前任將軍慶裕等奏准在於該關出口粮捐項下撥出銀兩以敷定額各在案茲據奉錦山海關道誠勳報稱自光緒十四年五月初六日起至十五年五月初五日又屆一年期滿統共徵過庫平銀十一萬四千八百四十二兩一錢一分二厘開除一成經費實收歸公庫平銀十萬零三千三百五十七兩九錢零八毫除該道提撥水雷營薪粮庫平銀一萬兩及添修火藥庫庫平銀四千五百兩照數開除外凈剩庫平銀八萬八千八百五十七兩九錢零如數解省由糧餉處兌收搭放練餉並據該關道另文詳稱前徵數内有去歲開河起至封河止出口糧捐應遵照奏章撥補船規銀一萬二千二百三十五兩二錢等情詳請奏咨前來奴才覆加查核數目相符除咨戶部外理合恭摺具奏伏乞皇上聖鑒謹奏奉硃批戶部知道欽此○○曾國荃片再打仗受傷人員如實在不能練習弓馬例准免其騎射又准部咨嗣後請免騎射人員行令改習槍砲等因茲查有總兵銜兩江補用副將楊開泰前在軍營打仗被賊槍子打傷肚腹右膀等處鄧永發被賊槍傷左腿矛傷右大腿等處副將銜補用遊擊王福林被賊矛傷左足槍傷左膀等處遊擊銜儘先補用都可周德潤被賊槍傷左腿矛傷右腿等處都司銜儘先守備趙得勝被賊槍傷左腿矛傷肚腹等處該員等均係受傷深重不便弓馬經臣查騐屬實合無仰懇天恩俯念該員等受傷深重均免其騎射以示體恤除飭照章改習槍砲並取造受傷部位履歴送部查核外謹附片陳請伏乞聖鑒訓示謹奏奉硃批着照所請兵部知道欽此○○兩江總督臣曾國荃護理江蘇巡撫臣黃彭年跪奏爲揀員請補沿海要缺知州恭摺仰祈聖鑒事竊泰州知州程遵道於光緒十五年五月十三日病故開缺歸五月分截缺所遺員缺係衝煩難沿海要缺例應在外揀員調補該州政務殷煩必須精明幹練之員方能勝任臣等查江蘇省並無簡缺知州應調之員卽候補正途出身人員內亦難其選查有候補班儘先補用知州張北鹿年五十五歲湖南俊秀咸豐四年投効軍營八年克復九江府城保以從九品不論雙單月遇缺儘先選用並戴藍翎十年克復安徽石埭太平等城並守浙江湖州府城二次解圍出力彚保免選本班以府經歴縣丞不論雙單月遇缺儘先選用同治三年克復東壩溧水等處出力保以知縣遇缺卽選克復金陵省城案內奏保三年十一月二十七日奉上諭着免選本班以知州留於江蘇儘先補用欽此六年勦除張家川華亭縣等處賊匪出力保加知府銜九年十月請咨引見奉旨着准其免選本班以知州留於江蘇儘先補用欽此十年四月十八日到省十二年期滿甄保奏請以繁缺留省補用新章考試取列二等光緒三年因已革知府陳兆青私售獎札案內失於覺察經前督臣沈葆禎奏叅暫行革職九年經前督臣左宗棠因案巳議結奏請開復仍以知州留於江蘇儘先補用奉旨允准接准部文行令出具考語給咨送部引見適因該員辦理漁團保甲事宜嗣又奏調赴閩辦理泉州漁團經前督臣左宗棠兩次奏請以該員勤愼安詳諳悉防務正値海防需才之際請俟補缺後再行引見均經吏部議駁十一年福建漁團裁撤並無經手未完事件咨送仍回江蘇候補十二年請咨赴都經臣國荃出具樸實謹愼爲守兼優考語給咨送部十一月初十日蒙欽派大臣騐放准其開復原官仍發原省照例補用十一日覆奏奉旨依議欽此是月二十九日回省繳照查該員勤政愛民爲守兼優以之請補泰州知州與例相符據藩臬兩司會詳請奏前來臣等往返函商意見相同合無仰懇天恩俯念員缺緊要人地實在相宜准以候補班儘先補用知州張兆鹿補授泰州知州員缺實於地方有裨如蒙俞允該員係候補班儘先補用知州請補知州銜缺相當毋庸送部引見亦無須查造叅罰謹合詞恭摺具陳伏乞　皇上聖鑒訓示謹奏奉硃批吏部議奏欽此○○吳大徵片再據鄭工善後局司道詳稱以臣等開單奏保堵合鄭州大工在事出力各員獎案內有直隸候補知縣胡良駒請俟補缺後以直隸州用今據該員呈稱光緒十二年天津　運案內已蒙直隸督臣由候補知縣得保補缺後以直隸州用奉部覆准在案此次所保升階係屬　複且於本年春間業　　　補清豐縣知縣坐銜亦復不符呈由總局司道詳懇聲明更正奏請另核給獎前來臣等覆查該員胡良駒旣經於海運案內得保直隸州用復經題補清豐縣知縣與原保坐銜升階均屬不符自應准其聲明更正奏請另核給獎可否仰懇天恩俯准将直隸州用題補清豐縣知縣胡良駒應得保獎改爲補直隸州後以知府用藉資鼓勵之處出自逾格　施所有直隸州用題補清豐縣知縣胡良駒擬請另核給獎緣由相應會同河南撫臣倪文蔚合詞附片陳明伏乞聖鑒謹奏奉硃批吏部議奏欽此 
 
 

Page 12

 
 
[光緒十五年九月初五日京報全錄]  
　　宮門抄○諭旨四道錄前○發抄硃批四道○湖督裕奏審明議擬摺○九月初五日戶部通政司詹事府廂黃旂值日無引見○麟書等考試漢廕生覆命○記名總兵王占魁謝恩○英俊續假二十日○松森等奏派補進文職六班派出續昌文治奕年明桂○提督衙門奏拿獲盜犯劉明兒等五名請交刑部○召見軍機崇禮曾紀澤李培元○發抄裕祿等奏都司王鴻年等升補長江水師遊擊各缺奉硃批兵部議奏單併發欽此○又遊擊周德明補湖南提標左營遊擊奉硃批兵部議奏欽此○張曜奏尙書孫毓汶捐助東賑給予獎叙奉硃批知道了欽此○陳彝奏候補令郭建勳期滿奉硃批吏部知道欽此○○頭品頂戴湖廣總督臣裕祿頭品頂戴湖北巡撫臣奎斌跪奏爲部駁公安縣客民佘運善誣指平人張祖茂等爲盜控縣拷訊致斃二命一案審明議擬恭摺仰祈聖鑒事竊照公安縣客民佘運善因所開布店被劫先疑後誣指告張祖茂等爲盜該縣孫汝言刑求拷訊以致張祖茂張明發各因傷身死一案前經臣等提犯審明將佘運善依誣告人因而致死被誣之人委係平人反因拷禁身死例擬絞監候該縣孫汝言先已奏叅革職發往軍台効力贖罪旋准刑部議覆查誣告人致死擬絞之例係指挾嫌圖詐有心拖累致斃無辜者而言如係事出有因或懷疑誣控卽不得強爲比附况死是良是盜若未確切訊明豈容率行坐誣致涉寃濫今佘運善旣與張祖茂等素不認識其無嫌隙可知因被强盜槍傷投同團鄰尋向張祖茂等查問其非圖詐又可知猝然相值之人若非形迹實有可疑何至無故栽贓必欲陷之以重辟卽佘運善不暇詳審彼團隣等豈竟無人曉事者亦何肯隨同附和扭至縣城是其拾回原布而疑盜逸究不爲無因細核全案情形張祖茂等旣雇胡金萬船隻裝柴何以胡金萬並不在船照料僅令水手張洪順王盛明駕往迨往至該縣地方停泊距佘運善布店僅止里許該店卽於是夜被刼何以船戶旣不在船該水手等遽全行上岸徹夜未回竟置船隻於不顧迹其互相躱閃難保無夥同張祖茂等行刼情事如謂張祖茂等實係良民何以雇黟叚賜中戴光貴楊天象一經到案均供認聽從張祖茂等行刼臨時未經同行如出一口再屍妻赴府呈訴稱係團總趙琳邦等誣拿送縣何以在省承招竟謂是佘連善獨自出名揑控明係提省後不肯向段賜中等切實根問只欲坐罪佘運善一人獨不思佘運善旣經被刼理亦不爲平允况旣坐佘運善以誣良爲盜之罪則必訊有確據而後可乃於張祖茂價買叚長遠園樹究竟是否屬實並未將段長遠傳案質明張洪順等於張祖茂等被獲之時果因何事不在船中供招內亦未叙及且自佘運善失事之後迄今又越年餘並未緝獲案犯一名輒謂張祖茂等皆係良民有何確實証據並末詳悉聲叙似此輕率定案殊不足以重刑章而成信讞至公安縣知縣孫汝言於張祖茂被誣送案如係濫刑責斃按非法毆打致死律予以革戍自屬罪所應得乃該督等旣謂該縣審問此案時飭役於各人臀骽受刑處依法刑杖委無非法毆打情事復謂其輒事刑求致斃一家二命聽從重擬發軍台是以依法决打之案科以非法毆打之條而行杖之人律應於本官罪上减等者又稱依法行杖無庸置議語意旣相矛盾辦理亦涉歧異且該縣當日審訊究竟杖責若干數張祖茂等果於何日身死並未詳細聲明又末派委隣封相騐塡註傷單尤屬含糊案情既多疑竇罪名出入攸關臣部碍難率覆應令該督等再行提集犯証覆鞫務得確切供詞按例妥擬具奏到日再議等因奏奉諭旨依議欽此欽遵咨行到鄂當經行司轉飭武昌府知府李有棻候補知府黃仁黼提集犯証遵照部駁各節詳細研審去後茲據該府等審明議擬詳由湖北布政使蒯德標按察使覺羅成允覆核轉詳前來臣等覆加查覈緣佘運善籍隸松滋縣向在公安縣仁和垸地方開貿布鋪生理與張祖茂張明發段賜中戴光貴楊天象魏盛瓊均素不認識張祖茂係江陵縣人同子張明發販柴營生雇段賜中戴光貴楊天象帮夥光緒十三年五月間張祖茂在江陵毘連之公安縣屬罾埠頭地方買就段長遠樹園楊樹與其子張明發同夥段賜中戴光貴楊天象劈成柴薪三百餘擔雇四川重慶府人胡金萬船隻裝赴公安覓尋價昂地方挑賣胡金萬因赴郝穴討帳令水手張洪順王盛明將船駕往適有胡金萬同鄕魏盛瓊亦欲前往公安搭載同行六月初二日夜佘運善所開布店被盜撞門入室搜刼布疋衣物佘運善同妻龔氏曁鋪夥顧先知驚覺起捕各被拒傷盜匪携贓逃走佘運善喊同團隣趙琳邦龔均運郭全仁等追捕無獲各散天明後佘運善一人尋至康大垸河岸拾獲白布一疋藍布二疋青布一條認係被刼原贓適張祖茂等柴船在東大垸之罾埠頭地方停泊相距拾布之處不遠佘運善瞥見船有六人心疑爲盜卽赶回找向團隣趙琳邦楊培葉涂光榮曁仁和垸保正羅炳春東大垸保正劉書高等稱已尋見賊船搜獲贓布邀同往捕趙琳邦等信以爲實當同佘運善赶至罾埠頭地方將張祖茂等扭住追問盜情張祖茂等各述販柴搭船情由不服爭閙佘運善斥其狡賴央同趙琳邦等將張祖茂張明發段賜中戴光貴楊天象魏盛瓊六人扭至城內佘運善卽於初六日獨自出名呈報被刦並揑以贓由張祖茂等船內搜獲誣指張祖茂等爲盜送縣請究該縣孫汝言會營詣勘被盜情形騐明佘運善傷痕並據佘運善呈騐搜獲原贓布疋給領次日孫汝言回署提訊張祖茂等均不認行刦情事隨將段賜中戴光貴楊天象杖責拷問段賜中等畏刑妄認聽從張祖茂張明發邀約行刼臨時未經同行復提張祖茂張明發先後行杖拷訊伊堅不承認詎張祖茂張明發各因杖傷身死張祖茂之妻張李氏赴荊州道府呈控該縣孫汝言適亦通禀將孫汝言撤任奏叅革審一面行提人証到省飭委武昌府知府李有棻候補知府黃仁黼會同審悉前情將佘運善依誤告委係平人因拷禁致死例擬絞監候並将已革公安縣孫汝言擬發軍台効力贖罪聲明佘運善被刼之案飭緝　盜究追另詳由司覆審解勘奏經刑部查核案有疑竇奏駁覆審咨行到鄂行司檄飭武昌府李有棻等遵照部駁各節詳加推訊並提行杖差役王復太等並賣樹之段長遠切實研鞫查張祖茂父子買取段長遠楊樹雇船裝運販賣爲據船戶胡金萬供認確鑿現訊叚長遠供亦相符是張祖茂等實係販柴商民佘運善被刦雖在黑夜迨至河邊拾獲贓布業已天明張祖茂等如有爲盜情事必已開船遠逸斷無夜間行刦天明尙在附近停泊坐待事主搜捕之理其爲是良民非盜尤爲可信船戶胡金萬因往郝穴地方討帳故未在船照料其水手張洪順王盛明是夜上岸未回係因前往附近探親並添雇縴夫曾據胡金萬供明在卷該水手等如有夥同張祖茂等行刼情事必自逃匿今於張祖茂等破獲送縣之後往向該船戶胡金萬告述情由其無夥謀行刼可知段賜中等原供伊等到縣初不承認後因杖責栲問受刑不起只得妄認聽從張祖茂張明發邀約行刼臨時未經同行是叚賜中等係因刑逼始行妄認並非一經到案卽行供吐屍妻張李氏因伊夫張祖茂等被團總趙琳邦等一同送縣是以疑其誣拿在府一併指控其實縣呈內僅佘運善一人出名控告現訊佘運善亦仍供認張祖茂等實由該犯央允團總等誣拿惟詰以該犯旣稱與張祖茂等並無挾嫌圖詐情事何以藉端誣告陷人重罪據供該犯被盜後尋至河岸拾獲贓布因距張祖茂泊船不遠疑其爲盜邀同團隣前往追問因張祖茂等不服與之爭閙該犯先本懷疑又忿張祖茂等狡賴遂控稱贓在船內搜獲指爲盜犯送縣呈請究辦該縣孙汝言堂訊張祖茂張明發及叚賜中等均供無行刼之事孫汝言將叚賜中等逐一拷問叚　中等始畏刑妄認供聽張祖茂等邀同行刼臨時未經同行復提張祖茂張明發拷訊堅不承認孫汝言諭飭行杖差役王復太等在張祖茂張明發臀骽迭責一百餘下張祖茂父子皆當日因傷身死該縣孫汝言因時值酷暑卽將張祖茂父子棺殮據實通禀漏未請委隣封相騐荊州道府接到縣禀已閱多日屍身料已腐化且提訊屍妻張李氏所供杖斃情節相同是以請免啓檢以上各節經該府等迭次提集犯証研審明確案無遁飾議擬由司轉詳前來臣等覆核無異查例載誣告人因而致死被誣之人委係平人及因拷禁身死者擬絞監候或將案外之人拖累拷禁致死一二人者亦擬絞監候等語此案佘運善因被盜刼追捕無獲於附近河岸拾獲贓布輙疑在彼泊船販賣柴薪之張祖茂等行刼迨邀同團隣查問爭閙復揑稱在船上搜獲贓布將張祖茂等一併捉獲送縣致該縣將張祖茂張明發父子拷訊斃命迭經集証研訊張祖茂等委係平人並非佘運善被刼盜犯而佘運善於告官呈內亦實係指明張祖茂等爲盗並非僅叙情節可疑請官查究[  此稿未完]  
 
