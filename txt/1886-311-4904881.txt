# 1886 - 311 - 4904881

 

Page 1

 
 
[石印無雙譜出售] [  點石齋主人啓]  
　　古今人之品誼性情迥異尋常者史可載其事跡史不能傳其形像也惟金南陵之無雙譜繪像則鬚髮生動詩句則議論詳明可謂議史者之一助惜原乎板漫漶坊無善本兹將初印舊書延名手擊出以照相法印成較原刻更覺精細加之機器用火力之後墨色亦復匀稱各極精工毫無遺憾 
準於十九日出書每部價洋四角售處在上海掃葉山房文瑞樓暢懷書屋及各書坊 
[增選石印小題眞珠船初續兩集出售] [  點石齋主人代啓]  
　　粤東向有小題眞珠船之刻久已風行海内惜字跡漫漶舛誤甚多加以抉擇未盡精純殊不足供有志者揣摩三蒼書屋主人心竊慷之爰請江浙宿學重加剔選分爲初續兩集計初集得文一萬二千有奇其原刻中聲希味淡讀不經意之作並已見於宗海嫏嬛文藪等集者槪行删汰以避　見雷同外又裒集同人摘本及書院課窗作復得文二千餘首以補初集所未逮名之曰續集交本齋石印茲於是月十八日出書分裝二十本價洋八元正此書一出較諸粤東原刻眞有上下床之别矣想薄海文人自能辨之售處在上海各書坊南北申昌以及各省申昌如願躉買請至二洋經橋同泰號面議此布 
[内憂亟於外患說]  
　　范文子曰自非聖人外甯必有内憂此言倚伏之理然也吾則爲之進一解曰卽在聖人内憂亦亟於外患所調内治　然後遠人服遠人有不服仍修德以來之此非迀緩之談亦其理勢所必然也中國自與泰西通商時以外患爲懼於兵事切悉心整頓較之從前其强弱有不止倍蓰者上年與法人戰馬江雖墮法人詭計而鎭海則攻不能入抑且敵船被船然水師雖年來漸著成效究不若外洋之專門從事故但能禦其來攻而不能追截其去路至於陸軍則中國本　於泰西有時偶有所挫者人事之不减非戰之罪故諒山一役馮將軍從天而降蘇黃諸公奮力齊心一戰而法人喪　和議之成遂覺順手盖中國之陸軍本爲西人所憚今果受此大創則不特身受者不敢復逞卽旁觀者亦莫不凛然由是而日本不敢肆志於高麗俄國不敢執抝於邊陲是皆先聲之足以奪人吾知自是而後外患成可稍定卽曰俄人　伺高麗顯有迹象未必不連及於中國然中國而苟不動不變彼亦必不敢於相犯日人亦然然而外患之暫息　可深幸而内憂之潜伏實　可危是安得不愼以防之夫文子所稱内憂則言政治之卽於荒淫耳中國此時兩官　照　爾靖共内外維持勵精圖治固不必慮及於此而内憂則實不能謂之無有所謂哥老會者其人最衆蔓延數省凡各　中往往莫不與會外間遊勇遣兵團聚隱伏最易肇事設成一有釁端則欲以管兵樓剿會匪而各營卽有會中人潜伏其問肘腋之變防不勝務其禍尙堪設想　近來　　之兵勇滋事及　聚者已時有所聞倘若輩尤而效之者漸衆　將以何法處之竊以爲近日中國先務之急莫遇於此而當此端倪甫露之際或尙以癬疥視之則可憂孰甚也又有所謂安清道友者大都江淮之間爲多是則地痞土棍之類然近來此等道友流寓他處者亦不乏人遇事生風行蹤誠秘暗則潜爲鬼蜮明則凶若豺狼此種人每附衙署中作在官人役而聲勢聨絡卽他州外省之人亦多育附其羶風者以是聲氣愈廣黨羽愈衆目下雖未見有大禍而萌孽滋生後將不堪是亦可憂之事也又有所謂混星者則北方有之卽南邊之稱爲惡棍者是也其人大都愍不畏死有人言及見一混星獲送官府盡法懲治至於體無完庸而絶不呼痛　　公堂官問之不置一辭但以手撕其腐肉成片而下血肉模糊毫不爲異此直與古人刮骨療毒穿齦透爪者同一　性惜用之不以其正則成爲冥頑不靈此輩橫行於津沽之間日以敲詐爲事雖其所害者不過一人一家然人數旣多　爲閭閻之害近得胡雲楣觀察雷厲風行執法從事稍稍歛迹而究未能凈絶根株此種人幸而無意外之變斯所害僅在於　而不及於國設或一有發難則此輩卽聞風而起矣此亦可憂之事也又有所謂流氓者惟上海爲最多亦混星之流亞也其人則混跡於市廛無從辨認一遇鄉愚卽多方欺侮或見人家有事插身扛帮平白敲詐無惡不作官府雖屢次懲辦而若輩竟不之畏盖公堂之刑至枷責監禁而止無足以懼若輩卽曰送縣遞籍亦不過有其名而數日之後依然徜徉於滬市若此者就上海而論其數何止以百計說者謂此其技不過拆梢打降不足爲大患而不知稗草之生害在禾而受其害者則在人况現聞有若干流氓嘯聚於浦東暗相煽誘大有乘隙而動之意尙得謂爲細故乎此又可憂之事也有識之士每謂瓊州之黎客各匪目下頗見披猖之勢臺地生番亦頗聞有蠢動之情然彼所擾者不過一處黎匪生番必不敢出山擾害輕離巢穴苟不攻之以兵而徐圖誘撫可以轉禍爲福獨至流氓混星與夫安清道友哥老會匪到處滋蔓極爲難除昨有友人言及台州槍匪往往荷　田間而暗藏槍械見有旅人行嚢稍厚者卽遙擊以槍括其資囊以去官役捕之則又從事耰耡無從破案如是者往往而有噫匪人之多至於如此是豈國家之福也耶今中外各官每多究心於邊防專意於外禦講求輪舶機器槍礮水雷夫此等事固不可廢而内治之法尤不可疎荀不先除内憂養癰貽患則設有外侮此輩無非漢奸皆足掣我之肘夫安得不早爲之所也哉 
[越裳雜事]  
　　循環報言初二日東京海防消息言出口鹽稅業已議定凡鹽之由越南及東京運往法屬口岸者每担征銀一圓往别國口岸者征銀一圓二毫五仙○九月十八日法國駐越大臣出有示諭曉告商民略言鴉片烟土稅餉現增一倍凡印度烟土每百斤抽夫冾土銀圓一千五百六十枚雲南烟土每百斤稅夫泠士一千一百枚○法國劃界大員前在柳溪逗遛今公務已畢故返旆河内擬小住數日卽赴廣西邊分疆劃鴻溝　○目下法官示禁商　運錢入東京違者治以應得之罪○歐洲人之由上游各處回海防者皆言地方拮据情形殊爲可憂現聞内地盜賊充斥較諸西歴一千八百八十三四年尤甚此亦因西歴去歲四月時法兵由諒山濳退是以若輩更形猖獗也其黑旗餘黨曾探悉越南東京駐防法軍祗得五千之衆其中能充戎行陷鋒鏑者不過二千五百人該黨以　無能爲力遂更爲猖獗滋擾閭閻槍刼船艘攻擊村落屠戮居民目下各河道萑苻不靖有甚於　昔者以故商賈行旅多興裏足之思也○前者屢言法國將添遣軍兵前來東京殱除盜賊撫綏地方然不過烏有先生之談蓋法廷曾未遣一兵一卒以至越也說者謂法廷若不早添軍兵前來東京以資勦撫必致亂黨日熾爲害日深將來法廷不大費躊躇不能肅清全境也○法官所招越勇恒多遣守内地於是壁上之人咸謂該越勇多屬耕種工役招納未久略加操練卽委以快　鎗撥駐内 
 
 

Page 2

 
 
地未免人各一心致有濳逃營汛歸於亂黨以與黑旗爲伍者且聞法軍兵士亦有逃亡者○海防地方未甚整頓除法人孖地所建磚屋並東部洲電線公司所建鐵屋兩座而外各屋宇情形仍舊頽毁至於各道路雖鳩工修葺未獲竣工法官擬濬運河圍繞海防惟修葺道路已費鉅貲應支之欵猶未交給須待關稅賭餉收數有成入息充盈方能敷衍則濬河鉅工目下亦難驟辦也○前數日紅河附近海防河内之萬保處有電線署書記人爲人謀斃同時有稅關人員兩名乘拖船由宣光沿河而行路經象山將近海防猝爲亂匪所攻幸有小輪盤駛至始牽拖船而去得免於難否則不堪設想矣○前有精於礦務者欲往太原地方查勘各礦惟在途中屢被盜賊騒擾是以不敢遄征復回海防據該礦師稱說行至某處見有華人並越人開採一礦若輩皆係持執上等快鎗自護以防攻擊礦師見此情形逡巡不敢進遂廢然而返云○聞夏龍灣産有煤礦垷爲華人盤踞計其人數約有五千之衆皆係執持利器若有欲濳進該地者若輩卽起而攻之使外人不敢至而後已○廣源一城常遭賊刧幾致無夜無之故居民惶恐不安如芒刺在背河内一埠爲東京之首城法總督所駐之地也現城中有通衢數處經已修築　事康莊平坦行人稱便法官復經建造衙署設立花園以爲彼都人士遊逸之所然所耗經費已不貲矣○傳聞法官欲棄海防另開别處爲通商之區果爾誠愚魯之甚也盖華人殷商鉅賈多巴卜居海防卽使别開通商而安土重遷亦難誘其他徙不若仍舊貫之爲愈也 
[般鳥産金]  
　　九月初四日山打根埠消息言聞剌濵埠現有人湊合股本設有小公司擬在錫加馬河處開採金礦已聘西人爹威士司理公司各事矣又上月金礦處遞來消息言目下礦務甚有起色並有人携金多包到埠發售旋卽回礦採金邇日凡有由金礦　埠者皆言採金華人大有所獲且水土平和皆獲平安云又有馬孻人某甲帶到金六兩有奇並寶石二十五顆據沙刺域土人謂其石爲鑽石願每顆出銀五元購買惟此寶石係某小公司之物經遞與西人鑊架將轉付回英國試驗是否鑽石故雖善價亦難獲之也七月時有西員卑士項在某處經覓有小石光艷奪目疑爲鑽石亦經寄往美路濵埠試騐矣錄循環報 
[勘界近聞]  
　　中法會勘桂越邊界迄今尙未定妥前日廣西提督蘇軍門元春將地圖繪就投呈張香濤制軍制軍接閱後卽至皇華館與鄧鐵香星使會議聞星使及各隨員至十一月初旬始能啓節計程約抵龍州度歲云 
[勿藥有喜]  
　　兩廣總督張香濤制軍日前積勞成疾現聞已占勿藥矣 
[脩街述略]  
　　漢口堤街約長十里一遇陰雨泥滑難行初議由復善堂獨力捐脩嗣則分叚承脩自棉花街起至多寶林一帶業已脩築完好惟長盛街下首尙有一二處未脩此係緊要之處工程忽爾中止豈以此處無公正人興辦耶抑因舖户窮促無人肯出經費耶 
[漢口賽馬日期]  
　　漢鎭各西商冬季賽馬聞已定於本月二十日開賽日來天氣晴煖想與賽者必當躣欲試矣 
[揚城火警]  
　　本月十五日東方初白時揚城埂子街南首坡下馬姓家遽遭回祿警鑼四報各水龍陸續齊來該房前係店面後進住宅均在坡下以高臨下故澆灌尙易得手卽時撲滅計焚燬住宅兩進延燒近隣某醫士住房一間其臨街店面以及左右居隣雖受虚驚幸各無恙聞馬係回教中人原籍南京寄跡邗上多年每日在轅門橋頂擺設古董攤朝出暮歸歸時卽將貴重玉器等件包裏携回當火起時家人咸從睡夢中驚起倉猝逃生故絲毫未能搶出至被災之屋係馬去歲以五百金典下裝潢脩飾所費甚鉅今忽罹此厄約計所失不下二三千金半世辛勞一朝喪盡吁可憫矣至起火之由容探續述 
[三山紀事]  
　　楊石泉制軍出轅大閱沿途需用夫役均由兩縣資雇各給工食二百餘文夫行更從中尅扣所得實屬無多加以營勇勒索鞭箠多方虐待以致視爲畏途互相規避亦有中途脫逃者日内某縣有解運銀鞘之役需夫百餘名立飭夫行雇備詎皆抗不依遵直至笞責三百板始肯雇備四十名亦可憫矣○花會大有蒸蒸日盛之勢七城門外掛巴者多至十五家小巴更不計其數自紳富以至貧民無不扶乩降仙求籖問卦以兾奪得錦標神廟之中每當更闌夜靜男女錯雜其閒敗俗傷風莫此爲甚甚至廢時失業流爲盜賊迫至戕生營兵衙役得其規費相與諱飾遮瞞有心世道者不禁隱憂不置已○東街太陽巷一帶賭舘林立有某家前進延某生教讀而以後進爲呼盧喝雉之塲一日陳少尹乃昌帶役往捉賭徒聞風而散無一就擒少尹遂遷怒於某生與之齟齬扭毆之下少尹手被爬傷隨禀明臬憲請飭提懲某生亦約集多人禀控以凌辱斯文爲詞閩縣李大令提訊之下某生口若懸河　無難色大令細加駁詰令戒責以警將來某生一再哀求遂改爲發學戒飭○左文襄祠刻已工竣煥然一新各員之曾沐恩波者咸以匾額恭献其聨句之佳者首推楊石泉制軍所撰其句云出專征伐入賛樞機三十年艱鉅弗辭共鑒臣心貫金石外凛剛嚴内懷慈惠六七省始終從事還營廟貌鎭河山此外如閩縣李明府澤春云遺愛徧閩疆從兹妥侑神靈曾何殊蜀漢祠堂香火永酬丞相德壯猷昭國史異日顧瞻廟貌猶想見楚軍旅幟勛勞長繫後人思殊爲堂皇冠冕現正興造御碑亭由黃軍門體全黃叅戎汝娬親自監督云○福州火患之多爲歴來所未有初十日南門　頌春林藥鋪信豐醬園幾兆焚如幸卽撲滅十一日萬豐園酒店樓上忽見濃烟幸夥友衆多急將醬油潑救始不致於蔓延 
[繁昌疫止]  
　　前報載繁昌大疫兹查悉該處疫氣于十分引滿時更流染至蕪湖一帶後則與該界毗連四五十里之内無不銅山西崩洛鐘東應所幸果嬴呼其似我尙不盡似我耳現在各處氤氲使者早乘芻舟稭馬相率而歸於無何有之鄉惟比户時有呻吟聲緣病者多變爲牌寒三陰陰陽交戰不得其平則鳴又查該處人不勝天之由實誤於無良醫以致藥不對症反速之亡安得有大善士就該縣開一醫學局爲延一二名手擇其子弟之秀者教之三四年成就有人未始非天地好生之德果如是其功誠不在禹下 
[賽力誌略]  
　　昨係寓滬西商賽力之期午刻西商齊至跑馬塲中并有樂工伺候往觀之中西士女轎馬車絡繹不絶華人多作門外漢西商或二人奔或三人跑定有地址首到者勝鋪碎磚於地五人各持一桶拾磚入桶首先拾滿者勝或則擲鐵彈最遠者爲魁以用一長繩每頭四人對拉力大者爲雄尤可笑者水手二名頭戴五色尖高帽身套一袋細步奔跑稍不留意塊然跌仆觀者撫掌大笑又有西人招華孩約八十名奔跑先到之頭二三名分别奬賞又西孩二十餘名奔賽奬賞較大又赶雞鵝鴨猪羊犬奔走種種花様繁多直至薄暮事畢散歸 
[幸未成災]  
　　前日兩點鐘時本城小東門集水街某姓家不戒於火一時烟霧迷漫隣人聞警急奔救祝融氏卽退避無蹤然附近鄰居已受驚不淺矣火烈可畏尙愼旃哉 
[限日料理]  
　　馬德在縣控媳馬丁氏被族人海全云舟搶醮未遂毆傷伊妻馬周氏一案莫邑尊飭差提集一千人於前日解請帮審委員宋二尹集訊馬夫婦供訴前因海全供稱小的在鄉耕種不敢爲非此次向德德索找田價錢十餘千分文無付口角之下傷及伊妻云舟供亦相同二尹以此案釁起細微德德不應借端興訟着於三日内料理田價延干未便 
[盜犯翻供]  
　　龍華鎭周哨官家被刼獲盜陶金桂訊供收禁各情均已錄登前報邇日莫邑尊擬將該犯解司定擬因前日飭差提案請帮審委員宋二尹升堂順供該犯忽供詞翻變二尹飭跪練良久仍無確供仍還禁候再覆訊 
 
 

Page 3

 
 
[娶妻纠葛]  
　　無錫人丁文正向在本城新北門内開洋鐵鋪今春經許德明陳功鑑朱王氏等爲媒娶川沙某氏爲室當出財禮百元前日該氏偶在店前閒立突被多人揪住聲言尋爾久矣今得遇見該氏面色頓改默默無言丁聞聲出詢據稱我係川沙人項慶兒子世發自幼撫該氏爲童養媳去年冬至晚無端走失尋訪無蹤今得見面務須送官究辦丁曰我娶該氏爲妻有陳許等友執柯邀之到塲自當水落石出項隨將丁並該氏一併指交三鋪地甲勒令邀到媒人許德明丁王氏一并扭送巡防北局金明府以事在東局界中未便訊理因着扭送東局局員劉司馬請訊之下項子世發伸訴情形丁　禀明原委質之該氏供亦川沙人母屬姓陳自幼許字項慶之子世發童養在家上年冬至晚被姑凌虐當卽私逃由姨母張楊氏收留另嫁無錫人丁文正爲室本年四月間迎娶過門已經半載許及朱王氏同供我等據張楊氏言該氏並無父母因撫之爲寄女一切事宜均經張楊氏一人專主我等信之是以爲之執柯司馬問現在張楊氏可能交到否答稱叩求寛限尋交問可有保人答稱無司馬謂旣無保人當送總巡局辦理昨日馮剌史已將張楊氏提到押候研訊矣 
[姑准免息]  
　　太平洋行控石福記吳長順胡大昌吳萬興等拖欠地租銀兩由蔡太守飭差傳石福記等到案如數繳銀等情已列前報兹据太平行續訴石福記等向伊租地造屋立有租契載明按季付租决不拖欠如届期不付認償息銀今逾期已久開單請追息銀太守又飭傳吳長順胡大昌吳萬興等於昨日到案同稱石福記有事他往未到至我等應付之地租前已繳案奈近日市面蕭條房租驟減且空閉者多照付地租已覺拮据無力再償息銀太守謂爾等旣已租地造屋應付地租何可遷延致生枝節吳長順等又稱以後届期照付勿再延遲此次請免追息太守姑着吳長順等邀同石福記投案具嗣後届期照付切結以便照覆英領事 
[著交拐犯]  
　　地保馮錫昌擅自押人經莫邑尊笞責斥革已列前報邑尊又憶去年有拐犯某甲及某氏交與馮錫昌者迄今並無着落因着卽行尋交如再延悞定干重處 
[英界公堂瑣案]  
　　陳三福稱在兆豐洋行爲更夫昨夜有賊扭鎖進門開箱竊衣幸卽看見呼喊扭住交捕尙有一賊匿在裏面併獲解案捕禀陸阿連串同吳阿生扭鎖圖竊二人屢經犯案蔡太守商之夏正領事判陸先笞百板再同吳阿生發交捕房各押四个月○一百六十三號華捕稱昨有人拖任長根到捕房捕頭問明係因細故擾衅命均出外不料任長根復入捕房吵閙不休爲此送案任長根供甯波人前經人舉薦生理被用去工洋四元八角反於昨日誘我出外扭至捕房捕房置之不理我實不服蔡太守謂任旣不服儘可具禀呈訴何致在捕房吵閙姑念無知斥釋着另具禀詞於下禮拜一投案候核 
[法界公堂瑣案]  
　　日前鄭義合公司收租人陳茂蘭控福順隆烟館主楊根山積欠房租四十元翁太守傳楊訊追楊妻李氏遞禀聲稱願將烟館生財拍賣作抵等情均已列諸報簡嗣太守查得楊有女堂倌小妹阿二阿三等人擬卽提齊究辦適楊將生財拍賣得洋三十三元三角昨日繳至公堂拍賣人亦將帳呈騐太守問可是楊眼見同拍楊稱是太守謂前稱房租由火災前積欠災後則逐月交清似應量爲核减着折半還洋二十元當堂飭陳領去餘洋還楊至房屋據楊稱請緩三日遷移准如所請惟女堂倌一事十餘年前沈大人備兵上海時早經嚴禁本分府辦理六七年亦已屢次申禁汝等尙敢玩法實屢可惡着责三百板枷號三月以儆其餘○前報列工部局西董路經公館馬路西首突被瘋人撞倒經車夫追到其人一事昨日由捕解案供稱姓杜名邦臨拉車度日原籍浙江現住南市十六舖太平碼頭叔父家翁太守問爾叔何名爲何將西人推倒答稱在地拾錢欲買餛飩唾誤西人之衣西人怒舉手毆拏小的順手一推伊卽倒地包探禀稱此人是痴子太守謂本分府飭人帶往南市見爾叔父爾願否答稱叔父杜文彩業已去世小的並不爲盜無端被押四天太守謂無端肇事自應嚴辦今姑着包探帶往查明再核○前報列法捕拿獲洋鎗一節昨日捕房將扛夫張永根姜小坤及往間信允許錢洋之陶長一併解案包探將鎗兩桿呈騐翁太守詰問之下扛夫供稱小的等在白大橋堍有粤人喚扛木箱至太古碼頭吉星輪船每人允給錢八十文箱從白大橋下杉板船上扛起太守轉詰陶長據供小的開設烟館度日前在虹口有舊隣廣東人鄭阿福言及有一箱子被扛夫扛入捕房願出洋四十元贖出小的不知輕重卽往問之現在鄭不知在何處包探禀稱伊在捕房稱貨從廣東來太守謂旣知來路定必知情卽可供出否則將鄭交案陶仍執前語太守着將三人一併帶回管押候今日連鎗槪送道署禀請核辦○前報列洋藥局巡丁在浦東爛泥渡拘到私土四隻云云昨歸公堂訊理巡丁鄭東林禀明拘獲情形并稱土藏枕中同入捕房當塲查見翁太守問販私人何在包探禀稱未見到來鄭稱獲土時曾雇杉板船舟子海陽人可以傳到販私人則情虚避匿矣太守與祁繙譯官一再會商着靜候核奪○包探在八仙橋附近獲到竊賊李才臨搜出質券多紙解送公堂李供在城中小南門一帶竊來計竊四家非止一日翁太守着送巡防局查辦○昨報列拘獲積竊一事翁太守庭訊之下該竊江秋甫供稱湖南人住英大馬路後戴春發家表由戴囑持去修理問質票何來答稱金陵友人陳姓之物包探禀稱拘進時身上穿馬褂一件今忽不見詰之不語訽諸同押人始知託枷示之犯帶出押得八開一枚錢二百數十文詰其質票又不肯言後在身畔馬甲中搜出呈騐太守謂照此情形實係竊賊中老手着押捕房俟往戴處查明再核○前報列北新涇人陸宗道王仁記住永源棧被馬車夫陸阿初知照巡丁糾人攫土一案昨日覆訊捕房將阿初并包探至永源棧由阿初指拘之通信人江根山解案洋藥局飭差將是日獲土之李榮生陳阿金交到原告投案候質李稱小的爲三十二號巡丁許玉峯之夥陳稱小的爲五十一號巡丁王阿大之夥旋同禀是曉有人知照言有私土進城小的等因在新北門外河沿守候伊等經過聞有土氣因之搜出及問何來彼等稱出洋六十一元買來查看印花並無騎印明是私土故卽送入局中太守問在何時答稱初九晚十點鐘時太守謂爾等所言諸事不符恐是兩起隨詰阿初謂爾前說洋藥局中一長子身穿馬甲者兩人之中究係何人阿初稱此兩人均不相識太守問原告曰彼兩人中由誰動手搶土答稱事在夜間看不清楚太守謂爾等實不中用彼在夜間尙能辨别印花爾等連面目俱看不清楚乎隨問江根山如何知照江初不承認繼稱出外泡水由馬夫問及因言今日不赴鄉間因有土件被人知道故也後有三四人來問伊等買土放在何處答以房門關鎖有土與否不能知道太守謂巡丁往往向客棧接客及茶房允給貲財囑爲通信遂着將江交保阿初還押李陳仍交洋藥局差帶回再爲查覆 
[病有轉機助賑完願]  
　　山東之需賑孔殷滬北之籌益亟迭罹水患頻籲乞以沿門屢賴金輸免呼號於轉壑仁人脩德比户銘恩漸蘇困苦於閭閻不乏奮興乎閨閫今誦三山善女林薛氏函稱自幼體弱善病隨夫在浙二十餘年操勞過甚衰病日增本年兩次大病胥荷神明眷佑卽就平安此次偶病偃蹇牀蓐不克支持而令郎令嬡時刻關心事多未了不免戀此餘生謹將歴年積存英洋一百元寄來委助山東賑欵乞神福庇賜假數年以了兒女大事甫萌片念遂有轉機并囑登報以爲斯世勸勉肫誠濟世撫躬漸底乎康强忠厚持家繞膝欣瞻夫婚嫁推移多術感荷同深矣 
[金陵協賑公所誌要]  
　　江甯縣正堂陸公發到蔡姓銀二十八兩充山東賑捐緣蔡姓之子被某姓毆傷某懼罪出銀以償醫費詎傷甫平某姓忽行控告追索前銀憲意以某行贓私和有干例禁而蔡姓亦不便受此贓欵因飭蔡姓將原銀送交敝所彙解山東準情酌理訟息　牙挹彼注兹惠沾鴻腹一舉而二善備焉祗領之餘曷勝忭頌因思山東直順各災區須辦冬賑冬衣籌欵萬難倘各省仁憲遇有前事旣未便枉 
 
 

Page 4

 
 
法以縱奸何如化爭而爲善仁心仁術不禁爲災民辦香禱之○又始終如願人屢以書院所得膏火移助賑捐兹又送來湘平銀二兩義粟仁　源源接濟昔范文正公作秀才時便以天下爲已任先生軫念災黎已飢已溺展倚馬之才拯嗷鴻之命可謂筆下超生矣方之古人亦何多讓好善莫如讀書人知必有聞風而起者 
[金陵協賑公所催捐啓]  
　　敝所自八月初一日起印散災民乞命册勸募山東賑捐邇來各善士捐助投交者日不乏人清單已兩次登報而核計散出之捐册交來者不過十之一二山東災况刻仍未減而直順各屬近又河決福州亦遭大水待賑孔殷兼之冬寒漸近各灾區旣須接放冬賑又須施散棉衣籌欵愈難需欵愈急維賴各善士爲善不倦救人救徹或續解善嚢或節費移助或廣爲代募捐無鉅細均請速交敝所以便轉解賑放如願指捐某處及捐助棉衣均一律代收請君一滴楊枝活此萬千赤子人命至重何嫌瀆聽於再三數見不鮮仍冀發棠之可復竭誠代懇語短心長不勝焦灼鵠望之至 
[江督轅門抄]  
　　十月初八日候補道鍾啓祥城内張廷杰城外均謝委會辦保甲總局差○初九日知縣秦基海州查牙帖册○初十日户部正郎何速澐進京○十一日山西知府陳澤霖湖北來赴都知州李孟康見辭赴都河南候補道朱壽鏞由廣東來奉粤督委查徐州礦局章程 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[過玉梅花館訪朱筱卿詞史口占二絶題壁錄請諸大吟壇點鐵]  
　　尙湖西畔是儂家樓外青山繞郭斜記得故鄉風景好一簾凉月畫梅花春燈　閣寫烏絲絶妙簪花筆一枝别有寒酸懷抱在秀才風味女郎知詞史愛讀韞山堂文稿[  梅初生待定草]  
[有感請夢畹懴情侍者同粲]  
　　雲海蒼茫裏回頭認去蹤斬情憑慧劍醒世賴晨鐘馬　懸崖勒狐防悄地逢一言須猛省空色悟禪宗○和太痴生感懷元韻一聲征雁動覊愁彈指光陰歎逝流世味備嘗知幻境情禪參透　眞脩吟拌　戰渾摧敵醉覓黃壚略解憂同抱天涯淪落感何時得遂　寒游○懴情侍者以玉梅花館主所畵墨梅帳額索題率成一絶疎檽　上影橫斜髣髴羅浮仙子家紙帳迷離春睡足不知是夢是梅花[  東武惜紅生初稿]  
　　東莞梁纉卿别駕岳英與余同官榕　契洽苔岑甲申提孤軍守澎湖與法人血戰三晝夜卒以援絶力　退守北山事聞奉旨落　發往軍臺効力丙戌十月道出申江班荆話舊君則荷戈出塞余則作賦登樓落落兩人茫茫前路不禁泣下霑襟率成四十字送之邱靈 
[鞠仕宦不進才思亦退矣]  
　　萬里荷戈去誰憐梁伯鸞倚閭悲　母出塞痛無宫公論風傳好君恩海様寛鳥頭容易白弗慮放歸難雲林後人耘劬稿 
[于役彭城沿途雜詠錄寄高昌寒食生並各今壇斧政]  
　　宿遷旅舍題壁落木疎碪夜氣清天涯遊子不勝情離魂蝶作江南夢失路鴻悲塞上聲苒苒年華秋易老茫茫宦海恨難平客中知　孤燈伴照繼愁腸影不明○睢甯道中西風下黃葉秋影滿關山暮色凄霜鬢塵容改壯顔途長欵日短才拙愧時艱却羡田閭叟悠悠心自閒僕僕嗟行役離愁觸緖紛林疎露斜日天靜薄秋雲宦興同鷄肋歸心逐鴈羣何當貰尊酒一醉洗塵氛○贈侯東洲明府故人作令北陵陬入境先聞比户謳他日定歸循吏傳此時權拜醉鄉侯新詩創格驚開府舊事雄談記潤州四座冠裳同雅集丹葵黃菊正宜秋栽英妙手種河陽收得桑榆付草堂舊乘徵修防散佚遺　博採發幽光君開北海千樽酒我爇南豐一瓣香欲獻巴歈志欽佩雷門免否笑清狂○寄寓城南　廟偶詠兼示覲仙上人山城如斗大古廟住僧稀但識桑麻長休論佛法微出家原爾爾欵客自依依愧我風塵吏何時效息機市遠塵雖到園荒境亦幽鳥聲多花樹雲影半遮樓食肉叅坡老煎茶點趙州客中聊寄迹詩酒散楚愁○有感征塵暫息寄禪關花影茶烟竹木間自覺迷途猶未遠一生輸與老僧閒晨鐘暮鼓漫相催利鎖名韁百念灰惟有親恩慚末報覊雲遙望定王臺○湯石泉同鄉見饋鷄鳬賦謝情聨桑梓共南天邂逅遐陬亦偶然鳬影愧非仙吏舃鷄聲儶着祖生鞭客　卅載離鄉國市隱千秋慕昔賢三日朶頤深拜惠欲酬高誼璧吟箋[  藏氏鋒逸史未定草]  
[僕少慕幽樓有志學道長攖世網碌碌無成客問山居之樂書此答之辭之工拙不睱計也]  
　　巖前流水響淙淙絶壑蒼松老似龍此處誅茅人不識山深常被白雲封喜聽空　足音跫客　初開酒一缸月上松梢人不覺隔籬驚起臥花厖跏趺靜坐自忘機採藥歸來不掩展料理鶴糧無一事松花如雪撲人衣謖謖松風響碧虚近來吾自愛吾廬空山寂寞無人到鎭日林間讀道書無數荷花映日開　風習習送香來問渠何福能消受笑荅雲山養不才遁隱山林又幾春悟來世界本微塵　時乞得長生訣星滿寒壇禱至眞薈松夭矯竹壇欒野鹤歸來弄羽翰一卷黃庭清課畢焚香靜倚石欄石秋風淅淅雨瀟瀟猿鶴多情伴寂寥獨對青燈眠不得撩人窗外是芭蕉占得大山第二爻萬松深處好誅茅楞嚴閒却塵封久清磬惟聞隔水敲昔日矜才枉自狂祇綠夢未醒黃梁而今靜向峯頭住翻笑閒雲出岫忙雨後空山喜乍晴愛聽明月夜吹笙偶然解帶松間立鹤唳一聲天地清插漢奇峯入窅冥巖前瀑布靜中聽深山清淨逍遙處合署乾坤一草亭學道何年可上升終當紫府姓名登破鐺折脚茅　住眞似山林苦行僧[  黟樵程珏初稿]  
[上海四馬路文報局内恊賑公所經收賑捐十月中旬清單]  
　　十三日福新康布庄交來福州普安堂經募銀十兩番洋四十一元五角銅洋三元錢三十千文實收到九八規元五十六兩五錢二分銅洋三元經募細户另登報章又交來福州普安堂代交厦門濟善社經募第六批賑欵番洋一百三十九元七角錢五十千另六百六十四文銅洋四元實收到九八規元一百廿七兩一錢銅洋四元細户清單另登報章○江册蘇城信昌成布庄募求安號二元汪守安潘遵甫二户各一元殷少木徐葆良二户各五角硤石徐仁陔翁募力不從心子一元倪文記徐秀孫張眉記黃學勤徐壽寶五户各一百文費桂榮二百文徐雪記一百六十八文○廣泰豐號交來金易堂十元又交來三蕃堂無名比二户各五元○本日共收英洋二十六元銅番洋七元規元一百八十三兩六錢二分錢八百六十八文 
[上海四馬路文報局内恊賑公所經收賑捐十月中旬清單]  
　　十四日絲業會舘施少欽封翁交來常州　觀察印祖翼捐助棉衣欵洋一千一百元寶應福興潤信局内張鏡函張印江　少芝三大善士經交第四次賑欵朱篤卿比部手代募爲上求堂上却病延年下　膝下孝友聰明事洋三百十元常州沈氏代友轉寄祈子病速愈四元黃氏善女祈保胎産平安二元柳德和號銅洋十一元太古東糖行銅洋七元平湖祈保安子二元○江字册天順祥號交來都門全芸軒翁募應驗氏求安氏京兆郡三户各京平銀五兩無名氏三兩誠意氏二兩實收規元二十兩零六錢四分○本日共收英洋一百八十元銅洋十入元規元二十兩零六錢四分○附收棉衣欵洋一千一百元 
 
 
