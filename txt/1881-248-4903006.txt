# 1881 - 248 - 4903006

 

Page 1

 
 
[格致彚編出售] [  申報館主啓]  
　　格致釋器化學衛生論歴覽紀略海戰指要等疉經傳蘭雅先生採入格致彚報前卷內已蒙諸君購閱惟此該種圖樣與論說頗多一時難以盡印據因續刻於第四年第七卷中並附以量光方氣圖說及造石灰法與互相答間現由本舘裝訂告成卽日出售每本價仍大錢一百文伏祈賜覽爲幸 
[籌法養丐說]  
　　惡丐强索取厭市人此風到處皆然而通都大邑爲尤甚地方官紳非不知積習之可惡而無法以禁止之蓋閙市之中店舖林立皆以生意爲事丐立其門則主顧望而却走故店中人咸願其速去而不得不與之錢以其所欲者微乎其微是以舍之而無吝色也面丐乃遂以店戶爲生活爲夫丐者何貧人之甚者也地無立錐身乏長物乃不得已而爲丐然惡丐則有異爲約計其類天略有三頂盌豎竿鼻仰天而唱鳴鳴以其技售也而凡有一藝一能下至於連相花落皆其類也跛癃殘疾身滾地而動蠕蠕以其疾炫也而凡屬　鬁爛腿下至於瞽目暗啞皆其類也至於人類區分沙田草屋之中成爲聚落四時八節男女老幼相將入城市者一經店門飯籃埽帚擁置櫃前敗絮襤衣鶉結階下不與以錢則辱駡喧閙尢爲難堪此則恃衆也而凡冒稱難民自謂軍犯者亦與之一類爲若此者恃技則橫恃疾則橫恃衆則更橫皆可名之曰惡丐至於眞孤苦病懨懨者則足旣不良於行口亦不强於言反爲市人所唾斥有終日不得一文者矣夫此惡丐之流明得恒多於他人市酒食肉者有之吸鴉片者有之非盡爲飢餓也故軀體雄偉聲音洪亮店銷惡其凶橫愈不敢不與也蓋其人初非不得已而爲丐習於安𨓜不肯作苦生業之外得此謀食之方轉不以爲苦而以爲樂諺有之討飯三年賽做官此類是也然則地方而有是惡丐何不禁之非不禁也城市之中地保而外亦設丐頭所以約束羣丐使店戶月出若于錢文給之無令在市中囉唣也第積弊相沿反成利藪丐頭侵吞店戶月給之錢羣丐不能到手乃復向店戶滋擾而丐頭以難對羣丐之故聞店戶之召亦不肯來卽來亦不能制之是以市中之惡丐愈多而爲累滋甚也卽如金陸芹香荼飲之丐頭爲惡丐用碗擊傷其情亦猶是矣竊以丐徒雖多若各區其境而居之約計其數省城二三千人府城千人縣城則五百人至百人此亦不見其多也除其半爲可憐之眞丐則强者亦得半而已泰西國俗凡乞丐不許沿途討錢其法各有地界由殷富捐資造屋宇以居之日給飯食官紳經理其事凡途中有丐卽令巡捕押入院中分別其男女老幼問其向作何業能爲何事仍於院中授使操作卽素未習業者亦以各業之人入院教之至下則令作小工或眞嬴弱廢疾者如捲雪茄烟糊自來火紙匣等類均按外間工價酌給幾成留存於院中積資可以自謀生活則令出院而還其錢此法於矜恤之中兼寓教育之意微特貧苦安分者得所依棲卽桀驚不馴者亦經此三數年之安居習業而漸漸感格性情氣質皆可變化於無形一旦出院稍具人心者自不至仍前偷惰重蒺窮途矣僕謂中國若行此法卽使生齒繁盛入浮於事貧弱者到處皆有然以僕所約計之數言之似乎以一省城而養此二三千之窮人籌之亦尚易易况乎入院以後仍不使坐食而嬉所得工資由院中經事收管於其出院之日扣其一半以償飯食吾知若人此時亦皆洗心革面從此爲生意手業中人詎無良心而猶與院中爭此資耶夫平常工作人每人每日至少得百文除暑寒疾病不能操作之日通計一年可得三百日則積錢有三十緡若以三年爲出院之期則半償養贍半令營生各得四五十千矣以之貼補院中經費雖有不足亦屬無幾而謂慮其事大費艱不能持久也吾不信也目下中外通商萬國雲集竊謂泰西有此善法使都市之內不見乞人而中國反不能行徒令槁面黃馘者流絡繹於道路之上遠人見之豈非羞顏昔隋帝欲以中國之富誇示外邦樹木皆着繒綵而窮黎載路轉貽口實之羞吾謂今日雖無誇示之心而亦不可不一念窮黎也而况惡丐絕而市井安又未始非地方之善政也耶 
[浙東土匪詳述]  
　　○浙東瀕海之郡向以台州爲難治緣其地負山面海上接甌閩下連衢岱海盜之所出入而民風尤尚武每科武闈中雋者十必居六七首邑臨海及黃嚴更甚平常鄕里以守望爲名家蓄軍械行旅操刃山入雖讀書掇科名者每不乏人而性情則大都獷悍行止粗率饒有武風其俗然也同治初台州六屬之民團練殺賊不煩官軍而地方收復大憲以其地勢雄險俗好武勇慮有士匪滋事特移楚勇一軍常川屯駐於浙西相近泗安廣德之防營相爲犄角法立令行每月刦鬥之案輙移哨彈壓其不悛者則誅鋤之十餘年來守郡者劉公璈劉公汝璆徐公士變及統帶防軍之成司馬邦幹治雖不同而用威則一被僇不下千餘人匪類陽爲斂跡然怨官殊甚劉公璈去任之日該處土人聚於道欲因其過而害之至先期浮海而遁亦厲矣哉徐公於上年以憂去繼權府篆者爲陳君乃瀚素在左營差遣有知兵之名遴署斯缺者亦先聲奪人之意也郡與黃邑交界虐有士豪黃金滿本海中劇宼黨與甚夥散處沿海鄕間或在海島然末有以刼殺具控者其人聲言調劑貧富專取不義之財於各鄕殷戶則寓書貸金不事焚劫或不與使其徒往誘幼童稚女藏於深處而報其家人索贖或竟送諸其門以取謝如是者有年矣間於海中劫奪商船惟其以仇富濟貧爲名故日聚日衆且不擾害鄕里卽非其黨亦不甚惡之臨海縣丞向係分防駐花埠邱少尹鴻元者在任埀二十年埠與匪相近知黃黨所爲不義恒惴惴焉而黃乃先言於少尹謂刧不及岸但在壽面請其勿禀聞於上彼亦不入所治境兩不相累可也少尹以其未有控案因遂允之不意郡中浸有所聞并知少尹所與約嚴檄查拿務令獲解少尹無如何乃與紳士十人商之紳皆識黃因先偕少尹詣郡與守約定以案無證據但獲數人詰訉其情形允勿懲辦然後輾轉求黃致其黨四人於郡禀守請訊守令暫押俟明日訊問辭紳與少尹先歸詎守次日卽將其三人處决而監禁其一仍飭拿餘黨不已少尹與紳皆爲黃所惡而紳亦怨少尹之誑巳六月二十九日黃黨多人遂入郡城刼臨海監獄將未决之一人放出諸囚亦乘此𨓜去計二十餘人皆重犯也至七月初一日又有刧厘局之事然其黨聚散無常服色皆鄕愚事後分投竄𨓜雜於凡農無可辨識而黃又時居海中卽近地村落 
 
 

Page 2

 
 
知其去處亦大半護庇無可蹤跡陳守上禀省憲自請摘頂臨海令本有委署之員尚未履任遽出是案撫憲乃將陳守並未交卸之臨海令離任留緝一面委成梓臣太守接署由甯波带營前往查辦乃七月二十九日黃黨突至花埠入分防署將邸少尹殺死並用洋鎗轟斃其夫人有女公子友其僕婦多人均被擄去聞黃出時僭乘緑呢官轎此次擄其女公子卽以所乘轎舁之其究竟則未之知也此事一出其黨鬨然卽散又無主名可得聞花埠縣丞分防而外又有汎官亦被傷郡　得報飛禀於省成太守未抵台州乃更飭增撥貞字兩營馳往勦辦日內當已入境矣撫憲適出境閱兵聞報後於初八日前赴嘉湖卽於十四日旋省張宗師本擬行考台州以此警故亦卽改涖湖州於下三日起馬云日來省中謠言紛紛誠省到處皆有伏莽與該匪交通變生肘腋向例藩運各庫有撫杭四營哨兵守護同治初年蔣場兩方伯時方帶兵有楚軍親兵就近駐紥故護庫之兵惟於運司有之而藩庫則相承未派已來撫憲特命楚軍一哨前來守護故藩署大門二門之下皆有營棚駐紥云屈指成守到台不知如何辦理俟有續聞再當詳錄 
[漢陽官報]  
　　○漢陽李邑尊回任興國後憲委鍾邑尊署理斯缺曾於七月初七日接印詎到住不數日而鐘邑尊忽患瘧疾署漢陽縣典史徐君瑞豐又因病出缺故藩轅業已懸牌着實任漢陽典史覺羅瑛撲赴任於七月三十日接印任事矣惟鍾邑尊病久未痊刻下文試期在邇大憲恐或誤公又委李葆純明府載珪代理於本月初二日接篆俾鐘邑尊得安心調理云 
[皖垣官報]  
　　○藩司牌示候補同知咸良知悉穎州府同知一缺詳委該員署理着卽赴任又示全椒縣一缺前以補用知縣陳福源請補現奉大部覆准飭卽赴任 
[枷號棍徒]  
　　○蘇郡閶門外渡僧橋一帶每有地棍三五成羣多方訛詐月之初四日晚間地根帶同某甲向南濠某姓錢店借錢二百文店主不允彼此爭持復糾合黨羽等人繞櫃呌駡繼以毆打遂喚地保禀報保甲總局由局員移至吳縣懲辦甲到案俊供稱向與該店主交好代其銷售銅洋等語邑尊以無論曾否認識有無銅洋現在糾衆滋擾分明持蠻訛詐飭責三百板責畢甲仍供代銷銅洋意圖扳誣由是更責三百板當堂經枷發至渡僧橋示衆按該處匪類甚多經邑尊此次懲治想訛詐之風或可戢也 
[學徒溺斃]  
　　○本月初十間金陵文定橋下有一浮屍當經地甲撈起見其年約十八九歲身穿長衫鞋襪亦具似星店舖學徒正擬報官請騐適有屍親前來認領收殮聞死者在笪橋市某藥舖學徒上一夕到顧樓大街德生厚藥號探視其兄不料歸途溺斃見其口鼻間均有淤泥充塞士是人謂爲水鬼討替云 
[發財有數]  
　　○西九月分呂宋票頭彩係八千七百七十四號其半票不爲本埠後馬路孫椿記紗縀庄中三人所得一係廚司榮春一係庄主僕人某甲一係廚司之替工某乙也先是甲在蘇地見人買發財票偶爾動心緘寄一洋與廚司囑與拚分購買廚司遂向拋球塲萬福來號購取半票該店先給以二十四號之票伊不欲遂擇得此號店夥戯謂之曰此殆頭彩矣購歸未幾廚司發疾倩乙作替工廚司所購半票擬拚三分向少一分商之於乙乙允而入股比本月十二晚得電音謂頭彩一千五百八十八號二彩二十四號廚司聞之以二十四號已取復棄嗒焉喪氣自嘆連蹇詎此報有悞翌日眞信至而報喜者踵於門矣萬福來號送去洋一萬二千五百元併息洋三百元佐以酒席食物三人均分其洋喜山望外云據此以觀益嘆財之得失有數華寡亦有數不能强爭更無所用其希兾也夫自呂宋票盛行中西人紛紛購取而中國於漢口上海廣東香港等大埠爲尤盛友朋所商道途所語酒樓茶肆所談信局往回所寄實並於正經貿易其意初不在聊勝於無之小彩也於三四彩雖曰可矣於二彩雖曰美矣而意實未足其全神買注者惟在頭彩也乃敗興之人奚啻萬億而如願相償者或　於某埠或聞於外國落落如晨星無他票有二萬頭彩只一宜其難也然事雖綦難而一月必有此一票亦必有此大快之人也特不知誰屬耳聞該縀庄平時買票不知凡幾除偶得小彩外頗有折損而廚司等固不甚購有也乃異想開處出手得盧此豈在意計中哉設當初竟取二十四號票以歸且將先喜後悶矣何以竟舍彼號耶何以舍彼號而適揀得此號耶尤奇者某乙作數日替工耳直不啻特地到來以俟此財之交卸設廚司不病卽不喚之作替其時拚股亦將便宜他人便是病而喚替或倩他人代庖則乙亦無分且與乙商而乙設惜資不允乙仍無分也是非得失之有數耶廚司旣買此半票使自出兩洋不再拚人則將獨得八千餘元矣茍與甲對出三元則將人得六千餘元矣乃忽焉發病忽爲乙至忽焉商之乙而乙允數日間轉移成局恰恰焉鼎足爲三是非多寡之有數耶無端無緒有若或使之者顏之曰發財有數信乎不信如聞此事者不生悟而生羡吾不知具可也 
[邑尊公回]  
　　○上海縣莫大令因公赴蘇前經列報今大令仍坐民船回邑已於前晚入署矣 
[大潮爲患]  
　　○邇來本埠潮汎甚大經列於報前日午後有一船裝柴炭由北而南至蘇州河口竟被潮冲入口內舟子等撲駕不住撞於白大橋脚致船損漏忙卽搬貨上岸設法堵塞幸未至於沉沒也又昨午後潮漲時有棺木一具載沉載浮流過新閙向西而去察其形狀似係有屍之棺其甚堅固惜無人爲之打撈不知將流往何處也並聞邇來浦江及蘇州河內流棺甚多想因大潮冲坍河岸所致中流漂泊魂將安歸殊可傷已而營葬者宜何如審度周詳無令先人遘死後之厄也 
[退貨續聞]  
　　○昨報退貨轇轕一節玆得悉其細情因前日有法租界新開河橋左近之永泰恭坐庄客莊積卿送大土十八包到寶善街郭新興土行稱此係爾行之貨因是低貨須換而郭新興夥將貨逐包拆騐見包皮及發票上均係郭新興圖章其鈐口等記亦相仿佛及比對之下始知是別家用假記混售當將該土扣留盤詰莊積卿貨從何來而莊係有崑山友張揖雲托其退換故不知底裏惟張信載調歴托通順信局王順俊向郭新興購大土未有錯誤自今年四月起所買之貨甚低不合銷路令適順局帶申退換依然如故祈爲送往該行掉換云云彼此說明始知曲在通順局然各有因由郭新興惟向莊積卿理論隨遞禀於法公堂而莊積卿已往通順局究詰據云由三茅閣橋北隆興土行買來故公堂　詞諭於禮拜二并邀隆興土行夥張見福質訉云 
[逞兇獲黨]  
　　○昨日翁太守臨捕房時有小東門外花烟館妓陳小寶偕同傭歸王氏投訴據稱賃屋住王姓粵人之永昌隆清烟館樓上月初王與我　用之大姐調笑被我偵知兩相角口適巡捕到來將王拘送　案王因此　恨揑稱前次致失烟葉　大小洋元勒令　償俱又吵閙王見糾集一十餘人逞兇將傭婦額上打穿一孔今於茶肆中遇見其黨扭送捕房求辦太守飭將其人提出訉問據供楊姓具日閙事我並不在內太守問其事可知否答稱約略知曉太守仍飭將楊某押起着其寬到王姓再爲核辦云 
[捲逃尋獲]  
　　○句容人韋發銓在虹口開設剃頭店兼與洋人修髪故用夥甚多數日前有夥張德桂將韋及各夥衣服捲竊而逃而韋 
 
 

Page 3

 
 
開單報捕一面自行找尋得遇於新街某花烟館張直認行竊謂已付質隨押至英租界交捕送英公堂訊究張供與邱姓同竊瓜分陳太守飭將張德桂管押俟獲到邱姓一併究追 
[辛已暮春穎樵兄辨理輿圖局務余從之遊偶登測望臺見滬城風景之盛作此誌之]  
　　○萬重濃翠喜春遊獨上高臺作小留碧檻好看紅日上丹梯止與白雲浮九峰環　西來勝極浦縈廻東自流我欲憑欄一吟眺且於高處豁雙眸 
　　雲間武陵漁隱未定草 
[消夏雜詠]  
　　○赤日揮戈退未能濁埃何處避災蒸昏黃一陣芭蕉雨小閣風來枕簟冰花簾月影坐廻廊鴉鬢風吹茉莉香試飲碧筒添薄醉綾闌羅袂漸生凉　畫院消閒一局棊驕陽鬱暑影遲遲渭川欲乞千竿竹翠蔭業篁午不知　小苑蟬聲噪緑楊香酣午枕夢初長雙腮留得嬌紅影映日芙蕖別樣芳一鳳仙細搗玉盆中染上春纎趁晚風屈指星期臨七夕長生密意雀橋通　一葉梧堦忽報秋令施白帝火西流蟲蟲更覺炙威甚落日蓮塘暑未收 
　　稱羅山人求是草 
[遙贈玉珊女史]  
　　○瑤池謪下善爲仙湘管傳餐亦可憐孝意藝能酬苦志深閨埋迹幾芳年　墨寶留香堪療貧始知閨閣有能人芳名應駕吳仙女唐韵書來爲養親　秀格簪花恨未觀神馳蘭閣擅柔翰扁舟訪戴情何盡弱質偏嗟行路難 
　　補蘿山人未是草 
[贈玉珊女史]  
　　○簪花妙格寫爲絲珍重璇閨筆一枝乞繕千秋貞孝蹟曹娥碑與木蘭詩弱水盈盈徹底清無端小謫下蓬瀛兒家莊重天生質未許騷壇麗句賡　劇憐紫塞應行分湘管揮踐眺暮雲髣髴漢廷重續史班家後勁獨推君　紅薇盥手擘吟牋半笏韻賓滴露研惆悵蒼葭秋水闊拳詩遙贈玉臺前　漫笑神交剖素心閨房林下許知音飛鴻遠遞雲山渺可有瑤緘和短吟 
　　畹雲女史金芳荃拜草 
[小游仙]  
　　○舊署蓬萊第一仙白榆歴歴九霞天水晶簾下清寒甚靜寫黃庭內景篇　白鳳騎來下碧宵留仙裙摺任風飄桃花滿地無人蹟獨奏鈞天紫玉簫　紫府瑤池阿母家曾邀織女渡靈槎飛瓊新領司香職十二層樓銷絳紗　洞門深閉月明中瑤草琪花㵎路通昨日雙放曾約我忽來青鳥碧城東 
　　畹雲女史求是草 
[雨後撫琴]  
　　○一鼓瀟湘曲泠然雲水深斷虹收落日高樹語歸禽薄潤涵蘿徑凉颷動竹林正聲誰鑒　擊石嘆孤音 
　　畹雲女史稿 
[光緒七年閏七月初七日京報全錄]  
　　宮門抄○上諭一道錄前○浙撫譚　奏爲審明分別定擬摺子○護陝督楊　奏借補遊擊摺子○江撫李　奏特叅有獄管獄各官議處子○閏七月初七日內務府國子監廂藍旗値日無引　見○知府周開銘廖修明各謝　恩○佩公續假五日○錫祉續假一個月○海瑛請假十日○掌儀司奏十五日祭　奉先殿載瀾行禮○召見軍機　○○頭品頂戴浙江巡撫臣譚鍾麟跪　奏爲審明挾嫌聚衆鬨閙縣署並聽糾拆屋各犯分別按例定擬恭摺仰祈　聖鑒事竊前據長興縣知縣憚思贊禀報奉飭清查荒熟田地遵經諭飭各圩保逐戶挨查册報聽候勘丈一面出示曉諭俾衆咸知光緒六年三月十五日突有革生朱炳勛挾完漕時抵交醜米詳革之嫌煽惑鄕民以求免查丈爲各聚衆數百擁至縣署鬨閙將大堂暖閣拆毁復搬取內署什物焚燒幸監獄文春均未燬失經駐防水師及城守營各遣兵勇查拿被拉去勇丁二名回至長橋拆毁　粮局屋等情臣以該革生朱炳勛煽惑愚民聚衆滋閙自非事出有因何至如此不法卽經批可飭委候補知府鄒仁溥會同該管知府桂斌馳往確查將清粮事官督同地方官妥爲辦理並將拿辦緣由於奏報遵查荒地情形片內陳明在案嗣據委員鄒仁溥湖州府桂斌查明該革生朱炳勛與在逃之孫子毛蔣邦俊同謀聚衆挾嫌滋事屬實並無他故將朱炳勛拿獲解省發司提訉一面札飭嚴拿孫子毛等務獲併究旋據該府等禀稱在各鄕設局清查荒產邀同紳士王震等在局辦事孫子毛以拿獲朱炳勛解省係局紳購線所致復糾邀莫阿東徐阿應等多人先後拆毁各紳房屋等情維時惲思贊已調省卸事由司詳委坐補長興知縣趙定邦接署馳詣會勘報獲莫阿東欽蘭度二名批飭一併解省提同朱炳勛訉辦兹據布政使德馨按察使孫家穀以𨓜犯孫子毛等弋獲無期將現犯會同覆審擬議詳解前來臣親提各犯研鞫緣朱炳勛莫阿東欽蘭度均籍𨽻長興縣朱炳勛於同治四年補行壬戍歲試取入縣學莫阿東欽蘭度均務農度日先未爲匪犯案光緒五年冬間朱炳勛因完漕抵交醜米經該縣惲思贊會學訓飭朱炳勛不服咆哮憚思賛將其衣頂詳革朱炳勛旋卽揑詞上控批府訉詳抗傳不到六年三月間該縣清查荒熟田地出示曉諭凡隱匿未報成熟之產飭各圩保逐戶挨查一律舉報聽候勘丈初十日朱炳勛赴和平鎭掃墓路過長橋清糧局聞鄕民談說此事觸及該縣詳革之嫌藉圖滋事報復卽稱此係縣中借端加徵將來隱害無窮如鄕民赴縣要求定可獲免孫子毛蔣邦俊本朱炳勛死黨聞言附和咸相煽惑鄕民信以爲眞朱炳勛卽令孫子毛等分投傳知各鄕同往要求十四日孫子毛蔣邦俊邀集鄕民二三百人至朱炳勛處會齊十五日朱炳勛率同各鄕民鳴鑼進城齊抵縣署求免查丈荒田該縣惲思賛坐堂開導鄕民愈聚愈衆喧呼不服拆毁大堂暖閣復至內署搬出什物舉火焚燒經在防水師及城守營并聞信馳往彈壓鄕民疑爲抵禦恃衆拉去勇丁兩名回至長興乘勢拆毁清糧周房屋旋將勇丁放回各散據該縣通禀馳報經臣飭委候補知府鄒仁溥等抵長會同該管知府桂斌馳往確查鄒仁溥等抵長後邀同紳士王震趙瑚陳湘敖榮在鄕設局辦理清丈事務一面會同營縣尋獲首犯朱炳勛解省而孫子毛以朱炳勛被獲歸咎局紳起意拆屋洩忿糾邀現獲之莫阿東併在逃之徐阿應施進籌施三壽施長保並不識姓名數十人於初五日在胥倉橋會齊或拖木棍或係徒手一同行走適敖榮走至查問施進籌徐阿應趕攏毆打當未成傷孫子毛帶同多人齊抵敖榮藥店將店屋四間拆毁莫阿東帮毁櫃內藥斗等物復至殷家灣陳湘家拆毁住屋十五間各散孫子毛又以趙瑚王震兩家房屋未拆心不甘休仍邀原伙徐阿應等並知現獲之欽蘭度與王震有嫌亦邀允同件於初八初十等日夜先後拆毁王震住屋十間趙瑚房屋十三間屋內箱籠器物各有毁損其時莫阿東有事未曾同行旋據敖榮等赴縣呈報該縣趙定邦抵任會董勘騐飭差拿獲莫阿東欽蘭度二名解省由藩𣳻兩司提同朱炳勛質審明確莫阿東欽蘭度尚無赴縣署鬨閙情事因孫子毛等弋獲無期先就該犯覆審擬議詳解到臣親提研鞫各供前情不諱詁無起衅別情案無遁飾查例載刁民假地方公事强行出頭逼勒平民聚衆至四五十人鬨堂塞署爲首斬决梟示其同謀聚衆轉相糾約者擬斬立决等語此案革生朱炳勛因挾該縣詳革之嫌輒藉清查荒產揑詞煽惑鄕民聚衆赴縣要求免　並敢不服開導拆毁縣署暖閣搬燒什物實屬愍不畏法雖未逞兇毆官究已鬨堂塞署自應按例　擬朱炳勛除抵交醜米頂撞咆哮並拆毁清糧局房屋各輕罪不議外合依刁民假地方公事强行出頭逼勒平民聚衆至四五十人鬨堂塞署爲首斬决梟示例護斬立决梟示莫阿東等聽從孫子毛拆毁王震等房屋按律計贓爲從罪止擬徒惟明知孫子毛係聚衆鬨堂要犯輒敢聽其紏約主使情節較重僅擬徒罪不足蔽辜莫阿東欽蘭度除聽糾拆屋輕罪不議外均請於孫于毛爲從斬罪上量减一等名擬杖一百流三千里分別解配折責安置𨓜犯孫子毛等並拆屋從犯徐阿應等飭緝獲日另結被拆官民房屋照估分別追賠修立該縣惲 
 
 

Page 4

 
 
恩贊清查荒產出示曉諭井然有條並非辦理不善應無庸議除全案供招咨邵查核外所有審明定擬緣由理合恭摺具奏伏乞　皇太后　皇上聖鑒訓示謹　奏軍機大臣奉　旨刑部速議具奏欽此　○○頭品頂戴護理陝甘總督署理甘肅布政使臣楊昌濬跪　奏爲揀員借補遊擊要缺以裨營伍恭摺仰祈　聖鑒事竊照甘肅提屬洪水營遊擊耆年病故日期前婦臣奏明請　旨開缺由外揀員請補嗣准兵部咨覆甘肅提屬洪水營遊擊耆年病故遺缺旣據聲明扣留外補應令迅揀儘先合例人員請補以符定制等因當經移咨遵照去後玆准甘肅提臣周達武咨稱提屬洪水營遊擊員缺揀選得花翎留陝甘儘先補用副將桓勇巴圖魯梁慶章勤樸素著諳曉營制堪以借補造具履歴清册咨請核奏前來臣覆查得花翎留陝甘儘先補用副將桓勇巴圖魯梁慶章年力正強勞績久著以之借補可期勝任亦與定章相符合無仰懇　天恩俯念員缺緊要准以該員借補洪水營遊擊員缺以實營伍而期得力如蒙　兪允應請　勅部先給署札俟防務告竣卽行給咨赴部引　見以符定制除將該員履歴清册咨送兵部查核外謹會同甘肅提臣周達武合詞恭摺具陳伏乞　皇太后　皇上聖鑒訓示施行謹　奏軍機大臣奉　旨兵部議奏欽此　○○頭品頂戴江西巡撫臣李文敏跪　奏爲斬决人犯越獄脫逃於五日限內拿獲審明辦理請　旨將管獄有獄各官交部照例議處恭摺仰祈　聖鑒事竊照臣接據新建縣知縣冷鼎亨禀報寄禁彭澤縣斬决人犯喻發菖於光緒六年十十月初五日夜五更時分乘間越獄脫逃隨卽督飭典史陳萃賢並會督兵役及刑禁家屬並彭澤縣兵役恊同署湖口營把總李發魁於是月初九日五日限內在彭澤縣地方拿獲解省等情當經批飭南昌府知府賀良楨提犯嚴審叅辦土後茲據訉明議擬解由𣳻司沈保靖覆審解勘前來臣親提研鞫緣喻發菖籍　彭澤縣先在長江水師營當勇後因悞操革退前於光緒五年間在籍糾竊事主方一諤家臨時强刧得屢獲案訉明審依强盜已行但得財者不分首從皆斬律擬斬立决惟係革勇罪已至死無可復加先於左而剌强盜二字解審具題留禁新建縣監聽候部覆該犯收禁前進左邊監民籠內自知身犯重罪必無生路起意越獄脫兆六年十二月初五日傍晚典史陳萃賢進監收封　明各犯刑日如法銷錮諭飭刑書裘榮泰禁卒李發更夫黃大營兵辜占朋小心防節是夜五更時分風雨交作更夫營兵進房避雨與刑禁等均因困倦睡熟詎喻發菖乘間扭斷鐐銬扳斷欄木脫除紅衣褲挖通內監墻洞緣木踰外監墻逃逸刑禁等驚覺追捕無蹤報經典史陳萃賢轉禀該縣冷鼎亨會營勘訉勒緝該犯逃後在僻處等候開城混出城外在不蹊姓名人薙頭担上揑稱病後髪長央令薙去頭髪日行山僻求乞夜宿孤廟凉亭是月初九日逃至彭澤縣廟家嶺地方卽經　　彭澤各縣兵役及刑禁等家屬恊同署湖口營把總李發魁將或犯拿獲解省冷鼎亨訉供禀經臣批飭南昌府訉辦茲據訉擬由司勘轉經臣提審據供前情不諱究明逃後並無行兇爲匪及知情容留之人刑禁人等亦無鬆刑賄縱情弊案無遁飾查例載未殺人首盜原擬斬决若越獄脫逃被獲者於本地方斬决梟示等語此案喻發菖原犯糾伙行竊時强刼得　審擬斬决監禁輒敢越獄脫逃實屬不法自應按例問擬喻發菖合依未殺人首盜原擬斬决若越獄脫逃被獲者於本地方斬决梟示例擬斬立决梟示經臣於訉明後飭將喻發菖照例正法梟首示衆刑書救營泰禁卒李發更夫黃太營兵辜占朋疏脫斬决重犯越獄脫逃已於五日限內由各該家屬恊同乓役獲犯究辦例得免罪惟該役等任意貪睡致犯脫逃究屬疏忽刑書裘榮　禁卒李發均請照不應重律擬杖八十更夫黃大營兵辜占朋各依不應輕律擬笞四十分別折責發落仍革役伍不識姓名薙頭担無徒查傳此案該犯越獄脫逃於五日限內拿獲管獄官例得免罪應與有獄官仍照例開叅相應請　旨將管獄官新建縣典史陳萃賢有獄官新建縣知縣冷鼎亨交部照例議處其首先拿獲隣境罪應斬梟越獄人犯一名應叙武職職名係署湖口域守營把總事彭澤城守營趙家嶺汎外委李發魁相應開報所有彭澤縣恊獲應叙文武各職名飭縣移取另送除另錄全案供招咨送刑部外理合恭摺具奏伏乞　皇太后　皇上聖鑒勅部核覆施行謹　奏軍機大臣有　旨刑部議奏欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
