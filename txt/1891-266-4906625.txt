# 1891 - 266 - 4906625

 

Page 1

 
 
[新印東池草堂牘出售] [  申報舘啓]  
　　東　草堂尺牘係會稽謝帆初先生所著先生以軼羣絶類之才平揖公卿展抒素抱名動一時是編特緒餘耳烏足以窺全豹然其中清言霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閱可也此佈 
[論字林西報印送匿名揭帖]  
　　匿名揭帖爲中國所例禁泰西亦未嘗不禁之近來教案迭出其先皆由於匪人遍貼匿名揭帖而起　圖深怨無知愚民爲此等邪　所惑特頒聖諭各督撫卽遵奉出示曉諭凡有拿獲匿名揭帖之人照律重辦就　正法此盖因近來鬧教之案而故從其重所以戢亂萌而固邦交也其所以從重　理者實以此種匿名揭帖足以摇惑人心故西人中亦多以此爲深慮而望中國之早有以禁之中國本有定例卽非西人之言亦已雷厲風行嚴行禁止不過匪人伺問抵隙而動官府耳目偶有不及若輩仍暗中施逞其伎倆然若輩匪黨亦自知爲犯法事亦自知爲王法所不容故其布散匿名揭帖必行踪詭秘不令人見所以匿其名者亦卽此意而孰意竟有爲之印送者豈中外之人情其異如此乎西歴九月廿五廿六兩日字林西字報館印有匿名揭帖隨報紙分送是眞可異之至有客以此紙見示并問余曰字林報館亦係英人所開而何以印送此等毁駡西人之言其意將何居乎余曰該報館在滬開設亦旣有年持論明通素有名望豈有印送匿名揭帖之理第見有此等匿名揭帖照印以示人耳客曰其照印者何故豈恐匪人分布或有未周或有未廣而該報館助之廣布乎夫匿名揭帖之所以必須禁止者恐其　惑人心該報館助之分送是不啻助匪黨以煽惑人心矣余曰是或不然該報館之印送此紙第一日隨每禮拜所出之報紙遍分於外洋第二日隨每日所出之報紙遍散於寓居中國之洋商其意不過欲使西人周知會匪之惡而已别無他意也客曰鬧教諸事皆在中國何與於外洋今以分布於外洋則是欲使外洋皆致恨於中國外洋但知匪人爲中國之匪人恨匪人卽以恨中國是正所以挑中西之釁而　以成匪黨之志　且所印者皆華文華字外洋得此何所用之至於分於寓居中國之洋商則洋商未必盡解華字其所用之一切上下諸人則無非華人一似惟恐該匪黨東貼一紙西懸一張華人不能周悉因而印出多張廣爲分送使中國之人心益復惶惶不安彼乃以爲　乎余曰所印係華文傳之外洋固無所用之卽傳之寓華洋商亦無所用意者欲洋行中諸華人見而戒謹早自防閑是亦有備無患之意也客曰大凡匿名揭帖必係故作危詞妄爲大言以聳人之聽聞探人之舉動若見之者張皇失措則若輩私心　喜其氣愈張其禍愈速故遇此等事者第一在乎靜鎭老成持重所以可貴也旣以謡諑之語遍告於人則自已先張皇之甚矣尙能使見之者之靜以鎭之乎豈匿名揭帖之禁惟我中國而外洋無此禁乎余曰外洋忌諱之事固不若中國之嚴卽如前此法越之事方亟法人畫報有埽臉大會之說曾侯高坐而令人以箒埽法總統之臉是直以總統爲戲而亦無科以罪者可知外洋之人不顧忌諱固不可以華律例之也客曰是又不然彼法人之繪成埽　大會者其　固　於激怒法人而銳意奪取安南也今之分送匿名揭帖欲何所激乎將以激怒華人乎華人之惡會匪也久矣獲則誅之嚴爲防之密爲察之中國之權令所能行者無不行矣又何待激之而後動將以激怒西人耶西人怒中國愈甚則匪黨愈爲得計而中國將從此多事中國多事而西人豈果能安居樂業也乎故稍有識見者無不願中西之和好無間於中於西兩有裨益若此等會匪布散謡言實爲中國之大害而於西人亦不利焉見此等匿名揭帖而棄之猶　不及而顧廣爲印送以傳匪人之龔而恣其毒耶子又何說之辭余不能答爰點次其所言而存之 
[西電譯登]  
　　華本月二十五日英京露透電局傳電來滬云中國駐紥英法等國之欽使投文法外部大臣云目下中　已設法保寓華者西人且派北洋各兵輪船分往　事處彈壓請貴國靜以待之可也 
[江南鎖院續聞]  
　　本科嚴　捉刀之弊首自聯號而起監臨監試提調於盖印號戳時遴選幹員從旁巡察書吏某承管徽州府屬試卷竟敢於耳目叢集之中竊收號戳二枚納諸袖中以備磨紅之用磨紅者塗去本戳另以所偷之戳印之也事爲監試道程觀察覷敬飭人嚴提其身藏有試卷二本卽交江寗縣趙明府管押候辦○第二塲十二日一點鐘時忽聞洋龍從明遠　下雷轟電掣而過各生大駭羣在號口木棚内探口而望如露孔蜂房蠕蠕欲動約炊許始知東龍腮某字號不戒於火延燒號簾將有透屋冲霄之勢幸救護得法祝融氏未與魁宿爭光然亦險矣○科塲定例頭塲交卷運不得逾初十晚三鼓二三塲亦如之今科監臨錢辛伯閣學格外從寛三鼓後未及交卷者諭令移至至公堂謄寫以便清號開點乃有安徽某生三塲對策竟遲至十七日午刻始投卷而出監臨嫌其違例飭登藍榜○考生役號軍固也今科竟有號軍辱考生者推原其故因號軍賣牌之　欲取償於考生而皖北諸君又珍重一文錢不肯解囊相贈故有訕笑者有怒罵者有彼此揮拳者紛然雜出而號官置若罔聞大有不痴不聾不　阿家翁之意嘻異哉○三場未封門時一生失去對時表及白玉班指各一疑係號軍所竊聲請號官稽查方喧嚷間隔號某生偶爾振衣鏗然落地視之卽所失二物也失物者存兎死狐悲之意不欲窮究而號軍正含寃負屈竟扭竊物者至内提調官馮觀察前禀訴觀察着將物歸還原主該生有文無行飭人扶出棘闈○前報記首楊某生之卷被鷹攝去云云兹　狀元新號某旗生首藝已謄正矣偶一不愼潑翻盃内之茶卷旣受潮遂晒諸矮屋之上適一鷹振　而　攝至空中旣而四五　爭奪不休將卷撕破生乃哭求監臨補給監臨以素無是例不允所求生出場後氣鬱難舒致成　疾人咸　旗人喜獵故有此報是耶非耶 
[卾試續聞]  
　　楚北鄉試錄遺先則被遺者不少嗣查得號舍有餘譚敬帥格外體恤遂商　學憲將前所遺者一併補出使多士得遂觀光之願是以本科應試者有一萬二千四百餘名之譜此次兩院憲立規甚善諸生進塲時毫不擁擠有補點者令門斗擎卷在旁隨到隨補龍門内東西中棚門往時防人多擁擠不惟大開止留一人進　　位今 
 
 

Page 2

 
 
則三棚大開左藩右臬中撫憲坐觀點入並不擠軋塲内士子每塲除給月餅外又另折給每名飯菜錢三百文尤妙者九日晴天不受帝水　泥之苦登藍榜者頭塲廿二名二塲三名而已塲内亦安吉洵考生之福也 
[會銜告示]  
　　欽命兵部尙書兼都察院右都御史總督湖北湖南等處地方軍務兼理糧餉張頭品頂戴兵部侍郎兼都察院右副都御史巡撫湖北武昌地方提督軍務譚爲恭錄出示曉諭事照得本部堂院於光緒十七年六月十九日准兵部火票遞到軍機大臣字寄各直省將軍督撫光緒十七年六月初六日奉上諭各省哥老會匪最爲地方之害疉經降　查拿並經各該督撫先後獲案奏明懲辦惟此等匪徒行蹤詭秘往往與游勇地痞暗相勾結動輒糾集黨羽乘機煽亂甚至造言惑衆潛謀不軌近來江蘇江西安徽湖北等處屢有焚燬教堂之事其拒捕逞兇搶刧衙署等案更層見迭出半由會匪從中主　游手之徒相率附和以致愈聚愈多動成鉅案犯事以後四散逃逸眞犯十不獲一若不先事籌辦絶其根株則涓涓不息將成江河後患何堪設想著　直省將軍督撫嚴飭地方文武隨時留心實力拿緝如有訪獲會匪首犯一面　行懲辦一面准將出力員弁照異常勞績隨案奏請優奬但須查有確實證據不得因希圖保奬妄拿無辜致滋　累凡地方良民有誤買匪徒保家僞票呈繳地方官者免其治罪有向充會匪自行投首密報匪首姓名因而拿獲者亦一律宥其旣往准予自新該將軍督撫卽出示示諭俾衆咸知總期嚴懲首要解散脅從以除奸宄而安良善愼勿養癰成患貽害地方是爲至要將此通諭知之欽此遵旨寄信前來等因准此除通飭全省地方文武水陸各防營一體欽遵實力查緝外合亟恭錄出示曉諭爲此示仰軍民人等知悉爾等須知放飄結會乃是頭日校計藉入會之名以歛錢又藉衆人之勢以自衛匪首自居爲官長元師視衆人爲奴僕隸卒妄自尊大威福自由造謡惑衆屢遭拿辦無事則　首享其利有事則衆人受其害自有會匪以來匪首被拿治罪有限而入會散匪被誅者不知凡幾是愚民無知始終皆受其愚實爲憫惻此後如有誤買飄布者卽速呈繳地方官免其治罪其有向充會匪者自行投首密報匪首姓名得拿獲者亦卽宥其旣往如有匪首自行悔罪舉發别匪首拿獲自贖者恭譯諭旨之意自應一律予以自新自示之後已入會者務須力圖改悔未入會者切勿再蹈迷途若必恬惡糾結不知解散則是自　法　斷難姑容務各仰體朝廷嚴懲渠魁寛宥脅從之至意勉爲良民本部堂院有厚望焉毋違特示光緒十七年八月十五日實貼 
[龍夫查街]  
　　鄂渚以時值鄉試諸生雲聚兼聞宜昌閙事謡言甚多人皆爲之驚恐是以各大憲復諭漢鎭各善堂照夏　成例派定善堂四十家每堂分期督率勇夫四十名上街巡查每勇均執器械夜間皆先至沈家廟齊集經厲吉人司馬按起點名無　每堂給發錢六串又以爲官長津貼善堂費用現在每夜派四堂經查通鎭前後正夾河堤等街上迄橋口下盡花樓凡上下街分設茶叙四處一在關聖殿一在六度　之公善局在四官殿一在小關帝廟值巡者於此四處會哨以備稽考而察勤惰計每夜四堂十夜一週兹以八月二十日爲始各堂勇夫亦皆樂從其督率者亦不過一月三次若洋街則　有　憲之練勇以及巡防局並洋街委　皆晝夜照料甚爲　密又有洋兵輪三艘泊於江心相助爲理云 
[錢塘魚素]  
　　浙省科塲　奉上　整頓後崧振帥悉心參考凡事之易生弊竇者皆預爲防　削除　習創立新章本科自　名以至繳卷規矩森　士子皆恪遵功令不　稍越範圍無如鄉里之謡諑者仍謂首塲題紙於初九日清晨飛遞塲外且謂外槍共　三班　班爲首紹班次之杭班又其次也至於如何進出箇中人自有　通非局外所得擬議傳聞如此錄之以符口報之例是眞是　豈執筆者所得知耶○靑雲街考市聞較上届稍稍生色現在各店皆將收拾旋里是以售價格外從廉購者絡繹於途頗爲擠擁更有粉白黛緑之輩呼姨　妹選買翠玉簪環輕薄少年左之右之任意評頭品足誠惡習也○八月十八日看潮於錢江之上誠壯觀也近有嚴州府甲乙兩考生至三郎廟看潮地狹人稠似嫌擁擠散步至沙灘平衍處立而候之適有賣水果者提籃過其地笑而言曰此處不可久立恐爲　　去甲乙不信其言俄而朝至避之不及竟爾携手赴龍宜蹤迹查然並無屍親尋覓噫若此生者自取其咎於人何尤 
[提督赴鎭]  
　　近日金陵謡傳有洋人爲哥老會匪代辦軍裝該匪出入於京口適日前又有旗人滋事兩江總督劉峴帥遂札委總統南洋兵輪郭善臣軍門　昌撥派新兵五營歸李軍門占椿統帶移駐鎭江以資鎭懾軍門已於廿二日提師赴鎭云 
[詳述旗人滋事]  
　　京口駐防某旗人在洋街酒館内三五成羣恣意痛飲遇一客挾妓於旁偶因細故遽相口角旗人忿忿散去客亦退避三舍不料後來者數人方與麴先生相晤對而旗人已率領同類數十輩一擁而入誤以後者爲前客也遂割去一耳西捕見其行凶將人証拘至捕房請究經洋務委員送交協領看管乃旗人紏集數百人至協領署索還凶手並將　櫺物件毁壞一空又遷怒子積都統欲得而甘心焉都統公服升堂神色凛然衆人恐釀大禍亦不敢犯以非禮惟胡鬧一塲而散事聞於豐軍憲劉制憲謂此風斷不可長委地方官會同防營易統領密拿十八日報首所登陳舫仙廉訪解八人晉省卽此案正犯也又經總統兵輪郭軍門協同拿獲前後共獲十七人爲首者以鐵索穿琵琶骨不動聲色　笑自若年約廿餘歲軍憲擬卽正法峴　意欲澈底根究以期無枉無縱又聞若輩潛通哥老會匪前丹徒縣馬快楊魁扭住會匪被五旗人刦去據聞皆其黨羽也事關重大是否屬實本舘未敢懸揣又聞此案共獲十八人當未起解時内有一犯私吞阿芙蓉膏旋登鬼籙故到省者祇有十七人劉峴帥諭飭上元江寗二縣分禁計上元九人江寗八人上元縣之九人中有一人因患急痧身死循例委隣封相騐江寍縣趙小帆明府因案關重大稟請府憲李太尊督　有作喝報的係急痧身死當塲具結府憲縣尊遂上督轅禀覆情形云 
[羊石委談]  
　　十二日有某甲懷藏洋銀入城購物行至雙門慮偶不經心被剪綹者竊去甲仰天痛哭報捕追贓未知能珠還合浦否○黄沙某屠户於中秋節收得帳銀數十兩存於鋪中翌晚竟有匪徒多人破門行刦手執利刃兇悍異常鋪夥雖衆皆畏縮如蝟不敢聲張任其搜掠一空楊長而去徒隣見賊匪如此横行未便隠忍聞擬稟官追究云○初十　積匪朱老三由香港抵省匿跡於南關長堤某烟館内板營勇偵知憑線往拿該匪匪敢施放洋鎗作螳臂之拒且戰且走行近河干縱身躍下游泳而去勇雖多竟不　獲一匪人技倆分可兒矣○黄捕船局圍墻年久失修　　頽圮經局員詳請大憲發欵興修旋由大憲札委補　直隷州海剌吏禹祺估勘工程想鳩工庀材當在指顧間矣 
[歛錢服已]  
　　寍波西門外甲乙内三孝廉糾同無業流氓百餘人藉興修北郭廟橋爲名向各户勒捐財物聖旨亭畔袁某家頗豐足勒索洋銀五十元　不允遂將偶像舁往坐索袁雖　登拔萃科生平最長事不敢與較只得如數給之　役　　共捐得二千餘金將廟與橋略爲修飾旋又廣貼布啓定於八月十八日至二十二日開光滿橋遠近佞神者至期或駕扁舟或　竹轎無不聯袂而往至廟請取刻印之圖每圖定價三十六　無　男女不論價之貴　必購一圖或購二圖以結來生善果聞所得圖價約有數百金而修理所需不過十金而止以致士林無不竊笑里人嘖　　　以上皆訪事人之言其果信而有徵耶抑或有所裝點耶請還問之三考亷 
[艾]  
　　南方有靈草艾名而非艾也山人含之入林則猛獸辟易員能洞地中知沈琦處但逾百日不歸則艾入喉毛尾成而獸矣横　　　　　　葉入山迷失道三月無耗家人皆卜以異物一夕忽歸遽　其子婦自外至見之左臂猶帶沈囊毛爪生而衣裳裂矣大驚叱曰虎豹之　　　可　矧人乎若爪利毋殺兒某聞置兒逡巡下堦引爪霍霍於石婦乘閒負兒登樓而號鄉里盡集擲生熟肉於前以騐其人獸 
 
 

Page 3

 
 
也某兩食之或欲以弓矢從事衆有阻之曰彼猶財之惜而兒之戀且亦人獸半也人而獸安知不獸而人乎可亟療之勿殺遂羣逼而縳之某　擺摶噬居然獸也衆進益力始就擒以物掁其喉良久艾出尋藥而入之半年始復名義今尙存雲史氏曰某至家辰則人獸界也療之而復衆不猶良師友乎或曰有不披毛帶角而行徑居然獸也可療之乎曰可棖之以刃錄安南同文日報 
[江寗官報]  
　　八月二十二日新授廣東惠潮嘉道曾紀渠到由京來候補道朱溍蔡世保楊兆鋆楊鴻度均見前雲南迤南道許繼衡叩謝咨文同知許錫霖由徐州採辦軍硝回省邵埭禀知今日到南二　保甲差知縣龔廼和禀知奉府委查勘江浦秋災府經歴恒淑銷文闈差都司朱寳忠隨郭李二軍門赴鎭江補昨日花翎指分江蘇補用道朱溍到浙江人由東來到省總統南洋兵輪提督郭寳昌統領督標新兵營李占椿辭赴鎭江户部郎中劉大鏞辭進京○二十三日總統南洋兵輪　督郭書昌李占椿謝委新兵五營統領卽辭赴鎭江城内保甲局候補道馬聲煥城外保甲局羅廷玉統領老湘營王詩正中協王城守協劉上元縣陳江寗縣趙均於今日兩點鐘傳見湖北候補府陳宗濂委辦鎭江洋樂局委員鹽經歴陳興詞委管監核洋藥局印封鹽知　林景　　常鎭近委件送陳經歴來轅均到見提督金德恒彭煥彰副將將永和均赴鎭江遊撃何士元回清江候選縣周衍祜回湖南知府胡汝霖銷文闈彈壓東路補點差同知宛志逵禀知奉委查勘句容秋災司徒繹奉委催提通惓劉令大橋屠辛漕捐欠欵訓導張鑑泉到巡檢凌瑞保銷文闈差補昨　　容縣汪樹堂辭潘轅牌示海門同知李春藻病故遺釻查有北捕通判劉文澈調署遞遺北捕通判員缺以候補同知程文鑫睢寗縣教諭　祖甚病故缺以試用教諭甘元煥宿遷縣教諭　景　病故缺以訓導陳伯龍署邳州學政劉元　期滿缺以試用訓導王恩瀚均堪以署理 
[四弦秋怨]  
　　九江來信云本年七月以前晴雨及時禾苗暢茂及交處暑雨澤過稀八月初雖時時微雨如絲田疇　未沾足是以　麥山薯之類均不能暗長潛滋惟望天公早降甘霖庶得倉箱有慶也○德化縣署年久未修刻桷雕甍漸形頽壞羅少垣大令到任後以官衙重地恐不足以壯觀瞻乃令眷屬暫住貢院申鳩工逐漸修整兹已告蕆擇於八月廿二日喬遷棠舍重新苔階依舊官紳耆舊賀者盈庭○廿一日之晚南瑞兵輪船由白下抵潯次晨六點鐘時卽開輪上駛旋有二兵船鼓　而過並未停留○土娼張秀英　術院於城外龍池寺巷恃其姿　姣好招蜂引蝶艶幟高張所得賣笑之資幾不可以數計保甲　委員朱明齋二尹　　悉其專飭巡本協同地保驅令遷移秀英素恃坊捕李膀爲護花鈴至此遂隠匿其家依舊誘人賭博二尹間而大怒親帶巡丁地保至李　將秀英及李帶回訊悉情形重至六百板枷號示衆秀英則掌頰二百下并勒令地保出具甘結押送出境永不准再至潯上賣娼○本月十三夜城内關帝廟住持僧換穿　家衣裝成假辮糾約二三狎友至城外　橋某花烟舘内尋歡會啓無遮略不避人耳目商羅明府巡夜過此帶回衙署　責二百板以爲敗壞宗旨者儆○薙髮匠董某之室小家碧玉姿致嫣然中秋夜閒立門前迎風淺笑突有惡少年廖某等游行過此以爲娼也闌入其家意圖狎暱婦駭而狂喊　等老羞𠮓怒飽以老拳并乘機攫取手釧耳環楊長耐去似此淫兇狂妄不知官長亦有所聞知否 
[吳儂膩語]  
　　蘇州葑門内吳衙塲某姓家世書香夙推望族及某逝世　妻靑年守節松筠其操冰要其心矢志柏舟久爲族中人所敬仰遺　二刻已撫育長成長子早經娶妻已賦弄墇之喜次子亦親　有日矣近不知何故　　所有衣飾約值數千金　席捲出門杳如黄鹤據見者云沿路絶無伴侣惟帶一男傭而已而其子並不追尋反向母舅饒舌舅氏亦係素知　義至此竟成　癎狂歌痛哭不知所之或曰因子媳不孝故思抛撇紅塵俾子媳愧悔之餘迎歸奉養詎料其子非但不知改過竟妄稱母已　故將遍評親族擇日開喪噫誠如是眞天性毫無者矣○篾工陳某家住中軍弄其妻年已四十餘生有子女各一近忽　中軍署火夫朱桂牽　　同望丁子玖私　以羅敷有夫不能暢其所欲因於前月偕遁不知所之陳以梅鹤全空投赴吳縣署喊控凌大令准辭之下飭收丁兄名子紅者　押着交子紅挺押翼房置之不理陳屢催將朱拘案比究五木之下懇友至金華追陳妻返子玖則仍逃匿無蹤某晚大令重復提　　妻初不承認後將用刑始供稱被丁誘往各處末　金華賃屋爲家現在子玖已不知去向大令判令鞭背四百下鞭　二百所生五歲男　六歲女孩啼哭哀求大令傳二兒至身畔細詢一番乃謂陳妻曰本當鞭足四百下兹以汝兒女代求姑免二百嗣又申斥至再着具改過切結交本夫領回管束朱及子紅仍還押所俟穫丁後始准開釋○　　外吊橋本甚寛闊祗因兩旁遍布翠玉各攤以致橋面殊形狹隘每日　晚輙有剪竊匪類來往其間以致行路之人　道由山塘渡河而過一日有某甲手携一衣　行至橋上擁擠不堪力竭倒地除衣包失去外所帶鷹銀廿餅均被攫去兼之身受重傷旋經友人見之雇轎舁歸家内 
[法使啓行]  
　　法國駐華欽差李梅君到滬情形已詳於報旋於昨日乘通州輪船赴天津以便取道人京供職 
[讞員請假]  
　　法廨讞員葛蕃甫同轉近因政體違和請假數天捕房遂將無關緊要之案陸續訊結量予釋放以省拖累 
[縣案彚錄]  
　　費孫氏控陳金和誘拐夫妾魏氏一案袁海觀大令屢次訊供原被各執一詞大令到將陳收所候訊已列前報前日晚堂大令覆訊此案廿六保廿六圖地保許坤華投案候示費孫氏訴稱丈夫逝世後遺下田畝雇陳金　耕種已四年有餘本年六月間私取魏氏房中窖洋四百元不别而行至三十日回家七月十四日來算工資廿五日將魏氏拐去　八月初六日始將魏氏尋回求恩究辦陳金和供稱華亭縣人家住朱家巷左近　的向在費家爲傭已有多年本年七月十四日主母將小的生意辭歇廿四日結清工帳魏氏於次日欲往親戚家託小的伴送並非誘拐亦未偷竊洋銀　魏氏訴稱小婦人在費家爲於十五歲時過門今年六月月廿五日小婦人在房内陳金和闖入房中調戲被伊强姦一次將褲拉破七月廿五日小婦人在途遇　陳言所失之洋現在我家房内盍同往取之遂被誘至諸翟鎭南翔鎭住姊丈家八天復至諸翟鎭陳之母舅侯姓家初六日姊姊派人前來將小婦人領回求請恩鑒大令復將陳盤詰至再陳堅執如前大令飭將陳還所該氏等斥退聽候研訊核辦○夏永銀　夏阿銀投上海縣稱家有一子前年　林大英夏阿華爲　聘定陸漢章之女爲童養媳邇聞陸有賴婚之意求恩提究袁大令批飭邀媒理處而陸亦投法公廨呈控伊萋高氏將女私配夏阿銀爲媳並捲去衣飾帳㨿等物　阿銀又赴道轅上控聶觀察准　札上　縣提集訊究大令接奉憲札立飭幹差薛貴將一千人提到於前晚升堂集訊夏阿銀伸訴前情並稱小的家住本邑南市前年憑林大英夏阿華爲媒聘定該處左近陸漢章之安爲媳現不知爲何竟欲賴婚反赴公堂　告求恩斷領林大英夏阿華同　爲媒是實不知陸何故賴婚求恩鑒察陸漢章供稱生有一女現年九歲尙未許字邇來忽被妻將女私配與夏阿銀爲媳並被捲去衣師帳據等物現匿夏處求請究追陸高氏同女陸氏供稱丈夫嫌小婦人貌醜致有外遇且將女許配夏阿銀當時丈夫亦無異言並非小婦人私許邇因聽人唆使　圖賴婚並將小婦人拘入捕房小婦人自知命薄不敢怨人惟有隨　苦度而已大令訊得此案陸漢章家居南市不慮赴法廨其控顯見聽人唆使以後夫婦總須和好免占反目之爻陸氏許與夏姓亦屬門户相當　交夏阿銀領去以俟年長成婚並向陸夫婦一再開導取具誣告切結備查兩造皆遵斷而退 
[英界公堂瑣案]  
　　句探孔阿才禀稱張雲蘭等投捕房稱隣居李春輝雙目已瞽以垂簾賣卜爲生有姘婦王葉氏者時將　養媳王小妹毒毆受苦難堪哭訴諸隣隣人勸解再三氏堅不依允請爲查究以雪沈寃捕頭命小的往查兒小妹果身有鱗傷因挽工并帶小妹送案張及顧蓮生黄順甫紀聚興鮑子卿柳聾伯等諸隣遞呈公禀訴稱氏時將小妹毒毆致頭面手足背間柴撃針剌諸傷歴歴可指曾向解勸非但不　 
 
 

Page 4

 
 
反稱出洋三十元買來卽使打死亦與隣人無涉小妹供稱寍波人年十三歲父母俱亡童養王家時遭毆撃王葉氏供稱小婦人原藉寍波　溪現在李處爲傭主人雙目不明囑代管教養媳至其頭上實係臘梨並非傷痕兹因諸鄰向李借錢不遂　嫌誣告李某上堂稱是春輝之弟兄長托王葉氏管教小妹並無凌虐事情宋二尹騐明小妹受傷諭王葉氏曰爾旣稱在李處爲傭豈有代主人毒毆小主婦之理遂商諸易副領事　王葉氏及小妹移送上海縣懲辦○包探顧阿六禀稱陳增慶報失金耳墜一對銀箸二雙綢布衣五件洋銀廿元經小的查　柏雲祥行　　往拘柏起到金飾衣服惟洋銀祗存三元餘已用去並在柏牀内搜出手槍一枝火藥銅帽鉛彈各一匣質票七張一併送案陳訴稱　中失去物　報由包探查獲人贓請爲給領柏供稱小的係嘉定人行　該死尙乞施恩宋二尹同手槍火藥銅帽鉛彈從尙得來備以　用答稱曾在攤上　來二尹商諸易副領事諭令陳領贓回去柏押候備文連槍彈銅帽火藥質票移送上海縣究辦○包探孔　才票稱剪綹賊殷文鹤原籍杭　因犯竊案面上曾經剌字今來滬上行竊爲此拘拿搜檢見有皮夾袋一枚據稱在路竊得袋内有鷹洋一元小洋四角已經用去至失主何人無從查尙今特迷案請究殷供稱小的係浙江紹興府蕭山縣人向在杭州犯竊兹來滬上欲覓餬口之方宋二尹判令笞責一百板押候備文遞　　籍皮夾袋暫存捕房○　探孔阿才禀稱王小妹報失生絲衫一件經小的查明王阿二行竊是以拿獲吊贓送案小妹投案請領失贓阿二　行竊叩首乞恩宋二尹判令　責一百板贓給小妹領去○耶松船塢管門人某中訴稱小的目兒小工謝富寳工作處　鐵一條顯係　贓　捕送案捕頭稱謝前曾犯竊獲案訊懲謝供稱小的係江北人昨日工作時不知何人竊鐵一條棄在地上管門人　之指爲小的行竊大老　試思如果小的行竊豈有並不藏匿之理其爲寃枉不問可知宋二尹謂管門人見鐵在謝工作處是以疑謝行竊然謝前旣犯案亦非可靠　　　令管押三日以示薄懲贓給管門人領去 
[法捕房瑣事]  
　　縫工某甲素行不覊喜作狹斜游與小東門外戲館街花烟間内妓女雙喜相哉意合情投願訂曰頭之約前　　　灌黄　觸動春興暗中摸索欲至雙喜處悮叩隔壁鐘表店之門店主啓扉納之詫　素無一面緣何得寅夜入人家甲恃醉胡行順手取石擲進店中撃碎玻璃窓　損壞自鳴鐘一架店主忿忿不　出外鳴捕將甲拘入捕房管押候辦○砲船水手　甲昨日　　乙入捕房控乙在船上　去銀餅三十餘枚捕頭訊明行竊屬實着押候解案請究○某甲在一枝春茶寮中爲博士日前向人購買舊褲一條出錢一百文當時穿在身工昨日有浣衣服之老嫗囚事前去鴦見此　謂此係人家囑况之物汝從何處得來老娘誓不干休卽扭博士入捕居請照竊賊重辦捕頭者將博士管押候有堂期送案請核 
[招認屍棺] 　　 
　　昨接同仁輔元堂來信云本月二十四日巡船在鹽碼頭外浦撈來男屍一具年約三十外歲身穿藍布　衫袴曰襪雙樑杜做布　黑絲線辮線腰繋仁兠内有木雕鼻烟壺一個　票一張錢數十文同日又在董家渡外浦撈來男屍一具年約二十外歲身穿方格布對襟　衫藍洋布小脚夾袴曰襪無　髮辮脫落該二　均已面目模糊無從拍照當經本堂殮埋義塜如有親族來堂　領可也 
[獲行善]  
　　鎭邑於君自周貽書本報　振所云姪兒滿月蒙諸親友厚賜隆儀本應設席以謝今將席費洋十元移助振需并望代者甲報以志謝帆當振捐竭蹶之餘得此義粟仁漿恩拖飢饉善人食　正自無涯他時桂杏聯芳正可　企而俟也特書此以爲　劵之　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　候補從九曾啓傳奉臬憲札委帮查前後所營鋪禀謝新海防試用府經歴胡嗣昌禀到候補縣丞朱成均奉交代局行知給予儘先前揀委一次候補同知何政祥委辦坪坊厘局從九刁宗誥江隄工竣蒙給記大功三次藩憲牌示石首縣知縣員缺飭新選之劉邦道赴任調署歸州事丁國楨赴兩院禀見辭藩憲牌示應城縣如縣員缺詳請以新海防遇缺先補用知縣高培蘭題補准補蘄州茅山巡檢劉錫恩禀辭赴任候補通判魏慶昭奉委赴漢陽縣會審案件候補縣丞周崇熙奉委解繙譯試卷候補同知陳世卿奉委辦蔡甸厘局候補縣余受祺奉委漢口藥土局十二日新授湖南衡州府文煥禀到候補巡檢邱威奉武昌府委巡查江面禀知十三日鐵政局委員湖南候補典史王天爵解石料赴大冶縣 
[浙省官報]  
　　八月十二日候補府徐士霖禀辭解餉赴都李寳章由衢郡釐局留辦來省稟到稟謝並謝蒙保交部從優議叙卽辭霞浦縣蘇錦霞稟知藩司委温州差遣叩謝府照磨汪楨禀辭臬司委中三叚保甲差叩謝○十三日記名總兵費稟奉委帶湘軍水師左管禀謝汪元龍禀謝給咨回籍守制卽辭○十四日同知格忠額禀知藩司委菱湖厘局禀謝通判李濵稟知嘉善差次聞訃丁嫡母憂回省禀到銷差○十五日運副王維煜禀知運司委解第二批鹽課並籌邊京餉叩謝運判胡瀚禀銷嘉秀查醬缸差代理浦江縣陶專丁來省稟謝飭知前辦鄭工銀兩蒙恩咨請河督部堂保奬賞給四品頂戴奉准註册大錢巡檢屠禀辭赴任○十六日同知沈維桂靑田釐局專丁　省禀謝留辦大挑縣潘志頴禀銷京餉差回省禀到從九品劉棨禀知解朝鮮難番入都典史徐楨由京騐看來省禀到○十七日江蘇候補府錢德培由紹興修墓回省卽辭赴北洋胡義贊交缷海寗州事回省禀到趙儁由起服來省禀到○十八日未入流張錫祺禀知丁生父憂 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年八月廿一日京報全錄]  
　　宮門抄○發抄硃批五道○分缺單○河督許奏全漕挽出東境日期請將出力之道員奬勵摺○豫臬長奏恭報接印日期摺　蘇撫剛奏特叅疏防連刦之知縣請旨摘頂先行交部議處摺○直督李奏保留武員補用片○大臣奎等奏遵旨整頓台站酌擬章程請勅部核議通行摺○八月二十一日吏部翰林院侍衛處值日無引見○荆州副都統瑞興假滿請安並請 
訓○恩光假滿請安○英侯續假十日○熙敬請假十日○上虞備用處奏派揀選官缺派出漪貝勒恩中堂○召見軍機敬信瑞興立山現換單袍褂○發抄裕寛奏拿獲司監越獄斬犯潘道成等定擬署臬司蔭保應否免議奉硃批刑部議奏欽此○又候補直牧松垿等期滿奉硃批吏部知道欽此○又南陽守濮文暹署彰德守奉硃批吏部知道欽此○又儘先叅將朱峰留豫序補奉硃批着照所請兵部知道欽此○崧駿奏審明盜犯等定擬並將失察之叅將許得雲降補奉硃批刑部議奏欽此○光緒十十年八月分缺單署正光䘵寺良醖署沈璘慶呈請分發知州雲南路南陳先溶調趙州梁權智丁知縣湖南醴陵黄聖之修墓直頴寗晉余文炳捐離任河南臨漳連英革直隷柏鄉李傳棣革廣東吳川梁宗灝近吏目雲南羅平趙勵昌以布大使用○○頭品頂戴河東河道總督臣許振褘跪奏爲江北江蘇全帮漕船挽出東境日期請將出力之道員奬勵恭摺馳陳仰祈聖鑒事竊臣前將全漕渡黄入運情形附片陳奏後仍飛飭道廳營汎等晝夜催䟎不任片刻停延兹據運河道耆安禀報六月十六日已時先將寗漕十起催出東境復催蘇省米船銜尾上駛截至十七日酉時續將蘇漕八起一律挽出德州柘園鎭山東汛境連檣北上等情臣查運河十字河分水口十里鋪等處河身淤塞向以例欵支絀計欵辦工時虞淺阻幾費經營始得出境本年遞增蘇漕糧艘益多運河道耆安督率營務處在工各員竭力講求於修隄挑河撈淤廂埽等事力期核實款不虚糜盛暑嚴寒奔馳數月之久是以糧船入東後節節暢行渡黄進運尤極迅利實該道之功居多現在全漕事竣合無仰懇天恩俯准將山東運河道耆安賞加二品銜以昭激勸出自　逾格鴻施其餘在事文武备員督工催儧不無微勞足錄可否擇尤酌保之處訓示祗遵除飭取履歴咨部外所有全漕挽出東境日期並請奬勵運河道員緣由理合恭摺馳陳伏乞皇上聖鑒謹奏奉硃批耆安着賞加二品銜餘依議該部知道欽此○○二品頂戴河南按察使奴才長祿跪奏爲恭報奴才接印任事日期叩謝天恩仰祈聖鍳事竊奴才欽承簡命補授河南按察使當經具摺謝恩籲請階見奉旨着來見欽此隨卽束裝北上仰蒙召見二次訓誨周詳莫名欽感陛辭出都行抵河南省城接奉撫臣裕寛檄飭赴任七月十一日准署按察使開歸陳許道蔭保將臬司印信文卷派員齎送前來奴才恭設香案望闕叩頭謝恩祗領任事伏念奴才滿洲世僕知識庸愚由京員外郎授府道歴官山左江西兩權司篆未報涓埃方兢惕之滋深乃渥叨夫　知遇畀兹陳臬益切悚惶查河南爲申州要區政務綦重臬司秉外台彝憲訟牘滋繁舉凡察吏安民詰奸戢暴在在胥關緊要自維檮昧懼弗克勝惟有力矢愼勤倍加奮勉遇事禀商撫臣實心經理期無隕越以仰答高厚鴻慈於萬一所有奴才到豫接印日期並感激下怳理合繕摺叩謝天恩伏乞皇上聖鑒謹奏奉硃批知道了欽此○○江蘇巡撫臣剛毅跪奏爲特叅疎防連刦之知縣請旨摘頂先行交部議處恭摺仰祈聖鑒事竊據署鹽城縣知縣祥安稟報該縣沙溝地方有民人震源與永泰祥同門開設京貸錢店又汪洪記與存心堂同門開設衣鋪藥店並汪永記開設洋貨店均於光緒十七年五月初七日夜黄昏時分同時被盜匪行刦拒傷多人　贓而逸分别勘訊現在差緝請查核等情並據事主永泰祥等以店夥姚定鴻因傷身死等情赴臣衙門呈控前來臣查盜賊肆刦最爲地方之害屢飭認眞舉辦保甲整頓捕務乃該縣漫不經心以致該處鋪民連刦五家之多並有殺傷鋪夥重情迄今贓盜一無報獲如此玩視捕務未便稍事姑容據藩臬兩司會詳請叅前來相應請旨將准補沐陽縣知縣現署鹽城縣知縣祥安摘去頂戴先行交部議處仍勒限一月嚴緝贓盜務獲究報倘届限不獲再行從嚴叅辦除飭取武職專汛職名咨部查議外理合會同兩江督臣劉坤一恭摺具陳伏乞皇上聖鑒訓示謹奏奉硃批着照所請該部知道欽此○○李鴻章片再記名總兵黄兆來總兵銜兩江儘先補用副將楊元界儘先補用守備程連華前因隨剿粤捻各逆迭著戰功嗣來直隷防營操巡出力又安徽無爲州武進士營用守備潘金山現充通永鎭練軍哨官以上四員於地方營伍情形均甚熟悉應請留於直隷照章分别補用除飭取履歴咨部外理合附片具陳伏乞聖鑒勅部查照謹奏奉硃批兵部知道欽此○○奴才奎斌永德跪　奏爲遵旨整頓台站酌擬章程懇請勅部核議通行恭摺仰祈聖鑒事竊奴才奎斌於上月查覆烏里雅蘇台將軍托克湍叅案附陳台站苦累亟須整頓情形欽奉諭旨卽着該都統悉心酌核妥議具奏等因欽此仰見聖明軫恤邊氓肅清郵政之至意查奴才衙門所轄阿爾泰軍台額設四十四站係烏　雅蘇台等處及外蒙古來往衝途凡馳驛大小官員以及換防弁兵公文摺報均由此經過差務本極稠密更增以庫倫駐防練軍供億益繁始猶勉力支持近則日形竭蹶駝馬疲於奔走略無休養之期人丁困於送迎復有誅求之酷而台站至今日遂苦累極矣奴才等詳察情形細心酌核推原其弊約有二端一由各城馳驛之例外需索也一由各盟帮台之托故避差也查帮台不到節經歴任都統及奴才永德護理任内迭次奏催現雖有陸續撥送者惟圖什業圖漢部落至今闕然本台額設駝馬無多獨力支差何以持久除　奴才等約擬辦法另片具陳請飭理藩院核議外惟濫行馳驛例外需索實爲近日台站第一弊端亟應切實清厘規復舊章變通盡善查理藩院郵政例載馳驛官員均按品級支給馬匹羊隻兵部勘合亦標明騎馬數目定制綦嚴無如每遇將軍大臣赴任該處必派兵弁多人至京迎接及將出口該將軍等開具所需駝馬廪羊數目由奴才衙門發給傳單相沿已數十年幾如成例迨行至各台於傳單外駝馬復任意加增廪羊亦沿途折價且有包運口内商貨攬帶行人藉此漁利之事該大臣等身受厚恩薦膺顯秩宜知自愛或不肯靦顔爲此而隨行兵弁積慣走差稔習蒙情尤工勒索機變百出防不勝防此在顧恤大體者僅能廉介自持而如已革將軍托克湍者竟至以朋婪敗檢損朝廷之威重滋蒙民之口實抑又甚焉他如由京派出換防官員亦多以蒙古謹厚可欺恣行婪索少不如意鞭箠立施台站旣疲累不堪而蒙民生計亦因之重困矣至口外回差向由該城將軍大臣等自發傳單核具所傳數目均不遵照例章竟有視出口時更加甚者然人員往返終歲無多京旋換班亦非恆事所最爲台站苦害者莫如烏里雅蘇台科布多庫倫三處各項雜差亦復濫行馳驛此來彼往無日無之上官旣藉差遣爲市惠之端差員卽視台站爲生財之藪甚至一採辦紙筆而奉委或至數人一關領餉銀而催提竟至屢起並有不能指實之事率稱公幹者絡繹不絶頻年供億其何以堪且蒙古苦累非獨奴才所屬四十四站爲然也卽如烏里雅蘇台科布多庫倫綏遠城以及西北路各托薩克之有關台站旗分者莫不財殫力竭生計索然近年蒙古積弱未必不由於此溯查同治年間西北軍興征調日棘各台力窮供億竟有潰散者賴奏撥帑金前後需欵至百餘萬兩之多始克招集散亡復通郵驛現當無事之時若不亟爲整頓稍留餘地俾有生機設遇緩急其患胡可勝言前事之不忘固宜殷鑒也奴才等統籌全局不敢不披瀝直陳謹擬章程八條恭呈御覽仰貇飭下户兵二部理藩院覆核咨行各城將軍大臣及奴才等一體遵照現在護理烏里雅蘇台將軍崇歡科布多叅贊大臣魁福庫倫辦事大臣安德等志切匡時必能遵奉部章共持大局倘奉差人員尙有陽奉陰違於定章之外别立名目仍前婪索者應由各將軍大臣曁奴才等互相稽察隨時紏叅庶挽頽風而除積弊所有遵　旨擬議章程整頓台站緣由理合恭摺具陳伏乞皇上聖鑒再本年口外各台六月中旬始得透雨靑草甫生疲累情形刻下尤甚章程一日不定差務一日不能輕减並懇天恩飭該衙門速議施行蒙民幸甚此外尙有未盡事宜容俟辦有端緒續行陳奏合併聲明謹　奏奉硃批該衙門速議具奏單併發欽此昨接廿一日京報卽行照錄尙有十八十九二十等日三本一俟接到再行補登本館附誌 
 
