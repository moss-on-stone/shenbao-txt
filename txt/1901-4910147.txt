# 1901 - 192 - 4910147

 

Page 1

 
 
[新印日本國志] [  圖書集成局啓]  
　　是書爲粤東黄公度廉訪所著廉訪前曾贊使日本研求彼國數千年來禮樂兵刑農商工藝而于明治維新力行新法分類列表尤能朗若列眉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室及各書坊購取 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山陰湯墊先先生有三通考輯要通雅堂主人購付本局鑄印兪曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[書皖撫王中丞奏請各省廣設算學專門學堂摺後]  
　　數爲六藝之一古之學者無不童而習之蓋以九章之術其淺焉者如粟米方田皆有益於尋常日用而極其精微之詣則量天測地亦不能越其範圍故學人束髮受書類皆研究於此自唐而後其術益精明算一門至列於六科之中同爲選舉之準式有元一代疇人之學尤霞蔚雲興迄今留傳各書後人每以其過於精微竟至不能盡解亦可見所造之深矣明代取士一以帖括爲尚此外不復研求以是算學幾不絶如縷本朝列聖相承咸以歴算爲當務之急讀欽定數理精藴儀象考成諸書皆融貫中西爲萬世學算準的京師國子監又額設算學肄業生滿蒙漢各若干人分年教授培植人才之意可謂至周且詳顧在上之求者甚殷而在下之應者甚少豈膠庠之彥以算學爲無足重輕而不願專心研究與夫亦以習舉業者有不盡之榮名工數學者僅空言之奬誘故人咸觀望徘徊而不肯踴躍從事耳嘗攷道光朝兩廣督臣祁璜奏開奇才異能五科内有製造通算一門咸豐初年御史王茂蔭亦曾言之同治九年閩浙總督英桂復奏開算學科先後皆格於部議中止至光緒十三年御史陳琇瑩又奏請將明習學算人員量予科甲出身經總署王大臣議定請旨飭各省學政於歲科試時就經古塲内另出算學題諸生有能通曉算法者卽將原卷咨送總署復勘註册俟鄕試之年按册錄送順天鄕試另編字號準於二十人内取中一名惟卷數雖多仍不得過三名以示限制似於愼重科名之内已寓變通成例之權然習算之士應試者仍屬寥寥推原其故蓋因九數之學義藴無窮一人之身精神有限究心算術者未必能兼精時文今考試之時雖另編字號而校閱優劣仍以時藝爲定評彼自揣算術雖極精深而時藝並非奇警已未免知難而退裹足不前卽或文與算均優又以定額過嚴反恐因考算而轉受珠遺之累是以此例雖創已十餘年從未聞有因算學而登科第者是朝廷雖有其名而士人仍未受其益也今者皖撫王芍棠中丞旣奏請飭令各省廣設算學專門學堂所有書院亦一律兼習又以欲致專精之絶詣宜先加鼓勵之微權爰請就變通科舉條内俟鄕會試時令精通算學者獨占一門加增中額數名如從前考取專經之意似此竭力提倡凡海内之習算者當無不聞風興起盡力研求中國明算之風自此可蒸蒸日上矣抑嘗思之西國於天文地輿格致製造之事其初誠無不探源於算術而究其深造有得實另有精奧之理以自闢其逕途並非能明三角八線之端與代數幾何之理卽謂已入西學之堂奧可以裨實用而濟時艱也今朝廷旣欲行新政非大興西學不足以臻富强而臣工條奏又多趨重測算諸藝爲肇興西學之權輿倘各省能於此時廣開工藝各學堂多譯西書研究天文地輿製造行軍諸學則是各省人士之旣明算術者可以施諸實用而不徒托諸空言將來於製器練軍通商各事宜庶可大有裨益不然雖中丞之說卽行亦不過令習算者多一進身之階而於國事仍未必有濟揆之國家殷殷求才之意不仍大相刺謬哉 
[俄員游覽]  
　　華歴六月初二日英京倫敦來電云俄國筦庫大臣某君定於西歴八月之杪赴琿春及哈爾濱盛天旅順京師諸處游覽一周意者將微窺我中國理財之法乎 
[法開商埠]  
　　英京倫敦來電云日前法京巴黎斯商務局中人具禀政府請將馬些尼城波都士敦角城巴黎士城一律開作萬國通商之埠准外人來往其間貨物流通不徵課稅尚未悉政府允從與否也 
[英採礦煤]  
　　英京倫敦來信云南洋北般鳥埠爲英國屬地現方遍開煤礦以濬利源英人非列士謂此舉可望成功緣礦中舊存之煤其質甚良且可用駁船運往海濵易於轉運出口也 
[義人重斂]  
　　英國郵報云歐洲各國抽收丁稅其例懸殊至輕者莫若英吉利至重者莫若義大利義國百姓歲輸政府按照入欵百分之二十二英國則僅九分有奇攷義國民人較英國約少一千萬名口而國家所入幾與英將若俄則民人九千三百萬名口義祗三千萬名口而兩國所收丁稅亦適相等倫是何以故緣義國國債統計不下英金五萬萬磅每年均算約多一千四百萬磅故不得不厚斂於民以資彌補民人往往冀免納稅徙居外邦邇來蓋已不可勝數矣 
[嚴杜吏弊]  
　　京師友人來函云此次京城内外各項工程由工部核估價値時書吏不免弄權舞弊事爲工部尚書瞿子玖大司空所聞奏請歸各署司員自行勘估刻已奉旨俞允矣 
[補記邸駕過津事]  
　　醇親王銜命赴德意志國代達歉忱蒞滬情形前已縷志於報兹得天津友人來函云五月二十七日清曉醇邸由京乘花車就道午後兩點鐘許駛抵天津車站駐津各國官商曁天河兵備道張毓渠觀察以下文武印委各員均往站中迎迓邸駕並不句留閱片刻卽開往塘沽登招商局安平輪船赴滬所挈叅贊隨員繙譯以及執事丁役計共四十五員名内有太監二名并聞介弟某某二公爵由京送至塘沽俟邸駕登輪船然後乘火車遄返 
[電線購回]  
　　天津直報云直隸完縣滿城唐縣諸處前由德人安設行軍所用之得律風電線兹者和局已定聨軍將次撤回擬卽售歸中國曾倩路牧師爲之介紹與直隸藩司議定價銀二萬四百餘兩五月二十四日已由藩司會同牧師一一點收清楚矣 
[兵艦又增]  
　　天津直報云日來駐泊大沽口内外之各國兵艦運船逐漸增多計至五月二十七日已增至三 
 
 

Page 2

 
 
十艘其中英吉利國八艘美利堅國一艘德意志國四艘法蘭西國三艘俄羅斯國四艘日本國四艘義大利國二艘奧地利亞國四艘 
[天家大賚]  
　　廣州安稚書局世說編云三月十九日廣東紳士花翎道銜留粤督銷黔礦委員尹觀察國鴻趨赴西安行在進呈空青寳石一方荷蒙皇上賞收大加褒美兹者朝廷賞給大縀兩疋五月下浣某日由陜西巡撫咨送到粤大憲立即轉交東莞縣主某大令傳知尹紳敬謹具領似此恩明誼美在遠不遺凡在臣民宜何如感激圖報哉 
[續錄安徽撫憲王芍棠中丞覆奏條陳第三摺]  
　　一精選使才出使絶域古有專科然未有如今日之難者也中國士官本無學習洋務之學堂奉　出使半爲京員半爲關道多至服官後始留心此事於是未諳西律者有之未通言語者有之未知操縱者有之動爲外人所訕笑蓋外國最重約章其所派使臣無不嫻熟中國於此等事視爲閒文故在外遇有彼國交涉交際多不中度不如一小國使臣此非我使臣之不勝任也未講求於平昔者然也至彼此相接尤以通言語爲要義旣可聨兩國之情并可探彼國之事交涉機宜莫要於此否則相見隔閡遇有事件無從反覆討論於是授權通事其於事理詞氣之閒輕重抑揚一經傳述豈能盡如本意恐有貽誤於不自覺者又使臣隨員不過十數人而每次尚不免多有薦條擬請嚴旨申禁所有隨員皆由使臣自選具摺奏明某通言語某嫻西律某知交涉之事某明專門之學帶一人得一人之用朝廷復於各使臣所帶隨員留心體察隨時拔擢以備他日出使之用官小年輕者言語易學如使俄德法大臣隨員則令分學三國語使日本大臣隨員則令學日本語三年之後通者必多中外情形曲折均能自逹並於暇日徵文考獻庶品節詳明樽俎壇玷之間其儀不忒更足增邦家之光矣一愼選章京總理衙門例有章京隨同辦事以内閣中書六部司員爲之每次考取傳到當差傳畢再考臣愚以爲宜推廣其法如閣部人員久嫺職事旣經錄用自可當差惟所取之途未寛恐辦事之才未足擬請於出使大臣隨員各省洋務館學成候補各員由使臣疆臣挑選保奏皆可充補不必考試或必須面考請以公事試之看其文理之優劣事理之明暗以爲去取不復以小楷精美爲長卽閣部各員亦擬依此考取蓋小楷與洋務本不相關也俟儲材館有成學之人亦可由疆臣挑選保奏如此辦法在京有總理章京在各省有洋務館有儲才館在外有使臣隨員皆可備異日譯署大臣出使大臣之選途多則趨之者衆選之者易豈尚有乏才之歎乎一設譯報館今中國貧弱至此危殆至此臣敢以一言括之曰不明彼已而已何也我所曰與爭者地球各國也然各國人才何如國勢何如學校何如我不知也我之人才我之國勢我之學校較各國何如我亦不知也各國議論我人才國勢學校何如我更不知也若此豈特不知彼哉直不知已耳語云知彼知已百戰百勝果不知也其能勝乎爲今日計擬請旨設一譯洋報處派翰林部員數人率同繙譯數人專司其事凡所得東西洋報有關中國政事者逐日譯成進呈御覽京外大小臣工一併發觀其言本國政事者亦一律譯呈於是可以知彼並可以知已矣或云洋報壞人心術惑人耳目此誤國之言欲以塞我皇太后皇上之聰明不復求所以禦侮之策也前兩廣督臣林則徐在任日多方求外國新聞紙閱之遂知洋情林則徐精忠大節中外所敬豈亦爲壞人心術惑人耳目之事乎一廣譯羣書今日各國風氣大開學問之途日廣中國若專恃海内儒流著書立說其勢必有所不及且農工商兵之學中國專書不盡適用或且無之若不借資外國其學虚立不能成就前上海道馮焌光於同治年間譯西書數十種風行海内人爭讀之有益於中國學問甚大如算學化學諸書是也或云中國卷軸繁富白首難窮何爲譯此不知中國已有之書其講道精深者必應謹守中國未備之書有學藝切實者不妨廣求體用本聖學所兼修道藝尤今日之急務考之日本初變法時凡學凡事惟德國是效及學校功成大加增改遂成爲日本之學與德迥殊今我果能博譯羣書實心采法他日必有成學懷忠之士善爲去取一旦改觀譯書有用無可疑者擬請旨於京師設一譯書處外派翰林部員數人率同繙譯官專司其事譯成一書進呈御覽後或木刻或排印分派京外各衙門以資采用所譯之書以武備爲要其他有關士農工商各學者一體譯刻惟取近時新出者爲至要西書譯手本少惟日本選譯最精中東同文通才學東文三月便可畢業以後漸推漸廣次第兼及凡東西有用之書皆可供我搜采其獲益將無窮矣以上八條愚慮所及冐昧上陳是否有當伏乞皇太后皇上聖鑒訓示施行謹奏 
[請疏仕路]  
　　漢口訪事友人云自朝廷屢下求新之詔鄂申道府之宏通淹雅者各抒所見每有洋洋千萬言者月前某明府繕就條陳呈諸湖廣總督張香帥大致謂現在國家捐例宏開仕途擁擠請將通省各釐卡司事一律裁撤改由佐貳雜職人員辦公不知香帥能否嘉納也 
[遣勇歸農]  
　　漢口訪事人云兹者和議告成朝廷意欲節省餉需詔令將駐守太原之某某等營一律裁撤營中多係三湘子弟業已由統領官押解來漢雇船載赴岳州矣 
[節鉞將臨]  
　　杭州訪事人云五月二十八日浙省官塲接山東來電知新任浙江巡撫任筱沅中丞於是日午刻由濟寗南下屈指新秋時節可抵武林署巡撫余晉珊中丞因飭吏將公事赶緊清釐以便交卸 
[飭訊旗兵]  
　　京口旗兵聚衆閧署兩江總督兼南洋通商大臣劉峴帥批飭常鎭通海道長久山觀察拘拿集訊前已紀諸報端兹得鎭江訪事友人來函云此事迭經觀察移請新任京口副都統奇統制迅將滋事旗兵交出以便訊懲統制置之不問五月某日觀察復札行理事同知恒月波可馬按名查緝至二十二日始將爲首肇事之魏二毛子及楊某二名獲送道轅觀察飭發審委員邵大令丹徒縣莫明府會同司馬嚴密推鞫供認與否刻尚未知 
[教習需才]  
　　金陵訪事友人云江南陸師學堂畢業生前經兩江總督兼南洋通商大臣劉峴師派充各營教習以爲出身之階至去夏欽奉上諭各營不准學習洋操峴帥遂飭將此輩一律撤回分别遣散現當舉行新政之初朝廷孜孜以講求武備爲先務峴帥因念此項學生學業已精棄之可惜通飭所屬各州縣凡曾在陸師學堂卒業　俱令來省聽候考試視其造詣之深淺區分等第派入練兵學堂及各營充當頭二三等教習 
[湘中苦雨]  
　　有客自湖南至鄂告本館訪事人云湘中自入夏以來霖潦爲灾連綿不止地方官雖竭誠祈禱天公總不放晴瀏陽衡州益陽諸處近又出蛟村鎭城廂悉成澤國飢民載道慘不可言市申米價陡昻盜賊因之蠭起搶刼之案時有所聞所望積水漸消農民向可爲桑榆之補否則後患將不堪設想矣 
[五志中冓貽羞事]  
　　中冓貽羞一案前已四志報章兹又接姑蘇訪事友人來函知上月二十五日蘇州府向子振太守奉撫憲聶仲芳中丞諭提桑姓族長桑某卽桑喜廷及婢僕等人隔别研訊旋復提集案中人偕發審委員某某兩君悉心研鞫關防嚴密無從偵聽供詞惟聞太守並不追究姦情勸令桑領妻完聚桑妻稱丈夫尚有寵妾歸恐不利不敢遵從委員因令其兄張明府向之勸喻 
[行邸紀事]  
　　前日各國駐滬總領事謁見醇邸時咸照西禮脫帽握手旣就坐醇邸語以本邸銜命來此渥荷先施欣悅之情烏能已已各總領事隨握手辭别蓋夙稔醇邸賦性簡默故不敢多叙寒暄也○英美租界總捕頭鮑立根請示行邸擬於昨日竭誠晉謁時醇邸止命駕往各國總領事署謝步因令隨員尚大令轉飭讞員張柄樞司馬辭之○昨晨醇邸遣叅贊廕午樓都護代往各國領事署答拜都護隨於九點 
 
 

Page 3

 
 
鐘分往各署至十二點鐘始回○昨日未刻醇邸赴德國總領事署讌會先是十二點鐘時德署派武員一名馬兵十二人至邸恭迓至一點鐘邸駕乘雙馬黄韁車而出德武員戎服佩刀在旁護衛時英界捕房亦派中西各捕沿途照料前導有馬捕四名護衛親兵等後亦有馬捕四名隨往者爲袁海觀觀察蔡和甫星使廕五樓都護盛杏蓀丞堂隨員梁觀察武侍衛四名太監一名迨至德總陰事署有德兵數十名及軍樂一隊在署前迎接德總領事克君親自肅入先進茶點旋即入席簉座西員計共三十二人向醇邸對坐者爲德國某命婦隨往各員亦均陪坐至三點鐘後讌畢回邸仍由德武員護衛恭送○昨日五點鐘時德國水師提督帶同兵艦員弁六人至行邸晉謁即由袁海觀觀察挈之入見醕邸延入各與握手爲禮旋請坐於錦墩并令袁觀察同坐譯員傳語請醇邸安好醕邸遜答安好譯員又傳語此次邸駕幸臨敝國本國家特派兵艦四艘一路護送現均伺候於吳淞口醇邸亦命譯員温語道謝各西員隨卽興辭而出○江寗將軍崇善遣巡捕祥泰來滬代呈跪禀恭請萬福金安手版○俄總領事閏雷明君偕俄國飛吉兵船管帶波齊羅甫君來謁美總領事海格斯君偕美兵官八員來謁德總領事克納貝君偕魏阿斯君來謁英美工部局副總董孛倫抵司來謁醇邸一一接見如儀○候補道朱翼奎進謁醇邸亦見之至詣邸請安者計共袁樹勛沈佺　宗棠丁葆元蔡鈞汪懋銀朱璜趙雲焯程聨堃廖得勝龍鎭國周恩傑等十二人○邸駕定期初五日啓節德公司船已泊於英大馬路外灘碼頭十二點鐘卽須鼓輪出口故邸駕定於十點鐘登舟 
[札飭捕蝗]  
　　日前上海縣署接奉兩江總督兼南洋通商大臣劉峴帥札文内開近來安徽當塗江北清河等處有蝗蝻過境囓食禾苗誠恐江南一帶亦有遺孽致害田禾除通飭各州縣一體預爲收捕先將蝻子掘除凈盡外合即札行遵照等因縣主汪瑶庭大令立卽照會同仁輔元堂董事曹寄耘傳諭四鄕鎭董督率地保按叚查察搜捕以弭隱患 
[滬令求晴]  
　　邇來大雨傾盆兼旬未止木棉禾稻皆已損傷昨晨上海縣汪瑶庭大令率同縣丞劉二尹主簿孫少尹典史趙少尉虔詣邑廟拈香求放晴光以免農田有礙神道設教殆亦俯順民情乎 
[潔治道途]  
　　本邑清道局員葉淑洙大令以向來如逢陰雨各叚打掃夫照章不出掃除以致巷尾街頭泥濘不堪涉足現擬添製雨笠分給各夫役卽遇大雨亦須挨叚灑掃擇一空地將穢物暫行屯積以便天晴後雇定駁船載往浦東傾棄另製竹簍遇有字紙即收貯其中藉免狼藉 
[黜陟工匠]  
　　上月之杪本邑江南機器製造局總辦毛實君觀察飭各廠委員將工人開列花名呈送提調處查核兹復將製砲廠煉鋼廠彈子廠子藥廠木工廠輪船廠生鐵廠機器廠各匠役排日面試内有技藝純熟者酌量優給工資以示鼓勵倘工藝尚未嫺熟則分别裁汰以免悞公 
[米賈居奇]  
　　邇來淫霖霢霂日夜不休本邑米業中人以蘇常各處米船到者寥寥來源旣稀價值因之驟貴現已增至每石售洋銀五元以外貧民之數米而炊者無不愁眉雙鎖矣 
[幸未傷人]  
　　美界元芳路新紀浜左近有平屋六間係謙和洋行之產年久失修門窗零落前晚風雨驟至忽然倒坍屋内諸人聞聲避出不致壓傷亦云幸矣 
[預防疫癘]  
　　昨由楊君子磐致書本館執筆人云敬啓者長江上下游一帶近日水勢浩大衝動洲灘灘邊鼠穴極多羣鼠皆漂泊江心淹斃不計其數聞之寓鎭粤友言十數年前粤中曾有此事彼時江中死鼠無人過問不轉瞬卽疫癘大興死去數十萬人蓋鼠之爲物最穢一經淹斃腐爛毒水由江倒灌入河或由上游順流至下游飲者無不中毒疫癘之興所由來也鎭郡刻有人出錢收買凡撈得死鼠者每個給錢二文活者三文死者埋之活者縱之四日之内多至數千個昨有蕪湖來者言及輪船經過之處自蕪湖以下江中死鼠極多由此推之則自江西發水之處以迄吳淞其必處處皆有無疑再上而溯之若鄂若蜀有之亦未可知若不速爲設法則盈千累萬之鼠腐化江中後患何堪設想其不蹈從前廣東之覆轍者幾希抑凡購鼠擡鼠埋鼠之人鼻孔須擦如意油否則刻不能忍即北省干戈之後屍氣化而爲疫均此一理鄙人向讀各種報紙惟貴報心跡光明議論正大正人心而息逆燄迥殊邪說詖詞耿耿此心景仰已久爲此專函乞將鄙人此意節登一二祈長江善士從速設法撈取俾免釀爲疫癘此實千百萬人性命所關非區區放生救物之小惠可比貴報館正直公平夙爲官紳士民所敬服登高一呼衆山皆響倘能作此功德其惠澤不下於救饑也專此奉申敬請善安諸維霽照不備教小弟尚篤頓首五月三十日○附撈鼠法一有權力者如救生義渡兵船砲剗　屬皆可自行撈取活者於山僻處縱之此種野鼠草苗樹葉皆可嚙食不致餓死其死者擇荒僻處埋之一如有樂善之人粘貼揭帖廣收此種鼠子活者每個三四文死者每個二三文貧而無食之流必將廣爲羅致以博數文錢或疑似此則必有因鼠而溺斃人口者然鎭郡數日之内並未有人溺斃不必過疑 
[桐廬乞振]  
　　啓者頃接浙江桐廬縣程輔堂大令函開桐邑自五月初一日起大雨傾盆畫夜不息四面山水下注勢若建瓴河水暴漲平地化爲澤國初七日雨稍停止滿望從此放晴庶無大碍不意初八日上午起狂風驟雨不絶者兩晝夜衢江徽江金江以及本處分水河横江蛟水同時灌注下游潮水上湧一時宣洩不及以致頃刻之間平地水深三四丈敝署爲闔城最高之處自大門至三堂以及上房各書房深者一二丈淺亦七八尺不等當時水勢暴漲頃刻數丈内呼救聲牆坍聲壁倒聲轟然盈耳慘不忍聞僕見勢危事急卽刻督飭兵役多雇船隻先將耶穌天主兩教堂洋人教士司事及衣物等件赶爲搬送至大船居住再將監押各犯一併提至署後山上搭蓋席棚妥爲安頓加意防範并親督兵役冐險出署將民間呼救者一併救出載至邑廟及書院後山等處安插一面派人借榖散給約計不下五六千人初十日雨停水尚未退十四五兩日天復大雨前水未退後水踵至繼長增高較前更甚幸此間水勢易漲易消一曰放晴卽漸漸退去俟雨停止卽駕扁舟沿江查勘民間廬舍牆坍壁倒者隨處皆然全所衝没者亦十之三四淹斃人口此刻查無實數大略數十百人自在意中災情惟横江沿江一帶及濵臨大江七十里各村較爲重大目下水雖漸退而無家可歸者固堪憫惻卽或有破屋尚存者亦以無米可炊往往夜哭目擊情形雖鐵石心觴亦應卜涙因卽諭飭各米鋪减價平賣一面分飭各鄕將歴年捐存榖石開倉放借各邑倉榖歴任虚行故事並不將實在存儲數目按年開報卽有實數皆紙上空談本無存榖者有之有榖而出借在外未能收回者有之故亦無甚實濟現在諭飭各鄕米鋪仿照在城章程一律平賣幸民情尚稱安謐差堪告慰綺懷惟哀鴻滿澤待哺嗷嗷雖經設法籌濟而盃水車薪勢難持久目下又陰雨連天不舍晝夜一波未平一波復起寸心焦灼莫可言喻因思閣下博濟爲懷飢由己飢溺由己溺用特專函告急爲民請命務乞尅日撥集鉅欵邀友抵桐量加無濟一面並請將此信送刊申報廣爲勸募俾窮黎不致失所感荷鴻施不啻身受等因奉此查此次浙省桐廬等縣被災較重凡屬同鄕自應首先慨助乃乞登申報幾及十日僅蒙海防廳劉乙笙司馬及錢塘唐日均善士各助英洋一百元良由則敬人微言輕不足感動四方鄕長惶愧至不可言除由則敬勉助洋蚨二百元湊濟外謹將來函鈔乞登報布告同仁伏祈顧全梓諠宏濟時艱或慷慨解囊或分頭募助多多益善源源而來庶幾溝壑餘生得以同登仁壽臨池望澤感盼無量上海北市絲業會館協振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯江畫意]  
　　九江訪事人云兩江總督劉峴莊宫保新委江蘇候補道王惠棠觀察辦理江西督銷淮鹽總局上月十九日觀察附江寛輪船抵潯次日卽乘某小輪船赴省○景德鎭素產磁器業此者約計數十萬人所需米糧全賴外來接濟近因各處榖貴來者甚稀又值鄰境發蛟本鎭亦大雨如注水深二丈有餘人民雖有錢財無米可購艾少堂司馬一面雇舟設法援救一面飭各米店照本平糶不得居奇張儀雲大令亦來鎭商辦善後事宜○潯城米價每石售錢四千八百文左右居民已仰屋興嗟若再有漸增勢必不堪設想江西藩司張筱船方伯臬司柯遜菴廉訪禀明撫憲李勉林中丞動撥積榖若干交米鋪碾米按照官發賣每升三十文 
[英美租界公堂會訊案]  
　　前日大西洋總領事署繙譯官馬君乘東洋車至有恒里適木工杜志星在街頭工作阻不得前因喚令四百八十九號巡捕將杜拘入捕房旋由有恒洋行主金世美保出昨晨馬君命駕詣以廨會同讞員張柄樞司馬及美總領事署白繙譯官升堂研訊杜供馬大老爺所雇車夫自不小心以致碰撞小的不敢攔路尚乞恩寛金世美聲稱此處係商人所置之產並非工部局公地何得指爲攔路反復爭辯齗齗不休適律師小威金生因别案到堂向之調處司馬隨諭令將杜交金世美帶去候再訊供 
[英美租界公堂瑣案]  
　　陳學興行竊倪寳根家金戒指一枚旋經包探金立生拘獲解案請追讞員張柄樞司馬商之美總領事署白繙譯官判責二百板管押捕房一月○陳增元行竊瑞興洋行洋燭一箱經包探徐榮珊拘獲解案請辦司馬判責二百板贓給還失主○吳三兒潛入靖遠街蔡錦堂家竊取綢衣五件經包探竇如海拘獲解案請辦司馬判責二百板贓給還失主○陳蘭亭陳雲根張阿寳在北四川路某號門牌屋内聚賭經包探劉阿炳查知拘案請辦司馬判各責一百板○李紀松行竊怡和洋行絲綿一紥報捕後由包探石錦榮拘獲解案請究司馬判責二百板枷示三天○方金才方金生兄弟二人向母舅張錫卿强借洋銀五元不遂所求任情滋擾經包探倪順泉拘解請究司馬判各責三百板交人保釋○朱桂生行竊祥生船廠舊鐵二塊經廠中更夫送案請究司馬判責三百板○積賊孫金榮竊取某姓家衣服五件由包探劉阿炳拘獲解案請辦司馬判責二百板管押捕房半年 
[法租界公堂瑣案]  
　　良濟藥房西人永遠租得浦東爛泥渡升科局充公田五畝有奇竪立界石旋被地保張明德拔去因投法總領事署控訴總領事准之據情照會讞員杜枝園大令大令飭探往提明德避匿不見因將伊兄福南拘案訉知一切飭探協同上海縣署差役帶往是處將界石重復竪立不虞伊子聚生銀和阿德霸阻行兇因卽一併帶回大令訊取口供飭押候備文至縣署移提明德昨禮拜四堂期縣役將明德解案請訊明德供稱小的所拔界石現存聚生所開豆腐店内此地係小的祖遺並未賣去大令謂洋商向升科局租得充公之地爾何得藉端霸阻著將界石取回仍在原處竪立明德父子同供此地係曾祖張文彩户名四房公產有田單契據爲憑充公者另有一地並不相干大令謂爾之田單僅一畝六分此田係五畝有奇顯見非爾之產著一併還押候再核斷○洋涇浜利興洋酒店已歇出店人某甲串同竊賊王品山曹阿新徐余口竊取洋酒數十瓶分售與沈甫全倪日生張友林等家報捕查獲吊到原贓昨日解案請訊大令判罰倪日生洋銀三十元沈甫全十元張友林五元王品山等賊犯各枷一月期滿責五百板贓給失主領固○小東門外浦灘采市旁鐵房内藏有青鉛若干條被賊竊取三十條雇舟裝至虹口賣與縫工張崇德事爲包探查悉拘獲竊賊王德友姜阿二吕德金吕廣生陳阿三及往拘張崇德避匿不見因將伊妻張沈氏帶回昨日連諸賊解案請訊張沈氏供丈夫在虹口開設成衣鋪現方因事下鄕不曰即可來滬收贓之事小婦人並不知情大令著押候交人保出限交崇德到案○烟妓李天福訴稱趙杏舟瞿連生至小婦人處作狹邪游乘小婦人熟睡時竊去金戒指銀練衣服等物報捕查獲弔到金戒指銀練尚有各贓未經吊齊求先給領大令著趙等押候弔齊各贓然後核辦金戒指著先李妓具領○徐袁氏訴稱小婦人在熊姓家傭工本年三月主人令持洋銀十八元赴某錢莊估看行至清和坊口突被主人之侄庚生悉數攫去主人除將小婦人工資扣去外又勒令將衣服首飾質錢賠補前日小婦人途遇庚生是以扭案請追庚生供小的向業機匠不敢攫取洋銀大令著押候追繳○蔡順元訴稱小的被賊竊去衣服銅盤等物報捕後查獲積竊陳金福詰之供認衣服質在南市某當鋪今由包探解案請卽究追大令著將陳枷號一月期滿笞責五百板原贓著蔡自行取贖○羅楚翹訴稱小的失去綢二疋報捕後由包探緝獲竊賊李銀果陳阿三詰之承認將綢質在城内某當鋪今已解案請即究追大令判將李陳各責五百板贓令失主自行贖回 
[美租界捕房紀事]  
　　押犯顧阿根李桂生李子卿近日忽患腫脹之病因由捕頭送入虹口司考脫路工部局病房醫藥無效延至昨日相繼倒斃捕頭聞報卽令地保投某善堂領棺收殮○前晚十二點鐘時百老匯路六十四號洋房某西人家所雇園丁張阿五闖入一號洋房某西人家西人見之疑爲竊賊扭送捕房後經其主所知投訴捕房爲之保出 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　兼署雲貴總督雲南巡撫臣丁振鐸跪奏爲揀員更補選缺知州以裨地方恭摺仰祈聖鑒事竊查賓川州知州魏朝瑞於光緒二十六年三月初十日聞訃丁母憂當經具題開缺聲明所遺賓川州知州選缺係第二留缺照章扣留外補當以開復補用知州孫紹曾請補迄今尚未奉覆兹據報該員孫紹曾於二十六年十二月二十六日在蒙化直隸同知署任病故亦將病故日期咨報在案所遺賓川州選缺知州應照例仍以前州魏朝瑞丁憂本日作爲開缺日期勒歸二十六年三月底截缺是月分同出劍川選缺知州俱係丁憂遺缺例歸酌補毋庸掣簽前將截缺日期咨部在案查定例各知州如係奉旨命往或督撫題明留於該省候補者毋論應題應調應選之缺令該督撫酌量補用又選缺知州如遇丁憂等項所遺應將候補班前與候補班酌量補用各等語今賓川州知州缺查有勞績候補正班在任補用知州會澤縣知縣陳維新年五十七歲四川成都縣監生光緒五年在駐川滇捐局報捐府經歴雙月選用改捐雲南試用十二年十一月騐看到滇因攻克越南　威府有不拔縣案内出力保奏請以本班歸候補班遇缺前先補用俟補缺後以知縣補用經部議准光緒十二年十一月十四日奉旨依議欽此准補雲南府經歴十八年三月到任于剿平猓黑叛逆攻奪堅巢擒斬首要案内出力保奏請俟補知縣後以知州用經部議准光緒十九年五月二十日奉旨依議欽此年滿甄别以知縣在任補用代理石屏州知州卸事光緒二十一年大計保洊卓異奉文覆准委署大姚縣知縣卸事請咨於二十四年十一月初二日引見奉旨著照例用欽此領照回省准補會澤縣知縣二十五年十月到任照例以到任之日作爲保舉知州到省日期查該員陳維新年力尚健吏事夙諳以之請補賓川州知州實屬人地相宜與例亦符據布政使李經羲按察使全楙績詳會請奏前來合無仰懇天恩俯准以該員陳維新補授賓川州知州實於地方有裨如蒙俞允該員係在任補用知州今請補知州俟覆准日照例給咨送部引見所遺會澤縣知縣係苗疆題調要缺例應在外揀選俟覆准後另行遴員請補除咨部查照外所有揀員請補選缺知州緣由謹恭摺具奏乞伏皇太后皇上聖鑒勅部核覆施行再雲貴總督係臣兼署毋庸列銜合併陳明謹奏四月十五日奉硃批吏部議奏欽此 
　　頭品頂戴兵部尚書銜山西巡撫臣岑春煊跪奏爲屬縣民婦因姦聽從姦夫謀殺縱姦本夫業經照例擬題未奉部覆恭摺補奏仰祈聖鑒事竊查前據稷山縣知縣蔣斯彲詳辦民婦蘇董氏因姦聽從姦夫李　穩謀殺縱姦本夫蘇根來理屍不失一案該管絳州直隸州知州李壽芝審轉到司因犯供先後翻異狡展支離遊移四次駁回確訉嗣據署按察使馮鍾岱覆審勘轉經前護撫臣何樞親提研鞫蘇董氏李頂穩均籍隸稷山縣已死蘇根來係蘇重氏本夫平素和睦與李頂穩同村往來蘇董氏習見不避光緒二十年不記月日李頂穩至蘇家閒坐適蘇根來與其子均出外傭工蘇董氏在家獨處卽向調戯成姦以後遇便續舊不記次數給過錢物亦無確數蘇根來先未知情嗣經窺破冋蘇董氏船出姦情因貪資助亦卽縱容日久醜聲外揚其族兄蘇玉瑚與其鄰佑人等咸皆聞知二十五年三月間蘇根來因乏錢　令蘇董氏向李頂穩索取錢財李頂穩無錢給付蘇根來卽將蘇董氏毆駡並稱如不給錢不准再相往來蘇董氏遂向李頂穩告述此言李頂穩氣忿　熱起意將蘇根來致死好與蘇董氏長聚便向蘇董氏商議蘇董氏戀姦情密亦即　從指約乘便下手六月十西日下午蘇董氏隨蘇根來在苑曲村觀劇與李頂穩會遇李頂穩與蘇董氏彼此意會是日黄昏時分蘇根來偕蘇董氏回家行至店頭村地方李頂穩從後赶上前面用拳毆傷蘇根來胸膛蘇根來還向扑毆李頂穩拔出身帶腰刀砍傷其左手腕遂用脚踢傷其賢囊　地移時殞命李頂穩起意埋屍滅迹脫去屍身衣褲合蘇董氏幫同擡至村東土崖下用刀挖坑將屍浮埋所脫屍身衣褲及鞋襪另埋在堰上土孔各散十六日早經屍族兄蘇玉瑚尋見蘇根來屍身被獸殘食向李頂穩盤出實情投約報官詣驗招解四次駁審明確勘轉親鞫據供前情不諱詰無起釁别故亦無另有同謀及幫同埋屍之人矢口不移案無遁飾查例載因姦謀殺親夫若本夫　容與人通姦審有確據人所共知有姦夫起意係知情同謀姦婦擬斬立决姦夫擬斬監候等語此案蘇董氏與李頂穩通姦本夫蘇根來知情縱容族鄰人等久已聞知嗣因李頂穩無錢給付蘇根來聲言不准往來輙敢聽從姦夫同謀殺死本夫實屬淫惡絶倫自應照例問擬蘇董氏除聽從埋屍不失及與李頂穩通姦輕罪不議外合依因姦謀殺親夫若本夫縱容與人通姦審有確據人所共知者姦夫起意係知情同謀姦婦擬斬立决例擬以斬立决係婦女免其刺字李頂穩與　董氏通姦因聞無錢不准往來之言輙敢起意商同姦婦蘇董氏謀殺縱姦本夫蘇根來身死浮埋屍身被獸殘食實屬淫玩兇惡亦應照例間擬李頂穩除埋屍不失及與蘇董氏通姦輕非不議外合依因姦謀殺親夫若本夫縱容與人通姦審有確據人所其知者姦夫起意謀殺擬斬監候例擬以斬監候秋後處决先于左面刺兇犯二字該犯庭報在監病故刑無所施應毋庸議蘇根來利得貲財縱容其妻蘇董氏與李頂穩通姦貪鄙無恥本干律議業已被謀身死亦毋庸議與受錢物訊無確數並免著追屍棺飭埋兇器銷毁無干人等省釋免累前護撫臣親鞫擬議已於光緒二十六年三月二十四日恭疏具題旣而畿輔有事迄今未奉部覆嗣奉刑部通行簡易章程嗣後例内載明應奏各案或事關重大者仍專案具奏又逹部大小案件約計田期可奉部覆而尚未接見者即照新章補辦各等因此案罪關立决而日久未奉部覆因卽檢案改題補奏除供招補咨刑部外所有稷山縣民婦蘇董氏因姦聽從姦夫謀殺縱姦本大業經照例擬題未奉部覆照章補奏緣由理合恭摺具陳伏乞皇太后皇上聖鑒飭部覈覆施行謹奏四月十五日奉硃批刑部速議具奏欽此 
　　岑春煊片再查定例各省道府以至未入流各項試用人員應令該督撫以各該員到省之日起嚴行考察一經期滿無論一員兩員卽行隨時甄别才不勝任者據實叅劾堪以留省補用之員均令出具切實考語分别奏咨報部又捐納分發各官到省試用一年拔貢分發知縣到省試用二年各等語兹查拔貢新海防儘先知縣蘇斯倬現年四十歲係河南湯陰縣廪生由光緒丁酉科拔貢考用知縣指分山西試用光緒二十四年十一月初九日到省旋遵新海防例報捐本班儘先連閏扣至光緒二十六年十月初九日試看二年期滿例應甄别又捐納試用知縣徐永輔現年四十七歲係順天大興縣人由監生遵新海防例報捐知縣指分山西試用光緒二十六年二月初十日到省連閏扣至二十七年正月初十日試看一年期滿例應甄别該署臬司恩霖到任未及三月例不加考據署藩司許涵度考得蘇斯倬年富才明辦事勤愼徐永輔英爽强健幹練有爲照章會詳請皆以知縣照例補用前撫臣未及核奏卸事移交到臣臣到任未及三月例不加考現據該署藩司考稱該員等年富才明幹練有爲皆堪以知縣補用自應照例奏明均准留省序補除咨部外謹附片具陳伏乞聖鑒謹奏四月十五日奉硃批吏部知道欽此 
　　岑春煊片再查已革前任山西祁縣知縣范紹曾係順天寗河縣人前在祁縣任内虧短雜欵銀一千三兩二分六釐經前任撫臣於光緒二十六年四月間奏叅勒限四個月清交限滿不売再行從嚴叅辦奉到硃批著照所請該部知道欽此欽遵轉行勒交去後迄今限期早逾屢經飭催未據完繳分釐似此玩抗亟須嚴追據署布政使恩霖詳請復參前來相應請旨將已革前任祁縣知縣范紹曾即行鹽追歴過任所寓所資財先行查抄並移知該革員原籍地方官一併查抄備抵一面再提經手丁書人等嚴訊是侵是挪照例分别辦理除將虧短册籍咨部外謹附片其陳伏乞聖鑒謹奏四月十五日奉硃批著照所請該部知道欽此 
 
