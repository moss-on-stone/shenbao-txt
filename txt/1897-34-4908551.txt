# 1934 - 34 - 4908551

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄　雲山人明史稿數千年理亂治忽畢備於中誠我人所不可不讀者也本局前曾二次排印甫經塞暑插架頓空茲復第三次印成墨色紙張較前益爲精美分裝三百九十二本盛以文本箱三口仍核定實價洋銀五十圓諸君子有欲　史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[正續名醫類案出售] [  圖書集成局代啟]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黄岐之功臣青囊之盛業誠醫學入門之階梯刋印行世板久燬失今覔得善本詳加校訂紙張潔白裝訂二十本定價洋每部四元今巳出書欲樹醫林之幟者請向各書坊購取此佈 
[熙朝人瑞說]  
　　上年十二月廿二日本報所登豫章塗說一則内據江西采訪友人來函云胡姓鄉農年四十有四其妻某氏小於胡二歲某日臨蓐一産三男聞人言若得報官例須給奬爰於月之初旬奉母携妻及子具禀南昌府署江訒吾太守詢明一切歡喜逾常面賞錢十千文幷將文孫所用之衣裾各六件賞其三子夫人則以棉皮衣各一賞胡婦復據情轉禀各大憲分飭兩首縣嗣聞德中丞翁方伯各賞銀十兩裕廉訪曁劉文兩觀察各賞洋銀十元文孟二明府亦賞洋銀十元誠熙朝之人瑞也按古今胎産　異志於史書者不勝枚舉考醫書所載一産二孩者謂之駢胎一産三孩者謂之品胎駢胎品胎皆由父母精血充足絪緼化成之際二五之精妙合而凝不覺一分爲二二分爲三然或二女一男或二男一女皆不足異惟一産三男者例得報官給賞載在大淸會典間嘗尋繹其意蓋以天地人爲三才一生二二生三三生萬物惟三爲陽數之宗故天有三台三垣地有三帶歲有三元時有三節人三成衆女三爲粲而一産三男則三數皆陽尤爲可貴殆合三索得男而一以貫之者其在易象三陽居内三隂居外曰地天泰所謂小往大來吉亨則是天地交而萬物通也上下交而其志同也内陽而外隂内健而外順内君子而外小人君子道長小人道消也反是者三隂居内三陽居外曰天地否所謂比之匪人不利君子貞大往小來則是天地不交而萬物不通也上下不交而天下無邦也内隂而外陽内柔而外剛内小人而外君子小人道長君子道消也世　盛也三陽開泰其象爲泰而不爲否衆正盈廷羣邪放逐天道順於上人事應於下故民間有一産三男者爲盛世之休徵其父母必秉和順中正之氣其三子亦必無凶殘夭札之虞是以例可報官例應給賞典至鉅也無如近世宦途厖雜酷吏惟知敲扑貪吏惟事朘削俗吏惟習逢迎於此等國典所關則漫不經意以爲非官聲優劣之所由也非宦囊盈絀之所繫也非上游喜怒之所注也雖間有以此禀報者並不奉行故事否則官所賞者微吏役之所需索者鉅焉爲小民計良亦非便以故遠近各處一産三男之事間亦紀諸報端而鮮聞有報官給賞者且聞齊東野語所云謂將三男報官官必置紅緑黑衣各一挈孩入暗室而衣之得紅衣者必貴得緑衣者常人得黑衣者必爲盜賊官則撲殺黑衣者此等讕語不知何所據而云然始於何人之口而藉藉相傳如是固不足當大雅一哂特無如鄉愚無知或有信其說而不敢報官者或有雖報官而官爲恝置者如江省此事得江太守鄭重視之而又得各上憲寅僚之同給奬賞信乎熙朝之人瑞彼三子者爲不虛生矣抑又思之凡典章禮節之所關而今世付之闕如者豈獨一産三男也哉卽如鄉飲酒之禮國初時猶各舉行今則久不知有大賓等名目士大夫子弟長成無有行冠禮者婚姻六禮以親迎爲最重春秋時齊俗不親迎詩人譏之今則南中各省通行親迎之處甚少習俗相沿竟不知其非禮凡一切通典通禮所載今世遵行者不及其半孔子稱齊之以禮果由何道而可使之整齊劃一哉蒙故因江省一産三男之事而類推以及之願以質諸世之大君子 
[宸翰褎功]  
　　日本日日新聞云前年中日之戰直隷總督就牛莊設立野戰病院以療滿洲受傷兵士有中國婦人金氏者前在美國習醫至此適卒業而歸遂與泰西某女醫同立紅十字會更得奥國總領事相助爲理募諸各善士集得洋銀三千圓受傷者遂醫藥有資漸漸痊愈皇上聞而欣悅特於事畢之後賜以御書横額以奬其功其額長六尺闊二尺三寸髹以黄色大書恒樂慈善四字上鈐御璽中書勅賜二字四圍遍綴金龍雕刻精美蓋以中國政府有善必旌故奏請皇上特頒此貺此婦亦榮矣哉 
[續述劇盜就擒事]  
　　京師劇盜康八卽康小八兒經番役在北通州擒獲本館於新正初四日報牘歴紀其事而標其目曰除暴安良蓋以巨憝旣除深爲閭閻慶幸也昨接天津采訪友人來信言事緣前者某邸忽失巨贓捕役屢經嚴比乃密購眼綫一鼓成擒去冬十一月下浣加上全身刑具由火車押解至津暫住河東劉家店一時觀者雲集康向人大言曰喒老子姓康行八經弟兄們擡舉稱之曰八太爺現因京中要案難結喒老子姑且一行未及一旬自當重返關東决不淹留日下也兹有薄技聊博諸君一粲如何言畢聳身躍登屋頂捷如飛鳥須臾躍過兩重屋而下若不知有五木加身者觀者喝采聲如雷動康自鳴得意隨捕役歸旋於二十八日起解 
[巨匪投誠]  
　　循環日報云廣東花縣巨盜張環經官軍擊斃後兹有鄉人來言其黨有頭目八人皆訂盟蘭譜結爲異姓兄弟以圖不軌當環授首時頭目梁光以身殉之餘黨見大勢已去多所逃亡惟李魚仔鍾威鍾痘皮有等仍分擾地方旋經安勇竭力進剿屢殲强悍諸匪逃匿鄰封幾同釜底遊魂鍾威勢窮力竭漸萌悔心遂求局紳爲之先容投誠官軍經朱宋二紳出具保結函求安勇營官請准其帶罪立功營官以著匪投誠向須引拿同黨以爲贖罪地步爰命威作眼綫威約定官軍在某處引拿鍾痘皮有屆期誘有至炭博烟館促膝談心勸其見機而作悔過投効俾立不世功勳光宗耀祖榮妻蔭子有許之談論未久忽有弁勇數人闖進館中問威姓名卽出名刺數紙聲言營官得局紳書知老兄悔過自新不勝欣喜特遣來修安以備詰朝相見威亦從懷間出名刺酬之並指有而言曰此卽弟之帶同進見者有以爲美意欲與弁勇交談弁勇出其不意將有鎖拿有大驚問曰吾好意投誠何得如此相待弁勇笑曰事由鍾威引拿豈能寛宥哉有回顧鍾威則已不知何處去矣知爲所賣沿途痛哭現已解省訊辦惟威與有本屬同族有旣就擒威恐不容於族人因禀明營官派勇保護其屋俟官軍凱撤然後隨同赴省云 
[築路電音]  
　　新加坡叻報云去臘二十二日英京倫敦來電云俄廷現經降諭允准俄商合股以造火輪車路由黑龍江迤西築起至吉林東境以接西卑里亞之路至其築路之費計需俄銀五百萬魯布此等股分除中俄兩國商 
 
 

Page 2

 
 
人外他國不得與於其内工程則定以六年告竣 
[考工記]  
　　華英新報載駐加勒吉打之法國總領事某君遊日本歸寓書其國述及日本工藝云日本竭力經營求其國以工藝鳴於世其於五金之産尤爲注意開爐設廠日事鑄煉後聞高麗鐵礦之多近遂圖謀之意細察其近日之仰給於人者惟製戰艦築鐵路造砲械三事所出之鐵尚不敷用計近三年水師製造各廠所用之鐵每年約二千七百三十三墩值法銀五十二萬佛郎用鋼之數半之其他鑄錢製器亦稱是至於海軍則以羣島屹立海中勢不能不務求美備近者政府令在大阪海軍學堂特設公署專理增建船艦之事云 
[日東火警]  
　　日本日日新聞云東歴本年正月二十七日卽華歴去臘二十五日晚間八下鐘時東京小石川區谷町九十七號門牌倉田莊左衞門家安置物料處忽然失火全屋盡燬更延及鄰舍二家半遭損壞翌日午前神田區花田町第一號門牌須田小　方家又報火災計焚去毘連七戸損壞其半者二戸至因何肇禍刻尚未明也 
[譯東報紀高麗事]  
　　日本鎭西日報云朝鮮京城來信述及韓廷特派軍務大臣閔君泳煥爲駐劄英德法奥四國全權公使又云邇日江厚道原州郡屬時有暴民作亂勢甚猖狂韓廷特命本道觀察使某君督軍往剿又云日本皇太后駕崩幃廷特派駐劄東京全權公使李君夏榮爲中唁使 
[譯東報紀臺灣事]  
　　日本鎭西日報云臺灣總督乃木氏禀報日政府云去年東歴十一月二十四日三角湧分隊長大尉田邊氏率一小隊赴十三添莊山奥突遇士兵面餘名互相鏖戰士兵見勢難拒敵避入生番境内是役也日兵傷一名死十餘名二十五日討伐隊長太田氏督軍往二平莊及太平頂一帶與土兵對壘相持至數時之久土兵均向南方逃潰中尉田中氏少尉加賀美氏死焉其他下士及兵卒死傷至數十人 
[野性能馴]  
　　中外新報云大洋中羣島每多荒穢無人之境或爲野番棲息其間其人率如猱玃之狀登坡穿樹若履平地人欲逐之不能及也平日多以人爲糧計肥量瘠甘之如飴曩聞奥大利未闢之境最多野民每搏人以食太平洋數島中所産野人亦獷悍不馴喜食人肉去歲有一美國帆船道經太平洋過一海島適船中斷水乃登島汲取忽覩野人結隊而來祼袒睢盱椎髻獠牙似非人類不禁大爲錯愕幸已先爲之備各持槍在手擬與之敵野人亦不敢近須臾取水回船有一野人隨至後携一女僅八九齡許色微　面圓額廣眼巨口闊唇短齒露軀甚壯健惟手足纎小似與全體不稱言語啾啾似欲以此女易舟中食物舟師許之野人謂爾船上若乏糧時此女可殺而食之以供一飽舟師搖首歎息謂我自有糧豈忍以汝女充口腹野人乃去旋以此女畀汶士汶士者亦舟中人也挈之至家善爲撫育愛之若掌上珠女亦相依肘下如飛鳥之投林惟秉性善驚見一生客至則戰慄無人色蓋懼人烹而食也噫此女旣離野人得歸汶士其亦脫水火而登袵席歟 
　 
[東甌春浪]  
　　温州訪事友人來函云温處道宗湘文觀察久擬創設西文學堂培植聰頴子弟因經費不敷而止去冬適招商局總辦謝益齋司馬之故人子來依熟諳英國語言文字司馬篤情故舊慮其荒廢使之設帳授徒以資砥礪宗觀察覘其塾規工課井井有條卽就其所訂而勉成之如無力之家有志受業者悉由觀察捐廉代致修脯今年擬設法擴充以開風氣亦造就人材之至意也○宗湘文觀察因永淸門内被火之家大半係寒苦小民露宿風餐無衣無食飭地保查開被災各戸分别極貧次貧捐廉撫恤於去臘二十八日按戸散給每口瘈一元並各給棉衣一襲俾可禦冬是日共分給三十八口計銀蚨一百十四枚觀察亦可謂好行其德矣○温州鎭劉吉園鎭軍於去冬十二月廿九日出轅乘船出洋前詣矮兒洞會哨循曩例也○郡城東甌王廟設立粥廠於去冬十一月初一日開杓每早定七點鐘散放鳩形鵠面之流爭先恐後雙弓米未熟早已擁擠異常强有力者果腹之餘甚至挈盒提壼以供近鄰之飼雞喂豕致令老幼窮黎哀乞終朝而卒不得染指所望董其事者加之意耳○瑞安縣蘇運卿明府因校塲頭一帶被燬之家均屬茅簷蔀屋小戸窮民爰於去冬十二月初一日查明被災各戸口捐廉散給諭令尅日編茅築室以蔽風雪幷從郡城典鋪購去舊棉襖褲按戸散給○新任樂淸恊白海山副戎杜生於去冬十一月二十八日從郡之東門安瀾亭乘坐官舫赴樂筮吉十二月初一日接篆任事○玉環州徐菊生刺史光鑒抵任以來因洋面遼闊又孤懸海外接壤台黄爰自行捐廉置備勇船一艘以資巡緝而防不虞商民賴以安謐冬防後營船又奉裁撤刺史除督同文武梭巡城廂之外復添設勇船一號巡洋禦盜○宗觀察因裁撤游勇逗留在甌屢屢滋事若第驅逐出境又未便以隣爲壑兹將湘皖各游勇四十餘名於去冬十二月初十日附趁永靖小火輪船資遣赴甬俾克分别回籍以免貽患將來 
[荆沙春雪]  
　　沙市訪事友人來函云沙市電報之設十有餘年沿途所埋綫桿從無盜取摧折者去歲江陵丫角驛一帶被匪徒竊去電稈數百根局員移文縣尊飭差拿獲懲辦在案至十一月廿一二三四等日桂香街金龍寺南湖三處又竊去電綫二十餘道鋸斷電桿二根縣尊接局員移文後一面飭差各處跴緝幷出示曉諭申明此事治罪專條無論官電商電是竊是毁但經折斷比依驛站馬夫遞送公文事干軍情機密沈匿例杖六十徒一年分别刺字誤毁者杖八十如有奸民聚衆拔毁至數十里以外情節重大者仍隨時察酌情形分别首從比照士匪滋事例從嚴懲辦○凡輪舟上水駛至宜昌後至遲約一禮拜卽開返下游去冬十二月初十後昌和輪舟上宜至二十日猶未見鷁首飛來二十二日接電云卽開行越數日仍毫無消息詢之洋棚經理人始稔昌和開至宜昌下游五十里機器損壞轉運不靈須大加修理廿八日固陵由宜到埠有某號運到漢口皮油一百桶又怡和渝莊包載梧子二十包因昌和輪船未便是以攺附固陵固陵以裝載過遲兼之月黑水枯停輪一夜翌晨始得向鸚鵡洲進發○沙市司對面巡司巷内有某氏婦年三十餘未詳其姓氏門前署敦厚堂三字氏頗有積蓄子某年纔弱冠恐坐吃山崩欲效計然術而患資本稍薄一日向岳家借得首飾若干湊足本力購洋藥數箱開土鋪以覓衣食子治於外母治於内子母相權計甚善也不意起匪人窺伺偵子外出於去冬嘉平月初一夜深時叩氏之門氏聞剥啄聲意必子也及門啓則一素不相識人直衝而入問伊爲誰則答云來取對時表及玉鐲者氏對以寒家無此物乃怒詰曰在箱内敢欺我乎氏見勢不善方欲呼喊詎料隨來七八人匝門而立持刀恐嚇不許出聲須臾將氏房内皮箱兩口舁之而去氏登時呼街隣追逐對門磚瓦行夥聞之捷足而前越隄追至江干僅得一箱而返搶去之箱内除衣物外尚有全副金首飾一匣翼日氏到保甲局聲訴未知能緝獲否○沙市粥廠每日五更開鍋至夜分十點鐘始收廠上廠日煮百四五十鍋不等下廠日煮八九十鍋不等兩廠首士日夜輪班認眞稽察是以弊端無自而生近聞上下兩廠又新買房屋預備添設鍋竈以濟不逮果爾則多多益善其造福爲不淺矣前歲因粥廠未開時近殘冬各市鎭搶刼者不一而足去歲思患預防雖災情較重而難民有歸是以至今頗形安靜○沙市絲綫街本立生包席館主朱某家非中貲母萬氏慷慨有丈夫氣朱亦善體母志每遇可以濟人利物之事必遵母命竭力解囊不稍吝去冬　尊張大令施寒衣派本埠紳董籌欵朱捐錢二十串粥厰又捐錢二十串皆署其母氏於簿以示善則歸親之義雖他人所捐有多至朱數十倍者而在朱已可謂傾囊之助矣且每日至廠中親身効力廠中人倚爲右臂亦可謂實心行善者矣 
[漢水春鱗]  
　　漢口訪事友人來函云鄂省武備學堂提調一差督憲張香濤制軍已委浙江候補府聯太守豫充理去冬十二月某日已上轅禀謝矣○去臘各路荒民多如蟻聚大街閙市間百十成羣居民咸苦滋擾若僻巷之中家無男子若輩卽肆行硬搶殊非地方之福有官守 
 
 

Page 3

 
 
之責者宜如何設法安置也○湖北藩憲王芍棠方伯自回任以來整頓牙務不遺餘力去臘查得漢陽鸎鵡洲之各木行中未經立帖者爲數甚多已由牙委查明遂轉飭薛大令將無帖之各行主帶案寛限時日准其一律立帖以昭信實○湖北藩司王芍棠方伯牌示沔陽州知州員缺飭准補之丁國楨廣濟縣知縣員缺飭准補之何錦琮俱赴任孝感縣知縣員缺飭本任之沈星標崇陽縣知縣員缺飭本任之黄承淸麻城縣知縣員缺飭本任之劉秉彝俱回任鍾祥縣知縣詳委武昌府同知長坦黄安縣黄陂站巡檢詳委分缺間補用典中邵溱俱署理穀城縣石花街巡檢詳請以遇缺間補用典史王萃奎咨補○漢口緝捕營傅竹湘太守所拘陜西新選知縣唐大令一案現今尚未了結省中相傅有皇上簡員來鄂提審之說未知確否○李别駕克勤奉湘撫陳右銘中丞札委赴江夏縣提案去冬十二月十一日淸晨别駕領率護勇多名乘坐官舫已抵鄂岸矣○新委湖北房縣楊明府領憑赴任帶同内眷諸人乘坐巨艇向裏河而進並有砲船護送去冬十一月某日行抵漢川縣屬羊子口地方因大風雨遂下椗焉當夜深時突有緑林豪客數名悄然破艙而入攫去衣箱兩口值價甚巨衆均睡熟惟明府之夫人蝶夢甫回知爲匪徒行刼急欲聲張若輩舉刃相嚇噤不能言任其飽掠而去現聞署任之何明府政祥悉心訪拿且行文鄰邑一律查緝○距橋口上數里之遙有雀家墩者一小村落也内有某富戸墻高數仞氣象巍然一日家人啓視箱中所藏寳銀十錠已不翼而飛封鎖如常咸咄咄稱怪旋繕明失單赴縣報案豈爲江湖中所謂鐵算盤者算去歟 
[皖北春聲]  
　　安慶訪事友人來函云去冬十二月二十六日夜蓮漏三滴正待解衣就寢忽聞更鑼亂敲出戸訪問悉係梓童閣韻和紙店失愼一時烟霧迷漫不知何時遺火於紙貨中以至烟騰戸外店夥聞警起救及鄰店互相汲水登時撲滅雖未成災然亦吃驚不小緣此處乃係閙市之區鄰店油糖雜貨堆積如山若非更夫狂呼告警稍遲片刻則不堪設想矣○皖省城北某姓孀婦年逾不惑其媳某氏向稱和順氏夫遠出未歸家中一切均姑經理氏除撫子漿洗外他事概不預聞故鄰里中咸稱賢德去冬十二月二十四日有挑鹹鴨者臨門求售氏揀選二隻向姑取錢姑不願買囑卽退去氏因揀定恐不能退約其明日付錢姑責其擅買之非幷加以非禮語氏氣忿欲絶於黄昬時潛往左近胡姓烟節購取阿芙蓉膏百文未及到家將烟一口吞盡姑見其神色有異急喚鄰佑而氏已入臥房閉門不納鄰人奪門入室將藥灌救其毒一嘔而盡鄰人一面慰氏並斥姑非姑始默默無言向衆道謝氏忿乃解 
[赭嶺春光]  
　　蕪湖訪事友人來函云東壩介於溧陽高湻二縣巨賈鱗萃貨物雲屯本江東腹裏之一大市鎭焉鎭有德隆錢店頗著盛名去臘遣夥持匯票來蕪兌購現洋銀四千餘元爰買舟溯姑溪繞水陽過丹陽湖回鎭行經離鎭七里之某地忽來暴客一羣長嘯登舟輪刀大舞叱令速獻所有否則喒老子刀下無情舟子尚欲擊楫飛逃致被斫傷殞命店夥及隨帶帮工二人亦被重傷所載洋銀等件遂被悉數搜括分負而去旋報由該管高湻縣並溧陽縣懸賞緝拿並移請蕪湖當塗宣城等鄰邑一體恊緝未識能早日破獲否又聞店夥來蕪所換洋銀係由瑞和祥豐等錢莊六家所收集其所來之匯票乃上海惠泰莊所出方謂屈計行程已可安抵彼鄉乃相近七里猶有如此之變是可謂暴客横行矣行路者能不聞而寒心哉○東西梁山救生紅船向因怠玩不振經安徽臬憲趙廉訪蕪湖道袁觀察先後熟商札委駐紥該處之精健前營陸統帶就近督率嚴加整頓期於實事求是是以數月來江上遭風遇險船隻性命已墮鮫宫而復還於人世者指不勝屈去冬十二月某日聞又有某姓巢湖網船由金陵售米回空蒲帆十幅飛駛而西行至東梁山相近之陳橋洲忽遇狂風船卽傾覆舟子搭客共七人泛泛中流命懸呼吸幸西梁山紅船巡弋江面飛棹駛至急將七人先後援起無何擺江渡船亦駛近帮同施救將覆舟夾持漸抵西岸時值嚴寒刺骨救起之七人都已凍僵陸統帶急令扶掖來營飲以薑湯圍以薰籠始得蘇甦自言俱巢縣人販米赴金陵銷售回空現蒙紅船拯救性命雖慶更生而船中尚有賣米洋蚨百七十元想早已墜諸江心統帶急令水手入船摸索則原洋尚存船中絲毫無損舟人不禁大喜小住兩日重整蓬蒿向統帶及諸水手叩頭而去此可爲死裏逃生矣又一日東梁山紅船巡至四褐山維時浪湧滔天見一鴉梢船滿載獸炭被封姨抛於驚濤駭浪中如宜僚之弄丸船已沈沈　下未下船中男女四人已鳬泛江面紅船急卽駛近將四人次第援獲復將炭船拖引近岸人船貨物俱幸保全所失惟零星板片而已紅船爲功洵非淺尠 
[鐵甕春濤]  
　　鎭江采訪友人云去冬十二月某日常鎭通海道吕鏡宇觀察赴金陵謁見劉峴帥叩謝飭知回任兼祝壽辰二十四日黄昏後乘官舫抵京口屬下各官咸赴江干恭迓○去歲之杪人家皆購備食物以致入市者踵接肩摩扒手每擠入人叢中乘間竊物保甲局員酌派巡勇身穿號褂手執籐條沿路巡行趾不得息二十五日有一竊賊溷跡銀山門大街竊取水果攤上錢六百文巡勇見之追至洋街始經獲住鞭其兩脛然後釋之○茅檐蔀屋中人無褐無衣何堪卒歲地方善士每購米若干石令鋪中書成票據或五升或一斗於黄羊未祀前派人袖至王家巷德勝門一帶悄然分給貧民義粟仁漿同深感戴然施者之姓氏大都不得其詳行善不求名尤足爲當世所重焉○浮橋下某藥店爲王姓所開去歲嘉平月二十五日有某甲者購取丸藥若干旋欲向換他藥店夥某乙指牌示之曰丸散出門概不退換汝非兩月靑盲者何尚未之見耶正爭論間適某丙路經此處從中排難解紛不知因何將丸藥悉傾於地店夥以丙有心肇事扭人櫃内拳脚交施旋傳到地保並喚保甲分局勇丁四名欲將甲解縣署請懲局員廉得其情釋之使去○去臘鎭江府彦詠之太守出示曉諭略謂攙和私錢大干例禁凡屬買賣務須一律制錢出入所有城廂内外各錢鋪亦不准將鵝眼錢攙用如敢故違察出立卽提究决不寛貸 
[竹西新景]  
　　揚州采訪友人云去歲臘月二十二日凌晨舊城護城河濱江寗會館前居民提甕汲水忽見河中有一男屍驚訝之餘告之地保地保急往細視則闖然者無從識其姓名未幾有聞而來認者謂北門街某錢店學徒某甲於二十一日之晚赴澡池沐浴迄未歸來意者黑夜獨行失足墮水乎及騐之而信隨將屍舁起置諸河干倩人訃知其家備棺收殮○客冬嘉平二十一日好事者徵召梨園佳子弟在馬神廟登臺演劇日方卓午鑼鼓喧天遠近來觀人山人海某氏婦携一七歲子逐隊而來見諸劇皆關目新奇不覺大開眼界洎滿塲袍笏漸至闌珊回顧掌珠早已不知去向乃沿途哭喊悵惘而歸當此臘鼓敲殘新年又屆夫妻共飲轉圝酒兒女爭分壓歲錢時悽慘情形不言可喻矣○兩淮南北各塲重運出塲之各鹽船因時值歲闌咸欲赶至十二圩度歲爭先恐後銜尾而來無如儀河淺不容刀以致昕宵擠擁棧憲覩此情景特派員建築大壩以期蓄水灌塘至臘月望前大壩工程已有合龍之慶不虞某夜忽爾潰決灌入之水一瀉無餘想承辦者又有一番辛苦矣 
[上海官塲紀事]  
　　江寍藩司松鶴齡方伯壽由省垣來滬本埠文武各印員均至江干恭迓如禮方伯假滬北天后宫行轅暫駐聞不日當卽赴蘇省賀各大憲年喜○製造局總辦新簡蘇松太兵備道劉康侯觀察麒神以本埠籌防局事務煩多故又委王元常大令伯祺及劉運吉大令到局接辦事件幷委楊蔭棠通守培接辦會丈局事通守仍兼製造局鐵廠工程局事○前會丈局總辦夏芝蓀明府輔咸前奉督憲札飭帶同畫工携帶器具赴常州等處查點各處洋房教堂繪成圖樣以便註册等因曾紀本報刻悉夏明府業已事竣於前日乘小火輪船回滬銷差○上海縣黄愛棠大令前日乘坐官舫赴蘇松拜賀各大憲新喜並順道勘視汗浦涇河道以便開挖現悉大令帶同書吏差役至汗浦涇董事設筵欵待互商河工諸事畢遂卽乘舟仍用小火輪拖帶回申在南市大碼頭登岸旋卽命駕進城本縣差役人等咸至碼頭迎接○滬南高昌廟機器製造局總辦劉康候觀察自接任江海關道以來所有製造局一差劉觀察一人不能兼顧刻聞兩江督憲劉峴帥札委前署常鎭道曾觀察赴 
 
 

Page 4

 
 
局與劉觀察會辦一切○前蘇松太兵備道黄幼農觀察祖絡之太夫人在任仙逝旋定本月十六十七十八等日在署開喪二十二日舉殯扶柩回籍　葬署中差役人等現已准備一切想屇時素車白馬必有一番熱閙也 
[信局肇事]  
　　中國仿效西法創行郵政由總稅務司赫德君綜理其成凡通商各口岸均由海關稅務司經理所有往來信件民局不得私寄惟在各處代爲收發卽代收發之家亦須在郵局預先掛號上海民局之曾經掛號者共有全泰盛老福興止大等十六家兹屆新正元旦係郵政局創始之第一日各民局收下之信件送交郵局者未能如全泰盛之迅速遂疑及全泰盛有意搶奪生理故邀齊同業在二馬路景福樓茶肆會議適又接到長江一帶同業之電報知各處亦因此事同業紛爭幾釀巨禍適全泰盛之經事潘陳二人在座各局均以潘陳不合奪盡他人生理一偕百和頃刻之間各局夥聞信馳至約有二三百人之多將潘扭住贊毆陳見勢不妙首先出外鳴捕比巡街捕赶至則潘所穿之狐裘早已撕成粉碎且有將腰帶縛潘者華捕喝阻不依又復出外喚集他捕四人入内將潘等三十五人一倂拘入捕房當時有景福樓司帳亦因被毁物件赶至捕房聲訴捕頭著將一干人一倂押候解送公堂未幾卽各以洋銀保出惟潘則已受毆傷不願出外故至今尚押捕房也陳以全泰盛與他家一律掛號則彼此亦一律代爲收發近日因公議停班亦與大衆一律停班况代發一信惟得錢五文所得亦甚微細並水搶奪生理因卽至雷葛兩稅務司處訴明一切並知爲首起事之人一姓秋一名黑炭均是某信局之夥務請照會地方衙門拘辦等情雷葛兩君亦以此事斷不能含糊過去須得明定章程俾後日有所遵循故卽知照巡捕房及英界公廨兠拿肇事之人昨日午前又獲住數人捕頭亦著押候解送公堂懲其聚衆肇事之罪現在各局因未議定長江信件一概不收内地往來有收有不收不知作何了局也 
[賭塲巨禍]  
　　新正初四日本邑南市泉漳會館方招集梨園子弟演劇酬神無賴之徒藉端糾引牧猪奴設攤聚賭有甲乙丙三閩人入局以角輸贏旋忽與衆無賴互相毆擊甲乙丙因寡不敵衆邀約同黨二十餘輩各持扁擔報仇衆無賴亦早經預備分携鐵尺刺刀手槍諸兇器兩軍相見共奮雄威旣而甲乙丙黨中人力不能支紛紛逃潰内有四人被無賴拽至浦東至昨日尚無下落甲乙丙等見己釀成巨禍約集同黨六百餘人在百層及永和兩茶樓聚議事爲董事林某等六人聞悉急勸至會館中再三開導令卽散歸十六鋪巡防北局委員祝翼雲二尹聞之深恐禍患難平急飭本鋪汛捕陳金查拿爲首之人旋由陳捕拘江湖巨棍張阿毛至局二尹升座訊鞫張供稱此事陳之夥役趙明生亦與聞陳捕爰將趙送局二尹以事關重大飭將趙張申送總巡處訊辦 
[頌起柳營]  
　　德國武弁韃的馬君向在吳淞自强軍充教習之職近由兩江總督劉峴帥調赴金陵訓練武備學堂諸學生遂交卸自强軍差使乘舟來滬假寓法界密采里客館擬附招商局某輪船抵白門自强軍各營哨弁率同帳下健兒醵資製萬民傘德政牌舁送至蜜采里敬呈爆竹聲喧觀者甚衆 
[飭查荒地]  
　　虹口穿虹浜畔四人放槍打靶處左近有地一區昔爲鄉人沈友福之業當同治十三年售歸英美租界工部局迄今二十餘載經購其地之打樣西人現己返國日昨捕頭忽接工部局董事來函大略謂訪得地皮掮客費錦山見是地荒蕪已久意其無人管理擬串同奚長春盜賣著速遣包探查明核辦云云因立派包探張阿五嚴查不知張探如何回覆也 
 
 
 
 
 
 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　　　　　　　　　　之無賴也自新正以來屢次犯事爲該處巡防局委員陳星伯二尹所知飭勇丁將計獲住遂卽函送上　　　辦由值日差派　役嚴加看管候禀明覆核 
[凍斃可憐]  
　　入春以來天時寒冷異常甚於冬季無衣無褐者流幾於無計禦寒有三子者窶人子也昨晨於風雪中獨行至英界大馬路小菜塲嘴角立足不牢頽然倒地好善者向詢居址並灌以薑湯據言上海並無親友未逾刻卽凍斃嗣由地保據情報知公堂代爲棺殮舁往義塚地標記待領 
[英界瑣案彚登]  
　　陸阿四曾在三馬路野鷄倡院帮傭以故與鴉婢龜奴頗爲熟識去臘曾向陳姓僞稱親戚娶親向借衣服首飾等件多日未還及向索取避不見面陳姓以其情同拐騙投報捕房捕頭飭包探孔阿才往查屬實遂留心巡緝昨晨在胡家宅遇見向詢前事直認不諱遂卽帶入捕房捕頭飭送公堂别駕著交官媒押候訊究○甲乙兩人專在租界中模取行人身畔所帶錢澤物件彼中切口謂之淸揷手近屆新正四馬路一帶游人往來如織甲乙卽混迹其間欲一施其技經某包探拘入捕房詰知所犯各案吊取原贓暫行管押候傳到各失主然後解送公堂訊辦○前日有宋元與張連元二人因賭轇轕以致在路互相爭門旋由一百五十二號華捕拘入捕房轉送公堂值日差據情入禀屠别駕著暫押候訊未幾卽各邀人出勸彼此說明出外還錢了事遂各具結求銷○野鷄娼婦朱王氏於前晚一點餘鐘尚在麥家圈拖拉狎客被拉者不肯入内以致紛爭適爲二百八十七號暗捕瞥見問明情節將朱王氏拘入捕房捕頭飭卽轉送公堂值日差據情禀知屠别駕著暫交官媒押候訊究 
[法界捕房紀事]  
　　吉祥街某薙髮匠有馬甲一件被同業中人竊去昨日搜獲原贓扭送捕房請究捕頭從寛禁押一夜將贓給還原主○前晚有甲乙丙丁四人至小東門外戲館街某龜所開花烟館吸烟四匣不名一錢龜子怒喚捕拘入捕房捕頭命押候付給烟資然後開釋○小東門外一枝春茶肆旁有烟鴇名雙林者貌雖醜若鳩盤荼而裙下雙鈎細如春筍冶游子弟遂以小脚雙林呼之邇日忽聞人言水販李德富在英界公堂供稱曾拐得某姓女子賣與雙林行將出票關提爰懼而投捕房伸訴捕頭揮之使出 
[　美界捕房紀事]  
　　昨日午後有一裝貨車駛至北蘇州路一百九十三號華捕查得未領捐照因卽解送捕房捕頭將車夫出令如數納捐○前日有奚王二人互扭至捕房以盜賣地基聲訴捕頭略問數語謂誰是誰非一時頗難分辨且地基之事非本捕房所應理可扭赴公堂控告○昨日午前有一逃馬疾奔至百老匯路經四百九十五號華捕扣住送至捕房捕頭令留候馬主認領○昨晨有一丐子倒臥北四川路氣息如絲奄奄待斃經四百九十五號華捕送捕房捕頭令轉送公堂禀請讞員安揷 
[皖省官報]  
　　新選靑陽縣教諭朱鳳書飭赴新任供職候補縣丞楊履端委署合肥縣縣丞候補直　州判駱兆颺請補泗州州判候補同知直隷州石鎭請補廬州府同知候補知州彭名保請補無爲州委辦和州釐卡請補蕪湖縣吳雲禀辭分發　　　　　　　　　　　　人本任寗國府桂瑛辭回寗國淸理交代候補巡檢李文燾知奉委赴皖北探硝　撫檢邱樹恩回籍註册請補廬州府同知石鎭禀辭奉委赴湖北採辦洋元候補縣何　　　　赴懷寗查西南鄉日畝回籤發安徽卽用知縣王從禮到河南人候補縣丞毛熙濟巡檢潘錫齡均謝奉行知咨部註册 
[浙藩牌示]  
　　浙江布政使司丁牌示處州府雲和縣現委候補知縣華松年署　　　　　　　　　　　　　　　　　　　　　　　　　　缺以新海防遇缺先縣主簿江應戧請補壽昌縣典史缺以新海防遇缺先典史董人俊請補 
[白門官報]  
　　代衡字前營遊擊叚遊戎綸絲奉督憲委充管帶遊戎卽叩謝禀知接代藩轅代藩轅牌示上元　　　　　　　　　　　　　　　　　省飭回本任 
[邗江官報]  
　　光緒二十二年十二月十九日角斜場劉鹺妖北批騐袁鹺尹奉飭回任　委員　　　　　　　　　　　　　　　　　　　　　　　　赴任○二十一日封印各官商禀賀新委富安場王鹺尹鍾貴新委南批騐王鹺尹永琪均謝委孫鹺尹務　　　　 
[江西官報]  
　　光绪二十二年十二月初九日州判徐信麟長江一帶催運回管帶紫電　　　　　　　　　　　　　　　　　　　　　　　　　　　　　　　　潤林署理○初十日知縣張綬黄缷辦上高卡回又禀知聞訃丁父憂禀辭回籍守制典史瞿鼎盛委查惠民門顧永煇　　　　　　　　　　　　　　　　　　　　　　　豐城辦保甲回新選龍泉都司楊殿棟禀到○十二日從九劉芳晋缷辦石塘卡回武舉孔得仁往峽　江接帶江　　　　　　　　　　　　　　　　　　　　　　　　　補用府照程廷琛酌委署理署永新縣閻庚良現報病故所遺篆務以廬陵縣丞陳廷憲代理○十三日新　　　　　　 
[申報館恊賑所經收順直山東廣西湖南賑捐十二月廿一日至十二月三十日止第三十五次淸單]  
　　十二　　　　　　　　　　　　　　　　　　　　　　　洋十元○廿三日寅氏洋二元○廿八日鄭錦記求小兒病卽愈洋四元○廿九日無名氏銅洋一元○三十日大豐號銅洋三　　　　　八歲父　　　　 
 
 
