# 1903 - 230 - 4910901

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數採入無一遺漏其中更有不經見之　如　刻于愼行讀史漫錄王穀讀史管見魏禧史論尤侗看鑑偶評夏之蓉讀史提要等類不下數百種一一搜錄并各爲之標題以时代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[論官宜久任]  
　　昔魏文毅嘗疏請知府宜久任以爲三代以後惟漢之吏治近古而漢之吏治所以近古者以其能重剌史使之久任而考其成功也宣帝嘗言太守吏民之本數變易則下不安民知其將久任不可欺罔乃服從其教化此漢代之重二千石良吏之所以盛也夫知府之治民尙不如州縣之切近而猶宜於久任若州縣則宣教化布政令詰奸禁暴忽俗移風權雖輕於府而責則重於府位雖卑於府而任乃大於府府宜久任而謂州縣不更宜久任乎當夫銓選之時自宜愼重選舉果有牧民之才始能予以牧民之任及其到任也更宜任之專且久俾得行其志得盡其才然後可責以爲治之效每見今之牧令但知肥身家而不以國計民生爲事卽有爲地方稍盡其職者亦不過爲邀功之地何嘗以實心行實事是豈今日之循吏竟無其人哉良由任之不能專且久輕於更調之故耳夫一邑有一邑之風俗一邑有一邑之利弊利何以興弊何以除風俗何以挽回而整頓設施有緩急措置有後先斷非一朝一夕之間所可收功而奏效是必久於其職洞悉一邑之利弊周知一邑之民情於是民不敢欺官而與官相安官不忍欺民而與民相習今則限以年數三年任滿卽予更調然尙不得謂之過暫也甚有代理署理少則數月多則一年且有數年之中皆委人署理而實缺未嘗到任者此豈用人之法哉夫任事不過數月一年之久賢者旣不克盡才力而不賢者更以爲時不可失專心搜括民財在下者賢否莫辨在上者功過莫分於是結成因循諱飾欺朦之局面皆不能久任貽之咎也且吏治之道如身使臂如臂使指一氣貫通互相牽制使州縣能久任則民自不敢欺使知府能久任則州縣不敢欺司道能久任則知府不敢欺督撫能久任則司道不敢欺是宜久任者不獨州縣也乃今日不特州縣更調之繁卽督撫司道亦如舉棋之不定其在升遷　無足論若對職更調則甚不可解豈能爲彼省之司道而不能爲此省之司道乎能爲彼省之督撫而不能爲此省之督撫乎數年前陳侍御其璋奏現任官員調署則缺旣多情弊亦碍考成請飭各督撫力矯時弊一摺旋奉上論實缺人員必久於其任始能周知地方利弊若紛紛更調在該員旣不免存五日京兆之見且難保無徇私調劑之弊嗣後各督撫於實缺人員不得任意更調以杜流弊欽此自奉此論之後意各疆吏必仰體聖懐力求整頓吏治可望蒸蒸日上矣乃不謂數年以來猶之數年以前致在事人員幾無不存五日京兆之念亦何怪各處地方盜賊頻興人民困苦耶然亡羊補牢未爲晚見免顧犬未爲遲猶願各疆吏仍恪守前論力求整頓庶吏治可以挽回乎然府以下之更動宜責之督撫而府以上之更動則猶望政府之不存私意也 
[督剿西匪]  
　　香港某日報云頃得廣　桂平商家所寄之函知馮萃亭宮保抵南寗後軍威大振隆安各股匪不似前之猖厥惟潯郡連接軍報皆言柳詶所屬懐遠縣慶遠所屬河池州尚有股匪蹤跡岑雲帥遂先撥師船數十號往柳州隨澤吉六月二十四日親督勇隊馳往柳慶一帶痛加剿洗 
[軍火被掠]  
　　聞之粤西友人云柳慶一帶匪燄甚熾官軍勦之每爲所內上月某日粤督岑雲帥委某營武弁運解快槍數百桿逼碼十萬顆往柳州以應各營之用行至金鷄附近被匪截掠一空雲帥聞之大爲震怒擬卽調集大軍草薙禽　 
[奏調雄師]  
　　江西訪事人云升任廣西巡撫柯遜菴中丞將赴桂林特奏調常備軍左營三百人統以顔君雲貴中營三百人統以洪君占奎卽日開往粤西以資臂助其餉銀仍由江西墊發 
[欽釐减色]  
　　香港循環日報云廣東欽州界連西粤貨物之由此運往南寗百色等處者向極繁多近日盜匪披猖瓷行搶刼大直銀平等墟或被剽掠或遭盤踞行商坐賈來往維艱以致欽州所權釐金近日尤爲减色 
[守戎獲匪]  
　　聞之東粤友人云近來博羅縣境望江村著名匪首戴梅香結黨成羣踞爲窟穴彼處路極險峻剿捕殊難上月某日陸路提標後營守備伍守其會同誠字營某弁帶勇若干名前往圍捕匪黨先巳知覺憑險抗拒各通恊力猛進奮不顧身匪勢不支紛紛逃竄當塲擒獲匪目鄭亞穩一名及匪黨五名惟戴匪巳被兎脫祇在窟穴中搜獲槍樂甚多隨將所獲諸匪帶回營中訊取口供然後解縣懲辦 
[軍節將歸]  
　　松江訪事人云提轅接到吳淞來信知江南提督李壽亭軍門在防次偶染淸恙延醫診治迄未霍然擬卽遄返松郡節轅以便安心調理 
[思惠預防]  
　　松江訪事人云無烟火藥燥濕均易肇禍江隂藥廠於上月十六二十一日兩次失事江南提督李壽亭軍門思患預防以松江城中火藥局存箦五省軍火設有意外之禍全城必致化爲灰燼故擬咨請督憲及江南機器製造局此後不得將無烟火藥裝運來郡存頓局中其先經寄存各藥飭卽趕緊運往他處俾免疎虞 
 
 

Page 2

 
 
[粤路將成]  
　　汕頭嶺東日報云粤漢鐡路興工之後由石圍塘至五眼橋刻巳告竣擬於下禮拜内試行載料火車其載客之車約至本年十月卽可由石圍塘直抵佛山此路旣成再由石圍塘向南展築接建鐡橋直逹黃沙由黃沙傍珠江而東以逹黃埔所過珠江北岸行鋪向稱繁盛公司中人現議仿照美國紐約克埠天橋欵式俾鐡路跨屋而行以省周折 
[謠阻路工]  
　　廣東三水友人來函云現在粤漢鐡路巳築至番禺花縣三水交界之處無識愚民一唱百和謠傳汽車所經之地周圍一二里田畝一觸煤氣植物立卽枯萎將來鐡路一成實於田園禾麥有碍云云一時鄉村男婦譁然聚至千數人羣向工程師爲難幸局紳竭力剖白始各散歸 
[勒石禁賭]  
　　廣州嶺海報云粤東賭博之害人所共知粤西瘠土也若任賭徒搜括爲禍更不堪設想督憲岑雲帥到桂後雷厲風行卽以禁賭爲當務之急曾出示勒石曰照得賭博之丰盡人皆知祇因東西兩省餉項奇絀不得巳始議抽收賭捐暫弛禁令此本一時權宜之計初不料愈辦愈新愈出愈奇包攬者賴其納捐而絶無關攔抽收者貪於得捐而毫無限制流毒閭閻伊於胡底現聞賀縣賭具有天行票字花小闈姓三項名目關係風俗實非淺鮮若不嚴行禁止則鄉愚之堕其術中者必至傾家蕩産懦者自尋短見强者流入匪黨本部堂察核情形惟有去其太甚使婦孺傭保之徒不至因貪廢業以失其旦夕餬口之資其所失於公家者甚微而所全於地方者甚大應卽責成該地方官將天行票字花小闈姓三項賭具一律禁止如敢再行添設卽由縣嚴拿懲辦除電飭政務局遵照並行賀縣外合亟出示勒石永禁爲此示仰軍民人等一體知悉嗣後天行票字花小闈姓三項賭具均卽永遠禁革勿得積久玩生致干拿究切切特示 
[量能授職]  
　　江西訪事人云升任廣西巡撫柯遜菴中丞現雖交卸在卽而贑省吏治仍留心整頓不肯稍疎日前特委傳觀察春官總辦大學堂事務黃觀察誥會辦大學堂兼總教習范觀察德字充課吏館副館長汪觀察瑞闓接統常備中軍楊觀察寳壬督辦文闈供給莊觀察兆銘充大學　稽查功課差鹽道唐觀察椿森充文闈監試增觀察霖稽查警察軍坡觀察迪蘇辦理農工商務所 
[主司過漢]  
　　漢口訪事人云欽命廣西正副主考駱錢兩星使陛辭南下巳於上月下旬某日行抵鄂省假皇華館暫駐行旌小作勾留卽須望桂林進發 
[會校警軍]  
　　蕪湖訪事人云蕪湖保衛營近攺爲巡警營所有保衛勇丁悉攺爲巡警學生由巡警局總辦呂韵生觀察委饒翼卿游戎爲统帶任克亭少尉爲教習凡勇丁之年力强將者攺學洋操日前蕪湖海關監督童觀察曁許九香呂韵生兩觀察會校巡警兵丁或言頗爲合法然歟否歟 
[梟黨橫行]  
　　松江訪事人云郡城南鄉華奉金接壤之各鄉鎭私梟充斥結黨拜盟無知鄉愚受其煽惑往往投入其黨藉梟首爲護身符有姜老班者楚人也駕一葉扁舟往來各地廣收無賴入其黨者人需備洋銀四元執香叩拜於其前互發誓言畢卽持刀斬香爲兩截然後由姜出票布一紙填寫其人姓氏授之以爲憑若輩例呼姜爲老頭子需自備槍械以聽遣使橫行鄉里自命爲帮中人上月某日鄉民某甲擔瓜至某鎭若輩攫食大半不名一錢繼復遷怒於瓜行主人扭出吊打是處郭家廟迤西施家浜係奉賢縣村民施乙於今春娶某孀婦爲室刻巳身懐六甲姜偵知卽糾黨二十餘人各掛九龍袋肩槍提刀蠭擁胆往時婦新浴之後在内納凉姜黨突前擄去婦受驚胎遂堕刻經人關說由乙以洋銀五十元贖歸傳聞各鄉民之娶醮婦者雖事越十年亦必被姜詐擾所至之處鷄犬不甯姜以舟爲家行蹤甚爲飄忽不識有官守之責者其亦有所聞否耶 
[垂念飢黎]  
　　江西訪事人云新任廣西巡撫護理江西巡撫柯遜菴中丞訪知邇來桂省米價奇昻每升需靑蚨二百翼百萬飢鴻哀鳴中澤不得巳由電奏請移借江西官銀號存銀二十餘萬兩江西振捐等欵七十餘萬兩合成百萬之數委員赴長江一帶産米之區購米六七十萬石運往粤西散振得此仁漿義粟居民當果腹有資匪亂或亦自此平靖歟 
[苛捐閙事]  
　　江西訪事人云袁州府屬宜春縣城外環以秀江設有釐卡抽收水路釐金近日忽在旱道僻靜之處密佈巡役鄉民持有零星貨物無不勒令報捐又不填給釐票鄉人惡其苛刻相率與之爲難滋閙之餘兩造同赴釐局聲訴委員一味袒護巡丁鄉人不服頃刻聚集多人聲勢洶洶幾釀巨禍邑宰某大令聞信急飭弁勇妥爲彈壓又以弁勇不善處置鄉人益忿不能平因之市上咸停止貿易現雖經各紳耆出而調處尙未知如何了結也 
[米捐彚志]  
　　蕪湖訪事人云蕪湖出口米每百五十斤納安徽餉捐及籌議捐一錢四分四釐納金陵駐蕪米捐銀一錢四分四釐刻由米釐局統收籌議江安捐銀各一錢四分四釐責成米號代繳以免商人臨時周折刻巳會銜具禀督撫憲批示核奪矣又聞上月蕪湖出口米共二十五萬四千九百一石四十斤菜子一萬五千二百十一石九十二斤麥一萬八千五百九十三石五十九斤荳一百五十二石九十七斤接蕪湖出口菜子實不止此大抵充作米包夾帶而去司槯者其亦有所知焉否耶 
[懲治違章]  
　　江西訪事人云省垣烟館不下七八百家皆遵守警察局章程於門外釘一黑地白字招牌註明主夥男女丁口以便稽查惟某轅書吏曾於去年出赀萬餘金仿照滬漢規模開張大烟館自恃權勢並不遵照章程警察總巡分巡各委員均不敢過問某日三更後尙燈火輝煌人蹤混雜委員忍無可忍遂禀明總辦轉禀撫憲飭拘主夥到案各重責二百板勒限照章一至二鼓卽熄燈閉門並在門外釘一黑地白字招牌聞者快之 
[鄂省官塲紀事]  
　　漢口訪事人云湖北候補道喜仲泉觀察近奉上憲委充荆州駐防中小學堂監督一俟將鄂中公務部署妥洽卽須前往荆沙矣○翟大令宗藩辦理漢口燈捐事務頗著勤勞兹因别有優差業巳卸事尙不知委何人接辦也○署理漢黃德道陳復心觀察兹經兼督端午帥札委辦理籖捐總局事宜上月下旬臬曰巳上院禀謝奉檄到差矣 
[蕪邑官塲紀事]  
　　蕪湖訪事人云江寗駐蕪米釐局總辦劉少峯觀察向不到差各務廢弛近經江督魏午帥另委趙香圃觀察前來接辦安徽　釐局令許九香觀察兼攝○蕪湖米釐計設分卡三處近　許九香劉少峯兩觀察曁蕪湖關監督童觀察會同商議上卡設大關關帝廟中卡設洋橋東下卡設某處札委范參軍晉王州剌家彬王參軍音分司卡務而仍以梁通剌文啓爲巡卡委員○新任蕪湖縣沈大令刻巳領憑到省大約接印視事時當在叢桂留人之候矣○蕪湖巡警局總辦呂韵生　察近爲熱河某都統咨調前往禀請辭差並請委許九香觀察兼 
 
 

Page 3

 
 
攝聞上憲之意現派卞柳門觀察緖昌前來接辦然係道路傳聞未可卽以爲據也 
[潤郡官塲紀事]  
　　鎭江訪事人云江寗藩司李薌垣方伯奉旨開缺交卸篆務後於六月二十六日由省乘某輪船抵京口小作勾　拜會當道各員次日命駕詣金焦二山遊覽二十八日乘官舫　姑蘇進發殆因有要公須與撫憲恩中丞面商也○前者升任江寗城守恊副將署鎭江城守營叅將兼督標新兵前營管帶吳養吾叅戎命駕赴姑蘇晉謁上憲近巳事畢於六月二十七日乘舟回鎭麾下各營哨弁咸赴江上恭迎○淮安鹽城等處查禁私運米糧出口之薛次申觀察前赴金陵謁見兩江總督魏午帥事畢後於六月二十七日乘某輪船抵鎭江拜會道府各宫翌日卽乘民船回鹽城差次 
[漢上題襟]  
　　漢口訪事人云日前駐漢德國正領事官倫愛森君和國副領事官郭梅雅君同乘某輪船至滬以便北赴東瀛瑞典國副領事官丁乙尼君則赴江西廬山蓋因天時酷熱藉此以暫避炎威也○日本政府近簡矢田君長之助爲駐漢正領事官署中書記官古谷君榮一繙譯官片山君敏彦照舊供職並無更張 
[局員任事]  
　　新委浦東楊家渡巡防局員黃二尹晸隆定於昨日到差淸晨九點鐘時命駕至保甲總巡局拜謁總巡謝岳松明府暢談公事隨辭回局中接鈐任事 
[研訊梟目]  
　　日前華亭縣陳仲陶大令拘獲浦東北帮梟目鄧海靑之叔鄧貴子卽鄧拐子禀由府尊許子原太守派撥差勇押解蘇松太兵備道　道憲袁海觀觀察飭發上海縣署寄禁獄中隨又飭縣主汪瑤庭大令先詞取供詞以憑詳報前晚大令升堂研訊鄧供小的係湖南湘鄉縣人年七十有二咸豐初年隨湘軍剿匪至光緖元年在松江副營左哨當差二十五年以老弱被裁遂在普照寺前賃屋一椽藉以棲　家有妻子康氏一女年甫十九尙未完姻小的近藉賣卡爲生街鄰均以鄧先生呼之松郡各營弁勇半多相識從未與會匪交通不知何人造謠誣害叩求明察大令研詰再三執定前供因飭還　獄中聽候錄供詳請觀察核奪 
[不認火頭]  
　　上月三十夜法界小東門外大街長源飯館不戒於火延燒左右鄰並屋後小弄内各花烟館房屋二十餘撞事後捕頭查悉長源館曾保火險銀一千五百兩遂將其夥陸禮卿拘入捕房陸以長源館後進樓面係衡泰魚行所租故將起火之由極意諉諸衡泰昨日包探傳同被災之時新樓茶館及衡康洽記衡泰同順昌四魚行夥解案請訊陸供樓上衡泰魚行所懸火油燈忽然炸裂延及樓下所堆之柴致肇此禍衡泰行主張家奎則稱樓上並無火油燈其時天巳將明斷無遺火之事各鄰同供是時聞警而出火已不可收拾如何起火未經目擊情形讞員魏蒓塢大令與法總領事署費繙譯官會商飭將衡泰及長源館夥交人保出聽候查明復核 
[訊懲鑄匪]  
　　包探倪順泉孔阿炳同投英美租界公堂禀稱近來市中頗多銅質小銀圓捕頭訪聞鐡路火車站賣票房後王家宅内有人用機器私鑄因令小的等偕西包探前往掩捕當場捕獲金陵人黃益禮楊瑞堂陳同華趙長海四名搜出機器解案請究黃供稱此事係陳游兩人起意刻巳逃逸叩求原宥讞員孫建臣直剌商之英總領事署繙譯官迪君判各笞責五百板荷校兩月期滿之後收禁西獄三年機器充公所租王家宅房屋候移請上海縣發封 
[上海官塲紀事]  
　　江蘇海運滬局委員鐡松巖太守顔凝閣明府刻因海運將次竣事爰於昨日命駕至上海縣署辭行定於明日乘某輪船北上○本城攺過局委員李浩然二尹由蘇松太兵備道袁海觀觀察札飭與西門外巡防保甲局委員王淸芝叅軍互調昨日到差後卽詣上海縣署謁見縣主汪瑤庭太令 
[上海縣署案略]  
　　黃本鈞控十二鋪地甲金文得賄縱放等情縣主汪瑤庭大令准詞提訊黃供小的於四月某日呈控張某賴欠一案奉批提訊張聞風避匿直至前日遇諸老北門當卽扭交地甲金文看管隨通知憲差同往拘解豈知張賄通金文縱令逃逸求著交出訊追金文供黃將張交與小的看管詎料張與回教中人相識致被逃入回回教堂小的不能入内拘拿尙求鑒察大令飭恊同源差速將張拘解到案違于未便 
[浦東總巡局紀事]  
　　前日浦東美最時洋棧中人拘送李得明至保甲總巡局訴稱伊無端將張聚元毆傷請爲訊究總巡謝岳松明府研訊之下判枷號三日發碼頭示衆○沈阿虎投保甲總巡局控楊家林竊去洋銀二十元窩存楊林生處等情總巡謝岳松明府命提二楊到案追繳原贓 
[上海巡局紀事]  
　　前日僑居南市泉漳會館馬頭上甬人王阿狗投馬路工程局控局差周某與地保夥嚴某無端來家滋擾婪索洋銀數元等情總辦翁子文太守准詞飭傳集案中人聽候訊核○前晚輪應南市二十三七鋪巡防局會哨之期預由局員韓姚兩二尹置備茗點屇時十六鋪南北中三局巡防委員次第戾止二尹欵以香茗暢談良久始分道而回 
[英美租界公堂瑣案]  
　　包探陳雲忠解流氓施新郎沈丫頭丁富年至案禀稱施等前在某姓家當車夫邇巳失業遂夥同在逃之阿新阿九等人於夜深時將黃家庫左近某店主徐福生按倒於地拔刃恐嚇搶去洋銀一百二十元事後報由小的查獲施等而阿新阿九巳聞風逃逸今特解請訊懲徐投案供訴前情施等直認不諱惟求原宥讞員孫建臣直剌判令各笞責五百板枷示三個月期滿之後收禁西獄六年○流氓李生春在老閘附近强刦王書履洋銀衣物報由包探顧阿六拘獲解案直剌判責三百板枷一月押捕房二月○有王榮甫者管押捕房經釋出卽行竊王小寳家衣服數件報由某包探拿獲送案直刺判責五百板發押捕房三月○某店夥朱生春行竊店中縀鞋二十八雙報由某包探獲案請辦直剌判責三百板發押捕房三月○江西某邑人陳國祥將蕭章臣囑買書籍之洋銀用去報由包探徐阿華獲案請追直剌飭暫行收押限一禮拜内交書或將洋銀交還違干重辦○蕩婦楊二寳偕姦夫某甲匿跡提藍橋左近經其夫董逹淸報由包探張才寳獲案直剌飭交官媒收押候禮拜三傳董訊斷 
[美租界捕房紀事]  
　　昨日王阿川至吳淞路趙得利所開車寓内竊取小車一輛售與某姓家報經包探顧福其查獲解入捕房捕頭命押候解送公堂禀請讞員孫建臣直刺懲辦○昨晨偷兒陳阿洲掩入靶子路某姓家竊取烟燈油布等物携至某押鋪典錢適爲包探顧福其所見連贓帶入捕房捕頭令押候解送公堂禀請訊究 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄工輟業]  
　　香港循　日報云邇來俄國南省工人之聯盟停役者多至五十萬名另有三百人因之無業可操目下工藝情形殊爲拮据不知當軸者將何以處之 
[鑄匪逞刁]  
　　香港循環日報云去歲廣東佛山鎭彩　堂汛弁在文昌沙拿獲私鑄軍火人犯袁亞帶及其夥袁亞煜任春壽起出機　軍械及往來帳簿解交南海縣訊究各犯咸茹刑不招收押至今巳將兩載新任王明府下車伊始卽於上月某日提犯嚴究亞帶抵死不承諉爲在逃之某犯所爲亞煜及任亦任情狡展明府怒甚擬每日提堂熬審務得確情 
[示繳房捐]  
　　廣州訪事人云日前省城房捐總局以粤中各處房捐大都不肯遵繳爰禀明大憲請頒發示論俾衆周知旋奉大憲批示云房捐一欵出自紳富有業之家二十取一貧户瘠區槪行寛免辦理尙不爲苛業經會同覆奏應俟籌有的欵可抵捐數再議全行豁免現在需餉孔亟各紳富食毛踐土具有天良應不至稍涉觀望仰卽由總局出示明白曉諭申報查核 
[禁賭文言]  
　　厦門訪事友人云新任厦防同知鄭霽霖司馬煦向當稅釐總避提調深悉近來盜賊峰起其原皆由於賭博所致欲除盜必先禁賭爰發出告示遍貼通衢其文曰爲出示嚴禁事照得聚賭之禁人皆知之犯賭之罪人皆畏之而所以樂此不疲久侵不攺者實因土棍奸徒多方教誘逢塲作戲無關品行初以藉此消閒不碍身家迨心迷罔覺手滑難定窮一日之力而繼以膏火罄一巳之財而貸於親友本務盡廢俯仰無資鄉鄰指摘於外父母怨恨於内兄弟離心夫妻反目點金乏術凍餒堪虞隨小試穿窬而失其面或大夥搶刼而喪其元言念及此殊堪悼嘆乃此間居民好賭成風雖各上憲疉次札飭前分府一再示論而鄉愚小民總屬罔聞更有一種　不畏法之徒在提督路頭塗崎頂海關口等處開設賭塲引誘良家子弟本應嚴密查拿懲辦本分府下車伊始不忍不教而誅爲此出示曉諭仰闔屬諸色人等知悉爾等須知開塲　賭祇圖抽頭不顧他人傾家蕩産卽使偶有所勝而往來數次錢財均歸頭家萬不能由此得利而成家業自示之後務須痛攺前非各安生業勿受引誘之圈套勿貽日後之隱憂開塲放頭要知力田工作貿易肩挑到處可以營生亦宜及早回頭如敢執迷不悟仍蹈前轍一經拿獲到案從重究辦差保若有知情容隱包庇肥巳亦當從嚴革辦本分府言出法隨決不寛貸各宜凛遵無違特示 
[廣東高要縣任大令禀請開墾種植章程]  
　　一示召民間開墾查縣屬官荒公地所在多有而每多閒廢兹示召民間所有官荒公也未經人墾其與水道田園廬墓無碍者無論高低槪令民間報明開墾種植穀麥樹木花生各項以厚民食而裕物源一招墾先行給照查民間開墾田土照例巳報官者須先勘丈詳報不無繁擾遲延而所墾能否成熟未能豫料未經報官者一經成熟或種植獲利輒啓旁人　觎爭訟不巳因此之故往往遲疑觀望兹弗論民間報墾准其開明土名坵數四至丈尺繪圖備具紳保鄰佑切結禀報卽先行曉諭由縣給照收執以杜日後爭端並欽遵近年上諭寛其年限俟成熟之後始酌量勘詳升科未成熟者不計以免疑慮一零星免子升科查乾隆七年奉户部通行嗣後山梁拖踏地勢偏斜沙礫夾雜獲利最微者准其免升等因前奉上諭各處荒地因時開墾許民承耕亦爲裕民起見應欽遵上諭申明定章曉諭凡有似此地土及山頭嶺角零星不成坵畝者槪免升科仍給印照收執管業一勸紳廣籌工本查開墾田土必須預籌工本在稍富之家尙可有爲而貧瘠之户每多力有未逮用特勸諭各鄉約紳籌集公欵或在地方廟嘗祠産提出若干專爲借給貧民墾種之用其應如何收取租息歸遣聽其酌議自例一勸民講求種植查地方寒暖各有不同高下情形亦復互異有宜於此而不宜於彼者是地土宜講求其地土相同而選種不同培養不同相去倍蓰是種植宜講求兹該紳民講求樹藝並購覓農務種植各書分給民間參觀考究庶幾精益求精俾瘠土變爲膏腴而地方可期富庶矣 
[續錄江西工藝局章程]  
　　一工藝廠及各堂院雖係分辦究皆同一善舉其長年經費何處有盈卽可撥補何處不足不得稍分畛域一從前普濟養濟各堂院所收老民及正額額外孤貧僅止八百四十名而沿門乞食之殘廢老幼男婦未經收養者實繁有徒一經巡警淸街之後槪不准其游行城市必須廣爲收養需欵甚多長年經費僅止此數能否敷用容定局後再行籌議呈請示遵員役二條一專辦委員一員帮辦委員一員管理工藝廠懐少堂事務兼稽查養濟普濟麻瘋各堂院專辦一員照自新所工藝院章程月支薪水銀三十六兩帮辦一員月支夫馬九五錢二十千文司帳先用一人兼工藝廠懐少堂兩處報銷月支薪水九五錢八千文司貨先用一人司市一人每人月支薪水九五　　千文俟人敷收多司帳司貨再行隨時酌增工師薪資量其精粗隨時酌議監工人數視工作人數多寡酌定大約一人監督三十人每監工一人月給工資九五錢四千文廚役一人聽差二人管門二人雜役三人每人月給工資九五錢二千文皂役兼支更二人每人月給工資九五錢一千五百文火夫視收養人數多寡酌用每人月給工資九五錢一千二百文一懐少堂司事一人管理堂事兼司帳月支薪水九五錢八千文工師薪資量其精粗隨時酌定監工人數視工作人數多寡酌定大約一人監督三十人每監工一人月給工資九五錢四千文管門兼聽差二人每人月給工資九五錢二千文火夫二人每人月給工資九五錢一千二百文善後三條一收養貧民雖爲善政而博施濟衆堯舜猶病江省創設養貧之政他處尙未舉行萬一外來乞丐聞風　至斷難一律收養漫無限制今擬自此次收養之後城廂内外游乞貧民均巳净　卽著爲定額再有續來乞丐應由巡警軍隨時查明如係外府縣外省人民送縣遞解回籍其籍隷南新二縣者查明實係孤苦無依方能酌量收養一所由少壯游丐如有强橫桀驁屢懲不悛者仿照泰西重懲役之法由府移送巡警軍分撥各叚責令淸釐街道桃挖積穢以消其桀驁之氣稍知攺悔仍送還工廠收養一所收殘廢游丐亦有兇惡頑梗之徒如其在院或出院滋事屢戒不悛者送縣懲辦後仍移交目新所工藝院由入底號圈禁以示懲　而杜效尤 
[法租界公堂瑣案]  
　　流氓范阿德季阿毛誘拐吳王氏家養媳二口避匿寗波控奉讞員魏蒓塢大令訊取口供追回養媳一口給還吳王氏尙有一口據稱藏匿寗海因備文飭探投寗海縣署禀請縣宰派差偵緝案懸日久至前日始回滬禀稱此案查無下落昨日大令命提復訊吳王氏稱迭次訪尋巳用去洋銀一百餘元徒勞往返請將范季嚴懲大令與法總領事署費繙譯官會商判將范椥號一月責一千板發攺過所監禁半年季枷號一月責一千板發攺過所監禁三月○某西人高乘馬車行經公館馬路適灑水馬車夫曹左根曹二停車灌水西人喝令釀開二曹不　西人以鞭擊之二曹辱駡被西人扭入捕房捕頭以二曹並無不合隨卽歸出西人心猶不甘昨日復扭送公堂訴請究辦大令商之費繙譯　二曹申斥一番卽子開繹○女郎王杏花年約十餘齡家住虹口三官堂左近父母俱亡焭焭在疚前日行至法界迷失歸途經巡街捕　回捕房昨日捕頭令解送公堂禀請安插大令著發交某善堂留養○陸文定訴稱前晚鄰居失火時將帳箱携出被流　陳喜搶去報捕查獲　 
 
 

Page 10

 
 
卽訊懲大令判責三百板帳箱給陸具領○徐蔡氏訴稱姪女徐氏嫁後不安於室被夫族退回留養在家兹又逃來滬上經小婦人尋獲送案　懲徐氏俯首無詞大令著張徐氏領回管束 
[金陵官報]  
　　六月二十三日委辦支應局候補道言紀壽謝　兼稱官電局統領合字等旂候補道劉篤烈辭赴江隂知州江　年　示察看下　釐捐知縣張翼　知　朱芾禀知到府發審差均奉示祝别候補道孫傳　　示寫　歴　二十四日　憲黃方伯禀知任事又藩憲李方伯禀知交知調辦洋火藥　王禀知到差　　　　　　數知到會辦但甲局前署福建海壇鎭彭榮華副將蔣永平均到直隷州崔鴻　禀知通判王　擊病故 
[揚官報]  
　　六月廿一日許鹺尹星金委北鹽黃分轉以忠辭回淮北署伍祐塲龍鹺尹卸事回　鹺尹樹森由省回○廿二日正任　　　　鹺尹禀謝飭知回任○廿三日新選豐利塲陳鹺尹一泉禀知　省○廿四日正任河　塲陳鹺尹由四　來　鹺尹愼　辭回十二圩差次 
 
 
 

Page 11

 
 
   
 
 

Page 12

 
 
   
 
 

Page 13

 
 
硃批知道了欽此 
[陜西按察使許奏報接署藩篆日期摺十三日]  
　　署理陜西布政使按察使臣許涵度跪奏爲恭報微臣接署藩篆日期叩謝天恩恭摺仰祈聖鑒事竊臣於光緖二十九年閏五月十六日接奉撫臣升允行知以布政使夏　奉旨署理江西巡撫所遺藩司篆務查明委臣署　行令　照等因旋於二十日准升署江西巡撫陜西布政使臣夏峕將藩司印信文卷委員　送前來當卽恭設香案望闕叩頭謝恩祇領任事伏念臣陳臬關中初無寸效兹復奏陳楓陛忝攝藩條顧兹四塞爲國之區現值百度俱新之會或規權甫定而猶未意其功或綱紀畢陳尙待力求其效凡一應固抵深根之要政率皆以用人理財爲　　但使一日之當官靡不庶績之待理臣惟有循依舊政　竭愚誠一切地方應辦事宜禀商撫臣認眞籌辦斷不收以暫時攝篆稍涉因循時局多艱敢忘雅什來旬來宣之義職司所在鄉　唐風其居其外之思所有微臣接署藩篆並感激下忱謹恭摺叩謝天恩伏乞皇太后皇上聖鑒謹奏奉硃批知道了欽此 
[直隷總督袁奉知府因病出缺請旨問放遺缺知府摺十三日]  
　　太子少保北洋大臣直隷總督臣袁世凱跪奏爲沿邊要缺知府因病出缺請旨簡放遺缺知府恭摺仰祈聖鑒事竊查承德府知府延譽係廂紅旗滿洲多祿佐領下人由筆帖式因勞績保以主事遇缺卽補旋補吏部騐封司主事歴升文選司員外郎考功司郎中京察一等奉旨以道府用問放承德府知府光緖二十八年四月初二日到任調署深州直隷州知州二十九年四月二十五日到任兹據報該員因偶患時症於五月十八日因病出缺由藩司周浩臬司楊士驤詳請具奏前來臣查光緖十八年吏部等部議前督臣李鴻章等條奏内開承德府知府攺爲邊要調缺兼用漢員遇有缺出請旨簡放承德府知府　缺由該都統會同直隷總督於通省現任知府内揀員調補所遺之缺卽以簡放之員補授等因今承德府知府延譽因病出缺容由臣會同熱河都統在於直隷通省現任知府内擇其才具懮長之奏請調補應請旨迅　簡放承德府遺缺知府以重職守除咨廂紅滿洲都統查照外理合會同熱河都統臣松壽恭摺具陳伏乞皇太后皇上聖鑒訓示謹奏奉硃批另有旨欽此 
[直隷總督袁奏請核銷抛護永定河甎工經費摺十三日]  
　　太子少保北洋大臣直隷德督臣袁世凱跪奏爲請銷永定河光緖二十四五六等年動用甎工經費銀兩恭摺仰祈聖鑒事竊查永定河大汛盛漲險工林立防不勝防漫决頻仍勞費不可勝計經前督臣李鴻章飲令仿照黃河抛甎護埽之法於上游河面較寛之百景山盧溝司南上北上北中北下等六汛先行試辦俟辦有成效下游各汛次第舉行於光緖十九年十二月奏准每年由練餉局撥銀二萬兩歸入另案報銷如抛護得力此後當永遠照行嗣因練餉局欵項短絀詳經前督臣裕　批准自二十五年起核减銀五千兩每年按一萬五千兩撥發行令遵照在案所有二十四五六等每甎欵銀兩均經該河道分别委員赴局領回轉發各廳購儲甎石於大汛時用相抛護甚屬得力兹據永定河道衛杰將光緖二十四五六等年動用甎工經費銀兩分年造具册結詳請奏　前來臣查永定河石景山廳屬之北中北下北　上等汛南岸廳屬　　溝司南上等汛三角淀　屬之南六南八上等汛購堆甎塊抛護險工光緖二十四年分計用銀二萬兩二十五六等年每年均用一萬五千兩均係實用實銷並　浮冐除册結送部外理合恭摺具奏伏乞皇太后皇上聖鑒敕部核　謹奏奉硃批該部知道欽此 
[山東巡撫周奏巳故督臣功德在民懇恩建立專祠摺十三日]  
　　頭品頂戴兵部尙書銜山東巡撫臣周馥跪奏爲道旨建立巳故大學士督臣專祠落成懇恩勅部列入祀典恭摺具陳仰祈聖鑒事竊原任大學士直隷總督臣李鴻章勲勞卓越　錫優崇欽奉諭旨准於立功省分建立專祠凡在臣工莫不同深欽感伏查東省係爲捻匪出没之所踩　殆徧該大學士督率淮軍剿平東西兩捻軍奠民居尤爲立功最著之地自應遵旨建立專祠以隆報享先據東省民紳捐集經費擇於省城貢院後購置隙地鳩工庀材建立該大學士　臣專祠所本年三月間落成禀經藩臬兩司詳請具奏前來相應籲懇天恩敕部列入祀典春秋由地方官致祭俾彰忠藎而垂久遠理合恭摺具陳伏乞皇太后皇上聖鑒訓示謹奏奉硃批著照所請禮部知道欽此 
[江蘇巡撫恩奏寳山縣境西塘新出險工擇要興修摺十三日]  
　　頭品頂戴江蘇巡撫奴才恩壽跪奏爲寳山縣境西塘新出險工估需修費請於受益熟田項下攤徵以濟工用恭摺仰祈聖鑒事竊照蘇松太三屬海塘爲民命田廬保障亦卽漕　所關遇有坍損歴經隨時估修興辦在案光緖二十八年七月間陡起狂風大雨如注正值秋汛潮挾風暴駭浪奔騰洶湧異常寳山縣東西各塘凡坐當頂衝之處均有　傷而以西塘顧隆墩張家宅石洞北王廟五岳墩等五叚情形尤岌岌可危節據印委各員禀報當飭先行擇要修補暫資抵禦一再派員履　實　得寳山縣境西塘顧隆墩尾股自四百一丈起至張家宅工首二丈止工長九十七丈靠塘向無椿石塘外草灘坍塌己盡坍及塘身玉情極險應築靠塘樁石一層樁外壘砌石坦坡修築土塘及石後土又勘得石洞士塘工長三百二十五丈　王廟土塘工長八十五丈五尺五岳墩土塘自一丈甚至一百四十二丈止工長一百四十二丈三共工長五百五十二丈五尺靠塘所釘大樁因歴年過外木質尠朽歴遭風潮斷缺者巳十之七八未斷者均巳枯細不堪　浪石塊坍卸　陷坍及塘面工情亦險應於舊樁之　添築新樁石一層樁外壘砌石坦坡並修築土塘石後土以上各工共估需經費銀四萬二千四十一兩零委係　節核實並無浮冐所需經費目下庫麻萬分支絀籌欵不易而前項塘工緊要勢難後緩且現在所估祇就寳山一縣尙有華亭海塘亦須擇要估修函應寛籌接濟經該司等公同 
 
 

Page 14

 
 
商酌惟有援案仍於蘇松太三屬受益熟田項下每故　　　二十文分作兩忙帶收並擬先由司庫江海關設法借墊以應急　仍俟各州縣由起解還歸墊等情據藩臬兩司會同兼辦水利工程總局詳請具奏前來奴才覆查寳山縣西塘顧隆墩等叚上年被風潮衝　新出要工情形危險自應赶緊興修庶免漬决所需工費司關各庫現均無可惜撥再四　商惟有援照前辦塘工成案仍於蘇　太三屬受益熟田項下按畝攤徵錢二十文分作兩忙帶由濟用以　民力並請由司庫江海關先行籌墊以應急需俾各屬民命田廬藉資保障仍俟各州縣帶收解還歸欵工竣之日照例核實造報除飭令赶緊購料興辦並將華亭海塘各工派員履勘切實勘估外謹會同兩江總督臣魏光燾恭摺具陳伏乞皇太后皇上聖鑒訓示謹奏奉硃批該部知道欽此 
[兼湖廣總督端奏江夏縣紳捐助學堂經費鉅欵懇恩優奬摺十四日]  
　　頭品頂戴兼署湖廣總督湖北巡撫奴才端方跪奏爲江夏縣紳捐助學堂經費钜欵懇恩優奬以昭激勸恭摺仰祈聖鑒事竊據湖北布政使瞿廷韶會同學務處詳據署湖北江夏縣知縣原恩瀛詳稱興辦學堂實爲當今急務因經費難籌疉邀紳董多方勸導兹據在籍新疆補用直隷州王俊四品封職胡有彦等禀稱江夏爲省會首邑學堂不先創辦無以樹風聲經費不先寛籌無以宏教育現有本邑同知銜職名高文濱偕其子監生高廷傑措捐銀一萬兩作爲江夏高觀書院攺辦該縣高等小學堂經費聲明不敢仰邀奬叙查京師大學堂章程内開有人慨捐鉅欵創辦學堂准予專摺奏奬等因今查高文濱經商爲業年近七旬本非素封情殷樂善所捐銀一萬兩專爲興辦學堂之用實屬見義勇爲有裨興學要政可否將該職之子監生高廷傑奏懇恩施給子奬叙以示鼓勵等情詳請具奏前來奴才查各州縣皆須興辦學堂官欵難於徧濟全賴好義紳富慷慨捐輪共襄斯舉今該職高文濱慨捐鉅欵允足爲通省摺紳矜式且與大學堂專摺奏奬章程適相符合懇仰天恩准高文濱之子監生高廷傑以知縣卽選出自逾格鴻慈理合恭摺具陳伏乞皇太后皇上聖鑒再湖北巡撫係奴才本任毋庸會銜合併陳明謹奏奉硃批著照所請該部知道欽此 
[署兩廣總督岑奏彚報粤海關籌解新案賠欵銀數欵目摺十四日]  
　　頭品頂戴署理兩廣總督臣岑春　跪奏爲彚報粤海關籌解過新案賠欵銀數欵目恭摺仰祈聖鑒事竊照前准户部奏發加放俸餉於粤海關四成洋稅每結提銀六千兩又另欵加復俸餉每年粤海關應解銀四萬兩又東北邊防經費加撥粤海關六成洋稅銀二萬四千兩嗣准部電飭前項銀兩按照應解數目匀分十二次先將第一次銀數於光緖二十七年十二月二十日以前　滬以後按　先期解滬又關稅增收之銀如實照舊核解卽自十月開辦起暫接該關每月收數提出二成解滬俟核明增由確數另行分派匀撥又此次賠欵　還關平每百兩加補水銀一兩六錢四分三釐各等因當卽遵照按月提前赶解江海關道兌收將匀解銀數目期隨時咨報按半年彚奏一次自光緖二十七年十二月起至二十八年十一月止解過賠欵數目業經兩次彚奏在案兹查自光緖二十八年十二月起至二十九年五月止又滿半年共解過粤海關加放俸餉等欵連補水銀四萬四千七百二十二兩九錢二分六釐粤海潮州瓊州北海四關約三成洋稅連補水銀三十萬四千九百二十九兩由關先後分起備具文批發交西商志成信恊成乾銀號匯解江海關道交納淸楚時届半年照案彚報除咨户部查照外臣謹會同粤海關監督臣常恩恭摺具陳伏乞皇太后皇上聖鑒謹奏奉硃批該部知道欽此 
[江南織造祥奏織辦壬寅大運緞綢等項工竣解京交納摺十四日]  
　　江南織造奴才祥煜跪奏爲織辦壬寅大運緞綢等項工竣解京交納恭摺奏聞仰祈聖鑒事竊奴才先後接奉户部内務府來文派辦壬寅大運緞綢等項當卽照案咨由江寗藩司陸續籌撥料工銀兩奴才一面購買絲斤搖紡練染發局織辦計酌辦得户部各色緞綢三百三十疋内務府緞庫派辦各欵内酌辦得各色緞綢五百二十疋素紡絲綢八百四十疋杭綢八百四十疋湖縐二百疋大手帕二百八十個細木四千疋又茶庫各色紕纓二百斤白亮緯線一千斤通草片五斤一律製辦齊全敬謹裝箱封固委派筆帖式興順帶領妥役於四月二十六日由江寗省城管解起程照章航海運京分别交納除將動用工料銀數另行具摺奏銷外合將奉派壬寅大運織辦解京緣由恭摺陳明伏乞皇太后皇上聖鑒謹奏奏硃批該衙門知道欽此 
[兼兩湖總督端荆州將軍綽等奏籌辦荆州駐防中小學堂摺十四日]  
　　頭品頂戴兼署湖廣總督湖北巡撫奴才端方荆州將軍綽哈布荆州左翼副都統奴才瑞興荆州右翼副都統奴才德祿跪奏爲籌辦荆州駐防中小蒙養各學堂並撥常年經費恭摺具陳仰祈聖鑒事竊奴才等欽奉光緖二十七年八月初二日上諭作育人才端在修明學術著各省所有書院於省城均攺設大學堂各府廳直隷州均設中學堂各州縣均設小學堂並多設蒙養學堂切實通籌舉辦等因欽此查湖北設立文武及實業各學堂業經奴才端方會同本任督臣張之洞擬定規模奏奉諭旨次第興辦在案惟荆州駐防應設學堂尙未籌定辦法竊維荆州據長江上游駐防多勲舊後裔承平日久户口繁滋近年人數多至四萬有奇生計旣艱教育尤爲急務且京師宗室覺羅八旗官學前經奉旨攺設中小學堂荆州地據形勝輩出人才近年生　較他省駐防又最繁盛非多設學堂不足以培根本而宏作育應遵旨將舊有書院攺設興辦查該駐防舊有圃文書院一所八旗義塾十所各牛彔官學五十六所輔文書院成效素著得士最盛擬攺爲中學堂其學生以生監俊秀中學巳有門徑文理精通者充選年限十五歲以上至二十四歲止在學四年畢業義熟十所擬歸併小學呇四所其學生以秀良子弟能背誦經書一兩部文理粗通者充選年限十一歲以上至十四歲止在學四年畢業官學五十六所擬歸併爲蒙養學堂八所其學生凡八旗童蒙年七歲者皆入此學四年畢業此項學堂往外國謂之義務教育又謂之國民教育用意最深立法甚　凡幼童巳届學年不入學者罪春父母將來擬叅用其意庶幾教育普興中小兩學堂暫時考選入學數年之後卽以蒙學畢業學生升入小學小學畢業學生　入中學以 
 
