# 1895 - 71 - 4907865

 

Page 1

 
 
[恭印諭旨告成]  
　　光緒二十年冬季逐日諭旨本舘敬謹排印刻已告成每本收回工料碼洋六分　海内外欲恭聆　九陛　音者　臨本墇申報舘　　　各外埠申昌及售申報處可也此佈 
[新印銅板黄氏醫書八種告成] [  圖書集成局代啓]  
　　坤載黄元御先生醫學超絶治稱神術手著醫書八種曰四聖心源曰東靈微藴曰四聖懸樞曰傷寒懸解曰傷寒　　曰金　懸解曰長沙藥解曰玉楸藥解爲軒岐家要書幾於家弦户誦不脛而走惜坊本舛錯之處閱者生憾兹由飛鴻閣情本局重加釐訂用大號新鉛字　板印以潔白　紙每部十二本碼洋二元卽日出書請向上海三馬路望平街飛鴻閣書坊購取 
[論倭人之輕中國不始於今日]  
　　倭本東海一島國唐時彼國人自惡其名更號日本其國四面環海地勢極爲偪俠南北相距三千八百里東西如之在中國之東南其南曰薩　馬卽鹿耳島與我浙江之温台直其西南則與我臺灣直其西北長崎之天堂二門兩島與我浙江之定海江蘇之上海直其對馬島則與高麗南境相距僅百餘里漢時始通中國甚爲馴　李唐趙宋間遣使往來貢献不絶我中國存問撫綏待之亦有加禮迨至元世祖遣使招之不至爰命經略忻都以舟三百兵一萬五千人入其國敗其師因矢盡而返繼又命范文虎等將兵十萬統戰船九百征之元兵據九龍山爲倭將草野七郎潜夜襲燒毁舟二十艘范退守鷹島乘倭不備驅舟師擊之殲兵數千奪獲兵艦無數率師大舉會罹暴風破舟文虎等乘堅船遁還餘衆皆爲倭所殲生還者三人而已自是終元之世不通問訊元亦不復能圖謀再舉而倭人輕視中國之心遂自此始矣明興頻宼濱海州縣居民皆受其殃永樂時雖通表貢而對馬一岐諸島　侵掠如故厥後奸民汪直徐海等勾通諸倭騷擾沿海各區幾及二十年至明未胡宗憲戚繼光勦之屢戰皆捷擒斬無算而倭患始息我朝龍興以來聲威遠播倭人低首帖耳不敢稍萌狡志列祖列宗有鑒於元明之失絶不與通使問後我與泰西各國訂約通商彼亦遂聞風而至朝廷以其同在亞洲輔車相依自宜聯絡一氣而倭奴之狡詐倔强則初未嘗稍改不數年間卽於臺灣滋事幾啓兵端未幾又有夷滅琉球之舉我中國事事隱忍處處苟安而倭人猖獗之心遂致有加而不已溯自德川氏廢之後倭人改絃更張盡變舊制無論何項皆效西法近更勵精圖治力求富强駸駸乎有方駕歐美之勢昔年曾有武臣某者請與兵十萬人横行中國旋有西人駁之曰日本水陸之兵共僅四萬有餘從何而得十萬縱使添募足數而二十餘艘兵船何能容此十萬之衆卽或多雇他船應用其軍餉又從何出通國傳爲笑柄然其夜郎自大睥睨我中國之心已非一朝一夕可知初不自今日始也而要其所以敢大言不慙者必有見我時政之不修軍務之不講官則愛錢將則惜命有隙可蹈有釁可乘故敢猝然發其狂悖之論今且徧布間諜勾引漢奸守險之砲臺則繪圖以去矣密理之水雷則偷挖以出矣此雖我中國官吏平日但解驕淫不知嚴爲防範與夫一二化外之民喪厥天良甘爲敵用要亦其數十年經營振作之心未嘗一日不以期我中國爲念也而我中國之人尚瞢然未知方以其國之小財之貧謂萬難與中國抗孰知自去秋開戰至今未及半年而水則奪我旅順威海諸口陸則侵我登榮金復諸城生靈萬衆同罹鋒鏑之嗟帑藏一空徒見樓船之燬彼之師不過十萬彼之舟不過二十横行中國之語幾乎騐矣嗚呼我創設海軍及至臨敵不足恃徒以飽其親戚故舊之囊則不得不咎平時坐鎭之人不達世務徒思一振以立威而並未畫有防禦戰守之策則不得不咎臨事僨决之人我皇上仁聖聰明超坃軼舜祗以堂廉高遠未能一切周知所望内外臣工據情直達和衷共濟籌畫戎機而乃徒知攻訐各逞已私卒致失地喪師爲歐美各國笑撫髀興歎九重下罪已之言秉節議和萬里寄使臣之命中國之不振何一至於此耶寰海小民同深隕涕在廷諸佐當亦靦顔前者倭使來京陛見我皇上時出言不遜及張邵兩星使奉命至彼婦人小子皆作倭語以譏誚之其民如此其臣如此則其主可知昔隋時彼倭遣使致書有日出處天子致書日没處天子之語當時以爲大不敬今尚恐不止於此也嗟乎以堂　中國而爲倭人所侮竟如是之甚是尚成何國體哉時事若此復何忍言惟是倭旣得志於中國則此後必更相輕而我中國經此懲創之後果能破除積習力圖自强則亡羊補牢亦未爲晚若仍隨事拘牽不知通變事當急則因循坐誤謀未善則鹵莽以從恐積弱有不可思議者是所深冀於大小諸臣從此振刷精神精研治理不拘成格但求有功各懷忘身報國之心勿仍徇私蔽公之習深謀積慮含垢忍尤則濟河焚舟秦伯終有敗晉之日臥薪嘗瞻勾踐非無沼吳之時爲　倭奴德法之事是前車也 
[蘭臺新語]  
　　京師訪事人云閃軍門殿魁奉恭邸鈞諭在京北沙河簡練軍士將近半載刻已挑選精壯分爲左右前後中五營號曰魁字軍移駐樂亭縣境自正月初十日至十三日全軍陸續東行○正月十九日大祀祈榖壇皇上親詣行禮前一日入壇宿齋宮是日黎明事畢還宮隨扈文武大臣及各部院文武大小衙門僉有差使恒例也今年十九日值開印吉期各部院皆定於卯刻開印步軍統領值此壇差分班接駕駐壇責任綦重步軍統領衙門又與天壇遠隔十數里必俟恭送聖駕還富方得入署遂遲至已刻開印比五營將備齊來伺候堂憲開印畢然後各自回署開印則已白日依山盡時矣○兵部統轄天下武職人員年例於正月呈遞月摺更換各直省現任現署提鎭副叅銜名單二分呈進皇太后皇上前恭備披閱其單於每員名下詳注出身曁何年月日升調補授到任與否蠅頭累萬繕寫者非易告成近因軍務浩繁不時調遣堂官因交派武選司二員轉輪承辦書吏新添兩分呈送恭邸禮邸限正月十九日繕成是以各書吏日夜勤苦幾至寢食俱忘○正月初十日日前嚴寒刺骨至中浣東南風起天氣融和十八九日陰晴互見積雪漸融泥寧載途城門將軍柱濕暈如汗迨二十日後又得微雪二次嗣時北風大作氷之泮者復凝加以車馬往來恣情踐踏六街三巿幾如蜀道之難矣○楚北布衣曹致龍號海雲自言能造牛皮盔鎧捍禦鉛丸又别出心裁製飛球以載大兵排空列陣并有機器可乘之入海出没於洪濤浩瀚之中去歲僑寓前門外長巷胡同德生店自炫其長臘尾春頭經某大僚薦於恭邸恭邸未之信也曹請造盔鎧一身先自披戴遣人燃礮向擊如竟洞胸而死略無怨尤恭邸因諭令神機營如法試辦於正月初九日傳曹入營監視 
[天津訪事人述議和事]  
　　昨接本館派赴天津訪事人來函云李傅相於十一日陛辭南下行抵津沽因札 
 
 

Page 2

 
 
調隨員繙譯等事尚須小作勾留擬於十七日就道倭人初意不欲重勞傅相跋涉擬派全權大臣伊藤氏就近在旅順籌商惟傅相奉有國書例需面遞故須向東倭一行前次張邵兩星使秉節東行曾見伊藤氏伊藤一啓口先問中堂安否是彼國君臣心目中尚有傅相在此次中朝畀以議和重任錯節盤根或不難迎刃而解惟聞倭人以防俄爲藉口若不經營東三省倘爲俄有則輔車之勢失而唇亡者不免齒寒現在力爭所有地叚城池已入夾袋之中者不欲完璧歸趙而傅相命意則尺土寸壤不容輕授與人念倭國財匱民貧只可稍償兵費耳又有曾見國書者謂書内仍有隨時電奏聽候施行字樣果爾則倭奴必不免於挑剔謂與全權兩字不合所議仍多棘手矣傳聞之言未足盡信又聞　國已發大兵十餘萬戰船三十號東指亞洲螳螂捕蟬而黄雀已隨其後倭奴其知之否 
[風鶴驚心]  
　　天津訪事人云春融氷泮忽有謡言謂倭奴將撲犯天津西商團練兵早已戒嚴代理津海關道黄花農觀察募勇兩營駐紥溜米廠以及馬家口預防土匪竊發滋擾租界居人惶恐一似慘罹鋒鏑卽在指顧之間其有識者又謂倭奴國小民貧自念練兵二十年迄未一試不過鋌而走險與我爭持希冀得償兵費耳不幸我國太平三十載人不知兵而將領又淫佚驕奢不與士習以致倭奴僥倖成功現在避實就虚祗就東三省豕突狼奔便足爲要挾地步又何必舍易就難來犯津郡耶天津可以進兵之處如大沽如北塘如祁口節節皆駐重兵防守而榆關兵勇更朝徵夕至策應便捷呼吸靈通恐不似僻壤邊城之可唾手而得也如或不勝將自隳聲望盡棄前功卽或倖勝又將何之試問作何收束倭奴之口雖不欲和而其心則無時無地而不願和蓋和則大欲可逞而戰則後患方長所謂撲犯天津者殆用虚聲洞喝之故智耳然有備無患設防者固不可厚非惟靜以待之正不必如八公山之草木皆兵也 
[輪舶抵津]  
　　輪船十餘艘於十一日到大沽口外緣海河兵凍十二日未能入口業經列報兹接津信十三日午後約六點鐘通州輪船首先入口逾時生義怡生等船繼之餘船瞠乎在後而十四日又大雪紛飛矣 
[茅龍更衣]  
　　北通州信云正月二十五日清晨濃雲密布寒氣侵人咸謂雨師將至俄而黑雲忽變作黄色塵沙四起遍地迷漫幾至對面不見人忽聞警鑼亂擊喧傳北關九聖廟旁德峯駝店失慎水龍紛紛馳救奈封姨助虐火勢愈狂至五點鐘始熄計焚去草房五間乾草一垜共六萬餘斤值錢數千吊詢其起火之由緣附近有兵米廠是日燃放雙響爆竹恭祀倉官不料爆竹墮於草堆上遂兆焚如世之用鞭砲祀神者尚其慎諸 
[東軍大捷]  
　　昨接北通州訪事人來函云正月二十六日山東巡撫李鑑堂中丞與倭人在威海登州適中之處接仗大獲全勝計傷斃倭兵一萬三千人奪獲大砲九尊格林砲十二尊洋鎗五千餘桿馬匹糧餉無數倭人受此大創掩旗息鼓乘船他遁軍中有一韓流賊聞之心瞻寒吾於李中丞亦云 
[當以慷]  
　　聲音之道最易感人古來名將每於行軍之際譜作歌詞使帳下貔貅咸知殺敵致果之可樂貪生辱國之可恥乃能赴湯蹈火出萬死不顧一生之計掃蕩宼氛保全疆圉卾省上憲以漢口五方雜處匪徒最易混跡委李竹虚觀察謙管帶緝捕精兵百名駐防漢鎭畫夜巡邏觀察以軍士不可不知大義爰作長歌以教之歌曰爾弁勇莫亂走軍法逃脫先斬首人人戰得牢勝仗十有九撼山不動堅如城纔是健兒好身手要害能攻險能守殺賊勝如斬鷄狗汝弁勇瞻要雄齊心無有不成功大家一氣進我勝賊必窮汝若臨陣往後退一人退後衆人哄賊便追汝壓下風跑不得脫死亦同汝弁勇有心肝要想上進事不難今日穿號衣明日戴朝冠有命安排做將帥何懼戰死沙塲間戰死子孫也有官况能得勝仍生還汝弁勇要自强生死原憑天主張拚死死不了捨命命正長閒人也有受病死名將百戰身安康軍功翎頂眞輝煌富貴榮華祖宗光汝弁勇勤操練調匀血氣身壯健用武到疆塲殺賊誰不羡若徒苟且自倫閑臨陣必然遭敵算英雄不怕出身低戰勝攻取功名顯汝弁勇宜自重毋得逞强恃我衆交易到通衢切勿惹人恐安營駐守靜無譁千門萬户皆欣頌志氣當要貫長虹一干法律無輕縱汝弁勇心要一平時各人知紀律養兵於千年用之在一日國家靠汝如長城汝報國恩當自立丈夫切莫貪安逸轉瞬汝亦三軍帥汝弁勇氣要蒙殺敵致果尤在操平時礪汝戈無事鍛乃矛指揮調度俱齊整横掃千軍武藝高賊人見我望風逃名揚身顯立當朝 
[恪恭將事]  
　　昨日清晨本縣黄大令偕同縣丞吕二尹主簿林少尹典史蔡少尉守備程守戎詣沉香閣大士殿拈香行禮雍雍肅肅盡敬竭誠禮成卽分道回衙 
[滬城火警]  
　　昨晨六點二刻鐘本城九鋪邑廟迤西館驛橋對面小弄中林某家忽兆焚如冒穿屋頂炎炎直上不可嚮邇加以風伯肆威火勢愈猛地甲卽鳴鉦報警沉香閣果育堂之洋龍星馳赴救隨後各洋龍亦如飛而至汲水狂噴萬道銀泉從空倒瀉所幸房屋四圍皆有高墻阻隔祝融氏不能越雷池一步得卽樸滅共焚去四幢有餘本縣黄大令總巡翁明府以及各巡防委員先後戾止彈壓故不聞有搶火之事至起火之由有謂長夜鬥牌煮膳充饑遺火積薪所致星星之火可以燎原居家者尚其慎旃 
[雹雪紛飛]  
　　花朝已過柳眼將舒南國佳人東鄰靜女正擬檢點鳳頭鞋子作湔裙拾翠之游乃近數日來密雨斜風不異隆冬時候峭寒砭骨非重裘無以適體昨日清晨李左車稅駕始則浙浙　　繼則鏦鏦錚錚未幾而滕六君亦相繼而至撒鹽空中差可擬未若柳絮因風起謝庭韵事仿佛見之起視魚鱗萬瓦則已一白無垠瓊海瑶臺同此幻境或曰近日倭奴以北洋冰泮蓄意内犯蒼蒼者故降嚴寒以假手於官軍　得聚而殲之也洵若是則天怒人恏蕞爾倭奴不亡何待 
[巡局易人]  
　　虹口二十三保十五圖地方圓通寺内所設巡防局本由劉君光明辦理兹奉江海關道憲另委王君壽堂接辦前日王君至局察視一周訂期二十一日視事 
[擇地建廠]  
　　虹口對面浦左陸家轉嘴地方將設紡紗局所用機器等物均已裝至聞此局本欲在金陵建告繼因商務之盛無過上海轉運旣靈銷路自廣是以改設浦東至應用諸物早已齊備購地數十畝亦已成交興工之期當不遠矣 
[車夫跌斃]  
　　美租界公和祥碼頭所泊某輪船之庖人昨晨登岸購買食物雇坐某乙之小車回至碼頭乙忽失足跌仆在地到將鼻梁跌破失却門牙二個血湧如泉延至十點餘鐘一命嗚呼經管碼頭西人報知捕房捕頭飭傳二圖地保奚坤寳查明屍兄居於吳淞路五百八十八號屋内當卽報知大約晚間可以收殮死者年約二十五六崇明産也 
[拐案起解]  
　　鎭江人朱道華控程阿福將妻孫氏誘拐潛逃來滬與之私姘一案宋通刺庭訊之餘以供詞各執無從懸斷判將孫氏交官媒候飭承備文遞回鎭江請該管地方官就近提訊朱程釋令自行回籍投案質訊已詳前報兹悉朱道華係鎭江南門外東溝村人素以務農爲活年逾而立中饋乏人曾於去冬憑某甲等爲媒出身價洋五十六元銀飾四事娶同鄉康某之寡孫媳孫氏爲室擇於十二月初八日成親詎該氏性情輕薄進門甫及數日不時出外竟日不歸朱略加訓斥氏非但不聽反與朱反目稍不遂意往往逞凶撒潑朱亦無可如何不料彼處有薙髮匠程阿福者見氏稍有姿色垂延已久覩此情形遂乘間向該氏挑誘繼而阿福暗使其叔程某將氏誘出托元和輪船内薙髮匠申賢榮挈之來滬未及數日阿福亦尾之而至與氏賃屋而居儼如夫婦方謂野合因緣可以天長地久詎料春光洩漏本月初朱在原籍偵知買悼來滬旋 
 
 

Page 3

 
 
卽尋獲當將姦夫淫婦一併扭訴公堂現聞此案文批業已備齊於前晚十二點鐘時由差役將該氏押解至金利源馬頭乘招商局江永輪船至鎭江丹徒縣訊辦 
[准令上控]  
　　英商萬泰洋行主福利司得投該管領事署控被華人盧竹卿虧空貨銀二千二百二十四兩三錢四分請爲傳追薩副領事准詞照會英公廨請傳案會訊昨晨判斷捕房各案畢宋通刺卽會同薩副領事傳齊原被告會訊福利司得延律師哈華托　因哈君有事未到由繙譯蔡玉季到堂代辯被告盧竹卿亦未到案由盧之保人怡豐洋貨號主祝少英同所延律師布羅得偕繙譯羅誠伯到堂　現在萬泰控告盧竹卿虧銀二千二百餘兩盧欲至英按察使處控告萬泰應找伊銀九百餘兩可否由盧之保人代出二千二百二十四兩三錢四分銀票二紙存案究竟若何應歸英按察使合詞審訊以免周折通刺與薩副領事互商深以爲然著祝少英赶將銀票交案限盧於兩禮拜内至英按察使署控告逾期不理但訊萬泰控案 
[交保料理]  
　　前有江南春番菜舘主王棟控司帳周瑞堂等侵吞舞弊一案宋通刺升堂訊理家人王升投案供稱家主王棟係南匯縣舉人現在進京會試曾在治下開設江南春番菜舘倩周瑞堂祝松喬爲司帳兹被周侵吞銀若干帳目均有弊竇是以請究周供南匯縣人向在本縣户科當書辦上年六月起經人荐至江南春爲司帳帶有德大錢莊與往來銀兩摺子並無侵吞等事求老爺訊問同事司帳　松喬便知實在祝供亦南匯人小的向在江南春樓上爲台頭司帳實因店中虧本欠往來各欵約洋二千八百餘元無以應付逼迫萬分以致　店閉歇生財拍賣洋九百餘元除付房租各夥辛工外實祗洋二百元小的與王棟及周喘堂彼此均有親誼可否求老爺將周交小的保去自行料理决不延玩通刺判將周交祝松喬保去赶緊自行料理延千咎戾 
[斵輪老手]  
　　積竊顧阿虎浦東唐橋人也年甫十五已破案數次前晚八點鐘手持衣包一個在美界蓬路某押店求押適包探張阿五巡至此處顧棄包奔逸被探追獲檢點包内則有皮馬夾棉襖等衣問由何處竊來答稱在楊樹浦某姓家竊得當將人贓一併拘入捕房捕頭命押候查明失主解送英公廨究辦 
[請封信局]  
　　英公廨宋通刺准上海縣移文内開據長江各口信局司董金璠控天成信局並未附入公所在英界帶鈎橋私自開設又經該司董投廨呈控飭差押閉在案現在該信局主李愷生移至法界新關河依舊開設爲此移咨法公廨請飭押閉同轉接到移文飭探將信局主李愷生提案候核 
[縣案彚録]  
　　浦東爛泥渡開設飯店之秦阿增被温州帮小工流氓擊毁物件並拖至滬北正豐街經巡街捕送入捕房轉解英公廨請訊秦妻沈氏報請爛泥渡巡防局將行兇之陳三元及工頭尤采如送縣前經翁明府訊究將陳三元重笞五百板斷尤采如繳錢十千似作賠償之欵限三日繳候給秦具領此已詳紀前報前日由英公廨將秦阿增並行兇之錢壽全陳阿有姚阿其並行兇之菜刀麻繩一併送縣移請發落前晚翁明府升坐花廳先問秦阿增傷勢如何答腰脇迄今尚痛仍須醫治又問爾在英公廨如何供法答稱是日被錢等三人拖至正豐街互毆小的喊聲救命幸有巡捕聞聲而至一併送至英公堂候訊明府諭曰前經爾妻到案訴明已將行兇之陳三元責懲並斷工頭尤采如罰錢十千給爾領回卽傳地保葛月樓投案將尤繳錢十千文照數交秦收領具結完案又訊錢壽全姚阿其陳阿有同供均是温州人在滬上做小工不敢行兇陳三元到秦店内吃飯爭執小的等解勸並非帮毆明府申斥再三叱之使退並諭前次交差之尤采如陳三元亦子釋放菜刀麻繩存庫○流氓姜福壽帮同劉淘如毆傷郁扣郎身死提案責懲飭發改過所覊收後與同所賭棍朱木木張海和相率越墻逃遁稽查委員吕二尹林少尹申請本縣黄大令飭差嚴緝據該差將姜福壽之妻姜陸氏解案請訊黄大令倩翁明府審訊姜陸氏供蘇州人今年十七歲父親陸阿桂向以釘碗餬口現開一小烟館問爾現居何處供稱小婦人自丈夫被拘後難以度日在野雞妓院爲娼明府問原差究竟是否爲娼差稱是明府問爾丈夫脫逃之後曾否與爾會面刻下避匿何處答稱至今不知問爾等旣爲夫婦豈有不知伊蹤跡爾儘可實供與爾無干盤詰至再執定不知下落且丈夫何時逃逸並未聞知研訊良久仍無實供判令交伊父收領以後不許爲娼着差帶去○王茂元前投上海縣控丁錦榮丁永祥阻葬一案黄大令准詞提案訊斷已紀前報兹有原差將一干人解案禀請翁明府訊斷丁錦榮丁永祥仝供是叔姪王茂元爲父營葬其墳在小的宅基之前相離百步方向與宅有碍故令王茂元延倩輿師看明可有冲碍王並不請地師看一味胡爲小的無奈向王言有别處墳地一方離宅基較遠與伊調换免多周折王不允任意胡爲王供小的爲父安葬之地與丁宅相隔半里許斷無冲碍丁錦榮與姪永祥恃蠻覇阻本月初五日係奉安窀穸之期先一日將石灰磚頭預備被丁抛棄河中明係欺負良懦勸証丁蘭卿供小的在塲經勸知王茂元執意不聽人勸故向伊兄王江經調勸將丁别處之地調換免却許多口舌無如王仍不允以致投案控告地保丁連卿供據地理先生說有碍於丁姓宅基其石灰磚頭並未抛入河中再有鄰圖地保金卓田供石灰是抛入河中磚頭亦有擊碎明府曰王茂元延請地理家察看風水如果有冲碍准相錦榮將别處之地調換若尚妥當無碍准爾營葬父棺丁不得胡閙阻葬王茂元復訴被丁抛棄磚灰等物叩求恩斷明府斷令丁錦榮賠洋十元兩造遵斷而出 
[英界公堂瑣案]  
　　包探張阿五禀稱宋阿寳在洋關查私洋人夏威路處爲侍者已於去年辭歇現由洋人查得宋身上所穿之衣係洋人之物爲此拘解請究夏威路投案申訴前情請爲究辦宋阿寳供在夏威路處爲侍者已歷三四年之久後因洋東欲將小的毆打是以辭歇所穿衣服係女東家故後洋東將物拍賣此衣送與小的小的自已改做且在洋人處做工時亦穿此衣當時洋東何以不言現忽誣指小的爲竊夏威路則言從未給與衣物通刺商之薩副領事以宋所穿之衣却係洋東之物何得强辯著管押三禮拜以儆○包探江阿三禀稱龔阿虎以修理自來水管爲名混入人家竊取甘質先等七家衣服物件一案及小的至龔家查吊物件又查出與龔同住之鄧關榮家藏有耶松船廠之錫條當時曾經老爺判令押候查明覆訊現在小的往查伊等行竊屬實請爲發落通刺略詰緣由以龔阿虎冒名行竊殊堪痛恨判令枷號七天再交捕房管押兩個月期滿遞解鄧關榮交捕房管押兩禮拜○包探何瑞福禀稱有吳俊卿之子才寳身畔常帶利刃俊卿恐其肇事故特解請訊究吳俊卿投案申訴前情並請將逆子送入改過所永遠禁錮以免肇事吳才寳一味求恩並言現已知過情願痛改前非通刺判將吳才寳暫行管押俟其悔悟後察釋○包探孔阿才解行竊沈炳三打唱担之金秋濤到案請究沈炳三投案申訴前情求請領贓金秋濤供担係已物前與沈之伯母有私現在伊伯母已故故將擔取回孔探又禀此担却係沈物小的業已查明沈則謂尚少多件響器求爲究追通刺聞言大怒謂天下安有似此無恥者判令交保始准將打唱担領去其行竊之金秋濤本應懲辦姑念年已老邁判令具結開釋○張阿來前因竊案曾經公堂判令解回寍波今又潛來上海適爲包探孔阿才所見拘解至案通刺略爲研詰判令交捕房仍舊遞解○孔探又解行竊萬仁記小車一輛之孫　　至案請究通刺訊得孫阿桂行竊屬實姑念窮苦判送南粥廠留養 
[法捕房瑣事]  
　　昨禮拜五葛同轉蒞八仙橋捕房會同謝副捕頭發落各案命提小東門同樂茶館竊水烟筒之陳阿三陳阿元照原斷各掌頰四十下一并釋出又提昌大質鋪竊取銅盆之張永卿笞責一百板飭探押送嘉興航船自行回籍不准復來○蘭芳里擺設拆字攤之陸正祥控姚阿二將釘撬開門鎖圖竊當塲拘獲解經葛同轉訊供以尚在疑似之間未便定讞飭傳見証鄰居到案復核已紀前報昨日原告投案 
 
 

Page 4

 
 
求追同轉命提姚阿二到案供稱向爲京貨生意並不犯案同轉謂准予釋出查明之後禀復核辦原告斥退亦著帮同查緝○王松華　取曹素功墨十餘塊爲法包探拘入捕房解經葛同轉訊供飭傳薦保來案具領昨張雪卿趙友廉二人投案同稱在興聖街馮燮堂筆店爲夥與王松華同業近因失就與匪人爲伍以致有此不端之事求恩交小的等保出送回洞庭山原籍同轉准之命提王松華到案再三申斥交張趙二人保出速送回籍不准逗留○李錦齋之女許配與奚阿本之子爲室邇來被奚之歇夥徐月亭將女誘匿横涇六庫地方舅父胡阿德家李奚二親家同投案下具控經葛同轉提訊徐供認不諱求恩交保出外以便領還同轉着將徐禁押捕房着親自寫信交李叚二人至横涇投信將女領回禀復核奪○胡小福控陸全桂與船夥胡寳元口角爭毆以致擊破頭顱推入浦中經葛同轉訊供以兩造各有不是一併押候飭探查明禀復昨日包探禀奉諭查明實因烏山船夥强欲排進是以口角争毆船夥胡寳元受傷屬實現在醫館療治不能投案同轉命提胡小福到案謂陸全桂所裝糧米尚未卸載爾之船夥强欲排入以致口角爭毆業經查明實係跌入浦中雖已受傷究屬咎由自取現在准爾保出待傷痊後投案候核旋據李立堂到案具保同轉卽飭交李保出○小東門一枝春街花烟館龜奴王美觀因窩頓竊贓爲丁玉昌呈控經同轉飭提研訊以供詞狡展着掌頰八十下押候交保昨日命提馮駿祥到案問尚有各贓窩藏何處馮依舊狡展同轉着從重掌頰一百下還押再核 
[戰士銘恩]  
　　本館昨接憇廬主人惠函云頃聞東北軍務我兵奮勇直前多有受傷之人承泰西善士創設紅十字會前　救療查此受傷之人皆我華忠義之士西人旣有此義舉我華人更難漠視况西醫療傷其術實爲神妙尤覺令人歎服兹措上票元銀五十兩敬祈貴館彚寄以　杯水車薪之助又接郭梅　善士函云余以移居承諸親友雅貺集計番銀十八元兹閱貴報知有勸助兵傷　院之舉謹將此欵如數送上祈爲代解以答諸君雅意本館回　积誦具見好善之忱出於性眞以我中國幅　之廣人物之多苟能似此存心何患不能挽回刦運痛掃邊氛哉泚筆之餘竊願以多福多壽爲大善士祝 
[善書待賈]  
　　徐君蔭嘉覓得翰苑諸公分書戒士千字文引証付諸石印精雅絶倫前曾助入振捐寄存三馬路申昌求售兹念北省戰事方急受傷軍士多就紅十字會醫院求醫因願以此書所售之錢歸入院中經費計每本洋一角售處仍在申昌世有好善劬書者請臨購取可也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[委署塲缺]  
　　前報泰屬東台塲劉鹺尹丁艱出缺由該管分司檄飭婁俊臣鹺尹暫爲庖代一面詳請上游委　　　云云兹悉是缺　應酌委經歷運憲江都轉查有李任之祥尹世伊堪以委署當卽詳奉督鹽憲批准遂於十二日牌示轅門　檄遵照李鹾　刻已料理行裝以便棒檄履任 
[粥廠停杓]  
　　揚城瓊花觀石塔寺兩處粥廠向於仲春停放兹亦循例於本月初十日一律止　所有土著貧　　有竹籌者除年　　資外每　又給錢百文藉作小本生涯以資餬口其廠之左近草逢内就食流民均令將草篷拆卸遷至城外聽候遣　回籍　　内倘有　　　境成内已無粥廠一概不准入城以免滋擾而靖地方蓋於矜恤之中仍寓防維之意也 
[四録甯郡試事]  
　　浙江學憲徐大宗師示期十二日覆一塲童文吾之於人也經題家有塾詩題賦得不學　面　　字五言八韵續補生員歲試文題作新民君子之中庸也經題抑抑威儀十三日覆二　童文題請復之經文免作義　賦得所寳惟賢得賢字五言八韵補考生員題爲政以德經文免詩題賦得言炳丹青得春字五言八韵十四日提覆三塲童善述人之事者也春限五刻作破承起講領題其後廪人限五刻作後二比眞莫　完每比約百字不及百字　　録過時不閱十五日覆試三塲童行不由徑經題無利口亂厥官詩題賦得春初早韭得初字續補歲試生員道不同君之遵道而行必有仁義而已矣　經題　公侯腹心詩題杏花春雨江南得南字五言八韵十四日下午出鄞縣童生案共録取五十八名今將姓名録後撥入府學十六名應廷燮于長清湯嗣新徐庸夏昌宇鄭希亮梅丕儒張復張紹翰王湘雲徐方來　兆麟馮炳燡范盈粮夏聲大王賢瑞鄞縣學四十二名張肇元徐士楷陳世覺鮑俊李一枝竺樾孫思劬陳寳瑛沈孝芳章斐成王雨　陳燡余松齡忻祖烈邱鏡涵陳榆春楊鳳瑞吳寳忠謝作庸徐鴻奎傅遠張世謨洪元熙韓鳳翽孫楷聖王宸黻王以成李士芬范賡治任壬　顯煜鄭曰賡陳介祺徐景伊郭榕黄寳琮周冕新張傳保胡景忠林炳書汪樹芳施丕堯 
[分發人員騐看名單]  
　　新海防例分發國子監典籍高文彬浙江○新海防例指省分發道曾尚矩四川貴州同知孫家　安徽　東直隷州知州儲世鈞湖南四川知縣兼襲雲騎尉朝漢廂白湖北任玉樹浙江廣東黄熤安徽河南鹽道庫大使袁勵述順天福建府經歷劉德鈞順天貴州吕兆磻江西廣東陳學芳湖北浙江李耀樞山東山西縣丞蕭清桂湖南福建凌家熙安徽直隷周維垣浙江廣東周紹緒陜西四川張臨皋河南湖北吕骥江西廣東王賡梅浙江福建丁鶴翀湖南北河州吏目謝恩鴻順天山西鹽巡檢吳琪瑩順天廣東巡檢邱景芬福建江西陳儁奉天直隷張瑞昌直隷山東曹福泰廣東廣西薛炳煃四川陜西孫學沂浙江廣東劉宗漢四川廣東唐煦江西湖北章毓魁浙江北河按司獄汪福基江蘇貴州同知照磨孔慶驤直隷四川從九品鄭孚昌順天安徽陳廷芳浙江江西路履亨甘肅北河典史黄緒昌順天甘肅袁高照湖南陜西甯雲漢山西福建鄧滌江蘇浙江程英培安徽福建沈忠亮浙江福建戴鴻嗣陜西四川未入流蕭華清湖南四川袁維藩浙江四川○籌餉例指省分發　鹽大使陳鑄湖北河東府經歷廖紹彭湖南安徽朱士元浙江江西按司獄鄭廷璧江蘇湖南巡檢劉炳堃湖南廣東從九品汪以達江西雲南未入流薛筠順天南河○勞績掣籖分發同知秦克仁貴州知縣同知銜毛炘安徽○勞績指省分發知府蔣德幹湖南江西直隷州知州花翎徐桂芬江蘇山西知縣藍翎陳先鴻四川廣西縣丞許成熙安徽廣東縣主簿周餘厚湖南陜西巡檢郝金哲順天福建劉德潛順天山西施汝榮安徽江西○教習呈請掣籖分發知縣張思誠四川○截取掣籖分發知縣李有益湖北○截取指省分發知府花翎王用欽直隷河南龔鎭湘湖南安徽同知熊濟文貴州四川○應補呈請分發通判駱金章安徽河南知縣李寳權直隷江西 
州判丁世澄山東四川縣丞葉汝錕浙江江西楊景薇江蘇湖北未入流崔崧安徽甘肅 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年正月二十七日京報全録]  
　　宮門抄○諭旨五道録前○刑部尚書松等奏審明失守要隘官犯按例定擬摺○黔撫崧奏甄别通判片○黔學政葉奏報交卸起程日期摺○正月二十七日理藩　鑾儀衛光祿寺正藍旗值日無引見○常山謝放江南織造恩○額中堂續假十日○增潤續假二十日○召見軍機桂妍常山○○經筵講官刑部尚書臣松溎等謹奏爲審明失守要隘　犯按例定擬恭摺仰祈聖鑒事光緒二十年十一月二十一日奉上諭前因旅順失守諭令李鴻章查明總辦船局道員龔照璵有無潛逃惑衆情事旋經李鴻章覆奏請將龔照璵革職留營効力當經革職不准留營柩該革員總理船政工程兼辦水陸營務久駐旅順當倭氛逼近之時不能聯絡諸軍同心固守迨船隖失陷避至烟臺僅予革職不足蔽辜已革道員龔照璵著卽拿交刑部治罪等因欽此復據山東巡撫李秉衡奏叅龔照璵等臨敵逃竄貽誤軍機等因在案當經臣咨催直隷總督迅速派員押解已革道員龔照璵送部去後旋據該督飭委候補知縣吳調鼎於十二月二十七日將龔照璵解送到部經臣部奏請案情較重可否簡派大員會同刑部審訊或遵照欽奉諭旨按例治罪是月二十八日奉上諭已革道員龔照璵前因旅順船隖失陷避至烟臺降旨拿交刑部治罪兹據刑部奏稱該革賆現已解送到部請旨辦理等語龔照璵應得罪名卽著刑部嚴行審訊按律定擬具奏欽此經臣等由軍機處將李秉衡叅摺咨抄到部查原摺内稱該革員督帶水雷等軍倭犯大連灣時居民　可安堵如故該革員一聞警信卽携眷潛赴烟臺經該撫訪聞正往詰間旋又逃至天津迫於衆論折回旅順不數日仍自潛逃以致兵民驚惶軍無鬥志該革員逃後其親兵營勇肆行搶掠因之工匠居民遷徙一空旅順之失該革員實爲禍首等語當卽遴派司員嚴行審鞫覆據御史蔣式芬奏叅去年十月初九日金州失陷該革道卽於初十日由旅順逃往烟臺懼東撫李秉衡查問又逃赴天津十一日各廠聞總辦已遁工匠皆散營兵紛出擾掠該革道所部之兵自刼廠庫料物而逃於是水雷營弁張起龍斷雷綫攜電箱亦遁水旱雷兵聞之皆遁故雖各口伏水旱雷六百餘具未嘗一發也該革道旣至天津經李鴻章面飭令還旅順至二十四日該甘道仍棄船廠易便帽絮袍遁入舟船始出口迴首倭兵猶未至也行四日始達烟臺畏東撫不敢上岸匿廣艇中數日仍乘豐順商船遁至大沽一摺光緒二十一年正月初六日奉上諭前據刑部奏革員龔照璵拿解到部當交刑部嚴　按律安擬具奏兹據御史蔣式芬奏　確訪該革員委棄旅順實在情形請歸案訊究等語卽著刑部按照該御史所指各節歸入前案一併嚴訊具奏欽此臣等復飭併入李秉衡所叅各節詳加究詰據龔照璵供稱係安徽合肥縣人同治十年投効北洋製造局當差由監生捐納府經歷加捐同知保知府分省補用光緒十一年捐道員十六年保二品頂戴捐指直隷到省後調辦旅順船隖工程刊發總辦旅順船隖事宜木質關防一顆因與水師陸營均有交涉事件奏派會辦北洋船海水陸營務處由前辦船隖工程現任山東登萊青道劉含芳移交革員兼辦營務處並無節制各軍之名水雷營向設管帶一名帮帶一名隊長三名每隊二十名共水勇六十名海口門外設水雷三百餘具後路西岸自羊頭窪至東岸鹽廠五十餘里由各營共領旱雷二百餘具安設各處要路倭賊初來聞有本地奸細爲之嚮導凡後路所設旱雷之處賊來均未經過是以未放旅順向無城池亦無文武守土職官後路奏明派姜桂題程允和兩軍鎭守前面東西兩岸砲臺係黄仕霖張光前專責營務處向有護勇二十名船隖局向有長夫三百名係專備各船進隖剖漆油底搬運料件九月間傳說到處皆有奸細各兵輪修竣後禀明北洋大臣暫將長夫按營制改工程一營卽派　帶分哨分棚派在各處料械庫所晝夜輪流巡守以防奸細暗地放火並將各營寄存廢槍借撥三百根發給藉壯聲勢船隖自十六年開辦以來計年用存料件約合銀十八萬兩零革員家眷於九月初十搭商輪到天津人所共知並無携眷赴烟臺一事十月初九日金州失陷大連灣相繼不保是晚正定鎭總兵徐邦道及提督趙懷業同時潰至旅順士卒數千人糧餉全無旅順各軍自辦之糧未到亦恐糧餉不足且電綫已斷津旅信息不通當日各廠匠人散走均未到工隨將廠庫封鎖彼時統將十分焦灼公同來局商請革員親身前往乞援局中暫由姜桂題代爲照料數日革員乘海軍雷艇出海初十日至烟臺晤登萊青道劉含芳籌用民船運糧設法接濟旋卽抵津將旅順一切情形面禀北洋大臣求爲速　始知宋慶業已南下又奏調章高元一軍赴援並籌漕米五千四百石及子藥等件裝載鎭東輪船革員於十四日回旅順船隖廠庫各處均封鎖如故並無搶竊情事惟據姜桂題云西岸有一處看守施放旱雷六品軍功隊長張啓林因將雷箱損壞畏罪帶水勇四名逃去隨派弁兵安設妥當其餘各處電箱綫弁兵照舊看守當派該管帶查拿張啓林不知去向並無張啓龍之人倭賊時尚盤踞金州革員見勢危急曾勸諸將同心抵禦十七日姜桂題程允和兩軍接仗於營城地方十八十九等日均與接仗獲勝二十一日賊以大隊相犯各軍痛勦斬獲甚多二十四日黎明賊以巨艦載添重兵由雙島一帶砲護登岸又由後路同時猛進各統領分隊禦敵自黎明戰至已刻革員在局據探稱賊之槍砲所擊甚遠後路西邊兩砲臺先爲所毁賊乘勢近逼後路東邊各臺隨又失陷革員出局到後山瞻望當見各軍暫退白玉山革員回局片時復據探稱大隊又爲賊之槍砲轟散賊已至局後圍墻革員見勢難抵禦隊追至小平島其時遥見拖帶砲船之遇順輪船及下雷之小船各一艘出口外被倭輪開砲轟擊本局護勇及工程隊等當時亦不知奔散何處革員隨隊回山路崎嶇以致馬倒墜地右骽受傷不能行動適遇局夫救上魚船送至烟臺因骽傷甚重人事昏迷當經局夫抬上商輪送回天津醫治數日十一月初六日禀見北洋大臣擬面陳旅順船隖失陷情形因被叅奏未經傳見等語臣等查旅順失陷該革員倉皇奔竄業已承認不諱惟於賊攻陷金州時先期潛逃一節再三究詰堅供實係前赴烟臺商運糧米復至天津請援委非逃遁其棄置地雷一節則稱係張啓林因損壞電箱同水勇逃走並堅稱旅順未失以前兵勇併無搶掠情事臣等詳核案情該革員旣爲商籌糧米起見李秉衡時駐烟臺何以並不謁見李秉衡若非訪查明確亦未必遽以入奏所供顯有不實其製造水旱雷原爲禦敵乃敵至而併未一試且係該革員專責仍復委非於人尤屬支飾旣經欽奉諭旨交臣部按律定擬未便任令茹吐其詞稍寛厥罪應卽擬結查例載防守要隘文武員弁統帶重兵畏葸巧避失守要隘者照守邊將帥失陷城寨律擬斬監候等語此案革員龔照璵委辦旅順船隖工程會辦水陸營務處久駐旅順責任綦重其時防守旅順者不下二十餘營兵力不可謂不厚雖各營均有將領該革員併無統率之責惟係監司大員且兼辦水陸營務自應激勵諸將通籌守禦之策乃聞倭賊攻陷金州輙以赴天津請援托詞逃遁致安設地雷之張啓林因之奔逃兵勇亦因之搶掠迨回旅順後至數日賊蹤始至又復不能聯絡諸軍同心固守以致船廠不保旅順全行失陷該革員復微服逃竄是其畏葸巧避致誤事機厥咎實無可辭查失守要隘例不分文武一律治罪自應按例問擬已革二品頂戴直隷候補道龔照璵合依防守要隘文武員弁統帶重兵畏葸巧避失守要隘者照守邊將帥失陷城寨律斬監候例擬斬監候秋後處决係職官仍恭候欽定所有臣等審明定擬緣由謹恭摺具奏請旨○○崧蕃片再前准部咨奏定章程道府州縣無論何項勞績保歸候補人員應以到省之日起詳加試看扣限一年期滿出具考語奏明分别繁簡補用等因歷經遵辦在案兹查試用通判楊煜業已到省試看一年期滿應行照章甄别據藩司嵩崑署臬司黄元善造册會詳核奏前來奴才查該員楊煜年壯才明堪以留省補用除册分送部科外謹會同兼護雲貴督臣譚鈞培合詞附片具陳伏乞聖鑒謹奏奉硃批吏部知道欽此○○貴州學政臣葉在琦跪奏爲恭報微臣任滿交卸及起程日期恭摺仰祈聖鑒事竊臣前因臣父在籍臣違侍多年於九月十五日附片籲懇天恩於交卸後賞假三個月回籍省親現在尚未奉旨新任學政臣嚴修已於十一月二十六日抵黔臣於二十九日札委貴陽府學教授余燾齎送關防文卷交與祗領臣卽於十二月初七日由貴州省城先行起程途中等候批摺欽遵辦理至沿途資斧均係自備合併聲明所有微臣交卸及起程日期除恭疏題報外謹繕摺具陳伏乞皇上聖鑒謹奏奉硃批知道了欽此 
 
 

Page 13

 
 
[光緒二十一年正月二十八日京報全録]  
　　宮門抄○諭旨一　録前○雲督王奏遵奉懿旨通行宣諭摺○刑部尚書松等奏審明革員價軍失機節節潰退情由按律定擬摺○浙撫廖　　甄别教職佐雜人員摺○又奏調署道府片○都統崇奏請准留員差委片○正月二十八日吏部翰林院廂藍旗值日無引　　○李中堂到京請安○瀾公等各謝調授缺恩○剛毅謝放右翼監督恩○佑續假五日○召見軍機李中堂○○　辦北洋事務大臣雲貴總督臣王文韶跪奏爲遵奉懿旨通行宣諭恭摺覆陳仰祈聖鑒事竊臣於正月十三日陛辭請訓時面奉慈禧端佑康頤昭豫莊誠壽恭欽獻崇熙皇太后懿旨諭令到津後激勵蔣　各矢天良力圖振作果能奮勇爭先殺賊立功必有不次之賞倘退缩不前致賊狂竄一經查明亦必有不測之罰軍情萬緊卽傳諭各營統領曁關内外統兵大臣一體欽遵轉飭遵照該大臣仍將通行宣諭緑由專摺覆奏等因欽此臣當於出京後沿途接見統領營官諄諄傳諭並於到津後遵卽恭録懿旨飛咨關内外統兵各大臣並通飭北洋在防水陸各軍一體欽遵在案此後各營辦理軍務功罪所在臣必當隨時據實奏聞决不敢稍涉徇隱致誤大局而厪慈慮所有微臣遵奉懿旨通行宣諭緣由理合專摺覆奏伏乞皇太后皇上聖鑒謹奏奉硃批知道了欽此○○經筵講官刑部尚書臣松溎等謹奏爲審明革員僨軍失機節節潰退情由按律定擬恭摺奏祈聖鑒事光緒二十年十二月二十八日准北洋大臣直隷總督李鴻章及幫辦北洋軍務四川提督宋慶分派委員會同押解已革提督葉志超到部當經收禁於二十一年正月初三日以可否簡派大臣會審抑或由臣部按律治罪之處請旨定奪奉上諭　革直隷提督葉志超由公州退回平壤並未接仗迨行抵平壤又復漫無布置節節潰退不前其安州尚有馬步八營可爲策應該革員並不扼守安州乃竟退過鴨緑江實屬統馭無方大負委任葉志超著交刑部治罪等因欽此遵卽遴派司員從嚴訊鞫據葉志超供係安徽合肥縣人投入淮軍歷保武職蒙恩簡授直隷提督光緒二十年五月間奉派赴　鮮剿辦亂匪抽帶蘆榆兩防兵一千五百名於五月初八日行抵牙山六月初間平定匪亂旋以倭人搆釁牙山四面受敵正擬移駐公州倭已大股來犯適續調蘆榆北塘兵一千八百餘名赶到革員等因遂移師成歡突於二十六日夜倭人潛來榆營富經擊退俄頃倭兵紛起數約二萬彼此對敵互有傷亡革員兵寡力瘁遂退至公州繼探知倭以大股來攻因繞道從漢江上游飛渡由平康行抵平壤當經電奏自請議處並爲陣亡諸將領請卹奉旨以該員所帶之兵本爲朝鮮定亂兵數不多此次途遇倭軍雖有傷亡功過足以相抵著加恩寛免議處准其擇尤保奬等因欽此嗣於七月二十六日奉旨總統諸軍自揣力難勝任恐悮大局兼以病須就醫籲請開缺未蒙恩允維時革員所帶弁勇三千餘人先在平壤各軍有衛汝貴統帶之盛軍十二營馬玉崑統帶之毅軍五營左寳貴統帶之奉軍馬步各三營豐陞阿統帶之馬隊盛字兩營均歸革員總統當與各統領會商派衛汝貴駐守平壤南門外大同江沿分一營駐江東派馬玉崑以一營接應盛軍兼防大同江並分一營駐紥江東城内又駐四營扼守南門派左寳貴以一營駐南門外大同江浮橋作爲接應派豐陞阿兩營馬隊守七星門由南門至大西門等處係革員自統正定軍右營及平壤獵户合守其餘各營分叚駐守並挑選各營精銳作爲遊擊至十三十四等日倭復以全師來犯各軍分道迎敵倭人亦經敗退至十五十六兩日倭人齊出大隊鏖戰十六日早奉軍三營砲臺被毁左寳貴中彈陣亡各軍子盡糧絶倭人搶掠四出以大砲向城營施放革員同諸將定議退守安州詎該處官民逃避一空兵勇無食可就復同諸將會商連原駐各營均退至博川地方革員又經奏明自請嚴議蒙恩寛免革員隨於八月二十三日奏明全軍退回鴨緑江西九連城駐守至革員到九連城時連原駐並續到馬步各軍尚有一萬餘人嗣於九月初五日奉旨撤去革員總統於二十一日將自帶各營交聶士成接管聽候查辦至二十八日九連城失守革員業經交卸等語並將歷次電報鈔呈臣等查葉志超初在朝鮮平定匪亂其由牙山移至公州及平壤均不免於潰退尚可以兵數不多寛其責備迨至平壤以後統計各軍共二十餘營均歸該革員總統果如所供分叚扼守其布置亦可謂周密何至一遇倭人全行敗北况彼此相持不過數日遂諉爲子盡糧絶竊恐無此情理倘謂平壤失利難以株守則安州尚有馬步八營未嘗不可借資保衛而該革員遽稱官民逃避一空兵勇無食可就所供尤不足信且該革員由公州潰退業經蒙恩免議又復畀以總統之任迭蒙賞賚在該革員宜如何奮不顧身力圖效命乃節節逃避棄置藩封於不顧直退至九連城始行停止其貽誤大局厥罪誠無可　卽宋慶原奏亦謂該革員由公州退回平壤並未接仗惟抱病因循督剿不力當撤兵之際不能按定次序又不能整隊徐行直過鴨緑江始止實無統馭之才則該革員之漫無布置恇怯畏葸可想而知再三究詰該革員亦自認統馭無方辜負天恩惟有叩求按律懲治甘罪無辭應卽擬結查律載守邊將帥被賊攻圍城寨不行固守而輒棄去因而失陷城寨者監斬候等語此案已革提督葉志超由公州退回平壤並未接仗迨行抵平壤大兵已經陸續調集該革員並拜命總統自應督率諸軍協力進剿乃一遇敵人卽行潰退可知其全無布置且安州亦屬要隘兼有留駐各營　爲策應並非無險可守該革員又復棄置不顧竟將全軍退過鴨緑江以致數百里藩封全行失陷揆其潰退之由非藉口於力不能支卽託言係自固藩籬卒至貽誤大局非特平壤等處棄置不顧九連城亦旋卽失守實屬咎無可辭誠如聖諭統馭無方大負委任自應從嚴懲辦按律定擬已革直隷提督葉志超合依守邊將帥被賊攻圍城寨不行固守而輒棄去因而失陷城寨者斬律擬斬監候秋後處决係武職大員仍恭候欽定所有臣等審擬緣由謹恭摺具奏請旨○○頭品頂戴浙江巡撫臣廖壽豐跪奏爲年終甄别教職佐雜人員循例恭摺仰祈聖鑒事竊照每年甄别過教職佐雜人員例於本年底彚核具奏兹查光緒二十年分浙江俸滿教職共七十四員内未據赴騐留入下年甄别者七十二員騐明保薦二員計通省教職一百七十六缺按額應劾四五員本年各屬教職現俱循分供職又俸滿佐雜共六十六員内未據赴騐留入下年甄别者六十四員騐明留任者一員騐明保薦者一員計通省佐雜二百九缺按額應劾五六員本年各屬佐雜並無叅劾據布政使趙舒翹署按察使王祖光會詳前來臣覆核無異餘仍督飭兩司認眞查察如有衰庸不職之員隨時據實紏叅並咨呈軍機處曁吏部查核外理合循例恭摺具奏伏乞皇上聖鑒謹奏奉硃批吏部知道欽此○○廖壽豐片再查温州地屬海疆分巡道員駐紥該處兼關稅司務員缺素稱緊要前以正任温處道袁世凱尚未到任飭委候補道蔣國楨署理在案現在蔣國楨調省另行差委所遺篆務查有候補道宗源瀚勤明幹練堪以委署又湖州府屬土客雜處事務殷繁治理尤貴得人查有准補臺州府知府郭式昌諳練老成堪以調署湖州府知府所有署理處州府知府鄧嘉純調省遺缺卽委正任湖州府知府謙貴署理除檄飭遵照外理合會同浙閩總督臣譚鍾麟附片具陳伏乞聖鑒謹奏奉硃批吏部知道欽此○○崇禮片再前准部咨議覆督臣李鴻章條陳熱河變通同知州縣補缺章程内開准照順天差委之例由該都統於直隷曾任正途候補同知州縣人員内擇其熟悉口外情形者指名咨調差委到郡後果能講求吏治留心蒙民情形准其隨時奏留熱河補用等因准此現在熱河地方元氣未能充復緝捕撫綏　關緊要非有得力之員難期整頓查有直隷補用知縣何仁源浙江紹興府山陰縣人由監生報捐從九品歷保知縣並加同知銜前在直　　務處辦理文案有年敏練安詳經奴才訪聞確鑿咨商督臣李鴻章將該員調至熱河派辦刑可及摺奏事件尚能留心講　諸臻妥善該員才長心細應請援照奏准新章留於熱河補用俾收指臂之助附片具陳伏乞聖鑒訓示謹奏奉硃批著照所請吏部知道欽此 
 
 

Page 14

 
 
[光緒二十一年正月二十九日京報全録]  
　　宮門抄○諭旨五道録前○東撫李奏甄别庸劣不職各員摺○又奏留員差遺片○又奏請調將才片○御史鍾奏請厘正外補宮員詮選章程片○皖撫福奏飭司道回任片○將軍豐奏請調部員隨營差遣摺○將軍恩○奏飭道員回任片○豫撫劉奏叅縣汛議處片○又奏征軍北上支給加餉津貼等項片○又奏續解加復俸餉片○卾撫譚奏籌解加放俸餉片○正月二十九日户部通政司詹事府八旗兩翼值日無引見○祥霖愛隆各假滿請安○善耆謝授武備院卿恩○莊王續假十日○德印請假十日○李中堂預備召見○召見軍機慶王李中堂○○山東巡撫臣李秉衡跪奏爲甄别庸劣不職各員請旨分别降革以儆官邪恭摺仰祈聖鑒事竊維州縣爲親民之官必守正行端常存愛民之心者方克勝任雖當軍務倥偬而吏治之舉廢人品之清濁臣無不隨時考察兹查有候補知縣郭秉鈞賄通書吏舞弊營私候補知縣朱鏞　利誑人心術狡詐候補知縣鄭桐性耽游戲甘爲人愚代理觀城縣知縣卽用知縣李子春好事紛更輿情不洽又試用巡檢柴宗樾藉差招摇不知檢束前署新城縣典史分缺先補用典史范棣蓀抑勒事主被人告發以上各員均未便稍事姑容據藩臬兩司詳請奏叅前來相應請旨將候補知縣郭秉鈞朱鏞均卽行革職候補知縣鄭桐以縣丞降補卽用知縣李子春係進士出身文理尚優請改以教職歸部銓選試用巡檢柴宗樾分缺先補用典史范棣蓀均請卽行革職以肅官方理合恭摺具奏伏乞皇上聖鑒訓示謹奏奉硃批另有旨欽此○○李秉衡片再查有賞還原銜前吏部主事盧昌詒於光緒十五年因議處御史屠仁守案内經都察院議處革職是年來至山東前撫臣張曜委辦河工十六年張曜恭援恩詔奏請送部引見未邀俞旨該員在山東河工前後五年堵口搶險無役不從本年十月赴京隨班祝嘏十二月初一日奉旨賞還原銜臣查該員品端識卓講求經世之學籌辦兵事盡力盡心危險辛勞不少退郤洵爲多事可倚之員合無仰懇天恩准留臣營差遣委用俾資臂助出自鴻慈謹附片具奏伏乞聖鑒訓示謹奏奉硃批著照所請欽此○○李秉衡片再用兵之道選將爲先臣籌辦海防以來留心物色其克膺良將之選者實不多覯兹查有現署廣西平樂恊副將王寳華樸誠勇敢臣昔官廣西知之最深東省防務方殷需才孔急合無仰懇天恩飭下廣西巡撫轉飭該員迅速來東以備戰守於防務必有裨益謹附片具奏伏乞聖鑒訓示謹奏奉硃批另有旨欽此○○鍾德祥片再各直省外補官員特旨班爲最優以致鑽營取巧流弊日滋前經御史張仲炘條奏此風亦恐未能驟息臣維此項人員補缺章程亦當及時釐正查銓選則例内開特旨人員遇有缺出悉准酌量先儘補用不積缺等語詳其文義凡酌量之缺准其先儘補用若非酌量之缺卽不得請補意在言下顯而易見如知縣中升調之五項所遺選缺係按班輪用不得將特旨班人員攙入酌補相應請旨飭令吏部知照各省嗣後一律照例辦理其餘酌補之缺自道府以下亦不准連用特旨數人如此則巧宦之技倆庶期無所復施而鑽營之風應從此漸息臣謹附片具陳伏乞聖鑒訓示謹奏奉旨已録○○福潤片再布政使德壽進京祝嘏現已回皖應卽飭赴本任署布政使按察使員鳳林署按察使安廬滁和道丁峻署安廬滁和道安慶府知府聯允亦應飭各回本任以重職守除分檄飭遵外謹同會署兩江總督臣張之洞附片具奏伏乞聖鑒謹奏奉硃批知道了欽此○○奴才豐紳跪奏爲請調部員隨營襄辦營務文案恭摺仰祈聖鑒事竊奴才前因行營辦事乏人已於本年十一月初四日呈請督辦軍務王大臣批覆業將理藩院柔遠司兼統神機營文案處差使候選員外郎祥順刑部奉天司兼充神機營文案差遣隨時分咨部旗在案兹於十二月十九日復奉督辦軍務大臣札開本年十二月十六日准吏部咨稱本部現在奏定新章除神機營奏咨隨帶出征人員曁現辦軍務之各路統兵大臣奏調軍營差委者仍照舊章辦理外其僅行咨調等因並隨營差委以及自行呈請投營報効之員凡未奏明奉旨調往派往者在京以起程之日在外以咨文到部之日實缺人員卽行停其資俸統俟回署後再行接算俸次序補等因於光緒二十年十二月初六日具奏奉旨依議欽此欽遵轉飭前來奴才伏查祥順祥德二員均兼神機營文案處差使此次調赴行營襄辦營務文案核與神機營隨帶出征人員之例相符合無仰懇天恩俯准理藩院候選員外郎廕生祥順刑部實缺藍翎筆帖式祥德二員調赴奴才行營差遣藉資得力並請免其開缺停資之處出自逾格鴻慈所有請調部員襄辦營務文案並請免其開缺停資緣由理合恭摺具陳伏乞皇上聖鑒訓示謹奏奉硃批著照所請該衙門知道欽此○○恩澤片再新授吉林分巡道聯　現已禀報到省應卽飭令赴任以重職守其署吉林道吉林府知府趙宗翰另候差委除分檄飭遵外理合附片陳明伏乞聖鑒謹奏奉硃批知道了欽此○劉樹堂片再據蘭儀縣知縣任兆麟禀報該府衙署前遭黄水坍塌後向赁民房作辦公之所光緒二十年十月二十六日該縣奉委赴鄭州會勘灘地公出途次接據典史傅承　申報是月二十七日夜三更時分縣署偏院被賊越墻進院撥門入室行竊衣物家丁徐升驚起喊捕被賊用棍拒傷携贓逃出營兵于林童生蓋世秀聞聲堵拿亦被聞放洋槍轟傷經該典史曁城守營經制外委張永清各帶兵役追捕賊已由城南墻缺逃逸無蹤該縣聞報當卽飭回勘騐屬實查看倉庫監獄均無損失等情經臣批飭勒限嚴緝去後迄今多日僅獲案犯陳馬等四名飭府提訊供甚游移未能定案臣查衙署重地該藩臬兩執持洋槍行竊拒捕傷人該地方文武員弁旣不能防範於事前迨失事後又不能將首從各犯悉數破獲捕務實屬廢弛兹據匪瞻敢司轉據該　道府揭叅前來相應請旨將蘭儀縣知縣任兆麟蘭陽汛經制外委張永清均先交部議處屆限不獲再行照例叅辦理合附片具陳伏乞聖鑒訓示謹奏奉硃批著照所請該部知道欽此○○劉樹堂片再甘肅甯夏鎭總兵牛師韓統帶豫凱馬步七營北上當經臣將起程日期奏報在案兹據支應局司道詳稱查前次精銳嵩武威靖豫清各營奉調北上均照歷屆征軍成案先後詳蒙奏准於發給正餉外每營每月添加增口糧銀五百兩津貼運脚銀二百兩馬步均屬相同又每營步勇加長夫一百名馬勇加長夫六十名每名日支口糧銀六分計建支發現在豫凱全軍北上自應援照辦理查該軍於光緒二十年十一月點騐成營馬步七營正餉卽於是日起支至各營起程日期不一查照成案先後牽算統以光緒二十年十一月二十一日作爲豫凱全軍拔隊之日一律起支加餉曁津貼運費長夫口糧等項俟凱撤回豫之日停支等情詳請具奏前來臣查該總兵牛師翰統軍北上與蔣尚鈞劉世俊等事同一律旣據該司道等援案支給加餉津貼等項自應核准照行以昭畫一除咨部查照外謹附片具陳伏乞聖鑒謹奏奉硃批户部知道欽此○○劉樹堂片再查豫省應解光緒二十年分京員另欵加復俸餉銀八千兩前已解過四千兩赴部交納在案兹據署布政使桂霖會同厘稅局續籌銀四千兩發交管解武鄉試録委員候補府經歷高榮印搭解赴部交納詳請具奏前來臣覆查無異除分咨查照外理合附片陳明伏乞聖鑒謹奏奉硃批户部知道欽此○○譚繼洵片再前准户部咨湖北省應解西征洋欵改爲加放俸餉一欵自光緒十五年起每年應解銀二十萬兩按年解部等因光緒十四年十一月二十日具奏奉旨依議欽此咨行欽遵辦理歷經如數運解劃撥兹查本年應解加放俸餉銀二十萬兩前准户部咨劃撥雲南銅本銀十萬兩除另按批匯解外尚應解銀十萬兩業經解過第一二兩批共銀四萬兩經本任督臣張之洞附片奏報在案現據署湖北布政使陳寳箴會同善後局司道詳　　撥本年第三批加放俸餉銀三萬兩飭委候補知縣劉綏青惲元復　解赴京交納等情詳請附奏前來臣覆核無異除給咨管解外理合附片具陳伏乞聖鑒再湖北巡撫係臣　　　　會銜合併　　謹奏奉硃批户部知道欽此 
 
