# 1900 - 351 - 4909948

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頣福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓　補六角○閱微草堂五角諸君欲購者請移玉至三馬路申昌書畫室或申報館帪房可也此佈 
[與客論申報宗旨]  
宗主也旨意也意之所至必胸中先有主宰而後天君自定不爲外物所撼搖凡事然卽撰爲日報亦何獨不然星期多暇方以此意語同人有客卒然問曰敢問貴報宗旨究竟若何先生能明以告我乎執筆人正顏以對曰僕主申報筆政已有年矣子欲求宗旨所在豈有他哉惟是闢康梁之謬說啓中國之新機而已客曰中國之舊染深矣維新固如是其亟亟矣顧康梁實維新之領袖先生既辭而闢之矣而諉曰欲以新機啓中國毋乃自相矛盾之詞乎曰否不然彼康梁烏足以語維新以彼所言既昏戾謬妄以彼所學更怪誕支　　　　　　　　　　　　　　　　　　　　　　　逆迹未　　　　　　　　　　　　　　某　　　　　　　　　　　　　　　　　　　　　　　　康之宗旨　在　廢　　　　制而改服色梁之宗旨惟在於黜君位而　　　　　所爲試問服色改而國將何以存民權行而國將何以治膠膠擾擾紛紛紜紜彼方侈語維新我則直斥其爲漫無宗旨蓋彼惟妄談西法依附西人故東西各邦悞信其主謂爲能使中國啓新機而滌舊習耳誠亦思中國自與泰西通道歴五六十年在康梁未發蹟以前已逐漸施行新法觀夫改營制創水師行輪船通電報設製局建學堂以及築路行車采煤冶鐵興郵政以代驛遞箸商報而講懋遷凡百事宜何在爲康梁所布置而謂有康梁而始足以語維新乎維新之機舍康梁而莫之能啓乎抑中國而欲舍舊圖新亦不必事事悉從西法也人皆謂日本惟能步武泰西故其振興若是之速我獨以爲非是日本惟恐被西人所鄙薄凡事悉若邯鄲之學步無一不刻意描摹然冠服易而制度蕩然矣政教改而典禮盡廢矣習侏離之語而土風且無存矣學蟹行之書而漢文亦盡棄矣徒令亞西亞境内多一泰西之黑子彈九四十兆日人竟遷流不知何往亦何貴其以西法啓新機耶中國則不然舉凡西人所擅辰者漸漸留心則傚而三綱五常之大依然確守不移彼康梁烏足以知之此我所以欲啓中國之新機而不得不先闢康梁之謬說也抑更有說者中國朝野上下自屢被外人所衂始改弦易轍新機漸露萌芽迨康梁事敗而逃而熱中者懲羹吹虀且箝口不敢談新政坐令昏庸謬戾之諸執政信任拳匪邪術馴致神州鼎沸乘輿播遷使非康梁擾亂於前何致執政者反其所爲釀此非常之巨禍然則目前之亂雖謂之肇於康梁也可卽維新之機謂之遏於康梁也亦無不可子休矣子愼毋依附康梁而蹈唐才常傅慈祥之覆轍也客曰謹受教今而後鄙人已明於新機之不容不啓而康梁之不足與語維新當敬爇心香永永奉貴報之宗旨爲宗旨矣執筆人曰幸甚乃詮次其語冠諸報端 
[擇地駐兵]  
　　天津直報云各國聨軍統帥原擬置戍秦皇島以度殘冬旋因島中地甚荒凉諸多不便業已攺而至山海關安營矣 
[不滿人意]  
　　南洋叻報云美國總統及其外部諸臣甚不滿於駐華使臣所爲之事蓋因前者所定要索中國各欵將舊政過於更張也 
[公道猶存]  
　　南洋叻報云聨軍統領之往攻保定者將直隷藩司廷方伯以下諸員迭加戕害美國各日報縷紀其事心焉非之既而俄國某日報著成一論大非法兵聽從德爵帥華爾得西之命佔據明代皇陵亦可見公道之尙在人心也 
[出示安民]  
　　京師來信云京師民人見各省京官携眷南返以致惶懼異常欽命議和全權大臣李傅相恐滋事端因特出示慰諭其文云東南各省救急爲方困守可憫各走家鄉和局卽定甚無驚慌各安生　用告城廂示出民心始稍稍安奠 
[詳紀革道被戮事]  
　　天津來信云直隷候補道譚文煥曾爲拳匪領袖腥聞穢跡遠近昭彰經欽命議和全權大臣李爵相奏請褫革功名就地正法未及誅戮突被聨軍某弁所擒上月某日由都署绑赴東門穿城出西門遶至北門外法塲斬首劊子連砍六下首尙未殊亦慘矣哉聞之友人曰譚由保定宵遁乘船赴滄州寄泊小硯臺莊某日拜謁梅軍門東益軍門以禮待之不料事爲西弁偵知縶送都署訊明一切派出六國兵士押令遊遍六街然後處斬噫眞所謂自作孽不可逭者歟 
[津沽寒汛]  
　　天津直報云近數日來北風大作時見六出花飛海河已結冰凌由北倉以達北河河水亦皆膠滯惟大沽河内冰薄如紙扁舟一葉尙能容與中流天文家所用法倫海寒署表降至四十一度重氣表四十八度輕氣表二十三度 
[法軍返旆]  
　　天津直報云上月十七日兩點鐘後有法國步隊約六七百人身穿藍呢衣頭戴紅呢帽導以樂工百餘人由北門入城遶出東門向紫竹林進發聞由京師撤回將留駐天津度歲也 
[美軍返旆]  
　　天津直報云上月十六日溜米廠有美國馬隊百餘人駕砲車十餘輛由海大道赴紫竹林訽之云由京師撤返也 
[意軍返旆]  
　　天津直報云上月十八日淸晨此間有意國步兵若干名用大車數十輛裝載糧草火藥等物由北門繞出南門詢之知其事者云由保陽撤回也 
[寗海不靖]  
　　杭州訪事友人云浙江台州府屬寗海縣地處海濵時有盜匪出入近復勾結内地匪徒乘機搶 
 
 

Page 2

 
 
刼勢甚猖狂業經台防統領李副戎嘉典督勇往剿府尊徐太守承禮深恐蔓延爲患飛禀新任撫憲惲菘耘大中丞調勇助剿中丞立委候補道李鳴九觀察鶴皋統帶述武營軍王前往温台甯紹等處擇要分駐嚴爲之防并委正任温州府知府王雪廬太守隨往營中以資臂助上月二十七日觀察及太守已次第禀辭就道矣 
[武林命案]  
　　杭州訪事友人云上月二十四日有一瘋人蓬首垢面身穿元色短襖足登馬靴狀似武營中人由鳳山門大踏步而行忽而嬉笑忽而怒駡人有與之校者卽舉手亂揮因此明哲見機者輙望風退避午後行經聨橋奪取小販某甲所携食物甲向之索値反被兇毆旁人不知其瘋也羣起攻之瘋人畏而狂奔趨入五福樓某嫗家樓上嫗阻之不及反被推仆磕傷面部家中祗一十四齡女孫見此情形大呼救命而追者亦紛紛踵至瘋人情急從樓窓躍入街心向西馳去而追者仍不肯舍瘋人乃回至嫗家對門舉石亂擊某姓之扉不料立足未牢首觸於石登時暈倒時天已薄暮追者挺如雨下血流如注後經地保前來衆始散去時瘋人已一息奄奄地保倩人舁至七寳寺内隨卽赴仁和縣署禀報次日午後瘋人因傷斃命嫗恐禍及亦倩人舁至縣署報請騐傷二十六日淸晨仁和縣陳吉士大令帶同刑仵書役臨塲相騐旋經仵作唱報左額被石觸傷頂門有傷三處均致命餘傷纍纍尙屬無碍大令親視無訛遂飭吏塡明屍格旋因查無屍親命某善堂備棺收殮一面將行兇之甲乙丙丁四人查獲帶回署内聽候訊懲 
[殺弟駭聞]  
　　姑蘇訪事友人云距胥門三十餘吳縣所轄十五都十七圖善人橋某姓兄弟鋤雲犁雨農家者流也兄年逾而立已於數年前成婚弟則年甫弱冠癖啫烟霞久爲兄嫂所不齒十月十七日弟因天氣嚴寒煨榾柮取暖偶不經心致肇焚如之禍迨衆鄉民齊集汲水施救而房屋三四椽已盡付楚人一炬事後弟懼兄嫂見責避匿不返至二十日潛至某甲所開小烟館内開燈過癮兄嫂偵知誘令回家甫和門嫂遽將穢物塞其口兄復以麻索繫頸用力曳之弟遂仰面仆地嫂又舉鐵鋤擊之宛轉而斃隨將屍舁至穹嶐山麓埋淺土吉上用磚石覆蓋閱日地保偵悉大約須報官請騐爲之伸寃也以上皆訪事人函中語竊以爲此案弟旣斃命兄嫂尙未到案訊供其中謀斃情形果誰見之而誰道之者欲明底藴請還向訪事人質之 
[渡船浩劫]  
　　廣州訪事友人云上月十九日午後二點鐘時有某輪船帶一渡船由龍山大勞三洲等處來省行至順德縣境濠深海口悞觸水中礁石致損船頭水入艙中旋卽沈沒渡客四百餘人同時入水幸由他船救起二百餘人其餘則已隨馮夷君深入水晶宮矣豈非一時浩劫哉 
[石城寒柝]  
　　金陵訪事友人云省垣每屇嚴冬例須開設粥廠無業貧民均可投廠就食今歲北氛不靖小民失業者多前月下旬鄰省本省及外府州縣之來此待振者早如蟻聚蜂屯連日朔風戒嚴載道哀鴻大半凍餒以死好行其德者因冬衣赶辦不及編製須捷千萬具遍散無衣無褐之人省憲聞之以其工省價亷亦飭多多倣製俾無一夫或受其寒並飭五城粥廠同於十月二十六日開振凡待哺嗷嗷者聞此好音無不欣然色喜也○每月二十五日爲督標候補武弁月課之期由兩協鎭一游府分圍校閱各弁放槍打靶以中的之多寡定等次之高下每届考期輙有頑童三五成羣奔走各圍拾取槍彈校閱者恐致誤傷人命迭經申禁迄不能止上月二十五日循例考課又有頑童無數馳驟於槍林彈雨之中一童在靶下拾取鉛丸適遇一彈飛來中其要害登時斃命諸童見之依然不知戒懼嗣經護圍兵士持鞭驅逐始哄然如鳥獸散頑劣如此爲之父母者奈何不嚴加管束哉 
[鐵甕寒潮]  
　　鎭江訪事友人云時局日艱和議未定象山都天廟各砲臺所駐軍士自經兩江總督南洋通商大臣劉峴帥電飭加意嚴防各營官遂不敢玩忽從事每日淸晨督率勇丁認眞操演槍砲聲隆隆不絶入夜梭巡尤爲嚴密是亦備豫不虞之道也○上月二十五日鎭江府向子振太守發出告示一道飭地保張貼通衢其文曰照得安良必先除暴本府蒞任以來訪悉鎭郡地方向有靑皮往往藉端敲詐甚至放火搶火勒買勒賣種種惡習實堪痛恨本府早已訪得有混號者本應按例懲辦惟不教而誅心有不忍除飭丹徒縣及保甲局嚴行查禁外合行出示曉諭爲此諭爾向作靑皮者務當革面洗心痛改前非本府亦予以自新之路寛其既往倘仍蹈故轍一經訪拿定當從重治罪决不姑寛毋違特示○時届隆冬風乾物燥茅簷蔀屋火警頻聞保甲局員唐秩庭二尹因念各街所搭凉棚最易引火特飭地甲傳諭各店鋪一律拆除以防隱患 
[平山題壁]  
　　揚州訪事友人云揚州府屬江都縣應征錢糧經前縣主禀准上憲設櫃城鄉各處令各業户自行　納以示體恤本屇征收下忙之時湯大令循案設櫃旋復出示通衢大旨謂本邑漕米每石遵奉定章收錢五千五百文隨繳串票每張五十二文此外不得絲毫浮收兹本縣已擇日開征本年下忙定限自十月初二日起至十一月初二日止該花户等如能於限内完繳者每石酌减五百文實收五千文以示鼓勵如在十一月初二以外以迄年終每石仍照舊征收倘延至年外每石須加五百以示罰至串票無論年内外每張均收五十二文該花户如有上下忙漕米未完者先儘錢糧完納等因說者謂本年四境收成尙稱中稔各業户具有天良定可踴躍輸納也○已故郡紳前閩浙總督卞頌臣制軍寳第之文孫柳門觀察之哲嗣前經氷上人傳言聘定前兩廣總督李小荃制軍瀚章之女孫爲室現已夭桃將届涓吉十月二十七日完姻坤宅先於月之中旬送新人至揚賃居南河下某姓宅吉期前二日將奩物送至左衛街卞第富麗華美冠絶一時見者無不嘖嘖稱羡○兩淮運司柯遜𤲅都轉探知新任江蘇巡撫松鶴齡大中丞已由江西起節爰於十月二十三日午後命駕赴鎭江迎迓府尊沈碧香太守曁江都甘泉兩縣主亦先後至瓜洲口鵠候蓋官塲之體例宜然也 
[三泖漁歌]  
　　松江訪事友人云上月某日華亭縣林霨生大令隨松江府余石蓀太守至沿海一帶巡閱塘工旋卽繞道至南北各鄉村會晤紳董籌勸紳富捐並察訪地痞流氓爲拔本塞源之計至二十七日之夜初鼓後始公畢回署輿前縶有南鄉運六圖土棍周阿培一名有知其事者謂周棍向在鄉間糾賭搶孀無惡不作大令耳其名已久此次道出某村落偵知住處不動聲色揮令勇役拘獲帶回翌日乘輿詣府轅向太守禀陳壹是○楓涇鎭爲婁縣所轄與浙江嘉善縣毗連烟户萬家市廛繁盛鎭有接嬰善堂由松郡育嬰堂分設堂中新置蕩田百十畝因多糾葛由堂董李葉鄒郁四君親往彼處擬督同地保造册淸丈上月二十六日行經離鎭三五里之十八圖鄉民先已聞信一聲鑼響卽推圖董王明昌爲首聚集四五百人將各紳繚以巨絙聲稱送官請辦郁君見機逸去各舟子亦逃避一空汛弁鍾君金生聞之急督率弓兵馳往彈壓不料竟被鄉衆所缚連夜用舟載赴郡城黎明時駛至大漲涇各董見是處泊有砲船齊聲呼救隨由哨弁過船釋縛將王圖董及四乙二舟子拘住餘均逸去隨後又來三舟亦見機駛返天明鍾君至叅署謁見張華園叅戎禀知一切各紳亦競赴婁縣署禀陳縣主屈吉士大令聞而震怒立將王等三人管押午後鄉衆來松探信各紳從人瞥見在廣明橋某茶肆扭獲一人旋復在西門外扭獲是圖地保解至縣署大令研訊之下以鄉衆無禮太甚判將王重責二千板其餘四人各責一千板分别管押一面派差馳往拘拿爲首之犯到案究懲 
[上海官塲紀事]  
　　前晚新委本邑南市馬路工程局總辦葉孟紀司馬因有要公命駕至上海縣署拜會縣主汪瑤庭大令茗談良久而别○昨日某省解餉委員熊直刺良瑞道出申江命駕赴蘇松太兵備道轅謁見道憲余晉珊觀察觀察飭丁擋駕聞直刺須赴蘇省一行然後前 
 
 

Page 3

 
 
往西安行在 
[票匪成禽]  
　　前者兩江總督劉峴帥開列富有票匪頭目數十名通飭各屬嚴行緝捕上海縣汪瑤庭大令奉札後立卽簽派差役薛貴並移知提右營英美法各租界公廨滬南安字營一體協拿昨日安字營勇丁在某處緝獲龔超一名解至營中統領顏梓琴遊戎立卽命駕赴道轅白諸蘇松太兵備道余晉珊觀察並知照縣署以便歸案訊供按龔超不知何許人康逆所授僞職爲國會自立右軍營務處會員大約惡貫已盈是以自投羅網也 
[漏捐宜罰]  
　　日前船户丁阿關承裝某行白米數百石泊舟南市浦江中巡丁查得未報落地捐因卽禀明貨捐局總辦林太守太守飭將丁拘押十六鋪地甲處聽候照章罰𨨒 
[獄卒宜懲]  
　　獄卒索詐犯人已成習慣之技本邑英美租界公廨此風尤甚前被裕豐洋行主控案管押之徐興隆昨經讞員張柄樞司馬查悉押期已滿准卽開釋獄卒某甲向索陋規徐無以應致將鋪蓋掯留徐無奈奔至二門大聲喊控獄卒懼始交還又有余阿邦者前因冐收洋銀由久大錢莊執事人控案管押亦被訛索洋銀十七元并攫取皮夾袋一枚内儲洋銀一元三角蓋獄卒每遇押犯如貓捕鼠如虎攫羊不飽其慾壑不止所願關心民瘼者及早懲儆愼毋縱虎噬人也 
[新閘火警]  
　　昨日天將破曉時忽聞瞭望臺上鳴鐘報警每擊四下一停救火會各西人擬火起於英界中急驅皮帶車出偵尋許久知被火者實在新閘馬立師洋行新屋東首地處鄉僻無可救援因之廢然而返事後查悉僅焚去草屋一間餘未殃及 
[法兵移駐]  
　　本年六月駐滬法總領事白藻泰君因見各國紛紛調兵至滬保護官商因亦禀請西貢總督派來兵士八百名分駐八仙橋捕房及工部局棧房等處一面在新租界顧家宅左近建築兵營近已工竣乃將八仙橋捕房所駐各兵遷入營内聞此外分駐各處者亦擬于年内一律詩賊鶯遷 
[英租界捕房紀事]  
　　竊賊李阿寳潜至寳善街滿庭芳弄元泰小客棧内竊取皮衣一件持至某押鋪求質經包探胡瑞龍拘獲帶回捕房捕頭著押候解送英美租界公堂禀請讞員張柄樞司馬懲辦○歹人陳某至某紙店行竊紙貨二包經一百九十四號巡捕拘入捕房捕頭令押候解送公堂禀請訊究○娼婦陸蘭芬乘馬車至南京路令御者加鞭飛駛某號巡街捕見之以其有違租界定章拘入捕房捕頭令留存洋銀五元暫行釋出 
[美租界捕房紀事]  
　　昨日黎明偷兒王海元潛至吳淞路某西人家圖竊適爲西人所見扭交巡街捕送入捕房捕頭令押候解送公堂禀請讞員張柄樞司馬訊究○昨晨小竊陳阿二王愛生混入天潼路陳阿飛家竊取煤油二箱携之而出適爲包探劉　炳所見拀入捕房捕頭令押候解送公堂禀請訊辦○前晚賊犯朱阿章闖入武昌路三元宮竊取案上錫燭臺適爲管門人所見扭送捕房捕豆令押候解送公堂禀請究辦 
[勸募陝振初誌]  
　　十月初一日電禀西安岑撫帥同年云恭閱電鈔飭籌義振遵與嚴道信厚周道寳生熟商上海雖爲中西商務總匯而今昔廻别銀根奇緊商情極困空言以市卽有零星欵項於事無裨擬援從前山西振捐實職成案頒發空白部監執照并復以銜抵捐之舊上海設立總局分赴各處勸募庶可集欵此與各省官捐及海防捐必可並行不悖惟不知樞府大部以爲何如伏乞就近商明卽由鈞處奏准咨行或再由劉峴帥及盛京卿奏請統候電復再則敬現擬借墊庫平足銀一萬兩陝省有無滬關解欵可劃亦乞飭查電示盼禱施則敬謹禀○初八日奉電示内開施子英兄鑒電謹悉頒發實職照已電晉省查案遵當援案奏請或能邀兪允現查被災五十餘處天寒死亡日衆省城内每日必斃數十人粥廠雖設欵少食多萬難徧及况冬麥未種必振至明秋始能接濟非得鉅欵萬難濟事務懇我兄廣約同志設法勸募活此災黎泣禱承墊一萬同深感謝惟滬欵解淸商號停匯乞設法速解或詢在滬陝商能否撥兌統候卓裁弟煊千叩虞○十六日續奉電示内開施子英兄鑒實職空白照奏請奉准容當寄呈上海諸善長分勸約共需若干張乞示煊叩咸○十七日電禀岑撫帥鈞鑒奉示感悉實職銜封翎枝貢監各照請卽發五千張分送照例銀折收若干乞刊單示遵施則敬叩 
[署直隸臬司孫麟伯廉訪致陸純伯部郎函]  
　　純伯仁兄大人閣下仰企嘉徽聞風興起伏承仁襟義抱濟物宏施欽佩奚似京津失陷以來官商被難者流離轉徙正苦托足無方大君子介設救濟善會救護東南人士得慶生還洵爲莫大功德謝君汝舟偕陳張諸君來保設立分局弟已廣爲函播現在報名回南者已有三百餘人其避居外州縣之人紛紛續至自當一體護送惟封河在卽船極難雇弟等因與同志謝君籌商在省城分局左右賃定寛大公所兩處專備東南省籍難友家眷來遲不及赴津者暫時安置俟明春開河備船送津附會中輪船南旋此舉係爲推廣仁施而設一切辦法詳見章程二十條内寄呈台覽弟復分函勸募倘集有捐欵彚交尊處藉資恊助所有保定公所經費亦卽取諸其中將來核實開除備册送請登報設有不敷仍希閣下撥助以成善舉想亦許爲同志也專𪶚奉布祗請善安諸惟惠照不愚弟孫鍾祥頓首附章程一分計開一救濟善會專爲東南省籍在京在津被難官幕士商流離失所者而設凡省城各公館安居如常者不能援例概請保護一避居外州縣回南之人或來遲不及赶上或船少不及俱載准在善會公所暫住俟來春開河護送到津搭輪船還南省城内賃定公所幾處均由善會知照法德統兵官一體保護一善會公所房屋無多除各處報名回南業已來保赴津不及者暫准居住外其他避難外州縣各家安居無恐勿因城内有公所可以保護率行遷回一公所内祗准女眷居住酌量人數多寡每兩三家合住一院其男眷不便同處應各人自覓寓所如有携帶男僕祗准住在門房非傳喚不准入内飯食各家自備火燭各宜小心一凡回南各家要住公所者報明人數後由善會經理人酌配院屋編立號數搬入居住不准任意挑剔一凡公所一處須擇妥靠管事人照料除洋兵保護外派華巡捕兩名雜役兩名管門一門常川在門口伺候不准擅離支更兩名夜間分班巡更一門房設一號簿凡各家男客到公所探望須在門簿登某人到第幾號住院看某姓家眷來客不帶名片所說住眷姓名情節不符毋許放处一公所管門每日至晚八點鐘必須關門勿准出入一各處發出函信章程輾轉知照如有來信報名者先將籍貫姓名官幕商民男女主僕　口若干人登記簿册一面派紅十字會兵役前往接護一各處家眷行李來保先行通知善會卽刻派紅十字會執事兵役接護搬運公所善會中應先與各國兵官說明難民眷口進城洋兵勿可攔阻一善會本爲救濟被難之人凡行李箱籠過多不能携帶一各家年輕婦女幸勿穿帶粧扮須與避難情形相符切囑切囑一凡善會執事之人登列名册衣上有紅十字記號洋文寫明中國紅十字會執事人字樣外人不得仿照釘用紅十字希圖冐混如敢故違查出究罰一公所管門兵役人等由善會備發工食其管事人酌送薪水一公所開支薪水工食費項按月造冊送交善會查銷經理人勿得絲毫浮開一公所經費卽在救濟善會籌集欵項内動撥由經理人核實報銷用歸實際欵不得應糜一各處募捐銀兩送由西關外鐵路工程局收轉交救濟善會分局掣取收據寄回將來彚入捐册登報以昭信實一善會籌欵維艱凡住公所者無論官幕士商借貸銀錢概不應付一經理人逐日到所查察凡在公所兵役人等不得酗酒滋閙一各家眷屬住在公所設或患病應由管事人報知善會延醫施治 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　葉王氏控沙良卿拐賣伊女前晚縣主汪瑤庭大令研訊之下葉五氏供小婦人係江甯縣人向在原籍傭工度日被同鄉人沙良卿連女兒小毛子誘拐來滬押入香粉弄某花烟館爲娼旋將女兒交沙帶回原籍不料沙心懷不良私自售錢花費爲此扭案求究沙供葉王氏自願來此在花烟館爲夜度娘其女兒託小的帶回已交與其姑收養並未私賣今伊姑葉陳氏亦已前來求傳案質訊大令卽傳訊葉陳氏供稱葉王氏係小婦人之媳早失所天不安於室曾於某年逃至治下花烟館賣娼並非沙所拐出孫女小毛子已由沙送交小歸人收領矣大令飭將葉王氏掌頰五十下發堂留養沙斥退著葉陳氏具呈切結存案備查○前者許雲生在本邑北鄉楊家橋被人毆斃報經縣主汪瑤庭大令蒞騐後飭差拘獲沈雲亭沈松松張錫堂等訊供收押嗣又獲到楊奎奎一名前晚提案研訊楊供小的在治下楊家橋開設茶肆雲生被何人擊斃小的實不知情大令謂本縣訪悉此案諸兇均在爾茶肆中停留何得諉爲不知顯係通同刁賴喝令掌頰二百下復鞭背一百下始供稱有許玉泉者時在小的茶肆前習練技藝沈濟和見而惡之因此互相口角事後濟和引以爲恥糾同多人前往復仇玉泉聞之懼而去濟和遂將雲生扭住兇毆以致斃命許炳如及玉泉同供小的等與雲生係昆季行惟求伸雪雲亭供是日小的並不在家實無干涉松松供是日濟和糾令小的與玉泉爲難雲生詈之濟和遂與之尋釁小的惟用竹竿毆擊一下錫堂供小的曾用扁擔擊雲生一　大令飭將松松錫堂攺收外監雲　　　　　　　　　　　濟和奎奎交人保出炳如玉泉叱令退去候示 
[事]  
　　日前蘇松太兵備道兼江海關監督余晉珊觀察札委本邑南市馬路工程局總辦程雨村大令押解餉銀七萬五　　赴西安　　行在户部交納大令奉札後卽交卸局務擇吉昨日將眷口遷至本城道署前公館聞尙須赴蘇省公幹俟回滬方可束裝就道前赴秦中也○本邑南市馬路工程局一切文移當設局時禀請前任蘇松太兵備道憲札飭上海縣署派撥書吏張某前往辦理至前年張患病不能治事爰倩其友羅潤泉代庖月前總辦程雨村大令訪悉羅不安本分遇事招搖因特傳案斥革昨復將情移知新任葉孟記司馬蓋恐其在外設法化名再充也○前晚黃昏時馬路工程局捕房内所懸電燈罩忽然炸裂電火燃及燈線幾致不可收拾捕頭急傳廠内工頭將汽機安置妥貼始保無虞然亦險矣○新委馬路工程總辦葉孟記司馬到局後擬遍謁南市十六鋪及二十三鋪十二圖各叚董預飭書吏開具住扯銜名以免臨時遺漏 
[英美租界公廨紀事]  
　　日前讞員張柄樞司馬接准上海縣汪瑤庭大令移文内開近有盧德全控弟盧毛毛私取田單串同陸錫甫抵錢花用等情查知盧毛毛與陸賃居租界請派差協提云云因卽飭役將盧陸提到未及移解旋由錢金有投案具保司馬准之○前日馬友卿扭控左少卿不交所定之貨請卽訊追司馬著將左押候訊核 
[法租界捕房紀事]  
　　蟻媒楊吳氏誘得陸張氏家女孩鬻與寳山縣境大塲鎭左近陸家橋迮家宅某姓家被控到案經讞員杜枝園大令訊實口供昨日備齊文牘飭包探齎往寳山縣禀請縣主金苕靑大令派差協保將女孩帶回歸案訊辦○偷兒張阿仁在某姓家竊得紡綢一疋持向某押店質錢適爲包探所見拘入捕房捕頭略詰情由令押候解送公堂禀請訊究 
 
 
 

Page 10

 
 
   
 
