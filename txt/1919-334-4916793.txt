# 1919 - 334 - 4916793

 

Page 1

 
 
   
 
 

Page 2

 
 
   
 
 

Page 3

 
 
時評 
[如何如何（冷）]  
　　今日中國要人之急急營謀者質言之皆於中國無甚重要者也 
即如今日北京方有閣員之爭提交也通過也日有所電其實通過如何不通過又如何内閣之成立不成立初無關於通過不通過也 
假使苟進一層言之内閣不過備員人物祗有此數即以内閣言成立如何不成立又如何南北之統一和議之進行初無預於内閣之成立不成立也 
假使更進一層言之政局之大綱徒爲少數人之處置權力均匀利祿調達於是無謂之爭得以稍息而國家之本義不明準之治亂之道豈能久恃故由此以言和議成行如何不成又如何南北統一如何不統一如何不揣其本而齊其末依然不足以長治久安也 
况乎并此數者急急營謀不易達其願耶 
[命令]  
　　十一月十二日大總統令海軍總長劉冠雄呈請任命楊景斌爲科長應照准此令 
又令兼署内務總長朱深呈准江西省長戚揚咨省會警察廳技正兼全省警務處技正王士煒懇請辭職應照准此令 
又令兼署内務總長朱深呈請江西省長戚揚咨請任命張仁鋭試署省會警察廳技正兼全省警務處技正應照准此令 
又令司法總長朱深呈貴州第一監獄囚犯王浣清熊子雲因同監犯人任樹清敎唆殺人越獄堅拒不從乘間告發均屬懺悔有據請宣告減刑等語本大總統依照約法第四十條宣告將王浣清原判無期徒刑减爲一等有期徒刑十五年熊子雲原判死刑減爲無期徒刑以昭激勸此令 
十一月十四日大總統令陳介晋給二等寳光嘉禾章閔爾昌曲卓新雷多壽均給子三等寳光嘉禾章此令 
又令陳任中陳希賢均給予二等寳光嘉禾章吳果晟陳秉鈞黄兆熊李光榮均給予三等嘉禾章此令 
又令楊祖德晋給二等文虎章此令 
又令劉安生給予三等寳光嘉禾章此令 
又令葉心漢給予三等嘉禾章駱繼漢給予四等嘉禾章此令 
又令兹制定修治道路條例公布之此令 
[專電]  
　　北京電靳向國會表示閣員有一人否决卽辭職或請總統用令任命絶無商量餘地因尊重國會意思故緩提現無可再緩請速决態度（十六日下午三鐘） 
北京電王揖唐電已令安福部通過政府所提閣員表示好意（十六日下午三鐘） 
北京電王邘隆啣倪嗣冲命來京謁叚批評靳所擬閣員不交國會先徵疆吏意見實爲非法叚不覺首肯故安系對靳態度又復强硬（十六日下午三鐘） 
北京電安系議員以靳將擬就閣員電徵疆吏意見中央威信何在担出質問參院定十九開議預算案（十六日下午二鐘） 
北京電叚命王郅隆爲靳疏通無效對閣員事又推不管 
（十六日下午三鐘） 
北京電安部開會李劉報告靳允維持黨費及明年選舉曾毓雋報告尙未見段王印川等咸主維持前次表决對四部不同意最後推定曾王再謁段料距通過閣員形勢尙遠　 
（十五日下午七鐘） 
北京電徐樹錚自庫來電力訴陳毅之短請撤換當局頗不以爲然（十五日下午三鐘） 
北京電徐樹錚昨來三電（一）致院因陳毅與蒙古訂取消自治辦法未承認籌邊使職權謂籌邊官制通過國會不啻法律不應弁髦並申將在外君命不受之義（一）致曾毓雋等謂同意權根據約法閣員不先得本部同意儘可否决派署違法可不必慮（一）致段請保存新國會 
（十六日下午三鐘） 
北京電桂陸覆靳刻正籌備改組揖公問題甚難疏通盼從衆意早决和局（十六日下午二鐘） 
北京電參陸處議决兩案一裁兵由前方入手各省應自行安揷如不能設法再由中央爲之籌備一第十九師援贛軍費案准自本月起照支（十六日下午二鐘） 
北京電外部已將德奥和約譯竣呈核（十六日下午三鐘） 
北京電東三省舉辦清鄉請以王順存督辦照准（十六日下午二鐘） 
北京電鮑貴卿電哈埠駐軍滋事一案查有營連長吳大珍等馭下無方請褫職（十五日下午三鐘） 
北京電田中玉電駐豐警備二營兵士與駐防腦包蛤蟆泉等處目兵突然譁變已飭喬鎭使派隊往剿（十五日下午三鐘） 
北京電吳光新咸電自稀折赴湘西本日由常德赴長沙十七可抵漢各處皆贊同裁兵氣象甚好（十六日下午三鐘） 
北京電態克武電廣元並無增兵戒嚴勿誤會（十六日下午三鐘） 
北京電東海密諭李思浩隨同周自齊辦理借欵事 
[各通信社電]  
　　廣州電六總裁電靳雲鵬詰問李厚基準備作戰希嚴電阻止 
廣州電熊克武石青陽周則范　品琛等均來電勸留岑西林反對改組軍政府 
廣州電吳醒漢等電稱已將唐克明嚴行監視擬請明令柏總指揮文蔚暫行維持 
廣州電熊克武電派定劉光烈爲政務會議川省代表兼軍事委員 
廣州電熊克武通電各省稱國會旣足法定人數望一致主張制憲以貫澈護法目的 
廣州電于右任張鈁電兩院速制憲法以固國本（以上十四日）以上平和通信社電 
北京電今午後安福部在太平湖大會對於周長財政田長内務張長農商夏長敎育仍照原議否認如政府不變更提出惟有予以否决云（十五日） 
北京電靳總理推重陸田特電陸氏請打消辭意並挽留田氏夏壽康如定長敎育其平政院長將畀周樹模 
北京電東三省清鄉將簡王順存爲督辦 
北京電閩督來電否認閩邊增兵 
北京電蘇省敎育會等八團體來電略謂安福力爭内財兩長冀謀黨費爲將來選舉舞弊地步爲全國羞恨請開令解散（以上十六日） 
以上中華通信社電 
北京電新國會閉會在即閣員案决於三日内提出現正在竭力疏通外傳靳將延至閉會後逕行派署説不確 
北京電徐以新閧員久不提出舊閣員多懷去志政務廢弛昨諭靳從速提案 
北京電安福對於財長已放鬆祇爭財次内務農商仍有爭執 
北京電田文烈仍不願調内務吳炳湘堅辭總監現信内農兩部仍未支配妥洽同意案遲不提出於此亦有關係 
北京電有直鄂兩督軍將對調并以鄂督兼任兩湖巡閲使説 
北京電僑工局接陸徵祥電華工二千人已由法啓程回國 
北京電江庸電請辭職即日回國院去電阻止緩行并電莊景珂查詢詳情 
北京電内部前議在京設局查禁嗎啡藥品并推設分局於各省現擬實行 
北京電某公司代表將偕徐恩元來京鐵道協會人員對此極注意對於將長財次之葉恭綽亦頗懷疑北京電京鈔價又落至五折以内 
北京電外蒙王公取消自治意見尙未一致徐樹錚將與王公重要分子來京磋議　 
北京電張調辰前奉河間命與長江各督有所接洽頃自武昌電告政府謂鄂督擬自入京晤商（以上十六日） 
福州電薩鎭氷督辦昨已將清鄉事宜移交李督準備北上（十六日） 
以上中孚通訊社電 
[里昻無線電（路透電社送）]  
　　十五日巴黎電法總統偕其夫人昨日由英國社佛港乘羅安船回抵法國加萊港市長曾出迎接法總統赴巴黎之前以佛郎一千五百枚交市長散給當地貧民繼乃乘火車於午後四時三十分抵巴黎外交總長等均在車站迎接 
十五日巴黎電據匈京電稱羅軍昨日退出匈京多瑙河右岸布達城之部分該部分橋端砲臺已由匈牙利國民軍占守羅軍且退出貝斯城匈京義勇軍支隊暫時擔任維持秩序京中每日生活未有變動今日總司令郝齊海軍大將率國民軍入城居民已大備供張歡迎之 
十五日巴黎電土倫電稱戈洛特將軍昨日接見代表數員繼與其所率委員團人員乘巡洋艦華爾台克羅沙號赴叙利亞 
十五日巴黎電丹京電稱柯夫諾消息謂德國常備軍已退出立陶宛其最後連船於前日開離 
十五日巴黎電盎凡爾消息捕虜品裁判所已判定一九一四年比員在盎凡爾所拘德船一案謂此項輪船確爲捕虜品其數共五十三艘總計十五萬噸 
 
 
 

Page 4

 
 
   
 
 

Page 5

 
 
   
 
 

Page 6

 
 
[世界路透電]  
　　十五日巴黎電法國全部於明日午前八時起投票選舉總議院議員六百二十六人其檢票必費多時須星期一日始能知其最初之結果擁護法律秩序之各黨可保戰勝含革命主義之社會黨各派 
十五日巴黎電報館印刷工人罷工未已 
十一日倫敦電現期銀價昨漲至六十八便士又八分之七因中國需求之故而遠期銀價之漲至六十七便士則殆售銀者欲設法鼓勵鎔化銀幣銀器以便其踐約交貨而已今已有人鎔化銀器以謀利矣孟郤斯德商會通過提議案以銀價奇昻而銅幣又缺請政府將價值逾二先令之各幣一律收回遇必要時發行五先令之紙幣以補市上所留銀幣之不足此後鑄幣用鎳代銀其價值在一便士與一先令之聞 
十二日亞姆斯特丹電荷蘭船柴安號在北海觸水雷沉没救起四人 
十二日倫敦電陸軍大臣邱吉爾氏今日宣稱英軍在俄作戰者自開戰日起至撤退日止共死傷八百七十六人其中死者共一百八十一人 
十一日開羅電愛蘭堡爵士已抵此間 
十二日丹京電匈京電稱高等議會已以哀的美敦書致匈國總理菲里特里克氏限於四十八小時内組織混合政府或自行退任 
十二日華盛頓州森特拉里亞電休戰日有由歐歸來之兵士列隊游行經過世界實業勞工會門前爲人由屋頂開槍轟擊死四人重傷兩人聞開槍者乃勞工會會員兵士即散隊擁登屋頂而開槍者已失所在兵士旋乃分路搜索聞有一人已被縊斃另拘獲八人已禁閉獄中現有重兵嚴衞該獄全鎭居民大爲震動十一日英第亞拉波里斯電礦工代表已接受工部總長之請柬與僱主會商工資問題 
十一日華盛頓電國際勞工太會發表公報謂每日工作八小時或每星期工作四十八小時之原則討論已畢略加修正今將移交委員會審查該會由政府僱主工人各派代表五人組織之有裁决全問題之權十二日倫敦電中國協會昨晚舉行常年宴會安德森氏主席略謂俄事之解决與英國在遠東之利益有極重大之關係中國仍甚不靖固可抱悲觀但工商業現狀現有令人興奮之氣象 
十二日丹京電里特倫軍已大勝白摩特大佐之軍占據里加四鄉且將全陣線移至特維拉河左岸 
十一日華盛頓電英皇太子今日赴白宫與威爾遜總統之妻女晤談明日午後擬見美總統皇太子在美國報界俱樂部演説表示其游歷美國之樂謂前在歐洲獲遇美軍並深悉美國在戰中之事業故此次來游尤爲歡忭 
十二日巴黎電布國已向高等議會表示其顧簽和約之意預料簽約禮節下星期當可佈置就緒布相已離布京前來巴黎高等議會决定認羅國答覆高等議會十月三日通牒之文爲不滿意覆文措詞雖謙然意極空泛羅國願撤兵退入太愛斯但不願尊重原定之休戰界線並不願派員加入協約國委員團編定羅人在匈境所取各物之價值和會英美代表已通告將於十二月初旬離法 
[太平洋路透電]  
　　十六日廣州電軍政府擬釋先施案中之學生但須學生具結不再滋事學生未允報館十二家被警搜查報館人員三十人被捕以其著論表同情於學生而詆責政府也非粤系之政客擬排去警廳長魏邦平魏對於利用學生風潮抵制大公司之洋貨小商販壓抑頗力岑春煊與莫榮新爲改組軍政府及解决督軍與省長實任問題事已赴桂晤商陸榮廷因某派擬排去莫榮新並取張錦芳現代理省長之位置也 
桂系馬濟有繼任警廳長之説但軍政府未必即罷免魏邦平 
十六日北京電昨日午後安福部開會討論周自齊長財政事投票結果贊成與反對參半安福部又决議向總理提出質問以組閣純係政府與國會事何以將閣員名單先告督軍 
十六日北京電直隸省議會决議贊成起築鐵路由津浦線之滄州起至京漢線之石家莊止所需經費由直隸紳商籌集估計此路工程需費在六百萬元與一千萬元之間直省有勢力者現請政府准予築路權十六日北京電聞晉籍國會議員現組織新黨定名爲協一會（譯音）以向爲安福重要分子之田應璜爲黨魁此黨目的在擁護政府 
國内要聞 
[閣員同意案尙難提出]  
　　閣員同意案國務院方面雖已備就咨文並經公府蓋印但因議員方面尙未接洽就緒故仍未提出靳氏於十三日午後赴府謁見東海關於此事有所接洽爲時良久始行退出又赴合肥處爲詳密之討論據某方面推測謂閣員之中或微有更動大約張志潭可調敎育田文烈仍回農商以内務畀之吳炳湘用塞安福部之望至財政一席則無論如何非周自齊不可但安福部對此條件能否滿足仍不可知最奇者該部一方面反對閣員一方面提出質問提出者爲衆議員李繼楨提出日期爲十三日其原文如左查約法第三十四條大總統任命國務員須得參議院同意第四十三條國務總理及各部總長均稱爲國務員總理與總長在約法上之地位旣無區别則總理旣經同意任命之後各部總長卽不得過於延緩即就民國以來政治上之先例言凡國會對於國務總理之同意與否恒以全部閣員是否得人爲標準故歷來國務總理經兩院同意大總統任命後即將各部總長提交國會前次段内閣錢内閣成立經過情形班班可考乃此次靳總理被命多日而閣員尙未提交國會當國會同意靳總理以前本有閣員已經選定之説不意總理同意任命之後閣員提出尙遲遲無期與歷來政治上之慣例大相懸殊在不文憲法之國政慣例即足以拘束政府政府亦不肯無故違反此次靳總理旣毅然出任組閣則閣員必早已選定究竟何以不遵先例如是濡滯殊易起國人之惶疑此應質問者一據各報所載靳總理曾擬就閣員徵求疆吏意見各疆吏并有電保閣員者果有此事實則是靳總理就職伊始已自示組閣能力之不充堂堂國務總理責任何等重大舉動稍有失宜即隳中央之威信究竟靳總理量而後入乎入而後量乎此應質問者二尤可駭者據京内外報紙所載某某以包辦某國借欵亦在靳閣擬任閣員之列（按此似指周子廙而言）並有外人代爲説項之傳聞其事果確則是啓外人干涉内政之漸開政客挾外自重之端萬目睽睽屬望於靳總理之能負責任刷新政治乃竟有此不祥之風説靳總理究何以自處此應質問者三總之國務員一日不確定則一日不能完成内閣一日不完成則國家無負責任之政府侒竟靳内閣之閣員已否選定何以延不提交國會竊所不解謹依院法提出質問限三日答復云云按此次閣員之不能提出即在安福之梗阻安福之準首領李盛鐸等且屢向靳氏表示暫緩提出以待疏通乃安福議員偏以政府何故不提出閣員爲標題提案質問眞堪令人發噱也 
十四日上午李盛鐸劉恩格兩人又同往國務院會見靳氏謂閣員同意案因安福系不能團結各方面竟見以致各系各籍議員均任其自由投票故將來能完全通過與否殊無把握某等僅能勉勵各議員作良心上之主張而已云云蓋仍表示安福於閣員名單尙持反對態度聞談話結果靳氏方面仍派郭則澐向安福分頭疏通對於原定閣員名單聲明無論若何决不能輕易更動周之財政更爲確實不移現安福主張如周氏必長財政須得合肥一言推薦昨日合肥已約王郅隆入談大約將有明白之表示安福并於昨日發出傳單定於星期六（十五日）下午二時在太平湖開全體大會决定最後方針據某方面觀察現在安福精神已全注於各部次長而尤注意内務財政交通三部梁鴻志之交通次長日内又有復活之説（同時又有舊交通系之葉恭綽作該部次長之説）財政次長則安福部已派人與周自齊接洽必要該部中人作次長（該部中人不特注意財政次長且欲並財政次長兼鹽務署長之張岱杉亦排而去之代以該部之人）周氏之能答應與否尙不可知據傳政府之意頗擬即以財次畀諸安福以示讓步但此種調停方法果能滿安福之慾望而使同意案早日提出否 
另據某外人方面消息云本日（十五）午後二時安福派開大會出席議員二百零七名由參院議長李盛鐸交通次長曾毓雋議院秘書長王印川等報告爲閣員問題疊次與政府交涉情形且述靳總理之言曰一此次擬以周自齊長財政者以中國財政困難捨借欵無以謀生活非與美國借欵他國皆不肯借欵周自齊熟悉美國情形與美國感情甚好故也余本係軍人不明政黨情形以後當常與安福派接近由余擔任安福派之經費預備明年之選舉况安福派以段祺瑞爲首領余又索與段氏親近該派對於余所組織之内閣當然無反對之理安福派之激烈派目靳氏之語爲甘言欺人聲稱吾人寗犧牲俱樂部犧牲新國會犧牲北方大局决不願對於政府完全讓步而軟派則多守沈默不展一詞最後决議再求政府反省但本日之會議純係一種討論性質並不加以决定另證安福派非全體有如硬派所主張之意見也 
[裁兵問題之各消息]  
　　政府對於裁兵問題雖已擬有種種計畫惟裁兵委員會尙須正式内閣完全産出後始能成立故今正在擱置之中聞委員會之委員長一席雖有以段芝泉或王聘卿充任之説惟其結果將由靳氏自行兼任 
十七省區裁兵事宜近已由靳氏責成陸軍次長張士鈺籌備一切現在擬訂章程尙未脱稿何時開始實行亦在未定頃聞張次長之意以裁兵之後防務應如何布置軍隊應如何分配均關緊要各省區對於以上兩端均未陳明昨特通電徵求意見以憑考核 
聞政府近擬定裁兵限制辦法三項（一）所有軍隊不論新舊如有劣跡者均裁（一）被裁中非有可取之處不能改編别項（一）前方屢著戰功者不論南北均免裁去至裁兵經費規定大省四十萬元中省三十五萬元小者十五萬元擬定表式將來須核實報銷 
公府消息前晚東海有要電一件拍致陸榮廷内容略謂裁兵問題直魯汴鄂各省現已主張一致執事顧念大局對表同意良用傾佩惟施行手續亟應預爲計畫請卽遣派高級軍官來京接洽並希將所擬進行竟見惠示以便預列議案彚核 
[馬麒力爭藏界之要電]  
　　甘肅督軍張廣建轉來甘邊甯海鎭守使馬麒急電云北京各部院參衆兩院各省督軍省長各都統均鑒據甘邊寗海鎭守使馬麒電稱統密頃奉鈞署密令承准國務院外交部歌電内開與英使磋商藏界始末中有將崑崙南當拉嶺北之地作爲内藏中國不設官不駐兵德格歸外藏等語捧讀至此不勝駭異查當拉嶺即唐古特大山番名當沙馬拉西起青藏之交東迤至昌都雜楚鄂穆楚兩河之交而止綿互千餘里近來輿圖多以此爲青海西藏之天然界線其實青海所轄玉樹二十五族中之巴彦囊謙蘇魯克等土司其他尙有錯出嶺南在鄂穆楚河及索克河各流域者今以當拉嶺爲青藏界線吾國失地已屬不少况云當拉嶺以北未審以何處爲止境至於崑崙二字尤屬含糊查崑崙老幹即新疆南部之托古兹達坂由是東迤横貫青海中部綿互二千餘里爲江源河源之分水嶺所謂巴顔哈拉山者亦有中崑崙之名歌電所謂崑崙是否即此如果即此而畫爲内藏不駐兵不設官是舉青海大半部玉樹二十五族縱横數千里之地一朝而棄其主權始雖廢爲甌脱終必被人占領較之前清時代抛棄黑龍江以北與烏蘇里江以東者其損失之鉅大有過之無不及且所謂德格以西等處劃爲西藏云者其辭亦無限制查德格西北即鄧柯石渠自此以西即青海所轄之玉樹二十五族也該二十五族之境域正在崑崙以南當拉以北德格以西周特派員前勘玉樹界務時所繪地圖猶可覆按今旣議劃崑崙南當拉北爲内藏又議劃德格以西爲外藏同一地方究以何處爲内藏何處爲外藏耶其故總由前袁大總統派員與英使會議時未嘗詳細考查青海地理亦未嘗電知甘邊徵求意見遂至成此巨謬若果如此議結與將青海全部劃歸西藏之初議相去幾何此次繼續開議不聞根據地理與英使明辯力爭以追正前失乃謂英使大有讓步果係展轉傳訛尙未覺察耶抑謂青海地勢無關輕重也麒忝任邊寄興亡有責竊有鉥目劌心而不能已於言者查當拉嶺以北崑崙以南東西長二千餘里南北廣千餘里金沙鴉礱瀾滄諸江之上游皆流衍其中氣候較青海北部爲暖玉樹二十五族耕牧相雜物産亦稱豐饒實青海菁華所在自前清收撫青海之初卽將玉樹二十五族劃歸西寗夷情衙門管理二百年來此疆爾界與西藏毫無關係入民國後川邊欲佔領玉樹二十五族中之巴彦囊謙川邊亦謂爲隆慶與甘爭執連年不决蒙鈞署特派周統領務學會同川邊勘界始將情形查明入告四年三月奉前袁大總統命令隆慶二十五族仍舊歸甘肅西甯管理是地理統治上與川邊無涉明甚年來藏人雖攻陷川邊十餘縣而兵力尙未能越當拉嶺以北今川邊劃界已爲奇恥乃欲並甘肅素所管轄藏兵力所未及之地割以奉之蹙地千里辱國已甚此麒所爲鉥目劌心而不能已於言者一也祺自鎭守甯海兼轄蒙番以來適值藏氛日惡川事日棘誠恐唇亡齒寒玉樹難保曾先後電准派馬步五營分屯玉樹各處以期固我藩籬壯川聲援並安設由寗至玉台站以利文報而便運輸又設玉樹理事員管理民事數年以來辛苦經營略有端緒番族與兵吏之感情亦日卽洽浹今若將崑崙以南劃爲内藏勢必撤退玉樹之駐兵取消已設之官員不獨墮國家已成之功孤番民倚信之心而自玉樹以北如果狢汪什代亥剛咱諸野番以及循化貴德迤南番族皆將輕視中國不可復制緩則剽掠邊鄙急則結藏入寇河湟自此無甯日矣此麒所爲鉥目劌心不能已於言者二也西藏固中國之領土今日雖不得已而與之劃界然異日國力發達仍當進兵拉薩以恢復原有之主權而進兵拉薩其道有二一曰南道由川赴藏之路是也一曰北道由青赴藏之路是也前清征服西藏之時嘗兩道並進所以克奏膚功今日川邊失敗形勢日非將來南道進兵未易造次深入所恃以出奇制勝者唯青海之北道耳且崑崙以南玉樹土司爲青海之門户拊西藏之背西寗赴拉薩者常以此爲中頓將來經營發展即可倚爲制藏之策源地若割爲藏境則拉薩之藩籬益固西寗之距拉愈遠人攻我易我攻人難自顧不暇焉能制藏此麒所爲鉥目劌心而不能已於言者三也尤可駭者玉樹川邊唇齒相依而德格鄧柯石渠等縣乃玉康往來必由之路年來德鄧石等縣相繼爲藏兵佔據玉康形勢中斷其往來通信常雇番商微服臘丸由玉樹之結古即益古多間道至川邊之甘孜五日之程半月始逮猶破藏兵搜檢以去麒頃以中央接濟川邊之餉械不日到甘而運道阻塞日夜焦灼正擬與陳鎭使密商川軍由甘孜寗軍由結古東西會攻德格鄧柯石渠等縣以疏通運道聯絡聲氣今若將德格以西等處劃爲外藏則德格等縣再無恢復之日玉康聲息從此永斷中央餉械無路得達康定將陷於絶地條約豈可恃哉此麒所爲鉥目劌心而不能已於言者四也擬請鈞座據情轉電中央請外交部根據新舊圖誌堅持力拒不承認崑崙南當拉北德格以西等字樣不獨青藏界線應請照前清會典舊圖爲準即川邊與西藏亦各原有定界豈可輕事變更總而言之西藏本中國屬土年來與川邊搆怨譬猶兄弟鬩牆自應由兄弟解决萬不能任他人從旁干預吾國苟有一息生氣所有劃界會議應從根本否認此約一簽終古難復大好江山一筆斷送凡屬五族誰不解體四川熊督謂西藏問題大於青島十倍洵爲不刋之論事關國勢存亡此而不言將使他族謂中國無人麒實恥之麒實憤之是以披肝露膽瀝血以告伏乞鑒核示遵據此查該使所陳各節根據歷史曁地理理由極爲堅確於甘邊利害尤爲深切著明除據情轉呈大總統外事關領土用以奉聞擬懇協力維持至爲禱盼張廣建儉印 
[租界施行印花之辦法]  
　　定明年元旦實行租界貼用印花辦法前經外部商准駐京公使團於民國九年一月一日起實行原訂辦法共計四條全文如下（一）凡居住租界内之華人應依照中華民國元年十月二十一日及三年十二月七日修正公布之印花税法又四年一月十八日公布之關於人事證憑貼用印花條例所載各種契約簿據及證憑貼用中華民國印花税票（二）檢查租界内華人應貼用印花之契約簿據及證憑委託該管外國警察官執行其檢察時發見不貼用印花之契約簿據及證憑得依照税法條例處以相當之罰金隨時交由該管領事代收前項罰金每届三個月結成總數由領事館代用中國政府名義以一半捐助工部局經費其餘一半交由交涉員公署解歸國庫（三）租界内華人契約簿據及證憑不貼印花或於所貼印花未蓋章畫押加以註銷遇訴訟時本不能認爲合法之證據兹爲維持對手人利益起見由會審公堂或地方官衙門或審判廳但將出立契約簿據及證憑之華人處以罰金並令依法補貼印花及蓋章畫押而原立之契約簿據及證憑仍認爲有效（四）租界内發行印花税票由中華郵務局在租界内辦理專任銷售印花税票不涉及他項之任務如將來須在租界内添設發行印花之郵務分局或特别機關先與各國領事接洽後再行辦理 
[新公布之修治道路條例]  
　　内務部提出之修治道路條例業於十四日以命令公布全文如下（第一條）全國道路分類如左一國道二省道三縣道四里道（第二條）國道分類如左一由京師達於各省及特别行政區域之道路二由此省會達於彼省會之道路三與要塞港口及其他軍事關連之重要道路（第三條）省道分類如左一由省會達於各縣治之道路二由此縣治達於彼縣治之道路三與本省區内路礦商埠工廠及軍事相關之道路（第四條）縣道分類如左一由縣治達於衝要各鎭鄉之道路二各鎭鄉相銜接之道路三由縣治達於港津鐵路及其他相鄰工廠礦區之道路（第五條）里道分類如左一由此村達於彼村之道路二由此村達於相鄰學校工廠及其他公共事業之道路（第六條）國道寛度五丈以上（第七條）省道寛度三丈以上（第八條）縣道寛度二丈四尺以上（第九條）國道省道縣道之寛度遇地勢狹窄及有其他特别情形應酌量變通時由内務部核定之（第十條）里道寛度由地方團體酌定之（第十一條）國道由内務部核定省道由各該地方最高級長官酌擬咨陳内務部核定均由部劃定分期修治區域行知各該地方最高級長官督飭修治但國道之修治内務部得特設機關直接辦理（第十二條縣道里道由各縣知事酌擬呈由該管最高級長官核定由各該知事會同地方自治團體修治之（第十三條）道路經過之河川溝渠等處須建造梁橋者其橋面寛度應按道路寛度酌定之（第十四條）本條例施行細則由内務部定之（第十五條）本條例自公布日施行 
[京華短簡]  
　　國際航空委員會現由參謀交通海陸軍各部協同派員組織已經着手籌備將次成立至各部會同所擬航空條例業於日昨呈請當軸核准提出國務會議議决公布聞該機關官制案亦正在着手起草 
關於庫倫恰克圖烏里雅蘇台唐努烏梁海科布多等處增添防軍一事經徐樹錚赴庫接洽結果活佛等業已允諾但限定數目如下（一）庫倫增步兵五百名（二）恰克圖增砲兵騎兵各一連步兵一營（三）烏里雅蘇台增步兵兩連騎兵砲兵各一連（四）唐努烏梁海增一混成團（五）科布多增步兵騎兵各一連 
青海二十四旗蒙古王公來電懇請政府勿允英政府要求將青海地方劃入藏界各節聞政府已於昨日（十四）電覆各該蒙古王公略謂中央對於西藏問題始終抱定愼重主義斷難輕允英政府之要求至青海區域劃歸藏界一事政府當然否認望各該王公曉諭所轄官民人等萬勿輕信謡諑 
中國接濟日米本年春季已經實行一次昨聞日使小幡氏又有照會一道送至外交部探其内容係請將該國迭次在大連青島等處購存之米糧准其放行運往日本以資接濟米荒云 
湖米出口案迭經湘省紳商與張敬堯互相控訐國務院與財内兩部爲調解糾葛起見日來已討論數次財内兩部議定三項辦法提出閣議於前日通過電知湘省查照其辦法如下（一）運津之米以一百萬石爲限先運五十萬如湘省尙有敷餘再運五十萬（一）槪由商人購運如商人資本不足再由官廳輔助（一）每一百斤抽收照費一元此數交由湘督抵補所欠軍餉 
軍界消息近有日人在奉天安東縣於日輪進口時運入硝磺一百數十袋約重一百餘噸又有機器多件擬在六道溝地方建築工場製造黑色礦山藁導火線硝酸安門尼亞爆發藥專供行獵之用當經張作霖查悉以該工廠成立後旣可製造行獵礦山各種用藥則軍用物品如子彈火藥等項亦可製造且在佔用地内公然設立此項工廠不特侵害主權即其製造存儲亦於地方有莫大之危險現已由使署令知東邊道尹向安東日領交涉阻止 
邊防軍第二師秋操完畢該師長馬良昨夜來京當即晋見段合肥請示該師移駐問題聞該師確將移往蒙地屯駐 
北洋大學本科二年級學生因要求更易敎習事務與校長趙天麟大起衝突兹聞敎育當局擬一面將趙調充北京大學法科敎授至校長一席以北大理科敎授温宗禹繼之一面將本科二年級學生全體開除云 
[鮑貴卿旋奉後之裁兵談]  
　　鮑督於十號晚旋奉卽與張使面述晉京經過情形（一） 
解决（一）和議停頓尙無正確辦法此數者中以關於三省軍政爲最要須再與各方面磋商一度方能决定現張使將與孫鮑兩督及軍政要人開連席會議取决實行辦法孫督徐省長在奉勾留多日俟此次會議畢後鮑督即遄返關外孫徐於一週内亦當相偕去奉 
自吳光新前此來奉除向張使磋商南北和議及湘省防務外並奉政府命令商榷裁兵問題故張使特邀鮑孫兩督到奉諮商三省裁兵辦法旋由鮑督代表赴京參與裁兵會議昨日始行回奉陳述政府對於裁兵之意見大綱將以民國三年之兵額爲標準至裁兵手續定爲三期每期裁去二年經費恩餉由中央擔任鮑於未回奉前先以此情電告張使張接電後即連日召集各師旅團長等開裁兵會議張使之意以奉省二十七八九三師編制有年完全成軍且在國防軍之列碍難裁減將來可由新編之奉軍第一師與添編之五混成旅内先裁二成現將此種主張告知鮑督爲將來裁兵之標準矣 
另一消息中央組織裁兵委員會籌備裁兵張使除派劉恩鴻爲裁兵委員外並電告允裁新軍二成至其允裁之二成軍隊外間喧傳將一混成各旅中抽裁兹據確訊張使對於預定裁減二成之軍隊如何辦理尙未確定若統由混成各旅中抽裁必致殘缺不完若單獨裁撤一旅則同屬一樣之軍隊誰留誰裁尤難確定有此二種難題因之尙未决定也 
奉軍暫編第一師係由混成一二兩旅改組兹聞張使呈請軍部擬將該師完全編制已蒙軍部照准除原有步兵外另添騎砲團工輜各營其實行改編之期定於本月十五號又聞奉軍第一師師長張景惠此次回奉係磋商裁兵問題其結果將所部第一師實行編制足額以闞朝壐所部之軍隊畫歸吉省將警備隊騎兵二團團長張容編入該師爲騎兵第一團團長並將第二補充旅裁去留砲兵一團歸入該師爲砲兵第一團其團長一席則委周玉丹接充至於梁朝棟仍爲第二旅長其部下軍隊不動蓋所謂裁減二成者殆卽分别消納之謂也 
[劉鎭華之陜西禁烟電]  
　　陳樹藩破壞烟禁縱容私種罌粟設局收税迭經外交團抗議中外咸知乃近日劉鎭華來電大述陜西禁烟之成績振振有詞一若轄境内早無毒卉者原電如左陜省本年禁烟係取逐漸加嚴主議節節進行夏秋之交遵照通常法令迭頒文告嗣恐山民嗜利藐法偷種復於秋深播種之期會同陳督軍依據民國五年鈞院咨行辦法頒發佈告如有犯者除地畝充分外即予槍决並會令各道尹各知事剴切申明官吏疏縱一律嚴懲統限六十日結報肅清以憑派委抽查其向稱産烟各縣復遴委妥員幫同查禁以防疎漏仍恐各該知事蹈習故常另以親筆手諭督飭認眞辦理現在範圍以内各縣知事尙能恪遵法令陸續呈報禁絶頃奉大總統令官吏查禁不力一律依照法令從嚴懲辦等因自應從嚴再行會銜督催以仰副主座拔本塞源之至意惟查去年山西閣督軍槍决烟犯司法部曾持異議而利弊同重實屬不得不然仍懇鈞院竭力主持以竟 
 
 
 

Page 7

 
 
全功將來實施此種禁令自當出以審愼惟冀象魏空懸措而不用决不敢矯枉過正轉蹈嗜殺之愆劉鎭華眞印 
[魯省歡迎出獄代表]  
　　北京請願代表全體釋放後魯省之男女代表遂於十一日安然到濟商民各界即於十二日下午二鐘假省議會開歡迎大會藉表慰勞之誠届時各學校學生整隊前往軍樂齊奏萬聲歡呼亦可謂濟南戒嚴中之一大盛舉是時男女各界不約而到會者數千餘人時届二鐘代表張文英等三人及女代表劉菊華一人相繼到會由臨時主席李開文報告開會宗旨後全體致歡迎詞代表致答詞張曹諸君及劉女士又相繼演説詞極悲切全場肅靜張君文英演説云所有到京被捕情形及在拘留所中經過前幾位已經報告完畢鄙人不必再爲贅述但將至濟及在京所生之感想説與諸位聽聽就可知道我們的意思了代表等到濟南的時候並未想到尙有今日之大會因爲我們往北京的時候畏懼嚴令不敢彰明較著的走只想彼時走到北京並未想今日回濟尙能與大衆見面眞令人可悲可喜所悲的當外交吃緊時山東偏下了戒嚴令禁止集會演説人民完全失了法律的目由因此我們的愛國運動絲毫不能動作與囚禁一般我山東雖有四千萬人民却不許説話也就可憐極了吾山東各界雖有覺悟因受戒嚴的影響多日停頓不能進行不然山東問題也就早有眉目了可喜的我們人民又漸漸得了法律的自由吾們開會也不來干涉民氣恢復指日可期吾山東尙有此一線光明嗣後各界共同協助盡力於外交問題山東或可不亡云云 
[湘省敎育之悲觀]  
　　敎員薪水無着各校一律停課湘省敎育事業年來以經費不能按月發給之故其艱窘情狀非楮筆所能形容近自暑假後開學已歷數月不僅本年度經費未發一文卽五月份常欵亦祗領到十分之一也各校敎職員以久未領到薪俸紛紛主張停止講授另覓生涯甲種工校各敎員已於五日實行矣於校校長蔡湘以挽留無效祇得堅請辭職全校學生十二班以一時校内無主異常慌亂已一面哀懇各敎職員請予暫維現狀一面呈請省署特予維持甲工實行停講後其他各校敎員羅敎鐸等亦發布公啓謂敎薪無着艱窘萬狀兹定於星期日假省敎育會開會研究辦法云云據内部人言各敎員已决定全體停講今兹之會不過形式上一種手續耳各校校長徐光模等二十餘人以敎員實行停課則全湘和校勢將瓦解亟應設法維持以免敎育停滯昨特聯名具呈省長略謂職校等自去秋奉令開學至本年一月所有經費因銀行延擱紙現相差虧累甚巨平均計算實領不滿四成二三兩月雖未受紙現損失而銀行僅以四成八折發給惟四月領到六成五月僅領到一成而近查省屬各機關經費均已領過八月九月不等卽非重於敎育者亦復領到七月若謂庫幣空虚則每見他項政費陸續發給若謂大局未靖敎育非當務之急則又屬蒙批諭奬勸開學校長等百思莫得坐困年餘愈形棘手内旣無以應敎員之需求外無以避債主之迫索伏乞迅飭財政廳將職校等上年度五六兩月經費於一星期内設法籌給以資結束以解倒懸並懇飭科將本年度七八九十各月預算核准發交財政廳備欵陸續給領云云省長見此情形不得已特令由財政廳轉飭裕湘銀行將各校五月份經費全數籌定通知各學校於十號齊集裕湘銀行具領所有五月以後經費仍飭財政廳妥爲籌濟蓋將以敷衍罷課之風潮也 
續據報告九日敎員開會結果即决定於十日起實行停課並每校推舉敎員一人爲代表擔負責任停課旣經實行各校長挽留無效而多數之學生管理殊非易易於是農校校長陳建中等亦具呈堅請辭職學生一面則以敎員旣未到校校長又復堅辭全校無主勢成渙散無處求學虚擲光隂乃假第一師校開會商酌辦法决定每校由學生推舉代表一人於十二日齊赴省署晋謁省長請將積欠之敎育經費從速發給俾得早日開學至當局方面當敎員開會之時卽經派員到會宣布政府維持敎育苦心冀停課之舉不至實現及至敎員實行停講乃由省長飭令政務廳通告各校長略謂敎員開會雖爲經費問題而旣未通過校長復未呈明公署值此戒嚴期間擅開會議實屬不合湘省收入支出相隔懸殊最要之軍需尙欠數月之久並非於各校有所歧視各敎員不乏明達之士不當有此無意識之舉動各校長熱心桑梓顧全大局素所深知望遠加開導力予維持云云聞此通告之效力甚微惟公立法校因校長已將所領之五月份經費及學生繳納之學膳等費移發敎員薪資故該校有於十三日照常上課之説 
[吳光新之湘局視察談]  
　　湘謡屢起市虎杯弓不特局外人莫測端倪卽中央亦不明眞相日前吳光新及范國璋兩氏聯袂來湘雖爲調查收束軍隊事宜實亦調查前方現况故兩氏旣赴湘東視察復又折赴湘南現在所事已經完竣復於日昨乘株萍專車返省駐紥醴陵之張宗昌師長亦與偕來聞在省稍作勾留即將隨同吳范北上至兩氏視察所得則稱前方情形甚爲安穩湘東方面之南軍業已回復衝突前之原狀湘南方面亦無變更祁陽騰雲山一帶之匪刻下業已肅清卽衡陽各鄉搶案亦絶不多見昨已先由吳氏電達中央矣 
[粤學生巡行之大風潮]  
　　愈演愈烈八日先施公司毆傷學生各情業詳昨報兹聞被捕解廳之學生十一名經魏警廳親行審訊并於九日午刻按名提出頭門曠地將其拍照影相旣畢即於下午五時飭派大帮游擊隊將其解往南石頭懲戒場收押充當苦工以示懲儆其批案係不良少年知悔乃釋八字故收押日期殊未能定公立法政曁醫藥嶺海各校學生以各同學被留歷派代表前往警廳保釋不允昨十號特約同各生一體罷課准期正午列隊前赴軍府請願敦請各總裁出任維持以息糾紛又聞九日警察將學生十一人解回警廳後各校學生聞耗卽於是日二時齊赴警廳要求將被捕學生釋放後由學生派出代表三人見魏廳長魏氏謂汝輩如此行動實屬不法已極尤爲無賴之所不爲倘以此而言愛護國家即屬行同盜賊有我魏某在此斷不能任汝輩如此妄爲又謂汝輩當闖入公司時即向警兵搶槍奪械雖爲自衞之計殊不明國家定有奪兵槍械之大罪名今汝輩旣汝此大不韙之罪名本廳長惟有執律以繩其後而已又謂此次風潮非比從前要求釋放之易汝輩掠去先施公司店伴之金戒指及銀物何在倘能一一繳回本廳長或有轉圜地步否則我魏某雖頭斷亦不能將學生釋出（魏邦平竟視學生爲搶匪其布告云爲佈告事本月八日下午三點餘鐘有學生約百餘人闖入長提先施公司警察制止不聽入舖後將該公司夥伴二人執拿綑綁先以映相繼以圍毆本廳聞報加派游擊警隊馳往彈壓該學生等竟羣向隊警糾纒亂撲亂撞隊警方與理喻乃竟恃衆團閧搶去長槍一枝曲尺手槍一枝依然羣聚不散第六區分署長將先施公司被綑夥伴馬旋德歐堯二人設法帶出解送來廳騐得馬旋德背部脅部受傷衣服撕爛歐堯脅部頭部左額角受傷據馬旋德稱被掠去銀一元六角金戒指一只重二錢餘歐堯稱被掠去銀二元等語并查尙有學生及警隊亦有數人受傷在先施公司舖内當再派員前往先將受傷者送往醫院并向學生取回搶去槍枝一面查明爲首搶槍之人以備分别懲戒詎該學生等人雜言龐聚衆譁噪不准將傷者帶去又不肯交出槍枝且擅取公司餅千酒水罐頭等物大飲大嚼或任意加以毁壞能宵達旦尙不肯休似此種種舉動均屬有意搗亂本廳職責所在豈能終與姑容迫於本日早令飭隊警將前曾滋事有案及最爲囂張鼓動之張殿邦王國棟等共十一人拘帶來廳方能勒將槍枝交回并將受傷者護送醫院調治餘均極力解散除將帶回之人訊明分别核辦外合行布告嗣後學生人等當知此種越軌行動實爲警律所不容務宜守法自愛勿再盲從滋閙至各學生家庭尤應父誡兄勉隨時嚴加管東俾少年子弟免陷歧趨是爲至要此布中華民國八年十一月九日廳長魏邦平）代表等答以光天化日萬目睽睽安得有搶掠情事該奸商等顯係有意誣陷設詞罪人等語學生等嗣以絶無解决辦法遂即散去并由學生等舉出代表再赴軍府請示解决後軍府派出副官劉德裕往警廳并有各界要人爲學生緩頰而昨十日警廳已將鄧鈞等十一名由警察押赴東關碼頭轉輪拘往南石頭懲戒場矣又查是日下午三時許粤籍國會議員因此次風潮特召集各議員開會討論其議决結果卽由粤籍議員通電各要人請設法維持又聞在廣東醫院醫治各生計男女共十一名口十日晨某報訪員前往醫院向醫生調查受傷症狀據醫生云十一人中以梁澤民傷胸咯血肺葉受擊過甚梁貽德剌傷頭部流血過多朱毓椿症狀與梁澤民同以此三人爲受傷最重有無變狀現難逆料其餘吳湘符明昌馬師智梁漢民張書信陳錫麒并女生陳英勉等雖傷勢名殊尙無妨碍此受傷各生本日之情形也又聞各校學生昨在長堤某校會議聞其議决事項大約四端一通電全國各團體呼籲二聯合各校代表前往請願軍府請求釋放被拘學生三聯合各校投請國會省議會援救四向地方檢察廳呈請提起公訴聞是日會議除學生外聞尙有外界參預者又省敎育會因此事經召集各評議員各幹事部長及有關係各校校長學生會代表開會議决維持辦法如下（一）由敎育會代表聯同有關係各校長即日往謁督軍省長取保學生請令行警廳將被拘各學生尅日釋放（二）派員協同有關係各校長調查當日肇事眞相發佈一宣言書以昭核實（三）定期十一日下午三時召集各校職敎員開大會討論對待及善後方法（四）學生會議决請敎育會委派代表聯往軍政府國會督軍署省長公署省議會請願懲處違法之官吏省敎育會並卽委派幹事二人聯同前往附錄粤籍國會議員關於此案之通電如下護法政府各總裁廣東莫督軍張護理省長鈞鑒本月八日各校學生因追悼同學後列隊巡行路經先施公司有人高呼抵制劣貨而警察竟施用武力致學生受傷者十餘人甚至前往救傷之看護婦亦被毆傷一人執警政者倘能設法調停尙可和平了結乃不爲此計忽將學生二百餘人關閉於該公司内循至翌早聞警務處長魏邦平復加派游擊大隊全上剌刀勢如臨敵馳赴該公司將學生等拘捕十餘人返廳留押雖親友探問均被禁止衣服食物亦不許送進似此濫用職權摧殘學類民憤沸騰勢恐激成大變因特聯懇迅令該處長即將學生立行釋放並將該處長查辦不勝待命之至粤籍國會議員孔昭晟蘇佑慈王釜王鴻龐劉芷芬楊夢弼李炳焜李清源謝懷材李英銓謝英伯李洪翰林伯和青 
今日爲廣東光復紀念日中等以上學生聯合會發起慶祝巡行假座東園開會十時齊集聞各校之掛號赴會者爲醫藥公立法政番師光華廣中女子職業民國學校甲種工業英才明新明達慕藜復禮監獄啓智育才南中振華番中嶺海聖神坤維漢强廣州法政普育等學校行商社團之掛號赴會者爲百草堂楊松竹林上九甫信益疋頭行錦聯堂愛國負販團廣東汽燈工藝研究總所愛國石筆公司土洋集貨行聯和堂象牙行工商團茶居西友堂盔頭戲服行雲母工業研究會南北藥材雜貨海味行同德堂壽世會館熟藥蠟丸杏泉堂等各團體均赴會隨行並有許多化裝吕物鑼鼓瑞獅馬色等物隨行此番之巡行必較前日爲更盛殆有所激而然也 
[南京學生界之慰勞會]  
　　前南京學生聯合會所舉赴京請願之被拘代表劉士英君已於十月七日釋出十三日抵浦口由聯合會歡迎入城十四日下午三鐘本城二十六學校學生二千餘人在高等師範開慰勞大會届時以軍樂隊歡迎劉君入會場上海七路商界代表顧唐如君亦同蒞會卽由聯事會長黄曝寰宣告開會奏軍樂次由李慶麐君報告開會宗旨略謂今日開會（一）慰勞劉君（一）因慰勞引起大衆爲國犧牲的精神云云次由副會長許　夫君致慰勞詞略謂此次劉君赴京與政府鬭我們只恐怕要開追悼會今日竟能開慰勞會故我們異常快慰惟劉君偕各省代表始在新華門請願飽受飢渴繼在警察廳被拘備嘗困苦皆爲我南京爲我中華民國我們實在對不起代表現在各界聯合會已經成立我們惟有一致犧牲以副代表赴京之意謹爲南京四千學生謝爲中華民國四萬萬同胞謝繼顧唐如君演説謂鄙人承諸君慰勞實不敢當以此次赴京並無好結果以慰諸君之望惟抵浦口時聞人言南京抵制事漸見冷淡請以向北京政府請願之意轉而請願於諸君望諸君本一貫的精神激勵商界堅持到底云云繼由南京赴京請願代表劉士英君演説略謂各省代表到京後見各界空氣甚壞意見頗不一致一派主張散歸一派主張請願一派主張赴天津除請願外另謀辦法第一次會議到八校代表二次會議到九校代表三次會議到十三校代表似此情形頗乏一致的决心當由代表集議歸結各人旣受負託而來當逕自請願以盡各人天職遂於九月十日齊赴新華門接待室（中間述請願不遂情形各報早經登載不贅）至晚遂被警廳悉數拘去至警廳後分拘拘留所偵緝隊女代表則拘女拘留所各人到此亦殊坦然惟有一件可笑之事即天津聯合會送衣物與各代表由警廳職員轉送竟冒稱係吳總監所送豈不可怪由此被拘兩星期後保安隊員魯某忽來向大衆云總監要請諸位出去但須保人及具結衆答以我們爲國家來東海應爲我們作保至具結萬做不到魯遂偕大衆齊至警廳見司法科長白承頣白獨注意南京代表相問答甚久（白）南京聯合會還是自行發起還是爲他人主動（答）南京聯合會是本良心上的主張完全爲自動的（白）我問你回去後做何事（答）預備往外國留學（白）是南洋烟草公司送你去的罷（答）胡説（白）你們學生不要出來胡閙江蘇有一個張季直是做過總長的以外還有省議會議長你們有甚麽事就要讓他們來同總統説一兩句話就結了你們能做甚麽事下去從此遂未詢問至十月七日出廳經北京各學校開會慰勞至天津又經商會開會慰勞今日復承諸君盛意開此大會至感時已五點餘鐘遂由來賓南方日報主任王春生南京中學舍監趙君金陵女子大學學生郝映青王啓潤女子師範學生方偉娥高等師範學生高振文相繼演説語均動聽至六點鐘宣告散會 
[浙議員請復自治之通電]  
　　北京廣州新舊參衆兩院各省議會敎育會總商會曁各報館轉各縣自治委員敎育會商會並諸父老兄弟公鑒夫地方自治爲立國之始基爲民治之源泉非特共和國體所宜然即君主立憲國亦不容有忽者此各國之先例俱在亦人人所共知也奈吾國自治機關自被袁氏非法解散後祇有官治而無民治故操國柄者往往假主權爲私見之用違法殃民層見迭出爭權奪利變幻無窮以致國家有分崩之象地方無自新之路摶摶大地盡供其犧牲尤日不足而蚩蚩小民猶日望其扶持有以刷新之不啻睡夢中之幻象此非起全國人民合羣力以策將來謀自治以鞏國基烏足以應世界之潮流樹獨立之精神哉宋卿等心傷夫地方自治不可須臾緩者厥有數端謹爲全國各團體諸父老伯叔兄弟縷晰陳之吾國自來國家之重心操自朝廷今則其重心之所在在於地方而地方事業之榮枯盛衰即國家之貧富强弱係之雖近年來之國政有如紊絲亂蔴以致自相殘殺固可目爲執政者意見之衝突於地方無與也奈政府旣不以地方爲念吾地方之人民亦若熟視無睹而不急起要求之以自棄其民治之權陷地方於國家政爭渦旋之中莫可救止則國家永無清明之日地方仍遭沉淪之憂欲救其弊自非畫中央與地方之政治爲二截不可此對於國家時勢上宜速謀地方自治者一夫國體名爲共和而國家現在之設施更有甚於專制凡百事業僅集於中央之一點所謂官僚收客者得藉手以肆其伎倆以期朦社會更有外人從而利用之致令全國杌隉不遑如坐飛艇於五里霧中靡所底止此已失其重心之所在無怪國家一旦有事而内憂外患相因而至莫可撲滅者無民意以爲後盾也故欲救國家之危亡非先從地方團體立定不拔之基不可此對於内政外交上宜速謀地方自治者二况吾國政府究宜於内閣制抑宜於總統制耶其國家之組織究宜於統一國家抑宜於聯邦國家耶俱係待商之問題來口變化至於如何之狀態非今日所能逆料惟當其變化之時則其風波之險惡更有十百倍於今日者又意中事耳吾人不欲減輕地方之痛苦則已欲減輕地方之痛苦非預爲地方建立穩固之基礎不可此對於國家組織上宜速謀地方自治者三計全國原有二十六大區而所謂行省者二十有二縣治千八百一十有一其風俗習尙物産豐嗇各有不同地方之事業當歸地方各自振興補救之四利害愈形密切斯事業益見隆盛非中央所能代謀也况社會生活日見高尙雖吾國貧富程度較之歐美未鑡懸殊然欲此大多數之貧者以分稍富者之資財爲間接之利益從事於社會之事業而防止其社會共産過激各主義之發生非開發地方所有各種事業不可此對於社會組織上宜速謀地方自治者四上述四端無非地方有屼立之精神藉減萬惡之政府然後可臻完美之國家不獨吾地方人民應有之主張即爲國家謀長治久安計亦無逾於此除另電北京政府請其下令撤銷地方自治模範講習所規程即速恢復自治並提交本會公决建議外合再迫切瀝陳謹請全國各團體並諸父老兄弟合力急爭俾地方自治早日成立則不勝禱切待命之至浙江省議員孫宋卿林茂脩周正杼黄侗章璜戴志南方殿華余炳光張廷碩樓兆康項岱年方孔脩汪昭胡秉璋張炘徐卓羣宋吉成包煥庚同叩 
[杭州快信]  
　　浙江新潮原名雙十係杭州學生所組織之週刋昨爲第三號出版期當道以其持論過激業已勒令停刋并通諭禁止發行 
體育學校畢業生蔡某等發起組織體育研究會擬具簡章請予備案省長昨令敎育廳核議覆奪 
杭總商會昨開維持金融會議錢綢各業到者甚夥决定將枯涸情形呈請省長設法救濟一面函請金融評議速開緊急會議共策維持方法 
省署昨午後牌示分水知事劉克謙縉雲知事湯贊清嵊縣知事張翼鵬一律調省另委張鵬署理分水田澤勲署理縉雲以嘉善知事牛蔭麐回嵊縣本任金華知事賀祖蔚調署嘉善龍游知事郭星五調署金華遞遺龍遊縣缺委薦任職趙家幹署理 
城站裕記公益兩轉運公司私運某國鹹鮝百餘件（薩門鮝）經學生聯合會偵悉於昨抵站時悉數截獲散棄數十件任貧民拾取尙餘七十餘件寄存省城同善堂候再發落除派童子軍看管外警廳亦撥保安隊彈壓 
地方通信 
[松江]  
　　婚嫁改良會紀事松江婚嫁改良會十六日在嶽廟太虚亭開第四次勸導會午後二時開會由會長唐志臯宣布開會宗旨首請倪菊裳演説略謂結婚現象有舊與半新及新三種皆非根本欲澈底改革當先改造人格處此絶續之交不得已設此改良會以作過渡祗求减少各種煩瑣事項不必創新否則旨在節省結果適得其反末言不可作無是非的調停一本於理爲方針次穆抒齋演説大旨男女先當重社交結婚宜從眞愛情做起語極暢發曉趣次蒲作民説訂婚結婚須由本身自主次陸規亮説過去現在未來之松江社會結婚事實狀態男女各攀高門親之醜態淋漓盡致次吳陸兩女士演講婚姻與國家强弱及改良社會説理透達最後仍由穆君從男女社交上發揮進行之法後令其兩子（年約十歲左右）當場演拳術以作餘興觀者鼓掌遂各盡歡而散 
[蘇州]  
　　常熟助理員被控之飭查蘇常王道尹日前訓令常熟縣葉知事云據公民汪方洋迭次電控該縣海虞市助理員狄恩霖抗違省令縣令侵佔街道拆毁社稷壇址請派員查辦等情到道電語簡略究竟狄恩霖爲何人因何拆毁神壇街道是否由省縣令行禁止無從查核如果確有違令侵街拆毁神壇之事尙復成何政體該知事近在肘腋何以絶無見聞境内發生此項情事仍無隻宇具報殊屬不解仰即確切查明刻速據實呈報勿稍隱底云 
廢除工品特别權利吳縣公署奉實業廳令案奉農商部訓令略以吾國工業製品前因未甚發達是以對於各項工廠禀請專辦區域年限者特酌核情形量予批准原爲提倡實業一時權宜之計惟個人雖享有特權而同業多受其影響本係保護維持之義適啓專擅壟斷之漸兹經本部决定嗣後所有特别專利區域年限之條例應即一律廢禁等因奉此除分行外合行令仰該知事遵照 
典舖對金飾辦法近來金賤銀貴金價日漸跌落大有一落千丈之槪兹蘇垣各典舖謂以前當下各金飾難免虧損今後恐再跌價現有一部分典舖從今日起一律停止質當金飾又有一部分典舖雖不拒絶金器祇當十五換以免再受損失警員將得捕務廢弛之處分吳縣温知事近因憇橋巷陳冠卿家前被兇徒越星入内殺害母女兩命一案迭奉上峯嚴令偵緝並由廳縣懸賞千元迄今四十餘月仍未能將此案正兇緝獲顯見平日緝捕廢弛特與警廳崔廳長籌商擬將現任偵探偵緝兩隊潘秀清隊長撤差仍責成查緝遞遺兩隊長缺聞委任北區警佐沙恂接充不日可見明文云 
木瀆耶穌分敎堂落成木瀆耶穌敎堂爲蘇州上津橋所分設規模狹隘僅就民房加懸匾額而已近爲擴充計將鄰近房屋一併購入鳩工改築洋式敎堂以壯觀瞻現已落成不日將開會慶祝並邀請蘇城各敎堂收師前往觀禮云 
[鎭江]  
　　洋釐飛漲之原因墨西哥洋久不到鎭流通市面者全賴國幣銀元乃以金價大跌民間現銀均被飾店搜括一空加以棉米新貨上市鄉民均以貨易洋去路更繁一時洋釐難以鬆減現已漲至七錢一分所希望者聞將有大批造幣局新鑄國幣運鎭或可活動市面云 
撞沉貨船之交涉鎭江英商安利洋行之芝蔴船於日前在邵伯地方被裕亨公司貨船碰壞沉没芝蔴爲數甚鉅該行據情稟請駐鎭英領事函致駐鎭交涉員冒君轉電江都縣知事飭該管警區將裕亨公司船隻扣留以憑勒令該船賠償云 
[揚州]  
　　四校聯合運動便續聞揚州四校聯合運動會十五日早繼續舉行共到運動員四百五十餘人由各校童子軍維持秩序各職員除會長由校長擔任外推陸佩萱爲評判長朱崧孫錢樂耆何守白孔澤之陳子祥陵惠之等六人擔任田徑賽評判張信孚擔任發令員各界前往參觀者仍極擁擠 
呈請取締電線江都縣公署近據民人葉守謨等呈稱振揚電燈公司沿街所掛電線均屬裸線并不遵章包裏橡皮殊於全城生命財産極爲危險請令該公司迅即改良云云未悉佟知事若何批示也 
押解外縣盜犯宿憑南門外謝潤卿家被盜打刦砍斃事主三名由該縣勘明派探跴緝在案惟盜首向子文在逃未獲昨由該縣探警在本城太平碼頭地方將向緝獲報告江都縣加派警隊遞解該縣歸案懲辦 
[杭州]  
　　歡迎章嘉活佛章嘉呼圖克圖於十五日由滬乘早車蒞杭杭垣軍政商學各機關均派代表至城站歡迎范參謀長第四師長以及政務廳長等并親往招待下車後即赴西湖公立圖書館聞各叢林方丈定十六日在靈隱寺開歡迎大會軍政商學各機關亦擬開會歡迎但時期迫促一時籌備不及尙未定期又聞章嘉來杭僅作二日勾留十七日即須乘特别快車赴滬 
呈請維持市面金融杭總商會昨呈省長云據省城錢米等業先後函稱近日現洋異常缺乏正值花米上市之際需用方殷應付竭蹶錢業會館逐日均至黄昏散市而籌現方法竟至計窮力竭各路米船到埠收貨均需現洋各米行幾有停斛之勢稍一不愼市而不堪設想連日開會集議迫不得已惟有先其所急擬請中國銀行對於各項解欵暫以劃洋過帳通融至年底爲度一轉移間於市面不無稍資救濟昨准中國銀行函復以事關國庫收入須與官廳商酌後方能定奪無如商市現象岌岌不可終日理合備文呈請仰祈省長鑒核迅賜令行財政實業兩廳設法維持云云又杭州錢業同行於昨日通告各商家云現因花米油上市各業需用現洋日多一日而上海洋釐又驟然高抬致吾杭現洋遂形枯涸兹爲維持市面起見嗣後凡遇上單滙票及銀行各項解欵暫改滙劃過帳如定欲取現者必須來現抵解否則惟有退回東家自理云云 
雜評一 
[魏邦平（默）]  
　　南方當局之舉動事事摹仿北方然未有若魏邦平摹仿楊以德之惟妙惟肖者也楊挾天津警廳長之力魏亦挾廣州警廳長之力楊因巡行而縱兵捕學生魏亦因巡行而縱兵捕學生楊欲封報館而魏亦欲封報館楊誣學生爲搶匪而魏亦誣學生爲搶匪觀其告示之口脗如出一轍特魏摹仿之而更照樣放大耳 
揚與津人積不相能魏亦與粤人積不相能楊之所以敢於膽大妄爲者以有某黨爲之後援今魏亦有某黨爲之後援然則廣東之風潮雖烈各界之請撤雖力結果不亦將如津人與楊同一無影響哉 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（二十四）桑田衝毁狀（一） 
天門絹爲鄂省特産該處注重蚕業哉於江浙相等今　根露枝枯水火之大可想見矣 
九月三十日攝於天門施之大极港仭攝 
本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[張君謀王景春兩博士演辭]  
　　昨晚寰球中國學生會請留學新歸國張君謀博士曁前美國意理諾大學敎授京漢鐵路總辦王景春博士演説主席爲朱進博士先介紹王博士講演題爲（歐戰後之感想）略謂往歲歐戰將停時余適在法其時中國代表在彼尙少即派余爲交通一部分之代表至感想一事到處皆有隨地發生其爲余所最注意者計有兩端（一）參觀華工之感想自歐戰興起中國雖亦加入協約戰團但外人評論中國恒以宣而不戰爲極不滿意其實中國之戰鬭力即在此二十餘萬之華工有功於戰事洵屬不少華工在法分四百或五百人爲一團派赴各地辦事歐洲報紙亦都登載余等於第一次往前敵戰線上閲看情形約經有五六小時路程沿途所見房屋多有被砲火燬去者戰鬭遺跡不勝枚舉後遇一班華人在彼工作余見之即發生一種同鄉感想頗爲忻幸蓋吾人游行法國到處盡是碧眼紫髯陡見同種同國之人有不發生感想者乎然留此工作者時亦不知吾等前往參觀故未預備招待及至第二次去游行則有多數華工在彼齊集一處張五色國旗以示歡迎之意遍觀此等工人大半爲魯省人一向居住内地足不出户即本省本縣亦從未到過何能知外間諸事及世界大勢乎其知識之淺可以想見然彼等在法雖不能與法人交談而其所作各事却無錯誤蓋彼等有種特别識認如華工分發處房屋甚寛即認名謂之大院遇有帶眼鏡者即呼之爲眼鏡先生有日共觀飛艇羣呼爲天鵝見飛機上放炸彈卽曰天鵝生蛋聞者無不捧腹惟有一事爲各國所稱揚贊美者即其工作之迅捷及耐勞要以華人爲第一當歐戰正濃有某國軍隊與華人同在戰陣各掘一戰濠原限晨八時起至十二時止必須告成不知華人於十點鐘時已告成而某國一時一喝茶兩時一休息直至午後兩句鐘始成以此比較即知華工之迅速耐勞在戰事上功績實不少曾聞有一浙人販石子赴歐求售自東三省繞西比利亞經德國而至巴黎沿途並不乘車肩擔石子並携有一妻一子其子藏於擔内負之而行迨脱貨後又易以他種物品仍由原路而歸華人能如是耐勞歐人至今猶津津樂道焉尙有一事可告諸君余於第一次遇見各華工部詢及何時有船何日開行吾等合同何日可滿觀其意志思家甚切均有歸意迨山東問題發生後余又作第二次往見華工彼羣來詢問山　已否爭回如果因此開戰吾輩自願擔任挖掘戰濠並聞竟有人以兩年來所有積蓄盡數捐作中國戰時經費竊念此輩向無知識而有如此愛國心腸可知吾國民氣之盛實不多讓於外人也（二）吾國程度之感想德國自經大戰後不過經濟上受極大之損失其他種種仍歸德國掌握未嘗將德國二字消滅亦未瓜分豆剖所以然者德國國民俱有愛國思想如果分剖其地必然得不償失證諸歐洲歷史覆車可見故德國兩字依舊仍在不滅凡立國於地球之上全恃國民之有愛國思想法國地不過中國江浙兩省人數祗有三百萬竟能抗德稱强於世惜中國雖稱民國而無國民致不能與各强國並駕齊驅從前吾國不知國民二字民國成立以後漸知國民責任之重八年於今進步甚速國民程度已於各强國相等最可慮者國人自相殘殺外人乘機指使敎我兄弟　牆於中取利殺害者吾同胞獲利者彼外人吾國人何以受人播弄至於此在今口當極設法免除自殺則中國可以不亡詞畢又請張君謀博士演説題爲（世界大勢）路謂余於一九一三年出洋今始返國嘗考歐洲種族甚多宗敎不一文字有四五十種政體者不同所以時起戰爭與中國戰國時無稍異德國於一八七○年戰勝法國後而陸軍之名遂稱第一海軍居次其餘工商實業敎育科學亦均隨之發達按德國位置在列强之中非自强何以圖存勢不能不然耳胶年有法相某某見德國之强未可與較欲免去戰禍擬將法國屬地兩處與德人易回一八七○年時德國所佔據之法地俾法人亦可減輕仇德之心不意爲他國所阻事無結果致釀成此次大戰殊可浩嘆現在德方戰敗其勢已餒奥匈分裂不如從前之强盛土耳其爲十四世紀時蒙古殖民之處與高加索人種混合其宗敎甚繁自助德失敗後幾乎一蹶不振將來能否圖强尙難逆料惟布加利猶自存至於西班牙瑞典那威荷蘭瑞士等國國小力微將來亦無甚發展英法兩國受戰事影響後國家元氣非一時所能回復俄國内亂未靖各樹一幟尙不知鹿死誰手意大利最缺乏者糧食近於和平會中又發生地理上之關係將來不免猶有戰爭比利時全賴英法兩國之維護不然亦難獨存他如羅馬尼亞希臘等小國祇可自守無力對外美國商業勢力日見膨脹國之富强與商業並進不可限量日本名雖加入協约而損失之數尙少近年商業進步亦甚迅速以其餘利振興海陸軍不遺餘力吾國政治宗敎文字各省皆同欲求自强實非難事惟須四萬萬人合爲一心方生效力此爲余所日夕禱祝有求於諸同志之亟起進行也演講畢由朱少屏君答謝合座亦起立致敬遂散會 
[總商會函送擬請修改租界章程草案]  
　　上海總商會昨致各會員及各業團體函云逕啓者頃據上海各路商界聯合會函開敝會前承楊交涉使交下領袖總領事復函關於租界地皮章程亟應更改并謂據納税西人之意租界内倘有一事須更改無不更改使納税人志滿意足等語敝會爰集各路商界代表討論至三閲月之久始將修正草案逐條表决根據全體同人之公意爲正誼之請求現已排印告竣備具公函曁草案一千本卽祈代爲分送各行號迅予蓋印以便會齊投送交涉使曁領袖領事爲交涉之初步等語本日常會議决先將是項草案備函分送入會各會員及各業團體分投察閲再由各路商界總聯合會分投請各行號於所製定之格式紙上蓋用圖章會齊投送等因相應函送擬請修改租界章程草案本即祈察閲俟各路商界總聯合會來請蓋章時務必迅賜蓋給事關商界大局仰懇一體贊同至紉公誼此致卽頌台安上海總商會啓十一月十五日 
[商界聯合會函請捕房備案]  
　　美國駐滬林百架律師代表本埠各路商界聯合德會致工部局代理總巡函譯述華文如下逕啓者鄙人近悉貴捕房欲明晰商界聯合會内部情形派員調查眞相鄙人極表歡迎即該會會長陳則民君亦甚願意將本會内容宣布奉達按該會設立純依據法律爲宗旨陳會長又係專門法律學人才爲地方社會盡義務設有事故尙須仰賴貴捕房一體保護盡力故該會一切組織進行悉與中外法律毫無侵犯從開會成立以迄於今種種經過會議决議事項各界人民均表贊成絶無反對者鄙人亦忝在該會會員之列用特會同該會長及各會員依法正式具函報告貴捕房查照備案所有本會宗旨光明正大專爲交際各界聯絡感情而起見現今開會集議之事槪照中國規定通行儀式秩序整齊鄙人頗尊重之諒貴捕房俯順輿情亦當公道維持云云 
[煙酒業討論拒絶借欵方法]  
　　中國烟酒聯合會昨日得京信悉烟酒借欵業已徵實所附條件亦甚嚴酷特開會議討論對付方法首由主席陳良玉將所得報告逐一宣布并稱京師商會有不反對借欵反對用外人爲上級徵收員等語宣布畢請衆討論首由俞葆康起言公賣税則及此項借欵均未經合法國會通過我商民無論如何始終不能承認苟京商會眞有不反對借欵之表示其何以對全國兩業之商民想京商會决不出此金拜仁起言商會爲半官式機關往往易爲官廳挾持全在我身受痛苦之商人共謀自救要之我商人爲自己生機計即爲國家主權計其勢不得不爭鄙意擬俟各省埠分會復函有多數到達後再開大會公决辦法衆皆贊成次裘景芸趙清泉徐國祥等報告邇來各該業因難情形五時餘散會 
[上海學生聯合會消息]  
　　評議部會議昨日（十六）下午二時半上海學生聯合會評議部開會主席何世楨記錄賈觀晴（一）陳倫會報告出席各界聯合會情形（二）委員會報告庶務科細則及總務科細則通過（三）出版科提議出通俗叢刋案通過（四）華童公學提議組織特别審查委員會審查預算表案通過當推舉邵禹襄陳倫會劉亮賈觀晴王建範一人充特别委員會（五）劉亮提議審查第一國民義務學校案通過五時半散會 
敎育科委員會該會敎育科開第六次常會議决本科須另設委員會專事研究關於義務敎育事宜昨日（十六日）爲該委員會開會之期會員全體出席首由馬崇淦臨時主席舉定第二師範代表杜心熙爲該會主任務本女學代表嚴蔚然爲書記後由杜君主席議决事項如下（一）常會時間在每星期日午後四時至六時（二）本科常會時請求提議本會職權（三）向第一義務國民學校索取課程表及上課時間表以便討論（其他議决案因本會職權未定暫不宣布） 
實業科常會昨日（十六）下午該會實業科在事務所開第七次常會出席者十二校代表並有牙籖工場籌備主任任矜蘋旁聽主席龔家豐書記缺席公推孫道勝代理兹將討論情形錄下（一）主席報告十三號接牙籖工場來函請出席討論合併問題因事前未經議决遂未出席（二）主席允任君發言任君報告經過情形並希本科共同籌備遂議决下星期日（二十三號）下午三時半借民生女學開聯席會議共謀進行（三）民生女學代表李秀珍女士提議製備本科徽章通過遂舉定李秀珍張傑人二女士選定徽章式樣（四）民立女中學交來線袋兩只議决由手工籌備員張傑人女士審查（五）主席請各代表指定值日日期六時散會 
抵制委員會昨日（十六日）下午三時該會抵制日貨委員會開談話會選舉約翰董克仁爲臨時主席務本嚴棣爲臨時書記當時議决事件如下（一）務本嚴棣提議本會代表之不能到齊者大約以兼職之故所以提議先發信各分會請派未任總會他職者蕭箎附議通過（二）華童顧祖銓提議本會未足法定人數無表决權須待下次議决通過（三）南洋蕭箎提議對於城隍廟小販事可交與交際科及調查科先去調查清楚後再交下次本會再討論 
致各省各地學生聯合會函敬啓者自五四運動以來瞬逾六月抵制某貨一事在中日條约未取消山東問題未解决以前國恥所關實爲救亡要策惟是國人素乏恒心鮮有毅力當創鉅痛深之際未嘗不敵愾同仇力謀救國乃事過境遷又復淡漠視之遂至某貨充斥幾復原狀敝會認此舉關係全國國民人格苟不貫澈初衷堅持到底有何面目對世界人士上海商埠雖爲租界章程所限未能澈底究查然凡可爲力仍不敢放棄責任兹悉彼輩所以陽奉隂違明拒暗進者實以劣貨改換商標冒充國貨運往内地銷行無阻故樂賣而不辭貴會愛國熱忱久所欽仰此後如有劣貨運到務望嚴密調查母使漏網或焚或留相機辦理庶内地銷路已絶劣貨自不至源源而來矣事關國家前途尙祈努力進行不勝企盼上海學生聯合會啓 
致廣東請釋學生電廣州軍政府各總裁莫督軍均鑒廣東學生演講抵制日貨出於愛國熱誠先施公司竟敢以手槍傷人實屬目無法紀乃軍警不懲罰該公司反拘捕學生置之囹圄是北庭所不敢爲者公等乃爲之而無憚所謂護法者固若是乎望速釋被捕學生嚴懲該公司執事以謝天下上海學生聯合會叩 
[各學校學生邑廟演講紀]  
　　昨日（星期日）友誼學校民生女學上海公學全國各界聯合會上海青年義務團在邑廟内外竭誠勸導各省貨批發莊及小販等改販國貨協力救國并講演愛國救國提倡國貨等題目聽者甚衆并有童子軍在旁照料秩序極好 
[女界聯合會消息]  
　　昨日下午三時女界聯合會在霞飛路三百五十八號事務所開茶叙會到者有女子救國會女子協進會及各女學校代表由李果女士主席略報告會中近日情形及招請來賓之主旨繼請天津代表劉清揚女士演説女子運動之意義江西代表態韞華女士講述江西女界聯合會經過之困難官警十五次干涉始克成立云云茶叙六時始散 
[唐家弄商界聯合會成立]  
　　昨日虹口唐家弄商界聯合會假成大弄紹興旅滬公學内開成立會各路代表及來賓會員到二百餘人首由主席報告開會宗旨復由朱堯臣演説謂處此商戰時代優勝劣敗天演公理我國素來商情渙散近自五四運動始知聯合故各路各業之聯合會接踵而起本會今日成立希望諸君提倡國貨聯絡商情切勿利令智昏貽五分之譏致爲外人輕視云復由各路代表演説聯合之益不聯合之害即選舉朱堯臣爲正會長周瑞珍爲副會長孫友善爲評議長杜鴻福爲幹事長各職員亦依次舉定散會已鐘鳴六十矣 
[工商研究會星期常會紀]  
　　昨日中華工商研究會開星期常會際由各職員報告事項外當由主席詢問日前研究物品情形即據化學師葉瑾仲邢孤舟兩君分别出具報告書大致謂研究得廣達搪滋器皿質料精美式樣新奇旣輕便且堅固又研究得新華織呢廠毛製之呢花樣翻新質料堅固裁作衣服極爲合宜又研究得高明公司所出之高明燈構造精巧用油極省光極亮爲一種有益於經濟之燈又研究得浦東大團其順公司所製之魚肚其質純粹且乾燥能經久不霉尙有其他數種國貨日内再付研究部研究後又討論農部廢止專利事議場上各工廠職員僉以本會雖經呈請解釋但不知農部如何作答羣爲惴惴約至五時散會 
[杭州查貨之嚴厲]  
　　滬南火車站滬杭轉運公會前日函致杭州洋貨公所略謂近接本埠學生聯合會函稱各團運公司時有代客輸運某貨赴杭將來派人往查如確有某貨夾運定當施以同等之處置等語現敝公會除再三通告各轉運公司拒運外相應函達貴公所同爲名譽計希卽轉告各洋貨號嗣後採辦貨品切勿再以某貨委託夾運设有貪利之徒罔知大局將來貨抵車站之時或被學生會查出發生焚燒等事則敝公會及代運之轉運公司均不負責先此聲明並祈勸告杭埠貴同業毅力堅拒勿再經銷某貨（下略） 
滬杭甬轉運公會昨接閘口分會報稱邇來同業代客運杭之貨物時被學生隊查係某國貨品或將牌子改換或以他國之箱包朦混裝運致遭扣留應請通告各轉運公司知照各客商告以杭埠檢查某貨極爲嚴厲以後勿將改牌換箱之某貨託運往杭以免多費手續且聞杭省對於查獲某貨之後現已另定辦法不似從前之焚燬刻下議决凡一經查獲某貨者即以該貨賤價出售所售之銀撥充杭州孤兒院經費等語業由轉運公會將前項情形佈告各轉運公司迅速通知各客商勿再採辦某貨免受損失去 
昨日（十四日）某轉運公司向滬杭甬鐵路報裝某貨之鹹魚及洋布等件由滬裝運至南星橋車站當被杭州學生會偵覺卽派出學生多人前往該站騐確扣留鹹魚十餘件當衆焚燬尙有某貨多份與他貨拚裝某轉運公司已將原車退回上海矣 
[英國艦隊新司令抵滬]  
　　大陸報云英國之中國艦隊新司令杜夫氏日前在威海衞接印昨乘霍金斯號抵滬晚間由泊在浦江英砲艦金沙號艦長設筵招待十七日杜司令即將起程前往香港云 
[協源莊倒閉之原因]  
　　近雨日來外間盛傳法租界大馬路協源錢莊因賣買羅卜等票虧耗二十餘萬金以致倒閉經理華運泉避匿云云兹悉該莊此次倒閉原因緣月初有石路口某股票公司執事取去民國七年長期公債票額二萬元（現時除息值價六千餘元）迄今未歸以致牽動該莊大局債主聞悉紛紛提取存欵故力不能支祗得停止營業一面由該經理挽人擔保清理人欠欠人各欵並聞所虧祇數萬金不難料理而該經理華運泉並未避匿刻仍在該莊清理已到期示到期之本票并存貨數目云 
[扣留甬興運滬貨欵之交涉]  
　　日前温州厚康等各錢莊將現洋四萬元交永福輪船公司之甬興商輪運滬交與浙江興業銀行及申昌裕等銀號該輪到時各行家往提該欵無着該公司之買辦賬房均避匿不見嗣經詳細調查知該欵運存寗紹公司因永福虧欠甯紹租欵私運此項客欵作爲抵押兹錄温州同鄉會致甯紹永福兩公司函如下 
温州同鄉會致寗紹公司函運乾先生大鑒頃據旅滬敝同鄉來言此次甬興由温抵滬裝來銀貨均被貴公司扣留滬上各商均提不到等語查貴公司將甬興租與永福公司駛往温州福建等處如有銀錢糾葛自應由貴公司與永福直接交涉由該公司負完全責任與敝同鄉裝運銀貨絲毫無干想貴公司信用素著必不至有此種非法舉動用特專函奉詢如有上項情事即乞迅速將銀貨發還貨主以維商情（下略）十月二十八號 
温州同鄉會致永福公司函（上略）頃據敝同鄉來言此次甬興由温抵滬裝來銀貨聞被寗紹及貴公司扣留往提數次貴買辦賬房均避匿不見無法提取等語查甬興裝來銀貨各商家均已接到憑信貴公司有何理由可以扣留無論貴公司與寗紹有何糾葛與各商家絲毫無于必不至有此種非法舉動望迅速見覆一面速將銀貨即日發還以維信用至切至切（下略） 
[决定裁兵辦法之院電]  
　　浙江督軍兼松滬護軍使盧子嘉氏近接靳總理通電略謂十七省軍民長官聯銜通電主張裁兵二成業已决定各項辦法令知遵照（一）裁兵二成應先由新兵内裁减（一）如無新兵之省分應儘由巡防隊内裁減（一）無巡防營者則由其他軍隊内裁減（一）但全師陸軍如無必要理由未便裁減云 
[國務院咨詢自治存欵]  
　　政府對於恢復地方自治問題目下積極進行先從調查户口爲入手惟經費一項亟須籌畫特由國務院咨行各省區轉令所屬將向年自治經費存欵有無動用曁動用後作何正欵能否歸還希查明彚報以憑核辦現滬海道署已奉到此項命令矣 
[縣署開調查户口委員會]  
　　前日（十五號）上海縣公署開調查户口委員會由上海全縣十九市鄉正副經董與會籌議開辦進行辦法當由沈知事同委員長等公同商定於陽曆十二月十五號起開始調查限二十天竣事分别造册並議定全縣分爲十區每區由縣派調查委員一人駐區會同經董辦理一切事務兹將委定調查員各職名錄於後 
計開勞汝愚委員會會長陳震委員會會員長 
唐皆謝宏勲鍾皞委員會助理員朱　李恂范熙瑞董守安徐顯庭顧漢槎黄甫臣梅寰東姚明燦程麟黄蓉繁李寳田王崇善董治調查員 
[縣署會議决定之冬防辦法]  
　　上海縣沈知事以冬防吃緊於前日邀集警察所主任司法行政各員及各鄉區分所長在縣署開特别會議决定辦法九則照錄如左（一）各區緊要處所如一區迤西至荷港橋沿浦一帶二區北橋之東北與三區接壤地方遼闊户口繁多馬橋之西北顓橋之西南與松江縣境僅一河之隔富室較多易滋宵小覬觎三區之華涇關港濱黄浦港汊紛歧梟盜便於出没曹行之西北翁板橋朱家港各處民情强悍塘灣離浦窵遠呼應難靈四區所屬之徐家匯龍華及梅家弄之長橋沿浦朱家行交通較便莠民出没五區之三林塘楊思橋地濱浦江梟盜易於匿跡一面又與南匯縣境犬牙相錯佈置更宜周密陳行題橋雖較安謐然於南滙交界處所亦宜特加注意六區東溝居家橋港汊密布與楊樹浦一水可渡該處客民衆多事端易肇高行陸行地接川沙南匯鹽梟充斥民風蠻横東抵高橋區域遼闊均宜加意防範冬防期内應由各分所長察看情形擇要設置巡邏箱妥定路線督同巡記分日親率長警嚴密梭巡至巡邏路線母徒取緜長轉致呼應不靈警力亦不宜多分力薄或反窮於應付（二）各分所長規定路線預算應需巡邏箱若干只從速陳報請領妥爲設置箱箱附以竹籌十五根編烙號碼先由分所長將竹籌盡數放入箱内逐一鎖固巡邏出勤時將鎖鑰交於長警臨時指定第箱取出何號竹籌仍行鎖固回區連鑰繳呈分所長核騐至竹籌將次取盡即應重復放入並應隨時親往察看以免弊混惟巡邏路線殊長行無定數抽查不易如定會哨辦法又以各區緊要注重之處至難一致難免顧此失彼兹照此法辦理若在白畫或至同班長警利用少數人例行藉以偷閒時當夜分設遇暴徒孰不顧意危險此弊當可免除若因專心致志於取籌一切不加注意或至抄越捷徑等弊是在各分所長規定路線時之詳盡與否况縱得抄越大要不致背道而馳同爲經過一方附近有無事故總可覺察不猶愈於漫無稽考行止任意否則鄉間孔道村莊星羅密布必將逐村設警遇道巡行尙恐有萬一之漏事鮮完善無弊但取其輕此法實較妥善但線路次序尙須時常變吏藉圖宵小乘隙巡邏箱所在并應按圖飭令地保管護嚴禁毁損等事（三）日間崗位固是不可偏廢惟總以减至　可再減爲度以便騰出警力注重夜間防務（四）一四兩區去年曾每區添設臨時巡邏巡警四名月支餉銀六元現擬酌量添設一切服裝即將繳存舊呢制服酌量發給穿着由各分所長支配勤務總期一人得一人之用庶幾人歸實用欵不虚糜雖二三四各區往年有就地籌欵之例現在能否辦到尙無把握應由各分所長盡力向地方紳富商酌一面由本所量爲籌措俾不致欵無着落（五）騎巡長警現經一律調回冬防期内隨時聽候　令出發歷婦各區出發時另給勤務表一紙回所時帶回繳銷惟五區地方遼闊冠於他處恐有鞭長莫及之虞故撥騎巡三名常川駐所六區則黄浦中隔馬匹往返殊多周折不得已姑緩置議至騎巡長警指到何區即應聽受該區分所長指揮週巡轄境日間自行貼資在區就食夜間出勤長警空榻必多即可借宿馬乾一項由馬夫携帶麩料先在前途節節等候就地購草二四區備有馬棚一三區鄉間恒多空尾馬匹不患無從安頓（六）本年秋收歉薄生計益艱防務更形吃緊各區緊要處所固應特加注决第亦不能專顧一方致有疎漏之虞凡值浜邊墓畔林内宅旁尤當細心察看至注意無業莠民查禁賭博等事端在平時嚴密與否亦隨防務而加緊（七）深夜遇有三五成羣在道行走或徘徊於宅旁路口等處形跡可疑者應詳細盤詰實有可疑得嚴行搜檢解區訊究（八）冬防期内隨時派稽查敎練各員分往密查倘有疏忽懈怠等情從嚴懲儆（九）冬防過後各長警果係出力成績良好者得由該管分所長擇尤請奬分别報請拔升記功或給與褒證仍不得冒濫 
[水警區長派船追緝盜匪]  
 
 
 

Page 11

 
 
江蘇水警二廳第一區沈區長據眼線報告此次迭在松江青浦奉賢金山各縣屬刧掠警所槍械及阮巷富紳唐和英等爱財物拒斃緝私各營官兵等之大帮梟盜爲首者係賈老窩子附從者均係皖省巢湖帮人共有二三百人分乘船隻十三艘擄得槍械二十三四桿現在仍聚大帮向西至黎里金澤一帶希圖竄往蘇浙交界潛匿云云當以案關刦掠軍械戕殺官兵亟應追剿獲辦故特調派師船三十艘選派大隊長沈子祥李蘭亭二員於前日率領各師船飛駛前往追剿務將匪首拿解到案從重懲辦昨日沈區長已將派員追緝情形呈報廳長查照 
[探捕追獲盜匪續誌]  
　　公共租界愛多亞路一千○○六號門牌沈陳氏家於十四號夜八時許被盜匪多人持械入室刦去值洋五十餘元之銀器具等物當經探捕追獲盜匪王阿福一名解送公共公廨諭着押候研詰口供並補提同黨展期開審等情已誌昨報兹悉王阿福帶回捕房後經承辦是案之中西包探帶至寫字問詰據王稱當時共有五人同去祇某某一人執有手槍其餘某某等三人並無器械不知伊等現在逃匿何處云云當由該探等錄取口供以據事主聲稱當時共有六七人均執有手槍與王所供不符業已據情禀明捕頭諭着趧緊緝拿同黨解廨併究 
[飭警保護典當]  
　　時交冬令宵小易於竊發本埠城廂内外典質各當誠恐發生事端援照向章具呈淞滬警察廳長徐國樑請派巡警不分晝夜前來保護以安商業徐廳長准如所請諭飭保安隊警士前往實地保護矣 
[寗帮竹業工人要求加工資]  
　　旅滬寗帮竹業工人昨發油印傳單云現在各業工人都因爲百物昻貴要求業主把他們的工資加增起來了我們竹業向分寗蘇本三帮寗帮的人占全業三分之二所以首先發起請業主把我們的工盗加增起來這是甚麽緣故呢我們竹業的工人做一個月工所得的工資平均不過六元除了必需的零星開支外其餘的又不免奉父母養妻子照這樣看來我們的生計豈不一天難過一天嗎我們想出一個法子大家向業主説明白這個苦楚情形要求於隂曆十月初一日起把工資一律加增使我們身安心安各業主都是有良心的人三日内須要一個圓滿的答覆方好如没有圓滿的答覆我們大家再商量一個最後辦法同業主文明交涉罷 
[鋸木匠議决加價後之縣批]  
　　本埠鋸木工匠前因工價太少舉出代表向店主與作主要求加增當經雙方代表一再談判照加一成其事始了兹鋸木業舉代表王金山等投上海縣公署具詞聲請發給佈告昨經沈知事批示云據呈該店作專爲各店鋸解据木馬立等各種木料前因做工要求加增工價故議加鋸本工價並舉柱首以資約東等情旣據檢呈公議價單應即准予備案該同業儘可遵照營業母庸發給佈告此批價單存案 
[小木作主會議加價辦法]  
　　南北市小木同業因向各嫁妝店要求加價訂於昨日午時齊集西門内梓業公所開會討議到者有江西温州常州蘇徽寗本各帮作主約一百四十五人各簽名字由郭順卿分給白紙小條用書名記數投票法决定請加成數至五時當衆揭曉温州帮多數加二成江西本帮紅木多數加二成常州帮紅木二成白木三成甯帮紅木二成半多數其餘统核以二成請加者居多數開票畢由各董舉周國祥爲臨時代表出席宣言謂此次各貴帮作主議向各嫁妝店要求照加紅木二成白木三成已迭經部董與各嫁妝店主磋商迄今仍無表示頗難解决但今日諸位到此是否各帮一致同意仰尙參差未齊設各店主堅决不加究取何種方法對付萬一生出意外枝節應用何法善後自應斟酌妥善進行不可稍事忽峭兹有四問題請大衆討論（一）二成目的不能達到用何法以堅持之（二）長此不决禁止送貨果能一律遵守否（三）遇有私自送貨爲人攔阻發生事外交涉是否個人負責抑全體負責（四）有力與心堅者或能憲守成議此外誰再任盡維持之義務以上四題如確有一定方針或可照行否則各嫁妝店貨物俱係同業製辦無論加一成或二成均可自主然團體集議堅固庶可取效倘祇議限制出貨一層殊非上策願到會諸君共圖之宣詞畢由郭董接續表述謂此加價問題當盡鄙人能力再與嫁妝店主會議磋商然能否得良善結果尙不可必候再與各店主磋議後如何情形再行通告開會集議以定行止遂宣告散會 
[勘定應裁税所之廳令]  
　　本埠各征收機關昨接江蘇財政廳令略云本年十一月十二日據委員梁荃呈稱竊委員奉廳委任令内開案准商會聯合會公函江南北各商會代表提議裁併税卡各案抄送原件請派員會同各税所商會妥愼辦理等因自應派員分路會同實地查勘查有梁荃堪以委查灣邵樊孔鹽阜揚衆車宿窰微五所合抄議案委令該員遵照馳往會同所長商會查勘明確逕由該委據實呈復以憑察奪等因正遵辦間又奉鈞令内開尙有江都學界余恒等一再呈請裁撤佘家坂分所當經批候彚案核辦合亟抄案令行該員遵照併案會同查勘具復察核等因奉此委員遵卽束裝順道分别馳抵各該税所會晤所長曁商會會長查取詳細圖説三面會同親往各該分所逐細勘明詳加討論謹將應否裁併各情形繕具清摺并加繪六所總圖連同各分所圖一併備文呈送仰祈鑒核示遵俯賜准予銷委實爲公便再委員在樊孔差次復奉鈞令以寳應商會長鮑友恪呈請將該税所加入查勘案内飭即就近馳往會勘復候彚核等因委員遵已前往勘明業將詳細情形併案摺呈合併陳明并清摺一扣圖説各件到廳據此除指令呈摺均悉各商會提議裁併税所各案現經該員會同查明祇有灣邵税所之鰍魯分巡樊孔税　之施家橋分所佘家坂分巡及鹽阜税所之涉溝巡船揚衆車税所之高板頭分所寳高税所之均卡分所可以裁撤其餘各處均難裁併旣稱與各該所長商會等逐細勘明詳加討論自必意見相同應如何擬辦仰候分令遵行該員並准銷委此令摺存印發并令行外合亟令各行該所長即便查照此令 
[部定管理印刷營業規則]  
　　江蘇省長公署通令各道道尹各警察廳廳長各縣知事文云案准内務部咨開本部擬訂管理印刷營業規則八條於本年十月二十五日呈奉大總統指令呈悉准如所擬辦理卽由該部通行遵照此令等因奉此相應刷印原呈曁規則咨行查照飭遵等因並附抄件到署准此合行抄錄原件令仰該口一體遵照辦理此令計抄（原呈）呈爲擬訂管理印刷營業規則繕單呈請鑑核事查民國二年十二月四日奉大總統令公布出版法業經遵行在案查出版之與印刷關係至爲密接對於此種營業自宜規定通章以資遵守兹經擬訂管理印刷營業規則八條繕單恭呈鑒核如蒙俞允卽由部通行各省區轉飭警察官廳遵照辦理是否有當伏乞鑒核訓示施行謹呈大總統兼署内務總長（規則）第一條凡以機械或印版及其他化學材料印刷中外文書圖畫爲營業者依本規則管理之第二條凡爲印刷營業者無論專業兼業均應先行呈報得該管警察官廳許可給予執照後方准營業本規則施行前已爲印刷營業者應依前項之規定補行呈請給照第三條已受警察官廳許可之印刷營業關於其呈報之情狀有變更時應隨時另行呈請許可第四條印刷營業者於承受委託印刷物時應隨時開具印刷物目錄呈送該管警察官廳警察官廳接到前項目錄後如認爲有違反出版法第十一條禁止出版之情形時得調取其印刷物或原稿檢查之檢查後如確有違反出版法第十一條禁止出版之印刷物應禁止其印刷第五條違反本規則第二條第三條之規定者科該印刷所經理人五十元以下五元以上之罰金至補行呈經該管警察官廳許可之日止得停止其營業前項之規定呈報不實者亦同第六條違反本規則第四條之規定者準用出版法第十四條第十五條第十六條第十七條辦理第七條關於本規則之施行細則由各該地方警察官廳定之第八條本規則自公布日施行 
[前日滬杭夜車遲開之原因]  
　　前日（十五日）滬杭甬鐵路由滬開杭之夜班特别快車及夜貨車鈞遲開半小時蓋緣日間由杭開滬之特别快車駛至中途機車汽管忽然漏汽不能照速度行駛祗能緩行故到滬時已在夜間七時四十餘分又因龍華車站軌道甚短其上下行列車不能交會只得特其到滬方能駛出以致各車脱遲鐘點云 
[會議榻車運貨之價目]  
　　滬寗鐵路北站貨棧車送貨物向有榻車夫頭多人今年夏問有姜金記禀准路局設立協興公榻車公司包辦日前各榻車脚夫爲裝送藥材互相爭奪以致路局巡警鞭傷車夫當經各客商聯合各轉運公司在運輸公會開議並函請路局查辦在案後山各客家及各轉運公司續在運輸公會開議公舉榻車頭目二名函商路局核辦現聞該路車務處與運輸公會雙方擬妥准由協興公承辦業由運輸公會飭知協興公榻車頭目姜金記開送運貨價目當由該榻車頭目送到價目單多有不符故於昨日（十五日）又在運輸公會集議當時議决將各轉運公司平日車送進口貨産名目及價目開明抄送本公會限三天内送到一俟彚齊再行開會酌定後囑路局車頭承認云云當衆贊成卽擬通告分發各運公司矣 
[命案兇犯已解軍署懲辦]  
　　青帮匪徒傅桂蘭顧有金（即小華子）因於十月二十七號夜半由在逃之匪首裘成萬指使將同類桃源縣人樹卿從揚樹浦路新康里誘至華盛路荒地上用劈柴刀砍斃案發被捕由包探季立仁連同迹涉嫌疑之劉克讓王春有朱裘氏朱李氏潘段氏要證陳萬高陳柳氏及泗陽匪首朱臣（卽朱三老爺）一併拘解公堂研訊得係因死者與裘妾犯姦起意故判男女各人押候抄供備文詳解護軍使署訊辦等情迭誌本報兹悉原審官陸仲良襄讞因事關暗殺情節重大且嫌疑人朱臣又犯有刦掠拒捕重案淮揚馬鎭守使派員來滬移提故卽飭令書吏抄錄供詞趕辦詳文卽日發交該管捕房捕頭强生於昨遴派中西幹探用汽車押解護軍使署按律懲治矣 
[大團電燈公司被燬後計畫]  
　　浦東大團鎭耀昶電燈公司被鄰居失愼殃　損燬機器等情曾誌本報兹悉該公司殃及者爲後埭房屋機器皮帶先斷房屋因救火而打壞事後調查估計損失約值一千餘金昨已雇工翻檢清理以便趕速修葺恢復原狀至柴汕機器業在本埠向華商某工廠訂購成交（係用交流電五十匹馬力）約期五十日出貨大約隂曆年内仍可放光現定計畫推廣裝路燈線南至四團北至三墩計程十餘里刻正積極進行云 
[奉賢小學校長來申參觀]  
　　浦東奉賢城市第一國民校校長朱醒華前日乘輪來申參觀二師附屬第二部及萬竹旦華等校俾便取法云 
[民生女學藝術會籌備消息]  
　　法租界貝勒路民生女學所籌備之藝術會定於十一月二十二晚在四川路海寗路維多利亞戲園舉行參與是會之中西女塾已選定一舞二歌舞名爲（海舞）歌名其一爲（福國）已由潘公展譯成華文載入（藝術會紀念刊）兹錄其末段如下（天啊保存我們的祖國把和平的祥光遍照大地莊嚴燦爛的民國自南至北無邊際） 
又聞是項藝衞劵已託上海學生聯合會寰球中國學生會少年宣講團商務印書館五洲大藥房馬玉山糖果公司老九章費文元榮昌祥兆芳時新昌一天香一品香一枝香新民圖書館法租界義記源豐昌等代售云 
[約翰籃球隊獲勝]  
　　前日（十五號）爲聖約翰大學四十週年紀念之期並行體育室開幕之禮除舉行一切禮式及提燈音樂大會與各種游戲外於是晚七點在新建之體育室内又有該校籃球隊與美國學校籃球隊之比賽觀者甚衆後至者幾無立足地約翰球員係曾次騫（隊長）唐樹屏屠開甲顧森伯刁慶歡楊福慶楊錦銓林全煇公正人係撲德非氏自七點起比賽至七點二十分略爲休息至七點半再行開賽雙方均練習純熟惟約翰球員更爲精練迨至告終分數爲四十四與十七之比約翰獲勝云 
[少年宣講團名譽贊助人逝世]  
　　閑閑居士汪虚廬君對於社會事業素具熱忱慈善事業更爲出力而於少年宣講團進行方法尤多籌劃今汪君忽於昨日（十六日）上午十一時疾終滬寓與汪君有舊誼者莫不痛悼云 
[籌措慈善欵項之菊花會]  
　　本埠救濟婦孺會與孤兒院兩處假新世界合開菊花大會三天昨日（二十三日）開幕自由廳内外西周均堆滿菊花皆該會該院學生自種廳内除列名人書畫及各種奬品並備有共濟劵每張二元當塲抽彩連日各界人士持劵游覽者頗多 
[浦東沈宅開菊花會]  
　　浦東藝菊家沈照奎等約齊多人定於舊曆九月二十四日起二十六日止假沈家弄沈宅開菊花大會三天裝盆者約數百種無一同者中以杏苑之雪壓蘆花太眞紅秋水落霞三色帶老洋蝴蝶爲最佳而縣立二高之金富貴綠菊金帶白荷剌亦爲佳種云 
[浦東參觀團出發之預備]  
　　浦東高小聯合會參觀團於十五日在浦東公所開預備會定十六晨出發先赴南京然後至錫蘇滬參觀期定一週參觀員爲王兆璋朱振華莊式如傳祥伯董蓮汀戴戟儀陳劍鳴陸叔昻等 
[華商織襪公會選舉紀]  
　　本埠華商織襪公會前日（星期五）在泗涇路事務所樓上開第一次董事會複選正副會長曁公推名部辦事員當選定謝渭卿爲正會長吳愼之爲副會長並推定唐榮禮蔡譯三胡滋畹胡仁甫爲調查員鄭少峰爲文牘員尹鶴林方導泉爲庶務員何秋士吳愼之爲交際員其經濟事務由正會長兼任之 
[浙督署委任姚慕蓮爲諮議]  
　　滬南商辦内地自來水公司總理姚慕蓮（福同）現奉浙省督軍盧子嘉委任爲本署諮議官昨日已接到電音當即束裝就道赴杭矣 
[米船傾覆浦中]  
　　嘉興成德泰米行雇郝二官船裝載糙米一百八十石來滬上某碾米廠轉白前晚駛至滬西杜家巷地方該處浦面遼闊適潮水急漲不能支持全船覆没郝大聲呼救幸由水警巡船巡查經過聞悉將郝及船夥三人救起船則沉没郝昨日來滬即雇划船三艘前往打撈船貨云 
[汽車傷人三則]  
　　昨日上午有汽車夫胡文銘開駛七百十八號汽車行經南京路將行人張得苓撞仆受傷頗重由老閘捕房一百二十六號巡街捕瞥見當即前來令該汽車夫載送張得苓投醫院醫治後復帶該汽車夫胡文銘入捕房候捕頭核辦又有某號汽車於昨日下午駛經南京路撞跌松江人楊平江首臂均傷當由老閘捕房一百九十三號華捕到來抄錄汽車號數另雇車送楊投醫院醫治又有人力車夫江北人高春武於昨晚七時許拽車道經新閘路遭某號汽車撞跌碾傷腿足經新閘捕房一千三百二十五號華捕瞥見前來另雇車送往醫院醫治一面將該汽車號數抄錄呈報捕頭請究 
[小車碾傷女孩]  
　　住居五區轄境之江北人高老八子有女小毛子年十三歲前日在寳興路被王長脚之車小撞倒於地碾傷左手由崗警將王拘獲經王署長質訊一過受傷女孩着高領回自置王解司法科收押候辦 
[清道夫頭毆打夫役]  
　　城廂内外各處垃圾由各管區署所清道員依照警廳規定時刻於每晨十時以前督夫打掃清潔將垃圾車送連至新造之垃圾碼頭備船裝駁近船夫頭陣金鴻擅訂專章要挾各掃夫將車到碼頭之垃圾一槪停頓俟船隻到後傾入船中不許堆積在碼頭以省工力各夫役大起譁噪一致反對陳遂將二區一分駐所之清道夫某甲毆打致起衝突爲崗警查知即將一干人帶至一區警署趙署長詢悉前情以整頓垃圾屢傳不到至今尤敢逞蠻着罰洋十元陳一再苦求准予交保限令從速清除如再違延定予嚴懲 
[請拿逃妾]  
　　安徽人湯繼香前日投閘北五區二分所聲稱伊妾陳玉寳年十七歲近有外遇不安於室日前乘間潛逃今偵知匿居治下大德里内請爲提究當經牛署員派警隨湯至該里將被告拿獲略訊一過轉解司法科暫押候訊 
[婦人願入濟良所]  
甬婦徐鳳英（即李徐氏）前因背夫逃回原籍經乃夫李祖林具控法公堂飭探將氏移提來申迭經提訊判氏交伊夫領去詎徐氏到家後胡閙不休故由原告投報捕房飭探將氏拘解法公堂判令再核在案昨又提訊據被告代表巴和律師聲稱徐氏自奉諭到家後因仍被伊姑及丈夫毆打故此吵閙被告手臂有傷痕可證今被告情願至濟良所住居請核原告李祖林稱被告旣願至濟良所商人情願貼償飯資等語中西官會判准予暫將徐氏寄養濟良所候核 
[婢女捲逃請緝]  
　　住居新閘大通路新康里二百十五號門牌之方筱軒前晨投新閘捕房報稱伊爱二十歲婢女科蘭捲取值洋三百餘元之金飾現洋逃匿請爲查緝等情捕頭准飭中西包探赶緊查緝 
[席氏兄弟爭産之舊案重提]  
　　滙豐銀行買辦洞庭有人席立功前於民國二年間與其弟友子雲如德輝聚星等分析故父席正甫遺産因有糾葛涉訟於公共公廨經前孫副會審官羹梅將兩造傳案諭以手足有相扶之義豈可因分父業而成水火着出外和平解决母庸對簿公庭此事至今已有六年此項家務糾紛仍未和解前日原告被告等仍各延律師投廨將舊案重提兩方律師陳述良久承審官關讞員與陪審英副領事卓乃爾氏磋商之下諭候改期再訊 
[盧大鏞控席氏兄弟案請求覆訊]  
　　盧大鏞前在公共公廨呈控席立功及席弟友于德　雲如聚星等不理其故父席正甫在日合開源利豐記後改源利和記嗣復閉歇所派損失銀七千兩一案昔年由廨訊判將案註銷兹原告盧大鏞心不甘服重延律師於前日投廨要求將所控復審中西官當諭改期再核 
[控追定油損失之傳訊]  
　　英商隆茂洋行在公共公廨呈控三新油廠欠交定油五百九十一担零三十斤請追因市價跌落所受之損失銀四百四十三兩四錢及多付價銀一千七百六十二兩四錢三分並借銀一千兩一案前日午後由廨傳訊三新油廠延律師到堂辯護先由原告律師起稱請出特别傳單將被告油廠各股東傳案交保訂訊而三新油廠之律師即反對原告律師請求經關讞員商之英卓副領事諭原告律師請求傳到三新油廠各股東交保候訊等因查無充分理由未便照准 
[請追損壞機器損失之辯論]  
　　義商寳泰洋行在公共公廨呈控協昌機器店主張阿寳將承修切烟機器損壞一部份少去鐵板兩塊請追損失銀二百兩已付修價洋二十五元一案上次由廨傳訊時原告之律師以控追損失之數尙不抵所受損失之數當堂請求於原稟上加添損失銀三百兩前日下午經義副領事羅斯蒞廨會同李襄讞升座續訊據被告張阿寳供稱機器早經修好送去因未見有人故復携回嗣我染病臥床三月原告並不來取故不能謂我躭悮等語並延律師辯稱據原告呈出所購該機器之發票亦不過計價銀二百四十四兩今忽控五百兩之損失被告不若購一新機器賠償且被告所供各節均屬事實按之泰西各國法律此項損失應由原告自行担負蓋原告不早往取坐使增長損失日期云云又與原告之律師辯論之下堂上諭候改期宣佈堂諭 
[不理造屋工料價欵之提訊]  
　　增泰木行延律師在公共公廨呈控邵厚生許春記及朱某不理造屋工料價欵一案因邵朱二人查傳無着祇將許傳案無保收押前日下午經俞襄讞與美約副領事提訊邵厚生亦自行投案候質首據原告之律師譯稱先是有夏樹興者與沙彌洋行訂一承造寳山路之房屋合同因無保人業主不能信任夏將此合同　與本案三被告挽原告作保興工建築至本年七月底房屋尙未落成邵等忽抛工他往業主遂責成保人代爲完工墊去工價除向業主收到外尙欠一千八百零九兩七錢三分三被告積欠木價二千三百餘兩均有簿據請爲訊追並由增泰木行經理王宗邦上堂證明前情邵許兩人同延林百架律師代表向王盤駁之下要求堂上減輕邵之保數以便易於覔保出外候示等語堂上核供諭邵交一千五百兩人銀舖保許無保仍着帶回拘留所改期續訊 
[石子糾葛案覆訊之結果]  
　　王元勲吳仁奎前因石子糾葛涉訟法公廨判着王擔負吳之欵項王不服判决提出理山仍延巴和律師投案請求復訊吳仍由逖百克律師代辯一切判候宣佈堂諭飭遵在案昨日將原被傳至公堂先由法副領事德君將西文堂諭誦畢繼由陳代讞　諭曰此案前據原告控被告舞弊賬目等情曾經本公堂訊明宣判在案今原告要求覆訊提出理山並不充分礙難照准仍照原斷執行此判 
[請追珠花珠練續誌]  
　　杭州婦人顧吳氏住居閘北德仁里控傭人靳長根行竊鐵箱内有銀洋首飾等件由五區二分所牛署員轉解司法科已記前報兹悉此案昨經段科員提訊原告供日前有事他出命靳在家看守門户迨歸來時靳忽推稱家有緊要事務欲解僱回籍當見其形色慌張言語支吾察視房内衣　已被撬開檢點之下始知失竊業經警區追出原贓鈔票銀洋尙少珠花珠練等物請究段科員諭將靳轉解地檢廳訊辦 
[强拉狎客之科罰]  
　　蕩婦沈陳氏侯陳氏陳薛氏等日前晚間在法租界西新橋大世界附近强拉狎客適爲西捕房捕頭查見以陳氏等有違定章將氏等三人一併帶入捕房昨解法公堂請究先據該捕頭稟明前情詰之沈陳氏等供詞圖賴中西官以捕題當塲目覩豈容抵賴着各罰洋五元充公詎侯陳氏仍强詞辯論中西官大怒着加罰洋一元以儆 
[控欠房租之訊追]  
　　中庸洋行昨遣收租人封炳錫投法公堂控住居法租界火輪磨坊街之房客協泰柴爿店主王老虧欠四個月租洋一百二十元請求訊追詰之王老供商人向例租洋每月二十三元前因原告無故加租每月七元曾經涉訟案下奉判着照舊租交付詎原告於七月間起有意不來收租以致拖延如此之多曾由商人函致房東令其速來收租不料原信退回今將信呈鑒惟商人照舊租核算祇欠九十二元實係原告收受他人挖費所致請求查察原告稱商人實係一律加租堂上儘可飭探調查中西官當飭包探姚金福出查得各居户租洋每月二十三元十七元不等並無三十元之租洋當即稟明公堂原告又稱從覆興里弄之北均係加租每月三十元弄南仍照原價每月十七元此乃房東之主權實非商人得受别人挖費之事中西官判候復訊再核 
 [P老婦秘密賣烟 
　　老婦浦金氏在滬西义袋角三百七十四號屋内秘密賣烟前日將烟膏一盒賣與工人徐毛毛當被戈登路捕房八百二十九號華捕查見將氏與徐連同烟膏一併帶入捕房禀明捕頭諭徐退去將氏送請公共公廨發交官媒看管候訊 
[包探查獲烟犯]  
　　住居南京路之廣東人王阿二因身藏鴉片烟土一塊在北四川路某弄中徘徊被美捕房包探蔣阿林與西探麥道查見向詰支吾搜出烟土帶入捕房押候解廨訊究 
[碼頭匪徒竊取水烟袋]  
　　南市吳家弄山東帮旅滬某商號前日遣其棧司某甲送客貨至十六舖寗紹碼頭某輪船上行至中途突被碼頭竊匪將其所送之水烟袋一包計七支攫之奔逃甲飛步追趕至附近之洽成里口被匪黨阻止致匪携贓遠逸因而互相口角反遭毆擊受傷後即回號述明前情由號主報告第一區　署請爲追緝一面將甲送往紅十字會南市醫院醫治旋由趙署長派出巡長解恩科在小東門拘獲積匪王長生一名帶回詰問供認將分後之原贜三支賣與路人得價洋十角其餘四支由同黨林九臯取去等語諭飭留候補拘同黨追贓究辦 
雜評二 
[華工（庸）]  
　　王景春君在寰球學生會之演説述及在法華工之狀况令人想念不置吾國中等以下社會耐勞茹苦雖半由境遇所促成然其天性好勤要不可掩勤則作事自能敏速所惜者以敎育之未施知識程度幼穉已甚爲缺憾耳 
今歐洲大戰後之建設方始有待於勞力者正多我華工工作之成績旣爲外人所膾炙此後招工機關誠能於工人之知識程度上稍加注意而海外僑胞又爲之組設各種會社以盡指導協助之誼發揮其太能而彌補其缺陷則此若干遠適異國之勞働界前途之希望將未可限量也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係孫樸　先生手書 
新談 
[游戲運動史談（四）] [  秦之銜譯述]  
　　羅斯福ＴＢＥＯＤＯＴＥＲＯＯＳＥＶＥＬＴ在美國社會上政治上經濟上文學虎其勢力之偉大莫與倫比然所以致其於此最高之地位者則游戲運動也初羅斯福甚馨弱以是赴西方牧牛赴南斐力作艱苦生涯更歷七載體魂竟大進羅氏一生户外活動上之軼事早已膾炙人口然今日幸有公團欲健身者即可於是中求之仞不必再效羅氏之投荒近頃美國少年對於健身游覻之　償逐浙進步皆羅氏敦也 
散步爲游戲軍動中最有益於衞生而最方便者然吾人初不之注意蓋以當今之世交通器具便利無所用其下肢耳不知步行之樂最永不論疾徐均有奇趣蓋天地之間不啻一絶大之博物苑步行者道游其内鳥語花香在在足以怡人心志其爲樂豈局處斗室觀電影聽蓄音器者所可同日語哉昔者格蘭司登ＧＬＡＤＳＴＵＮＥ喜雨中行濮郎寗喜夜游邱貳司蘭姆白ＣＨＡＬＬＥＳＬＮＲＵＢ喜人叢中行吳台華司ＮＯＲＤＷＣＩＴＨ喜在寂靜處遊名人韵事至足艶羡也羅斯福遊癖更甚於其他游戲輙徒步登山涉水穿林度嶺以爲樂塔虎脱ＴＨＦＴ亦好步行但羅氏好野而塔氏則市是其不同耳歐人較美人尤喜步行白來司氏ＶＩＳＣＯＮＮＴＢＩＲＹＥＥ使華盛頓ＷＡＳＬＩＮＧＴＯＮ時靡日不遊每日下午行十五英里或二十英里不爲奇故能熟於京城四郊情形反爲當地士人所不及 
歐戰以來需要遊戲運動之呼聲益高蓋以遊戲運動不特能傳佈國家民族之風俗情形或促進種種新機械之發明且以其事足以養成人類道德知識以增進文明也一九一四年以前吾人見英人錄當代名人言行輙加入游戲軼聞與其他奇業偉績並列又輙　印鉅大運動書與運動辭與又輙以文字播揚持大砲以射松鷄者之功績無不引爲奇事播爲芙談逮今乃知伊潑松ＥＳＯＭ之賽馬羅傑盤ＢＵＳＹＢＹ之賽球以及挪撒姆劈登省ＮＯＴＴＨＡＭＰＴＯＮＳＢＩＲＥ之獵狐皆足奮起决鬭之精神彼英軍隊之在拂蘭痕頭司ＦＲＮＮＤＥＲＳ者能一再冒暑以與暴德戰即恃有此精神耳當歐戰時華盛頓巴黎倫敦之有識者皆竭力以維持人民之娱樂　成興奮之精神吾人之執殳前驅與其謂爲道德戰毋寗謂之爲游戲戰僅美國一幸福機關嘗以政储之要求先美兵半登法境運往壘球二萬五千枚壘球拍一萬五千枚以資其消遣可謂熱心游戲者矣 
美兵之在戰地也雖處槍林彈雨中猶有從事棍球等戲者其冒險之精神雖愛好運動之英人對之亦歎爲莫及在某處濠溝中有美軍二隊在馬一戲五百ＦＩＶＥＨＵＮＤＲＥＤ一鬭紙牌其時則砲聲連天火正著其茅屋之頂也而生長於草原之美兵猶揚聲呼其伴曰佛立司ＦＲＩＴＺ敢再博余必勝矣然以游戲加入戰爭非美人剏舉也不適在美人爲獨甚耳昔英將討藍克ＤＲＡＫ之出禦西班牙阿未大ＳＰＡＮＩＳＨＡＲＭＡＤＡ也每戰之前必終一木球之戲英師之戌來台米司ＩＡＤＹＡＭＬＴＨ也敵彈已爆裂於首矣而其卒猶方賽球海軍大師柯克ＵＯＣＫ之率艦長征也每當風平浪靜之時必令其艦中人悉出以舞活潑之曲凡此均足表見其人履險如夷好整以暇之能力　人富剏始勇敢容忍諸德性此次歐戰其兵之臨陣於鉛鐵其南ＣＡＮＴＩＧＲＡＹ鉛泰鐵來ＣＨＡＴＥＡＵＴＨＩＥＴＹ阿哥南ＡＲＧＯＮＮＥ者無不活潑潑地如金剛石之光明熠熠常寫聯軍領袖吾人於此乃得一種極有價值之覺悟即戰勝中之筋肉皆和平時不流血戰爭之所造成也 
 
[冬花六出（野景四之四）（白）　新大陸美景二十四]  
美京上等住宅區有二一曰莽百樂區一曰采菲采苧區是圖於一九一八年夏正元旦北美苦寒中成於采菲采苧區之馳遺間 
醫學談 
[糖尿症（二）] [  上海愛仁醫院醫學博士周友著]  
　　尿之試騐患糖尿症者每晝夜之尿量自五英磅至七英磅亦有自二十六英磅至三十二英磅者以試騐尿質輕重表騐之約自一千零二十五度至一千零四十五度病勢劇烈者可至一千零七十度尿之性質已成酸性色淡味甜每二十四小時之尿中可得十兩至二十兩之糖質病勢最沈重時可得一二磅之多若以法靈司ＦＥＨＬＪＮＧＳ藥水試騐之更可得顯明之現狀此種藥水本爲藍色質甚清澈若傾少許於玻璃暫内萸以含有糖質之尿混和其中以火酒燈燒之則立變爲黄色或作微紅質不甚清以騐糖鏡囑之其光悉向右轉尿中糖質究有幾何子此可知且含有糖質之尿能發蒸氣蓋糖質發酵也尿中更含有蛋白質病重者之尿中且有紅血輪騐之可見 
連帶而生之病旣患糖尿症他種疾病亦易連帶發生如皮膚發　或生疔瘡皮膚　癢癢極幾欲發狂皮膚且易變爲鐵色蓋出汗太多身體軟弱所致 
肺部患糠尿症者易發肺炎有時肺枯或　有時成爲肺癆因之死者甚多 
腎部患糖尿症者尿中多蛋白質脚易腫惟腫至全身者則甚少 
腦部患糖尿症者每易不省人事而以年輕者爲尤多大槪在二十五歲以下因此而死者數亦甚衆死且甚速不過數小時惟病狀不一有初僅覺身體軟弱旋即昏暈不省人事而死者有胃口不佳上吐下瀉喉際作痛氣管爲冷痰閉塞肺已失其作用遂致死者更有頭作劇痛全身發腫尿中含毒而死者現據萬國醫生研究此症所以能死人之故蓋病人之身體中有酸毒此種病即名亞錫搗錫司ＡＣＩＤＳＩＳ凡有此病者皮膚必發麻如有螞蟻徐行其上其痛又若針剌有時且成爲半身不遂症腦部頗受傷故精神缺乏性情暴燥且易怒眼球亦有鑾色者男子患此症必易倒隔不能房事倘懷孕之婦人而患此症生産後病必加劇但所生子女亦患此症者絶少 
劇談 
[東籬軒雜綴] [  柳遺]  
　　余於武戲中最愛連環套與惡虎村以其結構緊練處處引人入勝而無鑼鼓喧天之俗故凡名武生善演是二劇者觀之殆徧獨於楊小樓有觀止之歎聲容並茂純任自然疏密得宜無懈可擊藝術至此　得不令人欽　哉李吉瑞之連環套確有可採處特其臉上無戲殊爲減色而念白梢患呆滯之病且　多火氣之字瑕瑜互見究非究璧又蓋呌天身手乾净走邊漂亮爲惡虎村之黄天霸亦自游刃有餘而臉上與嘴衷更在吉瑞下矣用是知全材之不易得而小樓愈足見珍於社會也 
小樓性好殫學不喜酬應演劇無烟火氣者即其學養之功所致近以戲界潮流隨社會潮流而變遷非有進取之心將無生存之望乃問道名宿力學不倦而虞美人狀元印安天會五人義等佳劇得逐漸獻身於舞臺當其初次排演安天會也（丁已秋間）都人士極讚美之未幾天樂園聘來之高腔班中有郝振基者演安天會得活猴之稱余亦曾一再見之其於盜取仙桃一場猴神活現確非小樓所能然外此即無好處且與小樓所演大不相同蓋一則高腔一則崑腔高腔塲子少崑腔前後須二十餘塲一塲有一場之身段故以大體比較尙覺此善於彼也然小樓實恥之不復再演者殆半年餘戊午初夏某國公使夫人組設婦孺救濟工廠於都門假座第一台演劇籌欵燕京名伶悉被徵集是晚有王鳳卿之探母代見四夫人梅蘭芳之天女散花大軸子爲楊小樓之安天會積學半年始肯再演其必能大過人者當無疑義而行者登塲已夜半二時座客無一走者即外賓亦凝坐弗動以俟劇終昔之所不及今則過之矣名伶富於好勝心往往而有然如小樓之孳孳爲學以求實濟上之進行者實不數數　也 
雜錄 
[紫羅蘭菴隨筆] [  瘦鵑]  
　　西方香水盛行海上久矣閨人愛之若生命而豪華之子亦非吐不歡一瓶之微每耗數金至數十金不等衣帕之圭浸潤殆遍風過處濃馨拂拂四溢人也而如花矣歐美諸邦士女尤嗜香水幾有一日不可無此君之槪去歲美國嘗發明一種濃烈之香水大家女子多用之凡經行處香留五分鐘不散此則大可故意勾人立下風矣近據美國紐邦街一化妝品肆中女經理言香水之業邇來日盛一日女子選購時精審無匹需　至十分鐘之久每購一種必以十四種之樣瓶聽其試嗅香味然後購定　子之來購者亦復不尠購必求精糜重金不恤其領巾半臂手衣手帕之屬咸須灑以香水且有富家婦女恒挾其所愛小猧來命以香水爲之灌灑者日者有一美國婦女來携一愛猧曰緋緋選玫瑰露一種屬灑猧身旣畢始歡然去此玫瑰露爲值甚昻每兩須二十五先令云觀於歐美男女之用香水誠爲吾國人所不及然上海一隅無論大家閨女小家碧玉以及曲院中人亦應不以此相尙每月所耗當亦不資偶入公共場所則香霧騰結殆將人人爲香妃矣平心論之香水之香究不若花香之自然史念祖品香一文頗能道其妙處略云（蘭以幽袪塵囂近仙荷以清净傉惱近佛菊如接野人交以淡勝玫瑰如讀官詞不嫌其濃幽不掩艶梅也蘭之外别樹一幟清不脱閨秀水仙也寒暑各絶雅堪配荷粉澤氣最重莫若牡丹然如仙姬靚女肌骨明貴天風吹衣粃糠龍麝是又天生萬卉之主示異羣芳也至若珍珠蘭味澹而韻不永彷彿弱女茉莉有意媚人晚唐佳句芍藥未能自創雖婢學夫人亦取法乎上（語極雋妙香水中則以紫蘭百合玫瑰諸品爲上檀香過烈吾所不取海上閨人所川率以前三種爲多樊山老人有詩詠香云襲人花氣出肌膚勝傍薔薇挹露珠愛玩紅妝明濁下此時還恨海棠無半折輕紅荳蔻脂芳年剛及破瓜時時時含吐丁香核羞被檀郎索口脂墮舄遺簪坐接茵憑肩私語夜相親何須更勸蓮花盞吹氣如蘭已醉人竟體芳蘭繡被温薰衣長感玉人恩最能操縱檀奴處剛便消魂又返魂梔子花開月在東雕欄玉砌納凉同竹牀並坐休嫌　消受釵頭茉莉風此詠美人之香亦未嘗指香水之香也 
小説 
[無上之夜（四）] [  鳳生譯]  
　　予來此未宣講新倫理法典亦未從事改革社會予未有撕破家庭東縛之志願予欲表白予心之所作爲或未合法熱予心中終以爲秀兒雖庇於南老干之家具屬於我者究較南老干爲多此種患想明知其不合於理然欲屏去之勢有不能其殆天然者歟因此予恒不能一心作事每日亭午予班之學童　唔不輟太陽之光蒸爲熱汽温風淡（黎）花之香入室予願予之韶華不能爲修改文法練習簿冀作印度之將來希望便隨此怱怱而逝其實予之所謂心願并不自知姑爲此言以自解耳課務旣畢予一人獨處幽寂之巨厦至不能耐苟有友過訪者聊破岑寂黄昏之際予傍巨缸而坐聽無謂之風唏嘘於檳榔可可樹葉之中予乃自慰曰社會一誤網耳無人能知於可爲之時作可爲之事當夫時機旣失則憂腸百結希望歸諸泡影而已予非不能娶秀兒同享家庭之樂顧予必欲爲（加和波爾地）及其所終不過村塾之次敎務長而南老干乃以一辨護士無殊特之長足婿秀兒竟安然娶之爲婦至其對於秀兒亦不過視爲尋常女子初無特别之看待且今南老干爲辨護士所獲殊豐有時烹調不佳則青秀兒爲無能偶逢適意之際授以銂镯而已渠體壯面狡黠衣裳整潔一心　煩惱之事夜間未見其坐巨缸旁仰視星月而太息如我者也 
時南老干以他處有大案件發生也城數日秀兒閨中獨處料其凄凉景况當不亞於我之孤處校舍中也予猶憶及一日爲星期一天際自晨間即隂雲密布十昨細雨濛瀧校長知氣象不佳即早閉校門終日黑雲飛騰天際似預備有一大觀者翌日下午暴風雷雨大至夜間風勢更狂雨益湍急其初風勢東向漸轉而南而西南如是之夜寗復能睡予思秀兒於此可怖之天獨居室中且吾校舍之建築較伊之屋宇爲堅固多多予於夜中百無聊賴之際每思延伊來此間一談顧無此膽力奈之何哉約一點有半予陡聞波濤怒吼之聲海水衝激予等矣予離予室奔赴秀兒之宅而缸隄已在予前予踝足而進水已高起我膝予登岸第二層波浪又復衝至岸之最高郡分高出平原十七英尺予旣攀岸而登對旁亦有人至其人爲誰即予身之纎絲皆能一見識之予之鑿魄因良心而爲之震激其人能識我要不待言 
於一島之上三碼之地立我二人其他皆漬以水此時固洪水之時也天不見星地滅其光吾兩人苟任所欲爲要亦决無危害然而相見之頃轉無一字以相問亦惟於此黑暗中兩人對立而視不發一語而吾二人足之下則此急流激湍方渦庭奔凑而未止 
今日秀兒來我旁矣今日舍秀兒外無他人矣吾少小相依之秀兒今乃自神秘原始之國自另一天體之新生命而來亭立我旁居此光明衆生地球之上俄頃之際又復離此世界而去孤立我旁當是時也宇宙死機已動天地晦塞獨有此生潮流挾此柔芽於我死潮流亦以方吐之花浮蕩於我浪花一再而來我輩於此地球極端之角亦不能復存則惟有聽其捲去死而合爲一耳是浪可永不來歟　秀兒可長享壽福有夫婚兒女親戚繞其旁歟丨是一夜也正宇宙毁壞之動機吾得嘗永久之天福幸矣 
夜終矣風雨止矣洪水退矣秀兒返其宅予亦無一言復歸我室因回憶曰果然予旣未爲（那西）又未爲記室長更未爲（加利波爾地）予仍是貧學校之次敎務長耳然而一夜之中予之一生乃得以光照是一夜也其予畢生之無上光榮歟（終） 
[自由談之自由談] [  不冷]  
　　盡如我意中國近年來事多不如意然而中國近年來人之思想幾無一不欲盡如我意者盡如而不能得終至盡反而亦無可如何矣 
 
 
 

Page 15

 
 
   
 
 

Page 16

 
 
   
 
