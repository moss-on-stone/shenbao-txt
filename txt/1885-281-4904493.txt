# 1885 - 281 - 4904493

 

Page 1

 
 
[五十四號畫報出售] [  申報舘主人啓]  
　　本年交秋以來各處疫癘流行而漢陽一帶爲尤甚好事者謂迎神可以逐疫於是羅列儀仗賽會巡遊一時鉦鼓喧天旌旗耀日並裝扮各種名戲仰答神休其卽儺以逐疫之遺意乎爰繢圖以供衆覽畫譜一象一松鼠係任阜長先生所繢著墨不多栩栩欲活後仍附淞隱漫錄圖說一則准於初六日出售此佈 
[再論今年絲事]  
　　余論今年絲事有友人見之謂余曰子之所言是則是矣然猶有未盡者在焉余曰僕于絲業一道本所未諳兹之所言不過耳食之餘得諸人之牙後者也子言及此其必深明於此中利弊盍卽爲我言之友曰子言今年肥細兩絲銷場皆鈍細絲之滯由於法蘭西之絀於資本然其實尚不專在乎此也葢絲業之滯歴年已久前此數年洋商由中國購辦之絲販至外洋其銷路亦不甚暢旺加以法國兵戎時作人皆致力于軍需而呢羽等物不甚多做故銷路殊苦不佳　年陳絲所積者尚不可以數計則今年新絲自不十分多購此銷場之所以微也况前者外洋所用之絲皆購諸中國故絲業日見其盛近來則意大利亦究心於蠶桑之事雖其所出者不及中國遠甚然旣興辦自必歲有所增一年之中意絲或多出一包中國必减一包之銷路矧其所出者必不至於此數乎日本亦致力於種桑養蠶所出絲斤年盛一年先此日本未與歐西通商卽有所出無處出銷現在東西洋不啻胡越一家所出之絲大都運出外洋以供歐人之購用則日絲多一銷路匪華絲少一銷路有此幾層而中國之絲業其與外洋交易者又安見其能有起色也乎至於肥絲則本以備機坊之用今年之肥絲因機匠把持業此者不免背所畏葸以至停歇者有之是亦實在情形然其中尚有别故蓋前此洋絲必須由廣至尖絲業中人或尚不願多做細絲免有跋涉并轉輾經人過手故十成中細絲不過二三成繼而上海可以交易不必定經粤人之手於是細絲之銷塲漸起因而業此者十成中細絲竟居其孚細絲一多肥絲自減然猶曰湖絲有再熟頭蠶多做細絲二蠶可以多做肥絲藉此以補頭蠶之不足乃今年二蠶之繭亦未嘗不白大圓淨而以之抽絲則殊苦其少此則關乎年歲之收成亦不解其何故然有此一折則今年肥絲之出乃愈覺其少而機坊所用頗慮不敷又加之以機匠作惡而機户不廿受氣因是而絲之銷路乃更滯矣前此細絲之數少西人之所購者多絲業日見生色目下之細絲多而西人購辦不及從前之衆遂至日形減色前此肥絲之數多綢價雖廉於今日而綢業中轉有獲利之處目下肥絲之數少綢價昻於從前而綢業中反無利可獲知乎此而絲業之情形可以顯然矣余曰然則今年之絲事其尚有挽救之機乎友人曰今年爲日無幾卽欲補救已苦其晚若絲業中人能深知此中緣故幡然　計則失之東隅者尚可以收之桑榆卽使今年不無虧耗而此後可以無大損折未可知也余曰補救之道安在友曰外洋旣尚　陳絲存儲又加以意日等國日有所出則中國之絲其銷場必且有减無增異其多做細絲轉至無處銷售擁貨坐食則不若反其道而行之仍若初通商之時十成之中止做二三成細絲以供外洋之購辦細絲之數旣减則貨田必少倘外洋之陳絲銷罄意日　國雖有所出不足敷用勢必仍向中國購辦於是物以希有貫轉得以我之少許勝人多許如是則洋絲之銷路　以疏通矣少做細絲卽可多做肥絲肥絲一多則機坊各户皆有事可爲不至以不敷組織爲慮於是機户以肥絲衆多價值相宜亦將興高采烈競相開織機坊旣多機匠亦各有事業一律作工一律議資不匪任意把持妄爲挾制所出之羅　綢縀於將日見其多而綢價亦必因之而可以稍跌價跌則人之服綢衣者不至大費躊躇咸相爭購其綢業銷場自必日暢銷路旣暢而有不獲利三倍者乎夫貨不患其價賤惟患其不銷綢業尤甚苟銷路旣暢則貨缺者必競爲添置而機户之生意亦必日出而不窮而肥絲之銷場自必日增月盛如是則肥絲一業亦可以疏通矣二者俱有疏通之機而謂絲業雖疲其有不可以補救於日後者哉若仍迷而不悟多做細絲少做肥絲則以今年　絲之豐收倍於往年此業中尚且一無起色設或歲值不調繭收歉薄又將何以爲計也哉余聞友言恍然於絲業盛衰之故因再錄其語以質諸此道中人 
[本館接奉電音]  
　　昨日本舘在京訪事人由電飛傳本月初六初七日上諭六道敬謹譯登○九月初六日奉上諭彭玉麟奏病難速痊懇請開缺並開各項差使回籍調理一摺該尚書公忠體國夙著勳勞覽奏殊深厪糸彭玉麟著賞假三月回籍安心調理毋庸開缺並毋庸開巡閱長江水師差使餘着照所議辦理欽此同欽奉慈禧端佑康頤昭豫莊誠皇太后懿旨前内海防善後事宜關係重大諭令南北洋大臣等籌議具奏嗣據該大臣等各抒　見陸續陳奏復經諭令軍機大臣總理各國事務衙門王大臣會同李鴻章妥議具奏並令醇親王一併與議兹據奏稱統籌全局擬請先從北洋訓練水師一支以爲之倡此外分年次第興辦等語所籌深合機宜看派醇親王總理海軍事務所有沿海水師悉歸節制調遣並派慶郡王奕劻大學士直隸總督李鴻章會同辦理正紅旗漢軍都統善慶兵部右侍郎曾紀澤幫同辦理現當北洋練軍伊始卽着李鴻章專司其事其應行剏辦籌議各事宜統由該王大臣等詳愼　畫擬立章程奏明次第興辦欽此同日欽奉慈禧端佑康頤昭豫莊誠皇太后懿旨醇親王等遵籌海防善後事宜摺内奏稱臺灣要區宜有大員駐紥等語臺灣爲南洋門户關係緊要自應因時變通以資控制着將福建巡撫改爲臺灣巡撫常川駐紥福建巡撫事務着閩浙總督兼管所有一切改設事宜該督撫詳細籌議奏明辦理欽此同日奉上諭置隸按察使着陶模補授欽此同日奉上諭甘肅蘭州道員缺着饒應祺補授所遺甘州府知府員缺着慶　補授欽此○初七日奉上諭大學士靈桂老成端謹學問優長受先朝知遇之恩由翰林洊陟正卿迭司文柄朕御極後履加思任以晉綸扉兼理部庫事務宣力有年克勤厥職前以微疾給假調理方冀卽日就痊長資倚畀遽聞盍愬悼惜殊深着賞給陀羅經被派輔國公載濂帶領侍衛十員卽日前往奠醊加恩晋太保照大學士例賜卹入祀賢良祠任内一切處分悉予開復應得卹典該衙門察例具奏伊予孚會着俟服闋後以六部員外郎卽補用示篤念耆臣至意欽此 
 
 

Page 2

 
 
[閩信續述]  
　　昨報述馬尾某肆有兵勇砍斃其子並格傷肆主夫婦一節兹得福州來信言之尤詳且尚有訛誤之處因再錄之據稱該肆係衣莊肆主本在上海開設家有一妻一女想因生意淸淡故挈其妻女並衣箱等附江表輪船至閩登岸之時由兵勇厲處經過該勇見其箱中有物隨尾其後而覘之其肆卽在勇寓在近至八月廿八夜深人靜突來兵勇數名肆其胠篋之技肆主聞聲起視卽有一兵持刀砍其頸鋪主大聲呼救其妻驚起赴救又遭刃傷其女亦從睡夢中驚醒聞係盜警赶至外面大呌有賊兵勇卽舉刀連砍帶刺立卽斃命勇等見釀成命案不敢携贓懼而遁去至廿九日其妻因傷重殞命報官查緝獲到正兇兩人審訊明確隨於本月初一日帶至該肆門前正法刻下該肆主傷向未痊未識能保性命否至盜匪餘黨則官府尚在嚴密緝訪亦未知能續獲否盖此等兵勇皆係由福州砲臺上撤散令至馬尾搭船回籍乃尚未上船轉在該處出此巨案安得早日遣散俾居民少擔一日之憂耶按此等兵勇當法兵披猖之時招以禦敵彼則見敵而逃退縮不前無事之時乃爲地方之害其能免於誅夷也哉 
[華人被捉]  
　　福州西字報言大東電線公司設在長門外面本月初三日有該公司西人至公司則見門前有一船船内約有三四十人解纜開行疾駛而去以爲公司中必有意外之事旋卽入内詢問則云果有四十餘人至公司内捉一寫字華人以去該西人立卽命小船携械追趕因彼船人衆槳多飛行絶跡無從追獲㗳然而回正不知何故而將該華人捉去也 
[松江官報]  
　　署松江府時萼卿太守於初一日疾終任所禀報到省適譚護撫已回蘇垣經李方伯面商隨委候補府姚太守丙吉接署又華亭縣楊超亭大令已屆俸滿例應送部引見前曾登報兹悉委候補同知吳仲英司馬恒權攝縣事大約蟾輝圓滿時新舊尹可以交接也 
[軟紅夢語]  
　　邇來黑龍江金場時有土匪勾結游民偷挖金砂以致械鬥已由將軍檄飭官軍前往彈壓并查明起釁檬由分晣辦理一面具摺馳報九重矣○正紅旂漢軍副都統伊崇阿於上月二十三日寅時騎箕而逝案伊副都統由護軍歴升護軍校護軍叅領同治初年設立神機營卽入該營當差迄今二十餘年洊升今職於旂營操練各事最所熟諳生平持躬儉約屏棄浮華一旦魂返夜臺　者咸　惋惜○景秋平中書侍郎廉於上月二十四日丑刻跨鶴西歸按景公自去歲左遷復荷擢用正當經綸大展爲國宣勞不意病入膏盲遽悲星隕誠可惜矣○禮部奏派正副使二員於上月十二日册封多羅慶郡王是日由禮部將册寳捧于黄亭内抬赴慶土府邸由正副使齎持册封云○日前其庫兵由庫差回家行至交民巷突有數十人上前搶奪保庫之回回　五與庫兵同車腰帶器械見多人來勢兇横乘勢潜逃該庫兵遂爲此輩搶未勒銀贖回誠横已哉○上月二十日裕褳坡值演打鉛丸之期鑲黄旗漢軍槍兵某甲夜出安定門赴操行至土城關見有年　婦女在前行走甲陡起淫心用言調戲婦不之拒遂同往村屋内寛衣解帶效魚水之歡事訖一睡未醒至日上三竿有操竣之兵行過其間向墳後小便　一人赤身臥地口流白沬旁有號衣鳥槍等物急呼同行多兵將甲扶起喚之不醒噴以冷水始省人事閱一點鐘之久始能將以上各情事說明衆人令其穿衣送回甲抵家後竟患風癲之症歌哭無常時而上房時而緣木鎭壓醫治迄未見效如此三日咯血而亡說者謂其被狐所魅然歟合歟○神機營捷字威遠洋鎗隊於上月二十七日黎明時列隊出朝陽門外苗家地廂白旂教塲演練陣式步法以備專操大臣閱看 
[牛庄途說]  
　　李傅相札委旅順口水雷局總辦劉湘舲觀察驗收營口砲臺兼閱奉甘兩軍操演八月二十二日午刻觀察乘超勇鐵船至口門換坐湄雲兵輪途次挈一德人以爲之伴二十三日淸晨登岸騐視砲臺并察看營壘水雷等件至閱操則尚未定期也○富紳連某年逾古稀擁資數萬近讀少陵煖老須燕玉之句不覺怦然心動遂娶孫姓孀婦以續么絃其子諫之不聽因卽具詞控官是眞所謂父子父子不子者耶然此等官事亦爲案牘中之破天荒不知被擁黄綢者將援何例以定讞○五台子後朱家烟館間暇無事偶作葉子戲事爲牛莊分用查街役所知回報本官卽親率吏役前往拘得五人判以枷號兩月責放○自上月二十一日至今所到沙甯船極多市面略爲興旺○甘軍統領固原提督雷偉堂軍門正綰留心軍務急欲羅致教習西操之人一時應命者多至二十餘人奈皆不適於用甚矣人材之難得也 
[民不聊生]  
　　湖北黄梅縣所轄三十六鎭水旱各居其半五月間山洪驟漲外江内湖水勢泛濫圩壩盡行冲潰十八水鎭賴粒無收鄉民鵠面鳩形厥狀甚慘往往移徙他處幾於十室九空現值下忙開徵而縣差百餘名往各水鄉催收錢粮急如星火動輙鎖人帶縣比追此豈蠧差之婪索耶抑豈官之不念民瘼耶哀哀我民其何以堪 
[漢皋紀事]  
　　鄉試之前提標兵與城守兵因開城門兩相齟齬業經高勉之文宗居間調處遂卽寢事○各兵輪載勇到鄂紛紛不絶計八月十二以後南琛測海威靖等船更番往來均泊龜山下各換坐船載回湖南均甚安靜聞先到者係閩省乾軍後到者係金陵撤回之濟子營也○日本人在漢口本不多見乃八月二十間忽來日國兵船一艘泊於江上該兵官卽拜會各國領事及本省關道憲二十一二等日各領事並關憲俱登船回拜該船亦卽開行東下並聞此次日兵船到漢專爲通商事務有言某國醫生已將四碼頭後隙地一塊質與日人俾造房屋立行期約十年再議現在該處果飭匠先編竹籬冬間將大興土木也○前月漢口黄陂街吉厚昌錢莊經營未久其東人密將本銀抽調而去所恃者惟往來存欵因是諸夥各有二心一日欲歸客錢三千串飭夥持憑渡江向糧臺駁兌豈該夥一去不回杳無信息往來各家均具請到官扭該莊主送案請追該莊隨閑歇至今尚未了結又前日鮑家巷志和油行内熊戴兩學生年均十七八歲商同竊取油棧鎖匙一則竊油八十大簍一則私寫上條三百串分爲三紙向往來錢莊兌取以作路費盖想烟波一棹寄跡於江湖也該行於是日下午見下油脚夫到行收取力錢因逐節淸查略有端倪隨渡江至新開河人贓　獲經荐保人搜還原條起回原油事得寢息 
[東甌瑣誌]  
　　邪術傷人起自靑田山底繼而沿至西柟兩溪迄今温郡城内亦時有所聞卽如謝池巷某甲向充雙門挑夫曾與同夥某乙有隙竟被某乙暗用邪術陷害致甲夫婦兩人臥病半年上月十八日被某丙漏洩其事甲遂邀同親友將乙扭回地保家中搜其身畔藏有小長方白洋布三塊上有符咒紅印並畫男女數人詢以何爲乙不肯直說當經地保等理處着乙先將甲夫婦之病退去始得免行送官乙始許請師父代退後聞乙之師已來不識甲病能否痊愈也○帆船黄吉安日前裝載貨物來温銷售當被甌海關紀稅務司查騐該船係外國夾板船改造中國船面勒令在甌海關請領外國牌照方準駛行並將船貨統行封去等因查此船購自福建廈門曾請中國船照報完釐金駛赴各碼頭已近二十載船主現在厦門往返總延時日因繕禀叩求紀稅務司體恤商情准子放行紀稅務司批云本稅務司以公辦公該商等毋庸懇求體恤仍令請領西字牌照方準往來○温處鹽厘總局傅太尊禀報丁憂後飭委温郡營務處楊寰區太尊督辦時值中秋佳節賀客紛來較之尋常倍形閙熱也○八月廿一夜二鼓後倐聞警鑼四起及出探望並未見有火光嗣知西門外燒去草廠一間是處四無居鄰故祝融卽行返斾云 
[法使將臨]  
　　法國駐京欽差巴特納蒞滬拜客等情均登前報昨日午後蘇松太道邵小村觀察命駕至英界五馬路法公館荅拜公舘已預備欵待儀文至注廷新簡駐京欽戈君早乘三菱公司希魯西麥魯輪船東下昨晨接到電音飭備馬車伺候午後六點鐘時該輪抵半駐滬 
 
 

Page 3

 
 
法總領事愷自邇君及前署法領事升任駐京叅賛葛君偕副領事白君乘坐馬車前往虹口迎迓戈君卽乘法公舘中所備轎車至密采里客館小駐行旌以便擇期北上聞巴特納定於今日附坐法公司輪船回國云 
[錢莊被刼]  
　　昨晚八點半鐘時三尖涇橋南堍某錢莊被匪徒十餘人持鎗行刼計失洋千餘元金鐲一副衆人合力兜拿匪徒胆敢開鎗拒捕追至英界被英捕拿獲一人送至英捕房詢知係法界之事卽送歸法捕房至其細情候解案後再述 
[幸未成災]  
　　前晚九點鐘時法大馬路寳興里口寳泉樓老虎灶烟囱中火星飛射烟霧迷漫隣近人家急爲澆灌幸未成灾事後捕頭查悉該處附近某公館高搭凉棚終年不拆一經被火最易漫延因飭人前往諭令卽時拆缷英界偷雞橋附近寗人某甲以收取字紙爲業屋中字紙堆積如山前夜九點鐘時甲持洋鐵火油燈收拾日間所收字紙稍不留神悞墮火星霎時間滿屋皆火幸爲時尚早隣人均未安枕舘同取水灌救得未成灾 
[賭匪游供]  
　　昨報列拿獲賭頭一節昨晨翁太守蒞捕房時飭提符長生詰問賭檯等物究由何人寄在老虎灶多少頭家業在何處如卽供明可從末減符仍狡展不承太守喝　責一百板復加研詰符混供數人仍無實在太守着還押飭包探提寄存賭具之茶館主到案嚴究 
[私土存堂]  
　　洋藥局二十二號巡丁李觀呈禀稱昨在大馬路捉獲走私人張阿四搜得大土一只並無印花因卽知照巡捕拘押送案土呈騐張供小的在英界開設張永德烟館昨向秋泰洋行購辦大十熬膏出售巡丁稱和泰行亦係華人所開羅太守謂張旣開烟館安有不箴購辦漏捐之十飭押候究辦土暫存堂值日差將張帶下佩副領事請爲少待問土從何處買來携往何處張申訴前因佩君向太守曰租界中向無洋藥厘金張從租界購土卽在租界開店熬膏理無不合貴府謂張有不是之處請飭捕房帶回容禀明挨正領事再行核辦太守謂貴副領事旣欲禀明正領事本府亦黨禀明道憲候示張可押在本署班房遂喝令將張帶下佩君命捕頭帶歸捕房捕頭奉命之下督令中西　捕喝退差役將張帶去太守命家丁將十收存復向佩君曰旣言彼此禀明上官候示貴副領事何得飭捕將張帶去設照如是如何辦公務請將張交歸本署收押辨論至再隨退堂至内花廳晤商一切然後升堂會判别案 
[不認起火]  
　　本城火警前已兩次錄登兹又得其起火細情爰再綴錄於左該處慶泰綢莊閉歇後所餘空屋由東隔壁祥生泰布店承租存儲布疋每晚店夥等在彼彈絲品竹擲骰下棋以消長夜本月初四日晚餐後店夥等因下棊爭論漫不經心致將火油燈打碎霎時火勢猛烈延及比隣保泰衣由及祥生泰水店胡紹泰茶葉店東來昇金葉店等各鋪繼延燒對門朝南門面之徐隆興蔴線店瑞泰釘鞋店振大昌線店等各户事後祥生泰店主不認由已起火諉諸保泰衣莊保泰以空屋由祥生泰租賃此次又由空屋起火鄰里咸知何得飾詞推諉遂致互相齟齬饒舌不休保泰主人謂旣遭貽累又敢又誣實難忍受意欲具控縣中不知如何了結也 
[恩將仇報]  
　　日前沈福昌在縣呈控丁阿金索詐毁物等因莫邑尊出單提丁到案丁旋卽乘間脫逃央伊妻舅龔關龍恊同該處廿四保十一圖地保黄錫響調停由黄墊出洋十餘元給償毁物一面由龔投縣求銷事後黄向丁索取墊洋丁非但不思料理反敢遷怒於黄赶赴黄處將物件擊毁無遺黄心實難甘投縣具禀邑尊大爲震怒立卽提丁到案由帮審委員王雁臣司馬升堂研訊丁惟俯首來恩司馬謂爾臨審脫逃由保調妥本委不予深究已屬寛恩爾竟不知感激反又尋衅他人實屬可惡已極飭重笞六十板並着具改過切結所毁物件照數賠償如違嚴比 
[英界公堂瑣案]  
　　老丹桂戲園主劉某訴稱伶人孫瑞堂向在天仙戯園唱戲曾與職員言明股開老丹桂戯園復糾徐炳裕八股三人立有合同開設以來毫無生色致虧耗銀一萬六千兩之譜孫名下應認一千五百兩並未付出反又欲　天仙茶園唱戲索還應認之欵分文不有爲此報捕拘案合同呈閱孫供初由劉邀小的至伊戲園唱戯蒙許入股贏則均分虧則與小的無涉兹索包銀無付因欲辭歇他往羅太守謂孫曰爾　劉合股旣經立有合同應償虧耗之欵今旣未付又欲他往殊屬非是隨飭仍在老丹桂唱戯不得另生他念兩造均叩謝遵斷合同發還○酒店西婦訴稱雇用出店人嚴仲恩祗二十八天禮拜日竟不告而辭昨復來索取工資我言旣要工資須滿一月嚴見一味逞蠻爲此交捕送案嚴供小的在該婦處爲出店每月工洋八元雇人挑水應出錢六百餘文向索不付以致小的受賠且時遭毆打禮拜日復被逐出並非不告而行昨往索取工資閉門不納向之敲門竟被指爲吵閙至此次傭工確有二十八天前亦曾做過三天未取工資照西歴已滿一月西婦聞言又欲毆嚴羅太守喝曰公堂之上可容爾毆人乎佩副領事亦諭西婦不得如是太守隨向佩君曰嚴並未吵閙不過叩門而已工資理應照給佩君曰工資須俟滿月照付西人用人皆如　旣未滿月不告而辭又敢吵閙索資殊屬非是旣欲照給工資請　其逞蠻之罪太守謂卽使吵閙亦因索資不付起見今姑酌斷該西婦給嚴洋六元佩君墮飭西婦遵斷給洋完結○日前長利洋行控追李巧林房租洋八十六元有奇一案曰列報章前日原告重又投催羅太守飭差傳李庭訊長利西人偕邵敏齏申訴前因李稱小婦人現住鄉間昨日西人同邵前來諸般吵閙然小婦人並未租房故無租契又未簽字實邵一人所爲邵稱昨由由人去催我未同往李實欲賴租妄言我與合股當租房時我不在塲係馮阿香傳語西人爲之租定太守謂邵李均有不合姑飭各認一半繳候給領佩副領事深以爲然邵言無力繳銀太守謂可向洋東懇商本府業已斷定不能更改○包探顧阿六禀稱牌九司務楊阿明向范阿五因索賭欠爭毆爲此拘案楊供從未做過牌九司務實向范索取購物錢二百七十文因之爭執此錢曾由三阿姐担保范供在麫店爲夥與楊從未要識更無欠錢之事羅太守判楊押候笞責二百板○包探陳阿九禀稱沙遜洋行庖人吳阿金報失衣服查獲竊犯周文元起得原贓一并送案吳請領贓究賊周供向爲馬夫因失業初犯求請施恩羅太守判管押七天贓父吳領○包探顧阿六禀稱緝獲竊犯沈阿海搜出押票甚多吊得自鳴鐘兩只洋傘一柄絨單一條鐘係英署翟副領事所失報捕後由西華各包探在乾豐押鋪吊出該押鋪夥傳案候訊尚有一鐘及洋傘絨單係西人軋拉司所失乾豐押舖夥蔡慶雲訴稱包探查問時因未留神所以答稱無有該犯認竊求恩羅太守判贓交失主分别認領各償押舖半本惟乾豐當查訪時不肯承認是以押本弗追沈押一月佩副領事謂此係積竊罪不宜輕太守隨改管押兩月○包探秦少卿唐靑山同禀有西人從本埠往日本後信致捕房言動身時細患郭阿順帮同收拾箱籠及抵埠查　箱　少一匣子内藏金表及值錢之物諒必由郭竊去因卽提郭送案郭供行李由洋東自己收拾小的並不與聞列無行竊之事羅太守商之佩副領事以該西人旣不在滬殊難以一而之詞爲據姑飭交保俟西人投質再訊佩君然之○印捕禀稱東洋車夫周士橋停車碣路喝讓不依反　小的毆打爲此拘案請懲周不認毆捕該捕叉邀英捕爲見証羅太守判周責百板以儆 
[法界公堂瑣案]  
　　昨晨翁太守臨捕房時復訊携鎗滋事一案卽有洋人投到訴稱洋槍的係船主之物太守問柏子雲曰爾究因何事向彼借洋藉端滋事黨羽共有幾人供出後當可從寛判斷栢仍堅執不承太守喝責一百板還押候訊○朱雙福控告欠洋一案昨又請追翁太守謂須有眞憑始能准理朱稱見証人因抱病不克前來太守着邀到再核 
 
 

Page 4

 
 
[上海絲業會舘籌賑公所施少欽來啓]  
　　昨承本埠鼎興土棧主人光顧云該號開張之日理應設筵數席以答親友送禮之情蒙諸親友同具善心力勸移資助賑因不避慢客之咎遵命助粤賑洋三十四元以爲親友造福卽請登報以勸同志○洋行街福裕南號交來陳君道氏募世德堂隱名善士助山東九八規銀三百三十兩囑卽另啓登報以代經手函覆○浙省協募粤西賑捐公所由永和局寄來第三批集募大洋一百十五元對洋一元角洋二元大錢五百四十文除將各善户另錄淸單外先登小啓以佈功德○近來天氣漸凉災區不少轉瞬霜降冷汛將至彼嗷嗷待哺之儔不又將飢寒交迫哉用代各處灾黎頓首疾呼萬望義粟仁漿源源接濟幸甚盼甚 
[王鳳鳴聨箋減價助賑]  
　　啓者城内王鳳鳴紙寳號憫念灾黎將楹聨箋紙以一百五十付爲額减價助賑造福無涯食報必厚諸君欲購者請到敝處掣票向取計開四尺眞金各色硾箋七十付每一角五尺五十付每一角半六尺三十副每三角[  竹坪陳煦元啓]  
[蘇省撫轅抄]  
　　初四日調補元江靑縣　賀金相禀知交缷元和縣縣丞事回省並謝遵飭赴調任○初五日護理撫憲譚金　回 
[浙省撫轅抄]  
　　九月初一日署臨海縣趙禀辭赴任稅課天使胡晋適禀知臬司委中三叚保甲差本日到叚○初二日同知張祖恩禀知在籍丁親父憂馮錫芳禀知藩委解京餉差○初三日牌示昭得天氣漸寒本部院定于初十日換戴煖帽候補府葉百川禀辭赴江北硝磺差通判陳壽祺禀知交缷遷善所差 
[江督轅門抄]  
　　八月二十七日兩淮運司程辭○二十九日委署安豐司何鴻舉謝委藩轅牌示委辦興化縣安豐司巡緝遺差查有巡檢何鴻舉接辦○初一日巡檢陳秉淸奉委漢西門稽查差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[果育棠經收各善姓繳堂斗香捐數十五日]  
　　樹薆記洋十元隱名氏洋五元忠雅堂陳洋二元隱名氏代募洋一元錢二百劉陳氏王姓周晉笙周黄氏周陸氏范　桂未德潤堂合記郭姓存心堂王十户洋各一元陸　記慶泰號周逸記鄭叔銘四户洋各五角闔家歡對開二元振大號對開一元陳培基四開二元八開一元林宅四開一元容阡室洪秀　無名氏五票三户錢各一千文龔少琴闔家錢六百勤業堂蘇東昇隆記張立萬蒯施氏蒯門竹下氏費訪壼安生典張源興八户錢各五百周宅六户永順行隱名氏葉慶耕隱名氏孟姓袁公館七户錢各四百吳　姜有心無力子顧祥錦仝子闕鳳記王士宏五户洋各三百黄耕餘黄張氏二户錢各二百五十文王少雲朱趙生龔順茂瑞雲書屋綉作氏學海堂蘇德大黄孝念戈小舟黄錫榮朱潘氏黄玉女史鼎豐方許氏程徐兩營姓闕炳記陸梅氏積慶堂蔡胡姓葉姓隱名氏朱錫濤仝子念二户錢各二百唐世德王女史二户錢各一百零八瞿子林鄭汪氏吳姓靜貞張誠意堂馬芝眉吳景琦徐陳氏韓陸氏范姓周吳氏甘周氏陳敦厚瞿安齋趙祥和葛姓陳姓陳錦榮十八户錢中一百許東來隱名氏陸彝道堂葉姓張陸氏陳錦昌六户錢各五十文○本日共收洋三十元對開三元四開三元八開一元錢十九千三百十六文 
[江寗王君鞵泉經募賑欵交付善隆箔莊解滬淸單]  
　　計收鄭秋屏募嘉植堂施星聚堂陳徒學悲憫民培德堂涵廬喜聞過齋陸傳經堂陸七户各一元○殷諶募求保室人平安吳恆盛魏莘記三户各一元徐家椿五百文尚志堂天元堂二户各二百文○點石齋柜中募無名氏銅洋二元王壽田二元常州樂志堂二元八百文松谷子寶應隱名氏許盛川三户各一元十四位無名氏月餅費二千八百文各位無名氏三千四百文有一無名氏一千文無名氏七百文無名氏三百文江　唐鳴盛補讀書屋柏香書屋又許盛川王熾昌于炳淵臧佐臣中心氏如心氏陳國動吳壽州周儀典淸河王仲書十四户各二百文○王錦和櫃中募銅城縣靑山黑民一元各位無名氏二百六十二文○江義和櫃中募了願人庚記四十元銅山玉巒二元各位無名氏四千七百文泰州袁自求八百文包都華月餅費河南氏樂仁書屋安東縣董重於三户各二百文○鼎茂櫃中募四方心四元無名氏一元各位無名氏三千文○以上共計洋六十七元錢廿二千零六十二文○八月十二日交善隆十元四千四百文十五日又六元四千五百文十八日又四十元又十二元十五千九百文共洋六十八元錢廿四千八百文 
[上海絲業會舘籌賑公所施少欽經收兩廣水災賑捐八月廿六七八九日第九十五六七八次淸單]  
　　王蘭修由無錫王源隆交通裕局來十元胡晉甫妻病牋愈完愿十元順泰號拙菴子由厦門徐子田代我協興昌局寄來十元葛紹患病許愿得痊助賑十元梅氏八元趙善士三元雲間江夏子嘉祥求病速愈二元勉力氏求痢速愈二元無名氏一元林春芳由江裕船交來銅洋一元以上廿六日○福建興化縣施敏先太守勸募由滬同升泰交來九八規元五百　涇川退省齋代吉祥氏求家外平安遇事淸吉洋二百元涇川潘豐亭四元洪寶琮求妻病卽痊二元誠志堂徐求病速愈二元高晉煜病愈完愿一元順昌主人患病許愿卽愈省醫金多助半元又求保祖母在家康健半元以上廿七日○鄭豐成求祖父病卽愈十元長洲長寶翰昭文沈穉芍節省大比考費二元萬德昌求足疾卽愈一元○杭州嚴衙衖朱由滬愼裕主交來徐質初募昌字四千九百十一號册沈纘之彭遜齋張留餘堂三户各洋一元許雲舫羅雲波二户各一元卞石生左克哉二户各錢四百文趙錢孫李四記各二百文福祿壽三記各錢一百徐心夔三百文以上十户共錢二千二百合來洋二元尚有十五户登歸山東淸單○杭城嚴衙衖朱募昌字二千四十五號册三山始堂洋五元○桐桂山莊指助沙州洋五十元以上二十八日○湖南懷淸堂由逵匯康號交來長沙平銀一百四十兩合來規元一百四十四兩九錢無名氏二十元綿力子求病速痊二元集名氏求母病卽愈并求自身安健一元不留名銅本洋一元以上二十九日 
[上海北市絲業會舘核奬籌賑公所施少欽經收山東賑捐八月二十六七八九日第七百八十九九十九十一二次淸單]  
　　劉河寶順局來太倉隱名氏洋七十元啓昌號交來漳洲愼德堂魏五十元江裕船來壽珏仙舘主人求夫婦偕老子孫平安三十元履氏求妻病早愈二十元陳季生以致謝客各友筵資移助二十元滬泰生愼號交來雲閒頤道士十元傅龍才求子病卽痊十元施起蟠求病卽痊四元晉昌仁記四元補過子求合家平安四元隱名氏由羅店潘同興交寶順局寄來三元常熟乾泰恆交全盛局來滸捕信茂祥號陸雲坪二元秀水吳汝鴻求寒熱速愈二元陸春泉病愈二元無名氏二元無名氏一元無名氏三角江裕船來吳留餘本洋八元銅本洋一元韓誠博以同人送四十歲祝敬移助本洋二元○彭柳村代交來𡁃叻同豐號募昌字八百六十四號册同豐號求合店人平安十元彭家堯求老母康健六元李振裕求合店平安怡盛豐求合店平安二户各五元林擇三求平安四元陳長龍求家平安李家　求合家平安吳紫宸求平安陳成隆求平安謝爲章求平安萬德求平安張仁權求合家平安長源　求平安萬和號求平安九户各二元以上十四户共來洋四十八元○李耐三代陳季生以各友送五十壽儀移助寄江裕船來鄭濟東李鼐珊二户各四元黄梅西廖鶴軒二户各二元屠蕊園陳夢熊蔣松生馮卜谷李淸淇吳眉軒陳文圃戚明齋唐麗生桂秋槎周澋汾鄭月巖王子燕張幼泉關樸生謝椿林吳駿臣張文卿凌笛生徐少泉二十户各一元葉少梅張如馨二户各半元以上二十六户合來洋三十三元以上二十六日○涇川退省齋代吉祥氏求家外平安遇事淸吉二百元無名氏完愿祈保合宅平安一百元孫文詔求葛氏妻痢疾卽愈三十元貝益壽由嘉慶生號交來二十元浙湖求謀得遂人由森元絲棧交來十六元隱名氏十元恆農知足子求保合家四季平安由婁東　亨記寄永義昶局來四元古黟吳選靑還心愿求風濕足痊三元無力婦人積針指工由森元絲棧交來二元洪寳　求母病卽痊三元吳選靑求合宅平安一元許仁甫由戲鴻堂交來畫潤移助錢七百九十一文○乍浦公昇行朱募鎭海朱竹筠善士求合家康健一元陳綏卿求合家平安二元朱來安求母康健益壽二元共三户合來五元○杭州樂其樂齋汪募昌字二千四百三十七號册張稷輔一元吝借居士一元敦樸居士半元共三户合來二元五角以上二十七日○媚川逸史求妻病速愈十元武林高又泉以黄田口同人補惠壽禮資時越半年再卻不恭將原封移助六元黄門王氏四元蘇州元相馮蘭初求病速愈三元杭綢公所船户周福山因事罰助四元錢一千零八十文不留名求解折磨諸事順遂二元瀏河陳春來求少君病卽愈二元○蓉江知機子由峭岐鎭徐宅轉寄無錫全盛局來求保闔家平安續助十元羅倬雲由太古昌交來十元蘇州揚子明由本埠靑蓮閣來一元坦直橋莊南書屋由諸生交日生局來一元○承啓堂戴二十元戴夏氏求愈病消灾四元戴升姑求愈病消災四元○金匱學殷託黄君甫式甫募錢鼎新一元黄九葉一元黄正庭錢五百六十文○杭州嚴衙衖朱由滬愼裕莊交來徐質初募昌字四千九百十一號吳怡卿朱訥甫吳菊孫卞紫綬吳蓉卿朱書伯朱彤伯邵東序沈海樓金鼎華胡經腴人記壽記年記豐記十五户各洋一元尚有十五户助登兩廣淸單又昌字二千四百十五號册三益堂濟美堂各十元三山正始堂五元何瑞堂晉陵深柳堂無名氏各兩元龔善之寶善堂俞梓良不書名各一元以上十三户共來三十五元尚有一户登入兩廣淸單以上二十八日○孫家鼎求益智慧十元十齡童子程玉寶以酬謝親友尊長筵資移助十元求善士五元苕溪盡心子求超生亡婢春香四元竹隱居五齡童求身熱病勿藥卽愈二元○吳門槐無寸補氏由寶順局來五元慈溪胡寶源求母增福延壽由蛟川朱來安代寄全盛局來兩元○淸江仁豫子丹氏求先妣曹母許太宜人冥福八元又募仁豫衆友月餅移賑錢二千文茅竹峯乾泰豐平黄氏求痰病速愈三户各一千文王朗齋姑蘇自究氏敬業堂梁江湖遠寄保安氏萱茂堂主邦上省非氏秦樹德卻晦山人靜記知愧生王留餘氏張志記吳公記陳子均六九老人曹丁臣興十五户各五百文鎭江張氏九百文西壩謙益祥四百文永椿店三百文知過氏致德堂沈保安氏任曹經桂曹懋謙求安氏雲湖書屋七户各二百文曹懋晋曹懋亭二户各一百五十文新記一百文卞求安氏一百文以上三十三户共大錢十六千文連上自助合來洋八元錢十六千文○源豐昌號交來漢口律靑號募昌字一萬一千一百八十四號册自怡悅齋漢平紋十兩于純甫漢平紋六兩共十六兩合來規元十六兩六錢六分以上二十九日 
[上海三馬路與昌縣棧陳竹坪經募兩廣山東沙州賑捐九月初四第九十次淸單]  
　　譚任之大善士經募昌字七百五十二册不留名洋一百元王水寶堂銅洋三元王勤京堂銅洋二元又經募與字一百册薇化書屋銅洋二元以上二册共四户合來洋一百元銅洋七元○恆豫莊交來都門問經居士京平銀廿兩何施氏母子京平銀四兩以上兩户共紹平銀廿四兩合規銀廿四七錢二分○與字四十七册陳味腴善士經募衆善士助棉衣規銀五兩○不書名氏洋十元燦花書屋洪洋十元無錫陳吉甫求病速愈洋四元隱名人爲淡司竊取罰欵無名氏陳同春登高酒費杭城存養齋製衣節省助棉衣雲中子畫潤隱名求久病速愈南匯縣署知愧子七户各洋二元閬　堉金瑞村助棉衣淸身寶體人藥資了願懋玉女史　潤四户各洋一元○張綠初先生潤筆六角又錢四百五十二文又洋一元又洋一元八角又洋一元一角又洋一元以上六户共洋五元六角錢四百五十二文○沈姓對洋一元○高易公舘内恊賑公所銅洋一百八十二元五角武林隱名氏銅洋三十二元甬江榮廚號銅洋十六元無名氏銅十二元章練塘金子記銅洋十七元又許嶺卿銅洋一元黄鄭翁銅洋二元隱名人鄒春山一户各銅洋一元○與字二百三十七册徐墅同德典寄琴生經募懷德居洋四元思齊堂勤業舍二户各洋一元養心室洋八角三省居衆善士二户各洋五角世春堂小洋二角無名氏銅洋三元勤補足錢二百六十四文將錯人一百五十六文謙益堂程仲林勤再舍胡平安汪吉慶襭芳堂六户各錢二百文位培堂錢三百文程五桃張與卿惟善堂三户各錢一百文以上廿户共來洋九元小洋十角銅洋三元○紹興張幼亭善士經募與字一百三册瑞大北號洋廿元吳乙舫薛茂珊二户各洋二元又續募與字一百十册周炳記洋二元吳秉勳吳翼亭二户各洋一元紹興安昌鎭德　莊洋二元又銅洋三十九元甬江得勝紙號銅洋七元蘭溪慶安庄銅洋五元以上二册共九户合來洋三十元銅洋五十一元○昌字六百廿七册恆受參號經募蔣三酉洋四元代許齋洋三元曾其山人洋二元徐叔元　保安孫東岩李理甡四户各洋一元徐冠英對洋一元朱洪記小洋二角蔣謹旃錢六百文蔣卓夫錢二百廿文馮倬雲錢二百文唐少記錢一百文以上十三户共來洋十四元對洋一元小洋二角○與字一千一百八十一册漢口壽昌參號經募壽昌任輔臣敦義堂續世貴軒益泰源五户各洋二元莊麗川無名氏怡怡軒正美氏漢和源聚豐稽古書屋錫康氏同善庄無名氏十户各洋一元鄭記無名氏德記無名氏遠記子記貽記俞誦記景記無名氏十户各洋五元葉承顯銅洋五元仁齋氏錢一千文以上廿七户共來洋廿五元銅洋五元錢一千文○漢口德大參號經募昌子一千一百八十四册德大號錢葆初二户各洋二元徐鳳五洋一元五角童庭三載宇高陳正耀鄭韞美同元輔胡坦人杜可鑑長春棧八户各洋一元侯心如徐琢卿施鼎甫朱春源陳坤載袁蘭孫翁兆瑾桂耀祚葉東卿九户各洋五角葉小潮銅洋五元以上　一户共來洋十八元銅洋五元○葉樂記洋三元王三記洋二元葉太記洋一元以上三户共來洋六元○本宅四次桶捐散洋四元散小洋六角散銅洋三元散錢一千一百三十文有心無力子求母目疾速痊小洋三角白紙包銅洋八元紅帋包銅洋一元○紅廟二次桶捐帋包洋一元小洋一角錢上百文○本日共收洋二百五十三元五角銅洋三百四十八元五角規銀廿九九錢二分虚對洋一個小洋三十八角錢二千九百八十二文合併聲明 
[上海三馬路與昌絲棧陳竹坪經募兩廣山東沙州賑捐第九十一次九月初五日淸單]  
　　英租界會審署帳房交來洋藥局因衍澤堂寄存同成私土罰洋二百元分半助賑廣東山左洋一百元○來泰質因鄰人失愼求保平安洋十元○陸秀夫善士交來爲求子病人願子病速愈先助洋十元○昌字七百七十六册湖北大生典洋十元○錢塘兼善堂王爲子智眞求身體康健洋十元祥泰洋五元揚州淮軍械局交來隱名氏洋二元慈東祁孝紋祈兒口瘡卽愈洋二元江寗朱錫九久病求愈穎川氏爲生百病速愈二户各洋一元湘人陳次二户各虚對洋一元○滸浦潘公茂行續募潘子賢銅洋五元潘太太洋一元○禮堂氏銅洋十三元無名氏銅洋十二元松江華婁公堂銅洋三元勤愼居俞錦章二户各銅洋一元○張綠初先生書潤洋一元二角○申報舘交來京都醉仙亭洋二元信女雪松氏鄧德琇二户各洋一元恩春圃劉文志張門張氏惠琴舫信女靜德氏張魯齋六户各洋五角以上九户共洋七元○常熟致大局交來常熟合記金陵寄居常熟王祁氏義隆庄三户各洋二元德泰豐庄德成莊周炳文三户各洋一元以上六户共來洋九元○昌字三百七十一册香山益生典經募朱逵卿洋六元程秋田洋五元無名氏修竹山房二户各洋四元外有餘鮑節如二户各洋三元無名氏洋二元五角趙效先項瑞堂梧隱居三户各洋二元燕善堂許成貴二户各洋一元鐘臨川洋五角以上十三户共洋三十六元○河口汪同茂廣記洋十元汪崇信堂洋六元舒耀洋四元汪時涇力不從心人二户各洋二元汪福麟程春華周世德堂呂昭章舒宗玉劉燕堂源裕坊汪尚義堂八户各洋一元以上十三户共洋三十二元○與字二百十四册蘇州致祥典規銀十兩又經募圖書室規銀四兩以上二户共來規銀十四兩○與字三百廿二册裕成莊中秋酒資洋四元又經募景與主人聽松主人二户各洋二元樹德堂懷安堂乃發居陰德居康正居祥順公恭健堂春記大記豐記和記寶善堂玉華書屋雙福喜記三慶記俞振記崇德堂十七户各洋一元以上廿户共來洋廿五元○本日共收洋二百六十一元五角銅洋三十五元規銀十四兩虚對洋二個小洋二角○邱竹薌先生助五尺翎毛條幅二堂翎毛尺頁八張售出再行登報合併聲明 
 
