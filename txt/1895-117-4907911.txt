# 1895 - 117 - 4907911

 

Page 1

 
 
論合用馬步砲兵按地勢列陣法再續前稿 
　　以上諸法若皆不能用而定用步兵攻敵陣前之防守處則斜級陣法爲用攻之妙法假如其防守之堡爲鄕村農家卽有房屋圍牆並園内之果樹設欲泒兵一羣卽六營其左旁處有馬兵護之而其右旁無有保護之法如此情形卽可成四級之斜級陣其每級相距俱爲五十碼第一級内有二營其餘三級各有一營在三級之對面有成雙隊行伍一營與第一級準後相距一百碼其本分軍所有砲兩行排列在右旁而左旁另調接應之砲若干尊此兩處之砲卽可擊敵人爲堡之處後有斜級陣之兵前往其前往之兵有礙於砲擊之處卽不擊其堡而擊其禦我兵之砲前面所有之兩營泒其陣端之隊前往當遊兵已有此情形卽攻入堡内若不能攻進則雙隊行伍之營接上恊辦若再不能勝則第二級之陣亦上接應若敵兵以守法改爲攻法從右旁而來則斜級照式列陣而用守法或斜級改其陣面而張斜陣若我兵不能破其堡則斜級陣護退回之兵若能破之則未用之斜級在已破之堡旁張陣或停於堡後觀情形而定辦法此斜級陣之攻法無論能成與否必須與在後之大軍相連凡此等當堡之物或爲村莊或爲樹林如在列陣之缐内則毫無益處用守法之軍不能恊力用守法且欄阻本兵之運動又若敵兵破我陣線内當堡之處則分隔我軍此爲不妙若他處陣線亦有分隔則守該處之兵可爲敵所擒如敵兵放火彈焚燒此等處則必亂本軍之陣因此各故列陣線内以無此等處爲妙若從此陣端至彼陣端無此等分隔之弊則爲其利若陣端處有此等分隔之地或有陡絶之山敵兵不能過之或言此爲極好之地勢假如在某處列陣其軍之一陣端靠某河又一陣端靠山兩陣端中閒所有之兵足守其地卽依此式列陣於兵之行動不便凡有才略之將軍非惟恃兵數而定勝負亦恃兵之移動而定勝負又若陣線中閒一處已破卽一半在山麓一半至河邊大爲不便必敗無疑由此可知在陣端處如無攔阻退回之物則爲妙事然若有樹林廟宇村莊等處我可當堡用者又爲護陣端最佳之處若有孤山或上所言之物或人造之堡内有重大陸路　　　　可善護其陣端如在陣端處有堡二座相距不遠則可互相救護而陣端更屬穏妥又考究近數十年中各處之戰紀卽可知今時尚作前後兩陣若不依此法辦事者則有兩故一按地勢不能列前後兩陣或竟不能列陣二或從他處調來之兵多意欲在該處用攻法或爲他故又可知凡前往用攻法時卽定用行伍然若我張陣用守法而敵兵成行伍用攻法而我以守法改爲攻法者卽可將張陣之法前進不必成行伍因已與敵兵之行伍相距不遠無睱改爲行伍也成行伍用攻法者以營爲妙如以分軍或羣則已太多恐不合宜有見識之武員俱以一營作一行伍也凡用攻法之時無論馬兵步兵用攻法必須有他種兵恊辦其事卽步兵馬兵同進而所攻之處先用砲擊之馬兵非一定在陣端處列陣若陣端處另有物護之則不可用馬兵於陣端然統兵之將用某軍或某翼進攻時而與本陣線隔絶者定須有馬兵護其陣端又用攻法之兵陣線成凸角則在此凸角處须用馬兵以補其分隔之空處又必知辦此事者其馬兵必在陣線中叚之後伺候接應之事所用之砲非一定在陣線之内占若干地步如陣之前面有向下之斜坡則陣亦可置砲位敵人之砲不能傷我之砲連及步兵如爲平地則不可用此法接應軍之用處並非打仗將畢時令其趕上接應實將其移動照料相機行事雖是如此而接應軍内必須留若干營以爲後用葢休息其力以待臨用時盡力也昔有某處之戰軍某將軍在接應軍内尚有若干營未用又有某地之戰事如無親兵内接應之兩營護退回之路則某帥之兵必全軍覆没也然而接應之兵不可用以補陣之缺用接應之兵者必得其全力爲妙也凡有數分軍在一處列陣並非一分軍爲前陣一分軍爲後陣乃各分軍自作前後陣而每羣所分之兩鎭其一鎭在前一鎭在後此種列陣之故前後兩陣可以協辦軍事而免武員内因此生妬忌之心又分軍官管理前後陣之兵較之管理張陣之兵爲易也以上所論按地勢列陣之各理如用實事論之則可明兩軍列陣交鋒法之利弊且近時之兵俱用來復槍而訓練極熟移兵有好路因此三事之故而戰事之紀錄亦極詳倘能借之以立論而繪其列陣交鋒之圖則於武事之中未必無所裨益也有知兵之責者尚其鑒諸 
[俄阻换約]  
　　李傳相與倭相伊藤博文議立和約後俄人大爲忿怒聨合法德兩國向之責言一切情由早登本報兹得官塲中的確之信云俄政府照會總署謂原定本月十四日與倭邦内閣書記官長伊藤美久治在烟臺换約之說萬不可從若是則俄人眞欲相見以干戈矣倭雖狡詐百端其能當此强鄰之壓境哉 
[俄艦東來]  
　　俄國裝兵船二艘一名沙拉道夫一名哈勃老司克各裝兵一千餘名於三月廿二日行抵新加坡翌日開往東邊 
[述俄日齟齬情形]  
　　西字報云俄人聞中國將盛京地面讓與日本甚形不悅俄國駐日欽使行文日廷謂俄國决不依此日廷答以此係敝國事與貴國不于何以貴國多派兵船至敝國俄使接函謂如此則敝國將與貴國開仗以上來往文移得之傳聞惟俄兵船已將糧食及各項應用之物預備以便運用不窮現聞歐洲諸大國皆不以日本爲然想不久卽有變局也又聞日本本有兵艦多艘在大沽口來往稽查進口各船今已撤退從前中國泊在此處之躉船及所設水雷均已移去觀此情形或係日人之預防俄人或係日人定欲照所立和約辦理究不知其意何居錄之以觀其後 
[西信譯要]  
　　西字報言俄國以哀的美敦書致倭廷不知其中作何語亦不知其確實與否俟有續聞再行登錄○德國又添派鐡甲船兩艘駛至中國海面 
[停止慶賀]  
　　西字報載有消息云倭主由廣島赴西京因與中國議和立約大佔便宜將行慶賀之典詡詡然自鳴得意繼因在輪車内感受風寒遂停止慶賀夫以逆犯順非禮也以小勝大非福也倭與我戰屢得小勝意氣之盛脾睨一時庸詎知和局尚未大定而眈眈窺伺其旁者已不乏人乎吊且不暇賀於何有 
[中倭和約原文]  
　　一朝鮮自主良獻盡廢二割地三劃界四賠欵庫平銀二萬萬兩一年内交一萬萬兩餘分六年交五割地限期兩個月將全臺讓出六通商條欵悉照泰西外添五欵一沙市重慶杭州蘇州四口以後日本臣民往來僑寓從事商業工藝製作二日本輪船駛人上開各口三進出口貨暫行存棧弗容完納稅鈔四日本臣民得在口岸城邑從事工藝製造又將各機器任使製造五日本在口岸城邑製造一切貨物卽照日本運入之貨物 
 
 

Page 2

 
 
一體辦理七十本撤兵限三個月中國限兩月撤　八威海衛抵押　九兩國釋回俘虜十批准换約後息戰十一批准後在烟臺换約中倭和議大局攸關海内之人争以先覩約章爲快顧譯自西報語意未免失眞兼之細目大網彼此互相歧異本館憾焉特遍託官塲中之熟於洋務者留意訪求兹已覔得原文惟係電報所傳仍有删繁就簡之處其中第六則通商條欵語特加詳照此情形恐大礙英人商務他日紗布之利勢必盡爲日本所奪想英人斷不貪關稅之减爲值百抽二得以稍省些微而隠忍無言不與俄法德三國合力以阻也 
[香港患疫]  
　　香港來電云近日是處疫病又作按此症初起於廣東北海繼延及澳門今又傳至香港何蒼蒼者不愛我民耶 
[甬東火警]  
　　寗波訪事人云本月初三日黎明時江東戴家弄某姓家不戒於火以致烈燄飛揚警鑼亂鳴水龍雲集竭力澆灌恐後争先萬道清泉從空而降祝融氏始歛威而退僅焚去小屋兩椽 
[覆轍記]  
　　本館常駐天津訪事人來函云三月二十一日清晨唐沽火輪車開往唐山將過蘆臺前後車連屬之巨鈎忽然中斷前車仍按定時刻行駛而後車忽餘勇可賈衝突而前以致激起空中壓於脫鈎之車上幸只軋傷一客餘俱尚平安然車輛已需修理矣 
[再述木皂隷]  
　　前報紀木皂隷催糧一則兹悉潘名謙之年四十餘家住蘇州延青巷有祖遺長洲縣屬田二百四十畝素與漕總張盛溪爲莫逆交前年中秋節張虧空漕項銀數百兩賴潘借給五十畝田單一紙抵銀了事嗣至年底虧負更鉅向潘熟商代出潘仁壽本棧期票一紙計洋七百五十元交入漕項内權爲敷衍自此日復一日票銀無著縣主王大令傳張訊問詎意張欲掩已過頓起不良之心詭稱此票係　歴年所欠大令遂飭汪韓楊三差持票拘潘時潘以事在鎮江家中僅子女數人該差等據情禀覆大令飭製木皂隷二具手執硃單舁置潘姓内堂供奉該差等早晚焚香膜拜焚化冥鏹兩璧懸掛紙帛恒無間隙一時街道哄傳遠近居民咸來觀看幾於填街塞巷户限爲穿潘長子名冬生　年已弱冠立卽致信於父一面向張理論張乃將潘族各户所欠劃歸冬生默然而退遂於三月二十八日將前情繕就禀詞投長洲縣署俟王大令回署時攔輿呈控大令閱禀之下飭將冬生帶入升堂提訊冬生申訴前情大令謂爾父雖在鎭江然距蘇城不甚相遠且本縣飭差已有五六日豈汝父尚未知耶當飭將冬生管押刑房著交其父潘謙之到案再行訊核 
[瓶山訪古]  
　　嘉興訪事人云有新兵從太湖招募而來於上月二十八日午刻過境在麗橋河一帶封船各種船隻一聞此信紛紛逃避 
其有欲逃不及者慨被拘去分裝各兵開往澉浦駐防○湖州府院試定於二十日取齊惟學憲由省起程係在廿四日聞因紹府武童一案故起節稍遲至廿五日到湖廿六日開考并悉嘉府定於四月初七日取齊○浙撫廖中丞布置海防思周慮密於上月廿六日乘舟赴海寗周閱防營再由陸路至海鹽撖浦乍浦等處察勘砲臺并閱防營事竣言旋於本月朔下午四點鐘時過禾嘉恊汛兵撫標親兵及楚湘水師各砲船一律排隊迎接惟聞一聲號召將弁相率跪　並不燃槍升砲大約預奉憲諭概從節省故跪迎時肅静無譁憲舟遂經麗橋河繞西門望杭州塘而去各官恭送如儀○平望鎭相近河中有一屍身身穿黑色衣服男女莫辨並據航船夥云氽來多日未識是否失足墮河抑有别故此處地保何以置之不問任其載沈載浮酌理準情無傷則報就近善堂給棺收殮標記待認有傷則報官請騐方是正辦○宗太守因公赴省已於上月杪回轅○北碼頭有王某設肆營生夫婦子女一家圑聚尚稱和睦去年復娶某氏女爲次媳勤儉持家克盡孝道翁姑愛若掌珠不料次子不務正業終日在外遊蕩屢勸不改氏因此抑鬱難伸頓有輕生之意乘人不備潛吞洋烟及經知覺設法施救雖吐出少許究以受毒太多無效而殁年僅十九飛報坤宅並不興問罪師惟從豐棺殮而已遇人不淑甘以身殉紅顔薄命古今有同慨歟 
[江于送别]  
　　湖南巡撫吳清卿中丞節涖金陵已錄前報兹接金陵訪事人來信云中丞旣至碼頭卽於是日乘轎入城拜會各當道旋回舟次時已夕陽西下次日展輪上駛各官恭送如儀督捕營護軍營城守營等弁兵均列隊江于一時砲聲震地烟炤迷天俟憲舟去遠始收隊回營各官亦鳴騶回衙時已鐘鳴四下矣 
[自貽伊戚]  
　　漢陽府試文塲旣畢接辦武試紏紏桓桓者相與挾矢彎弓共獻穿楊之技三月二十三日接試孝感縣武童時當亭午逄子政太尊親評甲乙忽有武童數輩擠至公座側以手執之馬俸敲繫作聲巡捕斥其不敬武童趾高氣揚反以惡言相詆太尊大怒飭巡捕拘住數人罰令長跪旋有武舉甲乙丙丁四人籲請施恩太尊不允於是諸武舉竟擁至府署前吵擾不休旋由漢恊營兵馳至若輩始各鳥獸散當將武舉四人拘獲收押囹圄俟試竣申詳上憲再行核辦 
[鳩水鳴榔]  
　　調署太平府鳳韻笙太守請咨北上入覲能光遺缺由省憲札委候補府杜受臣太守恩榮接署已於三月二十三日由皖禀辭囊琴載鶴道出蕪湖艤停官碼頭登岸晉謁道憲袁觀察並拜會各寅僚信宿卽解維下駛向姑孰溪邊進發聞有二十六日兿篆腹新之說○撫憲福少帥前往皖北大閱軍政道出鳩江以前皖南鎭任謹齋鎭戎宣城縣章幹臣大令南陵縣趙舜臣大令當塗縣湯洗生大令無爲州石叔冶剌史廬州府范映泉太尊及各路厘卡之總辦候補府州等俱先期來無鵠候迎迓迨節麾過後各官卽風流雲散各賦言旋惟不免迎送爲勞耳○蕪湖鈔關查船及外口新河莊金柱關稅務委員俱届瓜期道憲詳請以候補縣丞鄭子宣二尹從九房子明少尹二員接辦查船巡檢曾次齋少尹接辦新河關王采芹少尹接辦金柱關頃已奉准院批如詳辦理袁觀察遂各予委札擇吉到關鄭二尹向辦魯港保甲巡防現委吏目傳犀亭少尹接手王少伊原辦通津鋪保甲巡員現委典史梁述之少尉接手俱於上月杪謝委接事論者雖目之爲　　微臣然簡中人得失榮辱皆擊於此亦鄭重異常也 
[邦江試事]  
　　揚州訪事人云四月初一日爲各屬舉行縣試之期甘泉縣在署中扄試江都縣則仍循向例試之於府學明倫堂江都已冠首題一人定國堯舜未冠君子無所争必也通塲次題居則曰通塲詩題賦得宦途最重是文衡得文字甘泉已冠自題好謀而成者也子曰富次題由君子觀之則人之所以求富貴利逹者未冠首題居是邦也事其大夫之賢者次題知恥近乎勇通塲詩題賦得秧似青鍼水满時得鍼字 
[書院開課]  
　　初二日爲金陵鍾山尊經兩書院課期此課應由粮道馬觀察主政因觀察解粮入都札委江寗府李太守代閱所有課題列後鍾山文題可以寄百里之命臨大節而不可奪也詩題緑陰清潤勝花時得清字五言八韻尊經文題仁之勝不仁也猶水勝火今之爲仁者猶以一杯水救一車薪之火也詩題擬絶天驕拔漢旌得旌字五言八韻 
[趁風打刦]  
　　廣東南海神安司屬某鄕有陳某於前日爲其子完婚賓客满堂極形熱閙詎忽來暴客多人手執刀槍向衆指嚇遂將諸婦女衣飾及新婦匳物刼掠一空呼嘯散去總計贜物約值銀數百兩之多翌日卽進城報官請緝但未知能破獲否也 
[羊城宦轍]  
　　委署肇羅陽道候補道周曉丹觀察炳動接奉憲札後卽將各局差事交缷於上月廿五日携同眷屬人等榮程赴任地方文武各官均趨赴河于如禮恭送至本任肇羅道升署臬憲吳維允廉訪仲翔聞定於廿七日由肇乘輪來省卽日可以蒞止刻經兩首縣將魁巷行臺鋪設一新以便襜帷暫住矣○現署臬憲原任雷瓊道楊廉訪文駿及中恊楊鎭戎安典廣協黃鎭戎金福均已罣彈章奉旨革職昨日電諭傳來撫憲馬大中丞卽商請督憲將該員等撤任另委幹員接署督憲欲接奉部又始行更换而中丞謂伊等辦事如此糊塗若令多任一日 
 
 

Page 3

 
 
則多一日之弊督憲見中丞所言如此始勉從所請會同下札云 
[使君禱雨]  
　　粤省自入春以來雨澤稀少農田望澤孔殷南番兩邑宰民瘼關懷深恐亢旱成災斯民受害遂竭誠於上月廿五日會同在城隍廟設壇祈禱並禁止屠户宰殺以昭恭敬想精誠所積定能感格穹蒼也 
[春水暴漲]  
　　廣東花縣地方於清明前後大雨滂沱兼旬不絶山泉因此暴漲一日之間水高丈餘廬墓田園盡遭淹没縣城亦岌岌可危幾被衝决幸邑宰竭誠告天爲民請命並不辭勞瘁晝夜督率兵民防守始獲無恙近日北江水源亦爲之盛漲柴船得水運行紛紛到省柴價頓减凡析薪作炊者不至有如桂之歎云 
[吳宫吊古]  
　　蘇鄕之蠡墅鎮向來賭風甚熾近有某無賴膽敢冒稱汛地官向甲乙丙三茶肆主包賭月得賄洋十五枚以致甲等茶肆内賭檯林立呼么喝六昕夕不休日前某姓家産一私孩爲無賴偵悉又冒汛官之名詐去洋蚨十餘翼事爲汛官訪悉飭差緝拿想一經枸獲厥罪非輕也○吳縣廪生陸綬臣於上月爲官憲訪拿飭押捕廳署已紀前報兹悉臬憲黃廉訪已飭木凟分防廳某少尹詳細查訪究竟有何劣跡少尹奉飭後卽親詣鄕間逐層緝訪旋查得陸並無劣跡惟於某事曾效魯仲連之排解少尹遂據情禀覆現聞各紳董擬具禀求保未識能如愿否也○某姓婦土妓也年逾花信丰致嫣然近與某甲姘識賃屋於于將坊居然以野鶩作家鷄甲係贸易他省者終嵗十餘月恒八九離桑梓詎意婦淫蕩性成於甲外出時輙重理舊業有官親某乙喜作狎邪游至婦處游玩已非一次日前甲自他省歸正在家中閒話適乙貿貿然至婦佯爲不相識者正容問曰君驀地闯入將欲何爲乙聆其言殊深駭詫置之不答竟步入臥室甲不覺勃然大怒揪住髮辫連批其頰乙受此毆辱卽回訴於某捕廉捕廉立卽飭差協同地甲勒長貴拘婦及婦之母到案提訊之下婦供並不爲娼訊之地甲供稱實係住家並非娼院捕廉怒謂地甲得賄包庇實堪深惡喝責四百板一面飭將母女二人管押著交出行兇之某甲始准釋放○護龍街有王桂卿者無賴也於上月十二日至樂橋南首素識之王薦頭家引誘十一齡之男孩至閶門外剥取衫褲質得青蚨數百翼作爲川資旋乘舟至震澤某鄕鬻於某寺議定身價洋三十元繕立契據住持僧取洋交付孩忽大哭謂僧曰切勿付銀彼是拐匪將我剥得一絲不掛騙我到鄕看戲師父出銀買我我終不愿居此也僧大駭當爲寺鄰聞悉咸抱不平一聲號召將拐匪王桂卿扭住攢敺一頓旋被乘間逃逸僧細詢孩之住處於上月下旬發信通知其母於失孩後偵騎四出痛不欲生及得信立卽買棹至鄕叩謝寺僧領孩以歸遂具禀長洲縣署王大令准詞飭差將拐匪之母某氏拘押著交其子以憑懲究 
[滬上官塲紀事]  
　　上海縣黃愛棠大令探悉松江府恩詩農太守將次蒞滬因飭辦差丁役在南市大碼頭伺候○前日下午比國領事費利耶君偕奥國領事夏士君繙譯鄭君瀚生乘輿詣道轅拜會劉康侯觀察欵語良久辭之而出赴縣署投剌黃大令款以杯茗旋握手而别○前日江蘇候補道楊愼初觀察因公來滬假寓名利棧隨命駕入城赴各衙投剌○前日前督辦松滬厘捐總局錢觀察由嘉興珂里前來假寓泰安坊命駕入城拜會各當道○昨日爲换季之期印委各員咸詣道轅叩賀各同僚亦互相道喜冠蓋往還絡繹於道 
[春郊賽馬記二]  
　　昔人觀競渡詩云共道是龍剛不信果然奪得錦標歸吾謂西人之賽馬正與此相彷彿桂楫衝波不異錦韉耀日瓊舷四敞無殊玉勒三驅第水嬉僅視爲游戲而賽馬則可以之範馳驅練筋力爲差勝耳昨爲春賽之第二日新雨初晴纎塵不起以故游人較第一日更覺擁擠卽與賽西人亦倍覺興高采烈是日共賽十次第一次先到得一銀杯值銀一百兩與賽者每馬捐銀五兩七馬共賽一里半先到者爲祥和洋行西人第二次與賽之馬每匹捐銀十五兩另有會中公彩三百五十兩將銀合計首到者得十分之七五次到者得十分之一五第三到者得十分之一共賽四里半八馬共賽西人李脫先到米得伍次之祥和洋行西人又次之第三次先到得一袋内盛滬上西婦所贈銀錢與賽者每馬捐銀五兩共賽四里先到者爲祥和洋行西人第四次先到得一銀杯值銀一百五十兩次到得銀五十兩與賽者捐銀五兩凡賽七里五馬共賽李脫先到祥和西人次之第五次先到得一銀杯係德國總會所贈值銀二百兩共賽四里半十馬共賽西人姓張者先到第六次先到得一銀杯值銀一百兩與賽者每馬捐銀五兩凡賽四里十二馬共賽先到者爲馬斯得第七次先到得一銀杯值銀一百兩與賽者每馬捐銀五兩凡賽三里九馬共賽陶耳司先到第八次與賽者每馬捐銀五兩又賽馬會公彩二百五十兩共計賽四里半先到者得十分之七次到得十分之二又次到得十分之一九馬共賽先到者爲陶耳司次到爲祥和洋東又次到爲順全隆洋東第九次先到得蘇松太道所贈銀杯值銀一百五十兩與賽者每馬捐銀五兩凡賽三里四馬共賽祥和洋東先到第十次先到得一銀杯值銀一百五十兩共賽二里與賽者每馬捐銀五兩先到者得銀盃并得所捐銀一半尚有一半分給次到之人十三馬共賽先到者爲李脫祥和洋東次之直至鐘鳴六下賽事旣畢游人始咏陌上花開之句欲續勝游請俟今日 
[鄕間走水]  
　　前晚十下鐘時遥望東北隅紅光上逼霄漢居人咸驚呼曰走水矣走水矣然側耳以聽絶不聞有警鐘聲出外探之始知火起於虹口迤北分水廟附近某鄕人家焚燬稻柴若干房屋尚幸無恙 
[賭徒狡獪]  
　　捕房向嚴賭禁有犯必懲惟賽馬期内稍形寛縱遇有洋人之設賭者並不禁止遂有賭徒勾串無賴洋人擺設賭檯門前高插各國旗幟有劉盤龍之癖者幾如蟻聚蜂屯是眞陷人之阱也有地方之責者何竟熟視無覩充耳不聞哉 
[鳴冤斃命]  
　　上月十九夜髹工錢安心在法大馬路寶心園吸烟被得善里守門人王阿狗所毆傷及腰脇而死上海縣黃大令詣騐後飭將阿狗及同夥陳阿沛帶回研訊阿狗供稱安心飲酒過醉硬借洋銀二圓小的不依伊卽乘醉扭毆小的伸手一推伊立足不牢横仆於地經衆烟客扶起雇坐東洋車去後不知因何畢命阿沛供稱其時小的並不在塲大令交差收管候飭十二鋪地甲金文傳寶心園值堂人龔培榮到案質證並將阿狗釘鐐收禁昨日午後四點鐘時大令公出而回甫至大堂安心之胞姊邵錢氏攔舆泣訴略稱胞弟被阿狗毆傷身死阿狗游供不認小婦人訪明確由阿狗纠令阿沛帮兇致胞弟死於非命務請伸冤大令諭曰此案本縣業已研鞫再三總緣死者飲酒過醉以致互毆因將腰脇墊傷輾轉斃命斷不能援故殺例論抵然已將兇手　鐐收禁詳報上臺矣氏仍剌剌不休大令飭差役帶去候示氏甫出頭門卽昏暈仆地神色頓變氣息奄奄差役見患急症立卽設法救治旋卽氣厥而殞魂赴夜臺差役立刻據情入禀一面通知安心之妻錢葉氏不　大令將如何辦理也 
[英界公堂瑣案]  
　　昨禮拜四輪應美副領事易孟士到堂會訊適易君另有要公無暇蒞廨所有捕房解訊各案均由宋通剌獨判○鴇婦洪文寶向在法界　設花烟館嗣因犯事經公堂鞭責籘條旋卽移至英界仍理故業蓄有烟妓崔桂珠送舊迎新生涯頗不落寞不料崔妓忽於前日走失洪卽　人四處找尋昨經包探竇如海在虹口流氓王阿甫家尋獲遂於昨晨解案包探秦少卿禀稱兩造均非安分之徒原告曾經法公堂懲辦被告　係慣用銅洋者今旣由竇探解案請爲訊究洪氏卽文卿供開妓院崔桂珠向爲帮夥曾取帶擋洋今又捲取現洋一百元跟隨慣用銅洋之王阿甫逃逸惟求究追王阿甫供崔妓自願跟我並無誘拐崔妓供自願從良故於日前隨王阿甫同行並無捲取銀洋之事通剌以其中情節支離着一併押候過堂復訊○陳安慶竊取王耀三等五家綢布衣十餘件及零星什物經包探孔阿才緝獲吊到各贜解案請究王耀三等投案領贜陳安慶供福建人向在上海近因失業無聊學作三隻手生涯以資餬口如蒙寛宥以後决不再犯通剌以陳安慶迭次犯竊情 
 
 

Page 4

 
 
殊可惡判交捕房管押六個月期满再責二百板遞解回籍○包探黃四福禀稱龔阿大竊取新閘太陽菴内水烟筒一枝及無失主承認之布衣二件拘案請究太陽菴遣香工投案領贜龔阿大供認行竊惟求恩典通剌姑念龔阿大初次犯竊從寛判押五天○包探張阿五禀稱奚阿福竊取夏阿二之馬蹄鐡數斤拘案請懲通剌判押兩天贜還失主 
[法界捕房紀事]  
　　昨爲公堂訊案之期適西人舉行赛馬之戲是以克捕頭禀請中西官暫行停訊○公館馬路某西式皮鞋店夥某甲 
行至同春樓街就小弄中私焉某氏婦怒其無禮以致口角不休旣而奔入店中將情告知店主店主正在婉言排解衆夥不服羣起奮毆喧嚷之餘撩破頭额旋有巡街捕聞聲而至一併拘入捕房捕頭令人送氏至仁濟醫館療傷奮毆之甲乙丙三人押候堂期解訊○金利源碼頭丁戊二小工不服工頭策遣攘袂行兇工頭呼巡捕至拘入小東門外捕房旣而轉解至大自鳴鐘捕房翌日克捕頭問悉情由令禁押片時卽行開釋　 
[美界捕房紀事]  
　　順泰碼頭脚夫分潮州及江北兩帮其人大抵兇横性成動輒互相格鬥昨晨鐘鳴八下忽起釁擦掌磨拳誓不兩立旣而潮州帮寡不敵衆敗北而奔江北帮奮勇争先且毆且逐後經管碼頭西人唤各華捕至將江北帮拘獲十四名解入捕房押候送請英讞員究辦○昨晨七下鐘時有年逾四旬之不知姓名男子行至漢璧禮路采市忽倒臥於地氣息如絲越時卽溘然而逝經巡街捕投報捕房捕頭傳二圖地保至令查明屍屬棺殮舁回 
[累仁積德]  
　　本館恊振所昨承隠名氏大善士助順直振捐票元四百兩又助紅十字會票元一百兩順直一帶舊祲未銷新災又告誦北地諸君乞賑書满目凄凉彷彿於紙上見之此誠有心人所不忍坐視也遼陽一帶雖在停戰期内然兩軍相遇仍不免小作回旋鎗林砲雨之中豈得毫無傷損此醫傷之舉所以不可廢也大善士以大願力施大慈悲並顧兼籌施當其厄較之尋常善舉過之奚啻百倍本館除敬擊收條外合綴數言以當心香一瓣 
[解欵補述]  
　　昨報載本館恊賑所續解順直賑銀一則所解之一千兩實係會同絲業會館解去合亟補述惟希德鑒 
澤被沉疴 
　　布惠及時卽是眼前功德推恩錫類胥通頭上神明敝局僻處虹口爲貧黎廢蒙之所辦理常年施醫給藥正虞經費不繼術乏　金仰何南慶公棧馬大善土送來金陵無名氏洋三十元厚昌祥號送來四川荲古齋主人川平銀六兩善與人同之室銀五兩劉永昌翁銀四兩王夑齋晚香齋李炯堂金傳齡陳先濤楊宣甫誠書室存仁堂諸大善土各銀一兩森昌局送來揚州無垢瀞室洋二十圓施嘉植堂十二圓思補齋卓超室屈頣升諸大善士各洋二圓古榴堂敦恕堂各洋一元　廣東學憲徐助洋八元幸○諸大善士廉泉遥沛使千百貧病沉疴立起袵席同登具徵○仁恩廣施澤遍部民不遺在遠惠溉梓桑行見汾陽福澤四知家聲左劵可操謹登報章藉伸謝悃[  上海外虹口安仁樂善局司]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[優伶受罰]  
　　安慶府東門外有東王廟神靈顯赫香烟極盛上月二十八日乃東嶽大帝聖誔之期善男信女均詣廟敬香祈將來之福赦已往之愆連日神前拜奠幾無插足之地每届誔期必招梨園子弟演戲十數部分班换演是日乃東王廟本甲衆姓敬酬神戲弁砲開鑼因生脚未到稍停片刻及生脚登臺怱怱上裝出演忽臺下閧然么喝盖演戲開鑼必先跳加官然後演戲該班因候生脚竟忘舊例衆香主當塲責問班頭低首無詞願罰戲一部 
[鼓鑄銀錢]  
　　銀錢之每枚值百文或二百文者滬諺謂之小洋閩俗以角番呼之實則意義全無卽宋人所謂市語耳福　用票條每張一二百文自廣東鼓鑄角番民間咸樂於行用票條遂日見其稀顧角番來自粤東購連彌艱時虞缺乏爰有紳士孫姓倡集股本十萬金就省垣構屋安鑪仿鑄角番以爲民便所有銀色分數不得短少低潮刻已據情具禀督轅奉批准其開辦候官戚大令奉到憲札立卽出示通衢想鼓鑄之期當不遠矣以上係福州訪事人語 
[黃陵廟佚事]  
　　宜昌訪事人云日前謝鎮軍率領所招楚勇往漢口旋有臺灣後路總鎮張月樓鎮軍札飭某武員在宜昌招募若士營帶往臺灣防堵○近日江水尚未大漲往來川鄂各船並無險阻下水貨以藥材爲大宗士藥亦實繁有徒每次由柏木船運往多至數千箱其中推川土爲巨擘南土次之聞新章川士每箱加稅銀三十兩○近日天氣炎蒸城鄕各處人家所豢之豬多染疫而死市間挑肉求售者人皆不敢買食 
 
 
 

Page 10

 
 
　　天儀茶園告白 
　　新軿本朝奇采新戲 
　　弍本左公平西 
　　新軿二本平西現已練熟擇吉試演屆期請諸君早降賞觀是荷 
　　丹桂茶園新戲告白 
　　並蒂蓮 
　　水灑紗窓 
　　是戲前演十三四本承蒙賞鑒現己接演排成燈彩十五六兩本水灑紗窻情中曲折另有可觀筆難細述擇吉起演務請諸君早降駕臨是荷 
　　統醫花柳毒症 
　　同春堂花柳搜毒丸 
　　專治一切花柳毒科下疳疔瘡魚口便毒白濁陽具腫痛陰下紅腫凡花柳傳染毒入骨髓若不將其全毒搜清勢難全愈此丸能搜清骨裏之餘毒由大小便全行泄去數日可何全愈本堂家傳秘方王道正藥永無復發靈騐如神每瓶洋二角上海趙同春堂○鎭江○温州○杭州○江西○蘇州○蕪湖○無錫○金陵○江陰等處發售請認廣東趙同春堂招牌爲記 
　　有鐵出售 
　　今有蓋棧房鐵板並鐵柱等一概出賣如合意祈至本行棧房看明出價多少用信封固送交本行待至英五月七號開拆爲定此佈英四月廿六號格蘭亨告白 
　　英四月吕宋號單已到 
　　亦中 
　　吕宋五月票出售單張六元條頭六角半兼兌紅票紳富信購上海法馬路 
　　新刻潛齋醫書五種 
　　海寗王士雄先生醫學超絶治稱神術所著醫書五種今覓得原本重刋每部一元五角上海醉六堂書莊啓 
　　老新大馬車行聲明 
　　四馬路　記對門新大今已遷至三洋涇橋泰安棧西隔壁交易凡有中西仕商賜顧者請卽駕臨是處爲荷 
　　名不虛傳 
　　上海五福衖口京都同德堂大藥局獨製油膏虎製熊油膏虎骨酒虎骨膠遠近皆知神妙余少壯時遠遊巖疆受盡風濕去秋忽然中風眼口歪斜每逢風雨之辰異常加倍遍體籐痛市上之再造丸服之未見大效因向同德堂函購虎骨酒熊油膏藥虎骨膠各四元藥未用完病己痊　持陳顚　　　仁術　　　　　　　　　　　　　兼售赤金票 
　　連連中附送彩票 
　　本行多年自運吕宋大票屢中大彩遠近馳名○新增加送彩票不取分文茲售英五月票雙張十二元送彩票一雙張單張四開照算彩票照送分條六角半送彩票二條躉　格外公進紅票現兌函　申四馬路 
　　芝太富官輪局 
　　本局新置資陽蒙陽兩小輪已經衆稱堅快茲將順和宏濟海達而快也利加工修整一律如新准定單日下午四點鐘開往杭嘉一帶所有快船亦泊本局門首卽當興立馬頭以便客人上落凡雇塔者請至老閘橋東濱本帳房寫票幸勿夾帶稅貨致干例禁 
　　馥蘭遷移 
　　敬啓者茲因翻造房屋擇於四月初五日遷至金隆里新太和館西隔幾間便是但各貴客與及書信來往請移玉步是荷棋盤街馥蘭成記啓 
　　皮箱聲明 
　　吾行皮箱上年起皮料等昂貴難以出手已經邀集同業議加價目現下箱皮之料有漲無減實難减價因有帶毛牛皮登報减價混雜吾料恐貴客未知特此登報同業啓 
　　貨眞價實 
　　啓者本行開設盆湯衖新橋北堍五百五十號門牌自運定製日本乹花機器四遠驰名近有無恥之徒敢將僞貨假冐本行其機牌印與本行不符可一覽而知貴商欲辨者請至本行面認庶不致悞其價目格外克已貨色包用包退中桐洋行主人謹白　 
　　告白 
　　本行承辦英國頂新後膛鎗砲及無烟火藥　甲鐵甲兵輪雷船又鐵路鋼　機器火車等事如貴富商欲辦者其價格外公道貨亦格外認眞因本國著名各家大厰均與本行向有來往曾經承辦美國及錫蘭等處大鐵路一萬餘里辦理極速遠近馳名上海大馬路履祥洋行啓 
　　老太古洋行經理 
　　倫敦崙格西火險公司勞洽愛司眞火險公司 
　　叭喇定火險公司 
　　啓者本行經理以上三保險公司事務現可代客保房屋棧房及各屋内所存衣服生財貨物等保費格外公道貴客欲保者請臨面議可也 
　　存仁堂婦科養坤丸 
　　此乃廣東南門外猪肉樹存仁堂經已馳名海内靈騐出衆凡婦人經期前後腹痛子宫寒冷白帶常流艱於受孕服之立見奇功每丸二角半官塲常購此丸送禮本齋耑運各號馳名蠟丸黄祥華各項蠟丸寄售○金蓮雅小丹○白濁丸○白帶丸○痢症散○和胃丸○觀音膏一寄三　路廣興隆廣和記　售盆湯弄老寳宦齋啓 
　　外國油出售 
　　啓者刻本行有外國油數桶專油房屋柱樑家用器具以及　隻幷碼頭木椿等類用此油不受潮濕可以代漆而其妙更爲過之油於屋柱則蛀虫不生油於船隻經久不爛油於本椿則着水不腐貴客如願購辦請至本行面議價可格外從亷　本行今添做黄白銅皮以及納格而等如蒙　賜顧其價莫不格外公道　佈天福洋行啓 
　　聲明推股 
　　茲者本行因　年八月間另摒寗波張友加添源記二字現在三月底張友推手仍歸本行獨開帳目銀錢等當日算結淸楚若張　有在外往來銀錢不涉本行之事尤恐各行　　未週知特此佈告上海中桐洋行啓 
 
 

Page 11

 
 
　　始創龍涎香戒烟丸 
　　始創龍涎香戒烟丸 
　　原夫洋烟之悞人也初時吸食藉爲叙談消遣之資漸而流入五經日久遂成痼癮因虚受病百弊叢生於是有戒烟一法紛紛擬方以售於世面往往配入烟膏烟灰以爲藉此作癮乃易隨漸减食卒之能止癮而不能斷癮戒之不脱服之無益而爲患滋甚焉夫吃烟者吃其氣味而癮則能成况以烟膏烟灰等物配藥服食渣滓留存動必日積月累停滯胸中至於隨經發病無論弱者固傷氣質卽壯實者亦損精神無怪乎世之爲戒烟者旋戒旋食癮亦旋增終入於迷途而莫之悟也本齋得有家傳秘方絶不用烟膏烟灰以助藥之困只選上藥配製爲丸服後不思吸烟亦無庸戒口自然斷癮身體强健飲食勝常卽吃回再戒亦隨其便永遠無獘幸而遠方播傳仍恐異鄉外客採買維難特將原方開列於左務使人人週知以公諸世並非專爲圖利秘而不傳方内用牛黄胆星川貝陳皮以除痰玉桂洋參沉香木香丁香白扣仁温寒固氣北茋於术衛生丸以寗神開胃補血加蘇令丸以袪風用龍涎香以統除烟之積患矣每癮一錢吞丸三分每瓶價大洋五角諸君恐難戒斷卽到本齋包戒斷癮後謝亦無不可本齋原爲方便諸君起見並非有心圖利也丸之妙處並非徒託空言若有烟膏烟灰攙入製丸皇天不祐此丸不獨爲戒烟之用並治一切心氣肚痛癰疽瘡瘍筋骨疼痛諸痛卽止如神原方正龍涎香二兩正母丁香五錢上廣木香五錢正西牛黄兩半紅肉洋參三兩鮮白扣仁一兩九轉胆星三兩加料衛生丸卅個天主於术二兩去白陳皮一兩正好沉香五錢加料蘇合丸廿個米炒北著二兩正川貝母二兩上肉桂心二兩共末蜜爲丸一分鋪杭州太平坊一分寄鎭江日新街文萃書局廣東邇遐齋分設上洋英界老巡捕房對門開張另有正龍涎香發兌 
　　新撰小說二種 
　　金鞭記共四百九十三回逐回蟬聯奇情疉出及仙佛僧道妖狐鬼怪且有三三四等唱叚團坐靜聽者無有不皷掌稱奇每部洋九角○新撰英雄小八義是書事蹟英雄半皆緣　後裔俠男奇女年皆十五六歲銅肝鐵胆結黨　奸諸凡飛簷走璧換馬倫頭等技各人各法能使閱者稱快每部洋九角江左書林啓 
　　零剪公班 
　　本號開設寳　街西已經有年各種烟膏素蒙諸公推許遠近馳名今將價目列右淸膏每洋一兩宿膏還灰兩六陳膏二兩一公膏二兩三秤頭外加今兼辦原莊大小洋藥川西各土零躉照箱批發如言眞貨假包退回換貨眞價實以　久遠　紳商賜顧認明本號招牌恕不致悞乾泰昌啓 
　　不取潤筆 
　　但取磨墨資字　捕五分中堂三四尺一角五六尺二角楹聯三四尺一角五六尺二角山水扇册一角中堂三四尺四角五六尺八角屏條每條照中堂减半來往信資自給寓三馬路望平街口五鳳樓朱良材陳梅玉仝啓 
　　包愈　子頸天下第一方 
　　瘰　一症到處醫家往往見之皺鼻若無此良方斷不能奏效此藥妙在不論遠年初起未穿已破均能克功雖極重危險之症不過兩食卽愈不靈包退五日内繳還原洋價洋一元信例自付上海西新橋南鼎昌里景雲仙館内寄售 
　　上洋良濟藥房 
　　獅馬牌嗎啡批發 
　　獅馬牌嗎啡爲戒烟靈藥本藥房知名盛於今特做批發益亷其價以除世患良濟藥房告白 
　　新出諸葛武侯兵書 
　　武候心書五十篇闡明運籌决策出奇制勝之法詳明是篇後附白猿經風雨占繪圖貼說占風避雨先時知之俾行軍者一助耳每本洋三角各書訪均有代售 
　　吕宋票號單已到 
　　英每月吕票出售雙張十二元單張四開照算分條七角紅票　　批發代勞函購卽奉四馬路 
　　戒烟如意參片聲明假冒 
　　本堂增製戒烟如意參片迄今三載餘矣片上印成靈芝爲記故人名之曰如意靈芝戒旣玲瓏不用土皮烟灰而性更和平味亦甘美服之芳香適口無異出世仙丹食烟一錢服藥三片數日之後精神自壯體氣亦强不月餘而癮亦斷矣以故消售日廣遠近爭購乃人心不古冐效漸多今見車上又有靈芝爲名仿本堂之大盒二百四十片者致買客悮受其欺恐因魚目而减夜光之價不得不聲明判報以别眞僞特於本月爲始加印牌記買者留神大盒二百四十片價洋一元中一百十片價洋五角小二角五分批發躉買照碼五扣上洋陸家石橋南外鹹瓜街口同慶堂 
　　專治陽痿精衰聖藥 
　　眞正海狗腎参茸種子丸 
　　此丸獨重用參茸海狗腎藥性補而不燥功效異常神速專治陽痿精衰臨事不舉或舉而不堅未交精泄或泄而不射精冷精薄及諸虛百損五勞七傷四肢乏力夢遺溺數等症但服此丸立能身强體健煖腎壯陽眞精血生氣方求子得子常服延年却病雖白髮老翁亦可轉老還童烏鬚黑髮眞壯陽種子生精之聖藥也每兩一元鋪分上海英大馬路石路口公興里内廣東濟世堂啓 
　　痴癲第一 
　　室人痴癲四年醫藥莫效月前幸閱貴報得悉申江鐵馬路東首粤省保壽堂大藥房秘傳癲狂定心至洋五元托全盛局寄購貴藥房寶丹五粒卽日依法開服一粒其病日覺减輕再寄服五粒其病痊好眞世上痴癲第一名不虛傳喜錄報謝江寗城經芳書屋主人啓 
　　老德記生髮藥 
　　啓者本藥房始創五十餘年出售諸藥甚爲靈騐今有一種生髮藥水此係上品之料製就妙藥轉治頭頂光秃色澤萎黄或被怪風吹白者日取此水照法調理管教髮稀而茸髮無而生則黄白之髮亦能變黑而且日逐搽之頭皮亦甚爽快或病後失綢落髮或血氣不旺並秃力落髮者俱請神效上洋老德記藥房啓 
　　煤炭雜貨比衆公道 
　　啓者本行今開設在法界東洋涇浜耑運馬崎及長崎二處煤虞並承辦東洋各種雜貨零躉發售其價無不克已倘蒙貴商賜顧者請至本行面議是荷此佈寒田洋行謹啓 
　　赤脚大仙魚鰾種子丸 
　　此方係雲南大理府周姓年老無子遇異人傳授此方服至月餘自覺目明身健髮黑鬚烏久服連生七子壽至九十有七此方專治身體虚比老少酒色過度頭眩耳鳴神昏目暗腰膝酸痛四肢無力自汗盜汗下元虚損夢遺精滑陽痿或男子精寒腎虚陽物不舉不能久堅元陽衰敗或女人血寒氣弱子宫久冷赤白崩帶經水不調久不受孕服此立效有子者服之亦可却病保元每兩洋一角减附桂每兩洋八分上洋英巡捕房對門廣東接元堂何均年監製 
　　大英醫院 
　　新式荷蘭水機器出售 
　　本藥房自泰西名廠運到新式荷蘭水機器數具皆由本藥房經理出售其機器敏捷靈便廻異尋常每日可出荷蘭水四五百打現尚存一具其價亦亷如欲購者請至外洋涇橋大英醫院面議可也甲 
　　新出蝴蝶緣燕山外史 
　　繪圖蝴蝶緣内載權門逼婚名媛墮溷以及佛偈玄妙騙術通神俠客才人莫不描摹克俏傳寫維新裝訂四本價洋三角圖詠燕山外史久爲名流所重惜其不無亥豕魯魚之悞因倩名宿細加核正新增圖詠付諸石印而公同好價洋三角寄上海各書坊發兌 
　　石印小題戞造出售 
　　是編精選遺稿窻課及書院會課未刊之文凡長搭截搭虚缩枯窘等題無乎不備而於乎法題尤從多精選與各種石印小題文無一篇雷同誠戞戞乎獨造也每部廿本實洋一元二角在上海棋盤街著易堂及各書坊發售久敬齋謹啓 
　　廣東梁愷悌堂藥丸略列 
　　參茸乾健丸○男子先天不足戕伐太過久娶無子大丸每丸二角半小丸每兩三百文參茸坤順丸○婦人月信不調赤白帶下子宫寒冷久不受孕○價同上○均另有仿單參茸衛生丸○老少常服補氣益血開胃延年○每丸二角半加料半元雙料一元參茸白鳳丸○用白毛烏骨鷄配合婦人調經種子○每丸錢百廿文加料每丸二角半四製益母丸○婦人懷孕六個月每日服一丸保産安胎催生易産○每丸錢念四文追風蘇合丸○産後用黄酒淸水各半熟化服下一丸可免血暈之患○每丸錢三十文産後烏金丸○産後半時卽服一丸去瘀生新如越日此仍痛再服一丸○每丸廿四文寗坤至寳丹○産後七日每日服一丸養身復元并婦人平日諸病可用○每丸廿四文經期腹痛丸○專治婦人經前肚痛經後肚痛臨經腹痛服之可免此患○每丸洋一角小兒回春丸○小兒增寒壯熱發搐急驚夜啼○五粒頭每丸百廿文三粒頭八十六文龜鹿滋腎丸○鹿茸壯陽龜膠滋陰男子腎虧精虚服之陰陽并補○每兩二百四十文心氣止痛丸○廣東名心氣痛卽本處名胃氣痛男婦可服服之立止○每丸洋二角半附子理中丸○專治新久塞咳及胃寒口吐清水○大丸每丸世六文小丸每兩八十四龍涎哮喘丸○凡患哮喘每服十四粒喘卽立止再廢再服數次斷根○每瓶錢三百文哮喘洋金茌○凡患哮喘將此在拌烟裝入水旱烟筒吸之卽時氣平○每田錢一百文倭磺黑錫丹○腎處陽痿相火久蓑虚寒至極陰枯陽竭非此莫治○每兩一千六百文三鞭種子酒○男子腎虚精冷懶於房事婦人體弱早晚餚饌送下○每瓶四百八十文參茸戒烟丸○絶無嗼啡亞精粉配入戒之永不生病○每兩三百文雙料一千二百文燕窩肥兒糕○燕窩及健脾開胃之藥拌米粉爲糕老少可食益胃補脾○每包百廿文小兒疳積散○小兒揉眉擦鼻喜食泥土肚痮有虫面黄消瘦脾弱○每瓶二百四十文四鞭壯陽丸○鹿腎驉腎馬腎海狗腎名爲四鞭丸善能壯陽種子○每兩洋二角枸杞桑椹酒○老少常飲滋腎益氣聰耳明目隨時酌飲餚饌送下○每瓶二百四十文外有太陽頭風膏吹喉散痢症散瘧丹白濁丸牙痛散白帶丸頑癬藥艾片油如意油薄荷油○上海棋盤北首梁惴悌分枝蘇閶中巿梁愷悌寄售江西省磨子巷羅春臺安慶倒扒獅羅春臺九江廣泰源杭州保佑坊申昌吳城鎭羅春臺 
　　英商泰隆洋行 
　　聲明保險自主權衡 
　　啓者本行經理英國佑寗保火險老公司資本富足承蒙貴紳商信保生意愈推愈廣所有保險賠欵均從迅速諒巳週知本行自主權衡實事求是克己招徠今有無恥之徒因此妒忌生心造言誣謗捕風捉影特再聲明幸勿被惑謹此佈聞司事竺錦章張樹堂同啓 
　　天下無雙疝氣靈藥 
　　僕久患小腸氣陰囊腫大如瓜受累多年不堪痛苦日前幸閱貴報得悉申江鐵馬路東首眞正廣來益三堂大寳號秘製包醫疝氣靈藥異當應騐日前托全盛局寄泰洋二元二角購回雙料疝氣膏一張並疝氣丸一盒依法試用不滿三天日覺病减後再接服換膏丸各一而乃病痊心感無涯登報誌謝蘇城胥門同順興杭莊朱茂應拜書 
　　請看新到奇花 
　　本號專辦外洋金銀五彩時欵新式罩花並造料燈器大小料瓶發客如蒙光顧請移玉至法界吉祥街安隆祥白　 
　　塞門德坭出售 
　　塞門德坭爲要工所必需考其性入氷易堅者敗亦易遲久而堅者歴久如石不可不知也本行常運此堡得蘭牌水坭著名中外久邀仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價值務取其廉倘蒙賜顧請移玉英四馬路義記洋行面商可也 
　　失票聲明 
　　茲有蕪湖裕泰莊立出三晋源台頭三月廿二期向申江北市正大莊收規元五千一百十二兩五錢支票一張因途中失信連此票遺失特在蕪湖縣並移咨上海縣兩面存案作爲廢帋特此聲明望各寳號切勿收用是荷此佈 
 
 

Page 12

 
 
　　廣東趙同春堂馳名蠟丸 
　　參茸調經坤順丸 
　　参茸坤順丸 
　　本堂參茸坤順丸係祖傳秘方揀選參茸上藥配製爲丸得女子配坤之順順受所以生物也治婦人身體瘦弱月經不調子宫寒冷久未成孕等症服之其功調補氣血温暖子宫分利隂陽調和六脉婦人多年不孕服此丸卽可成孕眞有補益身體之功調和月經受胎之妙廣嗣靈丹也每丸洋一角雙料每丸二角半小丸每兩二角廣東趙同春堂鋪在上海老巡捕房對門○分設杭州太平坊○温州城西街○蘇州○鎭江○江西○金陵○無錫○江隂○蕪湖等處發售 
　　躉兌小洋 
　　英洋每百元換小洋一千零五十三角欲購得請至英大馬路望平街中萬康錢莊啓 
　　第一確騐龍涎戒烟丸 
　　龍涎戒烟丸 
　　夫海内戒烟方藥林立欲求靈方實難其選或暫止癮終不能斷脫癮或素無病戒則反生他病戒之不脫服之無益其患更深焉本舘精考此患搜求醫方不用烟膏烟灰以積烟之困秘選良方良藥以除烟之害若服此丹卽不思吸烟無庸戒口自然癮除不寒不燥無苦無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半廣東鹿芝舘分設上洋老巡捕房對門 
　　新開 
　　信和開設在上洋棋盤街專辦廣東莫辦廣東莫紬雲紗上品禮茶兼辦各欵吕宋烟貨美價亷貴客賜顧請移玉惠臨可也主人布啓 
　　靈騐小兒回春丹 
　　廣東普仁堂小兒囬春丹 
　　小兒之病最甚驚風身熱痰升兩手抽搐雙目直視甚爲危險本堂此丸心誠保赤加功泡製選眞珠揀犀牛黄麝香梅片琥珀金箔一切通竅降痰安神定魄之品故能藥到回春扶危救急料眞價廉○每丸洋一角　廣東普仁堂分設上洋棋盤街開張 
　　利濟局木輪船逐日徃蘇双日徃杭嘉 
　　遺失往來摺 
　　鴻興升記與久大莊往來摺一扣已向前途說明作廢無用望將原摺送回酬洋四元猶恐未及週知特此聲明此佈鴻興升記啓 
　　屈臣氏藥房告白 
　　啓者本藥房開設上海英大馬路第十六號門牌又設分鋪于中國各處計香港小吕宋等埠零躉出售各藥幷代客定辦外洋各貨本藥房所有各藥皆向英國倫敦一處辦來因此各藥較東方各鋪格外便宜且皆上等之貨貨眞價實與衆不同不此他家之價産而貨亦低也今可代客辦貨用錢不多而貨皆上品如貴客現錢躉購折扣可分外從豐茲有安眠藥出售係陌法崙思迷司等所製本藥房逕向有名製藥師處購來並不托人轉手所以服之可保無虞倘貴客欲託辦此藥或來購若干均無不可惟此藥有危險之處故必須擇提清　質毫無他物攙雜者如不留神購用低藥服之必致壞人蓋此藥如攙雜僞物非明于化學者不能試騐而知故進貨時必愼擇誠實可靠之家始敢購致本藥房尋常醫病各藥便于應客外另有與金提銀諸藥幷照相所用最上藥料照相玻璃片本藥房更經理外洋英爾鏗所製鎔化金銀等物之罐現在大小各式均有留存合意者請來選購可也如貴客欲閱藥單及欲知本藥房買貨折扣章程請臨英大馬路第十六號門牌面叙此布 
 
