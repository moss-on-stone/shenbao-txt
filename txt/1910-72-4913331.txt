# 1910 - 72 - 4913331

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　二月十一日召見軍機吳祿貞 
論說 
[論畜牧與國民經濟之關係（雨）（續）]  
　　歐洲以畜牧業立國有二。曰瑞士與荷蘭是也。皆以牧牛業爲主。然兩國牧牛之組織全異。此因地勢之各殊。而國情相反故也瑞士全國山脈互連。盛夏稍雪不消。高峯縱横於國内。谿谷　流爲湖水。平地甚少。與非歐一。國担望平原無際不同。其山水明媚。夏期爲世界各國人之避暑與漫遊之地。一涉足於瑞士境内而知之者也。瑞士之土地如斯。欲以普通農業。與他國競勝。其道頗難。惟畜牧宜而牧牛尤宜考之瑞士國民經濟之基礎。以牧牛與水力電氣爲主。大率緣工業而起。然牧牛事業之盛。實最可驚。其國無都鄙之别。皆業此而不倦。政府獎勵保護之旣至而國民之熱心從事也亦彌切。如第一繁殖其種爲輸出之資。第二於夏期間供給。生乳於來遊之客。第三爲製造乾酪及各種乳製品之輸出。其影響於國民經濟。蓋甚巨焉。 
　　第三比利時之畜牧業。比利時畜牧業之可觀者。爲一種重馬世所稱爲布拉拔達馬是也。此馬爲世界中重馬之最。力量大。性穩柔。甚適於用其名夙聞於各國。德國萊伊州用以爲繁殖之基。日本政府及民間。亦屢屢輸入之。蓋純爲一種輸出之品。而收回權利不少非細故也。 
　　第四荷蘭之畜牧業。荷蘭全國之經濟惟牧牛是資。除一部國民。從事商業而圖其經濟之發達。其餘則多以牧牛業而厚其生。即以商業論。其畜産品之輸出。亦爲大宗。蓋荷蘭以繁殖其種而輸出於各國之計。與以畜牛爲製造物品而輸出於各國之計。多與瑞士同。所異者荷蘭之牧牛在平地與低地牧之。而瑞士全國爲山麓。此則地理之關係不同也。 
　　比較瑞士及荷蘭二國。其於牧牛上應注意之點。在瑞士士地高亢。氣候乾燥。荷蘭反之。而地勢低濕。氣候亦潤。因此之故。瑞士之畜産多屬强健而荷蘭之畜産。類皆纖弱。其在荷蘭。又以自昔注意於乳汁。其乳汁之用途。冠於世界。因此其乳質亦不免稍劣。蓋因牧牛而乳製品發達固直接有益於國民經濟。然因乳質之不良而害於國民之健康。又不免間接有損於國民經濟。此當注意者也。 
　　此外如德意志聯邦威敦堡之畜産業。於牧牛一項亦極盛。又德意志聯邦之某某州夙産良馬而有名。爲騎馬用。實最優良。然或者有巳呈之效果或者尚須將來之改良而其地之熱心畜牧業者。無不孶孶矻矻以從事研究。期其改良此最可感者。 
　　畜牧事業與國民經濟之關係如此。故究心於畜牧業者。當先觀察其國内地理如何。國家與畜牧業之關係。農業與畜牧業之關係。牧塲之經費飼養管理衛生事項。又關於畜産組合組織改良之方法。以及牧草如何牛種之販賣與畜産製造品之販賣等一一親加調查。師各國之所長。而棄巳國之所短。爲易轍改絃之助。無論巳達於農業時代與工商時代。而於一方仍鞭策畜牧事業之進步。以助長國民經濟。斯乃爲國之至計也今日者我國人民之進化。巳將由農業時代而入於工商時代。然在外藩之地。其人民尚有恃此游牧以爲生活者。外國巳經畜牧時代。而漸進於工商。其於畜牧事業。尚加意改良我國尚有濡遲於畜牧時代之地域將忍而與之終古試一爲内察於四境。而外觀於列强對之能不愧心。 
　　抑記者所希望於畜牧事業之改良。不僅僅於畜牧事業之進步。將希望由畜牧事業之進步。而得以畜産物品。助其商業之發達也。畜牧事業之改良。則其畜牧必達於極盛。畜牧達於極盛。乃得以畜産物品輸出於各國之間。而我國可以坐收其權利。又如乳酪等類。以有關於衛生者甚大而各國之需要亦甚亟。彼域於國境之狹小者。尚力求進步。以爲發達國民經濟之資。况乎我國疆域極廣有天然牧塲之利。奈之何委而棄之。以聽其自生自滅。而不知振興也。囿於學而不能師人之所長。如工商業之不振固可痛哭并囿於學而不能用巳之所長。如畜牧業之日衰。又爲失計。國奈之何而不弱。民奈之何而不貧。此可浩歎者也。 
　　按昨報論說中山羊之山字誤作小字特附正於此 
專電 
[電一（北京）]  
　　國會請願某三代表謁見吳軍機力陳遲開國會之 
 
 
 

Page 4

 
 
大害並聲明咸願久住京師吳曰我亦深望速開惟兹事體大須上下一心方有效果 
[電二（北京）]  
　　楊度辦路條陳頗爲郵傳部藉口鄂代表以事機急迫誓以死爭並電告本省速謀後盾 
[電三（北京）]  
　　陸軍部奏督理公所師範講習所巳裁醫學館巳併軍械所巳停其餘應辦者仍多歲需經費一百二十四萬請飭度支部加增撥欵度支部覆稱前認歲撥八十萬巳甚爲難實難再籌應由陸軍部照八十萬之數撙節動用奉旨依議 
[電四（北京）]  
　　陜撫恩壽奏請將湖北孝感縣令郭毓璋開缺回籍辦理農工等事奉硃批所請著毋庸議 
[電五（北京）]  
　　吏部奏設憲政籌備處分設四科一叙官科主管又職任用變通事宜二考總科主管文職功過變通事宜三調查科主管查事列表事宜四編制科主管審查章制編訂則例事宜 
[電六（北京）]  
　　游學預備科招考人數頗多 
緊要新聞一 
[國會代表果有此議論耶北京]  
　　北京順天時報載國會請願代表員某君之語云政府近來舉動專似平地起波瀾强搆事端何以言之曰即如錦愛鐵路非應趕造之鐵路也而政府擬借美欵建造之不避觸日俄之怒如西藏之變政府因急施高壓政策不憂蒙藏之離心是豈非平地自起風波之証乎然政府胡喜爲此乎曰是有故往昔拿破崙第三世憂國論之囂囂欲搆外難以轉民志擬戰捷以動民心特藉辭與普國開仗致一敗塗地自取失敗又如德國俾公每欲實行其鐵血政策聲言外交之危象以壓服反對論歐西政治家之權略大概此類也今我政府大員中果有無拿破崙之略鐵血宰相之膽鄙人不得而知然方當國會運動熾盛之時强與外國惹起交涉敢向邊疆調派官軍局外人目之爲轉動民心一變民志之策鄙人苦無駁辨之辭也如果爲轉動民心之策則其策果能奏功如鐵血宰相之壓服反對論乎抑又如拿破崙之一敗塗地乎鄙人今不敢預言請觀後日 
　　按該報爲日本機關報而其所載代表員議論若此使果確也則吾不知該代表之用心矣不然則該報借重於代表之言論其用意何居 
[樞府辦理西藏善第之政見北京]  
　　自西藏問題發生後當時警報紛至政府幾於束手無策後經政務處各王大臣會議决定善後之政綱五端一更置達賴二加練新軍三派人四處慰撫藏人四罷斥失策之温宗堯五著駐英俄兩國使臣隨時偵伺兩國之行動以便臨機應赴日來以所議五條業巳次第舉行昨得趙督來電藏事稍爲安靜政府遂電致駐藏大臣囑其推誠慰撫勿貽西南半壁之憂而其治藏之根本政策如使藏中政敎分離以絶後患急修川藏輕便鐵道以便交通則尚無一定辦法於此可知政会之能力矣 
　　樞府以諭革達賴一事爲朝廷不得巳之舉動現在藏地僧衆雖尚安靖恐難免尚有誤會朝廷意旨者擬請欽派親貴大臣前往宣撫藏衆并乘此相機改革一切此事業經提議數次巳有成議惟親　中明白時局者均掌機要未便改派故監國擬於肅邸振貝子兩重臣中遴派一人作爲正使其副吏一席喀啦沁王及達侍郎壽均在擬議之列 
　　樞府日前採用理藩部壽尚書議先添駐藏參贊辦理軍政學務財政三事以爲改革入手辦法現聞此事慶邸極表贊成擬於日内會同軍諮處陸軍度支兩部及學部各堂共同議决並遴派明幹大員充任大約不日必有成議 
[俄國籠絡達賴喇嘛之計畫]  
　　字林報載初十日倫敦電云據聖彼得堡電音謂俄國各報載稱俄政府答覆達賴喇嘛求助恢復權位之公文將用活潑之詞文内並將略述英俄兩國巳向中政府抗議一節惟並不畀達賴喇嘛以著實之企望云 
[公餞江侍御之紛紛北京]  
　　都察院各給事中御史等因前侍御江春霖回籍省親將次啟程故巳議定於初九日在下斜街先哲祠開宴與江侍御餞行又有政商學界魏晟陳爲鑑黎宗嶽孫伯恒李士瑩陳佐清等發起於本月初十日午后二時假虎坊橋湖廣會館開會餞行日内即登告白徧請政商學界諸君届時蒞會并聞江擬於望前出京 
[都人對於張總憲封摺之懷疑北京]  
　　日前都察院都御史張英麟與伊陳兩副都御史請將江太史春霖仍留都察院衙門以重諫官而開言路一摺早巳留中未發聞此摺於未上之先曾預送底稿請某鉅公核閱後始行入奏故摺中所言伊何外人頗費推測又聞此稿係趙侍御炳麟所草惟曾經堂官竄改未知是否不脫趙稿之真　 
 
 

Page 5

 
 
則亦不得而知矣 
[日俄續訂擴張範圍之約北京]  
　　大阪朝日新聞載東京電稱日俄兩國訂立新約擴張其一千九百零六年所立之約便其範圍包括蒙古滿洲新約之條欵殆若兩國聯盟云云按一千九百零六年七月三十號日俄兩國在聖彼得堡所立之約載有二欵一立約兩邦公允敬重彼此之土地完全及彼此與中國所立條約合同所得之權利其各約之副本彼此交換惟所有權利不得與日俄撲司茅和約所載之均等機會主義及與日俄所立專約有相悖謬二立約兩國承認中國之獨立及土地之完全及各國在中國各處商務工業上均等機緣立約兩國并應允盡其平和方法以維持保護現勢與敬重此主義 
[翰林院亦請設立憲政研究所北京]  
　　各衙門遵照去年上諭均應設立憲政籌備處惟翰林院無籌備之可言乃於日前亦上奏請特設憲政研究所並請飭令憲政編查館於交議摺奏並發交該所令諸員研究如有可採亦請飭令憲政編查館核准摺上奉旨交憲政編查館知道 
[中國名畫]  
　　董文敏秋興八景之二 
[濤貝勒召見之訓詞北京]  
　　濤貝勒初六日請訓時監國攝政王諭之曰此次出洋攷察陸軍事宜所到各國第一要謹慎言語無論公會私宴如涉及政治問題者尤須審慎回答否則一有錯誤報紙喧傳汝年尚幼此節必須格外注意第二外國著名之報紙可飭隨員擇其有關中國者逐日繙譯隨時瀏覽以擴見聞第三交涉儀節各國不同每到一國可先詳詢駐紥該國使臣以免隕越諭至此出手諭一册其中訓詞關係機要未得其詳最後諭以遠涉重洋須爲國愛重身體等語 
[湘鄂合力欵之覆電北京]  
　　湖南同鄉京官日昨電告本省商會略謂路事危迫拒欵代表懇速來京現尚未得覆電其鄂代表所致廣東湖南兩省諮議局請聯合向部力爭之電則巳得該兩省覆電照錄於左 
[廣東覆電]  
　　江漢學堂鄂代表鑒東電悉經詢龍參議謂并無其事粤諮議局支 
[湖南覆電]  
　　江漢學堂鄂代表鑒東電悉湘人全體拒欵路工進行愈力現巳電部力爭湘諮議局微 
[津浦路續擬借欵誌詳天津]  
　　津浦北叚前借德欵五百萬磅刻下僅刻四十萬磅巳誌前報今聞該路由濟南迤南購地築路工程及將來路成開車一切事宜均無欵舉辦至於南叚所借英欵五百萬所剩尚不及四十萬磅而需欵與北叚同合計全路修通及製造應用行車等事尚欠九百萬磅之譜南北兩叚總辦均擬請督辦大臣向英法續借究竟續借與否抑或另行籌辦須待徐尚書核議刻下尚未决定按借欵聞巳商定簽押見前報專電 
[北洋裁併局所續紀天津]  
　　直督陳制軍歸併局所裁汰冗員一事巳誌昨報兹再錄詳情於下督幕舊有六十三員現裁去四十三員新委十四員設立七科分科治事淮軍銀錢所總辦會辦帮辦共三十餘人現巳全行裁去酌留委員八人辦理交代其支應局糧餉局練餉局籌欵局海防支應局歸併一局分設五股每股坐辦一人（用道班）由藩司自爲總辦運司爲帮辦其餘舊有會辦帮辦總辦各項名目一律革除 
[續誌楊京卿對於路事之條陳北京]  
　　湖南楊 
 
 

Page 6

 
 
京卿度有上郵傳部條陳之風說巳誌前報兹聞其致同鄉某函中曾述辦法六條（一）官督商辦（二）官商合辦（三）主張借欵（四）劃一軌道（五）設總公司（六）請奏派總辦 
[湯壽潛奏陳存亡大計四]  
　　一銳意斷髮以易短便之服論者謂辫髮國俗也冠服定制也忽下斯令徒駭聽聞臣獨以爲不然地球之趨勢與人心之習慣日就便易如丸走阪雖聖哲未易逆之使轉矣况乎强弱相形中外相逼各國大致從同斷無一國可以岸然獨異如曰辫髮爲國粹所關我朝立國自有落落大者斷不藉一髮以繫千鈞之重至冠服本以因時制宜爲尚本朝之服制巳非前代之服制孔子聖之時者短右袂朱註短右袂所以便作事斟酌所不便者而改之以求其便正以樹尚武之風聲壹天下之耳目夫使因仍不改有益無所害也臣何敢輕冒不韙貢此瞽談試爲外交計先渾形迹始泯猜疑今有約各國無不斷髮短服者其間雖略有參差多數總歸一律獨中國使臣翹然特出朝賀之期跳舞之會各國爭指目之歲糜巨帑以赡駐使原欲隨時詗察各國離合之情勢秘密之政策報告本國以籌對付有時不能向所駐之國偵知者則向他國所駐其國之使臣偵之彼見我垂辫華服望氣而驚即有秘密欲吐仍茹以形迹而啓猜防此外交所應改者試爲吏治計冠服品級隨官制而定釐訂官制列在預備憲政表中官制議改服制亦應一新非直此也現制禮服略具四季動費巨金寒畯初任不備則禮文有闕略備則財力不支因挪移而虧累因虧累而貪汚輿服旣費他端稱是將責其廉先示以儉此吏治所應改者試爲工業計天下巳成機械世界中國勞動雖衆不習機械則工業之發達必遲機器旋轉牽引力速且大操作稍一不慎辫髮衣袖略被牽動即傷生命此工業所應改者試爲敎育計鍜鍊身體整齊步法現在學堂咸附體操常服此外另製操衣徒益耗費軍人警察不便舊服業巳更新所有學生亦何妨以操衣爲制服製操衣不製便服省費服操衣不換便服省時至辫髮數日不梳櫛則藏垢每日一梳櫛則曠功時間可寳衛生尤要此敎育所應改者 
[京師近事]  
　　前日攝政王召見軍機時曾云近年以來封疆大吏部院重臣時有舞弊營私侵吞浮冒情事實與憲政前途有碍當此行政裁判尚未完全時代更應設法整頓以肅官方擬飭法律大臣從速嚴訂官員貪贜新律 
　　學部所設分科大學房屋圖式上年業經日本工程師真水繪就呈閱時各堂以是圖所定過於華靡需欵特巨諭令全行删改日前真水復將另畫圖式大加核减並將估定價值開列表册一併呈遞但其總數仍須五百萬兩之多各堂尚在游移似有再行核减之意 
　　比國駐京公使照會外務部西歷五月初九初十十一等日設立萬國社會之公會請中國派員入會現外務部巳預備届時派員矣 
　　聞海軍處將以洵貝勒爲海軍大臣薩軍門爲海軍尚書並定大臣公費每月二千兩尚書公費每月一千二百兩 
時評 
[嗚呼江蘇省之紳士]  
　　江蘇續舉請願代表也。寗屬商界巳舉定矣。蘇屬學界亦巳發起矣。而所謂皇皇乎之大紳士。則寂然而不聞絲毫之聲息。我爲江蘇一般紳士愧。 
[嗚呼資政院之議員]  
　　資政院選舉議員也。紛紛運動。强迫者强迫矣。利誘者利誘矣。而江春霖之當選。則巳决意辭退。我爲一般資政院議員愧。 
[英俄之探險隊]  
　　外人之覬觎我滿蒙權利也非一日矣。未有不以調查入手者也。目今滿洲之土地。巳爲各國逐鹿塲。羣犬骨。而其初則無不先之以商界學界軍界之探險隊。試觀其所著書籍。對於滿洲之内情。罔不如數家珍。如視掌紋。今外人又垂涎我蒙古。英俄兩國。皆巳組織探險隊。將次出發。業經庫倫大臣駐俄公使先後警告矣。倘我政府猶復漠然置之也。則前途尚可問耶。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇垣新軍閙事案請懲犯要電]  
[外務部致蘇撫電]  
　　准駐京英使照稱住滬英人魏德本等四人赴蘇遊歷被華兵攻擊受傷其中一人幾乎廢命經撫院允爲究辦上海道及由蘇州派員赴領事處道歉近據霍總領事電稱親赴蘇州拜晤撫院承允辦犯並願給償旋交銀二千五百兩作爲受傷四人補償之費惟聞當時行凶之叛兵頭目至今尚未治罪若非上緊懲治恐將來再有攻擊華洋人等之事請電咨照律究治並示復等因此案前准初八日電稱業經責成該標統管帶交犯懲治等語案關標兵滋事傷及外人自應將行兇犯兵按律懲辦現究如何辦理希查照電復 
[寳中丞復電]  
　　電敬悉標兵滋事時適有英商四人自滬游蘇傷僅二人有西醫驗單經陸前護撫議結酌給養傷費二千五百兩飭據營官交出首要二名當發查辦之汪道及督練公所審問棻千十九日到任後復行嚴催審辦此案當日滋事一鬨之衆難得主名現雖獲犯不免推諉然斷難任其株連遍逮扼要辦法總以寛附從嚴首要定軍心申軍律爲主該犯現供狡避一時遽難定案惟案關將校失馭兵丁滋事軍紀攸關即未傷及外人亦應整頓以善其後除仍嚴催確訊按律懲辦外祈察酌照復英使查照 
[順濟鐵路之動機山東]  
　　順濟鐵路事發起於郵傳部徐菊人尚書日前電商直督陳制軍及東撫巳誌前報現經魯撫與屬僚再四斟酌皆謂在東言東究竟此路入東佔地若千需銀若干必先遴委熟諳路政人員周歷查勘標誌明確方能核辦遂以前情電覆郵部一面委員詳查旋查得此路由歷城取道齊河禹城夏連荏平高唐臨清館陶各州縣而入直隷即由直隷所屬之曲周威縣平鄉廣宗南和邢臺各縣以達於順德府之亦漢鐵路車站通計歷程四百八十里屬東境者三百里屬直境者一百八十里皆按驛站直徑積算以上所經地叚悉係平原土工頗易惟中有數叚多屬積沙風力所加易於浮動兼之沿河一帶地勢甚低填土增高較難著手其由順德至南和一線民間引水灌田溝渠徧野須修涵洞百餘座始與農業無妨至於沿路河渠共有二十二道津浦幹路巳在洛口建築渡黄鐵橋順濟支線即由洛口築起可免另建鐵橋之費惟經過三十里堡之馬頰河寛至一百二三十丈次則塘子莊之深河臨清州之衛河亦寛四五十丈至二三十丈不等然皆水勢甚淺橋工不鉅至沿途無從採石須由順濟兩處逐叚轉運所費恐必多於他路通考全線地勢南高北下水皆由南而北即須多建旱橋涵洞以便宣洩預算全路經費約須銀五百萬兩以上所惜兩省路線大半濱河連年被水成災民情異常困苦出入貨物必極寥落即有稱爲大宗者如食鹽煤炭紅麥豆餅豆油棉花粗布羊皮藥材五榖葦蓆窰器及煤油火柴各種洋貨之類沿途均無繁盛巿鎮即不能層出不窮與膠濟鐵路之交貫山東腹地行旅絡繹貨物駢羅者不可同日而語大約路成以後所得利益恐不敷養路之需惟以上通京師下達漢口形勢亦頗扼要倘能由此而興商務當必日有進步且天津萬一有事恐東與京師一路不至隔絶故就國政立論順濟支線實屬極有關係聞撫憲擬俟直隷總督委員查勘明白果係兩相符合可聯銜入告又聞郵部中現議由津浦路順德北線决意另築支路仍命名曰順濟支路巳由部派員查勘繪圖預備矣 
[甯蘇選舉納稅多額議員之預備蘇州]  
　　蘇省選舉納稅多額資政院議員由寗蘇兩藩司分派調查員查造人名册等情迭紀前報現悉寗蘇兩藩司樊陸二方伯商酌定期二月十五日在寗垣選舉蘇藩陸方伯巳派管理員候補知府盧懋善太守先行赴寗會同寗藩所派管理員預備會塲一切事官聞陸方伯定於十四日乘汽車赴寗以便十五日舉行選舉 
[湘省選舉納稅多額議員改期長沙]  
　　湘藩莊方伯前經通飭各屬調查納稅多額人旋據先後呈報確定互選名額宣示召集定於二月初一日照章投票並榜示姓名曾誌前報現因選期巳届而赴省報到者尚不及全額之半遂即詳請撫台電商資政院擬改於二月十五日投票當奉電覆允准昨由莊方伯示諭各互選人一體遵照矣 
[贛省諮議局協議會紀事江西]  
　　贛省諮議局正議長謝敬虚侍御會商副議長黄棣齋太史督同在會職員於初四日午後一時開協議會報告宣統元年十一月念三日至本年二月初三日公牘函件一提議本局塲所二提議定期選舉副議長（郭　平辭職選舉繼任）三提議國會請願代表川資四提議南昌縣楊承熙等請裁王家渡子口議案五提議南昌縣燕世經請議案惟是日常駐議員到者無幾除會塲决議踏勘改遷永和門口之模範中學堂及呈請裁撤王家渡子口外餘均俟各議員到齊再行决議 
[贛省官塲現形記江西]  
　　贛省候補知縣胡大令欽前因辦理沿溪渡稅務在差病故經當道諭令繼任委員津貼錢二千串以爲搬柩之費由劉方伯發交胡故令之子巳革廣東候補知府胡觀洛運柩回籍不料胡觀洛將所領之欵終日妓院嫖賭化爲烏有同鄉以其竟忍故父靈櫬寄厝異鄉實屬不孝擬即公禀究辦 
　　江西地方自治籌辦處文牘科員兼法政學堂敎員杜大令某係福建人氏與林提學有親恐王提學到任後差使不保百計運動竟得署泰和縣 
 
 

Page 11

 
 
優缺先後交卸差使以備部署到任於是趾高氣揚無所不爲於初四日晚間在桂旺廠地方揚州妓院設席延賓大賭麻雀適有一班上流中人交游到此因無人伺應以致大起衝突幸有人出爲排解方未釀事 
分類新聞 
政界 
[調查户口風潮之滋蔓常州]  
　　宜荆風潮經文武各官馳往彈壓現巳平靜長太守等一律遄返並拿獲滋事者三人現正研訊尚無確供惟武進旌孝懷南兩鄉亦被宜荆影響鄉民羣起暴動旌孝則僅將調查原簿索回現巳粗平懷南并將辦事諸人毆傷聞該鄉區域問題之代表吳君揆秋（名康）受傷尤重經邑令馳往彈壓并拿獲數人現人巳解散惟案則不知如何了結 
[預防西江水患之基本政策廣東]  
　　廣肇羅道易順鼎自到新任後對於民間利弊頗肯究心昨復具詳督院略以肇慶郡城一帶瀕臨西江又有新興宋隆等水入江合流各村鄉地勢低窪近年水患風災最爲受害圍基每多冲决窮民不免流離迭經請欵賑援殊非持久欲求補救之策宜爲根本之圖於是訪察情形勸諭各屬員紳培築基圍講求農業適去臘高要縣屬蓮塘三十九鄉紳耆趙國霖張允文等聯禀建築圍基開濬新炕遂即派委准補新會縣典史劉兆熙并札高要縣謝質會勘議覆現據印委禀復建築各叚圍基與别處無碍工程需張允文肩任籌墊將來按畝捐還且又全體樂從衆情允洽遂即飭令從速開辦並據情禀請督憲批示立案 
[浙屬米巿又將恐慌矣杭州]  
　　浙屬連年荒歉舊秋尤甚致各府農民蓋藏有限米巿逐漸飛漲轉瞬青黄不接爲日方長如不設法預謀後患誠難逆料浙撫增中丞關心民瘼業巳諭飭府縣會紳設法趕辦平糶並限制省會米商不准居奇壟斷各節略誌前報日前嘉興合屬紳士褚輔成等聯名通禀各憲亦以米缺價昻攸關民食籲請後案截漕並請嚴飭各州縣禁釀燒酒以維大局等情兹奉顔方伯核准謂巳禀奉撫憲移會糧道會核詳辦外仰嘉興府遵照迅速通飭所屬出示曉諭將境内私釀一律嚴行查禁以重民食仍將遵辦情形據實禀報併轉致該紳等知照 
[鄂省米價飛漲之原因漢口]  
　　湖北近日米價飛漲向之售錢六串數百文一石者今則驟漲至九千文聞其原因係由於漢口漢陽兩埠連日資遣飢民回籍河下米船懼被搶掠暫停交易遠來米船又誤信謡言謂官塲有封船當差裝運飢民回籍之事故均滯留半途不來或改向别埠售賣以致米價飛漲云 
[瑞督又改來鄂行期武昌]  
　　湖北前曾派楚材兵輪管帶王恩平駕輪赴滬迎迓瑞制軍並有初三日抵鄂倿篆之信兹善後局接王管帶來電謂奉瑞制軍諭命楚材輪先裝運器具衣箱來鄂於初五日開行瑞制軍與瀛眷則乘江寛輪十八日起節决不更期並請轉禀護院云云由是觀之瑞制軍接篆之期當在二月杪也 
[桐邑士紳請放春振安徽]  
　　桐城縣上年猝遭水患低窪圩田盡行淹没現時甫届春初青黄不接爲日方長自非撥欵振濟不足以恤災黎該邑士紳馬其昌等爰特聯名公禀省憲懇予委員調查災區酌撥欵項妥爲散放想各大吏洞悉民艱必能俯如所請也 
[籌措新政經費之困難安徽]  
　　休寗縣地處僻壤出産不豐民力不足每於舉辦要政多因籌欵維艱無從著手現在該縣令舉辦地方自治費用不貲爰特會紳集議擬抽茶稅百餘金以資補助想各商家亦必樂於贊成也 
[閩督飭設稅契局福建]  
　　閩督松制軍前日通飭各州縣略謂民間置買田宅例應投稅當此稅銀加徵若照從前辦法收稅安能起色查蜀省自設局徵稅後年增稅銀十餘萬着各屬援照辦法改設稅契局所以裕餉源云云惟設局經費作何籌措尚未議及 
軍界 
[電商添招督標辦法廣東]  
　　袁督電商陸軍部云樹　勛秋抵任因節省餉項陸續裁撤防營原以新軍成協近駐省垣聲威足恃不意變起倉猝一發難收現雖招集撫安分别留遣而危局甫定士氣大傷省會空虚兵力實形單薄擬請添招督標四營暫駐省城以資鎮懾事定漸調歸併謹請察核立案伏候示遵樹勛叩真陸軍部覆云真電悉據稱省會空虚擬添招督標四營事定歸併等語查督標曁舊營各項名目均經奏定裁撤一律改編巡防以期整一此四營係照何項章制編練將來歸併何項軍隊希即詳覆酌核陸軍部寒 
[製造軍用品運寗赴賽之預備廣東]  
　　粤省製造軍械各品前准江督咨請并送南洋勸　會赴賽在案昨袁督札行督練公所將一切軍械自制品及一切武備出品逐一預備并具圖說以便出賽并發下南洋賽會物品第一二期圖表二張該所奉此當即分别移行製造局等調取一切物品以憑辦理矣 
[撥營彈壓浙洋漁汛杭州]  
　　寗波岱山等處洋面每值春汛漁鹽課收較旺例由提標分撥防營駐紥彈壓外提鎮名憲亦均出洋梭巡以昭慎重本年漁蟄兩汛將届所有配銷漁户引收繳課稅之提標千總朱有光巳届期滿特由吕提憲咨請中座擬改派本標中前後三營並委千總胡廷山即日督帶出洋馳赴岱山駐防並分飭沿海水師隨時梭巡以資鎮攝而重課銷業奉增帥核准咨復矣 
[電禀佛堂鎮毁典情形杭州]  
　　金華府禀省憲電云撫藩臬憲鈞鑒微電敬悉義邑佛堂鎮商會典舖被毁搶刦知府聞信後即派弁勇會縣彈壓查拿現據該縣先後禀覆因是日商會成立演戲莠民仇視商會始毁會所繼搶典舖現巳獲犯十名巿面安靜如常今復派委會辦連叩御印 
學務 
[籌辦簡易識字基本金杭州]  
　　定海廳紳董沈椿年等通禀省台略謂竊查簡易識字小學爲國民敎育列入憲政籌備清單本届諮議局議决宣統二年定海廳設十所業奉各大憲通行飭遵在案第念吾邑地瘠民貧驟然添設此種小學十所經濟困難可想而知議案第四項規定提用之公欵其甲欵佐治員川資薪金及乙欵賓興公欵曁三成考試經費爲數甚微丙欵會社寺觀耗費風氣未開提用亦非易事丁戊兩欵之儒田賢租裁缺學田又爲吾邑所本無惟巳欵校塲營地一項尚屬輕而易舉并可得大宗鉅欵掃吾邑此等官荒所在多有或接近閙巿或毗連民居宜於建造而未必盡宜於墾種故聽民報墾歲納租息未必爲人情 
 
 

Page 12

 
 
所便且所納恐亦無多不如聽民繳價陞課由官給發印契准爲世業課歸國家價充簡易識字小學基本金存本用息即以此項基本金購買本省路股每年股息所入匀派城鎮鄉簡易識字小學充作常欵較有把握但查各屬辦理官荒變價往往胥吏因緣爲奸借公肥私轉滋流弊欲求涓滴歸公必須官紳會辦大張曉諭方杜弊混兹就職等調查所得定海官荒十五處約地六十餘畝另單呈電前項官荒并房屋在内估計時價約值一萬五六千金之譜倘變賣合宜得價尚不止此數職等公同集議意見相同擬請即將是項官荒營地并房屋招民承買陞課管業由官給予印契以便執憑所得之價悉數撥充定海城鎮鄉簡易識字小學基本金似於國民敎育前途不無裨益云云現奉顔方伯批示此案己據定海廳具禀到司據禀前情應候撫憲批示再行飭遵 
實業L ] 
[武陽擬開商品奬進會常州]  
　　常州物産會自閉會後據勸業會審查員報告成績極優現武陽兩邑於初九日下午邀集各商家在商會籌議擬將所有商品分期開奬進會并請府縣及評議員公同評議優者給以獎勵以便力求進步 
[復開螺螄山鉛礦鎮江]  
　　鎮江西鄉螺螄山出有筆鉛製成罐式可爲練金銀銅鐵之用前經張季直殿撰許九香觀察等集股開採嗣因虧欵中止現又有職商左國楨擬糾集股本復行開挖以興實業巳禀由江督咨行農工商部批准不日即興工開採 
[鎮江府徵解出品鎮江]  
　　鎮江府承瑞卿太守於去年遵奉端前督憲委充鎮屬物産會監督兹太守巳將徵集府屬各處敎育出品各美術畫手工繡織各種物品及天産各物於上月二十九日乘火車帶赴寗省陳列矣 
[派員監造習藝所工程杭州]  
　　勸業道董季友觀察重行組織手藝傳習所擬在上中下三城及江墅等處共設五所業巳通詳浙撫曁農工商部核准兹將派委第一所工程妥員札文摘錄如下第一所手藝傳習所（即原設之工藝傳習習所舊址在下城龍興寺地方）現正開工修築所有一切工程自應遴派專員監視以期迅速而免偷减兹查有該所管理員主簿顔澤訓大使石紹文兩員堪以派委就近監工合札該員等會同認真監督尅期蕆工母稍延緩草率並查現在每日到所工匠僅四五人而屋址極廣匠少斷不敷用應飭真日添增二十餘名合力興作俾便第二第三等所接續建築 
[雜記]  
[營官歟盜賊歟揚州]  
　　駐防鹽城境新軍營管帶黄某聞上憲昨巳另派管帶接防遂即日先自離營不知去向至關防一切新管帶到時始行由哨移交並據各哨弁環訴云前管帶因正月分兵餉尚未派給該銀約三四百兩之多故即日離營不知所之 
[巡防隊歟卞莊子歟湖南]  
　　澧屬清泥潭地方山嶺緜亘樹林深翳近有猛虎時出傷人嚙斃牲畜無算地方行人不敢往來月前有東路巡防隊劉管帶雲齋帶隊巡防行經該處當經團紳陳效青等禀請設法驅除劉管帶即予允准親率什勇馳往察看比至某山見虎長丈許咆哮如雷旋轉縱跳猛烈非常真有莫之敢攖之勢劉管帶督同什勇各携鎗械前往追捕追至農民潘宅屋後竹林内合力圍攻格鬭移時始行擊斃但因虎力過猛咬傷一哨六棚正兵屈子臣十棚什兵彭玉軒正兵劉定元蕭玉鏡彭培邦等五名惟彭受傷最重當即賞給藥貲延醫調治並飭其餘什勇扛虎回營計重二百四十餘斤剖視腹中尚有人骨嗣將虎肉賞食各棚兵丁其皮爪骨脛解呈省垣大吏聞大吏以該管帶爲民除害甚屬得力所有被傷兵丁特加賞錢一百串文令其按名酌量分給以資醫調其虎皮虎骨等件仍發還該管帶領收以充獎勵 
[是何平原君之多也武昌]  
　　鄂省啓秀第一女學堂成效爲各校之冠上年湖北開辦敎育成績展覽會曁勸業奬進會該堂各生特繡張文襄端浭陽陳貴陽梁鼎芬黄紹箕等五公之像形容畢肖神采煥然均蒙給予優奬爲參觀各界所稱揚刻因南洋勸業會在湖北徵集出品特加繡楊護督及署藩高方伯之像名曰七貴圖較前繡者尤爲精美昨特呈送出品協會事務所以便彚集運寗 
清談 
[砭俗]  
　　我本未諳法理。不能自欺欺人。旨哉斯言。大可以砭俗。 
　　雖然。今天下之能自知未諳者幾人。能不欲自欺欺人者又幾人。茫茫神州。畇畇禹甸。果孰是不愧斯言者。 
　　我不識當代政界諸。公民選鉅子。乍聞斯言時其頗有所動于中否抑。亦借鏡斯言而稍稍歛抑否。 
　　我恐舉世滔滔衆人皆醉東奔西馳托名熱心者如故。事上　下希蹤巧宦者亦如故嗚呼清斯濯細濁斯濯足矣。今天下之事。大抵如斯。 
[熱中]  
　　選舉。美談也。然其肇始。則無不淵源于運動者。選自治局議員。則運動矣。選諮議局議員。則運動矣。等而上之。資政院尚未開幕。亦紛紛以選舉運動播爲美談。一時各部員司中。開筵納賄運動被選者。忙碌異常。又其甚者。運動之不巳。全票竟把持于一二人之手。而任其迫人選舉某某爲資政院議員。且並有足遲手拙至索一票而不得。 
　　記者曰。是亦中國選舉開幕時代一則之活歷史。雖然中國近日庶事。百不進步。惟此選舉之熱中如潮湧。如瀾翻。百出其技後來益上。若惟恐怵他人之我先。不某讓東西洋以獨步者。有心人于此。大可以覘世變。 
雜著 
[國會借鏡錄（醒）（續）]  
　　開院之後。將議事章程屢次更改。由是元老院之　度漸臻妥善。然此尚不足以饜建議設立國會者之心。自開元老院以來。主張國會者。議論益盛。常指政府爲有　專制云。政府於是漸執進步主義酌定三權（即立法行政司法）分掌之制。擬假定地方長官議會爲國會。與元老院共爲立法之淵源。遂召集地方長官。命參議木户孝允爲議長。開會於淺草本願寺。是日天皇亦親臨其會。行開會之禮。并下詔曰 
　　朕於去年五月始興地方長官會議之議。曾下詔布告大衆。旣以外事迫切。無暇兼顧。不得巳遂下令延期。今再舉前業。議員靡不來會。朕甚嘉之。但事屬草創。每有遺憾。兹當開會之始。朕故親臨其盛。詔汝各官。朕深思經國治民之艱難。不得不廣集公論衆議之益。汝各官身居地方之重任。周知民情。誠能向心協力。則事務雖多。不難後先整理所有衆庶之公益。宜亟圖之。則斯會之開。將增國家無疆之幸　。汝各官其善體朕志勗哉勿怠。 
此會議爲日本議會之　矢一切　制。尚未。完備。加之地方長官中或執進取之政略。或據保守之主義黨派紛岐議論龐雜不得美善之結果九年十年以國内擾亂暫停會議至十一年四月　開開於實田町大政官分局。以參議伊藤博文爲議長十三年二月開會。以元老院副議長河野敏　爲議長。 
（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
譯件 
[日本議會之一面觀（續）（曼陀）]  
　　自陪審制度案提出後輿論甚囂莫衷一是有識者羣以爲窒礙而不可行初三日午前開會時即由鳩山和夫氏報告委員會經過情由曰對於本案有少數人欲陳述意見者政府亦以爲言以兹事體大須再思量故未敢輕决云云語巳高柳覺太郎述反對意見曰陪審制度本爲封建時代之遺物存留至於今日者若强行之我國殊爲窒碍議塲中有斥爲村會議員之演說者逡巡下壇後村松恒一郎繼之謂陪審案提出之原因徒以去年有選舉法違犯之檢舉及自治制腐敗之檢舉兩事遂指爲蹂躪人權以此案爲報復之計耳詎知政黨之勢力駸入自治體賄賂公行毫無顧忌猶嫌法網之寛不得盡置之法偶罰其一二尚足言人權蹂躙耶今人心狡逞巳臻其極使素無法律思想之普通人量定刑讞其弊何可勝言若言裁判官有不勝職者祇須監督司法部可矣又何必借此大題目以相恐嚇耶語時藏原惟廓氏極口呌是以助其勢即由鳩山和夫氏起駁高柳村松兩氏之非且言英國採用陪審制度時其社會程度未必高於日本於此而言人心腐敗以爲不可行者其侮辱本國亦太甚矣詳徵博引滔滔數萬言不失學者態度不知有藏原惟廓者亦學者中之霸王也起駁其說如風捲殘雲頃刻而盡且謂鳩山君之遊學西洋遠在四十年前故所見如是不知今日之西洋巳變革多矣半嘲半笑自逞其說政友會員之冷嘲熱罵以抵禦之者亦萬喙齊鳴凌雜至不可名狀政友會卒恃多數之勢將此案議决蓋此案本由政友會員提出者也 
[日本陪審制度法案]  
　　自新刑法改定後辨護士恊會頗有否之者謂過於嚴酷適此次改正訴訟法遂由議會提出法案如左採用與否尚未决定 
　　第一條各地方裁判所即充作陪審裁判所 
　　第二條陪審員對於刑事案件其第一審關於地方裁判所管屬事項得判定左列諸問題 
　　主問題（或名補充問題）一有認爲有罪之事實否副問題二有减刑免刑之情狀否三可與以刑之執行猶豫否 
　　第三條陪審員共十二人非由七人以上之多數取决凡不利被告之事均不得判定 
　　第四條陪審裁判須由被告請求始行開始凡陪審費用以及陪審員旅費日賃與招集費用均歸被告担任 
　　第五條被告人欲請求陪審裁判須由受到呼出狀之日算起在三星期以内准其提出請求書於所轄地方裁判所裁判所得命被告預繳適當之陪審費用被告得此命令後由當日算起凡一星期内不繳陪審費用者作取下陪審裁判論 
　　第六條呼出狀除照刑事訴訟法二百十四條規定外須記入第四條第五條之要領 
　　第七條凡請求陪審制度事件有依地方情况恐不能公平判定者得請移裁判管轄提起訴願於地方裁判所對於前項訴願有不服地方裁判所之判决者得行上控 
　　第八條陪審員爲名譽職　　 
　　第九條陪審員須備左列各資格於巿町村會選舉之 
　　（一）年滿三十歲以上之日本臣民二巿町村之公民有巿町村會議員之選舉權於該巿町村中一年接續納國稅年額十元以上者 
　　第十條有犯左列各條者皆不得爲陪審員 
　　一行政官吏二判事檢事行政裁判所之評定官三學生生徒及小學敎員四神官僧侣其他諸宗之敎師五陸海軍現役軍人六辨護士 
　　第十一條於巿町村會應行選舉之陪審員額及選舉方法由司法大臣審定（未完） 
來稿 
[論大豆工藝爲中國製造之特長（三續）]  
　　豆芽菜豆芽菜以純潔之水生成。極爲衛生家所贊美。可以之代生菜。尋常生菜。　生於糞土之上。汚穢異常。故衛生家多不欲食之。 
　　豆仁咖啡將豆仁炮製後。有咖啡之色味。故可代之。患腦病者。不宜飲咖啡。尋常人夜間亦不宜飲咖啡。因其足以破睡。蓋其所食之咖啡精。有感動腦筋之力。然西人酷好咖啡之味。不能自阻。近有炒麥芽代咖啡者。竟成一種衛生飲料重要商品。然炒麥芽實不若炒豆仁爲佳。故豆仁咖啡。雖不過大豆之一小功用。然其價值巳非小矣。 
　　以上所舉物品數十種。皆以一種植物製成。此誠大豆特異之點。其尤可貴者。則豆中無一棄物。以至渣滓皆可爲用。由是其物料與工藝之價值可定。而商業之問題自可從而解決。然以泛泛想像。不能知其究有何等之價值。須以預計之法表明之。凡一預計。無非取一二假定之數以計之。故須先擇此假定之數。 
　　觀大豆各品門類衆多。功用不一。有爲食品者。有爲工藝品者。食品中又更分爲多種之食品。工藝品中又更分爲多種之工藝品。其繁重甚矣。故預計之法。亦繁重甚矣。如麫粉可供普通人之食品。俟其普及。則人人食之。餐餐食之。則其爲數有令人駭異者。又如麫粉等皆供患糖病者之取用。據法統計表。患糖病者居四十人中之一。按此數計算。亦有令人駭異 
 
 

Page 19

 
 
者。又如麫粉等。可供軍人之取用。按照此數算之。亦有令人駭異者。豆腐等可代肉食。姑就法人而論晚。餐多不食肉。而以雞子代之。以後當兼以豆腐代之。更有全不食肉者。此風亦日增加。終必至于全數之人。皆不食肉。一部分之肉。以雞子代之。一部分以豆腐代之。由此計算。其爲數亦有令人駭異者。又如醬油以供烹調。甜豆醬與發酵豆腐。皆足代其每餐後所必食之品。此皆日用必需之食品。其爲數亦有令人駭異者。至若豆精與豆油。可爲極普通之日用工藝品若干種。其爲數亦有令人駭異者。由此類推其價值之高。爲數之繁。有其難預計之勢。吾姑舉二極小而簡單之數。以爲預計。假定之數。一以巴黎之居民爲假定之數。大豆各種品物。本可以銷于歐美各國。今不以各國之人數計之。亦不以法國之全國計之。而以巴黎一邑之數計之。其必爲最小之數無疑。 
　　巴黎居民二百六十六萬人 
　　二以每人每日取用最小之法錢一文爲假定之數。大豆品類數十門有此等人取用而彼等人不取用者。有取用多者。有取用少者。有直接取用者。有間接取用者。截長補短。以每人每日一最小錢爲假定之數。必不爲過。 
　　每日每人一小錢 
　　以人數與錢數乘。而得每日貨品所值之數。即二百六十六萬小錢。每小錢值一佛郎二十分之一。即合十三萬三千佛郎。每佛郎計值半元之普。即合六萬六千五百元。每年以三百六十日計之。即合二千三百九十四萬元。 
本埠新聞 
[上海縣禀蘇藩司文（查報户口總數）]  
　　敬禀者竊奉憲台漾電飭將商埠地方户口總數限五日内填表詳送等因奉此遵即分别趕查惟查前項表式編查卷内未奉憲札發縣調查總局民政統計内有商埠户口總數一表進行表列在三期内所有第三期各表現亦未奉頒發以致無憑填繕兹謹將查明確數繕具清摺禀陳鑒核 
　　城廂區户口總數正户總數三萬一千五百九十二附户總數九千二百六十二男子口數十二萬九千零五十五女子口數七萬五千三百三十三學童總數五千七百七十六壯丁總數七萬五千八百六十五 
　　英美公共租界户口總數本籍總數十六萬九千零零一人客籍總數念二萬一千三百九十七洋籍總數一萬一千四百九十七人謹按英美公共租界户口由工部局五年一查以上總數係英工部局於光緒三十一年調查之 
　　法租界户口總數本籍約七萬餘人洋籍約六百餘人謹按詢據法公董局聲稱法租界户口巳五年未曾清查此係約數 
[滬道勸募江北春振]  
　　滬道蔡觀察致商會總協理函云頃接寗藩台樊電開江北災黎待振孔殷現在春賑届期各屬紛紛請欵實苦無從籌撥前蒙督憲捐資提倡並諭飭致書勸募日來想己捐集成數務請迅代廣勸並將巳收册欵滙寄藉惠窮黎功德無量等因此事前奉樊方伯送到捐册五十本當經移送尊處廣爲勸募旋又分行三屬一體籌勸在案現旣待賑孔殷若俟收起再解沈恐緩不濟急擬由敝處先籌規銀三千兩即日匯寗應用素稔大君子樂善好施務祈轉向富紳巨賈婉切勸導慷慨捐輸多集一分卽多活一命不禁爲該處災黎同聲禱祝之至一俟捐有成數並望飛速擲下爲荷 
[京控原告環請交保]  
　　浦東鄉民朱志琴龔硯耕等入京控告劣董錢志瀛誣指拆屋羅織無辜一案曾奉滬道派員提訊判將朱志琴龔硯耕張心田張順榮張桂松朱效環丁耀齋周得勝朱仁齋等收押在案昨日朱等復與前因患病未到之沈春江等共十人具禀到道略謂案巳訊明並無揑飾朦蔽情事求請交保出外如奉傳訊仍卽投案候示等語未知蔡觀察能准如所請否 
[吳阿桃終須到案]  
　　巳革地保吳阿桃因盜賣程謝氏田地被控曾經縣令提訊收押後因患病由滬道蔡觀察提案騐明准交秦爕廷鷄鴨行保出刻巳逾期尚未到案吳倩某甲等向氏商勸願還巨欵該氏不允仍欲索還原地並復具禀道署催速理結惟據道差禀稱保人秦爕廷巳於前日病故無可追交觀察謂店主雖故但保單上係用該店圖章即著新店主交人可也 
[查拿招摇撞騙之辦事人]  
　　駐滬鎮江商船分會辦事人解昉因遇事招摇致被斥退詳情曾紀前報兹滬道蔡觀察恐仍逗遛滬上札縣查拿本縣田大令昨特照會總工程局董事請飭偵探協查解昉下落並將其舉動情形一併訪明禀候查辦 
[鄉民被盜搶刦]  
　　二十三保十圖何家弄鄉民何海庭家前晚被盜數十人明火執仗刧去現洋飾物值洋二百餘元昨由事主投報上海縣求請勘緝 
城内 
[何時了結]  
　　鼎生莊經理王調甫倒欠鼎豐會裕等票款挺押不理其股東胡振綱于去年歲杪繳銀二千兩因弟亡母病禀准保釋後亦不到案而鼎生生財等物又被副經理趙養田私行賣去因由原告禀請本縣田大令提案審訊保人錢錦如供求予限五天將胡交案大令准之趙供前開鼎生房屋業經退租因需開銷將生財售去若干有帳呈電其除物件現放新碼頭地方訊之王調甫供仍狡飾判王還押趙交保候再訊究 
[兇徒荷枷]  
　　戳傷烟妓小翠子之兇手龔三郎昨經本縣田大令提訊龔供詞支吾判枷示頭門三月期滿再行核辦 
 
 

Page 20

 
 
[急圖爭産]  
　　姚錢氏在縣控告伊壻顧旨寳竊去方單四紙顧供方單係由妻父姚全全出抵因傳全全到案研訊全全供小的出抵者係三十號方單至家中所存之四單實未出抵今女壻顧晉寳因恐小的傳給侄兒聽從顧茂咸周林生等唆使將單竊去求請追還訊之顧仍諉賴不認判令押限交單 
[追還銀鐲]  
　　徐張氏控夫族弟徐林生不還銀鐲向索被毆昨由浦東總巡局解縣審訊判徐兌還三兩重之銀鐲一對了案 
[道批照錄]  
　　元春等莊禀批此案前准商會函覆業巳飭廨照案嚴進一而電復哈爾濱商會查明李永鎮哈産代爲變價清償乃接准哈會電復李永鎮不來未便代爲變賣而李又呈具限狀以解交哈爾濱道發廳管押就近變産還債爲謂照准則各莊不允從押則於案無裨惟有由道移請哈爾濱道飭查李産由官召變清還之一法除尅日備移外仰會審官寳令分别轉飭遵照哈會復電曁李永鎮續禀限狀一併抄發 
[官事]  
　　伊犁採辦委員候補知縣楊鴻怡昨日到道禀辭回伊犁江蘇試用知縣沈師曾到道禀見三林塘巡防局委員汪鳴謙禀銷病假 
南巿 
[慎重衛生]  
　　上海醫院醫生函致工程局董事略云本院東首向有空房一所近巳有人在彼開設雞鴨行恐穢氣流布有妨衛生而醫院病人亦多受害請即阻止等語局董接函後准即飭探傳諭房主著令該行遷設他處並諭嗣後不得再組妨害衛生之店舖如違究罰 
[請緝贓賊]  
　　荷花池附近周姓家前晚被賊竊去首飾箱一只内有珍珠七百餘顆及金翠飾物又小洋五十餘枚昨即開單報明工程局派探勘緝 
[責押騙子]  
　　吳寳臣邱金魁向某氏婦騙取金線圈携至某銀樓兌換被探查獲解至工程局訊實判各戒責二百下押一月起案之洋除賞給探夥一元外餘著充公 
[傭婦捉賊]  
　　西門外泰安里董公館傭婦王張氏扭獲竊取衣箱之吳桂生送由西區移解工程局訊實判戒責一百五十下押一禮拜贓存候失主認領 
閘北 
[展限交人]  
　　成長發控管春林姦拐其妻張氏經巡警總局訊明判管交保限十天交人在案昨巳期滿仍未交出由孫裁判提案覆訊諭令寛限半月將該氏交案再行核辦 
[帮同找尋]  
　　陳能在虬江橋熬煮土渣經巡警總局將其夥亷慶三提案訊明交保候查在案昨日復由三路二區將其夥黄才郎拘解總局亦令交保帮同廉慶二尋到陳能扭案訊辦 
[巡警總局批詞]  
　　民人葉得進禀批　陳有劉陳氏席蔡氏等勾串圖賣何高氏之孫女阿招一案業經飭科訊明還押應俟分别懲辦以昭儆戒該民人乃敢意存嘗試率求保釋殊屬膽玩本應提究姑寛特斥商民萬家春等禀　據禀巳悉候傳案核明分别給領可也孀婦錢許氏禀批此案應候捕提人証質訊核辦毋庸多瀆 
英租界 
[命案可疑]  
　　皖人汪業卿在廣東路二百二十四號客棧内忽然斃命巳紀前報兹由本縣田大令驗明係因服毒身死旋經捕房查得汪因被同伴周献廷質去皮衣逃歷以致吞烟斃命遂即飭探將周查獲昨晨解廨請究周供在江西饒州船局内爲夥於本月初四日偕汪來滬所質皮衣確係巳吻不知汪何故自盡求察寳讞員商之英廓繙譯官判周押候查明並傳該棧主到案質明再核 
[挾嫌圖害]  
　　汪芝卿控小工頭葉桂卿紏同倪永壽陳水奎等將伊拔至靜安寺地方行兇圖害推入浜内由探將葉等三人一併查獲並抄出手鎗一支於昨日解送公共公堂請究汪供因於西歷三月十八號王林賽洋行内與葉算帳口角葉即懷慨圖害求究訊之葉等三人均推賴不認判一併押候查明再訊 
[拐販小孩]  
　　拐匪李裕子由鎮江串拐卞孟氏之六歲男孩和尚來滬托李陸氏等販賣被探查獲昨晨解廨請究李供係某某等二人所拐現仍匿跡鎮江判押候查明並函請丹徒縣移提人証到案再訊 
[馬夫拐孩]  
　　周和尚控馬夫曹阿春拐匿七歲男孩逃往蘇州由探將曹查獲昨解公堂訊供推賴判押限一禮拜交孩 
[奸徒淫恶]  
　　湖北人陳福田由鎮江姦拐王氏婦人來滬先將氏之女孩價賣兹又欲將該氏押娼被氏訴知捕房派探將陳查獲昨解公堂訊實判氏留候備文送回山陽縣原籍傳到家屬具領陳押西牢兩年以儆 
[曾否用空]  
　　王友松控孫文炳私用帳洋三百餘元一案昨晨由探將孫拘解公堂請爲追究孫供詞推賴判押候查明再訊 
[未便劃抵]  
　　楊子清控藍　榮私質紅木器具一案昨經公堂訊明因原　不還押櫃洋三十二元所致判藍交保贖還原物楊將押櫃洋如數給還如違准再控追　 
[定貨紏葛]  
　　英商立德有限公司控沙養瑜不交定貨一案昨由包探解廨請究判押候訂期會訊 
[追究要証]  
　　英商祥泰木行控鄔沈氏欠銀案内証人鄭尊三戴運來昨由包探將鄭傳至公廨押候訊理戴拉不到案諭飭再傳 
[貧不聊生]  
　　裘芝卿因貧極無聊於前日在虹口地方投河圖盡由捕救起帶入捕房昨送公廨請示經讞員安慰數語飭退 
[銷毁僞飾]  
　　寳成銀樓控黄湯氏將冒牌僞銀鐲至楊慶和銀樓混兌一案昨經公堂復訊判氏押女所一禮拜僞鐲銷毁 
[華說謊]  
　　總巡捕房八百五十三號華捕控車夫王阿四拖車礙路向阻行兇昨由捕房將王解廨訊無証據判令將案註銷 
[是否誣陷]  
　　趙石氏控顔金寳用擲包術騙取金環由探將顔　獲昨解公堂請究顔供在三泰弄内開設裁衣店實被誣指判顔押候查明再訊 
[私行付質]  
　　沈少記控陸永泉謝永興私質衣服等情昨由捕房解廨訊明判謝開釋陸押兩月 
[流氓攫物]  
　　王周氏控流氓陳福生攫取金挖耳由探將陳查獲昨解公堂請究判押候原告到堂訊核 
[人証未齊]  
　　日本郵船社會控船户吳阿六與小工趙春林串竊值洋二千二百六十元之甬漆十七桶由捕將兩人拘解公堂請爲究辦判一併押候補提人証再訊 
[西崽串竊]  
　　總巡捕房六十三七十三七十八號等三道頭西捕控西崽姚阿玉李阿毛串竊鈔票各物昨解公堂訊明判李姚各押一月分别示儆 
美租界 
[訛詐宜究]  
　百老匯路洋雜貨店主夏榮康昨至捕房控被莊阿慶來店訛詐請爲究辦捕頭飭夏退去候查明實在再行核辦 
[盜賣樹柴]  
　　王松軒昨至捕房控被船户張阿寳盜賣樹柴得洋百餘元捕頭命王扭張到案再行究辦 
[各有不是]  
　　成衣匠王阿二談阿定同住北四川路昨因生意紏葛扭控捕房拘頭以兩造各有不合斥退不理 
[其細巳甚]  
　　郭阿順昨向北河南路徐阿松水菓攤購物因論價起　扭控捕房捕頭以事甚細微斥退不理 
[不受訓誨]  
　　江北人沈廷揚昨至捕房報稱姪兒小扣子不受訓戒出外不　今在黄浦路木作内尋見喚回不聽請爲懲辦捕頭飭沈退去候查再核 
法租界 
[僞造方單]  
　　四川人劉子鈞前將假方單一紙串通紹興人姚福全轉托包春山向某洋行買辦蔣某說合押於該行洋東事後經該洋東察悉係是僞造故即具控公堂飭由捕房將劉等一併拘獲昨解訊究姚　此單由劉交來托抵訊之劉堅賴不認判包　保劉姚押候再訊 
[至戚失和]  
　　金泰豐北　行主金炳如控妻弟陳福生硬借吵擾肆行用武昨日由廨提訊陳供　之商借並未吵閙判具安分結開釋 
[水中獲賊]  
　　楊阿二掩入海晏輪船上圖竊被大副四人瞥見追捕楊即鳬水圖遁該西人亦躍入江心將楊獲住送廨請究判枷號一月示衆 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[農工商部覆陳勸業富籤公債票辦法摺（續）]  
　　至於購票與否全聽人之自願臣部旣無從抑勒亦何至累及貧民夫稅捐之事未有不擾民者古人賣絲糶榖之詩剜肉補瘡之喻誠有慨乎言之若此項債票輕而易舉純任自然就使購者徼倖以圖亦决不至逼人到此卽謂以富籤鼓舞稍涉權宜然各國既巳行之亦似不嫌仿辦在今日羅掘俱窮之會此尚爲和平籌欵之方而原奏乃以爲吮膏吸髓之謀罔上虐民之舉亦太過矣至謂票價太賤次數宜多庶人少冀倖之心不至爲貧民之累因援法日富籤公債之法以相引證不知寓富籤於公債即是藉其冀幸之心以爲募集之計此無可諱亦無容諱者不能謂中國如是而外國即不如是矣至價格之賤則法國人之視廿佛郎猶我國人之視一元未必此爲輕而彼爲重至於多分數次售票則各省彩票月月有之債劵不能與之無别且此票雖非售與貧民亦不能禁貧民之不買每年祗募一次祇售一元尚恐爲貧民之累若年分數次人費數元所累不更多乎若謂數元者貧民可以不買則此一元者亦未責以必買中國人民四萬萬但使購者有四十分之一即巳足數安見必係貧民乎此可毋庸置議者也至謂臣部職在指導勸勵不必舉天下爲農爲工爲商之事一一責令該部爲之經營又謂該部自設立以來有益於農工商三者與否天下所共見共聞始謂其不必辦事繼復責其不能辦事巳令人無所適從况臣部自設立至今文告指導之事巳不知凡幾奏請勸勵之事亦歲有數起各處禀辦之局廠公司更盈千累百而終無大利可收臣等實引爲切心之疚以爲空言倡導不如實力推行故擬籌辦大端實業以爲模範遇有正當商業力爲輔助庶可日起而大有功無如無事不需欵又無欵可以籌遂至迫而爲此亦自愧智短才庸出兹下策正深冀振貧濟弱示以良謨乃細閱原奏所陳流弊數端不過如以前所述且改良辦法之詞少無端譏訕之語多亦稍失君子贈人以言之義矣抑臣等更有請者公債之舉全在信用中國信用未復致公債難成臣部前奏巳詳言之夫以中國之民不信中國之官雖重利舉債亦無人過問至思援西國富籤之法以爲激勸之資此不獨臣部之羞凡一命以上皆當引爲深恥原奏乃謂臣部前奏情詞迫急惟恐朝廷不之許人民莫之從不思情詞迫急朝廷或有過聽若人民能以情詞迫使相從則厚利如京漢公債當早風行宇内何至臣部不得巳而爲此舉乎總之此項公債之法臣等亦非心之所安何必以此忍尤懷垢不過因事勢至此如果此事行之無弊能使公家信用漸復實業前途有望則譬如救焚拯溺而不暇規行矩步識者猶將諒之若徒拘牽於文義之間不一爲事功之計則此舉即立時 
 
 

Page 27

 
 
停罷臣部即一事不辦亦於國計民生有何裨補時艱至於今日正大小臣工宜以實事相淬勵之時而非以空文相辨難之時况此事所爭全在信用若舉棋不定疑謗頻乘甫當建議之初即有食言之懼將來發行此票誰復信之而購之乎惟中國此項公債究爲則見議者不察輙以彩票相繩現在廣東江蘇之諮議局皆以禁止彩票爲詞此項債票與彩票是否有别有無流弊應否舉辦臣部亦不敢固執巳見應請飭下會議政務處詳細核議欲定從違之準先徵意見之公即停止亦爲有名若舉行庶期無阻臣部不勝幸甚所有遵旨籌議勸業富籤公債票辦法緣由理合不避繁瑣恭摺詳晰覆陳伏乞皇上聖鑒訓示謹奏 
小說 
[官塲小說玉樹花（三十六）]  
　　第十回賣風情檀奴逢倩女詠小星良夜渡銀河 
　　且說吕觀察見了那位花小姐的面貌。覺得甚是合意。看著他一個人立在那裡。婷婷似月婉婉當春粉面朱唇。蛾眉皓齒。只覺得自巳的幾位姨太太。都不如他。更兼花小姐有心鉤搭。把那一雙俊。眼對著吕觀察一連瞟上幾瞟。只把個吕觀察喜得遍體酥麻滿心奇癢。連胡甲生請他坐下都没有聽見。看着花小姐呆呆的竟出了神去。胡甲生一連說了幾次吕觀察方才聽得便一屁股坐了下來。看着花小姐還立在那裡没有坐下凌波一捻。蓮瓣雙鈎穿着一雙紅緞弓鞋。真個是纖如束筍。吕觀察更覺得憐愛非常。對着花小姐。口中說道。且請先坐下我們慢慢的談花小姐抬起頭來。又看了吕觀察一眼似羞似笑的答應一聲。那答應的聲音好似那嬌鳥間關。新鶯睨睆。慢慢的走到下面檢一張椅子坐下。吕觀察隨便問了幾句多少年歲那裡人氏的套話。花小姐一一的回答兩。個人言來語去。目送眉迎只把個吕觀察拴得結結實實伏伏貼貼的。一毫也施展不來。當下吕觀察坐了一回。覺得再坐不好意思。便同着胡甲生走到外面書房裡來。胡甲生便叫花祖雲上來叩見。吕觀察見了花祖雲。倒也甚是客氣。當下就和他講明。三千銀子身價。先和他立刻謀個差使。花祖雲自然歡喜。都一一的答應。本來吕觀察的意思。原打算自巳娶了花小姐。仍舊叫他和花祖雲同住。也好有些照應。胡甲生聽了。却狠不願意。便在吕觀察面前。只說花祖雲喜歡結交那班不三不四的人物。姨太太住在他家。未免有些不便。况且花祖雲也總算是個省城裡頭的候補官。萬一個給人知道了。倒不是頑的。不如還是另找地方的妥當。吕觀察聽了。覺得他的話也不錯。便聽了他的主意。在白雲橋租了一所房子。登時收拾起來。幾天的工夫。就收拾得煥然一新。珠簾捲雨。畫棟飛雲。曲院留春洞房照夜。不到一個月。就把這位花小姐娶了過來。這新婚的第一夜。自然是紅酣綠舞。玉軟香温。百倍纒綿。兩情繾綣。神女銷魂之夜檀奴得意之時街鼓沈沈。重幃悄悄。這些情景。也不必細細的去說他。 
國外新聞 
[英國首相演說]  
　　初九日倫敦電云英國首相愛斯奎士君在哇斯福地方演說謂預算全案將儘速議决上議院將以民政主義重行組織其駁退法案之權必仍照舊惟國會之會期則須减短云 
[英國發行公債劵]  
　　初九日倫敦電云今日發行財政公債劵英金二十一兆磅每百實收九十九零二分之一以三釐半起息儘五年之内贖回 
[美坎稅務交涉]  
　　初九日倫敦電云據華盛頓電稱美國國務部聲言美國與坎拿大稅務交涉並無調停之望延至西四月一號恐將互起牴牾惟塔孚脫總統巳邀坎拿大財政大臣費爾廷君會商一切 
[美國政黨之隂謀]  
　　初九日倫敦電云美國共和黨之一部分對於塔孚脫總統夙懷排斥之意今巳公然揭曉該叛黨曾在下議院提出議件志在剥奪議長開農君之全權並經民政黨贊助下議院特爲此事全夜會議歷二十六小時之久共和黨始承認失敗 
[羅斯佛稱美英政]  
　　初九日倫敦電云羅斯佛君在卡脫姆蘇丹俱樂部演說深讚斐洲英員之治績並謂如有欲圖破壞英國之德政者實爲違反人道之罪人云 
[土政府定造戰盤]  
　　初九日倫敦電云土政府巳向英國某某兩公司定造戰艦兩艘又向某公司定造巡洋艦一艘共值英金五百萬磅 
[法大臣宴待日員]  
　　初九日倫敦電云法國外務部大臣闢匈君今日設宴欵待伏見宫親王夫婦在座者有陸軍部大臣白倫君農務部大臣吕哇君 
[膠州總督回任]  
　　初九日柏靈電云膠州總督海軍少將屈魯培爾巳由德國啓程乘西伯利亞專車赴東 
[意國内閣將起風潮]  
　　初九日柏靈電云意大利内閣將起風潮德相之游羅馬與此無關 
[葡國儲立皇太子]  
　　初九日柏靈電云葡國前皇卡洛斯（爲國人所弑）之弟哇帕托公爵愛爾方索巳向憲章立誓經衆公認爲葡國皇太子 
 
 

Page 28

 
 
[美法商約將次議結]  
　　初九日柏靈電云美法商約不日可結兩國稅務牴牾可以消免 
[俄國銀行合併計畫]  
　　初九日柏靈電云華俄銀行與北方銀行合併爲俄亞銀行一事日内即可定局該行共有資本羅卜三十五兆枚 
[日本國會定期閉會]  
　　初十日東京電云日政府巳與政友會將稅則問題會商妥洽前在下議院提議請增食米及青黛稅一欵業巳修正國會現定於本月二十四號閉會 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
