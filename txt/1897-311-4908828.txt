# 1934 - 311 - 4908828

 

Page 1

 
 
[鄉試條對秘書]  
　　中東戰紀恭摹御容懿範曁中外人地諸圖續編載密電六萬言眞秘書也翻刻送究廣學會著中東戰紀八卷本忠愛之忱上治安之策今第三次重印恭摹皇上御容皇后懿範羹牘如見雲日同符更　中外名流曁黄海　地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏数十篇曁各鄰國密約各西報繹論之屬合諸初編所錄皆萬金不換之秘本百思不到之眞詮取價七角○文學興國策二卷爲振興新學者先路之導卽爲光昌文治者榮業所基服價二角○新例鄉會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉縣情考核謹嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉入條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考市售書處寄售圖書集成局代啓 
[説名]  
　　近儒周籕書之言曰自古有道之士率皆無名如世所傳披裘公漢隂丈人之類指不勝屈其或逹而在上功德及人人欲從而稱之則往往卽其所有事以爲名如堯時之殳斨熊羆名雖傳於後世要皆非其名也迨後德衰人不能無名冠禮曰三加而字之敬其名也周道尙文名之外復有字如聖門諸子皆以字相稱然則名字之由來尙已考左傳申繻論古人取名有五謂以名生爲信以德命爲義以類命爲象取於物爲假取於父爲類不以國不以官不以山川不以隱疾不以畜牲不以器幣條分縷晰詳哉言之嘗考古今名字之義大抵不外乎申繻之所論惟其間有姓與名不相屬而名與字相屬者亦有姓與名相屬而名與字不相屬者名與字相屬者係周秦士大夫之風尙如伯魚如鯉宰我名予施之常名子恒之類皆有意義可通白虎通所謂聞其字而知其名聞其名而知其字者近人王尙書作春秋名字解詁謂三代之名字無不有義雖其展轉假借未免近於穿鑿然亦可見古人之名字實有義可繹者多也至姓與名相連者大半起於優伶賤役如唐書魏謩傳之有黄幡綽雲朝霞五代史伶官傳之有鏡新磨遼史伶官傳之有羅衣輕胡身之註通鑑所謂優伶之名與姓通取一義以爲一時諧謔是也然此特論其命名之義及名字之聯屬與否其自古迄今見諸載籍有因名字以得禍福者猶未之詳也今爲之搜剔舊聞詳稽稗史取其因名字而得終身之榮與終身之辱者略陳之亦足以擴異聞資笑譚也考宋高宗自建康避入浙東至蕭山有拜於道左者上問爲誰對曰宗室趙不衰上大喜曰符兆如此吾無憂矣趙丞相鼎當國有薦會稽士錢唐休者趙適閲邊報見其名不悦曰錢唐遂休乎因竟棄置不用此以讖語之吉凶而爲黜陟者也宋叚拂字去塵米元章之壻元章有潔癖見其名字喜曰旣拂矣又去其塵眞吾壻也以女妻之拂塵南渡後仕至參知政事此以名字定人之性情而爲相攸之法者也本朝康熙某科順天鄉試已定朱復明爲首名拆彌封之時試官見此名相顧曰殷頑甫定未數十年以此名魁多士殊有不便不如易之於是以大興朱文正軾爲解首此又以名字爲觸目而爲嫌疑之避者也至有改名而希擢用者宋元祐初名卿朱紱者君子人也不幸坐當錮崇寍間亦有朱紱者平江人初登第欲希晉用上疏自陳與奸人同姓名恐天下後世以爲疑遂易名諤蔡京果大喜不次擢用明嘉靖中浙人徐學詩極論嚴嵩去職時嘉定有同姓名者亟呈禮部改詩爲謨遂登顯要此種獻媚乞憐未免貽笑千古又有易名而成三元者本朝長洲錢湘舲棨爲諸生時初名起因功令避前代名賢同姓名者易今名桂林陳蓮史繼昌初名守壑嘗夢泥金到門乃繼昌二字詰以錯誤其人答云今年會狀必是此名寤而更今名後均得三元爲本朝科名之冠此又言近無稽爲大雅所不取至若聖賢名字後生末學自當敬避而唐有大常丞唐堯漢有臨武長虞舜北魏有都督曹仲尼唐武后時有拾遺魯孔某狂妄如是殊爲可笑夫名者實之賓古人於子之初生則執其右手咳而名之故其命名之初或取垂戒之意或取吉祥之詞俾之顧名思義倘後日功勲立於寰宇名稱垂於鼎鐘薄海内外仰其鴻名固屬幸事卽或抱貞藴德無人表彰名不聞里閭聲消於没世亦足爲一代之完人而不致貽誚萬古若夫薰心富貴思以名字爲邀榮之地又或比迹聖賢甘居狂謬是眞無廉恥之小人無忌憚之小人矣尙何足責哉爰爲之作説名一篇竊願當世君子有以審之 
[本館接奉電音]  
　　昨日清晨京師飛電傳來上諭五道敬謹譯登○十月初八日奉上諭伊犂副都統著春滿補授恩祥著賞給副都統銜作爲蔡哈爾領隊大臣欽此○十一日奉上諭王文韶奏東明黄河伏秋大汛獲慶安瀾一摺直隸東明縣屬黄河南提各汛本年伏秋盛漲經王文韶督飭文武員弁搶護悉臻平穩現在節逾霜降仰賴神靈默佑獲慶安瀾實深寅感發去大藏香十枝著王文韶祗領交大順廣道厲培因虔詣李連莊高村黄莊大王廟敬謹祀謝以答神庥所有隨摺保奬文武各員著該部議奏餘着照所議辦理欽此○十六日奉上諭饒應祺奏新疆左宗棠專祠請頒匾額等語封疆大吏陳奏事件豈容附會乃饒應祺輒以荒誕不經之語登諸奏牘實屬非是饒應祺著傳旨申飭所請著毋庸議欽此同日奉上諭御史秀林等奏稽查入闈事訖開單呈覽並外籴官逾時尙未入闈各摺片本科順天武闈鄉試外簾官上部主事汪贊綸因何不入闈之處署該部查明辦理單併發欽此同日奉上諭奉天府府丞兼學政李鴻逵奏假期已滿病仍未痊懇請開缺一摺李鴻逵著准其開缺欽此 
[火車肇禍]  
　　日本友人來信云某日美國紐育克埠中央鐵道火車駛至赫篤松河邊不知如何脱軌以致將各車顚入河中車中客死者二十八人亦意外之禍也 
[日派領事]  
　　日本友人來信云朝鮮政府新開木浦埠爲各國通商口岸日政府聞之卽於東歴十月二十六號卽華歴九月二十一日派某員前往作爲領事以便保護本國商民 
[東海揚塵]  
　　日本友人來信云東歴十月二十八號卽華歴十一月初五日午前十下鐘時秋田縣境海面忽起旋風虎嘯龍吟非常猛烈以致吹倒近岸之房屋三楹傾壞者更不可勝數幸人口尙得無恙然已驚駭欲狂　 
[詳述日艦肇禍]  
　　日艦肇禍昨已譯入報章兹得日本友人來信云東歴十月三十日卽華歴本月初七日東京電致各處言松島扶桑兩軍艦於二十九號午後在伊豫國所轄長濱冲海面互相磕撞以致扶桑艦立時沈没松島則稍受損傷按扶桑艦在英國定製明治十一年駛回日本船上置二十四珊克砲四門十七珊克砲二門七珊半克砲六門機器砲十一門水雷發射管二尊船身全用鋼鐵係三等戰船長六十七米突零五五闊十四米突六三深九米突三七入水五米突四八六排水量三千七百七十七墩實馬力三千六百五十速力十三節甲鐵帶二百二十九密利胸壁二百三密利 
 
 

Page 2

 
 
[日官更迭]  
　　日本友人來信云東歴十一月七號卽華歴本月十五日上午東京電傳各處言外務省大臣兼農商務省大臣伯爵大隈氏得信奏乞免官日廷已允其請特命全權公使男爵西德氏二郎任外務大臣而以文部大臣俟爵蜂須賀氏茂韶樞密院顧問官東京帝國大學總長濱尾氏新任文部省大臣此外又有農商務省次官大石民正已亦掛冠歸隱廷議以衆議院書記官長粤田氏義人任農商務省次官公使館一等書記官内田氏康哉任外務省通商局長 
[俄人嫉日]  
　　南洋新加坡叻報譯俄國那維廉報所刊高京漢陽采訪人信謂韓王現又准將漠浦等兩埠開作通商口岸此乃英國弄權所致因韓國税關及錢糧局悉歸英官掌理日本又爲英之助同謀高國利權互相侵佔日本分派兵士到韓安揷各處託言保護日人利益實則志在别圖倘俄國再不起而理論將英日之謀速爲阻止則英日權稀日大根本日深高麗自主之權將歸烏有聞英國擬將韓地變更使爲英之通商大市日本則暗爲整頓不必一矢相加已撫有其地故爲今計俄廷當急思設法將英官在韓當差者略爲减去並逼令在韓境駐紥之日兵速離此地庶可維持高麗自主之權也俄報又言聞俄日兩國彼此已生嫌隙此因日本在韓境舉動大怫俄人之意日人旣在各口設派差役又建兵房並欲將出入各口之船艘歸其管理俄人見其事事經營得寸入尺故議照馬關和約與日人爭論也 
[船聚東瀛]  
　　咸北來信言德廷明降諭旨凡德國戰船之在東方海道者當以日本爲薈萃之區是以德國駐紥東方水師都督現命各戰艦皆至横濱聚會德廷此舉必有深意存乎其間也説見南洋新加坡叻報 
[新船告竣]  
　　英京來信言中朝在德國士的甸城和路近船局定製之三巡艦其第一艘已於西九月十五日正午竣工出澳當時駐德大臣許竹篔星使親自到船行落成之禮其船取名海洋長英度三百二十八尺廣四十一尺深二十三尺七寸船身當配足軍火並裝煤二百二十墩則可載重二千九百五十墩食水深十六尺零四寸船有暗車兩副機器運動各不相連而可抵馬力七千五百匹每下鐘能行十九海里有半船中大小快砲共十七尊另水雷管三枝一在水線之下兩在艙上船身分隔水房多層内有數層係以木枳鑲就説見南洋新加坡叻報 
[檄委傳聞]  
　　漢口訪事人來函云近日據官塲中人傳説漢鎭洋務局委員何畏生明府不知因何經英俄兩領事官照會關道憲瞿賡甫觀察請爲撤委至觀察之若何處置及此事之究竟確實與否俟探明續錄 
[糧道吏冶]  
　　金陵訪事人函云聽鼓省垣者每月輪應考試吏治一次俾俘沈宦海不得差缺者以爲津貼之資凡值大比歲例須停止三月俟鄰闈已畢然後補考使需次者無向隅之嘆亦各憲體卹貧員之至意也兹届文闈竣事輪值江安督糧道吳仲怡儲憲補考七月分吏治本月初九日黎明時候補諸員齊集轅下聽候點名計考大班二十四員中小班一百八十餘名題爲開設粥廠何術以禁冒濫論 
[觀察請假]  
　　江蘇候補道王樹蔭觀察之夫人前月偶抱清恙延醫調治參术無功竟於本月初九日歸眞瑶島觀察情深伉儷哀感異常當卽親詣督轅請期服假二十一日 
[太守回鎭]  
　　江蘇鎭江府知府彦詠之太尊今春交缷篆務請假回籍兹悉太尊省親事畢遄返金陵日前乘某輪船抵石頭城下旋詣督轅謁見劉峴帥禀知銷假叩謝飭知仍回本任當卽禀辭附輪赴鎭十三日傍晚駛抵北固文武官員咸詣江干恭迎如禮 
[發審易員]  
　　兩江發審局委員江蘇候補知縣秦炳禮大令奉金陵厘捐總辦穆少若觀察札委姜泰厘捐差務大令接札後卽詣督轅謝委禀請委員接辦發審局事督憲劉峴帥以發審一差非精明幹練之員不能勝任查有前署句容縣知縣鄧大令炬堪以接辦大令奉札之下詣轅謝委禀知卽日到差視事 
[總辦至寗]  
　　總辦上海機器製造局候選道蔣觀察德鈞因公至寗晉謁督憲劉峴帥接見之下茗談良久始行退出大約公畢當卽辭回差次 
[聚衆閙衙]  
　　寗波采訪友人云石工滋事前已報聞兹聞衆石工因被押之吳寳奎等十名尙未開釋遂糾聚數百輩擁至鄞縣宅門喧擾縣主畢大令赫然震怒飭役將二門緊閉衣冠坐大堂上拍案喝拿内有畏法者潛從二門檻下扒出脱逃旋得拘獲恃蠻恣閙者十七名叱令各笞二百板諭令出外照常工作不得聚黨逞蠻如再不遵定必按名重辦 
[總局規模]  
　　漢口鐵路總局已設於招商局下首謙愼安茶棧内規模闊大殊壯觀瞻刻下總辦朱惠滋觀察亦已遷入任事聞尙須多設分局以資辦公云 
[錢業新章]  
　　漢上錢店林立往往有並無貲本空撑塲面者一經閉歇居民受害良深漢陽府余堯衢太尊深悉此弊爰令以後凡開錢店者必須實係身家殷實方能開張交易刻下本鎭紳士均禀請立爲定章想以後錢業一項不致如前之漫無限制矣 
[錢票通行]  
　　卾省善後局所創錢票從前頗滯於用刻下風氣已開遐邇通行萬人稱便計所出之票已增至八十萬之數亦殊足補制錢之缺乏也 
[紳士訐控]  
　　廣東新會縣崔增瑞大令山西人癸未進士今科調取内簾現闈差竣事奉藩憲飭回本任日前忽爲該縣紳士聯烈多名向督轅禀控督憲批示云控告官長聯列多名恐有誣冐著遵式另呈候示聞控告之由係因縣尊催飭民間税契凡有田房産業者均須將契呈騐以致人心大爲不服云 
[考取醫官]  
　　粤垣訪事友來函云省中醫生多無師承略讀湯頭歌訣卽懸壺市上以人命爲兒戲其於醫理實茫然也肇府廪膳優生李崧熙博覽羣書尤精於醫道今秋北上應京兆試報罷後在太醫院考取醫官一等第二名派入内廷供奉日前京報到來一時閭里喧傳咸歎爲異數云 
[搶劫屢見]  
　　粤垣訪事友來函云上月廿五晚初更時候光雅里彩彰綢衣店被匪數人入内行劫惟該店近已歇業鋪内并無長物該匪搜索多時大爲失望只得將舊衣服數件取去計所失不及二元之數説者謂該匪認錯門面理或然與○又廿七日三更時十八甫榮里西街益茂源洋貨店内被匪十餘人入内將各夥羅縛傾箱倒篋搜劫一空并將貨物打成二包扛擡而出賊去許久事主方得解脱出門呌喊而賊已不知去向矣其餘搶刦之事亦指不勝屈有地方之責者其將何以弭盜風而靖閭閻也 
[甬江火警]  
　　本月十六日本館接得寗波采訪友人手書云十三日午刻郡城三角地畔湯姓家不戒於火一霎時黑烟冪　紅燄飛揚警鑼亂鳴水龍馳至而湯姓不知輕重就將前後門緊閉阻人救援水龍夫無可如何祗得由墻外吸水噴入幸四面均有高墻隔住尚未延及四鄰然已受驚不淺矣 
[烈女可風]  
　　江寗府上元縣鄉間有女子周小英者年甫及笄雖係碧玉小家而容止頗覺端肅前日忽有流氓某甲瞰其家内無人遂至該女門首任意戲謔適其父自外歸見此情形遂責女曰爾係閨中處子今忽與外人談論豈不損爾名節玷我家聲女謂彼無端來此勾引子未嘗假以辭色其父又云爾果貞靜自守彼烏敢如此女聞此語自以白璧無瑕忽被此不韙之名實無顔苟延人世遂潛購阿芙蓉一盒避人吞 
 
 

Page 3

 
 
下父於晚間歸家察其神色有異知已服毒遂延醫灌救奈中毒已深挽回無術遂於是殞命事爲上元縣張大令所聞謂女慷慨捐軀情殊可憫遂禀請江寗府劉太守旌其門閭以風末俗太守以女之死皆由流氓某甲所致遂飭差將某甲提案嚴辦以慰其寃而儆狂且之無禮云 
[小竊傷人]  
　　蘇城富郎中巷某姓向在閶門某錢莊執事家稱小康近以幼子成婚將自住臥房讓之於子連日陳設一切料理喜慶事詎爲宵小垂涎本月初七夜三鼓後遽有梁上君子光降先將坐椅四張攔於某某之床前覔取鎖匙開箱竊去金飾數十兩及洋銀二十餘枚某從睡夢中聞聲躍起不料爲椅所阻傾跌者再迨經赶上賊竟拔出利刃剌傷某之手臂卽飛奔而逃翌日喚地甲繕失單投報吳縣署請爲勘騐賴大令准詞帶同捕後臨塲履勘騐得某所受之傷並非刀械係追賊互扭時悮觸鐵器所致並勘得賊來去方向毫無蹤迹似係素所熟識之人並非外賊所爲勘畢諭某自行醫傷許爲飭捕赶緊嚴緝但不知冥冥飛鴻尙能入弋人之手否 
[食物價昻]  
　　紹興采訪友人云邇來物價日昻白米次者每石值錢三千八九百文上等者貴至四千五六百文猪肉每斤一百九十二文鴨蛋梢大者每枚十文此外魚蝦蔬果無一不較前倍之卽各行雇用工人工值亦類須加漲窟門寒士益嘆長安之大不易居矣 
[慘等焚身]  
　　紹興采訪友人云郡城某甲赳赳武夫也曾隸名細柳營恃軍籍爲護身符横行鄉里人皆畏其兇悍鮮有敢攖其鋒者九月三十夜營主派令典守城門二鼓初定天隂月黑睡魔屢擾倦眼麻茶遂步上城樓臥吸潮烟而令同營人某乙代司鶴鑰甫閲片刻乙聞甲疾呼聲登樓視之則衣褲上烟火迷漫急取水灌之而甲已遍體烏焦呼痛不止不得已爲之雇舟送去甫到家已溘然長逝矣慘哉 
[看香惑衆]  
　　紹興訪事友來函云紹郡大能仁寺著名寳刹也自遭粤宼之變寺之前中兩進均爲焦土所留後進數間一爲僧人大智棲息之所現有僧人悟雲亦駐錫於中又收一徒名阿寳年已四十餘聞能於香烟中知人之禍福病之吉凶已傳遍越城有人往謁者詢其治病之法阿寳卽從香烟中看出如何調治告知悟雲悟雲卽開藥才阿寳又將方持到香火上作圓轉狀口中喃喃然後交病人收執二僧雖爲募化重修之計哄騙愚人然亦可見越人信鬼受騙良多矣 
[窮極輕生]  
　　紹興訪事人云紹郡丁某向當莊書連年時運不齊父母妻室先後病殁家道亦中落將莊册陸續出賣於親戚沈某嗣以隻身無依卽在沈某家寄跡沈某待之甚厚詎三月間丁向沈借得袍褂一套往大船埠雇船一隻詭言至某處賀喜行至白塔洋丁卽躍入水中舟子急爲救起送至沈某家不數日暗購阿芙蓉吞食之仍死於非命據知者云丁雖依於沈究因窮極無聊故視性命如鴻毛耳 
[小孩墜江]  
　　九江采訪友人云本月初九日午後三點鐘時招商局碼頭有一漁舟小孩立足不牢以致墮入水晶宫裏迨漁夫見而撈救已氣絲不屬無復生機矣乃慟哭呼天草草殮瘞 
[迎神賽會]  
　　厦門采訪友人云邇者好事之徒就福茂宫創製王船劇貲賽會本月初六日糾衆迎帆遠近各街俱以幼妓扮成檯閣花明珠媚艶絶塵寰雜以傘扇旗鑼游行各處然後筮期出會三次核計每次費至洋銀三四萬圓以有用之錢作爲無益有牧民之責者奈何竟假作痴聾也 
[舉辦冬防]  
　　厦門采訪友人云冬防保甲例於九月杪札委各員分投舉辦兹者楊子權觀察檄派丁佩綬二尹及汪鳳笙叅軍巡查中叚徐月樵都戎韓舜臣少尉巡查下叚李逹三二尹李榮軒千戎巡查上叚定期十月朔分單雙日督帶差役巡勇四出梭巡 
[星使報謁]  
　　出使德國大臣吕鏡宇星使抵滬後駐滬各國總領事正領事官等次第詣行轅拜謁昨日午後二下鐘時星使命駕出轅往德領事署答拜前導有蘇松太兵備道親兵數十名及至署婁施二領事迎入茗談良久始握手興辭 
[擇期開弔]  
　　前任蘇松太道劉康俟觀察仙逝後靈柩尚停在署中兹聞擬於本月二十一日開弔二十二日出殯由輪船載回湖南梓里擇期安葬云 
[丈量餘地]  
　　昨日上午十一點鐘時上海縣黄愛棠大令排道出大東門至大馬頭馬路工程局小坐旋偕委員朱森庭明府馬路總辦陳季同都戎及帮委譚少柳太守孫星垣明府在新築馬路餘地上履勘一周由十六鋪至二十三七鋪十二圖迤邐而南均飭丈手丈明註册共核計十六地以二丈爲限二十三七鋪以三丈爲限聞將南馬頭之先農壇廟基亦須移去並聞關馬頭地方擬造善後局一所以資辦公云 
[幾致成災]  
　　南市土家碼頭南首如興飯館前日午後因煮菜時鍋底火力過猛烟囱内火星趄冐濃烟四射爲隣居瞥見喚令店中人灌以鹽滷始得烟消火息不致成災然已受驚不淺矣○新北門内五老峰地方有倪姓彈棉花店前夜八點三刻鐘時不知如何將火油燈潑翻登時炎炎上熾不可收拾經鄰右幫同嗚金告警各業水龍風馳電掣前往施救須臾得卽息滅雖受虚驚幸無大禍 
[臺基提省]  
　　粤東婦人陳土氏因開設臺基被探拘獲送請英公堂經張直剌訊實後判罰洋十元遞籍在案事爲蘇藩聶仲芳方伯所知前晚電致道憲蔡觀察處稱近閲日報知英公解又獲開設臺基之老嫗陳王氏其所犯案情與曾經逮省之老嫗趙顧氏如出一轍而懲辦未免太輕應請卽飭該讞員將犯婦陳王氏赶緊解省以憑從重懲辦等語昨晨觀察將情飭知直剌立卽將陳王氏解往省垣矣 
[請懲惡黨]  
　　本邑虹口西穿虹浜及提籃橋諸處昔之烟荒草蔓者近皆變爲熱閙市廛陳銀生等流氓自稱三十六個黨人皆懾其兇燄以老虎黨目之每日結隊成羣冋各店肆强賒硬買各店肆主不堪其擾相約控諸捕房昨日午後二點鐘時捕頭令通班包探帶領夥役多人前往兠拿以便解送公堂禀請盡法嚴辦 
[查勘越犯]  
　　英廨遞解人犯向在棲流公所暫行覊押前日有應解之甲乙兩犯在押所乘人不備越墻而逃比及看役知覺早已蹤跡杳然看役等據情報知張直剌直剌於昨午命駕至所查勘一切並將看役帶回不知作何辦理也 
[逆親受懲]  
　　寗波府屬某邑人丁阿二在南市製造局砲彈廠中爲工匠家住高昌廟西棚其子阿金隨父習業邇因癖於烟賭手頭甚窘丁屢次懲責終不悛改前日又欲在家中私取衣服乘間典質被父所知遽向責扑阿金竟不服訓悔努目相爭丁以其頑劣特控諸是處巡防局局員魯介彭二尹准詞提案研訊阿金供稱年廿五歲向與父親在局工作刻因患病歇工不敢在家滋擾與父爭毆丁阿二投案供稱兒子阿金屢次違忤不服管教不得已送請重懲二尹以阿金不思習上反敢違忤父親殊屬可惡判令拖下重責二百板具安分切結交其父領回如再犯送案重懲不貸 
[西人鹵莽]  
　　前晚西人某甲蹀　至虹口新碼頭令某杉板船渡往浦左旣解纜又有西人某乙飛奔而至遥呼舟子棹回舟子允之詎料船未傍岸乙卽一躍而下立足不穩墮入浦中甲大驚急令舟子援登彼岸交二百二十二號華捕送至捕房 
[薄懲小竊]  
　　大南門外某姓小烟館日前被李桂林濳入乘人不備竊取烟槍六枝當塲知覺追至小南門内拘獲解局經局員姚二尹查得起案之贓祗有五枝先給店主領回李則押候訊究前晚姚二尹升座提訊據供冋業小負販刻因貧無聊賴流爲小竊以後不敢再犯乞格外恩宥二尹著薄責一百板其呈改過切結然後著勇丁驅逐出境 
[酌給殮費]  
　　前報載兩船相撞溺斃五齡小孩由事主報請相騐昨黄大令因有要公情帮審委員蔣剌史履騐先提十圖地保徐子良 
 
 

Page 4

 
 
供稱是日上午垃圾船户龔茂昌艒艒船户顧小山乘潮來時同進新閘橋突有小輪船飛駛前來頓時波浪洶湧垃圾船力不能支船梢横轉以致將顧小山之船碰翻一家八口落水後均遇救惟顧子救起已經氣絶將尸停在龔姓船上經小的與垃圾夫頭商令龔姓給顧英洋二十元以爲殮費顧不允因此報案求鑒顧小山供是鹽城人素來貧苦今遭此意外區區二十元旣爲收殮之貲又須修船之費殊屬不敷求請酌加訊之龔茂昌朱連生同供摇垃圾船度日每日工資祗小洋一角實不能多給求鑒顧之族戚顧西仁沈得周芝雲同供顧小山是親戚小孩溺斃無力綰殮求恩撫恤剌史得供謂地保徐子良曰兩造均係貧苦無依之輩著傳諭垃圾夫頭體念顧姓之子死於非命情殊可憐設法湊給洋三十五元令顧小山速爲收殮龔朱行船不愼各責二百板以儆著具完案切結備查兩造遵諭叩謝而退 
[從寛薄責]  
　　鐘表匠張妙福住居大南門外桑園街西首其妻士氏不守婦道暗與謝大毛有私日前張親自往捉未獲將鄰居人楊友士拘至二十七鋪冬防局轉解至二十三七鋪巡防局姚二尹諭令拘獲謝大毛到案再訊兹地甲將謝拘案前晚由姚二尹升堂提訊據供本邑人以售筆爲生素來安分並未與張妻王氏有私實由張平空誣指務求恩鑒二尹謂爾係生意中人應當安分無論與王氏有姦與否然夤夜入人家内實屬咎有應得判令薄責一百板著卽驅逐出境不准逗留 
[留養小孩]  
　　小孩土阿虎年僅九歲來滬學習泥水匠近被其師逐出獨自在路行走經巡街捕送請英公堂請爲安揷值日差向之詢問據稱川沙人父母俱亡家内無人等語當卽禀知直剌著送棲流所留養 
[烟客先兇]  
　　昨日午後浙江寍波府屬某邑人朱蘭發至本邑虹口天潼路乾豐烟館開燈呼吸癮旣過矣揚長徑去不名一錢烟館主某甲見之急令其夥追回檢其阮囊異常羞澀正欲釋之使出不虞朱突取瓦茶壺遥擲適中甲首頓時鮮血淋漓甲不肯甘休將朱指交四百三十四號華捕帶入捕房捕頭令押候解送英界公堂禀請讞員張賡三直剌訊究甲則送至同仁醫院求療 
[判責開釋]  
　　十六鋪巡防北局委員楊聘俟二尹前日親督巡勇在泉漳會館馬頭拘獲聚賭之陳阿林顧阿根兩人解至局中經楊二尹提案研訊之下判將顧責一百板陳責二百板具呈改過切結交保開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲早所深信現在格外赶緊印出　人皆先覩爲快閲者鑒之 
[酒肆揮拳]  
　　南市小南門外馬路橋北首新開之南昌閣酒店每至夜深猶有人入内沽飭以致口角打架等事時有所聞前晚三鼓後有鞔工唐三仔唐二仔昆季兩人偕其友袁掌林等數人入内飲酒忽憶及前次索洋起釁一事頓致忿爭一言不合旋卽揮拳袁以衆寡不敵急召其昆季五人蜂擁而來將唐三仔拖至街心肆意攢毆十二圖地保夥役聞知恐釀巨禍當卽一併扭解至二十三七鋪巡防局中請究昨午經局員姚殿卿二尹升堂提訊唐三仔供係台州府屬某邑人向業皮匠日前因與袁掌林口角已由地甲勸解而息詎袁尙呶呶不休是晚偕往南昌閣藉飲酒爲名欲與評理酒後怒起遂致毆打小的被袁弟兄五人前來扭毆傷及胸前頭額求鑒袁掌林供與三仔同鄉亦業皮匠昨晚三更後在酒店中口　起釁互相毆打小的亦被毆傷求請檢騐二尹謂爾等均手藝中人何得深夜在外飲酒滋事可見均非安分之徒判令各責一百板諭以嗣後如再行凶滋擾定卽送改過局禁押唐等連稱不敢而退 
[各有不是]  
　　爛泥渡巡防局函送藉端拆梢之流氓潘永升等到縣黄愛棠大令准函飭提一干人証前晚倩帮審委員將剌史升座提訊黄桐相供是監生住浦東洋涇鎭地方隔隣豆腐店主王毛毛妻許氏時英監生代書帳目五月廿八夜監生因妻生育至伊店賣豆腐衣旋有流氓潘永升董阿鶴張阿順誣再有姦硬索英洋十元監生被逼無奈向潘蘭谷措洋交付事後心有不日控諸巡局蒙還洋六元地保黄桂春供亦相同質之潘蘭谷供桐相向小的借洋十元云欲給與潘永升小的亦係向友人許桂華處措來偕黄夥某甲同至王姓店内交付嗣此洋已由黄歸還求鑒潘永升黄阿鶴張阿順俱供黄桐相與許氏犯奸被小的等拘獲黄願給洋十元後忽又控之巡局追洋六元求恩鑒察剌史　黄爾如未犯奸潘等諒亦不敢無端拆梢可從實供來黄不肯吐實判戒斥三百下仍然堅執剌史將通案人証飭差看管候復訊再核 
[看管候訊]  
　　英公廨解送趙沈氏至縣請訊據趙沈氏聲稱伊夫世榮向在俗晉紡紗廠工作司帳黄雲卿誣指爲竊交某包探私用刑罰以致受傷身死向黄理論被送捕房轉解英公堂移送到縣值日差看管候訊 
[嚴比詐贓]  
　　揚州府屬某邑歹人趙祥明前因犯案經包探拘解法界公堂禀請讞員鄭景溪大令訊供笞責勒今回籍不准再來此次忽又隨出使德國大臣吕鏡宇星使來滬被包探夥役拘入捕房捕頭著交人保出旋爲星使所知將趙及所携行李送回捕房令捕頭澈底根究及經大令訊鞫趙供詞牽涉包探夥役周小周王扣小及已歇之翁阿耀長壽子四人稱有布二匹被阿耀攫去寄存富貴樓值堂人王阿毛處大令飭將一干人提究昨日禮拜四包探將保人王鶴鳴見証人朱三林及小周阿毛扣小阿耀解案大令與何繙譯官會訊之下鶴鳴訴稱趙有布二匹確被阿耀取去事由小的與三林目擊阿耀供認攫布不諱大令謂爾旣身充夥役擅敢攫取犯人之物實屬膽大妄爲阿耀供稱趙與委員某老爺同住房艙往拘時委員老爺將趙之行李四件發出交與　的小的並未入艙三林訴稱當時小周等四人同上輪船拘趙布　　阿耀取去小周扣小同供稱當日阿耀知照小的等言趙在輪船上小的等上船盤詰大令命退出傳訊阿毛阿毛供稱阿耀將　　寄存屬實阿耀又供稱布由鶴鳴倩小的轉寄大令謂爾尙有同黨一人現在何處供稱此人已附安慶輪船浙江上駛不在上　　大令著將鶴鳴等三人交的實人保出阿耀押候嚴比 
[英界晚堂案略]  
　　瑞國祥烟館值堂人王桂福因私押　　　袋解經公堂訊判著押候復訊前晚張直剌升座研鞫原告李雷生投案供稱小的在瑞園祥司帳雇王爲值堂人烟槍等物交　　營王有押櫃洋銀十二元後因陸續欠洋十元零七角店主囑令不准再行掛欠至初八日王私自逃逸由小堂倌通知檢點各物　　烟槍四支水烟袋三隻投報捕房拘獲送案求恩公斷質之王供在瑞園祥值堂存有押櫃洋銀因烟客欠付烟資以致帳上積　　三千餘文後因止欠不得已將烟槍等物暫押墊付烟客各帳至初八日小的往尋薦保店中疑係逃逸投報捕房惟小的押櫃　　除去欠欵尙餘錢七千餘文小的有帳在店求請核斷直剌訊得王桂福私押屬實尚敢嘵嘵强辯喝令笞責二百板諭圭繳洋　　三角給李具領桂福還押覓保開釋吊到烟槍等物給　告具領○捕送藉端勒索之孫阿松孫阿小朱生忠並原告秦金其等至廨張直剌於前晚堂提訊秦供崇明人在粥店帮工有事回籍雇孫阿松代庖數日小的事畢來滬將工錢扣數付清前日渠忽又來索取稱尙欠錢四百廿文將小的軋至茶館理論由伊弟阿小帮同勒索鳴捕送案求請訊斷孫供小的與秦代替做工祗給洋銀一元二角尙欠錢四百廿文前日往取圖賴不認是以拉往茶館評理並非勒索求鑒阿小供胞兄阿松被秦圖賴工洋同往索取不敢帮　勒索求恩寛宥朱供向爲庖人前日有事在茶館啜茗適秦孫諸人因事爭吵被捕悮拘小的並無帮兇情事求鑒直剌訊得兩造　非安分之徒本應究辦姑念細故從寛一併斥釋 
[英界公堂瑣案]  
　　包探韋阿友禀稱小工施阿連在虹口華盛馬　先後竊取鐵數十磅報捕後經小的拘獲吊到原贓送案請侒華盛管棧人劉東豐投案請領失贓施阿連供爲小工此鐵實係陸賴積聚並非竊來求宥張直剌商之衞繙譯判責三百板管押五禮拜○四百七十一號華捕拘解袁長生到案禀稱此人昨在虹口　菜市竊取賣菜傭姚秀章筐籃内青蚨二千文正欲　逸被小的所見拘案請判姚秀章投案請領失贓質之袁長生供江北人實因窮苦所致求恩直剌訊得行竊　實判責二百板以儆○寗波人竺阿木在華盛紗廠做工前日竊取廠中棉紗兩紥經七十九號華捕拘獲昨晨送案請究華盛紗廠道人投案請領失贓質之阿木供認行竊惟求恩典直剌判令枷號三天發犯事處示衆○包探　阿九拘解陳愛松到英公堂禀稱此人在英公司輪　上竊得磁盆五只磁杯二只經小的拘獲人贓送案請究英公司輪船遣人投案請領失贓質之陳愛松供温州人行竊該死叩求恩典直剌判令管押一禮拜贓給失主○包探張阿五禀稱昨有流氓胡阿仁王莊才李金生毛銀法等在途　取陸子金身畔之皮夾一只内有鈔票洋三十元及金戒指兩只報捕後經小的查獲則金戒一只已無影響故特一併送案請究陸子金投案申訴前情並請追贓質之胡阿仁等同供皮夾係陸自已失落爲小的等拾得求鍳直剌以　等攫物可惡判將胡王二人各責五百板管押三個月李毛二人各責三百板管押二個月以儆○包探江　小禀稱昨晚有流氓工玉生在六馬路天福戲園門首攫取看戲妓女小桂芬之銀水烟袋一支經小的拘獲人贓送案請究小　　　傭婦曹陳氏投案請領失贓質之丁玉生供紹興人以後不敢再犯求爲寛宥直剌判責一百板 
[法界公堂瑣案]  
　　干茂榮訴稱　　　阿二竊取綢縐衣二件銀水烟袋一枝質與恒德典鋪得洋銀十二圓今報知捕房吊齊原贓捕頭令包探送案請究陳供稱　　　隨主人至賽馬塲觀賽馬見道旁設有賭臺不禁技　以致竊物質錢徃賭未幾卽輸 
 
 

Page 10

 
 
盡求大老爺交保出外措資照償可也恒德當夥某甲投案請領當本大令諭令原告代贖陳押候枷號一月笞責一百板追繳當本贓給失主領回○前者胡芹香訴稱兒子甫十三齡送至聞興隆鞋店主殷文瑞處習手藝屢遭凌虐以致出外不歸求提追究大令提案訊供學徒王小牛供稱胡子被已滿師之學徒方留化誘去大令著將方押候交出昨日方母江氏投案遞禀大令問爾子將胡子誘匿何處方江氏供稱小婦人　胡鄰居並未見兒子誘伊之子吳堅求追究大令著將方交人保出飭殷帮同尋緝限五日内交案延干追比○前者徐仁堂洪阿新洪周氏羣聚西八仙橋畔睦和里深夜賭錢經某號巡街西捕告知捕頭解送公堂大令訊供之下飭押候查明覆核昨日包探禀稱奉飭查明徐冋業拉舟泆在某西人處當細崽當晚二點鐘時夥役巡緝至此聞有賭博聲因之咨照西捕拘送案下大令飭將洪周氏交人保出徐洪還押候核○包探禀稱顧仁炳在三德堂西人處當細崽某日竊取主人洋蚨十六翼寄與妻弟某甲箱内旋經西人搜獲送入捕房捕頭令解案請辦大令判令枷號半月笞責一百板○包探禀稱竊犯張阿四屢次犯案懲不勝懲前日又竊取北京輪船上某客所携　帽二項經失主當塲拘獲送入捕房捕頭令解案請訊張供認不諱大令判令枷號一月笞責二百板期滿之後送入改過所收禁○包探禀稱竊犯顧阿六竊取郭榮荃家烟槍一枝經郭追至門外始經獲住在身畔搜獲原贓因卽扭入捕房捕頭令解案請辦大令判責一百板贓給失主領回 
[美界捕房紀事]  
　　前晚浙江寗波府屬某邑歹人童生財闖入虹口下海浦泌樂藥水廠圖竊廠中西人見之扭交某號巡街華捕帶入捕房捕頭著押候解送英界公堂禀請讞員張賡三直剌訊究○前晚九點鐘時西人某甲被麴秀才所困行至百老匯路眼花撩亂悮入章記西式成衣店中不分皂白青黄逢人便擊店中人見而躲避致被甲擊毁物件甚多店主怒喚到一百四十二號印度捕將甲拘入捕房捕頭令禁押候辦○賭徒朱阿男日設攤天后宫前以花骨頭傾人之槖昨經四百三十四號華捕緝獲解入捕房捕頭令押候解送英界公堂禀請訊辦　 
 
 
 

Page 11

 
 
   
 
 

Page 12

 
 
[光緒二十三年十月初六日京報全錄]  
　　宫門抄○諭旨四道錄前○續前摺○十月初六日户部　　　　事府八旗兩翼值日照引見○克公陳學棻各假滿請安○止正酉　官王祖同到京請安○戴蕚崇勲謝稽察覺羅學恩○錫公　　　日○張亨嘉檀璣　　慶預備召見○内務府奏派致祭馬神船出啓秀○掌儀司奏十五日祭奉先殿載瀛行禮○召見軍機　　　同張亨嘉檀　于受慶○皇太后明日辰刻由頣和園至壽皇殿行禮畢還宫少座後還頣和園○續前摺然後懲辦以昭愼重今懲辦悉由　昔犯供又係補送物議之興大抵由此然南寗府距　中七百餘里横州距府又二百餘里禀牘往返速行月餘遲或兩月犯供又先後不一爲　過久縱無劫奪之慮亦難保必無疎虞况近來電報　設軍國要事槪可馳陳委非尋常案件之比似不得以爲疑議訪之官塲及士紳間均無有能指爲寃獄者細推案卷所　情形亦無含糊影　　造可疑之隙原參所稱賴久棠因差役滋擾揑報張塏不分良莠殺戮多多等情徧查均　實據又原叅平樂府歉收民請禁米出境永安州江　得贓賣放飢民閧署平樂府知府趙淶彦妄拿平民各節查永安州禁米出境有州屬眉江里人來城買米貢生姚澤新攔阻知州江鑑諭以本　買米接濟並非販運漁利不得遏糶姚澤新不平因赶墟使人鳴鑼告衆詭稱州署存有賑米可進署索米散賑頃刻間墟　數百人閧人署内　米江鑑旋出彈壓諭以並無存米忽有濫匪乘衆人喧嚷闖入署内搶掠銀兩拒傷兵役　澤新禁阻及江鑑通禀至省撫臣史念祖批仰　察　飭署平樂府候補知府趙淶彦親往查辦嚴拿濫匪據拿獲李街保二李阻慶等十名錄供禀報批飭提省訊辦趙淶彦親押至省當飭會同署　林府向萬鑅及讞局委員提犯嚴訊供辭翻異署按察使何昭然仍飭向萬鑅會同覆訊向萬鑅以趙淶彦旣親在省可自訊問原供不肯會訊　飭將此案卷宗申繳臬署趙淶彦行飭江鑑復查李街保二不法情事旋禀稱據江鑑　稱李街保二曾經搜出所搶湖縐腰帶紅縀對聯官物　曾扭江鑑髮辫確係此案眞犯請并李阻慶依强盜打劫衙門積至百人以上係斬决　　餘犯分别監禁保釋等語其是否何昭然囑其自具非外人所得而知但提省審訊之犯供詞翻異不待訊取確供仍由原審之趙淶彦轉據　　請予斬梟何昭然卽據以詳請批准在省處决梟示評文内所稱趙淶彦會同署桂林府向萬鑅及讞局委員提犯嚴訊等語亦無根據李街保二及李阻慶業經正法究竟有無失當與是否狡供均尚不可知惟定案草率物議卽因以紛起原叅所指未爲無因此永安州一案之實在情形也又原叅史念祖嗜好甚深日吸洋烟二三兩下午時　從不衙叅閲兵至柳州縱令隨弁毛敬銘强索陋規供應並兩次奏報據稱至柳州　　兩府其實未入思恩境各節查廣西巡撫閲兵向由平樂梧州潯州以及南寗近有邊防間至新州復折回南寗府陸行至思恩府屬之賓州　　州府城閲異回省兹查撫臣史念祖亦係於柳州閲兵回省其未至思恩該撫臣奏報不符或係失檢至所帶隨弁七敬銘强索陋規供應　　　輩常態御下稍寛便少顧忌不必由於縱令然查省　各營亦尙無百數十金回省校閲武弁先墜馬者係新近調補平樂左營守備王起　　　廣總督飭赴本任非該撫臣轉調他缺至吸食洋烟非外人所知更何能確知每日二三兩之事本年五月以來臣委密查之人在彼親　　　臣朔望行香未經委代屬員五十衙叅亦常棧見人皆謂　神視前較勝亦不復聞有下午始能進謁之事此又該撫臣閲兵及在省之實　　　也原叅史念祖長子史濟義竄名電報局濫保知府次子　濟禮招權納賄喝令親兵毆傷龍舉人並毆文案候補知縣鐵錫寳各節查中　　　托雲南電報局爲保知府之説尚無其事史濟禮招權納賄雖不免外間謡傳然無實據至毆傷舉人龍煥綸乃該撫臣由滇帶來親兵當　　廉書院控告亦祗云被親兵毆辱雖是時謡傳係史濟禮所　並無實據該撫臣察之立革親兵管帶勒交滋事親兵懲辦該舉人等亦遂釋然尙非何昭然向萬鑅爲之排解知縣鐵錫實辦撫署文案史　　邀其同往門房下棋鐵錫寳不允史濟禮强將該令拉走且拉且駡該令怒甚欲禀撫臣辭差比經文案同事勸解而罷查非何向二人説合至其委辦梧州下關厘卡事務數月下關爲最要厘卡該令辦事精詳係總局司道公同酌委並非委以厘卡了事又原叅另片附署臬　何昭然署機林府向萬鑅皆善鑽營而以趙淶彦徐炳又爲羽翼與史念祖由滇調來私人同知董嗣鎔副將彭惠俊把總毛敬銘結爲兄弟趙淶彦爲善後　提調委董嗣鎔辦事械俾其浮冒爲北上資至京爲史濟禮代捐同知及何昭然與徐炳文兒女烟親向萬鑅胞姪向淦委釐局收支均不呈請　避向萬鑅在衡州强買潘姓養媳爲妾各節查何昭然向萬鑅等並未與董嗣鎔等結爲兄弟趙淶彦亦祗聞與董嗣鎔換帖之説董嗣鎔北上　該撫臣面詢善後局委辦軍械機器發銀五萬兩董嗣鎔並未與史濟禮代捐同知惟聞爲史濟義史濟禮代繳捐免保舉銀各一千兩是否挪用公項不可得知惟所辦機器　今一年半尙來交到故所　銀兩亦無報銷至董嗣鎔之甥袁家裕充砲船艙長係在馬江塘與人互毆撤差並不釀命亦未留營食糧彭惠俊侵蝕口糧向無實據未聞包攬私貨偷漏厘金發覺有案毛敬銘派充撫轅巡捕招摇需索聲名最劣何昭然之女爲徐炳又姪婦例不廻避且係在鹽道自内時訂姻徐炳文委署梧州府知府在何昭然缷署臬司之後惟過知府班纔數日又未引見外間頗有物議向萬鑅與向淦係堂叔姪官册可考其祖父皆有官職不能揑塡向淦實非向萬鑅胞姪其委厘局收支己有數年非向萬鑅所委訪查向萬鑅並無在衡州買妾之事實係　傳何昭然本先請補鹽道經吏部議駁乃更補向萬鑅以何昭然請補太平思順道均與例合是否實無偏私雖難共見至謂該撫臣以酬過付賄賂之勞則外間憤嫉醜詆之言不可究詰抑實有不足深論者也惟臣就原叅各事核之委查所得事由乃知何昭然向萬鑅之不利人口尙有原叅所未及者其致此之由實因事會所值而亦有所以自取之故緣撫臣史念祖自今年夏間以前接見僚屬　時本不甚多壁爲　所共見面　省刑名要政臬司與首府實遞司之關涉之事旣多接見自不得不數而羣僚之罕得進見者因不免藉以白事撫臣亦以爲使而安之相習旣久而請託行乎其間矣請託有應有不應而怨謗興旣久而惡聲幾播通省一時至有三巡撫之目此臣所謂事會所值者也然使何昭然　萬鑅等遇事一秉大公不以恩怨爲是非亦無從受人以指摘之隙而何昭然冋萬鑅於靈川一案以距省咫尺之地　國華之信任家丁濫押索賄諸情狀豈無所聞乃惟抑彼伸此徒懲控官之刁風不察病民之暴政拿人之諭催糧之委徒爲劣更蠧丁增長氣　致　激成變故永安州一案何昭然之武斷草率任意妄爲尤爲人所共見由此推之該兩人實有自取之道且何昭然何萬鑅旣爲撫臣信任宜如何正已率屬盡其彌縫匡救之忱乃不以公議相取而以私暱貽議致令上下蒙被口語雖無實據豈得盡爲無因相應請旨將前署廣西按察使太平思順道何昭然卽行革職前署桂林府知府鹽法道向萬鑅於永安州一案不肯會同趙淶彦覆審不無可原然於提省斬梟重案不將讞局會審情形禀明撫臣亦屬意存瞻顧此外靈川縣及其他行止聲名狼籍與何昭然不相上下應請一併革職以肅官方趙淶彦親自押犯來省犯供翻異輒又具禀請辦殊屬不合應請旨交部議處前靈川縣知縣陳國華以催徵收押現排雖屬過多尙爲因公起見惟於門丁賄保　索等情弊毫無覺察激成巨案實有應得之咎陳國華除因交代另案奏叅不計外應請與撫署巡捕把總毛敬銘均卽行革職仍未完 
 
