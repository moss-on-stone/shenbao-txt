# 1899 - 193 - 4909431

 

Page 1

 
 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得窾要閲之可以通權變而廣見聞方今時事多艱有心世道者於外　用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[讀史方輿紀要告成] [  圖書集成局代啓]  
　　本局前代二林齋排印顧祖禹讀史方輿紀要本約上年臘月告竣又顧炎武天下郡國利病書本約本年三月告竣嗣因悉心　校致延時日故會登展期三月告白刻下讀史方輿紀要已告成准於四月初十日出售每部世二本用潔白上等連史紙印釘格外精工是書原由二林齋出售股票請附股諸君憑票找洋向經售處取書至郡國利病書本年六月初准可告成此啓 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百世餘篇歴代名臣奏議採之各家文集廿一史者以及文選文粹文苑文鑑無不畢備非異端夾雜可語乃士林中之圭璧每部計洋七角上洋三茅閣橋飛鴻閲發兑此佈 
[恭讀六月初四日上諭謹注]  
　　六月初四日奉　　上諭近年以來迭諭籌議餉項誠以練兵籌餉事本相因張仲炘請飭各省將軍督撫自籌其餉自練其兵卽以自守其地係爲專責成去諉卸起見著該將軍督撫各就所轄地方通盤籌畫妥爲布置不准空言搪塞草莽小臣恭讀至此不禁躍然日有是哉前代藩鎭之遺意或尙可行於今日乎夫三代之時衆建親賢分茅胙土九州之内棋布星羅大率各君其國各子其民天子垂拱於上不過司黜陟受貢賦而已自暴秦崛興恃其威力併呑諸俟易封建爲郡縣於是先王懋建屏藩之意蕩焉無存高祖旣定天下裂土以封韓彭英盧諸功臣数年以後反者九起乃悉取其地分王子弟親屬未幾而吳楚淮南又相繼稱兵分國削地幸而無事自漢以後或懲强藩之跋扈而過於防維或鑒孤立之可危而廣封同姓卒之所慮雖密而患常出於所慮之外竊謂國家當全盛之時兵力雄强四裔賓服王者居中禦外固不必藉雄藩之力以震懾外人若國勢稍衰外侮迭至兵單餉絀勢力俱窮則又未嘗不可以廣建藩封俾之各展謀猷爲拱衛神京之計音岳武穆説張所曰國家都汴恃河北以爲固苟憑據要衝峙列重鎭一城受圍則諸城或橈或救金人不敢窺河南而京師根本之地固矣文天祥言本朝懲五季之亂削除藩鎭一時雖足以矯尾大之弊然國以寖弱故敵至一州則一州破敵至一縣則一縣殘今宜分境内爲四鎭使其地大力衆足以抗敵约日齊奮有進無退彼備多力分疲於奔命而吾民之豪傑者又伺間出於其中則敵不難却也嗚呼因時制宜經權互用二公之言詎非謀國之要務哉今國家勢力雖不至如南宋之弱然自與泰西各國通商以來外人恃其兵威百端要索拒之則恐撄其怒應之又難饜其貪朝迋慨念時艱屡降綸音責成各省督撫籌餉練兵藉資防守而各督撫之不肖者脂韋突梯苟安旦夕於國家安危禍福若越人視秦人之肥瘠漠然無動於中卽有體國公忠才猷卓越者亦以事權不專雖欲竭力振作而内則受制於部臣外則分權於僚友欲建一策種種掣肘斷不能爲所欲爲且各省貧富不同險夷不一徵兵籌餉尤不能不因地制宜然則爲今日計誠宜仿岳文二公之意於各省扼要之處設立重鎭簡督撫中之負重望者防守之事一以委之如外人有非禮要索或戰或守朝廷不復遥制倘能巖疆鞏固敵人不敢覬觎則當永爲屏藩世守其地如此則有封疆之責者或可殫精竭慮自謀防守而不至互相推諉乎或日諸侯强則分天子之勢且唐代因藩鎭權重國家微弱幾等赘疣後之有國家者方當引爲前車之鑒豈宜再蹈覆轍不知唐之弱雖由藩鎭之强然中葉以後吐番回紇相繼騒然而唐不遽被覆亡之禍者未必非潘鎭之力迨後河北諸鎭日益衰弱而唐之社稷墟矣是則王氏應麟所謂郡縣削弱則戎翟之禍烈者豈非古今一定之理哉蒙故叅考古今而深歎皇上之用意固大且遠也衰衰諸公其亦深體此意而各以公忠自勉哉 
[俄人守約]  
　　英京泰晤士報云日前英國下議院議員宣言現在俄國外部大臣照會英國政府謂俄人於中國新開商埠如旅順大連灣之類自當力保全權至於中俄所訂各條及俄與各國訂立之約亦應永昭信守以期鞏固邦交 
[意艦赴華]  
　　廣州博聞報云日前意大利國政府派出新造鐵甲巡洋艦名米魯克伯洛者由本國海口鼓輪赴香港其船容積四千五百八十三墩長三百二十七英尺闊四十八英尺馬力一萬匹速率每一點鐘時能行十九海里船上載五寸九快砲五門四寸七砲十門二寸九砲二門二寸二砲四門一寸四砲四門格魯伯砲二門水雷管四具其一設在水底 
[德添砲隊]  
　　西字報云德國議院度支部人員互商陸軍添設砲隊事宜兵部大臣派令與議之提督布克立牙氏日本軍門核計德國陸軍每一大隊有砲一百二十六門法國則每隊有砲一百三十八門俄國則每隊有砲一百二十八門現在德國砲隊共得四百九十四旗砲二千五百四十二門法國砲隊共得五百零四旂砲二千二百二十六門俄國砲隊共得五百五十五旗砲三千零七十門其中有二百三十旂並不定在歐洲從役者以此比例是四年後德國砲隊應得五百七十四旗砲二千九百八十二門矣 
[法據𥑪洲]  
　　廣州博聞報云法人之賃我廣州灣也心猶未足每覬觎左近海島俾得漸拓版圖頃聞道路傅言法人已將𥑪洲石門等處據而有之并毁去中國砲臺兩座按𥑪洲孤懸海外四面汪洋爲高州吳川縣所轄在廣州灣之東南方其北有津前砲臺北港砲臺南有南港砲臺西有淡水砲臺那娘砲臺石門在廣州灣之西北方其東屬吳川縣有麻斜砲臺其西屬遂溪縣爲海濵大港水面闊至二十餘里皆廣州灣門户也法人其肯須臾緩圖哉 
[英代築路]  
　　倫敦郵報云某日英外部侍郎布路里克氏在議院宣言英商承准建築中華鐵路計共長二千八百西里議紳聞言莫不稱讚兹將疑造各路彚爲一册譯列左方一北方鐵路由匯豐銀行承辦接長至牛莊本約五百西里但與俄人意見不合故山海關外低接長二百西里其欵則以現有之京榆鐵路及由山海關至新民廳鐵路進項抵償二北京公司承辦各鐵路曾禀准山西省中如有支路或行船水道有益於山西各礦連煤者皆可隨時興 
 
 

Page 2

 
 
辦現計接連潞縣煤礦平定州煤礦與梁陽地方鐵路約二百五十西里按梁陽爲船行至長江最近之處三長江下游鐵路由怡和與匯豐合辦曾禀准自上海至金陵計一百八十西里再接至河南之信陽計二百七十西里另准自蘇州至杭州建造鐵路一百二十西里並可接至寗波計八十西里四九龍廣州鐵路由怡和洋行禀准自香港對面九龍内地築至廣州省城約三百西里是日外部侍郎復指明英國有權創築滇缅鐵路自缅甸至雲南約計七百西里并言我英國欲與德人合本承築自天津至鎭江鐵路計六百西里又與美人合本承築自廣州至漢口鐵路約六百西里加入已准興築之一千五百西里預計興築之滇缅鐵路七百西里及英德合辦之六百西里英美合辦之六百西里各得其半實共六百西里總覈其數蓋適符二千八百西里云 
[電車獲利]  
　　京師訪事人云由馬家堡至永定門鐵路電氣車業於五月二十三日開行此路係德商所設原擬每客收京錢四百文嗣總署恐取值過廉未免與車行有礙爰酌增其價每客收八百文迄今將近兼旬每日游人踵接而至計車六輛分三次開行每次二車每日往返五六十次每車日賣客票三十餘張總計游人日以萬計獲利頗爲豐厚也 
[摘頂示懲]  
　　京師訪事人云上月某日武衛中軍練勇在前門外毆擊洋人經總署咨會歩軍統領衙門催提訊究崇受之大金吾轉飭南管金叅戎赶緊緝拿但閙事時此勇未著號衣洋人亦不識其名姓以致無從指實傅提迄今半月有餘尙無端緒乃將西珠汛王都戎東珠汛李守戎暫行摘頂 
[行賄案發]  
　　京師訪事人云旗人全某家世陵夷其先塋在永定門外向由一金姓人爲之看守邇者金欺全貧弱遂與其寡叔母某氏私氏擁厚資而不卹其姪久之事播醜聲四聞全因揑控金盜賣先塋樹木思有以制之官不直全金遂出入氏門益無忌憚全計窮乃時時向金借貸金不勝其擾告於氏氏惡姓之要挾也乃令金控全索詐且代爲之暗中布置案久不决詳城送部簽分刑部江蘇司推鞫司官左袒金坐全訛詐罪諭充軍業於端陽節前解赴配所矣節後全之岳母某媼忽攔刑部尙書趙大司宼輿遞呈代訴壻冤并有承審司員受賄不公等語司宼立交秋審處派員詳訊媼供如前及訊受賄賄証據媼供出某人關説某皂役某書吏轉逹江蘇句某某老爺共賄千金由前門大街義仁錢店兑付供詞甚爲詳確司　遂　南城司坊官戴吏目到堂令帶差至義仁錢店索取兑銀帳薄并帶同錢店商人到案比將帳薄呈堂查閲與媼所供兑銀數目取銀姓名若合符節承審官明大堂案遂平反刻將江蘇司印稿二員解任歸案質訊關説諸人均於招認後收禁囹圄錢店商人寄監待質一面轉飭地方官派差追全回三面環質以成信　 
[扶桑炎旭]  
　　日本長崎埠訪事友來函云西彼杵郡長與村有高田清一者年僅一十有九向在九州鐵道局賞小工東歴七月一號凌晨正在路旁往來察看不意睡魔忽至假寐片時霎時深八黑甜鄉迨火車風馳電捲而來不及趨避竟被攔腰截斷旋由是處警部派員往騐惟見鮮血淋漓肢體分而爲四蓋手足亦已　斷矣惨哉○俄　駐守西伯利亞沿岸之兵一千八百二十名將校四十餘員行將瓜代特於日前乘麻私快兵輪船赴海參崴埠道出長崎時上岸購食物然後鼓浪而行○德國亨利親王低日各情已紀前報當亨利瀕行時發出金錢八百元以五百元濟東京貧民三百元濟横濵貧民 
[示辦圑練]  
　　上海縣王欣甫大令接奉松江府濮太守頒發告示因卽發貼通衢其文曰爲剴切出示曉諭事光緖二十五年五月十七日奉總督部堂劉排單札開光緖二十五年五月初二日奉上諭前經通諭各省舉行團練據陸續覆奏昨復諭令按季奏報兹將朝廷所以迭次諄諄必須舉辦團練之故特行曉諭團練之設原以清内匪爲主並非欲隨時徵調遠出禦敵從前曾國藩所行團練章程頗爲詳備祗須官督民辦選擇公正紳耆各就地方情形認真訓練果能衆志成城自足以保衛鄉里况近來各省搶刼之案層見迭出是守望相助之法更不容緩至於一切經費斷不准勒派民間所需器械不特無取外洋新式卽尋常洋槍子藥亦無所用之現在内地通行之土槍土藥用以缉盜何患無功恐各督撫或有誤會諭旨轉致徒涉鋪張毫無實際自此次申諭之後務卽發飭各屬曉諭鄉民俾知自衛身家必須辦有成效庶足以慰朝廷詰奸禁暴之心勿仍以文牘通行敷衍塞責也將此通諭知之欽此等因承准此查近來迭奉諭旨飭令舉辦圑練均經恭錄嚴飭認真辦理務收實效各屬禀復有以徵調爲慮者亦經本部堂明晣批示舉行圑練所以自保身家斷不徵調毋得觀望遲廻各在案兹又欽奉明諭各該州縣務當仰體聖主保衛閭閻諄諄誥誡之至意各就地方情形將圑練事宜迅速辦齊要以技藝純熟聲勢聨絡足以除暴安良爲主並非旗幟鮮明徒飾外觀卽謂能舉其事該管道府有督率之責耳目最近各屬勤惰當必確有見聞如能實事求是成效昭著卽行禀請保奬其有敷衍塞責甚至勒派需索藉端擾民者亦卽據實揭參似此分别勸懲庶足以勵賢良而儆玩忽如或視爲具文不肯破除情面一味見好屬僚本部堂亦不能爲該道府稍寛其責也合行恭錄札飭札府欽遵轉飭所屬一體切實辦理並剴切出示曉諭俾衆週知等因奉此查圑練一事本屬以民衛民曾於上年蒙總督部堂劉奏准變通章程量給奬卹以資鼓勵本府上年抵任之初首先查案分飭各屬會商公正紳董各就地方情形認眞舉辦本年四月間又經專札嚴飭各屬認眞整頓各在案兹又欽奉上諭所以爲閭閻謀保衛清奸宄者無非爲民生籌萬全而又以不煩徵調爲言不涉鋪張爲戒洋洋聖謨無微不至同居率土共有天良讀之能不感奮况松屬搶刧之案層見迭出鹽梟賭匪又復出没無常在紳富之家固各有貲財之慮卽貧窮之户亦豈無波累之虞與其追悔於臨時何如綢繆於未雨與其苟安以貽患何如聨絡以成城此理甚明盡人能曉然必富者出資貧者出力貧富相衛事方有濟乃各屬所辦圑練尙少成效總由督率之官長與經理之紳董不肯吃辛苦耐煩勞但存敷衍之意遂無著實之效其愚民甚以徵調爲慮望而生畏又安期其羣策羣力哉曾文正公在籍圑練之法圑爲上練次之章程具在可法可師而就現在情形諭之尤以賢有司爲亟蓋有司賢則總圑得其人總圑得其人則分圑得其人卽一邑之圑練亦無不得其人盜匪何從闌入内奸何從溷跡民之福紳之福亦卽官之福也本府樂觀厥成實深殷盼除分行各屬一體欽遵外合特剴切示諭爲此示仰合屬紳耆士民人等知悉爾等須知迭奉諭旨飭辦圑練原係以民衛民爲民生計並非隨時徵調出外禦敵凡屬紳耆應各將此事宣講附近無識民人一律周知仍隨同地方有司懃懃懇懇將圑練事宜各就情形認眞辦齊毋生推諉之心毋存畏難之見毋以彼此分畛域毋以旗幟飾外觀總以官民一心地方靖綏爲主必使民間有各衛身家之念則隨在自同收指臂之功所有富者出貲貧者出力舊章尤當善爲體會不得稍涉抑勒擾累是則本府所厚望焉其各凛遵毋違切切特示 
[監司赴省]  
　　署理蘇松太兵備道曾經郛觀察定於昨日午後命駕登官舫帶以小火輪船鼓浪赴蘇州晉謁各大憲臨行上海縣王欣甫大令命駕至碼頭恭送 
[主教謁客]  
　　新任江南全省主教蘇大司牧繼章特於昨晨乘轎入城至上海縣署拜會王欣甫大令大令迎入花廳茗談良久然後捐手而别 
[移請緝查]  
　　昨日通州汪直剌移文法界公廨内開據州民顧吉芝呈稱胞姪文燾娶金餘鎭衛少卿家使女雲仙爲妻本年正月雲仙托言赴衛家賀年一去不回四月間文燾同衛至上海法租界拉東洋車之通州人姜七姑娘家尋見雲仙據姜稱係馬兆林冐認姪媳憑吳雲川 
 
 

Page 3

 
 
俞鳳川立據賣在伊家向索不交等語爲此移請飭查如果實有其人請移送上海縣署解回歸案辦理讞員朱森庭明府披閲之徐飭包探查明以便移復旋又接蘇州吳縣賴葆臣大令來文略稱南濠福興錢莊被盜搶刧小洋银三百八十枚迄今贓盜未獲誠恐匿迹租界中移請協緝歸案訊辦明府飭會捕局線勇協同包探嚴緝務獲 
[研訊繙譯索詐案]  
　　義國領事署繙譯鄧文道僞稱能將押犯王明揚保出向王妻騙取洋銀事後王妻察知其詐呈控英界公廨　員翁笠漁直剌照會義總領事計細君飭鄧投案備質昨晨鄧自行投到英繙譯　君與直剌升座會訊鄧供在義領事處當繙譯素不干預外事正月二十日王明揚之妻張氏因伊夫被押捕房一再苦求是以代伊設法轉託亞的亞司取保亞的亞司堅不允從遂另託德國人西丁海明據云可代爲設法惟須先取洋銀七十五元並不言明何用及照付後屢次往催終云未能保出向索洋銀先後僅收還五十元交與張氏此不過代爲介紹並未得過分文尙少洋銀均在西丁海明處請訊追可也王張氏供丈夫王明揚因犯事管押捕房看管巷門之某氏言及鄰人鄧文道卽鄧理才在義國領事署爲繙譯頗有聲勢前有管押虹口捕房四個月之重犯某甲經伊保出小婦人信而不疑卽與偕往初次鄧不在家先與鄧妻説明原委明日又往仍未遇伊妻言已允爲保出至午後鄧遣小孩來唤至伊家與之會晤言人確可保特不知爾肯用洋銀若干小婦人許以一百元鄧言太少須三百元方可設法後又改稱以洋銀一百元作捕房罰疑以銀一百兩作酬儀爾可如數備齊並繕一保單小婦人允之鄧卽繕就保單之稿交與小婦人託拆字人謄眞持至天祥洋行請蓋圖章及送去未與鄧遇至二十一日午後鄧言明日爾夫可釋出爰命小婦人在保單上簽字至次晨五點鐘時鄧遣小孩來唤并云須帶洋銀六十五元小婦人卽向田某借得六十五元與鄧同至西園烟館時人甚衆多小婦人在洋臺上將洋銀親付與鄧因尙不敷又湊得九元共付七十四元鄧囑候在捕房候至三點鐘之久不見丈夫釋出向之詢問言爲時已晚明晨定可釋出矣厥後一再向詢均設詞推誘小婦人知事不妥向之索還所付洋銀鄧言領事及捕頭處均已説妥惟翁大老爺不允可另請人説情小婦人因與人商議咸謂此案係　頭作主捕頭已允斷無不可釋出之理鄧言特推託耳因堅向索還洋銀自二月初六日起至四月十三日止五次共收還五十元尙少二十四元據言已送領事及捕頭如不信可赴捕房控告當小婦人託鄧時鄧一力承當並不言及轉託洋人洋銀亦付與鄧手惟後來曾偕鄧至虹口某洋人家兩次小婦人不諳西語不知是否卽談此事直剌與梅繙譯會商之下以鄧旣牽涉德人西丁海明著帶回捕房交保候傅到西丁海明於禮拜三復訊 
[女工挾制]  
　　昨日楊樹浦恊隆紡紗廠内各女工因求添工值相率停工廠中西人以其聚衆挾制大爲震怒任令散去另招女工入廠做工 
[護花恩重]  
　　某宦遣家丁劉陞投英界公廨訴稱有四川蕭姓女郎被匪人誘拐來申在尙仁里鴇婦阿林處逼令賣娼改姓花名日媛媛鴇婦凌虐不堪請提究辦讞員翁笠漁直剌准之飭役往提阿林到案前日劉又扭鍾春山至公廨聲稱伊與阿林串同將蕭姓女郎誘拐直剌諭令管押候訊 
[服之不衷]  
　　邇來英美租界中時有流氓麕聚持刃行兇公廨讞員翁笠漁直剌咨照捕頭傅諭各包探見有短衣窄袖高領鬆辮之人立卽拘拿究辦前晚美界包探沈阿鶴巡緝至吳淞路某茶肆内見有甲乙丙三人圍坐啜茗細視身上所穿衣服與流氓無異遂一併拘送捕房捕頭詰知三人雖形同無賴然尙未犯事遂令當塲褫去高領交人保出 
[南市捕房紀事]  
　　昨日上午十一點鐘時張蓉皋陸阿毛二人不知何故在馬路中互毆陸稍受傷夷旋由三十三號巡街捕拘解捕房捕頭將張管押四點鐘時然後開釋○鹽馬頭永成泰麻袋店主某甲將袋料置當街四號三道頭巡捕以其有違章程拘入捕房捕頭姑念初犯從寛斥釋捕頭以南市新馬路各店鋪往往將貨物堆積路上殊屬有碍行人因於昨日倩探捕知照各店主每日十點鐘以前尙可堆置逾期定卽拘提送局禀請罰 
[英界晚堂瑣案]  
　　　商茂生天祥兩洋行執事洋人投該管領事署呈控協和昶洋貨號主盛稷生積欠往來銀兩延宕不還去年七月某日由英領事會同前任　員鄭瀚生大令訊供屬實諭令赶緊理楚旣而盛稷生遞禀聲稱所欠銀兩須將寍波原籍家産變賣抵償而族人盛梧崗等忽相　霸　請提訊斷大令提梧崗研訊兩造供詞各執因諭令族長秉公理處至今案懸日久仍未訊結致所欠洋商銀兩未得付還前日又有壽康錢莊執事人陳桐和和康錢莊執事人周錫琛投公廨呈稱盛稷生曾積欠銀若干萬兩如以後有銀繳案須准華洋各债主均攤翁笠漁直剌准詞提盛至案前晚倩襄理讞政之張柄樞司馬研訊陳桐和供被盛結欠銀三萬九千六百兩周錫琛供被欠銀一萬二千六百兩又同稱延宕至今一載有餘分文不付求照會領事如盛稷生有銀繳案請照欠數多寡均攤盛稷生供所欠華洋各欵均屬實數惟恊和昶倒閉後所虧甚鉅必須變賣家產方可抵償求恩寛限設法司馬諭令將盛稷生交的實人保出赶緊料理一面照會英領事訂期會訊○英商會德豐洋行買辦徐文述控木作頭孫少卿欠銀圖賴爭奪工程翁笠漁直剌會同梅副領事迭次訊供孫少卿一味圖賴反稱徐文述欠伊銀兩翁直剌諭令木作　事嚴茂堂邀同公正人先將徐文述呈案之簿據詳細結算據實禀復嚴董奉諭後卽與楊錦春王春泉等照帳結算孫少卿共欠徐銀二千　百餘兩及往來各號銀二千三百餘兩日前禀復至廨孫少卿知事不得了伺隙潛逃直剌屢傅不到昨日飭差將保人傅案保人亦抗傅不到徐文述偕董事嚴茂堂供稱孫少卿情虚逃避所欠之銀刻已結算絲毫無悞求著保人交案訊追直剌商之梅副領事著提孫少卿並其保人到案押追 
[英界公堂瑣案]  
　　包探竇如海倪順泉顧阿六等解送工匠許阿四等四十七人到案禀稱伊等皆係石工每於釘椿時口唱淫詞故特傅案請判許阿四等同供稱實出不知尙求寛宥讞員翁笠漁直剌命從寛釋去出示永禁如再違犯定須嚴辦○包探金立生禀稱姜仁芝姜　興二人向蕭嘉生訛詐洋銀五元經小的拘獲送案請究蕭投案申訴前情二姜同供小的等被伊呑没洋銀故向索取並非訛詐直剌著一併押候覆訊○包探趙銀河禀稱前晚流氓尤阿二手持利錐將王阿榮葉桂寳二人戳傷經小的拘獲送案請究王阿榮葉桂寳同供驀被戳傷幸爲包探拘獲求究許阿二供小的偶因細故口角順手剌傷以後不敢再犯矣直剌判責二百板 
[美界捕房紀事]  
　　昨晨小竊何榮春混入東唐家弄某姓家竊取衣服適爲某號巡街捕所見拘送捕房捕頭令押候解送公堂禀請　員翁笠漁直剌訊辦○昨晨偷兒王桂發至武昌路某姓家竊取衣服首飾等物經包探金立生查見拘解捕房捕頭令押候解送公堂禀請訊　○昨日亭午時賭徒陳金松至北南河路天后宫前設攤誘賭適爲某號巡街捕所見立卽連賭具解入捕房捕頭令押候轉解公堂禀請究辦○昨日小車夫趙阿和至百老匯路五昌洋貨店内乘間竊取洋紗等物適爲胡瑞龍費阿銀兩包探所見拘入捕房捕頭令押候解送公堂禀請究辦 
[訪尋屍屬]  
　　同仁輔元堂來信云本月初四日二十三鋪地甲報稱馬家廠外灘有一無名男屍年約五十餘面長有鬚身穿藍布短衫青布棉背心藍布褲赤足青布肚兠敝堂司事往騐無誤隨卽棺殮擡往義塚掩埋如有親屬來堂認領可也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案] 　　 
　　上月十五日之晚流氓洪毛桂王長生張銀新葛永福顧新元王金海趙瑞林等成羣結黨擁至西新橋畔戳傷陸海生陸阿七金木生等人日前經法界包探拿獲解請朱森庭明府申送道轅曾觀察札發上海縣嚴辦前晚襄讞委員馬清渠明府提案訊問洪毛桂供小的向在蘇州甫到滬上卽被悞拘王長生供小的向充馬大不敢行兇張銀新供小的駕船度日是晚並未在西新橋畔傷人葛永福趙瑞林顧新元王金海同供小的等並未犯事明府問葛曰起案之剌刀究是何人所佩答稱拘至捕房後在王長生洪毛桂張銀新身畔搜出陸等確係伊等三人所戳明府謂旣經搜出兇器何能狡賴命將王責一千板洪張各責八百板發改過所覊禁兩年葛等四人各責五百板收押自新所○前者嘉定縣章大令派差押解犯人赴南匯縣道經上海循例寄禁旣而解差回至嘉定以上海禁卒需索寄監費等情禀知章大令章大令立卽移請上海縣王欣甫大令查辦前晚大令委馬明府提訊值日差湯景供是日嘉定來差解到案犯小的照章收禁並不干預别事禁卒邢東供向章犯人過站寄禁應貼油火錢六十八文用以分給獄中各犯小的毫不染指本縣解犯到嘉定亦有此例明府謂今接嘉定縣章大老爺來信謂此項早已革除爾何得向之婪索叱笞責四百板諭以嗣後不准索費違則重懲 
　 
[馬路工程局瑣案]  
　　偷兒張五　竊取陶姓貨船上鐵錨由包探黄量海查見拘入捕房捕頭移解工程局前晚會辦委員司徒貽芬司馬升堂提訊陶遣夥友姚玉林投案供稱小的駕駛崇明關快船往來滬上前次失去鐵錨一具訪尋無著今日始由包探知照知爲張五郎所竊是以來案叩求给領張五郎供認竊錨不諱俯首求恩司馬判責一百五十板飭捕驅逐出境不准逗留起案之　给失主具領○孫湯氏在南市竹行馬頭浦中駕小舟爲業暇時爲人浣濯縫級以餬其口近日其夫弟孫立金因借貸不遂誣稱與人有私糾令同帮小如意子吳天喜等僞稱捉姦向之硬索洋銀數十元氏不從致被私售與滬北某鴇所開花烟館内氏偵知情節奔投捕房據情聲訴捕頭遣水巡丁將孫立金吳天喜小如意子先後拘獲管押後小如意子浼人缓煩得以保出祇將餘人移送工程局司徒司馬研訊之下氏供稱小婦人係淮安府屬鹽城縣人丈夫久出不歸小婦人駕一葉扁舟藉以度日夫弟立金時向借錢偶拂其意肆行毆駡今又糾同多人至小婦人處聲稱捉姦藉端　詐是以控求究辦司馬卽提立金研訊供稱嫂子不守婦道是以向之管束司馬大怒謂爾　近流氓情難輕恕逐判責五十板吳供向與孫相識不敢多事司馬判責一百板氏復匍匐案下求將夫弟孫立金從重究辦俾小婦人得免擾累司馬謂今已由本委分别責懲爾可回家照常度日如果爾夫弟再來糾纒爾可投案聲訴自當立提訊懲治以應得之罪氏始叩謝而退○日前滬北某杭綢莊倩船户馬阿二由杭州秦姓處帶連綢衣料數包及到滬後馬與李阿木王阿七黄富雲等串通將所帶衣料質得洋銀一百零三元彼此瓜分莊上人以貨久不到函致秦處催索秦來滬訪查始知其事旋在南市楊家渡將馬尋見訴諸捕房捕頭卽遣包探黄量海韋三德恊同十六鋪地中將一千人拘獲解至工程局禀請會辦司徒司馬研訊秦供在杭垣織綢爲業上月某日倩馬帶運綢衣料至滬被其盜賣今已尋獲求恩究辦馬供小的駕信船爲業秦托帶貨物費去捐欵洋銀三十八元至所質洋銀已悉數用罄矣李阿木王阿七黄富雲等同供小的等在某捐局當差此次各分得洋銀五元司馬謂李等曕敢冐稱公役在外需索費用可惡已極判令各責一百反一併還押限七天内將洋銀如數繳案再行質訊 
[法界捕房瑣案]  
　　昨日午後四下鐘時讞員朱森庭明府蒞捕房命提小竊徐遠香至案著苔責四十板從寛開釋○天香茶楼值堂人許阿四竊取比鄰十餘家之衣物失主報知捕房後捕頭倩包探查獲解經明府訊供判令枷號一月昨日滿期命帶案開枷從重笞責六百松釋之使出不許再犯○東園烟館執事人石壽生將議單及生財簿據向各户抵押洋銀爲數甚鉅延久不贖經各户控諸公堂明府迭次訊供飭包探帶出覓保迄今案懸日久未得保人昨日命提覆訊有張某者投案呈遞借票訴稱石曾將議單抵去洋銀三百圓求准附追明府諭令補詞呈候核辦石仍押候人銀並保○前者陳鶴生控左佛生欠洋銀六百圓迭經明府訊供交人保出旣而陳投案求追明府著保人交案押候追比左懼懇城内某董事保出依舊置之不理昨日陳又求追明府著保人將左交案諭令如再玩延定予嚴比○山西某邑人李生甲冋久康錢莊借錢四百五十千文圖賴不還控經明府訊供交保昨日李偕同鄉人李超英投案聲訴情由明府以生甲有意玩延著掌頰四十下還押捕房諭令超英出外帮同清理○徐蔡氏控顧榮才誘令寡媳畢氏私逃來滬賣與楊樹浦人王寳富明府訊供之下飭包探將畢氏帶回研訉氏稱懷孕已久爰交其姑領回候傳王到案質訊昨日王投案遞禀聲稱小的曾出洋銀四十圓典畢氏爲妻議定以十五年爲期事經顧榮才説合顧張氏顧　發爲媒明府著投公堂候示 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光绪二十五年六月初一日京報全]  
　　宫門抄○護將軍文奏爲審明哨官疑賊喝令隊兵槍斃事主按例定擬摺○總兵王奏爲謝恩摺○黔撫王○奏爲遴員署理思州府知府片○六月初一日户部通政司詹事府八旗兩翼值日無引見○普公假滿請安○卓公清鋭各謝署缺恩○溓貝勒請假五日○恩公請假二十日○榮惠請假十日○福森布　假十五日○吏部呈進月官卷○召見軍機本日已正皇上升勤政殿義國使巨薩爾瓦葛覲見○○奴才文興恒壽跪奏爲審明哨官疑賊喝令隊兵槍斃事主按例定擬恭摺具陳仰祈聖鑒事竊查接管卷内奉天後軍左營左哨哨官儘先都司唐玉清因疑賊喝令隊兵姜奎林等用槍將事主已革山西候補知府王兆槐放砍致　身死一案經前將軍依克唐　將核哨官撤委提省交發審處訊問僅供指遂兵姜奎林爲下手正兇提訊姜奎林供詞狡展將該哨官奏叅革職於光绪二十三年三月十五日奉上諭依克唐阿奏哨官巡查遼河槍斃事主請革職嚴訊等語奉天後軍左營哨官補用都司唐玉清帶隊巡河輒疑被刼船隻爲賊遽　兵丁開槍致將事主已革山西候補知府王兆槐轟斃所供疑賊情形亦有未確唐玉清著卽行革職歸案嚴行審訊該部知道欽此旋據發審處訊取確供照章禀經發交驛巡道志彭督同讞員將犯審擬解勘因供詞翻易駁回詞據志彭覆審明確議擬解經依克唐阿提犯覆勘錄取各供無異將犯發回覊禁在案未及具奏因病出缺奴才等覆加確核緣唐玉清籍隸山東德州由六品頂戴歴保花翎候補都司向在奉天充當奉字後軍左營左哨哨官奉派在鐵嶺縣屬石佛寺一帶巡河緝賊獲案之姜奎林喬幅容王庭琛閻德勝趙蒽渡並在逃之李魁發程泳栢李春高舜得梁文勝李勝詳等均在唐玉清哨内充當什長隊兵與已死事主已革山西候補知府王兆槐素不認識亦無嫌隙光緒二十二年七月間王兆槐由吉林辭差隨帶鑣夫劉振玉王朝青跟人鄒雲楊保與秋姓及跟人謝全結伴坐車回京八月初十日至鐵嶺地方因道路泥滯難行棄車換船十二日雇妥張得起小牛船二隻王兆槐與秋姓楊保謝全共坐一船鄒雲與镳夫等一船十三日開至鐵嶺縣屬娘娘廟河沿停泊起更時分鑣夫在船演放洋砲移時有賊船一隻從河北上游駛至靠近鑣夫船尾揑稱查河官船因失快鎗特來查找令鑣夫呈鎗查騐臕夫信爲官兵將洋砲遞給賊卽接過洋砲將王朝青放傷又有一賊開槍將劉振玉放倒致傷船内鑦出多人跳過各船一齊行刼王兆槐等畏懼上岸逃避被賊刼去銀衣等物仍坐原船往南逃逸楊保鄒雲等回至船中查點失物王兆槐站在岸上招呼船户赶緊呌人追捕維時適唐玉清在石佛寺渡口南岸因聞河北槍聲帶領什長李魁發隊兵姜奎林喬幅容王庭珍閻得勝趙蔥渡程泳柏李春高舜得梁文勝李勝詳等十一人分持槍刀等械上岸趨往巡查至何人持何器唐玉清記憶不清走至娘娘廟相近又聞河沿有人喊　唐玉清疑賊行刼喝令姜奎林等上前開槍捕拿姜奎林李魁發程泳柏三人先趨至河岸放槍李春等隨後亦一齊將洋槍施放致將王兆槐右手腕右肋右骽右脚睕等處放傷倒地因時在昏夜倉猝不知何人放傷部位無從辦認其時人多手雜又不知何人用刀將王兆槐頂心砍傷唐玉清在後均未看見待上前看視時王兆槐亦因傷身死喬幅容王庭珍閻得勝趙蒽渡等將先不認識之秋姓並跟人謝全等拿住綱縳唐玉清查詢經謝全等告知來歴彼此問明唐玉清等始知賊已逃跑誤將事主打死忙將秋姓等釋放仍帶兵追赶賊人四史時追至黑魚溝河沿見有賊遺空船一隻查看船中尙有官衣等物十餘件帶回送交事主認領經鄒雲等報經鐵嶺縣陶懋恭勘騐差緝取辜飭醫卽將騐訊緣由報經依克唐阿札飭嚴緝並札營務處將唐玉清等調省審辦旋據陶懋恭於八月三十日緝獲盜犯馬汶才一名并起獲原贜銀兩等　訊據馬汶才供認聴從逸賊李萬牲結夥侍械行刦事主王兆槐等船上銀衣等物屬實詎鑣夫劉振玉醫治罔效延至八月二十九日因傷身死復據報騐訊供一面將獲盜馬汶才審依響馬强盜斬决梟示例照章禀經批飭就地正法并營務處將哨官唐玉清隊兵姜奎林等先後調到飭交發審處審訊供詞狡執經依克唐阿奏奉諭旨奉字後軍左營左哨哨官補用都司唐玉清著卽革職歸案嚴行審訊等因欽此欽遵發審處提訊明確照章禀歸驛巡道志彭督同　員審擬解勘因犯供翻易駁回復經志彭覆審經依克唐阿提犯覆勘據供前情不諱將犯發回覊禁未及覆擬具奏因病出缺奴才等覆核案情並無遁　查律載威力主使人毆打致死者以主使之人爲首下手之人爲從减主使一等又例載疑賊致斃人命之案悉照謀故鬭各本律例定擬又擅將鳥槍施放殺人者以故殺論傷人者民人發雲貴兩廣烟瘴少輕地方充軍又律載故殺人者斬監候又威力制縳人不論有傷杖八十各等語此案唐玉清奉派巡河緝賊因聞槍響帶領隊兵姜奎林等上岸前往巡查走近河沿適事主王兆槐等坐船被刼後正在岸上喊嚷該犯並不查問明白輒行疑賊喝令姜奎林等上前放槍捕拿誤將王兆槐放砍致傷身死實屬疑賊斃命訊係時在昏夜勢出倉猝不知何人致傷何處惟查該犯旣臨時喝令卽屬威力主使自應以該犯爲首擬抵按例問擬已革都司唐玉清應請合依疑賊致斃人命之案悉照謀故　各本律例問擬擅將鳥槍私放殺人者以故殺論故殺人者斬監候律擬斬監候秋後處决姜奎林聴從放槍致斃人命卽屬爲從按律應由首犯斬罪上減等擬流惟以火器殺人姜奎林應請革去隊兵從重合依火槍傷人發雲貴兩廣烟　少輕地方充軍例擬發雲貴兩廣烟瘴少輕地方充軍到配杖一百折　安置喬幅容等並不查明輒將事主捆縳雖未成傷究屬不合亦應按律問擬喬幅容王庭珍閻得勝趙恩渡應請革去隊兵合依威力制縳人不諭有傷無傷杖八十律以爲從减一等各擬杖七十折責發落遞籍保釋已獲盜犯馬汶才由縣訊明禀請正法鑣夫王朝青傷已平復均毋庸議起獲贜物經部認領賊船變價充公屍棺飭縣傳屬領理兇器洋鎗留營供招咨部外所有審明哨官疑賊喝合隊兵槍斃事主按例定擬　由　合恭摺具陳伏乞皇太后皇上聖鑒飭部核覆施行謹奏奉硃批刑部議奏欽此○○頭品頂戴記名提督直隸大名鎭總兵法什尙阿巴圖魯奴才王連三跪奏爲恭謝天恩仰祈聖鑒事竊奴才於三月二十九日請訓出京行至天津奉直隸督臣裕祿行知飭卽赴任遵於四月二十六日馳抵大名府城准前任總兵吳殿元飭委中軍遊擊鄭龍彪將直隸大名鎭總兵官關防一顆曁文卷書籍　項　送前來當卽恭設香案望關叩頭謝恩祇領任事伏念奴才世效驅馳早從征役鴉軍忝領曾無尺寸之微勞鸞綍迭膺非復　常之知遇恩慈逾格感戴難名伏查大各爲毗連東豫之區總兵有統轄營伍之責現復迭奉諭旨講求練兵凡夫巡緝地方簡軍實在在均關重要奴才自維鴑鈍深懼弗勝惟有隨時隨事禀商督臣妥愼經理並督飭所部練軍將弁認眞訓練漸成勁旅總期兵歸實用餉不虚糜以冀仰答高厚生成于萬一除將任事日　循例恭蔬題報外所有奴才感激下　理合繕摺叩謝天恩伏乞皇太后皇上聖鑒謹奏奉硃批知道了欽此○○　毓藻片再思州府知府恩綸二次八年俸滿請咨引見其遗缺查候補知府　廷忠才具具穩練辦事安詳堪以署理據潘可邵積誠臬司玉恒會詳前來除檄飭遵照外謹會同雲貴總督臣崧蕃合詞附片具奏伏乞聖鑒謹奏奉硃批吏部知道欽此 
 
 

Page 14

 
 
[光緖二十五年六月初二日報全錄]  
　　宫門抄○晉撫胡奏援案開單請旨間放道員摺○侍讀學士濟奏爲推廣捐納道府章程敬陳管見摺○晉撫胡奏爲請補直隸州知州摺○蜀督奎奏爲積榖情形片○將軍延奏派員會勘吉林黑龍江界務片○六月初二日禮部宗人府欽天監侍衛處値日吏部引見七十名正紅滿九名○英侯假滿請安○凉州副都統伊楞額到京請安○出使大臣裕庚請訓○克王續假五日○　貝　請假十日○蘇嚕岱請假五日○良培續假十日○順天府奏京師得雨三寸有餘○召見軍機伊楞額裕庚○○頭品頂戴山西巡撫臣胡聘之跪奏爲省會道員要缺援案開單請旨簡放恭摺仰祈聖鑒事竊照冀寍道陳澤霖升授江西按察使所遺員缺係　繁難　三缺例應在外揀員請補該道駐劄省城管轄四府三直隸州政務殷繁且管理通省教堂時有委審交辦事件非才識　長通逹治體之員　期勝任查光緒六年十三年二十一年二十三年二十四年冀寍道員歴經選擇合例人員加具切實考語開單請旨簡放在案臣謹與藩臬兩司於晉省應補應升各項内逐加遴選除資望較淺及人地不宜各員毋庸開列外查有在任候補道太原府知府馮鍾岱遇缺題奏道恩銘在任候選道寍武府知府吳鴻恩均於冀寍道缺可期勝任謹開列各員簡明履歴加具切實考語恭繕清單請旨簡放一員以重職守所有要缺道員援案開單請旨簡放緣由理合恭摺具陳伏乞皇太后皇上聖鑒謹奏奉硃批另有旨欽此○○日講起居注官　林院侍讀學士奴才濟澂跪奏爲推廣捐纳道府章程以勵人材而裕餉源敬陳管見恭摺仰祈聖鑒事竊查户部議定捐輸章程現任應升人員及進士舉人五貢孝廉方正世職廕生並大員子弟欽奉特旨賞給官階者無論候補候選及未經筮仕人員均准報捐道府惟俊秀出身不准報捐道府等因大抵部臣意謂道府係表率大員有考察屬吏整頓地方之責俊秀似覺品望懸殊不足以勝方面然從前由俊秀報捐道府政聲卓著者代不乏人豈俊秀出身皆不若正途乎亦視其人爲何如耳方今朝廷求賢若渴明詔屡頒雖草茅下士亦期展其所長况俊秀中亦有品行端正學問優長之輩榕於成例不准報捐然則准其報捐人員豈盡爲守兼優足資表率者乎查捐納人員到省先須試用並無責任及至經該督撫甄别後始得循例序補迄到任時已練習公事有年矣當此整軍經武之際需餉孔亟擬請姑寛其格俊秀出身槪准報捐道府旣可以拔人材又可以紓國用庶於籌餉不無補助若慮俊秀出身人類不齊則該員到省一年期滿該督撫果能認眞考核卽可於不稱厥職者嚴加甄别亦可肅清流品澄叙官方於吏治亦無關礙擬請飭下户部核議通行各省凡由俊秀出身報捐道府查照現定捐輸股票事例如捐實官者以十成足銀兑收以符定章奴才愚昧之見是否有當謹恭摺具陳伏乞皇太后皇上聖鑒謹奏奉旨一道○○頭品頂戴山西巡撫臣胡聘之跪奏爲揀員請補繁缺直隸州知州以重地方恭摺仰祈聖鑒事竊照忻州直隸州知州許涵度准補潞安府知府於光緒二十五年二月十五日奉旨應遵例以奉旨後第五日行文按照限减半計算扣至三月十五日作爲忻州直隸州知州開缺日期業將截缺緣由咨部在案所遺員缺係衝繁中缺例應在外揀員請補該州地衝差劇眞重政繁非精明幹練之員弗克勝任查定例道府同知直隸知州通判遇缺題調要缺酌量以候補人員請補時設如有截取記名分發人員應先儘酌量請補如果實係人地不宜始准聲叙以各項候補人縣請補等因查晉省候補直隸州知州一項雖有記名分發正途候補現任州縣勞績保舉在任候補候升曁應調應升各員於此缺不甚相宜未便稍涉遷就　寍縣監生由雙月選用府經歴投效新疆軍營於克復瑪納斯城案内彚保免選本班以知縣分　省分歸軍功候補班前儘先補用並戴藍翖又於收還伊犂並歴年剿辦竄匪案内保加同知銜並換花翎又於勘分界務案内保俟補缺後以直隸州知州遇缺儘先補用並加一級因案暫行革職旋經查明奏准開復十六年報捐免補本班離任以直隸州知州仍分省遇缺儘先補用十七年請咨離營丁憂起復捐加三品銜先於伊犂搜剿竄匪案内保俟補直隸州後以知府用遵例指分山西光緖二十一年二月十四日經吏部帶領引見奉旨著照例發往欽此四月十六日到省業經期滿甄别請以繁缺補用在案該員精明幹練才識兼優以之請補忻州○隸州知州實堪勝任與例亦符據署藩司楊宗濂署臬司陳澤霖會詳到護撫臣未及核辦移交前來合無仰懇天恩俯念員缺緊要准以候補直隸州知州徐桂芬補授忻州直隸州知州洵於治理有裨如蒙俞允該員係候補直隸州知州請補直直州知州銜缺相當毋庸送部引 
見所有揀員請補繁缺直隸州知州缘由理合恭摺其陳伏乞皇太后皇上聖鑒謹奏奉硃批史部議奏欽此○○奎俊片再積榖爲備荒要政關繫民生根本迭奉諭旨飭辦更當切實舉行伏查川省積榖經前督臣丁寳楨妥定章程每糧户收榖百石出榖一石以次遞推百分捐一不許顆粒苛派歴年以來儲蓄甚富光緖二十二年川東一帶被災各屬飢民得不失所實赖提榖振濟之力居多奴才到任後細加體察川中山多田少生齒過繁稍有歉收卽慮乏食整頓儲榖尤爲切要當卽分咨各廳州縣將常年社濟各倉原額積榖若干因公動用若干曾否照數籌塡澈底清查騐其虚實先後　各屬禀報有積存倉斗二萬餘石及萬餘石者至少亦數千石間有因川東上年被災開倉平糶後榖價昻貴一時尙未籌還亦經飭令速行買補實存在倉偶遇偏災足資救急惟須經理得人方可永遠保守奴才復通行嚴飭各牧令務選公正殷實紳耆妥爲經管不准假手書吏以杜侵漠仍責成該地方官認眞盤查如有稍憚煩琑視爲具文或有虧挪　弊定卽嚴辦著賠藉示懲戒一面預爲籌取本年秋成之後查照向章實力勸辦一俟續有成數各倉豐盈再行詳細查報總期逐漸擴充有備無患以仰副朝廷念切民依足食救荒至意理合附片具陳伏乞聖鑒謹奏奉硃批著俟秋後一律照章勸辦並將通省實存數目詳晰奏報欽此○○奴才延茂成勳跪奏爲遵旨辦理吉江界址擬派大員先行會同詳勘恭摺具陳仰祈聖鑒事竊奴才於光緖二十四年六月覆奏遵查邊荒事宜擬先就五站餘荒勘放附片奏明奉硃批户部知道欽此正在遵旨派員勘放間於是年十二月初九日准軍機大臣字寄奉上諭恩澤等奏吉江兩省現因放荒混亂界址一摺據稱江省今春招放湯汪河等處閒荒乃被吉林三姓咨覆阻止等語吉江兩省本屬一家朝廷原無歧視該將軍等同膺疆寄於放荒一事自當一氣聨絡和衷商辦著恩澤延茂各按繪圖疆界詳查情形斟酌妥協奏明辦理等因欽此欽遵當卽行知黑龍江將軍在案竊以吉江兩省莫非朝廷疆土旣不可存此疆彼界之心尤不得留顧此遺彼之迹誠如聖諭所云兩省本屬一家自當聨絡一氣和衷商辦聖諭煌　洵宜遵守奴才等查五站係三姓屬界圖卷繁重多存該副都統衙門當咨令確查去後兹據稱現將存卷檢齊查自乾隆年間奏准分界以後屬經奏明定界放荒等因前來奴才等詳　查覈該處距省窵還非僅據圖可定若徒咨函相商恐文牘往還未易明確不如彼此遴派大員親歴界址詳細勘定吉林擬請派三姓副都統保成就近確勘一俟會勘明確再行奏明辦理除咨黑龍江將軍查照外所有吉江界務疑派員會勘緣由謹恭摺其陳伏乞皇太后皇上聖鑒訓示施行謹奏奉硃批該部知道欽此 
 
