# 1912 - 96 - 4914061

 

Page 1

 
 
代論 
[日報公會致胡漢民君書]  
　　報界被誣之交涉 
　　漢民先生大鑒敬啟者滬上報界被誣謂爲受袁 
項城賄賂一事交涉經月並布報章諒邀大君子洞鑒此事先發現於二月六號天津民意報之專電敝會各報以憑空受謗相率譁然當時以爲民意之揑造也一面電詰証據一面函致滬寗電局澈查嗣先後接覆民意云有底可查而寗局云並無此電是報館與電局予盾矣詎滬電政局又云確有其事惟未便將發電人姓名宣布是電政與電報局亦矛盾矣迷離撲索鬼鬼崇崇殊令人無從捉摸後見廣東七十二行商報新聞亦載南京同盟會本部廣東分會歌電時日同命意同地點同於是蟲書鳥跡略有端緒可尋此十七日所以有電詢中山先生之舉也十九日汪精衞君偕張君來滬惠書剖白日兩歌電皆陰險小人之造謠又日同盟會本部素無廣東分會之名目醉翁之意明眼人自可目逆而意解又日寗局歌日並未 
發有此電則電之發自暗味之地點亦可想見言詞明白曉暢一言以蔽之日小人揑造誣衊而已惟敝同人意料若輩妄託團體名義馳電謾罵同盟會未必聽不法奸人逍遙事外屏息静待迄無確耗遭此惡聲終難自解名譽爲第二生命不得不請民意將電底宣布郵遞轉輾至前日始由民立報館轉交敝會同人乃公推代表黄君美涵赴寗交涉當據該電局執事指出電底上西文Nankiogotf即係總統府字樣照例不負其責黄代表本擬晉謁台端面陳原委請予澈究適先生已隨前總統解職離寗迨回滬造訪文旌又已啟行中道相左緣慳何如竊思總統府函電文贖職掌於秘書處秘書處所發函電文牘責任在秘書長先生領袖羣英應負其責况大總統内閣總理行賄是向等事言論機關受賂被買又是何等事而可令　三宵小揑名假電掩天下之耳目淆事實之黑　乎事出不知謂之失察知之而不能禁謂之溺　不意所謂奸人即託生於肘腋而暗昧之地點即爲我最高級最榮譽之總統府春秋之義責備賣者敝同人實不能爲先生寬其責也抑更有一言忠告者南京新政府之成立也海内喁喁屬望甚殷迨後少數奸黨假一等之官電四處紛馳或造依稀彷佛之團體或託張甲李乙之姓名播弄是非顛倒毁譽幾於司空見慣尤著者如揑造黄克强之辭職譏誚章太炎之陛見一經澈究類無主名因之社會之信仰大有一落千丈之勢害羣劣馬實爲當道諸公盛德之累孫前總統至不得 
已令交通部取締電報諒亦深慨乎此然而天下事之破壞於無形中者已不知凡幾今中山行矣先生與諸君子聯翩解組雖純潔高尙淡於名利而外間論者均謂諸君子以政界人類之龐雜灰心引去然先生爲革命元勳時勢驅人未必得遂退閒之願日後出山柄政尙望以南京之往事爲前車之借鑒敝同人忝居言論界愛公彌殷不覺責望過切先生明達當能俯納狂言諒其愚戇倘蒙將此次召謗之原一一指示俾報界同人引以自惕則受賜尤多矣敬布區區惟希垂察 
　　按此函於四月十二日寄武昌都督府轉交 
[大總統命令]  
　　四月十三日 
　　臨時大總統命令現在國體改定聯合五族組織新邦必宜使畛域胥除情誼日洽查舊例於漢滿漢蒙皆有擅通婚姻之禁令而回藏兩族輿漢族結婚者亦少近年屢議豁除舊禁疏通習俗或頒布而尙少奉行或勸告而猶多疑阻刻下共和伊始五族一家若仍於婚姻一節有此疆彼界之拘則睽隔殊多何以免參差而昭聯合爲此用勸漢滿蒙回藏五大族各宜互通婚姻一以除異同之跡一以期情誼之孚其習俗確有窒礙如纒足等類均宜亟爲改更所望五大族士紳耆老苦口相勗毅力堅持作爲楷模用廣推曁庶我國民共除舊見敦睦新歡行聯合之實使我五大民族相親相愛於無極所有各地方民政各機關均即出示勸諭俾衆周知益擴胞與之懐登煕　之治是則本大總統所厚望焉此令 
　　任命黎元洪領叅謀總長事此令任命王治馨爲内城巡警總廳廳丞此令内城巡警總廳廳丞王善荃因病呈請解職應即照准此令 
　　任命烏珍兼京營地面軍警督察長此令 
　　任命程德全爲江蘇都督此令 
　　江蘇都督莊藴寬前因患病電請辭職迭經慰留當此民國新造百端待理該都督才識卓絶方資贊助乃據再三以病懇辭情詞肫摰未忍重拂其意應准解職俾得安心調治此令 
任命余明震爲甘肅提學使此令 
前江蘇山陽縣民政長姚榮澤因　　周實丹阮式被控一案經該管法庭按律判定死刑兹據前司法總長伍廷芳及陪審員胡貽榖等四員先後電陳本案發生在秩序擾亂際與平靖之時不同該犯雖罪有應得實情尙可原等語本大總統依臨時約法第四十條特赦姚榮澤免其執行死刑餘照該法庭所擬辦理此令 
專電 
　　評政院將開袁大總統擬招康有爲梁啓超回國充任院員 
　　聞工商部設二次長擬以章宗祥陳榥充任 
　　交通總長施肇基以資輕望淺爲言仍請辭職（以上北京） 
　　黎副總統續電國務員促其速赴北京并勸其化除私見共抒　誠以保大局且謂如不卽日移京將請袁總統下令解散重舉 
　　黎副總統因大通内訌已平特召楚謙巡艦迅速回鄂 
　　（以上武昌） 
　　寗垣變兵先後捕獲正法者約二百人大局已定 
　　贛軍此次焚刦全在北城故城南未有損失（以上南京） 
　　預備軍管带彭志仁赴廣信辦案散賣洪江會票歛錢今已回省鎗斃屬員均未牵涉 
　　永新縣匪黨猖獗圍困城池勢頗危險（以上南昌） 
[公電]  
　　江北蔣都督電　袁大總統黎副總統各都督各司令各報館並轉唐總理新舉各部總長公鑒竊維互争意見自賊之媒攘奪利權君子不齒今南北政府已經成立而統一政策尙待實行主體猶虚强鄰環伺如魚肉之登刀俎劣馬之蹶懸崖吾國之危險未有甚於此時者也當 
 
 
 

Page 2

 
 
周諸公即合羣力以謀之猶恐大局難支顛仆不起况各省變端迭出内訌紛乘蘇州警信賡傳秦地戰電未已黔蜀之争方止大通之閧旋聞以皖省論一省中争訌如此他省可知以各省論表面上現象如此内容可知蒼生何辜受兹塗炭民國何戾遘此灾凶坐令禍端起於蕭牆大患生於眉睫四分五裂瓦解土崩推厥由來誰執其咎以前民軍起義外人所以不行干涉者蓋猶遵守公法善視民軍存一時持重之心衛兩大相争之勢今則南北雖成統一然兵閧之事日有所聞暗潮之生無時或已苟於此一月間而地方秩序未見安寗政府機關尙難完備則外人必將謂我民國已無維護治安之能力而藉口於自保之說實行其干涉之端赤縣神州淪爲異域全國同胞降爲奴隷諸公忍見之乎讀黎副總統南北告哀之電而不痛哭流涕者必非救時愛國之儔也抑雁行尙有進者表面之紛争猶易爲力如軍隊各存意見各省自爲風氣尙可剖心瀝膽共申勸告之忱推誠布公徐收統一之效惟今日之事内容之紛竸有什百千倍於表面之現象者言語則針鋒相對各存駁詰之懐辦事則旗鼓相當罔顧争持之烈假自由以行其罪惡藉共和以便其私圖衆論喧講羣言龐雜欲保種而適以禍種欲救亡而適以速亡外人尙未有滅國之行中國轉自現割裂之象國不亡而我自亡之列强不瓜分而我自分之慘境悲觀莫甚於是諸公忍爲之乎且列强雖不干預内政而尙未承認共和危迫之機間不容髪急當召集國會編定憲法以期列强之承認必外交上先有完全之能力政治上始有聯合之精神呼吸存亡關係最巨爲今之計惟有懇請大總統副總統迅賜主持各總長速行就職各部之組織旣完政府之機體自備務期調和意見屏棄利權争一事而得勝利不足爲榮論一事而居失敗不得謂辱以公心爲治事之基庶民國有富强之望否則覆亡無日禍在燃眉雁行寗蹈海而死一瞑不視不忍見吾國之亡也夫意氣之争可以争之於干戈已定之時不當争之於國事未平之日諸公明達當以爲然或者諸公高蹈烟霞忘情軒冠不願置身利祿厠跡名塲人各有志何能相强然以一身之好惡較諸大局之安危孰輕不待智者而决諸公獨不能暫届一時之志以扶國步之難乎俟將來時勢稍平重尋泉石之盟再賦遂初之願亦未爲晚雁行月餘以來覩此時艱慄慄危懼欲哭無淚欲語無文今日敢冐萬死直言於大總統副總統曁諸公之前區區苦衷伏希垂察江北蔣雁行元 
　　南陽紳商學界電　袁大總統民政趙部長黄留守黎副總統張都督王藩台各報館鑒郭殿邦告示用欽加巴圖魯字樣仍爲滿清奴隷非民國官且素不勦匪宛人堅不承認南陽紳商學界同叩文 
　　南京公民急進黨電　新選各部總長鑒國卿不任政府不立君等責在衛國若待人衛適足增羞黎副總統予限已届受任國卿乃任之已若猶遲遲吾人民二日内即如佳電予袁總統以委署特權願諸君諒我公民争進黨寒 
　　旅滬甘肅同鄉會電北京袁大總統鈞鑒現由本會組成甘肅共和實進會移往北京會長幹事均離滬公議在滬同鄕會即於四月十三日停止辦公以後如有函電概作無效旅滬甘肅同鄉會叩元 
　　蘇州混成旅電　各都督各軍司令各報館公鑒駐蘇第九旅現奉部改編第一混成旅卽於四月十四號啓用混成旅關防謹聞朱煕叩寒 
　　重慶胡景伊電　袁大總統國務總理各部院首領孫中山先生黄留守黎副總統各都督曁各報館均鑒景伊菲才薄植猥任全川軍團長方自慚能薄望淺不克勝任繼由成渝兩處同人公推復由尹張都督任用兼攝鎭撫府總長之職景伊一再堅辭竟不獲命不得已始行抵渝文日就職視事惟身膺艱時虞隕越一應建設事宜張夏都督旣艱難締造於前景伊自當龜勉遵循於後尤望時錫訓示俾資恪守勿任企禱胡景伊叩文 
　　常州商界李子厚等電　黄留守蘇都督及各報館公鑒趙司令治軍有法保護有方衆目共覩蒞常數月鷄犬無驚陳案粟償已有明判未可據爲盛德之累也今聞辭職商等生命財產伊誰寄託伏乞主持以杜無關係者之妄攻也常州商界李子厚王乃斌曾廣潮鄧仲訪金亞東張希文王澤徐通等泣叩 
　　常州商會農會電南京黄留守蘇州莊都督鈞鑒趙司令蒞常數月保護地方極爲安靖陳士辛一案是非曲直自有公論趙已呈明原委粟參謀在蘇曾經訊明今聞辭職羣情惶惑乞詳察主持地方幸甚常州商會農會公叩 
　　烟台東亞日報社電各報舘均鑒敝報訂於十五日出版已舉定詹大悲君爲總編輯張契南君爲總經理特此奉聞烟台東亞日報社同人公叩元 
要聞一 
[治理蒙藏之預備]  
　　自國務員名氏發表後總統府卽催各舊部署趕辦交代惟理藩部堂司自知已在淘汰之列前日由該部文部郎呈請榮首領向袁大總統請示將來唐總理及各部長到就後所有理藩部一切事宜應向何署交代并聞榮首領當時曾遞條陳一件探得内容即係前清宣統三年該部藩政研究所擬之整頓蒙藏辦法特呈請袁總統採擇施行以爲治理蒙藏之預備現袁總統已將此項條陳交付邊事股核議矣 
　　前日下午袁大總統特召内務總長趙智菴會議接収理藩部事宜初袁總統以該部案册多半關係蒙藏刻下蒙藏待治甚急此項事件頗爲重要擬將接收該部及將來整理蒙藏事宜即委趙總長一手辦理並於部中設置一司以專責成旋趙總長建議謂接收舊部與治理蒙藏係　兩個問題此時接收事宜可暫由内務部派委專員經理其事至將來治理蒙藏應請專設機關卽命名爲邊事局直歸内閣管轄以鄭重蓋中國今日雖爲五族平等然文字互異聲氣不通不得不暫時另設機關管理一切俟將來蒙藏政治教育漸見發達漢文漸見普及再將此項機關裁撤則於國事較有裨益云 
　　袁總統擬請阿王襄理治蒙事宜阿已首肯故特辭去都統之任以便專辦蒙旗事宜惟阿王刻下尚未能即行回旗須與袁總統商定對储方針方可就道聞阿王將來回蒙先辦内蒙事宜（阿王籍隷内蒙即俗稱爲内團子者）然後逐漸推及外蒙現外蒙古駐京之那王帕王等紛紛邀請阿王議商整頓外蒙辦法而阿王則力請帕王伴同前往以期取消外蒙獨立事宜較易奏效并聞阿王决定届時須带重兵前往裨易着手 
[外交代表暫不更動]  
外交總長陸徵祥雖經三次辭職而袁總統未之應允惟駐俄外交代表刻下尙未簡放聞袁總統之意見所遺駐俄外交代表一席擬暫委員代理俟該國承認中華民國後再行簡任且聞其他各國外交代表目下亦暫不更動俟各國何時承認即於何時簡授外問傳言今明日卽將外交代表名氏發表者非確信也 
[會議統計行政經費]  
　　三月初六日午刻大總統召集前度支首領新委山東都督周自齊副首領陸閏生署外交總長胡惟德内務總長趙秉鈞陸軍總長段祺瑞曁籌備處各股人員特開會議聞爲比國借欵問題已與英美法德等國公使磋議解决令各員會議統一政府成立時應需行政經費之統計探之内除未交清之比國借款外尚缺三百萬兩之譜擬俟國務總理唐紹儀來京後須再設法措籌并令籌備處大加核减云 
[政府尚未確定辦公地點]  
臨時政府雖將成立而將來辦公地點傳說紛紛有謂擬將總統府遷至陸軍部者有謂暫仍各署舊址者有謂暫移南苑團河者莫衷一是兹經詳細調查以上各說雖非亳無影響然目下實尙未確定蓋大總統遇事現在均以公同意見解决以杜紛争此次臨時政府辦公地點亦必須與唐總理各部總長公同核定現在各說不過預行籌擬而已 
　　又函云内閣地點有人云暫設於外務部之迎賓館俟將陸軍部貴部貴胃學堂及附近各屋改造之後再行移人至參議院即就資政院舊址南省赴北之各部長及叅議院議員則住某行宮及南苑該處屋宇將由某公司承造用重兵保護參議院除派衛兵外尙有得力警察三百名駐紮附近嚴密護衛然確否未敢必也 
[京華短柬一束]  
　　東交民巷一带自兵變後即斷絶交通沿途有外兵駐守中國人非持外務部執照者不能行走日前有某部員往匯理銀行取銀二十兩持有執照詎出銀行後卽被某國兵查問某以言語不通出照及銀相示該兵竟奪其銀而去某只得忍氣而歸 
　　天津兵變時三不管地方曁中華落地方紛紛懸掛日本國旂借爲彈壓亂匪地步此固無可訾也乃京中日來市面漸就安静而一般豪宦尙潛藏於交民巷之飯店曁各銀行中已令見譏於外人矣其最可笑者化石橋外務首領曹汝霜住宅其門首現猶高懸外國國旗是亦不可已矣乎 
　　總統府籌備處以八旗生計問題徧發傳單徵求意見已誌前報兹某旗人上書總統府擬將京城中極貧極苦者先令赴東西陵附近一带開墾荒地俾可自謀生活兼以保護陵地其辦法頗切實可行說者謂此項經費新政府一時難以籌付若奕劻世續等垂念同族出其私產數千萬之一二成則東西陵開墾即可著手興辦矣 
　　民國成立已近二月而京師下等社會及僕役等依然大辮大帽且有一班舊官吏翎頂輝煌往來街市頗受外人譏笑民政部趙首領已决議出示禁止惟辮髮一層擬暫時聽其自由俟大局稍定再籌方法 
　　自民國成立各部薪水如外務郵傳度支等向稱豐裕者均仍舊照發其次如學部農工商部略有存欵亦得减成支領即如已裁之弼德院亦將存項匀攤惟法部及隷於法部之大理院各員司自舊曆正月至今分文無着屢向度支部催取總以無欵爲辭法部人員無可如何現已進禀總統大駡度部之不公云 
[南京兵變三記]  
　　寗垣兵匪焚刧一事已兩載前報兹又接據訪友十二日函云寗城前數日謠言蠭起憲兵早已晝夜巡邏以防不測并咨照各師團加意防範及至十一日夜十時駐紮丁家橋之贛軍果縱火焚屋旋卽分隊出刦計分兩支約三千人一支向花牌樓一支趨下關出營放槍一排卽挨户搶掠是時憲兵聞變立即整隊前往放槍堵截一面飛報各軍一律戒嚴　由滬軍駐守花牌樓阻其南向粤軍躡其後包圍痛勦乃叛兵亦用槍還擊徹夜槍聲不絶火光燭天叛兵死傷百餘人粤軍亦傷數人直至天明該叛兵等始分竄清凉山等處惟由三牌樓至北門橋已十室九空焚燬殆盡勸業塲亦半成焦土幸城南先由各軍防守毫未損失秩序亦未大亂十二晨城門尙緊閉由憲兵及各師團搜捕叛兵數百人俱携有贜物審實後即當槍斃寗省火車自早至午均未開行衝衢要道均有兵隊盤查午後稍覺安静城門始開然居民猶惴惴不可終日云 
　　黄留守昨日頒布戒嚴令云（一）凡在南京戒嚴區内之人民自夜九時起至翌日午前五時止不准在街市行走違者拘捕抗命者不遵者即槍斃（一）凡在南京戒嚴區内之兵士自夜九時起至翌日午前午時止不准請假出外在街市行走違者拘捕懲罰抗命者立卽槍斃但因公務持有確實憑據者不在此例（一）凡士兵出外必带符號違者拘捕懲罰（一）如遇火災時士兵非奉上官命令成隊往救者不准外出違者槍斃人民宜各自安居不得驚擾（一）無論何人非持有確實憑據者不准携带行李箱件在街市行走違者拘捕懲罰（一）凡軍民人等出入城門均應受守城衛兵之檢查（一）除憲兵外非奉有特别命令土兵不得擅人人民居室違者拘捕抗命者立即槍斃（一）兵士不准無故單獨携槍外出違者拘捕抗命者立即槍斃（一）南京城内外各叚須加派巡警各叚巡警須受就近軍隊高級長官之指揮（一）本戒嚴令以令出之日起即爲有效非有取銷命令不得取銷 
　　陸軍第三師陳師長現將城内分劃區域派兵巡守並訂立巡查規則頒發所屬各團營其大略如下（一）三牌樓一带英美德三國領事館地方派第十二團（尹同俞所带）擔任巡查（二）鐘鼓樓北門橋一带及外國教堂病院等處左近派第十團（徐濤所带）擔任巡查（三）土街口評事街一带派第十一團（吴藻華所带）擔任巡查（四）花牌樓三山街一带派第九團（梅永貴所带）擔任巡查（五）新橋一带派第九團之第一營（余長青所带）擔任巡查（六） 
每團各派一營爲警備隊凡派出之巡查兵士皆由此中撥派凡警備隊俱以一半預備撥派一半留營駐守（七）巡查之士兵遇有不法之兵士當塲緝獲或見有携带贜物者均即解送司令部訊辦（八）未經派出之士兵不准外出（九）凡派出之士兵均發足子彈回營時照數繳還（十）派出之巡查兵隊須按段嚴密布置應將布置情形及衛隊預備隊之住所隨時報告（十一）站兵之衛兵應加複哨複哨之外再加巡查以便聯絡士兵 
　　中法新彙報云昨晨（十二日）五句鐘各軍在公園會集後由第七師師長洪君承點發令飭贛軍二十七八兩團兵士繳械免究餘軍一律歸隊現已悉數繳出矣 
　　是日各師恊拿亂兵計獲四百餘人又於勸業會公園近旁及竹林中查獲亂兵所掠物件甚多現皆儲存備領至緝獲亂兵除當場槍斃數十名外尙有多名須加審訊者均於昨日陸續審問隨即發落計先後槍斃兵匪約二百餘人 
　　此次被害者以北門橋估衣廊一带損失較大共搶一百五十餘家内惟生源衣店裕豐永布莊被害最烈損失約二萬金之多至於城南則僅竹口大街有十餘家被搶者 
　　目下南京緊要之處皆派軍隊分區駐守日夜輪班梭巡各軍隊皆訓練精熟紀律嚴整故各街市場已安靖如常絶無驚擾之狀態其下關各商舗亦一律照常開市矣 
昨日午前十一時半各國艦兵登岸排隊進城觀察兵隊有無再起暴動之形迹繼見地　　 
方安靖即於六時分隊回艦矣 
　　黄留守通電　袁大總統陸軍部曁各部總長黎副總統孫中山先生唐總理各都督各軍師長各報館鑒昨日捕獲匪徒甚夥嚴密訊供多係江西軍隊二十七二十八兩團之兵已經判决處死刑者二百餘名其餘該兩團之犯兵當派各軍隊協力追勦旋由洪師長承點竭力開導令其繳械回營貸以不死該犯兵等勢窮力絀午前八九時均即遵令繳械退回原營全城秩序幸未擾亂查此次起亂之原因匪徒勾结並由宗社黨從中煽惑已搜獲龍旗二面藉减餉爲名忽爾倡亂幸經各軍師團長愛國心長洞明大義均親率士卒勦撫亂黨分段防守保衛平民賴以卽日敉定未致蔓延興昨已發布戒嚴令現仍飭各軍警極力防範加以鎭撫定於明日將該兩團兵妥協送回贛省遣散惟是白門橋太平橋一带商民被刧者不下數十家哀此無辜突遭慘亂已分飭南京府知事巡警局會同切實查報以便 
 
 
 

Page 3

 
 
酌量撫恤免其失所並一面示諭被害各户聽候查明以及其他商民各安生業謹此奉聞黄興叩元 
　　陸軍將校聯合會致各報電　各報館鑒十一夜一時寗垣居民不戒於火焚屋數間時有贛省出營兵士乘機搶刧北門橋舗户幸經留守府速派軍隊到塲彈壓當即擒獲首要各犯治罪昨已一律弭平恐傳聞失實特此電布陸軍將校聯合會元 
[中山先生社會革命談]  
孫中山先生到鄂之第二日（初十日）晚十句鐘渡江宿漢口第三日（十一日）早過漢陽由東碼頭起節乘馬車先赴化鐵廠考查一切隨觀兵工廠之工程甚爲欣悅當由該廠預備盛筳招待如禮飮旣畢乃偕各隨員登車縱覽戰塲火綫一周歎當日安營下寨之艱苦吊去年沙飛燐走之悽愴又不禁轉爲一種悲傷忉怛之懷欷歔流涕之狀矣 
　　周視將畢武漢歡迎團先派商團代表六人過河歡迎先一日武漢各團代表已聯合爲一如商會民社華景保安會四川鄉會武漢報界聯合會漢冶萍臨時代表江北總務廳湖南歡迎代表自由黨社會黨義成社小董家巷自治會商團赤十字會實業團等假座於河街煕泰昌茶棧敦請先生蒞臨藉慰傾慕當時到會者約二百餘人均掛有武漢歡迎團徽章 
　　比二鐘時各團自河街左右排列直到煕泰昌茶棧門首上手爲衛隊下手爲軍樂隊一時觀者塞途争以獲覩丰采爲快俄而馬車至歡迎團咸脫帽行鞠躬禮先生在馬車中亦脫帽答禮至門首下車衛隊翼之人諸團員從其後先生乃人休息室接見各團代表一一握手歡迎 
　　坐定首由胡君報告孫先生革命之歷 
史並謂今日先生來漢實因調查陽夏戰線憑吊忠魂此我先生對於武漢軍人之感情者一旣經兵燹樓閣荒凉先生眺望之下中心惻然此先生對於武漢商人之感情者二戰火之後顛沛流離悵貧困之如初哀民生其憔悴此先生對於武漢國民之感情者三次由張海若君報告各團歡迎名單宣讀武漢歡迎團祝辭畢復由胡君敦請先生演說先生遂雍容而起 
　　孫先生演說云武漢首義陽夏鏖兵諸君子慘淡經營已達到種族革命之目的今滿人已推倒南北已聯合共和已定局使文見今日成功實屬大幸以前專制政體業經過去將來建設一切仍賴諸革命大家極力維持今日團體發達種種自由旣較清政府爲佳而維持自不容稍緩其問真理約分二宗（一）政治（一）言論有言論以補助團體有團體以補助政黨則事易舉功易成團體不可多多則力分（言至此鼓掌之聲大作）一方政黨一方民黨民國初基似此紛紛發起殊非正軌然揣其原因均不外出力爲民如寗如滬類皆紛糾於是便有意見有意見便不能爲民國辦事必須大衆統一成一極大民黨始可以監督政府須知此時與專制時代不同人人皆爲共和國民人人皆應造共和民國文等提倡革命凡分三級（一）種族此級已經過矣（二）政治現政治雖云改革而陳陳相因仍將障碍（三）社會將來恐發生大資本家握優勝權使人民仍不得平等然今日預爲計算萬不能使今日再有流血之革命乃歴舉英美各國社會反覆比較並謂文今日並非功成身退其實暫離此職再與諸同胞共籌此舉今旣承各團如此盛禮文實感謝文無多言唯願與各團共懐一國利民福之心斯已耳 
　　嗣由孫武君再述先生之意謂先生今日所言社會革命非謂今日再將流血實謂今日 
及早預防莫再令其流血耳（衆又拍 
掌）隨乃開筵歡讌攝影而散 
[日政府對華政策之宣言]  
日本對於中國之政策曾由政府向衆議院答覆兹將其要領摭錄於下 
　　（一）帝國政府對於中國外交上將一切機關聯絡不誤機宜 
　　（二）帝國與中國之關係特别密切故有特别措置唯保護列國共通之利益務期同揆就中帝國之與英國因有同盟關係居常交換意見齊整步武 
　　（三）帝國在南滿州之特種關係與俄國政府互有影響故與俄國政府疏通意見各保護旣得之利權 
　　（四）帝國政府未曾干涉中國政體又何須將駐華伊集院公使更任乎現政府並無更任之意思也 
　　（五）若有帝國民以外之外人就我權利地域内以求安全應由帝國相當保護之若有外人以我權利地域爲政治運動累及我國交即爲適宜之措置 
　　（六）若中國不幸再有擾亂之舉政府保護帝國臣民總期無誤 
　　（七）帝國政府現與借欵諸國商議辦法今未便聲言其方針並内容云 
[清談] 　　（東吴） 
　　記者返蘇浹旬適在兵變之後人心皇皇臥不安枕而戚友之談話莫不以兵變二字爲前題葢此次兵變乃蘇人士剥膚之痛非僅一朝夕間禍福之關係也 
　　蘇人生計近十年來本有江湖日下之勢去歲武昌軍興其勢益復岌岌而於筋疲力盡之餘又加以當頭之一擊其不至於絶項而 
死者幾希也况夫杯蛇市虎吠影驚弓謠言之興一日數擾富者旣不敢出資以謀利貧者又何從得利以謀生繁華錦繡之金閶此後只有懨懨待盡已耳鳴呼 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[委任長江水師總司令之通告]  
　　長江各省都督長江水師營均鑒長江古稱天塹關係匪輕自海禁旣弛内地行輪商船輻輳奸人伏莽盜跡充盈防禦稍疏貽患滋巨前清於湘鄂贛皖寗蘇浙七省沿江方面設立長江水師提督藉資鎭壓而保治安立法頗善自武昌起義各省獨立用人行政各自爲謀長江水師之制遂破今值南北統一共和告成亟宜規復前制以銷隱患而固國防業經本部商同海軍部特呈請前孫大總統委任前光復軍司令李爕和充長江上下游總司令在案因李君志在退隠一再力辭是以懸未發表然長江重鎭非有聲望素著勳業昭彰者不能肩兹鉅任經興再三慰留始允就職兹已刋刻關防不日頒發敦促就任視事用行通告凡屬湖南湖北江西安徽江南江蘇各水師總歸李總司令節制責成該司令就舊日營規考察現在情形酌量編制務期周密完善各省都督公誠體國諒能和衷共濟以維時局各水師營軍士其各凛遵命令母忽黄興叩豪 
[松江取消軍政府問題]  
　　松江軍政分府司令長鈕君前經辭職查照新章分府名義又須取消惟因水陸軍隊林立不可無握持總樞之人爰議即日開會改舉趙厚生君爲旅司令長趙君籍隷寳山頃已邀請到郡矣 
[凶犯豈能因年幼未减耶]  
　　松江大倉橋鐵店五歲幼孩陳可囡前被隣近木桶店主瞿書林之子阿大誘至北城隍廟荒地摘刧帽飾因怒該孩哭喊持磚猛擊其顱以致血溢斃命當由警察拘獲該犯及一千人証解送總局轉解檢察廳委騐訊究隣近士民以該凶誘掠隣孩飾物不止一次且童年嗜煙前曾犯竊有案今旣由警拘繫立宜置之重典否則誰無子女不免寒心問官以該凶未届丁年按之新刑律不便論抵疊經搜查户口清册及警局前次供狀祗載十五歲故雖除惡務盡一時究未能問定死罪特於十一號開法庭復訊該凶供認刧飾六件售錢二百並用磚擊其頭部三下不諱問官詢以爾在檢察廳曾供刀斫何忽翻異答稱此係由仵役教唆並非實情時有張陳許等七人聯名呈遞公禀請爲嚴辦經問官慰導數語諭令静候批辭始各退去 
[江北鹽梟猖獗]  
　　揚州邵伯鎭東鄉下河一带近有鹽梟三四千人到處騒擾日前由鹽城解揚餉銀六萬兩及興化帮某布船二艘均在中途被若輩所刧雖經破獲然已損失不資前經揚州軍政府徐君寳山調派水師砲艇數十艘星馳勦辦詎該匪等胆敢拒捕官軍卒因衆寡不敵暫退待援日昨復由徐君添派水陸大隊前往助勦諒此小醜當可即日拘獲也 
[陳大復案近聞]  
　　常州司令趙樂羣自擅殺陳大復张輿論大譁經陸軍部電咨蘇都督有准予撤銷分府即行拿辦之語惟當時因其擁兵自衛難於力制故派軍政司軍法科科長彭錫範带同員兵數人前往常州相機拿辦詎彭到後趙卽盛張軍威以示武力彭知機事不妙乃婉言告趙日君本明白人此次殺陳定有别項隱情何必代人受過趙乃誆粟云現陳案已發蘇都督有令來查我未能離常請汝代表一行必無事也粟旣抵蘇趙即諉罪於粟矣其心亦狡矣哉 
　　四月初二日開法庭會審有可以證明粟之罪狀者一爲致軍械購辦處函件一爲執行命令二者皆粟親筆所書且執行命令又未經趙畫行押章實難抵賴而趙一方面則因粟咬定爲趙所主使故必須趙來親質方能了案 
　　趙前派來代表華實蘇曈二人經會審員决定無效嗣經部委劉文錦到常與趙面接勸其親自對質故初七日趙樂羣劉文錦均有電致莊都督而莊都督亦有電覆劉擬將粟養齡解部審訊（按此三電已見四月十一日本報兹不贅錄）當莊電去後又經一日並未接到劉之覆電并聞趙又有不來親質之意知前此之電係緩兵之計也莊都督乃又致電黄留守云 
　　南京留守府黄陸軍部鑒陳大復案前接部員劉文錦由常來電趙樂羣已電請開庭親來面質可否派法員并解粟養齡來部定其便審以期早日了結等語除電復外所派法官及粟養齡應於何日起程以便會審希電覆爲盼藴寬蒸印 
　　兹電去後至十三號尙未得有覆電蓋因部中各員現正收拾行嚢無暇及此故也但不知黄留守莊都督果有何法以解决之耶 
[溧水搶米風潮]  
　　溧水一縣本爲產米之區自去歲勒捐稻榖後各存稻之户均賤賣出境希免勒捐以致今春有米食不敷之謠匪人卽藉此蠢動而以胡立根爲首胡舊縣署之差役也前月在離城里許之寳塔橋及五里許之沙河村攔河搶米六十餘担即是胡之指使當由姚民政長錢總務課員率團勇彈壓姚民政長親見匪勢猖獗莫可如何故鄉民　姚切骨皆云在民政長當面搶米尙不能彈壓其與縱匪搶米有何分别查此項熟米非溧商運出售賣係南京米業王某等代某營經手在溧購定運省不料上船即被搶刧爰聯名禀請都督及衛戍總督查辦奉批示指令南區衛戍何司令派兵緝匪起米於五號派寬隊官带兵十六名往溧報告民政長此米是南京米商王某等購定三百担共一千六百餘元除前次被搶六十餘担外尙有二百餘担由兵士保護到寗當由民政長許可次日即運米上船孰意甫達寳塔僑胡立根竟率匪二三百名蠭湧而來該兵士持槍對待當被嚇散乃總務員錢小山親至寳塔橋請各兵士不必將米運寗由民政長歸還一千六百元免起風潮并云如此辦法再有人搶米歸我一人擔保兵士信以爲真即棄槍登岸偕錢小山人民政廳而匪首胡立根竟趁此隙復率匪徒來寳塔橋將米船搶刦一空并搶去快槍五六桿其膽大惡極實所未見聞寬隊官已來省請示辦法矣 
[鎭紳組織實業協會]  
　　鎭郡農工商學各界現共同組織一會名日實業協會以研究實業原理調查實業狀况鼓吹實業進行爲宗旨凡有實業經騐曾在實業學校肄業及現爲各公司行號經理熱心公益有正當之職業者皆得人會爲會員將來擬設立宣講所講習所勸業場及編輯實業雜誌等近已布置就緒定於四月十四日在萬壽宮開成立大會以促進步 
[浙先鋒隊出防先聲]  
　　浙軍先鋒隊本由敢死團改編自成一幟不屬陸軍師旅惟光復省城著有微勞現聞軍政府以出征浙軍凱旋在即營舍不敷分駐而金衢嚴各屬匪報重疊防軍反形單薄業經都督會商各司决定令知該隊長張伯琪君統率全軍出防三府要衝以資鎭懾 
[蔣都督保衛閭閻]  
　　保護旗營　杭垣近有匪徒在旗營内外遍張匿名揭貼云將定期焚刦旂民大懼因公舉代表禀奉都督核准令派憲兵往營駐防民心稍安不料十一晚竟有黑衣兵士多人突至該營鳳凰井地方旗丁鐵志富順等家毁門人内手持洋鎗配足子彈任意威嚇致將所領恩餉衣飾等特搜括一空合營聞警羣情惴惴昨經前清將軍德濟馳禀軍府籲求保護當奉軍政府核准檄令中路巡防營陳統領迅派兵士兩棚卽日到營協同原駐軍警嚴密捕拿以資保衛 
　　彈壓叢林　杭垣雲棲寺爲西湖極大叢林寺產豐饒僧徒梵貝及游方掛丹者不下數百近有匪首孫子宜糾集黨羽强砍該寺森林毁滅古蹟並揚言即日拆毁廟宇種種兇横不可殫述前經往持僧控請軍政府飭拿未獲日前該匪首復到寺中索詐當由衆僧包圍擒獲馳報杭縣民事長派警迎提正擬押解人城詎孫匪餘黨號召數百人刦犯拒捕聲言卽晚焚毀寺屋以雪此仇當經汪知事馳禀都督謂敝署司法警察及行政巡警等衆寡不敵無可與争非請迅調軍隊萬不足以遏匪氛等情十三日奉都督核准電檄上江水師哨長燕君調律迅速督隊會同杭縣兵警馳赴該處彈壓以便速卽解散 
[吉安又閙風潮]  
　　吉安軍隊前因要求恩餉解散民團等事迭閙風潮經李都督改委余邦憲君爲統領以資鎭懾已紀前報兹悉余統領自接防營任後當於日前開會演說詞甚懇切並勸各兵士繳出子彈存管带處以免百姓驚疑詎兵士等答云我輩保衛吉安地方治安可謂不遺餘力統領由省來吉爲我軍主然尙带衛兵二隊是先已不信我輩今又要繳子彈想統領無非爲解散我輩而來我輩亦甚願散但須求給恩餉數月以便别謀生計正在言語衝突之間忽聞空槍數響一片喊打之聲隨之而起幸唐宣撫副使朱知事均在座極力排解護余統出險兵士乃將有車大礟三尊拖置前後營門各處大有决鬥之勢人心惶恐非常四街店面多有閉市者於是廬陵縣城區各自治會商會各公團以地方恐慌悉向防營詰問經管带傳知兵士同聲答云我等係專反對統領繳械至吉安治安我等久任保護之責仍當盡力維持斷不致地方有糜爛之虞現經各官佐竭力勸諭可望和平了結并聞有公舉孔祥雲君爲副統之說云 
[林激真允離汕頭]  
　　四月七日上午汕頭吴督辦祥達林司令激真高民政長繩之在友發行内商定一切保安地方辦法當即出示曉諭人民兹將其告示錄左 
　　吴督辦佈告啓者潮汕兩軍互相衝突因而商業大受恐慌自前月杪至今不敢貿遷有無閉户蕭條若經兵燹本督辦覩此情形深爲嘆息連日與各軍統將會商調和辦法林激真君已允盡將所部開拔赴省並云梁冠三君亦表同情從此潮汕軍隊决無變寡發生卽林梁兩軍隊未拔以前亦各謹守秩序本督辦並日夜派隊上街巡查以免匪徒混迹爲此通告商店卽日開市照常安業其有遷居别處者並各早作歸計母自貽誤以副厚望切切此佈 
　　林司令佈告粤省第一軍總司令長林爲布告事照得本司令前在惠州與陳都督倡議聯合三州組織鎭守府於汕頭爲控制嶺東門户大安桑梓之計函電往返遂得梅州曾指揮同意相議會師汕埠合三州民軍編練爲一共持大局原擬到油後即可與潮屬父兄商酌進行促興政化不意陳宏　以褊淺之見深致猜忌復恃强頑阻兵潮陽本司令念民國大義當急興羣治地力政學决不能任一二人始終把持腐氣陳陳有若死水遂督飭部下稍示懲擊而孫何輩復不相諒重生惡感甚至遷怒客商多所刧殺是深失本司令提倡三州聯合之本意今幸吴督辦率師來汕力任鎭撫潮城治安當可刻日恢復本司令知我潮屬父兄尙未遽可與謀深遠决意返師惠陽駐馬觀聽唯汕頭爲嶺東門户外力侵人已非一日設主治非人稍有缺失則三州民羣將招險危潮州父兄盍深注意焉無貽我惠梅人士以莫大之隠憂也爲此合行宣告各屬父兄知之又示云爲通告事吾父老苦陳何孫方輩苛虐甚矣本司令抱如傷之懷以出巡之便至汕凡不忍聞不忍見之事俱環集於耳目愧猶未能力拯水火而兹行將回粤矣吴督辦來其必有以慰吾父老者自通告日始凡來營呈訴各件概不收納其各呈諸吴督辦可也鞍馬倉皇所望父老自愛自重此告 
[湘省近事述要]  
　　薵畫路股　湘路公司經士紳調查總公司前虧約五十餘萬兩去歲接辦起預算工程股息籌償合興原約金錢小票約須銀五十餘萬兩而長洙一叚每月約可人洋二千餘元僅敷薪工局用等款現在進行在即非有鉅欵不免功敗垂成日來諸士紳擬呈請都督就稅契項下籌集股本云 
　　建設劉祠譚都督以劉君道一前在省城就義亟應建設專祠刻已札行湘潭衡山兩縣飭卽會同士紳擇定地址尅日成立並一面調查生平事實曁著述遺稿申送中央政府宣付民國國史以資表揚 
　　請留廳缺洙洲廳自議决裁撤後該廳自治都團及商界全體集議謂察時審勢難遽裁撤且因裁撤議起賊風頓熾即鐵道車站竊賊亦日增多昨廳長拿獲慣賊數名供稱因該廳裁撤彼 
等擬據爲碼頭云云現自治職員郭慶璧等具禀都督及各司長懇援古丈坪例從緩實行不知各上級能允准否也 
　　黔督抵省　貴州都督楊藎誠由寗抵湘暫駐節雲貴會館小住數日即擬赴常督隊返黔　 
[貴州新氣象]  
　　改用關防照得本軍都督於中華民國元年三月初三日經耆老會曁省中各界推戴俯順輿情暫膺斯職所用印信文日大中華國貴州軍都督府之印現在民國成立應改爲中華民國貴州軍都督府之印已於本月十九日啟用除將舊印銷燬外合行出示曉諭爲此仰各界人等一體知照嗣後凡一切示諭公文均用此印以照憑信切切特示 
　　歡迎總鎭新委鎭遠鎭胡公錦棠自反正以來力爲保持公安頗爲社會歡迎聞此次出省赴鎭一路軍紀嚴明秋毫無犯行旌所至父老子弟簟食壺漿者絡繹不絶云 
　　實業盛會黔省實業司日昨開組織會其會場秩序紀錄如下一搖鈴開會二人座三由實業司長黄君幹夫報告開會大意略謂實業司衛署前爲執法部屋宇器具毁壞尤甚修葺頗費時日如俟工竣再爲組織殊覺延緩故先行組織以期於事有補此次組織各科人員之標準以本省前任農業礦業學堂之教員及兩校之優等畢業生工商兩科本省未設有學校則以留學外國及外省專門畢業者充之總務一科則以學識優美公贖素嫻品行高尙者充之各科等級須呈政務部酌定惟科長暫缺作爲升階四簽名五組織各科辦法又謂月前實業經費頗不易籌惟就其易舉而最有效者著手如檢查蠶種售賣桑葉考驗礦質獎勵工商皆迫不及待各科員皆極力贊成不日即設局辦理云六茶話七散會 
[皖省警學兩界進行紀]  
　　推廣警察頃有警界同人劉鼎等以現雖南北統一共和告成惟聞各州縣盜風仍熾小民尙難安枕亟宜推廣巡警以維秩序而保治安無如皖省財政支絀急難舉辦擬暫將各州縣現辦之民團略加手續庶幾事半功倍易觀厥成刻已呈　請都督核辦矣 
　　條陳學務　頃有兩江師範選科畢業生沈君端以前清時代皖省教育窳敗已極推原其故皆由不知研究教育之方法當此民國振興亟應推廣教育昨特條陳實行校外教育并私塾改良方法以期教育之進步而固民國之基礎 
[胡匪槍斃巡官]  
　　黑省東北五常府巡警四區六分所龍王廟地方日昨突有胡匪二十餘名將該分所鎗械搶去十一桿槍斃巡警二名傷一名時該所趙巡官查道未歸及聞警報繞道堵勦追至大清川被匪槍斃次日該區劉區官率警廿餘名仍在該處與匪接仗計斃胡匪九名拿獲一名餘匪始鳥獸散聞此次槍械匪首即前報省巡一區拿獲之打東江也 
[張作霖不肯赴京]  
　　奉天巡防統領張作霖於三月二十八號接到袁大總統來電令其迅速進京商議一切事宜該統領遂招集全營大小軍官會議乃因多數反抗張遂於翌日電覆云東省各處雖屬平静然時有土匪擾亂當此共和成立之初兵丁若無長官管轄恐生意外事變張某爲大局平定起見是以不辭勞瘁傾心維持俟土匪清肅後卽當赴京聽命云 
[密山墾務發達]  
　　吉東密山府開墾多年未見發達自去歲屯墾綛局成立吉省分局即文行各屬州縣速將熟地丈清生地催墾密山屯民前次所領荒地多未開種自經屯墾局催墾領地後屯民遂預先招户開種今春以來吉北屯民襁負子女乘載大車往密山開墾者不可勝數密山荒地從此不難盡開矣　 
 
 
 

Page 7

 
 
[滇議會對於外債之意見]  
　　雲南臨時省議會爲咨覆事前奉貴部函知本會内開財政司會同實業司擬呈借債稿奉都督面諭交會研議乞即會議决定交下然後辦正式公文等語外附函交稿一件清摺一件到會查滇省財政困難整理百端自應以籌款爲急此案旣係函交到會按之本會定章目前尙不合議决惟事旣重要又係必須本會議決方能執行之件自應悉心研議兹將本會所議此案理由分條陳之一財政實業兩司會稿内開暫借外債數百萬兩興辦各種實業所謂各種實業者究係何項實業本會未能懸擬必求事實可行不致虧折本金種種規畫必先按件籌定以期事之有濟昭大信於吾民即以重契約於外人將來此項借債不慮其賠還無着此一定之辦法當籌畫盡善者也兹該司僅言興辦實業其辦法事實未見聲明亦似舊政時代之虚懸一名詞以要信於吾民者後患何堪設想是必呈請軍府速飭該司將指辦何種實業詳細辦法速行呈候軍府核奪覆交本會以便議决此應研議至當者一也又借欵轇轕外債之担任更危險於内債人所共知此項借欵雖係外債中之微欵然以目前困之　滇省當之一有蹉跌人民受累所有籌還計畫先應慮到所辦之事當如何爲後日生息補助之計以堅信於外人至保有政府之信用此其必先預定者二也又外人借欵必須抵押僅以軍府名義行之恐多牵掣之處究以何物爲此項借債之抵押必須自我預備續向外人研商蹉議免來日之大難又必須宣示吾民方不蹈舊日之覆轍此其必先預定者三也至此案查照會章應歸本會議决方能執業現在宣告各議員一面細心研查以俟正式公文交下即行議决旣奉函知各情應請轉呈軍府查照本會所議各情即飭財政實業兩司速行議覆以便議决呈請實行是爲至要合將來稿清摺奉還備文咨覆貴部查照辦理并希見覆須至咨覆者附稿摺各一件 
[夔州政界更迭紀]  
　　夔州當去年十月初六以前謠傳紛紛人心惶恐謂湖北重慶革命黨人憤夔州不急反正擬用炸彈攻城夔紳商學界協議先發以維大局奈前清奉節知縣曹彬孫自恃素有威名夔人懦而易制獨梗衆議各界惶迫乃密商巡防營范李二官带曁健武營管带某得其同意遂於十月初十　曹令於團防局中竪漢旗反正知府成昌聞信潜逸地方無主乃公舉湖南陳姓（係前清候補道）爲司令夔紳鮑祖鰲總辦團防（鮑卽鮑超猶子）鐵紳德潤爲警長嗣有本地奸徒李萬之因索詐不遂乃勾給忠州囚犯向竹山曁僞革命管带阮某來夔盤踞滋擾公私財產勒索無餘適資州回鄂軍隊道經夔門得悉情形乃將阮向逐去時陳鮑兩君已舍夔他往各界公舉范管　爲司令孫君吉武爲指揮長督辦轉防（孫係夔人豪俠尙義）前清救生局委員丁某爲司法官劉紳明晙　紳德潤參議各項行政比因餉項無出水陸盜刧蜂起各商船請求保護乃設法派兵巡邏酌收船捐借資公用以夔人周海田君經理捐事刻下治城曁距近河道幸獲安謐惟四鄉時有匪徒竊發城防不能遽撤軍餉困乏船捐亦收入無幾仍賴紳商之殷實者捐助濟用云 
本埠新聞 
[詳誌華洋交界處之盜案]  
　　前晚一句半鐘有口操江北口音之盜匪多人各執器械擁至滬西曹家渡七八國華洋交界處蘇家閣地方用石撞開周岳甫家大門擁人内室嚇禁聲張先將周妻曹氏耳上所带之金環攫下繼復任意搜掠詎該盜等用石撞門時已被馬巡印捕暼見飛騎至静安寺捕房報告捕頭卽率探目陳雲忠等前往拘拿大聲喊捕其時更深人静彼處圖董吴某聞聲出視卽開空槍以壯聲勢該處巡警局周局長聞警亦率通班警探會同捕房協往兜拿該盜匪等因聞喊捕之聲均從僻静處分竄逃逸旋經捕頭偕陳探目前往勘得祇被槍去金環等物貴重物件並未携去然該事主已受驚不淺矣 
[浦江兵艦調查錄]  
　　英國兵輪愛耳的載兵一百二十名於前日駛進淞口現泊租界黄浦江内保護洋商兹調查上星期浦江内停留之船計英國兵艦三艘美國兵艦四艘德國兵艦二艘法國兵艦三艘荷　日本奥國兵艦各一艘共有十四號總計各國兵艦上之水手兵士共有二千八百八十六名 
[公共公廨之改革談]  
　　駐滬外交團以駐廨警員辦公處及收支處交保處牌票間等分設數處諸多不便爰特商准關讞員並咨英美工部局飭令打樣西人於前日到廨將二堂等處分别測勘擬將辦公等處房屋改建俾使各項辦公處聚於一所以資聯絡 
[贖回公產之協議]  
　　西北城地方自治協賣會姚文梀顧學　等致民政長市政長函云前接八舗同人孫廷獻諸君報告函開八舖土地祠系地方公產焉仁濟思　兩堂先後借用聞該產方單由陳故董私自抵押果育堂未　確否刻下若不查明日後更恐淆混　果有其事擬公　備價回贖立案以作八舖地方　社一節業經敝會開臨時蕃查會查得思濟堂原係籌捐暫設吴渭川王鴻伯兩　先後作古無人主持况本邑各善堂業已統一歸併應在作廢之列惟該祠　　陳故　私產擅自出抵似不應任其抵押在外致日後　　八舗同人所擬公同備價回贖作爲八舖地方公所實爲正富　法爲比公决除函詢郭君聘之外函請執事察核飭令選出母任久佔地方公產實爲公便 
　　上海縣民政長吴君覆函云昨准大函以八舖土地祠係地方公產聞該產方單由陳故董私自抵押於果育堂擬公同備價回贖立案以作地方公所等因送原函到署准此查土地祠果育堂同系地方公產何以陳故董將土地祠田單抵押於果育堂情節殊屬離奇究竟有無其事可否由八舖孫廷獻等贖回另設八舖公所侯函詢市政廳轉果育堂議復俟復到再行核奪合先奉複 
[周浦鎭駐兵防護]  
　　浦東周浦鎭一带各鄕邇來搶案迭出地方頗不安靖現由周浦董事葛君禀陳滬防全軍李英石統領請爲撥兵駐防業經李統領允准命令滬軍營楊錦堂管带於前日飭派三隊兵士三棚共有三十餘名隨带槍械駛往周浦駐防以資查緝 
[教育會選舉職員]  
　　上海教育會於四月十四日午後二時開選舉大會到會者百餘人首由會長報告本届選舉事宜并修改會章次議决幹事員及評議員人數當卽分票選舉兹將當選各職員姓氏開列如左正會長賈豐臻季英副會長王納善引才幹事員潘如樣友梅姚明　孟竾金瀾章松甫李咏青右之沈宗約韻笙　賣圻耐安　丁烈子裘　杜惠森松翹　贾豐芸粟香　徐蔭桐　人　王建善立才尤彭泰潤生　諸崇瀾燕青沈澄清志青評議員李宗鄧頌唐　劉世杰汝嘉　丁煕咸賡堯董炳章杰夫棄　棄景澐醴　　張謬美乃　王鼎言頌九　曹棟幹臣　王銓運際亨　楊嘉椿聘漁 
[善堂修治義塜]  
　　公共公廨面前之義塜地係同仁保安等善堂之產計有十餘畝昔曾被人盜賣經合邑士紳全力争回四團護設鐵欄並勒石碑 
以垂久遠惟歷年埋骨甚多兹届天氣漸暖不無　氣英美工部局深恐釀成疫癘有碍公安業已通知該善堂董連日雇工芟羅荆榛並將低　之處一律塡平以免積水 
[萬國團練會操演]  
萬國團練會前日午後三時齊集泥城外賽馬場操演各種步伐及野壽陣式操至六句餘鐘始各整隊而回 
[移提地販之周折]  
　　著名地販葉微生因不理英商羅白臣抵欵曾經公共公堂訊明判葉送前清上海縣禁錮二年嗣因尙有另案復由公廨提回兹經民政廳查得葉另有控案一再函致公廨轉致英領請爲將葉送回英領以來函不甚明晰故於前日商由關讞員函請民政長吴晼九君審判廳長張潤之君於本星期四午後二時半蒞廨面商辦法已由關讞員分别函致兩廳長查照矣 
[狹路相逢]  
　　南京人徐春山前晚在公共租界九江路興申里内被人用刀戵傷倒臥地上旋經老　捕房五百八十七號華捕查見带人捕房轉送醫院療治 
[西菸改良之藉手]  
　　滬軍都督批烟商師文幹呈云呈及商　閱悉自香烟雪茄盛會中國西烟自有淘汰之勢誠能改良香味精密裝潢雖非需品亦屬推廣土貨抵塞漏巵之一端殊堪嘉許吾國商家向有牙行一種名爲代客買旣無資本之責又無轉運之勞面市價聽其操縱物值任其低昂龔斷把持從中董利爲利國福民之計莫要於　振興實業牙行之弊若不革除是使社會多此一種游閒分利之徒殊爲商業之大　該商於甘省本有烟廠今在上海自運自銷正當營業自應保護現工商旣設專部商標辦法自必另訂專章仰卽加意改良力求足以抵制外貨待部定商標專章頒行而後再行呈樣請求註册可也 
[請設巡緝隊之批詞]  
　　浦東北蔡紳商隊長衛聲爕擬設巡緝隊呈舉滬軍都督批云呈悉所禀關於地方治安計畫應歸民政司長辦理已將原禀抄給該司長妥籌辦法着静候該司長批示可也 
[黄浦江中之慘劇]  
　　專駛平湖上海之某公司輪船前日經過閔行鎭時挽舟搭客不料該輪悮將公司所備之駁船撞翻有男女搭客二十餘人下水除求起外尙有十餘人溧失無着現該公司已招雇多人分投打撈矣 
[城内行車之禁令]  
　　城内街道狹窄常有塌軍貨車阻礙交通並斷石起槽之患現由市政廳置備木板寫明此處路狹禁行小車塌車字樣分釘路閘俾衆周知兹將地段列後 
　　福佑門内　天官牌樓　雷祖殿前　安仁橋對面　安平坊對面　羅家弄　新街　老街　舊校場街　穿心街 
　　尙文門内　胡家弄　西白楊弄　守府署東弄　薛家橋顧家弄　喬家浜　金家旗桿　喬家栅　梅溪弄東口　小橋街　唐家弄　梅溪弄北口　西倉橋浜　倒川弄　净土菴路楊家橋朝西　又朝南街 
　　拱宸門内　小九畝路南　頭　東馬橋　老狮子弄　馬弄紫荆橋西路口　旦華路　張家花園弄西口　營房橋　白衣菴路西口　舊倉橋北口　老北門西城根　大東門麵筋弄口小南門　大南門　救火聯合會　道前街 
[竟欲带回參觀耶]  
　　十三日有某甲乘坐馬車至滬南製造局人廠參　適因該局　爾鎗棧之門未閉該西人輙將機圖槍一支潜行携取置在馬車上正欲牵　行駛忽爲局中工匠所見詰其因何取去據支携　觀看該工匠遂將槍枝取下未被推去 
[大同民黨公濟總會開臨時會]  
　　昨日午後二時在西門外方斜路江蘇教育總會開臨時全　大會先由黨領章君水天宣布開會宗旨次由倪君學寬吴君衡之夏君世豪劉君懿對衆演說提議集股成立大同民强報館多數贊成當場認集三萬餘元 
[福字營會操]  
　　福字營前後左右四隊及犠牲隊改編之護衛隊各兵士除護兵伙夫縫工外實有訓練操演者六百三十餘名現均教練純熟故由劉司令長於昨日午後二時親自率領至城内九畝地彙衆合 
操軍容頗爲整齊 
[裁判長自避嫌疑]  
　　閘北裁判所長孫君昨出通告云照得閘北改總局爲市政廳本所長前奉民政總長李委任裁判所事務當於三月十六日接辦自受事以來首以清理積案爲急務所有存案應行發回贓物均於本案判决後當堂發給領回其尙未具領者亦皆逐件詳細登記以待物主認領兹查有窝贓犯王阿二案内牵涉知情之婦人馮王氏因無保人久覊押所現復患病故特提案訊明開釋以示體卹旋據馮玉氏禀稱尙有應行發還之大洋六元小洋二十二角等語迨經調查前民政總局原卷載明發還亦未准開單移交無憑給領本所長在閘北裁判有年向來辦事清白乃心當爲地方商民所共諒此次馮王氏存洋雖屬無多惟卷内旣批有着卽發還字樣又未移交有案是以無從發給誠恐尙有同於此項情事或有重於此事者名譽所關不得不預先聲明須知民政總局並無銀錢移交市政廳接收俾免局外人莫悉底藴妄事猜疑爲此通告嗣北商民一體知悉 
瑣聞 
[城内]  
　　防禦海盜○滬軍都督批商號福昌等呈云悉海盜爲患旣妨行旅又害商業該商號等謀杜後患自是爲要圖惟查湖河口地方係屬海州轄境當已行文咨請江蘇都督莊迅速核辦自必能保護商旅維持治安也 
　　警務公所批示○商人陸漢宗禀批禀悉查崇三屢次被控把持公所謬訂苛章等事該公所改訂新章是否由同業公認并禾呈報本公所卽公共宰作章程如何本警務長亦無從懸揣據稱勒捐鉅欵混宰病猪原禀所控恐非無因仰該商持批先赴崇處傳知將公所宰猪公作章程先行呈送本所并須聲明此項章程是否得同業之公認又須得公認之　証一面派員調查求實力整頓之方法務使衛生商業各受其益爲爾業消除將來之瓜葛 
　　審判廳批示○周康氏呈批狀查興控告程序尙屬相符候將文件証據送交同級檢察廳轉送控告審判衙門核辦可也徐黄氏呈批據稱氏夫與易大木行往來貨欵早與該行經理任思結算清楚現被孫桂如呈訴蒂欠係圖討及已還賬欵等情查閱卷宗氏夫所該易大本行之欵曾於光绪三十三年將田房抵押立有契據何得詭言賬已結算并無欠欵如果孫桂如所訴實有不實不盡儘可來案辯論無庸由爾飾凟案經飭傳着趕速通知爾夫投案備質母得滿滞仰卽知照陳阿良呈批此案張雲吉至俞長泰卽俞顧氏木器棧内行竊與王長華同至棧門外等候望風事後分洋是已同上盜分贓業經依律判决宣布在案如以判決法律與事實違誤儘可遵照法定期問聲明控告可也 
[南市]  
　　授權經董○滬南市政廳批商人陸漢宗云禀悉該業人行規費有無苛勒　否酌減候照會經董查議復候核奪可也 
　　同鄕售欺○紹興人陳阿昌日前由其同鄕李大榮邀同來滬購買肥皂同居南市某客棧内詎被李乘隙竊去行李陳情急自　幸經解救由巡士带至南區移送裁判所訊知前情當卽給洋一元令其乘輪回里 
　　私賣貨物○三和煤炭行執事何元樍扭同業榮昌泰夥邱　卿至裁判所控被將買定暫存該行之樹柴三千捆私賣於南京路成茂號得洋一百另二元并由榮昌泰執事邱松鶴投稱亦被邱盜　貨物陳裁判訊明前情判邱彝交保措繳否則着令該行照賠 
　　希冀自由○賃居青龍橋之仁豐木行棧司顧月和之女小妹去冬嫁與鄰人馬慶子爲室後與徐友聰私識串同周阿康與妻尾氏捲逃被顧之内姪王長發在虹口追獲扭至捕房後由顧領回詰明將各物寄在徐處當將徐周扭控南區移經裁判所訊據馬顧氏卽小妹供年廿一歲因丈夫不顧家用失業多時情願至徐家匯教堂内人教讀經以謀自由幸福陳裁判判令暫留候提同徐弟義芳來案復訊核斷 
[閘北]  
　　　　身價○江北婦人張孫氏之寡　沈氏於去年來滬由父沈光堂轉嫁與孫學仁爲室現經孫氏偵知投控裁判所求追身價昨經孫所長質訊判沈孫合繳洋十八元給氏具領回籍　 
　　省釋無事○積竊江少卿案内牵涉之李源江昨經孫裁判查無証據准交陳明復具狀保釋 
　　姦佔拐賣○　春記之妻顧氏與薛保璜私姘並被薛將觀生之女拐賣與人昨經劉控奉裁判所昂所長將薛及氏分别提訊一遇判一拼押候復訉核辦 
[英租界]  
　　探目回國○總巡捕房五十號西探頭日安姆斯脫郎請假九月回國曾紀前報兹悉安探目定於今日乘輪起程 
　　汽車傷人○南京路王寳和酒店學徒詹掌惠昨在該店附近 
被某洋人之汽車撞倒跌傷當由三百十四號印捕查見將所軍送仁濟醫院請爲醫治 
撞傷行人○小孩金錫康昨在南京路被人力車撞倒跌傷肚腹又湖南人熊甫東在黄浦灘附近被電車撞倒跌傷頭面均由巡捕查見車送醫院醫治 
　　傭人捲逃○陳展標在北四川路　蘭若家爲傭因捲取其主值洋三百元之　皮衣物逃逸無蹤前日由趙報請總巡捕房轉飭各捕房探捕一體偵緝 
　　學徒遇暴○天津路鈞和莊學徒郁榮福前日午後在山東路紹興戲園附近被匪攫去鈔票銀一百兩追拿未獲當卽投報總巡捕房飭探偵緝 
　　包探調差○静安寺　房包探馮金奎昨奉卜總巡諭與新閘捕房包探王金生對調辦公 
　　斥革巡捕○老閘捕房二百二十四號華捕王阿三因朦禀上官已奉拘留候究昨由華捕張正巡官諭將該捕卯名先行斥革候再懲治 
　　失竊報捕○四川路三十四號某洋人家失竊值洋三千八百元之小土一百九十六只又大北電報公司送信人劉德明在北京路三號門前失竊脚踏車一輛又天津路邵仁記家失竊白縐紗十五疋又新閘路公大柒坊失竊斜紋布四十七疋昨均開單分投就近捕房報請飭探偵緝 
[美租界]  
　　店舖失愼○昨日下午二時百老匯路閔行路口一百十六號西人所開雜貨店廚房内失火由救火會救熄焚燬房屋一問緝獲搶匪○楊其林前搶行人金陽才之金成昨經中西探緝獲解人捕房押候究辦 
　　病犯脫逃○陸茂生因案拘押西牢近因患病送海能路醫院療治前晚乘隙逃逸昨日捕頭諭飭中西探嚴行緝務獲解辦 
　　婢女跌斃○北四川路宜樂里七十八號蔡姓婢女名妹子年十三前日從樓梯上失足跌下傷及腦部送至同仁醫院醫治無效身死昨由蔡備槍收殮 
　　以僞亂真○西華得路同濟當夥扭王順生至捕房控以僞銀鐲混質捕頭諭令暫押候查 
[法租界]  
　　存欵無據○傅榮記與金竹亭因　　及往來欵項紏　一案曾經公堂聶襄讞員集訊以兩造供詞各執　金交保呈閱賬據在案昨日復訊金並無賬據祗呈抄帳一紙傅稱所有小麥確由我代銷計洋八百三十九元被水隆扣去四百餘元餘洋均交於金有泰谷香可証聶君察閱存摺並無付洋字據惟代銷小麥一節判候傳秦到案再行訊　 
　　限交棧主○濮子泉在粤由鴻安棧接客夥王良接送來申住在長發棧带有行李皮箱一百零五件查點之下失去兩件報由捕房將王傅廨請訊供稱棧主盧　　有病故未到案判交保限交棧主到案訊核 
　　馬夫兇横○馬夫金鶴林在寳昌路溜馬横冲直撞安南捕向阻不服拘捕送廨諸示判罰洋五元充公 
　　並不說謊○某國人梅蓬前控侍者楊品泉行竊同伴衣服茶當等物據稱係是友人陳梅庭處借來昨經公堂傅陳質証並非　語故卽開釋 
來件 
[服用救國會哀願書]  
　　同胞同胞亦知今日有一極猛烈極普徧之危險物在爾頭上在爾身上乎嶄新之共和國行將萎爲枯腊五色旗下之新國民行將化爲餓鬼今日是何時代非師旅饑饉盜賊流離恐怖雜湊叢轟之時代乎母財耗生機息百業萎衆庶癐不圖於救生不赡避死無計之中忽發生一怪現象豚尾削奴標除甚快事也顧剪髮則剪髮耳易服與否别一問題卽易服亦不過去滿制翎頂纓補不用非并紗羅綢縀不用非并習用之便帽便衣不用 
　　試一游都市觸於吾人之眼簾者簇然幾於無一不頭戴洋帽吾新國民之頭銜歟險惡之傳染病耳 
　　時流倡之愚無旘者摹仿之於是有謂剪髮必須易帽者有因購帽無資而遲遲剪髮者有辮尙埀垂已換洋帽者甚至有披毿毿女髪學男子時裝� 
者 
　　風潮所趨貧無力者猶思儲資購一帽以爲美觀中人無論已富有資者更無論已若帽若靴若衣服與夫種種附屬之用品日必西式必西料次之則代以日貨至於國貨無注意者無以名之名之日亡國熱 
　　一帽以一元計男子二萬萬人得二萬萬元一衣以百元計二萬萬人中約百分之一每人耗去百元亦得二萬萬元吾誠不料窮愁悽慘今日新國民尙忍爲此狂慾怕的大揮霍 
　　鴉片毒物也紙烟亦害衛生顧知其爲毒爲害有禁之者有不待禁而戒者若購洋帽洋服則且日壯觀瞻適衛生誠壯且適矣詎知此壯且適之代價乃需四萬萬元之鉅額以大量的觀察吾國今日社會經濟之實况此購買洋衣服之狂潮其毒害吾謂不在鴉片紙烟下 
　　服制取大同同其形體而已非强製衣製帽之材料同之也用我擅長之絲織更進而仿製毛織誠今日第一急務者彼西人之愛我絲織物也未嘗不酷顧不聞以我綢縀爲彼國服我同胞亦可以反省矣 
　　華盛頓就任之日着其本國所製之布衣以爲禮服此何以故東瀛易服在前兹數十年至於今披和服曳木屐者猶道相望此何以故謂購買自由吾斷斷於國貨非國貨之别母乃褊甚雖然同胞乎吾人處此國力未充商工業幼稚保護貿易政策未施行之日我同胞於（勉用國貨）一事實應負有良心上一種義務人人良心上負此一種義務是即我中華民國之無形的保護貿易政策同胞乎此璀燦縇爛之新共和國非濺無量無數志士之頸血染成之乎吾人袖手而得坐賞自由之花坐食平等之果亦皇然有動於中否苟區區一衣物之微盡（勉用國貨）之良心上義務而猶謝日未能勢不至胥國民爲枯腊爲餓鬼不止爲此之懼謹捧血忱發起斯會并伸哀願幸共鑒焉（甲）會約 
　　（一）贊成員　衣帽不拘舊式新式務用國貨製者 
　　（二）特别贊成員　衣帽以外之用品亦能勉用國貨製者 
　　（三）特别名譽贊成員從事改良國貨仿造外貨或汝究改良仿造之辦法及熱心提倡勸導者 
　　（乙）辦法 
　　（二）不立會章亦不設罰則一訴於同胞之良心 
　　（二）本會分會亦無職員名目惟望各地同志普設此曾并望同胞普遍的贊成 
　　（三）請求各報舘對於本會極力提倡海内同志有投稿報告或研究改造仿造方法或據調查所得足供叅考者務求一一登載 
發起人　賀紹章　許沅　陳土衡　施鴻昭絜先　秋　　鑑卿　耿齋　通信處　　河南法政學校 
 
 

Page 8

 
 
要件 
[華比借欵草約]  
　　一千九百十二年中國政府五釐息金磅借欵前周袁大總統派委度支副首領周自齊與北京華比銀行代表在北京於西層二月二十日訂立草合同兹於西暦三月十四日卽中華民國元年三月十四日訂立本合同其訂立合同之人如下一係中華民國臨時政府袁大總統委代表人度支總長特委陸宗與由孫大總統袁大總統核定批准此合同凡現在及將來之中國政府國會均原照准一係華比銀行代表歐洲三國資本國以後卽稱銀行公司議定案件如下 
　　一借欵名稱及其數目中國政府顧與外國資本家借欵英金一百萬磅或法金約二千五百萬法郎銀行願墊付此欵與中國政府此借欵卽於本合同簽字之日爲定併稱爲中國政府一千九百十二年五厘息金磅借欵　 
　　二月途此款專備組織中央及地方政府之開支或其行政經費或救紓商民之困難 
　　三担保此欵由中國中央政府完全担任出其誠意及其信用以後按期交付本息並履行合同各節 
　　四担保品中國政府須備中國政府國庘劵共計英金一百萬磅或法金二千五百萬佛郎之數交與銀行收執此劵每張英金一萬磅此庫劵以中國政府進欵作保並以京張鐵路產業并净利頭次抵押以保本息此項担何每年以八十萬兩爲率聲明未經别作抵用典押並聲明所有担保之進欵不得有無論保樣之干涉倘本息或本或息到期不付可由銀行寬期緩交如再不能應储苟爲保護銀行利益之必要中國政府不能阻止銀行干涉 
　　五利息　按照票面之數週息五厘計算每半年付息一次應俟本合同簽押之日起息於到期兩星期之前交付其半年之期亦由本合同簽押之日起算 
　　六折扣銀行接受中國政府國庫劵按票面之數減百分之三卽作百分之九十七交付此項庫劵應由大總統度支總長代表中國政府簽名 
　　七庫劵可換債票　如銀行願意將所有國庫劵改換中國政府債票亦可聽便 
　　八債票簽印前項中國政府債票係屬印刷之件應由管理中國政府政事務最高　　之簽印　銀行視爲必　可由銀行　定駐比京或他　處之中華公使　印簽名以爲　行公　債票經中國政府丞　之據 
　　九費用　倘銀行　取前項償柰則發行一切費用　由銀行担任 
　　十借欵年期　此借欵咨本同簽押之日起以一年爲期期　時中國政府卽將庫劵或債票按照市面價　　　 
　　十一免稅　所有庫劵及付欵之兩於此項借欵者應免交中國各項稅課 
　　十二遺失債票　　票如有遺失被竊毁壞等事銀行及中國政府代表卽應設法保衛兩造權利按照中國政府及各銀行從前所定辦法辦厘 
　　十三交欵　此合同簽字十五日後銀行卽在北京或英京或法京將此借欵除去折扣百分之三外全數交與中國政府匯兌此欵或由銀行所指之行按照銀行與中國政府所定公平匯價辦理 
　　十四還欵　　中國政府可由將來在歐洲借欵進項内還本付息若於滿期之前還清亦須按一年付息如果將來由銀行承辦借欵以贖此項庫劵或債票則可不必按照票而價值可照每百分九十八分半之數計算贖回此項庫劵或債票口贖及付清利息後此合同卽行作廢惟第十三條仍須中國政府認守倘中國政府欲在中國自行籌欵還本付息可用生銀或將來規定之銀幣於到期十四日前在上海交付所有生銀及銀幣須計足在歐洲付銀之數其兌換之值應由中國政府與銀行或銀行所指之行按公平價值辦理　 
　　十五優待　中國政府因銀行出力相助訂此借欵合同特允凡中國將來所需借欵倘其條件與别人相同銀行得有優先機會欵項以逹至五百萬磅（此數係參議院改）爲止倘在此合同簽字後十二個月發行債票可得善價卽須先行訂借至少五百萬磅之欵此欵卽在上開一千萬磅之内如將來無論何項借欵倘銀行條件較别人與中國政府更爲相宜中國政府卽合銀行辦理 
　　十六知照駐華公使　此合同由兩方簽名並由銀行請中國外務部正式知照駐京比國英國法國公使 
　　十七合同本數　此合同繕就漢英文各六分三分由中國政府收存以三分交銀行收執倘合同意義或有疑義以英文爲準由兩方簽名袁大總統批准 
來函 
[金擅公民來函]  
　　金擅自光復以來地方尙稱安靖乃於陰層二月中旬突　有象軍一營開至金擅　匯等情　民驚怕無似未賽兵自何發　未　匯說何來當時羣至民政署請命由總務課員某君代表民政 
長因公赴蘇實不知情云云再肆　　查實係域自治議員陳濟人省議會議員陳允中之于若弟所爲先是二月初六七等日擅邑南鄕指前標社頭　一带災民乏食扶老携幼男女雜查數十百人後先進城覓食並要求民政長賬恤否則請給路憑向鄰縣乞食俾有保護等情民政長林立山君隨邀集城鄕自治諸紳籌議以爲飢民流離轉徙實爲非計應即設法保全一面善爲招待一面籌欵散给飢民則争說前清宜統元年金壇辦賑尙餘一萬餘金何不先將此欵散放暫救目前以後再行籌欵宣統元年之振餘陳氏一家經手名爲存莊實則借以自私陳開大同衣莊及褡興稻行去年新殼登場時曾將振欵買賤賣貴獲利無算夏問允中報捐皖振銀五千得主事頭銜因煊耀鄕里爲富貴　人計亦多半取諸振欵者陳氏因利用公欵不肯驟然交出遂與訊民生出惡感飢民情急求賑先後至陳氏家中質問並未有暴動情事陳之子孫素以强權爲主義貴言欲開槍格殺云云（陳氏自光復後卽冒金壇民團名義赴滬領新槍三十支子彈若干枚實因家資巨富借以自保也現槍彈俱存伊家中並不許人過問）饑民駭甚呼號聲振天地以爲不死於饑竟死於槍也幸民政　林君到場相勸立卽保護饑民使散一面與自治各绅籌欵散放越日饑民陸續遠去城中安静無事并由官紳合電陳諸都督賑恤饑民此金壇之寔在情形也詎陳氏以私害公惱羞成怒因饑民求欵而遷怒於地方及解散饑民之士紳以個人而揑電請兵恃允中爲省議員也面朦都督府尅日遣兵至壞（議員爲地方人民代表應如何保護地方乃以一家之私怨擅自作威尙足爲地方代表乎且其時省議員史君耀堂亦金壇人同在蘇開會允中竟未與商陳氏之私亦可見矣）其時民政長林君在途得耗力請緩兵而兵已開差勢不及矣現聞此項情事已由地方公民赴蘇都督府請示辦法將來派委調查公是公非不難水落石出唯陳氏爲地方富紳父予並爲議員不爲地方謀幸福反因私見擾治安民耶匪耶亂耶饑耶信口胡言喪心病狂至此已極噫陳氏以省議會之議員名義誣災民爲土匪請兵自衛則將來何事 
不可以誣衊我闔邑人民誓死决不承認陳允中爲議員特此怖告同胞乞持公論 
 
 
 

Page 9

 
 
   
 
 

Page 10

 
 
自由談 
游戲文章 
[木偶泥像公上救命王菩蕯禀] [  愛]  
　　爲公懇洪恩速賜救援事竊念神道設教由來已久愚昧妄作賴果報之說藉補刑法之窮數千年來相沿已久塑就兇神惡鬼之形表示賞善罰惡之意不獨爲妖僧劣道餬口之謀亦可爲草野愚蒙止惡之助不見婦人小子聞人談國法而不畏及人廟燒香見泥塑地獄而生懼凡此種種明證於世不無小補不料南京軍士自已未必開通便欲破除迷信結合多人將各廟宇各寺院木偶泥像棍棒齊施刀斧並下可憐某等形同木石旣難剖一詞亦難舉一足頃刻之間糜爛者數萬衆某等雖非血肉之軀豈無面目之恥夫南京曾爲民國首都實十方觀聽所擊恐各地聞風效尤某等將罹滅絶之禍爲此合詞籲懇伏乞大王電鑒迅賜良策飭下施行庶幾某等復得香火之奉僧道亦免凍餓之苦實爲神人兩便謹禀 
[釋亡國預兆字] [  唳燕]  
　　前見某君創言清末帝名儀遂令全國避我字我不完全此亡清之預兆也余謂清字亦亡國之預兆左旁三點是宣統三年也青字拆之爲十二月三字清之亡果在三年十二月中也 
[時髦詩] [  佐彤]  
　　略識英文字幾行哀皮西地動唇忙名媛也抱香煙癖咬口金鑲蜜蠟黄 
　　終日昏昏醉自由酒家茶肆慣登樓座中樂煞風流客眉眼何妨一再鈎厭穿銀鼠與珠皮衫褲新翻格子呢尖透革靴光透滑愛他來路是花旗 
携手同行笑語微眼簾鏡障绿迷迷可憐絶代文明種錯被旁人說野雞 
　　飯卦　卦象取震震仰盂以能盛飯也（隠士）（通波）飯元亨飽貞吉彖日火水旣濟而成飯功在療饑早飯點心稀飯午飯利在果腹夜飯肥魚大肉食飽而後歸宿飯之時用大矣哉象日生米已成熟飯君子不素餐故貞吉　初九飯桶凶象日飯桶無用是以凶也六二討飯利有攸往象日討則得食利小人也六三荷包飯君子利 
用消夏吉象日荷包飯香洌消署利夏日也九四八寳飯烟客食之利於腹吉象日煙客嗜甜利用八寳飯也六五斷炊凶求吃白食利在小人象日往求白食飯爲害也面皮要老利小人也上六乾稀飯食則吉象日乾稀飯畢抬面散也 
海外奇談 
[長夫短妻] [  頌斌]  
美國芝加哥地方有名塞天爾者年已三十有三今年娶一妻名梯史此次婚事殊令人詫異蓋塞天爾身長七尺餘而其妻裁長二尺一寸兩人每當接吻時夫必極力折其腰而妻必抻頸捵足以就之其狀至可哂也 
尊聞閣詞選 
　　昨讀報載和作爲之狂喜以雲妹知我一息尙存必有書至也今旣數日矣音問渺然欲寄尺函通郵無所仲慧旣無父母終鮮兄弟一雙姊妹地角天涯彼此不知狀况者又逾半稔人生不幸而處此境幾歎置身奈何天裏不復在人世也柔賜寸裂奚止九迴重譜如夢令二闋吾妹見之　　幸卽惠我數行以慰同懐相憶之苦（湖口高仲慧）一紙新辭絶妙恰似桃投李報不見錦書來極目魚沈雁杳煩惱煩惱盼把離蹤詳告 
　　底事年來如醉嘗透别離滋味芳草滿天涯又是燕歸時際無計無計怕見花開姊妹 
[感懷] [  鈍錐金誦聞]  
　　一氈一硯一吟身對酒當歌每率真悟到前生應是蝶寄居塵世作痴人磨完豪氣猶餘嬾赢得飄零信有因亟欲乘槎天上問阿儂何事竟長貧 
[隠趣] [  潜廬]  
　　緑陰門巷十分幽曲徑疏籬近水溝但有渭川千畝竹何須萬里覓封候 
　　松陰深處畫樓明半嶺雲歸带晚晴安得憑闌常駐此萬山風雨聽濤聲 
　　澄湖四望鏡中天樹色波光照影妍兩岸人家圖畫裏近橋常有賣魚船 
　　烟歛林疏暝色開月昏風惡角聲催那堪樹樹含秋　拼出詩人百感來 
　　節近清明雨浹旬山泉添漲浩無津笑看萬壑争流處百艸隨風也自春 
心直口快 
[我想] [  也是]  
　　我想專制共和二者並用我欲攘人之權利人不我允我以共和名義責之人有要求於我我不人允我以專制手段拒之 
　　我想天雨三種幣雨金幣以養官雨銀幣以養兵雨銅幣以養不官不兵前清之劣紳董民國之自治員 
我想爲官者皆陶朱不必言禄我想當兵者皆張良可以辟榖我想爲民者以國爲老三房公共之房屋不必出錢修葺任其坍倒而自有我之居處在 
我想女子無參政權免得我愈怕老婆我想女子 
 
 

Page 11

 
 
盛行剪髮省得我供奉首飾 
　　我想六合一統帽上用白色結子或云汝有母在不宜我想世人毎盡孝於父母死後紙箔齋僧以及覔好風水之費用過於生養倍蓰我戴白結子作我母已死將一切死後用度移於未死之前以供母 
　　我想資助我父母所生之同胞手足使之不飢不寒無如連年熱心公益已把所有財產盡助了非我父母所生之大同胞矣小同胞只好凍死餓死我想入進德會我又想做官我想權時人進德會待他日有了出德會再人出德會便好做官了 
千金一笑 
[糊塗老倌] [  也斯]  
　　糊塗老倌前清大員也捲逃來上海心常惴惴恐仇家之相值昨日行於路遇一自來水工匠見其 
手中露出螺絲扳頭半截疑是手鎗拚命狂奔撞於他人身上見其人一手挿入衣袋又疑是探取手鎗益大恐竄入路旁弄内適有一人迎面而來手握三砲台香烟一包外層緑紙已脫去湖塗老倌蓦見雪亮的一團又疑是炸彈駭汗喘息急從枝弄竄出奔回家中攅匿被窩中驚魂稍定曚朧睡去忽手觸一物甚堅硬從夢中驚醒大聲喊道那裹來的手槍其妻聞聲奔視乃拈其硬物而笑旋爲之納小衣中掩被而去 
戲攷[  健兒]  
[鳳儀亭一名梳粧擲戟]  
　　董卓收呂布爲養子勢傾朝野王允疾其驕横乃與黠婢貂蟬計議使連環計以離間其父子請呂布小宴喚貂蟬出見僞稱已女使行酒度曲以取樂布見貂蟬亭亭玉立秀色可餐且歌喉宛轉娓娓動聽歎賞不止王允見布人彀中即許以爲妻布感謝而去允又請董卓赴宴自稱有歌妓貂蟬願呈左右卓見貂蟬丰姿絶世即携回相府及布來親迎王允告以爲卓所攫布羞憤交併恨卓切齒後乘間人内室貂蟬適在鳳儀亭曉粧見布來故意低顰薄怒一若嗔布之薄倖者布倚戟趨前 
[原來如此　鈍根寫]  
　　苦訴衷曲貂蟬亦含涙慰之董卓忽至見布戲其愛姬怒不可遏挺戟剌布布格戟於地而逃得免於禍然恨卓益甚後卒與王允合謀剌死董桌而殲其家焉此劇本屬崑劇然近日京戲中女丹桂羣舞臺亦屢演之前春仙邱鳳翔小桂枝金阿慶合演是劇細膩熨貼深情若揭今鳳翔已長逝矣如此文雅風流之小生竟渺不可得殊令顧曲者惋惜不置也 
小說 
[小說苦情霜天鶴唳（三）] [  瘦蝶]  
　　數日後王嫗過訪日姑娘已歸方詫郎君不至郎君乃一病至此乎應林太息日僕將爲姑娘死矣區區此心天日共鑒倘姑娘見憐許僕人侍於石榴裙下始足以慰我饑渴否則三數日後將索我於枯魚之肆耳姥其爲我圖之事成感且不朽嫗慰之日郎宜自珍重母過悲老婦當以郎君之熱忱轉達姑娘以覘之苟得間即馳報也 
　　嫗歸至家將入門遙望素琴獨立垂柳陰中氷紈輕拂聽晚蟬之唱和嫗疾馳至其後謂之日姑娘何好整以暇哉亦知陸郎病劇乎日未聞也嫗乃以陸之病狀及私願告且笑日癩蝦蟆想吃天鵝肉痴郎亦太不自量然以老婦之見陸郎年青而貎晰綽有貨殖才姑娘亦色藝冠流俗固天然佳耦也矧其魂牵夢繫一病幾殆亭亭玉樹瘦此梅花其深情良足佩紉豈薄倖人所能望其項背哉易求無價寳難得有情郎願姑娘平心而裁可之素琴聞嫗言心旌搖曳不自主嫗復慫恿日陸郎熱忱如火負之不詳姑娘不憐而拯之設有不幸渠將抱恨於九泉姑娘又何忍乎老婦當約渠於下弦之夕與姑娘證盟縱使堂上聞之豈偌大女兒家婚姻終身事尙無絲毫自主權耶　 
　　素琴雙蛾低蹙沈沈不語嫗揣已默許乃别之歸往告應林日郎所委事幸不辱命老婦已要求於下弦之夕爲雙星相會之期好自爲之母作傖奴態致爲彼美所鄙應林躍起日果諧乎姥之功直等諸女媧鍊石補天他日當買絲倩彼美繡姥象朝夕頂禮也嫗笑而出 
 
 

Page 12

 
 
   
 
