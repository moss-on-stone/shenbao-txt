# 1919 - 67 - 4916547

 

Page 1

 
 
   
 
 

Page 2

 
 
時評 
[欺（冷）]  
　　陜西之事是非定矣所爭者祗在虚實耳其實虚實亦定矣所爭者祇在證明之耳然則苟經證明之後實者固不論所謂虚者是不特欺陜人并欺和會不特欺和會并欺全國之人不特欺全國人之并欺世界之友好於中國者是其罪將若何處治之耶夫欺人之罪實視以强權强迫人爲尤重蓋以强權强迫人雖能屈人之身而其心固勿屈也若欺人則併其心而欲屈之人更烏能順受之哉是故陜事之虚實明而其虚者仍不受嚴重之懲罰我恐世人無有能容之者 
[專電]  
　　北京電陜陳樹藩以王安瀾竄嵐平聲言攻安康王被葉逐故竄川鄂界與王天縱聯絡除嚴防外請示辦法（十五日下午三鐘） 
　　北京電徐以極懇切之語電陸徵祥速返巴黎顧維鈞來電擬親赴瑞西迎陸回法京 
　　北京電公府昨開特别會議討論四國勸告之正式答覆結果决定容納其一部分而表示謝忱（十五日下午三鐘） 
　　北京電烟酒公賣大借欵聞有成議正草合同已提出 
　　北京電十五日宣布參戰借欵合同及附約十六日發表陸軍部與泰平公司第一次訂購軍械合同十七日第二次合同 
　　北京電本日上午十一時日使帶領海軍艦武官謁見錢總理　　北京電叚祺瑞准明日專車赴彰德會葬（十五日上午三鐘） 
　　北京電本日閣議决定安徽政務廳長鄒日煃免職以李大防簡任又敵國人民財産清理規則又前巴拿馬賽會監督陳琪開復褫職處分（十五日下午五鐘） 
　　北京電財部商定官俸搭公債新國會經費半付期票 
　　北京電參戰軍存廢問題須叚自豫回可决（十五日上午三鐘） 
　　北京電本日令張樹元實授山東督軍（十四日下午二鐘） 
　　北京電安慶省議會電聞日使請在皖蘇運米出洋請堅謝主持嚴禁（十四日下午二鐘） 
　　北京電劉存厚電王安瀾所部已攻破平利縣之八仙街等處復有一軍折回嵐屬之三溪口已飭前線防範（十四日下午二鐘） 
　　北京電許蘭洲眞電郭堅樊鍾秀葉荃等在鳳翔城内互鬨槍聲甚烈居民逃避情形極慘 
　　北京電閩紳商吳徵鰲等電懇留薩鎭冰回閩辦理清鄉政府已照准（十五日下午五鐘） 
　　北京電日軍在伽迭薩與激黨戰甚烈俄亂日甚華僑危險恰專員請派隊保護（十五日下午三鐘） 
　　北京電參陸處對富陞阿獨立事不主用兵電由黑鮑督派孟參謀先事疏通（十五日下午三鐘） 
　　北京電庫倫電謝米諾夫勾煽外蒙確有其事惟未爲所動又稱謝氏近來招集富阿陞等匪類甚多（十四日下午二鐘） 
　　北京電買賣城電自俄亂發生後華僑往俄貿易者迭被俄人刦殺請撥重兵保護（十四日下午二鐘） 
 
 

Page 3

 
 
[各通信社電]  
　　北京電楊增新電回民來新傳敎已嚴行拒絶 
　　北京電今日（十四日）參衆兩院各開第一次會議均選舉全院委員長參院鄧鎔當選衆院黄雲鵬當選段書雲辭議員職已准 
　　北京電對外條約共十六種今日交公報發佈者爲參戰借欵合同正文六條附約一條說明書信一通 
　　北京電陜督電飭沿途駐軍護送張瑞璣入陜 
（以上十五日）（以上中華通信社電） 
　　北京電第二批敵僑定下月一日遣送 
　　北京電美國復加入銀團已由四國承認 
　　北京電參戰軍除調助黑防外并從陳毅請抽撥一部份開戌蒙邊 
　　北京電關冕鈞南下前往南寗（以上十四日） 
　　北京電錢接朱啓鈐電南方得于函陜戰未停不能開議當即進府報告徐云陳樹藩等電稱陜戰已停政府業將原電宣布南方乃專憑于函爲準政府此時亦無法證其眞僞惟有俟張瑞璣到後再說 
　　北京電滬朱轉來唐電純據于函立言與余詒迭電互歧由院飭抄各該原電專送張瑞璣迅查電覆俾明眞相 
　　北京電安徽政務廳長鄒日煃堅請辭職擬以李大防繼任不日發表（以上十五日） 
　　天津電美日兵警衝突案今日無甚舉動午後日使館書記宫船津美使館書記官斯本夏氏抵埠實地調查（十五日）以上中孚通訊社電 
　　北京電政府對於俄國過激派之侵入蒙古决計由庫倫恰克圖派遣軍隊赴烏梁海防備並由熱河綏遠各出兵二聯隊以爲補充已於本日發訓令於陳毅姜桂題蔡誠勳等（十五日） 
　　北京電據中央派往陸榮廷處之專使來電云陸氏已電唐紹儀云如無意從速賡續平和會議則將辭政府總裁之職（十五日） 
　　漢口電吳佩孚派參謀劉相道（譯音）北上對中央政府陳述時局問題劉氏昨晚到漢口即附京漢車北上（十四日） 
　　漢口電傳說吳佩孚陳光遠李純馮玉祥四人現已决意一朝南北和議决裂同時與南北相方斷絶關係聯合宣告獨立（十四日） 
　　漢口電段祺瑞派其心腹部下馬葆民（譯音）至武昌擬託王占元代勸吳佩孚馮玉祥改變决心王占元之意以爲萬一南北和議决裂則其責任當由南北雙方共負之屆時宜表同意於彼等（指吳馮）且慫恿段氏云爲救濟時局起見宜從速進行和議（十四日） 
　　東京電新任駐日法國公使巴潑斯德氏已於今日到任（十四日）以上東方通信社電 
　　東京電日本淺間山於十四日午前五時爆發約數十丈之火線狀甚凄慘雞卵大之燒石紛紛墮下前橋附近於響震時全市爲黑烟所罩經一時許鳴動始漸息（十五日） 
　　東京電東京實業協會通知前所定出品於將開於上海之日華博覽會兹已作罷（十五日） 
　　以上共同通信社電 
[法國無線電]  
　　十四日里昻電星期四日下午協約國高等軍事會議未開會軍事評判員所草關於德國解除武裝之報告尚未告竣是日各委員會紛紛集議下星期之議事日程已由現留巴黎之各國委員領袖與威爾遜總統同意决定預料下星期事務繁重因塞爾維亞希臘捷克斯拉夫事務委員會現正積極進行其任務也 
　　十四日里昻電美總統威爾遜及其夫人自勃萊斯脫乘特别專車於昨日午刻行抵巴黎之廢兵院車站受法總統普恩賚及其夫人克勒滿沙氏畢勛氏之歡迎内閣閣員亦畢集美總統升乘摩德車赴美國潑拉斯旅館時羣衆咸列隊表示熱誠之敬禮云 
　　十四日里昻電比京消息休戰委員會之協約國委員團計共英法美意委員約三十人以惠米斯海軍上將爲領袖由巴黎乘特别專車於上午十時二十分行抵比京美國糧食督辦雀佛氏英國航務委員會會長瑪克萊氏亦同車蒞臨惠氏向比國首相申述表同情於比利時之微忱比利時亦將參預解决世界最高命運之席據所得消息委員會開會時將僅由惠氏發言絶無辨論惠氏將披露協約國所議决通告德人之條件德人僅可發問不許辨論委員會於下午二時開會兵士在會場之門首守衛二時三十分暫時休息三時三十分重復開會某委員宣稱協約國之决定巳提交德人根據此項决定德人應供給商船並開列所有船舶之名單以爲協約國給彼食物之代價云 
　　十四日里昻電數日來法國衆議院關於財政現狀質問之辨論巳於星期四告終是日大會財政總長克洛資氏詳述財政現狀之大略情形稱政府現正設法搜羅新財源惟政府之政䇿在解决敵人僨務之根據未决定以前絶不願在國會增稅後有政府要求表决議事日程討乃告終 
　　十四日里昻電三月十四日巴黎倫敦間匯兌率英金一鎊合二十六佛郎法國公債劵市價如下三釐公債六十三佛郎三Ｏ一九一七年四釐公債七十二佛郎七Ｏ一九一八年四釐自由公債七十三佛郎五Ｏ一九一八年五釐自由公債八十九佛郎五五 
路透電 
[歐洲和議進行記]  
　　七日巴黎電今日喬治氏哈何斯氏克勒滿沙氏在法國陸軍部開極重要之大會凡主要問題多經涉及三員以和衷共濟之精神商定英美法三國在媾和大會所取之共同動作關於最後處置德艦隊一事聞列强巳商定互分德國交出之軍艦英美已得同意擬將分得之艦鑿沉之時報預料以下數處之敵國土地將處於委託保護制下法國得叙里亞連同大馬士革與亞力山特萊太及喀麥隆與土哥倫之一大部分英國得美沙波大米亞巴力斯坦德屬東斐澳大利亞得赤道南之德島惟薩摩不在内意國得囗囗與士麥那間之地一隅士麥那將分隸於希臘與亞米尼亞美國得亞米尼亞日本得赤道北之德島紐絲倫得薩摩法國關心德國將來之軍力視他國爲甚今願由協約國施以較法提出更嚴之條件英國之意擬准德國維持不逾七萬人之志願兵 
　　四日華盛頓電威爾孫總統明日啓程赴法下届參院對於國際聯盟取何態度威總統未得其切實之約言 
　　五日紐約電威爾遜總統偕其夫人抵此時歡迎者甚衆警察曾嚴密戒備威總統在某大劇場演說宣稱彼已得全國顚撲不破之證據知美國實贊成國際聯盟 
　　五日紐約電威爾遜總統已偕其夫人首途赴法 
[美國國會與和議]  
　　四日華盛頓電參議員洛臣氏提出决議案主張與德國先訂滿意之和約然後再嚴電考慮國際聯盟計畫民主黨拒絶即行討論該决議案洛臣氏於是乃宣讀所選下屆參院議員三十七人之姓名謂此諸人皆贊成决議案者其數逾全體議員三分之一換言之足以使和約不能由參院核准蓋和約之成須得議員全體三分之二之票數也 
　　四日華盛頓電洛臣氏之决議案切實建議美國應否認目下所訂之國際聯盟草綱參院共和黨議員數人曾施用妨礙法制之謀略使重要議案多件不能通過於是國會乃宣告延會或謂國會之延會實爲民主黨失其控制之權陸海軍經費議案失敗之徵象威爾遜總統宣稱參議員多人乃屬有意選出之以妨礙政府乃鐵路制之利益者 
　　四日華盛頓電衆院終夜集議後以二百十六票對四十一票採納加拉傑氏提出之决議案希望和會以好意考慮愛爾蘭自决權之要求議員多人曾切實聲明英國内務與美國人民無關參議院則漠視該問題 
[德國之罷工近狀]  
　　四日柏林電多數社會中黨之理事部雖告誡黨員非各業多數之人贊成罷工不得罷工而大罷工之舉依然發生電車與地底鐵路用人因斯巴逹克斯團之威逼業已罷工電燈與自來水廠仍照常工作惟已不許與私人用電話俾省電流迄今僅有攻擊警署刦掠糧食店之騷亂均不關重要者各處人民今皆紛亂購置物品以備不虞郵局多處恐斯巴逹克斯團施行陰謀業已閉門總司令諾斯克氏顯欲力避衝突現信彼在柏林區域内有可恃之兵四萬人政府之兵未圖克復警署惟已占據斯巴逹克斯團之報館三家逮捕記者一人街中行人擁擠惟尚安靜 
　　四日巴爾電政府之兵在哈爾與斯巴逹克斯團激戰占據該黨所用爲防禦地之劇場一所該城已宣佈戒嚴令有商店多家被刦今秩序業已恢復 
　　四日丹京電柏林消息斯巴逹克斯團聯合會發表宣言書勸國民推倒施特滿氏諾斯克氏及國會並謂勞兵會須握最高之權同盟罷工宣佈之後即有數地點同時發生騷亂斯巴逹克斯團攻擊北警署敗退夜間暴民攻擊警署三十二處且切掠寶石店柏林今巳宣佈戒嚴令總司令諾斯克氏發表宣言書勸國民勿行暴舉違者將由特别法庭處分之該氏已調兵三師鎭亂且有援兵絡繹馳至惟軍隊態度不明海軍一師公然反對政府柏林之兵可恃者僅有半數政府以未能拘獲斯巴逹克斯團之首領故已將俄國過激黨二人拘禁於獄政府之兵已奪獲斯班托之砲庫庫中有大批軍火子彈爲斯巴逹克斯團所恃以爲用者 
　　五日柏林電柏林消息政府在大柏林屯兵二萬八千人各大城紛起罷工風潮中等各界亦相率罷工故才資一地處於黑暗之中街中子彈横飛死傷者頗多萊浦齊之醫士須至電燈自來水糧食電車諸務均已恢復原狀後始允醫治病人特萊斯登與維特薩堡之中等社會與勞働界正在談判故地面較爲安靜瑪格特堡及哈諾堡二處則有流血與刦掠情事韋瑪斯巴逹克斯團圖佔電局割斷電線爲政府之兵擊敗韋瑪罷工者之代表請召回赴柏林之兵曾遭拒絶 
　　五日巴爾電斯巴逹克斯團首領里白克萊區博士與蘆森堡氏之遇害實因衛兵過少之故其負責之衛兵軍官已有四人在巴爾就逮 
[英國航空事業之計劃]  
　　四日倫敦電泰晤士報巴黎訪員論及商務航空事務謂自歐取道印度至澳及自開羅至開普敦之世界兩大航空路線多須經過英國土地故英國實占有甚鞏固之地位今宜儘速於此二路線一帶建設供給與修理站所並任定帝國航空委員員决定英國領土與殖民地所應擔任之經費及發動機與飛機之定式並謂英國飛機須制定一式蓋帝國航空路線之各站不能容各式之機及置各式飛機之專門家也今若卽行採定發動機之定式則凡用英國航空路線之他國均不得不用英國式之發動機與飛機而使英國建造商務飛機之工業在東半球得操專利之權該訪員末言以上二路之軍略價值謂一旦有事英國航空軍可集於埃及云 
[各國近事雜電]  
　　五日巴黎電法國全國婦女會議議長薛佛里夫人呈請和會設法保救俄國婦女免受過激黨作爲公妻之辱 
　　五日華沙電過激黨人基夫時曾將貧民與富民對徙其居聞過激黨曾向該城徵取盧卜二百兆元法軍現扼守俄迭薩及四周之地一小隅 
　　十三日倫敦電公報宣稱海格上將已任爲大不列顚陸軍統帥勞勃森將軍已任爲來因河陸軍司令長官 
　　四日紐約電航務工人一萬六千人罷工要求每日工作八小時增薪百分之三十航務已爲停頓 
　　五日倫敦電波拉勞氏今日在下院答覆質問謂政府現正設法於戰後施行首相所布之商務政䇿 
　　七日瑪爾太電今已决定地中海戰艦隊以印度皇帝號虹號瑪爾波洛號鐵乙號（皆一萬五千噸）等艦組成之　　五日瑞士京城電國會禁止組織勞兵會違者須處兩年以下之徒刑如傳播謠言足以損害陸軍紀律及驚擾民心者亦須重懲 
[公電]  
　　夔州王天縱通電（續）適北方駐湘吳佩孚馮玉祥各將受中日協約之激剌發議和停戰之感言通電全國望速和平先生外而嚴責吳佩孚内而威逼馮總統致未滿任被迫辭職馮部各將領同胞四萬萬固莫不痛哭流涕髮豎眥裂者也而先生表面始辭總理之職仍居參戰督辦對於中國南北極力主戰是以嗾使僞國會選舉徐東海繼任大總統以錢能訓代任内閣明係以錢徐爲傀儡而自行其職權不知幹臣東海二先生各具天良不忍背叛民國倡言和議行見五國公使出而勸告長江各督出而主張當代諸明公出而附和我同胞四萬萬當亦爲之距踴三百雀躍三百是皆期於世界和平而不忍爲同室操戈之舉也先生獨不以爲然糾合安福派議員多人彈劾錢能訓徐東海之異己不能一致進行特暗用手段借欵購械於外國增兵開釁於三秦先生此舉不惟反對西南並反對徐東錢海幹臣矣反對五國勸告長江各督當代諸明公矣反對北方一千將領矣並反對同胞四萬萬矣獨是今日之中國非先生一人之中國實同胞四萬萬之中國奈何以一人之權利動全國之干戈執迷不悟怙惡不悛破壞現在之和平而置國家於不顧設一旦外人干涉羣興問罪之師則我國國困民窮危如纍卵而試問先生之意氣何在權利何存先生縱不爲國家計獨不爲一身計乎縱不爲一身計獨不爲子孫計乎而况袁項城之舊部黎總統之舊部馮總統之舊部張勳之舊部遍滿全國早皆蓄怒於先生如無戰禍則已有戰禍不獨西南各將領以殺先生爲目的卽東北各將領亦必以得先生之首而甘心先生衆叛親離能取勝於萬一先生以獨一無二之手段能戰勝催殘全國之人民則我四萬萬同胞能甘心就死讓先生一人獨生首千夫所指無病而死天縱在京數年與先生交全一面故特盡情勸告惟先生圖之王天縱叩佳 
　　永州湖南公民會電頃閱大公報載張敬堯委定曹典球王玉卿等六人爲水中山礦經紀員與外商接洽等語又接省垣來函張氏擬將水口山礦向某國抵借鉅欵云云查大公報近在張氏肘腋若無是事何能任其刋布證之省函巳成鐵據但水口山礦爲吾湘三千萬人民生命所繫前歲中央欲收歸國有尚以死力爭回今豈任張盜賣絶我生理敝會自聞此耗集議至再公决無論張氏向何國政府或私人以該礦山或存砂抵借欵項湘人誓不承認災黎殘餘實不願以供貪夫之揮霍伏望諸公主張公論制止貪頑是所切禱湖南全省公民會微印 
要聞一 
[張瑞璣出京時之陜局]  
張瑞璣已於昨晚（十二）十點三十五分首途赴陜昨日上午始由財政部發交川資銀三千元並由陸軍部通令駐軍嚴密保護陜人中因陜省匪多道梗不能回里者多隨張氏同行故車中異常擁擠張氏係搭昨晚十點之京漢通車出發約今晨抵鄭換車明晚可抵潼關兩日後可抵西安聞張抵陜後擬親自巡視與南北軍官協力進行劃界事宜國務院與張之證書除監視劃界外尚有會同督軍省長辦理善後字樣參謀陸軍兩部有地圖一幅交張氏携去張氏行後國務院卽發要電一道拍致朱總代表電文内容略謂張瑞璣氏現已出京赴陜陜事自此卽可告一結束連日各方面文電交馳切望和議早日續開有如望日現在張氏巳行務希執事等盡力疏通迅即繼續開議以維大局 
　　新聞編譯社消息陜西問題昨日于右任尚有致北京報館及五國公使之函書爲三月五日所發述陜西單事仍未終止本社因訪某秘書長叩以此事據答許蘭洲陳樹藩等昨日皆有電來似陳許與于郭等已相接近至戰事何時終了須待詳查政府五日之明令據陜西來電則七日始行收到故七日以後决不至再有戰事發生（按八日政府公報曾載陳樹藩等歌電言奉到江日電令巳轉飭前方將領及在陜各軍切實奉行等語是停戰明令陜西五日早已接到此云七日始到殊不可解）陜省長官决無不遵命令之事此層我敢擔保又云張瑞璣前晚在錢總理餞行席上所表示者極爲公允言到陜必使兩方皆得其平面子都過得去陜西問題前途不必悲觀云云 
　　又據政界消息昨日陳樹藩急電政府稱自歌日起陜境内確無戰事由西安至三原之電絿線於尤日（十一）修理竣事准侵日（十二）實行試電如能通電無阻再行電逹云云特不知歌日以後果無戰事否 
[參戰軍問題之難决]  
　　參戰軍問題先有日本之通告繼有四國之說帖前傳我國對此將有答復僅表示謝忱兹聞當局日内確將答復惟决非僅表示感謝各國善意而止并須告以我國對此問題之意見及辦法其内容尚在秘密據中美通信社消息參戰借欵餘額一千五百萬元政府以協約公使等勸告已决計暫不取用至於參戰軍問題亦當聽之南北會議斟酌中國軍備以爲解决不知答覆書中是否即聲明此點又聞北苑之參戰軍第一師日昨已經完全成立一切組織均巳齊備昨日已通告各機關啓用關防矣 
　　又據日人共同通信社消息政府某要人對於參戰軍問題表示意見云編練參戰軍各方面雖有種種非難然目下德國與協商國之間尚在休戰狀態且西伯利亞之現狀亦非常混亂即如日本軍因與過激派對抗亦正在戰鬭之中大局之現狀旣復如斯而軍事當局急求參戰軍之売備亦實爲當然之舉英美諸國之希望取銷參戰軍實僅據片面之理由今日本現内閣因英美之有異言至對於編練參戰軍頗抱不安然我國即因此不安致變更已定之計劃實所不能也云云觀此則當局對參戰軍仍無抛棄主張之意思恐中美通訊社之消息未必可靠也 
[鐵道統一案之尾聲（澹然）]  
　　鐵道統一問題八日外交委員會在春藉齋最後决定兩條辦法已如前緘報告古日京中各報所載四條辦法（一）南滿東清滇越吉長安奉各路另借總債贖回（二）京奉滬寗津浦各路暫不提出（三）借外債未開工或開工各路由中國資本家發起請外國資本家加入由交通部定一標準合同發行新票（四）將來預備擴張各路辦法尚未能定記者昨訪委員會中人談及此事彼承認報中所登載者大致尚無差誤惟第二條所謂已成各路如京奉等線暫不提出之說純屬表面文章實則會中係議决概不提出卽前緘報告所謂此等路線不在統一之範圍以内者是也 
　　是日初開會時梁曹等本主張將此問題完全打消幾經調停交讓始有此四條辦法之結果惟此四條辦法將來能否實行今日尚多疑問第一照此辦法雖不失爲一種整理路政方針然與統一問題可謂絶無關係已成各路線均不在統一範圍内則未成各路線不過一片荒土路線今且無有安用亟亟高談統一第二委員會原案欲借統一大題收回南滿東清等線將來與有關係各國應有一種相當辦法或能逹此目的今徒議另借總債贖回如無一種相當辦法借債旣屬萬難贖回决非易事第三巳成各路如京奉滬寗等概不提出不在統一範圍將來我果用何名義向人提議借債贖回南滿東清等路第四所謂外國資本團日法等國當然各占一席南滿吉長安奉之於日滇越之於法皆有甚深利害關係而膠濟則又爲日本所注意我向彼等商借巨資即由彼等手中贖回其旣得權利安能得彼等承諾卽令其他各國贊成亦屬無用第五中外凡定合同須得雙方同意始能成立今之所謂標準合同僅交通部片面之意思耳將來能否得人承認誠不可知凡此皆足令人指摘者也要之鐵道統一固已根本取消卽此四條辦法亦一種陳設品而已 
　　委員會長汪伯唐氏因其主張不能實行遂於十日正式上一辭呈略謂此次所議辦法不特與委員會提出之原案不符精神不能首尾貫注且因吾國鐵道今日不能統一遠東膠葛將來實無解决之方某體弱多病不克勝此種任請另簡賢能俾得休養云云呈上總統卽日發還并派人力加慰留矣 
 
 

Page 4

 
 
   
 
 

Page 5

 
 
   
 
 

Page 6

 
 
[中日軍事協定簽字日兩國重要人員之攝影]  
要聞二 
[和議停頓中不祥之消息]  
日人所傳 
　　自上海和平會議停頓以來不祥之消息因之紛起最近日人順天時報載有局部妥洽及南北分立之說確否固難必然頗堪注意也特錄如下 
　　局部議和說　據某要人所談國内平和會議因陜西問題停頓遂不得已而有一時之閉會西南各省中廣西陸榮廷雲南唐繼堯及某氏一派以和議因枝葉問題而停頓引爲遺憾據日前陸榮廷氏致徐總統電若以陳炳焜爲廣東督軍則不依賴上海之和平會議而潛行自結和議徐氏以陳炳焜果有確固之見識收拾紛糾之廣東現局即有許可之意要而言之若議和前途無何等之曙光政府或不顧及上海議和之成否而訂結局部媾和以速謀統一未可知也 
　南北分立說　據最近由上海歸來某要人所談前此南北代表談話會席上北方代表某氏竟侃侃而談曰自和議停頓以來同人等虚抛無聊之光陰於滬濱誠屬遺憾之至惟此次停頓之原因究其極而言之實因雙方主張之不一致而南北雙方各有應行主張之理由斷不容易解决想爲衆所周知倘雙方之主張不肯稍爲退讓則南北統一究至何日始可望耶影響所及惟有招外國之干涉墜中國之威信而巳如今日之枝葉問題雙方尚且不肯互相讓步則將來議至根本問題許多暗礁之横梗尤可想而知也似此南北豈有統一之一日耶不如就此時機實行南北分立各隨自己之主義與主張分治南北庶幾可重覩中國之和平云云南方代表聞此種談話出自北代表之口已從事研究現如孫中山孫洪伊章太炎一派均贊成南北分立之說而章太炎氏已提出南北分立意見書内中關於南北分立區劃之一節即將南軍所占閩陜兩省之勢力範圍割讓於北方劃湖南於南方以爲交換條件而南方政府所統治之省分即廣東廣西雲南貴州四川湖南六省是也 
[梁士詒發起銀公司]  
　　梁士詒因統一鐵道問題之感覺日昨在甘石橋私宅招集京中各銀行家會議組織一銀公司到會者交通銀行曹總理匯業銀行陸總裁曁中孚銀行孫總理中國銀行馮總裁張副總裁談行長王襄理五族銀行陳總經理滙業銀行楊經理鹽業銀行岳經理朱副理新華銀行賀副理交通銀行胡經理梁副理大生銀行蘇總理王協理金城銀行周總經理平市官錢局陳局長交通銀行趙秘書北京商業銀行陳經理中孚銀行楊經理等數十人尚有王亮儔林宗孟等當場認集股本計交通銀行三百萬元金城銀行一百萬元匯業銀行二百萬元新華銀行三十萬元五族銀行十五萬元鹽業銀行五十萬元中國銀行三百萬元大生銀行三十萬元北京商業銀行十五萬元中孚銀行十五萬元約計一千零五十萬元尚有數銀行因經理人出京不能到會故未認定 
[審訂鐵路法規會開會（九）]  
　　十二日上午十時四十分交通部審訂鐵路法規會在鐵路協會續開第十六次討論大會會員到者四十餘人首由主席關賡麟宣告開議第八案國有鐵路會計法案三讀會由會計股常任會員陳天驥報告此案於第五次大會討論時將第二第四兩條修正後送交各路簽注徵求意見嗣經根據各路意見書於第十一次大會議决現在三讀會修正文字專將第二條第十條第十七條本股修正條文報告均經通過旋逐條討論由主席提議將第三條之致生不足時句改爲仍有不足時第三第四兩條本會計範圍負擔二字經主任會員劉景山提出修正主席及副會長陸夢熊參酌日本鐵道院法規互有討論仍維持原案又第十四條之第二項略有修改均經多數會員贊成通過復由主席以修正全案付表决全體贊成接議第九案鐵路收用士地暫行細則案三讀會由總則股專任會員任關東報告標題原係章程二字經十二次大會修正改爲細則此細則係根據原章第五十四條所定並聲明將原章請部另定句稍更改及應增條文各理由遂逐條修正文字由主席提議將第三條酌量地價句將酌量二字删除副主任會員龍學競提議將第五條所領草票遺失或毁損時應叙明緣由句下加登報一月域用其他方法聲明俟一個月後一句第二十一條亦同主席提議第六條遵照鐵路收用土地暫行章程句將鐵路收用土地六字删去以省繁冗又第十一條末尾以後如有糾葛二句删除第十三十四十六十九各條稍加修正均經多數贊成通過復經主席以修正全案付表决全體贊成時屆下午十二時遂宣告散會明日續議 
[自行集會中之新國會]  
　新國會第二期常會業於三月一日自行集會惟半月以來參衆兩院並未開會一次昨晚雖各發有通告定於明日（十四）開會而出席議員未必能足法定人數蓋衆院報到者雖有二百五六十人參院雖有百二十餘人而開會赴席者决不能有此數報到議員之本意只在取得本年歲費及旅費而觀望時局態度消極或因黨系故不出席者實占報到數之半故明日欲求足法定數實行開會恐不可能也 
　　胡惟德來電報告比京五月舉行世界代議士會議請我國派人前往政府原意欲就新國會參衆兩院中各派一人前往而現在某方面之意見主張就新舊國會中各派一人前往以爲調停南北對外一致之辦法現此議尚未决定 
[京華短簡]  
　　外間盛傳陸子欣專使近又來電辭職兹經確切調查陸氏曾於本月八日來一電報逕逹公府大意謂美總統英首相不日來法和會當又甚忙擬乘未到以前抽暇赴瑞士一行藉資休養等語陸氏氣體本不甚健惟尚未有辭職字樣聞政府已去電慰問 
　　駐日公使章宗祥最近致電政府謂有要事須回國一商政府已電覆准其於四月内回國 
　　福建劃界之事西南方面主張另派劃界人員政府已有允可之意政府原擬命薩鎭冰充任現薩巳來京政府將命黄培松辦理此事西南方面則有推許崇智之議至監視人員正在選擇之中聞孫道仁頗有希望 
　　近日俄國過激派又大蠢動黑龍江鮑貴卿頻電入告謂距黑邊不過百餘里情勢頗危現正設法防堵同時庫倫都護使亦電報謝米諾夫近日復辟聲浪頗高俄國農民不以爲然西伯利亞各處黨派紛歧恐將發生鉅患我國密邇俄邊請示機宜等語聞當局對此頗爲焦慮正在籌商辦法 
　　劉鏡人昨早六時來急電一件内稱關於中東路其同管理問題准文日（十二）在海參崴開會取决請政府迅速指示方針　　内務部以旅京德奥敵僑業經陸續遣散回國擬將前在房山縣及西苑所設之敵僑收容所曁在各處設立之檢查所一律裁撤以節經費 
　　南苑航空學校校長秦國鏞月前因事與參謀總長意見不合參謀總長擬將該鹇長撤換兹聞秦校長日昨已經遞呈參謀部瀝陳困難情形呈請開去校長之職聞參謀部已經允准卽日派員接替矣 
[天津美日衝突之各消息]  
　　字林報十四日北京電云星期三日天津美日兵士發生衝突星期四日美水兵一小隊毆擊日領事聞日領事受傷頗重此次之肇事起於日租界某妓寮當爭論之際日警因寡不敵衆乞助於日兵聞日兵持槍上剌驅逐美兵傷美兵二人星期四日美兵集衆行於日租界中遇日人輒毆之後入日領署聞曳出日領事而重毆之天津各國領事現方集議討論應付之方法 
　　路透社十三日北京電云現有駭人消息關於天津美日人民衝突事據云美兵在日租界滋擾日巡隊出而彈壓對於美兵處置甚厲次日美領事往晤日領事爲日人投石擲擊未幾美兵若干入日領署聞在室中毆辱日領目前日租界巡備頗嚴 
　　十三日京津日日新聞云十一日午後六時日警小森山本佐藤等三名便服往妓寮一帶密查至朝鮮妓寮蓬萊樓時内有美國兵一名遂與互相諧謔出門時又遇美國兵三名適相碰撞小森跌仆起而咎美兵之莽撞美兵不知其爲日警反嘲弄之小森怒欲拘之往警署遂互毆佐藤山本前往助拘美兵三名羣毆小森日警力不能敵美兵遂逃去迫至富貴胡同將出榮街口雙方再鬭此時消息傳布美兵四面雲集三日警被圍日本人亦羣起助之遂捕獲首禍之美兵三名日警署聞報西村熊本兩巡長率通班警捕前往美兵見機逃入法租界將所獲三美兵帶回一面向美兵營交涉美國上尉愛烈斯帶兵二名赴日警署將被拘之三名帶回是夜風聲鶴唳人心惶惶直至深更羣集不散或謂法租界方面有許多美兵潛伏然日官警備嚴重終得無事小森佐藤兩警與助鬭之日人森田等二名皆傷逹骨膜森田頭面受幾個重傷尤關緊要美兵之受重傷者亦有三名 
　　十二夜美兵數十名圖報復羣入法租界其中一部分闖入日租界富貴胡同一帶日警先已嚴防至十一點半旭街等處日店之玻璃窗有被打毁者有日人數十人由法界光明社看電影而返爲美兵所要擊受傷者數人日本領事館立飭警察隊守日法租界交界處置本部於十字街以保護日人而取締美兵一面急報日本兵營派兵三十名與憲兵協力警備續增至一百十名以其一部保護司令官邸其餘保護法租界内之日本人令凡美兵入日界者悉捕之遂捕獲美兵一名拘入日領署日人受傷者九名内有餘繩貞者當受傷時竟至人事不省十二點後日本代理領事龜井赴美領署交涉美領不在乃返十二點半美國憲兵在法租界因日本人羣集鼓譟發槍擊之傷華人一名十二點美總領事帶書記律師及美新聞記者至日領署要求將被捕之美國新聞記者一名引渡龜井代領事謂此係憲兵所捕來不能遽允須俟協議後再答覆美領等乃退協同美兵營代理司令向日軍司令金谷交涉矣　十四日北京電云日使館書記官船津及美使館書記官史本沙已同往天津調查眞相 
　　天津大公報云前晚駐津美兵與日本巡官在日界富貴胡同一帶因酒醉衝突互有夷傷昨晚（十二）十點時忽又喧聲四起查係日警舉美兵又起衝突但見日警日人手持大棍擁至日法交界之梨棧尋鬭未幾日營開出馬步隊數十名均荷槍上剌馳往梨棧預備激鬭聞日人被美兵打傷三名美兵被日警擒獲兩名（俱已受傷）一時謠言風起我國巡警亦多來探聽消息至美兵方面如何舉動則因交通隔斷無從深悉日界旭街一帶終夜人馬之聲往來不絶未知如何了結 
[張敬堯請派熊希齡督賑]  
　　湘南衡陽湘西辰沅兩道轄境本屬山多田少所産米穀雜糧平時已不足供一方之食自軍興以來糧食就地取給尤屬供不敷求蓋藏淨盡近經湘紳梅馨分赴各屬調查回省報告該兩道境居民不但將穀米食盡即籽種亦已充食無餘近且藉草根樹皮以果腹慘惻情形至堪悲憫籽種旣絶本年春作無從着手預計將來更不堪問雖經義賑會籌撥米石三萬餘石然杯水車薪無濟於事湘督張敬堯近爲籌辦急賑起見於日昨電請政府特派大員督辦以期鄭重其事並舉熊希齡爲督辦朱恩紱爲會辦請即明發命令畀以特權准由該督辦等向中外商人息借的欵採買米穀雜糧各項籽種來湘分别賑糶以救千餘萬之災黎想當局必能照准也 
[贛督請取銷鈕傳善通緝]  
　　前烟酒公賣署督辦鈕傳善上年因案明令通緝聞近有贛紳歐陽霖吳鈁等具呈贛督長請予轉呈取銷鈕之通緝明令日昨陳光遠戚揚巳據以電京原電如左　據江西全省紳商學界歐陽霖吳鈁等聯名公請轉呈懇恩取消通緝前全國烟酒事務署督辦鈕傳善命令等情前來查該前督辦才識宏通器度開展歷官内外卓著政聲固夙在我大總統睿鑒之中卽其被參各欵多因誤會臆度亦經光遠揚前呈會陳在案該前督辦自獲譴以來兩年奔馳一心報國輸誠効力弗避艱危隠助於和平大局者其勛匪淺初不以問關流離稍有弛責竊歎其忠藎爲不可及夫執法論事者有司之職宥過策効者在上之權當此時危方亟正賴羣策羣力共圖匡濟即該前督辦果有可議之罪猶望鈞座念其前勞免咎旣往不以一眚而掩大德以風示海内鼓舞英賢况原呈懸擬之詞今皆不成事實公帑旣絲毫無傷處理終難謂違法將案推論亦應矜全從前因案通緝情事較重各員先後均蒙我大總統略跡原心特頒曠典今日國家循收人才之用皆出曩時蕩除瑕釁之功睠謨深遠有識同欽該前督辦事同一律獨泣向隅似非釋疑勸功之道該紳商學界等一再環懇心非私於鄉人事實出於公論應懇我大總統總理垂念國步方艱人才難得特施霽澤俯順輿情取消通緝鈕傳善成命責其効力贖罪豈惟該前督辦必將捐糜圖報即羣流亦觀感激奮也區區之愚實爲國家惜才起見臨電不勝悚惶待命之至陳光遠戚揚同叩佳印 
[紀川省之軍事會議]  
　　四川督署軍事會議自二十四號開議今日（二十六日）已第三日聞前昨兩日所討論者大致已有結果關於軍費一案有主張酌加者各將領亦多贊成至編制及餉項問題多數主張照現行之營制餉章辦理當會議時某將領提議增加軍費某君謂陸軍公費旣增加則行政公費亦須增加某將領云行政公費尚有其他可以挹注不能援以爲例此說得多數同意連日軍事會議秩序整飭各將領每日均照規定時間到會熊主席對於各項議案聲言並無存見概從多數主張每一議案提出各方互相研究絶無意氣用事新舊各軍將領對於此次預算營制餉章各案之結果均甚滿意每一議案討論畢由主席提付表决後即將標準各書於手册四師劉禹九師長對於川邊問題擬有建議案聞將於今日討論日前省議會咨行督署謂案查省議會暫行法第十六條第九項之規定本會得以關於本省行政及其他事件之意見建議於省行政長官等語竊念吾川歷年兵亂滿目瘡痍軍民兩政亂若棼絲欲謀解决實勞籌劃本會前陽庚元三電對於國事川事略有主張已通告各方在案頃查貴督有召集全省各級軍官會議之舉實爲解决各問題良好之機會本會代表民意意治情殷未便緘默謹陳數端以備蒭蕘之採云云此咨文亦頗爲熊督所注意惟討論後之結果若何則未之詳 
[陜閩問題之粤訊]  
　　軍政府致唐少川電　昨據李代表徑電轉電唐總代表辦理文曰頃接李代表述膺徑電開連接三原急緘覃日以後陳劉管張等攻我醴泉形勢至危和會朱總代表前經聲明覃日以後陜中北軍如仍有違令之事北代表當負完全責任徒託空言無濟陜危西南面目被人墮盡請即一面通告外交團聲明釁寳在北一面電告總代表即日停止和議對北庭爲最後之警告逾限即以北方對陜者對之停止後如北方要求重開當即以撤陳樹藩及撤退入陜北兵爲保障陜局萬急非此莫救祈立决等語查日前貴總代表養電广陜事自二月十三日北政府負完全保證之責兹據李代表報告則北谆爽信背約毫無停戰之意或竟利用和議反覆以遂其奪陜之謀應請嚴重交涉務於一星期限内責其切實停戰撤兵辦法並嚴辦違令各將領如再託詞延宕即請先行停止和平會議一面通告外交團詳叙理由以明曲直如何希卓裁示復云云特電奉聞政務會談歌 
　　熊克武請質問挑釁電　粤軍府接成都來電云一月以來南江廣元方面敵人步哨時發槍聲最近尤甚揣測情形或因北方於陜事得手後援將至故乘此挑戰其用心殊不可問兹由克武致錢幹臣一電文曰李秀督擬具簡捷辦法五條嗣接秀督魚電及軍政府電發布五條辦法原文披誦之餘極深欽折當即轉令前方各部隊切實遵照并電鄂陜兩督吳總司令管鎭守使及劉鍾兩軍擬查照第三條辦法將川陜鄂防綫劃定以免發生衝突在案前此所祈和平之心可以質諸天日乃月來據前方報告劉鍾軍隊於魚日攻我南江所屬之白馬山克武以爲小部衝突不必重煩清聽惟逕電劉鍾詰問理由迄今竟不得復而廣元方面最近得報劉鍾步哨時發槍聲最近數日尤甚我哨兵已有數人重傷而前方將領尚力持鎭靜從未還擊惟現將漸次侵我警戒綫内不能不作正當防禦如有衝突釁自彼開我軍不負責任等語克武得電不勝詫異查川陜防務前在管使任内本極安靜使無劉鍾開釁必無前次之戰事乃劉鍾於未停戰之前擅逐管使窺伺川 
 
 

Page 7

 
 
邊於旣停戰之後又反攻褒沔破壞和局克武屢電我公述開釁之始末并申明非以得寗羗爲榮而實慮將來之反覆其對於劉鍾之反覆無誠信我公或以爲過當庚電謂克武趨嚮和平不能對於個人而所據春秋責備賢者之義克武亦不復再有所言故前次唐滇督轉電已將川省防綫劃定并電詢我公陜鄂防綫以期息事寗人此次接李蘇督停戰辦法五條復首先承認並電陜鄂兩督及吳管劉鍾各軍共同遵守乃我公旣未以防綫見示僅以概括之詞謂電飭劉鍾無越川境一步而劉鍾則竟無覆電並於廣元南江方面步哨綫時發槍聲意在挑戰似此毫無誠信實爲和平障碍無論和議已開不能意存窺伺即劉鍾稍知愛護桑梓亦不應屢爲戎首克武以和議之困難雙方皆感受痛苦乃以各方面苦心斡旋之成局而爲劉鍾一二人所破壞克武固不足惜其如大局何且聞陜省許張各軍分路進攻置停戰命令於不顧以我公力倡和平當不至有所縱竊意迫之必有主使不欲和局之成而劉鍾或先意承志者耳惟我公旣主持於先應求貫澈於後且和局之成否於我公自身亦有關係瞻念大局不忍含默切望我公嚴責劉鍾因何無故挑釁并速案照李蘇督五條辦法切實劃定防綫對於陜事仍聽和平會議之解决國家前途實拜嘉賜否則中外具瞻持武力統一主義者其成敗可爲殷鑒覆轍相尋陷國家於淪亡使子孫萬刼不復已耳愛國之士何忍出此臨電感慨佇盼裁覆克武有印等語查近據各方報告陜事均極危險應請軍府及唐總代表嚴重交涉俾免遺誤并示機宜是爲至禱克武叩宥印 
　　閩省劃界問題要電　南京來電云前接馬電經陳中央兹接院覆電開劃界監視專員係專就陜省内部而言閩省及鄂西陜省劃界事依照五條辦法應由雙方將領直接商定停戰區域辦法簽字後各呈報備查本無庸另派大員協同妥辦林葆懌及薩鎭冰并非前敵將領一經加派則事權轉至紛歧仍應恪遵五條辦法由雙方將領商劃後呈請政府核定希逕復前途爲幸等語特逹李純叩印　又上海來電云前准電轉漳州陳省長報告李厚基對於閩省劃界不允贊行請派林公悅卿與北方所派薩公鎭冰會同辦理等因准此除俟與朱總代表接洽外希先徵取悅公同意一面通知陳省長實紉公誼紹儀叩支印 
[粤糧食救濟會開會紀]  
　　七日下午糧食救濟會開大會議各界代表到者九十六人陳廉伯主席簡琴石先佈告連日經辦各事及官商各界踴躍捐助情形現計捐欵及墊歀已逹五十餘萬元今當速定救濟辦法積極進行主席遂提出運米賣米辦法李芝畦言現在蕪米日漲若專靠蕪米恐有絶食之虞務以多開來源爲上策陳益南起言本會現在辦法須先平市價總期米石多一帮入口粤食必低平一分宜先向蕪湖及暹羅趕辦以應市面梁懷丹言此事須由米商主持路錫三言照南玉階已聯絡滬蕪席肇公所各商及省中各米商竭力進行簡琴石言當先將所得之欵匯去請蕪帮購米蘇鐵卿言蕪湖敝分行可擔任將欵劃匯譚民三言現在全球糧食缺乏約欠五分之二非廣爲購運必至絶食討論結果决定函請上海蕪湖廣肇公所暹羅天華醫院廣肇公所安南廣肇公所華商總會主持購運并派員分赴安暹滬蕪趕速辦理專以運米劑平米價爲宗旨至港澳紳商尤爲中外所信仰今當速請陳君前往請其提挈一切並請港中大米商擔任衆鼓掌遂舉定陳廉伯簡照南簡玉階蔡昌羅雪甫簡琴石六人爲該會代表准十一日一時同赴香港華商總會會商一切並公選易蘭池梁小山盧梓川潘佩如梅普之等爲名譽總理而散 
　　糧食救濟會成立後各社團以其關繫全粤安危均踴躍勷助頃續聞昨日堤岸青年會因此事復開大會議討論籌捐救濟會辦法各敎會機關亦紛紛會議籌捐人壽年班昨日西家全行又在海珠戲院報効演戲所得之資悉數捐助該會現該會所得捐欵墊項其實數如下南洋兄弟烟草公司捐銀五萬元墊銀十萬元平糶公所撥出現欵三萬一千元督軍捐銀一萬元唐麗川捐銀一萬元墊銀一萬元簡照南捐銀一萬元簡玉階捐銀一萬元匯豐銀行墊銀十五萬元陳廉伯墊銀十萬元其餘零數尚多 
[漳廈間之南軍情况]  
　　海軍第一艦隊司令林葆懌自受軍政府任命兼任福建督軍以來與陳炯明總司令時有文件來往於月之二十七日特派代表孫燕貽來漳慰勞各前敵軍隊并與陳磋商閩南收束軍隊及改編善後諸問題孫氏來漳係途經汕頭大埔永定南靖等處所過之地軍民皆爲歡迎至漳時陳炯明特派軍隊一連及軍樂隊一排往江干迎接遂至總司令部衙内與陳商議一切次日孫氏又過訪援閩浙軍陳肇英及滇軍夏旅長所談皆屬軍事問題至三月二日孫氏以在漳公事已畢遂即轉往安溪永春德化仙游莆田南安龍岩各屬宣慰軍隊約須一月方可竣事 
　　自南北和議開會後漳城軍事已略爲收束凡新招老弱之兵士酌量裁减以節軍費又粤軍第二預備隊司令林祖密（廈門人）前曾兼任閩南軍司令陳炯明以值此和議時期閩南軍司令一職及其機關無存在必要特將林氏兼職撤銷其閩南軍司令部人員亦已遣散將閩南軍全隊挑選精壯者改編三營仍歸林氏直接管轄又陳炯明以從前各路暈隊駐紥四鄉者多自行籌募軍餉並不報告自籌自用陳氏以如此辦法不特財政難期統一且騷擾人民特申禁令謂嗣後不准軍隊在鄉私自籌餉及移借糧米等事如有以上行爲一經查出必予重懲不貸云云又在漳城之中國銀行於去年南軍到漳時即被佔爲己有行内物件悉歸南軍保存現該行經理陸某以和會已經開議南北所爭問題將次解决特向財政局懇給收據俾屆時得以歸結清算但財政局尚未之允 
　　陳炯明到漳城後頗注意於路政現在漳州設水陸警務處一所以總轄水陸警務事項其處長一職委定前汀漳道署總務科科長何恩明擔任機關暫設於總司令部内又設工務處一所處長爲林我粤人又設督辦建築處一所其處長一席委梁嵩充之專管理一切工務及馬路等事此三處所皆爲新設之機關又漳碼馬路經已動工陳氏在粤特聘工程師張某來漳襄理馬路一切工程海澄城牆經已拆下將其牆石每日用篷船十餘艘運至石碼以作建築馬路之用預算至速亦須三四個月方能竣工其路綫以漳州爲起點自龍海橋起沿錦江工帶至新州尾杉行轉入蜈蜙墩復循平林社後經沈溪頭社前而至下南坂後墩過下滸福河而至鎭頭宫石碼市鎭爲止又月之四日陳炯明以和會已經開議凡由廈裝運入漳之鹽及日用品自應無分畛域准商採買無須禁止特派諮議官陳某來廈謁見童司令及臧司令商議疏通之法聞童臧亦已照准 
[皖鹽加價案又通過矣]  
　　皖省鹽觔加價一案前經財政部呈請國務院議决取消咨覆到皖後由省署轉咨議會查核（財政部呈請取消原文曾紀二月十八日本報）省議會旋將是案付特别審查會討論結果謂鹽觔加價案前經本會議决咨逹省署在案龔前省長於升任財政總長後另用說帖將此案提交國務會議打銷查本會前將閉會之時龔前省長特咨請延長會斯提交此案如與命令有所抵觸何至貿然提案且原案咨交後果有不便施行應於五日内申明理由咨交覆議否則即爲承認而龔前省長是爲提交原案之人又爲承認原案之人今前後事出兩歧儼若兩人實堪駭詫而所引二年七年之敎令曁鹽稅章程均係指國家稅而言而粤陜兩省加徵鹽捐擬助軍用與皖省議加價籌辦實業性質不同皖省加價專爲振興實業即地方籌欵辦地方實業係屬公股性質與國家稅毫無牽掣本會雖有咨請省署轉咨鹽務署之文係因鹽稅與外欵有關恐外人不知或生疑問故不得不請轉咨備案非必得中央許可始可執行在龔財政總長豈不以中央命令有規定者省議會本無議决之權不知法律賦予之權欲以命令打銷之當然從嚴格的審定對於本會議决原案絶對不能發生效力且此案議决後旣未於五日内申明理由咨交復議是案實已完全成立應由本會咨催省署從速執行以重法律云云各議員之堅持意見已可概見又聞各縣團體紛來贊成鹽觔加價之電大半由蚌埠發來者究竟此種代表民意之電眞僞吾弗能言也 
[蘇議會紀事（五）]  
　　蘇省會互選審查員之結果具如前述十四日議長定爲開各股審查會之第一項財政内務敎育請議四股均以到者不滿半數不能開會實業股到三分之一票舉黄守孚爲審查長沈蕃爲理事隨即開會審查其兩案一爲榮議員棣輝提出全國鐵路由國際管理太阿倒持恐危及國本案以榮議員聲明近日報載陸專使電致政府歐洲各國並無此議應將本案撤銷二爲省長諮詢金陵汽車公司開行後江寗火車營業不能支持應如何預籌結束或維持方法案經公决應咨請省長令行甯省鐵路局局長就維持現狀及將來如何結束抑或别籌方法各點分别擬具計畫書呈請省長咨會討論至晚間發出第四號議事日程定於本日開大會至本日下午三時到者才五十八人乃改開審查會内務股互選陳伯盟爲審查長錢銘銓爲理事敎育股互選錢淦爲審查長周嘉詠爲理事惟財政請議兩股因到者不及半數仍未能開會至本日不能開會之故頗有可供研究者因互選審查員之議創於省政研究會而建業俱樂部以避嫌故應之研究會欲一網打盡而建業派不爲之備於是財政審查會中建業派僅朱紹文周積偉于樹深梁鴻卓楊東嚴五人當選至次日建業派自爲組織以與抗衡遂得十二日之結果（内務敎育實業請議四股當選者均爲建業所組織）研究派大憤乃於昨晚通知箇中人今日以消極對付同時又爲預算審查員選舉之準備以是出席於大會才五十八人蓋研究派才三四人耳惟聞建業派以競爭劇烈决非議會前途之福故對於預算審查會絶不再作競爭之想云 
[蘇米私運案發後之嚴查]  
　　自蘇米弛禁經省議會議决重申禁令後一般米商仍有偷運情事齊省長迭據各方面函電報告由津浦路私運出口者甚多昨特委派專員嚴令稽查令稱近日傳播私運甚熾除令津浦路貨捐局嚴查情形外特委專員金彭年前往下關浦口切實稽查凡由浦站所運出之米究竟是皖省經過此路之米抑係偷運務速認眞查察具報又以偷運之米皆係各轉運公司朦混特函知津浦路貨捐局謂各轉運公司所囤之米從十三日起除軍米外非經本公署所派專員查騐明確不得起運云云此後私運之說當可稍靜矣 
[南就快信]  
　　徐州昨又來電報告徐樹錚文（十二）日過徐來蚌安武軍總司令馬聯甲昨偕九江縣知事袁延闓過寗赴蚌埠 
　　蘇督軍署駐京參謀秦洸電告十五日出京赴彰德送袁夫人葬聞彰德將有某項重要會議各省區均派代表參列李督昨電秦參謀特别注意隨時來電報告　聞倪嗣冲日内將由蚌親赴彰德送葬參與會議 
　　松滬護軍使盧永祥亦派盧小嘉赴彰德送葬今晨過寗轉津浦車北上 
　　徐東海密電李督聞係商陳樹藩離陜他調事 
　　陜陳樹藩派郭金鏡來寗謁李督昨日晚車即赴滬 
　　省議會昨急電北政府請去電慰留陸專使 
　　省議會日前電京反對統一鐵路案昨接國務院復電 
　　云尚在研究並無具體意見勿滋悞會 
　　粤省來電欲在蘇購米二十萬擔運粤平糶齊省長以此案經省議會否决未便照准昨已復電拒絶 
　　北代表施愚前日來寗昨晚車回滬 
　　齊省長因官産處長曾樸淮安關監督陶思澄等發起地方協進會昨面諭勿參與組黨事 
　　第六混成旅前巳定期撤回蘇防張宗昌旅長昨派周副官來寗禀謁李督陳報湘西暫時不能撤防情形李督已允緩撤 
陸軍測量局地形課昨全隊出發赴淮海測繪地圖 
　　北政府通電各省軍民兩署徵求對於就地徵兵及省官制度各項意見旬日電復以資參考 
[杭州快信]  
　　財政廳現令鄞紹兩縣知事以革除現水後市面出入均應以國幣爲本位曾經通令遵照在案今乃陽奉陰違殊非整飭金融之道合再令仰迅飭各錢業遵照辦理以歸一律 
　　新任浙江菸酒公賣局長張頎元日電浙現擬赴京一行准下月一號來浙履新 
　　和平聯合會浙商公舉杭總商會會長顧松慶爲代表已於今日下午附特别快車赴滬與會 
 
課訊無確實證據復經該鎭紳商環保昨已釋放 
吳興陸同源殺人案昨下午四時由高審廳刑二庭推事熊懋儒開庭審理僅到陸樹良陸周氏朱阿順三名要證陸阿巧仍未到案審時禁止旁聽六時閉庭陸周氏不及提訊訂今日續審 
地方通信 
[松江]  
　　　續請檢定揭曉　去臘檢定小學敎員揭曉後向縣署續請檢定者復有五十餘人兹經敎育廳調閱書紙文憑分别有試騐無試騐開列姓氏令縣轉令各本人遵照計列入無試騐檢定者爲張瑞芝馬錫祉趙春田汪德盛錢思義壽天祿張綰羣第七人張馬趙汪准充高小正敎員錢壽准充高小專科敎員張准充國民專科教員此七人已由縣通知本人令於本月二十日至縣署騐視體格列入有試騐撿定者爲郭德英徐振宇周維翰陳敬猷盛宗及袁永福莊廷良孫傳彭周紹熊龔紹基陸景澄張仁昭翁肇昇李友良施致祥徐煥章張孝封朱世悌李楠陳翼謀王慶長萬有望陶鈞葉逹文楊壽朋金章蔣昌宗張葆良李經芳邱曾垚周樸范鑄楊振徐宗竣陳家煌周儒珍葉鼎昌沈毅陸田陸開運宗景陶金光照陳憲文張行恭等四十四人此外尚有朱久望等二人雖經呈請檢定因須補繳證明書故未列入 
　　籌設農塲情形　縣公署前奉實業廳訓令飭在轄境内設立農塲限於本年種植期前組織成立縣署奉令後擬設農塲八區當呈實業廳保吳履剛李開福二人爲主任以便分區設備一面先令吳履剛前往各鄉就官荒公産範圍擇其可充農塲者開列畝數圖樣先行呈縣以憑察奪惟十四日縣署所奉之實業廳指令僅准以吳履剛爲主任李則改爲助理員聞縣署以農塲多至八區非一主任所能兼顧仍擬呈請實業廳准其分設兩主任云 
　　取締攔截糠柴　萬源泰等商舖數十家以市井奸民一經向宫廳領得短期登錄證即自稱牙户僱用流氓在外攔截磬糠柴草阻其自由賣買甚或托名軍隊恣其恐嚇鄉民遂視城廂爲畏途致糠柴來源日見減少若不設法阻止於住户農民均甚不利爰公呈商會會長要求轉請縣署嚴加取締當即由會函請縣署出示申禁嗣後不許該牙户等一帖兩用及巧立經紀等名目並不許任意攔截壟斷如遇鄉人出售糠柴應聽其自願投行以示體恤而杜流弊 
[蘇州]  
　　商會弔銷電燈公司會證　蘇州總商會於前日（十二）下午因振興電燈公司事開臨時會議是日適該公司前經理蕢敏伯由甬來蘇故亦與會當經龐會長而詢蕢君究竟該公司有無出售與外人情事蕢君答稱大都事出有因惟以關係地方主權當然不能坐視但力有未逮故不得已而辭去經理一職等語即經龐君聲稱蕢君爲振興之代表今旣辭去經理則其代表資格當然取消而振興之入會憑證亦宜吊銷遂議决函致該公司吊銷從前入會憑證 
　　通令查禁社會黨　警廳崔廳長接奉李督軍令開案據參謀本部函開頃接諜報員報告略謂現聞前社會黨員黄亞近自外洋來滬謀復社會黨貫澈社會主義之國家值此貧民失業之衆匪兵潰兵之多一經黄某演說此種主義受愚者必多爲患不堪設想合行飭令仰該廳長飭屬查禁 
　　木凟鉅竊案　縣屬木凟鎭山塘街徐姓孀婦富有資財而子尚幼前日徐婦赴滬上親戚處酬應家中則他房婦女代爲照管迨至返家見其房門仍然鎖閉而房内箱篋各鎖已被扭斷查點失去珠寳銀洋等物約值萬元之鉅立即開戰報告警察分所轉報吳縣及水警葛隊長處各派長警人等前往徐姓家查勘門窗屋瓦等處進出形跡似係假做恐此案係屬家串而徐婦亦憶及某瞎子前曾來家偷竊物件此案恐亦伊所爲須查察情形再行禀究縣署亦已飭令偵緝隊嚴密訪緝矣 
　　電請嚴查運米　本埠前日有滬商多人在婁齊門一帶米行採辦糙米一萬石價格每石五元三角聞係上海某某公司採辦者由各米行雇船包運每船裝二百七十石自昨日起絡繹運滬蘇紳潘祖謙等因各埠紛紛來蘇購買深恐有奸商私運出口情事特致李督軍齊省長電云閱報知蘇米弛禁案已承省議會全體否决輿情欣慰惟米商心理以强鄰乞糴懸的爲招中央意在必行地方力難相抗故有恃無恐收買未已蘇市存米無多經此傾筐倒篋一瀉無餘連日米價騰漲人心大震竊謂蘇州如此他處可知遊民太多大局可慮伏懇鈞座一面據情咨請政府迅爲斡旋一而加檄稽查關津勿任偷漏安危所繫迫切上陳 
[鎭江]  
　回國華工之經過　前日乘法郵船回國之華工一千餘人到滬逗留數日日昨午後已有多名乘滬寗路車道出鎭江回山東原籍 
　騐放閩省軍米　鎭江關督奉令云閩省李督軍派員赴蕪湖採購軍米數萬石轉令各海關免稅騐放 
[甯波]  
　　春汛漁船放洋　寗波曁台甌各屬漁户因今春天寒放洋船隻較晚聞温台各帮漁船已於三月二日放洋先期在沈家門會議公舉領帮計放洋漁船甬帮一千六百名温帮二千名台帮八百名又定海縣屬各懸海居民水産物出品年可收值五百餘萬寗屬漁民占其大半而閩甌台等帮不過十分之三現屆捉春汛期寗鎭定三縣所出對漁船皆寄椗沈家門各公所入會之船束錢湖對漁船到七十餘對定海對漁船已得有二百餘對惟鎭奉兩邑較少日内各帮漁船以風暴已過均開駛北洋隨潮網捕矣 
[杭州]  
　　滙水問題之解决　杭縣金融評議會會長景知事據錢業要求以國幣爲本位滙水之升去將不必限度而自有限度業經據情轉詳財政廳核奪現奉張廳長指令云呈悉查現水革除以後市面出入均應以國幣爲本位上年曾經本廳通令有案據呈前情候再令飭鄞紹兩縣知事通告該處錢業遵照辦理以歸一律仰即函致總商會轉告錢業一體知照 
[安慶]  
　　河工奬劵中止　皖省長擬濬石牌河道已誌前報惟聞此項工程需欵約八十餘萬元皖紳擬仿照浙江塘工辦法請辦奬劵正籌議問適有北京警察廳請禁有奬劵案咨行到皖故現已中止 
　　公賣局更替之内幕　安徵烟酒公賣歲入稅率約六七十萬元前局長劉愼貽辭職後烟酒督辦改委陳光譜陳不欲就遂以此席讓張伯衍張視事已經年上年秋末烟酒督辦曾派李某來皖任該局會辦李係淮泗道尹之子丁乃揚之婿以屯溪宿松兩分局由李辦理外兼會辦虚銜月送夫馬費二百元現張伯衍奉調浙江以浙之朱局長調皖旋奉續電先令李會辦代理昨日李正式接事聞朱某來皖尚未得倪督同意代理之李某位置頗爲鞏固云 
　　金庫劵第二期兌現　皖省金庫證劵僅發行二期約計十餘萬元龍前省長繼任時即停辦改爲短期公債所發出之第二期證劵已值兌現之期胡財廳長擬將該證劵五元以上者暫緩兌現先付息金其數在一元者先行兌現省會曁商會皆不認可謂此項金劵如屆期不予兌現不惟大失信用即將來辦理公債必受影響云云財廳乃祗得向銀行撥欵一律兌現 
[河南]  
　　招募西北軍紀中央近在洛陽西宫一帶新招集陸軍一百餘營命名曰西北軍該軍係仿日本編制師二旅旅二團團三營營四連連一百八十人連設連長一排長二司務長一訓練異常忙碌日兩餐上麵饅下飯菜須俟三月後始能給餉 
雜評一 
[蘇會中之審查員（默）]  
今日雖無標幟鮮明之政黨然而含有黨派臭味之爭則無地蔑有各省議會之屢屢開會不成者卽受此種影響議長之競爭已視同天經地義之莫可避免今則又進而爭審查長與審查員矣江西之爭審查長自上次會議爭至今日猶未解决雖受輿論種種非難抨繫名譽掃地而不悟吾誠不解其何心今蘇省會之爭審查員亦羣以不出席爲抵制致使大會開議不成識者又安得不引爲蘇會前途之隠憂乎蓋此次開會之始一致否决蘇米弛禁輿論方稱爲稱職冀漸以恢復人民信仰之心若爲此審查問題遷延時日致此三十日之臨時會除議决米禁一事外俱虚擲於相持不下之中蹈贛省會爲人唾棄之覆轍則此次所得必不償所失竊爲議員諸公不取也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息（十五）]  
南方代表草定第二次宣言 
　　平和通信社消息　今晨十時南代表在愚園開緊急會議决議將北京政府言和無誠意情形布告全國訴之人民公判當經推定章代表行嚴李代表龍門兩君起草宣言稿除原文由辦事處公佈外大意約分三層說明撮述如下（一）陜西戰事屢令停戰無效國人交相指摘均謂北京政府陽和陰戰欺罔南方（二）參戰軍應謀收束而北方猶事擴充參戰借欵應即停付而北方猶自提用殊屬違背友邦善意而拂人民希望（三）八年公債案未經平和會議解决遽由財政部擅自發行國民决不能負擔此不正當之義務末謂和議停頓無法進行各界有何補救之策云云　陸徵祥與王正廷兩專使近自巴黎來電略謂陜戰不停和議擱淺各國視線均甚注重如長此相持不謀解决甚或因内政之不統一致與專使在歐洲和會之發言權亦生妨礙等語　唐總代表因三原與滬通電常被檢查扣留特致朱總代表公函嚴重交涉略謂接上海電報局通知稱本處三月九日發往三原救世堂轉于總司令一電由西安局洋公電知照報被陸軍檢查員扣留等語查北京政府前稱陳樹藩已遵令停戰且于陳已信使往來然何以本處發往三原之電尚被該處陸軍檢查員扣留則陜西戰事正在劇烈可想而知北京政府之欺人即此可以證實和議前途甚爲失望云 
　　聯合通信社消息　昨十五日爲和議停頓後之第十三日上午十時南代表在愚園辦事處開緊急會議討論第二次對外宣言公推章士釗李述膺兩君擔任起草下午章李兩君草就全文偕各代表携赴唐總代表住宅商榷一過至六時許巳全體同意除拍發通電外趕譯英文同時發表　本社自可靠方面得有消息謂巴黎陸子欣王儒堂兩專使日前專電北京政府轉逹和平會議謂陜西問題爲國内和議之梗歐美列邦非常重視幾認陜西問題爲世界問題倘不迅速解决則專使在和會發言權必受重大影響切盼政府及代表諸公維持到底云云此項電文南代表辦事處至昨午後七時尚未接到各方面亦無發表者或爲北方主戰派所壓擱乎一本埠各客帮因和議停頓商貨不通恐慌萬狀頃有一種求逹和平之運動昨晚六時後有人持署名上海工商業求速和平公啓之印件在寗紹武昌各輪船分送據云該項印件凡輪執交通處均有同式之分佈而寄往各地尤夥其標題曰力求和平文云諸君看報否知道和平會議已停議十日否知道數日内和議不惟停頓且將决裂重起戰爭否想來諸君是狠知道了我們商家年來飽經兵災已凋弊萬狀若繼續再起内爭恐我們商家只有坐待死亡乏一法無飯可吃了况且歐洲和平會議關係我國的生死存亡倘若國内和平决裂南北戰爭再起則我國派往歐洲之專使在和議席上必然失其發言的資格卽是我中華民國在國際上失其國際的資格而我商界日日希望平等之稅法豈不成了空想嗎萬一到此地步我國尚成國家嗎諸君想到這個地步怕也不怕據我想來我們商家不如趁此時立刻想出一種和平救國與促進和平的法子來立即施行或者國還可救若等得和議已完全破裂了南北已繼續兵爭了我國在歐洲和議席上已失其國際的資格了縱有救國的良法美意那時候已來不及了那時候非特我們的商業財産萬萬不能保存即我們的五千年的國家亦保不住了諸君諸君據我想出一種法子來說與諸君聽聽我們趁此時和議尚未完全破裂的時候我們急速表示一種要求立刻和平的意思我們每一商家門口各人預備一種旗幟上面大冩（急求和平）（和平救國）（力求和平）等字將此等旗幟或高掛門外或粘貼窗内使那南北代表及兩方政府知道我們商家酷望和平的誠意一旦知道我們商家通通都是定要要求和平的諸君試想想那些代表及政府都是中國人豈有我們商家如是誠心求和他們一概不睬嗎據我想來這是我們此時救國狠好的方法即是我們保全自已商業頂好的法子如他們眞眞不睬我們還有我們再好的法子隨後再奉告諸位罷務望諸君卽刻照上述各樣旗式任擇一樣趕快做好掛貼出來則我敢告我各位商家曰中華民國萬萬歲和議萬萬歲諸君萬萬歲 
　　國民通信社消息　十五號午前十時起南代表因陜事繼續在遇園開會討論仍以宣告中外爲適當辦法因草擬第二次宣言書其内容（一）陜事略謂三月三日北政府頒發第三次停戰命令以來儀等所得三原三月六日來函尚稱慘戮無虚日富平涇陽三原及附近各縣在北政府自始認爲靖國軍根據地屢次聲明决不攻擊留爲劃防地步者俱在圍攻中非前敵悍將之敢於抗令北政府無法懲辦即北政府之陰戰陽和有一於此和議從何說起（二）參戰軍略謂會議中所提參戰軍停募參戰借欵停付諸問題皆爲眞正民意之所在及和議成否之樞機北京政府一切不顧成軍日亟支欵益多甚至本會南北代表公同議决停發之八年公債北京財政部仍進行不已不得謂非北政府無信義無能力不負責任敢於拂逆全國之公意以行末段略謂苟非北政府即日罷免陳樹藩中止參戰軍與停止一切妨害和平之計劃更無良策足資轉圜等語宣言書草就後南代表持赴唐宅協商唐總代表對於宣言書末段主張詞意嚴重略加删削現稿已决定正在西文繙譯中又昨（十四號）晚路透電記者訪唐總代表詢外間傳南表有全體辭職之說確否唐曰無之設令和議將來絶對無辦法時吾輩亦只有全體返粤已耳　本日張敬堯派代表某並携函件謁唐總代表意欲爲張疏通輿論唐適在病中託彭代表接見彭詢張駐湘有多少軍隊某舉數以對彭問毛思忠軍隊現仍駐湘乎曰駐湘彭又問毛所部究竟若何曰前數日聲名惡劣現已改良彭又問自去年四月至今年二月張敬堯每月在湖南銅元局提銅元十萬串作何用途某答爲招安土匪及練軍之用彭又問此等欵胡不由中央取給某答中央現已欠張督千元尌有又問惠民票是何主旨某答用以收回舊票彭又問張旣欲收回舊票何以將譚前督所存湖南銀行之四千五百萬串銅元新票又繼續發行某答現已收回談畢某遂興辭而出 
　　戊午編譯社消息　今日（十五日）上午十時西南代表在愚園辦事處開緊要會議討論對於中外第二次之宣言議决後於十二時同赴老靶子路唐總代表寓所會商當將文稿擬定本擬卽時簽發以熊希齡適至拜會唐君遂决定明日發表宣言原稿甚長其大旨如下（甲）陜西問題（一）去歲十一月十六日北庭下令停戰而攻陜和議旣開攻陜益急南代表力爭始有二月十三日五條劃界之辦法令而陜戰乃愈形激烈南代表遂提出最後撤陳氏復原防之要求限北庭四十八小時答復北庭置之漠然始有上次會議之通告北庭迫於中外之公論復下三月三日之嚴厲停戰令且謂如再抗命定予懲辦旋得陳氏歌電謂已遵令停攻乃至此問得本月八日陜西報告陳許攻陜更力北庭三令無效陳氏三次抗令北不撤陳何有言和誠意（二）北庭於三月三日四路攻三原所過焚掠慘無天日盩厔一縣七百餘村盡成焦土又復毆辱敎士掠及敎堂渭北敎徒因開祈禱大會無可如何而訴諸天北庭縱陜戰其意何在（三）三原富平涇陽北庭認爲靖國軍根據地今乃一意進攻何有議和誠意（乙）外交問題（一）歐戰終了參戰目的當然消滅所有參戰借欵當然取消國防軍當然停募前此開議時業經南北代表雙方同意照辦乃北庭今竟肆提借欵任意招兵故起爭潮違背衆意（丙）内債問題（一）和會初開北雙方代表决定雙方不再借欵今北庭擅募八年公債　末云旣開和議何能有戰事北庭故縱陜戰不撤陳氏而又於參戰終了濫提外債大招新軍此尤不足且繼以舉辦内債凡此種種不但違國人之希望抑且拂友邦之善意南代表孤心苦詣維持和局至於今日而北庭怙惡不悛致南代表陷於窮境倘遷延日久國内因此釀出可怖之現狀則其責任確在北庭今敢向中外宣言并希共謀濟窮之策云　宋聯奎到陜後派高德卿到三原向于右任君徵求意見于君云戰之不停何意見之有高回省二三日又至三原謁見于君當取出宋陳與于君接洽之條件（一）于認陳爲陜督（二）于將靖國軍全部交陳由陳編製（三）陳向中央代于謀位置于君大怒謂余之來爲救陜豈爲自謀陳何人敢發此狂言高遂返省 
　　唐總代表爲靳雲鵬續提參戰借欵致朱總代表函　朱總代表鑒逕啓者頃悉靳雲鵬續提參戰借欵六百萬元爲招募國防軍之用不勝駭異查參戰借欵之應即停止與國防軍之應收束係和平會議雙方代表所一致主張南方代表和議停頓之宣言且將上項兩問題列爲復議條件蓋前者以事關歐戰終了無戰之可參自無需用參戰借欵之必要後者以事關萬國停戰公例必須罷兵乃可言和萬無和議開始復行募兵之理乃竟蔑視會議公意違背停戰公例破壞和平前途責有攸歸心居何等應請尊處迅電北京要求將上列兩項明令取銷實爲至盼再者日使小幡二月二十七日以後有無到北京外部爲關於支付參戰借欵之聲明其聲明時詳情若何北京外部答復時情形若何事關全國人民利害務請查明示復盼甚禱甚三月十四日 
　　陜西八日之戰訊　南代表李述膺接三原于右任八日專足由觀音堂寄急函稱陳劉許張等軍攻我軍仍急戰况如下（一）相橋我軍蔣朗亭司令報告張錫元昨夜（七日）忽又三面攻擊我軍極爲猛烈現正在戰爭中（二）興市陳將劉世瓏自陷我富平後連日猛攻我興市鎭大小已經十餘戰昨日敵又添兵數營聲言必於數日内攻下（三）乾縣敵人圍攻益烈日來挖開地道裝置地雷計將全燬我軍惟均被我軍擊毁（四）岐山戰事極烈計包四圍者爲甘軍奉軍與陳軍（五）交口戰事仍未停 
[舊國會議員席上宣言]  
昨日（三月十五日）正午舊國會議員唐秀豐君（寳鍔）柬邀各報記者在大東旅社嘉禾廳會餐留滬國會議員諸君亦如約至無缺席者唐秀豐君首起致詞謂今日之會無甚政治關係不過在此盼望平和之日兩院議員須加著一分力輿論方面亦須同時加以匡濟也云云聯合通信社李次山君起言曰今日之會雖無政治關係然我輩或爲議員或爲記者一言一動無時不與政治有關方今和議正在停頓之中廣東乃國會之根本地深盼唐君及在坐兩院諸公及時努力俾我國漸入和平軌道則我儕從事新聞事業者亦必同具决心期得永久之和平與合法之和平也云云次廣東來之國會議長褚慧僧君（輔成）起言曰同人來滬乃爲貢獻芻蕘並非抛棄職務貢獻事畢即歸歸粤後最大職務則爲早定憲法如憲法中之聯邦制尤爲解决南北爭端要著此當報告於諸君之前者也云云最後乃由操陜西語之議員焦君易堂發言略謂南北和議梗阻人皆知由段祺瑞一人不知徐世昌之與段處處通同一氣更不知陜西可下四川雲南貴州亦可連帶波及也今日和之不成在北固無意於和在南亦未免太事苟安耳總之陜戰不停中日密約不公布參戰借欵不中止和議决無希望也又以今日世界潮流所趨政治革命時期旣終將進而爲社會革命之一階級此次兩院同人返粤尤以修改總統選舉法使不至權集於少數人手以符世界潮流爲第一要義云 
[商業公團設法維持和議]  
　　本埠商業公團聯合會近據各帮代表紛紛到會僉以和平會議消息日惡陜戰未停閩耗又至雙方代表無法進行若待破裂再爲呼籲不如先事挽救現在長江一帶沿海各埠商業狀况日益困難對於進出口貨日益停滯勢必陷於絶境幹事諸君深慮商界恐慌於市而大有關係公决由會中徵集各團體切實辦俾資進行而挽危局云 
[學生會歡送留法學生紀事]  
　　寰球中國學生會昨日下午三時開會歡送赴法國留學學生中西來寳到者有法國駐滬總領事韋耳登君副領事翰德威君法國公使館參贊雷沛雪君中法實業銀行經理李雍君蘇榮里君留法儉學會幹事高魯君前參議院議長張繼君敎育部張仲蘇君沈商耆君華法敎育會會計吳永珊君留法哲學士徐炳昶君法文專修學校校長高巴君北京公使館領事魏武逹君留法美術學士吳法鼎君與邵仲輝君等三百餘人先由主席朱少屏君報告開會並致歡迎詞次韋而登君演說謂欲建設國家非僅以空言能成務當實事求是堅忍耐苦協力進行方能見益即如此次大戰法國不知犧牲多少生命而後戰勝德奥此亦由堅忍中得來諸君到法後宜各赴戰地一觀是亦最好之機會云次張繼君演說大要有三（一）建設强盛國家非新青年不可（二）出洋游學宜求其有精神之學術（三）游學在外當與外人時相聯絡切勿閉户自處專學本國人結交次沈商耆君演說法國音樂博士歐斯同君爲中華民國編綦國歌情形及歐君新著三綫琴譜之優點並勸留法學生宜與學生監督時通消息俾本國政府知游學者之學務狀况云次魏武逹君演說繼爲張仲蘇君勉勵學生赴歐求學勿事游嬉並勸勿與外人結婚次吳永珊君演說謂自經大戰後世界多受恐慌推其原係由生産與消耗不平均故耳今軍國主義已經淘汰各移其軍費以助生産力之發逹吾圖尤當速起從事實業積極進行近世以來歐美各國種種學識日新一日諸君遠去務須求得最新之學術歸而整理本國國家寰球中國學生會送别留法學生攝影（民國八年三月十五日） 
社會事業余知中國前途必獲益非淺也詞後由勤工儉學會幹事高魯君代表全體道謝乃共攝一影又欵以茶點而散 
[全國和平聯合會最近兩電]  
　　致北京電　北京大總統國務院參陸兩部鈞鑒迭電哀籲計逹聰聞頃因陜戰日益加劇參戰軍未允取消參戰借欵猶復動用以致和議不克進行外交團又有提出勸告之說禍機迫於眉睫國勢危若懸崖吾民聞之無不心膽俱碎竊維和局如果能成南北立歸統一雖我中華國土皆隸政府統治之下陜西豈能獨異乃汲汲焉攘尺奪尋甚屬無謂且誦總理麻電陜事巳告結束而據于右任及各敎堂通函近時戰事更烈於前一面宣言罷兵一面加力猛進如謂前敵將士政府不能制止則威信何存如謂戰非得已又恐牽動和局不得不緣飾其詞以掩一時耳目則心口兩歧何以昭示天下參戰軍以參與協約國戰事爲職志現協約國軍隊之在戰線者業巳陸續撤回昨陸專使致總代表一電否認中日協議解釋書更足證明歐戰終了乃總理麻電竟謂取消參戰軍尚非其時啓南方之猜疑爲環球所詬病如繭自縛誠爲失計之尤參戰借欵因參戰需用發生現旣無戰可參已失需用根據自必嚴令停支乃總理麻電竟謂參戰借欵當然支付報紙喧傳近已取用六百萬元便一二人之私圖加億兆人以重負將來善後借欵勢必另起爐灶竭澤而漁三摘瓜死卽不爲吾民困窮計獨不爲國家破産計乎當此千鈞一髮之時與其待外人干涉而轉圜曷若聽吾民哀號而立斷輿論可悔而不可侮小民可欺而不可欺如再置若罔聞悍然不顧是政府自棄吾民吾民豈終坐以待斃耶臨電嗚咽涙竭聲嘶言盡於此伏維矜鑒全國和平聯合會公叩删 
　　致日内閣電　東京原總理並轉東京大阪各報館鑒（中略）近聞曾電令小幡公使轉逹希望敝國不動用參戰借欵懸崖勒馬具見苦衷惟該項借欵阻碍敝國和局關係重大應請斷然停付萬勿游移貴總理僅僅希望敝國不動用而不爲切實停付之聲明似猶不足以逃内外輿論之責而饜敝國人民之望雖該欵全數似已劃作中政府名下存在朝鮮銀行然此種辦法按諸歷來借欵成例實非正當本會係集合全國各法團各省省議會總商會敎育會農會及滿蒙回藏四族公會等組織而成今日經各會代表公同討論僉以爲該項借欵亟宜電請貴總理斷然停付確實聲明方爲正辦值此歐洲和會共策永久和平之日武力政治已爲全世界人類心理上之所不容貴國不乏明逹之士竊願有以相與而共勉之臨電屬望伏維亮察中華民國全國和平聯合會公叩 
[遣送敵僑消息]  
　　會議遣送第二批手續　遣送敵僑事務局昨日（星期六）午後開會到會者盧督辦蔡會辦英總領事英費副領事洋務股員陳世光楊小堂文牘杜梅叔等會議事項係因前次免遣德醫問題有所爭議昨於議場上已各自聲明實係手續上有誤會之處以致遣送第一批敵僑未盡接洽現已逐層議妥將來遣送第二批敵僑可無其他爭議云　聞該會議决事項（）一二次遣送敵僑行期議定四月一日開船（二）本月十七日先發通告（三）二十四日所有租界敵僑等一律到候船所會齊以免臨時偬促（四）二十七日上八時起海關派員檢騐行李俾整裝上船不致有紊亂之虞 
　　新納克仍無蹤跡　德僑新納克（譯音）前居寳山路三十三號門牌於第一批敵僑上船之前一日（十號）忽然逃逸經遣送局懸賞查緝已誌昨報兹悉該局現據淞滬警察徐廳長呈稱據廳屬五區署長王金山呈稱查有住居寳山路三十三號門牌前充礦師之德僑新納克現年五十七歲迭經知照該僑預備行李起程該僑竟置若罔聞迨至本月九日奉發船票復又催令該僑預備於十日將行李上船據稱臨行時不過手提皮包二只無所預備傢具一切概行送人等語十一日早催其到署集合聽候護送上船詎該僑已先期外出不知去向當卽飭警分投查找至今無着顯係逃匿請通令協緝等情據此除通令各區署一體嚴緝務獲外理合呈祈鑒核俯賜分行通緝實爲公便等因昨經盧督辦查得敵僑新納克一名並未奉有免遣執照除指令徐廳長懸賞加緊嚴緝外並已通令所屬各軍隊一體查緝矣 
　　德醫二人已尋獲　文匯報云失蹤之德醫五人已有二人名比爾特與白魯滿斯土克者昨在城中尋獲現由華警看管公共租界之巡捕不復緝捕之但二人如入租界則將拘解公廨控以違背取締敵僑條例之罪其餘三醫尚不知下落 
[執有德華銀行紙幣者注意]  
　　德華銀行清理處佈告凡上海德華銀行發行之銀洋兩種紙幣須於四月十五日以前向清理處兌欵但外埠該行發行之紙幣則須逕向該埠德華銀行兌收 
[新交涉員接任紀]  
　　新任江蘇特派交涉員楊晟於昨日上午十時到署接任陳交涉員因病未到由總務科長將印信及文卷等交與新任接收除布告電逹外定於今明兩日拜會駐滬各國領事曁本埠官紳十八日赴寗晉謁軍民兩長然後晉京覲見所有本公署各科辦事員亦於昨日委定計總務科長吳曾源字少華（新委）外政科長吳葆誼字正甫（舊通商科調）交際科長陳震東楊小堂（均仍舊）通商科長卓景乾字健伯（新委）會計卓觀熙字緝庭（新委）收發汪藴齋（仍舊）兹將新舊交涉員會銜分别電呈交代接任電文錄後　北京國務院外交部南京督軍省長鈞鑒貽範於今日卸事晟即於是日接篆除將接任日期由晟另文具報外謹先電呈陳貽範楊晟同叩感 
[商會反對鐵路統一之部覆]  
　　總商會昨接北京交通部來電云虞電敬悉統一鐵路政策爲外人之陰謀大不利於我國本部堅持反對前接貴會有電詢問情形并概陳弊害在案頃准巴黎陸專使覆詹督辦天佑電稱此案尚未提出和會俟内外主張一致再定辦法等因特此奉聞并希貴會力攻謬說藉挽狂瀾交通部文印 
[童子軍試辦清潔街道]  
　　江蘇省童子軍聯合會昨致各縣童子軍團通啓云敬啓者本會旣深信童子軍事業備具養成青年人格之種種方法而又默察吾國社會狀况當以注重公衆衛生爲社會敎育之起點雖公衆衛生之事項亦非一端而街道不潔實最足表示國民公德心之缺乏將欲矯正舊社會之習慣必先喚起青年之注意力各或童子軍凡有益公衆之事無不隨時協助本省童子軍旣日漸發逹自宜酌量舉行兹訂定童子軍試辦清潔街道簡則九條合即寄請貴團察閱希查照簡則所定童子軍應行注意各條先行訓練純熟即自本年五月起實行並將試辦情形隨時報告本會如因本地情形特殊須將簡章酌量變通者得先行函知本會此事在我國雖係創舉實足爲地方一般人民注重公衆衛生之先導而亦藉可試騐童子軍服務社會之精神切實行之必有良果並希轉告童子軍家庭俾勿稍有誤會爲幸云云兹錄童子軍試辦清潔街道簡則如下（一）各縣童子軍民立在一團以上者各團應畫定區域分段分日任清潔事宜如僅成一團得分隊分日辦理（一）試辦前函告地方警局請其協助（一）童子軍出發時應戴消毒藥水之口套回隊後應將消毒藥水洗手（一）清潔街道時應帶之器具如左（帚）（箕）（簍）（鏟）（抓）（桶）（貯滅臭藥水）（一）清潔時注意車馬之經過（一）見居户有隨意傾棄垃圾者得以笑容勸告如竟不從無庸强迫（一）所收拾之垃圾如路旁置有垃圾器者即置於器中如無此器者相度道旁適當之處暫時堆置注以藥水并告知站崗巡警愼勿傾棄於河溝（一）清潔時間在下午四時以後（一）如有未盡事宜得隨時修改 
[南京又扣大批米糧之影響]  
　　日前由金陵關扣留之大批米糧一百零八車曾聞有已經騐放之說昨日滬上米市又得南京電信謂寗關現奉齊省長令因派員調查江蘇出産存貨據復存積並不豐足故又有第二批之扣留計數六七萬石或由常錫或由上海等處裝去何家之貨尚未明瞭惟本埠打包各行家聞此消息不無恐慌昨日市面已受影響上下午並無大批交易市價每石跌去二角之譜 
[南滙敎育會電請勿弛米禁]  
　　浦東南匯縣敎育會爲米糧弛禁問題咋電省行政長官及省議會反對原電如左 
　　致督軍省長電南京李督軍齊省長鈞鑒米禁一事前蒙鈞座俯從民意毅力堅持其價得不飛漲凡我蘇民同聲感戴乃邇見報載日人以國内之恐慌死灰復燃又擬在蘇分年採辦大宗糧米中央政府風傳已有允意因是奸商競相囤積藉居奇貨而價日來遂有繼長增高之勢查民食問題關係治安影響至鉅我蘇雖夙稱産米然人烟稠密如將産銷之數綿密統計實亦有絀無盈倘一旦弛禁地方秩序行將不保秩序一亂敎育焉附思之可爲寒心爲特電請鈞座仍前堅持俾人心有所維繫不勝迫切待命之至 
　　致省議會電省會諸大議員公鑒民食問題供過於求則價賤求過於供則價昻供求適相應則價平我蘇雖爲産米區域然人烟稠密近數年來産銷之數量 
 
 

Page 11

 
 
雖無綿密之統計可資稽考然似在供求相應時代故價無大賤亦無大昻而人心遂有所維繫地方之秩序遂得以安寗乃邇見報載日人以國内之恐慌擬假高壓之力燃已死之灰四出運動仍欲在蘇分年採辦大宗糧食消息傳來謂將成熟因是奸商競相囤積價遂飛漲查民食問題關係治安倘一旦不幸成爲事實則今後繼長增高難期平復盜賊蠭起意料中事尚何秩序之可言秩序一亂敎育焉附思之可爲寒心貴會爲全省民意機關諸公來自田間均地方領袖安危所繫想終不忍緘默爲專電達敬懇仍前一致峻拒以保民命而維公安不勝翹企之至 
[一週間之金融調查]  
　　本埠各外國銀行自十一號至昨日止由外洋運來大條銀九十四條批沙洋四萬二千元出口者計正金道勝裝往廣東日本去寶銀三十五萬兩中交兩銀行曁大德昌銀號裝赴廣東厦門並由蘇州杭州松江天津等埠運來銀洋各有三四十萬今特詳列於左（十一日）交通銀行從蕪湖來洋三萬元（十二日）各帮由崑山來洋二萬元松江來洋三萬元杭州來洋五萬元大德昌銀號裝往粤省紋銀十五萬兩廣帮裝赴厦門去洋十萬元中國銀行亦裝厦門去洋三萬元（十三日）正金銀行裝往東洋去寳銀二十萬兩（十四日）交通銀行由蘇州來洋六萬元（十五日）中法銀行由外洋裝花旗公司輪船來大條銀九十四條東方銀行亦從安南裝來批沙洋四萬二千元交通銀行由蘇州來洋五萬元中國銀行由温州來洋五萬元客帮由天津來銀五萬兩道勝銀行裝赴廣東省城去寳銀十五萬兩 
　　夏曆新正以來各項商業均已發展而銀拆仍在五六分間惟墨洋龍洋十四號午前尚在七錢二分三釐至七錢二分二釐七毫半迨至午後因各路來源不多而花米布紗之用途漸廣所以墨洋增至七錢二分三釐六毫二五龍洋七錢二分三釐三毫七五迄今未見鬆動昨日午後收盤爲七錢二分四釐龍洋七錢二分三釐七五銀拆回小至三分此後洋釐恐有增無減惟聞南京造幣局之新幣將賡續開爐以維市面 
　　大條銀價自改爲四十七辦士七五至今久未變動惟鎊價上屆調查時（八號）爲四先令六辦士至十一號上下午兩次改長一辦士十二號又長半辦士計四先令七辦士半東洋匯水自四錢七分半改小至四錢六分一二五十四號鎊價忽縮小半辦士東匯四錢六分六二五迄今未曾變更本月份期貨驃金之價因鎊價之故（八日午刻收盤）自二百三十二兩七錢至十二號上午收盤跌至二百二十五兩七錢十三號下午始復增高昨晨開盤爲二百三十兩零六錢嗣因各銀行結出之東匯與鎊價略爲鬆動故正午收盤爲二百二十八兩 
現貨赤條與恰赤此一週間之價並無大漲落以故恒孚與銀樓同行泰亨源等飾金之價仍售四十三元五角至四十二元半 
昨日（十五日）調查各錢莊街底存銀較上屆稍多今將中外各銀行所存銀洋曁大條銀之確數錄下麥加利存銀二百萬洋一百六十一萬匯豐存銀八百三十萬洋二百零五萬大條銀二十三條正金存銀二百六十三萬洋一百四十三萬道勝存銀二百九十萬洋五十八萬通商存洋三十萬洋五十萬東方存銀一百六十一萬洋四十二萬花旗存銀一百七十五萬洋九十萬華比存銀五十三萬洋二十二萬荷蘭存銀二十二萬洋八十三萬中或存銀一百四十一萬洋一百四十六萬臺灣存銀八十八萬洋三十二萬住友存銀八十一萬洋六萬各錢莊存銀六十萬洋六十五萬交通存銀七十萬洋二百五十八萬有利存銀四十萬洋二十萬三井存銀三十九萬洋十三萬三菱存銀三十四萬洋十六萬朝鮮存銀二十八萬洋四萬中法存銀八十萬洋五十萬大條銀九十四條友華存銀四十五萬洋二十萬菲律濱存銀十萬洋九萬總計存銀二千七百四十萬洋一千九百九十三萬大條銀一百十七條較八日少存銀三十四萬多存洋十九萬元大條銀亦多存九十四條惟華商聚興誠匯業金城浙江興業地方中孚監業廣東豫源四明永亨中華商業等銀行所存銀洋不在其中 
[一週間之鎔銀數]  
調查八日至昨日止泰亨源等各銀號等鎔化廣東小洋四十餘萬枚又廢銀二千一百兩又由福建運來雜洋四萬餘元計烊寳紋一千零二十三隻核規元五萬三千餘兩與上屆比較少烊銀五分之四各外國銀行尚存大條銀一百十七條大約本星期内亦須鎔化寳銀矣 
[民議聯合會職員開茶話會]  
民議聯合會事務所自遷移於錢莊會館隔壁懷安巷後一切設備均已就緒現該會正副會長朱菱溪謝復初陳濯江等以會務進行亟待籌商爰於昨日邀各職員開茶話會提議嗣後每星期六日午後四時開一常會决定即於下星期起實行當令文牘處擬繕通告分致全體會員查照 
[鐵路局長北上]  
滬寗杭甬兩路管理局局長任小山因有要公須與交通部接洽特於昨日（十五）隨帶僕役一名於夜間十一時由北車站乘坐通車北上局中一切委託内務科朱科長代拆代行遇有要公電京核辦 
[御木本竊案犯解往海參崴]  
文滙報云竊取御木本行珠竇之俄人齊白斯坦氏經俄領署豫審後已於昨日由班柴輪船解往海參崴交由高等裁判所審訊定罪 
[收當盜贓請償當本之不准]  
鴻興當舖夥周學卿及良成晋康兩典當因收盜婦張施氏代當盜匪盛江郎陸金章等十五名所刦公共租界汕頭路五號門牌周王氏沈老五家鑽戒兩隻及元緞馬褂灰鼠皮袍等贓物案發後經匯司捕房華探目馬阿美包探奚德安金福壽陸連奎等偵知協同西探目泮林士吊出原贓捕獲男婦人犯解經公共公堂訊明判决盛等十五名解送護軍使署懲辦張施氏發押女所五年起案贓物分給各事主認領當時鴻興當夥周學卿卽延代表律師投案請求追償當本洋五百餘元未奉核准等情已誌前報嗣周及良成晋康兩當舖以公堂不准追償當本攸關營業前途故復延代表海德禮律師於昨投廨陳述理由並令周學卿上寠證明各節而事主周王氏沈老五亦延禮明律師到堂譯稱海德禮律師請求復訊須俟堂上允許後方可令見證上堂云云海律師復稱本案見證旣非原告又非被告與尋常請求復審情形不同以故不能作爲請求復訊禮明律師又稱海律師今天所說與前次周學卿之代表律師口吻相同故亦是要求復訊張襄讞與日副領事林出君核案會商之下宣諭曰贓經分給未便追償 
[僞造鄂錢票犯判决引渡]  
派駐老閘捕房專查特别事件之華探目陳雲忠李星福鍾星南張炳成西探目壳羅香價悉湖北人李心坪艾文斌王子儒蔣得靈等在公共租界新記浜路二十二號門牌組織機關私造鄂省官錢局錢票運往外埠使用禀有捕頭協往將李等四人並婦人艾劉氏李王氏（即金寳）等拿獲搜出各種僞造器具及已印成之千文僞錢票八千五百張一併帶入捕房解送公共公廨分别押候查明澈究等情已誌前報昨由捕房將一干人證解廨俞襄讞會同英卓副領事預審即據中西探目相繼投案禀稱上星期五得鄂省官錢局派員芮巽言至捕房報告有人在虹口新記浜路二十二號門牌組織私造該局假錢票當即協往調查屬實搜出各種製造器具及假錢票將被告等男女六名一併拘獲供至此將搜出之各種證據及假錢票等呈案請察並據來員芮巽言投訴去年因湖北時常發現官錢局假錢票當經官廳破獲機關被告等脫逃未獲璕督軍省長通飭所屬軍警一體偵緝在案近得線人報告被告等潛匿上海公共租界仍僞造前項錢票因此來滬報請捕房協往將被告等拿獲請爲准予帶回歸案訊辦云云中西官核供會商之下以本案發生地點係在鄂省判被告等仍分别押候錄供備文連同證據詳解護軍使轉交芮委員帶回湖北督軍省長公署歸案訊辦 
[通緝侵吞公欵之江西知事]  
京師總檢察廳查有前任江西寗都縣知事左幹青侵没罰歀後又赴吉林謀充官産處會辦嗣爲江西省長查悉咨由財政部撤差左旋卽離吉現因逃匿無踪案關侵吞公欵亟因查緝惟恐該知事潛匿在滬故於前日咨請松滬盧護軍使飭屬查緝 
[三誌油紙傘工人要求加價]  
寗波帮油紙雨傘工人因要求加價同盟罷工經工人代表陳金生常玉林等請各店代表至遲於前晚十時答復等情已誌昨報前晚同和裕泰生源等以久延不决終非善計同業雖未全體贊成不妨酌中定奪大小每百把統扯加洋二角答復工帮去後詎工帮尚不能滿意昨日仍未上工 
[上海公學之第二次演講會]  
白克路上海公學昨日開第二次演講會請華僑學生會會長謝碧田演說大致謂我國年來敎育亳無進步此皆袞袞諸公無暇及斯故也所幸者賴一二熱心志士鼓吹提倡尚不致一落千丈今日鄙人即以教育救國爲題以與諸君研究夫救國何自始始自救身救身何自始曰萬事求諸良知良能而已今日吾國所以不能自救者由於萬事背於良知良能故也繼爲時明行演說略謂此次歐洲大戰非槍砲的戰爭乃學問的戰爭德意志抱達爾文物競主義欲　澈其壓服世界之野心而英法美諸國獨能不撓不屈持加禮司克魯泡得金互助主義以拒之德皇卒歸敗逃此非學問競爭之明證乎夫互助者即孔孟所謂仁義也諸君於斯可明求學之道矣演說畢遂散會 
[青年會消息兩則]  
歡送雲南佈道團本埠各敎會以雲南省地大物博而基督敎信徒不多經各敎會領袖詳細討論後特組織雲南布道團該團團員如陳王玲李靜謙丁梅義達三女士丁立美桑堅棠李雲陞三牧師及賈腓力夫人等皆立志傳道之中堅人物前往雲南佈道誠爲中國未有之創舉故本埠青年會定於今晚七時半特開歡送大會兹將其秩序錄下一主席開會二唱詩三祈禱四喇叭合奏五鋼琴獨奏六宣佈宗旨七四音合唱八歡送詞九獨唱十出發員答詞十一唱詩十二祝福十三活動影戲十四茶點散會 
　　廉價出售舊雜志青年會徵求會員會現已告終先後共得會員二千餘人該會之藏書樓搜儲中西著名雜志及歐美大文豪之成績頗爲豐富凡該會會員欲借閱或就藏書樓檢讀者皆可且幹事潘毅華君李允臣君又能隨時指點何者爲導人德性之書何者爲啓人智　之書殷殷相告俾閱者不至茫無頭緒近日特設廉價部專售歷年陳舊雜志及書報等每日上午九時至十一時半下午二時至五時凡有志讀書者盍往選購之 
[中華武俠會開會紀]  
　　中華武俠會函約各界同志昨日（十五）在西門外公共體育塲開談話會商酌進行方法三時半開會公推唐安利君爲臨時主席報告武俠會宗旨略云社會一般人猝聞武俠之稱莫不惑疑以爲好勇　狠妄千是非之暴烈分子蓋皆爲小說之觀念所蔽實則並未向主觀一察知也須知吾人所取之（武）字爲止戈之武欲以排去武力之魔障永息世界之爭端所取（俠）字即本吾人固有之良心率性而行濟世利人脫去一　名利得失生死恐怖不偏不倚之謂本會宗旨即以此爲標準故以鍜練身軀修養心性爲體見義勇爲濟世利人爲用蓋欲養成公平至善之人格也次由來賓留法文學畢業徐旭生青年會體育學校崔峙如李文昌演說並推定徐悲鴻黄警頑戈公振吳志青唐安利時忠正梁鼎銘胡世粮陳培棟嚴番兹葉奎斌金誦甘戴益謙梁協勝戴企留鍾蕚雲陳寓深張子山爲臨時幹事議决訂期開職員會規定分擔各部職務協力進行次請來賓用點五時散會 
[國貨維持會評議會紀事]  
中華國貨維持會昨晚開第八屆第八次　議會汪星一主席議决案如次（一）商業公團聯合會請派正式代表案公决本會係多數團體組織而成遇事均須共商且恐將來或有與本會宗旨抵觸之事反覺進退爲難不如不派正式代表但於開會時酌派臨時代表參與會議如與本會宗旨不相抵觸者當然贊成聯名否則雖經多數表决本會亦不預聞（一）盛澤綢商研究會函請警告同業勿再作僞以維信用案公决果有此種情事亟應勸告但須先行調查該研究會情形再行辦理 
[接辦湘省春賑之函稿]  
仁濟善堂爲湘振事與中國濟生會往來函各一則照錄如次濟生會函敬啓者湘災奇重待振孔殷敝會自上臘杪湘振主任黄國英君回滬報告查振經過及繼續調查情形備悉瀏陽攸縣茶陵臨湘湘陰寳慶等之從前災况較輕之處現變成極重之區非集巨欵接辦春振災黎無以存活開春以來　處即經設法籌勸祗以時局未定集欵無幾未克進行現在告急頻來勢難再緩敝會同人一再集議已勉力集得一萬七千餘元除登報呼籲以資接濟外擬先由會員黄國英君日内出發前往查放惟車薪杯水萬難普及極望貴堂亦撥欵派員馳往各災區共同救濟以解倒懸之急而樹中華慈善聯合辦振之先聲仍請一體登報募捐積極進行以宏大願不勝切盼之至奉布敬頌善安陳潤夫徐乾麟王一亭同具 
　　仁濟堂函敬啓者昨誦華函藉悉湘中苦况若不設法救濟湘民何以爲生貴會首先提倡春振熱忱可佩所囑一切自當勉力追隨惟敝堂同人均有事在申未便遠離業經開會表决先撥五千元公舉黄君國英以敝名義聯合尊處赴湘開辦一面再爲登報勸募以資接濟餘事如何進行尚希隨時賜敎爲荷專此奉復順頌善祺上海仁濟堂董事會謹啓 
[浦東愚民之賽會熱]  
　　本邑四鄉鄉民每屆清明必有迎神賽會之舉本屆尤爲高興浦東一帶各廟宇均在預備爛泥渡三區署長曾永奎飭查境内祇吳家廳一廟昨已飭警傳到會首高阿虎具結存案停止賽會而洋涇三區二分駐所警佐王簡　飭查境内預備賽會之廟多至七處故連日特派巡官史九經巡長江世永等分傳廟祝會首人等到署諭令停止如周家觀音堂已由圖重馬楚橋出具切結擔任勸導停止惟上邑邊境三橋地方之社莊廟（俗稱三百六十行）頗難查禁因該廟人數衆多爲各會冠目下正在預備昨該管警所傳到該廟廟祝丁裕卿一名經王警佐詰訊聲稱賽會係崇信佛敎實由大衆發起非伊一人所能爲力王君諭令出外勸導則稱寗受拘禁故飭押候再核此外如居家石橋之道堂廟（即高廟）所定出會之期最早（俗稱清明節陰曹放假會）爲陰暦三月初二日此會如能禁止其他或司迎刃而解聞上海縣沈知事亦已令行該管縣警察第六區李區員嚴行查禁惟洋涇鎭之定水庵（供楊爺神）三區二分駐所即駐該廟該廟之會俗稱陰曹收假會愚民無知以爲有放假必有收假否則人多疾病故對於該會必竭力舉行歴屆警佐事前雖皆嚴禁而至期則人馬嘈雜雖欲禁而已無能爲力不知此届能停止舉行否 
[兒子捲逃累及乃父]  
　　南市洪生碼頭厚生小錢莊經理張一芳去冬因做外行生意虧負鉅欵勢難彌補於陰曆十二月二十五日捲取現欵約七萬餘金私逃無蹤經各債權得悉向該莊各股東追索欠欵旣而由縣商會勸令瞿順兩股東出而維持先行塾給二成並呈請淞滬警察廳長飭令所屬各區署所通緝張一芳務獲歸案訊究在案兹聞張向居本城縣橋附近現忽遷至艾家弄避匿暗中出入張父季生通同隠匿兹爲各債權得悉昨舉代表王桂生將張父提至縣商會請爲備函轉送第一區警察署經趙署長問明前情飭留候申解警廳司法科訊究 
[旅客病斃之請騐]  
　　台州人何元聚則日偕其兄元明由餘杭縣乘車來申欲轉乘輪船回里不料元聚中途病劇爲輪船上拒却遂就南市十六舖安平里弄口暫行歇足後因貲斧告匱即在弄口門樓下棲息延至前晚因病身死旋由崗警查見報告第一區警察署飭十六舖地甲查明情形投報地方檢察廳請爲相騐 
[婦人私賣鴉片之科罰]  
　　新閘捕房華探目邵和鈞債悉梅白克路四百十七號門牌婦人周杜氏家私賣鴉片烟於前日午後協同九號西探目往查屬實當將氏與烟客王長華吳阿三連同烟具一併帶入捕房分别拘留昨解公共公廨請究先由中西探目上堂禀明前情將烟具等物呈案請察訊之被告等承認私賣私吃不諱中西官核供判周杜氏罰洋五十元充公無洋改押女所一月王吳兩人姑寛着各罰洋五元烟具銷燬 
[婦人爲女呼冤案近訊]  
　　西鄉漕河涇南樓夏地方婦人范張氏控親家潘錫華縱容伊妻王氏伊子福舟等凌虐伊女（即福舟之妻）潘范氏因傷致斃一案經地方廳檢察官騐訊明確將潘錫華潘王氏夫婦收押候緝拿正兇潘福舟到案再訊在案兹悉此案延宕已久潘福舟尚未獲案因此奉該廳檢察官諭令先行結束一俟潘福舟獲案另行訊判遂據情起訴同級審判廳請爲公判兹定於日内公開辯論所有案中牽涉要證范晋生及圖董地保等人昨經檢廳飭警往樓夏一帶分别傳案候訊 
[請保汽車夫不准]  
　　汽車夫朱阿三駕車不愼在大興街撞傷宰猪作主徐林寳家六歲女孩祥鳳由警拘送地檢廳訊判朱收押祥鳳飭送上海醫院醫治在案前日朱之家屬投廳具詞請求將朱交保出外候示當經檢察官派警往該院查得祥鳳傷勢日重一日恐有性命之憂故朱阿三要求取保一節碍難照准惟存案之汽車姑准覔保先行給領 
[通易公司兼做證劵生意]  
　　本埠通易兩合公司改組於兹已屆兩載營業逐漸發達該公司向做棉花近來兼做證劵蓋以證券一項滬市外商頗爲注意而本國商人反不視爲重要如不再設法提倡日後内國公債等行市必爲外人操縱現正籌劃擴張辦法聞於此次開股東會時議定續加資本五萬元總計爲十五萬元云 
[扭控鄰人誘匿女孩]  
　　常州人王貴保住居閘北新民路北南林里有女寳寳年十二歲前日忽然失踪據車夫姚西克言目睹鄰人陸王氏領女出外云云王即邀姚作證扭該氏至四區一分所告發楊署員諭解司法科核辦 
[請求發還寄存藥粉]  
　　陳松林昨至法公堂控稱商人前有價值四十餘兩之藥粉若干包堆存美最時洋棧内現因該棧經捕房發封請求將貨發還中西官詰其有無棧單答稱商人之棧係與美最時洋棧毘連是日天適下雨商人之棧已經鎖閉與美最時洋棧司賬顧山泉情商暫寄該棧内詎料即被捕房封閉當時立興洋行買辦沈姓亦在塲應允俟敗封時將貨交還迄今未曾交還有該棧司賬顧山泉可證詰之顧山泉供詞與陳相同中西官判各退去着原告邀同立興洋行買辦到案質明或立興洋行具函到廨證明再行核奪 
[匪徒搶取金押髮]  
　　無賴劉榮生前日下午在法新租界唐家灣强將婦人章周氏頭上所戴金押髮搶取飛奔圖逃周氏大聲喊捕由巡捕聞警到來將劉拘獲抄出原贓一併帶入捕房捕頭略詰一過諭令管押聽候解堂訊辦 
　 
[炒麵店主聚賭受罰]  
　　廟虹口街一百七十四號門牌炒麵店主王林生因聚賭抽頭被二百十七號三道頭華捕查見以其違章當將賭具帶入捕房東明捕頭請廨出單於昨將王傳至公共公堂經中西官訊明判王罰洋五元充公賭具燬云 
[婦人行兇押十四天]  
　　住居虹口狄思威路二百七十九號門牌之婦人李史氏指控甬婦李錢氏無故將其頭額毆傷等情昨由捕房將李錢氏拘解公共公廨訊供推諉中西官以錢氏行兇屬實判押女所兩禮拜示儆 
[法公堂錢債案兩則]  
　　李善初前至法公堂控顧廷軒虧欠房租而顧供房屋係向觀市樓主石榕夫轉租故又傳到石榕夫訊得實係欠租判着限七天如數交清在案昨又屆限傳訊原告仍求嚴追顧稱商人一時無力措繳請求展限理楚中西官判准展限三天還洋　　榮昌泰等三户前至法公堂同控某飯店主丁阿如虧欠往來貨欵甚巨日前店忽閉歇人即逃逸請求提案訊追又新瑞和收租人投稱被丁虧欠租銀二百兩請求附追捕頭禀稱現將該店生財拍賣得銀二十兩請核中西官判拍得之銀先抵房租餘欠候被告出面准予扭案訊追 
[縣署批示兩則]  
　　婦人何曹氏呈爲願繳保證金請求先予保釋批示遵行由查何達如何維則私立白契已准上海地方審判廳函送到縣着即措繳保證金一百九十七元四角呈候核明飭遵 
　　黄浩生呈爲稅已照納陳明原委求免牽累由該民價賣黄福生田畝據稱已補立官契着將官契呈騐勿延 
[謝謝]  
　　昨承商務印書館贈第一百八十一期英語週刊一册謹謝 
雜評二 
[總商會虞電之功效（庸）]  
　　上海總商會前對統一鐵路問題曾有虞電向政府表示意見近日交通部電覆奬勵備至有務望貴會力攻謬說藉挽狂瀾之語自來政府對人民或公共團體之獻議未有嘉納如此之眞摯者也自今以往吾願政府於人民之意思容納誘掖一如此次滬商會之獻議力表同情勿持稜模之態度勿作官樣之文章勿施訑訑之聲音顔色拒人於千里之外則於民治精神庶幾思過半矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（四十一）] [  一之]  
　　海外各華文報之長所略如昨報所述已足見其一班至其弱點就最淺顯者言莫如兩派報紙之互相攻擊詆毁辱駡之中雜以最瑣鄙之言詞連篇累牘終歲弗輟而於振興商務講求實益等諸要端反若與彼唇槍舌劍隠有物理學上兩物不並容之勢焉此至足爲我僑報惜也反觀金山紐約櫻府Ｓａｃｒａｍｅｎｔｏ傳馬市Ｄｅｎｖｅｒ布哇（即檀香山）等地之日本報紙及紐約市發行之德意俄法各種文字之諸日報其所具之面目與我僑報較何彼此之相懸殊耶 
　　在他國之發行報紙若意若德若法若日本均足爲政府喉舌與外交上之後盾也　如法文報紙必將法首相等之宣言大書特書德文報紙在歐戰中必屢言德軍大捷日文報紙對於美國發生排日思想之時必以種種方法期消弭雙方惡感若遇風謠日盛有足妨害美日邦交之時尤必以日本旅美諸名流之論著或日當局之意旨揭諸報端以示日本之坦白無私絶無惡意也日人喜用激烈論調雖不能如他國人之平淡婉曲但其詞鋒所向祗爲攻擊政府爭點所集專以對付國外斷無有雞蟲　觸同業中轉相排陷者間或有之則學衛上之辯論耳如前年留美之日本名流有主張日本文仍用漢字注假名者有主張廢漢字而悉以羅馬字母注音爲替代者各據論壇儼同對壘長篇文字每日有之記者亦望而生厭置諸不聞不問之列矣迨至數閱月後檢視報紙後福此項長文忽然中止記者乃發好奇之念詳視其中止前最後之一篇則知主張存漢字者辯勝其最後之一人駐美銀行家國府精一氏也國府氏著論之要旨曰若存漢字則每字各具其本來而目見之即識呼之欲出若改用羅馬字母則各字均毁容滅性矣雖曰不亡其可得乎日人至此更無復起致辯之人而國府氏之主張漢字說遂以少許勝人多許文明國人之服從眞理而不爲意氣所役使有如是者 
老申報 
[論借血（下）（見光緒元年十二月二十四日）]  
　　相傳二十四孝中有殺子養親者君子弗取若親疾失血於法當借即使瀝血上陳則親可因此獲愈而挹注之血仍復運行不息病者之命得全孝子之心亦慰然借血之法惟失血過多者宜之若爲虚弱之故身瘦血薄欲因借而轉成壯健是萬無是理不特無騐抑且有壅腫之虞但服補血之劑久當有效蓋人之血固不可太少亦不宜太多太多則凝聚一處不復流利遂生炎熱四體不仁如是者法宜放吸之以器吮之以蜞引之以膏皆可患痧症而用針剌即是此意服汗吐下藥亦因減血而病除週身津液無非一血所生通則平塞則病中國有用銀　揷吸鹿血之法吸後鹿仍無恙但鹿血下咽不能以血補血不如逕與人借實達血管即時充足借血時謹防鑽入風氣一沾風氣恐該血敗壞功用頓失蓋人身中惟　有氣他處有氣即以病論胃有氣則上逆腸有氣則下洩血肉中尤不可有氣無氣則生有氣則死凡損傷而爲氣所襲則爲破傷風人溺死必沉越數時而反浮因有氣入故也不然久浸水中體漸加重何以能浮治病救急借血其一法也如呼吸不續呵之而氣可接寒冷異常捫之而熱可傳斯皆與借血之法大略相同而並可爲他山之助者也 
常識 
　　防孑孓法厨中常川之蓄水缸不生孑孓蓋其表面有油密布也故天井溝渠中常滴以煤油或他種油類可防孑孓之繁殖[  振池]  
　　楓木蛆　楓木蛆（俗名）野蠶類身青色長寸許以至二寸有剌生楓樹上以楓葉爲飼料一年發生一次夏問成熟體變作黄色兩旁有斑點列如線形余幼時於鄉中（粤西容縣）常捕之以取其絲取絲之法蓋人工取絲法也當夏問蛆成熟時（常於日間沿樹下降至樹根）捕而斷其體於腹中抽出絲團稍浸醋中然後取出執其兩端緩緩引長之約至丈餘（亦有能引至二三丈者）乃縳定於兩几上待其陰乾光潔柔韌可作釣絲線及普通線之用鄉問收童則捕猶而售於、市集母條至少獲十餘錢云按是蛆亦有繭有蛾但余幼時不甚注意及之且余外出多年即於蛆之狀態亦幾忘之矣至於繭亦能　絲織布否則未經試騐殊憾事也惟以意度之必有大用耳實騐家盍不求之而研究乎[  振池]  
 
[水星臺（古蹟圖三十二）] 在湖北樊城聞係明代所建 
雜錄 
[世界小新聞]  
　　瑞士弔禮瑞士風俗有特殊之處問當人逝世後設黑機一具於户外懸以黑布一方上置一黑　弔者踵門必投剌於其中較我國之生芻一束又大異而小同矣 
　　廢砂造磚美國維貞尼亞省亨利土角之砂質人皆視爲廢物詎知某製造家一經磨礱和以同量之石灰用以融化納入模型中加以極重之壓力即成堅固潔白之磚現已設有專廠每日製出約一萬八千方乃利市三倍云 
　　老女學生日本岡山市有民立高等求實女子專修學校一所曾於某日舉行染織講習科修業式該學生中有一年逾古稀又二齡之老婦白肱蒼蒼頭童齒豁正所謂不知老之將至者歟不識今日青年女學生對此作如何感想耳[  悲素]  
　　租孩公司天眞瀾漫之兒童人皆好之在美國習俗爲尤甚家無孩童往往向親友處借之相與嬉戲引爲小友戀愛情態有逾好古玩嗜烟酒者今有人乘機而起組織租孩公司一孩每日租價爲一鎊十仙令期以一日或一星期爲限該孩自六閱月至四歲爲合格爲父母者旣無需乳養又得入欵又何不樂而爲此也 
　　英國報紙英倫三島爲歐洲文化之先進國統計其報紙（一）口報上下午及晚咗出版者三　共銷售有四十萬張之多（二）週報不下千餘種每期銷出七八千份（三）月報共七百餘種銷數在五十萬份以上（四）望報每年月刊印一次約有七八百　銷數達萬份以上（五）自山報出版無定期種數一百餘每期平均銷數亦有四五百份之夥焉 
　　浮水航海榻法國某航海家嫌於救生圈之作用尚未便利近更發明一種浮水榻在臥墊上將特種之浮水質物充塞其間安置架上遇險時整其衾枕勿令落水人可安臥其上雖在夜半黑甜鄉中猝遭意外祇携榻於外即可脫險云[  悲素]  
小說 
[欽使失踪（續）ＳｅａｔｏｎＢｌａｋｅ原著] [  雄倡]  
　　柏起立曰施德敦夫人今尚有一事乞夫人見示者即約翰公之狀貌何似能以其小影假我則尤善其小影愈近乃愈佳夫人即自項間解下一平面小金匣授柏匣啓則見一小影影中人年鬢似高色至温藹濃髯繞頰加金絲眼鏡夫人曰是爲其最近所影者影中尚有未盡處吾請以語君吾夫身頗未高而甚健碩左足微蹩然行時乃幾莫辨其右手中指之尖已渺則昔年與一豹格鬭而亡失者柏審視此小影旣乃納之衣囊復起立欣然言曰旣得是物則其跡得之　或當不遠矣客旣去柏累堪略檢視一倫敦里居誌後遂出呼一市車遄行直抵惠其司德方塲是處夏屋林立爲紅磚所砌柏旣下車趨至一家門首斗聞門中有人高聲言曰實告汝彼乃不在是抑且必不在是即又聞復有一人言曰苟見告當令汝不虚耗其時光必有重酬其先言者曰然則汝儘行賕於他氏吾則未知無可奉告時柏已團過梯角語聲突然立止柏迎面逢二人一爲少年鬢髮新薙銳目作灰色又一人則爲健男長髯如蠟顔色灰敗而油膩柏一見立識爲某國之間諜其國之政府與吾英邦交非復輯睦者此間諜喃喃似微有咒詈之詞廻身徐徐自出柏視屋中少年人曰足下非華爾希君乎此秒年怒目視柏曰然汝胡乃識吾名殊不可解柏足恭對曰亦特臆度而得耳君能少假五分鐘與下走一談者則走欣幸當無量華爾希以手扶闌夷猶片响乃曰然則請君登樓密談其事爲善柏從之登時柏且行且處處細審旣至第二層樓果有一極修之甬道道盡處則果有三樓室並列開軒適面對宇一帶卑陋之小肆少年自入一室復迴身立俟柏累堪發言柏出名紙上之曰今晨施德敦夫人已過我蝸居據其所云云似足下雅知賤名約翰公失踪事夫人固已爲走道其梗概顧足下爲最後目睹約翰公之人走尚有數節未明者頗願聆君緒論書記微微攢眉曰密司忒柏累堪聽之吾偶述尊名於夫人者以夫人執意立事偵覓吾則决謂母寗少待爲佳以以欲返沙倫維亞爲時尚裕母庸趣趣吾雅不願談此事者當知有二三鄰國百計求毁約翰公之策略其間諜尤極險譎機警多爲吾過訪之客姑無論其於公失踪事有涉與否吾言固不可不愼柏曰良然良然公來時曾挾此公文自隨乎曰然公携之至是爲我詮釋其一二小節後仍納諸其衷衣囊中挈與俱去柏曰然則公乃不虞其爲人刧取竟甘犯此險乎曰然公乃無懼且彼我之間道途非遠公且言至明日者又孰則料及此變首塗去國矣柏曰吾知足下當時實躬送之門次曰然公與我言别後即左轉直嚮西科洛文而去柏曰嘻謝君見告行再奉訪别矣柏遂出少止於室門之次拾取棕色片楮楮已爲風飄入甬道中者柏又上下廣梯間似徬徨無主者可數分鐘已復與閽者及最近之崗警略談後遂遄歸郵使方塲爲程可一英里旣抵家則施德敦夫人已前至正　其歸 
[自由談之自由談] [  不冷]  
　　宣布密約四字絶對不相容者也旣云密約烏得宣布旣曰宣布何稱密約今宣布密約四字竟相聯面成一名詞且其宣布者即爲訂密約之主體豈非千載一時希有之事哉 
 
 

Page 15

 
 
   
 
 

Page 16

 
 
   
 
