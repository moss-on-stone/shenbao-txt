# 1911 - 80 - 4913695

 

Page 1

 
 
   
 
 

Page 2

 
 
   
 
 

Page 3

 
 
上諭 
監國攝政王鈐章二月二十七日内閣奉 
上諭順天府府丞著裴維侒補授欽此軍機大臣署名奕劻毓朗那桐徐世昌 
宮門抄二月二十七日召見軍機澤公 
論説 
[論遊美觀光圑亟宜實行組織（霖）]  
　　去歲美國實業圑來游吾國。誠爲吾國國民外交之起點。聯絡情誼。發達。工商。亦一極有關係之事也。近者寗滬商會發起組織游美觀光圑。且承。外部江督疊催從速組織。刻已通電各省商會共同辦理。并懇請外商兩。部津貼欵項。以期早日成立。倘蒙兩部。允准補助。則該圑之成立必在指。顧間矣。此觀光圑之游美。雖屬答聘之禮宜然。而其關係尙有不止此者。爰特申説如下。深冀當局者之力促其成。不至中途阻廢。則幸甚矣。 
　　一可敦篤兩國之國際情誼也。我國自與外人交通以來。若英法俄日。前此均因齟齬而起爭執。其可稱爲素敦睦誼。未嘗决裂者。僅美德兩國而。已然德國尙有據我膠州灣之嫌。美國與我則無絲毫土地勢力之關係。近年日俄兩國干涉滿洲主權。美人且爲之仗義執言。而减收賠欵。多派。游學一舉。尤足助我學術之進步。是則爲我國際之好友者。以今日之列强而論。惟美國而已。故其與我政府辦理交涉。從未施行其强權。雖前有。禁止華工。抵制美貨之舉。然彼國政府以爲工黨所挾制。亦無如之何。其大多數之人民。固均不直工黨之所爲也。故相持未久。仍歸於好。誠未足。以爲和好之累。方今列强相爭。勢孤者危。欲求立國於竸爭潮流之中。當以聯絡友國爲第一要着。此在强國且然。而况我國際此積弱之候乎。但以今日之情勢論。他國均難聯絡。其可聯絡者。惟美國耳。然聯絡之道。若徒恃兩國政府之虚與委蛇。殊無裨於實際。必由兩國人民握手言歡。庶可厚其聯絡之情。易言之。即我國留學界當與彼國學界士夫互相聯絡。我國工商界當與彼國工商人互相聯絡。而後乃能達其目的。觀此則游。美觀光圑之一舉。亟宜實行。組織而不容延緩者矣。 
　　一可創辦兩國之工商事業也。國民交際。欲求鞏固。尙非互相往來。徒從。事於宴飮酬應之間。即可謂爲已盡其能事者也。必組織種種圑結不可。解之事業。而後利害相關。庶可免積久冷淡之弊。去歲美國實業圑來游。時。本有合辦中美銀行之議。早已刋布章程。從事招股矣。竊以爲此舉極宜從速興辦。且我國當此工業幼稚時代所有工業物品。盡惟外貨是用。利欲外溢。最爲可慮。故於興辦中美銀行外。更宜調查美國工業品之盛銷於我國者。如花旗布等。與之合資創設公司。延請彼國工師。與我華工同事工作。以爲仿造之預備。較諸我國盲心自試。積久未見成效者。似不可同日而語也。惟此等合資創辦之事業。人將疑我之權限。必難與彼抗。衡。竊以爲此係過慮之言。我國與外人合辦之事業。所以彼占勝利。我認。退讓者。皆因政府官吏爲之故也。苟由我人民自行組織。則彼國人民自。必與我和衷商辦。斷無爭執權限之虞。不難各得其平。蓋兩國人民所營。之事業。純屬交際性質。兩國政府所營之事業。含有交涉意味。不可一例。而觀也。第欲創辦兩國種種合資之事業。非兩造時相交接不爲功。而籌辦伊始。尤不可不於此加諸意焉。是則游美觀光圑之組織。在此一端而論。亦不容緩也。 
　　觀上所述。可知游美觀光圑之組織。非僅合於禮尙往來之道。其有裨於。國際交誼及兩國工商者。亦匪淺鮮。尙望各省工商界共起而圖之。尤望。外商兩部合力賛助之。期成美舉而獲良果。斯則記者所昕夕禱祀者也。 
來稿 
[同志會請各圑體電約各議長入都定計書]  
　　時事艱危。當塗庸葸。英法俄日。相繼迫脅。已各表得意之態度。此後之咄咄逼人。又不知幾英法俄日耶。錦繡江山。任人刀爼。吾民眞死無葬身之。地矣。然而扶危定傾。是賴非常之人。濟屯出險。斷難安坐而致。計惟有要。求各省議長入都恊爭。一舉而三善備焉。請縷陳之。第一可以破政府輕視國民之習見也。自去臘資政院下塲。政府黨完全立於優勝之地位。而民氣已殘。同時温世霖又獲發往新疆之重譴。而民氣益殘。於是政府。視人民直螻蟻之不若。雖百般哀號呼籲。而彼乃一笑置之。内政之闒茸。如故也。外交之疲軟如故也。此無他。彼蓋深信其權力猶足以專制國民。而已。今者萃各省諮議局之議長。奔走都門。則政府必幡然於吾民之未可輕量。心理稍變。種種方面。必有一番活動。此一善也。第二可以動外人尊重國民之觀念也。自去年請願國會鴉片廢約兩問題發生。外人對於我國民。大有士别三日刮目以待之槩。然以中國時局而論。其有類於。國會鴉片兩問題者。且什伯也。設皆漠然無所動於中。則吾民之國家思。想厚薄若何。吾民之責任能力强弱若何。外人必有以窺其隠矣。夫小勝 
 
 
 

Page 4

 
 
而喜。良將所恥。一閧之舉。壯夫不爲。今若得各省諮議局議長聯袂而起。攘臂而爭則外人知吾民之熱心毅力。方興未艾。未始不稍戢雄心相戒。開釁。此二善也。第三可以定吾民最後自立之方針也。百足之蟲。至死不殭。以扶之者衆也。我國疆域之遼廓。種族之龐雜。語言山川之梗阻。恒老死不相往來。向有散沙之喻。此在競爭時代。雖内治不至十分窳敝。外患不至十分迫切。猶不適於生存。而况種種亡國之慘象。紛現於眉睫之。間皆吾民之身受痛苦者。現政府之不足以託命。夫人而知之矣。而猶束。手吁嗟。不思早自爲計。甘犧牲四萬萬人之生命財產。供二三樞要之玩。弄。斷送而不之惜。是尙有人心耶。諮議局者一省人民之代表機關也。議長者又代表機關之代表也。聚各行省代表機關之代表於一堂。即不啻聚四萬萬同胞於一堂。因而共謀最後自立之方針。必切實而有力。此三善也。總之此次各議長之行止。實關係吾國之存亡。何以言之。蓋各議。長旣僅以一電警告政府。已非拯溺救焚之舉動而電文又極簡單。匪特。不足以聳動政府。而自外人視之。益見吾民之能力。與政府之能力。亦一與一之正比例而已。設非趁此機會。奮發一行。則民氣掃地。禍不旋踵。同人等所爲眷眷懷顧。而不能自已也。伏冀貴圑體發起。電約各諮議局議長。准於三四月間齊集京師。决定救亡大計。至於提議之條件。進行之秩序。則在諸議長抵京後。共同商榷。非同人等所敢擅擬。嗟乎。亂離瘼矣。邦人諸友。不遑啓處。此其時乎。此其時乎。謹佈下忱統希亮察北京同志會幹事孫洪伊等公啟二月二十日 
專電 
[電一北京]  
　　隆裕皇太后定三月十三日偕同皇上駐蹕南海諭令攝政王留宮辦事毋庸隨扈 
[電二（北京）]  
　　駐藏大臣聯豫電奏達賴喇嘛屢受外人賄賂運動煽惑僧衆亂機將發請速示辦法趕即防遏 
[電三北京]  
　　川督趙爾巽封奏六大要策攝政王頗嘉納交政務處速議併諭如有意見隨時奏聞 
[電四（北京）]  
　　郵傳部奏洛潼路綫請穿城垣奉旨依議 
[電五（北京）]  
　　直督陳夔龍奏陳本年預算不敷緣由請准立案雖資政院有核减之議按之事實萬難裁免 
[電六北京]  
　　昨日有旨電寄魯撫着志森迅速來京陛見 
[電七（北京）]  
　　營口大清分銀行總辦羅貽因事無涉已脱累 
[電八（杭州）]  
　　今日（二十七）浙路延會臨時查賬員王清夫等查復董事孫問清挪用部欵確有抵押餘無憑據會計長顧大組營私跋扈文書局莫叔禾妄認虧耗三萬均斥退挽留副理仍允續任議借商欵六十萬並發股息舉留舊董孫福堦蔣抑三胡藻青樊時勳並選新董湯拙存陳春瀾沈新三葉又新邢穗軒孫釆丞姚頌南查 
帳張竹笙等五人 
[更正]  
　　昨報載松江專電中自治學堂句自治二字係持正二字之誤緊要新聞一 
[俄國竟下愛的美敦書矣]  
　　將相歌呼無一事軍書雖急不開封 
　　字林報載二十六日北京電云俄國復以公文致中政府要求承認西二月十六號俄國公文所舉各要欵不得再以含糊之詞答覆或再有所爭辯據傳中國如不即行承認此次要求則俄國將行强逼舉動此事已早有豫備故大局異常危急已毫無疑意同日倫敦電云據聖彼德堡電稱俄政府已以愛的美敦書交與中政府要求於西三月二十八號（卽今日）答覆俄國之公文此次覆文務須透徹滿意否則俄國將自由行動而令中政府擔負執拗之責任倫敦地方保戰險者目下大受影響洛伊特公司之保險費前星期一日僅收三基尼今已漲至十至二十基尼同日北京電云中政府因俄國公文限期三日内答覆頗爲驚駭西密萊斯慶斯克（與伊犂接壤）之俄軍現惟候命令一下卽可行事外務部接俄國公文後由各部臣會議辦法爲時甚久卒乃通告俄使廓土維慈謂中國將於星期一日明白承認俄國之要求外間輿論大致皆謂中國於戰事全無準備故未必有他種計畵云二十五日栢林電云聖彼德堡某代理抱怨中國不允 
 
 

Page 5

 
 
俄商在中國本部邊界以内自由貿易 
　　文匯報載二十六日柏林電云駐京俄使廓土維君接政府訓令略謂俄國因中國以疲滯之手段對付交涉故向要求承認西二月十六號俄國公文所舉各事其在未經承認以前不得與議詳細條目現俄國限中政府於西三月二十八號答覆否則俄國將自由行動中國如因此受患實緣以執拗而自取其咎不得怨怪俄國之無情云又據聖彼德堡私電謂目下大局異常危急 
[俄國第三次公文之大畧（譯字林報）]  
　　敝國政府已將貴政府覆文關於俄國商民在蒙古之特别權利及諸路以外各地之貿易並科布多設立領事署各事詳細閲讀貴政府以不友誼之感情對付敝政府殊足令人抱憾 
　　貴政府一面承認中俄條約之負責而一面則以不正當之解釋不認俄商按照條約應有之特權貴國外務部爭辯謂設立領事署當與徵税一事同時並行今查一千八百八十一年中俄條約並無此文至貴國所爭俄商僅能由蒙古及西域販運土貨出口并於輸運之際不准售賣一節今查一千八百八十一年條約係指在諸路以内所購之各物而言而貴政府今竟約束俄商祗應售賣洋貨按一千八百八十一年條約應以法文爲準今查原文無論何處所產之物品俄商均得輸入運出敝政府觀貴國政府所爭各節實與西二月十六號敝國公文第三第四兩節相反對貴政府如不承認該兩節所舉一切則恐兩國友誼之邦交不能接續敝政府爲此特請貴政府從速計議斷絶友交後禍患之輕重貴國政府如不承認敝國公文第三第四兩節則終難免此種禍患云 
譯者按三月初四日中國第二次覆俄之文其大略己譯載二十一日本報十四日俄國又來一公文（卽上載之件）政府己於十八日備文覆之據二十一日路透電音謂接聖彼德堡消息知俄國已收到中國覆文於内述各要點已能滿意惟仍擬申請中政府於某某數點當更明白解釋云云然聞俄人一面仍在邊陲豫備戰事今果於二十六日以愛的美敦書致中政府矣嗚呼外交詐變安有如俄人之甚者耶 
[西訪員評論中俄交涉]  
　　外人開見應較眞切也 
　　字林報北京通信云中俄公文往來數次而一千八百八十一年條約之疑義迄未解决中國今方議覆俄使第三次公文按國際法公文中有限日照允之要求者謂爲哀的美敦書今俄公文無之（按此説所指尙係第二三次公文）是不得視爲哀的美敦書也中國所爭各節縱不自知其解釋約文係屬一面之辭然一遇不可抗拒之力彼必退步中俄兩國各是其是斷非一紙公文所可證明其是非今欲解决此問題非藉他力不可據現象觀之中國似欲藉忍耐爲後援而俄人則將藉强力爲最後之仲裁人矣聞此次中國頗有允許俄人要求各要節之意惟現在不能確知蓋外部接到第三次公文後即集顧問官籌議對付之策（顧問官中有一久居中國之外人）覆文之稿旣定乃呈請那相斟酌復由慶親王攝政王核閲各有改竄方交外部而自外部視之或又有不妥之處此中階級甚多故此次覆文他日送交俄使時或今日所聞有異云 
譯者按外務部之外國顧問官即前充中國代理總税務司裴式楷君 
[早知片馬撤兵之虚語]  
　　恐我政府未必有此能力 
　　京函云中英片馬交涉聞自我國政府提出先撤兵後勘界之議英人已允撤兵惟據外交界中議論此次問題本由界務而起現在我國議派重員勘界英人撤兵之説恐不過一虚語將仍遊弋於境上以爲解决界務之聲援云 
　　又函云英人率兵據我片馬其口實在勦滅土匪其目的在侵佔境界而其突然出兵之原因有二（一）由於印度總督之更迭新任印度總督哈爾金雞歷任波斯及俄國使臣現自外務次官而陞印度總督本其外交之手腕爲蠶食之野心故藉境界問題以與我國開釁（二）鑑於我國對於西藏邊境之態度數年以來川滇兩督注重邊圉前年處分喇嘛事件英人漸知我國之决心故英人對於西藏急欲趁我國地位未固之時先爲政治之活動有此二因故英决計出兵據我片馬然其侵佔目的固不專在片馬也片馬一地依原來境界本爲恩買卡河英今欲以同河東岸之高麗貢山爲境界幅廣數十里直則數百里矣至尼泊爾不丹西金三州亦爲目下之爭點考尼爾泊五年一 
 
 

Page 6

 
 
朝其使節載途雖著尼泊爾服制及到北京拜爵受賞即改我國服制又千八百五十四年西藏條約有西藏尼泊爾均臣服於大清國皇帝之文字不丹西金二州亦與尼泊爾處於同一之地位是以上三州之同爲我國屬地無疑今英駐兵片馬會同勘界稍不滿欲卽肆行要挾此必然之勢願當道諸公愼重將事不惟當注意片馬即尼泊爾不丹西金三州亦當保持母令他人撤我藩籬也 
[幸勿失此中美協約之機會]  
吾國人亦知國民的外交耶 
　　歐州函云美國對於中國組合實業觀光圑赴美一節各資本會社及一般實業家皆樂爲歡迎日前有雷脱爾埠商會會長特到華盛頓謁見國務大臣力陳中美兩國國民亟宜聯合然當由政府的外交一變而爲國民的的外交前美政府對於支那如退還賠欵捐資設學等舉自表面上觀之不得謂非一時之示恩政策詎知自滿洲東方政策失敗而後即成虎頭蛇尾之勢推原其故支那持政必受他人所傀儡可知今爲扶持美國在支那之商業計自不得不另定方針由政府國民兩面入手實行聯絡以期中美協約早日成立其手續如下（一）要請支那政府起用伍廷芳唐少怡並簡以外交上之重要位置以資呼應（二）應對於支那人施最平等之待遇以期國民的外交發生於兩國之間（三）對於支那敎育事項宜竭力扶持當由慈善事業之名義入手以免惹他國人之疑忌（四）應收買報紙作爲機關旣可鼓吹政策之成立又能排除他國人之破壞（五） 
應宣示美人對於支那持保全主義始終如一（六）外交官對於支那朝野宜持最平和之態度以融洽兩國之感情以上各端如美國辦理完善匪特對於侵略派可操必勝之券且可一雪司脱列東方政策失敗之恥云云聞此議甚蒙美國上下所嘉許 
[滬杭甬路之最近交涉]  
　　嗚呼交涉何日始了 
　　前日英使朱爾典又向外部詰問江浙公司對於滬杭甬借欵合同之近情外部尙無確實答覆昨日郵傳部李吳兩侍郎同至盛尙書宅内商議此事蓋因外部以英使之舉動通知郵部請赶緊設法解决故有此議 
　　又聞英使此次所以詰問外部實因兩公司於裁撤滬杭甬路局後即請律師函告英工程司某催其繳出路線全圖並令其搬出路局故銀公司要求英使向外部交涉云 
時評 
[其一嗚呼今日之外交官]  
政府以外交宜秘密也。不許資政院開會。而孰意有。隠輸國情。廣收外賄之某侍。政府以外交宜鄭重也。不許各報紙登載。而孰意有洩漏機密暗通外人之某樞。 
夫議員之請開會。欲力助政府以挽大局。報紙之登載欲警醒。國民以圖善後。此其熱心誠意。效忠於國家。應爲當局諸人所。共諒。乃竟拒絶而嚴禁之。而甘心賣國。行同漢奸之大臣。則反。置諸肘腋之間。而引。與共事焉。何耶。 
昔年顧某等組織圑體。密賣機要事件於外人。樞府亦嘗赫然震怒而重辦之矣。今某某身當外交之重任。而亦效顧等之行。爲。以彼例此。則其罪應居何等耶。 
[其二眞正哀的美敦書來矣]  
政府對待外交之手段。初則出之以敷延。迨外人逼以期限。嚇以兵力。則不勝其惶恐。而一一惟命是聽。及乎主權土地。雙手。奉於外人。外人頷之而去。則又淡然若忘。而不思所以杜絶後。來之計。謀國如此。而欲不亡豈可得。乎 
中俄交涉。俄人前兩次之照會。說者謂爲哀的美敦書。然猶半。哀的美敦書而已。故我政府猶用半敷延之手段。而以半承諾。之照會答復之。今俄人又出第末次之照會。期以三日爲限。不允則戰。是純乎哀的美敦書也。俄人以全哀的美敦書式之照。會致中國。則我中國全承諾之。宜也。樞臣對付外交之手段。銖兩悉稱。謂其不知大勢者哉。 
雖然。俄國之要求。政府固已一一承諾矣。倘各國哀的美敦書。式之照會。相繼疊來。我政府將何以處之。 
[其三聽候裁缺之官吏]  
嗚呼婁縣。離城不半里。出有殺人放火鉅案。明目張膽縱要犯。以去。而遲遲不知緝獲。上憲不聞督責。人民不知要求。樂哉婁縣。 
嗚呼婁縣。富民有財。不妨虎差四出以恐嚇之。及輿論譁然。而恐嚇之技窮又悔無下塲法也。則以居心險詐四字。申詳府憲。矣巧哉婁縣。 
記者曰。立憲時代。尙容此等官吏耶。此缺之所以將裁也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[全浙鐵路股東會第一日眞相杭州]  
　　二月念六日浙路股東開第六届年會先期通告假定西湖昭慶寺爲會塲是日股東到會者計六百九十七戶三萬八千三百四十一股上午十一時入席由盛副理布告開會詞大略謂此次爲六届年會而應議事件關係重大照章請舉臨時議長以資研究股東王清甫詰問臨時議長資格必有股本五千元以上是何理由董事蔣抑之答復此項規定係第一次股東會議事錄通過之案衆股東責問旣云通過何不刋布祇令公司人知之事無根據應即取銷全體贊成當舉出褚輔成君爲臨時議長就席後委任田澍霖劉耀徐申如周斌四君爲紏儀員次會計部報告上年營業帳略次入京代表沈劍侯報告在都爭議計分兩大端一保律二廢章郵部已允决廢咨回浙省此項文牘現在樓代表木庵處因阻風烟台須明日可到惟路局查帳萬分腐敗部領外欵僅二百七十六萬而虧耗已三百零四萬今代表凱旋所最要者爲總理問題股東樓淡安謂全體股東所爭在適用商律商律旣保存則公司本有總理何必再議次議籌欵問題邵章君言廢章保律事已大定公司不能虚設總理應請研究請回蟄老全體歡呼贊成惟總理不准干預路事係奉特旨今郵部旣允適用商律應由公司要求該部代奏收回成命空言請回於事無補當即表决呈部代奏請旨衆亦賛成通過即休息午膳午後一時復席議長宣告同鄉官代表發布意見當由邵章君報告謂鄙人前奉同鄉官公函委託代表因期促不及辭今聞在股俞廙老另有委託鄙人亦發電辭前函應作無效次董事孫問清報告撤路局辭退洋工程師諸交涉議長諮詢應否變更秩序將股東發表意見一條提前表决認可當卽宣讀紹股東韓君投函仿照寗紹輪船公司章程變更選舉贈送旅行免劵俾小股東同享權利馬貽初君意見亦同王清甫起言浙路初創辛苦經營當時純爲營業性質自拒欵以後突變爲義務性質集腋成裘全仗小股今選舉權槪在萬元以上各股東以致選來選去仍是幾位暮氣之大人先生可爲浩嘆當議變更選舉有請仿自治章程者有請即日施行者沈劍侯請照商律第一百條規定以五昂爲本位抗爭許久議决以五元爲本位得一選舉權十股以上有被選舉權當塲舉出起草員祝鳳樓褚輔成馬貽甫王幼山湯爾和五君任之以兩星期爲限登報一月徵集股東意見再行召集臨時會湯爾和詰問報紙所載副理與同鄉官函商排擠蟄老究有其事與否盛副理卽宣讀致同鄉官原函並云鄙人擔任桑梓義務區區寸心萬不能掬示即父老稍有責言事關大局亦不敢文過飾辯惟今日之事十一府父老咸集事關心跡不得不稍爲發表寗有排擠蟄老之心維才力棉薄故備有辭職書希諸父老諒而見宥沈劍侯言副理原函是否有另舉總理一語馬貽初言副理任甬路工程一段月修四百金愧否還請問之副理湯爾和言副理不辭職於先今因股東詰問負氣辭職則暗不足以對鬼神明更無以對朋友羣起而攻盛老大怒拂袖出席全體大閧狂呼散會而諮議局議員周斌更大吹警笛秩序紊亂勢將决裂嗣經褚議長力挽副理就席衆始稍定次有多數股東詰問公司内容之腐敗及董事擅挪公欵各節會計部逐條布告計孫問清挪用部欵至十八萬之多另星股欵尙不計次李松筠之子定購枕木挪欵三萬金等類股東愈憤决議舉出臨時查帳員王清甫徐申如馮暢亭楊振驤等四君會同舊查帳員連夜澈查二十七日延會一天並刷印報告當塲分送再議選舉新董以專責成全體認可至五時三十分散會 
[南匯鄉民閙事三誌南匯]  
　　南匯鄉民閙事已兩誌前報惟以事起倉猝調查未詳故前報所紀不免有互異之處茲得該邑確報亟錄於下南邑自月初以來謠諑紛起二十三日傍晚時聞勸學所接到六灶鄉事務所報告有匪徒蠢蠢欲動約期打毁學堂自治所漁業公司之事當即轉禀縣尊許卽派差並請調查員潘紳伯廉前往六灶持正學堂沙塗廟沙塗學堂勸導照常開課勿爲浮言所惑致荒學業云云二十四上午潘紳舟抵六灶匪徒已鳴鑼聚衆雲湧而來闖入漁業公司將其四面所揰竹籬鐵綱漁舍漁船等與商圑寄存之洋槍十一支全行拆毁焚燒而學堂中之操衣啞鈴檯橙等亦毁及一二（校舍不毁） 
自治所因附設於内亦遭波及旋又擁至沙塗學堂將一切校具盡付一炬并毁門窗且揚言欲拆某董等房屋潘紳目擊情形飛飭專丁到城告警朱都戎大斌星夜馳往彈壓縣尊亦於夜間一時乘舟開往竺橋會同駐紥該處之趙哨官宗保率領兵士十餘名前去履勘正在申斥地保而陳家橋警報又來於是縣尊倉卒登舟其時有鄉民數百人鳴鑼呐喊縣尊能於此時解散或不至此迨至 
 
 

Page 11

 
 
陳橋而南壩已毁縣尊得報後督同營差拿獲在塲滋事者一人下船詰其姓則稱無有也問其名則稱多多也縣尊怒掌以頰惟憨笑而已後鄉衆繼至一擁而下船幾覆並謂欲去則齊去縣尊開導者再該鄉民不特不聽反敢挺撞并且挾制縣尊立即釋放縣尊無奈縱之去衆始散縣尊知若輩多係瓦屑村人故旋至該處以利害説之入暮謠諑仍不息回宿六灶二十六日上午回城 
　　聞此次閙事原因實由於自治成立之後恐再禁烟賭不稍假借該處著名賭棍現充圖董之某恨之次骨因此煸動匪黨唐上達唐順達等多人横行不法演此慘劇云 
　　另一訪函云六灶鎭漁業公司於二十四二點鐘由無賴某某等率領數數十人將竹籬盡行拆毁並將巡船帳目器具一并焚燒且波及商團之洋鎗操具距里許之沙塗學堂課桌門窗亦焚燬二十五晨拆毁蓮橋鎭之漁業公司聞縣尊時在沙塗學堂履勘鄉民急謀鳴鑼拒敵縣尊遠聞鑼聲卽開往陳家橋保護求新各校嗣因風聲緊急仍回駐六灶持正學堂實因此保全不過攫去操具而已二十六日周浦北湯家行敎民所設之漁業公司亦被拆毁惟學堂設在敎堂内因得無恙 
分類新聞 
政界 
[潮瓊廉三屬交涉仍歸巡道辦理廣東]  
　　粤省潮州瓊州廉州等處通商口岸洋務事件向由駐該口岸領事就近與各巡道商辦現張督以廣東交涉司李清芬業已抵任視事所有本省一切洋務事件均係交涉司份内責任惟各口岸距省窵遠商辦維艱昨經電准外務部核覆應援照關道之例仍由各巡道與該口領事就近辦理俾易於接濟如有各道未能商定之事再由交涉司與廣州各該國領事官磋商以免延誤等因分行各巡道遵照辦理並照會汕頭北海海口各國領事知照 
[鄉自治調查舞弊被控温州]  
　　温屬永嘉臨江鄉自治區域前由自治事務所以併合二十七二十八兩都爲一鄉取名臨江該鄉調查員陳應梧本一老童生由本邑研究所畢業後謀充此職詎調查時乃以二十八都陳姓占十分之七而二十七都有四百餘戶均年納正税數十元者不予列入辛各居民均皆業鹽不暇與較迨至調查完竣又藏榜不貼嗣經程鵬等公推單君平正式質問以旣不投票開選竟在伊家私相授受程鵬雖在當選亦無此辦法會同朱鳳祥等赴省具呈撫憲要求札飭縣尊勒令解散並請將兩都分辦一面再行改選等情當奉批云據控陳應梧調查舞弊選舉違章各情如果屬實應於申訴期内呈請地方官核斷旣據禀明該處在案仰地方自治籌辦處即飭永嘉縣查明照章核辦禀報察奪 
[鎭郡自治進行狀况鎭江]  
　　鎭屬金壇縣紳士周元等前就敎育會内組織地方自治進行會召集士紳研究關於自治一切辦法以期催促進步當經舉定留日法政畢業生王君充任會長茲已於二十五日開第一次會議紳商學界到者約二百餘人互相演説直至午後六時始行閉會可謂盛矣丹徒一城四鄉舊分十七區鄉鎭自治區域悉仍其舊現已由籌備鄉鎭自治公所坐辦何瀚如君督促成立各鄉鎭自治事務所十二處其餘五區尙待組織云 
軍界 
[苗匪越界竄擾滇桂之恐慌廣東]  
　　越南苗匪倡亂擾及滇邊由滇桂粤三省大吏會同設防情形迭詳前報茲將粤督近日接到電告情形彙錄如左 
　　桂撫電張督昨准桂林沈撫電云頃接仲帥覆電越苗於豔日過界竄擾馬林馬江各寨被我兵擊退冬夜復犯田篷經營截勦匪遁回越探聞該匪起干越界長槽龍坪等處苗首熊阿降率衆攻破同文各寨匪目王此明一股窺聚四方石前經照會新領轉電越督查照法派砲兵步兵兩隊進勦已飭開化夏鎭馳往該處督率沿邊營汛扼要堵擊遏其内竄並派曉事苗目安撫華苗以杜勾結滋蔓越苗本烏合之衆所用軍械僅有土槍但能嚴整防堵可無他虞謠傳内有游匪快槍均不足信餘俟得確報再達等因是苗匪竄擾滇邊情形屬實桂邊相距咫尺如不嚴密防範則勾結滋擾大局可慮除飭李道會督文武加意防堵外特此奉達擬請轉致陸鎭取道越南回防該鎭聲威素著藉資鎭懾高明當以爲然堃印龍州道電龍州李道開侁電粤督云頃據自南鄧管帶電禀報悉苗匪首熊老林改名楊正帆該匪上年被法人監禁河内去冬冒託神經病請假放出今在大里山勾結游歷起事已聚衆三四千人保樂東光五社已降四社惟阮廷高一社不降其目的不在玉帛子女惟責令每家挑選精壯一名附從於魚日分枝由河陽上邱寗塘家逼近康距百南甚近管帶奉帮統飭由緬良回營隨時加意防範請紓憲厪日間法五六畵由河陽河内進兵於文日至斗寘來現有戰事等情並據譚帮統眞電稱苗匪于今日又祭旗分踞荽地駄馬默靈靖步等處保樂土官調兵進守宏懷河法員遇匪並不開仗越邊居民避入我界百有餘口帮統自到鎭屬扼要巡守日來民心安靖餘與鄧管帶所報相同其餘各路探報均無大異所調各隊已星夜前進兵力已厚防堵可資謹抒憲厪法員尙無照復并陳鎭邊縣電鎭邊縣許令電粤督云苗匪勢衆滇軍失利縣屬地廣備多勢將攻戰知縣昨與譚帮統籌商分認地叚帮統防守緬良一帶知縣防守北頭一帶兩處皆入竄緊要門戶已挑圑練五百名協守惟鎗碼不敷懇速由州憲就近在歸順借撥九嚮鎗五十枝碼五千粒不分星夜運解下縣以資應用 
[贛省陸軍考績之忙碌南昌]  
　　江西陸軍二十七混成恊統領吳道介璋前奉陸軍部頒發補官任職章程到江限令文到一月内須將各項表格塡齊送部其章程内指定鎭恊所屬各宜佐歸鎭統考績如係混成協所屬官佐則歸統領考績現兵備處總辦張道季煜聞第九鎭統制徐固卿軍門以鎭統與中下級軍官係屬間接碍難知其實在不如以統領歸統制考績統帶歸統領考績管帶歸統帶考績隊官歸管帶考績排長歸隊官考績層級遞考之確切與戎部往返電商已奉蔭大臣許可擬 
 
 

Page 12

 
 
卽援例特飭各科員擬定表式移會協部轉飭各級軍官按各受考官平日情形秘密塡註如稍有敷衍漏洩情弊即行照章撤革現贛省陸軍軍官自隊官以上皆於塡註一事異常忙碌而又異常秘密云 
實業 
[湘藩維持濫用紙幣辦法長沙]  
　　湘藩趙渭清方伯日昨會同巡警勸業兩道移知商務總會謂省城各銀錢行號及非銀錢行號發行紙幣一案前經度支部奏定暫行限制章程二十條於宣統元年内頒行到湘旋以去年春間飢民藉荒滋事市面同受影響是以遷延至今尙未照辦茲查各銀錢行號及非銀錢行號所發紙幣日見增加並未遵照部章辦理似此通行濫用殊屬不成事體亟應設法維持以符部案除移請長沙關道轉移税務司凡各商有在滬漢各埠印刷紙票來湘者應請照章嚴查扣留並飭長善兩縣傳諭省城各印刷局凡各商印刷紙票不准擅行應許外合行移請貴會請煩查照會同長善兩縣認眞清查辦理 
[陶勛臣較之張伯烈何如武昌]  
　　湖北志士陶君勛臣爲路事三次斷指聞者莫不傾倒茲陶君由原籍來漢見路股難集人心渙散悲不自勝特發誓欲以隻身游説湖北六十九州縣泣勸父老速卽籌欵交股期以一年足跡遍於全鄂聞已定於三月初二日啟行當上行之前張曾函約痛哭徐相府前之張伯烈與偕詎張已就河南學務公所課員事利祿覊身函復拒絶不得不讓陶君獨賢矣 
[札道籌辦省城模範第一市廣東]  
　　粤省撫署舊址建築新市一案先在調查陸軍財政局内附設籌辦事務所於十八日開局辦事昨由張督札勸業道云查廣東省城民屋稠密街道狹隘雖欲改正市區苦爲商廛所限無從整理此次撫署舊址旣據學司委員勘丈爲地八千餘井計共一百三十餘畝該處地段前臨惠愛太街爲省城内由東至西之孔道右倚大北直街爲省城内由南至北之通衢形勢天然以之建築新市爲改良市廛之模範洵屬一舉兩得事關創建市塲應由巡警勸業兩道經理其事該市剏建伊始定名爲模範第一市並專設籌建新市事務所一所委該兩道充任總辦應設坐辦測繪等員由該總辦等遴委具報一槪不支薪水夫馬俟新市設置就緒酌提欵項津貼以免賠墊該地面積應卽督飭坐辦等繪具全圖將建築形式市塲設置道路廣狹以及警望菜亭市會消防等所處分晰配註將來或由官建造出租或招商繳價躉承均應按照規定圖式辦理不得任意參錯所有變價之欵除撥抵新設高等工業學堂建築費外所餘之欵應否留充新市擴充之用抑卽撥作工校基本財產以及未盡事宜一併由該總辦等督飭委員詳悉籌議連同圖式章程具詳察核分别奏咨備案飭遵 
雜記 
[道府樂矣而災民何如湖北]  
　　湖北荆宜道吳筠孫觀察荆州府斌小川太守同於二月十八日壽辰而十七日又爲斌守孫女公子十週之慶荆郡文武及紳學各界均發傳單湊分送禮致祝十七日至十九日共分三份每份分三等福字錢十串壽字七串祿字五串共湊份禮約二千串左右在府署演劇三日最奇者以天仙福升男女二班合演描摹淫蕩之態不堪目睹官紳拍掌狂呼之聲幾同雷鳴而遠近災民聞道府慶壽咸蜂擁而來求食署前閉塞不通乃災民鵠候終日並無分文之賞無不痛詈而去 
[意見泯矣而秩序何如武昌]  
　　鄂垣長街最爲繁盛熙來攘往人多如鯽巡警爲杜絶擁擠便利交通起見特規定凡車轎往來分别左右以重秩序乃日前武昌府趙守毓楠乘輿經過長街中市之南樓地方不遵路線故違警章崗警卽扭住隨在轎後之輿夫一名斥責該輿夫名石頭素性兇橫遂與崗警扭作一圑互毆旁一巡警見之即鳴笛召集巡士多人前來朋毆正爭闘之際府署轎役約集藩署轎役共十餘人擁至同起圍打巡警受傷者四人轎役惟石頭受傷最重適巡官至卽呼將石頭帶至中區第三分區而轎役亦扭巡士一名至府署事爲趙太守所聞立斥轎頭持片將巡警送還警區並函禀警道道歉聞警道以兩造朋毆各有不合已將該巡警及扭至中區之轎役一併發交江夏縣訊辦惟各巡警以此舉有損警界尊嚴羣要求重懲轎役將該警釋放照常供職但警道以牽涉藩署之人若徒辦轎役亦損趙守感情故仍飭雙方懲辦以泯意見 
[惡丐橫矣而吃店何如鎭江]  
　　鎭郡米業近因陰雨連綿米乏來源大有居奇之勢高米刻已漲至八元四角一石中等亦須七元八角一般貧民謀食維艱詎日昨忽有似丐非丐之三四百人因餓難忍結隊至王家巷又新街等處向各吃食店硬搶食物藉以果腹而站崗巡士竟不聞問實於地方小吃食店頗受影響云 
時乘 
[滇緬劃界小史（二）（十）]  
　　薛約第四欵。今議定北緯二十五度三十五分之北一叚邊界俟將來查明該處情形。稍詳。兩國再定界線。龔約無所更改。 
案此叚界線當野人山之北爲雲南北路之屏藩東通四川西達西藏筦三省邊廷之。鎭鑰而麗江一府及永北騰越兩廳實恃此以爲籓籬。薛使定約時。外部初議約略分至二十八九度間。英廷亦擬自薩。伯坪以北以薩爾温江及恩梅開江中間之山水流分界處爲線。薛使以兩江相距如此之近。中間之山如此之大。恐仍以老邊界爲界。且昔董以北英人。旣未嘗深入其境。滇中亦無從查議。萬一受彼。朦混。將來或執條約爲証據。利害得失。關繁匪輕。故僅予以一函。謂照公平辦法。滇緬邊界。應以遇立開江及恩梅開江中。間之地分一界綫較爲公允。而約内則兢兢訂明。自二十五度三十分以北。暫不劃分。孰知薛使當年審愼之苦心。而英人即利用之以爲越界侵佔之淅。故龔。使訂約。一仍舊貫。二十六年。即派兵越界。燒殺茨竹派賴經丁。督嚴重。詰問於是始亟亟有勘界之議。遷延至。今面一議再議。迄無成説。坐令英。兵東進。據我片馬。以橫肆要挾也。悲天。 
説苑 
[畢尙書秋帆]  
　　畢秋帆尙。書巡撫。陜西時風流儒雅。爲士林所宗。仰幕中賓客。大半有斷袖之癖。入其室者美麗盈前。笙歌旣叶。歡請亦暢。一日尙書忽語云。快傳中軍參將。要鳥鎗兵弓箭手各五百名。進内伺候。或問何爲。曰將署中所有兎兒俱打出去。滿座有笑者。有不敢笑者。時嘉定曹習庵學士仁虎以丁内艱。爲關中書院山長。與尙書爲親戚。常居署中。尙書偶于清晨詣其室。學士正酣臥。尙未開門也。見門上貼一聯云。仁虎新居地。祥麟舊鞭塲。尙書笑曰。此必錢獻之所爲也。後尙書移鎭河南幕客之好如故。尙書又作此語錢梅溪學士適在座中。謂尙書曰。不可打也。問何故。曰此處本是梁孝王兎園。尙書復大笑。 
　　記者曰。今日之達官貴人文人。學士。往往姬妾盈側。而又多蓄變童。故每演出寄豭逃嫁之惡。劇而貽。門閥之羞。果安得有畢尙書其入多調鳥鎗兵弓箭聚殲其族。類勿使爲社會風俗之玷也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[美墨將起重大交涉]  
　　二十五日倫敦電云據華盛頓電稱近來各報得有消息謂墨西哥乞華華及阿茄泊利塔地方各有美人四名因附和作亂獲罪業已正法美國國務部現請各領事調查此事如此信確實將起重大之交涉云墨西哥内閣業已辭職狄愛士總統對於選舉繼任員一事不即舉行 
[英美日果將聯盟乎]  
　　二十六日東京電云日本外務部承認已接美國公斷條約之意見現正計議此事極爲謹愼此間之人多信英美日三國當可實行聯盟 
[俄國首相勢力之鞏固]  
　　二十六日倫敦電云據聖彼德堡電稱俄皇下諭令脱納僕夫將軍及特洛伏議員本年停入帝國議會參議蓋因首相司徒來賓君近於波蘭議案大遭失敗實由該二人擔其責任之故二十五日栢林電云俄首相司徒來賓君將仍居原任其敵脱納樸夫及特洛伏業己出國游歷特洛伏已辭爲帝國議會右黨之領袖 
[俄國陸軍之秘密事務]  
　　二十五日栢林電云俄國國會已批准議案撥羅卜三十八兆以充陸軍飛船經費並撥羅卜一百五十萬供陸軍部大臣辦理秘密事務 
[德皇已抵維也納]  
　　二十五日柏林電云德皇赴維也納之行程悉照豫定之次序今日已由維也納起程赴維里慈（以上譯字林報） 
[俄議員評詆對清政策]  
　　青泥窪日報載十五日聖彼德堡電云俄國國會討論外務部預算之際立憲民政黨領袖米里厄柯夫君力主俄國在遠東須用和平政策據稱中國上下已醒今未便仍以從前之地位與之交涉各國已能鑒及於此故咸改其政策而俄國獨要求嚴遵從前未嘗遵行之紙上空約豈非不知時勢乎又論俄國亟欲占據伊犁省城一節謂占據伊城雖於俄人在北滿之事業不利惟確有重大之關係須知日人出其全力併呑朝鮮南滿今方坐待中俄之衝突而收漁人之利將來結果俄人不過徒爲日人火中取果而已且占據伊城爲分占滿洲之動機日本占據南滿之地位或有一日聯合中國將俄人逐出北滿亦未可知國會政府黨聞言均不爲然斥其不忠國事按俄國國會無决定外交政策之權故政府代表謂此種議論僅可視爲個人之意見不能代表全院之輿論云 
[美國排日議案近聞]  
　　二十七日倫敦電云美總統塔孚脱致開列福利亞州知事之書已使禁止外人置產之排日法律失進步之力 
[日皇辯正流言]  
　　二十七日倫敦電云據華盛頓電稱日本駐美大使内田男爵已以日皇璽書親遞美總統塔孚脱君内稱美國報章盛傳日本在墨西哥有所圖謀均係揑造朕實不信 
[俄國國會議長辭職]  
二十七日倫敦電云俄國國會議長葛丹柯夫君業已辭職 
[美國增軍之確耗]  
　　二十一日小呂宋電云此間接華盛頓消息謂國務部大臣决議增厚夏哈夷島戌軍兵力不日將有變動國務部大臣雖不承認此事外間已深信菲列賓羣島行將增兵之説實屬的確云 
[美國徵調大軍]  
　　二十日鈕約電云卡脱將軍所統之軍四日之内將拔隊出發今尙不知開往何地 
[德國將由西比利亞寄遞包件]  
　　二十六日柏林電云現因滿洲疫患已淨德國郵政局將仍由西比利亞寄遞包件（以上譯文滙報） 
本埠新聞 
[義善源票號擱淺三誌]  
　　滬上義善源票號於二十一日夜宣佈危迫後因所缺者多係官欵及紳宦富戶存欵故於市面無甚牽動數日以來人心安定茲據該業中人言義善源滬號經理與京號（設在施家胡同）經理邇來稍有意見前日滬號因欠官欵二十餘萬無可彌補商諸京號京號經理頗厭惡之惟以大局攸關仍擬設法詎京號空虚已久自去年源豐潤擱淺之後京頗岌岌可危彼時賴有交通銀行爲之接濟此次交通查帳統計義善源總號與各埠分號共向該行押欵八十餘萬往來欵亦約有十餘萬均被揭破一時彌縫不暇無可再事通融號東李經楚（卽交通總理）知難支持遂於二十一日效源豐潤之故智自請封閉一面電知各分號於同時宣告危狀現在京號所有期票票存仍准赴號兑現聞二十二日計共開發六萬餘金惟大宗欵項暫時緩付號東李經楚刻已自將家產先行開單繳部作抵（本 
館接到京電謂李經楚欠交通銀二百二十萬私產袛一百五十萬已由郵部派員查封見昨報專電欄）聞外城巡警總廳現正會商度支部共籌維持之策以免牽動市面云 
[改良學塾集益社開會紀略]  
　　二月二十六日午後三時改良學塾集益社開第一次敎育講談會於大東門外東區學校内社友到者三十餘人英美兩界中人居其多數公推顧君翕周爲臨時主席講談私塾 
 
 

Page 19

 
 
中現宜改良方法其大致各塾當添設珠算科談話科使學生爲商爲賈已具交際上應用之智識至五時半散會並徵求各塾敎員於平日敎課上之心得與改良方法之意見書以便第二次開會時之研究云 
[江督維持治安]  
　　江督張制軍查得上海拐案疊出并有奸商私運軍火均屬有礙治安昨特札飭滬道密查拿辦劉觀察奉札後立卽函請税務司轉諭扞手人等凡遇輪船進出嚴加搜查一面諭飭偵探程品山率同通班探夥分投密查務獲嚴究 
[陸中堂由杭來滬]  
　　東閣大學士陸鳳石中堂潤庠回籍省墓迄已多日茲因疊接京電催促啓行故於昨日由蘇路公司特備花車赴杭迎接中堂隨挈眷屬於午後三點餘鐘抵滬本埠印委各官均至車站迎迓中堂旋乘雙馬車至新閘任逢辛觀察之公館内暫駐行旌聞不日即須北上 
[陳阿媛騙術何多]  
　　蕩婦陳阿媛前因混質假珠飾迭經公共公堂訊辦有案茲該婦賃居馬立師路馬德里串令傭婦張秦氏以代婦女理髪爲由乘間將銀簪調換金押髮從中漁利前日又令張氏將僞飾向金吳氏調換金飾當被察破報請老閘捕房派探劉森堂將陳阿媛及秦張氏一併查獲昨解公堂請究並有醫生顧某之妻顧張氏投稱去年亦被換去金飾求請併追德襄讞商之英翰副領事以陳婦屢次行騙判押候查明有無别案於下禮拜三訊明併究 
[蔡孝順饞涎欲滴矣]  
　　巡警總局批民人蔡孝順禀云查閘北清潔由商人陳賢慶禀准承辦並未另行招充該民人前次禀請加捐承充業經批斥茲復呶凟實屬荒謬特斥 
[拿獲大帮拐匪三誌]  
　　巡警總局偵捕隊官周二尹在立豐輪船上緝獲大帮拐婦及男女小孩八口已兩紀前報前日下午經裁判官孫大令分别提訊大都狡展不認惟内有唐楊氏祝羅氏及一歲男孩正孝實係誤拿當堂交保開釋餘仍分别還押聽候覆訊 
[私鑄案仍須澈究]  
　　住居美租界元芳路之潘三寳吳子香與鐵匠林金生合夥私鑄銅質銀圓因造機器糾葛在閘北四路分局互相控訐嗣兩造恐遭究辦禀求銷案交保開釋在案茲黃正巡官又以此案關係私鑄情節重大未便含糊了結復於前日午後傳諭保人將潘等一併交案解送總局請究 
[城内]  
巡士獲賊○前晚十時有衣服華麗之吳永生在凈土庵路東探西望巡士以其形跡可疑上前盤問吳心不甘服即與爲難嗣由鄰崗巡士聞聲趕來在吳身畔搜出刺刀一把因即拘至西四區經喬副巡官訊據吳供係浦東人現住南張家弄第四十七號門牌承認專事偷竊不諱並稱尙有同黨陳金生綽號小無錫及陸炳榮二人同住巡官判暫拘留立飭地甲協同長警前往住處將陳陸二人拘獲搜出刺刀一柄鐵尺一把及剪刀鑤鐵洋刀電光燈警燈警笛又欽加五品銜即補縣正堂燈籠各一盞當票九張並同居之吳瑞榮（前充北五區巡長現爲自治公所二十二號巡士）一併解至該區轉送一路分局訊究 
賭棍害人○前報紀虹口賭徒陳全全擺賭開鎗由局員禀明滬道札縣拿辦一則茲有鄉民陳邦基劉大奎等遞禀道縣據稱陳全全實爲二十三保十五圖捆首向來安分因有着名賭棍劉毛毛即劉雲廷並大桃桃即吳桃桃等先在吳家浜設檀開賭嗣爲吳普恭驅逐遷至劉家宅地方近來欲在陳全全之田地上擺檯開賭陳不應允劉等遂與爲難紏衆前去開槍威嚇並唆使伊妻劉黃氏投局朦控叩求提究等情現劉觀察巳飭查屬實札飭上海縣田大令差提劉等到案從重懲辦矣 
遞解徵兵○嘉定縣昨日派差押解前在江陰充當徵兵之王國祥到滬因王誤公斥革遞回原籍卽由該差禀奉上海縣田大令諭飭押候訊核 
病斃免驗○馬勝泉前被吳趙氏控告欠洋六百餘元由縣訊供收押限理在案茲馬患病發堂醫治於昨日斃命當由堂中函致上海縣田大令請爲相驗嗣由馬妻張氏投縣禀求免驗自行棺殮大令准之諭飭具結存查 
[南市]  
及時而動○土藥統税局總辦劉公館内之婢女名喚改女年已十九歲昨晨忽然私逃當經該公館飭丁持一照片分報各捕房及裁判所請緝旋由二十四號巡士在花衣街查見該婢携一衣包踽踽獨行向之詰問直認不諱遂即帶至裁判所飭知該公館領回 
不期而遇○松郡某圖地保鍾安卿昨日來申在西門外撞見逃逸多年之外甥媳范計氏走入王金林家旣從後門逃出鍾即將王扭至西區移送裁判所訊究王供與氏姘識多年判王交保限三天尋交計氏並着鍾邀同伊甥投案候質 
摸竊鈔票○愼餘米行學徒陳德生前日午後携取鈔票洋二百元行至龍德橋堍被賊摸去該學徒當即投報警法當值處請爲查緝 
划船聚賭○自治公所水巡隊前晚在萬聚碼頭脚划船上查獲聚賭之繆桂興劉桂元陳連生卞新發周大有等五人解由警法當值處飭繆罰洋五元餘人各罰二元充公賭具銷毁 
追討舊帳○已閉源潤豐米行執事蔡久春昨將同業長義行夥蔡衡甫扭至裁判所控稱蔡於光緒三十四年購去廣帮荳餅虧欠銀二百八十餘兩事閲多年延不清理核計本利已積至三百十六兩有零請爲追繳訊之蔡祇認欠銀一百七十餘兩無力照還求鑒判蔡交保着赴商務分會訴明清理 
是否圖賣○住居法租界八仙橋西首芝蘭里六十八號屋内之潮州人吳某去冬在普育堂捐領發堂女子張阿昭徐金鳳爲女爲媳前日兩女忽然逃出奔至裁判所訴稱吳帶往原籍圖賣請爲援救即經湯裁判提訊張阿昭供年十七歲蘇州人徐金鳳供年十六歲浦東人裁判官謂汝等一面之詞不足憑信命留候傳吳來案質訊 
[閘北]  
幸即覺察○瞿費氏前日以銅質手釧向公益里增順押店質洋五元嗣被店夥方叔炎察悉將氏追獲洋已無着當由方喚同崗巡拘解四路分局昨經黃正巡官提訊氏供釧向顧謝寳借來洋被袁某在途取去判還押候查明再核 
[英租界]  
水手受罰○游船水手王和尙王連生周阿三等停船違章由水巡捕房西捕查見令泊他處詎王等不服反肆行兇致被一併拘獲昨解公堂訊實判王和尙罰洋二十元王連生與周各罰洋十元一併充公 
無恥之徒○孔祥林俞新居深夜在黃浦灘草地上鷄奸被捕一併拘獲昨解公堂訊實着各押兩禮拜期滿均逐出租界 
拐匪還押○潘榮根控薙髪匠朱鳳雨杜阿章陳阿章李何氏陳王氏等串拐四歲男孩金虎由廨判將朱等分别收押限令交孩在案昨日復由捕房將朱等解廨請究中西官諭仍還押候禮拜三訊辦 
追獲人贓○流氓王月仙前日在新閘路 
 
 

Page 20

 
 
攫取俞張氏之金押髮逃逸當被巡捕追獲人贓昨解公堂訊供屬實判王先行枷示七天期滿再押三月贓交原告領回 
踰牆圖竊○徐良發控嚴阿林踰牆圖等情昨由捕房將嚴拘解公堂訊明屬實判押兩月 
扭獲竊贓○張阿福前晚闖入梅白格路新閘捕房包探朱子藩家竊取雨衣當被朱探拿獲昨解公堂訊實判押一禮拜 
贓物未齊○某洋人控張中法范阿生串竊橡皮圈銷贓於袁寳林昨由捕房將三人拘解公堂押候吊齊贓物再訊 
怙惡不悛○陳永生王寳順等控過犯沈阿友王三水即王阿瑞搶取小孩金環銀項圈等物由探併獲昨解公堂訊明判沈押西牢半年王押三月期滿仍均逐出租界 
聚賭罰洋○汪金章自稱在閘北巡警局當差前晚與高阿三范阿三王炎香等在新唐家弄一百九十四號王管氏家聚賭被匯四捕房偵悉即飭中西包探前往將以上各人拘獲昨解公堂訊明中西官以王管氏不應容留汪等聚賭着罰洋二十元汪王范三人各罰洋五元高阿三情虚不到着將所存捕房保洋十元一併充公賭具銷燬 
又可自由○洪啓明施源生王洪生均因錢債紏葛由廨收押嗣因在　所内聚賭經管押委員姚二尹查悉禀請寳讞員將三人帶至公堂訊明判各押捕房兩禮拜在案昨届期滿由捕將洪等解廨請示判仍改押本廨候再訊追 
妓院違章○廣西路二百五十五號雉妓院鴇婦董沈氏因容留幼女沈阿媛被捕房查悉昨將該女與鴇並龜奴董阿文一併拘解公堂經德襄讞會同英翰副領事訊明判董罰洋二元充公董鴇押女所三天女交其母金氏領回 
女孩待領○女子寳妹因不辨路經由捕送留公廨昨由官媒解訊拋供年十一歲寗波人母在虹口帮傭判發棲流所留候懸牌召領 
拐賣女兒○李葉氏因與王復生王洪氏串拐顧芳寳之五歲女孩彩姐賣於粤婦王劉氏被顧偵悉報捕將各人一併查獲昨解公堂訊究判李葉氏押女所兩年王與洪氏分别各押半年王劉氏不應收買來歷不明之女孩着押女所一月抄獲之身價洋二十元充公女交顧領回完案 
不應藏匿○葛子章曾將生女桂寳許與劉天禧爲養媳近忽將女領回藏匿被劉報請捕房於昨日派探將葛與其妻曹氏並女一併解送公堂訊明中西官以葛夫歸均有不合着分别各押一禮拜桂寳交劉領回 
查獲拐子○陸寳華因在閘北犯有拐案逃匿租界由巡警總局移請公廨轉飭捕房於昨日派探將陸查獲解至公堂訊知陸係過犯判先押捕房兩月期滿解送警局訊辦 
[美租界]  
汽車傷人○王阿桂前日下午行經楊樹浦路被一百九十六號汽車撞跌碾傷左足由捕車入捕房轉送同仁醫院醫治 
撞壞電桿○八十一號車昨過外大橋畔撞壞電燈木桿由捕查見禀報捕頭飭探傳諭賠償了事 
搶親惡習○舟山人楊阿才前聘汪才高之女爲室刻因汪欲挈女回甬被楊知悉昨紏多人前往搶親由印捕查知將楊及汪女併送捕房捕頭以有違租界章程分别斥釋 
姘婦捲逃○劉阿順住居百老匯路七百十五號昨報捕房云被姘婦某氏捲取衣飾逃逸請爲查究捕頭准之 
揑報拆梢○瞿阿榮昨報捕房云在海寗路被沈裕林拆梢洋兩元捕頭飭探往查不實斥退不理 
[法租界]  
追還貨價○致其樓照相館主謝顯榮欠法商良濟藥房貨洋一百三十六元經該藥房主具控法廨提案後曾由林梅卿具保出外候傳審訊昨日原告投案候示由林將洋代交到案給付原告領去 
有心收贓○英界張某家日前失竊古花瓶及白玉掛屏等件曾報捕房將失單發給各典當隨時留意在案詎恆德當及乾豐押店兩家竟將該贓賤價押下事爲英捕房查知將竊賊張東三帶往協同法探至該兩店吊出原贓傳同典夥韓伯言吳仲侯二人一併解至法廨訊辦聶司馬訊得該贓抵押一元實屬有意違章未便姑容判各罰洋十元以儆當本充公張東三仍由英探帶回訊辦 
原被爭執○陳春前控沈寳生將頭髪抵押洋三百元延宕不贖向論不理昨經公堂提訊沈供祇欠二百五十元聶司馬以兩造互相爭執判沈交保出外料 
體面偷兒○昨有衣服齊整之金榮生至日新增洋貨店購物乘隙竊取洋綢一疋當被櫃夥董昌齡窺破拘住交捕送廨訊究判押兩星期示儆原贓給董領回 
[上海閒談]  
　　歷次大錢莊倒閉。市面皆受影響。異常震動。而此次義善源擱淺。則市面安靜如常。毫無牽動。説者謂該莊往。來皆係官欵。與富紳積蓄民賊宦囊存放之故。記者曰。且勿謂不牽動也。牽動。在於無形。且勿謂影響也。影響在於其後。 
　　陳阿媛一淫婦耳。前則以假珍珠朦混付質。今又串令傭婦代人梳頭。偷調金飾。其欺騙之術。抑何工歟。嗚呼。婦人且若此。則上海之奸猾男子。詭計百出。不尤可懼乎。吾願旅居滬上者。尙其愼之又愼。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[兩次批准保和會條約附紅十字會條約曁各文件（五）]  
外務部陸軍部會奏保和會條約三件擬請畫押摺 
奏爲保和會畫押期迫謹將前次業經畫押各約分别應否畫押會同妥擬請旨辦理恭摺仰祈聖鑒事竊保和會第二次會議經前保和會專使大臣陸徵祥將會中所立條約原文譯漢先後送部查核計共條約一十四件第一和解國際紛爭約第二限制用兵索債約第三開戰條約第四陸戰規例約第五陸戰時中立國權利義務約第六開戰初處置敵國商船約第七商船改充戰艦約第八沈没水雷約第九海軍轟擊口岸城村約第十推行日來弗約於海戰約十一海戰中限制捕獲權約十二國際海上捕獲審判所約十三海戰時中立國權利義務約十四禁止由氣球上放擲砲彈及炸裂品聲明文件各國限於本年六月初二日爲最後畫押之期前准軍機處鈔交出使大臣錢恂奏稱和會條約未可輕易畫押情形一摺五月初二日奉硃批外務部知道欽此查該大臣所稱全約均請展緩畫押各節爲格外審愼起見惟光緖二十五年該會第一次會議時經總理衙門議奏將和解公斷條約推廣日來弗原議行之於水戰條約聲明禁用各項猛力軍火文件等欵請准畫押於是年十一月初五日奉硃批依議欽此欽遵電知前出使大臣楊儒畫押又三十三年外務部奏請將陸地戰例條約補行畫押於是年四月十二日奉硃批依議欽此欽遵電知出使大臣陸徵祥畫押各在案此次第一第四第十第十四等約均係前次業經畫押之件其中如有新增須防窒碍之欵原當愼重將事苟意義與前並無出入自不如從衆依限畫押以循公例而尊國體外務部近准出使大臣陸徵祥來函亦謂前次已晝押之約應於限内辦理臣等將該四約詳加推究公同商酌除陸戰規例約内有新增條欵關繫緊要須再加審度擬請將該約暫緩畫押外其和解紛爭約經此次修改於實行上較爲便利聲明禁止氣球上放擲砲彈文件大意與前次聲明文件無異以上兩約擬請畫押以顯和平宗旨推行日來弗約於海戰約内新增之二十一條設法禁止人民刦奪及虐待軍中傷病人等並罰船隻妄用第五條所指之區别記號各節中國現未訂立此項專律碍難遵守擬請將該約畵押而將第二十一條提出如是分别核擬旣有以副該會限期畵押之議亦與錢恂摺内審愼推求之意相符謹將此次擬請畵押之三約繹漢照錄清單恭呈御覽如蒙俞允伏候命下即由外務部電知該大臣陸徵祥遵照辦理此外各約不妨從容補畵臣等卽陸續會同詳愼核擬一面將約本咨送京外各衙門詳細研究由臣等會核仍分别應否畵押隨時奏請聖裁以收集思廣益之效所有保和會前次業經畵押各約妥擬應否畵押請旨辦理緣由謹繕摺具陳伏乞皇太后皇上聖鑒訓示再此摺係外務部主稿會同陸軍部辦理合併聲明謹奏光緒三十四年五月二十八日奉旨依議欽此（未完） 
專件 
[江蘇諮議局呈報議決徐州盜賊紛擾應速設法整頓以保治安案]  
　　爲呈報議决事件事案查奏定諮議局章程第四十二條内載凡議决事件除議長副議長同意認爲應行秘密者外均公布之並應隨時報告督撫及資政院等語茲於宣統三年本局第四届第二年度臨時會期内二月十八日大會議决徐州盜賊紛擾應速設法整頓認眞剿緝以保治安案一件查徐州豐沛蕭碭銅山五屬自去夏以來盜賊蜂起人冬擾亂地方尤甚著名土匪張化思王金妮呂四李獻金等勾結外匪鉅魁商永貴劉三嘯聚黨夥數百人各持快槍橫行銅山西北境内蕭碭間掠人勒贖焚掠搶刧動輒數莊村防營坐視鄉民束手去歲十二月經本地士紳電禀督院飭鎭道及胡統領巡視一次雖拿獲數匪迄未兜勦江北督督派營巡緝匪悉客兵不能久留暫行避匿兵去復熾鄉民因兵不足恃相率不敢報案因經報案所費不貲旣不能獲匪且反被匪報復動至焚殺如碭山汪紳所辦之學堂堂舍全被焚燬連及住房數百間鎗斃數命是其前鑒兵民及地方官均畏匪諱言聽其紛擾遂致日益蔓延究厥終極必至釀成流寇不可收拾兼之境界毗連魯豫皖三省此竄彼伏出没無常形跡頗類捻匪初起之日加以年歲凶荒饑民挺而走險脅從日多不急勦除後患何堪設想鎭道府縣負保護地方之責五屬防營又係鎭道管轄地方擾亂至此諒必有任其咎者應請督撫院迅速設法整頓防營勒限勦除賊匪以安地方民生幸甚所有議决案由理合具文呈報爲此呈請督撫院裁奪施行再徐州巡防兵丁分屬鎭道及防營統領者共十九營以一府之地防營如此其多又有鎭道大員監視於上雖地方如何難治盜賊如何强橫亦宜有所畏忌何至掠人勒贖此搶彼刧嘯聚動數十百人行旅視爲畏途鄉民不行安枕徐州鎭道充耳不聞一籌莫展值此荒歉頻仍流亡載道重以盜賊擾害有岌岌不可終日之勢查各營分防地界府城以西爲鎭道之兵府城以東爲各統領之兵統領所轄各營較爲整飭餉亦較優道署之兵餉糈最簿步兵每人每日百二十文食尙不足焉能辦賊鎭署營兵著名腐敗而防地則西北最爲吃緊因其毗連魯豫素稱盜藪以腐敗之營當衝要之地是以盜賊公行毫無忌憚布置旣屬乖方又皆安坐不動防而不巡賊本聚散無常兵則守株以待歲縻巨欵養兵十數營而不能治區區之盜賊愈釀愈多蔓延日久恐受其害者不僅徐州一隅已也其整頓之法一裁汰老弱歸併數營二騰出底餉以資飽腾酌留數成作探緝之費三挑馬步數營爲游擊兵時時梭巡至於分防處所則酌量緩急隨時變易不得安坐不動仍劃分汎地以專責成掃除推諉玩愒之弊地方庶乎有豸此爲保衞治安起見且防營由本省專政與陸軍編制無涉是以條陳所見冀弭大患合并陳明除呈督撫院曁資政院及本局自行公外須至呈者 
[西歷一九○一一九○九年冬季中國各口入税比較表]  
一九○一年一九○九年 
關平銀關平銀 
哈爾濱部 
 
 

Page 27

 
 
滿洲里四三五九七三七二七哈爾濱四○七三四六四三二四綏芬河一一五○九七九七三八七安東六八七○五一○七七三七大連二九六○六○二八八八二九牛莊三七七五二一三五○一四八秦皇島七四四二四七六六四一天津一○七八七二四一○二四一八二烟臺一八九一四七二二九五三三膠州三一四七○四二六九三三一重慶一三一一五七一七○○六七宜昌二一八六九二○○六四長沙四三八五八五二一三○漢口九二七三三二七三五七九三九江一二三八七三一七三五一八蕪湖二七九五六八二○六一一八南京三七一八二三七二三六鎭江二五一九三五三一一二七三蘇州三二○三○二五七七八杭州一○○一一一一五二四八寗波一五五○三一八二四七六福州一八九一六三二四七九○九厦門二○三五八三二四○三四三汕頭二九三七五七四二○○三四廣州七三六○○五六二九五九○三水八三一四七二三九七六七梧州一六○七二三一四一七四六總數九一七九八八三九七六五九五九小説 
[言情小説投海孤兒（二十八）]  
　　充馬利亞之意。以爲苟質直告以愛力森之語。愛力森必且無倖。顧又不。甘爲誑語於乃德之前。乃變計謂之曰。吾聞之何人。君且勿問。君第答我此舟不趨紐約。將趨墨西哥。確乎否乎。乃德曰。善即使密司而不知者。吾明日亦必奉告。蓋密司之言確也。馬利亞正色問曰。密司脱迭克司。吾所購之船劵。確爲往紐約。而非往墨西哥者。今君無故變計亦有説乎今當請君先至紐約。俟吾父及吾登陸後。再往墨西哥。始不悖於法理否則歐。利公司之信用全失。而君亦爲妄語之小人矣。乃德聞馬利亞之詈乃不怒而笑。從容謂馬利亞曰。此中原委甚複。吾頃巳一一告之尊甫。今再當罄吾腷臆。以告密司。第言之甚長。非立談可以罄吐。今請密司入室少坐。以聽吾言可乎。馬利亞不得已。乃入室而坐。乃德與弗倫富士對坐。乃德始曰。密司勿怒。吾當誠告密司。吾之初意。原欲以此舟駛行至於紐約。比聞密司及尊甫欲往美洲。吾遂决司以誑尊甫。揚言船往美洲。而陰囑公司中人。僅售紐芬蘭之船票。其有欲往美洲者。則以哈克斯東之船劵應之。故此迦麥斯東輪船之中。皆爲紐芬蘭之乘客。而紐約乘客。實止密司父女二人。此船於倫敦開駛之頃。舟中船主水手。皆以爲舟赴紐約。吾亦秘不之告。迨旣至紐芬蘭。吾始發令。不趨紐約而趨墨西哥。舟遂轉向而行。吾惟敬愛密司。故不得已而。出此幸密司恕我 
　　馬利亞旣聞乃德之言。心中瞭然。已測知其命意之所在。冷然答曰。密司脱迭克司。君之行事。無乃太傎。君雖爲吾之父執。然吾之與君。相見之時至尠。吾見君至不愜意。决不敢當君敬愛之言。君苟自居爲上流社會之。人。而不欺孱弱之女子者。請即載我至於紐約。餘語吾不樂聞。乃德面馬。利亞而笑。聳肩露齒。爲狀逾醜。馬利亞至引首左顧。不欲視其鄙瑣之態。第聞乃德言曰。密司欲至紐約。此安能至。吾愛至密司。直欲以此身貢之密司。爲密司之奴隸。至於吾之衷臆。已一一述諸尊甫。今請密司且與尊甫議之。以鄙人揣之。尊甫似不能不諾。蓋吾尙有權力。足以懾尊甫之心。明日此時。吾當敬候密司之命。今日别矣。語旣。不待馬利亞之答。瞥然遽。　逝。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
