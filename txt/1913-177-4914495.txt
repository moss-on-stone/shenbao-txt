# 1913 - 177 - 4914495

 

Page 1

 
 
[外論]  
　　蒙古之現狀 
　　此爲日本參謀本部旭主計官察視蒙古情况歸國而後在其立憲同志會而演講之者先就内外蒙古之地勢人種人情風俗軍事宗敎及其他略論之并詳論外蒙古之各種狀態其要旨如左　　東蒙古之地蒙古之内與日本關係不淺者即東部蒙古指自庫倫起迄於松花江劃一直線在東方一帶之地即是最近所謂東部蒙古其範圍更狹指東經百六十度以東之地即其地積約二萬方里概屬平坦缺地理的變化惟有興安嶺之一脈自西南直走西北而巳 
　　東蒙之産業蒙古之地地質本極肥沃各種耕作極有望之場所也就中東部蒙古尤爲有望但蒙古人概以牧畜爲業以是東蒙在經濟上之勢力人口雖有四百萬而榖物僅有千四百萬石馬百三十萬頭牛百五十萬剅羊四百三十萬頭其中内蒙人僅四十萬人而已餘皆漢人之移住者 
　　東蒙之行政組織東蒙之行政組織純屬軍政而對於蒙古各王之地以有移住漢人其組織遂極複雜此外於中央監督機關地方派遣機關外更設蒙古王之自治機關 
　　蒙古之財政所謂蒙古之財政不過一蒙古王之財政而巳以故其收入支出皆極少數雖爲外蒙第一王族達賴哈羅王其歲入亦不出五十萬圓其小者年收僅不過一萬圓而已皆爲該王公財産上之民益其中亦有徵自租稅者　自北京政府給二千兩乃至四千兩之俸祿王號爲世襲而傳之子孫各王族之内東部王族比之西部較爲富裕 
　　外蒙之軍事組織外蒙軍事大略爲屯兵式當時布軍政採舉國皆兵主義以左領爲單位置十長於其間一長自騎兵十步兵二十而成一左領兵數有百八十七人以左領之集合謂之旗一旗之内多者五十佐領少不過五佐領而已東蒙古全體之左領數九百七十八其丁壯共十八萬一千餘男子達於十八歲必負服兵役之義務一户必出壯丁一人之責務貧弱之蒙古王平時旣不能養如斯多數之兵則常時使於各地分置屯田另備二三百騎之衞兵武器極不一律有連發槍有單發槍王購入兵器要得北京政府之許可蒙古兵於服從心勇氣忍耐各點殆與日人等其本質實勝於華兵數倍惟文野之程度異以現狀觀之兩者殆不能同日語也 
　　配置於蒙古之俄兵現俄國配置於蒙古全體之兵數則庫倫有三十大隊恰克圖與烏里雅蘇台各有二大隊科布多有一大隊（各步騎砲工）外塔爾巴哈台有騎兵四百烏魯木齊有騎兵四百伊犂有騎兵六百喀什噶爾有騎兵二千五百以爲各商業及其他之保護 
　　交通機關往昔蒙古之交通機關有各王入貢北京之公道（長公路）與連絡地方派遣吏員之驛路前者依各地方而異王各王族入貢道路則各有一定此等道路皆以北京爲中心而築造之者且此外各地有所謂參詣道路近時因鐵路之開通此等道路之交通有一大變革或由東清鐵路或由南滿鐵路而達北京今公道驛路大部分巳歸廢滅交通之關係爲之一變矣（未完） 
[專件]  
[圍場發展案蒙藏局勸業科科員任嶧調查（三）]  
　　（乙）關於牧畜三事 
　　（一）牧畜本案後圍東至賽罕壩西抵四道河子約百六十里北自土爾根河南迄車道梁約八十餘里除東隅外一望遼闊坦平無際自春徂秋青草叢生旣不耕種復無牛羊今若悉以其闢地作牧場設牧畜公司於雁岱山適中之地則牧畜之地又不可勝收矣查山綿羊每匹價銀三四兩山羊每年二胎綿羊每年一胎山羊每胎或二子綿羊一子均孕五月而生今以數字表其繁殖之速如左 
　　第一年養羊一○○○頭内（牝牡九五○五○） 
增牡餘牝 
第二年四七五一四二五 
第三年七一二二一三八 
第四年一○六九三二○七 
第五年一六○三四八一一 
第六年二四○五七二一七 
第七年三六○八一○八二六 
第八年五四一三一六二三九 
第九年八一一九二四三五九 
第十年一二一七九三六五三九 
據以上級數觀之則初年養羊千頭至第二年除牝羊增至一千 
 
 
 

Page 2

 
 
　　四百二十五頭之外尚餘牡羊四百七十五頭以每羊售價三兩計之可獲一千四百二十五兩以之充一切經費足矣第三年除牝羊增至二千一百三十八頭之外又餘特羊七百一十二頭可獲銀二千一百三十六兩以之充一切經費而有餘矣第四年除牝羊增至三千二百零七頭之多又餘牡羊一千零六十八頭可獲贏利三千一百四十四兩至第十年則除牝羊遞增至三萬六千五百三十九頭之外一年中竟餘牡羊一萬二千一百七十九頭可獲利三萬六千五百三十七兩矣然此不過示其例而已今欲以廣袤百餘里之後圍場區域創設牧場則初年所養之數至少必以萬頭爲率始足以分布四方則以後每年所增牝羊及所獲牡羊之利自當十倍於前舉之例卽第二年應增牝羊一萬四千二百五十頭可獲牡羊之利一萬四千二百五十兩至第十年應增牝羊三十六萬五千三百九十頭獲牡羊之利三十六萬五千一百七十兩雖然羊體有强弱人事有優劣或則牝而不胎或則胎而不養或則寒暖不調而殀或則母乳不濟而亡又或遭狼犬之患又或有遺失之憂故每年繁殖之數與所獲之利益必不能如以上預計之數而總合其額或過或不及是在當事者細心考察而改良之勿怠其職而已塞北嚴寒羊之滋生必以其時大約每年於冬月之交縱牡羊入羣春暖之際羔羊育生青草初茂母子皆得其滋養之品至於牛馬繁速率雖視羊類少差然其價較昂獲利亦大今若畜羊萬頭約銀三萬兩馬二百頭約銀四千兩牛三百頭約銀四千五百兩共需銀三萬八千五百兩以外再加開辦經費計共得四萬五千金足矣 
[祝詞]  
[祝德皇威廉第二御極二十五年紀念（無名）]  
　　世人有言曰方今立憲之强國有帝皇之名而無帝皇之權者爲英無帝皇之名而有帝皇之權者爲美無帝皇之名並無帝皇之權者爲法唯德則有帝皇之名并有帝皇之權而能上下一心國福民安者 
　　德國之聨合各邦而進帝皇也於今僅第二世耳前皇威廉第一開其始今皇威廉第二總其成在位二十五年間修武備興實業使德國勢蒸蒸日上者雖由德人愛國之心然而其能使聨邦鞏固人民愛戴始終如一無内訌之憂者德皇之功也 
　　德皇雖尚武而未啟爭端德皇雖居皇位而不壓其民此其所以能處於强鄰兼并之秋民權勃興之地而有此豐功偉業歟 
[命令]  
　　六月十二日臨時大總命令任命許沅爲外交部特派河南交涉員此令 
　　張鴻疇馬騰電授爲陸軍少將此令 
　　陸軍總長叚祺瑞呈請授黎士凱爲陸軍步兵上校應照准此令 
　　代理國務理段祺瑞呈請任命虞維鐸爲塞北稅釐徵收局局長應照准此令 
代理國務總理叚祺瑞呈稱據新疆都督兼署民政長楊增新呈請任命張得善馬世勳黄石瑛向斌光爲總務處科長應照准此令 
　　代理國務總理段祺瑞呈稱據署湖北民政長夏壽康呈請任命史淼署武昌縣知事李光炎署隨縣知事楊壽昌爲天門縣知事彭光熒爲嘉魚縣知事陳侃爲咸豐縣知事雷震爲光化縣知事黎廣潛署黄岡縣知事魯宗藩署石首縣知事陶炯照爲黄陂縣知事汪　署通城縣知事羅良經署松滋縣知事錢葆青署蘄水縣知事汪翔爲麻城縣知事張華蓮署江陵縣知事湯文英署保康縣知事劉南陽署巴東縣知事應照准此令陸軍總長段祺瑞呈稱核覆吉林都督擬以關金海補佐領關如璋補防禦馬裕昆補驍騎校請予准補等語應照准此令 
　　陸軍總長叚祺瑞呈稱核覆寗夏將軍擬以托倫榮班補驍騎校請予准補等語應照准此令陸軍總長段祺瑞呈稱核覆察哈爾都統擬以那遜吉雅補護軍校請予准補等語應照准此令 
　　蒙藏事務局呈稱察哈爾温貢德勒格爾廟喇嘛海沙巴倫魯普桑凌亹勸導徒衆維持地方請特予加奬等語該喇嘛贊助共和有功大局應給予諾們罕名號並賞坐綠圍車用昭激勸此令 
[專電]  
　　北京電北京日報載黑督電京哈爾濱俄軍統派中校步德列維赤赴呼倫貝爾部報告中國内亂宜急駐防呼倫蒙人業已派兵二千俄更令續派三千俄車屢運兵械東下哈埠俄軍統派司令部騎兵上校拉克陘維赤來京專探南北惡感及議院對俄交涉態度如眞南北分裂俄軍卽乘此機在北滿籌進行此舉係與伊爾庫次克總督商定者俟拉上校報告後即一致進行 
　　北京電有僑民自蒙歸談營爾斯山處烏梁海西屬外蒙突被庫匪刧掠而去庫最注意科阿兩處已派古洛秉哈赤數人赴博古博爾派匪六七千即以窺阿又海順亦自烏梁海擾阿並據阿城消息該處有俄兵官尼拉斯支統率馬步三大隊往駐内蒙屢被侵害自西界隆興長失守後成軍退守大佘台 
德皇威廉第二 
　　北京電有賀長雄講演此次政府提出之中俄約案係一種國際上之交換文書不得名爲條約可勿交議今議會對此重大外交如此留難恐列國將視舉中國辦外交爲畏途轉生强權之意甚非有利國家云云 
　　北京電昨日衆議院開秘密會進步黨出席者百八十七人超然派出席者十二人國民黨出席者僅三十六人其餘九十八人坐休息室中恐少數失敗不肯出席遂至不足法定人數散會 
　　北京電粤有暗殺黨三十人到京以京中搜捕急多已散去 
　　南昌電李前督已解職以後軍民各政與省議會往復文件應如何辦理咨請議會决定 
　　南昌電又軍事案卷暫交軍政司長俞應麓管理電歐陽武與俞接洽 
　　南昌電匪徒謡亂兵警戒嚴地方尚能安靖第三圑長陳尚聲督兵隊出防吳城 
[特約路透電]  
　　北京電衆議院昨日開秘密會僅簽定上次之决議卽要求將規定俄國商務權利之十七條修改六點後始承認該約也 
　　北京電陸徵祥已請准病假十日聞因國會駁絶中人俄蒙約而該約無復有修改之餘地故已提出辭職書 
　　北京電參議院接有呈文謂貴州某氏現向匯豐銀行商訂借欵以該省礦産爲抵押品請加干涉云云該院已派股員會商對付方法　　北京電議員劉某提議贛督李烈鈞極得民心應請政府取消免職命令該院决議候旁聽規則議案三讀通過後再商此事繼乃提出該案登時通過即宣布休息及至召集已不滿法定人數 
　　北京電尹昌衡已任爲西藏籌邊使胡景伊已任爲四川都督 
　　北京電吉林都督兼民政長陳昭常辭職已准已命奉督張錫鑾兼攝吉林都督並任齊耀琳爲吉林民政長未到任以前着徐鼎康（譯音）代理 
　　北京電沈家本已病卒國務院决議撥欵卹其家屬 
　　奉天電都督欵宴日本華族時共設五十座陪宴者有領事圑鐵路公司各代表及文武官員賓主均未演說而意極誠摯席散後各華族往閱清宫寳藏 
　　奉天電聞張作霖已由北京撥助巨資令整　　頓滿洲軍隊 
　　成都電今日各報宣載六月九日打箭爐來電正式宣布鄉城克復消息電内深讚將士處極危之地仍能冒死進逼卒於五月二十九日克復該城其勇毅實可欽佩又謂事巳確實成都之民萬勿狐疑或輕信謡傳云 
　　雲南府電商會及民間皆反對省議會派員赴日已開大會駁絶此舉 
　　雲南府電此問望雨甚殷米價日高 
　　東京電各報館開會討論頓整行政及財政辦法以便上諸政府首相亦與會論及中國事務頗以中國大局仍未妥定爲憂又謂中國南北不和純屬内務日政府願其早日復臻和平恢復治安惟對于兩方面仍主公允之態度並求增進日本之利益維持各國之一致 
　　東電電預計本年節省之費約日洋六十六兆圓三十五兆爲尋常費三十一兆爲特别費 
[譯電]  
　　北京電據北京日報載稱中俄蒙古條約由衆議院股員會修正後已由該院承認 
　　北京電吉林都督陳昭常辭職已准現命張錫鑾兼攝此任 
　　北京電尹昌衡已簡爲西藏籌邊使代理川督胡景伊已簡爲正任都督 
　　北京電袁總統政躬已愈 
　　東京電日者首相請各新聞記者到府卽向宣布政府改革行政之結果首相演說時謂政府施行各項急要之改革其結果頗慰人意繼又論及外交問題謂日本與各國之邦交輯睦如常惟開列福利亞問題今仍未結殊可深憂極望此事得以和平解决中國目下之大局亦殊可憂惟南北不和純屬内務日政府極願中國治安早日恢復而對於華事則擬維持公允之態度云 
　　東京電日政府爲節費起見已裁去大使署參贊二人繙譯二人隨員五人書記官及繙譯學生三人商務隨員全數裁去大使署參贊槪免津貼 
　　倫敦電卡生君及其他愛爾蘭統一黨國會議員已在格拉斯戈開始運動反對自治案並將赴其他各大邑賴特芒君及其他主張自治案者亦擬四出運動 
　　倫敦電陸軍大臣西萊君與勞勃特元帥定期六月二十六日在八十倶樂部會商全國兵役問題茲已作罷 
　　倫敦電英國皇太子現以私人資格在惡斯福大學士官見習隊内小住一星期 
　　倫敦電德國四釐起息公債馬克五千萬元普魯士四釐公債馬克一萬七千五百萬元價格九七九購者寥寥僅得半數 
　　倫敦電據台土安附近戰事消息各部落之民異常悍勇嘗與西軍大戰六小時以爭一橋卒由西軍獲勝 
　　其勃拉特電西班牙砲船康却號載兵九十八人於十一日遇霧以北斐洲亞爾赫斯買斯附近高巖之下擱淺摩爾斯族民據巖向下轟擊救船不能駛近翌日砲船洛里亞號逐退摩爾斯族民將康却號砲船死傷之將士昇登本船康却號炮船行將炸毁 
　　西京電西班牙佔據台土安附近要隘之縱隊曾曹遭土人猛攻死二十人傷五十人 
　　唐其厄電台土安與唐其厄之交通已斷現賴驛夫傳送台土安之消息該處現爲各部落圍攻狀殊危急摩爾斯族民喬裝婦女鎭内刺擊西班牙人已經拘獲各領事署均駐有特别衞隊　　土京電土耳其外務大臣山特哈里姆已實授内閣總理之任 
　　巴爾巨電法國反對三年兵役議案之兵士若干定罪監禁三個月至一年不等 
[要聞一]  
[憲法消息]  
　　日前院議員同志會會員曁各黨明達之士在院内提出憲法起草委員會議案政海中頗爲激動昨日該會會員李君文訪古德諾徵求憲法上之意見古氏在美國哥倫比亞大學充敎授二十餘年著有行政學專書風行歐美此次就我國法制局顧問之聘對於中國憲法問題異常熱心李君問以總統由國會選舉有無流弊古氏謂舍此别無善法且中國前此係專制古國人民無選舉之習慣國會較爲整齊古氏復出其對於憲法上之意見如下中華民國憲法之制定有數要點最宜注意者略述如左 
　　第一民國憲法宜總其大綱不必旁及細目例如關於政府之建設憲法上但須定其總則至一切詳細欵目應俟立法機關規定之 
　　第二民國憲法應具柔軟性質所謂柔軟性質者指憲法易於修正而言蓋制定憲法之初一時恐不無錯誤如易修正則誤點不難更改憲法中似宜定明凡得兩院人數三分之二以上之同意卽可修改憲法惟修改後必得大總統之認可始有效力 
　　第三關於中央及各省之權限亦宜適用第一節主義 
 
 
 

Page 3

 
 
　　不宜於憲法上確定之凡各省應得公同之權利或一二省應得特别之權利制定憲法之時必須留有餘地以待立法機關之决定蓋各地方情形隨時變易故地方之權限亦宜因之而變易而此等變易之權自宜以立法機關行之也 
　　第四各省之權限固不宜確定於憲法然就目前一般之輿論及中國之歷史習慣言之則對於各省之權限似宜採地方分權制度目前各省必須有地方自治之大權至各省地位他日由國會别以法律規定之第五民國總統之位置必須强固蓋中國向無議院之習慣故不宜於議院政治今欲希望議院發達眞能於政治上佔一有權力之地位蓋非一朝一夕之事中國之習慣爲君主行政一切行政大權歸於中央政府以是之故民國政府似宜採用美制而不宜採用法制就目前而言大總統之選舉或須按照臨時約法之規定由國會選出惟旣經選舉之後應如美國總統之制有自選内閣之權而閣員亦專對總統而負責任不必規倣法制使内閣對國會負責任也且内閣亦無設立總理之必要總統卽可目爲總理云 
　　第六立法機關幼稚之國經驗需時爲預防議院不能即時解决各種重要問題故憲法須駵行政部以便宜行政之規定依此規定憲法必須賦予總統以下二項之權力（一）議院不能表决預算案時總統得根據前年度之預算案施行政事（二）總統得有權力發布條例唯此種條例應受議院之制裁凡議院以爲不適用時得廢止之 
　　第七仿照美制總統有裁有議案之權其不裁可之議案歸議院再議後得議員三分有二之同意者此案仍可成立 
[日本之新對華策]  
　　加藤男爵之視察談日本加藤男爵由華回國行抵日本下關曾在下關經濟會暢談華事首先陳述族行蹤跡然後語云百聞不如一見此次遊華於最短時日接見中華官民之有力者視察其政治經濟狀態此爲我游華之目的也先是余於十三年以前曾遊中國較諸今日情形上海漢口長沙北京天津濟南各處異常發達盡改舊觀各地日人在在活動尤爲可驚且中國青年占在重要位置者多巧操日語就中長沙都督府各部長皆熟達日語精通日事尤爲可喜蓋留學各國歸來居重要位置者固不乏人然究不如留日學界人數之多勢力之大也此行於袁總統黄興諸賢均得會談唯未面晤黎副總統又張勳現在兗州兩次請求會見惜余因事失會晤之機至民國南北之調和縱使不能卽臻圓滿然如内外報章所傳危險衝突之機迫在目睫亦未可輕信蓋南北雖有急潮暗流之勢然中國人士最重妥協最能互讓徵諸革命當時情事則此次南北感情或能借居間調停之力而容易平和解决亦未可知也男爵又述一班中國人士熱望和平之事實以証其說嗣論及青島貿易日本商品占有十之六七並中國鐵路需用外國資本而不足爲日本憂要以利用此等鐵路以收貿易上實利爲愈等語此外關於政治經濟諸問題分别叙談頗爲動聽云 
　　政黨對我之態度革命以來日本政府及伊集院公使對我之態度至爲公平然其民間黨魁甚爲立異特爲疏出以告國人（一）新聞紙之論調日本地方新聞以大阪朝日新聞每日新聞發達最先朝日持論每日論調則與國民黨報紙同一昨六月五日社論謂袁某爲日本歷史的敵手明治十七年之京城變亂深爲袁所苦中日戰爭亦爲袁所誘致乃至用徐世昌唐紹儀爲東三省督撫亦誣爲排日政策故從實利上名分上歷史上關係上中國現勢上皆不可表同情於北方當援助南方云（二）犬養尾崎之訪問日本國民黨首領犬養毅政友俱樂部首領尾崎行雄近日關於中國問題肉薄政府頗薄世人注意犬養訪問山本首相言地方分權是中國歷史上關係幫助袁某是違悖國是之亂行蓋犬養爲日本策士南京政府會受孫文委任爲政治顧問携帶日本多數浪人與少數學者往來南京上海問故其言如此尾崎氏訪問牧野外相謂日政府不可援助北方壓服南人招日本之不利益而因此招南方之怨恨受貿易上之打擊故日本當援助南方無論成敗可以博南方之同情若袁某則自中日戰爭以來卽與日本爲敵云 
　　日人注意我國政局我國近來政局外人甚爲注意而日人尤甚蓋自孫中山東渡以經濟同盟說誘惑日人日人信之甚深對孫中山之反對大借欵甚表同情而一時東京報紙言論多袒國民黨昨東京路透專電東京政治家與商界擬於本月十三日在塞要肯飯店開會由國民黨首領政友會首領及東京商界代表諸人討論對中國種種問題如下 
（一）嗣後日人對中國應持如何態度 
　　（二）日本對於中國南北問題應否守中立主義 
（三）大借欵已經交付墊欵之用途日本宜設立嚴重監督 
（四）大借未經交付之欵項應由日本設法阻止交付 
[庫蒙之侵華策]  
　　奉天張都督因宗社黨柳人環（不知是否又一柳人環抑卽徐企文同黨之柳人環）煽使黨匪結合馬胡潛謀不軌等情迭下指令派遣軍隊嚴拿而一班熱血健兒曁諸愛國志士亦恨該黨倡亂攪擾地方秩序廣布眼線緝捕尤緊柳逆自知不佳卽將該黨底欵携帶竟於二號潛謁呼倫貝爾僞總管勝福將所携巨欵提充勝軍餉費惟柳較勝稍有軍政知識相商擬定治内對外政策共十二條探錄於下（一）多募密探以偵我國軍事詳情（二）組織炸彈隊謀鋤我國重要人物（三）勾結宗社黨以爲内應（四）親近庫逆互助南犯（五）訓練軍隊以增其知識（六）預付馬賊用費約其臨時相助但不招之爲額兵些關於對外者也（一）節用費開財源（三）籌設武備學校及普通小學校（四）實行救華商王義（五）招撫流離無所之蒙民（六）嚴禁軍隊之搶刦勝逆以其所擬件均極周到决計照行並繕呈庫政府懇其照辦云 
庫函云日前宗社黨魁鐵良到庫升允原欲獨奏逆佛接見嗣以松彦光汗權力兇横必包藏禍心稍動惡感恐於復清目的有碍仍出十萬元金以賄之於是松升二人協謁逆佛達知鐵良到庫等情逆佛遂於翌日開會歡迎以謝其助欵盛意刻僞廷擬位置鐵賊松升竭力推許云 
　　據僞政府傳出消息謂升允又提出及時南犯之便利條陳已交逆佛祈其准予施行等情試錄其大要於下（一）中國南北意見不和不暇北顧（二）正式總統尚無選舉之期（三）俄國已允接濟軍餉（四）藏滇英法各國交涉之牽制（五）中俄交涉之牽制（六）蒙疆坦闊宜於馬上馳擊庫軍所長（七）民國沿邊都督都統時有辭職接替之耗（八）庫械尚能足用（九）南北滿在日俄勢力範圍之内可以假道（十）沿途鐵道未築華軍轉運不便（十一）勝福傾服陶什陶尚未附華再事調停定可得其竭誠効力（十二）已招馬鬍等不易解散用則勁旅散則生亂（十三）俄武官用否聘金不得變更（十四）罷兵則庫必受制於中俄兩大進兵則猶可冀其脫離云云 
[雜評一（無名）]  
　　蒙俄之實行蒙俄進兵之舉步步實行雖以一面空言恐嚇而一面整備不暇也若中國之議員則祇知於院内角勝負豈暇計及國家之利害哉然彼必曰蒙事决不至此此政府之恐嚇手段也若然後必有明白之一日祇恐明白之時害巳無及耳 
　　中國人之秘傳知難而退中國人之秘傳也議員已不能取勝則避席而不出國務員見難以求功則告假而辭職昨日之衆議院又不成會今日之陸總長又將告退皆其証也雖然今日之國事無一非難題苟皆知而退則誰當此難局耶嗚呼 
 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
[贛都督去官之面面觀]  
　　袁總統免江西都督李烈鈞本官使鄂省黎副總統兼傾江西都督已見前日命令茲將近日來各方面種種情形彙述如左 
　　（一）關於中央方面者自扣留軍械問題發生後中央卽有將贛督免官之意惟以黎副總統之調停擬以王芝祥查辦了事此次中央忍無可忍故有此迅雷不及掩耳之舉數日前調停派尚紛集於武昌力主不可更換之說及見中央態度强硬則又主張另籌位置以全體面黎副總統並屢次電李勸其自行辭職詎李氏不悟於是中央毅然取解職處置遂有前日命令其接統軍隊之歐陽武陳廷訓及護理民政長之賀國昌雖係李烈鈞舊部然歐陽武爲人素無主張不過以李爲都督遂盲從之耳且因久屈旅義之故平日亦頗有不滿於李之意陳廷訓則於數日前巳派有心腹與中央接洽表明無反抗之意至賀國昌　本一老州縣出身更無顯與中央反抗之理中央早悉其内容故解李職　　以李之部下接管其事聞袁總統初意擬令黎副總統並領贛督以戈克安爲江西師長節制各軍隊前日命令忽爾中變則以此　國民黨旣多爲歐陽武陳情而陳廷訓復有特别　關係中央欲求順手故舉　不願　出　烈至免官命令則係初八日袁總統親自擬稿者並聞陳廷訓自到九江後積與蔡銳霆不合特派其弟　同參謀一人來京向袁總陳說原委到京後住王芝祥寓所王之聨絡此人殆别有用意中間忽聞風聲不妙乃倉猝赴津陳弟等遂改寓華賓旅館現總統命令中又引出王芝祥呈詞王本兩面討好者有此一著益令窘促現已遄返通州矣（二）關於國民黨方面者李都督解職命令突　頒　國民黨幹部人員卽於昨日下午會合本部籌議對待辦法略謂政府以威力抑壓民黨極其横暴吾黨除據理詰問政府求其答辯外理當决定善後辦法遂當　討論詞鋒極爲激烈然以不可逞一朝之忿失之操切互相誥誡議决俟接到南方意見再定大體方針此時先行發電二道一寄李都督一寄賀國昌歐陽武二君其要如左（甲）南昌李都督偉鑒此次政府頒布命令禠奪公官在公求仁得仁夫復何憾政府專制自爲毒焰日張阿附者留硬直者去凡志慮純正熱心尊崇民主主義者皆遇傾覆恐共和前途淪胥無日言之心痛同人等誓願擁護國是使一息尚存必竭力遵照我公保障共和之至意努力進行並請公隨時示以便遵循無任禱切等語（乙）寄賀國昌歐陽武二君　係勸奬賀國昌歐陽武二君勉遵政府命令各行履新以維持江西治安並擁護國民黨地位蓋　該二君實係國民黨員云並一面質問政府詰其不法事項分甲乙丙如左（甲）政府懲罰李都督僅準據私人圑體一方面之請求漠視省議會且李都督果有何罪狀政府理應明示証據據實處　（乙）　副總統兼領副總統都督參謀總長等數職何以又令其兼任贛督一人數職豈堪兼顧乎（丙）各省都督革命以來各因民選就職今中央肆意黜免民選都督全然爲專制行動政府依據何種法律有此特權卽向政府求其解答云 
（三）關於旅京贛人方面者旅京贛人近日得江西方面消息謂初九晚南昌已得李督免職之報李督卽晚在都督府關軍事會議據言李雖不至反抗命令然日内必有省會公民聨合會等之形式的反對及歐陽武陳廷訓等之形式辭職書到京惟李烈鈞在任時種種濫費江西財政紊亂已達極點該省在京衆議院議員恐李氏解職遂藉以卸責特致電省議會及審計分處令其與李氏清算以重公欵茲將原電錄下南昌省議會曁審計分處均鑒李督已奉命令解職查本省財政紊亂已極如准鑒總局如民國銀行如賦稅正雜各欵如南灣鐵路借欵妄濫支銷從無考核貴議會有監督財政之權貴分處有稽核用途之責現李督交卸在卽萬難任其勿遽赴京毫無結果致陷本省財政於萬分困難地位務望實行職權澈底清算未經算結以前李督仍當負其責任不得以旣經卸職藉口推諉事關全省安危及二千萬同胞之命脈同人等實攸賴焉衆議院議員吳宗慈劉景烈黄象熙黄裳吉曾有　潘學海李國珍葛莊郭同梅光袁等叩蒸 
（四）關於江西方面者贛督李烈鈞十號正午接到國務院　　兩電　當卽諭令秘書廳油印原電分送重要機關當經省議會開秘密會議主　反抗中央任命分派代表赴潯力勸歐陽武及陳廷調勿受中央委任一面咨請李督維持地方萬勿交卸措詞激烈多數通過而公民聨合會亦卽開會討論方法反對中央並謂賀國昌正在擬電答復中央辭退護署民政長一職以致議論紛紜道路譁然幸兵警紀律嚴明地方尚不致肇亂也茲將李督比夜發表緊要電文通告錄下電一北京大總統鈞鑒接國務院　電奉大總統令任命黎元洪兼領江西都督免鈞本官調京候用棒誦之餘莫名感領竊以烈鈞一介武夫未諳政治頻年湖海爲國奔馳援鄂復潯積勞成疾復荷邦人推舉負病還鄉雖幸秩序漸安終愧桑梓無補久欲乞歸里藉資休養茲承體念免職正遂初衷樊鳥歸林庸非大願精衞塡海此心靡他除另電陳請黎副總統示遵外謹此電聞伏維垂鑒李烈鈞叩蒸印電二武昌黎副總統鈞鑒接國務院泰電奉大總統免鈞本官以麾下兼領江西都督捧誦之下無任歡迎烈鈞一介武夫未諳政治武漢釋甲負病還鄉一年以來雖幸秩序漸安終　桑梓無補久欲乞假歸田藉資休養茲承總統體念免職正遂初衷復以章江一隅藉重旌麾兼領福星蒞止此邦之幸何如繼軌超前來暮之思彌切除派員赴鄂請訓外謹先電聞倚裝陳詞不勝鵠企李烈鈞印並於十號夜間布告云頃閱國務院致黎副總統歐陽師長陳要塞司令賀護民政長佳電李督烈鈞已有令免其本官合先電飭遵照等語竊思本都督謬承邦人推舉負病回鄉年餘以來地方秩序雖漸安全而還顧病軀日益加劇久欲解甲歸田藉資調養茲承大總統體念免職正遂初衷惟地方政務重要治安關係匪輕替人未到以前仍當與各將領各司長同担責任桑梓攸關此心如昨耿耿愚忱非在職與否所能定其消長也除另定期與在省父老開談話會外特此公布各界人等務宜各安職業勿稍疑慮此布 
[丁義華勸告孫中山]  
　　丁義華致孫中山電上海孫中山先生鈞鑒在滬暢聆宏論敬佩無似别後託庇平安抵京回憶我公前以政府發出遯初被刺誣以國民黨員所爲之新聞公乃未加詳察遽信不疑經弟調查路透電局業將該局總理所述在車站親見此事發生當時即回公司拍電北京等語陳明清聽尤恐一面之調查不能盡釋公疑到京後首先馳赴京中路透電局查其何時接到宋案第一次滬電據云當夜一點鐘來電卽刻報告各機關云云足証此事出於謡言已無可疑之點僕思天眷中國先有我公具英武之才以發其始後有袁公用沈厚之力以成其終地球上始放今日中國之異彩所以我公與袁公合則國福分則國危稍具世界眼光者無不以全國治亂視兩公爲轉移由此觀察難保無他國幸灾樂禍飛短流長欲使我民國兩大偉人暗墜術中遂其離間之策覩茲一髮千鈞之時亟應不分黨派力謀圑結猶恐不及豈可再揑造　事致啓猜疑宋案一經法庭懲元兇究主名是非不難立判此時正不必以宋君一人舉國以殉權衡輕重明達如我公定以爲然惟鄭亂雅紅紫朱極盼大駕北來察視北方情形卽知弟言之不謬也我公舉足與否安危繫之總之兩大偉人握手一室民國必蒙莫大之福其一切蜚言　語則無從置喙矣叨在愛末瀝胆直陳　　示復是所至禱丁義華叩江 
　　孫中山復電萬國改良會丁先生鑒來電悉余現在不願聞政事政治良否係政府責成余嗣後專辦鐵路其他非余所願聞也孫逸仙 
[四川法官又控許世英]  
　　司法總長許世英侵越立法權限以命令代法律改組全國法院經各省羣起詰責而奉天直隷吉林三省又復公推代表梁壽相等來京在大理院提起行政訴訟迭誌本報茲聞重慶法官徐運昌等百餘員又以前情電請大總國務院取消違法部令並電奉天代表梁壽相等詢問訴訟程序來京參加一致進行特將來往電文照錄於下 
　　大總統國務院鈞鑒司法總長以命令變更法律本省高等兩長籌備處長違法服從擅將考試合格人員次第撤換法官等誓守法律决不承認四月艶日電呈未覆茲復協懇迅賜取銷部令省令並電復重慶各廳指定衙門俾便提起行政訴訟四川考任全省推檢察徐運昌吳曾濬王秉璠曾宣光等同叩江 
　　北京越中先賢祠梁子章先生鑒許世吳違法侵權摇動國本凡有血氣誓必與爭聞貴處業已訴訟是否開始望賜詳覆敝省同人卽來京參加並另有對待方法四川司法維持會徐運昌等百餘人江 
　　重慶司法維持會鑒江電悉法部違法改組迭請政府指定訟廳奉批廻護續呈頂駁一面援照省議會暫行法第三十九條在大理院起訴尚未答覆現又呈請國會依法彈劾尊處何日啓行乞先示知梁壽相等支 
[滇省鐵路分會糾舉總辦之不職]  
　　鐵路會滇分會請願參議院議長及議員諸公文云前雲南臨時省議會清算滇蜀鐵路公司帳目一案鐵路協會及三迤總會與省議會同負清查責任等情業經呈報滇都督在案現在清算手續已終細查陳榮昌吳琨二人手内用帳及其行爲事件有三大罪狀陳述於下（一）舞弊滇省鐵路公司之股金實係全滇人民負擔之膏血總其事者應如何撙節保持股金之虧損希圖公司之發達以維路政於不敗茲查陳榮昌吳琨二人手内用帳侵蝕焉浮支焉　　焉含混焉甚且自立於代表債權者之地位又爲債務者借貸自由惟利是　種種作弊無惡不爲如請客照像立紀念石年終調劑送賀遂硃墨榻送瑞士美多旅費北京辦事處經費方道繆道賀道等調查各項用費均係不正當開支共計有二萬五千餘兩如糧股錫股炭股及膳費專足費倣息撍工銀鑄銀洋收益金等項内其侵蝕欵項共計有五萬六千餘兩如郵電足力費及紙張項下均係含混不清共計有四千五百餘兩貸債項下虛懸欵項共計五十四萬餘兩存銀之數共不合一萬三千九百餘兩以上所列各欵均詳於清算滇　鐵路公司帳目報　書凡此種種行爲傷理害義達於極點豈復有人心公德之存在路未興工而大肆其剥蝕將來公司必致有　　之　必致資本加重萬不能有發達之一日以人民負擔之膏血供彼等無　之侵蝕貪黷病路其罪一徇私公司之興閉鐵路之成敗端在用人之得失此鐵路上用人必須求其有專門學識通曉鐵路法規條例人員其於制度之制定公司之組織經濟之整理工事之分配悉心籌畫最宜精密省愼迺吳琨躬爲總辦其兄爲監督其妹夫爲繙譯盤踞要津者皆其兄其弟其餘所用員役皆以不學之人濫竽充數問其制度之如何制定公司之如何組織經濟之如何整理工事之如何分　錯雜凌亂漫無紀律並不知鐵路爲何物用人不問學識只重親誼呼朋引類佈滿公司以公欵爲人情視公司如金廠用非所學弊竇叢生其罪二（三）溺職查榮昌吳琨二人充當鐵路總辦前後七八年之久虛糜四十餘萬兩之多毫無一勺土一寸軌之成績其於鐵路之計畫或主張滇蜀或主張滇桂或主張個蒙朝議夕改毫無見地且以曾經測定個蒙路線或主張公司自辦（指滇蜀鐵路公司而言）或批與個蒙自辦辦事毫無規則公司爲商業私圑局所爲行政機關名目不同性質亦異迺滇蜀鐵路公司改爲雲南鐵路局可否毫無建白日事哺餟空戀棧豆一事不成溺職莫甚其罪三以上三端均係實在罪狀毫無虛誣情弊事關雲南鐵路前途懇請鈞院以人民生命財産爲前提以前清失人誤國爲殷鑑將過去之陳榮昌及現在之吳琨應如何請求政府處分請鈞院秉公議决以順輿情而維路政鐵路幸甚人民幸甚 
[湖北兩縣署被刧駭聞]  
　　退軍大刧遠安署湖北畢血會退伍軍人恩餉係按月在本縣署領錢十竿茲遠遠安縣屬該會退伍將士日前在縣署領餉時因所發盡係銀元紙幣照官價折合吃虧太甚一律不收要求改發官票該知事因係定章如此絶對不允該將士等倚仗衆勢堅欲改發一時喝打之聲如雷該知事見勢不佳遁去軍人等卽蜂擁入將縣署内陳設及所存銀錢衣物搗搶一空並打傷多人揚長而去現知事無法已電禀都督飭令駐沙洋劉圑長派兵一連至縣駐紥將爲首滋事者拿案究辦以儆刁風 
　　災民大刦潛江署襄河各屬本年又因水勢浩大低窪處均被水淹尤以潛江縣東西大垸受災爲最重素封之家忽變爲無倚災民流離道路四出求食日前有灾民四百餘人要求該縣知事給予路劵護照以便他出逃荒該知事以出境逃荒最爲惡習要求給照卽恃以爲護符肆行擾害是以不准所請該災民原有痞棍紏首唆使災民擁入縣署大肆刧搶駐縣軍隊人僅一排當至場彈壓開銷恐嚇不料縣署緝捕小隊俱係災民之親眷戚友均不以不發護照爲然見軍隊開鎗咸出爲抵抗該軍隊恐生事端遂率隊退去災民愈無所忌竟入署大刧一空而去其損失不下二千金知事因災民衆多無法緝辦徒呼晦氣而巳 
[漢民日報記者被捕記]  
　　杭州滇民日報前登載九花娘聚賭一案謂浙江司法籌備處長范賢方亦在局中范處長大憤遂告訴於地方檢察廳該廳長許畏三與該報有仇疊次飭警拘捕該報記者邵振青即經邵君陳明未敢違法到庭理由並呈奉高等檢廳批令地方檢廳依法起訴不料許畏三又挾前日登載彼等在共和春毆　一事之嫌突於十二日晨六句時指揮法警協同行政警察十六七人蜂擁至該館徧室搜查遽將邵振青圍捕以去街隣及行路者　此洶湧之勢幾疑爲捕拿大盜羣相警愕不置迨至廳後許畏三親自訊問被邵君辯駁無詞以答卽命令拘押茲錄許邵問答詞如下許問卽是邵振青答是年幾歲曰廿五歲前曾在何處曰高等學校三年畢業曾充金華中小兩學校歷史敎員三年許問范在九花娘家事究竟如何答此事外間傳聞衆口一詞故各報皆據訪稿登載許問有何憑據答報紙有聞必錄無憑據之必要若各報皆須憑據那有許多憑據許言各報雖同一登載但名譽罪爲親告罪故本廳只得傳漢民與浙報答旣係名譽罪應在初級廳告訴許言但范告訴亦爲誣告罪答報載可作誣告罪則各報幾日日犯誣告罪矣况苟指本報爲誣告則各報載者亦爲誣告檢廳何不一律提起公訴許言但時評中有告發之意味答時評從未直書姓名姓名尚未宣布何謂告發所以不叙姓名正以所聞如是故隱約以使聞者足戒報紙之職務使然無如何也許言依報紙上誣告罪固似不能成立但尚有爾致北京之電則更與誣告爲近答電中只言范許因各報登載九花娘事挾嫌濫權請查辦非但不得指爲誣告且在茲案發生以後係屬兩事果請查辦之電文可作誣告則不服上訴者無一非誣告矣許言前傳何以不來答已有前函聲明並非規避者可比若欲規避則今日將派二十人來我昨日已知之時評中已有說破何不及早規避旣蒙另眼看待屢派多人不堪其擾故今晨早起恭候法警在前可問也許無言但云然則我可以起訴答請依法起訴可也 
[地方通信蘇州]  
　　蘇州日報被毁續誌蘇州日報被人搗毁一事巳紀前報茲將該館宣布詳情照錄如下啓者敝社於十號上午有素業堂名之史阿榮率領流氓四五十人來至編輯部據稱因敝社新聞登載倚女作門楣一節經編輯員答以經理不在館中若欲更正須俟回來詎史等不問理由竟將本社編輯部全行搗毁當經印刷部經理陳壽霖出爲勸解反將陳痛毆并將編輯員盛鈺初毆傷面部腰際當卽鳴警追捕而流氓均紛紛逃散惟獲住史阿榮一人隨卽扭解北路第三分駐所經署員蔡家濟訊問一過卽來社勘視一面本社卽赴地方檢察廳提起訴訟驗傷屬實正犯史阿榮由蔡署員移送一區轉解檢　懲辦本社受此蹂躪不得已暫行停版三天與史阿榮嚴重交涉 
　　都督遊巡彙記蘇都督程公回蘇後因聞太湖一帶仍有匪徒潛蹤故於六月十一號出巡是日都督同各軍統領乘内河淺水兵艦開至木瀆胥口一帶巡閱因爲時已遲恐不及周巡旋卽返輪又至觀音山一覽范墳勝景然後回蘇進府時已下午八句鐘矣十二號都督偕同夫人公子輩數人往城内倉米巷半園遊覽僅有衞隊官員兵士十餘人擎鎗護衞入　當由園主史君陪導周遊各處繼登三層樓一望　　　至傍晚始行返府十三號都督復行出　太湖仍由水警總廳長　君及飛划統傾鍾堯階淺水兵艦司令張丹廷隨從而行以淺水兵艦拖帶大號官舫於是日七句鐘啓行由木瀆胥口出太湖至東山一帶巡閱 
[松江]  
　　佛敎週年紀念松郡普照寺爲著名古刹附有佛敎會支部昨日住持僧以佛敎支會成立已屆一年爰召集　衆開紀念大會比丘尼亦結隊而至分班坐聽演講以募捐爲開宗明義章第一一例拍手贊成 
　　連長激動風潮步隊第一營殷營長所部第三連弁兵屯駐舊火藥局兵士劉姓因病乞假楊連長不能各兵代劉保證委係有病楊不省遽將劉某斥革於是激動衆怒圍住楊連長攢毆勢極汹湧經人報請殷君蒞止再三勸解並罰楊跪香一炷始已　　站路修竣西車站路欹側不平現經撥欵修整彌望平坦並在滬購來馬車兩部以便行旅聞蘇路收歸感有將於七月一號實行股東資本照數償還惟利息恐不能照給云 
[鎭江]  
　　開辦印花稅有期丹徒縣知事于定一君前奉省長令開略以印花稅施行日期業經財政部决定京師以四月一日開辦各省俟該稅票達到一律開辦等因茲聞已由省頒到印花稅票若干張當經于君出示通告定於陽曆六月十五號開　 
　　女子師範之發達鎭郡女學日形發達惟女師範獨付缺如學者每以不得受完全敎育爲恨近由吳淑芳女士邀集同志在南門附近賃屋創設女子師範學校管理敎科均極完善學生成績甚爲優美爲鎭地各女校冠日昨開學藝會參觀者實繁有徒咸稱譽不置聞該校敎員均盡義務試難得也 
[揚州]  
　　委任秘密查烟員揚州烟禁　已實行而販土賣膏者仍然未能凈絶以故地方檢察廳長沈仲芳特密委調查員多人分頭嚴密調查吸户以肅烟禁 
　　知事蒞鄉勘盜西鄉緝捕隊長宋錦榮昨在陳家集捕得人贓俱獲之盜犯高國　等三名特專差來城請李知　蒞鄉訊辦 
 
 
 

Page 7

 
 
　　李知事得報已於十一日帶領衞兵乘輿前往矣 
　　尼庵被刧城中自徐故軍統被難後刦案紛出居民皆有戒心昨夜北河下靜慧庵又來盜匪多人明火執仗撞門而入將該庵所有席捲一空現庵尼已投檢察廳起訴未卜能否弋獲也 
[杭州]  
　　抄襲舊稿幾釀風潮日前　報某某兩家刋載陸軍部頒發軍人俸額新章一節致各營士兵展轉誤會連日持報向上官質問紛至沓來勢將鼓噪朱都督聞而震怒謂現在時局未靖防務戒嚴之際此種　言顯爲匪徒揑造希圖煽亂昨已令行各師旅問督飭各將校明白解釋一面飭知警廳懲究造謡之人現查此項新聞實係訪事韓某抄襲前清舊稿爲搪塞獲酬計尚非有心淆亂惟各軍弁兵羣疑未釋吕師長深慮兵衆携貳另釀他故特於本日會商都督决擬於十三號起以第六師名義傳知旅圑營連及排長以上各將校按營召開談話會說明誤傳原因另刋白話演說稿責成各排長切實演講藉安軍心而維大局 
　　通緝刦搶洋商繭行之盜犯杭屬臨平鎭緯繭行係某國洋商股開日前突被大帮匪盜明火糾搶失贓甚巨同時波及鄰居廣益豐米行等户除銀洋貨物外並刧去自治會防匪槍械當經電請都督轉知檢察廳勘驗一面嚴檄省防游擊隊統領官派兵追捕獲到從匪俞桂林陳和尚何阿毛三名供出爲首盜匪王仁六杭縣人王阿毛蕭山人李麻子等多名現經該檢廳呈報高等檢察廳通牒軍警及各該縣知事一體嚴密緝拿矣 
[漢口]  
　　女敎習被夫搶親漢口上路武勝廟至公巷王姓之長女乳名引娣前清時在武昌女子師範學堂畢業嗣後曾充文明初等女學校敎習女士開通最早極羡自由結婚無如幼年巳許字漢陽黑山李姓之子爲婚李姓由貧寒起家子亦農夫粗蠢不堪年長思婚巳央請媒人到王姓報期女士不允矢死不願適李姓以女士嫌貧愛富心懐意見遂於九號約集族人闖進王宅捉住女士按於轎内抬起飛跑到朱家巷碼頭上船開漿回鄉女母追趕無及啼哭不止亦女學界之怪現象也 
　　水泥廠收歸國有湖北水泥廠因積欠日本三菱洋行九十餘萬勢難如數償還茲聞工商部以實業權利喪失外人殊爲可惜會同財政部擬收回國有以挽權利并派張迪前羅鐘衡來鄂與副總統討論手續八號黎督接到部電謂二君卽日抵鄂云 
[雜評二（我）]  
　　丁義華之至言近日調停南北者之言多矣然而痛切無有丁君若也平心論之袁孫兩氏其有功於民國相若其聲望亦相若世界無論何國不可無一時聲望出衆之人而在開創時代需要尤切不然國民信仰之心不專而一切設施將未由奏效今南北以互相誤會之故而袁孫兩氏被攻擊遂無完膚薄國人信仰之心啓外交輕視之漸已可痛哭而况警信紛傳駭人之事駭人之言日出不窮如擾亂者所云云也夫袁孫之功在人耳目從詆毁至若何程度要自不可磨滅悠悠之口貶國自損徒爲外人所笑耳丁君以外人之言而痛切如是然則我國人亦可以悟矣 
　　贛省會之態度李烈鈞免官之令下而贛省議員吳宗慈等卽電本省議會清查李督之用款同時一部分贛議員又電贛會請堅留李烈鈞勿令去職吾不知贛會將不忍鉅欵之濫糜而清查歟抑不忍李烈鈞之去職面挽留歟 
　　然而贛省會則堅持挽留然而李烈鈞已發表去職所不問者惟此紊亂不可理之財政耳或者曰此金徽章之效力 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[慶賀德皇登極紀念]  
　　駐滬陳交涉使近奉外交部來電以據駐德顔代表電稱接准德國首相魏希特君文開本月十五號爲德皇威廉登極之二十五年紀念日且十六號爲該國遞呈正式承認中華民國國書是日又適瑞典國皇壽辰届時通商各口岸自應一律懸燈慶賀陳君得電後以十五號適值星期休息日應於十六號補祝昨特令行公共公廨正會審官關君備述上情令於是日九時偕赴南京路議事廳與各國領事會晤後至十一時同往德瑞兩署道賀以敦睦誼關君遵卽照會輪應陪審之英副領事康君停理讞政一天並悉公共租界内華洋各商屆期亦須一律懸掛兩國燈旗同申慶賀外白大橋公家花園各樹枝上均裝設五色電燈並於外大橋北首至南京路一帶浦灘懸掛五色旗燈德國總會德華銀行滙豐銀行别發洋行招商局以及南京路一帶各行號昨已滿掛燈旗觀者雲集並於昨晚九時舉行提燈會由泥城橋外跑馬廳起馬從南京路往外灘繞遊各馬路英美總巡卜羅斯深恐觀賽人衆擁擠諭飭各捕房捕頭各派中西包探沿途照料頗極一時之盛云 
[警署示緝血光黨員]  
　　南市第一區第二警察署龔署長昨日發出示諭云案奉廳長第一百五十五號令開案准　　地方檢察廳函開奉京師總檢廳魚電内開血光黨一案據　告供開黄復生鄭毓秀等均黨内首要且稱現均回南是否在滬仰卽查傳送京質訊等因奉此除由本廳派警偵緝外相應函請貴廳希卽密派幹探查緝務獲移解過廳以憑轉解歸案訊辦並祈將飭緝情形先行見復等因除函復並分令外爲此訓令該署長卽便查照轉飭各分署一體嚴密查緝務獲轉解以便歸案訊辦等因除轉知本管各分署外合亟令仰本署各長警探一體嚴密查緝務獲轉解以便歸案訊辦母稍疏懈 
[審訊日人私造大宗炸彈案]  
　　文滙報云今日（十四日）下午日本領事法庭開審日人二名被控存有炸彈有碍他人之生命財産一名松川在靶子路外北四川路開木器店一名山開（譯音）素業　客巡捕因該木器店諸多可疑暗察已久卒於今晨拘獲二人搜查該店并無炸彈惟查得製造炸彈之原料頗多開審時由總巡捕房用人某氏作證謂余曾赴該店數次先掮客山開商購炸彈山開答稱彼能作主答應惟不能示明售處余執意欲知售處卒由山開引至該木器店開定於一星期内交炸彈百枚每枚價洋十三圓繼由被與來至余處付炸彈一枚以作貨樣余卽以此彈送交總巡捕房總捕房復查得被告製造炸彈其他證據故於今晨搜查該店拘獲店主云云西探頭阿姆斯屈郎代表巡捕房到庭陳明證據後旋卽退庭定期星期一日復審届時將由總巡捕房將炸彈樣一枚呈案作證現信近來北京杭州查獲之炸彈皆由上海運往大約上海必有專造此項炸彈諸危險品之所且查獲炸彈式樣頗小製造頗精顯出於專門家之手矧被告允於一星期内交彈百枚足見製造之人爲數頗衆告且全以營學方法出售此物蓋當時議定貨價後卽索定欵洋一百元始允照製並訂定合同理各方面簽押於上書明每枚價洋十三元除收定洋一百元外尚欠洋一千二百元聞此案預審後被告二人或將解回本國訊辦云 
[瓜州第三營調滬駐防]  
　　軍第二師章駕時師長現查滬地陸軍無多其滬防水師又須改編水上巡警現當人心惶惑之時自應派兵駐防查有三十七圑第三營張作本營長所部全營兵士原駐瓜州地方應將該營抽調來滬以資防範業已呈明陸軍部核准飭令張作本營長迅速督兵駛滬駐防以保治安 
[製造局刦灰種種]  
　　緝拿潛逃巡長製造局内巡警處巡長孫紹煊曁龍華藥局巡警巡長殷雪之寅謙甫等三名因與匪徒同謀攻擊製造局事發茲慮被供涉潛行逃逸業由巡警局長張炳齋君除責令保人尋覔外並已呈報製造局督理分移淞滬巡警總廳穆廳長等訓令各分署迅飭各長警嚴密查緝務獲解究 
　　嚴防浦江水面製造局陳督理以近日謡言雖息惟各軍艦開赴北洋者甚多其浦江水　防護本局之兵艦祇有楚泰楚有二炮艇宿字列宇二魚雷及鏡清兵船等五艘昨日特行函請海軍李總司令轉飭各軍艦一律嚴加防範云 
　　滬防水師分等給奬駐防製造局内滬防水師第三營王葆臣管帶前日接奉李旅長轉發保護製造局案内賞洋四百元特行傳集各官佐公同會議因本營並非全駐局内旣有分防他處卽不能均匀分派祇能論功行賞以昭公允查上月廿八晚徐匪攻局之西卡本營部護局衞隊曁師船八號均駐局内西碼頭各該官兵荷鎗撥巡通宵大雨流彈横飛危險不避應列頭等犒賞除官佐外其舵兵八名每名賞洋一元三角七分漿兵七十五名每名賞洋一元二角七分伙夫八名各奬洋六角又旅部衞隊及日暉港龍華浦東之師船九號雖亦各駐要塞究屬稍遠應列二等犒賞除官佐外舵兵九名每奬洋一元一角漿兵九十名各奬洋一元伙夫九名各奬洋五角六分防虹橋及周太僕廟師船三艘相隔更遠應列三等犒賞除官佐外舵兵三名各奬洋九角漿兵廿三名各奬洋八角伙夫三名各奬洋四角除將犒賞分别勞逸安危之理由支配如數奬給外因恐各該官兵懐疑爰於昨日出示宣布矣 
[洪述祖引渡有日]  
　　宋案嫌疑主使犯洪述祖前經地方檢察廳長蔡季平君以証據送閱日久未准膠督將洪引渡電呈司法部轉請外交部從嚴交涉務令尅日引渡等情已誌前報茲悉蔡檢察長已於十三日接奉司法部復電文曰上海地方檢察廳鑒准外交部函開山東都督電稱接膠督函洪某現正審訊約數日必辦畢等語特電知司法部元 
[飭查公民會宗旨]  
　　本埠全國公民大會係因宋案發生各省各縣聞風興起開辦支會分會會亦復不少前者鄂省支會開會時經黎副總統派警干涉未得成立今黎副總統以該會言論激烈宗旨不純殊於地方治安有碍該會係由上海首先發起上海大會實爲該會之總機關亟應勒令解散以免違碍治安特電請政府核辦當奉袁大總統電令江蘇程都督查明該會宗旨是否純正分别辦理程都督奉令後聞已飭上海縣吳知事確切查明呈候核辦矣 
[徐寳山案公文未到]  
　　揚州徐寳山軍統被匪謀害後已獲嫌疑犯吳慕賢等供出主使之人匿居上海公共租界業由該軍司令部特派偵探員李公庶來滬偵緝經李偵悉主謀之陸某匿居浙江路洪德里其戚葉某家内因李深夜偕友辛寳珊夏滌生至彼處守候被二十七號西探查見詰以緣由以李等不應擅行拘人當被帶入捕房解奉公共公堂經中西官訊悉前情判李等三人交保着趕備公文到廨再核在案茲悉捕房以爲日巳久未將公文送廨昨將中西文案由單呈案請示關讞員商之德領裴君遂各於案由單上簽明候查明有無公文到廨如無公文着保於下禮拜六將李等交案候核 
[市政廳不允担負慈善費之勸告]  
　　本邑慈善圑參議會會長莫子經君因市議會議决將貧民習藝所送歸省管普育堂推歸縣有咋特致函市董事會力爭其函云善舉本市政範圍之事前组織慈善圑隷屬於市政廳者原期共相維持俾慈善事業日益發達今聞市議會議决以貧民習藝所送歸省管以新普育堂推歸縣有深爲駭詫想移交議决案時貴董事會必不至照案執行夫習藝所及普育堂之建築費糜貲十餘萬不知費幾許辛苦經營始克成此規模今竟棄之如遺不特有負創辦者之苦心而中外觀瞻之上海市政廳置善舉於不顧人其謂我何如以習藝所爲不合法度則當示以改良之方針如以普育堂爲經費太鉅則當協籌勸募之方法乃計不及此僅藉口於開送預算不合式之故意將全體推却然則市政廳設有不合法之處遂將市政廳停罷或讓諸他人乎好善之人心所同具稍存愷惻何忍出此且貧民習藝所與省立之貧民工場性質各殊縣議會方以上海貧民衆多非一習藝所所能容催請速設貧民工場今並其已有者而亦欲消滅之何見解之相左右此也至普育堂推歸縣有縣中固未必不願然縣地方費祗有數萬且强半係學務之欵以視市地方稅歲入數十萬兩兩相較誰應担任同爲上海人同爲市公民當共鑒諒若明知縣中欵絀而强與之是並非推歸縣有直使無告　民委塡溝壑而已矣言念及此堪勝痛哭今錫綸等仰求於貴董事會諸先生前者習藝所經費按月九百五十元仍請問自來水公司繼續借用並呈催縣知事勸導舖户將丐規一項改助習藝所以便推廣其普育堂經費仍請按月撥助一千五百元此外不敷之數當另行籌募如市政廳實因費絀難籌則請敦勸樂善君子輸助或勸行號店舖居户於地方稅上加助一二成專作善舉之用人之欲善誰不如我倘使苦口婆心轉相傳勸未必不有動於中在有以感觸之耳七月一日轉瞬卽是若不蒙鑒納固拒所請惟有請貴董事會親蒞堂所將八百窮民妥爲安置錫綸等亦不忍言矣瀝忱呼籲辭與涙俱時勢迫促鵠候明敎 
[市政廳緩期改選名譽董事]  
　　上海市政廳市議會前日下午開第三讀會本擬改選半數名譽董事茲悉是日以呈報預定改選日期到縣後卽接有縣知事批答以市鄉制選舉條文簡單解釋不無疑義之處如三個月前預定日期云云並不明載須改選完畢亦不有俟新議會改選成立後舉行改選名譽董事等字樣故已由縣知事專文請省長核示再定云 
[南市商圑公會借礮游行]  
　　南市商圑公會定於今日（卽十五號）爲舉行禁烟紀念之期由各商圑排隊遊行以誌盛典茲悉商圑公會昨向製造局告借七生五口徑管退炮兩尊裝入炮車以馬拖行並請精於炮學之張炳齋君借同遊行云 
[陸軍部新式快砲運滬]  
　　陸軍部叚總長以軍械科購存之新式陸路快砲一尊係七生五口徑十二磅子彈會經試騐甚爲敏捷現值精求炮械之際應將該炮發交上海製造局如式仿造昨已運滬交製造局陳督理照收矣 
[福建兵工廠聘請槍匠敎習]  
　　福建兵工機器廠茲查上海製造局所造六密里八口徑之新式快鎗靈捷非常頗合陸軍步兵需用之器自應依式仿造惟恐鎗匠不得其巧特於前日咨請上海製造局陳督理飭撥鎗匠六名迅速來閩以充敎習每月薪水較滬廠增加云云現經陳督理允爲飭撥矣 
[新國民之慈善事業]  
上海龍華鎭之孤兒院辦理頗稱完善收養男女孤兒已有二百餘名所製愛國布籘器木器印刷品繡貨等出品曾得勸業會優奬風聲所播保送孤兒投院報名者絡繹不絶惟以房屋有限多致向隅茲擬添造房屋以廣容納迭經院董院長賣車典飾倡捐乞助乞未足數乃有新舞臺善士夏月珊等慨允義務演劇代籌躉欵昨日下午新舞臺坐客爲滿青衫紅袖粉白黛綠皆慈善家也演劇畢復有江長川俞宗周兩牧師相繼演說孤兒苦况聞者多爲動容金錢鏗鏘攢擲台上卽以記者之吝嗇亦不覺爲之大破慳囊是可知惻隱之心人不以冺也當時共得特别捐約六十元尚有多人因囊空無以爲擲深自稱歉記者勸之曰公等旣具慈善心不患無捐助之機會以後每一念及孤兒苦况隨時可投少許之捐吾知中華國民生計程度日高慈善事業必益發達凡國家之文野强弱胥於慈善事業覘之也 
[王金發快車違章]  
　　前爲紹興都督之王逸（即王金發）前日因與王居利同乘汽車在南京路疾馳由捕查見以其違章回禀捕頭請廨出單傳訊於昨由探將王居利傳案請示奉中西官諭令退去候傳王金發到案併訊 
[城内]  
　　上海地方審判廳刑庭批示○（董鯉庭呈請飭傳公開審理案批）查此案業經同級檢察廳提起公訴請求預審到廳仰候飭傳人證開始預審可也（朱壽山懇求諭令將捐欵充公案批）狀悉查此案未經同級檢察起訴本廳無從核辦仰赴檢察廳呈訴可也（陳趙氏請求具保開釋陳承根案批）呈悉爾夫陳阿根與王和尚等以賭博行其詐欺業經預審得實應候公判何能率請保釋不准特斥（羅佳時請求保釋伊子羅阿富案批）呈悉此案業已示期開始預審俟訊明後自有一定辦法所有托詞請求保釋之處暫母庸議 
　　上海地方檢察廳批示○（薛愛堂爲遵諭陳情請求弔卷察核由批）康樹生訴爾拐妻盜産前經查卷批斥在案茲據瀝陳前情准予存案備查可也（李阿珠爲姨母黄劉氏在押請求交保由批）狀悉查汪樓氏所帶女孩翠芬一口雖不認誘拐然旣不能提出証據卽不免有略誘嫌疑應候本廳復訊核辦不准取保 
　　囤積烟鬼○日來本埠禁煙局各調查員搜查私吸異常嚴厲每日必獲數人或十餘人由局解送地方檢察廳訊明判罰其中有力者當日繳金取保出外候示無力者則奉諭判押於第一第二兩看守所中連日該兩所押犯異常擁擠兼之天時炎熱穢氣薰蒸易釀疾疫昨日該局調查員又在大南門内查獲烟犯鄧貴銘在俞家弄内查獲沈明林在外倉橋查獲張蘭生王裕青等多名均抄出大小烟具分别解局奉嚴局長諭飭轉送地方檢察廳訊明罰辦想看守所中必更形熱鬧也 
　　逃鳳仍爲梏鳳○宗傳寳供郁青山彭巧生等勾引伊女宗阿鳳出外犯姦由淞滬警察廳司法科解送地方檢察廳訊辦昨午後由檢察官提訊宗傳寳控稱住在邑廟前如意橋地方阿鳳是民人次女尚未字人郁青山是我親家此次被其誘出與彭巧生姦識藏匿小東門地方有半月光景前日爲民人查悉鳴警前去拘獲解局送案求辦宗阿鳳則俯首無詞郁青山則互相推諉狡展不認問官得供判阿鳳交乃父當堂領回管束郁彭兩人分别收押交保候派警查明實情再行核辦　 
　　果然奪得錦標歸○滬城小東門内舊海防署基地共計六畝有零巳奉上海縣吳知事示期投標召買在案前日有紳商十餘人紛紛詣知事署投標知事派員檢收當衆開標以某商爲最多數計價四萬餘兩云 
　　首犯躱不過了○江灣跑馬場工頭嚴海龍家被盜行刦失贜三四百金雖經拘獲盜犯爲鐵路小工之李慶三陳東良兩名但無贜物解送地方檢察廳訊究在案茲悉該廳巳派員預審據李陳兩犯供明實有某甲等爲首發起糾合往刧等語是以該廳備文移咨閘北淞滬警察廳請爲派探偵緝在逃之某甲等到案究追贓物以憑懲辦 
　　監督要喬遷了○江海關監督施炳爕君自抵任以來假滬北四川路地亞士洋行内洋房爲辦公之所茲施君以該處地方太狹且辦公往返不便聞已商請上海縣吳知事派員在城内擇一相當之處以便遷往云 
[南市]  
　　中法之小溝通○上海市政廳據西區報告西門外太平橋近被法公董局拆去將小浜塡塞所有朝西陰溝頭亦已阻斷洩水不能流通值此夏令有碍衞生且水溢地衢行人不便是以呈報縣知事函請法總領事轉知公董局迅行接通溝頭俾便洩水茲奉法領事復函略謂此事巳經公董局允准照辦請即訂定日期以便派員前往公同勘定後卽行雇工接通云 
　　禁烟局新增探警○上海縣吳知事現准禁烟局長嚴君移開自禁烟手續嚴厲進行以來本局向無偵探承值公事以致不敷分撥請卽賜派偵探一名行政警察兩名到局辦事等情業經撥派偵探陳之亮行政警察徐金生史貴生等三名昨已赴局承辦提解烟犯等事 
　　招人投標○上海第一初審判廳公告云案照本廳定期五月六號拍賣唐孝治二十六保十三圖則田一畝六分九釐上蓋有大草屋四間小草屋三間並桑樹二十五株一案嗣因無人投標未得售主茲特將該産減去鑑定價額十成之二爲七百十七元六角定期於六月二十八號下午一時至四時在本廳投標凡欲買此不動産者仰卽加蓋殷實店戮開明住址前來投標可也特此公告 
　　暫停投標○上海第一初級審判廳公共云案照本廳定期六月十六日拍賣周開雨南陽里房屋基地一案頃准地方審判廳函開劉思誠呈訴周開雨抵當物變更請求追理一案現經定期喚訊并據劉思誠呈稱受抵周開雨南陽里之房屋基地見有第一初級廳執行劉陳氏訴案競賣公告並定期六月十六日開標等語是本案原告與劉陳氏竇有同一之權利請求照會初級廳對於周開雨之南陽里房屋基地暫行停止競賣等情除批示外相應函請查照將周開雨之南陽里房屋基地暫行展限開標等因到廳准此合將該不動産暫行進止競賣展限開標仰諸色人等一體遵照特此公告 
[閘北]  
　　誘拐一○四區警察署張署長又解劉如克控徐國才誘拐伊妻顔氏一案至司法科預審之下判移檢察廳究辦 
　　誘拐二○王合金日前在檢察廳控陳金標誘拐其妻陶氏前日經許檢察官預審一過判陶氏着王領回管束陳具結保釋 
　　扭控日本人○住居大德里之龔子林其妻龔倪氏前日扭日本人澤而文至三區警暑控稱該日本人常來門小便向論反被用木棍擊傷頭面請究當由趙署長解送司法科判送日領事署請辦 
　　阿爹爲子受累○李慶金前扭浦德寳至三區警署控被其子浦學文兇毆成傷請爲究辦趙署長即解司法科預審之下判李退去浦德寳還押限交其子學文到案再行訊辦 
　　流氓紏衆尋衅○馬殿魁在叉袋角開設老虎杜向與李翰明有仇李於前晚紏同流氓胡大斗彭國珍王大李榮先蕭阿大陳阿榮張老四陳阿大周小弟等擁至馬處胡鬧遇人便毆逢物卽毁被四區第二分署崗巡一併拘送四區警察署由張署長預審一過判解送警廳司法科判李賠馬損失洋十元外並罰洋十元胡等九人各罰洋三元以示懲儆 
[公共租界]  
　　妓院容留幼女○福建路一百零二號妓女燕語樓因欠趙紀氏洋元圖賴被氏控請老閘捕房派探顧阿根協同西探往查經該探等查獲該妓容留十歲幼女李秀珍以其違章當將該妓與女一併帶入捕房奉飭轉送公廨昨奉中西官提案訊明以其違章屬實判令罰洋三十元充公女發濟良所留養趙紀氏控追欠欵著另行具禀起訴歸民事案訊理 
　　虐婢候究○金隆街四號居户李樾翹之妻廖氏因將十歲婢女蕙蘭凌虐致女逃出由捕查見轉送公廨昨解公堂經中西官訊明前情諭著留候傳其主到案再核 
　　流氓攫搶妓女○流氓吳金桂因在小花園附近攫取妓女雅雲金鐲圖逃由探沈阿岳查見窮追吳跌扑受傷被獲昨解公堂訊供屬實判吳押兩月因吳傷未全愈飭送仁濟醫院醫治 
　　錢債案三起○日商山崎控徐元森不理押款又錢老三控妓女洪樓又王懐川控廖雅園均不理欠款等案昨由捕房將該被告等傳案請示奉判分别交保候訊 
　　混用假羅卜○虹口百老匯路正和錢莊夥鍾錫彰因將假羅卜向俄婦混用被控捕房於昨由探將鍾拘案請究奉判鍾交人銀並保候函請俄領蒞廨會審 
　　西人行竊罰作苦工○無領事管束之西人阿勃拉黑姆因於本月七號先至乍浦路永大錢莊以兌紋銀爲由竊取鈔票洋十五元繼至西華德路恒裕錢莊以兌金磅爲由行竊金四開當被該莊夥李錦山趙六子察破向論反敢行兇當被鳴捕拘入捕房抄出原贜解奉公堂訊供收押在案昨晨由孫襄讞會同英領康君在樓上接待室安設公座傳同見證各人研訊明晰判將該西人禁錮三月罰作苦工抄獲贓物交各原告領回 
　　加班訊理案件○昨日星期六係德領會審堂期除由德副領事裴衞兩君到堂陪審外關讞員以星期一補祝德瑞兩國國皇壽辰停理讞政因恐捕房瑣案積壓柬邀英奥兩副領事康克兩君蒞廨於小公堂並於樓上接待室特設公座公上下四堂訊理以免積壓 
　　查獲串竊案九起○積竊蒯阿根因與同黨李金生王亭良曹金寳楊阿福串竊英商愛爾門等及義比兩國僑商等九户銀器具及自鳴鐘等件業經英法兩捕房先後將蒯等五人及窩贜之朱桂生一併拘案訊押前日午後奉孫襄讞會同英領康君及義比兩國領事羅胡兩君升座逐一訊供判押候弔齊贓物再訊起案各贓有主者先行給領無主者暫存捕房候失主認領 
　　汪少丞敗訴○安和土行主鄭茂如控奔牛順昌土號汪少丞不付期票銀一千八百兩而汪亦控鄭指交定貨請追盈餘銀兩等情迭經訊供在案前晚由廨復訊兩造仍各延律師到堂互辯多時奉王襄讞與觀審西官美領强君判鄭控汪不付票銀業經供認並已將銀繳存公堂准交原告具領而汪控鄭掯交定貨訊明實係逾期不出定約照章取銷且經見証證明應卽將案註銷如果不服准予照章呈請上控兩案堂費應歸敗訴之汪　丞一併遵繳 
　　買牛肉之錢債案○胡陸氏控楊潤生不理存欵洋三百元裕興牛肉莊主金阿裕控李寳生不還結欠牛肉價洋一各五百元前晚奉王襄讞先後傳訊之下卽與觀審西官强君判楊押候繳洋開釋李交一千五百元人洋並保限七天先繳洋二百元並將住房器具發封拍賣抵償不足之數再行核斷 
　　不忍小忿○住居塘山路之李寳生昨因與人口角圖吞鴉片自盡經家屬覺察報告捕房車送同仁醫院救治而愈候再查辦驕妻被逃○王裕生住塘山路一千八百十二號其妻范氏被鄰居陳小順子誘逃昨王報告捕房請爲查緝 
　　拆姘互毆○董小寳昨在西華得路與蕩婦洪尤氏拆姘互毆被捕拘禀捕頭一併斥釋 
　　犬傷左足○林順金昨經南灣路被某姓家犬咬傷左當報捕房捕頭命送西醫院療治 
　　調戲女子○無賴李阿寳昨因在途調戲女子貴卿由女鳴捕拘入捕房控請究辦捕頭諭候查核 
[法租界]  
　　改定操練時間○法界共有捕房五處各捕房之華捕於下午一點時由兩道金線之華捕頭督率至新界操場練習步伐等技現法捕頭以天氣炎熱下午時候熱度增高仍在此時操演殊非體卹故傳諭各捕改於上午六點半起操至七點半爲止前者每捕房各華捕係分班輪流操演現在將操已純熟之各捕除去免操外所有五處捕房各捕併爲一班每禮拜内合操兩次免受炎熱以資體恤 
　　冒牌罰錢了案○曹素功墨店主前控同業畢萬順股東洪照熙將次貨冒充曹素功號混售與客帮有壞該店名譽報捕查出冐牌印墨模板實據求究洪供店係畢松林王壽三股開商人係屬店夥奉判交保限交畢王到案昨日原告又求訊究洪供畢王兩人不在上海難以交案以後不敢再冐牌號求宥聶讞員判罰洋一百元充公冒牌模子銷燬 
　　抵單不贖○韓郎卿於四年前將不值大價之田單向孫順記抵押洋一千元過期不贖利息分文不付上月間被控公堂判令交保限交迄今置之不理孫又投追本利洋一千八百三十元韓供玩交一百元餘欠商人已將田出售俟成交後再行歸還判人銀兩保限十四天先交抵本洋一千元到案再行核辦 
　　女傭行竊○鄭蔣氏前控傭婦周劉氏有事回家薦某氏爲替工行竊值洋一百三十元之首飾逃逸求向劉氏究追奉判交保限交某氏訊究後劉氏並不覓保人亦不交故着賠洋一百元押交在案蔣氏又投稱劉氏與某氏實係串通求恩嚴追劉氏供婦人並不串通實係被累無力賠交求宥判押滿兩月完案 
[雜評三（我）]  
　　我國民之歡祝何如有政府之外交有國民之外交政府之外交外交官代表之國民之外交則我國民自任之政府之外交循例而已國民之外交乃發於國民之好意是故國民之外交較政府之外交爲眞摯而受之者之觀感爲深今日爲德皇登極之紀念以中德邦交之輯睦我中華民國所以伸其歡祝者夫豈僅此代表政府之外交官而巳耶我國民可以興矣 
[專件]  
[中華民國世界語會消息]  
 
 
 

Page 11

 
 
　　紀元二年六月十三第三三號中央事務所在上海西門林蔭路本會通告三十 
　　各事務所各學校注意 
　　各事務所曁各學校公鑒本曾自創辦世界語高等學校以後承諸君熱誠紛紛函請代聘世界語敎習茲本校第一班學生　　將於陽歷七月畢業凡欲延聘爲敎員或譯員者無論以前曾否函托統希查照下列各項開示以便介紹特此通告 
　　（甲）校名或爲事務所（乙）校址（丙）時間（丁）俸額（戊）年限（己）主任人姓名及職業 
中央事務所啓六月十三日 
本紀 
五月二十一至三十一日 
香港高子莊君等報名入函授部者計五十三人 
函授部學員答練習題及交考卷者共百有七件 
國内外索閱章程者共計三百七十件 
取比利時世界語彩券者二百十三件 
索外國各項地地址者四十件 
函詢關於世界　事件者三十二件 
古巴等國寄來世界語報曁印刷品等共四十四種 
函授部發出世界語講義一千三百三十二冊 
　 
[本會函授部月考案（九）補載]  
第一次月考等次（九） 
超等陳紉　潘松岩郭雲霄陳林潘天慧 
孫在王永年 
特等侯景陶葉士菁 
優等汪玉如徐果然 
第二次月考等次 
超等徐化吾陳文郁沈國璋 
以上各贈（德國世界語報）一本 
優等沈洗　 
第三次月考等次（二） 
超等顧弢甫吳林袁化吾 
以上各贈（世界新聞）一本 
優等沈洗無 
　　第三次月考等次（二） 
超等顧弢甫吳林袁化吾 
　　以上各贈（世界新聞）一本 
特等李冠芬顔銳陳文郁李祖華劉競夫 
　　本會函授部啓五月五日 
[陸軍軍隊校閱條例]  
　　第一章總則 
　　第一條例係爲考察陸軍敎育訓練進度及籌備設施軍需衞生内務各成績並藉勵其進行 
第二條校閱分左列各種 
一大總統簡員校閱 
二陸軍部派員校閱 
三軍隊自行校閱 
　　第二章大總統簡員校閱 
第三條陸軍部對於某項軍隊應行簡員校員校閱時卽呈請大總統特命校閱使校閱之 
第四條校閱使奉命後預備施行校閱之計畫及一切進行之手續除承大總統訓示并准照部定校閱規則外應先會同陸軍部與參謀本部商訂校閱綱領 
第五條校閱使爲履行職務便利起見得與陸軍參謀兩部商調軍官佐爲校閱隨員但須按照各員官職分别簡任薦任委任 
　　第六條校閱使隨員須由各兵科軍官及軍需軍醫軍法等組織之其員數如左 
校閱參贊一員中少將上校 
一等校閱員八員上中校及同等官 
二等校閱員八員中少校及同等官 
三等校閱員十員上中尉及同等官 
錄事兩員 
第七條校閱參贊承校閱使之意旨輔佐校閱使領袖各校閱員規畫校閱一切事宜 
第八條一等校閱員承校閱使及校閱參贊之命分充各專科之主任辦理本科應行校閱之事及分配所屬各員之職務並統核專科一切事宜 
第九條二三等校閱員承上官之命辦理專科校閱一切事宜第十條錄事承上官之命任繪圖及繕寫各事宜 
第十一條校閱使准第四條辦理後於校閱前若干日應將校閱程序表頒發於被校閱之軍隊 
第十二條校閱使關於巳行校閱事項應將意見詳加訓示該軍隊長官以資效法 
第十三條校閱事竣後校閱使應將其情形及意見復呈大總統並移知陸軍參謀兩部以備考核 
第十四條校閱經費應歸軍事活支類目項下由陸軍部支發第三章陸軍部校閱 
第十五條陸軍總長對於某項軍隊學校局廠之敎育訓練管理籌備軍需衞生曁一切職掌業務欲覘其實際程度可親蒞或派員逐細校閱之若派員校閱時其主任者爲校閱委員長第十六條校閱委員之組織由陸軍總長斟酌情形以命令定之 
第十七條校閱委員長受陸軍總長委任後除承總長訓示外應會同各校閱委員商訂校閱程序日期列表呈請陸軍總長飭該長官遵照辦理 
第十八條校閱委員長於校閱事竣後應將意見隨時告知該長官以便改革 
第十九條校閱事竣後校閱委員長應督率各校閱委員將校閱情形及其成績詳細記載編成圖書呈報陸軍總長由總長核閱批交各主管司存辦（陸軍總長親蒞校閱時所得之報告亦准此辦理） 
第二十條校閱費用由陸軍部發給 
第二十一條校閱規則另訂之 
　　第四章軍隊自行校閱 
第二十二條軍隊長官對於部下之敎育訓練内務企圖進步確實須依部頒敎育順序表期分别校閱但各年兵須同時行之 
第二十三條軍隊自行校閱之分别如左 
一圑校閱（獨立營） 
二旅校閱 
三師校閱 
第五章圑校閱 
第二十四條圑長（獨立營長）准第二十二條之規定於各敎育期最終一星期内將本期所授學科術科之項目程度及内務服裝軍紀風紀各要件詳細嚴密考查之爲圑校閱 
第二十五條圑長（獨立營長）每期校閱畢須將校閱各事件召集部下詳細講詳分别優劣以資鼓勵而策進行 
第二十六條圑長（獨立營長）校閱後應將校閱情形及部下成績詳報旅長及師長 
第六章旅校閱 
第二十七條旅長准二十二條之規定校閱所屬各圑以查其實際上之成績爲旅校閱 
第二十八條旅長校閱除按軍隊敎育順序表所規定之項目施行外其校閱事項及所要程度須斟酌情表形妥定之 
第二十九條旅長得派相當官員帮同校閱（在混成旅應參照三十三條行之） 
第三十條旅長校閱完竣除應遵照第二十五條辦理外應將一切情形呈報師長（在獨立旅則呈陸軍部） 
第七章師校閱 
第三十一條師長准二十二條之規定遵照敎育順序表所訂之項目進度嚴行校閱并將全師一年間敎練管理服務衞生等項一一切實考核以覘全師訓練之程度爲師校閱 
第三十二條師長於校閱前應召集各旅長獨立圑長獨立營長及參謀軍需軍醫軍械各員會商校閱綱領及各種辦法預備校閱程序表令知全師以便遵循 
第三十三條師長校閱時除率同師司令部所屬之參謀軍需軍械軍醫外得派委相當人員帮助之 
第三十四條師長校閱完畢應將旅圑營之確實成績詳加訓示督飭改良 
第三十五條師長校閱事竣後應將全師各項成績造冊呈報陸軍部 
第三十六條本條例自公布之日施行 
[上海縣二年度地方費正式預算册（再）（續）]  
第十四項長警皮帶二百四十八條每一元銀圓二百四十八元 
第十五項指揮刀十七柄每四元銀圓六十八元 
第十六項警燈二百四十八盞每五角銀圓一百二十四元 
第十七項警笛二百四十侂支每四角銀圓九址九元二角 
第十八項警棍連繩二百四十八根每一角銀圓二十四元八角 
第三欵工食銀圓三千八百四十元 
第一項本所外區偵探八人每人每月十二元銀圓一千一百五十二元 
第二項本所外區聽事十人每人每月七元銀圓八百四十元 
第三項伙夫二十二人每人每月七元銀圓一千八百四十八元 
第四欵公費燈油銀圓三千四百十二元八角 
第一項本所公費每月九十元銀圓一千八十元 
第二項六區公費每區每月二十元銀圓一千四百四十元 
第三項長警燈油二百四十八人每人每月三角銀圓八百九十二元八角 
第五類慈善費銀圓六千元 
第一欵補助新普育費銀圓六千元 
說明本邑原有之並育堂前清時由道署月撥錢五百千文釐捐局月撥錢二百千文光復後由民政總長月撥銀圓四百元民政總長取銷後無欵支撥窮民待哺甚殷并因原有之堂屋破壞不堪另行籌欵建築新屋名爲新普育堂姑爲按月補助銀圓五百元當另籌欵項歸於縣立登明 
歲出臨時門銀圓二萬四千二百七十元 
第一類實業交通費銀圓一萬四千元 
第一欵規畫全縣幹路兼及支路河渠測繪費銀圓二千五百元 
說明擬訂明於測繪者主任一人助手若干人分班測繪先就原有之幹路支路測繪略圖兼及河渠面積村鎭地點以作全縣地圖之底本另有議案登明第二欵補助市鄉開浚支港費銀圓二千五百元 
說明開浚幹河各有成案祇能各歸各案陸續辦理惟支河小港關係農田尤爲急要元年秋積雨數日在支港疏通處棉稻無傷淤淺處頗多損失是其明證向例均田均役祇須各圖有人提倡卽就兩岸農田之多寡支配出夫挑浚費省效速輕而易舉惟往往以築壩費無着互相推諉而止應設法勸導凡開浚支港得請領補助築壩費董保出力者分别給以奬憑銀牌此項壩費所需無多約計每壩二座至多三十元至少十元姑分三十元二十元十元三等分别補助俾易集事登明 
第三欵清丈開辦費銀圓五千元 
第四欵築路費銀圓四千元 
第二類籌備修志費銀圓一千元 
第三類學務公産建築費銀圓四千七百七十元尚文路公産餘地上建築出租樓房上下三十三間樓披十四幢爲規畫增益收入之必要共需造價銀圓一萬二千元即以前勸學所成立後新增之廟園内房地租抵用其建築時需欵暫行籌墊登明 
第四類縣立學校費銀圓四千五百元 
第一欵提存工業學校費銀圓四千五百元 
說明前欵擬將雜稅附稅先儘工業學校之用惟工校預算所費較鉅驟籌備姑將前欵提存積儲二年之後再將學務内固有之收入凑成常年萬元方能着手登明 
 
 
 

Page 12

 
 
   
 
 

Page 13

 
 
自由談 
游戲文章 
[罵人學堂簡章] [  劍秋]  
　　第一條本學堂以養成男女駡人本領爲宗旨 
第二條本學堂應時勢之要求無分男女一律收錄故定名爲男女駡人學堂 
第三條本學堂所授各項科目如左南北駡人派詛咒術指桑駡槐法歷代善駡名人傳 
第四條本學堂每日上課三小時實習二小時除上課時敎習一人獨駡外其實習時間由敎習與學生對駡或學生與學生對駡務駡至置身無地而止唯不得攙入殺千刀路倒屍等土白 
第五條本學堂每日體操一小時練習敲檯拍凳丢墨盒打招牌等法以爲當選男女議員之預備 
第六條本學堂每逢星期日由敎習率領學生出外旅行採取社會上新流行之駡人法以資參考 
第七條本學堂所收學生須二十歲以上三十歲以下聲音宏亮口齒尖利受過家庭駡人敎育者方爲合格 
第八條本學堂學生以三個畢業凡能駡得俗不傷雅者爲最優等能借題發揮者爲優等能攻人陰私辱人父母妻女者爲中等 
第九條本學堂學生畢業後卽派往北京參衆兩院旁聽以資練習並擇尤荐往駡人報館爲主筆俾展其才 
　　監督諸葛亮總敎習劉四同訂 
校長阮籍體操敎習灌夫 
[冬烘被潮記] [  瘦蝶]  
　　某冬烘先生老於舌耕終日屹坐人之率子弟來學者咸曰先生勤以故脩脯所入頗足温飽先生乃高視闊步意氣自豪顧胸無點墨授三字經神童詩千字文百家姓等書尚多訛句誤字性又凶暴徒有忤之者輒遭鞭韃或諫之猶悍然謂不如是不足以服衆也鄉有滑稽者踵門請見清談之頃率然謂之曰先生書室中布置怡是一靠字詰其故曰此字於六書之義爲會意爲象形學徒兩旁平列則非字格象形也先生踞坐於上課　不巳繼以喝駡於文會意爲告告者牛開口也僕摹擬數日頗謂適當敢以相責冬烘忿然責之曰我爲學生之表率汝乃敢面侮乎曰先生母躁僕請畢其辭夫先生有數等上者勳業著作可以不朽次亦須通達時務研究學理下焉者乃如公等且醫卜星相以及優妓亦一例稱先生先生之名實非至尊無上之黴號先生何得以盛氣凌僕僕以牛喻先生蓋有所本昔人謂先者牛之踢飛脚者也生者牛之坐板櫈者也牛與先生一而二二而一是其明證且不獨此也先生之鼓氣如牛之過水先生之忙碌如牛之喘月先生之發威如牛之抄角試問此蚩蚩幼稚阿誰不曾受牛氣中牛毒乎先生休矣僕時問甚貴不暇與先生辨請辭先生慚沮無以對滑稽者拂袖竟去 
尊聞閣詞選 
[前在粤東惠州隨舒協戎辦匪清鄉入永安長樂間萬山叢雜道中口占] [  逸民] 　　 
　　歴盡征途苦將軍氣自豪泉流喧石急山勢接天高路轉千峰逈雲騰萬馬驕行行猶未已霜露滿弓刀 
　　峭壁盤空起崎嶇一徑通鳥飛千嶂外人在萬山中石路苔侵碧霜林葉醉紅鄉村何處是前面問樵翁 
[山行]  
　　望山山更高踏石石欲墮泉聲脚底號雲影袖中過奇峰亂插天落日動危影野徑寂無人山青白雲冷 
[郊行偶成] [  瘦蝶]  
　　柳下和風颭酒旗鳴鳩聲裏步逶迤無端一陣廉纎雨濕到征衫客未知 
　　雨霽郊原衆綠生夕陽染出斷虹明天涯不用嗟行役自度清詞適性情 
[題畫]  
　　山塘風景足清幽幾度携尊作勝遊今日披圖恍相識一窗凉雨話蘇州 
[示内]  
　　朝來攬鏡各憮然衫鬢翩翩異昔年悔不早留雙情影無聊時節一相憐 
[臨江仙有贈] [  拜花]  
　　記得昨宵殘醉後梨渦酒暈嬌紅似離似合似朦朧傍卿身畔坐紈扇度清風襟上白蘭花顱顫嬌軀比我還慷靈犀暗逗不言中横波徹一笑一笑轉情濃 
[南柯子别意]  
　　冷却離亭酒吟成客舍詩阿儂生小是情痴何况香車寳馬各分馳小病須珍重新凉好護持和風瑟瑟雨絲絲從此天南地北共相思 
[桃源行] [  山陽秦寄]  
　　桃源桃源渺何處欲駕扁舟移家去憶昔居人爲避秦此中心事向誰語方今天下厭亂離國破家亡事可悲中原盡入豺虎囊側身天地竟何之人問擾擾不可住試訪仙源隔雲樹哀哉前途何茫茫不覺時窮日巳暮回頭觸眼舊山河獨立愴然驚四顧桃源之說近荒唐世人那得知其故 
[還讀軒剳記頻年槖筆飢驅海上閑來無事輒就理想及讀書所得疑問隨手記之] [  劍] 　　 
　　宗敎家言草木有生魂禽獸有覺魂人有靈魂然人之生也呱呱墮地魂從何來其死也軀壳如故而知覺盡失魂又從何去彼佛家之轉輪耶氏之天堂地獄（非佛家所謂天堂　獄）其說果可信乎 
　　人死爲鬼鬼之爲物何在謂别有一世界其世界何在謂與人同一世界則其所居在何處 
　　人有見鬼者言之鑿鑿宋廟之見實沈澹駘之爲祟載在書冊若信而有徵矣然鬼旣無形何以能見又何能祟人 
人熟睡時知覺已息故目無所見耳無所聞然搔其足則知癢揭其衾則知冷是知覺又未嘗息也 
　　果生於花花之中無果也花生於枝枝之中無花也枝生於幹幹之中無枝也而幹而枝而花而果生生不已抑何物理之奇耶 
　　禽獸皆有知覺而無靈魂然鼠見猫而知畏雀見鷹而驚飛知覺之作用乎抑靈魂之作用乎 
自由談話會 
　　人言外國多專家吾謂中國多專家信口雌黄造謡有專家混帳忘八駡人有專家炸彈手鎗暗殺有專家有釁卽乘作亂有專家挖肉補瘡理財有專家掩耳盜鎗外交有專家兩面討好逢迎有專家吹牛拍馬運動有專家革履西服妝扮有專家大菜花酒吃食有專家吞雲吐霧吸煙有專家終日昏昏飲酒有專家也司也司洋話有專家日行百里拉車有專家來廳來　拉客有專家誰謂中國無專家哉 
宗社黨在青島搜集各報材料編民國醜史將譯登泰西各報嗚呼宗社黨誠可惡然民國醜歷史極多恐該黨雖日日編之日日譯之亦不能盡其萬一也[  海寗無我]  
　　近讀激烈派各報所載光怪離奇自相柔盾半爲二次革命風雲豈好事者見於今日報館之多恐其每日出版材料缺乏故假此題目以增進其材料耶否則何必如此竭力皷吹務達其擾亂大局目的而後已噫此誠無心肝矣 
　　或曰今之倡言二次革命者實未盡如報章所云無中生有錦上添花此爲報界悚人聽聞之慣技昔藉此以推翻專制今復藉此以破壞共和嗚呼吾誠不解彼執董狐之筆者何幸灾樂禍如此耶[  秋聲]  
　　或曰今日之報紙卑污極矣黨同伐異尊己抑人議論紛紛莫衷一是黨見之爲害果能使天下無觀聽乎 
　　余曰是奚足慮者黨報爲政黨所必需尊重己黨辯闢敵黨固其義務然是非有定奚可顚倒今者閱報之苦誠如所言在是非之心人皆有之旣有政黨自有曲直之分故雖非黨員自有黨之意味若欲其并此意味而盡去之是何異於欲其生而使其不食不睡也 
　　吾以爲報之要義有二曰議論正當曰新聞確鑿背此二義者則失其資格損其信用欲擴張其黨而價值益墜其結果適相反滬上報館林立何者之議論得爲正黨何者之新聞得爲確鑿此在閱報者自能辨之閱者必由是而閱之則庶乎其不差矣[  一旦]  
自由雜誌立三認銷兩份秋聲認銷三份 
劇談 
[續紀十二夜之迎仙歌舞臺] [  玄郎]  
　　雙演伐子都初意其必代金殿不料小小楊猴演過金殿賜宴後而私自出營大戰惠南王即以馬曉峯演之至袖箭射死考叔終劇此劇正演前叚武生甚輕何必雙演豈以天氣炎熱不得不避重就輕乎抑金殿之跌撲工夫二伶俱弗精因此藏拙乎小小楊猴演前叚道白欠明亮眉宇問又少英俊風流之氣槪子都身分殊不稱馬曉峯與曹福全大打一場尚見精猛緊凑吊馬時翻一折背亦翻得敏捷勇很精采頗好 
　　八義圖鄭長庚飾程嬰實力不足聲甚低暗如（白虎堂領了大人命）一句中氣斷斷續續轉折頗不自然接唱（可憐他爲孤兒秉忠心白髮蒼蒼受苦情）一叚力弱聲暗亦不見精采法場上說（公孫兄你二人死在九泉之下休來怨我怨我程嬰也）接唱（我恭身施禮忙拜定）一叚隨板行腔過低字眼純欠精綻配角公孫杵臼本排張月亭是晚未登台以掃邊老張和福代之唱工不堪入耳惟白口做工尚有可採處 
　　汾河灣爲喜怒哀懼兼全之戲情節變幻離奇極有趣味四盞燈擅秦腔以梆子唱之更覺哀艶動人做又活潑潑地面面玲瓏初則怒其輕薄誑言拒之面若冰霜儼然一不可犯之貞節婦及聞其唱（家住絳州龍門縣）一段始知親夫回來開門相見喜溢眉梢弄茶備飯備極殷勤問仁貴曾否博得官職盤詰一場字字清脆潔爽可喜後仁貴見有男鞋忽然大怒拔刀欲殺之驚懼躱避倉皇急迫卽奪刀而細詰其故仁貴示之以鞋怒氣勃勃乃見鞋不卽說明故雜以同食同眠之語以氣之妙有曲折含笑嘲諷又說得似極眞確戲情佳絶再四氣之始拍掌大笑而說明其故仁貴聞是己子亦喜甚妻反怒而不言仁貴乃再三賠罪始笑而相語及聞子被射死彼此互相驚絶於地號咷大哭情景逼眞淋漓盡致觀此戲也忽喜忽怒忽驚忽憤令人神往於此幾不知其演戲矣配角張玉林唱做亦不弱 
小說 
哀情小說 
[玉田恨史（九）] [  天虚我生]  
　　回煞之日予乃請於予姑乞移我之枕席歸於故室蓋自澄郎死後予姑强予睡於予姑之室所以防我之覓死亦所以保護我疾病之身也今見予病漸可哀痛漸忘度予無復死志乃從予請而使兩婢爲予伴予於此日始扶婢出房乞赴中堂一瞻靈幃予姑恐予傷心再病必弗許而予之行動非人扶掖不能自主遂亦無如之何比至寢室則見窓前藥灶案畔琴書位置悉如其舊葵床綃帳亦復楚楚而惟冰簟之上水晶雙枕祗列其一覩此景狀不禁一點奇酸直自足心而起傳遍四肢繞過腦海化爲涙顆簌簌而下然我今日之哭泣實有異於前時蓋前時爲狂哭　今日爲悲泣也天下惟悲泣之况昧最難言狀惟凄凉二字較爲近之蓋我心中别無　念痗覺一種悽感充塞臟腑而盈睚之涙一半溢眦而出一半　由咽喉而下滴至心坎之中其冷直甚於冰凡經滴處心亦隨之而灰假令眼前一無所見抑猶可也奈此陳列之品亦無一物不呈現其悽感之容孤寂之景觸目皆是此誠人生所最難堪之境也惟我當時竊盼澄郎靈魂之至又覺室内所陳之物若有知覺白臘之光則摇其虛無之影驚風之紙則幻其窸窣之聲假使澄郎在日我必膽怯疑有鬼至然在今日則所謂鬼者即我澄郎我惟恐其不至故我非但不怯轉恨幽冥相隔殊無術以表我歡迎之忱我因倩我小婢仍爲我置雙枕爇　澄郎所喜之香展我澄郎所愛之衾秉我至誠通我欵曲呼澄郎之名曰魂歸來乎時右　　之聲起於庭樹恍惚間有我澄郎遥遥相應我乃愈聽而愈遠而栩栩之魂亦隨之而遠方自惝恍忽不知爲何物所驚遽然而覺幃帳之外乃有啾啾之聲予念爲此聲者殆爲澄郎無疑急起褰幃則有黑影瞥然而過滿室現爲陰森之象予亦毫髮俱戴旣而思之予澄郎也母以我之孟浪致驚我乃屏息壹志默而禱之徐見燈影之下蠕蠕而　睨而視之則饑鼠伺我而出目灼灼其有光我思靈魂每能附物此安知非我澄郎耶我方轉念而鼠已喞然而遁綠臘之光爲風所動予心亦隨之而摇摇不定予因自思正襟危坐要非所宜爰復就枕面燈而臥則覺有人攬我之肩且復嚶然有聲我亟轉身相覓則一可憎之蚊蟲展其雙翅向我而飛我思老人之言凡人靈魂亦能附於蠅蚋或者此蚊即我澄郎之魂予乃弗少輾側以待此蚊之集覺我頰上習習作癢苟於平時則必舉手撲之然我癡念以爲澄郎也則且冥心靜性以受其嘬庸知流盼所至則見此蚊猶在空中自飛彼固未嘗嘬我則嘬我者誰歟非澄郎乎果爲澄郎則我以手攬之必可倖得然而攬之又空空如也俄聞室中乃有彳亍之聲靜而伺之其聲愈顯細辨其聲至爲停均旣不類於步履亦不似乎更漏旣而恍然是蓋壁間時計之聲嗟呼我室中乃有時計我乃幾乎忘之然則此時計者胡爲而彳亍哉我因念時計之運動亦猶人耳一旦失其作用則其擺必停然而時計之停猶可整理復其常度而人之身死即不能復生然則人目不如物矣嗟我澄郎而乃不如此時計也悲夫我乃不禁泫然以悲悲之至深遂亦不覺昏然而無所知俄　黄雞一聲惕然而醒醒而苦憶夜來景象　覺空空渺渺一無所徵嗟乎天下惟思之切者其夢魂輙復相左然而我則並夢而無之此其故我殊不能自解夫所謂夢者靈魂之作用也我之靈魂乃不由我自　我若死而我之靈魂亦　如我之夢之不由我主則我　澄郎終無相見之期矣思之思之乃思古有人定之僧御氣之士其靈魂類能自主其所以能自主者度必有術欲求其術則惟釋典道書也歟（二） 
文字因緣 
[答紅豆女士步前韻二首] [  唐寂紅]  
　　夢裏繁華客裏身目觀今古兩傷神得從文字添詩友方曉仙人尚在塵 
　　自恨生成孱弱身閒居碌碌幾愴神新時價值知多少字字珠璣不染塵 
[贈紅豆女士]  
　　幾行錦綺感深情擲地羗然金玉聲費却生花一枝筆自由談上結詩盟 
　　自歎心盲是棄材不堪移向一園栽天涯咫尺君何處定在山隈與水隈 
[淡鷗小友遠詢近况書此報之] [  佐彤]  
　　懒滌霜毫墨瀋留北窅跂脚傲王侯三春蝶夢人誰醒半夜虫聲鬼獨愁笑我壹編忘晝永恨他八月有潮頭論交豈少英雄客悟澈因緣事事休 
　　寡儔長愛山間住不計春秋日往還瘦葉迎風無氣力奇花貼地縱安閒泉鳴幽壑驕天籟雨洗高峰解翠鬟自煑新茶自吟賞莤軒返照白衣殷 
[放歌行題佩玉小影] [  嘉定二我]  
　　癸丑四月佩玉先生旅行至日本隔日與之話别題以 
玉照 
　　我儂平時愛爾好眉目片時不見使我懊惱消肌肉况此悠悠半月程今宵話絶明朝行促膝不寐坐五鼓挑燈相對難爲情歌且起一曲陽桃關花裏紅薇風細早歸來只恐歸來梅落矣 
[自題小影舊作] [  嘉定二我]  
　　豈肯逢人唱楚辭相逢還問故人雖氣隨身短因裘敝事與心違有劍知見說授衣先自審曾經棒檄被人疑如何一飯千秋涙正是王孫失意時 
[曲水園卽青浦城隍廟花園現改公園] [  毗陵養矯] 　 
　　此是畫時游釣鄉别來廿載感滄桑臨流多士襟期遠題壁前賢姓氏香（記得園内四壁石刻題咏甚多）故里慚無尋勝地（敝鄉尚無公園之設）近隣憶有讀書堂（廿年前項樛香師設帳於園旁之接嬰堂余曾從學故云）他年踐我重遊約十日平原願可償 
　　士登特捐銅版費五角謹登誌感再士登號瀛東前報有誤特更正 
 
 

Page 14

 
 
   
 
