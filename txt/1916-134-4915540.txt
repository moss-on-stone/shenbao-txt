# 1916 - 134 - 4915540

 

Page 1

 
 
遊記 
[羗海雜誌（二十二）（生人）]  
　　一築碉堡以憑守望沿邊數百里莊堡絶少墾户支單帳掘行竈以居以耕何能支持歲月爲農户久計莫碉堡若矣碉堡之制有十便火不焚盜不踰鎗彈不穿雨雪不侵家室處則衆志成城要路守則伏莽不入人烟密則塞威可禦農民聚則商販不招而自來牲畜閉於内則不虞放失林木蔽於外則可扞風沙邊邑之民本藉碉堡而居村民盡知其江荒地丈量本留有村居餘地宜着墾户相度地勢建築土堡堡外掘深濠濠邊種果木堡根栽荆棘牆圍大小首視民居多寡之數次視地勢寛窄之宜倘或墾户人少可併入鄰堡堡宜依山坡依樹木平曠之區四面種樹木數層或築重牆以障之兩堡之間於高坡建一碉樓碉基或土或石以堅爲貴約高一丈五尺可容十人户出壯丁編爲鄕練每夜輪流守堡匪徒不擾自成樂土 
　　一種樹木以養森林番地山童地赤海風寒厲禾稼每受吹折數家村莊又無倚傍之林木以就蔭而障寒則講求森林爲尤亟焉宜于開墾地面縱横栽樹數層每層隔百弓之遙能使日光透漏丹噶爾近邊松楊樺椿等樹層層排列如牆如城更宜近仿此法葡萄棗實取食爲美品蘇木橡皮取用爲美材將來民生漸聚易穹廬爲土宇其材且不可勝用矣 
　　一兼游牧以培地氣草地墾荒其耕有播種無糞漑初種時收穫較豐次年稍衰至三年而籽種無收棄而之他不數年而又荒輟轉遷徙地氣盡洩可墾者槪無可墾所得牲畜遺糞取以供炊　燒室炕不積以培田農務之日無起色此其一端新墾之地所造肥料如煑骨汁燒骨灰諸法費重而工鉅邊民更不解此法所賴化草焙灰究屬皮毛之功用不如自然之糞溲質含鉀養漬土成膏時加培壅人力易而地力充生植不虞稀薄今多縱犍　於荒莽中糞之所聚最足增長地肥其力常有餘而無竭瘠土變爲良田墾務自獲其效此一說也墾田少者資本重而收穫微多墾者資本所加有限收穫以合計而豐惟墾地過闊則一夫之作必兼數人之工人力究有所未逮牛馬代耕則一頭之價必耗中人之產財力又有所不逮農户之裹足不前者此亦其一端今使所牧者倍于常畜則畜價必賤數倍之而其價必愈賤編氓辦此輕而易舉公家不必多給牛具不必强迫以耕而貧民可聞風爭赴游牧者以產多而價賤亦不致虧其本息此又一說也 
　　一辦礦務以闢地利靑海礦產爲最大財源貢爾蓋河哈爾吉嶺佛山溝瑪沁雪山之金噶順山隆冲河之銀太勒哈接之紅銅柴達木之鉛及硫磺火硝硼砂礦質極富而歷所開採未見踴躍法拙而器粗未見改良良以蒙番阻撓匪徒刧奪良工不蒞其鄉無暢旺之象也今其地旣已歸公操縱可以由我沿途營汛星羅棋布行道者無虞正可及時大舉與農政相輔而行省垣礦務生久已畢業尙未派往各處游歷以資經驗西寗靑海礦產較多適逢開辦墾務乃至便至當之時况現議擴充礦務礦工礦兵俱全規模具在豈宜置爲緩圖盍調取礦務生二三十人先赴靑海查探礦苗俾予經驗而後選礦長招工匠每廠派礦務生若干名傅習採鍊良法官採民採各從其宜有礦之地不惟利足以實邊儲且力足以保屯政勿易視之也 
 
 
 

Page 2

 
 
時評 
[勢之力與理之力（冷）]  
　　世人每知勢有力而不知理亦有力故趨炎附勢者多而守正循理者少不知勢之力在表而理之力在裹勢之力在理未明之時而理之力在理旣明之後且理之力旣顯而勢之力亦必從而歸之故理之力每每戰勝勢之力而得最後之勝利焉 
　　試觀帝制發生之初勢力彌滿國中誰敢執理以力爭者其最有良心者不過持冠而去耳乃未幾而理之力漸伸滇軍發難四方響應雖有勢力無如之何及至今日勢力旣兩方相等而復有理力以爲之主宰則他日所謂勢力者必盡趨於理力之點而昔日之勢力必銷歸烏有焉嗚呼此蓋哲學中力學之原則而非人力所能違背也 
[專電]  
　　北京電　詢據馮張寗會槪要一未獨立贊同者已十三處一各代表未齊二十後可開會一中央與獨立省無庸參預一解決後對雙方爲强有力之調停一研究和局辦法及總統留退問題一以東電八條爲討論模範 
　　北京電　外交圑擬派員到寗入會旁聽 
　　北京電　叚訪七國公使面述和局未成前外交上仍中央負全責南軍如提件無效 
　　北京電　胡維德電陳法政府對南軍將有某項承認請預籌阻 
　　北京電　警廳自昨起日備三千元易銅元及票發二十區出兌價定千三百三十惟人限一元兼搭票千文 
　　北京電　昨飭部解張營二十萬曹營三十二萬皆現欵 
　　北京電　聞有裕大錢莊兌價抑至千三百十由廳拘案擬罰十金以儆 
　　北京電　陸宗輿仍回任 
　　北京電　熊希齡現住天津袁項城先派陶遜敦請不來繼派沈金鑑敦請又不來惟寫一信家庭多故無暇顧及時事 
　　西安電　陳樹藩派人至陸建章處要求如能將將軍位置讓陳可以息兵 
香港電　龍覲光已由越南繞道回廣東現住督署内其子運乾同行 
[譯電]  
　　北京電　外交總長陸徵祥准給假一月由曹汝霖代理　　（十八日） 
　　北京電　靳將軍電告政府日人迫其宣布獨立外交部要求日使解釋此事日使否認日人有干涉中國國務舉動（十八日） 
　　北京電　内閣開特别會議討論取銷國家銀行停止兌現令　　（十八日） 
　　北京電　英文北京日報載稱銀行暫停付現令若不早日取銷則財政總長孫寳琦即將辭職該報又稱北京外國銀行决議不協助中國國家銀行（十八日）以上德文報 
[東方通信社電（日本人組織）]  
　　東京電　關於中日銀行案諮詢經濟調查會之條項如左　一.新設金融機關與利用現設機關何者爲得策　二.若係新設單一銀行或滿蒙與中國中部中國南部地方分何者爲得策　三.設立中日銀行之主要問題（甲）中日合辦之可否（乙）以金爲資本或以銀爲資本（丙）資本金額如何（丁）可否發行一見即付之票（戊）可否發行加利債劵（己）就法律制定可否與中國交涉　四.滿蒙銀行設立之主要點（甲）一見即付之票發行之可否（乙）加利債劵發行之可否（丙）業務範圍等　　（十八日） 
　　東京電　五國財圑因援助停止兌換問題决定在公使館會議日本政府之於大體若認爲北亦政府有爲籌備戰費而仰救濟之形跡及其危險即斷然反對若爲維持上海及他之市場北京政府不能流用現金之處加以救助則不反對目下正在嚴密調查　　　　（十八日） 
　　漢口電　長沙電云湯將軍之一派與郭人漳派傾軋甚力遂致本月十四夜兩派忽起衝突一時騷擾已極其結果郭派失敗郭僅以身逃走此騷擾將軍派之軍隊死傷約三十人郭派則死傷約七十人郭派之軍隊現巳解散市内之秩序亦已恢復　（十八日） 
　　漢口電　在長沙失敗之郭人漳十七日來漢　　（十八日） 
　　漢口電　王將軍派軍務課長楊文愷爲南京會議湖北代表提議四條　　　（十八日） 
　　東京電　中日滿洲兩銀行案巳經政府交付經濟調查會飭令該會調查其内容即係曩未經貴族院通過之原案略加修正並附以參考書　　（十八日） 
　　東京電　日本曾向英國政府質問英國輸入禁止品中羽二重是否亦含在内英葛雷外相答復决無如此之事並列明治四十四年四月三日日英條約附則第二號表一不染色羽二重　二不染色羽二重金巾　三銅塊　四花邊樟腦　五竹籠　六編細工　七蓆　八漆器　九菜種油　十七寶燒磁等決無禁止運命之憂日本政府已受此通牒矣　　　（十八日） 
　　東京電　東京朝日新聞社論停止兌換問題曰北京政府之兩銀行發行紙幣不過六千萬元内外其凖備金已達二千萬元昔者英相比德停止英蘭銀行兌換之時凖備金不過一成中國兩銀行較之巳綽有餘裕今遽發令停止兌換以憂現銀流出爲口實　有保存戰費之魂膽若係保存戰費而出此舉則被損害之外國人視之實爲欺詐破產有强要中國政府兌換充分之理由其尤爲重大問題者則關稅鹽稅鐵道等等收入皆爲外國借欵之擔保今茲減收必至惹起重大外交問題云云批難北京政府不誠實財政策（十八日） 
　　漢口電　漢口日本租界中國人住宅炸彈爆裂中國人死者一名重傷二名原因現正調查　　　（十八日） 
　　北京電　據最近由四川歸京之某中國官言北軍自於四川開戰以來所受損害甚大如第七師之三圑與一營殆巳全滅刻下完全者不過二營而已又曹錕之地位困難已極觀四川之現狀曹錕今後有不能久處其位之勢惟曹軍欲完全退却尙須一旅之兵力又陳將軍與蔡鍔之間協議巳成陳任維持四川北部之秩序蔡則維持四川西南部之秩序即以此旨定約　　（十八日） 
戰電 
[其一　英人路透電]  
　　巴黎電　今晚公報云敵兵一枝隊希圖襲擊香巴業布德特美斯尼爾小防營一所爲炸彈擊退亞貢砲隊頗爲活動亞伏柯爾三○四山摩爾化末數處敵軍轟擊頗猛末斯河左岸之敵軍在三○四山西進攻爲砲火所阻末斯河東及華愛佛均有砲戰　　　（十六日） 
　　巴黎電　衆意凡爾登之沉寂不致延久星期一日德軍在香巴業進攻五次似圖牽制法軍迫令由末斯河境移兵若干但未能達其目的三次爲法軍砲火所阻兩次在距香巴業邸法軍戰壕五十邁當之處爲法軍以鎗刺擊退星期二日德軍進攻三○四山失利而退錫哇芒田莊附近有德軍進攻被敗陣線他處未有變動（十七日（ 
　　巴黎電　公報云聯軍被俘兵士之在德國者刻被逼工作於軍械廠中有不遵者則置諸極熱之獄室中今法政府聲言如德國不改其行爲則法國亦將行報復之策　（十七日） 
　　倫敦電　海格將軍報稱昨夜兩軍僅有小戰敵兵三隊圖入希布台恩南面英軍戰壕兩隊遭失敗第三隊攻入戰壕片刻英軍在維米山脊轟發地雷佔據二百五十碼陣前之敵軍第一道防線敵兵死傷頗衆哇希對面英哨兵一隊轟發地雷後攻入敵壕進至第二道陣線彼此以炸彈相擊敵哨隊在維爾琪附近圖抵英軍陣線爲法軍砲隊擊散今日兩軍砲隊發砲互轟　　（十六日） 
　　倫敦電　意國承認意軍在特蘭狄洛之小挫但此戰事刻僅限於第一道陣線奥軍謂俘虜約及三千人此說大約失實意公報稱奥軍密集進攻大受損失意軍僅退出陣線一部份後又回擊俘敵數百奥軍在前敵不能發展其攻勢　　　（十七日） 
　　彼得格勒電　公報云維爾拉東北米特西哇爾湖境之德軍頗爲活動在俄戰壕得有立足地繼由俄軍回攻逐出湖北敵軍終夜轟擊甚爲劇烈加里西亞之德軍亦甚活動但爲俄軍砲火所阻　　　（十六日） 
　　倫敦電　海軍部公報云昨日英國驅逐艦與戰艦數艘曾與德國數驅逐艦交戰不多時敵艦退至砲台掩護之下英艦未有死傷（十七日） 
　　丹麥京城電　德國埋雷艦一艘在波羅的海中福爾斯特波外誤觸自己所埋之水雷以致轟沉水兵數人已爲德驅逐艦所救起　（十七日） 
　　倫敦電　今晨英報皆著論悼惜法國名將馬香氏之陣亡巴黎今正式否認馬香陣亡之惡耗但目下尙無消息解釋此說之錯誤（十七日） 
　　倫敦電　强迫軍役案已於星期五日由英皇批准　　（十七日） 
　　華盛頓電　駐美德使今日以德國來牒遞交國務卿藍辛内稱中立國商船遇德潛艇囑令停輪時不得向潛艇方面行駛否則商船自負責任　　　（十六日） 
[其二（德人德文報專電）]  
　　柏林電　德軍大本營十六日公報云前敵各處有小戰事德兵俘英法兵若干末斯河右岸之法軍進攻三○四山德軍陣地數次頗形荏弱爲德國步砲隊擊敗敵軍在伏萊巴拉美北面進攻德陣地前鋒亦未得手（西境戰况） 
中央駁斥南方政府之駁議 
[最後解决惟在約法]  
　　十六日京津泰晤士報社論云昨日北京訪員以中央駁斥南方組織獨立政府之電文寄示並發揮其對於時事之意見記者以其所言頗多謬點今特著文以闢之據訪員云南方政府之組織實爲南方莫大之錯誤若南方果能反對中央力持到底則舊政府當然取銷新總統自應選舉使南方而不組織新政府也則依據憲法袁氏退位後黎元洪應即繼任爲中華民國之大總統但新政府旣告成立則黎元洪不復能爲繼總統任之合法人物矣云云上述之言記者絶對不敢贊成試就事實以關之南方諸省旣不承認中央政府之權力然則可以靜待時局之解决而無一統一南方之政府乎如其不可則除自行組織政府外在實際上尙有何種可以代替之策乎在記者觀之南方獨立諸省共組織一臨時政府實爲脫離中央關係後合法應有之舉動而已訪員所稱若南方果能反對中央力持到底則舊政府當然消滅新總統自應選舉一節可謂失言要知南方已不承認中央政府之權力矣巳以袁氏謀叛民國喪失總統資格之罪佈告世人矣及北京猶竊據其所不應有之權利南方遂自行組織臨時政府恪遵約法奉黎元洪以繼叛國失位之袁氏此皆衆所共覩之事實也國會未曾召集新總統何從選出耶自南方觀之袁氏喪失總統地位後中央政府已不存在就記者所知廣州所組織之臨時政府並未自稱爲全中國之合法政府不過爲中國諸省之不承認袁氏爲總統者之臨時政府耳按諸約法中大總統因事出缺時副總統繼任之條文臨時政府之組織固與約法毫無牴觸處也記者始終以爲南方態度按諸名學與法律完全正當轉視中央政府目下之舉動則記者不能不謂中央態度之不正當夫袁氏乃不復可自稱得國民之信任且必須分任造成帝政之責者也乃猶委任一北方武人爲職權僅行於國内一部份之政府之總理察其實際此總理者直一專擅之武人而已無國會可以咨商僅奉行袁氏之命令今其所行之政策幾欲舉中國而破壞之政府何爲於此時而頒佈停兌令記者百思不得其故豈果因現銀溢出太多不可不阻止之乎則何不事前商諸各使署與各銀行耶今又以總理之權力頒佈院令申斥南方組織政府之舉動並令各省向馮張倪三人陳述意見質言之此種院令乃欲使國家大事由武人解决耳馮於帝制聲中持畸牆之見解至於張倪則極力贊成帝制者也此三人皆爲武人且其中有一人雖欲在稍有價值之陸軍中當一軍曹且不相宜試問彼等有何權利而竟負解决時局之重任耶赴此會議之代表由何法抑由何人選舉耶抑有何擔保而使會議者不再遭海珠之禍耶綜之無論約法如何解釋而解决大局之大權斷不能操諸二三武人之手此乃無可置辯者也南京會議如果召集决不能代表民意不過如去年滑稽選舉之結果而已如袁氏果有藉北軍扶助而仍據總統位 
[遺失提單]  
茲遺失熊野丸總船第五次進口唛頭　顔料一百桶提單一紙第三百三十五號業已向海關聲明遺失並另補新單如有人拾得者　作爲廢紙特此聲明　　　行啓 
[上海棋盤街交通襝裕元祥雲紗拷綢]  
各式俱備批發　　内　零　格外克已 
 
 

Page 3

 
 
之意則何妨明白言之勿作去留問題當由國民决定之託詞舍依賴北軍助力外袁氏斷無留任之方法但若誑稱武人會議之手續爲合約法反對此舉者爲不合約法則直可笑之讕言耳記者敢作最後之言日惟依據約法之解决中國始可有永遠和平之希望 
[十五夜濟南大激戰（懷）]  
　　十五日下午十一時濟南適有暴風雨正雷電交作之際忽來居正部下革軍四百餘人分爲兩隊第一隊往攻東關擬破圩入城駐防兵九十四圑第二第三兩營早有所備立即列陣激戰之下革軍方面死傷較多九十四圑聞傷官軍一名兵士死傷若干未詳第二隊革軍則從緯五路攻入商埠警察署當時擊斃巡警三名傷警一名正在奪取鎗械時忽被公園及三里莊營内混成第一圑之兵掩至將革軍包圍於警局内雙方奮鬭之際革軍不支乃連放炸彈突圍而走且走且戰即將二馬路泰康號對門之電燈桿炸斷一根及至膠濟新車站門前又續擲一彈又將電桿炸去一根革軍中有身穿華麗便衣持指揮刀者一人被擊身死此役雙方均未開放大砲故居民尙無甚損壞革軍方面携有機關槍二支惟子彈不足自十一時激戰至十六上午四時始止共激戰五小時聞革軍死傷者均由鐵道醫院救去今日領事及貴志參謀均到將軍府交涉並願以私人名義代爲調停聞靳將軍未允故日領已令日僑盡行離去濟南而將軍行署及普利門一带官軍已徧設鐵網四門緊閉今晚戰事必更激烈 
[日人之所謂濰縣問題（一）飄萍]  
　　自山東方面革命軍興而後中日之間又發生所謂濰縣問題雖未可謂爲十分重大之交涉然我國軍隊動多無意識之舉動傷及國體危及邦交在在授人以機會無可爲諱此事之眞相我國方面尙無詳細之報告日本各報則皆載有其外務當局之談出於日人之口皆屬事實與否固不無應視爲疑問之處而一察雙方交涉之經過相形之下强弱顯分援筆及此不禁感喟隨之矣 
　　日人所述之事由言自五月四日之夜至五月五月之晨官革兩軍開始戰鬭中國官兵向山東鐵道列車而發砲且切斷日人所用之軍事電線飛彈落於車站之附近日本某兵士飲之而死又濫侵日人所住之家宅或自城壁向日人守備隊之警備線内發砲此日人所言事實之大略也至其交涉之經過則我國官兵長官其對待外人之無面目有可警者日人坊子鐵道守備隊長石浦大佐聞此消息令在濰縣之中井少佐對我國官兵通告旣不與以回答又有侮辱其持此通告書者之嫌授日人以口實而石浦大佐遂至带隊以向濰縣而來矣 
　　石浦大佐於五日之夜旣至濰縣午後八時率護衛兵八十名白旗飄揚向濰縣東門求與張師長者面會我國方面之交涉委員出而問其來意石浦氏則惟以求與張師長面會爲言又有某副官者出與相見則直問以貴官之來要求我國軍隊退却乎抑勸告獨立乎云云眞笑話矣石浦氏不肯置答仍求與張師長面會此時有多數官吏出現於城壁之上爲種種之託辭不得要領石浦氏竟佇立雨中至八小時之久不肯退讓至翌晨三時半濰縣知事來約於六日上午九時在警備線内與師長面會至期而張師長不至知事以書促之亦不來石浦氏乃直赴北門以衛兵一分隊與張師圑長會見於司令部竟服日本之要求言以後再不使有如下所列之事 
　　所謂六個條欵即張師長授以憑證謂不再使有發生者也（一）擊射日本兵之事（二）向列車開砲之事（三）對持有通告書者侮辱之事（四）切斷日本軍用電線之事（五）侵入日人家宅行刦之事（六）自城壁上向日本警備線内擊射之事上之六者張師長旣言不饒再有發生　許以負賠償之責任是不管承認其事實矣其他之件則由北京所派之王鴻年與日本阪西大佐正在調查再行交涉云云嗚呼此卽所謂濰縣問題之　略也 
　　原夫此種問題之發生由於革軍北軍之交戰原夫戰爭之自起由於獨立與不獨立之相持再追溯之亦帝制之餘毒而巳矣然使張師長知幾而動靳將軍調度有方則山東不爲戰場即濰縣不成交涉何至因内爭而招外侮因政變而傷國威時局遷延禍患之來正未有艾余之述此不僅爲一濰縣問題也此國人所宜急求自衛之方不容再以一人私利之故危及國家而無所恤也（十七日稿） 
[萊平間最近戰訊]  
　　大陸報五月十日萊州通訊云此間華人性雖守舊然對於恢復帝制始終反對蓋民智漸開近年來雖工人輩亦關心政務而讀報者汩見其多也前數日盛傅本省已宣布獨立人民聞之稍起恐慌於是又傅西面行將開戰此間官兵乃拔隊向濰縣進發被等中途聞該縣巳爲革命軍所佔因即退駐舊處官兵將離萊州　有盜三人入郵局刦銀箱而去中藏現洋與郵票二千餘元是日下午局中方收到值價五百元之郵票翌日該銀箱發見城内某華人屋中乃拘至公署榜掠三日直至不省人事而巳是人堅稱乃淸晨在户外拾歸者平度萊陽近皆大爲不靖城門每晚早閉入城者必先受盤問此間居民剪辮者僅約百分之十守門者對於剪辮之人疑慮尤甚故盛傅僅戴辮之人可以入城民間聞之將相戒不敢剪辮矣聞靑島現聚有革命黨萬餘人候令進攻北京魯省各處之往應募者實繁有徒且有學生數人曾肄業於極完備之學校者亦往投効蓋視此次革命爲正道也頃聞此間接電有携械之人數百名出現於萊州與平度邊界間之某村是否黨人猶未知之該村距此僅四十里此間官兵奉命前往迎敵今日下午已赴沙河會合他兵旦夕恐將有戰事也 
[周村民黨之經營]  
　　京津泰晤士十一日周村通訊云此間黨人刻正招練軍隊羅致軍械籌募金錢凡能致此三者之方法似皆採用無遺黨人凖備進攻濟南以周村爲根據地周村店舗尙未開門城内甚安靖惟人民日在警慌之境黨人曾得人民之允許如能使地方不遭掠搶願以十五萬元爲壽目下黨人正在收受 
此欵伹掠搶尙未盡絶故商人對於前途極爲焦慮昨日有挾武器者百人赴距此六英里之長山縣放砲轟開城門擁入城内釋放獄囚編爲軍隊略有掠搶擊傷若干人旋携財物而退有一商民頸受鎗傷送入醫院當即殞命今日若輩又往新城重演此劇而日前有一拖髮辮之間諜爲黨人所獲始則痛打繼則炮烙伹終不得其口供嗣後送至醫院恐將死矣謠言紛傅固無待言至於將來若何則吾輩絶無所知靑州府據兩日前黨人云已被佔領惟以記者所知靑州府直至今晨尙安靖無恙也 
[西安危急之外訊]  
　　十五日英文楚報云星期五日（十三日）中國内地教會接西安密碼電文曰此間革命黨起事西安旦夕恐將被禍因即四處探問中國政界毫無所知於是乃發電西安請續報詳情且恐電碼有悞　將原電重發一通但領事　教會均未接有覆電大約前電發出之後電線即斷也一九一一年革命時西安流血之慘狀猶在心目今警耗又來良足殷憂星期四晚天津英文中國評論報載有甫自西安抵津之某客紀秦省近况一文頗與前電有關照錄於下今晨據專電傅稱西安旦夕將入革命軍之手秦省當革命之後地方極不安靖當道曾招募大軍以固防務未幾即行遣散當時政權寛弛兵士聞遣散之命卽挾鎗械子彈而亡共約數千人兩年前白狼過秦　輩紛往從之征狼之兵亦多逃降白狼旣由隴返秦此輩遂散然仍保留其軍械也迨現任將軍陸建章率北兵抵省復將秦兵遣散若干而挾械以亡者實繁有徒此輩無以餬口乃結黨聚衆刦掠省北城鎭甚至擾及距省垣入十里以内之處此外尙有土匪持土製之利器蹂躪村市所過輒有死傷記者目擊不止一次秦省淪此亂境已歷年餘上年十一月間宜君縣爲携械暴徒二百人攻破越二日復佔據城北五十里之某巨市後一星期全　應募復爲官兵未足三月與其他官兵千餘人相約叛變乃復理其故業四出刧掠受擾之地不勝枚舉至四月最後一星期乃以攻入榆林聞此次進窺西安其領袖曲某（譯音）爲光復時之有名人物也尙有陳某亦殊矯矯黨徒繁盛聲　浩大西安城高且厚惟賦性懦怯之將軍如圖死守則必以精銳攻之始得陷落革軍　似不致有攻城巨砲陸將軍履任以來每借細故殺人死者纍纍怨聲載道以故將軍頗自惴恐防遭暗殺蟄伏公署不敢輕出出必置重衛淸道路行人絶跡商店閉門然一年間惟三四次耳外人困居城中殊爲危殆深望黨人勿加擾害則幸其矣 
[南京大會議之預備會]  
　　馮張倪三將軍將在甯開各省代表聯合會議一節巳迭誌前報茲聞來寗會議之各代表到寗時馮將軍均一一接見諮詢來意其間意見頗不一致昨日（十七）下午三時馮將軍約齊巡按到署互相討論並召集巳到各省代表前來參議藉共聯絡感情沿途加　派保这发隊警士保護至晚七時齊使始行回署各代表亦轉至招待處（華洋旅館）防範嚴密外間未易探悉遂謂昨已正式開會並有好事者妄相推測謂某項條件已經議决某項條件未經表决暄傅不一其實此會乃爲事前之預備會而非正式會議馮將軍之意欲解釋幾條提議問題先交代表預爲詳細研究以備開會時早行議决以免臨時多所磋商當各代表到署一時馮將軍卽首先發言云諸君爲　解棼弭亂遠道來寗匡我不逮請各抒所見其造福國家當非淺鮮云云各代表均起立道謙刻間綏遠察哈　黑龍江各邊省路途甚遠所派代表趲趕不及尙未到寗中央代表蔣雁行來電言今日出京聞開會期定於二十日現又有二十五日之說大約俟各省到齊後再定日舉行 
[南京快信]  
　　馮將軍昨巳將此次代表大會主要問題應行研究之緊要節目油印數十份分送各省代表預爲研究以免臨時意見參差 
　　聞中央恐張勳不聽電阻親身來寗與會故日前特派阮忠桓來徐勸阻張之夫人在津亦恐張上他人之檔特派張肇達（係張勳之承繼子因張老來始得子也）至徐諫阻現二人尙坐守徐州須俟此間之大會散後二人始肯回京津復命 
　　報傅中央派唐在禮徐樹錚來寗與會不確聞實係將雁行氏 
　　湯薌銘電稱該省勢甚危迫軍隊多不可恃該省代表陳裔時日間可抵寗 
　　聞此次各省代表份子頗混雜多非各省將軍親信之人如山西代表李駿（曾隨阮忠樞來寗充當隨員）係徐州張勳之營務處此次充當山西代表係某要人一電之介紹（李並不在山西）如是之代表其結果當不難臆測也 
　　馮將軍前日曾接南軍要人聯名來電一通内容係請馮力勸項城迅速退位以維大局如袁無意退位和局前途决無轉圜餘地 
　　官廳村止現銀洋出境意在活動省城現金泗陽土匪蠭起聞已被定武軍擊敗 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[段内閣之軍權與人物]  
　　政府對於解决時局問題忽和忽戰傅說不一而政界情况尤似諱言戰事茲聞段國務卿昨於接見某員之時曾說此事略謂予此次不避艱險出膺樞要原以南北爭端日益岌岌大局瀕危民生塗炭不忍作局外之觀是以任職而後卽着手調停棄戰言和現在雙方戰事業已續停正式和議又復將次開幕此皆知和平解决之切要進行予深顧此次和局積極進行斷無破壞之意至於内閣之迭開軍事會議者實以軍權移轉對於軍事前途不無應行改革之件相與研究外間遂以此種會議目爲續籌戰備之實據則未免出於誤會云云惟以實際言軍權之移交内閣不過口頭上之文章其内幕仍由項城操縱一切聞日來曾迭次召集特别密議各國務員與非國務員均得參預所議之案約爲軍事上之計畫財政上之計畫外交上之計畫其詳情均極嚴秘且極緊迫略聞其中密因似爲作戰上之種種預備并非爲退位上之種種預備前途茫茫愈不可測段内閣之和平解决主義恐有必歸打破之勢 
　　叚内閣成立以來除變更數名換湯不換藥之官僚及停止兩銀行兌現外尙無何項成績之可言近爲時勢上之關係各總長多擬有辭職之請一爲陸子欣總長因和局尙仍無望而外交上已迫於萬分危險之際密陳各政見均未採用故已决定辭職惟繼任乏人（或謂陸宗興）故雖核准尙緩發表一爲孫慕韓總長因現在財政已無可維持未來前途尤屬不堪設想且暗幕中另有人把持該總長不願以傀儡之名徒受指摘遂决擬下台其繼任者或即爲某財政大家或仍另覓一替身均未可定又教育張乾若總長司法章仲和總長不知受何種激刺亦均擬辭職又統率辦事處近來有謂巳歸併陸軍部者或傅業巳取消者其實總統府内依然此機關尙存伹比從前會議之次數減少而已法制局在國務院中原屬堂堂一重要局所然觀該局現况殆有不能干與實務之勢袖手旁觀政府之一切踰越法規行爲與責任内閣未成立之先如出一軌其局員每日或注解無用之法律或草纂不根本於法規之國會組織法或研究地方制度以爲職務論統率辦事處迄今其名與實均　不可存在而竟依舊尙存論法制局本屬貴崇實務之機關而僅有名無實矣據聞該局局長林長民日内卽將提出辭表 
[京市停兌後之情形]  
　　商民吃苦　據聞前日（十四日）京師某官署傅集大小錢店櫃長入署由當道對衆演說略謂再過兩三星期以後卽籌獲的欵足能救濟財政維持市面各錢商等勿生絲毫憂慮凡有持票向錢店兌換現錢者務必一槪支應不可拒絶云云然究其實際京師自停止兌現後市面恐慌日甚一日持票購物者均已暗中漲價以防日後之損失若持一元票赴錢舗兌換者必搭官錢局票一千或八百文詰以何故以無銅元對蓋已不信用銅元票均以屯積銅元爲得計卽訴諸巡警亦無法干涉當舗一業向來出入用洋元有錢之家因用鈔票吃虧（每元只換一千三百文）多以衣飾向當舗質錢然向當十元者現只二三元時有爭執之事有某商以金鐲一對欲質現洋百元舗夥不允只允半數且給鈔票五成某商不允幾致用武又如後門内黄化門豐源糧店因不使紙幣當被巡警带區罰銀十元該糧店無可諉避只得交出罰欵詎意該區署因糧店所交罰欵係紙幣乃竟拒而不要勒索現銀十元該糧店因勢力所迫只好低頭照換此皆吾儕小民所拜受於停兌令之嘉惠也 
　　官家方鍼　中國交通兩銀行停止兌現曾議定辦法七端其第六端所載爲多設銅元兌換所一事現當局諸人又改變方針兌換一事改由内外城各警區辦理議定辦法兌換以一元爲限每洋一元付平市官錢局票一百枚再用銅元找零價值漲落隨市規定此爲多設銅元兌換所改變之方鍼也至其他諸端如何辦法尙未得知又聞所有中國銀行在京師所設之辦事處三處（一在崇文門外一在珠寳市一在後門外）現因該銀行旣停止兌現均行歸併平市官錢局惟内左一區則在崇文門内船板胡同西口外另設兌換所一處以爲調濟又聞政府所抱之方鍼此次暫不兌現一事如北京及各省都會商民並無激烈之反對則更進一步發行不兌換劵以期金融一時之疏通但據現在大勢觀此方鍼恐已難於發展矣 
　　暗裹通融　順天時報云日前商務總會開會商議維持紙幣不兌現欵一事聞交通銀行總辦胡某亦在座與議斯時瑞蚨祥綢緞店東定孟覲侯因該號在交通銀行存欵十餘萬元當向銀行總辦胡某通融欲將該欵暗暗提出而胡某以不能辦到答之因此兩方語言衝突孟 
某乃搶白胡某日你們得着消息可先告知外國銀行並能在夜間提欵至千萬之多何以我們各號十萬元之存欵就不能提耶經商會總理馮潤田江宇澄軍門袁鶴兩總戎徐指揮使並商會協理金潤卿諸人爲之排解始算截止兩不言語孟覲侯至次日晚即備柬邀請商會馮總理及前日排解此事者在瑞蚨祥西棧宴會席間孟覲侯向客稱該號所存之欵若不能提出勢必關門歇業故懇馮四爺及諸位設法務必提出此欵聞馮四爺及袁二爺皆慨然允諾於是孟覲侯憤氣始平遂即飛箋召來某某諸妓爲之侑觴勸酒衆賓客亦皆盡歡而散 
[北京最近之遷徙與謠諑]  
　　前兩星期京中謠諑紛繁政界重要人物紛紛携眷出京事爲政府聞知曾發手諭並令巡警常駐東西兩站被阻各節早誌報端自段芝泉組織内閣以來查知仍有各機關人員間關出京之事大爲震怒昨日會議時曾對人云當此國家多事之秋正賴我輩竭力維持以策安全余以多病之身尙且力疾出山爲國家稍盡棉薄因國之不存家於何有今若一旦有事置國事於不顧紛紛携眷遠離私而忘公平日敗壞大局誤盡蒼生者正是此輩言時聲色俱厲並云若不嚴行取締不足以整官方而肅風紀茲聞已飭密探在車站稽查凡遇有各機關在職人員無故移家出京者即將行李扣留儘數充公一面將本人拘留聽候查辦以昭炯戒云云 
　　都中前數日間突然發現一種可駭謠言謂某軍與某軍感情不合將起衝突之耗致京中人心惶惶不安某處前日盜刦之案適於此突起軍警彈壓得力未致肇生事端然地方居民巳受一驚加以禁兌之令倐如其來於是市面上狀况愈形恐慌金融更爲危迫又惹起外交圑之注意此事 
與京都大局殊有密切關係段内閣當卽責令軍警當局嚴行維持並於十四日由國務院通電於未獨立各省分别指明並告以京師地面可保安全無事蓋藉以免各地對於都門或有若何欵問發生也 
[美借欵仍續交欵說]  
　　某京報云美國錫晉遜公司大借欵自南方抗議後聲言停止交欵然此不過表面之態度其實則除前次巳交美金百五十萬元（即中國三百萬元）外最近更决定再交美金三百五十萬元（即七百萬元聞此項借欵總額美金二千萬元（即銀四千萬元）利息六釐短期無抵押已約定於七月以前陸續交欵政府借欵之目的非在整頓財政實因南方要求條件非退位不能講和故决計用武力解决用此充作軍費而美國資本家恐　方聞此將謀抵制故特聲言中止付欵而暗中則秘密進行此項消息得自某機關最爲確實云 
[獨立聲中之江西（書傭信）]  
　　贛東自玉山等縣獨立後近日消息頗覺沉寂省垣官廳除河口上饒間有電報往來外玉山廣豐上饒鉛山四縣兩旬來彼此均無片紙隻字往來所有通飭公文亦皆剔除未發而新　上饒玉山廣豐知事迄巳旬日尙未起行外間於是復有上饒又被黨人攻陷之說然據確實消息上饒雖於本月三日復被黨人圍攻因城守堅固被城内警察保衛圑用炮轟退並未陷落廣豐玉山兩縣則仍由黨人佔據日昨軍署接第三混成旅第一圑第一營岳營長來電内容未悉今日已由李將軍發復電如下 
　　上饒轉送投岳營長抵饒首先安民甚慰四號復派李營長率全營赴弋陽爲該營長後援並兼鎭鄰近各縣日内即可到望無後慮玉山匪徒不足百人鎗彈甚少定必聞風遣散仰該營長嚴辦要匪解散脅從收繳鎗彈准其投誠取保釋放如敢據地抗拒務相機痛剿勿稍姑息尤須保護居民維持地方切忌連累無辜致使良民人人驚畏尤當聯絡正紳正商共維秩序地方早安一日人民即早出一日水火本將軍尤切盻焉併仰遵照 
　　觀上復電則岳營長尙未進攻玉山廣豐足可證明惟欒思德巳以贛東　國軍總司令名義電浙請援若官兵定欲進兵將來不免一場惡戰贛東各屬人民近日頗形驚惶深恐發生戰事糜爛地方富户多紛紛遷避景德鎭爲本省四大鎭之一居贛東北陽現該鎭磁業大受影響窰户往年初夏時皆須開工近則仍如平日冷落異常工人叢集騷擾堪慮惟秩序現尙未亂該鎭總商會爲維持地方以杜謠言起見昨日有電來省云（敝鎭警察彈壓地方官紳一心力持鎭靜絶無淨議誠恐謠傅失實特此電詳）云云 
　　贛南毘連粤省當道早巳佈置軍隊惟駐軍地點現又稍有變更駐信豐縣者（約二千人）均陸續向龍南（毘連粤疆）出發駐南安縣者（約一千人）又紛紛向湘邊進行聞係赴湖南助戰贛縣駐軍則移駐南安粤贛交通之梅關要塞亦駐重兵檢查郵件異常嚴密並聞粤省已派出軍隊向惠州河源而來已與贛疆接近主客異勢不久恐有戰事發生附近人民紛紛遷徙雖經官廳示禁亦屬無效大局若不從速解决贛南地方必不免爲戰場也 
　　警備隊第一第二第三第五四營現已實行各就駐防地解散所留者第四營一營因係老兵且非本省人故得獨存也 
[漢口近訊]  
　　中交銀行照常兌現　漢口中國交通二銀行遵照部電於十三日停兌鈔票並止提存欵市面遂大起恐慌當由總商會正副會長往謁王將軍范巡按請其維持旋召兩銀行經理到軍署會議詢以能否擔任兌現該經理云中行鈔票在外者祇有一百餘萬元交行則有二百餘萬元合共約四百萬元與準備金不相上下一切足以自給將軍當電中央以鄂省情形非他省可比萬不能不照常兌現應請通融辦理存欵則暫止提取經部復電照兌該兩行遂於十五日復行開兌惟以有漢口分行發行之鈔票爲限他省則槪不代兌伹商民以該二行已失信用深恐復有變更凡持有鈔票者皆往兌現以故二行門前遂擁擠至極當日聞已兌出一百餘萬元云 
　　炸彈傷人案之又見漢口黨人在途中亂擲彈原因聞係因向總商會要求助予運動費五十萬元不　特爲此示威傅說黨人係偕某國人二名往晤商會總協理頗带威脅之意該總協理現已避匿不敢輕出前日槍斃在後花樓抛擲炸彈之李春生後將軍又出示曉諭如有拿獲放炸彈者立予頒賞五百元軍警更特别獎賞而捕獲李春生之英界巡捕巳頒賞五百元英捕房亦賞五百元惟聞十四日漢口橋口天籟花園前又有人擲放炸彈炸傷三人經巡警捕獲一小孩聞即係擲彈者 
[皖省維持金融辦法]  
　　蕪湖中國交通兩銀行十三日接總行來電財政交通兩部轉奉國務院令大致謂國家銀行紙幣暫行停止兌現及禁止提取現欵云云交通蕪行經理周作民於十四日馳赴蚌埠面商倪巡按使痛陳利害謂如果遵照部令辦理皖省金融恐有不堪設想之勢倪巡按使遂即電知皖蕪中交兩銀行設法維持本省發行之紙幣以安人心而全信用　蕪湖警廳於十五日接倪巡按使寒電開現在金融停滞謠傅繁興人心惶恐不得不設法維持以救目前之急茲擬定辦法如下本省中交兩銀行兌換劵照常兌現他省一律停兌至所有大宗存欵暫時停付如在五千元以下酌量支付但鹽關存欵關係外人不在此内以上兩種辦法除已電知中交兩銀行照辦外望謂出示剴切曉諭商民俾免誤會並派軍警竭力維持另派專員到中交兩行鹽察逐日收出欵項妥爲辦理以免流弊是爲至要云云劉廳長接電後除函知商會外即出示曉諭本埠商民一體知照矣 
[蘇垣中交紙幣兌現續紀]  
　　蘇州中交兩銀行奉院令停止兌現繼該行經理及商會董事等禀商軍巡二署允准撥欵維持凡本行發出之紙幣准其照常兌現其外省紙幣一槪不收等情已記昨報惟駐蘇之安武軍在皖省領餉多用安徽紙幣若不照兌諸多未協其餘軍警人等人數衆多亦須明定兌洋辦法以免臨時齟齬即經中國銀行經理羅雲程交通銀行經理吳頌魯與朱鎭守使趙遵尹崔警廳長會商議定凡安武軍之紙幣均須彚集送由鎭守使署派人送行兌取現洋不得逕行往兌其餘軍警每人止准照原領月餉之數（如月支十元者止准兌鈔票十元）鈔票兌取現洋並請鎭署預派人員至行會同長警監察以免滋生事端已布告照辦矣此次停兌之命令係十三號接到中國分銀行並未停止交通分銀行則僅停止十三號一天計中國銀行十三號兌出洋一萬餘元十五號兌出三萬四千餘元十六號兌出一萬二千餘元十七號兌出一萬三千餘元交通銀行十五號兌出七千八百餘元十六號兌出八千餘元十七號兌出二千三百元中國分銀行昨日又接南京總行運到現洋十萬元經羅經理特飭酌撥現洋若干分交協豐鴻源二錢莊存儲一面布告凡錢業各商持本銀行鈔票者均赴協豐鴻源二莊兌取現洋以歸便捷惟交通則尙無此種辦法 
[續誌無錫維持金融近狀]  
　　無錫維持中交兩銀行情形巳誌前報茲聞星期二及星期三中交兩行照常收兌鈔票中國銀行對於蓋有江蘇二字及蘇屬各行發行之兌換劵均逐一收兌惟交通祇收註明無錫二字之兌換劵其他槪行推却據一般商界中人傅說交通伍經理初意本欲維持信用奈錫行存現無幾來路復斷頗爲焦慮其始軍巡兩署頒下維持辦法五條交通行限於内容不充足幾難實行遵辦嗣由馮將軍籌劃現洋五十萬元以三十萬接濟南京中國銀行二十萬補助南京交通銀行藉以救濟市面各屬分行則由寗行量予分助錫交通得到寗交通接濟之確信方敢於星期一開門收兌無錫經發之鈔票至匯劃往來等項無錫中交兩行均尙停滞　偉上年春繭汛裹中交兩行放出繭欵有二百萬元之鉅本届春繭轉瞬上市一般收繭家際茲欵項無着大爲焦急中以空頭經紀者爲尤甚現祇得奔走别埠另行設法其情亦苦矣 
[松江維持鈔票之辦法]  
　　中交兩行鈔票不准兌現之消息傅布各處均受影響松地駐有軍隊頗多　此項鈔票商家殊難對付商會閔總理特偕李知事馳往滬瀆與總商會籌商一是旋由松商會特錄司令部命令刊發傅單茲爲照錄如下 
　　抄錄司令部命令軍隊行用交通鈔票辦法如左一各營不准持交通票在市上兌換現洋一各營連應用欵時目兵先向連長兌換連長向營長兌換營長不便時得向圑長司令商量兌換一如在街上持票買物時商家應將餘洋找給零數鈔票（例如五元之票除購物外找給一元之票若干張）該　兵等自應受之不得爭換現洋此項辦法係專對軍隊而言巳一再磋商望即遵辦一面再行與行政長官籌　善後特此通告松江商會啓 
 
[二十二省旅滬公民唐紹儀等之宣言]  
　　二十二省旅滬公民唐紹儀等對於馮上將軍近電發表宣言云（上略）中華民國創之南京政府當時滿淸勢盡力竭莫資抗禦不得已乞和退位適袁氏密使載途　以至誠贊成共和國人亦以袁氏歸順并率所部促淸室反省尙有足多乃由南京參議院議决認許孫大總統辭職再舉袁氏爲臨時大總統此爲我建設新邦之歷史事蹟昭然有目共覩彼宣統臨去陳言囑袁氏如何組織云云不惟無拘束南京政府之效力而袁氏之得爲總統確由法定機關依法公選該電謬稱由淸宣統付託微論統治權與所有權不同不能以私人意思相授受而充邪說之所至直欲將我國人無數犧牲以博得辛亥革命之光榮歷史根本推翻苟非别有肺腸何至悖戾若是此國人不能承認者一也袁氏毁裂憲章謀叛民國依約法應喪失其元首資格是爲個人犯罪之結果而固有之國體與未曾附逆之副總統固安然無恙此理之至明者而該電謬稱自帝制發生民國中斷副總統亦同時消滅以獨夫一己之行爲而推其他皆隨毀棄且例視國家爲袁氏私產其居心尤爲不可思議此國人不能承認者二也大總統選舉法第五條載大總統缺位時由副總統繼任至本任大總統期滿之日止袁氏旣因帝制自爲喪失民國元首之資格國人一致遵守國法戴黎公爲繼任大總統名正言順億兆咸服該電謬稱與事實不合不如仍由袁暫負維持責任前後矛盾言不成理揣其意直欲推翻憲法上之繼任總統仍留袁氏以爲傀儡藉便私　其結果將率天下人芻狗法紀横觸蠻爭不陷國家與虁亂相尋而不止此國人不能承認者三也二年圑會本眞正民意依法組織而成雖事實上經袁氏以暴力停止而非法行動國法不認其有效參衆議員資格至今尙繼續存在也該電以個人之私欲組織其所想像之國會無論一般官吏無權議决試思民主國家之國會其組織不拘成法欲如 
 
 
 

Page 7

 
 
何便如何則紀網秩序蕩焉無存尙復成何事體况今日國家大政諸待國會解决兩院議員之集於滬上者瞬及法定人數雲南唐都督且函催從速成立共扶國是該電因欲遂其不可告人之隠乃悍然爲袁氏所不敢爲而自定遭舉自造國會自居權　自　元首一若金陵王氣又將鍾於河上將軍者此國人不能承認者四也在憲法未頒布以前約法效力與辦法等除由法定機關得以法定程序增修外無論何人不得妄議更張該電旣認以民國元年公布之約法爲標凖而又謬稱先將適用各條欵提出宣布約法何物將軍何人侈言去取污衊我國家根本法典實甚此國人不能承認者五也禍首惟袁氏一人楊度等特屬共犯其應如何　置依約法屬於國會與最高特别法庭之戰權該電輕輕放過首魁而專歸罪於附逆諸人且主張削除國籍旣縱首妥復侵法權此國人不能承認者六也此外以借助外資爲浦救財政之方以保存舊部爲厚積黨羽之謀解散新招軍隊以鞏固其勢力禁錮反對黨人以阻遏其民氣要皆有爲而發用便其私而均爲國人所一致反對者此僅就其東電言之再觀其有魚二電則公然倡縱横割據之論佈左右輕重之局聯合張勳倪嗣冲通　附逆及中立各將軍派員赴寗會議名爲保袁陰實自　狡謀益彰無可掩飾嗚呼我國人以獨夫肆虐萬不獲已至以兵戎相見果使堂兵將帥稍有人心當即竭忠盡智共討國賊即不然　　開誠布公涕泣而道減時局之紛難措國家於安全而後能　天下人相諒無他乃竟不出此杜撰法律自絶國人横梗中原攪亂大局卒使戰禍延長不易收拾言之痛心聞者髮指今茲之役在圖政治　淸明非關首惡之誅滅而開宗明義端在維持約法其恢復國會與黎公繼任總統兩事又爲　持約法之根本要務袁氏目無法紀爲國人起而誅之苟繼此而有效袁氏之行或其行動較袁氏尤爲卑劣者我國人　難姑容蓋根本革新在此一舉决不再爲敷衍苟且之謀而貽天下後世之禍尤有進者以武力改革政治爲人間最高尙最純潔之事彼胸無絲毫國家觀念之　　官僚安足　此惟冀我國人抱澄淸政治之决心充精神奮鬭之實力有進無退不屈不撓衆民政治由衆民之努力而來無論何人有此等聯合抗義之舉皆所以促我國人最後之覺心順天者存自暴者亡我國人除本全國民之心理　志以武力解决外無他道足以掃國家之障害而奠政治改善之基礎也父老昆弟其亟圖之廣東唐紹儀温宗堯王竉惠徐　霖慮信易次乾葉夏聲江瑔黄增者鄒魯等三千三十六人湖南譚延　范源　李執中歐陽振聲周震麟羅永紹陳家鼎曾毅等四百四十八人湖北湯化龍劉成禺劉公馬宙伯李步靑吳養之何成濬耿覲文彭養光曹亞伯高尙志鄧玉麟吳醒漢杜邦俊謝　霞陳重民黄申薌楊瀚芳彭介石董昆瀛韓玉辰張漢胡祖舜張大昕彭漢遺白逾桓楊時傑吳昆舒敏熙駱繼漢高仲和蕭萱孫武蔡濟民等五百四十五人四川胡景伊陳廷傑楊庶堪蒲殿俊李爲綸張瑾　楊肇基洪璧廖希賢趙時欽王湘張知竸黄金鰲等三百一十六入江蘇唐文治張相文董增儒凌文淵王汝圻方潛王茂材楊　孟森茅祖權張相等三千七百四十人奉天吳景　楊泮溪羅永慶李紹白祁耿寰温酩德王步　等五百八十四人江西彭程萬徐元誥吳宗慈陳鴻鈞陳子斌王侃文羣郭森甲葉紉芳周澤南劉世均張于潯黄攻素徐薰董福開等四百四十八大浙江虞和德田世澤徐定超方於　王正廷蔣　卿虞廷愷　汝　　　俞鳳韶等二千八百三十八人安徽汪律本陳策　昇　　嗚陳仲張我華江皥汪建剛丁家謙凌毅汪彭年管　郭卓雲等六百二十六人直隸張繼谷鍾秀孫洪伊王法勤王誠功呂復張士　温世霖郝　王葆眞趙金　等一百七十四人陜西李述　　　鈺徐期西楊銘源　　漳范樣等八十五人廣西　其　蕭　榮王乃昌曾　鄧家產等西十六人河南夏述唐劉積學王傑　奇瑤李　賡劉榮棠劉峰一楊少石劉莊甫等七十四人吉林趙成思蕭文彬等二十一人黑龍江秦廣　楊崇山管穎侯等十三人山東丁惟汾彭占元于廷樟張魯泉于思波魏丹書李元亮盛祿光史澤咸張瑞萱等一百九十八人山西李素吳岟光等一百六十五人雲南張耀曾等二十五人貴州陳光　等十人福建林森朱金紫高登鯉等五百四十人甘肅王鑫潤柴春霖汪靑等三十五人新疆蔣　淸文篤周張鳳九等十五人共一萬三千九百七十一人（前日致馮函所列姓名亦與前同） 
地方通信 
[蘇州]  
　　水警商圑防剿梟匪　蘇鄒望亭鎭董事吳墨卿陸全　等於五月十三號接匪黨　函限三天備洋五千元於十六號送至盛巷港船上云云即經該董等報由鎭使飭派陸軍一連前往駐防等情已　昨報茲悉此項陸軍十五號並未出發嗣於十六號該董事吳陸二君派人至盛巷港（離望亭五里）探視果有匪船計大船五號小船數十號船上人數頗衆且有旗幟號衣洋鎗等項當卽回報吳陸二董及　鎭商民大生恐慌立即至望亭火車站拍急電亟蘇轉告商圑公會及鎭使道尹請派隊剿捕當經朱趙二君特派水警遊緝隊長李標勝带淺水兵艦兩艘師船十號當晚出發至十七號早六時抵盛巷港詎該匪等已聞風預逃李　 
長即率隊梭巡各處河港後開向無錫一带跟蹤追捕蘇城商圑公會得二董等報告後立由總司令魏旭東君特派三四六八各部圑員八十員備齊軍械派定洪文慶譚維德爲臨時正副司令督率前往防衛亦於是晚（十六號晚）十二時出發屢船啓行至十七號早八時抵望亭鎭得悉匪船已經逃散當由譚司令率圑員四十人暫駐該鎭與本鎭商圑會合巡防一面由洪司令督率圑員四十人開回蘇城　滸關警察所長林元鎭得悉情形後亦即派人至蘇飛報吳縣　孫少川知事特派本縣偵探　潘秀卿隊長带船工號至關與林所長同往盛巷港一带查探匪情報縣核奪 
[松江]  
　　新橋准添警察　東北鄉新橋鎭當鐵路之街警察祇有四名合鎭紳商以時局不靖宵小繁多警力太單不足以資防衛一再禀請李縣長撥欵添警昨得批示謂時艱警薄確係實情准在該鄉餘欵内月撥三千元添警四名云云現已由馬警員遴募矣 
　　知事由滬旋松　前日松江縣李知事因公赴滬昨日適奉軍巡兩長批回着將盜犯一名正法遂由劉科長至警局提該盜判綁押赴北校場鎗斃李君於今日傍晚始回 
　　軍警出發捕梟　著梟宋老窩子前在横山地方率黨肆擾經董保報由軍警馳往驅遂曾誌前報茲聞宋等去而復來仍在横山左近遊弋該處人民非常惴懼軍警聞之擬就二營二連中撥兵若干警界亦擬撥巡士二十名會同於今夜前往防捕 
[常州]  
　　獲匪彚誌　旌孝鄉埠頭鎭著名匪魁虞効庚手下黨徒千餘横行鄉里刧掠拐騙犯案纍纍經縣公署於十三日飭警將虞拘捕到案押候訊究又聞圑部偵探高光安前在靑城地方捕獲帮匪吳敬堯（卽吳金耀）等七名除吳已正法及耿烟森李蓮芳朱林根取保釋放外尙聞有小福林劉阿正王汝大等三人供詞狡展已解送縣署訊辦 
　　竊桑請禁　縣境西北安東等鄉向有一種不法棍徒不購桑田公共養蠶名曰公司蠶應需桑葉則乘夜成羣攫取良懦業主莫之敢　茲被縣農會查悉聞昨巳備文詳請縣公署給示嚴禁並請派差查拿究辦矣 
[南通]  
　　搶刧犯槍斃三名　搶刧競化市袁士興家案内之盜犯嚴雙林丁海郎周長恩三名日昨申刻南通當道奉到軍巡兩署電飭着　按照軍法執行鎗斃當將嚴周丁三名由監提出驗　正身押赴城西北隅鎗斃 
　　沙田局停閉二月　沙四局接　省飭暫行停閉二月俟大局平靖再行繼續開辦該局現已遵照將所有局　　擋妥洽刻日停辦矣 
[鎭江]  
　　錢莊周轉不靈　鎭郡各錢莊以上海　根吃緊又值中交及殖邊三銀行之風潮波動市面以致大起恐慌本短者將有停止營業之慮昨日豫和錢莊巳實行閉歇尙有某某兩號因周轉不靈頗露窘狀現該兩號經理正在設法維持 
　　鎗斃行刧之伙夫　十六號上午九時駐鎭陸軍七十四圑步兵一排護送胡窩有一名至新西門外空地執行鎗斃聞胡係江陰一百四十九圑之伙夫因江陰獨立時曾在該處搶刧衣飾等件潛逃至鎭經該圑兵士盤詰得實以故執行死刑云 
[安慶]  
　　參謀廳將有變勤　皖兼使自交卸將軍後所有將軍署參謀廳各事宜均歸張上將軍遙治日昨張上將特派秘書顧賜書到皖檢察軍署及參謀廳案件一俟告竣仍回徐州至皖省之參謀廳恐有變更聞張上將擬在省城設立一參謀處派參謀處長一人在省辦理軍署一切事宜云 
[東三省]  
　　綽爾哈水患　江省布西縣綽爾哈服疇社四方山力田社日前土人忽聞地鳴如牛吼晚間地裂出泉噴水高丈餘不舍晝夜滔滔巨浸平地水深三尺有餘南北漫溢五十餘里東西淹没四十餘里現在水仍由泉噴出水勢已將適效社延及居民均遷避高岡或逃赴山巔該處現當出放街基亦因水暫緩云 
　　朱將軍過哈　前日（禮拜一）江省朱將軍乘坐專車由江來哈中俄各長官均往秦家岡車站迎接惟是日火車誤點遲至五時四十分朱將軍始行抵哈與中俄各員接見後卽登南路火車是日開往長春之車因候將軍之來遲開一點而哈埠江局總辦馬蓋卿且送至長春始别其餘隨行之軍官等亦頗不少朱將軍專車中並有軍隊保送云 
來函 
[南京總商會來函]  
　　逕啓者甯垣自中交兩銀行紙幣停兌之院令發表後馮上將軍齊巡按使以此事爲全國金融安危所係斷難查照院電辦理當即邀集總商會會長曁兩銀行行長籌議辦法極力維持飭令兩行照常兌現完全負責由商會開會宣布當時人心大定市面並未震動鈔票照常通行而中國銀行復恐兌票人多或致擁擠並於城内繁盛地點分設兌換機關多處以便携票人就近兌換因是信用大著兌換狀况仍與平時無異兩銀行營業現已照常頃閱五月十六日貴報南京快信欄内所載王廳長召集各商到會開會曉以利害各商迫於官廳命令暫時流通兌現一層恐難做到等語殊於事實不符用將甯垣實在情形函達貴報館查照更正此佈敬請箸安　南京總商會啓 
雜評一 
[代價（步陶）]  
　　天下無不投代價而可購物之理亦無不犧牲力與時而可 
自告成功之事物以中國今日局勢之複雜各方面相爲因果之詭譎變幻而欲從根本解决以求萬死之中覓一生路其應需之代價當不僅在口舌紙筆間也 
　　事實之孰曲孰直法理之孰當孰不當社會心理之孰贊成孰不贊成早已昭昭在人耳目目今時勢所要求者惟在眞心購之者所投之代價何如耳一滴血有一滴血之落點一寸鐵有一寸鐵之應聲人各勉自求其實際以奮進於天理人情所應趨赴之一途無論若何糾紛固未有不可期日而解决者否則今日一文電明日一宣言徒自表示其爲中國人重視文章之特性而已於時勢所要求之實際其裨益何如哉我願今之熱心國是者其進而求之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇地方維持會紀事]  
　　蘇省自江陰吳江事變發生後旅滬各縣士紳以地方糜爛堪虞人民對於官廳無從發表眞意本省地方遼闊兼之大江以北交通不盡便利彼此亦無聯絡之機關緩急無由呼應當經迭次集會公議發起地方維持會暫假江蘇省教育會爲會所擬訂簡章五條分函各縣商會農會教育會三機關請照簡章推定代表即將推舉書郵寄到滬以後如有事會議隨即邀集或各地方有事欲會同籌商亦可由各代表隨時到滬浹洽 
[陳其美被害]  
　　昨晚七時有四人雇乘五百七十二號汽車至法新租界薩坡賽路十四號門牌民黨要人陳某聞即陳其美家門首開放手鎗將陳擊傷旋又在隣近擊傷一人飛奔逃逸後由該汽車夫投報捕房捕頭諭將汽車夫暫行拘留一面飭探前往詳查再行核辦 
　　又一消息謂陳其美於昨晚六句餘鐘在薩坡賽路十四號寓所送客至門首適有二人乘汽車經過突發手鎗數響陳中一彈從面頰擊進並傷丁劉二人丁之腹部中彈陳送院醫治已無可施救旋即殞命定二十日大殮並聞當時有巡捕聞聲到來拘 
獲二人是否即是兇手則尙未悉 
　　又得續報陳其美昨與五六人在寓聚議突有甲乙二人乘汽車而至入内開放手鎗向陳連發三響其一中傷腦部以致斃命並波及在旁二人 
各受重傷兇手旋即出門自駕汽車因未諳其法即行下車奔逃經巡捕追趕兇手開鎗拒捕擊斃路人一名又傷一名 
[六誌中交兩行之强弱]  
　　中行回復原狀　本埠中國銀行紙幣風潮昨巳完全平息本行自收及各銀行代收者昨日一天各佔二萬之數兩共不及五萬元各銀行收下紙幣亦不即時前往該行收取市面情形已與未起風潮之前流通無異僅僅七日恢復原狀於以見該行正副行長宋漢章張公權及股東維持會之毅力維持不失信用爲難能可貴也 
　　不啻取銷院令　北京政府因國務院令暫停中國銀行兌現提存一事接據各省官商紛電多不贊成昨特通電各省分行飭令查照當地市面情形應否暫停自行斟酌辦理中央不爲遙制云云本埠分行業已奉到此項電令以此觀之是政府表面上對於前令雖未完全收回實則已無形取銷矣 
　　道署又開會議　滬海道尹周金箴君因奉北京政府電令又於昨日（十八號）下午三時許柬邀商會總協理朱葆三沈聯芳中交兩銀行宋趙兩行長駐滬楊交涉員上海縣沈知事到署會議首先宣布國務院財政交通兩部迭次來電表明須會同商會各機關維持之意繼議交通銀行着手辦法維持時有某君起立詢問交通賬略據某君聲稱已由商會查閱旋經議决通力合作一體維持 
　　國務院之復電　聞上海總商會昨日（十八號）下午已接國務院復電謂銑電已悉熱心毅力極佩藎籌除立即呈明會商交通財政兩部外希卽照電進行云云觀此則交通之票一俟各項手續完備即可照兌矣 
　　交通行之賬略　聞交通行票額總數約占 
三百萬左右其已簽字發行者約居其半其餘尙未推行存欵約九十餘萬兩常期居多約合洋一百四五十萬元其欠户以某部居多約有二百餘萬兩尙有某要人亦有數十萬此係外間所傅該行之大略也 
　　鈔票不找現洋　上海稅務總公所徵收稅餉凡滬上各銀行鈔票無不收用惟收數外如有餘多槪不找還現洋業已分知徵稅各機關一體遵辦 
[八誌殖邊銀行之風潮]  
　　殖邊銀行發生兌現風潮後應付五日計共兌出現銀三四十萬元收回鈔票已達十分之六七現在該行宣告停止兌現十日連日已籌備鉅欵如某銀行某公司均願出資協助計有百萬元左右又於前昨兩日分遣行員馳赴各處提取現欵計二三日間亦可滙到聞南北商會總協理並擬於日内特開會議與南北各錢莊商訂照常收用且有人主張在外調查如有貼水等事即行干涉以期共維市面活動金融云 
　　財政部昨致殖邊銀行電云殖邊銀行徐固卿先生鑒文電悉尊行爲難情形昨據楊交涉員電告已行中交兩行轉飭滬行設法協助近來京津兩交兌現亦多已由院通令兩行鈔票暫行停止兌現矣并聞 
[俄國女子索償損失]  
　　公共租界北四川路與閘北五區警署轄境毗連之麥拿里發現開鎗傷斃中外民警一案業經公共公廨傅齊中外人證訊供判候訂期研訊茲悉受傷之俄國女子克勒拉匯司蘋現由其母延羅傑律師代表聲請追償損失昨由羅律師繕函送請駐滬俄領事轉呈江蘇楊交 
涉員今將原函抄錄如下爲克勒拉滙司蘋破閘北警察鎗彈擊傷懇請賠償損失事謹啓者敝律師今受克勒拉滙司蘋之母委托爲伊女克勒拉滙司蘋於西曆一九一六年五月二號約在七點十分鐘時在北四川路新增租界一百五十七號相近之處無故被閘北華界警察開鎗擊傷鎗彈打損手臂及身體各部彼時事主在該處正行走之際實被華界警察鎗擊頓受巨創不得已赴公濟醫院就治至今仍在醫院該事主旣被警察擊傷肢體腦筋打損面容毀壞幾成殘廢且荒廢時間及所有醫藥各費應求中國政 
府賠償損失及養傷等費英洋一萬二千元正以上各節事主所受損失皆因閘北警察開鎗而發生是以委托敝律師奉函貴交涉使懇請照數賠償損失以卹事主無故受此損害再敝律師諗悉貴交涉使會飭令西醫美署醫生及漢衛醫生往該處調查被傷各人想該醫生等於呈覆内亦經述及該事主之受傷狀况也至祈迅賜鑒核實爲公便 
[新裕輪船運兵失事九誌]  
　　浙省石浦海難日前撈獲新裕輪船溺斃屍體百餘具曾經函請招商局派員前往認領茲悉招商局已派員備棺特往石浦收屍惟所獲屍體均已腐爛不能辯認僅有洋人屍體二口尙可指認已由該員將洋人屍體二口於昨日載回滬上交其家屬領回其餘屍體巳均在該處棺殮 
[黨人不受用人之要挾]  
　　法新租界奥禮和路鼎祥里二十九號門牌吳炳生家之四歲男孩被傭人孫忠賢傅奎龍於十四號日間抱往外間不返至翌日吳接得孫等來信内開伊等携孩在城内九畝地茶肆内等候並有哈金伯至吳處索洋四十元約吳同往領孩吳即持函投報捕房由探目沈德福前往將孫傅拘獲吊出小孩昨解法公堂請究吳稱孫傅二人均係用人知我係民黨中人在租界内不敢拔人故將小孩抱入城中誘我前往領孩希圖將我拘送官廳幸我察悉其奸未遭毒手請求重究孫傅同供因主人無事將民人停歇心不甘服故此將孩抱出欲向主人索洋四十元以作川資是實哈供孫傅二人托民人至吳處索洋四 
十元因不知孫等設計故代前往致受其愚求宥中西官判孫傅各押兩年哈押半年期滿一併永遠逐出租界 
[最近之商業調查]  
　　新茶　浙皖兩省頭批新茶現已先後　滬除温州貨已到外平水及台州茶亦於昨日運到千餘件爲正祥元春記等棧所辦據該業中人云本年產地收成頗佳色澤亦鮮此後價格當可望小惟洋莊至今尙未開售緣本年綠茶向在漢口紅茶之後現在漢口紅茶未經上市故滬市尙無交易大約須舊曆五月初旬方可開售云 
　　夏布　粗綢夏布本爲我國土貨之一大宗自洋紗盛行銷路一落千丈近年來因提倡國貨各處學校採用夏布生意稍有起色該貨爲贛蘇兩省唯一之出品　埠通銷者以蘇貨爲最贛貨次之蘇貨以銷於韓國常年約有六七十萬兩本年自開春以來韓國因上年蔴收不豐原料缺乏自織之布不敷應用多採購蘇貨故本年舊曆正二兩月銷數大爲暢旺近來東洋匯水跌落日幣每元前合規銀八錢餘現止六錢七八分韓人以日幣辦貨頗不合算故目下生意稍爲淸淡值此蔴價低廉（每蔴一擔前售十二兩現止八兩）貨價本可稍落無如人工昂貴出貨不增以後價格不能低落然以現價與上年比較每布百疋實已跌價二兩之譜茲將最近各牌貨價錄後瑞昌京莊每百疋售銀七十二兩瑞昌加闊貢尖一百三十六兩又楊莊五十六兩大生京莊六十六兩又加闊貢尖一百二十四兩新昌京莊七十兩雲昌正莊四十四兩生記三二紅邊七十六兩天昌雲錦楊莊四十八兩大生實錦洋莊五十兩 
[繭商赴皖收繭]  
　　皖省新繭上市之期將届本埠各繭商定於昨今兩日附搭招商局江永江裕兩商輪分批 
出發統計上下人數約共四百餘人核與往年人數無甚上落此次各繭商赴皖收繭因值地方不靖特製備銅牌三種分給各司事出店小工等佩带以便稽查日前絲繭總公所董事沈聯芳君特將各商出發日期電呈該省張將軍請爲飭屬保護 
[水警保護絲商之周密]  
　　水警第一專署長以鮮繭將次上市所有滬上華洋各絲商皆備現銀派人携欵前赴浙省之平湖湖州嘉興等處設莊收繭是以日來絲商船隻較多惟由滬往湖必須經過閔行茅港廊下呂巷等處難保無盜黨結帮搶刦銀貨情事除分飭各師船不分晝夜駛往茅港一带嚴密梭巡外一面知照絲業公所嗣後凡有銀欵裝船運浙須先報告以便派令淺水兵輪隨同護送並於昨日通飭所部各分署督飭各師凡遇絲船經過務當一體保護 
[海軍總長來滬之電音]  
　　本埠海陸軍各機關昨得某處來電謂海軍總長劉冠雄茲由福建起程約十八號可抵上海小作勾留查勘吳淞要塞砲台並擬親蒞滬南察閱江南造船所船塢工程等語故海陸軍各機關均已預備行轅並派員前赴 
淞口迎迓 
[梟匪拒敵緝私隊]  
　　緝私第二營第一隊隊官張良臣带槍船六隻駕坐鵬飛小巡輪在轄境内梭巡前日午後一時巡至楊樹浦東溝港口見有匪船十餘只鹽梟八十餘名張卽督同部下師船上前兜捕各鹽梟開鎗拒敵互擊一小時嗣經鵬飛巡輪開放機關鎗一排匪始不支紛紛敗退張隊官督隊追拿當場拿獲鹽梟鄭大五子王全生等四名鹽船一隻私鹽數十擔詰據鄭王等供　該帮係由梟魁鄭大高爲首糾衆販私今擬裝鹽 
出口致被拘獲等語除將截獲船鹽解送兩浙緝私統領署聽候發落外昨特將獲犯鄭大五子等四名解送地方檢察廳請爲收訊 
[湶源押店被盜續誌]  
　　法大馬路五百二十三號門牌湶源押店於前晚被匪徒汪裕芝强搶銀表爲探目黄錦榮包探李祥卿徐新發拘獲昨解法公堂請究湶源夥徐福康投案禀稱當時另有一匪持舊帽子一頂前來質洋商人却之該匪卽用石灰屑包子向商人抛擲急卽退避幸未受傷該匪突入店堂槍去藏表之玻璃匣一只面逸現在汪之身畔抄出銀表七只尙少九只及金寳戒一枚求請緝拿同黨追究汪供蕪湖人因乏資營生向王榮章借貸王約民人前往某處再談不料至該押店强搶銀表民人並未入内王搶得後將表七只囑令民人暫藏即被包探拘獲王現逃何處實出不知聶讞員判汪押一年期滿永遠逐出租界並候補緝王榮章到案訊辦 
[又有强盜抛擲石灰包]  
　　前晚八點三十分時有甲乙兩匪至法租界公館馬路四百六十六號門牌震和銀樓以購買金戒爲由突出石灰包向店夥抛擲希圖搶刦該店夥急卽退避幸未受傷大聲喊捕適有探目沈德福查夜經過入内拘拿乙乘𨻶逃逸祇拘獲某甲一名解入捕房捕頭諭令管押聽候錄供解廨訊辦 
[盜案辯論終結]  
　　水巡隊巡警前在浦江中查獲盜匪周存寛並匪船一艘抄出贓衣兇器連同船户金阿木送交地方審檢廳訊辦在案昨日午後由該廳端木棻推事官會同李檢察官開庭提審周存寛供安徽人前在無錫地方開過茶肆上月二十八日有素不相識之李阿二王阿三等糾合小民同往江陰縣境某姓家行刦李阿二等皆入内動手搶刦小民則在門外把風得贓後分給小民衣包等物起案鎗刺並兇刀亦爲李等之物目下李等不知逃往何處求恩寛宥金阿木供崑山人駕舟爲生向泊崑山東門外是日周存寛等前雇船隻聲言往黄渡地方言明船資一元五角迨到黄渡小民因烟癮大發由伊等代購洋烟五角送我吞服然後加給我船資洋一元囑我搖到上海及至浦江爲憼拘案起案衣包實不知伊等從何處刦來小民且不知伊等爲盜問官曰爾之船隻現由水巡隊收管此案判决之後可以給還今日已辯論終結判令一併還押聽候宣判 
[刑塲地點無可變更]  
　　松滬護軍使署向來遇有執行死刑人犯係就高昌廟製造廠側西砲台執行現使署遷移龍華因無相當刑場曾飭工巡捐局就近覓地按照市價購買業經該局於龍華空曠地方購 
定茲有民人陸海榮等以刑場與居民相近諸多不宜特赴使署禀請變更地點昨奉楊護軍便批云據禀各情昨經派員查勘茲據復稱該場距離民居并非接近等語仰仍候飭工巡捐局按照市價購辦勿凟此批 
[縣知事出入人罪之儆戒]  
　　上海地方審檢廳昨奉江蘇高等廳飭開案奉司法部飭開本部會同内務部呈縣知事審理命盜以外之刑事案件出入人罪亦應交付懲戒擬具辦法請示一案業於本年五月十日由國務院奉批令准如所擬辦理即由各該部通行遵照此令等因准國務院抄交到部等因奉此除分别咨行外合亟飭仰該廳長並印刷原呈一件仰即飭屬一體遵照並附原呈等因奉此除分行外合亟抄錄印行飭仰該廳長即便一體遵照 
[贊助幼稚教育之熱忱]  
　　江蘇省教育會昨日通告學界謂美國巴第夫人遂於幼穉教育現從美洲來滬擬設一萬國蒙鐵梭利教育研習所以造福吾中國童蒙其熱忱至可欽佩茲本會定於二十日（即星期六）下午四時延請巴夫人來 
 
 
 

Page 11

 
 
會講演蒙氏教育法及其來華宗旨並有美國携來教具臨時實行試驗大有可觀又博文女學教員鍾鏡芙黄學梅二女士發起組織幼穉教育研究會巳擬具草章經本會副會長黄君炎培會員朱君葆康贊成又楊君鄂聯來函亦擬偕會員吳君家煦顧君樹森發起此會本會爰并訂於是日巴夫人講演畢後公同商榷研究會事宜倘荷垂注贊同務祈准時惠臨指教一切無任盼跂 
[滬江大學歡送校長]  
　　昨日（即星期二）滬江大學師生全體開會歡送校長魏馥蘭君回國魏君係美人來華有年任該校校長職凡五年辦學大有成效爲人亦極端方教員學生無不愛戴此次回國咸有依依不舍之情特贈以禮物以表感情云 
[驗契展限半年]  
　　上海縣公署昨日布告云爲出示布告事案奉財政廳飭奉財政部批據本廳詳蘇省驗契擬再展期酌加費率並定逾限加以罰辦法由奉批據詳蘇省驗契擬再酌展限期自七月一日起照現行收費數目再加四分之一大契原收四元四角者加收五元五角小契原收二元二角者加收二元七角五分各節係爲懲儆玩延起見應准照辦惟寛展限期或半年或三個月仍應由該廳先行確定報部備查一面飭屬出示布告仰卽遵照此批等因查蘇省驗契原定本年六月底截止以期限將滿酌擬變通辦法自七月一日起照現行收費數目再加四分之一以示區别俟展限届滿即實行停止如仍有逾限未驗之契一經發現即參酌稅契章程按照最後驗費之數加收十倍處罰經本廳詳奉批示前因其展限一節卽定爲半年以本年七月至十二月止爲蘇省驗契最後時期逾限即行停止在六個月内陳驗之契均照此次詳定章程辦理應由各該縣知事出示布告俾衆周知等因到縣合行出示布告爲此示仰縣屬業户人等一體遵照毌違特示 
[印契分辦處易人經辦]  
　　上海市印契分辦處前由市經董委託范通甫擔任茲范君有事辭職由經董改委郭蔭葵黄煥雲陳書秋分任辦理 
[紫竹禪院動工拆讓]  
　　滬南望道橋堍之紫竹禪院樓房兩幢因與電車鋪軌路線有礙迭經飭拆不遵當經電車公司函請工巡捐局勒令拆遷始於昨日起由住持僧人雇工拆讓 
[船塢添設稽查員]  
　　江南浩船所長劉冠南以船塢工廠附設於製造局内塢中工匠人數甚衆雖經給有通行證劵恐仍有僞造假劵朦混闖入情事查有向充船塢警察排長之劉義昭幹練老成且與工匠素多熟悉堪以委爲稽查員昨已委任到差矣 
[小棺材惹起大疑心]  
　　開設聶永泰紗廠之湖南人聶其煒有一六歲男兒於去年夭亡將棺暫厝於本埠西門外湖南會館内現向江海關領得護照於前晚八點鐘時雇人至會館抬出欲附寗紹公司華盛輪船運回原籍迨扛至十六舗地方即就路旁暫歇以待裝輪該棺外面用細　繩圍繞包裹周密適有第一區警署田巡官巡邏過此詰問因何歇在路隅據扛夫湖南人蕭樹倫羅泰交等四人答稱因分量甚重暫時停歇田巡官索閱護照不能當場交出遂疑其别有隠情當將蕭羅二夫役带至該署聲明前情董警正立即派警至安平里口將棺看守一面用電話詢問湖南會館董事有無運棺之事旣而聶得悉即將江海關護照送至警署請爲查驗旋命自赴淞滬警察廳禀請加給護照並覔人擔保董警正又加派巡警將棺扛抬以試輕重然後憑照給領 
[註銷抛棄屍身之訴訟]  
　　向爲漆業之洪永生吳亦法等以乍浦路義源漆店股東周信山王信堂將已歇病夥安徽人吳春水屍體抛棄提起訴訟前日午後由美捕房傅集兩造解至公共公廨　俞代　　會同英康副領事升座提訊先由中西探上堂禀明調查屍體送所報驗情形即據王信堂上堂由代表摩西律師詰據供稱死者吳春水向在店内爲夥因近來見其勞瘵病發口吐污穢紅痰不能帮理店務且恐傅染故於前月歇出囑令伊兄吳志甫伴送回籍詎於本月二號下午五時我在店内忽聞有人呼喚我即出外見吳志甫在黄包車上扶住伊弟春水屍體聲稱將尸暫放店内我以中國俗例已死之人一經出外未便再行舁入屋字是以不允故由其兄志甫將尸停放於附近弄内由捕報驗是實又經原告代表朱斯芾律師向王盤詰數語訊之周信山供詞與王相同即據摩西律師譯稱被告與此案並無關係原告不應遍發傅單毀謗名譽且見某某等各日報上亦刊有被告棄尸慘無人道等言詞殊屬失實除函請正式更正外應請堂上傅諭各訪員據實紀錄並請嚴查刊發傅單之人到案澈究堂上得供即命洪永生上堂詰據供稱此項傅單係由漆業董事刊發等語英領康君諭謂此案業已訊明死者吳春水確係病斃並無别故與被告義源漆店毫無關係凡案發生未經堂上判决以前報紙不能以臆度之詞指實何人爲犯罪行爲云云諭畢遂與俞君會商之下判令將案註銷 
[電車碾斃老人]  
　　陶長華年七十二歲前日午後四時在北四川路横浜橋附近被某號電車撞倒碾傷由九百八十一號華捕車送同仁醫院未幾斃命將屍車入驗尸所昨經公共公廨王康二讞員蒞所驗得死者額部及兩肩受傷委係因傷身死捕房將尸子陶元順見證西人大裴並電車司機人呂寳山一併傅案據大裴聲稱是日午後三時半余亦乘此電車見一老人迎面而來司機人數次踏鈴老人不知避讓其時正開快車不及停止致將該老人碾斃訊之呂寳山供詞相同尸子陶元順供伊父死於非命應請伸雪中西官 
以死者年已老邁又乏感覺力所以罹此禍患姑念家道貧乏飭令該公司酌給撫恤棺殮了案 
[木作夥發瘋自戕三誌]  
　　滬城喬家浜十四號門牌顧景林所開木作夥姜錦春用鐵鑿自向咽喉亂戳受傷由一區三分駐所函送上海醫院醫治一面將顧及學徒徐金濤等與證人陸王氏押送地方檢察廳訊供交保各情已兩紀前報茲悉姜錫春傷勢日重醫院醫生因缺乏接氣管等救治機器報告三分駐所知照顧景林等將姜轉送法界寳隆醫院施治而姜妻楊氏姜姪和尙均在浦東張江　家内聞耗於昨晨抵滬當至顧處同投三分駐所禀到奉飭一併轉送地方廳由宗檢察官諭飭靜候訊明辦理 
[貧病交迫之怨忿]  
　　本邑人李杏泉因貧病交迫前日至蘇州路投河　盡由捕查見救起带入捕房昨解公共公廨經中西官訊悉前情判送棲流所醫治一月全愈後送回公堂復核 
[强姦六歲幼女之結果]  
　　住居法新租界文姓家之六歲使女阿英被四十四歲之男　李三强姦由捕拘案解經法公堂驗訊等情迭誌前報昨又覆訊李供本月初一日早上出外購買菜蔬九時回家即入厨房煑飯九時至十二時之間尙有包車夫在家不僅民人一人豈能作此不端之事求察文姓聲稱初一日早上九時包車夫推我至醫院醫病至十一時回家該車夫即回自己家中午膳家中男子實僅李三一人聶讞員以李雖無强姦實據對於阿英實有不正當之行爲判押一年以儆 
[拐匿女孩]  
　　揚州人袁萬友近在閘北拐得八歲女孩來寳匿居老閘唐家弄一百十二號門牌袁金氏家内圖賣被滙司捕房包探施金生查悉昨將袁與金氏及女一併拘解公共公廨經俞代襄讞會同美别副領事訊供一過判仍分别押候下禮拜二原告到堂再核 
[兩案同時並發]  
　　新閘孟納拉路一百七十一號門牌蘇州婦人周王氏於前日挈一十三歲鎭江女子林弟至北浙江路圖賣被包探金福壽查見將氏與女一併带入捕房詢得該氏同居人尙有將十二歲婢女凌虐情事因復前往將大寳查獲禀明捕頭分别拘留昨晨解至公共公廨經中西官訊供一過判周王氏還押兩女暫留濟良所候補傅人證再訊 
[破獲拐案兩起]  
　　蕭春山蕭張氏拐得五歲男孩大毛三歲男孩小毛昨日同乘安平輪船擬往他處販賣當爲救濟會偵探虞占順查獲拘送地方檢察廳訊辦又趙小山拐得十八歲女子金阿四昨乘新濟船同行亦爲救濟會偵探王緯文查獲立送檢察廳訊究 
[警察頂撞巡官]  
　　南市第一分駐所第二棚警察王耀卿因欲出外洗澡禀請巡官安義泰給假數小時安巡官以該警時常請假不允所請詎該警不服出言不遜因即報告警佐將該警革除卯名並送警廳請徐廳長親自發落 
[輕犯提回軍署]  
　　上海地方監獄附設之陸軍監獄内所押罪犯均由護軍使署軍法科訊判監禁昨午由軍署飭派憲兵馬隊並軍警等同至陸軍監獄擇其情罪稍輕者十三名提出用人力車解往軍署發落 
[失火幸即撲滅]  
　　小東門外法租界一枝春街二十二號門牌某花烟間於前晚七 
時半有某烟妓在門内焚燒紙帛延及蚊帳濃烟密布幸人手衆多旋即撲熄事後經捕頭飭傅該烟間鴇婦至捕房責其漫丕經心罰洋兩元充公 
[出售私土之嫌疑]  
　　浙江路二百六十三號門牌廣利隆烟膏店因有出售私土嫌疑由禁烟驗銷局禀請公共公廨給諭於前日協同老閘捕房中西包探前往抄查私土未得當將似係紅土煎成之烟膏一缸带回捕房聽候化驗再核 
[債務理勸明白]  
　　樊豫錢莊在公共公廨呈控康秦莊經理夏昑弄不理往來銀九百四十餘兩昨日上午由會審員王肇之君會同英領卓君升座民庭傅訊據原告代表律師上堂聲稱此案兩造在外理勸明白應請將案註銷中西官以旣據原告律師請求應予照准遂判將案註銷被告開釋 
[原告理由不足]  
　　汪龍章控徐阿金及徐之保人周義卿不理黄包車損失洋六百 
元一案昨由公共公廨傅訊原告延羅傑律師上堂陳述案情請追保人周義卿亦延朱斯芾律師到堂辯護中西官以原告所控理由並不充分判將案註銷被告開釋 
[流氓索詐逞兇]  
　　流氓沈桂寳前日向吳淞路八百九十五號門牌某麵館夥蘇阿炳拆梢洋三元不遂糾同黨羽將蘇兇毆經該館主管福順鳴捕拘押昨解公共公堂經中西官訊明判沈押一月示儆 
[查獲僞造車照]  
　　工巡捐局局長朱壽丞君查得有人私造該局車照兜售於黄包車公司當經亟請淞滬警廳徐廳長轉飭各區署隨時協緝在案前昨兩日四區崗警查見釘有僞照之車輛甚多連同車輛車夫带入署内暫押候訊又閘北偵緝隊隊士前日在滬甯火車站查獲兜售工巡捐局僞車照之周秀山朱錫九二人抄出此項僞照四十一張當解司法科訊辦 
[西人拘住搶匪]  
　　住在九畝地新舞台旁之婦人王徐氏昨午赴邑廟游玩道經維新照相館門前忽有鹽城匪徒徐伯林將該氏頭上金挖耳一支搶去奔逃該氏大聲喊被適有某西人在彼經過帮同將徐拘獲指交崗巡惟原贓已被羽黨接去當由一區二分駐所解至警廳轉途地方檢廳訊辦並令原告及見證葉鳳祥等自行投廳候質 
[婦人終難藏匿]  
　　小車夫王明榮之妻江氏被其兄江七郎藏匿不放由王　控四區警署經姚警正訊明收押已記前報茲悉該氏前日由七郎之弟江阿根交案覆訊一過判將一干人併解地方檢察廳審辦 
[串竊顏料之懲治]  
　　江北人陳倫子陳月明陳吳素陳茂茂因串竊江西路十二號門牌恒同祥貨棧内值銀一千五百兩之顏料三百八十聽由捕將陳等一併拘解公共公廨訊押候查在案昨晨由廨復訊明晰中西官會判陳茂茂無干省釋陳倫子等四人各押西牢九月　交 
原告具領 
[但認暫時挪用]  
　　陳隆華在百老滙路一千一百零六號門牌某洋行執業因私用賬洋二十五元被洋東察悉報捕將陳拘押昨解公共公廨復訊原告西人投案請追訊之被告供認暫時調用中西官判陳罰洋十五元充公並著將所收之洋繳案以便給付原告具領 
[大北電局帮辦銷假]  
　　本埠大北電報局帮辦西人安德生於去年請假歸國現届假滿已於前日來滬視事 
[介紹字帖]  
　　余君天遂（澄衷學堂教員）自刊字帖一種其書法參綜南北學者能從此入門將來分途易轍可省矯揉之力洵學書者之圭臬也昨承惠贈兩册書此介紹並誌謝忱 
[謝劵]  
　　久記票房舉行三週紀念定本月二十七號晚假座張園安塏第會串新劇並加絲竹大會昨承贈劵四紙又中國靑年會商業半夜學堂定今晚舉行户内運動昨贈入場劵二紙書此併謝 
氣候報告 
[上海徐家滙天文臺天氣測候報告]  
　　已遇者之報告　十七日日本氣壓之高爲本季中所未曾有東京安南之間其低度頗深中國沿海一带其氣壓之升降不甚顯著凉風之吹嘯亦無定向十八日霧而雨凉風吹向東南氣壓之度復低十八日下午四時前二十四小時内上海氣候温度至高七○.七至低六二.六去年同日至高八三.六至低六五.八 
　　未來者之推測　十八日下午四時三十分預測天爲雲蔽漸將轉晴上海及南方北凉風頗烈北方有無定向之風 
雜評二 
[强盜之新流行品（宇）]  
　　搶刦湶源押店之强盜以石灰包抛擲店夥搶刦震和銀樓之强盜亦以石灰包抛擲店夥而兩家之店夥均急急退避未爲所害何兩次之手段如出一轍耶而究此兩案之盜黨是否出於一氣則殊不敢必惟於眞手鎗假手鎗以外有此爲之先　之石灰包則所以傷害人道者又多一新流行品矣 
專件 
[中華民國四年通商各關華洋貿易情形總論（二續）（錄海關貿易册）]  
　　產蠶地方被水之後出絲亦減生皮由梧州口第一次出洋運至倫敦卽能甚爲得利則將來之發達可以預卜桂皮一項雖則難銷德國而英美多辦亦不減色銻西江出產人亦樂售現已設鑪冶　雲南　口本年亦有運出瓊州本年竟有橡皮出口又經試種咖啡北海礦錳計三千九百噸運往日本此項出產不少惜多燐質價值較減雲南鐵路阿迷州一段因雨太大土山崩卸甚至有一萬噸重之土直冲鐵路車不能行東京　道全被淹没雲南各　之貨不能運往東京 
　　一稅課本年共征收繭平銀三千六百七十四萬七千七百六兩　　之上年少征二百十六萬九千八百十八兩者比三年以前不但不減反較加增本年所少之故　　　　一因烟　將絶一因歐戰船少所少數内洋藥稅釐已佔九十二萬六千六百九十四兩船鈔亦佔二十九萬六千九百九十兩正式進出貨稅所少不過九十四萬六千一百三十四兩若僅論進口稅少征三百五十七萬一千八百二十五兩子口稅少征三萬二千三百三兩而出口稅竟多征二百三十九萬五千九百九十兩復進口稅亦多征二十六萬二千四兩即此以觀足見本年採辦洋貨實在不多總因價貴難到之故土貨日漸振興不獨出口加增就是復進口稅亦旺出口稅本年共征一千五百四十三萬九千七百九兩實自設關以來所僅見者其方興未艾之象不妨以此爲證　　（未完） 
來函 
[上海縣公署來函]  
　　逕啓者頃閱貴報本埠新聞欄内登載恐嚇知事之郵信一則閱之深爲詫異查本署近日並未接有此種函件該訪事不知何所依據造作此種新聞淆人觀聽殊不可解合行函達即希貴主肇查照更正以昭翔實爲荷上海縣知事公署啓 
[漆藝公所來函]  
　　今日閱貴報登載漆匠店屢被索詐新聞一則有敝所司理陳金 
龍連日集衆詐去洋二十二元（詐在何處尙未布告）又山海關路奚永興詐去洋十二元又袁祥泰汪福壽處詐去洋四十二元疊出三案結黨横行已禀縣署及該管捕房禀訴該兩機關未見實行不知從何處訪悉本所因兩行漆工意見甚深以化除意見維護工業爲宗旨然本所經費完全借貸尙不分文勒派安得多處勒訴小欵耶想前項詐欵歷歷可數自有人發生有人收欵爲本所前途計董事名譽計不得不禀請公堂正式起訴按名提訊不難水落石出也除禀控外謹請貴報館照登來函欄宣告周知爲禱上海漆藝公所敬告 
[補錄命令]  
　　四月二十三日政事堂奉策令張繼鼎授爲陸軍一等軍需正胡迺楨授爲陸軍一等軍醫正楊書林授爲陸軍一等軍法正此令 
　　又令陸軍部呈請將周少嶽授爲陸軍步兵中校王鑽緖授爲陸軍砲兵中校韓麒授爲陸軍步兵少校並加陸軍步兵中校銜應照准此令 
　　又令陸軍部呈請將王古烈授爲陸軍騎兵中校查文芳加陸軍步兵中校銜劉安勃加陸軍輜重兵中校銜陸洪基唐成傑鑒建德姚錦章謝勉萬和王定邦劉敏常舒殿元均授爲陸軍步兵少校應照准此令 
　　又令參謀本部呈請任命李紹賓爲林西鎭守使署少校參謀應照准此令 
　　又令璩珩　福建政務廳廳長此令 
　　又令陸軍部呈　察哈爾都統張懷芝咨請以丹工多爾濟爲羊羣協領佈彥德勒格爾爲羊羣翼長應照准此令 
　　四月三十日政事堂奉策合劉盛慰給予三等文虎章此令 
　　又令張漢章給予四等嘉禾章此令 
　　又令曹恩貴給予五等文虎章此令 
　　又令李炳之授爲陸軍中將此令 
　　又令劉盛恩授爲陸軍步兵上校此令 
　　又令陸軍部呈請將王德山授爲陸軍步兵中校孫長勝馮　良均授爲陸軍騎兵中校司光祿授爲陸軍砲兵中校劉恩桐授爲陸軍騎兵少校並加陸軍騎兵中校銜應照准此令 
　　又令陸軍部呈請將蔣又明授爲陸軍騎兵中校馬萬麟馬顯　授爲陸軍騎兵少校並加陸軍騎兵中校銜馬成元馬建瑞授爲陸軍騎兵少校王德銓鮑德昌授爲陸軍砲兵少校應　准此令 
　　又令陸軍部呈請將潘學洲畢振英尤永泰授爲陸軍步兵少校應照准此令 
　　又令交通部呈本部秘書　洪禧等懇請辭職劉洪禧陳慶龢徐楨祥陳瀏准免本職此 
　　又令陸軍部呈請正藍旗滿洲都統志琦咨請以續珍接襲勒傷佐　連印接襲世管佐領應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬國家銀行發行紙幣新規則入條] [  茂叔]  
　　一國家所設立之兩銀行凡屬已發出之紙幣可隨時禁止兌換現洋如有不明時勢硬欲向該總行分行兌換現洋者一元票須貼印花稅二元五元票貼印花十元十元票貼印花二十元以此類推當應兩個換一個之通行俗語 
　　一鈔票禁止兌現專對華人而言倘他國人持有此種鈔票者兌現時當一一伸水 
　　一禁止兌現時設有他國豪商膽大以現銀六折收兌者將來該國人梱幣來本行兌現一槪十足給發並有貼水以酬其勞 
　　一禁止兌換現洋是中國之銀行特别新法民間交通當照常交通此來彼去此去彼來原無驚惶之理由惟不準抵納錢糧關稅等項 
　　一自禁止兌換現洋之日起凡商店居民不得在街頭巷口茶坊酒肆高談闊論如有腹誹者照造謠生亂律處罪 
　　一所發行之鈔票槪曰紙幣者其命意昭然若揭不待智者而後知當與杭阡切帛錫箔小錠回一作用子孫於淸明六節祭祖時焚化不致十八層地獄裹盡是窮鬼 
　　一國家銀行發出之鈔票紙張果係堅韌花樣印刷鮮明雖一時禁止兌現將來可與廢郵票同得加倍利益 
　　一禁止兌換後鈔票尙有要用民間萬勿抛棄出恭登坑時用之異常光滑 
劇故 
[紅梅閣劇本攷] [  瘦碧]  
　　嫗如言以進夫人曰縱有蘇張如不聽何嫗退生歎曰死生之期自此始矣乃促裝以歸娉俟夫人旣寢召生入與訣至則相持而泣魂斷心摧福福亦哽咽悽愴不能仰視酒半娉舉杯前曰兄不來矣不偕伉儷從此途人妾命薄春冰身輕秋葉雲泥異路濁水密塵然旣委身豈能再適死以爲期言猶在耳行當寄魂空木畢命窮泉長恨悠悠曷其有極平時兄命吾歌吾每赧愧今當永訣爲君一曲君其聽之正唐人所謂一聲河滿子雙淚落君前也歌曰隨水落花離弦蜚箭今生無處能相見長江縱使問西流也應不盡千年怨盟誓無憑情緣無便願魂化作銜泥燕一年一度一歸來孤雌獨入郎庭院明日娉乃破匣中鏡及琴上弦遣福福付生生入别邢國邢國召娉别生娉不出生亦不强遂行是歲麟舉鄉試明年登進士授咸寗尹乃舉家至陜娉亦隨行娉自别生食寢俱廢兼之道途困頓抵縣浹旬而勞且垂絶邢國憂之莫　其故研問侍婢始得其槪懊悔無及一日沐浴梳櫛衣服如常拜於母前曰兒不幸死在旦夕母恩未報飲恨黄泉賴有弟可爲終養願大人割不忍之愛又語麟弟早掇巍科前程遠大但願早尋佳偶以奉大人我命薄年促以死相累耳若吾殁後託一坏之土權殯於此俟弟改官北歸携骨還葬志願畢矣返室以手書囑福福曰以是寄魏生俾知我爲泉下客矣 
小說一 
[言情小說古井波瀾（續）] [  泗濱野鶴]  
　　洛默坐桌次沉沉然若有所失而窗外幽花縱淡然無語未嘗不憐人寂寞分其眉影繪之茜紗窗以博人一歡而洛則若無覩第微語曰人生不幸竟至此昔相憐愛者乃成爲仇敵須知　利與我實有殺父之仇今藍痕親搿利非亦我之仇而誰言時一嫗人語曰謝主人我今實不能再居此矣蓋吾兒已八齡先夫骨血僅此今蒙病且亟我又烏遑再擇我本願依主人甚第勢有所不能幸主人另遴釋我去洛思方有所屬聞呶呶語則大厭不待畢詞即曰若言然若誠苦若去矣嫗乃出 
　　嫗旣行洛乃登報招傭洛之心本無意於傭特以家政故實不容少緩耳然一轉念間又及於藍痕欲作書痛斥之乃發新購之紅墨水並凈潔之箋書甫數行而思不屬忽忽睡去見藍痕與搿利攜手偕行嫣然作微笑瞥見己則怒以目洛大怒直奔之砰然一聲遂醒蓋所認以爲藍痕者實紅墨水瓶瓶口已翻紅墨水乃淋漓桌上洛是時轉微笑其心以爲瓶而果爲藍痕之化身者則今日實已爲余撲致失血亦足以稍洩吾憤 
　　翌且而鄰婦某偕一人來詣洛宅面洛聲言其隨者卽願充傭婦者也洛覩似憶其人顧不能舉姓氏迨詢之則曰勃南洛訝曰勃南耶非曾居脫萊斯家者乎勃曰良是洛曰然則今日已爲我仇人之傭我實勢不與兩立 
小說二 
[俠情小說紅蘩蕗别傅] [  天虚我生]  
　　第三十九章 
　　舒勿林去後亞猛重剔去燭花正襟獨坐默度明日之事將如何進行旣復拾焚餘之信置之案上默審一週此信亞猛雖讀僅一徧然已能默誦遂復拈紙握筆默寫一通此外更附一信即以寄馬克格尼爾如紅蘩蕗約也其辭曰 
　　此信爲柏爾西令舒勿林致予者其原信予已毀去此則爲予默寫而出者今特以奉吾姊但其信中之意吾殊不甚了解不知吾姊亦能解之否明日六點鐘吾即當往見柏爾西與之同行但海龍諸人之意猶恐柏爾西此着非出眞心并欲誘姊同行用以箝制嗟乎吾姊吾身負罪已深即爲柏爾西死亦非所恤姊何人豈能以身躬踏危險故吾特先馳告俾得準備毌遂　彼惡魔奸計也汝愛弟亞猛謹上 
　　亞猛書已遂秉燭下樓呼其居停主婦時主婦方濃睡聞呼聲乃朦朧而醒曰客奚爲亞猛曰此一字函須於一句鐘而致吾姊此信關予性命并關吾姊性命且尤關係於吾二人所最親愛一人之性命吾姊現住跨龍路願媪即飭人一行　曰嗟乎聖母夜深 
如此而且地近校場誰敢行者 
　 
 
 

Page 15

 
 
   
 
 

Page 16

 
 
   
 
