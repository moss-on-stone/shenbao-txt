# 1916 - 191 - 4915597

 

Page 1

 
 
   
 
 

Page 2

 
 
時評 
[懲治禍首之發表] [  （默）]  
　　懲治禍首巳發表政治犯已釋放通緝案已撤銷凡南方所要求之大問題政府已盡從之矣關係帝制之劇幕已告最後叚落矣從此急謀收朿中國尙或有望 
　　雖然此僅結朿以往之舊問題而已此後建設上各問題方在開始尤望兩方不發生新意見爲中央者第一不可存爲人之心存爲人之心則事事處於被動地位必待人之要求而始爲之於是常覺人之要求無厭而不知其皆應自動而自爲之者也故凡應爲者政府宜早自動而爲之不可爲人而始爲之第二所爲宜有適當之標準不可輕率從事輕率則易乖情理迨至惹人攻擊而始謀改正旣苦着手之爲難又覺人之挑剔過甚此皆發生意見之大原因政府所當深戒者也爲南方者第一不可存爲已之心存爲已之心則事事但覺人之所爲爲非而非自爲不可於是不諒者遂疑其有爭權奪利之心矣第二所爲宜有分際不可任意而出以過激過激則易軼乎範圍非特於事無益而適足增人之反抗此亦爲發生意見之大原因南方所宜深戒者也 
　　吾所希望於未來之兩方面者如此 
[命令]  
　　七月十三日大總統策令特任孫洪伊爲内務總長范源濂爲敎育總長許世英爲交通總長此令 
　　又令孫洪伊未到任以前特任許世英暫兼代理内務總長此令 
　　又令内務部呈請將次長王　　叙列二等應照准此令又令内務部呈請　秘善汪洋叙列　等應照准此令又令王　廷給予三等文　　朱旭京　予四等文虎章馬金忠給予六等文虎章李　事給了七等文虎章　　給予八等文虎章此令 
　　又令南桂馨給予三等文虎章　樹　白文惠均給予四等文虎章李修吉張維淸劉培元孫森吳長給章得樓均給予五等文虎章杜之瑞賈鋭叚銘張桂芳均給予六等文虎章邢祥徵關頴凱傳錦標候國藩均給予七等文虎章此令 
　　又令陸軍部呈請將王克敏丁克顯蔡有冕張肇明張肇是蔡慶灜授爲陸軍步兵少校張靑樑張靑棠張功旺張功發張肇珙王兆金郭海山授爲陸軍步兵上尉朱得勝授爲陸軍步兵中尉應照准此令 
　　七月十三日大總統申令現在懲辦國賊條例及附亂自首特赦令業經廢止所有本年七月十二日以前　政治犯罪被拘禁者應即一律釋放其通緝各案亦一律撤銷但觸犯刑事罪名者不在此限此令 
[專電]  
　　北京電懲辦禍首已發表楊孫顧梁夏朱周薛等八人均拿交法庭懲辦餘免 
　　北京電魯省長有改張繼息前傳王家襄誤 
　　北京電舊官僚力主宣布李烈鈞抗令罪狀元首頗費躊躇　　北京電公府官制採法國制　　北京電國院遵議統籌財政决從淸查四年濫支入手嚴定六年預算範圍陳已飭統計局核訂備交國會作度支標凖 
　　北京電叚專派中級軍官四員分赴皖寗徐鄂密行接洽一爲倪馮張王對南方苛求語極憤激特示中央意旨戒勿他動一爲解决時局上特别要欵 
[譯電]  
　　北京電上海反對徐恩元聘魯克斯爲中國銀行副經理辦法之抗議頗引起若干之訝異衆多以此爲不當英文京報今日社論謂今日時局令人灰心之點爲南方某中心點所表示之恣肆與無責任行爲而以廣東與上海爲尤甚李烈鈞與國民黨領袖岑春煊似决計欲在廣東造成有害於全國政治秩序之局今上海路透來電　謂中國銀行股東反對聘用魯克斯之辦法記者敢謂　種反對全不適當純爲對於新　裁之個　妒忌而發京報論及股東會准備整頓銀行之大計畫發一問題曰大計畫如欲有效而能實行　　粮據銀行最新方法試問有經驗英國銀行家之受聘如何便與大計畫有碍耶又曰聘用魯克斯事屬正當　得中央政府之贊助今日且爲北京表明其　力之時否則權力之中心點轉移於上海矣（十三日） 
路透電 
　　北京電昨有明令命捕帝制黨發起人楊度孫毓筠梁士詒夏壽田朱啟鈐周自齊薛大可等交法庭訊辦但諸人均已逃避安處無一就逮者（十四日）德文電 
　　北京電聞今晚發表命令捕拿帝制發起人若干梁士詒周自齊朱啟鈐皆在内（十三日） 
　　北京電閣員更動已見公報孫洪伊長内務范源廉長敎育許世英長交通孫洪伊未到京時内務由許世英兼理（十三日） 
　　北京電國民黨之激烈派似正力謀恢復其政治勢力據華字報云該黨擬擧黄興督湘李烈鈞督粤此種推擧將爲穏健華人所反對聞黎總統已拒絶其議華人消息謂多數國會議員刻在北京者已議定舉叚祺瑞爲副總統仍兼陸軍總長竊又謂議員主張以唐紹儀爲總理兼外交總長（十三日） 
以上字林報 
　　廣州電廣州人民今知龍濟光將去特堤出抗議反對龍再售公地以充軍費之舉動廣州城門衛兵今已加增李烈鈞退至柳莊（譯音）（十二日）路透電 
　　香港電路透訪員今日午後二次往見梁士詒梁曰余個人之志願乃亟欲減少傾覆中國之禍亂就余所見此後數月内當有變亂故余與余黨全行退出政界俾握權之黨得以專注其精力以從事建設之政策目下政見仍高故余今未便言中國應取何種政策蓋余個人意見爲有益於中國者將爲他黨所攻擊也反對黨多數所抱關於中國將來政策之觀念與余適同此余所以相告者也余極力擁護黎總統深願其在位依照二年憲法至民國七年而後止庶中國得於此時期内整理國家訪員請其略言建設政策之大綱梁曰余對於此層不欲發言但有兩問題余願發表意見第一内亂足以引起外界之干涉故余極盼中國亂事減少俾可恢復國内和平當此時代不在位者而提出政策徒增意見而已第二和平始能吸進外資以發展國家中國不當僅有物質上之和平且當有政治上之和平凡政治爭論皆可爲恢復和平之阻力訪員曰財政問題在君特别範圍之内君亦有所言乎梁曰中國無須加稅且無須借外債各省平時解欵足敷行政經費中國且可撙節用途取消民國四年所定之雜稅訪員曰兩日前各報登載北京來電謂君主張數百萬借欵此說確平梁曰然中國今年預算爲三萬九千萬泰半爲文武官吏薪俸所吸去而敎育費實業費爲數甚微余甚不以爲然參政院通過此案余不與聞以余不贊成故也中國近來亂事頗由於官吏之太多其中有許多人尸位素餐以獵取厚俸爲能事除空談政治外無所事事故余謂從前亂事多因此官吏而起今余竚視數月内之發展不願再有所言云云 
（十一日）路透電 
[東方通信社電] [  日本人組織）]  
　　北京電聞軍務院取消一事須籌雲貴兩廣四　　難起義以來所需軍費擔負　　中央政府若能承認擔負即　取消惟現中央政府於此擔負不　言明是以商議甚爲困難（十四日） 
　　北京電懲辦　　禍首一案政府已准南方之要求業由檢察廳起訴通飭各地方官捕逮其人名爲梁士詒楊度孫毓筠朱啓鈐周自齊夏壽田薛大可顧鰲等八名（十四日） 
　　北京電周善培被任爲廣東省長（十四日） 
　　東京電中國駐日公使劉崇傑氏今日開送别宴招待林公使（十四日） 
　　南京電馮督軍爲準備撤退駐在管内之北軍特於昨日派師參謀長（譯音）前赴蘇州上海又派口口（電文不明）前赴淮安揚州（十四日） 
　　漢口電湖南敗兵之來漢者約有四千名之多湯薌銘傳聞日前赴京現正奔走設法解散（十三日） 
　　漢口電漢口鎭守使杜錫鈞因湖南敗兵來漢者多特加警戒以爲萬一之備（十三日） 
　　東京電日德戰役行賞尙有未發表之武官今後一星期亦可發表其次尙有文官地方官公吏等之行賞至本月末一切之行賞可告終（十四日） 
　　東京電日俄中日協約及日德戰役論功行裳已於今日發表大隈首相晋候爵元師長谷川好道氏晉伯爵加藤高明本野一郎石井次郎諸氏均晋子爵神尾光臣島村速雄八代六郎加藤定吉諸氏均授男爵松方候爵以元老賜菊花頸飾大隈首相授大動位菊花大綬章加藤高明氏授旭日桐花大綬尊島村速雄加藤友三郎八代六郎一木喜德郎石井菊次郎若槻禮次郎大島健一均授旭日大綬章尾崎行雄武富時敏均授動一等旭日大綬章河野廣中箕浦勝人高田早苗均動一等瑞寳章同時伏見宫貞愛親王閑院宫載仁親王東伏見宫依仁親王伏見若宫博恭王及各元帥均蒙賞金杯（十四日） 
戰電 
[（英人路透電）]  
　　巴黎電今晚公報云松末河陣線無事可報末斯河右岸有德兵六聯隊進攻受損甚巨得地無幾德軍猛轟後進攻沙維勒砲臺晨間十時敵步軍由佛勒里伏村俠比特叢林衝出强襲短狹之陣線僅在俠貝勒桑特菲勒附近得地若干德軍在沙維勒歇洛瓦洛菲全境猛轟不止（十二日） 
　　巴黎電凡爾登之德軍現方密集進攻此爲大戰開始後之第七次昨日德皇太子之軍一萬八千人攻擊末斯河東佛勒里與伏村十字路處之狹陣線志在襲取沙維勒砲臺其在前者爲法軍砲隊及機關鎗擊倒其在後者佔地若干所得遠不及所失且卒未進抵維勒砲臺（十三日） 
　　倫敦電海格將軍報稱本日各區有激烈之戰事英軍奪回昨夜瑪美資叢林之失地今固守叢林全部英軍且在塞洛萊叢林得有進步德軍棄屍甚多足徵被創甚重德軍猛攻康太爾美森兩次均失利而止（十二日） 
　　倫敦電海格將軍報稱陣線數處砲火甚烈且有大戰他處無甚動靜德軍襲擊拉巴塞運河南面等處之英軍戰壕均未得利英飛機雖處不利之天時而在德軍陣線甚活動德機進攻者均被逐退（十三日） 
　　彼得格勒電今日公報云斯土克化特河之戰事進行甚劇烈敵軍希圖重渡該河復遭失敗俄軍在歐士魯姆西大得進步一星期内俘軍官一百零七員兵一千六百八十四人且尙獲砲若干尊土軍所退之一路棄有軍械糧食甚多（十二日） 
　　彼得格勒電俄軍總司令准明斯克政府招用華人與韓人（十三日） 
　　倫敦電愛士葵今日在下議院宣稱政府因戰事緊急故議展緩一切假日現正與工人磋商此事且謂聯軍攻勢今方開始戰局已大有轉機今子彈雖足然日需頗夥尙賴源源接濟俾此次攻勢得獲全勝之結果故懇工人等抒其愛國熱誠展緩一切假日云（十三日） 
　　倫敦電外交次官薛西爾今日在下議院宣稱俄日條約公布前日本曾以内容秘密通告英政府英政府即向俄日表示大滿意此外英俄日三國未因此事互通文書（十三日） 
　　倫敦電路透社得悉英國請荷蘭海外特拉斯阻止棉織品由荷蘭運至中立國（十三日） 
　　海牙電政府在第二議院提出議案請准募特别兵債七十五兆佛洛林（荷幣名） 
（十三日） 
　　倫敦電英倫銀行之銀拆已漲至六釐（十三日） 
　　華盛頓電協約國外交代表及國務部已接消息謂德潛艇德意志號乃由中立國之船一艘自白里門護送幾至洛福克止沿路濟以糧食國務部已詢問白里門美領事曷爲不以德意志號駛離德國事秘密通告政府（十三日） 
公電 
[陸督軍回桂之通電]  
　　國務院陸軍部參謀部各省將軍巡按使各都督各路總司令各巡閱使各護軍使各都統岑都司令國會議員團唐少川梁任公温欽甫王亮疇先生均鑒此次舉義原以護法爲主約法國會已皆恢復臨時内閣亦旣發表武力之解决已終法治建設伊始此後國家大計應聽政府國會主持凡我義師亟宜各回防地保衛治安聽候中央命令榮廷現於蒸日由衡啟程回桂所部各軍經飭陸續　回原防特以奉聞榮廷叩 
[貴陽劉都督來電]  
　　國務院參議院衆議院國民公報館並轉各報館上海梁新會先生申報館時事新報館中華新報館並轉各報館均鑒近奉明令召集國會所有參衆兩院議員在帝制議起後仍任參政院參政者其國會議員資格應否　續存在自宜切實審查以别涇渭前見各報所載有主張凡曾任參政有附逆之嫌疑者均應取消其議員資格自係爲懲前毖後借昭法戒起見管見以爲曾任參政之議員是否眞心助逆不難得確實之證明似不可專就列名進勸與否爲審查之標凖就顯世所知如衆議院副議長陳國祥曾任參政院參政然當滇黔起義之始陳君實同爲主動之人去年冬間梁新會先生因忠告袁氏維持國體未能見納迭與蔡松波戴循若湯覺頓蹇季常王伯羣諸君在京津密商大計陳君均興其謀彼時袁氏偵探四出郵電檢查極嚴凡京津商决之計畫多由陳蹇兩君展轉密達滇黔唐郡督及顯世等乃得先事籌備嗣後梁新會先生與蔡戴湯王諸君先後南下交通愈梗陳君嫌疑叢集仍往來京津時與蹇君設法寄訊黔中得通消息今共和鞏固大局粗平逍遙事外者流尙復貪功倖進如陳君國祥者於危疑難險之中贊畫義舉奔走國事其功更何可沒誠恐此中内情國人尙未深悉或因其曾任參政誤以爲迹近附逆則以倡義之人而得停止公權之結果實不足以彰公道顯世與陳君雖迹阻南北而此次興師實同患難用特臚擧事實亟爲表彰此外曾任參政之議員有無此種情事應請秉公審查以重公權而明是非貴州都督劉顯世叩眞 
[貴陽劉督軍通電]  
　　岑都司令梁新會先生唐都督陸都督陳護督吕都督湯都督蔡總司令並轉羅總司令戴總司令鑒江日奉新會先生沁電力辭五省全權總代表敬悉一切黄陂爲全國共戴之元首黄陂正位後南省仍推舉全權總 
 
 
 

Page 3

 
 
代表與北京總代表會議有似兩國議和之形式世於三月元庚電曾　及此現各省公共之要求　經各用單衡徒表軍　財政善待問題情節復　非深悉各省現時内容者無從代表誠如新　先生所　且相手方若不　總代表則　之　代表亦無所用之新會先生守禮情切旣不肯正式擔　編代表之議似可作罷沁電所示由各省及前敵各軍各自與中央交涉實爲洞中　要之言如　各省派員直接協商要求之件力量較薄或主張開軍事善後會議亦無不可但有兩問題（一）此項會議是否專由獨立各省派員抑全國各省均得派員旣名軍事善後會議以情勢論恐不能專由獨立各省派員組織（二）會議重要之端似不外安揷軍隊補充軍費及將來編制分配等事項若徒重編制分配固須全國各省與聞若徒補充軍費等事則未獨立各省若均派員按照會議通例以多數取决恐有滯頓必不得已或僅由獨立各省先派員在滬津會商一要求之標凖卽由各省仍照新會先生沁電辦法按所商爲標凖各自直接與中央磋商似爲妥協諸公高明以爲然否至軍務院自宜參照新會先生沁電萱公蒸電及世巧電俟臨時國務院組成即行撤廢都督名稱待將來外官制劃一解决世亦甚贊同諸公卓見如何乞公决電示顯世叩 
[福建旅滬同鄕會致大總統電]  
　　北京黎大總統段總理鈞鑒胡瑞霖以僉壬之行夤緣倖進在鄂在湘之日怙勢凌民歛財肥己被其禍者煩冤痛苦未可殫述當時被劾去宫衆惡昭然在人耳目方今政治更新用人之際允宜黜邪崇正以　官方乃聞政府以胡氏長閩閩人動色相告恐前此之禍鄂禍湘者將再見於吾閩利害切身不勝惶悚用是迫切環懇俯順與情另簡賢良以慰衆望全閩幸甚福建旅滬同鄕會叩寒 
[湖南曾繼梧等來電]  
　　各報館鑒此次湯督出走繼梧權攝督篆卽嚴禁妄殺無辜凡僑寓湘省官吏軍民與湘人同一待遇即兵士中有不聽慰留者亦均給資妥送出境皆有事實可證劉督繼任一仍其舊恐謠傳失實謹此電聞曾繼梧程潛趙恒愓陳復初劉建藩叩眞 
[湘省各團體之通電]  
　　肇慶岑撫軍長鑒並請轉呈北京東廠胡同大總統鈞鑒馬宥兩電遄邀鑒察大盜移國毒敷四海湘中受禍尤爲劇烈湯薌銘以殘兇貪鄙之夫踞湘三載數其罪惡罄竹難書略舉槪要則爲揑報前譚督虧空濫發紙幣乘機侵蝕湘欵三千餘萬罪一任用酷虐爪牙華世義江培庚等濫用非刑慘殺無辜數逾萬人罪二滇黔起義電請逆軍數萬蹂躪湘土罪三前二月民黨起義被捕三百餘人剜心剖肝慘無人道罪四解散郭人漳鑛警取締城巿誣殺無辜數十人縱掠良家數十户反庇部兵竟用公欵賠郭損失數十萬罪五湯假獨立冀保祿位陰串北軍實行盤踞近更密遣心腹胡瑞霖等晋京運動妄希新命欲爲龍濟光之續罪六獨立後偵探如林戒嚴加甚密增手槍隊數百仇視民黨日前逮繫王道尤見非法罪七各屬護國軍以旣經獨立請求編制彼乃悍然不顧一律認爲土匪肆行摧殘罪八大總統電令撤退北軍湯抗命不撤反縱北軍蹂　湘民罪九望雲亭爲湯爪牙令其兼署道尹復令招兵三梯團以爲猛虎添翼之計居心尤爲叵測罪十只此十端已在共棄之列况其譸張爲幻罪惡猶不止此乞大總統主張人道蘇我全湘先予開缺一面委大員查辦以護國愛民之熱忱施救焚拯溺之溥利涕泣請命急不擇音國會議員黎尙斐等省會議員郭開第等長沙總商會會長左宗澍等敎育總會周廷幹等鐵路學會胡檮等實業恊會李度等休職軍官歐陽煌等國事同難會余連等曁全湘士民公叩汪 
[鄂議員致北京電]  
　　北京大總統段總理鈞鑒前留日學生吳文陸蔣靜波湯瀚以政治嫌疑久繫鄂獄今政本旣定京内外政治犯皆蒙開釋文陸等事同一律請電飭釋放無任昐　國會議員劉成禹汪　　彭介石張漢駱繼漢　昆瀛彭漢遣高仲和叩寒 
要聞一 
[和平解决時局之别報]  
　　京　　　士　叶　　訊云馮國璋張勳李純主占元張懹芝張作霖李厚基倪嗣冲龍濟光等聯名電致黎總統段總理於南方對於混合内閣之態度及湘粤魯諸省之亂事頗多不滿意之言以爲中央政府調停國内爭端之政策過於軟弱如南方要求一一依允將來變亂必不能免又謂北京如無强有力之政府則各省斷無眞統一眞鞏固之可云故政府於解决内政宜取强硬政腕此後文武官員苟有不遵中央命令者當加以嚴重處分今粤蜀軍隊仍未息戰置命令若弁髦諸省情狀如此政府將何以處置之云黎總統當發萬急電通告各省督　略謂中央顧念時艱力袪嫌疑以圖統一雖建設各端意見未能一致惟和平解决當屬非難各督軍宜遵中央訓令對於内閣及其他要事不可干涉致增政府之困難余得可恃消息當道爲解除内閣爭執計擬將閣員更動若干不日即可發表大槪如下唐紹儀長交通孫洪伊長内務許世英汪大燮因輿論不佳准許免職溫宗堯長外交温係唐紹儀所保舉敎育部長不爲蔡元培即屬范源廉張耀曾長司法與否視唐孫二人之進退爲轉移海軍總長仍爲程璧光海軍部本有撤銷之說嗣因上海海軍反對故未果農工商部張國淦爲南方攻擊亦將辭職陳錦濤仍長財政段祺瑞仍爲總理兼陸軍總長段不以南方態度爲然但爲收拾大局計不願開罪南方故不得不讓步也此同内閣包括南北人才而成苟不鬧黨見不爭私利而咸以國事爲重則中國前途其庶幾乎 
[籌備國會近訊] [  伐月]  
　　召集國會事日前曾由國務院通電各省長官轉知參衆兩院議員尅日北上以便如期開會各省長官尙多未卽復電大總統叚總理以現在百端待理凡制定憲法等種種問題均待國會議决萬難稍事延宕除飭國務院再電各省長官轉催各議員趕於開會前一律到京并由黎總統特派郭同曁委託張繼王正廷南下郭勸滬上各議員即日北上外特飭籌備國會事務局將兩院地址加工修理務於本月二十五前一律完備并飭内務部挑選警士前往該院以資護衛其兩院所需之特别費二十萬元曁經常費四十二萬元已飭財政部設法撥交至議員俸給問題從前規定之數未免過優政府業與日前來京議員團代表商定俟國會開幕時重行提議　未經規定之前擬自報到之日起每人每日發給旅費五元其各省遠道來京之議員則另給川資百元並據南方來京議員代表之主張擬於下月一日　正式開幕後由各省議員　　代表數人在衆議院開茶話會數次先聯絡感情疏通意見然後　　會期刋發議程庶開會時不致因爭執而起衝突　文　旅滬議員團前日致電内務部要求重發證書其大略謂居此處之議員本擬早日北上惟必有議員證書方能到院目下數百議員所携證書甚少前時有被追繳者有自行遺失者亦有留遺在家者被追繳者將來如何發還爲另一問題至於遺失　留家兩者頗覺困難無論遺失者無處取得即留家者而旋里携取亦往返太費時日再四籌維惟有電請大部將　衆兩院　議員證書重新印製派　到滬給發凡持有舊證書者令其交出換領新證書其未携有舊證書者則令其取具有舊證書議員三人之保結然後發給而向被取消之議員其所追繳之證書亦無庸再事發還云云内務部接此電後大費躊躇以給發證書係各該選擧監督之事内務部何能越俎代庖若不予補發則各該議員又必不來而使國會遲遲不能開會不得已業於前日提出於國務會議以俟公决按旅滬議員刻已凖備北上此事必早經接洽妥當矣 
[紀國會議員談話會] [  （飄萍）]  
　　偉人新閣員議員新聞記者羣賢畢集尙賢堂回憶癸丑當年國會慘遭蹂躪以來洎乎帝制論興洪憲出現之日所謂大偉人大政治家議員新聞記者或棲息海外或謝客杜門或箝口結舌以避逆黨之兇焰豈料至於今尙有相聚一堂討論時局抵掌談笑之一日哉然所以有此一日者又伊誰之力爲多歟此吾人際斯盛會所以旣幸而尤愧者耳 
　　昨日之會（霞飛路尙賢堂）本由議員諸君發起曾發通告於各處記者即應此通告而來之一人原定下午一時開會記者　至人數已不少相見多三年前離别之人而對於袁氏死後始獲更生之舊友尤不勝其悲喜交集之感（如褚輔成君等）未幾湯濟武君亦　會記者曾與略談大約正式内閣非國會開會開會不能完全確立故開會不主展期且言此次南歸已來復矣南京勾留兩日鎭江因火車障擬又留一日湯先生雖勞頓而對記者言北京政局當無危險惟國會宜亟開會頗似抱深沉之樂觀者 
　　二時一刻始開會湯濟武君爲主席所言如昨發通告所述以兩院同人名義出之此議員諸君以外來賓座中有孫中山黄克强胡漢民伍秩庸唐少川溫欽甫王亮疇鈕永建柏烈武李鼎新林葆嶧許繼祥及記者所未曾相稔者孫先生於二年以前曾在東京一見今觀其衣白色之學生式服狀頗閒適到滬之兩次宣言却與今日所見之狀態相稱黄克强到時見舊友　作笑談其衣囊　貯函件盈寸從紗衫中透映而出知其爲國奔勞甚矣湯先生述開會詞後黄克强君即登台演說其詞頗長黄君演說畢繼之者爲伍秩庸先生登台時之勇氣少年不如也此老精神令人可佩伍先生演說旣終羣屬望於孫先生矣但壁間又貼有通告十五日議員請中山先生開談話會（粤省議員署名）孫先生殆將於明日演說而胡漢民君登台演說良久後由湯先生再請來賓及新聞記者演說遂告散會攝影以作紀念攝影時某君口頭通告明日（今日）上午九時議員仍須開談話會如今日也湯主席開會詞及黄伍胡三先生演詞錄後 
[湯濟武開會詞]  
　　今日兩院同人開茶話會承諸名流鉅公及新聞界諸先生蒞會賜敎不勝榮幸竊念自項城之死中國時局僅得解决其半蓋關於項城本身者雖不成問題而大局前途則猶茫無頭緒也今後之時局旣不能再訴諸武力而須在政治上做去兩院同人自不能不負政治上之責任竭盡能力以求建設之途今者開會期迫行將北上所望政治上極有勢力之諸先生及社會上負有信用之諸言論家發抒偉論錫以敎言俾得爲兩院同人之指南以商榷政治前途之方針此則不勝切望者也 
[黄克强演說詞]  
　　此次改革一言蔽之則新與舊之爭民黨與官僚之爭就現在局面而論新勢力之民黨已佔優勝若推其勝利之原因則首由於全國民心理之一致及各省愛國志士之犠牲而西南起義之後我忠勇軍人堅卓奮鬭有以致之者也雖然袁氏爲有魔力之人彼身雖死而魔力猶在如約法之規復國會之依舊皆以至簡單明瞭之問題而因袁氏魔力之影響遲疑不决延至數旬卒至我海軍將士仗義宣言而後見正當之解决是以今茲之役推首義之功則爲我諸陸軍將士及爲國犠牲之志士仁人而能使約法申效兩院召集之功則在我海軍將士此國民對於海軍將士所感謝不已者也雖然今日以前責任在於海陸軍人今日以後責任在於參衆兩院今値諸先生將北上就職之時鄙人敢以私衷所望責之諸君第一鄙人之所切望者則政治之入正軌是也前鄙人所言袁氏魔力今日猶在是以欲望政治之刷新首須破此等魔力之基礎而欲達此目的也則惟望凡今日有新思想之同人俱結合一致成一眞正民黨之大團體以與腐敗之官僚相抵抗蓋非是則國基萬無鞏固之一日也諸君乎今日涇渭旣分是非已定所望於兩院諸先生者惟當尊重人格勿使袁氏遺留之魔力影響於兩院之中如是則政治前途不憂澄淸之無日矣昨日孫先生曾云參衆兩院爲國之之統治機關其責任至重斯言信然爲諸君所不可不勉也諸君今負此重大之責任將北上就職實行建設而第一之重要問題則制定憲法是也鄙人嘗念今日制定憲法必須貫澈共和之眞精神而首須注意者應於人反對國體者有罪之一條美國憲法有此先例夫袁氏帝制之謀數人擅倡之於前而少數人附和之於後彼禍首雖甘心叛國而　逆之人則多精神薄弱受人脅迫假使憲法明定反對國體之刑章則一二好亂之徒不敢擅冒不韙而一般之人亦罔敢爲之附和此爲斷除禍根計爲鞏固國基計所萬不獲已者也今日懲辦禍魁之議爲國民一致之要求若憲法有此條則處置　等刑犯可大得便利蓋國家之内萬不能無公共之是非此等條文實所以彰順逆之大義而憲法中所萬不可少者也諸君行矣此後對於一般脅從　道之人已不必深究譬若河流有淸濁之分而入海則無畛域之異試泛舟揚子江頭其初入海處江水泥濁而入海漸遠其水漸淸卒至澄碧連天不可辯認今日吾人之改革事業正如揚子江口之海水雖淸濁相混要當全體容納而一切漸次澄淸之諸君子入京之後其以海關天空之度量容納汚濁而加之以澄淸俾舊汚漸銷滅於無形而不至再有攪亂國政之舉此鄙人所望於諸先生者如是已也 
[伍秩庸演說詞]  
　　略竊今日與兩院議員聚會實爲意想不到憶今年正月初　日　　公所同鄕開茶會乃商人照例之會官不敢到余爲同鄕約去請我演說試想當時講話何等爲難彼時帝制風潮正盛上海偵探密備余曾多日不敢出門因聞中央惡政府派人注意反對者有七十二人賤名亦列在内豈不可怕所以只好杜門謝客看佛敎書看道德書政治一字不提何况演說但此時不能却同鄕之請只好向商人賀祝其商務之發達無非恭喜發財等語因講别的話腦袋卽不保也至後余有一語乃祝民國五年一直到年底蓋望同鄕保護此民國五年勿有變動此話講出實在危險我亦想到此伹想起當初與唐少川先生調停議和共和始成今天被他們弄糟豈不可恨所以不得不講一句死亦不懼現在義軍成功國會恢復諸君不日北上實爲可賀伹有一語諸君勿怪即從前政府講議員的壞話須自己一思有則改之無則加勉他們所講壞話無非議事無成而定歲俸等事其實諸君當時亦有種種苦心不過他們不講好專講壞耳現在中國乃民主國民主國非人人皆說話乃舉出議員爲代表吾嘗游美歐所見共和國皆如是所以議員責任甚重議員之責任在監督政府如政府好即可以扶助如政府不好即可以挑剔攻擊推到此乃議員本分今之黎大總統人甚慈祥能知共和眞諦不比前任若袁世凱則直不解去冬我著一書論中國共和曾送往此京袁閱後對人說伍秩庸之盡並不反對帝制其實我書中言不可不共和彼乃反觀眞可謂欲加之罪何患無辭矣再有一事卽爲政黨政黨原甚要緊共和國不可無但在今日則須稍緩英國有兩大政黨今首相愛斯葵與余同學屬自由黨此外尙有保守黨向來兩黨互相代替今以戰德之故乃組織聯合内關此實以救國爲前提眞能愛國中國今日亦然因今日要則須事乃建設國家基礎譬如蓋房須先固地基若政黨則爲房項候地基固後再圖未晚從前各黨國民黨進步黨共和黨皆有我名但從未到過現在非組織政黨之時總以國事爲重吾重　直請諸君無怪今諸君不日就道吾尤有望於諸君者盡力保護此兩院勿再被政府推倒從來無共和國無兩院者兩院被人推翻大是奇事所以望諸君以後總要小心辦事把兩院保持得住吾謹致頌曰國會萬歲國會萬萬歲 
[胡漢民演說詞]  
　　適纔聽黄伍兩先生演說黄先生詞意激昂伍先生莊諧雜出皆切中今日情形之論兄弟恭聆之下覺伍先生以救國爲前提一語實吾人共同之思想且人人所能言但必須視發言之人如何而其言始有價値前者論袁氏世凱嘗曰以救國爲前提最近論龍濟光亦曰以救國爲前提以極好名詞而爲奸人所利用此可惜也兄弟以爲必如伍先生之道德伍先生之學問出此一言大有價値然以國家爲前提是一籠統語聆伍先生之敎而不研究救國之内容如何與實際上如何救法仍未能領會先生之意也兩院諸先生此次北行將從事於建設其於救國之大問題就爲緊要而且急切者自有平日之抱負加以受潮流之播盪積數年來之閱歴自能得其要義鄙人無狀何敢妄贅一詞惟以平日之所懷欲妄陳一二於諸先生恕其荒謬而下聽一言兄弟以中國之政治現狀異常複雜即依立法而論亦有一缺點當臨時政府成立之初中山先生就職南京兄弟隨在此時代政治上之事自今思之以爲有一缺點即矯枉過正是也當時中央與各省之權力如何由先有獨立省後有中央故中央之權小各省之權力大一般人以爲非統一不可其實統一二字亦一籠統語不統一卽不國此不待言者但彼時言統一在加重中央之權而中央之權應加重至何限度則無人能言之以致袁世凱利用統一二字而成爲中央集權就致治上說滿洲之亡亡於中央集權因無限制的集權於中央在地面極大之中國斷辦不到滿洲時代是中央有權而無責地方有責而無權此種集權是不宜的事如看中國幾千年來之政治說一槪只知治國不知治天下封建時代王幾限於千里之内以外則爲候國所治只國而已秦興封建易爲郡縣欲從事於統一然秦本王國亦以治國之法治之故終無成效漢代繼起亦不知治天下之法應如何蓋前無言之者也然漢知秦之弊乃分作兩段辦法在上者用黄老以權術爲用而日居於高拱無爲使官民用傳敎一味的服從非以爲可以無爲也實無有爲之法耳然其時地方責任實在不小漢詔有曰與我共天下者其唯良二千石乎在此點觀之可見吾中國人固富於自治之性不然政府已是無爲人民再不能自治中國人早斯　矣至於袁世凱之所爲並非集權中央乃是　權固人使天下　　　人乃能印總統而作皇帝無所　中央無所謂地方南無政治而已兄弟在南京時久想作分權的商略隨孫先生返粤即擬從事社會以發表此種意見不料弟一至粤陳競存兄即走强曳爲地方辦事之人身在地方主張地方分權在中國人本以此爲嫌疑猶之諸先生在國會即主權國會之說不肯自出諸口也然兄弟猶發一通電迄無應者是以作罷今次諸先生入京最大責任在制定憲法兄弟意見作聯邦自治諸抽象的言論辨别已非其時當有從事具體的辦法之研究或即憲法中定一省制度以後根本鞏固不至易於搖動更可防一種反動致權不在地方人民而在行政長官如此則由地方發達而民權發達民國自然鞏固前年袁世凱解散國會人民如無聞焉者人民不知民權即不知擁護逐去他自己的代表仍不爲意此何等現象故鞏固民權必從分權上着手也其次則軍民分治問題此種制度本吾輩所主張因軍是另一事不得干預民政更不得加諸民政之上袁世凱所爲則只有軍政全將民政削去况軍並無所謂治分治之說亦不成立所望於兩院諸先生者以立法上手段勿使軍加乎民之上勿使軍亂中國成爲完全的民治此兄弟對諸先生之希望也 
[南京快信]  
　　省公署接國務院電飭額外增加之捐稅一律緩辦 
　　政府昨電齊省長裁撤駢枝機關及淸閑人員 
　　政府電寗凡政界中之曾隷黨籍者應一律宣告脱離 
　　軍民兩署通飭所屬公文一律改稱督軍省長趙會鵬昨由蘇州來省稟報調集師船剿匪經過情形 
　　軍署得湘電陸榮廷到後秩序大定現將起程回桂 
張勳近日稍有不豫 
　　無錫知事因病出缺齊省長已改委常熟縣知事楊夢齡調署遺缺委張鏡寰署理 
編輯餘談 
[懲治罪魁] [  飄萍]  
　　　聞懲治禍首問題將付國會解决記者絶對不贊成之蓋國會之期間甚短而須决定之要案甚多不應以此種複雜議題横梗其中致有碍於進行也 
今幸此問題將解决矣雖政府作事遲之又久不無迂緩之嫌且罪魁僅有八人或難免不足之憾伹國人此時宜爲政府後盾督促其先將此八人者實行懲治切勿吹毛求疵反使八人可以利用反對乘機遁逃致此重要問題永無解决之日 
至於司法方面亦須認明此案爲國法輕重所關爲全國視線所集苟併此八人而不實行懲治則招國民之反感隳法律之尊嚴前途危險有非吾人所忍言者此記者持平之忠告深願兩方靜氣以聽者也 
 
 

Page 4

 
 
　　　虞洽　　　　承之　　　　現設事務所於上海二馬路寗波泥同鄕會內如有函 
 
 

Page 5

 
 
   
 
 

Page 6

 
 
要聞二 
[南北最近爭執之點]  
　　此數日來大局情勢不可謂之尙未統一亦不能遽謂之完全統一個中尙多糾葛之處聞軍務院與中央政府往返密電甚多大致均爲互相責難之件其各欵之最要者在政府方面係責陸榮廷李烈鈞在湘粤之舉動及各省不速取消獨立等情在軍務院方面係責中央私袒帝制首禍信任僉壬及仍係重用官僚疏絶民黨等情　幸者有在京各代表及滬上各名流均竭力爲之調停可望不至决裂或另取决於折中之變通辦法亦未可知據政界傳說段總理於十日曾連拍致梁任公兩次密電其首次之電未悉何事聞其末次提商種種要件其大略蓋以南北最近協商之件現已由政府與南方派來各代表連日接洽已得頭　　有前此爭執之點請毌再行緊持目下各省對於未經取消獨立之省極不滿意曾作種種之主張業經中央去電分别慰勸惟望獨立省立即取消勿再游疑觀望免激動意外風波南方派來各代表所携要請之件現中央政府已分别承認　後不得再有嚴苛條件之請求俾大局早日平妥以上各項請梁任公迅速與南方磋商至於政府對於粤事之布置聞南方甚不贊同已連次來電駁拒其駁拒之最要者係分兩欵第一爲否認朱慶瀾之任爲省長第二爲否認龍濟光之督辦礦務及必須將龍氏兄弟軍隊驅逐粤省以外等情昨聞政府曾爲此事覆致軍務院長電大致對於第一欵可望核准對於第二欵尙多有不以爲然之處並有提出困難之要欵係稱在中央决無私袒於龍之意惟爲妥籌粤省治安起見不得不持此暫進主義否則操之過急則龍氏軍隊現爲數衆多一旦譁變廣東大局必至不堪設想且他省軍隊與龍氏素有聯絡者亦正有人若響應而起如何理處軍務院如何覆電尙未得悉又據英文京報云政府昨派李開侁往粤有事與岑春煊面商李氏欣然南下蓋李久欲再長粤省民政彼知省長一席雖經任命朱慶瀾氏然朱之於粤中情形異常隔膜當此困難時局在朱氏未必敢往粤人亦未必歡迎且粤號稱難治非得與粤有關係之人不可於是李氏遂思近水樓台先得月之秘訣　匆往與各面接洽後施其運動手叚則粤省長席位不難立致然李氏曾爲粤巡按使矣在粤劣跡更僕難數即與外人訂約售賣士敏礦一事喪失重大欋利至今粤人尙極疾首痛心朱氏固非能治吾粤之人李氏　出風頭恐亦未必能如願相償耳 
[議决懲辦禍首之内幕]  
　　懲辦罪魁之命令本欲與特赦黨人之命令於日内同時發表計帝制　魁案之列入一等者六人楊孫雖在内然非籌安會之所謂六君子也一等罪魁擬鎗斃共餘有擬監禁終身者有擬若干年從刑者又有涉及帝制之嫌疑而以維持地方秩序有功免其置議者方初會議時有某鉅公出而發議謂當軸帝制之發生本在民國三年當時我與某人同持反對之議我解去兵柄閉門謝客猶爲當軸所忌幾陷殺身之禍某人則以鐵路參案之危急失節投降奔走於帝制以求免如今欲辦罪魁當從某公子辦起若世所指爲罪魁者皆附和之人耳以爲有罪誠哉有罪若稱爲魁則實在不配今對於眞正罪魁無法懲辦而徒取附和之人强名爲魁以迎合社會此豈公平之辦法乎云云於是懲辦罪魁之事又作一停頓矣其後又聞有人倡議謂今之指爲罪魁者皆已鴻飛冥冥無從懲辦即有懲辦之命令發表亦不過一紙空文現時民人憤恨帝制諸人之心甚盛政府亦何惜下一懲辦之命令以平民氣乎且此等人即使非罪魁亦罪無可逭歷朝對於逆案除魁首之外其處死刑者人亦甚多也至於是魁非魁後世自有公論今暫可不計此層也云云此則懲辦之聲所由緊迫之一大原因也 
[各省善後與京外官制]  
　　各省善後事宜之籌辦實爲目下不可緩之要圖唯善後事宜千條萬緒著手辦理殊多困難關於此節政府除已一再會議詳細規畫外昨日已有電達西南各省之軍民長官並各重要人員徵詢其意見請其尅日詳細具復以備採擇前聞段總理以國局善後大計最要者爲收束軍隊疊經特開閣議商諸參謀本部王聘卿總長等討論辦法并通電南北各省軍政長官商榷政見以期早日實行統一共衛邦基茲悉現議臨時計畫除第一期實行裁汰遣散已招募未訓練之各項軍隊外擬將各省新增加之曾經訓練有戰事經驗之各軍隊一律暫行合於舊有陸軍按序編列定爲某省陸軍冠以新舊字樣以資區别藉定現狀俟統一大定編訂新軍制後再議去留分别支配各省以定久局聞日内即通電各省徵集政見用備施 
國務總理段芝泉前飭法制局審核預訂京外各官制草案連開參議會核定議略用備經過國務會議後提交國會表决曾將釐訂國務院組織令先行定議各節均詳前報茲據國務院確息昨十一日段總理在四照堂召諸已到任之國務員及參議秘書局長等特開聯席會議時於討論統籌財政調查民國四年支出各項之核銷辦法後因無要領隨另提議外省官制案主要之宗旨據聞是日所議經各總長分陳政見頗多均與政治進行有關最後之擬議仍擬免去道尹一職改爲兩級制惟某某要人建議暫行軍民合治制諸閣員均不謂然所據理由較建議者尙覺充分并聞段内閣謂爲此問題曾亦面陳大總統其政見亦不主張合治云云其餘所議尙未細詳并聞是日會議時對於京官制分訂各部組織法亦略提及因限於時間未能正式討論又聞段總理曾於國務會議時特提出議案係各特别行政區（如熱河綏遠察哈爾靑海等處）是否亦應改建督軍之計畫當已提出三項議見第一應否亦須改建督軍第二應否另訂别項名稱第三應否暫仍其舊俟將來修訂外官制時再作計畫要之其中并無甚困 
難之處俟經過一二次國務會議卽可爲最後之規定 
[昭雪黨人之命令將發表]  
　　革命黨人旣以反對帝制維持共和爲標幟則不得謂之爲有罪旣不能謂之有罪卽不能加以赦宥之名蓋赦者赦其罪也旣云無罪即無所謂赦也但黨人之在各省有爲官吏所捕而已釋放者有尙在監押而未釋放者此則應頒布命令赦之出獄者也未被拘捕之黨人有往未獨立之各省旅行者有紛紛北上者此等黨人皆從前奉有命令指名拿捕者也設使黨人經過之沿途地方軍警有所誤會而拘捕之則於黨人殊不方便不如明下命令將其從前所有罪名一槪消除俾黨人此後可以在中國内地任意游行無不平安此特　　　　　　　　　 
赦黨人之命令所以須於日内發表也但其所謂赦者乃洗刷其嫌疑而昭雪之之謂非認爲有罪而赦宥之之謂大約當改稱爲昭雪黨人不當稱爲特赦黨人也自經此次之昭雪則對於革命黨人無論其有嫌疑無嫌疑皆一律開釋矣又從前嚴懲黨人之案牘有係根據法律者有係奉政府命令者今此等未經國會通過之法律已當然無效而當日政府之命令亦已認爲違法而取消之故此刻特赦黨人之案不必經重大手續而可以立即解决故昭雪黨人之命令可以於日間發表也 
[天津中國銀行已兌現]  
　　中國銀行天津分行原定今日兌現繼因國務院從中干涉忽行中變一節已誌昨報今由某方面探悉財政當局之意以爲如向外人商借巨欵以作中交兩行兌現之用外人勢將要求中交兩行之監督權即所以間接監督吾國之財政不得已採取部份兌現辦法定從天津中國分行着手於今日照兌若使進行無礙則北京本行亦於二十日照兌待將來金融活動時則各處分行一律照兌而交通行亦可設法維持今因一方面之阻力影響全局未免可惜而天津如中止兌現恐於對外方面有失信用也茲聞天津該分行以同時兌現旣非倉卒所能辦到而遲遲時日營業之損害將不可回復遂於日昨（十二日）實行兌現凡天津之中國銀行紙幣一律兌換并將不得已情形呈致總行及財政部國務院矣天津商務總會爲此事特發出布告云現准天津中國銀行公函内稱敬啓者敝行自奉院令停止兌現兩月以來商民均感不便現在時事日臻平靜業已陳明總行准於七月十二日照常在法界本行開兌伹以敝行及各號所發行之天津直隷本劵爲限所有前設之北馬路辦事處即裁撤應請貴會通知津埠各行商一律收用敝行津直本劵凡他埠本行鈔票仍請至出票行兌取本行槪不代兌用特聲明即希查照爲荷等因合亟布告各商民凡中國銀行天津直隸兌換劵照常兌現仍流通巿面一律收用以維紙幣是爲至要此布 
[魯事有解决希望]  
　　昨日（十號）午後三時山東參議員張魯泉承大總統之招邀同衆議員史澤咸嚴商部僉事魏宗蓮諸君晋謁大總統談話良久所談大致居正吳大洲不日可得調京之命令其民軍軍隊可核實編制受督軍指揮願退伍者聽有政治智識者省長負調劑之責並擔任籌辦善後欵項等事至於張懷芝督魯一節聞該省公民反對者較前尤烈現有魯紳張汪兩君擬聯絡商學各界推舉代表赴京晋謁元首面陳張氏在魯之劣跡並要求中央更易賢員據在北京政界消息魯督問題之呼聲最高者爲靳雲鵬田中玉藍天蔚及曲同豐諸氏惟山東旅京同人多數意見咸以山東民軍外交各方面頗難融洽收拾以上諸人中求與各方皆妥協者則實無過於藍天蔚氏聞已聯名請願政府并電駐滬山東議員一律主持想政府現正安撫人心尊重民意魯督問題不日當即可解决 
[湘省之新政局]  
　　湘省自湯督出走後當由護國第一軍總司令曾繼梧暫行代理都督惟其時軍隊林立黨派紛歧頗有難期統一之勢曾代督見此情形不願肩此鉅任遂於次日（即六日）將都督關防送至議會聲言就此辭職 
　　曾代督辭職後一時無人接代六七兩日幾成爲無政府時期全城秩序漸亂　商銀行一律停頓紛擾情形較之廣東尤甚惟人民以司空見慣尙未十分恐慌 
　　護國軍總司令程潛於五日由湘潭蒞省各界甚爲歡迎有相議舉爲都督者六日晨早滿城忽張貼告示係用程君名義稱爲臨時都督兼理民政事宜程君見之遂於是日上午以護國軍總司令銜名出示聲辨謂有一種匪徒竟敢假潛之名義張貼告示稱爲都督聞之不勝駭異除派員嚴行捕緝重懲外爲此示仰軍民人等一體知悉云云似此則程君之不願擔任此席可知 
　　衛戍總司令唐蟒甫經組設要求曾代督下狀委任未邀允許因曾代督已委定陳復初爲衛戍總司令亦已組設成立故湘省一隅同時有兩衛戍總司令警察　長張樹勳出逃後其廳署即經衛戍總司令唐蟒佔據警界仍推皮大猷暫行代理廳長旋由唐蟒令將警察全體改爲該司令兵隊警界尙在遊移該司令即有以一半改編之說警察延不站崗冀圖避免迨至七日忽有軍隊多起名稱不一分赴城廂内外各警署勒令繳鎗稍或遲延卽被毆擊甚至刺殺合計傷斃警察數十人署長署員巡長巡士均避　無蹤各處地痞亦混入此項軍隊借搜鎗爲名將各警署及附近民家任意搶掠並將警廳所轄南城外之肥料局及瀏陽門外之貧民工藝廠同時搗毁刧奪一空 
　　七日午問軍界同人在都督府内開全體大會公舉定劉人熙爲都督亦有各界公民推舉龍璋爲臨時民政長均於是日下午四時接任惟此時旣有民政廳復有民政長識者頗不謂然 
　　陸軍第一師原係以北軍混成旅與車鎭守使之北兵合組而成現該軍俱已潰散曾代督即令從新再組特任第二師第四旅陳旅長復初升任第一師師長兼衛戍總司令令將接收益陽之民軍與補充營新兵及寗鄕補充團分編爲三團再將陳策所部之潰散官兵招集爲一團共成一師詳報備案 
　　湯督出走後所有涉及帝制派及與湯督稍有關係之官紳現正紛紛緝拿除少數拿獲外大半逃亡不知所在 
　　另一通信云曾氏之代理都督也在曾氏爲暫時維持地方計本無容心及至程潛晋省一大部分將人舉爲都督而曾氏部下多數反對因而曾程兩軍幾起衝突軍界中堅人物爲寢息爭端起見遂公推劉人熙肩此重任曾程兩方已通過矣而駐湘某軍不允承認又經軍界要人從中調解始提出兩事要求允議（一）劉氏擔任都督爲臨時的俟陸督到省即須退讓（二）劉氏在臨時任内不得委任要職人員此條件經各要人允許始得溝通劉氏亦以保全地方爲前提故已勉强就職據此以觀則將來湘督一職當必屬之陸督矣 
　　此一國三公之政局欲求社會之安寗尙不可得故兩日以來省城各警署除南區警察二四兩分駐所賴桂軍之力尙得保全外其餘各署均被人搗掠一空北外署長黄裳南署署員周之楨等之私宅亦被搗搶凡前在警界任事者咸惴惴有戒心省城各機主腦人物自湯氏出走以後即多有不能出頭者即湘江道尹楊會康匿居某行迄今未露頭面所謂都督民政長以軍務倥偬亦無暇顧及多半職員星散僅餘衛兵數人矗立門首而已 
[湯薌銘抵鄂後之消息]  
　　湯薌銘率軍退出長沙後於七日晚急奔至岳州適奉廣東查辦使之命乃急將所率之各軍移交車鎭守使接管自乘太古公司吉安輪船於九日夜抵漢口即駐在該輪中旣未登岸拜客亦不接見來賓所有隨從員兵亦槪不許上岸次晨該輪由太古碼頭開往劉家廟湯遂乘車往京聞王將軍因湯前在湘爲獨立事與之感情頗惡故前電鄂乞援置之不顧茲湯過鄂亦未派員招待祇漢口杜鎭守使等曾到輪船問候傳聞湯對人言久欲離湘因中央電囑堅守故至今日並言其與民黨結怨爲謀速取消獨立現中央簡陳二庵爲湘人仍極力反對將來即取消獨立陳亦未必能履新云云 
　　湯薌銘逃走後在湘省之鄂籍官員如陳寶書（前政務廳長都督府顧問）唐人寅（湖南銀行監理官）鄧振璣江培庚王國鐸等非家財充公即眷屬被囚其全眷逃脫未受損失者祇先日送眷之程參謀長一人此外有逃至輪舟中者復被軍隊搜查行李故八九等日抵漢之鄂人仍多空手而歸云湖北黨人於約法恢復後已宣言停止運動破壞而各縣土匪乃敢假冒護國軍名義四處騷擾人民恨若切齒現旅居漢口之黨人以吾輩名譽爲若輩喪失非與官廳從長商議不可昨已舉代表在法租界某處與軍民兩署代表會議漢口杜鎭守使周警廳長均列席聞黨人要求解散黨軍經費及恢復省會地方自治等八欵兩署代表已允六項餘俟再商 
[滇粤兩軍停戰待和] [  （平生）]  
　　滇粤兩軍連日開戰情形迭詳前報據此間報載滇軍馬隊極有戰鬭力濟軍爲防禦法早在各要塞滿佈地雷及擺列猪籠陣以便却其進行惟李烈鈞亦已計及於此卽在各鄕落多購耕牛　淋火油於戰時將其燃着逐之前驅使其踏爆地雷焚燬猪籠而馬隊隨即衝鋒進擊殊無窒碍此濟軍之所以失守源潭也 
　　當五號戰鬭方酣時其於龍軍關係最大者則莫如北江各軍總司令李文運之死李爲龍軍中之驍勇著名者也源潭前之小勝由於李在前敵指揮乃於五日晚往新街營次突被所部連長張福有連轟三鎗救治無效而斃當時張營長適在座亦被流彈轟傷迨守衛兵知覺兇手經已逃去無從弋獲聞張營長現已運回中法韜美醫院救治李司令之屍亦卽載運回省以三百六十元在黄黎巷長茂壽枋店購棺收殮當在昭忠祠舉喪查李爲滇省尋甸縣人現年三十餘遺有二子長者七八歲次僅三四歲 
　　自李文運死後龍督特任楊發貴爲北江總司令自楊接充北江總司令以粤軍注重之點已在新街（地在江村站之上）該地岡陵錯雜山路紛歧防守各軍亟應加厚遂電由當道檄調福軍兩營趕赴前敵已於七號晚出發 
　　滇軍聞李文運殞命即乘勝直進六號下午源潭戰耗頗惡龍軍司令以下各將官多有傷亡統領梁金文所部被困三天至六號晚胡令宣率三營又親軍第三營帮統普懷安砲二團長普鐸各率二營分三路赴敵六號晚至七號黎明惡戰數次而大局仍未轉機是役兵士傷亡數百人 
　　自此役後七號上午又劇戰多次滇軍復向琶江退去是日下午龍字中營渡江追擊又爲滇軍襲攻頗有傷亡一時省垣震動故鎭守使龍裕光亦親率衛軍兩營出守郭塘刻下龍軍大營駐於新街新街屬花縣境故龍增設北路防軍自西川至花縣約多三十餘營計花縣西坑蒙田大佈茅村共增十二營歸段爾源調遣獅嶺逕口至白坭一帶共增八營歸馬存發調遣運塘三華店新畢村等 
 
 
 

Page 7

 
 
　　處共增五營歸楊發貴　遣至番屬高塘及慕德里司共增福軍四營西川石井共增濟軍四營沿途防範極嚴又聞段爾源現將所　軍隊分紥　背後之黄竹逕時魚坑一　爲粤路左邊防線梁金文將軍隊紥於油柑脚爲粤路右邊防線花縣西坑至獅嶺由馬存發守禦楊發貴現在丫髻嶺安置巨砲二十餘尊守衛甚嚴現各軍隊正陸續派赴前敵晝夜運兵以備續戰 
　　乃至七號下午忽傳兩方皆已停戰各退兵三十里將源潭戰地空出以待調停解决蓋聞因中央已有解决辦法將命陸榮廷督粤而龍氏亦已知難而退允一月内退位而在粤之調停其事者則潮梅司令莫擎宇及粤海道尹楊覲東二人故滇軍司令李烈鈞業於七號下午飭令所部軍隊退守琶江龍都督亦即飛電前敵各營一律撤回新街下游保守不得妄動以俟解决并已飭楊發貴胡令宜馬如珍李福林梁金文各軍駐紥新街李貴蘇李次　宋智焜各軍駐紥高塘莫禮華馬正明各軍駐紥石井陳毓英各軍駐紥太和巿普鐸李朝興各軍則已拔隊回省聽候調遣粤海道尹楊覲東調停戰事於六號致電岑都司令文云急肇慶都司令鈞鑑特密違隔鈞暉條忽旬日風雲變幻時局又更（中略）頃源潭事起念雙方滇軍之死亡戰地之糜爛愴懷近事　然以悲竊維此項交戰滇軍皆我襄勤公疇昔敎養生息所貽留而無辜酷受兵禍之黎元又我公昔日提携保抱之赤子今以兩軍對壘故致先德煦育之人民暴骨原野召公棠蔭之舊地慘罹灰燼揆諸公意寗毌惻然覲惘死戰鄕人非親即故聞紳民呼籲欲默不能擬請電致李龍兩公飭令前敵尅日停戰各守防地靜候中央和平解决如我公另有調停善法亦祈從速分電前途以紓　　而釋倒懸臨電依馳企盼覆示覲東叩魚印又出佈告云爲佈告源潭軍事不日平和解决居民毌庸驚惶事照得愼粤兩軍近於源潭一帶互相衝突居民風聲鶴唳謠　緊興一若大敵當前草木皆兵者詎知元兇隕命帝制已仆茲　大總統正式繼位規復舊約法組織新内閣並定召集國議會兵和再造中國一家南北　兵迭見明令今滇粤兩軍雖小有組語然兄弟鬩牆忿爭易化况大總統仁慈愷悌天下共信自粤事　生朝夕籌議維持解决之法昨已電飭潮梅莫司令出爲調停煌煌申令孰敢抗違本道尹前此口廳　敝力贊共和爲酷愛和平之人亦不忿水深火熱之粤民再罹鋒　曾　源潭戰地糜爛之情形兩軍死亡之慘狀與滇人自相殘殺之乖鄕誼電請　部司令從速轉電前途先行停戰靜候中央解决粤爲都司令棠蔭舊地斷無不哀矜愛護之理化干戈爲玉帛指　間事耳奈何小民無知自爲驚擾於民國大局已定無再用兵理由毫不審察宜其無端　怖也本遣　有安民之責爲此示仰該商民等仍照各安生業毌庸再事惶惑倘有造謠事滋亂人心者一經查出立予懲辦其各凛遵勿違特此通告 
地方通信 
[蘇州]  
　　　　士石受醫費華垣西區石岩橋堍新昌烟錢店日前因洋燈墜下　肇火英當竊崗警玉亭山竭力救熄致王警士手指受傷該店感激之餘遂送醫樂費洋四元由道養巿民公社函請西區劉署長轉給以示鼓勵劉署長閱函以警察爲保護地方而設救火乃應盡之職務立即復函却　現道養公社已將原洋四元交還該店矣 
　　商借冬漕欵項財政應通飭各縣商借本年冬漕稅欵吳縣應借十八萬二千元業經知事集紳會議　備會董允籌借洋五千元桃花塢吳硯農允借四千元其餘各富紳或三千二千不等目下已收者僅二萬元不敷甚鉅昨日孫少川知事飭令征糧員薛少泉將省頒定章刷印公函遍發城廂内外及二十七巿鄕各租棧各業户一體商借以期早集鉅欵 
　　學董被控飭查無錫景雲巿學董楊光照因私收稅項侵触學欵經公民高炯等聯名公　蘇常道尹請予查究昨由趙道尹批示云巿鄕董事爲一方之表率必須品行端正信望素孚者方可充任據禀景雲巿正董兼　董楊光照私收屠宰稅侵触學欵種種劣迹如果屬實自難姑容候　無錫縣知事確切查明據實具　再行察奪 
[松江]  
　　五庫鄕議會答丹徒縣巿議會書丹徒縣巿議會議長員諸先生公鑒請七月十日申報載書會通告具證諸公偉見無任贊同敝議會自奉令取消即行停辦三年以來深受官廳壓制有甚於淸之季世者所有鄕公所卷牘公件均被縣署接去自治兩字早已風流雲散現約法業已規復縣巿鄕議會爲約法之一部分當然繼續有效急　進行者待官廳召集則自治會固不便於官吏之行爲必至延三約因開會無期此事全在吾民以一致之行動爲積極之籌備一面依法請求縣署發還公件貴曾擬設自治聯合會務希急起直追開會地點當然以交通便利之上海爲最宜并請貴處定期通告開會至遲不出是月敝會與議人員由議長子仁來前請敎管見如是仍候卓裁抑更有進者國省議員之成立由巿鄕公所所組織顧或謂人事變遷縣巿鄕議會難仿國省議會辦理此則大　國省議會區域遼闊往返幾及萬里或投身政界而有資格問題之研究尙且省　若縣巿鄕議會係眞正之民意爲一地方之國體聚族而居來自田問召集之易有十千百倍於國省議會者且每年照章　遷半數法定人數萬無不足之理議會爲立法機　　有相當之辦法無勞行政者之　竊過慮也諸希時錫敎言俾有遲循卽請公安松江縣五庫鄕議事會議長陳君仁謹啓通信處松江石湖塘顧天源　第六學校五庫鄕議會交通處 
[鎭江]  
　　恢復地方議會之预預備縣巿鄕各議會自被解散之後倐已兩年雖每鄕仍設有自治委員辦理地方自治但政尙專制各委員幾於無事可辦蓋地方自治本爲地方官廳所厭聞對於熱心委員領費辦事莫不　肘批駁故自治兩字已成有名無實今者約法已復國會召集省議會已在籌備縣巿鄕各會當然在恢復之列故丹徒縣署已檢　關於各該議會之案卷預備召集縣議會議長楊鴻發等已商議召集會員等各計盡以免臨時侷促 
　　沙田局實行裁撤淸理丹徒沙田局前奉江蘇財政廳飭　併淸理官產　兼辦以節經費茲悉該沙田局已於本月十三日一律結束實行裁撤並將一切公牘案卷等伴開明淸册移交丹徒官產處接辦 
[嘉興]  
　　葉行倒閉案解决嘉興此門壇弄内合盛葉行前因被軋倒閉經債權人提起公訴牽累源豐醬園等情曾見報端現經王店商會總理潘謀先出爲理勸令行主金子文等破產償　日昨由潘君將款項三千元交縣呈請分别給還債主至各户虧欠金子文等欵項亦令照收此事可謂解决矣 
　　　店主窮途自盡嘉興南門外東棚下開設小酒店之張六　　因生涯淸淡債台百級無法償還竟於前日晚間啓户潛出及其妻知覺已不知所之旋卽倩人找尋仍無蹤跡直至下一日始　娯老橋河撈獲屍身　已投河自盡矣小本商人之末路如此殊可憐也 
[安徽]  
　　夀縣尚欲加稅辦團皖省各縣自奉倪使停　辦團之命令一致遵行於是各縣有添招衛隊百名者有添數十名者其辦團經費均由各縣會紳集議於正稅額征外每兩加增附稅一千文或數百文不等然均在軍事未停以前已辦者業經批准現在大局平定已無軍事之可言乃近聞壽縣欲招衛隊二百名擬加附稅每兩一元以作經費聞倪使以該縣所加附稅幾與正稅相等不免過重况現在本省軍隊均已撤回原防分駐此後各該縣可無庸加稅辦團故擬批斥不准云 
　　皖垣警察之一斑懷寗縣屬之三橋鎭警佐翁雲自到差以來警務廢弛由該鎭紳士聯名控告省垣飭委密查該警佐先期得知遂餽送密查委員洋十數元該委回省後據實呈復并將　洋呈　省吏大爲震怒卽飭令將該警佐撤差懲辦詎翁閱鳳　逃現已派警緝拿又石牌警佐于登科亦被該鎭紳士控告其情形與翁相似尙不知如何了結然皖垣警察亦可見一斑矣 
[山東]  
　　國會議員請停募民軍山東國會議員王謝家日前致北京電云北京黎大總統段總理鈞鑒約法恢復薄海騰歡省議會曁地方各議會均爲自治　關久被摧殘罔伸公論應請明令迅卽回復共國法治再各省未成編制之民軍當此大局解决切不宜續有增募以重國民擔負並爲將來收朿難點務望由中央協商軍務院雙方勸告慰釋羣情全國幸甚旅滬山東國會議員王謝家叩江　 
　　商埠日軍崗完全撤退商埠各馬路撤退日本軍崗一事早有所聞自昨日起其領事館及軍志中佐公館附近之軍崗亦一律撤退憲兵營等處前日所設臨時軍用電報亦已隨同撤去矣　　救國儲金定期發還救國儲金因帝制影響各省大半發還聞山東亦已定於本月十五日起一律發還凡向在濟南儲金者須持銀行收據向中國交通山東三行領取 
[天津]  
　　交行股東聯合會成立後之往來電文交通銀行商股股東聯合會在天津開成立大會選舉正副會長等情曾紀前報茲錄該會與北京往來電文如下交行商股股東聯合會致北京電云北京大總統國務院財政部交通部交通銀行總管理處鈞鑒本日交通銀行商股股東正式成立大會到會股東共三萬餘股當場投票選舉陸宗與爲正會長汪有齡陳敬　爲副會長並設事務所於天津河北仁壽里特電謹聞交通銀行商股股東聯合會叩庚又電云北京大總統國務院財政部交通部交通銀行總管理處鈞鑒竊維交通银行自民國成立以還信用昭著營業發違　計民生交相受益乃自院令傳兌以來不特有損信用抑亦影響營業今日本會開全體大會公同議决辦法如下（一）交通银行商股實佔股本全額十分之六應請政府尊重商股股東權利將來政府關於交通银行之一切處分必先得商股股東之同意（二）應請政府力予維持與中國銀行一律待遇速將籌得的欵撥還本行墊欵俾得恢復營業此不特本行命脈的所繫且於財政金融關係尤鉅務懇俯念下情即日施行不勝盼禱除由本會舉員即日與院部接洽外特先電聞交通銀行商股股東聯合會叩虞交行總管理處覆電云交通銀行商股聯合會陸汪陳會長鑒兩電敬悉本行自奉令停兌因各省辦法不一營業遂大生影響兩月以來勉力支持困苦萬狀茲幸貴會成立又得三公出而支持曷勝欣幸請指示方針俾此後同人辦事得有秉承至　交通銀行總管理處隹 
雜評一 
[平心] [  一子]  
　　天下事當平心而論所謂平心云者伹據事實以論是非而不逆億其心之如何如何也逆億其心以論事則善者可加以惡名賢者亦可指爲不肖則是非淆而人將無所戚以自奮矣 
　　如今日政府之下令懲治禍首而必逆億之曰政府明知禍首逃亡而始以一紙空文敷衍之非有懲治之誠意也則政府必有所不服使南方之不允裁撤軍務院取消獨立中央亦逆億之曰民黨將恃爲搗亂之武器無和平解决之誠意也則南方亦必有所不認苟如此兩相逆億意見將愈趨愈歧而紛爭從此不息矣 
　　故欲望中國之安諸者第一在兩方不存是心而一皆以行動合法與否爲斷 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滙豐經理贊成工部局自發鈔幣]  
　　十四日字林報云上海工部局發行鈔幣問題昨由若干納捐人發表意見以爲此舉固與上海有益然有種種困難其最主要者第一工部局自行鑄幣與中國主權有礙第二舊幣不能絶跡兩幣並用良幣終爲惡幣所驅逐故此策難實行昨字林報訪員往訪上海匯豐銀行經理斯狄芬君詢以此事斯氏不獨贊成此策且以爲定可辦到斯氏闢中國主權之說謂就幣政而言中國在租界如果有主權則中國已於租界初開時自行放棄此間通用之幣早爲外國的而非中國的爲本地通用銀元之基礎者乃外國銀行鈔票而非中國鈔票目標凖銀元乃鑄於墨西哥而非鑄於中國者即巿用之紋銀亦非由政府所發不過上載一鑪坊牌號而已就此言之上海旣有繼續通用自租界初關時即已行用之外國銀元之權則何嘗無發行自鑄鈔幣之權訪員曰昨某君以工部局自發特别鈔幣有何眞正利益相詰難君意云何斯氏曰第一吾人當有眞正鈔幣非同目下之商品今之所謂輔助幣者乃純粹簡單之商品可以論價旣不擔保且不贖回劣質之銅幣銀幣可以在巿買賣與棉花荳類之有巿價者然依照標準銀元增損其本身之價値工部局鑄幣則當仿照墨幣或英幣銀質内略和鋼質隨時可照全價贖回凡一分者務等於標凖銀元分之一一角者等於銀元百分之十無論何時無折無扣如是則便利實甚所可慮者華人或存積此幣藏而不出致使新幣源源發行幣額日增終至使工部局辦理不便之限度耳工部局當發足敷流通所需之最低額以防此幣新幣流出境外一層當可無虞因租界外之華官必不承認此幣决不容其通行於租界外也且可與華官協定辦法禁止民間藏儲華官定願在釐卡搜查此幣與私烟等違禁物同一辦理訪員詢以租界中華人能立即歡迎工部局新幣否斯氏曰此層可無疑問新幣有較佳之購買力其眞價値不久即可爲人所共知暫時衆人或不歡迎但一見新幣一角有一角完全價値則必樂於收用以常理而論一角應等於一元之十分之一乃華幣一角竟不足一元之十一分之一故其購買力亦弱上海雖不通用香港小銀元然偶至上海之香港銀毫其購買力則較中國小洋爲高焉訪員曰工價問題將若何今得銅元三十枚者亦願少得新幣數枚否斯氏曰銅元價値愈低其購買力愈弱雇工者於銅元價低之時輒增付工價貴訪員苟就雇工者而調查之即可知之一九○八年電車初行時每元値錢八九百文故當時錢之購買力較今日一元可換得一百四十杖之銅元爲强故工人今日得工資三百文者十年前僅得二百文以當時錢價大故也上海雇工最多者爲英美烟公司美孚油行工部局及各工廠彼等必首先歡迎新幣蓋以新幣有一定價格而無擁擠低落之虞至於小錢舗固不可無然亦無須如是之多租界中所流通者旣泰半爲工部局無須貼換之新幣小錢舗自然無所事事工部局當以執照給與少數兌換舗俾居民旅客得以換取上海新幣或以新幣換取華幣粽之此事乃與上海幸福極關重要之問題而與工人小有關係工部局當事應討論此事如能組織委員會從各方面調查而報告應取之方法斯可矣 
[商量購買奥國商船]  
　　十四日大陸報云奥國商船自歐戰發生後泊留於上海者計有三艘一爲波希米亞號一爲西勒西亞號一爲一中國號今奥船公司擬將此三船售與中國郵船公司索價美金一百五十萬元即每船五十萬元此事將由舊金山中國郵船總公司酌定辦理中國郵船公司刻僅有船一艘曾在各處覓購船隻以期推廣中美間之航業聞奥船如能購定須至歐戰完畢後始行開駛公司曾派人察視奥船當將各船大槪情形發電告知總公司惟奥船公司欲按照戰時船價出賣而郵船公司則須於戰後始用之其時船價定可較目下爲低故雙方於船價一層不能同意故此交易能否告成尙未可知也再三船中僅有波希米亞號最爲合用將來或僅購此艘亦未可知郵船公司船長道柏森氏將赴舊金山向公司董事詳細報告一切查此三奥船皆爲奥國海軍預備艦故出賣之前須由奥政府許可云 
[政治犯一律釋出]  
　　自癸丑迄今上海因政治犯罪先後被逮於鎭守使護軍使署者計共三十餘名均經按律判處徒刑禁於上海新監自黎大總統繼任後楊護軍使以朝野政見旣經統一所有以前拘押未决之政治犯立飭一律開釋其已决監禁之政治犯一面飭監獄官先行開除械具從優看待一面開單呈請特赦昨日接奉大總統申令後（申令見本報第一張）楊護軍使立飭趙參謀長王軍法課長赴上海新監將各政治犯一律開釋並按路程遠近酌給川資以便回籍自八十至四十元不等趙參謀長等赴上海新監會同李監獄官點齊政治犯王德發謝奇勝徐惟一王曙笙汪從龍高一飛周鑑仇鬻燮龔蔭槐李楨吕大森陳菊初常道同張梓橋卓武初周英祝如山曾廣　易連生譚啓卜邦柱姚夔龍徐廷良李炳卿趙榮甲尹善生梁聚濤連學捷劉錫齡王玉淸黄鍾英李松夷胡熊飛劉鴻恩朱文錦孫星如趙阿福姚小遙三十八人由趙鑫謀長宣布大總統命令並勉勵數語略謂現在共和政局雖經統一因競爭權利尙不免有紛爭諸君出獄後於維持民國均有一分子責任務望互相勸勉主張公論事事以國家爲前提切毌因爭私利而置國家危亡於不顧繼又謂諸君出獄後添　行李籌措川資不免需欵現護軍使自行捐廉酌助旅費以壯行色被釋各人同聲感謝視各人需用與否分别具領按單發畢趙　謀長等送出獄門而散 
[續誌擒獲託名嚇詐之匪徒]  
　　皖人杜蘭自稱民黨中人先以護國軍名義之恐嚇信向愛文義路聯芝里（昨報誤爲聯珠里）一千五百二十四號門牌洞庭山人吳伯榮（即吳伯琴）商借軍餉銀五千元不遂即串同在逃同黨携帶假炸彈前往嚇詐經吳報請新閘捕房派令中西包探將杜拿獲押候解究在案昨由捕房將杜及抄獲之假炸彈炸藥菜刀併解公共公廨請究先由捕房代表牛門律師上堂譯稱被告於十二號上午將炸彈兩枚鏹水一瓶炸釘一百零四只菜刀兩把置於滿裝萈菜之籃内至原告寓所迫交三次革命軍餉銀五千元迨捕房得報往拿被告又抛擲炸彈圖逃幸該炸彈並無炸力而探捕亦出鎗相向得以就擒近來租界内時有此等嚇詐案發現有礙治安應請澈究繼由中西探捕投訴協同將被告捕獲情形並將炸彈菜刀等呈案請察兪代襄讞商之英卓副領事判杜仍還押候再訂期研訊 
[勒詐軍餉案辯論終結]  
　　自稱民黨中人之常熟人張味君天津人周夢九孫傳如李惠甫與在逃之人在法租界設立機關以開辦救國會爲名將僑居新閘重慶路七百十五號門牌鹽業錢行總理倪榮甫之子倪文瀚私行禁閉恐嚇勒逼寫信圖詐軍餉洋五千元經倪允酬飯金四十元約在南京路永樂居交付即以回家取洋爲由告知其父倪榮甫報經總巡捕房派令西探目朋山華探目李星福包探邵仁初前往將張等四人先後拿獲抄出黨會圖章及恐嚇函件解送公共公堂迭經中西官研訊各情會紀本報前日午後由探將張等四人解廨復訊先由工部局刑事科代表牛門律師上堂譯稱邇來租界内發生揑名書信嚇詐鉅欵之案被捕房破獲到案者已有八起此係第四起獲案此種行爲實屬擾害租界治安亟應從嚴懲辦以儆效尤云云訊之張味君供原籍常熟向爲洋貨生意因失業來滬寄寓法界升平里親戚嚴子松家前月初旬因候友至蘇州旅館遇見自稱在某律師處爲西崽之周天福在彼購買藥物至於勒逼原告寫信嚇詐等事我實不知等語據周夢九供前淸光緒三十一年隸軍籍至光復後在南京陸軍中充排　繼擢營長二次革命失敗後因涉嫌疑脫離軍事關係來滬賃居法租界一百五十五號門牌一切日用均由妻子在家取來但此事於前月十號原告倪文瀚同其友高易山及桑姓等兩人同來聲稱國家懦弱我等靑年子弟均有愛國思想擬欲發起一救國會特來討論云云我當答以並非黨人設立團體機關必須經濟爲先發起人先行簽字捐輸以後可能繼續勸募當時倪等卽在簿上簽字輸助並不示以手第恐嚇勒寫且其所舊之信係自己親竊並非由我起稿後因無人與他送信故着人送至蘇州旅館其友高英處託彼轉遞倪等共來三次膳宿三天倪自願酬謝飯金四十元嗣後我至一新旅館三十六號房間候友被拘等語又據孫傳如供前在湖州陸軍當排長後因營部解散來滬飯資水菓在法界買賣與倪文瀚認識之後倪囑我棄此徵業隨其服役月給工洋兩元但倪同其友高易山及桑姓兩人在嵩山路住宿三宵至第三天早上同往四馬路靑蓮閣遊玩至於嚇詐等事並不知情詰之李惠甫供向爲耕田與張味君認識已有二年是日我在薈芳樓啜茗遇見張即囑我同往英大馬路永樂居吃茶故卽隨往繼見有一人將洋四十元交與張味君我實不知其有嚇詐之事少頃卽有包探前來拘拿致被誤拘求宥關讞員與英副領事康君會商之下以此案業已研訊明晣李惠甫訊無關係着即開釋張味君等三人還押候會商堂諭於下禮拜三宣佈 
[新銀角不能通用九誌]  
　　滬巿發現新小銀角因其成色過低不能通用已迭誌本報昨上海總商會又接江蘇齊省長元電開據夏廠長摺稱前因金融緊迫遵奉財政部電飭籌鑄銀輔幣以濟巿面暫用光緖宣統舊模按照法定成色鑄就雙單角由江蘇銀行寗滬各錢莊兌換運銷各埠頗受歡迎正擬察看商情徐謀推廣乃滬地發生私鑄鉛角充斥巿面以僞亂眞銷路頓帶各商不肯承售本廠受此影響幾有停頓之虞幣制商場均受其害除電請上海交涉員警廳商會設法查禁外伏乞鈞座電飭上海各官廳一體查究並電上海南北商會轉飭各錢業照常行用愼剔私鑄以儆奸徒而縱幣政等情除電知滬交涉員道縣外查廠鑄銀輔幣本爲接濟巿面而設亟應照行用以資維持希由貴商會轉致各錢業一體查照云云昨商會已通告錢業不知有無效果 
[召租歟召盜也]  
　　老垃圾橋北首阿拉白斯脫路十九號門牌陳姓因有餘屋門外貼有召租詎昨晨十時許突來盜匪三人以租屋爲由敲門入内一匪袖出形似手鎗之鐵梗嚇禁聲張致被刦去値洋三百餘元之現洋金飾及金銀表三隻而逸迨陳報告滙四捕房飭派通班中西包探前往兜拿該盜等早已遠颺矣 
[朱家宅路又出盜案]  
　　住居朱家宅路六百九十六號門牌之本地人孟慶祥家於前晚九時許突來盜匪六人持械而入刦去値洋二十餘元首飾衣服而逸業已報告哈爾濱捕房請爲查緝 
[歡送國會議員補誌]  
　　前日（十三）午前十時唐紹儀黄興柏文蔚譚延闓胡漢民王竉惠溫宗堯于右任鈕永建諸君以駐滬國會議員不日北上特開歡送大會於本埠三馬路滙中飯店並請孫中山章太炎兩君作陪議員蒞會者約二百餘人民黨諸領袖殆全集於斯溯自國會解散以來人人潛避今日乃有如斯之大會合撫今追昔如何欣幸是誠民國復活後之一大紀念也茲紀諸君之演說詞於下　　唐少川之致詞首由唐少川君致詞謂諸君爲國民代表行將北上今日中國之諸重大問題均待决於諸君諸君之責任綦重國人之希望諸君亦綦殷祈諸君自重其責任以勿負國人之希望紹儀謹代表大家敬祝諸君康健云 
　　黃克强之議員責任談次由黄克强君演說謂自癸丑失敗國會解散後鄙人以爲自茲以往與諸君相見之 
事幾成絶望何幸天祚吾人猶得與諸先生重聚一堂居今思昔不禁感慨係之矣今國會行將開會諸君不日北上不可無一言以相贈茲特略述鄙人對於國會諸君之所欲言者諸君祈留意焉夫此次政變簡單言之乃新勢力與舊勢力之爭官僚派與民黨之爭然僅混言之曰新曰舊曰官僚曰民黨則猶有未盡蓋新派與民黨不必皆善而舊派與官僚亦不必盡惡故以至正确之義言之實正義派與非正義派之爭也舊派與官僚換言之卽非正義派至袁世凱未稱帝以前熱燄熏天目無民意以中國之大幾無新派與眞正民黨容身之所可悲孰甚茲幸正義不沒民權獲伸袁逆自斃帝孽潛逃可謂正義派戰勝非正義派之第一幕雖然邪正不並立正義派苟不團結一致則非正義派之勢力不惟不能打消反將乘隙潛進死灰復燃國家前途仍有可虚鄙人今以至誠之意切望凡屬於正義派之人宜結合爲一進而惟之於全國以爲國内勢力之中堅不至使非正義派仍有恢復其舊勢力之一日則吾國前途其庶幾矣嘗念此次舉義以來從前政黨競爭全歸烏有悉進而集於正義旗幟之下此爲一極可慶之現象但黨派在今日雖不可有然須將官黨民黨的界限分别的淸淸楚楚不可有絲毫的蒙混對於官黨則排斥之對於民黨則結合之今日諸君北上就職甚望諸君此後不樹形式上之黨别而爲精神上之結合此鄙人之第一希望也癸丑之時凡官僚派人動以搗亂二字識彈國會國民不察亦往往附和之此至可慨歎者也彼等之意謂因有國會自身之搗亂而後有哀氏之解散國會然平心論之國會並非搗亂眞搗亂者實爲袁世凱也夫國會對於國家負有重大之責任當時袁氏行政屢屢違法國會之據法相爭正所以盡其職守不過議員之爭民櫂抗暴力自野心者官僚旅及無識之人民方面觀之遂見而爲搗亂耳故欲求國會之能盡其職權不患其爲正當之搗亂而患其遇暴力政府之搗亂而噤若寒蟬耳平心論之先有袁氏之違法而後有國會之抵抗而後有非法之解散故袁氏之違法爲因卽國會之抵抗爲果今若曰國會搗亂而後袁氏違法是誤果爲因不通之論也今者諸君又將行使職權矣所望仍尊重責任之觀念勿輕背神聖之職守卽不幸有與行政部爭執之事然如爲職守之當然吾意國民今日經此大敎訓後斷不至仍任非正義派人復以搗亂之名詞加之諸君是望諸君勉之者也雖然癸丑之衝突全以袁世凱一人之故今總統黎公平和坦直爲誠心歡迎國會之人以諸君之愛國總統之忠誠吾信此次開會後國會與政府必能十分融洽斷不致復有癸丑之事前言云云所以察是非之眞明責任之辨而非有疑於今日之政府者也鄙人尙有特望於諸君者則此後對於借欵問題須特加注意是也世人往往有一種謬諭謂袁氏實爲强有力之人謂中國非袁氏不能維持今袁氏雖死而誤信此論者尙屬不少實則平心論之袁氏向嘗有眞正能力癸丑之役彼之所以成功者惟賴有二千五百萬磅耳及金錢旣盡能力全銷故袁氏之能力不外金錢之能力也鄙人因袁氏之先例知金錢爲物足以啓野心者之圖謀不軌甚望國會開後對於借欵問題特加注意然此並非謂借欵絶　不可爲也亦並非對於今日之北京當局有戒心也亦以促國人之注意勿令非正義派之人更得藉金錢之能力行政治之罪惡此則區區之微意矣猶有言者自袁氏盜國釀成戰禍於是一般國民對於今後之國家猶有懼逆黨復活者此實過戲之論也夫經此次義戰共和制度在中國益證明爲眞理而自世界趨勢觀之民主潮流日益普遍君主制已成爲過去之廢物吾國今後斷不容再有第二陰謀出現茲所望於諸君者惟對於共和政治之前途爲　極之建設而不必更鰓鰓焉以預防　制爲事或生無謂之履潮前途方長惟諸君勉之而已 
 
 
 

Page 11

 
 
　　章太炎之暴徒解繼由王正廷君演說國會之後盾尤在全國人民畢章太炎君起立曰今日諸君在會有國會以内人亦有國會以外人要皆袁政府所謂暴徒也國民黨人暴徒之稱布天壤而共和黨亦有（武漢暴徒）名號進步黨人名未顯著其自腐敗官僚視之未嘗戴紅頂插翎毛而猝然出身與政者皆暴徒之比類也總之凡在民黨官僚必以暴徒相視三年以來諸君子備嘗艱苦輕肆之氣漸衰沉毅之略漸生誠可爲前途慶賀然必力避暴徒之名陽爲和平以求庸人之許可鄙意以爲未然也袁政府時以吸烟賭博爲良民今日此風雖去而俗人所謂和平者則偷安耳苟且耳不辨是非耳以偷安苟且不辨是非爲和平則和平適爲國　而所謂暴徒者乃嚴毅剛明之代名也嘗觀水流迅急則有暴流暴布諸名而一切　垢穢汙不容停滯若水道迂回絶無暴勢則淤泥腐草早塡塞於其中矣是故欲見淸明氣象非暴徒不爲功流俗浮言豈志士所畏哉比見同志主張激烈者表面多有軟美之詞雖於實行無礙而全國之廣不可家至户見衆人見其發言如此卽以軟美爲當然而民氣因以銷沈國勢因以墮落此非細故也論者徒見壬子癸丑之間議員凌厲被目爲暴民政治以爲循此不改必成亂階鄙人則恨曩日議員未盡暴徒之資格矣嘗見登壇演說鋒利無前旦暮之間而噤若寒蟬者有矣下者或爲　詐金錢上者亦爲畏禍中止以是鋭氣挫折而國家旣受其弊已身亦不爲人民推重若能持續稍久至數星期縱使語多率意未愜事情要必多益而少害也由是言之壬癸之敗患在暴未充分而豈以暴爲患哉今者帝制餘孽猶未剿除墨吏貪人布滿朝列非震以雷霆霹靂之威仕塗何自而廓淸政治何由而循軌而欲厲行此事必不能避暴徒之名諸君果能詳思事理信心直前則知官僚所謂暴徒者非於吾黨名譽有而傷徒媿難副此美名耳若衂縮於悠悠之議遷延於流俗之言强作老成自失素志則舉世所稱爲進化者乃適爲退化矣鄙人所以外儆同志内儆一身者如此 
　　孫中山之國會主權論終由孫中山君演說謂今日得與國會諸君相聚一堂幾爲始念所不及諸君爲民國代表民國於五年之問由創始而變亂血中興可謂劇矣今後猶有變故乎否乎吾將以過去者推測將來一言括之則在諸君之心而已須知民國何由發生亦祇發生於國民之心其始因世界進化大潮流感受於少數人心理由是演進及於多數人心理而帝制以倒民國以成顧其基礎尙未堅固多數人之認識未眞乃有奸人乘機簸弄遂使民國者一切形式機關制度傾覆掃蕩而專制帝國幾乎復活此非徒袁氏之罪也多數人不知自愛其寳故强有力者得逞志於一時然而民國究竟亡而復存强有力者究竟不可恃則又知民國創制雖爲時無幾而天下爲公共和眞理其入於人心者深矣共和國體是否爲世界之最良此事可聽之數百年後學者政治家之論定然在吾人創造民國則實本良心上之所信而不憚犠牲一切個人之私利而爲之其得多數人之贊同絶而復續要亦人人本其良心之所信而無何等自私之念於其間袁氏爲贊成共和之一人乃至自背其誓約欲及身而爲帝謂其誠有民主制不如帝制之見解而後爲此變計抑祇知爲子孫富貴之圖甘犯天下之不韙吾人亦可姑留以俟將來歷史家之判斷然欲去吾人良心上之主張惟彼專制者是從不可也具有如袁之勢力能力而卒不獲逞則尤可爲今後之大敎訓袁氏今已自斃民國之大障碍已除此後中國存亡責任將在我國會諸君何者主權在民民國之通義而諸君則國民之代表實中華民國之統治者也諸君遇非常不易得不可忽之時機而處最尊貴之地位負最重大之責任毌曰政治良否乃政府之事也立憲國之權鼎立立法機關實爲政府稱首之一部立法機關無能自外亦無能外之者即如約法規復與國會召集前此舉國爭之行政機關僕嘗以爲此在國會有自行召集與規復約法之權能初不待爭於行政機關也今約法已復集會亦有定期旣往者不復道然諸君則當自知其地位與責任實用其所當有之權能否則謙讓未遑而反客爲主之勢成矣總統爲行政之首長而國民則字之曰公僕今以家事爲喻袁氏者一大强奴耳不守其奴僕之分而凌踐主人浸至據有主人之產主人憤恨不平義師以起此奴乍斃家中備有忠僕靜待故主歸來而猶相顧却步曰奴屬尙能爲患不思一斑小奴雖曾受大奴之鞭策而今日則無所庇護計惟衣食主人耳瞰主人未歸盜竊錢米者不敢謂無然惟如是則主人之歸大不宜緩設主人依舊放棄令此輩心膽益粗則羣小奴將漸師往日大奴之故智正復可患民國以四萬萬人爲主人諸君爲主人代表使忠僕得以盡職奸奴不敢復生皆惟諸君之責諸君毌自　也北京軍警固多然皆中華民國之軍隊也民國之軍隊當然保護民國主人若其有不法之侵害則是背叛民國者也國民將共起而誅之四萬萬人認諸君爲代表則四萬萬人實爲諸君之保障袁氏之强猶取敗續就則敢驟爲民國之叛人者故以爲諸君此時無所畏避當速至北京解决目前之難局致力將來之建設亦猶之主人歸家首先申明家法則一切事務自然就理無須枝節推問國會一開當請黎總統宣誓就戰此爲民國元首繼任必然之手續最大之與禮不可忽略禮成而後即授意總統任命總理閣員成立責任内閣更因應現在將來國家社會之所宜制爲國憲及一切法規俾全國人有所依據法良意美而執行者又得其人則以中國之地位政治日良進至爲世界最富强之國不難也 
　　按本館接到此稿已在前夜二點三十餘分故昨報未及登出 
[法租界舉行祝典之盛况]  
　　昨爲法國改建共和之紀念日法租界内懸燈結綵頗爲熱鬧該國僑滬官商軍民人等莫不興高采烈精神煥發其一種愛國眞誠自然流露吾國共和復活政體相同凡吾國人覩斯盛會詎可等閒視之耶茲將訪員報告情形錄下昨日上午十時法捕房石總巡又各捕房捕頭均穿戎服率同中西越各捕齊集新租界顧家宅公園伺候法總領事那齊君舉行升旗典禮畢石總巡等卽向那君及副領事德君道賀石君因恐或有匪徒乘晚間燃燈人多擁擠時攫物肆擾特傳諭各捕房飭派通班探捕分段梭巡至熄燈爲止華商電車公司則因前昨兩夜法租界舉行提燈會遊人頗衆故中華路之電車寛放一時進廠淞滬警察廳長徐國樑君亦飭該管警區加派長警在華法交界之民國路及中華路口等處往來梭巡並飭本廳偵緝隊長翟世淸督率各隊士注意防護南巿第一區署董警正亦派巡長率同警察在十六舗地方彈壓又加派巡邏隊實力巡察以免匪徒乘隙竊發 
[保護貴州赴京代表]  
　　本埠軍警各機關昨接江蘇督軍署元電開准國務院元電開准貴州劉督軍支電現遵派劉顯治爲赴京代表並先便道赴滬接洽请予保護等語希於該代表到境時通飭沿途加意保護等因合亟通電查照如該代表過境抵境一體加意保護爲要 
[歡送美國商務委員]  
　　美國商務委員阿拿爾君准十四號下午四時趁俄國皇后號輪船回國前晚曾由本埠官商各界餞行昨日（十四號）上午十二時由美總領事薩門斯君就滙中西飯店設宴祖餞並邀中國官商楊交涉員周道尹商會總協理與宴宴畢由各界歡送阿拿爾君至江干握手而别 
[私土案紛至㳫來]  
　　新閘路三百二十七號門牌烟膏店主粤人張國珍因私藏紅土並將該土煎膏混售被洋藥公所查悉訴由代表律師於前日協同新閘捕房中西包探前往搜獲私土昨將張傳至公共公廨請究據洋藥公所代表律師偕中西包探相繼上堂禀明協往搜獲私土情形兪代襄讞商之英領卓君判張交一千元人洋並保候訊 
　　新閘白克路四百九十號門牌怡園烟膏店因私藏波斯土紅土被華洋禁烟聯合會得悉協同捕房前往搜獲紅土一包將該店内之楊淸水楊志奇一併傳至公共公廨諭准存洋交保在案昨晨復訊先由洋藥公所代表穆安素律師投案譯訴前情並由西探上堂證明搜出紅土一包將土呈案請究訊之被告供多推諉中西官判楊淸水開釋楊志奇罰洋一百元充公紅土送海關銷燬　　九江路七十六號門牌信康烟紙店因販賣紅土被洋藥公所協同捕房前往搜獲私土及假印花海關假圖章連同該店夥唐成官帶入捕房解送公共公廨諭候訊究在案昨由捕房將唐解廨復訊由原告代表律師上堂譯訴前情並稱當時搜出私土後將唐與顧姓一併拘住被顧乘間逃逸應請將唐訊究訊之唐供稱不敢販賣私土求宥中西官判唐罰洋一百元充公私土送關銷燬 
　　山西路二百二十四號門牌廣安祥烟膏店亦因私藏紅土被洋藥公所恊同捕房前往搜獲私土昨將該店主張岳傳至公共公廨請究原告由代表律師穆安素上堂譯訴前情請究訊之張延朱斯蒂律師到堂代辯中西官判候展期一禮拜再訊 
[各學堂近事彙錄]  
　　寰球中國學生會夜校該校現又添設暑假補習科已於七月十號開學科目有一國文二英文三數學經校長徐紉蓀君聘定董東蘇君主任國文張嘉壽君主任英文周德威君主任數學來學者頗不乏人業已分級敎授又聞該夜校爲補助貧困子弟及有志好學力有未逮之士起見特於暑假期内加收免費數人俾貧困子弟不致負笈無從亦足見該校之熱心敎育矣 
　　城東女學校城東女學暑假補習會業已開學内容頗爲完美由楊白民君擔任手工楊雪瑤君擔任體操吳夢非君擔任圖盡音樂該會預定一月内所敎授者手工係刺繡朝晚雨雪等各種風景及應用物品之新式圖案體操係美雅跳舞棍棒及西洋新式之徒手圖畫係授各種寫生及一般圖案法音樂係授重音唱歌及洋琴獨奏曲聯彈曲等并聞該會尙有餘額有志者幸勿失此機會 
　　民智學校閘北庫倫路德生里民智學校自去年增關敎室以來求學生徒更形發達校長張煜華君對於敎授管理熱心夙著又能聯絡學生家屬故學校與各學生家庭無隔膜之弊日昨發出通告定於陽曆七月十四日開設補習科以防生徒荒廢學業並聞於下學期推廣學額以宏造就 
　　振新學校英租界派克路富華里振新小學校爲徐望先君創設成立以來於茲七載前日舉行暑假休業式並爲學生珍君光陰起見特設補習科四星期聞該校於暑假後尙須添聘敎員推廣學額准陰曆七月十六日開學又該校附設之英文夜社亦設補習　業已開課 
　　民德學校滬西林蔭路東康莊里私立民德學校由汪君春波獨力創辦學生頗形發達於七號午前行暑假休業禮發給奬品聞該校長恐各學生荒廢光陰仍在暑假期内令學生來校補習並聞該校下學期擴充校舍添聘敎員並擬招膳宿生准陽曆八月九號開課 
[學校讓還議會]  
　　上海縣議會本設在尙文門内自癸丑年解散議會後該屋卽經敎育欵產經理處收回租於省敎育會爲設立江蘇省立第二師範附屬高等小學第一部之用現因約法恢復議會將次召集故敎育欵產經理處函知該校於本届暑假後移往别處以備縣議會召集開會聞該校現已在梅溪弄内租定寛大民房頗合學校之用僅少操場一方擬在近處另行佈置云 
[騎巡隊捕獲盜匪]  
　　浦東洋涇鎭一帶素爲梟盜出沒之區越貨販私時有所聞近又發生一帮盜匪共有二十餘人在浦東一帶已犯刦案三四起前晚一時許該盜匪等各執刀械正擬前往某鄕民家搶刦適淞滬警察廳騎巡隊巡還經過捕獲盜匪王得有陳三等六名並搜出手鎗數枝子彈多粒就近拘至洋涇鎭警署管押一宵昨日派警押解警廳司法科收訊 
[劇盜解送軍署]  
　　前在浦東上南川三邑交界附近矮登橋地方糾衆持械行刼陸阿虎家財物並拒捕槍斃事主婦之劇盜魏阿毛（卽衛阿毛）經地方警察所偵探拘解到所迭次研訊供出同黨飭緝未獲茲悉此案現由警佐領袖景毓華禀明上海縣沈知事諭飭備文飭警於昨午將衛阿毛申送松滬護軍使署訊明究辨 
[南滙縣懸賞緝盜]  
　　浦東魯家滙鎭豐典當於七月一號夜被盜持鎗入内刦去金銀現洋共三萬餘金曾經南滙縣葉知事往勘分移水陸軍警協緝贓盜在案茲由葉知事偵悉此案係著名盜匪劉者二等率黨往搶除懸賞購線嚴緝外並已飭派陸警倪晋餘等衆滬投文警廳及租界兩公廨飭探帮同嚴緝如能拿獲此案首盜給予賞洋五百元 
[宣布盜匪罪狀]  
　　凇滬護軍使署昨出示諭云案據淞滬廳詳解搶刦租界毗連陳家宅左近廣東花園内同屋居住之管園人沈福千李廣曹春生等財物并拒捕傷人盜犯徐金標即許得勝王寳流孫雲昭竇小臣等四名到署發交軍法課審辦并傳到各事主到堂質證訟明徐金標一犯確係起意糾夥侵入强刦持械傷人正盜衆供確鑿法無可逭應照懲治盜匪法第二條判處死刑以昭炯戒其王寳流孫雲昭寳小臣等三犯亦爲共同侵入夥刦正犯惟無持械傷人行爲情節較輕應處徒刑照章移送檢察廳按照通常程序辦理業經咨陳宣武上將軍復准照辦應將徐金標即許得勝一犯依照軍法執行鎗斃爲此示仰軍民人等一體知悉 
[輪船上破獲拐案]  
　　婦孺救濟會調查員趙再靑余杏鏞偵探虞占順沈金泉水巡捕房探目何阿春等昨晨在怡和洋行財生輪船上查獲潮州拐匪蔡炳明拐得五歲浦東男孩阿囝又粤婦王周氏拐得四歲男孩阿弟又羅王氏拐得七歲女孩丫頭又陳王氏拐得十一歲通州女孩阿興又四歲湖南男孩弟弟該探等另又查獲被拐七歲崇明男孩狗揚十一歲江北男孩林子七歲江北男孩小寳等其拐匪已乘間逃逸該探等即將蔡炳明王周氏並小孩阿囝等一併解送地方檢察廳請爲訊辦 
[拐案證據不足]  
　　篾竹街住户王四福之妻忽於上月間走失王疑浦東塘橋鋪開麵粉店之張瑞華誘匿遂於前日在小南門外佛閣附近將張尋見向究不認扭控淞滬警察廳由司法科員訊得原告證據不足判被告交保出外帮同找尋 
[救起失足墮浦之女子]  
　　水巡捕房巡船前晚在浦江救起失足墮浦女子金鳳仙一口昨由梅捕頭飭探何阿春函送地方檢察廳訊據該女聲稱年十六歲前住閘北泰吉里今則遷居浦東不知　名胞兄金福元向在織布廠爲夥昨晚與姊妹來滬觀燈回時在渡船失足落河等語林檢察長諭飭暫留候查傳家屬來案認領 
[鞋底匠大起衝突]  
　　鞋底匠陳天寳周長貴因向同業沈厚林算取工賬啓釁於昨午各糾同黨在滬城梅家衖小茶肆中聚吃講茶一言不合互相逞兇陳周等同黨各出利刃將沈戳傷四處由警到來將陳周拘獲並由梅小寳子朱德明二人願作證人解由一區三分駐所轉送地方檢察廳訊究 
[汽車碾斃小工]  
　　向爲小工之張開聽前晚同葛起龍方興江等行經禍　補相近怡和紗廠地方適有某號汽車疾馳而來將張撞倒車輪滖過張身致傷頭面手足肚腹等處該汽車即行逸去旋由五百零八號華捕到來將張車送捕房轉送同仁醫院未及醫治而斃將屍舁至驗尸所昨由公共公廨中西官關康二君蒞所相驗委係因傷身死當傳尸兄張開智及證人葛方二人並出事處之納涼婦人高王氏等訊問據彼等供稱是晚有汽車一輛向西行駛車中坐有婦女三人車後電燈於出事後驟然熄滅恐人認識號碼之故中西官得供判令尸兄先行具結收殮葛方等證人交保候查明開汽車人再行訊奪 
[婦人抛棄女孩]  
　　七浦路二百二十二號門牌婦人徐周氏前日與其夫徐阿二口角後將三歲領女棄於垃圾桶内經隣人陳渭芳胡阿華王陸氏等報告捕房派探將氏拘押昨解公共公廨經中西官訊據徐周氏供稱與夫口角後氣忿將孩放於路上並非棄於垃圾桶内乞宥判氏押候查明於下禮拜一再訊 
[監獄中附設敎養局]  
　　上海地方審判廳長袁麟伯君查得民事案件一經判决被告往往挺押不繳或請求交保置應繳之款於不顧似此辦法殊與進行手續諸多窒碍業與地方檢察廳長林仲立君商妥禀准上台在西鄕漕河涇地方監獄中附設敎養局一所業已興工一俟工竣卽將各被告無力歸償債欵者發送敎養收押作工以儆 
[漆藝公所施醫給藥]  
　　英租界派克路梅福里漆藝公所因該業工人出外作工不免受傷現届夏令又易染病故請徐遠峰擔任針傷科董鯉庭擔任女内科顧霖周襜任内科三君分期駐所診察並給各種藥　凡外界求診者須納號金銅元五枚藥　則擇貧而施云 
[索償不付股本之損失]  
　　日斯巴尼商沈達維在公共公廨呈控顧繼芳不付萬枝春股本洋六千元致受損失洋四千元一案前日午後由廨傳訊原告延律師上堂代表聲稱案内尙有證人周邦俊等應請傳案集訊質之被告亦延律師到堂辯稱原告係日斯巴尼商用人係華人控告華人之民事等語王襄讞商之日斯巴尼領事判被告交保候再訊核 
[謝劵]  
　　廣智商業學校附設女校定於月之十六七兩日開懇親會備有各種游藝及各科成績昨贈入場劵兩紙又張園極樂天燈會每日二時起十二時止任人游覽亦承贈劵三紙書此併謝 
雜評二 
[釋放政治犯與撤消通緝案（訥）]  
　　已死之黨人則昭雪未死而被捕之黨人則釋放未被捕而欲捕之黨人則撤消通緝案死者固無法復生而生者從此可不致枉死是舉也國民之受賜多矣 
　　雖然此一般捕拿黨人之偵探尙徧布各處此後雖無黨人可捕而無風生浪造謠惑衆本爲若輩之慣技愚無知識之人難保不再受其欺吾故甚望各省大吏從速將各偵探解散之也 
來函 
[訪尋女孩]  
　　走失女孩名杏寳年六歲寗波口音面圓矮胖頂梳三辮赤身下穿柳條布褲赤足穿鞋於十四晚在法界大自鳴鐘處走失務望收留者送還法界前新街東興里三弄五十五號自當厚謝通風報信者亦當酬謝敬此公告法租界前新街東新里三弄五十五號王阿二上 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[南海龍王辭别水族文] [  鶴雛]  
　　南海龍王將去水宫乃進鱗而之族而告之曰夫琉璃世界乃興雲佈霧之場金碧宫庭本作怪稱王之地羊城萬户早望氣而低頭蝦卒八千奈聞風而喪膽王將去矣王更有所感焉溯自金書鐵劵頒自官家黄　白旄受之大聖我王固極人臣之榮汝輩亦腐不次之賞固將奮我鱗爪爲帝股肱上以冀雨露之私下亦作風浪之擅况大鬧天宫本需百靈之助小漫金山亦需萬介之師乎王之於是自謂上承天意下恊民心爲之而無悔者也乃自爾衆解體彼蒼不靈飛將軍從天而下則有托塔天王活閻羅自地而興更有岑三宫保哪吒太子挫我而鱗甲紛飛立地判官鞠我則鼎鑊已具花果山威靈先爽難爲將伯之呼水　洞使命不來誰作儲胥之運又若馬流元帥勸辭職則函電紛馳崩巴將軍逼退位則恩威並用大勢已去難留勢利之場作孽未能空擁孽龍之號蒼茫四顧滿目惟有創痍涕淚千言分手思同患難王眞去矣爾曹勉之水疆未靖還宜捲土重來火遁可師輒欲破空飛去告爾子孫咸體余心南海龍王敖順白 
劇故 
[耕塵舍劇話] [  瘦碧]  
　　八義圖一劇節詳見史記妻朔妻係節婦而程嬰公孫杵臼實義士也而案之左氏所書則大異記趙氏滅族之禍實因朔妻而起（左氏記嬰齊通盾子趙朔之妻同括怒逐嬰齊趙朔妻誣奏景公使殺同括）亦無屠岸賈其人更無程嬰公孫杵臼同謀匿孤事朔妻乃一淫婦耳古人紀載往往相背如此殊不可解今在順德府城西北二十五里有趙孤莊相傳爲程嬰匿孤處又廣平府邯鄲縣西有程嬰公孫杵臼墓因二人同謀先後繼以死故其基亦相屬土人言之　　非盡誣也又此劇一稱八義圖考之於書祇刺客鉏魔車右提彌明翳桑餓人靈轍並門客程嬰公孫杵臼五人耳餘三人無可考且梨園般演多唱搜孤救孤一節餘人無涉名八義圖不若名搜孤救孤之爲不失實也 
自由談屑[  鶴雛]  
　　楞嚴經曰如彼病目見空中華空實無花以目病故雪資禪師曰但知燈上重光不曉目中赤眚故凡觀人不明者必内有所蔽也今日聚訟亦紛紛矣各具成理以成一說往返調停敷衍遷就以至今日然終未有一矢破的渙然冰釋之論也毌乃賢者胸中亦各有所蔽乎 
小說 
[社會小說敲骨求金記（續）] [  天虚我生]  
　　予欲辨其爲何物乃益探身樹背用以前囑忽覧樹身有異細視之則樹幹之中已爲巨彈所洞但一推動立且傾倒予大駭亟退顧未數武但聞轟然一聲樹已塌天而下禦兒夫婦正在樹下勿及退避立爲樹枝所壓斃矣此事實出予所不料驚皇乃失措久久始漸鎭定近前視之則禦兒夫婦已自血肉縸糊無復有生望矣彼二人者以貪財之故致不恤敲骨求金今乃如此而死殆爲羣鬼所弄歟時吾妻亦前則顫聲曰噫彼二人竟爲大樹壓斃歟慘哉予亦不暇置答見其革囊猶在樹下則即披拂枝葉取之出就月光中啓而視之則其中喿喿者皆死人口中所鑲之金齒也雅貢森林中死人無慮千萬但須十人中一人有金齒者則爲數即己不資禦兒之富宜矣然而此種不仁之富實傷天地之和故予仍以革囊棄之於地廢然偕吾妻而歸治吾園蔬不復作身閒而且多金之想己 
　　譯者曰黄金之爲禍竟若是其甚乎髑髏如山莫非爲戰而死推其戰爭之因莫非爲擴土地張權力而權力與土地之擴張其目的無非爲黄金也是諸死者實爲黄金而死死亦已矣乃以口中含有少許之黄金竟致死後亦受其奇禍碎骨粉身之慘謂非黄金爲禍得乎禦兒之敲骨求金卒至爲大樹所壓而死謂非黄金之禍得乎世有謾藏誨盜以黄金爲彰身之具者盍有鑒於雅貢森林中之死屍世有喪天害理敲骨以求金者盍有鑒於大椽樹下被壓而死之禦兒夫婦嗟夫嗟夫世如禦兒夫婦者寗無其人哉特惜　子百大樹一一壓其身耳（完） 
譚言微中 
[我之拉雜談] [  寄塵]  
　　　雛囑余作游戲文章余曰我之零星筆墨不足算文章　雛曰君不見乎一部論語乎何嘗非零星筆墨一言一語都是文章何必連篇累牘始謂之文章余唯唯退而作此然余終不敢自命爲聖經賢傳也特命之曰我之拉雜談 
　　（一）一新少年問一舊女士曰吾愛何故不天足女士驚曰畫蛇添足豈非笑話斯言也有意歟誤會歟總之絶妙無論 
　　（二）論語中有殺身成仁求生害人之語朱註大意謂前者爲君子後者爲小人也然余謂孔夫子閱歷不深見聞不廣故有此言謂余不信請觀近事彼殺身成仁之譚瀏陽等世稱之爲六君子而求生害人之楊晳子等世亦稱之爲六君子也 
　　由此而觀皆是君子尙何小人之有 
　　（三）昔有旱荒水荒兵荒今有幣荒鈔荒 
　　（四）時彦喜加人以譯名如梁士詒爲財神龍濟光爲龍王是也考此稱之由來蓋已久矣無愁天子蟀蟋相公何等風雅求之今日不可復得也 
　　（五）治抄襲家之病須用日本藥店所售之（胃活）或問何故則答之曰彼之患在於食古不化耳胃活者助消化之良藥也 
　　（六）一部香屑集都從全唐詩中抄來惜乎無人告發遂使黄　堂虚負盛名耳 
　　（七）淸末外部某官讀論語甚熟嘗譽略語中言忠信行篤敬雖蠻貊之邦行矣數語向人津津道之或戲之曰論語中亦有一言辦外交者切不可誤用問何言曰克已復禮之克已二字是也 
　　（八）前淸科舉時一士子初嘗削髮爲僧後復還俗應試是科題爲空空如也其人破題云佛門四空夫子得其半焉聞者爲之絶倒 
 
 
 

Page 15

 
 
   
 
 

Page 16

 
 
   
 
