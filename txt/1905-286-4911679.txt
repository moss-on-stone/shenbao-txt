# 1905 - 286 - 4911679

 

Page 1

 
 
   
 
 

Page 2

 
 
[諭旨恭錄]  
　　九月十三日奉旨分發江蘇補用道汪詠沂江西補用道朱燦奎直隸試用道楊澧陳爲鑾李廷驤江蘇試用道桂運熙湖南試用道李頤山東補用知府鮑國琛山西補用知府托龍武新疆試用知府張銑浙江補用同知蔣嘉淦雲南補用同知黃秉鈞江蘇試用同知王圻俊杜祖培山東試用同知王斯謀山西試用同知檳閣浙江試用同知汪麟孫河南補用直隸州知州郭人凱湖南補用知州羅餘江蘇試用知州楊寳紳江西試用知州蘇蔭楠徐寳芝江蘇試用通判顔緝斯山東試用通判吳鶚福建試用通判趙棫年湖北試用通判湯寳槼雲南試用通判惲秀松兩淮試用鹽運司運判鄭寳頤湖北試用直隸州州同張灜山西補用知縣何濟元屠仁彬甘肅補用知縣黃瑞淵江西補用知縣查富瑜胡濬直隸試用知縣丁之珖江蘇試用知縣姚榮澤孫調鼎安徽試用知縣屈彦鈞張興留山西試用知縣張志顔河南試用知縣李炳華靳綬熙李廷祿甘肅試用知縣仁杰蕭慶魯俱著照例發往截取福建道御史杜本崇著照例用昌西陵禮部員外郎著魁善補授擬補吏部郎中孫笥經著准其補授解餉江蘇試用道蔡國器著遇缺儘先補用欽此 
[五續盛宣懷答覆江蘇京官滬寗鐵路函稿并附駁義]  
　　（原文）再查合同第五款載明中國人民願購買小票若干銀公司應照數留與華人如中國國家果有撥欵則售票之數卽照撥款若干扣減是以上年五月二十三日總公司電請外商兩部督撫両院勸諭京外官紳本省商富照約留票先將戶名張數迅電敝處以便函飭照數留存此電發後絶無應者良可惜也 
　　按合同第五款倘督辦大臣預先告知銀公司中國人民願購買小票若干銀公司應照數留與華人小票若干張是勸諭商民自購小票者乃督辦大臣之專職乃上年發售小票之時未聞總公司出一示諭登一告白而僅憑一秘密之電文通知外商両部督撫兩院外間絶無知者已之不利於華人之自購小票則亦已耳何必佯爲可借之詞而責人之不應乎吾國民智閉塞不知鐵路之關係於國家若何重要全賴在上之先覺者勸導曉諭之庶幾有一線開明之望乃號稱熟悉外情之督辦大臣自任鐵路以後未聞其以鐵路之利害商之於地方士紳不但獨斷獨行擅與外人訂立合同且秘之惟恐不深從未聞其以借外債之有捐中國利權而剴切勸諭地方人以自行籌款者徒知於事後打官話曰我自留有小票備華人購買彼自不來耳嗚呼國民所仰賴之大員如是國安得不亡民安得不淪爲奴隸乎 
　　（原文）向聞各國人烟稠密之路獲利無不豐盛然全待收利而後拔本未免太遲故莫妙於陸續籌欵陸續歸還譬如自造之路亦要先行籌欵而難易判然矣此外添買地價能省若干銀行回息能收若干逐叚造成之短路所收車利除經費外能湊若干雙軌加倍一欵能否提出一軌之費撥還淞滬一欵能否匀入估價之中雖經指詢尚難臆度須俟回滬再行督同詳細考核 
　　按以上指詢各條皆與節省造費大有關係卽與自籌華股預備贖路之事亦大有關係今若不將上指各項詳細核算湊成鉅欵以便於借欵内減去此數則是有資本家終不信此路之可以獲利卽於陸續籌欵之事大有阻碍深願詳細考核之後速行宣布也 
　　（原文）總之英公司旣非包辦無從硬減所謂減省者全在隨時隨事核實而已肅復敬請台安惟照不一鄉愚弟盛宣懷頓首 
　　按外間所陳核減之說正以督辦大臣旣有考核之權造路之費必當撙節動用無令絲毫有所浮糜而已並非硬減之謂也且格林森初次估單之不實亦旣自認而當日督辦大臣夫聞指出其浮估之處其不能盡考核之責已可概見安知格林森續估之數不尚有浮冒在其中乎英公司旣非包辦則是路工上虛糜一文卽使江蘇人多負一文之　債者非英公司之責亦非總工程司之責實督辦大臣之責也令必迥護前非不肯頂核減之名但以隨時隨事核實一語爲搪塞試問今日滬寗路工之用欵督辦大臣果已辦到此核實二字乎頗聞路工所用之人除工程司外其他粗工可以華人充當者咸糜重資聘用外國人查合同第二欵載華人有可充當鐵路要缺者總管理處須儘錄用至於墊路土工以及中國人能辦之工可招中國人承造今其位置多爲外國人所占糜欵必多此外工程中所用之人於雇工包工購料等事咸以估價從寛之故任其浪費不以撙節爲心此皆其不能核實之犖犖大端爲人所共知者非實心整頓確切指明一掃其積弊但圖以空言爲搪塞之計必不足以服人心而息衆議也 
[日本擬派原日中將爲東清鐵路守備兵司令官]  
　　議和條約所載歸我國管理之束東清鐵道應駐之守備兵日政府有擬命第十三師圑原口中將爲司令官卽令赴任之說譯大阪朝日新聞 
　　按此與本館所得東京專電互異 
 
 
 

Page 3

 
 
[俄公使聲辨遣派大軍駐屯清境之不確]  
　　北京電云自外間傳言俄將派遣三十萬軍隊屯駐清境之風說俄國代理公使當卽向清政府聲辯謂目下俄國内亂尚未平靜亦斷不暇以多數之兵屯駐於無事之清國境地惟沿哈爾賓一帶鐵路則不得不駐以少數之保護兵隊云譯大阪每日新聞 
[解廢中立約章]  
　　二十一日北京電云日俄開戰時所立限制商業之中立條約刻已解廠各處海關已受命遵照矣譯德文報 
[胡使密電俄國提議要事]  
　　北京電云慶親王近接俄國公使二次重要秘密電報均爲俄國提議要件而發其一爲東清鐵道清政府擬贖回於日本之事美國公使有忠告中國之言一爲俄人提議改訂恰克圖條約俄清交界地方通商之事謂該處清國之兵備不足保商俄人將訓練商隊以自保護云譯大阪每日新聞 
[清政府催伊犁將軍赴任以防俄人]  
　　近來伊犂方面屢有租住該處之俄人請求礦山鐵路等權利故清政府電命伊犂將軍長庚迅赴任地設法防維譯大阪每日新聞 
[日人議論趙次帥]  
　　奉天將軍趙爾巽自到任後清國與日本軍隊交誼常稱滿足及講和成立之前後趙將軍之態度忽然一變目下事事有猜忌日人之意如商議民政各問題往往以不及意料之惡感情動其政府云譯大阪朝日新聞 
[法人擬設法清合同石油會社]  
　　北京電云陜西省延安府境所産石油礦約長二百清里有法國某大資本家擬與本地商民設一法清合同會社以謀攬此項石油權利目下正在運動也譯大阪每日新聞 
[接收粤漢鐵路情形廣東]  
　　十四日王觀察馮直刺會同梁黎兩紳及鐵路委員温王兩觀察接收粤漢鐵路九點鐘會同到沙面鐵路公司先點收繪定路圖三箱次點收契券一箱次點收繪圖測量機器點畢封存仍交原日管理人暫行管理隨到萬國寳通銀行查核存欵所有銀錢暫在該銀行出入交路時洋員錫多索支薪水爲温觀察據理力爭大生衝突幸有旁有勸息嗣經温觀察向該銀行聲明自後支銀必須由我簽允至十二點三十分鐘温觀察親赴佛山總車站安頓管理行車處德連君曁一切行車處華洋各人員照常受職王雪晴觀察則徑往黃沙查勘已購未用之鐵料木料等項梁黎兩紳則赶至天后宮鐵路公所會議聞約定十五日同到黃沙接收云（署） 
[不允承修湘省枝路北京]  
　　聞萬國東方公司要請修造湖南由湘隂至常德又至辰州枝路經外部咨查湘省覆云湘省鐵路已由該省紳商呈明奏准自行籌款開辦該萬國東方公司呈請修造應毋庸議想外部已照覆駁拒矣（閏） 
[會議擬開章江商埠北京]  
　　江西章江一帶擬開商埠早有所聞近聞政府會商擬飭贛撫在彼開辦商埠以期維持商業近日正在籌議云（盈） 
[教堂朦租公産長沙]  
　　湖南洋務局移會兵備處云案奉護撫龐批據新化縣郭令中廣禀益陽教堂腦國牧師派劉玉堂到縣傳教串同護送勇丁邱榮貴等朦租職員陳令柱等公産鋪屋各情形乞核示由奉批禀悉事關民間公産非可勉强從事且租房以書約爲憑豈掣一收洋條據遂爲允租之劵教堂爲勸善起見當不如此朦租自玷名譽應由洋務局函知該牧師查明情形見復遂飭該縣持平辦理果係朦租劉玉堂掯字不還卽責成武字旗石管帶嚴飭該勇邱榮貴設法退回銀洋將收字取出以免轇轕嗣後應由兵備處通飭各營旗凡派勇護送洋人只准照章保護不准改裝勾串滋生事端是爲至要希洋務局查照分别辦理并移兵備處知照此致等因奉此查此案前據該縣徑禀前來當經本局移請轉飭武字旗查明勇丁邱榮貴量予究懲并函知戈牧師飭令教士劉玉堂退約另行租賃旋准復稱業經轉飭去後應俟查明復函到局再行移知兹奉前因合先備文移會（餘） 
[閩省樟腦已歸自辦福州]  
　日前閩督有電到京略謂閩省樟腦刻已取回自辦貼還日商經費十六萬元（日） 
[喇嘛抗拒開礦成都]  
　　川省五金礦産如寗遠旺廠瓜别窪灢等處皆係深入喇嘛境内近聞打箭鑪屬之太寗八寺等處經地方官招商前往開礦而喇嘛抗拒不遵鑪邊廳飛電上聞謂業已兵戎相見川督當飭添募士勇百人相機剿辦並聞馬提督擬親往巡視云（閏） 
[拿獲洋人四名京師]  
　　日前北京工巡局在東交民巷拿獲某國人四名傳說精於製造炸礮此次拿獲後如何辦法尚不得知容探明續誌錄大公報 
[電詢五大臣出洋行期京師]  
　五大臣赴各國考查政治前經駐日楊公使電阻請其暫緩現日俄和約已奉日皇批准民間暴動亦漸和平故日昨楊使有電到京詢問何時起程以便接待電云澤公紹大臣受傷已就痊何日起程乞先電示（日） 
[慈宮還海受賀原因北京]  
　　内廷密信初十日兩宮還海殊形倉卒聞係袁宮保有警電上奏促兩宮還海文聞係兩宮在頤和園倏傳有刺客羽黨混跡恐有不測軍機大臣等力請皇太后還宫李太監等亦跪奏云頤和園究屬空虞不如還海嚴密請老佛爺自重等語惟皇太后之意本欲在頤和園過萬壽受賀之期再行還海乃因臣等之力請遂立時傳旨還宮萬壽之期亦改在皇極殿受賀云（閏） 
[直隸專辦兩項實捐天津]  
　　陸軍第五鎭本用山東先鋒隊改編每鎭全年經費須銀一百五十萬上下而先鋒隊底 
 
 

Page 4

 
 
餉僅六十餘萬全年尚短銀八十餘萬東撫楊蓮帥到任後除認解練兵費外復籌出五鎭常年經費三十五萬八千兩下凈短五十萬兩有奇實無可再籌而直隸亦羅掘一空無欵可撥經直督奏請仍須由戶部撥發而戶部亦無欵可撥乃奏請以捐升遇缺先兩項花様撥歸直隸專辦卽以所收兩項銀兩作爲第五鎭不足之經費現在直督已札委運司陸硯香都轉及陳寛仲觀察辦理此項捐欵聞不久卽設局開辦云（陽） 
[預告粤省贖路攤派鉅欵香港]  
　　商報云粤漢鐵路雖已廢約惟贖河之費共需幾何粤省攤派多少外間尚無確聞昨鄂督特將詳情電告岑督并請轉知粤紳岑督接電後隨卽函致梁君小山矣該函電原文照錄岑督致梁紳小山函前因贖路一事業已定局而粤省已成之路如何交收迄未議及迭經電致武昌詢問兹接張宮保本月初六日來電合亟錄呈台覽並祈轉告在事諸公知照專泐敬請台安附抄電一紙岑制台洪承詢美公司交收粤境鐵路産業一事敝處屢電梁使催商辦法據復稱須連已售出之金元小票二百二十二萬二千元全數付清方能收回路業惟金元小票此時願否聽中國收贖催問該公司尚未聲覆等語查現借贖路欵英金一十萬磅係扣除金元小票九折實數作抵之二百萬美金未算在内如併此欵付清尚須贖借英金二十餘萬磅應候　梁使電知再行商粤省原認贖路欵三百萬兩本是約計之數將來究應擬派若干須俟金數交清後核計實借英金磅數按照三省鐵路長短公平攤派其原認三百萬之說未能作准特先聲明祈告知在事諸紳爲荷洞麻（冬） 
[浙省參案紀餘杭州]  
　　浙省參案已見上諭將情節較重者加以應得之咎其餘原參諸人署閩督崇善覆稱候補道許鼎霖程恩培任事未久杭州府宗培候補知府許星箕尹良高尚縉吳士愷常安同知劉頌年陳鼎知縣郭文翹黃大華施榮鼎徐元綬吳躍金董鳳來石方洛李茂蓮等並皆查無實跡故均免予置議云（容） 
[蘇撫批飭重定洋價蘇州]  
　　長元吳三縣紳范某等公禀各憲署聲請核定洋價已誌前報兹悉此案業奉蘇撫批示略謂三首縣櫃收洋價僅作九百三十文按之市價短至七十餘文殊屬相去懸絶惟現據三首縣禀牘縣中征收錢糧係照寳蘇局官鑄錢文逐日牌示未免各執一是本部院體察情形現在寳蘇局兌價過短亟應放長定價總期與銅元不相上下始爲正辦究竟櫃收洋價如何照市核收抑或酌照各該縣典鋪錢價完納應由蘇藩司通盤籌畫核議詳復至冬漕折價歷係照市酌中核定使民完米完折無所避就本届自應照案辦理仰蘇藩司卽速遵照指飭妥議詳復察奪（雲） 
[三部書吏可望免裁北京]  
　六部書吏已裁去其三所未裁者戸禮刑三部而已聞政府以禮部不久將改爲文部似可不必裁撤刑部法律權衡皆操自司官之手書吏不過謄錄公文耳至戶部之書吏所辦皆係出入欵項非同他部可比如一經裁撤恐生紊亂故刻下戶禮刑三部皆可不致有意外之虞（盈） 
[皖省棕陽鎭第一次演說抵制工約會安慶]  
　　上月下旬上海武君仲英由蕪到皖皖中拒約諸君均開會歡迎擇於十七日在明倫堂再開特别大會請武君演說旋以皖屬棕陽鎭爲水陸要路市面殷繁風俗亦頗開通武君爰於十四日晨邀拒約社王君乘小火輪船赴棕到時已十二下鐘商界學界中人歡迎者約四五百人卽於其日三下鐘在彼處某廟演說美國虐待華工始末及對於美約之利害聞者莫不動容次由白君王君吳君一再演說商界中人卽議將舊有美貨停銷以期實行抵制此外簽字諸人亦均設誓相戒不用美貨直至六下鐘始行散會武君王君卽於十五日晚返省以十七日省中須大會也（絲） 
[和平社拒約會傳單]  
　　九月二十四日上午九句鐘假城内豫園柴行廳開會演說美國輕我國人我同胞宜如何設法加意抵制使逹目的并推究文明進步之益届期請商學界之具熱誠者同臨會議工界和平社同人公啓（外） 
[電准拘留船開駛囘國]  
　　拘留上海浦江各俄艦昨日滬道袁觀察接得江督周玉帥轉奉外務部來電准其于日内分别開駛出口所有起存軍械一併發回等因當卽咨請製造局總辦魏觀察查照並已函知日總領事矣（近） 
[運船起囘存棧軍械]  
　　俄艦水師提督得有發回軍火開駛出口明文後昨已商由俄總領事派員會同稅司至製造局將俄運船起存位字棧内之軍械砲位等先行起運回船以便卽日出口（近） 
[詳租界擬創專鍊衞生華鹽公司事]  
　　租界整頓食鹽一則已紀本報兹悉創議者係華商而非西人並悉命名專煉衛生華鹽公司擬就章程六條禀請英工部局核議工部局董閱禀後以鹽斤爲人生食用所必需該華商以八月初風潮爲患沿海一帶淹殁人畜不知凡幾鹽質含有屍氣食之易於染疫該華商擬延精明化學之人提煉鹽質裨益衞生實匪淺鮮用意深堪嘉尚惟食鹽爲中國要政之一且其權實操自華官非外人所能越俎故該華商所請由工部局允以專利年期並給以憑照一紙工部局無權允給應由該華商禀請華官主持辦理（散） 
[摩人請罪於英]  
　　二十一日倫敦路透電云摩洛哥政府之汽船可於今日行抵蘇得該艦載有亂黨若干以便請罪於前日捕獲之英武員譯文匯報 
[釋放艦]  
　　二十二日青島電云柏林海軍省已發令囑將在青島拘獲之俄軍艦釋放譯德文報 
[美國工黨議禁黃種]  
　　華盛頓來信云西九月二十號爲美國總工黨値理季會聚集經此季聚集之後卽定期十 
 
 

Page 5

 
 
一月十三號在匹注卜埠開第二十五次年會集議來年工黨之事據工黨總理甘巴士謂年會之聚集議論數端論及禁黃種人之事不獨禁華人已也且禁日本人高麗人且又聲明本黨人做工以八點鐘爲一日並禁止幼童當工等事云錄舊金山中西日報 
[釋放俄犯]  
　　二十一日東京電云嚴加監禁之俄犯官十三名及常犯八十五名已蒙恩赦 
[英顯爵款宴法議士]  
　　二十一日倫敦電云英國曼易伯爵曾在府第内欵宴巴黎公會之代議員席間互有祝辭 
[預期陸軍之進步]  
　　二十一日倫敦電云英軍政大臣福斯得君曾在克郎登發言謂現在英國陸軍進步甚速 
[美總統熱心援助]  
　　二十一日路透電云美總統羅斯福在立埃孟得聲言云我等極願以寛大之力量援助鄰近意斯墨斯河之各國彼等若却拒援助則於彼等及我等皆有所不料而我美國將目擊慘酷之舉動云云美總統此言蓋專爲分額兌拉國及散多明哥而發也譯字林報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[商部奏清釐礦産請飭各省選派專員設立礦政調查局以保利權摺]  
　　奏爲清釐礦産請飭各省選派專員設立礦政調查局援照兩江督臣奏案辦法以保利權恭摺仰祈聖鑒事竊臣部於光緒三十一年七月二十七日准軍機處抄交兩江總督周馥奏查明三江礦産所在擬招商試辦並出示禁止私售一片奉硃批商部知道欽此欽遵抄出到部查原奏内稱前准商部咨商民私賣礦産流弊滋多請嚴密查禁奏奉諭旨依議欽此咨行欽遵在案兹據查勘三江礦務補用道陳際唐禀稱奉委查勘礦務經委員帶同礦師歷抵各處詳細詣勘現將江皖贛三省著名礦産逐一開呈計所産銀銅煤鐵各礦苗質甚旺且係官山居多現擬招商集股試辦飭地方官查照前案欽遵諭旨出示諭禁私賣明定限制庶幾弊源可清免滋後來糾葛等語臣等查卝人之利載在古經徒以研究無人以致千百年來精華未洩若不早爲整理則富藏於地而不自知殊爲可惜今兩江督臣首先遵旨派令專員將江寗江蘇江西安徽等省産礦之區一一勘明以期招商試辦洵屬挈領提綱有裨要政除由臣部咨行該督臣將詳細辦理章程送部核定通行並派員再加勘探詳細里數外其餘各省不乏著名礦産自應一律援照辦理相應請旨通飭各直省將軍督撫迅卽籌設礦政調查局專選諳練廉正之員咨由臣部加札作爲礦務議員令其酌帶熟識礦産之工師周歷各府廳州縣詳爲探勘凡礦地坐落官民界址礦質苗綫隱顯短長均一一記載明晰隨時報部並由臣部擬刋各省礦産表令按表填送與臣部前飭各省填送已開各礦之礦務總表相輔而行庶各省寳藏瞭然心目之間而每歳辦礦情形有無起色臣部卽可藉以稽核夫辦事之要在專其責任尤必嚴其考成否則各省多設一局多委一差循名而未嘗核實其於商政仍無裨補擬請自此次奉飭辦理後由臣部咨行各將軍督撫嚴飭所屬除將已開各廣照前給之表式填送外其未開之礦卽按照兩江總督所奏辦法迅速籌辦統計三年之内如查有切實探勘力事提倡確著成效之員由臣部擇尤奬勵其敷衍塞責探勘未能確鑿致民間仍私相售賣者應請與該管地方州縣一併懲處如此懲勸兼施或於整頓礦務不無裨益所有清釐礦産請飭各省專行遴員辦理緣由是否有當謹恭摺具陳伏乞皇太后皇上聖鑒訓示謹奏（露） 
[太湖捕梟再志蘇州]  
　　本月十三日留防太湖水師統領歐陽趾麟協戎率領長龍砲船五艘飛划營統領徐錦堂副戎亦率槍船十餘號相繼至太湖捕梟被梟黨猝放排槍擊斃勇丁二名傷四名協戎發砲還擊斃梟甚衆相率而遁經協戎禀報陸春帥亟派鍾米兩管帶飛飭沈某添撥划船並調小輪一艘同往又於十四日選派武備學生二十名隨帶快砲多尊輔以撫標水師砲船十餘號星夜前往并派協戎妥爲調度惟聞十二日曾有槍船被梟刦去但協戎部下僅有砲船而無槍船則此項被刦槍船大約與歐陽協戎無涉（古） 
[浮梁縣患病原因江西]  
　　日前省憲牌示調署浮梁縣李令克鑅因病請假回省就醫所遺印務以候補知縣徐令孝泰署理有知其事者謂李大令並無患病情事因浮梁縣把總獲一散賣票布匪犯禀明饒州府弼太守發交李令訊辦李令信丁差之言欲爲該匪開脫弼太守知之卽傳面詢李令對以並非匪犯太守大怒斥爲病狂令自行請假一面由府先委佐貳代理或謂李令蒞任之初太守荐一僕從未收刑席荐一幕友亦未收開罪已久遇事爲難此次雷厲風行未免先含宿怨云（可） 
[李革弁留緝案犯蘇州]  
　　常備第二營勇文宣臣在營開堂收徒因被揭破逆謀毒斃唐忠斌一案其營官李瑞林現經蘇州府許太守提案訊明實無知情庇縱情事惟該革弁明知案情重大任令機器匠翁金生等脫逃實非尋常疎忽可比自應仿照斬絞重犯越獄脫逃管獄官革職留緝之例限令該革弁緝拿案犯翁金生等俟限滿有無弋獲分别辦理由府通詳請示（基） 
[贛撫批准出洋留學江西]  
　　科舉停廢後舉貢生員禀請出洋留學者不一而足先後奉胡撫批准略云昨因停止科舉推廣學堂卽經札飭各府州轉飭各縣愼選品行端正身體强壯中學有根柢者開具年歳履歷取其親屬甘結加以印結申送學務處彚齊考騐以憑去取而撥經費咨送出洋留學在案兹該舉人等有志向上禀請出洋留學自屬可嘉應卽由縣起文申送聽候考騐咨送（信） 
[玉革弁繳銀釋回蘇州]  
　　前太湖水師左營管帶王維興吞餉缺額革職究辦等情迭紀前報此事現已由王願繳銀八百兩經蘇州府許太守詳請寛免餘罪等情奉蘇撫陸春帥批云該革弁王維典所犯情節甚重本不能從寛辦理惟察閱來詳旣稱被控各欵及假冐職官等情事無証佐勢難追究現供認繳截曠銀八百兩尚知悔過姑准銷案寛其餘罪許太守奉文後已飭令王將銀八百兩如數繳案釋回矣（基） 
[蘇州]  
　　金匱縣屬南鄉石基巷有開設煙館之周嚴氏并開賭塲該處現開鐵路並挑河各小工甚多前日鐵路小工蔡奎奎與小南京等在周家賭錢與王守古周金龍等口角扭毆小工聚至百餘人各帶器械互相毆戮傷及周金龍胡義山王守古趙金山王發春蔡奎奎等而周金龍受傷尤重延至次日卽斃報經鐵路委員張維函請金匱縣汪大令詣騐緝兇通禀各憲○署蘇臬司朱廉訪通飭各屬整頓監獄略云近日各屬詳報在監人犯病故之案層見迭出而徐淮爲尤甚推原其故皆由監獄不潔衣食不足所致現在將届冬令天氣漸寒亟應由縣捐給棉衣褲並加給薑湯以示矜恤除派員查察外通飭遵照查騐監内是否潔凈禁卒人等有無尅扣囚粮及凌虐情弊據實禀復仍由縣捐給棉衣褲加給薑湯勿任凍餒並諭令刑禁人等遇有犯病立卽禀請撥醫調治毋違○金壇縣呂令禀請署臬朱廉訪撥給槍械以近來各處梟匪滋擾擬提前開辦冬防廉訪准之飭軍裝局發給洋槍二十枝○蘇鄉陳墓鎭爲崑山元和二縣交界之處市面繁盛經崑山縣寳大令咨會鎭董王陳二君設立商會並函請元和縣孫大令照會經董協力開辦（愛） 
[崇寳沙水災賑捐清單]  
　　隱名洋一百元濟通典洋十元愼康記洋十元同和莊洋三十元公順典洋十元濟順代典洋廿元濟順典洋十元鼎元典洋六元豫興典洋四元元吉典洋五元德成典洋十元無名氏洋六元鴻泰潤洋二元吳社泉洋五元立仁莊洋五元不書名洋五元怡昌莊洋五元廣盛莊洋五元怡源莊洋五元福泰莊洋五元鎭康莊洋三元義和莊洋三元德豐莊洋二元福康莊洋二元匯源莊洋二元逹源莊洋三元源康莊洋二元無錫廣生莊洋一元同順典洋十元以上　九戶共捐洋二百八十六元統係無錫吳玉君善士經募當將此欵如數代購原舊棉衣六百五十七件暫存本堂待已募之欵解齊一并發往災區散給災民乞登報章以揚仁風○又附本堂門收水災賑捐清單○無名氏原棉衣八件俞益隆洋二元唐紹基堂洋二元何勉力洋二元阮照亭洋二元金芹六洋二元梁享洋一元唐寳鑑堂洋二元榮常安洋二元盈康號　友　棉衣廿件隱名寄客舊棉衣十三件王譽新洋十元沈梅喬洋十元沈蘭生洋一元王克愚新棉被五條臨平陳　琴洋陸元思安洋十員謝力子洋三元長喬　洋廿元無名氏原棉衣二件以上共收洋七十五元原棉衣七百件新棉被五條[  滬北天后宮前廣益善堂司董嚴信厚等鑒啓]  
 
 

Page 10

 
 
[同仁輔元堂籌辦上南川議賑局第五次清單]  
　　　發祥盛布莊洋一百元杭州乾裕各友洋十九元衍澤發記洋七元又衆友洋十元南湖老漁賣字畫資洋十元陳姓洋十元張協和龍洋二元不求福子洋四元速成女工師範諸學生小洋十二角銅元四十枚聊以補過生洋一元又棉衣一件古黟貧民銅洋一元又棉衣四件横溪氏棉衣三件李大有棉衣二件勤昌棉衣六件姚天泰棉衣四件陸雲齋棉衣五件松江信元典棉衣十四件寳記棉衣七件隱名氏棉衣十二件不留姓氏棉衣六件裘府棉衣四件汪晉嶠棉衣四件李叔勤來陳姓等棉衣十四件源順莊棉衣三十六件以上共收捐洋一百六十三元銅洋一元小洋十二角錢四百文又舊棉衣褲大小共一百二十二件 
[上海六馬路仁濟善堂經收水災新舊棉衣褲至九月十九日第一批清單]  
　　嚴筱舫觀察經莫新棉衣五百套舊棉衣五百套盛宮保新棉衣三百套張姓舊衣○嚴筱舫觀察經莫新棉衣五百套舊棉衣五百套盛宫保新棉衣三百套張姓舊衣四件張堰王頌卿舊衣四十件隱名子舊衣一套賀榮本大小舊衣褲襪四十二件隱名氏舊棉衣五件周姓舊衣四件松江曹氏學舍學生舊衣　件杭省錢欽齋舊衣六件承德堂舊衣三件無名氏舊衣二件黃萬長舊衣三十件仁源典姚姓喬梓大小舊棉滿十九件衣褲廿一件隱名氏舊衣六件馬姓舊衣十五件沈姓舊衣四件珠溪貽　堂舊衣四十八件翁姓舊衣一件何姓舊衣十九件汪張氏舊衣三件隱名子舊衣二件無名氏新棉衣十八件沙溪淡士舊衣八件許慶餘堂舊衣三十四件何　三新衣十套程源鋑新衣十三套應炳章舊衣十九件姚承德堂新衣廿五件舊衣四十五件章順林舊衣廿件徐順興舊衣廿件共收新棉衣褲八百五十四套一件舊棉衣庫一千四百八十六件 
[德發洋行經收上寳義務善會捐欵第十四次清單]  
　　補過子助　次洋一百元省山裕德堂蔡洋十元周黃祥洋十元舊棉衣廿三件周祖業洋五元　　氏洋四元廖居士求病速愈洋三元劉鏡泉洋二元袁經笙舊棉衣三件錫金談慕韓宋少雲經　無名氏舊棉衣六百件以上共收洋一百三址四元舊棉衣六百廿六件 
[上寳義務善會經收崇寳川南沿海水災急賑第八批清單]  
　　羅漱石助洋二百元保平安氏助洋五十元隱名氏助洋十元熊詩廷助洋二元郭子美助洋一元楊大善士助洋一百元朱義盛助舊衣十一件申報館助發賑票一萬張又自來水公司分會經收敦義　助洋四十元十一日起十五日止共收英洋四百零三元舊衣十一件發賑票一萬張○第七批所收保安堂交來之英洋一百三十六元九角銅洋一元錢六百文計開各捐戶補錄于後承樸堂龐助洋一百元奚爲善者陸鼎權壽記以上各助洋十元知足子助洋三元錢六百文梁姓助洋二元何顯廷助洋一元貫出助洋五角張伯琴助洋四角隱名氏助銅洋一元 
[上寳義務善會經收崇寳川南沿海水災急賑第九批清單]  
　　王氏緣通助洋二百元奚平壽堂助洋十元不留名助洋五元三益堂助舊棉衣十四件曹頌康助舊棉衣十二件又自來水公司分會經收黃幕農助英洋一元銅龍洋一元周菊屏　　書家訓二幅每四元不留名善士助何子貞贖蹟七言對一付洋十二元如欲　者請至自來水公司面議十六日起二十日止共收英洋二百十六元又銅龍洋一元舊棉衣共廿六件 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[提憲整頓水師]  
　　江南提憲楊鏡岩軍門以冬防在卽所屬水師各營極應整頓是以札飭本邑護理提右營葛岐山守戎着將水師各營現由何人管帶駐泊何處一併造册呈報（近） 
[訂期拜會]  
　　上海道袁觀察訂于今日拜會駐滬法總領事喇伯君面商要公（近） 
[禀陳要公]  
　　本城警察南局委員黃幼香二尹蓉繁本縣主簿孫立幹少尹傳楨昨日均因要公至縣禀陳一切（近） 
[誌蘇松鎭去任時情形]  
　　江南蘇松鎭總兵陳印波軍門旭治兵有年爲劉忠誠公所器重自乙未年蒞任至今地方賴以安靖餘如設局施醫捐廉施衣之類軍門尤樂爲之秋初以年邁多病禀請江督奏准開缺軍門遂於本月朔交卸印篆挈眷向粤瀕行時崇邑紳民除焚香恭送外並立軍門長生祿位於邑廟中以志去思而伸愛戴云（逍） 
[蘇藩核定房捐洋價]  
　　本邑房捐解欵近奉蘇藩司札飭無論洋價低昻總以九百二十文合算以銅元五成對搭本縣汪大令奉文後定於出月遵照解收（近） 
[歸併局務紀聞]  
　本邑各紳董議設總工程局一事兹聞總董李苹書明府等擬將南市工程局及十六鋪南北中三局一併裁撤歸併總工程局辦理禀明道憲袁觀察允准聞昨日已分札各該局飭於日内料理局務預備撤局交卸云（欣） 
[飭製工業學堂學生官衣]  
　　製造局工業學堂各學生應需官衣以備有事給穿禀由總辦魏觀察於昨日飭製百套（欣） 
[請給軍械]  
　　鈞和兵輪管帶馬干戎近因軍械缺乏禀奉上海道袁觀察咨請製造局總辦魏觀察照單發給（近） 
[禀請禁鬥蟋蟀]  
　　浦東爛坭渡等處爲流氓出没詐擾之區近有無賴陸少仙等在彼設立蟋蟀棚塲爭鬥圖利事爲董事查知聯名禀請縣局查禁（近） 
[俄國病兵至滬]  
　　俄國敗兵之爲日本擄獲留養病院醫治者昨由東洋公司裝運來滬約四百名上午十點鐘路過法大馬路往西至前駐法兵之營盤内暫駐各兵形容頗甚枯槁聞須俟病愈後載回俄國云（居） 
[印捕酗酒]  
　　二百四十一號印捕飲酒過醉至有恒路歐梁氏家胡閙並將玻璃窗擊燬多扇旋又闖至陳志昌機器店亦擊碎玻璃甚多由捕將該印捕及歐陳等一併帶入捕房捕頭以印捕滋事屬實著押候酒醒再核歐陳等斥退（古） 
[食物船開赴威海衛]  
　　本埠各洋商自日俄開戰以後停運食物一切至東方一帶銷售邇因和約告成有某英商向瑞國租得輪船一艘名反而脫滿載罐頭食物于昨晨開往威海衛等處（見） 
[妓院雜物拍賣充公]  
　　西安坊妓女文媛媛被惡鴇玉桂覇阻從良投廨鳴寃奉中西官將妓發棲流所擇配一面飭提惡鴇玉桂懲　詎已聞風逃避兹因爲日已久各差探赴蘇杭等處訪拿未獲前日捕房將該鴇所開妓院内各雜物盡行拍賣共得銀一千一百三十兩有零送歸公堂充公仍飭密拿該鴇懲辦（見） 
[上海縣案]  
　　硝皮作陳金記甘復興等十餘戶投總巡局控樊順田紊亂行規樊以陳等挾衆把持互控在案迄今未結前日陳又投縣禀控當晚奉汪大令提訊陳供同業三十四家回章每年七月初一日齊集公議進貨定價一律本年核定每担八元不得添減須至明年七月再議刋有傳單詎樊不遵行規私加半元致來貨均被收盡各家無貨可買乞究訊之樊供陳等藉衆挾制並無增價收貨之事大令核供各執且閱行單樊亦列名在内判兩造不得健訟各宜照章貿易如違嚴究○陳子祥喊求騐傷亦奉提訊供向業布莊同業謝姓素懷嫉妬今被無端毆傷請究大令飭仵騐得雖受微傷惟一面之詞難以取信判俟飭差查明再核○竊賊陳老三前因犯案獲押七載前晚又奉大令提訊陳供家在無錫尚有父親現已悔過求釋大令判從寛交保（近） 
[局事瑣記]  
　　鍾阿四前日在南市馬路玩弄電桿以致被損爲六十五號捕查見拘入工程局奉幫審黃二尹判罰洋二元○計得明與同帮船戶王德興口角互毆由捕拘入工程局訊得王面部略受微傷判計罰洋一元爲養傷費了案○報紀湯阿龍代公記菜餅行喚船裝貨卸虧菜餅十餘担由行夥扭控十六鋪中局一案昨經陳二尹訊問湯等供由各船戶售與謝金榮謝供認收贓屬實二尹判責二百板掌頰四十下交保交贜並着協同楊掌林限交同黨再核（欣） 
[會訊租屋糾葛案]  
　　英商比爾德延博易律師投英領事署控華民方鎭記租屋悔議由英德副領事照會公廨關司馬將方傳案於前日午後會訊方鎭記延費烈律師投案剖辦博律師聲稱原告於本年夏間曾向方鎭記租住洋房訂立合同繪圖建造初議房金七十兩後加至七十五兩奈方並不依圖工作違背合同以致樓上房間等處不合於用應請公堂照章議罰被告費烈律師起辦曰此房前係虞洽卿之産自方鎭記接辦後與原告訂立合同所有上層樓房在内數字並未注明故被告實無不遵合同辦理之處今將所繪圖様及合同等據呈請察騐博律師以此圖實被告所繪原告惟期適合於用合同内何須瑣細詳載費烈師在堂分辯良久司馬商諸德君著各退去侯訂期下諭兩造均唯唯而退（見） 
[英美公廨讞案]  
　　濟良所女董事薛姑娘送趙桂泉之妻趙秀根至案供稱丈夫不務正業且與匪類爲伍時有攫物等事犯案數次小婦人諫阻懷恨近欲賣入香粉弄娼家爲此投所求援提詰趙桂泉供前曾犯案現已不敢爲非且無賣妻情事司馬得供商諸英副領事德君判趙桂泉具離異甘結秀根發棲流所留養候示○曾隸日斯商籍已故趙吉甫之妻控顧鳳飛欠銀不還昨由廨差協探將顧傳案司馬判交保俟訂期會訊○傭婦杜王氏竊徐寳翰家珠寳銀表紬衣値洋四百元報由包探王長桂拘案請辦司馬略一研訊判還押捕房於禮拜一覆訊再奪○趙蔭棠控徐啟標借銀不還昨由廨差協探米順提案請訊司馬判押候過堂訊判○洋人紀林控翁阿木收買油衣等贜物日前奉傳未到昨由廨差協探陳三林提案請究司馬以抗傳不到判先罰洋十元人暫交保出外俟禮拜一覆訊再奪○張毛毛竊耶松船廠内銅屑被印度更夫查獲送捕解究判責三十板開釋○嚴阿四竊某洋人洋燭等物由探張天林解辦中西官以原告未到從寛斥釋（見） 
[法廨停訊]  
　　昨爲法公廨訊案之期緣蘇繙譯别有要公無暇到堂會判咨照捕房並讞員陳大令暫停一期（居） 
[法租界捕房事]  
　　野鷄馬車夫莊阿成因與同業爭攬主顧大肆紛擾馬忽驚躍致車倒翻壓傷坐客爲捕頭所見將車主王阿桂及馬夫莊阿威一併拘入捕房准予交保侯堂期著保交案訊究 
 
 

Page 18

 
 
○昨日上午十一點鐘有某西人駕駛電氣車路過法大馬路新街口有某婦人被撞倒地碰傷頭面西人立卽停車給予名氏一紙並囑巡街捕將受傷人帶回捕房送院醫治（居） 
[美租界捕房事]  
　　馮阿三前晚行經北河南路靶子路相近突被流氓攔路行凶傷及眼角由馮報捕請究捕頭允爲飭探查辦○傅阿四李順生昨在華記路因賭口角互毆由捕一併拘入捕房捕頭以兩造均非善類各押乞丐牢一宵○葉阿全闖入西華德路徐阿江家圖竊爲徐撞見交捕帶入捕房押候查辦（古） 
 
 
