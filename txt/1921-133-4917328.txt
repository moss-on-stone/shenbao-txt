# 1921 - 133 - 4917328

 

Page 1

 
 
   
 
 

Page 2

 
 
   
 
 

Page 3

 
 
時評 
[勇與怯勤與怠（冷）]  
自來中國之政局大抵陷於怯與怠之二病以至萬事放棄萬事退讓萬事蹉跎而遂成此貧翁衰頽之國家有如今日 
然而近來之政局則其病且出二者以外者其病維何勇與勤是也勇與勤原所以救怯與怠之病而何反增其病蓋以所謂勇與勤者皆置諸有損於國之事而非置諸有益於國之事故 
不觀乎近日所謂政局消息乎衆所非者置之不顧初不足以奪其氣人民所阻止者竭力以進行初未嘗見難而止其勇其勤己可概見而於是用人也借債也悉以奮鬭之力期於必成之地矣噫 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　五月十九日大總統令　派陸徴祥爲防災委員會長惲寳惠爲副會長此令 
又令　内務部呈黑龍江政務廳廳長朱佩蘭懇請辭職朱佩蘭准免本職此令 
又令　任命史紀常爲黑龍江政務廳廳長此令 
又令　司法總長董康呈請任命程鏡堂署奉天高等審判廳書記官長應照准此令 
又令　内務部呈准兼署奉天省長張作霖咨請任命李善普裘昭斌試署奉天省會警察廳警正均照准此令 
專電 
　　北京電　據接近三使人云此番三使來京索欵與薦人兩事均欠順利不無介介（二十日下午五鐘） 
　　北京電　三使坐索欵項經靳正式協商遞减爲七百萬無可再削計張征蒙及奉省軍費三百萬曹軍費二百萬王鄂西軍費及撥還客軍墊餉二百萬此數必須帶走現靳己允責成李張籌措 
　　北京電　三使注意煙酒收入望供欠餉查每年實收七百餘萬在前清末雜稅項下列有烟酒稅六百二十八萬八千六百零一元雜捐項下列烟酒稅二百七十五萬一千七百零四元兩共九百萬有零其時並無公賣牌照收入而得稅較多民八九兩年計公賣牌照捐額三項列三千六百六十二萬一各三百二十二元預算解交中央僅七百萬徴收機關費用計耗二百十萬四千七百五十七元該署經費年十九萬二千八百元以上三項尚不逮一千萬與預算對照不及三分之一此乃烟酒收入之解剖無擔保大借欵之價值 
　　北京電　各省公團聨電反對李士偉入閣詞極激切但政府堅不爲動（十二日下午五鐘） 
　　北京電　財李午前謁徐會談後漸有允意或將於一二日内就任海李今日就職（十九日下午五鐘） 
　　北京電　陸蔡要求仍兼第一師長方允到部靳以無先例可援頗有難色（二十日下午五鐘） 
　　北京電　八校學生函范請卽到部力拯危局但范去志堅决昨己返津（二十日下午五鐘） 
　　北京電　當局因浙盧反對選舉疏通無效儗借他故將其内調正在與某使愼密考量（二十日下午五鐘） 
　　天津電　哿日（二十）蔡成勲返京就陸長職（二十日下午十一鐘） 
　　香港電　粤路一部份股東反對運湘鹽斤减半收費 
　　香港電　省庫奇絀陳昨通令各縣限十天内募公債二成解部接濟並分别功過以示懲勸 
　　香港電　孫前兼内政長時擬設十四局行新政惟成立土地農務商務礦務四局究同虚設刻擬悉裁惟礦務歸併全省礦務處 
　　香港電　美艦彭便拿號昨駛抵梧保其僑商（以上二十日下午八鐘） 
公電 
　　黔省乞賑之勇電各報館均鑒黔省上年蝗旱繼以水災禾稼無收生民蕩析入春以來冰雹間作全省八十一縣被災者己逹半數即幸未被災之區亦以影響所及生活騰湧以故災區廣袤三千餘里饑民多至三百餘萬黔民向鮮儲蓄乃罹災荒賣子鬻妻不供一飽流離載途死亡相藉本省政府曁紳商各界疊經設法賑濟以救殘黎奈災重力微勢成弩末兹由中外同志公同籌設全黔義賑會己於五月八日成立所望華洋各界大慈善家廣爲勸募以活災民除捐册另寄外特此奉聞全黔義賑會會長黔軍總司令盧　省長任可澄董事法主教施恩英牧師畢道隆法司鐸顧榮芬貴州郵務長劉書蕃旅長何應欽谷正倫省議會議長張士仁教育會長符詩鎔總商會會長馮喬怡中國銀行行長李竹樓曁全體職員同叩印 
世界路透電 
[上西萊西亞擾亂問題]  
　　十九日倫敦電　各報除晨郵報外均稱讚昨日首相向路爱訪員所發之言論謂其旣非袒德亦非忌波蓋其卓具遠見不顧近利謀保衞全歐之前途注重公道之原則此項原則將來足以裨益世界今更顯明云 
　　十九日柏林電　協約國國際監督委員團致牒德國要求立即阻止招募赴西萊西亞之義勇隊己成之支隊應加解散 
　　十九日倫敦電　路透電社探悉意國隠示願即派外交大臣斯福柴氏參與高等會議法國亦贊成開會惟目下尚不能擇定日期因衆院今日開始之辯論不知須幾日能了也 
　　十九日巴黎電　英國代表昨晚請法政府派代有參與高等會議並己邀請美意日三國與會 
　　十九日巴黎電　衆院今日開會由泰狄歐氏開始辯論對外政策責詆政府於協約國談判中不能擁護法國利益而於賠欵一層爲遷就英國計所失尤大泰狄歐氏言及凡爾塞和約之精神己被侵犯時衆皆歡呼泰狄歐氏又以嘲笑之態度引述法總理白安氏之質言白氏嘗言德國至五月一日不交出佛郎一萬二千兆則法國將以强有力之手扼德國之頸今則得德國空言許約即沾沾自喜矣泰狄歐氏末謂英法爾國無論在戰時或承平時均不能相棄法國一再讓步致令英國以爲法國遇事終可屈服此種幻想爲害甚大云云衆院己展期討論此事 
[駐英美使之談話]  
　　十九日倫敦電　英美人所組成之譬爾格林俱樂部今夜宴請新任駐英美使哈維氏與宴者有首相等要人哈維氏繼英相而演說中有哈定總統准余宣布余將代表美國出席於下届高等會議等語此爲美國將參加歐洲政治與聞上丄萊西亞問題之表示哈維氏又謂願與英國盡力合作以增進世界和平但現政府爲民意所拘朿不能加入國際聨盟或聨盟之任何委員會云云英相喬治氏演說極推重英美間之好意與合作謂世界將來幸福唯此是賴又謂此次戰爭苟猶不爲最後之戰爭則歐洲再經一次戰爭將成灰燼云云 
[美國之縮减軍備論]  
十九日芝加哥電　美使吉特士爵士在此演說主張各國裁减軍備懇請英美兩國爲世界和平計提携爲之並當商訂國際條約規定凡商民不得受政府監督之妨礙俾世界得由經濟之泥淖中超脫云 
　　十六日美國菲城電　哈孟德氏在政治科學院宣讀一文謂照今日國際關係之狀態苟非他國允同時裁减軍備若遽自實行此舉則愚不可及此舉由美政府以正直毅决之文致英日兩政府可以成之云 
[英帝國大會之印度代表談]  
　　十九日倫敦電　印度參與帝國大會之代表薩斯特里氏現抵倫敦向孟郤斯德指導報訪員發表談片謂渠對帝國大會不抱特别樂觀印度在帝國中之地位必須與其他殖民地平等否則印度不能認眞討論關於帝國防務與帝國優惠待遇之問題也他日開會討論帝國事件時能否有增進印度地位之结果今尚不能豫言澳洲與加拿大皆屏斥印人至可扼腕而南斐對於印人亦頗有人種歧視觀此情形印度定將切實反對帝國貨稅之優惠待遇所謂貿易自由當然兼指入境自由而言苟無入境自由印度必繼續要求享有其他殖民地自治之地位印度宜設印度海軍由印人駕駛之並由印度管轄之至於印度海軍與帝國艦隊之關係自當愼重討論之譁言一事爲例澳洲旣閉門拒絶印人則一旦有戰事時人不能希望印度海軍可奉命保護澳洲也 
[日人之解决靑島說]  
　　十六日華盛頓電日本俟能誘致中政府允開議取銷山東省日本管轄權時即將在靑島設立國際口岸據華盛頓日人方面之解釋日本主張以此口岸爲國際公有因日本如欲在靑島保持日人租界則他國亦將有開闢同樣租界之要求靑島地方不大不能有許多租界也日人建議請中政府編制有充分力量能以逐除盜匪之警備隊如是則公共租界之管轄權問題得以解决按上述華盛頓電係美國無線電於本月十七日傳至北京但上海則未接得十八日北京路透社曾電告上海謂日使小幡氏近回國之前諷示中政府日本擬將靑島改爲國際公有一事商諸列强云云小幡在門司登岸後曾語大阪每日新聞訪員謂山東問題日本外交省嘗有宣言如中政府願意日本準備與中政府隨時開議解决之但中國迄無决定故此事擱置中國所以遲遲不與日本開議者想係以日本條件嚴厲爲慮今如日本擬就甚公平辦法先得列强同意然後提交北京政府則此問題當易解决如日政府依此辦理則中國必贊同之云云小幡之談片殊可特别注意也 
[東俄防疫費]  
　　十一日日内瓦電瑞士國務院以海參崴事團請供給借欵日幣二十萬元以充清疫經費之電文轉致萬國紅十字會委員會委員會即通告國際聨盟衞生科並請公衆注意此事希望各國協力消除遠東之新危險 
[日太子行蹤]  
　　二十日倫敦電　日太子擬留英至本月二十九日今日在愛汀堡大學受法律博士名譽學位星期四日將回英倫星期一日將赴哈佛而入巴黎俟游閱法比戰塲及赴荷蘭一行後擬於七月中句在馬賽啓程回國 
[各國近事記]  
　　十九日倫敦電　英代表今日啓程赴萊浦齊俾於星期一日參與審訊德國戰事罪犯同行者有自各處徴集之證人六十名將在庭證明德人之暴行 
　　二十日馬尼剌電伍德將軍今晨己由伊薩比拉省之伊拉干啓程赴亞巴里擬在該處乘船赴巴丹島伍德將軍旅途中覺衆皆安居樂業菲人甚多主張獨立而處美國保護權下 
　　十九日倫敦電　北部各郡紡織聨合會幹事部在孟郤斯德集議後决議拒絶雇主減資百分之三十之議 
　　二十日紐約電中央職工會議乃代表勞工七十五人之團體己採納决議案請參院通過波拉氏之修正文授權總統邀英日兩國討論限制軍備問題 
　　二十日華盛頓電　哈定總統己批准限制移民議案十九日巴黎電　今日巴交易所英金收盤價每鎊元佛郎四五·四四五 
　　十七日巴黎電　今晨内閣集議白里安氏提議任容拉爾氏爲法國駐教廷大使 
　二十日馬尼剌電　參與遠東運動會之選手一百三十九人昨乘布斯台門特號輪船啓程赴滬 
太平洋路透電 
[北方近事記]  
　　二十日北京電　四川省議會以同式公文致各使署謂近聞北京政府擬訂大借欵以川省鹽稅羨餘爲抵押品並承認銀行團要求由銀行團管理鹽政巡緝事務又謂中國統一政府未成之際凡以川省權利利益或産業爲抵押品之借欵而未得川省議會之同意者均作無效路透電社探悉銀行團並未提議以川省入稅爲抵押品貸欵與中政府 
　　二十日北京電　李士偉今晨己就財政總長職 
　　二十日北京電　中德商約將於今日簽字 
[東俄近事記]  
　　十九日海參崴電　赤塔消息勞農政府現擬以三千兆紙盧卜三十萬金盧卜接濟遠東民國應付一九二一年之各項用費遠東民國則擬以貨品運俄 
　　十九日海參崴電　海參崴國民議會將於七月一日重行開會海參崴境内之疫症現仍蔓延不己 
國外要聞 
[里昻通信（昭昭）]  
　　法國之商品賽會華商應注意之點 
　　里昻爲法蘭西第二大城每年春秋兩季商品賽會其盛况爲法國其他各城市年未有本年三月一日至十五日爲春季會賽期會場凡三處一爲工業機械餘兩處爲織染品及日用各物而日用物品中小孩之玩具尤多中國館在織染部中占一長問對門一家爲法商所携陳賽品祇繡貨而中國館自有之陳賽品綢料繡貨外兼有罐裝食物一切配置裝璜之法視往年赴北美合衆國舊金山巴拿馬博覽會時己見進步但以鄙見所及美中不足之點仍多下届秋賽即在十月一號望我邦人速起注意處此世界經濟競爭劇烈之時我中國人幸未陷於絶地萬不可不急自振興蓋今日最可畏之勢力惟金錢最可慮之隠患爲無進步某國出口之絲十年前後統計相去懸殊中國出口額不必大減祗須若干年後依然如故統計上便己降落若干位此中不見增進之數即無異以我所應得拱手讓人也 
會賽中所應注意事（一）爲投合外人心理欲知外人心理須每次有通英語或法語之華商親行到場考察（如通英語者可預商駐滬法商會覓一法人爲臨時通譯）如中國人善調味則上等庖廚在海外必大有發展之機又如中國舊時代之補褂繡片可用以製西婦手袋節禮糖盒·及護書套等物頗得善價足顯中國繡片之特别效用此等事非到過海外細心體會不易周知又如一種出品欲製一說明書非先取外國商店之說明書研究比較不易處處得要領若以中國人舊有心理先作一說明書而譯爲洋文必有若干語爲外人所不喜聞者（二）爲引起外人美感記者上文所言取外國商店說明書研究比較並非欲我華人一味揣摹仿造也外人最愛新奇我國商品說明書除照相銅版外最好避去洋紙而用中國紙印刷廣告四周宜加中國工筆鈎成極細緻之花邊不宜將排字房中之鉛字鉛條夾線花邊任意凑搭因外國印刷品如著衣服配顔色無論極細微處均有一定之物相配否則寗可將花邊避而不用而用極光潔之直線作邊祗須封面雅緻或裝訂精工己屬至美往年巴拿馬博覽會日本館分送東洋白皮紙印刷之書册甚多此實彼邦美術上考求進步之徴及其商業上勝利之一種重要原因又如商標最應研究我國所習用之商標終覺缺乏較爲遠大之世界思想如以代表祿字之鹿用爲商標取意本佳但此鹿畫法必須獨出心裁或配搭在一圓圈内或駢列或對列總須令人閱之醒目不宜陳陳相因盡成一幅古畫此雖細節亦當逐漸修改又商品說明書附圖宜求明晰若照相版不甚相宜或可請畫家用工筆鈎出其逐層工作詳圖若用尋常面貌粗陋之工役充塞滿紙實令外人望而生厭以記者歷年考察所得若用照相印出最好能採用着最素凈家常便服之中國美婦人逐層演試此種說明書效力必甚大讀者幸勿以斯爲詬病此非記者杜撰之詞各文明國廣告固視此爲極正當之辦法一國能自呈其美不獨不足爲恥且足爲一國之光榮焉記者往年在美國見影戲中因尋不到一代表中國之美之美婦人而隨意以勾欄中么二長三凑數讀者試思因守成見拘積習而貽此大羞恥豈非一大憾事居今之世惟亞剌伯印度之女子尚以露面爲恥天地間自然趨勢遲早必有此一日也我華商中若以此舉爲難行者則圖畫中逐層試演之人亦宜求一最清秀之人物著工作之常服以代之萬不可用粗陋之工役令人望而生厭也（三）爲足令外人永久不忘我華商與賽前除以可作影戲觀亦可作采風記觀之美麗廣告令人常置案頭不肯棄擲外更須另製無數小紀念品如在辛亥革命時上海商務印書館所製之磁面圓形小徽章若以極鮮明又極簡單之五彩商標與牌號城名印刷其上擇遊客中重要分子分送若干枚他人得之極願保存又如前年國恥紀念節中華書局所製上繪五色旗旁繞兩嘉禾正中一心署「中華二字之封誌小片無論何物無論何處均可黏帖若各商店能將商店牌號照此法仿製再於印刷上略求明晰亦可臨時分送游客每人十枚得之者當大樂以上二物如圖案極精美分送之外并可賤賣也此外若明信片亦爲美品但照相必須明晰否則不如不送（四）爲令外人有嘗試之機會口之於味有同嗜焉中國食味美舉世所共知但如此次會賽之中國食品各遊客對之不能有何種感覺因其特點在味之美不經嘗試豈易辨之令人嘗試有兩法一則如日本在美國會賽塲中設完全日本式之茶亭白送茶樣不取分文若以此法工本太鉅不妨多運貨樣令遊客得在里昻就近購求二則當塲不送囑遊客開列地址事後將貨樣寄去或送去（五）爲宜多與外人通聞問宜多派通法語之人員在會塲事招待因在此半月内來探詢者旣多雙方需求供應之機會便多若以熟悉本行之人應付自更裕如此次與賽人物上海有畢康侯張鶴卿諸君代表安東有顧心之王明軒諸君代表在塲招待人員有旅法多年通法語之蔣樹芳段秉魯諸君實心任事均屬難得其與賽各品均由紐約趕來有不及添註法文者下届陳賽諒不至有此困阻矣機械科專家廣東蔡杜宇君語記者云法國戰後各處礦塲未加修葺中國如能以各種礦苗與賽必爲歐洲方面所甚歡迎因并誌之 
　　里昻尚有一事甚可念即海外大學之籌備也任籌備者爲褚民誼君大學校舍係由法政府見贈原係高阜間一砲台建築極堅固現正從事修整云擬在署假期完工各室除用作講堂外各學員并可在校住宿大約四人一室中外男女兼收女生不能住校是校是校草創伊始其程度似爲正式大學之預備學校並兼授中國文字與語言按近年來法國人士頗熱心研究中國文我華國學大有兩漸之望巴黎大學中自前年和會期間某總長向法人士創議添設中國文一科而後迄今成績己甚優美法京伍社輔君等合設之中華飯店中有一外國股東寳龍德Ｐlantagenet君習中國文年餘不獨淺近之言能說能聽并能援筆書其名書法靈活尚視尋常生意中人高出若干倍此均海外消息之足令人抱樂觀者 
[德國承認勞農政府]  
　　華俄通訊社五月十日莫斯科電云據諾恩無綫電稱蘇維埃俄國與德國簽訂商約德國承認蘇維埃爲俄國惟一之政府柏林之所謂各俄國委員會己遭最後之失敗德政府將來僅與蘇維埃政府交際云 
國内要聞 
[新閣員己聨翩就職]  
　　范源廉尚無挽回意 
新内閣閣員除聨任者不計外交通張志潭己於昨日（十八）下午三時就任内務齊耀珊己於昨日下午四時就任海軍李鼎新己定今晨九時就任至陸軍蔡成勲尚在天津據聞其辭呈批留之後意己活動預定昨晚或今晨返京今日亦當可到任財政李士偉或謂其仍未表示允就然據深知内幕者則云李氏最初所發之辭電原係一種盤馬彎弓之作用一面揚言不就以裝身分且以和緩社會之非難而一面即趁此對於某方面磋商條件據聞其對勸駕者表示謂有兩大難點目下無法解决否則即犧牲一身亦所不惜所謂難點者（一）到期日債不能償還若以借日債而還日債或以日債之息以充日債之本則必受天下人所唾駡旣不敢爲曾陸之續更不願代曾陸受過則上台後必專注於國内借欵之一途而徐圖裁兵減政之實行但裁兵一層頗難着手非由政府擔保各省明定軍費數額則今日一電明日一電無米之炊實不敢嘗試（二）自身爲中日實業銀行理事係就營業上進行並無國際意味外間不察難保不誣我爲親日派其實自己從未執政亦未與何派聨絡陡然加此頭銜實不願受總統總理能否將來不令財政部負籌日欵之責非此時先行表示不可云云此亦不過門面上之撇清話實則李氏之眞正條件次長問題確爲其一而餘則秘莫能詳然觀其昨日午前與勸駕之徐世章等一同來京下車即往訪張志潭在張宅午飯後即偕謁靳氏密談良久始散則其胸中早有成竹而就職之條件並己交涉成熟不卜可知惟教育范源廉聞己確無挽回餘地據說將以張志潭兼任而以得力次長輔之有此希望者或支傅嶽棻或云李慶芳或云該部司長鄧某眼前實尚未定也又聞交通部方面部員將加更動張志潭己决定調本部參事王景春爲路政司司長調内務部秘書陳澹羅述褘爲本部秘書其原有交 
 
 

Page 7

 
 
部秘書四員中僅留李　鑾一名均經交由機要科叙稿呈堂送核今日便可發表王景春旣己調充路政司長其所遣參事一缺聞將調本部電政司司長蔣尊褘接充遞遺電政司司長一缺調京漢局長俞人鳳繼任另以魏聨珉充京漢局局長次長一缺仍是徐世章不動 
[姜桂題有任蘇皖贛巡閱說]  
　　蘇皖贛巡閱使自任命王士珍以來以各方反對迄未蒞任王亦屢請辭職政府未之允自任命迄今己歷數月旣不到任亦不辭職殊爲怪事最近政府見王辭意極堅各方覬觎此缺者又多乃擬改任姜桂題爲蘇皖贛巡閱使前日業己决定惟此缺例須陸長副署新陸長蔡成勲尚未到任故迄昨日止尚未發表但昨日喧傳政府擬不俟蔡到任即先行發表總之姜之任蘇皖贛巡閱使則己確定其熱察綏巡閱使及熱河都統遺缺將畀張勲惟蘇皖贛三省人民前曾力主廢止該缺即該三省旅京同鄉會籲懇於府院者亦不知若干次乃昨日該三省旅京同鄉聞訊之下態度郤極冷靜蘇人本弱旅進旅退於皖贛之間此次姜係皖人張又贛人皖人雖仍有主張廢止該缺者但該省旅京同鄉會會長係江朝宗故事事須聽命於江江不反對姜故該省同鄉會亦不能出面反對姜也張勲平日雖不理於衆口而極重鄉誼至今贛人猶奉之爲偶像故贛人亦不肯以反對姜者反對張也以此從前三省人民廢止巡閱使之呼聲至今己如仗馬寒蟬矣 
[京學界將生大變化]  
　　教職員最後宣言學生預備大請願 
將次解决之教育風潮自十六日八校校長二次辭職後教職員方面己决定最後辦法上書於國務總理及發佈最後宣言學生方面亦要求政府如不維持即明令解散學校堂堂中華民國首都之教育實際上己淪於破産兹將昨日情形誌之於下 
教職員方面昨日（十八日）上午十一時八校代表仍在美術學校開會李大釗代理主席報告學生聨席會來函後即討論對付政府方法（一）面質政府當局問題僉以此次破壞教育之責任旣全在政府除當面質問政府當局外别無他法惟經手辦理此事之人係教育部秘書陳任中質問政府非陳氏同去不可决定全體到教育部要求陳任中同行（二）葉恭綽前次致函本會及教育部均言交通部應撥四月份特别協欵二十二萬元早己如數撥付乃財政教育兩部迄今左右支吾不明言有無收到此欵倘此欵確己交到財政部則延宕不發之罪當然應由財政部當局負責惟片面之詞不能據以爲證議决直接質問教育部是否收到葉恭綽之函於是宣告散會並電國務院約見該院答言總理尚未到院復電靳氏私宅約見旋即全體赴教育部請見陳任中陳不在部赴陳私宅亦不在宅詢其究竟何往均答言「不知道」代表等不得己仍回教育部請見文書科長質問其曾否接到葉恭綽之函該科長答言確己接到此函言明四月份之二十二萬元早己撥付財政部云云代表等以教部無人負責不得己僅將議决之保障方法四條交文書科長請其代轉當局而出旋靳宅號房有電話來謂今日總理因「人不大好」不能接見請教職員將欲面談之事用函寫明送來俟總理閱看後再行回答代表等乃將議决之四條保障方法附以書面派人送至靳宅而散兹將其宣言書及上國務總理書照錄於下「宣言書」四月三十日政府宣示籌定北京各校經費辦法三條攬其大體尚未背馳溯我初衷詎云饜望徒以八校絃歌輟響兩月萬餘子弟游藝無門論責唯政府之是尸衡情亦同人之所歉但期執政稍問良心存絲毫維持之誠意即同人稍有遷讓雖犧牲勞力而不辭是以八校之預算略更初議數月之欠費容予分還並以校長敦勸暫允留職方謂三條辦法旣經國務會議議决施行事同息壤言載簡書衞文校獵必致信於虞人郭伋還州尚不欺於童子縱使袞袞羣公自愛食言何至堂堂政令遽成反汗顧乃同人方爲初步之諾政府即有背盟之舉同人所提保障方法置而不議即四月己過經費訖不見發所許與四月份經費同發之第一期積欠經費亦付闕然復不惜支吾其詞詐爲先付支票之說欺朦同人淆惑社會是前日認爲未盡滿意之辦法今日己不履行况同人尚有永久鞏固之要求他日何能實現而社會不察責望旣深學子殷勤敦促更甚使吾人勉徇政府之敷衍即事勢亦難爲終日之維持旣可寒心何堪自誤近日則政府視學校若弁髦校長去職位如敝屣瞻望前途如游蜀道同人等向以身任教育歷有年所不忍目見學校之頽廢共策羣力與政府相持實爲國家教育根本之計豈僅一身衣食之謀今者心力俱窮願望未達内不爲政府所深諒外且爲社會所致疑峻網千重各有鴻飛之念天地萬里豈無鵬徙之塗義當决絶何利盤桓今己於本月十八日與政府約期以三日確實履行四月三十日國務會議議决辦法否則同人不復徘徊徒虚時日用絶苟且之挽留庶表夙心之去就國人君子幸察斯衷一上國務總理公函」總理閣下敬啓者叙倫等三月十七日呈請迅予飭部切實籌足教育基金並准於基金未籌定以前先撥鐵路郵電等項的欵充國立北京專門以上各校經費曁清還積欠經費以固國本而維現狀等因業於五月一日由北京大學等校校長持示四月三十日國務會議議决京師教育經費辦法三條並敦挽叙倫等留職乃時逾半月主管各部訖未奉行或以内閣改組關係致有遷遲現在内閣旣定甚望即履衞文校獵之信以復黌序弦誦之聲兹特專函奉達敬祈即飭主管各部於三日内切實奉行四月三十四國務會議議决京師教育經費辦法三條是爲至荷五月十七日 
　　至學生方面昨日八校學生聨合會在女高師開會討論以後進行辦法當由農專代表提議仍應主持請願由北大代表附議遂互相討論結果議决請願手續分爲兩次第一天由各校舉代表前往請願此行須具犧牲之决心不得結果决不出門第二天由八校聨絡中小學校全體學生大隊前往請願至擬何日舉行現尚未定準期大約總在本月二十日以後三十日以前當討論請願時即議及對於教育總長之態度醫專代表提議仍挽留范源謙蓋以范在部所辦事業尚無成績此次中途辭去不宜輕易抛此責任且預料繼任人物如傅嶽棻等更係一蟹不如一蟹留此可迎可拒之人物較之將來非拒不可之人物終勝一籌當即修箋致范請其回任負責此函今明日可以送出 
頃據某方面消息教育某要人因摤教職員擋駕之嫌昨曾建議於政府謂八校教職員過於囂張不如乘校長辭職彼等茫無頭緒之時准校長辭職則教職員不得不去然後將現在學校解散從新組織學校並慫恿靳氏兼任教育總長實行此事且由某氏昨謁東海說明此舉東海似有允意並定於教育部秘書陳任中與參事鄧萃英（現充高師校長）二人中擇一爲教育次長但聞靳氏不贊成此事且不願居破壞教育之罪名故迄未首肯而某要人則持之甚堅此說果確則教界更從此多事矣 
[北京通信（鏡）]  
　　漸趨重要之地方行政會議 
　　地方行政會議前數次議案多爲内務部非提出省會派議員均唯唯諾諾任其通過初無大爭執輿論頗有非議日來該會會員力欲勉自洗刷故議席上氣象稍異十八日該會之議案凡二一爲市鄉自治法案此案内分兩種甲爲内務部所提出分市自治制草案與鄉自治制草案爲二民國六年四月内務部所擬就中階級制度甚深乙爲浙省所擬市鄉自治制其特點有四（一）選舉資格改爲普選（二）市鄉職員改爲選任（三）選舉採單選舉法（四）别設出納員此案由浙省代表沈鈞業等所提蓋用以緩和民氣者預料提出之結果可望以沈案付審查一爲劃分稅源問題即主張以租稅歸地方收入者今國家收入與地方收入不劃分省政府中人多中飽之病對於國家則曰此地方稅也中央可不過問地方無餘不必解中央對於地方則曰此國稅也地方人民代表不當過問於是支配此欵之權上不在天下不在田乃在督軍省長之手劃分而後則省議會對於地方欵監督權稍大故省長派代表對於該案以全力反對將使不能通過初讀而部派人物有一部分稍黠者則請其稍寛俾得付審查如果以爲不便將來仍可請大總統不施行不公布也此時打消恐人民反對過烈撤回代表則一塲會議仍將毫無結果而政府緩和民氣之手段且弄巧成拙此種手段果適用否殊未可料届時必起重大之爭執據萬委員長云今日此案必得省派代表讓步方能免一塲鬨鬧也（十八日晨） 
地方行政會議十八日開會漸及重要處市鄉自治法案初讀通過付審查中間惟對於選舉資格問題稍有討論錢崇固主張稍加限制凌文淵主張絶對無限制錢謂以財産分階級固不當然學識與年齡似爲一問題倘年過穉者與無學者當選恐於事無益此點似有研究價值衆亦贊同之主於審查時詳加研究其餘雖尚有辯論大都無關宏旨此第一案遂平安通過至第二案即劃分地方稅與國家稅案此案之發端本在蘇人以贛議長龍欽海爲第二股審查員故由龍氏提出龍氏本八股老手善爲文章對此極重要之地方稅國家稅劃分案不肯痛快言之其議題竟出題外故交通部代表駱繼漢氏得對之大加攻擊龍氏對原提案說明理由至一時餘之久言繁而寡要聞者欲睡駱繼漢謂依此議題研究可分爲三議案題云請劃分全國稅源以實行地方民治促進中央統一而維國本案劃分全國稅源爲一事實行地方民治爲一事促進中央統一又爲一事兹三事者當分三案本議案即無成立之理龍氏聲明本案主旨在第一項以字以下爲附帶之項稅源劃分而後則可以實行地方民治可以促進中央統一也某君謂稅源如何劃分劃分有何利益稅之源可别爲數千百種若糖稅鹽稅油稅酒稅更僕難數與地方行政有何關係用語尚未明本案當然不能成立龍氏復說明此案之主旨在劃分地方稅與國家稅題不合可修改請就劃分地方國家兩稅問題討論駱繼漢反對田賦劃歸地方稅項下謂中國以農立國田賦爲重要稅不當劃歸地方且我國非採聨省制者如我國係聨省制我亦贊成田賦劃歸地方云云（按據主張聨省制之江蘇自治聨合會代表張煊云我國約法本規定我國爲一聨省制之國中華民國之中央政府最初者爲臨時參議院約法第十八條云參議院以第十八條所定各地方所選派之參議員組織之第十八條參議員每行省内蒙古外蒙古西藏各選派五人靑海選派一人其選派方法由各地方自定之準是則中央政府未成以前先有地方政府而地方政府即省政府實爲約法所承認各地方政府得以自定各不相同之單行法亦爲約法所認此非聨省制而何又我國國會採兩院制衆院由人民選舉各省人數不同依人數之多寡定額數多寡代表人民者也參院議員由省會選舉每省十人代表省者也惟聨省制故有省代表約法第五條云中華民國人民一律平等無種族階級宗教之區别倘非聨省制則有上下院實抵觸約法云云據此則非推倒舊法聨省制固不能推倒也）此後論辯甚多皆無關痛癢各省長代表皆反對劃分兩稅但亦說不出理由最後某君請財部代表說明財部意見凌文淵謂現無部長不能代表（若然則該代表便不當出席）應俟新總長到任後方能表示意見衆見形勢不佳省會派堅持過烈幾有不能通過即退席之勢後爲免除危險起見未付表决宣告延會據該會會員某君云此案雖歸龍君修正後再提出結果終必否决也（十八日晚） 
[直省販賣災童之慘狀（若冰）]  
此次直省旱災極人世之慘痛乃竟有一般全無心肝之徒利用時機販賣災孩以致生别死離慘不忍聞據順德冉牧師報告近來調查五縣被賣之數至少有五千人之多每縣約千人上下寗晋一縣尤爲販賣最甚之區聞全縣災童之剩餘者實屬寥寥在邯鄲肥鄉沿途多見被賣災童運往各處有一中年夫婦携子三人少者皆己售出只餘長者年約十二歳亦願出賣曾有人詢該童是否願賣伊言實非所願言己涙如雨下見者無不酸心 
販賣之方法有用正式紅帖者有用契約者其契約分終身出賣曁有期租借二種往往災童被賣經五六人販之手亦有人販僱用經理在各災鄉先借災民以微欵而急索之終以其子女作償順德及石家莊兩處災童被竊者尤時有所聞 
災童之普通價額大都在一元至十元爲率亦有價值較高至四五六七十元者據保定戴神父報告有一女售至三百五十元者災民見此高價遂有見財起意以爲奇貨者人販對於災孩之用途大都以年貌定之或爲娼妓或爲奴婢戲子或爲義子養媳不等成安縣曾告示禁止並嚴拿人販惟無相當之處所收容難於積極進行順德分會亦派有偵查探尋人販曾拿獲數案交縣查辦 
據華洋義賑會所得報告現經國際統一救災會查明直西販賣災童之統計如下（販賣之中心）石家莊順德邯鄲鄭州彰德太原（販賣最甚之縣）完縣寗晋沙河贊皇鉅鹿廣平肥鄉成安曲周威縣大名磁縣彭城（五縣村正之報告）唐山販賣數目三百九十六人餓死四百七十三人内邱販賣數目五百九十八人餓死九百二十一人任縣販賣數目九百四十七人餓死一千二百六十六人鉅鹿販賣數目二千八百三十五人餓死三千六百六十人平鄉販賣數目四千四百七十七人餓死五千零五十七人總計以上五縣販賣數目九千二百五十三人餓死一萬一千三百七十七人 
[武昌高師罷教之醖釀]  
國立武昌高等師範前因經費無着釀成罷課風潮嗣經該校師生呼籲及鄂籍官紳援助始得暫由交部撥欵一萬五千元補發欠薪維持現狀之結果但交部仍欲由財部轉給以免他省藉口因是延之又延該校尚未午其實惠上月譚錫恩校長曾電財政部催發旋得覆電謂己得交部通知該欵就近由京漢路局撥洋一萬元漢電局撥洋五千元請分别支取譚校長奉電後遂向路局支領而路局均辭以未奉部令礙難撥給於是譚復電詢財部部覆己於九日全數滙交漢口中國銀行譚十三日即至中行領取詎該行謂財部並無匯欵之事譚憤憤而返歸即在校開緊急會議以財交兩部故弄狡獪教部又無人負責是政府無維持本校之誠心决於明日（即十四日）實行罷課並推人起草罷課宣言要求三事（一）根本解决校欵（二）發清從前欠薪（三）催發四五六三月經費路孝植教育廳長深恐該校罷課風潮愈擴愈大特於十五日在該校召集各主任教員會議謂財交兩部如此手段實在令人憤悶但諸君維持數月一朝輟課學生損失滋大反背諸君枵腹維持之初衷請暫緩罷課聽鄙人奔走數日如五日後無確當辦法則聽諸君自由主持云云大衆允於次日開大會取决至十六日譚校長即在校召集師生全體大會討論辦法本籍教職員多主張上課以待校長之設法外籍教職員主張繼續罷課以謀切實解决學生方面恐荒廢光隂多附和本籍教員之主張當塲討論雙方頗有激烈爭執卒依本籍教員六張表决二事（一）本校仍照常上課如至月底猶無確欵匯鄂下月即停止授課（二）推舉學生中蘇家祥陳敬業蔡紹牧陳彦等四人爲代表赴京向府院請願指定該校基金四代表業於昨十七日晚車北上譚校長亦擬親自赴京請願當局若到京後仍無確當辦法恐終難免罷課之一日也（五月十八日） 
[湘省春荒與救濟]  
　　湘省春荒情形業己迭誌前報連日以來各屬之續報春荒者醴陵安化而外湘西一帶己至一十八縣之多並醴陵安化新化源江漢壽安鄉等縣計之己不下三十縣聞安化一縣五日之間人民之餓死脹死（因以神仙土稻草等爲食故至脹斃）及因餓而自盡者至八十餘口之多其他各屬皆大率類此嗚呼慘矣 
往歳湘省發生饑荒每每不過數縣即宣統庚戍之大民變其饑區亦不過長沙寗鄉湘隂益陽等四五縣而止何以此次報荒者竟至三十縣之多究其原因大概如下（一）運歳水旱蟲災收成歉薄（一）近年兵禍匪禍相因並至一般人民地多失業未失業者亦以時局不寗常存恐懼於佈種下糞均不肯十分用心恐遭損失（一）前此各屬常有勒捐之事人民無錢供應祇有將穀米賤價出售但求其能敷衍一時於備荒竟無暇顧及加以政府苛稅重生又提征十年田賦且於從前積欠田賦亦須一併繳納人民擔負頓增數倍無可如何亦惟有賤價售穀之一法於是各屬穀米遂盡數輸出省外有此種種原因民間遂絶無儲蓄穀米一盡即現饑荒雖中南兩路蓋藏較爲充盈然均以妙手空空何能運致此三十縣同時發現饑荒之所由來也趙炎午以荒情日加緊迫己影響及於治安（安化醴陵等屬己有因饑而出於刦掠者省城於十二三等日己有多數貧苦小民圍鬧碓户之舉至各屬因奪食而發生械鬥及揭帖聚衆搜倉攤分並坐吃排飯之事尤無處無之）爰於日昨召集全省官紳會議救荒辦法其結果如次（一）即由官紳合組急振會籌集巨欵辦理急振平糶事宜（一）通令各知事迅即確查各縣存穀數目限期呈報以便通盤籌算酌盈劑虚並嚴禁各縣各自阻禁並遏糶居奇（一）即與稅務司交涉提前禁止輪運出口（一）通咨各省在本年秋收以前不得再向湘省採運軍米振米 
[南京快信]  
皖督張文生定二十五日由安慶乘安豐兵艦來寗轉車回蚌齊督擬留張在寗躭擱一天面商蘇皖聨防一切問題昨令副官處預備招待即以西花園爲張下榻地 
新委金陵製造局長咸瑶圃昨己接事王金海昨謁齊督禀知交卸即到諮議差 
奉天省議會通告副議長林成秀因事辭職當於五月十三日開會互選陳玉符爲副議長 
山東省立一師校長于明信率同學生五十七名由濟南來即轉車赴滬杭等處旅行湖南二師教員左禮振帶學生二十八名來寗旅行 
昨滬寗車運來北省災民一百二十餘名即由軍警押至浦口登車送回原籍 
下關鐵路橋現己修理工竣昨照常通行 
[尚有要聞二及地方通信轉入後頁]  
雜評一 
[重利（默）]  
政府祗求有債可借以重利要政府政府固無不贊成者外人之投資祗求有利可獲以重利招資本家資本家固無不歡迎者然而此重利之債將何法以償還前此輕利之舊債今尚無法清償則以後重利之新僨又將如何應付乎重利之名詞質言之重人民負擔而己速國家破産而己爲財長者不要求裁兵减政從節省方面着手而要求以重利借僨供政府泥沙之用縱非甘心以國家權利送人然去甘心以權利送人僅一間矣初不能因事前聲明而遂可却其借債之責任也 
是故稍有良心者寗不爲財長而不願借重利之債寗負政府厚意而不願借重利之債以負國民受國民喪心病狂之唾駡 
 
 

Page 8

 
 
國内要聞二 
[河南第一師校之大風潮]  
　　開封快訊云省立第一師校自五四運動後日形多事日前校長徐金湶（字侍峯）因事辭職即以該校課外運動教員谷毓琦接充校長徐之學識雖無甚特長但尚能維持秩序此次亂職因該校迭起風潮去歳開封各校與趙張爲難羣疑師校主動有人指係徐某傳播新文化所致早爲當道所疑故不能安於其位也當新舊交卸時竟發生一大爭執即自去歳十一月提前放假後至今年二月止此四個月校中本無學生而徐校長己將學生應得膳費完全領出每人每月五元共計全校三百餘名按四個月每人應得二十元計算爲數約在六千元以上普未發給分文（該校向例學生請假一日即扣膳費一角六分）學生大譁指爲校長呑欵當時傳聞徐曾願每人發還十元作爲了事及谷毓琦接辦後又聲明前扣膳費曾與教育廳說明作爲本校基金不能再發還學生於是全校學生以徐校長爲反汗謀對待之法於十五日晚在禮堂開會請谷校長向徐校長代索前欵谷與徐同係北高師畢業又係同事欲代徐辨護而短於口才但期期以爲不可學監馬瑞圖亦北高師校畢業欲登壇演說學生大呼混賬不准發言馬竟不得申其辭英文教員劉可志上堂演說亦被驅逐羣呼打打雙方爭執各不相下旋經教員余家菊吕友章等出而調停其圍始解十六日下午谷校長即將該校學生段士良等二十名開除並通知巡警來校彈壓警察均持槍鵠守校門如臨大敵谷校長布告如下查去歳寒假提前放假期内所有未發之學生膳雜一項當前校長任内曾奉教育廳令調查開單飭存作爲校内基金在案乃各班學生屢次要求補發此項存欵迭經各職員等一再當衆詳細解釋不能擅自應允補發理由乃該生等不惟毫無諒解動輒羣起威挾勢難理喻惟遇事風生必有害羣若不犧牲一部以期警醒則教育前途何堪設想兹查得段士良傅學典劉寳藜馬藎臣周鳳岐王蘭芳張富仙盧雲澗胡知人高體仁王向琛王天曉車遵道汪守先于舜卿張冠斌張鳳章李鐵錚張珏麟張慶昇等二十名此次因要求補發提前寒假期内膳雜費一事事前旣爲鼓動主體當塲又任意滋鬧出言不遜長此擾亂全體破壞教育若不嚴懲前途何堪特依照部頒師範學校規程第五十三條第三項第五十八條即行開除學籍立令出校並呈請教育廳飭令各縣追繳各該生等歷年所耗學費以儆效尤而挽頽風此布 
[蘇議會紀事（五）]  
　　今日（十九日）年後三時十五分議員到八十六人摇鈴開大會鮑貴藻主席正擬宣讀議題王撰曾責其排列日程之不當請將後列之内務審查會審查省長交議江蘇省道局簡章案報告提前討論多數贊成除龔廷鶚外張援徐宗鑑等對於原報告均無異議結果三讀通過陳錫朋請將其提議查辦前任東海灌雲兩縣知事段士璋貪污不法案提前討論結果照先例逕咨省長朱翼雲請提前討論郗大純提議咨請省長轉咨督軍嚴禁奸商勾結外股購買舊存廢鐵以保省有物權緊急動議案結果逕咨省長至是始依日程議呈（一）王詠梅提議咨請省長通令各縣知事將忙漕征收費盈餘籌辦游民習藝所案結果否决（二）張肇炘提議根拋九年度預算原案咨請省署發給六合縣貧兒教養費二千元交六合貧兒職業學校具領以資推廣而免中輟案瞿名川謂九年度預算原案係補助貧兒教養費並非補助學校張肇炘大怒滔滔駡不絶口張援謂補助係指經費不足者言此案明明言資推廣性質似有不同結果交内務股審查（三）凌思錫提議各縣應得忙漕滯納罰金擬逕咨省長迅飭各屬實行撥歸地方自治經費以便支配公益之用案結果交審查（四）朱世瑾提議滬海道屬應設省立女子師範請列入十年度預算案（五）請議審查會提出金出沈崇基等請議設立滬海道屬女子師範學校案結果併交教育股審查（六）孫紹祖提議省立第七師範學校本年度應添辦講習科案結果否决（七）高元陞提議咨請省長電財政部交涉收回漕糧特稅以充省地方教育實業經費案結果逕電中央（八）盧瀚蔭提議宿邳睢三縣屯田援例請免繳價緊急動議案結果否决（九）張肇炘提議整頓大江南北各岸義渡以利行人而維善舉緊急動議案結果否决（十）朱世瑾提議征收烟酒附稅補助義務教育經費案宋銘勲徐宗鑑等主張不成立瞿名川張援陸以鈞等主張交審查主席以交審查付表决起立者少數張援請檢點在場數主席謂起立僅二十餘人不必檢點張援謂起立省數是一問題表决必足法定數又一問題立法機關理當守法何得糊塗過去主席檢點之在塲僅七十八人不足法數遂無結果而散 
[院省近事]  
　　皖督張文生擬借皖北鹽餘四十萬元爲新安武軍餉己交省議會核議聞省會今日（十七日）特開茶話會討論多數主張以有證担保償還須由財政當軸書立契劵始能照借並推趙黄兩副議長與張督聶省長陶財政廳長磋商 
　　皖省十年度預算案己由省署編成提交省議會俟行政委員出度說明後即將交付審查綜計收入項下附加稅五六六·三五八元雜捐九四一·四八六元雜收入經常數二六一·七○一元臨時數五九·五二○元六七兩年决算剩餘金六三一·七二四元（總計爲二·四五八·七八九元）支出項下内務經常費三五一·八九○元臨時費二二○·六三八元財務經常費四五·五一八元臨時費一·八七六元教育經常費九三五·六○一元臨時費五五三·四六六元實業經常費二二二·六六八元臨時費一二七·二二二元（總計爲二·四五八·七八九元）比較九年度預算計教育經費約增五三○·六○○元 
晋席珍議長昨由京來電中央以皖省未採礦産向順正銀行抵押借欵五百萬元京同鄉反對己與部交小注請本會内人援助電致中央否認 
　　皖省農會十六日假省教育會開成立會各縣推到代表計有四十八縣到會代表四十四人公舉崔翔靑爲主席實業廳長曁來賓略有演說旋即投票選舉正副會長黄書霖得二十九票陳懷德二十五票當選爲正副會長 
[杭州快信]  
　　浙江省地方制席暫行條例案浙江省省憲會議組織法草案（胡炳旒提出）浙江省省憲法會議組織法草案（阮性存提出）昨均由省議會提議併付特務審查推定審查員鄭邁何紹韓等三十一人 
盧督軍沈省長准二十二日午刻在陸軍同袍社柬請省議會全體議員西餐 
國務院諮議杜棣華昨來杭謁兩長接洽一切 
江浙絲綢銀行定舊曆端節前開股東創立會准隂曆七月上旬開幕 
台屬臨海士紳請領平米一萬石己經省署照准塡發護照十張明後日即赴上海提運 
六月九日爲七年公債第七次抽　還本期杭總商會己推旅京浙人蘇公選前往參觀 
台屬路贿董事會成立後現温屬永樂瑞平四縣旅杭同鄉亦接踵而起組織温屬築道董事會每縣公推董事六人己由鄭邁起草章程 
蔡元康今日（二十）出殯詣紹縣勞家塢安葬教廳夏敬觀杭縣王吉檀等均徒步執紼送 
地方通信 
[松江]  
　　蠶市不振今歳春蠶因天氣寒燠無定死去不少即就桑葉言往年每擔售價十一元猶復無處買葉現時桑價每擔只售兩元亦竟無人過問今年春絲産額之减少己可概見西鄉楓涇鎭舊有繭行二十家現只租出七家其餘均尚在待租中 
　　實業消息松人蕭再華去歳自備資斧赴日本實習製碍回國後即决招集資本建築西式磚窑現聞己向德商訂購機器并己購定窰基從事建築大約舊曆五六月間總可工竣出貨又松地織布一業除平民習藝所·縣立工場·及職業學校均各設有專科外私家設立者只西陵織布廠一家營業極見發逹現城内又有朱姓購買布織組織永泰布廠業己招齊女工動工開織矣 
[蘇州]  
　　監獄員調所補習高等檢察廳内設立獄員補習所己於五月十六日開課己記前報兹悉該補習所所長由高檢廳長王仁山兼理教員則由檢察官鍾尚斌徐家駒沈秉謙三人兼任課程爲文官服務令監所現行法令監獄特别注意事項三門全省六十縣監獄員中先行酌調三十四員入所補習截至五月十七日止己經赴所報到者計有十九名單列後沭陽聞政泗陽胡友梅·武進劉綬曾·江隂史鴻藻·松江彭錫·泰興於光·泰縣陳允發·崑山陳朝弼·興化孫濟蕃·無錫周葆煇·揚中龐揚祥·唯寗卓琨·豐縣鞠彬·靑浦夏宏祚·江浦戈豐元·東台沈汝礪·句容向家煌·宜興趙元英·奉賢侯世芬 
　　清查滄浪亭公産蘇城滄浪亭前清康熙年間曾由巡撫捐廉購助田五十畝零所收租息除供給住持僧膳食外餘悉爲亭祠歳修之用刊載碑碣班班可考後因僧徒不不守清規見逐該田先由善後局收租繼由藩司而度支公所至宣統二年竟被委員馮某侵吞入私改立壽生保户承糧近經邑紳劉傳福潘祖謙等查悉公呈省道行縣清查昨日温知事己派委蔣炳華前往詳細調查矣 
[無錫]  
　　四鄉蠶汛　錫地四鄉蠶迅現均大眠開葉約一星期後均可上山查本届蠶汛因隂雨連綿病蠶較多大約祗有六分可望現桑葉市價甚賤每擔八九角至一元而尚無人過問繭行開設者亦甚少較上年祗有五六成云 
[南滙]  
　　電爭華僑學校註册南匯縣教育會長許言昨致北京外交教育兩部電云北京外交部教育部鈞鑒去年南洋英屬星加坡等處居留政府頒行學校註册條例意在摧殘華僑教育三州府曾公舉代表余佩皐回國請願刻聞馬來聨邦四州府亦己頒行學校註册條例與三州府所頒行者同一苛嚴按南洋華僑教育甫在萌芽時代經此摧殘將使華僑民永無受祖國教育之望香港前事實堪寒心瞻念前途隠憂何極敬懇鈞部併向駐京英使據理抗議以慰僑情臨電迫切不勝待命之至南滙縣教育會叩皓 
[鎭江]  
　　互爭洲灘續誌楊灝李鳳岐互爭洲灘一案屢紀前報兹聞財政廳己派員到鎭訂　十八日會勘昨據楊灝呈明水漲葦高難以立足會勘聲明障碍業經張知事據情電請財廳展期俟水涸再行會勘云 
　　議决限制米價日來米價飛漲由於來源之缺少加以鎭地非産米之區全恃外來供結來米旣少供不敷求而各奸商又放盤搜買私運出口故昨又漲三角最高至十元零三角現經丹徒縣張知事與商會曁米業各董議决限制米價以維民食不知有效否也 
 
 

Page 9

 
 
   
 
 

Page 10

 
 
[遠東運動會消息各地運動員陸續来滬]  
參與第五次遠東運動會之各地運動員日内己在各地預備出發來滬昨悉有曾參加第三次在日本舉行遠東運動會之朱恩德君業己由長沙來滬下榻於本埠復旦大學每日在該校從事練習預備加入此次之運動會朱君前在北京高等師範五項及十項边動頗爲特長前次於五項運動中得有二百五十二分故此次頗有希望云 
並有南洋公學畢業之杜榮棠君亦將來滬參加運動杜君運動亦頗著名前在北京匯文大學時於遠東運動會五項運動曾獲得二百八十七分之多云 
各地所來之運動員己由遠東運動會事務所代向西藏路一品香旅社訂定合同預備大房間三十間床鋪一百二十位一切均由該社供給大約二十八日左右即可到齊矣 
　　蘇州之運動員等己由該處靑年會總幹事徐可陞君亦代向一品香商定房間大約亦將下榻是處云 
大陸報云東京五月十九日來電日本運動選手參與上海第五届遠東運動會者十九日由數千學生執旗唱歌歡送起行將於二十日（即昨日）離神户云此次運動大會除田徑賽外尚有籃球籠球壘球等比賽足球比賽將會塲南部舉行網球比賽球比賽將在場之西北角所以避烈日也塲中分界線之手續現己將竣有八九區域己畢棒球區域己成其半會塲總閱臺將爲二百三十英尺長可容八千人餘如棒球區域亦可容一千人其他各處可容人甚衆也現各事大都就緒上海之日本體育會己設法爲日本選手預備宿所有二人己先抵滬見各事備妥且此次來華人數較之上次僅派十五人赴馬尼剌參與遠東運動會增多至一百零二人聞日人頗自恃擅長游泳及棒球籃球等但日本似難勝菲列濱之棒球菲之選手將於本月（五月）二十五日始克完全抵滬籃球一項恐將爲中日菲三方面所猛競菲方面將有健者五人中國方面亦將有健者云 
[鐵路優待遠東運動員規則]  
滬寗滬杭甬兩路局長昨接交通部訓令爲優待本國參與遠東運動會員起見特訂乘車半價辦法凡有會員在國有鐵路乘車至上海者持有該會所發之憑證至站買車票時無遠近一律半價核收車費特發憑證式樣及規則八條仰即遵照辦理等因趙局長奉令後立即分飭所屬查照並錄規則如後（一）此證特給予第五届遠東運動會會員前往上海持證赴車站换購來回車票不得即以此證乘車（二）此證换購車票者得按各路普通票價五折繳納惟如需臥車時仍應照章徴收臥車費（三）此證只適用於京奉津浦京漢隴海滬寗滬杭甬正太等路爲限但不得購用津浦路或京漢路特别快車車票（四）此證有效期間自五月十六起至六月十八止（五）此證由交通部蓋用部印發交遠東運動會簽字後方得持赴車站購票（六）每經一路必須專塡一證須塡寫清晰不得添註塗改（七）除本證特别規定外一切仍照各路現行章程辦理（八）此項憑證之存根應由遠東運動會送由交通部查核 
[航業消息零拾]  
　　昨日招商局之華人輪船由漢口裝來乾豐銀號之現洋五萬元（分裝十箱）而太古公司之穎州輪船裝往廣東有錦經綸陳端記之銀子六十箱裝往汕頭有銀十五箱裝赴香港銀元十四箱及金子金鎊等四十箱又日清公司之瑞陽丸裝赴漢口有東洋大條新紫銅八千一百六十條價值二十萬元以上 
　　提督公司之新郵船其第三號現將以銀邦號Ｓelverstate先行開駛來滬其海峽邦號改定第四次出發在八月上旬開來至於開斯東邦號現己提前開出定於六月二十日從西雅圖起椗來華云 
本埠新聞 
[遠東運動會沙息]  
　　各地運動員陸續來滬 
參與第五次遠東運動會之各地運動員日内己在各地預備出發來滬昨悉有曾參加第三次在日本舉行遠東運動會之朱恩德君業己由長沙來滬下榻於本埠復旦大學每日在該校從事練習預備加入此次之運動會朱君前在北京高等師範五項及十項運動頗爲特長前次於五項運動中得有二百五十二分故此次頗有希望云 
並有南洋公學畢業之杜榮棠君亦將來滬參加運動杜君運動亦頗著名前在北京匯文大學時於遠東運動會五項運動曾獲得二百八十七分之多云 
各地所來之運動員己由遠東運動會事務所代向西藏路一品香旅社訂定合同預備大房間三十間床鋪一百二十位一切均由該社供給大約二十八日左右即可到齊矣 
蘇州之運動員等己由該處靑年會總幹事徐可陞君亦代向一品香商定房間大約亦將下榻是處云 
大陸報云東京五月十九日來電日本運動選手參與上海第五届遠東運動會者十九日由數千學生執旗唱歌歡送起行將於二十日（即昨日）離祥户云此次運動大會除田徑賽外尚有籃球籠球壘球等比賽足球比賽將在會塲南部舉行網球比賽將在場之西北角所以避烈日也塲中分界線之手續現己將竣有八九區域己畢棒球區域己成其半會塲總閱臺將爲二百三十英尺長可容八千人餘如棒球區域亦可容一千人其他各處可容人甚衆也現各事大都就緒上海之日本體育會己設法爲日本選手預備宿所有二人己先抵滬見各事備妥且此次來華人數較之上次僅派十五人赴馬尼剌參遠東運動會增多至一百零二人聞日人頗自恃擅長游泳及棒球籃球等但日本似難勝菲列濱之棒球菲之選手將於本月（五月）二十五日始克完全抵滬籃球一項恐將爲中日菲三方面所猛競菲方面將有健者五人中國方面亦將有健者云 
[鐵路優待遠東運動員規則]  
滬寗滬杭甬兩路局長昨接交通部訓令爲優待本國參與遠東運動會員起見特訂乘車半價辦法凡有會員在國有鐵路乘車至上海者持有該會所發之憑證至站買車票時無遠近一律半價核收車費特發憑證式樣及規則八條仰即遵照辦理等因趙局長奉令後立即分飭所屬查照並錄規則如後（一）此證特給予第五届遠東運動會會員前往上海持證赴車站换購來回車票不得即以此證乘車（二）持此證换購車票者得按各路普通票價五折繳納惟如需臥車時仍應照章徴收臥車費（三）此證只適用於京奉津浦京漢隴海滬寗滬杭甬正太等路爲限但不得購用津浦路或京漢路特别快車車票（四）此證有效期間自五月十六起至六月十八止（五）此證由交通部蓋用部印發交遠東運動會簽字後方得持赴車站購票（六）每經一路必須專塡一證須塡寫清晰不得添註塗改（七）除本證特别規定外一切仍照各路現行章程辦理（八）此項憑證之存根應由遠東運動會送由交通部查核 
[航業消息零拾]  
　　昨日招商局之華大輪船由漢口裝來乾豐銀號之現洋五萬元（分裝十箱）而太古公司之穎州輪船裝往廣東有錦經綸陳端記之銀子六十箱裝往汕頭有銀十五箱裝赴香港銀元十四箱及金子金鎊等四十箱又日清公司之瑞陽丸裝赴漢口有東洋大條新紫銅八千一百六十條價值二十萬元以上 
　　提督公司之新郵船其第三號現將以銀邦號selverstate先行開駛來滬其海峽邦號改定第四次出發在八月上旬開來至於開斯東邦號現己提前開出定於六月二十日從西雅圖起椗來華云 
　　怡和洋行之財生號此次開還香港後即將入厰修理其應行班次則以烟津班輪開裕唾號代行 
[銀爐同業之活動]  
今歳銀爐同業自正月間大條到兩批之後來源極少即有少數運到即轉運出口以致生意異常清淡近由山東帮運到俄國羅卜角洋二百萬售與泰亨源當即分派同業各號鎔化寳紋現聞以後此項羅卜續有來申不致寂寞云 
[繭汛中之雜報]  
浙江春蠶成熟較蘇屬爲早湖州長興長安一帶皆己開秤收買然遲者尚在上山故收買時間自開秤至收秤須延長十餘日不若無錫江隂湧朝三四日即可買足也現接湖屬崇德電報知該處於前日（十二日）開秤收買價洋五十元貨尚不湧 
嘉屬繭業公所報告此届春蠶收買鮮繭由公所議定繭價四十五元開秤尚需五六日云 
吳淞商埠局測量隊自分組進行以來己測至縣城西門外楊行鄉每組隊長一人隊員四人均裹餱糧晨往暮返兹據各隊長報告每至測景叶點釘立木椿翌日被人拔去或折損總因無知愚民誤會所致現己函知寳山縣知事諭飭各圖總甲隨同照料並於昨日發出布告如下本局測量埠界定點釘立木椿此係暫定標識實與地主無妨近有無知愚民膽敢任意毁傷合仰各總圩保隨時告誡預防倘再拔鬆折塤立即送警究懲凡爾地方有衆其各一體凛遵 
[女靑年會社會服務部參觀南通記]  
　　本埠基督教女靑年會社會服務部因南通實業教育·地方自治等事爲本省各縣冠久欲往該處參觀以增見識爰於數日前組織一參觀團參與者爲全國協會總幹事顧恩慈女士·新幹事海女士·姜思仁女士·黄佐庭夫人及其女公子·王瑞嫻女士·楊夫人·陳女士·陳曼雲 
　北京電清華學校參與遠東運動員小影及成績 
（一）陳崇武君　撑竿跳高十一尺六寸（英尺）擲鐵槍一百三十二英尺遠 
（二）時昭澤君　跳高五尺七寸（英尺）擲鐵球十二磅重四十五英尺遠 
（三）時昭涵君　跳高五尺八寸（英尺）擲鐵球十二磅重四十八英尺遠擲鐵餅一百零八英尺遠 
滬上各廠之進買春繭價全視洋莊絲銷路爲轉移去年春蠶洋莊頂頭號廠經在一千三百兩左右正在大宗宗收買怡和忽接日本絲價萎靡之電消息傳播繭價卽頻頻而小然大價之買進者己不少以是是届各廠皆抱緊穏主義昨日廣東來電謂該處機器廠絲每擔市價九百兩較前盤小去三四十兩而滬上廠經自二星期前美鷹洋行抛進新絲數百包以後他行未曾買過昨日有逹買進陳廠絲二十擔價一千一百兩其餘成交者爲八繭灰經等貨故對於進繭不得不謹愼也本届銀根寛裕用洋之便宜爲歷來所未罕見洋釐每届絲茶之汎必在七錢三四分今歳絲茶俱皆减色洋價僅七錢二分三釐外誠罕有也 
[本星期紗市狀况]  
本星期紗市岑寂印紗毫無成交日紗水月牌本週有六百包成交係十六支及二十支紗定期七九月出貨價計一百四十八兩小包紗成交三千包本紗仍因現貨缺少開出不多川帮則己入市購辦需要仍旺云 
[吳淞商埠局布告]  
　　防毁測量標識 
女士與程婉珍女士等十人參觀團於十六日晚乘江新輪船起行次日晨十一時抵南通抵埠時即有南通農業學校校長李君之代表盧公勉君與農業學校教授裘君兩人來盋頭歡迎並備有公共汽車專車一輛先至桃之華旅館卸裝午膳後李廬二君陪往女子師範學校南通醫院伶工學社農業學校街處參觀十八十九二日仍往各處參觀如博物苑育婴堂殘廢院盲啞學院大生紗廠廣生油廠倭子墳等且特往狼山游覽半日南通城外路旁皆有行道樹天生港蘆涇港至城狼山至城唐家閘至城三路皆能行駛汽車現有公共汽車往來通城狼山及通城蘆涇港間道路甚清潔可觀無乞丐擾人之患蓋昔日之乞丐聞己收入棲流所矣十九日午時農業學校李郭裘三君淮海實業銀行經理盧公勉君公共汽車公司經理盧世剛君等特在南通俱樂部設宴欵待參觀團宴畢張季直先生代表李君致詞略謂承貴會諸女士特來敝城參觀甚爲榮幸第因銀行股東大會正在開會張先生不克親來演說特曯鄙人道歉云後李君以南通二十五年來歷史略述謂凡人有心改良地方社會狀况或作種種慈善事業第一須有基本金張公有鑒於此故設各廠以贏利爲基金南通所以有今日之現象者莫不爲發展實業及他種生利機關致之也云云參觀團在南通時極承張君等各代表招待周到十九日晚參觀團乘吳淞輪船離通昨日晨十時許到埠聞同行之海女士missazathaharrison爲英國倫敦大學經濟科教授上星期五到滬此次來華係應女靑年會之聘女士對於廠中工人生活尤極注意云 
[約翰大學消息]  
　　昨日（二十日）下午二時約翰東吳兩大學在約翰開辯論會兩校辯論員各三人題爲「現有國際聨盟盟約果能施行否」延陸伯鴻等爲評判員結果東吳得三百零八分約翰得三百七十二分約翰勝 
　　約翰大學同門會今日開懇親會由同學預備演劇劇名「鬼新郎」取材於伊爾文見聞雜記分五幕（一）教女得信（二）遇盜死别（三）誤迎假鬼（四）露情私奔（五）回叙訂婚想必有一番盛况也 
[陜西英教士函告被拘後狀况]  
　　陜西鳳翔英教士史梯枌被匪扣留一事曾誌本報昨字林報載史教士來函略曰余個人現有之經驗可爲倡取消治外法權之說者反省之資料近來各方面軍隊向鳳翔會集擬剿除郭堅現距城咫尺數日前清晨有一兵來教會稱長官請余往見余妻與余時甚冗忙照料災童更换夏衣故余告以事冗不能出外請其表官來見未久又有數兵持械入内强余同行詢其故則曰欲託調和也詎知此乃謊言余旣偕往軍官見後即稱渠父爲一平民刻在家中爲陳樹藩捉去又有另一軍官之弟亦係平民亦被捕去將被殺害如竟遇害則渠將殺余然後爲匪云云軍官許余暫回教會寫信致西安夏洛克教士託其照料被捕之二人又寫華文信致陳樹藩方面之司令此事旣辦畢余又被解回軍營余妻體質不强未及加衣即偕華人教徒二步行數哩冒穿行火線之險往陳軍司令營中陳軍司令待之尚優是夜有一教徒携回其覆函内稱此事余等應請陳督辦理而余妻是時己偕一中國教徒向西安進發旣無行李又未帶衣服也余請軍官准余回教會一小時俾檢取數物但軍官不許余僕尚可送入食物而徒等亦可入内探視有一華人隨余多年現與余同居一室此外常有武裝兵士兵余共起居蓋恐余脫逃也其實余爲教徒且爲英人早己聲明不逃矣兵士待余尚有禮貌而曾受余療之惠者待余尤殷勤余本無罪彼等於余爭辯時輒明白告余以此爲鉗制陳樹藩之唯一善法蓋彼等主意在與陳氏爲難也一般平民咶余在鳳翔二十五年之事蹟者莫不視此爲極狂妄行爲並斥責拘余於此之人焉自余妻去後拘余之軍官又變其言要求夏洛克教士將被捕二人安送回家俟接到其親筆安信時方釋余回但不能擔保送余平安出城觀其所言意不在交换俘虜己可顯見不過欲用余爲抵制陳督之具耳頃得問接消息謂余出城之自由繫於陳督之停戰其意思所在於此可知今得報告余妻趕行一百七十里至武功始得以電話與陳督談話陳督己允不殺被捕之二人但余仍被覊留於此而余之生命尚在不知之列彼主張廢治外法權者盍速來此與余易地而處歟然其人必外國人而後可彼着洋裝携革囊之留學生尚不能收留於此也 
[滬杭路轉運業罷運六誌]  
　　滬杭甬鐵路各轉運公司於本月十五日始因浙財政廳派員分駐各站查驗車運貨物實行知照單有碍運輸營業羣起反對同盟罷運疊誌本報兹悉轉運公會己分别呈請浙省財政廳及上海護軍使總商會滬杭甬鐵路局懇予飭下撤銷原案以維營業今己多日尚無解决辦法故仍堅持罷運而鐵路局趙局長以鐵路營業因能運而受損失爲數不資此六日之問運貨收入短至二萬元左右長此堅持鐵路實難緘默故爲維持鐵路營業起見昨己分電交財兩部及浙江軍民兩署及財政廳請示核辦近日南北兩車站運杭之貨甚少前昨經商家直接在南站報運者惟黄魚二十件而杭來之貨亦只笋水果等新鮮貨至於兩路聨運之貨現亦擱置北站不得赴杭惟杭州機廠所需之煤炭係鐵路用品之一種及上海工部局直接向南星橋石子公司所購之石子均非歸轉運所裝之貨未便久擱該路特於昨夜（十九）開駛貨車一列運載往返所有上下行之夜貨車現曾停止駛行尚無恢復之期云 
[沙船遇風觸礁]  
　　本埠丁泰來號萬恒盛沙船由靑口裝載荳油七百餘簍荳餅一千餘片載運來滬於舊曆本月初四日夜間駛經吳淞口洞沙洋面寄椗詎料夜間忽起暴風立時走錨舵主力難支持該舟飄至暗沙觸礁全船損壞網物飄散無踪舟中夥友十餘人一時呼救無應急即將梢排互相用繩繫住腰間黑夜在海面隨浪顚簸幸得浮至淺灘登岸各人生命未遭淹斃前日進淞報告經稅行家聞該船所裝之物多係客貨此次所遭損失計船貨價值約需三萬之譜云 
[函商南北市電話接線問題]  
　　上海縣商會正副會長昨致北京交通部電政司蔣司長函云逕啓者上海南北市電話停止接線候忽數年上年南市商人自願擔任償欵要求敝會向洋公司磋商讓步幸而就緒即由敝會電逹台端未幾華委員蒞滬方冀全案解决即在目前詎洋公司以華委員磋議條文一字一句之斟酌皆須電部請示因而拒却案懸迄今又一年矣一般急求交通之用户訽之滬局則稱未奉部令核准碍難通融詢之洋商則稱北京無全權代表不願接洽爭持與推諉遷延復遷延徒陷南市各業商於呼應不靈飽受無形之損害莫或使之若或使之敝會不忍坐視用敢具函繼續陳請尚祈貴司長體察商艱迅予轉請遴派確有經驗之員授以便宜行使之權以竟全功實紉公誼 
 [P破壞官限米價之詰問 
　　本埠米價自縣公署布告後低落一二角之譜市面尚稱平穏不料内地各産米區所有米穀早被放價收空以致連日到船稀少南北市各米舖因藉口無貨應市羣希望漲價圖利昨并向某機器碾米廠放船十一元一角購進數十石適爲米業公會查知以該機廠不應違背當向詢問據云出於貨客之主張爲顧全成本起見昨日常帮及船貨開盤十元五六角之譜後郷米業代表訂於日内開會提議機廠違背之理由候公請官廳予以相當之處分以免效尤而維民食云 
[淞滬糧食維持會開辦平糶]  
淞滬糧食維持會鑒於米價飛漲縣公署己發限止米價十一元布告因特於浙江路事務所開辦平糶昨致函縣公署報告開辦日期原函略謂日前仰奉鈞署布告最高之米售價不得過十一元利溥仁言同深額慶爰根據上年辦法於本日起就浙江路聨合會事務所開辦平糶云 
[旅滬粤僑反對租借石龍電]  
本埠粤僑商業聨合會昨致府院部電云北京大總統國務院内務部外交部廣束會館同鄉京官鈞鑒報載有將九龍租借地推廣至石龍之說查石龍爲粤東要寒屬中華民國領土豈能租借外人如果有其事我國民萬難承認務乞注重民意以保國本不勝迫切待命之至上海粤僑商業聨合會叩號 
[反對外商訂包烟稅之公電]  
（一）北京大總統國務院財政部全國烟酒事務署鈞鑒報載烟酒署與外商訂包烟稅查稅務屬於内政豈能授諸外人我國海關可爲殷鑒萬一外商濫使職權足以制我華商死命似此摧殘實業海外華僑誰敢投資祖國懇即將該議取消以保主權而維實業華僑聨合會叩（二）北京大總統國務院財政部全國烟酒事務署鈞鑒滬報載烟酒署與某外商訂包烟稅事喪失主權損害商業莫此爲甚此風一開將來全國稅項皆可包與外人不啻將國家財政命脈斷送與外人之手太阿倒持國何以立務乞傭順輿情取消該議以維國本華僑學生會叩 
[旅滬順直會館致北京電]  
旅滬順直會館電京反對標賣天津亨寳棧事其文云北京分呈國務院内務部交通部特别財産局鈞鑒接津商電稱津埠亨寳碼頭棧房巧日標賣得標之人黑幕重重華商航業根據攫奪殆盡等情伏查碼頭棧房爲航業基礎中國航業尚在幼穉時代維持碾尤恐不及今被外人攫去國家主權桑梓命脈關繫綦生萬難坐視懇請澈底查究取消前標歸眞正華商承購請電飭津局照辦以維航業而保主權禱切旅滬順直會館會長董立善總董姚志祖協缍孟慶霖等同叩哿 
[外洋輪船進出口消息]  
　　太平洋郵船公司之愛瓜多號今日由滬赴美乘往之旅客共二十五名其中華人三名該船出口貨因日郵社之對馬丸中國郵船公司之中國號同時出口故貨作甚少祗有百噸云 
　　好時洋行之愛爾卡號原定昨日開還德荷今因在大連方面不及如期來滬故己改星期二由滬開出 
　　滃國郵船公司之貨輪康密酸羅曼爾號業於上月五日從盎凡爾運貨來滬惟兼赴各處之地點甚多故尚有三星期之行程其鶴藍號則在本月之二十八日可至上海 
　　提督商輪公司之實得號業於本月八日從美國之波脫蘭開來上海在月杪或可進口來貨以木料爲多 
　　寳隆洋行現有摩托機輪比魯號將由丹麥開來大約下月下旬抵滬 
[國内輪船運貨進出口之調查]  
　　進口貨（長江）太公司之吳淞輪船昨由漢口裝來白米一千四百九十一包黄豆等一百五十五包機花二百五十三件蛋黄一百八十九桶烟梗一百二十五件毛茶一千一百四十七簍茶葉五十八件皮油六百六十桶靑蔴一百件鴨毛一百二十七件皮蛋七十壜紅瓦一千九百件川菜五千四百三十一壜挏油一千一百三十四桶樟腦一百五十件夏布三百四十五件紙頭二百五十九件蠟八件石頭九十方雜貨九百六十二件又招商局之華大輪船昨亦由漢口等處裝來絨緞四件機花一百件靑蔴一百三十五件花衣一百件夏布一百七十一件湖北官布一百五十件水烟一百十九箱瓷器三百三十九件牛骨二百擔黄豆四十九包紙頭三十二件雜貨三百二十五件（靑島）太古公司之頴州號昨由靑島裝來生仁二千九百三十包其中一千二百三十五包係轉運至汕粤者又有黄絲十一件綢緞二十五件生油一千三百簍鹹魚一百六十五包山渣片三十四件雜貨十九件（烟津）招商局之新康輪船昨在烟津運來亂絲頭二百零二件黄豆一百二十一包干貝二件夏布十件黄絲五十八件土酒二十壜蝦乾二件鹿膠六件洋布一件（寗波太古之新） 
北京號昨自寗波運來土酒一千二百四十壜竹木二百八十八件草蓆三千四百十九件花餅五百件靑糖五十包藥材一百十一件雜貨十五件 
　　出口貨（港粤）太古公司之頴州號今日起椗昨日己裝出口貨計運往汕頭者有麵粉三千九百包生油三千二百桶黄豆一千零五包棕衣六十件土酒二十五壜豆餅一萬四千件棉花一百件生梨三十一簍雜貨一百十三件藥材三十九件料器一百三十六件生仁八百三十四包洋紗二百二十八件石羔一百五十件靑蔴六百五十九件蓮子二十二包烟葉一百十五件香烟五十六箱運往香港者計洋紗三十件洋燭二百箱瓜子三十包藥材一百零九件蓮子二十三包芡實三十包綢緞二十九件黄豆二百五十二包鹹菜五十件香烟五十四箱白菓三十九包雜貨三百四十件運往廣東者有香烟七百二十六箱麵粉六千包洋紗二百八十一件烟葉二十四件生仁八百三十六包藥酒二十五箱藥材雜貨一百四十四件（牛莊）招商局之同華號昨日係修理後初次開赴牛莊運往之貨計有乳腐七百壜靛靑二百十桶牛皮五十件香烟二百箱鐵器七百七十件茶葉五百七十八簍生羗四十件紙頭三千零二十五件洋布六百六十八件白米六百八十七包麵粉二千包棉花七百十件竹掃一百四十件雜貨一千六百二十四件又轉口貨有竹枝五十二件藥材四十四件雨傘十四件烏烟一百件茶葉六十六件閩茶三百九十六件瓷器三百件草蓆五件（寗波寗紹公司之新寗紹號昨日裝出有白米四千零四十六包白糖二百二十包洋布九十四件香烟一百六十二箱棉花六百八十件瓜子八十包棕衣四十五件鐵器二百六十四擔雜貨一百五十件又太古之新北京號裝出有麵粉三千九百包白米九百十二包拷皮七百零五件靑蔴三百三十八件靛靑五十桶烟絲二十五件皮油二百桶藥材三十七件雜貨五十八件 
 
 

Page 11

 
 
[友華銀行銀市報告]  
中美新聞社譯友華銀行二十日報告云昨日倫敦銀價近期跌四分之一便士遠期跌八分之三便士紐約銀價跌至五八又四分之三倫敦紐約匯價漲至四○○又八分之五今日此間定價除法郎漲至七四五羅比漲至二五二半外餘皆不動市况全日　動開市時交易價金鎊三先令二便士半金圓六國六四又四分之三午後金鎊三先令二便士又八分之七金圓六五又四分之一收市時金鎊三先令二便士又四分之三金圓六五法郎馬克要求仍鉅法郎交易價在七一○與七二○之間銀市並不見有力市上銀不多購者亦少故巿價恐須再跌今日倫敦無消息紐約十八日電訊謂依定價祗有賣出而無買進云 
[一週中印日紗進出口之調查]  
　　本星期進口印計八百八十八擔日紗計四千零八十擔自元月迄今進口總數計印紗二萬七千零二十七擔日紗六萬九千六百擔本週中出貨運往各埠者計有寗波日紗十九擔南京印紗八百八十二擔日紗一百二十六擔蕪湖日紗三十一擔九江印紗四百三十五擔日紗十六擔漢口印紗一千零八十一擔日紗四百七十六擔宜昌重慶印紗十八擔日紗一百二十九擔高州印紗三百三十擔烟台印紗一百三十五擔天津日紗一百五十九擔牛莊印紗十五擔香港一千零三十五擔日紗一千六百七十五擔本地印紗四百五十擔日紗一百五十擔其餘别處日紗十六擔共計印紗四千三百八十一擔日紗二千七百九十七擔本週止本埠計存印紗七擔（尚有一千二百九十四包在船未出）日紗一萬八千五百二十九擔云 
[婦女賽槍劵代表揭曉]  
本埠萬國賽槍會本年第二十週年賽槍大會擇於本月十四十五二十一二十二四天在虹口靶子塲比賽等情早誌本報兹悉第一種婦女彩預定二十二（星期日）下午二時舉行計二百五百六百碼各賽七響共計二十一響此種皆賽專備旅滬各國婦女購買每劵代價洋一元己於十八日截止共售去二百六十三張當於是日下午六時在大馬路議事廳推出代射者百餘人婦女得獎者己額定二十五名早由該會董事部議决代射者亦各有機會獲獎因班次高低分數照例遞加以期利益均匀日來董事部通告各賽員於是日須一律到塲以備各該婦女代表前往奪標兹因人員繁多不及備載其關於華人婦女購買者及華人賽員代表者摘錄如下白雷拉夫人代表胡會林彭司夫人代表王衍慶倍克女士代表史宗棠陳景塘夫人代表小平陳景塘女公子代表羅白司葛羅士夫人代表楊仲綽何鹿山夫人代表應極司脫勞姆何鹿山女公子代表華生寳仙女士代表陳景塘白雷拉夫人代表劉景和吉六夫人代表陳文龍藍因雷夫人代表李玉書劉景和夫人代表鬫　特童海林夫人代表松本方液仙夫人代表方液仙飛而特夫人代表郝伯陽戤來脫女士代表陳如松梅痕夫人代表曹心安寳羣女士代表康司方液仙夫人代表漢格司彭夫人代表楊仲綽史宗棠夫人代表脫雷而孫子皐夫人代表韋而達凌素珍女士代表葛林飛而馬道夫人代表湯姆生曹心安夫人代表尤司朱閏生夫人代表史宗棠邱盆女士代表陳文龍伍女士代表强生王衍慶夫人代表蕆生韋特夫人代表方液仙王衍慶女公子代表雷多楊夫人代表愛而别脫寳榮女士代有掘義之助崇棣華夫人代表郝伯陽白雷夫人代表李玉書陳志聖夫人代表斐而達姚蕚廷夫人代表海生李大寳女士代表飯島政雄吳芝軒夫人代表林處海其夫人代表陳如松大島女士代表劉景和田村夫人代表陳景塘長澤女士代表王衍慶嚴夫人代表胡會林米野女士代表王衍慶渡邊夫人代表史宗棠伊籐直子夫人代表陳文龍川南女士代表李玉書掘義女士代表楊仲綽甌雪登夫人代表曹心安斗納女士代表陳如松又劉景和 
[中國工程學會滬分部常會紀]  
　　中國工程學會爲留學東西洋及本國工科專門大學出身富有學識與經騐之工程師所組織志在聨絡各項工程人材協助提倡中國工程事業及研究工程學之應用開辦己三載會員將及三百人遍布全國各埠工程要職成績卓著日趨發達近以上海會員衆多又爲工程實業之倡另設該會上海支部數月間新同志之加入者日有數起本埠工程師正宜承此機會互相聨絡共圖發展查該會每月至少開常會一次開會時間與地址隨時在報端宣表以期未入會之工程師亦得蒞臨共會昨晚六時該會在跑馬廳對面一品香西餐室開五月常會到會者不下三十人聚餐畢乃討論修改總章案由修改會章委員股報告各條及擬定修改全文逐條討論通過次商議今年年會事議事畢乃請天津製碱公司化學師徐豫中演講製碱工程如何能自鑄製碱機械其價值比由西洋運入者爲廉而致用則一云云末復討論多時散會己九句三刻矣 
[揚子保險公司之常年會]  
　　揚子保險公司前日開第三十一次當年大會通過吸收遠東保險公司之議案並决定發給股息二分每股十元息洋二元 
[英按察使之更動]  
駐滬英按察使沙斯瑪立爵士供職十餘年前請假回國自因年高乞退己由英政府核准自本年六月一日起以現任副按察使竇納升任正按察使昨晨按察使署開堂訊案時到堂之律師高露玲等均向竇按察使致賀至於副按察使一席何人繼任尚無明文 
[靑年會消息]  
四川路靑年會交際科原定上星期六騎馬旅行吳淞適值江灣賽馬故特展延至本星期六（今日）舉行該科預備駿馬二十匹准下午一時齊集該會出發凡欲策騎邀遊者從速向該會事務所報告每匹納資兩元六角又聖經學校定於今日（二十一）午後一時半旅行江灣額定六十名校友親戚亦一律歡迎下午六時半爲該會漢口隊會員叙餐會凡爲該會會員加可加入餐畢赴同樂大會晚八時在殉道堂舉行同樂大會其秩序下（一）滬江大學正樂社特别音樂（二）偵探離奇命案手杖寃五大本（三）百代軼事（四）滑稽笑片會員憑證入座非會員每位取劵資二角 
[盲童學校游藝會預誌]  
憶定盤路盲童學校開辦以來向於每年春季舉行游藝會本届第四次游藝會定於今日下午三時及下星期一日晚間八時假座靜安寺路夏令匹克劇院舉行除該校盲生表演外并有約翰大學上海女子體操學校美國學校曁西人福君澤君納君等蒞會表演以娱來賓 
[南洋爪哇需聘女教員]  
　　中華職業教育社接爪哇島南海漳埠中華會館函托代聘教授英文兼女子工藝女教師一人英語須孄熟每日教授五小時月薪二百盾任期三年往返川資由學校擔任又爪哇萬隆埠中華學校托聘小學女教師二人以能操國語教授普通學科者爲合格月薪一百二十五盾川資由學校擔任有志擔任南僑教育者逕向該社接洽可也 
[華民商業函授學校消息]  
法租界南陽橋北華民商業函授學校科别英文商業珠算三項講義略收講義費現定六月一號開學云 
[浙豫兩師範學生參觀中華書局]  
浙江温州第十師範學生旅行團昨由校長楊效蘇挈同來滬參觀中華書局總廠當晚轉車赴杭又河南信陽省立第三師範學生旅行團亦於昨午參觀該廠當由招待員李梅蓀王平書兩君招待茶點而散 
[商務印書館製造活動影片近况]  
　　遠東運動會歸該館獨家拍照 
　　商務印書館近設活動影片一部專製中國式影片均用中文字說明意在輔助教育發揚國光近來己籌備就緒製就各片約共數萬尺共分五大類爲教育時事風景新劇古劇等古劇如天女散花春香鬧學皆著名藝員梅蘭芳所演新劇有死好賭兩難車中盜李大少猛回頭柴房女等而尤以軍中盜（片長六午尺）猛回頭柴房女等片爲佈置周到情節逼眞風景如西湖十景錢塘觀潮廬山瀑布均中國著名勝境時事有上海之國民大會歐戰祝勝遊行江南造船廠承造之美國軍艦下水等教育如盲童學校技擊大觀女子體操遊戲最近蘇州之華東八大學運動等皆爲極有關繫之作 
又聞本月三十日至六月五日遠東運動會在上海舉行第五次大會商務印書館己與該會總幹事格雷博士磋商妥洽凡場中各種運動允許歸該館拍製活動影片現該館正籌備一切以便届時往拍云 
[譚地檢長由蘇返滬]  
上海地方廳譚檢察長前日下午乘火車赴蘇謁見高等檢察長面陳要公業於昨晨事畢返滬回廳視事 
[日本總領事回滬]  
　　駐滬日本總領事山崎馨一前因事回國兹己公畢回滬照常任事昨特致函江蘇特派交涉員查照轉　各機關云 
[英總領事謁晤交涉員]  
駐滬英總領事法磊斯於昨午後三時詣江蘇特派交涉公署會商要公聞所商事項（一）係浦東大來碼頭升科事項（一）係英人某因游獵爲華警所傷案云 
[證劵物品交易所消息]  
上海證劵物品交易所市場第二百八十號揭示云經記人公會來函以第四十六號經紀人李步靑君因改换怡大牌號送到志願書履歷書各一份請爲備案等因准此應由本所將李君改换牌號事實揭示市塲十天内如無人主張異議郎予正式承認改换特此通告 
[華商電氣公司之裝燈通電辦法]  
華商電氣公司之電燈部份對於用户裝燈接線業由董事會議决准由外間各電器材料樹子間店舖承接惟須令其先向公司註册並預繳押櫃銀兩遵守公司章程然後始可營業至各項材料是否合宜應於裝配完竣後再由公司派員前往看騐果能合式者方由公司派匠接線通電聞該公司將於日内頒發章程通告各舖户周知云 
[利濟副劵開獎紀]  
昨爲第七次利濟有獎副劵開獎之期在南市久大碼頭總發行所舉行自上午九時開始至午刻十二時始竣兹將五大獎號碼及經銷票號錄下頭奬第三萬六千七百十八號本埠善利全二獎第三千零四十六號本埠善有利三獎第二萬六千一百五十五號天津萬寳源四奬第二萬四千零三十八號蕪湖轉漢口義大利又四獎第二萬七千二百九十九號本埠大利元五獎第一萬六千七百三十三號寗波甬利公司又五獎第二萬五千五百十七號本埠永利又五獎第三萬七千一百九十七號寗波甬利公司 
[滬杭路碾斃鄉人]  
昨夜（十九）由滬開杭之百十六號夜快車駛至臨平車站外揚旗地方適有鄉人在軌道行走司機人放汽警告該鄉人避讓不及致被碾斃當由臨平站長通電各關係人員接洽一面派警照料並傳該處地甲轉知屍屬領回棺殮 
[男女拐匪分别押儆]  
　　匯司捕房昨解拐案一宗至公共公廨請爲懲辦據破獲此案之華探陸連奎西探勞勃生到堂證明破案情形大略如次被拐女子名應阿鳳十六歳吳淞人父母雙亡向在某姓家爲童養媳詎其未婚夫與姑嫜近又相繼病故祗一瞽目之阿翁在堂然亦染病女自顧伶仃孤苦長此無依何能生活遂於上月二十六號隻身來滬經過海寗路遇海門婦人陳金氏向詢投突之所氏乃將女帶入附近九百零五號門牌伊之家内詰悉女之身世令女認伊爲舅母氏即串同寳山人王阿四將女領至北山西路一百六十六號門牌以蟻爲業之寗波婦人楊葛氏（又名王朱氏）家由該氏及其姘夫楊林生與陳金氏王阿四等言明身價計洋七十五元分兩次付清後楊葛氏將女挐往寗波價賣未成仍帶來滬正欲串同住居北蘇州路某姓老嫗擬將女賣入法租界花烟間事爲該探等偵知因而破獲質之陳金氏王阿四對於收受身價均不承認而楊材生財將此事盡推與楊葛氏一人所爲至楊葛氏對於挈女　往甬圖賣未成等情當堂承認惟否認有將女意圖賣入娼寮之事旋由陸襄讞核供商之英赫副領事以楊林生對於本案訊無關係應即開釋陳金氏楊葛氏王阿四所犯畧誘罪己經成立各科刑期一年着分别帶往西牢女監執行女子應阿鳳發棲流所留養 
[被拐婦人交夫領去]  
常州婦人何秀弟於今年正月間被人拐來上海售與法租界小東門一枝春街宋劉氏花烟間内爲娼現爲氏夫何林豪偵悉來申報告捕房飭探將何秀弟帶入捕房解經法公堂判再核在案昨又提訊證人戴益清稱何秀弟實由金松林領來售買由民人爲中是實原告何林豪稱妻子實被人拐出賣娼民人實不得知中西官判何秀弟准交伊夫領去劉氏斥退 
[婢女發濟良所留養]  
　　濟良所中西女士昨晨伴送女子佩蘭至公共公廨請示即據女供年十四歳在哈同路四百二十三號門牌解職軍官皖人史沛然家爲婢日遭主母凌虐受傷不堪其苦是以私逃出外投入濟良所求援等語並據西女士馬立師上堂證明前情忽有婦人聶周氏投訴與史沛然同居該婢不見後史等疑其唆使潛逃即令傭人王壽昌王友昌行兇將其手臂等處毆傷要求提究是時包探汪竹生禀稱史與其傭人均公堂外探聽堂上令汪探將史等傳案訊據史供佩蘭是伊家婢女並不虐待亦無主使傭人毆打聶周氏之事求察詰之王壽昌等均不承認行兇經俞襄　核供商之英包副領事判佩蘭濟良所留養並向史沛然王壽昌申斥一番而釋諭史以後不准再向聶周氏尋衅違則提究不貸 
[昨日公共公廨譸案紀]  
　　昨晨公共公廨民四庭由張襄讞會同美約副領事訊理各案如次（一）沈子蓉聲請免予交保案沈因欠某洋行買辦吳偉臣賬銀四千兩無力償還乃將房屋一年立據抵與吳處訂明分四期還欵詎第一期應還之一千兩沈即爽約不理故吳延許理律師訴由公廨簽發特别傳單將沈逮案沈以無人作保恐爲拘押乃將他人與其合股收繭之股本銀一千兩交案保出兹因收繭需欵若不將此銀取回必受股東責難遂延律師到堂以伊非租界居民無熟悉商號爲詞要求免保具結候　旋由原告許理律師將沈在租界内所立押據呈案謂此案應由貴公堂受理被告當須照章交保一結果」被告如能交一千兩舖保准將存銀取回（二）願徐氏聲請執行判决潘王氏借欵案「結果」限被告於隂曆五月十五日償還原告洋一千三百元如違即責令原保人賠償（三）　　成訴楊孟麓賬欵糾葛案「結果」改期一個月再核 
　　又午後民三庭由陸襄讞會同領袖領事特派俄員麥拉夫氏訊理俄僑訟案兩宗（一）婆勃考夫訴亞哈不干不理鑽戒價欵案「結果」改期續訊（二）俄國公共俱樂部訴考列威夫不理貸欵案「結果」被告應償還原告洋四十元零五角六分堂費被告擔負民四庭由愈襄讞會同美奥副領事訊理胡松濤訴妻妺孫胡崇禮不還其故妻胡崇德遺産案「結果」胡松濤之請求證據不足應即註銷胡曾氏自願繳案胡崇德户之英册　山縣第一千零四十六號地皮道契並權柄單准胡松濤具領 
[公共公廨訊罰車輛違章案併紀]  
星期四午後公共公廨張襄讞會同英赫副領事升座事務公堂訊理各車輛肇禍違章案十九起分誌如下（一）汽車夫陳連芳在漢口路開車疾馳幾致肇禍（二）陳全福在百老匯路開車不聽巡捕指揮訊各罰洋二十五元（三）張根福在麥根路開駛汽車疾馳（四）毛阿榮在南京路開車不照定章（五）趙小毛在靜安寺路開駛汽車不愼判各罰洋十五元（六）龔萬源在花園橋開駛汽車不愼幾肇禍端（七）奚桂福在北四川路開車不愼（八）劉杏馬在南京路停放汽車礙路判各罰洋十元（九）張木金在海寗路開駛汽車夜不點燈訊罰洋八元（十）朱家祥在南京路開駛汽車不點尾燈（十一）顧和尚在西華德路將汽車停於要道有礙路政（十二）沈金根在花園橋開車夜不點燈判各罰洋五元（十三儲） 
阿金在西華德路開駛汽車並無開車執照並撞跌行人王長林復及頭部判罰洋三元再賠王醫費洋五元（十四）汽車夫姚洪三（十五）錢根林（十六）張海廷均在外灘開駛汽車夜不點燈判各罰洋三元（十七）汽車夫蔡根泉（十八）馬夫荒阿林（十九）顔連生均因開車不照定章並不聽巡捕指揮訊各罰洋二元一併充公 
[科罰私烟間主客]  
　　老閘捕房包探榮錦林與九十號西探前日在廣西路五百十號屋内查獲私烟間一處當將烟間主施阿林烟客蕭振東劉德發許德三陸阿紀陸玉生連同烟具一併帶入捕房昨解公共公廨經中西官訊明以施破壤烟禁判押西牢二月烟客各罰洋五元充公烟具焚燬 
[私賣燈吃連二房東併罰]  
　　法租界小東門捕房捕頭偵悉居民陸雲生家將餘屋轉租與徐友根張沈氏毛榮生等私設烟榻容人在内燈吃鴉片有違定章爰於前晚帶同包探等前往抄出烟槍烟燈等物甚夥帶入捕房昨解法公堂請究先由捕頭上堂稟明前情詰之徐等供認私賣燈吃不諱陸供民人實不知徐等私設燈吃故敢租賃求宥中西官判徐及沈氏各罰三十五元毛罰三十元陸同四十元充公烟具銷毁 
[携帶烟土之科罰]  
　　謝仁生日前身藏烟土兩大包行經法租界黄浦灘爲華捕查見帶入捕房又黄包車夫葛英生於前日下午將烟土一大籐斗車至法租界永安街地方爲七十九號華捕查見打開察破拘入捕房昨日併解法公堂請究先由各該捕上堂稟明前情詰之謝供此土民人係在漢口地方購來製藥治病不敢私販葛英生供此土係客人令吾車往某處不知是土今該客逃往何處不得而知餘供支吾中西官判謝罰洋五十元葛罰一百元充公烟土没收 
[聚賭分别科罰]  
近有人在新閙白克路六百十七號屋内開設賭場聚賭捕頭前晚被新閘捕房副捕頭辛克蘭偵悉率同中西探捕前往拿獲賭徒沈阿珠周阿才沈根生陳紹全皮　發錢阿才邵才和唐阿玉等及頭家萬章元連同賭具一併帶入捕房令萬存洋五十元餘各存洋五元保出昨奉公堂傳案訊明判萬罰洋五十元餘人各罰洋三元一併充公賭具銷燬 
[兩婢行竊分别押儆]  
　　法新租界石天民家婢女桂　　　兩人日前行竊價值一千餘元之金銀飾物而逸當由石報告捕房現由包探李榮卿將兩婢女拘獲吊出原贜帶入捕房昨解法公堂先由原告投訴兩婢行竊情形並稱不願領回求究詰之春桂桂香兩婢供認行竊不諱中西官判春桂押西牢六個月桂香押三個月期滿一併送堂擇配 
[誌謝]  
昨承中國科學社惠贈第六卷第四期「科學」一册又商務印書館惠贈第十一卷第五號「少年雜誌」一册誌此併謝 
來函 
[棲流公所來函]  
　　敬啓者本月初八日夜裏由虹口捕房送來迷路啞婦一日年約二十餘歳據其手勢似在　廠做工每月可得薪工十元丈夫做剃頭生意家有小孩年祗兩歳該日不知如何坐在東洋車上不能指實所到地點車夫没有走去由巡捕拘入捕房送所留養招領兹將一切情形詳細述明乞登貴報來函一門俾家屬看見可以來領棲流公所謹啓四月十三日 
雜評二 
[陜西教士被拘案（訥）]  
向之土匪每有擄教士以爲挾制官軍之具者不謂今日更有軍人挾教士以抵制他軍亦軍界中特别之異聞也中國之軍人本與土匪無别事事效法上匪之行爲然對於外人教士尚知相當之敬禮盡保護之責任以故由軍人發生之交涉尚少今自此種惡例一開則軍人非特擾地方擾商民擾金融并擾及外人教士之安寗添一種外交上之糾葛而國家之體面亦被若輩剥削盡矣 
　　外人對於中國政府之法律不能及於武人權力不能保衞治安恒致其不滿之言治外法權之不允取消亦實有種種事實可證吾人實無詞以自辦也今旣欲取消治外法權而無術以保障外人之治安致有陜西軍人擄拘教士之野蠻行動外人以此爲反對取消之藉口政府又將何詞以自解哉 
公布欄 
[江蘇高等審判廳]  
　　民庭判决一件袁頌恩與俞守先爲田畝涉訟上告一案（判决主文）本案上告駁回本審訟費由上告人負擔一件沈瑞卿與葛瑞亭爲工欵糾葛上告一案（判决主文）本案上告駁回本　訟費由上告人負擔一件解輔鼐爲承　及遺産涉訟聲請延期一案（决定主文）本件聲請駁回一件詹松山爲阻柩糾葛不服上海地審廳之决定聲明抗告一案（决定主文）本件抗告駁回一件金元與金長根爲房屋涉訟上告一案（判决主文）本件上告駁回本審訟費歸上告人負擔一件俞純然等與楊麗生爲定貨涉訟再抗告一案（决定主文）本件再抗告駁回再抗告費用由再抗告人負擔　　批示徐步　呈批呈悉本案旣己久經判决確定執行因何延滯仰候令行靑浦縣知事查復並催迅予侬法執行此批楊少明呈批呈悉查該案原卷業經本　於本年五月二十三日令發崇明縣公署矣仰即知照此批周庚方呈批呈悉所請求先爲一部分之執行如果案經確定自可逕向原管轄執行衙門請求核辦毋遽越　此批朱家富呈批呈悉前據該具呈人來呈聲明不服海門縣之執行批示等情即經本廳令調縣卷核辦旋據該縣知事復稱卷因上海地審廳另案調取核辦無從申送己令候發還後送核在案惟據該具呈人來呈意旨略稱黄勉户苗仍在黄萬豐契據範　以内係屬該具呈人私産判歸朱學詩管地之糧苗應由公産沈潤户下切除原縣以黄勉户苗切歸朱學詩管有是以不服等情查該本案原判以所有係爭灘地經海坍之後所有新漲旣無界址證明公私之限應依照現有數額以原有比例定其管業多少所　之地認十分之六爲公産十分之四爲私産於公産中朱學詩得動管四分之一即於全部中得占百分之十五亦即就新漲蘆蕩地一萬二百六十步中　一千五百三十九步歸朱學詩管有等語（見上海地方審判廳第二審判决書中）該具呈人前在該審指稱某地爲公産己經原判指駁在案兹於執行中復以此爲主張殊無根據自非正當现由特斥此批 
[江蘇高等檢察廳]  
　　批示金鑑明等呈批狀及粘件均悉所訴是否廳實姑准令行武進縣知事查明依法核辦此批鍾秀狀悉查爾家被搶該被告旣然早己判决確定於前則此次所判乃專屬越凟一部分在爾即非處於被害人地位　判例即無上訴　所請應毋庸議此批衞友祥狀及粘件均悉候調卷核奪此批劉示榮狀悉候再令催江隂縣知事從速查明依法辦理此批五月十六日江蘇第一監獄練習高崇禮呈及練習日記簿四本均悉己咨請陜西高等檢察廳酌予任用矣仰即知照此批朱子英狀曁委任狀均悉候調卷核辦此批孫國泰狀悉查此案業經同級審判廳於本月十二日宣告判决該民如有不服廳於法定期間内聲明上告所請發　原縣再　之處着毋庸議此批以上五月十八日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[絲業團旅行日記（十一）] [  李登魁]  
正月二十五日上午參觀全美商務總會會内規模較昨日所見之商務局爲尤大余等至時適開全國大會各埠代表濟濟一堂美人習慣第一流人才均在工商界中是日所見即此輩第一流人傑也全美有商會三千餘處一事發生須發信三千餘封倘全藉書記之手亦太煩忙故先用鉛模刻成地址所用信封依字母之先後以機器印出費時十五分鐘三千餘信封即得矣至於書信全用打字機打出不用印刷所以昭鄭重也其打字機亦係特置打時係先照普通打法打就一紙其餘祇須將機一轉即可絡續照第一函打出不過添打地址而己旣速且妥誠覺靈便自商會出後即赴國會參觀先期己由容代辦與秘書廳接洽故吾等至時秘書廳派員招待導觀各處美國國會爲全國最高機關建築之精偉莊嚴亦爲全國冠蓋此以表顯平民政治之精神而總統閣員不過人民之公僕而己吾等先至聨邦法院觀審繼至上議院下議院旁聽四十八州人民代表濟濟一堂雄辯滔滔平民精神自由精神全聚於此繼至銅像室立國元勲科學發明家及近代有功於國之總統均在焉各處衣壁牆隅無不有開國以來之歷史畫令人對之油然生景仰之心國會基石爲第一任大總統華翁所手立華翁銅像巍立國會門前偉功巨勲照耀千古下午四時余偕徐吳二君乘汽車遊動物園園居山坡沿途古木參天溪流淙淙馳驟其間恍登仙界數日塵煩至此精神一清沿山下時見山下小溪村童乘小舟且浮且歌世外桃源直不知有人間世者吾人至此又若置身於西子湖畔之茅家埠自然美感人之力深矣及入住宅區見巍宇精舍花圃林園夾道皆是華盛　　美國之樂府也繼至瀑多美河畔之瀑多美公園時己六時萬家燈火隠自林間穿出革命紀念塔高　於晚烟暮靄中吾等流連美景竟樂而忘返是晚十一時吾等乘車離去回首猶有餘戀焉 
筆記 
[棄夫記（一）] [  筒齋]  
　　余友程君語余曰日者炊飛走吾室坐家頃瀏覽案上各種雜誌中有論說女子解放之問題者忽悠然長息曰當世盛倡女子解放矣猶未審吾男子匍匐閫威之下奄奄如檻中囚所膺苦痛視未解放之女子彌酷也乃無人爲呼籲俾叱獅亦不戢其威男女之間各守分際斯眞合家庭共和之旨矣顧專代宛宛嬰嬰者嗚嗚訴其苦趣而忘糾正其惡慝微出之見有不周即故爲附和之言以迎合世好耳己乃抵拳几上訇然有聲殆以此儿爲男女不平等之障礙物欲一擊以抒憤者余（程君自謂）曰君意其有所感歟抑何事也炊飛疾頷其首曰然然此事言之綦長也予故鄉有某少年者今其人蓋己老矣然予述其少年時事因仍稱之曰少年與余同里閈而居家亦素封世惟富室之子不靳斥財以恣其樂亦惟祖父擁多金者其子孫之取歛爲尤竺蓋貧饞之性自遺傳中來也此少年即吾所謂耆利中之一人脫此少年角以積財爲幟則亦無以造成後日之局勢始少年兄弟四人及壯而母死遂析産各可萬金其析産之動機則以乃父又娶後妻其居虞不相能少年旣得産意良不滿思後此子女　者此區區之財曾不足以長養之教育之使之成家而有室食足衣豐也惜此少年獨不一反鑑其父亦旣有子四人矣人各挾萬金之産其樂果奚在者 
諧著 
[軋神仙歌有序] [  楓隠]  
　　舊曆四月十四俗稱神仙誕日相傳是日神仙廟中必有眞仙下降度人成仙故紅男綠女前往燒香者甚衆名曰軋神仙余本之作是歌 
　　軋神仙軋神仙第一要軋劉海仙三足曕蛛隨身帶纍纍滿地撒金錢平民軋之不必想中頭彩去買發財票官僚軋之不必賣礦賣路賣國遺臭億萬年軋神仙軋神仙第二要軋辟穀仙方今巿上糧價貴斗米己經逾千錢吃了朝頓没夜頓許多貧民眞可憐倘使人人能辟穀管他釜無米兮突無烟有餘還可讓那販米蛀蟲販出洋發些洋財供給子孫嫖賭與喫穿軋神仙軋神仙第三要軋忍辱仙自古相忍能爲吹縐池春水干卿底事圖 
國何况中華弱國外交上面奇恥大辱接連連倘然毫無忍耐性徒然把個肚皮來氣穿惟學張公百忍訣臉革練得十重堅縱然他年作了亡國奴一味忍辱含垢也可博得主人憐軋神仙軋神仙第四要軋無耳仙（俗有無耳朶仙人之諺）掩耳盜鈴古有之以耳爲目今復然何况方今朝局多混沌不平之事時觸耳鼓與眼簾痴聾好作阿家翁聰明自作徒取嫌惟有遮遮耳朶閉閉眼庶可無憂無慮過天年軋神仙軋神仙愼莫軋個鐵拐仙方今武官類善走飛毛腿生方可保得性命全倘然一蹺又一拐爲敵追及好頭頸砍有誰憐軋神仙軋神仙愼莫軋個赤脚仙方今文官多貪黷毛手毛脚方可賺銀錢倘然弄得赤脚地皮光何能千萬黄標百萬紫標廣置莊宅與園田噫吁嘻軋神仙兮軋神仙神仙等級分萬千諺云軋啥淘來學啥樣此中消息宜細參我今唱此軋神仙歌與君聽去取從違君自權 
新聞拾遺 
　　放生　隂曆五月初八日杭縣相襲爲放生之舉以故西子湖中游船相貫道旁行人接踵湖濱隙地雖廣而壼公亦不能容身其熱鬧蓋莫可名狀也有一船中坐二少婦舟子不愼與他船相觸遂船肚向上其中一切生物固欲置諸湖内且不論而兩婦亦放諸湖内幸比習游泳於是潑水登岸當時觀者莫不稱爲眞放生云[  吳]  
　　悶死昨偕友在二馬路某盆湯洗浴忽聞人聲鼎沸秩序大亂旋見堂倌負一人自浴室出其人面無血色兩目向上奄奄一息危在頃刻即由帳房以電話請某醫生診治及醫生到來撫之己氣絶據某醫云其人素有肺病因浴室空氣太濁以致悶死後在死者衣袋中摸得名片住址飭人報告家屬前來料理云[  筆花]  
小說 
[社會小說衆醉獨醒（三三二）] [  瞻廬]  
　　第五十一回興土木另闢桃源試旗槍特開茶會且住這位陸慧姑女士和人傑初次識面怎肯輕易與他握手然而女孩兒别嫌明微專爲不正當的男子而設現在人傑含笑上前眉目之間含有一副正大光明的態度慧姑何嫌何疑有甚避忌便也提起粉腕和他行一個握手禮彷彿行所無事一般不比那天碰見色眉色眼的伍靑巖故意的迎面撞來手腕上吃這一碰倒累他一雙白絨手套從此擱着不用（回顧第十二回）人傑坐定後才說了兩三句話錦心的母親張師母也來赴會在座賓主十一人都己齊集慧姑一一送茶完畢王媽從廚下托出一隻大方盤盤中放着十餘盆的出籠蛋糕切得又方又正蒸得又匀又凈表面密蠟也似的黄中間薄薄襯着一層清水玫瑰色比燕支煊染得格外嬌豔熱氣蓬蓬化作篆烟四散托進室中時聰生隨後也到徧向在座賓客行了一個鞠躬禮小手裏執着一疊皮紙按分敬授來賓以便進點時遮衣之用慧姑就王媽的盤裏把一盆一盆的蛋糕分授來賓姊弟倆彬彬有禮大衆連連讚美那時的王媽把面頰兒漲得猪血一般紅（盤裏的東西蜜蠟一般黄面上的色彩猪血一般紅映帶生趣）覺得進又不能退又不可（奇怪）這是什麽講究原來白女士的兩隻眼兒釘住了王媽的裙下雙翹瞬都不肯一瞬王媽幼年纒脚時滿擬纒就纎纎金蓮博大衆喝一聲采誰料天然脚風行以後人造脚（三字新）就此倒運三百餘家的新村落再也覓不出一個纒脚婦女這番白女士的眼光專向王媽的小脚注射王奴自覺不雅又没個遮醜的法兒只落得進退兩難漲紅了臉兒不做聲比及盤内的蛋糕都己取去方才倒提了空盤遮蔽着兩隻小脚一步一步的退將出去衆人用點都畢慧姑便向人傑詢問道華先生那天玉如跳海的電報是先生在津門拍發請問這跳海消息畢竟是確有其事還是别有用意人傑向慧姑望了一眼微微的吁了一口氣便有一番對答正是 
泥馬入江銀瓶落井消息無憑終朝引領 
餘瀋[  豁安]  
　　聖嘆謂文章最妙如獅子滾球相似當喜其精神之貫注也 
　　第天下事皆要精神貫注方有成功不獨一文章耳矧吾族蒙睡獅之恥久事當爲如滾球者多有志者而不善爲處地好整頓全神一試之宏遠謨以雪斯恥其不爲文章笑者幾希 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
（一）投稿本增刊者其材料除衛生道德法制經濟四項外特增雜一項仍以有關常識者爲限其有語　攻訐個人者恕不登　 
（一）投稿者篇末須開明姓名曁詳細地址最好黏一名片每句請自加單圈若篇幅過長及繕寫潦草字跡不易辨認者佳構亦從割愛 
（一）登載之稿酌定甲乙丙種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本館取酬其取酬時之署名蓋章須與投稿時同 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增刊得酌量增　其字句（一）投稿不登載者原稿恕不發還 
 
 

Page 17

 
 
常識 
常評 
[姓與名] [  老圃]  
　　我國姓最少前旣言之姓旣少則爲極廣泛之稱不能爲個人之標幟設有人於廣衆中問張先生何在其答辭必曰張先生數人究何所指是可知中國之姓與歐人之姓不無少異歐人除一二特例外雖舉姓不舉名己足爲個人之標幟中國人非姓名並舉不能識别且漢文一字一音音多重複但呼一音聞者茫然故吾國人名譯成西文在漢文本爲三字者在西文當並爲一字若譯成三字則西人從其習慣將以末字爲姓旣非所宜若效西人之法倒置名姓則與本國之習慣相反且熟知華俗者又將誤會今世習尚往往倒置其名姓而又縮寫其名僅列字母同時有數張姓外人讀之則曰甲乙張丙丁張甲兩張乙丁張同姓旣多加以符號重疊顚倒不可究詰不特外人不能辦即本國人亦不能辦吾國留學歐美者其名册皆如是此宜改良者一也 
每人一名此一定之理歐人大率有三名而聨書之一曰初名二曰中名三曰末名末名即姓也中名實贅然歐人旣聨書即無流弊中國舊說幼名冠字五十以伯仲死而謚則變化四次習俗喜用别號則同時多至數名旣開詐欺之門用時尤多不便郵局索收據屢因名字齟齬而至紛爭此不便之顯著者吾謂每人一名當以法律限之多名者有禁出生時定名應即登記改者須經許可並登公報初生時所謂小名亦即此名不必别立阿狗阿貓諸名色朋友相呼亦即此名不必以名爲諱而以字爲尊漢文旣一字一音命名當用二字以便相呼因三音則太長而一音又太短也要之吾國以稱名爲不尊實最無理而字號繁多紛亂殊甚此宜改良者又一也 
經濟 
[靑年擇業之要項] [  志垚]  
一年之計在早春一身之計在少年故靑年當入社會服務之始不可不愼也苟漫不經心輕於嘗試迨習久生厭中途易轍行見一事無成徒傷老大然則吾儕擇業果以何爲標準乎謹就管見所及分述於後以與閱者諸君一商榷焉（一）宜擇素所學習者農工商學之卒業生而供職於軍警所用非所學吾知其必無表見故吾儕擇業不可不根據其所學學商則商學工則工學農則農用得其長必事半而功倍也 
（一）宜擇地位穏固者地位旣穏則心無顧慮可以從容發展其本能以求業務之進益否幔暮楚朝秦旋得旋失縱有碩畫尚安所施惟老死於奔走而己 
（一宜擇可以自立者寄人籬下往往勞而無功况能用我者亦能去我奉承偶一不周則白眼相加更有揮之使去者矣不然則氷山旣倒憑依亦失與人浮沉安能成事丈夫處世貴能自立務就一己之技能以謀生計希冀倖進非計之得也 
（一）宜迎合潮流之所向者　世界潮流瞬息萬變今日宜於士明日或一變而利於商閱日或再變而利於工亦未可知惟能迎合潮流之趨向者易於得志如當亡肖末葉知棄文而習武者今皆偉人矣知棄學而就商者今則面團團作富家翁矣知從事於工者今亦於工界佔重要位置矣故業貴乎新若步前人之後塵而欲出人頭地者戞戞乎難矣哉（一）宜有利於國家社會者知有己而不知有人是爲吾國人之通病吾國社會之腐敗未始非彼貪官污吏以利己損人爲業者使之然也吾儕靑年有改良社會爲國圖强之責不可不先革除此弊苟有妨於國家社會之業務雖利之所在不可爲也 
（一）宜有發展之餘地者登高自卑行遠自邇理所當然故地位之低不足爲吾憂但須可以運用吾之智力以徐圖發展至若爲他人作機械跼促如轅下駒非惟無趣且將終其身而無成故吾儕靑年宜發奮自强以圖遠大之企業（一）宜無碍於衞生者每日必有適當之休息始無害於健康若勞形終日不息或用腦過度足以妨其身體之發育者均宜避之 
（一）宜有一定之職務者尸位素餐不獨有負於國家社會且足以怠其四肢因是而賭博游蕩一切邪行乘間發生彼世之喪身破家者皆逸之一字有以害之也故職務過勞固有不可過逸亦非所宜勞逸貴得其平此爲擇業者所宜注意者也 
上述諸端雖不免於掛漏然倘能準是以行而又能持之以恒則於身心上不無小補雖然彼貧苦無依非得一枝棲即無以自活者則又不足以語此（乙種酬） 
衞生 
[理髮匠修眼挖耳之貽害] [  吳卓人]  
吾人常貪習慣上一時之快感而命理髮匠修眼（俗呼做眼晴）挖耳不知其貽害耳目者甚大修眼之爲害不特種種眼病有傳染之危險當其用剃刀輕括眼臉邊緣時常有少數睫毛損傷脫落日復一日而睫毛再生時有位置不正之虞不特此也刀鋒上保留之微生物難免不侵入眼臉内細微腺體之中起化膿而爲麥粒腫（俗呼偷針眼）之原因焉又彼更用三四寸長之小竹桿在眼之内眥部廻轉不休此時微有癢感吾人常以爲快不知最易損傷滬囊更使涙 
 
 

Page 18

 
 
管口翻出而來流涙症年復一年卒致嚴病叢集莫可挽救矣 
嗜挖耳者更多理髮匠旣未知耳管之構造又不能見鼓膜之位置有時挖之太深則鼓膜破裂或耳管内並無耳垢然彼仍以狹長之小刀一再搔挖終則損傷耳管之皮膚疼痛出血猶小焉者耳甚者因創傷傳染耳管起劇烈之化膿性炎症或因慢性剌戟而耳内漸生贅肉卒致充塞耳管流血流膿其大者不第聽力障碍即經手術割除後鼓膜己蒙壓迫或内陷或萎縮聽力終難恢復矣 
以上兩端吾於數年來診治眼耳病詢問原因時莫不有之確爲上述諸病之最大原因望衞生諸君勿以事小而忽之勿以習慣而不改斯幸矣（乙種酬） 
家庭常識 
[淘米水的利用] [  嚴琮]  
　　靑本之墮落 
　　（１）春天不是讀書天（２）夏日炎正好眠（３）待得秋来冬又到（４）大家整備過新年王庚　 
　　我們所吃的飯必定要淘米并且非淘不興但是淘下來的淘米水人家往往倒棄不知他的用途很廣就我所知道的一一寫在下面 
（一）第三次所淘下來的淘米水每天的清晨煑沸了飲掉一碗當做茶吃可以治脚氣病有便秘的人飲了在不知不覺中可以每天通便一次所以淘米水在衞生是極有好處的東西 
（二）現在天氣　　熱起來了所穿的衣服大都是白色白色的衣服很容易齷齪洗起來先在淘米水中浸了片刻容易去掉齷齪顔色更加白煑沸了有代替肥皂的功用所以淘米水於洗白色的衣服也很有用的東西 
（三）家中日用的木器像飯桶呀臉盆等呀新做好了没有用過的必定有一種木氣用很濃的淘米水燒熱了浸在木器裏就可以銷去這種木氣 
（四）每天早晨洗臉和手的水不要用平常的熱水用淘米水燒熱了拿來洗臉和手長日沐浴的水也用淘米水當做浴湯洗了數次皮膚自然光滑起來了又可没有皮膚病並且到了冬天不會生凍瘡了所以淘米水對於身體上也有極大的功用 
照上所述的幾種就可知道淘米水的利用很大了（乙種酬） 
工業常識 
[化學藥品製造（三）] [  李月波]  
炭酸鈉Ｓodiumcarbonate一名炭酸曹逹工業用途甚廣昔時多用海草灰製造其量甚微故其價亦頗昻貴最近製法有三種均頗合用兹述之如下 
（一）露皮倫法法以食鹽與硫酸共熱則生硫酸鈉sodiumsulphate與鹽酸之副産物其反應式爲2Ｎacl＋Ｈ2Ｓi1＝Ｂasc4＋２Ｈcl以所得之硫酸鈉與石炭Ｃoal及炭酸鈣Ｃal－ciumcarbonate共熔融於爐中硫酸鈉先因石炭而還原成硫化鈉sodiumsulphide更與炭酸鈣作用而成炭酸鈉及硫化鈣其反應式爲Ｎa2Ｓof＋2c=Ｎa2Ｓ＋２co2,Ｎa２Ｓ＋Ｃaco3=Ｎa２co3＋cas.將炭酸鈉硫化鈣之混合物溶於水中則炭酸鈉遂溶去硫化鈣沈於器底以其溶液蒸發之則得炭酸鈉但不純粹須再溶於水蒸發之使複結晶則可得含十分子結晶水之透明結晶之炭酸鈉 
（二）安母尼亞法食鹽之飽和溶液中通以安母尼亞amm｜onia氣及無水炭酸氣Ｃarbondioxide則此三物先與水相合而成酸性炭酸鈉此物更與食鹽作用而生易溶於水之氣化錏及難容於水之酸性炭酸錏取出熱之則成通常之炭酸錏及無水炭酸此法甚簡現漸有竣駕露皮倫法之勢 
（三）電解法法以食鹽之溶液電解之陽極發生氤氣鈉趨向隂極旋與水作用爲苛性鈉此苛性鈉溶液中通以無水炭酸則成炭酸鈉其所生之氤氣又可爲漂白粉原料 
苛性鈉製法 
以炭酸鈉溶液置鐵釜中與氫氱化鈣其熱攪鉼之後靜置十五分鐘將上面之清液取出蒸發濃厚則得苛性鈉其反應式爲Ｎa2Ｃo3＋Ｃa（ＯＨ）２＝Ｃaoo3＋２ＮaＯＨ 
　安母尼亞製法 
安母尼亞之工業法有四種 
（一）以氤化錏ammoniumchloride與生石灰calciumoxide共熱則可得安母尼亞（二）以氱化鋇bariumoxide與炭carbon置爐中灼熱通以　氣nitrognre則生靑化鋇bariumcyanide此物加水則成安母尼亞（三）以電流通過空氣中使空氣中之氱氣固定與氫氣化合而成安母尼亞以氣化鋁barxite與炭在攝氏二千度時熱之則生　化鋁aluminumnitride加水則分解爲安母民亞（乙種酬） 
識字捷法 
[應用字] [  濟滄]  
　　灾火焚屋宇也从宀宀音綿象屋字之形从火火起於下也本作烖形聲字 
　　災水火之患也从巛火又作禍害解俗作災 
菑不耕田也从艸从巛从田田不耕則艸塞之故成巛俗作菑按巛灾烖災菑數字今並作災害解無復分别 
 
