# 1910 - 303 - 4913562

 

Page 1

 
 
   
 
 

Page 2

 
 
[今日本報目錄]  
　　第一張論說專電緊要新聞一時評　　後幅緊要新聞二分類新聞紀事瀛談　　第二張資政院旁聽錄要摺本埠新聞　　後幅專件小說國外新聞論說 
[對於南洋勸業會之評論] （醒）（續） 
　　至各省。之別館。亦大類於是。除直隸湖北廣東浙江諸館外。如山陜河南山東諸館。非特人造之物不多見。即天產者亦寥寥無幾。雖云路隔較遠未易多運。且搜集亦有所難周。然即其陳列者而觀之。亦可見其實業幼稚之一斑矣。土貨旣屬奢華裝飾者多。而熱用之洋貨。仿造者亦屬無幾夙聞廣東頗多仿造之洋貨今。觀其陳列之物。大都係土產。且少合用之物。觸目皆是奢侈貴品。由是而悟傳聞之失實。且知廣東財力雄厚。習俗奢靡。逈非各省所可及也。甚至南洋華僑陳列出品之曁南館。亦多天產之物而少人工之物。所有人工物。亦少實用之物。不過稍見草帽棉毯諸物而已。我國方域遼闊。戶口滋蕃。在昔未與世界交通之時。所有工藝絕不講求日常需用之物。徒運思致力於精細技術之間。耗財費時。製成一物。質雖良而價則　。試問有力購置者能有。幾人。如直隸之景泰磁器福建之漆器等。即其例也。至若平民日用之物。則粗陋枯劣。任其所止。不求改進。自與外人通商以來。彼族知我實情。遂製種種適用之物。以投我之所好。於是洋貨之輸入。遂日盛一日而無可抵制嗚呼我惟製不合日用之物。而反仰給日用物於外人。試問日用之物與不日用之物。果以何者為廣銷乎。亦可謂不知其本者矣 
　　余素以廣製日用物。品為振興實業之要着。居常讀商務官報。見其公司註册門。今日某公司註册。設廠仿造洋貨。明日某公司註册。購機改良土貨。不曰振興實業。即曰挽回利權。觀其所遞之呈詞。娓娓動人。頗有實心辦事。力求成效之槪。竊喜十年來。各省實業。大有進步。一旦開設博覧勸業等會。其所陳列。必有可觀。孰意今次勸業會之陳列。大半係往日無用之古器舊物。絕無所謂合用之普通物品。至仿造之洋貨。則並洋皂洋燭等微末之物。亦不多得。噫十年來。振興實業之聲。喧嗔充耳。豈僅有空　而無實事耶。胡竟寥落寂寞一至於斯。也眞令人不可解矣。大抵近年來創辦之實業。其所招集股份設廠。購機大施經營者。多屬紡織繅絲皮革呢布之。類至微末。物品。則鮮有過問者。故在會塲欲求一逐家必用之洋燈每人。必携之洋傘。而卒不一見。甚矣空談實業之無禆於實際也十年來之成績如此。再經十年。又將如何。余述至此。默揣禍之所極。益懼競用洋貨。舉世。滔滔罔悉利害。不知回頭。將來經。濟界之窘迫。將十百偖於今日。而必有不堪設　之一日。也近日滬市恐慌。猶其　　之　焉者耳。吾 
 
 
 

Page 3

 
 
　　願全國實業家惕然於大禍之將臨。同心合力。汲汲從事於多製日用之土貨。仿造暢銷之洋貨。以為養元培本之。計不然危乎其殆。矣余因參觀勸業會而重有所感。爰信筆所至。盡申其辭如此閱者幸勿詆為不祥之言。且願與余有同情者。共奮其筆舌而喚醒全國實業家之睡夢也。上所云云。不過就會塲各館陳列物品之大槪而言之耳。後此當更就會塲布置情形及各館陳列之物品而一一分論之。藉供當局者之參酌。用為改良進步之助。度亦留意此事者所。心許者也 
　　按勸業二字之。義在勸全國人民注意於實業也。蓋實業為生財之主物人無財不能生。故生人必生財。生財必興實業。而興實業。又必施之以勸乃能望其發達。若聽其自然。必至日就枯窳而後已。但欲勸國人之注意於實業。亦非空言勸。可以濟事也。更必有勸之之道而後可。此東西各國所以有勸業會之設也。自有勸業會。則凡實業之未創興者。可藉會塲之比較而勸之創興。其有未改進者。亦可藉會塲之比較而勸之改進。且衆物萃於一室。優劣斯判。良楛易知。不待人之勸。亦必自勸矣。此於從事實業者實有無窮之益而於一國實業之發達與否。亦有密切之關係者也東西各國。舉凡都會商埠以及市町村落間。無大無小。幾於無歲不有勸業會之設。用意至為深遠。其各項實業之駸駸日盛。良非無故而至此。我國自與各國互市以來。土貨日敝。洋貨日盛。早有情見勢絀之象。及今而多開勸業會。借比較之力。以收改進之效。固有不容已者。第勸業會之開以引動全國人士爭來參觀為第一義故會塲之建築布置。以及各館之陳設裝點。在在均宜特別注意。以期催進會塲之盛况。此次南洋勸業會為前此未有之創舉。其間得失利。弊極應博考詳究。以資後日續舉之借鑑。爰本斯意。妄參褒貶姑分三項言之。一會塲布置之評論。二會塲各館之評論。三各省別館之評論。逞私。臆而鼓。盲談。明知無當於事實。亦聊備當局者他山之助云爾（未完） 
來稿 
[國會代表上政務處王大臣請速開國會書]  
　　敬肅者。請求速開國會。上自疆臣下至人民。呈遞書詞。高可盈篋。九月二十六日欽奉上諭。著將原摺電交會議政務處王大臣公同閱看。二十六日政務處開特別會議。袞袞諸公。謀國藎籌。誠非草莽下士所敢臆測。顧道路傳聞恒有縮短三年之說。竊用過慮。敢復瀆陳。夫縮短三年。則必俟宣統五年。方始舉行。今去宣。統五年。則尙有三年。試問三年以內。以內政而論。全國財政。能不加新租稅。可以舉辦憲政出入相抵否。加新租稅而無國會。為人民完全監督之機關。能承認否。即曰不取諸民。將以利用外資。則借貸固屬國家。擔負仍在百姓。無國會人民能無反抗否。虛懸此三年之歲月坐。令上而宫守。有敷衍憲政之心。下而人民。有不信朝廷之見若病癰疽。稍或內潰。王大臣能擔此責任乎。抑非特內政也。又試問三年以內。外交上無國會為之協助。政府果能確定方針否。即能。確定方針而萬一旦晚之間。事變不虞。果能無人民以為之後援否。三年遙遙。列强圜視。恐未必我待。王大臣亦能膺此艱鉅乎。亦旣與之。何用靳之。人民希望在此期年。因而利用。則掉運尤神。王大臣洞燭國情。當憬然知其故矣至謂期年迫促。恐事有障碍。則反覆。審思。可以解惑。舉行國會必要適用。不過議院法選舉法而已先進。諸國。成規粲然。依據編訂。可一月而畢。若欲先頒憲法。則寥寥數十章。假以半年。亦能蕆事。抑謂戶籍未清。其說誠是然調查戶口清册。勢必期以十年。今日國勢所當舉。綱要而後細目。不當先細目完備而後綱要。故於期年以內。召集國會。决無迫促之慮。障礙之端。王大臣幸勿過事疑慮。而令天下人民再三籲請。如百里之得其五十也。王大臣幸熟計之。人民請願。自今而三。仰蒙皇上與監國攝政王俯順輿情。已交王大臣閱看。則此次責任。固惟王大臣是任。年限遲速所爭不過數年。而國家之安危。人心之向背。即在此斯須之間。斬而不予。則此後怨毒之。歸必不能復諉諸君上為王大臣計。亦何苦身嬰其衝。夫阽危艱鉅少數人任之。與多數人協助之。其勞逸得失。相去何如。籌備清單兩年以來。已貽。誤匪淺。即釐訂稅則。官制兩項顚倒錯亂。憲政館亦旣自詭於法。安能責之督撫。各省疆臣。所以亦紛紛電請者。正知其籌備之不可為也。若不然。沿流平進。安詳妥貼。亦何用衆口囂嗷。必曰非速開國會不能補救耶。王大臣試易地以處。當知疆臣之言。實出於萬不得已。遑論人民臨楮不勝皇悚 
專電 
[電一] （北京） 
　　攝政王聞縮短國會年限降諭後臣民驩聲雷動復面諭各大臣切實籌備以慰民心並諭現雖國會未開所辦各事亦應上下一心弼成郅治 
[電二] （北京） 
　　各省國會請願代表約齊至各王大臣府第叩謝禀辭即日散歸資政院各議員曁諮議局聯合會與京師各團體須分期開歡送會請緩啓行 
[電三] （北京） 
 
 

Page 4

 
 
　　度郵兩部會奏議覆江督維持滬市辦法奉旨依議 
[電四] （北京） 
　　鹽政處奏報派員充兩廣鹽政公所正副監督並酌擬章程奉旨依議 
[電五] （北京） 
　　又奏粵鹽規費無著擬將新增鹽欵撥抵賭餉奉旨依議 
緊要新聞一 
[宣統五年决議開設國會之原因] 北京 
　　政府　　王大臣對於速開國會問題連日會議討論已詳昨報茲悉初一日王大臣等將各說帖呈遞初二辰刻開御前會議有旨著政務處王大臣等豫備召見聞王大臣等說帖有主張宣統五年者有主張六七年者大致均以縮短為速不以卽開為速皆藉口於九年籌備單之不易更改若倉卒取辦則事事出於草率且選舉章程尤宜愼重核訂至速亦必俟宣統五年始能召集國會等語聞憲政編查館各員持之尤力有某大臣者以此事關係重大九年籌備單係先朝欽定祇宜縮短不宜取消請旨宣布俟資政院一會期滿後設立責任內閣一面改定九年清單再由朝廷特旨召集國會方合體制賛成者頗居多數於是宣統五年開設國會之議因以大定 
　　又聞政府王大臣是日在政務處會議時於速開一事均表賛成其年限多主張在宣統五年惟某軍機一人主持縮短二年即宣統四年大意謂資政院現已開院國會與資政院並無軒輊乃人民皆云政府未能實行預備憲政不過以預備為延緩地步預備一節最為全國民氣所反對現在時局內政外交皆甚棘手徒招民怨甚非上策此時欲孚民望惟有速開國會即為立憲之實行並云開設國會係中國未有之事政府深恐滋生弊害是以詳愼不知各國一經開設國會其人民程度自蒸蒸日上政治日有進步以故政府宜定一年之預備後請旨欽定該議决定始各散回 
[資政院國會問題之大會議] （續） 
　　汪龍光謂九年籌備清單已經朝廷議定實則憲政到九年後籌備成績如何尙屬疑問今患外憂日迫一日非速開國會實不足救亡至國會入手辦法將議院法選舉法編製旣定即可召集憲法重大非旦夕即能竣事至此種手續法明年竭力趕辦决非難甚吳賜齡謂軍機大臣對於國會或賛成或反對皆須有切實的表示各督撫於近日或聯銜奏請或單銜奏請研究極為精到軍機大臣想更當精到然人民一面於朝廷之意思尙無何等把握今國會速開與不速開宜當大衆表示朗貝勒答云朝廷方針如何尙未决議此時無從代答本大臣皆一心為國并非為私為利諸君當能諒之吳賜齡謂朗大臣於速開國會以如何方法賛成有主張不速開者又以如何方法與之力爭朗大臣决非唯唯諾諾者請將意思先行宣示文龢謂軍機大臣一心為國并非為私今此事已交政務處會議一言興邦即繫於軍機大臣諸公試觀歷史凡一國到末運之時未嘗不困苦艱難未嘗不精勤惕厲然而不從根本入手徒為枝枝節節之計終不免於危亡今國勢危迫如此時機稍縱即逝若不縮短年限明年速開國會即危險殊甚矣劉春霖謂吾國民上下一心此為近來最可喜之事我朝以順民心為宗旨將此事交到政務處會議可見朝廷無不賛成所不可知者軍機大臣及行政大臣耳國會速開與不速開全視此次會議之結果如何李素謂今日最可寳貴者惟此民氣若并此而無之則吾國眞亡矣請軍機大臣極力賛成許鼎霖謂吾國立憲出於天恩然亦軍機大臣等翼賛之力全國人民無不感激想軍機大臣對於國會亦必竭力賛成今日上自王公下至庶民以至海外華僑奔走呼號皆為此事所最不願者只革命黨土匪哥老會而已此外又有頑錮黨然彼等非有一定政見實為旁人蠱惑二十日會議激昂情形政府當能諒之當夜六國飯店東西洋人發寄本國電報不下六七十起僉謂吾國國會一開將來於我國交際可以鞏固又在中國財產亦可放心外間傳言國會有於宣統五年召集之說若到五年亦與三四年無別惟時機旣去終難挽回耳總望軍機大臣於召見時代奏為幸劉春霖請宣布軍機大臣對於國會意見謂軍機各大臣意見不能宣布即宣布一人之意見亦可今日人民於國會如饑如渴陳請書即代表人民意思而資政院亦為代表人民之議决機關全國對於國會已成一致之輿論前日上諭皇上及攝政王意見亦與民間毫無異同此時不能知者卽軍機大臣之意思耳其能速開與否或定於何年召集此權全在軍機大臣朗貝勒謂私意軍機各大臣絕非反對速開國會者籍忠寅謂此已得軍機大臣贊成國會之明證邵謂東西各國通例副署一事係為一方對於君主負責任一方對於國會負責任今我國已採用此制與東西 
 
 

Page 5

 
 
　　各國之例有區別否請答覆朗貝勒貝勒謂此事已接到貴院文書當以文書答覆易宗夔謂如有副署即負責任如軍機大臣不能力爭速開國會即請不必副署于邦華謂至宣統五年始開國會相差雖不多然人心已去卽不能為國矣許鼎霖謂軍機大臣必能盡力維持應照議事日表開會 
[蘇州各團體歡迎縮短國會年限要電]  
　　長元吳城自治公所電　　北京資政院公鑒國會縮短年限已回天聽藎籌熱誠吳民感戴長元吳城自治公所公叩 
　　蘇商會電　　北京資政院公鑒國會仰賴翊贊奉准宣統五年召集蘇商會全體臚歡感謝毅力無旣蘇商會同人公叩 
　　長元吳教育會電　北京資政院鑒國會奉准宣統五年召集仰賴翊贊學界騰騰歡感謝無旣謹祝大清國國會萬歲長元吳教育會公叩十月初四日 
[諮議局聯合會請確定權限內容] 北京 
　　各省　　諮議局聯合會議决陳請根據章程確定權限解釋案向資政院陳請已紀前報茲再將其內容大略錄下　諮議局為採取輿論之樞紐以指陳通省利病籌計地方治安為宗旨所有章程欽遵先朝諭旨釐定開局之日復欽奉諭旨特申誥誡惟對於去年九月初三日上諭所謂守分之戒雖幸勿差忒而盡職兩字實多疚心其間指陳利弊籌計治安或隱而未達或引端未竟在各省大吏固非有心抑遏而諮議局員具有天良豈敢自外血誠而不獻推原缺陷之端是由於諮議局職任權限各條尙無統一確定之的解疑則生阻事勢使然查章程二十一條列舉諮議局議决事項第一至第七各欵皆冠以本省二字本省之義當作何解並謂此義解釋有三　一應於國中分省而治之情實　二使條文無不可通之病　三簡明賅括無偏舉挂漏之嫌蓋因章程本條案語有示與資政院所定權限有國家地方之別一語又徴諸編查館與各督撫覆電以為結論則諮議局議决權限限於地方行政所謂地方行政者即地方辦事辦事者即僅指教育巡警實業等項比按之章程本省某某事件即本省督撫所得主持命令之事若此權限紛擾窒碍環生　一則散見之解釋與議覆于大臣奏內解釋兩有齟齬也　二則地方行政本無確定範圍不足舉為標準也　三則以地方行政為本省事件之注脚非解釋章程而適以破壞章程也若以間接不完全之規定劃明諮議局權限範圍其所劃明者幾何按之事實均多窒礙何棄何取不辨自明惟章程疑義當以官定解釋之說為據諮議局等雖有心知不敢專主若使權限解釋仍此兩義張皇進則有踰越權限之愆又恐負採取輿論之意轉展不安何以自處用敢條陳愚慮請即裁决 
[憲政館對付議員質問之手續] 北京 
　　資政院議員邵羲因浙江諮議局停會認為與督撫異議事件不應由憲政編查館逕電浙撫提出質問案由憲政館答覆以前引本館議覆于式枚摺內有必以諮議局代為陳請建議者因表示衆意所在以備督撫採擇之語因認浙諮議局此次爭執為陳請建議事件非與督撫異議事件謂異議事件照章將全案咨送資政院核議决不須呈請代奏該議員說帖未免誤會末復謂本館電覆浙撫解釋局章係本館應有之權於貴院核議具奏之權限毫無干涉於院章所規定並無不合之處　又議員易宗夔以憲政編查館為國內最高立法機關現在資政院旣已成立照章應議决新定法典憲政編查館是否仿各國內閣所設之法制局抑仍握最高之立法權提出質問案由憲政館答復首叙該館之組織原分編制統計兩局嗣又增設考核專科謂係占各國內閣應設各局之大部分無論資政院已未成立實非僅一法制局之比又聲明該館非立法最高之機關謂查欽定憲法大綱立法行政司法皆歸君主總攬是立法事項不特本館不能握其最高權即現在成立之資政院及將來應設之上下議院其對於立法權亦僅以協贊為限末又謂本館已將各種法典先後奏交資政院議决本無權限不清之慮 
[外陸兩部答覆質問案之預備] 北京 
　　資政院提　　出質問陸軍部議案昨由癊尙書特請濤朗兩貝勒曁各廳長在該部會議答復辦法除關於軍事秘密不便宣布者外其餘均已預備答案業經飭司擬稿以便赴院說明 
　　外務部答資政院質問案業經各堂會議决定由胡曹兩侍郎起草除第四第五兩案關係軍諮處曁農工商部不在本部範圍內可勿庸答復外其餘均有說明書 
[資政院重興海軍辦法之建議] 北京 
　　資政院　　各議員自度支部預算案提出後見每年京內外歲出入相抵不敷甚巨日昨在石橋別業會議分別緩急辦法有某議員宣言現在庫欵空虛海陸軍同時並舉民力實屬不支且以吾國實情而論陸軍一項為國防計不能不設法擴張至於海軍雖亦須與陸軍相輔而行但兩兩比較尙可稍緩况興復海軍第一須培人材第二須用器械現在海軍人材正形缺乏即使購製船艦萬不敷用矧並船械而無之成軍不知何日且戰艦砲壘均關秘密事事仰賴外人不但機要儘洩而內國之資流入外洋者為 
 
 

Page 6

 
 
　　數不支全國母財當更形缺乏不如先設海軍學堂培養將卒再遴選前次海軍學生中擇其程度稍優者分赴各國學習駕駛造船製械等科以備日後自行設廠製造及教練將卒之用否則空言籌備無裨實用故興復海軍一事當從培養將卒入手船械次之所需經費須視財力所及以足敷培養學生二三百名為止現時所設海軍籌備處祗須遴選海軍學生中富於經騐者備充顧問蓋海軍旣未成立何必分設各司調用多人無所事事不如以此移作創設學堂費用一舉兩得各議員均甚替成大約不久將提出議案矣 
[郵部接收郵政之期限北京]  
　　郵傳部　稅務處磋 
　　商接收郵政一事業己議定以本年年終爲接收之期自宣統三年正月初一日起所有郵政事宜概歸郵傳部直接辦理稅務處不再干預 
[京師近事]  
　　詹天佑觀察已允認接充粵路總理郵傳部自上月二十二日以後接到該路公司電禀七件請飭該總理迅速赴粵籌議一切事宜 
　　駐議大利吳宗濂公使咨請學部選派學生至義學習美術並謂留學各國者大率皆政法及深奥之科學惟義國學堂多平常術業於資生為便實為救急之策聞學部已分咨各省矣 
　　法部廷尙書因承訊貽穀姚學鏡等一案已有年所迄今未結遂致外間嘖有煩言故昨飭承審處將貽榖等提訊並聞尙書已諭飭承審員按照上次研訊黃祖貽案訊法勿再因循 
　　郵傳部侍郎沈雲沛因津浦路工程現已修至濟南由該叚總辦禀請查勘（一）自陳唐莊至德州自九月二十八日起每日行車一次（二）德州以南至黃河北岸即鵲山每星期三行車一次（三）濟南至濼口暫不售票故沈侍郎即擬赴津德一帶查勘 
　　郵傳部現將全國鐡路一切事宜通盤調查分類編輯刻已彙集全書成一巨帙其內容極為詳密俟核對無訛卽行進呈御覧 
　　郵傳部各堂日昨會議以漳廈鐡路關係甚鉅自宜隨時稽核以免種種弊端刻已决定於月內箚派專員前往該路從事調查 
　　郵傳部前次奏請將京外衙門驛遞公文等件改歸郵政局遞送一摺旨交陸軍部議奏昨經該部議駁奉旨依議 
　　新簡桂撫沈秉堃昨日電奏謝恩並電致樞府稱其弟秉炎現任廣西右江道兄弟同省例應迴避請為更調聞樞府日內擬請旨照辦 
　　四川同鄉京官公舉內閣學士甘大璋領銜奏參川路總理學部左丞喬樹枬侵蝕路疑請派公正大員認眞查辦從嚴懲處聞摺已繕就日內卽行呈遞 
　　軍諮處濤邸議設軍官學堂於京師已與提署商妥將崇元觀撥歸軍諮處改建軍官學堂該觀在西直門內俗稱曹老公觀前經提署奏將該觀改建兩翼兵房此次改建該堂甚為合宜 
　　郵尙唐紹怡與郵侍盛宣懷因外債事宜大起衝突聞此事頗多轇轕至其衝突外債事則尙為近因而遠因則係老不服小蓋盛之資格較深且唐尙曾隸為屬僚今忽反居其上不免怏怏故盛刻下急願他調不識能如願以償否 
　　督辦鹽政大臣澤公因甘肅新疆廣西安徽等省尙無鹽道專官現擬照奉天辦法設立鹽道昨已電商甘新桂皖四撫以憑會奏 
時評 
[其一]  
　　編訂憲法及議員選舉法等。為目今第一要義。其視為易。事者則曰有。先進。國之成例在。鈔襲條文。一月告竣而。有餘。其視為雖事者。則曰手續繁。複事體重大。當假以從容之歲月。斷非一年所能赶辦 
　　記者敢為一班起草員告曰。編訂法典。為國會良楛人民生死關。頭不得視為。過易。而率爾操。觚亦不可畏難而遷延遺。誤 
[其二]  
　　今距宣統五年。尙隔兩年。此兩年中七百二十日之光陰。非從容坐待之光陰。亦非草草亂過之光陰。吾政府及內外臣工。勿謂國會將開。義務已有人擔負。而可乘此時機。亂借外債。以便目前之揮霍也。我人民亦勿謂國會將開。監督有日。而可於此兩年中。一任政府及內外臣工之胡為。而稍寬其責備也 
[其三]  
　　縮短年限上諭未發以前。國會代表及資政院議員。爭之政務處王大臣曰。宣統五年召集。僅僅縮短三年。未滿人民請求之意及上諭發表而後。則各地臚歡。竭情慶祝。京師士商。懸旗三日。然則我人民對此縮短三年。果滿意耶。抑未滿意耶 
[其四]  
　　京師各學堂學生。定十五日午刻。齊集大清門。三呼萬歲。唱立憲歌吾不知强而後可之某軍。機耹此萬歲聲。立憲歌。其感情何如。吾又不知一般反對國會之內外臣。工耹此萬歲聲立憲歌其。感情又如何 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[資政院預算股審查會記事] 北京 
　　九月三十日　　預算股開第二科審查會審查海軍處陸軍部外務部理藩部交到預算表册是日第二科股員全到各部特派員到會者七人海軍處一人陸軍部四人軍諮處一人理藩部一人開會後各股員討論審查方法　一審查事項之確正與否　二審查數目之確當與否隨請陸軍部特派員演說其要求說明條件如下（一）陸軍現狀如何（二）全局分年之籌畫如何（三）現成新軍數目若干（四）明年新添數目若干（五）欵項撥用方法該部委員隨即答覆彼此互有辯論隨决議請該部交出清册再行核辦 
　　另一訪員報告云資政院預算股員第一科及第二科均於三十日下午開審查會關於該二科之政府特派員均到會陳述意見第一科審查會請度支部將各省續定公費之未入預算册者一律送交資政院以便審查第二科審查會則由陸軍部特派員陳述關於軍事費之意見謂中國軍備不完全有種種吃虧之處又謂以中國之軍事費與世界各大國相此例實不宜再行節减云云經股員與之辯難良久而罷又預算股員第三科定於初一日下午二時開審查會已由股員長報告請議長知會民政部法部吏部派員到會陳述意見 
　　又聞是日下午預算股員各在分科室分類審查以各部行政為綱次第清理先列表比較並將其中疑義記出待開審查會時請各部特派員到會說明法與股員亦於是日開會審查運輸規則擬於十月初二日報告 
[資政院審查湘省公債案] 北京 
　　前日資政院核議湘省公債案時議員胡柏年言湖南公債之奏案本院應為核辦之案籍議員言之極當至目下公債之害許議員亦已言之但本員為湖北人深知湖北公債情形可舉以報告去年湖北發行公債在八月二十四日奉旨湖北諮議局於九月初一日開會已無從挽救不惟不能挽救且在初十間欲往買債劵者亦無從買得一張一兩矣此湖北去年公債之情形至於核辦此案查湘撫初十日來電云已奉旨批准諮議局是否有更改諭旨之權是湘撫恃奉旨批准而欲加諮議局以更改諭旨之罪名不知諮議局章程亦是奉旨且又在先湘撫不交局議是更改諭旨之罪名湘撫實先犯之不能以之加於諮議局况湘省去年曾開臨時會湘撫出奏時政府何從知其未交局議如已交局經臨時會議决何得不批准是湘撫並有朦奏邀准之意上欺朝廷下壓輿論其罪名并不止更改諭旨而已聞特任股員已於初一日午前開會審查此案 
[增撫代奏路事之眞相] 杭州 
　　浙江諮議局因路事　　停議後當於初三日續行開會增撫即於是日將路事代表輿論委曲苦衷電請軍機處代奏日前並抄錄電稿箚行諮議局查照亟錄如下　北京軍機處王爺貝勒爺中堂鈞鑒浙江諮議局因路事呈請代奏停議以待經增轀將未便代奏理由說明原委箚令覆議該局以業經停議無從付議呈復經迭次勸告又函告以開議之後即將議員代表輿論委曲苦衷擬電入告旋據該局呈報九月二十三日開會届期親蒞監督乃議事時間已到議員多數以不入會塲要挾增韞將前請代奏事件先行代奏方能開議查憲政編查館議復于式枚諮議局權限摺內有陳請建議事件裁奪之權仍統諸督撫諮議局不能强督撫以執行之語今浙江諮議局以未便代奏之事始則停議要求繼則以不入會塲强迫實屬踰越　限不受勸告即遵憲政編查館電示辦法照章箚令停會以三日為期　滿仍置不復又箚令停會三日旋又届滿適准資政院電開已電諮議局速開議仍望婉勸等因即經抄電箚行再加婉勸茲於十月初二日據諮議局呈報於本日開會查諮議局此次停議之故由於要求代奏其呈請代奏之件大略調商部奏明重訂鐡路簡明章程載有經臣部批准開辦後應俟臣部奏定公司條律後一律遵照不得有所違背嗣公司律頒布時別無於其附則有鐡路公司不適用此法之條茍無特別路律規定於此法條未廢止或更改以前應有遵守義務又稱浙路冠名商辦其公司章程第一條謹遵欽定商律上年呈報總理滿任續任即根據公司律選派之法條今郵部奏以鐡路公司與普通公司情形不同人民將何適從等情增韞以所呈各情與前次浙路公司及浙路股東會呈請代奏之詞意相同旣奉嚴旨自不能再三瀆請現該局旣經遵勸開會所有各議員代表輿論委曲苦衷亦未便壅於上聞謹請代奏增韞叩江印 
西報譯要 
[西報紀中國國會問題]  
　　字林報載初五日北京電云初　　三日上諭允於三年後召集國會和平黨都已滿意急進黨則爭論三年召集仍屬緩不濟急報章評載此事頗為謹愼惟大都主張應於國會召集之前組織內閣 
[中國最近之洋債]  
　　又載初四日鈕約電云中政府向美國借用金洋五十兆圓其詳情若何華爾街（鈕約金融中心點）並無所知馬干君司乞夫君及其他財政家亦未允許惟該債以十年為期人都不信　文匯報載初五日北京電云中政府已與美國財政團商定借用美金洋五十兆圓該財政團係由史屈萊脫君為代表史君現已由美啓行本月二十日可抵北京一俟史君到此卽可將繳欵日期與地方及應以金磅或銀兩繳付等事决定 
 
 

Page 11

 
 
　　孫逸仙之近狀　又載初五日倫敦電云路透代理新嘉坡通信員電稱中國革命家孫逸仙近在檳榔演說力主在華起事後經政府嚴加譴責戒其以後不得發此言論致干未便 
　　德國遊歷員抵京　又載初四日北京電云德國前任殖民部大臣鄧堡君已於今午抵京 
[東省鬍匪橫行] 　 
　　西十月二十三號滿洲日日新聞載稱距哈爾濱之東一百零三英里之某鎭附近有木料塲一處為俄國木商之產近遭鬍匪一百七十餘名圍攻聲言須於六點鐘內將所有銀錢及可以携帶之貴重物品一併交出否則擬放火焚燒所堆木料旋有俄國鐡路防兵二十餘名馳往該處開槍轟擊然因匪黨過衆反遭擊退匪衆乃放火刼掠旣而有援隊聞警馳來與匪激戰該匪始行逃亡事後檢點損失僅俄國木商一人其數已約羅卜五十萬圓矣 
分類新聞政界 
[蘇省派員調查自治之眞相] 鎭江 
　　蘇省自治籌辦處特派鍾縣　　丞赴常鎭各屬調查自治籌備事宜業於日昨抵鎭坐守塡表以便回省銷差至如何詳情聞並不求深解云 
[鎭紳注意烟界選民權] 鎭江 
　　鎭郡調查選民資格業已分起告　　竣惟查照自治章程凡吸食鴉片者不得有選民權鎭城自治會為愼重選舉起見特議决一種辦法凡前雖吸食現已戒凈者如得切實來函亦可列入選民册內現已函詢烟界諸君是否久已戒除或現時正在尅戒統限三日內復奪以便宣布 
[浙省官荒准充自治財產] 杭州 
　　浙省辦理自治成立在即苦無　　的欵可撥日前自治籌辦處擬將全省官荒田地山蕩撥充自治財產等情具禀撫院當奉增帥批云浙省自治會成立在卽旣無基本財產又難驟加稅額若不預為籌及恐公共事業永無興舉之期本部院深用憂慮據禀擬將全省官荒除營地牧地及承墾有案者外准其查照通常墾荒辦法承領認糧作為該區內公產等情查浙省官荒固屬畸零居多卽有大宗地畝一經官飭清查往往履勘多時仍未遍歷甚至胥吏串謀指無主為有主化整畝為散地朦混錯雜奠可究詰可為浩歎撥歸自治公產各區分任調查範圍較狹耳目易周自不難逐漸整理所擬辦法切實可行應即照准惟除營地牧地及承墾有案之地外尙有前次批准撥地興辦農業而現在尙未指定地畝者亦宜赶即定議以免日後請撥諸多紏葛仰將詳細辦法尅日詳定札飭布政司勸業道通飭各屬一體遵照 
[通飭各屬清理錢債積案] 廣東 
　　粵督日前通飭各屬以各屬未　　結案件積壓甚多竟有延至數年之久尙未議結者皆由各該牧令辦事疲玩有以致之言之實堪痛恨現查歷年未結之案類以控告錢債為多此等案件如果被告所欠屬實自應切實嚴追不容任意延宕倘或被告人等實已逃亡萬難追緝或家產盡絕無可抵償各牧令亦應詳查明確禀候核辦乃各州縣往往奉文之後竟有延至數月並不禀復迨經迭次嚴催非以被告屢傳不到卽謂容再飭差催傳一紙空文敷衍搪塞以致累月經年迄無斷結之日何怪外人藉口嘖有煩言似此玩忽疲延實屬不成事體亟應勒限清理以重交涉而杜枝節除通飭遵照外合就札飭札到該口卽便遵照限文到一月内務將所屬一切交涉案件悉數妥爲辦結不准再有延宕致干撤參 
交涉 
[粵督對付外人招工之鄭重] 廣東 
　　汕頭洋務委員林倅樹芬日前具禀督院略稱現接駐油法國雷領事照會言東方商船公司代理人色蘇拉欲在汕頭招工往西貢種樹膠分幾次往招附送招工合同一紙請為核准理合將法領來文及招工合同列摺禀報察核等情現奉督院批云查近年外人來華招工雖訂有工章合同惟工人到埠後工主每失信義並不遵照辦理工章視同盧設德屬薩摩島招工即為明証總之招工一事雖為條約准行而民命所關萬難輕率從事應即先行查明西貢招工之處水土是否合宜該處工主有無苛待華工惡習工人到工之後是否照各國民人一律看待抑如薩摩島等援照對待黑人辦法另有苛例工資每月十元係照何項銀元計算若除去伙食等費工人有無餘利可圖應照會總商會電令西貢華商逐一詳查明確再行酌核飭遵仰惠潮嘉道轉飭遵照 
軍界 
[紹屬土匪猖獗之戒備] 杭州 
　　紹屬土匪猖獗勢燄日熾近復勾　　引合匪大帮竄擾新昌嵊縣兩屬日前兩屬土民紛紛來省告急者多至二十餘起而尤以匪首石綵緣一股黨衆勢強竟敢倡言攻奪縣城徐圖大舉等語增中丞當以匪勢日熾地方戒嚴轉瞬冬防設或蔓延為患必致掣動大局一再會商新軍統制官設法勦辦業經呂軍門首肯已於本月初二日輕車减從馳赴寗波調集各屬巡防隊分別馳勦一面電飭台防相機兜捕以扼匪歸惟新軍現届秋操調度緊要本日由撫院特札責成楊協統代拆代行 
[新軍定期秋操手續] 杭州 
　　浙江新軍步隊定期秋操藉資演習　　所有行軍地點及種種手續業已詳誌前報日昨復經協司令部頒發自行演習宿營禁令十二條傳告各營隊（一）凡經宿營司令官指定塲所各隊皆當遵行不得任意更改互相爭取（二）各隊如不遵規定之事辦理以致釀成口角自相爭鬥請執法官酌量情形輕重分別懲罰但司令官規定之事眞有不便之處准由該隊官禀請更正（三）城市村落無論官長目兵均不得任意出入但購食物及軍需者不在此例（四）茶館酒肆民房查有目兵濳入者當即處罰（五）幕外炊爨之灶構造當背風向之處（六）幕外厠所皆有一定塲所不得隨意大小便違者處罰（七）在幕中官長目兵均不准吸食香烟以防火患（八）各幕人員飲食之後皆須安息但取命令及須發命令傳知命令者不在此例（九）各幕中人員安息後當一律滅燈以杜火患但司令處不在此例（十）各幕中人員旣安息後不得彼此互談敵情并唱和軍歌（十一）官長目兵夜間出幕行走問之如無理由即行處罰（十二）除有警急報告外各隊夜間均不得鳴號駭衆 
學務 
 
 

Page 12

 
 
[寗屬簡易識字學塾之統計] 江寧 
　　江督據署江寗提學使李瑞　　清詳稱簡易識字學塾關繫憲政最為重要遵經檄飭各廳州縣依限籌設俟課本頒到即行開學本年正月間先後據報創設前來查上元縣籌辦四所江寗縣一所元寗兩縣公立三所句容縣一所高淳縣二所六合縣二所溧水縣二所鹽城縣一所桃源縣三所山陽縣五所安東縣一所阜寗縣一所清河縣二所江都甘泉兩縣官立八所又甘泉縣一所寳應縣六所泰州一所東臺縣一所揚子縣一所興化縣一所銅山縣一所又擴充四所蕭縣一所邳州一所宿遷縣一所睢寗縣五所豐縣二所通州二十所海門廳三所如臯縣四所沭陽縣三所除碭山縣禀報開辦未據塡明處所外統計學塾九十二處均遵奉部頒課本章程辦理等情當復核無異已於日前會同蘇撫附片具奏矣 
實業 
[鼎慶兩莊清查委員之推諉] 杭州 
　　杭垣自鼎慶二莊倒閉後由　　撫院委章觀察樾清理鼎慶兩莊賬務辦理半年毫無效果日前具禀撫院請札飭勸業道直接商會辦理略謂職道奉委後節經率同周守前赴商會調查簿據辨別欵項劃一規則力求進行伏查清理主義不外追墊催欠抵存三端數月以來實力商辦除慶餘莊股東沈念慈查明實係破產無從再令籌墊外鼎記莊股東業經議明分期籌墊次第清償已有眉目惟省內外各欠戶雖經節移勸業道分別委催迭據該兩莊報告祗有零星收數大宗欠欵尙屬無著仍應再事嚴催或可漸資結束職道但有清理之責並無行政之權與勸業道直轄全省不同且現在頭緒已屬分明以後除催欠外別無辦法職道但為商會代表不特無足重輕轉慮因此延誤思維再四可否仰乞憲恩嗣後鼎記慶餘兩莊帳務札飭勸業道直接商會辦理當奉撫批據禀已悉仰候札飭勸業道查照辦理 
[勘定粵漢廣九兩路接軌路綫] 廣東 
　　粵漢鐡路車站設於黃沙　　廣九車站設於川龍口中間隔大小北東門一叚其地不過十餘里卽可接軌經廣九公司願將接軌路線讓為粵漢建築以利交通日來東北郊外接軌路綫業已測勘完竣沿途豎立標記由西村站開一支線經大北過小北從北校塲繞出東校塲以達川龍口接軌聞該路係屬單軌將來適中設一車站以便城內之人就近附搭惟該綫路多屬禾田菜地現雖豎標擬俟晚造田禾收成然後興工建築 
雜記 
[縣差催租毆斃鄉民之風潮] 浙江 
　　桐鄉縣差某日前至屠甸鎭　　索取錢粮竟毆斃一鄉民當由苦主赴縣報案余大令即前往相驗不料仵作朦報無傷以致該處鄉民咸抱不平大起風潮當塲縣主幾為所困業經余大令禀請嘉府札委鄰縣前往相騐矣 
[徐海飢民陸續到鎭之躊躇] 鎭江 
　　徐海飢民南下就食堵截無　　效自在揚州滋擾後經官兵彈壓始能稍定連日渡江到鎭者實繁有徒但鎭地向設粥廠接濟並施放賑米今年市面蕭條各商自顧不暇籌捐殊難恐賑欵無以應付聞各當道多以此為憂云 
[日領慶賀天長佳節之聯歡] 漢口 
　　中歷十月初二日為日本天　　長節大典日領事署與日本租界居留民皆懸旗結綵共相慶祝鄂督特派藩司高方伯來漢詣　署道賀日領事來栖君身着禮服在客廳招待其餘文武之往賀者則有八鎭張統制漢關道齊觀察武漢兩府琦趙兩太守曁夏口廳武漢兩縣及軍學各界印委各官以及駐漢各國正副領事曁各洋行大班約共二百數十人均由來栖君欵以酒點至夜始散 
[韓女傷心祖國淪亡之悲慘] 湖北 
　　湖北天門東北鄉商民王洒　　之在外作客十餘年經商韓國時娶一韓女帶返桑梓該女眷念祖國每擬偕夫歸寗無如夫藉他事為辭竟遲遲不行近接母家來耗謂韓已併日本於是該女水漿不入其口日日遙望故土臨風洒淚云 
[湘省開濬各屬河道之規畫] 長沙 
　　湘省濱河各屬如華容等縣　　每遇湖水暴發之時恒多水患良由淤洲太寬水道日窄河水無從宣洩所致曾經岑前撫諭飭巡道向上海某洋行購置濬河機船一艘以備隨時開濬現在冬乾水涸亟應開工昨聞已經大吏特委候補縣張令孝熙前往該處會同各州縣詳細履勘繪圖禀覆以憑核辦 
紀事 
[三日間之汗漫遊] 九 
　　武備館之觀覧　當教育館之北。位於會塲之東南隅。建築仿德國式。所占面積計英尺六千方丈有奇者。則武備館是也。陳列品。有北洋江南江寗四川湖北廣東之鎗砲子彈有江北兵備處江寗工程營江南步隊北洋砲臺兩江測繪學堂望樓江西湖北各種軍事北洋海圻巡洋艦福建船塢船廠之模。型湖北各種之。軍用皮件館外建六角亭一。陳列南洋海軍學堂習藝機器廠模型六角亭之側別建一室。滿貯江南軍械局各種過山砲及軍醫局之臥具等物。其與武備館望衡對宇。而値六角亭之東南　。則為江南製造局之出品陳列所。建築為長方形。所占面積計九十方丈有奇。亦名蘭　館。命名典雅。殊非通俗人所能索解。館中陳列各種鎗砲。均極新式。每種皆有詳細說明書。供人瀏覧一望而知其效用。者惟不附設於武備館。必標新領異。另設。專館。亦適見狹隘於一隅耳。且記者於此。尤有不能已於言者。二十世紀為武裝平。和　世界。勝敗於此分。强弱於此判而我以二。十二省之方隅。三四十年之。講求甲午庚子賠欵割地之創痛。今其陳列品。七零八落。東建一館西築一亭。布置之粗疏。已自令人不解。且其所陳列。若三江轄境。尙不足以獨立一館者然。又錯雜北洋四川湖北廣東各省。而所占面積。仍不。過教育工藝兩館之半。軍備之幼稚。可謂達。於極點。當此列强尙武時代。而陳列各品。寥寥止此。適足以見笑而自玷耳 
瀛談 
[千里鏡源流考]  
　　人世思想創造之事。究以何者為最大此誠不易言也。然創造之作用。悉不越地球外。則思想之大。莫千里鏡若矣。千里鏡。超地球。羅天空。開往古秘密不啓之　。以昭示人羣。將天空中無量星球之形。狀與其經行之。軌道一一攝近於人前。為研究萬類進化之。資料由　空而徴實。憑理。論以呈功。實世界。最奇之思。最　之業矣 
　　初時創始何人今已不可究詔考厥遺蹟則出荷蘭。一六零八年。有荷蘭人請政府保護創造利權。最先請者為李伯錫氏彼時政府因不知果否屬其創造。故未之允蓋是時薩哈里亞嚴森氏。梅邱士氏。亦均自　千里鏡發明創始之人。以致無。憑取信。而一六九年已售於世法之巴黎有之。前人多以為意大利天文家加里勒氏所創。然細審實非是。大約加氏聞人言千里鏡形狀。而摹。擬為。之爾時售鏡人太率轉相仿效。而自謂已創。加氏殆亦不免耳。然一六零九年。為千里鏡發現之始。則確　可憑。而思想創始於何時。實無從徴考矣 
　　總之天文家最初以千里鏡為用者。則加氏也。加氏於玫六零一年。三月用千里鏡察得天王星。與繞行天王星之月。此地球所見之月中火山舊跡。與水星木星。俱同時考得。歷三百年於茲矣（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院帝旁聽錄 
[九月二十九日議事]  
　　二十九日下午一時資政院開議議事第一號為湖南發行公債核議案先由特任股員長許鼎霖說明審查始謂此事於湘亂後楊文鼎仿直隸辦法行之但諮議局章程有核議本省公債之權今楊撫旣未交局議顯係違法無疑據楊撫一面則謂直隸安徽均已辦過若非有欵維持則湘事俱難舉辦但此諮議局章程係由欽定楊撫竟敢悍然不顧於五月內湖南開臨時會亦不交出殊為奇異近廣西江蘇四川各省俱有電詢問此事謂若不設法維持將來效尤者必將接踵而起孟子云徒法不能以自行諸葛武侯云有法而不能用與無法同外人笑我中國無法幸近年以來朝廷設有法律若并此而不能遵守以後國會雖開則法律仍不能用後又歷述近來借外債之弊謂楊撫所募者名為公債實係一種外債云云語語痛切時弊羅傑謂此事不但違法而且侵權請全院賛成速日上奏今湖南諮議局對於此事頗激昂恐有全體辭職之虞易宗夔謂諮議局章程為欽定的巡撫不遵守是目無君上是謂違法應交局議之事而臨時會並不交出九月常會亦不交出是謂侵權總之此為侵權違法問題特任股員審查後請議長速日上奏此時有某議員謂關於本省事本省人不得與藏李文熙謂資政院議員由全國選出且本省人對於本省事格外明了若照某議員所說以後關於全國事件則全國人均須回避議長謂可以發言惟表决時須回避耳羅傑謂此事雖為湖南一省之事而影響可及於全國且此事名為公債實係外債籍寅忠謂國家法律有强制力若為一種事必須經一種機關始能成立據諮議局章程此事非經局議不可則楊撫之侵權違法已無異議將來具奏後其結果如何若謂為侵權違法而不加以處分則仍與不具奏等儻他省紛紛效尤諮議局章程其不為蹂躪者幾希矣且據本遼章程此事應作為核辦案且如何處分出自聖裁之語亦應加入不然以後仍如此則核辦亦無效不如不核辦之爲愈也隨即交原特任股員審查羅傑請審查後即速報告當時紛紛出塲易宗夔請議長宣告休息時間藉此整理秩序時已四時十五分矣四時三十五分復入塲開議次即著作權律案今日為該案再讀日期當由秘書官朗讀修正案第一條隨即議决第二項稍有紛議以後逐條朗讀逐條議决其中修正者刪减者均有之至十八條議决後時已過五時即由議長宣告展會 
　按是日會議速開國會一案已錄入要聞欄故此處節去 
要摺 
[兩江總督張人駿奏查明命婦查金氏京]  
[控一案情形摺]  
　　奏為查明命婦查金氏京控一案情形恭摺覆陳仰祈聖鑒事竊臣於宣統二年六月初八日承准軍機大臣字寄宣統二年五月二十五日奉上諭都察院代遞命婦查金氏遺抱告族姪江蘇知縣查季華以威迫職官命斃寃沈呈一件請飭查辦一摺著張人駿按照所陳各節確切查明母稍徇隱原摺着抄給閱看欽此遵旨寄信前來等因當即遴委江蘇候補道汪嘉棠前往按照原摺原呈情節確查去後茲據該委員查明禀覆前來臣復加確核如都察院原奏所稱知府李士彥查覆禀詞與撫臣馮汝騤覆於郭鵬舉之為人一則曰頗負時譽一則曰結黨營私查大藩之服毒一則曰勢處萬難致萌短見一則曰實由迂拘畏懼所致出入懸殊等語查寗都州舉人郭鵬舉素喜任事遇地方公益善舉尙能贊成或為鄉里排難解紛鄉人亦有服之者李士彥謂其頗負時譽殆卽指此惟心術不正平日結納書役窺伺地方官意旨寗　本好訟之地郭姓人復衆多遇有詞訟案件往往暗中主唆經前署知州金保權查知於上年五月十三日將其帶案當時即在身上搜出包訟字據是其干預訟事自屬非虛後復有投案押解被郭姓糾衆奪脫之事則馮汝騤謂其結黨營私亦不為過前署寗者州州判查大藩讀書本色當郭鵬舉到案之後發押該州判署內紳民環請保釋金保權未准適先有郭鵬舉之姻戚蕭遇隆因其予犯姦被控斷令罰欵郭鵬舉曾為說情未允遂有該州須俟蕭姓繳欵始將郭鵬舉釋放之說至是月十六日鄉民聚衆要求查大藩恐致生事屢向金保權代懇仍未允許未幾郭鵬舉已為衆脅出維時查大藩尙在州署金保權未加詳察謂其擅放電請撤任仍責成交案查大藩因不能將郭鵬舉交出遂於二十二日服毒自盡據委員查覆該州判缺分異常瘠苦查大藩貧不聊生而於郭鵬舉出署次日送其洋銀二十元隨封二元却而不受雖至薪米俱絕不聞向友告貸自是操守謹飭之人旣當窮困無聊之時又聞撤任勒交之信憂愁抑鬱遽爾輕生故李士彥原禀有勢處萬難致萌短見之語然該昌縱有寃抑儘可上訴乃計不出此輒以身殉要亦未始非賦性迂拘之所致也查金氏痛夫情切自屬人情惟查大藩旣有遺禀何以六月初旬委員李士彥馮政賢兩次到州查取親供該氏均匿不呈遞迨遲至八月始行鈔錄上控閱其遺禀亦祗歷叙郭鵬舉為衆脅放之事並無金保權如何勒逼之語即該氏所稱威逼曾經馮政賢問其前往催逼者何人亦答以不知直至此次汪嘉棠往查該氏遺抱遞禀始以幕友余姓到署勒交郭鵬舉為詞曁其上控京控各呈謂怵以請兵到日夫馬口糧均歸其夫供應各節皆屬事後添叙查無實在證據總之此案當日該州判查大藩因鄉民聚衆要脅恐致暴動代請釋放郭鵬舉係為保安地方起見心迹本屬無他前署寗都州知州候補知縣金保權拿辦訟棍乃有司應盡之責亦非過舉惟處置不善以致被衆脅出又不審察情形遽責查大藩以擅放電請撤任仍令交案致其情急輕生雖無威逼實迹究屬辦事操切舉動任性咎有難辭該員先經馮汝騤奏請交部議處經吏部議以降三級留任奉旨不准抵銷咨行欽遵在案現經臣覆查明確核與原查原奏大致相符惟案關釀成職官自盡應否將金保權再行量予處分之處伏候聖裁至已革舉人郭鵬舉干預詞訟各情形仍俟到案後由馮汝騤飭屬訊明分別辦理所有遵旨覆查本案緣由謹恭摺覆陳伏乞皇上聖鑒訓示謹奏宣統二年九月二十五日奉硃批金保權著改為降三級調用不准抵銷餘照所請該部知道欽此 
 
 

Page 19

 
 
本埠新聞 
[戚太守查禁邪術之認眞]  
　　松江府戚太守嚴禁女巫及跳童子　　等邪術經紀前報茲本縣田大令亦已接奉專札爰特飭差詳查境內女巫及跳童子實數禀復核辦一面諭飭本縣陰陽學迅造清册呈縣以便轉詳聽候核示 
[蘇臬吊查方雲卿案卷]  
　　華商義勇隊隊友方雲卿被人暗殺一　　案迄無眉目茲方雲卿之妻方陶氏以死者沉寃莫伸心不甘服業又赴蘇控奉程撫臺批飭臬司吊案研究左廉訪遵即諭飭上海縣田大令遵照辦理 
[三誌李春來堂兄自盡之疑案]  
　　淫伶李春來之堂兄李明吞烟　　自盡由縣驗明棺殮各情已兩誌本報昨由老閘捕房將屍妻李王氏解至公共公廨訊究先據探目張寳榮禀稱李明吞烟斃命後捕頭以其情節可疑曾由副捕頭與西探協同小的至李明家內搜查並無關係他事證據縣憲到塲騐明後亦以此案頗多疑竇諭將屍妻拘案研訊質之李王氏供丈夫於初三日上午九時出門因事至春桂戲園舊址帳房內傍晚時忽患急痧由馬車送回醫治無效遽卽身死不知是否服毒乞鑒寳讞員問曰李春來在捕房時爾夫去過幾次所言何事未死之前數日曾有何人出入爾家須從實供明王氏答稱向與李春來之家屬同居我夫婦住居樓下李春來家屬現尙在滬可以查詢丈夫曾到捕房兩次所談之事係李春來有戲衣五箱因欠米價抵於米店內並無他言丈夫如果吞烟不知究為何事寳讞員商之英副領事康君以李實係自行吞烟斃命與氏並無關係姑寬開釋 
[李春來之妻又自盡矣]  
　　前日有一年約四旬餘之婦人在南泥　　城橋浜內投河自盡由捕救送仁濟醫館已不及醫治遽卽身死旋經捕房將屍車送騐屍所飭保報縣請驗昨日薄暮時本縣田大令帶同刑仵人等至騐屍所驗得該婦委係投河身死遂塡明屍格飭堂收殮是時忽有一老嫗持女鞋一雙到塲為死者更換捕房中西包探深為詫異立即拘住盤詰該嫗云死者乃李春來之髮妻李黎氏年四十八歲向與李春來之弟李明同居貴州路榮壽里一百零八號屋內今忽投河身死不知何故該探立將該嫗帶回捕房轉送公共公廨收押一面復由捕頭諭飭二十七號西　彭山與華探目李星福老閘捕房亦派十三號西探同至李黎氏家內查見黎氏小照一張實是李春來之妻遂卽回禀捕頭請為核奪一時遠近哄傳僉謂李伶之弟李明已服毒自盡今李伶之妻又投河身死更令人疑團莫釋云 
[偵探緝獲盜匪續誌]  
　　道署偵探會同寳山縣偵探鐡路偵探緝　　獲搶刧嘉定縣境廣福鎭典當之盜犯陳福堂戴炳生黃阿春陳孟津等四名已紀前報茲滬道劉襄孫觀察諭將該盜等連同搜出之軍火押往寳山縣嚴訊究辦因該盜在寳山縣境亦曾犯案須俟訊實再行移歸嘉定審辦 
[警局取締年幼車夫]  
　　城內一路巡警分局德正巡官出示云照得人力車夫年必在十六歲以上其未滿十六歲者應即叅照違警條例隨時查禁誠以年未及歲則力有不勝旣足妨害車夫身體尤使乘客易蹈危險乃查邇者城內通行車輛拉車食力之人年未滿十六歲者所在多有應即嚴加取締以重警政除會同各區巡官嚴飭崗巡切實查禁外合就示諭為此示仰各人力車夫知悉爾等須知年未滿十六歲而拉人力車者於車夫乘客兩有妨害實屬易生意外之虞自後凡未滿十六歲者即母許充當人力車夫如敢玩違定即拘解處罰 
[調查膏店牌照]  
　　蘇省禁烟公所前曾通飭各屬嚴查各挑膏店有無牌照日昨一路分局德正巡官亦已飭派長警會同地甲至各挑膏店切實調查如無牌照者立即提究押閉以除民害而肅禁令 
[擅擊警鐘之罰欵]  
　　住居新北門內沉香閣之劉子林上月二十　　八日至救火聯合會參觀擅將警鐘亂擊由該會招待員阻止不服反敢行兇旋即逸去後經該會會長李平書函請一路分局德正巡官飭甲傳劉至局情願罰洋二十元求請免究巡官准如所請當將罰洋移送該會查收 
城內 
[委員驗屍]  
　　縣署收押之鹽梟魏家林患病身死已紀昨報昨由滬道札委海防廳查司馬帶同弄仵人等蒞所驗明委係因病生死由堂棺殮發暫厝 
[縣批三則]  
　　朱廷元禀批據禀亭耆前次丈量尺寸雖明而與該商中叚住宅南叚市房照單少地一分五毫未經明晣聲叙不無含混所請於屋後餘地拔足之處　沒候集訊察奪　黃錫卿禀批據禀費張氏冒售楊勝祥單地係顧炳華胞兄顧順堂為中姑候催差勒吊原契並補傳質訊澈究　吳士生禀批假造田單盜賣地畝均係劣係串同地販所為賓字圩二百五十三號錢二和偽單旣係該保蓋戳由吳坤榮唐金桃出租顯係狼狽為奸該保雖飭提押吳坤榮唐金桃原差迄未解訊實屬膽玩候帶案嚴比限提至該保已有應得之罪不必再為同黨庇護致干加等重辦特斥 
[官事]  
　　浦東二路分局正巡官遊　　改過局委員吳鐘珣　高昌廟巡防局委員李錫年　太陽廟巡防局委員汪鳴銓　公共公廨襄讞員孫調鼎均至道署禀謝加札留辦　提右營參將周子安到　拜會　新委棉花驗水局委員候補通判吳汝繹　新委會丈局帮辦候補知縣楊繩武均到道謝委　張江柵巡防局委員葉祖差　梅家弄巡防局委員胡同祖均禀知到差　海門廳同知梁孝熊　前文報局委員李景軾　瓜州口稽查軍火委員項兆駷均到道禀見 
南市 
[榜示罰欵]  
　　總工程局當値處自上月份起至九月份止所收罰欵共大洋七十六元小洋一千四百五十六角錢三十四千三百二十文昨特開列清單張掛頭門以徴信實 
[戒責賭徒]  
　　前晚有江北小工多人在新北門外城根紏衆賭博被警務長查獲賭徒王二余樓言四王利仁俆德興石阿四費文瑞等七人解至工　局由陳裁判訊實除石無干免究外餘人各責手心一百下以儆　 
[藏匿存摺]  
　　婦人邱二姐向駕呂巷航船家住王家馬頭近忽病故遺下帳箱一只内有各項存摺被其女朱邱氏取去私向呂茬九康油車提取存洋五百元茲被邱婦之孫鳳飛　知昨同表兄魏成甫　奉工程局湯裁判傳氏訊究氏供母親在日曾將此洋付於外甥且鳳飛之母已於夫故後再醮楊姓至所有存摺婦人槪未藏匿魏供有族伯阿榮杏春現住北察可來質証判氏交保候飭 
 
 

Page 20

 
 
　　探查明究有存欵若干傳集阿榮等復訊察核 
[租地紏葛]  
　　李本達前在工程局呈控愼泰糖行執專徐品蘭承租外　瓜街空地興造樓房五幢每年地租錢八千文由戴敦川為中後因該行倒閉徐將此屋推抵劉鮑二人以致地租無從收取奉判徐品蘭交保邀同中人理處在案茲徐病故李因歸房抵租輒被阻止禀由裁判員於昨日飭提劉宗海至案訊明判劉交保著李邀同原中估價理楚 
[拔還米價]  
　　鼎泰米行主黃芝田昨將陸家石橋新大肉莊主蔡新華蔡雲堂二人扭至工程局控被欠去米洋三百零兩元九角經湯裁判訊知業已有人勸過每月拔還洋五十元遂將雲堂交保諭令如期照付 
[能否交出]  
　　烏山船戶汪河蓮之妻朱氏八月間由寗波私逃來滬匿居伊　陸朱氏家後又遷至蘇婦吳阿二處汪因找尋無蹤即將兩婦扭至工程局控究湯裁判以爾婦供詞支吾判均交保限五天內務將朱氏交案如違重究 
閘北 
[拐匪宜懲]  
　　江北人陳玉亭同妻王氏在四路一區經告徐維翰拐匿伊子已誌前報茲悉陳孩實係拐匪汪易士汪俞氏陳楊氏等所拐匿跡法界東新橋永安客棧昨日被陳尋見扭控法公廨因事出華界移歸警局經黃正巡官分別研訊汪等供均推諉判分別還押候補提同黨一併懲辦徐無干省釋旋有湯保林華朱二人投稱亦被汪等拐匿子女求請併究巡宮允為究追 
[巡捕索債]  
　　英界巡捕徐人超至四路分局控告車夫唐富仁欠錢十七千九百文昨由黃正巡官傳案質訊唐供此欵已還過小洋五十四角判再還錢十五千交原告帶出分期拔還 
[分期理償]  
　　馬鳳英控恆盛祥京貨店主周桂香欠洋一百元經四路分局押追在案昨周先繳洋三十元奉黃正巡官判令交保餘分三期歸還具結開釋 
[欺騙押店]  
　　慶豐源通厚順等押舖昨日派夥將張文遠扭至四路分局控稱張以偽銀鐲來店押洋共已收押八隻呈請究辦當奉黃正巡官提訊張供此項偽銀飾係張雲蘭在浦東橫沔地方製造判笞責四百板枷號一月游行示衆期滿核釋 
英租界 
[幸得脫累]  
　　英商老公茂洋行控用人瞿林海私將値洋二萬八千元之洋紗價賣逃逸由廨判將瞿父瞿炳泉　保嚴少坪一併交保出店馬世卿收押在案昨日復訊因據原告函稱此項洋紗欵項已經料理明白判將在案各人一併省釋 
[賭博害人]  
　　江北人陸阿二吞烟圖盡由捕查見帶入捕房設法救愈昨晨送廨訊究據供因賭輸怨忿出此下策小的有叔住居提蘭橋地方判派捕送交其叔領回 
[流氓騙洋]  
　　應朱氏控被楊樹浦流氓陳大寳騙去洋二十元由控將陳查獲昨解公堂訊明判押一月 
[鈔票何來]  
　　陸發生前因縱火由廨判押西牢三年在案茲陸不知何來鈔票三十元藏諸懷內前日被看牢巡捕查獲禀明捕頭昨解公堂研訊陸供甚支吾判照原斷加押一月票洋悉數充公 
[聚衆賭博]  
　　廣西路五百七十四號門牌陳阿王家前晚招集張雲生陳榮生王子榮王阿元章仁美馮生山顧阿華蔡阿銀施阿發等九人賭博被探一併查獲昨解公堂訊明判各罰洋五元充公賭具銷毀陳阿王未經到案候飭傳訊究 
[妓院違章]  
　　美仁里三百十一號妓院搗婦錢沈氏因容留幼女錢桂寳違背定章昨由包探將該搗傳至公廨訊明判罰洋三十元充公 
[串放白鴿]  
　　成衣匠王大林控鄒仁卿與楊徐氏串放白鴿一案昨經公堂訊明判鄒押三月氏押女所一月 
 [P勒限交人> 
　　甬人林阿高林陳氏夫婦控龜上奴周阿二將伊女林姑娘即良妹販賣等情昨由包探將周拘至公廨訊究據供林女係押在院內為娼已於前月逃逸曾投捕房報告有案判周押限兩禮拜將林女交案再行訊核 
[男女和姦]  
　　舟子陳連發誘拐甬人杭阿林之女阿娥賃居狄思威路二百四十二號王錢氏家內奸宿被杭偵悉訴由探目石金榮將陳與杭女查獲昨解公堂經寳讞員會同英康　領事訊係和奸姑寬判陳理六禮拜阿娥交其　領回管束 
[强搶金環]  
　　買阿毛在天潼路搶取女孩楊交弟耳上金環由據追獲昨解公堂訊實判買押一禮拜 
[私收客帳]  
　　衛有生在新閘路某洋人家為　因私收帳洋十六元二角被控昨由捕房派探將懷傳至公廨訊明判令交保限七天理楚 
[交通女犯]  
　　王棋章私將食物拋入女押所內被五十一號西探查獲將王拘入捕房昨解公堂訊明判押三天 
[塌車傷人]  
　　塌車夫王阿二拖車不愼將黃裕金撞傷由捕查見將王拘入捕房昨解公堂訊明判押候原告傷愈再行核辦 
[魯人賣藝]  
　　山東人白云相白云生弟兄在靜安寺附近空地上賣藝觀者甚衆被包探陳永康查見拘入捕房昨解公堂訊明違章屬實判各罰洋一元充公器械給還 
[以母拐女]  
　　徐阿言控妻母戴郭氏等串拐伊妻戴氏昨由包探將戴郭氏等拘解公堂押候禮拜三訊核 
美租界 
[幸未燎原]  
　　西華得路寳和里一百零八號某成衣家前晚不戒於火幸經隣衆帮同救熄僅毀衣被什物房屋未損 
[撞傷小孩]  
　　昨有小孩伍厚生行繼西華得路隆慶里口被五十二號電車撞傷頭面由捕帶往同仁醫院醫治再核 
[汽車衝撞]  
　　二十二號汽車駛經吳淞路撞壞周阿四之東洋車輪由周報告捕房捕頭允為查究 
[補領執照]  
　　唐山路北鄉民林鶴齊家建造房屋未領執照由捕查見飭即赴局補領如違究罰 
[調戲西婦]  
　　昨日有一葡國婦人在吳淞路鳴捕將　阿紀拘入捕房控被調戲捕頭因詢無証據一併斥退 
[控捕推升]  
　　美捕房經理火政之西副探目意克昨奉卜總巡諭令推升正探目又十二號三道西捕沃土亦奉總巡升為副捕頭法租界 
[擾累行旅]  
　　招商太古專走寗波之各輪船往往有種無業流氓託詞代佔舖場代客照料任精勒索或一元或數角不等稍不遂意卽肆行兇毆曾經公堂　辦數人有案近又有魏林江私刊銅牌在北京輪船上施甚故技該輪買辦梁某向斥不服訴知管埋洋人將魏送廨請為訊究魏一味求恩判從寬將銅牌銷毀不准再往該輪如違查獲重辦 
[欠租私逃]  
　　祝志慶積欠房租洋十八元四角五分遽即逃遁當由收租人劉利昌　知公堂請示核奪聶司馬即飭包探將祝拘案諭令交保限兩禮拜交洋 
[私刑弔打]  
　　小竊紀阿四行竊某作塲板料被看作人陳阿二陳小狗王友明三人獲住私行綑縛任意吊打事為西捕查知一併送廨請究聶司馬以陳等不應違章擅用私刑着各罰洋兩元以儆阿四姑念已押三天再禁三日開釋 
[珠還合浦]  
　　三洋涇橋順泰錢莊學徒王　　子卿前日在某里內拾獲鑽戒一隻持往押店佔質店夥以該鑽戒係法商利喊洋行失贓曾經報捕知照故將王送入英捕房轉移法公堂訊究判贓給利　洋東收領王姑寬罰洋十元交保仍著英探帶回開釋 
[意圖吞沒]  
　　台義洋行式拉夫許文奎因舞弊吞洋由洋東送捕昨解公廨審訊原告洋人訴稱曾經購買椅墊計洋三十二元當付支票洋五十二元詎　閱三月之久餘洋竟不提及請為追究質之許供所有餘洋已由買辦在辛工帳內扣去中西官以舞弊情眞毋可狡辯判押捕房兩禮拜以儆 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[四川川漢鐡路敗壞情形廣告]  
　　竊四川鐡路經營七八年縻費數百萬據去年學部左丞川路總理喬樹稱始行報告除開支外僅存母財一千一百餘萬其欵不知存放何所總收支人未經奏定有案亦未經投票公舉一切職事皆樹柟一人私自委派川民槪不聞知今六月上海正元謙餘兆康慶餘寳康各錢莊同時倒閉聞又有四川股欵在內經手者仍係已革廣州知府施典章查去年上海晋益升元源厚大三莊曾倒欠川路股欵十二萬卽係典章經手上海各商號皆收回三成獨川路公司僅收回一二成折本頗鉅樹柟總理川路全局用人具有特權應即召集股東公舉妥人替換何以仍派典章經管以致復有此失羣情惶駭異常適四川調查員余農苑等蒞滬會同川商查得五錢莊共倒虧川欵一百廿四萬有奇此外尙放出華利銀行六十萬兩（該銀行別家皆無存欠只欠公司一家之存帳）已在將倒未倒之列查各莊及銀行均係滬商陳逸卿經理統計放與逸卿一人者竟有一百八十餘萬之鉅當逸卿倒騙被逮時典章具禀滬道堅求保釋滬道洞察其奸當即批斥有該守係以正元遠期之票抵借謙餘莊票偽作存欵以掩飾川路公司調查員之耳目實屬離奇反復索解無從等語又查出典章並以股欸作他項營業私購蘭格志火油股票價銀合八十餘萬以公司擔保衍慶錢莊銀五千兩且聞有私買橡皮公司股票私掮地皮各情事放膽妄為倚樹柟為奧援有恃不恐推原禍始樹柟實為罪魁先是川督錫良建議自辦四川鐡路規定正式招股原係官商合辦適錫良卸任奏歸紳商自辦樹柟憚岑春煊之嚴厲也急辭去川路總理之職及岑奉命仍督兩廣又夤緣已革郵傳部尙書陳璧不按商律公舉總理之例憑空奏派樹柟硬充駐京總理凡一切用人理財諸務遂得為所欲為視路政為一已所專視股欵為私家所有遍植私黨多立名目先後舉派駐川總理曾培駐宜總理費道純洪子祁李稷勳等均揑稱同鄉京官公舉朦請川督奏派而京官實未聞知全川股東更無從過問又前督錫良原議設總收支處以專責成嗣歸商辦樹柟全權獨攬此議遂罷並將從前規定正式招股暗行取銷力排衆議專注租捐由此進欵日絀苛歛日重接管三年連前積欵約計一千餘萬路未動工開支已達二百餘萬或云五百餘萬緣樹柟接管以來從無收支總數報告全川之人無由知收欵全數自無從核收欵實數且不知欵存何處即無從查存欵確數惟聞將現欵分存成都重慶漢口上海等處所派經手放欵之人均由私相授受每人經手之欵多至六七百萬至少亦二三百萬無人公舉並無人擔保放出之欵一不經銀行票莊過付二不憑保欵抵押三不訂合同約據四無存放通行劃一章程五溷用商簿官册各處歧異六從無徴信報告或任意添改簿册或兩地不達行情此次上海五錢莊於六月十五日旣經倒閉四川總公司仍有滙欵接濟典章情事凡此種種不合情形如據官法則事權所屬責有攸歸若依商律則總理之進退田衆股東公舉總理之事權由董事局規定一有不合憑衆舉發即應辭退未有受職則獨攬其權溺職則不任其咎之理股欵至重論官法則由司局監守督撫核銷論商法則須交銀行經理保息保欵嚴定章程按期報告未有所屬犯監守自盜之條而該管可以脫身事外不坐徇私失察之咎之理此次滬欵倒閉後同鄉京官特開會議樹柟反飾詞卸責謂典章此次失敗與已無干若如所云則問駐京總理不知部駐川總理不知問駐宜總理更不知設將來成都重慶漢口等處相率倒閉諸總理勢必仍諉為不知是直以千餘萬之鉅欵皆擲諸至危至險之地而無從着落試問總理所理何事經手人虧倒串騙不問總理更問何人亦安有占公司最高機關獨攬進退職事之全權而亦可諉為不知之理况典章去年曾經虧倒鉅欵而樹柟知情故縱以致膽大妄為放如許重欵於陳逸卿一人之手今除虧倒外並以股欸作他項營業以公司代他人擔保不但悖蔑商律實屬目無法紀樹柟身為總理一誤已罪無可逃再誤實形同串騙無論新律舊律官法商法民事刑事據律文引比以法律推斷川路之破壞股欵之虧騙罪實歸於喬樹柟一人而經手人施典章侵虧已實現同鄉京官等已於前月二十八日具呈都察院公懇代奏誠恐公理不明滋人疑竇特具錄川路敗壞情形及樹柟專擅援私等弊遍告朝野咸使聞知此佈 
小說 
寄情小說 
[鸚鵡禪] （七十一） 
　　琴宜不答。旣而曰。海而明君。往者跳舞之夕。妾與斐德蘭驅。車而出君非疑吾有茍且之行乎實告汝。吾初未嘗有婚姻之念。迨歸途時始有是意耳。言至此。似有慚色。復遲遲曰。婚姻之約。今與彼已廢棄矣。此妾之來。所欲言者。亞蘭聞之。其歡喜自不待言。顧一朶紅雲。驟然下降。其眞耶非耶在當局者殊難自持。第曰。斐德蘭為人。雖知之不甚悉。吾見其外。有蘭石之姿。圭璋之品。意必非寡情者。且人之相知。貴相知心。卿果與彼絕。彼當有痛自引咎之一日。言語參商。皆偶然耳。琴宜曰。否否。彼今者豈念舊雨耶。海而明猶勸之。琴宜曰。固妾之過也。然此中委曲妾實不能為君盡言悲歡離合。渾閒事。寸寸相思寸寸。灰妾惟有茹。痛於心耳。海而明於是復婉言叩之。曰然則果難復圓好夢耶。抑長離耶。琴宜盛氣對之。聲瑟瑟如戰栗。曰妾丨不丨願復聞是言。寗為。玉碎豈忍瓦全若丨若有他想者。則非我。斯時亞蘭尙欲有問。而路短情長。已至電車之路。其地何。地即疇昔琴宜與斐德蘭同驅。遇哈羅之地也。時異事。易而風景如昨。道旁新枝接葉。短樹着花。池水一盂。有羣鴨游泳。鳴聲樂甚。琴宜重覩故物。覺枝頭花鳥。皆有意譏諷。而予彼以不堪之現象。乃曰妾不欲復乘電車。今日下午妾之至於斯也。同車之人。皆油然自樂。妾獨何心。而飄零無依。殊令人對之無顔耳且言且行。琴宜弓鞋窄小。而後踵陡起。每行一步。則足跡淺印 
 
 

Page 27

 
 
於路海而明隨之而行。以杖滅其道上之跡。且自言於心曰。吾甚願吾之心地。不凝滯於物。如塵上之印。隨現隨滅。不留一痕 
　　嗟嗟亞蘭此。念於理境。固甚了悟。孰知漫天情。絮難揮七寳之扇。照鏡飛花。易迷大。千之眼。以亞蘭不見琴宜。且無日不心馳神往。今乃玉人咫尺其情之縈。縈已如。古人詩。句有抽刀斷水水更流之意。更安能無絲毫掛繋。似其言。耶彼亦恐琴宜此生。復如前之黃鶴一去。不復來耳 
　　時徘徊岐。路兩人覺皆窮於辭旣。琴宜念在亞蘭畫。室見案上之畫因一一詢之。海而明曰他人之畫。余皆能知之。佛洛西王宮之中。有波的賽利者潑墨縱毫。烟雲變滅。為當世所稱道。其面目尤酷似卿。卿知之否耶言時自日記簿中。取蓬挪德之信以出。卽於書函袋上。摹一略圖。且曰。此其雙眉。此其上脣。吾嘗憶此與普列馬佛斯。未嘗不嘆珠玉在前。擱筆不敢復從事也 
國外新聞 
 [P美擬併吞巴拉瑪> 
　　初四日鈕約電云鈕約世界報載稱美總統　　塔孚脫君將於西十一月十號起程前往巴拉瑪因巴拉瑪共和政體目下頗不鞏固故塔君有併吞該邦之意以期將運河區城域推闊至二十五英里其餘之地則由哥倫皮亞共和邦與柯斯塔里茄均分現正斟酌此事　又一消息塔君擬為巴拉瑪簡用顧問官一員且將該邦外交諸務委交美國國務大臣代辦　按巴拉瑪運河區域現闊十英里 
[德國改良大砲]  
　　初五日倫敦電云據工業報載稱德國於一九零九年已知英國十三寸半口徑大礮之效用乃竭力製造新砲以與爭搞現並造出新彈其猛烈且超越英砲之上 
[俄皇曾晤德皇續誌]  
　　初四日倫敦電云此次俄皇抵巴斯丹姆　　謁會德皇該處各軍隊盛兵侍衛各處佈滿警察惟街中並無點綴社會黨所貼開會示威反對俄皇之張告均經撕去會黨亦安然解散兩皇旋於晚間開宴席間未經演說　初五日倫敦電云俄國外務部大臣薩沙洛夫君已親見德皇德國首相及外務部大臣亦經俄皇召見　初四日栢靈電云俄皇已於昨日抵巴斯丹姆大受歡迎晚間兩皇會宴之際各以懇親之詞奉觴祝安惟並無正式之頌言今午出獵之後將開大宴德國外務部大臣今日設宴欵待俄國外務部大臣德相亦擬於明日邀宴俄皇特賜德相安特萊斯勳章一座又賜德國外務部大臣聖亞力山大萊夫斯茄勳章一座 
[德太子行程紀聞]  
　　初四日栢林電云德國郵船泊林斯羅特維　　格號在其洛起椗未久即遇大風皇太子曾在船上察閱電話器械 
[西班牙裁廢修道會]  
　　初四日柏林電云西班牙上議院已將裁廢修道會議案贊成通過 
[南斐國會開幕]  
　　初四日倫敦電云據開浦湯電稱康諾脫公爵已舉行南斐聯邦國會開幕典禮公爵曾電告英皇謂斐民異常歡迎諸事進行深為莊嚴輿論皆謂國會之開有極美之朕兆此實得力於南斐英民之美意云（以上譯字林報） 
[土耳其借欵已定]  
　　初六日倫敦電云據栢林所接君七坦丁電　　稱土耳其已與德國訂定借欵合同下星期卽可簽押該合同約定於一九零十年先付土國金磅六兆磅一九一一年續付五兆磅以四釐起息發行之價定為每百實收八十四未發行時土耳其到期之財政債劵德國銀行允為照付該欵悉以五釐半起息 
[俄德兩君互會之益]  
　　初五日柏靈電云栢林某報載稱德皇與　　俄皇之會使兩君及兩國握政者均得機會討論一切兩方面於交換之意見已都滿意俄國及德國之政治縱有相異之處而與兩國之邦交並無關係即使偶有悮會亦易撥除蓋兩國握政者均彼此交親故也兩國政治制度並不欲有所更變兩皇相會之効果必為和平政策之先導此可臆斷者也 
[西維亞太子病重]  
　　初五日栢靈電云西維亞王太子病勢益形危劇（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
