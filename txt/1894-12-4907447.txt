# 1894 - 12 - 4907447

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡淸晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印温病條辨] [  圖書集成局代啓]  
　　温病條辨一書爲淮隂吳鞠通先生所著條分縷析精括詳明　歧黄家所必　者也本局　　式　　排印刻已告竣寄語杏林橘井中人尚其家置一編以供揣摩之助手訂成四本每部碼洋六角欲購者速　蘇申報藥山房及外埠均可　　可也 
[三百六十號畫報告白] [  點石齋啟]  
　　粤東漳州府屬某鄕人生有一子年巳十二　厥狀類　而口不能盲見人羞瑟有西國某師願出重價購之父　不允是亦一異事也他若統　之打　女巫之詭計雷公而遭狗咬井底　有鷄鳴鷹銜蛇則鴛猛何爲人遇虎則死生有命銅佛也無端入寺蓑衣也竟以禦災及所附册頁等圖准於初六日出售此佈 
[論懲匪之法莫善於刺面]  
　　上海一隅本屬彈丸黑子自通商迄今已及五十年市廛日盛氣象日新洵足爲中國通商各口之冠然五方雜處良莠不齊雖有巡捕包探隨時偵緝中西會審官遇事整頓而匪類之匿跡於租界中者終未能銷聲絶影閒嘗盱衡時事博採輿評而知爲地方之大患者厥有三端一曰拐販租界中女閭之多自書寓長三么二以至野雞娼妓不下恒河沙數羣雌粥粥列屋閒居其中雖亦有甘心下賤以食貧茹苦爲羞以送舊迎新爲樂然似此者究屬不多至若蓬門弱質繡户嬌娃以清白之軀入陷人之阱沈淪苦海莫渡迷津飄泊誰憐幾無冉見天日之候若此者無非爲拐販所誤故論鬻娼之罪則龜鴇固無可辭而論引誘之罪則拐販尤難輕恕更有鄕曲婦女以家中景况蕭條丈夫不能養贍孑身來滬欲爲人家傭工拐販者見其懦弱可欺誘至他處販賣以博貲財或引至小客棧中使與輕薄子奸宿但飽一己之腰囊不顧他人之名節忍心害理無過於此一曰賭徒虹口一帶新舊賭檯雖經捕房嚴密查拿分别懲辦然日久玩生難保不仍蹈故轍更有一種人專以誘人局賭爲事衣服麗都塲面闊綽見有豪華子弟携帶重貲曲示殷勤多方引誘必墮其彀中而後已其賭博之處每在密室深房以免風聲洩漏或更與妓女狼狽爲奸借迷魂之陣爲勾引之方妖姬在旁俊婢侍側明燈璀璨佳果紛陳身歴其境者鮮不目眩神昏若輩因得乘機侮弄大肆神通凡所謂翻天印倒　靴等諸名目苟非洞悉此中粤窔未有不被其欺騙者甚至聲名决裂家產蕩然計無復之窮途自盡若此類者往往而有亦可見賭棍之爲禍至烈矣一曰流氓短衣窄袖棹臂游行流氓之小者也高視闊步故裝身分流氓之大者也一呼百集　臂揮拳流氓之武者也外和内很詭計陰謀流氓之文者也自有流氓而士不能勤其學商不能安其業工不能卒其藝農不能遂其生故流氓之足以害人猶稂莠之足以害禾　齧之足以害馬也稂莠不去則嘉禾不得茂蹄齧不除則良馬不得安流氓不辦則地方不能靖無二理也高坐堂皇者非不知三者之足以害人然公堂之權止於杖責枷號或監禁數月或遞解回籍非不欲重辦也辦理之權止於此則辦理之法不得不止於此惟是杖責之痛僅在一時枷號之辱少則數日多則一月監禁之期雖可稍長然終有出外之時遞解回籍原諭以永遠不准再來然旋遞旋來依舊肆惡者曾不可以數計無怪乎獄訟日以興爭鬥日以起和氣日以消而戾氣日以滋也欲爲補救之計若繩以嚴刑峻法其勢旣有所不能則莫如用刺面之一法此法爲古今所通用近年沿江沿海各輪船扒竊甚多縱使留心偵緝終慮百密之或有一疏遂由封疆大憲奏定新章凡扒竊之犯一經拘獲無論擬徒擬杖初犯於右面刺扒竊二字再犯刺左面似此變通辦理則怙惡者無可掩藏自不難於辨認巳由江皖等省大憲通飭各屬一體遵行此後輪船扒竊當可爲之斂跡此法並非過從峻刻又不若濫用重刑使犯罪者有血飛肉薄之慘而可使匪類無從隱匿若以之懲辦拐販賭棍流氓最屬相宜夫向者之所以墮彼彀中固不知其爲拐販賭棍流氓也今在西上刺有字蹟則若者爲拐販若者爲賭棍若者爲流氓不難一望而知旣知其爲拐販爲賭棍爲流氓自不難遠而避之而彼拐販賭棍流氓苟不能將面上字蹟私自滅去亦斷不敢以有靦面目公然摇擺於稠人廣衆之中在邑通都之地行之數年行見拐販無蹤賭棍絶跡流氓戢影民生安則商務益盛其造福地方豈有旣哉前曾有人建議造一極大自新所將犯法者永遠禁錮於其中教以工藝課其勤惰以收遷善改過之效此說善矣然欲建自新所須有極大地址絶大經費固不如刺面之法容易見諸施行質諸勸善懲惡之君子當不河漢斯言 
[本館接奉電音]  
　　昨由京友電傳上諭一道敬謹譯登○十二月初五日奉上諭江蘇蘇松太道員缺著魯伯陽補授欽此 
[金闕曉鐘]  
　　明年皇太后六旬萬壽慶典自頤和園乘金輦還宫進西直門改經西四牌樓進西安門抵西華門業經奉有明諭聞内廷蹕路擬進西華門至咸安門外綵殿降金輦後改走熙和門進昭德門經中左門後右門還宫蓋皇太后藉此得瞻太和殿等處前所未到之形勢也至御河橋東西新建琉璃門實不敷金輦經行自應拆去以便行走應否改搭牌坊慶成再爲修復之處已由奉宸苑奏明請旨矣○禮部爲移咨事儀制司案呈本部題覆江蘇巡撫奎俊疏請將年逾百齒之江蘇震澤縣壽民張立山旌表等因核與例案年限相符應請旨准旌於十月二十日具題二十三日奉旨壽民張立山著准其旌表餘依議欽此欽遵到部相應抄黏原奏移咨江蘇巡撫查照辦理○欽天監爲知照事查本監夏官正張掄奎升授右監副所遺夏官正一缺擬請以時憲科博士徐桓奏補於十一月十二日帶領引見本日奉旨欽天監夏官正員缺著徐桓補授欽此十三日述旨奉旨是欽此欽遵到監相應知照吏部户部查照○御前十五善射大臣處爲行查事所有各衙門兼充十五善射各員現在有無升遷調轉以及各項事故卽由貴衙門查明務於文到十日内造册咨覆本處以憑核辦○管理太常寺事務臣禮部尚書臣宗室崑岡等謹奏爲具題請旨事恭照光緒十九年十二月初五日穆宗毅皇帝忌辰應行遣員恭詣惠陵讀文致祭謹案本寺祀則應行遣王一人恭往致祭惟歴届俱奉特旨改遣近支王公恭代行禮准宗人府將和碩睿親王魁斌銜名開送前來臣寺繕具題本進呈是否卽令魁斌致祭抑或改遣近支王公代行禮之處恭俟命下再由臣寺轉行遵照謹 
 
 

Page 2

 
 
此題奏請旨十一月十八日奉旨改遣固山貝子溥倫行禮欽此○新轉欽天監左監副松司天臺左令慶涓吉十一月十八日未時上任新升欽天監右監副連司天臺右令華同時履新先期主簿廳分别曉諭仰闔署官員天文生書役皁匠人等進署謁見○吏部爲示傳事所有新補盛京户部筆帖式桂森一員相應傳令該員務於三日内親身赴部領取執照以憑赴任毋得自悞○會典館示傳吏部送到漢謄錄官李榮幹葉爾良慶康翁長椿湯之鳳梁炳光等限十一月二十五日親身赴館騐到毋違○廂藍旗恩護軍統領普訂期十一月十九日卯刻在地安門内五龍亭正黄旗侍衛教塲揀選本營護軍叅領副護軍叅領委護軍叅領各一缺並挑補頭三四五七各甲喇護軍共十九缺先期傳知應揀應挑官弁兵丁務於是晨預備并咨請稽察營務兩待御及正黄正紅廂紅三護軍統領届期會同揀選○兵部爲知照事所有二次期滿奏請留於本部作爲額外主事之七品小京官江珌一員於十一月初七日帶領引見本日奉旨二次期滿兵部七品小京官江珌著准其留部欽此欽遵到部相應知照吏部户部查照○盛京夁辦内倉監督例由通城協領中派充一年期滿卽行更換預期咨送引見如有經手未完事件或管帶營務均可准奏免咨送兹届換光緒二十年盛京協辦内倉監督之期裕壽山軍憲等擬派副都統銜右翼漢軍廂紅廂藍兩旗協領英凱接充是差惟英協領現在管帶長勝營隊伍未便遽易生手因援案奏免咨送引見已於十一月十四日奉旨允行矣 
[行路被刦]  
　　京師人陳某偕其弟二全於十一月初十日初更後手提燈籠擬往同福飯館尋視伯兄行至西單牌樓北東斜街禮王府東阿　門左近迎面忽遇二人一用藍布包纒頭僅露兩眼一口頭上紥束兩角高約數寸手提鐵梢子棍一以白布包纒亦僅露眼口上紥兩角手持鐵尺將陳某阻住向索錢物陳不肯解囊且與抗衡未及交手藍布包頭人舉棍向擊陳卽閃避已中右臂骨斷筋折立卽昏倒二賊卽向陳腰間搜去銀表一枚烟壺一個二全上前追賊復被一梢子棍打中左臉鮮血淋淋燈亦震滅二賊乘間逃逸二全减報官廳騐明陳受臂傷舁送回家延醫調養惟陳傷是否能痊尚難預料輦轂之下賊黨竟如此横行沿路刦掠步營官兵幾同虚設矣 
[廐焚]  
　　金陵本館訪事人云本月初二日下午江寍縣署馬號中失火登時勢若燎原其地逼近外監諸犯紛紛擾擾旋由本署洋龍及各處水龍施救火漸息滅得免延燒查起火之由緣馬夫某甲之妻素有烟癮其時正在開燈吸食忽有事外出忘未息燈偶被風吹火然布帳以致不能抑遏釀此飛災也事後趙小舫大令立提馬夫訊問笞責四百板卽行斥革不准再充 
[機局飛災]  
　　臺北機器局設在府城北門外局中工匠百餘人分司各項工藝董其事者認眞稽察刻不疏虞然意外之災勢所難保兹接本館訪事人來信云上月二十六日上午槍子廠内各工匠方在用心製作忽有一槍子炸開登時火藥上轟霹靂一聲鉛鐵飛舞致傷工匠八名立斃其二一則負往官醫局救治因傷勢過重宛轉而殂其餘或傷目或傷足焦頭爛額慘不忍觀聞所斃之在人一隸上海姓顧年廿餘歲來臺甫及數月卽遭此難其妻年方少艾寄居局旁聞信後痛不欲生昕宵哀泣此外則本地人居多半係十餘齡童子局總蔣丹如觀察立卽赴撫院禀知想邵中丞定能從優撫卹也 
[鹿耳寒潮]  
　　本館派赴臺灣訪事人來書云新授臺灣澎湖鎭總兵周靜山鎭軍由臺北郡城蒞任筮吉上月十一日接受關防前者是缺之王蘭亭鎭軍芝生卽於二十五日乘飛捷兵輪船赴郡以天后宫爲行轅鎭軍在澎之日有英國公司某輪船因風失事船中百數十人皆及於難鎭軍設法救護賚以酒食給以衣履得慶生還旋由香港各洋商以金表手鎗各一禀請領事咨呈總理衙門轉送鎭軍處以申謝捆兹聞鎭軍卸篆復製成銀盤一具周圓徑尺上鑿洋文專誠郵送譯其文云英廷奉贈代理澎湖總鎭周大人西歴一千八百九十二年十月十號英公司輪船名勃克哈勒在澎湖海島失事所有救起之搭客水手等人蒙優加撫恤特贈此鳴謝等因由駐劄中華使宜行事大臣歐君於十一月二十一日派把巴士兵船賚送澎湖交鎭軍收領當船抵澎湖時先由管駕官哈極爾督率在船兵弁盛服排隊奏樂升砲二十一門恭請鎭軍至船將盤敬謹奉上鎭軍領謝畢旋於翌日在署設筵管駕官以下歡叙席閒彼此各誦頌詞亦一時佳話也○今春二月邵大中丞委林鰲雲林靜雲昆季接辦臺北茶厘總局每年額徵銀三十餘萬兩兹將歲暮核計一年所入有四十萬有奇○臺北府屬新竹縣幅員遼闊小民良莠不齊邑宰葉縵卿明府禀請邵大中丞添撥營勇若干名駐此以資臂助中丞批示云全臺各營疊經裁汰無可調撥且甫值認眞整飭之際一經分調各處勢難責其講求操演諭令會商北右營游擊督令兵役加意巡緝以備冬防等因明府奉此已與廖叅戎遵照辦理矣○正任臺北府經歴署理雲林縣知縣李蔚三大令烇奉檄飭回本任月前交卸縣篆禀見撫藩兩憲卽於某日接受縣篆 
[孽由自作]  
　　茸城荷池弄某甲年近弱冠佻㒓性成見隣里某女郎二八芳年丰姿嬝娜久已涎垂肳外一日女郎因事他適蓮鈎細步宛似臨風楊柳摇曳多姿甲更怦然心動以爲旣從此處去必從此處回遂爲守株待兔之計未幾女果返甲尾隨其後調戲成奸翌日女弟某乙過甲門此嘲彼謔羣目爲小烏龜乙無端得此美號惶恐不解歸以語家人其母孀守多年貞操自勵卽偕其姑逕往甲家興問罪師地保王某適因徵收錢糧造廬過訪乃憑三寸不爛舌多方排解娘子軍始捲旗息鼓而歸閱一二日突有好事之徒詭言女母已情人繕就呈詞控於縣署　聞而大懼潛購阿芙蓉膏吞服及其母察覺毒已深入無從救治登徒子自命風流至此不免赴閻羅案下對簿　母以膝下只此一子一旦死於非命誰爲繼續若敖氏之鬼不其餒而撫膺慟哭歸怨於女郎之實爲厲階戚族内丁等從旁慫恿率同蝦兵蟹將逕赴女母家盤踞搗毁門窓雜物約值數十金女母畏其聲勢自揣卵非石敵暫避兇鋒甲之伯父某戊固圭璧束身者聞耗遄歸洞悉顚末以爲姪兒罹此不測孽由自作於人何尤爰囑亭長妥爲處置以釋紛爭無如丙丁等夙性狐疑聞外人議論短長自料女母繼不肯休勢必釀成訟釁與其待事發而後補苴未免失之已晚不如爲先發制人之計移禍江東最爲上策安排旣定卽以某戊出名揑砌呈詞誣控該圖正副地保王某朱某勒索私　威逼身死華亭縣童米孫大令批飭提究去月晦夕大令升堂集訊以該地保總有開罪之處喝令笞責三百下候再飭差查明如果有逼索情事定行斥革 
[盜犯解揚]  
　　上月十四日魚更三躍時鎭江寳蓋山新兵營卡房拘獲盜犯徐老虎一名次晨由哨官解送水利廳署當經張少尹將該犯　解縣署適王大令赴省公幹卽由鎭江府廖太守遴委洋務局委員曹司馬研訊堅不吐實司馬喝令重笞二千五百板始將天寳銀樓刼案供出並認揚州仙女鎭盜案數起司馬飭令釘鐐收禁内監候大令回時再行定案前報已紀之矣兹悉大令業已回署卽於上月廿六日傍晚在花廳訊問令將該犯提至案前訊鞫該犯忽然翻供大令拍案大怒喝跪大練繼以挺棍槓子雖神致昏迷依舊狡展復令上美人崩老虎凳該犯只認揚屬盜案至天寳銀樓一案堅不肯認閱四點鐘之久始退堂令差役將該犯仍禁内監至廿九日上午甘泉縣湯明府派差抵鎭將該犯提赴揚州歸案訊辦當起解時有城守營兵丁十餘名在前護衛戈戟如雲該犯兀坐車中左顧右盼毫不介意此誠愍不畏法者矣 
[蘇垣捕務]  
　　蘇州本館訪事人云新任總捕府劉少峰司馬下車伊始訪得著名流氓四十餘名榜示通衢飭差嚴緝旋經差勇陸續拘獲小天王小霸王毛頭　賽武松等提訊之下各子重懲押令荷校游行市肆巡夜時偶有所獲亦必量予薄懲現在各流氓匿跡銷聲不敢出而訛詐特不知果能改過遷善勉爲良民否也○著名積竊胡炳榮籍隸上海前在蘇垣屢犯巨案迭次訊懲此次釋出後又往乍浦嘉興等處連竊數家濳逃來省本月初一日午前在府署照墻後賊頭賊腦徬徨四顧捕盜局勇某甲見之上前拘獲在身畔搜出小尖刀一柄質劵數張一併解 
 
 

Page 3

 
 
至總捕公館劉司馬提訊之下飭責一千板梏其兩手飭兩勇押行大街小巷令將同黨指出以贖前愆 
[少者懷之]  
　　厦門訪事人云湄洲僻在興化海外孤懸貧民生有女孩往往立時溺斃兹有善紳周君及某茂才某孝廉因前在厦門育嬰堂辦事深知堂中經費月有贏餘而湄洲未設分堂每年孩命被戕不可以數計特聨名赴督轅及厦門道署呈遞禀詞請分設一堂收育嬰孩以挽澆風而救孩命所有禀稿照錄左方具禀閩縣學生員周熙光爲無盡生靈乞恩拯救賜准迅飭分堂育嬰以厚人心而培元氣事竊溺女一節例禁綦嚴此皆各大憲民瘼關懷無遠弗届法甚良意亦至美矣詎湄洲一帶尚熾此風該地浮島孤懸四面濵海别無攸賴捕魚資生周圍九十餘鄕動以食指浩繁爲慮是故民間凡遇生女非綿塞其口卽索勒其喉其至身蓆捲而倒懸腦石擊而使碎種種慘酷誠有目不忍睹耳不忍聞如是者年以數百計夫父子主恩誰無天性乃爲境所迫竟至不置之死地而不能雖莆仙二縣亦有設堂奈相去甚遠旣無陸路可通而抱送雇舟又非一二日不能至倘遇颶風淫雨更有難言投堂固艱撫養又苦不易且惟恐旣斃復胎仍重其累必思有以懼之冀不再投此故殺之毒所以愈出愈烈也光嘗經其地心竊傷之昔范文正公以天下爲已任亦謂權雖未屬不可不有其心光固難及古人之萬一然知而不言其如有負仁憲父母斯民之至意何是以不揣冒昧蠡見妄陳竊思欲使其弊之盡除計惟就近收養而後可夫收養則必設堂設堂則宜籌欵當此財源支絀措置殊難而尚有可以措置者伏思同安灌口金門等處或局堂皆由厦門育嬰總堂所分而設惟湄洲獨抱向隅豈其中有幸有幸不幸抑該地所需較鉅而力或有所未能耶是必不然蓋湄洲土瘠民貧諸費盡可從省就使設堂每年不過三四百千之耗且養其女並能兼雇其母母子均有所利賴一舉兩得全活無窮由是以推卽謂數百萬之生靈起死回生皆從此始亦無不可以厦門育嬰堂所收租欵利息每年不下五千千减太倉之一粟援涸水之羣生費少功多度亦董育嬰之事而實心爲善者不得辭其責而樂而優爲之向特未留意及此耳至於如何分堂如何收養仍由厦門局董事自行籌辦光並未敢與聞惟是此舉非出憲恩迅爲詳請飭設生命終無由蘇除禀懇督憲外瀝乞大人俯賜矜全准如所請開逾格之鴻施救垂危之蟻命萬家生佛頂祝不忘矣切禀以上係禀稿中語惟訪事人旣云某孝廉某茂才聨名具禀何以禀中但列周熙光名且周旣係生員何以禀中但光而不稱生此中曲折情形非執筆者所能洞悉也 
[狀師榮任]  
　　英人威金生熟於例案久供上海英國家狀師之職且曾行其術於日本故日本之人情風俗亦皆爛熟於胸中前者英廷簡駐日本之臬司某君解組還朝特簡威君前往代之大約明年二月中當向十洲三島閒憇棠舍以聽民訟矣 
[幾致火災]  
　　本邑美租界新武昌路三百五十四號房屋爲某洋行出店人王永林賃居前晚七點鐘時方入廚下作晚餐忽客堂中炸裂火油燈霎時火燄狂飛勢欲冐穿屋頂鄰舍聞呼救命飛步奔來汲水灌之增卽撲滅然已心膽俱裂寢饋難安矣 
[賭風復熾]  
　　前者裏虹口各賭塲由巡捕次第拘拿將賭首范錦堂麻皮阿寳送官究辦兹又有有前充地保之韓慶慶及現充十五圖地保之林雪齋重張旗鼓誘賭騙錢韓設局十三圖東薛家浜油車之後林設局十五圖辦公處之左近每日賭徒如蟻勝負不常勝則喜地歡天負則垂頭喪氣害人之阱莫甚於斯不知巡捕及華官曾有所聞否果能拘而懲之或者滬上賭風可以稍息乎 
[流氓尋釁]  
　　流氓之多無過於法界近日小東門外有福建流氓黨羽甚衆動輙鬥毆開花烟館者以若輩爲護身符拆梢打架無日無之前晚九點鐘有福建流氓二人在裕興街閒遊與湖北人兩肩相碰流氓駡不絶口湖北人以其兇横不敢與計該流氓見其可欺益肆兇鋒湖北人固孔武有力一時忿不可遏遂舉板凳一條與之格鬥所向披靡流氓力不能敵退避三舍復有羽黨五六十人蜂擁而至欲得湖北人而甘心幸已聞風遠避得免損傷否則短兵相接有不頭破血淋肢殘體裂者哉 
[差夥被毆]  
　　有名福榮者忌其姓現在縣署充當差夥今年中元節城隍神出巡有擺水果攤之某甲違犯禁令裝扮臂香會福榮奉憲諭彈壓上前拘拿甲因此懷恨在心屢欲報復以無隙可乘而止前日甲糾合湖南人十餘名往來於城廂内外欲得福榮而甘心至晚間八點鐘時在滬城四牌樓地方與福榮邂逅相遇一聲暗號蜂擁而前將福榮扭住按倒在地拳如雨下福榮大呼救命旁人不忍坐視欲爲解勸被中同黨攔阻無從出力福榮身受重傷僅存一息迨甲黨去後央人舁至火神廟巡防中局控告局中置之不理福榮不得已倩其友人擡至甲家理論不知如何了結也 
[倒棧被控]  
　　浦東廿四保廿三圖張家浜相近有鄕人某甲等股開李洽茂坑沙棧與南市生泰等五家錢莊往來邇來棧主結算帳目虧欠外間銀二萬兩左右自思難以料理遂將棧倒閉乘機逃避棧中所存之貨暗托沈阿七雇丁阿富之船私運他處前日被生泰等莊查知前往察看見沈正在搬運坑沙立卽扭獲送上海縣署喊控值差汪錦據情禀報黄大令卽於晚間請帮審委員葉臨恭司馬提訊生泰裕德祥茂等五家錢莊各遣夥投案訴稱我等均爲錢業生意前年有李洽茂坑沙棧冋我莊往來結欠銀一萬八千兩近來迭向收取一味游移至前日忽然倒閉派人前去見沈阿七丁阿富在棧運貨爲此扭案請究棧中存貨頗多大率被其藏匿叩求訊究沈供稱本邑人在李洽茂裝貨棧主拖欠莊銀小的實不知情亦不知其逃往何處前日小的雇丁阿富之船裝貨忽被扭案求恩明察丁供稱浦東人駕舟度日此次由沈令小的裝貨不知其中另有糾葛司馬問沈曰棧中之貨藏在何處供稱有三十七箱藏在新閘其餘或運往蘆墟地方或尚在本棧司馬判將沈阿七交差帶往點明存貨來案禀覆並限棧主到案再訊丁訊明無干當堂斥釋各原告退去候示 
[監犯病斃]  
　　山東餅師馬長根持刀剌斃寍人翁錦章當經上海縣訊騐明確收禁内監馬自月初起病連日有增無减屢經官醫進監調治迄無效騐延至昨晨七點半鐘斃命當由禁卒知照原差張康協同禀報黄大令立飭刑書備文申詳松江府恩詩農太守請委隣封來滬相騐 
[行凶受責]  
　　英公堂飭差解送持刀刺傷楊子山之兇犯施雲奇施雲林王龍寳三人到縣請辦黄大令于前晚請葉司馬研訊楊子山並未投案遣胞弟子亭投案訴稱本邑人現住滬北素來安分貿易今年四月間施等以兄調戲伊妻事尚未明施等不問情由糾合王龍寳等持刀行兇將兄戳傷當時鳴捕解送公堂奉訊之下轉送憲案今胞兄傷雖略痊尚未復原不能來案故令小的代質雲林供稱本邑人現當小工今年四月間有素不相識之楊子山前來向妻調戲小的斥其不應無禮並未行凶雲奇與王同供稱亦爲小工不敢帮凶司馬一再駁詰兩施執定前詞司馬曰楊子山之傷何來答稱不知司馬大怒喝令將雲奇先掌頰二十下始供稱胞兄雲林爲首行凶司馬復詰雲林俯首求恩司馬判將雲奇雲林各笞三百板王龍寳掌頰二十下與雲奇具結從寛開釋雲林著枷號一月發頭門示衆子亭叱退案遂結 
[理屈詞窮]  
　　有王竹均者家住本邑西門内曹家橋傭婦吳姓年已七十餘邇才老病顚連不能服役呻吟牀褥悽惋動人一日王向之問曰爾辛勤半世能稍有儲蓄爲身後之需否婦曰老婦有洋銀二十五元曾借與顧家弄口任姓遂於前晚三更時喚竹輿舁婦至任姓家索取旣至任大怒曰我與伊素無轇轕烏得借故糾纒因喚二十二十二兩鋪地甲到來向王論理地甲以玊於理稍屈卽使婦果有洋銀借出亦不應令其抱病來索設有不測將奈之何王自知理屈詞窮備香燭鞭爆負荆並將婦舁回一乃寢息 
 
 

Page 4

 
 
[奉斷服禮]  
　　唐全發扭張奎咸至本邑南市二十三七鋪巡防局訴稱小的與張素不相識中途相遇突向小的强借洋銀數元小的婉語却之伊竟肆行毆擊無奈扭至案下請卽究懲張供稱小的係本邑人與唐爲女近以枝棲頓失餬口無資向貸洋銀作爲貲本冀覔蠅頭之利得免凍餒之憂自顧力不勝雛安得與之打架唐又稱小的身被毆傷請老爺騐視可也戴憶珊二尹諭令張取膏藥一張送唐貼傷處並備香燭服禮以免紛爭如出外仍敢滋生事端准唐扭案訊辦 
[薦人被累]  
　　三馬路錦記綢莊被蔡仁記報關行掮客胡子漁串騙寗綢十疋投報捕房法捕頭飭探提到該行司帳洪雨甸並據包探吊到原贓解經葛同轉訊供飭將原贓給領洪雨甸押候交到胡子漁覆訊等情已紀前報兹聞洪雨甸以與胡子漁素不認識由其友吳永甫引進赶卽尋吳已登輪船將赴甬江遽以他事哄至行内報知捕房立飭包探將吳永甫拘到捕頭命押候堂期解訊 
[圖吞店業]  
　　法大馬路和興押店主翁阿乾前日投捕房控稱素與鄭寳成鄭寳泰土行主鄭熙炎熙澄昆弟往來存洋三千餘元按月付息毫無尾欠迄今十餘年獲利已過於本上月杪忽聽翁阿華唆使將押店强壩據爲已有將我逐出不容進門請爲提究捕頭以世間無此情理論俟堂期赴公堂遞禀請辦 
[法廨停訊]  
　　昨禮拜四本係法公堂訊案之期緣捕房中押犯寥寥克捕頭飭探持片咨照葛同轉停訊一期 
[善緣廣結]  
　　善堂之設必賴好善之士解囊資助乃可維持於不敝而經理善舉者尤須坦白無私方足以取信於人此徵信錄之所以刻也邇承仁濟善堂同仁輔元堂先後以徵信錄見示披覽之餘爲書數語以誌弗諼 
[書畫助賑]  
　　浙江兹谿張子庸女史天生逸才能書善畫尤工琴操年甫二十巳具大家風範爲曲園太史所稱賞憫念順直賑務孔殷願將筆墨普濟災黎爲此求登報章諸公欲求書畫請移玉至敝堂帳房取閱筆單當爲代寄約日無悞上海六馬路仁濟善堂籌賑公所施善昌等謹啟 
[上海北市絲業會館籌辦順直新災賑捐滬局瑣記四十]  
　　十一月廿九承湯君鑑清助洋一百元十二月初地仁濟堂募第八次洋五百元初二張大善長續募同仁堂助規銀一百零五兩六錢零三厘浙糧署槃隱散人求病速愈續募吳唐殷三君助洋五十元多多益善源源而來祗領盛情同深感謝再前承江蘇如皋縣善紳郭君爲霖遵故父候選從九郭鏞故母郭程氏遺命並存母郭史氏面命捐助晉賑銀一千兩又泰興縣善紳朱君福增遵故曾祖父州同銜朱禹九遺命捐助晉賑銀一千兩均與建坊定例相符業經禀請直隸閣爵督憲准其彚案奏請照例建坊以示旌奬而勸後來至楊觀察鴻度遵故母一品命婦陳太夫人遺命捐画直賑新棉衣褲一千套早經禀請照例建坊現奉督憲批開據禀楊道鴻度遵故母遺命捐助棉衣褲一千套與建坊定例相符仰候彚片附奏另檄行知仍查明楊道籍隸何省州縣具覆以憑分咨等因謹一併附陳祈觀察閱報後迅賜開示爲幸[  十二月初四日錢塘施則敬子英甫謹啟]  
[看看看人所罕見]  
家慈年近古稀前年春間忽患痰喘咳嗽氣急日臥床褥各醫束手蒙本埠京都同德堂藥局主人孫鏡湖司馬診視開方服藥二帖有轉機接服該堂孫製半夏陳皮杏仁佛手等品價廉物美一月全愈彼時曾登申報三月鳴謝迄今家慈身體强健之至去夏同鄉周玉珊兄令弟悞染外症已經上臉勢甚凶惡得同德堂所製三日愈花柳搜毒丹外治萬靈丹洗花柳靈藥分别用之七日卽生肌合口全好更奇者舍親兪子良兄之夫人素有小產之患去夏甫經受孕在寗地寄購同德堂安胎得意丸四元照單吞服一月精神日好今正幸獲添丁緣備有保產　生丸生育十分順快舍親感極寄洋廿元矚愚弟兄代上申報似此神效迭著誠爲人所罕見特爲表出以謝鴻施云耳上海亨逹利洋行鮑家曜履泰洋行鮑家賜謹誌 
[上海中華匯理銀行告白]  
本銀行現備股本銀五十萬磅日後可增至一百萬磅本銀行以香港爲總行香港董事未士機利士未士希士未士活　陳傑臣翁周東生翁關愷川翁總司理人未士卑厘啡上海首董未士韜本司理人未士高魯威本銀行分設英京倫敦日本橫濱中國上海福州厦門及各通商口岸外洋新加坡檳榔嶼印度新金山美國各口舊金山等處本銀行專做各種押欵存棧穩妥貨物按揭銀兩各口匯票以及各項銀行生意諸君如有銀兩欲存放本銀行者以十二個月長年給息按每百兩計銀五兩六個月長年給息按每百兩四兩三個月長年給息按每百兩三兩此佈　英一千八百十二年四月廿七號　謹啓 
[恒濟局鍾洪南發兌鎗上拌烟藥粉]  
本局創製此粉不但能除烟癮并能固本益元健胃除痰强筋壯骨精神爽朗兼治百病無論癮之大小將此粉和入烟内照常吸服戒除仍舊過癮并無難過戒至第四天功效大見面轉紅色鼻内烟油去凈癮能除去一半如每日吸烟一錢者用元號粉五錢可以除鎗癮深大者及至十數天准能戒絶眞爲藥到癮除早巳四海馳名世人獲此粉而除烟患者巳指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公勝藥須認明住址牌號切勿錯悮皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請来本局一試卽多年老癮皆可立除此佈 
[邵製天醫半夏餅]  
上海鐵馬路寳順里大德生藥局發兌 
天下大凡男婦咳嗽靈丹早已馳名獨製無雙專治○咳嗆痰多○氣促不仁○咳痰帶血○寒熱積痰○寒痰嘔噁○肝厥痰厥○冷哮痰飲○驚風痰喘○産後怯咳○年老夜嗽○氣緊痰迷○胃氣刺痛○風寒濕脾○隂虚陽虧○等症諸病立見効騐其功難述另詳仿單註明服法每錢洋四角遠埠信資自給惟本局不惜重資揀選道地藥材虔遵法製虚言罔効必遭雷殛火燒存心濟世之意也 
[盖燭紅粉大减價]  
蓋燭紅粉是本號始創遐邇所共聞者也前以宏裕齋三星爲記近因假貨假冐者多故將外洋所來的眞原貨出售顏色比别家所售鮮明不用宏裕齋牌號改用福祿壽三星爲記圖中有福祿壽三字每合重六兩有七百斤紅油可合計洋二元五角原箱另議來往信資洋力自給新製綠色每洋二兩可合五十斤黄色每洋一兩可合八十斤顏色較糠青薑黄玲俏黄綠一洋起碼上海英大馬路盆湯弄口九大燭號啓 
詹誠德堂始創專治陽痿參茸海狗腎壯陽如意種子丸此丸獨重用參茸海狗腎故而功效神速馳名天下 
[包治遺精第一靈騐固精丸]  
凡少年先天不足或傷於酒色腎氣虧損或久嗜烟霞遺精等症若不早治百病叢生且慮壽大但服此丸功效神速兼能延年種子每丸一角小丸每兩三百文 
[專治陽痿參茸海狗腎壯陽如意種子丸]  
不孝有三無後爲大凡男子陽痿精衰諸虚百病或見色而流精或未交而先泄或由精冷精薄或泄而不射雖有妻妾亦難生育此丸煖腎壯陽有求必應藥性平和老少久服令人多子多壽用詳仿單每兩價洋一元上洋英老巡捕房對門中和里内詹誠德堂啓 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[海底行車]  
　　丹國與瑞典國相隔祇一水耳毘連之海名奧利中兹　國人擬創辦海底鐵路由丹以抵瑞典其工程半係鑿空海礁以竪立鐵柱布置鐵條計其路約五英里之　果如是海底行車悉能操縱自如無毫阻滯憶昔在檀香山時曾乘輪車渡海當時口占一聨云誰謂河寛憑葦渡雙輪兩馬直登隄今因此事故類及之 
[五羊新語]  
　　粤俗卿中娶婦新人皆以夜歸緣新嫁娘韶戀母家依依不捨女伴復苦爲要留非至夜深不允登輿以故習爲成例也然兩村相距過遠夜深暴客堪虞故嫁女之　必使鄕中更練人鳴槍手械而護送之安抵婿家勞以酒筵而後返南海三江司屬官窰磡頭鄕於上月十九夜有賊匪多人暗藏村外箐深林密之中將待夥黨畢集而後舉事適是夜隣鄕娶婦新人旣歸護送之更練手械而返行經此處賊　誤以爲其夥至也不爲之避更練見之知爲圖刦者發槍向樹轟擊並報知鄕中人亟爲之備賊知難而退鄕中幸保無恙○上月初三日新會涌口市某賭館有匪徒數人暗　槍刃先後掩入僞爲博彩者俟塲中興高彩烈之時突出槍械脅制博徒罄其所有而出博徒手械追之沿途火槍交發彈如雨下某甲遇之恐被悞傷暫入某家虚掩其門以避不　搶匪發槍以拒博徒轟然一鳴彈子破門而入傷甲頭額血污滿面其家恐受株累扶而出之甲坐路隅負痛不能行坊衆舁至賭館勒令調治博徒贈以藥費洋銀十數元並爲其家易以新門其事乃息○私娼家暗藏春色多畏人知以故遷徙不常待非蝶使蜂媒暗中勾引則桃源誤入迷路出花難矣北城下九兠多屬小家碧玉其室湫隘婦女之不守　範者時時倚立門前前有私娼稅屋而居旋爲鄰人迫令徙去上月二十夜初更後有甲乙兩人作曲巷冶游行經此處遇某家妯娌二人倚門閒眺姿旣妍麗態又妖嬈甲乙欵爲私娼也迷離其眼欵步入門適其家男子外出兩婦見兩人突如其來向之調笑卽出門大呼拿賊中乙自知其悞駭然而奔鄰人聞婦狂呼方欲協拿旋憶此屋曾爲私娼所住今此甲乙悞入情尚可原且見兩人狀頗斯文不像作賊者故任其遁去不爲追捕惟甲乙已受驚非小矣○妓女誤墮烟花風月備嘗銷磨驟雨狂風虚度　花秋月笙歌隊裹曷啻牢籠羅綺叢中不殊囹圄未有不欲超苦海而冀生天者特恐不遇古押衙一爲援手耳上月二十二日已刻有某妓年方二九愁蛾掩斂病態可憐太陽兩穴敷以藥膏僕婦隨之行至城西三角市上蓋將往某醫館就診也方至是處路旁早有三四人懷槍立待及妓行近一人援之以手妓卽納其繡履隨之而去僕婦在後疾呼之妓廻眸一笑其去如飛僕婦方欲號呼客出槍指之曰若敢呌號行當取汝之命僕婦乃緘口而退數人遂携妓至叢桂南扃其栅以斷追者僕婦奔報鴇母娼黨糾集多人追之無如病鳥出籠已不知所往矣蓋妓早與此數人相約特僞爲病容借診病爲私逃之地耳亦狡矣哉○上月二十四日之夜太平門内賢樂里某姓家聞瓦上有行動聲欵爲梁上君子登屋呼捕隣人更練咸梯而上則巳渺無蹤影以爲竊賊自知敗露而遁矣未幾某家復聞瓦上有聲仰而窺之見天窻上黑影蹲伏因復呼捕更練執械持槍登而搜捕四面合圍則一黑犬伏於喑陬見人作摇尾乞憐狀不知爲誰家走逸乃始釋然而散昔秦囚孟嘗君孟嘗君求救於秦王寵姬姬願得其狐白之裘而裘巳獻於昭王有食客能爲狗盜者入藏内盜裘得之以獻姬姬言於秦王遂得歸故後人稱賊爲狗盜蓋人而狗者也今則狗而人矣嘻異哉○新會洋美大茄村小鄕落也鄕中烟户不過二十家賊欺其村小人單於上月十二夜糾合十餘人持械入鄕强刼鄕中更練不知賊之多寡不敢與較聽其飽掠而去賊退後互相慰問其受刦者僅四家而已○花會賭錢爲害最烈歴蒙嚴禁并將屋查封改設義學法至良意至美也乃匪徒竟旋禁旋開視憲諭爲具文愍不畏法上月廿一日清晨有一婢年方二八貌亦中人潜行至泮塘茘枝灣畔懸帶樹上方欲引頸就縊適有某伵至急止之詢其何以自尋短見婢泫然曰奴因賭花會竊去主人衣飾近又輪去恐被察覺斷難姑容故不欲生也佃人詢其里居婢云主人何姓居寳華坊佃人曰予當代白爾主必不加責爾其毋恐遂帶之而返主人德之給以洋銀數元佃人不受而去彼佃人者有救死之德有辭金之廉求之今日誠難其人誰謂畎畝中遂無高行人哉惜言者逸其名而不彰然正惟不彰所以爲陰德也 
[傭婦竊物]  
　　有黄某者本邑人也向住滬北現在漢口貿易前日其眷屬遷居城中天官牌樓地方所雇傭婦某氏年届花信係黄渡人是日清晨八點鐘乘主人熟睡竊去銀洋等物約值數十金及主人知覺已去如黄鶴矣不得已報知汛捕並令薦保人查緝未知能珠還合浦否 
[英界公堂瑣案]  
　　包探秦少卿禀稱西人老拔投捕房報稱細崽邵阿金竊去對時表小的拘獲人贓送案請辦老拔投案領贓邵供稱主人所佩之表小的暫時借用擬卽交還蔡太守判令管押三禮拜贓給老拔領去○漢口立昌生號學徒施有生向鼎泰莊文取寳銀三錠兌去一錠尚存二錠携之來滬經包探沈金隆拘獲解送公堂蔡太守飭押俟立昌生號派人來滬質訊此已列諸報章矣昨日沈探禀稱小的查知立昌生號由有生之叔父執事已發電知照尚未前來昨日有生之伯父從寍波來是以解送案下施甲稱有生是小的之姪胞弟施乙因有此事氣忿成疾不能動身有生羞顏發赤俯首求恩蔡太守謂旣巳發電知照合俟回電到來再行核辦遂飭將有生管押○方三觀訴稱小的在治下某鞋店爲夥有布棉衣三件被學徒胡杏泉竊去小的前曾向胡借用洋銀一元六角理合歸還總不應不告而取是以報捕拘獲人贓送案請判胡供稱小的索欠無著故取其衣蔡太守飭交伊師父領回管束衣給方領去○八十八號印度捕禀稱昨日巡行時見王阿虎在某處賭攤附近望風并勾引客人入局是以拘案請懲王供稱小的係阿春處之夥並非賭塲中望風人亦不勾引賭客昨日路經是處悞被拘案蔡太守飭　行客押俟查明是否賭塲中人再行核辦○某號西捕禀稱馬夫李老榮江桂卿相約至熱閙地方溜馬于違工部局定章因之拘送案下李江同供稱小的等初習執鞭之事不知規矩以致悞犯章程蔡太守判令各罰洋銀一元如數充某西醫院經費○二百八十三號華捕禀稱昨日小的奉捕頭之命出外巡街見楊鳳山等扛運貨物沿途邪許聲喧有違工部局定章喝阻不依反敢將號衣拉碎爲此拘楊送案請卽訊懲楊供稱小的不知租界中扛貨不許稍有聲息如蒙恩赦此後當寂寂無聲矣蔡太守判罰洋銀三元 
[上海新關後源通官銀號勸辦順直義賑公所經收源豐潤號勸募弟八次賑捐清單]  
　　隱名氏洋一元法租堂二元無名氏兩角不留名二角念兹氏一元敦本堂李洋十元大豐洋布號二元陳吉祥四角無名氏五角又銅洋一元又一角張女善士二元無名氏銅洋一元詒蘭草堂一元周約記徐瑞記一元陳八記五角愛竹草堂五角隱名氏二元六一堂一元洪都客煥記桂記心記各二角振記木行一元孔憲謨羅泰興劉文華各二角曹顯祖羅泰興　銅洋一無名氏何坤官無名氏論名氏各洋一元補過子寡過子恭壽堂師竹齋東海氏各洋二角雲記五角勉力徐禮周各二角李春記一角無名氏二元鄭朗卿五角樂　五角虞汝芳奚續臣李鴻遠各二角莊懷夫一角又錢一百文汪和翁一角秦一角陸姓許姓張姓洪姓　姓胡姓一元一角洪翰記一角無力子三角鳳祥樓無名氏二元潘宅二元力不足一元鄞南苦心氏二元 
[上海新關後源通官銀號勸辦順直義賑公所經收源豐漾號勸募第九次賑捐清單]  
　　丹徙八齡童子錢六百文凌虚子錢四百五十文怡抬堂洋五圓求安氏五圓無名氏五圓不書名一圓蕭湘山人足重番十圓無名氏五圓陳宅一角張公館六圓鴻甫氏一圓恆椿久絲行一圓張門徐氏一圓樂善道人一圓樂善道人次洋二圓有名無實氏二圓無名氏三圓退省廬志方氏二户各一圓無姓氏二角武原藕香樹主求全家安四圓東甌有心無力子四圓恩遠堂吳福卿周徽齋各一圓王渭泉五角黄月波章厚齋吕蓉堂各一圓烏松甫五角恆和金店二圓隱名氏二角貽榖承蔭堂三圓費愼甫二圓馮竹堂二圓張聽彝二圓周學文兩圓周慧堂一圓怡生紙號次洋八圓蘇州高　順二圓朱致大二圓平安室求庶母病愈三圓遵記祥記永義興三義和無名氏讀名氏仁壽昌無名氏無名氏同生合各洋二元無名氏有必子無名氏各洋一圓無力子五角無名氏合五角文懿堂一圓無名氏一圓蟻粒齋一圓朱鈺庭洋二圓樊彭伯二圓樊銘舫洋四圓椿廕軒銀五兩力不足洋一圓李子宜一圓儉食洋二圓苦愿乏力一圓隱名氏二圓揚州鄧慕禹　圓張玉燕堂四圓揚州鈔　洋三圓鈔關阮榮光洋一圓 
[上海虹口元濟善堂施粥捐欵第二次清單]  
　　馮君仙槎經募泰潤米行助黄豆二石唐君茂枝泰和行洋人密司沙紗二户助洋各十元吳氏病愈還愿同泰號二户各洋　元高易帳房四元乾泰興三元蔡寳珍蔡貴珍關植生馥蘭號無名氏五户各二元黄爵庸五角○胡君善麟經募廣德泰廣永成二户各十元高隆泰祜興號裕和泰合成號四户各五元廣永亨餘茂號元生昌廣惠和聊和號五户各三元利百川恆順泰義德合生記號同發號接源寳昌號司徒源記日升號協安號十户各二元全利號合記號源發號劉財興四户各一元○以上共收英洋一百二十六元五角黄豆二石合併聲明 
[上海北市絲業會館籌賑公所施少欽經收順直山東賑捐十月初九至十四日第三千七百二十九至三十四次清單]  
　　初九日蕪湖無名氏求宿疾速愈並祈合家大小平安由晋和莊來洋一百元延緒氏由仁盛號來規元五十兩蘇州黄宗顏爲繼室王氏生辰樂助由萃昌順來洋四十元陸鳴記十元寗波陳氏　十元南繭詞隱生因内人偏頭風祈速愈十元湖州仁濟堂募夢錦書屋原棉衣五百件又彝訓堂原棉衣五百件○初十日存心子洋廿元長興費又庭手陳雲樵求保合家平安洋十元承貽壽屋求保合家平安十元蕪湖孤山居士由正大莊來二元寓杭延壽室潘二元○十一日蕭山來印瀾求病速愈由壽康莊來二百元江佑饒州程梅宣洋五元又募江程氏爲子病許願後立見輕清今先完愿規元一百兩嘉興龔毓祥求慈病速愈由寳和莊來洋四十元蘇胥洽記宋士杰求病速痊洋十元沙溪吳泰昌陸門吳氏求病愈續繳洋十元沙溪小安樂　主人爲長女月寳祈病痊五元太倉朝澯因繼妻黄氏求痢全愈五元生記五元揚州黄蔭森爲室吳氏超度資移助求冥福洋三元太倉楊毓奎爲妹病愈完愿洋二元高郵趙履之二元亡香居士江耕心齋局醉月軒三户谷二元蕭邑隱名氏錢二千文又　愈還愿一千文二户由徐州寄來合徐平銀一兩八錢八分徽黟　山愼吾爲子求瘡疾愈洋一元○十三日靜芬女史還庚辰年願洋三十元啟沅莊十元程汝記　病愈二元安定氏二元陳望記銅洋九元龐少卿銅洋二元○十三日美國叅贊彭小　　察經募由文報局王松　交來　元一百四二兩同春興户川代　心捐棉衣洋一百元海南居士祈合家痛患安康廿元　次山求母　疾愈十元姚陳氏保出門入平安十元無名氏五元求生產大小平安　　　氏求病愈二元　陵耕餘　人平安究願一元○　省陳　年英番六元双募錢糧吳仰山五元仙遊竊　汪對山四元糧房林　庭林道　陳清亭劉洛甫陳宴堂葉英　　　　　　芳洞房林　波九户　二　　　　　青胡　　　　　　　　林　雲　禮甫吳德芳七户各一元盛定德林　濟一元共廿一户合　龍番四十元○十四日徐 
 
 

Page 10

 
 
心原洋一百元應詩型爲母求病痛俱銷五元梁溪振茂蓉塘隱士五元陳清和四元三　明　堂募嚴笋初求母病愈四元桐鄕吳珩伯求慈氣痛速愈四元梁劉氏二元　定李映月主人保病愈二元山陰福康周稼　求保平安二元周浦鞠文　募趙榮奎求兒病愈二元又不留名銅洋二元又銅洋一元朱敏文洋二元如　永和祥　　卿丹徒吳希白歙縣洪小亭三户各一元松江玉　慈求妹病愈一元丁步　一元○揚州朱佑亭寄來鹽城北洋岸吳恆吉　號何立堂募知止堂愼行堂上村革堂三户各洋二元無　堂一元無名氏不書名各五角共六户合洋八元 
[上海北市絲業會館籌賑公所施少欽經收順直山東賑捐十月十五至十八日第三千七百三十五至三十八次清單]  
　　十五日江西省垣文長公第六批由天順祥來九三八平銀二千八百十三兩六錢七分合規元三千零零八兩三錢七分六厘渤海氏病愈酬願由同康莊來洋三十元柯橋聿茂徐潤庵病愈完　二十元杭城許二十元三省堂蔣還願求病速痊十元蕪湖泰和豐十元無名氏二元長洲宋炘完願爛板洋十元○十六日吳興樂安氏喜添孫男樂助洋五十元春記張少琴募陶善士七句壽誕節省筵費移助三十元補過居士廿元艾紹棠司馬由江西鉛山縣帳房許斗南寄來廿元家齡氏十元進思　五元延陵求安子了心願助棉衣捐十元蕪湖莫問誰愉賑六元蕪湖同興勉力氏五元裕盛和爲江姓保福四元吳禮和堂病愈助賑一元宜興不書名三元太倉張思語堂二元隱名氏求父身體康健五角福省江濟舟高梅亭各錢六百文合小洋十一角半福省鄭得勝林廷熙各錢四百文合小洋七百半○南匯鞠文圃募顧澄慶祈内人子女病卽愈洋二元顧源慶祈病卽愈二元趙震衡求子病卽愈一元譚耀卿保佑母親好一元又求自病卽愈小洋十角葉祥榮二角不留名銀洋一元○十七日楚南藜閣主人本年三月間因内人謝氏小產許願保平安現巳復元還願由揚州寄來洋一百元眞州靜得軒吳氏求父病速愈由揚州寄來十元雅存益壽由松江萬華寄來二元無名氏一元夏門陸氏還願一元太倉繆季豐募桶捐無名氏不書名各洋一元又難循子錢二百文又曹占品一百文○湖郡仁濟堂姚守梅翁寄來烏程徐老師募邯景瀛味古書屋各洋二元紀祖壽嚴保熙嚴育發嚴峻嚴賡唐金賓城蔡景涵汪宗文八户各對開一元沈慧如沈　仙章聽香三户各四角章桂香二角○十八日南京無名氏由誠信來洋一百元沙溪吳泰昌募吳慰記洋一百元揚州永昌利盧鶴朋翁由馥蘭成記來一百江松江揚子良爲妻馬氏生前許願將數年來節省移資求資冥福並祈母　症永不復發一百元陳吳氏洋廿三元香港票洋二元無名氏十元淮城干尚年求父病愈十元郁務記十元南潯義昌　隱名氏求合家平安洋五元又顧松泉振隆各二元又義昌恆泰同和三户各一元不書名五无依人碌碌人求夫妻病愈五元寓通州水尤軒五元揚子應求病速痊由松江萬華寄來二元新皇源記號乍浦愼餘行銅洋一元又愼餘明心子洋一元蘇州金鼎一元具瑋貝龍珍各二角○安慶吳滌菴錢一千文又募江樸臣聖鄰堂各二千文查燦如高國祥李春亭三户各五百文徐源發四百文李恆祥鄭啟枚任以文張期美江炳貢胡錦山姚泰生計明高吳如湯義生顏義成舒文德十二户各三百文春生陳泰和謝春清泉章仲宣陳　源永福鄭澤洲楊普東徐永和徐吉祥方錦文十一户各二百文王有煌洪啟森各一百文共三十二户合洋十二元○淮安愼記號募寄紅堂錢五千文無名氏一千文弄瓦齋綠綺堂各一百文零桶收一百文共五户合洋六元 
[上海北市絲業會館籌賑公所施少欽經收順山東賑捐十月十九至廿三日第三千七百三十九至四十三次清單]  
　　十九日怡本堂十元一經書屋十元無名氏五元嘉郡姚埭放生室主人求郤病延壽四元裕記三元湖城錦豐吳姓二元○二十日金華昇隆腿棧葉綏之洋十元杭城許十元端本堂節省粥米四元又求病愈二元漢拱南韋寅記劉子良朱毓堂劉乾三劉增城六元内銅洋一元杭州章洛卿爲母病愈洋六元嘉郡無名氏得彩移助五元一角烏程徐老師募周之翰之楨由潮州姚守翁寄來一元又徐徵對開洋一元○廿一日朱煦亭爲次孫廿八日彌月嗣弟後承親友賜儀光助洋一百元陳學家五十誕辰筵資移助十二元無名氏由寗國府利和莊寄來十元九江立大海陽秋園氏因兒元彌月蒙諸友贈儀將謝筵資移助十元寳應成倫先爲室人芮氏三周將經資移助資冥福十元雲問朱庭　求子病速愈十元高大昌五元嘉定錢元鎬募二元鎭江李肩吾募陳明浩求痛氣速愈一元○江裕船帳房綿澤山房洋十元麻雀頭四元邱陶安王季堂各二元沈云峰寳子觀朱紫若方秀書瑞棠何朶庵鄧退之范曼伯饒怡生九户各一元共十三户合洋廿五元小洋二十角○鎭江李肩吾寄來陳益兄募求病愈求平安各洋一元成　酒分口祿各錢五千文柳小恆升莊種子生宴樹堂求父病愈四户各一千文九月初六至廿四日桶捐五百六十一文葉敏成求母康健再生氏求平安積善子卜崑源六户各五百文周供猷陶平安林雲城三户各三百文周季眉林塘坊無名氏徐得利高東之半醒生六户各二百文求太平沈發財求病愈求平安四户各一百文補足換洋尾一百餘文共廿九户合洋二十一元○廿二日閩省劉夔門求佑女無病山協同慶來洋一百元隱名氏由蕪湖招商局寄來二十元吳仲緝爲妻生產平安十元洪秀松求病速愈八元木　大裕典趙若綱爲子根寳求病速愈超度眷屬亡魂五元求合宅平安三元宏記求鄰里平安烽烟永息由立大莊來二元上新河王友求病退身安一元○廿三日古虞求伸子願助由協昇莊來洋四百元金陵章源記洋一百三十元壽萱堂由蔚泰厚洋一百元信記號由仁盛交來規銀五十兩鮑陳氏病愈還願洋五元甬局李蓮四元與人同二元○百川通粤中同人募高鏡清七兌洋六元孫小岑洋三元陶雨亭沈　眉葛伯萱謙愼堂何四户各七三兌二元高培之毓秀峰徐敬堂吳俊卿陳子班朱印三李幹臣湯玉田蕭寳庭裘紉芝莫文彬無名氏郁聘之十三户各七兌一元留餘堂高梁　階漢桂堂三户各五角存德堂廖三錢六分修巳山房劉玉鑾臣葛蔭生三畫連中鄭景彝五户各二錢吳羡伯向　笙幸草草堂朱椿林四户各錢一千文侯立齋侯陳氏各百文嚴敢易氏二百文共三十五户合規元廿五兩　錢 
[上海北市絲業會館籌賑公所施少欽經收順直山東賑捐十月二十四至三十日第三千七百四十四至五十次清單]  
　　二十四日劉氏善應求恙速痊並祈合家平安洋一百元董門李氏爲次子求保病速愈由立大莊來二十元吉人求内子病愈五元吳興蔣氏求胎產安康廿元杭州朱靖甫將臨海芙蓉莊黄君等爲尊甫朗山邑尊遥祭奠敬移助以資冥福十二元朱門曹氏求病愈五元桐鄕縣學署吳珩伯求慈肝胃氣從此斷根永不復發四元蕪湖源成典王調臣求保平安二元生記一元○彚康莊來蕪湖崔同茂募崔翽鳳堂求保合家平安洋五十元崔陳氏求保合家平安六元崔仁壽堂無名氏均求保合家平安各二元○廿五日三省軒主人洋五十元昭文縣署王振孫王文來由誠記莊來洋四十元金山衛胡菊壽廿元秀水文瑞氏祈康健十二元文慧氏祈康健十元守約氏求母病速愈十元姚杏擅爲父十週陰壽懺資移助資冥福十元鄭吳氏求病愈五元東　厘局有心無力人爲乳塊　消求愈五元又爲内人　愈完愿五元東字求安順二元如臯徐石麟藥資移助求父便血愈二元○廿六日吉　堂　筵移助鎭平二七　銀五百兩合規元五百三十七兩七　五分協德堂洋三十元陳鄧氏還愿三十元姚伯欣還愿一元長安儲厚德堂五元鎭海陳節美五元黎里濟隆典陳記利記各四元肯記銅洋二元嘉興姚家　　生　主人求郤病延壽四元蕪湖張竹溪求病全愈由晉和莊來四元○廿七日莊錫記經手洋十五元景德鎭保康莊四元九江立大銅洋九元銅銀七錢無名氏銅洋一元○廿八日劉丙翁大善士爲女求病速痊洋四百元蕪湖恆益致書公十二元常熟顧銘瑞爲内人病愈續　十元平湖隱名氏完愿六元隱名氏求螟蛉子病愈五元常熟　康福前因傭婦兒驚愈完願一元河東氏產中平安了願一元○廿九日寓宜　濱隱名氏爲妻產母子平安續助完愿由寳和莊來宜平紋銀一百兩合規銀一百零二兩四錢六分無名氏因妻肝脾不調求早日奏全由惠泰莊來洋十元無臯臧罄齋求父病愈十元同里魯吉甫祈保兒病愈三元東瀛求病愈安順三元太倉陸陶募無名氏二元烟臺勵永釗一元黄森記小洋十角玉梅氏爛板虚對開一元南通州宏　氏銅洋二元○三十日臯社同人保佑家口平安由臯埠繼順寄來洋三十元延陵求安子　助求保兩兒平安十元竹森士求項問窄腮愈十元 
[上海北市絲會館施子英經收賑捐十月初一至十三日第廿一次清單]  
　　初一日南通州徐秋谷由天成恆陳　湖翁來洋十元○初二日無錫蔡承裕堂募無名氏洋五十元○元源莊來前江寗藩　聽宋玉田翁募務本堂洋五元陳寳臣求合家平安五元日新堂三元景星堂陳二元積善堂存仁堂知足齋仁愛堂席珍堂怡怡書屋敦厚堂青蓮室八户各一元共十二户合洋廿三元○北洋海軍採辦所葉茂蕃翁募劉樹賓陳文提鴻順德號劉汝文三户各洋二元王世純郭光發葉仰東葉景山四户各一元于蓉籍錢五千文興福來成順德各一千文陳國寳潘維愷曲維明郭有勳四户各五百文戰金鋒王永欽牟崇禮張鴻逵王維松五户各二百文共十九户合洋廿元○初三日漢口寡過未能人規元五十兩新場保一家平安氏洋十元○初四日四明心願子規元二千兩香山胡雲卿求保合家平安小洋廿角○初五日蛟川問客塞衣欵洋五十元峰源氏爲先慈節省經資移助資冥福四元○華亭縣署高東生募李秋槎求妻病愈洋二元頴川陳紅杏屋士晋記吳子鴻不留各五户各一元蔣記吳錢記不留名懷德堂德滋堂六户各五角共十二户合洋十元○初六日丹陽縣署眞州未遂子洋四元輔德堂紅蕉館無名氏魚得水無名氏世德堂嘉記喜記　氏免力氏禍寄　主人十一户蘇州靜觀主人二元○初七日寳和莊來鎭江補過子募無名氏渠號各洋三元又公記二户各二元又另二員免災子隱名氏三户各一元共九户各洋十七元○初八日常州恆　正朱　山善士續募洋一百元如臯孫堯欽募嚴增榮求保大女領保病速痊洋二元嚴子呈求保次女粉保病痊一元嚴增祥求保男孩彭保疾愈五角嚴芷城保妻鄭氏病痊五角卜雨村募張雲翁手二元○初九日紫耀日本洋二元瑞鵲堂洋一元○無名氏錢三百文孫煥章楊裕卿吳鈺盛鄒玉和四户各二百文共五户合洋一元一角○十一日江南水師學堂沈仲禮求病愈洋三十二元越郡京兆於文光吳氏元章吳氏洪章吳氏德華瑞華根華國魯十户各洋一元○寗郡訓導孫奉陳學憲諭募第一册枕湖濟余餘生　開先俞　宜鍾肅鍾幼辰顧愛記丁月記吳道晋十户各洋一元敬思齋主潤餘堂各五角又募第二次餘杭孝友堂王永利修禮堂王祝多男四户各二元五角敬思齋主潤餘堂各五角共十八户合洋廿二元○十三日吳莪生由劉蘭翁來洋十元又郭龍川五元求痊氏英洋二元日本洋三元硯香書屋對開洋一元 
[上海北市絲業會館施英經收順直賑捐十月十五六日第廿二次清單]  
　　十五日蔚長厚來江西史叔麟募張叔明洋廿元羅筱珊三元羅蔭恩劉忠劉澍泉三户各二元　晋恩吳紹唐懷德　蔡迪亭蔡承祥蔡景雲務本堂七户各一元無名氏爲友胡永兄懺資移助求冥福三元述事堂吳一元黄雨生錢三吉邱小軒蔡渭陽吳希尚德春隆黄江氏張萬泰羅道生邏慰祖八户各二千文無名氏趙羅耀庭彭模曦嚴穆軒彭吉甫李仁生李恆生羅家估李和先陳智方李品詹劉宗海陶旣廣邏運求十四户各一千文京兆氏傷心子各五百文平記易風氏平陵氏雲氏惻隱子福記無名氏麟記賴陽幼女平陵孩求健十户各二百文纘記三百文無名氏湯氏賴　誠氏京兆女易記易氏風記九户各一百文彭訓建公彭景山各九八五錢二千文彭發盛彭銘軒彭義源號萬吉號吉興號彭敦叙堂彭宗受公彭曰星彭曉山公彭文山公十户各九八五錢一千文河號手朱怡豐汪同茂朱駕誠堂三百各四元太和莊同源號聚生錢號汪星成號萬益甡號鄭榮記同豐錢號兆豐錢號八户各二元長　　茂記號二元恆昇號乾茂號各一元顏手無名氏五户各二元梁手碧魯氏洋八元袁心誠協成恭大有智魁興號永大成益成號協成利七户各錢一千文楊宗魯七百文夏手京兆老太太文鴻惠各洋一元永福菴葉道馨各錢一千文　氏阿記各一百文無名氏雲記無名氏三户各一百文胡松柏堂九五錢六千文陸玉波莊瑞芝各二千文錢曉滄經收無名氏錢氏各洋一元嶺南黎錢五百文惟善堂蕭全壽龔鶴軒三户各二百文鄭明經一百文無名氏九五錢五百文蘇鏡芙黄輔臣王槐茂堂星聚堂無名氏五户各二百文陳樹生紹遠堂曾張鼎馨朱三畏堂洪留耕堂五户各一百文羅住丞手隱名氏足平邊二元無名氏錢一千文徐義記二百文從善堂九五錢一千文無名氏三户各五百文李任氏四百文任丁氏楊任氏李茂才隱名氏四户各三百文德盛無名氏七户各錢五百文又四户各三百文隱名氏三百文共一百五十三户合洋一百七十六元○文報局王松翁交來守約山人經募蘭陵蔭月氏積善社方　鴻三户合洋十元勉益齋八元和陽合璧德懋公善各六元樹德堂綠墅山房各二元無名氏大關道署無名氏三户各一元務本堂三元共十二户合洋六十元○十六日無湖朱大全友人捐助寒衣由葉聖田兄來洋五十元如臯孫堯欽自通州募到柬銓善士求病速愈由寳和莊來洋四十元俞姓求生意興隆十元蘇城陳禮門募無名氏求免口舌五元又　氏求肝胃氣喘不　一元福省和志堂四元承歡室二元○蔚長厚來江右廣豐縣屠時齋明府經募洋口巡司李竹琴洋十二元廣豐捕廳姚麓逸十二元潘義泰十一元守愚　八元俞崇德堂無名氏各一元俞良福俞景壽無名氏不求名知不足齋繼善堂蘇惠軒樹滋堂俞黄阿俞康亭十户各五角共十六户合洋五十元 
[上海北市絲業會舘施子英經收順直賑捐十月十七至三十日第廿三次清單]  
　　十七日張大善長續助不書名洋一百五十五元又同仁堂洋一百元○嘉興縣王介眉大令奉陳大宗師諭募燕喜堂王洋五十元　華堂王王彬奎各十元薛汪周十二元趙雲庭羅宏椿各四元周徐氏趙幼雲四樂居萬輔庭史愷君五户各二元共十一户合洋一百元○江南水師學堂　仲禮太守募洪時甫汪什昌註禮堂無名氏四户各洋一元無名氏一元錢四百十文胡喜生戴小田張景記無名氏四户各五百文無名氏四百文又 
 
 

Page 11

 
 
三百文共十一户合洋八元○十八日浙省萬承志堂馮聽五公友募衆善堂洋七元五角四明老幾三元五角無名氏二元共三户合洋十三元○十九日福　莊來東台　　　鍾琦募木英隆記各洋十元不留名香玲主人各二元鮑張氏本洋二元姜洪昌劉茂亭楊鑑川三户各英洋一元洪源大錢八百文不留名不書名不留名姜　興　名氏五户各五百文不留名祁懋記陶春生不留名夏履謙無名氏華太和永和祥何振寅李三泰各三百文荒山鳥胡步洲夏希泰時開泰揚文　花冠春江作霖孫子篙王森　　淑平戲　軒不留名微水魚不留名志遠堂不留名亦政堂張慶豐無懷氏無名氏裕隆昌陸湧成李天興乾元泰廿四户各二百文潘儀鸞隱名氏王　卿　澈魚無民氏少華世餘　吕恆興八户各一百文共五十六户合洋三十八元本洋二元錢六十二文○江右朱思誠堂洋二元二角胡潤芳陽定堂不留名不書名無名氏不書名六户各一元胡炳南錢五百文朱仁甫三百文共九户合洋九元○二十日北洋海軍採辦所邱荆鏞洋三元邱彪臣二圓夢錦草堂威海邱邦畿邱邦本邱邦良邱邦善五户各一圓共七户合洋十圓○廿三日山陰周有餘爲長子求病速痊還願洋十圓蘇州仁昌莊吳王氏求病愈五圓○廿四日江西臨城厘卡馬威伯募力不足子祈弟如期歸省途次平安洋二圓陳德滋一員履和行五千文公和生三千文寄岳雲軒主人大測堂主人移小集筵資一千二百文共五户合洋十二員○廿五　湖大成祥勣業堂洋廿員平安氏十員常熟東海又記十員賚善主人完願十員敬恕堂凝翠堂趙各一員祝致連戴傳各四角○北洋海軍採辦所葉茂蕃翁募經遠前艙洋十員濟遠梁祖全黄勝沈壽昌鄭朝宗甘發陳秀圖三立齋翁郭文進揚建洛九户各一員陳天德黄鍾英唐國安柯文彬何廣成劉德隆六户各五角嚴師英二角共十七户合洋廿二員二角○廿七日惠泰莊來東臺兩淮卽補分司許　仲募瘧愈完願人錢十千文陳仲庵四千文仁和隱名氏洋二員仁和十齡童子以生日禮洋求學好讀書聰頴二員仁和笙記華記師記蘊記寳記媚記高陽氏存海老人八户各一員共十二户合洋廿五員○三十日寳和莊來如臯孫　欽在通續募許書田洋三十員○十月份共收大洋一千三百八十八員規元二千零五十兩本洋二員日本洋五圓對開一圓小洋三十角錢六十二文 
 
 
 

Page 12

 
 
[光緒十九年十一月十九日京報全錄]  
　　宫門抄○川督劉奏徵收洋稅土稅表單摺○湖南撫吳奏绅士捐置善舉奏請議叙片○又奏爲遵旨覆陳摺○東撫福奏解各　兵餉費片○湖北撫譚奏防護荆州萬城大隄三汛安瀾摺○晉撫張奏河東鹽商捐銀請奬片○十一月十九日理藩院　俄衛光祿寺正監旂值日理藩院引見十名○張中堂文熙希朗阿各假滿蕭安○阿克東阿續假五日○召見軍機崇禮許應騤○○頭品頂戴四川總督臣劉秉璋跪奏爲川東重慶關第一百三十一結期滿徵收洋稅土稅開呈清單恭摺具奏仰祈聖鑒事案據川東道監督重慶關稅務黎庶昌詳准宜昌關鈔件内開案奉户部咨鈔奏内開重慶關月支經費請如所奏辦理並將　收各項洋稅銀兩開列清單按結奏報不得以收支數目串入原摺以致混雜汪清一面造具細數清册分咨總理各國事務衙門　户部户科核銷奉旨依議欽此欽遵在案兹據重慶關詳報徵收正半各稅及另徵圭藥前已截至光緒十九年二月十四日第一百三十結止分　開單造册奏咨在案今自光緒十九年二月十五日起至五月十七日止第一百三十一結期滿所有徵收正半各稅並另欵徵收土藥及罰欵銀兩除照章開支外其實存銀兩仍俟四結期滿再行報解所有第一百三十一結徵收正半各稅及另徵土藥並罰辦各案支銷經費銀數遵照部咨分造册單詳請奏咨前來臣覆查無異除將按結造册商名貨物斤兩件數收支四柱支用經費等項各總散清册分咨總署曁户部户科南北洋大臣查照外理合照繕清單恭呈御覽伏乞皇上聖鑒再洋商雇用華船現由常關徵料無憑造報合併聲明謹奏奉硃批該衙門知道單併發欽此○○吳大澂片再據湖南布政使何樞詳准署岳常澧道陳家述咨據常德府知府文杰詳據武陵縣知縣董耀焜詳稱該邑紳士四品銜員外郎銜兵部額外主事楊彝珍樂善好施將所置田一百二十四石五斗三升計契價八千四百二十四兩三錢一分二厘捐爲移芝講社歉歲束修膏火不敷之需又捐房屋五所計契價銀四各五百二十兩建立恤嫠局分給諸嫠爲衣食之資總計契價銀一萬二千九百四十四兩三錢一分二厘造具事實册結由司詳請核辦前來臣查定例紳士因地方善舉捐銀至千兩以上者請旨建坊給與樂善好施字樣如有應行旌表而情願議叙者由吏部核議禮部毋庸題請等語今武陵縣紳士四品銜員外郎銜兵部額外主事楊彝珍捐資置產共值銀二千九百餘兩爲講社不敷束修膏火以及卹嫠局諸嫠衣食之資洵屬好善可風合無仰懇天恩交部議叙以照激勸除册結咨送吏部外謹附片陳明伏乞聖鑒訓示謹奏奉硃批楊彝珍著交部議叙欽此○○頭品頂戴湖南巡撫臣吳大澂跪奏爲遵旨覆陳恭摺仰祈聖鑒事竊照光緒十九年九月初九日承准軍機大臣字寄八月二十二日奉上諭御史易俊奏湖南哥老會匪多係遣歸散勇另有八人天台黄瓜各名色開立山堂散放票布衡山衡陽爲最多清泉湘潭等處次之各廳州縣皆所不免請飭嚴拿等語會匪爲害閭閻疊經嚴諭各督撫認眞緝捕此項匪徒勾結煽惑聚散靡常全在地方各官辦理得法方能消患未萌著張之洞吳大澂懍遵疊次諭旨通飭所屬不動聲色捕拿首要各犯嚴行懲辦其餘但令呈繳票布予以自新其衡陽縣所拿鍾四鬍子一案著吳大澂迅速審辦毋再稽延等因欽此遵旨寄信到臣查會匪開立山章散放票布實爲地方之害自臣到任後嚴飭各屬查拿首要各犯訊取確供無不立予正法梟首示衆其誤受票布並無實在劣跡者謹遵疊次諭旨令其呈繳票布予以自新此等匪案皆地方官分内應辦之事除大股會匪拿護懲辦出力之員專案奏請恩施給奬外其餘各屬捕拿匪首照例嚴懲均歸年底彚奏案内臣未敢紛紛續報致涉鋪張卽如本年三月衡陽縣禀報王壽生家被刼一案旋經拿獲會匪鍾四鬍子等九名臣批令衡州府知府文煥覆訊明確卽於五月初二日將鍾四鬍子彭富堂彭楊聾子趙怔才等四名就地正法梟首示衆並未久稽顯戮其情節較輕之彭潑徠鍾四拉天劉怔才羅一蓋曹三等五名照章分别監禁在案至鍾四鬍子供認曾領票布入會充當坐堂名目並未在伊名下起出會簿附從共五千餘人之事總之會匪煽惑鄕愚要在嚴懲首惡臣仍當督飭文武各員設法購綫嚴密訪拿會匪中首要各犯隨時訊供分别懲辦不得稍形鬆動致滋延蔓近數月中地方尚稱靜謐搶刼之案較少堪以仰慰宸厪所有臣遵旨嚴飭各屬訪拿會匪迅速懲辦各緣由謹繕摺覆陳是否有當伏乞皇上聖鑒訓示謹奏奉硃批知道了欽此○○福潤片再據藩司詳報籌措本年九十兩月固本兵餉銀一萬兩委候補知府吳煜管解又籌本年第五批邊防經費銀二萬兩委候補州同恩源管解均赴户部交納又籌本年奉省俸餉銀二萬二千兩吉林俸餉銀一萬五千一百三十四兩黑龍江俸餉銀五千兩委候補主簿張在淇管解赴盛京户部交納又遵户部電示在於本年地丁京餉内撥解津海關銀六萬六千二百八兩八錢九厘九毫八絲委候補知州洪調鼎解赴津海關道衙門交納又抽收土藥稅厘銀二萬一千一百二十三兩二錢四分五厘一毫委候補知府吳煜解赴海軍衙門交納又籌科城臺費銀五千兩發交來員驍騎校多期歡領回又據鹽運使詳報籌措本年第十一批京餉銀一萬兩加平銀一百五十兩飯食銀一百五十兩委候補鹽大使吳增補解赴户部交納又籌剝船生息銀三千兩委候補鹽大使周文保解赴天津道衙門交納又據東海關監督禀報在於徵收外洋並招商局船鈔項下提撥三成同文館經費銀四千七百八十　兩九錢二分委江蘇候補知縣祝嗣隆解赴總理各國事務衙門交納又在於洋稅商局稅六成項下提撥出使經費銀二萬三千　百六十五兩二錢六分三厘九毫八忽委直隸候補知縣江開泰解赴津海關道衙門交納又在於洋稅六成項下提撥神機營息借洋欵等八年第四期買磅不敷銀四千四百三十二兩二錢七分四厘一毫八絲委分省補用知縣包家吉解赴江海關道衙門交納除分咨查照外謹附片陳明伏乞聖鑒謹奏奉硃批該衙門知道欽此○○頭品頂戴湖北巡撫臣譚繼洵跪奏爲荆江三汛安瀾萬城大隄防護穩固恭摺具陳仰祈聖鑒事竊照荆州府萬城大堤濵臨荆江爲闔郡及下游民田廬舍保障最關緊要本年輪應臣前往首防適因恭逢恩科舉行鄕試不克分身奏明飭委荆州府知府舒惠代防並飭荆宜施道周懋祺隨時稽查督辦在案兹據荆州府知府舒惠禀稱本年自夏徂秋川江及沮漳河諸水疊次盛漲建瓴直下加以襄南二水同時並發頂阻下游以致荆江之水停滯難消最大之時高過楊林洲石磯八尺六寸兼之南風時作波濤撞擊勢甚危險幸近年新修石磯　岸足資抵禦各堤雖間有衝刷崩絀及殘缺浸漏之處均經該府親駐堤所不惜重資督率在工文武汛委員弁晝夜梭巡搶築防護化險爲平現已節届霜降水漸消退全隄穩固普慶安瀾等情具禀前來除仍飭實力防護俟水落歸槽卽將應修各工詳細履勘照章派工興修以禦來年汛漲外所有本年防護荆州萬城大隄三汛安瀾緣由理合會同湖廣總督臣張之洞恭摺具陳伏乞皇上聖鑒謹奏奉硃批知道了欽此○○張煦片再光緒十三年河南鄭工黄河漫口工賑需欵經户部奏明行令各省鹽商普捐一次以濟要需並准按照所捐銀數給予虚銜封典奬叙不准以商情疲累空言搪塞致誤要需等因當經前撫臣剛毅飭據河東鹽商公捐銀一十萬兩解赴鄭工兌收先後奏咨在案維時此項銀兩因河工待用孔急一時捐繳不齊先由道庫籌墊後由各鹽商分年攤還歸欵是以尚未請奬兹該鹽商業將前項墊欵如數攤完照案禀請核給奬叙由河東鹽法道宜麟詳請奏咨前來臣覆查河東鹽商前捐鄭工經費雖係分年按引攤完第當銷滯利微之際勉集鉅欵藉濟要需實屬深明大義自未便以攤完在後不准請奬致令向隅合無仰懇天恩俯准勅部將該商等所捐之銀仍照鄭工事例核給奬叙以符原案而示鼓勵出自逾格鴻慈如蒙俞允臣謹當督飭河東道飭取應奬各捐生履歴照章造册送部核辦除咨明户部外謹附片具陳伏乞聖鑒訓示謹奏奉硃批户部議奏欽此 
 
 

Page 13

 
 
[光緒十九年十一月二十日京報全錄]  
　　宫門抄○湖南撫吳奏巳故疆臣建立專祠併將事蹟宣付國史館摺○川督劉奏解甘肅新餉摺○又奏新海防捐數造册請奬摺○又奏解加復俸餉銀兩片○又奏解鹽厘銀兩片○十一月二十日吏部翰林院廂藍旗值日無引見○恩公載津各假滿請安○湖南正考官黄紹第到京請安○内務府奏派更換紫禁城内值年派出立山○召見軍機黄紹第廖壽恒崇光○○頭品頂戴湖南巡撫臣吳大澂跪奏爲已故疆臣創立鄕團剿遏賊鋒保衛桑梓維持大局戰功卓著籲懇天恩准於長沙省城及原籍桂陽州建立專祠併將事蹟宣付國史館以彰忠藎恭摺仰祈聖鑒事竊據前國子監祭酒王先謙等稱前因山東巡撫陳士杰於光緒十八年十二月十九日在衡州寄寓病故十九年二月二十三日欽奉諭旨加恩賜卹仰見朝廷軫念勞臣無微不至湖湘人士感奮同深當洪逆倡亂之初曾國藩駐節衛陽創立水陸湘軍卽延該故員入幕參謀用人治軍多就裁决其後浮湘東下羽檄徵辟殆無虚歲其功藎有足繫乎人心者伏查咸豐二年廣西盜匪嶺内外盜賊蠭起陽州奸民彭運洪聚衆謀逆僞稱洪順元年以附合洪秀全州境震動該故員方以户部七品小京官丁憂在籍聞變簡衆夜搗其巢擒斬十餘人不煩一卒而消患未萌是爲鄕團攻賊之始是秋州西土宼李觀龍聚衆千餘攻陷永桂廳城進攻新田知縣任瑛以書乞援復率團衆破滅之是爲鄕團出境破賊之始五年夏四月粤賊何祿連衆十萬先陷郴州諸屬繼陷桂陽州城其時郴桂永邊界俱無守兵嘉禾　山耒陽悉爲賊踞該故員復督團丁會同湘軍營官王鑫連戰數十克復桂諸城何祿走死金陵未復以前湖南防守無虚日桂尤爲楚粤要衝省城籌兵守備之不暇則以上游事委之該故員支持危困無役不從屨次奉檄幕勇防邊乃獨立一軍名爲廣武又常慮餉糈支絀急則召募緩則遣散歴任巡撫悉加委任十有餘年身經百戰非大捷輒不申報其最著者則以九年斗石渡之捷及同治四年文明司之捷尤爲有裨大局洪逆僞帥石逹開剽悍敢戰咸豐九年春率逆衆號百萬由江西循五嶺走桂陽宜章所過人馬七晝夜不絶由桂陽州常寗將趨衡州以犯省城州城復陷石逹開宿賊連衆徐行自稱無敵到郡無敢攖其鋒者該故員心計難與鬥力而州北花園寨斗石渡一橋通單徑可扼之以守因遣陳謨柏以百人守橋賊長驅而至礙險不能進退該故員復親督知府顏錫蕃等五百餘人進前逼戰設奇邀擊大破之賊改道走新田復追破之游魚關石逹開自此不敢下竄遂走貴州誅死四川論者謂得此一戰全局不致潰爛非第湖南之幸已也同治四年鮑超所部霆軍在漢陽潰叛紏合亡命數萬人由江西犯粤將由粤回竄衡湘所過數千里望風奔潰該故員復親督顏錫蕃邀擊於桂陽縣之文明司交戰竟日擒賊千餘人降衆數千餘悉解散霆軍剽銳效死爲諸軍冠直省督撫聞其潰叛莫不震懼該故員獨以輕師擊敗之否則將爲楚粤巨患非獨永桂上游受其茶毒而已此外如擒戰逆將何鳴彪於寗遠降其衆數千人擊散李復猷股匪於道州高明橋降其副將何振邦等萬餘人滅粤匪羅亞誨於連州降其衆數千人莫不躬先士卒以少勝衆此該故員鎭遏楚粤功績卓著有裨全局之大概情形也職等親同營苦幸保鄕閭追念所由實懷感愴且其砥礪廉隅内行篤至鄕里矜式人無間言歸田以來睠懷時局忠愛之誠時溢言表蓋其感恩圖報之心未嘗以出處或異也至該故員歴任政績勤廉聿著事非本籍無庸臚叙惟略舉其始事戰功大局所繫及行誼之所著於鄕里者合詞呈懇奏請於省城本籍捐建專祠列入祀典併將事實宣付國史館立傳再分省候補知府顏錫蕃與該故員同州自該故員倡辦團練卽相從左右逮隨同剿辦粤逆各股戰功尤著於桂陽州義舉無不竭力贊成均屬有功桑梓應懇奏請附祀等情前來臣查已故山東巡撫臣陳士杰秉性忠誠任事果敢前以户部七品小京官丁憂在籍創立鄕團剿遏賊鋒實屬有關大局其最著者桂陽一役髮逆僞帥石逹開率逆衆號百萬由桂陽常寗將趨衡州以犯省城到郡無敢攖其鋒者陳士杰親督分省候補知府顏錫蕃等統鄕勇五百人扼險設奇邀擊大破之石逆不敢下竄遂走貴州冩入川境就戮載在欽定剿平粤匪方略同治四年鮸超所部霆軍在漢陽潰叛江西犯粤將由粤回竄衡湘陳士杰復督顏錫蕃以輕師擊敗之降衆數千餘悉解散伏讀穆宗顏皇帝聖訓有陳士杰周興隆在小良田百丈嶺等處截擊擒馘剿辦當爲得力之諭此皆能以少敵衆出奇制勝溯查髮逆起自廣西竊據金陵恒以兩廣沿嶺邊徼爲黨羽窟穴之所湘軍起與持亦以湖南爲根本重地湖南朝危湘夕潰東南軍務不堪設想陳士杰招募鄕團力扼上游一單薄飢困之軍捍拒於巖谷崎嶇之地故所處尤難而其保金危局尤大不特有功湘省一隅也咸豐十一年前大學士曾國藩保奏奉旨授江蘇按察使呈請開缺終養仍在籍督團防剿賊宼同治十三年前湖南巡撫臣王文韶疏薦奉旨授山東按察使洊摺封折是該故撫臣戰功政績已早在列聖皇上洞鑒之中兹據該紳等聨名公呈相應據情奏懇天恩俯准已故山東巡撫臣陳士杰於長沙省城及原籍桂陽州建立專祠列入祀典並將政蹟宣付國史館立傳以順輿情而彰忠藎理合恭摺具陳伏乞皇上聖鑒訓示再已故分省候補知府顏錫蕃與陳士杰同里自該故撫臣倡辦團練卽相從左右剿辦粤逆亦屬有功桑梓應請恩准附祀俾慰忠魂合並陳明謹奏奉硃批禮部議奏欽此○○頭品頂戴四川總督臣劉秉璋跪奏爲籌解光緒十九年尾批甘肅新餉發商匯兌以濟要需恭摺仰祈聖鑒事竊臣准户部咨四川指撥十九年甘肅新餉銀九十八萬兩飭於十八年年内解三成十九年四月解三成統限九月底掃數解清當卽轉行隨據該藩司先後五批籌解過銀八十四萬兩交商匯兌甘肅藩庫交收詳請奏咨在案兹據署理布政使文光詳稱川省歴年籌解京協各餉司道各庫幾至無欵籌撥惟甘餉有關軍食不能不勉力籌維現於司庫湊得鹽茶道十九年所撥實存鹽課稅銀四萬兩茶課稅銀三萬一千兩十九年捐輸銀六萬兩貨厘銀九千兩共銀一十四萬兩作爲光緒十九年尾批甘肅新餉仍照成案按照新頒砝碼兌足於十九年九月十八及二十三等日發交該商協同慶等號承領飭令赶緊匯解甘肅藩庫兌收統限十一月底依期如數上納所需匯費銀兩仍請查照成案在於厘金項下支銷等情詳請奏咨前來臣覆查無異除分咨户部曁陜甘督臣查照外理合恭摺具陳伏乞皇上聖鑒謹奏奉硃批户部知道欽此○○頭品頂戴四川總督臣劉秉璋跪奏爲展辦新海防四十次收捐銀數造册請奬恭摺仰祈聖鑒事竊查　辦新海防事例自光緒十六年正月二十一日起巳將初次至三十九次收捐銀數曁各捐生姓名年貌籍貫三代先後造册奏咨在案兹據署理布政使文光詳稱今自十九年七月二十一日起至八月二十日止届滿一月計收實官三名共收庫平色銀二百二十八兩飯食銀三兩四分照費銀兩存俟搭解外所有再接展新海防第四十次收捐造具各捐生姓名年貌籍貫三代清册詳請奏咨前來臣覆查此次收捐銀數核與新海防事例相符合無仰懇天恩勅部迅予核議給奬頒發執照來川以便給發用昭激勸除將副實收清册分咨外所有再接展新海防收捐銀數理合恭摺具奏伏乞皇上聖鑒訓示謹奏奉硃批户部議奏欽此○○劉秉璋片再查前准户部咨京員津貼銀兩改爲另欵加復俸餉仍令按照原定銀數每年籌解銀一萬四千兩七月解半十月解清不准延欠等因所有十九年春夏兩季分應解銀兩業已搭解奏咨在案兹據署理布政使文光鹽茶道延煜詳稱十九年秋冬兩季加復俸餉現湊得節省籌備經費銀一千五百兩厘金公費銀一千五百兩官運局銀四千兩共銀七千兩按照新砝平兌定期於十九年九月二十三日發交匯解尾批京餉委員候補知縣趙淵承領搭解赴部交收等情詳請奏咨前來臣覆查無異除分咨外謹附片陳明伏乞聖鑒謹奏奉硃批户部知道欽此○○劉秉璋片再前准户部咨酌撥各省兵餉案内指撥川省鹽釐銀十萬兩供支本省兵餉等因當卽轉行兹據辦理滇黔鹽務局候補道夏旹文天駿詳稱光緒十九年六月内在於鹽厘項下撥解過銀五萬兩現又於鹽厘項下續撥銀五萬兩均經先後移解藩司收明以足壬辰綱指撥之數等情詳請奏咨前來臣覆查無異除咨部查核外謹附片陳明伏乞聖鑒謹奏奉硃批户部知道欽此 
 
 

Page 14

 
 
[光緒十九年十一月二十一日京報全錄]  
　　宫門抄○論旨四道錄前○缺單○將軍長奏商人抗捐罷市並户承圖賄造言挾制本官訊明定擬摺○十一月二十一日户部通政司詹事府八旗兩翼值日兵部引見二十三名正黄滿八名正白漢三名咸安宫一名○莊王等點騐軍器完竣覆命○山西總兵程之偉到京請安○阿公英侯各假滿請安○福中堂那公各續假五日○椿壽續假十日○召見軍機程之偉張蔭桓陳學棻皇上明日用膳辦事後至皇太后前請安畢還宫○光緒十九年十一月分缺單知州山東莒州袁保純丁通判湖北襄陽余逢辰修墓知縣陜西藍田張桐蔭丁縣丞浙江開化李應珏捐離任巡檢廣西象州劉景福近湖南晃州汪世榮近山西靈石李崇恩丁典史福建福鼎于連山近湖北光化金　雲革奉天鐵嶺夏穆龢丁○○奴才長順跪奏爲長春府商人抗捐罷市並户承圖賄造言挾制本官訊明定擬恭摺具陳仰祈聖鑒事竊查長春府會商因厘捐歸官徵收抗阻不遵聚衆罷市挾制一案前據長春府印委各員將獲犯趙甸升等解省經奴才派員訊取供詞先後據情具奏並請旨飭拿逃犯李洛榮等務獲解回歸案審辦在案嗣據印委各員將造言挾制本官之户承曲子安及因案牽涉之王起富劉會五張海盛四名解省一並發交吉林府審辦去後兹據署吉林府知府謝汝欽覆審擬議由吉林分巡道訥欽勘轉前來奴才覆加確審緣趙甸升曲子安石連城王林書李丙善分據吉林長春府吉林府官蔣直隸樂亭撫寗等縣趙甸大向在長春本城湧聚號雜貨鋪執事曲子安向充長春府衙門户房經承石連城等分在各鋪装事長春商人設立公議會有大會二會之分所有七四厘貨捐向歸大會包納以城隍廟爲會所在逃之廣順號執事人李洛榮卽李榮廷福興當執事人祖洛翠卽祖翠林向充會　凡會上有議之事均由彼二人酌定趙甸升因經理櫃事多年亦在大會帮同辦事光緒十八年九月間李洛榮祖洛翠因聞知省城整頓釐捐抽收自辦漏捐各貨慮及長春亦須一律照辦隨於是月二十二日商允米商王世太甯到底二人邀集各鋪商在大會聚齊趙甸升亦卽前往隨同李洛榮等向大衆告稱如果厘捐歸官經收何日掛牌卽於何日閉鋪罷市必須俟牌撤去在行開市倘罷市後官處不依有李洛榮進京呈控之言向大衆約定維時石連城與萬發當執事人劉輔周亦因事關大衆前往探聽至二十五日李洛榮欲先避回直隸原籍因恐將來進京控告所費錢文大衆不算復邀集各鋪執事人各帶圖書至城隍廟會齊冩立憑據一紙蓋用四百七十餘家圖書由李洛榮交與大會管帳之劉會五收存十月初間省派委員佐領慶安等前往長春設立捐局二十日李洛榮卽歸家候信祖洛翠又慮人心不齊復起意邀集各商告知必須盟誓焚表大家應允十一月初八日齊至城隍廟僅止約定罷市並未盟誓焚表二十八日復齊集大會當有祖洛翠王世太寗到底並興隆號執事人左洛金向大衆告稱罷市復無論官處如何開板十二月初二日委員開局是夜祖洛翠復邀衆商在財神廟申明前議趙甸升亦卽前往帮同約會其時石連城等雖亦在塲探聽並未置詞初三日捐局掛牌初四日各鋪一齊關閉初五日祖洛翠託詞往雙陽河有事藉此逃逸屢經該署長春府知府王鳴珂會同統領明順佐領慶安等傳商開導初九日闔城衆商至財神廟商議開市當經趙甸升與江洛金出頭攔阻致未議成初十日明順等復將趙甸升石連城王林書李丙善劉輔周並天合慶執事人王雲錦傳至公所開導均未應允遂將趙甸升等看押王雲錦旋卽思病經其鋪夥紀汶德自往替回王雲錦於回鋪病愈後卽行潛逃先是李洛榮央祖洛翠因聞整頓厘捐改歸官收屢至府署户房探聽消息户承曲子安卽將公文與之閱看並許其照錄帶回亦有時與李洛榮送信李洛榮等以捐歸官收不能隱漏諸多不便意欲懇求蠲免或緩限减辦密求曲子安設法許以事成從重酬謝曲子安因貪圖謝儀亦卽應允隨乘機屢向該署府王鳴珂代求未准復起意造言恐嚇卽以大會衆商議定如求情不准闔城卽要全行罷市令人京控之言向該府挾制希圖聳准可得酬謝王鳴珂察知其詐並未信從至是敗露經王鳴珂等將其鎖拿覊管因比緝逸犯李洛榮王世太等未獲卽將王世太鋪夥畢振邦葛立成及不服勸諭出言頂撞之翟萬義一並拿獲與趙甸升等六犯先行押解送省該城衆商始各畏懼卽於是月十一日一律開市至十七日有在興順公雜貨鋪充當櫃夥之王起當憶及李洛榮邀同大衆冩立圖書憑據尚在大會如被官處查出將來李洛榮獲案難逃爲首之罪起意燒燬滅跡隨至大會與劉會五商量劉會五必欲爲李洛榮脫卸罪名正思焚燒卽將圖書憑據檢出騐明眼同燒燬王起富當卽回鋪旋經明順等查知派兵前往將王起富劉會五拿獲與户承曲子安及寗到底之財東張海盛一并解省是時已將前次解到罷市各犯派員訉取供詞先行奏明遂並交吉林府督員審擬解道勘轉奴才提犯覆鞫據供前情不諱究詰不移案無遁飾查例載直省刁民假地方公事强行出頭約會聚衆罷市尚無閧堂塞署並未毆官者照光棍例爲從擬絞監候被脅同行者各杖一百又軍民人等假以造言爲由挾制官府發附近邊從軍又各衙門書吏如有舞文作弊藉案生事擾民者係知法犯法俱照平人加一等治罪又律載知他人犯罪事發藏匿不行捕告减罪人罪一等又不應爲而爲事理重石杖八十又各例律載斷罪無正條援引他律比附加减定擬各等語此案趙甸升因聞省城整頓厘捐抽收自辦漏捐各貨慮及該處亦須一律照辦辄敢聽從逸犯李洛榮等約會衆商抗捐全行罷市迨衆商商議開張復敢出頭攔阻雖無閧堂塞署毆官情事究屬不法自應按例問擬趙甸升應請合依直省刁民假地方公事强行出頭約會聚衆罷市尚無閧堂塞署並未毆官者照光棍例爲從擬絞監候例擬絞監候秋後處决曲子安身　户房承書不知畏法乃因圖得衆商口許謝儀漏洩往來公牘並敢預揑罷市等詞恐嚇官長意存挾制雖於衆商罷市時並未同謀究非尋常營私舞弊可比但例無書吏圖賄造言挾制官長治罪明文若照軍民人等假以造言爲由挾制官府發附近邊充軍例上加一等治罪殊覺情重法輕曲子安應請從重實發雲貴兩廣極邊烟瘴充軍至配杖一百折責安置石連城王林書李丙善與趙甸升等約會衆商抗捐罷市時並不勸阻輙敢屢次到會赴約隨同關閉事後經官傳案開導復敢抗違不遵殊形玩法惟該犯等究屬隨聲附和之人與實在爲從者有間自應按例量减問擬石連城王林書李丙善均於趙甸升爲從絞監候例上量减一等各擬杖一百流三千里至配折責安置王起富劉會五慮及逃犯李洛榮爲首罪重商同燒燬各鋪圖書憑據爲將來狡卸罪名地步各自起意不謀而合並無首從可分遍查律例亦無恰合專條自應比例量减問擬王起富劉會五應請比照知人犯罪事發藏匿不行捕告减罪人一等律再行酌减一等於逃犯李洛榮罷市爲首斬罪上量减二等各擬杖一百徒三年至配折責拘役限滿豫詳遞籍安插劉輔周係在當鋪執事該鋪並無應捐貨物本無干涉因見各鋪齊閉未敢獨開情同被脅劉輔周應請台依罷市被脅同行者各杖一百例擬杖一百折　發落紀汶德因其鋪夥王雲錦病愈濳逃張海盛畢振邦葛立成爲其鋪夥王世太寗到底起意約會衆商抗捐罷市旣屬知情併不勸阻翟萬義不服勸諭開市反敢出言頂撞均屬不合紀汶德張海盛畢振邦葛立成翟萬義均請酌照不應爲而爲事理重者杖八十律各擬杖八十折　發落張海盛業已在押病故應毋庸議石連城王林書王起富雖據供親老丁單第係罷市抗捐情節較重且該處市儈動輙聚衆抗官刁風素熾應請均不准其查辦留養以示懲儆至張海盛在押身死之處業經前署吉林府知府葉聨甲騐訊明確委係病劇醫治不痊所致並無别故看役人等亦無凌虐情弊應毋庸議圖書憑據供已焚燬請免查騐逸犯李洛榮卽李榮廷等嚴緝獲日另結　　人犯發回覊禁候示並將全案供招咨送刑部查覈外所有此案審明擬辦緣由理合恭摺具奏伏乞皇上聖鑒勅部覈議　　　前署長春府知府實任吉林府知府王鳴珂於衆商約會時未能先事覺察事後復少布置本有應得之咎惟業已撤委開缺回　　　從寛免議合併陳明謹奏奉硃批刑部議奏欽此 
 
