# 1891 - 252 - 4906611

 

Page 1

 
 
[第二次開印二十四史] [  圖書集成局啓]  
　　啓者本局所印二十四史紙墨精良校讐詳盡細心參酌有美畢臻是以招亂之時購禀者卽爭先恐後迨去冬告竣除售出股票外局中尚留書二十部現可出售每部收現洋五十六元并以購者源源而來深恐不能過給因又績印准明年正月告成其精妙與第一次所印無殊决不稍有苟簡諸君子如來購票每部仍價洋五十元先付二十元餘俟出書時找足至從前已購股票目今尚未取書者請卽移玉來取以便先覩爲　也肅此布聞伏維雅鑒 
[論刼庫兵惡習]  
　　京城有刼庫兵之事凡庫兵每年新挑之時必有被刼之舉一若例所當然此等惡俗殊有令人可笑者正不知輦轂之下何以能容此輩横行也吾不知庫兵之所司者何事循名核實大抵與外省州縣之庫書命意相同書則文而兵則武此稍異耳挑換庫兵惟戸部有之則其所司者必係銀庫雖不知其出息何如以意揣之當新挑入時必有刦奪之事必須請人保護而後可以進去否則卽遭刼奪則當此役者其出息想必可觀矣或者謂庫兵所以保衛銀庫必其本領高强智勇俱備者方勝其任北人好勝聞某之得挑庫兵則凡以好漢自居者皆欲典之角刀以見高下並非爲財也然卽此好勝角力之風已不可長而况其中難保無嫉忌尋仇之事甲欲當庫兵乙亦欲當庫兵甲惠乙之奪之也結丙丁以爲黨乙亦恐甲之奪之也聯戊已以爲助然而兵額有限欲得者無定一旦經官挑選甲得而乙失則乙之仇中必甚遂邀戊已以讐甲而甲亦明知乙必尋仇與丙丁不離左右若保鑣然是故庫兵　入護從多人軍械隨身如防大敵而刼奪之事仍在所不免噫豈惡俗之難革歟抑亦無人焉革之之故歟近　京反報稱戸部新挑庫兵六人於七月廿八日赴部認差東西棋盤街一帶或二三十人或三四十人暗藏利器絡纆　來　不絶於　盖皆保護庫兵以防他人刦奪者也夫以一庫兵而保護之人至於如此則庫兵之顯赫爲何如想該庫兵得如許人爲之保護其所費當亦不貲其將何所取償乎有心人且不能不爲部庫慮然而此風之行也已不知幾何年大約自有庫兵名目以來卽有刦奪之人卽有保護之衆一若循例庸行也者斯眞天下之怪事也及該庫兵既有如許保護之人而仍不免於刦奪之事惟被刼者非庫兵而爲某宗室則事更出於意外矣是日夕陽將墜有宗室某甲乘車至正陽門西板橋地方突遇匪徒五十餘人各持白刃并力向前將車夫砍倒盖此輩卽搶刦庫兵之人而悞認某宗室之車以爲新挑庫兵所乘故刼之迨細視始知其悞紛紛若鳥獸散某宗室赶卽呈報左近官廳派兵追尋杳無蹤跡因先將看街兵送交提署　押懇求賞限時日設法訪緝送署究辦竊以爲某宗室之受驚其車夫之被傷固爲冤而看街兵之被押其　尤其夫看街兵本有看街之責地方有此等搶刦之事而彼如在夢中失職甚矣送提署收押亦何得爲冤不知京中看街之兵與外省之地保無異所謂看街殆看守街道不令街道作踐而已餘事則不敢問也人數旣不多權力又不足况此等搶刼庫兵之舉一似尋常故事每年皆有無足怪異雖有刼奪尋仇人命迭出而在看街兵視之若秦人視越人之肥瘠漠然無所動於厥心誠所謂司空見慣渾閒事也今以該匪等悞刦某宗室之故乃至經官動府而看街兵首被其禍彼旦以爲飛來之災矣吾不解京師爲畿輔重地天威咫尺宜如何拱衛森嚴而以此等無用之兵看街所謂拱衛者安在乎京中有奇事兩端一爲搶宴凡遇大宴羣臣以及王公大臣賜宴並瓊林等宴盡人皆可搶之是眞無禮之尤而都中不以爲異一則卽係搶刦庫兵此外可詫之事正多而此二端則尤爲奇不可解顧搶宴尚不至於傷人搶庫兵則屢屢傷人此而不有以禁之不亦貽天下笑耶有此等大鬧之事則所謂看街兵者不聞不睹不報不阻然則焉用此看街爲哉吾知此番既經某宗室呈報地面官自當認眞嚴緝倘得從此究出此種惡習設法嚴禁悉數革除不亦所以嚴拱衛而挽惡俗之一道歟 
[電傳雲南鄕試首塲題]  
　　首題閔子騫曰至言必有中次題尊賢也親　也三題相秦而顯其君于天下可傳于後世詩題賦得樵路細侵雲得雲字五言八韻 
[電傳順天鄕試二塲題]  
　　若夫雜物撰德辨是與非則非其中爻不備俟伺男帮采衛百工播民和武丁孫子武王靡不勝龍旂十乘大禧是承公還自音鄭伯會公于棐文公十有三年米三十車禾三十車芻薪倍禾皆隗於外 
[神京驛使]  
　　八月初一日皇太后自頤和園還海翠華行經西直門内突出馬香兒胡同旁　内走出一婦人搶前數步跪呼小婦人冤枉前引侍衛趨前捉縛飭交本叚步營官兵押解南海卽令偏吉步軍校看管次晨經御前大臣訊供據稱婦人黄氏係廂紅宗室之妻伊夫因故被庫兵彭開山朱友堂廚子王巴秃兒四人率衆攢毆被傷甚重雖在提署涉訟伊四人並不到案賄囑他人頂案赴訊等情　由御前大臣據情入奏請旨將黄氏交刑部會同宗人府嚴訊旨下卽由原解官押送刑部掣分山東司可訊循例收禁氏以宗室之婦嘵嘵置辨由司禀請堂批經孫大司宼諭將該婦解交宗人府先行看管聽候會訊云○吏部爲傳知事所有揀補禮科給事中一缺本部於七月初二日帶領引見相應傳知前經都察院保送揀列之御史韞　富亮愛興阿端良崇齡伊薩本榮陞寳安聯阪載存逹椿等於是日五鼓穿天青褂佩帶荷包手巾赴西苑門六項公所吏部公所報到以備排班帶領引見幸勿遲悞○科布多所屬烏梁海各旂札蘭設有散秩大臣以香鈐束各旂蒙衆現在該烏梁海散秩大臣懸缺經科布多參贊魁大臣福等開繕該翼旗貝子公台吉銜名清單馳奏請旨鈐放以資辦公而昭鈐束一摺於七月二十九日遞到由捷報處呈遞初一日奉硃筆鈐出額爾額舒諾着補烏梁海散秩大臣該衙門知道單併發欽此○禮部爲咨行事祠祭司案呈本部具奏八月初十日宣宗成皇帝誕辰又具奏八月十三日高宗純皇帝誕辰此二日虔誠齋戒禁止屠宰不理刑名照常辦一等因奉旨知道了欽此欽遵到部相應咨行各衙門一體遵照○吏部爲咨行事騐封司案呈本部議覆戸部奏請戕安徽省管解京餉五萬兩以上之委員安徽來安縣知縣黄筠年依限解京無悞議叙等因核與例案相符 
 
 

Page 2

 
 
自應准其照例奬叙一本於光緒十七年七月二十二日具題奉旨依議欽此欽遵到部除知照戸部查照外合先將原奏抄咨安徽巡撫　照辦理○兵部示傳所有七月分在部投供之候補差官何登熊知悉限八月初四日赴部騐照毋違特傳○廂紅旗芬護軍統領車訂於八月初六日卯刻在地安門内五龍亭正黄旗侍衛教塲揀選廂紅護委護軍叅領一缺空銜花翎一缺護軍校二缺空銜護軍校一缺藍翎長一缺並頭二三四五六七甲護軍二十二缺除傳知應揀應挑官弁兵丁是晨前往預備外並咨請右龔四旗統領稽察御史届時赴該教塲會同揀挑各缺云○内閣侍讀奎華謹禀爲禀聞事今日由侍衛處送到清字諭旨一道皇上明日辦事用膳召見後出德昌門西苑門進西華門隆宗門内右門還養心殿少座入齋宫卯初伺候欽此○吏部爲咨行事文選司案呈本部議覆河南巡撫豫奏以河南候補直隷州知州雙林請補陝州直隷州知州等因核與例案相符應准其補授一本於光緒十七年七月二十日具題奉旨雙林着依議補授餘依議欽此欽遵到部合將原奏黏抄咨行河南巡撫查照辦理○恩護軍統領普揀選廂藍護兵缺一事已綴昨報兹將恩統領揀定各缺列後若麟所遺副護軍叅領一缺委護軍叅領福蘇哩列名第一委護軍叅領玉山列名第二委護軍叅領文璧列　第三廣玉所遺副護軍叅領一缺委護軍叅領常慶列名第一委護軍叅領松亮列名第二奉恩將軍毓寛列名第三玉隆所遺委護軍叅領一缺空花翎貴善擬　空花翎雙貴擬陪惠芳所遺委護軍叅領一缺空花翎常喜擬正空花翎松福擬陪遂備文開造履歴咨送承辦正藍護以便彚帶引見云○通政使岳小琴大銀臺琪本年八月初三日係值花甲重周六旬正壽懸弧令辰所有年誼宗戚僚友王公大臣躬往祝嘏者實繁有徒大銀臺於汪家胡冋宅内肆延設席分欵堂官賀客並招小丹桂菊部諸外串角色在宅演劇一晝夜以侑壽航冠裳薈萃滿府高朋頗極一時之盛○阜成門外月墻地方二愓齋茶館内後院内有馮德祿所開烟館於上月二十九日傍午有某中正在吞雲吐霧一榻横陳忽然神　更變兄者恐患暴疾赶告於馮馮令乙内扶甲出外詎甫出茶館門首甲卽口嘔鮮血數升立時殞命乙内赶爲放倒在地正欲走去而地方兵已在其旁立將乙内捉住解往西城坊以憑　訊瘙聞情形迅卽走避說者謂甲抱病日久遍醫不效隻身無親旅居梵宇云至指揮如何騐訊擬結容後訪錄 
[江寗錄遺紀聞]  
　　江蘇學政楊容圃大宗師考試遺才執法甚嚴不稍假借凡名落孫山外者觀光志切或以八行書或以顯宦名片紛紛　遞宗師破　情面一概擯斥有通州李生尤而效之飭丁戴正榮持前任某都統制名片求補宗師閱片大怒諭飭代辦　調魯太守札發江寗縣趙小帆明府賞其美名曰揑帖送考除給笋乾煨肉外再欵以獨桌酒發交兩鋪地保洪源林正押赴考棚口作平原十日之飲世所謂求榮反辱其李生之謂歟○初七日江蘇學政衙門接到監臨錢閣學移文内開本部院查得現到士子核計號舍有盈無絀楊大宗師接文之後當卽懸牌曉諭云查得號舍尚有敷餘本部堂體惜寒儒遺才未取者除未完卷以及文理荒謬犯規外一概補送等情由是各士子紛紛買卷無如卷局已撤遂如海外三山可望而不可卽由提調魯太尊禀明學憲札飭督賣下江試卷之江寗督糧同知敖司馬星夜趕補試卷一千餘套催促諸生趕冩卷頭於四更時送入藩署盖印補造點名册卷至初八日午牌時分始能造竣監試官曉諭補送士子於末起點進此次補取人數如許之多誠爲妬願所不及想其中必有英俊奮發之輩穩上青雲遂有此意外之際遇而使點額暴顋者咸有鼓　揚鬐之樂一人飛昇仙及雞犬信然 
[蕪江秋嘯]  
　　蕪湖閙教以來善後事宜頭緒紛繁彭觀察既將保甲極力整頓嗣又派員接查門牌凡私街僻巷門戸狹陋者無不逐一盤詰形跡稍有可疑立時驅逐烟館飯鋪自本月初一起每夜必由保甲委員逐一查核然後熄燈江口一帶夜間並派武弁巡哨周密異常其門牌清册統限一月造齊然後銷差果能始終如此匪類自無從匿跡矣○道轅秋季例差業經揭曉統皖南二十三州縣牙帖驛站班館三項計之共委四十六員聞道憲派委之法係將牙帖每縣一人驛站班館並作一人然後拈　落墨孰優孰劣一聽與委者命運之所在初不少加區别於其中區區例差尚能廓然大公無怪平時聽鼓者聞鷄起舞爭欲効命轅下也○新任蕪湖縣王明府下車伊始正當辦理教案往返籌商極形忙碌至本月初八日始行放告○本任關道成端甫觀察由皖回蕪後於初五日鼓棹白門謁見督憲約於節前遄返擬以中江書院後堂爲公館經營丹堊色澤一新聞已諏吉月之下浣喬遷云○成觀察在任二載政尚慈祥尤以振興學校辦理善舉膾炙人口嗣因教案撤任父老頗深惋惜有聯名上省乞保留任者有製送牌匾以誌去思者日前江西帮木商一起地方各善堂一起各備萬民傘一柄萬民衣一襲德政牌匾數事恭送至署觀察遜謝再三然後收受其匾文一曰萬民之望一曰裕課恤商尋繹其意感戴豈有涯涘耶○輪船抵埠後有委員稽查彈壓向僅一員四兵去冬因領事函稱近來員兵散漫不振恐又釀前年北京船之事道憲遂卽加派練軍小營饒哨弁每日帶勇十二名到船彈壓兵勇既夥匪類亦稍有顧忌彭觀察蒞任後初未關心及此繼而訪悉卽於本月初三日加札該弁着仍帶勇協同原派梁委員加意查察津貼按月六兩仍就保甲餘欵項下支領所費不多裨益甚大宜商旅之同聲稱頌也 
[榜人謀命]  
　　長江一帶近年設防嚴密扁舟作客絶不聞有意外之虞有之則自近日始蕪湖長街陳裕豐皮絲莊乃閩人所開店主陳某上月杪携帶朱提數百兩青蚨四十貫雇定湖北划船赴桐城縣某鎭採辦烟葉大江東去獨客無聊因與麯秀才爲伍三蕉既醉枕藉舟中榜人偵知腰纒沈重遂有覬覦之意乘其爛醉如泥舉而擲諸江中鼓棹衝波悠然而逝是處離桐城某鎭相距匪遥禾幾甲屍浮於水面有識之者代爲撈起星夜報信至蕪店夥前往察之果然乃卽買棺成殮載回故土一面赴桐城蕪湖兩縣禀報由兩大令嚴諭差捕緝拿舟子第烟波浩渺前路方長浮家泛宅者往來又無定所破案正非易易陳本慘綠少年眷屬都在珂里遥聞噩耗必當星夜買棹收骨江邊生爲長别離没爲長不歸延年語不堪卒讀矣或謂陳既帶重資自應就船行雇船掣票何以涉江遽喚散班小划船致蹈危機不少覺悟嗚呼豈非命歟 
[京口芻言]  
　　鎭江訪事人云前日薄暮時有游騎四五疋行經五條街口時當晚市趁墟者熙來攘往見馬皆喧噪叱咤馬驚無可逸遂闌入一酒肆中店夥羣起逐之馬卽返奔一旋轉間將列俎全行踢倒佳釀香醪傾潑流注行人避易店主愕然惱恨訪知爲某營營馬乃奔赴戟轅向材官索償傾釀且責以泛駕奔踶之罪而材官又以營馬受驚欲歸咎於店主此中曲直明眼人自能辨之也○潮陽人郭某開設乾仁和糖棧生有五子最幼者名崑崗秉性愚拙授室期年新娘子以其不如諸阿伯之有作爲也時時交謪其母又患瘋癇崑遂航海來鎭省其父自五月間到店其父督責綦嚴未能如趙左師之獨憐少子崑以屢失父歡隱萌拙念於月之初六日一出不歸杳如黄鶴偵騎四出迄無形迹旋於其帳箱内檢得一函大致謂在家在外兩無生機生不如死郭君見而大慟疑其從屈大夫游乃雇人沿江撈覔屍身迄今五六日仍無下落或者襲晉重耳故智尚未步李青蓮後塵耳○西門大街德成昌綢莊有小官朱姓者性迂拙每食坐必有常不許他人攘也月之初五日居停家有慶弔事夥伴之有體統者咸往赴宴店内晚餐减去一席以致坐次參差朱坐爲同事某甲先據朱憤然不食以爲彼何人斯乃敢攙越喃喃呐呐詈不絶聲某甲初猶含忍繼而惱羞成怒向朱大加呵叱朱不堪其辱遂於夜半吞服阿芙蓉灰翌晨毒發多方救治幸得無恙於是立召保荐人領回聞朱家住雉皋一時未能遄返暫寄戚串家中噫爲爭片席致失一枝其愚眞不可及○城中草巷内有王姓者　屋而居前年臘月娶媳蔡氏入門後卽懷六甲舉室交慶詎分娩後卽爲二豎所祟月之初七日遽爾香　玉碎藳砧腸斷翁媪涙枯從兹紅粉埋黄土空下青銅照白頭可謂該氏詠矣其可慘者當盖棺時家人以幼女爲死者一塊肉負立於前孰知嬌女一聲啼死者之目若微啓者其時親戚骨肉擁立堂前者莫不哭聲直 
 
 

Page 3

 
 
上干雲霄云○爾來鎭城賭風頗熾率皆棍徒匪類設穽陷人少年子弟莫不恐後爭先趨之若鶩上月有東台水客曹李二子悞入迷龍陣内各輸一千多金一時手足無措幾欲輕生幸紳董聞之鳴官搜捕諸棍徒始懼而投首求懇情願將曹李未局所輸一千餘元不索償外另賠出一千四百元以補二子前輸之欵並具私結此後永不再蹈故轍云紳董允之其事遂寢 
[開壩續述]  
　　前報紀開通璧虎　情形兹聞此壩實因水溢而開緣各憲正在會議相機開放詎本月朔黎明疾風暴雨上游來源洶湧水卽越壩而過壩外河底甚深滾滾驚濤建瓴而下遂將口門刷開現在水勢湍激非常舟楫往來無論上水下水皆須雇人　拘方可無虞窮苦小民正慮無計營生得此生涯莫不眉飛色舞所聞如此用再錄之 
[寗波火患]  
　　月之十一夜三更時分寍城西門内巷子弄如意菴跟朱姓木作棧房堆疉木料並有附近寄放壽　九具終日關鎖忽報火起其光熊熊上燭霄漢一時人聲鼎沸警鑼亂鳴衞安局之洋龍聞警首先馳往無如該弄狹窄　龍不能直進且奴水較遠難以爲力嗣接皮條曲折進水竭力噴射始得澆滅僅焚去小屋三椽所放壽具未經般　均付刦灰幸四面均有甲墻隔往得未延燒燃貼近人家衣服什物已經搬動被匪人搶去者殊復不少也 
[一胎三男]  
　　寗波江東張斌橋史春芳之妻某氏婦懷胎十月腹膨　如五石瓠本月初旬婦腹痛臨盆連産三男出窠新衣僅備一襲不敷包裹只得　用舊孩衣詎着新衣之孩呱呱而啼無慚英物着舊衣之二孩默然無聲婦姑見孩不能啼恐遭不測從旁喃喃默祝迨祝畢二孩亦啞然作聲舉家欣喜以爲國家祥瑞惜乎越日已殤其一矣 
[雜劇翻新]  
　　有祥生者善演外國戯薄游滬上在新丹桂園登塲奏技所演諸劇極五花八門之觀足令閱者爲之擊節中西裙屐相率往觀座爲之滿近以日本發電來招卽欲束裝赴東因將戲價大减俾作客滬江者咸得一飽眼福已登告白於本報後幅好偃師術者愼毋交臂失之也 
[騐明溺斃]  
　　陳金和之母汪氏墮河溺斃由二十六保二十六圖地保許坤華投案報騐袁大令帶同仵作書差人等下鄕騐視情形兩登前報前日大令既抵屍塲升座後該地保投案候示陳金和供稱小的被魏孫氏等藏匿母親急欲一見被伊掯阻中心惶急出此下策求恩伸冤魏孫氏供稱丈夫逝世後遺下小婦人及妾陳心懷不良常　我家將妾引誘此次相率偕遁並捲去衣服首飾等物五月廿八日六月三十日兩次被陳竊去洋銀四百元小婦人因農忙在邇故未報案前日伊母路過此處時已薄暮偶一不愼失足落河求請明察大令卽飭仵作將　撈起騐視旋卽喝報委係失足落河身死並無别故大令離座親視無悞忽有陳金和之弟柏生至案一昧胡閙大令大怒喝令懲責金和在旁代求並稱願自收殮請免發封大令准之遂將陳金和陳柏生及魏孫氏等交原差帶回大令於是命駕　署 
[令節停訊]  
　　明日係中秋佳節蔡太守循例照會易副領事停訊一期所有應訊各案統歸禮拜五解訊云 
[縣案彚錄]  
　　吳瑞祥投上海縣訴稱小的以販魚度日家有魚池一所日前忽有李榮金竊取池中之魚冋論不理反敢入室打毁什物心不能平爲此來案呈控求恩提究袁大令准詞飭提到案於前日升堂提訊吳投案伸訴前情並稱此案現經友人向小的理勸明白叩求銷案免究李榮金供稱現作小本生意並未偷竊池魚小的冋伊理說反被擊破頭顱現有友人調停令吳出洋六元給小的養傷小的亦已首肯求請銷案大令訊得兩造均非安分之人本當究辦姑從寛宥具結銷案○朱祺誠控趙發茂積欠田　廿三千有奇一案前日袁大令升堂提訊趙供稱並未租田亦未欠租朱祺誠訴稱此田先租與趙之妻父林姓嗣因林姓物故由趙接管求請明察大令以兩造各執一詞着朱祺誠將方單交案再訊 
[英界公堂瑣案]  
　　昨日蔡二源太守因别　要公所有應訊各案委宋莘樂二尹會同易副領事訊斷包探黄四福稱積賊沈金生偷竊趙王氏顧阿虎王杏生三家衣物經小的吊得原贓呈案請究沈金生認竊不諱宋二尹判將原贓交失主領去沈金生責一百板遞解回籍○三百六十九號巡捕稱前晚陸長桂至江西路空房内圖竊被更夫王文元看破拘案請究旋據包探沈金龍稱陸此次雖圖竊未成然前次已經犯案宋二尹得供後謂陸長桂雖圖竊未成未便姑寛着遞解回籍○某號巡捕解送溜馬違章之王長生至案宋二尹判罰洋一元○包探唐寳榮稱俞阿狗在虹口開飯店有吳阿根至伊店吃飯先因菜蔬不合敲檯　凳後又無錢給償兩相爭執致將俞三歲孩童碰落水缸内當時人多嘈雜並未知覺迨事後找尋小孩始在水缸内尋見幸缸内注水不滿故小孩尚未浸殺後經設法救治不致喪生經小的將吳拘案請究俞阿狗供同前宋二尹以吳既要吃白食又要爭論菜疏之好歹甚至爭毆險遭人命其平日不安本分可想而知着管押二十一天以儆○唐寳榮又稱木匠作内之朱心應范阿大薛忠海龔寳千等因爭先煮飯互相鬥毆朱心應身受重傷當經朱送　院療治據醫生去要俟十天方兾傷愈是以將范薛龔送案宋二尹詰得此事實係范阿大爲首着管押十天再訊薛龔二人交保候質○前有應二寳馬車在漢口路廣西路轉角碾傷周公舘之下灶唐文春當送醫舘調治兹唐之傷痕已愈投案候質宋二尹判罰應二寳洋一元給唐養傷完結 
[法界公堂瑣案]  
　　方吳氏訴稱女兒今年廿五歲嫁與葉金德爲妻嗣因葉不務正業不顧家計女兒不得已於數年前來滬在唐公館傭工度日婿不知傀悔常往滋閙前日邀同無賴多人欲將妻拔去變賣爲此扭胥至案求請究辦同轉問葉曰爾爲何將妻變賣供稱小的家住常州向爲糖業且有田地五年前父親病故田地歸妻耕種無如妻不守本分由其母誘往常州城中居住嗣聞領至滬上小的跟蹤而至妻已在人家傭工見面之後允許卽日回鄕小的信以爲眞先回家中荏冉五年妻仍不返小的不能再耐來滬尋視向岳母理說此是眞情同轉商之業繙譯飭包探王榮培將葉金德送往唐公館問明情形禀覆候核○五十五號華捕禀銅匠裘阿九於前日一點鐘時挑擔經小東門外捕房捕頭以銅環噹噹作響心惡之小的囑咐伊裘竟公然囉　上前拘之又被拳擊脚踢爲此解案請究同轉問裘曰爾爲何毆打巡捕供稱是日係母死五七之期稍飲黄　至下午挑擔出外不敢行兇謂母死五七爾不應飲酒毆打巡捕殊屬目無法紀判枷號七天示戒○通事稱車夫周榮卿租得胡老三之東洋車一輛閱三日分文不給反將車抛葉在途昨經胡尋獲扭押捕房送案請究同轉訊問之下周供認屬實同轉以原告不到着出外自行料理不予深究周叩謝而退○有恒洋行收租人黄輝前控歇夥葉承章欠洋一節昨晨某承章遣鄔勝琴投案交洋一百元黄輝亦投案禀追同轉　鄔曰葉如何不來逾期已久缴洋一百元仍屬不敷答稱葉因病不能來案同轉商之叢繙譯着將鄔暫押令交到葉承章騐明病勢虚實再　　沈溶前遣抱呈翁熊具控陳文星欠銀避匿當將其子陳瑞生扭押一案嗣有陳銘榮將陳瑞生保出限日理料稟覆今因逾限已久傳陳銘榮到案翁熊亦投案禀追同轉問陳銘榮曰陳瑞生現在何處供伊回家後尚未來滬約兩禮拜卽可料理同轉着當堂具限五天卽行料理不得再延○東園烟間主郎昌性虧欠劉麟書擔保之莊銀七百餘兩郎已將東園生財售與金裕興計洋五百廿五元金曾具限將洋繳案一切情形曾列前報昨因限期已届金持洋四百元投案禀稱郎尚欠房租洋六十元房東逼我册付郎前已收去定洋十元扣除外尚有找洋容後繳案同轉曰　具限今日繳洋五百廿五元尚有三百數十元仍由爾理處今已届期須照數繳洋劉麟書遣弟玉軒投案具領洋元同轉着金 
 
 

Page 4

 
 
再付洋一百元限下期理楚如仍延宕須將郎昌性交案比追○張阿金屢次竊物經法廨懲辦甫於七月廿五日釋放日前又被陸和尚扭押捕房昨日解案同轉問張曰爾向作何業供稱向爲舟子自大老爺恩釋後在趙茂春船上爲夥不敢復蹈前轍問既已改過爲何又被陸和尚扭押供稱陸於去年八月間失去物件小的與伊鄰居遂被誣指爲竊謂原告不來爾一面之詞難以憑信可邀舟主來案具保否答稱陸和尚向在浦東秤私鹽趙茂春因關涉竊案恐亦不肯來保同轉曰屢次行竊本當嚴辦念已痛改前非從寛斥釋○包探王榮培禀捕房已歇車夫王仁卿行竊出店銀表一枚及水烟袋鞋子等物今將王仁卿拘獲吊到原贓一併送案同轉問王曰爲何行竊出店物件供稱生意雖歇晚間依舊躭擱出店房中因有急需無從籌措暫取伊之銀表問捕房中屢次失物想爾行竊斷非一次王稱實祗一次同轉着押候比究○方鑑樓葉益梅欲謀堂館生意被施子卿等哄去銀洋各十五元一案昨據方鑑樓投案禀稱所控之事業經張培恩從中理處求請銷案葉益梅稱欠我之洋尚未理料仍請追究同轉問張曰爲何不爲料理答稱葉之洋元據稱由施子卿收到施巳管押在案可請追究問何由知施得洋答稱七月二十左右葉在店中向施索還洋元據施云祗有洋十元係葉子經付不與葉相干此小的在旁聽見同轉着包探帶葉等同往押所與施質對再行禀覆○大生洋人偕沈桂榮控黄發茂酒店圖賴期票銀洋同轉訊得票係遺失之物着各邀見証人到案質核在案昨晨大生等投案禀追當據出立期票之同茂糖坊夥黄茂春遺失期票之成德油行夥周雙新等投案禀稱與同茂往來日久賣油本用半年期票前收得同茂三月初十期票洋廿五元一紙至期付過洋十元怱然遺失當向同茂說明已掛失票問大生此票何來答稱有寗波人陳姓買洋布付下當卽照對明白况收過洋十元均有簿據可查問票如何被大生取去答稱實被拾去問轉問大生何處人答稱歸英國管轄商之業繙譯令大生往英領事公館禀明照會城中提同茂夥訊問○重慶輪船水手陳阿橋控稱俞阿三因硬借不遂將小的軋至玉露春茶館啜講茶勒惠茶鈔錢一千餘文爲此扭案請究同轉問俞曰爾因何屢向陳阿橋滋鬧供稱小的本作輪船生意去年在烟臺遇見陳阿橋困頓無聊適小的欲回寗波遂雇作替工至今春事畢回申陳阿橋卽將生意佔住不肯讓還小的向洋人訴說被洋人訓斥一番因此情急尋陳理論同轉謂覇佔生意不在情理之中姑念爾等誼關桑梓着交保出外各邀親長料理禀覆○登樓萬里春茶博士張鴻高控陸阿才乘人不備竊去水烟袋一枝幸經探夥拘獲入贓投案具領同轉訊問之下陸阿才直供不諱着押候掌責四十下 
[廣栽善果]  
　　江右蕭餘慶堂主婦前因生産幸獲清吉愿捐助順直山東賑欵　洋五十元請卽彚寄災區以申微愿由永豐莊交本館協振所當卽掣付收條一念之誠天必佑之似此存心愷惻立志慈祥固宜仰迓天和駢臻百福豈特被災黎庶有食德飲和之樂哉特綴數語以揚仁風 
[蘇省撫轅抄]  
　　初八日丹徒縣查文清禀知交　任事回省縣丞陳鍾頴禀謝奉委署按司獄事准補江隂縣典史浦　英禀辭　任○初九日巡檄羅鏜　　赴　見道憲○初十日知　吳熙由滬來禀銷松　局解餉差並奉調辦崇明厘捐差縣丞崔鴻宗禀知奉飭派蘇差委巡檢楊瀚禀謝飭知請補太倉州七浦司巡檢缺 
[江督轅門抄]  
　　八月初十日福建同知余貞祥由鎭江辦結敎案回統領太湖水師全軍李　燕謝委督轅營務處縣丞楊焯離禀知分寗　委 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[匪産充公告示]  
　　寗波府正堂胡爲清查匪産充公出示曉諭示案查積賊周大娘子周阿青等並窩戸鍾丹庭竺性莊等在鄞江橋一帶肆惡有年一則以剽　爲生涯一則以藏匪爲利藪醜類互相勾結如此狼狽爲奸居民受害者　指難數光緒十五年曾據紳耆具禀批縣拿辦未能弋獲而匪勢炎張今春因復竊鍾式輝家事發營員督勇往拿詎周大娘子等胆敢負隅抗拒槍傷引導毛雲鋼身死前據事主紳耆同禀並請整頓保甲查封匪屋房産本府痛念民生受害是以立志除匪敢切　飭郵縣會營兠拿各匪並委鄞江巡檢馳往查照紳耆所請辦理兹查著名各犯均已次第擒獲由縣分别禁押盡法嚴辦惟匪戸産業猶在原處若不婦穴犂庭仍是除惡未盡且若輩産業均由巧取豪奪而來卽概從藉没入官雖過嚴不爲刻用准紳耆之請留作本地保甲　費除札飭徐巡檢仍往督同庄保清查數目禀復外合行出示曉　爲此示仰鄞江橋一帶諸色人等知悉爾等須知作賊作窩均干法紀雖可快樂一時勢　難逃法網如周大娘子等惡貫滿盈陷身囹圄非惟身外不保卽一身亦不能自主到　地步追悔已遲然則旁觀之人可不及早猛省各宜勉爲良善毋罹刑章倘敢故違前車可鑒如牌保得賄包庇更當加等治罪至現在匪産庄保無不盡知若敢漏報隱匿許委員隨時禀請提究本府言出法隨决不輕恕其各凛遵毋違特示光緒十七年八月初十日給 
[順直賑捐局七月分清單]  
　　陳雲許志葛廣元募吉孚無名氏陳小春桑青睞許本太張愛學趙步巽陳興傳楊春鴻葛典五陳普陸如慶馬松徐士眞湯履福韓裕昌徐恆泰陳應田應愷寛　快書堂不留名公清香堂淑恭堂張鍾祥馬煥文金鑑軒洪超伯郭楚伯大昌和記合記陳萬昌吳信太許君揚陳昂千無名氏求平安同樂軒隱名氏不書名祈順遂張瑞祥無名氏黄學忠張裕和潘士龍江占鰲范福泰乾和泰南仁壽宋清泉趙大有馬槐卿吉生和莊裕隆王復興永春茂孟河濟源永大巢吉廷謝傳寳劉觀美邵逹保蔣洪秀程同　謝叔和蔣人九未隆泰裕隆號廣源豐行泰濟號李金庚　善堂沈沈元茂棲鸞上角一二三四圖四戸棲鸞下角一二三四六七圖七戸徐東頭二三四團四戸德二圖德澤四十三　一六圖依東三十六都二五圖三戸黄錫蕃張榮書張銀誼徐松法蘇宗宜張公盛鄧東分陳殷辂祁洪寳王金發黄三大不書名潘叙吳李洪吉居洪庚趙振稀安仁堂解　泰苦泥壩村張十洪蔣豫書楊允泰王祥順章俊彩邵伯榮章復盛萬順寳陸初陽陸釣庚蔡傳林蔣鈞培强庚培王華文不書名沙溝村謝文新李書逹勤姜祥發鳳生金玉泉　　大陶萬茂無名氏十七戸無名氏三十二戸無名氏十八戸以上各助洋一元張成德劉步選陶愷長葛武汪琴岳陳村雲石如蘭丁裕昌桑萬本陶長有居公泰集腋公記田　　周泰來管惟一恊記無名氏姜德億許堂春圃李寄愚曹韻蘭曹張氏祥記張世家　袁　雪堂二戸無名氏四戸洪泰來江育賢徐裕富許聯芬殷德清張蘭芳洪興順王　　趙仁泰趙福源周祥泰廖恊隆姚隆順程萬豐張敦倫高春芳朱培之朱亦敷朱又敬朱葵　惲如清張錦儒周梓祥薛乾元裕通號烟業梅九山安東一圖循理首三四七圖四　　澤四十四都三四五六圖四戸德澤四十五都二三五圖三戸依東三四圖二戸依東三十七都一六圖二戸黄永昌莊子金莊耀翔志仁堂保仁堂姜信泰安東五都三圖安東六都二三四圖三戸安西十四都一五圖二戸欽佩二十八都四六三十都一二三五戸章沛根董大寳懷北一圖造米一石折洋不書名吳公善堂無名氏五戸以十各戸各時洋二元桑元本申良勇吳都一四圖循舘無名氏二日袁瑞雪堂姜敦厚堂培德堂陸榮張玉樞錢永才錢永廷信昌號仁昌號方義興豫泰莊乾大生衣業王芸甲王　九何通海中鳳祈安東二三四圖五都一四圖循理上角六圖下角二三四五六七圖七戸德澤四圖安東四五都二戸欽佩二四圖二戸章莊氏以上各戸各助　三元 
[上海四馬路高易公舘内籌賑所經收山東順直七月份第二百零二次賑欵清單]  
　　初二日高昌廟炮隊營前哨左哨右哨各洋三元後哨洋四元中哨洋一元共捐洋十四元○初三日徐樹德祈合家平安洋四元○初四日李珊記保平安　一百元○初九日松記洋一元○初十日姑蘇同泰亨隱名氏祈平安洋二元隱名氏銅洋三元○十一日鹽城海捐息李修本爲父完平安願又爲巳祈平安助洋十二元源太棧交來無名氏　十二元五角○十二日隱名一元○十四日南湖氏二元隱名氏半元浙江慈谿胡方鑑祈合家平　助規元十日兩六錢○十八日山西四勿堂三省堂合助紋二兩伸規元二兩一錢六分四厘○廿一日華友行無名氏洋二元○姚隱名洋一元安省虚白齋主人　愿紋十兩合規元十兩零六錢七分三厘○廿二日劉氏求壽日本洋一元○同珍　房銅洋四元○廿三日梅柏山房鄭求合家平安洋二元○廿四日劯省子因母病愈還愿　二元○唐門鄭氏祖母冥福又超度先妹助洋十五元○唐門鄭氏祈平安一元○廿七日愼餘莊交來韓張氏求病愈洋十元○廿八日太胡縣行恆堂本洋二元從文堂本　一元和樂堂二元會稽宏農楊各一元金范氏紋一兩二錢八分三緘堂紋四錢共捐本洋三元英洋四元紋銀一兩六錢八分合規元一兩七錢七分五厘○以上總共收規元廿九兩二錢一分二厘英洋一百八十六元本洋三元日本洋一元銅洋七元 
 
 
 

Page 10

 
 
   
 
 

Page 11

 
 
[光緒十七年八月初四日京報全錄]  
　　宫門抄○發抄硃批四道○東藩福奏爲撫臣因病出缺謹代遞遺　摺○東撫張奏黄河伏汛期内　　工穩通工安瀾摺○護新撫數奏叅革不職各員片○八月初四日理藩院鑾儀衛元祿　正白旗值日無引見○特用道吳仲翔趙紹華謝恩○江西知府江毓　謝　　○山東知府彭念宸謝恩○恩公續假十日○召見軍機江毓昌彭念宸○發抄鹿傳霖奏綏德牧胡照元調補乾州直隷州奉硃批吏部知道欽此○文請將被控之守備土幹臣革訊奉硃批着照所請該部知道欽此○剛毅奏請將疎防盜刦之安東令周士釜議處奉硃批着照所請該部知道欽此○又江海關一百二十二結收支稅數奉硃批該衙門知道單併發欽此○○二品頂戴山東布政使奴才福潤跪奏爲撫臣因病出缺謹代遞遺摺循例恭摺馳陳仰祈聖鑒事竊奴才前奉山東巡撫臣張曜行知現在因病奏請賞假所有日行事件委奴才代拆代行等因遵照在案奴才每日進署閱牘必看視撫臣病狀所患背疽未能透發卽隱爲慮之而撫臣精神周币猶日以地方吏治河防　　指示迄未少休力勸安心靜養　獲速痊乃自本月十五日以後加患脾泄日十餘次神氣漸覺不支十八日子初勢益增劇漏夜催促奴才至署伏枕叩頭聲言受國厚恩至優極渥本期勞力邊徼獲展馬治砲臺以備不虞次言新疆報銷部文飭令裁營清　緩不濟急誠恐失信外域貽口舌而負朝廷至其家室之私曾無一語計及疏奏封完潛然涕下口呼辜貨天恩者三遂至綿　奴才　同學政工部侍　奴才裕德曁署臬司趙國華運司王作孚濟東泰武臨道張上逹及在城府縣等環榻慰問强進參耆竟延至是日辰時出缺蓋撫臣自濼口工次遄歸卽　　公外室故得疾以迄易簀始終在簿書塡委之中未嘗一至内寢身後蕭然一如寒素附身附棺由奴才妥爲照料官民悽感相向失聲良由儉德清風實足令人感慟也伏念故撫臣奮迹行間由牧令薦膺卽鉞其初從軍也一戰而復光山再戰而克息縣聲威大振遂自成一軍粤匪北犯時在固始縣署任力戰遏之賊紏合十餘萬衆蟻附來撲百計圍攻故撫臣苦守八十餘日力保危城蒙文宗顯皇帝諭曰厥功甚偉着先行賞給霍欽巴圖魯名號欽此知縣特賞勇號殊恩曠典前此未嘗有也嗣署光州知州越境剿皖楚之匪迭著奇功並剿辦歸德汝寗巨捻遂晋道員攉授河南布政使倉皇戎馬無役不從同治初年攻拔山東賊巢四百餘寨奉旨以總兵改補且諭曰朝廷文武並重毫無歧視欽此汝光一律蕩平晋提督銜時粤匪數十萬圍攻湖北麻城帶隊馳援七戰皆捷　解其圍四年解安徽雉河集圍六年　辦皖捻晋提督並得優叙七年捻竄直東交綏而賊潰敗紛然南竄咸請率師逐之故撫臣謂賊勢未蹙而遽南奔中有詐也乃捲甲疾馳而北賊果潛　北犯遇於饒陽大戰扼之殲殺無　六月皖捻張總愚全股蕩平賞穿黄馬褂並給騎都尉世職九月奉命剿防山西十二月進援甘肅寗夏在蒙古準格爾旗烏拉旗阿善旗所至圍解得旨優叙九年二月補廣東　路提督寗夏河西肅清加一雲騎尉世職十年十二年先後奉命接辦沿邊防務及赴甘凉剿匪所在立功十月進援哈官奉諭曰張曜扼　寗夏　辦王家　等處踞匪地方得以安謐近由凉州馳赴肅州勇往可嘉着賞戴雙眼花翎欽此光緒三年克復吐魯番城蒙恩給予一等輕車都尉兼一雲騎尉世職是年規復八城肅清回疆六年署帮辦軍務七年奉旨帮辦軍務十年九月奉命振旅北還先後加巡撫銜頭品頂戴十一年補廣西巡撫加兵部尚書銜旋命赴山東勘河卽調補山東巡撫故撫臣以河務關繫民生卽專意治河頻年奔走風日之中衙居歲止旬月十四年十五年兩奉皇太后懿旨帮辦海軍事務賞加太子少保銜本届京察蒙恩交部議叙本年遵旨查閱山東旗綠營伍及會校海軍故撫臣自二月以迄五月山海奔馳周行環數千里六月伏汛將届又親駐河干搶護史家　王陽家等處險工躬親董督七月之初疽發於背猶風雨周巡不肯休假經奴才與各司道力勸旋省就醫始於初八日旋省不期病未旬日竟至不起其平生戰伐政績久在宸鑒惟故撫臣宅心精曰篤志忠貞自守極嚴而不惜巨資以養將士待人極厚而不屑居　以營身家祭吏則　而不刻期養其廉耻之心治軍則恩以濟威務作其忠義之氣課士則講求實學爲國家儲有用之才臨民則周悉輿情使閭閻無不逹之隱且復頻年辦賑全活百萬生靈是以政聲所被婦孺知名至誠所孚官寮受範而尤以時方多故將帥凋零每惓惓於東北根本之區江海形勢之要畫圖百本必極其精搜訪羣材必拔其萃此古大臣忠純之誼奴才從事最久相知最深兹遞淪亡殊深感痛謹詳陳戰略治狀上逹宸聰所有山東巡撫員缺緊要應請迅暘簡放以重職守其巡撫鹽政臨清關監督各關防印信服章由奴才敬謹封儲存庫以符定例署中日行公事仍由奴才代印代辦以免延悞再故撫臣繼長子張端本現官安徽廬州府知府親生子端理恩賞主事　瑾年甫六歲長孫爾常均在幼讀合併陳明所有撫臣因病山缺代遞遺摺緣由理合恭摺由驛五百里馳奏伏乞皇上聖鑒訓示謹奏奉旨已錄○○太子少保頭品頂戴山東巡撫臣張曜跪奏爲黄河伏汛期内修防平穩通工安瀾恭摺馳陳仰祈聖鑒事竊臣於光緒十七年六月二十七日入夏以來黄河搶護險工情形專摺馳奏並聲明歴城之史家撫濟陽之王陽家工程危險正極力加廂在案嗣據上游總辦濟東道張上逹下游總辦候補道李希杰禀稱兩處險工已由該道等督飭在工各員弁晝夜搶護得臻平穩伏查河工自夏至節起立秋日止爲伏汛長水之期修防最關緊要本年自五月十六日節交夏至河水陸續增漲六月中隂雨連綿工程處處著重續據兗沂曹濟道中衡禀報濮州之高莊寥家橋地勢頂冲大溜直逼隄根萬分危險馬劉莊　莊一帶亦奇險疉出經該管員弁於風雨之中督率勇失搶修四日夜之久始覺冲激稍定得以次第廂修又據濟東道張上逹禀報齊河縣屬趙庄閘迎西魚鱗掃四座平蟄入水　城縣　溝合龍處以上之磨盤埽外刷蟄陷搜動根基秦道口魚鱗埽並形蟄陷均飭分别廂修新　以資抵禦陳孟圈馮莊河套圈等處大溜冲刷埽根多半淘空危險尤甚添修大磨盤帚一座魚鱗埽五座　葆無虞又　候補道李希杰沈廷杞陳重慶等禀報章　縣之華莊胡莊傅薪莊等處　有淤灘因對岸坐灣溜勢直向南趨冲塌幾盡經防營於華莊叚内栽樁卽挂柳枝以挑溜勢復築圭霸二道始漸半緩齊東縣之梯子　劉先生莊埽壩多有蟄陷青城縣之前胥家梨行　家沙窩等處險工迭出均已搶修平穩惠民　之清河鎭北王家潘之莊張佩　家等處舊有埽壩百餘座多係坐灣兠溜經大溜冲刷勢甚危險隨卽調撥勇夫分投搶護已可無虞濱州南岸鄭家耿家挑　兩道俱經冲刷北叚家護沿埽亦冲刷二十餘丈北岸之菜園水與埽平傅家窩磨盤埽數座蟄落入水大田家挑水壩因風緊浪急蟄落更甚幸營委協力齊心搶護俱臻平穩又據候補道積慶禀報利津縣以下之廬莊水上埽面者七叚密海上卜溜勢更緊撞蟄埽工多見坍塌北嶺子形勢坐灣水與埽平西灘民念放溜冲激護沿埽四百餘文均已久水情形甚爲緊急現已先後搶修完整七月初四日節届立秋伏汛工程一律修防平穩堪慰聖懷此後秋汛爲期正長來源大小難定臣惟有督率各總辦轉飭營委各員認眞防守愼益加愼以期仰副我皇上厪念河防之至意所有伏汛修防平穩通工安瀾緣由謹恭摺由驛馳奏伏乞皇上聖鑒謹奏奉硃批知道了欽此○○魏光燾片再五晶銜候補知縣王榮桂舉止輕浮造言生事鎭迪道庫大使兼按司獄張貴松居心巧詐鄙謬不職已革同知銜浙江補用知縣王豪前經陝甘總督臣左宗棠以該員鄙謬妄爲聲名甚劣奏叅革職因其邊情尚熟經歴任喀什噶爾道棄瑕錄用藉供驅使前數年尚知歛迹近來故態復萌實屬不堪造就正當整頓吏治之時此等劣員未便稍事姑容相應請旨將丑品銜候補知縣王榮桂鎭迪道庫大使兼按司獄張貴松一併革職已革浙江補用知縣王豪永不叙用以肅官方謹附片陳明伏乞聖鑒謹奏奉硃批着照所請吏部知道欽此 
 
 

Page 12

 
 
[光緒十七年八月初五日京報全錄]  
　　宫門抄○發抄硃批四道○吏部麟等奏遵旨議處摺○江督劉奏叅革州縣摺○護新撫魏奏揀員請補知縣摺○大臣魁奏科布多三部院員弁不敷委用酌擬　取充補戍守兵額摺○八月初五日吏部翰林院正紅旂值日無引見○文熙假滿請安○烏里雅蘇台將軍永德到京請安○湖南按察使孫楫到京請安○召見軍機永德孫楫○皇上明日卯初升中和殿看版○發抄魏光燾奏纒民熱則斧傷兩命案審擬奉硃批刑部議奏欽此○又温宿州被雹鎭西廳被水大概情形奉硃批知道了欽此○馬丕瑶奏貢生張善繼遵其故父命捐助蠶桑請建坊奉硃批着照所請禮部知道欽此○又試用令陳增玉等期滿奉硃批吏部知道欽此○○吏部尚書臣宗室麟書等謹奏爲遵旨議處具奏事内閣鈔出光緒十七年七月十一日奉上諭昨因松森奏理藩院現辦哲里木盟副盟長一缺例案不符當諭令恩承等查明具奏兹據奏稱此次請簡副盟長係遵照歴辦成案開繕清單等語帮辦盟務差使在正副盟長之次總辦本盟各旗事務與專管一旗之札薩克相較自應開列在前况有歴辦成案何得以例無明文妄議更張恩承等照案開列請簡並無不合松森固執已見率行單銜具奏實屬糊塗任性理蕃院尚書松森着交部議處欽此欽遵到部查律載凡不應得爲而爲之事理重者杖八十係私罪降三級調用等語此案前據理藩院尚書宗室松森奏現辦哲里木盟副盟長一缺例案不符當奉諭旨令大學士管理理藩院事務恩承等查明具奏兹據奏稱係遵照歴辦成案開單請簡欽奉諭旨松森固執巳見率行單銜具奏實屬糊塗任性着交部議處等因應請將理藩院尚書宗室松森照不應重私罪律降三級調用例議以降三級調用係私罪毋庸查加級議抵所有臣等遵旨議處緣由理合恭摺具奏伏乞皇上聖鑒諿眎遵行謹奏奉旨已錄○○頭品頂戴兩江總督臣劉坤一跪奏爲特叅官箴多　性行有虧之直隸州知州知縣請旨將該二員一併革職以肅吏治恭摺仰祈聖鑒事竊臣到任後因地方多故昕夕不遑接見州　頗稀未能逐一考察不敢輕爲舉劾顧有劣跡昭著耳目所及者未便稍涉姑容查有通州直隸州知州斐大中前交卸上海縣篆蘇州藩臬兩司訪聞劣跡八欵先後委候補知縣張晸候補知府徐致申查明禀覆詳經撫臣剛毅飭移蘇松太道聶緝槼覆查先將徐守等查覆各節具禀到臣並據裴大中逐條辨論前來臣按欵細核卽就該牧自承之處指摘數端京可見其辦事糊塗致滋物議第係公私各項頭緒紏紛仍俟蘇松太道查明另行核辦至於陳氏爭繼一案該牧違例偏斷則不待覆查而已明矣富室陳錫端身故之後其亡孫曾同之妻陳蔣氏生子宗杰與同祖弟攸同爭繼長房均稱出自陳錫端之命莫能辨其孰實孰虚兩造所呈盟照族譜難保非頂爲安排同一不足憑信惟曾同兄弟三人且是嫡出例可出繼長房攸同係獨子且庶出例不應出繼長房無論陳錫端有無治命亂命既經爭繼成訟自應照例定　方足以服人心乃該牧於應繼之曾同則多方挑剔於不應繼之攸同則極力扶持嗣經前督臣曾國荃斷令曾同之子宗杰爲錫端承重曾孫詞嚴義正該牧猶以宗杰攸同並繼爲請以致案懸莫結不知是何用心且於陳汝寅扛帮攸同爭繼與陳蔣氏互訟之時該牧以勸諭爲名時往汝寅家中酬應儼若親友無怪陳蔣氏指爲賄串卽旁觀亦覺不平該牧妄引例文謂獨子可繼大宗不知獨子可繼大宗以無支子可繼不得已爲之也今曾同承繼多年有嫡出之子宗杰不此之繼而以獨子攸同繼之是繼一房亦絶一房揆之陳錫端初衷應不如是接署上海縣知縣陸元鼎遵照曾國荃批詞定斷兩造輸服無詞而該牧始終廻護不顧情理之平實屬有意偏袒又通州直　州如皋縣知縣羅瓊章係四川潼州府中江縣人於光緒十七年二月初五日到任五月十六日在州呈報本月十二日接到家信得知生母莊氏於十六年十二月初十日病故該令係屬親子例應丁艱等情由該署州黄承暄先行委員代理一面轉詳到臣查四川至江南一水東流舟行甚駛現有輪船電報傳逹尤速此等丁憂重事該家屬自必卽日報聞何以遲至半年該令始經得信人言嘖嘖謂其先聞喪後赴任似屬實情該令以不祥之身公然吉服臨民於心忍乎不忍該委員代理甫經三日防範未周致有匪徒鼓衆焚拆教堂之案使該令及早呈報代理之員到任日久　有匪徒滋擾尚可設法維持是該令之匿喪緩報不獨虧私恩亦適悞公事似此劣跡昭著未可令其再膺民社相應請旨將通州直隷州知州裴大中前如皋縣知縣羅瓊章一併革職以儆官邪謹摘叙事由恭摺奏叅伏乞皇上聖鑒訓示再查通州直隷州知州係繁難兩字要缺江蘇現有應補人員應請扣留外補合併陳明謹奏奉硃批另有旨欽此○○頭品頂戴護理甘　新疆巡撫新疆布政使臣魏光燾跪奏爲揀員請補要缺知縣以裨地方恭摺仰祈聖鑒事竊據署新疆布政使饒應祺署鎭迪　兼按察使銜陳名鈺會詳准補阜康縣知縣李時熙於光緒十七年正月初六日聞訃丁憂以丁憂本日作爲開缺日期業經詳請奏咨在案所遺阜康縣知縣係衝繁難三項要缺亟應遴員請補以重職守查北路舊有各缺經前撫臣劉錦棠奏准援照甘肅變通章程請補查章程内開知縣要缺一項初任候補並揀發委用以及到省在後各員均准通融揀選題補其試用人員無論正佐各官如遇要缺一併維其請補等語今阜康縣知縣要缺查有花翎同知銜候補知縣田鼎銘年四十三歲原籍甘肅大通縣人寄籍安西直隷州同治八年由文童投効軍營於奪取新路坡要隘克復太子寺汛城並踏平祁家集逆巢案内奏保十年十二月三十日奉上諭着賞戴六品蓋翎欽此十二年應補行七年科考取准州學附生旋復投營効方關隴肅清案内彚保光緒二年二月初四日奉上諭着以縣主簿分省補用欽此四年遵籌餉例在湖南協黔捐局加捐縣丞雙月選用新疆南北兩路一舉蕩平案内彚保六年正月三十日奉上諭着免選本班以知縣分省歸候補班前儘先補用並賞加同知銜欽此新疆六載邊防案内彚保十年十月初四日奉上諭看賞換花翎欽此十五年留省候補查該員田鼎銘年乃强幹練逹有爲在新疆年久邊情　悉以之請補阜康縣知縣員缺實堪勝任人地亦極相宜等情詳請具奏前來臣查該員田鼎銘年力富强才具幹練合無仰懇天恩俯念要缺需員准以同知銜候補知縣田鼎銘補授阜棄縣知　員缺洵於地方有裨如蒙俞允俟奉部覆卽行給咨送部引見以符例章謹會同陝甘總督臣楊昌濬恭摺具奏伏乞皇上聖鑒訓示謹奏奉硃批吏部議奏欽此○○奴才魁福跪奏爲科布多三部院員弁不敷委用酌擬調取充補戍守兵額以資差委恭摺具陳仰新聖鑒事竊查候補筆帖式英秀業經奴才擬補額外筆帖式員缺遞遺候補筆帖式一缺除曰奴才照章揀補咨部查照外該員英秀升補筆帖式例應開去戍守兵缺補用驍騎校喀勒崇武現經年滿應飭回旂當差化翎補驍騎校後以防禦卽補喜福派委署理卞偷事務在差因病身故以上三員所出戍守兵三缺應由綏遠城派充前來以足原額而濟要差現當事務冗繁蒙哈雜處諸事在在需人各衙閭除派往各處差使外每衙門僅有二三人若下届三年後再請更換刻間實係辦公無人不敷任使既已事繁人少自應變通辦理未便拘定成格查有綏遠城廂黄旂滿洲福珠哩佐領下軍功六品頂戴馬甲奇成額正藍旂滿洲額爾德呢善佐領下五品頂戴前鋒文華正藍旂滿洲瑞壽佐領下教習榮陞等三名熟習公事通曉清漢文譯書冩端楷堪以調取來科以資辦公英秀喀勒崇武喜福等三員所出戍守之缺請將奇成額等三名調營充補以符原額惟查科布多本年應由綏遠城更換驍騎校一員兵二名前已奏蒙允准咨行綏遠城將幂照辦該官兵等迄今尚無起程日期如蒙俞允此次所調奇成額等三名隨同本年應換驍騎校兵等押解科布多後撥餉銀一併由驛迅速前來俾資差委並懇勅下綏遠城將軍遵照辦理是否有當謹恭擢具奏伏乞皇上聖鑒再帮辦大臣奴才阿興阿現未到任未經列銜合併聲明謹奏奉硃批兵部議奏欽此 
 
