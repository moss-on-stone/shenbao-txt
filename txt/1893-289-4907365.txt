# 1893 - 289 - 4907365

 

Page 1

 
 
本局續印二十四史校對精詳字跡淸晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實善四元○隨園三十種實洋五元○刑案匯覽實洋七元○九朝東華錄實洋五元○咸豐朝東華錄碼洋二元五角○左文襄公奏疏碼洋四元○繪圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此 
[論蘇州多賊]  
　時　時余昔游蘇垣旅館計四年餘居停主人爲外舅金公始寓在蘇府署蓋外舅以知縣候補江蘇而以刑名出身故上游派以發審之差時　屬皆在紹故卽寄跡於署中迨家眷至蘇乃移居侍其巷而余亦從之其時兩内弟皆幼余爲課讀也寓府署時常與觀鞫案大都命盜重犯居多瑣屑之案不發審也有時同往長洲縣署觀審則有小案矣然聞一年之中報竊者不過十許起至於扒竊等事則向不瀆於地方官不若上海租界之案非烟妓卽小竊其瑣屑不堪也無何泰山遽頽張篴生司馬與外舅交最厚招余爲課其子而聽以内弟附讀乃移館於金獅巷閉户督課除考書院而外不輕出外事不甚聞之而司馬交遊極廣其舅氏傅蘭垞太守時綰崑山縣篆常至省卽寓於司馬家與余稱莫逆崑邑書院各卷按期包封寄余評閱暇輒相與談時事言崑山一邑民風甚厚政簡刑淸一年之中竟未聞有報竊案者屈指蒞崑三年而從未問一賊案由此觀之則蘇垣盜賊本自無多文物之邦固應爾爾然此言也屈計已二十年矣今昔淸形或有不同亦未可知乃昨觀蘇友來函則云近日蘇州竊案甚多聞之捕務中人言此等案件非有飛簷走壁之本領不能至此必由他處新到者故一時無從破獲也某日之夜吳縣直街王公館被宵小踰垣而入潛進内室撬開皮箱五口將所有貴重衣節搜括一空仍越高墻而出聲息全無直至天明始得知覺遍搜賊蹤形跡杳然當卽繕單赴吳邑呈報凌大令惟有躬往騐勘飭差捕赶緊緝拿至於能否破案則不可知也說者謂蘇州濵臨太湖本爲盜賊之淵藪故其地多盜梟匪等類肆行無忌以故特設水師緝捕營以重捕務以軍門統之前此龍覲宸軍閂任此差時盜賊頗爲歛跡邇來龍軍門卸事以李軍門代之李公老於營務謀勇兼優當不讓於龍君然其專責在於緝捕太湖邊各處梟匪刼盜至於小竊等類則本非其事所謂割雞焉用牛刀者也故蘇地近來盜風則不聞披猖而竊案乃時有所聞此豈異人任哉地方衙門皆有捕役捕廳衙門又有弓兵汛地有步兵馬兵皆專司竊盜者也無如捕役弓兵莫不以豢賊爲生財之道相時八節受其貢獻進其苞苴無論何等重案决無破獲之日雖日日責比彼則拚出打錢斷不肯以眞賊獻此等積習固不特蘇郡爲然他處亦莫不皆然竟成爲牢不可破之錮習如此而欲賊案之破賊蹤之歛尚可得耶論者又以爲保甲巡防之設所以嚴捕務也蘇州爲省會之區有總巡有段巡大中小班約計分撥若干人以資守衛所調劑之屬員每年共有百數十員日夜梭巡冬防更爲嚴密此數日申蓋尚未屆冬令故巡緝稍懈以致宵小竊發耳然吾則以爲苟無此等保甲巡防之局而專責成於地方官以捕賊倘上果認眞督責尚可以驅盜賊而遠之今以有此等總局分局之設地方官反得藉此以釋其仔肩而衙閂差役益可以暗中挑撥播弄神通嘗觀蘇州巡局查夜先有勇丁擎槍開道凡遇轉灣角子則放空槍一聲每日出巡皆有一定晷刻風雨不更此等章程不過使賊人預知趨避而巳竟有巡夜官員梭巡過去而該段卽有被竊者是不啻以巡夜之委員爲賊之前驅也杭州某叚委員偶出街顯私焉聞有呼捉賊者迎而視之見一人大呼捉賊飛奔而來委員不及避讓被推踣地正待翻身蹶起後又一人上前　住遽揮老拳委員急呼局勇至乃知前此呼捉賊而飛奔者卽賊而後之追賊者悮以踣地者爲賊也然而賊之猖獗若此巡局之羞乎地方有司之恥乎責之有司有司曰有巡局在責之巡避巡局曰此有司之事司之事也然則賊乃因此無拘無束將以坐收漁人之利矣豈不大可歡哉 
[欽派秋演]  
　　年例於二五八冬月之下浣由兵部奏請欽派會同本部堂官演放水師砲位所有水師營應行揀選拔補官弁各缺卽於屆日揀拔兹屆仲秋演砲之期經兵部繕單請派演放水師砲位一摺於八月廿五日具奏本日奉硃筆圈出御前行走正藍篆都統和碩額駙札拉豐阿乾淸門侍衛廂白漢副都統玉書欽此得旨後卽由兵部司員請期演放經札駙馬都尉等訂於八月廿八日卯正在東直門外東褡槤坡會同兵部堂官校閱水師營官兵演放水師砲位並揀拔該營官弁等缺等因巳由兵部劄行氷師營官兵屆期前往該處預備毋悮可也 
[壇增輝]  
　　明年皇太后萬壽慶典各衙門分叚略陳景物曁建壇　經搭臺演戲結綵懸燈一應典禮請旨　行一事巳將王大臣定期會商恭錄前報兹悉内務府已將此摺奏稿擬就俟會商日議定簽押畢卽爲繕摺刻由内務府總理慶典處知照各衙門卽請欽派總辦慶典王大臣於九月初一日進内會奏分叚略陳景物摺件云 
[擬修錢局]  
　　寳源局老局新局貯銅鉛錢庫房年久未經大修適今夏大雨俱形滲漏墻壁閃裂頺圯數處圍墻坍倒應卽修復以重庫儲又製造庫三庫各庫座圍墻等處滲漏倒坍工難延緩應行急修統應奏請欽派大臣逐一勘估應如何拆蓋修葺之處勘明覆奏辦理刻經工部行文各部院卽將滿漢堂銜卽日開送到部以憑奏派勘估大臣云 
[鎭軍陛見]  
　　泰寍鎭總兵兼管内務府大臣志鎭軍元三年任滿恩准陛見已於八月廿二日進京循例暫假叢林歇宿繕具安摺二分缮牌一隻專弁於廿四日夜内齎往西苑門交由奏事官呈遞御覽志鎭軍元亦於廿五日寅刻趨詣西苑小憇於九卿房公所嗣由軍機處發出傅單令志元於第一起入見上御勤政殿垂詢西陵近日情形數語志鎭軍一一奏覆宸聽畢退與樞垣少叙寒暄遂出南海乘輿還回故宅矣 
 
 

Page 2

 
 
[使星遠照]  
　　昨接美利堅來信云我中國簡駐美國大臣楊子能星使於七月十八日節抵美都華盛頓二十日接受關防二十四日以外臣禮覲見美總統呈遞國書旣派余易齋觀察爲古巴總領事按星使以名臣之後精於洋務昔年辦时蕪湖教堂不卑不亢能使外人讋服此次恭承簡命榮荏是邦我知樽爼折衝定必勝任愉快海外覊人當咸蒙無疆之福也 
[電傅廣東鄉試題名全錄]  
　　梁冠澄順德張寳明香山羅瑞忠新會張桂國順德陳榮衰廣府曾裕祥漢軍劉步霖潮府康祗詒南海招卓華韶府顧難龍新興黄煊林三水朱寳慈廣府李羣英南海歐家濂順德周子元南海鄧偉樞廣府梁浩明南海王廷献潮府黎仕璆南海梁亦鴻茂名關徵基南海何應榜廣府周愼潛番禺劉培偉東莞陳啓仁廣府陳熙泰增城陳屬祥新會何良庸順德商廷庠順德梁紹獬南海張德瀛番禺莫賢書新會王仕宗欽州梁用湖順德鍾錫勲南海陳鳳淸新會顔克鏞連平李揚華三水劉潤江合浦馮侃乾鶴山楊淸嘉應陳謨淸遠陳培基歸善江孔殷南海程道元香山卓觀國香山麥永和香山黄毓棠新寍馮作彞新會鄧其保香山梅友顔順德麥孟華順德劉會卿三水葉應釗東莞陳啓輝新會梁之鑑三水劉耀棠順德方仕華東莞梁禹匈順德楊紀鳳海豐羅毓恩新會馮兆斌順德鍾慶鑾南海楊蔚俊新會胡瀛君南海李景流順德馮冠芳新會黎鴻藻新會何樹屏高要文英華鶴山楊煥樞嘉應易鳳留肇麻許國中漢軍范公謨番禺文汝鎭鶴山龔其倬南海廖雲濤興寍龍建章順德徐夔颺東莞沈維松南海黄永庸高明于廷森漢軍梅友鴻順德蔡佩堯南海趙熙光番禺劉東垣茂名 
[副榜]  
　　鄧爵騫南海梁統高信宜江聯輝花縣陳淵新寍蘇日章新興鄺槐肇府麥炳鑑香山馬遂良香山何嶧南海黎仕賢南海丁惠馨豐順趙德馨番禺李應庚鶴山 
[大將星沈]  
　　福建陸路提督孫庚堂軍門於上月某日示疾初以爲風寒偶染不虞其有他也不料藥石無靈竟於二十七日溘然長逝督憲譚文帥聞報之下以巖疆要缺不可久懸卽時奏請以福寍鎭總兵曹仁祥鎭軍志忠署理遞遺福寍鎭總兵員缺以候補總兵廖廷芳鎭軍得勝署理惟曹鎭軍係長門統領不知交缷差使後另委何員接統也 
[北通州近聞]  
　　通州瀕臨運河當潮白二河富河通惠河下游今夏山水暴發諸水匯聚雖經當時官紳籌辦急賑開設粥廠其各村災民未沽賑惠者尚復多多北方凋敝籌欵萬難非廣爲集資籌賑不足以救遍野災民之命現紳士等除量力捐資外公具哀啓分散各處各省叩乞仁人君子垂憫衷鴻解囊慨助俾得源源接濟賑撫有資實爲災民幸甚欵存京都三益和金店收到卽付回照○實任通州榮大令四川駐防旗人前在順天府衙閂充當發審委員聽斷神明久爲上憲器重現派往京汛定夫莊粥廠監視一切履新尚須時日也○州城東面缺口甚多今年六月間運河水勢滔天幾有漫城之患且道庫義倉貢院均附近東城道憲張觀察深以爲慮擬提官車局存欵交吳渭濵邑尊飭工先用灰土補築俟籌集巨欵再爲大興工作○近日夜間盜風四起道署被竊兩次張觀察以道庫攸關分派營弁親兵徹夜巡查附近住户亦多被盜刻經紳士自雇更夫巡更於八月二十七夜四更時分巡至道署東五道廟聞廟内有人語聲當卽破門拿獲父子三人短衣水襪頭蒙曰布巾業經具禀送州審辦矣○張家灣送麫馱子行至西街適對面有一老者彳　而來驢來不及避撞公在地一時痰壅上塞氣絶身死後送麫者央人調處願備衣棺殮瘞免興訟事○今夏禾稼被淹水退後農民補種蕎麥菜疏或可少資餬口詎薔麥傷雨未成菜蔬又被膩虫蝕壞農民以地爲生何以堪此○東西兩街石路年久失修凸凹不平近有一等乞丐以墊道爲名向大車訛索錢文貪多無厭少不如意卽臥車前令車從身軋過實爲車夫之害刻車夫公舉一人照料墊道並請示嚴禁矣 
[析津零拾]  
　　粤人鄔某其婦曰連桂盖係西域葡萄向供西人採擇現在垂老厭倦風塵倚鄔爲終身計者居於天津法租界家蓄婢女五口不知預備傅燈抑係以供灑掃其有無凌虐情弊更不敢妾贊一詞中有三口兩係十三齡一祗十二歲於八月三十日天甫黎明之際街門未　登梯騎上墻頭然後拔梯而下蟬聯逃逸時適下雨路滑三人衣單袖薄冐雨循海大道逕出營門行四里許比至東樓爲鄉人盤詰苦不得前俄而邏者巳來擬具金回贖三婢泣涕如雨鄉人激於義忿不聽捐金邏者貿貿然回鄔遂覓熟悉東樓者爲其說項詎東樓人等經已報縣由值日二壯班差役來提適與之值伊遂無能爲役當日堂訊騐有傷痕隨卽送請海關道發落出之水火登之袵席是所望於爲民上者○某營統領差弁哈某平日親隨大帥有鞍馬之微勞沐頂翎之赫濯現在馬隊仰供奔走馬乾兵餉固不患事蓄之無資前月輕舉妄動資雇漕船一艘下壓鹽觔上坐或有號褂或無號褂似勇非勇之十餘人而哈則冠頂拖翎就中督率稱係奉公差遣者船户以其不倫不類疑之由津而至大沽又不開行船户恐有爲盜情事或被株連潛投汛地禀報該汛禀明大沽協查拿除逃逸外當獲鹽觔並哈等數人詳訊哈供係某營差弁羅協戎函詢統領稱斥革在先犯事在後任從送究嗣經哈某之弟冉四苦求統領始允片索回營究處此外諸人已送地方官訊辦聞哈於回營後初擬揷以耳箭嗣法外施仁從重棍責並押令回籍矣○去津四十里有軍糧城向本榛莽之區嗣經前道憲開成排地設立區田　民認種每年祗納水銀三分現在田畝半荒半熟並有撥補廣恩庫租銀少許今年該處被水成災由地户禀懇道憲方觀察詳請傅相豁免本年水利銀兩並將廣恩庫租一體蠲緩業已如詳允准豁免水利銀兩惟廣恩庫租候行布政司查照辦理刻由水利局出示曉諭得免催科正不知地户當若何感激耳○日前北運河决口傅相曾委前廣東水師提督曹藎臣軍門等督工堵築業經列報現經合龍由傅相遴委天津鎭吳掄峯軍門營務處買制壇軍閂前往騐收又永定河工程由永定河道萬觀察培因督修完竣傅相派隨辦洋務留閩補用副將陳協戎季同恊同法人吉禮　前往騐收協戎卽前隨使出洋久居英法者於河務殆學有心得者云 
[潯陽秋雁]  
　　八月廿七日爲至聖先師孔子誕期九江關道誠觀察總鎭何軍門郡伯邵太守江防府盛司馬德化縣薛明府前營遊擊周遊戎後營遊擊王遊戎三營守備丁楊潘三守府經廳黄叅軍府縣教官劉謝程秦四廣文縣尉沈廉捕均於天未黎明時齊集大成殿致祭雍雍肅肅恪恭將事誠盛典也然他處則未之聞焉○查某安徽人有弟在景德鎭爲磁店帮夥往會焉乃與磁器一單約值靑蚨二十餘貫搭船至九江舟子途中誘賭盡行輸去隻身起岸彳于至九江進退維谷遂於廿七日申刻在西門外上磯灣江邊投水幸該處之館帥梅君瞥見卽倩何某救起詢悉情狀勸諭諄切并給錢若干囑令歸家查某無處投宿遂在城樓上廢棚内安身適爲巡更坊捕某甲拿獲見其人尚非下流帶往何某處查察憐之又醵錢若干令其速歸以免他鄉淪落然則賭博之害人豈淺鮮也耶○上月廿七日龍開河浮橋巷有賣米船夥失足落水急流迅湍中無從打撈竟葬身魚腹慘矣 
[查鍋被責]  
　　閩省貢院内應用大小鐵鍋應歸南臺官鑪行承辦官不給一錢謂之辦差撤塲之日該鍋准其領回如有在官人役私行 
 
 

Page 3

 
 
將鍋偷帶出闈准該鍋夥禀究誠爲恤商起見法至善也前日有某委員跟丁私帶鐵錫出闈被雜差張榮看見進前攔阻該丁心啣之卽禀巡綽廳蔡委員說伊有偷帶鐵片之事立將該差發交訊辦時閩捕廳林少尉提訊之下據供前情少尉謂爾雖妙語　　總有錯處著責一百下當堂荷枷發貢院示衆 
[派勇彈壓]  
　　滬北楊樹浦機器織布局被火焚燒後海關道聶仲芳觀察卽派護勇數名前去彈壓復於昨日上午札委上海縣飭差照料黄大令奉札後立飭值差督同通班夥役前去矣 
[滬北火警]  
　　昨夜八點一刻鐘時捕房忽鳴警鐘旋分三下知英租界大馬路北有失火情事英法美洋龍飛駛而來見火光在大橋堍西首沿港頃刻馳往取水甚易用力灌救巡捕頭督同中西巡捕包探到塲彈壓俄而漸息各洋龍仍在澆灌聞係沿港之某車寓失火延及左右鄰並焚東北轉角處大約焚去樓房十餘幢至其細情統俟查明再錄 
[刦後餘談]  
　　本邑楊樹浦紡織局被焚一事已載報章兹又悉前晚初更時有人見婦女成羣結隊在火塲左近泣不成聲詢之或稱兒媳在彼工作每日六點鐘工畢而歸竟不知去向或言母親下落全無如何是好噫其爲葬身火宅耶柳係逃命他方耶瓦礫蒼茫無從問訊慘可知巳更有小工六七人當火熾時在彼灌救危墻驀倒以致身受重傷云 
[柴船失火]  
　　本邑大南門外護城河中泊有一船滿裝稻草昨日篙工在船煮飯偶遺星火遂致上炎驚懼之餘幾致手足無措幸爲鄰船中人所見協同灌救始得燄漸消然柴皆化作灰飛船亦焚去其半矣 
[滬南瑣事]  
　　盛錦茂不知何處人在南巿洞庭山碼頭打米包爲生前日工罷向工頭索取工資忽有地棍羅大辫子羅小辭子出塲硬覇盛不服扭兩羅至該處小茶館評理唇槍舌劍之餘竟至棄文用武當經打包工頭羅老七楊渭生出爲排解令大小辫子惠去茶鈔始寢其事○余元生之妻宋氏曾與滬南立成藥材行中邵鉅林私識嗣因邵另與他婦姘識置宋氏於不顧宋氏以男子無情至斯已極卽於前日向邵纒擾旋經流氓蔡多及女棍張大小妹解勸由顧爕卿爲中令邵出洋四十元給與宋氏從此永斷葛藤該氏亦不欲苛求領洋息事 
[謂他人父]  
　　英商好而司爲昔年福利洋行之主曾與粤婦林氏相識已生二子均作面人裝束旣而好而司因事返國以洋銀五千元存於福利公司俾林氏按月支取息銀藉以度日後林氏言欲於息銀之外酌支存項若干福利執事西人不願擔承此事將洋銀劃存高易洋行西人道逹處林氏以所需息銀不敷用度商諸道逹在西門外購地九分有奇並平屋十八椽計洋銀一千八百餘元逐月收取租金以資貼補又因他用向道逹支去洋銀一千元此二十年前事也前年好而司復來上海詢之道逹知其前情欲將所購房屋地基之道契及支剩之洋銀悉數收回道逹告以須林氏母子到塲再行計議旋林氏願歸好而司收去道逹囑以書立筆據不得後悔林氏允之事遂了結事後好而司將道契抵與業廣公司得銀七百兩閱時好而司患病沈重僑寓其友密司沙處雖得進飲食而口噤不能言如是者二年餘所生二子一在美國一在日本國屢催回國並不到來好而司氣忿交加病勢更劇目下業黄公司經里人以好而司所抵房屋地基原議以租作息其初交到息銀可無庸將租扣劃近來息銀不付理合收租遂遣人前去收取各租户咸言租由林氏之子馬雲泉所收未便擅劃公司西人因投英領事署控告薩副領事據情照會英讞員蔡太守太守飭差傳馬研訊馬訴稱母林氏早經病故生時買地得有餘銀倩好而司存息後劃與道逹代買房屋地基收租度日執有道契現押在同塾友張銀才處計洋銀一百八十元張係巳故南北誠信烟館主張佩卿之子素與莫逆現忽語不投機太守一面飭差吊據一面命繙譯幕友照譯華文譯得所呈者並非道契實係道逹之掛號單且由好而司批明存儲洋銀之息給林氏一人養瞻林氏在時理應支取與他人無涉等語又傅馬訊問馬稱其時好而司欲向道逹收回道契及所餘洋銀道逹不依言須母子同立退據及好而司向母親言明取出後將道契交與母親收執母親始允從好而司隨將西字契與母親存放箱中原以抵作道契洎母親病故需用卽將此契抵押與張實不知其爲掛號單太守謂爾實糊塗之至爾旣與張同讀西書何道契與掛號單尚不識耶馬稱當時由母親藏放箱中故不得知太守謂爾母病故後由爾抵押洋銀何謂不知馬稱小的一家賴此租金活命務乞成全太守與薩副領事商議再三謂一經查問道逹便知究竟如何薩副領事曰諾卽備函往問少焉道逹檢齊林氏所立之據親赴領事署呈閱並稱商人先被林氏支用洋銀一千元好而司不以爲然互相爭執後欲收去道契及所存洋銀并令林氏到塲立據林氏深以爲願商人告以不得後悔林氏堅稱以後與道逹無干等情昨晨又經會訊業廣公司西人申訴前情沙稱好而司現方抱病住在商人家口不能言行動須人扶掖夙與商人爲友故此事商人皆所深知伊與林氏所生二子一在美之紐約克一在日本國從不知馬爲伊子馬稱母親與好而司相識在三十年前小的年三十五歲現在母柩未葬初來時向親戚借貸洋銀皆將此産立據訊至此馬之妻及表叔均上堂求免劃租太守復將各據細閱薩副領事亦詳述道逹所訴各情道逹又稱林氏所立之據今日未帶俟下禮拜一帶到堂上著馬觀看尚有何言太守諭馬曰爾之情形本分府早經詳悉今日照據而斷只能任業廣公司卽日收租爾可於下禮拜一再行投案觀爾母自立之據可也馬乃唯唯而退 
[流氓恣横]  
　　有黄小六子者家在垃圾橋北首昆季五人素以御車爲生性情强横遇事生風拆梢打降習爲常事昨午不知因何與同鄉人沈阿二口角繼又糾合其兄王順元等　沈於地拳足交加沈痛極聲嘶奄奄待斃旋經唐順上前解勸小六子等遂與唐爲難突飛步踢傷唐之腎囊唐站立不牢踣仆於地面如土色口不能言旁觀代抱不平扭住小六子等五人舁唐至某老虎灶評理著延傷科爲唐醫治小六子等一味蠻覇謂我輩姓名赫赫誰人不知豈懼爾等區區鼠輩乎磨拳擦掌意欲尋仇正吵閙間經地保聞信赶來竭力排解後不知如何了結 
[詣勘佔路]  
　　周樹喬在縣控周紹卿造屋佔路一案黄大令定於十一日詣勘昨已屇期大令於十一點半鐘帶同亭耆書差人等命駕出城至十六鋪橋南首太平弄中周樹喬家詣勘十六鋪地甲已預備人案大令旣升座兩造各訴前情大令離座察勘一周據紹卿訴稱此處基地並非佔伊且磚墻亦是我造樹喬供稱實被紹卿侵佔地基大令勘得此地周紹卿並不佔出所造之墻亦無不合惟周樹喬苦無後路准開一後門自今以後不得再生枝節令兩造各具切結呈案備查大令鳴騶回署 
[撞船查覆]  
　　書船被撞巳見前日報章嗣據書坊主徐梁舟偕夥董仲甫及船户徐亦甫投上海縣喊控先據徐梁舟喊稱在英界開設書坊此次赶考令董裝書赴杭州事竣言旋雇答亦甫船裝載皇淸經解四十二箱回滬每箱共廿一部於初七晚抵南巿董家渡因爲時已晚不及裝往北巿卽在該處停泊詎料四鼓時忽有乾記行之連中小輪船駛來並不避讓竟將書船撞沈其時董亦甫在船與船户等均幸無恙惟書籍廿七箱均巳落水迨後撈起業巳潮濕不堪其餘十五箱尚未大損向論不理爲此來案喊控叩求提究黄大令立飭皂頭全順協同該處廿四保十六圖地保查明禀覆昨據該差等查得濕書及船現經巡防局派勇看管尚有未濕之書由該書坊於初八日雇舟裝去查　乾記之連中船日内有人雇往杭州不日卽可回滬該差遂於昨日禀覆候核 
[織布局來信照登]  
　　七點半鐘忽見淸花彈花廠之地板下似見烟火氣工人急將板掀關觀看突見火勢炎炎工人逃出火遂　上氣 
 
 

Page 4

 
 
樓其時東北風向公事房一面吹來而三層樓屋頂皆用牛毛氈遮蓋甚厚再加柏油鐘樓之火先延著三層樓屋頂牛毛氈但見屋頂皆火下兩層尚無火空地上皆牛毛氈火片人不能立足隨風飛至三十餘丈之棉花棧樓屋頂亦起火棧房正在搬運紗布工人皆見火逃避未及二分時牛毛氈火片已滿地皆著棧房週圍空基皆蒲包繩索氈片落下無地非火直蔓延至水碼頭西邊新造棧房此處離三層樓機廠有四五十丈樓沿洋鐵水落内皆有氈片延燒人力無計可施租界内之水龍不肯至界外援救英會審蔡太守急爲商請巡捕房未允查織布老局本有水龍紡織新局總辦唐泉伯觀察又飛派新局水龍往救無如西北風太大兩局水龍不能救熄各廠地板下皆有五六尺高路路通連下自彈花廠地板傅至布廠打包廠上自細紗廠屋頂直向東一點餘鐘五十餘丈三層樓皆灰　矣若三層樓頂不蓋牛毛氈斷不至延燒如是之廣若淸花廠火星在地板上亦可施救此時鄉間男婦皆有自來火收花時難免遺落故鬆花機軋花機常見火星預備水缸立時灌滅奈係地板下起火工人亦殊難查及淸花機將碎衣彈成卷子每彈一次機下地板留隙以備飛花破子落下也保險行因淸花廠接連各氈廠多不願分保且在租界外急切難救非紗局在租界内也最可異者風隨火轉凡有貨值銀之處牛毛氈片飄落尤多其無貨之房風火卽背機片亦不墜落迨全廠灰燼風亦靜息局員及執事見機廠已燎原欲專保軋花堆花廠棧而牛毛氈之火隔數十丈亦隨風飛落員司人等渾身爲氈片火星燃著無地可立足存身氈片有柏油不易熄滅搶出之零包紗布在空地上仍爲　片火星所燬 
[至誠感格]  
　　本館協振所昨接皖撥童若蕃善士惠函云今歲寒暑不時大江南北瘟疫時行一經染病輙淹纏不起八月下浣婦忽患傷寒呻吟牀蓐巳至垂危因許以十元助順直賑是夜痛卽全愈兹由愼餘莊兌付爰請登報以勸海内善士共發仁慈各助巨欵食報愈大焉又承逹善社仝人節省消災助洋　元以可省之資作振災之舉精誠感格自足消沴戾而迓祥和請拭目以俟之 
[賑及其時]  
　　謹啓者敝堂接奉聶其昌大善士爲求父親身體康健眠食勝常樂助順直振銀二百兩並交來任袁氏善信爲子吐血痊愈振洋二元大善士仁孝愷惻無善不從推錫類之慈祥本至誠而感格定邀默相永保平安同日接奉隠名大善士求病速愈助振洋一百元蕭新甫善士誕麟彌月湯餅移助洋廿四元金利源帳房樂助洋三十一元四角消災造福功德同符合登報章以爲善劵上海六馬路仁濟善堂籌振公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[墮胎殞命]  
　　蘇郡大郎橋巷温姓家傭婦某氏年當花信頗饒丰姿温子某甲艶其美心竊愛之於是眼去眉來漸成好事不意日積月累暗結珠胎肚腹膨脝難以掩人耳目遂與某穏婆商通於本月初三日移置其家施以隨胎之術該穏婆用樂過猛致珠胎未墮而香魂已杳於是氏之族人大興問罪之師温自知理屈急倩人爲之排解愿厚其棺衾重其撫恤但免蒲伏公庭一切悉遵所欲氏族遂自爲之肯事乃寢 
[巡局瑣案]  
　　本邑人高毛毛在滬南董家渡擺糖炒栗子攤前晚有事他去由其母某氏暫行看管突有口葉湖南音之周坤晉向氏詢問花衣街不知從何處行氏年老耳聾悮爲花烟間遂相口角適高事罷歸來見此情形不覺無名火熾將周扭住揎袂肆毆周亦非甘心下人者以致扭結成團堅不肯釋旋至二十三七鋪巡防局各訴情由局員黄衡堂二尹訊鞫之餘周訴稱在某營當差向氏問花衣街伊悮爲花烟間伊子聞之疑調戲其母將小的毆至身受重傷叩請騐明并懲兇横高供稱周向母親問信母親雙耳重聽致有此悮然周總不應將小的所設之攤跴壞務乞追賠二尹著高買膏藥給周周遂稱謝而去○湖南人謝逢春竊得衣服一包行至南碼頭慌慌張張東探西望適爲禁隷陶福所見阻住盤詰謝知無可諱飾直稱竊自蕭大人營中旣而將包解開則内有洋布長衫二件短衫褲五件當將人贓解送到局黄二尹再三推鞫謝供稱小的向在某營當勇後因事斥革流落多年衣食俱無不得已而出此下策二尹判令笞責五十板驅逐出境不准逗留贓存候失主認領 
[縣案彚錄]  
　　李逢光控曹明旭之子阿金虧欠茉莉花洋一百數十元一案由縣訊供將阿金交保措繳迄今案懸五載分文未繳昨午黄大令拜客回署李在大堂遞禀請追大令察閱禀詞殊不近情擲還不理○利濟木輪船股東魏勉齋李楚芳互控一案經黄大令訊結已詳前報昨午大令勘地回署忽有頭戴晶頂之呂吉記在大堂上攔輿遞詞訴稱前堂奉斷票銀五百兩屢經職員向索伊等置若罔聞反於上月十五六七三日登申報告白不得已來案請追求恩提究大令謂爾有筆據儘可向索供稱伊等實已疲玩不堪大令著退去聽候批示 
[英界公堂瑣案]  
　　潘王氏與其夫反目　族姪潘天金毆傷太守飭將天金押候氏傷痊再訊此已列入報章旣而氏一再投案求釋天金太守不准昨日捕頭飭將天金解案氏扶病上堂仍求恩免並稱天金家有幼孩一經被押性命難存天金仍執定前供太守飭差查明天金家有小孩若干口以便日給飯食氏送仁濟醫院敷治俟傷痊後核辦○西人某甲控三元竊漆二桶雇野雞挑夫水興元挑運當塲將水拘獲三元乘間脫逃蔡太守飭將水押候查提三元再訊此已曾經列報昨日副捕頭禀稱三元遠颺未獲水以事無左証堅執前供太守飭卽交人保釋原贓給還西人○一百零三號三道頭華捕禀稱馬夫吳阿仍吳阿大駕車碍路送案請懲二吳同供稱小的等因待主顧以致暫停蔡太守判令各罰洋銀一元如數充某處西醫院經費○陸阿全訴稱陳阿弟竊取小的油衣當時阻獲人贓交捕送案陳供稱小的尚屬初犯惟乞施恩蔡太守判令管押一禮拜○八十七號印度捕禀稱昨夜陳阿三等躺臥某處舊布棧房諒是圖竊因卽一併獲案請懲陳及張阿海陳慶元陳桂堂同供稱小的等擬在棧中工作是以暫時棲宿不敢圖竊惟乞鑒原蔡太守飭押候查明實在情形再行核辦○四十二號西捕禀稱昨日巡至虹口鄉間周錦全王毛毛見而逃避甚致情急跳河及追獲後查得二人由賭塲中雇令望風者今特送案請辦周王同供稱小的等在某飯店伺應客人　日道經是處突被拘拿並非賭塲中所雇之人籲請大老爺明鑒蔡太守令各管押一月期滿交人保釋○包探唐寳榮禀稱李兆貴　取某處碼頭上所署鐵練一條經小的拿獲人贓解送案下李供稱小的貪小拾取求免笞責俾得攺過自新蔡太守判令管押兩禮拜贓暫存捕房以待失主認領 
[法捕房瑣事]  
　　某甲浙産也素以翦綹爲事近日浪跡滬江在小東門外一試其技適法包探巡至是處富塲拘獲盤詰之下據稱同伴二人由杭州來滬其一行至半途將所剪之物藏匿挈身遠竄包探搜其身畔有剪刀一把紥於臂上遂拘入捕房押候訊究○某洋行經租帳房雇甬人某乙看管房屋乙父本以挑水起家積有餘資居然素豐乙承父業而兼收租愈覺指揮如意前日向荼巿街剃刀店收取房租房客以囊槖未盈婉言商緩乙不允與該店主爲難正在紛擾之際遺下搭連袋一隻乙不知也遂悻悻而去適有某丙在彼經過將袋拾取啓而視之内藏洋蚨六枚鄰居某丁以乙收租不遂遺失洋銀必歸怨於店主勸伊璧返丙欲分一半作爲酬貲遂同丁與店主將原璧歸趙乙以袋内實儲八元尚少兩元欲向丙索償因此扭入捕房將情剖訴捕　不直乙之所爲斷令給丙洋一元作爲酬儀麾之使出 
[福緣善慶]  
　　通藝閣主購呂宋票又經得彩續助洋三十元小呂宋潘自明薛神化兩君募三十三户由厦門捷昌號托裕德棧楊淸水交來洋八十七元二套口厘卡趙大善士募各户錢一百四千六百四十文兌紋銀六十五兩四錢洋四元寄鷗室主生産平安完愿洋二十元福緣善慶善與人同敬代災黎乞　報章叩謝[  上海六馬路仁濟善堂籌賑公所施善昌等謹誌]  
[廣東官報]  
　　八月二十一日從九品陶志煒禀知委赴雷瓊屬勸辦順直新例賑捐○二十二日補用通判孫鉞禀知往長樂查被災○二十三日從九品張恩爵禀辭赴河口厘　○二十四日鹽知事許紹謙禀知丁父憂○二十七日缷南韶道阿差人禀到缷事回○二十八日缷南韶道阿禀見補用通判劉鏞禀知委解京餉○二十九日補用同知趙從芾禀到由鄭營回禀　委解京餉○三十候補縣李九波禀到解京餉差 
[鄂省官報]  
　　八月二十九日候補縣李頴名奉糧憲委赴嘉魚縣催漕糧禀知○三十日候補縣王錫韓缷辦東路防緝經費局調辦石碼頭厘局候補州判徐文詔委辦點魚套厘局候補典史沈雲駰俱禀謝留辦○九月初一日候補縣丞周鴻鈞蒙安徽撫憲沈因拿獲會匪鐵通案内出力保獎換五品頂戴赴兩院禀知試用從九品陳培周奉藩憲札委署理光化縣典史事赴兩院禀知謝候補縣王錫韓缷辦東路防緝經費局回禀到○初二日鐵政局委員湖南候補府經歴王天爵見辭赴湖南江西煤務差補用府徐家　由京候補州同陳鴻文由四川俱起服來省候補縣龔瑞淸委辦城外保甲局禀知謝○初三日候補州判陳楙昌奉藩憲委解文闈試卷赴京指分湖北試用同知張介藩來省　分湖北試　府經歴周晃來省候補典史陳模由京騐看來省各赴兩院禀到藩憲牌示孝感縣縣丞要缺飭准補之費　九赴任○　四日候補　判叚鴻猷奉委赴湖南永州札　一帶採辦烟煒鐵政周委員湖南候補府經　王天爵奉委赴湘潭採辦湘煤轉運局並加賞五品頂戴候補巡檢曾時霖赴胡南耒陽採辦湘煤俱禀見謝候補縣醫文彩禀見奉委赴湖南衡州清泉常寗採辦湘煤禀謝候補縣湛福春自招賢保甲局會辦崶山峒銀鉛礦務興國州判夏峻峰俱回省禀到 
[金陵官報]  
　　九月初二日署邳州陳道濟專差來省禀謝請補邳州李文耀禀知到北九叚保甲差巡檢鍾德年禀到由京來何懋功奉司委解文闈中卷差○補三日知　外韻鏘北　叚胡杰南二叚均到保甲差葛培忠到由京解餉回銷差 
[蘇省官報]  
　　九月初四日同知吳其昌辭赴海屬公幹周相輔常熟催徵錢糧回楊炳奎禀知奉撫憲飭知派蘇差委請補昭文縣沈熙廷震澤縣費鴻年謝錢知准補○　五日　　川沙同知陳家熊專差晋省禀知前署無錫縣任内交代算結丁楨辭赴徐屬公幹提舉銜試用知縣常桂馥湖南人由寗來理問陳文藻辭赴潮州勸辦順直賑捐差○初六日藩遠牌示照得上前縣主　鄢金階告病奉准遺缺查有議叙班補用縣主簿孫傳楨堪以請署徐州道沈守謙到指分江蘇試用縣丞徐臚先浙江人到省 
[邦江官報]  
　　九月初一日運憲江都轉公座掣籤泰壩任分轉杰缷事回鹽捕營徐都戎辭赴白塔河公幹沈鹺尉秉鈞銷總局騐差赴如臯南閘師司馬世煦回通屬差次見分轉允徠回淮北○初二日李鹺尹繼鄴等銷北鹽 
[陽安徽勸辦順直山西賑捐局自六月二十六日起至九月初九日止第一次收捐淸單]  
　　山東諸城隠名氏助規銀十兩奚潤如求血症速愈助洋一百元李金三　　健合家平安助洋三十元杭州貽榖堂張助洋三十元溧陽洪氏助洋二十元杭州舒蓮記助洋十元無錫吳興孫氏助英洋五元崇明巡政廳陳助洋四元杭州王總募鄭　褚　四姓合助洋四元　河吳潤昌助洋二元無錫七齡女子碧文蘇州啓祥子慈壽氏德潤平安子寳應米孟餘無名氏各助洋一元湖南積熙堂陳助花次洋三元無名氏助銅洋三元廣茂大　助銅洋一元以上共收規銀十兩應洋二百十一元花次洋三元銅洋四元當此晉邊民困未甦順直水災又告情類倒懸捐成弩末之際得此仁漿義粟救彼顯速行見清恙捐除合渾康吉不禁爲億萬災民九順以謝云 
[蘇州馬大籙直東義賑公所桃隖同人彚報蘇復昌滬信昌杭公信寗文茂粤會館各收欵八月下旬淸單]  
　　朱明卿王紹魯募許智三一元梅花軒主人二元無名氏許四元德星堂陳十　　柳山房廿元琴鶴堂五兩程同裕八兩張福森十兩貽厚堂沈二十兩補學齋主人五十兩桐吟軒何八六錢五百文吳假紳成敎堂黄許叙五邱季清懷岵堂許李浩六户各八六錢一千文無名氏顧西湖宦隠無名氏無名氏映許仰高悟月齋徐六户各八六錢二千文無名氏不求知二户各月六錢三千文許懷遠堂修　堂顯燕異堂謝無名氏枚無名氏方五户各人六錢四千文讓德堂吳八六錢五千文顯承堂耐安老人二户各八六錢十千文教本堂袁八六錢二十千文粲華堂八六錢二十二千文無名氏足錢五百文許竹溪許少卿二户各足錢一千文唐紫庭足錢二十千文培字册丕鑑無名氏二户各五元靜記求夫病速愈隠名氏病中許愿　獲咨騐二户各二十元以上四十三户共收洋八十七元錢九十三兩八六串錢一百十一千五百文足錢二十二千五百文共合規銀二百五兩二分八厘○上海晝鏞里信昌珠號　君養泉經收信字册松陵　再助陳升泉二户各二角沈立齋三角錢天錫桐蔭居士二户各四角合子銘蕭春林馬仲甫王文魁韓文佩沈少霞王永福王萬順瑞和無名氏合太十一户各角　名氏趙仲溪吳梅溪倪俊卿無名氏虞仁德堂許聚隆七户各一元無名氏周同福二户各二元凌烈光十元陸吉卿洋一百元以上二十七户共收　一百二十八元共　規銀十四兩八分八厘○南京老虞和　號應君含章經收　捐朱先生劉先生吳先生劉先生四户各二百文石埭沈先生王先生二户各四百文林秉臣方質　孫先生合四百文　錢六百三十五文徐先生八百文　州有名氏一千二百文靖江張重甫一千六百文月餅票十張二千文古瀛仁壽堂曹先生杜先生雙桐軒四户各一元本一借居客五元石埭　善慶木洋三元介福昌　號朱君靜涵經收桶捐吳奉璋邵祖恩潘宗翰錢恩溥周運庚吳鏞善六户各二百文雙蔭軒四百文散錢五百七十四文月餅　　　一千女李先　一千四百文戴先生不書名不書名三户各一元夏鴻書陸體仁沙宗　錢鴻弼周之德朱占魁周攀桂張男寅章錫奎合一元八百文如臯有名氏陸十一元　　大　　王　　　經收相捐吳景福二百文姚鐘藩劉福培合二百文散錢五百文月餅票七張一千四百文丄下江先生月餅票六十四張十二千八百文　名氏一元　　子三元　　　　　　收洋　十八元錢二十八千七百九文本洋三月共合規銀七十九兩七錢八分一厘○杭州公信號廣東金陵會館蘇州中巿復昌莊經收下　耕登○　　　　規　　　　　三兩八錢九分七厘連前共收規銀八千九百兩一錢一分八厘○遍前　　東直賑規銀　千兩 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年九月初四日京報全錄]  
　　宫門抄○諭旨兩道錄前○直督李奏派購馬匹請飭給票免稅片○漕督松　奏謹陳六月分湖河水勢情形摺○皖撫沈奏更換防營管帶員弁片○杭織造英奏歸還申餘項下動撥銀兩片○漕督松　奏查報淸淮善後局十八年上半年收支各欵摺○又奏查報各衛守備已未完銀數片○東撫福奏報銷泰安輪船支發薪糧各欵摺○九月初四日吏部翰林院廂紅旗值日吏部引見三十四名太常寺二名武備院二名正藍漢六名○温貝勒等請假回籍○兆伯續假十日○召見軍機　崑岡徐用儀皇上明日用膳辦事後至頤和園皇太后前請安畢還海○○李鴻章片　再據統帶楚軍馬隊等營直隷正定鎭總兵徐邦道禀稱該鎭所統馬砲隊等營馬匹逐日操練巡防間有疲弱倒斃毛色不齊亟應另購換補飭派守備陳年春千總徐國順等前赴張家口喇嘛廟一帶選購毛色一律骨健口輕高大臕壯之馬一百二十匹解營分别換補等情除分咨兵部察哈爾都統查照並行經過地方官照章餧養接遞護送外伏乞聖鑒飭部給票並由部知照張家口監督照例免稅放行謹附片具奏奉　硃批兵部知道欽此○○頭品頂戴漕運總督奴才松椿跪奏爲謹將六月分湖河水勢恭摺具陳仰祈　聖鑒事竊照本年入伏以後湖河水勢兩次增漲險工迭出分投搶修緣由經奴才先後奏明在案兹查自六月初一日起截至三十日止洪澤湖長水一尺七寸現存水六尺八寸高郵玉馬頭長水三尺三寸現存水一丈一尺六寸淮陽裏運河各汛長水二尺餘寸至四尺餘寸不等邳州宿遷一帶運河長水六尺餘寸上下游隄掃工程經猛浪冲刷多有蟄塌脫卸之處所恃料物應手隨時鑲築得以保護穏固秋汛方長除仍督率所屬文武員弁加意防護外所有六月分湖河水勢理合繕摺具陳伏乞皇上聖鑒訓示謹奏奉硃批知道了欽此○○沈秉成片再安徽省防營統領管帶員弁遇有更換欽遵前奉諭旨隨時奏聞在案兹查統領長淮水師長字等營總兵吳占元調省充當水師營務處所遺長字營水師查有管帶省城練軍前營提督徐思忠堪以接統徐思忠所帶前營查有管帶省城練軍後營提督周雲田堪以接管周雲田所遺練軍後營查有總兵王心忠堪以接管又管帶皖南練軍馬隊候選同知史雲請假省親查有候補遊擊陸恩甲堪以接管均駐原處飭令認眞操防除分檄飭遵並咨部查照外謹附片具陳伏乞聖鑒訓示謹奏奉硃批兵部知道欽此○○英瑞片再查前奉内務府奏派上用蟒縀江綢各一百件前織造明勲深知攸關緊要未敢躭延所需料工銀兩因彼時未准户部指撥欵項援案先在申餘項下墊用銀三千兩辦解過蟒縀江紬各五十件又奉綺華館行文打造機張器具並招募匠人蠶婦等項需銀二千八十八兩二錢四分八厘亦由申餘項下墊發辦解查其兩欵　經前織造於移交時奏咨有案嗣奉户部核准指撥到杭當經奴才咨商撫臣轉飭藩司籌解業已如數歸還申餘項下以資公用謹附片具陳伏乞聖鑒謹奏奉硃批户部知道欽此○○頭品頂戴漕運總督奴才松椿跪奏爲查報淸淮善後局光緒十八年正月初一日起至六月在十日止收支各欵遵照向章繕具簡明淸單恭摺具陳仰祈聖鑒事竊照淸淮善後局收支各欵向係六個月造報一次所有光緒十七年十二月三十日止均經照章截數造報並將細册分咨在案前因江北土匪多有洋槍兵勇緝捕動輒抗拒經奴才於光緒十六年五月間奏明講求軍火寛爲製備並聲明平時操演所用仍不得逾光緒九年分報部之數亦在案兹據委管善後局報銷二品頂戴淮揚海道謝元福詳稱光緒十八年正月初一日起至六月三十日止共收銀四萬五千二百七十八兩七錢二分八厘又錢十萬九千三百十九千九百四文内除撥墊工需錢一千六百十八千四百四十文曁支易錢銀一萬七千三百兩外連上屆實存共計實收銀二萬八千一百五十兩八錢二分一厘七毫六絲五忽四微又錢十萬七千七百六十千十七文共支用銀二萬七千八百二十四兩九錢七分一釐七毫一絲一忽一微又錢十萬七千五百八十五千二百八十文俱係查照例案核實報銷並無浮冐等情造具細册詳報前來奴才覆核無異其寛製軍火亦均核實發用定以限制並未逾九年分報部之數除各欵細册於新章五日限内分咨户兵工三部核銷並將實存銀錢歸入下屆作收支用外理合繕具淸單恭呈御覽所有查報淸淮善後局光緒十八年正月初一日起至六月在十日止收支各欵緣由謹恭摺具陳伏乞皇上聖鑒飭部核銷施行謹奏奉硃批該部議奏單併發欽此○○松椿片再據江安督糧道馬恩培詳稱光緒十七年分漕項奏銷　内淮安衛守備姚振國經徵未完二分八釐三毫銀米麥豆一百三兩三錢五分七厘三毫現於光緒十九年正月二十四日續完銀七十四兩六錢四分八厘九毫計續完二分四毫仍未完七厘九毫前署大河衛守備本任廬州衛守備張日祥經徵未完二分三厘五毫銀米麥豆一百十一兩八錢一分八厘現於光緒十九年五月十四日續完銀二十七兩七錢五分計續完五厘八毫仍未完一分七厘七毫大河衛守備阮秉瑣接徵未完五錢二釐八毫銀米麥豆二百五十兩八錢三分四厘九毫現於光緒十九年五月十四日續完銀六十二兩二錢五分計續完一分三厘一毫仍未完三分九厘七毫所有續完銀兩各於是日解儲道庫俟造入光緒十九年秋撥及下屇隨奏各册分别報部查核又據河南糧儲道王維翰詳稱光緒十七年分漕項奏銷案内已故太康縣知縣余嘉榖經徵未完一分七厘五毫九絲伍忽輕折等銀二百八十二兩一錢九厘又未完三分六厘六毫七絲七忽另案辦買漕糧節省銀二百六十四兩三錢九分又未完一分一厘四毫八絲一忽贍運銀四十五兩六錢一分九厘現於光緒十九年六月二十六日全數續完解儲道庫俟列入本年秋撥册内造報應請分别减議免議詳候具奏各等情前來奴才覆核無異理合仰懇　天恩俯准飭部將淮安衛守備姚振國前署大河衛守備本任廳州衛守備張日祥正任大河衛守備阮秉瓚已故太康縣知縣余嘉榖前叅未完各處分查照分别减議免議以符定章謹附片陳明伏乞聖鑒謹奏奉硃批户部議奏欽此○○尚書銜山東巡撫奴才福潤跪奏爲分撥山東泰安輪船光緒十八年裁撤以前支發薪糧等項分欵開單報銷恭摺仰祈聖鑒事竊照山東海道向有奏調輪船在於洋面巡防由東海關監督就近鈐束所需一切經費照閩省單開奏定章程核發動支東海關抽收洋藥厘金歴年支銷銀數均經分别奏銷嗣以收不敷支洋藥釐金虧墊甚鉅議减月支薪糧自光緒十八年正月起照减定數目按月給領復因積欠過重雖經裁减仍雖彌補自十八年五月起停駛六個月將該船管帶正副舵工水手人等應領薪糧照减定之數再行核减發給又以該船前購砲位閒置可惜撥歸陸路炮台應用收回原價列入洋藥釐金報册以還前項旋准户部咨令將該船裁撤以裕餉需等因當卽遵照截止九月底停駛期滿永遠裁撤撥歸招商局攺爲躉船之用所有歴年積欠除閩廠修費由山東運庫巡洋息内按年歸還外其洋藥厘金墊欵仍在該關所收洋藥厘金及廣濟民駮輸船稅銀内儘數扣還俟扣滿後專欵提存報撥迭經奏咨在案兹據署東海關監督登萊靑道李正榮詳稱光緒十八年正月初一日起至九月二十九日裁撤止共支泰安輪船管帶正副舵工水手升火醫匠人等薪糧自正月至四月係照减定數日月支銀一千二百二十四兩公費仍照舊月支銀三百兩自五月至九月計連閏六個月停駛期内照减定銀數再行核减月支薪糧銀五百八十二兩公費銀一百八十兩小建照扣其支應局員役薪工房租及採買洋煤等項照向章核實辦理共用經費銀一萬三千二百五兩七錢九分六厘二毫在東海關征收洋藥厘金内地民駁輪船稅及本案扣收一分平銀項下動支至此次應按湘平核扣銀四百四十四兩二錢三分一釐八毫四絲八忽業經照數撥歸洋藥厘金原欵另册造報分别開單並造具淸冊詳請具奏前來奴才覆加查核均屬相符除册咨部外謹將收支各項銀數繕具淸單祗呈御覽爲此恭摺具陳伏乞皇上聖鑒勅部核銷施行謹奏奉硃批該部議奏單併發欽此 
 
