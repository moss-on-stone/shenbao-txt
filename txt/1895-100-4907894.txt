# 1895 - 100 - 4907894

 

Page 1

 
 
　 
[日本海陸兵制沿革攷]  
　　中日搆釁以來時有日奸暗中窺伺是以我國軍政日人瞭如指上螺蚊而日本海陸各軍我國尙未能悉其底藴語云知彼知巳百戰百勝曾是交戰也而可　於敵情乎請博攷羣晝歴叙日本海軍之制日本自維新以後於明治五年二月改兵部爲海軍省以海軍武官及兵學寮悉歸海軍省管轄十月定海軍省官制以横須賀船塢屬之旋攺船塢爲製造所六年五月攺定各武官等級六月攺定官名七年四月就機器科内設候補機器士五月廢海軍中樂隊次長定樂隊各員等級八年五月廢海軍省内造兵司武庫司九年七月攺定軍樂隊各員八月設東京鎭守府歸海軍省管轄九月攺定海軍省章程十年正月定海軍裁判官以掌刑法海軍技術官以掌製造一切十一年二月廢海兵部十三年十二月增减海軍官數十四年五月復攺正海軍省章程就海軍省内設規程局核定各種條規十五年六月攺正海軍武官等級十八年十二月攺海軍卿爲海軍大臣襄理内閣政事十九年三月頒布海軍省官制四月定鎭守府官制及海軍督買部官制海軍衞生部官制海軍醫學校官制海軍檢查會計部官制海軍製造兵器所官制海軍製造火藥局官制七月定小野濵造船所章程及海軍主計學校條規十一月設立海軍諸學校内教官二十年七月定海軍機器學校章程十月攺正小野濵造船所官制十二月攺正海軍製造兵器所官制二十一年二月　海軍督買部及檢查會計部另就海軍省會計局内設檢查庫以經費課事務歸整理課兼理廢經費課六月定海軍兵學校官制廢水路部官制設水路部章程七月定海軍大學校官制增减小野濵造船所官制二十二年二月攺正海軍大學校章程第二條及海軍會計學校官制設海軍練習兵學所章程三月攺正海軍章程四月廢海軍衞生部官制定海軍醫學校官制及製造兵器所官制定製造兵器廠章程五月定火藥工廠章程及海軍中央文庫官制二十三年三月攺正海軍省章程定海軍備品會計條例而海軍之制度乃備其兵額稽諸去年遞信省調查後所列清單常額共四千二百人分在三十三船計扶桑艦三百七十二人金剛艦二百八十六人比叡艦一百九十二人日進艦二百七十八人龍驤艦一百五十二人大島艦一百四十八人鳳翔艦九十五人八重山艦九十五人天城艦一百五十九人淺間艦一百六十八人迅餘檻一百十二人天龍艦二百十四人海門艦二百十一人筑紫艦一百七十四人浪速艦三百五十七人大和艦二百三十一人葛城艦二百三十一人武藏艦二百三十二人摩耶艦一百四人鳥海艦一百三人館山艦五十一人滿洲艦九十一人于珠艦九十人高千穗艦三百五十七人小鷹艦三十二人赤城艦一百三十六人高雄艦二百二十人吉野艦三百九十四人松島艦三百六十三人橋立艦三百九人四人巖島艦三百九十四人蕃津島艦三百七十三人千島艦未詳以上人數自船主以迄下士廚役皆在其中至由英國定製之龍田艦甫於前月駛歸横須賀其中人數未及查知此外之以商船攺作兵船者徒事鋪張毫無實用旋攺旋毁幾於僂指難終至於海軍碇泊之區謂之軍港亦曰鎭守府一爲横須賀共轄船十四號二爲吳共轄船十號三爲佐世保共轄船九號此海軍大略情形也若夫陸軍之制大略取法德意志法蘭西二國而復斟酌損益於其間其目有四曰常備兵曰豫備兵曰後備兵曰國民兵編制之法步兵三百十六人爲一中隊五百六十五人爲一大隊一千七百七人爲一聨隊一大隊出自四中隊一聨隊出自三大隊砲兵山兵野砲兵則以一百二人爲一中隊二百九十一人爲一大隊工兵輜重兵亦編爲中隊大隊每步兵四聨隊附以騎兵一大隊砲兵一聨隊工兵輜重兵各一大隊爲一旅團此爲常備兵之制至戰時步兵一大隊增至八百三十二人騎兵砲兵工兵輜重兵亦如之通國常備兵共二十四聨隊騎兵共六大隊砲兵共六聨隊工兵輜重兵各共六大隊此外要塞砲兵憲兵屯田兵編制各異其分派鎭臺也第一爲東京鎭臺分歸管營所一二在東京一在佐倉分營在高岐小笠原所轄爲相模中斐伊豆上野信濃安房上總下總常陸常野第二爲仙臺鎭臺分師管營所二一在仙臺一在青森分營在新發田佐渡所轄爲磐城嚴代羽前越後佐渡陸中陸奥羽後第三爲名古屋鎭臺分師管營所二一爲名古屋一爲金澤所轄爲遠江三河駿河信濃伊勢志摩伊紀美濃飛彈第四爲大坂鎭臺分師管營所二一爲大坂一爲姬路分營在大津所轄爲紀伊山城大和河内和泉近江伊賀播摩淡路若狹丹波丹後但馬因蹯伯耆美作備前第五爲廣島鎭臺分師管營所二一爲廣島一爲松山分營在隱岐丸龜所轄爲安藝備後備中出雲石見周防長門隱岐阿波讚岐伊豫土佐第六爲熊本鎭臺分師管營所二一爲熊本一爲小倉分營在大島冲波福岡對島五島所轄爲肥後日向大隅薩摩冲繩豐前豐後筑前筑後肥前壹岐對島第七鎭臺及師管營所未定所轄爲渡島後志石狩天鹽北見贍振日高十勝釧路根室千島此陸軍之大略情形也夫日本目政號維新迄今僅二十有八載規模草創安能嫓美泰西我國苟以全力加之雖不覆亡亦將憊甚惜乎當軸者前旣因循坐悞後更力怯喪師坐令蕞爾小邦一朝得志飛揚拔扈目中無人致重勞我執政大臣渡海而申和議伊誰之咎而竟於斯哉泚筆之餘不禁拊膺浩歎巳 
[諭旨恭錄]  
　　三月十一日奉上諭步軍統領衙門奏拿獲結夥持械搶刦盜犯請交部審辦一摺所有拿獲之周和尙卽周永祥得子卽如惠二名著交刑部嚴行審訊按律懲辦未獲之宋二閻大仍著嚴緝務獲毋任漏綱欽此同日奉上諭步軍統領衙門奏拿獲迭次　夥持械搶刼盜犯請交刑部審辦一摺所有拿獲之王猪仔卽王二等十名口著交刑部嚴行審訊按律懲辦至原拿此案之員弁著俟刑部定案時聲明請旨另片奏續獲刼案逸犯曁拿獲聚賭人犯各等語逸犯王庫爾小趙著交刑部歸案訊辦賭犯汪大等四十一名均著交刑部審明從重定擬以示懲儆該部知道欽此○十二日奉旨陜西道監察御史員缺著熙麟補授分發江西試用道盧宗儀四川道朱恩縉吉林知府王昌熾山西同知亦倬福建同知何錫驊陜西直隷州知州曾煛森湖北直隷州知州黄秉均直隷補用知縣汪嘉榘甘肅知縣李有益浙江知縣夏曰琖查蔭元湖北知縣惲元復劉綬青廣東知縣張經年山西知縣祝家瑞浙江知縣趙恊莘湖北知縣胡俊采四川知縣張仲友廣西知縣司徒鰲廣東補用鹽大使周景銘俱照例發往擬補吏部筆帖式崇雯恒愛鳳崑俱准其補授两廣小靖塲鹽大使王湛两浙三江塲鹽大使丁廷和保舉江西候補知州尹葆衷山東補用知縣楊應祥俱照例用盛京刑部員外郎員缺著志增補授禮部主事員缺著存志補授盛京户部主事員缺著托雲泰補授光祿寺署丞員缺著連得補授欽此同日奉旨巡視西城事務著高變曾去欽此 
[欽命會試二塲五經題]  
　　知崇禮卑崇效天卑法地　　惟若疇圻父薄違農父若保宏父定　　　　之苞 
 
 

Page 2

 
 
如川之流季孫行父帥師城諸及鄆文公十有二年大信不約大時不齊 
[倭邦被困傳聞]  
　　昨日本埠西人紛紛傳述俄羅斯調出兵船數十號將日本各要隘違住致日兵船之向在中國洋面豕突狠判者刻皆進退两難束手無策夫以日本之彈丸蕞爾何堪倅被雄師我思蒼蒼者殆惡其無道横行故假手俄人以制其死命耶究竟如何且俟房明再錄 
[蘇垣小火]  
　　蘇友信云十七日午刻齊門外徐姓家因作午餐遺火積薪中登時烈烈轟轟冐穿屋頂隣里聞警麕集各携水桶　水澆灌得以轉危爲安僅燬灶屋半椽稻草一堆餘皆無恙亦云幸矣 
[鳩江小火]  
　　蕪湖訪事人云江口天主堂新建西式大經堂一座五閱寒暑始慶落成惟丹青髹堊尙未告竣堂之北首有矮屋數椽爲木工棲息之所本月初八夜两點鐘時忽見濃烟四起堂内更夫望見大聲呼救西教士並堂中司事傭工一齊驚起汲水灌救並將塲内所存木器爭先搬運未及燎原幸卽撲滅僅焚去瓦屋一間時保衞營饒守戎本叚巡防吳少尹俱督勇馳至並帶有洋龍一具西教士恐閒人乘間溷進仍閉門謝駕吳饒二員卽就門外梭巡彈壓至天明而後巳○節屆清明人家咸備豚蹄絮酒携至播間祭掃初十日有姚姓孀婦挈麥飯一盂紙錢數挂往江口山脚祭奠棠砧　酒之餘默念泉臺孤寐我嗟寡鵠彼賦分鸞不禁酸透心脾哭倒墓側旁一十齡幼子蹲踞於地焚燒紙錢不料羊角風狂將火星吹上茅簷其下係柴廠茅龍櫛比霎時火燄噴薄隨風而靡鄰人奔集灌救尙不稍衰在後奮力拆屋得以轉危爲安然亦險矣 
[粤東防務]  
　　粤省各防營近來操演更覺奮勉每日清晨卽排隊開操至日暮始行收隊鎗砲之聲鎭日不絶前日有某營勇丁演放洋鎗因用藥過多鎗卽炸裂營勇面目受傷鮮血淋漓奄奄待斃當卽舁回營中延醫調治未識有無性命之虞否○省中大憲探得倭奴有來犯之意故籌餉籌兵愈覺不遺餘力督憲李宮保定期初六日親往虎門布置一切而焦門崖門等處亦巳遣將調兵嚴爲防守探聞府庫甚屬空虚各大憲皆以兵端一開餉項難繼爲慮初五日撫憲馬大中丞在署設筵請各大紳宴飲共議籌餉之方想粤東財力素厚各大紳具有天良必當出家財以濟國用也 
[邗上人言]  
　　揚州訪事人云去冬開辦冬防時適海氛不靖沈太守因會同保甲總局員議訂新章勸諭鋪户居民舉行十家民更以收守望相助之益地方賴以安謐頗有成效可觀現在冬防照章停止而北省軍情緊急倭人多方詭詐近更竄擾齊東揚州防務自應格外加嚴所辦民更未便一律停撤太守巳與本城官紳會議出示曉諭商民大旨謂十家民更未便遽停仍應照常辦理並不得以冬訪裁撤稍存懈玩尤當嚴益加嚴以收守望相助之效等因各居民以此舉係自保身家皆樂於從命是以每夜鑼柝之聲較前尤密云○倭氛未靖江督張香帥檄調各營分往海州崇明等處相機防禦近日雄師勁旅絡繹過揚初九日下午某勇至缺口大街以洋易錢問此錢足串否店夥紿之曰足串勇隨持赻隣店購物詎料每百暗虧串底數文爰將原錢携回令其補足店夥不允以致互相詬詈馴至揮拳擾攘紛更無從排解城守營嚴守戎聞信飛騎而至竭力調停事始寢息○儀徵運鹽河淤墊日久經儀棧提調許太守勘估興工兹以各塲春産正當暢旺之時各商紛紛領照重運來圩此河工程未蕆則南北鹽艘皆須繞越大江而至風濤險惡在在堪虞因特札飭通工承辦各員迅卽集夫挑濬以期早日竣工聞並預籌賞項酌定限期若於本月初十日報工竣者酬銀若干十二日報竣者酬銀若干十五日報竣者酬銀若干并限十八日一律竣事如逾限未竣定干未便有從工次來者云連日各叚内畚挶雲屯人夫蟻聚昕宵赶辦熱閙異常云 
[胥臺麋蹟]  
　　蘇州訪事人云王廢基攺過局爲原任蘇府王可莊太守所創專以禁押流氓竊賊月初某日長洲縣押犯某甲不知如何將脚鐐鑿去乘間脫逃差役四出追尋杳如黄鶴祗得據情禀知管局委員某君委員轉禀縣主王大令大令勃然大怒立傳差役研訊有無賄縱情弊差役極口呼寃大令著收押刑房限期緝獲○鈕家巷某紳子性喜賭博常招休吳江常熟各處青年子弟就家中作葉子戲近由王洗馬巷許姓子暗將各賭客攬去致連日某紳子家中與賭者寥落若晨星某紳子訪悉情由不覺怒髮衝冠遂於某夜帶領輿夫長隨等人至許姓家一擁而入見各賭客正在興高采烈突上前將賭卓掀翻任意毁物甚至壁間書畫亦撕壞無遺各賭客見此兇狠情形咸各散去許姓子以勢不能敵不敢與較祗得忍氣吞聲而巳○本月初四夜有宵小撬破鐵瓶巷李姓家大門掩入臥房竊去被褥二副翌晨查知其事四出偵訪蹤影杳然竊以爲鴻飛冥冥非弋人可得而篡矣至初七日午後無意中在護龍街閒行見某甲手持質劵向舊貨攤求售取而視之則所質者被褥也心焉疑之與之論價重其值而購之歸并謂甲曰汝須隨我至當鋪贖出一觀甲應之曰諾卽同往取贖迨啓而檢視果係原贓遂令甲荷回家中將至門甲卽委物於地意圖逃逸李竭力扭住奉以尊拳復懸吊空屋中旋喚地甲送往巡防局請辦○本月初四日胥門内余天燈巷某姓家爲子成婚坤宅距城數十里之遥非用舟不可午後樂工畢集賓客滿堂正擬排導往迎而新郎忽然不見尋至書房内見烟榻上衣冠具在知巳不别而行閱日見其在元妙觀東首玉樓春茶寮偕婦某氏品茗爰卽拉之回家擇吉行合卺禮如某姓子者誠可謂别有嗜好者矣 
[團練漁户]  
　　浙省漁户惟寗波府屬鎭海定海最夥故開辦漁團以寗屬爲先由撫憲廖榖帥札委員弁前往試辦早錄報章兹聞官塲傳說省垣錢塘江亦須開辦是處鼈子門形勢險要江底礁石縱横流沙之積聚者朝潮夕汐無一定之區非漁户不能詳悉水線漁人如有船隻俟潮落時乘船捕魚不分晝夜其家室則搭蓋茅棚寓於龕赭两山之麓或有以船爲家者此漁户中之貧户也通計僅得二三十户開辦後更須招募沿海居民擬每船十二人舵工二人兼司帆索划漿六枝以六有司之司砲者四人左右前後置砲四尊給鎗四桿苦竹槍十桿各人俱佩苗葉刀先就各户漁船試辦每船給官價十六千文辦有成交再造船隻其形若尋常砲船辰未两時操寅两次進退疾徐皆需合度惟取散而不取整取分而不取合以防敵人之砲火也至演放槍彈則水中立一直木上繫以鐵圈四枚圈上隔以紅布槍彈能穿過鐵圈爲準惟砲隔日一演其法與演槍髣髴每日放砲時僅至砲前作虚勢而巳漁人更有絶技能水上游弋且入水至深東西飛渡祗一二里之遥水面不見蹤跡　於水底能歴數刻之久若身叚瘦削者入水愈久潮來時亦能迎潮拍水不爲潮捲入江心此卽俗稱弄潮鬼也傳聞如此究不知若何辦理耳 
[漢上題襟]  
　　漢口防事人云漢陽府城内萬姓　米坊開設有年内外數十人生涯頗不寂寞管事者性格慈祥待人和氣合　中目之爲魯大夫隔鄰挑水夫某甲年近知命生有一子亦巳長成父子日汲河于向街頭挑賣其爲人也憨而訥市人戲呼之曰建江道蓋以見缸倒諧聲也上月二十七日持錢三文赴魯大夫處買糠實枕不知因何與粗工口角拳足交加甲被傷數處其子聞信馳至突入垓心將父救出衆工人復一擁齊上其子又被擊傷臥地不起魯大夫無法可施祗得喝開衆欲將甲父子送歸家内父子不允後有宗人極力排解允暫居坊内爲之延醫調養俟傷愈送歸若性命不能保全再由苦主赴有司衙門控告○上月二十八九两日爲考試漢陽縣武童之期是日適演步箭赳赳桓桓者皆衣服華美彎弓挾矢鵠立演武廳前署縣事張詞圃大令高坐廳上逐一點名考試弓射中紅心者鼓聲鼕鼕亂擊不中者無之有一幼童年甫十二三髮辫約一尺有奇尾結紅繩似是富家之子不肥不瘦身材倜儻開弓搭箭捷若旈星三箭全紅縣尊爲之色喜旣而又有一中年武童身材雄大射中一小孩之腮深入寸許小孩本極頑皮立於鵠子左隅致肇此禍旋經某教師爲之拔出其簇以金瘡藥敷之而孩巳面無人色矣○蜀人某甲携其梅鶴僑居漢口者巳歴十餘年在某店當司事頗得店主歡心月支薪水頗豐足供一家温飽不料其妻忽得怪症面目黄腫食可 
 
 

Page 3

 
 
兼人腹中時有語言與人對答醫者問病人曰爾病起於何時病者曰起於某日腹中亦小語曰起於某日投以參苓术桂迄無稍騐懸壺於市者苦於技術俱窮甲無可奈何遂懸榜曰有能醫得此病者願酬白金五十两决不食言一日其友某君謂甲曰某君者蘇之名醫也久爲海内傳楊著書行世現有師其道者來此行醫曷不往延之甲曰諾急至家其人診視後大言曰此爲應聲蟲以烏梅湯治之可也閱一旬果愈且體肥令健甲大喜除五十金外又製金匾及水禮數事以酬余謂應聲蟲見於本草備要有人以雷丸治之而愈蓋以雷丸能殺蟲故也若烏梅則專主收斂烏能用以治此疾其說恐得諸齊東野人否則或摽榜此醫因造爲不經之語耳豈足信 
[安慶官塲紀事]  
　　皖垣訪事人云安徽候補縣陳明府受樂於客冬奉德靜山方伯札委解京餉銀二十餘萬两明府奉札後將餉　裝鞘押遣京師呈納訖守取部憑出都上月二十八日行抵皖垣詣各憲轅禀安銷差依舊隨班聽鼓○駐防安慶之馬隊營前經奉天將軍裕壽帥奏請調赴山海開一帶勦倭福少帥念省城重地防備不可一日缺乏遂面飭統領威靖等營韓軍門大武轉札管帶威靖後營徐都戎思祥馳赴皖北招募馬隊數十名充補斯額一面籌撥銀两札飭巡捕官某君採辦馬數十匹本月初一日勇巳招足馬亦購齊少帥示期初三日在本署箭道演武廰騐視飭將馬發交韓統領轉交徐管帶分給各勇○三年軍政乃朝廷巨典去歲應輪安徽軍政之年經原任安徽巡撫沈仲復中丞將省城及皖南諸軍一一閱畢旋卽交卸奉命北上以致皖北壽春諸軍尙未校閱兹福少農中丞示期本月十九日起節出轅大蒐軍實 
[添募新軍]  
　　向駐軍糧城統領銘軍馬隊两營潘軍門萬才去年奉委添募步隊出關禦敵業巳自成一軍現以和議尙未定妥不備不虞不可以師奉大帥檄行再募两營俾資調遣軍門卽派幹弁於月初在津城西門外源發店開招惟今時招募應者廖廖不似去年之易於足額云 
[津城醫院紀事]  
　　關外錦州設有醫局療受傷兵士嗣以倭氛逼近奉錦醫局卽遷入榆關並分别兵士傷勢重輕載回津郡醫院此巳早列前報現在兵士之到津就醫者不下二百人醫院向來以西人伊爾文爲正醫官華人林麗棠爲副醫官麥佐之爲帮醫官現在林君隨傅相赴東瀛麥君另有差飭只存伊爾文君一人奏手爲之應接不遑聞尙有受傷兵士六百餘人不日可到起死回生是所望於視民如傷之君子 
[格致書院春季課題]  
　　今歲春季格致書院課題例由蘇松太兵備道憲劉康侯觀察所命共題二道其一中國富强之策宜推廣西學講求實際嚴袪欺蔽論其二書　錯論守邊備塞書後愚按近日之談富國强兵者夥矣言宜倣行西學者亦不一矣特慮坐而言者不能起而行或則徒襲皮毛不能講求實際或思力爲整頓而不免多所掣肘故欲抉積弊之所由第一在嚴袪欺蔽觀察誠能見及乎此矣若夫守邊備塞成法亦未能盡廢題雖二道而考古通今具贍學識想院中肄業諸生不乏經濟長才必有以副觀察明問焉今自出題之日爲始限至四月杪止截逾期不收所有課卷仍交三馬路格致書室領取收條可也 
[上海官塲紀事]  
　　江海關道劉康俟觀察因公赴省兹道轅執事人探悉觀察將次回滬爰赴觀音閣碼頭伺候○本月十六日爲黄大令懸弧令旦同僚及書役紳董餽送壽儀衣冠祝賀昨日大令鳴騶出署向各衙門謝步禮也 
[鄉民頑梗]  
　　浦東社莊廟鄉民集資賽會幾于舉國皆狂江海關道劉觀察聞之札縣出示嚴禁及差役持示前往突發兇毆黄大令正在加差查拏滋事之人而鄉民仍於今日迎賽亦可謂頑梗性成者矣 
[調停命案]  
　　寍波人白三發不知其操何生業賃居美租界北河南路鴻興里第七百八十二號屋内子名樹林年巳弱冠於前秋娶高阿四之女爲妻高氏年纔十七緣姑媳之間情意不洽以致時聞詬誶聲二月中旬又因細故口角氏受屈難堪竟不辭而去三發夫婦及樹林等置之度外並不爲之尋覓直至本月十七晚女屍始在老閘西首拉圾橋相逅浮起經走街華捕投報捕房捕頭飭傳頭圖地保孫順和查緝前日始悉係白姓之息當卽告知俄而丈人峯高阿四泰水高楊氏聞信馳至以女身死不明與之理論吵閙之餘經巡街捕將白三發夫婦並子樹林及高阿四等一併拘入捕房捕頭飭送英公廨請辦旣至公堂旋經親串勸解得免涉訟議令白姓從豐收殮前晚雇人將女屍舁至四明公所於昨晨殯殮事遂寢息惟女究竟如何斃命一個疑團尙未打破也 
[探夥被拘]  
　　城内某姓饅頭店主某甲由蘇州趁夜航船來滬雇挑夫運行李至家行經法租界中被扒手竊去烟槍一枝適英包探孔阿才之夥役小張在途目見尾至吉祥街廣仁興烟館盤問來歴言欲帶回捕房事爲法探夥役某乙所聞以小張旣當英探之夥不應越界拘人遂一併拘入法捕房捕頭令押候堂期解請葛讞員訊究 
[縱賊潛逃]  
　　積竊楊聚林前在吳淞鎭竊取魯生東侯家珠皮馬褂烟鎗等物持至滬上經法包探拘解法公堂葛同轉訊供笞責押候追贓旋有河鹽廳汛捕瞿銀海楊金海投案禀請帶回同轉准之行至中途乘間兎脫瞿楊無奈何據情回禀河鹽廳陸桐華少尹以其漫不經心難保無賄縱情事意欲重懲楊畏罪潛逃少尹飭將瞿重笞五百板勒限嚴緝 
[法廨停訊]  
　　昨禮拜六法公廨堂期緣西國瞻禮節期例應停辦公事祁繙譯官咨照捕房并咨葛同轉將應訊各案暫停一期 
[上海縣署瑣案]  
　　湯少齋控趙蘭亭積欠銀两前晚翁明府升坐花廳提訊湯訴稱小的家住縣署前前因由蘭亭之父子卿薦至匯喇洋行當買辦每月辛工洋銀二十五圓隨帶存欵銀六百两倩子卿擔保後來行主回去趙將小的存欵收回僞稱須候行主回來始得收取小的不允光緒十六年十一月投英公廨控追始還洋銀四百圓餘尙未清又代伊經手借洋銀五百五十圓墊付會欵二百九十七圓去年十二月十六日大老爺斷令今年内先繳二百圓至除夕向之追取仍無著落詢知雖奉斷令交差收管實巳出洋銀五十圓賄通差役私行出去以至奉斷之欵無處可收其所賄洋銀由陳松濤過付明府傳陳訊問供稱小的在案下當差蘭亭是小的之内姪因欲回家度歲故由原差交小的出保如遇訊期卽行交案並無賄賂求青天大老爺明鑒湯稱事出傳聞並無實據明府曰差役貪贓事情重大不得以傳聞無據之詞訐控飭具誣指切結又問蘭亭所欠之欵如何不理供稱此欵是故父所欠小的在漢口老德記藥房爲夥家住本城硝皮弄故父前在招商局執事曾薦湯至匯喇洋行當買辦蓋與湯父交好故也後行主回國此欵未收故父賠償洋銀四百圓湯出有收條會錢卽是賠欵之用現下總結僅欠五百五十五圓歴年付交息銀七百六十两刻下父親巳故可求湯看破些微湯稱蘭亭供詞刁猾是伊岳父馬建山所教明府問馬是何人馬適在旁觀審驀然長跪案前供稱前以沙船爲業家住南馬家廠向有名望目下漸形拮据安分家居從不唆人涉訟明府曰爾是否案中人答稱不是曰旣非案中人來此何事非唆使而何喝令拖下笞責一百板責畢逐出又諭陳曰爾旣與蘭亭爲親戚今將蘭亭交爾帶去秉公理勸俟妥洽後卽行禀復○前晚西門外巡防局委員蔡蓉卿二尹飭勇甲函送張阿全及姦夫方阿生姦婦張王氏三名口請訊張訴稱小的係寍波人年四十一歲現在南市萬裕碼頭恒吉鹹貨店當庖丁娶妻王氏年二十八歲去年由原籍挈之來此前住新閘舅父處現遷至四明公所左近明府問爲何剪去方之髮辫訴稱去年七月小的承包燮昌自來火行之飯向方借洋二十四元旣而虧折凈盡方屢來索取去冬還過二元本月初五日又還三元尙少十九元前夜小的飲酒過醉方復來索洋以致口角被方毆破頭顱小的力不能支順手剪伊髮辫明府飭仵作騐視頭角果有傷痕問爾頭被方用何物擊傷訴稱推跌磕傷問爾前稱爾妻與方同床而臥爾當塲捉獲何以倐爾翻供訴稱方來坐在客堂中索錢妻亦在帝並無犯姦之事明 
 
 

Page 4

 
 
府笑曰世間有似爾願爲龜子者乎轉詰之方供稱小的係寍波山北人年二十五歲向充酒保去年七月張借去洋銀二十四圓至中秋節小的被肆主斥出旋卽回籍冬間出尋生意苦難成就故向索此欵由張之母舅擔保還過五圓尙有十九圓現願永不索取然並無姦情張王氏供稱小婦人於去年十二月來申與方素不相識不能作苟且之事明府謂張曰爾妻旣無姦情則爾剪人之辫例應重辦遂喝令笞責二百板張稱小的願責明府曰爾之爲人旣可笑又可恥隨問方曰爾之髮辫被剪於心甘乎方呆若木雞無詞以對明府遂飭免責一槪驅逐不理○朱廷湘控從弟廷桂抛棺占屋去臘明府訊斷之下廷桂堅不遵從飭收入待質公所令赶將棺木舁出將屋讓清迄今挺押不遷廷湘因投案催訊前晚明府復訊之下廷湘訴稱祖遺棧房一所坐落董家渡南十二圖廷桂占居不讓伊父殁於紹興伊將屍棺載來滬上厝諸屋中且將屋轉租與六家同住收用房金恃蠻吞没挺押至今依然不讓廷桂供稱小的因墳地尙未擇定以致遲延十二圖地保顧桂榮禀稱現在房客六家中惟豐記一家巳經遷出其餘均尙未遷明府判令將廷桂交差收管限本月杪將棺木舁出六房客亦一槪搬讓如違提辦 
[美捕房瑣紀]  
　　江北人某甲年約四旬左右前晚至美界元芳路第九十九號門牌福興客寓内投宿至昨晨啓户見甲僵臥在牀撫之膚　於冰魂遊地府棧主駭極當卽投報捕房捕頭立傳二圖地保奚坤寳查明有無屍屬在申妥爲料理○某甲者肩挑洋鐵器沿途喚買行至美界天潼路三百八十二號門牌某洋鐵店門前因力不能勝偶爾息肩該店主以爲攘利頓萌妬忌之心將甲拖至店内盡力毆之竟致頭破血流尙不肯釋甲大聲呼救巡街華捕應聲至當將店主粤人陳阿狗店夥某乙並受傷之甲一併拘送捕房捕頭騐得受傷屬實命將甲送至同仁醫院療治陳與乙押候解送英公廨究辦○廣東人王阿喜賭棍也前日午後投圓通寺巡防局呈遞禀詞不知作何語局員王君立卽升坐細加盤詰漸漸露出賭徒本相王君勃然大怒謂爾係賭徒本欲拿究今自投羅網想係惡貫滿盈喝令局勇拿下另遣家丁持片咨照捕房飭勇四名將王解送英公廨請宋通刺懲辦 
[仁風翔洽]  
　　本館昨承實阞豐源號經募各善士廿七户洋四十元零四角助營口烟臺醫傷經費涓滴可以潤河海土壤可以培岡陵一切善舉皆賴衆力以成而於醫療受傷兵士尤關切要善氣所感槁木皆春除分掣收條外合綴報端以見諸大善士之好義急公有如此者 
猴棗係猴丹也其形若蛋腰圓式者大小不一紋似螺旋層層疊疊性寒氣香能通十二經血脉實熱痰中之聖藥也出自西洋噴叻於廿年前始行於粤　由粤而滬近南諸省識此者亦頗有人因此棗神效萬分故刻下醫生中用者亦甚多專治瘰𤻤痰核只須以醋磨搽幾分可以立消此外如痰厥風焚火痰� 
一切驚癎小兒急驚等症冲服數分其應如響外科如無名腫毒以及横痃等症未曾破頭者敷之立消患於無形較之珠黄八寳解毒散不啻功勝百倍不可輕視也惟猴性敏捷治痰極速此一定不易之理惜價值頗昂貧者難以爲力故富者往往購備爲濟人計也大藥鋪間或備之每分價值非一元不可本堂因𡁃叻有莊在彼專運道地猴棗如購一兩價照批發格外克已惟零售每分價銀五錢劃一不二另有眞正靈芝草出售此草治婦人肝氣痛立刻見效每錢四元本堂在法馬路東首遠處寄購信力自給此啓○遠方諸君欲購本號馳名眞藥者最妥託上海友人寄帶爲極穩否則如無友可託交信局寄購必須同時寄發兩信一空信交别局寄來詢問願出信力庶幾接筍一面本號再行十日一登遠方購藥諸君姓名眞報如不願登眞名者請書别名亦可彼此心照爲記如報上無各定被假冒請速追究退還飛速函致本號立刻帮向查辦以期水落石出總之藥物關係非輕諸君出錢購藥未得其眞本號受不白之冤聲名攸關未免寃哉緣近來有種不肖妄命之徒見利眼紅因本號生意較旺專事假冒半途截去情殊可惡故想出至周且密絕弊妙法以杜其欺若斯則若輩鬼蜮伎倆恐亦無所施其技能矣購藥諸君千萬勿可大意彼此幸甚愼之切切 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　昨日禮拜六輪應德繙譯佛　克蒞廨會訊道佛君另有要公不暇蒞廨當卽　人將片來辭所有捕房解訊各案　　宋通剌獨判○包探何瑞福禀稱藥店夥何寳元竊取店中洋五十元出外花用報捕後由小的緝銀洋巳用去數十元現在連衣物作價並　下之洋約值廿五元向詢其餘之洋據言曾借與周姓及伊姪等洋二十元爲此解案請究失主遣夥葛漢章投案訴稱何由小的薦保今竟竊　花用小的實難對主人求請究追何寳元供一時糊塗以致幹此不端之事但周處及姪處之洋均屬以前用空遠欠並非借給可否求恩將小的交保出外措還則感恩不盡矣通剌不准著將何寳元仍交捕房帶回管押三禮拜如能早日交洋卽可釋放○包深黄四福禀稱積　蔣小興　經犯案懲辦今又竊取吳介貞朱雲鶴等家木鐘鍽香爐綢布衣等物質錢與陳長根分用爲此一併拘解請訊吳等投案申訴前情並請領贓　小興供認行竊惟求恩典陳長根供所得之錢係我母借與伊者前日來還並不知是竊物質來是以收受通　得供之下以蔣小興行竊有贓　押捕房三禮拜期滿遞解回籍陳長根交捕房管押一禮拜贓物分别給領○包探孔阿才禀稱張雪培竊取宋召生等五家綢布衣十餘件經小的拘獲人贓送究宋等紛紛投案申訴前情請領失贓張雪培供父母俱在寗放小的流落在此不得巳而行竊以圖果腹如蒙恩有以後决不的再來租界矣通刺判將宋召生交巡捕房管押一月期滿遞解回寍放贓物分别認領○包探黄四福禀稱積竊陳阿二在浴堂内竊取陳阿山之金戒指一枚金四開一枚並票洋六十餘元銀洋七元數角陳前因犯案經小的向查此項失贓堅不肯認今經查出眞贓方始承認爲此解案請究陳河山投案訴稱本月初八日在浴堂洗澡忘將洋交明櫃上致被竊去今旣查獲請爲訊斷陳阿二俯首無　惟求恩典通剌以陳阿二行竊情眞向之查詢尙敢狡賴殊堪痛恨判令笞責一百板管押一月期捕遞解○一百十六號等華捕拘　　　　　之野雞妓陳二寳王三寳沈金寳等到案請訊陳妓等或供蘇州人或供揚州人以後不敢再犯求從恩典通剌以　雞拉客最屬　　　　　　分别自行回籍○二百八十七號兼捕拘解時桂全到案禀稱此人覇阻拘人請爲懲辦時桂全供因見鄰人沈挹清與婦人口角偶爾　　　未覇阻該華捕拘人叩求鑒核沈挹清亦投案供訴時桂全當日情形通刺以事屬細微判將時桂全管押两日以儆○包探黄四福禀　　　　仔請火汕工　局定章以十箱爲額不得多儲蓋恐易於惹火也今查有福建路淡昌成洋貨店存儲火油多至二十七箱半爲此傳案　　　昌成主　　貫因新　洋貨店不知工部局章程還求大老爺鑒核通剌照章判罰洋十七元半現存捕房之火油陸續給領 
 
 
 

Page 10

 
 
股開昌泰北貨行今因　見不洽邀請原中將各　存項一切　來均歸併　章涵記　仲記閔步記　業一概與　姓不涉　此佈告潘祿　謹 
 
 

Page 11

 
 
   
 
 

Page 12

 
 
[光緒二十一年三月十二日京報全錄]  
　　宮門抄○諭旨三道錄前○護湘撫王奏揀員調補知縣摺○川督劉奏委員盤查鹽庫片○直督率　　　撥修堤經費片○晉撫張　奏甄别知縣片○又奏請奬叙片○又奏叅革知縣片○又奏請開州判處分片○蘇撫　　　　備軍需摺○又求奏籌解邊防經費片○三月十二日○兵部太常寺鑲黄旗值日守人府引見十名吏部三十五名都　院　名侍衞處十八名　白滿四名鑲紅蒙二名正藍滿八名两翼二十一名○容䔍文廷式曹鴻勛松安各假滿請安○睿王　獲檢覆命○良　謝授盛京户部侍郎恩○陸寳忠椿壽各續假十日○立山續假五日○掌儀司奏十五日奏奉先殿載振行禮○召見軍機長萃良彌　○○二品頂戴護理湖南巡撫按察使臣王廉跪奏爲知縣要缺揀員調補以資治理恭摺仰祈聖鑒事竊照湖南衡山縣知縣景天相調補衡陽縣知縣遺缺于光緒二十年十一月二十八日奉准吏部咨於光緒二十年十月二十四日奉旨坐十月二十九日行文知照湖南省程限七十日减半計算扣至十二月初四日接到作爲開缺日期歸十二月分截缺咨部在案查衡山縣知縣係衝繁難　三要缺例應在外揀選題補定例應題缺出先儘候補正途人員題補如候補正途無人方准以應升人員題升如實無合例堪以題　之員始准於現任人員内揀選調補又題缺請調調缺請升俱令於摺内詳細聲明方准升調又調補州縣以上官員必於本任内歴　巳滿三年方准揀選調補各等因今衡山縣知縣缺水陸交衝政務殷繁非精明幹練之員弗克勝任南省雖有候補正途人員均與　缺人地不宜卽應升人員内亦無堪以題升之員應請於現任人員内揀選調補臣與署布政使翁曾住署按察便李經義於通省現任人員内逐加遴選查有安鄉縣知縣黎墉年五十五歲四川奉節縣人由監生報捐縣丞不論雙單月選用因攻克貴州安南縣城出力奏保同治二年十月初七日奉上諭著免選本班以知縣不論雙單月遇缺卽選並賞戴藍翎欽此又因克復長寨定番各城出力奏保三年十月二十五日奉上諭著俟選缺後以同知直隸州知州補用並加運同銜欽此又因克復大定府城出力奏保五年十月二十九日奉上諭著賞換花翎欽此旋請咨離營赴部投供候選於光緒张年五月分奉部選授湖北來鳳縣知縣六月初五日經欽派王大臣騐放領照起程十年正月二十四日到卾繳憑因胞兄　先經在卾曾任實缺呈請廻避奉部行令廻避湖南以相當之缺對調由卾領咨來湘十年八月二十日抵湘調補安鄉縣知縣奉部覆准十一年四月二十二日到任該員敏幹有爲堪勝繁劇以之調補衡山縣知縣洵堪勝任惟係題缺請調與例稍有未符第人地實在相需理合專摺奏覇天恩俯念員缺緊要准以安鄉縣黎墉調補衡山縣知縣實於要缺有裨如蒙俞允該員係現任知縣請調知縣銜缺相當毋庸送部引見再該員係初次請調照例毋庸核計叅罰所遺安鄉縣知縣係部選簡缺南省現有應補人員應請扣留外補俟奉准部覆照例藏缺請補謹會同兼護湖廣　督湖北巡撫臣譚繼洵恭摺具奏伏乞皇上聖鑒敕部覈覆施行謹奏奉硃批吏部議奏欽此○○劉秉璋片再查官運局鹽務定章两屆年滿奏銷應委員前往監盤結報兹癸巳細鹽務又屆一年期滿應行奏銷據辦理官運局務候補道夏旹文天昭詳請委員監盤前來臣卽飭委藩司王毓藻赴局監盤結報以昭愼重而期核實謹附片陳明伏乞聖鑒謹奏奉硃批知道了欽此○○李鴻章片再附近省城河隄歲搶修經費篛年需銀二千两奏明於清灌道庫積存河淤地租並壁船衩夫生息項下撥發嗣因存欵不敷經奏准由藩庫旗租項下湊撥兹據署藩司潘駿德署清河道朱靖旬詳稱光緒二十一年前項歲搶修經費道庫仍不敕動撥但工程緊要關整民生休戚勢難停止應由藩庫旗租項下照案湊撥銀二千五百两以濟要懦等情除批飭照辦外附片員陣伏乞聖鑒勅部查照謹奏奉硃批户部知道欽此○○張煦片再前准部咨道府州縣無諭何項勞績歸入候補班人單卽以到省之日起矛限一年令各督撫詳加考核奏明分别補用等因歴經遵辦在案兹查同知銜候補知縣吳鉁自光緒十九年九月十五到省之日起扣至二十年九月十五日一年期滿例應甄别據藩臬两司詳請核辦前來臣查該員請習吏治考以律例尙能通　堪以留省照例補用除將履歴咨送吏部查照外謹附片具陳伏乞聖鑒謹奏奉硃批吏部知道欽此○○張煦片再定例官員歴任交代無虧缺遲延者准該督撫保奏實缺人員准其請至以應升之缺升用等因兹查調署鄉寗縣實任定襄縣知縣曾光煦自光緒七年起至十九年止歴任家襄猗氏絳縣等縣於各任内倉庫錢糧均係依限交代並無虧起　　核與議叙定例相符由布政使何聘之詳請核奬前來臣查州縣交代有關國帑例章所定懲觀兼施該員曾光煦歴任交代　　　限交清尙知愼重公項自應照例給奬以勵其餘合無仰懇天恩俯准將調署鄉寗縣實任定襄縣知縣曾光煦照例給予應　　　升用出自逾格鴻慈除咨部查核外理合附片陳明伏乞聖鑒勅部核議施行謹奏奉硃批該部議奏欽此○○　　　再降選教職前任興縣知縣程達天虧短興縣任内交代除有欵可抵外凈短正雜各欵其銀七千八十三两零兵米一千　　七石零前因二叅屆滿未據完交經臣於光緒二十年七月二十日奏請將該員程達天暫行革職勒限四個月完交限滿不完或完不足　再行從嚴叅辦欽奉硃批著照所請該部知道欽此欽遵轉飭勒交在案兹據布政使胡聘之詳稱該革員虧短倉米一項　　　堪存儲兵米三百四十三石零巳於實虧册内聲明准其抵除外尙虧正雜等項七千八十三两二錢三分一厘七毫兵米七百　　　石六斗一升五令整勺迭次嚴催至今勒限巳逾未據完交呈請復叅前來臣查該革員程達天虧短興縣任内銀米等項爲數　　　叅之後仍未完交旨應照案叅追以重庫欵查該革員程達天係直隷南和縣人相應請旨將暫革降選教職前興縣知縣程　　　　革職監追並降歴過任所寓所資財先行查抄一面提集丁書人等嚴訊是侵是　分别懲辦並請敕下直隷總督將該　　　　　産查抄備　　　歸欵有著除咨部查照外理合附片具陳伏乞聖鑒訓示再此案應行分賠上司各職名業經咨部備　　　　　完繳照例責　　營上司分成賠補合併陳明謹奏奉硃批另有旨欽此○○張煦片再前署代州州判王自得　　　　　　　倉米一子　　十八石二斗二升一合二勺前因二叅限滿未據完交經臣於光緒二十年十一月十六日奏請　　　　　得管行　成勒限　　月如數完交限内全完卽請開復欽奉硃批著照所請該部知道欽此欽遵轉飭勒交在案兹據布　　　　之詳稱該　王自　　叅虧短倉米一千九百二十八石二斗二升一合二勺巳於限内如數折價解繳司庫收儲並飭現任代　　　任毓萼具領買補還倉以實倉儲等情呈請開復前來臣查該員王自得虧短任内倉米被叅之後如數完交尙知愧奮相　　　　　前署代州州判王自得原叅暫行革職處分准予開復以昭激勸理合附片陳明伏乞聖鑒謹奏奉硃批著照所請該　　　　此○○奎俊片再蘇省籌辦海防招募營勇添備軍械用欵浩繁先經恭摺奏明於司關局各庫共籌銀一十萬两專　　　以備動用在案現在添募新勇月需薪糧以及一切用欵爲數甚鉅前提之欵支用將盡亟應續撥備用經奴才飭由蘇藩司蘇糧道各籌銀四萬两蘇滬两局各籌銀一十萬两解存善後總局以備支應倘有不敷再行續籌添撥一俟事竣核實造册報銷據蘇藩司蘇糧道具詳前來除咨部查照外謹會同署两江總督臣張之洞附片陳明伏乞聖鑒謹奏奉硃批户部知道欽此○○奎俊片再光緒六年二月初三日欽奉寄諭此次開辦東北两路邊防需費甚鉅撥江蘇厘金銀八萬两自光緒六年爲始按年解部於五月前批解一半年内全數解清等因欽此遵經解至光緒二十年上半年止在案兹據署蘇州藩司黄祖絡詳稱二十年分應解下半年銀四萬两准金陵蘇州松滬三厘局移解到司因欵關緊要先後發交號商匯解赴部交納詳請具奏前來奴才復核無異除繕給咨批交商領解外謹會同署两江總督臣張之洞附片具陳伏乞聖鑒再二十年分蘇省厘金項下奉撥前項銀两業巳全數解清合併陳明謹奏奉硃批户部知道欽此 
 
