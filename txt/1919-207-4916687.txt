# 1919 - 207 - 4916687

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[近事集談（冷）]  
　　近日以來中國重要之事一爲山東問題二爲北京組閣問題三爲南北和議問題四爲奉吉軍爭問題此四者表面上之可見者也 
　　若究其内則安福系之與徐卽所謂今之政府與議院問題也徐之與段卽所謂今之政府與軍閥問題也段之與馮卽所謂今之得勢之軍閥與失勢之軍閥問題也（奉吉之爭或由此）其間之參互錯綜無盡焉 
命令 
　　八月一日大總統令任命聶慶寬爲湖北陸軍第三旅步兵第五團團長此令 
　　又令陸軍總長靳雲鵬呈請任命王淼爲陸軍第二師步兵第七團第一營營長應照准此令 
　　七月三十日大總統令教育部呈署北京大學校校長胡仁源調部任用請免署職胡仁源准免署職此令又令司法總長朱深呈請任命徐家駒署直隸天津地方檢察廳檢察官張允同署江蘇上海地方審判廳長屠振鵠署江蘇上海地方審判廳推事陳之偉祖福廣署江蘇江寗地方審判廳推事戚運機署安徽懷甯地方檢察廳檢察長周啓業署安徽蕪湖地方審判廳推事鮑樹銘署江西高等檢察廳首席檢察官吳憲仁署山東福山地方審判廳長朱甘霖署浙江鄞縣地方審判廳長管之楫李澤之莫載署福建閩侯地方審判廳推事梅鶴章嚴彭齡沈沅蘇道衡署湖南高等審判廳推事歐陽亮署湖南長沙地方審判廳推事卓犖胡善偁郝樹寳署湖南長沙地方檢察廳檢察官均照准此令 
專電 
　　北京電確息組閣中止惟徐意將龔改爲署理俟和議與南方代表協定卽以龔出任總代表靳代總理閣員仍維現狀不使安系把持（一日下午二鐘） 
　　北京電衞興武等密陳軍事協定延期危害爲段所知怒將邊防總參謀改派傅良佐 
　　北京電張電高士儐抗不交卸復率部赴農安招集鬍匪如不速剿更難收拾現孫督所部已抵開原奉軍集合懷德距雙城吉軍僅三十里吳俊陞率所部鄭旅亦由大賚向農安前進距高部僅百餘里一旦接觸孫由南向北吳由北向南雙方夾攻不難一鼓蕩平（一日下午三鐘） 
　　北京電張作霖電據孫烈臣稱二十五日忽丁母憂因前敵軍務吃緊勉暫視事俟吉亂蕩平再請開缺守制等語除復電安慰外懇查照徐籌邊使先例免予開缺（一日下午三鐘） 
　　北京電府接長春特派員電高率所部駐農安佈置甚嚴密（一日下午三鐘） 
　　北京電曹錕派潘矩楹到奉調停吉事無效已回保定（一日下午二鐘） 
　　北京電沿邊軍民長官對奉新發生之中日交涉認爲影響邊防痛陳利害尤以楊增新一電最爲憤激昨由閣議傳觀後略加討論彚交外部核復（一日下午二鐘） 
　　北京電庫電有西路蒙兵二千來庫據云係來保護活佛又外蒙各旗會議因札部盟長等末到齊開會未成（一日下午三鐘） 
　　北京電巴黎電奥約預推陸王出席照簽（一日下午二鐘） 
　　香港電台山沈林兩軍爭駐地案已解决警衞軍帮統黄大同爲林虎槍斃（二日上午十鐘） 
　　香港電國會制憲决定八月陷（三十）（二日上午十鐘） 
 
 

Page 5

 
 
   
 
 

Page 6

 
 
各通信社電 
　　馬尼刺電此問華僑拒絶參與下星期一日之戰勝大慶祝並擬開大會抗議以山東權利讓與日本 
　　華僑前議定以秘瑣（幣名）五千枚捐助協約國勝利慶祝經費今擬用以購米散給貧民菲列濱羣島下星期一日全體休假各大鎖市均於同日舉行慶祝管理馬尼刺慶祝事務者共有一百十一人（一日） 
　　大陸報電 
　　北京電朱啓鈐致府院公函述不就總代表理由（一）不能代表北方各派（二）自身對於和議毫無把握（三）除一已外尚有勝任總代表之人物不少詞意之間似對安福系而發 
　　北京電龔心湛電岑西林中日密約俟國際聯盟會開會時可議廢止並請疏通國會問題 
　　北京電安系力催提組閣案徐甚怒段亦不謂然龔提議組閣案緩提意在任總代表（以上一日） 
　　以上平和通訊社電 
　　北京電蘇督轉岑西林電北方如三星期不派出代表將停止議和陸武鳴亦取消裁兵問題　　北京電丁乃楊有烟酒督辦消息 
　　北京電張作霖請調在陜許軍回奉未准 
　　北京電政府派徐新六爲參預歐戰損失賠償機關之專員 
　　北京電將任龍濟光爲西北邊防軍副司令 
　　北京電派王景岐出席庚子賠欵委員會 
（以上二日）以上中華通信社電 
　　北京電衆院議對德恢復和平案多數通過卽日移參院聞亦可望通過 
　　北京電對德通商條約外部已着手修改不日卽可竣事 
　　北京電徐爲廢止中日共同防敵協定事昨特約段入府磋商辦法聞段亦不主再延 
　　北京電長春交涉外部擬援鄭家屯案辦理日本方面則謂此次事情重大非鄭家屯案可比（以上一日） 
　　北京電鮑貴卿電吉事已和緩可望解决院覆促卽進省相機辦理高士儐如能就範政府可予以自新　　北京電張作霖覆院電吉軍不進奉軍自當遵守界線嚴防萬一高師進逼惟有迎頭痛擊 
　　北京電國務院電唐在禮准予收受比國勳章 
　　北京電國務院將准李厚基請以臧致平爲閩省軍務帮辦 
　　北京電内部以各省紛報水災荒象已成特電各省長注重民食加意撫緩愼維秩序免生禍亂 
　　北京電各省公團來電詢問補簽德約事院通電各省并無此說囑轉諭商民勿信謡言 
　　濟南電日人捕去學生馬懷忠等已全數放回人心稍靜 
　　香港電新舊省議員互閧問題現聞由人調停可望平和解决（以上二日）以上中孚通信社電 
法國無線電 
　　一日里昂電協約國國際最高會議考慮布國邊境問題報告委員泰狄歐氏報告結果宣稱完全贊同希臘之主張以委員會之名義要求將兩省與希臘合併韋脫氏指陳希臘人在該省絶不佔絶對多數並稱此種决議令布國在愛琴海失去出海之道殊屬不合兩種主張提出後繼以辯論絶無何等結果星期五日將繼續辯論 
　　一日里昂電和會日本代表牧野男爵於星期四日晚由里昂車站離去巴黎遄返日本 
　　一日里昂電紐約消息華盛頓電稱威爾遜總統擬往全國游歷爲期三十日定八月十五日起程 
　　一日里昂電星期五日晨巴黎各報刋有奥國内閣辭職消息 
路透電 
[歐洲和會近事記]  
　　三十一日巴黎電法國各界之意解决土耳其問題題最善方法爲山美國决議受納代管阿米尼亞包括君士坦丁及附近之地 
　　三十一日巴黎電牧野男爵今日由巴黎起椗赴東京日本代表團不欲宣布與中國所定之口頭約巴黎日人各界視美國參議院之評詆發之過早 
　　日政府非至德約批准山東歸日本所有時不能宣布其政策 
　　二十九日倫敦電今夜公報載稱對於德屬東斐之封鎖於七月十五號取消 
　　二十八日亞姆斯特丹電萬國工業聯合會大會之美國代表團拒絶承認德代表所持資本主義乃此次戰爭禍原之說大會會長荷人哇特吉斯特則贊成之美代表杜平力與爭辯謂釀成戰爭者純爲德奥帝制黨與黷武黨云 
　　二十九日倫敦電英皇英后今日乘車至倫敦市議會受倫敦全體祝賀和局告成所過一路歡呼之聲不絶禮節極一時之盛 
[英議院之俄事談]  
　　二十九日倫敦電今日午後下院辯論英國對俄政策首先發言者爲麥克倫爵士請政府詳告其旨趣謂法軍退棄俄迭薩美軍退出俄國此爲衆所共知之事言至此陸軍大臣邱吉爾氏揷言曰並未退出西比利亞麥氏繼續發言指摘政府現行之政策爲一疑團議員克萊恩斯氏建議宜組織公正不偏之委員會調查俄國現狀克氏不主張武力干涉謂工界中因對俄政策頗爲憤懣以爲政府爲投資家利益起見故干涉俄事希圖摧殘俄國新誕生之民治主義薛西爾爵士起稱掃除過激黨之說旣屬愚妄而進據莫斯科亦爲荒謬吾人不應對於俄國友人而有詭譎不愼之行爲邱吉爾氏於是起而答覆先言協約軍佔領亞昌格爾與末滿斯克兩處使德人不能由北派兵之情形繼謂三月初旬内閣决定於冬季以前退出上述兩處惟軍隊安全退出時所必需之接應仍須派往而英政府對於當地人民與俄政府及其軍隊之義務亦須兼顧英國軍事當道關於退兵方法籌備極詳此種政策事前卽通告俄國領袖蓋在國會宣佈以前退兵之計已先告知北俄矣退兵一層困難殊多誠恐西比利亞之柯爾恰克將軍旣已引退北俄政府將不能於英軍出境後繼續存在也北俄英軍司令極堪信任宜得一切必要之扶助至於英軍之安寗則未有恐慌之理由祗須予其司令以絶對權力許其自己酌行退兵方法而已統論全局台尼金將軍與柯爾恰克將軍所統之軍隊甫於一年内成立今與三十萬過激軍（占過激軍全）額三分之二）接戰台尼金將軍現有良好進步其能否掩護柯爾恰克乃一問題台尼金亟需衣履等物俾向農民換取糧食英國義務卽在於此若台尼金失敗則過激軍可集其全力以攻新成立之弱國而此弱國者乃俄德間之屏障也四個月前此種　國之命運頗堪焦慮恐其不能抵抗過激黨有組織的攻擊致令協約國不得不出而力助但此數國居然能不受過激黨之運動且遏制其攻擊此乃由於台尼金與柯爾恰克牽掣過激軍三分之二之力而英軍之得解除動員進行不輟亦賴有此也使英國不早贊助俄人則過激黨勢力定愈膨脹中歐均勢必大失其平衡而國際聯盟將成流産甚至吾人將受迫而籌特别對付之法其出力之大定較用於贊助柯爾恰克與台尼金者爲尤甚也英國刻由北俄與高加索撤回軍隊並由西比利亞撤回兩大隊不出數月俄境内將無一英兵英國現仍供以軍火與經濟上之扶助法國已注力於波蘭善後事宜與捷克國羅國之利益並屯大軍以阻西疆之過激黨其屯兵之多過於英國今英國政策與協約國及同志國之思想行爲相合目前時局乃戰局之遺物未可謂已得之勝利無須保持也英國所供給之軍火乃不可行銷於市之餘剩物約值二千萬至三千萬鎊邱吉爾最後言解除動員事謂將士已免役歸家者逾三百萬人現仍照每日五千至六千人之率遣散軍隊此後可增速云 
[各國近事記]  
　　三十一日巴黎電衆院採納以資本百兆佛郎設一入口銀行議案 
　　三十一日巴黎電克勒滿沙氏昨日開會磋商整理遭兵燹各州之計畫决議儘速施行地方分權凡各州行政及工程事務悉歸州尹管理之助以善後理事一員 
　　二十九日倫敦電波拉勞氏今日在下院宣稱政府不欲採納請殖民地派代表加入皇家委員會查覆愛爾蘭將來最善政體之建議 
　　二十九日倫敦電政府發刋白皮書示明本年陸軍經費共需英金二百八十七兆鎊 
　　二十九日倫敦電波拉勞氏今日在下院宣稱内務委員會現並未考慮礦産國有問題各報所載之說無一代表政府關於此事之意見彼望議院休會以前可有宣言發表　 
　　二十九日倫敦電末賽罷工已經解决工人得讓與權數種 
　　二十八日巴黎電法國男婦被控通敵賣其國人案已在拉盎定讞男子六人女子二人判死刑尚有十一人判終身苦役 
　　二十八日拉瓦爾品第電阿王與其參謀騎行於途爲加布里聯隊之兵二人狙擊槍穿衣裾而未受傷兇手就逮 
國外要聞 
[美國外僑歸鄉熱]  
　　中美新聞社紐約通信云紐約世界報近載一文著者爲紐約埠移民管理專員霍威氏歷述美國外僑目下遷徙情形其文如下目下僑民播遷潮流正激外僑一得便船卽乘之歸其故土開赴地中海之輪舶滿載乘客尚有數千百人待發多在船局竚候騐放迄今外僑前往之地祇限於意大利西班牙希臘與地中海等處因北歐航路未通之故但遷回意大利者已有五十萬以至七十五萬人外僑出口總數達一百三十萬以上不出五年當達三百萬以至五百萬此須視國内外經濟狀况而定自歐戰開後外僑紛紛遷居美國視爲樂土轉瞬五稔其中多有與其家屬妻孥不通音問者思鄉仿舊人同此心僑美十七兆之外人今日所以爭先作歸計者此實一大原因加之戰時工値頗昂此輩外僑因已積有巨資據美國銀行總會調查其挾以歸歐之資總數不下美金四十億元平均每人各挾有一千五百至六千元此當視其僑寓之久暫與蓄積之多寡爲差此輩外僑亦多願留居美國購地置産者但爲禁律所限又歐洲腹部土地多經官没收一旦招人開墾地價旣廉人自趨之若騖外僑出口如人數過多頗關係美之工商界因將引起不精練之工作故今不精練之工資每日已自三元增至四元若出口人數更多此項工資勢將更漲此關係吾美之礦業鋼鐵業以及鐵路綿織毛織等業誠非細故實業界旣受影響社會生活不免牽動此輩外僑旣去其將仍以歐人補其缺乎此當視國會之措置何如美政府已宣告禁止移民出境二年國會力予贊助或尚有他項禁律之制定則决可大減出口人數也 
[法國試騐無線電話之成績]  
　　法國無線電社巴黎通信云巴黎各報載稱據無線電報原理而發明之無線電話最近曾在美總統坐艦喬治華盛頓號及汽船格朗總統號實行試驗兩船相距約一百海里因電浪之躍動而互通消息須知利用電浪而傳達語言成音樂絶非新奇之事法國化學家之年尊者當能追憶一九○九年四月十二日參與伊符無線電台試驗無線電話之事實自一年以來各國科學家羣注意於無線電話問題美國工程師福蘭斯德氏於無線電話研究有素得有極佳之成績特至巴黎在伊符電台之頂重生試驗福氏所發之音如語言歌唱音樂等均能傳至裝有受話機之各站始而及於蒙伐來林（距離十基羅邁當）繼而及於聖喬治新城（距離二十五基羅邁當）終且及於蒂愛潑（距離）百五十基羅邁當）惟有數點尚須詳加規畫云 
　　法國海軍中尉哥林氏及桑斯氏曾致力於無線電話之研究一九○九年四月十二日哥氏等在伊符電台與麥倫（兩處相距五十基羅邁當）通電從事新試驗法國内閣某閣員及新聞記者數人親與其役此次試驗成績極佳　傳達之語言聽之甚晰間有餘音亦能瞭然是日試驗之際法國物理學家某君靜坐於蒂勒里園中置受話機於膝竪收電桿於冠懸聽音器於耳謂余曰彼曹直接聆悉哥林氏在伊符電台所發之演說辭其辭乃哥氏致麥倫電台受詞機旁之某閣員者無線電話何時方能實用於社會事業中雖尚在不可知之數然今日之理想卽將　之事實試觀歐戰中各種事業進步何等神速僅以無線電報一端而論已有種種之新發明昔日僅知空中傳電者今日乃以土中傳電及海中傳電代之矣此種傳遞消息之新方法實於國家防禦上大有裨益者也 
　　無線電報在法國全境必能充分發達殆無疑義然揆其效用絶不能與無線電話相比擬蓋無線電報得自由設立然吾人大多數不諳此記號不能領會其意義至於無線電話吾人可隨意在家中設置一具不啻對面晤談而伊符塔將爲發電之總機關焉 
　　　於預報天氣無線電話尤佔重要之位置將來海洋中之船隻卽噸數最小者亦可設置受話器一具絶無僱用專家之必要此外尚有一問題亦須討論者凡與全國有關係之新聞藉報紙爲之傳遞往往不能遍布全國自有無線電話後俄頃間可以傳至各處殆可致報紙之死命雖最小之村落亦可裝置一輕便之受話機隨時接收各方面之報告殊無購買報紙之必要至於政府方面如遇水災發生時可用無線電話通告全國使農夫等知天氣驟變有所預備吾人欲與外界相接觸僅費數法郎之代價購置受話機一具足矣 
要聞一 
[北京通信（霜羽）]  
　　拘捕學生案之因果學界之大震動 
　　學潮平息以後忽有地檢廳拘留大學生十人之事此十人者皆暑假期内學生聯合會幹事會之中堅用意如何不問可想教育部以及學界咸慄慄危懼恐因此又起學界風潮愚向各方面調查得其經過詳情如次 
[此案發生之原因]  
　　胡仁源自被拒以後運動迄未休止大學補習班教員范鎧首受指揮而旋爲學生所覺羣起逐之二憾所合乃力謀拒蔡參議院秘書長梁鴻志大學畢業生而黨於安福者也爰聯合胡氏許助以貲范鎧又極力自陳運動之有效於是有中央政聞社之接洽有吃大菜（每次三四十人）送車費（每人三元）之聯絡而於大學少數學生以外又招致報考新生許以錄取入學使之打傘掮旗但彼輩所招致有現在大學之某生以其事告之各同學同學使陽爲預謀隂爲偵伺日以所接洽者報告而聯合會遂悉詳情並得有種種證據十七日之衝突范鎧等本定上午七時開會俟開會以後一面發出傳單謂蔡元培允返京之電爲幹事會僞造一面卽迎胡入校視事報紙所載預定范鎧爲庶務長王朝佑爲監學及在學者免費投考者錄取之契約皆係實情卽安福予范鎧以支票五千元亦有學生親見奈有人洞悉内容於其開會時闖入質問范鎧逃而會亦散至質問預謀各學生詳詰主謀之王朝佑等五人及王等具悔過書有二人留校不放等事爲此次訟案之原因報載已詳不得贅述矣不過十七日之衝突爲留校學生二百餘人對於少數被買者之所爲非被捕十一人之單獨責任耳至原告所受之傷則據檢騐者所云不過面上微破表皮或僅有指爪痕亦不成爲毆傷也 
[訴訟及傳案之經過]  
　　十七以後學生中頗有主以破壞大學之證據控訴中央政聞社者而一般人以咎在范鎧但須覓范理論不必牽及他人且同學之醜與其彰揚不如遮蓋較爲有益王朝佑等以安福派背後主持竟先以聚衆毆打私行拘捕之罪名向地檢廳起訴其時檢察官等以爲問題甚小且全體學生之衆不易得其主名亦姑置之至於上星期六（二十五日）之國務會議安福系之某要人偶談及此司法總長朱深卽謂學界胡閙已極此次應嚴辦一下以警其餘乃於返部以後訓令地檢廳從嚴偵查（王揖唐並以電話向地檢廳催促一次）然主名仍未得也乃由安福系謀之原告五人開具幹事會重要分子之人名使之一網打盡故於二十八日將魯士毅王文彬朱耀西三人分兩次拘去復於次日票傳易克　狄福鼎劉漢章孟壽椿陳邦濟劉仁靜謝兆明蘇作卿八人惟蘇於十七日以前已因病歸里而此七人者於二十九日以後已與前捕三人同嘗囹圄風味矣蓋此案並非重要乃自五四以後彼等對學生之毒氣無可發洩欲趁此以報復之且欲藉以打銷幹事會使之不能再有活動也 
[學生界與獄中待遇]  
　　二十九日大學留京學生二百餘人議欲全體投案地檢廳爲之大震時値閣議乃電告朱深設法朱商之傅嶽棻傅立電教育部派專門司長秦汾赴大學解勸而大學教職員亦爲之疏解乃决遺代表十人送易克　等七人赴廳然到廳以後檢察官令朱耀西狄福鼎劉仁靜三人電保而拘留其餘七人此三人者堅不肯行據昨日教職員會及學生聯合會所調查謂看守所對此三人之待遇較彼七人尤苛蓋十人皆拘普通室中以四十人共一室雖欲近　一吸空氣亦所不許而狄劉朱三人則自不肯獨去以後卽别繫諸附近厠所之一室摘去其眼鏡（三人皆近視）解去其衣帶並有不給食品之傳聞於是學生大憤有要求檢廳由大學每日輪派學生十人入獄相伴之說許否尚不可知而學生聯合會教職員聯合會校長聯合會昨今兩日又紛紛開會集議辦法矣 
[教育部及校長教職員]  
　　二十九日下午大學教職　投狀具保未邀批准然二十八日以來卽與傅嶽棻交涉詰其疏解傅氏於二十九日閣議時卽面語朱深須飭檢廳持平辦理勿受黨派之利用現教育部已本此旨設法進行大學專門各校長昨日開會則具一公函致之地檢廳謂學生在校内口角甚至互毆皆校内管理上問題有校長爲之處分無須司法官廳之過問且卽令互相質問之未畢一方不許他方出校亦不得小題大做以私行拘捕目之而請檢廳勿庸檢查卽交回北京大學自辦此一函也含有辯護抗議之兩性質但昨晚送去效果尚未可知教職員聯合會方面則致一私函於朱深告以學潮甫平宜務寗靜不宜再造風潮而請其轉飭檢廳小事化無寗人息事而維持教育界之前途此函於今日始送其結果亦難預知然教育部及校長教職員皆極　司法界勿爲他人利用而再釀出事端也 
[原告拘留及胡仁源免職]  
　　此本案之餘波也原告何以拘留則以原告五人之中有前在幹事會任事者曾發覺訛詐某公司之罪經聯合會議决革去職務及旣爲原告而對質之際學生界乃以詐欺取財之證據上之檢廳故檢廳亦將彼等拘留且告以罪名比被告尤重故將來被拘之十人或可無事而原告必不能免胡仁源何以免職則以自部令調部後胡迭赴教育部咆哮謂不應以大總統任命人員擅自調部教育當局以覃壽堃（陜教育廳長）盧殿虎（甘教育廳長）調部之前例告之胡無以難也乃時以電話駡次長駡秘書且曰「老夫自有法做校長與你看」教育部銜之久矣及拘捕學生之案起教育當局乃愈覺一日無大總統命免胡署職胡之煽動風潮一日不已且蔡元培已允回京胡亦無校長可署尤當正式免職胡前日閣議傅嶽芬卽提出此案昨日卽下此令焉（七月三十一日） 
[龔内閣與彈劾案]  
　　昨日（三十一日）上午十一時龔代閣應東海之召商組閣事東海再三敦勸并將其辭呈璧還龔氏不獲已乃言如能組閣决不兼長財政以免顧此失彼遂舉薦張岱杉吳達詮東海未置可否旋以請龔組閣事通電各省徵取同意但聞前方軍官連日來電催組内閣歷舉内政外交相迫爲言有總揆須以無黨派者爲合宜之語然則龔氏之能得各方同意否亦難必之事也又聞提出龔氏組閣之咨文日前已預備送往國會忽然中變東海乃派吳秘書長笈孫笛安福系疏通而某要人復盡力反對龔氏組閣之說恐又將成泡影或謂組閣咨文截至昨日下午六時止仍未提出蓋咨逹國會之龔内閣咨文前日午前確已由府蓋印而同時龔氏之辭呈適亦到府因致擱淺未發安系議員對於此事其分子問之意見尚未十分一致該系首領特定今日（一日）下午在太平湖本部開全體幹事會以爲直接之疏通預計散會之後爲時旣晚决無提出之餘晷至速亦須待至明日就形勢言贊成此案者居多數本日之幹事會亦不過照例手續决不致有妨龔内閣之運命惟必須經過此層階級再行提出始克見政府尊崇多數黨之誠意外間所傳形勢急變龔打消之說或非眞相也 
　　前日己未俱樂部議員陳蓉光等提出彈劾龔心湛案文曰元年公債有無被財政總長私賣經本席提出質問書於政府昨據答覆截至六月十五日止經已售去票額二千五百六十萬元是該總長已自認不諱且援該條例第二條謂有由財政總長依財政上之使宜分期募集之規定以文其過是該總長所爭論者假此條文爲依據而不自知其種種之違法也查該條例第一條本公債之募集係指撥充中國銀行之資本及整理短期借欵各省紙幣而發則參議院所議决者有指定之用途也今則三種用途已成過去之事實自無再募之必要是根本上已失效力卽使政費奇絀勢不得不行募債然用途不止原議自不得以參議院此項之議决爲藉口亦當另行提案交現國會之議决也該總長則擅自發行其違法者一細繹第二條文所謂依財政上之便宜分期募集者自係以整理第一條之用途爲限制蓋在元年之政府斷無不須募集而先議决一種公債留爲現政府之預備金也豈能妄解法文以爲搪塞其違法者二該條例第三條第二項所定價格以九二收入爲最低之限制該總長卽甘爲飲酖止渴之計以二四折二一折兌現且有謂祗一五折者不惜犧牲國家之權利以便個人之私圖其違法者三復據該部委員出席預算會報告謂現在賣出祇六千八百七十餘萬元而提交國會列入之預算則謂已賣至一萬萬零四百二十萬零一千八百七十元如此拍賣國家財産猶爲未足且浮報三千六百餘萬留爲將來營私地步其違法者四據字林報云外人謂政府此舉是乘熱日而晒薪浪費無藝之辦法也將來形勢必至設立外國債務委員會與埃及相伯仲驟聞之下不寒而慄誰爲厲階陷國民於萬刼不復之地位耶其失職者一債票面上所載條例第十一條有以全國契稅印花稅爲擔保品萬一此票入外人之手將來償還無期藉口千涉後患何堪設想其失職者二以上種種經已鑿鑿可徵謹依約法十九條第十二項與院法第三十四條提出彈劾案請大會卽日公决提出者陳蓉光葛夢樸沙明遠王訥等 
[英報闢過激主義入華說]  
　　字林報云近來屢有中國發見鼓吹過激主義文字之說字林報訪員特調查此事昨晤某著名政治家承其見告此項風說所以傳布之原因其言頗饒興味據其意見中國豪富較他國爲少而人民之置有田地者在比較上爲數頗多故可謂中國已處於和平的過激主義之境此不待至今日而始然也但目前之風說則與此逈異按此謡言係國内親日派所傳出信口開河謂蒙古人與俄國過激黨聯盟又謂過激派黨羽散布全國隨時可發生亂事察其散此謡言之目的不過欲得一維持中日軍事協約之理由耳倘使國家稍呈無政府之氣象或過激黨竟有侵入蒙古之行動則軍事協約卽有發展之餘地但此種機會竟未發生隂謀家不得不繪影繪聲遂傳出過激文字見於中國之說軍事協約爲中國自縊之具東京欲保持之乃散此謡言而北京則爲代日人分布此謡言之機關其實中國所可慮者南北分裂各省難保不生事變蓋分裂過久恐各處將各自獨立也今雖距此時日尚稱甚遠但終屬一種危機云云 
[山東問題之經過事實（續）]  
　　（十八）一九一五年五月十六日美國政府通牒中政府略謂『中日兩國間不論以前已訂或以後將訂任』何密約凡有損害美國及在華美民條約上之權利損害中國政治領土之完全或損害門戸開放之國際政策者美國不能承認之』同時致同一之牒文於日本政府（十九）一九一七年一月二十一日日英法意俄約於同時互締密約由是英法意俄均表同意予日本之山東計畫此等密約直至巴黎和會開始時始宣布（二十）同年十一月五日日本駐美大使石井與美國務卿藍辛交換函牘實行聲明門戸開放政策惟因領 
 
 

Page 7

 
 
土接近之關係美政府承認日本在中國有特别利益尤以日本土地毘連之諸處爲特甚此項函牘當時卽公布惟所謂領土接近與特别利益確實意味如何至今爲辨論之一問題（二十一）一九一八年十月大隈總理宣布日本將於和議席上提出要求中之若干提議其關於山東問題者如下日本應依其宣言歸還靑島於中國但日本應有權在靑島獨得一租界並保留界内之各種機關與建築物濟南鐵路爲一德國公司之私産應由德國買收再讓與日本靑島與南洋羣島間之海電線應爲日本所有此海電線爲一私人商行之所有故應由德國買收再讓與日本（南洋羣鳧島當）時爲日海軍佔領）（二十二）一九一八年十一十二兩月間在華英美商會均以長文報告請英美公使轉達本國政府揭發日本企圖永佔靑島及德人在山東一切權利之眞意美商會之報告文且附一地圖表示日本在靑島竭力經營將稅關海港車站郵局以及一切有價值之物盡據爲彼有其意實欲使彼將來可以宣告世界謂彼已將靑島還中國但此等經營係日人私有應保留之此項報告廣載美國各報（二十三）一九一九年二月發表一日人在濟南經營之統計據載日人所爲新事業共有一百九十四起其中六十三係賣嗎啡之藥店二十二爲妓寮此外旅館十三所雜貨店三十八所住戸二十六家其餘則爲銀行工廠等合法營業同時字林西報京津時報（均英報）發表長文證明日本利用其在山東之地位與彼之操縱山東及他處之中國郵局私運大宗鴉片嗎啡入中國直接違犯海牙禁烟條約（二十四）一九一九年二月四日北京日使小幡要求中政府訓令巴黎華代表勿持强硬態度蓋彼時顧王兩專使在和會慷慨陳詞反對日本之消息甫傳至中國也（二十五）一九一九年五月在華英美商界職業界及教會各界一致電和會英美代表反對以山東讓予日本如果擬如此辦法亦必須令日本給予保證將來實踐其歸還山東於中國之諾言同時華人各團體亦紛電巴黎華代表抗議（二十六）其時傳出消息北京政府於一九一八年九月二十四與日本訂密約許日本在山東之計畫而日本已付給借欵日本二千萬元以作交換（二十七）一九一九年 
六月中國鹽務署擬在山東設鹽務分署（從前該省）免徵鹽稅因係孔子産地之故）不意成立之後爲華人盜匪突然攻擊全行毁壞華人死者甚多外人有傷者有盡棄所有僅以身免者據云此事實係日本所煽動云（二十八）五六兩月間山東日人報紙開始大攻擊美國人尤痛詆山東美國教士後日本軍官竟封閉靑島美國教會學堂並捕其職員又封靑島境外一教會女學堂因該校保護中國學生勿使日兵用强侵入之故（二十九）和會卒不聽中國之籲訴以靑島及德人在山東之一切權利讓與日本卒釀成華人之抵制日貨最近美國上議院爲此問題大起激昂反對和約中之山東條件又傳中日有私行談判之說中國對於對德和約已拒絶簽字惟聞允簽奥約以期得入國際同盟焉 
[京華短簡]  
　　昨日國務例會議裁撤京畿警備總司令問題由段司令自行提出會議結果以種種原因尙須從緩裁撤又議某佐理員提出出兵蒙古之說帖無具體結果先交國防司令處核議外交部提出對德恢復和平一切善後問題案結果以事體重大先交各部通盤籌議又邊省交涉事件案决定由外交部會同邊防督辦處核辦又聞政府以此次巴黎和約係協商國對於德國而定我國僅因山東問題拒絶簽字與德之關係仍與協商國同故决定宣佈恢復和平種種辦法亦與協商國之對德一致新衆院今日開議此案聞决可通過 
　　專使團來電報告奥約於八月五日簽字惟奥國内部風潮甚劇届時能否照簽尚未能料吾國預備由陸徵祥王正廷出席簽約 
　　龍濟光久滯京師苦無正當位置適西北籌邊使成立龍運動有效某要人雖未正式允可然徐樹錚張作霖確欲用龍日内當卽請任命爲西北邊防軍副司令或籌邊軍行營總辦 
　　曹仲珊之四省經略使於滬上媾和時曾上一度之辭呈政府以經略體制最崇一旦取消殊損曹之聲望擬仿張奉督前例畀以直魯豫三省巡閱使不日可發表朱啓鈐昨函京分致府院聲明决不能再任總代表之理由（一）無代表北方各派之權力（二）對於和議無成立之把握（三）朝野濟濟多材并非除己身外無合於繼任之人聞朱旅居北戴河優游歲月近以中外官紳赴北戴河别墅避暑者日增對於修治道路及公共衞生等事特發起海濱公益會擬訂章程呈請内部立案云 
　　中美通信社消息潼洛鐵路突有日人包辦之說豫人紛起反對政府尚未有明了之解釋現已公推省議會唐議長來京向政府力爭交通部恐此事引起意外風潮擬於三十一日將此案提出閣議討論 
　　福州李厚基昨日致輔密電於政府云南北防綫間發生一種匪軍或名靖國軍護法軍或名挺生軍鐵血團皆以搶掠爲事陳炯明亦認此爲非正式軍隊擬先勸其繳械解散否則由雙方會同剿辦 
　　據教育界消息中國赴歐之教育家李君在法與該國某某教育當軸商辦擬在巴黎大學添設中國文學一科俾中法文化日臻融洽邦交日增親善聞已得該國贊許行將見諸事實 
　　日前張保正具呈國務院稱自造飛機各節已經報告茲聞海軍部奉到院令卽飭該工人將自造各項飛機之製造及運用方法繪圖具說呈部察核候示期實行試騐 
[中美新聞社京訊]  
　　日人順天時報載稱湘督張敬堯本擬向日本購辦軍火今不能成議乃另向一意大利商行訂購槍三萬桿每桿價銀二十元有已簽約之說此項槍枝聞已起運赴湘按協約各國相約在中國内爭未息之前禁止軍火入口惟聞此約未締之前有許多督軍曾向意商訂購大批軍器當該約締結時此等軍器已運送來華但據通信員所知郤尚未交貨今於禁約未取消之前任何意人商行將仍不准售軍火於中國以供軍用也 
　　政府已擬就對德媾和今將於日内發表前駐德公使顔惠慶（現爲駐丹麥公使）將仍任爲駐德公使兼爲駐丹麥公使 
　　龔心湛組閣昨經安福擔保今日又不穩昨閣議未開之前龔與安福領袖商分配閣員及新閣政策安福要約至少總長二人次長四五人并須龔允助黨費龔於閣員支配無異議惟拒絶助費安系因是大起狐疑現安系與總統方面正商調停之策政界中人信龔閣終可成立日來一般政客官僚大活動皆欲於新閣之下得一位置龔閣成立後閣員必多變動現在代閣中本多空缺陸教兩長又與龔不洽但閣員名單尚未開出現任幣制局總裁李思浩大有繼龔長財政之望 
　　禁烟會自上海焚土舉行後曾發表一宣言謂以後無論何種形式之鴉片産物均不得輸入中國俄使館因向外交部詢問此項宣言是否適用於從西比利亞輸入中國之一種特别鴉片産物卽燻罌粟花子因俄國嚴禁鴉片貿易已歷多年並與中國互相訂約禁止鴉片經過西比利亞與中國邊界惟俄國有一種燻罌粟花子其中並不含藥質係作爲食物向來輸入滿洲供中東路一帶俄人之用此物乃不在禁約之内也上星期各華字報徧載俄使反對一切鴉片産物輸入中國卽因此項詢問而起也 
[奉吉軍事之京聞]  
[各方接洽之忙碌]  
　　奉天三十日來電云二十八日夜鮑督軍代表黄中將及孟恩遠代表裴其勳并吉林各界代表八名會於道尹公署有所協議聞鮑督軍對孟之安全可以保障無事向北京出發且對於彼之將來仍予保障會議結果黄參謀長與吉林代表八名爲平了結然據政界消息謂鮑貴卿又拍來火急云奉吉形勢日非卿實難調停倘政府無法善後恐終不免發生戰禍云云究未知孰是也 
[高士儐之態度]  
　　公府昨午（三十一日）得吉林陶道尹彬來急電報告高士儐現在仍統所部駐於長春倘政府果能持平處理速將對付孟高條件决定再阻奉軍前進或可挽救於萬一等語又徐樹錚於昨日（三十一日）上午十時赴集靈囿晋見徐東海瀝述高士儐恃强頑抗目無政府應由總統頒發討伐令以保中央威信聞東海雖允其所請惟須稍緩數日觀其動作如何然後實行據某方面所得消息高士儐確已離去長春但非畏罪逃亡實係潛赴農安將該處所駐軍隊二十餘營分佈伊通一帶以阻奉軍之北上孫烈臣所部前鋒已抵威遠堡門現仍駐紥該處與高軍相對峙赴黑接任殊無日期政府昨電龍江道尹王護督云孫督就任尚待時日所有江省軍民事件望妥爲辦理 
[孟恩遠之態度]  
　　據軍界消息謂吉軍自得宥電卽籌備軍事不遺餘力又密派陸建章之子陸承武及吉軍第一師團長孟星魁分别南下聞將與西南接洽 
[張作霖之態度]  
　　日前張使急電中央報告奉吉邊界吉軍密接現將且云苟戰事發生當以伊通懷德等縣爲戰區務懇卽下討伐令以維中央威信或謂孟憲彝等於二十五日晚車赴長春卽晚專車赴吉此行之先曾與張使相晤張之態度頗强硬旣不許孟恩遠帶一師出境復不寬假高士儐且請撤回赴陜之許蘭洲軍隊謂東三省現正多事懇准調遣回奉參陸處核議結果以陜事仍未了結須賴許軍坐鎭所請撤回一節碍難照准 
[蘇督之主張]  
　　江蘇督軍李純昨電政府對吉辦法兩條（一）宜令吉省自辦外交視其成績以爲處置該省軍官標準（二）吉奉之爭宜令自定辦法以免惡感愈深 
[奉吉風潮之奉訊]  
　　奉天某外報云二十八日晚五點半孟督乘吉長鐵路專車抵長當車未到時市面商民未得眞相羣相慌恐商舖悉行閉市迨孟氏到長並無何等舉動人心始安當卽下榻於吉長道署至此次到長内容一時尚難臆測聞孟氏近以大勢所趨無與奉天對抗之能力若一任高士儐等之所爲恐將陷己於不利故到長後卽派裴其勳代表向奉當局電述種種起事原由並請張使萬勿主戰奉當局亦謂曙村如能速行交代淸楚無論何種困難皆可代辦鮑孫兩氏雖已預備作戰吾當電飭其勿庸前進云云講此兩方互表退讓則將來或不至以砲火相見也 
　　新任吉林督軍鮑貴卿有今明日抵長消息並聞孟曙村擬俟鮑督來長卽行交卸督軍印綬又云鮑督之部下兵隊刻已抵距長春一百里之地點駐屯以俟後命孟氏昨晚五時由吉來長後卽入道尹公署與昨日抵長之鮑督代表黄參謀磋商接任事宜並於卽晚電吾高士儐高氏將於今日由農安回長奉吉風潮能否轉機全視此一行也 
　　張使日昨接到孫烈臣由開原來電云抵開後卽着手組織北伐軍總司令内分軍事部秘書參謀副官軍醫五處各派處長一人卽以所帶隨員充任又聞高士儐因與奉軍抗衡將眷屬送往天津原籍惟物件甚多概由火車運送日昨由長春來奉之火車載有高士儐之行李九十五件由日站交津奉車轉運　憲兵及稽查查出立時扣留不准輸運 
　　昨有自長春來者云吉軍自高孟（團長）等免職令發表後外間均謂高之勢力已孤實則吉軍仍然團結當高士儐初擬抗命時團旅長卽有不表同意者乃各軍之營連排長則同屬天津人均惟高命是聽故團旅長縱不願意已有號令不行之勢迨明令將高免職更足促起彼等合力反抗之决心將來反抗之成敗雖難逆睹然此一紙命令於高之勢力决無何等影響也現吉軍之駐長春者僅有輜重步兵各一營餘均開赴前線高士儐則置司令部於農安自己親往指揮金鼎臣劉介臣等之部屬日日携帶槍械陸續來歸現下統計已達六千餘人其中三千人已經分往前線高士儐恐省城空虛或有不測將令其兄高峻峯防守省城以固根基至關於前敵糧秣及軍需軍械之接濟已經各處設置兵站以謀運輸之便利矣吉軍初以留孟爲名運動示威以冀挽回於萬一今則初步已歸無效不得不訴諸武力惟以師出不可無名特於前日以全體軍官名義發軍宣言通告全國除歷數張之罪惡聲罪致討外更有通告日本人士之宣言書係述吉軍舉事之宗旨請日本嚴守中立 
[龍沙通信柳]  
　　鮑督軍赴任紀 
　　自中央准張作霖大東三省主義之請下令調孟督進京後怱怱已半月矣在孟個人祗要保全在吉財産其他概不發生問題奉命之日孟卽將督軍印信交郭省長接收未經部下各級軍官同意故交代印信時有兄弟已經卸職此後地方發生何種危險萬難負責等語第一師長高士儐（未經中央正式任命）以飯碗問題竟崛起於濱江挾其重兵以入分駐於長春及吉林省城郭恐有他變仍以印信返之孟督并另電致中央陳請辭職其實爾時能保證高之位置决不動搖者種種惡潮自可消滅於烏有張以高擁重兵恐終不能貫澈其主義故於其他條件均容納而獨於高之位置則不之許荏苒半月間惡雲怒風悶鬱於吉長之四圍盤馬彎弓勢更躍躍欲動平心論之高之舉動固不足爲法然張之私心用事又烏可爲訓哉日者長春方面發生吉軍與日軍之交涉中央極爲憤怒孟覺理屈急欲擺脫顧亦無從著手昨致鮑督電請其早日移節俾得息肩晉京以蘇吉人之困厄云云同日鮑又得中央及張氏敦促首途電張電中有如果高竟發生不法舉動時卽視爲違抗中央命令將實行夾擊以正其罪等語三面敦促鮑乃不得不鼓膽前進遂於昨日（二十五）午後六鐘由督署出發起程赴濱江稍駐以觀形勢然後再行是日各軍隊及行政司法各機關全體職員恭集車站藉示歡送之忱他若商務商教育會省議會官銀號廣信公司中國銀行電報郵政各局均派有代表參與歡送之列形式上頗有盛極一時之概所遺江省省長事宜暫由龍江道尹王樹翰暫行護理閱者須知鮑督此行吉凶何在殊難臆斷記者極希望其和平無事而減少吉民之痛苦也隨鮑督行者有鄭參謀鍾秘書廖廳長張廳長羅軍需等十餘人此外僅衞隊二百人前此已經開赴吉省附近地之黑省軍隊爲張奎五所統率之騎兵第二旅及歸鮑督直接統制之步兵第十九旅以吉之惡感在奉而不在吉在張而不在鮑萬一不幸竟至反抗其形勢必偏重於奉吉之間鮑軍將堅峙吉界以防北竄惟茲尚有一肄竇鮑督自接中央調任吉省之命卽派財府廳長董（前吉長榷運局長）到吉疏通迄今尚無消息此所以有濱江稍駐以觀形勢之計劃也 
[張敬堯之派員與通電]  
　　湖南各團爲省議會改選事與安福决鬬日前來京之湘省政務廳長史久紹氏卽爲此事與中央有所接洽史氏臨行之前張督曾發出特派大員晋京之布告以安人心但據又一方面報告史氏此來與該省寗鄉煤礦及礦業銀行第一紗廠等事件均有關係就中尤以寗鄉煤礦事件爲主要該礦原係商辦頗能獲利近日該省當局忽擬收歸官辦内容係受安福派之鼓動該省輿論聞之大不謂然張督爲此特派史氏來京商議辦法日來史氏已迭次向農商部接洽並聞史氏極言官辦之利農商部頗有准如有請之意至紗廠一事張亦有一電自辨照錄於下請閱者自辨之 
　　昨日張敬堯致國務院電云北京國務院鈞鑒統密銑電敬悉湖南第一紗廠迭經停頓原因複雜茲以煞費經營反召呶咻致勞鈞電說項殊爲深詫用將該廠始末約略陳之查該廠組織之初歷經前督以湖南銀行官本購建未竣厥工敬堯蒞湘之始極知該廠關係實業至爲重要復籌資數十萬元以竟全功當有湘省紳商以業經集有股分組合華實公司要求承辦察其内容不過湘人治湘時代藉以沾潤之心於公家毫無裨益湘自兵革以來紙幣低落金融奇窘公私兩方焉有餘利籌集二百餘萬之巨欵辦理該廠思維再三迄無辦法適有鄂商李紫雲者亦在鄂經理紗廠廠屋已竣而運機阻於歐戰知湘省廠機俱備而窘於資財爲溝通實業起見願與湘商合股興辦湘鄂各商各認股本之半仍儘湘股先招其機件紗錠亦以一半運鄂應用照本作價約可值價一百餘萬當經集合紳商詢謀僉請鮑督軍來長春已於二十九日午後乘汽車赴哈爾濱大約一二日中鮑督軍來長後與孟氏會見可望和平解决 
[鮑貴卿之態度]  
　　鮑督電稱此次出省隨帶黑軍十五營自抵哈爾濱後卽分派十營赴吉用資鎭懾所有調哈之吉軍三營確能服從命令整肅軍容令開往陶賴昭及三姓一帶專任勦匪尚有駐哈吉軍一營亦能俯首聽命不至發生他變云云又聞孟恩遠業抵長春鮑督因駐哈埠未便再進特派參謀黄鳴鑾馳赴長春與孟督接洽一俟部署完竣當卽啓程王沐身由長春來電亦謂鮑孟兩部尅期解决疏通辦法吉林可望和同始行定議雙方均有利益湘省并不受虧湘當財源枯渴之時得此大宗收入旣生活多數貧民更得以活動市面且以湘産濟湘尤屬名正言順敬堯辦理兹事自審並無愧怍乃反對者率以善後協會名義電瀆鈞院曉曉置辯以聳聽聞夫善後協會係私人結合團體正大紳商多未與聞今以此無謂之會名直請鈞院出而干涉窺其居心無非破壞况已成之局斷難中止倘竟因該會一電有所變更不惟政軍各費全無着落或因此别有煽動致生意外且機件久停不用朽壞堪虞終歸廢棄至爲可惜在湘省少數黨人不惜摧殘成業以快私意而執政之人勢難任從抛棄應如何辦理奉電前因用特縷達務望鈞院堅定維持並希轉致農商部知照無任企禱除另文咨陳外謹此電覆張敬堯叩 
[江西省長問題之影響]  
　　國民大會之設原因拒絶簽字惟組織分子異常複雜乃自省長問題發生以來該會少數分子各挾意見若劉野樵余鶴年程蘭湘之留戚會張岡熊園農等之送戚會互爲仇敵不免令人聞而生厭故當時卽有與該會脫離關係者張岡旣因鼓吹去戚被警廳捕送軍法處訊辦劉等之會以恃有護符仍然存在惟宣告脫離者已不一而足劉等亦自知不容於輿情斷不能再事號召特於二十六日在沈公祠開會議决自行解散已於二十七日陳明軍民兩署矣 
　　張岡被拘後頗惹起反對戚氏一派人之憤慨李學蓮等對此提出質問政府書云爲質問事查臨時約法第六條第一項載人民有言論著作刋行及集會結社之自由而同條第六項載人民非依法律不得逮捕拘禁審問處罰今據贛省議會議長龍欽海副議長胡廷鑾議員陳祖詒等七十五人電稱箇日國民大會張岡演說去戚竟被捕禁戚揚藉私黨朦政府又肆淫威凌　民等語戚省長禍贛久矣前有第一届省議會已通過之彈劾今又有省議提出之彈劾案數起更有公民請願查者絡繹不絶列舉罪狀者尚非大逆不道僅僅演說者豈遂踰越範圍况有贛省議會議長副議長議員七十五人大多數之證明則張岡當然應有約法第六條第四項之自由乃贛省長戚揚於涉及自身之言論竟不愧悔公然違反約法第六條第一項之規定違法逮捕拘禁（中略）該省長所統屬之警察及警備隊徒爲該省長自身作福作威蹂躪之用約法獨於贛省失效人民非常危險政府對於約法如何維持對於蹂躪約法之長官是否加以懲處謹依院法提出質問請咨政府於三日内明白答復提出者李學蓮連署者劉思金桂龍晃林相石雲星楊蔭蕎魏會英黄文濬魏調元等二十人 
[灌雲偷運米糧案之京訊]  
　　北京國立法政專門學校江蘇同鄉會杜廷鸞等爲灌雲縣奸商偷運事上齊省長書云省長鈞鑒敬肅者竊查灌雲縣嚮水口公興泰行違禁運米並涉及該縣知事陶士英事雖見京滬各報一再揭載奈眞相難明幸我省長業已派委查辦自應靜候鈞裁但廷鸞等意有不能已於言者敢爲我省長縷晣陳之頃聞白鎭守使有主張將已爲其截留之米七百餘石悉數充公之說究竟事實如何是否卽罰當其咎此不可不一討論也然廷鸞等以爲公興泰行所運之米旣經白使截留則該行違禁偷運無可諱飾惟該知事之嫌疑似未明確我省長於此似宜分别辦理一對於奸商方面當然劃歸法律裁决卽飭白使將其拘送法院由院提起公訴期得平允之制裁一對於知事方面當然輪派幹員一再嚴查如果有曖昩情事或法院公訴之結果認爲該知事有嫌疑之形跡自應暫停其職候最終之判决果其嫌疑證明確實則該知事除受行政處分外且當與奸商一併科罰否則其嫌疑無從證明經法院宣告無罪後或可令其仍回原任此不僅維護法律整飭吏風愼重民食已也卽該知事職責所在無形中且受其保障焉乃我省長不此之務於知事僅委查已足於奸商似准白使所主張僅將其米充公已止除此而外我省長至今並無若何表示加以嚴懲廷鸞等於此不能不有所懷疑茲該奸商膽敢藐視禁令目無法紀爲所欲爲而其結果不過將其餘米充公吾想未足損其萬一是必長偷運之惡風導商民於非法且難免爲我省長盛德之累矣夫違禁偷運果合法乎果非法乎以我省長之明必早洞察其隱非廷鸞等敢爲臆斷如認爲非法國有專律可以伏案茲將其米充公卽足以償其咎乎否則米數雖微亦商民之膏血諒無充公之必要此不解者一至灌口接壤靑島安知不有人生染指之野心該口曾於前月發見某國兵艦兩艘聞於偷運有關亦卽該知事事前失察之結果事後復縱容奸商並未拘究助長刁風莫此爲甚致各方面輿論譁然亦卽該知事袒護之痕跡一則職守所在豈容疏忽一則官方攸關豈容不顧若一任該知事長此不職對外必將引起嚴重之交涉不幸至此則我省長將何以自處耶内則衆憤難平漸必激生惡潮易發難收危險殊甚不幸有此則我省長又將何以自解耶迄今爲日已久而該知事安然在職豈查無實據乎抑不應加懲歟此不可解者二廷鸞等均籍隷蘇省不忍見米糧騰貴民食凋殘更不忍見沿海各口險蹈覆輒明知越分而謀夫亦激於愛國愛民之忱謹貢蒭言伏乞垂察如賜採納則不僅全蘇人民之幸也已 
[杭州快信]  
　　省城錢業全體昨在該會館開會選舉董事以倪幼亭宓廷芳當選 
　　自繭行條例廢止後各屬絲綢等業大起恐慌紛請維持省令實業廳轉飭杭嘉湖紹四縣邀商集議徵求辦法多數主張劃分絲繭區域以淸界限將來可望實行浙江緝私第七營稽查封昌治上月因赴餘姚岱山交界洋面調查漁鹽被人毆斃死事甚慘齊省長據米統領呈報後已咨請督署會飭水陸軍警協緝正兇 
　　海寗險塘搶護工和報告完竣齊省長派知事劉光鼎馳往騐收昨已旋省 
　　嘉興知事張昌慶因毆傷學生朱培生案被各界攻擊不安於位昨親自來省運動保全 
　　紹縣知事王嘉曾前日卸任後雇頭號大船兩艘用小輪拖帶晋省由西郭門外登舟百姓沿途謾駡羣以草鞋冥鏹焚化送行 
　　浙江私立監獄學校下學期有停辦消息朱校長現向高檢廳極力陳說圖再繼續辦理 
[南京快信]  
　　王克敏日前赴滬與南代表接洽法律問題聞意尚接近王卽於昨日來寗今日午車返京 
　　蘇官産處奉部令九月一日實行歸併財廳接管 
　　市面銀根奇緊商會會長蘇錫岱昨謁軍民兩長請設法維持 
　　米價步漲白米每擔昨已漲至七元八角 
　　津浦路花旗營附近軌道已修竣昨照常通車 
　　省教育行政會已於昨日（一日）在第一中學行開會式胡教廳長主席各縣視學勸學所長均列席 
　　省立第一農校定本月十日考試新生 
　　灌雲知事陶士英被控案昨徐海道尹段母怠亦來電代爲洗刷 
　　大勝關稅所長胡遠燦迭被控告財廳已派員查辦 
　　吳光新由杭事畢今晨乘滬甯車抵甯准明日下午乘特别快車北上 
　　今日尚有要聞及地方通信轉入後頁 
雜評一 
[平民政策（默）]  
　　政府之行動與平民政策背道而馳者也政府方欲依賴軍閥派以壓服平民而國人乃欲進而與之言平民政策相去亦太遠矣是故國人而果欲實行平民政策則惟有就平民自身自决之蓋所謂平民政策云者關係平民自身切膚之利害我國人欲厠足世界之中順此世界潮流之所趨相與提挈以入於國際同等地位則非發展此平民政策不可欲發展此平民政策非先由平民自明其責任自具其决心自盡其能力一致以剷除此政策之障礙開此政策進行之先路不可故今日欲實行平民政策者惟有還問之平民主張何如耳此非異人任國人宜知之者也 
 
 

Page 8

 
 
要聞二 
[粤聞紀要]  
[廣州市面之現象]  
　　年來粤垣因地方多故凡百商業無不呈露一種愁慘景象然其實際種種冷淡未有如今日之甚者業務無論巨細均有同一困難之慨其有疑我此說者首請觀下列之情况粤人嗜賭是其天性近月以來工商極冷淡於是賭亦爲所牽動番攤無論矣卽山舖票亦然溯年前善棍藉口水災所辦之變名山舖票有奬義會其興替情况若以今之山舖票比較不啻判若天淵據個中人謂當山舖票最衰落時期大卷姑勿具論卽中元卷亦達百個以上今則得中元卷五六個三元卷一個亦常不能滿卷又如戲行每年以五月爲結束期聞本年結束虧本者竟至十之八九祗有一二女班略賺微利餘則自檜以下皆無善狀蓋由各屬元氣損傷以湖山歌舞尚非其時多無閒錢觀劇遂致有此現象賭之與戲尚冷淡至此其他各行業務當可想見最近銀根短絀昨日西紙市價竟致平換一般商人更受重大打擊廣州有等工商每屆夏天多以販賣解渴甜品爲業不料比來糖價高　有如旭日東升往昔每斤售銀五六分之最碎冰糖今竟突漲至三錢左右較原價貴五倍有奇致該工商雖欲稍獲微利亦戞戞其難加以近日米價續續高昂雖有新穀登場已爲奸商屯買偷運出洋以故現在之工商無不疾首蹙額相與咨嗟太息廣州直成一愁城矣 
[更換校長之請願]  
　　廣東中等以上學生聯合會請願軍府云爲請願事竊自外交失敗國勢阽危邊境風雲迫於眉睫同人等懼大厦之將傾禍至之無日於是組織斯會與全國學界相聯絡冀挽救於萬一不意近日謡諑紛紛竟有謂本會之行動由校長所主使當道擬將校長撤換委人接替以資約束之說而法政醫藥各校且見諸官廳命令此眞百思不得其解者夫本會宗旨無非振發民氣擁護國權主張公理惟力是視故自成立以來一切行動無不謹守秩序何待校長之主使更何待校長之約束乃當道不審是非遽與更換同人愚昧竊以爲大不可者敬爲我軍政府陳之（一）關於外交者竊謂民氣者外交之後盾學生者民氣之中堅外交之勝敗視民氣之盛衰未有學生不倡導鼓舞而民氣能振發外交能勝利者此次曹章罷免歐約拒簽奸權奪魄强鄰側目何莫非北京學生之一擊全國人士之奔走呼號有以致之設當日我靑年學界袖手壁上任令麻木不仁之北庭處置其不致割讓領土斷送國權不止今歐約雖已拒簽强鄰尚耽耽欲逐則善後應付之法亟宜講求生等正當振刷精神鼓舞民氣爲政府者尤宜保護奬勵勿阻其進行然後外交有恃勝利可期今乃反以校長不禁止學生之行動視爲校長所主使遂下罷黜之令是直以罷黜校長之手段而壓制學生以壓制學生之手段而摧殘民氣國家前途何堪設想此就外交上言而不可更換者也（二）關於教育者教育之道貴講授之有序講授有序在教師之專一是以選用教職端貴審愼輕與更動諸有未可我粤自民國以來政潮屢變用人不擇以致教育事業一落千丈識時之士久已疾首痛心乃張道尹變本加厲護理不滿一月而更換專門校長已及兩人且所更換者如法政校長葉夏聲醫藥校長鄧弁華此皆管教得力毫無過怠誠恐自今以往相習成風以教育最高尚之事業爲政潮集矢之鵠的其流弊所屆必至愈紊亂愈腐敗而不可收拾矣此就教育言而不可交換者也由上兩點觀之則更換校長一事其關係至足爲外交之障碍更足以開摧殘教育之惡風斟酌利害權衡輕重本會同人期期以爲不可况本會成立初經與全國學生聯合一致宣言凡在學生救國運動時期所有更換校長之命令一概否認則此次罷免校長各命令當然絶對否認伏懇我軍政府府准所請予以維持迅賜充行撤銷成命俾各校長照舊供職勿予更換本會之幸亦國家之福也迫切陳詞無任盼禱待命之至謹請軍政府各總裁鈞鑒廣東中等以上學生聯合會謹上 
[請釋被拘之代表]  
　　軍政府快電云廣州莫督軍魏警察廳長鑒現接唐代表皓電開聞廣東軍警拘去國民大會學生等代表併將加以刑罪未審確否竊思凡人愛鄉出於天性且以爲托庇護法政府之下諒得以自由發表人民公意羣集舉動或逾常規想無惡意此輩靑年祗宜予相當之開導不可遽事摧殘當五月初間北京學界風潮北京政府對於所捕學生亦隨卽釋放不復誅求况廣東爲護法政府所在天地文明寬大更應過之此爲内外視線所集不可不愼敬請對於此事處以寬和之態度將所拘學生人等卽予省釋無俾他人藉爲口實是所切盼專此卽祈覆示等因合亟轉達卽希持平辦理將所拘代表釋放迅速見復政務會議漾印 
[咨復衆院之質問]  
　　政務會議咨復衆院文云准貴院咨開本年七月十一日據本院議員李載賡等提出關於局部媾和及湖南撤兵質問書一件連署在二十人以上查與本院法第四十條之規定相符相應抄錄原書備文咨送貴政府卽希查照依限答復可也等由准此查譚浩明吳佩孚等聯名通電内有大總統國務院等字樣細譯該電係由衡州拍發其中稱謂若何湘桂將領或未寓目當由本會議嚴電各軍令其嗣後務各注意至陸總裁之艶電當時本會正擬查詢旋接陸總裁魚日所發之電贊同唐總裁敬電所主張并表示護法之决心中有西南團體宜結合以謀正當之解决諸語外間誤會爲單獨媾和均非事實又程潛通敵一案查此案係陸鴻逵來湘運動程潛已否受其運動是一問題現正從事密查以明眞相又報載湖南方面調查回粤桂各軍一節查譚聯軍總司令回駐南甯故酌帶衞兵回桂并非將駐湘之兵調冋准書質問應備文咨復請煩查照 
[川省會議長之産出]  
　　川省軍民兩系現對議長問題競爭甚烈結果軍系佔勝利十六號省議會開會選舉議長辜增榮主席宣布投票手續　愼重選舉今日應騐證書以免頂替之弊但恐諸君證書未盡携來本席又未能盡與諸君認識各職員與諸君接洽之日亦淺不能辨别特擬一辦法由職員點名一次點至某君某君卽起立答應使各議員互相辨認至到會議員共若干名應發票若干張如其間有持票不投因而開票之數與原發之數不符應否有效衆皆答曰當然有效郭湘謂開票之數比原發之票少由有人自抛其選舉權此固不生問題若開票較原發之票數爲多則將如何衆謂此則有弊自應無效於是遂促主席點名曹篤謂當選票是否依出席之過半數應請主席宣布明白辜謂日前所提總額之過半數旣經否决依理應爲出席過半數遂令職員書明其語於黑牌上隨乃點名共到議員百三十三人監查員分票議員隨書隨投須臾蕆事主席投票後問議員尚有未投者否無應者遂開匭淸點計李肇甫九十一票當選爲議長朱之洪三十五票譚創之二票范春骨票當選爲議長朱之洪三十五票譚創之二票范春骨一票顔如愚一票陳抱一一票尚有一票書（良心）二字作爲廢票宣告畢遂搖鈴散會隨發通知單定十八號選舉副議長聞議員擬今日歡迎新議長李肇甫地方通信 
[蘇州女子愛國戒酒團]  
　　蘇州宫巷教堂有女士十餘人以美國政府已於七月一號禁酒誠恐一般酒商將遷中國營業特組織一女子愛國戒酒團捐資選購各種酒類書籍單張隨處分送並向人講演種種酒害俾免沉湎 
[西醫預防時疫]  
　　西醫江兆蘭聞滬上時疫流行深恐蔓延到蘇急應先事預防特於前日函請警察廳衞生科注意防疫並擬約集同志組織時疫醫院以防不測 
[洞庭東山命案之蒞騐]  
　　吳縣公署於昨日下午據洞庭東山行政分署派警持文呈報境内發生命案請卽派員蒞騐温知事常委藍承審員率同檢騐錄事人等乘汽油船駛往該鎭檢騐嗣經探悉該山楊灣地方某藥材舖經理日前因有滿師學徒某甲作事不愼略加申斥詎該學徒懷恨在心於前晚乘該經理睡熟時卽以褲帶勒斃傳聞如是究竟確否當再續聞 
[無錫變通運米辦法]  
　　無錫縣楊知事前因錫邑大水爲災米價騰漲特電請省署嚴禁私運停給護照及咨行稅所曁各鄰縣在案近以鄰邑如確係接濟民食不得不量予通融如有正式公文及護照來錫購米者查明後准予放行昨特咨行鄰縣矣 
[鎭江查出日貨多起]  
　　鎭郡檢查日貨甚爲嚴厲昨日西塢街某紙號由滬運來日貨有光紙五令被人查出現暫存招商碼頭擬行處罰又學生團及客帮昨亦在車站檢查客貨内有東洋紗兩件當卽僱夫抬送又新街聯合會焚燬嗣經調查員鄧寄梅等暫請從緩權將該紗抬至商團查明係某號所進公議處分如無人承認再行焚燬 
[糖市鬆動消息]  
　　鎭郡糖市前因來源不濟價目漸漲茲聞前昨兩日來貨甚湧價値驟跌太古三五白車糖每百已减至十一兩五錢頂高赤糖每石亦減至九兩左右凡有存貨者莫不憂形於色 
[揚州添設鹽店]  
　　如臯縣屬李堡西塲丁家所及泰縣屬賁家集　家巷均屬大鎭距城三二十里該處人民　鹽秦半就近向灶丁購買致官銷大受影響現駐防該處緝私步隧第三營長李慶榮特據情報告緝私何統領呈准淮運使飭如　食商大成泰縣食商謙益永於各該處設立分棧或支店以暢官銷 
[杭州米價迭漲]  
　　杭垣米價迭漲起價米每石已自四元八角漲至五元八角上白米每石竟須七元六角探據業米者言尚須續漲並云現時城廂内外存米僅萬餘石湖屬長興泗安等處業已遏糴各産米處所又遭　雨田禾正在捕種收穫尚待時日全恃速向蘇皖各地採辦能否連到尚無把握云 
[湖北水災彚記]  
　　湖北襄河水勢前月底陡漲十餘丈廿五日襄北唐河口下里許卽潰决一口淹没人民廬舍無算次日復於唐心口對岸（卽襄南）又决一口受害亦多惟襄北一口關係十餘縣生命此刻靑黄遍野如鍾祥之靛潛江天門之黄豆高粱盡沉波底未知該長官將何以撫此災黎也又漢川縣城臨襄河近因暴雨過度水勢奇泛所有堤垸大半被水沖决西門方面天門堤潰水將入城南門外堤亦破水已擁泊濠邊災民多有進城居住者該縣知事尹曰遜下車伊始卽遭此災對此寤寐焦思撫膺坐困無暇辦理訟事矣又圻黄兩縣交界處之巴河流域五月間因大雨連綿蛟水泛漲淹没邊河田禾不下數十萬頃不料水災之後繼以蟲災農民對此無不憂心如焚來函 
　　貴報夏曆七月初六日地方通訊有鄙人等各認蘇州電燈公司股欵五萬元之說查新公司尚在籌備之中鄙人等並未有認定股欵等事特此聲明並請更正龐天笙尢鼎甫貝哉安同啓 
 
 

Page 9

 
 
   
 
 

Page 10

 
 
本埠新聞 
[大風中之損失（二）]  
　　本埠前日起忽有颶風發生狂風驟雨交作浦江中各項船隻除貨船航船均行停班外其餘長江外洋各埠輪一律停駛以避風災各碼頭之渡船划船及八長渡渡船等俱因浦江中浪湧風急人力難施亦俱暫停載渡以免不測雖值潮後小汛然東北風甚勁潮流湍急前晚夜潮已流溢上岸外馬路一帶俱成澤國滬南工巡捐局及第一區警察署附設在内亦均浸水沿浦各木行所帶之木排竹行之竹排俱因纜繩爲潮浪所激繼大半隨波飄散浦江水巡隊潘隊長特撥派小火輪並水警等在南黄浦等處浦面往來巡察恐有外來船隻經過失事之虞以便隨時施救救生局亦有巡船在黄浦南北四處查察救護昨日午後有浦東楊家渡某甲等四人因家有喪事在滬南地方購得棺木一具扛至浦畔覓取渡船不得遂雇小江北划子船一艘載運駛至中流陡遇滾浪致將划船衝翻其棺木及甲等四人俱行落水其時風雨潮水頗爲猛烈雖有隣船目覩然亦無從救援祇得隨潮飄没其棺木早已擊毁向上流飄逐而四人之下落尚不能知沿浦灘及裏街等處所搭之凉棚亦均被風吹折間有牆角高垣之年久者亦遭風雨所激坍毁不少 
　　前日下午新寗紹新北京兩寗波輪船及太古之武昌長江班等均暫停駛所有停泊浦江之沙釣夾板鴨屁股等大船均加抛鐵錨以防危險沿浦灘各木行之木排向由浚浦局豎立標椿限制因恐潮水漂流故亦加用纜繩有福泰板木行之木排一排被潮流激湍氽至閔行相近被該處水上警察巡船攔截該行已派人前往領取三泰碼頭有爲花行生意之王春生家昨日被大風吹倒山牆一垜榻下幸未壓傷人口米業部分之船雙遇風損失者有李四泉兪斯萬兩米船由蘇同開來在虹橋相近遇險米貨已爲潮浪所浸又項松卿之蜆子船亦裝米駛至南黄浦遇浪將貨打濕並吹落船夥葛阿毛一人浦東西各洋棧及太古招商怡和寗紹大逹各公司棧房地勢稍低者昨日下午均飭令小工將貨翻堆樓上龍華一帶及沿浦灘之外日暉橋等處樹木爲風雨吹折者甚夥而以桃樹爲多所結桃子盡遭吹落鄉民損失頗巨自高昌廟以西至龍華各軍營所設之電話線被風摧拆而斷者甚多傳遞消息大爲窒礙昨由軍署知照電話局派匠迅速修接以便傳逹要公滬寗杭甬兩路行駛各列車在途被風擊碎玻璃車窗者不少沿途路燈亦多損壞昨由車務總管飭知各巡察沿途查察隨時報告一百分飭各車長車守在途行駛列車格外審愼 
　　公共租界内各處花園中之花草樹木玻璃亭子及外浦灘一帶道旁所植之蔭樹皆遭風摧殘枝折葉落觸目盡是而各馬路之電桿木亦間有爲之拂欹者法租界黄浦灘愛多亞路並新租界等處馬路兩傍所種樹木其樹根淺鬆者被風吹折倒地當由工部局撥派小工前往豎起並用小木頭豎於樹傍爲之扶助以免再被吹折幸尚無坍屋傷人之事 
　　一日午後據徐家滙天文臺報告云自揚子江口至印度支那全海濱狂風盛行東海中颶風迫近花島山島南海中旋風向臺灣進發二日午後預報黄海東海及台灣峽中終日天氣惡劣本省海濱全夜有北狂風浙江海濱之颶風有向西北偏北進趨過黄海之勢 
　　附西報消息文匯報云今晨（二日）颶風降臨滬地幸賴當道先期警告故所釀損失至微警告乃昨日午後二時所發蓋以鳴砲爲號也港内小船聞警告後立卽避入各港大船亦停止開行今日大船起椗者僅有二艘入口之船則無一焉颶風顯已吹至寗波温州間境内兩處均無輪船抵滬故不能知颶風所釀之損失本埠所受損失甚微自昨日正午起至今日正午止狂風怒號今晨六時至八時之間其勢最猛在此時期内曾吹倒多樹及電話桿數根百老匯路之電車因電線走電停駛片刻殆因電線爲倒樹所壓之故黄浦灘狀况微似一九一五年颶風大作之時自外白大橋起至愛多亞路止吹倒之樹在今日午後二時計之約三十株左右工部局工程處職員已督率工人設法扶起之但因風勢未殺至不易爲大陸報云昌興公司輪船孟梯格爾號昨日（一日）午後三時三十分本可抵滬因颶風之故至少須延遲十二小時之久且有數小時不能傳達無線電報該船於今日侵晨可泊於虹口怡和公司碼頭花旗輪船公司之哥侖比亞號於星期二日晨間離滬未有無線電報傳來大約乃沿最南氣壓之邊際駛行今日黎明可抵馬尼剌矣按花旗輪船公司之船乃沿台灣内方海濱而行聞最南氣壓乃遠在台灣外方昨日午後颶風警砲鳴後新寗紹·九江·新北京·湘潭·通州·飛鯨·六船均展期開行又定期昨日開往馬賽之薩拉士夫號亦改於今日起椗 
英文滬報云昌興輪船公司之孟梯格爾號本期今日（二日）上午可以停泊虹口碼頭但據該公司代理處聲稱須明晨始能入港昨日午後曾接該船無線電報謂現避風於距滬五十哩之某地點 
[學生代表與蘇當局談話記]  
　　戊午編譯社發表全國學生會派赴南京代表祁大鵬報告云鵬奉派赴寗對李督軍齊省長有應陳述者三事（一）北京五四運動之動機及其經過情形（二）全國學生會之組織及該會對於李督軍齊省長之希望（三）維持蘇省民食嚴禁奸商運米出洋先見齊省長作二小時之談話首問傳聞某國兵艦來往於蘇省各海口如何對待答云從前德佔靑島江蘇之嚮水臨洪各海口條約上並無准德國兵艦往來字樣惟間有一二艦出没於東海國人多不注意無過問者自某國佔靑島後時有二兵艦來往於距岸四十里之洋面有人報告此事余派員查實後根據條約與某國交涉該兵艦始他往云云次問漕運事答云江浙數省對於漕運在前淸時已有定規蘇省每年以二十萬石爲限倘米價在八元以上卽此二十萬石亦得停運對於本國如此對於異國更不必言矣去歲某國向余請求欲在江蘇境内購米四百五十萬石運往該國濟荒余不之許某國遂向北京財政部要求接濟財政部不問情由遽允其請並在國務會議席上通過當由國務院行文來甯命予照辦余卽告以不能照辦之理由後政府復以軍米漕米合糴百六十萬石爲言事被省議會聞知物議沸騰各處公民函電紛馳余以此告政府政府以余爲抗不遵命命李督向余疏通李督謂此係實情何疏通之有於是李督與余合電政府百六十萬石之數無論如何不能照辦江浙等省漕米定額六十萬石江蘇應攤二十萬石若限於此數尚可照辦電去後政府不復持前議惟江蘇公民仍請余維持民食余謂京津乃余之家鄉糧食缺乏不能不接濟衆始無異議然未幾境内大雨連綿繼之以蝗災米價貴至八元以上余遂將漕運一并停止云云次問禁止奸商偷運及如何對待灌雲陶知事答云自漕運停止後凡有奸商偷運藉以漁利者均嚴重查辦灌雲縣有裝米七百石希圖出海者余曁李督令白鎭守使嚴辦已將查獲之米全數充公矣至陶知事運米出洋事此中原因複雜反對陶知事者謂彼擅開米禁廻護陶知事者謂彼有股分在嚮水口之華興公司該公司有奪臨洪口利權之嫌故東海縣人反對之又陶知事與鄰縣知事積有惡感亦一原因二說孰是孰非不能斷定余已令臨近之道尹詳細調查如果屬實自當查辦云云次往見李督軍陳述來意後李云中國政局混沌幾無一線生機賴學生諸君以純潔之志趣發爲愛國之舉動霹靂一聲全國響應國家前途始現一綫之曙光諸君此次舉動所得之良好結果有數端（一）中國國民之人格大爲增高（二）足以表示中國國民對於外交尚有爭持之能力（三）國民之覺悟心大啓（四）如何發展民權如何組織團體均因之有經騐（五）國蠧民賊感於諸君愛國之正氣稍稍歛跡余亦中國人對於諸君之愛國舉動自表同情不過因地位不同未能與諸君協力共作耳此間曾有警士毆辱學生之事余甚抱不安故將巡長革職以謝學生余淺陋不足語於指教唯余平日最注重者爲增進國人之實業知識近來頗有意辦私立大學培植實業人才曾與嚴範蓀先生商妥籌款百萬辦南開大學又余對於學生諸君希望數事（一）勿使地方秩序少亂有違愛國之初衷（二）母操之過激致釀出意外交涉（三）勿爲政客利用云云 
[上海學生聯合會消息]  
昨日（二號）交際部開常會到會者二十六人主席桂君勗剛會場書記董君克仁所議各案如下（一）主席報告追悼天津代表劉君家麟事（二）周君明棟報告南京某商私運小麥事及一切調查經過情形（三）陳詠聲女士報告山東馬良事及報告山東學生外受某國人之追逼内受官員之虐待雖兩方受苦然毫無退却之心等情形（四）周君明棟報告馬良至高等師範演講情形（五）董君克仁報告西成小學自製牙粉事請極力鼓吹以勉倡實業者（六）張繼英女士提議登報聲明本會販賣團業已取消並勸各分會報紙改爲傳單（七）陳詠聲女士報告保定紗貴之原因都由於出産品不足（八）李君鼎年提議現今所用煤炭大都來自某國今當積極設法（九）張佩英女士報告時化小學情形（十）周君明棟提議上海煤貴大年關係於水脚今當電請政府將敵艦改作運煤之用（十一）周君明棟提議函致各游戲場賬房請注意國貨及致書中華職業學校請極力製造以副應用十時半散會 
[唐少川氏之北代表人選談]  
　　聯合通信社某君因連日所得和議消息欲訪晤唐少川君參證虛實且連日報紙頗有載唐君文電者亦當叩其究竟唐君對於議和條件不欲有所談論對於北總代表問題則謂北方總代表吾人不問其爲何人但所派出之人必須能表示北政府確有議和之誠意質言之卽其人必爲抱主和宗旨者是也吾人極盼有一誠意言和之北總代表早日南來迅速議結苟以主戰人物出膺茲席則無益之開議殊非吾人所樂爲也某君又詢京信謂錢幹丞遭西南擋駕上海方面復有人反對錢氏等語究竟有無其事唐君謂此信爲安福俱樂部所傳布實際絶無其事至近日報紙所載鄙人（唐君自稱）文電誠不知其何來余自和議停頓後除因炭敬風說函詰朱桂莘及龔仙洲登臺照例道賀外未嘗有片紙隻字寄與北方北方亦無片紙隻字寄至余處云云 
[總商會會員之國籍潮]  
　　上海總商會定於四日開會員大會昨日該會會員徐菊如等特電農商部請電知商會阻止外商赴會原電如下北京農商部總次長鈞鑒東電諒達葡商陳炳謙朦入商會結黨把持破壞商法羣情憤激伏乞大部嚴電總商會四日開會凡入外籍者均不准我席以尊國權而維商法無任盼禱上海總商會會員徐菊如湯節之等叩冬 
　　總商會自發生陳炳謙外籍問題以來頗引起商界極大之注意茲將關於斯事往來函牘探錄如下（一）總商會復會員代表函逕復者接函開以陳炳謙確係葡籍應請宣布除名等語查商會法第六條（内總縣商）會會員不限人數但以該區域内中華民國之男子具有左列資格之一者爲限等語）查入會書陳君廣東香山縣人實爲中華民國之男子其入會係聯保水火險公司代表按諸商會法第六條似未違背至陳君入籍係另一問題相應函復此致徐菊如湯節之先生上海總商會啓（二）會員代表再致總商會函逕復者會員陳炳謙確係葡籍應行除名一案頃接復書捧讀之餘覺會董等解釋法規之差誤與事理之相背實有不能已於言者查商會法第六條所載但以該區域内中華民國之男子具有左列資格之一者爲限是必須先審其是否爲中華民國之男子然後再核其是否合於左列之資格其理甚顯今來書將中華民國之男子七字全然抹煞而祇注重於具有左列資格之一一語推是而論可不問其是否中華民國之男子但須合於左列資格之一者卽得入會爲會員則是中國人與非中國人皆得入會矣不獨第六條中華民國之男子七字可删去而上海總商會之名義亦將成爲華洋總商會矣貴會董解釋法規差誤之點此其一來書稱查入會書陳君廣東香山人實爲中華民國之男子又稱陳君入籍係另一問題云云旣云入籍而仍承認其爲中華民國之男子事理之相背莫甚於此已入外籍而入會書則塡寫廣東香山縣人在陳君似爲掩飾已知其曾入葡籍而仍認其爲中華民國之男子在貴會董等則爲違法姑不論聯保水火險公司是否爲華商今設有一完全華公司而僱用外人爲職員試問能承認該洋職員有會員資格否南洋兄弟烟草公司簡君南海人入日籍已呈部註册經王樹功之呈請而撤銷陳君以香山人葡籍而入商會事同一律貴會董竟不予以除名之處分因一陳君而甘破壞商會之法規貴會董等必不出此會員等爲商會大局計用再詳悉函告務祈依據商會法破除情面卽將葡商陳炳謙照章除名出會并請明白宣布以釋羣疑而示大公此致上海總商會徐菊如湯節之同啓 
[郝儒琳致新國會蘇議員電]  
　　北京參衆兩院轉段少滄夏滸臣孫疊波季景范曁江蘇國會諸先生鑒竊自安福成立以來又錚揖唐狼狽爲奸借外債訂密約阻礙上海和議通過籌邊官制統一束三省勢力擴張國防軍軍隊種種莠言亂政蹂躪民權安福居心不至亡國不已今輿論大譁羣起撻伐語云防民之口甚於防川聞公等効忠該系其意何在以鄙思之就津貼論每月不過三百元六百元之數公等家資雖非鉅富自給用餘就勢力論内幕不過徐又錚王揖唐之輩公等道德桑梓信仰已非朝夕若使委蛇一時必致貽羞萬世深望公等爲國家計爲自身計迅乞摒絶該系或聯名辭職庶釋羣疑而保名譽敢貢芻言卽希採納臨電神馳無任依依郝儒琳東 
[淸華赴美學生消息]  
　　昨晨八時淸華赴美學生在靑年會四○七號寄宿舍開學生討論會商議各事嗣以人數未齊僅有報告而無决議詢諸淸華己未同學會會長陳君長桐及書記鄭君家覺知尚須於十日前開會一次云 
據淸華護送員劉明君布告將於十一日上午十時在 
[淸華赴美學生護送員劉明君]  
寰球中國學生會聚集全體淸華出洋學生開大會一次宣告各事 
　　四日上午九時爲美國駐滬領事招待會八日下午美國大學同學會在法界杜美路哥倫比亞總會開歡送會九日下午五時寰球中國學生會江蘇省教育會全國學生聯合會上海學生聯合會歐美同學會上海商業公團等各大團體開歡送會十日下午五時四川路中國基督教青年會特開茶話會此外尚有南洋路礦學校等亦均定期歡送 
　　本屆淸華赴美學生陸續到滬者已紀前報外茲悉又有顧穀成潘鍾文錢昌祚三君先後到滬 
　　昨日寰球中國學生會内淸華出洋學生辦事處接到北京淸華學校寄來外交部護照六十張據劉明君言尚有四張因照片未齊須待數日方可寄來此種護照劉君擬代爲收存至上船後再發以免遺失等事 
[時疫勢漸殺减]  
　　南市上海醫院時疫部前因時疫病人擁擠無法收容故借用同仁輔元堂施粥廠收容病人近日疫勢似減然氣候失常恐一時未已故仍在佈置預備該院本院共治時疫病人一千五百餘人住院病人約死百分之十五卽百人死十五人門診死百分之十卽百人死十人浦東爛泥渡分院共治五千人約死百分之十人其中多因病人不守醫生訓戒變成他病而死調查成書霍亂症須死百分之五十該院診救敏捷故得此好成績云 
　　大陸報云同仁醫院現亦收治虎列剌性質霍亂症已添置床具若干從事佈置聞將對於每起疫症特别研究以期發明治疫之更善方法據該醫院稱已備有特别病室醫生與看護婦隨時照料無論晝夜如有空榻卽可收容病人云 
　　文匯報云長崎消息東洋汽船公司因當道宣布上海爲有疫口岸决議暫時不以輪船開至上海俄國義勇商船隊公司之輪船歸程中亦不過滬 
[華僑聯合會請速訂暹約]  
　　華僑聯合會昨致北京電云北京大總統國務院外交部鈞鑒暹羅虐待華僑疊電請救蒙允設法保護無任感頌現旅暹華僑又派代表馮裕芳回國懇請速訂通商條約並派公使領事務乞迅電巴黎代表與暹代表協商華僑聯合會叩 
[上海與歐美間海電現狀]  
　　字林報云海電傳遞今仍不迅速大東電局傳往歐洲之電平均計之約六日始可達到太平洋商務電局發往美國之電現因堆積過甚亦多延擱蓋甘姆至美國僅有海線一條由滬往美之電須在甘姆等候轉發往往費十日之久也太平洋電局前創急電辦法收費三倍於常電但自施行以來仍覺困難其故以發出之電信幾無一不爲急電也後乃加以限制凡商行一家每日所發急電不許逾十字今此種急電一二日卽可傳到密碼禁令現已取銷說者以爲從此電信不致擁擠但據某大商行云密碼電信如欲恢復其戰前之價值則非一時所能蓋外國與東方之司理密碼電信者自歐戰發生後多有變遷運用密電乃專門學須素有經驗而準確者方不誤事斷非生手所可隨便爲之也且貨價等情形今昔大殊從前密碼尚須大改故一時未能適用云 
[四川同鄉會歡迎留法學生]  
　　川省派遣六十一名留法工讀學生赴法留學道經上海前日（卽初一日）午前十一時四川旅滬同鄉會特假座商帮協會開全體職員歡迎會公推朱伯爲君爲主席首由朱君致歡迎詞略謂吾人歡迎之意旨有四（第一）吾人尤特别歡迎工讀學生之工字蓋工字爲人類最神聖之職業中國以後之發展當以神聖工人主義爲其主宰也（第二）此次留法諸君人數之多組合之周直可謂爲川省學界新紀元（第三）法國之國家社會主義爲各國冠吾國留英之士崇尚製造留美之士崇尚經濟皆教育自然之感化力所致留法諸君將來必能携回温和之社會主義以賜國人（第四）川省地處西隅上海爲介紹商工學各項新材料之總行故四川同鄉會之組合及其發展殊爲切要今後同鄉會與留法諸君當時時互相通息以資聯絡朱君述畢繼由川政府派送留法工讀學生代表余懷弟君答詞云今日承旅滬諸同鄉會諸君歡迎實不敢當此後赴法情形略爲諸君道之先是汪精衞李石曾諸君鑒於我國貧弱日甚由於實業不振實業之所以不振由於少人提倡或有志於實業者以財力之乏不能從事所學是以有勤工儉學會之設此同人等此次之所以赴法也到法後無論如何困難同人等均當勉力倣去將其所學貢獻國人庶不負諸君今日歡迎之盛意云云黄代鎔君云庚子賠欵法國有退還我國作爲教育經費消息不知將來之支配何如同鄉諸君將來對於此事尚希盡力維持俾能助吾輩所學幸甚許協揆君略云鄙人對於工讀諸君此次赴法有一種感想更有一種希望所感想者何川省連年兵爭財政困難教育經費移作兵費致政府不能助諸君之留學而諸君乃勇往直前勤工求學此可爲感想者也所希望者何川省民治未開徒負地大物博之名諸君將來携所學者以賜鄉人是不啻運輸歐洲之文化入於四川以之改良社會政治整興實業教育則今日之六十一儉學學生實卽將來强蜀固國之主人翁此鄙人之所以希望於諸君者也演說畢茶點後已午後一鐘矣遂散會 
[一週間之金融消息]  
　　調查上月二十八號至昨日止此一星期間國外運來者計盎斯金三十八條美金洋二十五萬枚英金鎊五萬枚曁銀大條四十條出口者香港去銀大條四十條及小洋等其餘均係國内長江一帶與蘇杭等處銀洋來往共有一百數十萬較前屆爲少茲將逐日進出口細數錄下（二十八日）匯豐銀行由東洋公司輪船儎來英金鎊五萬枚又花旗銀行美金四開二十五萬枚又某銀行金大條（盎斯金）三十八萬條（合美金）一百五十萬元）中國銀行從南京造幣局來新幣八萬元金城銀行亦由南京來國幣五萬元又裝赴漢口去洋四萬元又裝南京去銀五萬兩交通銀行亦裝南京去銀六萬兩廣帮裝香港去小洋五十萬角（合洋五萬元）（二十九日）花旗銀行由花旗公司輪船進口儎來大條銀四十條中國銀行由南京來新幣洋八萬元又裝去銀六萬兩交通銀行亦去銀六萬兩匯豐銀行裝香港去洋五十萬元（三十日）交通銀行從南京來洋四萬元又中國銀行來洋八萬元又中交兩銀行各裝去銀六萬兩中國銀行裝赴漢口去洋十萬元（三十一日）道勝銀行裝赴牛莊去洋三萬元中國交通兩銀行各由南京來洋八萬元又中交兩銀行各裝去銀四萬兩中四銀行裝赴烟臺去洋二萬元各錢莊裝往漢口去洋十萬元又裝靑島去洋五萬元（八月一日）交通中國兩銀行又從南京各來新幣八萬元又兩行各裝去銀六萬兩（二日）交通銀行由南京來洋八萬元又中國銀行來洋四萬元花旗銀行裝赴香港去大條銀四十條交通銀行裝南京去銀六萬兩中國銀行亦去銀十二萬兩又裝九江去洋二十萬元又裝蕪湖去洋二萬元 
　上届調查時之洋釐在七錢三分七釐七五後常在五六釐之間一日上午收盤爲七錢三分五釐午後因各埠及恒孚泰亨源永豐餘及楊慶和久記與新同行金號銀樓以金易銀之洋共有一百數十萬元且四鄉花布市淸淡米市亦然於是用度頓減洋釐因此而跌昨午後收盤爲七錢三分三釐一毫二五較上屆每元跌去四釐六毫二五 
　　銀拆自外洋金洋與金條到滬之後常在五錢之外一日午後漸漸回小至二錢六分昨日收盤爲一錢蓋此項金洋金條將次售罄所以銀根稍可寬裕也 
　　大條銀又長五八七五計五十五辦士七五 
　　鎊價自（二十二日）改爲五先令六辦士後直至昨日始長半辦士計五六半紐約金洋亦長一元半計美金一百二十一元期貨驃金終難起色蓋先令已超過上年最長之價半辦士况現貨價祗核二百零二三兩（（係美金洋合算）據云九月份驃金公單到期亦有欲解現貨之說是以昨日上午九月份之價到過一百九十三兩零收盤爲一百九十五兩九錢八月份一百九十六兩三錢並聞出口貨有暫停之說 
　　烚赤自外洋大批金條金洋到滬以來逐步跌小至二百十兩左右邇因此項來金大有求不敷供後批之貨尚未到滬故同行拆價稍高昨日爲二百十二三兩然各銀樓飾金價已一星期無更動又聞某公司輪船又儎來大宗金洋金條已抵淞口大約星期二可提岸云昨係星期六調查中外各銀行所存銀洋與大條銀之確數錄下麥加利存銀九十萬兩洋五十四萬元滙豐存銀一百五十萬兩洋一百十五萬元大條銀二千七百五十七條道勝存銀二百三十五萬兩洋三十五萬元大條銀一百八十二條通商存銀三十五萬兩洋四十萬元東方存銀一百三十一萬兩洋二十七萬元花旗存銀七十萬兩洋三十萬元大條銀四十條華比存銀五十六萬兩洋十七萬元和囒存銀十七萬兩洋六十二萬元中國存銀一百二十萬兩洋一百八十八萬元各錢莊存銀一百萬兩洋三百九十五萬元交通存銀二十五萬兩洋九十五萬元有利存銀三十七萬兩洋二十萬元中法存銀一百二十六萬兩洋四十三萬元大條銀八百三十五條友華存銀七十萬兩洋十萬元菲律濱存銀十五萬兩洋四萬元總計存銀一千二百七十七萬兩洋一千一百三十四萬元大條銀三千八百十四條銀較上届多存五十六萬兩洋則少存十四萬元大條銀亦少存九百二十三條尚有華商各銀行十餘家之存銀存洋數不在其内 
[一週間之鎔銀數]  
　　查本星期自隂曆初二日起至昨日止北市泰亨源等各銀號共鎔化前星期由滙豐等各外國銀行運來大條銀九百四十餘條又本埠廢銀萬餘兩共烊見寳紋一萬九千零三十五只核規銀一百萬零三千數百兩所有滙豐等之大條銀現今仍未烊盡下届再行續烊 
[愛國實業團紀事]  
　　愛國實業團員於昨日午後假先施酒樓開第七次常會到會計四十餘人公推王漢强爲主席沈卓吾爲速 
 
 

Page 11

 
 
記由主席囑速記報告上屆議决案後有團員吳善卿團務之進行起見擬請將章程稍予修改以利進行經衆表决吳君等擬就修改之草章及原有之章程印發各發起人徵求意見定於下禮拜六再行開會 
[財政廳又有借漕消息]  
　　江蘇財政廳以本年財政困難已達極點平時以收抵支已屬時虞竭蹶値此靑黄不接時間旣無騰挪之地而又乏告貸之門卽軍政各費刻不容緩點金無術仰屋興嗟前擬勸募短期公債因進行爲難呈請停辦目前救急之策惟有仍仿照上兩年借漕辦法以濟要需而維現狀除令各縣知事體念時艱迅卽邀集城鄉各紳殷實大户切實籌商詳細勸導按照單開一律湊足於陽曆九月十日以前按照中七交三全數解交金庫兌收聽候撥用外一面呈請省長轉示並分别委員會同縣知事迅速勸借矣 
[福建淸鄉與海軍]  
　　福建淸鄉事務自薩鎭冰上將督帶海軍陸戰隊兩營入閩辦理以來頗著成效所帶陸戰隊兩營不敷調遣已經薩督辦咨商海軍部請再加派海軍練勇一二營及軍官數員到閩以資派遣又聞福建延平縣境芹石鄉地方土匪一股已經薩督辦派隊往剿當場槍斃匪首多名餘匪投誠當由薩督辦勒令繳械給資遣散已咨會海軍司令查照 
[塘工局力爭東溝港口寬度]  
　　浦東塘工善後局呈上海縣沈知事文云爲呈請核轉事案查董局僱定機器開挖東溝港口淤泥一案曾於本年五月一日函致浚浦局旋接函復未經開工以前通知河泊司須得許可之證書並告以開挖何處若何深度始可進行等語卽經呈奉鈞署第二百九十號訓令開案奉滬海道尹公署第四八九號指令開據呈浦東塘工善後局雇機開挖東溝口沙請核轉河泊司以便興工由奉令呈悉已據情函致江海關監督轉行河泊司接洽矣仰卽查照轉知此令等因奉此合行令仰該局董卽便知照復於五月二十八號奉鈞署第三百零九號訓令開案查該局雇定機器開挖東溝口淤沙一案前接來呈業經呈奉道尹指令轉令知照在案茲奉交涉公署函開浦東塘工局雇機開挖東溝港口一事卽經函致本關賴稅務司轉飭在案茲於五月二十三日准賴稅務司復稱飭據河泊司聲復開挖東溝港口與浚浦局總工程司面商最妥令塘工局逕與浚浦局商辦無庸來關接洽已得該總工程司許可該工程司辦公室在九江路六號除星期外無論何日自上午九點鐘起至十一點鐘止均可往見請飭局董逕與接洽等情函祈照轉前來相應函復卽祈貴署查照轉飭等因奉此合行令仰該局董卽便查照辦理各等因到局奉此當卽繪圖派員前往浚浦局與總工程司當面接洽又稱必須河泊司許可等語旋於六月二十七日派員具函河泊司接洽茲接河泊司七月二日函復附以開挖東溝港口事開挖時須勿出所送之圖指明範圍内工作則敝處或浚浦局俱無他論等因並附圖一紙到局察閱來圖其所定開挖標準線寬度祗有一百六十尺核與董局規定寬度二百二十尺相懸殊於水利航行仍有妨害且港口淤沙時有停積若將港口收狹舟楫卽難通行日後兩岸建築漸增繁盛勢必船隻堵塞愈形窒礙故原議規定港口寬度四百尺曾經呈報滬海道尹曁江蘇水利局江蘇省公署在案况東溝内河完全董局範圍開挖工作總期無礙浚浦界線爲標準此河港口情形須照董局規定丈尺開挖以全水利而顧公益除將河泊司來圖函還外所有開挖東溝港口淤沙規定寬度二百二十尺深度六尺各緣由用特另行繪圖劃以紅線爲標準呈請鈞鑒俯念地方公益行政主權核轉特派交涉員商請河泊司查照董局規定丈尺轉知浚浦局分别辦理實爲公便 
[新閘派克路之刦案]  
　　前晚九句餘鐘有盜匪四人突至新閘派克路二百二十一號門牌夏姓家賺開大門入内闖至臥室各出手槍恐嚇翻箱倒篋當被刦去值洋二百餘元之金珠飾物呼嘯而去迨事主投報該管捕房立飭通班中西探捕馳往兜拿該匪等已早携贓遠遁該探等卽向事主訽明各盜年貌服式口音冋訴捕頭業已據情禀請麥總巡通飭各捕房中西探捕一體偵緝 
[法新租界之盜案]  
　　昨晚九點時大雨之際法新租界敏體尼蔭路有慶里一號門牌某姓家突來盜匪數人敲門入内各出器械嚇禁聲張當將事主婦人手上所戴之金戒金鐲一副强捋而逸嗣由事主開單報告捕房立飭探目黄金榮包探陸海林前往查勘一週據情回禀捕頭諭令務獲該匪等到案究辦 
[咨緝太倉盜案要犯]  
　　太倉茜涇鄉項惠卿家被刦一案業經水警第五隊池隊長飭探在滬先後拿獲張阿四等四犯解回太倉歸案訊究在案茲因訊得此案爲首盜犯綽號熊先生等現匿上海某租界亟應偵緝昨日又由池隊長咨請該管捕房飭探查緝矣 
[各學校消息彚誌]  
　　東吳第二中學虹口崑山路二十號東吳第二中學校爲前中西書院所改組開辦迄今已三十餘年該校畢業後卽可升送入蘇州東吳大學肄業可免受入學試騐且爲勗勉學生起見凡於畢業時　學兼優而冠全級者得免繳大學全年學費銀一百元本屆因前校長平君返美特由學務董事委任潘愼文博士爲校長更添聘中西教員各數人擔任各級教授茲定於陽曆九月十二號開學先於十號十一號招考新生并收學膳各費凡欲知該校詳細章程者可直接函索云 
　　萃英小學北浙江路華安坊二弄私立萃英學校開辦八載曾由寳山縣署批准立案學生畢業五次成績斐然可觀茲聞該校定於陽曆八月六號開學十一號上課云 
　　三廉學社北車站南首克能海路三廉打字學社主任鄧伯賢鑒於速記人才缺乏而各公司時有聘請速記員之事擬於本月四月卽星期一起將特開一速記夜班以造就斯項人才 
[記約翰學生分會游藝會]  
　　上海學生聯合會之聖約翰分會成立兩月曾設暑假義務學校於民厚南里茲因將於暑假後在曹家渡設立義務學校及工商義務學校籌集基金特在香港路大英戲院日夜演劇茲誌其涯略如次（一）主席朱敏章君報告（二）音樂爲精武體育會西樂隊與軍樂隊合奏（三）喜劇終身大事爲胡適之先生傑作其描寫婚姻之不自由演者頗能體帖入微（四）韓秉謙張敬扶二君合演幻術頗見神妙（五）精武體育會之技擊使用眞刀眞槍殊爲勇武女子模範團簡偉卿蔡醒魂盧獻輝陳士超李志義馮瓊珊女士等打功力拳俱見精神尚有七齡女童陳素眞女士打拳一套名爲大戰亦别開生面此外更有工界靑年勵志團拳術（六）聖瑪利亞女塾學生之跳舞及曹凌二女士之鋼琴獨奏均極佳妙（七）警世劇湘蘭女史爲聖約翰學生演劇團所排叙一女子名鶯兒卽湘蘭女史寄居婿家嗣遭忌見逐遂鬻書畫於靑樓其婿留學他邦戀愛異族而各不相知旣而因湘蘭女史藉胡痴生而開美術展覽會於京都適其婿歸國亦在參觀已不能識湘蘭忽遇一醉漢知係亂黨遂誓誅此乃手槍一發則其婿蕭某也情節離奇令人難測演者均能形容盡緻發揮所長是晚雖風狂雨驟而觀客盈座約有千人孫逸仙夫婦均蒞止焉聞此次演劇所售戲券已達三千金費用僅八百元而已 
[女校演劇籌欵]  
　　新閘大通路志筠女校爲顧菊儔胡淸漪兩女士創辦已經三載頭班生行將畢業其經費向由創辦人擔負維持三載歷盡艱辛茲爲貧寒女子生　問題起見擴充校舍添招免費生專習國貨女工惟經費奇絀故於八月十號卽隂歷七月十五日假座天蟾舞臺演劇一日以籌經費 
[基督教勉勵會徵求成績]  
　　本埠北四川路横浜橋中華基督教會昨三十一號晚爲勉勵會徵求閉幕叙集會長葉梅生主席開會領衆歌詩禱告後請廣州基督教協和師範學校監學招成韶女士與本埠靑年會幹事彭少雲演說勉勵會之事業與其前途繼由書記張英魂宣告本届分外交内務財政陸軍海軍教育司法農商交通九部徵求各置總次長各一人部員若干人以徵得每洋一元爲一分一千分爲目的成績極好現統計徵得一千四百三十分會員約一千二百人全部分數最多者爲教育部個入徵得會員最多個人分數最多個人維持會員最多者皆農商總長張炳榮君繼以歌詩祈禱閱時始散一號晚復集全體職員與徵求部在大束酒店開褒讌會演說者有葉梅生張炳榮郭衞城歐彬黄文謙崔通約馬文衡及張竹君女士黎招成韶女士張女士主張本會立宜推廣會務並當在武昌路附近增設平民義學逐漸推廣學額宜講福音庶德智齊施體用皆備爲社會謀幸福並謂自願樂助校中椅櫈一百二十副云 
[靑年會之演說會]  
　　本埠靑年會今晚（三號）新鐘八時德育部商請留學招待部主任李啟藩演說題爲（靑年人與金錢）李君對於是題研究有素且感靑年人智識淺簿易涉奢侈浪費金錢不知愛惜爰本其經騐發爲言論有益靑年良非淺鮮屆時各界志士　往聽之 
[文監師路工商聯合會成立]  
文監師路工商兩界自學潮發生後對於國事非常注意且能顧及公益力圖自治前由郁錦榮等發起組織工商聯合會期與附近各同等聯合會互相聯絡曾開籌備會二次兹悉該會業於上月三十一日開成立大會選舉職員正會長沈星德副會長張連發其餘會計二人文牘二人交際四人庶務四人評議十三人當議定設辦事處於飛虹學校 
[豆米業十人團展期選舉]  
　　南市荳米　組織之愛國十人團設事務所於麩業公會原定八月一日開會選舉正副會長毁各職員是日開會後經衆磋議之下以本團所定團額本以三十團現雖有二十七團尚未能謂完全正式成立應屐緩選舉定於五日開會倘能滿足額數卽行推選遂議决延期而散 
[監獄出品二次送京陳列]  
　　漕河涇江蘇第二監獄工廠出品成績頗爲優良前月北京司法部在中央公園設立全國監獄出品展覽會電令上海監獄運送出品赴京陳列當由敖雲亭典獄長飭令工廠主任沈炳文選擇物品四百餘件派員解送高等廳彚運茲聞送京貸物已將售罄昨日又奉江蘇高等檢察廳陷電轉奉司法部儉電内開監獄出品陳列處業經開幕該廳所送吳縣監獄之籐提包上海監獄及分監之毛巾籐心箱絲光布紋各膀帶男女電光線襪均極受歡迎幾於售罄仰轉令卽日續運到京其運費等項並應加入價格等因合仰該監迅將此次部電所開物品刻日選送來廳以便彚轉敖君奉電後立命第三科科長沈君迅將電催各件裝置數箱卽日解由高等廳彚送到京沈科長奉諭後卽赴本廠材料科選配齊全不日當可解送矣 
[滬杭路夜車之第一日]  
　　昨日（一號）爲滬杭甬鐵路開行夜客車之第一日因適値風雨交作故搭客略爲稀少查昨日由滬開杭之夜客車南北兩站共有搭客百餘人之譜行李極少統計不過十餘件而南站搭客以三等爲多約五六十人二等車則僅二人耳北站則頭二等乘客多於三等由杭來滬之夜車搭客人數較由滬出發者爲少因值大風又係夜行故速率極緩以致到滬逾時至一點鐘云 
[警員學竣回京]  
　　京師警察總監吳炳湘前曾遴派警員夏累伯惠心可來滬在公共工部局内考學指紋印法迄逾半載聞該兩員業已考學竣事訂於本月八日乘車回京並聞該兩員於回京後擬在京師警察總廳先行試騐指紋印法並須組設傳習所以便各省警員傳習 
[催解登錄稅]  
　　上海縣署近奉財政廳令查牙行登錄稅應以每年六月底爲結束造報之期前經通令有案刻已八年七月爲八年度開始所有該縣收存六月底以前稅銀應由該縣分催於半月内分淸月分塡表掃解 
[警廳限制渡船儎客]  
　　淞滬警廳徐廳長以沿浦灘之周家渡南碼頭董家渡楊家渡陸家渡爛泥渡等各碼頭之渡船戸等每有貪載渡客之弊時有溺斃人命情事該處爲鄉民過渡來滬之要道當此暴風浪急之際亟應取締凡在暴風期内各渡船每次祗准載運渡浦客人十五人爲限免致遭風不測昨已飛令各警區派警傳知各船户一體遵照如違定當拘辦以重人命 
[路邊房屋仍須拆讓]  
　　高昌廟西栅外原有小浜一條因須展寬龍華馬路面積業經盧護軍使令飭步兵三十八團馬團長派兵挑泥塡築刻已動工約在二星期内當可塡平惟該處路面現僅丈許卽使塡平浜基之後亦祗二丈有餘尚不滿規定路面四丈之寬闊因此該處路北之房屋仍須退後以免妨碍路線昨軍署已飭知十四圖地保知照各業戸預備拆讓矣 
[王海峯減輕刑期]  
　　天津人王海峯蘇州人周紹堯南京人徐聲民因於西暦一千九百十七年八月九號十四號十七號三次投函安南路居戸胡光國恐嚇勒詐巨欵被控公共公廨逮案訊實經西官簽判王等各押西牢七年期滿逐出租界茲經王海峯之妻在籍得悉伊夫在押西牢於日前來滬延代表律師具稟公廨要求復訊昨由捕房派探至西牢將王海峯提解公堂請示卽據王之家屬所延代表律師上堂詰據王海峯聲稱前在北京陸軍部充當副官計有五載嗣因張勳復辟京中大亂彼時挈眷來滬寓居滬城九畝地與周紹堯（卽周泉）在北京供職時相識後又在滬遇見憶前年八月十七號由周邀往會宴卽被拘案訊押現周已於去年在牢病斃惟我來滬祗有三禮拜遂被拘押與嚇詐案毫無關係當時實遭誤拘云云該律師向王詰問畢復向堂上申辯良久要求將王省釋並據捕房刑事科代表牛門律師投稱被告代表律師請求復訊毫無理由且無見證到堂證明被告平素行爲本律師大爲反對應請堂上仍照原斷執行經原審官兪襄讞核供商之義副領事羅君姑准被告家屬請求判王海峯改爲押滿二年期滿仍逐出租界 
[汽車夫薄罰了案]  
　　汽車夫李桂根前日因在福州路將馮阿楊毆傷被三百二十二號華捕查見一併拘入捕房奉飭馮送醫院醫治李收押於昨解送公共公廨請究經中西官訊知李行兇屬實姑念馮傷已愈判李罰洋二元示儆 
[學徒送貨糾葛]  
　　浦東瀾泥渡新街協興小雜貨店學徒張繼章於前日傍晚帶同扛夫二名將冰糖一麻袋計重一百三十餘斤扛赴浦西銷售當經一區崗警上前盤詰言語不符因將人證併解至署經曾署長略詰之下判將張暫行交保開釋冰糖存署候飭警查明來歷再行核奪 
[傷害案移解法庭辦理]  
　　錦華絲廠女工王阿香顧餘金二人因毆傷打盆女孩秦小妹被控四區警署兹悉此案移解司法科後經段科員訊得秦女傷勢甚重故將二被告轉解地檢廳核辦矣 
[請緝冒收烟酒稅欵]  
　　江蘇二區烟酒公賣局長劉際士近據承辦烟酒牌照稅之陳傑呈報上寳兩縣境内有人冒各烟酒牌照稅調查員竟將升泰洽泰興盛餘恒昌裕和等槽坊烟酒店託名調查乘機收去稅欵或兩元四元不等並遺有名楷上註朱顧甫光勳字樣經各該店呈報前來事關冒名征收稅欵應請查究當由劉局長據情移請淞滬警察廳並上寳兩縣知事飭屬嚴緝未光勳務獲究辦 
[李鳳池案訂期覆訊]  
湖北人李鳳池向在滬西澳門路日商第五紗廠充當搖紗間工頭於本年六月八號夜因有令全體工人罷工情事經該廠主日人偕總管日人詔田淸莊及廠夥華人徐長福吳萬章等報由該管戈登路捕房派探毛伊文將李拘解公共公堂訊判發押西牢三年在案茲悉李之家屬及湖北會館並本埠工商協會均以李被控之事證據不充故各延律師咨照捕房於昨將李從西牢提至公堂由各律師陳明前情要求准予復訊張逹卿襄讞與日副領事林出賢次郎核票諭被告還押候訂期訊核 
[糖食店夥之傳單案]  
　　閔行路捕房華探蔣阿林西探麥道漢與八十四號西探目利扶司查悉在公共租界漢口路（卽三馬路）二百四十二號文魁齋糖食店内爲夥之袁連生曾於七月七號串黨刊發傳單譭謗界内各茶食店名譽據情回禀捕頭轉請公共公廨出單於昨將袁傳案卽由中西包探禀明前情以袁違犯新刑律第三百五十九條請爲訊究詰據袁供認出資刊發傳單不諱中日兩讞員核供判被告罰洋五十元充公 
[乘凉啟衅]  
　　彭根榮昨投法公堂控稱民人日前將塌床置放在弄内睡臥詎有掃弄人陸全林到來强令民人將床搬開不遂輒用掃帚將民人毆打嗣經同伴人王阿二出而解勸詎有肉店夥陸阿土出而帮兇將王頭部毆傷現在醫院醫治未愈求請訊究詰之陸全林供民人前往該弄掃地因彭之塌床阻碍故令其搬讓彭非但不聽反先動手行兇故此還毆是實陸阿土供民人在店内熬猪油因聞後門外人聲諠閙出門觀看見陸被毆上前解勸有之不敢帮兇求察中西官判陸等仍交原保候王阿二傷痊再行訊核 
[流氓糾搶花朶]  
　　某花園主張阿五昨投法公堂控稱被流氓王桂生卽混名小東洋於日前淸晨糾黨到來以購花爲由搶去白蘭花數千朶一哄而逃民人當卽報告捕房旋經包探拘獲今解案下求請訊究詰之王供民人前往張處購花有之不敢强搶求察中西官察得王實非安分之徒着押三天期滿逐出租界三個月 
[汽車撞傷行人]  
　　昨晚八時許有一千七百零六號汽車駛經公共租界南京路浙江路口撞倒江北人蔡年剛碾傷腹部當由老閘捕房一千一百十七號華捕到來押令該汽車載送受傷人徃醫院醫治一面帶汽車夫入捕房稟請捕頭發落 
[自動車撞傷行人]  
　　甬人徐小寳因乘坐機器脚踏車至虹口墨克登路司機不愼將行人周文昌所挑之物撞損並將陳阿富撞倒磕傷頭額被捕拘入捕房稟明捕頭奉飭受傷人送院醫治徐存洋二十五元保出聽候公堂傳訊 
[過犯再來科押六月]  
　　徐林林前日在虹口華特路四百九十號門牌小茶館内被滙山捕房包探張林泰查見以徐係三次過犯因卽拘入捕房收押昨解公共公堂請究徐延律師到堂代辯中日兩讞員以被告不應復來租界判押西牢六月期滿仍逐出境 
[購貨乘機行竊]  
　　某洋貨店夥顧茂堂昨投法公堂控稱趙愼餘前日以購買洋紗三尺爲由乘間竊取洋紗一疋藏在衣服内圖逃經商人察悉鳴捕到來人贓並獲帶入捕房解送案下求請訊究詰之趙供認行竊不諱後當改過不敢再犯求宥中西官判押二禮拜贓給原告領去 
[過犯又國行竊]  
　　揚州人王天正前晚因在浙江路圖竊被七百零七號華捕查見拘入捕房昨解公共公廨請究經中西官訊知王係過犯判押西牢四月期滿逐出租界 
[滬海道尹批示三則]  
　　上海總商會會員徐菊如等代電呈上海總商會開會改期 
請主持由沁代電悉旣據逕呈仰候國務院農商部核示祗遵此批 
　　太倉縣士紳錢泰堦等呈霪雨逾旬棉禾受損請准派員履勘以重災情由呈悉旣據逕呈仰候省長曁財政廳批示祗遵此批 
　　靑浦縣民人吳乃文等呈反對創辦松靑電車公司以弭隱患由呈悉查此案迭經電令松江靑浦兩縣知事迅予查明呈候核辦在案迄今日久尚未呈復殊屬稽延據呈前情候再令催靑浦縣知事迅卽會同切實查明呈復以憑核辦此批 
[謝贈]  
　　昨承中華書局惠贈中華英文週報第十八期一册特此鳴謝 
來件 
[對於國際同盟會之意見（任矜蘋）]  
　　和會初開各國蒞會代表皆具秉公治事之心故中日事件僅一宣示全塲譁然倘我國全體代表能一致爲國防日之攻擊破日之蔽蒙則成功凱旋固意中事乃專使棄垂成之業作瑞典之行而從員荒貢獻之責奮室内之私於是動於利害者不願公理蔽於是非者莫知所從此事之所由敗也其未至於全敗者則王顧諸公與全國人民奮鬬之力也故全國人民欲與王顧諸公竟全功於國際同盟會當再增奮鬬之精神去其蔽蒙明其是非使加入者能主持公理而誤信者復知所自悟或可望最後之勝利不然山東問題之請求徒受二次見拒已耳矜蘋不自鄙陋先陳三策惟國人注意之 
　　（甲）派人赴美演講中日密約之經過及此次愛國運動之詳情 
　　（說明）由各地學生聯合會調查本届赴美學生姓名與以演講委任書復分演講爲兩種關於中日密約者爲直接演講關於愛國運動者爲幻燈演講直接演講者與以傳單幻燈演講者與以幻燈器具 
　　（乙）派人赴美分發愛國運動寫眞 
　　（說明）由上海學生聯合會登報搜集全國愛國運動影片製成銅版訂成小册而於影片兩端用英法文字爲簡單之說明復於册首叙述經過略史（說明及略史須用相當俸金聘請）精於英法文學之士專工其事） 
　　（丙）派人赴美組織報館 
　　（說明）備相當俸金聘任才能兼全之士赴美組織報館發揮中國眞正民意解釋他國誤會及揭破某國隂謀以三月爲期（因有關經濟問題故有此種限止） 
　　以上三策固爲要圖然苟欲實行三策必先籌實行三策之金錢否則徒言之耳茲將管見所及再盡微意 
　　籌欵方法 
　　（一）倣美紅會法發售贊助國際同盟會紀念章 
　　（二）分紀念章爲五色 
　　（三）紅色每章十元黄色五元藍色一元白色五角黑色二角 
　　（四）五色以外另備金質銀質兩種金質每章一百元銀質每章五十元　　 
　　（說明）籌欵方法聯合各團體共同進行推行於各地 
來函 
[平民義學來函]  
　　頃閱報見熱心平民教育者相率興辦平民義學足見吾道不孤惟名目旣與相同誠恐各界不無誤認　特聲明如左本校係獨立性質不附屬各處機關於民國五年秋開辦賴諸同志之互助得以成立自民國六年春季以來所需經費悉由教者節衣縮食脫簪解珥以自給從不在外募捐且學者平民教者亦平民更無餘力用於愛國之運動凡他處有以平民義學名稱運動救國及募捐興學等美舉概與本校無涉各界如有書信文件寄遞本校者請投上海北四川路厚德里五號本校方不致誤務懇貴報將此來函照登藉資辦别至爲感禱平民義學蘇愛南啓八月二日 
[王彰孚勸人注意時疫]  
　　近日狂風驟雨温度忽低疫勢似稍減退而症狀反加利害多有夾雜他病如傷寒痢疾等者實係病家先不注意保衞身體飲食失宜寒冷漠視所致務勸諸君與其病而求醫母寗未病先爲防範禍從口入少食無妨疾自外來預防可免向例霍亂等疫盛於秋初今夏季氣候不良流行已厲何時可止尚難預言唯祈諸公愼於未病醫家盡力診治人事勝天端資羣力幸勿河漢斯言 
雜評二 
[商會中之國籍潮（庸）]  
　　總商會前以會長問題成兩黨業峙之局勢今又以會員國籍問題啓内部之紛爭甚矣總商會之多故也 
　　陳炳謙之會員資格攻之者曰陳君已入葡籍者也於商會法第六條不合袒之者曰陳君固廣東之香山人也於商會法第六條不背蓋陳君者以中國人而入外國籍者也且入外國籍而仍自認爲中國人者也故謂陳君爲外國人可謂陳君爲中國人亦非不可而此問題於是難决矣 
　　雖然此非絶對的難决也有國籍法十二條第四欵在且有國籍法施行規則第十條第二項在 
 
 

Page 12

 
 
   
 
 

Page 13

 
 
   
 
 

Page 14

 
 
自由談劍秋 
　　自由談三字皆用當代名人字跡每星期調換一次今日係錢劍秋先生手書 
實談 
[郵苑瑣話（七）] [  秋葉]  
　　一八七三年至七六年間古巴之郵票用於玻德黎哥者皆加印一種神秘記號似花押而非花押是蓋當時國外滙兌率高低懸殊惟恐有在玻德黎哥販郵票至古巴而貿利者故以此種加印分别之此亦别開生而者也 
　　國家有戰事起則郵票有專用於戰地與佔領地者又有因增郵稅須變更價格者是俱供一時之需故多用加印方法然不復謂之加印郵票而曰戰事郵票（War　Starub）也 
　　求此種郵票之適例於往日首當推南斐戰爭時一八九九年十月梅夫京地方被圍凡亘二百十餘日當時城中所貯之郵票極少不過爲英領貝頓蘭好望角等地所用者乃加印被圍之梅夫京（Mafeking　Besiezed）字樣並增改價格而用之蓋當時郵件之發送皆須突重圍而出其危險殊甚也未幾此種加印郵票告罄不得已重印新票兩種其鐫防禦司令巴登將軍之像者用於戰線以外鐫軍醫監格氏之像者則專用於戰線至翌年三月援軍至始廢止後二月勞勃脫卿率英軍入伯蘭方丁城未幾卽於奥蘭特自由國之郵票加印V·R· 
I·（Victoria　Regina　Iinperatrjx之略字）此三字適與原刻文字V·R·I·J·（自由之義）相差一字亦可謂不思議也其時澳洲各地應帝國之召集而興兵者俱各發行特種郵票如紐錫蘭之軍服志願兵像郵票（並記帝國召集）（The　Fmlire 's　Oall）女皇島之愛國義金郵票维多利亞之戰時稅郵票皆是也 
　　此外有趣之戰事郵票有如一八八二至八三年智利與秘魯戰而盡殲其軍遂於其郵票加印智利紋章用之又如一八六六年歐洲七週戰役起地圖由以變色之處甚多伯隆斯維克等地旣割於德德人卽於其地郵票上貼自國郵票更印北德郵政區城（Norddeutcher　Postbezirk）　一行小行而用之今剥其上之德國郵票原票之形蓋猶可辨 
　　一九○一年北京匪亂作各國皆遺援軍赴之其時英軍印度軍軍中有所郵票卽取印度發行者加印O·E·F·（中國） 
遠征軍之省字嘗見某君著郵票略考以爲此種票之用途遍查不得蓋未深考耳）字樣俄日軍則各加中國字樣用之遂相沿至今不改 
新智識 
[童子軍游戲（續）] [  上虞陳伯源譯]  
　　次幕 
　　迨牛身紙條皆被撕落或鬬者均被殺死乃以一巾掩牛目一巾圍其頸以一活結繫之鬬者一人試奪其頸上之巾身軀不爲所觸以殺死之 
　　（五）　籃球 
　　擇隙地一方樹以二竿（或樹或牆均可代之）對峙而立長可十尺每端繫一小網以備受球每網之下劃一路線長可十五尺廣則六尺中間畫一圓圈徑線可十尺以連絡之於是場圍始成每方人數大率以四五人爲限推公證人一以爲種種之準備 
　　此種游戲其法彷彿足球面於狹窄之處雖一房一室之内皆可行之惟玩球之際不得用肩臂腿足祗須以手投擲敲擊偶或置球手掌則以二歩爲限惟不得擁抱在身其他規則一如足球之戲倘有違例等事則敵方一人可以立在網之對而於中間圈内（其他隊員皆須立在塲圍之外）得自由擲投一次以間之 
　　勝負以球之投入網内之多寡爲準 
　　（六）施善 
　　先取兩排使出外行告以於二時或三時内錄其所行種種善舉報告隊長設若無所事事則不妨至人村落田野尋一善事行之苟有所爲則須甘心服役却辭酬報 
　　視其報告之如何以爲勝負之分 
雜錄 
[寄鈕惕生將軍孫寒厓翰長] [  南湖]  
　　四疊寳刀歌韻 
　　潦倒天涯去住難難波橋上雁聲寒（難波橋在大阪）黄金買醉快意盡銀河耿耿生微瀾垂楊本是吾家物慮趙風流俱第一濯足扶桑人未歸莫教雨打新荷密江廻海斷痛餘生肯將宫錦換狂名世上興亡誰管得險棋一著按圖爭吁嗟乎故人聯袂長安去（惕生寒厓行將入都要余同游）何年痛飲黄龍戍嚴陵光武今不聞却憶高人釣游處君不見碧雞坊舊游如夢總他鄉上慙滄浪下黄口不聞杜宇也神傷明朝歸計喜相將冷落拈花舊草堂（吾家右丞萬柳堂地本拈花寺在京師） 
[世界偉觀（十四）紐約郵政局]  
　　Post　Office·NewYordCity 
　　屋以花石砌成工麗無比 
廣渠門内右丞曾與盧疎齋趙松雪觴詠其中有妓名解語花者歌遺山驟雨打新荷之句在侑酒一時傳爲勝事） 
小說 
[潛艇歷險記（續）] [  翠岑譯]  
　　第三十九章東北灣之浮標 
　　諾愛爾旣登浮標浮標震溢甚立而仆者再忽上又忽下忽焉左轉若螺陀忽復右旋似風車諾愛爾若無鐵欄阻之者墜水久矣旣習之稍久則略安之乃盡解其衣曝於欄格之上一以乾之一使遠處來船得見而趨救也惟體旣赤露爲西向之日光所射廼微覺眩暈肢節勞動過劇加以風水之寒日光之炙亦隱然作動顧雖若是諾愛爾猶不以爲苦且以爲瞬間將有船至此不適於體者亦至暫其所廻繞於心而不釋者厥爲麥快亞之被錮思甚則目中儼若見麥快亞一人破門而出力摶二德人之背旣又念設德人而挾械者事已垂成勢力不復他顧逞其凶殘則麥快亞將遭不測己與同行乃不能同當患難揆諸人情其何以堪繼又自責謂遇敵二次均爲所收平日自負之軍人勇慨何以一至於斯又念使今日弗雷脫與俱者則必不待見其人而咆哮若狂矣又何至待出港而敵人始現蓋彼敵人者必已久匿於引擎室以冀船出港外而遂其謀而其始亦初未知駕船者適爲仇敵今也天假之機重仇復値而前之勝者今則一敗而再敗彼蒼蒼者抑何多事若此乎屈力西受德人之駕御漸漸近德意志海岸而駛船中之英國軍官反囚於船室之内彼蒼者天戲弄得母太甚時諾愛爾以思念過甚不覺時光之速距登浮標時蓋又兩句鐘矣旣覺乃上升欄頂立而四望無所見則復下垂十數次卒不得見一舶自語曰無矣曷德樸之船舶均回港售魚去矣噫吾斯時而能得一餐者雖佇此終夜復何患雖然苟能得一餐者叉何至佇此惟其佇此乃不得耳 
　　潮轉矣頃之退者今復續續而進海水頃刻大漲諾愛爾雖得乾燥之服體似稍適而浮標之震盪則較前遠厲惟以思想雜亂故則亦不甚覺且以爲終當有船至必可得救心亦較舒久之又久諾愛爾復登欄望則東北水平線上起黑烟一縷心大躍極目力眺之迨後决定此船實向曷德樸駛者始已船漸近諾愛爾升欄頂以兩足交叉固之俾不墮而兩手則高伸作海軍通行求援之手號未幾卽爲來者驅逐艦所見艦長卽以手號答謂將遣小艇援之諾愛爾大喜驅逐艦行漸緩趨向浮標諾愛爾見艦後復曳一船屈力西也屈力西之帆已下其繩索佈置之狀紊亂無序其爲急促而非慣家所爲昭然明甚驅逐艦之小艇已下蕩槳若飛至浮標下諾愛爾一躍入其尾船艇遂行諾愛爾語艇中之驅逐艦海軍中佐曰貴艦安然曳之行甚慰甚慰特未知吾友安乎中佐聞語視諾愛爾不語狀若怪異已乃正色曰若言語當稍自謹愼若豈同夥者耶言出諾愛爾亦不解駭曰汝語何指彼船吾有也而·····中佐攙言曰而彼實用以接濟德潛艇者速箝爾口爾豈自甘罪戾耶諾愛爾知有誤義多言無益卽欲辯亦屬過早此時驅逐艦中人盡目諾愛爾爲匪人小艇旣並艦側諾愛爾一躍而上立致敬禮於艦長艦長聳其肩笑曰此人乃亦海上人耶何爲漂流若是中佐具白諾愛爾所語艦長遂逐一嚴詰諾愛爾曰吾意君必有所誤艦長曰且弗言誤先告吾以汝名試以名剌來噫諾愛爾福達愛斯潛艇Ｒ十九號之中佐來來此必一有味之新聞試述之諾愛爾遂述之艦長極神靜聆欲察其破綻而致駁顧卒不可得因知事實確切遂大呼曰天乎天乎世間乃有斯事乎麥快亞與君同舟耶吾故識之吾艦見一潛艇並於屈力西之旁三千碼外卽開始射擊敵艇卽没水然吾艦以深水炸彈探而滅之者幾一小時矣諾愛爾曰曾毁之否艦長聳其肩諾愛爾覩此始知此狀乃艦長之習慣初非蔑態艦長曰吾有多證足明敵艇縱未毁亦必大損然而來快亞苦矣 
[自由談之自由談] [  不冷]  
讀書 
　　讀書不可爲書所讀做事不可爲事所做其間分别安在蓋讀書者書爲我用也書讀則我爲書用矣做事亦然苟做一事而其結果爲勢所迫不得不舍我本意以敷衍其事者卽爲事所做之謂也 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　老申報 
國内舊聞 
[論内地通行輪船事宜]  
　　　同治十一年十一月十八日 
　　中國之設立輪船通商局也亦旣有端倪而可望成事矣今備論其利害以著於篇使世之揣測此事者有可考焉按和約西商輪船祗准其來往各通商口岸之間此外未嘗廣其踪跡也則華人自造船隻駛行内地固華人自有之利固華人當爲之事也豈有疑議於其間而慮其窒礙也哉今之火船則華人旣自行製造自行購辦矣想官憲於日後必許駛行内地或江或洒或湖或溪之間皆有輪船往來如此則華商火船之生業可以無所限止矣且獨不聞東洋之事乎西船之得以任意經由者僅在各通商口岸而已其餘各處則皆東洋人自行購辦自行製造以收夫駕駛之便裝載之利者也此事已行之數年矣而以東洋人之每年必添造火船每月必添買火船而觀之可見司船者生意之廣利益之深矣司船者旣大有利益而民間市肆亦必獲利益矣該火船載貨搭客旣便且捷而國内所爲貿易之道貨殖之理甯不較溢百倍乎哉此誠萬世之利也或送難於余曰中國内地有火船則有官之釐捐勢必大有所窒礙矣予應之曰非此之謂也抽釐輸稅等事概不必更改舊制一火輪船之過一卡其騐貨報捐亦猶之民間船隻也其一報二騐亦猶之民間船隻也何必慮其有所紛更致多窒礙耶其可以預知者則以貿易之道貨殖之理將必日增月盛而凡所謂稅銀釐餉必將有加無已耳或又送難於余曰火船誠通行於内地則民問船隻必將廢而無用以致船主失業舵工水手諸人亦無以爲生計矣予則應之曰亦非此之謂也火輪船之駛行也祇在闊大河道之中以逹於大市鎭大碼頭而已矣凡支流小港之中則打牃搖櫓者仍可自安其業仍可自業其生也况大市鎭大碼頭旣有輪船往來則貨物必格外流通貿易必格外廣大則凡出乎支流小港之中以達於小市鎭小碼頭者其船隻必當十分閙忙豈尚慮民間船隻之遂廢而無用與夫船主之失業舵工水手之無以爲生哉故曰輪船之通行内地誠有利而無害者也惟當思所以擴其規模廣其流通而已矣 
　　記者曰此一問題直至後此二十餘年而後解决其解决也猶非官吏所願也外交失敗之後不得不以内港行輪之權許諸外人而後國人得援例焉所謂江河湖溪之間皆有輪船往來者今旣見諸事實矣而所謂華人獨擅此利者乃成幻想蓋爾時之官吏苟非萬不已必不肯許也其所以不許之理由表面上莫不以恐妨釐捐與船戸生計爲詞實則釐稅關卡之員司慮破其中飽之窟宅耳關卡利於小民之易欺而憚輪船公司之難侮故百計以阻其進行此所以遲至二十餘年之後也展覽舊聞坐失機會者何可勝數此其一端耳 
國外要聞 
 
[秘船由澳門載運猪仔虐待案（續）]  
　　八月八日加納加花總督愛德升堂會同英領事羅邑尊與老打先生會審猪仔之案兩造均請有狀師爲助原告馬利阿古士船主訴云該傭人等於澳門上船時約明附船往皮魯國作工兩而均無異說詎料船出洋後忽遇大風不得已始入加納加花之口以避風暴且修理船隻進口後該傭人不守盟約輙敢潛逃實屬不合今竊懇貴官代爲申飭令該傭人卽行回船或出錢以補償失約之事云云被告訴曰某等在澳門上船時雖立有盟約然係人强逼者非心所願也出洋後該船主虐待過甚閉之艙中不使自便是船主固已先背約矣且所立之約大干中國之例禁於民生頗有關係其事又與東洋無涉祈貴官不必聽一面之詞爲之伸理也兩造訟詞大略如此於是原告所請狀師乃起而言曰當澳門之開船也諸傭人皆自願出洋並無强誘情事且先開船一日有一官憲係專司傭人出外之事者帶領通事至船遍詢諸傭人是否甘心出外皆應曰願並將所立盟約高聲念誦令諸人共聞共知亦無一人稍作踟躊者至出洋後飲食一切頗爲豐盛所食之物較之船上水手等較爲適口毫無薄待吾不知該傭人所謂虐待果何所見而云然也惟五月初間查出一人以茶一盂强賣人洋一元遂論以勒索錢財以鐵練維繫之嗣有一人謀在船中作亂故將爲首者十一人亦管押艙中當此船未進口時雖有七人死於船中然皆病死並無他故到此間後各工人亦均甚適興不料人心頗測竟有人入水潛逃妄造浮言其意蓋聞東洋做工之薪水較大所以如此現在此案有數事最要兩邊所立之約須辨眞假被告若說是假須向其問明何以見得爲假據某看則是眞的何也蓋其上有印信而章程又與澳門相同查萬國律例凡有人在一國共立盟約後有訟事應照其國例辦此約立於澳門爲葡國所屬則應照葡例辦理不能别有異詞再約上有皮國印信卽照皮國例辦亦可總之此約屬實斷不能作爲廢紙也雇人做工原屬平常英法人均作此事澳門雇人章程甚嚴船主須以銀千兩押於出洋衙門中保途中平安待人無刻虐俟船回時始行發還原銀按此約係在葡屬所立斷不能依中國例辦理記從前曾有一船載工人由澳門到東洋其時不許工人私逃逃者必嚴辦今事如照東洋例辦亦可蓋東洋人亦有雇人例也船主復供云工人出外並不犯法在澳門時諸工人亦非某所招另有人經理此事計某自作船主以來累次載猪仔出洋共載過三千人往皮魯國船回中國時亦曾載人回來共有一百二三十人皆係做工期滿獲利還家者我載人到皮魯國後將諸人送之登岸便脫我之干係一切後事皆與我無涉聞該工人做工八年之後便可自主不役於人至於船在海面時某時刻親在船中巡視禁止水手等虐待諸人該工人白日皆可任意於艙面往來游玩夜間則大艙中住宿從未將其關閉不令出艙云云原告狀師又云在澳門時先是一百七十八人上船後數日又來多人有經理出洋工人官憲解送至船交船主管守出海後因工人有作亂者所以拿住十餘人鎖於艙中由澳門到東洋途中共行三十八天（未完） 
文藝 
[秋月（二酉游侣曾芷沅）]  
　　月明開小閣燭盡漏聲殘飲酒消愁易删詩割愛難塞蟲秋泣恨饑鼠夜尋餐起起東窗下松隂逼畫欄 
[上海小樂府]  
　　（同治十一年六月二十七日） 
　　歡愛碧桃花儂歌白團扇電線蟄海底往來誰得見琉璃莫作鏡火油休爇燈但照見郎面不照見郎心明日不長明好花不長好怪煞輕氣球隨風會顚倒昨夜錦上花今朝途中棘鐵廠生郎心機械安可測 
　　四作古意新聲澹思濃采而寄託遥深音節峭勁逼眞齊梁人吐屬亟錄登之彷彿如讀子夜前溪諸曲令人之意也消（原跋） 
軼聞 
[記譚某遇騙事]  
（同治十一年十一月十二日） 
　　譚某者籍江甯陶洪鎭世以鐫刻書籍爲業每歲向各處攬刻書版刻畢送到取貲復攬而歸習以爲常歳壬申冬十月下旬偕其弟送版到滬同舟遇一人自稱王姓亦江甯籍前歲游庠將至雲間探親談次似頗投契其人善詞令能道人意中事一路周旋極其歡愜遂相約爲兄弟惟恨相見之晚也抵滬後日則同游夜則同庽偶同至邑廟王出其生年月日屬星士京都靜志居主人推詳云二十五而入泮明歲當膺鄉薦三十一而入翰林五十而官一品且並其推命之貲亦堅不肯受而囑以得意無相忘云於是譚喜出望外謂何幸得交貴人事之倍謹若恐少忤貴人意者居數日忽語譚云刻期將至松郡有一要欵約須洋蚨二百元數日後卽可歸趙斷不有悞譚信之而未决相與卜於邑城隍之神得大吉兆均喜甚遂轉向居停鍾姓假欵如數與之且囑其弟隨往候取洋同返因設誓而别别後譚意頗不自安越宿而弟返錚錚者洋果已化蚨飛去矣先是弟隨王至松賃寓以居飯後卽向弟云吾有田房契據數紙均在汝兄箱内臨行怱怱忘却汝其爲吾返取之弟躊躇不欲獨返王迫之再四弟乃云返亦不妨其洋吾須帶去也王遽云吾現在此間俟汝再來還汝洋尚未遲也遂負氣出門去至暮不歸竟不知何往故只得空手徒歸耳譚大悔恨然已莫可如何矣客有述其事於余者余曰譚識昧知人心希附熱不知天人遐邇之道惟星卜是務鬼神是信且現有弟在必欲援異姓爲骨肉卒之楚弓旣失趙璧難完蓋一舉而數失也彼蚩蚩如譚固無足責吾獨怪夫星士者號稱知命乃亦見貴若驚並命金而不取亦愚公之愚矣余尤疑夫此星士者閱歷江湖未必不與騙子爲同黨也貪字之形近於貧不信然歟書此爲妄思攀援者戒亦爲遠遊者告焉 
 
 

Page 19

 
 
   
 
 

Page 20

 
 
   
 
