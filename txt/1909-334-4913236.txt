# 1909 - 334 - 4913236

 

Page 1

 
 
   
 
 

Page 2

 
 
[宮門抄]  
　　十月二十五日召見軍機許受衡續昶 
論說 
[論陸軍佐不宜酌改文職]  
　　天下至大也。事變至紛也。必欲强一人之身。兼而有之難矣以故治國家者。在於官盛任使。而不必在求備一人。沾沾焉爲矯枉過。正之舉雖設官分職。因時制宜。或控之以機能。或馭之。以權術。其因革損益。固不必有一成不易之規。以綱紀百度。然一人有一人之長一科有一。科之用。觸法律者不必明敎育。談格致。者不必研政法。而况文事武功。各有心得。失之毫釐差以千里者乎今軍諮。處因當代輕文重武。積習過深。毅然欲有以變 
 
 
 

Page 3

 
 
通之奏定陸軍人員三等九級之制。請一律比照文官補官等差酌量任用。比照誠是也然必欲准各級官佐及軍士等得以京外對品文職酌量改用。抑又過矣。 
　　國家之所以積弱者。驟視之。莫不曰重文而輕武也。然亦思國家之所以輕武者。原因果何在乎。三代以　兵民合一。征伐之事少。兵刑寓于禮樂。戰陣之中。有禮節焉出則進退止伐于疆塲之交。入則揖讓雍容于庭戶之内。武夫洸洸國勢始張三代以下。兵自爲兵民自爲民。武夫糾糾。擐甲執兵。初不知詩書何物。禮樂何用暴戾恣睢。而與人若不同類。偶値疆塲多事枕戈待命。决勝于呼吸之項流血膏川谷肝腦塗原野軍旅數動。頭童齒秃居營幕之中。毅然若有不可一世之概。以尉遲敬德之勛名而矜功爭坐。至毆星叔道宗于朝以嚄唶宿將之亞夫顧尚方而取箸卒流于非少主之臣無他皆不學以爲之害也。尤其者。身經百戰。而止不識丁。拔劍斫柱歡呼笑呶鄙野犯上。目無禮法。于是乎左右國人皆賤之矣賤之賤之。而尚文輕武之勢成矣此國勢之所以日衰。而皇威之所以日替也。軍諮處誠欲革除其習務使陸軍人員一律讀書。由小學而中學由中學而高等而學。上以備國家干城之選。下以養雍容儒將之才。并明定陸軍任用人員。一德應由學堂出身。則陸軍官佐之學旣由此而增高。陸軍官佐之資格更因此而踔起果誰敢以舊日軍人衊視之者。其所以遏寇氛　侵陵者在此。所以振尚武之風氣者亦在此。不此之求而必沾沾焉對品改用。是仍以文職爲榮途重武而實以輕武也。且曉示各級軍官軍佐。將不必專心致志蒐討軍實。居職數年即可循分以改用耳嗟嗟兵凶戰危之地。果孰是甘久居其任而不願遷調者。吾知此令。一行彼陸軍之官佐。苟非托人營求即或輦金運動。軍務敗壞。計日可待是殆所謂揚湯以止沸懲羹。以吹虀知二五而不知一十者。矣 
軍諮處之言曰。各國官制大率武重于文。其自協軍校以上皆得隨時謁見君主特被殊榮。日本桂太郎曾以中將充内閣總理大臣兼大藏省大臣。寺内正毅亦以。中將充陸軍省大臣。兼外務省大臣。其政府蓋以重用武臣爲宗旨。用能振興軍勢鞏固國基。中國重文輕武久成積習自難遽仿各國。通行之例。惟有仍遵祖訓俾文武兩途暫歸一致以爲自然之本。雖然。此言誤矣。中國古制農之子恒爲農。士之子恒爲士。工商之子恒爲工商。其用人也。深明乎人才之難得。必審定其才之所宜。授之以職而終身任之。務使竭盡其才以唐虞之際。而致治上於五人。此人才之難得也。以五臣之賢而各專一事。此才之各有所宜也。且各專一事而至于終身不易。此任已而竭盡其才也。今治不及唐虞才。不及五臣。而乃援桂太郎寺内正毅成例以爲文武互用之鐵證。殊不知日本之所謂中將即吾國新制之叅領。再上一階。則已正副協三都統矣。是大臣者實中將之陞階。當桂太郎寺内正毅之以中將充大臣也。與中國之以叅領而陞都。統者實相類。今爲大臣。是不過易都統。爲尚侍直。猶中國之以外官改内。官也。况其所謂。大藏大臣外務大臣者。亦不過以陸軍大臣而兼之耳。非直舍陸軍而改别省也。軍諮處不察其本。遽欲引之以爲文武一致之通例其可乎。其不可乎。不待智者而知之矣 
且當預備立憲之時百端待理庶務繁興。在循名核實得其人而用之。一掃舊日司道互遷六部互轉。之舊制使研究教育者。移其身爲學務人員。自司務以遞遷至尚侍而兼内閣會議大臣研究法律者。移其身爲法部人員。自檢驗吏以主尚侍而兼内閣會議大臣。俾内外可以互遷。而彼此不得以互轉。法律之士。移身法官教育專家。終身部採取列邦之成規。以脗合乎上古之舊制。其于陸軍也鼓舞軍學敦崇奬勵。使朝廷任用人才。出于一途各地陸軍學生。學堂畢業後。由軍官而軍校。而參領。而正副協都統内。用則爲陸軍尚侍。會議内閣事務。與聞政事。然後如日本桂内二大臣成例。以本職而兼任也職。固無不可。若必欲各級軍官佐。一律准以文職對品。酌量改用。是仍狃于重文輕武之積習。名爲文武一致。而實則仍文重于武也奚其可哉 
專電 
[電一（北京）]  
　　鹿中堂奏請諭催法部速理貽榖案 
[電二（北京）]  
大理院以司法獨立擬改院制 
[電三（北京）]  
　　皖撫朱電奏整頓陸軍情形謂可如期成鎭 
[電四（北京）]  
　　又電奏皖省各屬並無匪亂請舒厪系 
[電五（北京）]  
　　洵薩兩大臣電告抵英後查閱軍港情形並述英國優禮接待 
[電六（北京）]  
　　政務處會議統一財政及急籌新政經費決定俟澤尚書草擬條欵再行曾議 
[電七（武昌）]  
　　鄂督楊文鼎於二十四日申刻接護督篆 
[電八（東京）]  
 
 

Page 4

 
 
　　韓國政治家請願併韓國於日本之報到東京後諸新聞紙對於此事不敢下輕率之評論 
[電九（東京）]  
　　駐日德使男爵孟母請假期滿陽歷本月七日擬赴敦賀港 
緊要新聞一 
[資政院决定明春開院北京]  
　　資政院原定於明春開院召集各省議員來京開第一次預行會議已見前報專電近聞政府中有阻難者以各省諮議局成立未久一切未能完備遽行召集徒滋紛擾擬請暫行從緩惟總裁倫貝子不以爲然以此事於憲政進行上關係重要未便稍事延緩致失全國人民之期望務於年内妥訂召集及解散詳章奏請實行仍决定於明春開院以立國會之基礎 
[郵部贖回南票枝路合同北京]  
　　前鐵路大臣胡燏棻與中英公司所訂修築女兒河至南票運煤枝路合同經郵傳部查驗南票礦産煤質不旺擬將該枝路停修惟中英公司按照借欵合同堅持不允刻由鐵路局長梁士詒與該公司磋商允洽准由中國備欵將南票路礦合同購回其枝路亦由中國自主停修 
[吉長鐵路舉行開工式吉林]  
　　二十日吉長鐵路局在南門内行開工禮九時由傅總辦良佐率領日總工程師曲尾辰二郎華副工程師唐耘田君及其他局員到局舉行禮式十二時局員向萬歳牌行禮下午二時設宴是日來賓如道署府署及審判廳巡警局陸軍三鎭等官紳商士前往觀禮者不下百餘人入座後首由傅總辦致開局詞大旨謂本局由郵傳部奏准定今日開局惟今日開局不過名義而已至於工程須候明春開凍後着手並云創辦伊始諸多草率凡我局員咸當勤愼將事力求完善云云繼由日本領事演說略謂吉長鐵路本於中日條約而成出中日兩國合辦全爲便利交通起見並云此路不特有裨商業並有助軍事末謂吉長鐵路竣工後吉會鐵路亦將舉辦云云言畢中日員司各起執爵高呼萬歳而散 
[吉省大風雪紀狀吉林]  
　　大連十六夜十一時忽起暴風金州以北電桿電線吹倒斷近者不少該地通信因之斷絶旋經日本通信局飭匠修繕始照舊通行 
哈埠天氣近日頗爲和煖十六日夜半忽大雨淋漓至次早即風雪交加直至半夜始息計得雪三尺有餘探聞以松花江岸陶賴昭等地降雪尤多前昨兩日東清火車以雪滿車軌停止開行房屋被風吹毁者亦不計其數 
　　吉林省垣數日以來大雪兩次天氣驟寒松花江中冰塊如輪自上流排衝而下每日早晨冰稜幾蔽江面以是過江者均有戒心現下江雖未封而中流舟楫已早無蹤影矣 
　　牡丹江在吉垣東面向來温度較高故封江期限比松花江略遲今年在小雪之期此江忽已凝結成冰車馬扒犂往來絡繹 
　　近日遼河冰澌不斷人皆病涉船捐局委員張某已進省交代封關事宜十七日大風雪後遼河千里已可履冰而過 
[滇越鐵路之近狀雲南]  
　　蒙自訪函云法人所築滇越鐵路工程甚速計老開至壩西均已一律完工拉哈地路工前因經費不足暫停六月刻又開工已築至阿迷州法人咸羡華工之能耐勞苦惟邊陲風氣閉塞該處人民對於路礦等事每多驚異故已成之路雖經賣票開車築者寥寥無幾 
[俄人經營遠東之一斑海參威]  
　　我國陸軍部日前在黑海並巴爾的克海間（相距二千啟羅邁當）試驗軍用無線電信已著成效於夜間及電氣含濕時尤覺靈敏現該國陸軍部擬在俄京聖彼得堡至海參威間開設無線電信以便極東之經營刻正在兩地間預備籌設互相繼續之電局 
　　海參威埠自今夏俄政府决議改爲軍港後各項商業頓爲衰落日人乘此時機在韓國清津港急起經營居然此盛彼衰清津港貿易額　常增進現聞俄國駐崴領事署接到俄京確信云俄政府已有意收回前命將海參崴重行開放爲自由港以保持該國遠東之商業而抵制法津港之勢力 
[日人經營東省之一斑旅順]  
　　旅順自歸日本租管改商港爲軍港致商務大爲不振現聞日政府已决議廢撤軍港專力經營商港而以大連爲補助港此議不日即當實行 
　　金州半島日人初定稅則於製造各項不無苛重故數年來工業終無起色近大島都督有見及此屢次派員調查謂非改正稅項工業難望振興現之决議凡工塲用地概行免租工製品之各稅章亦從輕減以資鼓勵 
[前直督與商學界之感情北京]  
　　前直督端午帥由津返京時商學各界在車站送行者不下數千人皆有依依不舍之意前日午帥由京電致天津商會致謝文云王竹林觀察轉學商會諸公同鑒鄙人在津三月於地方毫無補益乃荷諸公盛誼遠送臨歧情意之殷實滋感愧謹肅電申謝回首津門不勝悵結方翰 
[江南無力籌解自强軍經費南京]  
　　江督張制軍奏江南馬步礮隊十一營每年餉項約銀二十萬餘兩自光緒二十七年調防山東續調直隸駐紥所需月餉仍由南省協解嗣後編入陸軍第六鎭原支底餉復改歸第四鎭抵收濟放業經解至三十三年九月分止在 
 
 

Page 5

 
 
案查江南前曾於二十九年十二日經前督臣魏光燾奏明以南洋自强軍調歸直隸後兵力單薄不敷分布添募武威新軍六營兩旗駐紥鎭江江寗一帶並將江隂吳淞礮台護軍各旗添足成營核計增支正雜餉項歳約需銀四十餘萬兩南省各司局因儲欵支絀歷年挪移墊放勉力支持洎三十一年以後南省征練陸軍第九鎭曁擴充混成協改編巡防營隊餉項遞增歳約不敷銀一百十除萬兩其特别無定支欵尚不在内並未添撥新餉悉賴移借供支其舊有各項人欵因近年災歉頻仍錢賤銀貴稅釐一切概遜於前且自蘇滬鄂皖四局貨鹽釐金抵還洋債以後奉撥部之欵大概無著截至三十三年止約積欠銀七百萬兩雖經疉次哲請改撥究無的欵堪以補苴伏念陸軍第四鎭駐紥津郡拱衞畿疆關繫大局但使財力略紓何敢稍分畛域惟江南於自强軍改編之後所解底餉皆由撥借而來近年庫儲告匱餉源日絀待放正繁竭蹶情形較昔尤甚前項底餉實屬騰挪爲難無憑協解據江南財政局詳請具奏前來合無仰懇天恩俯念江南財力困難自强軍餉緊要敕部改撥的欵以供支用十月十三日奉𥑇批度支部議奏 
[西報譯要]  
　　中國海軍大臣游閱英廠文滙報載二十五日倫敦電云中國海軍大臣洵貝勒薩軍門已在紐開塞爾遊閱愛爾斯維克船砲廠 
　　美國簡派駐華公使又載同日倫敦電云據華盛頓電稱美國著名法律家開爾項君已受任駐華公使之職 
　　張家口將開商埠消息二十四日北京電云張家口自鐵路接通後市面日興中政府有將該處開爲商埠之意 
[京師近事]  
　　山東爭移路線諸代表已於初十日到京連日在琉璃廠與津浦路四省總協理會商辦法定於十九日禀見徐尚書面陳一切 
　　京師法律學堂於十九日起至二十二日考試新班課程兹將分日考試科目錄下十九日大清律商法國際私法二十日編制法民法民事訴訟二十一日國法學刑事訴訟刑法二十二日唐律 
　　樞府日前向陸軍部調取上年錫清弼制軍任滇督時查報滇軡兩省沿邊各土司之姓名年歳受封始未及所居地址風俗習慣里數清册聞其原因係爲滇黔兩省邊防日急沿邊各土司頑蒙未化多有受外人誘惑者殊於大局有關急須籌議整頓故特查取此項清册以資參考 
　　理藩部准四川陜西雲貴等省縣撫先後咨稱各該境内土司頭目遇有經本管地方官委辦公務悉能認真辦理應請將土司頭目之辦事出力者皆酌給以六品項戴以示鼓勵並請將所報各節註册 
　　陸軍部鐵尚書現因各鎭訓練之馬隊需用馬匹甚多惟各省地土不同所産之馬亦異當擬定牧養良法分飭各省督撫各就本省調查有無適於牧養馬匹地方其不能牧馬省分亦須詳查鄰省何處可以就近牧養一併報明核辦 
　　此次圈出之武職廢員蘇掄元等各員已奉旨由部帶領引見昨日陸軍部鐵尚書特飭部員趕速電寄各該員本省督撫催其迅速來京預備召見 
　　留學日本陸軍學堂庶務委員劉振清在日驅取巨欵當經拿獲交陸軍部追究兹聞該犯員現仍在該部軍法司拘緊將照騙欵數目科以監禁之罪 
　　江北提督王軍門士珍近咨陸軍部稱江北編練新軍以來一切操課尚稱完備惟敎練官一差尚未派人充補殊於名實不符應請速派人員充當等語陸軍部以此事係軍諮處主政特轉咨軍諮處查照 
　　督練大臣鳳禹門與帮辦大臣王紹宸磋商南北洋陸軍各鎭現均設立總講武堂一處藉資演習惟近畿各鎭之總講武堂至今尚未設立故一六兩鎭官長多赴北洋講武堂肄業殊覺不便刻擬在近畿督練處操塲地址改建洋式樓房數十間名曰近畿總講武堂爲一六兩鎭官長肄業之地 
　　政府現議名省銅元日見充斥以致銀價日昻宦民交受其困推原其故多緣外國私鑄偷販所致現已咨交度支部稅務大臣速行嚴訂各關卡查禁銅元入口之辦法 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[閩省諮議局紀事福建]  
　　資政議員福建額定四名例應加倍選舉十一日午前九時舉行互選松制軍尚方伯姚提學鹿廉訪曁道府廳縣均穿公服到塲監視兹將得票姓名票數依次錄下第一次當選康詠五十九票楊廷綸四十五票林輅存四十三票第二次當選張選青五十四票李慕韓四十四票鄭錫光四十二票楊豫三十九票第三次當選李迪瑚三十七票以上八名已由諮議局開送履歷名册呈請總督選定四名日内即可揭曉 
　　前日江蘇諮議局特遣議員方還至浙閩兩粤等省另派孟昭常楊廷棟兩君分赴他省游說聯合各省要請速開國會訂十一月初五日邀集全國議員代表到上海會議聯名呈請都察院代奏方君已於本月初八日到閩越日由諮議局開茶話會全體議員均到方君演說中國國勢瀕危非速開國會不能轉弱爲强歷引時事多條以爲譬證一言一涙聞者相顧欷歔方君并言浙江兩粤均已舉定代表福建不可不舉代表前往上海云云議員遂用有名投票法選舉三人爲福建全省代表當選者爲劉崇佑康詠林輅存三氏惟康林兩氏近又被舉爲資政院議員赴滬會議之員另須改選是日又議代秀旅費上下游議員爭先投金贊助計收千餘元民氣振興可見一班 
[桂省官廳對於諮議局之意見廣西]  
　　桂省諮議局各議員前將官廳所提出之議案一律批駁作廢現諮議局所議决之議案呈請撫憲裁可施行聞亦一律被撫憲批駁論者謂官廳對于諮議局現在已極端反對云 
[粤督改定議員旅費廣東]  
　　粤省諮議局議員旅費數目已見前報兹聞外府各議員以道路過遠多有以爲不足者業經各議員磋議數次申請督憲核定昨已批回將前定議長每月二百兩改定一百四十兩副議長一百二十兩改定一百兩常駐員月支七十兩改爲五十兩通常議員旅費則將一百四十兩改定爲一百八十兩其臨時會費仍照前批届時另給 
[湖北諮議局會塲紀事武昌]  
　　湖北鐵路協會爲籌修鄂路擬行派股之法爰具意見書陳請諮議局議决十八日各議員在會塲討論周孚胡柏年二君俱反對依丁糧派股贊成營業契價派股兩項當由副議長夏壽康反覆解釋該會陳請意旨無非欲公司及早成立時君象晋遂請改隨糧爲攤租趙君麟書贊成並請變賣公産以補助之惟陶君峻極力反對變賣公産請將各屬生息公欵收回入股而呂君逵先則謂宜照四川攤租辦法百分取三陳君登山極力贊成因爲時已晚未决十九日接續會議周孕胡伯年等仍反對攤租主張勸股其餘議員中則多以按取租榖五十石勸認一股者佔大多數遂照此議通過二十日互選資政院議員十一點鐘陳制軍率同學臬兩司到會先與各議員合拍一影旋入議事廳坐定出湯副議長報各互選規則陳制軍起身向衆告辭云交替事甚忙迫不遑躬親監督由高學司代理遂出會卽由書記散發選舉票計到會者七十九人應得三十九票爲當選選舉開櫃時已下午三點半鐘内除金式度君舉有非議員一人其票作爲無效外其餘所舉能及票數者僅有八人尚少七人議長吳慶燾君命俟午餐後再選兹將第一次當選人名票數錄下胡柏年六十票陳國瓚五十票鄭璜四十五票談鉞四十五票黃文潤四十五票陶峻四十三票胡大濂四十三票鄒永鈳四十票五點鐘又摇鈴入議事廳是時到會者僅六十一人應以三十一票爲當選開櫃適符七人之數鄧殷源四十三票張光耀三十九票金麟三十八票胡汝衡三十五票何世謙三十三票熊正鈞三十二票姚晉圻三十一票 
[海軍捐之發起安慶]  
　　皖省高等學堂發起認籌海軍捐每班舉代表兩人經理此事議先將本校捐務辦定然後聯絡省垣各校共議推廣辦法以爲漸及全國地步十三日議從本校一律實行定自十月十一日起每日每人征錢五文十日一收是爲常年捐其特别捐則任人旦輸不加限制十四日實行征收並函致各校約舉代表數人於十六日下午一點鐘齊到本校磋商推廣方法會所即設本校理化堂舉招待員六人書記員四人糾察員二人十六日届時到會者有師範學生代表十一人法政學堂代表三人高等巡警學堂代表四人府中學縣中學代表各四人測繪學堂代表四人陸軍小學代表六人而江蘇旅皖公學亦先期報告到會至是來代表二人巡警教練所代表一人參觀者甚夥齊集後摇鈴開議由該校王壽烱汪泰霖汪淮葉鼎銘諸人報告會議宗旨並研究辦法是日公同議决者數件一本校每日每人徵錢五文起自十月十一日一各代表極力提倡特别捐一集欵暫存代表處一廣布傳單於各府州縣以期一律舉行决議後摇鈴散會十七日各校代表均有報告書到該校所有各同學均同聲認可慷慨解囊並熱心提倡以期普及全省十八日該校以簡明辦法日前固已議决其有詳細辦法尚未議决者約有數端遂擬議案若干條陳逹各校議覆俾公决施行以持久遠其傳單約分二種分寄各州縣及各省大學校者均附簡章而分布紳商各界者則請其極力提倡以冀一律担任已由該校公擬付刋不日將分布各界矣至該堂齋夫廚役跟丁人等聞亦發起一會大約每日每人二文以盡國民一分子之義務其認籌海軍捐之議案容後續錄 
分類新聞 
 
 

Page 11

 
 
政界 
[自治公所集議調查事宜蘇州]  
　　長元吳自治籌備公所日昨爲常會議事之期兹將潘所長等當時議决各事詳錄於下一調查戶口表限於十月三十日解縣轉詳現以抄寫未竣姑爲展緩於十一月初十日以前開明清摺呈送二選民册先由審查員審定彙編各姓核算稅捐數目分别甲乙兩級然後招人謄寫三投票匭票紙執照式様前已由縣頒發現經决議俟核准投票兩級人數先將紙様照辦至票匭擬向縣借用以簡經費四投票擬按各路分設處所以省投票人奔走五不敷經費前已由縣分認擬請會計員預算再爲籌撥六各街巷路燈由警務公所照會籌議改良安爲經理惟本所現在尚是籌備時候不便擔任應即函辭 
[移復改良路燈辦法蘇州]  
　　蘇城自治籌備公所紳董前准警務公所照會以各路街巷懸點路燈本爲巡緝奸宄便利行人而設乃因原有燈盞爲數稀少且多昏暗請即會同商會籌議改良妥爲經理以全公益等因日昨開會提議當輕潘所長等以敝所名稱自治於此事極有關係理合遵爲籌辦無如止下尚在籌備之時他務未遑祇注重於調查戶口及選民資格一俟事竣卽擬撤銷所有地方應辦事宜至繁極博迨至成立再行遵諭奉行庶蹙俎躐等兩無貽誚兹已函復該所察核辦理 
[江督嚴禁小輪裝載饑民鎭江]  
　　常鎭道劉襄孫觀察昨奉江督札開前因江北一帶饑民紛紛南下曾經檄調駐鎭巡防營弁抹前往揚州五台山仙妇廟等處扼要堵截原慮飢民四出滋擾及訪聞近來清鎭小輪公司不分流民搭客一概裝載殊屬不顧大局若不嚴行禁阻勢必飢民均改由輪船紛紛南來伊於胡底應飭該關道與稅務司妥商禁阻小輪沿途搭載流民並須嚴定罰辦章程於小輪到埠時查驗攔截云云現觀察已遵照辦理 
[鄂垣要差之更動武昌]  
　　陳小石制軍移節北洋鄂垣現當要差人員辭差隨往者頗多故近日各局所總辦紛紛更動兹彙紀如下荆襄水師統領杜道俞辭差隨往所遺委現充統捐局會辦之李道孺接統遞遺之差委候補道郭承舉接辦商塲局會辦鄧道琦辭差隨往所遺委候補道翁奎孫接辦陸軍小學總辦恒協領齡奉陳督諭令往直將畀以某鎭統制之差所遺委候補道歐陽鈞接辦又該堂提調知府鄒嘉效現奉委辦羊樓峒茶釐所遺提調差使委通判賈天池接辦陸軍統制張彪現患咯血之症擬請假調治昨上禀懇委人代辦已奉批慰留矣 
交涉 
[核准敎會購地稅契辦法廣州]  
　　博羅縣以倫敦教會與縣民高亞榕等租買地叚尚無轇轕情事惟所立之契均係永租契紙核與定章不符具禀粤督懇請批示辦理當奉批云英國教會與高亞榕等永租園地兩所旣據訊明高黎氏等控爭之地祗係附近土名相同兩不干涉租與敎會之地尚無轇轕應准照章印稅以清塵牘至敎堂在内地所置公産照約本可永租並非必須斷賣仰廣東稅契局會同布政司卽將教堂永租三聯契紙刻日刋發該縣填用並飭知照 
[日領於御料理之保護力奉天]  
　　奉天警務公所因現當嚴禁鴉片各街日本御料理館時有私開烟燈供客特咨呈民政司咨請交涉司照會日領查察乃日領事小池君覆稱中國巡警時赴各料理館巡查殊多騷擾於該商營業大有防碍倘各該館有不正當之行爲自有日警署查禁可毋庸中國巡警干涉云 
軍界 
[左翼派兵出防皖北安徽]  
　　皖北一帶本年水災甚廣現届冬令防務尤爲吃緊刻經巡防營務處議訂營兵出防巡緝章程飭派中路左翼巡防第三營管帶王宏鈺撥兵一百名前赴皖北懷遠宿州靈璧泗州所屬境内實力巡防認眞緝捕以期匪戢民安刻已詳報撫憲查考矣 
[火藥庫將次遷竣松江]  
　　江隂秦望山新藥局告成松郡火藥局久儲之火藥之於月初起由製造局撥輪專運陸續遷去甚夥限二十四日一例遷完 
學務 
[學界衝突之藩批南京]  
　　果有毆打事耶署寗學司李批上元縣人日本大同學校畢業生馬璋禀云該生與房均翟鶴雲談論古今本文人雅事何至因議論微有不合竟被均雲毆打且將該生推倒河下幾至溺斃恐鄙野無文之人亦不出此房均前在希賢學校肄業且具帖相從是師生之誼不可爲不隆舊日在堂考試優劣必視學生之程度爲衡果一秉大公豈房均一人猶懷餘忿總之當日果有毆打情事何以不就近卽赴地方官呈訴事隔月餘來省呈控本司亦無從察其虛實卽交興化縣查明禀復 
　　果無毆打事耶又批桃源教育會職員顧九河等禀云據葛龍田等因學生將届畢業意欲陷害遂誣裁韓懷禮喝令學生行毆等情前來情節已屬支離即果是實情豈學生毆打葛鵬等一節全無其事耶此事係該縣所親見且親往攔截不止又復尋毆豈該縣亦扶同虛誣耶即此一端禀辭之虛飾概可想見不准特斥此批 
[照會之舉師範監督杭州]  
　　兩級師範監督沈衡山君業已辭職去志其急近又請提學便延人接替兼署提學李廉訪以兩級師範成立僅有二載監督已易四人似未便草率延聘有妨學務昨已照會敎育總會會同學務議長陸春江中丞公舉以昭愼重 
實業 
[解散仁錢商務分會詳情杭州]  
　　農工商部於初七日致勸業道電云昨據杭城衆商電禀杭州商會總協理勒加房捐幾釀人命復控撫 
 
 

Page 12

 
 
轅諸衆商盡非入會之人横加擾亂之罪迭函詰問均不復全體决計另組織仁錢分會究屬如何情形查明電復農工商部虞印勸業道接電後當即復電云杭城商人因求免捐致與商務總會小有衝突已蒙撫憲飭知巡警道責成府縣查議辦理省城及城北已有總會分會各一處不能因警捐一事遽議另立仁錢分會已由署道轉飭遵照餘容備文詳報浙江勸業道董元亮謹禀青印農工商部遂如所擬傳知巡警道由巡警道札行杭州府以警捐一事已蒙撫憲迭次批示自應恪遵辦理豈能因此遽議另立仁錢分會亟應查明曉諭俾免違章結會轉致紛擾合行札飭札到該府卽便分行仁錢二縣查明轉飭遵照即日禀復並致仁錢二縣函云前奉農工商部憲虞電文電遵備公牘行知想承照轉兹接衆商來柬云在協和講堂特開大會並未叙明因何事開會亦無發起人姓名弟未便前往監臨如仍因警捐一事遽議另立仁錢商務分會實與部章違背應請傳知前意是荷 
[廣九鐵路横瀝叚告成廣州]  
　　廣九鐵路經郵部酌定年限以期早日竣工當經該局體察情形分叚定期趕築兹聞東莞横瀝一叚現已竣工現該局特將工程建設費用辦法呈報督轅聞大吏以該段工程旣已告竣所有原駐弁勇六十名著即抽撥四十名移駐該路石廠俾資保護等情咨會水提并札該局一體查照矣 
雜記 
[巡檢覇佔校址之糾葛安慶]  
　　懷寗縣治石牌鎭之長楓司巡檢陳文質自到任後辦理地方一切事宜多與紳董反對意氣不合辦事諸多掣肘該紳董創辦小學一所禀准借該地公局爲校址詎該巡檢先已借居是處經紳士向伊說明請其遷讓該巡檢一味支吾嗣經該紳董禀控上憲衙門懇予札飭讓出該巡檢不但不讓校址且與該紳董極意爲難阻撓學務刻經該紳又上禀當道查辦未知此事如何辦結也 
[兩僧拚命之劇鬭杭州]  
　　杭州昨日下午二句鐘上城華光巷烈帝廟前有甲乙兩和尚互相毆打幾將入井甲和尚大罵云爾有婆娘偷我不如爾之快活云云嗣經烈帝廟和尚出而勸止然甲乙兩和尚均衣服盡濕血跡淋漓詢諸途人謂甲係東太平巷安濟廟僧乙係西府局前護國寺僧兩人因有夙嫌致有此劇戰云 
[兩妹械鬥之奇横福建]  
　　惠邑坡崎何姓與后坑某姓自三年前械鬥至今雖經洪軍門李太尊督兵駐辦官軍至則散處四方回則仍然聚鬥互相截殺不止一次計已死傷三百餘名慘不可聞近日最奇横者某日某姓拿獲何姓兩人何姓立又拿獲某姓一婦此婦自少年守節至今年已四十有奇陳姓央人招何姓對換何姓不肯將此婦褫剥上下衣服縳在陣頭釣水竿上每日大聲喊呌陳姓來看新出女戲似此奇横陳姓豈肯降心將來此鬥不知若何結局也 
[端梁二公偕遊焦山之預約武昌]  
　　鄂省訪友函云開缺鄂臬梁心海廉訪弔張文襄之喪後由京來鄂卜寓於紡紗局内聞日昨接前直督端制軍來電約於明春偕遊焦山擬本年臘底來鄂度歳 
[林提學開缺後之心理江西]  
　　贛省林提學開驀前因考試優拔人言嘖嘖而林見客常以外間之謡言報紙之宣傳鄙人毫不過問自優拔考畢後謡言已息本有安位補缺之希望詎奉諭旨開缺以道員發往南洋交張人駿遣用以致心緒不佳頗抱鬱鬱現擬交缷後决不到寗仍行赴都以冀設法簡放云 
雜說 
[讀詩拾錦]  
　　吾人年齒漸長。閱事漸多。每與人言。多詢世務。每讀書史。多求理道。不知詩三百篇。大抵皆感時撫事而作。議關美刺。事類勸懲。六義四始之風。有爲吾人所終身由之而不知者。即下至一名一物之微。亦足以詔我於無窮。孔子謂伯魚曰。不學詩無以言。有以也夫。舜曰詩言志。此詩之本也。王制命太史陳詩以觀民風。此詩之用也。苟子論小雅曰。疾今之政以思往著。其言有文焉。其聲有哀焉。此詩之情也明乎此始可與論詩矣。　　詩小雅蕭蕭馬鳴悠悠斾旌。徒御不驚大庖不盈。之使人見軍容之肅。與後世之行軍騷擾雞犬不甯則大異矣。昔我往矣楊柳依依。今我來思。雨雪霏霏。讀之使人見行役之苦。纒綿悱惻。一往情深。有忠愛而無誹。尤足以見三代上人情之古　　詩三百篇。眞如化工之肖物。字字寫生極妍盡熊。如燕燕之傷别。竹竿之思歸。采綠之怨曠。伯兮之心疱。碩人次章。寫美人之姚冶。七月次章寫春陽之明麗。而終之以女心傷悲。殆及公子同歸緜之次章寫古公之走馬。而繼之以爰及姜。女聿來胥宇。東山之三章。我來自東。零雨其濛。觀鳴于垤。婦歎于室。四章之其新孔。嘉其舊如之何。寫閨閣之致。男女之情。遂爲六朝唐人之祖。恐當代著名艶情小說。如石頭記會眞專。亦無此等手筆瀛談 
[世界新語ＥspFRANTO第五]  
[次大會紀聞（譯世界新語報）]  
　　世界語萬國大會。每年逢　歷九月舉行　次。藉以促斯語之進步。歷年以來。於英法德瑞士等國。各舉行一次。均極一時之盛。今年開第五次大會。舉行於西班牙之巴爾賽羅。到者三十餘國。人數與前次在德意志開會時頗相埒。惟因開會前數月。國民與政府大起衝突。兵燹初定。旅行者多所戒懼。裹足不前。故表面似與第四次稍遜。實則此次大有進步。蓋前次到會者。雖皆能操世界語。但尚未純熟。而此次到會各員之操斯語者。已較上次爲優勝。如操本國語者然。且此次西班牙王深表同情。受會員之請爲各譽會長。未開會前。囑外務大臣致書各國政府。請其與會。故各國皆派員前往。届期西班牙王又致電祝賀。而巴爾賽羅之職官。均親自蒞會演說。警察長各以世界語督　警察。整飭會場。此爲政界扶助世界語發逹之第一次。惟據德國某報所載。此次到會者。雖有三十餘國之多。而猶不見一中國人云 
　　譯者曰十九世紀以來。各國發明之各種新事業。用之以强國種者。不勝枚舉。而我邦人則曰。是皆奇技淫巧。足以妨吾國粹者。吾輩當力拒之。及他人用之而國與種皆强。然后始悟以前固拒之非。而始徐徐興起焉。嗚呼。亦已晚矣。今二十世紀之世界語自初發明以至今日將逹二十稔矣。巴爾賽羅之第五次大會。猶不見一中國人與曾。豈非可恥之事耶。余爲我同胞告曰。欲我國與世界交通。而免言語之阻塞者。則請及時於世界語加之意焉可。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局 
[議决案]  
[江蘇諮議局議决撫台交議整頓稅契方法案（續）]  
　　一曰通商口岸洋商道契宜一律徵稅以免相形不平也查洋商買屋租地公平定價載在約章本無優免契稅條文咸豐三年美約第十二欵載明照例稅契用印外地方官不得阻止等語可見不稅契者地方官有阻止之權乃向來從未收稅致成習慣甚至光緒三十年滬道創議華商道契亦竟詳請援免尤屬離奇租界地價最昻一契動輒巨萬竟有專事爲人經手賣買因而致富者乃國家獨舍此不稅而於銖積寸累勤儉儲蓄之家人生産不稍寛假事理不平無過於此無怪人心不服甘於隱漏也應請札飭各關道籌議務於本年十一月起凡道契一律徵稅以遵定章一曰革除浮費寗蘇一律以免歧異也查蘇省光緒三十年詳定章程第一條内開現在寗省擬由藩司刋刻刷印三聯契紙蓋印發各廳州縣聽民領用從前契尾一概停發蘇省自應仿辦等語乃蘇省實行已久定價契紙每張一百四十文而寗屬則於官板契紙之外仍須兼用契毛且契紙定價由二百四十文加至一元之多再須徵收契尾錢二百四十文浮收之數尚不在内應請一律革除務使寗蘇辦法不致歧異 
　　以上四條欲使納稅者無所不平無所不便所謂以利便導之於前者如此 
　　一原案發問如何使正稅無可隱漏契價無可縮减本局以爲革除積習當以懲罰爲最後方法欲施懲罰必先稽查欲施稽查必先勸導欲加勸導必先予以種種之便利便利非條舉所能盡在地方官紳隨時體察循序進行而每一方法之中對於隱稅與對於縮價又必各分爲兩階級是故隱稅者未盡懲罰則對於縮價不必稽查稽查亦不服也隱稅者未盡稽查則對於縮價不必勸導勸導亦弗從也操切則無切循序則日進大致可分爲五期第一期對於隱稅之勸導第二期稽查隱稅第三期懲罰隱稅及對於縮價之勸導第四期稽查縮價第五期懲罰縮價至縮價者可施以懲罰而整頓之責始完每期至短三月至多半年當訌辦加稅之際此事誠爲至難但得官紳協力一面籌畫種種之便利一面循序進行則效果如何尅期可覩尚非迂遠 
　　以上一節係答覆原案 
　　一推廣原案提議整頓謹查度支部新定稅契章程原奏以集欵而民不擾爲宗旨其第十二條内開稅契向歸州縣經征去年九月間川督奏設經征局稅契一項改由該局經征近據奏稱成效大著惟本年四月間奏明各省局所均須次第裁撤則該省設立之經征分局自應統隸於藩司至各省能否一律照辦之處應由各督撫體察情形酌量辦理等語是四川之經征分局統於藩司准各省照辦以期設法便民則凡州縣經征積弊極深之處極應查照部議改弦更張現在寗屬浮收積弊極深徐海尤甚擬請遵仿四川經征分局辦法由地方自治會經征歸該管州縣官監督以期掃除積弊按月由自冶會彙繳州縣衙門解撥一面册報藩司此事爲目前急務應請通飭各廳州縣一律遵辦 
　　以上一節係推廣原案 
[又議决江南財政總局詳改寗藩司所屬契稅章程案]  
　　查奏定諮議局章程第二十一條諮議局應辦事件第六欵内載議决本省單行章程規則之增删修改事件又第二十三條内載諮議局議定不可行事件得呈請督撫更正施行又第四十二條内載凡議决事件除議長副議長同意認爲應行秘密者外均公布之並應隨時報告督撫及資政院各等語本局於十月十七日會議謹按局章第二十一條第六欵應辦項下議决節删江南財政總局詳改寗藩司所屬契稅章程案一件並查照局章第二十三條聲明所删各條爲議定不可行事件理合備文繕摺呈請照章更正 
　　查光緒三十四年江南財政總局詳改寗藩司所屬契稅章程内有斷不可行亟須删去者具列如左 
　　一向章官契紙一張收錢三百四十文已較蘇屬多百文乃猶以爲未足改爲銀七錢二分折合一元加至四五倍之多其用處則但以辦公紙飯員司薪費等名目了之應删 
　　一向來各州縣帶收學堂善舉各項大約每契價一兩收錢四五十文係地方公益正用乃减爲二十文且以州縣辦公名目分去十文僅留十文以致學堂善舉之費驟見支絀而浮費之數過於正稅轉未革除應删 
　　一民間自用工本建蓋房屋責令照地契價加兩倍報稅祖遺地基無價可計者照時估値納稅幷草屋亦不能免創從來未有之苛政應删 
　　一州縣徵稅按月比較以定功過徒有拘牽之累而非進行之法民間置買田房豈能按月平均卽征稅無從按月比較應删 
本埠新聞 
[縣令對於接築支軌之愼重]  
　　滬寗鐵路前奉部諭與滬嘉鐵路接裝支軌南至梅家弄北至眞如鎭曾紀前報兹本縣田大令以事關路政亟應妥愼辦理昨特飭傳二十八保三圖四圖等各地保到署諭令調查支軌敷設之處有無與公共租界界石關碍並與洋商購地之處有無關涉着速詳絀查明禀復核奪 
[英臬判斷探捕越權案之公允]  
　　英美捕房西探西后八人同至租界以外之曹家渡附近某西酒店查拿聚賭印人被該印人等以探捕越權行凶控奉英按察司迭次研訊均誌前報兹悉此次英按察司判斷是案頗爲公允其宣布堂諭如下今按爾等毆傷印人裴爾信之罪業已坐實陪審官之意爾等實逾警察之職守當時爾等之舉動應如常人蓋並未奉有特别之命令也本官此時擬發一言爲警察痛下鍼砭今爾等之控案係照英國法律即現行於租界之律審斷此顯而易見者是以凡在警察奉有正當之命令拘捕人犯造人私宅及尋常職守以内之事均宜謹愼本官之爲此言非獨於爾等有益並於租界全體居民有益今試思之設遇無敎育之徒遇不規則之侵入而起抵抗偶或致害隊中之 
 
 

Page 19

 
 
員一二人抑或隊中之員行事乖謬因而起有人命情事則其結果必以謀殺之罪控之法廷其爲禍何堪設想本官切望此案之眞情已昭然盡揭警察之地位亦已明晰嗣後辦公益當謹愼勿再釀成此種惡果至爾等之爲人本官固知品性純良今受殃之人旣已代爲有所措備本官復有法律所賦之權力故能超豁爾等免受縲絏之苦本官之出此蓋爲爾等之地位界限素混今乃能獨先他事而經本官明白制定之故嗣後警察設有此項違背法律之事斷不能希冀如今次處置爾等之寛仁陪審官已免料加爾等途毆印人之罪此罪設經證實則本官亦未便宥免必判爾等稍受監禁之罰今幸本官未得爲此陪審官曾請從寛施罰本官亦同有此意今高易君旣允本官將爲裴爾信措置一切本官亦免判爾等監禁之罰按英國法律除受禁押之外尚可諭繳控案一切實在應需費用本官今卽照此判斷並因麥君尤爲爾等擔保遵斷故免押候繳欵如竟延岩不付則本官可以有權判令爾等於受罰外監禁三月之罪但本官深信此欵必能照繳毋庸本官施行權力也今判爾等監禁一日繳付原告控案所需實在應用各費現爾等受押已滿著即離此此諭（昨報所載仍行押禁繳欵一節殊失事實更正於此） 
[公益研究會舉定職員]  
　　地方公益研究會於二十三日下午二時開第三週期大會更舉職員舉定蔡山泉爲正會長郭聘之姚子樑爲副會長陸松侯趙芹波潘友梅吳芹甫周菊屏曹潤甫葉醴雯蔡養平曾伯和郁屏翰葉鴻英沈韻笙金蘭孫郭襄士姚子讓曹頌孚李平書徐閬人顧益三金松夫臧連生張慕君林景周楊定齋等二十四人爲議員並定於十一月初三日下午七時開新職員會推舉書記幹事調查等員 
[調查工部局購買民房情形]  
　　滬道蔡觀察前據本邑西鄉徐家滙東首西廟橋學董禀稱查得法新租界工部局有在該處將某民房價買拆屋備用等情觀察業已札飭上海縣於昨日飭傳廿七保四圖五圖各地保到縣諭令速將詳細情形查明禀復如果在租界之外即當禀請滬道照會阻止 
[巡捕拘罰車夫之積怨]  
　　昨日午後公共租界内各車寓主與東洋車夫等聚集一百餘人各執坐墊一個分投福州路總巡捕房及南京路老閘捕房喊控巡捕任意拘車究罰有碍生計環求恩施等情均奉捕頭諭各散去靜候核辦毋許聚衆滋擾衆皆遵諭而散 
[少女不端之惡結果]  
　　滬軍營後面萬興油酒店主王某之女福珍年十五歳尚未字人近因所作不端前日被其兄義新偵知向之呵責福珍不服與之口角義新時適在旁切肉持刀恐嚇詎福珍非但不懼反以首就刃以致砍傷頸項頭額等處迨用手掩住又傷手指頃刻血流暈絶倒地後由其父令送仁濟醫院請爲救治生死現尚難决昨日女之伯母某氏赴院看視忽又在途跌傷送至該院救治無效而斃現由家屬前往收殮矣 
[宣示上海自治選舉名册]  
　　本邑城廂自治公所調查之選舉人名册業已審定照章宣布計合選民資格者三千五百六十六人某中三百十八人爲中級三千二百四十八人爲乙　按照章程宣示期限以十一月十五日爲止如有錯誤遣漏本人得即取其憑證聲請更正其投票日限定于十二月營六日爲乙級投票期初七爲甲級投票期初十開票投票在選舉調查事務所開票在總工程局 
[姘夫姘婦之狠鬥]  
　　向爲輪船生意之錢春泉住居小橋堍吳悅盛佛馬店内其姘識之蘇婦某氏出外多日前夜忽然回家與錢口角爭鬥錢持小刀亂刺傷及氏之頸項腰際等處迨氏用力奪刀又傷錢之手指一時鄰人聞聲羣往看視其時錢已吞服洋烟即由鄰人幫同救愈後有巡士到來將氏帶至總工程局因時已深夜命將凶刀留局該氏回去次已由親鄰將錢及氏一併送往上海醫院療治 
[曹季安仍未解縣]  
　　沈元福控媳曹氏在母家私逃一案昨日由縣復訊曹氏之母曹錢氏供女兒嫁於沈姓後被曹季安即星齋誘出不端夏間女回婦人家内本擬于七月初一日送入堂中詎曹之車夫王阿福於六月廿四三十兩次來家致女於初一日清晨開門私逃是實王阿福供曹星齋因訟收押公廨六月三十夜命小的到曹金氏家探問伊妻曾否由蘇回滬並不串令伊女潜逃判王還押限錢氏於十天内尋女到案訊奪 
[張園開演新戲]  
　　張園出品協會之環球音樂廠前已聘定嚶求集同人於二十九日登檯會演新劇兹聞又添聘羣賢集諸君如竹林逸士白鶴山人西湖游客陜濱雅主江南海駿雲間雅士無聊山人等同於是日會演除京崑各戲外並特排香夢詞人所編之新官塲笑話海上新繁華夢兩種著作播入管絃誠劇塲中空前絶後之盛會也 
[城内]  
　　競駛小輪○滬道蔡觀察批胡梅生禀云此案前據太倉商務分會總理顧暄轉據職商沈學智等呈稱太倉向設泰興豫大小輪局近因互相傾軋彼此進歇來往商民諸多不便擬集股另行設局置輪專載搭客呈請批示照准當以該豫大小輪行駛太倉崑山等處曾經本道核准詳請郵傳部核示今旣一併停歇另行招股開辦飭將擬辦情形先行禀候核明以便詳部請示迄未據禀報到道何以忽有婁琴公司輪船競駛情事究竟該婁琴公司是否爲沈學智等所設與前次飭禁之泰興輪局是一是二因何未候核准輒又違章行駛至該豫大小輪據稱現尚開行何以沈學智等前呈竟稱已經停歇有無欺朦情弊仰太倉州立即查明據實具復以憑察辦毋稍遲延 
　　負欠纍纍○沙祥之等迭何桂生欠洋不還昨日由縣訊究沙供在春源祥珠寳店爲夥被何賖欠貨洋一千五百元伊友濮姓亦欠七十三元魯正甫供亦被何欠洋四百二十五元求追訊之何供欠沙魯貨洋數目無差實因販賣虧本一時無力歸還判何收押候再究追 
　　復訊盗匪○夥搶龍華陳豐記祠堂之徐三昨由縣令提案復訊徐供小的係由陳四九紏往尚有四人概不認識判仍還押再訊 
[南市]  
　　預防火患○上海縣田大令訪悉老北門外城脚沿河等處居民每將柴草堆楈現値冬令恐肇火災昨特函請王程局飭派偵探協同地甲傳諭各居民赶緊遷除如違究罰　　請追宕帳○已閉鼎生錢莊副經理趙養 
 
 

Page 20

 
 
田昨被股東嚴兆澄嚴熾昌扭至工程局控被宕欠銀數千兩延不理明判趙留候呈激帳簿到案移送上海縣與王條甫一案併理　　姘婦纒擾○十六舗太平里通順土行主潮州人陳阿福素與崇明婦人范施氏姘識近忽抛棄另有所好該氏懷抱不平暗召其夫范兆香來滬與陳纒擾昨日扭至工程局控訴氏供婦人流落賣娼所積資財均被陳取去開設店業近忽置之不顧求鑒判陳罰洋三十元該氏交夫具領回籍旋又因搬箱爭毆復扭至局孫裁　以該氏無恥已極判戒責一百五十下留候飭陳　到衣箱給施具領 
[閘北]  
　　無可刁賴○湖北人朱丙生控華興麫粉廠機器匠頭周海松濮阿壽串拐伊妻沈氏經四路一區黃正巡官訊明押追在案昨朱將妻扭案請爲覆訊氏供與周姘請賃居大馬路昨日始知海松押在局内本欲投案適被丈夫尋獲扭案求宥質之周祇認姘識並未租屋巡官以証據確實不容刁賴判周責七百板　責四百板還押候辦氏掌頰二百下交本夫領回管束 
　　被告抗傳○木作頭葉幼甘控王增祥圖賴造價一案昨經四路一區黃正巡官傳訊王抗不到案諭令原告退去候提王到案再行究追 
　　不還借欵○江北人周殿揚昨至四路一區控告徐金富將田單抵押錢八十千文延不歸還經黃正巡官訊明屬實判徐先還四十千餘著交保限出月一併清還 
　　折還租洋○鴻大公司收租人安子玉控租戶朱尚豪欠租洋十三元不還昨經四路一區黃巡官集訊判朱還洋六元五角了案　　查獲竊賊○徐阿林王阿榮趙阿虎等串竊胡家木橋華昌泰木行木料約値洋五百餘元賣於徐木全匿居义袋角地方昨由偵採隊官周二尹帶同探弁孫駿發等前往將徐等四人緝獲解送總局押候訊辦 
[英租界]  
　　容留幼女○老閘捕房查悉西天津路五十一號門牌金陳氏所開之妓院内容留幼女金巧珠前日派探將女與鴇一併拘入分别管押昨解公堂請究金鴇供南京人前開妓院久已閉歇巧珠係親生女請爲查訪判金鴇開釋女暫留濟良所候查明再核 
　　布置未妥○妓女梁溪李庽因鴇婦吳阿金之買女洪月仙被某總辦之弟誘匿吳鴇謂其串唆控奉公廨將李妓傳案訊判交保在案昨日吳鴇投案請爲復訊讞員以李妓不到諭候下禮拜二訊核 
　　幸無確據○天津路鴇婦王邵氏控西崽王福康誘匿惟妓　寳一案昨由捕房將王解廨復訊仍無確據判王交保候查明再訊　　傭婦收押○翁某控傭婦張周氏與姘夫張根和串拐婢女並竊取値洋二百餘元之衣物一案昨由捕房將張與氏一併解廨復訊仍無實供判張送回無錫縣原籍交保候核氏押女所兩月 
　　押店失愼○昨晨十二點半鐘江西路一百七十三號洽和押舗樓上衣包房内起火經救火會西人馳往救卢事後由探查得該店保有火險銀三千兩恐有别情當即禀明捕頭請爲核示 
　　毒打養媳○常州人聞義堂聞李氏前日在曹家渡附近與吳阿四王貴等將女子李銀寳用繩綑住肆行兇毆被靜安寺捕房包探翁松林查見以其違章一併拘入捕房分别管押昨日解廨聞供李銀寳係伊家養媳於本年六月間逃出具控武進縣有案求請領回女供因被凌虐逃出現在絲廠做工不愿回去求察判聞等四人各罰洋一元充公女暫留本廨候函詢武進縣俟復到再核 
　　拐匪入獄○俞查泉王黃氏同控曹阿福陳雨洲串拐小孩一案俞孩已經尋獲昨日由廨復訊據客棧茶房趙阿龍上堂証明曹陳拐孩情形詰之曹阿供稱俞孩已由其父領回黃氏小孩實未串拐求宥判各押西牢一年半著交出氏孩如違加罪 
　　拐匪宜懲○阮作惠因王阿四王德財拐匿伊孩在途爭鬥由捕一併拘入捕房昨解公堂訊明事在華界判兩王押判閘北四路一區警局訊辦 
　　含糊定斷○陸阿龍因賭毆傷江嘉文之子江長春以致斃命由廨判押候辦在案昨由捕房將陸解廨訊明判陸押滿四月開釋　　財重身輕○姜德榮自縊圖盡經人救醒事爲捕房查悉傳解公廨請究旋據見証王施氏張陶氏投稱姜因失竊銅元氣忿圖盡判姜開釋以後勿再輕生 
　　欠欵不理○顧毛頭控唐文生結欠磚瓦價洋一理昨經公廨傳案判唐過堂候訊又勝家公司控譚雨耕欠銀不理亦由差揉將譚傳案押候過堂訊追又何恭壽控已閉丹桂戲園主陳介眉欠銀不理因往傳不到諭飭再傳 
　　偷竊書籍○王雲記控陳六文竊書陳維志窩贓昨由包探將兩陳解廨訊明判陳維志交保候查陳六文押候吊贓再訊 
　　逐出復來○過犯陳和尚張阿大逐出復來由探一併查獲昨解公堂訊明判陳押西牢一年半張押三月期滿仍一併逐出租界 
　　控竊無憑○妓女花月閣控沈金生張炳坤串竊銀水烟袋昨由捕房將二人解廨訊無憑証判一併交保候查 
[美租界]  
　　電車傷人○陳文山昨推塌車至西華得路元芳路口被二十八號電車將車撞壞並傷足骨陳即投訴捕房送往同仁醫院驗明再行核奪 
　　走失男孩○山東人黃正錫　至捕房報稱男孩旺麥年十五歳初從鄉間來滬忽於前日走失求請查緝捕頭允之 
　　日人行兇○日本人某甲前晚在西華得路將車夫李阿金揪住兇毆並被擊碎玻璃燈一盞由二百二十號印捕拘解捕房經捕頭飭令該日人賠洋一元斥釋了事 
　　洋東無理○施得全昨至捕房報稱向在浦東某西人家爲侍者被欠工洋向討無著反受毆打捕頭以事在界外諭赴華署控告　　緝獲劇賊○探目石錦榮昨在某輪船緝獲長江積竊吳阿根扭解捕房押候究辦 
[法租界]  
　　拐案眞相○丁薛氏之女阿林被徐仁生楊順生輾轉誘拐一案今由包探協同南匯縣差前往祝家橋地方將丁阿林關提來申解廨謂訊阿林供女子被徐拐往蕪湖賣於妓院女子情極呌喊即被徐棄在蕪湖無奈求乞後後楊順生相遇帶回家中已生一子是實聶司馬以徐患病未到判阿林還押俟徐病愈質明定斷 
　　尋獲逃妾○嘉興婦人高馮氏係高竹賢之妾於十月初五日由原籍私逃來申匿居新租界寳昌路李迪萬家中前日被高偵悉報捕往拘李已避去當將拐匪吳寳琛許阿坤及李妻王氏拘案後李亦自行到堂先據高申訴前情並將同逃之學徒孫九寳帶案請究馮氏供與孫同逃來申在火車上與吳許遇見被吳售賣後因婦人不願札至某茶肆茶會上由李領回伊家是實許供小的與馮氏之父相識知馮氏軋在茶曾上小的通知李到來出洋十二元爲茶會酬營將馮氏領至李處居住李供與馮氏之父相識是以收留孫供同氏私逃來申是實吳供詞支吾判李王氏開釋李交保餘人一併管押候訊　　銷毁私鑄○前有小車夫朱才桂推運小錢兩大包被捕拘獲據供車往全源錢莊故將莊主黃步清夥友丁阿四提廨朱供在碼頭上有不知姓名之人雇推小的被拘時伊即逸去黃供商人向在商船於會爲司帳並非莊主丁供在該公會爲茶房亦非莊夥判令分别　保押查在案現由捕房查明丁實姓崔名貢波前因私運小錢懲辦有案昨請覆訊聶司馬以黃查無實據與朱開釋崔再押一月小錢銷毁完案 
　　兜售　　○陳金生將春宮照片持至茶肆烟間兜售被探查見拘解公堂請辦陳供四周友欠錢不還將照抵帳判押七天春時銷毁 
 
 

Page 21

 
 
   
 
 

Page 22

 
 
厦門新民書社福建益記書莊汕頭嶺東日館○中華新報館香港 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[湖北湖南兩省境内粤漢鐵路鄂境川漢鐵路借欵合同　（三）（續）]  
　　第十七欵 
　　此鐵路建造工程以及管理一切權全歸中國國家獨自辦理其建造管理一切規則均照督辦大臣訂定辦事章程辦理建造工程之時中國國家選用銀行等認可之英總工程司一人修湖北湖南兩省境内粤漢鐵路德總工程司一人修鄂境川漢鐵路若銀行等以所選之總工程司爲不合宜須將其不合宜之緣由聲明此兩總工程司須聽命於總辦或其代辦所有繪圖造路各事須遵照總局之意辦理其平日行爲須敬重督辦大臣與總辦其訂用該兩總工程司合同由督辦大臣自行獨訂至鐵路上派用專門人員分派各該員應辦各事以及辭退各該員總辦或其代辦與該路工程司商酌辦理遇有彼此意見不合禀請督辦大臣判斷定後彼此均不得異言工程造竣未清還以前中國國家仍派一歐洲人作爲各該鐵路總工程司但不須與銀行等商酌 
　　第十八欵 
　　建造湖北湖南兩省境内粤漢鐵路及鄂境川漢鐵路建造期内滙豐銀行酌派經督辦大臣認許之公司曁德華銀行分别作爲鐵路購買外洋各材科鐵什物之經理人所有購買此項繁要材料由總辦招人投票若所購之材料器貨物係購由外洋者該經理須以鐵路最合宜之價購買按照原買實價每百兩加三銀五兩惟定購材料及支取費用非經總辦核准不能照行德華銀行及滙豐銀行所派之公司旣得上文所議之用銀自應各在其路内代爲監搆鐵路所需運造裝配各外洋材料此等材料須在於公共市塲擇價値最廉而質料最佳者購買若材料運至中國有與原單不符者鐵路總避有權退收德英法所製貨物若質料及價値與他國所製者相同應先儘由德英法購買鐵路總局如欲在中國或在外國招他人經理購買各項外洋材料以爲更覺合宜者可以有權照辦惟用銀仍照上文所議給該經理人所有買貨單及驗單均呈總辦查核所有各項回用扣頭均歸還入鐵路項下所有該經理人購買各項材料須有製造廠原賣單並驗單爲據該經理人除將上文所議用銀外不再給用惟遇有雇用工程顧問人員總局須由鐵路項下提給薪水中國材料及經在中國製造之貨物若質料價値由中國所派用之驗收貨料人會商工程司查與德英法或他外洋材料相同自應先儘購買以鼓勵中國工藝購買中國材料不給用銀全路告竣後鐵路總局於合同未滿期内若爲此兩路内購買外洋材料應先儘向德華銀行曁滙豐所派公司經理購買其辦法章程嗣後彼此商酌辦理 
　　第十九欵 
　　本合同第二欵内所言之鐵路將來或以爲有益或以爲必需建造支路由中國國家以中國欵項自行修造如須用外國資本則先儘銀行等商辦 
　　第二十欵 
歷年除付借欵本利外鐵路總局將本年鐵路淨進欵盈餘足敷交付來年到期借欵利息之數在漢口或在上海存放銀行等所存放之欵按照市面情形給與相當之利息 
　　第二十一欵 
　　所有經理此項借欵之費用如分給外國各行經紀費分售費分售經用電報告白郵票刋印招帖債票各費印花稅律師酬費等一切用項概由承辦銀行在所得折扣内認出所有此次中國經手官員言明不取絲毫費用 
　　第二十二條 
　　德華滙豐滙理銀行等辦此借欵應各分三分之一彼此不得牽連　　第二十三欵 
　　德華滙豐滙理銀行等可將本合同應有之權及責任全行或分别交與德國公司或他英國公司或他法國公司接辦或再交代理人代辦其接辦代辦應商請督辦大臣核准 
　　第二十四欵 
　　本合同係遵宣統元年月日上諭簽定已由外務部用公文照會英德法駐北京出使大臣 
　　第二十五欵 
　　本合同繕寫華英文各七份中國國家存四分銀行等存三分如有繙譯文字可疑之處以英文爲准此合同條欵並另函現經派議借欵委員與銀行代表人商妥禀奉督辦大臣允准由派議借欵委員與銀行代表人先將此合同暫行簽押俟督辦大臣奏奉諭旨交度支部核准後再簽立正合同於度支部有駁改之處即再另商辦法合預聲明（完） 
專件 
[江蘇諮議局議塲速記錄]  
　　十月十七日記（續） 
　　宣布審查禁烟各案報告公决 
四十七號禁烟事實無甚討論故報告書中亦無特殊辦法惟報告後又查到一件督撫前曾定一辦法凡吸烟人不准爲控訴原告一條今須討論是否引入即作爲禁烟辦法之一 
十九號贊成引用加入 
四十八號反對略謂法律不宜牽混詞訟事大即不准作原告係大亂之道且有誣作吸烟反爲詞訟多生枝節 
十九號又伸說依情法論本不應用此法惟吸烟人旣不許爲議員爲學生爲公民試問有何充實理由禁烟之法實不易得不能不用特别之法治此不能戒烟之人未爲已甚 
四十八號言甚正當世剥奪訴訟權終未敢贊成一百二號贊成十九號之言謂現在禁烟不能不使社會上得少影響此 
 
 

Page 27

 
 
　　章程係去年即行通飭當時社會甚覺震動後因不實行故又阮愒諮議局提倡實行則禁烟事或得端緒矣 
議長請贊成十九號言者起立表决多數起立 
宣布審查籌辦共進會案報告公决 
審查員四十七號報告審查時之意見略謂欲謀共進會之發逹則一爲應請督撫將籌共進會成績列入各府州縣之　成一爲地方自治會應將籌辦物産會之經費列入自治經費預算表但撫合原案乃以南洋勸業會爲前提而爲鞏固勸業會之計故以爲諮議局有可以補助勸業會而今發言者則惟有將稅務處所定章之謬點提出請督撫會奏請飭稅務處將此項章程更正方足以副鞏固勸業會基礎之意也旣又述章程内估價覓保及會塲收稅種種不方便之情狀實使商人不願與賽又凡洋貨有進口稅而其餘無稅此本中國向章惟不應在勸業會章程提出使通國之人皆知政府提倡洋貨抑制土貨之意他如運送之不便及閉會後賣與不賣之困累情形實足以阻碍勸業會之前途故獨提此章程要求稅務處更正 
議長即問贊成者請起立表决多數起立遂决照覆撫院 
時已逾六時遂休息六時三十分接續開會 
一百十四號問前有提議淮關一案關係甚重應請審查會答覆 
七十五號覆前案審查時之意見（讀稿） 
議長宣告此案前大會時已公决併交審查會現一百十四號是否欲將此案另提辦理 
九十一號與九十九號皆言應另提一案辦理 
議長即請贊成另案者起立表决多數起立　　　（未完） 
小說 
[社會小說自由女（二十三）]  
　　第六回眞解意有心聽秘密暗驚心無意洩機關 
江鏡波見了。心中疑惑。便輕輕的走上一步側著耳朶聽時。只聽得邢少婦口中說道。他不肯便怎麽様呢。那獐頭鼠目的男子答道。到了　個地方。那裡　還由得他不肯就是生鐵也打成了釘。怕他有什麽法兒跳上天去。江鏡波聽了。吃了一驚。心中暗想聽他們的口氣。分明是個拐騙人口的匪人。倒要再聽聰他。以下究竟說些什麽。江鏡波正在心中暗想。只見那少婦一時間回過頭來。一眼看見了江鏡波。站在他們身後。登時面容改色。露出十分驚慌的様兒。一手把那男子拉了一拉。那男子也回過頭來。看了江鏡波一看連忙對着那少婦。把嘴一努。兩個人便洋洋的走了開去。不知後事如何。且待下文交代。 
第七回誆佳人計設瞞天網逢俠客怒作不平鳴 
只說江鏡波看著那少婦和男子交頭接耳的說出這幾句話來。心上已經料著了幾分。要想躡着脚步。走上前去。聽聽他究竟說些什麽。不想被那少婦回頭看見。連忙同著那個男子。走了開去。江鏡波見了。暗想著他們這付賊頭賊腦的情形。今天一定有些蹊蹺不法的舉動。我姑且在這裡看他一看。看他們究竟做出什麽事來。若果然有什麽違背法律的舉動。我就在旁邊打個抱不平。也是做國民的分内義務。想罷便走過去。位了許星彩和袁直齋兩個一把低低的對他們說道。我們在這裡略等一回再走。許星彩聽了正要開口。江鏡波連忙向他摇手。叫他不要聲張。許星彩袁直齋不知道什麽事情只得依著他一言不發。江鏡波一雙眼睛。只緊緊的釘在那少婦和男子的身上。這個時候。已經夜色沈烟燈光照眼。沿江的一帶洋棲。都上起燈來。那燈火的光綫。照著那珠江裡頭的波光。浪影熌熌爍爍的。一開一合好似萬點金星光芒奪目 
國外新聞 
[日本糖公司控案已結]  
　　二十四日東京電云日本糖公司前任理事及查賑員等因妄用公欵被控事已數月今始定案判各犯監禁自十個月至四年不等 
[日本郵船擱淺]  
　　二十四日東京電云日本本郵船公司之汽船山口丸昨在門司擱淺今晨浮起即於下午啓椗赴滬 
[法國定造軍用飛船]  
　　二十四日倫敦電云法政府已定造飛船五艘並撥設軍事飛船學校一所 
[澳洲籌債興辦海軍]  
　　二十四日倫敦電云據曼爾邦電稱澳洲海軍債欵議案已經上下兩議院批准共擬欵借英金三百五十萬磅 
[斐洲復有亂事]  
　　二十四日倫敦電云據阿丹路透訪事電稱沙瑪立倫特復有亂象現亂黨已攻擊友好之部落 
[秘魯限制華人入境條約]  
　　據大阪朝日新聞載稱南美秘魯政府曾於上年頒諭禁止華人入境並議取締已寓該處之華僑駐美中國公使乃於今夏親赴該國照會總統請撤銷此項計畫並允由中政府自行限制華民前赴該國秘魯政府答稱如中國允與締結條約限制出境華民則可允如所請所議條約現已簽押宣布（以上譯字林報） 
[海牙萬國博覽會之倡議]  
　　據大阪日報載十八日倫敦電云海牙和平宮於一千九百十三年可以告竣現有人倡議卽於此年舉行萬國博覽會藉以慶賀該宮開暮典禮 
[意皇患瘡]  
　　二十四日柏靈電云意皇近日面部患瘡潰爛耳鼻須以刀圭割治 
[俄將更調駐法大使]  
　　二十四日柏靈電云俄國財政大臣柯科塞夫有將簡爲駐法大使之說（以上譯文滙報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
