# 1910 - 190 - 4913449

 

Page 1

 
 
   
 
 

Page 2

 
 
[宮門抄]  
　　六月十一日召見軍機博迪蘇策博克多爾濟沁巴 
[交旨]  
　　六月初五日軍機大臣欽奉 
　　諭旨著淚沈林一與原派撰擬講義各員輪班撰擬進呈欽此又奉 
 
 
 

Page 3

 
 
諭旨都察院代奏甘肅京官任承允等以已故甘肅布政使丁體常循聲卓著遺愛在民請宣付國史館立傳並請於秦州地方建立專祠呈一件丁體常著准其於秦州地方捐建專祠該部知道欽此又奉 
諭旨都察院奏據已革河南候補直隸州知州宋敬熙等呈稱被參寃抑　據河南巡撫咨覆查明不無寃抑各　山革河南候補直隸州知州宋敬熙已革署河南商城縣中牟縣知縣戚渠淸均着交吏部帶領引見欽此又奉 
諭旨民政部奏華僑熱誠愛國忠捆可嘉一摺候選郎中陸乃翔在南洋各埠創立商會興辦學校現復紏合華股創辦實業深堪嘉尚陸乃翔着俟辦有成效再行優予將勵該部知道欽此 
論說 
[論責任内閣（選）]  
　　責任内閣與司法獨立。曁國會祖織。實鼎峙而爲立憲政體之三要端。其所以維繫憲政於不敝者。蓋在於此。惟其然也。微持改革官制。於其著手之端必先衆務而及責任内閣。卽籌備憲政。於其所擘畫之次第。亦必排羣議而首責任内閣此何以故。責任内閣。爲一國行政之總匯。於立憲政體之上。而爲三權分立之一。舍此不足以告成功。抑於籌備未竟以前。將以謀畫一整齊之效。而促憲政之實行。非有責任内閣。則并未有籌辦之人。又安有完全之日。而吾國之憲政爲無望矣。 
　　責任内閣之制何自起起於英國歐美各國於立憲制度。皆以英國爲先進。而仿行之。故各國亦遂無不有責任内閣。其爲獨立之國家無論矣。如彼合聨邦爲一之德意志帝國。其於帝國内之行政事務。視獨立國制。不無或間。然近年猶且倡宰相及各聨邦之代表者。對於帝國議會及各聨邦議會而負其責任之議。其所謂大臣責任案。亦往往提出於議會間循此以往。則成功之期。亦將不遠。何則負行政上之職務。即於其職務。負有責任環球之國。幾幾乎一致。此亦足見時勢之所趨。而列强之資以立國者。其道蓋有在也。 
　　吾國國是旣定。君權立憲。天語煌煌。已爲天下人民所共曉。憲政之籌備凡在應行施設之制度。皆勢所必行而不能或缺。責任内閣之制。其必應運而起。此可無疑抑自實際言之。吾國無統一行政之機關號令。往往不行於咫尺之間疆臣與部臣爭執。而無如。之何也。部臣。與部臣爭執。而亦無如之何。也此何以故。曰惟無責任。内閣故。朝出一令。以爲是也。一人非之。暮乃革焉。令之將行也。亦曾據以爲研究乎。未聞也。念之。所至。則令隨之矣。及其變革也。亦果有所灼見眞知乎。未聞也。道塗之所指。則竟革之矣。朝三暮四覆轍相尋。此何以故。曰惟責任。内閣故。委蛇於大廷之上退議於私室之間。天下之利害不問也。非惟不問。事前無一定之政策。指示於上及乎事變之起。乃委之下吏以。文其過。而禍艉往往與國家相終始。此何以故。曰惟無責任。内閣故。不特此也。充其。弊之所極。足使舉國無責任。即舉國無所事。大臣以戲嬉小吏以玩愒。人民以避死救亡之不暇。而亡國敗家。誤機僨事諸徴。無不於是焉以集之。覩其果而究其因。吾乃得而言其咎之所歸矣。 
　　顧或者於此。以爲吾之内閣會議政務處軍機處。皆相當於責任内閣之組織。據以爲整理之基。亦何爲而不可臻於郅治乎。雖然。此大謬也。内閣之地位。在今日不過爲位置勳德大臣之散秩政務處亦僅以應諮詢而爲申覆核議之機關軍機處雖職掌機要。與責任内閣之制差同。然功則獨居。過則相諉其爲無責任則一也 
　　内閣會議政務處軍機處。均不足以當責任内閣之任。欲求責任内閣。勢必别有所組織。顧或者於此以爲組織責任内閣。不免有數難者。釋之如左。（未完） 
專電 
[電一（北京）]  
　　憲政館因奉攝政王諭催趕擬文官考試章程以便速頒 
[電二（北京）]  
　　吏部賄賣知縣案弊在改選應歸投供處擔其責任瑞至係騐放處雖直認亦無用現須再將王憲章嚴審必俟投供處有人直認始能了案 
[電三（北京）]  
　　滇督李經羲奏報匪亂已平 
[電四（東京）]  
　　傳聞日俄兩國政府現將了結日俄戰後未結之交涉名間題 
[電五（東京）]  
　　日本第二練習艦隊淺澗及笠置二艦（司令官海軍少將八代六郎） 
於陽歷七月十九日由日本開往滿洲韓國沿岸及日本海巡閱 
[公電（南京）]  
　　申報館轉各報館鑒南洋勸業會博山玻璃公司館十一日開幕特此奉聞顧思孝叩 
[公電（南京）]  
　　各報館鑒勸業會湖南館及醴陵磁業館本日開館楊審查總長正會長以下到者數萬人湖南恊會 
緊要新聞一 
[兩江添設交涉使决議（北京）]  
　　江督擬請不設交涉使經外部駁覆各節均紀前報兹聞張安帥續有覆電到京大約江南可 
 
 

Page 4

 
 
遵照添設交涉使一員惟安徽則不再設立至江西巡撫以贛省交通日便洋務愈繁不但民敎時相齟齬而九江商務日趨興盛牯牛嶺等處亦洋人麕集之所非援照添設交涉使一員似不足以專責成已請外部核奪示覆惟交涉人材目下尚未預保 
[川督電請暫緩分省設官（北京）]  
　　川督趙制軍初四日上午致樞垣長電一道探得内容略云前奉函商劃分兩川添設巡撫各節飭即核議　覆等因遵即召集僚屬詳細諮商廣徴意見太致均以川省百政待舉外勢日迫原應添設官缺劃疆分制以期整理惟朝廷旣於一省添一重臣必須欵不虚耗權不紛撓乃能有濟現川省提學使及巡警。勸業兩道均經先後設立辦理各項政務尚屬完備所有添設巡撫之議擬請從緩但近年川省交涉日益繁增擬請於年内即行設立交涉使官缺以專責成 
[資政院决議不添總裁（北京）]  
　　資政院决議不添總裁（北京） 
　　資政院總裁倫貝子日前與軍機王大臣會議本院應否添派總裁一缺略謂資政院事宜甚繁查院章第二條載有資政院總裁二人總理全院事務以王公大臣著有勳勞通達治體者由特旨簡充等語查本院總裁孫家鼐薨逝後迄今未蒙簡放現在本院協理帮辦等員已經調用雖無碍於辦公然院章訂有總裁二人且値開院伊邇究應如何辦理等語當時某樞相主張不必再行添設以節經費各王大臣多賛成之故即作爲决議不日具摺入奏 
[商部奏請重訂公司律北京]  
　　農工商部具奏略云臣部前訂商律數年以來商民相安尚稱便利惟風氣日漸開通商界互相競勝各省商務總分會漸次成立商家與商會交接之事亦日形繁賾臣部辦理商人保護申訴各案亦日益增多今昔情形不同現行之律未能包括而法律大臣編訂之商法須宣統五年始能頒布宣統七年始能實行此數年之内經緯萬端館臣之商法尚未頒行臣部之舊律之嫌未備自非訂有暫行章程無以資目前之遵守查臣部原定公司律第一百三十一條曾經聲明此係初定之本如於保護商人推廣商務各事宜未能詳盡例無專條者仍當隨時酌增請旨頒行等語現在舊律旣未能賅備自當查照前奏就臣部前定之公司律重加修訂作爲暫行章程並咨送憲政編查館法律大臣核定一俟新商法實行此項章程即當作廢似此變通辦理庶商法未頒以前旣有可循之轍卽商法已頒以後亦無涇庭之殊於商業前途不無裨益如蒙俞允當卽督飭司員赶緊編訂恭候欽定頒行五月三十日奉旨已錄 
[禮部變通拔貢錄用新章北京]  
　　禮部奏稱向例拔貢朝考取列一二等者由臣部帶領引見奉旨以七品小京官知縣分别錄用其餘則交吏部詢問願就敎職者以敎職用願就佐貳等官者以佐貳等官用迨光緒三十二年政務處奏准截取舉人無庸再用敎諭凡五貢均准一體以按察司鹽軍司經歷散州州判府經歷縣丞分别註册選用又光緒三十三年優貢朝考取列二等各生均奉旨著以按察司經歷鹽運司經歷散州州判府經歷縣丞分省補用在案此次拔貢朝考取列一二等者除七品小京官知縣仍請照舊錄用外其交吏部詢問一項旣不便再用敎職自應比照上届優貢二等各生錄用辦法惟五項雜職凡屬五貢願歸某項者均得隨時呈請而拔貢本班尚有直隸州州判一貢且朝考錄用之員尤未便漫無區别查各衙門錄事書記等官多山舉貢生員中考取臣等公同商酌擬請分别京外仍交吏部詢問願京職者擬請以八品錄事書記等官分部補用其願就外職者除直隸州州判本班外惟按察司經歷鹽運司經歷俱係七品擬請專以此三項分省補用以示優異六月初二日奉旨依議 
[法律學堂風潮未平北京]  
　　法律學堂乙班學生因給狀不公致起風潮迭紀本報兹聞該堂自上月念二日全體罷課在湖南會館開特别大會後該學堂敎務提調董康即作彌縫之計陰令各敎習於念二日一律告假牌示念七日暑假放學念三日先期停課以期粉飾太平不使管理大臣沈家本得知然衆學員終懐公憤上月念四日爲該學堂甲班與監獄班發給文憑之期學部三堂法部廷尚書及該學堂管理大臣均駕焉戾上全體學員四百餘人一律簽名繕成公禀擬面呈學部三堂請解决乙班不能與甲班受平等待遇之問題該堂管理大臣偵知消息卽使董康出爲調停勸衆學員少安母躁容當代爲設法衆學員礙於大臣面子遂未遞呈祇紛紛向學部唐尚書及寳李兩侍郎曁管理大臣宅第呈遞說帖然亦未能收得効果目下仍在校外集議對付 
另一訪函云法律學堂向例暑假年假提調監學及學員等皆須隨同管理大臣行禮前月二十七日爲該堂暑假行禮之期乙班學員於禮畢後即請管理大臣沈家本明示甲乙兩班何以不能立於平等之辦法該大臣因人數過多乃請各省班長於敎習室相與談判各班長聲言甲乙兩班學科相若年限相若招考簡章除舉貢外皆須實官其地位身分亦相若今學部於乙班畢業特附片爲不情之限制請示辦法以安衆心該大臣以學部附片現已奉旨依議不能挽回爲辭衆學員愈憤遂向敎務提調遞禀請轉禀管理大臣發給五學期修業文憑意在全體解散轉投他校插班免受此不平等之待遇迄今管理大臣沈家本尚未批定辦法故風潮仍未平息云 
[學部覆陳整齊學風情形北京]  
　　直督陳筱石制軍奏時局阽危敬陳管見一摺業由學部遵旨查核具奏略云原奏内稱東西游學生譯刋之書籍報紙往往肆意譏評淆亂黑白雖經嚴飭查禁而 
 
 

Page 5

 
 
輾轉傅播仍未能盡絶根株人心世道之憂所關甚大請飭下學部將一切敎科書籍精心審訂務期範圍不過倫紀修明馴致夫君子愛人小人易使之成效凡有宗尚稍偏易滋流弊者一律擯而弗取俾免習焉不察誤入奇袤至學生出洋游學嗣後非中學已有根柢者槪不准行以示限制仍責成各省督撫督率提學使將所屬學堂隨時認眞稽察剴切訓迪設法防範勿任濡染惡習致蹈匪彝等語查臣部挈持綱領審愼圖維於扶植世敎整齊學風則尤爲兢兢致意前於各省呈請審定敎科書籍良楛錯出純駁不齊皆經派員悉心鈎校取其胚胎經史與闡發各種科學而不背畔道德者准予鋟板鬻行其有蔑禮斁敎稍涉奇袤如平權之瞀說種族之讆言自由結婚之歌辭惑世誣民之報紙凡若此類業已節次通飭嚴禁發行各在案斷不任其淆亂人心貽誤來學誠欲蘄至該督所謂範圍不過倫紀修明之義也至遣派出洋游學各生若根柢未完遽令出洋不惟耗費財力且亦易滋流弊臣部早慮及此曾於光緒三十二年七月奏明嗣後京外派遣游學生無論官費私費皆應切實考騐性行純謹具有中學畢業程度通習外國文字能直入高等專門學堂者始予給咨業經奉旨俞允遵行在案自應無庸置議惟是臣部總司敎育於敎科圖書審查禁止責有專歸如有宗旨奇袤不軌於正者旣經臣部禁止之後其執行之權則恃封疆大吏以爲後盾蓋以京外幅員太廣耳目聞見難周部臣坐籌於内不過執居中統轄之權督撫分治於外乃克收就近防維之益現在各直省督撫類皆公忠體國深切憂時若能於學校之地力遏其頽風法令之行勿徇以時好隨時督率屬官持循成憲俾閭閻胥知服敎邪慝庶可不興此尤臣部採取該督原奏之說而亟願與各督撫臣協力以共圖維者也相應請旨飭下各督撫督飭提學司　所屬學堂隨時認眞稽察剴切訓迪設法防範於歷次所奏奉諭旨及臣部頒發章程均應切實照行勿稍弛縱遇有敎科盡籍非經臣部審定而宗旨歧異皆當嚴行禁遏無俾流傳其他項圖書不專備敎科之用者臣部與民政部皆有查核之責遇有應行禁止發行者嗣後如由臣部發覺則由臣部咨行民政部禁其出版如由民政部發覺則由民政部自行辦理至報紙一項事專隸於民政部其有違背報律者應由民政部查照報律嚴禁臣部如有見聞亦隨時咨商民政部核辦五月二十七日奉旨依議 
[近畿新軍勦辦萊陽匪亂北京]  
　　山東萊陽縣前因查提廟產及抽收人口捐激成公憤兩次聚衆五六千人圍署閙衙各節屢紀本報兹聞亂事風潮愈益激烈聚衆約有數萬人日前竟將萊陽縣署合力圍打境内敎堂學堂亦一律焚燬殆盡勢已不可收拾孫撫昨已有電到京商請軍諮處陸軍部酌派新軍前往會剿原電略謂山東萊陽縣民匪倡亂雖經派員剿撫而匪勢甚盛數日間拆毁學堂敎堂無數請即派遣第五鎭前往彈壓相機行事等語陸軍部軍諮處接電即咨會近畿督練陸軍大臣鳳禹門飭派第五鎭新軍二協協統趙長勝率隊馳往會勦歸孫中丞節制 
[良鄉縣匪亂之眞相北京]  
　　京西良鄉縣拳匪再見一節迭誌本報兹又得涿州詳函述此事之眞相云前月中良涿之間西山一帶忽發生一種𩚑民約百餘人沿村乞食並無器械軍火惟每到一村必强討惡索事爲地方官所聞以未悉眞相遂張大其詞上禀請兵更復以訛傳訛有謂係庚子拳匪餘孽者有謂係關東鬍匪竄入内地者一時閧傳遐邇草木皆兵北洋陳小石制軍遂會同順天府尹飭調淮軍巡防營統領李天保督帶馬步兩營前往良涿一帶相機勦辦大兵一到百餘飢民即鳥獸奔散惟有少數莠民四處煽惑謂義和圑復出有端莊諸老祖師默佑可以殺盡貪官污吏等語現巡防隊伍以未見眞仗不肯撤防仍由李史兩管帶按兵不動聲稱須滅此朝食云 
　　另一訪函云畿輔四路盜風夙熾近以順天府整頓馬巡增置探訪四出偵緝連破刦搶殺傷重案十餘起聞宛平唐令復會同探隊在盧溝橋擒獲快搶手王六一名繼在京南格斃田强仔一犯皆渠魁也尚有著名之一條蒿者聞已被北洋探隊捉獲其餘巨盜一簍油活畜類等皆逃匿於齋堂大安山一帶前日良鄉傳言匪黨習用拳匪故智威脅搶掠蓋即指此 
[巢縣全境罷市之大風潮安慶]  
　　巢縣豐備倉創辦多年皆劉紳汝珍一人經理劉家本小康迨管倉後家道始日益殷實今年因米價昂貴鄉民乏食衆議開會平糶詎劉侵蝕過多存榖不敷糶售以致各鄉紳民皆與之理論内有文生郭俊欲查帳目劉不但不肯與看且出言無狀郭乃忿恨當即遍發廣告聲　其弊并控諸府縣請究乃劉本係劣紳出入衙署加以錢可通神竟得保全然事干衆怒官亦無如之何案經前任陳徐二令議定罰米四百石入倉平糶衆仍不允於是全巢城鄉鎭市商民公同助資交郭上省禀控此時該劣紳亦赴省運動加以陳徐二令之禀謂商民抗不遵斷因而郭生受辱被押於懐寗縣署初二日巢人得信即發傳單初三日一點鐘在彚旌祠開會到者約萬餘人商界諸君提議此事非罷市不可於是城廂内外各店一律關閉其屬巢之炯煬河柘臯夏臯等鎭亦不約而同相繼罷市新任李令於初五日接印并不知其底細遍請紳士人一不到初六日始傳該劣紳欲問其情形詎該劣紳已畏罪遠颺只將其子劉迺勳逮案訊供不諱當堂責押隨即邀請 
 
 

Page 6

 
 
紳士親詣大街小巷各店勸令照常生理許以爲郭昭雪重治劉罪各店户方允暫行開市將來尚不知如何了結 
東京通信 
[日政府不准東報紀載對淸政策]  
　　頃聞日本警視廳各官會議日本各報不知謹守本國外交之秘密得一消息輙卽登載而近來中國報章譯登者甚多非特不利於本國且傷害淸人之感情等語已飭令全國報館此後日本之對淸外交政策不得自由紀載有敢違者照例處治 
[革命黨祝賀國會請願之失敗]  
　　國會運動乃我國之幸福而革命黨人所絶對的不賛成者頃聞第二次國會運動失敗在東革命黨首領某某等大喜竟糾集同志百餘人於陽歷七月八日下午三時在牛迭淸風亭開會祝賀並密議運動南洋華僑反對國會以絶第三次請願之後援 
[日報論德人在淸之活動]  
　　東京每日電報云渡淸實業圑中之某君語記者以德人在淸之活動頗足供吾人之研究亟錄如下 
　（一）南京博覧會德商之出品皆投華人所嗜好而爲將來必可發達之貨而日本商品適成一反比例何吾國商人殖民思想之薄弱乎 
　（一）南京博覽會之電燈皆由德商包辦而皆以本國之舊器裝用每個三弗聞該會閉後德商尚欲以極廉之價收回之 
　（一）淸國各學校所請之德敎習皆暗得德政府之補助金故其對淸政策日益發達 
　（一）日本對淸政策之不振吾人殊心傷之流多數同胞之血竭盡心力經營之滿洲鐵道宜如何保守利權以慰已死之亡靈與生存之國民孰知其材料購自美國而撫順炭礦與安奉鐵道等亦無非仰鼻息於鄰國 
[大隈伯暫緩赴華消息]  
　　國際新聞協會某君昨謁大隈伯質以赴華獻策之意見大隈伯笑謂某君曰貴國政治非主張中央集權决不能收成効余本定陽歷十一月赴淸獻策而近來貴國報章似有誤解頗懐憂疑是以行期尚未能定觀此可知大隈伯十一月間未必來華也 
[京師近事]  
　　民政部司員沈寳瑢浙江人兹因訛詐同鄉公車銀四百兩被人告發肅邸特派外城廰丞查復屬實已於初五日具奏參革驅逐回籍奉旨依議 
　　新簡江寗提學使勞乃宣昨日謝恩後即拜謁學部尚侍各堂會晤者爲唐尚書李侍郎談論整理江寗學務方法唐尚書告以到任後須先查學務經費流弊次即詳查所屬州縣學堂處所有無虚設及辦學人員切實數目命於接任兩個月内一律報部 
　　聞各省淸理財政官紛紛電告度支部咸謂各省養兵之費太鉅均有不能支持之勢甚至廣西貴州小省亦須二三百萬若不及早設法將來日加擴充將何支給請速與軍諮處籌商辦理 
　　昨日籌辦海軍大臣洵貝勒與樞臣提議王公世爵出洋留學海軍爲興復海軍最要之事乃貴胄王公之資格皆不能直接聽講擬於創設北洋海軍學堂時另設王公預備科一班期以三年畢業專爲派赴西洋留學海軍之預備 
　　海軍處參賛譚學衡現經海軍大臣洵貝勒派赴浙江與南北洋水師統領程璧光會同至象山灣查看修建之軍港自年前開築後所有工程是否鞏固及現修情形若何一併查明刻譚參贊已起程南下 
[時評]  
　　其一 
　　日俄協約何事也各國報章政治家外交家莫不紛紛衆訟研究其利害關係而我外。部獨不加可否。不加可否猶可也。而政務處。諸大臣。則以其能維持滿洲之現局且願表明其欣慰之忱以。答覆俄日兩使矣 
夫滿洲何地而煩日俄兩國之維持。日俄何國而偏維持滿洲之現局。一夢黃。粱猶未。熟仙人已索枕頭還。願諸。大臣其。醒醒　　其二 
　　日俄戰後。已越五年。而國際上種種之交涉。多相持不能即結今日俄協約宣佈未及五日。而兩。國政府。已有意將戰後未結各問題一律議結矣。此非新協約之効力而。何 
夫使待以年月。加以實力。擴而充之則此協約之効力將如何嗚呼我不能料其所終極矣。 
　　其三 
　　公欵公產往往爲刁紳劣衿所窟穴而地方上不能受其益其淸查當也 
　　然而今之淸查公產公欵之人。又往往爲平日覬觎公欵公產之人。則其淸查之効果將如何 
我非左袒紳衿反對淸查也。第恐以若輩任審查之責。設於淸查時。生出種種之弊害。則紳衿　反有所藉口。而地方上永不能受公欵公產之益矣 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[滿洲近事片片錄]  
　　字林報載東京通信云據奉天電稱兩湖災民近赴滿洲者絡繹不絶牛莊一埠已到有四千餘人但因無所事事故其景况異常窘困牛莊道深恐滋生事端曾請示東督作何辦法東督答稱其力能作工者應遣往黑龍江開墾其餘老弱應仍遣回本省蓋因黑龍江財政奇絀不能盡數容納云韓人近多移居長白山一帶並禀請華官准其歸化東督已派員調查新訂外民入籍律撫順煤礦事宜華官調查已畢現與日本委員正式開議賠償前此礦主之損失及礦界徴稅各節滿洲鐵路車站界線問題現仍延宕未結郵傳部尚書近准黑龍江巡撫之請派員數人與俄官會商此事 
[日俄鐵路連絡之草章奉天]  
　　日俄兩國滿洲鐵路連合輪送一事聞日本當局已與俄國商訂條約内容探錄於下一日俄兩國鐵路之連絡事務因謀事實上之便利可歸俄國國際鐵路局管理之二日俄兩國政府關於連絡上必要之事項每年須在俄都協議一次三凡兩國通知連絡上之事項對於日本政府用英文對於俄國政府用俄文四凡對於旅客之用語如關於損害賠償之件總以英文修當以上所述係協約未定以前之草案協約訂定之後内容尚需略加爲改 
[贛路留東代表致諮議局及董事局函（爲借日債事）]  
　　敬啓者宣統二年二月十五日卽日本明治四十三年三月二十四日本省留東同鄉會據東京及大阪各報載有南潯鐵路向其陳請借欵四百萬兩一節議决以外債之殆害外人之狡黠亟應反對特派某等三人回國調查兹在寗路見名譽總理陳吏部三立在潯見協理黃内翰翼曾在省見協理黃太史大壎日前又在董事局見路局董事羅君文卿聶君玉溪羅君朗山謝君味餘袁君秋舫余君占鰲據諸君所言俱不承認日債四百萬兩之說但借債一事確已由董事會曁現總協理等議决主張現由坐辦總理劉禮部景熙在京向郵部交通銀行籌借二百萬兩尚在磋商之中云云某等聞命之餘疑懼交集夫日債之曾否陳請部債之是否託名官辦之端是否從此開始某等不暇向諸君子深辨惟有數要義必要求諸君子明白宣示以釋全省省人之疑懼亦諸君責任所在不能不負明白宣示之義務者請得而詳陳焉一東報宣載借債事計日本陽歷明治四十三年三月念四日東京報知新聞夕刋同月念五日東京讀賣新聞同日東京每日電報念六日大阪朝日新聞俱先後登載確言公司向其陳請借欵大有損害公司之名譽公司應向其聲明取消否則起訴可也二此次劉總理入京所籌借二百萬兩是否確係股東之代表董事會主張仰係公司執事人之現總協理主張或董事會合現總協理共同主張如確係股東之代表董事會主張則第一曾否確實得股東多數之賛可第二將來用此欵造成南潯全叚所攤出應得利益是否專由現股東享受第三借用此欵後如有損害股東是否翻有限公司之奏案負無限責任共同負担償還如確係公司執事人之總協理主張則第一將來用此欵造成南潯全叚所攤出應得利益是否專由現總協理享受第二偕用此欵後如有損害是否專由現總協理負担償還如確係董事會合現總協理共同主張則將來享受利益及負担責任之界說亦應劃淸且此次借欵合同是否用江西全省鐵道總公司名義蓋用江西全省鐵路總公司關防將來此項借欵之債權是否僅能行使於南潯一叚抑或得行使於其他之江西全省鐵路三光緒丙午已借之吳端伯欵一百萬兩依照條約距還期僅六載現在股東及公司執事人是事負担責任及其籌還之策已有預算否以上三端皆某等所亟欲明晰亦即吾全省人所亟欲明悉祈即從速明白宣示以釋羣疑否則某等不敢深信亦即全省人所不敢不反對者也 
勸業會塲之見聞錄南京 
[湖北研究敎育圑抵寗]  
　　湖北敎育研究圑來寗赴研究會員司生徒一百餘人昨早十點鐘左右搭江新瑞和兩輪抵埠分别登岸先由李提學督同學務公所各科員司登輪歡迎後在下關第一樓欵以茶點提學見各堂學生　道歡洽之意茶畢於三點鐘後同乘專車進城同時研究會副會長錢君亦蒞會歡聚頗極一時之盛 
[審查總長派員赴各館檢查]  
　　事務所刻奉審查總長楊欽使札以審查事體重大不厭周詳各館已經開覽者亟應事前派員檢查免致貽誤等因聞農業館派審查科長高彤墀曁預備審查員廖叙疇科員張辰工藝館則派預備審查員舒厚仁陸安徐紹聖敎育館則派審查副科長李佐廷科員王鼎鈞已於初六日起會同出品科分投各館着手檢查 
[沈女士仿明宮繡之特色]  
　　協會協理張右企觀察所出竹衫兩件陳列工藝館精細絶倫有目共賞開會之日早爲寗紹公司定購而美術中尚有其夫人張沈蕊珠所繡衣料兩件繡法係仿明宮繡又有繡花籃二十六隻籃各異式花各異種各項繡法無一不備此係中國古美術較之西法更有價値非通畫理者不能着針眞美術館特色之出品也 
[紀念塔不日成]  
　　會塲内紀念塔共有四層高約二十餘丈矗立天表每層皆有梯如螺旋狀廻環而上中間又安置升高電機人自下層入口機動則能升至上層憑欄四顧金陵全景皆在目中不日即行落成想遊覽者當亦樂於登臨而一擴眼界也 
 
 

Page 11

 
 
[福建館開館有期]  
　　福建館落成較遲賽品運到亦較後現在該館委員已日夜布置陳列赶備開覽大約本月望日可以開館 
[委員弔奠僑商]  
　　僑商徐君博興素具熱心惓懐祖國兹因南洋勸業會開幕特來協助其提倡實業之忱已可槪見乃因水土不服事務冗繁遂染小恙當即往滬就醫不料藥石無喪本月初六日竟爾仙逝正會長聞信不勝悲倬當派委梁驥初君及事務所外事科員王公賛君前往弔奠以表哀情 
[滅火機試騐臺之建築]  
　　會塲自參考館電燈機洩氣後同人咸有戒心兹上海老晋隆洋行運來滅火機器一種並擬出售但此機非當塲試騐不足以資研究該洋行擬借會塲空地築一高臺以爲夜間實行試騐之用果試騐有效再行宣布 
分類新聞政界 
[武陽廂自治補選總董常州]  
　　武陽城廂自治選舉各項職員已誌前報嗣悉惲總董祖祁以年逾六十謝絶當選遂于初八日補行選舉聞當選者爲錢紳以振陪總董則爲史紳成云 
[自治選舉風潮已平福建]  
　　德化籌辦地方自治選舉設在崇義祠爲城廂投票所於五月初三日經調查員毛遂生開明選舉人二百九十名分别列榜前訂十三日爲乙級投票期十四日爲甲級投票期各投入票櫃訂十五日開櫃乃塔岸街及上下市各紳商大起風潮面向郁大令聲訴僉云我紳商家有五千金資格者有舉貢廪附者有富商大賈年納正供糧稅數十元者何以榜上無名全無選舉權至該調查員鄉人有貧無六親者有賣菜算命者有身家不淸者皆得列名榜上均有選舉權是調查員徇私濫報希圖運動議員也以後如遇公欵義務經費惟該得選人是問勿責成我紳商也郁大令不得已遂以前投作廢復於五月十六日補投開票得甲級十名敎職鄭焜生員劉天爵增生謝和聲廪生陳波光生員郭鴻椿敎職林慶蘭把總張春生員陳棻熙把總温啓東生員郭鴻鳴乙級十名武舉張品升商人曾氾潜敎職蘇際時生員蘇其薰武生陳聨高生員陳葆辰生員陳啓芳廪生李淸芳歲貢陳維善生員陳國棟又於二十七日再行投票以陳波光爲正議長郭鴻椿爲副議長云 
[浙撫對於仙居慘殺案之愼重杭州]  
　　台防營辦理仙居鹽案縱兵慘殺屠民邀功酷虐情形慘無人理迭經全台紳士後先呼籲電檄紛馳諮議局亦經兩次上書呈請澈究迄今數閱月其效果僅僅撤去一江文光並加以永不叙用之奏案而殘忍不法罪浮於江之李學周安位如故二次戕斬牛客案竟有當地議員狄翬等聨名電禀爲李頌功運動圑體設法保留種種不法幸歸無效日前復據仙居縣生員龔一德續呈撫院臚舉是案始末情形要求速派大員秉公查辦以雪民憤本日奉中座明白批答謂此案前經本部院屢次派委分赴該縣明密澈查並訪諸輿論大致與該生等所禀不甚懸殊足見公道自在人心惟各管帶有辦理不善者亦經分别參撤調用候再派委大員馳往復查再行併案核辦以昭平允 
[定期公舉淸理公欵公產董事寗波]  
　　淸理公欵公產規則去年經諮議局議次當由撫憲批准通飭各屬一體施行鄞縣鄒大令奉文之下照會鄉約商會等處請定期開會公舉董事聞近日鄉約覆函謂定期開會公舉董事照章由地方官召集城鎭鄉士民公舉公正紳董五人以上九人以下詳請本府核發照會會同辦理大令接函後擬於日内卽行舉辦矣 
軍界 
[張統制整齊軍服辦法武昌]  
　　第八鎭統制張軍門彪以陸軍服制原爲分階級而定等次刻查各目兵等肩章脫落不補實與軍容大生妨碍特飭各協標營將夏委軍服之肩章落欠若干冬季常服之袖章落欠若干分别交由軍需長刻速添配齊全從此之後如因公外出時仍蹈前轍一經查覺定即懲罰該管長官亦須酌罰薪餉以爲約束不嚴者戒 
[吳協統整頓陸軍活劇江西]  
　　贛省兵備處提調劉太守體仁在差有年軍務最爲熟悉以陸軍種種之腐敗條陳馮中丞擇採改良當經馮撫迭向吳協統介璋詢問各節飭令力爲整頓部下勿令人言嘖嘖吳協統奉到命令即以夜晚查點官兵爲下手於初四日查點至陸軍步隊二標二營後隊時少兵兩名當經派令該營官長立時出營拿到於下午九鐘責至十二鐘爲止兩腿腐爛血流如注見者莫不慘甚謂爲吳協統整頓軍規之活劇也 
[帮匪越境滋擾戒嚴浙江]  
　　平湖東鄉牙前鎭與江蘇金山衛僅隔四九之路金山衛東西兩門均駐有砲船一號初四日夏竹林餘黨率領槍船十餘隻約一百餘人突至西門焚燬砲船刦去軍械該帮匪排齊隊伍由西至東該處砲船已得消息隨卽迎敵開仗究因匪多兵少難以取勝只好退避牙前紳董聞此惡耗立卽　禀沈統領初六日沈統領調集水陸防營齊到牙前一帶扼要駐紥以防帮匪越境滋擾云 
[海軍處電查閩口砲隊福建]  
　　閩口砲臺及炮數比年以來均有添置整頓惟砲數若干尚未報明海軍處在案日前海軍處特行電咨閩省飭將閩口所有砲臺及砲數詳細具報以爲將來重整海軍地步 
學務 
[檢定小學敎員展期舉行杭州]  
　　浙學袁樹五文宗前因全省小學敎員關係敎育始基責任重大擬即遵照學部奏案分電各屬定期本年六月内舉行受檢以資甄别現查報到人數寥寥勢難草率從事遵即禀商中座决議展至下學期舉行即日分電十一府遵照辦理外並揭示通告謂照得檢定小學敎員前經札飭各屬勸學所分别選送定於六月舉行現查各屬送到名册僅有鎭海餘姚兩縣而仁錢勸學所呈報應受檢定各敎員報到者尤屬寥寥除一面飭催各屬外合卽暫予展緩俟下學期再行定期舉辦 
[鄂學司分日檢定敎員武昌]  
　　李子申學使以部章檢定敎員限於暑假期内舉辦現特派委省視學各員分赴各外府州縣檢定其武漢三鎭初等小學敎員則於初六日起至初十日輪日在省垣大貢院内由司親行檢定其監塲委員已派定學務公所汪科長元秉馮科長汝簡劉科長鳳璋吳科長孟龍許科員崇熙包科員安保等十餘人塲規極爲嚴肅 
 
 

Page 12

 
 
[淸華女校展覽會紀盛松江]  
　　松城淸華女校成績卓著于本月初九初十兩日就本校開會展覽來賓甚衆男女賓共分兩日往觀廰事三間陳列粲粲其中尤以剌繡爲第一鮮豔光潔觀者嘖嘖手工次之餘亦各擅勝塲 
實業 
[武陽農會發起情形常州]  
　　武陽農會去歲雖由諮議局議决迄今尚未成立日昨由朱稚竹趙仲平兩君發起假局前街先賢祠開會籌議官界中僅陽湖伊令到會鄉間之到會者共念有六人首由朱君報告開會宗旨次伊令演說次于瑾懐屠元博兩君相繼演說並言農會種種之利益頗爲動聽次趙君仲平演繹農會章程次討論進行方法初議即日選舉董事當由伊令宣言今日尚有數鄉未到發傳單時又未聲明選舉似以另行訂期選舉爲宜衆均贊成遂改期于十七日再行選舉董事至事務所聞將設于兩邑鄉董公所云 
[統兵員禀請札撥巡防營開礦江西]  
　　江西監造各學堂及營房工程委員馬大令献廷以現辦營房工程准於七月内可以告竣通禀當道懇請札撥巡防軍二營交由該令統帶赴宜春縣北鄉地方開採煤礦不動公欵而坐闢利源一舉兩得俟辦有成效再行推廣微持軍餉有資卽舉行各項新政亦綽然餘裕矣此案未識當道如何應付也 
[善技塲停製毛氈武昌]  
　　鄂省手工善技塲向製各式毛氈其質雖細而不堅致銷路不暢存貨堆積纍纍現新委該塲總辦李署學使以湖北現有官設之氈呢廠開工在即不如將本塲製氈一項停止將所有機器原料移交該廠作價歸欵其製氈之汴籍工人十五名均各給川資遣送回籍已經禀准鄂督於日昨停工移交矣 
雜記 
[華婁巡士因棍責罷崗松江]  
　　華婁警察葉巡官純用舊時官塲專制手叚且無裁判識力故羣下均不能服初九日因巡土張某乘馬喝責軍棍三十下並判罰鍰初十日西門外全體巡士即繳還肩章不肯上岡午刻排隊入華婁兩署稱退崗後有個人自由之權乘馬小過巡官亦祇能訓誡不能棍責華婁張劉兩大令勸令照常站崗俟日内開會决議俾明曲直而定辦法 
[妬姦謀斃案牽涉大員杭州]  
　　杭垣車家橋慶和客棧楊姓蕩婦日前妬姦謀斃妍夫一案大略業載前報兹悉此婦初嫁某營哨官揚玉亭分防衢州經年而寡回杭後依居姊丈葉巡捕所開之慶和客棧淫蕩性成不安於室妍識内河水師何管帶汝成上年復與成衣周正林有染約爲夫婦並言明某大人係舊好萬難謝絶來時汝須迴避周成衣允之居然佳耦矣不料近來又與客棧帳房俞阿剛交密碍於成衣約赴拱埠姦宿事爲成衣窺破時起衝突前月杪又因口角爭閙俞阿剛膽敢揷身帮毆跌傷成衣小腹脇腰等處勢已埀危而該婦並於本月初二晚密約姦夫帮同縊斃又恃葉巡捕聲勢密飭地保督同棺殮以圖滅跡經死者同業許某等訪悉内容赴縣告密錢塘縣李令於初五日下午開棺檢騐確係被毆受傷本己致命復加縊斃遂將犯婦帶縣收禁昨日又將帮凶之姦夫訪拿到案惟牽涉憲轅巡捕及某營管帶雖未同謀迹近包庇即日上院請示聞昨晚奉到撫憲電諭嚴飭照律辦理想須澈底根究矣 
[販賣官紙業違法病民杭州]  
　　浙省官紙局成立後以數十文工　　本之狀紙勒售大洋三角遠道鄉愚不知禁令往往以沉寃巨屈奔省伸雪因格於功令擯不得入進退爲難有因此而自尋短見者聞見所及不知凡幾大吏爲保持營業起見不得不曲與迴護幸諮議局爲民請命一再抗爭除將官狀紙酌中定價每套准售銅幣十枚並請將該局即日裁撤現已改爲官印刷所名去實存然已煞費苦心聞外府各屬承銷此項狀紙仍售大洋三角已足駭人聞聽不料更有甚於此者台屬行銷官紙由勢伸徐樹滋包辦官狀紙一套明售大洋六角五分處屬靑田縣亦與同價現經勸學所紳董陳鍾渭等聨名通告諮議局請卽轉呈撫院從嚴查禁聞該局常駐紳專案提議以由局呈請諸多窒礙改由各該府縣議員照章質問藉蘇民困 
淸談 
[今日之不可忽]  
　　西藏介英俄兩大間。爲中英俄三國必爭之地達賴自正月出亡後。英俄兩國。方加意籠絡。汲汲焉爲人奏我取之謀。以求其所謂大欲於西藏者。 
　　乃今日而達賴忽電致理藩部矣。謂自革去封號以後。靜心修養。並無意外。懇大部代達天聽。外間消息不足爲憑。嗟嗟是豈卑詞誘我耶。抑亦受他國人之運動。故爲此言以餂我耶。不然我中國果有何事可畏。而達賴必兢兢焉前倨後恭耶 
寄語政府諸公。其愼母忽。 
[今日之不必畏]  
　　中國以文化立國。數千年矣。今日者。歐化東來。一二文人稍稍有政治之思想。痛心外侮。請開國會。一而再再而三此固出於忠君愛國之熱忱。而不能自已者。 
　　乃者政府諸公。則惴惴大懼飭下民政部。選派警衛隊。往來巡邏以資偵察。若視爲歐美政黨者然抑亦左矣 
　　或者曰。日俄協約。今甫發表。滿洲之安危。已幾幾不容吾置喙矣。外患憑陵。來日大難。政府諸公。乃不於驚心動魄之新約。稍稍措意。而獨於吾民人之要求。匪惟深閉固拒。且兢兢以譏察非常相準備。母乃亦忽所不當忽而專於其不必畏者。戚戚焉加之意耶。嗚呼不如是不足以爲中國之政府。 
探險錄 
[西部蒙古游歷談（卅七）]  
　　直隸商人無店舖。租住客棧以營生意。辦貨以品質樸實爲尚。極適蒙人嗜好。惟貨價奇昂。如烏里雅蘇台商人　息三成科布多商人獲利約七成。足見獲利之優厚矣。 
山西商人。專辦牧畜獸皮毛絨等貨物。惟商。情甚淡。不逮直商遠甚。 
　　俄商在第三街經營商務。無甚頭緒。只有貝搭羅夫哥鐵利尼哥夫克細明孛杜諸夫等四家。然將來開發風氣。完備交通機。關科布多商務。必可起色。 
　　商塲調駐之綠營兵多營古玩舖。兼種地菜園中所載培洋芋爲寒外第一佳味每斤價銀三分至五。分蕪菁一個與洋芊。同胡蘿葡十個價銀五分至八分綠營兵丁中羡有銀匠木匠皮匠等項個人營業極爲發達。足見邊疆軍務之一般矣。 
　　科布多居民鑿井以供飲料。如遇淸冷水。蒙人即以此爲神聖水井。尊崇不置。井深七尺爲度。井前安設小廟供井神所謂龍王廟也蒙人稱爲龍王。井畔。並有土地廟以資保護。農家最尊拜之。常供餐食。値開廟時蒙人來廟燒香者絡繹不絶。 
　　科布多商界中人極乏道德的精神。商務蕭瑟。騙誑公行。於行政上頗有妨害。以故科布多官場整飭商務一面爲保護商民一面爲防杜無賴起見。在商界中互選監督七人。名爲甲頭。辦理警務。各甲頭管理十五六家。保維安寗。剿滅匪跡。極有成效甲頭並無薪水。只遽虚耳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[督辦鹽政處會奏廣東鹽務新商加餉辦法窒礙難行擬請仍令舊商辦理摺]  
　　奏爲遵旨查明廣東鹽務新商加餉辦法窒礙難行擬請仍令舊商照舊辦理酌加餉數以裕課欵而維鹽法恭摺會陳仰祈聖鑒事竊查署理兩廣總督袁樹勛奏請改良粤省鹽務籌抵賭餉並廣東京官梁敦彥等廣西京官唐景崇等及給事中陳慶桂先後奏陳新商包鹽加餉流弊滋多等情迭次欽奉諭旨飭由臣處臣部詳查妥議臣等以粤鹽改章關係重要經奏派臣部署右參議晏安瀾等前往該省將粤鹽積弊及現在辦理實在情形詳細確查籌擬辦法宣統二年正月二十六日具奏奉旨依議欽此遵即箚札該員等馳往廣東分别確查去後兹據查明禀覆前來臣等查廣東新商包鹽加餉辦法有可慮者五一曰加餉太多也廣東運庫收欵光緒二十八年以前僅止銀一百五十餘萬兩其後遂年遞增現據兩廣總督袁樹勛奏稱歲入銀三百三十餘萬兩臣等派員到粤查核宣統元年運庫實收銀三百七十六萬兩較光緒二十八年以前收數計增銀二百一十餘萬兩所加已不爲不多今新商包鹽每年認繳銀一千零二十萬兩較宣統元年收數又增銀六百數十萬兩引地如故銷數如故一旦驟加鉅餉若無十分把握豈可輕爲嘗試以自欺者欺人自誤者誤課是則給事中陳慶桂所奏新商萬一繳餉不足藉端遠颺如前時商包釐金故轍庫欵實受其累等語殆非私憂過計之言矣此可慮者一也一曰限價太貴也各省鹽務間有定價之處並無限價之事定價者各就銷鹽地方核其成本予以餘利定爲每斤售價若干商民不得私自增减如直隸山東等省例定鹽價是也限價者虚提一數以爲之準可以及乎此數亦可以不及此數但不得過於此數是說也爲各省鹽務之所無而廣東倡之且爲廣東鹽務之所無而新商倡之署兩廣總督袁樹勛原奏内稱粤省鹽價以近數年爲比例省垣至貴時每斤約銀五分有奇近來市價頗平城關每斤尚須四分左右其熟鹽提鹽有六七分者今擬自該商承辦以後省垣零售市價即至鹽缺價昂至多不過五分六釐其餘以道路之遠近運費之重輕類推等語查該督所稱五分有奇及四分左右者蓋指生鹽而言也所稱六七分者則指熟鹽而言也鹽色不同故價亦不同乃其所定五分六釐之限價則亦不分生鹽熟鹽一槪混而同之是已不得其平矣且臣等派員到粤調查省城街市鹽價生鹽每斤祗售價銀三分二厘熟鹽每斤祇售三分六釐若限價五分六釐則熟鹽每斤已增二分合錢二十餘文生鹽每斤更增二分四釐合錢三十餘文雖曰此項限價特爲鹽缺價昂時而設而商人惟利是圖恐無不售及五分六厘之時矣是則其名爲限其實爲增新商之所以敢承一千餘萬之鉅餉者在此廣東廣西兩省京官之所以劾其加價病民亦在此此可慮者二也一曰壟斷太甚也粤鹽有東塲有西塲皆產不敷銷而常借運福建西埔之鹽以資接濟平時到塲買鹽皆運館主之其在引岸則有東西南北中平等六櫃及潮橋官運局或屬省配或屬坐配隨地而異一櫃分爲數埠或數十埠一埠又分爲數堂或十數堂平時在埠售鹽皆埠商主之而省城河兌則爲運館與埠商交易之樞紐此三者皆處競爭之勢而無壟斷之虞故買賣價値多出於自然賣者不能任意高抬買者亦不能任意抑勒今新商請包鹽餉原禀内稱前者利權各佔畛域各分今應合而爲一等語是欲化競爭爲壟斷也壟斷於鹽塲則可抑勒買價壟斷於引岸則可高抬賣價其計甚　其害亦甚大臣等派員到粤據商務總會總理裁缺太僕寺卿張振勳而交說帖謂上年十一月初七日有七十二行各商一百餘人到會僉稱濱海千餘里鹽田成本數千萬金曬丁水手七八十萬人鹽歸新商一手承辦赴塲買鹽抑勒低售則鹽田必荒曬丁人等必致失業逃亡流爲盜賊等語是則新商壟斷之害在鹽塲者旁觀已懐隠憂而其害之在引岸者可知矣此可慮者三也一曰聨絡港澳隠患難防也臣等派員到粤據新商陳寳琛等面禀香港鹽店七家澳門鹽店一家每年販入内地之鹽共五十餘萬包擬每年每店予以津貼數千金塡之聨絡令其就我範圍不准販入内地等語如其所言誠爲善策惟港澳販入之鹽五十餘萬包爲利當有四五十萬兩今新商所擬每店予以津貼數千金合計不過數萬金以數萬金之津貼而易其四五十萬金之餘利其能降心以相從我乎必不能也若陽托聨絡港澳之名而陰用勾通販賣之計是則廣東京官所奏恐其棄粤省原有之鹽利成外私絶大之銷塲其害蓋不可勝言矣此可慮者四也一曰盡奪官權矯枉過正也署兩廣總督袁樹勛奏稱鹽利之不可興實鹽吏之不可罷也此言殆爲痛惡鹽吏而發耳然鹽吏者執行鹽法之人也無鹽吏即無鹽法矣該督雖不廢鹽吏而乃盡奪鹽吏之權以予商是不廢之廢也新商所擬辦法緝私兵輪管帶由該商選舉請委則緝私用人之權奪旗程運照預給空白由商人自行塡發則總督運司之權亦奪有一新商而上下各官吏對于鹽務皆同虚設亦復成何政體况廣東京官所奏商儈罔利何所不爲若假以兵輪准其截緝萬一勾串劣弁私運軍火販賣内地等情亦難保必無此可慮者五也（未完） 
本埠新聞 
[梟匪搶刧鹽捕營三誌]  
　　華亭漕涇鎭鹽捕前營被刧槍械後即經松江府戚太守馳往勘緝並飭本縣田大令電禀省憲擬即勦辦嗣由浦東防營拿獲梟匪殷正才等四名解縣訊辦均紀前報兹悉此事遠因係因鹽捕各營自管帶以迄兵丁均係皖人實巢湖帮衣食之窟今大半汰易若輩失勢仇視已久其近因則因前日齊隊官在海塘捕獲私鹽一大船若輩以爲絶其衣食銜之次骨遂紏黨圖報該營屯紥於漕涇迤南之南厙初三日詹管帶到松領餉初四回營是夜梟衆忽然闖入掠去洋槍三十餘支藥彈稱是管帶面部受傷若輩中有十餘人曾在該營食糧故熟悉門徑得贓後一路呼嘯從海塘西遁道出張家嘴（去漕涇十二里）另有該營分駐之小營復被掠去洋鎗四支旋向金山衛逃去時天已大明土人均見分八人爲一隊共四隊確有梟匪三十二名每人肩荷洋槍腰懸儲彈之帶至衛城東門見河干泊有巡船梟匪等謂此係齊隊官戍汎之船向之連放排鎗擊斃一人正欲拖岸斫首忽一 
 
 

Page 19

 
 
梟見而大哭謂死者係其胞弟梟黨乃就船搜取衣服將尸裹紥舁赴岸上置洋四元於身上書一字條謂有事怱怱求土人代爲棺殮掩埋後當重報云云臨行尚言營中如欲招到我輩盡來代家橋可也（聞代家橋在金山平湖交界處）目下戚太守已在各該處勘騐一過勒限緝拿一面逕來滬上謁見汪統領面商一切又聞奉賢縣所轄三官塘道院鎭初八日亭午時亦有梟匪二十餘人擁至某典舖先令一人入内以質衣爲由與典夥口角衆匪聞聲轟入刧去銀洋千餘元及金銀飾物呼嘯而逸當肆劫時梟黨開鎗誤斃兩鄉民臨行由匪首取洋四十元分作兩包置於兩死者身畔其意以爲撫恤也（本日尚有南橋鎭白晝搶刧之謡大約即係此事） 
[飭塡敎員資格表]  
　　本縣田大令出示云奉提學憲樊札案奉學部奏頒檢定兩等小學敎員章程及優待兩等小學敎員章程業經本司排印原奏章程通頒各屬曁各勸學所在案兹查前項檢定章程第二十六條内載自本章程頒日起一年之内凡各處小學堂須將應行檢定之敎員姓名履歷呈報督學局或各省提學司聽候派員檢定又云嗣後各處小學堂聘定敎員均須呈報督學局或各省提學使或勸學所彚報提學使以備稽核等語是檢定之先固以調查現充敎員者爲入手辦法其從前曾充敎員及向來未充敎員者亦屬未便遺漏兹經本司酌定敎員資格表一種附載說明盡飭發各勸學所由所酌發各學堂若干以便現充敎員者各就該堂塡寫儘交到一月内送所酌存該所若干以便先令已未充教員者赴所塡寫此項赴所塡寫之人應由地方官廣出示諭俾得周知亦予限出示一月之内塡齊母得遲延自誤以後各學堂如有添延改聘之敎員務須隨時查塡交由勸學所送司查核不得漏報除分札外合行札飭並將表格一紙附發備查札到該縣卽便遵照出示曉諭並報明本管府查考一俟依限塡齊由各該所彚送到司以憑定期檢定事關部飭母稍漏延切切等因到縣奉此除呈報外合行出示曉諭爲此示仰各學堂曁敎員人等一體遵照 
[寳讞員嚴諭書役戒煙]  
　　公共公廨寳讞員前經諭飭署中書役人等戒除烟癖大都遵辦兹以外間謡傳書役某某等尚未戒絶爰又條示各房嚴諭未戒書役赶卽遵戒　再有陽奉陰違情事查出革究不貸 
[塾師誘佔婦女續紀]  
　　南滙鄉人馬阿桂之妻傅氏私逃七載前日由楊茂和在張家弄塾師唐翼飛處尋見報區往拘己被逃匿附近翟阿妹柴行内致未獲住當將唐及傭婦莫大姐與丁嚴氏解由工程局訊供不認判唐收押在案昨日傅氏投案訴稱先時逃出由唐之姘婦周張氏誘至唐處爲妾後因被其虐待復行出外有丁嚴氏意欲領至别處販賣詰之丁嚴氏一昧抵賴莫大姐供前已許字某姓尚未成婚今被周張氏誘至唐處傭工亦圖販賣求恩究辦判傅氏戒責一百下交本夫馬阿桂領回具結存查不准變賣唐誘佔有夫之婦爲妾情罪較重着再加責一百下押六個月丁嚴氏暫行交保候查明有無劣迹再核莫大姐送區發堂留養候其夫屬具領旋由楊茂和投稱事經小的窺破今聞唐係著名訟棍意圖陷害求請重懲陳裁判諭令退去候示 
[南市命案續紀]  
　　大南門外翠薇菴旁草堆内發見無名男屍一具已紀昨報兹聞十二圖地保陳春波查見該屍後擬照路斃章程報堂收殮嗣由堂中查得死者似係被人謀害不允收殮始行報縣當捕廰趙少尉奉委蒞騐時陳遣其夥油嘴阿二投禀前情省尉斥其藐玩立傅正身陳春波到來訊問喝令掌頰五十下帶回縣署候田大令訊明嚴辦 
[印捕同盟反抗]  
　　英美捕房帮辦印捕副總巡克來才君前日午後督率各捕房印捕至坭城外賽馬塲敎習各種步伐詎各印捕不聽命令同盟罷操克君向斥反欲爲難克君隨用電話報知總巡捕房由總巡卜羅斯君偕同副總巡麥高雲及老閘捕房捕頭惠爾生君馳往賽馬塲善言開導詎有反抗不遵當奉卜總巡諭令分别帶回再行核辦至晚該印捕等仍不上差由各該捕房捕頭飛禀卜總巡諭將印捕八十餘名分别送往厦門路西牢及虹口楊樹浦路老閘等處各捕房拘留候辦聞定於今晨解送英臬司署訊奪云 
[集議設立自治事務所]  
　　城自治公所董事會定於十三日在城内同仁輔元堂開會集議設立自治公所城内中區事務所事宜昨已佈告各董請於是日午後兩時蒞會公議 
[精誠學堂開會放假]  
　　海神廟精誠小學堂昨日暑假並開遊藝懇親會學生父兄及男女賓到者約有二百餘人下午一時開會先由校長袁望儼佈告一切繼由敎員干養君說明組織斯會之理由各生卽挨次登臺演藝頗有可觀末由李倬雲等相繼演說至五時散會 
[蕭巡官始終被朦]  
　　地保夥馬禮生前因誑騙賄洋經巡警總局判發三路一區枷號示衆後未滿十天朦報患病由蕭巡官擅行保釋嗣經總辦汪觀察查悉嚴加申斥勒令交案已誌前報昨由蕭巡官將馬解至總局並據禀稱該保夥枷期已滿病尚未痊可否從寛開釋當經裁判員孫大令濤淸提案研訊馬故作呻吟之態旋請醫治科騐明並無疾病大令大怒判補枷半月卽發總局前示衆期滿再核 
[示禁茶館聚賭]  
　　城内巡警分局出示云案准上海城自治公所李總董鍾珏函開准城議事會移交庚戍夏季議决案董事會實行事件各條前來内禁除本區城茶館聚賭一案並議請知會城内巡警局一體示禁等語查茶館聚賭本干例禁除經知照敝所警務處分飭城外東西南三區巡警於各茶館隨時查察禁止外所有城内各區茶館有無賭博情事函請飭查一體示禁施行等因到局准此查茶館聚賭向千例禁城内自開辦巡警固已有犯必懲准函前因除分飭各區長巡士隨時查禁外合再示禁爲此示仰本路各茶館知悉爾等自後愼勿任人賭博如敢故違定即拘局從重罰辦 
[小販圖害巡長續誌]  
　　小販趙皮匠挾嫌圖害三路四區巡長俞某已詳昨報昨經龔副巡官提訊供認不諱判先枷號半個月發犯事處示衆候獲同黨夏堯夫等到案再行核辦 
城内 
[禁駛小車]  
　　一路分局出示云一輪人力小車向來不准入城近查該項車輛尚有違禁駛行爲特重申禁令仰該車夫凛遵以後再有違犯拘局從嚴罰懲 
[隣居失和]  
　　昨日午後捕廰趙少尉奉本縣田大令委訊一路四區送縣之沈陸氏戴 
 
 

Page 20

 
 
阿金二人氏供婦人住在西門内莊家橋與戴貼隣今欲開一小窗被戴堵塞向之理論竟被紏衆將婦人及兒子沈福囡凶毆受傷戴供該氏欲開此窗有礙出入未便允許曾由隣居出爲解勸並無紏衆凶毆之事且小的確被氏子福囡毆傷求驗少尉飭仵將兩造驗明均係稍受微傷並無大礙判令回去自行醫治母許涉訟 
[毆辱族長]  
　　王子良之族姪王蕚生前日將祖坟餘地私自墾耕族長王子良喝阻不聽反被毆傷頭面幸隣右出爲帮助始將蕚生勸開未遭毒手現子良心不能甘已於昨日投縣控告矣 
[各執一詞]  
　施金海將張錦興紅木店主張德榮扭至一路巡局前晚訊究施供張得榮店内需用學徒由小的　一沈連卿年十三歲海門人因遭店主婦　章氏凌虐受傷遂卽送回詎不滿兩天即死當塲由小的代墊棺殮費洋四十元言明到上海店中收取歸墊今向索取張竟圖賴請究張章氏供沈徒由施送回之後並無回音此次屢來討洋實係訛詐判施檢交沈之筆據到案再訊 
[道批二則]  
　　郭縣丞增益禀批據禀已悉本届六月底應付大淸銀行第二次息欵仍照案於七月朔應支該行借欵内劃扣以期便捷仰即遵照核作收放列册造報此繳 
費陳氏費李氏費家詵等禀批此案纒訟已久一至遷墓彼此爭持徒滋訟累究竟兩造是否均係該祖墓之後裔原地畝數若千其中實情如何候照會總工程局邀集費氏親族調閱宗圖秉公安議復候核奪可也 
南市 
[巡士刁惡]  
　　總工程局三級巡長馮光耀查見一百七十六號丙班巡士李貞義與乙班巡士莊咸林上差時同在酒肆沽飲有失警規當卽報告巡員分别記過詎李不服命令肆意胡閙致被斥革李更紏其同鄉多人至馮寄宿舍任意要挾竟致互鬥由馮將李及郭開生扭至工程局請訊馮率巡記湯潮海投訴前情李稱進内取衣因　問失洋四元致相口角郭供在製造局當巡警經過解勸判李戒責一百五十下當　賞給洋一元勒回湖南　籍郭責一百下斥報詎事後李又遍發傳單千餘張謂湯等藉端勒索巡士財物不允卽被記過等語等務處查悉後立卽飭探往查拿辦以儆不法 
[勒交靛油]  
　　太倉趙合順染坊主趙松軒前由信局寄洋七十元託王家碼頭葛福成靛行主葛幼溪代買靛油後因所寄之貨係是靛靑仍行退回昨日趙向索洋不認扭控工程局訊據葛供趙合順與許合興聨號前被許合興欠銀四十餘兩久未歸楚是以將趙之洋扣住判葛交保迅將所購靛油如數交出運費各半承認 
閘北 
[同居衝突]  
　　住居織布廠之張阿毛前晚與同居邵文富細故口角　持飯碗擲傷邵之胸　血流如注由岡巡拘入四路一區經黃正巡官訊明判邵送醫院醫治張笞責三百板還押候部傷愈再行訊辦 
[碰撞巡船]  
　　水巡隊函送駁船户吳阿六至四路一區函稱前晚該船駛至新閘河並未點燈致與巡船互撞水巡李春蘭撞落河内險遭不測請爲　究當經黃正巡官提訊吳供駁船向來均不點燈判吳還押候查明訊斷 
[巡警總局批詞]  
　　職商李宗揚禀批查私宰耕牛本于例禁且地近市廛尤於衛生有礙該職員所禀是否屬實仰三路分局　正巡官查明禁止並具報核奪禀發仍繳 
英租界 
[循例停審]  
　　歷年每届夏季公共公廨午後會訊各案例須暫停六禮拜兹定於西歷七月二十四號卽華六月十八日起循例停訊惟刑事緊要之案仍開特别公堂會審昨日寳讞員已派差分别照會駐滬各國領事查照矣 
[掉換皮箱]  
　　江西候補道楊某前日由北京來滬帶有行李二百七十八件庽居廣東路泰安棧四十八號房内昨日檢點行李内有硃漆皮箱一隻已被掉一白皮箱惟外面封條如故開視箱内所儲綢衣數十件及晶珀朝珠等物均歸烏有楊卽報請總巡捕房派探李星福與八十二號西探往查毫無形迹謂非在滬被掉楊不得已祇得函致北京仍在原處追究 
[包探升階]  
　　靜安寺捕房三十七號二等華探邵仁初及老閘捕房五十四號三十六號三等華探兩名昨奉卜總巡諭各拔升一級 
[學徒遇騙]  
　　滬南郎家橋附近德泰小錢莊學徒倪紹鈞昨晨在信業銀行收取現洋九十六元行經山西路被匪誘入衖内用擲包術將洋騙去迨倪覺察已不及追捕當即報請捕房派探查緝 
[騙子被獲]  
　　余仲英在法租界騙取王泉林之蔴袋三百只逃匿英界昨在九江路行走被王撞見扭控捕房經捕頭詢明前情押候究辦 
[兇徒宜究]  
　　徐來英昨在四川路被程阿寳錢阿招用鐵鑿擊傷手臂等處鳴捕將程錢拘入捕房各存洋十元保出聽候傳訊 
[雉妓違章]  
　　雉妓汪洪卿前晚在途拉客由捕查見拘入捕房轉送公廨押候訊究 
[失竊被疑]  
　　傭婦李楊氏李王氏及婢女楊仁彩因其家主失竊被疑由探一併拘送公廨押候訊核 
[貧病交迫]  
　　朱阿二計萬生毛昌可均因貧病倒於馬路由捕查見一併車送捕房轉送公廨禀奉寳讞員諭飭併送棲流所留養醫治 
美租界 
[蕩婦誘賭]  
　　蕩婦王陳氏在華記路擺設賭攤誘人賭博昨被四百九十五號巡捕拘入捕房經捕頭詢明初犯從寛斥釋賭具銷燬 
[俄人無理]  
　　木匠王順興昨赴捕房報稱住居百老匯路之某俄人結欠修理門窻工洋三十餘元屢討無着反敢恃蠻捕頭命王自赴俄領事署禀請究追 
[巡捕互調]  
　　匯三捕房四十號三道華捕昨奉張正巡官諭與戈登路捕房五百零九號三道華捕對調 
[串同行]  
　　楊勝彩李楊氏李王氏串竊天潼路二百七十二號某粤人之鈔票金鐲昨由包探緝獲押候查辦 
法租界 
[保衛行旅]  
　　招商局立大太古等專走寗波之江天北京立大輪船近俱轉往普陀來往客商甚爲擁擠每逢該輪抵埠時碼頭匪徒俱紛紛混入肆其偷竊手段因此該行等公同集議禀請捕房加派包探緝捕聞捕房業已允　每日專派包探一名前往巡緝以六點鐘爲限卽在大自鳴鐘値差包探六人中挨次輪流 
[防緝匪徒]  
　　老北門外布莊街鳳舞台髦兒戲園每晚散場時所有乘坐馬車之女客亦須步行至街心方可登車詎各匪徒即乘機擠人人叢中强搶首飾報捕查緝者日有所聞因此捕房特派包探一名巡捕四名於散戲館時專在鄭家木橋　市街口大馬路口以及戲館門口五處分投防守以專責成 
[敲詐包探]  
　　招商局碼頭探目沈阿寳前晚行經東新橋街突被流氓徐阿天上前攔住硬欲借洋一枚沈不允付遽被抛擲石塊並將紗衫撕碎奪去牙扇一柄事後沈即投報捕房派探將徐拘獲押候解辦 
[妨礙衛生]  
　　時交夏令各小販每將痗爛水菓及冰其令冰塊冷水等物持往街頭售賣食之易生疫癘近來英界及南市目治所俱已禁阻因此各小販無計可謀專在法界兜售兹由捕房查悉亦已諭飭探捕隨時查禁違者拘罰 
[治小腸氣二日已愈] 　　 
　　僕患小腸疝氣十四年矣腫脹如瓜筋粗如繩醫藥嘗盡終無效驗近來病勢更重寸步難行眞有求生不能求死不得之苦幸閱貴報得悉上海河南路廣東彭壽堂出售各藥十分神妙函託王如蘭君代購彭壽堂疝氣膏四張疝氣丸二料内服外貼奇在頃刻之間立覺下部氣鳴脹消囊核逐漸縮小週身暢快妙難喻言不到三天竟將多年疝症平復如初不禁大喜過望早知有此妙藥何必空費多金徒求陳馬諸醫耶功同再造不可不報 
 
 

Page 21

 
 
   
 
 

Page 22

 
 
   
 
 

Page 23

 
 
[痔瘡内服靈丹] 　　 
　　廣東彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外用痔瘡妙藥可保永遠不發一試便知 
　　此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强凡醫藥不能見效連服三盒無不全愈也 
　　痔瘡外治妙藥 
　　痔瘡雖仗内消然得妙藥外治根可永絶本堂始創眞熊膽珍珠外治妙藥專治一切惡痔搽之立刻定痛消管除毒止膿雖十年念年之痔一經試用其患若失倘内服外治不過數日根除屢試皆效大瓶四元小二元雙料加倍取效尤速廣東彭壽堂鋪分上海抛球場南首河南路三層樓七號洋房交易 
懸室縣上海禁止假冐告示爲記各省函購必須由郵局另函通知爲妥 
[博山玻璃公司招股分票頭彩壹萬元] 　　 
　　本公司爲擴充實業起見禀蒙農工商部咨明　兩湖總督部堂在案援照股份彩票成例開辦博山玻璃公司彩票茲届開辦第三次六月份分票全張十條售洋一元分條一角按照湖北大票開彩號數得彩中式紅票均可就近核兌本局分銷處北京萬福來天津富而貴又寳興吉林增升潤濟南化劫堂又東升陽又大得利萬利源長沙公益公司漢口陳子宜江西九江生記廣貨號安慶青雲室帋店又華英藥房蕪湖政大源南京裕興康萬寳通鎭江錦昌祥布號又同益號揚州小瑯環通州森昌號杭州大福來又廣彙豐嘉興陸萬成蘇州怡源祥太倉商會寗波立昌號温州益元銀樓福州中英藥房厦門廣來勤記又萬集號 
山東博山總公司及上海南市業盛里分局仝啓 
[彈花廠出售告白] 　　 
今在英租界康腦脫路十一十二十三號門牌内設有彈花廠内有風輪及新　板　彈花機器凡亂紗麻布絲桑樹皮等一切　緯材料彈造均極精良此項機器前四年作於英國伯羅克會社現日本各廠專用此項機器均獲鉅利中國未曾見用如此靈機今本廠願將全副機器出售價値格外公道如紳商欲工業發達購用此項機器請至江西路七號大川洋行接洽可也 
 
 

Page 24

 
 
[旅行必讀] 　　 
　　此云·男兒志在四方·又云讀萬卷書·不如行萬里路·矧當則萬國交通時代·逈非閉門家食·可資歷　·可致富强·是長遊歷遐方·實爲急務·顧我國人·養尊處優爲多·其跋涉體途·探討風土人情者·雖不乏人·然尙居少數·且孱弱之大不耐辛勞·往往畏難苟安·半塗而廢·以故薄言旅行·都索然興盡·惓懷時局·誠不可不有以振刷之者·欲振刷旅行者之精神·如之何而後可·諸君請聽·厥惟上海五洲大藥房發行之樹皮丸·足以當此重任·此類之樹·產於亞非利加洲之亞破拿高山·其皮狀如華藥之杜仲·經化學博士文生氏之化騐·大有益於人體·提取其精·如桂哪之霜·以之入藥·有絶大效力·且貯以小瓶·極形輕巧·家用固已稱便·尤便旅行·隨帶數瓶於懷袖間·尙不嫌其累墜·遑論寄諸行　·盖旅行每携藥餌·必虞笨重·惟此丸獨擅靈便之勝·其利用於旅行者爲何如·飯前呑服一丸·日服三丸用藥甚少·受益甚多·有病立去·無病衛生·其補益於旅行者又何如·有此利用補益之品·諸君何患乎旅行·諸君何樂而不事乎旅行·一言以斷之曰·樹皮丸者·足與旅行諸君蛩　相依者也·吾國有志旅行者·其亟起而圖之○茲將樹皮丸主治各症摘列如下·先天不足·後天失調·色慾過度·夢遺精滑·陽萎不舉·見色即流·腦筋薄弱·精神委頓·筋肉瘦削·皮膚枯槁諸般虛損·各種勞傷·手足麻木·左右癱瘓·腰酸腿軟·筯骨酸痛·心神驚悸·胃呆便秘○附列主治女子各症·體虛血少·月信不調·赤帶白帶·流產難產晝夜潮熱·瘀血不行·手足浮腫·坐臥不甯○價値·每瓶一元·每打十元·郵局函購回件迅速·不論遠近·不取郵費　上海總發行所四馬路五洲大藥房○杭州總經理處在宗陽宮前百歲坊巷内○各埠各大藥房均有出售 
[永年人壽] 　　 
保險公司廣告總公司在上海廣東路十號房屋東方各埠均有經理之分公司發出各式壽險及付欵之保單章程極爲通融此項保險甚爲結實而且保無損失第十二年公司銀欵總數現在保壽之總數共銀二千八百三十九萬一千九百十四兩現有産業總數共銀六百三十一萬一千四百三十七兩現有銀欵總數共銀六百十六萬二千六百零九兩一年進欵總數共銀二百六十七萬四千九百十八兩董事兼總理華田先生書計郁賜先生會記倪安先生同啓 
[老太古公司]  
　　倫敦崙格西火險公司柯里仁火險公司叭喇定火險公司　司勞洽具火險公司家定火險公司 
　　啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈聞 
　　（御用印色） 
東洋御用頭等印色向歸本號經售大盒三元中盒二元珠水油大瓶五角小瓶五角小瓶二角半改良墨汁四角如蒙函購請認明蘇州觀前蘇九華上海二馬路南首九華堂啓 
[衛生名酒ＹＤＮＡＲＢＳ，ＬＬＥＴＲＡＭ] 　　 
　　馬台爾所製之勃蘭地酒最合衛生若於飯前飯後常飲少許可免霍亂痢疾寒熱各症諸君如飲勃蘭地酒惟馬台爾酒最爲合宜今自上海南京路第十七號維納洋行充當東方專理　賜顧諸君請向商辦可也　電話一千六百八十七號 
[美國優等光學家費德雷醫生　　高德洋行] 　　 
　　光學惠家　善製眼鏡 
　　凡人之患眼光不正者急宜早治而配合格之化學眼鏡以免越戴越劣本行驗光之精良磨片之考究製配之特色莫不甲於東方非他家所能及焉即一切新式眼鏡架子鼻量鏡脚新發明託力克透光鏡片抵治熱氣藥布皆由本機督造而成試過諸君莫不滿口讚揚且驗眼光不取分文行設英大馬路三十六號福和烟公司對面 
　　○極品彩鳥牌黑香皂仿單　上海怡昌洋行經理 
　此香皂身堅骨硬香味耐久不退較市上所售者不同今有新到現貨其價格外克已凡蒙賜顧須認明每箱每盒内有憑單贈物仿單可向本行掉取頂上香烟盒中聊酬諸君惠顧之雅意焉　本行謹啓 
 
 

Page 25

 
 
   
 
 

Page 26

 
 
來件 
[山西諮議局籌還國債意見書（續）]  
　　第一中國國會未開國民對於政府無質問權及監督財政權以三十九年攤還之國債忽縮短期限則九年開國會之期限能否縮短此爲最緊要之問題國會不開卽先籌還國債則有如下三項爲國民所亟宜研究 
　　（甲）政府若挪移此項籌定之欵供他項之揮霍國民將若之何或半還國債半歸别用又將若之何 
　　（乙）若國債旣淸還政府又倡再借或更演出甲庚之變國民將若之何或當半已淸還之際政府旋還旋借又將若之何 
　　（丙）政府若藉口甲年銀價下落磅虧太鉅乙年銀價上騰磅虧可減操縱於緩急之間陰行其漁利之計國民恃何人以察於先又恃何術以劾其後 
　　第二各國對於中國同立於債權者之地位我旣預謀淸還之策彼必共籌收受之方德也法也英也俄也美也日本也奥與匈也西荷比及瑞挪之五國也滙豐瑞記及麥加利之諸銀行也皆與我有債權債務之關係此爲次要之問題則有如下三項爲亟宜研究 
　　（甲）旣欲縮短期限還淸究竟應向各國或各銀行協議乎抑應向一國或一銀行先議乎 
　　（乙）我之籌還方法將一槪而還之使各債權者同時立於收受之地位乎抑欲抽還使一二債權者得優先之辦濟乎 
　　（丙）若先還甲債而乙國或丙銀行援最惠國條欵或主張利益均沾請求同時並還以肆其要挾則我將何以處此乎 
　　第三各省攤派國債前皆視督撫之慷慨與否或就一時豐歉逐至攤派有多寡有無之殊實非公允之道如義和圑事件各省分擔償金以新疆與東三省較財力略同而新疆任四十萬東三省則毫無也以湖南與江西較財力略同而江西則百四十萬湖南則七十萬也以山西與直隸廣西較則直隸富於山西而山西等於廣西然直隸八十萬廣西三十萬山西九十萬故言及各省之財力則又有下三項發生 
　　（甲）各省將不論富庶與否同時籌償乎抑先擇數省之富庶者先爲籌償乎 
　　（乙）各省任籌償之責其攤派之法將據舊額乎抑據人口或歲入進欵乎 
　　（丙）若各省同時擔任籌償某省忽遇荒燹或數省先已籌償而他省竟不能繼將何策以善後乎 
　　以上三問題皆不可不預爲籌畫者也就此數難而籌萬全之策良匪易易然就根本大計上着想則非速開國會萬不足以解决以上諸問題也兹就論理學之演繹歸納二法不避煩𤨏述速開國會之理由如左 
　　（甲）國會旣開則可以行使監督財政及質問權凡豫算會計必賴下議院之協贊而第一問題第一二項之難端可以免也 
　　（乙）國會旣開可組織一國債調查委員會有察核籌還之權若有漁利等情弊可由國會上奏彈劾之 
　　（丙）國會旣開則大臣之責任始確凡外交之方針國會旣有建議之權自免專擅之弊籌還各國債欵可望妥籌完全之法 
　　（丁）國會旣開則下議院議員一方爲國家之議員一方卽爲各省之代表旣可免地方競爭之弊又可免攤派不均之虞 
　　（戊）國會旣開則政府對於人民信用自深縱某省無法籌起可臨時起内國債以彌補之 
　　歐洲民權學派有主張國會萬能之說觀以上五節益知其言之確有所見也故欲簡單以正告國民曰籌還外國債必募内國債而後影響不及於多數之平民然募内國債欲不蹈昭信股票之失必有責任内閣而信始可昭内閣何以肯負責任在有國會以監督之國民乎國民乎其亦可以興矣（完） 
　　江蘇敎育總會附設單級敎授練習所畢業修業學員姓名年歲籍貫分數表 
　　吳漢章三十四歲如臯八十二分　顧晟三十一歲上海八十一分　蔣昂二十八歲華亭八十分　徐志熙二十七歲嘉定八十分　沈澄淸三十歲上海八十分　陶亦孔三十歲昭文八十分　胡萬春三十八歲河南輝縣八十分　胡雪三十二歲江西南昌八十分　孫賢二十五歲長洲七十九分　甘元楨三十二歲寳山七十九分　李耀祺三十八歲安徽蕪湖七十七分　許翀二十三歲浙江錢塘七十五分　徐芳潤二十三歲如臯七十四分　唐炯三十一歲廣西臨桂七十二分　邵敏求三十六歲通州七十分　張守仁三十六歲通州七十分　王惠二十八歲安徽南陵七十分　林福穰三十五歲福建閩縣七十分　張由經二十六歲江陰六十八分　李堯封二十六歲太倉六十八分　潘孝琪三十歲福建長樂六十八分　黃夢庚三十歲江西靖安六十八分　劉彬二十八歲安徽太湖六十七分　田百揆四十歲河南新野六十二分　程淑孟三十五歲武進六十一分　許魁昌三十歲安徽懐遠六十一分　張汝楫三十九歲桃源六十分　葛濟川二十九歲淸河六十分　陳楚儒二十四歲常熟六十分　戴奉章三十五歲桃源六十分　朱允元四十四歲多匱六十分　費濬二十二歲陽湖六十分　封鑄球二十八歲廣西容縣六十分　周志澄三十歲常熟五十八分　武啓蕃三十歲阜寗五十七分　姬隆業二十七歲河南輝縣五十五分　葛爲模二十五歲桃源五十一分　周鼎三十五歲常熟五十分　陳塏二十八歳山陽五十分　張耀坤二十歲靑浦五十分方霹二十四歲安徽太湖五十分　徐特立三十四歲湖南善化五十分　以上四十二人給畢業證書陸羽怡三十歲常熟四十九分　黃盛啓三十歲安徽合肥四十九分　郭其俊二十五歲崇明四十七分　黃倬二十五歲揚子四十七分　顧德新三十六歲江浦四十六分　沙葆彝三十歲鎭洋四十四分　宣猷三十二歲東台四十二分　封樹蕃四十六歲沛縣四十一分　以上八人給修業證書 
 
 

Page 27

 
 
小說 
[言情小說玫瑰淚（七）]  
　　露第視哈蘭之來書。僅三兩行即。立變其色肢體之震動不已。露第力支其體。審視來書之語。嗚咽不可止。不期書墮於地。俯首而哭。蘭尼者。當露第開緘之頃。已倏然避去。有間復入。見露第之狀態。乃大驚。不知何故。露第已見蘭尼。則掩面起立。力握蘭尼之手曰。蘭尼。汝眞我之長良友。吾於此世界中。乃不得一友。有之亦僅汝一人。蘭尼囁嚅遜讓曰。密司勿作如是語。吾聞之乃至愧恧。頃間來書爲何人所貽。何以密司視之。忽觸心房之悲痛。吾竊視封面。似爲密司脫克雷生之來書。蘭尼尚欲有言。露第力摇其首曰。此無義之鄙夫。汝勿復言彼。吾終身不願聞彼之名氏。彼殆以吾父逝後。無財遺我。遂致函於我。决欲解散以前之婚約。吾悔不聽老父之言。至於受彼彼傖人之誑。語旣。卽自地下拾起哈蘭之來書。以授蘭尼曰。蘭尼。汝試視之。天下竟有如此絶滅天良之勇子。 
　　華福尼喀自老友托而根羅利亞之死。喪殯諸事。皆華福尼喀爲之担任。顧托而根之死。乃死於倉卒之頃。死之日。華福尼喀方在托而根室中。托而根坐一摇椅。露第亦侍坐其旁。方笑語至洽。托而根忽瞑目不動視之死矣。露第急延醫士診視。醫士乃不知其爲何病。僅斷爲猝患心疾。以至於死。托而根者。人人皆知有五萬磅之家產。存於倫敦銀行中。至托而根死後。華福尼喀檢點其財產遺囑。詎料此托而根不特無財產。且無遺嘱。更有逋負八百磅華福尼喀乃大駭詫○不知其故。露第方悲死父。不暇他及。亦不計後日之貧困。當華福尼喀初來惠爾文之頃。卽見露第與哈蘭並坐鐵椅之上。握手親吻。狀至相愛。華福尼喀已逆料此少年男子。必爲露第之未婚夫。然觀其目光四射。有如狸奴之伺鼠。知此男子者。必非誠實之上流社會中人。或且有心覬觎托而根之家產。自假庽托而根室中以後。屢以微語。搜探露第之隠衷。而露第諱之至力。不肯相告。華福尼喀亦不肯以前此所見者語托而。根迨托而根旣死。華福尼喀料量其喪葬已畢。遂歸倫敦。然華福尼喀雖去。而心念露第不置。 
來函 
[丁慕琴來函]  
　　啓者老北門内穿心街第五十四號潘姓房屋破舊不堪其靠弄（即潘家弄此弄甚狹兩人不能並行）磚牆前叚已塌亂磚堆積雖有竹籬攔住實不便於行人中叚高牆横側有斷痕勢尤危險萬一忽然崩折何堪設想卽弄東一帶房屋亦有傾欹之勢不久將塌惟願工程局路政處一留意焉 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
　　 
[三井洋行]  
經理明治火險東京水險日本火險共同火險茲者本行經理治火險東京水險日本火險各公司四十餘年辦理妥協賠欵迅速中外紳商深所共知餘不再贅今有共同火險公司已歸本行經理專保南北市房廠棧其價格外公道諸公光顧請駕臨四馬路北四川路口四十九號門牌本帳房面議可也三井洋行特白 
　　廣東仙壽窩　靈驗如神　心胃氣痛散 
　　氣痛有九種氣血熱飲寒虛食虫　是也凡痛必上犯心胃故俗言心胃氣痛本窩此散一自祖傳用茄楠珍珠等珍品爲之按照仿單隨症施治立刻見効每瓶洋六角○大瓶一元○兼售小腸疝氣丸每瓶三角○立止牙痛散每瓶一角　舖在上洋英二馬路畫錦里興讓街口請認鐵拐李爲記　 
[始創第一眞正靛青每桶臺百斤] 　　 
　　本行開設中國數十餘年自運德國　　　地拔沙顏料名廠老牌眞正靛青運銷中國各省馳名皆其信用已久較廣靛勝加十倍價亷物美與衆不同色極鮮艶永不變色　貴商賜顧認明桶上有愛禮司洋行獅馬老牌爲記庶不致悞 
總行上海愛禮司洋行分設天津愛禮司洋行寗波美益洋行 
[林文烟監製付流梨地花露水]  
　　林文烟之花露水其清香異常效驗無比久已馳名中外較之别種花露逈然不同近有無恥之徒製造僞貨混冒售銷務望賜顧諸君仔細謹防須認明林文烟眞貨紙係洋畫花泉水鳥蝴蝶等樣下有英字Ｍurray＆Ｌanman爲憑庶不致悞欲購者請向各殷實行號零買如躉批請至專一代理販賣之上海老晉隆洋行可也 
　　磨障去翳　多則十天奏效 
　　本醫士世業門黃於眼科一外除瞳神損壞　俾可尅日復明無論紅白翳障仗此靈藥三天見效多則十天患目疾者其試之美界鐵馬路桃源坊西三弄馬鏡清啓另售每盒五角 
[京都天寳齋] 　　 
嫩面玉容散此散治男女面上油膩黑氣烟色酒刺雀暗嗜晦等患每晨搽擦自然嫩嬌滋潤淸秀眞　顔妙品也每瓶大洋二角每洋照拆六瓶雙料每瓶四角每洋三瓶舗分上海二馬路中市西鼎新里口 
 
 
