# 1917 - 176 - 4915942

 

Page 1

 
 
   
 
 

Page 2

 
 
時評 
[眞力量（二）（冷）]  
　　前次之革命可以聲勢動之此次擁護共和以竟前次革命未竟之功不能僅以聲勢成也故不得不用眞力量 
　　用眞力量奈何第一須聯合反對復辟者而成爲一氣勿以稍有意見而分途蓋復辟者爲少數人且人類不齊稍久必至離散以合驅散衆寡自分此收集力量之法也 
　　第二須使人激發其自然擁護共和之心而勿有一毫之强廹蓋今日而復辟以良心論人人均知其非知其非决無不反對者順其反對之心理而助之前進則其力量自大若或責望過甚反足以減殺其自奮之力量此培養力量之方也 
　　總之眞力量之發現必在人心人心一而和其第一事也 
[命令]  
　　六月三十日大總統令全國水利局總裁谷鍾秀呈請辭職谷鍾秀准免本職此令 
　　又令任命李盛鐸兼全國水利局總裁此令 
　　又令任命孫多森爲中國銀行總裁此令 
　　又令任命孫伯偉爲河南政務廳廳長此令 
　　又令國務總理呈據國務院秘書曾毓雋等呈請辭職曾毓嶲張伯英徐鳳書均免去本職此令 
　　又令國務總理呈請任命鄭慊方表爲秘書應照准此令 
　　又令王若周給予三等文虎章此令 
[專電]  
　　杭州電　楊督軍齊省長反對復辟已電請馮副座主持并聲明張勳揑名籲請一面電飭各機關保護治安省城衛戍夜間加派三崗（二日下午七鐘） 
　　北京電　段祺瑞南下赴寗（二日下午一鐘） 
　　北京電　外人消息復辟起於倉猝星期日第見張勳軍隊密布全城初不知何事後始知爲復辟（二日下午一鐘） 
　　北京電　各官署壛由張兵守衛稽查電報等甚嚴（二日下午一鐘） 
　　北京電　段祺瑞通電擁護共和（二日下午一鐘） 
　　北京電　傳說梁鼎芬江朝宗李慶璋陳光遠入見黎總統請退位（二日下午一鐘） 
　　北京電　李經羲出京（二日下午一鐘） 
　　北京電　張鎭芳翌日到任（二日下午一鐘） 
　　廣東電　弛賭禁議案交省會議决議員反對者主張不必交議有一部分主開議豔日反對者斥開議者爲違法害粤幾至用武冬日再開議將有極烈駁爭（二日上午十一鐘） 
[外電]  
　　北京電　今晨三時實行復辟張勳兵數營與警備軍一師集於紫禁城四周各街皆兵巡邏嚴密地方不致有亂許多諭旨今正發表（一日）字林報傳單 
　　北京電　宣統復辟今日成爲事實誠出人意料今晨八時起通紫禁城之各街道均由張勳之兵與憲兵把守電報局與印鑄局亦由張勳之兵防衛晨間九時張勳在宫宣布復辟後黎總統即退位宣統封黎公爵宣統於今日下午三四時間即位張勳與載醴均入談甚久載醴大約復將攝政今晨滿洲親王等入宫致賀北京甚爲安謐因軍界等皆歡迎復辟故也各街已有龍旗出現各公署皆改懸龍旗通紫禁城各街道與其他大街仍有憲兵等防守（一日）德文電 
　　北京電　清帝復辟之諭文頗長其要點爲採納馮國璋陸榮廷瞿鴻機等之請願准黎元洪懇請奉還國政收回大權等語（二日） 
　　北京電　復辟一事美國公使館方面極爲憤慨且預料中國必起大亂（二日） 
　　北京電　黎元洪奉還國政之文章係張勳等所擬據聞黎等竊電南方各省求速起義（二日） 
　　北京電　反對復辟者今晨以來續續赴津（二日） 
　　北京電　據内閣議政大臣張勳面談復辟爲陸榮廷馮國璋所贊成前途頗爲樂觀（二日） 
　　北京電　十三日（陰曆）清諭宣布准黎元洪奉還國政之請願收回國政之意其文頗長官制　復前宣統元年舊制設内閣議政大臣以張勳王士珍陳寳琛梁敦彥劉廷琛袁大化張鎭芳等爲大臣任梁敦彥爲外務尙書張鎭芳度支部尙書王士珍參謀大臣雷震春陸軍尙書朱家寳民政部尙書張勳任直隸總督兼北洋大臣暫駐北京馮國璋任兩江總督陸榮廷兩廣總督徐世昌任弼德院長康有爲副院長黎元洪封一等公爵所有現任各省督軍或省長均改任該省巡撫（二日） 
　　北京電　清諭所布大政方針如左一大清帝國確保君主立憲政體二皇室經費每年不得逾四百萬元三禁止皇族參與政治四滿漢融和五本日以前與各國所訂條約皆繼續有效六廢民國發行之印花稅七廢民國刑法依據宣統元年之刑法八赦政治犯九斷髮自由（二日） 
　　北京電　復辟一事各政黨員無論民黨官僚均反對之續續南下清室之貴族及元老大臣中及抱杞憂今日有十四家報館停刋（二日） 
　　北京電　目下最堪注意之北洋派督軍中雖贊成復辟之主義然有以時機尙早反對者彼等今後出如何之態度將成問題段祺瑞亦主反對昨已由津通電各省擁護共和（二日） 
　　北京電　公使圑今晨在和蘭公使館會議協議應急之法如承認新政府一事尙須暫時察看情形現尙不成問題（二日） 
　　北京電　北京市内今日除總統府外均悉清朝國旗惟總統仍揭五色旗（二日） 
　　漢口電王督軍昨日招集重要武員會議接續議至今日惟其内容不明似係重要事件即關係復辟問題（二日） 
　　漢口電長江水流數日來忽激增本日水準至四十二英尺五（二日） 
　　北京電　徐世昌雖不反對復辟主義然以其時機尙早與段祺瑞出同一之態度（二日） 
　　奉天電張作霖昨日午後三時接到張勳通知 
 
 
 

Page 3

 
 
斷行復辟之電報以此突舉必陷國家於危險故甚不滿想張暫時或取觀望形勢之　度（二日） 
　　北京電　本日將以上諭任命如左各員此外各侍郎今晚亦可發表學部尙書沈子培□部尙書勞乃宣郵傳部尙書詹天佑外交部左侍郎李經邁外交部右侍郎高而謙（二日） 
　　東京電　田中參謀次長昨由中國回國今日晉謁寺内首相報告視察中國南北情形（二日） 
以上東方通信社電 
[戰電]  
　　倫敦電　海格將軍報稱英軍復在蘭斯南面得進步佔據敵軍戰壕數段英軍擊落敵飛機六架又逐走四架英飛機一架不知下落續來戰報云英軍在蘭斯附近獲勝之說業已徵實英軍在廣四英里深一英里之陣線得重要進步佔據沙歇河兩岸掩蔽蘭斯敵軍固守之陣地敵軍大受損失其有關戰略之重要陣地已入英軍之手（三十日） 
　　巴黎電　今日下午公報云敵軍復在塞尼東北猛攻伏凡勒兩次且以流火助戰激鬭後在一凸點得有立足地但其地已全爲砲火所平亞伏柯爾村與化末山境砲戰仍甚劇烈法軍在三○四山西回攻奪回所失戰壕一叚德軍在化末山西面取猛烈之攻勢戰線廣二基洛邁當餘法軍奮勇抵禦敵軍初曾攻入法軍第一道陣線旣而大半爲法軍擊退僅在化末山西坡重得一立足地法軍俘敵八十人今晚公報云末斯河左岸亞伏柯爾叢林與化末山間砲戰大爲活動敵軍在化末山西坡續攻均未得志（三十日） 
　　倫敦電　德國公報謂奪獲三○四山西廣二千邁當五百邁當之法軍陣地（三十日） 
　　倫敦電　今日德國公報謂德軍擊敗亞美蒂愛爾東南進攻之英兵一隊公報中未云及英軍在蘭斯附近獲勝一節惟稱曾在化末山重創法軍並俘獲八百人（三十日） 
　　羅馬電　公報云意軍昨夜將亞歇哥高原亞格里拉山隘之前鋒陣地撤退因受猛轟之故意軍佔據山隘之東端（三十日） 
　　羅馬電　意國下院秘密會議十日之久今日開會以三百六十一票對六十三票通過信任政府案（三十日） 
　　巴黎電　晨報雅典訪員電稱希政府已與仇對協約國之諸國斷絶外交關係（二十九日） 
　　雅典電　希政府已召回駐德奥土布四國公使希臘與此四國實際上已處於交戰地位豫料德國將向希臘宣戰維里齊洛斯黨閣員已接管各部並清除不利該黨之人海軍大臣康杜里蒂氏已命海軍大將四員及其他軍官若干員辭職（二十九日） 
　　巴黎電　本月二十四日止之一星期内商船駛抵法港者共一千零八十八艘駛離法港者共九百六十九艘被沉載重逾一千六百噸之船二艘不足一千六百噸之船三艘被攻而得脫險之船三艘（二十九日） 
　　巴黎電　法國巡洋艦克勒倍爾號（七七○○噸）由西斐逹加駛回白萊斯時在白萊斯附近觸水雷沉没共失二十八人内有軍官三員（三十日） 
　　俄京電　陸軍總長克倫斯基氏因十二十三兩師之射擊兵佔據約柯夫村屢勸不從特命馬隊圍擊之砲轟兩次後馬隊衝鋒射擊兵卽降服解卸武裝並未流血（三十日） 
[公電]  
　　浙督軍省長反對復辟電各報館鑒頃接張皖督自京來電云已挈賤名籲請復辟等語查此事事前敝處毫不知情猝然發生實深駭異當經召集本省軍警各長官集議一致主張萬難承認除電請馮副座主持外攄忱馳布幸公鑒焉楊善德齊耀珊冬 
要聞一 
[西報論張康復辟事]  
　　字林報七月一日北京專電云今晨二時清帝復位字林報按語曰昨日午後未接此電之前上海已紛傳宣統復辟之說惟官場尙未接切實消息晚間日領署接奉官電據稱一日四時張勳兵入宫準備奉清帝復位某官場方面亦接一非官場之電信謂張勳軍隊已入總統府又有可恃消息謂保皇黨康有爲星期四日到京與張勳合謀復辟聞徐世昌從中贊助又有王士珍與張勳同謀之說王若確與張勳同謀則極關緊要記者不敢遽信此說爲確茲姑紀之以待後聞查北京一帶北軍約及五萬皆聽王士珍之指揮而張勳在京之兵不足四千且北軍對於豚尾兵之趾高氣揚頗有仇視之意今王士珍如果贊助張勳則北軍與豚尾兵或不致遽啓衝突至於黎總統之地位刻有兩種傳聞一說黎抱定無論如何决不退位之主張一說張勳兵已入公府黎與復辟諸人會議一切云云海軍態度大可注意前曾有脫離北京關係之傳言但非事實數日前上海德華銀行曾以約六十萬元之巨欵給予海軍此欵確已由某銀行收入海軍往來賬内惟海軍拒却不受仍矢忠總統海軍人物多屬南人若粤省脫離中央則海軍决不扶助張勳而與同鄉者爲仇察目下時勢粤省必不甘休也清帝溥儀爲醇王之子生於一九○六年二月十一日一九○八年十一月十四日登位建元宣統一九一二年二月十二日退位按中國法算之今年方十三歲溥儀仍存帝號終其身而止乃清室入關後第十世皇帝也 
　　字林報社論略云復辟消息事關重大駭人聽聞今詳情未悉不便批評張勳派兵入宫擁戴清帝事實已成似無疑義傳來官電鄭重其詞僅謂準備復辟惟他處消息皆謂清帝復位確已宣布至黎總統若何尙無所知或謂黎堅執不撓不允退位或謂張勳軍隊已入公府黎方計議善後兩說孰是迄未證實此種消息之來全出意外惟在華人觀之或亦意中事張勳抱復辟之念由來已久第李經羲已就總理職而督軍圑又若有不願贊助張勳之傾向覘時事者方謂復辟之危殆已過去且全國民情莫不反對復辟張勳雖無知識亦不致狂悖若是詎知事竟有大不然者張勳此舉豈因李經羲造閣未成而遂倒行逆施以求解决耶聞康有爲與張同謀康爲保皇黨健將雖未公然反對共和然未供職民國又聞徐世昌亦與聞復辟之謀即王士珍亦然使王士珍果贊成復辟則北軍與張兵自不發生衝突而北京遂爲滿人所有矣雖然北京縱因王士珍之贊助得免内亂南方必不低首下心服從帝政蓋廣州督軍近曾宣言除黎總統外任何政府必不承認且粤人之仇視滿人較他人爲烈再海軍鑒於此次政變亦必聯合南方也嗟乎復辟一舉縱不引起外人之干涉恐金甌無缺之中國將從此而分裂矣 
　　文滙報社論略曰一日清晨張勳在北京所行之政變恐將成全國擾亂四境流血時代之開端段祺瑞去職後之政治紛擾與夫北方督軍之造反國會之解散今已漸歸平靜西南諸省雖贊助國會亦雅不欲開時日延久代價昻大之戰爭故北方稍有讓步和解即可告成今則此種和解之希望已爲北京清宫半夜之變所打銷矣聞復辟一舉乃張勳倐然决計之結果惟此事似主持有人籌畫有素非張勳腦筋簡單者所能猝辦後事如何視北方督軍態度爲轉移使若輩不贊助張勳則復辟運動不久必敗但若贊成帝政則全國必起内訌推其結果不至國家分裂不止記者惟望今之復辟一舉乃一二愚妄之徒如張勳康有爲者所爲所可慮者稱兵起釁之督軍圑預聞此事而希望擁一傀儡皇帝以自恣耳中國民黨决不服從滿人粤桂滇黔諸省勢將起抗北京此乃可斷言者就各觀念點察之此事至爲可憾中國和平富强之進步不知又須躭擱若干年矣 
[張康復辟前一日之京訊]  
　　張勳康有爲最近主持之復辟一事其槪情曾於電訊中述及茲聞康有爲氏入京之次日京中已有此項傳說康氏於二十七晚到京外間因其一路附乘慢車且購三等車票在東車站下車時又遮遮掩掩懼爲他人窺見於是有議其行蹤詭秘特加注意者及詳密探訪康氏此來同行者確爲沈曾植王乃澂二人腦後皆垂垂大辮夙以復辟派著聞於世已不無滋人疑訝之處而據個中人傳出消息如梁鼎芬劉廷琛諸遺孽日内將續續到京甚至久作上海寓公之善化相國瞿鴻禨亦有由滬來會之說試問如許遺老何以偏於此時集於都下無怪人心頓呈不安之狀也康氏之來由於徐州參謀長萬公雨氏之電邀而主動者則聞爲張馨菴雷朝彥二氏當各省獨立軍興時張雷在津本有别種主張後因屈於大勢無形消滅今忽有慫恿萬氏電招南海之舉論者遂謂此議將死灰復燃加以久在徐州幕府充當日語譯人之謝介石近日時時奔走日本使館益起外間之謠諑至於康氏到京後本住南河沿張宅旋因種種不便移居法源寺聞張勳照拂備至曾派家中庖丁隨往寺中爲之供膳元首聞康來京即命人請其入府面談康以征衣甫卸勞倦未蘇却之至康此行有何要件尙未探悉據外間所傳似係欲實行某項計畫云云此說雖係推測究非無因又康曾主張召集國民大會制定憲法或云即爲此事而來未知確否聞該電到京後江朝宗曾覆一電雖多贊揚之語然實行與否則未有表示或謂康恐所主張不能行故復出此然則康此次不動聲色飄然北上且行蹤秘密其惹人注意無足怪也又據順天時報云前昨兩日京中徧傳文聖人康有爲微服入都乘坐三等列車於某晚抵前門車站旋即進城庽扯未悉另據一消息康氏來京係奉張紹軒之電約現時即住張宅諱莫如深又有謂康氏對友人談及此次晉京并無政治上意味擬北謁明陵流覽風景藉避暑熱云云惟從某方探悉康氏來京有兩個目的一關於憲法事項主張開全國國民大會貫徹前電之宗旨一關於某重要問題親自北上觀察各方面現象以定行止康氏果欲有爲福國利民余日禱之或謂文聖與武聖握手必有一番驚天動地之事業特在共和民國宗旨亦宜純正康氏夙以保皇黨著名以變法自任今茲惠然肯來實惹人非常注意云云 
[約法與南北趨勢]  
　　目前北京當局諸公其全神頗注於西南各省而西南各省則擁護約法之聲洋洋盈耳近日譚延闓來電亦持此說但北京某方面則一力主張廢棄約法其所持理由則以爲擁護約法有種種困難之點第一按照約法所規定憲法須由國會議决今國會業已解散將恢復舊國會以議之乎抑將召集新國會以議之乎第二舊國會之召集事實上已難做到故兩廣自主之通電中亦未堅持此說然則當然須召集新國會然試問此新國會者宜仍按舊組織法以召集之乎或先修改組織法然後召集乎第三此次國會之所以必須解散者實以此爲張勳所要求六條件之一條且有行一院制之主張然則國會組織法不能不修改可知然試問此組織法將由何種機關修改乎云云聞近日政府討論此事已久於無可奈何之中具有種種調停之法其說大抵不外兩種（一）召集各省代表會議李經羲未就職之前即宣言採用此種辦法此事在李氏方面觀之認爲絶非破壞約法蓋此代表會議之性質并非制憲之機關特討論將來制憲宜用如何手續耳如會議議决之結果以爲此事仍應歸於國會則與現行約法並無抵觸此種辦法雖不免多一波折然却甚巧妙但聞李氏之意仍恐此節足招西南之反對故目前尙在疏通之中（二）恢復臨時參議院日來頗有所謂法律家者數人主張恢復臨時參議院此說亦本係兼顧約法之意而出者其意以爲約法中本有臨時參議院今若召集此種機關猶不失尊重約法之意西南方面當易於疏通意見惟聞此說頗有反對之人未必能成事實也 
　　國會解散南方人心遂呈激昻之狀况一般民黨要人均雲集廣東甚見活動茲據連日消息南方開始之活動有四（一）謀軍資之募集（二）圖六省之聯盟（三）令海軍之蹶起（四）使議員之圑結此後惟視軍資之籌畫如何以决進行故此後廣東當有驚人之大活動出現至每月所需四十萬元之海軍費聞早已由某方面負擔果爾則海軍艦隊之向背僅時間問題耳又聞馮副座此次政變以來常居局外持旁觀之態度雅不願自行投入漩渦但張勳當收拾大局之任至增加其威望甚非馮氏所喜又倪嗣冲因反對李内閣之成立與張勳積不相能馮倪二氏或乘此時機互相提携亦意中事據漢口來電王督軍將特派代表赴寧則馮氏欲聯合中部五省立南北兩方勢力之中間以制雙方之死命誠無可掩之事故卽使張勳在北京極振聲威然從其指揮者督軍中　趙倜一人而已段祺瑞一派依然另樹旗幟蓋可槪見矣 
[李經羲組閣之空忙]  
　　李内閣之閣員現已發表六人龍建章之交通李盛鐸之農商當可即日擇吉登台不復再有問題惟江庸之司法則仍不允就職李總理派人敦勸請其務必擔任惟江之尊公又力阻其勿列閣席江氏本不願就而又重以嚴命恐終辜李總理之望耳 
　　交通今已屬龍建章矣然其發表前之曲折頗足供吾人談助交通素號闊部逐鹿者甚衆而鈕傳善李盛鐸挾奔走運動之功尤忐在必得李總理無如何皆陽許之於是兩人更皆自以爲必得李已准備上臺在外物色次長鈕亦自負不凡不意命令發表卒爲龍氏所得兩人乃大失望聞龍之克逹目的最後乃得力於馮副總統之一電保薦今李已得農商終算慰情勝無鈕傳善則仍有内務之說内務始擬趙次珊不就繼擬王揖唐丁寳銓亦無來意因又說到鈕傳善此說聞者必以爲異因鈕之資望太覺不彀且久居財政界於内務素無聯屬故也但鈕之爲李奔走猶在提長財政之日今日論功行賞自不能不酬以重要位置分量之相稱與否乃屬私的問題而非公的問題或者竟畁以此席未可知也第二批之三總長乃發表於俄頃之間當日午後國務院中並未聞草擬命令至傍晚而命令送府蓋印發表矣今所餘之三總長傳者亦言人人殊在李或未决定何人故亦未審發表何日惟聞敎育一席原擬以屬蔡志賡最近李意又欲羅致一二與民黨方面接近之人物今正從事物色尙未定人謂此三總長又須作一次發表恐又不能不稍稽時日耳又聞李氏原定計畫原欲就國民進步交通各系及徐州東海方面各位一人入閣藉資聯絡故除財政外交陸海軍不計其餘五部即擬本此宗旨就五系酌爲分配昨所發表者以龍代表交通以江接近進步以李通於贛系官僚均有深意由此點觀察則所餘内務敎育兩席必先就東海國民兩方取之固已毫無疑義矣兩日來李總理到院時間較前數日爲早且不見客昨日起確已遷居院中大有一意進行之象惟不甚躬親細務例行公事皆由鄭謙代拆代行鄭之院秘書長本已確定前因内閣根抵尙未鞏固故不欲輕於露臉近已逐日到院昨先任命爲秘書或係借作過渡之意至郭則澐本係代理且未明發命令固不能算數也 
[京亂雜談]  
　　北京自張勳康有爲等發生復辟之變亂後復發布種種之宣言茲摘大要如左 
　　其於復辟之說大意謂辛亥變起不忍生民塗炭付託前閣臣袁世凱設臨時政府推讓政權公諸天下冀以息爭弭亂民得安居乃國體自改共和以來紛爭無已迭起干戈强刦暴歛賄賂公行歲入增至四萬萬而仍患不足外債增出十餘萬萬而有加無已海内囂然喪其樂生之氣使遜政恤民之舉轉以重苦吾民今者復以黨爭激成兵禍天下汹汹久莫能定共和解體挽救已窮據張勳馮國璋陸榮廷等以國本動搖人心思舊合詞奏請復辟以拯生靈又據瞿鴻禨等爲國勢阽危人心渙散合詞奏請又據黎元洪奏請奉還大政以惠中國而拯生民各等語情詞懇切不得已收回大權定爲君主立憲政體一皇室經費仍照所定每年四百萬元數目按年撥用不得絲毫增加一親貴不得干預政事一實行融化滿漢畛域所有以前一切滿蒙官缺已經裁撤者槪不復設一自本日以前凡與東西各國正式簽定條約及已付債欵合同一律繼續有效一民國所行印花稅一項應即廢止其餘苛細雜捐分别裁撤一民國刑律不適國情應即廢除暫以初年頒定現行刑律爲準一禁除黨派惡習其從前政治罪犯槪予赦免一凡我臣民無論已否剪髮悉廳其便凡此九條誓共遵守云云張勳署名 
　　其於分派人嗣前云内閣議政大臣以資襄贊而專責成並設閣丞二員其餘京外員缺暫照初年官制現任文武大小官員均照常又張勳王士珍陳寳琛梁敦彥劉廷琛袁大化張鎭芳爲内閣議政大臣　萬繩栻胡嗣瑗爲内閣閣丞　外務部梁敦彥　度支部張鎭芳　參謀部王士珍　陸軍部雷震春　民政部朱家寳未到任以前以吳炳湘署理　徐世昌爲弼德院院長康有爲爲弼德院副院長　張勳爲直隸總督北洋大臣留京　馮國璋爲兩江總督南洋大臣　陸榮廷爲兩廣總督　曹錕爲直隸巡撫　齊耀琳爲江蘇巡撫　倪嗣冲爲安徽巡撫　張懷芝爲山東巡撫　閻錫山爲山西巡撫　趙倜爲河南巡撫　李純爲江西巡撫　楊善德爲浙江巡撫　陳炳焜爲廣東巡撫　譚浩明爲廣西巡撫　王占元爲湖北巡撫　李厚基爲福建巡撫　唐繼堯爲雲南巡撫　劉顯世爲貴州巡撫　楊增新爲新疆巡撫　張廣建爲甘肅巡撫　張作霖爲奉天巡撫　孟恩遠爲吉林巡撫　許蘭洲爲黑龍江巡撫　劉存厚爲四川巡撫　陳樹藩爲陜西巡撫　姜桂題爲熱河都統　王丕煥爲綏遠城都統　田中玉爲察哈爾都統　王廷楨爲江北提督　盧永祥爲江南提督　張敬堯爲長江水師提督云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[抱一通信（第五號）]  
　　馬來半島聯邦之華僑 
　　大富豪陸祐 
　　吉隆坡怡保 
　　馬來半島政治之組織甚爲複雜南端之新加坡小島迤西沿海之麻六甲商埠更西檳榔嶼小島皆直隸於英總督俗稱三州府而本島之芙蓉彭亨雪蘭莪霹靂俗稱四州府爲一聯邦各有馬來王而間接受治於英總督柔佛則爲獨立一王國余幼時習地理謂亞洲南部尙有一小小之自治國曰柔佛頗不解其以何能力攝乎大國而克自存乃今知其王徒擁虚器政權早屬於英最近六七年間一段傷心史令人不忍卒讀今勿具述述我華僑 
　　據一九一一年統計四州府華僑總數四十三萬三千零佔總人口二分之一以上歐美人僅三千餘耳余自新加坡沿鐵道環其半島而行所過大小城市苟非預知爲英屬地者幾疑爲身在故國矣商店工役以及深林中之高屋往往皆華人也大抵最高等之執役歐美人佔之華人無與也最下等之執役馬來人當之華人亦無與也若中等之事業則無一非華人所謂中等事業者則商店與夫稍資藝術之工役皆是 
　　鼎鼎大名之富豪陸祐卽發祥於四州府之雪蘭莪手建商埠一十三所行雪蘭莪霹靂諸州街道河渠幾無地不以陸祐命名去歲逝世結算家資七千餘萬元僅遺囑稅須五十萬元逝世之日英政府以極尊崇之儀式待遇之某歲金融周轉不靈幾告破產英政府重其人念其關系之重大特許發行債票一百萬鎊以維持之歐戰旣作英屬地行軍債票陸祐特報効一百萬元捐助香港大學二十五萬元其他公益事業捐金均無吝色嘗自恨未嘗在本國効力於敎育事業發願於廣東於上海各以鉅欵辦一學校嘗親以是爲人言未實行而遽卒以未載於遺囑無從爲行其志余此來惜不及見但瞻其遺像聽地方人士述其生平誠一光明磊落之士其人治事有節黎明即起謂余苟少怠惰一小時間耗銀且以萬計蓋雅有西洋大實業家氣息焉 
　　吉隆坡爲雪蘭莪首府怡保爲霹靂州最大之商埠余留其地各兩日有兩大特產一爲錫礦一爲橡樹馬來半島產錫佔全世界總額十之五而兩州爲中心林麓鬱森彌望烟突近年則橡皮產額之進步突過於錫礦去年四州府出口貨價二萬二千萬元比上年增五千八百萬橡皮增五千四百餘萬錫增三百餘萬亦可驚已此偉大之事業多在華人之手赤貧之苦力不數年而家資百萬者比比皆是以故社會觀念能實行平等怡保多產愛國男兒暗殺家温生才即此間礦工首領也 
[張勳與其軍隊之留京期]  
　　張勳軍隊自來京以後雖經張勳屢次宣言不日率隊出京而遲疑往復日復一日近頃乃又揚言以時局之形勢一時不克遽去將來或須長期駐京刻已計劃將駐京之定武軍每年分二期與徐州本部交替目下駐京之定武軍總數爲二千名一切經費槪由中央支給又聞張勳擬招募新兵二十營已擬定湯玉麟爲統領緣湯氏自依張以來常懷感恩圖報之意此次張之來京湯氏終日隨侍不離左右每張外出湯氏乘護衛自動車相隨藉爲張警備故張擬以統領位置之 
　　自駐京日本法國兩公使相繼筵請張勳後最近各界筵宴張氏者又有多起聞三十日爲江西旅京同鄉趙惟熙等在江西會館設筵歡宴七月一日爲江宇澄及中央各要人（地點非假迎賓館卽在國務院西花廳）公讌七月二日京師商務總會會長陳陞吕逵先及全體會員假三里河織雲公所備筵與張氏祖餞此種宴會在張自視不知以爲何種情愫之表示而在一般京中人士視之固謂無異於變相之逐客令也然而張之左右爲張解釋者則謂政變以來張氏力任調停對於關係時局各件雖略有頭緒而内閣仍未完全成立故北洋軍人派再三來電懇請暫緩歸任又總統方面亦以張現在所處之地位與大局甚有影響刻值時事紛紜之際特異常優待極力挽留張雖明知離任曠職諸多不便惟因多數勸慰遂决意暫駐京華俟大勢稍定再訂歸期云云惟以實際言留張者非北洋軍人非大總統非大局之一切關係乃張氏個人之靈魂而已 
[李經羲就職後之財部狀况]  
　　李經羲前日赴部履新時曾語各參司長等以院務忙逼不克常川蒞部嗣後部署事項槪由楊李兩次長分别接洽各員須切實辦事勿涉散漫等語唯是日適因國務院忽有要公不及延見附屬機關人員日内尙須續行傳見外問有謂五月份鹽欵銀行圑已於本星期二交到二百萬元茲經切實調查此種消息實屬不確蓋上月鹽欵銀行圑尙未結算何能遽行劃撥且内閣成立之期仍屬悠悠該圑認爲大局未定非幾經特别疏通不易得其承諾向例鹽欵交付均由中行接洽該行旣未與聞則此欵自無交付之事實目下所倚爲接濟中央政費者唯運河借欵而已陸軍第一師所轄第三第四騎兵圑前經政府撥防包頭蒙匪所需餉欵均由中央撥給中行鈔票唯此項鈔票包頭一帶不甚適用已由步軍統領衙門函向中行代請折換現洋二萬元中行允爲照給不日即可付兌南洋四水華橋承購債票頗多利息業經届期唯該處距京遼遠付息手續尙費周折聞財政部以此項利息有關政府信用已飭中行將該埠華僑所購債票號碼尅日清算以便如期給息 
[路警推客刦財案之結果]  
　　京漢鐵路順德護車警閻沛然田家鼐胡漢權等在車朋謀刦財將搭客吕增瑞推落車下朋分財物一案曾誌前報茲聞吕增瑞墮車受有微傷嗣經路上役夫遇見卽抬送鄭州該路醫院療治該段駐鄭警務蔣總段長纘源聞報立即率探警赴順將該犯警等拿獲押解鄭局訊明屬實並搜獲所刧財物如數給還該搭客具領卽將該犯等就近解經鄭縣判處首犯閻沛然死刑即在該處就地鎗斃田家鼐胡漢權二犯判一等有期徒刑十四年即日起解執行聞交通部曁京漢局局長對於此案力主嚴辦當將該管分段長張得餘撤差示儆蔣總段長記大過一次尙有牽涉之人已派員密查澈究並飭鄭州醫院將該搭客妥爲醫治現已痊愈回鄉矣 
[黑省内部兵鬨之趨勢]  
　　黑龍江畢桂芳督軍被逐巴英兩旅長復擁兵抗許並通電全國詳情已誌前報許蘭洲之欲攫得督軍已非一日藉獨立機會將畢逐去一如對待朱慶瀾之辦法輕車熟路自以爲安安穩穩可以作太平督軍而巴英兩旅長見許屢逐上官亦不能再忍氣吞聲服從命令英本統第四旅對於此舉尤爲反對當畢桂芳未行之前一日該旅長即回呼蘭本部電告各屬表示反對並派軍隊監視截留東南區域各項征收局之入欵並與第一師第一旅巴英額騎兵圑吳芳圃均聯絡妥協聞其計畫將直攻省城逐許吳芳圃者乃第一師焉一圑圑長其所以决意助英等逐許實下級軍士促成之因該圑兵士對於許師長驅逐畢桂芳督軍全部圑内兵士均抱不平遂於二十三日晚十二時該圑長帶同現駐圑部騎兵第一營第二三四三連開赴呼蘭與巴英兩旅長結合許蘭洲見大部份兵士之反抗以兵缺糧寡乃即日募兵二十營並在江省强迫廣信公司發行官帖一萬萬串江省紙幣充斥本已極難收拾此後財政將愈困難且兵鬨之勢已成中央若猶牽延不急定辦法必將有一場血戰無疑矣 
[奉天獨立舞臺中之角色（化險）]  
　　楊宇霆楊爲奉天人前留日士官學校畢業前年得列於張金波之門下充軍械廠長段芝貴督奉後屢擬去之楊乃訴諸張馮之前時適洪憲帝政發生得以平安終職段去奉楊猶惴惴不自安爾時張作霖領軍長乃物色參謀長馮以二十八師白參謀相保薦張則以二十七師之馬參謀爲援引兩方頗有意見數月未定馮本不願干涉軍政因軍署參謀長一席與全省師旅均有關係以本身之軍務帮辦論應當參預其事然率以所見不同交相牴牾後有人出而調停提出楊氏因楊與張馮相處均極接洽故以楊諮詢同意各無異詞由是楊遂爲奉天軍署之參謀長矣往者張湯交惡事件楊氏不能消弭迨段内閣召集軍事會議楊卽以代表資格活動於京津一帶嶄露頭角獨立之决策皆楊氏一人造成也 
　　孫占鰲五十四旅旅長孫占鰲與張作霖本爲生死交居省四五年尙無失德與各界交接亦頗和平此次獨立事件孫氏本不贊成以爲即獨立亦須徵求吉黑兩省之同意必須行動一致始克有成張曰我意即足代表三省何徵求爲孫知木已成舟决難挽回乃擔任省垣治安重任並兼代警備總司令日來戒嚴之布置與防務之分配皆責任孫氏一人孫與兩鎭守使對於此事均取愼重態度頗知奉天處特殊地位稍一牽動外交即足貽害大局故均以鎭靜出之也 
　　史紀常政務廳長史紀常留奉幾二十年其手段之敏滑作事之機警蓋純粹一官僚之健者前清舉鄉後在天津敎　後至奉投効趙次珊爲前民政使張元奇所賞識得署縣缺清末署遼陽州旋調洮南府入民國後即改府爲縣知事時蒙匪蠭起史得其同鄉張小松之力保（張爲糧餉局總辦）兼辦遼遠糧臺征蒙司令爲吳興權史乃大與聯絡兩情接洽自是遂與軍界相友善軍界有聲色者每有讌會史必占一席地洎閩侯張貞午按奉史竟一躍而爲政務廳長張貞午意欲與軍界聯絡故甚借重於史迨段芝貴督奉張元奇去奉史亦連帶入關復得張貞午都肅政之援引爲肅政史此次張作霖膺軍民兩長適肅政廳裁撤史遂賦閑後吳興權爲改編二十九師問題赴京就商於段前總理史與之晤乃由吳電保於張張允之史即出關初不料有此非常之獨立風潮也楊宇霆回奉力主獨立就商於史史曰軍機大事願聽帥命廳長唯有禀承意旨修明政務而已此事距史就職僅十餘日耳 
　　關海清關海清者爲旗籍小有文名前清時畢業於北京大學校旋奉後由敎習得法政校長亦趙次珊之賞識人物但無袁金鎧之聲望前兩次希望國會議員以種族關係致有願莫償大憤乃兼任東三省公報之主筆假言語以洩其不平每賦詩多憑弔故君之感張作霖領軍長秘書廳多搜羅桑梓關乃因之大出風頭秘書長袁金鎧筆墨本不隨時每遇文稿必推重於關於是關之信任益重此次獨立電報文字皆出其手傳言三日前張氏謝罪電報亦關氏手筆 
　　故此次奉天獨立事件軍署某評之曰獨立聲中之四傑卽武爲楊宇霆孫占鰲文爲史紀常關海清是也 
[兩廣自主聲中之江西]  
　　贛督軍李純亦北洋系也此次政潮發生惟以洞悉大義擁護約法不效各獨立省之所爲自返省後已逆知各督軍之要挾勢不至解散國會不已而西南各省平日素以鞏固共和爲宗旨斷未肯干休出師討伐勢所難免贛省與粤東毗連兼以張開儒軍隊駐紥南雄一帶瞬息入境防範不易特先派省防圑赴贛南各屬駐防以固邊圉迨至西南義師聲調愈唱愈高復與馮副座取一致行動嚴守中立從中調停並與湘鄂蘇三省聯防自衛今者兩廣已宣告自立贛爲鄰省唇齒相依且粤軍出發必由贛南經過中立之守恐難持久頃聞粤師已佔領大庾梅嶺等處李督飛電南北兩京告急外間喧傳粤贛兩軍已在贛南交戰然以李督平日性情之和平又爲不肯破壞約法之人當不與護法軍若是之决裂但現在省垣暗中業已戒嚴日夜巡街軍隊甚爲周密並飭戲園停演昨日九江官廳接督署密電以九江握長江中樞爲江西門户當此國家多事之秋應飭園停演防患未然聞該電尙有秘密之詞全部未便披露近日人心頗爲驚怖市面頓形恐慌惟防務有吳鎭守使鎭懾其章程或不至有意外也 
[粤軍攻閩聲中之閩消息]  
　　閩粤接壤貿易相通人民往來尤極親密不料此次督軍圑謀背中央致使閩省軍人與督軍圑同一態度而有獨立之宣布粤省軍人極力擁護中央組織護國圑電請總統下令討逆風聲所佈凡獨立省罔不注意其事聞省垣獨立司令日昨自省撥出軍隊數百名由省直赴詔安防堵及駐紥分水關以防粤兵入閩又聞派有得力人員裝扮商賈潛往粤地偵察粤省軍事情形隨時飛報來閩以策對待 
　　閩省兵額僅萬餘人如分駐各縣防守則省垣兵力微弱地方軍隊惟力是視易爲運動有時反戈相向未免有枝强傷幹之憂如將各縣軍隊掃數召回防守則地方易生事變一旦至於失守手足旣斷腹心亦難獨立恐省垣將有不保之慮聞李氏深慮及此日前已派員前往山東招募新兵來省訓練以資固軍防惟各界人士以閩省年來軍費浩繁人民負擔甚重如再招募新兵歲費增加人民實不堪負擔云 
　　閩人方聲濤民黨距子也當光復民國及第二三次革命之際身經百戰著有偉勳現任廣東陸軍師長此次因福建獨立脫離中央關係方氏大不滿意曾勸粤督陳炳琨聯絡擁護中央前經派遣代表入閩查察閩省軍實並聯絡各界茲以各事調查完竣不必久留已於日昨扮裝商旅乘輪離閩回粤復命 
　　李厚基自脫離中央後卽令財政廳將應解中央欵項妥爲存儲日昨財政廳長林炳章呈復李氏云查閱省六年份認解中央專欵全年應八十四萬元除印花稅票價劃出一十二萬元另案報解外全年祗應以七十二萬元計算每月匀解六萬元協欵全年一百零五萬餘元每月匀解八萬七千八百六十六元合共專協兩欵每月應解一十四萬七千八百六十六元計奉准配撥臧旅長薪餉五萬四千四百一十九元一角四分又奉鈞令准海陸軍部新增陸軍第十四旅臨時費二千元遊擊隊經費四千九百七十六元七角七分巡防隊經費四千九百七十六元七角七分船政局經費三萬元新增陸軍一旅薪餉五萬四千一百六十六元六角福建銀行監理官薪俸二百四十四元五角三分又奉胡省長令警察傳習所經費及開辦費全年應一萬零七百四十五元准内務部呈奉令准列入國家歲出每月應給九百元迪共計撥一十五萬一千六百八十餘元互相對抵月已不敷銀三千八百餘元續又奉胡省長令本省警察司法經費均極支絀全年應共增一十六萬八千元由解京專協款内劃扣業准國務院皓電准予照辦仰廳遵等因當經以專協兩欵現已配撥無餘惟有閩安等八關商稅全年除經費外約有銀元一十六萬二千元向係本廳監督征收逕解中央擬請卽以此欵撥作該兩項之需並聲明通盤計算年尙不敷二萬二千餘元應由何項彌補等語呈奉胡省長指令候分咨國務院財政部立案在案是本廳按月應解中央各欵項並無儲存待解其印花原定應解每月之一萬元現因推銷未廣亦並無餘欵可資報解理合呈復察鑒 
　　閩省議會自李氏宣布獨立後各議員紛紛請假多不出席致兩次不能開議二十號爲議事之期又不足法定人數故改爲研究會聞該會已决定日内宣告閉會各議員紛紛南下此兩期省輪抵厦由厦回里者約計十餘人其他取道厦島者尙不知多少也 
[鄂省籌餉加稅之反響]  
　　鄂省加徵貨物過境銷場稅十分之一之附稅以爲陸軍省防圑經費刻已定於七月一日實行查籌餉加稅關係人民負擔現在省議會雖未開會機關仍然存在王子春竟未將此事咨行省會核議惟以公文訓令武漢商會（原文已錄昨報）傳知武漢各商帮並分行各縣商會遵照武昌總商會奉令已於二十八日開帮董會議討論僉以本省貨物稅在清季估本或多不實光復後已逐一按照時值估稅且由值百抽二五增至抽三擔負不爲不重現今商情困苦豈堪再加况省防圑本屬陸軍與警察警隊性質不同祗以其薪餉薄於陸軍故别立一省防名目以示與專重國防之軍有異旣明明爲軍隊乃令地方籌餉向無此例此端一開竊恐將來尙有他項繼起故全體一致請商會長殷友于具呈否認但殷素以阿附官場著名當以俟漢口商會會議如何再行决定聞漢商會於二十九日亦開特别會議討論斯事所議如何尙不得知惟見其傳單有云近年政潮迭起我湖北尙能安居營業秩序井然皆出自督軍兼省長極力維持之所賜云云如此頌揚功德該會長等之贊成此舉可知矣特不知多數商人亦惟會長之命是聽乎 
[江北近訊]  
　　此間傳聞長江巡閱使張勳有令方某添招軍隊二十營消息 
　　海州臨洪口沿海商務頗爲發逹 
　　蘇省烟酒公賣局長高增秩佈告江北商民以煙酒轉運内地之四聯單流弊滋多特增訂補充細則八條詳由京署照准飭屬遵辦以資整頓 
　　蘇州省立第一師範學校函請江北各縣知事保送預科學生 
　　清江運河水勢連漲五尺惟餘清鎭小輪尙未開駛或因界首等處水淺不能通行 
　　浦城商店午節後歇業十餘家市面益形冷淡 
　　淮安敎育欵產處經董阮師凝來浦 
　　淮陰縣趙知事病仍未痊遇事皆由承審員王家驤庖代將來或須辭職 
　　清江第六師範學校附屬高等及國民小學招考新生 
　　徐州省立第十中學籌備各員均已離徐經此停頓大槪須遲緩至一學期或一學年方可希望成立 
省立師範實業各校經費困難惟中學校因有基金尙可維持 
　　有仲某等盜取外北鳳黃河隄工石賣與浦城某姓爲上游河工事務所查出由萬立鈺坐辦出示嚴禁 
　　浦地俗例每届端陽有龍舟之戲游人如蟻去歲因有覆舟之事懸爲厲禁二十三日爲舊曆午節由縣照例禁止乃次日依舊演駛該警區立即馳往拘捕首事者紛紛由水逸去 
　　六月二十四日浦地氣候驟熱華氏表已升至九十餘度 
P>南京快信 
　　段芝泉有不日由津南下消息此間已預備歡迎 
　　康有爲微行北上確係由張勳電招確爲復辟事 
 
 
 

Page 7

 
 
張勳昨來電　張文生湯玉麟將所有在兗州募足之八營暫編爲補習營俟訓練純熟再行改編 
　　海軍第二艦總司令饒懷文因江防吃緊昨乘江貞軍艦駛赴上游巡弋 
　　倪嗣冲派兵赴閩助防聞已電飭馬統領准備一切惟出發尙未定期 
　　朱慶瀾離粤消息不確聞朱昨尙有密電致馮副座報告粤事 
　　省警廳長王桂林昨已由津公畢回寗當卽謁馮副座禀報與倪嗣冲曹錕接洽事 
　　師參謀長來電稱各省代表到京者已有十餘人十日舉行會議 
　　各省紛請增兵截餉馮副座恐此風一開中央形同孤立昨特急電各省勸阻 
　　章行巖昨出京過寗謁馮副座旋即轉車赴滬聞章銜命與西南要人有所接洽 
　　公府顧間馮耿光銜命赴粤昨過徐晤張司令旋卽乘車赴寗 
　　皖北鎭守使兼定武軍第五路統領殷恭先昨派乃弟殷廷秀來徐請領軍餉 
　　張勳駐滬之偵探長林世豐昨由滬携眷過徐乘車赴津 
　　南京第四師之一圑於今晚九時由南京分三次開至松江 
[杭州快信]  
　　騎兵圑（駐下城舊臬署）添造馬房能容二千餘匹現已工竣聞該圑日内將舉行簡閱 
　　平陽肩鹽向給護票規定每人一挑不得囤積現各肩販任意破壞致與鹽行大起衝突胡運司已飭南鹽場迅查覆奪 
　　各屬絲繭捐向附征水利經費近則經征各員每於倒換運單護照時有意含混重征經大綸絲廠電省舉發財政廳已通令嚴禁 
　　杭縣地方審判廳刑庭推事何秉章昨向鄭廳長辭職甚堅 
　　温嶺警備隊管帶陳朝傑控案纍纍經省委差遣樂占元查覆極力洗刷 
　　齊省長委任陳用鈞爲外海水警第一隊第四分隊長昨已呈報到差 
　　高審廳委潘鈞爲杭地審廳刑庭錄事趙壽春爲餘杭縣承審員 
地方通信 
[松江]  
　　修志會議本邑人士發起續修邑志議於田賦項下帶征經費呈由縣署轉詳省長已奉批准並飭令造具章程預算等李縣長緣又於今日（三十號）東請城鄉士紳二十一人來縣集議計到省議會長沈思齊公欵總董雷繼興圖書館長雷君彥敎育會長姜文傳市董朱子受及紳士謝宰平等十四人午後三時在縣開議當場推定沈思齊爲修志體例起草員謝宰平爲籌備主任並議定以市公所籌備事務所至修志費則自下忙始開始帶征傍晚閉會後並由李縣長設宴歡飲而散 
　　猪船被刧楓涇恒豐猪行前日裝猪三十二只開往塘栖道經嘉善之北伍子塘時已薄暮突遇口操土音之暴徒六人駕一小船强迫　櫓船子以距離上王浜不過里許因該處駐有水警是以力搖上前大呼救命盜黨竟敢開槍示威並推船子於盜船中遂將猪船一併刦去而猪船上三人因小船之櫓已爲盜取去　即泗水至上王浜報　請追　已不及現已呈縣　緝聞猪船上損失之數計值洋六百餘元 
　　軍隊蒞松第四師新招之十四圑步兵三營向由夏詒霆圑長督駐於南京笆斗山地方茲松江防守司令兼第八旅旅長何茂如君以十六圑全部自經楊督調浙之後松江軍力未免單薄是以呈請楊師長調駐來松等情已志本報現悉此項軍隊已奉楊師長調松命令故在南京拔隊啓程何司令得信之後即函縣轉派那警佐履勘屯駐地點大約此項軍隊明日當可來松 
[鎭江]  
　　責成鄉警禁烟丹徒縣知事倪和甫以禁烟早已期滿訪聞各鄉區仍然販賣烟土且設榻供人私吸殊屬藐視法令各該鄉警亦屬放棄職守若不設法整頓責成各鄉警區查拿懲辦則烟禁永無告終之日特於日昨訓令各市鄉警區區長嚴行查禁毋任延情致千未便 
　　省委蒞鎭查案鎭江省立第三工場場長陸鳴鶴被控舞弊一案茲經齊省長委派候補知事朱景筧馳往鎭江切實查辦朱君業於日昨由省乘午車抵鎭矣 
[揚州]  
　　護兵搶刦解欵上月下旬濟南運商大阜公司着人解繳鹽釐時恐路中遇險特請當地緝私營派兵四名押送以資保護行至途中詎兵士王金興等三名忽起不良將所解三千元悉搶而逃其一劉心奎因未同意用鎗擊斃解欵之大喜子王四小貫子等亦遭鎗斃該公司因經過時期已逾十日去人不歸各處調查始悉此情現已飛禀兩淮運署請究劉司長據禀咨請海州鎭守使并飭灌雲縣板蒲場兩知事一體通緝並限緝私季統領一月内務將人贓破獲 
　　寔行暑假補習本邑各小學校因前奉部令暑假時内補習課程曾經敎育會開會議决一律遵行近日天氣炎熱異常寒暑表已逹九十六度除敎會學校外其他公私立各小學并未停課 
[安慶]  
　　徐道尹回任有期安慶道尹徐鼎康前因繼母在皖病故曾請假三月丁憂回籍所有安慶道尹一職經倪嗣冲委任承審處處長李大防代理現徐假期已滿昨奉倪氏電飭回任以重職守至李大防仍回承審處長聞徐道尹已定七月一日回任視事 
　　蹄角捐請充學欵懷遠縣高等小學經費支絀異常所收各欵不敷開支聞　縣知事特呈請省長援照鳳陽小學經費成例准將該縣蹄角捐截留三成藉充學費未識省公署能照准否 
[杭州]  
　　釐訂各縣警捐規則日前警務會議以警捐爲警費之本源各縣經征慣例有由紳商經收交所者有由警所自收自用者核閱報表虧短多而贏餘少收捐固屬不易惟把持侵蝕在所不免擬就各縣向有警捐澈底清查分立額捐（如舖房地畝等項是活捐（如墟集零貨及大宗物產等捐是）兩册作爲底本以爲日後收捐之標準釐訂簡明規則由縣委託公正紳商佐之以警擔任經收解縣之用以支發警餉有餘留待指撥不足由縣籌補按月由縣造册送處考核至於從前墊發警餉之虧欠應俟另行籌還不准以新收留抵此後警餉按月由縣發給亦不准支延以清界限 
　　省敎育會開會紀事浙江省敎育會七月一日上午九時開評議會孫副會長主席首由幹事何競明報告擬辦夏間講演會情形公决可行即照會長所擬講演題目尅日進行次提議全浙敎育會聯合會事件公決本會選派代表四人當用投票法選舉開票結果陳百原得十票葉墨君得十票吳孔懷得九票朱汲民得八票當選爲代表次提議聯合會議案除由會員評議員隨時提出外並請當選各代表提出每人至少一件至籌備聯合會事推定臨時幹事如左黃祖洲葉適荆俞景賢王賡三倀佐時葉棟臣朱文園（以上當面允許）錢墨卿徐晋卿李俊甫郭成九張子成朱時泉蔡庽仁王潤艇朱估生（以上通信知照）先於開聯合會前一日邀集商議一切 
　　鎭署參謀被逮楊督軍任事後因愼重軍籍起見停給退伍年金改頒免役證惟本届年金仍舊照發嘉湖鎭守使王悅山君特派本署某參謀赴浙西各縣點放年金不料該參謀行抵海鹽縣時該知事陳祖望忽接鎭署來電飭將某參謀扣留並令將退伍年金如數交出派員押解回署至該參謀究因何案被逮須待續探 
[九江]  
　　展期减免米稅九江總商會以本省出口米榖減免稅率期限又將届滿而各屬產地囤積尙多特呈請財政廳繼續減免該廳常擬自本年六月起再　續行展緩兩個月以順輿情仍俟早稱登場　行酌察豐歉情形酌予展限呈由戚省長轉咨財政部核示昨日省署已得財部　復准予展限兩個月推廣銷路戚省長以　關民食比令財政廳轉飭所屬遵照辦理矣 
[武昌]  
　　嚴禁銅元出境王兼省長近以湖北銅元缺乏現雖請准增鑄仍屬不敷恐姦商從中漁利將銅元　輸出境亟應預塞漏扈以維幣政特頒發布告重申禁令凡旅商携帶出省以二十串爲限多則查出充公並以三成提賞以示限制其布告如下照得湖北省銅元缺乏市面恐慌上年三月間曾經出示凡旅商携帶銅元出省者以二十串爲限多則查出充公至本省境内仍准流通不加禁限各等語通行在案現在銅元仍屬供不敷求迭經咨請中央准予增鑄但銅價奇昻鑄等虧耗祇能供本省之需用不能應外省之請求是以各省凡有咨請輸運銅元者無不據實拒絶因本省各縣來文請發銅元接濟尙苦無以應付若由漏扈不塞舍己從人恐增鑄雖多其源立涸於湖北幣政前途　有妨害現應重申前令所有商旅携帶銅元出省仍祗准二十串爲限多則查出充公並以三成充賞其在本省境内流通者照常不加禁限除分行各關各道縣財政廳曁函京漢鐵路事務所一并查照辦理外合出布告曉諭爲此布告商旅人等一體懔遵倘敢故違定行充公罰辦 
[吉林]  
　　密山胡匪大猖獗吉省密山縣屬警察第二區六月二十一日上午十時突來步匪二十餘人闖進防所將該區小口徑鎗六桿八米里鎗九桿小口徑子彈六百八十六粒八米里子彈九百另四粒並錢欵等物　被刧去復將警察孟慶凱用鎗擊斃周華堂被鎗擊傷巡長辛殿臣巡兵郭九有二人脅從爲匪餘警所穿軍衣悉被該匪等剝去並聞該匪股内有張鳳儀郭永亮馮德勝郭永清單老七丁朋九李殿英馬德榮蘇得隆其餘各匪均不知姓名搶畢即向南逃竄當經呈報該縣請詣驗死亡警兵聞又有該區所將住户李十元民户崔吉祥馬芳玉連文祥趙君升姚樹文張元慶楊福成苑成章等九家均被此股賊匪刧去鎗彈錢欵等物又商號隆記東和盛兩家亦被鎗去鎗彈財物未得確數而東和盛一家並被匪擊斃櫃夥兩名綁去人票三名該匪等悉從湖系子南沿潛逃葦子溝等處藏匿聞該縣知事一面先將該區區官黃德馨撤差留緝勒限破獲一面咨請駐密陸軍協同追緝 
來函 
[濟南交通銀行來函]  
　　申報館鑒敬啓者頃閱六月二十八日貴報第二張内載濟南目前雖解嚴而金融界之緊急仍不減於前日交通銀行紙幣低至六折尙不能流通等語查敝行當上年五月院令停止兌現之際因維持市面凡濟南山東字樣紙幣均照常兌現毫未有折扣之說一載以來信用昭著日前此間戒嚴雖他行間有限制兌現而敝行格外愼重準備充足所發行濟南山東字樣紙幣無論多寡仍如數照兌現金市面流通無阻各商家皆樂於使用故此次信用更較昔日穩固豈有低至六折之事衆目共覩豈能自飾貴報所載各節或係貴訪員誤將北京交通紙幣認作濟南交通紙幣報告雖屬一時筆誤未曾查明而與敝行名譽極有關係務祈貴報迅速代爲更正以昭實在而伸公論不勝感激拜禱之至濟南交通銀行謹啓六月三十日 
雜評一 
[國人毋吝（一子）]  
　　以事實言袁世凱之爲帝旣無種族關係而又濟以雄偉之才經營數年之久即如製造民意一事費無數手續以運動各界請願當日氣象儼然全國贊成然而眞民意一出事且立敗况今日之主張　辟者僅以極簡單之手段製造一二要人之意（如謂容納馮陸等請願是）以掩飾國人之耳目其能倖成也乎 
　　以助力言袁世凱執政久心腹布各省而又善牢籠人才之入其　中者十且七八願爲其助力者旣多各省文武長官之聯電勸進半亦出於誠心而非盡虚與委蛇也然而雲南之義師一起助袁者卽一變爲攻袁况乎今日僅恃一孤立無助之張勳其能倖成也乎 
　　以大勢言世界卽日趨共和自無逆轉以返於專制之理俄國此次革命推翻帝政各國皆贊美而承認之此卽其一證也反是而推翻共和以復帝政其不能得各國多數之同意可知其能倖成也乎 
　　然則今日之復辟徒擾亂國家而已矣袁世凱尙有八十三日之皇帝夢今之復辟夢能有幾日耶雖　國民勿輕視之欲得眞　和者必有眞犧牲前之所犧牲者尙未足爲換得眞共和之價值今我　人其毋吝 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[復辟實現後之上海]  
　　自前晚本埠傳布北京張勳康有爲等擁戴宣統復辟消息後一時人心大爲震動商界尤受影響昨日政界及陸海軍界均開緊急會議一致主張反對復辟擁護共和公民方面亦紛紛拍電西南請即出師茲將本埠所得種種消息彚誌於後 
　　軍署之緊急會議松滬護軍使盧永祥自復辟消息傳來即於昨日午後召集滬上軍隊各長官到署開緊急會議主張反對復辟與議諸人亦一體表示同意現正靜待時局如何發展以便决定進行又函云昨日（二號）下午四時許龍華護軍使署開緊急軍事秘密會議與議者除營長以上軍職外其餘均未與聞因接某方面萬急電文兩道隨即召集臨時秘密軍事會議云 
　　政界之議决案朱交涉員王道尹沈知事因北京發現復辟問題恐本埠商民聞風疑懼不得不籌議正當辦法爰於昨日午後三鐘在道尹公署公開會議正式議决以擁護共和反對帝制維持現狀保護地方爲維一之宗旨此後内政外交悉奉此旨進行不稍更易以維國體而安人心 
　　海軍要人之態度馮副總統昨派副官何某來滬慰問海軍薩上將之病並會商關於時局重大問題聞薩上將曾於昨晚七時召集駐滬各艦長會議全體一致反對復辟即日將有宣言並聞代理海軍總司令林葆懌亦曾召集各艦長會議一致主張擁護共和云 
　　外交圑之探詢駐滬外交圑於前晚聞知張勳等擁戴清帝溥儀復辟消息後以中國政治之變幻離奇甚爲注意均已分電駐京各該國公使詢問確情及北京現時狀况並於昨分赴交涉公署探詢經朱交涉員派委譯員答復本署尙無此項電告無從證實俟電詢得復方能確實函告云云 
　　商業所受之影響自前晚本埠各機關得北京電傳復辟消息後滬上銀根立即奇緊銀拆忽漲至六錢半墨洋收盤亦漲至七錢二分五釐各項商業頗受影響各客帮大都停止辦貨故印度紗價每包跌銀二兩之外高機白粳與客尖等每石跌洋二角荳餅每片跌銀三四分汕頭厦門等處電報不通消息阻滯油荳餅錢業等均無貨盤進出昨日太古洋行通州輪船怡和洋行官陞輪船均係開赴天津所有津帮已裝之貨大都鑒於時局不靖不敢裝出其疋頭各貨成本尤重故均提回退關僅裝雜貨聞某某數家午後接到津電囑即止裝大約京津一帶形勢非常緊急故有此舉各商民以民國成立迄今屢經紛擾商界尙未復原今復有復辟之事違反全國民意此後定多事故於商業上更不可問咸爲嗟嘆不置 
　　旅滬國會議員之通電南京副總統兩廣巡閱使各省督軍省長鎭守使護軍使省議會商會敎育會各圑體各報館均鑒據電傳張勳雷震春康有爲江朝宗吳炳湘等擁戴溥儀稱帝北京背叛民國拘囚總統民國肇造優待清室可謂仁至義盡乃受權奸擁戴敢行叛逆以多數國民斷頭瀝血所購得之共和以世界友邦親善敦睦所承認之國體竟被推翻於少數權奸之手是可忍孰不可忍夫溥儀稱帝根於破壞約法解散國會而破壞約法解散國會根於稱兵造反之倪嗣冲等兵逼京畿脅制總統推原禍始倪逆等實預逆謀罪無可貸聲罪致討無分首從共和旣覆總統被囚凡屬含生負氣之倫俱有捍衛民國之責惟我全國之父老昆弟速起圖之旅滬國會議員叩 
　　各公民之通電（其一）學生救亡會代表孫漱巖等致西南各省電云萬急廣東陳督軍朱省長李恊和胡漢民陳競存諸先生轉廣西陸巡閱使譚督軍雲南唐督軍貴州劉督軍湖南譚督軍四川羅將軍劉將軍鈞鑒叛督稱兵法律失效國人屬望諸公掃除妖氛者積日彌殷乃以鄭重徘徊轉使逆燄益熾燃滿清死灰推翻民國諸公或手握兵符或功在國家務乞尅日誓師肅清遺孽願與全國同胞爲諸公後盾若有賊不討坐誤事機載胥及溺責有攸歸上海中華全國學生救亡會代表孫漱巖劉杜衡程天放李自立熊夢周何極朱鐵樵同叩（其二）前滬軍游擊隊參謀長兼代總司令李鋈電請西南各省出師文云兩廣陸巡閱使廣東陳督軍李將軍陳將軍廣西譚督軍雲南唐督軍貴州劉督軍湖南譚督軍四川羅將軍劉將軍各師旅長公鑒康張復辟民國淪亡禍首罪魁横行無忌悲幾許同志之頭顱成千古不易之民國一旦爲羣賊推翻實天下同胞所切痛凡屬國民分子自當同心殺敵公等肇造民國三次奏功值此奇變應出大軍分途進剿直搗燕京殲此逆賊挽回共和鋈雖不才願集舊部同申討賊赴湯蹈火職所不辭涕泣陳情伏維鑒納（其三）旅滬公民張志純致各督軍省長電云南京馮副總統南寗陸巡閱使曁各督軍省長均鑒張勳叛國宣布復辟首都淪陷主座幽囚共和國基僅存一線凡有血氣忍見淪胥諸公或膺疆寄或總師干討賊救民責無旁貸惟名義旣正端緒方舉按照臨時約法大總統遭非常變故由副總統代行職權務乞一致擁戴并即召集舊國會解决糾紛一方迅速出師剿討時機危急萬勿因循民國中興實利賴之揮淚陳辭伏維鑒察旅滬公民張志純冬（其四）國民護法會致南京電云南京馮副總統鈞鑒賊奴復辟亡我共和公爲副總統責無旁貸幸勿縱賊不討使國人議公後國民護法會全體同叩（其五）孫洪伊致曹陳張諸軍電云直隸曹督軍並電轉秀峯敬輿階平虎臣諸兄及近畿各師旅長均鑒元惡張勳敢爲背叛誘挾清室傾覆民國公等掌握重兵坐鎭畿輔舉兵討逆如反覆手義不共戴責無可辭應速决大計以拯危亂孫洪伊東（其六）李振亞等致西南各省電云萬急兩廣陸巡閱使李軍長廣東陳督軍方師長張鎭守使林鎭守使陳炯明胡漢民兩先生廣西譚督軍雲南唐督軍貴州劉　軍湖南譚督軍四川戴督軍羅前督軍劉軍長鈞鑒公等仗義護法全國景從惟趦趄不前有負民望今復辟逆謀已成事實民國存亡千鈞一髮國民急盼義師如大旱之望雲霓請速組織政府出師北伐勿再游移坐失時機振亞等誓從諸公後披堅執銳滅此朝食迫切電陳伏乞採納李振亞張一鳴陳成仁王道煌等公叩（其七）李振亞等致大總統電云萬急北京大總統鈞鑒解散國會本爲復辟之導線乃公不察聽信莠言居然違法解散召朱温以保國依孟德而扶邦引狼入室爲虎作倀亡我民國誰爲厲階而今爲國計爲公計仍望堅守不怕死三字與民相終始否則請速南下組織政府聲罪致討以拯危亡倘再任賊迫脅附和復辟顯係認賊作父甘爲罪魁則吾民不能爲公曲諒矣降賊順民惟公是擇臨電迫切不知所云李振亞張一鳴陳成仁王道煌公叩 
[福安艦由閩來滬裝運糧食]  
　　海軍福安運送艦前日由閩省開駛來淞現泊口外三夾水係爲運送閩省各防艦糧食煤火等物云 
[電車司機人罷工風潮已息]  
　　華商電車各司機人前日同盟罷工華商各電車均未開駛詳情已紀昨報茲聞電車公司總理陸伯鴻向淞滬警察廳長面陳電車營業困難情形請爲維持將警廳東首中華路停頓行車一節請求修改以免司機人偶一疏誤遭隊士之毆擊嗣徐廳長以警察素無毆人之專章惟以保護地方維持商業爲宗旨此次胡鬧皆由雙方誤會而起旋允將本廳東首路口暫行停機一事即行取銷並飭知各隊長轉知隊士切勿干涉一面迅行照常開車迨昨晨由陸總理召集各司機各賣票人至公司内詢其志願如能允予就職者當場簽字並將警廳所諭辦法遍告各人知悉旣而公同允洽願即就職遂即照常開車營業比至上午九點餘鐘時又有二十三號電車駛過警廳東首中華路被保安隊士所見指其違章不停突將二十五號司機人扭住意圖用武該司機人見勢不妥仍棄車就避俄而十九號二十號兩電車駛至頓被阻住後由警廳查知前情立即通知公司派人至彼將車開行乃各司機人依然畏懼不肯就職公司中仍派查票員等前往暫代開機警廳内亦傳二十五號司機到來問明實由隊士用武所致故由保安隊長傳該隊士訊明責以軍棍二百下始行解决公司中允在該路口電桿加刷紅漆以便搭客至此亦可舉手卽便上下事後保安隊長又將毆擊二十三號電車上十一號司機人受傷胸部之行兇隊士傳訊之下亦責軍棍一百下雙方始各釋然聞該公司停車一天損失有八百餘千所有司機賣票查票等各司員辛資並不扣除云 
　　另函云電車公司陸總理昨晨傳集各司機人與售票人當衆勸告謂電車雖係營業性質究爲利便商民交通而設且經商由警廳長已允諭令各處崗警以後對於各車司機人斷無野蠻舉動况徐廳長今晨亦派督察長前來安慰似無受辱之事再行發現至二號司機人邱桂林之刑期自當預備手續要求減輕爾等仍可照常服務言詞甚爲懇切因此各司機人與售票員等自昨晨六點以後照常就職惟恐警廳尙無正式通告或有再被兇毆情事是以由小東門至小南門之中華路電車不允開行（因須經過警察廳署之故）其餘外馬路自十六舖至高昌廟及小東門至老西門等處電車皆於昨日起照常行駛矣 
　　又函云昨日電車公司陸總理與邑紳吳懷疚同詣警廳晋謁徐廳長請將前頒預防危險章程通融重改俾易遵守徐廳長允邀縣知事及地方各紳董公同會議修改大約將根據租界工部局取締英法電車公司章程參酌辦理陸吳兩君遂唯唯而退 
[總商會討論禁幣出口之往來文件]  
　　農商部訓令農商部日前訓令上海總商會文云准財政部密咨稱據國務院中立辦事處所開禁止金銀銅錢出口辦法五條事關財政經濟究竟實行禁止出口之後於商業有無利害請就主管方面對於此問題有無意見切實迅速示覆或尅日派員蒞部會商以便會同答復中立辦事處等因查禁止金銀銅錢出口於商務關係至爲密切非事先詳加研究廣徵意見不足以昭安愼而免流弊爲此鈔錄辦法五條令仰該商會按照條文詳加討論各就利弊所在條陳意見備供參考並仰從速聲覆以憑辦理此令附鈔件禁止金銀銅錢出口辦法（一）生金外國金幣金質物品生銀本國銀元小銀角外國銀元銀質物品銅元制錢一律禁止出口或復出口（二）政府有特别情形特准上列各項出口時須有財政部特别護照並通知關卡後方得放行（三）本國或協約國或中立國之人民旅行時得携帶外國金銀貨幣其價值以等於本國銀元二百元爲限但邊疆居民或輪船火車上人員常往返於中國及外國間者更當嚴爲限制（四）違背本令第一條私運出口者原物全數充公並科以自一千元至二萬五千元之罰金 
（五）違背本令第三條或以多報少者原物全數充公並科以自一千元至一萬元之罰金 
　　總商會覆呈總商會奉文後當即交常會討論具文呈覆其文云上海總商會呈爲禁止金銀銅錢出口辦法奉令討論仰祈察核辦理事竊本會案奉大部訓令内開准財政部密咨稱據國務院中立辦事處所開禁止金銀銅錢出口辦法五條（中與上同從略）並仰從速聲覆以憑辦理等因附抄發辦法五條奉此本會遵於六月十六日第十二期常會交議經各會董詳加討論僉以近年來上海現銀時形缺乏裝運出洋實居多數禁止金銀銅錢出洋於商業大有利益爲商界所贊同惟本會去冬爲本埠銀根吃緊請暫禁現銀出口函商江海關復稱稅司未敢遽允須呈請外交部商准各國駐京公使知照總稅司行知各海關方可照辦等語現在如禁止出洋應請外交部商准辦理至出口與出洋有别本國國内各口岸應仍准流通不在禁止之列庶於商務無所妨害此本會各會　之意見理合具文呈復仰祈大部俯賜察核辦理確爲公便謹呈農商部 
[美商函報實業游華圑會期]  
　　美國紐約中美貿易公司總理羅司（譯音）曾於今春邀集各實業家來華考察實業經滬商會曁各圑體開會歡迎後即赴京與中華全國商會聯合會吕逵先會長訂約實行組織中美國際商會藉謀兩國商務發逹並再行組織實業遊華圑詳細考查現悉羅君因組織稍遲致延會期故特具函聯合會述明並報告組織國際商會頗受彼邦人士歡迎等語該會接函後當即抄錄分致本埠南北商會查照茲將原函錄後敬啓者前奉四月二十日惠箋早具覆書想邀偉鑒組織實業圑游華之舉幸垂綺注不意會期延遠須至八月始能進行然届時事經公决寵召頒來除懇電示外並乞惠郵介紹書一扣則手續完備矣鄙人回國之日抵華盛頓後即晤敝國總商會秘書長當告以組織中美國際商會在華緣起情形極蒙稱許願率美商同人逖聽下風以供驅策此尤鄙人欣欣樂道者也敝公司總事務所設在紐約郵電可通至鄙人無時不欲効忠於閣下尙望鑒此拳拳不吝敎誨是幸肅此敬請勳安並祝事業興隆上逵先會長先生閣下羅司謹啓二十三號自紐約中義貿易公司郵 
[赴法華工尙須補習工藝]  
　　道信洋行所招第五批赴法華工前日（一號）經工師考察手藝其工技精良者祇有一半其餘各匠之工藝均不嫻熟茲經該行梁總理設考工廠於盧家灣所有此次工藝不精之工匠八十餘名着於本月三四兩日往考工廠補習手藝以俾一併送往法國充作工匠昨已諭令各工人知照矣 
[西崽開鎗擊斃汽車夫續誌]  
　　法新租界亞爾培路七十九號洋商住宅内侍者謝富貴因與汽車夫高阿九口角鬭毆謝取手鎗開放致高中彈殞命屍送同仁輔元堂驗屍所候騐各節已誌昨報茲聞謝年祇十七歲是日因爭論金戒價值高低起釁口角以致鬭毆謝取手鎗開放將高擊斃前日下午二時由聶讞員會同法副領事德君蒞所檢驗委係彈傷兩肋及股部致命身死塡明屍格飭家屬棺殮聽候核辦昨日由捕房傳齊人證解送法公堂經聶德兩君研訊先據捕頭禀訴前情並將手鎗及珠彈一盒呈案請究詰之謝富貴供前向死者高阿九借得洋銀後高向我索取故民人將價值九元之金戒一只攤抵詎於是日高阿九向隔壁爲侍者之張阿寶言現今金價跌落所抵金戒前往兌換不值此數之欲向民人退還當時民人對高云前已攤抵何以此刻翻悔不願退還以致口角詎高將民人先行扭住兇毆繼而又至煤間内取得形似扁擔之竹竿一根向民人兇毆民人一時氣憤至洋東房内啟橱取得手鎗一支出外向高嚇禁詎高竟不懼仍欲行兇無奈開放六響後民人復至天井由大司務陳阿仁向我言高已中彈倒地民人隨即出外喊得越捕到來始知高已中彈氣絶當即隨同該捕至捕房是實旋據見證 
 
 
 

Page 11

 
 
陳阿仁供在該洋東處爲大司務謝與高阿九初次爭論民人等上前勸解去後於三點時不知如何又起衝突高取竹竿向謝追擊在廚房門口經過民人上前勸解將高拉住因高不服仍上前追擊民人適有他事故未向阻旋聞鎗聲數響急出察視見高已中彈倒地當時謝在天井内坐定若有所思我卽向言高已氣絶謝即出門後同越捕到來即將謝帶入捕房餘不知情又據見證張應元供亦在該洋東處爲出店高與謝初次鬭毆由民人等勸散後起衝突因我在内洗碗故不知悉惟聞鎗聲數響高喊救命即出觀看見高中彈倒地後由越捕將謝拘入捕房是實又據證人張阿寳供在隔壁七十七號爲侍者謝等初次爭毆由我等上前勸散後來如何實不得知祇聞鎗聲是實中西讞員以謝將手鎗擊斃高阿九罪已成立遂判解送内地法庭訊辦手鎗附送 
[拿獲越貨傷人案匪黨]  
　　滬西麥根路泰來祥烟紙店於上月八號夜被盜刦去大小現洋銅元共一百六十元逃逸並被該盜等開鎗拒捕擊斃泰利洋行經租處司閽華捕邵德盛（卽邵逹生）及寶康絲廠學徒陳根寶兩命業經總巡捕房華探目陳雲忠緝獲是案盜匪李金英金小三仔兩名解經公共公廨訊明併解護軍使署懲辦在案茲經老閘捕房包探王寶生張炳成查得是案尙有同黨某某等三人匿居法租界貝勒路二十四五號門牌禀明捕頭於昨日黎明時協同一百九十六號西探奎兒投請法捕房加派包探顧三寳密往該處將三人一併拿獲解入法捕房經法捕頭略詰一過准將該三人交王探等帶回旋經捕頭諭飭押候解廨訊究 
[偵緝隊緝獲要犯]  
　　淞滬警廳偵緝隊翟隊長前日率同通班隊士在閘北寳山路緝獲何某等五人聞係某處抛擲炸彈案内之要犯業經司法科詳細研訊供詞若何因關防嚴密無從探錄現該犯等隔别收禁尙須補緝同黨再行核辦云 
[絲綢等土產昨日出口槪數]  
　　英公司船獨爾那號載重四千二百五十噸前日抵滬後昨日出口開往倫敦孟買及法國萊痕等埠各洋行裝出口絲綢等土產槪數調查錄左怡和洋行黃絲三十包泰和洋行白絲五包黃絲十三包大昌洋行白絲十一包黃絲二十五包灰絲十包義昌洋行白絲二十包黃絲十三包廣昌洋行黃絲十包克昌洋行黃絲二十包有餘洋行黃絲四十包三星洋行黃絲一百九十二包三井洋行白絲五十五包祥利洋行黃絲十六包公安洋行黃絲三十一包信孚洋行白絲三十五包黃絲五包斯文洋行魯綢一件庚興洋行黃絲二十七包百多洋行白絲二十五包灰絲三十五包集昌洋行白絲十包老沙遜洋行白絲二十包黃絲十五包通順洋行白絲五包卜和莫而洋行魯綢八件華昌洋行紅茶三箱高倍洋行魯綢七件河南綢十六件新時昌洋行黃絲十六包八巴利洋行黃絲三十一包華商魯綢十一件又他種綢八件機製布七十八件 
[請阻英商煙公司塡塞支河]  
　　外交部特派江蘇交涉員朱兆辛昨據上海縣沈知事呈稱英商烟公司在陸家嘴地方塡塞支河一案現據洋涇市經董呈稱（中略）並附清摺一扣到縣復據塘工善後局所呈亦復大致相同各等情據查此案前經滬海道尹兼交涉員楊曁鈞署交涉飭令停止工作在案尙未議結該英商自應靜候交涉妥議後再行動工似不應仍舊塡塞據呈前情理合據情亦抄錄洋涇市經董擬議清摺呈送仰祈鑒核示遵並請俯賜函轉英領事飭令停工回復原狀實爲公便等因朱君據呈即照會英總領事據約力爭 
[撤換檢廳第一看守所長]  
　　上海地方檢察廳第一看守所所長黃馥前因在所疏於約束迭次脫逃要犯劉同棠等前奉上官勒令嚴緝日久未獲經該廳林廳長以該所長辦理不善禀詳高等廳諭令撤差遺缺委任前上海地方監獄第一科科長現任江寗地方檢察廳看守所所長楊兆馨（字桂廷）調任接辦楊君已於昨日蒞滬到所視事並禀見審檢兩廳袁林兩廳長晤談一切 
[水警兜緝梟匪]  
　　梟匪管大肚子趙老窩子李友成等各率羽黨一百餘人備有鎗械子彈分作三帮各駕船隻在蘇浙交界楓涇嘉興及太湖等處或販運私鹽或聚賭抽頭並潛往鄉僻之所搶刦富商財物數月以來騷擾不堪茲經水警第二廳長趙雲生除派偵緝隊長宋東昇督同隊士分往偵緝外並於前日又派仁勇昭武二淺水兵艦駛往太湖沿邊查拿一面又令游巡隊隊長李標勝督駕師船十五艘赴嘉興附近之蘇浙毗連區域内嚴密兜捕又於昨日移請兩浙緝私第二營飭由隊長張良臣親駕巡船十艘前往沿海灘奉賢南匯轄境之内河各港帮同協緝 
[圖畫美術學院第三届正科畢業式]  
　　圖畫美術學院於陽曆七月二日（卽星期一）上午十時行第三届正科畢業禮並暑假休業式全體攝影及畢業攝影先由院長張聿光劉海粟君相繼演講美術圖畫與職業敎育之關係爲科學競爭之世界所必不容緩之事並述及本院六年來辦理之經過署假後添設術科師範班之宗旨次由敎務長丁悚君報告此届畢業成績較上兩次爲優美末由院長給憑閉會茲將畢業生等次姓名錄下甲等王鐸乙等唐宗元丙等陸永圻顧伯元蔣汝枚 
[大同學院舉行畢業式]  
　　本埠大同學院於七月一日下午舉行普通科畢業式二時開會首由院長胡敦復布告次舉行畢業式次舉行畢業授證式次來賓馬湘伯吳稚暉演說次院長胡君訓話次畢業生答詞禮成散會茲將畢業生姓名列下畢業第一類者五人　周培　王永福　朱鳳豪　林元　楊光夏　畢業第二類者九人　周培　楊光夏　王永福　朱鳳豪　蔣乃焴　李穀年　沈褘　林元　陳思貽　畢業第三類者九人　周培　陳汝炘　朱鳳豪　王永福　楊光夏　沈褘　李穀年　蔣乃焴　林元　授普通科畢業證書者七人　周培　陳汝炘　王永福　楊光夏　朱鳳年　李穀年　林元 
[不吸捲烟會遊行圑員赴翔演講]  
　　不吸捲烟會星期遊行圑圑員鄒剛言丁浩二君昨日乘火車至南翔鎭先在大寺前茶館内演講捲烟之害聽者甚衆茶館人滿街道塞斷聽者要求鄒丁二君至荒場空地演講二君隨至鎭外曠場處鄒君續講衛生大旨闡明肉食與烟酒之害丁君講吾國現陷於極危地位人民仍無圑結力男女專以嬉戲爲事以狡詐爲能國家前途甚爲可危云云講畢時已五鐘已無開滬火車二君遂步行回申 
[博物研究會徵集出品]  
　　中華博物研究會致各學校函云本會鑑於吾國博物之不發逹大爲實業之阻害力圖提倡而提倡之法以展覽會爲最收效果羅列學校蓋圑體個人之出品於一室可以窺知吾國現在博物界之眞相優點則思所以助長之劣點則思所以改革之其效一博物學之進步端在見聞廣博惟展覽會能彚萬類之形相供一己之研究其效二凡物以比較而分優劣以優劣而起競爭以競爭而有進步展覽會爲出品比較之所藉是可促博物之進步其效三鼓舞興會莫若競爭展覽會實含有競爭之旨則自能增加出品者之興會博物界之活動固不外以興會爲其原動力其效四本會爰於本年八月十一日起至十三日止特開博物展覽會三日素稔貴校成績優美用擬簡章塵覽敬請選送出品陳列俾資觀感是所至盼肅此奉布順頌進步附錄博物展覽會簡章一開會期陽曆八月十一日至十三日止每日午前九時至十二時午後二時至五時二會所本會暫假江蘇吳縣盤門内三元坊滄浪亭附近江蘇省立第一師範學校爲會所三出品凡出品須由出品者附以說明如名稱（如爲標本須兼有學名及漢名）產地（此項祗限於標本）效用（亦限於標本）出品之所屬（如某學校某圑體或某某等）等其範圍及種類如左（甲）範圍學校（如高等師範尋常師範中學甲種實業）圑體（如本會農會科學社）個人（乙）種類標本模型圖表（照相片附）書籍（中東西籍）著作（除成卷者外凡篇章文字如游記採集記調查報告研究之心得等亦入之）四徵集期以陽曆七月三十一日爲截止期凡出品者務於徵集期内送交江蘇省立第一師範學校王飲鶴黃頌林二君接收閉會後由本會發通知書收回五討論會場設有討論櫃凡參觀者對於陳列之出品或有指正或有疑問或有批評及其他意見可以自由發表投書櫃中俟閉會後與本會對於出品之意見彚印成册披露之（其批評之有劣點者披露時不標明出品之所屬疑問則或即由本會解答或詢諸出品人請其解答一併披露）六贈奬出品除本會不計外無論學校圑體個人如討論後公認爲有特優之點者本會同人略備品物贈奬於出品者以誌欽仰 
[思濟因利局惠及貧病]  
　　城内思濟因利局每於夏秋之間開辦施醫給藥茲由許霞標楊亮夫陸劍南及醫生夏應堂等擔任籌募經費定於陰曆五月十五日爲始仍照歷届辦法開辦施醫給藥等事並請内外科各醫生葛鞠如朱莘農吳顯文陳仰僑儲頣綬夏殿臣等爲之診治貧民疾病 
[警廳包辦食米員舞弊]  
　　淞滬警察各分區署所用食米向由各區自行購辦詎前數月間徐廳長誤聽清道員王某之言歸總廳統辦致米色稍次各區嘖有煩言後爲徐君得悉以包辦之人將秈米攙入每月盈餘甚鉅是以立傳王某嚴斥並降調保護火藥庫保安隊官之職以儆之 
[獄官愼重監獄衛生]  
　　上海地方監獄並地方分監近來收禁獄囚已逹一千餘名致審檢廳判决人犯無由執行寄禁於第一看守所中者亦有人滿之患邇來天時炎熱穢氣薰蒸易染疾病該獄獄官敖振翔爲愼重押犯衛生起見特於前日詣蘇州禀見高等廳長請爲設法疏通免生疫癘所有該獄日行公文委第一科長吳蘭章暫行庖代 
[鐵路巡警無端開鎗續誌]  
　　閘北顯家灣同康米店主馬茂昌控滬寗鐵路巡警于文起尋釁開鎗一案由五區警署將于解送司法科訊辦已誌昨報茲悉此案業經段科員訊明轉解警廳司法科核辦矣 
[南貨業公所落成開幕]  
　　本埠南北兩市南貨業向無公所遇有集議行規平一市價苦無會所前年由大順公號顧淮章逹生號沈元楷及其他同業數家發起建設公所得多數同業贊助購定南市凝和路基地建築新式樓房一幢於前日落成公舉滬紳黃輯虞爲董事邀集政商各界行開幕禮政界如朱交涉員道尹代表邵樹華縣知事代表花緝南檢察廳長林仲立會審公廨俞奠蓀警廳董榮卿工巡捐局王稑生商界如縣商會顧蘇二君紳界如錢貴三等均先後蒞會同業到者約三百四人開會秩序如下（一）開會（二）行禮（三）報告首由董事報告開會宗旨次由發起人演說該公所自發起以至成立經過情形（四）訓詞朱交涉員王道尹沈知事縣商會祝詞（五）來賓演說（六）答謝（七）閉會 
[徐廳長取締攤晒牛皮毛骨]  
　　淞滬警察徐廳長近據居民報告以收買牛皮毛骨舊布之店家乘此夏令烈日之中將所收皮毛牛骨破布攤晒街旁穢氣所佈一經觸受必生疫癘請爲嚴行取締等情徐廳長因關係衛生自應切實禁止昨已令飭各區署所轉諭崗警注意查察如有前項情事立即上前阻止倘有恃强不服者照章拘辦 
[讞員體恤人犯]  
　　陽曆本月二三號卽星期一二爲西國夏節且爲各銀行夏季結眼之期公共公廨本應停理民刑訴訟兩天關讞員以天氣炎熱如星期六拘押之犯至星期三解訊首尾接連計有五日殊非體恤人犯之道爰特商由英卓副領事同意於昨日星期一晨開訊刑庭應釋人犯訊明釋放以示體恤除諭知檢察處條示俾衆週知外昨晨關卓兩君升訊捕房瑣案時復聲明此義各案犯咸爲感德云 
[自稱債權人被控詐欺取財]  
　　胡伯卿偕妻盧氏及證人李木生於昨日扭王小山至地方審判廳禀追被欠銀洋下午經許同欽推事官開庭辯論胡上堂訴稱與王小山爲友前被借去洋一百九十元有李木生爲見證迄今日久本利無着爲此將王扭案請追質之李木生供稱王確曾向胡借欵惟至今還清與否實不知悉王供爲綢緞生理住在民國路三百五十四號松茂小酒店樓上與胡伯卿並不相識今年五月初八日被胡紏合趙四並不知姓名者多人將民人軋至致遠街致遠旅館二十五號房間内拆梢去洋一百十元民人卽遣人報告捕房迨中西探捕到來胡趙等已携洋逃逸捕房中至今仍在通緝案未取消不料胡伯卿爲先發制人計今日突至民人處要求赴捕房禀消前事民人不允伊即串出僞證扭案誣控欠伊銀洋但日前民人被詐情形早經捕房調查明晰求察問官得供問原告曰王小山欠爾之欵可有證據胡稱並無證據問官以胡所控證據不充諭令退去廳候送逹判詞時胡正欲出外而王父王性泉突來將胡攔阻卽投檢察廳禀控胡伯卿詐欺取財今又揑詞誣控請爲究辦當經檢察官傳案預審良久判王父子退去胡伯卿收押候核 
[債權人公攤拍賣銀洋]  
　　天源永恒豐泰何桂記彭福卿盛奚氏等十三户前投法公堂同控被進大新衣店虧欠往來貨欵該店旋卽倒閉報告捕房拘獲股東徐順生左柏友兩人求追等情訊之徐左兩人同稱均係店夥店實姚洪範所開現已逃逸判押交姚洪範訊究並將生財拍賣作抵在案現已拍去各原告又求訊追徐左兩人供稱民人等在押姚究匿何處實出不知難以交案求宥判徐等姑念押久准予開釋拍賣之洋給原告領去公同攤派　 
[不還墊欵案之枝節]  
　　周少雲前投法公堂控大經毛巾廠經理徐履琴不還墊欵銀六百二十八兩一案拘徐押追後由徐之母妻懇股東楊信卿出場向周商勸還洋七百元楊先墊出洋四百元已給周少雲領去尙少三百元着徐繳出在案現楊信卿復控稱徐履琴爲經理時尙有舞弊情事周少雲墊欵之事與徐履琴立有合同後周墊欵不足致廠中不能支持旋卽閉歇請堂上着周交出合同追償損失周稱合同當時作廢所墊之銀作爲往來仍請追繳欠繳餘銀等語判徐交保再候覆訊核辦 
[過犯搶攫珠花之懲儆]  
　　匪徒陳阿成前日下午在福建路攫取沈江氏值洋七十元之珠花一朶圖逃經氏鳴由四百十九號等兩華捕追獲搜出原贓一併帶入捕房昨解公共公廨經中西官訊知陳係過犯判押西牢半年期滿逐出租界 
[匪徒攔刦金圈]  
　　匪徒吳大虎昨晚在美租界吳淞路攔刦婦人張章氏之女秀鳳耳上金圈一副圖逃經氏喊捕遂由五百四十一號巡街捕到來帮同將吳追獲搜出原贓拘入捕房經捕頭略詰一過諭飭押候解送公堂請辦 
[迷路婦人一面之詞]  
　　通州婦人劉氏現年二十三歲幼時在原籍某善堂内經邱某領爲義女去夏來申嫁於劉義隆爲室刻因劉欲將氏賣入娼寮氏不願乘隙逃出在南市迷路由警帶至一分駐所問明前情署員以詞出一面難以憑信飭送警廳司法科安揷 
[茶棧工人毆斃同伴]  
　　老閘橋北新唐家弄一百七十號門牌源和茶棧炒茶葉之工人周阿才前日與同伴小寗波口角爭毆竟將小寗波毆傷身死當由該棧用人汪炳生葉松泉報請滙司捕房立飭中西包探將尸體舁入斐倫路驗屍所報請公共公廨中西官相驗並將周拘入捕房押至昨晨解送公廨請究經會審員王肇之君會同英白副領事向周略詰一過押候驗明屍身於禮拜三訊核 
[搶金飾各押三月]  
　　寶山人江四前日在滬寗車站附近界路攫取何李氏金戒一只圖逃經氏鳴捕帮同追獲搜出原贓一併帶入捕房昨解公共公廨經中西官訊實判江押西牢三月示儆贓交原告領回又流氓周小丫頭於前日在虹口斐倫路攫取王蔡氏金耳環圖逃由捕追獲昨亦解廨經中西官訊供不諱判周押西牢三月示儆 
[指控誘拐生女]  
　　蘇婦周楊氏家住美租界愛爾近路與同鄉姚夏氏之女阿根同被崇明婦人朱陸氏拐往鎭江將周楊氏賣與江姓爲妻阿根不知下落隔昨周楊氏逃回上海報信阿根之母姚夏氏至閘北尋獲朱陸氏扭控四區警署轉解司法科經段科員判移地方檢察廳究辦 
[店夥誘拐少女]  
　　楊文卿同妻劉氏現在泥城橋開設永興飯店有女林弟今年十七歲尙未字人前日忽被店夥顧紹榮誘拐出外暗托乃父顧濤郎偕同乘輪擬帶往崇明原籍當爲楊夫婦查悉追至該輪將女並顧濤郎尋獲惟紹榮已乘間逃逸遂鳴警拘送地方檢察廳奉飭將顧收押候究 
[孕婦被毆墮胎]  
　　住居九畝地附近向在英美烟公司營生之姚雨田其妻符氏前日下午往附近大昌鹹貨店買物當因論價起釁該店主周阿華同夥王阿高與之冲突適氏身懷六甲被毆受傷由警到來將周王拘送一區二分駐所諭令收押候示該氏歸家後所懷七個月身孕受損墮下姚即到所報告昨經杜署員飭將周王二人函送地方檢察廳訊究 
來函 
[楊小川來函]  
　　逕啓者近聞有人在外以上海貧民習藝所名義假借賤名刋發傳單并聲言籌措經費兜售書畫彩劵等情迹近招搖殊堪痛恨鄙人從來對於地方公益無不竭力維持遇有經費不敷俱自解囊捐助從無在外募籌等事用亟聲明以免受騙楊小川謹白 
[蕭晉榮王乃昌來函]  
　　啓者本日某報第三板新聞欄内有云桂籍議員蕭晋榮王乃昌與康有爲偕行到京云云晋榮乃昌自督軍圑謀叛黎總統受迫解散國會以來無日不奔走呼號主張護法討逆以救民國所有函電疊登京津各報衆所週知該報所載必有人造謠藉淆觀聽應請貴報登入來函欄内以資更正爲荷蕭晋榮王乃昌同啓 
雜評二 
[吾之復辟觀察（庸）]  
　　辛亥之役種族上之革命也當時人心之奮發其大多數在不甘戴異族爲共主故清廷之倒倒於國民種族之觀念而政治之思想則尙幼稚也 
　　洎乎共和建設國基鞏定國民政治之知識亦隨之進化知民主政治爲天演必至之階級故雖以袁氏之裊傑終不能逆全國之心理背世界之潮流而成其帝制西南一呼全國響應而袁氏卒亡蓋入於政治革命矣 
　　是故觀於辛亥丙辰之已事則知逆其一已足以致亡而况兼其二今日之國民非猶是辛亥丙辰之國民乎共和之種子未亡種族之思想猶在則復辟之前途亦可以逆覩矣 
　　雖然國民當思清室之所以能死恢復燃者以政權雖倒而虚號猶存四百萬元之供養大清皇帝之尊稱有以助長而養成之嗚呼觀於此而嘆往代易姓革命之際勝朝遺族寥落寡奪匪無故也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新艷詩] [  楓隱]  
　　桃根桃葉本同生難忘連枝骨肉情底爲鄰家鶯燕鬧翻敎姊妹啓紛爭平時威福擅椒房一旦恩衰出上陽不怪自家原有錯轉將薄倖怨君王袵席干戈信有之忽聞兵諫出羣姬鶯嗔燕叱喧呶甚嚇倒房中大耳兒三郎亦是人中主豈懼深閨娘子軍祗爲玉環驕縱慣甘心拜倒石榴裙白髮宫嬪更事多修行戒殺念彌陀平生守得身如玉垂老寗甘學畫娥竃婢居然中饋持深宫近事太離奇明知三日權京兆博得虚榮可自嬉八百金枝玉葉親一朝廢置作閒人而今風俗奴欺主貴主何如宫監尊袍笏登場事本騃孤兒寡婦亦堪哀粗豪黨尉多情甚强抱纎腰上舞臺　阿穠生性愛芙蓉汲引須求氣味同今日貫魚承寵眷芙蓉應徧植宫中徐娘再嫁又成嫠垂老還將故主思覆水倘然收可轉九原屈殺買臣妻憐才愛色盡人是善媚工讒並世無一旦茸茸修尾露方知妲己是妖狐（某政客有文無行余向諡之爲文狐今日則狐尾顯矣）北方佳人工潑醋南國麗姬又拈酸調和尹邢中間者累得檀郎左右難（五） 
家庭常識 
　　小兒頭上軟癤切茄子一厚片覆其上俟覺熱易之二三次即消又方蚯蚓泥和麻油調搽 
　　食氷致病夏日食氷易致疾其病在脾用理中湯以氷煎飲即愈（按理中湯以黨參白术（東壁土炒）炮姜甘草爲主宜依病狀加減） 
　　江魚齒江魚牙齒（即石首魚魫）研末和梅冰少許㗜之可治腦漏（亦名腦崩又名鼻淵即自鼻孔流臭黃水）頗驗又吹入耳孔可治聤耳出膿家庭間購食黃花魚時（即江魚）可生取之陰乾備用旣乾卽可研末如不及待乾則可燒灰存性研末之玻瓶儲之臨用加入梅花冰片少許又不加冰片用開水冲服可治菌毒和當歸末用水煎服則治諸淋及小便不通是廢物正有利用處也[  三益社]  
　　熱癤如患熱癤連生不斷令飲芭蕉根汁一茶鐘卽消熱毒而愈[  顧佛忠]  
　　附白家庭常識原期普及所印彚編儘可援附印例隨時來函索取决不居奇日來函詢者多特此附白至希公鑒 
工業須知 
　　桑皮紙製法紙之用途甚廣故銷數亦多歐戰以來產額漸少紙價飛騰實進口減少之故也製紙之法有用竹爲材料者有用楮爲材料者而桑皮亦爲絶好材料我國栽桑者頗多大可利用桑皮以造紙養蠶之餘將每年刈下枝條剝取其皮用以製紙其餘下之幹條則爲薪柴之用似於經濟上有二重之利益焉茲將桑皮製紙之簡法略述之法將桑枝生皮剝下後浸於水中一晝夜次乃用小刀將其外皮削去水中洗滌除去塵砂然後置於葦席上曝以日光時時洒水則桑皮漸次變成白色即成白皮可待其乾燥而貯藏之此製白皮之法卽製紙之第一層手續也製紙之時將已乾燥之白皮漬水二三日細洗塵砂隨即入釜煑沸每白皮十斤須加鹼一斤餘水可用五斗足矣水沸後續煑兩三句鐘然後取出此時其桑皮纎維已極柔軟乃以器壓乾置槽中打碎之俟粉爛後加水攪和而施以漂白之法大約白皮百斤用漂白粉五兩足矣漂後稍加糊料使之稠和乃以竹簾如常法漉之迨乾卽成桑皮紙色白而韌[  孤星]  
　　馬口鐵製法馬口鐵一名洋鐵鍍錫之鐵皮也故亦稱白鐵皮製造之法乃先以上等熟鐵打成薄皮次浸入淡硫酸中以去其面上之衣取出煆紅放冷入雙軸間軋過次浸於酸麩皮液中（以淡硫酸加入麩皮歷二小時即酸再和以水卽成此液）取出浸於淡硫酸淡鹽酸合成之液内半小時後取出用酸麩皮和水摩擦再用水洗淨次以鍋鎔牛羊油將鐵皮浸其内經一小時取出淋乾另以鍋鎔錫錫面蓋牛羊油以隔絶空氣浸鐵皮於其内歷一小時半取出掛起使餘錫流下再入鎔錫内一次取出豎浸於油鍋内使餘錫流於一端將此端浸鎔錫内俟將鎔而擊鐵皮則餘錫落下是鐵面即鍍有極匀之錫膜矣能永不發銹故於建築及造器皿等爲用極廣[  孤舟]  
集益錄 
　　再答第十八問按食品以魚蝦爲一種主要之物臨塘取蝦之法可用煑食之鰭魚殘骨置之小口深竹筐内上繫長繩筐沉河底蝦必集於筐中需食時牽所繫長繩之一端徐徐引取竹筐不可驚散筐内之蝦必多可供臨時食品[  長興周勉齋]  
　　又答第十八問按臨塘取魚舊法於夏時捕捉螢火蟲畜於玻璃瓶中繫之　底沉於水中魚視光線皆集取魚必多俗稱魚看戲但無螢火時即歸無效故恒視爲兒戲今則乾電池之電筒發明日本人輙以電筒代螢之用（筒之縫隙處宜熔粘火漆不使滲水）認爲捕魚新法四季均能適用惟白日遜於黑夜盍一試之[  良農]  
　　第三十二問玉蜀黍（京直人稱玉米）包皮纎維富足可以造紙京直一帶恒以柴薪視之但製紙方法不能明暸各處理化工業大家必有知其詳細者敢請賜答一二倘有製造地點及成績並懇指明便往參考他時廢物利用之成效昭著未始非爲京直生計界新闢一途也[  良農]  
　　答第三十二問按製紙法可參觀本日工業欄製他種植物造紙非攙入桑皮或楮皮不可否則質鬆殊不耐用[  栩]  
長篇小說 
[寫情小說柳暗花明錄] [  常覺小蝶天虚我生合譯]  
　　第十七章（一） 
　　蘇惠恩歸時方寸已亂念墜歡之可拾覺夙願之未虚然其裝束富麗則又未免可疑是夜登榻反側竟至終夜未嘗交睫至翌日下午心旌尙自懸懸時方出自事務所立於街角自念歸寓所乎抑往榴花街無已其將取决於一辨士乎仰者往覆者否擲之覆也當不往而蘇惠恩轉復自念辨士何足信汝令我不往者直妬我耳於是出街尾向榴花街行其地至僻靜二十二號乃一街中小屋窻帷盡閉沉寂無生氣殊不類美人之居蘇惠恩手握門鍵心中轉起别感足　躇而不前似一舉足間行將蹈入深窪旣復自笑尋常屋宇安有危險矧裘狄斯又爲素心之人乃即掣鈴叩門出者爲一老嫗龍鍾有如風竹蘇惠恩曰媪裘狄斯姑娘言次忽止面乃不期而頳念裘狄斯得母已嫁吾將稱之爲夫人乎顧所嫁者爲誰吾又何從而夫人之則復曰汝主人在乎嫗舉其深灰之目愕胎莫知所云蘇惠恩重言之而嫗仍莫解側耳似未聞客言蘇惠恩無奈乃出名刺授之嫗覩刺乃始爽然而笑引客登樓入精裝之小舍此室陳設亦頗雅潔尤多宗敎之圖畫蘇惠恩獨坐頗詫以爲此室鋪陳井井乃與十年前之裘狄斯性情殊不相類要之借寓此間凡物皆屋主所有耳正竊念時忽覺有物蹴履而滾視之乃爲香檳之瓶塞則不禁微笑拾而納之袋中而裘狄斯亦入衣深灰色長袍不施脂粉髮光而平總爲一笄淡雅之態竟類敎會中之貞女進時談笑從容亦盡脫從前之俗態即與昨夜在劇場中神情亦異輕聲曰蘇惠恩先生辱駕至感吾初以爲君未必來也蘇惠恩曰何以裘狄斯笑曰吾昨見汝莊重之態大殊於前似不願更識老友者蘇惠恩笑曰即君亦大非昔比矣裘狄斯一笑曰改矣人生易老而女子尤速雖然汝今已規於正途作律師而我亦已自納於規矩中無復如前豪興又一笑曰汝視此室亦與沃司福店後之小室逈弗侔矣彼時君與吾妹三人烟酒乃無其度而今則如何蘇惠恩聞語因憶及其袋中瓶塞則亦笑曰裘狄斯今亦飲乎裘狄斯正色曰勿矣果飲又安得爲規矩雖然汝再言時請稱吾姓蘇惠恩曰恕我不知忌諱自恃舊交出口乃不知所擇裘狄斯曰否此庶關汝吾蓋恨此名字乃不欲汝呼之言時忽聞隔室有嗽聲蘇惠恩一愕 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之言論 
[論地獄（見本報癸酉年六月十八日）]  
　　神怪之事聖人不語然左傳亦載石言於晋神降於莘鄭人相驚以伯有不已神怪之極哉自佛敎入中國而神怪之事更有確然可據者非徒街談巷議及之也而稗史小說多載之亦非徒稗史小說載之也即正史亦從而采入之予讀梁書海南列傳其言地獄之說有足證者傳載劉薩河遇疾暴亡心下猶煖經十日更蘇云兩吏錄向西北行不測遠近見十八地獄隨報重輕受諸楚毒忽見觀世音語云汝緣未盡若得活可作沙門洛下齊城丹陽會稽並有阿育王塔可往禮敬壽終則不墮地獄語竟如墮高巖忽然醒悟因出家游行禮塔云又讀魏書宗室壽興爲王顯所誣賜死壽興謂其子曰吾棺中可著紙百張筆二枚吾欲訟顯於地下百日内必取顯未幾顯被誅又北齊蘭臺御史魏輝儶爲陽翟太守張善所誣文宣遣尙書左丞慮斐覆驗之斐希旨成其罪狀奏報於州斬决輝儶語令史曰我之情理是君所見當辦紙百番筆二管墨一錠以隨我尸若有靈祗必望報盧令史哀悼爲之殯殮並備紙筆越十日善得病惟云叩頭未旬日而死才兩月盧斐坐譏駁魏史爲魏收所奏被誅以此三事觀之則神怪之事不更鑿鑿可據耶而地獄之說不爲子虚觀世音之神亦且實有耶然三代以前何以竟無其事即東漢佛敎初入之時何以尙無其說必至蕭梁佞佛之日其事始彰明較著其言始信而可徵耶是眞不可解矣或曰地獄之說所以警戒愚頑也或曰所以補裨敎化也吾則曰地獄之說隨人心生也善人心無私曲生無地獄之懼死自無地獄之說惡人心多暗昩生有地獄之見死故有地獄之苦其事不必果有其理要不可誣卽以爲警戒愚頑也可卽以爲補裨敎化也亦可亦何必拘拘於聖人不語神怪之事而必斥其妄也（１２） 
尊聞閣筆記 
[何首烏（見本報癸酉年十月二十八日）]  
　　藥中有何首烏據本草言有何翁者鬚髮已白得之山中服之遂返老爲童因名爲何首烏云采此藥者用黑豆拌和九蒸九晒服之能益壽延年然服者多效者極少或曰必此物已成物形者服之方驗或曰若此物已成人形者服之更勝或又曰此物若已成形必能通慧倘百體具備能發爲語言笑啼者人聞其聲往覓其形人方掘取於此間彼已遁往於他處因此頗不易得能得一已成人形者如法服食再加修養可成地仙即不然亦可享高壽古今所傳大抵如此有江西人劉姓久寓滇省鬚已過腹而色黑且潤其面目猶如童子人不解其故疑其蓄鬚何若是之早因詢其年齡應曰再度花甲又已四年矣問者疑其戲言然念初見不應作誑語因不再問時有旁坐者曰汝疑劉君謔耶彼實非僞言彼今年一百二十四歲矣因詢其何能若是劉君曰言之甚長君不厭煩請舉實以告余於康熙末年來滇彼時已四旬有餘鬚髮半白體力亦龍鍾一日偶至一熟識之藥材行閒談適有鄉人持一已成人形之何首烏至行求售其狀較初生之嬰孩略小百體具全與小兒無異索價銀數百　行主以無人願售辭鄉人持之他往　下階即傾跌所持何首烏亦着地瓦碎白漿横流濃厚如蜜余習聞此物能延年益壽乃俯身貼地將白漿吸食盡鄉人僅將斷碎之空壳持去余食後即歸腹飽不思飲食至次日腹痛甚連瀉三日不能飲食人皆笑余曰子欲成仙今已辟穀行將羽化矣余亦以爲將泄死屬同人備後事至第四日泄止遂能食半月後精神煥發鬚髮返黑龍鍾者改爲强健矣今又虚生八十餘年故已百二十四歲子何疑耶此嘉慶初年事也後聞其人至道光初始卒實年百四十六歲云（１２） 
[名醫治奇症（見本報壬申年五月初十日）]  
　　江西曾某名醫也著醫書行世所載多妙旨時有某逹官女年正及笄於夏月夜深移步後園方伸手探折花枝忽覺麻木手不下垂請醫疹治皆不見效後訪知曾某延請至署曾詳審致病之由逾三日請於某官曰已得治法但不知令愛能見從否某宫曰曷試言之曾曰須擇一内室將窗户緊閉用紙糊裱使無穴隙只容令愛與某共處一室袒裼對坐别有良策未可預言某官固知其女實不能從惟夫人屢勸意請先拜會某爲父女曰無論義父即親生父母亦安能袒裼而坐耶逾數日某官計無所出復苦勸其女女只得勉强從命曾某復告知某官只靜候户外聞喊呌聲叩推門而入曾某同女在室内注目凝視使女滿面赤紅羞急無地怒氣勃發逾時手尙未見動曾某亦甚惶急逼近女欲撤取下衣女乃狂呌一聲而手已下垂矣某官入户見女即兩手相握喜不　勝因向曾某曰病已見愈但未審施治之法從何悟得抑殆有神衛耶曾曰此亦究出病源耳令愛生長深閨幽閒自適月夜深坐純陰凝結四肢屬肝非激其肝氣勃發何以由效此豈草木之性針炙之方所得而施耶某官贊佩不已又某令因妻妾致怒兩目失時醫者謂怒氣過甚瞳人反背亦屢治不效延請曾某至詳詢始末因謂某令之弟曰此症苦治見效當索厚謝但須先請中證俾不致爽約卽囑其弟與兄言約以某日請署中幕友及同寅至時飲酒甚歡某令之弟請曰先生所言謝金當何如曾某曰試與令兄言病果見愈當以一寵姬見贈緣曾某訪知某令妻妾五人惟四姬最爲愛寵因失夫人歡致生嫉忌某令聞先生言籌思久之許曰吾願以第五姬相酬曾某曰不然非得君四姬見贈不可某令聞言大怒奮步出與曾某喧鬧曰先生何相戲之甚竟欲奪我愛姬耶怒氣直衝不顧賓客在座大聲疾喊曾俟其怒甚乃徐言曰請君息怒吾豈眞欲君以姬妾見酬但非此言何以取效某令不覺失笑眼已復明矣（１２） 
神話 
[某生（見本報癸酉年四月初七日）]  
　　某生者博學士也兼精堪輿因其終歲不穿履故有某赤脚之名曾館於某氏日用飲食均草草不求精美某主人因易於供給甚相得也惟日須稻柴灰一栲栳每至薄暮索諸僕人初猶不覺其作何用日久如此主人訝其故至更闌人靜時潛步往窺焉見某生將灰匀鋪地上伏身灰上匍匐而行自西自東自南自北其中曲折步數不能悉述如是者數十次始起身而睡主人不解其作何狀但相傳爲異事云或謂某生學王陽明先生取鳥符之法也鳥之口有能畫符者畫於樹木而樹木即開畫於牕壁而牕壁即破王無意遇及留心察看後督師剿賊藉此法以破妖敵某生之匍匐欲學蟾蜍之土遁耳惟蟾蜍能蹈罡故捉置諸器少頃即不知去向某生用之以灰蓋欲自認蹤跡步位也（１２） 
[雜錄]  
　　治疝氣穀樹葉一斤半（按穀樹卽楮其葉摘下時有白汁樹梗用刀割之亦有白汁）瓦花（卽瓦松）二支葫葱二支煎湯傾入甕内薰之即愈 
　　腰痛方杜仲四錢猪腰子一個放鹽少許置飯鍋上蒸之服之頗效 
　　下頦脫落用烏梅一粒含口即上（吳蓮洲） 
　　刀傷出血血餘炭（即頭髮煆炭）五錢百草霜（一名灶突上烟煤）五錢地榆炭一兩白芷三錢明乳香四錢没藥三錢加龍眼核炭二十粒右藥研末糝傷處止血眞神丹也 
　　湯火傷赤石脂五錢白芷三錢生錦紋一兩製松脂一兩五錢右藥研末眞麻油調敷其效如神製松脂法用物盛松脂露三四月始可用然能露一二年更佳 
　　治熱癤用蝌蚪（即未變形之小蝦蟆）一升洗淨加梅氷二錢盛玻璃瓶内瓶口封固埋於桑根下四十九天取出其瓶所盛之蝌蚪均變爲清水用時以淨筆蘸水刷之熱癤自消於小兒疿子尤宜（俞先珍）（１２） 
　　附白前刋治腋臭方内（紫丁）即係（紫丁香）又治牙痛方（煑夏）卽係（製半夏）大抵皆屬口傳故有此誤 
 
 
 

Page 18

 
 
   
 
