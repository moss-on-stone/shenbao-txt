# 1880 - 150 - 4902548

 

Page 1

 
 
[新印碑帖出售] [  石齋啓]  
　　本齋所印碑帖久邀藝林稱　今又印成數種合就開列於後諸君祈向申報館申昌書畫　購取爲　計開　　製　　孫玉庭　　裱一角○　　經二角裱者四角○顏魯公祭姪稿一角半裱者二角七分○九成宮醴泉銘一角五分○　文　公蘭亭叙一角二分裱者二角七分○　禪合詠劉石菴王達齋兩先生書二角半裱者四角○　府君　　銘戴君熙書七分裱者一角九分○　夫人　　　　君熙書四分裱者一角二分○十思疏祁君廷　墨跡六分 
[寰瀛畫報第五卷出售] [  本舘告曰]  
　　本館所售寰瀛畫報繪圖貼說必祥必　且圖則神采煥發說則文情　　久　諸君賞鑒今又印成第五　計　一　所記以俄土戰事爲多　　俗共賞之事亦附　焉於月之二十六日禮拜四出售價洋一角祈早日賜顧爲盼 
[書浙撫譚奏嘉興案情奉到] [  旨後]  
　　嘉興案情據旁觀不平子來稿歴叙同治年間克復以後查造粮册開徵完納及如何分別　熟其後又如何改荒增熟情形此番委員到郡鄕民求請出城丈勘並縣令庄書所允升報成數不合王　　之意之由一一具詳然後此事之始末豁然明白而傳聞異辭之語乃知其不　可憑矣夫王道哭稟之辭與府縣會詳之言孰是孰非爲曲爲直鄙人不敢偏断第當時鄕人　入考栅擁掣委員以去其揶揄若是之甚其恐毒如許之深則其平日以完糧受虧實有無可告語之處方幸撫憲委員以淸粮到此庶幾得見天日不圖委員不能顧名思義抑勒庄書遷延不肯出城覆勘至於無可如何而後相約跪香以冀委員之俯察下情而孰知其不相諒也假如王道所禀則嘉興鄕民卽坐以叛逆之罪不爲已甚然府縣會禀矣迨後府尊又分條禀訴矣王道之言若彼而府縣則又如此兩相比較衡情酌理於其間未始不以王道爲可信然民情之虛實起事之緣由豈有不必問者而遂可憑一而之語輕舉妄動哉初聞嘉興滋事之信不知所以繼而聞有調兵之事竊意中丞初　王道哭禀之摺宜其勃然震怒下令發兵迨府縣會詳府又條稟則此事之曲在工道曲在府縣自可各就稟中之言平心察度以定此事之是非以決此後之辦法乃昨讀　上諭知中丞已驟將此事出　奏矣摺中所云京報發鈔在後奉　旨在前尚未得見但尋釋　諭意可見中丞摺中竟專咎縣令之不善辦理以致有提訊莊書輙敢邀集多人毀辱官長與劣生刁徒挾　聚衆入城抄毀衙署等情以此陳奏宜乎奉　諭密　言要各犯辭意如此嚴厲也夫毀辱官長有之王道被　戴委被拕不可諱也抄毀衙署亦有之宏文試館王道居之卽與衙署無異也特隨員之鳴鞭亂擊抽刀欲斫亦屬萬人共見鄕民之分班入城執香跪求亦爲衆目所遇其中情節論事先則屢請勘　不卽允行論當時則不察民情甘犯衆怒此等刁風固不可長而王道之庸懦亦不可原乃一語不及乎此而偏罪鄕民　惡莊書且嫁禍於縣令然則出奏之時卽在調兵之頃也調兵旣發而事或失實鄕民早散則軍中進止尚可自我作主惟草率陳奏則此事之曲直是非已定於一摺之中將來訊質得實明知禍由王道自　在鄕民不過求其往勘手携稚子附和而來觀者較之執香而跪之人實過其半並非有意挾制恃衆凌侮且亦不由莊書之號召與縣令之主使其事無爲首之人其罪有可减之理種種情節一鞫卽見將來續奏中不能歧其說矣吾不知中丞何以遽將此言入告也雖亦陳明荒田之獘一由民間欺隱一由地方官挪移莊書里保句串劣紳挾制官長侵漁小民獘端百出可謂得其要領矣然目前嘉興之案所謂聚衆入城卽被侵漁之小民也小民旣苦侵漁幸而憲委到此聞將丈勘以期淸糧以爲從此得見天日向之十　而完十二三　之賦者今丈量則畝數淸釐而糧額减少矣然則其入城也以憲委不肯下鄕將嬲之使行耳此亦鄕人愚懦之所見無足怪者假令鞭不鳴刀不抽何以　禍　旣知小民被書保劣紳通同作獘受其侵漁之毒而此事乃全歸其罪於入城抄毀之人吾恐其情理之尚有未合也　諭旨如此奏摺可知噫嘻嘉興之民何日得見天日乎哉 
[恭錄] [  諭旨] ○四月十八日奉　上諭此次新貢士覆試列入一等之陳與　等六十名二等之王詠霓等一百二十六名三等之廖鏡伊等一百三十二名俱着准其一體殿試欽此同日奉　上諭萬靑黎奏假期已滿病勢難痊懇請開缺一摺萬靑黎着再賞假兩个月安心調理毋庸開缺欽此同日奉　上諭御史鄧慶麟奏在京當差喇嘛應領月糧請變通放給一摺着戶部議奏欽此同日奉　上諭鄧慶麟奏各省新科舉人赴學政衙門塡寫親供書吏人等任意勒索請飭改爲赴部塡寫等語新科中式舉人例應赴學政衙門塡寫親供至書吏等勒索有干例禁自應嚴行禁止嗣後著各省學政認眞稽查倘該書吏等有藉端需索情弊卽行從嚴懲辦並着將親供迅速送部毋稍遲延該御史所請改爲赴部塡寫之處着毋庸議欽此○十九日奉　上諭給事中周鶴奏訪聞貴州陣亡殉難團紳婦女懇請旌卹一摺同治三年貴州下游苗匪圍攻平遠州屬之牛塲　該處團紳從九品楊朝雋五品軍功康光耀帶團禦賊力竭陣亡楊朝雋之繼妻袁氏子楊治邦弟候選守備楊發春長媳張氏次媳卞氏長女次女孫男孫女康光耀之弟俊秀康光明姪童生康鴻襄妻彭氏姪女周康氏或禦賊捐軀或從容就義均堪憫惻該給事中籍隸貴州 
 
 

Page 2

 
 
見聞較確均着照所請交部分別旌恤該部知道欽此同日太常寺題五月十三日祭　關帝廟奉　旨遺慶恩行禮欽此又題五月十四日夏至大祀　地於　方澤奉　旨遺隆懃恭代四從壇　又壽果齊　思　瑞興各分獻欽此同日奉　旨王先謙補授國子監祭酒欽此 
[新國立約] ○阿墨利加南洲之東有巴西國者今欲與中國訂立和約其使臣已乘其本國維他窪利皮拉兵船并隨員多人行旌已至香港查巴西國地之廣袤與中國相似惟人口不甚多通商亦不甚廣大約此次立約欲雇華人往爲傭工也 
[雹不爲災] ○本月十八日下午四點鐘天津城廂內外忽雨冰雹大者如梅小者如豆夾雨錯落農家者流多切隱憂以爲定傷禾稼矣詎爲時未幾雷聲殷殷繼以霹靂天卽開　而雹亦頓止聞大麥已熟者小有損傷小麥之未熟者非特雹不爲害轉因得雨暗長潜滋特除津城外其附近各鄕有無雨雹及田禾有礙否尚未詳查耳 
[觸礁續聞] ○前報中國鐵砲船在山東洋面觸礁兹悉該船確係名鎭南惟洞穿後勢雖危迫幸卽　救現已拖回就近之海口修理矣至船上人等有無死傷仍未得確信云 
[縣試開考] ○天津各属縣試聞已懸牌定於念四日開考云 
[盜刦縣衙] ○皖屬靑陽縣金耀奎大令於本月初夜半就寢忽聞窓外有人聲切切正欲查問突見數人手執木棍越窓而入大令卽披衣下床盜乃拍案喝問曰帳房何在大令不及回言搶出房門至二堂上高喊捉盜復提庫刀轉身入內竟能砍傷二賊一中頭顱一中手腕斯時署內上下人等已皆聞聲齊起四面兠拿隨獲住四名當卽堂訊據供共有九人爲首者係桐城縣捕快姓張名榮砍傷者一姓劉一姓黃趁今夜幹一椿大買賣也大令飭卽收監移文桐城并通詳上憲復飭差緝拿現聞桐城熊明府已將張榮拿獲押解歸案訊供詳辦其漏網者不日想可全獲也 
[假票欺人] ○皖垣於客冬今春假票疉出市中貿易大受其害經保甲局飭役嚴拏當獲韓李二人枷責示衆此風始稍歛戢現在假票復多前日有揑造萬隆號票至景元福洋藥庄買土該舖夥於匆忙之際竟　收用在後查知該舖夥只得照數賠償其餘之用進假票者亦復不一故市中買賣日內見者不相識之從槪用現錢云 
[失火笑談] ○日昨長江船到信局友帶來一書啓視之殊堪發　惟有關名教故其姓名地址均弗錄僅錄其事實夾書言其鄕某氏翁媳有染月之十七日媳方午炊翁誘之私同入房隣婦竊見之而尾於後詎火延積薪隣婦礙於情面不敢聲揚及出戶始暴言火發翁媳聞聲趨出則火已透頂倉皇撲救又得隣人四集始澆滅然已延燒七八家茅屋矣例當查拿火頭杖責枷號次日邑尊差執某翁媳到案訊之曰汝火頭乎曰然又問曰因何火起翁未及答左右代應之曰扒灰起火邑尊曰扒灰如何起火衆曰非扒灶灰俗以翁媳同眠爲扒灰也觀者均撫掌邑尊亦爲之粲然隨飭杖責枷號三日示儆 
[戲園遷徙] ○前報蘇城郡城隍廟前開設京班戲園已經諸色齊全嗣以向例京班不惟入城遂爾中止茲該班主復於閶門外楊安浜另租房屋一應裝修全行搬至城外限日修茸不及十天業經工竣聞不日卽須開臺演劇云 
[白日路劫] ○金陵南門外殷巷鎭距城三十里其間官塘大道往來行人不絕且村落相望雞犬相聞詎前日有機匠某甲由鄕來城離鎭甫十餘里突遇匪徒四人係皖北口音各携鐮刀扁担大約係砍取鄕民柴火者見甲孤身携有一小包袱誤認遠客必有重貲上前搶劫甲見前村咫尺大聲呼救該匪怒其呌喊竟將鐮刀向甲頭上亂砍登時受傷倒地計搶去包袱一箇內僅洋布小衫褲一套襪一雙並洋巾包內靑蚨數十文前村聞人呼救登時出看眼見該匪行凶搶刦遂邀同數人跟踪踹緝一面將甲扶起並送信至家旋卽抬甲至江寍縣報案顧邑尊傳到仵作騐得某頭上受傷甚重幸不致斃命正擬簽緝凶手適村人已將該匪追獲兩名解案邑尊訊得該匪二人是叔姪搶劫砍傷某甲等事直認不諱當卽取供收禁一而飭醫將某甲傷痕醫治夫省會之區官塘大路該匪等膽敢白日行凶路劫殊屬目無王法地方官若不從嚴重辦恐盜風日熾凡窮鄕僻壤將來不知伊於胡底矣查江寍各門外皆有泗洲皖北客民搭棚居住往往成羣結隊赴鄕採樵鄕民之有柴山者莫不深受其累甚有倚仗人多勢衆挖取竹園新筍砍伐菓木者若與爭論衆寡不敵若聽之不聞則滿山柴草必割刈殆盡前曾有鄕民赴官具訴稟求禁止官以細故不准殊不知若輩割柴倘係自用原不必禁若割以賣錢則鄕民柴山亦祖遺恒產何能聽其盡取况以打柴爲名暗地偵探村中貧富戶口多寡黑夜便來搶劫此亦邇年來間有之案至若白日路劫則又膽玩之極者矣身　民社者似宜訪其實情而嚴禁也 
[米價驟] ○現在節届芒種農人望雨正殷本月念二日揚州大雨時行四鄕均報稱得有四五雨故山田已可一律栽種次日米價遂見驟落計每担約减三百文云 
[嘉興府知府許瑤光復浙撫譚中丞稟] ○遵將嘉興縣鄕民因求勘荒田哄鬧緣由緩晰開呈憲鑒計開　一嘉興確有荒產也嘉属七邑約計荒產秀木最多興善次之平鹽次之石桐最少嘉邑爲附郭縣分西北爲秀水境官塘陡門一帶荒田轉於秀水嘉境在府城之東南東爲平湖塘一出東門所有六里街西河街一片瓦礫盡爲荒產緣自咸豐庚申夏四月失守至甲子春二月收復髮賊踞此　閱五年先則張玉良之兵攻而不克後則程忠烈之兵於此紥營開濠築壘地被瘡痍浙江杭嘉湖三府與上八府不同城鄕寸土皆有地漕凡未造房屋之地甚多卽爲荒產若登春波城樓舉目一望暸然可指此荒產之最近者也由東入平湖境由東北入嘉善境荒產不多最多者莫若直南普光寺 
 
 

Page 3

 
 
鳳喈橋餘賢埭一帶查此地本非要道似不致重遭兵　而其荒也由兵亂者居其半由地氣者亦居其半詢之紳者據稱康雍之朝此處本屬膏腴至乾嘉以來不知因何而地氣乖戾此村庄十室九疫　遭禍患鄕愚懼怕以致周圍十數里人不敢居佃旣無人業亦難管遂棄而爲曠土温台之人漸漸來此搭棚開荒種薯爲業地不栽禾糧無從出無主荒田多在此地縣中因防奸宄立有棚民亟目約計棚民有千餘人此千餘人所種畝數實多附近此地者亦拋荒不少均無糧可徵嘉道以來時値承平不能藉兵荒爲蠲賦而各縣恃每年例災例歉以爲消融之法且糟米雖全完而南糧每解不足額地丁亦只辦七八分奏銷敷衍過去致州縣不能久任以避一年經徵之處分是以道光八年起至咸豐九年止此三十年中嘉興知縣閱二十八人載在府志又查道光二十九年淸　成案浙江通省虧挪銀二百八十四萬六千零嘉興一府至五十七萬之多居通省五分之一此可見賦重事難藉辦災歉以消融荒　短欠之証上年五月奉各憲飭拏定海土匪金啓蘭之弟曾據定海人供逃入嘉興東門外種荒雖查無蹤跡亦嘉興確有荒產之一証　一鄕民紛紛入城求勘實因委查太有定見所致也王道臺來嘉瑤光先後見面五次前三次見面均不提及荒產如何查法瑤光以事關切已隨時約略談及王道臺卽語而之他第四次往見時聞分數已定亦不言及分數如何迨護之送之出西門城亦只渾言功敗無成一似此乃秘密不宣之案瑤光不得已以爲憲委怕怕斷不能遍履阡陌是以曾畫一抽查酌加之策稟文中雖叙入廖令口氣而意則實主於瑤光以爲抽查究愈於不查耳廖令數年閒住忽承憲恩拔委本非舊日呑荒之員未免抱後日公事之慮是以未曾接印卽先親查　接印之後思欲一查得實始可定數是以先呈庄地全圖并由瑤光將王令所造荒册發交廖令屬其刊刻查符木戳數方俟往查時如其相符卽加盖此戳不符則不蓋以照核實乃王道臺挾有主荒產　　令其　承糧之定見屢請親查兼請委查俱未蒙允有一日會訊庄書王道臺喝打廖令未卽助聲王道臺頗有怒意廖令回禀云若於荒中查出熟產卽痛責庄書不爲苛現未查明憑空打出熟田逼勒具結將來如何徵糧一則只顧目前分數一則慮及　來銀漕此其不合於王道臺之由也至訊庄書令將有主荒產悉數徵糧每熬問幾至四更令無主荒產中酌加熟產有庄書三人不敢具結卽札縣解省旋由縣勸令添認始批准免解竊思查荒一事責成雖在庄書痛癢實關業主荒不盡實荒中自有熟田亦未必全無荒產一自委查到日城鄕業主無不日日打聽忽聞有主荒產須悉數承粮一時互相傳播竊以爲一日作熟卽百年承糧遂不約而同求請查勘庄保自在其內業佃定有其人是以紛紛入城求勘矣實由委查太有定見所致也　此稿未完 
[逃妻路遇] ○徐阿四至英公堂稱蘇鄕西　昌人向年娶妻薛氏膽敢私逸今已三年迄無下落昨夜在寶善街忽然撞見跟至南畫錦　喊住交捕送請斷領薛氏供嫁徐是實祗因終日毆打逼我爲娼是以出外司馬謂徐姓旣是汝之夫今已尋到理應同歸薛氏則俯首籌思若有難言之隱止稱今實不能再歸徐姓况徐之親戚皆賣娼者陳司馬隨飭將薛氏交官媒諭徐明白具呈再行核斷 
[惡客闖席] ○寗波人蔣在金至英公堂稱昨因招贅女婿　席欵待忽來一人混入席間我以爲婿之親戚故未詳問豈其大聲疾呼批駁酒菜吵鬧不止咸謂人家喜事豈容似此行爲隨訊其姓名則言語支吾始知爲冒圖酒食者當卽驅逐　又逞兇肆毆適洋人在門前經過喝令　路彼又將洋人揪推致衣服拉碎左指咬傷故交捕送案洋人司的軋兒略訴前因將手指請騐鄭三元供並未冒圖酒食亦未咬傷洋人手指實因路過其門不問情由扭住毆打耳巡捕頭稟鄭三元前因逞兇滋事解蒙懲辦今又犯事務請重辦陳司馬謂本分府深知鄭三元非安分之人隨判發捕房管押二月以儆 
[洒礬入水] ○有夏林者在法界孫家弄開設老虎灶茶舘度日不知與王壽新有何仇隙前日王竟私用碌礬遍洒其水入缸每缸水約有八担水漕礬洒立時變黑故夏林特赴法捕房控告當將王壽新解案張司馬謂王居心甚險設使夏林不知誤賣食者必致受病着重責六十板以儆將來 
[押繳票銀] ○昨報列期票飭領一案昨日法公堂據包探過　發稟稱奉諭至源生燭店對票據稱此係友人代出若到期日前途有錢付下則本店照付否則作爲罷論况票面註明九八市錢等語張司馬傳王文彩至案謂　地祗有九八規銀之票從無九八市錢况前次爾供先繳錢一百千文今所呈之票似難足數兼更不能作准至蔡子泉之姪所出期票兩紙着覓的保今曾到案否王供保人今日未到而我兄王桂春願保張司馬謂王桂春究係何人前次擔保至今未曾到案其人亦甚狡猾恐到期必致無着王供大老爺不信可以由書信舘出名司馬謂書信舘豈王桂春所開而可出票則稱我兄在該行管事司馬大怒謂設成停歇如何料理此票碍難作准况此案事懸多日尚得如此狡展令將王文彩管押着其寄信出外於明晨務將錢一百千文交到巡捕房設仍置不理則先責五十板再當比追至期票兩紙計錢一百千文此票不足爲憑當着另爲斟酌　案王文彩自知理屈俯首無言　馬氏雖經投案問官斷已　感恩故亦不伸訴一言兩造皆退旋據捕房通事　聞得蔡子泉願出洋三百元完結內有人欲思漁刊兠攬作梗然亦不過道路　言張司馬謂此言諒亦有因着探明查核 
[會審命案] ○虹口有西洋人爲洋鎗傷斃於　次一案先曾列報卽經領事官查其未死之先親筆寫有忿不欲生情甘自盡死後不必累及他人之字據並查得曾變所佩金表置備手鎗雖死所未獲手鎗然亦可期憑此定斷旋以巡捕房查得見証有牧牛之鄕人稱見死者有東洋車載往推倒彼處與別有鄕童見其自用手鎗打死於彼處之口供不符是以領事官疑及死於別處或有用車載往拋棄情事致復獲押向來同處之西人四人昨日解送會審公　由陳司馬訊及牧牛者與鄕童供詞各執如前核諸供口似鄕童所指目見自盡之情跡爲可信且據指出生前推至彼處之車夫面貌與所獲相符雖車夫未認尚有聽見鎗聲者可証而牧牛者執稱看見車夫推往彼處拋棄並未放鎗不 
 
 

Page 4

 
 
但來去之路與鄕童所指不符詰其車夫面貌則稱看未淸楚然尚稱伊曾問及車夫乃車夫答以洋人酒醉起見旣經見面答話豈有不知面貌官已謂其不實正在盤詰該鄕童無意中供出牧牛者曾向伊聲言做了見證可以得賞之語陳司馬卽疑牧牛人圖得賞勞混　見證造問牧牛者竟稱並未向鄕童說過司馬情更可疑遂諄切諭以此案因爾一言混指拖累中外多人如果見未淸楚不孩從實認悞俾可就此結案無如牧牛奴執定已見是故司馬商之繙繹官以爲可以不復細諸着巡捕房帶回查傳另聽見鎗聲之人訂定今日再行質訊察辦云 
[勸輸賑捐啓] ○夫天災流行何時蔑有上年晋豫告荒赤地千里老弱塡溝壑壯者散四方慘　之狀不　　指所賴南中諸善士槪輸金幣運粟賑飢指圍解囊不遺餘力謂非好善樂施之誠而能若是乎兹者直省患水天河兩屬被災尤重田廬漂沒人民流離播種無方飢饉相望其困苦與晉豫同而所以謀賑濟者則視去年爲不易然而人心皆善見義勇爲成轉輾而勸分或再三而樂助有若漢口春華祥之姚君筠　同康庄之夏君宇和華記行之吳君朗　怡和成之劉君東三蕪湖招商局趙君蘭生九江益記茶棧李君耐三永昌銀號鄭君曜東皆具菩薩心腸發慈悲願力直欲救灾如救火何殊已溺與已飢多方集腋廣種福田善念出自性成功德垂於無量聞風興起當必有人現在天津　賑局來書謂積水未消待賑甚亟專盼南中接濟以資散放伏望同善諸君子憫念直災源源輪助俾飢民受一分之惠卽善士種一分之福倘蒙慨捐於漢口則交春華祥同康莊華記行怡和成四處或者郵寄上海太古碼頭敝公所彚寄亦可先行掣取收條將來邗刻徵信以昭核實　上海收解直賑公所謹啓 
[光緒六年四月十七日京報全錄]  
[宮門抄○發抄] 旨五道○諭旨七道錄前○湖督李　奏爲尊　旨分別裁併各局防營摺子○護蘇撫譚　奏請　旌表夾片○將軍穆　奏爲遵　旨給還捐廉銀兩摺子○直督李　奏河道因病開缺先委接署並請　　放摺子○廣東撫裕　奏試着道員留省補用摺子○四月十七日內務府國子監廂紅旗値日無引　見○治貝勒全中堂各假滿請　安○岳林等稽查中左門覆　命○瑞光謝充侍衛班領　恩○沈中堂續假二十日○關防衙門奏初五日　大高殿拜表劻貝勒行禮○召見軍機○派出閱卷李鴻藻董　徐桐童華松森宜振麟書邵亨豫錫珍烏拉喜崇阿殷兆鏞孫詒　　○發抄　吳元炳奏壽春鎭總兵郭寳昌入都　陛見請以陳得厚暫行兼　奉　旨知道了欽此○又孟河營外委賀純益操防踈懈請革職奉　旨賀純益着卽行革職該部知道欽此○涂宗瀛奏請以李鐵林調署南陽縣知縣奉　旨知道了欽此○又請以定福補薩拉齊同知奉　旨吏部議奏欽此○又委署知縣各缺奉　旨吏部知道　併發欽此　○○頭品頂戴湖廣總督臣李瀚章跪　奏爲湖北設立各局及水陸防營遵　旨分別裁併恭摺覆陳仰祈　聖鑒事竊臣於光緒六年正月三十日承准軍機大臣字寄正月二十二日奉　上諭據王大臣奏請籌餉節流等語等因欽此跪誦之下欽佩莫名伏查湖北　枙長江上游爲東南各省樞紐軍務肅淸後裁撤征剿水陸各軍已及數萬其留　者臣隨時量爲裁減均經奏明在案現在所留各軍僅有忠義八營升字三營武毅步　五營馬隊二營水師僅有健捷新中等七營皆係擇要扼札認眞操練巡防地方賴以綏靖至省城原設各局如捐餉局崇文書局軍需局亦先後奏報裁撤誠以時勢艱難庫欵支絀茍可節省無不　酌辦理其所留之善後報銷牙厘總查發審五局及營務處皆係因時制宜派員承辦各有專司並無虛冒薪糧　弊兹蒙　聖訓周祥　　必燭臣忝　疆寄敢不力任嫌怨寔心經　遵復督同司道通盤籌議現在鄂省地方雖稱靜謚然地當冲要遊勇會匪時虞四境勾結滋事亦須分札防營俾　鎭　就目前情形而論水陸留防各營實有未可再撤者第値此度支竭蹶之時自應於無可裁減之中力求撙節之法現在於陸軍忠義八營升字三營內抽裁勇夫三千零三名水師健捷新中健副三營內共抽裁弁勇二百二十四名所裁各勇餉項截至三月底止另給一月口糧以作回籍用資並將黃州協操防官兵全行裁撤每年可節省銀十一萬一千一百餘兩其前　各局如牙厘局爲通省釐金總匯所轄省外局卡從前原有四百八十餘處自同治七年裁撤後僅存專局及分卡八十六處地皆扼要無可再减善後局本係軍需局歸併綜理餉　事最煩重營務處整飭防營總查局巡　奸宄各有應辦實　均未便輕議裁改惟報銷局事務較簡應與發審局一併裁撤嗣後報銷事宜歸併善後局兼辦發審案件槪歸臬司衙門辦理所留牙釐善後總查三局曁營務處及省外釐金局卡名雖仍舊其中大小委員薪水以及局用一切現復逐加確核分別酌裁删减每年可節省銀五萬兩營局兩項每年統共節省銀十六萬兩零至漢鎭所設督銷局係歸兩淮主政應由兩江督臣酌核辦理據湖北布政使王大經署按察使　德　會同各局司道詳請具奏前來除咨戶兵二部查照外所有湖北水陸防營及省城各局分別裁併緣由敬恭摺由　　奏伏乞　皇太后　皇上聖鑒訓示再此案因裁勇併局頭緒紛煩是以覆奏稍　又湖北巡撫係臣兼署毋庸會銜合併陳明謹　奏軍機大臣奉　旨該部知道欽此　○○譚均培片　再據江蘇候補道郜雲鵠等呈稱孝女方昌哲係原籍安徽桐城縣　居順天宛平　江　候補同知方寳質之第三女生於道光八年現五十三歲其妹方昌俊生於道光十年現五十一歲該孝女等　　性成深明大義方昌哲及笄後以兄二人俱殤姊二人　　下無弱弟矢志不字留侍父母隨父游宧先意承志能得歡心咸豐三年母病增劇方昌哲　天祈代刲　和藥以進母病頓廖方昌俊念其姊奉親孤寂亦願終身不嫁共事晨昏志不可奪同治元年其父病篤方昌俊刲　而療一如其姊父病是以就痊現其父雖繼立堂姪爲嗣遠在鄕里晨昏定省仍　兩女是　該孝女等皆能靑年矢志白首養親洵閨閣之至行爲親　所父推職等誼屬桑　見聞眞確不忍聽其湮沒造具舉實朋結公呈懇請　旌表等情前來臣查定例孝女以父母未有子孫終身奉親不嫁准照孝子請　旌今孝女方昌哲方昌俊係姊妹以其父母有子而殤各能矢志養親終身不嫁且因親病瀕危先後割臂以療眞誠感格　爲至性可風合無仰懇　天恩俯准一併　旌表以彰孝行而維風化除册結咨 
 
 

Page 5

 
 
部外謹會同署兩江督臣吳元炳江蘇學政夏同善附片陳請伏乞聖鑒訓示謹奏軍機大臣奉旨均着准其旌表禮部知道欽此　○○福州將軍兼管閩海關税務奴才穆圖善跪奏爲遵旨給還慶春捐廉銀兩恭摺奏報仰祈聖鑒事竊奴才接管卷內准慶春移交光緒六年正月初六日接准户部行知前任福州將軍慶春奏光緒五年分京餉掃數解部現將留關佫撥六成洋税項下存銀一萬四千七百十六兩零又捐輸養廉充京餉銀四萬兩並於六成洋税項下籌湊銀一萬五千三百八十三兩零合成銀七萬兩發商匯兑於十月初九日起程前赴户部投納一摺光緒五年十一月初二日軍機大臣奉旨户部知道慶春所捐養廉銀四萬兩前已有旨賞還現在既經起解即着該部咨行穆圖善於洋税項下照數給還欽此欽遵於十一月初六日由內閣抄出到部相應飛咨福州將軍遵照可也等因移交查照欽遵前來奴才查慶春所捐養廉銀四萬兩既奉諭旨賞還自應立時欽遵撥給刻下洋税雖值淡月存銀不敷前項廉銀總當騰挪給發現已暫令各號商先籌墊紋銀四萬兩於二月十四日移交前任福州將軍慶春收回隨經接准回文附卷其號商所墊之銀一俟洋税續徵有銀即行按數給還歸欵外理合恭摺奏報伏乞皇太后皇上聖鑒謹奏軍機大臣奉旨知道了欽此　○○大　士直隸總督一等伯臣李鴻章跪奏爲河道因病呈懇開缺請旨迅賜簡放並先委員接署恭摺仰祈聖鑒事竊據永定河道文沛禀稱該道幼有腿疾弗良於行嗣幸年力富强在部二十餘年勉供差使同治十三年冬恭辦要差風寒感人肺經又得咳嗽之症四十以後精力漸衰兩病交劇每逢節序或辛勞即患咯血腿亦作病上年蒙恩補授永定河道雖未敢即時請假而自揣孱弱恐難勝任已於到省後一再面禀本年凌汛搶辦險工該員上下堤坡屢形欹側然尚在乾沙之上若伏秋大汛泥塗溜滑非病軀所能搘拄現因工次風侵沙撲嗽疾復作喘逆不休固安地處偏隅並無醫藥遂致飲食減少夜不成寐瞬屆夏至例應駐提督防更須全力全神方免疏忽該道久病之身不能耐勞實恐貽悞亦非静養數旬可期就痊惟有呈懇開缺回旗調理並先委員接署等情具禀前來臣查該道文沛上年到省後曾據面禀病狀今因工次風侵沙　嗽疾復作喘逆不休飲食減少夜不成寐自係實情永定河工關係民田水利瞬屆大汛必須該道駐堤躬親督率修防搶護責任綦重事極勞苦據稱久尚不能耐勞難以搘拄情詞懇切自應准其開缺　旗調理以示體恤該道年力尚强心地明篤將來病痊仍堪起用現值修辦各工吃緊查有遇缺儘先題奏道朱其詔幹練精核熟諳機宜上年委署永定河道認真整頓實力籌防並察勘全河工程禀請擇要修辦厘剔弊端幸獲安瀾堪以委令接署俾資熟手除檄飭遵照並將　沛告病緣由照例委騐取結分咨部旗外所遺永定河道員缺應請旨迅賜簡放以重職　理合恭　具陳伏乞皇太后皇上聖鑒訓示謹奏奉旨已錄　○○廣東廵撫奴才裕寛跪奏爲捐納道員試用一年期滿察看才具此以留省補用恭摺奏祈聖鑒事竊查定例捐納道府循例分發試用一年期滿後該督撫察看才具分别堪勝繁簡專摺奏開照例　補其有才具平常即行甄别等因兹查分發廣東試用道李葆貞年四十四歳湖北松滋縣供事由直隸懷安縣知縣在任候補直隸州知州丁憂服闋起復遵籌餉例捐升道員指分廣東試用光緒四年十二月二十八日到省試用已滿一年據　司覺羅成孚曾同臬司張銑以該道才具開展辦事勤能具詳請奏前來奴才覆查該道李葆貞才具明敏辦事勤愼歷經差委並無貽悞埠以道員留省補用相應據實奏　俟有應補缺出照例請補奴才謹恭摺具奏伏乞皇太后皇上聖鑒訓示再兩廣總督係奴才兼署毋庸會銜合併陳明謹奏軍機大臣奉旨吏部知道欽此 
[浙省撫轅事宜]  
　　○四月二十日通判陳廷杰禀奉厘捐局委　屬稽查絲捐差叩辭運判駱禀見辭赴嘉興鹽局務運副高禀知運司委查湖屬醬缸差　○二十一日知府宋頤禀奉厘捐局委接辦南郡厘局差　通副儲禀知臬司委搭解兵部飯食銀兩差 
[蘇撫轅門鈔]  
　　○月二十四日臬憲薛銷假　候選主事李鈞辭赴浙江松柘林通判潘兆芬禀到　五品銜候選知縣王之幹江西來　五品銜分發試用縣丞蔡光儀禀到　候補府知事錢炳霞常熟　府經歷白槐生揚州　縣丞王熙宇新陽從九胡淵蘭崇明俞龍盤南匯張元照常熟張開浦泰州均辭奉首府委解回秋審人犯差　本班儘先補用典史朱廷煌服滿禀到　織造立官太太張氏於五月初四日壽辰 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
