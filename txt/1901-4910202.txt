# 1901 - 180 - 4910202

 

Page 1

 
 
[開印九通全書招股預啓] [  上海圖書集成局謹白]  
方今國家以時事多艱求賢若渴屢降諭旨變通各項考試章程多士生當斯世苟非囊括治術掌故之全書以資考索恐不足尋源竟委蔚爲閎通有用之才本局爰仿從前圖書集成二十四史例開印九通全書招售股票每部僅收回工料洋銀四十八元現定於八月朔日出售除本埠申報館申昌書局外如京都天津鎭江揚州南京杭州漢口沙市宜昌長沙岳州成都汴梁南昌廣州桂林福州等各府州縣皆有分售處以便諸君就近購票至欲知詳細章程與是書之校印精詳程式美善本局另有招股啓及　本可以隨時取閱先此佈聞諸維鑒及 
[勸募順直秦晉急振] [  申報館協振所謹啓]  
　輔一帶白遭兵　居民流離轉徙家産　然困苦情形筆難殫述而秦晉兩省又旱　爲災徧野哀鴻嗷嗷待哺甚至易子而食析骸以炊不顧害理忍心以兾苟延殘喘其稍存惻隠之心者每致全家　斃傷心慘目雖鐵石人見之亦當爲之淚零朝廷疉峰恩　　募振捐以　被災黎庶本館協振所自慚　力無補車薪維藉四方善士海内仁人慨解囊金以蘇涸鮒聚沙爲塔集腋成裘但求振欵能多募數金　災民可多活數命立待彚解乞勿延遲功　之深無有涯涘肅此　佈諸維德鑒 
[論巡局委員濫行枷押之非]  
國家定制凡民間詞訟准赴有司衙門呈控南面者詳加推鞫然後分其曲直而判斷之除命盜重案當按律嚴懲外餘則笞責若干板枷號若干日或更量予管押雖曰秉公酌核已難保不遄一時之私見任意軒輊其間夫州縣爲親民之官猶不免喜怒任情濫用刑法况微員末秩顧可假以事權乎向例佐　　職不准擅受民詞非獨慮侵正印官之權抑亦恐此輩枉法徇情或轉肆其貪詐也然吾觀近時州縣所屬各官其能循分守職孜孜以安民息訟爲心者什百中竟無一二何哉蓋州縣轄境遼闊苟非如龎士元之才優百里皆有鞭長莫及之憂於是佐貳等官皆得雄踞一方受人控訴或責或押高下在心鄉民輙付之無可如何而不知其越分違例也上海五方雜處良莠不齊治理較　於他處以故法華閔行額設司官分司其事外更於城廂内外以迄鄉鎭繁盛之地分叚設立巡防局各以候補佐雜司之督以候補州縣名曰總巡膺分巡之任者誠知顧名思義必將約事巡勇戒諭汛捕緝奸禁暴務使　闠無鷄鳴之盜　　免　吠之驚方可謂無忝厥職其有具詞聲控者或省釋或取保必至法無可恕始薄責而申戒之至若情罪較重者無論例應若何懲辦當送請總巡核奪總巡亦不敢自專或更移送縣署可見巡員辦事之權固有所限制也夫治民之道貴養其廉恥之心故聖王用刑必期於明愼若不審案情輕重鞭笞之下復荷校以辱之送押攺過局以困之必使廉恥淪亡儕輩不齒是直驅之使爲匪類烏能格其非心揆諸父母斯民之義當有所不可善夫蘇松太后備道袁海觀觀察之中戒各局員也觀察目擊近來各巡局員偶遇民間細故鬥毆槪目爲流氓移送攺過局覊押或且擅專枷號皆非愼重刑章之意特頒嚴札一律禁除杜漸防微洵足奪庸吏之魄矣顧或謂攺過局創自原任蘇松太兵備道劉康侯觀察定輩　收怙惡不悛之輩使之攺悔自新則局員所送押之人安見不深合此義而不知正有不盡然者觀察洞悉其情力除積弊並謂如有緊要事件必應枷號者須禀命而行則此後各巡局員當必循照章程不敢徇私妄斷矣竊以爲此事　　民生休戚當此講求吏治之際在上者正不可視爲緩圖倘得由巡局推之佐雜一并申禁復時派妥員　密稽查俾各員皆有所儆惕於心無敢縱　造福氓庶卽以整飭官方也或曰局員之遇詞訟豈眞任情喜怒意必有所請託或竟　以苞苴始從中高下其手耳此則本館素以忠厚待人爲志不敢以小人之腹度君子之心雖有是言存而不論可也 
續譯日本報所登中外議和約稿 
　　第七條大清國國家劃定各國使館界址專供使館之用且准使館中獨握管理之權中國人民槪不得寄居界内另在圖上標明界線准使館中人防守去年十一月二十六日豫送公牘内曾聲明大清國國家允列國之請自派兵隊常留保護并實力約束人民第八條大清國國家允將大沽砲臺及由京師迤邐達海口之處所有障礙悉予蠲除各處砲臺亦須剷去現在已將設法照辦矣第九條去年十一月二十六日公牘内曾聲明大清國國家與列國協同酌議准於數處留兵駐守藉以保護由京師迤邐達海口之通行大道今定駐守之處爲黄村爲郎坊爲楊村爲天津爲軍糧成爲塘沽爲蘆臺爲唐山爲濼州爲昌黎縣爲秦皇島爲山海關第十條大清國國家限定二年之内飭各府廳州縣將節次上諭敬謹謄黄布告天下一去年十二月十三日上諭聲明匪人所設仇視列國之私會永遠禁止違則處斬二本年某月某日上諭聲明緝獲罪人如何懲辦之事三本年某月某日上諭聲明各城鎮之虐害列國人民者罰停文武考試四去年十二月十三日上諭聲明各省有司所轄境内如有滋生事端傷害列國人民之事督撫及文武大吏必須立時彈壓否則革職永不叙用此項上諭現已分發大清國全國境内以次張貼矣第十一條大清國國家所定海道　商各條約照列國觀之應行修攺并將通商各處關係利益之事一倂商訂施行按照第六條償欵事宜大清國國家應允將北河及黄浦兩處水道襄同修攺以期悉臻美善一修攺北河河道使臻美善一事從前大清國已興工之處今應由列國派員會同重加修治俟列國交還天津之後大清國卽派員合辦每年由大清國支出關平銀六萬兩二現擬創設黄浦工程局整理水道核算局中經費每年需關平銀四十六萬兩由大清國支出一半其半四關涉外國准由外國支出局中委員應握事權及收支細目容後另行訂定第十二條本年五月九日欽奉上諭將總理各國事務衙門攺爲外務部并商訂列使　見大清國大皇帝禮節兹均已議定以上所述各欵及附錄之件并列使所發文牘均以法文爲正 
[續錄京師新聞彚報所登前駐滬英總領事哲美森說帖]  
　　一劃商界以徵稅内地稅旣歸海關倂收其應如何徵稅亦應明定限制統考中國各省地勢恍若有天然自分之商界焉界内轉運甚易其由此界運往彼界者則難其故在於此界與彼界相隔中有長山峻嶺故來往商貨槪由海道或揚子江轉運其彼此有内河可資轉運者甚屬寥寥僅如江浙等省耳由揚子江或海道轉運者雖照章納稅而運費甚輕其由旱路轉運者長塗跋涉運費必重反不若　稅爲愈此商人必不爲也蒙擬卽以江蘇浙江爲一商界四川及廣東各爲一界除類推之界内轉運槪不微稅其彼此 
 
 

Page 2

 
 
轉運者則槪照新章值百抽十或十二半一體辦理其兩界間有陸路可資轉運者如由鄱陽湖至廣東由湖南至廣西由江蘇至山東是否應於大道扼要之處設立稅關則以將來商務之果盛與否爲定再劃商界一法不但於目前商務有濟且於將來鐵路及内地駛行輪船二者尤多裨益凡鐵路不出商界者如由上海開行蘇州或杭州者所載貨物槪不徵稅其由此界運往彼界者如漢口往北京或廣東往漢口凡有轉運貨物槪照新章辦理稅銀可由鐵路公司與運費倂收結算總繳於官輪船亦然一免出口稅以興商務出口稅者卽阻滯土貨銷路之尤歐洲各國無不盡免出口稅以冀出口貨之繼增也出口貨增卽進口貨必增進口貨增則進口稅必足以抵出口稅之虧且出口貨增百姓自足譬如出口貨每增千萬進口貨因之加增五百萬以稅項而論進口稅旣按值百抽十或十二半辦理則所增進口稅必足以補所免出口稅以進出貨物相抵而論中國百姓則較前富於五百萬今者和議告成賠欵甚鉅將來籌欵之法亦惟有以出口貨爲餉源不然則中國財政日匱不知伊於胡底故應亟免出口稅以興商務中國商人之所以不能與他商角勝於商務塲者無他出口稅阻之也查目下茶稅合釐金計之約值百抽二十至五十不等卽以海關稅一項而論每擔二兩五錢合值百抽十例已有過焉絲稅雖按海關稅則不及四釐但所謂落地稅者徵收甚重卽使有運照運往海口者亦須一例完納故總核之絲稅約合八釐猶不止日本印度茶絲亦出口大宗彼無出口稅成本自輕其有出口稅則成本自重以重敵輕銷路自阻此中國絲茶生意之所以江河日下也再出口稅果免不獨海關可免勾稽之繁而土貨道經香港所有疑問之題亦可因之自解譬如廣東貨物運往上海或天津其道出香港時是否應照洋賃章程辦理甚有由香港復行起卸裝箱者每致多生疑問若使盡免出口稅則洋貨土貨進口稅則槪從一律其應如何辦理之處自不難立辯矣一立酌更稅則等第洋貨土貨稅則旣照值百抽十或十二半一律辦理則無定稅則之貨亦必攺照有定稅則辦理然於其中等差之處似應分别審定以昭公允如米棉花等物均爲人生所必需擬照章减半征稅他如烟酒絲茶綢縀等物徒供富室奢華不似米棉爲貧富所均需則照章加稅以補米棉减稅之不足一津貼裁釐省分釐金旣裁所有應解各省藩庫欵項自無著落應卽於每年海關稅銀項内按照各省原有應解數目分别撥還庶幾各省藩庫不致空虚以上所擬辦法至簡且便中國果能仿此辦理則中國商務自必日臻富庶而各國商人前之不滿于心者今必渙然　釋矣 
[意辦膏捐]  
　　福州訪事人云前者福州紳商認辦烟膏捐正欲舉行忽爾中止兹有意大利國人倩某英人作保遞禀督轅稱願辦此事大旨謂中國紳商認辦膏捐年納課銀四萬四千兩勻作數次呈繳意國承辦願增至六萬四千兩且可一次繳清聞閩浙總督許筠帥已允如所請將來必有一番整頓也 
[國法森嚴]  
　　京師訪事友人云邇來在京各旗人往往横行不法甚至天潢貴胄亦不免遇事生風朝廷洞悉情形赫然震怒特頒綸綍諭令一體嚴懲於是臣下知所遵循本月初七日處决盜犯八名内有三宗室一旗丁事後准宗室家中人將首領縫紉棺殮並不懸竿示衆亦足見我皇上法外之仁矣 
[請禁私鹽]  
　　京師訪事友人云長蘆京引向由商人姚某運銷自遭去歲拳匪之亂時局大變販私者踵接肩摩迄今和議雖已告成此輩仍不歛迹姚商乃遞禀議和全權大臣李爵相略稱自客歲聨軍入京商人與法人竭力磋磨始將事權收回嗣朝陽門外京鹽分櫃曁張家灣廠中存鹽數萬包均被土匪劫掠一空元氣大傷恢復非易乃近來京師販鹽銷售者竟號稱日本商人明目張瞻顧忌毫無請即照會查辦等情爵相准之隨卽照會日本使臣旋由日使覆稱並無日商售鹽情事爵相知係奸民影射牟利乃商請步軍統領衙門出示嚴禁以維國課而恤商艱 
[河道將通]  
　　牛莊訪事人云由兩河上達江子一路有鬍匪所設水卡三十九處小船上下必勒捐洋銀多寡不一日前水師統帶姚大令在東海樓與經紀房招撫鬍匪頭目二十餘人令其歸附衆皆感激自矢不叛乃賞給匪首曾姓五品翎頂餘皆六品並給號衣二百件令其彈壓河道每船經過一次定捐洋銀二十餘元藉充公費此後河道暢行各貨流通無滯矣 
[桂撫抵粤]  
　　廣州訪事人云廣西巡撫黄中丞槐森奉旨開缺另候簡用於上月某日交卸篆務乘舟回粤東本月初六日行抵肇州府城日内卽可安抵省垣矣 
[眞除誌喜]  
　　杭州采訪友人云正任江蘇臬司署理浙江藩司誠果泉方伯於六月二十四日接奉行在電傳上諭著卽補授斯缺等因當卽恭設香案望闕謝恩撫憲任中丞以下文武各官及旗員紳士均往圓喜午後方伯排導詣撫轅禀見隨赴各處投刺謝步禮也 
[撙節度支]  
　　揚州訪事友人云客秋兩淮運司程雨亭都轉蒞任後卽以鹺曹冗費過多力求撙節迨今春允某員之請裁罷八閘緝私及南鹽廳鹽色等差嗣又裁革各局卡經費貧員坐薪核减本署胥差飯食以及淮南分局養賢館兹又查得淮南局總辦會辦計共四員局中公事雖煩然果有一二幹員亦足以資治理爰擬略予變通將黎分轉調署泰壩沈分轉調署南掣僅留胡戴兩分轉辦理局務日内黎沈二分轉已趨轅謝委擇吉履新矣 
[催課濟餉]  
　　揚州訪事友人云兩淮鹽課爲撥解京協各餉要需邇因費用浩繁庫儲支絀淮南局員遵泰憲諭懸示局門催令各商迅卽訂單繳課略云照得鹽課爲餉源大宗所有鄂湘西皖各岸新綱業　開辦乃各商繳課甚屬　寥本悞幾無欵報解值此秋凉風利已宜遄行合亟示催爲此示仰鄂湘西皖各商迅將新殘各綱應運引鹽赶卽訂單領運以濟岸銷務於月内源源繳課俾解運庫以濟京協各餉毋延切切連日各商已紛紛赴局投咨矣 
[駐工防汛]  
　　揚州訪事友人云本年河水盛漲滾滾滔滔運河東西隄險工迭出東隄各壩尤岌岌可危幸隄工總辦范季遠觀察督率汛弁昕夕梭巡始獲無恙詎意伏汛雖過秋汛又洶湧異常邇日東隄隄頂距水僅尺餘設遇西北風卽不能免於漫溢裏下河新榖雖已登塲而人民牲畜廬墓鹽塲在在均關緊要淮揚海道沈愛蒼觀察因親駐清水潭工次范觀察則督率各汛弁就高郵以上子嬰閘常川駐守每遇風雨必親出稽查似此防護周詳當不虞有意外之變矣 
[衢匪正法]  
　　杭州采訪友人云去年浙江衢州府屬西安縣奸民肇事閙教戕官慘斃無辜幾不可以數計事後大憲飭屬緝捕先後拘獲一百零五人迭經署理浙江臬司許豫生廉訪督同發審局讞員嚴加訊鞫隨將都司周之德明正典刑其餘無辜受累之五十七人加恩省釋尙有四十餘犯分别斬絞軍流詳請前署撫憲余晉珊中丞具奏日前欽奉上諭准如所請撫憲任筱沅中丞遂於本月二十六日恭請王命委本標中軍管參戎及杭州府宗子材太守督同仁和錢塘二縣主曁城守營都司張都戎城汛李千戎將羅姓等犯十三名綁赴市曹一律處斬 
[詳請駢誅]  
　　松江訪事人云前者某信局划船行經天馬山左近被盜所劫旣又行刼南門外紅廟附近浦濱所泊客船報案後經華亭縣主林霨生大令飭捕赴滬拿獲蘇二及李老窩子等犯解歸郡中研訊之下供出曾犯靑浦縣西門外夥刼某姓一事時汪南陔大令方握靑浦 
 
 

Page 3

 
 
縣篆聞之卽備文來松請將各犯解往研訊嗣復解回郡城　諸獄内大令以各犯罪不容寬詳請上遊就地正法臬憲朱竹石廉訪夙以除暴安良爲懐當必准如所請也 
[浙省官塲紀事]  
　　杭州訪事友人云前署浙江定海鎮總兵正任嚴州協副將曾副戎現已交卸鎭篆於本月十六日回抵杭垣禀見撫憲任筱帥呈遞履歴十九日接奉閩浙總督許筠帥行知飭卽遄回任所大約襜帷小駐卽須舊治重臨矣○保甲局例由臬司主政撫憲任筱帥以保甲爲綏靖地方要務非認眞經理不足除暴安良臬司政務殷繁未遑兼顧爰於本月十九日扎委候補道鄒渭清觀察充當是差以資整頓 
[燕都近事]  
　　京師訪事友人云各部裁汰書吏近已次第施行本月初旬某日兵部職方司將各書吏先行考試令各書明履歴然後酌定去留武選司原定本月十四日考試嗣忽展緩大約不久亦當一律沙汰矣○意大利國礦師某君携帶僕人徐裕生由滬入都六月杪偶訪英國某繙譯徐遂乘機竊取金錢珠寶等物約值法銀一萬四千勿郎克携之而逸迨某君回寓查悉情形立即禀知意國駐京使臣照會外務部請飭查拿隨由王大臣轉飭地方文武各衙門出示注明徐僕年貌籍貫懸賞購緝 
[羊石秋痕]  
　　廣西提督學政劉大宗師於本年四月出轅歲試某日行抵潯州船戶挾帶私鹽甚多經查鹽委員查出將船扣留宗師忽以失去文件衣服爲詞兩相爭執此已記諸報端兹得廣州訪事人手書云此案業已通詳大憲兹宗師試事已竣遂由桂林府某太守將船戶劉尙等五名札委鄒少尉解赴粤東歸案審辦本月某日已行抵省垣矣○洋槍一物匪徒每持以行刦不謂文人亦有以此爲挾制之具者本月某日廣東提督學政文叔平大宗師飭傳番禺何姓三文童抗不到案有見者謂當往傳時忽有諸童手執洋槍出而阻止虎而冠者懼遂踉蹌遁去 
[上海官塲紀事]  
　　本邑南卡委員吳司馬源昨日詣縣署謁見縣主汪瑤庭大令面談要公良久始出○前署丹徒縣莫嶼香大令葆辰昨日因公到滬命駕入城先詣道轅拜謁道憲袁海觀觀察觀察接見之下茗談移時繼至縣署拜會汪大令晤談良久然後握别○昨日午前清道局委員章喆卿明府因公至縣拜會汪大令面商一切逾時始出 
[相騐命案]  
　　甬人鮑友桂被駐滬印度兵毆斃由鮑戚鄔阿法報請上海縣相騐等情歴詳前昨兩日報章昨日午前十點鐘時縣主汪瑤庭大令帶同刑仵書役人等至虹口同仁醫院旣升座地保徐慶法禀稱當日如何釀命小的不知其細求鑒大令隨命仵作如法騐視旋卽唱報騐得死者左太陽穴被鐵器擊破闊約寸餘傷及腦門委係因傷致命大令親視無誤遂傳鄔到案勸令備棺收殮惟棺蓋無須封釘舁至肇事處暫厝候本縣詳禀道憲照會駐滬英領事派西醫前往察騐再行核奪一面塡明屍格令鄔蓋印指模畢然後呵導而回 
[推廣車捐]  
　　本邑南市馬路工程局總辦翁子文太守以目下整頓捐務需欵孔殷而境内各商鋪自置之東洋車或馬車均未納捐領照殊非推廣之道爰仿租界章程定於八月初一日起一律開捐昨日發出示諭一道文曰爲出示曉諭事照得沿浦興築馬路原爲振興商業便利行人邇來行商輻輳車馬衝繁修理工程日增月累若不推廣捐項必至籌補無方查租界工部局章程凡在馬路行走之馬車東洋車等必須按月繳捐領有車照方能沿途載客而各行號鋪戶自置之馬車包車亦須按季輸捐領照方准一體通行是以統滬北英美法三租界未嘗有一車無照者南馬路事同一律自應仿照辦理除禀明道憲外合行出示曉諭爲此示仰諸色人等一體知悉現本局自本年八月初一日起開捐所有南市各商戶人等自辦之馬車包車及界外自北來南之馬車包車欲行經本界者須先投本局繳捐給照嗣後仍須按季於季首之月初一日起初六日止來局捐換遇有本界巡捕及騐照人等稽查卽將執照給閱若有漏捐無照任意馳行一經查明定卽拘案照章科罰各宜凛遵毋違特示計開自用馬車每季捐洋二元四角秋季八九月捐洋一元六角東洋包車每季捐洋一元二角秋季八九月捐洋八角 
[請飭移提]  
　　法租界榮華客棧於六月初十晚被李六寳行竊同棧客曹姓洋銀三百元濳行逃逸翌日報知捕房偵知該竊逃匿蘇州禀請讞員杜大令備文帶同眼線投吳縣署請派差協同拘獲詎被李之親串沈阿三霸阻劫去當即禀知吳縣主將沈拘拿到案押候交嗣因不能交出由吳縣主派差將沈押解來滬投上海縣署交納昨日棧主車阿連投法公廨禀請杜大令飭催移解至案嚴行究追 
[控追失妻]  
　　蘇人張彩寳控王雲卿及鴇婦楊顧氏藏匿伊妻謝氏等情經捕房拘獲解送公堂奉中西官訊判押候過堂復訊前晚讞員張柄樞司馬提案覆訊張彩寳供小的前在蘇州娶謝氏爲妻未及兩月潛逃出外四處找尋無獲迄今已及三年兹因有事來滬忽在六馬路相晤知被楊顧氏王雲卿藏匿爲娼小的當向領回王等霸阻不允小的即將妻扭入捕房捕頭不理　王雲卿竟敢至捕房將妻保出現在不知去向叩求究追楊顧氏供謝氏借住小婦人餘屋與王雲卿往來日前被張扭至捕房並未回家不知下落是實質之王雲卿供詞狡賴司馬大怒令重責五百責鞭背一百掌頰一百押候送請上海縣訊辦 
[船戶被騙]  
　　日前船戶鄭福榮爲某衣莊裝運衣包至鎭江交卸行至滬北下海浦江海關水巡下查知各衣包並未納稅將船扣住旋有自稱淮揚公所董事之馮春祺向鄭誑稱與海關總辦相識願代緩頰詐去洋銀一百元旣而江海關委員翁寅辰明府惡其偷漏著照十倍認罰鄭始知被騙然已追悔無從矣 
[棄婢可憐]  
　　日前有年約十六七之女郎名來富者持髮一束躑躅英界啜泣嚶嚶某號巡街捕向之查間據稱係後馬路集賢里錢姓婢女偶觸主婦之怒被將頭髮剪去逐出門外以致非尼非俗無可依歸捕遂帶至捕房捕頭著送公廨禀請讞員張柄樞司馬妥爲安郫 
[英界火警]  
　　昨晚十一點半鐘英租界江西路六號門牌某姓家不戒于火瞭望臺鳴鐘報警救火會各西人急驅皮帶車馳往竭力灌救得卽熄滅至起火情由及焚燬房屋若干容俟明日探明詳錄 
[上海巡局瑣案]  
　　日前歹人程新益金順金將僞土售與南市興合豐烟館騙去洋銀十六元後被店主林小林察知拘解十六鋪巡防北局經局員肖子文二尹訊明分别責押前日提案覆訊著將搜獲之僞土充公覓人具保○前日甯波人袁春瑞與其叔袁金甫結算帳目輙爾逞兇由金甫扭控十六鋪巡防北局局員肖二尹研訊供詞飭地甲查明實情再核前日提案覆訊姑念春瑞業已知過諭交公正人調處 
[馬路工程局紀事]  
　　昨日上午錢長庚將垃圾傾棄馬路之側巡街捕見之喝阻不依反與爲難姚阿大復助之爲虐後由他捕帮同拘入捕房捕頭令解馬路工程局總辦翁子文太守提訊之下姑念無知初犯判令暫押俟悔悟始准開釋○昨日南市長義米行夥蔡蓉甫在北市購買雜物雇乘小車行至新馬路附近　與法工部局裝設自來水管工人兪阿品相撞致被踢傷由三十二號巡街捕拘解捕房捕頭禀知工程局總辦翁太守著押候傳到工頭徐某再行核辦 
[英美租界公堂會訊案]  
　　俄商道勝銀行主投本管領事署控黄介綬欠銀二萬餘兩經领事函請讞員張枘樞司馬提訊黄聞風避匿將其父黄佐卿傳案經司馬於前日午後會同俄領事闊來明君研訊原告洋人投案聲稱黄介綬欠銀二萬餘兩現在避匿應由其父理明請爲訊追並據原告所延律師哈華托聲辯各情黄佐卿亦延律師高易至案聲稱此案黄介綬業已逃避查中國律例只有父債子還從無父還子債之理惟所欠總須料理黄佐卿願出銀五千兩以了此案如原告尙不允從實難理處司馬商之闊來明君判兩造律師妥爲斟酌理勸禀復核奪 
[吹氣如蘭]  
　　泰培公司自製各種紙烟久已風行滬上兹復製成松鶴牌號標新領異獨出冠時偶於香温茶熟之餘試一嘗之吹氣如蘭無異入雅人之室也昨承執事某君見貺聊成短札用答高情 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[黄堂文告]  
　　南昌訪事友來函云江西贛州府知府連肅聰太守於上月十七日履任後查知所屬贑縣信豐會昌安遠各縣均有匪人閙教之案因卽頒發告示嚴申誥誡其文曰爲出示曉諭事照得各國教士在内地設堂傳教久奉諭旨准行並載在約章凡我中國人民皆應仰體朝廷柔遠之懐善爲保護至於在教諸民大半同居里門甚或與有親故休戚相關豈容歧視乃自上年北地拳匪亂作各處燬堂仇教之案層見疉出言之實堪痛恨本府下車伊始自當嚴申禁令除嚴飭各屬妥爲保護外合行出示曉諭爲此示仰闔屬諸色人等知悉天主耶穌福音等教久已通行海内迹其意之所存皆係勸人爲善現在和議幸成境内教堂務各恪遵諭旨實力保護遇有民教爭執事件隨時秉公調處使之言歸于好如果兩造情非得已必須鳴之於官尤當聽官持平訊斷盡釋猜嫌自示之後願爾紳耆人等平時開導愚民無分彼此並勸諸色人等顧惜聲名恪守成規每於交涉之端各存忠恕之道自能消患未形不致輕啓齟龉從此民教相安輯睦永敦同享太平之福實爲地方之幸本府尤有厚望焉倘有不法棍徒仍前藐玩或好爲爭競或揑造謠言無中生有釀成事端一經覺察定行嚴辦不貸爾時噬臍莫及勿謂言之不預也凛之愼之毋違特示 
[上海縣署瑣案]  
　　馬路工程局移送張顧氏控造船匠金祖興奪取渡船吞没洋銀一案到縣前晚縣主汪瑤庭大令提訊氏供丈夫已故駕渡船度日前向金祖興定造划船一艘計洋銀四十五元當卽付楚金見婦人略有積蓄引與姘識花言巧語令再造兩船出租與人藉得利息小婦人受其愚弄卽付洋銀一百六十元詎被吞没屢索不還取其舊船賣得洋銀十二元作抵金遂將婦人住船及一切物件盡行奪去情急求究金供並未與氏姘識氏初托造船計洋銀四十五元祇付三十二元尙欠十三元由老婦阿巧姐作保旣而有人托修舊船一艘被氏駕去是以取其住船求核大令以兩造各有不合均大加申斥判差押令金祖興先將顧氏住船交還並邀同阿巧姐來案質訊核斷○法界公堂函送王金泉到縣請究汪大令提訊之下王供與施召林同業泥水匠　之索討工資洋銀一元施卽訴知包探誣爲拆梢解送公堂移至案下求鑒大令判暫行收押查明再究○前有粤人翁正元者控被綽號小潮州之流氓拆梢行凶大令騐傷後飭差緝拿小潮州前日始得拿獲而翁已回原籍大令提訊小潮州供稱前月某日行經小東門見有三人向翁拆梢小的上前解勸並未相助求鑒大令以原告回籍無從質証判笞一百板交人保釋○胡慶堡控周頌清揑冐布牌經汪大令提訊胡供冋開布莊有協順東記布牌號在牛莊一帶銷售後因閉歇將此牌出租於羅天申今被周頌清私冐恊順東記牌號將次貨混銷有碍聲名求爲究辦提訊周頌清遣家丁金升投案供家主新捐職銜遣小的來案備質家主開設周義記布莊恊順東記布牌係向羅姓租來今將售布包紙呈電胡稱包紙亦冐小的之前樣大令以兩造供詞各執判候諭飭布業董事查明禀覆核奪○昨日午後三點鐘西門外巡防局解送王阿毛將許阿三戳傷一案到縣請訊值日差見許阿三滿身血汚口不能言立即禀知内署汪大令飭令暫行看管聽候訊騐 
[英美租界公堂瑣案]  
　　洋人旗拉特控細崽陳茂卿行竊金四開二枚鈔票洋銀六十五元經包探胡瑞龍拘獲解案請究原告投案請追陳堅不認竊讞員張柄樞司馬商之偉繙譯著帶回捕房查明再核○蘇州靑陽地方園烟館值堂人鐵惠明竊取同事張少甫所藏洋銀五十元濳至滬上被張追蹤而至投報捕房經包探吳阿王查知洋銀寄匿烟妓陳曹氏家一倂拘獲解案請究司馬判將鐵遞解蘇州贓給張領去陳曹氏從寛開釋○某號烟紙店夥卞森甫行竊店中水烟三十包經包探吳阿王拘解請究司馬判責手心三百下○李生法行竊顧阿六衣被等物經包探劉光震拘解請究司馬判責三百板遞解回籍○老虎灶茶館主葉平林屢次聚賭解經司馬判罰仍不稍悛前日又經包探劉光震拘解請究司馬判罰洋銀二十元○姚阿福沿途設攤誘賭經五百九十二號巡捕拘解請究司馬判責三百板遞解回籍○劉阿三竊取曹銀福家衣服五件銅吊一枚由包探邊槐洲拘解請究司馬判責三百板遞解回籍○朱阿毛未屇冬令販賣野味某號西包探以其有違工部局定章拘解請究司馬判罰洋銀二元從寬開釋 
[法租界捕房瑣案]  
　　鄉婦陸邱氏雇車至南市十六鋪橋被流氓朱福林等串同車夫周小順搶去洋銀六十四元報捕拘獲解經讞員杜枝園大令訊供押候追比昨日大令蒞捕房發落各案命提復訊朱堅不吐實大令著重笞二百板還押再比○張仲德收買工部局失竊靑鉛值銀二百七十兩經包探查獲解奉大令訊供押追贓銀昨日命提復訊張供請寬限願將家産變賣歸償大令著責二百板還押再比○流氓馬和尙王阿四張阿松范阿增王友江等前因身藏兇器拆梢訛詐經包探拘獲解奉大令訊供判枷一個月示衆昨已期滿命帶案疎枷各責五百板送攺過局監禁一年○周蘭生前因引薦蘇鄉某大姐至陸姓家爲傭乘間竊去金鍊一條濳行逃逸失主將周扭案經大令訊供判賠贓洋八十无押候繳案省釋昨日周妻某氏投案呈繳洋銀三十元餘求寛限續繳大令命還押著赶緊措繳○流氓陳阿茂許和尙林金玉張榮生劉洪海王桂卿帮同孫新泉冋陳阿六訛詐由包探拘獲解奉大令訊供著各責四百板以儆○流氓張榮生偷兒朱阿發均經大令訊供著照原斷張先行枷號半月期滿責放朱笞責三百板釋出 
[美租界捕房紀事]  
　　前晚七點鐘時武昌路某號門牌屋内甬人劉林全之子年僅四齡在街嬉游適鄰近信昌翻沙作學徒丁春連携沸水一壺而至偶不留意潑及孩身以致面目紅腫痛極聲嘶劉忿甚立卽挈孩至捕房聲訴捕頭見孩受傷甚重令送同仁醫院醫治一面派包探錢榮堂將丁及作主錢錦榮拘獲姑念事出無心令償養傷費洋銀三元從寬斥釋○昨晨小販陳阿友洪阿福在某處菜市販賣野味三十六號西包探見之立妈拘入捕房捕頭令押候解送公堂禀請讞員張柄樞司馬訊罰 
[金陵官報]  
　　七月二十日督轅牌示署常州營遊擊王友田委帶蘇防右營差使所遺署缺本部堂查有兩江補用副將胡錦榮堪以攺委接署登瀛洲兵船董全才遊擊張廣源通判朱瑞龔樹渠叩謝飭知註册存記留委仍留原省補用知州保謙准補上元縣戴光知縣曾紀樑銷頴州分銷差回又劉文煜縣丞馬溶煥巡檢余步雲朱乃庚顔守箴均奉示騐看又劉實琛均見 
[蘇省官報]  
　　七月十九日前浙江撫憲劉樹堂辭行赴揚州新授湖南岳常灃道韓慶雲辭行辦理金陵陸師學堂候補道兪明震辭行回甯委署淮安府徐乃昌禀辭赴任知縣劉照靑禀謝飭知前署陽湖縣任内交代結清蒙給予酌委署事一次全善由宜荆釐局來提舉銜兩淮補用鹽經歴　溥由揚州解餉來五品翎頂指分江蘇試用縣丞蕭泗勛湖南人由京領照來省禀到二十日藩轅牌示照得請補吳縣靑浦縣知縣汪瑞曾據報在任病故遣缺查有候補知縣錢國選堪以酌委署理知縣張祖綸禀辭解例木進京孫玉堂禀知奉委催提前署丹徒縣莫任公欵差委允濟禀知奉委管解地丁京餉赴滬從九品胡鳳藻典史趙樹勛均浙江人均禀知奉撫憲騐看到省二十一日知縣潘宜經由盛澤厘局來恩厚由車坊釐局來胡保聨由下游釐局專丁來省禀知前署新陽縣任内交代業已於初叅限内算結唐庚英由上海會辦籌防局差次來巡檢劉樹銘禀謝奉委瀏河厘局司員差二十二日前河南學憲朱福誅浙江人由上海來分部郎中龐元濟由南潯來通判金殿元由滬來卽辭知縣潘宜經禀辭回盛澤厘局鍾鴻鈞禀辭回吳淞沙鈞船捐局同知銜分發江蘇補用知縣譚學衡廣東人由行在騐放領照來省禀到府經歴王崇禮禀謝奉委仍留吳江帮辦清丈事宜二十三日知縣恩厚禀辭回車坊釐局全善禀辭回宜荆厘局州同廖福　禀知奉儲憲委赴吳江公幹回府照磨汪鳳翺由滬見道憲回留閩浙水師補用遊擊劉登福禀知奉委帮帶蘇防中營卽日到差 
 
 

Page 10

 
 
[皖江官報]  
　　七月十六日湖南督發審委員候補同知陸獻到浙江人銅陵縣魏馴均到十七日湖南督發審委員候補同知陸獻辭本任安慶府方到赴金陵回候補知縣陳正源辭奉府委赴石牌一代查勘水災十八日委辦運漕厘卡知府黄國　到本任安慶府方辭赴引新選含山縣郝廣涵到直隸人號鏡江調補靈璧縣于普源辭赴皖北一代勸捐典史孫世階辭赴頴州府差遣十九二十日委辦和州釐卡直隸州鄧兆南到五品頂戴指分安徽試用縣丞蔣炳熙到湖南人壽餘到正藍旗人二十一日委辦和州厘卡直隸州鄧兆南辭署東縣趙元熙辭並銷籌餉局核奬發審局副辦指分安徽新海防試用巡檢鄧向榮到湖南人二十二二十三日指分安徽分缺先補用州同趙守謙到江蘇人候補知府許鼎霖辭奉撫台委辦蕪湖商務局通判梁文啓辭奉撫台委辦蕪湖商務局提調 
[江西官報]  
　　知縣馮用　九江措資回通判向世清委辦樂平厘卡指分試用縣丞林志誠就近騐看馮用霖禀謝提前拔委本班一次行知許金策往星子散賑陳正笏椲樹查災回吳大璋辦高郵市釐卡厲存懿辦良口緝私卡陳運書辦泰和緝私卡饒州營分防鄧家埠汛千總唐槐告病遺缺以九江後營把總郭題名升拔知府胡乃鈞督查德勝門城防彭鍔督查永和門城防新授饒州府齊蘭飭赴新任汪培解餉滬回 
[維揚官報]  
　　七月十四日任分轉文瀾謝調辦江甘五岸差張鹺尹仁芬陸鹺尹恆謙舒鹺尹士傑杜鹺尹思銳均傳考十五日李鹺尹兆凱由泰屬來十六日任分轉銷孔涵總巡到江甘五岸差楊分轉葆鈞銷湘岸聽差到孔涵卡吳分轉允徠辭赴湘岸聽到差十七日戴分轉文　銷江甘五岸到總局曾辦差劉鹺尹錫綸銷巡庫十八日前烏沙河巡廳朱鹺尉錫功卸事回毛分轉昌駿辭回舊港總巡差陳鹺尹爲錡禀知赴省公幹十九日海分司繆分轉抵揚公幹李鹺尹棨能甘肅餉回二十日營大令道傳周大令用成均公幹到揚 
 
 
 

Page 11

 
 
   
 
 

Page 12

 
 
[奏疏彚錄]  
頭品頂戴革職留任河南巡撫奴才松壽跪奏爲豫省各屬交代半年屇滿分别已未完結起數彚開清單恭摺仰祈聖鑒事竊據布政使延祉按察使鍾培詳稱查豫省交代自光緒六年正月初一日爲始仿照山東章程嚴辦二叅勒限清算按半年彚奏一次前於光緒二十六年正月初一日起至六月底止第四十一次半年屇滿當經分别已未結報造册詳請彚奏在案兹自光緒二十六年七月初一日起至年底止　四十二次半年屆滿計算結交代三十一起尙無逾違二叅之案内惟調省新鄉縣知縣魏正儒前代理修武縣候補知縣孫官雲前代理慰氏縣丁憂候補知縣史廷瑞等三起交代均有欠欵專案詳叅摘頂勒追又另案叅革光山縣知縣林檉藩任内交代虧欵未完乘間濳避亦經詳叅過行查拿先將家産查封備抵旋因魏正儒孫官雲二起並上屆報明查有欠項詳參勒追之調署洛陽縣已革河内縣知縣費堃已故臨穎縣知縣王爾羹前署永寍縣丁憂候補知縣郎益厚前署延津縣丁憂舞陽縣知縣陳翰聲等四起交代均於叅後全完分别詳請開復銷案此外一律清楚等情會同造册呈請具奏前來奴才覆核無異除催造册結咨部並飭將尙未完結各案依限結報倘敢逾違照例叅辦外所有光緒二十六年下半年交代已未結起數理合彚開清單恭呈御覽伏乞皇太后皇上聖鑒勅部核覆施行謹奏六月初二日奉硃批戶部知道單倂發欽此 
　　二品頂戴直隸按察使額特赫恩巴圖魯臣周浩跪奏爲恭報微臣到省接印並出省查辦土匪日期恭摺叩謝天恩仰祈聖鑒事竊臣蒙恩補授直隸按察使並奉傳諭星馳北上毋稍遲緩等因欽此經江西撫臣松壽行知遵卽專差家人齎摺謝恩奏明尅日　道三月之杪始抵京城隨奉大學士督臣李鴻章飭赴新任並奉札飭于接印後會同浙江提督吕本元前貴州提督梅東益等查辦省外土匪遵于五月初四日馳抵保定准署按察使孫鍾祥委員齎送印信前來臣于行館恭設香案望行在叩頭祗領任事隨卽帶印馳赴行營伏念直隸當糜爛之餘非明刑無以弼教必除暴乃可安良臣惟有自矢精勤力求振作禀承督臣分路剿捕庶幾廓清畿輔迎奉鑾輿以期仰答二高厚鴻慈於萬一所有微臣到任接印並出省辦匪緣由理合恭摺叩謝天恩伏乞皇太后皇上聖鑒謹奏六月初三日奉硃批知道了欽此 
　　新授陜西按察使臣樊增祥跪奏爲叩謝天恩仰祈聖鑒事光緒二十七年六月初二日内閣奉上諭陜西按察使著樊增祥補授欽此伏念臣甫離銅墨遽晉監司入對天顔俾留日下屬百度更新之始佐三司條例之繁渥荷恩慈已逾涯分兹復擢官行在陳臬關中昔年聽鼓之塲今爲省主往日鳴琴之侣俱作銜官聞命驚慚撫衷惕息臣兠鍪七葉將家以軀合爲輕獺豸一冠古者惟清嚴是厲敢不秉承先志圻報宸慈内監獨夜之影衾下慰三秦之黎老外臺敭歴仍　侍從之清華持法廉平一併天心之仁厚所有微臣感激下忱謹繕摺恭謝天恩伏乞皇太后皇上聖鑒謹奏六月初三日奉硃批知道了欽此 
　　岑春煊片再前准部咨英德借欵原撥山西省每年銀一十七萬兩加撥銀四萬二千五百兩自光緒二十六年起每年分二五八冬四個月分批起解俄法借欵原撥銀一十二萬兩加撥銀三萬兩自光緒二十六年起每年於三月批解六成九月批解四成均赴江海關道衙門兌收各等因當經行司遵辦在案兹查晉省庫儲本不充裕自上年入夏以後師旅饑饉相逼而來以致二十六年入冬兩月二十七年二月三次應還英德洋欵共庫平足銀一十五萬九千三百七十五兩光緒二十六年九月應解俄法四成洋欵銀六萬兩今均未籌解而五月分應解英德一欵業又屇期三月分應解俄法六成一欵且復逾限當電商江海關道在於代收各省匯解晉振捐欵項下劃撥銀一十萬兩並電飭揚州秦晉賑捐局匯解銀三千一百二十五兩又在司庫地丁等欵内籌動銀四萬兩共一十四萬三千一百二十五兩作爲晉省應還光緒二十七年三五兩月分俄法英德四國洋欵發交匯號志成信於本年五月初三日起程前赴江蘇江海關道交納舊欠各欵請俟庫欵稍裕卽行籌解等情由署布政使吳廷斌詳請具奏前來臣查晉省應還洋欵本係指定限期不容差忒祗以上年防賑交迫庫欵爲之一空一切爲難情形久邀聖明洞鑒所有本年三五兩月分俄法英德四國洋欵實係零星摒湊勉踐限期其上年欠解之欵實屬並顧不遑無從籌撥惟有督飭藩司俟庫儲稍裕赶緊首先批解决不敢再事稽延致失大信除分咨查照外謹附片具陳伏乞聖鑒訓示謹奏六月初三日奉硃批戶部知道欽此岑春煊片再據辦理秦晉實官賑捐江蘇分局分省補用道王之杰詳轉據已革在任候補知州奉天承德縣知縣陳善寳禀以晉省災重賑繁變産籌措庫平足銀一萬兩解局助賑由該道將前項銀兩核收詳請奏懇恩施將陳善寳開復原官等情前來臣查陳善寳革職原案尙無貪酷情節亦無永不叙用字樣兹因晉省需賑萬急慨捐鉅欵實屬深明大義核其銀數較捐復定章有盈無絀合無仰懇天恩俯念晉省災重欵絀准將已革在任候補知州奉天承德縣知縣陳善寶開復原官仍留原省補用出自逾格鴻慈謹附片具陳伏乞聖鑒訓示謹奏六月初三日奉硃批著照所請該部知道欽此 
余聨沅片再現在秋審已過鹽務籌欵緊要署臬司黄祖絡應卽飭赴運司本任以專責成所遺臬司篆務查有前署臬司試用道許貞幹才長心細爲守兼優堪以暫行署理除分檄飭遵外謹會同閩浙總督臣許應騤附片陳明伏乞聖鑒謹奏六月初四日奉硃批知道了欽此 
　　二品頂戴署理浙江按察使候補道臣許貞幹跪奏爲恭報微掔妆署臬篆日期叩謝天恩恭摺仰祈聖鑒事竊臣接奉撫臣余聨沅行知署浙江按察使黄祖絡飭赴鹽運使本任委臣署理臬司篆務等因兹於五月十四日准黄祖絡委員將浙江按察使印信文卷移交前來當卽恭設香案望闕叩頭祇領任事伏念臣閩嶠庸材浙垣待次曾忝權夫臬事復暫筦夫鹺綱愧讀書讀律之未嫻况洋務營務之兼任優劣得所竊希内寵之治軍德禮不愆取謂夷吾之懐遠正滋慚於欹器廼再攝柏台查浙省當江海要衝臬司爲刑名總匯三章執法除暴乃可以安良重譯偕來外交尤難於内政舉凡察吏清訟保甲治盜諸大端在在胥關緊要如臣檮昧懼勿克勝惟有勉竭鈍愚隨時隨事禀商撫臣認眞經理不悸以暫時權篆稍涉因循以期仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇太后皇上聖鑒謹奏六月初四日奉硃批知道了欽此 
　　頭品頂戴署理浙江巡撫湖南布政使臣余聨沅跪奏爲據情代奏叩謝天恩恭摺仰祈聖鑒事竊據三品銜候補五品京堂劉　　呈稱接奉行知劉錦藻前捐陜賑銀六萬兩經宗人府府丞盛宣懐奏奉硃批劉錦藻著以五品京堂候補欽此伏念錦藻西浙庸材學識　薄叨陪鄉薦遂供職於農曹旋棲禮闈復濫竽於水部方鑾輿之巡幸值關輔之告飢抱子父紓難之忱祇虞綿薄循卜式輸邊之事上荷綸音俾列五品之階待次九卿之末自天聞命伏地滋慚一俟服闋卽當泥首宫門聽候簡用除恭設香案望闕叩頭外謹將感激下忱呈請代奏等因前來所有據情代奏叩謝天恩緣由理合恭摺具陳伏乞皇太后皇上聖鑒謹奏六月初四日奉硃批知道了欽此 
 
