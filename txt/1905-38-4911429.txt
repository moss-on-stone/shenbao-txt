# 1905 - 38 - 4911429

 

Page 1

 
 
   
 
 

Page 2

 
 
[論練兵處兩議游學武備生事]  
　　嗚呼吾觀於練兵處之議處置游學武備生而有以知其隠情矣練兵處之議曰各省訓練常備各軍舊時各營官實不足以資整頓擬令各督撫將派遣游學武備卒業學生咨調回省派充各軍營官又曰現在東西各國武備游學生學習兵事專爲國家振武之用自應由官不得私自往學其有現時業經在各國習武之自費生令各出使大臣查其年限未滿者咨明貼給學費攺爲官費生嗣後欲再往各國學習武備之自費生卽行禁止之二議者自其表面覯之固國家之樂育我游學武備生也欲大用我游學武備生也雖然僕獨疑焉 
　　其一曰各省前派游學各國之武備生其數若干其卒業者若干僕未調查不知實數以意揣之當無幾也而各省之常備軍則已徧設如徒形式而已則雖有卒業武備生回華訓練而疆吏疲苶事多掣肘呰謷者多匡輔者鮮雖有善者無能爲也卽使疆吏皆賢實具經武整軍之願力則此寥寥數子者又不敷各省常備軍之分派而全國武備仍不能有優而無劣也 
　　其一曰近時各國游學生雖日見其衆而學武備者則尚未多夫爲全國言宜人人有尚武之精神而後足以拓國基强國勢今乃限制之使不得私自往習武備是自隘其途也且自費與官費又有辨自費者祇出於心之誠而官費者或尚有所歆羡才不才固兩皆有之而論其嚮學之心則卽此已稍有區别矣 
合兩事觀之各省常備軍以無人訓練調回游學卒業武備生以訓之原不可謂之非是然卒業者旣經調回則游學者宜續謀推廣無論爲官費爲自費苟學者能多得一人則他日國家卽多收一人之效乃練兵處之意於卒業者則調囘之而於後之自費者則禁止之官費者亦不謀續派之是自今而後各國武備學校中我中國游學生將日見其少而有志於斯巴達之爲人者亦徒興望古遥集之意而已噫政府此舉是誠何心歟是誠何心歟 
　　竊嘗揣度其隠情其調回卒業武備生也攺現時之自費爲官費而禁止之以絶其繼往也皆恐我國民之人習於武而或者有種族之見存乎其中也乃爲此煦煦之義孑孑之仁陽示以培植任使之寵榮陰實限禁之使不得發起其雄志然亦思三百年來種族之見消泯久矣我國民之所痛心疾首者祇國之不强耳受外人之侮辱耳乃樞府猶懐疑之遏抑之宜乎人心不服非徒有渙散之慮且更隠然有反抗之患也毋疑我民毋忘國恥祗求外侮之如何禦勿患同室之或操戈民之幸也亦國之幸也 
[日軍擊退敵襲本館東京專電]  
　　昨晚日本東京來電云華歴正月初七日俄步兵約一中隊來襲歪頭山註譯音附近我軍擊退之同日駐札塔山西麓及沙河堡附近之敵步兵攻擊蒲草莊註譯音初八日午前六點鐘敵又以步兵約一中隊來襲李大人屯相近之地亦爲我軍所擊退其他敵重砲及野戰砲砲擊李大人屯啞叭台註譯音在李大人屯之西約一里附近之漢城堡又駐萬家園子及李大人屯方面之敵頻增築攻擊之工事又輕便鐵路刻已通至小房身註在孟達堡東二日里附近 
[日艦捕獲德船本館東京專電]  
　　昨晚十二點鐘接日本東京來電内開華歴正月初七日日艦在北海道捕獲德國巴羅斯輪船該船載重二千三百九十八墩載有軍需各物 
[俄兵將退去高麗]  
　　正月初七日日本東京電云俄人在高麗東北分駐各小隊現似漸覺辦法之錯誤因此不久彼處境内將不見可殺克兵之蹤影矣譯字林四報 
[敵棄北關]  
　　北關之敵兵已將糧秣聚積焚燬漸次退却至彼等所以退撤之原因聲言旅順陷落之後此地並非要守或者因我軍壓迫不堪遂始退却現已渡豆滿江合附於寗古塔相近之集圑譯大阪每日新聞 
[中國向日政府辨明違反中立]  
　　曩年莊來襲之俄軍中内有淸國官兵混入爲日軍所見日政府卽向淸國政府詰責以違反中立今淸政府向日政府辨明曰所見之淸國官兵業已調查係馬賊之集徒决非淸國官兵云譯大阪每日新聞 
[美運海底輪船至俄]  
　　正月初七日英京倫敦來電云俄國倩美國所製之海底輪船一艘現已將機件坼卸田輪船載至英國再由英運往德國之安妥華埠然後由該埠載赴俄之某處此船於報關時係作爲農具尚有海底輪船九艘亦將照此辦理載往俄國云譯太晤士報 
[俄提督來申]  
　　正月初七日日本東京來電云俄國水師提督烏克湯姆斯開親王於今日由日本起程赴上海譯文匯西報 
[法報責俄法同盟之非]  
　　正月初七日英京倫敦來電云有法國新聞紙多種議及目下俄國政府紛亂情形并明責俄法聨盟之非譯太晤士報 
[法議政教分治律例]  
　　正月初七日英京倫敦來電云法國政府所行之律將教務與政務分而爲二已由議院專舉議紳數人商議此事矣譯字林西報 
[自造戰車廣州]  
　　民人黎天錫赴督轅禀稱自造戰車能避槍砲請予試辦隨奉批示云所造各戰車未將繪圖呈閱究竟是何式樣用以戰陣是否能避槍砲仰製造局傳詢考察具報 
[奏裁塩捕緝捕飛划各營松江]  
　　日前提轅接金陵消息略謂兩江總督兼南洋通商大臣周玉帥因鹽捕緝捕飛划各營非但巡緝不力且有通梟情事蘇撫效述帥麾卜撫標各營亦營務廢弛業已奏請將鹽捕緝捕飛划等營裁撤而將撫標各營極力整頓 
[攺淸查局爲鹽務等餉局廣州]  
　　粤督岑雲帥因軍餉支絀特飭運司在鹽務内每年添籌的欵五十萬兩運司信都轉以鹽務 
 
 

Page 3

 
 
等欵除嚴緝私之外實無别法可籌已禀明大憲將濟查局攺爲鹽務籌餉局派汪大鈞太守爲該局坐辦 
[蘇撫陸春帥過岳岳州來電]  
　　湖南巡撫調補江蘇巡撫陸春帥於本月初八日過岳州旋卽下駛 
[粤督不允膏捐攺章廣州]  
　　去歲鐵寳臣侍郎議在宜昌設立土膏統捐總局粤督岑雲帥以膏捐一項爲各省餉項大宗粤省甫經攺章兩廣合辦統捐尚無定額鐵侍郎所擬按照二十九年收數作爲各省定額由宜昌局合收分解之議實難遽允 
[請辦銻礦廣州]  
　　紳粤馮鈞赴撫轅具禀請試辦欽州屬旺關黃蔴嶺銻鑛旋奉撫批云欽州旺關銻先於光緒二十八年間據州牧蔡直刺禀請開採旋因匪風未靖緩辦至去年十一月又據東興洋務局委員翁令禀請集股富商合辦業經批局核明應飭將所擬章程禀繳并尋挖礦質繳局化驗再行核辦現禀請將旺關黃蔴嶺給予該紳等試辦應否照准所擬章程是否妥恊仰善後局查案悉心核議分别具覆 
[江西全省京官所擬鐵路局招股章程南昌]  
　　一各縣派股最小縣分以萬兩爲率由地方官延請紳富分上中下勸諭自行認股一地價入股以三成給價七成八股一公欵附股各處存放公欵攺存鐵路公司作股生息一紳董認股或已出資或招親友入股 
[催辦教案南昌]  
　　日前經江甯德事函致南洋大臣轉電江西謂南安府有教案四起迄今未結亦有賊將教民衣物竊去二劉鴉片及賴光維聚賭打降三賴欠茂連興店欵向索不還反向教民毆打並云欲將教民盡殺教堂毁壞四月教民正欲完姻忽有人將婦劫去並攫去衣物銀錢周中丞據電卽飭洋務局轉飭該府縣迅速將以上所開情節逐一秉公辦理 
[批斥教民控案長沙]  
　　沅江縣李玉軒冐稱牧師開堂傳教早經局縣查明去臘李又以實非假冐等情禀諸洋務局當奉批示略謂爾以奉教人民擅敢假冐楊老牧師名號往沅江開堂傳教已屬違背教規復串通曾迪保逼賣軒轅殿公產經董首控縣乃始則糾率吳應等閧堂滋閙繼復主使曾迪保臨審濳逃冀爲詐率地步業經先後查訊明確毫無遁飾自應聽候地方官擬議禀辦何得揑詞來局瀆辯據稱平日確守十誡毫不爲非查摩西十誡其第三誡云勿妄稱爾在沅江私設教堂廣行詐僞己漫瀆上帝之名其犯誡者一五誡云敬父母爾閧堂犯案致爾母年老無依星夜奔赴省垣籲懇恩施不孝孰甚其犯誡者二八誡云毋攘竊軒轅殿公產旣非曾迪保一人私業乃籠逼盜賣欲因以爲利且與十誡毋貪人宅第之語顯相違背其犯誡者三九誡云毋妄證爾假冐教士開堂傳教經白牧師查明革退初非沅江縣故入爾罪現因閧堂重情經益陽縣拘案收監咎實自取與人無尤乃不怨艾自懲輒敢以仇教之詞來局瀆控希翼播弄是非另生枝節爲刁狡之尤其犯誡者四且爾果眞受洗尤當捐滌舊染謹守教規何至動作虚假騙人產業種種不法言之殊堪痛恨據禀前情仍仰沅江益陽兩縣照例究辦並錄批牌示知照 
[松江留東學生調查錄]  
姓名　　　　籍貫　到日本年月　　費别　學校曾澤霜志忞　上海　光緒辛丑七月　自費　旱稻田大學豫科朱孔文書樓　上海　光緒壬寅五月　公費　法政大學速成科金慶章靜初　上海　光緒壬寅五月　公費　法政大學速成科周文彬　　　華亭　光緒辛丑十月　自費　慶應義塾幼稚舍工手學校諸　翔靑來　上海　光緒癸卯二月　自費　正則英語學校施　猛大任　華亭　光緒癸卯二月　自費　越後小學校周贊倫秩臣　奉賢　光緒癸卯五月　自費　淸華中學校黃藝錫潤書　上海　光緒癸卯臘月　北洋官費第一高等學校王曾憲彰孚　南匯　光緒癸卯臘月　北洋官費同上吳會英新一　婁　　光緒甲辰二月　自費　弘文速成師範科王廷幹貢名　華亭　光緒甲辰三月　自費　同上龔銘鳳禁侵　婁　　光緒甲辰二月　自費　法政大學速成科吳前樞叔藴　華亭　光緒甲辰二月　自費　同上朱　照救黃　華亭　光緒甲辰正月　自費　弘文學院普通科瞿　鉞紹伊　上海　光緒甲辰六月　自費　法政大學速成科褚克明聘三　奉賢　光緒甲辰六月　官費　日本帝國紙幣局沈　琦孟材　華亭　光緒甲辰六月　官費　官版合資會社曹汝錦理藴　上海　光緒壬寅五月　自費　女子美術學校東京音樂學校曹汝荃美子　上海　光緒甲辰八月　自費　高等女子學校朱吳哲益秋　上海　光緒甲辰四月　自費　誠之幼稚舍實習保姆 
陳　琦景韓　華亭　光緒壬寅四月　自費　熊本鐵道學校王建善立才　上海　光緒壬寅　　　自費　金澤醫學校沈成均石菴　婁　　光緒壬寅九月　自費　大阪高等工業學校王　逸　　　上海　光緒壬寅臘月　自費　熊本中學校葉　石　　　靑浦　光緒壬寅臘月　自費　同上陳　非　　　　　　　　　　　　　自費　熊本烏取小學校李維翰芑香　華亭　光緒甲辰九月　自費　弘文師範速成科高劍公天梅　金山　光緒甲辰九月　自費　同上顧騮車堪　　　　　光緒甲辰九月　自費　同上周贊襄藎臣　奉賢　光緒甲辰九月　自費　成城學校姜邦幹伏材　華亭　光緒甲辰正月 
　　此係甲辰秋季調查錄以後官派自費各學生尚多容再調查續錄　 
[両廣學務處照會檳城領事文續初七日稿]  
　　恭稔尊處整頓學堂教習教員凡屬部民胥叨作育此間紳士迭接家報欣悉劉士驥大令奉揚德教提倡風氣巡宣所至咸與維新僉 
 
 

Page 4

 
 
　　懇指名請派來檳教習歸範以鞏學基明知劉大令爲尊處得力之員隔海瀆陳跡近干冐但念南洋百餘萬華民生長異邦專習西學楚材晉用致足惜焉今檳榔嶼創辦學堂以保國粹南股風聞喁喁向化若因其一隙返光之線而導以優爲國民之方吾道南邁似敢斷言夙仰尊處主持學界表張公益諒不因畛域之見或微存歧視之心爲此用敢據實牒呈倘蒙俯念僑黎歸向國文新機可引裁成師範嘉種流傳尅日回明大憲准予立案以示扶植并祈迅速札派劉士驥大令來檳數月傳宣雅化育成師範激勵國民作其忠愛行見風聲所樹漸啓文明不獨廣東旅民同受其福卽福建等省之寓居南洋者亦當拜賜無旣矣謹附呈暫行試辦章程伏乞審定示覆施行不勝感激之至附呈試辦章程伏乞審定示覆施行不勝感激之至附呈試辦章程摺一扣等由到處准此查興學育材首在教育教育普及以啓發愛國心爲第一義方今時事日棘惟全國人士奮力學界以期效用當世稍濟時艱内地風氣不開群情渙散阻力滋多兼之籌欵得人兩爲艱事學堂雖設求其完備合格成效卓著蓋難猝期若外洋各埠流寓華人視中土人情較爲圑結且目擊外域之狀内顧大局之阽危其眷懐宗國之心恒覺懇摯又多經商致富慷慨樂輸從而勸勉提倡爲公同合益之舉尤其所願况各有子弟或自幼挈行或生長外域漸染異俗多昧本初若不導以本國之文化久之性情習尚天然各殊一入内地則格不相入甚或生厭薄鄙夷之心於國家之關繫如秦越之視肥瘠漠然無所動於中即或受外邦教育學有專長亦僅足供他族之用而不適中國經世之宜近由外洋回國之留學生其在外日久者尚往往如此况生長彼土中邦文物從未目睹縱得家庭訓誡求不與俗俱化蓋亦甚難以上情形勢有必至亦爲之父兄者所當深慮爲大局計爲人才計沿海各省出洋貿易者日益加多尤以粤人爲最夥大率移家海外或就婚彼族由來已久生息滋繁且聞不乏聰穎秀出之士以今日需才如是其急求才如是其殷轉使多數可造之材湮淪異域各失其用幾不能爲國家效力亦至足惜南洋一帶距華又近華僑尤多國文學校之設誠未可須臾或緩貴副領事有見及此會商各紳商議設中華學校俱各踴躍從事勉力認捐並已先行開校一切辦法至爲允當所擬章程以愛國立身爲宗旨尤得今日興學之竅要其餘議細規則悉臻完善妥密凖斯實行誠如來文所云吾道南邁有敢斷言而效果之收或視内地爲倍速蓋内地學堂理化諸科教員難得大率降格以求不無欠缺貴學堂所收學生率於西文科學素有根柢專致力於國文事半功倍將來造就有成適可以補内地學堂之不足此舉於學界前途大有裨盆敝處實樂贊成應卽轉詳立案至敝處委員劉令士驥旣蒙殷殷招致自當立遣之行惟該員現有經手要件未完替人復不易得未便中途停擱擬俟稍爲就緒卽飭前來勉膺所命以副貴副領事及各紳商合謀興學之雅意除詳明兩院俟奉批示另文照會外合就照覆爲此照會貴副領事請煩查照施行須至照會者 
[飭查武弁劣跡廣州]  
　　武弁韓國彥被族人將其劣跡臚列具禀督轅現由營務處奉批牌示傳驗兹將牌示照錄於左爲牌示傳驗事光緒三十年十二月十三日奉署兩廣總督部堂岑批據番禺縣屬監生韓育德禀稱番禺縣故皂役韓昌生子韓國彥瞞補外委買同姓把總功牌歸廣協營瞞補纜路尾汛把總其案補在外委先故數年未將履歴咨部飭繳奬札查騐便悉其弟韓國棟花名大姑娘重染烟癖善打洋烟又能男風見好於上故好是道者無不賞識拔用故前見好於張記廷通營稱爲烟屎張夫人代爲拔補撫標三叚外委今見好於達春泰於本年十二月初三日代謀委撫標左營右哨二司把總查律載懮娼皂隸不能考試造官韓國彥不止其父造皂本身亦曾於其父故日用韓勳名字繼充父後况韓昌亦曾在老城金花巷鳴鳳巷開設娼寮現韓昌胞弟韓姓仍當番禺皂役可查可訪則韓國彥韓國楝顯係賤裔烟匪瞞補冐認本年陳廷威假冐正法韓國彥事同一轍實屬輕視國法甘蹈刑章有污名器生等與他同鄉共姓知之最確理合據實具訴叩乞斥革追繳奬札案律究辦以淸仕途而申國法等情奉批據禀番禺皂役韓昌之子韓國彥買同姓把總功牌補纜路尾汛把總伊弟韓國棟用韓勛名字繼充父役出身汚賤現委撫標左營右哨二司把總等情如果屬實以賤役而濫充武弁尚復成何事體抑廣東營務處卽傳纜路尾汛韓國彥呈騐奬札並查明韓國彥韓國棟身家是否淸白覆候察核勿延等因卽發下處奉此合行牌示傳驗爲此示仰纜路汛把總韓國彥遵照卽於本月十九日帶功牌奬札親赴本處呈驗聽候核辦毋違切切持示 
[英領事赴成都重慶]  
　　新任駐成都英領事甘伯樂君於去歳十一月廿七日由萬縣乘武克兵輪船上駛臘月朔日抵渝初三日舍舟就陸前往成都履任 
[擬添紡紗廠紀聞京師]  
　　頃聞商部擬於織布廠外添設紡紗廠與派往南洋考查商埠之王丹揆參議商辦令其卽在南洋招股日前商部接到參議回信略云添設紗廠莫妙於官督民辦先由部發給官本五六萬金再行招股似較順手 
[廣東開辦總商會廣州]  
　　廣東總商會現假省城廣仁善堂内爲辦公之處商務局憲以開辦在卽凡百待舉而舉定商董之常川駐省者不過數員與商部所定商董員額所差甚遠因於去歲臘月十七日徧請商家至局讌飲公議將各善堂前舉議員數十名一律作爲總商董公同辦事並議定商報章程爲推廣商務之助 
[汕頭進出口人民計數廣州]  
　　西歴一千九百零四年七月至九月汕頭人民之出口者約二萬餘人其中往新加坡者九千人往暹京盤谷者五千人往香港者三千五百人往南洋蘇門答臘者約六千人餘則或往安南之四貢及其他各處此數月中陸續回歸者計三萬二千七百餘人從香港歸者一萬七十九百四十餘人從盤谷歸者三千二百五十餘人從他處海口歸者一千 
 
 

Page 5

 
 
五百六十餘人 
[佐貳陳詞安慶]  
　　皖省官塲近年日形擁擠人多差省遍及殊難去歲臘月下旬有佐貳張浩然等聨各公請援照各省成案添設啓事辦事各官並懇整頓課吏以期疎通而免向隅旋經折憲誠大中丞批示云據禀已悉查各省遵旨設立課吏館原爲講求吏治澄叙官方起見自不能顯分品秩限於一途原章第就同通州縣考取肄業而佐貳雜職漏未議及致不能一體人館本不足以廣裁成而昭公允其州縣啓事官湖北江蘇江西等省早有派委地方卽本省之六安亳州等處亦有禀報派辦之案其餘州縣自可體察情形酌量仿辦以除蠧政至釐金銅元鹽釐各局量爲安插原無不可惟此等事件類需熟悉情形方克有濟若驟易生手或恐成效未彰弊端先見蓋由下請則同舟可期共濟由上勒派則鑿圓未必柄方據稱佐雜人員累百盈千異常擁擠誠屬實在情形若不量予位置不特非體恤之道抑且啓奔競之門究竟應如何疎通俾免向隅之處仰布政司會同按察使司查照禀叙各情參酌各省新章分别妥議詳候察奪 
[贈物鳴謝]  
　　廣智書局昨以中國之武士道申國國債史華英合璧二十世紀新讀本袖珍日記各一册媵函見贈振懦救貧維新關鍵吾國志士允宜家置一編 
　　中英在藥房贈以本年月分牌一幅五光十色鮮艶異常首列各分鋪尤便購藥者知所趨向 
 
 
 

Page 6

 
 
   
 
 

Page 7

 
 
第七版 
 
 
 

Page 8

 
 
   
 
 

Page 9

 
 
[電復米折兼收松江]  
　　去冬松郡應完漕米因地方官抵收折色由紳士聨名電禀至省省憲電飭松江府妥辦府尊田紹白太守隨電復云已與郡紳妥議米折兼收洋水申十文 
[封奏要聞京師]  
　　十二月十一日外務 
部呈遞封奏二件聞一係條陳固守中立預防措詞一係陳請遇有約章先行電致本部同日陸侍御寳忠呈遞封奏係奏請考查學章以端風化十二日商部呈遞封奏係奏請酌核稅章以固商情 
[駁斥合股採煤蕪湖]  
　　去歲有楊管春者邀集寗波人某某等在東流縣私挖煤礦嗣以横行滋事經縣主某大令查明嚴緝在案日前有職員陳啓昌具禀商務局欲與楊合辦東流縣西華嶺煤礦致被局員批斥據禀請採東流縣西華嶺煤礦核其辦法與部頒章程均尚相符本應照准惟查楊管春前因私挖煤礦滋事經東流縣禀飭嚴拿有案該職陳啓昌果屬家道殷實欲營礦利應擇安分可靠之人合股開辦乃竟與不法之楊管春具禀混瀆殊屬冐昧不合特斥 
[簡滿漢御史稽查旗營京師]  
　　向例稽查各旗營事務均係簡派滿御史刻聞政府會議嗣後稽查各旗營事務不論滿漢御史一體簡放以免區别而一事權 
[皖省武備蕪湖]  
　　安徽武備學堂自今夏添設武備練軍以後所有堂中學生卽以此軍兵士升入前月鐵寳臣侍郎來皖校閱頗爲稱賞有照練兵處章程將安徽武備學堂攺爲武備中學校武備練軍定額三百名現擬汰去百名攺爲武備普通小學校或將練軍營酌量擴充尚不知如何定局也 
[咨報開埠京師]  
　　前因英國商約專員麥君請在湖南長沙常德地方開設通商口岸畫定租界一切章程悉照岳州一律辦理惟租界利權均歸華官認眞經理所有巡捕亦由華官管轄日前已將議定一切事宜咨部立案矣 
[皖北州縣劃歸江淮省安慶]  
　　江淮列爲行省另設巡撫一事己奉上諭兹據皖中官場傳言皖北各屬與徐揚毘連數州縣有劃歸江淮省之說 
[粤東官事廣州]  
　　去歲臘月某日藩司牌示廣州府虎門同知王朝瀚計典劾參遺缺委補用知府裕仁署理陵水縣知縣傅肇敏計典劾參遺缺委補用知縣錢保壽署理電白縣訓導凌逵計典劾參遺缺委候委教職盧廷燦署理代理東莞縣缺口鎭司巡檢劉鳳樓計典劾參遺缺委補用巡檢陳祖恩署理 
[松江事]  
　　江南提督楊鏡巖軍門筮期正月初六日乘舟赴滬然後折赴寗蘇兩處關賀江督周玉帥護撫效述帥年喜○金山縣蔣瀾江大令靑浦縣田寳亭大令先後來松謁賀府憲田紹白太守年禧隨赴文武各寅僚處投刺華亭縣孫花樓大令亦於初四日乘舟赴蘇垣詣三大憲處賀新歲之喜 
[厦門]  
　　後路頭寳月殿後所寓之某西人於去歲臘月某日具禀該管領事謂某日之晚突來盜匪多人明火執杖破户入内刧去金珠等物計値洋銀三千餘元刻已由領事照會厦防廰黃司馬前往勘驗矣○福建水師提督調任湖南提督曹仁祥軍門於去歲臘月初九日起程赴湖南履新○去歲臘月初十日有陳某者與水船官吳某因事起釁糾集多人互相械鬥關仔内各鋪户聞之均閉門罷市提督中軍李參戎聞報帶同勇丁數十人前往彈壓并諭各鋪户照常開市一面查拿肇事之人押送厦防廰訊辦○去歲臘月十二日城内甕土地方某甲家不戒於火焚去平房五椽○海岸街某洋粉號於去歲臘月十五日遣夥某甲至各鄉村收得帳欵洋銀八十餘元行經將軍祠附近突來盜匪三四人持刀攔住將所收洋銀悉數搜去事後拘獲匪人蘇某一名送交厦防廰懲辦○臘月某日之晚禾山鄉某社某甲家突來盜黨數十人劫去各物約値洋銀一千餘元翌日開明失單禀請地方文武緝盜追贓一 
[重慶]  
　　邇來郡治添設半日學堂三處一在師範傳習所一在府學明倫堂其一則尚未定何處縣屬復興觀内亦設四字講舍誠振興學校樂育人才之要圖也○彭明縣差役馬大成陳世淸挾嫌誣良逕赴羅江縣妄拿平民蕭在乂何自光以致逼墮水中殞命控由縣主傅大令訊實後詳經督憲錫淸帥批飭正法大令則立予撤任以爲縱役殃民者戒○新委重慶關稅務司某君已於十一月十三日由萬縣乘英國武克兵船抵重慶定於十八日到關治事 
[鎭江]  
　　前蘇防太湖水陸緝私營統領補授湖南永州鎭總兵孫少襄鎭軍於去臘十五日乘某輪船至潤拜會各當道旋卽溯江而上取道漢皋赴湘履任○護撫效述堂中丞檄委金二尹先蕃馳赴鎭江辦理丹徒各鄉開塘事宜已於去臘十七日乘舟戾止假佛照樓客棧暫駐行旌以便與各董籌 
 
 

Page 10

 
 
商一切聞不日卽須設局開辦矣 
[俄兵又至]  
　　自旅順降日後俄兵之乘輪來滬者已不下數千人雖經駐滬俄總領事陸續設法載回本國然來者尚絡譯如梭前日午後太古洋行某輪船由烟台來滬載有俄兵數百名由俄領事預賃虹口百老匯路水手公館對面之房屋數間暫資棲息無如屋小人多後至者已無容足之地矣 
[俄兵行凶]  
　　前日下午有某俄兵深入醉鄉至英租界黃浦灘一帶逢人便毆某印捕上前拘拏俄人不服嗣得某華捕到來帮同拘住然手指已被咬傷因卽拘入四馬路巡捕房押候禀知鮑總巡核辦 
[俄兵罰鍰]  
　　前報紀俞慶泉乘東洋車行經美界海甯路突被俄兵某甲由車上曳下肆意兇毆毁及所穿皮衣由巡捕拘入捕房旋經捕頭令將甲押解駐滬俄總領事署禀請訊核俄總領事訊悉前情判甲償還衣料洋九元從寛了事 
[查辦局勇滋事]  
　　南市十六鋪巡防中局所募各圑勇因被局員陳良玉二尹申斥各將號衣交還不愿當差由二尹禀明警察總巡朱森庭明府轉禀道憲袁海觀觀察札飭查辦明府遵即詣局會同二尹將各勇名次查點之下以勇目顧餘壽年老力疲不加約束咎無可辭連其子顧福泉姪顧永昌一併斥革内有誤差之張發馮順己經二尹斥革明府復傳案研訊判各責四百板一併驅出其餘各勇諭令勤愼從公不准滋閙事畢卽詣道轅禀知銷差 
[請禁勒索]  
　　本邑十六保二十六圖地方各紳耆金爾音等十餘人聨名投縣禀稱本國地方偏僻每遇婚嫁喪葬諸色工人勒索工價較他處更無忌憚甚且不遂其懲經年累月纒擾不休兹特擬就章程援照閔行鎭紳董李祖錫等請禁成案給示申禁縣主汪大令已准如所請矣 
[讞員赴蘇]  
　　法界讞員陳楚生大令於前晚乘官舫赴蘇垣叩賀各大憲年禧所有公堂應訊各案飭丁咨照捕房俟回滬後再行擇期會訊 
[法員眞除]  
　　駐滬署理法總領事巨籟達君已奉法國政府補授是缺爰定於西歴三月廿五號回國覲見所遺事務由前任副領事揚賴伯蒂君暫行庖代 
[江浙漕務彚記]  
　　浙江海運滬局前日已由總辦葉壽仙太守諭令開兌浙省各屬漕糧江蘇省亦於昨日由總辦吳子佩太守諭飭各駁船户斛手人等伺候以待派員騐兌火江蘇海運漕糧歴届承運各駁船每當斛兌時由各州縣每石給錢五文本屆總辦吳子佩太守查悉各斛司串同船户需索以致米色純雜不一爰復出示曉諭船户斛手人等愼勿仍蹈故轍如違提究○江浙各屬新漕歴届糧船停泊招商局金利源馬頭以待駁驗其搬運上岸向歸船户經理嗣以各船水手較少轉雇小工代搬費由船主發給近年來各小工往往逼令船户多雇甚致揑報虚名並立包空艙等名目任情婪索稍拂其意卽藉端逞兇今届招商局總辦楊杏誠京卿訪悉情形爰於前日出示嚴禁亦整頓漕務之道也 
[駁船沉没]  
　　前日傍晚時有某姓駁船滿載磚瓦等物行經虹口港中虹橋相近因潮水湍急舟子力不能支立時沉没幸船上諸人均得救起未占滅頂之凶 
[聚賭宜懲]  
　　南市紫霞殿前同福順小酒店近因聚衆賭博經總巡朱森庭明府訪悉此店係局勇顧福泉所開因命封閉聽候提顧究辦 
[上海官事]  
　　蘇松太兵備道袁海觀觀察於昨日午後乘某輪船赴金陵拜賀督憲周玉帥年禧並禀要公火前日上海縣主汪瑶庭大令赴松賀府憲田太守年禧兹已事舉於昨晚回申矣○江蘇海運局總辦吳子佩太守觀樂昨晨詣縣署拜會汪大令晤商要公因大令赴松未回由家丁擋駕 
[滬南瑣志]  
　　前日午後紹興人李某醉容可掬行至南市洪生碼頭昂然直入某肉莊奪斧亂砍致路人馮某傷厥頭顱李亦自傷二指當經旁人帮同扭住送至十六鋪巡防中局局員陳二尹飭延傷科醫治再行訊核○前日某教堂司鐸函致馬路工程局稱有某教女乘舟來滬在南市馬頭畔起岸時失去一衣包請爲查緝總辦翁子文太守立飭探捕從嚴偵緝 
[會訊公廨紀事]  
　　一百五十九號華捕見病民某甲倒臥路旁詢之己口不能言因卽送全公廨請爲安插○四百九十八號華捕送瘋人某乙至廨謂乙在途發瘋至各店鋪胡閙詢其姓氏堅不肯言奉捕頭令禀請安插値日差據情禀知黃司馬司馬飭差將二人送入棲流所 
[英租界捕房]  
　　前日張奎混入四馬路巡捕房竊取衣服什物爲包探何阿春當場拘獲禀知捕頭收禁俟解公堂訊辦○前晚有周吉財者不知因何在英界四川路某弄中自縊爲巡街捕所見當卽救下帶入捕房捕頭著押候解送公堂請訊○偷兒陳阿三濳至姚順家行竊首飾衣物携往押鋪求質爲包探劉銘芝所見當卽拘入捕房捕頭令押候解辦○積竊某甲混入寗波路二百廿一號某姓家行竊物件爲巡街捕拘入捕房捕頭將甲交與包探張寳成查明有無别案再行送究 
[法捕房紀事]  
　　褚家橋四首新租界烏江路湘興押鋪於去年臘月廿八日晚間十點半鐘突有匪徒十餘人各執器械擁入店内刧去大洋一百六十餘元小洋二百餘角當塲邊獲匪黨一名解入捕房捕頭命押候拘拿同黨一併嚴辦旋經包探續獲盜黨一名送入捕房捕頭命押候解送公堂請問官嚴懲○某靛靑行出店人張錫榮手持洋紗二疋路經法界巡街捕疑爲竊賊拘入捕房旋經包探查得並非竊贜禀知捕頭唯予交保開釋 
[美捕房紀事]  
　　昨日西人某甲乘包車至百老匯呼車夫偶不留意致將王阿三所拉東洋車撞斷輪盤由巡捕拘入捕房捕頭詰知事出無心令甲償修理費若干從寛釋出○昨晨天未黎明積賊某甲至兆豐路王阿岳家行竊綢布衣服事後由事主開列失單 
 
 

Page 11

 
 
投報捕房請爲查緝捕頭允之火昨晨六百二十一號巡捕巡見塘山路小河内有孩屍一具當卽禀知捕房捕頭令傳是圖地保前往棺殮舁赴義塚掩埋 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
語查唯州知州一缺係衝煩沿河揀調要缺例應在外揀補該州濱臨黃何有修防守護之責且地方政務殷煩必須精明强幹熟悉河工之員方足以資治理查豫省現任知州並無合例堪調之員臣督同兩司在於通省候補現任正途及各項出身應補應升人員内逐加遴選非本任煩要卽人地未宜推查有沿河候補班補用知州孫金鑑現年四十五歲係江蘇金匱縣人由貢生報捐中書科中書攺捐通判指分東河分缺間補用並加鹽提舉銜光緒五年九月赴部騐看十月十五日蒙欽派王大臣騐放奉旨照例發往欽此是年十二月二十五日到工七年正月十四日丁父憂回籍守制服滿起復九年五月初三日回工二十二年正月初十日丁斷母憂囘籍守制服滿起復十四年七月二十八日回工回鄭工合龍出力經前河撫臣會保免補本班以知州補用並加四品銜經部核准以沿河知州照例掣定河南山東一省補用並加四品銜十五年七月初七日具奏奉旨依議欽此請咨赴部掣簽山東十六年三月十九日由吏部帶領引見奉旨照例用欽此二十七日領照起程中途接奉行知因歴派各廰恊防又經前河臣於兩屆安瀾搶險案内奏保俟補知州後以直隸州知州用三月二十八日經部議准覆奏奉旨依議欽此是年七月三十日到山東省遵海防例捐離山東原省攺捐河南請咨來豫十六年九月二十二日到省十七年四月初三日奉准部咨核准一年期滿加考甄别留省補用委署項城縣知縣十九年三月初六日到任七月初十日在任丁生母憂交卸回籍守制服滿措資到京赴部呈請就近起復核准給照二十一年十月十七日回省十二月十五日奉准部咨准其起復於江蘇振捐案内奬叙花翎歴委代理商邱並署虞城信陽等州縣印務及前項城縣各任内交代均已淸楚由後任結管查該員才具開展辦事勤能以之請補唯州知州實堪勝任雖調缺請補與例稍有未符惟現任知州内無合例堪調人員例准補用候補人員等情據布政使瑞良按察使鍾培會詳請奏前來合無仰懇天恩俯准以沿河候補知州孫金鑑補授唯州知州沿河要缺實於地方河務均有裨益如蒙俞允該員銜缺相當毋庸送部引見亦毋庸查開叅罰所有揀員請補沿河要缺知州緣由理合恭摺具陳伏乞皇太后皇上聖鑒飭部覈覆施行謹奏奉硃批吏部議奏欽此 
[護理江西巡撫周奏爲恭報微臣接護撫篆日期摺十六日]  
　　頭品頂戴護理江西巡撫布政使額特赫恩巴圖魯臣周浩跪奏爲恭報微臣接護撫篆日期叩謝天恩仰祈聖鑒事竊臣接奉電傳内開光緒三十年十一月初八日奉旨夏旹著迅速赴任江西巡撫著周浩暫行護理等因欽此跪誦之下感激難名兹於十一月十六日准升任署撫臣夏旹將江西巡撫兼提督銜銀關防一　曁王命旗牌文卷等件派委南昌府知府沈曾植中軍叅將張祖恩齎送前來當卽恭設香案望闕叩頭謝恩祗領任事伏念臣皖南下士知識庸愚由知府敭歴監司服官江右三十餘年復自直隸藩司調任江西荏苒經年毫無報稱兹復仰蒙恩命暫護疆符眷注彌隆仔肩部重查江省扼楚尾吳頭之要巡撫綜整綱飭紀之繁當此時勢艱難尤應昕宵惕勵恤民課吏興藝勸農崇實學以植人材勤訓練而精武備調和民教治秉公平緩戢招徠利興路礦凡此紛投庶務尤虞施措失宜臣惟有殫心竭力隨時隨事會商署督臣認眞籌辦不敢以暫時護理稍涉因循以冀仰答高厚鴻慈於萬一所有微臣接護撫篆日期並感激下忱謹恭摺叩謝天恩伏乞皇太后皇上聖鑒謹奏奉硃批知道了欽此 
[甘肅新疆巡撫潘奏爲揀員請補攺設要缺知縣以資治理摺十六日]  
　　甘肅新疆巡撫西林巴圖魯臣潘效蘇跪奏爲揀員請補攺設要缺知縣以資治理恭摺具陳仰祈聖鑒事竊據新疆布政使吳引孫會同鎭迪道兼按察使銜李滋森詳稱原設吐魯番直隸同知所屬闢展巡檢攺升鄯善縣知縣該處東通哈密西與該管廰接壤北連鎭西南爲阿克蘇喀什噶爾門户地當孔道應請定爲衝繁難三項要缺亟應遴員請補以重職守查北路從前添攺各缺經前撫臣劉錦棠奏准仿照吉林章程先行由外揀補一次在案今攺設鄯善縣知縣一缺自應援照舊章請補查有現署奇臺縣知縣候補知縣羅正湘年六十三歲湖南甯鄉縣人由貢監生於同治七年投効軍營攻克陜西宜川雲嚴鎭巨股賊匪堅巢案内奏保是年六月十八日奉上諭著以縣丞留於陜西遇缺卽補並賞加鹽提舉銜欽此陜西全境肅淸案内奏保九年十月二十六日奉上諭著免補本班以知縣留於陜西遇缺儘先卽補欽此十一年因案奏參革職克復西四城新疆南路一律肅淸案内奏保經部核議准其開復原官原銜以本班分省儘先補用光緒四年十二月二十五日具奏奉旨依議欽此新疆南路諸軍五次勦平邊宼案内奏保七年五月二十日奉上諭著免繳捐復銀兩仍以知縣留於甘肅儘先補用欽此拿辦纒回阿不拉圖當帕夏糾衆謀亂案内奏保經部議給予加一級八年九月十八日具奏奉旨依議欽此九年十一月署理烏什直隸廰同知新疆六載邊防案内奏保十年十月初四日奉上諭著賞戴花翎欽此十四年四月署理緩定縣知縣新疆城署各工案内奏保俟補缺後以直隸州知州補用經部議准十八年十月初八日具題奉旨依議欽此十九年回籍省親嗣丁父母憂服滿起復於二十六年五月回省候補二十八年委署奇臺縣知縣十二月十三日接印任事查該員羅正湘諳練精詳勤求治理歴署各缺辦理一切諸臻妥恊在新疆年久邊情最爲熟悉以之請補鄯善縣知縣實堪勝任人地亦極相宜等情詳請具奏前來臣查該員羅正湘才識優長心地明白合無仰懇天恩俯念要缺需員准以候補知縣羅正湘補授鄯善縣知縣洵于地方有裨如蒙俞元俟接准部覆再行給咨送部引見以符定制謹會同陜甘總督臣崧蕃恭摺具奏伏乞皇太后皇上聖鑒訓示謹奏奉硃批吏部議奏欽此 
[直隸總督袁奏爲預籌光緒三十一年北洋常備軍二三鎭餉項懇恩敕撥以濟軍需摺十七日]  
　　太子少保北洋大臣直隸總督臣袁世凱跪奏爲預籌光緒三十一年北洋常備軍二三兩鎭餉項懇恩敕撥以濟軍需恭摺仰祈聖鑒事竊臣前以直省邊防吸緊奏請添設北洋常備軍第二第三兩鎭計歲需正雜餉項營房馬價軍裝軍械子彈各費 
 
 

Page 16

 
 
每鎭約銀二百六十萬兩現按練兵處奉定營制攺編所有官兵額數俱較舊章增設新餉雜費並車騾馬匹乾銀亦較舊章加多而馬隊第二標底餉原歸第一鎭併計現因新餉增加不能兼顧亦應劃歸第二鎭支領通盤算計來年係無閏之年二三兩鎭約共需薪公餉乾砲費銀二百二十六萬餘兩雜支額欵共銀五十一萬餘兩雜支活欵銀每鎭先撥十萬兩共二十萬兩現在邊防多事該兩鎭均係備調隊伍車騾均照章酌添約需底乾銀二萬餘兩第二鎭馬隊各營現隨第一鎭出防添用車騾數目曁騾馬餉乾應與第一鎭一律辦理約需乾銀一萬餘兩共計第二三兩鎭來年約需餉雜銀三百餘萬兩擬自來年正月起按月由户部具領撥支銀二十五萬兩核計已較酹年按月籌墊銀三十萬兩之數每月减撥銀五萬兩應請敕五練兵處户部迅速籌撥的欵以應計授之需除分咨查昭外所有預請籌撥北洋常備軍第二第三兩鎭來年餉需銀兩緣由理合恭摺具陳伏乞皇太后皇上聖鑒訓示謹奏奉硃批户部知道欽此 
[直𨽻總督袁奏爲援案籌撥光緒三十一年北洋常備軍第一鎭餉項摺十七日]  
　　太子少保北洋大臣直隸總督臣袁世凱跪奏爲援案籌撥光緒三十一年北洋常備軍第一鎭餉項恭摺仰祈聖鑒事竊查本年北洋常備軍第一鎭馬隊一標餉項共需銀一百六十四萬兩係循舊案在於本省節存新增各欵動撥經臣附片奏明並飭陸續籌撥在案三十一年係無閏之年應支餉項亟須預爲籌定仍以應計授之需現查常備軍各鎭業於十月初一日遵奉練兵處奏定營制餉章一律攺編應裁併馬隊一營共計二十營惟按新制官兵額數均較舊章增設常年薪公餉雜並全鎭車騾馬匹乾銀亦較舊章數目加多照舊案籌撥銀一百六十四萬兩僅敷第一鎭餉雜之用自應援案仍飭由司局照舊籌撥其第二鎭馬隊原係四營亦按新制編爲三營所有餉項應剔歸第二鎭統籌核計另案奏明辦理據餉局詳請具奏前來臣覆核無異除分别咨行外理合恭摺具陳伏乞皇太后皇上聖鑒訓示謹奏奉硃批户部知道欽此 
[陜甘總督崧奏爲考察文武僚屬分别舉劾摺十七日]  
　　頭品頂戴陜甘總督奴才崧蕃跪奏爲考察文武僚屬分别舉劾恭摺仰祈聖鑒事竊維從政首在安民練兵尤貴選將而與民最親者莫如州縣與兵最近者莫如營哨各官察州縣之賢否惟有本管道府察兵弁之勤惰責在統領將官此勸懲之要術也奴才披閱公牘之外接見文武各員詢事考言周諮博訪再證以本管之密考優劣隨時登記以爲舉劾之據惟時事諸多變法用人豈能求全凡有才識可取品操堪信之員卽因材器使策勵以期大用現在奮發有爲守潔才優者頗不乏人其遇事陽奉陰違貎似有才居心巧詐之徒亦復不少謹據實爲我皇太后皇上分晰陳之其應舉文職如卸署蘭州府知府候補知府張大鏞廉明勤幹爲守俱優督辦災賑核實迅速蕆事本任平番縣知縣調署臬蘭縣事李瑞徴體恤民隠勞怨不辭查辦災區紳民悉服靈州知州廖葆泰辦理渠工倡捐告成盡心民事調補寗夏縣知縣高光斗勤求治理有守有爲淸水縣知縣袁範守潔才優聽斷明决大挑知縣李景沆委辦釐差毫無欺隠候補縣丞李潤藩明幹耐勞志趣不苟武職如統領省防馬步各營旗記名總兵莊浪恊副將傅殿魁督操士卒矢同甘苦躬親訓練任怨任勞陜西潼關恊副將岳登龍整飭營規誠樸可靠肅州鎭標中營遊擊朱應龍營務諳練任事勤明委署永昌恊副將候補副將金造勤樸穏練堪備將材以上各員均請旨分别存記嘉奬以示鼓勵其應劾人員查有補用同知撤署平番縣事過班知府裕端氣質驕盈難資表率請以同知通判選用寗州知州姚長齡才具平庸聽斷草率請以通判降補平羅縣知縣榮春辦事竭蹶人地不宜兩當縣知縣胡鵬年辦事操切人地未宜均請開缺另補靖遠縣知縣劉文海查辦賑務藉公營私候補府經歴徐澤中膽大妄爲貪婪有據均請革職永不叙用又撤委管帶寗夏鎭標防軍左旗補用叅將楊有成營務不振能有缺額撤署靈州營叅將補用總兵張鳳鳴辦事糊塗營規廢弛撤任靈州縣營守備曹㑺遇事欺飾巧詐營私均請革職以昭炯戒除再由奴才隨時考察並咨部查照外所有舉劾文武僚屬緣由謹恭摺其陳伏乞皇太后皇上聖鑒訓示至所遺文武各員缺均請扣留外補合併聲明謹奏奉硃批另有旨欽此 
署黔撫曹奏奉上諭現在物力維艱京外各項差缺應行裁汰歸併著各部院及各省將軍等破除情面奏明裁汰片曹鴻勸片再准吏部咨奉上諭現在物力維艱凡京外各項差缺有應行裁汰歸併者着各部院堂官及各省將軍督撫破除情面認眞釐剔奏明裁汰以節虚糜而昭核實等因咨行到黔仰見朝廷綜覈名實之至意無任欽佩臣查各省差員向因局所而設黔省餉絀委員無多薪費尤薄自光緒二十四年欽遵諭旨將釐金善後報銷三局原設總辦候補道三員裁汰並將礦務昭信振捐火藥軍械火帽機器各局所委員均行裁减歸併善後局辦理待質所委員一員裁撤歸併按照磨管理蠶桑局委員一員裁撤歸併貴陽府辦理所省開支經部議准作抵江西欠解協餉等因在案比年以來籌防籌餉事益殷繁而局所委員未敢添設就現時而論大都一員而兼數事數事祇領一薪實屬無從裁汰惟冀防務稍鬆餉捐事竣仍當極力裁併期於無可再省中再求節省至各項缺分黔省與内地不同苗疆荒僻最易藏奸從前因地設官各有守土之責如廰聖佐雜等職皆係分駐多不同城若驟然裁去恐所省無多而地方有鞭長莫及之慮容臣督商司道體察情形隨時斟酌去留奏明辦理當此振興庶務之時深維窮變通久之義斷不敢因循貽誤坐失事機尤不敢遷就瞻循見好僚屬所有先行陳明黔省差缺大槪緣由理合附片具覆伏乞聖鑒謹奏奉旨知道了欽此 
[署黔撫曹奏爲審勘中途奪犯殺斃差役三名燬屍滅跡案件按例定擬摺十八日]  
　　署理貴州巡撫布政使臣曹鴻勛跪奏爲審勘中途奪犯殺斃差役三名燬屍滅跡案件按例定擬恭摺具陳仰祈聖鑒事竊准部咨嗣後外省命盜死罪案件除例内載明應專摺具奏者不計外其餘無論凌遲斬决立决監候舊例應會題者應由各該省遵照諭旨一律攺爲專摺具奏仍備錄供招咨部於光緒二十七年十二月十二日具奏奉旨依議欽此等因咨行遵辦在案 
 
