# 1914 - 223 - 4914706

 

Page 1

 
 
游記 
[新疆旅行記（二）（十）（八）（單騎）]  
閱者諸君鑒此等游記爲本報所歡迎閱報諸君中如有長途旅行者或於啓行之前先與本館訂定或於旅行之後卽將游記寄示本報苟登載者不惜重資以報也唯或鈔襲前人游記而改頭換面以欺騙取財查出之後恐名利兩失矣本報記者白 
初六日晴六時西北行三十里天山口竪立交界碑四面高山風聚一處故多暴風山谷中屈曲紆廻不易暢行天山蜿蜓西來勢如萬馬奔　至此截然中絶溝寛數丈路平如砥兩面高山如一石結成壁立千仭惟石質鬆脆山上下求一片整石而不易得　枒崔峨硫磺氣盛又多金線煤鐵礦尤富紆折盤旋於萬山之中數步一轉灣每一轉灣山營屈伸俯仰盤紆環抱如蟻穿九曲吞吐往復峻峯峭壁聳插雲端三十五里二水溝泉流於道遍生青草十五里清水溝有清泉足可墾地有驛站一店三家其東北半里許煤質呈露長十數里燃火即着佳質也天山天幹至此東南行而西北諸山皆其支脉脫砂變土勢漸平闊水草亦多地可墾種煤苗遍山軒豁呈露五里大坡石少土多路西草灘一望青葱二十五里塞皮口有青泉水流潺潺能開稻田數畝引水南行可灌地口西北轉過山灣草場甚美十里塞皮橋舊有房場數間橋下亦有水五里對頭坡大橋長十數丈五里小石頭多白石下殆有煤礦車行至此風漸大雨面山高中途平窪風行迅疾愈進愈急故其地經年多風雷雨時作山上草木蒙翳煤苗時露五里五里莊泉水甚旺一泉來源在四十里外至此而會五里大石頭驛住南山掘土五尺即露佳煤火烈無烟惜無採者七角井西與鄯善接界東西兩鹽池相距百餘里東池長二十餘里寛十餘里揭去土皮二尺下卽鹽塊厚一二三尺不等味甚鮮西池較小出鹽如東池惟味稍苦耳 
初七日晴風六時出大石頭驛西行三十里官店據聞四年前此處有行旅九人被盜刧縛而墜之枯井中兩狼入井食人亦不得出此案至今未破獲云自此至省皆榜山右行一片平原青草繁縟地皆可墾但少泉水故無人煙二十里大溝坡空房場兩處草尙藏密必有水泉二十五里沙河子頽垣破壁六井家其地並無井泉不知當時何以駐此多家也又五十里三角泉驛住有五店四舖戶一井泉四　南山有泉距此十里水極旺民不知開渠引殊爲可惜 
專件 
[開闢天橋商塲草約原文]  
第一條本總議董事會及外右四區議董事會核准承粗人張德山趙芝雲等包租天橋一帶石路兩旁官荒地建築商場修造商房住房發給領地執照以憑管業 
第二條承租人自領地後對於該場内有包租包修之權但擬定名稱後須呈報本會存案 
第三條該場界址北至天橋南至永定門東至天壇牆根西至先農壇根共計官荒地若干自發領地執照之日由本會及警區會同承租人丈量畢建立標誌但東西之界址須離壇牆根五丈以便交通 
第四條自該場修齊後每方丈每月暫定地租大洋一角但自領地開辦成本較鉅手續繁重本會爲奬勵商業起見暫按第六條辦理俟商業發達時再議增租以增至一角伍仙爲止 
第五條場内交通道路在寛一丈以外者得免收地租一丈以内或達一丈之道路須按房基條例納租但此項街道之修理事項歸承租人擔任修理 
第六條自領地之日起三年内每年暫定爲總地租大洋一萬二千元領地之第一年照總租交三分之一第二年照總租交三分之二第三年照總租交一萬二千元每年均分兩期按六個月交納一次三年後應照第五條所規定扣定准數如滿三年工尙未齊不能適用第五條時仍照每年一萬二千元交納滿四年一准修齊 
第七條承租人於收領地皮執照時同日交公益捐七千元 
第八條天橋以西舊有營業小房如在警察廳指撥開放地點以内者由本會向警察廳磋商令其拆讓不誤工作 
第九條該處原有大小棚攤一經該承租人興工時暫時令其遷移不誤工作 
第十條自承租人領地後所有界内現有大小棚攤於未令拆讓之前按照每月原租之價交由承租人收用惟界内之清道略燈巡更等費歸承租人擔任如該場内未興工之先續有浮攤等業須得承租人許可後照前辦理 
第十一條承租人自領地後昨籌備八個月届期一准開工如期滿不能開工得由本會另行招商承 
第十二條承租人建造場内各項商業需用房間並住房工程繪圖註說呈騐核准存案後按照圖說興工進行 
第十三條倣照香廠定章區别地叚招集樂戶營業 
第十四條宣洩場内積水修造溝道通至永定門外 
第十五條場内安設自來水管鑿井引用河水安設電燈等項並原有石路改修馬路統由承租人經理之 
第十六條指用天壇内積土供該場工用 
第十七條無論華商承修該場工程或外國工程司包辦一切除關於固定資本金内若干按照原聲明合同不得攙用洋股洋款並不得以地皮作押抵外如與中外人訂定工程事項合同時鈔錄原合同底稿呈明本會存案作證如有洋股洋欵一經本會查出即將一切之建築物充公 
第十八條承租人除對於租房各商戶住戶外不得將地皮轉租轉倒如不欠租時不得收地 
第十九條所建房屋必須一律保火險否則議罰 
第二十條承租人對於該處舊有小本商家房屋招租之時須酌量優待以示體恤 
第二十一條承租人自領地之日起對於該場内之用人修工及管理大小商戶住戶等事有完全管理權凡場内一切大小街道 
 
 
 

Page 2

 
 
及改修之南北通衢馬路上有商業事項統歸承租人管理以不侵及警察權及本會管理權爲根 
第二十二條承租人對於該場内遇有遺失物或埋藏物發現時呈報警廳出示招領除法禁悉數歸官外其遺失物於公告一年期滿後無合法認領人卽全歸承租者之所有其埋藏物於公告六個月期滿後無確當所有權時以一半歸於地方團體處分以一半歸承租者之所有但埋藏物若係可供學術技藝及考古之資料者由承租人呈明本會公决辦法 
第二十三條本草約如有未盡事宜俟訂立正式合同時再行磋商續訂以資導守 
時評 
[說神經病（冷）]  
人每謂章太炎有神經病其實中或人之不病神經者鮮豈特太炎爲然人之生於世也求其所知進其所能平其心力其事養其已以養人善其已以善人乘其機會所至執一有益於世之業由其業以謀社會之益國家之益世界之益無所激無所恐無所歆羡無所不足孳孳業業不暇不怠斯可謂神經之有常矣 
天下之事一也而必以一事以爲奇而多所骇怪者是其神經之一端感觸過敏而已有病矣天下之事同也而又或執一事以爲好而多所欲望者是其神經之一端鼓動過甚而又有病矣今之世人日在於駭怪欲望之中以至相爭相奪相殺相戰而不已豈非神經之多有病耶故日中國今日病神經者多不第太炎也 
[命令]  
一月十一日大總統命令　兹制定驗契條條例公布之此令又令兹制定契稅條例公布之此令 
又令兹制定販賣烟酒特許照照稅條例公布之此令 
又令兹制定所得稅條例公布之此令 
又令據署雲南都督唐繼堯電稱官剿平叛匪收復失陷各縣請將出力人員給奬等情此次叛兵肇亂旬日以内擾及十餘縣各地匪徒勾結響應並據稱有國民黨人暗中主使刧掠民財佔據城邑爲害實非淺鮮經該署督督飭軍隊分路剿辦團長趙鍾奇進剿蒙化彌渡賓川等處屢獲勝捷並分派支隊在定遠大姚姚安鹽豐各縣與匪接戰多次擒獲甚多其竄踞劍川之匪亦經管帶趙勲衆率隊剿平所有失陷各縣均次第收復實屬調度有方唐繼堯應給予一等文虎章以彰勞勤所有出力人員自應分别奬勵范一石生補授陸軍礮兵上校華封歌補授陸軍步兵上校錢開甲補授陸軍工兵上校楊體震加陸軍步兵上校銜文國祥補授陸軍步兵少校並加陸軍步兵中校銜吕克昌董家德均補授陸軍步兵少校廖鼎高補授陸軍騎兵中校陳毅補授陸軍工兵上尉譚兆福補授陸軍礮兵上尉張定甲補授陸軍步兵上尉沈少新楊承紀均補授陸軍步兵中尉其餘各員俟該署督查明開單彚呈再行核奬此令 
又令李厚基給予二等嘉禾章汪聲玲給予二等嘉禾章此令 
又令據兼署奉天民政長張錫鑾呈稱奉天財政司長王黻煒呈請辭職王黻煒准免本官此令 
又令任命張冀廷爲奉天財政司長此令 
又令任命朱璋爲福建國稅廳籌備處處長此令又令海軍總長劉冠雄呈請任命鄭寳菁爲科長應照准此令又令内務總長朱啓鈐呈請任命張鍇王守恂曾維藩爲僉事應照准此令 
又令司法總長梁啓超呈請任命萬宗周趙廷鈞署甘肅高等檢察廳檢察官應照准此令 
又令據政治會議呈稱前奉諮詢增修約法程序一案經開會全體議决僉以爲宜於現在之諮詢機關及普通之立法機關以外特設造法機關以改造民國國家之根本法等語本大總統就任宣言業經鄭重聲明誓以刷新政治爲藐躬之責現在國事日棘誠有如該會議所陳非刷新政治無以救國家之危非增修約法無以立政治之本旣據該會議全體議决請卽特設造法機關并徵引法理事實反復印證而於其機關組織尤肫肫然以召集富於學識經驗聲望素着之員希冀方來具見政治會議各員同心愛國出於至誠本大總統雖以就衰之年亦甚願竭盡智能與我國民共此艱難大業綜核該會議原呈各節按諸美法先例旣屬同符準以吾國現情尤爲切中自應如議進行惟事關國家大計所稱造法機關究應如何組織應用何種名稱其職權範圍及議員選派方法應如何妥愼規定特再諮詢政治會議尅日議决具覆以憑公布施行此令 
一月十日大總統命令國務總理熊希齡呈請任命王杜濮彦珪勞勤順文永譽吳興讓陳誾陸恒脩爲僉事應照准此令 
又令外交總長孫寳琦呈請任命黄履和爲僉事應照准此令 
又令國務總理熊希齡内務總長朱啓鈐呈據兼署新疆民政長楊增新呈請任命易抱一爲秘書應照准此令 
又令國務總理熊希齡内務總長朱啓鈐呈據陜西民政長高增爵呈稱裁併首縣員缺請將咸甯縣知事方大柱長安縣知事屠義肅免去本官等語方大柱屠義肅均准免本官此令 
又令國務總理熊希齡内務總長朱啓鈐呈據福建民政長汪聲玲電稱大田收復據報知事宋汾年濳逃印信遺失擬請褫職拿辦等語該知事有守土之責乃因境内不靖未能力圖鎭攝竟敢棄職潛逃以致印信遺失實屬有虧職守宋汾年應先行褫職嚴緝懲辦以昭炯戒此令 
專電 
北京電近日廢除閣制採總統制說大盛美顧問古德諾尤力主各報頗有謂將實行者但余聞袁總統深不喜此說北京電政治會議十四開議祭天及祀孔案但其後重要議案即昨令中所稱造法機關之組織名稱職權及選派議員方法 
北京電十一以敎令發布一驗契條例凡呈驗舊日之賣契典契納驗費一元註册費一角但價格僅三十元以下者祗納註册費二契稅條例凡不動産之買主納契價之百分九承典人納百分六契成後六個月内用印花納之三販賣煙酒特許牌照稅條例整賣營業者年納四十元零賣分三類自十六元至四元無牌照不得營業四所得稅條例除法人所得納千分二十國債外公債及社債利息納千分之十五爲第一種外凡不屬此等所得者爲第二種五百元以下者免稅自百以上至未滿六十萬元爲最少者納千分五至多納千分之五十自五十萬元起每增十萬遞增課千分之五凡軍官敎員俸金美術著作所得旅費學費法定養贍費不以營利爲目的之法人所得不屬營利事業之一時所得均免稅 
北京電閣議决總統年俸三十六萬袁减爲月支八成公費百五十萬减爲月四萬交際費年五十四萬减爲月支四萬並議决秘書廳各項開支自三年起另定官制由國庫開支臨時期内自元年二月至二年九月按實支數目部另補解副總統年俸十二萬交際費二十四萬 
北京電外交部次長曹汝霖近因用人與孫頗忤欲外放至欲得此使此外李景龢李國杰均謀此席 
北京電昨在總統府賜宴及聽戲者共五六百餘人北京電進步黨確有大部分擬推徐世昌爲理事長 
北京電大理院最大之新署落成今日即在彼開院 
北京電張廣建爲赴陜甘任領欵十萬 
北京電狂生何秉忠上書謂旣復滿祚宜循滿制奉批斥本應嚴究姑寛 
北京電太火瘋閙謂欲出赴交民巷乞食 
南京電送親來甯之大總統如天人寓獅子橋江寗交涉局馮督已派軍隊守衛該局門首懸旗結綵裝點電燈並製門額有福共天來四字以誌慶賀 
南京電前日馮督赴鎭江檢閱軍隊當晚旋寜 
南京電蘇省行政公署已取銷歸併寗署 
南京電韓省長因辦理交涉案於十二日赴滬俟公竣回甯再行晋京省長印信文件確未呈交馮督 
杭州電朱督屈省長已電請馮督將徐錫麒從寛辦理交保釋放杭州電閩督電請朱督拿辦副官王統 
杭州電鹽運使署爲便利起見有遷移寜波消息 
[特約路透電]  
北京電政治會議將於明日舉行第三次會議討論祭天及祭聖二案袁總統諮詢該會議祭天應否仍在圜丘或易他處且應於何日舉行服裝禮節應遵何制大總統應否親臨第二案諮詢往者於孔子誕日行祭聖禮今旣改陽曆嗣後當於何日行之該案必有紛紜之辯論因中西文報章近於此事多所爭論惟聞該會議並不提及國敎問題北京電據華字報載外交部已接駐京各使來文要求賠償光復時所受之損失今紀其圓數如下德九百九十二萬法六百六十二萬七千俄二百十八萬英一百四十二萬八千美一百十七萬七千比五十八萬丹麥四十六萬奥四十四萬六千日於京津兩處損失索賠四十三萬九千意二十萬荷六萬八千西班牙一萬統計洋二千三百五十四萬七千圓此事仍由中政府與外交團討論外交部深望减少若干而尤以德法兩國要求最奢預料日本要求之總數亦必甚巨五國借款中之英金二百萬鎊已提出充作此用 
[譯電]  
北京電據惡西亞日報載稱内閣擔負責任之制不久確將更變而仿美國制僅由大總統擔負責任 
倫敦電西藏各督之子四人前由印藏政府派往英國留學已在海兹安特陸軍高等學校肄業七月學期已滿下學期將赴納格拜愛聞諸生年少聰穎進步頗佳 
北京電段芝貴昨忽抵京日内仍將回鄂柏林電土耳其所聘德國各武員之領袖桑特斯將軍已經取消第一軍團司令之職改任陸軍及軍務學校之總稽查員 
[公電]  
政治會議議决兩大案之通電都督民政長將軍都統鑒政治會議於上年十二月念九日開第一次會議當將大槪情形於卅日電達在案本年一月二日各審查員開審查會將兩案再四討論决定辦法公推審查員二人起草一月六日復開審查會審定草案全體議決提出報告書於議長當於一月九日開正式會是日會議事日程第一係救國大計諮詢案審查報告第二係增修約法程序諮詢案審查報告午後一時開　到會議員七十七人宣布審查報告書並由審查員說明理由各議員反覆討論爲時甚久第一案救國大計主張停止兩院現有議員職務並聲明所有國會組織各法及選舉程序一經釐定召集國會不患無日至如何給資仍由政府籌定第二案增修約法程序主張增修約法於諮詢機關及普通立法機關以外特設造法機關改造改國國家根本法并請召集各地方富於學識經驗聲望素著之員妥愼組織以符尊重造法機關之本指兩案均經全體議决已由議長呈復大總統裁奪施行知關藎念特此電聞政治會議秘書廳叩蒸印 
内務部通告試驗知事分别辦理電民政長鑒上年十二月第六十三號部文定於本年二月十六舉行第二次知事甄錄試公布在案現值考期瞬届各省如有 
保送試驗之員請即備文趕於期前送到其轉加保薦邀免考試者亦速送文册來京以憑彚辦至現任知事除由各省聲叙理由業經援案允准緩送外餘應查照任用施行細則第十一條依期辦理如確有困難情形仍可卽時陳述特此電達俱希速復内務部灰 
要聞一 
[清宫盜案之始末（寅生）]  
熱河清宫古物上年秋間怱有遺失之說據聞近年以來該處古物偷漏之事常不能免如前清内務府大臣增壽臣所開之延清堂古玩店近來獲利頗豐致富百萬卽得力於熱河清宫及内庭各處之物熊總理交卸熱河都統篆務來京就職後曾力勸内務大臣世續將熱河瓷玉各件搬運來京迨擬照奉天辦法作價歸民國儲藏博物院由内務部收管其時各古玩店聞之恐此後盜買不易遂有多人前往熱河乘機攫取而經手裝運之人不如古玩店夥之識貨故運京者無甚最貴重之物其隹者均被古玩店買去當熱河舒都统派定苑副徐延全押運瓷玉各件一百二十六箱來京請政府派人至灤州接洽之時都中忽見有多數字畫册頁手卷皆曾蓋御璽並有乾隆御題在其上識者皆知其爲内廷之物此外瓷玉等器亦復不少然當時外間究不知其所由來迨上年十二月間忽然由隆福寺三和公古玩店破案其案情之離奇及將來之結果頗有耐人尋繹者爰詳述於左 
一破案之原因　有朱作舟者爲前充招商局總辦朱翼甫之子與熊有葭莩之誼熊爲總理後朱屢求得一位置熊迄未與嗣聞外間謂熱河清宫古物紛失不少與熊極有關係遂欲探得此案之究竟爲熊雪不白之寃朱居天津最久與天津著名鹽商王竹林善（王爲前鹽商倒賑之一楊翠喜即 
 
 
 

Page 3

 
 
嫁與之）遂謀之於王王曰此非難事我有友人名丁季銓者爲延清堂古玩店之掌櫃此中原委必知其詳迨王以此事詢丁丁卽以三和公永寳訪古隱秀韻古等古玩店告之王旣探得底藴遂以告朱朱復以之告熊總理熊卽囑内務部飭警察廳派人按照朱所告之各古玩店秘密偵探故上年十二月二十後卽有某偵探前往三和公購買地毯言明價值約午後持洋來取臨去時即在地毯背記一暗號其毯即熱河行宫之物及偵探復至三和公掌櫃賊人膽虚堅不承認此事遂至衝突某偵探旋即報告警區將該店夥帶去三人而掌櫃遂要求商會保釋經商會總理馮潤田勸其承認出於無心收買該掌櫃不悟並云要投案及出門即被巡警捕去未幾三和公即被地方檢察廳查封而上列各古玩舖之掌櫃夥計亦先後被拿矣 
二案情之變幻各古玩店旣被拘去之後經檢察廳豫審供出有一劉姓者爲其中要犯劉何人耶即丁委泉之妹壻也及警廳派人往傳劉竟聞風先遁警察至見劉不在家遂拘其子而去其子年尙幼至該廳一被訊問卽供認其父之所爲及問贓物在於何處則曰在舅氏家中問其舅氏何人即延清堂之掌櫃丁委銓也警廳知丁兼充某銀行買辦於是派人在其家附近守候適丁回家卽行拘去丁到案後詢以劉姓之事丁答以無此親戚蓋丁尙未知其外甥被獲已將實情供出也旋傳其外甥對質丁猶徉爲不識及其甥詰以爾非我之舅氏乎與吾父收買古玩存某處如此如此丁乃無可强辯遂被拘禁又由法院訊出贓物存在某敎堂内蓋丁季銓旣兼充某銀行買辦因此與敎堂熱識與西人來往者亦多遂租得敎堂旁邊房屋專藏私收禁物於是内務部與某公使及敎堂交涉得其許可遂派人往搜竟將寄存之各物一齊起出云 
三法庭之爲難丁季泉之家屬聞丁被禁之耗以此事乃王竹林囑丁舉法今反被拘卽往尋王竹林大有不將丁放出與王竹林誓不甘休之勢王以此事乃由朱作舟之囑托不能不責朱以救丁朱遂以釋放丁季銓求熊總理熊總理以爲此事係由丁孟銓破案自未便反將丁問罪即電告該廳該廳以旣在某處搜出贓物而又有其外甥作証自是贓証確鑒以較其他之古玩店尙須調查僅涉嫌疑者不可同日而語他人或可放丁季銓之窩贓故買罪無可逃實爲此案之要犯如果開釋則此案卽不能辦答之熊總理祗得謂令其取保如須傳訊仍由保人交出而該廳比時仍未允也此案如何結局尙須搜查他項証據恐一時不能了結 
四結果之推測此案旣破之後熱河行宫古物若干該處原有苑丞諸人經管此事並有清册可查即北京内務府亦有底册若世續必欲根究此事當不難水落石出徒以世大臣持消極主義以爲大好河山都已送與他人區區古物又何足計較且旣已捐送民國送興全國之人與送之個人有何分别遂置度外不問現雖由法庭追贓然法官無識古玩者縱追查甚嚴該商亦可以非行宫之物冒充而其眞者則從速秘密運送出境售舉外人以湮滅証物如近日天津卽見有漿豆紅瓶兩對及天藍瓶一對及其他物共磁器十件索價七萬元有人已許五萬元尙未肯售又聞有地氈一床係乾隆年間西洋進貢之物某店已以八千餘元售之西人大約各種珍貴之品不久將皆落西人之手矣 
[記太炎（駐京通信員遠生）]  
一代文豪之章太炎之神怪的舉動早已蓋絶一時新年以來數日間尤爲神怪中之神怪矣先是太炎於贛寗亂事中以共和黨人之邀請來京而其時中央所得太炎在南方種種情形及其在報章公然發表之宣言已成一絶大公案故到京後卽由司令處派警兵監守後以種種團圜乃稍解至十月間由檢察廳起訴曾被一次之傳訊而太火乃以病辭並以日本軍醫某所出診斷書爲證診斷書中記明神經袁弱症余間接詢之與此軍醫有關係之日人太炎之神經有病確也故迄未到堂而太炎在本部中種種神怪的舉動不絶於耳目中間數致函總統頗致憤懣之　歷見各報其最大者爲考文苑一事謂年須二十幾萬王賡氏曾特往與商謂二十餘萬未免太多太炎力謂非多尙須開局聘訂名宿種種王賡氏謂海内安得如許名宿因歷數某某之足任此事者所得殊寥寥因謂如此即七八萬亦可然此事亦卒作罷共和黨本部人乃勸其仿照在東京留學生會館時辦法開會講學將借以安其心也太炎大以爲然乃開一國學會會址即在化石橋共和黨本部聞到會者頗多共和黨樓上之會場爲之座滿蓋不下百餘人傳聞門上貼有凡入孔敎會者不准入會字様又在講座中除講學外則專以駡康有爲陳煥章等爲事如是者月餘而先生乃大不耐煩矣岌岌求去新年以函致黎副總統表明去京之意謂將冒死而行黎公即夜叩總統之門而求見意將爲之道地日晚值總统已睡乃於翌日面述此事謂宜爲之位置總統答稱考文苑現在並不須辦但渠若須此名目亦可月給薪水（聞許月給五百元）黎公以覆太炎而太炎堅持必須辦事且必須辦考文苑决不願徒居此名因此乃决行以本月初三日起程赴津堅約共和黨本部幹事張伯烈張大明吳宗慈送往張君等乃爲公餞酒酣以往遂至誤車及入到後而不能上車太炎大憤乃决不欲還本部即遷入東單牌樓之華東飯店以示决心故一時喧傳太炎不知何往者以此至初七日早十一時乃駕車直赴總統府招待室投名剌謁大總統總統辭以會客不見問會那一個接待員答會熊總理（熊氏每日以八時入府十一時始散）候之良久則又問會誰答稱會向瑞琨太炎大怒謂向瑞現琨係一小孩子尙可會何以不會我因指名會秘書張一麐（太炎前此在京時遇事多張氏接洽在東三省籌邊時電文皆直接寄張氏最後則痛駡之）接待員答以已赴政治會議乃稱無論何秘書皆可而衆秘書互相推讓不肯見之乃由一秘書與敷衍數語即去太炎因大閙不行（報載其時只穿官靴一隻手執團扇一柄柄下繫以勲章此節爲余所未聞確否待考）總統聞之無法可施乃由兵校等備一馬車護送之至於府中附近之敎練處欵待甚優至今無消息傳聞送至軍政執法處者訛也先此有人爲太炎道地請准其出京者總統答稱他的案子未了這是我做不得主故太炎之左右並不主張太炎之出者其类滬門生某君以太炎在京寂居寡歡宜有以慰藉之頗勸其夫人來京一行亦不果來 
國學會昨日登啓事宣告解散措詞頗激至有謡傳張伯烈君不知何往欵有他故其實張君現極消極遁居百雲觀中並家事亦不過問 
歷代中外文豪常多奇跡而尤多帶神經上之疾病若太炎者以奇跡及神經病論亦不能不謂爲文豪云 
雜評一（無名） 
内閣制與總統制不欲總統有權於是採内閣制採内閣制而總統仍有權不如改總統制不改總統制而總統仍可有權則不如仍舊内閣制中國内閣制與總統制之紛爭其後壁如是 
造法　關所謂造法機關者將設立之以造中國之根本法者也今政治議會已先造此造法機關是可名之曰造造法機關是無異人之有父父之有祖祖之有曾祖矣中國人之推原理想如是如是 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政治會議第二幕紀聞]  
九日下午一時政治會議在團城開第二次正式會到者七十五人李議長主席秘書　報告收到文卷等報告畢主席遂宣告開會討論第一議案蔡審查長起立謂今日顧君代表報告情形顧鰲遂登台報告約三十分鐘大致謂國會制定憲法草案種種誤謬致惹起全國反對等情依次報告審查情形並謂對於國會問題只可議及另候召集至給資多寡可讓之政府斟酌反覆推論引証法理極爲詳　報告畢吳乃　起謂給資資字應指爲旅費不得包括歲費本會議應請政府儘給旅費云云鄧鎔反對吳說謂十一十二月分歲費當然發給不遇此乃財政問題只可聽政府爲之不必於資字上加批評云云繼楊增煩寳熙劉新生等均起立發言討論給資回籍問題李慶芳起謂按本會議規則第十二條贊成反對須相間發言應請議長對於發言者請先表明贊成反對意思　贊成審查案給資一則當然不必議及議長以第一案大旨付表决起立者多數遂通過繼討論文字修正梅光遠陸夢熊等均指出審查書中應修正之字句李議長謂如不棄鄙人鄙人願與審查員擔任修正事較之如此討論少費時間衆贊成遂宣告休息休息後報告書即已修正完畢提出付表决遂全案通過議長復宣告開議第二案由秘書朗讀報告書後審查長仍委託審查員顧鰲君登台說明該案審查之旨趣議長旋即宣告付討論各議員討論　度極爲鄭重聞於報告書原文中有前次臨時參議院制定約法云云當時有人主張删去林萬里反對之有各種重要法案即可由其制定云云衆以此語不免侵入立法機關之權限均贊成删去討論約兩小時之久議長遂宣告討論終止以全案付表决得一致贊成第二案遂通過議長謂應由秘書廳依據本日議决原文呈復大總統云云遂即宣告散會時已傍晚矣 
[增修約法機關名稱之主張]  
增修約法爲　今第一要務自大總統提出此案後政治會議委員幾於全體贊成現已大會通過另組織機關執行其機關之名子尙在議論之中無一定之標的據各方面所聞其具有理由之主張約有數說（甲）特别參議院此說倡之最早其理由大　根據於臨時參議院（乙）共和議院此說即憲會議之變名因憲法會議名稱似專爲憲法而設當此立法機關　滯時代旣另組織一特别機關必使範圍擴大一切緊急法案皆可由此機關議决而開宗明義當以共和二字爲標幟以表　國體之名稱並可　示人民之趨向故擬定名爲共和議院（丙）國民會議爲此說者以共和國家一切設施　當以國爲主體况以變更法律制定法律最重之機關若不本　意以定名稱　無由引起國民之信仰即不能保持機關之　嚴　美法爲共和先進國而兩國當國會未成立時皆招集　時國民會議以定一國之根本大法我國增修　法亦當取他國之成例定機關之名稱故擬定爲國民會議（丁）增修約法會議爲此說者確是因事命名不涉寛泛而恰得題神蓋大總統提交之案原爲增修約法起見有一定之範圍一定之目的若故意紛更不惟文不對題且恐名實相違致失原來本意而有騖廣而荒之獘到不如老老實實不必矜奇炫異自然合調中拍故擬定名爲增修約法會議以上諸說皆能持之有故言之成理究竟以何者爲準尙在不可知之數就現在觀之甲說係依様葫蘆未能成立丙說雖名目正大而不切事實贊成者亦少惟乙派之主張頗占多數然謂爲最後取决卽歸此說事實上亦殊未必蓋共和議院名稱旣不雅馴且範圍廣漠未能表明此項機關之性質故名正言順感即以丁說爲依歸亦意料中事也 
[裁督以前之各使職權]  
現在廢省及分劃軍區聞題喧傳雖久然暫時尙未解决故各省都督未經裁撤以前所有宣撫鎭撫護軍巡閱使等即爲臨時之差派其務權限自不能不先行擬定聞　前政府業經議妥暫行規則兹探其條例如下（甲）宣撫使一地方如有肇亂之處即應派遣二職權則爲宣布中央德意三撫綏該地之人民（乙）護軍使一凡現無都督之省分即應遣派二其職權即參照都督府組織共人員則以都督府三分之二爲限三有統轄本區内軍隊之全權（丙）鎭撫使一各地方雖無亂事而形勢尙有未穩之處卽應遣派二其職權爲暫時鎭守其地三應使該地亂事銷滅於無形（丁）巡閱使　一各地有駐紮軍隊之處卽可遣派二職權即巡閱各地方防禦情形三俾得各駐軍整齊一律 
[籌畫水利局之規模]  
自農商部張總長任命爲水利局總裁後近日詳加籌畫已决定以舊工商部爲本局在直隷河南山東湖南湖北四川安徽浙江江蘇福建廣東等省設立十二分局其籌畫之規模頗爲壯大唯此項經常費及工事費需欵甚巨關於此項支出已由張總長議定籌措之辦法擬即日提交國務院會議表决以資進行一本局經費可在中央行政費項下籌撥二分局經費即責由各該省分任籌担三工事費可隨時酌借内外債以資辦理 
[鄂滇路又有新借欵]  
山東鐵路問題未十分了結而鄂滇鐵路問題又相繼以起聞其簽約且在山東鐵路以前兹爲紀其原委如左 
路線經過及其影響鄂滇鐵路路線與粤漢鐵路幾成一並行線惟一在東一在西耳該路以湖北商埠沙巿爲起點以雲南興義府爲終點中經常德越貴陽西南以出桂境此爲幹線其支線則以常德爲起點以長沙爲終點以與粤漢鐵路接線並爲將來漢口至沙巿鐵路（川漢鐵路之東段）之並行線幹線支線合計共長約一千二百啓羅米達此鄂滇鐵路線之大槪也其路線多沿用舊時鄂滇通商孔道便商利民爲交通上之原則然用意更有在者即藉此以收行軍上之便利蓋粤漢鐵路通鄂湘粤三省聯爲一氣鄂滇鐵路成鄂滇桂三省亦彼此連絡歷來滇黔二省以僻處西南隅之故中央勢力多有不及遇有兵警每恃川廣東西鄰士馬以與從事鞭長莫及當局深慨自有鄂滇路而此弊以免且此路之將來其影響於長江流域者頗大而最宜注意者則爲南段南叚之終點爲興義府由興義而延長之以抵雲南府咫尺間耳印度支那之法國鐵道且駸駸焉與之接軌是不啻與法人以入我國膓地之捷徑所賴以抵制者將惟英人之勢力是恃此又將來之影警勢所必至者也 
德文報傳出消息此項消息係傳自德文新報而北洋德華日報相繼登載論者多謂近日德人在山東新攫得鐵路建築權恐中外輿論羣起反對故揭載鄂滇鐵路消息以分社會之心而减殺其反對力實則不然蓋傳此消息者非德文各報乃倫敦泰晤士駐京記者致函該報本部報告情形以致喧傳一時無可隱匿云 
英公司承借欵項鄂滇路係由英國普林銀公司承築該公司代表人法蘭希（譯音）與我國政府訂約其簽字當在中德鐵路新約簽字以前蓋中德約簽於十二月三十一日而鄂滇鐵路消息之傳布係在三十一日前也條約内容外間尚未探悉惟聞關於路之工程規定甚爲詳密所有一切築路欵項亦悉由該公司承借云 
承借英欵之由來各國在我國之權利取得皆有事前之準備而非偶然然其所謂準備者非絶對的對我國方面乃係對他國方面蓋各國之在我國南部皆欲疾起競爭以圖最後之勝利英國爲比較的佔優勝浦口開埠之借欵法人出而承攬英人視爲大辱數月來倫敦報紙幾無日不以此警其本國資本家銀行團使起而爲絶大之活動以戰勝他國普林公司因之遂成此鄂滇路之借欵此其内幕之情形也 
記者按鄂滇鐵路卽本報上月二十五日所紀之湘桂鐵路也 
[最近著手之兩建築]  
漢口新巿漢口建築新巿原擬由鄂省自行借欵以漢口地方稅作抵押品迭經黎副總統主持派員與大賚洋行紐孟銀行中國興業公司籌資本家草訂合同俱爲鄂省議會所掣肘致不能成立現黎公在京與袁總統熊總理議定以政府名義向法國實業銀行貸欵三百萬磅專以建造漢口新巿日内即簽約交欵其建築督辦一職黎公意欲授與哈漢章乃楊度旣得是差袁總統遂擬畀哈以會辦名色哈辭不就故未發表聞楊督辦准定本月中旬赴漢現已派有劉某等前來佈置一切擬在租界覔租極大房屋爲督辦公所並聞其下須設三大局共須用局員數百人規模極爲闊大且擬聘用外人爲總工程師又聞楊已電叚督吕省長請轉飭現設馬路工程局人員仍照舊供職惟停工事進行以俟其接收重新籌畫又請吕省長檢取前漢口建　籌辦處所測繪新舊街道圖及工程計畫意見書曁公文圖表之重要者尅日送京以憑與銀行代表商議一切 
海蘭鐵路海蘭路線關係江北甚巨由徐州入海路程有七八百里之遥果此路從速興築江北今年大災路江可以代賑連年匪熾運兵亦可神速再海州之鹽今年存而不得運者有五百萬包鐵路成則無此停滯之患因之淮徐海旅京同鄉於日前特開大會公推許九香楊公雨徐庶侯等爲代表晤施省之督辦詳述一切并問此路將來究竟以何海口爲商港其海門歟抑灌河口歟施皆一一答復商港以測量而後定測量於本月底即可着手至海清徐兩路之告成則斷不出於明年云云 
[鄂省黨人之悲觀]  
關克威被捕關克威者前鄂軍第七師師長唐犧芝之總參謀也起義時頗著功績荆州各屬之光復多賴其力後該師裁汰關職取消遂投入國民黨劉鐵由沙洋倡亂謀襲荆州關實爲之謀主事敗潛逃經黎副總統特飭荆州鎭守使加意緝拿兹關又在荆秘設機關搆亂由荆州鎭守署拿獲鎭守使丁槐竟待之如大盜斷其脛骨復以鐵練穿肩上之骨繫之來省丁使以獲此要犯爲莫大之功特親自押解來省藉以晉謁段督乃段督殊不以關爲重甚不以丁離職爲然丁遂掃興而歸聞關原前文普通學生同學同志現居高位者甚多見狀莫不慘然君詆丁槐之殘酷然亦無法營救也現經軍法處訊供收監其鐵練已與血肉結合不能除去矣 
萬民主入獄黄李之徒現派萬民主爲新同盟會駐鄂總代表潛至武漢勾煽軍隊搗亂前日鄂都督拿獲謀亂之留學生等均供其爲代表是以警廳密派探員四路偵查昨由警廳總務科長張治禮率同暗線在漢口法租界與遇當購萬至毗連租界之某酒樓小叙遂將萬拿獲搜有新同盟會證書義勇討袁軍委狀各一纸及銀元百餘元當解至省由警廳長崔玉甫訊供謀亂不諱立禀都督飭交軍法局審訊擬辦崔廳長遂派天津警察二十名以繩牽其手移解到局時萬猶着漳緞狐裘杭綾灰鼠馬褂外套黑呢常禮服（其博士帽及金絲眼鏡早爲警察携去）昻昻然毫無懼怯之狀並要求急見軍法局長詎該局憲兵不由分說將其拖至一室即强迫剝其外套袍褂僅餘衞生衣未脫萬大聲號寒良久始有一憲兵給予破舊棉袍一件旋即械繫下獄 
留學生取消鄂省前歲所派留學日本陸軍士官學校之學生祁國鈞江炳靈等五十三名皆係起義時在各機關服務後經閑散之土故人人以元勲自命因其年輕學淺無作官吏資格故將送往日本留學兹該生等受黨人運勲突於上年十二月結隊歸國當由東啓程時都督府即得中央轉電知照該生等抵鄂應特别注意故該生等到鄂之時即奉叚都督命令以該生等係回國度歲謀家人父子之團聚應各給川資四十元各回本籍度歲勿庸逗留省城待遇不爲不優詎該學生仍有密謀於除夕日經都督府調查偵破並獲其證據及新同盟會證書徽章當捕得三十九人解至軍府研訊將其中首要五人發軍法處審辦餘槪交保釋放仍候傳質問軍法處訊得伊等於贛寗之變即有關係聞段公對於此案極爲愼重雖以此五十三人不盡謀叛然不應與亂黨同行自處嫌疑故將其留學名籍槪予取消仍飭嚴辦爲首之人云 
[京漢沿路之匪患]  
本月八號下午京漢鐵路長票車抵漢載有河南駐馬店避難者多人多未携帶行李衣箱狀極愁慘據云本日上午有官兵二千餘人與白狼餘黨在離該店三十里地方大激戰鎗炮之聲愈打愈近不數時官兵大敗該匪即率衆竄至駐馬店大肆飽掠全鎭頓爲摧殘所有商民莫不紛紛逃走往來火車已被阻滯不能通行矣八號信陽來電云日昨確山南村官兵與匪激戰一晝夜官兵小挫死傷百餘人確山城内駐兵數百開匪已距城不遠該處人民甚覺恐慌未悉有無援兵前往耳又聞新安店北離鐵路三里許有官兵三百人與匪大戰匪有大砲四尊馬隊二百步隊四百餘較官兵勢强鐵路交通已爲梗阻信陽已預備派兵往援此皆漢口領事所得消息惟同日領事團所接鄂都督府來電云京漢路局得河南遂平縣白狼被困消息白狼自率之匪已被官軍圍攻入山不日即可剿平惟各處餘黨現在尙猖獗各國游歷西人等應請貴使切阻入汴以防不測云云 
西平遂平間之鐵路車站前日幾爲匪徒所毁車站員司皆已逃走幸京漢南局洋員裴來之氏聞信赶往以電四路告警始有兵至將匪驅散然鐵軌已被毁數十丈貨物車站則幸獲保全 
[湯督飭查戕官要犯案]  
前龍山縣知事李運祺於民國元年五月在龍山任内被人戕斃並搶刧署内一空迭經其子李朝燮呈控逾年迄未按律懲辦現因湯督蒞任拿辦黨人甚爲嚴厲李朝燮又復赴省具呈略稱故父李運祺於民國元年五月間在龍山縣知事任内被匪戕斃並搶刧署内一空當將起衅緣由及被害慘狀呈明前都督譚派委楊毅羅本義等馳赴該縣查辦案内主謀首犯饒榆齡陳百祥李繼榮向世海等業經查有確據會同地方官電呈前督覆准通緝在案乃饒家擁巨貲戕官後即携動産逃赴北京運動國民黨湖南要人關說恃爲護符竟於去歲十月問胆居省城逍遥法外經朝燮查覺呈懇前譚督派兵在樊西巷仁美園超羣旅館拿獲發交前司法司擬辦詎意譚人鳳竟敢挺身庇護串通前司法司長盛時前民政司長仇鰲賄保開釋縱令遠颺以致正兇重犯久稽顯戮案莫重於戕官罪莫大於主謀以重案之首惡而二三奸人可以蔑視法律蹂躙人權雖前督亦坐視莫敢誰何司法界之黑暗有如此者若不呈懇都督將此案應辦之犯强　執行何鋤兇暴而慰幽魂曩者奸黨盤踞要津招權納賄絶無忌憚置公理於不顧庇罪人若手足以致寃沉海底無處求伸此從前湘政之不綱誠有如我都督煌煌之示諭者也兹值棨戟來臨拯民水火用特縷陳情形呈懇都督調卷察核嚴飭龍山縣知事立拿饒榆齡陳百祥李繼榮向世海等各惡犯解省訊辦並懇嚴治譚人鳳等賄保鬻法之罪以雪奇寃而伸法紀云云湯督閱呈後立飭龍山縣知事嚴緝饒榆齡等務獲究辦矣 
[贛省黨人獲案供證錄]  
江西警察廳致吳城商會函云案奉行政公署訓令内開本日迭據探報李烈鈞倡亂時黨羽甚衆自大軍入城均各紛紛逃竄現又濳自回省形蹤詭密難免不有希圖擾亂情事具摺呈請密拿等情前來合亟令飭該廳長查照單開姓名住址分别嚴密查拿並將該黨人等所住房屋細加檢查有無違禁物件及與匪黨來往函件據實呈報聽候核辦母任遠颺等因奉此查奉發抄單第五條内云探報前吳城警務長羅修全係南昌縣人爲國民黨中最烈之分子當李烈鈞在吳城時充當一等副官在吳城勒索商民銀錢甚多李二次回省又隨同附和極力鼓吹乃李之心腹也大軍入城羅則避　他處現又濳行來省聞係受李之指揮充當坐省偵探與黨人等時有秘密之函電往來隨時滅跡現萬進賢門内駱家巷等語當經敝廳派探前往查拿去後旋准衛戍司令部將羅修全一名押送到廳當經騐收嚴加看管聽候訊辦在案嗣經敝廳會委陳奎齡提訊羅修全供詞狡展不吐實情究竟探報各節是否盡實殊難懸揣貴會近在咫尺見聞較確相應函請按照探報各節秉公查復以憑核辦而免枉縱云云 
江西參議員朱念祖盧式楷苻鼎升劉濂四名買票被選一案昨經委員陳奎齡訊據張謙供稱我前天供的那苻鼎升盧式楷劉濂朱念祖他們各立八千元的字據我今日將實情回明那天苻鼎升等先到我那裏我未允他們四人又到鹽局總辦黄緝熈處借妥了錢黄緝熙邀同苻鼎升等四人到張謙大井頭公館内將欵交付票上寫我經手那月分不同寳是一天寫的此欵李烈鈞不知情不敢妄說苻鼎升等已在省被選參議員復纔到張謙處借欵據說係彌補以前虧空究章是彌補何項虧空並未說明李烈鈞提鹽局二十萬欵我不記此事李烈鈞向來至鹽局提欵係用提單蓋章用印提了之後補備公文備案旣行知軍政司必有案卷可查云云 
贛省黨人趙復祥部下護兵黄青雲前假造民政長公文私赴樵舍一帶地方捉煙拿賭詐取財物爲數頗鉅昨經水巡砲飛艇往破獲立將黄解省審辦復由駐紥滕王閣水巡第三局參事吳攸濟會同警察在左家巷七號門牌黄青雲家内搜獲僞造泥雕江西民政長印信一顆當即併案關禁預備呈請民政長懲辦云 
[粤省之黨獄]  
五日四下鐘都督府有大隊軍人擁出人犯兩名一衣黑呢西裝衣服一穿灰色棉袍西裝者面不改容長袍者垂頭欲哭二人均以草繩反縛兩手押往大北郊外槍斃沿途有閑人追隨往觀僉稱二人均爲黨中罪犯云 
六號早八時有軍隊多人馳赴西關第七甫廣東全省烟稅協興公司搜查軍火當時極爲嚴厲該公司之後門貼近聚星里巷内亦派有軍人扼守旋在該公司内搜獲自衛手槍五枝帶去後龍督查悉係被人誣控中有四枝經領護照餘一枝因未換新照該公司自願繳出即由政界給價收用廣西第六軍區鎭撫使宣布槍斃孟希孔罪狀云照得現在拿獲前在逃第三軍督帶孟希孔前在賀縣縱兵擄掠姦淫婦女經賀縣商民陳業脩陳肇良迭次呈控在案經　縣髭陸愛唐查覆焚毁民房一百八十二間殺斃良民無數擄銀數千餘兩又據梧州紳商秦子炯等禀稱孟希孔在賀擄掠婦女五十餘口贜物無數公然在梧當街發賣後准臨時省議會轉據賀縣參會呈控孟希孔濫殺民命焚毁房屋姦淫婦女寃押正紳勒罰商店盜賣公物縱兵開賭僉請懲辦前來當經第三軍統領龍覲光在梧拿辦豈料孟希孔乘間遠逃以至遲延時日現准廣東龍都督在東拿獲押解來邕應查前孟希孔在賀縱兵擄掠姦淫婦女 
 
 
 

Page 7

 
 
名罪狀卽行明正典刑以申法紀以肅軍律特此佈告大衆週知新會縣　聶雨培前因製藥爆炸經新會警察捕獲解省業由都會交軍法處研訊在案兹有聶華常等聯同本族父考據情向督署聯保現奉批云據呈聶雨培研製癩藥誤用西藥以致爆燄并非製造炸藥等情所謂西藥究係何名如果確係研製癩藥物料自必不多何致炸穿墻壁板障何以警察詰問始則揑稱失跌水火燈迨至檢得製藥器具則稱製藥失愼各團體來電又稱研製癩藥似此情詞閃爍疑竇已多况經警保搜查竟有違禁品物多種新會縣知事斷爲有不法行爲自非無因現准民政長來函亦謂聶兩培曾被梁澤霖控告於光復時藉名籌餉吞馳竊萬業經行縣吊騐部據分别究追是其平日行爲本多不法亟應　　應　查訊明確分别核辦毋再率請省釋此批 
　　長令新興縣云據呈報會營拏獲亂黨陸雲田并起出印章函件等情均悉查該犯陸雲田卽金波據獲犯嚴　舟供爲黨首現并起出印章足爲鐵證自不能因其狡供致涉輕縱旣據呈解肇陽羅司令官收審應候訊辦所有供開未獲麥星垣等應即購線務獲分别擬辦具報毋任漏網 
[地方通信蘇州]  
鎭守使來蘇任事蘇　軍警各界今日接南京韓省長來電　新任蘇州鎭守使殷鴻壽於眞日由寗乘晚車赴蘇任事等情第二師朱師長水陸警察廳盧石二廳長均即飭派軍警文官率隊　　車站歡迎　殷鎭守使此次到蘇卽以北街奉直會館爲德署　補住該會館馮都督派蘇之衛隊一營即撥歸鎭守使爲　　又聞　次鎭守使到蘇任事後須將第二師司令部取消並　三四兩旅改爲混成兩旅以期節省經費云 
設立鹽捕營辦公處駐蘇軍事處取消田處長赴滬各情已紀　報兹悉田君已派員來蘇在石嚴橋堍租房設立鹽兵各營統領　公處田君則仍在滬未回云 
[鎭江]  
黨人伏法情形龔青雲旅長前拿獲黨人洪彬一名經劉縣知事訊供不諱於日昨電准馮都督令即就地正法十二號劉縣知事會同龔旅長派撥軍隊將洪犯提出騐明正身绑赴新西門　鎗斃以昭烔戒 
女學畢業紀事鎭江天足會第一女學於十一號假縣議會場所行畢業式午刻該校校長敎員率各女生將各成績品懸掛會場如手工圖畫等品均極優美各界男女來賓分班入席約共六百餘人會場秩序極爲整肅至四時始行散會 
[揚州]  
警界大控案揭曉紀警察事務所警務長劉隴溪人尙樸誠惟爲左右所誤致迭遭呈控兹縣知事温君在省而奉省長之諭以地方制並無警察事務所名目回揚時卽須勒令取消云云昨商會聞此風聲特由商界某要人入署與温商榷謂擬將打電請緩裁撤温怒稱何人打電即爲違抗省令該要人見勢不佳無詞而出嗣仍由商會全體電省云南京省長鈞鑒頃風聞縣知事奉省長面諭取消警察事務所揚城自光復後軍民雜處賴警務長劉漢不辭勞瘁昕夕從公前徐軍長遇剌繼而甯垣二次獨立劉警長奮勉外勤隱消巨患實商民所共見現届冬防吃緊能否從緩取消及令縣知事慰留劉警長供職警務之處仰乞鈞裁并祈電諭揚州商會全體商人公叩云云惟此電雖發而温知事已令飭該事務所於初十日即日取消并飭王委接收一切物件矣一徐軍統兩地棲靈自初八日徐軍統之喪入祠後即由徐氏鳩匠建築石槨就祠安葬而外問乃紛傳十三夜間靈柩已奉回鎭江初未之信及詳細調查乃知徐氏因兩地爭葬遂用兩棺一棺置衣冠一棺奉徐君骸骨唯何地確爲眞棺則尙未能確指云斬决盜匪四名　縣知事奉都督令飭將搶刧大橋鎭案匪張友餘許龍海陶御勝及他案之王有安一名一律斬决温知事奉令後即將該四犯於初十日押至大汪邊處决 
[武昌]  
襄河開闢商埠湖北樊城老河口均襄河流域最大巿場前工商總長劉揆一以該二埠商務發達洋商多派人貿易不如飭速自闢商場開放業經規定大槪辦法咨由前省長夏仲英令急鄂北道觀察使陶鳳集籌辦詎陶因貪花逗留漢臯一籌莫展至今毫無措置刻吕省長以樊城河口乃陜汴秦川諸省百貨彚集出入要道開闢商埠匪特商賈流通益廣且可增進稅欵爰令新任鄂北道朱佑保到任後迅急規畫一切云 
漢巿金融可望活動漢口華洋交易出口貨茶葉而外當推牛皮棉花爲大宗去年五月以後受國黨搗亂影響秋冬之際又因豫南匪患阻滯致漢上存積牛皮棉花無洋商大宗採買計此兩項貨物值價已達五百萬兩所以銀根奇緊商場寂寞較元年尤有甚焉現值陽曆新年已過各洋商皆欲開盤購貨調查各洋商銀行存儲購貨現銀計在一千五百萬兩以上聞已定於下禮拜内開盤交易以現欵卽日交貨蓋日本德國等處來電各工廠急需棉皮也際此隂曆年終華商大結朿正苦現銀缺乏得此救濟金融可稍活動矣 
[安慶]  
攻訐黨人之批詞頃有霍邱縣人民潘迎崙來省呈稱該縣凶犯久逸再懇查究關拿云云昨奉民政長批云呈悉查梁奇峯王澤民二名前據該民人具控當經通令緝拿訊究在案據呈各情候冉令行霍邱縣知事懸賞勒限迅速將該犯等偵緝務獲嚴行重究至稱梁奇峯曾充臨淮僞司令部副官請將逆産查封一節應候飭霍頴兩縣認眞查明辦理 
馬統領將次出巡皖北毫縣與河南接壞土匪出没無常雖經防營勦捕尙未能大獲勝利刻聞馬統領擬親自帶兵前往督剿並順便巡視各營點騐兵士云 
[江西]  
官場新笑話江西民報載一新聞云國稅廳王廳長前曾派員赴各地調查一切乃日昨忽有某統稅分局委員（聞係古縣渡稅局）匆匆來省求見王廳長不知因何誤會見面之頃即詰王廳長云委員並未貽誤公事亦無侵蝕稅欵情事不知廳長何故遣派委員到局查辦云云王廳長驟聞其言初頗怪詫繼詢以查辦委員係何人曾否看過委員奉委之公牘始知其誤以前派之調查員爲查辦員因告以老兄旣任稅局委員自應　得公事調查與查辦輕重逈别權責分明何以含糊牽强至此旣不甚了然於中即靜聽委員之調查可矣又何以輕棄職守來廳究詰此理殊不可解某聞言之下始知誤謬當時耳經面赤赮然不作一聲遽興辭而出踰閾後猶呶呶自語謂拚將此差使不幹云云同座　爲之鬨然失笑 
[雜評二（默）]  
　鄂滇鐵路一鐵路爲交通之樞紐於商業上軍事上均奉莫大關係而中國之鐵路則非借欵不成山東鐵路借約甫定而鄂滇鐵路之借欵又紛傳矣查鄂滇鐵路所定路線與承借路欵之公司卽前此報載湘桂鐵路借欵之變名也其因何關係而變名我姑勿論第此路於雲桂一方面易起英法爭執路權一襄適予外人以排闥直入之途可不愼歟　漢口築埠　中國非特築路借欵也建築商埠亦借欵築路則曰鐵路借欵開埠則曰實業借欵浦口商埠之建築甫著手而漢口商埠繼之漢口商埠之建築費貸之法國實業銀行者也規畫誠不能不宏遠然亦當念借欵之非易而力求樽節此非僅内地之築埠爲然將來西北各要地之開埠其費亦必取之借欵尤當鑒此義也 
　四使權限政府所擬各使之職權謂宣撫使者亂後派遣撫慰者也護軍使者現無都督省分所派遣管轄軍隊者也鎭守使者雖無亂事而地方不穩固所派遣以鎭守者也巡閱使者有駐紥軍隊之處所派遣以查察者也吾謂此說恐不盡然他使姑勿論第以護軍使言江蘇一省固有都督者也何以又有江北護軍使乎 
 
 
 

Page 8

 
 
   
 
 

Page 9

 
 
 [Ｇ>京都天寳齋○婦科種子仙丹○服後受胎極速○如不信者有法可試素未生蛋之鷄餉以此丹半月後蛋自生矣虚言欺人罪我惟天 
[古今第一婦科續嗣容易降生丹]  
夫婦人固無不育之理不育者即有病也然病多起於月經月經不調則非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛躉積或崩血過多或傷於七情致墮情志或感及風寒致損營衛或體虚盜汗不止或血枯面黄肌瘦及白帶淋漓胸腹脹悶五臟虚損子宫寒冷動情即洩受而復出等症此皆體虚血虧所致故種子之難所由來也此丹係葉眞人所傳能調和婦人衝任之血平定肝鬱之氣去瘀生新開鬱解悶煖宫止帶聚精旺血固本調經却病壯體之功凡婦人望子者苟能連服一月中途不間斷無不應手而得素未生育之婦服後一舉成孕晚年經斷血枯常服且能育子旣孕服此産必雙胎眞婦科聖藥種子仙丹也每料一斤價洋八元半料四元起碼二元閨女孀婦服此恐産無父軟骨之子切忌切忌幸勿輕視　另有參茸海狗腎扶陽種子衍慶丸專治男子陽萎精衰服後即奏奇功雙料每兩二元單料每兩一元○眞烏骨鷄白鳳丸每粒雙料洋四角單料每粒洋二角每洋五粒雙料加倍遠埠函購須託郵局最妥信局屢次作弊　　　舖設上海二馬路中市西鼎新里石庫門内交易京都天寳齋啓 
[郭鴻泰新土棧擇陽歷十二月廿九隂歷十二月初三日開張廣告放盤三天]  
兹因禁限近迫存貨尚豐特於英租界河南路即鐵馬路橋南首北京路口高大石庫門内設櫃開張大小洋藥零剪批發概照原箱兼製清陳公烟並製罐頭價廉貨美以廣招徠而冀脫貨非射利者比也　主人謹啓 
[中國華安合羣保壽公司緊要廣告]  
本公司各保户多有遷移地址未經報告公司致續届保費到期無從收取而通告函件亦無從投送遂不能按照定章三十日爲限繳付保費兹特登報通告務祈保壽諸君速將保費直接送至上海黄浦灘三十號本總公司并請開明現在詳確住址爲荷又吾國經此次亂事各業商市均不免頽疲受損惟本公司營業則反盛於平時其發達狀况日有進步焉知關保險諸君厪注併此附告中國華安合羣保壽公司總司理郁賜謹啓總公司上海黄浦灘三十號德律風一零七四 
[財政部爲通告事]  
查愛國公債換票付息前于二年三月五月十一月間曾經通告各界凡購買愛國公債持有實收者即赴北京中國銀行換取債票請領到期應得利息等因在案今將一載應即明定截止期限辦法以資結束所有補發第一第二第三三期利息以民國三年二月底爲限凡有應領第一二三三期利息者務須於民國三年二月底以前赴中國銀行領取至民國三年三月一日即將未領第一二三三期息票作廢此三期息票應得利息亦即不再發付并自第四期付息期起以後俱按愛國公債條例第六條所規定到期息票過六個月後即行作廢辦法辦理至實收換票以民國三年五月三十一日爲限如持有愛國公債實收尚未換取債票者務於民國三年五月三十一日以前持實收赴中國銀行換領債票自民國三年六月一日實收即歸無效不准再換債票爲此通告其各遵照此佈 
[復康醫院附戒煙局通告]  
本醫院現已遷移至西門外林蔭路第廿二廿三號紅磚新屋内定於陽曆元月初五日起照常診視　簡章如後　二等門診上午十時半至十二時止但收掛號小洋一角醫藥並送送藥以一日最爲限　一等門診午後一時至三時止號金一元藥資照加　出診三時至六時止醫金五元七時至十時並遠路十里以外醫金加倍車資隨送日間三時前夜間十時後概不出診　住局一等每日四元二等二元隨帶服侍之人每日加膳資二角　每逢星期除急症外停診休息 
[上海豫泰土棧零剪放盤廣告]  
本棧開設打狗橋北石庫門面已歷三十餘載自提大小洋藥銷售各埠貨眞價實遐邇週知現因禁烟期迫而本號存貨豐厚急于清售謹擇於七月念八日起放盤零剪以副○諸君之雅意而符禁烟之本意如蒙　賜顧請認牌號不誤 
彭壽堂藥房始創眞正順氣化痰止咳四寳半夏露當面可試眞正神效○函購外加寄費一成 
[請試化痰奇藥]  
半夏之治痰咳由來尚矣各省製售何止千百或拘泥成法或泡製失宜後先所出非無優劣然不能去漬滓而存精液則古今一轍此半夏露所以奇妙入神也本堂存心救世考得半夏一藥其功力全在精液爰不惜工本精益求精特取上等半夏泡製盡善以機器去其渣滓以化學提其精液再加眞正化州吐瑞橘紅龍涎香猴棗珍珠並諸般補肺氣健脾胃滋隂降火生金固本等王道正藥煉之又煉始成此清潔純粹之露不但功大效速爲古今所未有且氣味和平非常精美無異玉液瓊漿用治衰老遠年咳嗽日夜不止或哮喘性急頑痰壅塞只須冲服少許立刻痰化爲水從大小便洩盡痰除則氣喘自平咳嗽自止中年傷風咳嗽胸膈扯痛或乾咳無痰行路氣急甚至咳傷肺膜人事不省破金吐血飲食不進險症服後諸患若失不過數日全愈小兒受寒咳嗽傷風鼻塞或頑痰内結寒熱往來不早治愈易成痰驚等患每次减半與服其病即除更有色傷癆痰産後虚咳體肥痰咳肺癢久咳以及痰帶血絲痰迷癲狂痰飲满中痰核瘋癱一切五臟六腑所致諸咳肺熱脾濕發生諸痰輕者一小瓶全愈重者四大瓶包能永斷病根屢試屢騐萬無一失雖羣醫却步百藥罔效十分沉重之症苟一息之存速請嘗試無不立慶回生其功效之神實有百倍於諸製半夏者尤妙在一經治愈永不再發以視暫愈目前不久舉發諸藥判若霄壤最妙者凡本多咳嗽之人一服此露能將已成之痰淘汰化爲精液以補天一之水而療旣損之金并將中伏癆虫殺除凈盡永絕傳染之患故常備一打可保一家老少永無痰咳癆瘵等患並使一家老少身强力健久爲中外各國同聲稱美謝函證書堆積如山均有郵局圖記爲憑諸君如服無功效甘受重罰聽憑登報痛毁名譽自當敬領雅教惟假冒日多尤宜鑑别倘悮買僞藥不甘代人受過查此等僞藥名稱雖同性質各别就告白觀之似覺大致彷彿迨實地試騐功效大相懸殊此則試過者類皆知之也毋用細述計丙申至今早登申新各報當時惟我獨秘共見共聞詎風行旣久百假蜂起甚至登報妄誇希圖朦混然各報具在難逃公論豈容巧語詭辯移假作眞本堂實事求是何屑與爭惟藥關性命特再廣告大瓶二元小瓶一元每半打計六瓶十元每料四元賜顧須認明瓶上鐵路封條主人肖影壽佛商標方是的眞　　上海河南路抛球場南首七號洋房彭壽堂謹啓○止咳順氣化痰丸大瓶一元中瓶五角小瓶二角半 
[廣東移申協和成土行添設門莊放盤廣告]  
本號創始香港廣東分設九江漢口鎭江蘇杭各埠歷四十餘年親自採運大小洋藥提選頂莊貨高價廉早已四海馳名遐邇讃賞今禁期迫近惟因存貨豐厚急欲脫銷起見特在四馬路麥家圈萃秀里内第三家石庫門面　添設門莊零剪批發照箱格外克已以廣招徠倘蒙貴客光顧祈認明本號招牌庶不致誤已恐未週特此登報　本棧主啓 
[上海四明銀行廣告]  
本銀行總行開設上海寗波路分行先設寗波江北岸温州府城内兩處重整營業章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月四釐一年五釐兼營各業商號往來逐日收解無不克已儲蓄櫃存洋活期三釐計息定期六個月五釐一年六釐二年七釐其餘滙兌各欵格外公道如蒙　賜顧者請至本行面議可也 
[上海靶子場明强學校招生]  
本校新建校舍今已落成定於本學期擴充學額凡有志來學者速來報名投考（納費）學膳宿費每半年三十七元通學生十五元（程度）曾讀英文一二年者爲合格未讀者入預科（考期陽歷一月十七號又二月三號上午九點至十二點（校址）北四川路新巡捕房對門函索章程須附郵票三分　監院樂白 
[蘇州晏成中學招生]  
（考期）陽曆正月八號至十號隨到隨考又二月八號午前九時（程度）（正科）算術至代數各科學能用英文直接聽講者國文能作論說（預科）國文能作短論略習英文者（報名處）謝衙前本校先付報名費二元考取後於學費内扣算函索章程須附郵票三分（開學）陽曆二月十號　　監院麥嘉祺　監學祝爾康白 
[南洋路礦學校招插班生]  
本校招考鐵路專科一年級插班生考試科目中文英文幾何代數預科報名時隨時略考程度作爲取入待開學時按程度分别插班學費專科每學期四十元預科三十四元寄宿加膳宿費三十八元另運動費一元以上各費湏入學時繳清然後上課報名隨時至本校或滬寗鐵路各火車站站長處須付證金五元寄宿十元不取退還（專科考期）自陽曆正月十四號起每禮拜三禮拜六上午十時開學陽歷正月十七號隂歷二月十四日校址上海北四川（函索章程）校長林路近靶子場（付郵三分）兆禧白 
[南洋路礦學校附屬高等小學招插班生]  
宗旨意在培植淺易實業科學能直接本校預科一年級者中文清順英文已讀過或未讀過皆取無庸考試年齡不拘每星期英文念三句鐘國文十句鐘納費每學期三十五元寄宿者加三十八元定額三十名報名至本校開學陽曆正月十七號　　校長林兆禧白 
眞正起首第一家戈老大房善慶堂秘製半夏老舖在滬城三牌樓中市萬興米店對門左近假店甚多貴客留心　 
[善慶堂戈製半夏]  
本堂祖傳秘製半夏專治各種痰疾氣喘咳嗽痴癲中風不語小兒驚風等症於乾隆念四年我上祖復齋公創始向在姑蘇閶門外楓橋米市老宅發兌載明蘇州府志嫡傳迄今已歷百數十年客商信服久遠馳名乃前十數年間竟有假冒隱戤甚多而本族統稱戈製者亦復不少爲此本堂在光緖庚寅年備案登明申滬二報又於辛丑年禀請府憲給示勒石諭禁在案詎料今有同族不肖串通本堂歇夥套印仿帖私刻圖章製造僞藥帶往長江漢口一帶並閩廣浙各處及本省本地各寳號之前騙取銀錢貨物並將假藥暗中混充上門兜售情同誑騙本堂拿有實據爲特登報告明望各寳號留意切勿受其欺騙混朦倘有等情概與本堂無涉凡　仕商賜顧者須認明戈善慶堂牌號上海在城内三牌樓大街朝東門面發兌蘇州仍在閶門外上塘義慈巷底三六灣第十六號門牌内兌蘇申二店餘者假冒惟本堂祖傳秘製原方服之無不應驗如神倘士商誤購别處贋藥不驗者姑向本堂一試服後立判眞僞祈細察焉　凡遠處函購須托郵局滙寄最妥如由民局來辦必須先寄郵信關照庶免假冒作弊特此再告 
[由杭遷申英大馬路順興土棧廣告]  
本棧向在杭州小井巷口開設數十餘年自向英商採辦大小洋藥運銷各埠貨眞價實久已馳名因奉禁令停止所有辦存上海各貨未銷甚鉅現因脫銷存貨起見特在英大馬路永和里第一石庫墻門已於隂曆十月廿五日先行交易 
擇於十一月廿二日開張批發另剪一律格外放盤如蒙　賜顧請認明本棧圖記免被假冒影戤之所欺特此廣告 
[煑飯電爐出租（２）無氣味省炊費無烟灰]  
舊式煑飯噐具須用引火燃料故烟灰四散不甚清潔惟電氣煑飯爐不但潔淨無弊且最爲靈巧便利用以煑飯堪稱獨一　本處現有新到煑飯電爐出租該租費按月每只祇取銀五錢正　欲租用或欲觀式樣請至南京路四百七十一二號本處樣子房可也　德律風二千六百六十號　庽滬西人工部公局電氣處啓　本報印字機純用電機轉動 
[中華銀行廣告]  
本銀行曾於二月念六號股東大會議决改爲商業儲蓄銀行並於四月十四號移至北市福州路第十三號交易迭經登報通告凡有零欵存儲儲蓄櫃者計息三個月週年四厘五毫六個月週年五厘一年週年六厘活期週年三厘凡有躉欵存儲商業櫃者計息三個月週年四釐六個月週年五釐一年週年六釐活期週年二釐以及商號往來匯兌各欵無不克已如蒙　惠顧請駕臨本銀行面議可也此佈　中華銀行董事計郭竹樵謝綸輝朱葆三周金箴貝潤生朱五樓顧馨一李詠裳經理林蓮生郭 
[安裕土棧擇於舊歷十一月念二日先行交易放盤廣告]  
開設上洋英界三馬路西晝錦里沿馬路坐北朝南石庫門内專售大小洋藥零剪批發兼售清陳公膏罐頭另挑均皆克已倘蒙　賜顧無任歡迎 
[老太古公司　太古BS火險公司]  
倫敦崙格西火險公司柯里仁火險公司叭喇定火險公司雙司勞哈其火險公司家定保險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[彭壽堂藥房始創最靈騐　治白濁第一靈藥]  
此丸乃本堂獨秘奇方合天下白濁各藥斷無如此功效神速無論新久五淋紅白二濁痛而且腫及醫藥罔效之症一服此丸立刻小便暢通消腫除痛去淋止濁極至三日濁可全愈眞有萬試萬靈又速又妥之妙眞仙丹也每瓶一元雙料二元先試小瓶亦可五角　上海河南路彭壽堂 
[信牋信封名片　减價一月]  
本廠開張伊始各貨减價一月以廣招徠兹定上等有光信箋每元五千張信封每元一千六百枚鉛印名片卡每百小洋二角紙質堅潔板樣精可謂無出其右巧上海滬寗車站封面二百零一號富華工廠啓 
[止痛斷根　心胃氣痛散]  
此散專用茄楠珍珠等品精製爲散耑治各種氣痛不論新久老症立服立愈大瓶一元小瓶六角另售玉樹神油大瓶一元中瓶五角批發克已　舖在上海二馬路晝錦里口認明鐵拐李爲記廣東仙壽窩啓 
[遺失棧單]  
今小行遺失瑞記八十四號檀香棧單一紙計五十担已向瑞記另補棧單前單作爲廢紙無用特此登報聲明同昌祥告白 
[注意競化新劇社]  
啓者自商學界熱心志士憂世風日下人心不固故在敝社串演文明新劇以期提倡教育改良社會所演各劇描摹人情冷暖世態炎凉形容盡至淋漓痛快喜怒哀樂無不惟妙惟肖現身說法可作當頭棒喝早已有目共賞毋庸多贅猥蒙高雅諸君同聲贊嘆劇中如未盡善尚祈大雅不吝金玉隨時惠函指教以匡不逮本社所深望焉擇於本月二十二晚開幕　開設四馬路大樂原趾　競化新劇社廣告 
[頂頂堅固較凖天平出售]  
敝行經理番辦克名廠天平久已馳名中外價廉物美倘蒙惠顧無不克已上海禪臣洋行謹白 
[彚司公司　男色間]  
Ｋ靴子　雨衣　洋傘　衛生衫　毛絨衫　手套　以及各種上等冬貨　大减價 
啟者本公司今將所存各色上等貨物即日起大减價出售幸勿失此機會特此廣告　江西路南京路彚司公司白 
[第一台十九夜特煩全本好戲]  
大减價特别包廂六角頭等包廂五角官廳五角正廳三角二等二角三等一角 
吳小松　吳小石　五本玉蜻蜓　菴堂追荐志貞結拜 
小楊月樓　取城都　八歲紅　盜御馬　盖呌天　三叉口　 
楊瑞亭　鐵籠山　張德俊　金雁橋 
[得利公司假座醒舞臺]  
特請北京潞河會各藝員開演無雙絕技 
五花飛石　古今未有之大力閗勝會 
潞河會各藝員向在京師從未到過外城此次因往美國賽會路過本地經本公司挽友一再邀留始蒙允許演術一星期其所演藝術能將一千斤之仙人担玩弄飛舞周身盤旋一手能舉三千斤雙手能舉六千斤一足能托三千五百斤兩足能托七千斤有引勁三萬斤採勁萬餘斤吸力數千斤實力萬餘斤其餘種種藝術有三百餘種之多每日更換演習更有盤扛一門尤爲奇巧變化多端層出不窮實不勝枚舉誠可謂天上少有人間難得之絕技也届時務乞　各界早臨是幸 
價目　特别廂座三角頭等廂座二角　特别正廳二角　頭等正廳一角　三層廂座銅元六枚禮拜日與伶界合演價照醒舞臺定章　自十二月十二日起演術一星期每日下午三時開門四時開演五時半閉幕 
[中華大藥房廣告]  
兹因本月底收歇刻下存貨甚多即欲將藥材藥料及醫生應用器具脫售門市零售照碼八折如有大批生意均照外國原價格外便宜如要購得請至北四川路七十六號本藥房接洽可也 
[東京活動影戲園]  
開設在美界乍浦路中西書院北首第一百十二號門牌 
本園開幕以來所演各片莫不光明新奇久蒙各界歡迎有目共賞故本主人格外注意不惜重金特向外洋各廠定製各色異彩風景歷史爭戰滑稽偵探愛情等片刻已陸續到申每逢禮拜二五全行更換新片務請各界諸君光臨一觀方知言之不謬矣 
優待禽獸　奪彩得妻　俄國把戲　兩位相好　義犬保護産業　洩漏煤氣　二銀行家　頭二本日本神刀　價目登樓每位三角　頭等每位二角　二等每位一角 
 
 

Page 10

 
 
本埠新聞 
[棋盤街暗殺案四誌]  
兇手並未當過巡士公共租界河南路（卽棋盤街）商務印書館經理夏粹芳被人傷害定今日出殯詳情已三誌前報兹悉總巡捕房因兇手王慶瑞供明前在南巿當過巡士卯名王子清當由捕頭派令華探目李星福於昨日至南巿第一區警察署查問該兇手是否於光復以前充當巡士龔署長卽與該探目遍查各警卿册並無王子清之名顯係揑飾該探目即據情回復 
[覆訊章水天案詳誌]  
大同民黨首領章水天因政府指其秘密結社圖謀内亂經公共公廨逮案押候訂期研訊在案昨由新閘捕房二十一號西探卜羅司華探張天林朱子藩同乘馬車將章押解至公共公堂請爲復訊 
上午十時德領師君乘坐汽車蒞廨會同孫襄讞升坐特别法庭研訊先由被告代表羅利士律師上堂譯稱前堂聲請改期以便檢查原告所呈證據信函當奉允准現述此案大略情形被告拘捕時提票祗書内亂並未詳叙案由前堂原告律師說是見証未到現旣到案所有湖南都督遞來証據並書信三封原告律師所稱被告犯刑事第十九二十三三十一等條例已下解散命令不解散者爲有罪即此爲内亂而論罪名亦不過覊押一月至三月敝律師詳細說明内亂題目狠大因被告未至中國内地各處擾害未犯内亂查大同民黨在民國元年係被告發起其宗旨希望五族共和世界和平曾經中央政府備案原告稱有秘密結社犯禁的事然大同民黨並非秘密社會黨員亦多清白其會規所云三王子孫道德爲心大公無我戮力同心言頗正大查十月三號大總統命令解散不正當之黨會並非正式發登報章係新聞欄内載出通飭各省都督民政長一體查明禁止確未逕電被告解散迨至十號爲民國開國紀念由該黨理事陳林松拍電道賀得有大總統回電内載希望貴黨發達之詞言至此卽將電稿呈案經中西官察看畢復交與中央政府代表高易律師閱看後羅律師復稱尙有大總統致被告數電現在原告律師處至於呈案之信函三封與湖南帶來之公文察看信内並無圖謀内亂之關係且此三信均非被告所寫亦非被告命人代寫係書記員所寫被告於數月前因事至北京黨事托理事陳林松主理自到京後並未干預黨事現寫信之書記曾由被告之妻找尋不到已由敝律師請檢察處傳訊現此項傳單已經發出堂上如不信請辨字跡而陳林松曾於陽曆去年九月三十號致新聞報一函已歸陳辦理此層亦可申明彼時被告之地位且此事係在未下命令之前至於大同民黨並不發達以故改辦實業係大總統解散國民黨後各黨會自危是以改組實業公司至稱命令解散而不解散對於法律而論大總統並無與被告直接之命令請爲察核 
次美博士李佳白投案由羅律師詰據聲稱大同民黨係在一九十二年成立彼時有人將該黨章程送來察其宗旨正大且中國社會與外人並無關係當許爲贊成員其章程第一主旨五族共和尙須與外人聯和查名單上多有名人物而李提摩太君亦在單上尙有伍庭芳聶云台等在内成立後卽在張園開會彼時我曾演說該會宗旨到者甚衆惟演說者非我一人所言狠爲正大事後當到總部談論惟第二次開會無初次之盛自此會開過後久未到過總部因非秘密社會故爲贊成員與被告章水天相識彼時常常會面言至此德領師君問大同民黨與政治上有無關係李稱察其表面與政治上並無關係云云 
繼由政府代表高易律師復向李君詰稱君是否來華傳敎大同民黨於何時成立開會幾次其宗旨是否正大内容如何君是否黨員該黨有無不合之舉動何以大總統命令解散之後復改名稱進行如故改換名稱後曾否至君處知照即據李答稱來華傳敎已久大同民黨成立約有二年共開會兩次其宗旨正大惟内容不知余非黨友係爲贊成員該黨表面上並無不合之舉動改換名稱之後並未告余言至此高律師將該黨章程交李察看聲稱名單上有幾人相識李卽指稱該單上如黎元洪孫逸仙黄興程德全輩均相識高律師又問君知彼辦過何事李稱聞其前辦學堂至被告本人亦久未會面復由高律師與李問答良久所言並無緊要關係中西官以時已過午宣布退庭判章仍帶回捕房候再訂期會訊判畢又據羅律師聲稱被告現患嘔血之症應請改留醫院醫治堂上並未回答即行退座 
[宣布栽贜陷害之判詞]  
四川人劉漢因向庽居浙江路均安里四百零五號門牌之同鄉人陳鳳石借貸不遂串同北洋偵探東景星金紹卿等栽贜圖害經中西官至陳家内會勘明白判東金二偵探交鎭守使署偵探朱長奎帶回劉押候宣佈堂諭在案昨由捕房將劉解廨請示捕房代表侃克律師上堂譯稱此次劉漢暗置陳家内之炸彈二十二枚及票布等件業經化學家將炸彈化騐藥性頗爲猛烈今有化驗單呈請察核中西官將騐單察看畢復據侃克律師聲稱此種危險物品被告暗栽圖害殊屬不法且碍租界治安應請嚴懲繼由原告陳鳳石之代表費信惇律師聲稱此案已經堂上訊明敝律師毋須陳述免費時刻惟原告遭此誣陷深恐再有人謀害應請諭飭捕房派探保護關讞員商之美領强君卽將擬定判詞先由强君當堂朗誦一過復由關君宣告曰劉漢圖賞妄報殊屬不法姑寛着發押西牢一年半以示懲儆北洋偵探東景星金紹卿並未調查屬實擅行搜捕亦有不合仍交鎭守使署偵探帶回候函請鄭鎭守使核辦諭畢劉漢卽由中西包探帶去轉送西牢禁錮 
[鎭守使查禁造謡]  
近日滬上發生一種謡言謂民黨中人邇在河南勾通匪魁白狼等調集同黨約於舊曆甲寅年正二月間至江浙等省起事等語兹爲鄭鎭守使訪聞以此種謡言皆係好事之徒揑造聳聽亟應及早查辦以安人心因特函請淞滬警察薩督辦諭飭各區探警密查造謡之人拘案懲辦 
浙都督請查私運軍械 
浙省朱都督近據探報黨人王金發現匿紹興暗囑同黨在滬私運槍械一百枝擬裝民船以小輪拖帶運紹報請查緝等情當於日前密函上海鎭守使請卽飭探嚴查一面轉致滬關稅司請飭關巡凡遇往浙小輪務須加意稽查以杜私運 
[偵探往甯告密]  
南京駐滬軍事偵探楊標等偵知近有黨人在滬北哈同花園附近某號洋房内集黨密議並有私藏軍械情事業於昨日上午八時偕同探員馬金生乘坐滬寗火車回寗禀請馮都督備文來申以便協同捕房查拿解究 
[汪雲卿被拘再誌]  
上海鎭守使署偵探在張家浜美利輪船上緝獲黨人汪雲卿一名送交第五區警察署寄押等情已略誌昨報兹據另一訪員報告較昨爲詳特再錄下第五區署員朱大文君於前日晚間二時據上海鎭守合署高等偵緝員到署聲稱頃在其昌棧美利輪船拘獲密謀三次革命之亂黨汪雲卿一名暂交貴署寄押俟明日午後二時迎提等語當提汪雲卿詰詢據供湖北大冶縣人年廿七歲前做生意後到東三省陳世榮營長處充當二營左隊四排兵士光復後到南京田應韶旅長處當正目去年十一月退伍回籍陽曆二年终到南京訪友住南京吉祥街萬宜旅館聞得同鄉鍾鼎在上海住小客棧常到文監師路陸萬興廣貨店面會鍾鼎已有數次又有向海泉曾子登二人亦曾會過今日鍾鼎送我大洋三元囑我送信到湖北王叶吉處遂趁美利輪船動身被獲是實當即在伊身畔搜出鍾鼎致王叶吉函一件（内容未悉）將該犯嚴行看管該探遂回報鄭鎭守使於次日（十二號）飭探到區提回發交軍法課訊究 
[劉文海終須到案]  
商餘學會因有私藏軍械嫌疑由鄭鎭守使飭傳該會會員郁屏翰何曰琰劉文海等詢問等情已誌前報兹悉鄭鎭守使因劉文海屢傳未到當將劉母張氏傳案訊據供稱伊子文海向爲洋行生意現隨洋東前往漢口未回求寛奶函催投質等語鄭君以劉文海爲案中應訊要證未便任其避匿不到飭將劉張氏交陳姓保出限一星期將子交案如敢故延定將住宅發封以示懲戒云 
[警察隊核發特别車照]  
上海鄭鎭守使前聞黨人擬將炸彈置入東洋車車廂内希圖混入製造局當經面諭高昌廟海陸軍警察隊王雅泉隊長凡有外來車輛不得駛入本局防禦線以内在案兹王隊長以高昌廟巿面繁盛商舖林立東洋車進出較多是以特定辦法凡高昌廟一帶之車輛如欲在該處一帶行駛者均須覔保呈報領取警察隊署執照方准通行倘無執照祇能在西栅及望道橋兩處之外停泊業已示諭定於十二號清晨頒發車照昨日届期除自備包車另發通行執照外計發東洋車執照一百二十七張均編列號碼加蓋印信着令各車夫懸掛胸間以便崗警查騐放行云 
[船戶亦須領照]  
高昌廟海陸軍警察隊長王雅泉查得江邊碼頭所泊渡船民船甚多各船戶良莠不齊自應嚴加取締以防匪徒勾結爲患爰於前日呈由十三團　團長轉報鄭鎭守使移請淞滬警察督辦令飭水巡凡有停泊江邊碼頭之船戶槪須覓保領照方准停泊否則一律驅逐云 
[破獲黨人機關之奬勵]  
打鐵浜民國法政大學内破獲新同盟會機關已迭詳前報兹悉淞滬水陸警察　督辦昨接江蘇韓省長函開案奉國務院東電開奉大總統令豔電據報上海續獲新同盟會在逃之龔植三等犯連同前獲各犯一併解送鎭守使署訊辦具見警探得力偵緝綛眞故能迭獲要犯殊堪嘉奬仍助迅緝逸犯母任漏網是爲至要等因相應函達查照并祈令行穆前警廳長知照等語現薩督辦已轉函穆前廳長知照矣 
[僞造鈔票案又訊一堂]  
向爲洋行生意之林仲慶因被黄道五及在逃之曰本人丸信州平糾同在北四川路廳鳳里一百零三號門牌私造鈔票在外混用由總巡捕房偵知飭令華探同李星福協同西探開前往抄出私印機器及印殘票壞紙料等件將林與黄一併拘解公堂押候查核在案前日午後由捕傳集人証將林黄二人解廨復訊捕房刑事檢查員侃克律師及被告代表徐思義羅禮土愛理思三律師相繼到堂卽經關讞員會同美卓副領事升坐樓下公堂復訊由爾造律師向見証大綸綢莊夥范連生等逐一盤詰並互相辯護至日色西沉中西官始宣布退堂判令要黄還押候訂期復訊再核 
[工商部轉發義國賽會奬憑]  
上海總商會奉工商部十二月十七日訓令云案准駐義吳代表函開義國都朗會場畢後所有我國得奬諸家地址清册兹據前辦會務監督駐法商務委員吳匡時申送前來合行寄呈查核其奬憑一箱已交德公司船運寄上海捷公司代提轉遞大部查收轉發惟該會之奬祇有奬憑而無奬牌如欲得之須由得奬者自向廠家定購已索得圖說價目特行附呈七分即請分發備查等因到部查該會僅給奬憑而無奬牌所有奬牌圖說應按得奬者各給一分以便查照定購當由本部飭匠照圖刷印多分除查照得奬人名地址清册分别轉發外兹有應由會轉交之奬憑四十四張合行開單連同奬牌圖様價目表四十四分一併發交仰即查照給領報部爲要此令 
義國都朗萬國賽會奬單 
出品人名得奬級出品A名住址 
浙江康業公司銀牌交上海九江路五號信益公司轉 
江西磁業公司最優等交望平街磁業公司發行所上海絲業會館最優等二張交上海總商會轉 
上海同茂盛雞蛋白優等同上上海沈敦和君優等交英租界外灘六號華安保險公司 
湖州康業公司銀牌交上海九江路五號信益公司轉 
上海泰豐公司優等交上海南京路泰豐公司　又奬廠主銀牌同上上海南巿瑞興泰金牌交上海南巿大關橋南首瑞興泰茶號 
江蘇通州同仁泰優等交上海小東門外大生賑房鹽業公司 
上海泰豐公司優等交上海南京路泰豐發行所上海南巿捷春桂元銀牌交上海南巿瑞興泰茶號收上海廣東街同慶金牌交上海廣東街天　路六六永酒行七六號 
浙江張聖源鑑記金牌交上海小東門外大生賑房轉 
湖北寳塔牌水泥最優等交上海四川路湖北水泥事廠務所 
又奬程定夷文憑一同上上海劉廷楨紅血金牌交上海河南路十六號羅威輪藥房 
湖州康業公司銀牌交上海九江路五號信益公司 
上海老林大成布金牌交上海河南路四四九號本號號 
又奬廠主文憑一同上通海墾牧公司最優等交上海小東門外大生紗廠轉 
太生紗織公司最優等同上通州大生紡織公最優等交上海小東門外大生紗廠司轉 
又奬廠主文憑一同上 
廣東汕頭松記抽銀牌寄上海中國爪哇商務公司紗局吳松溪收 
又銀牌同上浙江秀水春源昇銀牌寄上海小東門外大生賬房織物公司收轉張右企君 
通州阜生公司最優等寄上海小東門外大生賬房上海民立女中學堂銀牌交上海西門外源書里本校上海沈敦和最優等交上海英租界外灘六號華安保險公司 
浙江海寜董杏蓀銀二分交上海江西路華通保險公司 
交上海美租界甘肅路永慶蘇州蕩口鵝湖女學優等坊六百九十一號剌繡傳習所華　女士 
又華萼女士優等同上又華岫女士優等同上又華士敏女士優等同上又華藴文女士優等同上又華勤琴女士優等同上又姜佩常女士優等同上又屠安素女士優等同上又薛浩女士優等同上又繆藝女士優等同上又華　女士優等同上 
[韓省長來滬]  
江蘇省長韓紫石君因有要公於昨晨由蘇乘火車來申即以交涉署爲行轅午後上海縣洪知事等均赴行轅謁見並禀陳一切 
[交涉員宴客]  
江蘇特派交涉員兼觀察使楊小川君定於今日即十四號下午在署設席特請鎭守使鄭汝成君海軍總司令李鼎新君江蘇省長韓紫石君淞滬警察督辦薩鎭氷君上海縣知事洪伯言君以及地方審　兩廳廳長張清樾汪魯懷兩君等飮宴 
[爆竹店必將着急]  
陸軍第十三團臧團　以滬地商民習慣每於舊曆年終敬神謝年燃放爆竹現在戰事雖平謡言未息深恐南北商民一聞爆竹之聲　訛傳訛反生謡諑故特呈由鄭鎭守使移文淞滬警察薩　辦請飭南北各警區勸諭境内商民今歲敬神謝年槪不燃放爆竹以免驚恐並節糜費云 
[軍艦出防類誌]  
江蘇馮都督邇因鎭江丹徒等處時有大帮土匪搶掠滋擾昨電上海海軍李總司令於本月八號調撥楚有兵船前往駐防復派建安飛　兩魚雷艇於今日開往江隂各要道駐泊防堵 
海軍總司令李鼎新君以閔行西南江浙交界之處時有梟匪攔　商船際此舊曆年關更應嚴防以保行旅故於昨日諭令鈞和兵輪管帶董仲發備足軍械於星期二（卽今日）開往閔行迤南江浙交界處巡防保護 
[鎗斃高橋盜犯]  
昨報紀高橋盜犯陳金龍由鄭鎭守使訊實判交駐浦第一營廖營長押赴　事地方當衆鎗斃一節兹悉是日（卽十一號）適值星期廖營長於上午將犯押至刑場執行時中西人士往觀者約有二千餘人當卽飭令周連長督隊荷鎗環侍遂將該犯绑跪用手鎗連繫三下一中頭部次擊喉頸末中胸膛當該犯倒斃時觀者均拍手大喊云 
[金文灼由浙解滬]  
上海鄭鎭守使查有前任湖北荆州縣知事金文灼在任虧欠公欵現在浙省辦公曾請浙省朱都督查拿業已由浙將金逮捕委派軍事科員周家英持文押解於昨午乘坐滬杭火車來滬詎至上海車站時即由鎭守使署偵探陳文泰上前干涉欲將此人爭奪解署當因發解之周委員未允以致爭吵旋爲第二區警巡一併送署經錢署長詢悉情由即由電話告知鄭鎭守便派委稽查員盧家有到區迎提金文灼回署發交軍法科研訊據金文灼聲稱於民軍光復後曾爲荆縣知事當時行政經費尙未規定且在組織之時是以稍有糜費虧欠公欵三千餘兩曾由財政部飭查業已聲明將案註銷免予深究惟彼時在任之際辦事過甚未免稍積嫌怨以致被人朦報云云軍法長判令暫留聽候核示 
[縣公署設立考勤簿]  
新任上海縣知事洪伯言君對於内部各科辦事人員力求整飭兹特設立考勤簿派委主簿專司其事所有各科科長歸洪知事自行考核助理員歸科員考核科員歸科長考核書記歸錄事考核按班節制以專責成云 
[北警聽候派差]  
上海巡警敎練所所長前奉淞滬警察督辦薩鎭冰君上海鎭守使鄭汝成君命令在天津馬廠續招警察三百名來滬兹已於昨晨乘滬寗火車到滬排隊至南巿即由薩君飭令暫駐小南門外圖書公司聽候給發憑證派撥站崗 
[巡警毋入外國人住宅]  
淞滬警察督辦昨日訓令各區警察署長云案照外國人住宅巡警等不得擅入誠恐稍有誤會滋生事端爲此令仰該署長等卽便轉飭所屬巡士一體遵照倘非奉有特别命令不得擅入外國人住宅以免釀生交涉是爲至要 
[鎭守使派探緝匪]  
鎭守使鄭汝成君查得滬地時有土匪勾通青紅幫匪在境私結團體開會集議謀爲不軌特於昨日密派軍事暗探徐余兩人分往城廂内外詳加調查如有匪徒集衆開會著即來署報告以憑拿究 
[船夥見財起意]  
漂陽楊行鎭米商李順喜李大寳兄弟二人由原籍及宜興等處裝　糙糯米二百卅五石五斗來申起卸於新閘北潤興米廠輾白由賣頭沈祝山代爲售去得洋一千六百廿元即於隂曆十六夜携帶現洋乘原船返里不料被船夥江北人小狗子見財起意舟抵黄渡之東莊家涇地方即乘夜通匪上船開鎗嚇阻聲張將米洋及自己備用之現洋一百數十元連同金戒銀鐲衣服盡數刦去約值二千餘元當時被匪開鎗擊傷李順喜腰腹等四處而逸事後李弟大寳及李妻某氏因順喜受傷甚重立即折回上海新閘將受傷人送至紅十字會醫治現已由醫生將所中彈子檢出惟受傷過重能否保全性命尙難决定船夥小狗子已隨该盜濳逃無蹤至被刦地點係在嘉定上海交界之處昨已開單分報上嘉兩縣檢察廳請緝矣 
[地保臧匿受傷人]  
談家橋地方開絲頭廠之王阿三因與鄉人趙小貓有仇被趙連戳七刀傷勢甚重已紀前報前日由四區偵探宋鳳鳴將趙逮案而受傷人王阿三已被地保王菊庭等藏匿他處當傳絲頭廠經理周祥慶到案訊問一過著交出王阿三以憑質訊核辦 
[管車毆傷女子]  
婦人沈陳氏前日至閘北初級檢察廳控小烟囱絲廠管車人劉金泉將其女小長子毆傷甚重當經戴檢察官騐明傷勢卽送醫院療治一面派警提劉候訊該廠稱劉已歇退後山法警拘到劉父阿榮押候訊究 
[强姦罪犯入獄]  
周老二黄樹松控陳榮生强姦周秀英黄阿五兩幼女以致下體受傷經地方審判廳訊明判决陳榮生監禁二十五年從寛酌减監禁十九年在案兹悉陳榮生自奉判决之後並不上訴現在上訴限期已滿昨由地方廳汪檢察長飭派法警由第一看守所將陳犯提出加釘雙僚押送模範監獄執行收禁 
[事主指控盜犯]  
閘北林道元家於陽曆去年九月二十四號夜被匪　衆刧去數百元之贜物當時即投報該處警署飭派探警查緝迄已日久尙未破獲兹林親自查明實由住居附近之殷廣泰糾合殷廣發顧阿六等所刦得贓瓜分立投地方檢察廳禀請提究當奉汪廳長准派法警將殷廣泰等於前日提案昨經陸檢察官提案研訊殷廣泰等同供小民等或爲小工或爲小本生理素來安分不敢爲匪此次實爲仇人挾嫌誣指問官判將殷等分别收押候派警赴 
 
 
 

Page 11

 
 
犯事處調查實情復到再核 
[調查誘匿養媳之虚實]  
虹口胡家木橋鄉民翟長雲控金榮富誘匿養媳有婦人吳徐氏爲證當經閘北警區將金拘送初級廳移解地方廳請爲訊辦前日山檢察官預審金不供認並稱實遭吳徐氏挾借錢不遂之嫌任意誣害判金押候派警赴胡家木橋調查明白再行核辦 
[檢察官拒絶信函]  
閘北第二初級檢察廳戴檢察官昨出牌示云照得本廳爲司法獨立機關毫無他人干涉之餘地如收訴收押逮捕人犯等事果係濫用職權儘可向本廳或高級機關呈訴以伸屈抑兹查有訴訟當事人或家屬不按法安程式呈遞訴狀以個人私信或團體公函來廳要求殊屬不成事體本廳按法受訴凡一切公私函槪不批答母再嘵嘵不休自取咎　也仰一般訴訟當事人及家屬其各凛遵毋違切切特示 
[存欵劃抵票款]  
意大利公司控養源堂主倪福田不理期票銀一萬一千二百五十兩昨晨十時由義領羅君蒞廨會同王襄讞在樓上會客問鋪設公案研訊原告投案請追訊之倪供現向原告商明願將漢口吉興當舖存欵劃與原告有存摺兩扣呈電中西官會商之下以兩造旣經商明判令將案註銷被告開釋 
[要求復訊之無效]  
陳金生陳友軍沈星田等因在新閘成都路一百五十二號屋内以賑濟爲由私造彩票誘騙人財被捕房查悉將陳等拘解公堂訊明判各押兩月在案兹悉陳金生因被牽累昨延律師上堂聲請復訊中西官以私造彩票判押兩月已屬從寛且案經定斷未便翻異判陳仍照原斷還押 
[旦華學校開會預誌]  
旦華小學校定於一月十五日（卽舊曆十二月二十日）下午一等畢業生朱增鏞何志祥魏觀濤梁萱齡四名現已由該校主任馬君織裳備就証書按名給發並聞寒假後該校高等初等均有餘額云 
[英租界火警]  
昨日午接五句鐘時英租界二馬路石路附近寰瀛信煙膏店對過之某老虎煙内忽然起火當經救火會西人各驅皮帶車到場澆息計燬房屋一間左右隣居並未殃及惟受水漬而已 
[停車處所之變遷]  
新老北門及小東門一帶吊橋堍向有東洋車小車停集橋堍兜攬出城坐客自城垣拆除以來各車夫仍麕集於此殊礙出入兹經法捕房派捕分起在各吊橋堍驅逐車輛令其停集横街招攬坐客不准仍前在吊橋堍停歇如違拘罰 
[車資照數追償]  
亨利黄包車公司何生榮前控經理租車之唐文彬即三六子蔣海清等串吞車租小洋八千一百零一角又損失象皮油衣擋門油布等件共計大洋二百六十九元曾經法公堂傳訊唐蔣堅稱六月十九南巿兵災及五月八號兩節應免繳車租等語判令交保飭原告檢呈憑據再斷在案兹又解訊何供唐蔣實欠大洋一千二百零九元賠償失物亦已在内乞將承攬據呈案請察訊之唐供六月十九兵災車租無着聶讞員以兵灾時黄包車車資非數元不可何至無着况查承攬據内並未載明午秋兩節色租應卽照追遂商之德副領事判唐莊仍交原保限七天照繳欠資八千一百零一角所有賠償失物俟將失據呈案再追 
[將錯就錯之婚姻]  
孫嚴氏前至法公堂控稱女兒秀英被蔡阿三姦佔蔡供由嚴氏自願將伊女配於民人判着原告將女之本夫交案訊核兹據嚴明山信子長根投稱與孫嚴氏係是姊弟秀英自四歲時許與兒子長根爲室嚴氏不應兩處受聘訊之秀英供並不知已許長根現已懷孕願嫁蔡姓是時孫嚴氏仍嘵嘵不休中西官以其家敎不嚴判罚洋十元着蔡於七天内措繳洋一百元給嚴長根具領另娶秀英發堂　養俟蔡繳洋後給領 
[庽客追還失贜]  
陳老毛至法公堂控稱在客棧内被張春榮串黨竊去洋三百餘元報捕拘獲求追詰之張供認串竊分得贓洋八十餘元小洋一百餘角已經弔案求恩寛典朱根多陳三保同供係張與在逃之小甯波起童判張押一年朱陳各押八個月期滿一併逐出租界贜洋給原告領去 
[雜評三（訥）]  
[上海謡言又起]  
去年之上海自二次革命起後幾於無日不在謡言之中人民受謡言無形之損失不知凡幾三年之始人民方祝此後之安樂也而不謂暗殺又起謡言又起 
夫謡言所以不已者以人民信其謡言而恐慌恐慌起則造謡之技售矣造谣者屢造而屢售其技此謡言之所以不息也 
且謡言之起起於無形非官廳文告所能止軍隊巡緝所能禁而要在人民之置若岡聞視若無覩則謡言將不禁而自消蓋謡言有兩種有有因之謡言與事實相近者也有無因之謡言與事實相遠者也與事實相近之謡言不可不防若此次勾結白狼來滬起事之說則不問而知其爲决無事實之發生矣又何必爲之過慮也哉 
 
 
 

Page 12

 
 
   
 
 

Page 13

 
 
自由談 
游戲文章 
[打油詩] [  豁厂]  
裝飾翩翩美少年四時單夾與皮棉金剛戒指明晶鏡谁識家中没有錢（穿） 
雞魚鴨肉家園味闊老終朝吃大餐美女雪茄嫌味辣驕人贏得面團團（吃） 
玉容相對壯心灰一笑千金買得來和酒雙檯還不足銀行好像自家開（嫖） 
揮手傾家無吝色有人約賭最開心都門改客眞僥倖輸去原來暮夜金（賭）二 
[投稿自嘲並質談君]  
搜索枯腸妄想酬談君不納枉埋頭何如靜坐寒窗下閒看梅花轉自由 
同是毛錐共是心旁人點石便成金一彈再鼓無流水翻恨談君不賞音 
聞道談君公且平細流土壤不嫌輕仙山縹緲渾閑事還是金丹未煉成 
談君也是學而知萬卷撑胸豈爲癡欲借文章好游戲堅心努力乘斯時 
[戲擬歡迎縣官團簡章] [  豁厂]  
緣起世界黑閽之時以官戰爲個人富强基礎然官戰必以官派之足否爲運動之勝負我小官僚自革命以來步步落於人後丢臉嘔氣時有所聞蠅營狗苟希望毫無實緣官派學之不講故也民澤等督宦游大清國有年光復後百計鑽謀亦稱人僕膽大臉厚成迹昭彰值此中央試騐知事千載一時安忍昧却私心錯過機會自誤誤人抱畢生恨貽新黨笑爲後人羞耶爰約同僚招串阿附親友舊日書差爲輔助援歡迎國會團之先例粗織歡迎縣官團經已呈部立案恭奉批准認爲正當辦法所有簡章條列於後 
一宗旨以練習運動研究貪詐爲宗旨 
一資格以有實足加倍官派者爲合格 
一選舉以前清同通州縣中之老奸巨猾奇貪極汚者爲團長 
主持一藉資熟手 
一職務凡拜門換帖鑽路攀親招摇撞騙嫖賭吃喝秘密吸烟及前清官場中種種卑鄙齷齪行爲應有儘有寗濫毋缺一時間或午後或夜間不定鐘點如有行樂之處更可逢場議事不受拘束借助精神 
一條約同僚中有逹到其目的者必當互相援引官官相衛以爲保全利祿地步 
一地點以北京八大　衕爲永久總機關部以上海下關爲臨時事務所俟試事畢即將兩事務所改爲交通部俾可引誘後來拓張官勢 
一經費暫由阿附親友招串書差寛爲籌備源源接濟俟到任後畀以相當位置縱其取償民間仍分其肥藉飽貪囊爲罷官優遊計兼爲子孫流蕩計 
附則以上各條係暫行簡章如有不周到處得由同僚中有經騐者隨時提議修改以期完全 
歡迎縣官團發起人肖民澤博第皮史耀前同訂 
海外奇談 
[外國鬼話] [  特公]  
數日前遠生君所述之北京扶乩談事誠奇矣詎知外國亦有此類事且能攝鬼之影與鬼談話是則奇之又奇也 
倫敦每日捷報云陸軍中將竇納自稱嘗與幽魂作長談且深信鬼有影像又述其親歷降神會種種奇特之現象降神會者卽中國扶乩之類也 
竇嘗投稿倫敦雜誌其文曰余之精究神鬼學已十七年於兹矣余屢於私寓舉行降神會初祗爲身體上之感覺如克羅斯及洛姆白洛沙二氏所言久之乃漸有玄妙之現象 
惡鬼亦不時降臨惟遇身分較尊勢力較大之鬼至時輙卽避去某日余等竟爲一惡鬼所擾迫令散便雖未露其影象而作祟頗甚某婦凝神靜坐忽覺有物從背後搯其頸痛而大呼余急燃電燈視之婦驚悸不可名狀卽離室而去旋亦無所聞見少頃前婦復入未及數分鐘而坐於大油木椅之媒介人某君覺若有人等推之使起椅案等物秤然倒地余卽復開電燈則見是人迷惘若醉仍坐椅上椅雖横臥毫未受傷 
余嘗見有花草等物飄然自至雖重門深戶不能阻之近余復於乞爾西小降神會目覩一更異之事 
室内坐者四人余爲其一而無受資或專門之媒介人在怱空際飛來一物落於案上爲狀頗怪且雜以香花多種吾儕無一能舉其名者是時燈光半明半暗余之前則落下一銅匙匙鑄貓首識者謂是墨西哥焚香器也 
余嘗藏有鬼影影片多種皆巴斯萊爾君所攝者余之識巴乃由斯台特君介紹斯台特君者英國著名政治雜誌之總撰述也 
鬼影影片中有余所最愛者一蓋爲余母幽魂之影也其狀若二十四五齡然余固藏有余母二十餘齡時所攝之肖影取以較之甚相似也 
鐵台里克郵船失事余友斯台特君亦及於難後數日舉行降神會斯與亡友數人之靈同降余室余甫言請臨二字即聞空中有語聲且清楚可辨旣而聲漸宏大吾儕乃與談話其對答宛如生前吾儕與斯相交甚久習聞其韾欬决無他人能似之也 
斯台特君繼言今得復見故人無任愉快旋與某婦瑣瑣閒談有頃婦蓋曾充斯之秘書多年而於斯之事業多所佐助也旣而復爲余言鐵台里克郵船失事最後之情景聞之酸鼻斯言當時隂魂團集飄泊無主一若肓人獨行擿埴索塗蓋猶不知其靈已脫軀壳而爲他世之氓也斯台特君卽向羣魂開導勸慰其好義者復助之以達安所於是君魂乃安 
按前文具見前月字林報因遠生君記北京扶乩事特追驛之以見中外之鬼話方興未艾也 
尊聞閣詞選 
[探芳信歲暮] [  東園]  
歲云暮正雪擁南園雲深北渚向高樓望遠鄉關渺何處朔風一雁書千里盼斷江東路到晚來題葉無聊問花不語游倦未歸去又急景凋年催殘臘鼓熱怕因人猶寄伯鸞廡蕭齋寂寂青燈夜心事憑誰訴伴孤吟只有山茶一樹 
[除夕歌柏梁體舊曆十二月初五日]  
民國二年年又終細腰臘鼓聲丁東催花先到一番風溪梅　綠山茶紅不解迎春解欵冬綺羅隊擁綺羅叢夜來一笑望晴空星如金彈月如弓上弦下弦同不同消息何須問碧翁鳳律徒存十二筩祭詩賈島誰繼蹤善文韓愈忘送窮五辛盤子古時銅舊釀屠蘇酒一鍾新編爆竹紙雙筒桃符朿笋未開封留待陽曆正月中中國家家元日逢 
新年曲用前韻柏梁體舊曆十二月初六日也 
銀箭一聲更漏終金烏飛出東海東淑氣駘蕩西南風（是日西南風大作）仙雲千朶萬朶紅三撾羯鼓響冬冬冬榮桂樹粲成叢紫雲見慣輸司空題襟吟館地三弓迎年新佩幾人同一樹梅花一放翁綠綺琴邊碧玉筩笑我買春無定蹤賀錢盈萬窮不窮青蚨來去化爲銅厚祿故人粟萬鍾孤覊逆旅詩一筒金樽破臘傾黄封時事都歸感慨中威鳳祥麟何處逢 
[新月]  
吳剛一笑入新年强迫嫦娥補恨天光復而今纔幾月金甌脫處耍完全 
奴僕如何亦效顰竟隨　阿問前身初三初四休相妒畫到蛾眉様更新 
[感誓] [  莽漢]  
滬壖淪落幾經年形影相隨只自憐歸雁有書惟寄恨僵蠶多病爲貪眠連朝幻夢莊生蝶一縷春魂望帝鶻何事秋情悲宋玉新詩寫罷淚　然 
治生無術饑驅我長作東西南北人風木凄凉天末淚雲鬟惆悵夢中身棣華搏露迷衰草弄玉含烟付刧塵摘盡好瓜空抱躉故園廻首不成春 
蒼海浮生歎逝波黄金華髮兩蹉跎青衫有淚江州濕白日無端楚客　屢把奇情向天問幾回被髮入山阿莫嫌人比黄花瘦自是年來憂患多 
不挽强弩學射雕且勤漑種硯台苗文章枉被狂名誤憂患磨將壯志銷望古有心香一寸惜春無緒柳千條人間萬事都休道只有難平恨海潮 
自由談話會 
凡事無獨必有偶昔江蘇都督爲程德全民政長爲應德閎人稱爲江蘇之二　今二德去而又有二國來矣閱者諸君勿疑江蘇分爲二國也蓋今之都督爲馮國璋省長爲韓國鈞也故我亦名之曰江蘇之二國（按韓將調閩）[  亦龍]  
衣錦繡食膏梁楚館秦樓揮金如土而於地方公益海内急振無解囊之念此等人眞無心肝[  若愚]  
[君子小人之别] [  吳縣汪炳台]  
君子小人之稱四書用處最多區以别之不容稍緩寒窗多暇因就少時熟讀之四書中默集君子與小人之異點如左 
君子懷德小人懷士君子懷刑小人懷惠君子上達小人下達君子中庸小人反中庸君子坦蕩蕩小人長戚戚君子喻於義小人喻於利君子求諸己小人求諸人君子之德風小人之德草君子周而不比小人比而不周君子和而不同小人同而不和君子泰而不驕小人驕而不泰君子居易以俟命小人行險以徼幸君子學道則愛人小人學道則易使君子易事而難說小人難事而易說君子有勇而無義爲亂小人有勇而無義爲盜君子賢其賢而親其親小人樂其樂而利其利君子之道闇然而日章小人之道的然而日亡君子不可小知而可大受小人不可大受而可小知君子固窮小人窮斯濫矣君子畏天命小人不知天命而不畏也君子必愼其獨小人閒居爲不善君子而不仁者有矣夫未有小人而仁者也君子成人之美不成人之惡小人反是 
遺聞軼事 
[楊節婦] [  陶然]  
楊仲笙茂才常州東鄉人也家富有而性忼爽能急人急有求之者多金無吝色鄉里有善人之目初娶某氏旋卒無出繼娶奔牛謝氏節婦是也生一子二女仲笙屢赴秋試戰輙北旣不利於名場遂縱情詩酒絶意進取未幾竟卒節婦撫育孤兒清謹自守無何長女天殤所留呱呱者子女各一子旣長出就外傳月必一返以省母一日歸赤足戲於外鞋襪置廳側仲笙有兄孟笙性狡獪雖析産猶連楹而居瞥見鞋襪疑節婦有他不知子自學塾歸也後遽以詰子子雖心知己物憚伯嚴唯唯不敢辯伯去乃以情告母節婦慨然曰余不幸早寡撫孤兒支門戶艱苦備嘗人無有憐之者今子將成立而余亦髮班白矣傖父尙以不肖疑我耶由是忿鬱成疾其時陶然尙童稚因父病目不利營商隨父返毘陵賃居節婦之畏自堂餘屋十餘幢節婦與余母頗相得余母叩以致疾之由節婦涕泣道始末不意節婦即以是年七月卒忽忽十餘載嗟余不文弗克闡發幽光謹述崖略以供大雅釆錄焉 
[陳烈婦] [  陶然]  
烈婦杭人適張衡甫爲室生一子清咸豐十一年髮賊陷杭州張爲賊執將不利烈婦牽賊臂大聲曰任殺我無傷我夫賊連擊之遂暈仆姪女桂姑待字閨中艶而知書突聞哭聲知有異出視賊欲犯之桂始曰叔被執嬸將斃吾安所歸但有一言約能將嬸母血汚洗濯安置他室則惟命是從否則有死而已賊諾負嬸至井旁桂姑給賊覓木桶去始泫然謂衡甫曰此處卽我與嬸母殉節地矣烈婦曰賢哉桂姑卽將襁褓子先擲於井謂夫曰苟有生機亂平可再娶今若留此襁褓物反爲夫子累言畢偕桂姑同投於井賊覓桶來搶救不及大呼罷了罷了呼嘯去衡甫得僥倖出險輾轉至上海後執業於新興土行言之猶愴然於懷也 
小說 
[玉女魂（一）（英國羅生女士著）] [  中華雪英譯]  
第一章 
夢脫洛維軍人也官少佐與同營之彭爾考友締交甚密時軍駐於堡子門俟師旨進止二人得少閒乞假同遊美利堅歸途滯於邱傔司得是地距營次甚邇適星期日二人自禮拜堂出夢脫洛維語其侣曰將散步一探此間風景歟抑卽超乘歸營耶彭爾考曰才亭午耳歸營太早宜稍放步設遇可人兒將藉評隲之短長以視我二人之所好亦趣事也 
二人遊涉旣周初無當意循途返館經禮拜堂適遇女學校之校長名彭脫者率全校師生自堂中整隊歸校二人陡遇所求大悅站道旁隊過舉冠致敬瞥見羣中一女郎丰姿絶世秀逸冠倫女郎斜睍夢脫洛維遽緋其頰夢脫洛維熟視之不禁喜逾所望蓋女郎名邱洛德曾一遇之於堡子門相與蹴球而素所傾慕者顧女郎於爾時年僅十三耳詎以三年之繼長增高熊度丰神更復惹人憐愛夢脫洛維爲之心馳神盪幾不能支且妄用揣度以爲彼見我而緋其頰殆有深意於我焉舊情新意一時麕集由是傾慕之懷更切而欲見之念滋深 
旣歸舍夢脫洛維神思怳怫不禁自語曰是兒容華秀麗獨出冠時眞可人也彭爾考愕然問何指夢脫洛維曰君不見戴綠兜之女郎乎倩盻遣情風神韻藉仙乎仙乎吾心醉矣彭爾考笑曰是何神情之易感也惟我武人鋒鏑是事不識愛情爲何物君若此恐不二月而今日所視爲不可轉之深情徒滋懊惱耳夢脫洛維率爾曰我維取當前之適意遑計將來使有能告我以女郎爲誰何氏而爲我道地者我即竭誠以相干亦匪所惜旣又自語曰我果將以何術重逢彼女耶顧人地生疎難求中間而假期已偪不得已　然遂返 
夢脫洛維旣歸營情緒奮起耳目所接念慮所馳無在非女郎之情影自是神魂顛倒至難自持乃密策所以得女郎之術者至周且備而中懷焦亂又不敢决其計之必行如是者三日寢食爲失度卒乃决意復如邱傔司得以試其密策之獲行與否薄暮抵其地卽趨女學校但見校垣高厚而校門已閉矣蓋内外之防未嘗不密也 
夢脫洛維倚門潛窺垣内爲廣場場中峙大厦不與校垣接即校含也燈光明朗女士如雲而意中人亦在焉窥伺旣久志一心專不敢作微響亦旣忘其所以矣惟時月影澈地霜華滿天萬籟俱寂但覺習習微風沁人煩想不禁瞿然自省曰噫此何地耶吾何爲乎來吾入障深矣吾來此非爲彼高華清潔之女郎乎然我武人也三軍是懼寗得爲此桑中之行且我軍將舍此而他駐即償我願亦難以善其後是祗逞一時之風狂貽女郎以終身之戚余罪大矣若是乎余必遠離此土弗復見此女亦弗復戀此女庶保全彼我之令名旣復毅然决然曰夢脫洛維胡得無禮速去速去愼毋輕衊好男兒資格也言已返步旣又回顧忽見校門輕啓二女郎濳步交臂出取斜徑向巿中之總會行夢脫洛維目送之轉遲疑曰是爲誰豈我所屬意之女郎在是乎卽偶爾一見之亦奚妨者乃急躡之入會旣近又大欣慰蓋女郎果邱洛德而同行之女伴乃校中助敎法蘭西人名洛羅也夢脫洛維至此復自誘自訟不敢遽行鹵莽詎天不勝人卒以預備之私函投之女郎復以金鎊五枚密賄洛羅乞爲道地洛維欣然允諾若獲奇遇且屬次夕重來將以報命（未完二） 
[紀事小說獻土地] [  逸鵾]  
夜黑天低燈光掩　斗室中一少年與中年嫗瑣瑣談家常事玉漏已深語縷縷不止忽聞娘娘娘娘之聲自遠而近門關一婦人入敷紛厚寸許時露齒吃吃笑笑時面現縐紗紋起伏萬變如波之譎如雲之詭觸堆粉嗤嗤作聲黑色之衣襟亦幾如霜雪中行漸變爲白矣旣入目少年曰少爺何時來小婦遷此暫尙未一謀面今日得睹光釆有緣哉娘娘孀居苦落寞得少爺常來或可少解岑寂乎且言且顧中年嫗曰今日我家佳客來染芙蓉癖乞假烟具一用旣得則施施出絶不反顧室中之少年乃微昻其首曰孀娘此何如人深夜突來假烟具所謂佳客者究何人也曰此婦人亦孀居者新賃我家屋狀似孤苦佳客何人我曷能前知汝曷往覘之少年急攝衣尾婦人出至則立暗隅耳屬垣目抵隙所謂佳客者已與婦人一榻横陳吐烟冉冉矣佳客何人則鼎鼎有聲之大律師也得公家補助資留日本半歳居然博得法學士頭銜矣西郊某富家新以爭産涉訟隹客之獲不資聽其言知婦人之前渡劉郎也時方載言載笑口角蒸雲時髦之八字鬚亦挺然露欣欣得意狀忽外戶呀然一少女掩身入婦人及隹客皆歡然起迎少女何人則素業神女生涯之某氏女豔幟高張名不在隹客下蓋婦人知隹客富而多財特迓之以媚隹客者隹客至此左顧右盼心旌摇摇惘然在山隂道上矣忽聞巨響砰然連續不絶雜以女子呼聲隹客爲律師能機變蹶而起滅其火側耳以迎此聲浪第聞獻土地獻土地之聲相逼而至蓋少年已以所見入告而中年嫗方大展其雌威也（俗以獻土地能解穢故若輩言此）隹客聞聲急掩鬚奪門出癮已足行殊健少女閱人多膽亦壯從容掩襟隨隹客出瞬息遂渺婦人則伏暗室半嚮不敢聲哈哈姓氏轟轟之大律師頭銜赫赫之法學士臼日裏摇摇擺擺走了一街黑夜中鬼鬼祟祟跑了一䠀但見他鞋底兒打着腦杓子飛也似的去了哈哈轉來轉來我備着二千元的訟費要請你起訴哩（不受酬）　　 
文字因緣 
[爲陳君少巖題歲寒三友圖] [  熱廬]  
唐白居易在洛陽稱香山居士與胡杲等九人爲尙齒會繪九老圖狄兼暮年未七十與焉宋文彦博與富弼等用白居易故事就弼第置酒相樂尙齒不尙官謂之耆英會司馬光年未六十亦與焉清陸鶴田侍御舉高年會凡十二人得壽一千餘歲鶴田繪圖誌盛過叔寅爲之作記餘各賦長歌次年復會增入者三人年最少者爲陸介庵先生瑶林六十有一隨父修筠方伯年八十四父子同與尤盛事也竊謂人生最難得者　而高年最難得者朋友蓋以人壽幾何聚散無常欲求朝夕與共唱酬聯歡如九老圖耆英會高年會者誠千百年來未有數之盛舉也歲癸丑十月同里陳君少巖作海甯之游會孫君少邨王君欣甫於嘯園行歌互答其樂無極三君之年合計適得二百孫君居長年七十二五君年六十九陳君年最少乃五十有九不可謂非事之至巧者迺命縮影家攝歲寒三友圖以誌盛會圖成屬予題語小子不文焉敢贅一詞因徵諸前朝事實雅有與斯舉相脗合者在唐宋清均一見之計君之年隱然爲唐之狄氏宋之司馬清之陸介庵一流人其事奇其遇巧亦一時佳話也是不可以不記 
 
 

Page 14

 
 
   
 
