# 1890 - 60 - 4906061

 

Page 1

 
 
[集腋社彩票助振引言] [  申報館協振所謹啓]  
　　啓者本舘協賑所自去冬創辦以來蒙諸同仁慷慨解　捐　賑欵除銀錢外各項珍　亦已集聚甚多邇者飢民雖已　過殘冬而　日方長　　不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張每張售洋一元統解災區　放計頭　一張得烏雲豹袍套統各一件白陽山人眞　蓮花一軸金挖耳簪一支湯文正眞蹟手卷一軸二彩一張得猞猘猻袍套統各一件刻絲者幢一　三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脱空至末尾亦有彩物　　一俟管　卽　仁濟善堂向神前拈杏叩首以明至公無私然後當衆開彩所望四方樂善君子從速賜購旣得珍物又拯飢　此實本舘所九叩首以俟命者也 
再此種助賑彩票只有上海三馬路本舘帳房出售别處並無寄存合再聲明以昭信實 
[新印諭旨告成] [  申報館人啓]  
　　本館向例每年將邸抄諭旨敬謹排印成帙以供薄海臣民恭讀光緒十五年諭旨現已印成每本價洋一角五分想留心時事者必當家置一編也 
[客述西報論迎英皇子事]  
在滬英人以英國前駐中國京都使臣巴夏禮君政績卓著念之不忘及其殁也羣懷去思之志公議立石於上海以彰其功業俾傳永久現在石工告竣護之以幔將俟英國第四皇子來滬始行落成之禮揭去其幔俾共瞻視此所以重巴欽差也英皇子幼遜於荒習爲兵積功已至將軍封公爵其德隆其望重不僅以皇子之尊貴而重之聞近日將次抵滬故英領事預籌所以迎接之禮懸燈結綵升砲致敬此常禮不足言矣此外又多方謀所以爲皇子娛悦者如賽水龍之會觀水陸之操一切熱閙之事咸擬舉行必使皇子有以遊目騁懷以見英人在外埠大有體面然後其心始快上海居民以及他處聞此消息襥被而來者莫不延頸企足以俟皇子之至而一恢眼界焉昨日有犮招飲於中和園猜拳賭酒飲興方酣座中有客曰侯丹瑟間於余曰英皇子將來滬以落成巴欽差去思之碑子知之乎曰知之曰英領事官謀所以樂皇子者頗爲盡心子知之乎曰知之曰近日字林西字報著有論説　英領事爲不然子知之乎余曰數日内事冗未及細閲請客爲述其略所謂不然者如何客曰論中大略謂上海之地非專屬於英國乃各國通商之碼頭則各國之人皆得與焉若有大事當與各國共商卽如前此美國前總統格蘭脱來游滬上迎之致敬以有禮其時一切禮儀皆由工部局董事邀集各國官商相與商酌定議此番英皇子來滬與美總統事同一例亦宜請工部局董事邀集共議如何欵待之禮乃英領事但與英國諸同志私自商議定局則是不欲他　人之與聞其事直似通商之地成　英國之屬也者豈上海洋場他國皆無與乎洋塲上之事他國皆不得與聞乎是則殊可異矣夫皇子此來爲賓也有賓必有主若論賓主之道則在中國之地當中國之官爲之主又豈英領事所能爲之主耶以是立論子以爲然乎否乎余曰唯唯否否不然西字報之所論非不透闢也以格蘭脱比英皇子格蘭脱乃前任之總統英皇子乃英主之貴子位至將軍封以公爵則與去位之總統相提並論固亦不相上下謂前此格蘭脱之來所以欵之者出於各國人之公議今英皇子之來所以欵之者出於英領事之私見似亦無可置辯盖上海爲通商碼頭各國皆可於此通商互巿卽上海洋塲之事各國皆當與聞况如水龍之會各國之人皆與其列又豈可不謀於衆而私意舉行若以論賓主則上海之地雖係各國之人所寓居之處劃界分疆曰美界曰英界曰法界而其實則不過向中國租得以便作埠通商其地固猶是中國之地譬如租住房屋不過租賃居住而產業則猶是房東之產業房客不得據爲已有則西報所云當以中國之官爲之主地説尤屬允當吾知皇子此來中國之官憲自必有所以盡地主之誼者初不煩英領事之邀請但以一紙相照會足矣各國之人如有不滿於英領事之意吾竊爲英領事代剖白之或亦英領事之所首肯焉夫事必有其因禮必有所爲前此格蘭脱之來爲何事而來此次英皇子之至以何因而至明乎此而英領事之不敢輕謀於衆其心可表其情可原矣蓋格蘭脱雖爲美國之前總統而其來也則非以美國之事而來　以遊歴所至偶涉滬地則所以欵之者滬地西人皆所當與不僅中國官之盡其主禮而已今英皇子之來則初非别有公事亦非偶然遊歴至此特以巴欽差之碑而來則其人旣專爲英國之人其事卽專爲英國之事以英人而辦英事而請英皇子來此落成如亦與前此美總統之事並論而煩各國之宮商爲之費心耗財以欵皇子英領事之心有所大不安也夫是以寍出於私而不出於公也雖然各國之人如果以英領事爲不然則皇子來時亦可以各盡其禮卽與英人分道揚鑣未嘗不可是則又各國之所以尊禮英皇子而無煩謀之於英領事者耳 
[諭旨恭錄]  
　　正月十八日太常寺題二月三十日春分致祭朝日壇奉旨朕親詣行禮欽此 
[帝里春光]  
　　廂監旗護軍營委司鑰一缺前經堂派護軍叅領慶昌署理以便入値禁廷兹經慶護軍叅領以身體素弱自署委司鑰長以來於禁城値班畫夜巡察不敢少懈兼以跕門各差感受風寒致將前在綏遠城防勦所受舊疾觸發但委司鑰長責重事繁病軀難勝其任深恐貽誤負咎禀請本管統領給假另行派署刻由恩統領准如所禀其委司鑰長一缺攺派護軍叅領桂山署理已咨景運門通行兩翼前鋒營七旗護軍營查照矣○管理善撲營事務多羅克勤郡王爲咨行事所有充當本營布庫之廂黄旗侍衛平安祥順崇山文秀等四員照例應將侍衛一切差使停止一年以便在營練習純熟其文秀一員雖年逾五十奏明脱去褡褳服章留營仍充教習之差相應咨行領侍衛内大臣處查照○値年旗爲咨行事照得本年應届兵丁軍政之期應咨兩翼前鋒營八旂護軍營内外滿洲火器營健鋭營圓明園八旗官兵處内務府包衣三旗護軍營各將上届兵丁軍政實共入看基干名記雙圏者若干名記單圈者若干名並有無記直之兵丁逐一查明務於十日内咨覆本旗以憑核辦事關軍政大典匆遲匆漏○新授陜西巡撫鹿大中丞傳霖繕具皇太后皇上安摺各一分於新正廿三夜子初交由奏事宫呈遞請訓首途並備緑頭銜　交由樞垣呈遞大中丞衣冠於次晨趨詣南海以備召見旋由内傳令鹿傳霖於第二起入覲大中丞免冠叩頭陛辭赴任跪 
 
 

Page 2

 
 
聆聖訓復遂卽退出午後赴當軸各處禀辭其榮任吉期謂於正月二十八日云○御前大臣以正月二十六日太和殿　宴慶典攸關禮儀繁重卽宜將一切典禮先期演習俾免隕越而昭愼重議定於二十五日辰初在太和殿演禮所有凡白執事人員曁入宴王公文武以及樂部音律處樂舞玩藝人等均於是晨齊集太和殿預　演宴已由侍衛處分行各該衙門矣○每遇皇上啓鑾於沿途行營地方例設買賣街准商販携物在彼搭棚出售俾隨扈官兵人役就地購買所需一切應由副都統　奏派二三員管理買賣街以期公平交易而示彈壓勿使彼此爭執等情本年皇上恭奉皇太后祗謁東陵所有管理沿途買賣街一差刻由兵部行取八旗滿蒙漢各固山卽將本旗副都統及署副都統銜名卽日開送並聲明兼允何項差使及有無出差告假各情一俟各固山堂銜到齊卽可繕單奏派矣○户部爲片行事俸餉處案稱所有八旗各固山去歲年終承襲世爵世職各員照章補行本年春季俸銀俸米相應片行各固山卽將去年年終承襲人員所襲何爵何職應補領本年春俸銀若干兩米若干石折色若干兩應否劃扣借支庫銀逐一查明卽日咨行以憑查核傳期補領○欽派磨勘各省鄉試試卷官翰林院侍讀學士朱琛等二十餘員於上月廿四日八點鐘衣冠進内齊在天安門外東朝房分行磨勘江西廣東四川福建貴州等省已丑恩科鄉試所中硃墨各卷諸前輩披卷吟誦逐字逐可不敢草率亦不敢過示苛求小疵雖皆簽出俱書以免議　樣而犯磨勘例内亦爲簽出送由禮部核辦直至下午一點餘鐘始畢硃墨各卷仍裝箱封送禮部矣○侍衛處行文宗人府理藩院等衙門恭照正月二十六日太和殿筵宴所有王公入宴隨帶護衛人員應照定例所載員數親郡王貝勒不得逾二員貝子公等不得逾一員並應將隨帶護衛人員繕寫職名於是日自行呈遞本處以便稽察相應行知貴衙門轉行知會一體遵照云○吏部示傳所有正月分　選知府保謙一員通判張光照一員知縣姚恩溥吳燾管燠龢馬慶麒汪臣洽李德新六員按察使司經歴潔長淸一員州判丁世澄一員並補議十一月分知縣周宗鑣一員共十一員相應出敘傳令該員等於二十四日赴部過堂二十五日黎明齊集天安門外朝房預備簽掣倘是日不到定行指名題叅勿違可也 
[命案了結]  
　　西人未士索悞斃縫工寍人李東來一案擬由中西官憲湊卹洋銀二千元給領了結已列前報聞未士索迄未到案而卹欵祗有一千六百元尙欠四百元未能足數屍棺停於華衆會西人飯店内迄未擡理屍妻某氏痛夫情切每日已申兩時必赴店門號啕痛哭店主雖惡之而無如何天津道與海關道恐釀事端曾派汛弁隋張兩千戎在塲彈壓兩千戎竭盡智能無從設計閲廿餘日仔肩莫釋傅相以陵差在卽擬於月底晉京如延遲不結恐或另生枝節殊煩憲厪現由中西官憲將欵湊足發給屍妻領訖具結完案初四日已將屍棺抬出華衆會擇地浮厝不日運回原籍安葬惟華衆會西人聲稱停棺每日擬索償洋廿五元想亦徒託空言耳 
[鷸蚌相爭]  
　　塘沽距大沽僅一衣帶水地爲寍河縣管轄平時除煮海爲鹽外貧民無食力之所自前年鐵路公司設分局於塘沽於是土著張翰尤三李崇一等糾立脚行起卸輪車往來貨物嗣因輪車載貨寥寥脚行人等趁錢無幾張尤與李遂由合而分另謀餬口之計連年海河水淺輪舶阻於攔江沙沿途停泊津關司槯深恐偷漏者多去歲厘定章程泊於白塘口卽擺渡口也該處土人有力者受雇　輪船遂得温飽白塘口距津僅三十餘里但無關槯司巡之中西人等槪由津關分撥或有鞭長莫及之虞今春税務司遂攺章程如遇水淺輪船不能逕抵碼頭定於塘沽停輪以便大沽關阡手就近巡查以尃責成而免跋涉張尤與李聞之色喜利之所在遂起爭端尙恐孤掌難鳴各向葛沽邀集劉得勝馬東有等人爲將伯之助劉馬兩人曾結不解之仇迭次械鬥見於前報驟聞招致遂以赴難爲名互相汲引又向津城招聚若干人於正月抄約期鬥毆是時人數張勝於李而李能以少許勝人多許當對壘時各持手槍實以棗核釘於上風開放張等短兵相接技倆難施如豕突如狼奔搜尋火器而藥彈缺如大有人不及甲馬不及鞍之勢當時被傷者十數人傷重者二人嗣後因傷斃命者一人現聞此事業經控案聽候傳騐未知如何斷結也 
[大閙戯園]  
　　寗波江北岸馥蘭戯園數日前有水師兵丁四人進園出錢買定坐位縱目觀看該兵丁等以正桌乏人看戯移坐於北該園執事人見之加以呵斥該兵謂此刻看客稀少不妨暫坐何必狐假虎威該園管事王阿茂聞之大怒喝令戯子多人出而攅毆兵丁寡不敵衆一哄而去霎時召集多人各持木棍蜂擁進内衆戯子亦各執器械上前抵禦兩下各逞威武戯塲變爲戰塲看客見此情形無不爭先逃避幸巡捕赶來彈壓不致釀成大禍然兩下皆已受傷當時拿獲兵丁一名覊押捕房次日送縣請辦官以戯園所禀情節支離批斥不理王阿茂自知理虧只得將所拿之兵丁釋放園中所傷之人自行出費養傷所毁器具什物修理完整依然開演説者謂該戯園動輒恃勢行兇屢次聚集人衆爭　鬥毆此次與兵丁打架在兵丁固有不是然亦該戯園有以激成之也 
[浙撫行程]  
　　浙撫崧中丞按臨寗波大閲營伍情形已列前報兹悉撫憲於十四日辰刻出轅至鹽倉門外閲看水操適是日北風怒號雪珠飄墮撫憲雖升坐阅看無如浪高如山風利似銛水師難以操演撫憲體卹下情收令罷操憲駕並不回轅沿城脚過新江橋至招商局碼頭將乘超武輪船前往鎭海閲看各礮臺旋因潮逆風狂遲至十五日早始得展輪前往文武各官相率送至鎭海聞撫憲閲看砲臺畢仍坐超武兵輪赴甌大閲云 
[蘇臺小誌]  
　　蘇州府頭門内向有土榖神廟靈應昭著兵燹以後祀典久虚兹經各房書　禀請照常祭祀現蒙魁太守　准擇　本月望日親自拈香致祭廟中香烟繚繞鼓吹悠揚一時甚爲熱閙○蘇省聽皷應官者每月考試所以硯其底藴也現聞藩憲牌示二月分正途候補課期定於十七日卯刻扃試想風簷寸晷中馬工枚速各有所長豈曰一行作吏此事遂廢耶 
[禾中談屑]  
　　前報王西垞邑尊之女公子出閣云云兹悉吉期實係十二日悏婿係浙江候補同知楊司馬之公子此次由省垣來禾就親舟泊東門外官碼頭王邑尊用全副儀仗迎入署中斯時也庭前則鼓吹喧天堂上則氍毺貼地兩行紅燭爭開並蒂之花一對璧人快繫同心之縷諸親友之往賀者輿馬紛紜塡街塞巷見者莫不稱羡○前任嘉屬厘鹽總辦劉太守於初二日交卸局務後連日往各官紳處辭行旋卽雇舟赴省銷差○前報嘉協調集外汛弁兵來郡操練云云兹悉撫憲出轅先往上八府校閲嘉湖兩府大約在秋間閲視張協戎遂飭各弁兵各回汛所矣 
[邗上官塲紀事]  
　　二月初九日瓜洲總鎭吳朝傑鎭軍家　來揚公幹城外各營曁叅府牛叅戎均至河干迎迓初十日正任北掣錢司馬維福禀辭赴都引見朱大令承瀚委解甘銅起程十一日角斜塲劉鹺尹禀知赴省公幹 
[蘇撫行程]  
　　江蘇撫憲剛子良中丞於十六日十一下鐘時出轅乘坐大號官舫親臨温草浜察勘開濬工程昨日上海縣飭差探得中丞逕往吳淞並不來滬云 
[豸節言旋]  
　　海關道龔仰蓮觀察與新授關道製造局總辦聶仲芳觀察日前往金陵謁見曾沅圃爵帥面禀要公兹悉已於昨晨乘輪回滬矣 
 
 

Page 3

 
 
[頌聲交作]  
　　昨日南北錢業董事恭送匾額一方其文曰廉明公　德政牌四對其文曰政高渤海澤並淞江民懷吏畏政簡刑淸愛民如子嫉惡若仇案無留牘庭有懸魚又有萬民繖萬民衣明鏡一方淸水一缸送至上海縣署裴邑尊再三謙讓始行收受有以見其德政之入人者深矣 
[肇釁待究]  
　　寳山縣鄉民譚某曾將田地抵押與英商哈味後譚逝世譚妻譚萬氏無力贖田由哈味將田租與何桂春起造冰廠收租作利兹據哈味投英領事署訴稱譚萬氏之媳病故由其親屬慫恿該　將媳柩運到冰廠何桂春方欲阻止已被推開廠門爭執間被將廠門　去廠内之冰共有四干担見風化去千担光景請爲提究由賈副領事據情照會蔡太守飭傳寳山縣境地保邢茂到案於昨晨庭訊哈味申訴前情何桂春訴明前因并稱譚萬氏現在患病至搬柩到廠掮去廠門等事皆係該氏之親戚所爲務請將擾事之人提案懲辦地保邢茂供譚萬氏確住小的圖中至慫恿擾禍之人則不在小的圖内請提該氏到案着令交人太守謂該氏孀居患病尋釁之事實由他人播弄飭該地保將肇事各人姓名查明候移請寳山縣飭提訊究 
[楚弓楚得]  
　　某甲由廣東搭輪船於前日下午抵滬停泊下海浦碼頭上岸時將衣箱等物另雇小車一輛裝載找尋住處適値行人擁擠甲與該車夫分　兩起各不相遇該車行經法租界被捕房包探李雲發　見因車後無人跟隨疑有弊端當卽阻住查問該車夫含糊回答包探立卽帶至捕房據情禀訴經備捕頭詢問之下據車夫供由下海浦碼頭裝物來此客人業已走散無可尋找捕頭遂將人物一併押候失主認領甲自失物後向英界各捕房逐細尋視毫無蹤跡傍晚時方至法捕房尋見原物捕頭隨將車夫帶出質問該車夫得見甲卽俯首哀懇甲以慈悲爲心卽請捕頭免其究辦捕頭以失主旣爲求情卽將該車夫釋放箱物交甲領去 
[縣案彚錄]  
　　敬業書院董事范蘭堂廣文函送虧欠書院房租之殷繼有到縣請追前晚經　邑尊升堂訊究殷稱小的習包鞋梁爲業貧苦異常共欠租錢十四千實在無力淸償並非有意拖延邑尊着荷枷發頭門示衆挨將租欵淸繳始准釋放○王自敬控族弟王自德自成自新等盤踞滋擾經裴邑尊訊明情節飭將自德自成自新押候遞解回籍王光斗馬順卿並不帮同滋擾着具結完案○朱陳氏控趙信山魏連奎國賴欠欵一案經裴邑尊將趙管押着將監照呈繳陳氏交官媒看管着將兒子交案前日晚堂趙將監照繳案陳氏將子秋塘交案邑尊飭將陳開釋秋塘交差看管令將實在情節明白具禀再行訊辦 
[英界公堂瑣案]  
　　郝德友稱開永海戯園有沈榮芳亦以唱爲業伊來看戯原不收資前數天伊帶許多人來看戯按目以看白戯者太多偶收戯資四角伊因此懷恨昨夜又紏許多人佔住包廂有意胡閙爲此交捕送案沈供蘇州人現無生理同業中看戯向不出錢前次同友人去看戯曾付戯資並未懷恨昨夜我獨去看戲伊又欲收取戲錢致與口角蔡太守飭將　交保如無保人押下蘇州航船令其回去免致擾釁○縫工謝阿桂稱謝水氏昨向謝小榮索成衣錢五百五十文謝不付反將我母打傷　腹爲此鳴捕拘謝小榮送案我母現在西醫院不能投質謝小榮供欠他成　錢原要照付不敢行兇蔡太守判謝小榮管押七天俟謝水氏傷痊投案再訊○包探顧阿六稱前獲形跡可疑之周小四查無盜竊實據送案請示周小四仍執前詞蔡太守飭押候備文送縣發落○包探顧阿六稱陸阿金行竊廣東烟店内雪加烟二箱店主毛見亭報捕　小的查獲人贓解案毛見亭未到陸阿金認竊求恩蔡太守判陸阿金管押一月贓存捕房給還失主○三百十五號華捕稱昨見錢大生所擺荸齊攤上擲骰子小賭有干禁令拘案請辦骰子呈堂錢大生供以後不敢再犯蔡太守判錢大生管押三天以示薄懲賭具銷毁 
[法捕房瑣事]  
　　去年楊祥記控押之吳寅祥着交楊子在輪船生意之保單並薪水洋數十元一案屢列前報昨晨朱森挺明府莅八仙橋捕房時命將吳帶案詰曰爾之案情本分府已查問明白保單一紙曾中莊友湘交至英公廨此案閲時已久尙未了畢當飭局勇兩名將吳送至英廨歸案辦理着包探知照原告令其自行投案候訊○日前紡織新局送撈棉花之舟子四名經朱明府訊明緣由着各人交保出外限期交出原物等情已列前報昨日據舟子吳坤泉吳坤榮張小毛等三人至案禀稱瞿毛毛因病不能來案明府謂據該局稱去失棉花約値洋二百數十元爾等已查見若干答稱小的等前曾撈起四包早經交還其餘實無從查考明府謂此事爾等須赶緊料理着交原保再阻三天如違定當提究○祝淸純趁毛阿金之航船失竊小布箱並執照等物經朱明府訊明情節將毛押候訊究等情已紀昨報昨晨協茂船局主鄔錦藏投案候訊明府着將在押之毛阿金逮案詰曰該客鞋籃究竟有否答稱有放在客人自已身邊明府謂古語云船不漏針况客人未曾登岸如何失去物件爾須供明答稱目下已寫信催船夥來申可請傳問明府謂須于三日内來案質對如違卽將爾等送縣辦理毛仍還押鄔交原保届期來案候訊○昨報列包探拘押竊衣濳押之石根華經朱明府訊無原告着押候傳到原告覆訊昨晨據原告沈炳華投案禀稱小的在李公館燒飯于十三夜失去馬褂一件查無蹤跡十四日在小押店查得原贓當挂失票將衣自行贖回明府謂爾與石是否朋友答稱石與轎班相識明府謂衣旣取回可免深究判將石笞責二十板叱退○利和靛靑行主黄少齋投案禀追在押之潘松溪欠銀一案明府着將潘提案詰曰爾究欠黄多少銀洋答共欠洋二百七十餘元黄稱共欠八日餘兩因將五百餘兩之債户劃下尙該欠洋二百七十元明府謂爾知潘爲何挺押無人料理黄稱潘住居城内向稱小康實屬有意挺押務請追究明府謂爾等靛靑行亦有董事何匆請董事代爲料理黄稱恐董事不肯料理明府謂爾出外可述本委之意請其速爲料理潘還押候核 
[分發人員騐看名單]  
　　新海防事例掣籖分發郎中朱廷瑞安徽主事陳光勳福津内閣中書華世奎直隸鄭葆琛直隷國子監學正學錄吳傳縢國子監典簿包榮富順天知縣劉國楷湖北程德音四川按察司知事錢心潤安徽○籌餉事例掣籖分發主事曹汝驤安徽○鄭工事例指省分發道花翎龔照璵安徽直隸直隷州州判李慶蕃廣西廣東府經歴張允翰江蘇直隷縣丞沈廷彥湖南甘肅施恒恭浙江山東布政司照磨傅乃啓浙江甘肅巡檢曾啓傳四川湖北朱繩直浙江江蘇典史于福臣直隷山東鄧煥奎湖北四川○新海防事例指省分發知州熊承藻湖北四川知縣張炳耀湖北江蘇周繼昌貴州湖南劉庶來江蘇山東蘇慶齡奉天河南余銑浙江江西范樹恒浙江江蘇張鶴齡奉天直隷鹽大使郭以誠浙江長蘆州同張級甘肅四川直隸州州判張茂森陜西四川州判凌夢松安徽湖北府經歴高松如直隸江蘇何國褆安徽山東宋琦山西河南藍承灝浙江山東 
縣丞錢世恩順天四川何厚吾山西直隷林慈雲山東北河鄒子康湖北河南胡煥章江蘇浙江應鍾湘江蘇浙江王蓉第江蘇江西裴景照安徽北河汪嘉榘安徽直隷楊瑚貴州四川李國臣河南東河黄震四川北河州吏目董寳鑑直隸四川劉樹塘山東直隸廖鴻賓江西四川 
按察司司獄陳昌儁浙江山西巡檢劉雲章直隸山東楊符之直隷山東廖瑞章順天四川羅衡順天江蘇譚梯雲湖南江西柳克　湖南安徽吳學文湖南江蘇朱官楨安徽湖北宣時雨江蘇湖北夏世勳安徽河南沈葆林浙江直隸沈榮朝浙江江西范光瑞四川湖北陳國榮浙江直隷陳培基浙江四川張日陞奉天直隷從九品李積瀾湖南廣東胡毓騏浙江湖北陳金鑑河南山西童謙豫安徽直隸典史施煥勳 
 
 

Page 4

 
 
順天河南吳繼昌順天河南高仁堂山東直隷羅啓祜湖北江蘇盧棟藩江蘇直隸章錫元浙江山東黄學廉陜西四川高先膺山東河南陳斐章浙江陜西和邦棨浙江直隷李恩至浙江廣東未入流祝承燕河南直隷○舊海防指省分發巡撿危源瀚湖南新疆吕德銖江蘇湖北曾朝暉福建廣東○籌餉指省分發縣丞周長煦福建山東錢慶順天四川從九品劉蔭福江蘇江西典史張　和山西河南康志㑺山西河南○勞績掣籖分發同知朱瑜江西○勞績指省分發道花翎二品頂戴施補華浙江甘肅花翎二品頂戴奭良鑲黄奉天 
知府張觀誠安徽直隷直隸州知州知府銜周德溥廣西廣東知縣楊善慶安徽直隷蘇恩沛江蘇直隸顧元勳江蘇直隸李支芳湖南甘肅州同萬拱辰江西廣西州判李耕心雲南熱河顔先春貴州雲南州吏目王頤奉天吉林巡檢吕守儒廣東江蘇從九品鐃魁廣東廣西○截取呈請指省分發同知馬𦑘山東四川○進士呈請掣簽分發知縣劉安科廂黄○進士指省分發知縣嚴祖慶河南直隷○教習保奏掣籖分發知縣傅晉泰浙江○優𧴨指省分發知縣王樹人直隷山東○應補呈請分發知縣儒芳廂白山西覺羅博啓正藍四川州吏目周森浙江山西曹齡四川貴州未入流敬德義順天廣西 
[售去幀]  
　　興讓街光世堂廖君光輝屢以珍物助賑濡筆誌之已非一次兹又以胡公壽所繪山水立軸一幀交本館協振所代爲變價承廣豐行潘君購去計洋四元歸入振欵解往災區書此以見潘君此舉得佳畫以增户牖之光輝分廉泉以博解推之擊譽洵屬一舉兩得而廖君之樂善不倦尤足令人景仰云 
[奉揚仁風]  
　　本館協賑所承朝鮮　書名善士寄來日本鈔票洋十元當在滬上樂善堂兌得洋九元代送仁濟善堂洋四元尙餘五元歸本協賑所解往災區核實散放朝鮮爲中國藩屬靈秀所鍾聲名文物燦然可觀不書名善士軫念災狀遠餽囊金此其慕義　仁固有加人一等者矣因　函並不書明住址無從郵寄收條書此以資印證並謝雅貺云 
[僞票聲明]  
　　本月初十日有人持函到敝所内稱祁鴻因父中風醫藥罔效許愿助賑兹已病愈特託友人送上祥泰布鋪期票庫平銀一百兩另五錢將百兩助賑餘銀五錢煩交來人作爲酒力等語曾紀前報兹查此係僞票該欵無收作爲罷論特此聲明上海四馬路高易籌賑同人陳德薰等識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘内籌賑公所陳詠南經收山東江蘇浙江元月廿一至廿九日第一百四十八次賑欵淸單]  
　　廿一日心册李冠英助江蘇十元李霍氏二元李劉　一元無名氏二户四元蘇城江氏大牛兒二牛兒合十元愼餘莊一元延陵季子意軒主人得且居士冷板凳容各二角平湖同濟典募淸輝氏四元隱名氏二元無名氏四元○廿二日張斌儀二十元無名氏一元九江兪孫記三元兪榮記二　京口兩存堂一元鎭江裕和行平安是福一元新塲力棉氏二角石蓮修一元曹赤堂任寅丹陳來章石爾康鮑財來黄高生黄有財義記局各半元共洋五元無名氏一元孫士杰半元孫士章滋龍各二角孫瑞祥屠成勳各乙角共洋二元一角存我心齋銅洋八元京口張愼德堂二元蔣安懷堂古月氏吳至德堂短知二堂劉　慶堂各一元共洋七元○廿三日經懷慶堂鐘繼志堂各四元共洋八元楊俊卿五元李敬庭一元兪告臣金永寗各半元共洋七元邵晏卿來無名氏一元周鳳鳴五元永泰祥一　元錦記三元源茂順一元孫小州半元楊禮門孫金魚隱小合王聲揚莫問名各二角蔡秋溪徐樍德堂不留名槐隱軒各一角共來一元四角錢五百十三文山西王燕珍保平安四元○念四日金陵幕善氏十元允記行募葉記一元允記七角心記五角先記兆記各三角履記二角共洋三元日昇昌寳號來諭城易篤疇募陳雲漢銀六錢無名氏銀六錢五分共銀一兩二錢五分鎭海蛟川閒客一元安慶軍械所古燕三敎佚人覺遲四元湖南長沙縣帳房募馬藻鑑錢二千八百馬昌裕二千文馬楊氏馬逹遠各錢一千又馬張氏三人合錢一千又馬愛貞裕遠敬福光遠繼遠明遼各四百文馬賑記震眉賑南賑便震遠定遠各錢一百共捐錢十千八百文合洋十元○廿五日前已丑七月十四日仁和金善人由江西募來古斗方銅瓶一坐大梨石插瓶一坐古方銅爐一坐共三件售得十八元唐吳氏五元吳傑臣三元徐金環金令各一元共洋十元漢口早昌洋行募其昭宋聲玉聲朗記錦堂德記寬記各一元共洋七元九江岳壽名募世恩堂花洋二元揚州干公舘一元承志堂善願各四角無力子二角林榮慶顧秋桃林慶春林堂波梅記合乙元漢口生記棧募盡心子二元無名氏朱氏勉力氏各乙元胡華廷胡榮甫各錢乙千朱道翁六百文朱金海不書名各四百文無名氏四户不書名四户求安氏洪　亭吳蔭三胡鏡泉胡和亭胡榮卿各錢二百共捐洋五元錢六千二百文申洋六元姑蘇江羽文募嘉芬劉珍各乙元順泰錢五百文徐緣彭劉大任龍各錢二百和喜一百房胡李葛盌公基明也同川張德小程史釗吳六任五小鹿七老陳大人流無名氏各一百文共捐洋二元錢三千二百文合洋三元常州鹽公堂募王潤生武陽鹽棧各一元隱名氏錢七百文孫乾裕無力主人各錢四百文隱名氏五百文　同昌王季全隱　氏收三百文同慶裕錢二百五十文史永盛曹同泰王誦生隱名氏各二百文王菊泉一伯文共捐洋二元錢四千零五十文合洋四元○廿七日仙鎭恆升行亘心主人募惠風　屋四元石林舊隱壽山居室各二元共洋八元周桂庭　元烟臺順泰號募梁浩池五元順泰號三元劉鳳山李之明各一元陳淑全黄郁文余敦結徐士　各半元共捐洋十二元福州恆德木棧募種德堂四元三魚堂謙益居各三元共洋十元無錫尊德堂二元常州元聚昌治坊不書名銅洋一元○廿八日承浙江忍耐子購去英語集全一部林文忠公奏稿一部見聞隨筆一部共售得洋十元無名氏五元盛金祥求父母康健五元華彰寳號一元○廿九日揚州聚盛號募了願氏一元作睹輸錢五伯文無名氏免災氏力不足者各錢四伯隱名氏錢三伯力不足無名氏再作輸望兄歸占記免災氏各錢二伯無名氏三户善人勸二户解惡記鍾記玉記各一伯文共捐洋一元錢四千文合洋四元○未完 
 
 
 

Page 10

 
 
   
 
 

Page 11

 
 
[光緒十六年正月二十五日京報全錄]  
　　宫門抄○諭旨六道錄前○豫撫倪奏堵築沁河漫口合龍挽流復故摺○又奏旌表節婦片○直藩裕奏報到任日期摺○直臬周奏報交卸藩篆回臬司本任摺○豫撫倪奏爲故紳捐建專祠片○又奏提副留豫任使片○又奏委署知府片○又 
奏飭道員赴任片○又奏沁工開工日期片○正月二十五日兵部太常寺太僕寺正白旗値日無引見○奎潤嵩申各假滿請 
安○啓紹謝授直隸承德府知府恩○良培請假十日○遷公續假五日○兵部奏派隨扈之大臣派出烏拉喜崇阿徐用儀○召見軍嵩申徐用儀啓紹○皇上明日午初進内升太和殿筵宴○○河南巡撫臣倪文蔚跪奏爲堵築河内縣沁河漫口合龍挽流復故恭摺具陳仰祈聖鑒事竊照本年七月間河内縣之王賀莊沁河北岸漫口當經飭令彰衛懷道曹秉哲勘估興修共估需銀五萬六千兩奏蒙恩准動欵辦理遵卽飭司籌撥責成該道督率該管府縣集夫購料尅日興工復添調文武員弁分司執事業將據報開工日期奏明在案一面嚴催赶辦兹據該道等禀稱自開工起至十月二十四日金門口收漸窄水勢日見抬高在工員弁鼓勵兵夫併力加廂步步穩愼前進一面赶做挑水壩工以資盖護挑托至二十六日兩壩門占廂齊當留金門三丈復因水底淘深隨蟄隨廂竭力跟盤始臻穩定諏吉於十月三十日酉時挂纜一面啓放引河正在接續跟追詎自本月初一至初三連日陰雨泥滑難行辦工不能得力直至初四日天晴始將金門占一氣廂壓到底壩下業已斷流引河亦極通暢全流挽歸故道等情禀報前來臣查此次河内縣沁河漫口適値秋後雨水過多購料集夫均屬不易該道督率府縣曁在工員弁於風雨泥淖之中往來督催辛勞異於常時竊幸開工以後水勢順平各員弁兵夫得以穩愼進廂旬餘之間堵合口門挽流復故辦理尙臻妥速查懷慶府知府李芳柳前代理河内縣知縣朱升吉前因漫口經臣奏叅摘去頂戴現在旣經堵合尙知奮勉合無仰懇天恩俯准開復摘頂處分俾資觀感所有在工出力人員可否容臣查明後援照武陟小陽莊成案擇尤酌保數員之處出自逾格鴻慈至沁工合龍後臣本擬卽日親往騐收惟現在籌辦各路冬防正須居中調度整頓一切日與在省司道有酌商事件本年計典届期尤須詳愼核辦屈計年内未能起和北渡擬俟明春再行前往届時沁河善後各工亦當全竣卽可一律查勘騐收除飭令該道等將應辦護掃後　挑壩等工一氣接做務臻穩固並俟事竣將用欵詳細具報外所有堵合河内縣沁河漫口挽流復故緣由謹會同河東河道總督臣吳大澂合詞恭摺具陳伏乞皇上聖鑒訓示謹奏奉硃批另有眞欽此○○倪文蔚片再候補知府嚴作霖等聨禀竊查現存節婦陳狄氏係浙江會稽縣人候選從九品陳榮之側室陳榮正妻早故所遺子安俱幼該氏撫同已出人無間言道光二十四年陳榮病故該氏一慟幾絶誓以身殉因親族再四勸諭責以宗祧爲重乃始含涙撫孤經理喪葬盡哀盡禮家道中落惟仰十指爲生茹孽含冰歴四十餘年如一日卒使諸孤有成女悉婚配近以伊子麟章遊幕豫省奉養偕來該氏現年七十歲職等屬在桑梓見聞較確未便任其湮没公同造具册結禀懇核奏前來臣查該節婦陳狄氏矢志撫孤艱辛備歴洵爲巾幗完人合無仰懇天恩勅部照例旌表以維風化除册結咨部外臣謹會同學政臣吳樹棻附片具陳伏乞聖鑒訓示謹奏奉硃批着照所請禮部知道欽此○○新授直隷布政使奴才裕長跪奏爲恭報到任日期叩謝天恩仰祈聖鑒事竊奴才由順天府府尹蒙恩擢授直隸布政使卽趨詣闕廷叩覲天顔兩蒙召見訓誨周詳敬聆之下欽感莫名請安後束裝起程先至天津謁見督臣李鴻章禀商應辦事宜旋奉檄飭赴任於十一月十六日行抵保定府省城准直隸按察使署布政使周馥將藩司印信文卷於十八日委員齎送前來奴才恭設香案望闕叩頭祗領任事伏念奴才滿洲世僕知識庸愚由禮部郎中京察一等簡放知府洊陞天津河間兵備道計服官直隷十有四年陞授奉天府府尹在任五年涓埃未報兢惕方深兹復重來畿輔忝領藩條任重事繁益增惶悚查直隷爲首要之區藩司有旬宣之責舉凡用人理財察吏安民均關緊要奴才檮昧深懼弗勝惟有恪遵聖訓竭盡愚忱隨時隨事禀商督臣悉心經理以兾仰答　高厚鴻慈於萬一所有奴才到任日期並感激下忱謹摺繕叩謝天恩伏乞皇上聖鑒謹奏奉硃批知道了欽此○○二品銜直隸按察使臣周馥跪奏爲恭報微臣交卸藩篆到臬司本任日期叩謝天恩仰祈聖鑒事竊臣於光緒十五年十一月初十日接奉直隸督臣李鴻章行知以新任直隷布政使裕長來省應卽飭赴藩司本任臣回臬司本任遵於是月十八日交卸藩篆准署按察使長蘆鹽運使臣額勒精額將臬司印信文卷移交前來當卽恭設香案望闕叩頭謝恩祗領任事伏念臣皖南下士疉受殊恩藩篆暫權已愧埃涓未報刑章重綰彌虞檮昧弗勝查直隷刑名最稱煩重臬司察核首貴廉明臣惟有紀綱是飭力正民風欽恤爲懷勉淸庶獄隨時隨事禀承督臣認眞辦理不敢稍涉因循以期仰答高厚鴻慈於萬一所有微臣交卸藩篆回臬司本任日期並感激下忱理合恭摺叩謝天恩伏乞　皇上聖鑒謹奏奉硃批知道了欽此○○倪文蔚片再據汝陽縣紳提督銜記名總兵王文行等聨禀故紳吳元炳前以庶常請假回籍値豫晥捻匪搆亂汝正新息適處其衝蹂躪幾無虚日該故紳督率團練劘以忠義且防且剿在事四年每能以少擊衆疉馘渠魁使地方轉危爲安所以紳民至今猶深愛戴擬於汝郡爲立專祠禀由該縣府具詳藩司呈請核奏前來臣查已故原任安徽撫臣吳元炳於咸豐同治年閭以庶常在籍辦團荷兩朝特逹之知恩免散館　任封圻身故後又以遺愛在民經兩江督臣曾國荃等會奏奉旨准於江蘇省城建立專祠在案生平政績炳著人間兹汝寗紳民感其保障成勞羣思建祠爲報自係出於至誠可否仰懇天恩准予在於汝寗府城建立專祠以順輿情而彰盡績除事實册咨部外理合附片具陳伏乞聖鑒訓示謹奏奉硃批准其捐建專祠該部知道欽此○○倪文蔚片再豫省自捻匪肅淸以後嵩毅兩軍奉調遠征二十餘年來軍營宿將凋零得力將弁日少遇有要事每乏可以差委之人兹查有記名提督巴逹朗阿巴圖魯李成金安徽毫州人曾在前陜甘督臣左宗棠所部老湘營帶勇有年轉戰各省克復肅淸及新疆南路西四城等役該員皆與其事又儘先副將黄貫三安徽宿州人向在卓勝營帶勇剿賊駐防纒金及烏魯木齊等處素稱得力該二員委係軍營宿將年力正强當此豫省整頓營伍需人任使之際相應仰懇天恩俯准將李成金黄貫三二員留於河南差委以備遇事任使除將該員等履歴咨送兵部外理合附片具陳伏乞聖鑒訓示謹奏奉硃批着照所請兵部知道欽此○○倪文蔚片再據洛陽縣知縣禀報河南府知府蔣鎭嵩在任因病出缺所遺篆務亟應遴員接署兹查有候補知府文煥穩練詳明堪委署理據藩臬兩司會詳前來除檄飭遵照外相應附片陳明伏乞聖鑒至所遺河南府知府員缺豫省現有應補人員應請扣留外補合併聲明謹奏奉硃批吏部知道欽此○○倪文蔚片再新授南汝光道朱壽鏞前經臣等奏明暫留鄭工善後局督飭各員辦理善後工程一切事宜俟事竣再行檄飭赴任仰蒙兪允在案兹查善後事務業將告竣而南汝光所屬地方遼闊冬防最關緊要該道朱壽鏞才識俱優辦事勤敏應卽檄飭赴任以重職守所遺善後未盡事宜卽飭開歸陳許道蔭保會同藩司劉瑞祺接辦除分别檄飭外謹會同河東河道總督臣吳大澂附片具陳伏乞聖鑒訓示謹奏奉硃批吏部知道欽此○○倪文蔚片再河内縣王賀莊沁河漫口前經臣等將勘估堵築工程請欵興辦各情形具奏在案一面飭催該地方官設廠購料擇日興工兹據彰衛懷道曹秉哲禀報已於十月十七日開工進占除飭令該員督率府縣曁在工各委員認眞堵築早日工竣外所有河内縣沁河漫口開工日期理合附片具陳伏乞聖鑒謹奏奉硃批知道了欽此 
 
 

Page 12

 
 
[光緒十六年正月二十六日京報全錄]  
宫門抄○諭旨九道錄前○分選單○東撫張奏堵築西紙坊漫口合龍日期摺○閩督卞奏查明未中老生循例具奏摺○又 
奏請簡放知府片○東撫張奏請賞還副將頂帶片○副都統謙　奏校閲旂兵完竣摺○楚督裕天巡閲上江緣由片○正月二十六日刑部都察院大理寺正紅旗値日無引見○召見軍機○光緒十六年正月分選單知府貴州思南保謙廂藍生員通判山東泊州張光照安徽附生知縣山東范縣姚恩溥直隷監直隸高邑吳壽雲南甲湖北應山管燠龢順天監直隸蠡縣馬慶麒安徽廕生福建寍洋汪臣洽安徽禀廣西融縣李得新四川拔江西廣昌周晋鑣浙江監按經雲南陸長潔順天增州判四川巴州丁世澄山東監巡檢廣西宣化聶渚湖北供典史廣東乳源蔡延河山東監山東泰安車鴻勳順天監○○太子少保頭品頂戴山東巡撫臣張曜跪奏爲堵築歴城縣境西紙坊漫口合龍日期恭摺由驛馳陳仰祈聖鑒事竊臣前於章邱大𪧲合龍後卽往歴城縣西紙坊督同道員張上逹赶辦堵口工程曾將先後進占情形奏陳在案該處口門地勢稍窪坐灣過甚自盤築壩基以來逐漸穩愼進占迨至口門收窄淘刷漸深溜勢洶湧壩身迭見蟄陷情形危險均經道員張上逹率同在工文武赶緊修補壓土加廂穩愼前進時當風雪嚴寒員弁勇夫均極奮勉工作十一月二十五日以後尙剩口門十六丈水勢愈加湍激工作倍難臣目擊工程棘手情形飭由張上逹添用邊壩並將上游挑水壩加長晝夜赶辦連進三占本月初七日計剩金門六丈溜勢過猛壩後翻花大浪廻旋淘刷張上逹晝夜往來兩壩督率員弁勇夫加緊廂謢遇壓穩固鐵車運土添築土櫃卽於初八日寅刻挂纜合龍一面開放引河兩壩料土並進竭一晝夜之力將正邊兩壩合龍進占追壓到底赶緊添築土櫃後戧至初十日申刻閉氣工程悉臻穩固堪以仰慰宸厪所有善後各工已飭工員加緊赶辦此次堵築大工欵項無多辦理力求穩愼各工員弁勇往從事履危蹈險晝夜辛勤工程得以告竣實屬異常奮勉惟有仰懇天恩准照異常勞績給奬統計伏秋汎漲漫溢之處均已堵築完竣全河水已歸槽應將堵築張村大𪧲西紙坊各口出力員弁一併擇尤隨摺請奬所有尤爲出力之革職留工總兵銜留東補用副將黄金得補用副將戴守禮均請開復革職處分補用副將張文彩夏錫純均請加總兵銜副將銜補用叅將鍾仕杰請免補叅將以副將補用並加總兵銜副將銜補用叅將閻得勝請免補叅將以副將留東補用並加總兵銜叅將韓友倫請以副將留東補用候補遊擊沙明亮請免補遊擊以叅將留東儘先補用並加副將銜儘先都司陳錦章請免補都司以遊擊留東儘先補用並加副將銜儘先遊擊杜永福請加副將銜儘先都司壬庚午請免補都司以遊擊儘先補用守備張鳳儀請免補守備惟都司留東補用並加遊擊銜儘先守備李長卿請免補守備以都司儘先補用並加遊擊銜儘先把總全勝請免升千總以守備儘先補用並加都司銜儘先千總朱康仁請免補千總以守備儘先補用並加都司銜把總葉雲升請免補把總以千總儘先補用並加都司銜三品銜道員用候補知府范廷𣏌請免補知府以道員補用並戴藍翎知州用候補知縣葉潤含請免補本班以同知補用並加四品銜四品銜候選同知馬開玉請免選本班以知府儘先選用並加三品銜員外郎銜户部主事李恩祥請免補本班以直隷州知州分省補用並加四品銜候補同知倉爾英請免補本班以知府補用並加三品銜候補直隷州知州存齡請免補本班以知府補用開復四川候補知縣富拉渾開復甘肅卽用知縣蔣其章均請免繳捐復銀兩同知銜分省補用知縣金正聲請免補本班以知州仍分省歸候補班前補用並加四品銜不論雙單月選用知縣張復淸請仍以本班不論雙單月選用知縣張復淸請仍以本班不論雙單月儘先選用並加同知銜候補知縣沈傳薪請俟補缺後以同知用先換頂戴試用府經歴范一雙景啓虁夏錫麟瑞璋試用縣丞屠乃勳孫化純均請免補本班以知縣補用並加同知銜縣丞用咨補博興縣典史楊應祥請免補縣丞以知縣在任候補革職留工候補知縣張遇春請開復原官仍請摘去頂戴其餘出力員弁擇尤彚案請奬除將用過工需銀兩核實照例造報並將請奬員弁履歴彚册咨部外所爲堵築西紙坊漫口合龍日期理合恭摺馳陳伏乞皇上聖鑒謹奏奉硃批另有旨欽此○○頭品頂戴閩浙總督臣卞寳第跪奏爲查明已丑恩科鄉試三塲完竣未經中式年老諸生循例彚奏仰祈聖鑒事竊查嘉慶十八年奉上諭歴科鄉試會試年老諸生三塲完竣者分别加恩用以嘉惠耆儒惟浮開年歲人數冐濫其弊不可不除着照舊例遞加十歲方准列入等因欽此又准禮部咨嗣後老生必須入學年分查係三科以前曾經應試者方准入單具奏等因遵辦在案兹福建省光緒已丑恩科文闈鄉試經臣援案奏請福建學政臣烏拉布代辦監臨揭曉後檢閲三塲完竣未經中式年老諸生試卷除年歲及入學年分未符照例扣除我及年屇九十以上之老生有附生熊鳳山一名年届八十以上入學年分在三科以前曾經應試之老註有附生童聘三黄玉豐二名文理俱屬通順字畫亦尙端楷移查學臣烏拉布核對考册年歲及入學年分俱屬相符臣查該生等奮志靑雲窮經皓首未懈研求於芸案屢嘗艱苦於棘闈健辭鳩杖之扶鬚眉甚偉雅咏鹿鳴之奏志願終違欣逢慶榜之特開宜沐恩施之下逮除造册咨部外臣謹會同福建學政臣烏拉布恭摺具奏並將淸單恭呈御覽伏乞皇上聖鑒勅部核覆施行謹奏奉硃批禮部議奏單併發欽此○○卞寳第片再甘肅甘州府知府楊廷傳係福建侯官縣人乞假回籍省親呈請終養藩司具詳請題臣於七月二十六日謹繕題本拜發迄今三月有餘甘州府缺未見簡放有人此項題本未知何處延擱員缺未便久懸相應請旨飭部查覆辦理除楊廷傳供結業經咨部外謹附片具陳伏乞聖鑒訓示謹奏奉硃批甘州府知府已簡放燕起烈矣欽此○○張曜片再　年七月初二日濮州劉柳村臨黄隄被水刷塌當將副將張仕忠奏叅摘頂飭卽趕緊盤築裹頭以免刷寛經臣札委准補東昌府知府李淸和前往查勘據禀該處隄叚攔入河身逼溜太緊若以任舊隄修復終恐難於防守察度地勢擬請退後修築等情臣批飭照辦該府李淸和會同副將張仕忠於十月初三日集夫興工退後二里修築自劉枊村起至鑾莊止共長二千三百九十八丈現經修築穩固堵截黄流攔歸大河民田涸復該副將張仕忠竭力辦工尙知愧奮擬請賞還頂戴出自鴻施謹附片具陳伏乞聖鑒訓示謹奏奉硃批着照所請兵部知道欽此○○山海關副都統奴才室宗謙德跪奏爲校閲八旗官兵秋操完竣恭摺奏聞仰祈聖鑒事竊察向章每年秋季由奴才將山海關等處官兵馬步槍砲技藝校閲一次並巡閲四屬情形專摺奏報歴經辦理在案本年應行巡閲之期因各屬癘疫盛行兵情困苦請將四屬秋操暫緩巡閲一次以示體恤等因具奏奉硃批着照所請兵部知道欽此欽遵各在案奴才謹將山海關八旗官兵馬步箭槍砲陳式刀矛雲梯各項技藝分日校閲現已一律事竣綜核八旗官兵馬步箭中靶均在九成以上原議新添鳥鎗八百杆抬槍七十杆权子槍十杆子母砲八尊分撥各隊排演陣式演打連環過膛均屬聲勢聨絡步伐整齊奴才認眞校閲演放鉛丸中牌均在八成以上刀矛雲梯便捷可觀其馬隊演放三槍三箭技藝亦屬嫻熟有準技藝優者奴才當塲奬賞生疏者分别責革勒限學習並嚴諭兩翼協翎督飭該管各官認眞訓練務使精益求精咸成勁旅其喜峯口等四處官兵槍箭技藝已由奴才札飭該管防守尉防禦等勤加操練務期一律精熟守口兵均各認眞盤察嚴密巡防不准稍涉疏懈奴才仍不時派員訪察如有衰憊不職疲玩怠惰者卽行隨時叅辦斷不敢稍事姑容致滋癈弛以期仰副聖主整飭戎行修明武備之至意所有奴才校閲八旗官兵秋操完竣緣由理合恭摺具奏伏乞皇上聖鑒訓示謹奏奉硃批知道了欽此○○裕祿片再長江水師定章提督以半年駐下江半年駐上江周歴巡閲歴經奏報在案長江提臣李成謀本年九月十四日行抵湖北巡閲水師營伍考查官兵勤惰與臣面商一切卽於十六日由湖北上駛察閲湖南岳州鎭標各營逐一簡校事畢仍沿江東下依次校閲所有巡閲上江緣由謹會同長江水師提督臣李成謀附片具陳伏乞聖鑒謹奏奉硃批知道了欽此 
 
 

Page 13

 
 
[光緒十六年正月二十七日京報全錄]  
　　宫門抄○諭旨一道錄前○教職單○楚督裕奏交卸督篆及起程日期摺○楚督張奏報到任日期摺○將軍定等奏奉吉兩省派員會哨邊界情形摺○廣東臬王奏報接署藩篆日期摺○高廉欽道王奏報接署臬篆日期摺○將軍衣奏據情代奏謝恩摺○東撫張奏道員賞還原銜片○又奏請開復知縣片○正月二十七日工部鴻臚寺廂白旗値日無引●見○禮王等因慶典例賞恩旨恩○崑岡豐公謙光各假滿請安○蘇州織造毓秀請訓○奎潤請假五日○吏部奏派騐看月官之大臣派出徐中堂麟書煕敬敬信曾紀澤徐郙汪鳴鑾黄體芳文敬鄭嵩齡桂年方汝紹徐兆豐恩霖牟蔭喬楊晨○禮部奏派隨扈之大臣派出李鴻藻○召見軍機●又興毓秀徐樹銘○光緒十六年正月分教職單○教授湖北荆州郭士元襄陽舉貴州思南張仁榖遵義舉正諭福建海澄唐知源福州江西贑縣黄道開臨江湖北孝感鄭世炷荆州雲南祿勸范克家大理貴州麻哈杜嗣音貴陽俱舉訓導山東昌邑宋寳淸登州陽榖裴文翰萊州河南項城婁肇懷慶福建羅源賴宏汀州廣西桂平楊廷璐桂林羅城黄煇宇南寍貴州貴筑陳其鑄思南雲南平彝張純仁臨安俱舉江西廣昌劉世敦廣昌挨復諭山東蒙陰周芳田靑州山西陵川李釗蒲州四川南溪袁瑄成都俱拔江西奉新袁炳堃南康廣東合浦余名珍廣州四川通江洪爾謐成都俱廪復訓安徽廣德周之冕徽州廪山西渾源張文銘平陽廪甘肅凉州高韻璥蘭州挨湖北沔陽楊鉅德安舉湖南澧州陳國光桂陽廪雲南阿迷楊世淸雲南廪羅平張其忠臨安舉○○頭品頂戴新授盛京將軍湖廣總督奴才裕祿跪奏爲恭報奴才交卸湖廣督篆及起程日期仰祈聖鑒事竊奴才奉旨補授盛京將軍當經繕摺叩謝天恩籲懇陛見欽奉硃批着來見欽此遵將任内經手事件逐一淸理兹調任湖廣總督臣張之洞於十一月二十五日行抵湖北省城奴才於二十六日將欽頒咸字十五號湖廣總督銀關防一顆並王命旗牌十面杆付曁文卷等項飭委武昌府知府李有棻督標中軍副將蔣澤斌齎送張之洞接收奴才卽於是日交卸赶緊束裝於十二月初一日由鄂起程趨詣闕廷跪聆聖訓除恭疏題報外所有奴才交卸督篆及起程日期理合恭摺具陳伏乞皇上聖鑒謹奏奉硃批知道了欽此○○湖廣總督臣張之洞跪奏爲恭報微臣到任日期叩謝天恩仰祈聖鑒事竊臣前將交卸兩廣督篆及兼署廣東撫篆及起程赴卾日期先後奏報在案兹於光緒十五年十一月二十五日行抵湖北省城二十六日准前任督臣裕祿將湖廣總督關防 
王命旗牌文案卷宗派委武昌府知府李有棻督標中軍副將蔣澤斌齎送前來當卽恭設香案望闕叩頭謝恩祗領任事伏念臣一介庸儒迂疏寡効渥承巽命疉領兼圻昔　學以采風循行江漢今綏疆而問俗遠及衡湘顧兹中原綰榖之區適當淹水告災之後臣惟有敷宣德意期蘇澤野之嗷鴻整飭戎行務淸江湘之伏莽所有地方應辦事宜隨時與湖北湖南撫臣和衷商榷認眞　辦以冀仰答高厚鴻慈於萬一除將到任日期恭疏題報外所有微臣感激下忱理合繕摺叩謝天恩伏乞皇上聖鑒謹奏奉 
硃批知道了欽此○○奴才定安長順濟祿跪奏爲奉天吉林兩省揀派大員帶兵會哨巡查邊界情形恭摺仰祈聖鑒　　奴才等查奉天吉林兩省每届冬令出邊會哨前經奏准攺派協領届期前往兩省接壤處所公同會哨在案兹届應行會哨之期奴才定安濟祿揀派二品銜花翎恊領佟茂蔭帶領馬隊官兵前往兩省指定扼要處所與奴才長順遴派副都統銜花翎協領雙全會哨巡緝賊匪去後現據該協領佟茂蔭協領雙全等會禀於十一月二十日齊抵梨樹城子地方晤面會哨現在奉吉兩省沿邊内外均屬安靜並無賊蹤該協領佟茂蔭會哨事畢帶隊由沿邊一帶回省協領雙全亦於會哨後帶隊折回防所報經奴才等覆查無異謹將委員會哨情形會銜恭摺奏聞伏乞皇上聖鑒謹奏奉硃批知道了欽此○○二品銜署廣東布政使按察使克勇巴圖魯臣王之春跪奏爲恭報微臣接署藩篆日期叩謝天恩仰祈聖鑒事竊臣於光緒十五年十月二十七日奉兩廣督臣李瀚章行知廣東布政使游智開欽奉諭旨署理廣東巡所遺藩司印務委臣署理遵卽交卸臬篆於十月二十九日准署撫臣游智開將廣東藩司印信文卷移交前來當卽恭設香案望闕叩頭謝恩祗領任事伏念臣猥以輇材忝陳臬事未周歲琯重攝藩條舊章彌懍身心重任倍虞隕越前籌暫借曾窺管豹之一班後效方艱勉策轅駒於十駕惟有綜核名實殫竭愚誠凡一切應辦事宜隨時禀商督撫臣實事求是不敢稍涉因循以兾仰答高厚鴻慈於萬一所有微臣接署藩篆日期曁感激下忱理合繕摺叩謝天恩伏乞皇上聖鑒謹奏奉硃批知道了欽此○○署理廣東按察使高廉欽道臣王景賢跪奏爲恭報微臣接署臬篆日期叩天恩仰祈聖鑒事竊臣於光緒十五年十月二十七日接奉兩廣督臣李瀚章札飭以現任按察使王之春署理廣東布政使所遺臬司篆務委臣署理兹於十一月初一日准王之春將臬司印信文卷移交前來當卽恭設香案望闕叩頭謝恩祗領任事訖伏念臣浙西下士農部備員　任監司分巡嶺海曾兩權乎臬司旋忝攝夫糧儲未報涓埃方深兢惕兹復奏委署理臬篆益切悚惶粤東爲濵海要區臬司乃刑名總匯詰奸禁暴執法宜平察吏安民職司綦重雖勉循舊轍敢云就熟以駕輕况自顧輇材尤盧汲深而綆短惟有倍加勤愼竭盡駑庸凡地方一切應辦事宜隨時禀承督撫臣實心經理斷不敢以暫時權篆稍涉因循以期仰答高厚鴻慈於萬一所有微臣接署臬篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○奴才依克唐阿文全跪奏爲據情代奏叩謝天恩恭摺仰祈聖鑒事竊奴才等據齊齊哈爾正黄旗協領哲爾精阿正白旗協領凌善廂藍旗協領依興阿呈稱前因創辦電線案内當經前將軍恭鏜保奏賞加副都統銜嗣奉部咨查協領哲爾精阿凌善依興阿所請賞加副都統銜均覈與定章相符覆奏奉旨依議欽此轉行飭遵知照前來哲爾精阿凌善依與阿聞命自天感悚無地當卽恭設香案望闕磕頭叩謝天恩訖伏思哲爾精阿凌善依興阿一介旗僕知識庸愚疉荷聖恩涓埃未報兹復仰蒙賞加副都統銜凡此優隆之眷寵實覺夢想所難期惟有勉竭駑駘力圖犬馬以期仰答高厚鴻慈於萬一所有感激下忱叩謝天恩緣由懇請代奏等情呈請前來理合據情恭摺代奏伏乞皇上聖鑒謹奏奉硃批知道了欽此○○張曜片再臣前於章邱大𪧲合龍附片奏請將異常出力之前河南候　道補用同知李正榮開復道員欽奉諭旨同知李正榮前獲咎甚重俟西紙坊合龍後再行請旨欽此欽遵在案兹西紙坊堵口合龍該員管理鐵軌鐵車運土得力並在壩頭會辦工程畫夜不懈實屬異常勞勩該員前因鄭工搶護不力獲咎革職嗣於鄭工合龍奉旨以同知補用現在兩處堵口該員自知係獲咎之員異常奮勉可否仰懇天恩賞還道員仍留原省補用出自鴻慈逾格謹附片具陳伏乞聖鑒謹奏奉硃批另有旨欽此○○張曜片再臣於委用人員固論其才識尤先察其口行委用之日卽愼之始是以從前軍營今日河工凡遇効力人員臣必詳櫦履歴察其語言舉止精力才具至今被議人員曾任實缺者尤必考其平日服官政績是否一時之過失抑由生性之本方以定去取故留用者不過數十人中之一二誠以擇人而用不能不愼之又愼也查有因案革職直隸順義縣知縣張春煕自被議後卽教讀家居一鄉矜式遠近頌之籍隷武定居近河干咸稱其熟悉河務臣擬委令辦理河工復咨查直隸督臣咨覆以張春煕係順義縣任内因生員違禁開店戒責後因病身死部議革職原奏聲叙該員前署鉅鹿縣任内辦　民教案件極爲得力署三河縣時聽斷亦有平反咨覆前來是其爲官行政實事可稽臣因派令在工辦事三年以來堵口搶險　著勳勞性情端方辦事不苟本年堵口合龍尤爲出力前於光緒一二年因姚家口合龍案内出力請開復原官經部議駁以非軍營可比伏查河工堵口履危蹈險實與軍營無異山東河窄淤高工程倍難朝廷用人陟黜嚴明不肖者不可濫列仕途賢良者未可終身廢棄一好牧令卽數萬家受福無窮所有革職直隸順義縣知縣張春煕擬懇天恩准予開復原官免繳捐復銀兩該員非甄别人員前在直隸現有政聲並乞恩施發往原省補用出自鴻慈逾格兹當我皇上整飭吏治之時牧令尤爲親氏之官能吏尙多而良吏難得謹附片具奏伏乞聖鑒訓示謹奏奉硃批另有旨欽此 
 
 

Page 14

 
 
[光緒十六年正月二十八日京報全錄]  
　　宫門抄○諭旨五道錄前○御史徐奏請停止捐輸廣額摺○又奏編中皿中額片○楚督裕等奏揀補知府缺摺○又奏揀補省會道缺摺○將軍定○奏揀補尙膳人摺○又奏監督暫緩引見片○正月二十八日内務府國子監廂紅旗値日鑾儀衛引見六名虎槍處二名○橚貝子專摺謝賞在乾淸門行走恩○德福請假十日○掌儀司奏二十九初一日祭奉先殿濓貝勒漪貝勒行禮○那貝勒遞遺摺○召見軍機貴恒福森布○○花翎卽選道山西道監察御史臣徐家鼎　　奏爲科舉太濫弊竇滋多請將捐輸廣額之案槪行停止以端士習而作人才恭摺具陳仰祈聖鑒事竊維國家取士寛其途以安造就仍嚴其格以示範圍臣前任禮部司員纂修科塲條例詳查各省鄉試原定中額惟直隸江南兩省在百名以上而江南自上下兩江分額取中每省僅得數十名此外如浙江江西福建湖廣數大省均不過八九十名而湖南北分闈後每省亦僅四十餘名始知科塲立法定額少則取中難取中難則倖心絶倖心絶則弊竇淸弊竇淸則眞才出比文風所以蒸蒸日上也自咸豐初年軍事孔亟始以捐輸助餉議加鄉試中額有分次暫廣者有永廣定額者其捐銀最多之省暫廣永廣各名數視原額每至倍　應試者旣僥倖希榮主試者亦遷就足額遂至槍冐頂替百弊叢生而魚目混珠鑒衡易爽實於文風士習關係匪輕伏查咸豐三年會議原奏内有軍務告竣卽行停止之語而請廣永遠定額至多不得過十名是於鼔勵之中仍寓限制之意嗣於同治十三年議准停止永加定額而捐銀至三十萬兩者仍准廣一次中額一名近年軍務肅淸各省捐輸廣額之案漸少惟四川一省於同治五年經署督臣崇實等以按糧津貼復舉辦捐輸奏請再加文武鄉試永遠中額各十名此後津貼捐輸仍照案隨時加廣等因欽奉特旨允准自是以後該省所廣一次中額每科多至二十名自同治五年至今已在百名以上而該省津貼捐輸每年皆有定數則每科中額皆得援案請加名爲暫廣實同永廣且查該省原定中額係六十名自咸豐五年八年兩次奏准加廣永遠定額以足十名之限至同治五年復荷特恩再加定額十名計歴科中額幾與江浙大省相等江浙賦税甲於天下四川額賦本輕卽津貼捐輸亦不能出江浙正供之上如中額有加無已將躋諸直隷百名之數而視江浙定額加多殊覺桫爲允協現在軍務肅淸已久所有各省捐輸請廣鄉試中額之案自應查照咸豐三年原議一律停止相應請旨飭下禮部通行各省督撫嗣後無論何項捐輸槪不得援照辦理軍務章程再請加廣鄉試中額以符定制而杜冐濫至各省鄉試人數之衆由於學額之寛查捐輸加廣學額前於光緒元年經禮部奏准凡業經廣過數次及一次者槪行停止加廣如未經請廣者准照案加廣一次等因原以普皇仁而資鼓舞今鄉試中額旣請停止加廣則各府州縣捐輸無論已未廣過學额亦不得再行援請俾昭畫一臣爲愼重科舉起見是否有當伏乞皇上聖鑒謹奏奉旨已錄○○御史徐家鼎片再查順天鄉試南皿北皿中額各三十六名中皿每二十名取中一名自光緒二年中皿人數多至一千三百餘名始經禮部議定中額如人數不多仍照向例每二十卷取中一名如人數過多亦不得過南皿北皿定額三十六名之數嗣後各科中皿試卷有增無减廣東一省總過一千中式約在三十名上下此外惟四川人數稍多每科尙分占數名之額其廣西雲南貴州三省則間科始得一二人非廣東文風優於此數省也緣該省素號富饒航海又便聞有一人冐捐貢監數名雇槍入塲代考如數名皆能倖中除已名頂充外餘則賣與同姓之人往往本人在上海嬉游而姓名已登高榜近日御史余聨沅等所陳槍替諸獘實廣東士子爲最多若不設法防閑則作奸犯科者羣邀入彀而守貞抱樸者反患遺珠奚以勵人才而端士習伏查各省鄉試定額南皿五省約近五百名北皿五省約近四百名而中皿五省則僅二百數十名是各該原額以中皿五省爲最少何得於順天鄉試竟與南北皿中額一律加多且廣東本省鄉試士子自雍正乾隆年閱已至一萬二千餘人該省督撫請照福建中額加增曾經禮部議駁有案可見中額之多寡視乎文風並非以應試人多率准增額但將中皿額數槪行議减恐廣東槍替之風依舊而四川等省益益覺向擬請量爲變通將四川廣西雲南貴州四省統編中皿仍照向例每二十名取中一名其廣東一省另行編號卽照中省科舉定例每六十名取中一名人數雖多仍不得過十名則寛以恤寒儒嚴以杜倖進於定例似兩不相妨可否飭下禮部覆核施行之處伏候聖裁謹附片具奏奉旨已錄○○頭品頂戴新授盛京將軍湖廣總督臣裕祿頭品頂戴湖北巡撫臣奎斌跪　奏爲揀員請補知府員缺恭摺仰祈聖鑒事竊湖北安陸府知府周文浚題請終養遺缺兹經按准部文應卽查照擬員請補以重職守查例載道府等缺應用候補時先儘科甲出身人員如不合例或人地不宜准以别項出身候補人員請補又丁憂終養各項選缺應先儘記名分發人員請補各等語安陸府知府一缺旣屬選缺慛轄地濵臨襄河堤防極關緊要非精明練逹熟悉堤工之員難期勝任湖北省知府一項現在記名分發人員正途出身之員又與是缺人地不甚相宜未便將就請補臣等在於通省候補知府内逐加遴選查有候補知府史書靑年五十八歲江蘇溧陽縣人由附監生報捐巡檢咸豐七年選補江西寗都州下河𪧲巡檢到任後調營差遣因克復江蘇等城出力歴保開缺免補本班以知府分發補用同治七年正月請咨赴部因親老呈請告近簽掣湖北攺掣浙江五月初八日經吏部帶領引見奉旨發往浙江以知府補用欽此到浙試看期滿甄别以繁缺補用光緒五年正日丁母憂回籍守制先因籌餉出力經前陜甘督臣左宗棠保俟補缺後以道員用六年八月初九日奉旨依議欽此七年四月服滿請咨赴湖北原掣省分補用閏七月十七日到省八年接准起復部文在案臣等查該員史書靑才明識練條理精詳以之請補安陸府知府洵堪勝任據湖北布政使蒯德標按察便覺羅成允會詳請奏前來合無仰懇天恩俯念員缺緊要准以候補知府史書靑補授安陸府知府實於地方有裨該員係補用知府請補知府銜缺相當毋庸送部引見謹合詞恭摺具奏伏乞皇上聖鑒勅部核覆施行謹奏奉硃批吏部議奏欽此○○頭品頂戴新授盛京將軍湖廣總督臣裕祿頭品頂戴湖北巡撫臣奎斌跪奏爲揀員請補省會道缺恭摺仰祈聖鑒事竊湖北督糧　夏宗彝降補遺缺於光緒十五年十一月初二日接准部文應卽揀員請補以重職守查湖北督糧道一缺駐紥省垣綜理通省漕糧　催提折色銀兩解部充餉政務殷煩責成綦重非精明幹練熟悉情形之員難期勝任臣等於湖北候補道員中逐加遴選查有二品頂戴湖北補用道惲祖翼現年五十二歲江蘇陽湖縣人由監生應同治三年甲子科補行戊午科本省鄉試中式舉人旋由同知銜分發省分知縣報捐郎中候選復加捐知府指分湖北試用辦理江蘇海運出力同治十三年奉旨俟得缺　以道員補用欽此光緒元年報捐離任以道員留湖北補用九月經欽派王人臣騐放奉旨照例發往欽此三年正月二十二日到省一年期滿甄别經前兼署湖廣督臣翁同爵奏請以繁缺道員留省補用奉旨吏部知道欽此因前辦西征轉運出力經前陜甘督臣左宗棠於肅淸關隴案内薦保二品頂戴十年丁父憂回籍守制十二年服滿起復回省候補查該員精明篤實爲守兼優歴辦軍需營務善後牙厘各差署鹽法武昌道篆務均能措置裕著有成效在湖北多年於地方情形極爲熟悉實屬候補道員中最爲出色人員且係由正途出身以之請補湖北督糧道員缺實堪勝任與定章亦屬相符合無仰懇天恩俯念員缺緊要准以補用道惲祖翼補授湖北督糧道員缺實於吏治漕務兩有裨益該員係補用道員請補道缺銜缺相當毋庸送部引見所有揀員請補省會道缺緣由謹合詞恭摺具奏伏乞皇上聖鑒謹奏奉硃批吏部議奏欽此○○奴才定安跪奏爲昭陵尙膳人出缺揀選擬補恭摺具奏仰祈聖鑒事竊查嘉慶五年六月二十一恭奉　諭旨所有送京引見之茶膳香燈拜唐阿等俱係微末之差道路遙遠往返不無糜費嗣後遇有缺出　交該管大臣揀選奏補不必送部引見以示體恤等因欽此欽遵在案今昭陵尙膳人巴彥布升任一缺奴才揀選得正白旗德音布管領下人食餉拜唐阿永謙當差勤愼堪以擬補理合恭摺具奏伏乞皇上聖鑒謹奏奉硃批該衙門知道欽此○○定安片再揀選協辦内倉監督應行給咨送部引見所有光緒十六年監督擬派正黄旗滿洲副都統銜協領明信接辦查協領揀選内倉監督因係一年之差並無擬陪人員如有經手未完事件均經奏請免其送部引見歴蒙恩准在案查該協領明信現帶捷勝營隊伍未便遽易生手合無仰懇天恩府准免其送部引見俾資訓練理合附片具陳伏乞聖鑒謹奏奉硃批兵部知道欽此 
 
