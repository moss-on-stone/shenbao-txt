# 1886 - 74 - 4904644

 

Page 1

 
 
[石印縮本雪樵經解出售] [  點石主人啓]  
漢唐以來說經之書浩如淵海而立說不能無異同川省馮壼川先生就衆說之所以異同者彚成五經集解一書而於學海堂經解中采擷尤多刋分行世有裨來學光緒壬午秋樹根齋主人重爲鐫版嫌其命名統同易之曰雪樵經解有友人見此書之可實慮傳流之不廣託本齋石印今巳梭工條裝八本定價三元准於十五日出書世有先覩爲快者祈向本埠南申暢懐書屋醉六堂文瑞樓等處購取可也此布 
[七十號畫報出售] [  申報舘主人啓]  
香港公家花園設立花會琪葩瑶草種類繁多内有小樹一本枝間脫下枯葉數片竟能蠕蠕行動細審之頭足俱備面全身猶是樹葉西人素精格致之學至此亦不能定厥稱名茲就日報所述者墓繒成圖以供博物君子之考証淞隱漫錄圖說一則仍附畫報之末准於十六日出售此佈 
[論停棺惡俗]  
嘗讀禮曰葬也者藏也欲人之勿得見也又曰喪三月而葬凡附于身者必誠必信勿使有悔焉耳矣蓋死者以入土爲安固不必過事奢華而需遲顧望也今者此禮久己不行不論爲官爲民皆不以速葬爲禮停棺日積親骨漸寒甚至暴露破壞而漠然無所動于中抑獨何心本朝以仁孝治天下不孝之罪國有常刑停棺不葬亦卽不孝一之端乃官吏旣妝聾作唖不欲苛求而爲人後者亦積習相沿不可變易委棄荒郊供狐兎之飽飫抑亦大違仁孝之心矣近有金陵文生諶某因北鄉等處破圩荒葬停棺多被沖毁王家界化樹灣兩圩暴露之慘較他處爲尤甚向來掩埋各善堂均以地倜未及周至該生目覩慘情殊難坐視爰設法籌捐於附近山地買作義塜設立掩埋局凡圩埂無主露棺一律代爲遷葬棺朽露骨者由局備棺收埋議定章程八條禀於官請准施行此誠仁者之用心矣然該生此舉特就其目覩者而盡其心耳凡荒野暴骨之可慘者何限善堂以地偏未及而任其倒敗者又何限將何術以處之耶前有客由嘉興之王家灘經過舟行三四里是處河灘極爲寛廣停厝之棺不下數百具棺多白木風吹日曬裂縫不少甚至有倒散者有側轉者白骨儼然抛棄路側聞有用磚瓦覆盖者亦零落可憫客以有觸於心筆而出之寄囑登報閱竟不竟爲之慘然嗟乎當今之人豈皆不聞掩骼埋胔之義乎何竟恝然置之也夫此等荒郊之停棺其家諒係孤貧無力者居多然饒於貲而厚于力者亦間有之其所以暴露抛殘者皆積習之誤人也吾思中國之積習凡喪葬之儀必極其鋪張所費不貲而交深信風水之說停棺不葬皆由於此信風水之說者謂牛眠雉伏歴歴可徴子孫之富貴功名不難於此舉操其左劵於是遷延歲月精益求精年復一年久而不决不幸冡遭變故而中落則故家僅遺喬木華屋將作山邱以致雪壓霜欺露屍是骨此風水之悮人也夫風水之說起於漢晉之間厥後遂相沿爲牢不可破之例一若無此舉卽失送死之禮者然亦思漢晉以前其送死者豈皆失禮乎今人於養生之禮不能學古人萬分之一而於送死則務過於古人亦何益哉徒見其失禮耳至于以此卜功名富貴則更屬謬戾無論今日之堪輿家皆臆斷浮說不足爲爼卽使其術果精而欲垂裕後昆以致久塞親骨其心安乎否乎且吾知風水之說必不足信夫家之所以昌熾者以積德厚而存心仁也所謂同氣相應同氣相求積善之家必有餘慶也若親死不以禮葬而必先求風水其求風水之心爲愛親乎爲哀親乎親死不之愛不能哀而惟富貴功名是望則其天良早喪不孝巳甚如是而曰其後可以騰達天下無是理矣然風水之說大抵饒富之家爲之孤貧者未必講求于此而亦久停不葬者由於儀節費繁夫葬之厚薄稱家之有無本可無事張榻今則喪輿在道必極華美執事牌額皆以多爲貴貧者欲效之則絀於貲欲不效則恐爲戚黨所訕笑勢不得不暫厝田聞　日後家貲充裕然後安葬繼而不克如志則亦遂置之不顧一任抛殘積習之悮人固非淺鮮矣古者自天子以至於庶人皆有葬期五月三月各有一定若必講求風水過事舖張則三月之期安有不逾者夫聖人因人情以設禮葬之有期亦所以順人情也今之人奈何聽風水之邪說事厚葬之虚文不從順人情之禮耶中國文物之邦不乏才智之士乃以積習難返雖有明哲亦不能獨異于衆以致荒郊白骨滿目皆然行人見之而心酸過客睨之而目慘不亦有妨仁孝之治乎夫挽回積習以化人心果誰之責耶停棺不葬律有明條所願關心民瘼者明以示之嚴以懲之庶頽風力挽而澤及枯骨之仁心或再見於今日耳 
[本舘接奉電音]  
　　昨日上午九點鐘後四十五分時本舘派駐京師訪事人由電飛傳本月十五日上諭三道敬謹譯登○二月十五日奉上諭山東按察使着成其補授欽此同日奉上諭順天府府尹着薛福辰補授未到任以前着沈秉成署理欽此同日奉上諭本年輪應查閱山東河南江蘇安徽江西五省營伍之期山東卽派陳士杰河南卽派邊寶泉江蘇卽派曾國基安徽卽派吳元炳江西卽派德馨逐一查閱認眞簡校如有訓練不精軍寶不齊者卽將廢弛之將弁據實叅奏勿得視爲具文欽此 
[京電錄要]  
　　昨日上午十一點二十分時駐京友人飛電告知本館云本届乙酉科舉人覆試之期巳奉上諭派出徐桐嵩申廖壽恒馮光勛爲閱卷大臣用亟登報俾春風得意諸君先睹爲快焉 
[輦轂紀聞]  
　　客臘兩江總督曾九帥等奏請江蘇十二年漕糧仿照江北章程試辦河運并請飭蘇州府屬之長元吳三縣各至寶應辦和米一萬石吳江震澤及鎭江府屬之丹陽金壇二縣各五千石共合五萬石就近撥交民船起運其邳宿一帶河道淺塞之處飭運司鳩工挑挖用欵卽由運庫撥發作正項開銷報部其山東黄河請仍由河道制軍曁東撫派員辦理刻聞户部己議准此奏行文各該省一律遵照矣○本月初旬醇邸等奏請借洋欵以資海軍要衙一摺刻巳批准諭令與英商借妥洋銀一百數十萬磅合中國銀五百萬兩飭令户部轉飭各海關由四成六成洋稅内接年歸還其分派何關每年歸還若干則尙未得有確聞也○穆軍憲圖善擬于本月中旬請頒關防以便前往東三省辦理練兵事務商諸醇邸醇邸謂俟皇上謁陵後再請可也○鑾儀衞行文各旗營本衞定於本月初五日奏請欽派王大臣揀選整儀尉等缺所有各衙門前經保送願挑整儀尉之各員卽於是日五鼓自備弓馬齊赴正白旗侍衞教塲預備入排揀選○皇太后皇上定於四月中幸南苑閱視神機營馬步各隊練兵大操抑見朝廷講求武備當務爲急之至意○本月係正白旗領米之期輪應赴儲濟倉支領現經正白旗滿洲都統副都統訂於本月十 
 
 

Page 2

 
 
八日前赴該倉支領巳移知倉塲衙門轉飭該倉開放矣○上駟院咨行八旗滿蒙漢二十四國山此次皇上祗謁東陵例應由各固山派撥領催馬甲等跟隨本院恭備牽駝拉運帳房等差並將派出弁兵清册咨送本院備核理合咨行各固山查照成案辦理云云查此項兵丁每固山有應派出二十名者有應派出十名者視旗分固山分刖多寡無定額也○各官俸銀例由八旗户部成總領出至本旗按分散放兹聞正紅旗滿漢固山領出本季俸銀内有十兩許之小元寳京師目爲西槽者剪開驗之多係贋物查户部銀庫額設騐匠三名正爲區别成色而毆今庫中忽有僞銀誠不解其何故也○内廷傳言伊犁將軍金護羌都尉順此次晉京陛見後派往福州以代穆軍憲之任蓋以福州爲南洋要區不得不簡知兵者坐鎭其間也○八旗滿蒙漢驍騎槍營抬槍鳥槍練兵於本月初八日卯刻齊集德勝門外教塲八旗合操以備專操王大臣等會齊閱視○客臘有三客自山海關外入京行至三河縣迤西棗林村日巳薄暮遂向泰來店投宿店中欺客之來自遠方酒食所需過昻其值客銜之次日卽赴縣署報稱在該店被盜失去金佛一尊左旋螺一對以及各種珍奇縣中信之立卽傳訊店主重責勒賠店主情急挽人至京來諸某要津飭人諭該縣立將店主省釋三客則押候遞回○三河某甲農家者流也其妻傭於京中某書吏家新正賀歲得有賞封積成銀四兩有奇適甲來京探視專遂交甲攜回行至夏句界早巳日下西崦正在四顧徬徨忽來數歹人縳其手足將銀掠去并褫其衣履更以口袋蒙頭上繫繩於頸織後散去甲手足被縳頭又蒙袋氣不得舒亂滾地上少頃經更夫見而解放甲遂縷陳顚未央更夫星夜偕赴三河縣控告刻尙未弋獲贓犯以區區四兩之銀而幾斃匪人手下行路之難豈獨屬道爲然哉 
[營口瑣聞]  
　　寳司馬出缺後上憲委發審委員張明府署理明府到任後出示禁賭諄諄告誡不以五日京兆自居論者美之○年例每逢元宵四大廟演戯三天街巿中結綵懸燈無異城開不夜少年裙屐至有不遠百里而來者玉筆聲裹管領春風洵是一年好景聞今年燈巿尤勝往年某雜貨舖前然放烟火一架游人爲之麕集道憲與民同樂亦停輿觀之俄而人叢中忽有哭聲甚哀道憲遣人詢之知一小孩被人踏死道憲怒喝拏人差役不分皂白信手拘一人去道憲知其枉命釋之○往年三和昌寳源輿大棧各須囤貨十五六萬石前年底三和昌倒閉去冬利順寳源兩家又閉囤貨大爲减少論者以爲底貨少則巿價自必提昻乃近來巿價仍覺疲歟操奇計贏者輙喚奈何○去年河北田庄臺一帶水患頻仍田廬漂沒居人流離顚沛殊堪憫惻有某孝廉者具禀道憲請撥欵施𥉲道憲批准自捐俸銀五百兩餘着設法勸捐俟集有成數妥爲散放孝廉奉批後復行遞禀大略謂飢民嗷嗷待哺若必待勸捐集欵然後散賑誠恐緩不濟急前蒙憲恩慨悁五百可否卽日給領以便先放等語道憲察核所禀不無可疑遂又批曰據禀災區約百餘里飢民諒不止萬計祗此五百金斷難出手且時届年終勸捐不易着該紳暫行回里一至新正本道當另派妥員竭力籌捐親往散放使實惠均沾不使一夫失所云云孝廉大失所望懊恨而回○牛庄巡檢郭少尹上月奉道憲委辦勸捐放賑事宜少尹商之备鋪商在大會演戯項下先提若干再由各舖攤派若干不日親往災區查明户口核實散放災民聞之無不歡聲雷動○奉軍統領左軍門干正月初十日赴京屈計歸期當在海棠花發時也 
[津門記略]  
　　初五日晨鎭海兵輪從旅順來津該處工程局總辦袁子久觀察帮辦塢澳工程德人善威攬賣軍火之滿德俱附之以來其該處會辦砲臺工程之德人漢納根先於未開凍前取道烟臺附船赴滬聞欲向閩粤一行也○開河以後公車北上者多若繁星紫竹林地方除山東棧房外大小客棧計共五家一時踵趾相錯户限爲穿功名念切車馬形勞僕僕風塵正不知誰果錦標奪得也○飛刀張四本係混星後充衙役其子素習彎弓躍馬得入武庠張遂居然以薦紳自命益覺肆無忌憚魚肉鄉民前年因案在逃去冬復被訪拿到案姚邑尊恐壯快兩班皆與張一鼻孔出氣遂令押在捕班俾無所施其伎倆詎甫經數日又在押所脫逃差捕偵緝多方迄未弋獲邑尊以捕頭非得財故縱卽漫不經心爰連堂嚴比刻己責至數千矣○盜犯葉慶和收禁有年得充牢頭之職向與彭四有隙彭北倉人亦以犯案收禁者向例命盜等案犯人在獄十餘日卽可卸去鐐銬以便行走自如此事由牢頭主政彭自冬徂春巳三閱月依然鐵鎖鋃鐺致臂腕腫如椽柱兩鐐蝕入肉際提牢禁卒爲其緩頰葉充耳不聞前月之杪提牢張其入獄收封復申前說葉怒遽將張棉衣扯成粉碎時有獄官姚大令因事入都張遂回明管獄官將葉提出重責革去牢頭免再肇事彭則立鬆刑具 
[烟臺梅訊]  
　　每届年節各憲示禁然放爆竹民間每視若具文今正因爆竹肇禍者不一而足幸皆登時撲救得不爲災○頻年巿面蕭條信局爭攬生意以致信資日漸從廉今正重整舊規信資劃一在天后宫設筵速客演戯三天○大成棧夥某甲新年到棧甫數日一日忽高眠不起同事者異而審視之則以絲帶自經體僵氣絶矣棧主懼禍商之推荐者厚其棺衾給以葬費送柩回家詎甲家以爲身死不明將柩舁置舖内想將來必有訟端矣○廿五日俗傳爲隆風日漁人咸於此日祭風前數日皆係南風至此獨風來自北漁人以爲多魚之兆若果如此則問客何能恐不必歌興彈鋏矣○目下麻疹盛行然不甚爲害調理得法卽可告痊○初二日相傳爲土地神誕辰往年妓寮中必醵資然放烟火本届未及舉行蓋因花月樓臺生涯冷淡故也 
[芝罘戎政]  
　　東省緑營前經陳中丞奏請裁撤其中登榮水師人數過多無從安揷刻經統領馮恊戎赴省面禀中丞不知中丞作何處置也○登州鎭李鎭軍於本月初旬赴省諒必别有要公也○上年法事解嚴防營陸續遣撤祗酌留數營駐札附近兹奉到上憲明文亦令一律裁撤○廣武營遣散後議給兩月品粮俾得歸田樂業各勇以支給稍遲遂於上月廿七日紏聚數十人至道署紛紛譁擾海防營聞信立卽來轅彈壓隨卽安靜回營至廿九日道憲親赴世回堯地方會同營官逐名散放旋各勇巳陸續就道矣○正月廿三日有慶車散勇四五百名由旅　到烟分宿各客棧海防營深恐人多釀事特撥全軍徹夜梭巡將近二更卽飭各舖户閉門安寢至次日派勇護送西行始得靜謐　旅順口魚富船客冬在威海口守凍至上月三十日中劉觀察帶領駛過烟臺遄回旅順 
[金陵宫塲瑣錄]  
　　吏治局本定於本月初十日開課仍在下江考棚照章扄試届期各官齊集考棚約候一點鐘許門尙未啓訪知因主試韋煦齋觀察政體違和己攺爲十八日矣各官鬨然而散○新委署理上元縣陳仰山大令初十早接印任事大令歴任繁劇早著政聲此次畀以首邑自必游刃有餘聞陸春江大令亦需諏吉接受江寗篆務云○鍾山尊經兩書院甄别于初九日發案計鍾山取超等五十名特等七十名一等二百四十名尊經超等五十名特等九十名一等二百八十名校閱二十二員三數日卽己銷差矣 
[廉車將蒞]  
　　皖省官塲接得新簡臬司阿廉訪由都來電言巳於正月二十四日起程南下履新約計本月初十左右可以抵皖首邑錢明府遂派役修整官廳預備廉車蒞止臬署書役亦卽出境恭迎想二分春色中當有犀帶金章輝映於灊山皖水間矣 
[皖垣官報]  
　　藩轅牌示宿松縣縣丞李大度前經調省差委現己竣事應卽飭赴回任職當塗縣大信巡檢缺委從九品吳洲署理 
[輪船觸礁]  
　　怡和洋行時和輪船日前由本埠開往汕頭行至温州洋面因霧觸礁船卽損壞聞失六七人其細情俟探悉冉錄 
[交卸有期]  
　　蘇松太兵備道邵筱村觀察定於本月十九日交卸二十四日乘輪北上任内事務由湯小秋觀察代理惟湯觀察並不進轅仍在求志書院公舘中判斷公事云 
 
 

Page 3

 
 
[武試日期]  
　　松江府姚太守示期本月二十一日取齊武童二十二日開考昨日上海縣莫邑尊己接奉札飭出示曉諭矣　 
[隣居失愼幸未成災]  
　　謹啓者接誦本城彩衣街三魚書屋主人來函云隣居失愼幸未成災事後思之渥叨神佑刻下東省需賑孔亟謹具英洋十元以答神麻又泖峯擊壤生甫卸行裝雖受虚驚亦邀倖免謹步後塵助洋十元共來英洋二十元委解山東囑列報章汰虚文而濟實用神靈必俯予鑒宥語言懇切善氣迎人諒閱報者所嘉許也惟隣是卜修德所以弭災濟世維殷僑居相與行善祗登報牘用抒蕪忱上海北巿絲業會館籌賑公所教弟少欽施善昌頓首謹誌二月十六日 
[寓主誣竊]  
　　湖州人談梅卿來滬謀事不遂以致流落暫住寳善街中巿之開泰客寓日前因寓中失去錫茶壼寓主朱長林指談所竊且言以前失物不少定須索償洋十元談則囊内空空多方剖辨而衆勢洶洶無可解脫不得己允向友人借貸以償朱長林卽同夥等軋談至南巿鞋鋪夥蔣小坡處借貸蔣亦困苦祗給青蚨千文後又至别處借貸不得未幾鞋鋪主人以蔣與賊爲友有關本舖聲名卽將蔣停歇蔣又尋談說明被累緣由談思初被寓主誣竊本屬難甘繼又累及友人忿恨交加赴絲業會舘將情訴諸董事乞代伸寃董事憐之卽報捕房由捕頭派包探秦少卿查明誣竊情形將寓主朱長林拘至捕房暫押諒當解案訊辦也 
[節外生枝]  
　　去年八月間本報列奇案奇聞一節係紹興人楊吉堂控同鄉人曹幼園妄指楊是女身圖詐不遂串同伊兄曹小園圖誘楊之妻室由官細加研詰知楊實係男子重懲曹姓弟兄遞解回籍楊則領妻完案不料事隔半載楊又生枝節盖楊領妻後將妻託其友潘某照顧己則仍往漢口營生近日來滬領妻潘以代墊房飯資不少須如數歸還始可領妻楊妻言懷孕巳久須俟分娩後方可隨夫往漢楊又以妻與潘有私以致兩相口角扭毆之下適有印度巡捕經過卽將楊及妻與潘一併帶至捕房捕頭命送英會審公廨由值日差禀明羅太守飭分别管押候訊 
[怪胎]  
　　前夜二點鐘時有巡街華捕行至老閘大橋堍見有一人手持一物過橋捕欲追問其人棄物而遁捕持燈照之見是初生之孩猪首而人身俄又有西捕來見之相與駭異卽知照該處地保胡某舁至北首義塚掩埋又聞寗婦某氏分娩時腹痛三晝夜胎竟不下疉招收生婆三人及下雖有哭聲而卽斃亦是怪胎遣人舁諸橋邊任人觀看蓋循俗例也 
[寺僧管押]  
　　英租界泥城外有某寺僧與香火某甲於前夜爭扭至捕房語涉暗昧捕頭飭捕將該僧及甲一併送英會審公廨羅太守命押候發落 
[售兒轇轕]  
　　姜樜生偕妻楊氏訴稱三年前小的曾與徐學興同居被徐將大兒誘出售錢當時遍處找尋杳不可得後在裹虹口見徐徐願自行料理豈知伊卽逃往蘇州小的因無盤費不能前去找尋今伊由蘇回滬昨晚遇見送入捕房翁太守詰訊之下徐供伊在常州時自己將兒子售與天仙茶園某伶人與小的毫無于涉太守着將徐交保俟尋到桂生之子再核嗣經徐子慶章向原告婉商復投案請在外料理太守允之隨將徐交原告帶去 
[諭令具禀]  
　　瘋人自盡一節相騐各情曾詳昨報昨晨翁太守臨捕房時張範卿投案遞呈翁太守閱竟詰問屍塲情形張稱縣中飭邀在滬同鄉遞一公呈以便備案棺木由同鄉諸人集資購取算作借項後再理償隨有包探嚴頌眉禀稱死者留存盛發棧中之物均己起到捕房計白皮箱小官箱各一口舖盖一具拜匣網籃各一只太守着偕張逐件點明登記兩紙一送公堂一存捕房隨着張邀集同鄉於禮拜二到堂亦具公禀一扣張叩首而退 
[會匪被獲]  
　　前晚十二點鐘時法包探夥劉阿寳在大巡捕房西首新寳園浴堂洗澡見有三人口操湘鄂音携有小剌刀兩柄雖係形跡可疑未便貿然盤詰遂在旁靜以觀之俄頃三人因水烟袋與堂倌滋閙逞兇該探夥隨拉住兩人意欲押至捕房途次一人操刀向戳該探夥急捘其手其一卽乘間逸去祗將一人送押旣入押所其人將藍布搭連袋擲去拾而檢之則袋中係腰刀一柄周繼昌名片十數紙三寸闊五寸長之白洋布十塊中間横寫龍華山三字直寫公義堂三字左寫松柏香左寫五湖水周圍黑地白字一邊爲龍華堂前一炷香公義堂上把名揚一邊爲松栢長清枝葉茂五湖四海朝宗王底下一邊爲内口號外口號一邊爲亁坤永鎭日月光明另以煤紙寫盤古分天地等語旋于昨晨翁太守臨捕房時包探禀明情節并將各物齎呈太守提訊其人據供周忠華湖南長沙府湘潭縣人前在督轅義字營當勇去年遣撤回家傳聞兄長周長清病故滬上父母卽着我到滬盤柩回家嗣以途費短少求之統領雖蒙允給尙未到手太守間爾現在作何事業答稱擬在老虎灶對面開設烟舘太守謂是否開設烟舘以便朋友叙會周稱不敢太守問爲何被捕拘入周供昨晚偶至浴堂洗澡堂倌以裹邊無空囑我暫候外邊我隨吸烟一筒伊索我錢二十文以致爭閙並無别情亦無他友太守問此等物件藏在身邊何用周供我身畔並無此等物件刀亦不是我物太守謂爾言祗爾一人並無他友顯見是爾所藏從實供明當從寛宥周聞言冷笑不己太守問有何好笑法堂之上竟敢始此乎着先掌頰二十下再加詰問周仍不肯吐實包探將該探夥喚到禀明拘獲情形太守着將周暫押俟解案研訊核辦 
[失洋案結]  
　　前報列甲乙兩船户赴南巿新碼頭某姓飯店中用膳將洋抵押向贖爭毆致失洋銀十一元一事日前縣中帮審委員王司馬集訊之下兩造各執一詞司馬飭將甲乙管押飯店主交保出外一面飭差查覆情由前日司馬又升堂提訊乙卽戴裕春供稱小的駕船爲業前日偕弟阿小裝載米粞赴南巿米行售得洋十一元旋至新碼頭陳得興飯店吃飯應給錢一百九十二文時適身畔空空因取一元抵押後着弟持錢往贖店主陳妙妙稱須兩人到齊始能付給後阿小復邀小的同往陳忽言阿小冐贖洋元多方覇阻後經旁人解勸贖出原洋詎陳又偕店夥多人扭住我弟兄兩人攢毆致所携洋十一元亦被打落當有同帮許仁明眼見願來案作証乙卽阿小供與裕春略同陳供本邑武生在新碼頭開設得興飯店裕春押洋後央别人來店取贖武生不允遂同裕春前來尋釁扭毆經人解散忽稱失去洋十一元欲向武生索償武生不允致被扭局送案許供操舟度日戴被陳打落洋元小的確曾眼見司馬謂戴之失洋爾旣目覩何不拾取給還所供殊難憑信且安見非爾唆使詐訛遂判責一百板又加詰問仍執前供司馬判復責一百板隨問阿小曰裕春所失之洋放在何處答稱在兠肚中司馬怒謂頃間裕春言洋在手中爾又稱在兠肚中所供不符顯係藉端滋詐着笞臀一百板裕春笞一百四十板陳動輙逞蠻本應懲治姑念旣屬武生曲子寛宥着責手心四十下分别交保完案 
[加懸重賞]  
　　無錫人談士元之子於去歲除夕被人拐去談兄弟四五人祗此一子一旦被拐痛不欲生經陳竹坪大善士懸賞五十元書明情節鳴鑼尋訪後又印成招帖遍貼通衢事隔四十餘天依舊杳無音信刻又有善士金君願再加賞二十元合成七十元之數如有仁人君子將談孩送至與昌絲棧者卽可領賞而去昨承函告用即綴入報章 
[分發人員騐看名單]  
　　海防事例掣籖分發主事蔡如蘇江西馮譽驤四川中書科中書梁世烺山東内閣中書臧植蓉 
 
 

Page 4

 
 
山東○籌餉事例掣籖分發縣主簿李準江蘇○海防事例指省分發知府松麟廂紅旗滿洲江蘇知縣李元愷山西河南松垿廂白旗蒙古河南項副齡安徽山西鹽大使馮步逵浙江兩淮州判胡廷儼四川湖北府經歴姜遇庚山東直隸張錫純廣東福建張如瀾廣東福建陳鎰直隷山西縣丞許方吕湖南江蘇鄭維清江西福建程壽武直隷東河周和榮順天四川張堉藻順天浙江王冰四川廣東余德謙四川廣東趙恩燕浙江江蘇俞夢曾浙江山東萬光德河南山東方澤椿安徽直隷鹽運司知事胡承緒江西廣東州吏目王維藩贯州四川戴衍慶安徽河南府照磨徐景琦浙江江西胡錫煐浙江江西王克讓浙江福建巡檢屠文漙浙江山西胡守正浙江福建陳其壽浙江江蘇許繼元浙江江蘇王紹丙浙江江蘇鄧承煇廣西廣東顔應遴順天山西曹晋泰順天浙江榮矅内務府鑲黄旗漢軍廣東 
鹽茶大使鮑相賢順天四川從九品汪寳賝浙江湖北典史金寳瑔直隷山西孫毓麟順天河南茅乃厚順天山東侯惟坤順天河南王　彬山東河南戴源灝湖北江蘇張錫鑒浙江江西趙汝琛浙江福建張春林河南山東張灝雲南四川閘官江如驥順天南河范一福廂黄旗漢軍東河○籌餉事例指省分發布政司經歴吳鴻治山東廣東府經歴程嵩齡安徽福建馬瑞煕浙江江蘇縣丞張錫嘏順天山東江孝誠湖南廣西劉士爕湖北河南錢雲湖北四川鹽運司知事陳金鑑安徽廣東巡檢周運鋆順天湖南郭廷璧直隸廣東何兆禧順天雲南張傳鑾安徽廣東俸廷恩四川安徽蔡萬青浙湖南從九品吕西煃順天四川典史王者棟順天河南六品藍翎蔣桂齡奉天河南謝廷樹江蘇浙江朱錫榮安徽江西陳長春浙江甘肅閘官金厚起浙江北河○勞績指省分發道花翎二品銜龔照瑗安徽江蘇花翎鹽運使銜佘昌宇江蘇直隷同知直隷州知州花翎知府頂戴馬世麟貴州雲南縣丞藍翎六品銜吳浙江四川巡檢羅運琦江西四川典史章乃誠浙江甘肅○應補掣籖分發知縣楊執中湖北○應補呈請分發同知榮恩正藍旂漢軍山東東 
州吏目陳廷相河南陜西從九品燕金臺河南陜西未入流方雲衢安徽直隷陳桂森福建四川陳隆瀚浙江廣東 
[上海四馬路文報局内籌賑叢譚六十六]  
　　金利源棧太原吟莪氏函云辛己壬午連得二男親友厚貺悉數移賑客臘又得男丁兹承親友惠賜衣料帽器約值五十元如數移賑并擬具筵謝客復荷諸公屬將筵費助賑云云君衍螽斯我深燕賀善人有後此子必昌○湖州吳慶餘太守所集書潤江西蕭文記經募程種福堂等捐欵漢口電報局李仲平太守經募高平了願人捐欵鎭江招商局李君炳賢蕪湖招商局魏君勉齋漢口吳煇烜先生蘇州救生局諸公經募各欵均己領悉卽日將細數登報仍求源源接濟功德無量 
[奉楊季長茂才見贈元韵]  
　　難得才名勝柳州相逢氣誼便相投馬能行遠空羣選鳥爲和鳴出谷求幽雅敢誇摩詰墅登臨尙愧仲宣樓瑶章屢獲承君惠好趁公餘互唱酬[  小樓主人初稿]  
[答姪婿吳侑笙茂才卽步元韻]  
　　漫把君才斗斛量騷壇翰墨有餘香玉堂待試凌雲筆金谷堪飛醉月觴詩寫箋紅留逸趣書裁尺素　　寄遐方椿萱並茂人爭羡頌禱還應禮法王[  小樓主人稿]  
[敬呈松堂四叔岳卽求教政]  
　　陽春烟景費評量最是縈懐翰墨香海國詩名推巨壁滬江酒趣羡餘觴依然闊别經三載無奈暌違各一方愧我不才多俗韻祗將俚句賀春王[  姪婿吳修型僚笙拜稿]  
[小詩奉祝听伯尊兄大人五秩晋四大慶謹步元韻卽請郢政]  
　　人日同傾介壽巵玉梅香裹快題詩董狐直筆千秋重燕許宏文四海知大有閒情師杜牧儘多麗句擬邱遲主持清議存公道游夏何能賛一辭[  丙戌春仲飯顆山樵拜稿時客寳應]  
[祝霧裹看花客五十有四大壽卽用高昌寒食生原韻]  
　　人日開筵酌酒巵剛逢岳降喜吟詩樽前聨句才誰捷霧裹看花樂自知甲子添籌當益快壬林進爵莫嫌遲更堪此後酬佳節常献南山祝嘏辭[  緑萼館主杏生金澄煕拜草]  
[祝錢君昕伯壽卽用高昌寒食牛原韻]  
　　將進懸弧酒滿巵華堂人日献新詩三多竹報西園秀五福梅開東閣知晚景精神彌矍鑠怡情翰墨樂棲犀願隨海内詞宗未學唱巴歌祝辭[  寄鶴生胡芸青拜稿]  
[江督轅門抄]  
　　二月初四日知府曾廣照謝委武穴掣騐差○初五日委辦邵伯厘捐同知桂林辭赴局藩轅牌示本司倉大使員缺前經請以從九周殿魁咨補現巳奉部復准自應飭赴新任○初六日知縣程南金申蘇解餉來卽辭○初七日委辦東臺厘捐知縣尋世珍禀辭赴局巡檢沈蔭章奉厘捐局委提蘇杭絲捐銀兩差○初八日署甘泉縣朱公純留甘補用直隷州陳立義赴京均禀辭藩轅牌示海門照磨張壽同丁憂遺缺查有從九吳作麟儀徴縣舊江司巡檢程桂生回案草任遺缺查有巡檢張子　均署理○初九日辦皖南茶厘總局候補道吳邦祺回局○初十日調署上元縣陳謨禀知任事陸元鼎禀知缷事准補江寧布倉大使周殿魁禀知奉飭赴任 
[浙省撫轅抄]  
　　二月初八日同知彭世彦服滿來省禀安前署樂清縣程洪專丁來省禀知缷署樂清縣事在郡候算交代先用布庫大使葉祖巽禀銷管解黄絲京餉差回省禀到○初九日季寶章禀謝委軍裝局差試用巡檢王驄禀銷西墊厘卞差回省禀到 
[蘇省撫轅抄]  
　　二月初十日候補同知湯紀尙禀奉飭知北洋大臣奏調赴津接辨營務並銷書局差吳縣馬江北公幹回候補縣孫家聲陸均均禀辭赴海運津局差候缷縣童毓昌服　回省禀到吳江縣典史陸桐華禀和交缷回省謝調署婁縣典史事委署金壇縣典史高朗禀辭赴任○十一日吳縣馬禀知奉撫憲諭前赴璜區訪勘鹽臬拒捕情形吳江縣縣丞陳叔謙禀知交缷回省並奉咨赴部引見調署婁縣典史陸桐華禀辭赴任府經歴陳宗格從九廖思涌均禀知泒蘇差委○十三日藩轅牌示照得丹徒縣知縣馮壽鏡因病請假奉札調省察看遺缺查有候補通判王祖慶堪以酌委署理 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[阿香始至]  
　　杭垣自收燈節後頻番風信己到花朝半月以來非雨卽雪累日不休其中偶放晴光而一日暴之十日寒之故道路間無日不歌泥滑滑也初九日天明大霧迷漫咫尺不見人影俄而烟銷日出仍復陰晴不定黄昏後忽見金光閃鑠電影穿窗方驚疑間阿香氏巳御輪而至一時之飽飯黄昏擁衾高臥者咸驚爲今歲之第一聲無不推枕而起按今年正月杪卽交驚蟄雷始發聲此其時矣用誌之聊代遒人之鐸云爾 
[續籌江寗春賑捐欵啓]  
　　敬啓者吾鄉自去秋江水山水同起爲災垀埂淹沒顆粒無收鄉農慘慘情形有聞之傷心見尤慘目者幸自冬蒙大憲撫恤兩次得延殘喘均先後登報想邀青鑒今正又蒙上海各籌賑公所極力勸募賑欵籌人前往帮築圩工借以工代賑之名爲永遠禦災之計乃虞滬同人僉以老弱殘廢最苦之人不能做工無以存活爲慮復議卹貧一舉以冀實惠均沾不致向隅而泣遂於前月在各公所領銀前往省之東南鄉白米圩一帶散賑昨接來函知己查放清楚並據云災廣人衆目睹情傷鄉民方俟麥熟後始稍有生路我等雖每大口給錢四百僅購米一斗一升焉能果此四月之腹災民咸至赤山河爭野菱苜蓿二種搗爛對米熬粥聊以充飢計不過支持一月耳况野菱苢蓿皆刻滯之物食久必病至於流離失所之家難以悉數如蒙四方諸善士慨發慈悲量力捐助務求於三月内寄交上海各賑公所彚解灾區歸虞滬同人一手查放事半功倍則功德無量不獨災民感泣卽在事同人無不同聲頌德不勝祈禱待命之至[  江寗七邑同人叩啓]  
[同仁輔元堂來信]  
　　今據祥發公棧主張梅亭報稱有安徽寗國府涇縣人癸酉舉人舒誦元號小園進京會試寓於該棧偶染沈疴當延醫診治不料病入膏盲於正月廿八身故遺下衣箱行囊金銀玉器等甚多該棧主會同隨人孫克高鄉友胡俊卿一一檢點均立細帳其衣箱封鎖在棧將鑰匙細帳棺柩交堂收留標囑登貴報招親認領爲此特報該屍親得悉卽來堂領柩到棧領物可也據鄉友胡俊卿云此事早己耑信去矣貴報前巳錄登大略兹煩再登 
[止血補傷方]  
　　生白附子十二兩白芷天麻生南星防風羌活各一兩各研極細末就破處敷上傷重者用黄酒浸服數錢青腫者水調敷上卽愈一切破爛皆可敷之卽愈地方官若能於平時預製以治門毆傷可活兩命價不昻而藥易得誠臭便之陰功也 
[被毆傷風方]  
　　荆芥黄蠟魚鰾三味魚鰾炒黄色各五錢艾葉三片入無灰酒一椀重傷煮一炷香熱飲之汗出立愈惟百日内不得食雞肉耳 
[刲臂歌爲吳樹齋先生作卽希正之]  
　　身體與髮膚受之自父母不可以毁傷此義相傳久常則當保全變則難拘守移孝作忠人捐軀且不朽矧乃活吾親此身亦何有延陵有苗裔至性獨惇厚孤露奉金萱千鈞此擔負不堪二竪災扁倉幾束手禱祀苦無靈終宵繞榻走忽憶臂可刲作羹進親口但兾春乍回不遑顧兒肘情切痛不知沉疴起八九羣欽孝格天薄俗恐無偶作歌告世人榮華逾綰綬倉山舊主待定稿 
乙酉十二月十八日雪後用尖叉韻小序時則北風欲緊同雲在天檐長氷牙爐圍獸炭坡公壇主拈韻自叶北臺水部詩人追步欲齊東閣爰集同人不厭三疉天花亂墜似亦忘形意蕊爭妍更難觀止且有高明作手恐不先以滋慙遠近聞風得屬和者爲幸誠盛甚也若夫陽春高調白雪堪徴名士襟懷紅塵斯滌僕也叨陪雅會願留圖繪之痕彚錄鴻篇藉證爪泥之跡○壓綫誰憐手指纎寄籬聊亦傲霜嚴樓臺一霎新堆玉雲海三更昨煮鹽欲待策鞭尋灞岸料量行篋返茅檐慚予讀律荒蕪久詩筆而今早秃尖孤村流水剩寒鴉路少行人不見車雲母無聲飄竹葉玉妃有約伴梅花羊羔美酒豪門宴煮茗吟詩學士家自笑疎才遲復鈍飛卿妙手莫頻又天公玉戯舞纎纎相約消寒酒令嚴白戰君持坡老格紅爐我愧謝庭鹽喜逢豐兆魚占夢贏　晴開雀噪簷記室翩翩人羡煞又呵凍筆蘸毫尖手操不律字如鴉文史三冬少五車古甕時思藏旨萻寒潭又見擁冰花野田坼甲舒新麥晚歲添丁冀克家待到西窓同翦燭先拼風雪路三乂雙彈古調才難匹三疉新聲律更嚴詠絮聰明思道藴嗜痂刻畫到無鹽衾寒似鐵風吹幕案冷如氷月挂簷料想天公回暖早莫愁凍阻上眉尖餘論常蒙獎齒牙不歌長鋏嘆無車遥天低壓平疇艸大地新開滿樹花香到寒梅人比瘦春催臘鼓客還家明朝相約金樽飲池内氷魚定可乂苕上少嵋胡鍾蘭初稿 
[上海三馬路與昌絲棧陳竹坪經募兩廣山東江寗沙洲賑捐二月十三日第二百四十六次清單]  
　　湖北老河口余晉珊侍御移弟公車贐儀助賑口平銀四十九兩批申規銀四十六兩四錢八分六厘病銀三兩三錢九分由亁昌信局來○立大庄交來申字單蕪湖同和莊經募王敦堂洋十元○溧陽德源莊募經申字單溧陽祝幼全洋五元○浙江寗波府鄞縣信女趙門段氏祈合家平安洋五元○姑蘇吳氏求小女病速愈洋二元潘利豐銅洋三元徐雲生沈氏二户各洋一元會稽依翠山人銅洋一元○英會審署帳房移來福興康案内攙用銅洋三元又王松桃攙用銅洋二元又朱明章控何阿三摜用銅洋一元○廬州合肥縣署經募昌字一千六百五十一册夏堂洋四元譚子鍾太原仲氏二户各英洋二元譚子𨮸洋一元無名氏氷翠堂無名氏三户各洋五角方皎如瘦沈二户各洋三角朱文元陰惜堂陶李元齋三户各錢五百文謙受堂孝友堂二户各錢四百文李子亁沈增璠三經堂楊心田補史堂映雪堂孫六户各錢三百文侯源清金海山謝雅堂胡寳琛四户各錢二百文以上廿四户共來洋十五元錢二百廿文本日共收規兀四十六兩四錢八分六厘共英洋三十九元銅洋十元銅銀三兩三錢九分合併聲明 
[上海四馬路浦灘文報局内恊賑公所經收二月初十日台灣府海東恊賑公所經募第三次清單]  
　　銳册大英正領事官施助番銀十元旗後通商局楊十元旂后旗昌洋行買辦陳秉賢五十元怡記洋行買辦張大河四十元德記洋行買辦陳順源旂後砲台大小員弁人等兩户各三十元旂后慶記洋行買辦吳烈元台郡怡記洋行買辦張順記美打洋行買辦莊雲從三户廿元台郡德記洋行買辦王文苑陳邦記兩户各念四元旂后和記洋行買辦王維德美打洋行買辦林錫籌兩户各十元榮記洋行生員謝坤旂后泰記行葉文瀚兩户各八元旂后隆棧台郡瑞興行買辦沈鴻傑旂后遠記棧公司捐三户各六元旂后福源昌行裕成泰兩户各五元台郡和記行買辦許經秋三十六兀台郡慶記行英泰號買辦謝亦若十二元旂后和利行鄭榮初四元未列名一百五十六元細户容查明再補夏星垣翁十元又經募通事陳兩三五元周泰生堂綱砂莊朱兩户各三元楊鏡堂鄭萬逹宋福褀江順興董吉泉吳漳發陳怡隆潘魯命潘文杰九户各二元李慶華黄集榮汪春兀鄭華記柯源成柯源華張順安林兩合郭洽昌龔貴觀鄭福興李新德十二户各一元廣恆泰劉夥觀莊華昌沈則榮隆發號五户各五角朱來秀四角曹紹延吳煥圭越成號廖章廷四户各二角咸萬號三角陳有成董玉成兩户各一角莊合吉錢一千文陳雲　募蔡物格陸元陳元資陳雲翀兩户各四元惺道人二元三角素行堂陸勿痴道人兩户各二元謝仕華蔡清溪兩户各一元台灣府嘉義縣蔴頭莊捐募林勝興郭黄華兩　各廿元郭鴻圖八元丁旭初李應昇兩户各六元郭振慶郭春元陳明雹馬松林四户各二元吳懐亮陳慶朝郭延埠三户各四有吳金榜一元歐陽陞韋夢章兩户各三角胡才雄梁志龍彭文彬楊耀龍劉大志戴財山曾得勝蔡清華何海全王鎭國祝德勝劉春廷張得發丁紹固唐益勝聶運懐陳盛金列宏業廖安余鏡溪衞開本羅福祥朱仕芳林桂榮鍾貴梁卓允方金勝梁伯魁陳經有洗熾璋巫耀銘葉全張明大程玉山廖克明黄錫麟鄭吉清池鎭標吳佐堂蘇添福翁文財李得勝李其壽李時望陳保張榮光何祥劉觀成梁用成郭延交劉榮楷羅遠光鄭雄超劉國勛張陳陞黄錫蔡才張有成羅九蘇國森丁占鰲六十一户各二角車城董承恩翁十元又募尢魁元董長成兩户各四元王發美董寶田兩户各一元興瑞號大德號黄金盛泉成號李玉出五户各五角王和興四角無名氏九角郭荐秋翁四元又募郭伯楠二元黄卿雲黄鳳來蔡汝璧三户各四元陳曉村陳秉昭高其華三户各二元吕瑞棠洪拔英康欽承郭彤雲許懋德薜重寶紀朝綱洪捷元辛正元黄林精鄭步瀛振昌號鮑顯星楊廷瀾吳炳勛王福生戴捷榮劉合源號十八户各一元黄振元六元徐嘯秋省食氏進德堂許加林春隆鮑宗湯洪清香林望庚張志瑞許春台葉祝春葉采芹李彬林升王攀林祥許廷芳十七户各五角陳親葉美兩户各三角黄棟方徑葉勸三户各二角四箴堂十元林榕城林榕波李興嘉李榕池王淵王祿陸户各二角五分謝鴻恩錢一千文葉元益陸百文吕作揖五百文葉通莊恆林成林助張揚林寶陳和林裁陳隆陳勝陳汝林德葉仁陳蓮葉察吳基陳昆葉安陳正胡楨洪福洪致高分林才嚴邦林遠鄭輝王成吳信甘振王升葉丞林章三十三户各二百文李抬三日文林水亨一百六十文嘉邑劉廷淵十元劉廷清劉廷華劉焜煌劉汝舟劉廷傑郭德茂蘇源發蘇媽亮李以文李文華王立昌王本洪陳劉得昌劉承昌吳丙吳味十七户各二元郭捷成洪義美兩户各四元劉汶澄劉榮元劉神嶽劉峰劉允昌劉振昌裕劉修文劉如松劉固劉沅劉廷寛劉積善劉瑞慶劉崢嶸劉樹濡劉𥋆曦劉餘慶劉鼎昌劉餘裕劉餘德劉豐裕劉慶記劉祝三劉謙記劉亷記劉忠記劉孝記劉信記劉智記劉禮記劉仁元劉育元歐陽春紹益號周慶三王甲恊發號益金號郭春成鼎源發陳恭陳清陳長發陳知傳周恆周辦周坎周拉德利號李蟳恊瑞館陳恊記郭温仁陳恊昌李大經陳隆泉劉合春劉吳知劉仁記劉義記六十户各一元斗六門縣丞方宗亮二十元又經募方玉姑恊興號金合興和盛棧方若霖方若霈方若霖區國琮賴大章正本大潭楊裕記舘陳東源玉潭斗山館十三户各一元斗六塗庫委員熊八元斗六鹽局徐佑卿熊篤生張仁塗庫鹽局楊晋生陳國賢林玉春賴時忠李福田順利號李和昌聨發號利發號長慶號李充居觀長盛號勝成號陳傳允愼益號金豐利曾泉豐二十户各五角源茂號降福觀泉成號新源和號養元堂得壽堂金怡順得春號八户各三角王傳球王六丁德升隖青史林安德何鏡懸恊振號歐陽成鄭太陽賴查某凉郭標觀金六和鼎隆號廣濟號隆豐號品香號德安號新順成成泉號恊源號異香號香吉號莊振成當美號泉記蕭升復興號六橋堂林云錦貴廿八户各二角阿養曾萹阿發吳榮卿李嬌娘鄭茂春金德美漳順號黄祈保葉逢春恆德號茂記振春號十三户各一角合美號和昌兩户各錢三百文復興號福興號兩户各錢二百文全城堂陸十元臧氏四十元月港葉連成號四十元黄益記十元西江號陳墩山號二户各四元吳逢源撤員黄廷元江泰會德利號四户各二元鍾渭川黄早候黄彩三綿昌號安泰號張恊興周金義發李咸宜黄碧記李成發林少松翁瑞徴柯振清李献庚十四户各一元德成號五元高長恩李長申陳文漢易傳海合泰號陳萬美黄斗卿許子卿陳益三張翰臣岳雲山胡少堂周蔣英林鴻陞許燦卿隆源號李仁記黄琮琪天利號恊益號雙成號裕元號義美棧義元號廿三户各五角林少衡劉在堂兩户各四角林少舉林世傑强清忠謝再春魏少泉田雲樓李吉興翁春高鄒長勝郭連興蔡連陞陳輝庭何澤臣陳登明翁功甫程拱辰義合號十七户各三角芳美號東美號德濟號益發號生利號榮瑞號廣源昌煌興號晉成號錦慶隆盛利號進美號益成號復勝號十四户各二角以上計原來庫平番銀八百六十二兩一錢九分四厘實收爐坯洋一千一百九十七元爐坯虚對開廿二個四開小洋二個合併聲明 
 
 

Page 10

 
 
[上海四馬路高易公舘籌賑公所起解沙洲賑欵公啓]  
　　謹啓者敝所起解第十三批賑欵洋五百元卽日曾同文報局彚解江靖沙洲等處查放現當籌辦春賑正在吃緊之際而山東齋東所屬重遭决河淹斃人口甚多不聊生傳來警報實覺心寒且近日捐數寥寥難集巨欵深恐不能接濟焦灼萬分兹敝所開辦以來荷蒙諸善士踴躍輸將源源樂助自去年六月底起至今共收得英洋二萬一千八百九十三元一角規元六千四百三十五兩六錢九分錢二百廿二千五百文共解兩廣元一萬二千二百兩共解山東元八千二百廿二两共解沙洲元一千七百四十七兩合解出二萬二千一百六十九两另現解沙洲洋五百元除解之外所存無幾山東災况如斯需欵甚巨嚴君佑之曁查賑諸公連來急電催解迫促難以應命左右思維苦無良法再三籌畫智力俱窮惟有仰求諸大善人再發慈悲請速解囊樂助或爲鼎力勸捐多多益善總期集腋以成裘少少無嫌尙望聚沙而爲塔災民幸甚功德靡涯勿以母厭之求見責也不勝叩禱迫切之致謹此奉告伏惟公鑒[  李朝覲秋坪民拜啓]  
[上海北巿絲業會舘核獎籌賑公所施少欽經收山東賑捐二月十二三日第九百三十一二次清單]  
　　源豐潤移送壽禮七元洞庭勤補書屋五元朱萬青五元劉錫祥求妻産後全愈二元顧成章一元陸述卿一元常熟孫來鼎盡邪一元求消灾一元錢一百三十五文孫漋寶二百廿文以上三户由寶順局來無名氏對開一元○常州史悠厚先生寄全盛局來狀元第莊經募富貴源頭册一萬廿九號管燕莊一元徐壽氏立興號合一元吳楊氏錢四百文段仁子夏道生二户各二百文韓雲餘一理百八十文不書名一百文來洋三元○福裕豐洋行盧求脚疾愈由海琛輪船來銅洋四十五元以上十二日○皖省無名氏求父病愈由春和莊來五百元海陽尙志軒一百元幕遊人　　由江西全泰盛局來十五兀飛布山莊十二元安慶李曉樓求子病愈十元竹筠軒生酬愿十元並募良箴氏二元鳳山氏敬齋氏玉振氏友玉氏悟生氏阜泰行義康行永康行八户各一元小輞川主人求病速愈五元戴祖同消灾廷壽四元天津不書姓氏人省生辰費三元怡怡氏求母康健二元頴壽氏酬愿一元玉川後人一元莊　庭一元七百文梅雪橋一元四百文以上三户合來洋四元安省馬試玉堂求女病痊由亁昌局來本洋六元虞麓無名氏由常寄全盛局來銅洋十六元以上十三日 
 
 
 

Page 11

 
 
[光緒十二年二月初五日京報全錄]  
宫門抄○上諭一道錄前○發抄旨四道○尙書彭等奏爲學政幕友勾串滋弊審明定擬摺○二月初五日工部鴻臚寺正白旗值日侍衞處引見一名兵部三名翰林院十三名○恭王專摺謝賞神肉恩○長春假滿請安○三音布謝授鳳陽府知府恩○六額駙請假五日○那貝勒續假五日○内閣奏派騐放之大臣派出麟書錫珍徐桐童華○召見軍機三音布○發抄 
李鴻章奏請將衙署被劫之隆平等令議處摘頂勒緝奉旨知道了沈秉鈞陳乃璣均著交部議處仍先行摘去頂戴勒限緝拿贓賊務獲懲辦以靖地方餘依議欽此○又候補道吳廷斌期滿甄别奉旨吏部知道欽此○又籌撥順直各屬賑銀奉旨户部知道欽此○德馨奏南昌城守營都司葛步青請免騎射奉旨着照所請兵部知道欽此○○欽差太子太保辦理廣東防務兵部尙書臣彭玉麟兩廣總督臣張之洞跪奏爲查明廣東學政科試惠州幕友外匪勾串滋弊獲犯審明定擬恭摺覆奏仰祈聖鑒事竊照本届學臣葉大焯科試惠州府屬歸善博羅二縣取進文童頗招物議於二月底三月初間先經臣之洞與撫臣倪文蔚訪聞立飭前任廣州府知府蕭韶會同善後局委員督同南海番愚兩縣查投買闈姓各標如有未買廖鍾王三大姓而轉買文田彭各小姓者將應得彩銀三十一萬三千八百三十六兩二錢六分悉數充公以絶以後舞弊牟利者之望一面嚴飭道府縣嚴切查辦訪緝多日並禾得有學署投買闕姓憑據並經臣之洞立卽向學臣調取惠州取進新生試卷詳加推究亦未能遽定其弊端之所在隨於光緒十一年四月二十一日承准軍機大臣字寄三月二十六日奉上諭有人奏廣東學政葉大焯串通幕友舞弊等因欽此欽遵分飭確查旋據前任廣州府蕭韶查明上年科試廣棚所取祁驥一名係由份生入學平素文理尙優羽崇德一名先於府考時曾經該府面試取列第一牌二十三名寫作均可入彀尙無弊端並據惠州府楊霽查明當日考試歸善博羅二縣文童發榜招覆衆人閱看時雖有喧譁不平情形並未拆毁轅門亦無在省調勇彈壓之事又於六月二十日欽奉五月二十五日上諭有人奏廣東闈姓弊姓竇滋多本年惠州科考將廖鍾王三大姓全數禁不獲售文田彭三僻姓全數獲售傍發土子拆毁署門幾釀巨案旋經該督撫飭拿舞弊之人並將所獲之彩七十萬元提充軍餉學臣因病任聽幕友家丁放胆舞弊請飭澈查等語等因欽此又飭據南海番愚二縣拿獲投買闈姓之羅紀南梁玉山二名並訪獲曾在學署閱卷續經辭退之幕友安徽附貢生戴羅俊一名及學政書吏麥贐臣卽麥輝一名先後發交廣州府讞局確審並訪聞己經回籍之學署幕友福建貢生薩庭蔭舉動可疑當卽委員咨閩密緝薩庭蔭來粤訊辦戴羅俊雖據供有勾串情事惟恃無醫証情詞游移當經臣之洞獲犯認供查辦大略情形先行覆奏在案嗣因廣州府知府蕭韶升授湖北荆宜施道經臣之洞附片奏准暫留粤省查辦此案又於七月初二日欽奉六月初一日上諭有人奏廣東闈姓弊竇滋多學巨幕友家丁舞弊迭經諭令張之洞確查具奏等因欽此又於八月初十日差弁齎回臣之洞覆奏獲犯訊供大略情形原摺後開軍機大臣奉旨覽奏巳悉當將巳獲各犯研訊確供並飭屬嚴拿案内要犯澈底根究務令木落石出不得稍涉含糊葉大焯應得處分著俟定案時再降諭旨欽此均卽欽遵辦理其時己經提到薩庭蔭及學署家丁王斌委員會同惠州府訪獲投買得彩較多形迹可疑之林亞元卽監生林文輝均經臣之洞先後飭發審辦並將供出之己革承差吳子衔懸賞飭緝在案臣玉麟臣之洞遵旨公同確查如原奏所稱抑其數百人投考之王廖而特取一二人赴試之文彭又云按試歸善博羅二縣文姓考者僅六人而錄其四田姓十人則錄其五等語檢查府縣送考名册惠棚紅案歸善應試童生共二千零二十五名鍾王廖三姓共一百零八名縣考前五十名内鍾王廖共有二名府考前五十名内共有四名文姓應考六名先取後扣一名彭姓三名取進一名先取後扣一名田姓十三名取進一名博羅應試童牛共九百六十三名鍾王廖三姓共六十九名縣考前五十名内共有一名府考前五十名内共有三名惟該縣鍾王廖三大姓及文彭田三小姓均無取進者兩月以來臣等會飭蕭韻督同廣州府知府孫楫及讞局委員迭提各犯悉心研鞫嗣據禀陳迭次訊究情形卽將供出之福建廪生楊　密委咨提並將戴羅俊等及牽涉之番禺縣廪中衞榮煕先行分刖咨革飭緝復經臣等會札飭委藩臬運三司督糧道會同覆訊兹據現署廣東藩司蕭韶臬司瑞璋運司蔣澤春督糧道李蕊訊明議擬解勘前來臣等親提覆鞫緣戴羅俊係安徽婺原縣學附生報捐貢生薩庭蔭係福建閩縣廪生考取恩貢均於光緒八年間經現任學政葉大焯邀請來粤與福建廪生楊謙及山東拔貢郭潤畬湖北附生陶坤湖南附生張希詠周勛鼐湖北舉人吕文暹各在幕中閱校文童試卷光緒十一年二月初二日學臣科試惠州吕文暹惠病留省未經出棚歸善童　戴羅俊等巳將各人名下所分試卷憑文閱荐適學臣染患腹瀉精神疲倦屬令楊謙先行彚集覆閱楊謙卽到各友房尋取漏卷戴羅俊與薩庭蔭見其手中持有抄錄府案原底形迹可疑當向楊謙詰問楊謙不能隱瞞卽將在省晤見未獲之番禺縣人吳子衡卽學署於光緒九年巳革之承差吳彰說及起意邀集番禺縣廪生衞滎煕及各親友等多湊本銀投買歸善博羅二縣黌宫闈姓每本銀一元頭彩可得銀六百元二彩二百元三彩一百元大姓人人皆買須多買偏僻小姓方能制勝稔知其學署閱卷囑令遇有名小姓多荐數卷許俟猜中獲利提出彩銀二千元作爲謝禮伊巳允許之言向戴羅俊等吉知並囑不可聲張將來得到謝銀每人分給銀數百元戴羅俊薩庭蔭亦卽應允代爲徇隱此外郭潤畬等均不知情楊謙隨將各友所荐歸善試卷並查落卷内挑取文理通順者替拆彌封查對扣存府案原底共取有文田彭小姓試卷四本當將彌封照舊粘好連别姓試卷一併送交學臣覆核學臣卽就所荐之卷取錄招覆外間衆論不平聚衆喧譁經提調彈壓解散並進署面禀學臣學臣向幕友查詢戴羅俊等均稱憑文閱荐不知孰爲大姓孰爲小姓學臣卽於二月十七日再行招覆將文炳照彭臣光二名扣除降作佾生尙有彭鏡修田錫儿二名仍准取進其扣除缺額二名未經補取旋經臣之洞與撫臣倪文蔚訪聞此次科試議論紛紜立飭將投買闈姓各標查明顯有弊竇者應將彩銀全數扣留充餉學臣回省亦經商請將弊標充公一面出示如有招摇舞弊之人無論本屬内外均許指名禀究並將戴羅俊等及楊謙等槪行辭去迭次欽奉諭旨飭令確查具奏經臣先後訪獲戴羅俊薩庭蔭等飭發確審經該司道等提犯訊悉前情並以該犯等旣經聽從勾串扶同徇隱圖得謝銀究竟寔在得過銀兩若干有無立約封銀及自行出本投買闈姓情事富時楊謙旣到各處尋取落卷何以同幕郭潤畬等並不知情各童姓名彌封向不明寫何以拆閱知爲小姓府案原底如何來歴且楊謙首先聽囑勾串此次試卷又適田該生彚集覆閱恐所供尙有廻護隱匿别情屢加研詰據稱當日楊謙言明吳子衡係允猜中後分給謝銀旋因奉提充公實不知猜中銀兩共有若干委止口許虚贓並未得受現銀及封立銀約亦無自行出本投買情事幕友各有書房並非聚集一處是以楊謙尋取落卷時僅止伊等看出破綻郭潤畬等實不知情至於試卷彌封向係按照府案名次編列字號各棚向有一定字樣如有一字第一號卽如府案第一名其餘類推是以將府案查對彌封卽知其爲大姓小姓廣東縣府童試新生入學向有抄錄全案名次發集人人皆可購買不獨惠州一府爲然學墓閱卷向有一人彚總楊謙向來閱文眼力最準大約因此令其彚閱其先在省城與吳子衡等商謀作弊學政實不知情等語提同學署家丁王斌等質訊堅稱襄校試卷係幕友專司非他人所　預聞縱使欲謀多荐小姓豈肯向伊等告知自行洩漏之理至羅紀南等僅止代人投買闈姓所買標内間有猜買文田彭等小姓者係屬偶然猜中均無同夥勾串情弊質諸戴羅俊等亦稱王斌等與羅紀南等俱不知情熬番多次矢口不移並經臣等咨查學臣葉大焯覆稱本年二月間試至惠州府屬歸善場後忽患腹瀉曾囑楊謙將荐卷再閱一過仍由該學政親自核定去取當時士子久集塲期接續偶患小恙出榜未便展緩各卷彌封曾經審視並無破綻亦無暗進巴豆湯之事文田彭四卷正塲調覆文理均屬妥順當時憑文錄取原不知其何姓迨合覆各屬後聞有浮議恐有弊端因特再行招覆文炳照彭臣光二名文理不盡柜符又因其並非槍替是以扣除仍留佾生其田錫川彭鏡修二名前後文字一律均順自未便故抑單寒槪行黜扣又恐罔利者仍從倖獲缺額未補係爲任缺無濫起見回省後當經面商將闈姓簿標可疑者查提充公會經該學政附片具奏在案屢向該幕友等研詰未肯吐實卽經出示招告未據有人將署内作弊之人指訐又未便將該幕友等仍留在署是以槪行辭去此外家丁書差人等行迹均無可疑亦未據獲犯供指無憑發交究辦各等語現查逸犯楊謙吳子衡卽吳彰等分緝未獲現獲各犯供情似無遁飾未便久懸拖累卽應先行議結[  此稿未完]  
 
 

Page 12

 
 
[光緒十二年二月初六日京報全錄]  
宫門抄○旨三道錄前○接錄前稿○陜撫鹿奏請施表夾片○署蘇臬朱奏爲恭報接印日期摺子○署蘇藩李奏報接篆日期摺子○將軍金奏道另核請獎叙夾片○江督曾奏爲泒員接署藩篆夾片○二月初六日内務府國子監正紅旗值日無引見○畢道遠等覆勘試卷覆命命○掌儀司奏十一日祭奉先殿載瀾行禮○禮部奏派搜檢之王大臣派出謨貝子文暉桂全英煦白桓清安煕敬致麟明秀耆齡吉恒花尙阿承綬汪鳴鑾○侍衞處奏派搜檢之侍衞派出德隆愛隆玉禮都凌阿○工部奏派承修東西陵另案工程大臣派出松溎潘祖蔭敬信畢道遠○召見軍機醇王○發抄陳士杰奏起運十一年分漕糧米數奉旨户部知道欽此○又衍聖公孔令貽住宅不戒於火延燒房間奉旨知道了欽此○又金龍四大王仍請勅加封號奉旨禮部議奏欽此○又捕務廢弛之署海豐令徐玉山以教職降選把總孫毓和革職奉旨着照所請該部知道欽此○○接續前稿查律載官吏受財者計贓科斷無祿人各减一等枉法贓各主者通算全科無祿人一百二十兩絞監侯又官吏聽許財物雖未接受若枉者准枉法論減受贓一等又名例載斷罪無正條援引他例比附定擬各等語此案該生戴羅俊薩庭蔭在廣東學政幕中襄校試卷因吳子衡卽巳革學署承差吳彰湊集資本投買闈姓起意串通幕友楊謙於閱看歸善試卷時多薦文田彭各小姓許於猜中得到彩銀提出銀二千元作爲謝禮該牛等圖分銀兩聽從勾串代爲徇隱尙未得財卽經破獲徧查律例並無因買闈姓聽從財物作何治罪明文查小姓試卷據稱仍須於各小姓中擇其文理通順者方予呈薦較諸指名賄買生童情節爲輕惟於法究屬有枉該生等旣經圖謝扶同徇隱卽與爲從無異以吳子衡所許楊謙二千元分給每元七錢二分計之贓數己在一百二十兩以上該生等係屬貢生並無月俸有犯仍應照無祿人科斷自應比律問擬應如該司道等所擬戴羅俊薩庭蔭均應革去貢牛比照官吏聽許財物雖未接受若枉者准枉法論减受財一等律於無祿人枉法贓一百二十兩絞監候罪上遞减二等爲從又减一等擬杖九十徒二年半據供係在逃之吳子衡卽己革承差吳彰起意爲首現在吳子衡與先行聽從財物之楊謙雖未就獲惟犯係先後到案隔别嚴訊供詞如一將來拿獲吳子衡等到案可無慮其狡展應請先决從罪母庸監候待質俟奉准後定地押發充徒至吳子衡等先後在省商謀隨後閱卷滋弊事在棚内均非提調所能稽查失查職名應請免開此外幕友郭潤畬等均不知情家丁王斌學署書吏麥贐臣等及代人投買闈姓之羅紀南梁玉山林亞元均訊無同夥舞弊情事俱母庸議所許謝禮係屬口許虚贓無從著追充公銀兩實止洋銀三十一萬餘兩並無七十萬元之多業經臣之洞迭次奏明在案其中由吳子衡等投買者固屬不少此外多係鋪户代收代買輾轉寄託散在各州縣或係風間附和或係億中偶合實非一致碍難一一拘究旣將彩銀充公所有買標之人應免深究以省株累逸犯吳子衡衞榮煕及楊謙等飭緝獲口另結其廣州府一棚查無弊端應無庸議學臣葉大焯職司衡文又當粤省塲弊素多之地宜如何嚴密關防精心校閱乃因偶患病症發榜急促去取但憑幕友並不認眞覆核於幕友楊謙等與匪人往來勾串聽囑多薦小姓圖得謝銀各情平日旣漫無關防臨事又毫無覺察雖查無串通舞弊情事咎己難辭且文炳照彭臣光兩卷旣經扣除何以並不補進足額歸善童試人數甚衆文風向稱可觀卽所留彭田兩卷亦僅平順何至再挑兩卷平順之文亦不可得顯係因衆議再覆意存苛求缺額不補以掩其前次取錄草率之失似此校閱粗率廻　任性實屬有辜職守其應如何懲儆之處恭候聖裁臣等伏查闈姓一事利之所在弊竇易滋向有匪徒扛姓包槍招摇射利闈棍之名由來己久自同治以來粤省考官學政以此招物議者頗多而人無間言者亦復不少惟在司文衡者考校嚴明則百弊自息卽如本年乙酉科鄉試一榜多係名宿輿論翕然武闈亦毫無異議事理顯然總之無論開設何處均須加意防閑經此次獲犯懲辦並將弊標彩銀悉數充公諒必各知儆懼不敢再行嘗試惟立法期於持久防患貴於未然應由臣等通行各府廳州縣以後歲科考生童試卷其彌封編號不得循用千字文舊日次序應由該提調臨時另挑數百字密編次序嚴密書寫黏貼完固其底册卽行存提調内署不准漏洩每考更換不得沿用上屆字樣以杜拆閱揣測之弊並嚴飭全省文武各衙門隨時留心杜弊無論鄉塲小考一聞有勾串情事立卽破除情而密速查拿通禀懲究不得稍涉瞻顧庶考試可期整肅而棍徒亦不敢因緣爲奸矣除將供招咨部外所有查明審擬緣由謹合詞恭摺具奏伏乞皇太后皇上聖鑒謹奏奉旨己錄○○鹿傳霖片再據陜西候補同知李廷灜等聨名禀稱查有河南同鄉光州巳故烈婦鄭金氏自十七歲歸前陜西候補同知鄭寳珩爲妾前後事嫡致敬盡禮戚黨稱賢光緒六年寳珩從戎甲關該氏留寓陜西本年寳珩凱旋行抵肅州於五月初二日病故該氏聞信痛不欲生祗以旅櫬未歸該氏典質叙環竭力摒擋迎喪來陜撫棺泣血一痛幾絶命子扶柩歸葬遂於九月二十六日沐浴更衣仰藥畢命職等誼共桑梓見聞旣確不忍聽其湮沒理合由服官省分造具册結就近呈請旌表等情由藩司葉伯英具詳前來臣查鄭金氏殉夫就義節烈可風合無仰懇天恩准將鄭金氏照例旌表以維風化謹附片具陳再此案係由服官省分同鄉官結報循例奏請合併聲明伏乞聖鑒謹奏軍機大臣 
[奉旨鄭金氏著准其旌表禮部知道欽此]  
　　二品頂戴署理江蘇按察使遇缺題奏道臣朱之榛跪奏爲恭報微臣接印日期叩謝天恩仰祈聖鑒事竊奉督撫臣行知藩司譚鈞培現奉諭旨補授湖北巡撫所遺蘇州藩司印務以臬司李嘉樂調署遞遺臬司篆務委臣署理等因並准署藩司李嘉樂於本月二十六日將印信文卷委員齎送前來當卽恭設香案望闕叩頭謝恩祗領任事伏念臣起家任子濫厠監司前次臬事暫陳甫及三月披案牘之甚煩愧補苴之乏術兹復委權斯篆私衷循省惶悚莫名現在各處防軍分别裁撤散勇時有過境且值天氣嚴寒宵小易於竊發彈壓稽察在在均關緊要如臣檮昧深懼勿勝惟有矢愼矢勤隨時隨事禀商督撫臣悉心籌辦不敢以暫時攝篆稍涉因循以冀仰副鴻慈於萬一所有微臣感激下忱及接印日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○二品銜署理江蘇布政使按察使臣李嘉樂跪奏爲恭報微臣接署藩篆日期叩謝天恩仰祈聖鑒事竊光緒十一年十一月二十五奉督撫臣行知藩司譚鈞培現奉諭旨補授湖北巡撫所遺蘇州蘇州藩司印務曾檄委臣署理等因並准升任藩司譚鈞培於本月二十六日將印信文卷委員齎送前來臣當卽恭設香案望闕叩頭謝恩祗領任事伏念臣中州下士一介庸材忝陳臬事未報涓埃暫攝藩條尤深兢惕今值再權斯篆自宜恪守成規查蘇省爲財賦繁盛之區藩司有表率屬僚之職奉凡澄清吏治綜核庫儲在在均關緊要如臣檮昧懼弗克勝惟有益矢愼勤隨時禀承督撫臣寔心經理庶冀仰副高厚鴻慈於萬一所有微臣感激下忱並接印日期理合恭摺叩謝天恩伏乞皇太后皇上聖鑒謹奏軍機大臣奉旨知道了欽此○○帮辦軍務大臣伊犁將軍奴才金順跪奏爲收還伊犁歴年剿辦竄匪出力人員遵照部咨另核請獎恭摺仰祈聖鑒事竊奴才前因收還伊犁曁歴年剿辦竄匪擇其尤爲出力文武員弁兵勇開單併奏光緒十一年二月初一日奉旨依楞額等均着照所請獎勵單併發等因欽此恭錄行令欽遵在案兹准吏部咨稱所有各省勞績保舉核與例章不符應令駁正人員於光緒十一年六月二十三日具奏奉旨依議欽此恭錄抄單知照前來奴才伏查單内開列經部議覆駁正人員業經分别飭知遵照其核與例章不符另核請獎人員内除出差未歸或告假回籍刻難辦理外兹先將在營各員遵照部咨逐另核請獎繕具清單恭呈御覽合無仰懇在恩俯念各該員於收還伊犁歴年勦辦竄匪在事異常出力勅部核准註册以獎前勞而策後効出自逾格鴻慈所有遵照部咨另核請獎緣由謹恭摺馳陳伏乞皇上聖鑒訓示謹奏軍機大臣奉旨着照所請該部知道單併發欽此○○曾國荃等片再蘇州布政使譚鈞培欽奉諭旨升授湖北巡撫業經具摺籲請陛見惟新任藩司王嵩齡到蘇尙需時日應先泒員接署以便譚釣培交卸起程兹查江蘇臬司李嘉樂堪以調署藩篆遞遺臬司印務查有江蘇候補道朱之榛堪以委署除分檄飭遵外謹合詞附片陳明伏乞聖鑒謹奏軍機大臣奉旨吏部知道欽此 
 
