# 1923 - 201 - 4918111

 

Page 1

 
 
第一萬八千一百十一號;中華民國十二年 西曆一千九百二十三年七月二十九號
星期日 * *   
 
 

Page 2

 
 
第一萬八千一百十一號;中華民國十二年 西曆一千九百二十三年七月二十九號
星期日 * *   
 
 

Page 3

 
 
第一萬八千一百十一號;中華民國十二年 西曆一千九百二十三年七月二十九號
星期日 * *   
 
 

Page 4

 
 
第一萬八千一百十一號;中華民國十二年 西曆一千九百二十三年七月二十九號
星期日 * *時評 
[爲惡不澈] [  冷]  
　　爲惡之原因在謀利益爲惡之結果在得惡名今之人利益志在必獲而惡名又所不願於是於作惡之時每多飾詞或故曲折以爲遮掩之具此所以爲惡不澈而增人厭惡之心也 
　　津保聞間之圖謀總統無足異也因圖謀總統之故而驅逐黎氏誘脅議員亦無足異也然見時勢之不利而曰必由法選又見法選之不易而曰先憲後選此又何必也猶之前之洛陽勝奉之後走徐迎黎權傾中央亦無足異也然一受攻擊即曰軍人不干政此又何必也又如今日顧顔輩之上台明爲津保所招致不受人勸願當其衝亦無足異也然一經詰責而必以國家爲名以外交急迫爲盾且復以共管等說爲詞此又何必也 
國内專電 
　　北京電補綴内閣顔宅及熊炳琦寓吳景濓宅三次討論無進步昨馮玉祥宴吳景濓顔惠慶王正廷高凌霨吳毓麟王毓芝王克敏熊炳琦程克李鼎新顧維鈞午後二時開議補充内閣公推顔惠慶以農商總長兼代總理顔要求王克敏就財長王如爲難請王物色一人代部王以袁乃寛不敢擔任爲慮旋王先行衆勸顔顔答攷量高聲明本人志願擔任一部顔兼總理甚善嗣議田中玉一時不易調京且以鄭士琦關係故主張以熊炳琦任陸軍熊力辭主馮玉祥兼任陸軍顔高吳等均附和馮尚未允又提敎育有主嚴修汪大燮者明知不就做個牌子以陳寳泉代李鼎新聲明如令兼敎並海長亦辭此時王克敏先行後某某對王克敏頗見怪謂吾等抬舉他當總長他倒拿勁起來旋於兩點半散諸人均擬當夜到顔宅續商顔答尙須縝密攷量請勿必往改至二十八日夜間再商顔之攷慮點（一）吳景濓心事難料（二）攝閣是否樂戴爲首領（三）財政無辦法則各方勢必找總理各人雖硬捧顔而顔之難處捧之者并不爲之設法故日内萬難定局（二十八日下午一鐘） 
　　北京電顔惠慶對曹派代表聲言非俟大局安定决不出山（二十八日下午一鐘） 
　　北京電芳澤向高凌霨聲明（一）國書致黎總統者是否不待修改而呈遞尙須考慮（二）使者呈遞國書於駐在國元首有一定手續如改遞於他機關亦須斟酌（三）最近美國駐日大使雖已到日因攝政宮避暑未歸尙未遞國書高詢何時可遞芳答考量外部將以三理由駁芳（二十八日下午一鐘） 
　　北京電二十八日憲法會議到四百三十二人流會（二十八日下午六鐘） 
　　北京電京津晚報民治社約同業援助（一）到會分子簽名保釋被逮記者（二）報界聯合通電（三）訪警廳解釋實情（四）請願國會（五）請恢復出版（六）請同業申公論另有人願向政府疏通免議（二十八日下午六鐘） 
　　北京電財部覆曹錕桂省請欵第以部庫奇絀京畿軍隊緊要餉項尙難應付實無餘力（二十八日下午一鐘） 
　　北京電外部起草照會使團禁止洋商屯積軍火（二十八日下午一鐘） 
　　北京電外部電舊金山葉領可樑華僑袁永寗運酒被美關扣送法庭希設法交涉（二十八日下午一鐘） 
　　北京電外部電莫斯科赤塔兩委員飭向俄政府抗議增進口稅及開烟賭捐收容匪黨等事（二十八日下午一鐘） 
　　北京電洛訊胡景翼勾通閻治堂在吳佩孚面前攻擊劉鎭華吳佩孚恐激成事變大加申斥並催胡赴川以弭隠串（二十八日下午四鐘） 
　　北京電南苑軍官敎導團已開學馮玉祥傳令軍中凡旅長以下連長以上各官除操演外均須從事聽講託故不到者嚴懲（二十八日下午四鐘） 
　　北京電外銀團扣留鹽餘謂有正式的財長就任再從長計議（二十八日下午四鐘） 
　　北京電津派以孫傳芳不肯回閩决另外派人（二十八日下午四鐘） 
　　北京電曹錕感（二）（十）（七）電津商呈請借運蘆鹽二十萬石行銷鄂西限三個月運清請備鐵栅車十二萬五千噸備車候運（二十八日下午六鐘） 
　　北京電魯各界推鄒區蕚明徐雲亭等入京力爭梁如浩所訂威海條約喪權辱國請勿簽字（二十八日下午六鐘） 
　　北京電王懷慶感（二）（十）（七）日通電時局杌　元首虚懸制憲大選均屬國家根本問題現距大選期限僅四十六日先憲後選旣爲國民所公認自應以最短期間制成憲法（二十八日下午六鐘） 
　　北京電港電香順防河爲袁带佔領孫調陳策周之楨拒敵滇軍内訌大軍不能調東江陳軍頗佔順利潮汕洪兆麟部現進分水關林虎由大埔抵和平港電局長沈子良傷愈已出院（二十八日下午六鐘） 
　　天津電直軍二十六師因編補充團派員在西門外招兵二百餘名感（二）（十）（七）早運赴馬廠（二十七日下午十一鐘） 
　　天津電宥（二）（十）（六）日東三省議員十一人抵津擬偕吳宗慈南下 
　　天津電宥（二）（十）（六）日吳光新返津向段報告赴浙奉接洽情形頗圓滿（二十七日下午十一鐘） 
　　天津電王承斌代表雲章感（二）（十）（七）早晋京（二十七日下午十一鐘） 
　　天津電喚醒團代表劉席齋前因省會改順直爲直隸力爭被逮現釋出李廷玉等製一磁版繪劉及張富臣王寳瑞肖像作戰勝非法紀念（二十七日下午十一鐘） 
　　天津電京緩路借金城欵四十萬除撥洛吳餉項外以餘欵作抵又京漢路向大陸借欵四十萬以豫商運鹽總所運費作抵（二十八日下午二鐘） 
　　天津電制憲費稅務司方面實存五十萬丙財部堅持尙有九十餘萬兩因張英華在端節時曾向海關提四十萬含混其詞至今未决此項經費外交部應得一半稅司方面堅持非財部公函不可經竭力設法始撥十五萬電滙駐外使館制憲費未能照撥（二十八日下午二鐘） 
　　天津電劉恩格沁（二）（十）（七）晚十時乘新銘輪南下并挈東三省議員多人同行（二十八日下午二鐘） 
　　天津電陸勞廷代表黃魯予在財政部參事上行走近因部派青衣老生茶役及如夫人化身多人忽將財部官銜名片取銷改署前廣西龍州道道尹黃某（十十八日下午二鐘） 
　　天津電二十七日汪大燮來津藉避塵囂林長民亦來津不日南下（二十八日下午十二鐘） 
　　天津電二十六日王正廷來津議員烏澤聲等赴站歐迎晚與湯漪談時事二十七早訪段段謂請集民意抵抗共管金佛郎案勿稍受損王贊諾晚車返京（二十八日下午十二鐘） 
　　天津電二十八日十七校小學代表謁王（二十八日下午十二鐘） 
　　濟南電青州車夫今日全體罷工（二十八日下午一鐘） 
　　濟南電膠路廢止日人優待定自　　　 
八月一日起（二十八日下午四鐘） 
　　濟南電市廳組織市政公報徵集改良市政建議（二十八日下午四鐘） 
　　漢口電楊森徑（二）（十）（五）電蕭周逆西成分道襲渝被趙袁兩司令及鄧陳兩部四面圍攻俘獲營連排長及器械甚多逆向西陽秀山潰逃已令賀旅追擊以絶根株又李越森敬（二）（十）（四）電王纘緒亦謂周軍被我軍擊散永寗湯子謨殘部效（十）（九）被范旅擊退赤水東路敵與黔北軍鏖戰於南陽驛分水河陽縣指日可下合州篠（十）（七）由于支隊及越森克復敵退大石橋現正追擊中 
　　漢口電楊森已由瀘州赴資中督戰（二十八日下午七鐘） 
　　漢口電省垣軍隊有索餉運動蕭二十六日召營長以上軍官至署安慰並令財廳日内發餉一關始平穏（二十八日下午七鐘） 
　　漢口電梅神甫自泌陽匪巢函德安敎士謂前一月中隨匪奔竄苦不堪言近始稍得安居惟何時得自由則尙無期（二十八日下午七鐘） 
　　漢口電王汝勤向宜昌商會籌餉四十萬元商會婉拒現以公債票押借現欵六萬元（二十八日下午七鐘） 
　　漢口電日艦歐自滬到漢嵯峨艦改赴長沙安宅艦改往宜昌 
　　漢口電京山股匪刼掠操家斱百家死三十餘人經官軍攻擊竄往荆門（二十八日下午七鐘） 
　　漢口電蕭據探報譚延闓已抵郴州譚派軍官多主迎譚逐趙形勢險惡已轉電洛請示（二十八日下午七鐘） 
　　長沙電宋鶴庚來電請病假有俟病愈卽回省辭職語趙復派專員往慰問（二十八日下午四鐘） 
　　長沙電林支宇陳强對蔡事决再調解二十八日謁趙商意見 
　　長沙電議會二十七日議决咨趙請制止各軍勒借開㧞費及提用團防槍枝（二十八日下午四鐘） 
　　長沙電二十八日省署會議注重維持省憲整飭紀綱八字果能貫澈主義趙言省長無問題儘可商量並非爲個人用兵（二十八日下午四鐘） 
 
 

Page 5

 
 
第一萬八千一百十一號;中華民國十二年 西曆一千九百二十三年七月二十九號
星期日 * *   
 
 

Page 6

 
 
第一萬八千一百十一號;中華民國十二年 西曆一千九百二十三年七月二十九號
星期日 * *國内專電二 
　　長沙電宋鶴庚以病發爲詞請假一星期謂假滿卽來省辭職養疴趙派第一師軍醫處長赴湘鄕診視旅長葉開鑫賀耀祖亦派參謀副官赴湘鄕迎接聞宋魯來電仍趨重和平請林支宇陳强探詢省長意旨轉逹湘鄕以免誤會林陳現欲以擁護省憲維持紀綱爲條件電各部仍守原防再議解决條件（二十八日下午十一鐘） 
　　香港電孫宥（二）（十）（六）下午四時乘大南洋電船抵石龍派人登岸購伙食旋許崇智乘車亦到乃會合赴博羅俟察看形勢再赴惠（二十八日下午七鐘） 
　　香港電聯軍李濟琛等昨在江固艦會議决不干梧政前委官吏卽令卸差（二十八日下午七鐘） 
　　香港電孫令發二萬賞克復梧州將士陸軍佔五分四海軍五分一 
　　香港電前粤軍第三師長陳章甫在兩陽招民軍起事現與討賊軍梁士鋒部在江城劇戰（二十八日下午七鐘） 
　　香港電梧州製彈廠機器盡被沈軍携去聯軍委梁副官爲該廠主任從速規復（二十八日下午七鐘） 
　　香港電楊希閔擬赴東江督戰（二十八日下午七鐘） 
　　香港電市廳呈省署謂因軍餉急變賣各街神廟乃坊衆抗阻竟假借商團及軍隊設砲置械如禦大敵請鈞署布告商團禁止 
　　香港電魏邦平返省後態度消極（二十八日下午七鐘） 
　　香港電陳策昨由梧返省聞將率艦赴香山夾攻袁带（二十八日下午七鐘） 
　　香港電省報載江門警備司令鄧剛徑（二）（十）（五）會同海防艦隊在鶯哥咀與袁带劇戰至宥（二）（十）（六）早袁部不支退出小欖鄧部隨入小欖袁带逃前山轉赴澳門（二十八日下午七鐘） 
　　香港電有人擬承辦廣州麻雀捐年餉十萬（二十八日下午七鐘） 
特約路透電 
[北京之新計畫]  
　　二十八日北京電昨日馮玉祥司令部之招待會除勸王克敏就財政部長職外並勸顔惠慶農商兼總理並擬以王正廷長司法馮玉祥長陸軍張國淦長敎育報載有各人已同意之消息實未成熟路透社探悉各人雖正熟慮就職問題然尙未允就大槪顔惠慶諸人終可擔任上述位置 
[南方之兵亂]  
　　二十八日北京電黔軍司令袁祖銘扶助楊森現派員來京招兵聞昨已招集數百人 
　　二十八日北京電廈門擾亂政府電飭孫傳芳回閩維持秩序 
　　二十八日廣州電兩江上游都城桂兵昨轟擊沿江巡行之美艦彭朋加號但桂兵司令自知誤會道歉了事 
[英國之對華議論]  
　　二十七日倫敦電中國協會開會朱邇典爵士被舉爲會長一致通過上届會長安德森所提出及上海英商會白克爾（祥茂行主）所附議之議案請簽字於華會四國公約之國統察中國情形俾考量扶助中國促成統一恢復秩序整定財政之方法議案文稱此種目的可以逹到其法在擴張特别會議因討論加稅裁釐而召集者之範圍但若此會爲情勢所阻不能及早集議則四國應召集一特會云 
　　二十八日倫敦電泰晤士報社論謂姑置人道不言中國現狀亦使世界商人立即大受其影響中國爲世界最大未發展之市塲目前騷擾未可延久必速恢復秩序否則社會分裂不獨大不利中國人民人幸福且亦有碍外人有對華商業或財政關係者之利益外人統带路警之議即使如朱邇典之言與外警合編俾可更資得力但此亦不過限於一隅之補救法耳中國協會所提由四國召集特會之議有足多者惟欲求有效則此會議不獨必與北京政府接洽且當與中國境内各對峙方面及督軍政黨商業團體等接觸此爲可發生永久效力之最大而最善方法至於北方訪員所稱各國宜一致决定加增駐華兵力必先增兵然後方可進行眞正改革之說固亦無足令人駭異云云 
[德國將有大變]  
　　二十八日倫敦電德國傳來消息皆有國内氣象陰沉之報告魯爾尤甚此爲馬克價落造成種種苦楚騷擾之結果苟無挽救方法大亂行將發作德政府已諭令軍警準備防亂工人漸棄社會民政的而改入共産黨國民黨亦擬密謀起事古諾政府之地位可謂危甚國會已被召集於八月初集會來因地之主張獨立者亦有復行活動之氣象大約佔領境内如有亂事則主張獨立者將乘機宣布以來因地爲單獨共和國蓋料法人將予以消極扶助而受苦日甚之德人亦可聽其號召也英國自由黨報紙公然表示疑慮以爲法政府料德國早晚即將傾覆故對英國施行拖延談判之政策云聞法總理普恩賚於答覆英牒之文中請英國說明某某數點 
[馬克大跌與德國内狀]  
　　二十七日倫敦電德馬克今日市價爲五百萬馬克合英金一鎊因德國境内需求外幣甚多之故工界皆將其不急需之欵換成金鎊或美金再德國外欠現仍不小美國對德貿易頗活動尤以棉花爲甚 
　　二十七日巴黎電法比鐵路管理處因馬克價格日落管理處所用德人路工等之工資不能固定故特改以佛郎規定工資以發工資日以前七日内之馬克平均價格爲佛郎滙價照此給發紙馬克 
　　二十七日柏林電馬克大跌食物店存貨甚少因無力購買外貨之故以致售牛奶油山芋及其他食物者門外喧擾殊甚當道認此爲期重事市議會開特會宣稱如政府不即干涉則風潮必作已派代表晉謁古諾總理要求設法維持 
[法比答覆對德英牒]  
　　二十七日巴黎電法報載比京消息證實法比兩國對於答覆英牒一事之意見一致覆文非星期六即星期一日可送逹倫敦法比兩國總揆即將唔會云 
[洛桑和約餘聞]  
　　二十七日巴黎電土國衆議院選舉尙未完畢故安戈拉新國會召集之期展至八月十二日國會將於八月底討論洛桑和約 
　　二十七日華盛頓電土美拓殖公司已將哲德讓與權各種文件抄錄附本呈送國務院凖備即日開始經營 
[各國近事紀]  
　　二十七日倫敦電俄政府不允以護照給與俄國紅十字會派赴日内瓦參與萬國紅會大會之代表因俄政府不滿意於瑞士政府關於俄代表伏羅斯基氏遇害案之態度故决計不與瑞士往來也 
　　二十七日西雅圖電運送艦漢德森號載哈定總統等由加拿大出發行至勃特灣霧中與美驅逐艦齊林號相撞齊林號機室爲水浸入哈定總統諭令將齊林號艦員一律救出後始可前進漢德森號未有損傷 
　　二十七日西雅圖電哈定總統今日由温哥抵西雅圖檢閱美艦隊後在西雅圖新聞俱樂部演說謂非至各國盡抛棄武力後美國不得不維持頭等海軍 
　　二十七日華沙電歐洲最有力之無線電台一座築造工程將於八月十五日左右完竣能與紐約直接通電　　二十七日巴黎電羅馬消息意内閣改組之說不確此種傳言係由反對黨發出 
　　二十八日東京電俄日代表之會議又展至七月三十一日以便研究越飛關於談話之意見書 
　　二十七日東京電官報稱日幣八千萬元五釐公債定八月八日發行以收入之欵贖回九月一日到期之國庫劵新債劵發行價格現資實收九十又四分之一若以國庫券調換則實收九十又四分之三 
　　二十八日東京電美使署譯官馬貢氏患神經病今日以手槍自戕 
　　二十入日馬尼刺電伍德將軍今日由蕯瑪省爾返此對人不發批評僅謂各省秩序極佳各事安靖今返馬尼刺見人民對於政潮以沉靜態度處之頗爲可喜足見菲島平民確具有鎭靜的識力及良好意識也云云政黨領袖刻在各省運動擬於選舉時得結實有力之後援俾可挾此赴華盛頓要求召回伍德將軍 
公電 
　　張福來張鳳裹通電各報館均鑒讀曹巡閱使養日通電殷殷以促成制憲爲先務並表示属守憲法之誠心與質行憲法之毅力法治引爲已任權利夙所不爭本救國之熱誠爲根本之主張廻環維誦欽佩莫名福來等以爲挽回時局使法統不至中斷統一尙可有期殺人流血之慘劇不至再演共管瓜公之險象不至實現一切糾紛從而解除爲民國開一新紀元非完成憲法其道莫由旣曹大帥倡導於前凡我同志省區自應追隨於後出以誠心持以　力一致敦促參衆兩院諸君力順大局不宜以政治問題犠牲國會敗憲法於垂成靳大功於一簍放棄自身之天職引起絶大之危機使　連無告之人民一線生機之國脈從此斷喪而無餘思其所由始而求其所以終從速制憲完成大法早日公布俾天下後世有所遵守國基丕振國憲永垂則國會諸君功在國家勳留史册不特人民之幸亦國家實利賴之耿耿此心披　電陳佇候明敎張福來張鳳臺感印 
　　揚州航業界來電申報轉本省各法團諸公均鑒吾航商苦河快行埠之勒索以及種種之弊捐久矣徒以積重難返只得買靜求安乃敲骨吸髓日益加劇甚至如江北宿　一带每船歲納私費至二三十元之鉅其水上之苦痛有如此者航商等曾於民國六年請願於省議會當以議决咨奉省長通飭道縣令將河快埠頭等擾害航業之各名目一律革除一面妥議保護航業辦法呈候核辦等因在案但一紙令文卒無實效復於民國十年請仿廣東成案設保航機關其宗旨在將一切私費禁絶各種官捐歸併只納一項航政旗照費也不　議會官廳遷延兩載今始籌辦固已罔恤航隠而所定章程於歸併繁捐主要目的併無明白規定僅於第七條含糊其詞與航商諸願宗旨不盡符合正擬質問適閱報載　蘇間有反對航政之舉諸公愛我護我莫名感激但反對次序商等擬定兩種步驟願與諸公一商榷焉（一）航政届設立之初應求各界協助以監督之如遇章程不善設備未妥即作第一步之反對（二）航商繳納旗照費外如遇其他　索或私費併未革除繁捐仍不劃一再作第二步之反對總之吾航商所受之擾累實劍鉅痛深哲不逹到革併官私捐費只繳一種航政照費之目的不止尙望諸公根本協助直接利航業即間接利商業也臨電無任禱企航商代表楊長椷划帮陳福榮孚天祥江船帮魏仁傑荆步奎黃河帮徐德魁王樹森河南帮張廷典張星五鹽河帮金永　河帮盧士道尤廣廢　駁　許鶴才　河　子　　振　南　邦陸兆萬江划帮蔡永祥南陽帮吳正揚新河帮張慶榮　子帮陳永茂四爪帮李鴻恩煤駁帮橄招來清淮帮顧永發山河帮王大才黃　帮張啓富同叩感 
　　張錫元通電各報館均鑒曹巡閱使養日通電諒早邀鑒經國遠謨救時至計　心苦口欽服英名慨自民國肇興倐經一紀迭遭變故大法虚　根本未寗久成觖望去年恢復法統　内喁喁憲法之成期諸　暮乃國事日棘荏苒年餘望治之心雖殷而制憲之會常缺糾紛益甚長此漂搖凡我國民疇不　歎當此一髮千鈞之日敢忘九仭一簣之功伏願國會諸君救國步之艱難定治平於永久迅速制憲以底於成並望國内賢逹以致敦促俾百年大計早告成功舉國政治進行悉依法律則國基鞏固不獨爲國民之幸仰亦國家無疆之休矣謹貢微忱伏惟亮察張錫元感印 
　　孫傳芳王永泉通電各報館均鑒閩省下游軍與以來土匪充斥自許汝爲總司令率部返粤之後何　指揮成濬雖以討賊軍名義駐守泉州究因兵力單薄或收爲利用或聽其自然以致近日匪氛愈熾焚殺刦掠慘不忍聞居民困苦流離呼號求救迭據公民代表黃簡卿陳毅等文電交馳請兵戡亂日數十起敵部爲除暴安良綏靖地方起見刻已派隊前往分别剿撫以期次第肅清傳芳等職責所在迫於人民呼籲不得不整率戎行拯斯民於水火維地方之治安此舉純係内部清匪問題恐遠道傳聞異詞致淆觀聽用特通電陳明維祈亮察孫傳芳王永泉叩勘印 
國内要聞 
[北京通信] [  頑石]  
　　八面不討好之王克敏 
　　王克敏前日已提出辭呈於所謂攝政内閣適顧維鈞高凌霨彼此互演其爭坐位之怪劇是日攝政會議遂一事未議而散至昨日閣議顧不到院高遂例行其首座之資格於王氏辭呈上爲照例一度之慰留但據個中人所傳高五對於王氏深爲不滿謂張月笙不去無論財政如何爲難尙有負責之人叔魯當時不答應則免張之命不下尙可以支持門面乃旣已承認在前又復翻悔在後此種行徑實令人難於索解變化至此今後更無辦法其辭意之間蓋大不慊於王而昨日晚間熊炳琦約集各要人在常宅宴會說者謂仍係疏通王克敏冀其打消辭意而又有謂爲常耀奎疏通令其以鹽署代理部務藉以搪塞月底之難關者結果如何尙難預料而王氏之不能就職實自有其苦衷茲據熟知内幕者所述情形一進一退王氏眞難於自處矣 
　　中行散在各省與軍閥不能無相當之聯絡此自營業上應有之事而各軍閥輙視銀行爲外府威迫挪借處處有之當其炙手可熱之時或由財廳撥還或由財部承認故挪出之欵不至無着及一旦勢敗倉皇出走此項暫墊之欵即不得不歸於虚懸詢諸原借之軍閥諉之爲地方墊用不能由私人償還詢諸後任之督軍而後任不承認詢諸各地省庫而省庫諉爲前督軍之私用不能塡還欲向財部轉賬而財部不肯認可如被强迫出走之某某督軍等幾無人無之此項爛賬非有相當之债務人則中行之虧累將無處取償此爲最困難之一問題故自王氏長財之說起中行之熟知此事者咸以爲有機可乘王氏而長財部即可設法於此等無着之墊欵加以承認將各種不能清結之欠項一齊轉入財政部賬中則此時雖無現欵收入而债務者旣經確定即終有取償之一日故京行董事對於王氏辭職不加以反對者其原因即在此而不即時開行務會議必待王氏保洛同後再行决定者亦即在此而王氏本身之活動問題尙不在内初不料保洛之行與王氏計議適成一反比例而東三省强硬之主張又適足以制其死命王之全盤籌畫至此乃無廻旋之餘地矣 
　　各分行之來電固有不以王氏登臺爲然者實不過各方之拆臺計畫尙不足以懾王束三省之主張謂王若登臺中行在奉發行之一千萬小洋票均需兌現此眞足以制中行之死命而莫可如何蓋東三省之金融在前此數年間因各商號濫發之紙幣太多其紊亂實甚欲加以整理非有信用昭著之銀行不足以維持市面適中行有京津擠兌之恐慌發生危險張作霖知有機可乘乃撥出三百萬之現欵運入關内接濟中行俾信用得以鞏固事定之後即要求束三省之分行發行一千萬元之小洋票以維持東三省之金融中行拒之幾經磋商張氏允以東三省之省庫爲擔保品而中行銀元票乃流通於東三省之市面且信用昭著東三省中行之命脈亦遂握於張氏手中而莫可如何王氏長財議起未暇顧慮及此亟亟爲保洛之行而東三省分行即已受有張氏之命令欲令其兌現以王不就職爲條件東三省中行之地位乃入於危險之域王氏乃不得不抛棄其政治生命中行董事亦不得不一致挽王所謂三日之考慮者即王氏欲向奉方疏通此事而終無結果所謂滬漢粤港各處之來電挽留尙其次要者也 
　　王氏保洛之行據熟知内幕者所談與外間傳說略異王之允就財長實某方之介紹人向王作極誠懇之表示謂曹三爺如何借重如何欽佩推崇備主及其向保疏通則謂王叔魯可以出來帮忙但求大帥不反對故曹亦頷之而王不之知也王赴保之時曾携有種種條件預備提出且擬向保洛疏通將積欠之軍費暫緩追索此時先籌出數百萬維持兩院及北京各機關現狀然後再從事布置並擬有緩選電稿携以俱往不意見曹之後口吻全非緩選之電旣大拂保曹之意而曹且囑其先籌一百五十萬付積欠之軍費購械之欵尙需若干王所預籌之意見至此竟無置喙之餘地及轉而赴洛吳謂中央財長任用何人非我所能過問旣有負責之總長此間積欠之軍費應由總長負責籌還王至此乃嗒然若喪敗興而返王氏不能就職之心理即已充滿於旋京之火車中及抵京以後披閱各分行之來電乃不得不别出手腕以謀轉圜之道次日上午赴中行有所計議下午之行務會議即召集决定矣 
　　王氏此次答應登臺之初心原欲兼籌並顧謂其爲中行亦可謂其謀自已洗澡也亦可謂其欲維持北就局面也亦無不可不意環境已非而所欲輸誠報効之主人翁又復開口甚大已感受說不出之苦况而反直派拆臺之手腕又足以制中行之死命無可通融辭呈中所謂金融先有卼臲之現象財政更不能有所設施眞痛心之言閱者一思其經過之情况當知王氏辭呈所云實非循例文字也（七月二十六日） 
[北京快信] [  一針]  
　　津保派與洛吳 
　　保派與津派爲養電大生意見（津派佔多）急進派主張且候一個月如選舉形勢不好再使曹入京組内閣現在先令外交系當其衝令高凌霨退後一步使國人視線均以外交系不是吾們的人將來時局萬一不佳可以推在外交系身上届時再可用倒王寵惠内閣方法除之萬勿怕外交系盤踞政局然而爲之外交系者其情可哀矣 
　　津保歸京者云現在法選形勢已非已届軍事時期大典公民費收買輿論費議員節敬已用去百六十餘萬現尙有二百餘萬必須留作軍事之用不能盡塡議員慾壑其形勢已定 
　　二十四日京電載洛吳見王克敏電文割裂茲再補錄如下『洛陽某參謀來京云日前王克敏到洛吳赴黃河沿王候四點吳回王近視吳又服兵士裝束幾不辦後某秘書導王曰此即吳使吳見王即拍案曰北京將吾的總統驅逐吾七天之後始接到電報吾要向北京索總統王以環境情形告吳謂黎不去有辦法黎旣出京若迎之回則將士必有一部分不歡吳曰惡例旣開以後誰敢爲總統並謂本人對今後總統必須依法産生方能承認旋晚餐王七點後復見吳談到九點一刻吳言我本擬對北京一般驅黎者下一種懲戒因孫段張與黎聯絡圖吾我若表示不啻慴於彼等之威而更張彼等氣燄現在予惟有培養實力以圖自衛王遂於是夕九點半由洛北上赴保曹請王首先預備軍費三百萬又軍械費百五十萬王因躊躇』 
　　上說訽之王克敏王不否認可知洛吳之態度又前星期某員密詢吳佩孚曰萬一曹錕不以正式法律産生總統公將取如何態度吳曰不會的又問曰總統旣爲京津所逐以後對西南用兵名不正則言不順將如何吳曰吾此時不能反抗北京天津叛黎者因奉張安福孫文等將疑我爲怕他們故我在考量中又慮一般藉大選捧曹使者爲一種不利曹使之手段故我不得不鄭重此刻緩辦大選則即所以自救因敵人日盼吾等趨於違法也 
 
 

Page 7

 
 
第一萬八千一百十一號;中華民國十二年 西曆一千九百二十三年七月二十九號
星期日 * *[顔惠慶有上台組閣說]  
　　常耀奎將以鹽署代財部 
　　在此時局紛擾之中而北京不成政府之内閣又有改組之說其主謀爲誰即一年來在後幕操縱政局之吳景濓是也吳與高凌　吳毓麟雖同屬保系而高吳爲保派吳則爲津派彼此擁曹速選之目的雖同而所採取之手段則大異兩派之貌合神離已非一日黃陂出京以後高吳以免職閣員之資格出而自稱攝政其預定計劃本擬即日促成大選擁曹入宮無如好事多魔而羅漢求現不賒巨欵難集遂爾頓挫王克敏保派所視爲點金大王者也費幾許唇舌始把財政總長四字安在王克敏頭上滿望即日上任將一袋錦囊妙計傾瀉無遺按計實行四百萬元現金不難立致孰料各處分行又來作梗竟將一個點金大王嚇退王旣不來保系中實無第二者可以繼任高吳之不能久持已成不可掩之事實吳景濓之野心乃乘機而生矣日來外間喧傳吳將掀簾而出自任閣揆此說殊非眞相現時在京議員人數雖足開常會但無出席費故皆裹足不前如吳出而組閣則衆院將步參院後塵而陷於無議長狀態果爾則覊縻議員乏人主持北方政局愈覺困難以愚所聞吳之目的實在爲太上總理也國會内閣打成一片大權獨攬則天下莫與京矣吳之計劃擬以高足王承斌組閣王爲津派中之最有力者且與洛吳感情亦尙不壞自不至發生異議王來則吳計售矣日來陳策奔走京津即爲此也陳爲吳部健將擁有同成鐵路督辦兼衆議員之榮銜以擲墨盒名於世者唯保定方面以王與政治素鮮關係且恐其不能籠蓋一切頗多懷疑是以昨日（二十五）又有顔惠慶之說顔爲外交系中與顧維鈞王寵惠相對抗之一派與王正廷關係較密切自王寵惠失敗以來而外交界居然有異軍突起之黃郛兩派深恐鶔蚌相持漁人得利顔顧又漸接近此次顧之突然就職顔之勸告與有力焉保派因對外間題亟待解决羅致顔顧甚力顧已入籠顔亦不能獨免區區整理内外債委員長一席本不足展其驥足於是又有請其組閣之意顔顧合作再拉一王正廷則北京局面一新可無憂矣聞顔亦頗有意唯吳景濓尙未首肯因顔不願受吳指揮故吳以顔若組閣則彼之計劃仍不得實現何苦費此一番苦心此顔閣之一難關也聞保曹日來屢有函電促顔赴保顔亦對人言彼對何方並無成見果係徵求意見則樂爲陳述依此形勢觀之曹顔見面之後曹呆敦勸甚殷顔必受任無疑而吳景濓自當以保曹意見爲意見必不至堅持一『不』字也唯今日是否已至顔惠慶組閣之時機則尙不無疑問耳 
又王克敏正式提出辭呈後高凌籌吳毓麟王毓芝熊炳琦等奔走挽勸而王以考慮再三始行呈辭今日實無打銷之可能性却之高等亦深知其不能相强故促其薦人自代王夾袋中祇有一常耀奎惟常資望甚淺經歷亦少以鹽署長代部是否可以勝任即王亦不無疑慮是以王對於薦人一層亦深覺爲難常原任中國銀行京行經理其與財政發生關係實自此始彼時安福系頗與中行爲難中行深以爲憂遂請該系推人任京行經理示無他意而安福系所薦者即常是也京行解職後入警廳爲行政處處長未幾亦出廳後常與保系又發生關係聞去年曾爲保曹借欵三十萬發放京師敎育費以是頗見重於該系此次熊炳琦入京寄寓常宅常更覺有色昨晚熊柬約吳景濓吳毓麟王克敏王毓芝等二十餘人在常宅讌會或云即爲常先容俾得以鹽署長代部此外如汪士元盧學溥之說亦頗盛汪爲保派嫡系盧爲張弧所推薦皆有相當勢力兩人之中汪較優勢汪常比較則常甚有望大約一二日内當可决定也 
[參衆兩院常會不成]  
　　改開談話會 
　　參議院昨日（二十五）下午二時參議院開第三期第十四次常會谷嘉蔭主席兩次延長時間主席報告到會者八十八人（陸續補到者十九人共一百零七人）不足法定人數可否改開談話會衆無異議遂改開談話會主席謂今日在未討論其他事件以前有外交部公函二件急須報告衆請報告主席囑秘書長陳定遠報告陳定遠報告頃接外交部公函二件第一函係鈔送駐瑞士陸公使譯寄萬國議院聯合會請我國議會派代表參與第二十一次大會之通啓並稱我國如派員與會須於七月一日以前知照該會第二函係鈔送駐奥黃公使電稱萬國議院聯合會開會期近如我國不及派員與會應請兩院届時致電祝賀報告畢主席諮詢大衆如何辦理衆主張旣不及派員即由主席商同衆議院發電致賀主席請討論維持本院方法郭步瀛謂欲維持本院須先使本院自身稍有生氣且宜將一切未解决之紛糾從速解决惟先决問題均非多開常會不可本席主張自下星期三起每星期三開常會一次張魯泉謂欲維持國會須先將延長衆議院任期案解决此次議員出京雖有其他之種種政治問題然衆議員因於任期届滿之原因而出京者亦不在少數故本席主張即由參議院派員與政府交涉迅速提出延長衆議院任期案陳壽如贊成其說侯汝信謂在政府尙未提出此案於本院之前仍不必討論陳銘鑑主張今日即指定代表向政府交涉迅速提出此案趙時欽請以㈠每星期三開常會一次㈡派員向政府交涉延長衆議院任期案兩事分别表决主席首以每星期三開常會一次付表决衆無異議通過繼以即日派代表向政府交涉延長衆議院任期案衆無異議通過主席咨詢代表幾人如何派法衆主張代表八人由主席指定主席遂指定張魯泉陳銘鑑侯汝信郭步瀛陳夀如趙時欽林炳華閣秉眞等八人爲代表衆無異議當囑秘書長陳定遠以電話覓高凌爵不知所在衆主張即日函告攝政内閣本院代表明日下午四時前往接洽要公候汝信主張本院代表赴國務院時可以順便催詢歲費衆贊成遂宣告散會談話會散會後行政委員會復召集會議出席委員十人委員張聯魁主席首由秘書長陳定遠報告本日談話會討論之結果主張每星期三開大會一次下星期三開會之議事日程是否即照今日議事日程發布委員張漢謂常然按照原議事日程發布主席諮詢有無異議衆無異議通過陳定遠報告今日談話會曾主張如政府將延長衆議院任期案在下星期三以前咨到本院即須將此案列入下星期三之議事日程此層可否即由秘書廳列入議事日程不必再開委員會討論主席以此意諮詢大衆衆主張如此案在下星期三以前咨到本院應即列入議事日程無異議通過主席遂宣告散會時已下午六時 
　　衆議院昨日下午二時衆議院第三期第五十六次常會開會議長吳景濓主席兩次展長時間至三時出席議員二百五十一人不足法定人數駱繼漢請改開談話會胡祖舜王玉樹等贊成主席遂令旁聽人退席改開談話會開談話會時王玉樹謂金佛郎案内容複雜所以今日多不肯出席國會任期問題關係重要如下次議事日程專列王君茂材所提修正國會組織法案出席　能足法定人數并請議長即發布通告訂於本星期五（二十七日）開常會駱繼漢謂現在時局凌亂國家合法機關祗　一國會如國會不能維持是全國政治上無一合法機關矣故維持國會機關爲當今要圖維持之法有三㈠調查在京議員人數歷次憲法會議本院議員出席憲法會議者常在三百四十人之譜以開常會當無不足之理而何以今日常會反告不足是上次小議塲之集會各代表與當局會面之結果不無關係㈡歲費問題當初曹使致電國會承認由銀行方面墊撥三十萬元至今多日未見撥到是政府之無籌欵能力於此可以證明不然三十萬之小欵在政府何以一再遲延致令同人失望㈢延長任期問題若由自身提出實有關於自身之體面本席主張由政府諮詢國會請討論延長任期或由參議院提出其理由即共和國家不可無國會即歐美各國先例亦多有可以援引之處吳景濓發言贊成駱說彭漢遺發言謂歲費關係同人自身請大家帮忙去催歲費王茂材君所提出之修正國會組織法案列入議事日程已有兩月之久并無傷於本院顔面之處本星期五開會之時仍可繼續討論現在與外交有關係之外交總長同意案似宜提前討論因羅案對内雖已解决而對外合同尙未取消臨城案惹起之鐵路共管在在均與外交總長同意案發生聯带關係本席主張下星期三（一日）將政府提案列入議事日程張益芳發言謂憲法會議須五百餘人其數至多若不能開會猶爲可說若常會祇須過半數之出席亦不能開會實爲令人發生無限悲觀希望今日到會同人分途挽勸同人出席若預慮會期届滿不如請政府咨請國會謂新選未成如衆院解職則政府一切政策無法施行應如何補救之處請國會速謀良法示遵等語如此辦理一方面可以維持國會本身一方面可以速同人之出席李景龢發言謂金佛郎案與政治關係重大請主席將今日議事日程所列關於金佛郎之第一第二兩案移至第三案將第三案列入第一案先討論延長任期問題主席謂據院法政府提案應列在前面李景龢謂若果如是則請議長將該案勿列入議事日程何如主席謂金佛郎案關係國家重大損失遲之又久致釀成銀行扣留鹽稅政府以此種重大責任諉諸國會予原爲反對金佛郎案最力之一人若能開會秉公辦法以表示國會正確之態度胡祖舜發言謂歸納今天談話會之大要可别爲㈠調查在京議員人數㈡由議長催促政府速發歲費㈢外交總長同意案問題主席謂歲費問題上星期四（十九日）下午一時交通總長吳毓麟來電請本席飭秘書廳發支給歲費通告謂明日可以撥欵本席當命秘書至中國銀行接洽詎毫不得要領前日本席至中國銀行商借出席費便詢歲費問題據云原定由中行墊十三萬保定撥十七萬當借出席費三萬元而返又聞財政部庫藏司有二十一萬元存欵日内當可凑齊撥發據調查參議院出席憲法會議有一百三十餘人衆議院三百四十餘人今日竟不能成會或者因金佛郎案列入議事日程之故因自金佛郎案列入以來有二十次以上即未成會其中是否有人運動議員不出席之内幕不可得而知若本同人良心之主張互相敦促議員出席將該案交付審查由特别委員會打消之豈不省事至調查議員方法去年國會開幕時由本席與參議院前議長王家襄君用分省調查之方法是否可行請公决之自政變以來有人主張停止憲法會議不知當此謠諑繁興之時若有幾天不見面彼此互相猜欵謠言必愈見加多且有出席費可以維持同人生計祇好設法催同人出席之一法若延長任期問題乃維持國家機關非　飯碗問題不如由自身解决較爲得計葉夏聲發言謂外交總長顧維鈞同意案乃黎元洪在總統任期内提出此時若能討論或可稍平反對十六日會合會方而之氣且外交係首席閣員尤有依法早日同意之必要主席謂此事本院宜取鎭靜態度當二十三日顧少川履新之時本席曾去道喜談及同意案問題少川謂在這幾天内擬調閱外交上一切重要案件以定應付之方法并擬於下星期一（三十日）在外交大樓請國會議員茶叙交換意見此節不如俟過下星期後再定又本院開常會期間以後議事日程仍按照星期三星期五兩日開會時已四時五十分主席遂宣告散會　 
[離京議員致德公使函]  
　　爲德華銀行復業問題 
　　離京國會議員褚輔成等致駐京德國公使函云逕啓者我國自軍閥動亂以來占據首都逐去元首國會議員多數離京此時北京完全爲無政府狀態三數免職閣員盤據要津僭稱攝政全國人民同聲憤慨同人等代表民意歷經正式宣言凡僞閣員高凌霨等一切行動均無法律根據不能認爲有效　貴公使當早鑒及不惜予以同情者也近聞軍閥領袖曹錕等壓迫免職之外交總長顧維鈞到部就職其陰謀無非欲藉顧氏之力通好友邦對以種種手段取得經濟之助力而已查貴國與我國修好通使而後尙有戰時賠欵及德華銀行復業兩問題猶待解决該曹錕等現擬串通顧維鈞與貴公使結束巴黎和會所定敝國應得之賠欵問題擬由民國二年之四國善後第一次大借欵内之德國部分扣抵而以許可德華銀行復業爲條件如此一轉移間即可籌出現金二三千萬以爲該軍閥等自厚軍力壓制國民之用此等陰謀我國民全體當然不能承認夫我中德兩國之邦交歷來本極友善德國國民之扶持正義及貴公使之高風亮節大爲敝國國民所佩仰深盼貴公使顧全兩國之交誼而注意我反對軍閥之多數民意如彼軍閥代表之僞閣員顧維鈞以前項問題或其類似前項之問題來與交涉務請貴公使毅然拒絶萬不可徇彼輩之言貪得目前之小利貿然與之訂約致引起我國民之反感則中德兩國之邦交自當益加親善而敝國國民感謝貴公使當永遠不忘也區區微忱尙乞諒察特此通告即希垂鑒爲荷　此致德意志共和國駐北京全權公使閣下離京國會議員褚輔成等同啓 
[薛篤弼開分配稅欵會議]  
　　昨日（二十五）下午二時崇文門關稅監督薛篤弼邀有關係之各機關代表在京師稅務署會議分配稅欵辦法到會者有陸軍部統計科長崔炳翰辦事員王汝弼總統府領欵委員袁志保敎育部代表凌煦外交部代表許同莘留日十五省公費生代表姚夀齡蕭篤先檢察廳代表雷潤澤林葆騰先由薛氏報告略謂前此各機關經費之指定在京師稅務處領取者計㈠敎育部六萬元㈡軍費十萬㈢公府十萬㈣司法二千一百九十四元五角㈤陸軍部三萬㈥財政部三萬㈦國内銀行團十萬合計每月須支出四十二萬二千一百九十四元五角然指定撥欵數目雖如此而稅署收入之數則不足之額約六成蓋本署收入正稅由財部規定以九年年收一百九十萬零九千五百九十六元爲比額其三加一附稅亦由部規定以十一年收二十三萬二千零二十元爲比額合計比額之全數爲二百一十四萬一千六百一十六元其比額月别列如下一月份一五九·一二七元二月份一三九·○六八元三月份二○○·○五二元四月份一八七·○二二元五月份一七○·二四五元六月份一八二·三四一元七月份七七·九六五元（是爲最淡月）八月份一六一·○七一元九月份二三○·八一九元十月份二四七·○一七元（是爲最旺月）十一月份二一一·二九○元十二月　份一七五·五九九元本月恰值最淡月如依彼數無推定收入額則只有七八萬元現雖已從事廊清積弊務使涓滴歸公然預料其結果本月恐亦祇有十三四萬之收入欲以十三萬之收入應付四十二萬有奇之支出其爲不可能想諸君必深知之故擬暫時先儘敎育及軍費兩項開支其餘則平均分配於各機關並於每月三號召集一分配會議以絶對公開之辦法分配之薛報告後衆雖不滿意亦無辦法旋即相率辭去 
[關稅特别會議延期之原因]  
　　明春當可實現 
　　本年應舉行之關稅特别會議原擬十一月間可以開幕不料中途發生障礙未能如期開幕外間謠傳有謂因臨城匪案及英美僑民警告而中止者有謂因金佛郎及整理内外債而中止者更有謂我國尙無正式政府因而中止者茲得外交方面消息謂此項關稅特别會議係自華府會議而來華會各種條約英美日本各國議會均已批准祇法國議會因對德關係稍爲遲延本年六月間始將華會條約中之一部分（四國條約海軍條約）通過大會加以批准尙餘對華之九國條約及中國關稅條約兩項未及付議而時至盛暑業已休會須俟署假後法國議會再開方能付議刻下已批准各國亦不能派員來華舉行會議即時期亦不能正式指定故外間相傳之誤皆由於此至法國業已批准華會條約之一部其餘一部亦斷無不准之理預計本年十月法國議會開會届時當可付議必得批准照此條約協定總批准之後三個月實行則明年二三月特别關稅會議開幕當能實現此事關係至大我國外債之能否整理工商業之能否發展全在此一舉務望國人努力促成也 
[曼德已赴京綏路調查]  
　　據交通部消息曼德將軍已於昨晨（二十五日）七時首途調查京綏路鐵路警備情形其關於津浦京漢兩路警備情形之報告書前日已而遞吳毓麟聞報告書中分調查所得及應改良事項兩部分關於前者曼氏列㈠路警現狀㈡有匪區域附以極詳細之說明關於後者曼氏主張改良路警組織法及其軍裝并於有匪區域加增路警之人數並謂特别快車應格外注意夜間宜用探海燈探望進路之情形並添附武裝火車以備不虞吳毓麟今擬先將報告交路政司核議唯核議之後究將即時提出閣議抑將待曼氏關於京綏膠濟兩路警備情形之報告到後再行併案辦理則尙未决定 
[蚌埠塘工處借欵契約] [  智]  
　　蚌埠塘工處借欵一事外間鮮有知其詳者茲覔得合同原文錄下立合同（籌辦蚌埠船塘工程事務處）（蚌埠中國交通金城三銀行普益煤總公司）因塘工處於民國九年三月間爲開掘船塘曾向中國交通金城三銀行各借現大洋十萬元共計現大洋三十萬元原訂俟塘地變價本利歸還嗣因十年秋間皖北大水塘壩冲潰滿塘皆水幾致全功盡棄預算不敷復由普益煤總公司陸續借墊截至十一年十月一日止計共借墊現大洋十七萬元茲塘工處因徇地方紳董之請求將塘再行加深三尺急圖工竣起見續向借欵團商借現大洋八萬元並將原借欠欵本利一併加入改訂新合同議定條件如左㈠本借欵以原欠中交金城大洋三十萬元截至本合同成立日止結欠利息除已付外（每行計欠息洋四萬一千九百元零零八角八分）計共現大洋十二萬五千七百零二元六角四分普益借欵總共大洋十七萬元截至本合同成立日止結欠利息除已付外計欠息洋二萬二千一百五十八元七角二分統計舊欠大洋六十一萬七千八百六十一元三角六分連同此次續借現大洋八萬元共計現大洋六十九萬七千八百六十一元三角六分（内計中國十六萬一千九百元零零八角八分交通十六萬一千九百元零零八角八分金城十六萬一千九百元零零八角八分普益總公司二十一萬二千一百五十八元七角二分）作爲本借欵之總額按照月息一分二釐計息自本合同成立之日起所有塘工處前向借欵團各家分立之塘工借欵契約應即取銷㈡塘工處將所有地畝及船塘工程作爲本借欵之抵押品應於合同簽字日將所有地畝文契及領地執照交借欵團收執㈢前向地畝應按照預定等級估定售價倘本借欵到期塘工處未能清償即照定價抵償借欵任憑借欵團自行轉售以足償本借欵本息爲限並將估定售價單作爲本合同之附件伹此項估價單須俟塘工地價審查會審定後再行交付㈣在合同未滿期内各地畝售價能與第三條估價相等或在估價以上時借欵團得隨時代售地畝歸還借欵塘工處允無議異以償還本借欵應得本息總數爲限㈤自今日成立之日起借欵團得派稽核員一人監察船塘工程及稽查一切開支㈥地畝售出後所收地價應送存蚌埠中國銀行平均攤分各債權人以償還本借欵應得本息總數爲限㈦本合同自簽字日起發生效力並應由塘工處分呈安徽督理省長備案本合同自簽字日起以六個月爲限㈨本合同照繕五份塘工處及中國交通金城三銀行及普益煤總公司各執一份其各項附件由借欵團推定蚌埠中國銀行收執代爲保管本合同成立之日另带附件二則（立合同塘工處督辦鳳陽關監督汪會辦唐中國銀行交通銀行金城銀行普益煤總公司見證蚌埠商務總會）附件二則㈠塘工處於借欵之外另向上海鹽業銀行借墊大洋一萬元月息一分四釐立有文約存案截至本合同成立日止結欠本息共計大洋一萬一千二百二十四元二角九分此欵本係暫借現經商允借欵團一俟地價收集有欵另加逾期利息首先如數歸償㈡塘工處曾於民國十一年四月間借用監督公署收存正陽附加稅大洋一萬元現經商明借欵團應俟各欠債償清再還此欵 
[洛陽零訊] [  鎭]  
　　陜劉之鎭嵩軍與閣治堂之二十師積不相容自觀音堂雙方部屬衝突後雖經各方調解嫌怨仍未稍釋加以胡靳兩師對鎭嵩軍素不接近現將助　倒劉雙方在陜州潼關問深溝高　形勢益趨險惡吳氏刻正飭人極力排解勗以大勢爲重私見爲輕但兩方所爭者在乎地盤遲早終不免决裂也 
　　探聞奉張最近除新編各項軍隊外對於航空事務亦加整頓日前由俄國購來飛機兩架係複葉式機上裝置保險機件且能裝機關砲向下射擊聘俄人爲駕駛員現正在演試云云邇者吳氏審時度勢知不能再事緘默刻已漸漸有所表示對政潮决主維持内閣至萬不得已時祇得以武力收拾時局貫澈其最初主張軍備方面極力整頓且已電飭漢陽德州兩廠日夜趕製軍械 
　　此聞暴雨驟風雷電交作三日方止洛河水驟漲附郭民房衝倒百餘間可稱浩刦又陜縣報稱黃河上流水驟漲數尺奔騰而下情形極險 
[續誌魯公團力爭威海交涉]  
　　濟垣各界爲威海交涉及膠濟沿路開埠問題電京請撤梁如浩及推舉代表赴京請願等情已見前報專電茲聞二十六日下午五點各界人士假商埠商會開聯席會議到者六十餘人由邵次明主席振鈴開會後主席報告開會宗旨略謂梁如浩此次與英人所訂收回威海條件着着失敗名爲收回不啻斷送鄙人此次赴京曾與旅京同鄕及吾東國會議員研究數次皆謂梁氏所訂條約吾人誓不承認應聯合各界一致力爭要求政府推翻原約重新交涉但外長顧維鈞現已正式就職萬一草草簽字則不惟威海一隅從此斷送將來收回廣州灣及旅大時恐亦發生許多困難即已收回之膠澳亦難保日人不援例要求時不再來稍縱即逝務望吾東各界急起直追鄙人在京時即曾向外交部索取條約原文外部堅不發表及回省後始得從省署外交股照抄一分原文甚長不能備舉最要者爲外人土地權改爲永租英人所保留之地中國永遠不得收回威海警察須聘用英人敎練劉公島海軍抛錨處所必英海軍不使用時中國海軍方得使用劉公島之保留期限爲五十年等條件若吾人不急起反對則威海直同斷送且每次外交運動往往官府壓制平民今次則省議會各界聯合會通電力爭以後省署亦電逹國務院反對該項條約將來官民合作當可逹到推翻原約另行交涉之目的討論多時議决先致電國務院聲明梁如浩所訂之條約魯人誓不承認并請撤換梁氏另委人辦理威海交涉再致電外交部威海條約不經全國人民承認不得草草與外人簽字再用快郵代電分致各省公私團體將條約失敗之點一一披露請各省通力合作誓死力爭嗣省議員孫維藩又提議推舉十人爲代表赴北京請願藉以監督外部與英人交涉衆贊成遂先推王陳唐等八人爲起草委員速擬電稿又推舉張文英等八人向議會方面籌代表旅費時已七鐘遂散會 
[山東易督消息]  
　　靳雲鶚未易實現　 
　　魯軍界有擁護張樹元說 
　　濟南通信云三五日前靳雲鶚督魯聲浪頗高據今日（二十六）所聞則又恐不易實現其最要原因即係三數人之攝政内閣不願遽下更易督軍之命令以自討没趣且鄭士琦等（第五師長）將有通電表示態度擁護張樹元之風說亦足寒攝政内閣之膽但陸軍中將李德厚於二十五日到濟下榻督署聞係奉保派使命來東報告外交團對臨案之態度及殘閣辦理此案之苦衷擬將田氏内調俾長陸軍藉以應付外人據此以觀則田氏之去魯終將實現惟繼任人物則急切尙不能確定耳 
[湘省内訌中之鄂防]  
　　洛吳鄂蕭注重保守鄂境 
　　湘省趙蔡齟齬無法解决趙氏初以爲免蔡與討蔡兩令皆經軍事會議通過不難以武力慴服一面輸诚中山一面求援洛陽自謂個人地位當無他慮不料宋鶴庚魯滌平偕往湘鄕後名爲調和吳謝反爲吳謝同化近且屢電湘趙主張和平此不啻反對湘趙討伐令之消極表示爲湘趙莫大之打擊其次洛吳以趙民不南不北亦不允予以充分之援助僅令鄂蕭爲少許械彈之接濟前日鄂省解子彈五百箱赴湘即以之敷衍趙氏者趙見宋魯消極反抗洛鄂又不充分援助而中山方面旣假蔡以軍長之職决不能再爲已聲援遂决定向省議會辭省長職以探湘人之向背蓋知省議會决難有法定人數以討論此案雖言辭而實未辭又以宋魯尙無眞確態度仍不能不爲最後之奮鬭乃派審計院長陳强與旅長劉鉶回赴湘鄕假名接洽繼任藉探宋魯意見同時又爲出走之預備其嫡系軍隊蔣鋤歐一團已令集中長沙若唐生智賀耀祖兩旅戰敗則將退保岳州據湘人觀察趙勢必出於一走而宋魯今日實有舉足重輕之勢現宋魯安居湘鄕日唱調和高調此即變相拆臺之手段趙氏處此四面楚歌中雖不欲走勢所不許在上月湘潭會議後趙氏已有可走之道其遲未發動者乃因譚組庵尙未蒞止繼趙無人之故聞譚業由粤返滬於日内返湘大約譚氏抵湘後湘局形勢必有一番新變化也至鄂南鄂西兩處均與湘境毘連湘省戰事一開鄂邊將受影響鄂蕭除派利通軍艦增防新堤補充旅一營增防蒲通外又將鄂南鄂西之接近湘境省分爲三警備區分區設防各負其責自通山通城至蒲圻嘉魚爲第一區歸第二十五師五十旅及鄂軍第二混成旅擔任以五十旅長陳嘉謨爲警備司令自嘉魚至新堤螺山白螺磯爲第二區歸第二十一混成旅擔任以二十一混成旅長王都慶爲警備司令自公安石首至五峯爲第三區歸中央第二混成旅擔任以第二混成旅長胡念先爲警備司令洛吳又恐鄂防單薄擬調駐衛輝汝南一带之第十四師二十七旅移防鄂南蕭督亦有親赴鄂南蒲嘉視察防務消息可見洛鄂於保境外絶無以兵援趙之意也（七月二十六日） 
[浙省敎育行政會開會紀事]  
　　浙江敎育行政研究會於二十八日上午開會簽到三十餘人由葉會長主席依照議事日程開議設立省區敎育參事會案僉以本案性質不屬本會範圍結果取消次議關於學校衛生之設施宜急圖改進以增學生敎員之健康案照審查報告通過次議請專設體育指導員案公决改爲體育輔導員照審查報告修正通過次議小學校長應改行聘任制案公决照原案通過次議縣視學應視察私塾分别取締案僉以省公署本有處置私塾辦法飭廳辦理毌庸再提次議清查全省倉穀息餘充作小學校經費案及組織縣敎育基金勸募團案結果均取消次議各縣應一律籌設寒暑假國語傳習所案公决照原案通過惟標題删一律二字次議各機關布告一律改用語體文案結果取消次議督促各縣實行籌劃義務敎育經費案公决照原案成立又推舉王犖與省敎育會中等以上校長會議接洽增加捲烟特稅補助義務敎育經費事件次由第一中校長何炳松報告該校暫行課程標凖因已至十二時未及解决而散茲將議决限制各校假期辦法錄下㈠各校暑假小學定爲三十日至四十日中學四十日至五十日專門以上五十日至六十日寒假至多不得多過四星期（說明）學期及學年試騐應於臨寒假暑假時舉行之㈡陽曆年終時不放年假祗於元旦給假一日春假應卽廢止㈢地方紀念祇給假一日㈣各校紀念日給假一日㈤部定各假日及星其日均照舊但在農村小學得酌量廢止星期例假㈥農村小學得縮短寒暑假期酌放蠶假稻假等但假期總數不得超過前定寒暑假之總數（說明）除以上各假外不得任意放假省縣縣視學於寒暑假將放時及開學時實行出發視察並將各校放假開學日期據實報告 
 
 

Page 8

 
 
第一萬八千一百十一號;中華民國十二年 西曆一千九百二十三年七月二十九號
星期日 * *自由談消夏特刋第二號 
[扇] [  端弌]  
　　扇可以逐暑可以障日其由來甚久世本有武王始作　殆即始於斯時歟近時以蘇杭産者爲最著名蓋其靈巧更利也每當夏令國中人士每喜用之而勞工苦力則用蒲製者因前者精雅細巧價略昻而後者粗俗笨重價亦廉噫區區一扇而貧賤富貴之階級卒然有判所謂平等者固何所云乎 
　　班媫詠扇詩云新製齊紈素皎潔如霜雪裁爲合歡扇團團似明月出入君懷袖動搖㣲風發常恐秋節至凉　奪炎熱棄捐篋笥中恩情中道絶此詩借題發揮詞淺意深可爲千古絶唱第不知醉心解放之女子讀之有何感想乎 
　　西京雜記載有長安巧工丁緩作七輪扇連七輪大皆逕丈一人運之滿堂寒戰此恐即近代拉風之類也惜其法不傳而繼者無人否則加以研究從事改進則電扇之精巧當不讓歐人專美於前也 
　　余嘗見一小學生之　面寫有扇子扇凉風扇夏不扇冬有人問我借過了八月中此雖係俚歌嫗語又近於兒童口吻然發自天籟絶無做工而我人戀新利已之念溢於言表矣扇之扇法各有不同老而儒者恒扇其鬚武者扇其腹婦女扇其胸而勞工苦力則扇其跨僧則扇其頂甚矣習慣之中人也至深每於不知不覺中流露也 
[消夏雜話] [  天鷗]  
　　夏夜月朗風清携樽載酒駕瓜皮艇子泛月至芰荷深處清風徐來波平如鏡出水芙蕖亭亭若妙年好女於是舉酒暢飲引吭高歌棲雅宿鷺皆驚起拍翅飛去快快 
　　鄕間小兒女取鴨蛋之殼剪之使平整底蓋各一中鑿一小孔以線貫之繫於小竹竿上夜間捉螢火蟲置其中懸於樹枝間綠葉下宛若水晶之果甚爲有趣 
　　皓月窺簾萬籟俱寂繁星滿眼銀漢無聲凉風拂衣幾忘溽暑於斯時也侍兒以朱漆小盤進綠沈匙而啖之凉沁心脾食已乃抵誦漱玉斷腸詞中佳句寸心悠然衷懷澄澈幾疑此身不復居於軟紅十丈中矣 
　　吳中有小蟲名曰金鈴子生於夏末秋初厥狀酷類蟋蟀而體大僅及蟋蟀十分之一貯之於角製之小籠中一面有玻璃可以透光玲瓏可愛或置於案頭或置於枕畔鳴聲鈴鈴細小而清脆誠最可愛之玩具也 
　　白蘭花清香馝馥雅潔可愛如美人之淡掃蛾眉而不減其婀娜娉婷之韻致綴一二朶於衣襟間芬芳撲鼻出乎自然不若香水精等之濃烈在夏花中允推上品 
[啖瓜燙嘴錄] [  野苹]  
一位鄰人得病斷氣死了我聽了這信就動了側隠之心拿着一瓶汽水望死的鄰人口中只灌果然一瓶汽水倒完死人的氣又轉了讀者不信聽我說明人之所以能生全憑一口氣氣一斷自然就死旣死再灌以氣當然又生這是一定的理啊 
　　夏天淌汗是件最討厭的事而大人先生穿着長衫馬褂格外弄得滿身淋漓苦不可言若以吸水紙做襯衫穿即可無慮或者將狐皮袍穿起索性讓他淌個干凈 
　　冰奇泠煨辣胡椒專治寒熱病用時視病之輕重配分量之多少因爲冰奇泠可治熱辣胡椒可治寒 
[答王梅癯在大世界重興文虎社書　] [  王均卿]  
　　火繖　空朶雲飛下道大世界中賢主無棄舊之情吾社有重興之望興高采烈諄諄以馮婦爲勸中堅萬不敢當（原函有以鄙人爲中堅等語）後塵或可勉附惟是流金鑠石性畏炎威鬥角鈎心慮傷脆體益以鳴聲求牡觸鼻成腥穢之場逼處負嵎蛙步乏回翔之地但見汗槳兮如雨難容酸氣兮冲天幸秋律之非遙重尋息壞喜春燈之復現敢忘下車敬抒微情尙希雅鑒 
[苦夏雜話] [  劍虹]  
　　驕陽如火炎威逼人略一舉步汗出若槳際此時也而彼人力車夫猶如牛馬之奔馳於烈日之下不稍停歇然視諸珠光香氣乘汽車而兜風者其容色又逈不相侔同是人也福苦之判奚啻天壤哉 
　　斗室孤居寂然寡歡濡臺伸紙將有所抒顧暑氣如蒸頭腦昏脹久之輒不能成一字有以强力勉爲而硯墨常涸不勝其煩欲止不能欲書不可文人至斯亦大可憐矣 
　　洋塲十里遍地塵囂於此酷暑之日而欲覔一清凉幽僻之所卒不可得吾不知人稱春申爲安樂窩者其樂究安在哉俗云心靜自然凉旨哉言也吾人畏熱晝伏然久無事事難免昏睡若與知已對棋一局或邀友三五共弄絲竹以消永晝則不僅樂以忘倦且不覺署氣之相侵也 
[家庭中食西瓜之要點] [  擎宇]  
　　西瓜爲果品之一有解暑清熱之功並能洗滌腸胃之積滞故爲暑天之要品然人食之往往因之致病其原因無非食之不得其道耳茲述食西瓜之要點如次 
　　㈠食西瓜須吐其渣祇啖瓜汁因渣中多纖維質最難消化食之易致痢疾 
　　㈡正午氣候酷熱之時勿食西瓜因體熱時驟食凉沁心脾之物易患腹痛 
　　㈢街頭攤上切片之西瓜蠅蚊叢集生水澆灑其上食之易染吐瀉病切宜戒食 
　　㈣未熟之瓜或太熟而已腐潰者萬不可食 
　　㈤食瓜後勿即飲茶勿進菉豆湯及油膩之肥肉 
　　㈥素有胃病者及年稚兒童不宜食西瓜 
夏日的聲色[  雪影]  
　　聲 
　　快刀切瓜聲似遙望梅林使人饞涎欲滴 
　　雷轟聲似　正平漁陽三撾擴人胸脅 
　　暴雨冲樓　間瀉水聲似燕趙豪傑慷慨悲歌淋漓痛快昏悶時得一陣細雨洒窗似小兒女喁喁對語沁入心脾 
　　色 
　　電光閃閃似俠士寳劍出匣一道寒光宵人胆裂翠蓋綠波風舞蓮花似二八女郎花前曼立天上白雲瞬息萬變似一幅社會變相圖 
[炎天樂事] [  覺]  
　　溽署困人百無聊賴忽有良朋過訪品茗談心竹林深處茆屋半椽清風徐來圍棋一局 
　　月明星稀之夕與意中人同坐納凉伊唱歌我以梵啞玲和之 
　　萬籟無聲時已午夜獨泛一葉小舟於西子湖中往尋勝境炎威未退苦不成眠忽聞嚦嚦歌聲微風送至 
　　莫干山上早起看日出 
　　吳淞江畔日暮數歸帆 
　　剖西瓜與家人子女據案大嚼 
[園中] [  雲]  
　　一所公園中種着許多樹木濃陰覆地很覺凉爽這時雖在六月炎暑時候一輪烈火般的太陽炙在天空好不利害可是終不能侵入這一片清凉世界所以每到夏天來那園中游玩的人比平時分外多些 
　　池塘裏一泓清水碧澄澄地什麽都映得出來種着的許多荷花紅白相間也十分可愛池邊有一隻小小的亭子人在亭中那微風一陣陣吹拂着便不時有一種清香傳來心脾都爽 
　　這時李子英從園門外慢慢地踱進來他抬起頭來便瞧見那觸目驚心的一座亭子不覺目瞪口呆好似觸了電一般其實那亭子並没有什麽特殊的所在不過子英有一段傷心的歷史藏在裏頭所以便覺得悲感咧 
　　一會兒他跑到亭子裏那匾上何詩孫題的滄浪兩字和亭子裏明一張大理石檯子兩隻瓷器櫈子依舊一些没有變動但是往年他來時總還挈着一個絶麗的美人兒現在可只有他踽踽涼涼一個人咧 
　　過了些時他便喚了一個茶房泡了一壺香茗照例他只有一個人一隻杯子也就夠了可是他却定要兩隻他旣拿了兩隻杯子便滿滿的倒了兩杯茶一杯放在自已面前一杯放在還有一面一壁放一壁嘴裡嘰咕着道蕊英你飲這一杯罷你雖抛撇我去了我却終不能一天忘懷你呢接着又聽他嘆口氣道唉過去的過去了回憶他怎麽呢即使回憶着也是徒增痛苦但是這深刻在腦筋裏的印像如何能忘却呢痛啊我的心已迸裂了我和伊七年愛好不料爲着金錢問題竟致婚烟决裂將舊日蕭郎抛在腦後唉忍心的蕊英你雖將我棄掉去了可是却依舊没有忘你我走來走去總覺似手你仍像從前般跟在我後面所以我也當你同我在一起看待你可知道麽 
　　園裏的密樹中藏着許多鳴蟬不住的噪着知了知了不知知們知道些怎麽來 
　　聲明昨日「又來了」稿中之汪漁洋查清初詩人中並無其人特此聲明并將該稿潤資取銷 
 
 

Page 9

 
 
 
 
