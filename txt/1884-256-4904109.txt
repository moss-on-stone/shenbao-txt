# 1884 - 256 - 4904109

 

Page 1

 
 
[書價照碼告白] [  申報館主人啓]  
　　本舘與點石齋所印各書籍及碑帖字畵等件無論在上海京都與各外埠相售均照刻定書目單價值不增不减畫一交易　　至如埠之船價車價均由本舘照付並不在書價上加增尤恐諸什商未及周知特布 
[尺牘告成] [  申報舘主人啓]  
　　寳山陳起霞先生觀圻以名下士爲蓮花幕下客翩翩書記譽噪青油其所著息菴尺牘上下兩卷并附存一卷類皆官塲通問之作繡口錦心四駢六儷絶時眉樣無過於斯本舘愛其藻麗端莊足資後學矩矱因以活字板排印分裝兩册准於八月初二日出售收回工料洋一角二分諸君子先覩爲快者請移玉購取可也 
[聘請揚州訪事人] [  申報館主人啓]  
本舘現欲請人在揚州採訪新聞如有願就者祈先報時事數則寄交本舘俾看筆墨如何再與定奪至每月酬金若十俟訂定時酌議 
[第十四號畵報出售] [  申報舘主人啓]  
　　咸豐六年髮逆竄江省連陷貴溪戈陽等縣時侯官沈文肅公攝守廣信郡　因公下鄉而警報疊至夫人林氏剌血作書乞援於駐守玉山之　　兵饒得書感泣星夜馳赴連戰者捷而郡城因以保全迄今江省士民追念遺愛感懷懿忠禀請袝祀文肅專祠大吏　摺出奏並將血書底稿進　用知巾幗之中且有爲國宣勞爲民請命者人才之盛實爲前代所無故特敬謹摹圖俾人激發忠義再馬尾之戰法人傷亡之數諱莫如深不料有某國兵船行經閩洋之芭蕉山親見該船棄尸於海約二三百名孤拔傷重不見用亦亟亟繒圖以待他日考證兩圖俱編入此次十四號畵報准於廿六日出售後仍　淞隠漫錄圖說一則閱者鑒之此布 
[論海防特重砲臺]  
　　目前中朝海防大勢約略可知矣盖自咸同以來粤捻各匪起事内地直省標兵均歸無用以致騷擾十數省防勦十數年然後漸次削平重覩天日而所恃以爲戰勝之具者則非平時食糧之綠營兵而爲臨時招募之勇且非例定之器械而爲外洋購賈之鎗炮從前炮火之利盛稱滿洲至今日而鳥鎗抬砲均覺笨重不靈賊衆烏合東竄西逐所有軍械大率刀矛而鎗礟僅搶之官兵不敷配用以故十餘年中所不能勦除者一旦以新招之勇新式之器驟臨其前皆各披靡而走於是治軍之人始知外洋砲火之精而啓奏於朝廣行購習就收復之地規復營制遣留並舉以有餘補不足再以所購洋鎗選其壯者别爲一隊而延師教之視標兵額數之多寡分别選練九約每營各得二成謂之洋鎗隊其刀矛陣法亦仍按舊制勤加訓練不忘其本顧自此改弦更張而營制己非舊日之比但得鎭帥營弁係同治間從軍効力得保官階之人則以之補署營缺無不認眞簡練不若曩時之疲敝將弁兵丁相習嬉游一有警信輙驚惶無所措手故論同治以後之營吳實强於道末咸初矣惟綠營止敷内地汛哨之防若海疆有事則沿海省分本有之綠營水師不足堵禦他省調遣勞費煩難且更不合於用是以中興諸公又亟亟焉籌海防湘淮諸軍不盡裁撤移比就彼率皆身經戰陳之人然防海究有不同平内　則多陸戰禦外侮必恃海師於是購買仿造輪船鐵甲炮臺水雷歲　億萬不少吝惜蕭外敵之來利在遠擊而不利近攻船以阻其來尤必礮以當其衝而守海濱之隘口最爲先著砲臺所以可恃也各省海口莫不建築砲臺天津爲京師門戸其第一重又在大沽此處之防較各省爲先而自同治以來李傅相經營防堵練有精兵以鞏固神京外邦無釁固足以示威苟有事卽足以遏敵過津沽者莫不嘆爲精絶然所未敢恃者則以中外和好歷有年所海口兵力究竟何如未嘗一試其優絀耳今法人以越南搆釁洶洶之勢不知底止然如閩江之役法人搶先一着中國礮臺兵輪茫無頭緒坐待敵船之轟擊至有不及還放一炮而應聲沉下者噫嘻此獨非費當事之心力耗國家之資財而成之以備用者而今竟若此然則刖口之砲臺兵輪其敢曰可恃乎哉夫外洋之船其畏我兵輪不如畏我炮臺以礮臺可於敵船未至之先遥相轟擊苦炮有凖頭運動靈捷十炮能中其七則敵船己受損傷不及口門己見其敗而却走固不如船與船戰有對待之形力量相等僅以船身之賢　與炮彈之大小爭其勝負設不如敵一經披靡卽難收拾也竊謂砲臺非不可恃長門金派崇墉屹立誠八閩之保障也第以十餘法船之攻擊而猝至損壞一若原無可恃者何也或者從前經辦之人不甚精明與浮銷侵蝕之弊無人覺察耳法人擾亂閩江長揚而出此時不知將攻何地然窺其初意不過欲壞中國水師並無佔地之望此時卽再攻福州亦非注意之處中國各口嚴防盛陳以待無處不視福州爲密論者謂法苟不悛窺我各口必不再有福州之失然以鄙見揣之閩江節節砲臺形勢險阻防務之設亦閱多年當初三日以前亦誰不如是云云哉今吳淞以各國商局之請或者法人肯置爲局外不事攻擊然屈計沿海南北有砲臺者若干處能自信其必愈於閩江否也技不專不精器不試不良建築砲臺原知防海而敵人之來若何取進若何變計不可預知必待親歴其事而始知合用與否譬如金派砲台法人從從繞擊而台上竟無以應也泰西各國有列陣圖兵專管戰時建置砲台拆路造橋諸事此等之兵若在軍中能使禦敵之具無一不宜竊謂如天津大沽廣東等虛現辦防務不可無之中國事事仿效泰西取其所長以爲己用誠電致駐外洋使臣如於所駐之國延聘此等人來華專管其事使現成砲台管壘應移置者移置應修改者修改則庶乎臨敵之時可以各得其用此等之兵各國有之如嫌於局外之義則有從前曾隸軍籍而今退閒者不防易名受雇而使法人無所藉口且諸國之中德法爲仇如在德國延聘其人知我以此爲禦法之用更無不樂於從事者現在法人尙候增兵急切不能大舉中國正可乘此閒隙以爲此舉迨法人來犯則我禦敵之具己皆合用馬江之敗不至再見矣願以此言告之知兵者 
[軍報存疑]  
　　前日字林報發有傳單言接到福州電信有法兵二千上岸攻華軍華軍爲其所敗一節晚間晋源報又有華軍三千名被傷斃一千三百名餘俱退去等語本館以有聞必錄備登於報昨字林報又謂該處華兵有六萬人法兵續到二千會同攻擊云云兹詢諸中國電局則云昨早八點鐘接到福州來電云自念五以後並無法船到長門口岸詢諸上海法國官員皆言未聞有此一事本舘亦未接該處訪事人來電但思西報所云法人陸兵先後己有四千此則從未聞法國有增兵如許故疑登陸開戰之說未必的確也 
 
 

Page 2

 
 
[福州西信]  
　　旗昌洋行海琛輪船於上月念七日由福州開行來滬據稱是日下午四點鐘行過芭蕉山時見前次裝煤之塞加納胡思禮輪船及日本兵船一艘泊在該處又見法兵船九艘停泊在彼絶無動靜愈可知法兵復攻閩江之非確信矣前馬尾開仗時華兵船上之炮多沈河中現在僱人撈起舁至各炮臺安放福州華人恐法人再犯閩疆遷徙者紛紛不絶搭海琛船來滬者亦頗不少云 
[覬覦不巳]  
　　文匯報載有福州信息云上月念六日法兵船巴西滑爾駛近金派砲臺砲臺上開炮擊之法兵船亦答炮一二響旋即退出本館前接官塲信息謂法船再犯長門爲華軍擊退者卽指此歟 
[京友電音]  
　　昨上午十下鐘都中友人發來電報云傳聞孤拔統兵八千名撲犯臺灣約三十日可到恐昨今兩日該處又有戰務矣本館按法兵之在中國海面者約計祗四千光景加以基隆馬尾屢次開戰傷斃實多卽有調兵來華之信亦祗託諸空言安有八千兵之理且本月小建並無三十日况劉省帥籌備臺防金湯鞏固法卽冐死攻擊亦徒自取喪亡耳無實浮言何足畏哉 
[借材德國]  
　　外洋新聞紙言日本近向德國聘請巡捕頭數名業與德相訂定飭知捕房派捕頭兩名并帶手下人數名前往東洋以三年爲期惟俸資尙未議定一俟議定後卽當啓行矣 
[越南捷報]  
　　嶺南友人來信云本月十五日粤督接到西省報捷文書言岑鮑王三帥統兵出關會同劉軍攻擊法人北寗宣化俱經克復日内擬進攻海防西貢越南全境指日可望肅清紳民聞之無不額手稱慶又聞有法兵船十艘駛行來華欲向粤垣滋擾中途聞西貢告急隨轉輪而回觀此情形粤防又可無慮矣但竊聞鮑帥此時尙在夔州卽本舘派在海防訪事之西人亦無捷書郵至然此信果確則凡我人民實屬同深快慰者泚筆書此以爲露布之先聲 
[貸銀述聞]  
　　去年十一月初五日中朝曾有諭旨向匯豐銀行商貸銀二百萬兩刻下業己議定允借兹有告白登諸西字報内開中國所借銀兩分作兩批其利皆以按年八厘計算先一百萬兩分作三年本利還清由一千八百八十五年起至一千八百八十七年止後一百萬兩則分作六年還清一千八百八十五年至一千八日八十七年但付利而不付本至一千八百八十八年起至一千八百九十年止則本利清還有投股者每股出洋五百元有願附股者以本年八月三十日爲限行一批第一年還銀期在西歴三月十五號號本洋四十一萬八千四百十元零四分利洋十一萬一千五百七十六元零一分第二年亦期在西歴三月十五號還本洋四十八萬八千一百四十五元零五分利洋七萬八千一百零三元二角第三年亦以西歴三月十五號爲期還本洋四十八萬八千一百四十五元零五分利洋三萬九千零五十一元六角後一批第一二三年皆以西六月三十號爲期每年還利洋十一萬一千五百七十六圓零一分第四年六月三十號還本洋四十八萬八千一百四十五圓零五分利洋十一萬一千五百七十六圓零一分第五年六月三十號還本洋四十八萬八千一百四十五圓零五分利洋七萬二千五百二十四圓四角第六年六月三十號還本洋四十一萬八千四百十圓零四分利洋三萬三千四百七十二圓八角定股時先付銀十分之一其餘則於九月初七日交清如屇期不清則將定銀充公倘己額滿卽將定銀付還想附股者定當踴躍也 
[暫緩堵口]  
　　數日前上海道憲有照會致英總領事大意謂吳淞堵口一節前己照會貴總領事嗣接到貴總邻事覆文稱爲不便本道又電稟爵督部堂請將船裝石排列兩面暫不鑿沈中間畱念五丈船路以便各船進出俟危急之際再行鑿沈等因己蒙批准爲此照會貴總領事請轉逹各國領事查照可也然則堵口一事當又從緩矣 
[閩海叢話]  
　　昨得七月念六晨閩友來信云念四日諜者禀報制軍謂法船尙有七艘在馬祖澳烊面微聞有擦銅打鐵之聲想必修理船隻至前次傳得法人在各島欲强收商稅攔截米船之事兹查實係子虛也○大憲以省垣爲錢米重地最爲敵人窺伺是以藩憲沈方伯通飭各縣所有錢糧各欵著就近暫解府庫以便臨時撥用庶審庫不至充實以免敵人覬觎也○二十日穆將軍率新招之尙幹鄉北勇二百名由東門間道赴長門駐守城廂内外紳民莫不額手稱慶○連浦塞港之役經臬司裴觀察與監督謂己告成岸上砲臺土城順連至下院獅古一帶各鄉興築日内可次第竣工○馬江自經烽火屋宇大半焚燬殘破不堪欲復舊觀殊非易易店家僅十開一二餘俱支搭筵廠設攤交易錢鋪向只一家今亦未開附近鄉人每帶青蚨數千或數十千排列道左以便軍民人等兌換○長樂縣寗廷貞司馬念五日到省禀見藩司叩請撤任另委幹員接署因有湖南勇丁某到縣訪友悮叩别家門互相爭執該鄉恃辦聨甲將某送縣立請究辦其時所訪之某友亦到案承認甯司馬碍難偏護不謂衆口同聲竟將衙署拆毁是以司馬不欲久於其任也○二十三日潘駿章觀察往長門禀見穆軍憲適康守戎長慶來禀法船將卽入口是否攻擊請令軍憲以果係敵船可便宜從事我軍遂先開空砲遠見法船並未扯旗及以大炮轟擊法始回砲但相隔尙遠兩無所傷而退然潘觀察聞信己不勝惶恐矣○閩安恊張成現己叅革制憲檄委楊嵩生署理○日内民心頗安前經遷避者己盡行因來銀米貨價亦稍持平○二十五日法船一艘又欲進口被我軍擊退 
[卹賞告示]  
　　欽差會辦福建海疆事宜三品卿銜日講起居注官總理各國事務大臣翰林院侍講學士張欽命二品頂戴詹事府少堂總理船政大臣何爲曉諭事照得此次我水陸軍與法船接仗各弁勇竭力抵禦臨難不避其中砲陣亡者洵屬忠勇可嘉卽負傷獲生者亦屬疾痛可憫現欽奉皇太后懿旨體卹軍前將士發帑備賞謹先撥欵一萬兩分給傷亡各弁勇以宣布朝廷優待將士之至意仰防守馬尾水陸各將領迅卽查明册報并由本人及各家屬自行具報候委員騐明按名核發具領母稍延悮所有酌定銀數等第合行曉諭爲此示仰各將領員弁勇目舵水及傷亡家屬一體遵照特示計開營官督帶每員卹銀五百兩管駕官每員卹銀四百兩哨官各船大副正管輪每員卹銀二百兩二副三副二三管輪每員卹銀一百五十兩隊長管隊管礮每嗣卹銀一百兩船上各頭目恤銀五十兩水陸兵勇每名恤銀二十兩艇船師船及船主職大者視管隊小者視頭曰之例其舵工及小舡視水手之例所有弁勇傷重致廢者視陣亡例撫恤其受傷輕者分别給貲調理光緒十年七月十八日給 
[來信照譯]  
　　英友問皋致書本館言假如上海各西商果欲使中法兩國息爭罷兵言歸於好第一正路必須設法使法人棄去越南惟有此法可以成全此事法人如必欲久踞東京在順化都城令越王聽其政令爲之作主則中國决不肯與法言和法人取東京派兵駐守其地在法人固爲得意而在中國卽爲不得意西商在中國皆以貨物售之華人以獲其利服食居遊皆在中國當此之時理應相助中國不應助法綠助法則並無所利也法國此時與中擀釁寳屬無理法人應速去東京與中國立約永敦和好如法人不肯罷事仍欲增兵奪地則中國官設法竭力防堵以固疆圉中國應堵塞水口自是正辦阻法船而勿使進倘若不堵法人可以駛入爲害中國地方然此事噗亦不喜蓋堵塞水口則他船亦 
 
 

Page 3

 
 
不便進出故應另行設法實則法人應卽罷兵息事如其不能當力爲阻止并當請各國勉力出塲爲兩國勸和若不勸和則中西各國商務必且日壞此事關係最大故各人皆應籌思良法以兾有當於時事如勸之不得不得不用兵中國宜採辦精美之軍械以圖禦敵不得以數萬將就之軍器而欲人望而生畏應購涵好之槍百萬桿其槍係麥底你亨利其數亦不爲過多旣有百萬之佳槍又選百萬忠勇之士給之以鎗俾以禦法并寛籌餉項以與此忠勇之士使衣食有資别無他慮專心戰事中國若欲爲此此時尙可有爲中國如能善待西人亦得以延請西人之極有本領者來爲中朝辦事蓋各國皆有他國之人爲之襄助中國何獨不可但須優禮待之耳若果如此中國軍中可得一隊西兵且可定一律例發給憑據使西國兵船在海中擊法船迨海氛旣靖中國輪船可以往來海面又何强暴之足　哉法人攻東京中國人皆己心懷憤憤若再欲在中國生事則尤屬不合越南一國不必法人用兵本可以大開埠頭徧與各國通商試觀高麗現在各國皆與通商初亦並無戰事止一美國人與中國妥商遂將高麗大開商埠彼一人之力較之用水師兵船竭力攻取猶爲易易盖中國有主宰高麗之權此等開埠通商大事自應商之中國今越南之事亦當援高麗以爲例也 
[天南瑣記]  
　　前晚二鼓時粤督張制軍忽傳令箭三枝諭飭虎門將弁凡有敵船近口不必來省禀明儘可隨到隨擊沙面商人聞知此意深恐殃及池魚轉致寢不安枕聞日内麕萃互商立有字據開仗之時照常貿易設有意外之虞惟向法國理論云○傳聞七月十三日張振軒宫保親出虎門視師有德國某員偕往見砲台上所置砲位鐵色迥異平時細加辨認知己遍塗强水鏽壞不堪宫保急欲燃放以騐情形德員調燃必炸裂傷人遂以鎚鑿之其砲果應手而裂宫保大怒立將砲手四五十人拿交彭欽憲行營審辦矣按法人前在上海招請華人辦理文案竟有膠庠秀士甘作漢奸者不料粤海兵民亦竟如出一轍所望按以軍法懸首藁　庶貪利從逆之徒稍知警懼乎 
[廣文瓜代]  
　　上海縣學教諭自符君告養後署理者爲顧地山拔萃乃五月十六日接印而七月十四日卽行交卸攝篆不滿三月故庠序中人爲廣文先生祖餞者皆不忍其遽去也聞新任爲宣君琴山云 
[吳淞信息]  
　　福安輪船昨晨七下鐘柢淞仍泊大關前○南瑞兵輪由金陵載督轅前營親軍一營親軍一營又小隊二百餘人約共八百人於早八點半鐘抵淞船泊砲台下前營官宋軍門坐脚船登岸往各營拜會後十一點鐘兵亦登岸 
[領事啓行]  
　　聞上海法領事李梅定於今日偕海繙譯前赴越南新任本埠領事之缺則由漢口領事于雅樂暫署云 
[添設砲位]  
[寳山縣王雲莊大令因法事孔亟風鶴易驚濱海要區不得不嚴爲防範故昨日特飭民團將車輪後膛炮若干尊一律運]  
上城頭并派壯丁加意邏巡不准稍有蔬懈有備無患邑尊眞深得應變之方哉 
[釋囚續述]  
　　昨登閱報釋囚一節兹聞實係黃太守閱報知捕房押犯患脚腫者多商之英副領事翟君同坐馬車至捕房查察内有管押一年之王原順亦患脚腫卽行帶至公堂開釋並非由捕頭解送太守亦未至英署午餐查押犯之所以患脚腫者實由押所地形較低雨後卽有積水或工人澆洗地板時水亦盈積而該犯等夜臥板上沾染濕氣日則出外做工以皮帶緊束股際血氣又不能行動致多沈溺重　之病所願痌癏在抱者别籌一保全之法則押犯等受賜多矣 
[夫也不良續述]  
　　前報列夫也不良一則昨姚杏逹來館述及伊婦並未吞服鴉片實緣與族人口角悮服銀原致心志昏迷以翦自戮近己調治痊愈不致玉殞香銷矣夫床頭瑣屑事豈本館所得聞知然姚旣絮絮部明全亟照登於報以示不敢固執成見云爾 
[地保拆梢]  
　　閏五月間南八仙橋租界外鄉人某甲有乾蠶豆七百餘斤售與該處某糧食店計錢八千有奇除收尙少四千餘文前日鄉人至彼收錢被流氓　欲拆梢鄉人情急躱入該店詎店主卽誣其入室圖姦喚地保夥某乙評理乙遂串同外間流氓扛帮武斷魚肉鄉愚硬欲將所收之錢攘取二千文作酬謝之費聲言倘或不允則解送巡防局治罪鄉人不敢與抗唯唯而退按地保係當官應役之人乃如此行爲官憲竟寂無聞見腚其肆行橫暴爲害地方也安得明鏡高懸一破鬼狐伎倆哉 
[冒領洋圓]  
　　前有周榮春赴英公廨控稱龜棍薛其山憑中婁金大向我借洋一百圓同索圖賴呈據請追黃太守飭差王錦提案訊明斷令薛婁二人各繳洋五十圓還周薛詳早己呈繳惟婁名下之洋拖延至今毫無着落原告慶慶瀆催婁央人調處願繳洋三十二圓完結周亦首肯上月杪周欲赴案具領　原差巳將洋二十員與沈再庭由沈畫押領去其餘十二圓作該差使費周聞之大爲詫異謂我雖欠沈洋圓然案内之洋豈容他人冐領該差置之不理周遂投案具禀特未識賢太守如何訊斷耳 
[賭徒滋事]  
　　賭棍張德全在外虹口擺設賭台生意甚旺有馬阿四者裝作忽遽之狀高呼巡捕來矣賭客聞之魄散魂飛登卽潰散張大怒與之爭論馬又指賑爲烏龜張自忖雙足俱跛力不能支遂歛手而退馬心尙不甘又與張妻尋釁妻本胭脂虎一聞是言卽指揮娘子軍出與馬闘馬未堤防驀被掌頰因復尋張騷擾張遂赴捕房鳴訴捕頭派捕將馬阿四張阿坤張雪全張榮生一併拘入捕房並將張德全解送英公堂訊斷云 
[薄責土譹]  
　　前報登竊賊陸耕山在馬橋鎭竊取姚姓物件由捕破獲禀經蔣明府研訊供出贓寄該處張培三家等情前晚明府提張訊鞫張供並無其事實係挾嫌誣指明府問向執何未答稱油坊生理與該賊並不相識陸供贓實寄頓張之房客沈姓處請問地保便知地保葉長春供姚報竊時由馬橋汛前往搜贓故小的不知詳細現沈姓亦在外候訊明府卽着傳進沈供贓己悉數由馬橋汛吊去現在並無餘物求恩明察明府謂窩頓竊贓情實可惡喝卽笞責沈一再求恩明府飭交該地保帶往再行細查禀覆旣又訊該地保張平日在鄉可有橫行不法糾人訛詐等事答稱張年幼無知在鄉頗多結怨明府謂現有該虛舉人鄺姓等公禀稱張多行不義動輒逞兇若不究辦不足以儆將來卽喝笞責張哀求寛免並稱實無其事多係被誣明府謂豈有諸人皆挾嫌誣爾之理若不笞責爾豈肯卽行悔改喝令笞責八十板明府又謂葉長春曰張在鄉橫行不法爾多方朦庇咎亦難辭亦責八十板以示薄懲並着張具改過切結存案張等均遵諭而退 
[船戸宜懲]  
　　本埠南巿各渡船經義渡局定有章程大號准載二十人小號十五人不准多載以免風浪之虞逐日歸義渡局委員駕舟查察以杜弊端前日該局委員飭丁持片將違章之楊家渡船戸阿海阿火二人送縣請究蔣明府飭各笞一百板並諭姑念初犯稍予簿懲以後如再有違定干重究按各度船戸往往貪覓繩頭嘗有一葉扁舟載至四十餘人欣騰於巨浪洪濤之内風高月黑不無意外之憂苟得重訂舊章逐加整頓則局員之惠不更勝於乘輿濟人哉 
[英界公堂瑣案]  
　　甯波婦人張應氏以丈夫張鴻飛在滬營生不顧家務因同弟應兆南寡嫂張應氏來滬尋夫以致爭毆由捕解案黃太守着自調停去後張應氏知夫將兒子寄在拚識之婦馬愛寳處又至馬處領兒吵閙復由巡捕一併拘案昨晨集訊張應氏供訴前因其寡嫂 
 
 

Page 4

 
 
供與應氏原是同胞姊妹皆嫁張姓弟兄我夫病故妹夫張鴻飛棄妻不顧爲此同來解勸應兆南供妹夫張鴻飛向在木作頭趙慶莊處司帳與馬拚識毫不念及我姊我姊因領兒來滬反被將兒領去忿極同往見有妹夫繕就之禀意圖休妻原禀呈閱馬愛寳供昨晨有許多男女峰擁前來將隣家所寄之孩抱去并被毁物我不知何故張鴻飛供妻在原籍己犯七出之條曾邀族長等同投鄞縣衙門控告己蒙批准休妻太守問曾控妻犯何事答稱在原籍捲逃私自來滬并諸不法事太守　一面之詞亦難作証飭分别押候覆訊張之寡嫂張應氏無干開釋○吳何三稱妓女吳佩蘭被流氓楊四四糾人拔去中捕　獲住同黨毛桂松解案請究黃太守商之施　譯飭將毛桂松交捕帶回俟獲楊四四再行解訉○妓女王素雲稱曾欠傭婦洋三十元被領至東棋盤街妓院得纒頭資百餘圓盡行交彼現欲從良竟被覇阻爲此奔案喊冤黃太守間該妓有親屬否答稱有惟一時不能尋到太守隨謂設有親屬儘可具領　良婚配否則送交善堂董事擇配該妓叩謝而退 
[法界公堂瑣案]  
　　前報列冒稱英西句探夥之錢子山搜贓索詐一案昨解公堂定案翁太守研訊之下錢供並未得洋卽馬全寳講價之事我亦不知太守調按日計纂並無訛誤爾之索詐何可推辭著責二百板枷號兩月示儆馬雖將贓洋十元繳到但仝爲索詐咎亦應　着責一百板釋放原告李林氏查有窩頓匪類等情尙須核辦故繳到之洋暫存公堂再酌○昨報列拐賣宜懲一節昨歸公堂訉理包探將韓金氏所呈身契呈案翁太守閱竟詰訊原告據稱姓朱名長桂偕妻范氏僑寓瀏河去年八月闘女兒蘭言被人柺去嗣得親友知照悉在滬地八仙橋相近之車戸韓金氏家爲此蹤跡而至遇見送案太守諧間蘭言據供被素不相識之男子誘至船中載來滬上後欲待呼救伊卽將奉恐嚇勒令我認叔父旋　售興韓金氏家韓金氏供此女由蔡王氏介紹購來撫爲女兒曾出洋五十元現在彼等串通出面控我叩求明察蔡王氏供曾爲與馬姓相識由馬仝女之叔父李某領來說遇荒歉意欲求價而沽故經手售與韓姓至李實素無一面之緣太守着蔡王氏交保出外將出立契據之李姓作中之馬姓陸姓交案以憑研究並諭朱長桂以被告曾供有串賣情事未便給爾領去着覓保人到案具領否則暫送善堂○店夥行竊一案昨據該店主蔣小甫投訴稱開設豐泰洋廣貨店該夥金玉山於二十五日晚上自取去洋銀四十九員時辰表一隻小洋數枚約值兩洋之譜當在棊盤街雙福順堂門首尋見拉回店中習晟仍復逸去現從戲園中拘住送案金供名亦山並非玉山店中我曾存洋二十九員今欲取用惟尙未說明耳翁太守見蔣呈之帳除去前存及搜出之十二員外尙少洋八員着金繳案金稱俟通信到家卽可繳呈惟請從寛太守着待繳到洋員再爲酌辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日本報論中國水師]  
　　日本報載近接天津來信論中國水師清形聞之令人浩歎據言中國現在水師將校大半陋劣人物然在李中堂以爲旣聘外國教師資其習練日久自能通其奥窔咸成勁旅不料事有大謬不然者盖外國所聘教師必以謙遜爲主如遇管駕官通逹事理方可竭盡所長悉心教導否則直道徑行不但勢有不能且投鼠尤恐忌器不得不從俗委蛇所教將士多係不學無術之輩指揮將弁僅予微權不過就中國軍制略爲更改各國教師有不徒勞而無功哉不但海軍　陸軍亦然查其現在將士欲與近世各國節制之兵决勝負於行間實難事也近有初到外國教師一腔熱腸欲造就中國兵士與歐州精兵並驅爭先無如中國將士反視同仇宼雖欲稍盡厥職其可得乎然間有　官以兵士過於閑散不時犯事倡議按時訊練定期打靶考究駕駛各法禀之管駕非但不邀允准往往面遭擯斥且船規百弊叢生就其大者而言不拘煤炭口糧食物等事無不染指私入己　至今未聞有一獲咎者斯亦奇矣至小事如使用火夫人等在艙面上隨意吐唾毫不顧忌將領船房臭氣撲鼻令人不敢迫近平時將弁衣冠不整夏令炎熱任意裸體偶有告以忠言反被斥辱此種風氣行之日久己成痼疾不可療也此種軍兵只可供内地剿賊之用無怪乎難當法國精銳之帥也以上皆日報語所望有統兵之責者痛改前轍力圖自强庶不爲他人所訾議耳 
[賀新凉吊汪君子饒示帶癮生吟正]  
　　悲感方無己暫臨風江天雲樹暮烟頓　自笑唾壼空擊碎裙屐半生知己早抱憾中郎焦尾謂龔姛　寥落星辰差可數動三號我又爲秦失難補過君歸矣藉談紈袴多兒戯道諸公蒼蒼靉　眼鏡别名特借用　生何如死詎料别來三閱月語轉不祥如是更家計一寒至此太息門衰兼祚簿算江東羅隠何須第却直淂鯫生涙　湯泖隠詡人馬相如吴中倚聲 
[前調]  
　　寸裂腸難理弍傷心一聲珍重竟從此逝貧賤夫妻恩愛有推食牛衣有幾原指望英雄吐氣扁我文章雖報國鎭年年負盡添香意終不料芳魂萎而今好夢眞千里丙子歲子借惲氏雲圃讀書來函有休言好夢還無着千里郡心有鴈知語其時郡試年故有比句迄今思之轉覺成懴縱來生情天可補現抛知己道是妙常成說定素性一般明慧也讓汝湘蘭才藝拍徧闌干尋徧影痛無繆緘涙泉臺寄還檢點新詞祭[  柳隱詞人馬相如待定稿]  
[浣溪紗　秋兒贈桃一枝艶絶無比賦此酬意]  
　　噴火秒桃入畫工書帷春到煖融融憐他生融融憐他生意膽瓶中素手折來驚艶絶名花如此喜相逢秋兒應換作春紅 
[上海北巿盆湯衖絲業會舘主施少欽經收接募山東重遭水灾加勸江西蛟災賑捐七月念四五六日第四百四五六次清單]  
　　莒縣知非子由蘇城甡和泰莊經解交　源 
局來一百元頴川繼河山人祈病速愈十元製造局船砲厰工匠領犒酒資移助四元錢九百三十五文盛麗泉因病解星移助三元恆源三元鼎新二元去非求是者爲媳病求速愈一元又虛對開二元以上三戸由震澤談任齋兄募交全盛局來王梓記二元培遠書屋祈六兒病速愈二元○第一百六十五日出售助賑彩票四川知白室一千零五十八號至一千零六十七號十張蘭記一千零六十八號一張硯記一千零六十九號一張共售十二張洋念四地以上念四日○介休養晦軒主人代募申公砝銀十兩令交來規銀十兩零七錢三分五厘南邑劉樹棣許愿求病愈六元抱璞居士祈保婦孺平安由卾省銓昌祥局來二元惜花使者祈保病愈由松江鴻源局來一元○無錫榮祿第鄒由通裕局來太乙救苦丹兩瓶計八百丸以上念五日○蘇州鶴記由梅村兄交來一百元鄂省吳公舘由全泰盛局來荆少平銀五十兩棄疾生節省醫藥費由常州董景僑兄募交全盛局來念元莫釐朱徐氏求恙安痊五元彛谑英三童子蓄積用祝安健由鎭洋縣　寄致大局來三元安徽無名氏三元溧陽白眉居士移舘資求神佑由寳順局來一元　江沈由全盛局來一元又虛對開一元四開二元○九江同源知茶棧李君耐三代募捐冊吳城上卡杏花壇主人求妻病愈十元○江裕輪船帳房朱煦庭兄代募捐册江陰免口舌氏二元○苕　力棉子祈母壽綿長由點石齋交來巳裱司隸校尉揚唯碑李翕西狹　聞臺令韓仁銘漢隸小品九眞太守谷朗碑隋重修孔廟碑六朝墓誌各種六朝廷像各種同州聖敎九成宫樊府君碑顔魯公金天王題名玄秘塔銘各一本表　觀碑四本楊渙石門頓羊祉石門銘唐高宗紀功　各二本未裱衛尉　衡方碑北海相景君碑李翕五瑞圖李翕析里橋郙閣碑岩然題名釋衰雪受禪表晉重修太公祠碑楊陽墓碑北魏重修太公祠碑兗州剌史賈貞碑東武齋蘇碑各一張共計二十九種歸併助賑彩柰册内○第一百六十六日出售助賑彩票詹誠德堂一千零七十號一張洋二元以上廿六日 
[上海業會舘籌賑公所施少欽經收江西景德鎭蛟賑捐第十一二三次清單]  
　　七月念四日水顧氏求病卽愈五元○念五日韋振煦奉太夫人命節省歴年甘奉餘資湊助由本埠彤源庄來一百元求消灾解刼人由巨豐莊來三十元新安隠我氏代姪求病愈念元王童女求病速痊十元蘇州蕉山書屋售箔灰資助二元增慶氏求病速愈四開二元八開一元○念六日卾省吳公舘由全泰盛局來荆沙平銀五十兩江都女士祈願家道順遂由常州董景僑兄算交全盛局來十元皖甫隠名氏求吐血症卽痊由無錫通裕局來十元濮院强增子節醫藥費由永和局來十元不書名吳由無錫通裕局來五元○乍浦公昇行棉衣愿祈合行平安生意興隆念元鎭海湯廣鑑求合家人口平安二元又求次兒吟綏身體安康一元鎭海來朱宗訓求次兒傳道病痊身安一元以上四戸由乍浦朱君來安募交全盛局來令併聲明 
 
 
 

Page 10

 
 
[光緒十年七月二十二日京報全錄]  
　　宫門抄○旨一首錄前○發抄旨四道○御史翟奏敬陳利弊擬請變通摺○川學政邵奏考過歲試請形摺○川督丁奏援案捐建祠宇片○閩督何等奏爲請補知縣摺子○七月二十二日兵部太常寺太璞寺正白旂值日無引見○恩公假滿請安○德魁等各謝調授副都統恩○興陞謝授驛巡道恩○莊王請假十日○松溎續假二十日○召見軍機興陞○發抄衛榮光奏前任靖江令賈益謙等挪缺欵項己奉恩旨豁免請照案豁除奉旨戸部知道單併發欽此○又江西袁州恊韓晉昌仍留蘇省委用奉旨著照所請兵部知道欽此○成孚奏節　處暑河水復長緊要工程修守平穏奉旨該部知道片併發欽此○又部駁黃河防汛出力之補用同知孫長燾等改奬奉旨該部議奏單併發欽此○○福建道監察御史臣翟泊　跪奏爲敬陳他方利弊擬請酌量變通以惠閭閻恭摺仰祈聖鑒事竊惟求治之道興利必思除弊防患貴在未然苟具弊己形則更張尤急臣不揣愚昧謹就見聞所及者酌舉數　爲皇太后皇上瀝陳之一各省倉榖宜謀久儲也向例各省建倉積榖以備凶荒乃思　預防之至計光緒三四年間直隸山西河南大荒各省疆臣遵旨捐集倉榖以備不虞近年各州縣所積多者數萬石少亦數千石設有水旱之災洵足以僃緩急惟是榖愈陳則米粒愈細久積不宜昔田文鏡撫河南時猶言之况南方省分地近卑濕粟易紅腐每年氣頭厫底所耗實多若不推陳出新勢必盡歸消耗然春售秋買祗益行商出借貧民交還不易惟有平糶一法去三存七出入循環其法似較妥善相應請旨飭下各該省督撫轉飭地方官通行此法價酌貴賤之中買限多少之數由公正紳董分糶事訖將錢繳庫秋收榖賤再行補買足數有盈無虧且於青黃不接之時廣行平糶則豪富無從盤剝巿儈不得居奇所益實非淺鮮至猝遇天灾民命繫於呼吸拯救難緩須臾必待詳請奉准始行賑恤竊恐緩不濟急無裨災黎是則徒有備荒美名而無救荒實效也且倉榖捐之於民仍爲民用似非不可通融辦理嗣後設有不虞應准地方官一面詳報情形一面開倉散放事後申明數目歲豐照章捐補庶幾倉可常盈榖非虛設而窮黎受澤無涯矣一各省民堤宜勤培築也竊惟土田之利半資乎水然過則　灾而防實可免無如愚民慮淺各惜財力所築大堤並不　厚一經水發卽難支持近年南省被水之區不一而足豈眞水勢異常無可防範實由堤本卑薄不早修培故也夫天時難測地利可憑苟盡人功必收實效臣籍隸江蘇之泰興縣其地三面臨江咸豐初年江水爲灾輕前縣令督率　民增築舊堤脚寛四丈二尺面闊八尺身高一丈二尺沿江百里屹若長城自後立水暴發江潮頂冲大堤從未漫决民甚感之近年水又爲灾復經現任縣令就塌入江心之處仿其規模移内補築去年水　尤大各堤均皆完固歲尙有秋是知多盡一分人功卽少受一分水患其明效大騐固確有可見也水退以後大吏何嘗不以工代眼堵築决堤無如新堤仍復卑薄舊堤不加修培以致凶荒屢告蠲賑頻仍若吸未雨綢繆勤加培築又何至下損民生上糜國帑哉夫地方官身膺民社水利農田本其專責昔江西撫臣陳宏謀疏言向例農隙時令地方官將舊築民堤派去修葺良以財力雖出於民督率必由於官始免阻撓之弊相應請旨飭下各該督撫於防水圩堤由民修築者皆責成地方官每歲秋成水退親往踏勘勸民培築舊堤繼長增高卽四面臨水沙洲亦加高培厚以期無虞至地方官任事尤必示以勸懲俾知振奮庶水患去而民生乃益遂矣一緝私勇丁宜裁撤也查向來口岸緝私本地方文武專責軍興以後各省募勇防勦己屬權宜之計乃口岸各商亦多招勇丁專緝私梟而地方因以多事光緒初年革員張學醇承辦淮浙各岸鹽務倡議募勇緝　四出騷擾江北江南怨聲載道經前督臣沈葆楨訪聞裁其口岸當時快之無如勇丁未去弊累猶存雖由上憲派員帶勇而約束稍疏恣肆加故近年遊擊劉高山於常州府屬帶勇緝私積怨己久夫冬勇丁李得林强姦童媳劉梅氏亦經事發查叅是則商人招勇緝私而其害甚鉅卽委員帶勇緝私而其害仍烈也夫勇丁性本狂悍加以統兵官縱容袒護一經釀成重案非賄囑屍親卽藉口拒捕粉飾了事是以胆大妄爲無惡不作其中零星小販夾帶商船受其茶毒猶可言也至懦弱良民本非販私而亦指爲販私以肆凌虐本非食私而亦誣爲食私以遂要求甚至强刼資財辱及士類民則何辜而乃橫遭荼毒若此况勇丁分布口岸不特擾害地方亦恐有悮操防且以尋常緝私猶必藉右勇營則勇營何日可撤國計何日可紓若謂綠營緝私必多賣放竊恐他處之勇久駐其地亦皆無異綠營雖近年綠營官兵不無較弱然以之征勦則不足以之緝私則有餘如其督率有方豈眞難得其力相應請旨飭下各直省督撫嚴飭地方文武員弁水陸營汛認眞巡緝嚴密稽查將各口岸緝私勇丁一律裁撤非眞有大股私梟由地方官禀請不得輕撥防營搜捕似於緝私安民均有裨益矣臣愚昧之見是否有當伏乞皇太后皇上聖鑒施行謹奏奉旨己錄○○四川學政臣邵積誠跪奏爲考過川東川北歲試情形恭增仰祈聖鑒事竊臣於上年七月二十八日將考過成眉嘉定各屬歲試情形附片具陳在案嗣復接考叙州瀘州重慶酉陽忠州夔州綏定順慶保寗潼川龍安各府州於六月初一日回省文風以敘州瀘州重慶爲優其餘各屬亦皆斐然可觀惟地方遼闊頂名槍替防不勝防臣去歲於嘉定棚次拿獲槍架多名請旨嚴辦外間尙知畏法嗣後按試各棚復再三勸諭　保認眞稽察各禀生亦皆激發天良偶有槍手闖關均於點名時上堂指攻當卽發交各提調官照例懲辦局門後臣仍終日危坐嚴防越號換卷等弊面試卷均當堂詳加校閱以杜倖進武塲縣府錄送多則六七千人少亦二三千人半係重名頂替臣均先期責令各提調核實清　並於内外塲嚴諭廪保　習互相稽查犯者尙少所取弓箭技勇亦多合式至於各屬學額本寛其束身自愛者固多而好訟逞刁者亦復不少臣按棚出示勸戒近日訟風稍戢並於下學講書及奬賞日諄諄曉諭以讀書立　安分守己不得于預外事庶幾文風士習可期日上以仰副朝廷培育人才之至意再酉陽　州夔州綏定龍安五屬向例歲科並考本屇係選拔之期均照各屬文風擇尤擬取移咨督臣以備來歲會考臣拜摺後定於本月十二日出省接考邛州雅州寗遠各屬合併陳明伏乞皇太后皇上　鑒謹奏軍機大臣奉旨知道了欽此○○丁寳楨片再據布政使易佩紳詳據署會理州知州周士瀚詳據翰林院編修廖坤斗等呈稱竊維倉頡聖書始制文字書通六義代結繩以啓文明功邁千秋宜崇祀而隆俎豆會理邑居邊荒向無初祀現由學校公同籌捐於城内興建倉頡祤年現己落成而礼典猶缺伏查光緒四年前江蘇巡撫臣吳元炳片奏太倉鎭洋二州縣興運倉頡專祠落成查照河南省成案奏請列入祀典由地方官春秋致祭所需祭品每季應支銀一兩九分五厘由藩庫動支奉旨允准案今會理州倉　專祠落成事同一律擬請援案辦理等情由司詳請具奏前來臣覆查無異合無仰懇天恩俯准列入祀典春秋致祭以順輿情出自鴻慈除咨部外理合附片具陳伏乞聖鑒訓示謹奏軍機大臣奉旨禮部議奏欽此○○閩浙總督臣何璟福建巡撫臣張兆棟跪奏爲揀員詰補要缺知縣以資治理而重地方恭摺仰祈聖鑒事竊照同安縣知縣黃毓鑫光緒九年大計劾叅准到部覆十年二月二十日奉旨照例於五日後行文按照閩省照限八十日减半計算扣至四月初五日作爲開缺日期歸四月分截缺所遺同安縣知縣係沖煩疲難沿海要缺例應在外揀員調補臣等與藩臬兩司在於實任知縣内逐加遴選非現居要缺卽人地未宜一時實無合例堪調之員惟查有卽用知縣朱承烈年四十歲浙江會稽縣舉人光緒庚辰科會試中式進士奉旨以知縣卽用簽分直隸親老告近改　福建光緒七年二月初六日到省繳照歴委署淡水新竹等縣卸事　員才貝明晣以之補授同安縣知縣洵堪勝任雖調缺請補與例稍有未符而人地實在相需合無仰懇天恩俯准以卽用知縣朱承烈補授同安縣知縣實於地方有益如蒙俞允該員係卽用知縣請補知縣銜缺相當母庸送部引見併免核計叅罰據潘司沈保靖臬司裴蔭森會詳前來除咨部外臣等謹合詞恭摺具奏伏乞皇太后皇上聖鑒勅部議覆施行謹奏軍機大臣奉旨吏部議奏欽此 
 
