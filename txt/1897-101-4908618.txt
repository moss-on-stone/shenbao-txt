# 1934 - 101 - 4908618

 

Page 1

 
 
[新著中東戰紀本末續編每部七角○内有總署中堂督撫欽差統領籌商和戰密電七萬字] [  圖書集成局啓]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢説等類皆萬金不換之秘本百思不到之眞詮同在申報館曁申昌書畫室格致書室北京路美華書館四馬路大吉樓廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[第三次印二十四史告成] [  圖書集成局啓]  
　　二十四史一書上自遷史下迄橫雲山人明史稿數千年理亂治忽畢備於中誠我人所不可不讀者也本局前會二次排印甫經寒暑挿架頓空兹復第三次印成墨色紙張較前益爲精美分裝三百九十二本盛以文木箱三口仍核定實價洋銀五十圓諸　子有欲　史功深者　　購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[論仰光未設領事官]  
　　當中國之與外洋各國通商也其時風氣未開袞袞諸公但知考獻徵文熟我中朝之掌故而外洋一切權利則茫乎未知故立約之初事事均爲欺矇不及覺察夫外洋各國以商務爲富强之本懋遷有無商民每不惜跋涉之勞經商於他國故其國家必於通商口岸設領事官以保護之俾商人得旅居樂業不至爲人欺陵有苛例則可阻駁有人命債訟則歸自理故通商各埠之設領事官誠爲萬不可少之舉中國從前與外洋各國訂立和約但有彼在中國設領事之語而無我在外洋設領事之文蓋以立約之初未悉洋情亦不知中國之民旅居外洋者之衆也當初旣失此一着後遂補救之甚難觀於郭筠仙侍郎出使英國時欲設新嘉坡領事與英國外部文牘往來費盡周折曾惠敏公擬設香港領事行文數次終以事格不行及至薛叔耘星使秉節英法義比四國以各屬不設領事則我華民之寓居於彼者事事皆聽命西官殊多掣肘之處維時中國在外洋已設領事地方則惟英之新嘉坡領事美之舊金山總領事紐約領事西班牙之古巴總領事馬丹薩領事秘魯之加里約領事日本之長崎神户橫濵三處理事箱館副理事數者而已南洋各島星羅棋布雖華民聚族而居不可以數計而皆無領事以管轄之如檳榔嶼麻六甲柔佛苵蓉石蘭莪曰蠟等處又荷蘭西班牙兩國所屬之處一曰蘇門答臘之日裹埠一曰噶羅巴一曰三寳隴等埠一曰小呂宋英法兩國所屬之處一曰香港一曰新金山一曰緬甸之仰光一曰越南之北圻與西貢皆未設領事故西官往往虐待華人或迫之入籍或拘之爲奴或禁其往來或朘其生計種種陵侮剝削要皆以無領事之故不徒海外數百萬生靈諸事聽命於西官已也夫領事在彼雖無管轄華民之權而有保護華民之責有事議訂則可與西官同商有事禀報則可爲使臣所據外洋以我有領事不免多所顧忌故必堅拒之而我實不得不相機籌設以免華人觖望之心而慰輿情於海外故薛星使曾於庚寅年有統籌各島添設領事官保護華民一疏利弊言之甚詳嗣遂擬於英國各屬先請添設領事然後籌及於和日屬地以次設官往復咨商爭之甚力始得英外部照會稱英廷願給文憑與中國所派之領事官但間有審量地方情形之處刻下或有不能照給文憑者須由英廷察看情景定奪辦理星使遂照覆外部告以中國應派之領事官首在香港及新嘉坡附近之地其檳榔嶼各處有應選派副領事者俟審定後再當奉聞事之顚末議之艱難均載於星使四國日記中然日記至此而終以後辦理無可徵信而今以新嘉坡領事爲南洋各島總領事檳榔嶼則又設有副領事是星使所爭者已次第舉辦矣惟仰光一地雖亦英屬然不歸新嘉坡統轄未知亦在此例否乃知新報謂薛叔耘副憲使英時曾與英人爭請在仰光地方設立領事頗費唇舌始見允行當時擬調左子興領事移鎭是處左以事不肯往未幾薛星使滿任歸龔仰蘧星使繼之定例使館經費由總理衙門包與使臣報銷多少則不顧問龔星使因添派一領事薪水等開銷每月多費數百金頗於宦囊有損遂置不復派而總署亦不復記憶故此事雖經薛星使千言萬語而得之然至今仰光一埠尚無中國領事之足跡云循環報嘗錄登其語本館爰亦照錄之執筆人瀏覽及此不禁咨嗟枙腕爲我海外華民呼籲焉稿未畢 
[本館接奉電音]  
　　昨日淸晨京師飛電傳來硃筆一道敬謹譯登○三月十三日奉硃筆丁立瀛補授户科掌印給事中欽此 
[闈廠被毁續聞]  
　　闈廠被毁一事已據廣州博聞報錄登本月初六日報中嗣得本館訪事人函述云上月二十八日派銀之説各子廠原擬派還因見所繳按櫃銀終無著落派亦散不派亦散况本日閙事多是無賴匪徒隨聲附和其中實係收銀之户十無一二自拆永生財後並及各廠一律拆毁凈盡獨永興隆一廠未拆此廠今歲新開所有欠欵無幾早已淸還故未波及此次被毁各廠惟永兆昌最爲吃虧該廠資本約五千元所欠應派之銀不過千餘元其廠東係袁姓實繳按櫃銀六萬兩是日事起倉猝各夥衣箱雜物不及摐出亦均被人搶去所謂城門失火殃及池魚也翌日本街人衆上廟集議自後不許闈姓賭匪在此設館以免拖累出有長紅標帖未知將來可能如願否先是闈姓舊商宏豐公司韋崧廬杰誠信堂敬直堂商人黃耀武蘇德源何起廣等遞禀承充廿七日奉善後局憲出牌傳該商於午刻到局限廿天繳到銀一百萬兩卽准承充先繳先得如同時繳到卽作合辦至於舊商蔡紹德曾於月前某日奉督憲提訊所繳之銀作爲充公并追餉項卽令具結而蔡商堅執不允據云此銀係從西人處借來旋有洋人到堂與督憲辯論一切惟憲意已决此欵斷無歸還之理而各子廠商人前見善後局憲批詞一時人心皇皇頗爲不服途中黏帖訴詞照錄於左以硯衆情之向背云具訴詞省城闈姓十廠佛山闈姓十廠并各府州縣七十二埠共二百餘廠等竊廠等省佛七十二埠按櫃銀兩無辜被累一併充公前經具詞奉訴兹讀善後局憲牌示更有令人驚詫者請爲我粤京官鄉紳先生大人再陳之如善後局牌示有云前項充公銀兩係由闈商蔡紹德繳局並無子廠禀繳之欵等語查去年九月初二日曾奉善後局印示祗開子廠按櫃等項准歸兩堂彚繳并無飭令子廠禀繳是以廠等繳欵之日亦祗知遵去年之印示不知有今日之牌示也局示又有云子廠按櫃卽有其事未據禀明有案應向蔡紹德自行淸厘等語查蔡紹德充公革退此時筋疲力竭削骨固有難堪卽向淸厘而廠等繳銀之時原係憑信局示今局示具在蔡商亦必推諉有詞且七十二埠二百餘廠使人人向其淸厘勢必互相紏纒釀成巨禍爾時執法有司又恐不肯援牌示之文而寛小民之罪是兩示旣係於先一牌復誤於後民則何罪而必迫令其死亡局示又有云刁民聚衆罪應斬絞等語查各廠皆自己切身 
 
 

Page 2

 
 
之事律例無不准控告之條各自投案無所謂聚具禀乞恩亦無所謂刁而且身家已破性命無依不斬之斬不絞之絞殺人以梃與刃有以異乎廠等倩願死於有形之斬絞或有伸寛之日不願死於無形之斬絞永無雪恨之時嗟嗟憲諭煌煌事急則出示以招徠過則題牌而諉卸進退無據前後兩歧官府如此權衡下　何揩手足廠等屢叩憲轅而請命旣未蒙其俯察而反怵以嚴刑無罪而抄家有寃而莫雪勢迫冉懇我粤京官鄉紳先生大人俯念桑梓之情代遠閻閣之苦上以維公道下以恤民艱庶百千萬人之性命由此復蘇七十二埠之脂膏於斯有賴矣謹此再訴 
[蘇撫行程]  
　　揚州訪事友人函云江蘇巡撫趙大中丞蒞楊蒐軍畢憲駕卽往袁浦本月初三晚駐節卲伯初五日抵袁江本擬將徐屬各營調至浦上合操嗣經某觀察面禀以徐屬民風强悍設各營伍一經移動恐有百密一疎之虞中丞頗以爲然爰仍躬往校閲惟由浦至徐須棄舟就陸往返程途約須五六百屈計十三四日憲節可南旋過揚矣 
[船政招考示諭]  
　　頭品頂戴尚書銜鎭守福州等處將軍兼理船政大臣裕爲曉諭事照得船政招補學生經先後出示赴正誼書院報名在案兹據監院同安縣學教諭林祚曾將投考未冠幼童一千六百五十八名已冠幼童三千零三十八名駐防幼童一百三十三名並投考舉貢生員一百二十一名駐防舉貢生員四十七名造具册卷申送前來除舉貢生員另行示期考試外其示冠已冠曁駐防各童定於三月初三日起在八旗奉直會館排日分帮扃門考選先考未冠次已冠次駐防各童每日約定二十牌左右惟會館地方不寛難容多人現定每牌五十人應按牌入考一牌考竣再考一牌各按牌次聽點名次點到領卷再候委員照牌帶入考試不得紛亂合行示諭爲此示仰投考各童知悉務期於早晨六點鐘隨帶筆硯齊集依牌站立聽點入塲毋得參差自悞其各凛遵毋違特示計開三月初三日考未冠第一牌起至二十牌止初四日考未冠二十一牌起至三十四牌止下午挡考已冠一牌至六牌止初五日考已冠七牌起至二十六牌止初六日考已冠二十七牌起至四十六牌止初七日考已冠四十七牌起至六十一牌止下午接考駐防已未冠一牌至四牌止以上各牌均按正誼書院造送點名册名次如臨點不到者概不准補點光緖二十三年二月廿八日給又曉諭事照得船政此次招補學生除投考之舉貢生員另行示期考試外所有未冠已冠及駐防各童業經本將軍大臣定期排日分牌在八旗會館扃考示諭在案兹將考試條欵再行開列示諭爲此示仰投考諸色人等知悉其各凛遵勿違特示計開一船政前後學堂之設原爲考選質性聰頴身體壯實敦敏向學幼童來學肄業俾資教習製造駕駛等學非如考試各塲重在文藝且該幼童等年在幼齡自係初學自不能全以文字見長現係遵照前示已將讀過書籍報明此次考試卽扃門按名面試將該童等所讀過之書各指數章當面默寫卽可騐其資質敏鈍能否力學以憑選擇一此次報考人數衆多現定每童默書數章字數無多每牌以二刻時候爲限如至二刻不能繳卷卽以未完卷論收回不閲一船政前後學堂本爲幼童而設此次舉貢生員年在二十左右能通西學測算者亦准投考原爲搜羅奇才異能已知門徑之士俾得易資研習以儲船政之用若考試文藝自有該舉貢生員等應考之塲非船政考取藝學本義也此次考試報考舉貢生員亦當定期分牌面試或令繙譯英法文一篇或設測算數題令爲答覆擇尤酌取如不能通曉英法語言文字及明白測算等學者卽可毋庸赴考以免考非所取赴試徒勞致旁騖岐學有誤大比正業一各童應認明名次在第幾牌依牌聽點俟點到本牌時按名魚貫而入隨委員帶至考所其牌數在後者毋得爭先擁擠一减報年歲與貎相遠者概置不錄一已經剔退之藝童不准入試違者察出一概不錄光緖二十三年二月廿八日給 
[遼東火警　　營口采訪友人云本月初六夜一點二刻時忽聞警鐘亂嗚遙望西方烟火衝天紅光四射急出訪之知火神廟鼓樓突遭回祿之禍樓上平日本無人棲息西南角圍墻外有某姓設餅擬於此時方用葦席平鋪而臥爐中火尚未息以致延燒一霎時火勢上騰鼓樓遂燬迨水會中人齊集喬營更出隊彈壓急將西角門拉倒至四點二刻火得漸衰義盛源糧米雜貨店正對其門店夥用棉被浸水遮護屋檐得免殃及 
[武林火警]  
　　杭垣自二月杪至今積雨已晴風乾物燥本月初十日午後兩點鐘時下城鑼聲振耳探悉竹竿巷天長寺前某菜傭茅屋内因午炊遺火忽兆焚如天福義集龍局駐於該巷之白燡廟聞警急集人夫首先到塲屋中有停柩一具卽爲奮力搶出少頃二聖廟水龍亦至下城保甲總巡及本叚分巡委員先後督率巡勇親臨彈壓得以救熄計焚去草房五間未經延燒他處亦云幸矣 
[冐充礦員]  
　　鎭江訪事友人來函云有名楊德華者日前由金陵附某輪船到鎭賃居大馬路南首新建洋房内自稱軍功都司銜塲面闊綽僕從紛紜門外懸虎頭牌並貼有督辦湖北礦務兼辦池州寳華礦務調辦鎭江礦務委員各銜條售賣股分票甫經半月入股者實繁有徒鎭城内外遠近哄傳初不知其爲贋鼎也事經常鎭道憲呂鏡宇觀察所聞謂該員旣充礦務本道亦係督憲札飭辦礦之員該員旣未來轅謁見亦未奉有憲札其中頗滋疑竇卽飭水陸總巡保甲總局洋務局水利廳各員明察暗訪現已查出破綻業在篋中搜獲僞刊股票並木刻印信多件又楊姓名戳數個復將楊及局中司事三人并一切僞物由各員解送道轅禀明觀察辦理十二日呂觀察將楊等飭交丹徒縣王伯芳大令詳加研訊想一經訊實定當處以國法也 
[沙溪帆影]  
　　沙巿訪事人函云荆南道駐劄荆州城内雖統屬宜施二府而長年無事從不蒞止自宜昌設立通商馬頭税關歸荆南道監督每歲必巡行一二次此次道憲俞君實觀察擇吉三月初五日附輪前往以總辦沙巿關前東湖縣魏大令遠猷爲隨員是日招商局江寛輪船抵沙道憲乘官舫渡登輪舟荆州府江陵縣曁保甲局提調俱同舟共濟恭送行旌武剛右營整齊軍隊排列岸上荆江水師砲艇護送江干旌旗一片照耀水湄輪船開行時各營嗚鎗恭送然後列隊而回按此船原走上海漢口一路今忽攺赴上游聞此中人語云因固陵船身甚小載貨無多每次需煤亦未减少意欲停止固陵專用此船與快利焉○胡大令湘省人文忠公之裔也去歲以縣丞過知縣班坐辦枝江縣屬江口厘局日前劉太守辭世沙巿厘局需人省憲卽以大令移辦三月初一日已抵沙矣○江陵縣龍山書院由張雲生大令示期於三月初一日甄别生題子曰加我數年三章童題君子反經而已矣經正生童詩題賦得鵲聲穿樹喜新晴得晴字○淸明上塚處處皆然荆俗則每於塋前高搭凉棚延賓友契姑姨肆筵設席男女雜坐以致輕薄子弟戲謔笑言人心風俗爲害實甚又召優令圑坐低唱絲管嗷嘈與野哭聲遙相應答所謂秋霜春 
露悽愴怵惕者安在荆州府舒暢亭太守惡之先期頒文告一通嚴行禁止若輩遂懔如氷霜無有習常蹈故者矣○陰雨連綿灾民之雌伏牆隅蝸居屋角者莫不朝天待漏呆若木雞兼之風伯肆虐刮面如刀各善士雖鳩資重開粥廠而餓莩之不死於饑者仍死於寒縣尊張雲生大令軫恤民艱捐亷於旅寄園與太平園適中空地多搭蓆逢共百數十具皆兩檐垂地如翼覆然編蘆葦爲門篷内鋪以稻草鱗次櫛比密若繁星每篷男婦大小八九口編號題名於門間有老病廢疾者命差担粥送之各善士以災民麕集於此恐其飮冷水而致病也設立兩大缸以施茶飮善醫者自帶筆硯小几爲病者診視施藥以故隙地數畝人聲嘈雜一時有成都成聚之觀○去歲粥廠旣開聞風而至者踵相接災民露處者固多而賃茅舍繩樞以避風雨者亦有其人但一家數口少壯者白日恒往街頭乞錢領衣留荏弱者門焉以守其百結衣折足鐺此恒情也某災民棲息於赶馬臺之小茅簷家有童養媳生十五六矣窄門淺户家室易窺媳亦中姿不愧小家碧玉惡少某甲涎其爲太羹之不和也思欲染指久之得如所願往來漸密雖不能備纏頭一束綾然亦小有遺贈其翁姑貧迫無賴亦遂甘之屋主人恐釀事端定欲麾之門外不得已乃移寓於便河橋 
 
 
] 

Page 3

 
 
又有登徒癖之某乙者色贍旣壯而又極饞一見彼姝挑之以目災民以習慣不怪且冀小有帮貼因垂其目付之不見旣而某甲戀姦尋蹤而　見桃源洞口復有問津漁郎頓含醋意某日甲與乙相遇於馬家壋借事尋仇適甲懷利刃砍落乙耳之半輪血流如注旁觀者急以絲烟滲之將兩造解散不知能終無事否 
[蘭江暖浪]  
　　寗波訪事人函云寗波盜棺之事屢有所聞從未嘗有破案者兹聞西鄉朱家園地方徐某之妻於去冬病故棺殮之時生平所有金銀首飾珠寳綢衣諸物盡以爲殉被匪人得知消息久已垂涎而徐並不提防將柩厝於屋旁之竹園内本月初旬某夜匪徒見有隙可秉潜行入内將棺之橫頭燒破附身諸物盡被盜去屍則抛棄於地刻聞徐已赴縣報案楊大令准詞下鄉勘騐飭捕跴緝未知能破獲否然亦自取之咎獨不聞古人慢藏誨盜之語而况以之爲殉乎○鄞縣正堂楊爲出示嚴禁事照得迎神賽會雖係祈保之心誠而聚衆集人實爲禍患之釁端寍郡地方每於四月舉行元帥神會哄動多人種種滋生事端是以歴加厲禁止准扛擡神像巡歴一週不准扮裝擡閣等項故事以免人心浮動上年偶爾弛禁該司事等輙敢踵事增華務形熱閙遠方男婦紛至沓來聚於一城遂致鄉民與營兵互相爭毆幾至釀成大事此爾民所共見共聞者也本年奉道府憲諭飭循舊禁止以安閭閻除飭傳諭遵外合先出示嚴禁爲此示仰會内司事及諸色人等知悉爾等須知各項神會原係習俗相沿並非有益地方之事亦非必不可省之舉况際此歲未豐稔民心不靖逞一時之興費無數之貲不特匪類溷跡致貽隱憂且何必以有用之錢財作無益之費用本届四月循照往年止准神像出迎不得再用擡閣雜項故事倘敢故違定卽飭提該司事等到案究懲不稍寛貸其各凛遵毋違特示 
[江漢朝宗]  
　　漢口訪事人云廣濟縣已革武舉抗官滋事前曾略紀報端兹聞該革舉某姓者因吞沒育嬰局公欵致爲縣尊某大令指摘遽爾銜恨于心竟敢聚衆抗官大有蠢動之勢督憲張香帥前據禀知卽飭某員帶領精兵千名前往彈壓並諭務將該革舉擒解省垣以使嚴訊○漢鎭喬口義昌典鋪失愼之後某日由鋪夥某甲督工在瓦礫塲中揀取燬錢計共得三千餘串適某錢店之夥某乙到來索欠意欲搬去甲靳之乙遂出言不遜甲正少年氣盛隨手舉一斷磚作當頭之棒喝某乙猝不及避適中頭顱鮮血迸流忍痛而返某甲恐乙因傷身死不免抵償遂舉重物自擊旁人急爲阻止然受傷已重不識可能療治否○有著名鹽販某某等每販私鹽到漢屢被公差某内緝獲解案充公無次不大失其利困是積憤於心訪得因之居址月初某夕聚衆伺途恰與丙遇蜂擁直前并力攅毆一頓始各揚長而去刻下丙受傷甚重難必無性命之虞顧若輩如此橫行尚得謂其目有法紀乎○本月初七八九三日係寓漢西商春賽之期連日天公做美觀者如雲途中拉東洋車者頓覺利巿三倍其在賽會諸君中錦標奪得者正不知揚鞭歸去其樂何如也○藥土一宗大有起色業就漢口五彩正街委員設局收税刻已一律開辦省憲恐不免有巵露諸弊另委潘剌史錫璋緝私聞剌史甫解京餉回省卽委是差亦可見憲眷之隆矣○漢鎭江蘇會館正殿及官廳諸處業已興修完竣翬飛鳥革美煥美輪本月初九日淸晨同鄉諸人衣冠肅穆齊詣正殿拈香行禮是日設有戲酒用以侑神并聨鄉誼○漢鎭董家巷旁　有道生堂者牆高數仞氣象巍峨都閭府後進適與該堂接壤勢處低下大有强鄰壓境之概高玉華參戎信堪輿家言謂其不利于本署請紳耆等婉勸該堂將牆拆低數尺聞已如言照辦矣○客歲鄂督張香濤制軍委員赴粤採鑄錢蚨到省已紀報端兹聞刻下續批制錢共若干串亦已連到由聨太守豫騐數收提撥局發用巿價遂略爲之减計每鷹洋一翼可以得錢八百六七十文按該錢質薄而小蓋杜銅工私燬之弊也○督憲張制軍深恐外來荒民廢業失時除飭武漢善堂於本月初十日一律停止粥廠外隨令委員造册淸查荒民人數若干概給路資督押出境俗謂有田不歸如江水饑民其亦踴躍就道乎 
[示募振捐]  
　　日前松海防同知劉乙笙司馬上海縣黃愛棠大令接奉大憲札文内開湖北省去年水旱偏災飢民失所飭屬廣爲捐募以濟振需等因遂出示曉諭爲出示勸諭事奉蘇松太道憲劉札准湖北籌振捐輸總局咨開竊照湖北各屬上年水旱災業經奏奉諭旨開辦振捐以資接濟在案刻因振撫需用甚急而本省捐務又難暢行查江蘇地廣人稠好義急公當亦不少應請貴道就近在江蘇勸辦以廣招徠合將空曰實收章程咨道點收務望多集資款源源解濟並造具捐生年貎履歴淸册裁截副實收存根一併移局彚案請奬希將收到實收數目日期見復等因並送空曰實收二百張章程六本到道除咨復並分行外合將實收章程札發查收廣爲勸捐一俟捐有成數隨時解道核轉等因到廳縣奉此除具復外合行出示勸諭爲此示仰紳商各業人等一體知悉爾等有志功名者開具履歴照章備齊捐欵指請何項銜封貢生前赴本分府衙門上兑聽候核明隨時塡給實收彚案适册詳請奏咨給照幸勿觀望遷延特示 
[續示甄别]  
　　上海道爲曉諭事照得龍門書院應續行光緖二十年分甄别本監督定於本月二十日在署課試凡投考者先期三日前赴書院報名并開某省某府州縣學貢生監以便預備册卷由董事先期一日送道蓋印投課諸生届期准齊集道署聽候本監督點名給卷命題考試限本日酉刻交卷合先牌示知悉毋違特示 
[行主謝世]  
　　祥記洋行昨日接到電報云行東在印度蘇臘地方於十三日逝世現年三十八歲在上海行中已辦理十四年之久故結交甚廣聞此凶耗莫不愴然身後遺有丈夫子四女公子三忽遭孤露當更不知若何悲痛也 
[誕期停讞]  
　　前禮拜二法公廨堂期因蘭繙譯官逝世停理讞政已志本報昨日禮拜四又値堂期因係天主教中耶穌降生誕日例應停辦公事捕頭令包探禀請讞員鄭大令再停訊案一期 
[局董騐捕]  
　　昨日午後三點鐘時捕房總巡麥根士率同各捕房副捕頭咸戎服佩刀帶領中西探捕至工部局謁見董事某君一一騐看局董諭以勤愼辦公等語諭畢麥君乃帶同各探捕仍回捕房 
[兇犯解府]  
　　前年本邑英界胡家宅會香里錦綉齋鞋鋪主邵金生與夥張茂康算帳口角被張毆傷身死一案由黃愛棠大令通詳擬辦昨日飭吏備齊文牘以便簽差解赴松江聽候府尊勘訊 
[夥役受笞]  
　　南巿篾竹街沈某因作佛事被竊法物已紀昨報十六鋪巡防中局委員李蘭史二尹以汛捕陳金疏於防範立提夥役阿蒼到局喝令重笞三百板限三日内緝獲原贓以便飭傳失主沈某具領延干血比 
[掘菜行兇]  
　　虹口迤北胡家木橋西首分水廟相近素有江北貧民結廬于此昨有某甲手持刀䥥至附近田中割取野菜以佐饔飱適爲田主某乙所見恐其有傷豆麥出而阻止詎甲不服致相口角斷以扭毆乙力竭心慌順手奪甲菜刀猛向胯間連剌兩下甲猝不及防頓時鮮血直流重傷倒地乙卽逃避回家事爲甲之家屬所聞趕往扶甲回家延醫敷治並紏族衆多人擁至乙家問罪當經和事老出爲排解勸給傷費若干兩造皆未首肯擾擾紛紛未識如何了結也 
[軋傷手臂]  
　　寗波人方阿美向在楊樹浦華盛紗廠司理機器昨午正在加油揩擦詎稍不留神突被輪軸軋傷手臂倒臥於地一時血肉模糊不堪逼視工頭急白洋東立卽函送同仁醫院療治據云骨節已傷恐將似水滸傳中獨臂之武松矣 
[亂投名剌]  
　　江西人某甲手持名片在行駛長江之某輪船向搭客分送事爲包探夥役所見以其形迹可疑向之研詰甲稱向當長隨 
 
 

Page 4

 
 
現隨某師爺來滬住寳善街某客棧探夥遣人往詢屬實因卽釋去 
[上海縣案瑣紀]  
　　英公堂移送竊犯吳金發至縣前晚經帮審委員蔣剌史升座訉問據稱紹興人在滬失業窮困無聊借蔣雲坡之對時表至典質洋以謀果腹忽被包探疑竊悞拘轉送案下叩求明鑒刺史得供著押候覓保吳遂叩謝而退○朱張氏停棺不遷與吳秀芳奚吳氏訐控前晚亦經蔣刺史提訊據供丈夫故後棺木浮厝於地去年吳秀芳許給洋銀四百元並墳地一方囑將棺木遷讓現在不愿收洋叩求恩斷宋朱錢供是地保此事曾經殷秀三勸過未了朱永全供是地共三畝有零去年奉訊後由殷秀三從中理勸將地對開俱已應允不料秀三病故吳忽翻悔唆便奚吳氏出塲阻撓故未了案求請明斷吳秀芳供奚吳氏是妹子實緣朱張氏不允給費所致奚吳氏供此地由祖上絶賣下來與奚嚴氏合産不能割與奚嚴氏供是地與奚吳氏合産未便分割求恩明斷刺史得供着奚吳氏歸還連坆之田八分方單當堂裁去一角朱張氏速將棺木遷出安厝自己地上並着各具遵斷切結存查○山西人王炳輝控王錦如圖賴川資前晚蔣刺史命提訊問王炳輝供在申收放印子錢所有經手各債主現俱逃避王錦如許給川資回籍向索無著故此控告王錦如供炳輝經手之帳尚少洋三百餘元且無許給川資之語求鑒刺史以王炳輝藉端誣控喝令重笞二百板以板儆○英堂送沈祥麟至案刺史提問供在德祥質鋪管包竊出衣服首飾等物早經用完奉斷繳洋已寫信至家設法措繳現在尚無回音叩求寛限刺史判限十天延干血比 
[美界埔瑣事]  
　　崇明人孫福江昨携衣被各件在頭壩某押店質錢適竇包探巡緝過此見其形狀慌張知非善類向之盤詰果自唐家弄某姓家竊來遂卽連贓拘入捕房捕頭命卽押候查傳失主送公堂究辦○西華德路某姓家前投捕房報失皮馬褂等件請爲緝究嗣經倪包探四出嚴查悉係積竊余阿元所竊昨往裏虹口某處將余拘入捕房押候吊到原贓再行解送英公堂懲究○竊賊陳金土前晚夜靜時潛入 
裏虹口某甲家竊得綢衣等物肩負而逃途遇倪包探人贓並獲立卽拘入捕房押候研詰有無别案再行送懲○乞丐倪阿四昨至某木作門首求乞時正各匠工作忙亂倪遂乘間竊取松板等件背之而逸途經漢璧禮路適爲五百十一號巡街捕撞見卽行拘入捕房捕頭憐其窮苦飭押乞丐牢片時從寛斥放 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探倪順泉禀稱竊犯陳雲章前因犯案經大老爺訊懲今又竊取費四祥唐和尚兩家棉被三條報捕後捕頭飭令緝獲詰知曾竊王顧氏家洋銀七十一圓寄存林阿祥家林知是竊贓遂串人索詐洋銀十二圓尚餘五十九圓陸續用去僅存三十八圓兹特送請究辦費唐兩失主投案領贓王顧氏訴稱小婦人在治下開客寓被竊洋銀叩求追究陳供稱小的係浙江寗波府屬某邑人行竊是實惟乞開恩林供稱小的與陳生同鄉里所有洋銀十二圓陳自願寄存小的處屠别駕據情商諸衛繙譯官然後判令將林枷號兩禮拜發頭門示衆陳笞實三百板發回捕房遞回原籍起案之贓先給失主具領○包探倪順泉解乞兒施兆華至案禀稱虹口某冰廠畔常有丐子棲宿前日施在陳仁德廠邊煮飯以致失火致將廠盡行燒燬報捕後捕頭令小的拘送案下蔡紹昌訴稱小的在陳仁德冰廠爲夥廠屋被燒實是乞丐煮飯所致求卽訊懲施供稱小的係太倉州屬崇明縣人在滬行乞無心失火别駕判令笞責五百板○包探洪阿寳禀稱小的奉捕頭之令緝獲竊犯徐阿招押二月期滿之後驅逐出境○包探韋阿友禀稱賊犯李阿榮前由大老爺遞解回籍今又來滬竊取王阿寳家布衣二件報捕後捕頭令小的緝獲送究王投案領贓李供稱小的係浙江寗波府屬某邑人自知該死求開一綫之恩别駕判令笞責二百板管押一月期滿之　遞回原籍○包探沈金隆禀稱前日賊犯王阿四潛入俞天壽家竊取布長衫一件報捕後捕頭令小的緝獲吊出原贓送請究辦俞投案領贓王供稱小的係直隷天津府屬某邑人不敢入於下流實因迫於飢寒偶然犯此别駕判令笞責五十板○包探沈金隆禀稱丁阿塘向爲洋商奎克家治庖旣而竊取洋人所藏僞銀票一紙持往某莊兑换莊夥察知僞票扭入捕房捕頭令小的送究奎克投案訴稱家中所存鈔票洋銀五圓知爲僞物早經撕去票邊丁供稱小的拾取銀票不知其爲僞物所以持赴錢莊兑換别駕判令笞責二百板管押一月○包探黃四福禀稱匪犯趙阿大沿路搶奪孩童金耳環銀臂釧等物報捕後捕頭令小的緝獲送究洋人殺白度華人陳雲亭陳阿根及新和源主人某甲同訴稱家中孩了先後被趙搶取金銀等物今旣獲案求准領贓趙供稱小的係上海本邑人實因窮苦無聊以致犯事别駕判令笞責二百板發回捕房管押三月○包探趙　河禀稱前夜有陳味根胡陳氏兄妹借宿客棧中庽客劉松茂王榮泉卜阿福何阿五以其跡涉嫌疑訛詐洋六元四角經小的拘獲送請究辦陳味恨胡陳氏供西鄉人因事來滬暫住客棧被劉等拆梢洋六元四角求鑒劉松茂王榮泉卜阿福何阿五同供並非拆梢陳打翻便壺濺汚衣服故向索賠别駕以訛詐情眞判責二百板枷號七天發頭門示衆○包探孔阿才禀稱沈桂崇至祝芝泉家行竊自鳴鐘一架綢衣三件經小的拘獲送究祝芝泉投案領贓質之沈供蘇州人行竊該死惟求恩典别駕判責五十板贓還失主○包探徐榮珊禀稱吳阿炳在浦東竊取　布一疋衣服五件潛來滬上被小的查知緝獲人贓送案請究别駕略詰數語判責五十板贓存捕房待領 
[法界捕房瑣事]  
　　小船夫張章林停泊小東門碼頭與寗波船夫某甲口角繼以毆打傷甲之頭由巡街街捕拘入捕房頭騐得傷勢尚輕從寛覓保開釋○偷兒甲乙二人在某處行竊爲探夥拘獲解送捕房捕頭以若輩屢次犯竊怙惡不悛命押候堂期解請問官究懲 
[上海六馬路仁濟善堂籌賑公所施子英經收山東順直湖北川東賑捐二月十一至三十日第十三次淸單]  
　　十一日達源莊交來不書名洋三十元○十二日盛元　四孝平安並種花平安洋二十元無名氏洋十元蘇州不名子洋八元知足軒求病愈周莘　求子病愈各二元震和當銅洋五十七元○十四日李嚴氏洋一百元沙嗩顧竹洋四元無名一元○十八日蔭氏十元徐棣花洋六元曹子元二角○十九日廣裕和還免災愿洋二十元海鹽縣署沈善士公欵移賑蔡符氏爲子癎症求痊章忠治爲妻李求　愈柳振芳祈保聰敏百歲無名氏五户各洋十元求祐免罪人洋九元求祐免罪人洋五元呂渭經有心無力子各二元趙隱名銅洋十一元德新號銅洋三元○廿二日郭彦規銀三十兩陶紹庭洋三十元十八禾兑兩記洋八元植三記奎記璧記各洋五元莊家行難人洋一元○廿三日鴻城隱名氏洋一百元○廿五日無名氏洋五十元名利　　平安福平湖求是齋主人各洋二十元隱名氏洋五元張隱名代親戚求病愈守拙居求妾生男保平安各洋二元○廿六日李嚴氏洋廿元三茂恆號來彭培仁堂陸胡氏爲求樂人三户各十元蘇隱名五元胡蓮玉三元隱名氏銅洋廿元○二十七日隱名氏求諸凡順利保平安洋二十元邢金記銅洋四十元無名氏銅洋二元李閥銅洋一元○二六日邵朝綸規銀廿六兩一錢五厘宋張氏十兩六錢九分宋敦本堂洋十元神必有知人銅洋五元○廿九日達源莊來燕北無名氏洋廿元新安隱名氏周氏寓蘇多病子三户洋十元注泰當洋三元○三十日上饒張子采善士勸募劉正大等洋二百元林榮卿洋五十元銀堂氏五十元仙鎭亘心室主人洋廿元焚疏病愈人十五元服符病愈人嘉病五氏朱關氏三戶各十元澄江夏氏二元求病速愈人一元○二月份共收規銀二百九十六兩七錢九分半洋二千七百九十二元四角扯七三申規銀二千零三　　　　　分二厘兩共併收銀二千三百三十五兩二錢四分七釐銅洋一百五十三元連前共收銀二千七百三十五兩一錢四分一厘　　一百八十元錢八千六百文○二月初一日湖北賑銀五百兩初二日解川東賑銀一千兩廿二日又解湖北賑銀五百兩　　　賑欵　實存銀七百三十五兩一錢四分一厘銅洋一百八十元錢八千六百文 
[二月份月捐彚登]  
　　唐茂枝洋六元　　　五元戴耘來四元戴綏之李光琴各三元朱葆珊黃佐卿譚榦臣徐棣山陳望生南順記老順記戴生昌八户各兩元　　　兩月各兩元源豐潤洋一元八角源通銀號洋一元錢八百八十一層樓小洋十三角莊源大永裕成兩月各一元二角福裕莊兩月錢一千二百何瑞棠何植園韓山議徐　傅晉友陸全木李墨君岑仙舟兩月金松泉兩月存濟堂祝源昌宋　泰錦章老悦生新順記順泰鳴昌兩月十七户各一元五層樓錢八百恆升兩月八角介福躉康延泰　　大悞餘惠泰元甡元茂衍大厚康永豐存德鉅亨恊昇宏元宏大源吉寳和寳順承裕正大升大彚康崇餘同豐寳源徵餘永康鎰大瑞大晋大恊大義善源正祥餘源福康　源月三十八户各六百嘉綸洋六角錢六十北天成九章泳記　述堂陸福來洽兩月元泰兩月六户各六角大吉廬五角五分愼餘堂萬有全益昌瑞昌龐竹卿思補齋　煥南　源豐大萬和祥隆昇源和李珊記天益十四户各五角四海昇平樓四百靑逆閣成泰兩月德源永兩月三户各四角九和大章錦章三户各三百春園張家鶴各洋三角錢三去泰恆茂晉昌允章咸章升和恆合祥復記鴻興升施德豐亦新園其萃樓宏章泰　裕順兩月十四户各三角金合順三元同慶樓五雲日昇樓廣盛元利五户各二百通裕　　和恊順裕泰利亨鴻運樓恊興源順熾大徵昌怡昌大昌孔臣豐復泰恆生義一壺春生大恆生沈元來萬椿兩月祥順兩月元茂兩月榮生記兩月榮萬順兩月義成廿六户各角曹德大錢一百八十恊成祥永愼萬興三户各一百一文捐洋十五元九角五分錢十一千三百九十六文共捐洋一百零四元二角又錢三十九千九百七十六文滬北廣善堂唐廷桂嚴信厚葉成忠施則敬謹啓 
 
 
