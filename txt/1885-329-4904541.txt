# 1885 - 329 - 4904541

 

Page 1

 
 
[古今圖書集成告白] [  申報舘點石齋主人啓]  
　　本齊開印古今圖書集成一書所應收第二次銀五十兩曾經一再展限盖因是書前此掛號之時多有邊省逺處之人誠恐尚未周知用特寛以時日兹再與諸君約準以本年臘盡爲度務期從速寄交倘再逾期卽使補寄本齋亦不再收將來出書之日亦不得因前有收據藉口繳銀索書勿謂言之不早也倘有年内續寄銀兩當將股單上所列之號數姓名開明寄示其有由漢口掛號者仍就近繳於漢口信和洋行本齋俻有空白收據不難掣取也此布 
[順天江南浙江江西四省闈墨出售] [  申報舘主人啓]  
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十九號畫報出售] [  申報舘主人啓]  
　　蘇城間門外有古刹曰西院勅建之大叢林也殿内供奉羅漢五百尊奇形古貌無一相同法身約長四五尺下砌磚臺爲佛座臺則廻環繚繞愈轉愈深咸豐季年燬於刧火今無復興之者吳君友如爲熟游地事隔二十餘年猶能記憶其彷彿兹因南京妙相庵事借題攄寫聊存勝蹟俾後之覽者如遊其地焉報首畫譜兩圖爲沙君山春所繪孩子嬉戲圖後附淞隱漫錄圖說一則准於二十六日出售批佈 
[上海絲業會館於關聖前拈𩰘分彩醵資助賑序] [  霅溪趙炳黎謹撰]  
　　天理循環疇保有豐而無歉物情濡滯必斯不窒而後通值萬難措置之遭作兩得放全之計雖未便援以爲例要無非急則治標爲街衢籲乞者曲予斡旋爲樽爼折衝者靜觀勝負溯自畿疆告糴愴鯨浪之高掀兗域籌捐慨雁糧之迭匱沐皇恩於汪濊亟拯時艱蒙睿照於包涵常頒鉅帑行道有福祲氛獲免其曼延樂善好施温詔疉宣其優渥無奈喧豗蛟窟望巨鎭以欷歔矧夫惆悵羊城駭洪波之奔駛僚寀長安稱職傾筐倒篋而來朋儕越境投緘累寸積銖而至綰竹符乎公廨鶴俸聯蠲寄萍梗乎遐陬鳩形忍覩盤堆苜蓿逺播清芬釜煮枇糠暗滋生意廼散財而贍衆尋棄產以濟人架擁縹緗割愛而渾忘價目箱羞菽帛耐勞則拚祝同心迥殊畫餅虚懸丸凝黑豆誰曰夢粱待熟款匯朱提或瀕父母易簀之時或遇兒曹墜樓之險或訝連枝之受挫欲叶塤箎或防並蒂之幾摧應諧琴瑟妹可推夫敤首姊亦諒於燃鬚交旣矢其肫誠誼益敦乎聲氣當此倉皇坐困所宜撫字逾恒倫紀肇脩閭閻修繫正非獨庭闈闃寂出資稍慰先靈璋瓦摩挲節用亦憐瘠壤也又有塾師申勸憯怛乍萌夥友辛勤性良勃發厄扶分娩端憑祀竈忱攄釁弭燎原詎慮畜池殃及腹枵待哺薦訴饉饑拇戰胥删感孚中外書繪并移潤項未嘗謝尊客搜求鍼砭預郤請封詎第爲後昆引導醫瘡何須挖肉秪療孔痍嘔血也悟點頭漸瘳厥疾筍輿汰費賀釐洵事徒行蓮座焚香完願儘除盛匶撤梨園之歌舞恫怨罔遺撙枌社之章程敬恭無弛矍鑠者南山上壽何如東海持籌泣呱者彌月騰歡曷若隨時補賑擅詞章之嫵媚肯捨蘭膏從介紹以沾濡還歸芹戲璇閨激勵勿騖奢華繡百遨遊實增悚惕彼匠氏能推破格裝募册以松杉而婦人猶憫偏災擲貯囊之票劵婢幾攖於烈燄更念沈淪僕能甦於須臾俾資調燮髫齡雖穉何忍題糕淑媛有知豈娛敷粉挈筠籃乎市上減膳自甘銷錫箔於甕中撥灰而售慈雲廣被突來護法僧員掣電深潛摳接袪魔道士歎流離兮失所屢挽狂瀾問殘喘其誰治具躋樂土康强老嫗單寒體於贈衣嬉戲幼童昏墊矜於啜茗别後無從儻債稱觴互建隂功乘時不計酬勞操畚兼平隄患賞端陽而遇閏酌盈則花樣翻新攀吕宋以奪標屬望則蓬飄有係抑且女傭執帚勤苦堪輸豈無驛使傳筒駞驅差效知非悔過姓名惟恐或揚作德降祥冥漠弗乖其報此皆凶轉爲吉安而思危者矣第近取較勝逺求而居今盍還稽古錄遺氓之籍漢成帝澤徧扶窮耘佚户之甿宋仁宗謀詒賙急歳窘而播遷己甚晏寢啗藜民羸而彫瘵綦多深宮和藥樹義莊於好與文正公振乏可嘉述彝訓所欲行定陶令卜隣足式麥不止三千餘斛錢乃纒四十萬緡城下指囷惠枯區而汲汲堂隅解帶緬貴骨之遥遥粤攷謨猷曾垂典要聖主厪懷己溺抗衡啓宇帡幪興朝軫恤庚呼媲美登臺熙皥過其都者縱蹇險之頻仍適彼郊歟爲需資而揆度愛如冬日競熨黄綿嘘到春風遽抽青草紓魴赬於函夏穫鸚粒以有秋縉紳煞費經營韋布臚陳梗概情殷彌陷詳邑宰所未詳術妙救荒備村耆所不備恫瘝在抱什物頻捐貿易憚煩品彚之轉移猶緩瑰奇毓秀俄時之利賴無涯會合企於蟠桃咨嗟泯於啄粟幸醵儀乎滬上燕賀相將藉抒悃乎壇前鳬飛聿遂泉刀灌溉比舍謳歌圭璧安排明禋妥侑升沈遞嬗今富鮮料其後貧憔悴奚堪人飢孰耽夫獨飽貸萬鍾之靡算役命汎舟加五袴於無襦計踰紉襪瀹疏是傚績並奏於放龍謬視有方技能操乎扁鵲所有釵環之焜燿珠翠之晶瑩狐腋之煖輕蟫編之淹雅以迄珍藏鐘表大理石屏玉硯瓏玲銀杯璀璨柳骨與顏筋錯綜用筆圓匀倪黄偕顧緑齊輝展圖淵茂有文必攟無采弗陳凡兹寳玩之陸離悉出羣賢之資助勿哂纎微一握積少亦可成多聊云輾轉再思化板廼能爲活不是呼盧喝雉蹈誥試所難容幾如祭虎迎貘迓休嘉而下拜盍簪鳴豫回菜色其昭蘇默鑑保臨擷稷馨其旁達戴穹蒼而共質方寸内具植心田呈坦白以非譌咫尺間特開眼界聚菁英於百產庭實駢蕃倍諦視於千人階空鵠立果然獲雋成運囂塵湫隘之鄉就使持歸亦邀正直聰明之貺盡其斟酌媿未趨蹌一木能支皆謂克家有子兼金易集惟憑輔國其人爭端自戢於無形滿腔惻隱厚意頓流乎俄頃成見消融得失何常涓滴胥徵挹注哀嗷己迫黔黎總荷栽培爰慶格歆各臻奮勉拈𩰘己畢分彩偕覘 
[簡使電音]  
　　英國駐華京欽差自赫總稅務司辭不受命之後尚未另簡兹據前日倫敦發來電音稱英廷刻己簡派前在法國爲頭等參賛之華珥生君膺兹重任矣 
[經世成書]  
　　日本海軍省派定兵船數艘前往北海道洋面練習航海之法并在各要地建築觀象臺以資考騐日廷下詔求博學之士編纂日本海誌凡近來通商沿革事宜及製造等事一切備載刊刻流傳俾有志經世者得所叅考云說見日本新聞 
[火警類誌]  
　　嘉善縣界西塘鎭南栅栅下香作於廿二日三鼓時失火趕即鳴鑼報警闔鎭之人及分防廳嘉 
 
 

Page 2

 
 
協汛兵水師炮船哨弁巡防局勇均來施救起水雖便然水龍甚少失事處又在房屋中央灌救不甚得力直燒至天明火勢方熄計前後四進樓屋祗燒去中間兩進緣有高牆阻隔火勢故未延燒左右鄰起火之家燒斃一老嫗及一中年婦一小孩因夢中不及逃避也聞火係由床帳燒起云又嘉興久無火警乃廿二晚上燈時倐聞警鑼亂鳴知係北門外鄉間應馬河地方失火幸爲時尚早風力亦不勁得卽救滅祗燒去草屋一間人口亦無損傷以故郡城各水龍尚未齊出也 
[衣冠賊]  
　　自秋徂冬粤省劫案疉出最駭聽聞者莫如行刼鄭軍門府第一事軍門府第在西關寳華坊十六日有衣冠者乘四人大轎前有兵役後有僕從不下十餘人呵殿而來儼然貴官氣象旣到門詭稱委員請謁軍門之公子公子以素不識面擋駕不見其人謂奉上憲差委有要件面商遂降輿而入兵役隨之揖讓未行而兵刃己見公子知中賊計倉卒之間不能抵禦乃餌以好言謂爾等到此無非爲錢財起見如取如携我不阻也但勿過事猙獰使婦女驚恐匪徒將金銀珠寳搜括一空復乘轎而去揚揚自得無敢阻攔者迨後報營追截己渺無蹤跡矣此殆與前次某典鋪被劫之案同是以盜扮官特彼則冒稱踏勘此則僞爲拜客耳匪黨横行至此大可寒心 
[宜昌雜綴]  
　　近日四鄉多患時症小兒尤甚聞西鄉之人現欲迎燈以驅疫九月廿八九兩日黄沙瀰漫河西山峯不可望見疫症之多或由於此○月前由省垣解到首級二顆懸竿示衆聞係姪謀害嬸命之案也○甲乙二人不知何故白日在大街上始則角口繼便角手甲謂乙作賊乙謂爾教我作賊竊取某物爾自賣用並不分我甲又謂乙某日盜某姓衣物某日竊某户鷄鴨互相詬詈旁若無人旋爲人從旁喝散而去此亦絶好一通口供誰實多事使不得畢其詞耶○某砲船上之布篷被小竊盜去該船哨弁密派多人四處訪緝獲賊於河西禀請營官將賊割耳示衆方始開釋○臨江地方有彭姓女訂婚於某氏絲蘿雖繫琴瑟未調前月女忽不見四探無蹤娘婆二家均巳控官不知合浦之珠何日復還○初二日北門外某紳家出殯有山西冀甯道山西布政使欽加二品銜解元舉人及兄弟同科等牌其餘綵仗亦極鮮明繞城一周始人窀穸觀者謂極喪儀之盛○近日水己半退江通船尚能行駛聞現有釋陵小船來往江通不過再行一二次候明年春水生時再鼓雙輪也 
[西江瑣語]  
　　武闈於初一日試騎射初六日試地毬初八日試步箭屈指計之十三四日可以開試技勇○初四日夜風雨交作豐城縣大街言盛錢鋪突被游勇二三十人撞破店門擄掠紋銀二百兩洋元數白番旋卽越城駕小划渡江而去現己報案跴緝矣是夜四更時德勝門内東爛泥巷失愼鋪户數十家概付楚人一炬越三日小校場側十餘家亦兆焚如統計近十日内南則有惠民門外之火北則有德勝門内之火中則有小校場之火皆係貧苦之地豈祝融氏亦如人世之欺凌貧弱歟○建昌縣圩堤被水衝破多處署藩憲王鶴樵方伯復委候補縣吳大令忠廉前往該處勘估工程○按司獄衙署年久失修不無坍塌臬憲繆芷汀廉訪己委湯君濟川監修工程所費尚不甚鉅垷將告竣矣○南昌縣學本年春夏修治一新七月以來新建縣學亦一律修復舊觀巍然煥然照耀耳目論者咸歸美於南新二縣之紳董以其知所本也○宜春縣孫祿增廣豐縣姚克諧奉曾爵督憲奏叅革職己見邸抄兹奉到行知署藩憲即於初四日牌委蕭明府錦芬署理宜春縣篆石明府壽祺者理廣豐縣篆月内當可鳴騶就道矣○省垣儲備籌備各倉存榖十數萬前經盤查榖石無虧惟倉厫未免損壞亟宜修整以蔽風雨當經各大憲批准兹委候補縣張大令鳳齡監修工程定於初八日開工 
[北通近事]  
　　上月二十以後連日大風吼聲震耳至二十九日飛廉氏稍稍霽威而油然作雲天色忽隂沉似墨頗有釀雪情形晦日午後果天公玉戲遍地撒鹽惟隨下隨融並未屯積耳○上月杪全漕告竣興游二倉憲於十月初二日進京書役舍班紛紛隨往行轅中札飭州牧派役撥兵駐守○時交冬令宵小易生薛觀察因札飭右營及捕盜營分巡城鄉集鎭關心民瘼可謂無微不至矣○本月初一至初五狂風怒號嚴寒砭骨外河氷結寸許貨船多膠滯半途近日雖見和煦尚須將氷鑿開船舶方能行駛耳○前經沈大京兆札飭清查保甲刻己遵誣舉行矣○初八日明恊戎率同左右營兵弁在署内祭纛禮畢諭令余都戎曹守戎嗣後須按三六九卯期督率營兵認眞訓練○東街永聚染坊近由口外運到顏料數車當雇挑夫扛入舖内有一夫藏身後院意欲伺隙穿窬至三更時趁舖夥鄉入黑甜卽竊取染片一包正欲覓路逸出忽有小花龍見而驚吠鋪夥聞聲喚衆人前後兠拿賊遂束手就縳次晨恊同練局地保送州審辦矣○鼓樓後義順洋貨店有某甲到櫃檢取綢縀值銀四五十兩囑該店學徒隨往取銀甫至門口復囑學徒回去再取綢二疋送來一併付值學徒不知其計正欲回去幸該店主看出破綻追蹤而至將貨奪回甲乘間逃避撞騙之徒隨地皆有可不愼歟○東門内扁担胡同黄某之子聘保定府某姓女爲妻於初八日完姻先期知照女家來通就親是日高搭喜棚懸燈結彩親朋畢至車馬盈門新郎則頂戴輝煌衣裳楚楚預備迎娶乃遲之又久女親終未至急遣人偵探始知女中途患病故爾愆期豈紅鸞尚未照命耶○初八日州署書言捐資恭祀本署土地獻戲二天觀者不禁○中西兩倉連日開放三品以上俸米故持票領米者車裝駝載甚形擁擠更有本郡城隍侯俸年例散給殘廢之人每名二石名曰孤貧粮凡得米票者莫不欣然色喜○某甲者京都齊化門外人在天津作小經紀一日接到家信令其速歸當卽携銀十數兩束裝就道星夜趲程行至通州過常營花園忽遇四賊自深林突出攔阻去路意欲搜劫甲哀懇不允正在支吾間幸有大車兩輛由東而來賊始竄避甲得幸免亦險矣哉○月初北風驟緊運河結冰寸許所有由津運來之雜貨米石等船均不能前進在張家灣以下停泊日内天晴日暖河凍己開貨船始抵通然尚寥寥也○新任漕運廳李司馬於十月十六日接印○山海關舊有榆關書院余雲侯孝廉主講數年士論翕服今秋孝廉病逝郡人士擬俟李子丹太史回籍守制時公請主講想太史或當言肯也 
[水火旣濟]  
　　客自秦郵來者言上月二十七日大風高郵湖内覆溺船隻甚多淹斃客商及漁人不知凡幾湖口雖有救生船二三艘頗有顧此失被之勢客亦從水晶宮逃出雖慶更生然臂膞受傷甚重緣當時見勢不妙出立船首須臾船覆客之半身適爲折桅所擊幾作新豐斷臂翁當時呼救號哭之聲至今思之猶令人心悸○本月十五夜四鼓揚州新城焦鹿巷東首隙地草屋失愼延燒五家多係窮苦小民火滅東方巳白日出時卽有某善士煮粥兩擔挑至該處施放有中年婦二人頭顱被燒受傷甚重當時從夢中驚起怱忙辨不出門户爲人拖救而出也又某氏婦本己懷孕因受驚恐奔出後卽在墻隅分婏一女火旣熄人始見之亦由某善士給子蘆蓆破被令其蔽體或謂此次之火實匪徒所縱云 
[請留節鉞]  
　　江南提督李質堂軍門節蒞松己經廿載雍容坐鎭威望昭垂海内人民望之如泰山北斗前以舊傷復發奏請乞骸蒙恩賞假三月在任調養目今假期己滿政體未痊因擬咨請曾沅圃爵帥乞爲代奏固求開缺歸田部下各營聞之謂素隸節麾未忍一朝舍去爰約同具禀保留在籍紳士姚衡堂仇竹屏二太史等亦臥轍攀轅情文交至軍門言忝居此任己經歳紀二周自問樗櫟庸材毫無功德目今老病日劇何敢意存戀棧致負朝廷畀倚之心說者謂諸君之欵留彌切軍門之遜謝勿遑可謂兩美具矣 
[水龍得力]  
　　金陵水龍局以救火爲急務每屇冬令抬龍夫必日支龍于大門外延頸如鷺一聞警報袒者不及衣跣者不及履疾風掃葉西奪而行先至者賞後至者罰此水龍之所以稱得力也十七日辰刻旱西門先有鑼聲倉巷水龍聞風先赴正如項羽率八千子弟鼓行而西纔樸滅而内橋灣又黑烟冲天于是拖泥帶水者又折而之東計此一千人自朝至子日中昃不遑暇食殊無怨語安得天下事发如水龍局之實 
 
 

Page 3

 
 
心任事哉查旱西門之火緣一宅有凉篷在門首忽被風吹斷其繩飄摇空際主人方晨起手持水烟筒呼吸未竟恐挂行人之冠爲人所呵斥急欲梯而下之倉猝中未暇檢點紙煤風己吹入帳中少頃火從帳中圑結成毬烟燄滿屋矣若内橋灣之火則草屋中有具午炊者火星從烟囱中迸在茅龍身上龍旣不能飛又不能潛順風一棬上上都澈并延燒相接之瓦屋數椽幸水龍噴注如傾盆不必雨帶酒氣而己反風滅火設當無水龍之處更有何術可以霽祝融氏之怒耶 
[刦案紀聞]  
　　杭州錢塘門外約十餘里有東嶽廟山門外略有集落蔡姓者小康之家也月之廿二日甫交三鼓時蔡聞門外人聲鼎沸且有火光方疑爲近處失愼開門出視不料有五六十人一擁而入手執刀仗兼有洋鎗其勢洶洶家人皆四散驚逃各顧性命室中有一產婦病莫能興羣匪將其拖出綑之門外任情搶掠不惟衣飾蕩然無遺銅錫等器亦皆携之而去約計失贓共有三百餘千衆見盜去己逺始敢奔回將產婦放下然被弔半夜己身凍欲僵僅存一息矣該處雖有汛弁及得信帶兵追來盜己無蹤跡蔡急欲至縣擊鼓旣思報官踏勘費用旣而巨 
緝獲仍懸故尚猶豫不决云 
[宮允來申]  
　　浙江副主試潘嶧琴宮允衍桐于文闈揭曉後請假三月回籍省親文旌昨己蒞申暫駐浦灘洋藥局内聞小住數日卽須遄返嶺南大約俟來歳開河時入都供職云 
[集資砌路]  
　　本埠十六舖橋迤南一帶馬路年久失修行人不便刻由城内果育堂董事某君禀請道憲泒委朱君恊同該堂司事及地甲人等向該處店鋪房東捐資修砌聞每一門面房東及房客各出錢五百文己先在鹽碼頭一帶動工修築矣 
[奉委勘河]  
　　本邑西門外曹家浜係由滬往蘇松等處要道泥淤水淺致礙舟行上海縣莫邑尊申詳上憲擬卽籌欵疏通因委水利局員王雁臣司馬先行勘丈以定經費若干司馬奉文擇於昨今兩日帶同縣署亭耆前往估丈但羅少耕太守普省後司馬兼辦英廨會審事宜案牘如山勢難兼顧因飭差知照捕房停辦公事兩日至羅太守據聞日内卽可回申云 
[姑准交保]  
　　前報法包探孫寳生在漢口輪船上查獲帶領兩小孩之張明海郭順兩人并搜出紅帋賣契據供從南潯鎭買來等語昨日捕房將張郭兩人解案旋有在法租界開店之六人并郭之弟等到案請將張郭兩人保出至南潯尋小孩之父母并中人等到案備質翁太守逐一詰問知是達成店之陳良明生記土行之蔡國正祥茂店之陳光明義成隆店之蕭某等太守准其將兩人保去限十日回禀將小孩之親生父母及該處地保中人等一併到案質訊如果係願賣再爲核辦 
[債户投案]  
　　純泰錢莊與公和祥綢莊現兌往來付下油頭匯票一紙係廣隆支滬北吉祥街益裕竹布店照付嗣以公和祥倒閉益裕不肯付銀涉訟法公堂翁太守飭包探吊益裕帳簿以憑查對昨日解案包探將益裕帳簿呈閱翁太守見僅三四本並無日流簿正待詰問而純泰錢莊主劉榮到案請追票洋六百元此外又有德興瑞杭莊趙瑞明北雲記陳香谷協生元趙福卿三户各遞禀詞并呈益裕收銀匯票計德興瑞五百元北雲記五百元協生昌杭莊八百元五百元票兩張鄥廷鰲一千元衆稱票是公和祥所付伊家匯票已收過數次是以相信太守詰之益裕店主鄭傳禮則仍不認匯票照對之事并稱汕頭無廣隆字號况我店交易甚小請閱帳簿進出惟竹布一疋二疋安有大生意公和祥主不死亦無此種事太守謂伊等多少店户共計匯票三千九百元豈是設計詐爾者公和祥主不死爾亦不敢賴着將鄭傳禮交捕管押並看各債户將所有往益裕收銀之各莊友邀集下期再訊 
[吞洋待究]  
　　前報王藹如王芝滄控仁昌恒主王春元欠洋一案除王藹如己經投銷外王芝滄處所欠五十元己由王春元兩次繳出三十五元尚少十五元翁太守飭法包探嚴頌眉往協源祥南貨店内着保交人嚴包探去時該店稱頃間爾弟己將人傳去嚴包探因於禮拜六回禀太守以法捕房包探祗有兩人今有王耀舟冒稱我弟太守問此人作何事答稱在英公堂充當差役太守問王春元所少之洋何不交案王請於禮拜二措繳太守着仍交原保此皆數日前事也而王春元到捕房時說有洋一百二十元交王耀舟伊繳公堂祗八十三元其餘三十七元都被用用因之捕頭着包探將王拘到昨解公堂王春元將洋繳案并訴原委太守謂此事殊堪垞異原告所控祗須還洋一百元爾多出二十元何故王春元稱當時被押王耀舟到我家内謂料理我母妻併湊洋四十五元給伊將三十元繳案十五元用去第二次父親被押時伊又取去洋二十九元在後我索還二十四元被用去五元第三次又取去洋二十六元稱是繳案因不見繳向伊索還祗剩十六元八角又被用去洋九元二角此外陸續取去洋元共計三十七元太守問王耀舟如何用去答稱伊涉訟以來禀帖己遞四張自應向伊要錢太守怒加申斥交捕管押限三日將取去之洋繳案再究招謡撞騙之罪旋據王春元呈帳簿三本控一芝滄在店管帳時私向往來之元隆順店收去洋元註店開在浦東土家港又閉歇時滾存簿上結存洋六十七元未交辛俸帳上透用錢十六千太守謂何不早說隨問芝滄可有是事答稱並無是事太守諭王春元且將該店人邀到以便質證王芝滄交保繳到之洋俟覓保到案具領 
[借洋轇轕]  
　　瞿勝銓投縣呈稱上年三月友人高岑山因有急需央小的向陳姓借洋一百五十七元言明八月歸還本利届期向索無着展限本年五月間清償後小的以陳再三催索代爲措歸所有由高出立之契據陳卽交與小的收執今夏五月約期己届小的又向索歸高仍遷延不付小的因將契據還高着高另立借劵計合本利洋一百六十四元以田單一紙作抵並出約票兩紙言明如約歸還屇期冋收依舊遊移圖賴不得己投案叩請提追高亦投案訴稱上年三月託瞿借洋後旋將源泰烟舘股本劃清料理伊又向小的借去烟舘生財由奚尚卿張松樵二人介紹立有租契爲憑至瞿所執之約實被勒寫莫邑尊批飭去後兩造仍復呈訴莫邑尊因于前日傳提集訊瞿伸訴前因並稱高借是洋代奚尚卿料理債項嗣高奚二人在英公堂涉訟己將此欵收回惟並未歸還小的至小的何嘗開設烟館何用租賃烟館生財伊之筆據另有田單作抵且有伊兄鑑堂並徐鏡輝爲中叩請傳訊高仍稱託瞿借洋後早將源泰烟館中股木劃清且被租去烟館生財一副仍復勒書約據揑訴緣由叩請明察邑尊傳中証高徐二人備質二人同供高換攄之事我等確係在塲嗣將烟館劃付等情則未知悉邑尊謂二人各執一詞碍難定讞高旣稱租售煙館生財亦有中証須將中証傳齊再行訊核遂着將原被分别交保 
[贓物難憑]  
　　大德祥洋貨鋪控喻文臺一案縣訊情形己詳昨報前日莫邑尊飭提原告大德祥王鶴輝研訊王稱喻等來店行竊己非一次此次當塲眼見爲特交捕移送請懲并求將起案之贓給領邑尊復將喻等三人細加盤詰三人堅執如前邑尊謂王曰所控無憑殊難准理王稱現有起案之贓物可憑邑尊謂此等贓物由爾自己呈出惡能爲證遂着將喻等分别交保物交王領 
[英界公堂瑣案]  
　　西人陶而司偕華人徐浩元控稱伶人黄月山之妻史氏卽李巧林有戲衣等物抵在兆豐延不取贖經兆豐控請追銀託因徐囑我交銀贖取我因史有田單由徐交我作抵因之如數劃銀詎事後史竟將戲衣賣與兆豐致我許多週逝耗去銀兩若干其劃單前己繳案叩請傳史追銀王司馬准詞飭傳去後前日清晨史氏投案聲稱小婦人確曾託徐經辦一切現將行頭賣與兆豐所有由徐託陶而司交去之劃單亦己繳呈在案惟小婦人並未收過分毫司馬命俟下堂覆訊至下午司馬升堂徐又申訴前因并稱史託陶而司墊銀代贖戲衣兆豐 
 
 

Page 4

 
 
欲加取利錢史因不願囑我延請西訟師與論應需使費均未償還史稱曾請訟師代辨是事然訊時並未到堂司馬論史立保出外自去調停○張阿寳控追賊闖入賭塲遭王阿發周阿保邵阿發等攢毆王周邵等稱因碰和張來索費等因昨報己述大端至晚王司馬升堂覆訊原被各支吾其詞司馬謂均非安分之徒判各笞二十板具結交保嗣後再敢犯賭定予重懲 
[上海又報局内恊賑叢譚四十二]  
　　光緒九年分順直山東水灾同人曾於陳家木橋收捐恊濟并延請嚴佑之潘振聲諸先生分赴助賑截至本年五月二十日止共代收解銀二十八萬七千一百八十五兩六錢五分七厘五毫兹經詳刻徵信全錄除分别禀送外恐有未周仍求諸公向敝所索閱爲禱盛杏蓀鄭待鶴經蓮珊謝銳止拜啓○山東水災後時届冬令待賑益亟現蒙揚州恊賑公所李維之毛聲和邵天祿陳煦春諸大君子公請歴辦山東河南山西直隸賑務之仲配之等三君卽日赴東會同潘振聲先生查户放賑以期周密敝處擬卽起解萬金俾可帶往查放如蒙善士慨助卽請惠濟爲禱 
[輓芋仙老公祖聯語]  
　　德業付兒孫名著萬家供活佛才華驚宇宙傳存千古仰斯人[  治晚生賴朝升頓首拜輓]  
[蘇省撫轅抄]  
　　十月十九日藩轅廣示照得蘇府照磨許柏身丁母憂開缺遣缺查有本班儘先府照磨楊錫塵堪以請署荆溪縣張渚司巡檢蔡敬慈患病請假久逾限期應卽照章另行委員接署查有試用從九品杭福清堪以委署長洲縣主簿查奉曾告病遺缺查有候補主簿陳萬貞堪以請補新選鎭江府理事同知榮椿謝飭知赴本任調補吳江縣夏○以上蘇撫轅抄兩行前晚排字人拼版時誤行脫去兹特補出 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[輪船招商局第十一年帳略]  
　　辦理情形節略謹將光緒九年七月初一日至光緒十年六月初九日止本局第十一次辦理情形各欵收支盈絀臚列清册上下兩本呈請北南洋商憲鑒察曁咨送江津兩海關備案並分存上海天津漢口福州廣州香港新加坡七局以便在股諸君就近查核另彚簡明帳略逐條聲叙明白分送同人以供衆鑒倘有舛謬之處尚希皆正幸甚感甚一辦理情形宜將大叚聲明也本届局船除照常在中國通商各口承運漕糧攬載貨客雖當海氛經年摇撼之時而竭力經營相機來往所有行走北洋江漢折閩之二十一船尚能獲利四十四萬餘兩外其越南承運粮米一案法越失和以後己於九年春間停運惟南洋新嘉坡榔擯嶼一路致逺圖南虧折甚鉅又漢口迤上之官昌江通一船攬載亦不合算三船共虧至五萬之多以兼走南北洋之日新美富二船因行走次數太少亦共虧去一萬一千餘兩又懷逺一船常川往來粤滬尚敷支銷不期九年十二月初一夜行過浙洋魚山觸礁全船沈没遂致帳上仍虧三千餘兩係屬卹欵六船總共虧銀六萬五千餘兩以各船生意統計比之上届聊勝一籌耳溯查巴拉西一國自從前與中國訂立通商和約以來其賈公使屢請本局放船到彼國通商希冀鼓舞華工前往彼國自願津貼巨欵廷樞因念南洋牛意歴年未能得手極欲將致逺圖南美富等船改走西洋故定出洋遊歴之行特踐賈公使之約於九年三月聞親臨該國面談商務連住兩月明查暗訪知彼國黑奴之例未删欵待華人不甚周妥不敢承攬及自外洋回時路經英國乃約同怡和太古兩行主先後來華再將北洋長江浙閩港粤輪船攬載事宜在滬重訂合同六年爲限俾中國各口生意可以久固根基推廣利益旋於十二月二十日抵滬立奉北洋商燾電諭破除情面整頓局務等因遵卽會同盛杏蓀觀察曁前總辦諸君商議减人節財各務是年仍蒙江浙兩省派運漕糧四十七萬餘白正月起運五月蕆事較之往年提早辦理者實因海氛不靖故也至六月初海氛愈緊局船有岌岌之勢其時廷樞己奉飭北上馬眉叔觀察獨主局事電請北洋商憲立將全局船產歸併旂昌洋行於六月初十日過割比一年中辦理之大略情形也一輪船行駛宜分别聲明也本局輪船原有二十七艘除美利興盛二船於九年春間先後沈失己於上年帳略聲明外又懷逺一船是冬浙洋觸碰沈没應存二十四船而前届聲明之富順廣利二鋼壳船經於是年冬先後抵申細騐該二船實在現行中國各口輪船之上雖船本過重然一船能裝尋常兩船之貨亦覺合算是以本届局船祗存廿六艘其中江寛江永江表江裕來往江漢江通仍走宜昌江天仍走甯波江平仍走粤省澳門此江船八艘所分駛也至海船之常走北洋者有保大豐順海晏海定　船又越南粮米停運普濟船亦派常走北洋其水清利運口新鎭東拱北五船春夏協運漕粮秋冬則行牛莊上海及厦門汕頭香港廣州一帶永寗仍走温州海琛仍走福州富有美富廣利富順四艘則行香港廣州居多間亦兼走牛中汕頭等處致逺圖南二船則專走南洋此海船十八艘所分駛也以外尚旨利航利達拖駁輪船二艘其利航因機器過舊巳改駁船故另裝開泰新輪船以補其數此兩船均在津河作爲拖帶駁船之用又九年夏間廷樞與總船主在英國時會商定造内河淺水輪船一艘以備越南内河拖帶運駁兼攬貨客之用當付定銀一千磅合併附及一帳略所列各欵數目官逐一聲明以清眉目也保險局股本原有百萬存局後因開平礦局與商局往來有帳盛杏蓀觀察命將該欵撥出三十萬兩由開平局歸欵故祗存七十萬之數官欵存本上届有九十六萬餘兩本届漕米水脚項下攤還十三萬餘兩故後帳列存八十三萬餘兩之數又官款續存一項係因九年秋間法事震動滬市驚疑存局各欵紛提蒙北洋商憲籌撥銀三十六萬餘兩以支危局洋商存欵亦係九年秋冬之間滬市錢莊歇業十居六七商局欠彼之欵一時無從歸結暫將滬地棧房向洋行押銀清還莊欵故欠如後帳列存之數貴池股項結至九年年底爲止除撥存開平局五萬兩外實存銀二十一萬五千八百二十兩加十年正月至六月初九日止息欵故欠如後帳所列之數以上各帳係結至十年六月初九日止所有以後經還各欵自由接辦局務者於下届結算保險公積前届除賠美利興盛二船外尚餘銀二十五萬餘兩本届除賠懷逺船價外尚餘銀十六萬餘兩又加入第八届和衆失事案英兵船賠來銀三萬六千餘兩故三共積存四十五萬餘兩其朝鮮借欵利息己入息帳至於輪船成本上届二十七船價銀二百八十萬本届二十六船反需二百九十餘萬兩船少艘價多十萬餘兩者因前届富順廣利二船祇付過三十四萬兩價未找清本届己將該二船尾欵十一萬餘兩付訖其收還懷逺一船賠價己作海定一船改造之用現將全帮輪船折去船舊四十二萬四千餘兩小輪船本上届三萬兩今添開泰一船　銀三萬餘兩折去船舊一萬餘兩躉船駁船成本十八萬兩折去一萬五千兩棧房一項虹口北棧前届四十五萬兩兹將東首一半讓與怡和洋行得價三十五萬兩除將二十萬兩收入北棧成本項下外餘分攤各口產業折舊蓋近來租價大减不得不將成本改輕以求實價虹橋中棧比上届增五千餘兩係添造房屋之用金利源棧比上届增二十九萬餘兩係新造樓棧馬頭之用上海船塢亦於九年分售與耶松船廠得價五萬兩己收入公帳天津棧房上届十四萬兩九年又買朱氏馬頭棧房應加四萬餘兩漢口局產之届二十萬兩本届添造房屋六十餘兩無湖局厓上届二萬兩本届加築馬頭添造棧房置買灘地故增四千九百餘兩寗波碼頭添造棧房二千餘兩温州塡築馬頭三千餘兩福州局棧上届二萬兩因全局歸併旗昌之後該局欠繳水脚銀萬餘兩無欵歸還局董願將自置產業照時價租息一分歸併商局故加九千餘兩其餘通州烟台宜昌九江鎭江汕頭香港澳門八處局產　舊所有新增海防順安二埠馬頭棧房係因攬載越南粮米該價三萬五千餘兩總計二十一處結至十年六月初九日止共置本銀一百九十萬有奇現折去三十萬餘兩故祇存後帳所列之數各局生財上届八千兩兹因歸併旗昌故天津鎭江蕪湖海防順安五處均有己置什物應行報銷者三千餘兩又折去一千餘兩麻袋一欵將添新抵折舊故無出入以上各船棧物業係結至十年六月初九日爲止以後增减出入應由接辦局務者下届結算[  此稿木完]  
[王福如善士經募江寗昌字一百四册各捐户清單]  
　　江寧無名氏本洋十四元蔚泰號洋十元陳隆興號同和號二户各洋四元張恆泰洋五元元昌號德順祥號寳裕隆號利源長號四户各洋三元裕泰號大成祥號二户各本洋三元王萬盛號張成泰號同和號德興號留餘堂永隆號同發源吳祥泰號八户各洋二元邵蔚和本洋二元隆順和行本洋一元復興號復茂號復盛號正盛號茂元號同興號錦興公號章源盛裕昌號復昌號裕興仁號恆春和號張天慶號大和昌號同泰昌號王德生號潘太和號恆泰與號懋泰號張三才號兆泰福號中興隆號同昇號理昇號恆泰元號德豐源號泰興號萬興泰號義盛存號端榮興號高黏除號徐慶賢號大有豐號李益茂號乾泰號恆聚源號三十六户各洋一元和泰號諾泰號悟午和號王義和號四户各洋五角彩正號虚對洋一個本兌英餘色洋一元五角本兌英餘色錢六百三十文共計六十四户來洋一百十三元虚對洋一個錢六百三十文照帳少洋五角合併申明 
　　 
[上海四馬路浦灘文報局内恊賑公所經收賑捐十月下旬清單]  
　　廿二日○滬册杭州西防署募陳寳訓陳早友均記三户各一元錢光生錢兆坤孫坤法毛桂金朱關才任阿彩洋鑑堂七户各五角金運狗錢星良沈德馬升四户各二角五分錢永祥錢六壽張雙喜許明高四户各三百文合收八元六百文○催單七千三百六十五號募杭州鎖用减病愈節藥資十元靜觀居士逸仙山人二户各二元閩省善氏募華受記葉質夫二户各爐胚洋二元林邦本林政恆林政墉三户各爐胚洋一元蘇州程際之先生募佘務滋堂求合家平安一元周月光迥合一元許履安翁募徐斐然一元德和五百文隱名字無名氏二户各二百文不留名柏根錢桂雲余阿計四户各一百文合收二元二百文豫豐號募陸記善士一元元和縣署募胡祝三沈仲豫明懷堂馮三户各一元岳州秣陵隨緣子同人募繩餘堂謙益堂懷仁堂凌雲堂存厚堂承恩堂培德堂涵守堂甫亭堂孫松泉十户各一元○必沈氏一元○嘉定知非子足對開一個○本日共收英洋四十一元爐胚洋七元足對開一個錢八百文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年十月十八日京報全錄]  
　　宮門抄○上諭三道錄前○發抄旨三道○陜督譚奏審明擬議摺○又奏請奬叙摺○又奏請奬叙片○皖撫吳奏審明定擬摺○大臣清奏報交卸叅贊印務日期摺○十月十八日禮部宗人府欽天監鑲藍旗值日無引見○祁世長等場差完竣覆命○河南正副考官周齡曾培祺到京請安○崇公崇禮文秀各請假十日○朱琛請假一月○召見軍機孫詒經○發抄李鴻章奏虧欠交代各員請革職查抄奉旨徐霖等均着革職同革員嚴相全等分别查提本員及家屬嚴訊勒追並咨行各該巡撫都統節將各該員旗籍家產查封備抵餘依議該部知道欽此○色楞額等奏達賴喇嘛受戒呈進貢品奉旨該衙門知道欽此○又請將辦理界務之四川令稽志文改奬奉旨吏部知道欽此○○頭品頂戴陜甘總督臣譚鍾麟跪奏爲審明己革遊擊蘇幗柱毆斃圖姦伊妻之蘇家務棄屍滅跡擬議具陳恭摺仰祈聖鑒事竊查遊擊蘇幗柱因無服族弟蘇家務圖姦伊妻未成毆傷身死一案前據該州騐報經臣附片奏請革職在案兹據按察使陳彝詳據固原直隸州知州羅鎭嵩提犯研訊審擬由司解勘前來臣提犯覆鞫緣蘇幗柱籍隸硝河城投効軍營歴保遊擊光緒元年告假回家務農度日與己死無服族弟蘇家務往來素好無嫌蘇幗柱之妻馬氏見面不避九年十二月二十六日黄昏時候蘇家務往蘇幗柱家閑逛蘇幗柱在後院喂馬見馬氏在炕燭坐挨身上炕向馬氏揑手求姦馬氏不依喊罵蘇幗柱聞駡赶出蘇家務己下炕向外欲逃蘇幗柱生氣攔捕蘇家務舉拳撲拒蘇幗柱順取炕旁水棒毆傷蘇家務左頷頦接連左耳根蘇家務撞頭拚命蘇幗柱閃側復用木棒毆傷蘇家務脊背蘇家務拔出身帶小刀戳傷蘇幗柱左胯蘇幗柱棄棒奪刀過手蘇家務彎身拾棒蘇幗柱順用小刀紥傷蘇家務左後肋　地登時殞希蘇幗柱畏罪起意棄屍滅跡隨將屍軀背至馬連川撩入枯并回家用鐵鍁剷夫地下血跡馬氏未敢聲張經該州獲犯騐報訊詳革審擬議由臬司詳解到臣提犯親審據供前情不諱詰非有心致死亦無起釁别故及帮同抬屍之人案無遁飾查律載本夫殺死圖姦未成罪人無論登時事後俱照擅殺罪人律絞給候等語此案蘇幗柱因蘇家務圖姦伊妻馬氏未成將蘇家務毆札身列實屬擅殺自應照例問擬蘇幗柱除棄屍不失輕罪不議外合依本夫毆死圖姦未成罪人無論登時事後俱照擅殺罪人律擬絞監候秋後處决該犯事犯雖在光緒十一年正月初四日恭逢恩旨以前原犯絞罪招解在後應否查辦聽候部議鄉約馬騰隆失於查察擬照不應重杖八十律擬杖八十事在恩旨以前所得杖罪應請援免馬氏未被姦污其不首告係律得容隱請免置議蘇家務圖姦馬氏未成罪有應得業巳身死應毋庸議無于省釋屍棺飭屬領理除全案供招送部外所有審明擬議緣由理合恭摺具奏伏乞皇上聖鑒飭部議覆施行謹奏軍機大臣奉旨刑部義奏欽此○○臣譚鍾麟臣李愼跪奏爲遵保辦結蒙番搆釁積案在事人員懇恩准予奬叙以示鼓勵而昭激勸恭摺具陳仰祈聖鑒事竊臣等於本年五月十六日將查辦蒙番搆釁積案一律清結緣由恭摺具奏並將在事出力人員援案仰懇天恩俯准擇優奬叙附片陳明旋於六月二十一日准兵部火票遞到原片後開軍機大臣奉旨准其酌保數員毋許冒濫欽此跪聆之下仰見皇上軫念邊防微勞必錄之至意曷勝欽感伏查循化廳屬隆務寺勒二十二族僧俗與河南蒙古郡王郤札部下因搶奪啓衅互相讐殺又該郡王與慧覺寺嘉木樣呼圖克圖任用非人致激衆怒將郡王行寓延燒傷斃番民前後兩案該蒙古番子彼此搆釁己歴有年誠恐駸駸釀成巨案臣等當卽飭派文武各員酌帶隊伍前往相機辦理仰賴天威之赫濯懾以先聲繼宣聖德之汪洋曉以大義將蒙古與番民互相劫殺曁郡王與慧覺寺互激衆怒兩案一律辦理清結於邊務不無裨益該委員等春出冬歸二年之久奔馳少漠著於微勞仰荷鴻慈准予酌奬臣等遵將在事出力文武人員切實詳核各擇尤保奬數員謹分繕清單恭呈御覽所有臣等遵保查辦蒙番積案出力文武各員緣由謹合詞恭摺具陳伏乞皇太后皇上聖鑒訓示再此摺係臣鎭主稿合併聲明謹奏軍機人臣奉旨張道生等均着照所請奬勵該衙門知道單二件片一件併發欽此○○譚鍾麟等片再查補用總兵勒爾津巴圖魯馬占鰲記名簡放總兵義勇巴圖魯沈福田該二員於上屇辦理多哇番一案出力經前任辦事大臣宗室福錕保奏請將而上鰲加提督銜沈福田加頭品頂戴經部議駁各給予一級在案此次臣等以該二員深悉番情派令前往以資熟手該二員殫心竭慮操縱協宜於此二案辦理尚屬異常出力可否仰懇天恩將該二員賞加提督銜之處出自逾格鴻施臣等爲鼓勵人材起見是否有當理合附片具陳伏乞聖鑒訓示謹奏軍機大臣奉旨覽欽此○○安徽巡撫臣吳元炳跪奏爲拿獲夥衆行竊臨時强刼得贓拒傷事主身死案犯審明分别定擬恭摺仰祈聖鑒竊據毫州詳報事主士心富家被竊臨時强刼得贓拒傷事主身死一案獲犯劉臭等騐訊緣由經前署撫臣批飭緝審去後兹據該署州以犯病醫痊勒緝逸犯無獲將現犯覆訊議擬照章由府解經獲理鳳頴道顧樹屏勘訊移由署臬司丁峻核議轉詳前來臣詳加覆核緣劉臭穆平夏泮均籍隸毫州游蕩度日先未爲匪犯案光緒十年六月初六日劉臭在小王莊相近地方會遇素識現獲之穆平夏泮在逃之許七楊債各道貧難許七稔知王心富家牲畜甚多起意糾竊賣錢分用各犯允從許七又添邀在逃之傅平張四鄧秃孜栗内入夥卽於是夜在僻處會齊劉臭持木棍許七楊債各携洋搶穆平夏泮徒手餘持木棍及徒手不等一共九人三更時分偕抵王心富家門首許七留穆平夏泮栗丙傅平在外接贓自與劉臭等推關東屋籬笆門進内竊出牛驢四頭先交穆平等牽走許七等復撬開西屋門進内行竊事主王心富驚起欄捕許七喝令行强劉臭卽用木棍將土心富拒傷各犯擁入屋内刼得錢布衣物逸出赶上穆平等告知行强拒捕情由至僻處點贓俵分穆平等僅分得原牽牛驢各散經事主堂兀王心木投保報經該前代理州張樹建正在飭緝會勘間續據禀報王心富　初八日午後因傷殞命等情據經張樹建會營勘騐先後獲犯劉臭等並起獲原贓牛驢衣服傳主認領提犯訊供詳批緝審張樹建旋卽卸事接署州李祖福抵任准交據報該犯劉臭在監患病騐報醫痊勒緝逸犯無獲先就現犯覆訊議擬照章由府解道勘訊無異由臬司核謹轉詳到臣覆核此案旣經鳳頴道提犯勘訊據各供悉前情不諱贓經主認正盜無擬查律載共謀爲竊臨時行强以臨時主意及共爲强盜者不分首從論又例載强盜殺人不分曾否得財俱照得財律斬隨卽奏請審决梟示又尋常竊盜糾夥三人以上但有一人持械者不計贓數次數爲從杖九十徒二年半又准刑部通行尋常盜案實係距省窵逺地方酌照秋審事例人犯解赴該管巡道訊明詳由督撫分别題奏各等語此案劉臭聽從逸犯許七行竊事主王心富家臨時强刼得贓並拒傷王心富越日身死實屬不法自應按例問擬劉臭除結夥持械行竊爲從輕罪不議外應如州府道司所擬合依强盜殺人不分曾否得財俱照得財律斬决梟示例擬斬立决梟示事犯到官覊禁雖在恭逢光緒十一年正月初四日欽奉恩旨以前惟係强盜殺人毋庸查辦照例先行刺字穆平夏泮聽從行竊接贓先行不知强情其後亦僅分原牽牛驢未分盜刼之贓惟結夥持械己在三人以上亦應按例問擬穆平夏泮除行竊計贓輕罪不議外亦如所擬均合依尋常竊盜糾夥三人以上但有一人持械者不計贓數次數爲從杖九十徒二年半例各擬杖九十徒二年半事犯到官覊禁雖在恭奉恩旨以前惟係結夥持械行竊在條欵不准减等之列應不准其援减均照例刺字定地發配折責充徒餘俱訊無另犯窩竊夥刼别案及同居統屬分贓牌保得規包庇並逃後知情容留之人應毋庸議失察該犯等爲匪之牌保事在恩旨以前請免提責　贓給主認領未獲照估追賠屍棺飭埋逸犯許七等飭緝獲日另結此案首夥九人雖於疏防限内獲犯三名惟起意行强盜首未獲且未及半應議職名飭取另叅除全案供招咨部外理合恭摺具陳伏乞皇太后皇上聖鑒勅部議覆施行謹奏軍機大臣奉旨刑部速議具奏欽此○○奴才清安跪奏爲交卸叅賛印務日期恭槢且奏仰祈聖鑒事竊奴才於上年九月二十九日承准吏部咨開本年八月十五日内閣奉上諭清安　補授工部右侍郎兼管錢法堂事務未到任以前着敬信兼署沙克都林札布作爲科布多叅賛大臣等因欽此恭錄知照前來奴才當卽恭摺叩謝天恩在案現在沙克都扵扎布於本年八月二十六日抵科奴才卽於於二十七日派委印務處章京墨麒等將叅賛大臣印信並各處鑰匙等項賫送沙克都林札布祗領訖奴才卽整理行裝擬於九月十一日由科啓程馳驛回京恭請聖安接當侍郎差使以效犬馬微忱所有奴才交卸印務並啓程日期各緣由謹恭摺具奏伏乞皇太后皇上聖鑒謹奏車機大臣奉旨知道了欽此 
　　日前天津船來帶理京報計缺十月十七日一本兹放先將十八日京報照印俟後船寄至再行補登[  本舘附識]  
 
