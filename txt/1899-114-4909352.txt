# 1899 - 114 - 4909352

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏統碼洋四元○給國三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補注洗　錄碼洋六角○康熙字典碼洋二元八角○三家醫案碼洋三角○醫醕　義碼洋三角○臨證指南碼洋一元五角○花月痕碼洋四角○徐　客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國　支考一角五分○　學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈　 
[開廣蘇省商務宜先集欵條議續前稿]  
　　一曰捐牙帖蘇省地大物博行鋪繁多同治二年以討平髮逆軍需孔亟曾由江蘇巡撫咨請勸商捐納牙帖後經部臣酌定江蘇上海地方上等行鋪捐銀五百兩二等三百兩三等一百五十兩下等五十兩其餘偏僻地方上等捐銀二百兩二等一百五十兩三等一百兩下等五十兩永爲定額今尙間年赴部請領牙帖惟巿儈貪利罔義往往有襲名冐帖者啓閉隨時鋪不一姓而帖則猶是宜飭牙釐局咨會各該地方官隨處清查有承頂帖名開設行鋪者勒令將舊帖繳銷重捐新帖取具同行保結一紙左右隣鋪聯環保結一紙如代爲隠匿查出之後本行則照捐帖之數五倍和罰具保各家則照捐帖之數三倍科罰而卽以現在所捐牙帖之欵及以後或有罰欵統撥商務局開廣商務此欵之可集者五也一曰榷烟酒同治年間兩江總督會文正公奏稱江北糧臺有統捐及花布行棧拘而湖北巡撫胡文忠公亦有抽收行店月釐辦法車務稍平部議停止今擬參用其法以廣商務所需　各項行店斷不能一律收捐致病商賈而烟酒二行則害人最甚獲利尤豐蘇省之業此者又最多抽取其捐似不妨事但月釐鋪稅流弊滋多擬仿照牙帖辦法頒給　行酒行部帖核其成本之小大以定捐數之重輕按年繳銀一次或慮成本難知則請吊查其逐日流水帳簿知其銷　卽可以知其成本之數矣查通商善後條約内開洋藥止准在口銷賣一經離口卽屬中國貨物祗准華商運入内地外國商人不准護送其如何徵稅聽　中國辦理等語是運入内地之洋藥如向徵稅按照條約洋人原不能干預今擬不分洋藥土藥凡售賣烟土者統謂之行必須捐有部帖方准開設膏店燈售均不在此例若膏店燈售而兼賣生土卽當以行稱之無部帖則有罰至酒則不論店之大小凡有酒出售者均須捐帖至向來造酒之家名曰槽坊本須捐有牙帖不必再捐部帖惟各處酒店大都　本不豐故捐部帖之數宜略從輕以示體恤此欵之可集者六也一曰撥關稅自上海互巿以後設立江海新關徵收華洋買稅每年所入約銀三千萬兩左右自中日兩國馬關訂約之援蘇州又開商埠設立蘇關稅取各貨今擬將兩關收稅酌提若干撥入商務局以廣各業或謂上海新關每年所收貨稅鈔欵其實約祗二千三百萬兩除去一成經費不過淨得銀二千零五十萬兩左右倘徵收短折則尙不足此數以之分還息借洋欵尙屬不敷至蘇關收數寥寥更無鉅欵然每年關稅必有另撥他用之處今若酌提半成歸入商務局似尙不妨且其中每有火耗之欵果能認眞剔抉尙不難清釐而得也此欵之可集者七也一曰集公可三吳民物富甲天下上海又爲通商大埠富商巨賈趾錯於途今擬設一商務公司招集富办廣行股票應辦何等商務詢謀於衆利則行之有不甚信從者告以如用是項股銀開辦商業公司中出銀若干商務局出銀若干通力合作官督商辦並無私肥掣肘之虞此欵之可集者八也以上八條籌及官中之錢而無損正供籌及民間之錢而初非掊克倘辦理得人實心行事則所得之數亦屬不貲以之開廣商務不已綽綽乎有餘裕哉借箸及之敢以是爲一得之獻焉 
[本館接奉電音]  
　　昨日午前京師飛電傳來上諭一道敬謹譯登○三月十九日奉上諭本日補行引見之京察一等内務府員外郎都慶著交軍機處記名欽此 
[意員私議]  
　　西字報云某日意大利國　議員會於羅馬京城議院外部大臣提督銜喀泥伐陸氏宣言曰不侫今將我國向中國索租浙江省三門灣一事盡情陳說在座諸君幸垂聽焉當我國駐華使臣馬惕吾氏未索三門灣以前先與英日兩國商議妥洽如意國不用兵力强索則英日可相助爲理旋卽知照友邦皆蒙允許矣諸議員問曰然則馬惕吾氏辦理此案似尙妥恊何政府反責之耶外部大臣曰因其擅遞哀的美敦書有背前與英日所訂成約之故然吾觀是案將來仍必有成但我意人切勿向中國用强以示威力誠以一開兵釁實於東方時局有關且能牽動歐洲全局也 
[丹藩游歴]  
　　西字報云丹墨國親王威德瑪氏來華游歴所乘飛安鋼甲兵艦載重　千五百九十六墩二千七百匹馬力每一點鐘時能行十三海里船上置砲二十六尊執事者共四百零七人 
[電召述聞]  
　　昨日得京師訪事友人手函云日前皇上電召湖廣總督張召濤制軍入京陛見有何大政非敢以意懸測亦不知制軍起節後湖廣督篆由何人暫攝也 
[意兵已撤]  
　　天津國聞報云意大利國所派駐紥京師保護使館之兵已於本月初十日撤退傳聞尙有若干名留京禾知確否 
[蒙古教案]  
　　天津國聞報云陜西榆林府懷遠縣境有地名小石碥者與河套準噶爾蒙古交界前年之冬比國天主教士戴大祿貲購四等台吉黨布令山登之房屋二十餘間爲教傳之地旣　蒙民烏爾圖喇嘛三莫太等糾衆滋閙毆傷教士以致爭訟不休大憲札委懷遠縣張大令馳往會同蒙員傳集爲首滋事之人與以鞭責開導教士各釋前嫌并申明西人祗購住宅與地基無干訂立簡明章程四條如下一教堂照例保護蒙古官府出示諭民勿生事端如有口角教士當告知該管官辦理一蒙古有犯事之人入教者當由蒙官持帖向教堂索取教堂不得袒護一教堂爲蒙民傳教而設願入教者不得阻撓教堂亦不得蒙漢混雜如有二三漢人爲役使者不在此例一蒙古本無賣地之例以後教士如有購屋等事須先告知官府方許商定不得私賣私買 
 
 

Page 2

 
 
[籌安民教]  
　　日本長崎埠訪事友人云日人性喜侫佛統計國中寺院不下一千餘處僧人多娶妻育子不若中國釋教之務以清凈寂滅爲宗自與泰西通商以來國人多有崇奉耶穌教者與佛教中人時有齟齬近者日政府頒行新例自本年七月一號爲始准各國人民雜居内地地方官恐啓民教不和之漸擬會議兩全之策俾得各安其所毋相侵凌然此事恐非易易也 
[會匪正法]  
　　鎭江訪事友人云江勝全軍總巡彭副戎書麟訪知哥老會匪張大王又名泰山者匿跡鎭城拖板橋當卽密派眼線設法拿獲押解丹徒縣署隨卽會同縣宰王邑尊提訊明確吊出號布遂禀請長江水師提督黄芍巖宫保宫保於本月十四日發出令箭押赴荷花塘正法將首級解赴北固山江干懸竿示衆 
[蘇試告葴]  
　　姑蘇采訪友人云提督江蘇學政瞿子玖大宗師示期本月十六日提覆長元吳三縣文童長洲題舜之居深山之中元和題伊尹耕於有莘之野吳縣題傳說舉於版築之間均作兩大比或兩長叚十七日總覆並未命題惟略問經義而已迨十八日清晨奬賞卽於午後排導詣撫轅拜謁德大中丞旋赴司道各衙門投剌至晚由胥門至大馬頭登舟用小火輪船帶赴太倉舉行試事當啓椗時文武各員咸集碼頭恭送 
[松試十二誌]  
　　松江采訪友人云本月十九日爲松屬七邑文童三覆之期黎明松江府濮紫泉太守點名旣畢鳴砲扃門午後二下鐘時卽放牌通塲四書文題設爲庠詩題賦得泮宫初采魯侯芹得初字五言八韻 
[東瀛火警]  
　　日本長崎埠訪事友人來電云西四月二十一號傍晚時福井縣合立郡池田村忽然失火計共焚去衙署學校寺院及居家至一百十二戶之多人口有無死傷則尙未查悉又聞華歴本月初九日夜半時長崎大浦居留地順興外國成衣鋪忽兆焚如之禍是鋪曾保火險銀七千兩而數日前所進之貨約值一萬二千兩突遭此災受虧甚鉅其尤慘者比隣某西婦所設洋酒店並未保險延燒殆盡聞因成衣匠所用熨斗中餘火未熄忽爾上炎致兆此禍云 
[武林火警]  
　　杭州訪事友人云本月十五日午後五點鐘時竹竿巷越人勞阿炳家忽兆焚如時勞夫婦均因事外出室中惟一七齡之女因鑒於前曾被拐誘匿故閉置樓上便不得出門至此勢已燎原有某甲者與勞相稔間警往觀知已事急破扉直入見女與一鄰童站立樓門口卽將鄰童救出及回身救女則樓梯已斷無可援手女遂葬身火窟甲迨各水龍夫紛紛馳至竭力施救得卽撲滅然已焚去樓房五幢披屋五間矣 
[遼河春汛]  
　　營口訪事友人云客冬電報局總辦黄錫臣太守奉總局委令監修由奉天至熱河内地一帶電線迄今尙未言旋局中所收報費均歸司事慕滋圃經理本月初七日之夜忽被賊竊去洋銀六百元未知若何了結也○候補府福澍芝太守前奉依堯帥委赴金州會同俄官辦理劃界事宜現已事畢歸途順道至營口小作勾留卽須回省○前者各船行及油坊等業會議條規加收貼色及冰泮後商舶紛來廣潮建三帮與三江帮意見不洽迄未允行嗣經太古行買辦高鶴友華稅總辦趙水如竭力調停擬將捐稅兩項由客帮認納貼色三江與廣建兩帮已許之矣而潮帮堅執不從本月初五日派人出查各鋪帳目有陽奉隂違者罰令輸納千金演戲五日以元興盛爲此中巨擘特先查問以懾同業各帮不服邀集號商五十家公禀關道憲詳述原委逐欵聲明不知道憲若何批示也 
[京華要語]  
　　京師訪事友云本月初十日駐京德使海靖君由膠州回京照會總署訂於十四日會晤未識總署准期否○京城崇文門内西城根南御河橋武昌會館忽被德人拆毁湖北各京官詣都察院呈請查辦教　院行知總署總署據情詰問德使照會三次皆不報○黄河連年潰决李傅相欽奉諭旨親蒞山左逐叚詳查擬定一勞永逸之計回京覆奏後刻由戶部議定先撥冶防及遷民費一百一十萬於八月前解足已於本月初六日奏請施行矣○胡雲楣侍　自被叅開缺後現在清算交代將次完畢擬卽具奏乞歸未知能否允准也○内務府邇因用度浩繁核計結欠四恒銀號銀一百萬兩由内務府大臣奏明太后飭頒發内帑如數歸還 
[潞河碧浪]  
　　北通州訪事友人云新城南街正陽祠内舊設牛痘局定期本月初二日開種每七日施種一次凡有志者須先期掛號去年城廂内外分設痘周十餘處現將次第舉行矣○西街大燒酒胡同某氏婦勤儉持家克修婦道近日其夫納某醮婦爲簉室喜新厭故　　糟糠其姑某氏舐犢情深以媳旣不得子歡益加凌虐婦寃憤難伸竟效首陽高節絶粒以死母家聞知赴州署據情控訴州尊許剌史臨塲相騐見無傷痕未便嚴辦媳之父母泣請伸寃嘵嘵不已剌史乃飭差將其夫重責二百板帶回覆訊屍則諭令先行棺殮以免暴露○倉塲侍郎每屆全漕騐竣循例回京照常辦公刻下南漕指日到壩長季超劉博泉二倉帥諏吉本月十五日按臨通州暫駐行轅以資督率○日前倉塲札調北壩委員同通州縣佐雜共計百員限水月十五日一律到齊聽候差遣○現聞江蘇浙江兩省沙船裝載冬漕已抵天津俟兩局總辦瓜津後擇期開兌裝船北上大約南漕　壩當在清和初旬矣○本月初旬某日城南燕郊鎭兩近某村突出刼案時州尊許剌史公出未回由東路廳劉司馬代請三河縣趙大令來通查勘飭捕勒緝務獲究懲○銀價自二月中稍有起色人皆私相提幸嗣以禁用私錢銀價漸减現在通平松江銀每兩易通制錢二吊二百三十文洋銀每圓易通制錢一吊五百文○今春雨暘時若麥苗暢茂大田禾稼亦可及時播種近日巿上麥價每石减錢九百文雜糧每石減錢三四百文至七八百文不等惟米價仍未稍减欲謀果腹不亦難乎 
[天竺香巿]  
　　杭省訪事友人云正任嚴州府劉筱山太守篤康去年經大憲調省差委因之僑寓武林嗣接家信知先塋年久失修禀請回籍修墓上憲允之已於本月初十日遄返珂里矣○叔姪兄弟同官一省有違定例撫憲劉大中丞到任後特飭藩憲清查如有與例不合者限一月内　請改省毋得延誤惲方伯以浙省候補人數較多一時恐難稽核爰於每省中揀擇數員命其將同鄉候補各嗣逐一查明開具籍貫三代分别造册庶可一覽了然亦執簡馭繁之道　○新任提督學政文叔平大宗師到任尙需時日由兼護學憲劉景韓中丞酌定三月十七縣考四月十二府考嘉湖兩府亦同日舉行行文各屬後杭州仁錢兩縣及杭嘉兩分司均出示曉諭仁和十三日錢塘十四日商籍十二日由應試諸童請廪保畫押塡明册籍以便屆時納卷入塲○丁松生大令籍𨽻錢塘家居杭城頭爰巷家資饒裕樂善好施兵燹後左文襄公開府浙江耳大令才望命襄辦善後事宜由諸生洊保知縣而大令不願出山伏處里門經理善堂各事歴三十餘年窮民多受其惠咸以丁善士呼之去歲因年老多病力辭是任前撫廖穀似中丞再三挽留乃命其猶子修甫孝廉　攝至本月問病勢日增醫樂罔效遂於初九日歸道山家人擇於十一日大殮一時素車白馬弔者盈門凡有受其惠澤者無不爲之垂涕也 
[甌江春水]  
　　温州訪事友人云郡城雖稱通商口岸然祗招　局普濟輪船藉以載客運貨至近日風氣大開巿面日盛本月初旬某日有外國白色小輪船進口下提北門外馬頭初八日新寳　小輪船鼓浪抵埠初九日礦務局富平輪船來甌裝運樹木初十日永靖小輪船巡洋進港招商局豎順輪船則自初六日順道抵甌帶裝客買卽於初八日展輪往厦門十一日超武兵艦抵甌是日新寳順出口十二日晨富平出口至已刻豐順由厦門回時適潮日水淺駛至楊府山塗被沙擱淺延至潮漲出險已六街燈火照耀輝煌矣彼都人士僉謂旬日之間輪船進口竟至六七艘之多皆詫爲見所未見云○温州府潘祝年太守訪聞賭風日熾密飭幹役　拿賭棍陳阿汶到案研詰之下判令掌頰四十下因係 
 
 

Page 3

 
 
營兵隨卽移送鎭轅請劉鎭軍懲辦鎭軍人怒飭交秦遊戎重笞車棍一千下然後斥革太守旋又頒發示諭嚴甲禁令雷厲風行人始稍稍知懼 
[超然亭間俗]  
　　寍波訪事友人云東鄉花會盛行事爲道憲李觀察訪聞札飭鄞縣畢大令會同提標後營邱守戎駐防大教塲劉管帶督勇三百名前往嚴拿務將爲首各賭棍拘獲究辦若輩雖狡當暫爲戢羽濳鱗矣○日前寍波府莊太守發出示諭曰爲嚴禁事照得扮演淫戲例禁綦嚴寍郡前有外來串客演唱淫詞手摹淫態淋漓盡致見者神移敗俗傷風莫此爲甚迭經各前府示禁嚴拿在案兹本府訪聞寗屬巿鎭以及四鄉又有串客演唱實堪痛恨除派差查拿外合亟出示嚴禁爲此示仰軍民人等知悉爾等須知處世以正經爲先治生惟正業是務方足以保身家而裕後若串客之唱淫詞摹汪態是導人以邪僻之心相率入於禽獸之路爲害於風俗人心實非淺鮮自示之後爾等務宜各安本業遇有串客再行演唱立卽驅逐不准容留境内如敢抗違許爾等據實禀請拿辦並責成地保隨時嚴查驅逐倘敢得規包庇及將不法人隠匿容留一經訪出定卽一併嚴拿盡法懲辦勿謂言之弗預也其各凛遵毋違行示 
[上海官塲紀事]  
　　昨日午後卸任江海關道蔡和甫觀察乘馬車至南巿新馬路工程局投剌會辦委員司徒貽芬司馬飭家丁擋駕　謙不敢當也○前日前任太倉州蔣直剌體梅因公來滬命駕入城拜會各當道至縣署時王大令延入花廳茗談片刻而别○日前上海縣主簿孫立幹少尹閔行司巡檢陳少尹寳濂督解秋審人犯赴蘇請勘刻已公畢回滬昨投縣署銷差○昨日太湖水師飛划管管帶歐陽叅戎承松因事到申午刻命駕進城赴各衙門投剌至縣署時王大令延入花廳清談良久 
[開河續志]  
　　本邑開濬護城河一事前已屢紀本報兹經上海縣王欣甫大令與同仁輔元堂董事曹君寄耘議定本月二十三日吉時築壩先從小東門外沿黄浦至城内陳巿安橋興工以後逐叚接開諭令附近居民不准在河中傾棄垃圾 
[重建井亭]  
　　本邑大東門外有武當禪院卽俗所謂紫霞殿者是院之東南隅向有井亭聞之堪輿家謂藉以鎭壓近處火災者邇來張華浜漸形淤塞居民咸蓋造房屋以致占及亭旁餘地旣而亭亦坍塌片瓦無存居民就其地堆積污穢臭氣熏蒸近日附近時有火災乃由十六鋪紳董會同巡防局委員孫鍾兩君募資重建已於前日破土興工矣 
[觀逹而克傀儡戲記]  
　　英國技師逹而克以搬演傀儡戲馳名瀛西各國邇者　海來申就虹口白老匯路豐順水手館對門圍以布幔獻技其中本館執筆人於前晚驅車往觀至則岑　琅然作於臺下錦幔倐啓華燈大明數傀儡次第出或於索上屈一足作商羊無或以巨圈臥而承之以足旋轉如意恍如宜僚之弄丸未幾一老婦　自臺右綵衣紅裳身肥而矮方跳躍間兩手兩足　然脫卽悉變爲十餘齡幼孩往來嬉戲觀者咸聘眙　　舌撟而不能下至若龍之吐火象之駕車尤覺繪色繪聲驚心駭目演至半錦帳下垂琴音暫止未幾卽接演藍　夢傳奇雖其中節目禾詳而　寫兒女英雄頗覺旖旎風流絶世無兩恐唐人虬髯公紅拂傳猶不足狀此綺情俠思也至末一齣尤爲奇妙珠簾隠約中髮髴玉宇瓊樓凌霄而起峯嶺飛瀑　濺　亂珠潄玉琤琤有聲蓮花中又火燄騰空光華奪口出身飄飄然如在蜃樓海巿間技之入神可謂至哉昔周穆王時西域化入能以木偶演成戲術千載而不猶艶稱之今技師所演衣服之鮮妍五宫之靈動雖偃師復生當亦爲之俯首寄語好游諸君尙其破　工夫一矌眼界愼毋寂守孤燈有負此良宵風月也 
[夏換探夥]  
　　前者蔡和甫觀察任江海關導時查得滬南一帶流氓横行時有挾刃尋仇之事爰於本年二月初一日爲始遣派包探黄量汅唐關泉韋三德三名嚴密巡　以靖地方不料各探所雇夥役不能勤愼從公竟或恃有護符藉端訛詐黄唐韋三包探知之恐碍聲名特於前日　知捕頭王經年一律斥革另召妥人承充　　允之 
[演試水龍]  
　　昨日午後兩點鐘時泰西救火會中　人齊集英租界工部局水龍房將各龍　頓一番然後驅至賽馬塲演試數次比回時已暮色蒼茫夕陽西下矣 
[上海縣署紀事]  
　　日前嘉定縣章明府移文上海縣署内開本縣民婦李莊氏投縣報稱家住劉光寺橋某日河内有浮屍一具不知如何致死等情當經騐明屍身頭面有傷委係生前受傷棄入河内身死飭差晒緝　季日久禾獲因恐遠颺合請派差協　務獲兩究等因昨日縣主王大令已飭差嚴行查緝矣○日前海縣王大令批差押解秋審人犯張茂康等五名赴省署臬司朱竹石廉訪查得五犯中張茂康陳福兩犯家有寡母並無兄弟應照親老丁單例奏請留養究竟是否確實尙須詳查昨日專差齎札到申飭上海縣赶緊查明實情具報核辦大令當卽遵照飭差分别逐細往查○前晚小東門内失火時各洋龍赶往援救行經大東門内東街老學前一帶因各大器店將木料堆放街心以致有碍行路事後各董事禀請上海縣王大令飭各店移放他處王大令卽傳各處地甲到縣轉諭各家速將木料移開如果不遵定卽充公○前日　海縣署接到江寍府上元縣來文内開著名賭棍陳八卽李少亭匿跡滬上專以賭局害人移請拘提解辦王大令卽飭差頭　貴密將陳棍拘解到縣收入自新所候備文轉解金陵 
[法界公堂瑣案]  
　　前年十一月工部局收捐西人柏禮才控程福田俞錫生串同冒充地保之某甲繕立僞契抵銀八百兩經前讞員鄭景溪大令訊供責懲案懸一年之久程福田始繳銀四百兩餘以二十七保九圖田單一紙計三分九厘作抵迄今又逾一載柏禮才訢請領事咨照讞員朱森庭明府飭傳地保顧掌牛到案訊追昨日堂期包探將顧掌生解請朱明府何繙譯會訊顧供此單實係同族墳地程福田之妻屢次商懇暫借作抵小的與程本不相識因程之姊丈在曹家渡中西學塾爲教習是以識面明府與何繙譯會商之後諭顧曰此單爾旣借出作出理應向爾清理不得置身事外限十日内找到程福田將所抵銀四百兩如數繳案○彭晶記禀稱在公館馬路開設創成小烟館前晚比鄰范三和酒店失火怱忙之際將烟膏七十兩及棉被二條托同鄉人姚阿桂携至廣源昌烟館暫寄姚將烟膏棉被藏匿菜巿街春和里鄭廷元家報捕查獲起出棉被將姚鄭扭案請追姚阿桂供彭並未將烟膏托寄鄭廷元供是晚一點半鐘姚將鋪蓋寄與小的家並無烟膏明府命押候下期嚴比諭令彭自行投案備質○寓居後新街得興里之金陵人徐永寳前因刃　媳婦王氏報經上海縣王大令相騐將涂帶回同居之張立生張阿海則暫押捕房昨日堂期包探解案請送至縣署備質何繙譯恐二張到署不免牽累商請朱明府函知王大令俟臨訊飭探送案訊畢仍帶回○崇明縣舉人蔡霽峯因售沙田以致涉訟經朱明府訊供押候覔保清理昨日堂期飭將蔡帶案略訊准予交保出外限半個月内邀中理處蔡求送學師看管明府謂不合租界章程著遵前斷辦理○三和南貨店主梁樹元代英昌機器作坊學徒甘官田繕立假票冐取洋銀明府判繳洋銀五十二元禁押捕房三禮拜昨日堂期梁遵斷呈繳叩求免押明府商之何繙譯改押一禮拜期滿釋出○粤人鄺德前因僞賣榨油公司股票被人控告迭經明府訊供押候繳銀二百五十兩昨日命提到案准子人銀並保所呈漕督札文當堂發還○陳榮裕在褚家橋開牛皮作坊購買牛皮因與原様不合退還　客被洋商扭送捕房昨日堂期解案請訊明府准予交保出外限下禮拜二邀同掮客來案候核○金三予金王氏金阿巧吳阿二曾代俞蘭生作保帮同清理債務昨日明府飭傳到案准予交保出外限十日内帮同清理明白禀復核奪○李明山王蘭芳因會項涉訟明府著交保出外清理昨日王邀伶人趙恩波何福安林寳奎及洪德裕之妻王氏霍克明之妻張氏到案作証明府謂王不應糾約多人扛幫插訟著　保出外限十日内理楚 
 
 

Page 4

 
 
   
 
 

Page 5

 
 
 
本草云海狗腎一物名曰腽肭臍其性大爲扶陽補腎養精堅固一切諸虛百損五勞七傷夢遺滑精腰酸骨軟四脚疼痛乏力服則立騐本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱耑治男子陽痿不舉四時可服舉而不固旣舉未久或精薄如水精冷如氷或未交精泄泄而不射雖年輕損傷體弱之人服之轉弱爲强白鬚老翁服久陽足宛如幼年時也任意歡樂之事久戰久勝屢試屢效立能扶陽種子功效神速常服補命門益丹田開胃煖脾壯筋活絡培元固本養精烏鬚黑髮返老還童却病延年多子多壽此丸扶陽種子因十分靈騐敢稱第一絶非是誇口矣每料雙料念兩卅六元每兩雙料二元單料减半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○壯陽煖腎種子膏每張一元○扶陽第一海狗腎每條洋六元○貴客信資自理近有假冐甚多購者愼之 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[慘遭滅頂]  
　　前日午後有一渡船自浦東周家渡載客數十人駛至浦中忽與某貨船相撞登時傾覆渡客皆占滅頂之凶幸鄰船戶見之飛槳救援然已有十餘人與屈大夫爲伍矣慘哉 
[旡妄之災]  
　　前日午後某姓婦挈一幼孩至英界大馬路某茶肆啜茗憑欄閒眺其樂無涯孩喜躍跳無偶一失足竟如緑珠之墜樓頭破血流不省人事巡街捕見之急偕婦雇車載孩至仁濟醫館求治行至中途孩已勢將垂斃無奈載之而回未知能免性命之虞否又新圍左近迎賽金龍四大王會被馬踏傷兩人是皆旡妄之災也 
[竊案待質]  
　　瞽者沈松梅投英界公廨控傭婦吳李氏秦錢氏串竊小箱中所儲金銀首飾前帮審委員劉穆庭三尹訊知供詞各執著押候傳判搜贓之包探趙銀河覆訊前晚讞員翁笠漁直剌倩襄讞委員張司馬提訊沈遣胞弟沈甲投案請追失贓吳李氏供小婦人在沈姓處傭工主母欲赴南潯令小婦人偕往是以轉薦秦錢氏至其家服役至前月初八日忽稱失去首飾箱一口内藏金銀珠翠及田單一紙疑小婦人與秦錢氏串竊投報捕房包探趙銀河將小婦人身畔大加搜索並無贓物至初十日主母聲稱在樓梯下查見原箱空無所有又在房内拾得珠花殼誣稱在小婦人梳頭籃内搜出并在秦錢氏布衫袋内起出翡翠蓮篷簪實則並無其事蓋因去年主人與某妓交好致與主母口角扭毆小婦人曾助主母一臂之力以致主人懷恨於心惜端誣指叩求明察秦錢氏供吳李氏薦小婦人至深姓家工作甫閱三日卽稱失去首飾小婦人實不知情司馬查閱沈所呈失單頗多不實不盡因謂甲曰爾兄所控兩氏竊物後已由趙包探搜出原贓今吳李氏堅不承認應候傳到趙包探質對遂飭將兩氏還押候核　 
[馬路工程局瑣案]  
　　山東人沈裕陞前在江北船戶張二處當舵工張喜其誠實以女妻之事閱數載尙未成婚今春沈在馬路工程局當水巡丁張忽萌異志將女改字他人涓吉前日行合巹禮沈聞之將張扭至捕房聲訴捕頭禀知工程避委員司徒貽芬司馬司馬飭卽押候送縣訊辦○南巿萃豐馬頭四美齋糟麫筋店夥陸春濤因同業人夏金林多方把持致與爭閙由包探王量海拘入捕房轉送工程局司徒司馬提訊之下判將夏掌頰五十下從寛斥釋 
[南巿捕房紀事]  
　　前日東洋車夫周阿三與某砲艇哨弁王森庭滋閙不休由王扭至捕房捕頭查見周所御之車自稱南巿中西大藥房分局所備曾在祖界工部局捐領車照不應在南巿兠攬主　因倩包探帶往查問旋回稱並無此事遂罰洋銀一元著卽捐領車照始得遄行○昨日南巿利川馬頭元亨木行工人姚阿其惡何木小工張鳳書不聽指揮反敢擊破頭顱忿不能平扭交四十七號巡街捕拘入捕房管押嗣由張浼人向姚緩頰願爲延醫調治一面將情告知捕頭請免究辦捕頭允之 
[英界公堂瑣案]  
　　包探李培芝拘解流氓陳國昌至案禀稱此人昨向胡阿四勒昨洋銀胡不允卽攫取其馬褂而逸經小的拘獲送案請究讞員翁笠漁直剌提陳訊問供稱一時糊塗以後不敢再犯直剌遂商之福繙譯判將陳管押三天以示懲儆○朱阿福張連寳二竊賊串竊邱亦寳家銅水烟袋及烟槍等物報捕後由包探陳錦標緝獲起到原贓送案請訊直剌判令各押七天贓給還失主○包探竇如海禀稱流氓何金標昨向李金桂索借不遂肆意兇毆適爲小的所見是以拘送案下請爲訊究李金桂投案申訴前情何金標供偶與口角並未扭毆叩求明察直剌判責一百板○包探陸阿九禀稱昨日匪人范阿坤闖入後馬路連陞客棧攫取某姓小孩臂上所籠銀釧一枚是以拘案請究范供銀釧在門口拾得叩求恩典直剌判押五天贓給連陞棧中人具領○洋人筆利控倪阿毛張王氏串竊湖絲售與張家福張春山等人昨晨捕頭令某包探將一干人解案請究洋人筆利訴稱向操絲業被竊已非一次今旣查明務請嚴究倪阿毛張王氏同供不敢行竊實被誣指張家福張春山亦不認收買竊贓直剌著一併押候吊到原贓再訊 
[美界捕房紀事]  
　　前晚江北賊犯張阿寳混入唐家弄某姓家竊取衣被爲某包探所見立卽拘入捕房押候轉解英界公堂禀請讞員翁笠漁直剌訊辦○昨晨偷兒胡阿二至公和祥馬頭竊取舊鐵被某號華捕扭入捕房押候解送公堂禀請訊究○昨午浦東木匠顧某在北河南路某作塲與同業人李某爭毆李力不能敵被傷頭面因卽扭赴捕房聲訴未知若何了結也 
[任恤風高]  
　　啓者昨日敝振所蒙林記大善士求病速愈助振洋銀二百元胡春暉堂奉慈命助振洋二十九元壽康莊交來敬心氏足銀一百兩申元一百零七兩五錢五分賈季良仁翁交來眞州存心堂洋五十元西門外保甲局憲潘二尹將二酉山房保險項下斷賠王子年行李抽助洋四元嘘枯吹朽裨益殊多惟敝所連接各處乞振公函皆言災情過重需欵甚殷雖善士不吝佈施而飢黎仍難徧給良以地廣人稠益覺不敷分派耳救人救澈同與同胞仍惟諸仁人是賴又承眞州無名氏同時樂助本堂施醫給藥洋十二元明善堂求合宅平安洋五十元又助育嬰經費洋五十元溧陽德豐木行經募二十四戶洋十九元利濟情殷定蒙天佑康彊逢吉無待蓍龜矣上海六馬路仁濟善堂籌振公所施則敬等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十五年三月初九日京報全錄]  
　　宫門抄○諭旨三道錄前○續前摺○湘撫俞○奏清理詞訟情形片○楚督張奏甄别知縣留省補用片○三月初九日吏部翰林院鑲藍旗值日理藩院引見四名提督衙門二十一名○見公良培各假滿請安○葉祖珪謝賞提督銜恩○薩鎭小謝賞總兵銜恩○會章續假十日○孫毓汶遞遺摺○召見軍機黄思永良培○續前摺該督心怯大盜以大砲置宅門使督標兵畫夜環衛一節查光緒二十一年石城土匪賴渣尾滋事焚燬高州分防梅　通判衙署殘殺民人一案業已拿獲懲辦二十三年高雷土匪亦經喜字營剿平瓊州地方雨澤愆期崖州飢民倡亂牽引儋州黎匪經譚鍾麟將剿捕不力之崖州叅將陳良傑知州李懷清撤叅隨調勇八營圍勦勘定二十四年三月間高明縣知縣蔡逹恩在任病故該縣匪黨因其在任治盜甚嚴糾衆入署行刼報復旋各携贓逃竄並不陷城當經派勇拿辦廣西土匪一律肅清信宜縣城未經失守至督署宅砲環守及賴渣尾攻破六安司城據城一月燒燬東西溝口汛房鑑湖山脚等處村莊均查無其事此查明兩廣總督臣譚鍾麟被叅各節之情形也又另片附叅廣東臬司魁元日以收賭規爲事歲得十餘萬隂派從九品宋姓代收粤民譁然卽出示自誓以圖掩飾統領省城防營城中白晝刦盜月數十起魁元不問一節查魁元到任之時其母患病甚重經從九品傅姓醫治痊愈魁元因加信任委查賭博該員卽藉端招摇魁元聞知當卽撤差未聞另有宋姓代收規費之事其自誓告示粤省官紳亦無見聞省城防營向不歸臬司管轄惟曾經督臣札委暫帶卓勇現卓勇已裁該臬司管帶僅止數月又原叅舊帶省城防管知縣李家焯爲譚鍾麟鄉人所帶營勇縱令爲盜致西城居民自雇練勇以防卓勇搜拿順德僞儔銀錢乃執良家七人勒二千金而戮其二僕以了案道員林駕峒爭之不得李家煒反得保舉一節查李家焯係湖南長沙縣人從前接帶卓勇緝捕尙稱得力嗣因多收降盜充作眼綫營規遂難嚴肅致地方紳士禀撤卓勇自募安勇巡防原片所稱縱勇之處不爲無因其搜拿順德僞鑄銀錢一案李家焯未經親往係派該營哨弁往拿發縣審明由臬司具詳奏明有案林駕峒確無爭之不得之事又原叅知府王存善前經署撫游智開叅劾革職夤緣開復歴李瀚章譚鍾麟以來身兼要差數事粤城工商各行承辦總釐皆歸其辦理安順堂承辦綢縀行先賄三千另每月乾修二百協綸堂承辦土絲行先賂五千另每月乾修一百今王存善富逾百萬其子王克誠已捐知府指省廣西一節查王存善本一貧士援例以從九品服官廣東近三十年曾署南海縣事經前署撫臣游智開以善於鑽營叅革復經前督臣張之洞奏請查明開復仍留廣東候補辦理釐金等差其子　克誠以知府指省廣西係由欽廉防務案所保該員曾任優缺歴當要差官况頗爲寛餘其家資實有若干非外人所得深悉至收受承辦厘全賄賂徧訪各行堅稱並無索賄行賄之事惟其接辦補抽局務將各行商總悉行更換致招物議故原奏謂其有勒索等情又原叅番禺縣知縣裴景福貪婪狡猾富人區東自南洋歸其鄉謝姓糾衆勒索區東鄉人誤以盜送經譚鍾麟囑裴景福勸募每案藉此勒索名曰湘振給回收單注數目而不注姓名周謝二姓訟水陂謝姓有縣前乾隆時碑文可據周姓賄八千仆碑枉斷歸周沙田案起索報者每畞二錢八分報遲三日者充公一節查區東曾爲謝姓店夥竊銀三千兩逃往檳榔嶼貿易致富光緒二十一年歇業回籍謝姓向索銀兩未得邀集乞丐前往抄閙區東卽以糾刦等詞將謝姓綑送赴縣裴景福訊出實情差傳質審旋經城紳調處由區東將前竊銀兩加倍償還並請銷案裴景福並無勒索兩造銀兩情弊南村周姓與石湖村謝姓互爭茶山陂水間一案現在廣州協署前在光緒十五年碑文裴景福現訊卽照此碑定斷此外徧查並無乾隆時舊碑形迹所斷係將水陂照案充作官荒並未斷歸周姓其非枉斷可知沙田係由院司委員設局經理縣中並未與聞自無　勒索其勸募湘賑數目姓名均有簿册可稽實無藉案勒索之事此又查明魁元等被叅各節之原委也臣查廣東地當通商最早舉凡洋務西學官商士庶類能言之而所得深淺各殊心術純駁不一督臣譚鍾麟久任封圻老成持重用人行政審度周詳精通洋務曾有心得知知縣董元度王崧等未嘗不給予差委此外襲取皮毛耳食緒論者實繁有徒固不能悉加位置間有才華可觀心術未能端正者亦多棄置不用而喜功好事之流方欲以此見長固多觖望謗議遂興原奏所以有談時務者不委差使之語迨其圖維番愼似覺緩於赴功然抑奔競而黜孚囂卽所以端仕習正未足爲督臣咎也粤東盜風甚熾自昔爲然查近今所出巨案屢有破獲無不嚴辦捕務尙不至廢弛臬司魁元操守清廉民咸無異議番禺縣裴景福平日官聲尙好審斷各案並無屈抑亦未勒索銀兩均請免其置議候補知縣李家焯所帶卓勇雖經裁撤其初多收降盜以充服線固屬因公第約束不嚴實難辭咎相應請旨交部議處候補知府王存善夙擅才能器威鋒露差兼數局見忌同官補抽釐金尤屬斂怨之事以致屢被叅劾然歴任督撫臣莫不委任皆因其幹濟有爲熟悉情形而諳交涉在上司用之得法實能盡心出力未始無益於公蓋如駔駛之馬爲駕馭乃見範馳驅而無虞泛駕並非不可造就所叅收受規費徧查各行均稱並未索賄惟聞前廣東藩司岑春煊因意見不合曾將其各局差使撤去列欵詳叅如有贓私必然盡情臚列是何欵蹟非隔省密查所能窮究當此時事多艱人才難得如果該員尙知自愛自屬有用之才若操守平常則其能適足爲濟貪之用更何才之可言應請敕下兩廣督臣譚鍾麟按欵嚴切確查奏明辦理該督以耆舊大臣備受朝廷優遇必不敢負恩曲庇也是否有當理合將查明叅案緣由恭摺具奏伏乞皇太后皇上聖鑒訓示謹奏奉硃批李家焯著交部議處餘依議欽此○○俞廉三片再臣承准軍機大臣字寄光緖二十四年十一月十九日奉上諭詞訟爲吏治最要之端疉經諭令各督撫將清訟事宜認眞整頓現在各省多有未經奏覆者著卽將現辦章程迅速具奏等因欽此竊查湖南地方民風强執尙氣好爭加以訟棍教唆書差包攬以致訟獄繁多拖延難結同治初年前撫臣惲世臨酌定章程通飭各屬將審斷上控自理各案節錄簡明事由按月造册申報考其勤惰分别勸懲嗣後因時制宜屢經釐定光緒十年　撫臣龎際雲設局清理十一年前撫臣卞寳第奏明將清理積案局裁撤責成臬司專管每屆半年具奏一次歴經查照辦理在案臣前在臬司任内查核原定章程極爲詳備各屬亦皆按月具報惟必將牧令之勤惰判斷之當否開報之虚實隨時親自督察信賞必罰自無寃抑拖延之弊現仍督率臬司確按舊章核記功過如遇訟棍教唆書差包攬立飭澈底根究按例詳辦不得曲爲開脫以冀刁徒知所儆懼良善藉獲安全至班館歴經禁革仍恐間有私押現章本有應押人犯分别四柱榜示隨同詞訟月報開列之條其餘人證槪不准其濫押臣前奉懿旨飭清訟源遵已刊刻謄黄徧行曉諭並申明舊章嚴切告誡兹復悉心考察尙能一律奉行報或陽奉隂違定卽從嚴叅辦所有清理詞訟情形謹附片具陳伏乞聖鑒謹奏奉硃批知道了卽著督飭所屬隨時認眞清理毋令積壓欽此○○張之洞片再准部咨道府州縣無論何項勞績保奏歸於候補班人員到省一年應出具切實考語奏明分　繁簡補用等因兹查補用知縣馮嘉錫以光緒二十三年八月十二日到省之日起連閠扣至二十四年七月十二日試看一年期滿據兼署湖北布政使岑春蓂取具該員　歴清册詳請甄别具奏前來臣查該員馮嘉錫守謹才優辦事精細堪以繁缺留省補用除清册咨送吏部外理合附片具陳伏乞聖鑒謹奏奉硃批吏部知道欽此 
 
