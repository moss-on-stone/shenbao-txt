# 1908 - 170 - 4912717

 

Page 1

 
 
   
 
 

Page 2

 
 
   
 
 

Page 3

 
 
上諭 
　　五月二十七日奉 
　　上諭吏中左侍郎着于式枚調補未到任以前著瑞良署理郭曾炘著補授禮部左侍郎欽此 
　　五月二十日經内閣奏派大臣　看二十一日覆奏奉 
　　　廕生文良著内用翰林院祕書郎員缺著李哲明補授協理遼　道漢監察御史員缺著王履康補授揀補宗人府漢主事員缺著崔登瀛補授欽此 
　　五月二十日經内閣奏派大臣驗放捒選一等截取揀選舉人施子珩陳壽芝田謙榖陳文輝柳焱春傅如恆王宗孔吉仙覲黄光照吕鏡陳元章毛昌傑吳忠本李存榖均堪以知縣用揀選二等截取揀選舉人董鑾李毓杰黄法乾彭灼張淑　戴仁祿蕭　卿楊與新趙文衡李楚張尙齡熊燮師劉載庚宋育辰柳汝藩楊耀宗蔡蔭蘭賴汝松周鉞漆耀廷宋汝梅 
 
 
 

Page 4

 
 
盛元楷蘇國炳吕策袁蔭翹張漢彝李佐　龔蔭樳鄭嘉復張鵬翥張德清常家鈺顔錫均李光礽何乾生楊世燕李運開陳丹書朱德銘李紹蓮孔昭錕尙寳楷陳炳台岳鎭中陳喬年王瀛趙松齡張鍾璜王孝達江命職董自芳王國香劉文炳劉汝鵬孫允端均堪以直隸州州同鹽庫各大使掣用擬補内閣中書彭萃文蕭端潔月選度支部筆帖式鳳鳴均堪以准其補授保送撫民同知裁缺國子監助敎榮祥堪以交部記名以撫民同知用保舉湖北補用知府祁友蒙山東補用直隸州知州余際春均堪以照例用奏留吏部學習主事李景綱彭守正石雲星均堪以准其留部二十一日覆奏奉 
　　旨依議欽此 
宫門抄 
　　五月二十七日召見軍機增韞 
論說 
[論中國人不善營私]  
　　韓非有言。蒼頡作字。背厶爲公。自營爲厶。（見五蠧篇。自營本作自環。今依說文所引。笖即私之本字。）公之與私。其義固相反而成焉者也。公爲美德。道之不泯。而後天下事得其平。故公也者即生人之所以籓衞。私爲戾德。人人自私。則天下之公道因之。而壞於以啟相賊相害之風。故私也者即生人之蟊賊。天下事果有公而無私。則世路蕩平。人心坦白。凡有血氣。自可驩然生息於天地之間。而不相賊害。無如好利之心。莫不有之。人人言公。而春勶心之日。熾乃如火之炎上而不可遏也。吾以爲私之一字。不必爲生人諱。人非聖賢。疇能克其私而使之凈盡生當叔季之世。人欲横流。滔滔皆是。爲中人以下立說。必强聒之曰無私此其說必扞格而不相入。何也人各有身。即人各有私。蠲其私而不爲一身計。陳義非不高。然豈中人。以下之所能哉。吾故不與人言公而與人言私 
　　自營之謂私。私者我也。營者經營不巳之謂也。人惟不知營業。而仰給他人以爲生。斯爲天下之蠧。能自營其業。出才力。運心智。以謀其一己之私。而母逞其狡詭。攫取他人之私以爲私。此亦何惡於天下。私不外乎利。利之所在衆。共趨之。顧天下之利。自有其遠者大者。營私者而有遠大之規。毋奔競其小日近者。則以我一人營利之私。可以建宏業。可以擅美利。我一人之私遂。生人且利賴無窮焉。試觀泰西。其人之好利也。甚於中國。國家誘。勸之道。無不以利驅之。器物之新創。學術之發明。苟有益於生人者。必爲國家所特許。可專利數十年。爲一事而使人專其利。豈不遠且大乎。故西洋術藝之精。能凌駕亞州。而奪我利權者。原其始。無不出自一人之私。人各營其私。有一人得便其私者。人人競之。而國勢遂進於强盛。今我中國。之事業。當振興者不知凡幾。人莫不多私而。好利。善自營之。此中之。善利。正自無窮。奈何不從事於大且遠者。一遇小且近者。即錐刀之末。而亦盡爭之也。營私如此。何所見之卑卑不足道乎 
　　天下之利固有混合之則爲衆人所有。而剖析之實爲一人之私如公司是也美利之所在。我一人之力獨營之。可據爲我一人之私。我一人之力不能營。則必合衆人之力以營之。衆人營之。實各自營其私。及夫事業之成。營之者各受其利益。即營之者各遂其私。故夫公司者特舉衆人之私而混合之耳。即以江浙之鐵路言之。豈非舉衆人之私而混合之哉。孟德斯鳩有言。土地者國民之所私。江浙之土地。我江浙人有之。即路權亦我江浙人所有。鐵路告成。我江浙人永沾其利益。各股東出其財力以營之。實各股。東之自營其。私也。自借欵之事起。路權幾亡。實幾亡我江浙人之私産。有志之干。奔走呼。籲今雖不能達拒欵之目的。然猶有商辦之名。我江浙人而能踴躍認。股鳩集巨資。實行商辦之權使數年之内。鐵路告成而不用此外人。之欵。則此江浙之鐵路。可永爲江浙之産業。乃江浙人猶。復徘徊觀望。濡滯不前倘一旦無可如何。而借用。部欵。則此路即爲國家之所辦。久必。爲外人之所有。我江浙人將因之破産矣。固有之産。不知自咻。拱手而讓之他人。是之謂不善營其私 
　　由是言之人不患有私。知有私而不善營。之斯眞大愚。矣中國民智。雖無足言。惟人多好私。其所以自。營者。當不至於。拙劣。今觀上之所述。又何其拙且劣也。要而言之。吾中國人之所以營私者。其手段有三。曰無後手段。曰短命手段。其最下者曰襲取手段。無後手段者。僅營其一身之私。自爲計則得而暇爲子孫留餘地也。短命手叚者快意當前。收其日暮之利而并不爲此身之後日計也。襲取手段者。自憚其營謀之苦。施其譎詭。攫他人之所有以便其私也。烏乎我中國人之營私若此。故我中國之事。遂無一可爲。長此營營。生機將絶。人即好私。吾恐其無私之可營也我中國人豈眞知有私者哉。 
專電 
[電一（雲南）]  
　　政府聞某黨在滇邊與外人開釁特電詢錫督并飭從速協勦勿再使外人藉口 
 
 

Page 5

 
 
[電二（北京）]  
　　滇兵擊斃法兵事法政府要求各欵現駐京法使允爲讓步惟於索償利益一欵仍堅持 
[電三（北京）]  
　　日昨政府又會議開設國會年限某軍機謂各省議舉代表來京要求者屢見報章不可不早日宣布以順輿情故决定卽日請旨宣示 
[電四（北京）]  
　　朱福詵奏請開設議會摺於未上前曾示某軍機某頗不謂然故與請開缺摺同遞 
[公電（杭州）]  
　　敎育總會定於初二日開追悼孫仲容徵君大會 
緊要新聞 
[陳給諫奏參浙撫北京]  
　　都察院給事中陳口封奏浙江巡撫馮汝騤由京曹外放不數年間驟膺疆寄閱歷尙淺於吏治又欠講求故到浙後毫無振作以致屬吏有賄賣差缺之事贛省爲長江要區匪黨滋多關繫緊要恐非該撫所能勝任云云 
[日領藉口蘇路公司阻塞航路蘇州]  
　　滬道蔡伯浩觀察昨晨禀江督蘇撫云婁縣楓涇鎭附近之杜家村河向爲蘇杭航路現蘇路公司築壩舖軌小輪繞道旣遠水小乂難行日領事藉口商業虧耗經煌派員勘定新航綫較近便日領仍請開濬轉商公司不理聞日商將干預工程主權所關應即籌欵由我自辦擬請將釣船局所存一半充公米價千五百餘元湊撥備用如不敷由道籌撥候示飭遵 
[英國收買東清鐵路之風說]  
　　字林西報聖彼德堡訪函云日前俄國斯羅夫報之訪員在聶可思極烏蘇利電致該館謂有英國工程師兩人行抵該處據稱彼等爲英國大銀行之代表特至是處查清東清鐵路情形蓋此路虧折殊甚俄政府擬售諸英國也英人所籌整頓之策係將該路速率加倍并推廣裝貨之來源以期保守成本彼等且謂售路交涉已有成議黑龍江鐵路明年可以開工經理其事者爲外國銀行三家云 
[滇軍最近之佈置]  
 
[酌定權限]  
　　劉春霖抵愼後錫督遂酌定各軍權限計陳先沅　統爲開化民團保衞數營即改爲開營分統王正雅所統爲臨蒙民團保衛人營即改爲臨營分統賀宗章所统爲蠻耗内地各處巡防保商十營即改爲蠻營進士发統龍裕光爲西省新募巡防十營即改爲西營分統均歸劉京卿統轄惟白鎭所統之回軍八營振興新軍十二營又陳部郎所統之步隊二營砲隊一營川黔步隊三營則各爲東西兩路統領而以胡興趙金鑑各爲分統全會剿一事仍在蒙自設行營總營務處由世臬高道並趙上達節制各軍會同劉京卿籌辦邊事東路則另設行營營務處由白鎭派員督同辦理西路亦另設新軍營務處及本協標司令部由陳協統員會同辦理現錫督己據情詳電軍機處並請速加劉京卿崇銜俾得全權統轄諸軍 
[注意衞生]  
　　蒙河向爲烟瘴之地自此次匪亂後各路新軍防營民團衞隊等驟增萬餘人所恃供給之紅河蠻河横河車河南思河綠水河子開河各水率皆源流惡濁當此炎天盛署各軍飲此不潔之水往往獲病尤以新調之新軍客軍各營爲最甚土勇居民次之其證類温病通體軟弱。多纏綿不能痊愈錫督覩此慘象特設法鑿井期於軍營衞生有裨越界法兵對於此等病證防範亦異常嚴密現由東南一帶流傳至於開邊與西省歸百兩屬甚近各邊界軍營亟應認眞講求以防蔓延有碍防務聞錫督己咨會桂撫及龍提設法防範 
[西報譯要]  
[日本反對新法鐵路之意見]  
　　字林西報二十六日東京電云駐京日本代理公使刻將日政府反對新法鐵路之公文送交中國政府查閱謂日政府並不欲阻止中國地方之發達法庫門一路未始不可興築惟須爲南滿鐵路之支路耳 
[東三省軍界近事]  
　　又東京電云刻聞黑龍江駐防兵三百人己奉調前往間島東三省之兵隊將於秋間會集舉行大操 
[中俄邊界交涉近聞]  
　　泰茍士報聖彼德堡　訪函云中俄邊界近日頗有齟龉將來恐不免惹起重大之交涉其齟龉之第一原因爲俄兵收購糧食草料靳不與資華人乃與俄兵斷絶交易且揚言欲謀報復第一。原因。則爲中國工人近日攔入俄國邊疆者幾達千名希圖黑龍江鐵路興造時可以作工糊口惟此等工人甚爲貧困不免有搶奪之事致礙居人之治安故該處俄員常常加以防衞至俄國陸軍大佐鞭撻華官一事亦足生華人之惡感云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[熊觀察查明長江提台程文炳被揭情形復鄂督禀（續）]  
　　又原揭岳州行台定章每年收取租榖以作歲修動用目下修理並添置器具槪由合標官兵攤出並指明荆州沅江營前哨二隊右哨二隊千總王遠曜萬鵬程岳中陸溪營左四把總李文和左一千總鄧續勳專管公帳用項查此項租榖每年收得二百數十餘担專備歲修之用者以中等榖價計之歲可售錢三百餘串履勘行台丁料尙覺堅完旣屬歲修則不過繕葺檢蓋自非起造可比歲入如許榖價似亦足以數用其向章如遇榖價太低工程較大有所不敷則歸中營遊擊暫行挪墊於下年榖價内提還尙無攤扣官兵出錢情形岳中營遊擊李傳藻交來稿述歲修租榖節略一紙附呈察閱至添置器具向不於此項榖價内開支檢閱帳簿却有提署用項如添置官廳榻簟椅墊之類亦係公用項下開支刦非出自攤扣至沅江營右哨二隊千總萬鵬程據稱向未經管帳自陸溪營左哨一隊千總鄧續勳則不過間由其本哨營官委其暫時經手支付錢文隨時報繳亦未專管帳目云又原揭内稱此刻朝入伍暮補缺始出京又引見並指己叅湖口營遊擊黎受田納銀三千兩於巡捕周十恒得署該營都司又稱程氏子姪親友五年間拔補都守千把者共一百餘人伏思破格用人不拘成例者乃一時權宜之計或亦在所不免調取岳中營右哨都司曾程發履歷係由歷任保升尙無越階驟遷之事至黎受田一節就 
岳標各汛訪探却亦未有確據再職道取鈔岳中沅江陸溪三營官弁名籍檢閱之下徽籍不過三數人程姓則僅陸溪營前哨四隊外委程世璋一人第就岳標而論則所揭程氏子姪親友拔補至百餘人之多或亦未免失實所有各該營官弁名籍清摺計三扣岳中營右哨都司曾程發履歷一扣一併附呈又原揭定章提台每年巡閱上江由江安湖北鹽道撥銀二千二千兩以充各營賞號現所賞僅十八元十六元十四元不等所隨巡捕王得貴等沿途索費挾妓宿娼遇事招搖勒令定造坐船陸溪沅江岳中三營均曾承造船隻號每營用銀二千餘金等情查江安湖北鹽道所撥之欵原係巡閱之費於中提欵充賞乃出自提台之嘉奬藉資鼓勵據詢岳標各營每次所得賞號或百元或七八十元五六十元不等非僅十餘元之微巡捕王得貴等挾妓宿娼各節就岳標一帶訪查莫得其實岳州地方亦不若漢口秦淮之繁華娼妓亦鮮至三十一　三年陸溪沅江岳中營訂造各號船隻　原屬確惟均係提台自行備資所造或八百兩六百兩或自派人或就各該營委員爲之揀選工料經理釘造每船亦未費至二千餘金之多所有工料等費旣由提台自備欵項盈則剩繳絀則加給隨時實報實銷故各該營均無此項帳目檢查各餉單亦無勒造之實據至原揭備送九公子賀禮一節檢閱各營帳簿實有此項開支所揭未爲無因查岳標所送係綵繡衣料等件共費只百餘金並非餽送銀兩所揭二十二營共送一萬七千零或係傳聞之誤又原揭稱提台每到寗鄂兩省會商公事每次火食轎馬需銀三百餘兩皆由都司以下及兵丁攤出一節查岳標各營却未嘗攤派此項費用職道沿途密訪暗查似提台於操練等事亦頗認眞岳標餉營槪由各該營左哨都司領發却無尅扣攤派之弊而岳標官弁亦無向陸軍部揭控之舉然恩怨誰據毁譽何常未可枉徇亦無所用其隠護職道但就上游岳州等處查訪所及據　禀復伏惟察核所有調取岳中陸溪沅江三營交來薄單等件彙呈鑒閱並開列清單黏附備查至荆州營薄單因值提台巡閱之際全營員弁兵丁已調赴陸溪合操荆州營與陸溪營相隔頗遠往返未能預計程期職道恐不免因而躭延時日故未調取合併陳明然事可借證有岳中陸溪沅江三營薄單想亦足資參校也 
分類新聞 
[政界]  
[諭限土膏店分别收歇長沙]  
　　湘省烟禁一事曾由巡警道署參事官傳諭土業商董查明省城土膏店現共八十餘家計原有四十餘家去歲新設三十餘家遵即報明在案昨已議定辦法諭飭各土膏店凡光緒三十年以前開設者限以五年收歇三十年以後開設者限以兩年收歇若山去歲禁革烟館後即就烟館改爲土膏店者限於三個月内一律收歇日來已飭由各土膏店分别出具遵限切結矣 
[縣令面詢清荒利弊鎭江]  
　　丹徒縣王緯辰大令因紳士控告清荒舞弊一案雖經蘇撫派員查辦是非仍未大明特於二十一日起輪赴西南鄉各區圖與鄉民接談面詢清荒爲利爲害以覘輿論而定是非 
[請免規復浮收銀兩金華]  
　　前月馮夢帥以各州縣經征忙銀糧價漲落懸殊各官虧累殊甚亟應妥籌補救變通辦理特札司飭府轉諭各縣議復在案旋有金華府八邑知縣會禀府尊請將二十三年原減金蘭義永武浦六邑各浮多錢二百二十文規復每兩連耗仍收錢二千三百三十文並原减湯邑浮多二百五十文規復每兩連耗仍收錢二千三百六文東邑浮多錢百另三文規復每兩連耗仍收錢二千一百六十八文俾得稍資挹注藉紓缺累將來銀價跌落仍准酌量減輕以昭公允現蘭溪紳耆聞此消息頗爲恐慌即飛電該縣請免規復文云蘭谿縣吳大令寳鑑意圖規　錢糧浮收民情甚爲惶惑現經合邑紳耆電禀撫藩請免規復以安心 
心 
[警務科員易委漢口]  
　　警務公所文牘科長沈令嚴辦理警務巳逾三年例應署缺一次日前由鄂藩李方伯詳委署理鄖縣印務所遺之差己由驐巡道檄委魯大令樾接辦 
[皖省官事安慶]  
　　皖藩沈方伯牌示云鳳陽府通判樂壽林補鳳廬同知遺缺以候補通判時寳璜請補准補安慶府通判龍祓祺飭赴新任靈壁縣知縣李延慶調省查驗遺缺以試用知縣袁勵衡署理 
交涉 
 
 

Page 11

 
 
[英山匪敎兩案最近情形安慶]  
　　皖撫前委王道明德調查英山匪敎兩案情形茲據該道禀覆撫轅略謂二十九日黄哨弁帶省勇至英又奉手諭敬悉一切謹將前數禀未能盡詳者補錄各節開呈鈞鑒一龐司鐸到英後職道偕方牧即告以此次匪亂實由刦獄焚署而起殃及居民學敎並非民敎不和亦未傷害敎士雖是如此敎堂現焚仍認償修規復舊觀彼意責官答以己禀撤叅彼意根匪答以仍在搜捕彼亦無可要挾故意高抬價值當又詰以山間敎堂何至費欵許多傳播外面未免駭人聽聞於貴敎名譽有碍目堂中器具均未看見亦無憑據乂誰相信辯論至此龐與葉均忸怩遂云伊等不能作主即高敎士來亦然赶緊致函姚主敎到州城再議一聞東壩區地名素稱强悍係麻城所轄去縣治約二百里去固始商城霍山英山亦然惟去羅田稍近約有百里本月初七八九連日有胡張閆李等姓械鬥聚衆至數百上千人毆死者一人受傷者數人被搶者數家已成命盜巨案向羅田去報由英兩次派人往探昨己轉回據探所報屬實當商同方直牧劉管帶擬派龔縣丞偕黄哨弃率勇四十名前去查看情形就便搜捕英邑滋事餘匪將來若由皖省知會鄂汴均於邊縣交界處常川分紥防營借資彈壓每月與英霍防營會哨一次似於大局有關三省邊境幸甚一聞皖北防營英霍百姓不願駐紮此次省勇至英相安無事其勢亦不能久留在外至他各屬防營有無紀律能與地面相安否均未深悉此事仍請憲台選擇調遣無論何營均須嚴札倘在地方滋擾定以軍法從事方足以資保衞而弭禍患一到英以來每日城鄉紳民紛紛來見均要上禀職道曉以係省委員並非地方官何敢作主屢經勸阻終不能止昨日又來十數紳民到庽呈禀仍用好言開導不能擲還亦未便批示謹將原禀附呈 
軍界 
[派勇入山搜匪潮州]  
　　潮州府饒平縣屬浮山埠與閩省詔安縣屬交界向爲匪黨出没之區近經大吏查悉該埠匿匪甚多恐爲後患特派勇百餘名前往該埠駐紥飭將匿匪嚴密搜捕務獲懲辦聞數日前該勇等己馳抵防所 
[姜軍門查勦沿江砲台鎭江]  
　　會辦長江防務姜桂題軍門二十二日乘鈞和兵艦駛抵江陰查閱砲台二十三日抵鎭偕同駐鎭巡防步隊統領周協戎曁總台官等詣象山圖山焦山雱山都天廟各砲台履勘一周復至各營校閱操演二十三五日展輪赴金陵與江督端午帥籌商一切再加浦口防次 
學務 
[新定暑假温習章程鎭江]  
　　丹徒縣小學堂校長以學生年齡均尙幼稚署假後若任其輟業而嬉殊覺光陰可惜爰定新章傳諭各生仍於每晨七點鐘到堂温習功課俟屆午刻再爲憩息其監學敎員人等業已由王大令擇其家住本城者留堂督課矣 
[飭議嘉秀敎育會簡章杭州]  
　　嘉秀二縣創辦敎育分會迭經該縣紳學界具禀省合日前乂擬呈暫行簡章請予立案當奉馮中丞批示云此項章程大致尙妥惟第八章經費第一種會員所出之會費宜分兩欵入會費與常年捐僅至每年二元是有常年捐而無入會費也當酌者一第二種另籌專欵並未說明方法當酌者二第三種提官私學校經費曾否己得各校之同意認可若恃官批强提慮生衝突至會長會員評議員總以能通敎育原理曾辦敎育事業有成蹟爲及格若混稱品學兼優聲譽素著學識明通才器優長各語未必盡能勝任原禀各紳混稱職貢究竟各人有何資格事業足以表見亦未據聲叙殊屬含混仰提學司飭縣詳細查明聲復再核 
實業 
[商辦純銻鍊廠湖南]  
　　湘省新設華昌純銻鍊廠己公舉湘潭楊晳子京卿爲總經理人即由京卿在南北洋招集股欵十餘萬金現在法國赫侖士米會社購辦之機器及聘定之工程師約須七月初可以到湘秋間即擬開辦所有一切事宜已於日昨由楊京卿在京師電達湘省約定梁和甫觀察即日赴江寗省垣籌商各種辦法以便回湘後早爲預備免致臨時周折聞觀察己定於二十日前後啓行赴寗矣 
[催購優先路股長沙]  
　　湘省粤漢鐵路總公司議招股欵三千萬元以先招之六百萬元爲優先股迭經展限至本年四月底截止現在限期届滿而股欵尙未足六百萬元之額自應接續展收不再限期總以招足六百萬元爲斷惟該公司近因股欵來源日盛此項優先股未便日久展延昨己編發廣告催令各股東赶速購買 
[咨明預防墾務辦法安慶]  
　　端督清將軍日昨咨皖撫文略云太平府萬頃湖屯墾事體重大頭緒紛繁各公司所招佃戶未能詳加愼選難保無匪徒溷跡誘惑滋事以致時有風潮茲特妥籌防範擬委蕪湖文道督辦墾務凡有關彈壓巡防緝捕審判及干涉地方諸事悉由該道會同李道示棠妥爲經理并飭該道等均兼營務處如遇需營彈壓之時准其隨時會商防營統帶相機調遣俾資鎭攝請煩照 
[變通追欠辦法鎭江]  
　　鎭江各錢莊以商家倒欠之事商會祗解遵照奏定之破産律飭令欠戶儘其所有呈報之欵辦理未免大輕爰於日前邀集同業議一變通辦法凡追欠等事槪由本業公所秉公籌商商會不必與聞云 
雜記 
[清遠水災之慘狀廣東]  
　　粤省連日大雨滂沱清遠城潦水大作水勢驟高數丈衝没屋宇基圍不少米店全無米賣飢民徧地哭聲震天慘不忍聞清遠縣仁愛善堂董事麥利貞陳玉衡李斗山黄耀初等於昨早搭圇來省申刻親到平糶公所面述沿河一帶北水陡漲二十廿一兩日圍基先後崩缺者洲心圍水南圍赤岡圍岡頭圍金田圍山塘圍廻淇圍太平市圍（以上清遠屬）大塘街圍缺數十丈 
 
 

Page 12

 
 
彭街圍缺十餘丈（以上三水屬）又順德勒樓　崩决圍基兩處羅格圍東基亦聞崩決西樵一帶鑼聲告警澈夜不絶云 
[平糶所派員巡視基圍廣東]  
　　粤省連日大雨如注廣府陳太守每夜電詢平糶所麥盧兩君調查各鄉縣基圍有無變故麥盧兩君即分函各鄉縣詢問日昨得報水勢極大陳太守預備麻包各物商准善後局撥兩火輪拖帶麻包萬個發交平糶所聽候差遣平糶所昨又發出傳單召集九善堂會議决定茲將是日議案錄下（一）議現聞東西北江水同時暴漲據各鄉報到水勢己滿至八九分而河流甚急若再加漲則與從前西潦最漲時相同現在雨仍未晴各處基圍殊屬可慮頃己電請陳太尊轉請督憲撥派兵輪二艘拖帶河西船多載麻包米石分巡各處基圍以資救護應如何舉員分任請公議衆議即由九善堂七十二行各舉義務員准廿一晚會齊平糶所預備一切應用器物准廿二早七點鐘開行分往巡視妥爲救護 
[賑恤金鄉被雹災民山東]  
　　金鄉縣孟堂方馬廟等村莊慘被風雹己誌前報茲聞省垣賑撫局以該縣被災較重殊堪憫惻由局委收支委員在局存賑項下酌發庫平銀一千二百兩遴委候補知縣張　昌等星夜馳往會同　方官親赴被風被雹處所確切查勘除被災較輕及稍可自給之戶嚴行刪剔外擇其被災最重村莊極貧戶口按二十五年賑恤海陽縣被雹辦法每大口給予京錢一千文小口减半隨查隨放　資撫卹 
[巡士激怒罷市杭州]  
　　二十二日清晨菜市橋東堍中山酒棧在櫃旁竈上煮菜站崗巡士責其違章勒令拆去該店夥以滿鍋沸油勢難立刻移易商懇稍緩詎該巡士恃蠻不允擅用警棍將竈搗毁並欲扭拿店夥赴局致激動鄰店公憤同時罷市至七十餘家區長馬某知己肇禍立傳電話禀請總局彈壓中城總巡官虞令聞警飛輿到塲至各店勸慰道歉並允嚴辦肇事巡士一面飭差代各店開門懸牌每家分送紅燭一對始各照常交易茲聞有某商店倡議以近來巡士每每吹毛求疵苛擾商民擬公具說帖送至商會集議再行禀請整頓 
[請追書差吞没漕糧杭州]  
　　石門縣紳士徐乃宣等聨名具禀省台謂該邑漕糧本折兼收經管書差各就家中代收折色不料三十二年分冬漕盡入私囊混作民欠而秋征南糧忽奉縣諭免征致盈　累萬之鉅欵竟被中飽現在石邑積榖未足城垣坍頺值此匪勢踵起亟宜籌修設防擬請將書差侵蝕之欵全數追繳撥用等語茲奉噲署藩批示云南漕錢糧收本收折均有定制花戶己未完納應有串票爲斷各櫃經書果有代收折色未給串票各花戶何不自行舉發請追殊爲不解仰嘉興府嚴飭新任石門令澈查明確究追禀辦可也 
[禀訐花捐董事紹興]  
　　蕭山縣紳商陳士奎等聨名公禀厘餉局略云山陰蕭山兩縣花捐總董徐維屏遠在山陰久不到蕭坐使捐務日漸腐敗擾將蕭山花捐另舉董事接辦等語茲奉總局批示謂山蕭花捐總董上年飭田紹郡局轉據縣卡查復詳准由徐維屏試辦一在以觀成數現值斯限將届辦理是否妥洽未據縣卡禀報無憑核辦究竟所禀是否屬實抑係爭攘權利仰紹郡局轉飭安昌卡會縣查議詳復以憑核奪 
[杭府議复紹商運米事杭州]  
　　紹屬山會蕭三縣米商裕大等前次公禀处台以赴杭零購米石請由城北商會塡給錢塘護照裝運過江免繳原縣領照以省週折等情曾由藩司札飭杭州府妥議具報在案茲卓芝楠太守擬定章程十二條禀復上台略謂商會領到仁錢二縣空白護照發給米商應由商人派人稽查每日發照幾張運米若干何地米商塡明報單分送府縣米船經過各卡驗明米數地方相符蓋戳放行不得需索留難該商運米到地即將呈明詶縣加給回單繳銷如不繳銷及照無厘卡戳記並州縣回單即以偸漏論懲罰此項護照近處州縣限十日遠者二十日繳銷照根由商會按五日一繳凡米商領照母庸分文用費以恤商艱 
[責成富商接辦清荒鎭江]  
　　西南鄉清荒告竣現己改用新册征粮東鄉亦須一律辦理王令緯辰查得該鄉因商致富者如焦君樂山王君錫五均首屈一指特禀商新府羅太守責成該富商接辦清荒事宜如將來墊欵過多歷時久遠則當詳請破格奬勵云 
清談 
[說鬼四則（儀）]  
[其一]  
　　蒼頡作書。鬼夜哭。傷哉哭也。文字之立。便是入獄根苗。茫茫孼海。千古文人墮此刦者。億千萬計。不獨鬼哭。我亦欲哭。屈原作山鬼。四山啾啾聞４鬼哭聲。此何爲者。哉。作書而哭。悲極而哭。山鬼之哭。所謂文字之工。可泣鬼神者非耶。後世文字。直得鬼哭者少。鬼竟不哭。八股時代。不惟不哭。知必笑之。科舉廢。學堂興。文字之現象。益怪怪奇奇。直使鬼哭不得。笑不得。（未完） 
[雜著]  
[泰西格言（續十七日）]  
　　言語過簡使人惱。過繁使人厭。拍洛頓可竦 
　　言語不可失之粗暴。亦不可失之拘謹。克脫 
　　爭論烈則眞理失。法諺 
　　簡要之議論如黄金。冗長之議論如泥土。　諺 
　　有言語猶木有枝葉。枝葉繁茂。果實不蕃。拍布 
　　天賦人以兩耳兩目一口。蓋使其多見聞而少言論。梭格拉底 
　　與人反對者。當使人注意。不當使人憤怒。英諺 
　　言語流暢。不足以爲智慧之據。英諺習慣一破。萬事皆破。起司皮爾 
　　習慣者賢人之傳染病。愚人之木偶像。英諺 
　　惡習之可憎。猶醜狀也。始見而怪之。久則慣之。婆布 
　　健全之精神。必寓们健全之肉體。陸克康健生快樂快樂生康健。司派克提他病後始知康健之可貴。英諺 
　　不潔之空氣。其殺人甚於刀劍。司美士方今世人之病。半由於勞腦力而逸身體。特蘭 
　　夜半前一時之眠。優於夜半後一時之眠。斯邁爾 
　　他人保護吾權利。不如吾自保之尤切。斯賓塞 
　　人生處世。如漂流洋海中道理。指南針也情慾颶風也。拍布 
　　未嘗艱難之人。于世界只見一面。細黎加最大之事往往由偶然生。希臘診 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[短篇小說王孫賈問曰一章演義賢]  
　　話說春秋時代。列國大夫。有一個迷信神權的通病。衞國有個王孫賈。他的職掌。原是一位統兵大員。這個君主衞靈公。很親信他的。但他雖然從事軍旅。郤與治宗廟的祝鮀。極其知己。因此學了許多諂媚鬼神的方法。無論遇着什麽事。必要焚張疏紙。磕幾個頭。暗中禱告。許了多少善願。或是造一所神廟。或是助一件神袍。說是這樣虔誠。鬼神必定福我的。不然那就禍不可測了。 
　　說也奇怪。當時衞國風俗。眞是迷信神權。民家供奉神明。便有奥竈兩種。這個奥處於室之西南隅供着一條削木的位。寫的是家堂香火之神。每月朔望。點了香然了燭。衣冠膜拜起來。總算尊重到極了。然而廚房裡那個竈君。位置雖比他卑。香火郤比他盛。朔望行禮。自不消說。好事的人。還刻一本敬竈全書。家中有事。求什麽竈君靈籤。說是没有不準的有人生病。服什麽竈君仙方。說是没有不愈的。到了臘月二十三那一天。還有黄羊祀竈的大典禮。蔬果精潔。酒醴芬芳。大家。都說這一日。是竈君上天之期。到得天庭。便把人家作事善惡。奏明玉皇大帝。降祥降殃。都憑他口中陳說。所以民間敬奉竈君。十分周到。此那個家堂。靜悄悄的豎立室中。眞是相去天壤這個風俗。習慣自然。遂有與其媚於。奥。寗媚於竈的兩句俗語了。 
　　王孫賈聽了這話。心上有些感觸。覺得許多官員。没有權力的。好像奥神的冷落一般。至自己身執政柄。便有一種趨炎附勢之徒。來來往往。宛似熱竈上的螞蟻這。個衞靈公被他用了煬竈之法。所謂一人在前。後者　見。即使有了才識出衆的人不肯諂媚王孫賈。就没有進用的日子。而且王孫賈職在練兵。當時一艘竈下養。必有做到中郎將的。他郤有意拉攏孔夫子。把媚奥媚竈的兩句話。佯作不知。細細考問。原是歆動他的意思。咳孔夫子曾經說過敬鬼神而遠之。那裡肯做迷信神權的事呢。 
　　孔夫子經此一問果然正顔厲色道這兩句話。眞正豈有此理。無論什麽鬼神。位置總没有天的尊。名義總没有天的大。吾見世上這般小人。平日。行爲。無惡不作。偏要燒香祝告。向那泥塑木雕的偶像。爲非分之求。古人道。聰明正直之謂神。神果有靈。這種人。斷乎不會得福的。原來惡人的事情。無一不干天怒。天要加罪。隨便你拜斗也没用。建醮也没用。還有逃得過天的道理麽。照此說來。非但竈不當媚。就是奥也不當媚了。 
本埠新聞 
[要事]  
[北京官塲對於推廣租界之意見]  
　　字西報北京訪函云北京官塲及各報界聞上海西人要求推廣租界一事僉謂工部局之與寳山警察尋釁實欲借此以爲要求之計如中政府不能堅拒竟允其請又將租界開撼則寳山縣境及上海市面之精華如南市北市皆將併入租界之中矣北方輿論大都如是未有以租界推廣爲然者 
[滬寗鐵路添設分關]  
　　管理處總辦鍾道台日昨函致稅務司略謂本路全工告成承運洋貨照例報關轉口即不通商口岸亦應領子口稅單請即添設分關以憑查驗等情好稅務司以查與關章相符應即照准並查得洋貨之外另有土貨仿造洋網一項如中國機器棉紗光緒六年曾由北洋大臣奏准由關完一正稅沿途到地不再重征各關皆在棉紗專運單今該鐵路全路皆通此種貨物應照奏案統收正稅因函復鍾道台照辦並禀稅務處備案不日即須實行 
[繪送添築馬路圖樣]  
　　閘北華界現擬振興市面添築馬路巡警總辦汪觀察巳將築路界線繪圖移送滬道轉呈江督請爲查閱 
[奬給兵輪員弁功牌]  
　　普陀兵圇管帶都司楊錫棻前在洋面二次救起遭風落水難民楊文甫等二十餘人因將在船出力員弁舵工水手查開履歷禀呈江督奏奬在案旋由端午帥查照定章除該管帶准予奏請奬勵外其餘祗可核給外奬業己刋刻五六品功牌奬札十四件照塡銜名札發該管帶轉給矣 
[飭催震澤縣欠解漕米]  
　　江蘇各州廳縣應解上年冬漕銀米業己一律解清惟蘇州府屬之震澤縣尙有未解漕米蘇藩瑞方伯爰特移請滬道飭令該縣赶緊籌解並飭江蘇海運滬局速將本届各屬解　漕米清單開報查核 
[派委法廨曾審委員]  
　　法公堂會審讞員聶榕卿司馬丁憂去差茲由滬道蔡觀察札委閘北巡警局書記科長景毓華明府崧接辦昨景明府即詣法總領事署及捕房拜謁聞定於今晨蒞廨會訊各案 
[學使派員祭奠楊斯盛]  
　　捐建浦東中學之楊君斯盛逝世後五月二十六日學使毛實君文宗特派學務公所課員傅大令延齡前往浦東嗢墅奠醊以誌欽悼 
[謝券]  
　　閘北舢板廠華界新大馬路中新園北公司自二十九日起每晚七時開園蒙贈優待劵五紙書此誌謝 
 
 

Page 19

 
 
　　研訊命案○大東門外張元順皮箱店小主張毛毛砍斃蔡福生一案前日本縣李大令奉蘇臬左廉訪札催速爲審訊錄供詳報即於前晚由襄讞李明府提訊張供刀係小的之物未知被何人砍斃當時有李姓在場餘不招認明府喝令鞭背一百下仍不承認判令還禁昨日又由李大令復訊供詞探明續錄 
　　復審盜案○夥搶西門外丁裕生硝皮坊之盜犯蔣永慶等五名前日由縣署襄讞員李明府復訊蔣供此案實由李慶堂紏同許小子及小的等往搶質之李許二犯各不承認判李責三百板許鞭背二百下一併還押再究 
　　訊究掘墳○道憲札發掘賣坆石之毛鳳祥到縣由襄讞李明府研訊仍與前供無異明府喝令鞭背八十下判令還禁候再訊究 
　　釁起鬩墻○張少卿昨日投縣喊控伊弟金虎因爭奪住屋出水紏同妻弟莊阿三等多人到家將小的兇毆求請提究大令准詞諭飭靜候核辦 
　　道批○革員張鴻祿禀批商會集勸十餘次公議辦法兩條分函兩造擇善而從因該革員堅不受商事隔年餘未能理結殊與和平調息之意相背查閱商會按語均確鑿有據所定辦法亦尙公允未便再任狡延昨據孫世馥具禀已函商會再行集理限半月内自行調處結案如再拖延惟有先行給契决不再任狡展也愼毋自誤摺附 
　　官事○道憲蔡觀察昨傳上海縣李紫璈大令前總工程局正裁判官孫羹梅明府到轅面詢要公暫代法廨會審讞員景松前戶部主事陳昌圻尖蘇候補知縣林建樞試用縣丞林念曾昨均到道禀見西門盤查委員從九李朝植飭丁到道禀知丁毋憂浙江候補知縣洪恩屺禀辭赴杭代理松海防同知王肇之司馬昨晨到道謝委禀知於前晚接印任事 
[南市]  
　　廟産變價充公○南市老君廟因案發封後經製造局各工匠禀請張總辦改設醫院等情已紀前報茲由上海縣啓封後局中即繳送價洋一千四百元由縣禀道批飭酌提七百元撥充總工程局警察經費尙有七百元撥充龍門書院經費昨李大令巳將該欵分别撥給矣 
　　惡婦毒計續誌○昨報紀惡婦毒計一則昨日又由工程局孫明府傳黄林氐之隣女胡丫頭到案據供由林氏托携衣服八件至濟宏典當洋五元交與林氐明府問林氐曰尙有鉅德押店質票一紙究被何人贖去氐稱由父親林祥發贖回判林氐及顧禎祥押候提林訊究並飭探帶同氏夫黄繼香搜查贓洋其已經吊到之衣飾各贓先著失主江朱氏具領 
　　貼補公費○南區充公各項物件業由區長商明局董按件估值於前日照章變價貼補公費 
　　收贓拒捕○歸化城都統三統制前乘招商局新銘輪船進京引見遺失行李各物報請縣局查緝在案茲由法廨派探帶同竊賊阿三至總工程局聲稱該賊竊取籃内眼鏡金綫圈等賣於洽興街殷炳年小貨行得洋三十二元旋由局派探協吊原贓去後殷及其妻陳氏出面拒捕被拘到案判氏戒責五十下殷押候法廨移提究辦 
　　賣房不交○去冬德記花行主程寳發憑張信忠等爲中價買王家碼頭張孝思之房屋八間議價洋一千五百元先付一千元定二月内交房茲因日久不交控奉工程局傳張到案押限交房 
[閘北]  
　　不交丈地費銀○姚樹勳投閘北巡警總局控告倪惠卿不交丈地費銀求請飭提訊究裁判員孫大令准予飭差提訊 
　　提究拐匿婦女○張錦芳控江狀保拐匿伊媳昨巡警局裁判員已飭提訊究矣 
[英租界]  
[失火罰鍰]  
　　河南路廣章尖廣貨號失火一案昨晨由探將該號股東葉品光夥友葉亦池傳至公堂先據西探投供該號保有火險銀四萬兩存貨無多甚爲可疑且捕房近在咫尺起火後並不投報請爲嚴辦旋由該號股東兼經理之葉古蟾投稱商人是晚並不在店後詢問店友知係在樓上起火並非縱火圖賠求鑒訊之葉品光供是股東店事由葉古蟾經理如何起火實不知情葉亦池供居樓下不知樓上如何起火中西官會商之下判葉品光斥釋葉古蟾罰洋五千元葉亦池押四月 
[賭徒就獲○計鶴明沈榮銓王阿生黄根富王根全王阿根張阿六陳阿生朱阿三張阿木張阿妹張榮土奚阿菊黄阿寳曹丫頭等前晚在虹口武昌路八百九十二號門牌小茶館聚賭被捕房查悉飭探一併拿獲押候今晨解請公堂究辦 
[復訊命案]  
　　鋸匠張根祥前在新馬路鳳仙茶舘與同業顧良卿王瑞生爭奪銼刀被顧王毆斃由廨將顧等収押在案昨解復訊尸兄張根荃與舅父金叙之投求伸寃判仍還押捕房候函致上海懸詢明相驗情形再行訊核 
[出店竊洋]  
　　電車公司失竊洋三百餘元疑係出店張三寳所竊控奉公廨訊押在案昨復解案訊明屬實判押限一禮拜交洋如違改押西牢一年 
[搶犯收禁]  
　　搶犯張阿根迭次犯案逐出租界有案茲又紏黨在山西路搶取蔡陳氏金挖耳由探拿獲昨解公堂請究判押西牢五年期滿仍予逐出 
[婢女逃逸]  
　　公共租界山西路老甡記絲莊前日被婢女阿順捲取衣飾逃逸即投報福洲路總巡捕房派探查緝 
[咎在蟻媒○住居老閘唐家弄之陳甘棠出洋二百元託蟻媒岳周氐嚴王氐價買唐陸氐爲妻茲爲氏父陸金壽查悉控經新閘捕房派探查獲昨解公堂請究判押候傳齊人証訊核 
[不愿爲娼]  
　　濟良所昨解妓女張二寳到廨請訊據供母在鄉下今不愿爲娼求請超豁判發濟良所留養一年期滿再核 
[追究捲逃]  
　　木作頭楊阿木之子楊鑫控妾胡氏捲逃一案訊押公廨已一年有餘昨由官媒將胡氐解案楊遣抱投案求追被捲各物判仍還押候禮拜二楊鑫到案訊核 
[無妄之灾]  
　　陳瑞生昨在鐵大橋畔被老公茂順利小輪船上之跳板磕傷腰際即由船主飭人抬送仁濟醫院醫治 
[出店何往]  
　　虞紳洽卿赴老巡捕房報稱飭令出店王阿芝至荷蘭銀行取洋五百元送往後馬路瑞豐莊迄今未回請爲查緝捕頭准之 
[馬車肇禍]  
　　正豐街昨有一孩被馬車　傷脚骨由捕車送捕房轉送仁濟醫院醫治 
[美租界]  
[電車傷人]  
　　四十六號電車昨在西華得路撞倒行人芵金生以致跌傷訴由華捕同入捕房飭令回家自醫候核 
[收買玉盃]  
　　住居法界之馮賛廷收買竊贓漢玉盃一只昨由捕房飭令中西探前往移提 
[誣探搶表]  
　　王阿榮扭控郁阿四斜衆在黄浦灘兇毆搶去銀表等情經捕頭飭探往查並無其事命將王押候究誣 
[傳訊欠戶]  
　　董春在廨控告傅志鵬欠　不還昨由廨差持單協探傳訊 
[法租界]  
[誘拐賣娼]  
　　揚州婦人曾徐氐前日偕伊子少天投訴捕房稱女兒小和子被人誘拐來申賣與楊姓花烟間爲娼婦人尋見後向領不放求提訊究旋由捕頭飭探將楊姓及小和于一併拘入楊稱有王二姐作保故敢出洋二百元買下質之王二姐稱由賈姓領來云伊母託令價賣故敢經手捕頭以所供各有不盡不實判王二姐押候解廨訊辦餘人聽候傳訊 
[流氓]  
　　流氓李阿二前晚在新租界圖搶途人物件由探拘入捕房押候核辦 
[積竊]  
　　積竊張阿生昨日竊有衣服在押店求質爲探撞見將人贓拘入捕房押候究辦 
 
 
] ] 

Page 20

 
 
國外新聞 
[南北美失和]  
　　二十六日華盛頓電云美國與南美共和國維利齊萊因外交失和美國使館人員不日將離開喇克斯（維利齊萊之京城）衝突之舉恐所難免 
[波斯亂事日烈]  
　　二十六日倫敦電云此間日日新聞接波京德黑蘭電稱波斯國會及各敎堂抛擲炸彈絡繹不絶意圖毁壞大砲一具死炮手數名傷者甚衆直至午後三時始己國會及敎堂旋皆被燬國會議員及各顯貴並各敎堂僧長均被拘去哥薩克兵隊受傷頗多居民無不大遭擄刦即歐人界内亦遭此禍 
[美國新副總統暴病]  
　　　十六日華盛頓電云美國新選副總統歇門君近在奥哈愛哇省克利佛倫忽染重病現雖談笑如常然其妻子皆守牀側以上譯字林報 
[黑白交爭]  
　　二十六日紐約電云美國台克塞斯省黑白兩種近日爭鬭甚烈黑人均持械而出該省總督己命騎兵備戰 
[法國新發明留音器]  
　　十九日倫敦電云巴黎電稱近科學會社開會宣布發明新法能以寫眞器留人聲音且能使其聲復作聽者瞭然 
[法官私售海軍策略]  
　　十四日倫敦電云巴黑電稱法國海軍員厄爾摩因擬將海軍策略私售他國己在土倫地方公布其罪革去官職以上譯泰晤士報 
[英俄不欲干涉波事]  
　　二十七日倫敦電云據路透訪事消息謂英俄兩國皆無干涉波斯内政之意兩國己通告各國旣不託詞扶助希圖傾覆波斯國祚亦不欲干涉波斯國會之事波王己與英俄兩國公使約定彼必恢復治安云乂電云波王己竭力鎭壓德黑蘭之亂俄國陸軍大佐里克化甫統率全隊現己頒行軍律二十六日栢林電云波王之兵所至皆勝現正在德黑蘭與排王黨决鬭歐人居此淍無危象 
[美日親睦]  
　　二十六日栢林電云近有謁見駐德美使希爾君者據論美日邦交近來頗爲敦睦新舉總統塔處　脫君奉使日本己非一次與日本政界諸人深爲相契美日交戰之流言實無意識之詞云 
[美擬訓練大軍]  
　　二十六日柏靈電云美國兵部次官奥里佛謂美政府擬練大軍二十五以固國防 
[法國試驗飛行艇]  
　　二十六柏林電云法國齊潑林伯爵近又試驗飛行艇頗著成效 
[前任美總統逝世]  
　　二十七日倫敦電云美國前任總統克里佛倫君因病逝世以上譯文匯報 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
