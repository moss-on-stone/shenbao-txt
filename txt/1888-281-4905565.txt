# 1888 - 281 - 4905565

 

Page 1

 
 
[重印青樓夢出售] [  申報館主人啓]  
　　青樓夢一書以悱惻芬芳之筆寫流連繾　之情洵香國之佳談　坊之韻事也向經本舘排印早已不脛而走茲特重付手民字旣無魯簡之訛紙亦類齊紈之潔卽日出書每部價洋五角賜顧者請照曩例 
[江左校士錄减價出售]  
　　是書爲黄漱蘭宗師視學江左時所選高才生試塲之作由磨鐵硯齋主人託本舘接印行世者也宗師邃精經史學有根柢士林中仰望如斗山是錄所選時文濃淡清奇不名一格附以詩古文詞亦皆名貴高華迥異郊寒島瘦誠試牘中之善本也每部分装六本茲将售罄格外從亷祗收工料洋三角正諸君賜顯者請至上洋吸各外埠申昌福州復利洋行購取可也 
[點石齋售書啓略]  
　　經策通　○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋卅五元○大題觀海初二集○實文三萬六千篇本届各省鄕試題十得八九謂予不信可覆按也今定碼洋廿五元○五經文準○實文一萬五千首其中向無陳作而特搆者不下萬首新頴美備無踰於此碼洋八元○五鳳樓試帖○得詩一萬二千首塵羹土飯槪不闌入碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能備載本埠外埠俱有分鋪士商就近購取可也此佈 
[答客問木輪快船事]  
　　客有旅居滬上欲乘菊花時節向麋臺鹿囿間策杖尋秋者就賓紅閣外史而問焉曰僕聞向者廣順源廠製造木輪快船來往蘇申二處乘風破浪迅速如飛敢問刻已吿成能附之而往否外史曰未也船雖竣工行駛蓋尚須時日也客曰是何以故曰道光之季海禁大開輪舶飛行幾　中國附客装貨轉運良便一自赭宼削平諸事從新整頓大憲恐輪船爭小民之利爰與各國立約但許往來江海不准駛入内河亦越於今官憲雖皆喜用小火輪民間則斷不能用以往來致民船不適於用昔年吳中有人購得一小輪舶擬欲常川往來甫駛一遭卽經封禁嗣是遂無有人敢顯違禁令故犯章程者故此次木輪快船雖造成必俟各大憲批准許行然後敢定期開駛也客曰然則木輪快船其與小火輪果形式相似乎曰是各不同小火輪特煤鐵之利以火蒸水藉水汽以鼓機輪是以不藉人工自能展動木輪快船其式與民船無異惟有一輪安置舵尾若田家桔　然以十數人併力踏之始得催船前去無所謂機器無所用煤斤無所藉蒸汽之　惟以輪易舵取其旋轉自如耳客曰然則其製倣自外洋乎抑亦心裁自出乎曰外洋烏得有木輪快船此製實昉於粤東粤東方言唤小船曰渡其輪有似乎水車因卽名之曰車渡數十年前有人思得一術創而爲之人之見之者皆以爲迅速過於民船足踏又便於搖櫓於是一唱百和爭相倣效日新月盛迄今車渡已滿布江河距省數十里中來去如梭不下五六百號廣順源主人思滬上未有此制出門者附航就道候風候水時日稽延因爲之設局製成以便隨時附搭蓋其良法美意實有生面别開者矣客曰然則木輪快船旣有如此之利益大憲聞之安有不欣然色喜者何爲必俟批准始敢啓行乎曰是不然中國之人往往見一新奇者必疑爲是外洋之物紡織之局創自國家也而花業中悞以爲洋商欲奪小民之利紛紛訐吿靡有已時各海關設自國家也而一經用西人爲税司無識小民皆疑爲以洋人而槯中國之税以致前年温州無賴與西人爲難海關亦被摧殘今小火輪旣有駛入内河之禁而以見所未見之木輪快船駛行無忌彼必又疑爲洋商攘利将羣起而與之爲仇矣故必俟各大憲均經批准明白出示庶幾通行無礙不致滋生事端也客曰然則大憲果能批准乎曰以愚度之斷無不准之理禁小火輪防奪航船之生意也今之木輪快船實與航船分道揚　兩無妨礙航船行駛遲滯木輪迅疾數倍於航船人自然不喜附航船而喜附木輪顧木輪祗能装人不能装貨人誰是空身出門者旣帶貨物勢必仍附航船且木輪往返蘇滬惟蘇滬已耳卽他日分往杭州等處亦惟杭州等處已耳航船則曲港支流皆可遄往而何虞具奪彼利權哉况聞廣順源廠除自製各船外併可代人製造設航船上人見木輪便捷勝於已船未免相形見絀亦無難託該廠另製以便攺茲更張一船之成其欵祗費三四百千較之民船並不昻貴夫亦何憚而不爲耶總之木輪之廠設自華人與洋商毫無干涉木輪之利不亞於小火輪而其式實與小火輪絶不相類我知各大憲斷不因曾有小火輪駛入内河之禁而因噎廢食并此木輪快船而俱禁之也客曰若是乎我且　税赴蘇之駕免得數天偃臥蜷侷於烏篷曰航中且俟木輪開行費得半日工夫卽可選獅林之勝蹟訪虎早之名流乎外史笑應之曰諾 
[本館接奉電音]  
　　昨接駐京訪事人專發電音有本月初九日諭旨二道敬謹譯登○九月初九日奉上諭浙江寗紹台道員缺着吳引孫補授欽此禮部奏請覆試日期奉旨着於二十六日 
[私售牌札]  
　　功牌奬札統兵大員所以策勵有功也前曾恭奉上諭外奬頂戴不得逾六品以上是策勵戎行之中仍寓愼重名器之意髪逆擾亂從軍士卒多於蓬麻外奬亦賤於泥沙迨承平後厮養曳翎枝屠沽被章服幾難僂指數其遣撤歸田者相與私刻票板僞造關防刷印功牌奬札騙惑鄉愚賣錢花用流弊遂不可究詰矣天津西關某客店月前有旅客四人口操湘楚音言皆軍旅事一似身經百戰卸甲歸來者自言旅費不敷出其功牌奬札求售牌札上署左宫保官銜鈐兩江總督印信其初每紙售錢數千文嗣至數百文售者見其層出不窮價亦每况愈下知係　鼎遂送於官由營務處訊問初旣諱飾嗣經供認因貧難度日商造牌札私用油紙摹畫兩江總督關防背刻豆腐乾上鈐印賣錢花用迨發縣覆訊供語從同旋将四人一律收禁聽候詳辦作奸犯科者尚其知所戒歟 
[誤中要害]  
　　某外委家住天津馬家口地方上月被妙手空空兒橇門入室　　　　　　某令馬快緝拿賊賊催促再三馬快無以應也某謂賊固近在咫尺汝自貓鼠同民不　　手耳因請指交時馬家口有甲乙昆弟二人游手好閒不務正業某指名以告馬快不得已前去叩門甲問何爲馬快謂爾向作麽生現在案已發作豈尚装聾作啞耶請速到案母試乃公辣手其弟手足相關謂馬快不得誣良爲竊馬快此時騎虎難下見其室中適有鎌刀一柄持以桐 
 
 

Page 2

 
 
喝不期誤中甲之要害血流如注其弟遂赴縣控告請爲騐傷甲究竟是否竊賊一經研訊不難水落石出也 
[催租釀命]  
　　寍郡西門外後莫家漕有住屋數間俱係貧户賃居房東係山西人某甲慣放印子錢賴此租金度日前日甲向租户某乙收租口角倩人勸解而散次日復往催討適乙出未歸其妻出言不遜甲怒掌其頰乙妻忿不欲生遂購生烟呑服逾時毒發而斃乙聞聲歸家将鳴保赴縣報騐經人調處勒令某甲出錢棺殮始得寢事云 
[維揚秋信]  
　　揚屬各鄉久未得雨二麥正當下種不能不盼甘霖之早降江甘兩邑尊關心民瘼特於初七日起設壇祈禱並出示禁屠三日○近有游民十百成羣往來街市經甘邑徐明府出示查禁略謂近來本城時有無業游民冒充災黎向各店鋪强討硬索甚至以邪術取人家藏財物名曰鐵算盤大爲地方之害嗣後爾等居民如遇此項匪徒察其形跡可疑愼勿輕與水火或向之摔破盤椀其法自敗倘敢恃衆滋閙准許鳴保扭送來署訊明嚴懲○中秋節後市面甚爲清淡惟土業頗能獲利近數日來銷塲甚旺來貨反少遂致紛紛抬價廣土每十八兩小包須售洋九元有零西土每兩亦售至二百七八十文 
[五茸雜組]  
　　調署松江府華亭縣知縣凌邑尊已發紅諭擇吉九月初十日辰刻接篆衙中吏役送舊迎新大有奔走不遑之勢○松江東門内痘神廟附近某甲年近知命種菜爲生膝下僅一女孩幼小無知時與隣童嬉戲一日與某乙之子爭奪柿子一失足跌入茅坑乙子駭甚舍而之他甲夫婦猶未之知也少頃以他故招孩至則已臭如蜣蛣滿頭俱戴木犀花矣詢知其故向乙理論乙亦大爲不忍願出洋十餘元爲解穢之資甲始無言而去 
[京江小誌]  
　　鎭江西門運河邊日前有年近及笄之女郎臨水淘米俄有一官航經過風窓水幔間時露紅粧半面女郎正在凝眺不覺頭上銀釵已墮水中放聲大哭欲效汩羅故事幸有老者某經過此處詢悉顛末惻然憐之謂女曰些些小事何必着急旋向囊中摸出銀餅一枚令其復購銀釵且託旁觀中之相識者送女回家並寄語女之父母勿苛責也女始收涕道謝而去眞存惻隱之心隨時隨地皆可行方便事老者殆君子人歟○南門外左近民家有十二三歲之女郎日前携其幼妹在門外嬉戲適有匪徒經過見孩手帶銀釧奮步近前将釧捋去女郎急追之匪徒以女郎荏弱可欺駐足道左以待之比女郎追至匪徒乘勢又将女郎銀簪拔去狂奔而逸及女郎回呼家人相率尾追匪徒蹤跡已遠矣光天化日之下匪徒肆惡如此是誰之過歟○工部局新章凡肩挑負販小本營生之人槪不准經行租界又青樓歌妓有客帶局者無論乘轎或步行經過租界均須驅逐第一樓酒館及各大烟館平時生意皆頼有客帶局方可獲利新章旣設大有關礙擬冋工部局商量遷就未知能轉圜否也 
[潯陽瑣誌]  
　　新壩某甲家有一孩年七歲偶在門外嬉戲忽來湖南人二名給以糖果誘入某烟館欲圖領上寍波船往滬售販適甲戚某乙赴該烟館呑雲吐霧見孩駭異根問原委湖南人見事機已露急圖兎脱某甲夫婦已聞信而至上前将湖南人扭住飽以老拳經多人苦勸未及送官究辦拐匪之多如此保赤者可不愼哉○龍開河某鐵店内有學徒係湖口縣人一日晚膳後在後門外河濵洗盌忽連呼我卽來矣旁人意以爲與人嬉戲不甚介意嗣聞扑通一聲猶疑岸上所置樹椿滾入河内舉火視之樹固宛然而學徒已無蹤跡知已墮入河中幸值水落急令人下河拯起頭面七竅均有污泥塡塞如法救治始漸甦醒於是　市譁然謂該處有水鬼云○岳師門外兩砲臺每月初二十六兩日八點鐘時操演開花大礟兩岸各挿紅旗一面禁止往來船隻經朱軍門出示曉諭届時礟聲隆隆烟焰四塞安不忘危於此可見○前任德化縣鍾明府體志清理交代於初四日登程赴省瀕行時前導有萬民傘十頂德政牌數十對沿途設筵祖餞者約十餘起明府均降輿揖謝各鋪户燃放爆竹途爲之塞城廂紳着衣冠濟濟恭送行旌絡繹於道明府于舟次次第接見再三道謝循良政績固非風塵俗吏所可及○九江爲通商碼頭五方雜處良莠不齊轉瞬隆冬巡防尤關緊要曹朗川太守特飭潯城内外保甲局員除常勇十名外各添募四名年力富强武藝可觀不食洋烟者始准充當似此實力舉辦庶於防務大有禆益彼奉行故事敷衍門面者豈可同日而語耶○江北小池口地方某姓之媳日前與姑口角潛呑阿芙蓉膏以殉返魂之香難覓連理之樹竟摧母家聞訃卽率親族向某姓理論經人調停令某姓營奠營齋爲死者超度並将粧奩衣飾盡付祖龍一炬暴殄天物一至於此愚夫愚婦之見解洵有牢不可破者哉 
[䢴上官場紀事]  
　　九月初一日鹽捕營曾都戎赴白塔河公幹初二日新任南掣徐司馬紹垣赴任接篆初三日安豐塲談鹺尹豐利塲高鹺尹均到揚初四日新任甘泉縣典史戴二尹源灝禀到彭分轉世榮銷堤工防汛差代理南掣林分轉卸事回初五日魯分轉委解南京餉起程兩淮運司曁揚州府正堂均牌示轅門本月十二日一體換戴暖　 
[福州官塲紀事]  
　　狄麗源司馬因辦理税厘記過停委現准抵銷前日親詣督轅叩謝○管帶平海右營帥船李鎭軍勳前奉委兼署閩安協篆務前日到督轅禀明卸恊篆○鹽署官運提調王司馬另委浦城官運差所遺鹽署官運差現委沈司馬壽昌接辦 
[皖省官塲紀事]  
　　皖北壽春鎭任軍門祖文於八月二十九日晨刻行抵省城暫寓湖北會館聞軍門此次來省因有要公面陳大憲小作勾留卽當遄返也○官塲接到江寗電音悉陳六舟中丞文闈事竣不日起節回皖首縣陳雲溪明府卽飭差役恊同東門外地保在迎江寺旁搭建埠頭并備接官廳鋪張一切水陸兵勇逐日站立江干以俟憲旌之涖止 
[鄂垣官報]  
　　八月二十三日德安府知府印務詳委宜昌府知府存厚調署宜昌府篆務詳委補用知府沈保祥署理二十四日漢陽協　赴兩院謝委湖北武鄉試同考官文闈監試道署湖北糧儲道瞿差人赴兩院謝委武鄉試提調道候補道魏赴兩院謝委武鄉試監試道候補同知楊秀觀大挑縣王如松俱奉藩憲委解第八批京餉候補縣莊則敬奉武昌府委赴武昌縣會審案件俱赴兩院禀知二十六日候補同知胡應辰奉委辦富池口厘局卽用縣回長廉奉委辦坪坊厘局俱禀見謝委候補同知羅金壽奉委調辦鸚鵡洲竹木厘局禀見謝並赴督憲禀知候補同知章嘉謀卽用縣劉詡俱見辭解第七批京餉二十七日署漢陽縣鍾赴兩院禀謝冬防記大功三次淮鹽督銷局江蘇題奏道楊觀察自金陵來省赴兩院禀到見二十八日咨補黄州府經歴吳明赴兩院禀謝牌示准補漢陽府通判孫繼高禀見謝行知署理公安縣典史張紹逵禀謝知 
[甬東小誌]  
　　寍郡湖西某姓嫗年踰古稀平日長齋繡佛百八牟尼未嘗釋手一日忽沐浴更衣整襟危坐朗誦佛號未幾寂不聞聲至上燈時家人呼其晚飯不應近前視之已圓寂矣自來自去卽色卽空可謂得大解脱○某姓家畜一犬平日性極馴良日前隣居某童手持木棍在門外戯玩誤踏犬尾犬負痛狂噬童登時倒地犬復向頭上咬一口血如箭激急延傷科醫治細閲傷處齒痕深入共有數孔現在僅存一息未知能保無恙否 
[增購商船]  
　　臺灣商務局由外洋新造之斯美駕時兩快輪船装式華麗快捷無比船内各處均用電氣燈與公司船彷彿現歸招商局管理斯美則定走長江定期禮拜一開行駕時則常川駛走烟臺天津云 
 
 

Page 3

 
 
[江西官報]  
　　外　官蔣家駿王之楨何應逹黄錕慶錫庚王金元石壽祺徐堯麟汪鴻四所總門華文匯俱禀銷差布經劉蔚霞縣丞鍾期漢周澤蕃麻焜從九潘常經胡時汴典史姚春融俱禀銷文　差寗都州下河司吳灝據報丁憂以縣丞曹承瑞署理准補永豐層山司吳應甲應行飭赴新任外簾官劉泰和丁樹棠沈維楨黄廷輔俱禀銷差南安府同知楊其福據報丁憂以通判鄭同誥署理署宜春典史胡瑞林期滿更替以從九高銓署理縣丞汪道霖彌封所稽查陳祐敬接談換卷易紹先中路監簽俱禀銷文闈差候補縣劉文煃禀謝加一級紀錄二次行知八月二十五日换穿實地紗袍 
[失贓甚鉅]  
　　上月廿九夜揚城東關街某宦家被竊失贓甚鉅聞該竊本領甚高踰垣出入未啓門户也當經某宦赴縣署曁保甲局報案邑尊隨卽往勘毫無形跡刻已嚴比捕役勒限跴緝不識能弋獲否 
[掘井見穴]  
　　邗上西北鄉以天氣乾旱汲水維艱鄉人相約挖井以資飮汲此處土質甚厚非挖深不能見水上月杪衆人正在施工忽見井底露出磚砌圈門一座遮以巨板彷彿雙扉衆大驚愕當将板設法撬開内係空洞大約數楹如古之隧道然洞内兩旁皆支巨木粗可合抱似甚堅固下面滿鋪石板觸之有聲鄉人不敢深入一時傳播爲縣署及保甲局所聞隨於初一日派員前往履勘立卽封閉並令該處坊保嚴加看守不准擅挖於是遐邇哄傳議論蜂起有謂石板下定有藏　有謂磚上尚有字跡可辨明初劉伯温所造也又有謂當是隋時墓世人第知玉鈎斜爲葬隋宫人處殊不知賜帝幸江都時後宫佳麗扈從者多塟玉埋香豈僅一處此三説之是否姑不具論總之桑田滄海彈指變遷瓦礫荆榛傷心塵刼一誦白石揚州慢詞不禁感慨係之 
[買肉闖禍]  
　　前月間怡和行之元和輪船抵漢各火夫上岸添買魚肉蔬菜之屬有某火夫買得花樓街劉姓肉攤猪肉一方同至船上取錢因覆秤不符致相口角該火夫竟将肉抛棄於江該屠夫口角後未取分文而歸該船于八月杪又到漢口屠夫遂上船收取前欠該火夫竟不給分文並将屠夫凌虐屠夫狼狽而歸遂成切齒之恨揚言於衆同業者聞之莫不欲得而甘心焉九月初一日火夫又上街買物屠夫一見喚聚其黨卽按火夫於店階前拳打脚踢火夫遍體鱗傷脱身回船計無所施遂萌殺機携刀登岸至花樓街舉刀亂刺致傷一木匠一脚夫與屠夫共傷三人諸脚夫等欲捉火夫見其持刀亂舞不能近身適有一挑籠賣鷄者呐喊助威上前兠捉手舉飼鷄木盆撃中火夫頭額火夫負痛旁人又用木盆力撃其首當時昏暈倒地衆人按住尚欲攅毆内有稍解事理者恐釀命案急止之令縳送到官諸受傷者與脚夫等立刻擡送傷人及所獲火夫兇器送至清軍府未蒙准理旋送關憲署蒙差勇丁八名一併護送漢陽縣衙門騐傷訊辦嗣聞火夫傷重而斃各該人等不能釋然無累矣 
[滬濵瑣語]  
　　昨午後有老嫗手持竹籃行經英租界石路地方籃内有銀洋詎被妙手空空兒偵知跟隨在後乘間摸去幸卽知覺呼喊追赶旋由印捕阻獲竊洋者帶至捕房諒經解案訊辦也○昨有一百五十五號華捕舁送貧病臥路之錢阿狗一名到英公廨請爲安揷蔡太守着值日差送歸棲流公所醫養○前日将晚時有船户李家楨蔡阿炳不知何處載孀婦蕭李氏到新閘碼頭停泊囑該氏登岸該氏知被圖賣堅不肯行甚致呑金尋死事被該處巡防局委員馬君所聞派勇同地保拘拿李蔡二人并喚該氏仍不肯行馬君隨飭将李蔡二人移送英公廨蔡太守命将李蔡分别管押一面飭值日差同官媒前去将該氏發交仁濟醫院救治再行訊辦 
[草房失愼]  
　　前晚二鼓時本埠南市利川碼頭浦濵江北人所蓋草屋内不戒於火廿三鋪地甲立卽鳴鑼告警董家渡教堂洋龍近在咫尺間教士急令人舁之噴救幸卽熄滅惟焚燬草屋兩間 
[巡丁送道]  
　　前日江海關税務司飭送滋事巡丁唐永發至道轅龔觀察飭發上海縣訊辦裴邑尊令暫交值日差看管以候訊供核辦 
[諭候理處]  
　　順盛土行主蔡耀祖控各錢莊遣夥逼倒一案已詳前報昨日裴邑尊飭差傳蔡庭訊蔡稱職員曾被人虧欠及存貨核算尚不虧短莊銀乃各莊誤以職員私逃遣夥逼索甚至盤踞胡閙騒擾不堪今雖有人調停其奈尚無頭緒邑尊謂爾且退去候本縣諭令洋藥商董妥爲理處可也 
[雙珠還浦]  
　　一角海濵繁華實甚五方雜處良莠不齊以致偷盜拐騙之事無日無之前月初二日有外虹口王家宅張周氏來報伊子掌千年七歲於七月廿二日被相識舊隣寍人阿南誘拐潛逃當将其姘婦老榮娘子及窩家黄皮老婆子扭送捕房已解會審公堂訊追在案叩求代訪等云嗣後初八日又有彩市街腐店葛阿二來報伊子小毛年五歲於今早市走失乞代招尋敝所立出書牌代爲招訪並又四處托友暗探明查旋至八月十九日接乍浦無名善士來函據云訪得舢板船上拐有五歲男孩一口在乍脱賣已飭海保洪玉林将孩扣留詢悉滬上南市腐店阿二之子等詞敝所查得與葛阿二所報年貎相符卽給助川資着伊母子二人往乍親領不三日又接善士函稱復查有糖船買下一孩年方七歲費身價銀二十三番亦係由滬拐載至乍賣與糖船業經同好中集資贖回并交海保暫爲留養該孩姓張名掌千望找其親人來乍領取云云敝所查與張周氏來報情形均同亦卽給發盤川使費親往認領並聞該拐匪阿南拐黨阿榮已蒙會審公廨先飭差探拘獲到案矣至廿八九等日葛阿二與張周氏各領其子邀同海保洪玉林來申當将兩孩及其父母等人片送英公堂與匪對質始知葛張二子均是阿南阿榮先後騙拐載乍脱賣供認不諱拐匪等各皆重責還押鎭禁當賞海保英番兩枚以嘉其勤並訊有同黨福建三毛已聞備文簽提俟拘到申并案送縣從重懲辦以警将來此二子今能歸宗還族骨肉重圓皆叨無名善士之生成並海保洪玉林之力助也敝所爲之周旋其中彼此合費番銀四十餘元竟得雙珠齊還仍歸合浦事甚難得之至可見凡有小兒女者平日不得不加意愼防也謹錄其始末以告之三馬路陳與昌協賑所啓 
[鉅欵助賑]  
　　謹啓者今奉到本埠新泰厚票號來函内開壽萱室捐河南賑銀一千兩恒春室捐河南賑銀一千兩凝香仙館捐河南賑銀一千兩無爲不爲之齋捐河南賑銀一千兩共計規銀四千兩統由新泰厚匯來善昌拜領之下感佩莫名竊思豫晥奉直諸省今年災區更廣賑捐日形支絀縱極心枯力乏舌弊唇焦一再發棠後難爲繼而四大善士不惜鉅欵慨然解囊以非常之欵救非常之災誠屬非常之事歐陽文忠云爲善無不報蘇東坡云仁者必有後敬誦名言爲善士頌并代河南億萬生靈百叩鳴謝請登報章奉佈仁鑒上海北市絲業會館籌賑公所愚弟少欽施善昌謹誌九月初八日 
[上海四馬路文報局内賑所催領執照公啓]  
　　啓者敝所於前年四月間册報山東賑捐案内請奬銜封貢監生各捐户已蒙大部核准頒發部監各照除捐户陸續赴局換領不錄外所有迄未領照之龐元濟成允平黄傅鈞姚元鼎馮世昌陳燮方期趙沅宋春霆土祖慶程念曾楊保謙徐鳴蛟王叔秀謝文虎諸君務各赶速分别赴局換領切勿自誤恐未周知請再登報同人公啓 
[書畫减潤助賑]  
　　華亭張君緑初書山陰俞君逹甫畫前以晉豫等處遭災曾經疉次将書畫减潤助賑均爲賞鑒家所推許今聞奉直等處水災各願仍前樂助書則取格七折畫則照格减半均於九月初十日起至十一月初十日止兩月爲期限滿不收至書畫來件城外在抛球塲戱鴻堂城内在邑廟得月樓兩處箋扇店收付大件十日小件五日遠處寄力自給書例對聨六尺一元四角五尺七角四尺五角三尺三 
 
 

Page 4

 
 
角堂幅六尺一元八角五尺一元四角四尺七角三尺五角横直同對開屏條減半紕摺扇册頁三角半金箋加倍餘件另議楷書不應畫例堂幅八尺二元六尺元半五尺一元四尺八角三尺五角屏條减半横直同紈摺扇每一角半册頁同人物仕女寫意者均加半雙鈎及點景刻均不應泥金加倍餘件另議 
[平安助振]  
　　初七夜本埠英租界抛球場東首轉角失愼同協祥寳號近在咫尺幸賴天佑平安特助鷹洋五十元委解災區散振請登報牘奉摥仁風[  上海四馬路高易籌振公所詠南陳德薫等謹誌]  
[同學王慕岐明經精岐黄業與余别十年矣申江重聚不可以無詩爰賦此以贈之]  
　　肱曾三折得薪傅素間靈樞奥義宣種杏成林無隙地護芝有術更營軒甲兵數萬藏胸富亥豕分明羡腹便元氣調和探至理何年妙手共擎天[  聖湖逸道人稿於滬上寓齋[   
[蒙王慕岐先生治病獲痊賦此誌感]  
　　家傅醫學仰鴻名多藝多才冠衆英着手成春舒秘奥治心如鏡更空明餘年端賴仁人賜妙術還回稚子驚爕理陰陽原一理功同良相莫能爭[  鶴沙陳厚生甫友笙求定草]  
[種榆山人黔行别将五月矣詩以寄懷錄呈高昌寒食生桂丈削政]  
　　壯志凌雲喜遠游郵程萬里抵黔州堤邊楊柳情常切眼底山川思更悠裕課生涯開捷徑活人名譽徧荒陬願得一瓣心香祝好句吟成爲我留[  浦左龍沙懶農稿於海上退思室]  
[再疉前韻博聽濤居士一粲]  
　　惹得閒花草何須又問天且将眼前意重又續新緣名花供飽玩大好有情天兩美同名寳前緣接後緣[  龍荼山人草]  
[浙省撫轅抄]  
　　九月初二日候補府潘志枬禀知防軍局委查探硝叩辭秦觀榮由京引見回省禀到巡檢黄道奎由京騐看來省禀到○初三日開化敎諭汪寳良禀辭赴任 
 
 
 
] ] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[感成四律錄寄鄂中諸友]  
　　頗怪鵑聲急頻頻勸客歸不因家計傅肯使素心違落拓豪清在炎凉世態非乘時須努力可許報春暉客裹無窮感難禁涙暗彈謀主嗤我拙問字得朋難歸夢家山遠澆愁酒量寛求人原底事先覺舌根寒欲作還家計淹留久未成滄桑增閲歴裘葛已頻更潦倒天難間榮枯草自生魚書來遠道猶見故人情漫説酬恩怨驚心世變多氷山空倚傍塵海有風波往事餘悲憤華年一刹那太阿難自晦鎭日幾攀挲[  皖公山下客楚北熊漢輯生甫求是草]  
[八夜登浙闈明遠樓口占郵呈昕伯桂笙老伯大人教政]  
　　文塲百萬擁軍聲下筆千言頃刻成相馬豈眞無伯樂著鞭未肯讓劉生少年意氣　霄漢寒士生涯笑管城我欲桂柯分第一當頭蟾窟正香迎[  古鹽官敕玉山樵居益謙六皆甫草]  
[與夢畹牛遊四松菴赴同文館龔君佩之招]  
　　勝地遨遊快著鞭桂花香裏共流連松濤入耳通禪旨花雨沾衣了俗緣一角　容遮塔頂四圍山色落樽前醉餘忘却歸途晚隱約鐘聲夕照邊○遊秦淮波光瀲灎碧如油一葉扁舟鏡裏游金粉無端零落盡不堪重溯舊風流　勝迹繁華　六朝畫船載酒撥輕橈笙歌一路燈千點翠袖紅妝入望嬌烟波十里映樓臺畫棟珠簾面面開且把旅愁暫抛却湖光山色共碧徊○愛月齋主招同夢畹生秦淮酒樓小飮風景秦淮好湖山點綴工舟行明鏡裏塔立夕陽中十里波光緑千巖樹色紅一尊詩思壯覓句槽紗籠[  鶴沙浮槎仙吏稿於桃葉度]  
[綺羅香秋夜感懷錄呈桂笙夫子]  
　　病蝶抛香衰蟬促暮誰念非秋人倦青鬢華年付與藥爐經卷慨身世身世長劍終埋弔形影狐燈相伴更宵分飛夢泉臺哀哀父母寸腸斷飄零天又不管愁見西牕夜月垂簾悽怨壮志成灰曾爲女兒牽絆還説甚載酒情懷早悞了對花心願到今日辜負鬚眉鏡中羞自看[  太痴倚聲]  
[上海可熾順陳春記在四馬路經辦奉省水灾恊賑公所第二十一次收捐旬單]  
　　招商局助棉衣洋六百五十元○戲鴻堂交來陸鳳石殿撰書聨助賑第一批洋七十五元九角○和昌盛洋一百元○古琅崇善消災堂助綿衣洋一百元○永泰源來新安無名氏八十元○舜記五十元○緜力子求父母冥福五十元○吳淞萬盛醬園四十元○荘同順三十元王愈記三十元無名氏十五元曹德大十元○通州豫豐號來吳琴記祈保父母平安十元○海昌湯佑廷求室人張氏臨産平安十元○寗波增美醬園五元○鶯湖泰源興來學樸子募恤嫠捐助洋十元○　川氏五元無名氏祈合家平安五元○永興棧二元無名氏八角三槐堂陳九思堂二户各五角壽萱子東土散人自愧氏三户各二角○川沙來聊以補過子五角一路平順二元蘇垣周乾泰來隱名氏一元全昌仁四元裕隆昌漫雲樓二户各二元源源祥泰生祥胡鶴卿福園四户各一元北洋水師公項來遠兵船廿六元　良珍二元求讀書聰明二元鎭江裕泰典吳因五旬餘之母求身安百病不生助本邑縐紗長衫一件作洋五元又捐册無名氏十元寧波謝氏酬愿十元樂善人銅洋七元如　馬蕩場來諸善士四拾二户共十元富陽粮署來陳多安堂種瓜老圃二户各二元如臯豐樂橋孫庽吳雲山來無名氏一元湘胡氏聽松軒無名户三户各五角吳正記玉記雲記三户各三角隱名氏樵記氏二户各二角德耕堂光裕堂和睦里退步居東山氏不留名無各氏丅吉臨懷德堂肇基堂楓民民孫雨田十二户各一角○杭州四條巷陳敬之翁來隱名氏十元鎭江申昌號來力不足子一元太倉繆衡甫翁來無名氏無名氏無名氏無名氏隨緣氏不知名不列名無是齋八户各一元蘇州力不足齋一元杭荘恆興號來王閏之黄　生愧無力三户各錢三百實無力錢三百三十鎭海南門外鈺玄堂高來起鳳堂鐘紅榴外史二户各二元孫復古堂梁頁山房無名氏鈺玄堂　敬安堂關張傳經堂六户各一元味餘堂宋崇德堂童登善堂胡永記四户各五角嘉興會豐號來無名氏一元王成一角清和不立名一元保平安儉餘惟善保平安四户各五角東陵氏世春堂瓶山客胡雲卿珍名一滴再滴三滴八户各一角無名氏三角曾記良心二户各一角藹壽草堂銅洋一元西壩林衍馥來龔安山萬子琦鉅昌號天元號謙泰號玉忠堂慶餘堂七户各一元林衍馥林張氏綸　堂味經書屋周管山一銘　屋六户各五角海鹽捕署吳賦梅來徐門吳氏一元張雲卿韓梓二户各一元干長庚二角玉山博雅堂張一元葛曉珊五角念德堂錢一千凌翰記三角吟梅居士五角徐六記亷生記聊朱四户各二角如孫徐夕四户各一角無名氏三元解曉溪二元韓尚賓張正廷江耀卿蒋全門程曉峰無名氏六户各一元鄭齊嘉汪惟源鄭經伯無名氏左葉桂五户各一元無名氏三角江灶財黄石卿許名三户各二角周芸亭一角德興隆募無民氏錫山穎川氏義生榮吳錦堂祈平安五户各二元楊天祥意聚才洽興童柳泉嚴逹齋天佑生六户各一元孫實甫童竹安張名球無民氏四户各五角如愿子十元祈遂願人二元○以上共收洋一千四百七十一元七角銅洋八元錢二千二百三十文九月初十日　省恊賑公所同人謹啓 
[上海四馬路文報局内恊賑公所經收鴈塔題名册賑捐細户清單]  
　　另登○上海縣儒學正曁普育善堂諸君經賓餘堂洋十一元錢三百楊雲記洋陸元孫詒洋四元錢六百四十高行旅客洋四元熙亭堂等十五氏合助洋三元錢二百六十五寸草春軍生公善洋漢壽生三户各洋三元候翔干等十四户合助洋二元錢一百四十葉景雲　煥增不書名梁溪不書名祿園主五户各洋二元蔡紫笏洋一元錢六百四十荅記洋一元錢六百天逐居士堂一元錢一百陔南書屋禹記陔北書屋蕭浦氏祁祖鑾黄觀保張葆祥顧寅清三聽堂一經堂蔡蔡棠孫蔡瀛濤泰錫田十三户各洋一元公記錢二千七百五十劉欽亮劉至信劉至清劉欽莫合助錢二千五百六十蓉湖題名錢五百廿五福謙堂舜臣氏衛家銓汪錫增蕭彤勛徐頒增郭慶颺郭慶培龔培范煦澤後樂居李鐘玉十一户各錢六百四十葛士清尚質合助錢六百四十荘學忠等五户合助錢六百四十趙廷澈等四户合助四十顧學元等四户合助錢六百三善居餘記逸雲氏張丁合四户各錢五百黄賜銜合錢四百八十葛尚忠尚釣合錢四百無名氏未書名張煜論書名青雲室主五户各錢四百朱壽朋錢三百四十黄霞衫顧澤葛士濬朱樹滋藕記送窮齋誠意齋解虚齋吳琛吳衍十户各錢三百周樹蓮樹蘭合助錢二百八十黄祖芥張學徵謝源深張仁敏葛鴻翔梅　張江濤劉鐘德顧鴻逹荘容敬黄錫恭十一户各錢二百四十王鼎周沈　杰華堯封　恊損唐樹滋蓄澤林周元善馮純壽陳德基楊起泰張祖蔭干長華無名氏無名士韓汝福陸鼎祥　霞軒逹記養拙居士汪廷弼曹鈺鐘樹德郁愼培朱樵之隱名士楊汝楫瞿慶宜永記不書名江仲清華蓻珊顧寅記高樹之鄒孟祥顧梅泉趙蓻記姚曹豫三十七文各錢二百顧福基曹桂芬周行芳曹鐘麟曹驤方文杰張良訓陸爾東李邦笏李祖錫朱承鼎耿光覲潘紹曹顧元順馬軼羣張瑞南姜承烈姜承勳沈文惠無名氏廿户各錢一百四十胡恩培荘錫彭王久伯楊魯田　履三王貞季沈宗懋金士林張在新金守智悔過生姚魁成倪本初無名氏十四户各錢一百乃記錢六十周名德徐骏陳耀祥三户各錢四十以上統共實收英洋一百另五元内日本洋一元於九月初六日交到合併聲明 
[上海四馬路文報局内恊賑公所經收賑捐三月上旬清單]  
　　初一至初五日河南捐常熟厘卡黄鴻賓洪韋書二君合助洋一員銅洋一員初三日甬江鴻昌棧　亮鄉先生爲　侍康强兒女種花平安洋十元江西吳城鎭葉萬源倉内吳君募交無名氏劉唐氏合助洋十四圓銅洋二元本埠虹口義昌洋行交來盛澤鎭黄慕庭翁募藍成氏完願洋一元○初四日京口合昌和恊記荘汪成也翁募無名氏五十雙壽筵費移賑洋六元本埠愼裕號交來秦君募楊晴川上康齋二户各洋一元吳準昌周式甫任蘿甫何靜垣賜福秦五户合助洋一元高郵武廟丁鏡齋翁募交梅介波翁募助賑尾欵洋七員錢五百又許宋氏錢三百文馮手錢二百文實收洋八員本埠招商局金利源棧交來吟莪氏大善士因久病所省酧應費移賑洋五十元○初五日浙湖雲水橋諸宅善士洋四員○五天共收英洋九十七元銅洋三員 
邵武厘局黄少懷别駕黄少懷洋廿元謝綽臣鄒錫其羅南橋楊塘卡四户各四元王竹均二元薩王卿無名氏各一元共番四十元計重庫平廿七兩三錢六分○建安縣陳麗生明府捐募陳傳堂洋廿元僧志光代方世昌十元守拙生畊遠堂各四元鄭煥堂三元空虚子　觀復王孝友九賢堂李錦林五户各二元吉建帖安太帖南才帖三户各一元共番五六四元計重　平三十八兩三錢七分○又募陳沈氏洋三十元計台新議平廿一兩建庫税李将相登仙吉苑建甯吉建南方下外又上東長安太六户共捐七元計臺新議平四兩十錢共番三十七元申庫平廿五兩胡巽鹺尹捐募敬德堂洋六元張琴譜清和堂胡薄留餘柴柴少記汪雲記周心記思濟堂石笥山房湖雙湖書屋九户各二元山橋書屋王王楚香胡敏如羅永記孫酉祿尚義胡六户各一元共番三十元計重庫平　兩零五錢二分○高灘關蘇月樓鹺尹募四興發洋十四元聚和豐十元張慶雲乾豐甡大益昌三户各六元養弗堂包福昌各四元乾盛森三元大成昌萬盛昌單春山同利昌恆春隆五户各二元李俊明高德松三美和闕應求生和洪涂日春馮　星邱棟臣八户各一元萬順甡聚成號一元共番七十一元計重庫平四十九兩零三分○松溪縣李蘭生明府捐洋十六元計重　平十一兩五錢九分○建郡局唐聽泉鹺尹捐募唐聽泉洋十四元夔夔堂劉十元胡次撫畊遠堂虞興堂陳劉五甫四户各四元沈星聚靜安舘文七始山房沈畊雲堂許受福康號恊豐號七户各一元三槐堂王江下黄厚德堂張三人各一元共番五十七元計重庫平三十六兩二錢朱養源少捐洋四元計重庫平二兩八錢六分武平縣唐佐臣明府捐募唐厚得堂朱斌傑各洋二元李芹捷堂思復堂敦福堂榮桂堂積善堂鐘璧近堂六户各一元雅南李述庭子峰王問心鐘春亭二元共番十二元計重平八兩七錢一○莆田縣徐心燕明府捐洋十元計重庫平七兩二錢一分福安縣王吉人明府捐募包冬子洋十元耕心居四員待書室壽椿樹萱樹三户各二元思補軒憫心室蘭馨房嵩山堂至德堂松風堂春玉室四知五福軒五安居立荆齋十二各一元共三十二元計重庫平廿三兩　二分○邵武局羅香漱鹺尹捐募羅香漱洋廿元陳留郡謝四元慶遠室薩連平州潘氏香山楊德三杳山劉楚軒四户各二員共番三十二元計重平廿三兩一錢以上共四百六十户番洋一千二百八十九元計重庫平九百十一兩折台新議平九百三十二兩八錢六分七五合英洋一千二百四十四元○兩共合洋二千二百十三員上年十一月十二日由源豐潤號　次匯來八百元今八月廿四日由恊同慶號匯來一千四百十三元[  接續前稿]  
 
 
 

Page 10

 
 
   
 
