# 1885 - 304 - 4904516

 

Page 1

 
 
[分設常州申昌書畫室告白] [  申報館主人啓]  
　　毗陵爲人文淵藪媚學之士好購藏異書名畫法帖輿圖以供觀覧兹故於常州城内大街青雲坊南首分設申昌書畫室將點石齋申報館兩處所印之書籍碑帖地圖出售俾購者近取卽是無須託人代買郵遞以省周章至欲看申報亦可向之訂定自當按日送閱風雨無阻統祈賜顧爲盼 
[順天江南江西浙江西省闈墨出售] [  申報舘主人啓]  
　　本科江西闈墨刻亦印竣校對無訛其紙張裝釘與日前所印之順天江南浙江等闈墨一律兹準于九月三十日出書每本計實洋七分順天浙江兩省闈墨每本計實洋亦係七分江南闈墨每本實洋八分欲揣摩風氣者祈早來價購售處照舊 
[五十六號畫報出售] [  申報舘主人啓]  
　　本埠三洋涇橋潤康錢庄被刼之夕時齋中畫友適從該處經過親見盜黨各執利械向西逕去其在後一名聞人呼救聲急恐法捕追來渡小橋過英界冀脫身而適爲印捕獲住卽田五也事屬確見故圖之以供衆覽報首畫譜兩圖俱羅漢爲任君阜長所繪筆墨之妙久重藝林不煩贅述後附淞隱漫錄圖說一則准二十六日出售此布 
[論駐防旗營宜設學塾] [  山隂述蕺子稿]  
　　余浙人也越爲吾之故鄉武林爲吾舊遊之地家居無事嘗乘一帆風渡之水至六橋三竺間作小留連間與二三故友攜手遨遊覩市井之繁華挹山水之秀色見有赳赳者昻然過于市問于友曰此何人曰旗人也見有手鳥籠而入茶肆者曰此何人曰旗人也旗人何爲曰駐防于此者也駐防于此則有防之名必有防之責何其閒暇乃爾也曰天下初定强梁不服者所在皆有故國家設防營以防之今者承平日久偃武修文此輩惟届操練之期點名應卯此外則優焉遊焉卒我歳月遊市以娛耳目畜鳥以陶性情亦其常也間或有以投石爲能以超距爲樂或者習射于藝圃或者騁騎于林間各任其性之所近無定制也此旗營中之故事子又何必問余曰旗營中旣閒暇無事何不以習武之餘兼攻文字下帷埋首惟日孳孳六藝俱通將相合而爲一雖名爲防營端貴武備然國家舉行考試滿蒙皆設旗額固不欲其重武而輕文也旗人卽不以富貴爲念然國家旣偃武修文旗人又何必自外乎友曰吾輩旁人何必慮此無干之事茶爐中水已如珠吾請以一撮武夷與君消煩俗也余曰唯唯今者回念前情半如夢寐舊遊如昨而此言已兩不相憶矣乃日者杭省旗營中忽起間牆之事二皮好勇而兼好酒醉後輙滋事成家後以其兄爲讐同氣塤箎各分門户是日因浣衣細故二皮醉後聽婦言而刃其兄其兄方睡刃着體驚起而搏之騎其弟而毆之卒爲其弟在小腹上連刺兩刀洞穿一穴腸已流出痛極倒地延至次日午後腸絶而死嗟乎止緣被底鴛聲巧遂致天邊鴈影分吾不意今日見此事于旗營中也聞二皮已經送縣秦鏡高懸自是不難洞照吾輩可置之不論獨念駐防營中何爲而釀成此禍哉將謂杭省自髮匪擾亂營中旗人幾無孑遺厥後自各處旗籍中抽以補之不免五方雜處情性不同以致鬥毆肇事時有所聞如前者杭城陸姓生員於城外道古橋地方遇旗兵增林永康二人偶因轎夫碰撞遽遭毆辱兇狠之氣已可槪見然二皮之所戕者其兄也非所謂五方雜處之所致也將謂將軍等禁令不嚴乎前者古子性將軍固可謂令出惟行約束嚴緊卽今恭問松將軍禁令亦未嘗不嚴觀於陸生員一事旗兵卽行枷號且一切營規無不力加整頓亦旣雷厲風行不遺餘力是二皮之事又非軍令不嚴之所致矣吾竊思之凡人之心必有所繫不繫於此必繫於彼不繫於柔和必繫於剛强二皮之事繫於剛强之所致也心繫於剛强則鬥狠之事起矣今二皮之事亦旣往矣營中諸官自是之後當必有一番懲創使諸旗人心繫於柔和而不致因循退縮繫於果毅而不致傲狠剛强革人心而化習俗懲旣往而警將來則安有過於設塾者哉旗人之於讀書雖不敢輕視然觀於近來鄉試之期旗人之赴試者寥寥無幾遠遜從前則亦可見文風之少殺矣今若於駐防營中設一學塾如古鄉學之制擇營中之優於文者爲之督率月以課之季以試之優者有薄賞以爲奬劣者立薄罰以爲懲若有餘勇可賈者不妨於絃誦之暇仍習騎射至操練之期或仍歸舊伍或另設一隊以觀其技藝若力有不足者則使之專於文學必使其心無所放而後已則詩書可以化情性駐防旗人自必潛移默化剛柔相濟而無鬥狠之患矣且市井遊蕩易於肇禍茶肆酒座所費不貲若使心有所專則其身自無暇肇事者行見日稀而費用亦可稍省育人才而節財用吾更有望於諸佐協之首倡矣 
[上諭恭錄]  
　　九月二十三日奉上諭桂祥等奏神靈顯應請頒匾額一摺恰克圖地方建有關帝廟龍神祠素著靈應本年夏間該地方亢旱異常經司員等虔詣祈禱立沛甘霖轉歉爲豐實深寅感着南書房翰林恭書匾額各一方交桂祥等祗領敬謹懸掛以答神庥欽此同日奉上諭四川川北鎭總兵員缺着覃修綱補授欽此 
[本館接奉電音]  
　　昨日上午本館在京訪事人由電飛傳九月二十九日諭旨兩道敬謹譯登○九月二十九日奉上諭吏部奏遵議管獄等官處分一摺湖北按察使黄彭年應得降二級調用處分着加恩改爲降三級留任餘依議至此事究係刑名又非緊要之件該部於齋戒期内呈遞殊屬不合所有吏部堂官及承辦司員着交都察院察議欽此同日奉旨淮安關監督着明勳去欽此 
[帝京餘話]  
　　順屬秋成雖稱豐稔京師糧價翻復加昻說者謂挖河軍士需糧甚多故市儈咸龍斷罔利也○豐潤縣迤東古石城地方有王姓者深諳水性素以烟簑雨笠爲生涯八月下旬夜是處忽山水暴發勢若萬馬奔騰黎明王携筌蹄而出驀見水面浮有衣包木器等件遂解衣入水撈取運回至午後物尚源源不絶竊喜無人訊問不妨予取予求也不料一瞬眼間水忽大漲將王冲下四里許王雖素日善泅此時亦苦無能爲力幸浮至某莊外高坡下始得攀緣一小樹得免從伍大夫游而四面八方已盡成澤國矣急切不得下乃向莊上人稽顙乞救隨有善水者數人齎糗 
 
 

Page 2

 
 
餌至王前先令飽餐然後救之下比王回至撈物之處則向所獲者復被衝去卽自已褫下之衣服亦已漂蕩 
肩荷竹筐手敲小鼓沿途購取什物轉售以覓蠅頭者名之曰打鼓上月初某日一打鼓兒購得美玉一塊顔一空然則儻來之物固可取乎哉○置諧筐不復顧某工以京蚨二千購歸以示玉人玉人曰是美質也荆璞亦不是過工不信玉局剖之果得白色頗黯淡質地粗犖意以爲碔砆也百餘金甲聞之往尋乙乙出京蚨六十千謝之嘻士有具絶地通天之才懷墐握瑜不屑自炫以求售在無識玉一方晶瑩温潤琢爲器具值價二欲羅而致之亦不過備書寫供記載如馮謹之託孟嘗君徒無魚興慨一旦幸逢青肯賞識有加始得出其精者視之以爲是迂儒耳是學究耳卽千古有同悲矣豈特玉而已哉○距豐潤縣北三十里左家塢地方有聚茂當舖焉以有易無生意頗旺八月英媚山川而輝廊廟風塵中少眞賞十餘人手執火槍奪門而入刦去首飾十七包舖主連夜入城禀報郝邑尊略訊情形卽簽差捕役向西追捕二十三日夜鼉鼓三下忽有强徒二强徒正在喚船過渡行至中流捕役追至强徒乃棄船涉水而逃在水中央進退維谷遂施放火鎗以禦追者至沙流河鎭黄家坨渡口天色已明得一擁而上擒獲五人首飾則悉數奪回然已被踏毁矣○右安門外東莊有崔姓者年四十許膠絃屢斷中追者不得前直待盜徒火藥已盡乃九月初旬經爛麫胡同媒媪某氏以官菜園上街某孀婦說合議定彩禮首飾若干均卽送去計僅費二十餘金乏人今年復遍託雉媒作撮合山定初八日迎娶至時親朋齊聚彭樂喧闐不料迎娶回來輿中竟空無所有崔駭甚迎娶者皆掩口胡盧疑而詰之始知花轎到女家門已閴其無人詢之隣居知於數日前遷居他處崔至此始悟受騙急欲往尋媒媪評理經親友勸住言是日適係崔之夀辰大家爲祝夀而來於是交相酬酢盡歡而散○前門外蝎子廟前玉器店主黄姓於九月十一日續娶琉璃廠桶子胡同雷姓女吉期將届黄浼親友押轎至雷家迎娶黄之親串家人車夫等向索飯錢靳不與致啓鬥毆一時拳脚交加黄姓車夫被雷姓人打落四齒身上亦受重傷黄怒甚遂率多人至雷姓門前辱詈雷閉門不出黄益怒訴諸北城坊經坊官親騐傷痕幸骨未折斷後經兩姓親朋齊出調處未知能否息訟也 
○ 
[鹿鳴盛宴]  
　　九月二十二日行鹿鳴宴禮於至公堂上向例上下江士子以道遠多不來與宴宴之日堂上下凡數十筵計堂中設三筵分左右左二筵爲兩主考之賓筵西向右一筵爲兩江總督之主筵東向稍次則外内提調外内監試以及點名之各候補道皆三人爲一席席皆東西相向最後則十八房兩旁坐堂下則闈内供職之大小員弁曁新舉人之爲嘉賓者咸在焉坐旣定樂作先用武弁送酒一巡再易以文職之佐雜後又仍用武弁酒凡三巡明遠樓鼓吹鳴角樂工卽奏呦呦鹿鳴三章徹席主考先起在簷下就輿出總督次之各官排立於明遠樓下以相送新舉人悉排立於甬道之西俟闈内各官一一恭送畢始各歸第此禮節也是日酒纔三巡堂下忽鬨然一聲將筵上器具悉行攫去總督曾九帥知係俗例便扶正主考同入煖閣廻視堂上亦已斯文掃地矣步至飛虹橋見副主考未至急着健從在人山人海中將戴主考護出重圍彼此拍手大笑謂江南風氣有雅俗叅半者卽此是也最可怪者有房官某大令爲一班儒衣儒冠者所困辱欲逃不得出至傷其目同寅咸爲之不平後見其補服上有大書毛延夀三字者始各寂然又可異者衡鑑堂後之五楹卽玉尺量才處也向來榜後三日主司必移榻于監臨堂内今歳十三日放榜十四夜正主考欹枕未睡忽睹一偉丈夫鬚白如雪且拂膺搴帷入繞氷案一周遂不見急召家人問故以實告乃約爲來日讓宅竟夕亦無事向例鹿鳴宴與有榮施是日供給所不理其供張次日堂柱忽粘一帋係歴疏供給人之不實不盡狀者其人不得已跪庭中深自引咎并爲廉將軍之負荆帋忽自揭聞父老云六十年前乙酉科監臨朱中丞遇事紛更欲一變其風尚而未果旋獲譴於是青烏家遂創爲南闈不利酉之說好事者又從而粧點其詞故本届談柄益多云 
[金陵歳歉]  
　　出南門沿江岸廣袤可百數十里悉平衍無崇巒巨浸居斯土者規其高下盡圍爲田相傳山壩沙洲兩圍爲最鉅有田一萬六七千畞土膏而腴且陂塘有紅菱白藕之饒阡陌有丹奈黄橙之利緡乎無里不美比户可封今歳外埂雖未堙而内浸已淤田在水中央不能犁雲鋤雨以致向之因以爲利者至是一無所利省城向以南鄉米爲上熟由江北船販而來者次之現在南鄉米入城甚少每石已漲至三千一二百文而又駸駸乎有終難爲繼之勢卽船米亦漲至二千五百文數粒而食者常畏將軍之負腹幸撫卹局不日當可放賑窮黎有此生路不但慰歳寒枵餒之憂且可補天地好生之缺聞向章本無江南江北之分故前數年竟賑至一萬六七千丁口所活壯稚無算上年忽有以樽節爲計者獨創爲止賑上江兩縣之章程且重以截止難民渡江之令或者今歳沙洲有賑山東有赈裏下河近又轉歉爲豐淮徐當可就粟於彼就事論事上江兩縣亦係灾區則目前畵天塹爲鴻溝尚不爲過分畛域惟局設在城居城者早已捷足先登彼鄉曲之聞風興起者非怪其姗姗來遲卽斥以怏怏額滿纂名難籍比於登天安得實事求是者不蔽乎近不遺乎遠如日之無光不照如水之滴滴歸源如是而民猶有不被其澤者卽清夜自思庶幾無愧 
[豫章新說]  
　　日前署藩憲王鶴樵方伯傳聞此任已經簡放恐不久將届瓜期是以仍駐臬署辦公所有藩署日行事件皆由胥吏封呈嗣因往返不便且簡放又無確信遂於九月十一日移入藩署辦公其署臬憲繆芷汀廉訪原駐牙厘局辦公二十五日亦經移入臬署○十五日文場揭曉貢院内外逖聽好音者不下千萬人本届防範較嚴撥兵數百名巡守棘闈左右致入闈探榜者不能穴墻以出十七日例設鹿鳴宴監臨學使正副主考提調内外監試簾官均於已初齊集撫署大堂望闕叩頭謝恩然後入席稍坐卽退新貴中惟解首趙君一人赴宴又因貧士不能備賞封致不能向各大憲行士相見禮論者謂爲缺典云 
[二分月色]  
　　揚州便益門城外保甲委員丁少尉凡事不辭勞苦必躬必親該段居民感德勿置某夜三鼓少尉正在巡行瞥見前面隱約有人用卽飭勇往查果有妙手空空兒手携衣服及零星錢物見人追至卽棄贓下河泅水而逸勇急駕小舟盪至河流深處將賊擒獲帶回分局少尉研訊之下實係窮迫誤犯乃並非慣作胠篋生涯者薄責卽釋贓係其舖之物次日查明飭領聞者盡咸謂現將冬令宵小易生倘各委員如丁少尉之爲人闔郡居民眞可高枕而臥矣○灣子街陸羽茶樓後面向有官井一口湛然止水清可盟心居民咸玉虎絲牽以供浣濯上月十九日晨某甲注汲桶甫下忽聞鏗然有聲急視之似覺有人竪立其中駭甚告知本坊地保設法撈出則赫然一男子年約而立頭額有探損痕身穿布長衫頗類鄉人模樣撫之四肢已氷心頭尚有微温急爲救治吐水升許移時略有呼吸之氣不識能更甦否也至日晡尚未有人來認後遂不知其究竟○舊城某甲少年伉儷平時情好甚篤日前偶占反目脫輻災生清曉卽忿然而出至暮未歸次日忽有人來送信謂中在萬福橋口門效太白掬月故事見者救之不及早已從白馬素車踏波而去妻聞之痛不欲生隨偕甲之堂兄某前往雇人打撈屍身巨浸汪洋不識能否撈獲也○元女鎭距揚十八里之遙萬家燈火澈夜喧闐裏下河一帶各鄉村米麥等貨皆運至該鎭售銷以故鎭上六陳等行到處鱗次櫛比每至深秋佳日河中稿楫聲與岸上唱籌聲抑揚互答無殊牛鬥聲喧誠一極大市集也聞上月某日該鎭某米行主某甲預派友人至某鄉迎接米客盤川用度花費甚多前日客甫抵鎭忽爲他行某乙截去甲聞怒甚糾集多人與之評理始猶各逞舌鋒繼竟互試拳力乙身受數傷頂上煩惱絲亦爲甲揪去一半卽欲負痛來揚控訴嗣經沈姓等人代爲排解始得免雀角之爭○頃有自裏下河來者云今歳東臺縣境市面頗爲興旺秋收 
 
 

Page 3

 
 
亦不減去年計上白和米每石祗售錢二千三四百文鄉民咸謂雖由雨暘時若然究因上游運河秋汛時得吳柏莊觀察督率員弁晝夜防護各壩未啓是以下游田畝可緩緩及時收刈於是腰鐮影裏枷板聲申莫不合十和南頌觀察之德勿置云 
[第二日賽馬]  
　　馬之良駑不一人之勇怯不一而勝負見焉有偶賽而偶勝者卽有屢賽而屢勝者然則第二日賽馬又烏可以不觀客乃挈妙妓駕香車得得而來小駐緑楊隂裏見夫人物之輻輳車徒之淫裔較甚於前日而西人再接再厲尤覺騰迅奮發正凝神注目間忽見黄塵驟起風生四蹄問如勁鴿之盤空如秋鷹之下擊令人目不及視約略數之第一次五馬怡和洋行勝第二次八馬保安洋行勝第三次十五馬彚豐洋行勝第四次九馬怡和洋行寫字洋人勝第五次七馬大訟師梅博閣之馬由西人密司邦代賽勝第六次七馬梅博閣勝第七次八馬拉古勝第八次十二馬怡和洋行勝於是西人攬轡下塲觀者亦循塗各返共訂來日之約繡轤雕輪馳驟於紅塵紫陌間盖不知日之旣夕云 
[撫憲過滬]  
　　蘇撫憲衛靜瀾中丞赴臺灣查辦事件過滬回蘇本埠官塲早接電信知憲節昨日可到莫邑尊飭辦差人等預備一切滬南各營勇丁齊集命利源碼頭伺候道憲以下文武各員先後均到至下午三點餘鐘時接吳淞電報知憲駕乘坐開濟兵船進口卽在砲臺下寄椗中丞曁牘員人等換坐滿江紅船二艘用小火輪拖帶進浦停泊觀音閣碼頭辦差人等早備儀仗迎接邵觀察劉司馬莫邑尊以及各總辦委員俱來迎迓時已六點鐘中丞因急欲回蘇卽移船至新閘暫泊文武各官又至該處舟次呈遞手版并間錫席卿欽憲另坐别船行將來滬云 
[假籌破案]  
　　英大馬路盆湯弄口之久大錢莊素用錢籌人皆信之前有人仿造假籌混用該庄因令造籌之竹器鋪不得爲人再做假籌違則議罰曾列本報近來假籌日多受其愚者不一而足前日有西棋盤街錦泰豐襪店夥持用下之久大錢籌至該莊收錢當經該莊指明籌係假者如再有人持籌購貨可卽扣留關照昨日又有紹興人羅姓持假籌計錢三百文向該店買襪該店夥言須到庄收錢然後交襪羅允之繼言如是則待取錢後再來因卽去店夥愈疑濳尾之一面派人報知該莊閱得籌的係假者莊夥因同往根追適襪店夥回報羅在占春茶舘及同莊夥前往羅已出外在河濵閒眺當卽指交巡捕帶至捕房搜出假籌三十餘根其間每籌三百者多五百者　捕頭囑包探顧阿六帶往羅之住處搜尋在路撞見紹興人陳阿慶係羅同黨與之扳談被包探拘拿及至某客寓詢諸客寓主知羅陳居一室立卽尋出假籌百餘根及吕宋條頭票洋布翡翠白襪等物甚多連久解至捕房聞陳係爲銀匠故能仿造火烙印云 
[不准交保]  
　　義隆布莊王叙卿虧欠咸昌錢莊更票銀兩並欠施瞿等户銀洋布疋一案昨據成昌莊夥謝燕章同施瞿等投捕房請追翁太守提王詰問據稱已挽人調處太守問謝燕章可有人來答稱雖有人來稱伊兄王厚甫肯出銀一百兩數目懸殊况無現銀且伊店於二十三日倒閉二十二尚付伊兄所開公記店銀七百數十兩明係弟兄串騙非尋常虧欠實在無錢者可比旋據施永順稱前晚與謝燕草用晚膳時遇蔡桂亭述及王厚甫云住十六鋪橋南首如傳提時肯繳銀兩太守詰王叙卿究竟如何答稱求交保十日料理太守不准著寄信出外限下期禀覆 
[朦禀被逐]  
　　翁太守昨臨法捕房忽有李秀山遞禀太守閱竟問從何處來作何生意年歳幾何安知李琴仙管押答稱從嘉興來作水果生意年三十六歳李琴仙是胞妹母親有信來追故知其管押太守着提李琴仙問此是何人答稱是兄又問知其作何生理答稱八歳時分散不知其習何業太守謂面貌何尚能認識答稱伊前日來過太守謂李秀山旣來過可見與琴仙接洽但張勝發原控欠洋六百元確有憑據本分府恐琴仙一時還不出故着先還現洋三百元餘覓妥保約期出票到時或尋縣署歧控之人自去斟酌此是從寛酌斷並非張勝發祗要洋三百元爾禀中謂張勝發是訟棍祇要三百元豈非剌謬李秀山稱因初到不知其詳太守謂旣已接洽何不問明再來着將李秀山逐出李琴仙還押 
[緝獲逃犯]  
　　葛蕃甫明府代理會審時先後訪拿著名土棍張阿明費阿發卽獨眼阿發到案枷號三個月期滿再發捕房管押二年初時該犯等枷號頭門夜間由地保馮錫昌收管方謂期滿卽可開釋日前張阿明開枷又發捕房管押費阿發始有兎脫之計竟於前夜在地保家乘間逃遁該地保告知原差禀明羅太守准予勒限嚴緝查得費阿發係江灣鄉間人卽帶副保等赶往商同該處地保星夜尋到費家時阿發已睡聞地保至越窗而遁追之不及然料阿發囊底空空諒難遠去就近察訪卽在江灣鎭某客寓中拿獲昨晨押解回滬禀明太守押候發落 
[環籲恩施]  
　　昨上午時海防廳劉司馬因公出署回時突有十餘人攔輿環跪大堂同稱我等籍隸河南向左粤東某營當勇近已遣撤道出此間叩請酌給川資俾得早日回鄉司馬飭令投縣請示若輩不肯遽退在大堂上大呼救命司馬諭傳十舖地甲並飭家丁持片將若輩押送縣署時莫邑尊公出未回旋由值日差暫行收管候訊 
[行凶判責]  
　　浦東人楊玉修舁伊女楊張氏赴縣喊稱被鄉人孫杏寳孫玉如孫杏如等毆打叩請騐傷提究莫邑尊騐得楊張氏受傷屬實飭令回家醫治一面飭提孫杏寳於前日到案楊張氏投案伸訴孫杏寳供稱耕種度日九月十三日楊玉修之侄楊阿狗完姻楊玉修爲司帳由小的荐姜媽媽爲喜婆事後向索工資掯不交付小的向之理說伊女楊張氏出言不遜小的並未將伊毆打姜媽媽現在外面可請傳訊王司馬飭傳姜氏到案供與孫略同司馬問幾人行凶姜氏不答司馬着掌頰四十下　稱係孫杏寳兄弟三人司馬謂杏寳曰楊旣少姜氏工資不應由爾糾衆行兇實屬可惡喝掌頰四十下笞臀二百板押候張氏傷痊核辦姜氏交保楊退去候示 
[英界公堂瑣案]  
　　藥水廠西人同夥石正銓稱前夜有已鎔碎銀粉裝入箱内鎖好及次晨鎖忽被人扭去失銀一百三十八兩情殊可疑故將更夫周永新送案包探顧阿六禀到該處察看無外賊行竊形跡箱鎖雖已扭落定係内賊所竊惟向周永新盤詰堅不承認且到該處搜尋亦無贓証鎖呈閱周供在廠作工七年不敢犯竊雖有守夜之責廠中出入者甚多豈能逐一阻搜且廠基週圍半里總路祗一條惟後面可以渡河羅太守問廠中共幾人何人經裝銀粉石答稱帳房共五人廠司約四十餘名當日由我與廠司裝箱匙由我管欲俟清晨運往他處鎔作元寳詎被扭鎖竊銀研詰至再各執一詞太守飭將周永新交捕查明實情司於下禮拜五覆訊佩副領事亦以爲然○包探顧阿六禀據王嘉祥報稱代客收信寄貨及乘輪抵滬雇打野雞者扛運箱子被王阿二等竊去一箱内有玉噐等件當獲王阿二承認箱内之件已與李阿二分贓伊所得嵌玉如意業已拆卸立卽起贓餘在李處未獲王嘉祥申訴並因王阿二俯首求恩羅太守判將王阿二先笞百板押俟拿到李阿二再辦起案之件交王先領○二十三號巡丁蕭雲山禀路見陳阿九帶漏捐大土一隻協捕拘拿請將大土充公陳阿九供土從洋行買來欲帶往常州羅太守謂佩副領事曰陳阿九自認帶土往常州理合將土交洋藥局充公陳阿九押候本府發落佩君然之○前報西人惠生控被陸驛梅將田抵欠銀兩利銀無着等因昨據某西人上堂稱代惠生經理事務因惠生現返本國陸驛梅仍不付銀請爲傳追陸之子投案訴稱所欠利銀已另有田單交抵並寫收條交我核計銀數日期利銀並無結欠羅太守商之佩副領事飭兩造各呈田單及收條再行訊斷 
[法界捕房瑣案]  
　　王張氏與沈阿榮因車互控翁太守將沈暫押前期王張氏稱車已尋到三輛尚少一輛翁太守令再細查昨又投案 
 
 

Page 4

 
 
稱所少之車在馬王氏家今特邀來馬王氏稱車係西歴前月五號捐照時由沈阿榮賣我出洋四元可以質對太守提沈詰間沈稱我亦有兩輛在内王張氏意圖吞没故與馬王氏串通誣訴况伊前要開烟館我賣地得錢借給伊洋二十元至今未還翁太守謂借洋或有之但車輛並不誣爾爾很有聲名故在錢勝榮煙舘查到之庫伊要當面交出盖恐爾纏擾隨詢法包探錢勝榮到否答稱未到太守着將沈還押土張氏馬土氏退去○眠雲閣烟館虧欠瑪禮遜洋行房租一案昨據該烟館夥王吉慶繳洋二十五元聲明第一期銀兩繳清請將管門巡捕撤回并　管押之夥釋放太守准卽釋夥惟撤捕須覓的保保還第二期洋元否則繳齊再撤○萬安樓棧夥錢小青偕機客袁祖仁投稱袁客房中失去長夾襖等間壁係湖南人黄裕三湖北人高金甫所住雖曾懷疑尚無贓證昨在城河浜押店見伊等押衣赶卽回棧恊同袁客前往認係原贓因將兩人送案袁祖仁稱廣東人由南京來餘語與錢同太守詰之黄裕三供湖南人前曾當勇衣服係高所竊同去當押詰之高金甫供認不諱太守着將兩人管押吊到衣服再辦 
[味蒓園記]  
　　華屋可居也而海客喜談瀛州肥羜可甘也而逸士每思蔬菜如味蒓園者無錫張叔和觀察之寓廬也法西式者崇新也命斯名誌隱也拓地百畝搆籬四圍不間塵市自有邱壑得劉　之憇止極孫瑒之奇麗别王凝之新淨駕思謙之清虚中外駢㺯華樸臻至入門之徑廣於康衢背郭之莊繞以流水塵影獨遠清光大來左右純黛上下金碧花隂沉沉但聞人聲松寮蒼蒼自得古意芳草寸緑與氍毺並軟長林冬青共雲嵐雜宿瘦石拱立有如肅客遠水引築居然成湖人影衣香過小橋而幽渺白魚紫筍酌冷酒以徜徉寒菜一畦異花百種人意瑟瑟秋聲蕭蕭開素心以寫懷出塵表之遐想信足抒幽抱盪覊思也園之前層樓聳青去天尺五陳器鬥異生色萬千羅蒲昌渤鞮之奇變土木丹緣之飾一覽平曠雙瞻逈空塵顔忽開神智與穆天下獨絶東南靡偶陸遜之鬥鴨未足方其璀璨劉毅之盤龍無以比其蹀㩻雖焯鑠表微極夫蔰而䆸䆖濯照别生窅寥收域外於寰中寄邈思於幽翳是焉棲息良多古歡予也南藩罷征蕩滌戎服密石曠志沕潏煩襟天風振衣心遙遙以孤往海月上屋我惓惓而忘歸[  乙酉九秋蜀樵廖光撰]  
[今年浙江鄉榜第一名爲山隂陳陔初不知爲何人近見同鄉詢之則曰卽原名爾臬之陳嘯蘭也喜爲賦此]  
　　嘯蘭吾故友辛苦冠全軍食力曾同我飛聲獨讓君勞心憐白髮君由粤旋浙道經申江與余話數年别緒見其髮斑白相對太息努力上青雲來歳春風裏泥金冉 
報聞[  高昌寒食生拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[夀筵移賑]  
　　啓者菱溪錢荷青兄爲尊甫靄春仁丈十月初十日七旬雙慶誕日於鴻豐絲棧稱需欵孔殷願節筵席之資以百元助濟山東賑捐旣盡孝子之心兼施仁人之術定邀彼蒼默佑高堂夀享期頤行看刼運潜消庶類樂登仁夀敬祈登報俾共觀型[  上海絲業會館籌賑公所施少欽謹啓]  
[上海絲業會舘籌賑公所賑務撮要]  
　　四明雲隱山樵洪魯泉先生書畫名家減潤助賑今由北戲鴻堂代收書畫九件交來潤資四元五角仁濟善堂代收八件交來潤資洋一元七角錢四百五十四文又代收東土山人墨蘭四件潤資減半交來錢四百五十六文餘件仍由北戲鴻堂及六馬路仁濟善堂代收兩善士以筆墨之餘資作救災之實筏用爲登報奉謝並告世之願求書畫者曷早聯抉而興乎 
[上海三馬路與昌絲棧陳竹坪經募兩廣山東江寗沙洲賑捐棉衣九月廿六日第一百十二次清單]  
　　昌字二千一伯八十二册鎭海大關經募鎭大關洋十元了愿齋知慙氏愛蓮堂新記行駱貽謀周福金懋六户各洋二元聚鍷堂周朱氏陳季安童子求虐疾速愈起鳳堂景玉柯景學鈐鏡樑頭房諸鶴亭寳謨堂順守拙十一户各洋一元以上十八户共來洋三十三元○昌字五伯五十八册湖州愼興莊經募愼興洋一元無名氏無名氏已捐不書名徐椿記無名氏無名氏履和軒無名氏八户各洋五角無名氏小洋四角以上十户共來洋三元虚對四元小洋四角○昌字一千另六十五號九江祥泰升經募清泉問心堂洋二元陳俊葊許秋園求善堂樂耕書塾余煥庭尊訓堂安茂福圓善八户各洋一元以上九户共來洋十元○硤石老錦源寄來無名氏洋四元史順昌陳子記姜春泉三户各洋一元金發記韓隨記二户各洋五角以上六户共來洋八元○與字一百八十三册西塘鎭公興興經募新昌典鳴記公興典各友三户各洋二元江鼎懋江大懋二户各洋一元以上五户共來洋八元昌字一千一伯念九號漢口寳成號經募朱魯山洋十元○昌字一千八百廿五號金陵沈豈相烟號洋五元又輕募怡和烟號老景和烟號李祥和烟號源昌祥烟號大興隆烟號五户各洋一元無名氏銅洋二元以上七户共來洋十元銅洋二元○丁春翹善士續助舊愿並求母病速愈洋四元羅善士求病卽愈洋四元吳子卿洋三元公泰土行陳式卿求三子病卽愈青溪綠潤草堂彌月湯餅移助三户各洋二元仁瑞堂無名氏沈介眉求免災悔三户各洋一元楊子美助沙洲小洋十角○太倉寄來盈純山齋星官資移助洋二元○張綠初先生書潤移助洋一元○陳古愚大善土交來隱市軒銅洋念二元○無錫區惠之翁募來秦少梅貝子麒馮倫福馮芸甫盡愿下流人五户各錢七十文上官龍麟人施翌堂續助施廷誥方也路張一隅求冥福歐陽恆歐夢林許春榮八户各錢六十文裴紫珊再生人秦心園黎梧崗吳雙峯鈕寳鋆六户各錢五十文以上十九户共來洋一元○本日共收英洋一伯零六元銅洋四十四元虚對洋四個小洋十四角合併聲明 
[上海三馬路與昌絲棧陳竹坪經募兩廣山東江寗沙洲賑捐棉衣九月廿七日第一百十三次清單]  
　　昌字八百四十三册南翔瑞泰紙誠胡懋源洋十元胡門陳氏洋兩元長男胡士爵次男胡士恩三男胡士康四男胡士熙長媳胡朱氏長女次女三女四女孫女不留名懷讀軒陳粹卿王承泰應名氏十五户各洋一元張積善堂張芝林二户各洋五角朱仁德陳南昌潄六居三户各錢三百文唐豐泰王源盛陸靜齋三户各錢二百文以上廿五户共來洋廿九元錢三百八十文○昌字六百零六册安徽同春典洋三兀又經募同相興望江同源典二户各洋三元望江曹立先宋俊人吳錦堂汪渭卿四户各洋二元吳景川施靄庭二户各洋一元汪啓周吳錦全吳文煥汪冕卿王芝卿吳漢庭吳仰山孫蕊周方夀山謝落西毛國卿蘇長旺孫恆萃江有來　玉書張軼群無名氏十八户各洋五角蘇寳芝錢六百文蘇五夀孫炳南方永成吳新桂蘇金渡五户各錢四百文王木有舒高滉宋廣發金祐謙四户各錢二百文以上三十五户共來洋三十一元錢十文○昌字二千二百號册慈溪錢仰山善士經募省已居助山東洋十元○王鳳鳴寳號對帋移助沙州錢一百六十九文○與字二百册烏鎭張同盛藕堂善士經募泰和當洋五元厚德午主永合家平安康如齋主求父母康健無名氏黄子記嚴耐記翁岑記翟益泉德泰浚昌九户各洋一元紫緘主人鮑詩記無名氏步蟾主人竹筠主人珊堤道人伯記王義記同和楊少珊周文記隆茂恆隆恆裕升十四户各洋五角以上廿四户共來洋廿一元○潘小姐求病速愈洋十一元四角五分張玉記洋五元蘇玉瑚洋四元養心處洋兩元戴姓助江寗錢五百文○信昌成銅洋十八元裕通恆銅洋十六元廣有餘銅洋八元周不書名銅洋三元同康莊銅洋一元○本日共收英洋一百十三元銅洋四十六元小洋四角五分錢一千零七十九文合併聲明 
[上海四馬路浦灘文報局内協賑公所經收賑捐九月下旬清單]  
　　廿四日招商局交來無名氏銅洋三元隱名氏募催六千五百廿四號八户一元小洋三角錢一百文鳳姣週歳祈長命百歳二元○海鹽新篁嚴最記銅洋十四元○葉伯蓀翁募新塲同仁社書畫潤資十一元小洋九角李晉升湖縐莊募催七千二百四十九號愛蓮居士醒世道人山石道人三户各五角白髮老人三角微松山人萱夀子二户各二角醒目道人八角綿力氏小銀鐲二雙重一兩二錢成昌號募催六千四百十八號成昶一元無名氏二户各五角○河東氏五元遺澤居十募催六千五百九十號三元高平雲記募催七千八百七十號十户二千四百文協記募催九千八百五十八號協記一元孔秋記金惟年趙舜卿劉儀周四户各五角蛟以無力人舒震生馮鏡生夏蓁生陳立賢劉寳華六户各二角愛蓮書屋八角○張敏甫交來王念記朱樸記二善士三十元○張溎瀚翁募催一萬另一百三十三號張溎瀚四元張乗瀚梁積泰二户各二元無名氏張于氏三户各一元高郵丁鏡齋翁募淮城王肇慶翁十五元○德林祥號募催五千六百八十一號德林祥二元乾裕庄古龡波記勉力子三户各一元○楊殿臣翁募銳一千二百十九二十廿一二册楊不書名無名氏楊高氏補拙齋信遠洋行五户各十元廣仁堂中秋酒菜八元恆齋公記六元善與人同二元周永順立元號無名氏三户各津平銀四兩天錫堂津錢二千文右記津錢四千文合收英洋六十六元京平銀十四兩○姚小浦翁募銳一千二百廿三册八十户共計津錢二十八千八百文合收京平銀十兩○漢電局交來畢仁豐號募申三百七十二單豫生盛張松盛福記氏安國氏張炳興肇昌生徐星勝瑞豐和三義長永茂正寳興祥文豐恆三義公裕大振傅源豐榮發鎰程巨川德利生義苦正同義源義昌隆裕隆和曾德興永泰長大生永鮑乾元德順祥廿七户各渝平銀一兩楊吉隆渝平銀六錢姜萬順七錢興茂合衛記氏無名氏三户各渝平銀五錢無名氏二錢又畢仁豐號交到湖南長德府陳景泰號募申三百七十三單熊義和無名氏唐蝠初陳忠恕堂四户各二千文亭記興盛厚二户各五百文萬瑞興宋正順甘天福三户各一千文合收常平銀陸兩九錢六分○本日共收英洋一百五十七元銅洋十七元現銀六十兩另九錢六分小洋十二角錢二千五百文小銀鐲兩雙約重一兩二錢 
[上海四馬路浦灘文報局内協賑公所經收賑捐九月下旬清單]  
　　廿五日樂天安命子追荐祖母曹太淑人并荐祖考經資移賑求冥福一百元葆綸堂項募催二千零八十考 
一號十户十元○白沙依人作稼力綿氏同人善士節省葷萊十五元○王杏生先生書潤二元一角五分王新之先生書潤二角○蘇州潘仲翁一百元○常熟公益興交來支墉鎭潘少堂翁募銳一千八百七十三册新安緯記無名氏福記滋德堂四户各一元福省李保廷不留名李廷記無名氏德記五户各五角不遠復齋三百文　記二百六十文合收英洋七元○太倉熊子周募申三百七十四單熊子周二元熊子修一元顧品銘唐樸齋二户各五角○寗波新關李募催二千零八十二號深柳書屋一元有所求人二元耐秋室主益者二友二户各六角又交來經養泉翁募銳一千七百六十八册曹介青三角陳光月紀雪堂不書名賞雨葊崇德堂無名小子不便書名七户各二百文萬阿生戴妙喜梁林曹裘氏棉力人槐蔭書屋無名氏七户各三百文丁瑞春楊乎無力人三户各一百文陳張氏一元無名氏五百文春及草堂牧雲氏二户各五角合收英洋六元零七分又交來陸青山翁募銳一千七百六十七册丁集記保大曹古園王順泰朱袁氏陳竹庭洪廉甫七户各三百文鴻昌寗順祥金洽發金萬利同生五户各五百文恆義泰升記劉豐濤胡誠甫新森泰新泰合相源寳和德昌永鄭心記生記新記廣興無名氏愼記公記永泰時生徐鈺昌義生源二十户各二百文春記堃記勉記周姓全興王方祥六户各一百文臻源如沈敦魁二户各一千文夏起家陸季氏二户各三百二十文金翡書和發船二户各六百文金記四百文合收英洋十二元又交來姜綸翁募銳一千七百六十六册無名氏五元同和船永和船保大船得利船臨安船五户各一元又交來盧文江翁募銳一千七百六十三册昌記茶棧二元程樹記一元錢瑞芝堂陳文記裘竹記叙林姚氏四户各五角敦仁堂沈錫誌書屋鈕楚記王瑞光四户各二角五分○電報滬局交來慕催七千九百三十四號水脚餘欵二元錢九百七十二文○催八千三百六十二號山東諸益順號六元張履貞四元○查翰章翁募催八千六百八十七號沈茂林詹佐臣詹秉衡詹緝熙詹質臣吳筱耀余竹修查致和查松園詹培之程歴卿余有藝詹傳夀查金榜查翰章十五户共助八元○協記米行募催六千八百八十六號十户一元五百文姜同泰號募催六千二百廿二號十五户一千五百文安樂書屋募催九千六百八十號二十一户十二元一百零四文○裕昌泰號募催九千一百三十號三户四元永豐庄募催六千六百三十九號十五户四開四個錢九十六文○道署發到青浦縣署募銳一百零一號青浦署下忙開征酒席十元不留名四十元錢伯英五十元○蘇州趙天祿募申三百七十五單公盛行一元新新樓二元○于蘭屏翁募催九千八百零七號十二户十元○張堰盧省吾翁募銳一千六百零一號奚謙益一元李樹德五百文殷恆豐倪正泰二户各四百文義盛恆升行于春泉三户各二百文唐正大不留名姜二户各五百六十文李世榮王秋槎沈軼才森泰復裕五户各三百文合收英洋五元○三晋源票號交來宋祝三軍門募銳一千五百七十一册四川提台宋湘平銀五百兩記名提台宋記名提台姜記名提台程三户湘平銀各一百五十兩毅軍各營哨官湘平銀二百五十兩崇義堂黄湘平銀三百兩積善堂方吉慶堂何旅順工程局袁保齡前營公記五户湘平銀各五十兩記名提台吳記名總鎭張記名總鎭郭三户湘平銀各一百兩統領護軍等營王湘平銀六十兩護軍副營張湘平銀四十兩蔭桂山房湘平銀二百兩湘平銀共合收規銀二千四百六十四兩另六分○黎里毛泰江翁募銳二百四十四册無名氏不留名恆益叔記無名士一土氏丁聚盛順德堂朱氏秀記十户各二百文朱氏南　居士唐錢氏張陸氏四户各一百文敦禮堂一元敦睦堂珠樹堂芙初花舘三户各四百文守愚書屋六百文合收四元小洋五分錢七百卅七文○震澤保赤局募銳二十册誠如善士四十元楊子萱翁募電一百十一册九户六元○浙江藩憲許發到嘉郡厘局募銳册十四本三百八十四元又發到湖郡厘局募銳册八本三百六十六元○銳一百另五册奉賢縣正堂陳一百○崇明大成號募銳二千二百七十五册延慶堂一元大成洽銅洋一元洽記各友銅洋二元王新之先生潤資六角○本日共收英洋一千三百三十三元銅洋三元小洋十角另五分規銀二千四百六十四兩另六分錢三千九百三十一文○附收沙洲賑英洋廿四元另行詳報 
[上海四馬路浦灘文報局内協賑公所經收賑捐九月下旬清單]  
　　廿六日嶺南鄧從善堂募頭批從善堂雲平銀三百兩共濟堂雲平銀一百兩永保安雲平銀二十兩共收雲平銀合規元四百四十三兩五錢二分○陳筱蒲先生募銳册九本四十五户二百十二元○無名氏催六千三百零四號一元金澤無名氏五元謙記號募催八千八百五十八號謙記號六元杜林雲四元無力子原催九千八百六十號十户一元徐永記募催九千九百九十七號永記十元正隆萬隆二户各五元生和三元恆大隆汪合興永華豐永泰祥戴珍芳五户各二元共收英洋三十二元銅洋一元○蘇州潘仲翁募第二十三次錢金氏五角張一葉一元勉力仝人節省神誕酒席四元八百文紫陽朱銅洋三元黄鳳記十元無名氏二元一百九十文彭續卿二元吉羽堂十二元天必佑之三元六百六十文葑溪子募滬七百七十六册成德病患消除身體康健二十元周生記募滬七百九十六册保佑兒病全愈福夀加增二十元嫆記募滬七百九十五册求子病痊身安健二十元潘英庭募滬七百五十三册絜矩齋主人一元共合英洋九十七元銅洋三元○協泰號慕催五千六百十一號協泰一元又代募二元四十文○催七千五百八十五號代耘福田吳人氏逐日卽省零費二元○太倉繆紉蘭翁銳二千零九十七册顧伯奎三元李和卿唐瑞元郭惇裕俞炯卿四户各一元樓良萼紀生鄭萬銓少谷李雅軒張松泉郁維善張慶堂八户各五角樓宗洤胡銘山合助八百文黄禮卿永隆合助五百文徐子宋郁樂善合助六百文沈少梅紹裘陳代銓合助七百文郁受夫黄子漁費友蘭合助六百文鄭學善一元一百文合收洋十五元○瀏河隱名氏慕催九千二百四十六號隱名各友求平安十元不知名潘同永二户各五角同人願八百又有記守經子二户各一元合成祥三百十合收英洋十四元○墅河正大行募銳二千三百四十八四十九兩册鍾韞玉十元林春如五元善慧甘興初二户各二元楊筱堂李雨三慧心甘葉舟沈曉芙沈步青李遇安禧和堂曹八户各一元應官有官慧永五在堂任楊阜齋陳如章朱宗球曹功甫遂記李均官李雨官李任官十二户各五角鳳歧堂周朱甘庭杜瑞延悅記各友四户各三角朱芩生翰墨林曹永齡陳子勤錢酉記愛記素記七户各二角楊聽琴六角李羲記陸仲卿沈學恆毓秀書屋包榮甫五户各一角愛記素記二户各一元六角共收英洋四十元○求消災平安氏八元無名氏兩元臨浦鎭穗春號交來王卿園翁募濟陽退思居善士十元○本日共收英洋四百五十一元銅洋五元規兀四百四十三兩五錢二分錢四十文○附收沙州英洋七元 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年九月二十三日京報全錄]  
　　宫門抄○上諭三道錄前○皖撫吳奏報接印日期摺子○又奏司道各飭回本任片○又奏報省會遭風大槪情形摺○前完撫盧奏報交卸撫篆仍回本任日期摺○皖臬張奏報交卸藩篆仍回本任日期摺○粤督張等奏籌解京餉銀兩摺○將軍穆奏請開復同知並請奬勵夾片○九月二十三日兵部太常寺太僕寺鑲白旗值日無引見○麟書謝充族長恩○豐陞阿稽查中左門覆命○何桂芳謝授内閣侍讀學士恩○記名提督唐本有謝恩○張家驤請假二十日○召見軍機○泒出閱卷崇公崑岡孫毓汶祁世長孫詒經嵩申李鴻藻孫家鼐○○安徽巡撫臣吳元炳跪奏爲恭報微臣抵皖接篆日期叩謝天恩仰祈聖鑒事竊臣欽奉諭旨補授安徽巡撫當經恭摺謝恩旋於六月二十四日奏報交卸漕督篆務摺内請假一月並聲明假滿卽行赴任在案兹於七月二十一日白清江起程八月初二日行抵安徽省城初三日署撫臣盧士杰飭委安慶府知府成善撫標中軍叅將吳峻基將安徽巡撫關防蕪湖關監督關防曁王命旗牌文卷等件齎送前來臣恭設香案望闕叩頭祗領任事迄查皖省地方冲要政務殷煩舉凡綏輯民生整頓吏治及練軍籌餉事宜均關緊要臣雖曾署兩江督篆地歸兼轄梗槩稍知而當此識掌專斤責成綦重兢惕實深惟有殫竭愚誠督飭所屬認眞經理遇有要件隨時會商督臣妥爲籌維以期仰答高厚鴻慈於萬一再臣由水道赴皖沿途察看濵江兩岸地方民俗綏安秋禾暢茂惟江水漲溢低窪被水各處圩田淹没民力艱難應如何撫恤之處臣卽察度情形妥爲籌辦所有微臣抵皖接篆日期除恭疏題報外謹繕　叩謝天恩伏乞皇太后皇上聖鑒謹奏軍機大臣奉旨知道了欽此○○吳元炳片再藩司盧士杰交卸暫署撫篆應飭回藩司本任署藩司張端卿飭回臬司本任署按察使丁　飭回安廬除和道本任以重職守除分檄飭遵外謹會同兩江督臣曾國荃附片陳明伏乞聖鑒謹奏軍機大臣奉旨知道了欽此○○楊昌濬片再省垣入夏以來晴多雨少農民望澤甚殷七月十五六等日大雨連朝四鄉幸皆沾足惟颶風過猛屋瓦爲飛臣等飭地方官查勘城鄉各處民房頗有倒塌計共壓斃七人沿海兵房船隻亦多吹壞所幸早稻均已收割晚禾下穗未久尚無傷碍附近福清連江二縣同時被風所報情形連江略重餘與省城相同已飭將被災窮黎妥籌撫恤並查此外各屬有無被風及海口如何情形另行分别辦理據藩臬兩司會詳前來除咨部外所有省會遭風大槪情形臣等謹附片陳奏伏乞聖鑒訓示謹奏軍機大臣奉旨知道了卽着該督　飭屬妥籌撫恤毋令一夫失所欽此○○頭品頂戴安徽布政使臣盧士杰跪奏爲恭報微臣交印撫篆仍回本任日期叩謝天恩仰祈聖鑒事竊臣於上年七月奉旨暫署安徽巡撫當將接篆日期恭摺具奏在案本年三月接奉部咨光緒十一年二月十五日奉上諭安徽巡撫着吳元炳補授等因欽此現在新任撫臣吳元炳到皖臣於八月初三日派委安慶府知府成善撫標中軍叅將吳峻基謹將安徽巡撫關防蕪湖關監督關防各一顆曁王命旂牌文卷等件齎送接收臣卽於是日交卸當奉督撫臣會札飭回藩司本任准署布政使按察使張端卿將印信文卷移交前來遵卽恭設香案望闕叩頭祗領任事伏念臣猥以菲材疉蒙恩命暫權疆理一載有餘未效涓埃時深兢惕兹值仍回本任再綰藩條舉凡用人理財安民察吏諸大政在在胥關緊要臣惟當倍竭愚誠隨時隨事禀商督撫臣認眞經理奮勉期加於疇昔勤愼無間於初終以兾仰答高厚鴻慈於萬一除恭疏具題外所有微臣交卸撫篆仍回藩司本任日期理合繕摺具陳叩謝天恩伏乞皇太后皇上聖鑒謹奏軍機大臣奉旨知道了欽此○○二品銜安徽按察使臣張端卿跪奏爲恭報微臣交卸藩篆並回本任日期叩謝天恩仰祈聖鑒事竊臣於光緒十年七月初一日接署安徽藩司篆務當經恭摺奏報在案兹於十一年八月初三日奉督撫臣飭知仍回臬司本任遵卽交卸署篆移送本任布政使盧士杰接收並於是日准署按察使安廬滁和道丁峻將印信文卷移交前來臣當卽恭設香案望闕叩頭祗領任事伏念臣一介庸愚仰蒙恩遇權攝旬宣之職倐經歳序之周報稱毫無懷慚靡已現奉飭回本任總理刑名舉凡察吏安民詰奸戢暴庶政胥關緊要撫衷彌切悚惶惟有勉竭駑駘倍加詳愼隨時禀商督撫臣寔心辦理不敢稍涉因循以期仰答高厚鴻慈於萬一所有微臣交卸藩篆並回本任日期及感激下忱理合繕摺叩謝天恩伏乞皇太后皇上聖鑒謹奏軍機大臣奉旨知道了欽此○○兩廣總督臣張之洞廣東巡撫臣倪文蔚跪奏爲籌撥光緒十一年分並補解光緒十年分京餉及内務府經費第二批鹽課銀兩匯兌解京謹將匯兌商名銀數及委員職名起程日期恭摺具陳仰祈聖鑒事竊照承准軍機大臣字寄光緒十年十一月十五日奉上諭户部奏預撥來年京餉擬在地丁鹽課等欵内指撥銀七百萬兩着於來年開印後分批起解另片奏光緒十一年内務府經費擬撥廣東鹽課銀五萬兩着於來年開印後陸續徑解内務府交納等因欽此並清單一紙内開擬撥光緒十一年分京餉廣東鹽課銀二十萬兩帑息銀五萬兩當經轉行欽遵籌解又光緒十年分鹽課應解京餉經臣等奏請截留銀四萬兩作爲代滇購買軍火之用旋准户部咨部庫用欵日增存欵日减截留各項京餉一節斷難照准應趕緊照數解部以供要需又准户部咨内務府具奏廣東截留光緒十年分鹽課銀一萬兩請由户部咨行迅速補解一片於光緒十一年三月初七日具奏奉旨依議欽此飛咨遵照等因又廣東運庫應解京餉難以起解現銀仍請交商匯兌又粤商承領帑本息銀全完無欠懇予停撥並奉撥本年京餉帑息項下銀數不敷擬在鹽課項下湊解均經臣等分别恭摺奏奉諭旨轉行欽遵各在案兹據代理兩廣鹽運使蔣澤春詳稱光緒十一年分奉撥京餉廣東鹽課銀二十萬兩帑息銀五萬兩内務府經費鹽課銀五萬兩又奉行補解光緒十年分京餉鹽課銀四萬兩補解光緒十年分内務府經費鹽課銀一萬兩共銀三十五萬兩先經前司在於徵收光緒十年分省河鹽課項内籌解京餉銀五萬兩内務府經費銀二萬兩又在帑息項内籌解京餉銀一萬兩並隨解鹽課一五加平飯食平餘抬費等銀二千一百六十兩作爲本年奉撥第一批京餉及内務府經費於本年三月二十八日委員蔡夀嵩等匯解赴京投納詳奉奏報在案兹由司在於徵收光緒十年分省河鹽課項内籌解光緒十一年分京餉鹽課銀五萬兩又在光緒十年分省河鹽課項内補解光緒十年分京餉鹽課銀二萬兩並隨解一五加平飯食銀二千一百兩作爲本年第二批京餉又在光緒十年分省河鹽課項内籌解光緒十一年分内務府經費銀一萬兩補解光緒十年分内務府經費銀一萬兩並隨解平餘抬費等銀六百六十兩作爲第二批内務府經費所有本年籌解第二批京餉鹽課銀七萬兩一五加平飯食銀二千一百兩内務府經費鹽課銀二萬兩平餘抬費等銀六百六十兩共銀九萬二千七百六十兩飭令殷實銀號百川通新泰厚日昇昌蔚長厚如數匯兌進京遴委廣東新班先用巡檢榮曜候補鹽知事林預棻領賚匯單文批於本年六月二十六日在省起程進京照章支取足色紋銀赴户部内務府投納合將籌解光緒十一年分並補解光緒十年分各項京餉及内務府經費第二批銀兩數目曁匯兌商名委員職名起程日期詳請奏報等由前來臣等覆核無異除核給文批飭令妥速匯解並分咨户部内務府兌收其餘未解京餉等銀仍飭陸續籌解外謹合詞恭摺具奏伏乞皇太后皇上聖鑒謹奏軍機大臣奉旨該衙門知道欽此○○穆圖善片再奴才上年初出長門營務乏人助理電調革職同知范友琦到閩該員自備資斧隨同奴才布置防務身先督率戰守卓著勞績實屬異常出力上年遵旨請奬長門等處禦敵員弁一案因該員到閩始數月雖有戰守勞績未敢遽請開復謹附片陳明該員出身履歴及因公被議革職詳細案由於十月二十五日奏請留營准兵部遞回原片後開軍機大臣奉旨著照所請該部知道欽此欽遵並准吏部咨准到營在案及後同事已蒙獎勵文武各員多有代該員向隅者查該員隨奴才辦事已久知信有素見其年將五十才品皆優歴練深穩且該員自到營至今業已經年不領薪水公項隨辦戰守營務深資臂助實未便没其微勞可否仰懇天恩破格奬叙將該革職同知范友琦開復原官免交捐復銀兩仍以同知留閩歸候補班前酌補並請賞戴花翎出自逾格鴻施是否有當理合附片陳請伏乞聖鑒訓示謹奏軍機大臣奉旨覧欽此 
[九月京報已到至廿三日惟廿一廿二兩本另寄他船未經赶到因先將廿三一本印出以供衆覧] [  本舘附誌]  
 
