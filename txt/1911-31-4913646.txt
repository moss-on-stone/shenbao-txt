# 1911 - 31 - 4913646

 

Page 1

 
 
   
 
 

Page 2

 
 
論說 
[新官制管（續寒）]  
　　法國檢查院。亦就財政上命令官之所爲。按之議會所議。而鑑别其當否。以之報告於議會。故其結局終不免有重複嫌。其重複之所由來。蓋卽檢查院以財政。之實行如何。實行上有詐欺與否。或違法與否。旣一一以之報告於議會。又有財務檢查委員。另以調查之結果。報告於議會。殆有重複之行爲也。因而以法國派爲模仿之諸國。如比利時意大利。而設法以避此重複矣。 
　　一閱僕溜氏之財政論。動輙謂財政之監督。應分爲立法監督行政監督司法監督三種。立法監督。議會當之。行政監督。大藏省爲之。司法監督。檢查院任之。此大誤也。以鄙意度之。應名爲行政監督者。實惟檢查院。在法國不論其檢查院與否。大藏省實爲行政監督之所爲也。否則大藏省亦主爲行政監督之所爲也。此惟法國歷史上爲然。推本言之則由大藏省爲行政監督。本屬甚誤。蓋大藏省實處於被監督之地位也。且國務大臣。就自已所在之事務上。恐有不便利或可慮之處。以其所管之事務。自爲監督。固不可少。然此非可名之爲財政上之行政監督。行政監督。苟非大臣以外之人當之。决不能爲眞正之監督。僕氏之論。非謂法理上行政監督。當爲大藏省之職分。不過言法國之國法上。如此而已。要不可不辨。次言普國派之檢查院。不但直隸君主一層。與日本同。其餘亦多與日本同者。然亦不無有大異者所在。卽日本檢查院。雖對於出納官吏而判决其責任之有無。至普國派則不然。蓋日本法於此點。與法國派大相類似者也。然日本檢查院無判决之執行機關。此又與法國派異。法國之檢查院。在判决出納官吏責任之有無。有華麗之持别裁判所。就出納官吏之責任問題之裁判。全屬於檢查院之管轄。决無屬於他之裁判所之管轄者。而因執行其判决。置執行官於大藏省中。是爲亞桀球愛烏。以執行檢查院之判决。比利時亦然。有獨立之華麗裁判所。裁判出納官吏之責任如何。屬於檢查院之職權。意大利亦如之。就意大利因實行檢查院之判决。適用直稅徵收法所定之管轄及手續。日本檢查院。雖判决其出納官吏之責任有無。然不有執行機關也。然則旣經判决則如之何。蓋檢查院。旣交付有責任之判决書於出納官吏本人。同時移牒於本屬長官而要求其處分。苟以本屬長官之處分。認爲不當時。則上奏其事由。如此則本屬長官。據檢查院之判决。向該出納官吏發償還命令而本人不應時。則徵收之。不可不强制執行。爲强制執行。不外出訴於通常裁判所而已。日本大審院。曾有判决例曰。各國務大臣。因會計檢查院法第二十條末叚及會計規則第八十八條第百五條第百六條而爲之。償還命令有不應者。則徵收之。而卒不可不强制執行。此時爲强制執行。非自國務大臣出訴於通常裁判所。則不能爲之。夫自國務大臣出訴之時。裁判所對之。如何。加以處分。據民事訴訟法之外。無有明文。據民事訴訟法。則但有執行通常裁判所判决之手續。而缺執行會計檢查院判决之條項。於是論者曰。此際通常裁判所。據會計檢查院之判决。而下執行判决。以履行强制執行之手續爲當。此論究屬不可採用。何則。會計檢查院之判决。不能與民事訴訟法第五百十四條所云外國裁判所之判决同視。果然則通常裁判所以該訴訟爲普通訴訟而辦理之。應不外依其所見爲正理者。判决之而已。（未完） 
要件 
 
 
 

Page 3

 
 
[變相侵略論法國大學公法總敎習具林述甘著駐和一等書記官陳廣平筆述（一續）]  
　　凡遇富庶之國。不克全行併吞者。即用租借之法。占據形勢陒要之區。或爲鞏固海陸軍之根據地。或爲擴充商務之中心點。 
　　其變相侵略之最巧者。務在永遠干預他國之内政。發蹤指示。統監全部。無爭城掠地之勞。亡矢遺簇之費。而所得權利。視收入版圖。且猶過之。凡政治問題。關係本國者。均得便宜行事。是所謂平和殖民之政策也。 
　　以丄辦法。均無侵略之名。而有侵略之實。故名之曰變相之侵略政策。凡夙昔强横狀態。至此竟幡然一變。彼但求攫得其權利。卽奉人以國際體面之名詞。亦何靳焉。狡哉各國。可謂不騖虚名而求實際矣。 
　　其政策所經營。外交所注重者。均以商務財政爲緊要關鍵。此亦工商時代。民權發逹之自然因果也。近今各國。莫不皆然。觀其擴國權。振商務。惟日孜孜不遺餘力本國之土貨旣已暢銷而所置異域之財産亦隨以加增。誠以彼異域之人。安於愚昧。不知進步。沃野佳礦。貨棄於地。適授各國以進取之機耳。於是閉藏財産之古國。無人佔據之新地。遂有人設法以發逹之。隱施其殖民政策。不必飛芻輓餉。以兵力從事。祗借友好干預之名。减輕實行佔據之勢。令其信從。使之不覺。殖民地之和平新政策。實無逾於此者。以視昔日斐洲亞洲之役。窮兵遠征。勞民傷財。其得失爲何如也。 
　　用兵之後。國計民生。均極艱難。非獨物價騰貴。而稅額亦隨之以增。是上下交困也。值此立憲時代。手操魁柄者。均爲國民所選舉。窮兵黷武。不獨政府以爲非計。而於輿情亦大有扞格。故各國政府。幡然一變。競用其和平侵略之宗旨。隂謀詭計。百出不窮。實迫於時勢之不得已也。始則脅之以兵力。繼則餂之以甘言。彼如俛首聽命。我亦不爲已甚。浸假得步進步。權勢日拓。以物質文明。開發其民智。俾咸知從事於工藝商務。而爲我所利用。無侵略之危險。得侵略之實效。此即變相政策之宗旨也。 
　　以上各種辦法。有時亦未必奏效。雖用術甚巧。易聳人聽。而人旣窺見其隱。自不爲所紿。此慧古之外交家。詷知其故。遂隨風轉篷。俟有機會。再售其技。若此之類。大概施之於孱弱政府。該政府利彼相助。易受籠絡。彼之所謂保護也。佔據也。干預也。均承認而不辭。所慮者。蚩蚩小民。羣起而抗之耳。然能尊重其習俗。投以所好。不拂所惡。亦可借該政府之權力。以逹其目的。否則或不免兵力從事。然近今時代。吾知各國。决不出此。 
　　欲得侵略之實利。愼勿虐待其民。頒行苛律以擾之。但求開礦山。癖馬路。建築鐵道。經營商業。規定稅則。使民盡稱便。得以廣銷。其土貨足矣。由此。辦法。握各項自由之權。慾壑亦已饜足。名義上仍奉以主權之虚號。實際上則行我之主權。即爲我之殖民地而已矣。（未完） 
專電 
[電一（北京）]  
　　隆裕皇太后深憫疫症發生撥發内帑十萬兩以濟要用洵濤兩貝勒亦捐六萬兩 
[電二（北京）]  
　　樞府密電駐德欽使德儲究於何時到華近有因疫阻游之說確否探明速覆 
[電三（北京）]  
　　駐京日本公使致函巡警總廳干預防疫事宜語多强硬 
[電四（北京）]  
　　樞府電致滇督李經羲飭速查明英人侵佔片馬情形電覆核辦 
[電五（北京）]  
　　新内閣制度已定設總理一副理二將與弼德院制同時宣布 
[電六（北京）]  
　　甘督長庚電陳外省官制無緊切處樞府未經代遞 
[電七（北京）]  
　　御史温肅奏參桂撫魏景桐多欵奉旨著鄂督瑞澂查明奏覆并慰留瑞督謂該督辦事懇執勿再乞休 
緊要新聞一 
[俄人增兵不已之警告北京]  
　　東清路綫鬍匪猖獗我國防營剿捕不能得力俄人遂藉口保護鐵路乘隙增兵前已增兵三千盤踞東清沿路一帶曾經錫督電飭濱江道照會俄國領事請其撤退俄人竟置之不顧兹聞日内又由西伯利亞調來俄兵二千大砲五尊添紥各處濱江道屢次據理力爭俄人仍然置若罔聞現錫督已電逹外部請向該國公使嚴重交涉 
[日俄經營鐵道之新計劃北京]  
　　京師外交消息自日俄協約後南北競爭之現象大有猛進之勢兹聞日人探悉俄人擬由 
 
 

Page 4

 
 
穆爾阿修築複線至貝爾加與西百利亞貫通聯爲一氣以逹俄京而後交通利便得以隨機措施操縱北滿完全之主權日人懽俄人先我着鞭該國政府現亦倡議擬由東京修築複線至佐世堡由佐世堡換輪船而至斧山再冉斧山逹漢城而至鴨綠江以接連安東蓋如是則日人在南滿之勢力易於擴充策應更爲靈活并聞兩國之計劃意在必行果爾則東三省之主人翁恐無立足之地矣嗚呼我當道亦知之否耶 
[民部嚴拿造謡言者北京]  
　　近日京師不知由何處傳來消息謂中國與某國將在東三省或蒙古有戰事以致人心驚恐異常事爲民政部肅邸所聞以此等謡言不但有害公安且於中外邦交大有關係昨已札飭内外兩廳及探訪局查拿揑造此等謡言之人重懲不貸 
[西藏又議改設行省矣北京]  
　　西藏地方遼闊出産豐富久爲外人所垂涎政府亦知時局所趨不得不改立行省以作挽回利權之計故於光緒三十三年九月間曾經各政務王大臣屢次會議以限於籌欵不易乃置高閣刻聞某樞臣近又提議及此以逹賴自革職後久有串通外人謀逆之意雖事體未必能成究屬腹心隱患是以對於藏政亟宜籌畫刻不容緩聞已商諸理藩部壽子年尚書核照前議增設巡撫及交涉軍政敎務司法各大臣俾得公任治理一切事務一俟訂有妥章卽當發表 
[鹿潯理叅案將起反動北京]  
　　上年十一月二十三日某御史奏參鹿潯理一案業奉明旨交直督查辦兹悉此次參摺係某大罪犯之子吏部郎中某所指使運動費至十餘萬金之鉅并聞某某兩鉅公亦受有重賄故摺上卽交旨查辦現聞鹿故相之舊人某大爲不平擬將其通賄之確據詳細調查託人指明出奏以報鹿相之恩於地下云 
[陸軍部司員之大不幸北京]  
　　陸軍部此番裁减冗員其位置亦大有變動各司處科員多有一等降至二等且有降至三等者某司竟有以一等科員降爲一等錄事尤屬創見其志趣高尚者多不屑就惟貧無立錐碌碌因人者則皆俯首就勒降格相從云 
　　另一訪函云陸軍部裁汰員司數逹二三百人之夥均由壽副大臣一人主持蓋廕大臣祗於練兵事宜注意整飭其部中改革事宜多諉之壽副大臣而廕大臣則大甚置問外間或以爲廕大臣履任未久卽用大刀闊斧從事剷除其實改革一切廕均囑壽爲之而罵名亦由壽擔任之廕大臣之智可見一班矣 
　　吉省革除借押弊俗北京 
　　吉省民間習慣其田産之轉移有所謂指地借錢及大押小租等名目指地借錢者甲立一借券與乙載明借乙錢若干利若干以甲之地畝若干租粮若干歸乙征收作爲年利日後本利清還田歸原主大押小租者甲向乙借錢若干利若干以甲之地畝若干租糧若干歸乙征收作爲年利甲立一借契與乙而乙另立一租契與甲載明曾借給甲錢除以甲地租糧扣抵年利外每年另完一極少之租與甲蓋就租糧言之其多數爲押其少數爲租故謂之大押小租此等名目皆緣從前禁止旗民交産故作此狡計以避典當之名亦猶之賣契不稱賣而稱兌也近來交産之禁雖除而典契之稅新增凡典當田地者皆沿用此等名目以避典稅即民問以前所典者亦每另立一契追改爲此等名目此弊不除則以後典稅勢必徒有虚名且不惟稅契受虧並馴至錢糧無著蓋指地借錢租易主而地未易主律以糧隨地轉之例黠者猶多不承至大押小租則承租者純立佃户之地位絶不肯擔任田主之錢糧其每年所完之小租又大都不敷完糧迨田主破産逃亡錢糧遂無著落損害公家實非淺鮮現吉撫陳簡帥查得此弊特於上臘奏請革除略云指地借錢固明以地作抵當物非典當而何大押小租又明明日押押與典當何異方今財政奇窘民力日耗凡艮民之遵章納稅者則體恤不可不周其奸民之取巧逞刁者則禁革不容稍緩旣經查有上項弊端應卽概行禁革相應請旨將指地借錢及大押小租等弊一律禁革其從前已立有此種劵據者概令照典契投稅違隱者照章嚴懲庶幾刁風革除賦稅兩裨十二月十七日奉硃批該部知道 
[吉撫奏請變通稅契錢價北京]  
　　吉撫陳昭常奏稱吉省民間交易向以錢爲本位因邊省制錢缺乏錢價漲落無常巿儈把持公私交病經前將軍長順奏准酌定官價以中錢三千三百文合銀一兩官中一切欵項統按官價折算其田房稅契一項凡契載錢數者亦折合三三官價遵照部章計銀納稅在從前官價巿價不甚相懸民間自樂於奉行近年巿價大漲仍沿用三三官價投稅者不無觖望宣統元年十二月復由臣奏准酌加一千連前併爲四千三百文合銀一兩藉紓民力乃本年錢價竟漲至五千八九百文是則四三之價又難拘守若不及時變通勢必多所窒碍正在飭司籌議間適據諮議局呈請田房稅契統按巿價折算並請以現銀紙幣兩項均准納稅等情前來臣覆加查核該局所請意在變通宜民自應改訂舊章期於稅務民情兩有裨益竊維幣制參差法價未立雖定官價總與巿價不符價落則病官價漲則病民畸重畸輕勢所難免兹吉省所定官價因巿價飛漲之故致令便民之舉轉而病民若拘守從前舊價則民累無窮如改訂現時官價則紛更無已不若逕將官價取消准如諮議局所請凡契載錢價折銀及以錢折銀投稅者 
 
 

Page 5

 
 
統按巿價合算銀錢紙幣均准交納庶官民一無偏畸兩劑於平惟持現銀投稅者應以庫平庫色爲衡用紙幣折交者應以本國銀行及本省官銀錢號之紙幣爲限其從前未經報稅之白契本係違法隱匿若令其一律按巿價折算是從前遵章納稅者反覺受累而違去隱匿者轉爲得計揆之情理亦欠公平兹擬隱稅白契其成契在此次實行新章六月以前者契中錢價仍按四三官價折算並予限三個月飭令一律報稅逾限不稅照章懲罰以杜取巧如蒙俞允再由臣通飭欽遵辦理即以奉准出示之日爲新章實行之期至民間交納現銀紙幣承辦員司儻有藉端勒索任意擾累等弊由臣隨時查察切實懲辦以期實惠及民仰副聖主保惠黎民之至意奉硃批該部知道 
[吏部整頓各省襲廕案北京]  
　　吏部上臘具奏云竊准查辦事件在臣廷杰咨行該大臣具奏勘覈吏部攩册撮舉疏漏之處酌擬辦法一摺查原奏單開世職册項下應補塡原立官籍貫承廕官姓名履歷曁應查明原案名節惟是事隔三四十年案逾數千百件自庚子兵燹臣部案卷散失今欲補行塡註自非考查明確辦理無從入手臣等公同商酌擬由臣部刋發册式通行順天各直省轉飭各州縣查明所屬世爵世職若干員難廕若干員卹案已未核准除光緒十四年以前卹案已逾奏定章程年限應免其造報外其現未承襲承廕者各若干員勒限兩個月鈔錄案卷順屬逕詳府尹各省逕詳督撫由順天府府尹各該督撫遴派妥員檢同原奉諭旨曁部覆覈准原奏按照部定册式詳細造報自奉文之日起限六個月備文送部不得稍有違逾抑臣等更有請者此項册式與尋常册報不同擬請飭下順天府府尹各省督撫務須查明案據切實造報毋得含混訛錯致滋弊端奉旨依議 
[北方鼠疫記]  
　　京函云鼠疫流行其殺人之烈甚干刀兵水火發生于東三省漸傳染于京津各處然仍以東省爲最烈預防之法旣有所窮救治之方遂不得不力求完善現陸軍部特向近綫各鎭考選醫術精深之醫官十六員并延外國醫士數員前往東省診治即日乘坐京奉專車出發 
　　民政部肅邸與烏林兩侍郎因京師辦理防疫事宜關係重要議商組織衛生隊以便調查内外城死亡人數并調查有無感染鼠菌之害聞該隊外城現已成立並劃定巡視區域如查有患病者卽當速派醫官檢查是否鼠疫以便消滅毒菌該外城衛生隊除巡視路綫調查街巷死亡人數及姓名所患病症捕斃鼠數事宜外並劃有路線以便分頭嚴查 
山海關西友函云上臘十四日有中國人一名在南門外玉豐客棧猝然病斃侣伴一名不知所之至十六日由中國官憲延醫檢核病狀實係染患鼠疫故將該客棧所住之人與他處交通遮斷來往適接京電洋醫一名偕中醫十五名於十七日調赴檜關故定俟其到榆診察以便定奪届期該醫士果至刻正在檢察之際 
　　又云該關檢疫所工程於上臘十八日下午告竣即將南下旅客之不染病者收容五日其有患疫者則將鐵路附屬之病院充療病處 
奉天來函云鼠疫彌蔓勢益猖獗計上臘十六日中國人之染患者有六十五名其他暗隱病狀者尚難計及迨二十日早已有百二十七名之譜惜中國官員雖竭力防遏而手腕終欠敏活徒令生靈死於溝壑可悲也長春防疫事務所註明染疫死者自發生之日起迄去冬十七日午前止共計一百三十七名至若未及驗明隱匿不報者恐其爲數之鉅尚在意料之外云 
　　長春鼠疫隔離所日前有收容在所之苦工十名濳逃一時頗釀物議兹聞該埠第二隔離所内苦力近時陸續弊命其餘隔離人因此恐怖不置竟於十六日晚間亦逃脫十四名其流毒之所播實較放虎於巿爲甚故居民囂囂以爲當軸監視不愼之所致頗動公憤 
　　又外間傳說百斯篤疫刻已遍傳奉天城内所在發生惟以民人恐有後累隱匿不報以致無統計之可徵然屍棺出城者日多一日或謂在城内染疫死亡者已逹三百餘人之譜 
[京師近事]  
　　督學局各勸學人員已將各處小學一律考查完竣其中熟心敎育者甚多由勸學員評定甲乙彚報日前在越中先賢祠發給合格各敎習名譽金以示鼓勵統計此項奬銀共需二千餘兩係從學部領出者 
　　各處官立醫院每届歲闌照例停診現肅邸因鼠疫流行亟宜加意防範已諭飭各醫院照常診視并諭在各城附近之處另設醫院一所以濟民危 
　　郵部盛尚書開辦皖省賑捐以來其應奬實官者寥寥無幾蓋一萬兩五千兩究竟爲數過鉅難廣招徠現聞將有變通辦法一切佐貳均可報捐惟須十成上兌不知確否 
　　陸軍部被裁人員有數百人之多年關所迫均有愁眉雙銷之勢廕大臣見之不學心動准由十二月起照常發給薪水三個月以免怨讟繁興近日國民鼓吹禁烟大有進步十三日上諭又復嚴厲禁烟大臣以責 
 
 

Page 6

 
 
任所歸尤慮防範稍疏致滋貽誤擬將京官自侍郎以下一律奏請調驗决不以官位尊崇稍涉徇隱聞不日即當具奏 
　　法公使館前次被盜失去金表一件已經照會民政部轉飭内外城總廳順天府提督衙門一體嚴查現由名廳區轉飭所屬地面内之名當舖各古玩舖有無典當收買均令出具切實甘結以憑查核我國官塲之重視外事有如是夫 
　　度支部澤尚書昨傳核捐處奎總辦面諭宣統三年移奬停止善後事宜據奎總辦禀稱移奬停後其經手未完事件非四五年不能辦竣故該處歸併一說現已作罷 
時評 
[拳匪竟不如鼠]  
　　自京師鼠疫發現後。西人惶恐最甚。嚴絶東西交民巷之交通。某公使館擬備三月之糧。杜門不與外事。各洋行亦暫停交易。或避往他處。或深藏不出。聞某西人語曰。從前拳匪猖獗時。環攻使館。砲彈槍子。落於使館屋上者如雨。我西人猶談笑自若。絶不驚惶。今一聞京師發生鼠疫。而我西人莫不憂形於色。急急設防。可知其禍烈矣。夫以如狼如虎之拳匪。曾不若腐鼠之一嚇。亦可異已。 
　　記者曰。西人之畏鼠疫。甚於拳匪。不知我諸大老曾經拳匪之禍。而創鉅痛深者。對此鼠疫。其恐慌何如。 
[議員何竟如狗]  
　　去歲公論實報。因罵資政院議員爲狗而被封。今該報復活矣。而其暢罵議員較前尤甚。我不知各議員。又將如何對付。聞自狗議員案發現後。某大老曾笑語友人曰。寃哉公論實報。狗之狂吠。吠生人也。若屢與之食。投之骨。則惺惺摇尾。雖撫其背提其耳而玩弄之。亦帖然矣。今能每月津貼議員各一二百金。我可决其雖玩弄之。而亦閉口不言矣嗚呼。如此惡謔。我不知各議員聞之。能安然忍受否。 
[國人竟甘爲豚]  
　　西人每譏中國人之髮辮爲豚尾。中國人。亦自譏其同胞曰豚尾豚尾。今歲亥年屬豕。而不剪辮。是適符豚尾之誚也。竊願中國人於豕年中。盡雪豚尾之恥。 
[法官亦如此閑散耶]  
　　書。曰任賢勿貳。去邪勿疑。勿貳勿疑者。决辭也。然當新舊官制交替時代。尤易蹈疑貳之病。吾國自科舉停後。而有學堂畢業生考試。留學生考試。然猶沿五貢舉人進士舊名目。至授職猶襲翰林部曹府縣佐雜階級。其純然採外國制度。而不沿襲科舉舊例者。自去冬考試法官始。查籌備章程。各省城審判廳。須於去冬一律開廷。則提前考取之法官。於到省後均得分派治事。盡人所知也。乃聞某某省分。前此已設預備審判廳。去冬到省法官。以舊吏把持。轉致懸宕無事。或僅借學習等名目。牢籠各員。吾不敢謂法官之於中外律例。果能精通。於民刑事件。果有經騐。然以嚴重之手續甄拔之。而置以閒散之地位。使賢者無以顯其長。不肖者亦無以見其短。新舊交替之日。大吏往往以敷衍之手叚處之。法官其一端也噫。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[漢上亦起鼠疫恐慌矣漢口]  
　　東三省一帶鼠疫盛行頗難撲滅北京已被其傳染故斷絶京奉交通以資堵截不圖漢口地方於臘月下旬亦有苦力染百斯篤一類之疫症斃者數人事爲各國領事所聞以鼠疫南來甚形危險特據情警告鄂督設法消滅瑞制軍以漢上人烟稠密一經傳染爲禍至酷是以立飭巡警道曉示武漢居民多置捕鼠鐵籠及各種防疫機關凡捕一鼠持至警局給銅元二枚以便小民爭事捕捉並在漢口劉家廟車站旁設立驗疫所所有京漢火車由北來南之乘客無分貴賤男女概須查驗如果查有疫症之人當請政府斷絶京漢交通以免傳播愈廣 
[是亦奸商運米出口之道太倉]  
　　太倉所屬之茜涇鎭與瀏河約距九里該處爲出口之最偏僻地去臘奸商於該處偷漏出口之米約有數萬石長此不禁則偷漏愈多必有不可遏抑之日尚有距瀏河二十四里之楊林鎭十八里之浮橋鎭二十里之七筆鎭均爲出海簡便之路奸商亦可於此偷漏出口爲民上者應速籌防堵之策勿使民食日少致米價漸飛騰也 
[石門聚衆抗租案詳誌嘉興]  
　　石門去冬租折各業主遵照院示齊集城中武聖宫公議决作六四折每石完米六斗四升各鄕佃户咸皆遵辦並無異言詎上墅鄕一都區有張有詳者胆敢煽惑鄕愚聚衆抗租每畝攤派訟費聲稱上控西鄕諸紳聞信將情禀縣盛大令卽簽差下鄕拘拿復敢拒捕旋又率領多人蜂擁至縣署百般要挾盛大令無法特囑與張有祥素通聲氣之孫雲卿前往該鄕勸諭解散詎孫雲卿復擅自允許佃户再减租折百分之五各業主聞之大不爲然於去臘十一日在武聖宫開會集議到者約百餘人邑尊亦蒞會僉稱暗讓則可明减若干則不可此次抗租者僅上墅一鄕若一經明讓則他鄕必聞風效尤與全局大有妨礙故孫某所請减租一層實難承認盛大令亦以爲然並一再勸令各業主速即下鄕收租暗中格外减讓經衆贊成遂散會十三日邑中業主馬紳曉春遵諭下鄕收租有佃户某掗交醜米不遂致起種突鄕民竟用墅蠻手叚將馬紳打入河中幸遇援救登岸狼狽逃回城中於是各業主聞風胆寒不敢下鄕十八日由邑尊派差並撥水巡兵弁保護業主下鄕收租不料各佃户非但一概抗不完納反敢鳴鑼爲號集衆數千人欲與業主及兵役爲難勢將用武幸業主等見機立棄所携米袋等物而逃得未受辱而該鄕民猶不解散仍晝夜麕集以致謡言四起風聲鶴唳草木皆兵城紳因勢兇事急於十九日又假武聖宫集議即據情電禀嘉府速請沈統領帶兵來石彈壓驅散免蹈前年海石桐覆轍並推李徐魏三君爲代表至府面禀情形二十夜適沈統領率隊巡防道經石門當經官紳會商統領暫留駐石以資鎭攝二十一夜嘉府楊太守奉撫憲電諭特派平湖縣蘇大令到石會同沈統領辦理此案二十二上燈時蘇委員抵石二十三晨爲首抗租之張有詳竟率領衆佃户約三千餘人蜂擁進城第一次至縣署跪香盛蘇兩大令立即升堂再四明白勸諭令速解散嗣因人衆聲雜無從理喻譁閙至晚始行退出然該鄕民仍未回鄕現尚來往於街道之上此事不知如何了結兹將石門城紳禀嘉府電文照錄如左 
　　嘉興府憲鈞鑒石門西南鄕佃户糾衆抗租縣尊派差協哨到鄕督收鄕民聚衆數千人幾釀暴動現仍晝夜麕集勢兇事急叩速請沈統領帶兵來石彈壓驅散督收免蹈前年海石桐覆轍石門縣城紳李文華魏金爵程世良等五十一人公叩 
[熱河官吏亦研究法政矣熱河]  
　　各省舉辦法政學堂原爲造就人才而設凡策名入仕者皆應入堂講習以期開濬智識惟熱河在任正佐人員及現充鹽稅墾礦各要差約計不下三四十員若概令其入堂疑業勢必無員應差於地方諸多未便現熱河道法政學堂監督徐士佳擬照館部定章凡有差缺人員准其領取法政講義在校外自行研究仍按學期將所閱講義撰爲筆記送堂查核分别等第以課成績每員每學期繳洋銀六元藉備刷印紙張之用三學期後給以証書不請奬勵業經詳請熱河都統誠果帥奏咨立案於今年正月間隨同法政别科一律舉辦以期敎育普及 
分類新聞政界 
[鄂藩與監理官之小衝突武昌]  
　　湖北度支公所科員多至百數十人親兵雜役遂亦有二百餘人故年需開支十五六萬金近監理官程曙舫京卿商於馬方伯請其裁减公所用費馬謂公所係合善後統捐交代衛田六七局爲一處員司雜役實已减之又减較從前各分門户少至四五萬金萬不能再議裁减程京卿堅執消極主義務欲逹其目的馬方伯怒曰我署雖浪費尚有如許人員分科執事乃貴局寥寥數員年亦需二三萬金以此例彼誰濫誰儉程京卿無詞自解刻特賭氣將局中書記裁去多人只留六名親從雜役至律裁汰惟雇司閽一人各科員之事概須自行雇僕料理現在清理財政局門可羅雀大有一種蕭索景象不知者幾疑其搬遷矣事後馬藩聞而笑曰程曙舫眞有孩子氣我祇好俟余壽平來與他講罷蓋新藩余方伯誠格二月間卽可來鄂接事馬不過五 
 
 

Page 11

 
 
日京兆耳 
[鄂督對於沙洋月堤工程之政見湖北]  
　　荆門直隸州屬沙洋月堤爲數州縣田廬保障去夏被襄水冲潰後鄂督曾將防險不力之知縣朱壽松參革發往軍合効力一面札委熟悉隄務之盛道春頤伍守璣前往估勘須撥銀四十萬方能修復鄂督卽委該道等承修欲令出保固十年不潰切結盛道伍守均不敢担此重任堅辭不辦乃改委袁道勵楨督修王道舍棠總監工程彭守覺先充當提調現袁王二道均畏懼延不到工惟彭守先往工次獨力經營日前電禀督院謂現已開工擬趁兹天晴鼓勵人夫無論如何爲難總須正初斷流瑞制軍接電以該守辦事尚屬迅速極爲嘉許特復電慰勞云現值殘臘將盡正是一刻千金務須督率人夫昕夕赶緊以期及早斷流所需欵項已飭官錢局先行籌備二十萬元一面電奏請撥庫欵接濟即由該守電商袁道分批撥用應調各委員亦已飭由袁道催令前來以資臂助此事關係甚重該守辦事向稱核實此次尤須振作精神妥速籌辦工料務求堅實欵項必期撙節不可稍涉率忽果能大工早日告成數州縣民命田賦悉獲保全定予專奏優奬以示鼓勵仰即傳諭在工人員知之 
[皖洋務局實行裁撤辦法安徽]  
　　皖省洋務局現因外務部奏歸兩江交涉使兼管皖撫朱中丞特仿江西辦法將皖省洋務局併入撫署辦理當卽札飭該局督辦坐會辦於上年十二月杪爲實行裁撤之期并將該局文案酌留一二員上轅隨同辦事所有翻譯各員均令兼司接待其局屋則歸勸業道改爲商品陳列所僅留後進西式房屋二進作爲接待外賓之地并通飭各州縣以後遇有交涉及敎堂置産册報等件一律詳報撫院核辦以昭鄭重 
[慈谿令補解溢扣辦公經費甯波]  
　　去臘慈谿仲大令鳳具詳藩司以案奉憲飭新加契稅項下扣提辦公經費務將警務學務等費扣除後再行核扣不得多扣等因知縣查本年三四五月分計多扣洋三十餘元應卽補解足數以重公欵 
軍界 
[田家鎭砲兵業已實行栽汰湖北]  
　　武穴下游之田家鎭與皖贛兩省交界山勢壁立夾江對峙實爲湖北長江下游之門户張文襄於光緒初年奏准在田家鎭設立砲台以爲江防要塞年費薪餉不下數千金兹度支部以鄂省財政奇絀政費務須節縮查長江一帶現旣有艦隊不時游弋湖北又有沿江巡防隊隨時查緝田家鎭砲臺於國防上毫無裨益於江防亦徒擁虚名業商由陸軍部合電鄂督即將該砲台守兵裁去以節餉需昨鄂督特轉咨鄂提督張軍門將在臺弁兵一律遣散并發給正月薪餉一月恩餉一月俾資另謀生計 
[巡防軍竟至爲匪所敗湖北]  
　　湖北隨州城北四十里之厲山鎭商務素稱繁盛出産以絲布爲大宗客臘有著匪王高步何富生等紏合汴省大刀會匪百餘人身着軍服手執器械僞裝解犯人過境歇宿該鎭客棧至夜忽放火起事連刧協順兩商號及某某等紳富所開行店曁住宅並槍斃十餘人有陜西布商萬順德三合公等携銀萬餘兩亦被搶掠呼嘯向汴而遁巡防營哨官某聞警率馬隊數十騎尾後追趕該匪匿伏山中前後抄圍以致防軍大敗軍械馬匹被匪奪去不少營兵受傷者十餘人現在汴鄂交界地方横行無忌人心惶惶刻隨州牧已電禀鄂督派陸軍一隊於臘月廿六日馳往恊同防軍勦擊矣 
[軍械局修配廢棄槍枝安慶]  
　　軍械局總辦朱觀察恕以皖省近年災荒盜匪充斥地方頗爲不靖而各屬州縣舉辦鄕團紛紛赴省請領槍枝現在該局庫儲舊式軍裝幾將發罄設再續來請領誠恐不及應付兹又經該道查檢廢棄前膛來福槍庫存尚多惟其中機件多有損壞不堪適用頃已飭匠赶爲修配以爲將來各屬辦理鄕團巡警請領之需並經該道詳禀皖撫查核矣 
學務 
[慈谿令禀請匀攤學欵之爲難甯波]  
　　兹谿縣仲令鳳以知縣捐欵規復學堂擬歸本缺匀攤等情禀奉吳方伯批云籌欵歸復學堂固爲當今急務惟匀定公費計日實行從前歸缺未經提竣之欵尚不知如何籌補豈能再任發生據禀籌洋三千元請歸本缺匀攤之處斷難准行仰密波府轉飭遵照 
[定海敎員暫緩檢定已准寗波]  
　　定海各小學敎員應受試騐檢定奉飭後經勸學所查核以地處偏僻風氣未開應請暫緩檢定等情禀由陳廳主轉詳在案兹聞業經提學司核准已於日昨批回不日當可知照該所矣 
[長沙府中學校舍落成長沙]  
　　長沙府中學堂自去春被痞徒焚燬後六月間由前府汪太守具領修復銀兩並經學司派委在籍湖北候補縣余紳肇升充當工程委員現聞各項工程均已先後完竣不日卽將呈請驗收以便春間開學時遷入矣 
實業 
[鎭郡商况之實地調查鎭江]  
　　鎭江一埠占長江商務中心點就庚戍年各項商業詳加調查大有江河日下之勢自春間馬振記鎭源祥瑞和等號虧倒鉅欵後銀根異常緊急及至中秋後滬上正元等錢莊相繼虧倒巿面尤大受影響以故十月間永源永隆復昌等錢莊均停歇收帳其餘鎭和道生源長各莊計九家新正盤算俱未獲利現已開巿此外永恒泰元泰復泰仁義善長等莊計十一家因均受滬漢各莊倒帳之累新正初五日俱未上巿聞有閉歇之說錢業之壞爲近數年來所未有其第一獲利者爲洋藥十藥春間冲陳土每洋一元尚購九錢有零中秋每洋一元祗購六錢有零年底又飛漲無已故無一家土行不獲其利其二爲洋貨業其三爲糖業其四爲茶業卽五榖米麵豆麥等類均有利可獲至油酒雜貨北貨綢布衣鞋烟木各業皆受虧折倒閉疉見查鎭郡巿面向祗銀山門魚巷大街一帶稍爲繁盛詎獻歲以來自大街以至西門等處巿面大爲衰落有貼生財招盤者有貼吉房招租者甚至有不招盤不招租而尚未開巿者聞皆因資本缺乏生意清淡之故外此如小街金山河小碼頭西塢街一帶商店關閉者亦居十之三四 
[浙商品正式給奬無期杭州]  
　　浙省商品自上年赴南洋勸業會陳賽後閉會時頗得優奬而各項商品尤以天産品爲最如杭屬之臨安縣所産雲霧茶李秉和白紙等兩種各得金銀奬牌兩件外此如嚴州之 
 
 

Page 12

 
 
湻安縣地處上游素名瘠苦風氣尤形樸陋上年商務分會成立極力搜集出品五種而得奬者竟居其三其餘各屬得奬者亦頗不少現聞各該會特派員李君雪堂等來省請領昨經勸業道函致總會因德儲游杭暫留陳列外並謂各分會提倡奬勸成效昭著届時尚須請撫院示期正式給奬以資鼓勵 
[勸業道組織桑園原因武昌]  
　　勸業道高佑諸觀察以樹桑爲當今實業急宜研究之學特在柏子湖地方勘定平原一方創辦桑園建築房屋開塘運土作園以爲農林學生及實業家實地之考騐聞此項工程約須錢五千串係在勘礦繳照積存項下撥用刻已滿植桑秧矣 
雜記 
[松郡西外之祝融觀松江]  
　　初六日夜半二句鐘時松郡西門外塔橋西首某姓家起火延燒十餘家一時火勢甚猛未易救熄聞焚斃兩人救火者亦壓傷二人火勢至顧太史第西首相近始息顧紳家幸而獲免其西首大雅堂沈紳家之前門亦被焚燬 
[鄞紳身後之爭繼觀寗波]  
　　鄞紳蔡嵋青故後乏嗣經該族等爭繼不成甚至拔人抵制一案寗府鄧太守日前又奉浙撫來電據鄞縣紳士張壽鏞等電稱蔡和霖爭繼至領游手數十人入蔡故紳鴻動宅搶擄等情並據寗波自治會長范賢方等電同前由又據吳紳樾函稱蔡紳故後乏嗣公議以同祖之姪和靄等並繼詎蔡和霖圖産揑據串親妄控蠻無情理希飭鄞縣查明妥爲辦理院號等因當即繕就憲電嚴飭鄭令核案訊斷 
[張鍾兩道之身後觀武昌]  
　　已革候補道張賡颺因總辦漢口勸工院舞弊將該院購地契據匿不交出上年經鄂督瑞制軍查悉奏請將其暫行革職發交漢關道看管究追張在押所異常氣憤致罹重疾於冬月間經江蘇同鄕官具保釋出調治不料醫藥罔效竟於客臘二十四日身故（外間有謂其畏罪吞金殞命者不知確否）百債臨門無以爲殮幸已革巡警道馮啟鈞係其姻親慨然爲之料理一切於是旣濟水電公司總理宋煒臣觀察首致送賻儀千金其餘江蘇同鄕及漢上紳商均送代楮有差又有候補道鍾熾昌者到省十餘年僅當過沿江緝捕營坐辦差使一次家一一貧如洗客臘染病不起身後異常蕭條幾致無以成殮幸經四川同鄕官前鄂藩李岷琛籤捐局總辦王道元常等聯名禀懇鄂督賞予卹銀並發起代懇同鄕同僚量力佽助俾骸骨得歸故里云 
[貧員聽鼓之年終觀武昌]  
　　湖北每届年終藩司鹽道首府卽分派委員赴各屬杳質當燒熬牙帖私錢等項例差該奉委之員到處需索並以年關難過爲辭苦求惡借必滿其慾始歸上年鄂督瑞制軍以州縣規費均已和盤托出公費皆實支實銷此項例差徒爲調劑貧員而設於吏治民生毫無裨益若再循例委派各州縣萬難應酬特飭一概停委以除稗政惟各候補入員於年終之際失此例差殊形困難特紛懇鄂藩設法調劑情詞迫切殊爲可憫署藩馬方伯商之瑞督及司道各官各捐廉銀若干發交各省會館值年官並多提會館公欵廣購米石查明各候補無差人員及故員家屬每員發給米一石銀數元俾資卒歲 
[督轅書吏之今昔觀武昌]  
　　鄂督署雖係一省行政最高級機關其實書吏人等出息反不及藩臬鹽各衙門吏胥之優緣皆間接無直管之事除武職銓叙升降外别無直接取財之方故書吏頗稱清貧近鄂督遵照部章擬裁汰吏胥一律改雇書記念若輩托業所在一旦遣散殊堪憐憫特將闔署書吏考試一次祗汰其不能繕寫者數人其餘一概留用分爲四等派入幕職廳隨同各科參事助理員辦事其向充經承者派充頭等書記員月薪五十元稿生人等派充二等書記者月薪三十六元三等書記月薪二十元四等學習生月薪六元共計百二十餘名月薪需二千六百元零已飭藩司在解進公費項下於正月起動支現各書吏以從前月領飯食紙費不過數元無不欣欣然喜形於色 
清談 
[牧民之新政策]  
　　國爲。民而立。民殆國所聚集之質點哉。故語。有之曰。得民。者王。失民者亡。 
　　乃不謂今固有疆臣因歲荒民困。奏請截留京協各餉以資接濟。而部臣則以司農仰屋。杼柚久空。仗睦婣任恤之虚言。集紳富捐輸之巨欵者。噫異矣。 
　　然試問民果國之民。抑亦民之民乎。設有執是語以面。相詰難者吾知侃。侃陳詞之大部。當亦不禁啞然而失。笑矣吾無以名之。名之曰牧民之新政策。 
[投機之新事業]  
　　去歲有以投機事業而失敗者。人莫不切齒忿恨曰。橡皮害我。橡皮害我。乃今歲又有一投機之新事業。將發現矣。緊何事。緊何事。曰竊貓事業。 
　　自奉天鼠疫發現以來。不一月而流行京津。毒熖熾張。居民類欲蓄貓以爲捕鼠防疫之地。致京師之貓。霎時間頓增價值。而無賴之徒。競恃竊貓以爲生計。於是養貓之家。失貓者旦夕騷然。聞者莫不詫爲奇事。 
　　記者曰京師之大。何所不有。此亦近時投機事業之一宗也。寄語小竊家。尚其急。起直追。愼毋失此投機事業古語有之曰鼠竊狗偷今乃不竊鼠。不偷狗而兢兢焉恃貓以爲致富之地。其殆竊術之進步歟。否則其以去年爲狗明年爲鼠。今年又適以辛亥介于其間。冥冥漠漠者。遂隱以竊。貓爲狗鼠之紹介歟。鳴呼噫嘻。 
雜錄 
[中國之偵探術]  
　　于清端公成龍。爲康熙時第一名臣。折獄如神。人尤稱之相傳公爲知縣時。嘗以事至鄰邑侵晨經郭外。見二人以牃舁病人。覆大被。枕上露髮髮上簪鳳釵一股。側眼牀上。有三四健男夾隨之。時更番以手護被。塞壓身底。似恐風入少頃。息肩路側。又使二人更相爲舁。公過遣隸回問之。云是妹子垂危。將送歸夫家。公行二三里。又遣隸回視其所入何村。隸尾之。至一村舍兩男子迎之而入。還以白公公謂其邑宰。城中得無有刦盜否。宰云無之。時功令嚴。上下諱盜。故即被盜賊刦殺。亦隱忍而不。敢言公就館舍。囑家人細訪之。果有富室。破强盜入家。炮烙死矣。公喚其子來。詰其狀。子固不承。公曰我已代捕巨盜在此。非有他也。其子乃頓首哀泣求爲死者雪恨。公叩關往見邑宰。差健役四鼓離城。直至村舍。捕得八人。一鞫衋服其罪。詰其病婦何人。盜供是夜同在句欄。故與妓女合謀。置金牀上。令抱臥。至窩頓處。始瓜分。人皆服公之明察。或問所以能知之故公曰。此甚易解。但人不關心耳。豈有少婦在牀。而容人入。手衾底者。且易肩而行。勢甚重。交手護。之則知其中有物矣。若病婦昏憒而至。必有。婦人倚。門而迎。止見男。子並不驚問一言。是以確知其爲盜也。後爲兩江總督。按部至　郵。適巨紳家將嫁女。妝匲甚富。夜被穿窬席捲而去。州官無術。公令諸門閉。止留一門。放行人。出入。吏目守之。嚴搜裝載。又出示諭。闔城户口。各歸第宅。候次日查點搜掘。務得贓物所在。乃隂囑吏目。設有城門中。出入至再者。捉之。過午。得二人。一身之外並無行。裝公曰。此眞盜也。二人詭。辯不已。公令解衣搜之。見袍服内著女衣。二襲。皆匲中物也蓋恐次日大搜。急於移置。而物多難移。故密著。之而屢。出也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[李家駒奏考察日本財政編譯成書呈覽摺（三續）]  
　　又如整頓幣制一事據度支部原案限以五年舉各省自鑄銀元銅元悉數收回現在各省自鑄及流行之實數若干雖不可稽大致每省平均一千萬元則全國約有二萬萬元今欲悉數收回每一元約耗十分之二以二萬萬元計所耗約四千萬元此不過舉例而言其餘改良整理一切稅制無不須先墊鉅欵者則舍募集公倆以資周轉更有何道哉比年以來日言理財而不爲根本之改革徒事目前之補苴凡所措施卒歸無效由於不籌墊欵動生顧慮之故耳蓋凡物不能無代價欲收重利於後必先投資本於前日本之於台灣初以五千萬元收買大租地劵以圖租稅之統一近則地租一項已有數百萬元之歲入以供台灣行政費約略相當矣此尤近事之可徵者也惟是欲行公債所當預籌者凡四事一資源之籌畫即如何而能使公債暢銷是也果使國家財政基礎鞏固信用深厚則公債銷路自廣可無待言兹當基礎未固信用未厚之時不得不先爲人民廣籌公債之用途用途廣則銷路自廣至用何術以廣其用途則屬於公倆政策兹不贅及二條件之籌畫公債有有利公債無利公債及有期公債無期公債之别又有有擔保公債無擔保公債及内國公債外國公債之别現在募債自應用有利及有期條件以堅信用又募債所以整理行政與興辦實業不同不必附以擔保旣無擔保則不問内國外國均可一律招募以利用外資之輸入三使用之籌畫募倆既以整理行政爲主旨則使用之限制及整理之方法成績所宜預定如爲整理某項租稅而募集之公酈不得移作他項之用此限制之法也其整理之案應預定遞年之辦法及其應完之成績逐一詳列嚴定考成以收實效四償還之籌畫現歐洲盛行永遠公債由於民力富足國家信用鞏固之故非我國所能取法自宜先行有償公債而償還之法所當預籌考各國有行减債基金制度者宜師其意設公債償還局專司其事又公債旣爲整理行政而設其有將來可收厚利者如整理田賦之類應仿特别會計之例預定將來收入增加之時每年提出若干以供償還此項公債之用是皆籌畫公債之要義也如上所陳以言制出則酌劑財用必以政治方準爲衡以言制入則增進財源首以統系稅制爲要財政大綱略具於是矣雖然一出一入之間必有法制焉以規範之而後能得其當此爲形式之財政亦謂之財務行政考歐洲財政制度之發逹以英吉利爲最早大陸諸國則肇於中世紀以還所謂財政統一時代是也當時統一者凡三事一日預算之統一卽合地方分立之預算而定總預算之制度也二日金庫之統一即合地方分立之金庫而定中央國庫之制度也三日財務機關之統一即收散亂無紀之財政機關而定獨立之統一機關也無論何國凡財政制度之完備必在立憲政體確定之後蓋立憲則有議院審計院等以司監督財政之職財務行政乃有起色也臣竊以爲我國財務行政亟當改良者有二一歲計法規之釐訂也歲計法規者定整理歲計之程式及辦法者也其最重要者爲預算制度各國每揭其綱要於憲法中其次則預算之編製施行及决算等别以法令規定而總稱爲會計法規此外又有國庫補助法稅法國債法徵收法官有財産管理法之類皆屬財政法規而與會計法規並行者法規不備財不可得而理也我國財政紊淆之最大原因由於預算之不立預算要義最貴統一故以總預算爲主要總預算編制之任屬於各主管衙門而統於度支部總預算决定之任屬於度支部而統於内閣各部不能自專各省不自爲政我國不然部與部不相謀省與省不相涉各部與各省不相聯屬旣無統一之機關又無編制之法程於是中央十二部則有十二部之預算地方二十二行省則有二十二行省之預算不啻析一國爲數十國也且自中央與地方之關係言之則我國但有地方財政而無所謂中央財政以中央政府無不仰給各省也又自各部相互之關係言之則我國但有特别之預算而無所謂總預算以度支部向不干預各部也夫特别預算本屬不得已之舉日本特别會計凡四十五宗彼方引爲詬病可爲鑒戒也我國預算制度中央總預算之外應否另立各省預算此與官制有關將來應詳爲規定今惟有舉全國財政悉統於度支部而以度支大臣綰收支出納之衝至其事業性質特殊者始行特别會計之制嚴戒濫用並將一切會計法規迅速釐訂以立施行之準並將財政法規一律頒行庶治人與治法相資爲用矣二歲計機關之整理也歲計機關有三其一財務行政機關有中央地方之别中央機關東西各國皆以屬於度支部惟官有財産官辦實業則爲經濟行政而隸於農工商等部此外純以收入爲宗旨及性質特殊者如各種專賣局之類則特設機關司之而統由度支大臣監督之故各國度支部通有之職權可以預算事務會計監督事務制定收入法規事務三大端括之至於下級機關則各國成例有二一特設財務官一委任地方官此由於歷史地理及事務性質之不同未可執一而論若採因地制宜之制則以委任地方官爲便若採全國統一之制則以特設財務官爲宜大抵直接稅及森林事務則宜行委任之制間接稅及官辦實業則宜行特設之制其大較也我國現制除關稅外各種租稅純以地方官爲徵收機關將來稅制改良則財務官亦應分别特設此財務行政機關之當整理者一也（未完） 
小說 
[短篇小說靈掌（春）]  
　　新正二日。記者自南京路至派克路。自東而西。至泥城橋之次。寒氣中人。雨集如霰。時已入夜。道旁之電火。光線瑩然。雨氣暈燈。波光折彩。電燈受雨而顫。動蕩不定幻爲細碎之波紋。照眼作纈。 
　　雨勢漸盛。記者未携雨具。則促步登橋。一橡皮人力車。止於橋次。車夫翹首望天。口中若有所語。 
　　記者急呼之曰。車來車來。至派克路修德里。車夫聞記者之。語白眼視。側 
 
 

Page 19

 
 
首望掉頭微哂傲不一答 
　　記者覩此偃蹇之狀大忿不可止叱之曰吾欲賃若車若傲不應何也車夫作揶揄狀曰欲往修德里乎車值非一角五分不可泥城橋之於修德里爲途至近平日車值不過銅幣三枚多亦僅四五枚今車夫傲索多資記者知其要挾然不得已無暇與較值搴裳一躍方欲登車而拔鍵之聲浪起於右方且有兩人笑語之聲直傳入記者之耳鼓 
　　巴利餐肆之大門呀然而闢兩高碩之西人聯袂偕出且笑且言佇立大門之外車夫一見即引車大奔且奔且謂記者曰君請别賃他人之車毋來溷我記者詫且怒直前執其衣袂謂之曰汝車已受賃於我汝何得如是車夫力掣其袂絶路而馳大聲以答記者曰我不願載汝汝將奈何記者覩此野蠻之狀態聞此墅蠻之語言忿火霍然直闢此腦門而出然雖怒絶而無如之何瞪目立視其去 
　　車夫馳過馬路之右方立止其車遮西人而告之曰先生此爲橡皮車此爲橡皮車 
　　西人掉臂不顧縱步直前車夫立隨其後陳乞再三西人厭其煩擾則大怒舉行杖力扑之車夫立蹶於地西人相視而笑疾趨向東去 
記者曰哀家之梨遜其夾脆并州之剪無此鋒芒今日之不知分量而專以媚外爲功者盍以此爲鑒 
本埠新聞 
[澈查礦務公司之眞相]  
　　公共公廨寶讞員近奉滬道札文略謂准福建勸業道移以去年冬月十七日上海報章載有閩人王受之在滬設立礦務公司等語本署遍查檔案並無此項案牘未識王受之是否在滬招股究竟奉准何衙門公事請道飭廨查復以憑轉核等因現寶讞員正在派人澈查尚未得其究竟 
[電車佈景之新奇]  
　　英美電車公司每届新年必備花車一輛綴以五色電燈數百盞游行馬路光耀燃爛華麗異常今年更於花車之後另備拖車一輛形如塌車而廣闊過之上紥彩亭一座牌樓二座兩旁佈置花石甚多亦綴五色電燈惟此車並不搭客專爲請客而設聞洋總理麥考爾君擬俟新年過後將彩亭等拆除以備旅客安置大件行李及商家運貨之用 
[承買九畝地公産之結束]  
　　老北門内九畝地營基公産前經上海縣詳准上台召變歸公撥充改良監獄及地方自治籌備經費等用當時議歸自治公所董事經售卽由吴紳畹九設立興巿公司會同上海縣丈見共有基地三十餘畝估價洋二萬五千元去歲之暮吳紳已如數繳價並開明承買户名呈請自治公所董事轉呈上海縣請給印諭以便執業矣 
[再誌縱火圖賠之勾當]  
　　寗波人林正清在西門外仁慶里賃屋居住保有火險銀四千兩去冬勾串董某及保險掮客陳某賄囑蘇州人戴子卿同寡婦王金氏承租貼隣空屋縱火圖賠曾經總工程局提林質訊狡不承認昨日復由陳裁判傳集訊問先據向爲細崽之陳耀基供稱小的之妻賀氏成親六年已生子女忽於去年十月間私自逃出直至除夕始在仁慶里尋見已改男裝扭案求究賀氏供年二十三歲去年十月間在丹桂戲園觀劇與林私識同居仁慶里某號屋内陳裁判詰其縱火一節堅推不知旋將在押之林戴二人提案質對林稱木器什物俱係租來並不勾串縱火與董某亦未謀面詰之王金氏仍供由董妻招來林則不認判林戒責一百下押候補提董等來案澈究賀氏戒責一百下交夫領回管束戴與金氏仍着還押候質 
[改選議員乙級開票]  
　　城自治議員照章每年改選半數本届改選議員三十人甲乙級各舉半數正月初七日乙級開票當選者十五人姓名票數列下葉增銘惠鈞五十四票奚慶良靜餘三十七票曾澤霖志忞二十四票江異榮儕二十三票王樹功伯申二十一票吳雲祥維卿十八票居古谷生十七票周文熾采臣十六票鍾景泰藹亭十五票趙秉圭輪秋十五票張國衡士希十五票凌紀椿伯華十五票朱樹恒久餘十三票金潤章松夫十三票張良試譽先十二票 
[飛行艇改期試演]  
　　法國技術家勒禮希携帶飛行艇來申定期初七八兩日午後在江灣萬國體操會塲試演已紀前報昨爲第一日試演之期午前已有中西士女多人搭乘淞滬火車前往江灣竚待觀看是日天氣甚佳並無風雨阻碍之慮但此項飛行艇配合不易雖係技術專家亦往往一時不能著手蓋以此事關係駕駛者之生命名譽萬不可貿然從事也昨適機器稍損配製不及在事諸君深恐游人徒勞往返即於車站一帶遍貼廣告改期試演奈一時人多爭往有不及細閱廣告者是以自晨至暮來往江灣之火車無一次不異常擁擠云 
[警界名譽果能恢復乎]  
　　城内東二區巡長彭自福即彭四福去年捲欵濳逃後迄未查獲各商店被欠之賬亦尚無着兹聞滬道劉觀察以該巡長騙取貨物乘夜濳逃實屬不知自愛因特諭飭一路分局德正巡官勒限嚴緝到案究追以保警界名譽並着查明該巡長係何人保升禀復核辦母許徇情 
[城内]  
　　道台宴客○滬道劉觀察昨日在署設筵邀請沈仲禮温宗堯羅貞意三觀察飲宴聞爲商議滬上防疫事宜 
　　行人跌斃○廿三保十二圖地保昨至縣暑報稱松江人陳年香來申找尋友人施文炳遇見之後獨自出外經遇楊樹浦路大純渺廠門前不知如何跌仆斃命捕房恐有别趙特飭小的來縣請驗當奉内諭委浱捕廳情少尉前往代驗 
　　司帳舞弊○洪泰紙店主張鐘桃昨將司帳蔣文卿扭至縣暑禀稱該司帳營私舞弊 
 
 

Page 20

 
 
避匿已久今日始在永仙宫地方遇見扭案請究時本縣田大令赴省未回當奉内諭飭將蔣文卿交值日差看管候訊並着張鐘桃明白補詞 
　　道批五則○楊震聲禀批前呈迭經批斥乃復任意牽扯妄瀆殊屬可惡仍不准蔡咸泉禀批此案旣由公廨訊判應著禀廨聽候核示毋得來轅率請備案金繩業等禀批公田營葬於理須向各房商允况單據旣在許姓之手尤非邀同房族妥向理處不可毋得纒訟抄黏姑附朱邱氏禀批此案飭據工程局裁判官禀復知該民具結遵斷在先乃敢迭次飾控圖翻殊屬刁健特斥徐順卿等禀批此案前據薄德明等來道具禀當經前道以此事行文辯論派員商辦迄無效果批飭如欲保塚應亟延律師赴英按察使控告至領價讓地與否須出公願毋庸求道作主在案現又據該司年具呈前情仰上海縣飭令仍照前道批示辦理至邰招福於揑名盜賣之後復串令工部局開路拆坟實爲此案罪魁禍首并即嚴行訊究具報毋再寛延切切 
　　官事○南北洋海軍總統薩鎭冰貨捐局總辦吳其昌寶山縣知縣胡調元鈞和兵輪管帶馬廷樹滬軍營管帶王雲華廣東候補道李湛陽昨日均至道署拜謁 
[南巿]  
　　阿翁無理○法租界車寓主于昌順去臘同其姪于雙福扭表兄仇紹基同妻高氏至工程局控稱被仇私將未婚姪媳金鳳賣於董茂芳爲媳議定身價洋一百十元先收洋五十元串出雙福之父慶德私立婚據等情昨由陳裁判研訊于昌順供姪媳金鳳自幼過門不料慶德欠仇會欵致被串賣訊之金鳳供年十六歲被翁議賣爲娼故由仇等經賣詰之于慶德供認先收洋五十元不諱判慶德繳還洋二十元仇夫婦着繳十元交保再核金鳳給于昌順而回 
　　仍難改嫁○揚州婦人王趙氏去冬將寡媳趙氏扭至工程局訴稱媳婦存心改嫁求請究辦經湯裁判命將該媳留候伊母趙左氏具領時繳洋四十元給姑具領爲夫安葬詎左氏反赴道署上控批回昨日復訊陳裁判以氏姑亦非安分之人當堂申斥着交左氏領回並具切結不許改嫁 
[閘北]  
　　自投羅網○桑胡氏前將馬阿二阿巧大二女子扭至四路二區控被誘匿姪女桑招弟當經龔副巡官詢無實據諭飭交保帮尋在案前日忽由袁陳氏將招弟送回據云該女係被氏夫袁阿四誘往無錫等語胡氏爰復將陳氏扭局控告昨移分局黃正巡官諭將陳氏招弟分别收押候訊 
　　烟霞窟穴○醬園弄潘金林家私設烟榻容留張阿林姚善章等開燈過癮被四路分局巡士查見將潘等三人拘局押候訊辦 
　　同居衝突○住居水順里之馬阿富前日與房客余姚氏因房租紏葛口角相毆致傷該氏頭面旋即扭控四路分局暫押候訊 
　　咎由自取○王耀明與邵連慶因賭起釁互相扭毆王將邵之頭顱擊傷逃逸事後由邵將王妻孫氏扭至四路分局控訴黃正巡官以因賭肇事實屬咎由自取姑念受傷斥退免究 
　　賭徒受罰○新閘橋路施粥廠對面裕成煤炭店主吳阿邦與夏土高汪桂生等在店聚賭被四路一區巡士一併拘局奉黃正巡官諭令吳夏二人各罰洋四元汪罰洋二元具結斥釋 
[英租界]  
　　賣女爲娼○何阿虎自將女兒改名花紅春押於福州路東薈芳一百四十七號門牌鴇婦王二姐所開之妓院内爲娼被總巡捕房探目李星福查悉於昨日禀明捕頭將何女王鴇及何一併拘入捕房押候解廨訊核串騙皮衣○南京路第一行臺客棧門首擺設皮貨攤之童照祥昨至捕房控被鄭榮卿史光裕騙去天緞青種羊馬褂一件捕頭准飭包探邵仁初將二人查獲拘押候究 
　　乞丐兇惡○惡陸丐阿德昨紏黨羽在四川路將東洋車夫嚴云龍毆傷頭額當被華捕查見將陸拘入捕房押候究辦一面將受傷人送請仁濟醫院醫治 
　　圖騙莊欵○姚春元曹林生私刻瑞和呌貨行圖章並揑俞雪堂之名向天津路敦和錢莊圖騙銀二百兩當被察出鳴捕拘入捕房押候解廨訊辦 
　　斥革西探○總巡捕房管理傳提事宜之二百零五號西探阿美因辦公不力昨經卜總巡查知着即斥革 
　　漁翁得利○老妓翁梅倩昨日乘車經過福建路元吉衣莊門首適該莊某夥傾倒面水澄於翁妓衣上該妓即下車向之理論詎車内之銀水烟袋被匪乘間竊去旋經老閘捕房包探沈阿岳在該莊附近裕昌押店内查獲原贓吊存捕房候領 
　　非無原因○滬南王家碼頭肉莊主陳阿狗昨至老閘捕房報告稱被王阿良吳小四無端軋至靖遠街七十四號茶館内拆梢洋二十元不遂持刀恐嚇剥去馬掛一件捕頭准即飭探蔣文彬協同西探前往查明因賭起釁斥不准理 
　　車夫濳遁○九江路全泰盛信局夥陳康仁昨由法租界雇小車載運值洋一百五十元之小土兩包將至門首該車夫乘間逃去陳即投報捕房請爲查緝 
[美租界]  
　　捕廳驗屍○昨報記茂海路五百四十六號空屋内縊斃無名男子一節兹悉死者並無家屬在滬前日下午經捕廳趙少尉蒞所驗明委係自縊身死遂飭地保報堂收殮發壇候認 
　　夫婦鬥毆○余士發昨與其妻何氏在武昌路口角相毆巡捕勸阻不服一併拘入捕房押候查辦 
　　窮兇極惡○天浦路某西人家侍者劉良英昨向同伴未庭鶴硬借不遂將菜刀向朱亂砍幸未受傷當由朱喚捕到來拘至捕房請爲究辦 
　　贓賊何往○南巿某海味店前日失竊銀箱一只内貯現洋鈔票二千餘元昨報捕房請爲帮同查緝 
　　賭徒爭鬥○沈少泉沈省常吳瑞生吳阿生葛樹棠葛坤榮等昨在唐山路因賭起釁互相肆毆被甲乙二捕併送捕房押候究辦 
[法租界]  
　　洋員過滬○天津法工部局總辦龍仁君曾在上海爲律帥近因請假赴長江等處遊歷道出滬江暫駐密采里西客館凡與龍君有舊者咸往訪謁聞日内即須乘輪往各處遊歷云 
　　及時行樂○法總領事署正副總案官軋欲李畢利兩君近乘公餘之暇邀同譯員等雇坐遊船往蘇杭内地游歷聞不日即可言旋 
　　重申禁令○法工部局衛生處西官近查各街里巷居民傾棄圾垃往往不遵定章倒於門口且時有將什物堆儲弄中者不但阻碍行人且於衛生亦有妨害因特重申禁令挨户知照自後須將垃圾傾棄街口桶内如再故違定干究罰 
　　禁放爆竹○捕房麥總巡以界内店舖居民每逢新年必藉詞酧神燃放爆竹不但於事無裨且易肇禍因此特頒禁令如敢抗違立提究罰 
　　欠租逃避○老北門外大街同源昌科瓶店主因虧欠房租數十元無力彌補棄扂逃避兹經房主禀明公堂諭限七天如店主不來料理准將什物拍賣作抵 
[海上閒談]  
　　昨值禮拜。又爲新春。闔埠士女。皆熙熙然作游春之舉。南京路一帶。馬龍車水。兩旁觀者。如新軍列隊然。我觀去年年終。巿情緊迫之時。初不料洋塲十里。猶有盛况如此日者也。 
記者曰。誰謂中國財源竭。上海巿面衰者。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[王清穆籌擬蘇路進止敬告股東（二續）]  
　　（二保存南線之計畵） 
蘇路之先築南線固爲愛護國家主權起見然路工告成幾及兩年欲籌持久之計必賴營業之進步欲考核營業之進步必須調查滬杭通軌後客貨等欵之收入兹鈔取營業所帳略布告如左宣統元年六月以前未通浙路期間之入欵聊備參考而已 
　　錄蘇路客貨運脚逐日平均表（自光緒三十四年三月二十日開車起至宣統二年九月底止）（表略） 
　　觀右表本年三季營業每日平均得九百四十八元有奇按照公司上年預算一切開支日需八百元今年議將工程處薪費力求減省統計總公司及工程營業各項開支日需六百餘元似乎營業所入日可餘三百元然必公司資本全是股欵方能有此今以股份不足除郵傳部存欵六十萬兩外尚欠銀行錢莊之欵九十餘萬兩息視股欵爲重故以日餘三百元貼補債息而猶虞不足遑論官利目前救急之策不出左之兩層 
　　（甲）呈請郵傳部撥欵補助 
　　除前撥存欵六十萬兩外再請部撥若干萬兩作爲官股 
　　（乙）催繳新舊股欵 
　　據收支所查核股册凡已繳一期或二三期而其後期尚未繳足之股欵約有一百餘萬元照公司律股欵逾限不交准由公司招新股東承受擬請同志籌集巨資就大會酌定條件接收殘股以免懸宕不結 
　　以上兩層果能辦到債欵旣清虧耗自免保存之道庶幾在兹然以後贏利之希望非營集有大進步斷難滿意所謂大進步者雖非蘇路權力所及但旣與　路有密切之闋係不得不力圖左之兩層 
　　（甲）呈請郵傳部赶辦滬甯接軌事 
　　（乙）商請浙路展築通皖通贛爾線 
　　交通事業路線愈長則營業愈大而敷設路線尤以注重卅楫不通之地叚爲要浙路之先築杭嘉杭甬具爲愛護　家主權與蘇路同然欲營業發逹皖贛兩線勢不可緩　路以輔車相依之故極願早觀成 
　　清穆智識短淺勉抒千慮一得之愚以爲保存南線之計畫如此是否應俟公决 
　　（三重定北線之方針） 
　　北線原擬爲海開嗣因津鎭南段改出浦口定名津浦乃　先築清徐將來更展築瓜清以逹鎭江而開徐清海又經郵傳部規畫官辦今蘇公司清揚一叚發軔伊始而道路傳聞又有郵傳部徑修徐海之說又有魯撫籌築膠沂以接津浦之說時局變遷而我之清徐將成駢枝大凡交通之計畫孰爲幹路孰爲枝路必先定線分明而後次第　功不至有緩急倒置之慮曩者虚擬北線上承汴洛下以海州爲終點者謂海州可以開商埠也迺迭次調查加以測勘僉謂欲開商埠非投巨資施大工不可清穆審度時宜參考地勢幹路定線開海不如開通若夫海清瓜清祇可作爲枝路從緩由修幹路終點所以改指南通州者有數利焉江隂與南通州對岸爲長江振要門户江北軍隊駐紮清江有鐵路可逹南通州則聲息較靈隱成犄角此利於國防之說也津浦告成鎭江商務必致減色有開通鐵路則鎭江關宜移設南將州使西北商旅咸出此途稅收必旺仍可兼轄京口此利　商業之說也南通州之天生港本係奏准自開口岸碼頭躉船均已設備不必因開通鐵路别籌建築且修路先設便道從此轉運材料亦至簡捷此利於節省經費之說也兹將幹枝各線早具略圖於上以供研究（圖略） 
　　前圖開通幹線約長一千五百里豫　占三百里蘇境占一千二百里地勢平衍橋梁工程亦不大吾蘇備銀二千萬兩當足敷用此路如待招股辦成則成申十一月臨時會清穆曾切告吾伯叔昆弟非更舉總理不可更舉總理則公司有刷新氣象股份響應自在意中詎此議未洽而流光如駛眗閱兩年設再因循勢必讓歸官辦夫復何言雖然鐵路爲一國交通事業商辦官辦論者各有其理由官辦以公帑　資本商辦以股份爲資本亦事之　當不易者也而體察我國近日情形官辦固無可撥之公帑商辦亦無可招之股份欲圖交通便利非出於舉債造路殆無可以觀成之望獨是舉債造路其應行討論之處甚多而清穆所亟求吾伯叔昆第之指示者是否官辦宜舉僨商辦不宜舉債是否官辦舉債國與民胥受其利商辦舉債國與民咸蒙其害果如上所云則吾北線之歸官辦可於大會决之矣非然者謂商辦舉債未嘗不利於國家未嘗不利於人民則吾伯叔昆弟之爲北線計者亦尚有商量之餘地况商借商還農工商部本有擬訂章程之說乎總之路政關係至重債務擔負匪輕以官辦而舉債直接之負擔在國家而間接之負擔仍在人民以商辦而舉債直接之負擔在公司而間接之負擔亦在人民（台歸還本息時之集股或就地方　欵之類）而不在國家當此時局阽危凡吾伯叔昆弟皆爲立憲國家之一分子謂宜如何竭其心力各爲國家分任至艱至鉅之負擔即就商辦鐵路一事窮究其利害得失以定從違亦庶幾與曩愛護國家主權之宗旨猶爲能始終貫澈也吾伯叔昆弟其有意乎 
小說 
[軍情小說湘纍怨（廿八）]  
　　林德康聽了。還有些疑惑不定。當不得李震寰再三力勸。只得答應下來。暗暗的聚集徒衆。預備起事。原是準備著十八晚間起事。奪了萍鄕。十九晚間。便向醴陵進兵。地裡知道十七下午。就傳到了搜獲器械的消息。王大老爺的那封電報。也就到了萍鄕。藺觀察得了電報。大吃一驚。連忙通電各省督撫。告急求援。這個信息。早有林德康的黨羽。暗暗的傳了出去。林德康和李震寰都不覺大吃一驚。林德康嘆道。如今事情是不成功的了。連我的性命。也不知保得住保不住。李震寰想了一想道。旣然他有了凖備。我們索性就在今晚起事。殺一個措手不及。這個主意何如。林德康摇手道。他那威字三營護兵。都是挑選的精壯。又都有槍砲。我們那裡敵他得過。我的初意。原打算乘其無備。先奪了他們的槍砲。然後再行動手。如今是不消提起的了。說著。便立起身來道。我且到外面去打探一下。看看情形。究竟怎麽樣。說罷。急急的走了出去。等了好一回。方才滿頭大汗的跑了回來。對著李震寰道。好險好險。方才姓藺的傳了我進去。呌我好好的彈壓礦丁。不得騷動。幸而還没有提起電報裡面的話來。如今我也只得依著他的話兒。假意彈壓衆人。照常行事。隨後看有機會。再說别的話兒。但是我勸你十九那天的事情。也暫時緩一下子。不要鹵莾從事。那邊醴陵縣旣然有電報過來。說是已經防備。自然不是說謊。恐怕你就是舉事。也未見得就能成功。枉自送了許多黨人的性命。還是隨後再看機會罷。李震寰聽了。奮然道。大丈夫作事不畏艱難。不惜生命。方才能成大事。若都是這樣的貪生怕死。瞻前顧後。那裡還能辦什麽事情。况且那醴陵地方。四無城郭。就有防備。也不中用。我一定要先奪占了這個地方。再說别的。只要請你帮我一。個心就是了。 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
