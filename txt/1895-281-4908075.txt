# 1895 - 281 - 4908075

 

Page 1

 
 
[募振引言] [  申報館恊振所謹啓]  
　　黄河潰决平地汪洋山左黎民死亡枕藉其幸而生者流離轉徙吸露餐風凍餒交加朝不保暮而汴梁苦潦亦復顆粒無收磽潛之區災後益無聊賴此種糝狀幾非昔年鐵涙圖所得描撫苟非急籌數十萬金恐施振終難遍給而南省數年勸募亦已成弩末情形欲請發棠實難啓齒惟有仰求樂善諸君子以救人救澈爲念不論多寡慷慨傾囊多一文卽多救一人早一日卽早全數命上天福報如影隨形本館蓋不勝馨香之祝矣特行微忱伏祈德鑒 
[珍物待購] [  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之責旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷臬旣能廣積隂功且可增輝燕國誠一舉而兩得也計開朱漁珊帖一部高澹游山水一幅米南宫字手卷一軸天靑緞馬褂料一件 
[閱本報所載條陳時務試甲論之]  
　　八月十六日本報載條陳時務一則言京師訪事人云刻有人奏陳當今急務十條請通籌全局以濟國用今將師目列後一開鐵路以利轉輸一滅額兵以歸實濟一鑄鈔票銀幣以裕財源一創郵政以删驛遞一開設民廠以造機器一創練陸軍以資控馭一折南漕以節經費一重整海軍以圖恢復一開礦務以資利用一設立學堂以儲人才以上十條現經軍機大臣連日會議傳言開鐵路减額兵重整海軍三條樞臣意准試辦其餘尚在可否之間未能驟定准駁云云執律人閱此不覺欣然以喜喟然而歎曰近日條陳時務者多矣或專論一事或兼論數事俱能探本窮源選言舉要然終未有若此之純粹以精一一可見諸施行也考其發端之意名曰濟國用而究其實效雖欲國富兵强開中興之盛業諒亦不外此十端夫以今日之中國日形凋敝而言雖以此十條坐言起行實力振作奮發有爲猶恐緩不濟急奈之何樞臣祗准試辦三條而其餘七條尚在可否之間而猶預未定也噫今何時乎今何勢乎强鄰窺伺於外一有違言卽以兵船恫喝肆其要挾之謀會匪煽動於中歴年閙教之案暴虐殘忍無所不至使西人因此仇視華民目爲半教化之國而不願以誠心相待幾欲以兵力脅之彼則乘機鼓動使朝廷顧此失彼措手不及以遂其報災樂禍之心陜甘回逆根株未絶死灰復燃勢頗猖獗實爲邊陲之大患封疆大吏專事粉飾因循苟且甚或一味酣嬉置國計民生於度外凡若此者皆中朝腹心之大疾眉睫之近憂而顧可諉以不知乎我皇上深居九重日理萬機所賴以輔佐平治者惟此樞垣宰執數大臣而已此數大臣者如能公忠體國興利除弊其堅忍之能力以行其所必要之圖尚可以危爲安以亂爲治倘仍是泄泄沓沓但求苟安之計而不務遠大之圖則國勢日以弱民生日以困將來之大局何堪設想此執筆者之所以喟然而歎也今試以未定准駁之七條論之一儔鈔票銀幣以裕財源自貿易塲中用銀及銅錢以作交易已免之貨易貨之難然銀之成色高下及分兩之多寡輕重必需辨别秤准頗多曲折且費時刻故不如用銀錢之爲便今墨西哥國銀錢流入中國華人多樂用之匯豐銀行之鈔票亦旣通行於沿江各口岸矣可見事之利便者人無不樂從也但西洋諸國皆各用其本國所鑄之錢因此爲國家權利之所在而民間行使實爲勢所必然者初不料中國憚於改章而一任本國之民用他國之錢以致流弊叢生也爲今之計宜鑄大小銀錢自當百至當千不等進出之價一定之後永無漲落又可仿英法德諸國之法鑄金錢大小二種以與銀錢相輔而行進出兌換之價亦永無漲落設鼓鑄之局於京師各省及民間皆不准仿造私鑄以歸一律金銀錢通行之後再由國家造鈔票以便民用特設律法嚴杜作僞之弊令民間知此鈔票可以隨時兌換提取金銀之錢則鈔票與金銀同一足貴且較之尤使矣金銀錢及鈔票用之年久則不免有磨輕破碎之弊可由國家收回舊者另易新者此等在西洋各國皆有定章流弊少而益處大中國仿而行之必能裕國而便民也一創郵政以删驛遞夫中國之驛站蓴遞朝廷之諭旨督撫之奏摺文武員弁之咨移寮寀同官之禀牘凡有涉於公事者莫不由驛站馬遞間有尋常信件夾入遞送亦皆官幕中之物封套之外加以關防印信始能代送而沿途馬夫往往私拆見有不關緊要之件卽任意棄置遇有摺禀要件亦復有遲誤遺失之弊見於京報者指不勝屈迨逐站挨查彼此推諉此無人專管之所致也且國家設立驛站每年經費約需銀三百萬兩之多各省有緊要公事仍復專弁賫送若將此費與各省信局之費共計亦不下三百萬兩之譜倘中國亦仿照西法鸞通郵政廣設書信館則商民寄信之費以各省合計之不但可省前此之六百萬兩而且可賺數百萬兩甚易易也如此非惟旅人受無窮之惠卽目前經費支絀之時歲增如此鉅欵亦裕課之大計也此稿未完 
[諭旨恭錄]  
　　八月十四日奉旨甘肅道陳萬言湖南道黄炳離山東知府郭驤江西同知林介弼安徽同知樊炳濂安徽直隷州知州左承伯湖北知州汪應度廣西知州石家鑑奉天知州陳衍庶浙江知州周承炯安徽通判宋和浙江通判閻希傅廣東通判文海江蘇知縣張紹棠姚守彝甘肅知縣潘遠曜浙江知縣李錘祜伍振鴻江西知縣江守　湖南知縣吕佩瑀直隷知縣雷无衢寗緗江蘇知縣吕承瀚安徽知縣趙元熙高贊善胡汝霖山東知縣鈕家樞山西知縣張彝河南知縣兆禧山西知縣趙太灜江西知縣王萬育湖北知縣吳明陶翊中曾傳漳四川知縣容益光廣西知縣陳品全兩淮鹽大使劉晉庚山東鹽大使盛輅頤廣東鹽大使朱賡亮俱照例發往養親事畢官浙江臨安縣知縣楊宗瀛著不必坐補原缺卓異直隷寍津縣知縣趙欽舜著准其卓異加一級仍註册回任候升升補廣東陽江直隷廳同知田明曜著准其升補奏留吏部額外主事蔣廷黻著准其留部戸部員外郎員缺著文鑑補授盛京工部主事員缺著福祥補授欽此同日奉諭旨本日引見之江蘇候補道劉麒祥著於十七日預備召見欽此同日奉上諭溥齡等奏應修工程請派員勘修開單呈覽一摺菩陀峪萬年吉地工程應行修整之處著派剛毅前往敬謹查勘欽此○十六日奉上諭本日鴻臚寺卿劉恩溥陳奏事件片内繕冩人名多有錯悞著交部查議欽此 
[防營移駐]  
　　刻聞駐紥張家灣之防營自八月十六日起移駐南苑至十八日挪齊并將神機營京兵每隊挑選精將二百五十名選出共若干名亦於十八日各帶軍裝器械齊赴南苑合入該防營操演統歸程軍門文炳王軍門鳳鳴二人節制 
[停止裁减]  
　　前經戸都籌議開源條奏内有裁减官員米折銀兩一條已經准行嗣聞樞臣剛子良少司徒毅 
 
 

Page 2

 
 
在皇上前面陳京官苦况請止斯議刻已奉恩旨照舊給放不復裁减矣 
[質物轇轎]  
　　安定門内天德當鋪於二年前曾有某甲携古磁盤質二金而去今八月初甲來贖盤子母金均算付淸楚當夥對號取盤盤已破碎夥驚告諸掌櫃掌櫃籌思無計乃以實情告甲請甲自往古玩鋪選買磁盤而當鋪償其值甲　肯而去次早甲偕某乙復來謂當鋪曰昨日之議冐昧應許此盤係主人之物幷係祖遺御賜斷不能以市貨濫充今同乙來須另商議當鋪問乙何人則卽甲之上人物之本主也當鋪約甲乙入鋪再四懇情許償以二百金之多而乙終不應翌日乙控當鋪於步軍統領衙門傳訊兩造後經該衙門將案送交刑部審訊刑部因係細故無關罪名駁回兩次乙恃係宗室乃復至宗人府控告聲稱當鋪毁壞御賜之物又復辱駡宗室等語刻宗人府仍將此案送部分山西司審訊至乙盤是否御賜抑或揑詞訛詐當鋪俟刑部詳訊自然明確容俟續聞再錄 
[新置義塚]  
　　八月初十日北城兵馬司正堂陳指揮示諭本城八鋪貧民得知現奉北城城憲諭將城隍廟前叢葬處封禁不准埋葬刻在南下窪地面新置義地一叚如貧民死喪無地埋葬者准赴本司起票埋葬幷無使費如有吏役需索許爾等禀明懲辦等語按城隍廟前叢葬歴年已久不可辨識往往舊塜之上再葬新棺以及有枯骨暴露等情事現經城憲别購新地封禁舊園不可謂非仁政之一端也 
[雲津雁影]  
　　李傅相總督直隷兼任北洋大臣誼重懷柔向爲西人悅服王夔帥繼膺是任薰規曹隨西國官商亦無間言惟夔帥任重事繁加以處處謹愼小心凡有交涉軍國關繫之事必先商請總理衙門然後定奪據西人謂總署轉商頗嫌煩瑣擬奏請傳相仍任北洋大臣之說與夔帥　疆而治云云然未見明文不過照有聞必錄之例紀之究未敢信以爲實也○北洋施醫院創自李傅相約及十年頗著功效醫官餘西人伊爾文等外半係由美回華之官學生受業於西醫馬根濟得肘外之傳枕中之秘者也從開創至今大小症候日治數十人雖不盡手到病除然起沉痐而免登鬼籙者日不乏人前年復大啓爾宇並設西醫學堂使後起有人庶醫學不至中墜蓋恐莫爲之後雖盛弗傳也醫院章程内症而沈重外症需奏刀者留院住宿如果極貧加以給膳否則旣不給膳並不留院以省經費而期經久自去冬起醫傷兵士留院居住者至二百餘人之多外來求治者幾至不能容膝大抵人之競趨於西法者因其奏功之速幷可省錢也然到院者時有後先治病者事分緩急安得萬間廣廈兼收並蓄除醫藥外盡人而予以食宿之所耶今年夏令疫癘流行唐山傳染較津尤甚當欽差大臣劉峴師駐節唐山時咨會北洋大臣王夔帥札派該院醫士數人設廠於該處洋灰窰無力貧民均賴醫治現在華人之得行道將不亞於西而西人亦不能獨擅勝塲矣 
[海潮傷稼]  
　　厦門於八月初一日因颺風潮漲海水加高數尺灌入内地沿海漳州海澄同安等縣各鄉堤岸皆被海水漫冲倒壞田中之禾稼以及雜糧一經海水立卽痿倒本年漳泉沿海遭此奇災未知父母斯民者能以民膜爲念通禀減賦否也 
[負債輕生]  
　　杭州訪事人云省城扇子巷某姓甲乙二昆仲少孤家赤貧賴破屋一椽稍收租息其母素以女紅佐薪水甲幼讀書旣長以訓蒙餬口乙就綢業而好賭博今歲在招寳堂生理至中秋虧空店中之欵外間亦不免債項計共約毛詩之數節邊託辭緩約欲向親友告貸苦於未得門徑遂於十八日私購阿芙蓉膏服之同事者固不知也比及毒發急爲灌救則已無及當卽知照其家幸母兄皆明理自行備棺收殮惟欠項則作來生債矣 
[潯陽秋意]  
　　九江訪事人云某日宋頌臣鎭軍因公至金陵於十五日戌刻附江裕輪船回署標下各官俱赴碼頭迎接○宿松縣與九江襟帶相連本年春張香帥查知其地産煤委員會縣開採目下煤已運到江寗燒試香帥復飭提若干交鄂局化騐察得是煤灰質甚輕含焦甚富若燒成焦炭極合鐵政製造之用用且核計成本亦較東洋江西所産者從廉香帥聞之甚喜特飭總辦蔡慕陶刺史濟勤赶緊礦認眞經理以觀厥成稱史奉札之下卽回局督率司巡工匠昕夕從事近又勘得傅家壠菜子廟茅家嶺各處煤礦將於節後大興工作并聞已延得西國頭等礦師烈姓行將航海到華矣 
[告泉照錄]  
　　金陵訪事人云中恊　恊戎兼統鶴字等營恐勇丁不遵約束兼有各路散勇在省逗留因之出示通衢其文曰照得恊本鎭奉督憲面諭現在駐省操練各營兵勇爲數甚多居民鋪戸最易交涉兼值海疆大定各路遣撤紛紛金陵爲東南衝要尤慮散勇逗留擾民極因選派幹弁嚴密巡查無論何營兵勇如有在外滋事卽行查拿以及游勇擾民一倂拿解詳請核辦等因奉此兹查有守備銜藍翎把總伍長林堪以委辦城南一帶總查除札委道照並分别各行外合亟出示曉諭爲此示仰各營兵勇人等知悉務須各守營規不得在外游蕩滋事卽或購買食用物件亦必公平交易毋得恃强挾衆恣意逞刁各路散勇倘有在此間留滯者尤應早還鄉里各歸本業不得潛混滋事自蹈法網自此示後倘仍置若罔聞一倂查獲定卽歸案詳請督憲嚴加懲辦决不寬徇凛之愼之毋違特示 
[皖省官報]  
　　指分安徽試用縣丞周金水二尹試用從九鄭孚昌均到江蘇人○候補按照磨祝震鈞知奉臬憲札委稽查大小南門街道○本任宣城縣陳兆慶大令禀辭進京引見○候補知州彭刺史名保禀辭奉委解餉銀赴山海關○候補知府楊奎綬太尊知銷辦捐輸局差○候補知縣包惠疇大令到由京引見回○候補知縣吳近智明府經首縣吳雲濤大令請赴淸河保相騐命案○候補巡檢汪昌宸典史　毓芬均辭回淮北牙厘局差遣○皖藩牌示候補知縣劉大令委署來安縣○補用知縣陳正源明府委署五河縣○候補知縣魏大令馴委署太湖縣○督辦鹽河釐卡候補通判劉葆生别駕委署無爲州所遺鹽河厘局一差尚未札委俟有明文再當詳報 
[太守禀辭]  
　　委辦蕪湖保甲局候補知府梁泰亨太尊特授徽州府春岫太守因公先後到省均紀報章日昨兩太守詣院並赴兩司及各當道處辭行 
[練軍回皖]  
　　月之二十日淸晨圖南兵輪抵皖泊於南關招商局之躉船俄而號鼓齊鳴安徽練軍砲兵整隊登岸計後右兩營入南關穿城往北駐紥尚有老營前左兩營聞亦在日内抵皖云 
[西江冠盖]  
　　湖口砲隊營管帶洪捷三副戎福勝昨由防來省禀賀新任德靜帥禀送前任德曉帥當卽由省回防順道護送○永寗典史王少尉珍善禀請開缺回籍修墓上憲牌飭候補府經傳叅軍保元署理進賢典史楊少尉元杰患病開缺回籍調理上憲牌飭候補巡檢宋巡司署理○七月二十一日知縣金盛秋辦古縣渡厘卡包國瑚韓經衡柏衡禀謝拔委一次譚元瑞接查進外保甲署永豐沙溪司王克昌禀赴任布經連級禀謝准補義寍州行知署龍泉秀洲司張葆元卸事回江軍哨官張朝墉解鹽餉往揚州 
[福星載道]  
　　督憲王制軍履視北洋政務以來在在盡心嘉謨嘉猷爲辰告者固非帡幪下所能窺其涘涯鄒蕘間所能記其髣髴試卽其身所沾被近所聽覩者揆之均以撫綏百姓爲首政前以中東議和榆關撤防恐北洋駐防各軍或萌懈志特補足正餉令其盡心演操以成勁旅而備干城又以津埠良莠不齊值各營遣軍之時恐肇事端曾派天津練軍三營練兵及親兵前營在城廂内外分投巡查又津京大道往來絡繹散軍或趁勢滋擾特飭統領雲字營馬隊羅軍門轉飭所部時時出哨梭織巡查以衞行李兹聞本津有李某者貿易爲生往返京津習以爲常昨日由京回津行至安平以北突遇三人類遊黨攔住去路適有某官數騎進京正行是處該賊等急忙飛逸李得以免不勝感激詎於次日行至西務河以南天將午又遇歩行二人見李先放空槍示威李以爲命該如此但能保全性命聽其分付而已不意賊將動手忽見塵土飛揚駐防爲 
 
 

Page 3

 
 
隊巡緝又至該賊望風而遁李又得免難李於昨日回津言之歴歴今乃知督憲籌備之嚴實無旣矣錄直報 
[女明大義]  
　　直隷候補知縣余大令竹園名紹先山東德州人以文名前任永平府經歴卓有政聲清風再袖外無長物以其性介少逢迎景况益窘月前李勉林觀察委解省餉冐暑遄征感濕熱疾勉强銷差遂沈疴不起大令公子及媳客邊省久經鱗鴻惟一女孫年逾笄猶待聘幸事祖翁孝如父母侍湯藥日夜不交睫旬餘無倦大令病革家計蕭條親友醵金爲殮衆方唁女孫擬設法爲資饔飱徐徐代作相攸計繼忽不見女公子昨有人在三岔河覔得尸身見其衣裳自領及履密密縫綻觀其釬縷之細緻知其心志之精純蓋恐命付流水後玉肌稍露致遭褻瀆耳吁紅顔赴義雄於一劍之師緑水無情悲咽三岔之漲有女如此與男何殊昔人壯昭烈之有孫男今余欽大令之有孫女敬登報牘爲待輶軒奏入風聞以邀天寵 
[法界火警]  
　　昨晚九點逾十五分鐘時法界紫來街洋涇浜轉灣東角嘴某店不戒於火一時烈燄飛騰冐穿屋頂烈烈轟轟不可嚮邇法捕房近在咫尺聞警之下急將皮帶車駛至開自來水龍頭奮力灌澆火勢猛烈逾時始息至如何起火情形及燒去房屋若干容俟明日探明續報 
[滬濱冠蓋]  
　　翰林院庶吉士葉伯皋太史爾愷前日由寗因事來申昨日命駕入城赴各衙門拜謁至縣署時黄大令飭丁擋駕太史遂返駕回天保棧暫駐○崇明釐捐局委員王司馬寀前日因公來滬假寓名利棧小作勾留昨日午前命駕入城赴各當道處拜謁經至縣署　大令亦飭家丁擋駕 
[膏捐分局]  
　　兩江督憲張香帥前委陸春江觀察葉臨恭司馬到滬在滬南潮惠會館設立烟膏捐局業己開捐又經本縣黄大令出示曉諭俱登前報兹悉黄大令又諭　業董事某君等在城中　行橋東首添設分局以便就近收捐業於前日開辦矣黄大令在局陳設筵席以酬辦事諸公之勞想各捐戸亦無不踴躍輸將也 
[機器重新]  
　　楊樹浦奏辦織布局自前月十四晚二下鐘廠内總機地軸折斷一概不能轉動因此停工卽倩耶松船廠修機工匠二十餘人前往修理日夜經營聞已告竣現在照常開工矣 
[埋屍二則]  
　　昨晨上午美界楊子路東洋公司碼頭有年約三十餘歲無名男屍一具身著藍布衫褲足穿雙梁布鞋氽浮浦面經水巡捕船瞥見卽爲撈獲帶往南市咨照救生局給棺掩埋○又昨日下午楊樹浦對面洋涇港口有浮屍一具年約三十餘歲身穿藍布衫褲赤足面目腐爛該屍爲日已久亦經水巡捕船帶往救生局收殮掩埋 
[鄰封相騐]  
　　盜犯徐正發因病斃命黄大令禀請道憲札委南匯縣王驛生明府相騐業已兩紀報端兹悉玉明府奉札後立卽傳齊書差刑仵人等乘舟來滬於昨日午刻抵埠舟泊滬南大碼頭早有黄大令派令辦差人等在此伺候明府卽舍舟登岸命駕進城赴道轅號房投剌黄觀察赴寗未回由家丁持片當駕明府卽行赴縣至監門降輿禁卒跪迎入内升坐公案典史蔡少尉迎謁後設座偏案陪訊明府命提禁卒方成問曰該犯在監爾等有無凌虐情事因何起患重症答稱徐止發向有腫脹氣喘之症時常舉發今於本月十二日舊疾陡發加之寒熱不凉飲食不下屢次禀報敝上撥官醫加意診治無效延至二十晚病故並無凌虐情事求請明鑒王仿臣供是官醫前奉黄大令傳諭進監醫治診得該犯寒熱往來日久不已且週身腫脹時常哮喘藥力不能挽回延至二十夜身死並未誤開藥方尚求鑒察提牢書吳開基供與禁卒相同又傳同號犯人薛掌生供係　地人前因行竊高行鎭朱家巨贓案發收禁於去秋進鹽與徐正發同號徐有舊疾時常舉發實係因病身死乞求明察明府訊畢飭仵作如法相騐旋據報稱騐得該犯週身腫脹面黄腹凸且有痧筋委係久病後患痧身死明府離座親視無異當塲塡明屍格並者醫生具並無悞開藥方及禁卒等並無凌虐切結存查其屍由同仁輔元堂棺殮瘞埋明府遂與少尉一捐而别至土地祠拈香畢到縣署循例排衙進内拜會黄大令設筵欵待直至傍晚始興辭而去 
[縣案一則]  
　　寡婦陸姚氏前投上海縣喊稱被武生陸勤甫唆使徐三大陸阿虎打傷並毁壞物件聲請騐傷當經黄大令騐傷屬寳飭候補提陸等到案訊究已列前報兹據原差奉票將一干人提齊禀解請訊前晚黄大令倩帮審委員夏明府升坐花廳提訊陸姚氏供稱丈夫陸錫川故世已兩月矣前因延召道士拜懴陸勤甫唆使徐三大陸阿虎驀進經堂不由分說擅將懴牌打毁無存小婦人與之理論被伊毆傷耳際前蒙騐傷屬實今已醫治稍痊求恩嚴究質之徐三大供操荳腐業陸阿虎供是耕種度日兩人同供是由陸勤甫囑令到陸姚氏家爭論因伊挾有仇隙細情小的等不知陸勤甫供是武生事因陸姚氏之贅婿王春泉引誘武生姪女是以忿不能平向伊理論今蒙提訊尚乞施恩明府判令陸勤甫賠償懴牌價值徐三大陸阿虎揷身行兇徐責三百板陸責二百板當有徐父某甲投案代子求恩明府以其素無管教亦喝笞責二百板著令一倂具遵斷結完案 
[英公堂案]  
　　包探金阿狗拘解竊賊張松松到案禀稱此人先後竊取葉少芳樓榮卿孫少卿等三家綢衣布被等十餘件現經拘獲人贓送究葉少芳等先後投案請領失贓質之張松松供認行竊惟係初次叩求恩典别駕據情商之薩副領事判將張松松掌頰一百下贓物給失主分别認領○烟間酒館不准深夜招留主顧此捕房定例也前晚經包探沈金隆偕西包探　禮司往查見錢世榮陳川陳月芬黄天王嘉裕林阿洪秦孔照等各家時逾十二點鐘尚有人在開燈吃酒因於昨晨將各人傳案請訊别駕逐一研詰知錢世榮陳川陳月芬等三家曾經罰過今已二次違章每人籌洋四元其黄天王嘉裕林阿洪秦孔照等四家照章每罰洋二元撥充善舉○馬夫陳阿旺駕車不愼以致撞傷行路之老嫗楊苗氏當由四百十七號華捕拘解來案請訊楊苗氏投案訴稱被傷額角求鑒質之陳阿旺供當經呌喊因該氏不卽避讓以致撞傷實非有心求鑒别駕訊得兩造均不小心遂將陳身畔之小洋十四角罰給楊苗氏爲養傷之費○一百九十號華捕拘解在途打架之朱阿二陳阿福到案禀稱伊等二人在途打架陳兇横異常致將朱阿二之頭顱打破請究朱阿二供小的等均以推包車度日昨見陳失落草帽一頂小的好意拾還不料竟指爲竊毆打幸巡捕到來始行拘案請訊質之陳阿福供雖與口角並未將伊毆打頭上之傷其實朱自已推傷與小的無干求鑒别駕得供以陳行兇屬實判責一百板○順泰木行因碍河道曾經水巡捕查知傳案判罰洋一百元限一禮拜將所堆木料一律搬完今已兩禮拜甫經搬完昨晨又將順泰木行夥翁桂成傳案再罰洋二十元○耶松廠控管機棧之陳申生私售焦炭一案昨經包探衞阿和查得陳申生曾私售　炭二墩質之陳申生則堅不承認别駕再三研詰執定各節遂令管押兩禮拜其牽涉之陳金生見証陸金當卽斥釋○十七號西捕等先後拘解馬夫李榮由顧二到案禀稱伊等因駕快馬車與人爭先違章故解送訊判别駕判令每罰洋五元 
[法捕房紀事]  
　　安徽合肥縣人李伯行仲行昆季偕唐山鐵路總辦李銘山帶領僕從男女五人及在灤州唐山一帶買來女孩十七口附輪來滬寓法界老義和客棧法捕頭恐有贩賣情事飭探將一干人拘入捕房迭經鄭大令祁繙譯分别研訊各情疉詳前報昨上午十點三刻鄭大令復蒞大自鳴鐘捕房與祁君克捕頭會商著老義和名利棧兩家執事孫明山出具連環保結將李等先行保出候禀明道憲再行核奪○ 
 
 

Page 4

 
 
前日下午二點鐘時有婦人雇坐東洋車行經護城河浜在新北門迤南相近新開河地方突被匪徒攫去耳環一對奮步狂奔末經追獲旋經泰來洋行據情報知捕房請爲查緝捕頭飭探嚴拿該匪徒務獲究辦○八仙橋周涇浜内泊有柴船爲近處頑童抛磚致將船夫頭顱擊破鮮血淋漓目見該童往東逃逸富卽訴知八仙橋巡防局員孫二尹立飭局勇持片至八仙橋捕房請捕頭飭探恊拿到案究辦 
[美界捕房瑣案]  
　　美界黄浦路禮查西式酒館門首昨晨停有包車二輛三百六十號走街華捕告以有碍行路囑移他處停故事夫恃主人勢力竟與華捕爲難捕怒因卽一倂拿送捕房告知情節捕頭令押候解送英公廨請讞員訊核○前晚有湖北人周慶山者滿面血汚狂奔至捕房喊冤捕頭騐得頭面刀傷七八處血流如泉衣襟皆濕詢其由何至斯據稱住居老閘北首唐家弄第五百十七號屋丙向以小本營生略能温飽詎誣我爲盜不禁冤憤難伸因取菜刀自戳欲圖畢命餘語不甚淸楚捕頭飭三百三十四號華捕送至同仁醫院療治復倩包探倪順泉出外稽查旋回告查得周慶山住址與所供合符惟其人素患瘋症首面所受刀傷亦一時發病自剌捕頭諭俟其醫愈後再核○有綽號江灣仙人者女中流氓也租屋新記浜路十八號門牌居住凡無知鄉愚偶憲寒熱必出資邀請至病所觀看香頭彼則讕語無稽惟利是圖衆咸以仙人呼之近復有混名黑皮仙人者亦操斯業不免生嫉妬之心前晚投捕房控稱被黑皮仙人糾集流氓蜂至搗毁什物無數求請追究捕頭訊悉其情謂爾與彼一流人均非守分不准所控麾之使出○前晚九下鐘寗波人某甲因酒醉在漢壁禮路新紅橋東首沿途滋擾適一百十八號印捕巡至喝阻不依因雇東洋車載回捕房覊押昨晨捕命提案呵斥至再開釋 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[經訓課]  
　　江西經訓書院八月官課題一君二民謂黄帝堯舜申鄭義說文引　子爲周書攷克昌厥後何不諱文王名攷金　所　攷　加于橋解大裘不揚解先吳壽夢之鼎解諸候不得稱元年解以是爲討之鼎　　西　於邠國解營子輕重篇書後王文成紀功碑書後詡鎭西秋夜泛江聽袁彦伯詠詩賦以登舟望月憶謝將軍爲韻題東坡水調歌頭詞後七言古詩 
[埋棺善舉]  
　　安慶城濠内外向多浮厝或客民暫寄於此或惑於風水而遲延或絀於力量而不能舉殯日積月累濠溝内外幾無隙地而棺椁朽敗者更未免露骨抛尸自光緒十七年經賢有司諭令局董一幷移葬迄今四載之久而城濠内外之棺依然如故經府尊禀明撫憲冡少帥籌欵轉飭府縣諭令局董遷移安葬以免暴露而妥幽靈並由吳雲濤明府預先出示如有主之棺限一月内遷葬倘有主無力者每棺給錢一千六百文石灰一擔實係無主之棺由局董編號入册移柩之處並葬棺之所各立一碑以便他日屍屬招認意美法良生没銜感者奚啻頌萬家生佛耶 
[英晚堂案]  
　　前有女子曹蘭英喊控姑母鍾曹氏將伊誘騙出外勒令作妾奔求伸冤等情經前署讞員宋通剌提訊當據闌英之胞弟曹士傑供稱姑母鍾曹氏先於今正月間曾將伊之胞妹曹氏卽小妹誑騙出外價賣滬南製造局生鐵廠委員陳某之子陳意明爲妾幷求澈究以儆强逼閨女作妾等語宋通剌得供之下判將鍾曹氏交保諭令曹士傑偕同伊母投案一面補提人証再行復訊核奪已紀前報嗣據曹士傑以姑母鍾曹氏將其女哄騙出外藏匿家中屢次往接堅不交出求飭將母交案以憑訊究等詞宋通剌未及復訊移交屠别駕接辦前日由原差將案内應訊八等提案别駕旋於晚堂升座曹士傑供小的係本邑人向住滬南南馬頭地方父親阿囝在日向業飯店生理父親故後遺下兄妹連小的共四人母親素患瘋病時發時愈小的向在滬南製造局當車匠貝得工洋約四五元養母及姊妹等人本年正月有素不來往之姑母鍾曹氏突如其來向母親前一派胡言亂語當被將胞妹名小妹者哄騙出外價賣與寍人陳意明爲妾小的等當時本欲向姑母理論因念生米已煮成熟飯且看先人之面故隱忍不言詎姑母性情兇狠迨至五月間乘小的外出之際復來向母親前哄騙將胞姊蘭英誘拐至滬北又圖婪賣幸胞姊覺察尚早奔投前憲案下喊控未遭其母今奉提訊尚乞訊究曹氏卽蘭英供小女子年二十五歲向依胞弟士傑過度於本年五月間遭姑母鍾曹氏誘騙出外圖賣作妾幸小女子知覺問早未墮其計餘供與士傑略同質之曹氏供士傑係小婦人之胞姪因其素來不務正業日事遊蕩與無賴爲伍今年正月小婦人爲士傑之胞姊作伐配與舊隣陳意明爲室立有婚帖及媒帖爲証且係袍服拜堂成禮並非作妾並有士傑之母舅包計莊爲女媒証乞求明察陳意明供寍波人向爲輪船生意今已停歇今正娶曹士傑之妹爲室垷將婚帖呈電求鑒别駕訊得供詞各執惟查曹士傑所控各情亦有不合之處著將案註銷人証一倂斥釋完結○娼婦陳小紅偕狎客趙雲卿具控鴇婦陳朱氏卽王大阿姐霸勒從良一案前晚經屠别駕庭訊據趙雲卿供蘇州人向爲參行生意前與妓女陳小紅認識因該妓情愿嫁與小的爲妾故於本月十三日備得原身洋二百零五元娶之回家賃屋在三馬路福康里居住未及三日詎該妓素性刁狡仍與鴇婦私下往來小的現情愿免追身價求大老爺將陳小紅發堂擇配俾免再入火坑並求將霸阻滋閙之兪小寳陳阿天懲辦小紅供年二十一歲小女子因自幼早喪父母遭歹人拐入娼寮爲賤歴經七有寒暑久欲從良適有趙老爺屢向小婦人百般哄誘迨至本月十三日適鴇母因事外出之時趙突來將我誘騙至福康里仍令賣娼小婦人旣受其愚現不愿跟趙今求作主陳朱氏卽王大阿姐供前者小婦人確曾將買女小紅作買賤生涯今奉訊明後小婦人决不敢再蹈前轍惟乞大老爺將女小紅交氏領回赶緊擇良婚配感戴無涯兪小寳陳阿天伺供稱小的等與兩造均不認識本月十五日適小的等路過三馬路福康里聽得陳小紅與趙雲卿吵閙不休小的等曾在旁解勸餘不知情别駕訊得妓女陳小紅小應擅自聽信潛逃以致肇釁涉訟公庭遂判將該妓女陳小紅掌頰二百下仍交陳朱氏領回赶緊擇配不得再有賣娼情事察出重究兪小寳陳阿天揷身多事著各掌頰五十下斥釋餘人大加申斥揮之使出 
[金陵督轅抄]  
　　八月十八日記名御史翰林院編修余格誠親拜由京來二品頂戴丁憂廣東前先補用道楊樞由廣東奉調來寗藩臺瑞展假五天新授廣惠東潮嘉道聯元辭候補道陳壽庚銷假鈞和輪船徐長順由滬裝德國人來南瑞兵船李田赴江隂接學臺回知縣高振聲禀知赴鄉公幹林丙修禀知赴揚公幹湖北縣丞王際貞識布局委員分部郎中紀堪震均湖北來府經歴吳煥文銷提徐屬上忙錢糧差回南寗電報局廣西府經歴高文煥辭知縣陳誠禀知奉府委下鄉公幹 
[申報恊振所經收順值河南振捐八月十一日至八月廿日止第十八次清單]  
　　八月十二日察阿三保途中平安洋五元○十三日椿記洋一元惜隂書屋銅洋一元涇縣朱大淋洋四十元○十四日因得捐洋十元○十五日珊記求　號蘇宅保平妥票元一百兩正隨安堂銅洋一元○十六日九章各友月餅資移助洋三元藤華舘銅洋一元○十七日鄭姓洋二元吳禮存堂棉襖褲三百件大豐洋布號衆友月餅資移助錢二千四百文合洋二元三角五分壽水生洋八元無名氏洋二元蘇州袁萬順洋二元○十八日月積居民洋一元隱名氏洋一元雲林洋一元○十九日杭州申昌來樹滋堂洋一元全盛來棲溪繆　氏紋銀十二兩八錢申五錢二分合元十三兩五錢九分二厘寗波老恊興來锄經堂棉力人洋四元五角閨女鄧瑞蓉求病速愈洋貳元○廿日平安室票元五十兩以上總共收洋八十五元八月五分票元一百六十三兩五錢九分二厘銅洋三元棉襖褲三百件 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年八月十四日京報全錄]  
　　宫門抄○諭旨四道錄前○都察院裕等奏爲奏聞請旨摺○粤督譚等奏請揀補道員摺○陜督楊奏總兵剿回失利情形並委員暫護鎭篆片○八月十四日兵部太常寺太僕寺正藍旗值日無引見○意公由西陵回京請安○長萃假滿請安○八額駙續假十日○劉麒祥預備召見○召見重機陳學棻劉麒祥○○都察院左都御史臣裕德等跪奏爲奏聞請旨事據已革湖南候補知縣張鉤以疆吏罔上欺下詐傳聖旨等詞赴臣衙門呈遞臣等公同訊問據該革員張銘供年四十六歲貴州安順府人上年四月會以大吏枉法營私等詞禀冡據情代奏光緒二十年五月二十日奉上諭都察院奏已革湖南候補知縣張銘以大吏枉法營私寃叅屬員勒知巨案等詞赴該衙門呈遞案關被叅冤抑牽涉大員侵吞軍餉賄和巨案情節較重亟應澈底根究以期水落石出著張之洞按照原奏各節確切查明據實具奏等因欽此並由軍機處諭飭革員赴鄂候訊在案遵於上年七月赴鄂投審十月間張督調署兩江奏明移交護督譚查辦當經禀請提鄂訊問數月不批今春革員補呈催案於二月二十日始接赴湘投審之批案關欽交要件旣經改派赴湘理應先行奏聞乃前五月十八日札稱已將岑道赴湘會審緣由　奏屢經嚴札飭知並派差到寓口稱欽限威逼起行及至接武昌府札行片稿知於閏五月初六日始補行附片奏明據前後印札查核日期實係未行出奏妄稱奏明未奉硃批先定欽限情節朦朧碍難取信况湘鄂近來皆有火船往來送差便捷非同昔比乃奏章内猶以遠隔重湖未便提鄂爲詞其故皆由護督譚袒庇但湘良諸人不肯令其解任到鄂且借勢加革員以違抗之罪爲勒悔銷案之計耳似此廢公徇私卽使全案提鄂猶恐欺蔽聖明况遠派赴湘置革員於羅網乎查唐本有聚衆搶穀席寳田侵吞軍餉各節前經張督批飭詳訊奏辦乃糧道但湘良長沙府趙環慶等承審經年徇不申結後遂串張撫之子邀免奏辦彌縫賄和且彼時查案委員非僅革員一人革員以不受賄賂反遭時忌本案已息復被張撫另案寃叅革員上年赴京呈訴荷蒙天恩免其押解交鄂訊而不交湘訊當卽到鄂候訊乃時越年餘終末提訊一堂事屬吞餉和案爲國計民生所關若再任其含糊奏請法律安在革員三次禀請譚護督代奏未蒙准理因念張督係原派大臣昨經禀請代奏一手查辦以免拖延因兩江遠隔尚未批回是以復行來京呈訴並將印文印札各件黏連呈遞伏乞據情代奏以伸冤抑等語餘與原呈略同臣等查已革湖南候補知縣張銘前以被叅寃抑等情呈訴經臣等於上年五月二十日據情奏聞欽奉諭旨交湖廣總督張之洞查辦該革員自應聽候傳訊乃以護督臣譚繼洵札飭赴湘對質不肯前往輙私行來京呈控殊屬不合至此案該護督有無偏袒徇私抑係該革員藉詞規避臣等未敢懸揣應否將該革員張銘押解赴鄂候訊之處應恭候命下遵行除將原告張銘照例交坊看管外謹鈔錄原呈恭呈御覽伏乞皇上聖鑒訓示謹奏奉旨已錄○○革職同知衔湖南候補班儘先前卽補知縣張銘爲疆吏罔上欺下詐傳聖旨恭呈印劄實據懇請代奏查辦以免寃上加寃事竊革員上年四月二十日曾以大吏枉法營私等詞禀蒙據情代奏光緒二十年五月二十日奉上諭都察院奏已革湖南候補知縣張銘以大吏枉法營私冤叅屬員勒和巨案等詞赴該衙門呈遞案關被叅寃抑牽涉大員侵吞軍餉賄和巨案情節較重亟應澈底根究以期水落石出着張之洞按照原奏各節確切查明據實具奏原摺呈及公禀均著抄給閱看欽此並由軍機處單諭革員赴鄂候訊等因欽奉在案革員遵於上年七月初一日赴鄂投審時因倭犯朝鮮奉批暫緩嗣於十月初八日張督調署兩江奏明移交獲督譚撫當經禀請提鄂訊辦數月不批今春革員以案縣無著補呈請示二月二十日始接赴湘投審之批欽交要件旣經改派赴湘例應先行明白奏聞何以規避半年未見出奏延至前五月十八日方劄稱已將岑道會審緣由奏明飭革員隨同起湘備質待請錄奏稿久未行下忽於閏五月初十日另劄嚴催稱糧道岑道面擬於本月二十日就道勒革員先期到湘隨有江夏縣徐令派差到寓口稱欽限威偪起行迨閏五月二十日接武昌府劄行片稿始知閏五月初六日補行附片詐傳前五月十八日奏明比據印劄統算日期實係未行出奏妄稱奏明未奉硃批先定欽限情節朦朧碍難取信况湘鄂近來均設火船往來送差便捷非同昔比乃行之奏章猶以遠隔重湖未便提鄂藉口細訪其情皆由被告湖南官紳但湘良席曜衡等財廣神通多係譚護督鄉誼故明知人證不齊革員遵旨在鄂斷不敢違旨赴湘然必强勒赴湘者意在袒庇但道諸人不肯令其解鄂且借勢加革員以違抗之罪以作勒悔鎖案之計耳似此廢公徇私卽使余案提鄂審明理直猶恐欺蔽聖明况遠派赴湘置革員於羅網乎查唐本有聚衆搶穀係馬鎭光守發兵禀辦而席寳田侵吞軍餉又係唐本有開單告發前經張督批飭詳訊奏辦乃糧道但湘良長沙府趙環慶等承審經年徇不申結私向張撫之子寳初邀免奏辦彌縫賄和其時查案委員派有鄧副將第武莊道賡良劉鎭樹元田令繼昌非僅革員一人也乃革員不受賄賂反遭時忌未叅以前卽被但趙違例堂訊本案已怠復被張撫另案冤叅此革員所爲至死而不瞑目者也革員前蒙天恩免其押解交鄂訊而不交湘訊雖死之日猶生之年不料在鄂年餘先後共催十禀終未提訊一堂卽受多少訛詐之件開復無望含冤莫伸自顧微弱夫復何言然吞餉和案兩欵實國計民生所關若再任其含糊奏銷視延寄爲兒戲則國家又焉用法律爲哉革員三次禀請譚護督代奏未蒙准理因念張督素性公忠熟悉此案原委又係原派大臣昨經禀請代奏一手查辦以免周折拖延因兩江遠隔尚未批廻謹將武昌府印劄四件東安縣印文一件黏呈伏乞據情代奏○○太子少保頭品頂戴兩廣總督臣譚鍾麟頭品頂戴廣東巡撫臣馬丕瑶跪奏爲海疆要缺揀調乏人仰懇聖恩簡放請以遺缺道員補授以重地方奏祈聖鑒事竊臣等於光緒二十一年四月二十二日接准部咨三月二十一日欽奉上諭廣東雷瓊道員缺緊要該督撫於通省道員内揀員調補所遺員缺著馮光遹補授欽此伏查雷瓊道一缺管轄兩府十六州縣駐劄瓊州該處民番雜處四百環海鄰近越南撫馭巡防均關緊要非才識明練實心任事之員不足以資治理臣等率同藩臬兩司于通省道員及正途出身人員内逐加遴選非現居要缺卽人地未宜實無堪調之員查新授雷瓊遺缺道馮光遹年五十八歲江蘇常州府陽湖縣人甲戌進士改翰林院庶吉士光緒二年散館授職編修八年充褊建學政十四年充湖北鄉試正考官十六年充會試同考官二十年京察一等引見記名以道府用三月充會試同考官五月方略館全書告成奉旨著俟得知府後在任以道員補用得道員後賞加二品銜欽此二十一年三月二十一日簡放廣東雷瓊遺缺道七月十六日到省該員品端學邃才識優長以之請補雷瓊道洵堪勝任合無仰懇天恩俯准以馮光遹補授雷瓊道實於海疆要缺有裨臣等謹合詞恭摺具奏伏乞皇上聖鑒訓示謹奏奉硃批另有旨欽此○○臣楊昌濬跪奏再臣前因碾伯縣屬米拉溝逆回數亂檄調署凉州鎭總兵劉璞率帶鎭標新練步隊一營驰赴平番防勦旋據該署鎭禀報因恐回逆過河進紥碾伯交界要口窰街地方該逆三次渡河經該署鎭親身帶隊堵拿轟斃十餘名落河未能過渡奪獲渡筏五支惟沿河六十餘里防不勝防該逆勾結馬營四那溝等處逆賊於六月十一日夜從他處偷渡該署鎭探知於十二日上卽率全隊　擊自辰至申砲斃該逆數百名無如該逆愈聚愈衆共約四千餘人四面擁甲我兵火藥用完寡不敵衆遂致敗退陣亡右哨長羅步南一員勇丁余長廉等五十三名等情業經臣於六月二十二日電奏在案臣查該署鎭劉璞勇敢有爲此次接仗失利實以兵力過單情尚可原已批令赶緊整頓隊伍駐紥平番歸甘肅提臣李培榮統帶進勦迅殲醜類惟凉州地當西路要衝該署鎭旣帶兵勦賊實任張永淸現署甘州提篆刻難履任所有凉州鎭總兵篆務查有補用副將凉州鎭禁右營遊擊章鳳先樸誠幹練堪以委令暫行護理除分别咨行遵照外所有署凉州鎭總兵劉璞接仗失利仍責令帶兵勦賊並委員暫護鎭篆各緣由理合附片陳明伏乞聖鑒謹奏奉硃批該部知道欽此 
 
 

Page 13

 
 
[光緒二十一年八月十五日京報全錄]  
　　宫門抄○諭旨二道錄前戸部敬等奏附貢生報効銀兩請旨恩賞摺○都察院裕等奏爲奏聞請旨摺○粤督譚等　奏覆陳武職被叅冤抑各情摺○新撫陶奏副將請開本缺並卸總兵署篆現擬揀員接署扭○又奏動支驛站經費銀數片○八月十五日刑部都察院大理寺廂藍旗值日無引見○謨貝子假滿請安○恩佑因伊子補員外郎謝恩○承候由白龍潭回東請安○道府陳萬言等謝恩○内務府奏派致祭黄木神派出啓秀○召見軍機薛允升許應騤○○經筵講官戸部尚書臣宗室敬信等謹奏爲附貢生報効銀兩請旨恩賞事竊查本年二月間臣部奏明如有廪增附出身報捐軍餉銀二萬兩准其賞給舉人一體會試此項捐輸擬請歸入火器新捐由部庫上兌另欵存儲又於閏五月間臣部會議署理兩江總督湖廣總督臣張之洞條奏推廣捐例摺内聲明所有報捐舉人均准附於該科之末等因奏准遵行各在案今據附貢生沈應熊呈稱係江蘇崇明縣人遵照新章報効庫平足銀二萬兩伏乞奏請懇恩賞給舉人一體會試准附於該科之末等情具呈到部臣等查該生報効銀二萬兩核與奏准新章銀數相符當經臣部移付銀庫將此項報効銀兩兌收歸入火器新捐另欵存儲隨據銀庫覆稱前項銀兩於七月十六日照數收訖　　　覆　來擬請照　懇恩賞給該附貢生沈應熊舉人一體會試准附於該科之末恭候命下如蒙兪允卽由臣部給照並知照禮部查照辦理所有附貢生報効銀兩緣由理合恭　具陳伏乞皇上聖鑒謹奏奉旨已錄○○都察院左都御史臣裕德等跪奏爲奏聞請旨事據已革叅將吳世恩遣抱李文以串官霸産妄叅無辜等詞赴臣衙門呈訴臣等公同訊間據李文供稱吳世恩寫呈遣遞求閱便悉查原呈内稱吳世恩係瓊　鎭水師候補叅將同治四年到營光緒十三年告假修墓奉劄　籍　咸豐十年契典吳奐記沙土莊田一所經縣稅契營業突於光緒十八年有印金局绅士藉總兵林宜華架弄廪貢梁開機等利誘奐記之子盜　賣契覇田未遂十九年又主使梁開　等揑以買價無歸控縣蒙縣批斥復賄串楊道文駿誣世恩搶割田禾兼揑不守營規恃符抗玩妄禀叅革情急禀懇制憲袒護不准爲此遣抱叩懇查辦等語臣等查該革員遣抱訴稱在籍總兵林宜華揑契霸田賄串道員楊文駿誣伊搶割田禾不守營規妄禀叅革伊赴總督衙門禀訴袒護不准等情案關三品武職申訴被叅冤抑是否屬實均應查究謹鈔錄原呈恭呈御覽伏乞聖鑒訓示再據該抱告李文結稱吳世恩在何衙門控告伊不知悉合倂聲明謹奏奉旨已錄○○太子少保頭品頂戴兩廣總督臣譚鍾麟頭品頂戴廣東巡撫臣馬丕瑶跪奏爲遵旨查明武職被叅寃抑各情據實覆陳伏乞聖鑒事竊臣等於本年四月二十八日承准軍機大臣字寄光緒二十一年四月初四日奉上諭都察院奏已革叅將吳世恩以串官霸産妄叅無辜等詞赴該衙門呈遞據稱該革員於咸豐十年契典吳奐記莊田一所經在藉總兵林宜華等利誘吳奐記之子揑契霸田復賄串道員楊文駿誣伊搶割田禾不守營規妄禀叅革等語案關武職被叅冤抑虛實均應澈究著譚鍾麟馬　瑶按照原奏各節確切查明據實具奏原摺呈均著抄給閱看將此各諭令知之欽此遵旨寄信前來當經轉飭現署雷瓊道林賀峒確切查復兹據該道復稱查吳世恩籍隷瓊山縣係捐納試用叅將於同治五年正月到瓊州鎭標十三年七月請假回藉吳世恩先於咸豐十年典得吳家文之父吳奐記等莊田一所價銀五千圓又借與洋銀五百兩立有字樣卽以所典莊田作抵議定利息光緒十八年吳家文等將此田轉賣與印金局該局紳董梁開樘等議定買價銀四千四百五十兩除原典價五千圓借欵五百兩劃還吳世恩外實找付吳家文等現銀四百圓其劃還吳世恩之欵謂取悅來當鋪憑單交吳家文自行向贖究竟有無憑單曾否向贖殊不可知旋有梁璘鑣等霸耕吳世恩佃丁周英厚之四吳世恩節次控縣該縣張士鋥未經傳訊被告梁璘鑣亦無訴詞十九年十一月局董李景崧等請飭吳世恩領價繳契該縣批駁不准吳家文控吳世恩掯贖該縣又批自行料理該局董遂招耕吳世恩所典之田世恩不依疉控林宜華李景崧梁開樘等强佔稅業主使霸耕縣未訊究而吳世恩各田已被袁家位等佔耕二十年五月田禾將熟袁家位等赴道控吳世恩主使家人搶割伊禾挑存張熊璋祖祠内吳家文梁開樘等分控其掯贖翻使各節吳世恩訴稱佃戸爭割亦未可知伊實無主使家人情事前雷瓊道楊文駿知吳世恩家富卽有禀革嚴辦之批並云如敢抗傳卽督軍圍拿聞者駭詫嗣勒傳吳世恩張熊璋畏懼不出楊文駿遂以吳世恩久不在營當差被控屢傅不到禀經前督臣李瀚章奏准革職歸案訊辦此係本案始末原委等語臣等查此案吳家文出典之田未向吳世恩贖回輒先賣與印金局本屬不合該局董梁開樘等不待吳家文贖回輒卽招佃霸耕僅付現銀四百圓之斷價而佔原典五千圓並借五百兩之田業卽非有心串謀亦屬不明事理袁家位等本係吳世恩舊佃明知此田未贖控案未息竟敢挺身受耕縱無主使亦屬冐昧種稻被割咎由自取事隔旬日始控吳世恩主使家人搶割原呈無家人姓名又隔間日始控家人吳之美顔來鑲等該家人均未到案無從究其虛實且並未控縣輒先赴道越訴該道楊文駿卽日批發雷厲風行如捕巨盜蓋其意在苛罰無怪吳世恩等不敢赴質知縣張士鋥於李景崧等先後呈控延不准理致釀事端與楊文駿均有不合張士鋥查已病故楊文駿已另案叅革永不叙用應勿庸議在籍記名總兵林宜華有無賄串楊文駿無從究出實據惟林賀峒查復該總兵出入衙門干預公事行爲霸道實屬恃符縱恣有玷官常相應請旨將林宜華卽行革職已革試用叅將吳世恩契典之田被原主未贖先賣以致涉訟由道傳訊未到係畏苛罰所致情均可原至候補武職請假回籍本無限期原叅謂其久不到營營差近於羅織未免寃抑應請旨准予開復原官以昭平允局董梁開樘等於已典未贖之田遽行謀買佃戸袁家位等從而霸耕均有不合恭逢光緒二十年八月十六日恩詔應予寬免該處莊田現應如何秉公定斷飭由署雷瓊道提集訊明分别辦理是否有當臣等謹合詞據實復奏伏乞皇上聖鑒訓示謹奏奉硃批另有旨欽此○○頭品頂戴甘肅新疆巡撫臣陶模跪奏爲副將因病呈請開去本缺並卸總兵署篆擬由外暫行揀員接署以重邊防恭摺仰祈聖鑒事竊巴里坤鎭總兵員缺光緒十八年經臣奏請以頭品頂戴記名提督唅密恊副將蕭元亨署理歴時數年尚無貽誤上年該員因感受風寒牽引舊傷迭請開缺回籍當以防務需人飭令在任調治兹據呈稱邊荒醫藥缺乏年餘以來氣血愈加虧損兩臂疼痛飲食起居諸多不便懇請開缺回籍等情前來臣查該員早歲投入湘軍轉戰數省屢受重創現在年齒日增舊傷時發委係實情相應懇恩開去哈密恊副將本缺由臣另行請補並令交卸巴里坤鎭總兵署篆以便回籍就醫所遺總兵員缺例應請旨簡放惟邊防緊要未便稍鬆仍請由臣會商督臣由外揀員暫行接署出自鴻施除咨部外謹會同陜甘總督臣楊昌濬署喀什噶爾提督臣張俊恭摺具陳伏乞皇上聖鑒訓示謹奏奉硃批着照所請兵部知道欽此○○陶模片再塔爾巴哈台南路舊設軍台前經護撫臣魏光燾奏明改設驛站歸地方官經管所需經費經戸部議准每年由塔城恊標節省銀兩内提歸藩庫銀四千兩旋經塔爾巴哈台叅贊大臣富勒銘額奏明前項軍台於光緒二十年六月初一日飭交該處同知接管撥給馬一百匹駝八隻等因飭據布政使饒應褀兼按察使銜鎭迪道丁振鐸會詳該處南路舊設軍台十處現擬裁减一處改十九站共驛書九名馬夫三十七名驛馬七十四匹需用經費照依南北兩路驛站章程每年實需庫平銀四千三百二十餘兩遇閏加銀三百五十餘兩儘前項提歸藩庫銀四千兩支發其不敷之數由例支項下發給按年彚銷至軍台原交駝馬除撥交改設各驛外計剩馬二十六匹由該同知照例變賣剩駝八隻照實變價一倂解司備撥詳請奏咨前來臣覆核無異除將攺設各驛名及程途里數應支經費開單咨送戸兵二部外謹會同陜甘總督臣楊昌濬附片具陳伏乞聖鑒飭部立案施行謹奏奉硃批該部知道欽此 
 
 

Page 14

 
 
[光緒二十一年八月十六日京報全錄]  
　　宫門抄○諭旨二道錄前○粤督譚等奏考試同文館諸生給予繙譯生監貢生摺○豫撫劉奏承接襲各世職人員摺○又奏揀員請補叅將摺○閩督邊奏請寬免道員處分片○又奏解各項餉銀片○陜督楊奏設立轉運局委員辦理片○浙撫廖奏徵收華洋各稅銀數摺○新授滇撫魏奏刊用關防緣由片○八月十六日工部鴻臚寺八旗兩翼值日無引見○果勒敏假滿請安○山東臬司松壽到京請安○張百熙請假十日○麟中堂載津劯輝各續假十日○召見軍機松壽鳳鳴○○兩廣總督兼理廣州將軍臣譚锺麟粤海關監督奴才文珮廣州滿洲副都統奴才興存廣州漢軍副都統奴才伊克坦布跪奏爲廣東同文館諸生學習外國語言文字又閱三年照章考試給予繙譯生監貢生恭摺具奏仰祈聖鑒事竊廣東設立同文館以來前同治六年十月因各生學有成效經前署將軍慶春會同前兩廣總督瑞麟等考察擇其文藝堪以造就者咨送六名到京經總理各國事務衙門考試均堪造就奏准作繙譯生監准其一體鄉試分别派充將軍督撫各衙門繙譯官行令嗣後該省於學生等三年學成後卽行奏明分别給予生監倂派充繙譯官如有精通西語西文才識出衆者另行送京考試授以官職等因嗣于同治十年三月已屆三年經前任廣州將軍長善會同前兩廣總督瑞麟等照章奏明辦理續經將軍長善等查各衙門繙譯官有名無實奏准將繙譯官裁撤於諸生中擇其西語優長者每遇接晤洋人時令其來署代傳言語年終考核擇尤犒賞以節糜費復於同治十三年及光緒三年六年九年十二年十五年十八年屢屆三年期滿均經前任廣州將軍長善繼格等先後遵照定章奏明辦理在案兹自光緒十八年五月起至本年五月止同文館諸生學習又閱三年自應遵照定章將學成諸生認眞考試經臣譚鍾麟等飭委該館提調恊領劉紹基會同西教習申瑪士在於各學生内擇其平日好學於西語西文較能通曉者開送十七名前來臣等公同面試先以漢字題令繙譯西文復以西學題令繙譯漢文考得廂白旗滿洲童生栢銳正紅旗漢軍童生蕉益顯正白旗漢軍童生李光瀛陳陞正黄旗滿洲童生恩普正白旗漢軍童生崔永和監生董鴻釗正紅旗漢軍童生焦益安南海縣監生葉堯階等九名漢文尚屬平通據西教習申瑪士許閱西文亦無大謬均堪造就理合奏明請將栢銳焦益顯李光瀛陳陞恩並崔永和焦益安等七名各給予繙譯生應請作爲監貢生均准其一體鄉試仍飭在館學習以期學益深粹其餘學生查其優劣分别去留以示懲勸所有同文館照章考試肄業諸生分别給予繙譯生監貢生各緣由謹合詞恭摺具奏伏乞皇上聖鑒訓示遵行謹奏奉硃批著照所請該衙門知道欽此○○頭品頂戴河南巡撫臣劉樹堂跪奏爲光緒二十一年上半年期内各屬詳到應行承襲接襲各世職人員恭摺仰祈聖鑒事竊准部咨同治六年二月十六日奉上諭嗣後陣亡殉難各員子孫承襲世職各該督撫轉飭各州縣將應襲職名迅速查取徑行具報督撫毋庸由府司轉詳予限半年彚案具奏以免煩擾等因欽此欽遵在案查定例承襲世職令嫡長子承襲如嫡長子有故及患病殘廢者令嫡長孫承襲如無嫡長孫則令嫡次子孫承襲如無次子次孫及庶出子孫許令弟姪應承繼者承襲等語兹光緒二十一年正月起至六月底止半年期内據杞縣等詳到陣亡附生王汝翼嫡長孫王錫田又陣亡啓事官姚天平嫡長孫姚宗治又殉難四川名山縣知縣杜芳嫡次孫社榮樟年俱及歲均請承接襲雲騎尉又前已承襲雲騎尉馬世忠年已及歲請發標學習以上四員臣逐加覆核均與定例相符應請准其承接襲及發標學習仍俟接准部覆再行分别辦理除宗圖册結送部外理合恭摺具奏伏乞皇上聖鑒敕部核覆施行謹奏奉硃批兵部議奏欽此○○頭品頂戴河南巡撫臣劉樹堂跪奏爲揀員請補叅將員缺以實營伍恭摺仰祈聖鑒事竊查彰德營叅將王莘臣體弱多病經臣奏請勒令休致並咨部將所遺員缺扣留外補嗣准兵部咨彰德營叅將係部推之缺應用儘先人員行令揀員請補等因查兵部奏定章程儘先各員均按奉旨先後挨次補用如實在不得其人必須將名次在前各員於此缺何項不宜按名指實方准將名次在後之員請補等語今臣於儘先叅將班内逐加遴選查有儘先叅將朱峯現年六十一歲係山東菏澤縣人由軍功投營迭次勦匪出力歴保至遊擊並戴花領嗣因辦理鄭工出力於光緒十五年八月初五日奉旨遊擊朱峯著以叅將儘先補用欽此旋經前撫臣裕寬奏請留豫序補於光緒十七年九月到標該員才技優長營務練逹以之擬捕彰德營叅將人地甚屬相宜雖該員名次稍後惟儘先叅將内名次在朱峯以前各員除陳金山杜敬一李如海余興旺均籍隷本省例應廻避曹尚志現在丁憂不計外李金榜郭什春李吉興李慶孫金和黄正臣夏瑞徵等均與此缺不甚相宜未便稍涉遷就例得將名次在前各員按名指實專摺叙請合無仰懇天恩俯准將儘先叅將朱峯補授彰德營叅將實於地方營伍均有裨益除飭取該員履歴送部外謹恭摺具陳伏乞皇上聖鑒訓示謹奏奉硃批兵部議奏欽此○○邊寳泉片再閩鹽因官商兩帮積欠課厘以致庫存現銀核與銷册應存不敷甚多又將帑息扣成等銀儘數墊入承辦各前道似不無應得之咎然考其致此之由祗在勉符奏案遷就部庫不得不挪後揜前冀以後之暢銷補從前之積欠不料日壓而日鉅也惟查已銷之監涓滴歸公向無絲毫陋規未銷之鹽亦無顆粒短少未用之票皆有册籍可稽是無侵虧也自同治六年以後歴任督臣或請免厘或請展限於官商積欠之遞多奏銷虛額之日巨悉由各該道縷晰上陳據以入告是非諱飾也産於欠課之數少於積票之數是鹽未銷而已有墊完之課亦未可謂之督徵不力也前升道龍錫慶清勤綜核在任五年力節糜費不辭勞怨雖前虧之未能遽補而徵收較有起色其勞似不可揜此外官非一任事非一年可否仰懇天恩俯念鹽務積疲已久承辦各該道遷就詳報事屬因公准予寛免處分出自逾格鴻慈臣謹附片具陳伏乞聖鑒謹奏奉硃批著照所請該部知道欽此○○邊寳泉片再光緒二十一年分福建省部撥各欵京餉先後委員楊卓廉徐元治督商匯解銀一十萬兩均經具奏在案兹查籌解内務府茶稅一萬兩戸部茶稅一萬兩加放俸餉一萬兩籌備餉需一萬兩固本京餉一萬兩委令本任武平縣知縣唐志爕督同號商照章籌墊進京投納定於七月初十日起和據福建稅釐善後兩局司道具詳前來除分咨外謹附片具陳伏乞聖鑒謹奏奉硃批該衙閂知道欽此○○楊昌濬片再回氛不靖征調紛繁兼之提臣董福祥寍夏鎭總兵牛師韓統率各軍將次入關所有製辦轉運當以陜西爲總匯現因訛言四起致各省解餉委員咸有戒心應於西安省城設立轉運局卽委陜西藩司總司其事並由甘省遴派候補知府蔣本艾前往提調局務以後各省恊甘新餉如由號商匯兌者仍循其舊其餘現銀省分委員到陜暫寄陜西藩庫由轉運局經收經解以昭愼重凡有應需軍裝器械等項卽由該局就近製辦分起運解備用較爲妥便俟軍務平定後卽行裁敏仍照舊章辦理除咨明戸部曁護理陜西撫臣張汝梅並分飭遵辦外理合附片陳明伏乞聖鑒謹奏奉硃批戸部知道欽此○○頭品頂戴浙江巡撫臣廖壽豐跪奏爲甌海關第一百三十九結徵收華洋各稅銀數敬繕四柱淸單恭摺仰祈聖鑒事竊　案准戸部咨新添募州等四處通商口岸援照瓊州開辦成案將所存各項稅銀按三個月奏報一次又准部咨嗣後每結奏報華洋各稅將管收除在數目逐欵開單送部以憑查核嗣准總理衙門咨甌海關應提出使經費查照宜昌關成案將華洋各稅統作十成計算仍再以六成爲十成提出一成半作爲出使經費各等因行關遵辦在案兹據管理甌海關署温處道宋源瀚詳稱該關　洋各稅前已開報至一百三十八結止今自光緒二十一年三月初七日起至閏五月初八日第一百三十九結期滿所收華洋各稅并支存數目開具四柱淸單詳請具奏前來臣覆核無異除分咨查照外謹繕四柱淸單恭摺具奏伏乞皇上聖鑒謹奏奉硃批該衙門知道單倂發欽此○○魏光燾片再臣此次拜發摺片係借用錦州府印推臣現駐防次擬判木質關防一顆文白總統湘軍雲南　撫行營關防此後摺報事件卽日用臣所刊關防封發理舍附片陳明伏乞聖鑒謹奏奉硃批知道了欽此 
 
