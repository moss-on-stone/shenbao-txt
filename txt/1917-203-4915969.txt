# 1917 - 203 - 4915969

 

Page 1

 
 
   
 
 

Page 2

 
 
時評 
[武力（冷）]  
　　我嘗言中國之戰不對外而對内實爲可悲奈何一之爲甚今竟至再而至三耶 
自對德宣戰之案起一經督軍團之稱兵再經張勳復辟之討伐至今又有以武力平定西南之計劃對内之宣戰將至三見矣 
夫武力非得巳事也歐洲大戰稱之曰毁滅武力今以欲以毁滅武力者同羣而先以武力自隳其同族此豈可以爲世人訓者故事之是非姑且勿論若欲以武力尙人非所宜也 
[命令]  
　　七月二十七日大總統令據報劉存厚圍攻成都内城逼迫前兼督軍戴戡幾瀕於危該前督軍乃中央任命大吏劉存厚何得任意攻擊前經疊電嚴阻仍未遵令罷兵着代理督軍周道剛統率所轄各師進解成都之圍滇黔兩軍亦不得再行前進以免糜爛除派員查辦外其各凛遵如敢故違國法具在母謂言之不預也此令 
又令鮑貴卿加陸軍上將銜此令 
又令綏遠都統蔣雁行著留京另候任用此令 
又令任命陳光遠爲綏遠都統此令 
又令財政總長梁啓超呈中國銀行副總裁俞鳳韶因病辭職俞鳳韶准免本職此令 
又令任命張嘉璈署理中國銀行副總裁此令又令長蘆鹽運使陶家瑤著免本職此令 
又令任命段永彬爲長蘆鹽運使此令 
又令山海關監督張允言著免本職此令 
又令任命曾有翼爲山海關監督此令 
又令署理鳳陽關監督尹嵊祺著免署職此令 
又令任命倪道烺爲鳳陽關監督此令 
又令陸軍部呈准廂白旗漢軍都統咨　以常瑞補參領恩署補副參領國安保昌均補印務章京桐蔭補公中佐領應照准此令 
又令陸軍部呈准廂白旗漢軍都統咨請以松齡承　世管佐領應照准此令 
又令陸軍部呈准管理健銳營事務長官江朝宗咨請以達恒補前鋒參領榮秀愛仁布均補副前鋒參領應照准此令 
又令陸軍部呈准河南督軍趙倜咨請以額哲賀補佐領敏愼補防禦應照准此令 
七月二十八日大總統令國務總理叚祺瑞呈秘書梁建章因病辭職梁建章准免本職此令 
又令内務總長湯化龍呈請任命陳溥賢劉文炳周先登爲秘書應照准此令 
又令海軍總長劉冠雄呈秘書鄧文瑗夏仁虎呈請辭職趙鶴齡另有差委請予免職等語應照准此令 
又令海軍總長劉冠雄呈請任命鄂稔何啓椿王君秀爲秘書應照准此令 
又令内務總長湯化龍呈稱直隷保定警察廳廳長石之璘久病未愈請免本職等語應照准此令 
又令内務總長湯化龍呈請任命王縉爲直隸保定警察廳廳長應照准此令 
又令内務總長湯化龍呈請任命林葆忻爲福建水上警察廳廳長應照准此令 
又令内務總長湯化龍呈准安徽省長倪嗣冲咨請任命夏禹卿劉朝朗試署安徽長淮水上警察廳警正應照准此令 
[專電]  
　　北京電梁湯等主張南部不能調和之部分决以武力從事已由段派遣吳光新范國璋等有所準備（二十八日下午六鐘） 
北京電敎育部午間會議提出學制改革案先修正大學修學年限及大學校令入手 
（二十八日下午一鐘） 
北京電段對南方計畫决用兵力平定駐保一師巳下動員令將以吳光新總司令范國璋副之（二十八日下午一鐘） 
北京電平川策略分兩路進兵一吳光新由宜昌向重慶進發一簡金如由陜南向川北進發（二十八日下午四鐘） 
北京電黔電戴戡中途被刺殞命成都皇城炸破（二十七日下午一鐘） 
北京電吳光新今日由京回湘整理防務分兵入川 
（二十七日下午一鐘） 
北京電段密電鄂豫兩督抽調精隊會防交界並將布置情形迅速電復（二十七日下午一鐘） 
北京電粤事擬令龍覲光充宣慰使（二十八日下午六鐘） 
北京電政府以朱慶瀾調桂聞因民黨在粤實恃朱爲應援去朱則民黨失根據云 
（二十八日下午六鐘） 
北京電湘事危急擬使譚專任省長以吳光新爲督軍 
（二十八日下午一鐘） 
北京電此間傳聞廣東設政府總理陸陸軍朱海軍程外交伍財政唐司法王内務口（電碼不明）農商張謇但陸現有絶不與聞民黨事之說一與譚陳聯絡與馮段時通消息 
（二十八日下午六鐘） 
北京電國務院得探報岑西林唐紹儀巳抵川（二十七日下午一鐘） 
北京電昨軍警忽搜查梁敦彦私宅聞以梁有潛回宅内之說但搜查並無蹤跡（二十八日下午六鐘） 
北京電德俘收容所長衞興武警犬傳習所長錢錫霖及德技師錫克均以德探嫌疑被警廳逮捕（二十八日下午六鐘） 
北京電錢錫霖被捕後又將衞興武就逮現嚴緝餘黨秘密訊究中（二十八日下午一鐘） 
北京電警廳督察長兼警犬校長錢錫霖被捕原因發現與德人張勳關係故同時逮到該校德敎員錫克氏聞巳得有確實證據段以案關軍事外交發交陸部嚴審（二十七日下午一鐘） 
北京電海軍第二艦隊聯電中央表明服從職志巳去電奬勵聞第一艦隊亦將自拔來歸 
（二十八日下午一鐘） 
北京電海軍饒曾兩司令於有日華密電告第二艦隊與練習艦均禀承河間意旨以服從中央保衞地方爲職志 
（二十八日下午六鐘） 
北京電新借欵主要用途指定特别軍事費現條文巳將就緒俟馮來取决（二十八日下午一鐘） 
北京電梁財長以同系黨員要求位置甚多部内不易安插擬逐漸改組而先更易京外各財政機關以便位置（二十八日下午六鐘） 
北京電烟酒公賣擬任黄羣因坐辦督辦名義暫不發表 
（二十八日下午六鐘） 
北京電陳光遠赴綏准帶一師前往（二十八日下午四鐘） 
北京電憲法研究會昨開大會到二百餘人梁湯林報告入閣主義在樹政黨政治模範實現吾輩政策故爲國家計爲團體計不得不犧牲個人冒險奮鬭允宜引他黨於軌道不可摧殘演成一黨專制惡果吾人負此重責願諸君爲後盾會員以次演說旨同遂以恢復進步黨付討論結果聯合北洋交通兩系尅日組織兼吸收他黨以厚黨力推定劉崇佑等四幹事充籌備員（二十七日下午一鐘） 
北京電靳雲鵬來電馮河間准東日啓節巳飭部備花車搭彩牌並通告各機關及沿途地方官準備歡迎（二十七日下午一鐘） 
北京電馮覆討逆各司令電黄陂復位巳成多數意見予决辭去代理職入京親自勸駕 
（二十八日下午四鐘） 
北京電河間原定二十七起程因接某省將有變動報告須先籌妥再行又以饒懷文赴甯商海軍事故改期下月一日 
（二十八日下午六鐘） 
北京電中華門等處均懸結燈彩預備歡迎河間並飭京中商民於河間蒞京時懸旗三日 
（二十八日下午六鐘） 
北京電連日大雨黄河出險京漢車昨通至保定止 
（二十八日下午一鐘） 
 
 

Page 3

 
 
[外電]  
　　廣州電黑龍江江西兩粤國會議員均巳抵此餘省者亦將續來其費用現由孫中山黨擔認王寵惠巳到程璧光與唐紹儀今日可到粤人現派軍艦前往歡迎諸名人北京所下粤桂省長對調之命令朱省長置之不顧督軍省長公署各派代表一員會同本省國會議員之代表組織籌備歡迎國會議員之委員會孫中山電致東南各省督軍請其各派委員數人來粤會商共同關係之要事滇黔兩省代表今巳抵省（二十八日） 
成都電今日劉存厚謹請各國領事省議會議長商會會長及重要官紳等藉作劉存厚暫代督軍省長之紀念成都人士頗以滇軍北進佔據全省爲慮商會堅請劉存厚暫代理軍民要職劉已允許一面仍請北京政府另簡他人劉存厚拜會各領事訪問損失並致　忱法領事所接滇軍巳抵仁壽之消息並不確實查在仁壽者僅一羣流匪而巳 
（二十日）以上路透電 
北京電北京政府巳接馮氏决於八月一日由寗啟行二日午後入京之確報所有參戰問題及他各種重要問題均候該氏入京之後協議决定國務院方面昨日以來專事準備歡迎忙碌非常（二十九日） 
北京電憲法研究會此次議决復進步黨因特拉擺各省之進步黨系督軍（二十九日） 
北京電馮國璋氏於參戰問題有持時機尙早之說據國務院方面人言馮氏現爲總統其言當然如是惟馮氏固與黎氏者有異並非根本反對且馮氏十分承認責任内閣内閣决議之外交方針似不至反對云云（二十九日） 
北京電民黨議員通電美國以次英法俄國議會求其援助此報到京都中外人間如日本人中從來與民黨有同情者亦以民黨不於國内實際的民主主義之下奮戰到底反出遠求歐美諸國議會援助之行動以爲遺憾者頗不少云（二十九日） 
北京電民黨致北京外交團之宣言書巳於昨日達和蘭公使館今日通知各公使館協約國方面均冷靜視之（二十九日） 
漢口電中田侍從武官因京漢鐵道不通故於昨夜乘岳陽丸船赴南京由津浦鐵道北上（二十九日） 
漢口電廣西軍之一部侵入湖南形勢漸覺不穩王督軍接到此報特於岳州下游之新堤增派砲兵一營（二十九日） 
南京電前四川將軍尹昌衡昨日來寗與馮國璋密談四川戰局　數小時之久（二十九日） 
南京電李純若繼江蘇督軍後任則江西督軍當由戚揚暫行兼署俟馮國璋入京之後方能决定其後任者（二十九日） 
南京電議員夏芷芳（譯音）昨日到謁馮國璋請於南京恢復舊國會（二十九日） 
東京電二十七日閣議决定對華方針之說日本外務當局絶對否認（二十九日） 
東京電明日即三十日爲明治天皇五年式年祭是日於宫中皇靈殿及伏見桃山御陵舉行莊嚴祭典（二十九日） 
東京電今秋十月在近江以亘美濃兩國地方舉行陸軍特别大演習因鑒世界軍事界之大勢擬行最大規模且自明治二十三年在愛知縣屬舉行以來未嘗見之海陸聯絡大演習當局現以多大興味着着計畫其參加之兵員在十萬以上海陸軍之飛行機參加者約五十台（二十九日）以上東方通信社電 
[戰電]  
　　巴黎電協約國巴爾幹大會業已開會法内閣總理李博氏論及希臘加入協約國方面後時局已有變動故當重行討論巴爾幹之戰局云（二十五日） 
巴黎電協約國巴爾幹大會業已閉會稍緩擬在倫敦續開會議討論實行議决諸事該會曾通過决議案謂協約國當較前格外親密共保列國權利而尤以巴爾幹者爲最協約國非達目的决不偃息干戈蓋所抱目的無事能及其重要卽使德奥帝國主義釀成之暴虐侵略將來不致再見是也（二十七日） 
巴黎電今日下午公報云二十五日德軍由赫特比斯境至拉波凡勒南進攻用兵一全師且助以生力兵一師所獲效果甚小其損失之重大可見一斑德之猛轟後在摩朗維萊爾西南山境接續進攻五次爲法砲隊擊敗今晚公報云赫特比斯與愛萊境及香巴業化特山末斯河兩岸砲戰甚烈（二十七日） 
倫敦電今晚海格將軍報稱亞美蒂愛爾附近敵軍砲隊轟擊更烈英軍擊落敵飛機一架英飛機兩架不知下落（二十七日） 
倫敦電美克拉瑪拉君今日在下院宣稱英船現裝置武裝者三千餘艘尙有多艘將陸續裝置云（二十七日） 
要聞一 
[北京特别通信（九十九）（飄萍）]  
　　七月二十六日 
擬召集臨時參院之原電 
馮河間下月一日可來京 
借欵問題與交通系 
軍民分合之一大變遷 
政府擬以政治手段召集臨時參議院爲改造國會組織之入手辦法愚前函已詳言之茲從某方面探得政府對此問題徵求意見之原電據某要人所述則此亦任公手筆也原電錄左 
國體新復政府初成國會旣解散憲法尙未成立今日仍爲適用約法時代雖行政司法鬕粗完而未有立法機關揆之約法第四條中華民國以參議院臨時大總統國務員法院行使其統治權之文不相符合則組織立法機關實爲最急之務憂時之士對於立法機關之組織蓋有數說一爲恢復舊國會之說以爲召集令下旦夕可成利在求速以茲爲便不知明令解散之後斷無重行召集之理即以事實而論凡最高機關能行使其職權者全賴人民信仰之心自經解散國會之威信全失唐督軍破甑之說可謂罕譬而喻威信旣失精神不存假令復徒滋紛藉此恢復之說必不可行也一爲改選之說以爲國會不良咎在分子是說也雖持之有故而行之實難蓋選舉程序繁重萬分調查宣布必非一時所能竣功加以初選複選之期則國會之成立爲期尙遠若倉卒集事必蹈元年調查虚誣之弊而且人數過多權限不明規制未善言者多口苟假一時之便利將貽日後之紛爭是則改選之說豈僅目前困難亦非所以計長久也一爲改組之說卽陸巡閱使之所主張減其額數嚴其資格則所選必爲良材而議事庶遵軌道然改組國會必先改國會組織法尤必先有提議改組並制定法律之機關其職權又必爲法律所許可者否則高言改組不生法律效力且其遷延時日較改選殆又過之苟無合法之機關改組之說仍不得實施也夫今日旣爲遵行約法時代則所謂合法之立法機關無過於約法上之參議院者其立法之職權載在約法斑然可考夫國會之職權乃由約法上之參議院遞嬗而來有參議院行使立法職權即無異於國會之存在是與約法精神共和本旨皆不違背且人數無多選派由地方自定依據約法可以迅速成立救時之圖計無逾於此者制憲之權屬諸國會約法具有明文自各省督軍主張另定制憲機關贊成者衆然解决制憲問題勢必增修約法惟約法上之參議院乃有此職權是非召集約法上之參議院不爲功也至於國會組織法乃約法上參議院所制定旣有制定之權畀以修改之任於法爲宜於理爲順則改組之主張亦必先召集約法上之參議院乃能貫澈也總之憲法未定以前約法爲根本大法依據約法以召集約法上之參議院依據約法上參議院之職權以解决制憲修正國會組織各問題則事事守法以行於政治上能得平允於法律上不生矛盾但立法爲最高機關其成立程序政府應徵集多數意見謹就討論所得詳悉電達即請發抒偉見迅速詳覆總期國是早定依序施行是爲至盼國務院敬印 
愚讀以上所錄之電報覺心中不安之處不一而足雖然愚今且爲狹義的新聞記者遇事不爲評論使諸君讀愚通信有自爲評論之餘地蓋是非得失天下不乏明眼之人固無俟於愚之喋　也惟電中有可注意之一點愚當揭出作此電稿者者之心事蓋對於恢復國會則先引唐繼堯破甑之言對於改造國會又先陳陸榮廷改組之論政府之目光炯炯固注意於西南一角然則召集臨時參議院之主張除西南以外其餘各省殆皆無問題耶：： 
馮河間來京與否各報記載不一其詞蓋吾國之所謂要人其行動自由之度甚爲狹小前後左右皆有相當之勢力牽之勢力至平均時則各方雖各用其力而中間之物每靜止而不動此物理上之通例也况本人之心理中又有利害得失互相戰鬭遂不能不遲回審顧作行步姗姗之態雖然據政界秘密消息馮河間今日巳有電告準下月一日自南京起程來京河間行期之有確定時日以此電告爲第一次如不中變則下月之二三日愚或可於京中一見河間之總統顔色也 
借欵問題近又爲新聞上之重要資料惟茲事今日尙無可記愚但以此事不易之理略爲揭之蓋對德宣戰今未頒布美國政府與英日俄法之銀行團又多未妥洽之處故大借欵尙有似於水中之月若單獨向某一國借欵則不能爲政治性質之借欵又明甚故政府爲應急起見一方續議大借欵一方惟有先從事於實業名義之借欵交通系人物於借欵一途向爲活動今復有交通實權歸其掌握故實業借欵或先政治借欵而成立而在政治上則大足爲勢力變遷之原動交通系今後命運之亨通正未可量愚仍確信北洋系與交通系之握手當較諸與研究派之提携爲尤緊也（惟今日研究會開會之結果已决定重振進步黨範團　大或欲包括上述之數系然此亦不過名義上而已） 
我國政治上最近又有極可注意之一點蓋軍民兩治由合而分近乃又有由分而　合之傾嚮廣東省長未到任以前由陳督軍兼任鮑貴卿爲黑龍江督軍兼任省長陜西省長李根源辭任即以陳樹藩督軍兼之循是以往去一省長則督軍即兼省長則督軍之欲兼省長者勢必以去現有之省長爲務又事勢之必然軍民兩治之消息乃今後政治進退之原也雖然此果何人之罪也哉 
[粤東時局之西訊]  
　　大陸報七月二十三日廣州通訊云孫中山抵此巳數日矣政界要員省議會駐粤滇軍學生會及公私團體先後開會歡迎孫氏每至一處輙演說一二時之久軍界政界刻方忙碌行事歡迎抵粤民黨諸領袖而商民則仍照常營業粤省政界要員互起衝突之謠言今已消滅惟素孚衆望之朱省長仍有辭職之說陸巡閱使陳督軍及廣西譚督軍劉省長近曾致電黎總統請卽復任陳等顯皆聽命於陸陸意蓋欲免於南方建設政府苟時局有行此之必要則亦不欲反對廣州諸人之意多與陸同蓋深知南北分裂則外患足虞也國民黨似信民國政府非馮國璋等之舊官僚所能主持如不於今日逐出政界則目下之軍人黨他日復將梗阻共和主義之進步孫中山等以爲民國政府不宜設於北方如能運動國會議員與海軍來粤則即可於粤建設政府至於總統一席無庸爲慮如黎總統辭職則可另選他人國民黨依此行事則可排除馮國璋南方民黨皆稱復辟之主要犯固爲張勳與康有爲而馮段亦與聞此事云廣東督軍省長迄今尚未正式宣布以廣州爲中國臨時都城蓋須先得其他南方各省當道之同意也廣東省議會於七月十九日决議請舊　會議員來粤重行開會巳電致上海等各處矣孫中山亦電邀南方各領袖來粤贊助民國政府而勿顧及馮段所主持之北方帝制陸巡閱使兩月以來常居武鳴聞將於一星期内來粤與孫中山等會商諸事今並擬懇請伍廷芳與唐紹儀來粤匡助一切桂軍滇軍滇軍現均聚集粤城以待命令莫擎宇陳炳焜張開儒方聲濤諸武員現均否認各軍司令彼此齟齬之說孫中山日者在省議會演說謂帝制黨除張勳外尙有多人張爲急進者餘如徐世昌段祺瑞皆緩進者段見國會窺破其計畫不允於其任總理時通過向德宣戰案大爲失望省議會業巳休議聞不日將召集特别會議贊助廣東政府云 
[南京快信]  
馮代總統現又改定三十一日起節 
馮代總統瀛眷昨（二十八）巳乘坐花車先行 
掩護隊郭司令隨馮代總統北上所部改編爲一團任馮某爲團長駐守各要塞 
游擊隊統領張宗昌亦隨馮代總統北上所部三營撥歸憲兵司令陳調元統帶 
馮代總統今日下午在府懽讌通城文武長官靳雲鵬昨晚乘車赴鎭江遊覽焦山今日晚車即回李純繼任督蘇已確定所遺贛督以段芝貴張敬堯盧永祥三人呼聲最高 
政府迭開軍事緊急會議段總理昨電馮代總統决計以武力對付西南各省 
松滬護軍使盧永祥昨有電來寗報告建康兵艦附和獨立前晚潛行駛入揚子江流域有所舉動請急電各要塞防範軍署接電後當卽下緊急通令各要塞注意嚴重監視該艦行動 
探報有大宗黨人來寗組織機關軍署當即傳諭軍警機關嚴密偵查 
鄂督王占元昨又有電致馮代總統報告湘省又有不穩消息 
通海錢守使管雲臣隨馮代總統北上駐揚第七十六旅旅長張仁奎移駐南通陸軍巡緝隊統領劉槐森塡駐揚州 
劉恂任徐州鎭守使趙俊卿任海州鎭守使張仁奎任通海鎭守使巳確待馮代總統到京卽發表 
財廳奉部令撥欵十萬零四千元送河間作爲七月份總統俸給此欵准在中央解欵内劃抵徐海各屬紛派代表來省謁齊兼督軍籲請設法安置辫兵以免糜爛地方邳縣代表馮士奇焦子和昨又謁齊兼督軍仍無妥善方法解决太平府辫兵三營已全行繳械投誠昨由倪軍統領馬聯甲派隊押送過寗轉車運至濟南遣散徐州郵政局前被辫兵焚燬此間郵政局奉交通部電迅往查勘昨木郵務副辦巳奉令前往勘視銅津來電辫兵大肆搶掠馮代總統已電飭第七十四旅馳往痛剿 
第七十四旅旅長趙俊卿奉令開赴阜寗一帶剿匪蘇州警察廳長崔鳳舞電稱吳大洲部下鹽匪聲言擬俟大局不靖時乘機搶掠請飭駐滬軍隊加意防閑云云昨齊兼督軍已電令淞滬軍隊知照 
禁衞軍參謀副官兼駐阜甯執法官俞訓淵陸軍七十四旅步兵一百四十八團團副岳盛宣昨謁齊兼督軍面陳防務情形 
陸軍第六師函請督署發經官長符號以便出入 
前農商總長谷鍾秀已由寗轉津浦車北上 
龍濟光之代表周沅昨又由寗乘津浦車入京聞馮代總統昨已有電致龍濟光 
鄂督王占元來電稱前四川督軍尹昌衡勘晚（二十八）赴寗晋謁請賜延見 
法議員翁得利偕德賚沛晉謁馮河間談論良久 
大勝關釐局長嚴保榮被控財廳委吳兆麟前往密查兼瓜州釐局長劉梅舫被控財廳委曾瑩前往密查 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[河間北上期之京訊]  
　　現據府中某要人云二十五晚七時徐指揮使又接李瀚田鴻恩韓誠丁得勝四承宣官拍來急電報告馮河間凖於沁日（二十七日）早九時由南京起程除在蚌埠徐州兗州濟南天津等處略停車諮詢各軍民長官要件而外其餘車站概不停車約計豓日（二十九日）早午準可抵京等語已由公府指揮處油印數十份通告分送各行政機關知照惟據某方面消息云馮氏本定於二十七日起程嗣因軍署會議之結果月内暫緩行期但下月初一二等日决可起程又聞齊省長來電報告已定一號啟程此殆爲最近較爲可信之耗又據某方面消息謂行期雖有一號之說臨時或緩一日或早一二日皆未可知蓋恐津浦道上或有疏虞又欲避沿途迎送之煩也聞魯督張懷芝已在濟南車站高搭彩棚預備歡迎矣 
河間前此所以游移不定固由於陸榮廷等請黎復職之一電然聞陸之所以爲此並無何等成見蓋黄陂聲明辭職之通電與河間聲明奉還職權之通電同以寒日發出陸同時接得兩電以爲河間奉還職權當然須先請黄陂復職故電文亦專就黄陂立言河間得電後因各省雖多來電推戴而兩廣旣有人主張請黎復職自亦不便挺身出任遂於二十一日通電各省再申奉還職權之請而各省又照例有電促馮北上於是入京之期始定但此亦僅就表面言耳實際上所以如此者必另有其商榷之問題也 
[研究會議復進步黨]  
　　昨日（二十六）憲法研究會因會中領袖人物有加入段内閣者特召集在京會員開會報告二時到會者達一百七十餘人什九爲舊時兩院議員而梁啟超湯化龍林長民三人亦先後蒞會公推梁善濟主席首由梁啓超報告入閣前與段總理交涉之經過及其承諾另入之理由大致不過自謂其對於國家之一種責任心及視段總理可與有爲而已又言某等所以加入内閣爲欲實行本團體所抱之政策而非一己之做官主義故甚望本團體策勵進行以爲社會及將來國會間之援助但所謂策勵進行固在促本團之發達然初非欲阻他黨之發展此義諒同人均能識之至於某等一進一退當以政策之能否實行爲準始終勿失磊落光明之度云云繼以湯化龍演說亦謂今日之出全爲國事艱難段總理又相需甚殷不能不盡一分子之責任至就一身而論母寗謂尙帶幾分冒險性質即在團體亦然大家不可不勉云云復繼以林長民演說亦大半惕厲之詞嗣後劉崇佑黄羣王敬芳陳光燾等相繼演說黄君之言略謂此次内閣本會會員加入者原止三人而中外人則皆耳而目之曰進步派内閣此大進步派主義之内閣到底能否奏功國家之命運繫焉然觀最近京津幾家報紙之論調已漸漸製造不良之空氣萬一不幸使今回之段内閣又沈埋於陰霾之空氣中國家前途乃眞無可望矣大凡政府之設施舉措各方面人對之利害未必盡同今日現象旣已如此他日提出具體政策欲其實行其困苦艱難恐尙有百倍於今日者同人正不可不知自警也云云旋由主席提出恢復進步黨問題僉謂研究會本屬進步黨化身進步黨之名義固未消滅卽同人進步黨黨員之資格亦依然存在此後卽逕以進步黨名義通告開會足矣不必言恢復也乃以重振進步黨先行推員籌備付表决全體贊成主席言推舉籌備員事以向各方面接洽後稍緩宣布遂散會時已四時許矣 
[滇桂軍隊紛紛調省]  
滇桂軍衝突之說近來雖暫寢息然連日滇軍桂軍皆紛紛調集回省内幕殊爲秘密茲錄關於滇桂兩軍之所聞如下 
陸巡閱使昨派西軍三營來粤分布西北兩江並擬續派多營東下候命出發頃聞該項軍隊悉屬桂省編定陸軍向係分駐龍州邕南桂平各處遠近不一調集需時非至月終不能全數抵肇聞陸使爲統一軍令起見擬委第一旅旅長賁克昭爲留粤西軍司令所有指揮督率各事均准便宜辦理又聞陸使昨已遣高司令督帶所部桂軍四營由梧抵省以兩營分駐白雲濂泉一帶其餘兩營分駐觀音山狗頭山二處聽候調遣先是馬濟所轄武衞軍八營曾奉陳督命令將第五第六兩營調回桂省頃當道爲維持地方治安起見又咨譚督擬將該兩營仍調回粤駐紥交由馬統領節制調遣 
莫鎭守使榮新以所轄陸軍十營自派往各屬舉辦清鄉後訓練久荒自應亟謀補習俾成勁旅昨特詳准軍署檄飭莫正聰劉志陸鄧文輝各統領各屬抽調一營回省訓練原駐地方卽由未調各營妥爲兼顧惟聞陳督軍以粤省各屬匪氛未靖内治未寗自應統籌兼顧現擬責成莫榮新添招桂籍新兵一十六營由該鎭守使督率訓練但莫氏以丁年入伍在軍籍將閱五十年應在退伍之列迭請辭職未獲允准昨已面請另選能員充任 
原駐北江滇軍連日調省頗爲忙碌聞在燕塘沙河一帶分别屯紥守衞森嚴昨有由軍田調來之第二十五團亦卽馳往老人院暫駐大約聽候出師駐香山之滇軍團長楊謙益昨奉方師長電調回省該軍已於昨日全數抵步現分駐東郊沙河燕塘一帶聽候調遣第三師滇軍陸續調省巳有多營聞新任潮循道尹成光所轄三營現亦奉該師長命令調遣回省集中聽命欽廉各屬防務則由馮相榮馮銘皆等擔任滇軍催促餉項日來急於星火經陳督軍飭行籌餉局長從速設法張羅陸續發給在案頃聞該局現准肇羅陽李鎭守使日昨解到防務經費一十八萬四千餘元經已核收業將全數撥作滇軍第四師餉項之用至第三師本月伙食則在本省酒稅花捐項下共撥欵十萬元解撥前往 
粤省當道以省會軍隊龐雜大非所宜頃巳指定生花寮横枝崗流花橋牛王廟等處營盆凡由省外續調來省者一律遷往駐紥以免擠擁之患又聞警衞軍第十七八營新軍第六營統领成國學呈請隨師討逆効力前驅特將鍾子挺一營調省聽候出發凡此皆滇桂軍隊最近行動之大凡也 
[時局糾紛中之武漢]  
　　湘軍與駐岳北軍開釁之說雖謠傳甚盛茲查尙未成爲事實惟王督軍以岳州爲湖北門户深恐北軍有失極力籌備援助除派砲軍往城陵磯設防外昨又命駐紥漢陽陸軍省防第一團全團及第二團之第三營一律開往新堤蒲圻駐防以爲對湘之第二道防線並特派省防團統領兼北洋第三旅長孫傳芳赴京參列中央之對待西南軍事會議昨孫巳附快車北上矣 
湘軍缺乏軍械子彈前由譚督軍滙欵七萬元託粤採辦未知由長江運湘抑由廣西陸路入湘乃二十三日日清公司大利輪船由滬至漢載有大木箱多隻經稅關洋員檢查其中所裝者係機關鎗數支砲彈二千枚鎗彈七萬排該木箱上標有運往彰德字樣洋員向船主盤詰則謂係湖南採辦有湖南督軍所予護照洋員以運輸軍火例須先行呈報且須陸軍部運照特報由稅務司關監督轉禀王督軍核示王督以湘省形勢不穩未便放行當電京奉准卽照私運軍火例概予扣留該省所派押運委員某君因懼獲罪當時未敢出面現回湘禀由譚督電鄂索還未知王督軍應允否也 
黎馮互讓元首席虚目下竟成無總統時代聞漢口總商會長俞清臣王琴甫及各董事以長此遷延殊非國家之福擬聯合武昌宜昌沙巿各商會一致電懇黄陂即復總統職位以資調和南方蓋以黄陂極得人心有一種潛勢力勝過馮段如果復任則南北糾紛較易解决也聞王子春督軍亦有約集各省聯電挽留之舉第黄黄陂去心甚决其覆王督電詞旨决絶似無商量餘地 
鄂江停泊海軍各艦在二十二日前計有楚預永宸等五艘茲查寄椗於鮎魚　江面者僅楚有江犀兩淺水砲艦及列字雷艇而巳楚豫等艦則已開赴岳州新堤巡弋聞第二艦隊司令饒懷文之升總司令本難稱其職今獲不次擢拔乃奪其實權之計因第二艦亦有不穩之風說不能不更易司令也 
昨紀法租界晋通棧破獲黨人吳某等一案茲悉吳某即吳亞平咸寗人上年在湖南平江曾揭護國軍旗起事攻入湖北蒲圻縣此次在漢雖稱奉李烈鈞委任尙難徵實現該棧主及全安棧主均被牽涉拘送軍法處審辦警察廳長周亞芬昨爲此案向警界演說則謂彼輩之組織機關係圖搶掠金錢並無政治意味然耶否耶非所知也 
[黄河水患之籌防]  
　　近月來天災人變相繼而來各屬辫兵之搶掠方酣而暴雨河溢之奇禍又起連日近畿各省皆大雨如注黄河流域受禍尤深河防之潰决已時有所聞房屋之陷塌卽京師亦所不免昨魯省張督軍以黄河流域及各屬多遭水患特撮要電告中央略云東省黄河工程近年敗壞已極懷芝本籍瀕河而居歷見潰决之慘糜費之鉅痛心疾首自權省篆察吏之外首以河防爲重本年將上游改組專派總辦一員以期入手整頓乃自本月初七八等日大雨如注山水暴發河南陜縣又迭報長水七八尺不等洪流滙聚遂致奇險百出各工段或堤埝冲塌或壩埽蟄陷文電告急一日數至河工預算所列經常費開支薪俸營餉及購辦灰石椿繩平時修補土工之所存無幾先以籌備險要業由活支項下預行提發四萬元惟因長水太驟工段太多仍屬於事無濟其時大局未定不便先事陳請又難遲誤要工已令行財政趕速撥付三萬元俾資搶護歸入臨時特别費另案咨請核銷伏念連歲天旱源小幸得苟安無事今茲上游迭漲大雨時行隱患方興未艾濮范之北岸金堤設有疏失則畿輔兩路線大受影響關係全局甚鉅懷芝責任所繫斷不稍任虚糜亦不願吝惜小費致貽國庫地方無窮之損失除督飭在工各員加意修防並隨時認眞察奪辦理外謹特撮要電聞再同時濟寗縣安居運河漫溢湮没數十村莊當令該道尹督縣從速堵塞桓台縣之索鎭長山縣之西衞固等處亦有暴雨河溢冲没房屋糧米牲畜並有搓傷人口情事均經委員携帶賑欵前往撫卹各在案合併電陳云云又京漢鐵路管理局以京漢鐵路自修築至今歷十一年之久當時黄河鐵橋曾有保險十五年之約今距期滿尙有四年然該鐵橋近已逐漸損毁茲因連日大雨笤注洪水爲災深恐已損之鐵橋一旦被水冲塌昨特呈請當局撥欵修理以計萬全聞其修理費之預算共計一千一百萬元限定於五年之内由京漢鐵路利益項下按年歸還二百萬元此項呈文已經呈遞交通當局並聞該鐵橋之修理材料則决定由某外國商行購買云 
[魯省公民請廢除優待條件]  
　　魯省人民對於保存清室優待條件問題反對情形極爲激昂昨由公民代表盧以敭張玉甫等召集各界開會議决由盧君領銜公上政府一呈文云竊維共和建設六載於茲其中黨派之傾軋政爭之紛呶迭起兵戎幾無寗歲雖造因多端尸其咎者或在人而不在法然此次復辟逆謀張康之所以暴戾而恣睢者設若無以憑藉顧亦何所施其伎倆哉今幸我大總統總理登高一呼義師雲集各省響應天日重光惟自月餘以來風聲鶴唳人民固飽嘗夫虚驚糜餉動衆國用尤備形其竭蹶所受損失何止千萬創鉅痛深大錯誰補推原禍始何莫非優待清室過事隆崇有以致之也公民等以爲清室優待條件一日不改民國隱患一日不除謹就管見所及縷晰陳之國家元首爲一國人民所敬仰無論其國體爲專制爲共和尊號爲總統爲皇帝而其收統一之人心攝社會於無形一而已矣中外萬國未聞於一國之中别有所謂皇帝者名實乖謬禍根難除前定優待條件第一欵無非於清皇退位暫存尊號俾安其心爲一時權宜之計今茲復辟其發端即由於權宜而來往者已矣來猶可追懲前毖後優待條件不可不量加改正以杜亂源者此其一服章爲一國之體制國號實爲治之綱紀民國優待清室出於一方面之誠意而爲清室者要當知身爲亡國之君理應服從民國制度何得沿用陰曆仍服清服一城之内儼若兩國顯示人民以歧途隱伏國家之大患逆賊張勳揣摩風氣遂成大憝今張逆巳矣竊以爲禍源不除安知不有第二張勳乘機號召不此之圖國將焉治爲力謀統一計優待條件之應改正者此其二歷代亡國之君不誅即廢不廢即逐未有於鼎革之後而仍泰然安居宫禁者茲清亡巳六載矣山河已改而鐘　不移即以優待條件而論亦不過暫爲之所並無永遠明文公民以爲此次復辟危及國家良以臥榻之旁容他人鼾睡階之厲也况彼冲人轉瞬强壯將來之逆或更有不堪設想者今天予我以戡亂之機應勒令他往勿再姑容其移住地址宜西南而不宜東北即不然亦宜按照條件移居頤和園散其族類嚴加監督以防其後否則民國前途仍難穩固條件之急宜改正者此其三復辟逆謀僉以爲張勳脅迫罪有攸歸而於冲帝師保多所曲諒不知張勳之所以施其逆謀者實由於彼皇族之搆煽宗社黨之勾結使彼皇室果無希冀非分僥倖一逞之心張勳果何所利何所爲而代彼宣傳諭旨扶登大位迨義師北伐尙與張勳負嵎自固不聞有一函一電表明心跡値今之時張勳固罪不容誅而彼皇族敗類不可不嚴加捕治皇室經費亦當削減以伸國法而殺妖氛傳聞此次張逆在京軍餉悉由清室内帑撥充茲後尤不應再予多金以資盜糧條件之急宜改正者此其四以上數端利害是非彰明較著欲奠共和於長治久安實非姑息敷衍所能爲力前讀討逆總司令布告以皇室優待條件仍當永泐成憲世世、 
不渝附逆諸人概不株連用兵要略别有作用固非微末所能知然民國成立巳六年矣外蒙古之獨立依然宗社黨之陰謀未巳優待條件究竟有效耶抑無效耶公民等學識謭陋罔識大體心所謂危不敢不言冒昧陳詞伏乞採納 
[魯省臨城之辫兵]  
　　數年以來臨城一帶卽爲辫兵勢力範圍該辫兵等常往來韓臨及滕縣兗州之間或販私鹽或運私貨或販人口或游娼聚賭無惡不作巡防營及路警視之均無如何本月一號復辟三號臨成始聞信五號魯督軍調陸軍第二十團駐紥臨城計共三營六號另調陸軍三營一營駐沙溝兩營駐韓莊嗣於十二號將駐臨城之兵調去二營赴魚台縣剿辦土匪 
利國驛駐辫兵一營柳泉駐辫兵二哨徐州辫兵本約定十二號晚搶刧因大雨未果十三晚搶南關外時城内之兵僅在城牆鎗擊不敢開門至四時半始出城門緝盜否則城内亦糜爛矣十五號下午有天壇遣散之兵約一千數百名自津押至兗州下車者五六百名轉回濟寗曹州等處原籍至臨城下車者約二百餘名見内中有官長數名轉回嶧縣沂州等處原籍約有五六百名揚言送至徐州下車距抵韓莊鐵橋卽强司機人停車故尙未至利國驛即下車步行至利國驛擬要求駐該驛之辫兵相助暴動適第十六次貨車經過散兵羣相圍攔幸司機人開足汽機进力疾駛方得脫險該站人員路警 
 
 

Page 7

 
 
及統捐避員役及商民人等多逃至韓莊迨臨城王團長得電知悉即派隊兩連助剿至則辫兵如鳥獸散原駐該驛之辫兵因逼令退駐柳泉聽候編遣次早臨城派去之兩連仍回原處由滕縣調去一營塡駐利國驛 
十八號臨城站上鎗斃叛兵二名一宋姓鄒縣人一趙姓濟寗人每人身上有洋五十餘元一尙有家眷住在徐州均是在徐搶刦後携鎗潛逃並將鎗賣與韓莊鄉下之某莊長每人一鎗各得洋二十五元因過臨城見其形跡可疑盤詰直認不諱復解滕縣司令部訊問無異故解轉臨城正法至某莊長買鎗後卽至營禀報謂恐爲土匪買去故出錢收買云 
自亂起至今南北通車並未停駛但不能準時到站照鐵路定表如北通車到臨城在夜間三點零六分今須遲至次早五六點鐘或七八點縱早到亦待至天明方開因防韓莊以南之危險平時南通車到臨城在夜間一點二十分今須遲至次日午前後惟往來濟徐間之票車兗徐間之貨車約於十五六號均停駛一日十九號晚十時自台棗鐵路轉臨棗枝路來有辫兵百餘人此間陸軍曾整隊以待至則詢悉係遣散押送回籍者間有携帶家眷有回滕縣兗州濟寗等處者有回徐州等處者即分别勒令轉車大抵此等辫兵係在海州屬境遣散者故道出臨城也 
現臨城尙安靜惟恐陸軍去後難免土匪騷擾尤有慮者辫兵皆係曹兗濟沂及徐海一帶之人此數屬在平時亦常有匪患且辫兵慣偷軍火以濟匪徒此次亂起聞徐州叛兵其軍火之偷出者不知若干（聞徐州叛兵曾運去車砲二架機關槍二座）加以解散之數千人遊手無事將來之匪患不知至何景象也 
[魯督軍之近電]  
　　請馮河間北上國務院段總理各部院均鑒大總統就職多日尙未入都海内人民羣殷望治事關全局緘默難安謹於本日上大總統一電其文曰大總統鈞鑒變亂初平建設方始萬端待理百度維新京師屬中外觀瞻久思覩威儀之盛府院握政權機軸有相互運輸之功大旱雲霓寰區競仰斯民水火引領同登務祈鈞座早日赴都俾慰人民喁望井使閣員有所秉承協恭共濟庶足潛消覬觎永奠國基四百兆蒼赤林種實利賴焉黎總統寒日通電表示堅不復職段總理巧日電懇鈞座北上詞意殷摯時避危迫非謙冲退讓之時伏乞俯順輿情主持大政位臨棨戟不勝整軒等語除通電各省一致籲請外特此奉聞希賜贊助至所盼禱張懷芝哿印 
報告遣散辫兵國務院總理鈞鑒曹司令叚司令陳督練均鑒華密兩次遣散定武軍四千餘名先後在德州濟南兗州韓莊等處下車迭飭軍警嚴切檢查嗣據張帮辦商統領馬施兩鎭守使唐旅長德縣滋陽各知事報稱檢查該官兵等并無携有手鎗惟有馬鎗數枝少數水壺乾糧袋等物已一律扣留遣送回籍沿途尙無滋擾情事各等情謹此電聞張懷芝洽印 
[懷遠辫兵之刦掠]  
　　大陸報七月二十五日懷遠通訊云二十二日下午四時蚌埠東五十英里之五河縣城爲辫兵一團所刦掠美孚火油經理處亦被波及某敎會亦爲辫兵鬨入惟所受損失僅約三十元辫兵悉在城内肆刦附城一帶均未受擾皖省曾派兵數團至臨淮阻止辫兵沿鐵路而下七月初旬駐浦口之辫兵北上行至臨淮爲蚌埠之安武軍所阻不得前進乃棄船至五河近今之肆刦者卽此輩也 
[海拉蒙匪近訊]  
佔據呼倫貝爾蒙匪約萬餘人該處副都統勝福自取銷反側後傾心共和不屑與伍因而頗受凌虐近聞該副都統有携印潛來江省以避其鋒之說 
海拉蒙匪喧賓奪主大施威虐該處成總管不受其凌辱致干匪怒當將成總管鎗斃並殘殺蒙官數員 
此項蒙匪多係赫拉慶種族而海拉居民則係巴爾虎種族雙方因種族關係益施其殘虐故巴族曁各旗蒙民紛紛避難來省約有萬餘名之多云 
該處蒙匪擬將海拉以上之中東鐵路拆毁一段以啓國際交涉使中國政府無從着手此事被俄人偵知即於各站添兵嚴守故未果行 
該處蒙匪自相殘害巳有數次前次衝突竄出蒙匪千餘名被江省當局招降編成軍隊近因意見不合又竄出二千餘名出没於内興安嶺森林一帶意在投誠 
[杭州快信]  
　　湧金門南城脚下民黨沈某住宅因案涉及嫌疑經憲兵營派隊檢查未獲嚴重監視 
齊省長以現値軍需孔亟所有各欵應截留作餉各縣中小學校補助臨時經費一概暫行停給已令財政廳轉飭查照 
台匪周永廣之同黨著匪永嘉人趙得元民國二年殺人越貨抗拒官兵通緝未獲本月中旬經警備隊拿獲解省發交法庭訊明昨日上午十時在錢塘門外石佛院執行鎗斃由地檢廳長陳毓璿保安隊長李蔭梧到場監視行刑 
建德團區司令部副官俞勃昨因公晋省面陳衢嚴聯防事宜 
警備隊三四兩區請給子彈業經齊省長咨奉楊督軍核准給發一萬二千餘粒函請甯甌兩關監督查照放行 
軍械局第一火藥庫庫員戴有慶因五六兩月份册報藥數不符奉飭查辦經該局長蔡鼎彝呈覆以桶有大小藥有新陳因是分兩不匀巳免置議 
錢塘道尹署會計主任孫鎔因事請假回宛平原籍遣缺以李蕙芳暫行代理 
杭縣上忙錢糧應征寥寥知事姚應泰擬定勸懲辦法飭各櫃征收主任接户傳諭切實辦理 
地方通信 
[松江]  
　　擬訂藝桑辦法縣署實業科主任莊仲清近以楓涇一帶繭行日增本年所收繭量已達九千餘擔猶憾局於一隅擬先普種桑樹以資提倡自明春始逐年採購桑秧萬株責令各巿鄉自治委員及縣巿鄉農會分别勸令人民領種巳擬辦法八條呈省示遵（一）每年由縣採辦桑秧萬株分發領種（二）發給桑秧應由巿鄉委員將承領人姓氏株數先行報縣（三）承領桑秧三年内爲培植時期不收桑價第四年應矑原價照繳如種植合法成績可觀由巿鄉委員查明免予繳價（四）領種桑秧應將栽種地點報縣令飭地保保護（五）各巿鄉栽種桑樹責成各自治員隨時查察有何損壞並於每春將視察狀况生活株數列表報縣（六）令飭巡廻講演員到鄉將種桑利益方法切實演講以資推廣（七）擬具簡明布告將種桑利益以及培植剪技採葉施肥捕蟲等方法編成白話淺說印送俾期家喻户曉（八）採購桑秧經費每年約需銀二百四十元於巿鄉附稅内籌撥 
查辦學生入會駐松防守司令部以檢查所得之郵信一件移送縣署信面書上海法界霞飛路寳康里六十三號中華全國學生救亡會台啓末書松江張緘經縣揭閱内容係入會交費等事末署生鈍上言縣署劉科長以現當戒嚴期内例禁集會結社爰撰擬訓令通飭各縣立學校校長查辦令文略稱戒嚴法第一條首禁集會結杜前函實違該條規定合亟令行該校長迅即查明該校入會學生究係何名務須嚴加懲戒嗣後學生函件尤須認眞檢查免干軍事處分倘再發現前項情事該校長職責所在均難辭咎仍將查辦情形尅日聲復以憑核轉云云 
[蘇州]  
　　嚴防黨人招兵蘇常鎭守使署接齊兼督軍訓令略謂現聞黨徒在各處招集遣散兵士希圖擾亂實屬有礙治安合亟令仰轉令所屬一體加意查察妥爲防範云云 
通緝譁變潰軍蘇常鎭守使署接齊兼督軍令准安徽倪督軍來文略以張軍譁變業巳痛剿潰散現在正會辦善後不難恢復秩序惟恐潰軍逃竄各處流爲匪類希卽轉飭所部一體協拿免滋騷擾云云 
巡警非法毆人蘇垣珠明寺前某釘鞋店門前於六月初九日夜有唱小調之人手扯胡琴高唱小調一時觀者頗衆時已半夜十二時該處崗警前來干涉喝令停歇即速走散不知如何忽與釘鞋店夥某甲爭執該警即用棍將某甲連擊數棍打傷頭面登時血流如注旋爲店主所悉向該警理論旁觀者亦羣抱不平咸向該警責問何得擅用木棍毆人該處珠明寺内係商團總司令及第八支部辦公處各團員等亦有數人前來查問此事詎該警忽吹警笛號召通班警察荷槍而來不問情由逢人卽打並用麻繩綑去七人（内有商團會員二人）解送至第二分駐所某巡官略訊後卽轉解北區警署收押經關署長備文解送警廳收審詎警廳崔廳長先已訪悉特派員調查已將此事詳情查明故當時即將原案退回北京區令關警　自行審辦次日（初十）商團公會即開臨時職員會公議此事　　由會備文詳請蘇常鎭守使道尹二署核示並由會長總司令　謁各長官務請澈查辦理其被拘之七人巳於次早曰商團八部部長魯永齡具保釋放 
[鎭江]  
　　軍隊逐日操練前次戒嚴令下要塞司令楊師長通飭所屬第七十三第七十五兩團及要塞騎砲團部各中級軍官督率部下官佐認眞訓練限令每日上午七句鐘至十句鐘下午二句鐘至四句鐘各就該團營操場操練兩次間日於午前演習野外戰術以资嫻熟並令每次操演畢由該管長官站隊講話勗以服從命令遵守紀律恪盡軍人天職等語 
場長行將更易本埠省立第三工場場長陸鶴鳴因舞弊營私經省議員提出議案咨請江蘇省長派委候補知事朱景霓到鎭查辦茲又經省議員朱翼雲等於日前開會時續議再咨省公署請派員復查省垣内外候補人員得此消息後輾轉設法謀充此差者不下數十人聞以前充上海第六工場場長之王幼臣最爲有望云 
稅所趕辦交代丹徒貨物稅所長一差經省令改委候補知事趙國琛接充該稅所會計文牘兩處主任得此消息卽於日昨分函各分所經征司員趕將本月内征存洋欵儘數報解總所以便彚齊後辦理交代其有比較不足者則責成該司員等籌墊賠補尅日繳清 
師長注重防務駐鎭第十九師楊假長近因聞海軍一部分有不穩消息鎭江一埠當如何防備方可安寜昨特親自赴寗請示一切現已公畢返鎭從事佈置矣 
軍艦不得擅動駐鎭肇和應瑞兩軍艦艦長昨接海軍總司令通電略謂海軍劉總長日内南下撫察一切各艦非經調令嗣後一概不得擅離駐泊地點以干未便仰即遵照并須預備總長臨視云 
縣批屠稅控案鎭郡肉業商人吳鑑泉以牙户朱金波化名王靖侯朦包本邑城鄉屠宰稅欵朋串營私妨害營業據情控訴丹徒縣公署請予查辦並由該商等認包一萬三千元免舞公費公懇批准接充茲經倪縣長批云呈悉查認辦屠宰稅務照章本以一年爲限茲閱該呈以牙户朱金波化名王靖侯朦包朋充專行壓力私飽己囊究竟有何確證王靖侯係何人化名自應據實指控以憑核辦且旣稱朱金波等朦包此項稅欵其中實收數目當必超越認欵不资若僅據該商等承認一萬三千元之數免扣公費所加亦屬無多碍難照准此批 
[揚州]  
　　組織黄包車公司邑人冷伯暄等召集股份創辦雲飛橡皮人力車公司在城訂及附郭各地點行駛業已組織完善並由申購置橡皮黄包車五十輛來揚仿照同益籐轎公司之辦法編製號碼每站收錢三十文以資營業昨已粘章呈報縣署及警所備案並認繳警捐請示保護聞不日卽開車試行 
運署委任掾屬兩淮張子蔚司長現特委江都省議員朱幹臣爲本署收支兼機要科員又前場運局長潘仲奎有委任某岸運銷局消息 
借漕業有端倪江都縣署迭奉上峯籌借冬漕一萬四千元 
莊承認三千元擬再向交通銀行商借五千元凑成八千元以濟省需 
區長釋犯被控仙女鎭米商王俊家於上月被刦並刀傷事主當時報縣由承審員前往勘驗屬實即飭法警與警區會緝嗣警區先后緝獲嫌疑犯四名經區長瞿然訊問因事主未識盜犯面目遂行釋放現該事主以被刧之時驚慌失措何能記憶面目該區長所緝嫌疑犯未經解縣竟自釋放顯有他情特於日昨來城在縣指控 
長官先後赴寗兩淮張子蔚司長於昨日（二十六）下午十二時乘緝私江平官輪至鎭改車赴寗面謁馮代總統謝委並陳述鹽務情形並聞有隨馮北上之說又混成旅長張仁奎於本日因事晋省 
圩民公舉管理瓜洲圩軍橋閘本依水勢漲落啓閉以保農田向由圩民公衆推舉管理現該圩民以所管之人不洽民情另舉劉懷美黎常舒管理已於昨日呈報縣署備案 
小輪私行被罰清鎭班各小輪公司日前因内河潮水驟漲曾由稅務司勒令暫行停駛清江祗許開至高郵而各小輪竟不遵照擅自私駛清淮嗣爲稅務司所知各小輪私開五次每次罰銀二十四兩以示懲戒 
[杭州]  
　　省公署會議警務齊省長因部定開辦警官敎練處一案當此戒嚴期間防務吃緊實行舉辦究竟有無窒碍抑須暫時從緩案關部飭亟應會同討論以期完善昨特召集警務處長夏超内河水警廳長徐則恂第一區警備隊統領陳步棠曁前次赴京會議之洪士俊王鳳鳴政務廳長沈爾昌等十餘員于下午二時在署中特開警務會議至三小時之久始行散會 
[嘉興]  
　　鎭敎育會業已成立嘉興鳳石鄉辦理學務人員組織敎育會以促學務之進行已於前日開成立大會由公衆推定正副會長曁各部職員茲將姓名錄下（正會長）徐養儒（副會長）吳遂夫（討論部長）徐養儒（部員）袁文雄董鈞陳念宗俞德鏞戴仁徐再中（幹事部長）俞仲賢（部員）徐心一韓鴻年（編輯部長）吳傳先（部員）吳遂夫朱鈺庭 
[安慶]  
　　知事被控之查復蕪湖萬春圩植本公司玉記經理吳桐岡等禀控省署以該縣余知事違法勒捐濫權拘押懇求昭雪當由倪氏飭令蕪湖道尹派委往查旋據復稱該圩建造各處石閘係各業户自謀水利迭次會議所决工程費每畝攤出銀幣四角經衆贊成並在縣署開會公推吳經理爲閘工審查員比又議决如所攤之工程費逾限不繳請縣押追該經理亦表向情現復抗捐毁議余知事乃照所議章程施行是以有被控違法之事云 
皖省行政之腐敗倪嗣冲久居蚌埠對於皖省行政均不切實考查以致縣知事局長貪贓枉法賄賂公行種種情弊被人控告者不一而足近聞倪氏擬不日晋省將對於行政方面大加整頓云 
賄賣稅局差缺安徽烟酒公賣總局局長劉愼貽自到差以來局務廢弛日行事件皆由總務科長倪濬澄辦理以致賄賂公行現竟敢以桐城宿松蕪湖五河泗縣等處稅避爲賄賣品經泗縣烟酒支棧經理魏天柱查出賄賣該支棧證函昨已會同皖省烟酒公賣分支各局棧經理胡遠勛等電禀蚌埠倪嗣冲請委員查究云 
[江西]  
　　派隊保護潯路贛省宣布戒嚴後所有各道區已由李督軍委令各鎭守使爲戒嚴司令官贛北鎭守使吳金彪奉令後當卽實行戒嚴現戒嚴區内一切布置均已完妥惟修理水橋及迤北至沙河間之鐵道尙須派兵扼守特函請吳道尹撥派警備隊一連擇要布置切實保護當由吳道尹令由駐永修警備隊第三營營長向得高派第一隊擔任保護自建昌車站至三峽渡橋北岸一段第二隊擔任自馬廻嶺至建昌一段第三隊擔任自沙河至馬廻嶺一段每隊派排長一員兵目兩小排先後出發各擇所任路綫内之重要鐵道橋梁分别扼守昨日吳道尹已將上項情形呈報軍民兩署查核矣 
[奉天]  
　　新民縣水災續誌新民縣黄旗保距離縣街十餘里離白旗堡亦不甚遠前時離河較遠水患不及自前年廖錢如知新民縣事時以該河連年泛溢冲害商民考厥原因實緣河身曲折不能順流而下所致亟思疏濬以防後患當呈請撥欵修河經張省長准撥大洋二十二萬交廖知事協同士紳修理廖即委任該縣紳榮凱（字品卿）招工修理將河流引至黄旗堡以省工程故僅於西面修一大壩以防水勢詎工程不固十七日陡下大雨河水漲發該堡西壩被水冲開全堡被淹人民被陷溺者不計其數當大雨時堡民多將乾糧等搬至房頂以防不虞至夜間三時不果大漲及於簷際到處哭泣聲風聲雨聲相應而作須臾水勢更大房之低下者或倒塌或冲去該堡共五百餘户男女人口五六千人存者僅三千餘人十八日水勢退下災民等扶老携幼向新民縣逃避由縣署至火車站約有二千餘人之數搭蓋席棚席地而坐狀極可憐當經縣署警所逼赴火燒舖收買火燒數萬分散各難民聊以果腹聞難民有三四日困在房頂未得一餐者當道於十九日發放糧米災民等以此次受災實爲富紳榮品卿所賜是以邀集千餘人至榮凱家團團圍住向榮凱索命并搗毁其屋中什物形勢洶洶不可遏止不期榮知壩潰早於十七日兎脫幸單警長率警至竭力安慰并留至各店施賑風潮始息 
雜評一 
[惡例（步陶）]  
　　政府召集臨時參議院之電文按之法理是否充分揆之事實是否公平尙爲另一問題我今所最危疑難釋者乃此例一開中國將有不國之虞也 
臨時參議院之名稱據電文謂根據於約法顧約法中所載之此項機關乃謂南京臨時政府時代之參議院决非正式政府成立六年時之參議院也若此電文之主張而可成爲例案則全部約法或將來公布之全部憲法均可取其條文中之一二語以斷章取義而國法之眞詮可隨人所欲以變僊矣夫法而至於隨人而異是法乃爲强有力者所專設而國事之是非曲直胥可抛棄而不問嗚呼國而至於是非曲直一無可言此其國尙堪自立於國際之林哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[童子軍前程遠大]  
　　江蘇省敎育會於本年三月發起組織中華民國江蘇童子軍聯合會迭經開會討論擬訂章程十九條並審定願詞規律課程等均巳呈請敎育部及省公署認可省公署前巳批復准將各件備案今該會又接到敎育部指令謂據呈並江蘇童子軍聯合會章程及童子軍願詞規律課程各一份均悉查童子軍之組織於培育青年裨益至大該會設立全省童子軍聯合會以謀統一毅力熱心殊堪鼓許所擬章程及願詞規律課程等均屬妥善應即准予備案本年暑假期内擬設童子軍研究會亦准照辦此令云云現聞該會自本月二十三號起開辦童子軍研究會本省各縣敎育界同人來會研究者巳達二百人洵極一時之盛將來吾江蘇童子軍之發達不於此可操左劵乎 
[總商會催繳墊欵之通告]  
　　上海總商會通告各省埠商會云飛啓者敝會積墊商會聯合會總事務所經費爲數甚鉅上年北京開第二次大會曾由總事務所造具報銷册派員送京由聯合會在會場分送各省代表請爲按級照繳嗣因各省雖間有解欵來滬而函請展緩及解不足數者仍居多數復於十二月十八號由總事務所飛函催繳並聲明報銷册係截至上年六月底爲止自七月至十二月底所有經常費用届時再行結核通告現在此項經費業經結算仍照前例按級攤派茲巳造成報銷册並將上年報銷總數一併刋入隨函送請察核務希將應繳欵項迅即滙滬以資結束查總事務所目成立以迄取消三四年來辦事必循軌道經費更核實開支其所撙節之處卽敝會津貼之處敝會不但明墊尤多暗貼當蒙共諒上年總事務所呈請撒消蓋深慮辦事機關設於京師恐少數幹事被人利用致有妨礙全國商會名譽之事是以呈部登報以後聯合會主張之事敝會未經交議同意聲明不負責任敝會忠於其事有言在先於心雖覺稍安然不幸而言中殊堪惋惜耳（下略） 
[軍隊調防之驚總疑]  
　　慮護軍使因奉浙省楊督軍電令以近日省垣謠言甚多並破獲機關深慮兵力單薄請將松江防營抽調赴浙等因盧氏卽另在淞口及閘北第十師防軍内抽調一營開赴兵工廠塡紮以便將駐防該處軍隊開赴松江駐防故連日兵工廠陸續到有軍隊而不知者卽頓起恐慌於前日起紛紛遷避雖經該處警區及三十七八團馬團長飭令所屬勸諭居民母聽謠言自墮奸徒刦搶之計然軍警雖極力安慰昨尙有移居北巿之人異而詢之據云因見近日所到軍隊甚多恐有戰事故以遷地爲良云 
[隊士練習機關鎗]  
　　淞滬警察廳長徐國樑前因地方不靖向松滬護軍使署領得機關鎗四架發交游巡第一隊及保安第一隊共同操演前日午刻徐廳長又面諭該兩隊隊長着即轉飭各隊士趕緊習練一俟成熟每晚至扼要處所設防以保治安云 
[大陸報對於丁槐案之記載]  
　　大陸報云某團體華人頃從上海電致英相喬治反對上海捕房及英領事關於丁槐一案之行爲署名者乃中國維新派之政治領袖彼等巳組織保護上海政治權利之委員會因鑒於近事不敢坡露其姓氏惟大陸報知之耳此外又分電英國國會各政團陳訴此事蓋冀其在下議院提出質問也致英相電文大旨曰有一事焉其後果或將與中英邦交有極大之關係者請爲閣下陳之中國國會因北方軍人或北洋派以段祺瑞爲領袖者之行爲致被違法解散而以武力爲根據之寡人政治遂握中央政府之權段祺瑞等謀鞏固此種非法機關俾成中國實在政府乃着手掃除政敵以民黨要人多住上海租界以避北京專制手段故先注意及此欲拘捕之或驅逐之吾人所慮者彼等刻依賴京滬若干英國官場之助力以成就其目的今民黨要人已有以離滬赴粤爲穩當者近日會審公廨英國會審員卓君之行爲尤足使留滬諸人大爲不安聞卓君係遵照北京英員轉致上海英總領事之訓令而行茲將丁槐將軍一案爲閣下縷言之丁將軍乃黎總統之幕員當本月初張勳恢復帝制之時總統以國印五顆交丁看守丁乃携印來滬捕房受叚祺瑞黨羽之託於二十日午後二時三刻拘捕丁槐指爲違法收藏印信立即在公廨由卓君提訊當時情形使丁不能通知友人或召喚見證或延聘律師草草訊畢即於當日午後六時前將丁送交其政治中之仇敵聽其處置二十八日中國著名美人報紙大陸報載有駐滬美總領事薩門斯君會審官博金斯君副會審官克里塞爾君關於此案之宣言茲轉錄之附呈備覽美總領事等之言足以證明獲取牌票以拘丁槐並依照叚黨上海護軍使所言以控丁槐之約翰森總巡與審訊丁槐判令送交護軍使之卓會審官其行爲全無英吉利人之風度且與公道原理許被告人有公正合式審判之權利者相反吾人於丁槐一案而見事有出於感應而非僅屬偶然者竊以此案實與中國一部份英員對於中國共和之態度有關在吾人觀之縱非仇視態度亦屬缺乏同情今有多人抱一種感想以爲此種可悲痛之態度乃因苟中國强盛團結則印度英國治權將蒙反動之見解而生夫英國在印度之治權將因中國强盛而有不利之說閣下必斥爲狂妄固可無疑惟人之疑京滬等處若干英人心中藏此見解者實非無因蓋京滬等處若干英人對於國家爭自由者之政府僅以一種所謂强有力人之治法者屬望之也其所謂强有力人之治法者維何則普魯斯制度即世人所共知之狄克推多制度是已中國一部份英人官場之半官報字林報近對於决志力求民政之華人批評抨擊無所不至今年七月二十五日該報曾有言曰印度人之持國家主義者近來態度一變從前印人嘗推　　本視爲亞洲進化之完美國家今則移其愛情於中國矣其所眩震者當然爲共和之名詞云云其詞愼重著筆而含有深意是則大可引證者也閣下大名轟傳遠東民政國人民死戰於歐洲所力爭之物閣下保障之最爲勇敢且聞凡爲民意之尊嚴而爭者皆可信託閣下是以吾人懇求閣下轉諭在華之國人對於最高貴之主義宜誠心尊重之中國青年黨必有統治國家之日庶他日少年中國不致心有所憾焉美總領事等之宣言附譯於後美總領事薩門斯君曰約翰森總巡執牌票到余處時余訽以此案是否依照公廨尋常手續辦理約翰森答曰然至於秘密審訊則不爲尋常手續以余所聞此次實爲秘密審訊也美會審官博金斯君曰丁槐之審訊顯非公廨尋常手續余意此乃最不尋常最不合規則毫無前例之辦法如照尋常手續丁槐於星期五日午後被拘其時公廨早堂巳畢丁案應延至星期六日早晨由意領事會審凡午後被拘之人輙至次晨由値日會審西員提訊此乃公廨尋常手續此次牌票直至午後二時零五分始由余簽字以余觀之此案非事前由讞員與會審官特别約定卽臨時由電話通告約來設午後捕人即於是日午後開審乃公廨尋常手續則公廨官吏當可援引如是辦理之前案以爲之證余在公廨供職四年從未聞刑事案有如此特别之審訊者苟一檢查公廨逐日案由單則鐵證即可得矣美副會審員克里塞爾君曰當余以丁槐逮拘狀交與約翰森時余詢以是否先照尋常手續開訊然後始行引渡渠答曰然依照公廨尋常手續午後被捕者必至翌晨始訊余從未聞有午後二三時被捕者卽於當晚六時前審訊判决引渡之案也 
[李純對於總統問題之主張]  
　　上海護軍使署曁海軍司令部接李純通電云萬急北京國務院各部院武鳴陸巡閱使各省督軍省長護軍使都統上海海軍總司令均鑒養日通電諒逹茲奉馮大總統馬電復經切電籲請入都其文曰南京馮大總統鈞鑒皓日曾上一電敦請早日入都以安大局計當早達鈞聰未奉覆音正深翹企頃奉馬電惶駭殊深竊維當此時期入都之行萬難再緩請言其故厥有三端謹縷陳之大亂初平邦基始奠首都重地施政之基内而萬端待理主持須統於一尊外而使館如林各國之觀瞻所屬若元首久虚其位則羣情皇惑反滋揣测之言友邦猜疑易啓輕侮之漸對内對外尙復成何國體此其一吾國變亂相尋創深痛鉅厭亂思治人有同情幸而此次戰禍未及　延戡定不出旬日然而皇皇衆心若居於水火喁喁民、 
望巳切於雲霓若因元首日久虚懸一國等於無主則政治悉歸停頓黎庶莫解倒懸揆諸救民愛國之心悲天憫人之志奚忍出此此其二黄陂迭電宣言實已掬誠相示情詞堅决天下共聞鈞座依法繼任並無絲毫牽强若以法律當然之舉認爲攘奪權利之謀即律以春秋責備之嚴似亦未爲平允之論若竟拘牽於小節轉不足示天下以大公又何以副黄陂付托之殷慰國人屬望之切私情公義兩無可辭此其三綜此三端之義實爲多數心理所同伏乞以國軍爲前提以人民爲至重犧牲一切俯順輿情則鈞座至公無我之懷當爲天下所共認倘再因遜讓而遷延或致别起紛爭横生枝節雖屬鰓鰓過慮思之未免可危迫切陳詞統維鑒納無任叩禱屏營之至李純叩漾等語大局粗定總統問題若不從速解决何以昭示中外安定人心茲讀馬電竊用憂危故特剴切陳詞再爲敦勸諸公愛國百倍於純如表同情仍乞一致敦促早日蒞都以定國基而弭隱患錄稿奉塵仍希明敎無任企禱李純梗 
[盜匪供出白狼同黨]  
　　盜匪岳德勝曾與已經解送護軍使署之鄒春泉張玉盛及現押捕房之范瑞卿俞行囦張世達李祥根尤泉誠等迭在公共租界内持械夥刦沈峻帆章綏之王堯生耿漢亭等家衣飾現洋並開鎗擊斃滙山捕房華探余炳炎逃匿南京嗣經江寗檢察廳將岳緝獲拘押業經公共公廨備文派探前往將岳提滬由中西官諭着押候澈究在案茲悉總巡捕房捕頭連日將岳德勝帶至寫字間詳詰口供聞岳巳供認迭次搶刦公共租界内居民財物並稱同黨范瑞卿係馬賊出身綽號神鎗高扈向在伏誅巨魁白狼部下爲大頭目其手下亦有一千五百人曾在山東一帶搶刦殺斃周村第四團團長案發逃逸經魯督軍張懸賞洋二千元通緝云云當由繙譯錄取口供仍飭將岳收押於前日將岳所供情形禀請公共公廨函致山東陶南縣公署查詢事實候復再核 
[偵獲恐嚇圖詐之匪徒]  
　　前有匪徒於三月問連書恐嚇信函兩封寄至法大馬路泰昌祥洋貨店希　索詐店主徐慶雲置之不　至本月二十號該匪等又致函恐嚇不遂所欲忽有一匪至該店以購物爲由乘隙將洋鐵罐一個棄在櫃上而逸該店主知係危險物品當即呈交捕房啓視内儲炸彈一枚上書小心兩字法總巡施君得報後大爲震怒以若　時將危險物品向人恐嚇實屬擾亂租界治安當即嚴飭各探緝拿到案加等重懲現爲探目黄金榮包探韓邦達方福林華春林程芝卿偵知該匪等匿跡公共租界浙江路及望平街定源里等處當即前往報明英捕房先在浙江路定源里兩處拘獲俞小軒談炳生兩名又在繡雲天游戲場内續獲王葛良一名帶回捕房施君諭候詳細錄供冉行解廨訊辦 
[檢閱剌宋案電稿證據]  
　　謀剌前農林總長宋漁父案内之要證洪述祖因不理德商抵欵被控公共公廨逮案經洪料理明白於釋出時被宋君之子宋振吕扭控公堂迭經中西官訊供未結判宋押候訂期復訊各情已屢紀本報茲悉前日午後兩造代表律師同投公廨會同秘書姚嘉林將在應桂馨家内所搜獲之各種電稿證據逐一檢閱之下始行退出並聞此案現經原審官王崧生襄讞會同陪審西官美博副領事商明定於本月三十號三十一號（即今明兩日）午後接續研訊 
[引渡剌趙嫌疑犯紀聞]  
　　公共租界所獲謀剌浙江督軍署參謀長趙聯璜之嫌疑犯陳惠慶等八名經公堂預審後還押捕房由浙將車夫阿根交俞稽查員帶申指認雖無正兇在内因彼等情節及供詞究有嫌疑之點未必與此案無關是以經俞君將情電告楊督軍商由盧軍使向外交團磋商將所獲各犯卽日引渡現聞可望允許故俞君刻尙在滬擬於引渡後押解回浙銷差云 
[新舊交涉員今日交接]  
　　外交部特派駐滬交涉員朱兆莘因奉馮代總統徵召急欲交卸商請新任薩交涉員提早接任已誌前報慈經朱薩二君商妥准定三十日（卽今日）上午十時正式交接故昨日朱交涉員巳將應行移交檔案等項一律整備以便移送後任接收後即日晚車先赴江寗晉謁後再返滬料理行裝隨同入都云 
[總商會對於更易交涉員之陳述]  
　　上海總商會電呈南京馮代總統云駐滬交涉員責任固屬重要國體亦有關係外界及輿論皆不以屢易爲然朱交涉員到任未久中外尙洽應如何免使外界訾議而順輿情之處商會不敢壅於上聞伏乞鈞裁 
[朱交涉員之去思]  
　　本埠紳商學界姚子讓顧馨一蘇筠尙陸崧侯莫子經丁賡堯衞芝山賈叔香王際亨等因悉朱交涉員已訂定交卸日期不日赴寗襄理公府事宜是以於昨日撰繕去思文一通送呈朱交涉員其文曰治世長官以黜陟爲榮辱亂世長官不以黜陟爲榮辱蓋治世嗐政府以民爲本民之所好者好之民之所惡者惡之亂世反其道陟黜無常軌卽有一二賢長官而民視之如父母類以保障一方者政府慮或不利於己也黜之惟恐不速故長官也而經國民公意之黜陟是黜陟足以判榮辱如長官也而經政府私意之黜陟是黜陟不獨不足以判榮辱且有倒置其榮辱者今何時乎内訌外患之亂世也公何人乎安内攘外之賢長官也以如公之賢長官而處如今之亂世宜乎其不能見容也溯公駐蹕於斯僅四閱月而折衝樽俎之餘凡利國福民事業無一不爲提倡在國爲使才在民爲生佛成績卓著輿論昭彰固不待文枬等所稱頌而文枬等之不能已於言者言文枬等不幸而處於亂世尤不幸而爲政府奪我賢長官也然亦未始非文坍等之深幸也公去交涉員職而就總統府秘書將福我海上之政策推而至於福我全國也嗚呼公今去矣公所去者職守其國利民福之政蹟固不隨之而俱去也是公去猶之不去即文枬等亦不以公爲已去也爰爲文以誌之曰緬維我公誕降粤東巍巍學位異域惟崇迨入議院持論允中移使海上萬國聞風折衝樽俎詞令妙工化育蒸民榮譽日隆　車朝發夕駐漢宫擴經展猷耿耿呼嵩上海紳商學界公民姚文枬顧履桂陸文麓莫錫編蘇本炎衞文熙賈豐芸丁熙咸王銓達王铨運等同叩 
[公廨傳單提票之改良]  
　　英美會審嗡廨自光復迄今諸事改良惟民刑訴訟之傳單提票仍照前清格式殊不適用曾經關讞員函請地方審檢兩廳將現用之傳提票式送廨察核以便取用各情曾誌前報茲悉關讞員擬照文明公堂辦法將本廨發出之傳單提票發給被告一份俾被告得悉被控案由並將傳單提票印成三聯單（一）留底稿附卷（二）發交牌票間（三）傳提時交給被告一份俾被告預備辯訴現此事巳商明駐滬領事團實行 
[華界電車之擴張]  
　　華商電車公司在南半城即中華路自小南門起經大南門尙文門至老西門爲止添築軌道一條俾與老西門原有軌道銜接以成圓路業經動工鋪軌查南半城自小南門以達老西門共長二千五百餘密達中設义道三處訂定舊曆七月望日通行電車惟恐鋪設軌道工程草率特派工程員周邦俊監督工作趕速完工後再築造南車站路之軌道以利便往來滬杭旅客所築軌道自南火車站門口起往北經習蓋所過利涉橋由黄家圈路往東亦至老西門爲止計長二千九百餘密達惟利涉橋之橋椿與橋面皆係木質安設軌道通行電車恐橋面不能負重現擬改換鋼鐵橋基惟需費浩大故由總理陸伯鴻君知照各股東會議再行决定 
小東門内街道現經一律放闊商舖巿面極爲繁盛且可直達城隍廟頭門是以往來行人甚衆其一直往西之兩面房屋亦均一律收進馬路頗爲寛闊可直達九畝地故華商電車公司又擬從小東門内大街起直至九畝地與民國路電車銜接穿城築造軌道一條詎正欲勘路爲該處商舖各户所悉以該處如果通行電車則兩面店舖必受影響是以禀請工巡捐局商勸電車公司免築軌道以保商業茲已准予免築另擬從大東門内起至老西門爲止俟兩面房屋退進即行動工鋪軌通車以期便利交通云 
[烟酒聯合會常會紀]  
　　中國烟酒聯合會昨（星期日）開常會首由主席陳 
 
 

Page 11

 
 
良玉報告今日逢第二十二次常會期所有前次議决山西高平酒商公記等函請轉達晋豫兩省局長澈查重徵等情一案業巳據情分别繕具公函轉達并函復公記等各商家知照次由裘如邦提議現得京師來函公賣巳歸併財部不復另設機關則此後事權有屬應趁此上書要求體恤依據從前請願宗旨切實施行次南洋兄弟烟草公司代表陳茂楠起言自政局不寗稅則一案致遭停擱含辛茹苦呼籲無門任公素重民意必能滿我兩業之希望此番毅然歸併已見政策之一斑亟應徵求全國同意趕速上書早蘇商困公决定下星期先就本埠兩業開特别討論會公議辦法次王闓敷起言本會自發起請願以來巳將一載此後官廳一面能認明本會公商兼顧之主義事事接近開誠布公促成良稅庶幾於國於商兩有裨益公决商民但求減稅政府但求重征各趨極端决無良果疏通意見最爲要圖次金拜仁宜布各埠往來函牘畢時已過五旬鐘卽行散會 
[追悼趙禪之預備]  
　　上海縣沈知事以浙督軍署趙參謀長之靈柩已安置於湖南會館茲須辦理追悼事宜故於前日在署邀請本埠軍警各官及趙之介弟趙幹春君到署議訂開會日期及切辦法 
[棉花貿易之調查]  
　　我國棉花一項自歐戰以來銷與日本者逐年加增而以今庚爲更旺緣各交戰國應用之布疋均仰求於日本而自德國之潛艇發現後航路更爲阻梗美花與印花業已絶跡故我國花紗兩項自春迄今已被日商搜羅殆盡價亦增加一倍現計新花上巿不過七八十天故南北各花行曁通州餘姚各花商紛紛抛出日有數千包其中由德大紗廠訂購者最佔多數巿價售開通州花衣每擔銀四十二兩太倉花四十二兩姚花三十九兩均八九十月（陰曆）陸續交貨至陳花衣現貨祗有陜西貨千餘擔尙有閔行等處之南路籽花近日抛與軋花廠者亦有數萬包每砠價洋九元五六角産地交貨期限同上 
又聞本埠花商昨在棉業聯合會開臨時會議提議今届新花上巿所有驗濕花局宜設法收回自辦至各紗廠訂講各花客之貨嗣後隨到隨卸不得過夜過磅並須卽日付銀聞第二項議案各紗廠頗不贊成因此尙未議决云 
[天津黄豆上巿]  
　　天津駐滬莊客昨接天津總統來電謂黄豆大半收獲收成尙稱中稔貨身亦乾潔聞明日裝招商局新銘輪船共有一千一百餘包約十四日抵滬云 
[大連油豆餅業之報告]  
　　本埠油荳餅業昨接大連來電報告黄豆現貨巿面疲滯檢價格驟跌四角惟期貨巿價仍極昻貴昨日八月份黄豆開盤每擔五元六角二分豆餅每片一元四角豆油每擔二十元另六角九月份黄豆五元七角五分豆餅一元四角四分豆油二十元另七角日商共抛出黄豆五百車豆餅十二萬片豆油一千餘件 
[兩以所復發通告]  
　　本埠米麥雜糧業仁榖公所漢帮志成公所等連日在荳巿街采菽堂　便公議抵制麥根棧被運輸公會競爭掃倉地脚一事已定於八月一日起停止赴棧扦樣並通告各客帮將貨轉存他棧以便貿易茲聞此事業經有人調停可望解决惟於營業上之便利不得不研究進行是以復發通告云小麥現下免稅裝輪與裝車無分軒輊况裝輪到申上洋棧之期有四十五天裝車到申上車棧之期僅五天其中便宜吃虧不言而知旣裝輪船到申躉上洋棧出口轉運甚屬便利此亦輪運之得益也 
[整頓田房契稅之訓令]  
　　上海縣公署昨奉財政廳一三八甲號訓令開案查田房官中關係整頓契稅節經本廳電飭認眞辦理在案本省官中成立各縣其契稅收數均較前踴躍本年高郵縣官中續告成立近兩月中共收賣典契稅二萬六千餘元稅收之旺實爲歷來所未有可見從前民間置産大都匿不投稅此次官中告成慮其揭發悉數投稅不但國家增益稅收卽人民産權得以鞏固誠屬法良意善現因軍事初平財政竭蹶爲再訓令遵照本年四月箇電認眞進行能爲國庫增一分稅源卽爲國家濟一分眉急愼勿視爲具文是爲至要 
[江北鎭守使接任之知照]  
　　馮代總統以徐海方面地方不靖江北王鎭守使現巳調寗鎭守使一缺未便久懸故特委馬旅長玉仁兼署昨馬鎭守使已將視事日期電知滬上軍警各界一體查照矣 
[一區警所遷入新屋後之光輝]  
　　淞滬警察一區第二分駐所前因房屋狹窄不敷應用故在該所後面猛將當原址起建洋房業已工竢由該所王金山警佐禀明徐廳長遷入新屋辦公巳紀前報茲於前日（二十七號）行新屋落成禮由王警佐先期申請徐廳長並柬邀各區所警正佐各隊隊長各科長員以及該管地段各紳士蒞所參觀届時徐廳長因公不到第一區董警正第二區余警正第三區解警正第四區姚警正第五區薛警正並分駐所警佐各隊長各科長以及各紳士均先後蒞至由王警佐逐一迎入會客室茗談片刻王君即引導參觀而該處各商以王警佐蒞差以來頗著勤勞是以由救火聯合會會長毛子堅一區火會主任陸錦麟並勸業場董事張逸槎等發起於是日遣人擔送猪羊麫包並酒菜等犒賞該分所各長警又贈各長警每人摺扇一把手巾一條到所由王警佐將毛會長等分别延入客廳再三道謝王君設席欵待各來賓盡歡而散 
[警廳長派員點騐]  
　　淞滬徐警廳長明日爲七月末日各區署所長警發餉之期仍循囊例預委本廳各科長分赴各署所隊依次點名驗看畢然後將餉銀按名發給南巿第一區署及各分駐所長警等業經委任本廳秘書科長沈維杰前往代點由董警正傳諭各該警佐務於是日上午八時排隊齊集第一區署操場以便點驗一面由巡長帶同各班警察於昨晨起在操場中學習禮節以免臨時侷促　 
[警廳招領男女小孩之傳單]  
　　其一爲招領事案據四區三分駐所呈稱竊於本月二十四日晚據警姚海玉帶進迷路男孩一名當經詢據該孩聲稱姓嚴名蘭生年十三歲浦東人父母俱無由戚屬荐入閘北救火會學堂讀書今因出外游玩迷路等語查該孩身穿舊官紗衫藍布褲白洋襪黑布鞋卽派警至救火會查詢均不知情無人認領除將該孩送閘北慈善團留養外理合呈請鑒核等情據此合亟通傳招領仰該迷路男孩嚴蘭生家屬迅即前往認領可也此傳 
其二爲招領事案據二區警察署解送迷路女孩王阿金一口當經發科訊據該女孩供稱年十歲本埠人住河唐橋家有父兄父名阿龍因時被兄毆打乘隙跑出迷路被警查見送廳等語除將該女孩發交新普育堂留養外合亟通傳招領該迷路女孩王阿金家屬迅卽前往認領可也此傳 
[迷路女孩留養候查]  
　　四區崗警前日在大統路查見迷路女孩一口帶回署内經姚警正訊據該女供姓楊名雲林年十一歲鎭江人問其有無家眷在滬住居何處則均不肯吐實察其形狀似係人家養媳或絲廠中打盆女工潛逃在外者判令留養候查 
[軍服公司受虧]  
　　本埠某軍服公司向代張逆製造軍衣獲利甚巨今屆四月間張逆派管帶黄某又向該公司定購黄色夏布軍衣二萬五千套限定五月底交貨自張逆帶兵北上黄管帶又致函該公司囑卽趕速裝運故該公司於上月二十邊先將一萬套裝至徐州詎巳無人收受祗得將貨運回擬向黄管帶交涉而黄又不知去向故該公司祇可受虧云 
[要求代覔地址]  
　　日本東亞同文書院擬在龍華百步橋地方建築艇房一事滬海道尹前准日本總領事有吉明君照會後即轉令上海縣公署查復核辦嗣據沈知事呈復以飭據巿經董覆稱該處係屬内地洋商照約未便建築開行卽經據情答復日領事轉飭該書院知照在案現滬海道尹公署又接日領事照會要求轉飭地方官代覓適當地址以便承租建屋王道尹接文後業巳令行縣公署查照辦理矣 
[浙督軍擬調鄧科長]  
　　松滬護軍使署軍法科長鄧振淦於前次楊督軍赴浙蒞新之時本擬偕行當時虚使以軍署審判各案非熟手不可於是雙方商妥暫將鄧科長留滬茲自參謀長趙禪被害後擬調鄧君赴杭畀以軍法課長之職暫派吳秉元諮議官來滬商取鄧君同意鄧君謂須俟盧使允諾後始可遵命云 
[獎勵勤奮從公之西捕]  
　　法新租界嵩山路捕房四十二號西捕叚盤意上年因帮同華界官廳捕匪有功由駐滬交涉員詳請陸軍部賞給奬章後該捕辦公益加奮勉時破要案茲由捕頭臘脫雷呈請施總巡核奬施君覆核無異升爲一道頭金線副捕頭每月加給薪水銀五兩以資鼓勵 
[女工希圖要挾]  
　　閘北長安路豐和絲廠女工宋阿五等因要求廠中加給工資不遂由宋發起罷工要挾正在謀劃時被管車人得悉將宋女工扭入四區警署控奉姚署長諭令暫押聽候查明核辦 
[寡婦投河遇救]  
　　前夜九時許有一年輕婦女在浦東爛泥渡渡口投浦圖盡幸經渡夫潘阿林警見躍入水内救起交由崗警張福全等帶署經解警正訊據該婦供稱年二十二歲南京人現住爛泥渡浜南丈夫於今年正月間病故並無後裔現因伯嫂黄子怡等意圖將我再蘸是以投浦圖盡等語解警正諭候傳到黄子怡訊明核辦該渡夫潘阿林賞洋一元以示奬勵 
[銅作學徒被毆受傷]  
　　通州人王小生現年十六歲在本城東王家弄陸順林所開之銅作内爲學徒舊曆本月初六日送貨回作行經大南門外萬豐泰染坊後面適該處曬有布疋坊司朱壽梅賬房劉瑞桐在彼照料見王小生在彼徘徊疑爲竊賊不問情由將王扭住攢毆吐血受傷旋由旁人解勸朱劉始各釋手然王小生已不能行走經好事者問明住址車送回作由作主陸順林詢悉前情遂於前日將小生之父王福興由通州原籍函催來滬立投該管一區三分駐所請究當由宋警佐飭警將朱壽梅劉瑞桐傳案向之研訊朱劉供詞支吾宋君以朱等不應誣良爲竊行兇毆打遂備函飭警將朱劉二人並王福興王小生父子逕送地方廳請究下午經檢察官提案預審並驗明王小生受傷屬實諭飭王福興領回自行醫治朱濤梅劉瑞桐分别收押候派員偵查當時實情再行核辦 
[婦人爭鬭之帮助]  
　　引翔港鄉人劉二寳之妻錢氏前日與鄰居繆洪山之妻金氏口角互毆劉繆二人亦各袒助帮同肆毆彼此均傷頭面由五區四分所崗警一併拘獲轉解司法科經段科員判各罰洋三元了案 
[碼頭匪徒之肆擾]  
　　潮州人某甲此次由汕頭等處挾帶烟土大小十八包値價二千餘元乘太古公司湖南輪船於前日（二十八）黎明抵滬停浦東華通碼頭正擬携土登岸間旋爲該處三十六個黨碼頭匪徒混名小五子小白眼小顧大小牛子等得悉卽將某甲撳倒兇毆烟土盡行搶去某甲心不甘服當以被搶洋元等詞赴海關水巡捕房及各機關指名控究未知能否弋獲 
[馬車撞倒人力車]  
　　馬夫紀長生前日午後駕車不愼在四馬路將胡利昌所拖之黄包車撞倒致胡與坐客楊壽田等均跌出受傷由捕查見一併帶入捕房禀明捕頭飭將受傷人送請醫院醫治紀存洋保出候訊 
[何妨出首具控]  
　　淞滬警察第一區署董警正昨出牌示云據署名和順鐵廠兩次函報第一分駐所巡長張蘭亭索取欵項一節當經按照所開永盛碼頭地址派警往返調查並無此項鐵廠名目是以無從傳案質訊該巡長亦經本署因事開革合行牌示仰即知照究竟該廠開設何處經理何人如有呈控事件務須具禀確實聲明直接到署投遞倘再郵寄信函概作無效併干查究此示 
[革保又被控告]  
　　已革二十五保四圖地保林鴻生前因串同李姓改名張秀春冒充張姓後嗣盜賣張軾祖墳與王慶章得洋二千一百元爲現充該圖地保諸芝香查悉通知張軾具控法公堂飭提逃避由張出賞格洋一百元緝拿未獲故奉堂諭將林之住宅及巿房若干間發封備抵收去地價洋銀在案現又有王姓遞禀稱有坐落四圖地皮一畝七分上年正月間林來言該地若轉道契地價可以增高如欲轉契伊久爲地保經手代辦非但省費尙能迅速轉出等語商人信以爲眞當將契據及轉契費洋一千元交林收去由林出立收條爲馮詎取洋之後一味延宕至今尙未轉出以致洋銀落空請求在封産項下如有餘多撥還洋一千元並請緝林到案追還契據等情當奉批示准緝林鴻生到案訊追 
 [P被訴人傳案交保 
福州路萬家春番菜館經理沈廷芳指控廣西路品香樓菜館夥粤人鍾錦不理前在伊處所放之賬欵等情上星期六由公共公廨飭探將鍾傳至公堂諭令交保候訊 
[冒名借債之控訴]  
　　鋸匠唐杏元在公共公廨呈控吳順根余仁清擅用伊名出立借據借洋一百元上星期六由廨傳訊原告延律師上堂禀明前情並由原告唐杏元訴稱被告等冒名立據向人借欵請求訊究中西官判吳余各交一百元人洋並保候再研訊 
[呈請重行裁判之無效]  
　　滬海道公署昨批楊彝訓呈爲偏佃朦復仍請飭縣重行裁判以示秉公而維業權由呈悉查此案業經令據松江縣知事呈復以張四火對於該業户近年租米歷無蒂欠自無發生退佃之問題故准該代理人之請求加租判令張四火每年按畝完納實租三斗免取以錢完納以期於佃於業兩得其平等情察核原判尙無不合且張四火拖欠陳租果如現呈所云票據具在呈堂被拒何以該代理人顧雲卿反於庭訊之時朦混籠統不能指實尤可異者該業户果不服松江縣之判何以不於上訴期間内向上級法庭依法起訴直至歷時巳久始請變更堂諭來道具呈種種疑竇殊不可解所請未便率准此批 
[盜犯解送地方廳]  
　　匪徒徐國愛蔡五樊其如龔得勝金茂宣等前因在租界糾轿衆持械行刦爲探先後拘獲解送公堂訊明引渡護軍使署發交軍法課訊明懲辦在案茲經該課員訊得徐等五犯雖曾犯刦案情尙輕故於前日將徐蔡樊龔金五犯函送上海地方廳按照通常程序辦理卽經檢察官提案預審一過諭飭分别收押候侒 
[匪徒攫取金飾]  
　　匪徒陳阿四前日午後在北海路攫取陸張氏金耳環　逃由捕追獲帶入捕房禀明捕頭諭着押候解送公共公廨訊究 
[巡警查獲煙犯]  
　　昨有蕭錫凡者身帶烟膏五十盒行經南巿大碼頭地方爲警查見因其形色慌張上前盤詰蕭言語支吾遂在身畔抄獲烟證拘至警局轉送地方檢察廳訊辦 
[巡警追獲竊賊]  
　　浦東爛泥渡三區警署巡邏警徐惠林陳榮生等於前夜二時許巡邏經過隆茂棧附近遇見二人手持衣包形色倉皇上前盤詰卽飛奔圖逃並將身藏銅元沿途抛擲當經該警等追獲一人在身畔抄出銅元百餘枚拘解至署經解警正訊據供稱名趙阿林寗波人現住陸家嘴地方今夜在爛泥渡北面花園石橋利昌烟紙店内竊得銅元三十餘千小洋一百餘角衣服數件因途遇巡警圖逃是實復經巡官劉因誠巡警張學文等先後在曠地上及該竊屋内抄出銅元二十餘千小洋四十餘角金戒二只金挖耳一支銀　一只衣服十餘件以及竊具鐵鑿電燈洋燭等物帶至署中於昨日轉解警廳司法科訊辦 
[傭婦串通行竊]  
　　虹口塘山路一百二十五號門牌陳獻丞家傭婦管陳氏串同其夫管金桂竊取主人値洋七十元之金手表綢衣消贓與公平路五號門牌湖南人許榮生被包探沈阿五查悉昨將管夫婦及許連同贓物一併帶入捕房分别押候解送公共公廨訊究 
[西崽不認行竊]  
　　美租界崑山路七號門牌西崽甬人施和尙昨被女東在虹口捕房控被行竊木匣内鈔票洋二十元當經捕頭飭探周耀庭將施拘入捕房詢供不認押候解廨請究 
[也是園之荷花]  
　　城内也是園荷花久著盛名每届花開邑人士之游賞者殆無虚日現在時値大署荷花盛開前日有招商局辦事同人假該園湛華堂開叙餐會昨日羣學會會友亦在該園開賞荷會高唱崑曲至晚始散 
[紹酒店未捐執照]  
　　皖人胡祥鑅近在北福建路六百零三號門牌屋内開設紹興酒店不捐工部局執照被七十五號三道頭西捕查見以其違章歸禀捕頭准予請廨出單傳胡到案訊罰 
 
[法副領事出外避署]  
　　法公廨會審副領事德賚沛君之夫人於上月間携同公子等前往牯嶺地方避署尙未回申現德君以公廨應訊民事等案巳經傳諭停訊一月公務清　故亦於今日乘輪前往牯嶺避暑一俟秋凉再偕夫人等回滬每屆星期一三五上午捕房所解應訊之刑事各案由繙譯官花君蒞廨會同聶讞員訊理 
[澈查鏡架作起火原因]  
　　閘北王家宅延緒山莊隔壁恒豐鏡架作場於本月十七日下午六時二十分鐘突兆焚如延燒鄰居多家曾誌前報茲悉當火熾時一二三段救火會員先後到場極力施救該作場内巳不見人跡事後由三段救火會查得作場内木料曾向先施公司等保有火險萬餘兩而該作自今年端節起巳停止營業恐有縱火圖賠情弊是以閘北各段救火會員於昨日下午開臨時聯合會經衆議决請警廳勒令已經傳案之經理人田某交出作主賈恒久訊明處置 
中華職業敎育社通訊 
[南陽皂燭廠調查記略]  
　　南陽皂燭廠在上海打鐵浜開辦已有十餘年經理爲張梅軒君專製肥洋燭兩項廠中有煑皂之大鍋四其原料以碱水油三者爲大宗先以原料支配入鍋經五六小時之火候達於沸點然後開鍋旁之龍頭將水放出俟其沈澱乃將鍋中液體放入長方形之木桶中經過七日卽凝結成塊從木桶中傾出再以鐵絲解剖爲小塊以其質尙鬆軟須經日光一日或半日之曝乃將脚踏機器打印即印入商標也該廠出品以地球牌爲最多地球牌每箱一百二十塊現售銀四元六角此外若五福牌飛艇牌雙喜牌葫蘆牌種類甚多價亦不一也廠中現甫建築新屋添造一極大之鍋將於製皂大加擴充也至燭之原料火油料購自美孚及亞細亞線芯卽用三友實業社之出品製獨之鉛模中有圓孔先由女工將燭芯穿入孔中然後灌以溶解之油蠟澆水使冷俟其凝結脫模而出燭卽成矣穿芯之女工每穿一鉛模得工資三文惟孔多者則工資遞加有五文者有九文者視孔之多少而定焉包燭亦用女工每包六枚二十五包爲一箱包成一箱工資十文每箱一百五十枝分量雖有輕重價値雖有高下而枝數則劃一也該廠所製之燭以地球雙鶴孔雀等爲牌更有名車燭者以燈草爲燭芯專備機器房用以機器房中電光易起燃燒故代以此燭聞製造局求新廠以及各輪船所需之車燭均向該廠購用該廠所製之皂燭銷售於杭嘉湖及長江一帶者爲多海外則以小吕宋爲銷路最暢以有隆泉公記在滬爲小吕宋採辦各物該廠托其經銷訂有合約故其行銷於小吕宋爲獨多也 
雜評二 
[官與民（步陶）]  
　　馮河間北上則寗人爲籌擬歡送京津爲准備歡迎朱鼎青去職則紳學爲頌揚去思商會爲代達政績甚矣中國人之多情於官吏也夫中國以民國稱而終歲所發現之政界行重强半屬於官吏覘國者已不免有喧濱奪主之感今乃並吾民而亦皇皇焉爭有事於官吏之送迎是殆以官吏之抛國事而專事官事爲未足而又從旁以爲官吏助興也夫其吾民之志職哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
泰西名人傳 
[狄根司傳（或作迭更斯）] [  瘦鵑]  
　　英國産小說家最多戴桂葉之冕推種露之筆鈎心一　角發爲文章而名滿五大洲者端推却而司狄根司CbarlesDjekens狄根司以一千八百十二年二月生於抛咨毛司Portsmcntb之萊灞 
保脫Landport爲海軍部會計處書記生約翰狄根司JohnDiokens之子氏在家中讀書已多厥後移家却塞姆Chsrham乃復入學肄業焉一千八百二十一年海軍部褫乃父職舉家陷入窘鄉貧苦無聊無以爲活遂由却塞姆徙之倫敦僦居陋巷居未久父以債務被逮入獄氏方十齡爲饑寒所驅投身於靴墨廠中爲學徒每夕必行四里許徒步歸寓値來復日則省父於獄迨父出獄始入中學校繼續其學業越三四載出校爲律師司筆札所甚入微時其父適得晨報訪事員缺氏因亦有從事報界之想平昔研究速記之術造詣頗深日造英國博物院求讀新書十七歲時爲醫報訪事二十二歲始得倫敦報社中長期訪事之缺以勤敏報端頗多其記載時復作文投稿於雜誌日報中無藉藉名一千八百三十六年刋其第一部之名著「白士筆記」SketchesByBoz得版權費一百五十鎊後十一倍此資贖歸己有是年三月以「辟克威報」PjckwickPaPers披露於世（即天虚我生爲中華書局所譯之旅行笑史）文名大著即與其友人夜報主筆霍加斯GHogartb女喀瑟玲Catherine結婚得子七女三夭其三一千八百五十八年忽離婚氏晚年名益噪身造成功之域未嘗失敗每一書出通國歡迎雖孜孜力作前後凡五十八載而腦力目力腕力初未衰頽猶强健如少年時以一千八百七十年六月卒於洛乞斯德Rochester之加士希爾Cadshin葬惠司明司德大寺WestminsterAbbey其生平著作不下百種最著者爲「白士筆記」「辟克威報」「奥利佛吐威斯脫」OllverTwjst（卽林譯賊史）「尼古拉司尼格爾貝LNicholaNicdleby（」 
即滑稽外史）「舊骨董肆」TbeOldCurjositySbop（即孝女耐兒傳）「瑪丁乞拾爾威」MsrtinCbuzlewjt「耶穌聖誕小說」TbeCbrjstmasTales「湯貝及其子」DombeyAndson（即冰雪因緣）「大衞考伯菲爾」Davjdcopperfjeld）卽塊肉餘生述）「二城故事」ATaleofTwoCjties諸書全世界好其著作者迄今殆一萬萬人云 
家庭常識 
　　赤白痢生姜切片同茶葉炒治赤白痢而陳茶葉尤良[  俞鶴巖] 不受酬 
簡製塗粉法白帽白鞋爲夏日必需之品然偶染汙穢殊不雅觀今有一極簡便之法法用　養粉卽西名（Ziccioxidcm）藥房中買四兩和以水三分之一調和即成如欲鮮潔可研之極細再加以藍墨水數滴則愈覺美觀矣塗於帽上或鞋上其白無比較之巿售者勝多[  翁齡兒] 不受酬 
殺蠅平坦白磁盤中平舖青條烟一層徹注以水加燒酒少許置於室外陰地（若在室内反足召蠅之來雖死者甚多而來者不絶且飛停各處尤多危害惟置室外並得引室内之蠅外出也）蠅多之處蠅即蝟集醉倒盆中每日約可殺百餘蠅翌日取投滾湯中然後飼鷄亦一舉兩得者惟盆水每日須換一次以保清潔此法不需一定之器具所費亦廉十餘文之烟可用十餘日其氣方洩講衞生者曷一行之[  陸泰生]  
蕉扇蕉扇或蒲扇上用墨筆任意書畫置煤烟燈上薰之（洋燈去玻罩即得烟可薰）見空白處全被薰黑乃以紙蘸水拭之則字畫顯露成爲白色陰文如先以紙剪成適當之杠蘸水貼於字畫之周圍而後薰之則所現黑形必如所欲[  山安]  
銀　品潔白法欲使銀製或　製飾品潔白可以浸透安母尼亞水之絨布擦之[  曉勒] 栩按鍍鎳品宜時時擦之若一生銹即無法去之必須剥去重鍍上海有抛床之店甚多如勞合路金隆街等處均有小件重鍍不過二三角小洋卽可 
茄製豆茄子切成薄片同大豆（黄豆）入鍋中拌和加醬油酒糖等料煑之使熟一併取出晒至極乾藏罐内味殊鮮潔可口誠下食之佳品也[  一鵬]  
銅器不宜烹葷物凡銅器只可煑粥飯不宜烹葷物若煑蟹食之成痼疾[  徐友丞]  
工業須知 
[照相石印法（六）] [  栩園居士]  
上墨法落石旣成乃用清水打混石面再用海棉蘸膠紙墨行圈墨法圈其石面一手用濕布蘸茄姆（卽樹膠水）隨圈隨揩務使墨跡顯明側視黑如羽緞而無濕痕乃佳卽用水滌淨將皮棍打透上等印墨（劣者無用）先用濕水布揩石面使濕乃將皮棍重打石面隨打隨擂隨揩勿可使石面稍乾爲要其理當明蓋印墨乃油質與水不相融合故石面有墨處不吸水面有水處即不吸墨此理一明則迎刃而解自無滿板沾汚之弊若已沾汚則用茄姆水用海棉洗之自去（若須多印至數千者須上黄粉一次） 
上黄粉法石板圈墨後洗淨暫勿上墨以扇扇極乾乃用老松香研成極細之粉（即黄粉）撒於石面用乾燥軟毛排筆刷去其餘粉務使無字跡處不留餘粉乃用淡鹽强水用海棉蘸取浮面拭之於是黄粉盡融與墨蹟化合堆厚乃用汽發油洗之則字跡盡白墨蹟盡去然後再將石面打濕行上墨法凡皮棍過處字跡復顯欲印者卽可開印如不印則上濃樹膠液一層任其自乾即可存放不致沾汚至臨用時以水洗去樹膠上墨開印（未完） 
長篇小說 
[寫情小說柳暗花明錄] [  常覺小蝶天虚我生合譯]  
　　第二十六章（一） 
春光老矣一般貴家富户咸涻其村間野屋與夫鳥語花香而來紅塵萬斛之倫敦車水馬龍永夜轔轔不輟燈火管絃之盛更無與競憑高一望但見華燈人影起如春潮而羅倫新婚夫　亦卽隨此潮流而至於將二人結婚巳兩閱月矣方自法蘭西度蜜月歸以田産有事待理乃來倫敦前此二月之光陰皆以歡笑度之爲時亦不爲不久然而美滿之光陰往往恨其太速六十晨昏初不過一刹那間廻思紅瑤村中風景猶不過昨日事耳旣至倫敦則薏德之美名立爲交際社會所震動亦以絶婚子爵重嫁羅倫其事久已膾炙人口且有報紙爲之先容故人人引首翹企必欲一見此伯爵夫人果爲何等女郎乃能首破英吉利數百年之婚例夫使薏德而姿色平常則人亦且失望加以譏貶今乃美而且慧尤有辯才故交際之場人人奉爲盟主口有語語薏德耳有聽聽薏德即薏德之一舉一動一嚬一笑幾莫不奉爲社會上之最新式之模範夫使常人居此且受寵若驚不能自安而薏德獨行其素羅倫有時於人叢中偷視其妻覺其從前唇角冷巂之笑又復顯露美乃無倫而羅倫心中亦覺美滿無可言狀是日者羅倫方開跳舞會於高斯汶場住宅中薏德衣鮮衣立於廻廊送客明璫絡索貴盛有如皇后而羅倫亦欣然自以爲南面王不易也特羅倫素性固好冷靜在其意恨不於海濱風景佳處賃茅屋三楹初無一人一物龐雜其間但留己與薏德日夕坐對得以細細咀味其濃郁之美境特思薏德旣爲夫人亦宜一接倫敦交際之場亦此人間畫錦題橋之樂實則薏德之心初亦不以倫敦繁華爲可愛若言清福轉不如在紅瑤村中挽臂行吟多得晚凉風味然思其身已爲羅倫所有則羅倫即爲己身之主宰羅倫所欲我又如何不從以是之故遂在高斯汶場闢屋而居此屋至高敞氣度軒閎不遜爵邸羅倫雖不喜熱鬧然見人人傾倒其妻亦殊足以自豪其時客散已盡夫婦對坐於小窗明燭之下羅倫倚椅含笑以望其妻曥吾愛卿居此亦覺有厭倦否吾意不妨邀茜雪與卜蓓來卿視此屋不甚曠耶薏德聞語廻眸一睞笑曰羅倫汝何以能往往知我心中所欲言羅倫笑曥吾愛汝心即我心耳天下甯有不自知其心者薏德吾爲汝攤箋汝其趣以書往 
 
 

Page 15

 
 
   
 
 

Page 16

 
 
   
 
