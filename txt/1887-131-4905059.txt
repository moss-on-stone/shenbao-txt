# 1887 - 131 - 4905059

 

Page 1

 
 
[本館告白]  
　　本館申報以及所印各書籍畫報其在汕頭分消者向託吳明鹿號經理現截至四月底止欲另換人接辦如有願承是乏者祈來本仇館面議惟須有的實保人也此布 
[古今圖集成第一批出書告白] [  圖書集成印書局主人美查啓]  
　　本局所開印古今圖書集成截至三月終巳印過原書三千八百五十六本尚存未印者一千一百六十四本約至八月間全書可以排竣撥定分貧　　其第一箱裝明倫彚編並目錄業巳裝訂成書計四百零八本合原書一千三百廿二本其明倫彚編本可早日訂齊因本局所用排手多至數百人排時不能挨次未免前後叅差其餘之書約至十月間可訂齊第二箱至明年正月間可訂齊第三箱屆時望交第三批銀五十兩領全書一部計　　如刻下欲先領明倫彚編並目錄一箱須卽繳第三批銀五十兩其銀仍交申報舘當給以第三次收銀單並第二箱第三箱發書潑單計二紙該　　向申報舘領取前所出第一次第二次收銀單卽須繳還倘未將第三次銀交到者未便取書特此奉聞 
[發兌石印綱鑑易知錄告白] [  點石齋代啓]  
　　綱鑑易知錄一書淺而顯簡而賅讀史入門之易尤勝史略約編等書坊刻漫敗閱者厭目本齋覔得善本倩人一律工寫圈點眉批悉仍舊貫兹巳續協記儘數售去分釘十二本外加套子定價每部三元五角願購者祈向南北申昌及文端樓書坊取閱可也此佈 
[發兌石印歴代賦彚告白] [  點石齋代啓]  
　　院試功令重制義而古學亦特設專場拔萃取優必於此占首籌操勝算卽下而府縣兩試亦招童生報考蓋所重可知矣通籍而後散舘也大考　上惟於賦乎是求卽下惟於賦乎是務御定賦彚一書起周之末訖明之季會萃二千餘年之傑作成藝林之大觀洵非他集所能仰望雙悟室主人印成密行細字本脫胎於内廷初印本精妙無比價洋每部十元正批發在點石齋售在南北申昌京都則在煤市街源豐潤票號世有講求是學者乎祈向各處購取可也此佈 
[洋務扼安萹]  
　　譯西報見其倫及中國之事有美有剌其說不一而其所美者則類多方中國近來仿西法購製輪鎗砲以及電線開礦等事極力稱歎以爲中國從此可以立富强之基華人見之乃愈以自信謂果如是也西人且欽佩我矣而不知其受欺於西人也實某吾友素蕤閣侍史嘗爲余言中國之於外洋此時自反實無可以撻禦之術則言和議者不得斥之爲非特以動言富强而所以謀富强者不過曰步武泰西而巳此則無論未必能駕乎其上靑出於藍卽曰彼之所謂富有我亦有此致富之源彼之所謂强者我亦有此自强之道然仍是下乘禪非至當不易之理也况自有輪船而中國之船業壞業沙船者至無以餬口有機器而中國之惰民多凡學機事者一失業則他無可圖立成遊手無藉至於電線則傳消遞息捷於影響可謂有益無損矣然先時邊省或有兵亂腹地各省寂無聞知人心向覺甯靜也今則信息靈　一處有　各處周知卽各處莫不人心惶惶人心一摇而其事機不可測矣如虽者皆其害處而中國之毅然爲之者固未嘗計及之卽有計及之者而亦迫於勢所不得巳此則酒酣耳熱之際有不禁言之憤憤者爾余聞之肅然起敬曰善夫安得以此言爲曝之献乎旣而又有西友謂余曰于知中國所以仿泰西造輪船鐵甲以及一切製造之事何爲而若是之汲汲耶余曰子以爲何如西友曰中國之爲此或以前此英法同擾時見其船堅砲利不難長驅直入以爲此其道全賴乎船艦砲火也又見法人馬江之戰謂彼之船堅我之船脆彼之砲猛我之砲弱因是以致敗夫是以竭力整頓不惜車價購鐵甲之艦銳利之械約計每年所費不可以千萬計其先尚在鐵廠船局自造船隻自製器械洎乎今日則悉用購而不用製高昌廟鐵廠前此曾造一巨艦下水之後裝置砲位一切齊全然後駛出吳淞乃以船身食水太深不能駛山口子去其砲位與一切重物仍不能以浮行乃折回原處停泊將其所裝砲件等物皆移置他船停之數年適前年法人内陽乃以此船駛全吳淞口裝滿石塊以備鑿而沈於水底以阻法船之進是譬之爲人臣者生時無補於國計臨難乃以身殉之誓作厲鬼殺賊不亦可笑之甚乎然而此等船雖曰無用究猶是中國所自造縱曰必延西人指授而猶足以强自解嘲近來則凡有所需無論船艦砲械皆不自作而悉以購之外洋曰製之緩不如購之速製之鈍不若購之利自製則所費更鉅不若購自外洋猶爲少廉此其說似亦有理然竊恐從此中國船局鐵廠漸可廢棄而不用是亦大可惜之事也上海鐵廠現在仍日日作工而並不聞其所造者爲何物大約不過火藥彈帽之類其中本設有廣方言館學成則貢之於京都考之而取則授之以職是固造就人才之法然自第一第二兩批取中有人此後則絶無所聞其中肄業之人不過與各處書院之肄業者相彷彿噫何其憊也始勤終怠固亦人情之常然此時中國之興西法尚係始基本非終境而何以怠之乃如是其速乎余曰始勤終怠子之言吾華人情性可謂深入其隠雖然中國之所患者猶不在此子以爲中國此時備船械創海軍日昃不遑以爲自强之道在是矣然雖有堅船不能以自行也雖有利砲不能以自放也謂外洋之强皆恃乎船炮而船亦有被燬之時砲亦有不中之地惟其地勢旣熟當進當退自有定見宜奇宜正不難從心此雖欲歸功於船砲而不得矣今中國所缺者人材有船而無駕船之人則雖有堅船可以饋敵也有砲而無放砲之人則雖有巨炮徒以自轟也僕見中國購得若干船增有若干砲未嘗不心焉喜之而特不免鰓鰓焉患用此船砲者之尚無其人卽彼當軸諸公亦未嘗不以是爲慮而西人乃不爲深思遠慮但以中國之得一船添一砲極口相譽謂中國之器械如是其利也軍容如是其壯也聲威如是其盛也是眞諛辭而已矣夫以外洋之人而諛中國彼亦何取乎爾則且應之曰今日中國之船砲旣不自製而悉以購之外洋則無論爲英爲德總得以此招中國之財諛其船則船將復添諛其砲則砲將復購諛其軍容則不復有益精之日諛其聲威則不免有泰然自滿之心而彼乃得以施其陰謀詭計以自强而弱人嗟乎中國豈無一二明眼人洞燭其情也哉然則彼之自以爲智者亦正其愚也夫 
[諭旨恭錄]  
　　四月二十日奉上諭李嘉樂奏特叅交代虧短各員請旨拿問監追查抄開單呈覽一摺江西已革知縣戴雲漢等前在各本任署任内虧短交代銀兩爲數甚鉅迭經勒限嚴催抗不完解實屬玩延已革前署萬年縣知縣戴雲漢前代理都昌縣知縣王家棣前代理瑞金縣知縣葉滋熊前署餘干縣知縣孫灝前署鉛山縣知縣蕭國 
 
 

Page 2

 
 
瑞前任義甯州知州竇鴻甄前任安仁縣知縣鍾烈前署新喻縣知縣蔣煥雲前代理進賢縣知縣李文同均着拿問並提已故前任餘于縣知縣蔡世馨建昌縣知縣邱文光前署永豐縣知縣彭際盛前任豐城縣知縣項珂前署建昌縣知縣蔡厚槓前署永甯縣知縣柯榮前署永豐縣知縣楊家善前署瑞金縣知縣孫長慶前署永豐縣知縣陳庚銓前署安福縣知縣雙貴前署信豐縣知縣邵椿齡前署瑞昌縣知縣周振銳前署宜春縣知縣程培瑩前任宜春縣知縣韓潤等各該經手丁胥人等嚴訊是侵是挪分别監追按律懲辦並查各該員任所寓所資財嚴密查封其各該員旗籍家產卽着鑲藍旗漢事都統順天府府尹閩浙灣督浙江安徽湖北湖南河南山東廣東廣西雲南各巡撫一律查封備抵以重庫欵該部知道單併發欽此同日奉諭旨御史胡俊章奏各省題咨事件遲延請飭立限辦理一摺着該部議奏欽此 
[甯波盛會]  
　　甬上都神會曾筮期本月二十日懇賽一時小本營生之輩先期就君子營教場一帶建廠設攤或售食特或貨耍具五光十色無不炫異矜奇是日先舁神像至此小住時適風和日麗簿煖輕寒舉凡繡閣名姝靑樓妙妓無不靚妝麗服蓮步輕移而紈袴少年喜　花事者更如蠅逐臭如蟻附羶徴逐於人山人海之中以兾微聞薌澤如雲如水不足喻其擁擠幸會過時有各社總柱曁差役等人彈壓得免滋生事端會凡六社老文華爲先老協興次之由是而文英風雲彤雲護駕魚貫而行不相凌躐會之最佳者當以彤雲爲首屈一指其中大旗報馬頭牌聨燈日照鼓亭紗船彩閣窮工極巧式式鮮明有女太保者花容妍麗側坐繡韉恍如出塞明妃令人見而心醉至於紗船上之梢婆則淡妝素服雅麗欲仙使李君福見之當不復向桐橋間覓蕩湖船小坐矣及觀抬閣則俱以慘緑少年扮演梨園戲劇熏香剃面掠鬢簪花彼五代時鄭櫻桃當亦無此秀媚此外更有老文華之三人馬馬上繫以鐵架三人聨坐其上扮福禄壽三星文英會則有雙人馬數匹二人並坐或扮送京或扮盜綃皆可人意若爵獻之佳君當推新會館爲最次則爲半邊街新街大廟前廿條橋諸處俱有彩紥牌樓每當鼉更初起兎魄纔西萬道燭龍疑是城開不夜更有好事者燃放烟火如仙鹤生蛋老龍化水輪船放砲諸戲無不有聲有色奇巧玲瓏神前所陳分爲五色自磁銅玉石以迄披椅桌圍不相混淆各從其類隨從八大人之鋪墊則悉用滿洲式席地低炕陳設滿漢大菜軟餻細點蜜餞水果鼻烟香茗巾扇拂塵以及洋烟之屬無不備具時則貴官大賈墨客文人錄语郡知緇旒道侣並肩聨袂較日間尤覺喧闐誠海國之芳游盛時之佳景也然而費盡貲財耗盡心力非徒無益且恐招災試一念及北地飢民流離失所嗷嗷哀鴈轉徙飢寒則此會也非但不忍舉行且更有不忍觀看者嬉游徴逐君子果何取乎哉 
[東甌瑣誌]  
　　温州諺云當家莫當四月家菜油茶葉并紅花此言居家之人須乘時購買也今年春花暢茂菜油茶葉價甚廉賤菜油每百斤計洋六元左右設雨新茶每百斤計洋十四五元光景紅花更廉靑蚨百枚可購二斤緣近來婦文均不喜紅緑而好淡粧是以紅花銷售不暢雖係俗尚變遷然亦由於銀之艱澁也○永嘉捕廰陸文江少尹現値六年俸滿例須晉省騐看李伯質太守遂委江春圃二尹暫理已於初八日任事○東山下茶塲廟向係姑爲住持該尼愛潔成癖凡茶飯碗等物必自澣洗收拾不肯肯與人共用十三日篾匠某甲借該廟爲作塲不知尼有潔癖將其面盆洗面尼嫌其齷齪卽令十一歲小尼姑㩦至河内滌洗小尼一不經心失脚落水各篾匠聞聲赶救頃刻之間而早與波臣爲伍矣但該處河水甚淺沈溺復不多時何以肚腹膨脝竟不可以施救人謂肖水鬼討替豈其然乎○三十六都烏牛地方葉某與某甲因爭山起釁各糾衆門毆葉被毆傷六七人當卽赴縣喊講相騐經恩邑尊升堂騐畢遂飭値日差前往查辦○三角閂内斜橋頭陳某於十四日傍晚因炊飯將火遺落柴堆致兆焚如幸其時尚早九聖廟水龍近在咫尺當卽赶緊灌救僅燒去柴房一間亦云幸矣○永嘉縣試早已出示定於十四日取齊二十日開考業經錄報今接瞿學憲整飭士習明文内開永嘉縣考各童生向不赴學塡册認保廪生任意亂寫難保無槍代雇替情弊今届科試亟宜嚴加整頓仰府飭縣移學一體遵照辦理並將湖南沅州府閙考奏案抄錄懸掛塲前俾與考各童生咸知儆懼云故今年縣考各廪生與各童生均須親自赴學畵押塡册以昭鄭重○府前街王恒興火爆店販運硝磺當被狀元橋居民與汛兵獲住送縣訊辦一節已列前報兹聞是案人証牽涉共有十九名之多前經恩邑尊飭差前往傳集質訊因人証未齊將原差管押今該差等已將人証傳齊因邑尊遂於十七日升坐二堂略爲訊問因見牽涉人多中有揑名具控等情遂諭爾等如有被人揑寫名姓實不知情者許卽遞其退呈准予豁息其餘火爆店之王某具公呈之葉某等六人暫行交保攺日再訊○英商夾板船夥徐某赴縣禀控東閂外中和南北貨行吳某周某等三人欠己售貨洋一千八百餘元並存行未售南北貨若干件自去冬至今侳索數月而吳等彼此推宕以致巨款無着禀請提案究追並飭差將未售各貨封仔俾免搬運等情兹聞各原差已將吳等傳案恩邑尊卽於十五日升座訊問因見吳等供詞矛盾顯係有心圖欠惟吳供稱福建某縣增生遂命掌責三百板周等二人各笞責數百板發押粮廰看管勒限三日結算淸帳照數解償否則定行嚴比○永嘉今届縣試與考童生共有一千一百餘名可見文風之盛思邑尊恐人多易於滋事早已示禁各廟演唱夜戲並聞温郡府試定於閏四月十五日取齊二十日開孝其時永樂瑞平四邑文童齊集人數更多故李伯質太尊諭令蟬街威濟廟花柳塘楊大王廟之五彩龍舟槪行禁止杜漸防微於以知其計慮之密矣○温郡不降甘霖計將月餘田疇坼裂城内河水皆涸小船往來亦必藉人力以推挽十七日油雲密布淡日無光俄而細雨霏微濕人衣袂傍晚西北風倐發雨卽止四野土脉尚未霑潤農民仍切雲霓之望也○嶴上山之摖府朝近爲盜賊之淵藪　前有某寡婦奺二三女伴上山燒香廟在山巓離村較遠突有竊賊四五人各出利刃恐嚇當將各婦女綑縛廟柱並以敗絮塞口將身上所有首飾衣服等物剝取罄盡各賊由山路小徑而去旋有村内牧豎在山放牛淮廟嬉遊始悉各婦女已吊縛多時遂赴各家報信並携取衣服至各婦女方得蹀躞下山記此見該賊之肆無忌憚而婦女之入廟燒香者亦可以戒矣 
[姑蘇雜錄]  
　　前署常鎭通海道陳仲泉觀察翰芬有女公子許配槐樹巷口彭氏三月廿一日吉期觀察由嘉興原籍送女來蘇僑寓柳巷劉宅十八夜有梁上君子拍椽而下攫去衣裳首飾價値三千内有一珠値價七百當報吳縣馬明府委捕廰履勘張廉訪與陳觀察同鄉至好命駕親臨明府亦至廉訪細察情形謂賊從東而上從東而下馬明府謂是内賊所竊不是外來廉訪立責馬快飭明府帶回比追跴緝廉訪亦明查暗訪知此案卽馬快之夥柳春所爲遂託王總捕擒拿一鞫而實情俱吐訊以是否東上東下曰然訊以贓在何處曰在漁郎橋舊貨店此卽馬快之子所開卽往起贓已散其半所幸明珠已還合浦解至臬署傳明府而謂之曰事已水落石出其非内賊可知爰將馬快夥發長邑收監馬快本是賊出身斯言益信○街道窄狹莫如蘇地兩面櫃檯又皆裝出是本狹而愈狹矣府東曹泰源酒店靠東爲西美巷隔以牆垣曹今翻造煥然一新嫌其逼窄卸去單牆攺作板壁僭街尺許旣亮且寛工猶未竣適府憲過見之大怒立傳地保押拆彼侵僭街道者可奉爲前車之鑒○十七夜風狂似虎房屋爲摇窗櫺皆動吳署大堂天井有樹一棵幾於合抱吹折一半豈馮將軍不敵封家姨耶公生明牌坊亦被其壓倒矣○十九日齊門外三鄉廟懲神解饟卽於境内周巡游歴閶門外一帶地方素來市肆鱗比極形閙熱附城北濠河中向有渡船四艘是日來往人衆早經艤舟以待詎神會將至之時游人競渡爭先恐後一時擠塞過甚一渡船竟爲掀翻舟中人紛紛落水當經隣舟代爲援救而中有甲乙兩人已與波臣爲伍矣赶熱閙者可不戒哉 
[府試七邑文童三覆題]  
　　仕而優新緑陰中燕子飛賦以題爲韻賦得五經無雙得雙字○二十五日終覆題夫子莞爾子路 
 
 

Page 3

 
 
率爾賴淵喟然夷子憮然各作一講 
[府試七邑文童三覆案]  
　　華亭張葆馨陳立權張葆祥楊葆龢朱璋陸鳴盛沈琨曹觀甲朱雍熙沈調陽○奉賢吳振逵阮尚時吳振海蕭祖蔭屠兆熊曹祥俊吳宗俊陳泰心錢承濟錢鋪藻○婁縣姚前芬張作楫吳廷璋張聨珠姚前瀛楊鴻儀岳有岍樹樟沈元章朱霖○金山張桂祥徐法祖王渭淸姚昌照朱增禧姚恩湛姚後上徐承祖莊育慶陳煥○上海包飛鴻郁德培譚士標劉世俊鈕永昭潘紹曾劉世杰唐祖釗朱有源葛尚鈞○南匯金丙榮嚴瑞潢傅翔翼盛玉書華賡和凌起鵬徐君聘陸君彪盛家驥王祖硯○靑浦朱寳光湯致祥朱宮鑑張心組仲晉祺顧之樂葉其松支頌堯陳珍彝張家樑 
[津事紀要]  
　　江西巡撫德曉峯中丞晉京陛見乘海宴輪船於十八日到津闔城文武各官均在招商局碼頭恭迓天津縣預備行臺於吳楚公所中丞並不登岸卽日換坐太平船二艘舿船十艘開赴三坌河口保昌行前停泊拜會傅相後卽行解維由北運河逕達通州取道晋京○河東小鹽關提岸蟄陷居人房屋岌岌可危經該紳耆等籲乞道縣兩憲撥欵興修道憲一再委員往勘並親自詣勘現經批示候札天津縣勸捐擇尤修築至於全堤籌欵不易碍難議辦○前任甘肅蘭州道曹觀察秉哲前任江西南康府曹太守秉濬昆玉兩人均以名進士外任道府嗣讀禮去官現已服闋於十七日到津聞卽日晋京聽候簡用○籌賑局憲籌撥欵項遴派委員恊同天津縣分别極貧次貧辦理春賑業經列報兹悉極貧次贫仍分頭等次等現存積潦村莊作爲頭等水涸無苗作爲次等其頭等極貧每大口給津錢三百文次等極貧每大口給津錢二百六十文小口一律减半次等次貧每大口給津錢一百七十文小口一百文張貼榜示俾衆咸知以免尅扣 
[龔孝女傳略]  
　　總兵銜兩廣儘先題補副將署廣西龍州守備龔君尚春爲現任上海道龔仰蘧觀察之姪孫前帶勇援臺眷屬移居滬上今春假旋擬赴粤省候補適其夫人疾發不果行夫人病日增處其長女大姑衣不解帶晝夜服勞延至本月廿四日夘初病竟不起女毫無戚容從容爲母料理從事畢吞金戒指一枚少頃又連服阿芙蓉膏家人覺救無及竟以身殉距毋卒之時纔三數刻耳眞奇女子哉没後家人爲之易衣始見袖中血跡淋漓痕大如掌遍尋室中則股肉如錢在藥罐中蓋刲之戕以奉母而未及也女年十八未字居恒事親極孝通詩禮性貞淑不苟言笑母病時撫弟妹理家政井井有條内外無間言其烈性孝行方之古人何可多讓噫亦可以風矣亟登之以待輶軒 
[抵房糾葛]  
　　虹口鄉人瞿元煥瞿元明昆季訴稱曾將房屋抵與林某計洋三百元後林病故屋由伊寡媳瞿氏經管兹備齊洋元知照原中瞿吉甫等向贖支吾請爲提究又有强心田者訴稱增向林瞿氏租屋每月租洋二元嗣該氏將屋轉抵與吳鳳祥劃收房租又因原主瞿元煥向該氏贖房不允囑爲停　房租該氏遂糾同嚴桂卿等前來毁壞物件且以穢物亂潑忙亂之中失去金戒指等件胞妹因此受驚而死女兒亦相繼云殂蔡太守正在籖差提訊而該氏又投縣以强欠房租瞿逼贖房產各情控訴時莫邑尊尚未交卸太守備文移請將該氏歸案辦理昨日午刻太守升堂集訊二瞿甲訴前因并稱將屋抵押時並未立有年限契上載明隨時可贖中人供與略同又稱二瞿將屋抵押迄今已有六年强訴稱我妹之子沈錫帆今亦投案叩請伸冤林瞿氏供稱二瞿旣欲贖房小婦人斷無不允之理惟兒子尚在幼年一時未便遷讓可否俟長大後聽憑歸贖况瞿將屋抵押時曾有十年之說至租與强住每月收洋二元後轉抵與吳計洋百元劃租爲利由吳向强收取房租旋於去年十月將洋還吳向索抵契吳言是月房租未收向强言則稱二瞿關照止付無奈備洋二元交吳始得收回抵契一面向强索取房租强不付以致爭執並無糾人前往尋釁之事至十月迄今房租均未付下請卽照道强稱十月之租已付與吳而林瞿氏言原主贖屋時尚須遷讓可勿付租然是時吳已收去惟控告至今則房租未付該氏不應在縣控我欠租二年該氏稱冋强收租有摺皇案吳稱該氏於去年十月歸還抵本時確曾收洋二元惟强處之洋收後忽要索還太守察閱租摺核之該氏與发强所訴謂内有二月房租尚屬不符然吳於十月分旣收强租不應再向該氏取利稱我惟照收其中糾葛我不與聞太守謂爾總不應收租收利隨問該氏如今爾願任二瞿贖屋否所云十年之說不能爲憑如果抵契上載明十年爲限始可作証該氏答稱契上未載年限然亦未載隨時聽贖太守謂瞿可絶賣與爾始不能向爾贖歸該氏稱情願聽贖强稱我之受辱毁物務請究追太守謂爾亦有不是之處蓋爾向該氏租房按月付租可也至該氏受抵瞿姓房屋瞿姓欲贖與爾無干爾何得聽信瞿言將租止付至於金戒如何失去强稱金剗在洋鏡抽屜内失去太守隨飭二瞿備洋呈案着該氏交出抵契再飭差查明强家究竟如何被毁禀候核明欠租若千定斷該氏稱抵契業巳轉抵與人至屋内另有裝摺旣要贖去尚須拆卸二瞿稱將房抵押時抵契上載明太守問該氏抵契轉抵與何人答稱不知姓太守怒謂是何言耶着令繳契領洋 
[妄爭無益]  
　　洋藥局巡丁金雲巡至法界舟山路卽洋行街見莫阿二夾帶漏稅小土三包計六塊獲交捕房解送法公堂莫供稱土係和泰洋行之物問和泰行主係何國人是何姓氏莫言均不得知惟知行在英界王鴈臣司馬因移歸英公堂訊理昨日蔡太守會同賈副領事庭訊和泰洋行西人沙利士訴稱土在組界被拘請爲給領金禀明查獲情形莫供有客買土囑小的送往一枝春茶館豈知中途被獲太守向賈副領事曰查照洋藥新例凡有私土一槪充公且是土明明非和泰洋行之物莫如果由該行所用鳥得不知行主姓氏之理買副領事深以爲然諭沙利士不得妄爭土歸洋藥局充公 
[店夥逞兇]  
　　松江人某甲摇糞船來滬向十六鋪南某姓鹹貨店購買黃魚論價之餘兩相口角繼竟互毆甲以力弱難支被店夥乙丙等毆傷狼狽回船告知船夥船夥不服奔赴該店理論店夥依舊逞蠻遂于昨晨舁甲至縣署呼寃該店主聞知恐遭訟累急挽人至縣前竭力調停議至午後甲尚不肯于休不知能免訟庭屈膝否 
[巡局案略]  
　　前晚城内小白栅旁鄭姓家有賊穴壁而入竊去衣物甚多昨晨鄭開列失單報諸巡防中局章司馬以栅夫疏忽致賊攔入因飭提以笞責二百板一面勒捕緝查未知能否破獲也○前日有某委員乘輿至邑廟豫園行經羣玉樓茶肆前偶觸所搭凉栅凉栅已破碎不堪致將轎頂帶去轎亦幾被帶翻委員婉言告之令其修理茶博士竟出言不遜一味逞蠻委員怒據情告知巡防東局局員劉司馬飭地甲拘到茶博士某甲研訊之下判責一百板以爲侮慢長官者戒 
[英界公堂瑣案]  
　　楊鹤峯報失墨晶眼鏡由包探顧阿六在徐元順舊貨店查得徐稱物由蔡國興寄售蔡言曾在德成押鋪買來蔡太守飭包探補傳德成押鋪着呈帪簿候核以上情形已登前報昨日德成押鋪夥陳福根呈到帪簿載明去年八月受押計押本洋一元錢六百文期滿弗贖是以出賣與蔡徐蔡均稱楊報失在正月初七日今已查押鋪帪簿明係並非失贓楊稱眼鏡的係原物認明無悞伊等知値價甚巨串合口供希免吊贓太守諭以俟查明實在再行核辦○沈阿安訴稱母親因事出外惟留十六歲之童養媳在家以致被人誘拐今查明被朱顧氏李王氏誘往蘇州爲特將該氏等父捕送案該氏等同供有阿添者領伊童養媳到蘇蔡太守飭將該氏等交官媒收管以俟覆訊核斷○陳可久 
 
 

Page 4

 
 
訴稱失竊東洋參查得原贓售與魏吉甫報捕拘請訊究魏供悅泰藥材行夥魏陽春言有客帶東洋參十斤欲售當時取樣前來看明定價計洋七十元先付二十元後找五十元實不犄是竊贓蔡太守飭俟傳魏到案再訊○前日有荷蘭人衣衫監縷匍匐公堂訴稱落魄中原衣食不繼乞爲佈施以了餘生蔡太守商之賈副領事飭差送往荷蘭領事公館安置旋據該差禀稱荷蘭領事官置諸不理昨早其人又投案哀求賈副領事見其窮迫堪憐寫給字條諭令投捕房領銀養膳○周阿四訴稱駕駛馬車載客被丁福泉東洋車撞壞葉子板須費修理洋半元向索不償光捕送案丁供小的拉東洋車餬口無力賠修蔡太守飭値日差帶丁至車主處着償洋半元了結○華捕禀稱積竊朱阿金在施長林處竊得水烟袋由小的獲住人贓施稱被竊喊追由捕阻獲朱供小的係湖北武昌府人以後人敢再犯蔡太守判押候笞責二百板以儆贓交施領○五號西捕禀稱昨見朱阿金䔍車之馬身有傷痕有違租界章程拘案請罰朱供小的在金董氏處爲馬夫今該氏已投案下請爲詰究可也該氏供稱丈氏病故小婦人靑年孀獨祇有馬車一輛藉以餬口乞恩免罰容俟馬傷醫愈然後駕車蔡太守飭將馬交大馬房喂養俟傷痊給還所有料資着該氏償付 
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年四月二十日京報全錄]  
[宮門抄]  
　　諭旨二道錄前○發抄硃批五道○江督曾奏辦理洋務各員開單請奬摺○楚督裕奏徴收華洋稅鈔各數摺○又奏遵提出使經費解赴騐收片○總兵榮等奏總管傷痊銷假片○四月二十日工部鴻臚寺正黃旗値日吏部引見十一各兵部三十三名正黃滿三名○那公由𩫶髻山回京請安○陜西提督雷正綰請訓○尚昌懋興存各謝調副都統恩○德洪額由口外賜奠回京請安○續昌請假十日○工部奏派查估咸安宫等處工程派出福中堂廖壽恒松溎孫詒經潘祖蔭嵩申○召見軍機雷正綰徐桐兆珏淸安○皇上明日辦書用膳召見後至北海○發抄陳彝奏陳萬順等毆死縣丞案審擬奉硃批刑部議奏欽此○又拿獲盜犯張唐等審辦奉硃批刑部速議具奏欽此○又逃勇李先才並殺一家二命案審擬奉硃批刑部速議具明欽此○又委解鳥科二城經費奉硃批户部知道欽此○又委解京餉奉硃批户部知道欽此○○太子少保兩江總督一等威毅伯臣曾國基跪奏爲辦理洋務尤爲出力各員遵照部識開單聲明勞績並將先經核减各員另單並陳俾得益昭核實籲懇特恩仍准欽遵前奉兩次諭旨給奬以示大信而錄前勞恭摺瀝陳仰祈聖鑒事竊臣於光緒十一年八月十七日奏奬洋務出力各員一摺並聲明蘇松太道等所送原册人數過多業經臣將出力稍次者大加核減等情奉旨劉佐禹等均着照所請奬勵等因欽此當卽恭錄轉行欽遵去後旋准部咨以光緒九年六月奏定嚴核保舉章程内開各關洋稅等項事務均屬應辦之件不准保奬請旨更正在案復經臣於光緒十二年八月十四日奏明出力各員係辦理交涉重大事件與辦理關務稅務情形迥别懇思俯准仍遵前奉旨給奬奉旨着照所請等因欽此復准部咨以各關辦理通商洋務卽係經徴關稅光緒七年劉坤一奏保各員摺内聲稱徴收交涉事件均能按約妥辦近年稅數較有起色等語是各該員辦理關稅毫無疑義卽此次該督摺内亦稱合上海鎭江等處各關局列保試思若非徴收洋稅何得有關查與前案聲叙不符仍請旨更正在案臣查劉坤一前奏係在光緒七年其時稅務洋務均准列保自應按照事理兼二者以立言故有徴收交涉事件均能按約妥辦等語而其意仍注重洋務及稅務是以原奏復有正當邊海籌防之際尤能出以鎭定備極精詳凡遇洋官商辦公務無不開誠布公和衷妥議地方綏靖華洋相安各等語其爲承辦洋務固早在聖奏洞鑒之中臣此次奏報摺内亦經聲明本屆三年期内適時事方棘上海鎭江係屬切近之區且均係財賦之藪各該員會同在防水陸各軍實力巡查多方安撫而偵探之苦奔走之勤聨絡之難操縱之善用能使各國咸帖然相安不致另生波折尤屬有裨大局弭患無形益非往屆勞績可比伏念臣辦理南洋通商大臣事務衙門同一通商字樣並非專管稅務卽此次部臣片奏亦云嗣後如實係隨同南北洋大臣專辦洋務人員准其聲明列奬是部臣亦知南洋實有覆辦洋務之員特疑臣將辦理稅務者　混列保臣受國厚恩委辦交涉各件事體至煩責任至重報稱至難若顚倒是非舍應保之人員而保所不應保微論無以仰副朝廷亦非激勵屬員之道臣雖至愚何敢出此在劉坤一於稅務准保之時則兼及洋務在微臣於接准部章以後則專保洋務自問無冒濫亦並無聲叙不符如謂若非稅務何得有關實因經費有常碍難成處設局因之連類而及因地制宜將經辦洋務之員分隷各關以資耳目而聨指臂其中專辦洋務者有之兼辦洋務者亦有之要在核其勞績確係洋務出力卽專洋務保奬惟因未准部章致未將各員勞績分别聲叙遂啓部臣之疑再此次部臣奏准嗣後了力人員三年請奬自當遵照辦理而自光緒七年以後迄今已閱六年在前者旣准列保在後者復准列保惟此六年中出力之員獨令向隅似非事理之平兹謹將所保各員實在勞績彚叙淸單並將出力稍次先經核藏之三十六員一併别繕淸單恭呈御覽期聖慈垂鑒此次所保各員委屬萬分核實未敢稍從冐濫至部臣此次片奏明並咨部立案扣滿三年請奬員數以十員爲率各等語自係指此次保案以後事理而言伏查此案所保各員前奉差委有在未准部章以前未及咨部立案者然皆久滿三年有功足錄未便獨令向隅亦經臣於前摺聲明在案除此後如有添委之員卽當遵照新章辦理及前保之江蘇補用知府陳志尹一員業經病故應予剔除外此外各員差委均在部定新章以前又値時事繁興閱時較久故委員人數較多然事閱六年列保者僅得此數實已甄明勞績減之又减委非濫竽充數仰懇特恩仍准欽遵前奉兩次諭旨將劉佐禹等三十六員一體給奬俾臣得收鼓舞人才之微効感戴鴻慈曷其有極謹會同江蘇巡撫臣崧駿恭摺瀝陳伏乞皇太后皇上聖鑒訓示再光緒十二年五月間接准部咨保舉人員應於原單内聲明履歴惟此案保奬於光緒十一年八月間具奏尚在接准部咨新章以前現已由臣催令各員赶造履歴俟造送到日卽當送部稽核合併聲明謹奏奉硃批該部議奏單二件併發欽此○○頭品頂戴湖廣總督臣裕祿跪奏爲江漢關第一百零五結期滿徴收華洋稅鈔及支解各數目遵照部章開單恭摺具陳仰乞聖鑒事竊照前准户部咨抄奏内開各海關洋稅收支數目辦理未能畫一應令遵照定章按結開列淸單奏報一次仍扣足四結開單奏報一次槪不得以收支數目串入原摺以致混雜不淸仍一面造具四柱淸册曁支銷經費銀兩淸册分送户部曁總理各國事務衙門以憑核銷等因光緒十年二月二十五日具奏本日奉旨依議欽此准咨查第九十五結期滿淸單僅查有收支欵目以致各結總數未能聨貫嗣後應令將舊管新收開除實在分爲四柱逐欵開列以昭明晰等因均經先後轉行遵照辦理兹據署湖北漢黃德道監督江漢關稅務嚴昉詳稱江漢關徴收各項稅鈔及支解數目前經截至光緒十二年九月初三日第一百零四結止詳請奏咨在案兹查自光緒十二年九月初四日起至十二月初七日止第一百零五結期滿徴收洋商各項稅鈔除收抵支解彌補外計六成洋稅項下不敷銀二萬九千六百三十三兩三錢八分二厘一毫六絲應歸於下結所收六成洋厘項下動支彌補又本結新收及上結報存四成洋稅除撥解外計存四成洋稅銀二萬五千二百三十一兩六錢四分一厘容俟報解又另欵徴存招商局各項稅鈔除撥解外計存四成八厘各稅銀三萬九千零八十三兩二錢九分六厘已如數歸併六成洋稅内開報至上結報存五成二厘稅銀及本結新收五成二厘各稅除撥解外計存五成二厘稅銀四萬零五百三十八兩三錢六分八厘容卽委解具報再此結洋商局商進口洋藥大土四十件計四千八百斤小土二百七十一件半計二萬七千一百九十斤烟膏五斤二兩並未收稅等情詳請奏咨前來臣覆核無異除另繕一年收支總　並按結造送收支經費各册分别報銷外所有第一百零五結徴收洋商華商各項稅鈔及支解各數目謹會同南洋通商大臣兩江總督臣曾國荃湖北巡撫臣奎斌恭摺具陳並繕具四柱淸單恭呈御覽伏乞皇太后皇上聖鑒謹奏奉硃批該衙門知道單片併發欽此○○裕祿片再據署湖北漢黃德道監督江漢關稅務嚴昉詳稱前奉總理衙閂札開會奏籌備出使各國經費擬於各國所收六成洋稅作爲十成分算每結酌提一成另欵有儲聽候隨時指撥以作出使經費之用均自第六十五結爲始一體遵照辦理續奉行知令將每結提存之欵撥寄江漢關羣收以資分撥又奉總理衙門札開出使經費不敷撥用擬於所收六成洋稅仍作十成分算卽於此　 
十成内於原提一成之外再提半成並令於商局酌留關備撥六成稅内亦按十成計算酌提一成半均自第七十一結爲始按結解至江海關備用各等因查江漢關第一百零四結提存前項經費銀兩業經儘數委解江海關騐收詳請分别奏咨在案兹查第一百零五結所徴洋商進出口正稅六成銀兩除開支稅務司並關用經費及傾鎔折耗等銀外實存銀五萬二千三百八十厘兩九錢七分六厘按十成計算應提一成五厘出使經費銀七千八百五十七兩五錢九分六厘又收招商局輪船出口正稅四成八三銀兩除關支傾鎔折耗外實存銀二萬九千四百六十四兩八錢七分八厘按十成計算應提一成五厘出使經費銀四千四百一十九兩七錢三分二厘遵照户部核覆每萬兩扣給解費銀二百兩卽在於所提出使經費内扣給委員解費銀二百四十五兩五錢四分七厘計實解銀一萬二千零三十一兩七錢八分一釐已將前項銀兩飭委候補知縣報廷松解赴江海關騐收等情詳請奏咨前來臣覆核無異除分咨外謹會同南洋通商大臣兩江總督臣曾國荃湖北巡撫臣奎斌附片具陳伏乞聖鑒謹奏奉硃批覽欽此○○奴才榮毓溥芸懐塔布跪奏爲總管腿傷痊愈銷假當差恭摺奏聞仰祈聖鑒事竊奴才等據泰陵八旗總管慶秀禀前因二月十五日恭詣泰東陵致祭祭差畢途中墜騎跌傷左腿曾經禀請具摺代奏懇乞賞假一月奉到硃批着照所請欽此欽遵曾經赶緊調治現在左腿傷痊愈禀請銷假當差等情前來理合據情恭摺代爲具奏伏乞皇太后皇上聖鑒謹奏奉原硃批知道了欽此 
 
 

Page 12

 
 
[常雩盛典]  
　　四月十九日皇上大祀天於圜丘先一日入宿齋宮十八日五鼓太常寺設黃案於太和殿中御座之南殷香亭奉祝版亭於殿内左楹之東奉玉帛香亭於殿内右楹之西太常寺贊禮讀祝各官具玉帛於筐貯香於盤岻候太和門外太常寺卿率屬贊事殿内屆時太常寺卿率欽天監博士二員至乾淸門奏時夘正皇上自内乘轎出乾淸門由後左門至太和殿北階降輿御殿立左楹前西向記注官四員立殿右閂外東向司祝自内閣奉祝版入太和閂中閂玉帛香隨入前有提爐一對太常寺贊禮官十員導引升中階至丹陛導引止司祝奉祝版各官奉玉帛香進殿中閂以次陳於黃案三叩退太常寺卿展祝文贊禮布拜褥皇上詣案前次第恭閱畢行一跪三叩禮復位立太常寺卿韜祝版贊禮徹拜褥司祝各官進至案前三叩興恭奉祝版玉帛香依次設亭内三叩退可香就香亭奉香合立於亭東司拜褥布拜褥於香亭前退立司香之右太常寺卿二員恭導皇上至香亭前立司香跪進香皇上香畢行一跪三叩禮興復位司拜褥官徹拜褥司香奉香合於亭内退奉祝版由中道出香亭在前玉帛亭在後太常寺卿跪奏成禮皇上乘輿還宮鑾儀衛官率校尉舁亭每亭用校尉八名皆衣紅衣舁之以行太常寺卿等衙閂官皆蟒袍補褂珠恭送至午門外乘馬以隨前列贊禮朗二人騎馬導引送至天壇安奉神庫内迨鐘鳴九點皇上御龍袞戴紅絨結頂冠自内乘輿出乾淸門後左中左太和等門至午閂換乘玉輦用三十六人舁以行悉衣紅衣靑皮黝灰布靴緯帽上結金花托繫以黃翎兩旁扶輦鑾儀使二人猩頂雀翎蟒袍補褂跨刀隨扶帮輿之冠軍使治儀止上虞備處侍衛大人翊翼步行前有御前大臣二員衣四圑龍褂冠寳石頂跨刀隨騎前引内大臣數員寳石珊瑚頂戴孔雀花翎花衣補褂列對跨刀騎馬前行其前爲武備院司盖官乘馬手擎一柄九龍黃雲縀曲柄傘左右黏杆拜唐阿四員一穿蟒袍緯帽上無頂戴提爐列對步行又有黏杆侍衛二員執爐騎馬而行再前爲上駟院阿敦侍衛恭擵八駿御馬鞍轡嵌以珠石鵝黃絲韁猩紅踼胸映日閃鑠前列金吾杖扇立臥金爪斧鉞鹵薄儀伏數十對曁三旗侍衛懸跨撤袋箭壺内貯弓張箭矢背負長鎗儀刀罩以布套騎馬列對而行約有六十員之多再前卽爲五輅及象負寳瓶前引緩步聞瓶内所貯係火絨火石火鐮也後扈執豹尾槍十人佩儀刀十人捧弓張箭支者十餘人皆武備院拜唐阿王貝勒貝子公御前乾淸閂大門各侍衛前鋒護軍統領總管内務府大臣後管王大臣官員成跨弓矢或佩腰刀從行者百有餘騎悉於午閂前乘馬各項送駕官員衣朝衣於午門前跪送玉輦出端門天安閂大淸閂是處有護軍營官拏門步管堂司於正陽閂跪送出正陽閂至天壇石路約有八里城内外沿街各巷口内結蓆棚外障藍帪綠步官兵悉穿號衣戰裙持鞭於藍帳迤内把守蓆棚外看管禁止喧譁往來行走距甬路數步有前鋒護軍打街官兵靴帽袍褂跨刀持鞭以立每距五步一人兩旁鋪户逐一扃閉鋪門前懸持紅綢聖駕至西天門降玉輦易八人肩輿至昭亨門内神路西降輿至皇穹宇拈香後眡視犧牲籩豆畢到神路西陞輿出昭亨門至齋宮致是夕燈光照耀如游不夜之城壇内係前鋒護軍營官兵環布帪房値宿護軍統領一員印務護軍一員往來帶兵梭巡此來彼往徹夜不休墻外係驍騎護軍緑步各營官兵環布悵房如連營然以資拱衛刀矛弓箭火鎗鉛丸火藥悉備蓋防意外也更籌交遞絡繹不絶司坊城縣亦撥調練勇人役赴彼巡緝並由侍衛處奏派肅邸熙少司農敬致護軍統領麟崇少鴻臚禮嵩副都統山安副都統興阿巡察壇墻輪替率領弁兵人役梭巡稽察以資嚴密皇上於齋宮内用晚膳預徹乾淸門齋戒牌銅人安奉其内以備對坐御前人臣克邸率御前侍衛布庫各項官員内監環衛齋宮寅時皇上御金昭朝　八圑龍褂冠眞珠頂挂眞珠朝珠自齋宮乘冐輿入内壇西遺門降輿步詣拜臺恭祀皇天上帝列祖列宗從壇遣官分献拜臺周圍懸挂紅燈臺上　天地人三才燈燈高九尺圍徑四尺内燃大燭四支繫燈之桿高逾九丈名爲三才桿繫燈之繩以黃絨結成粗　椀口臨祭太常寺讀祝官跪讀祝文司香捧香司爵献爵司帛献帛樂部奏樂初亞三儀成接福受胙禮畢禮部太常寺等恭捧祝版玉帛香表隨上至東南墀内焚化畢輿　齋宮少憇皇上隨乘轎出西天門壇門樂部和聲署吏作樂導迎前後儀從悉舊進正陽門菩薩殿關帝廟拈香住持道士迎跪左門事畢進大淸門午門樓上鐘鳴樂奏卽止進天安門午閂乾淸闩還宮隨行王公文武始各散去仰見聖天子敬天愛民之意也 
[江西官律]  
　　吏部咨覆星子渚溪司程以銓飭赴鉛山湖坊司新任所有渚溪司汎務以典史姚光森署理翰林院庶吉士稱汝鼎往浙江卽用縣李和卿由樵舍卡解釐金來省黃嘉爾委辦良口卡萬世毓委辦高郵市卡候補府宋廷樑總查七門外保甲吏部咨覆靖安典史桂汝金准升廬陵固江司應　飭赴新任縣丞吳步詹就近起服江蘇候補同知許錫霖委辦饒州鹽橈靖安典史事務以縣丞何本壽署理又署安仁典史張學康期滿更替以補用府經歴陳景湘署理三　銜江蘇候補府許元章由奉新縣籍往金陵路過江省童騶吾委辦泰和緝私卡武甯縣丞陳舜便俸滿騐看刑部主事蕭蕭熙進京南昌遺缺知府莊錫級禀到丙辰進士贛縣李廷俊謝咨卓異俸滿并案進京引見直隷州龎福祥委解漕折銀進京署湖口縣彭澤春卸事淸理交代回湖南按司獄陶邦彥由湘來江陳宗器委辦湘東卡委署大庾典史盛家祥無力赴任以巡檢胡際魁署理贛縣桂源司瞿傳瓊據報丁憂以從九陳普昌署理 
[安慶試事]  
　　本月中旬安徽學政貴隖樵大宗師札飭安慶府定於下浣案臨遂由懐寗縣范映泉明府飭差在東門外官碼頭預備供張至十二日淸晨探得文斾已將莅止省中文武印委員弁遂次第赴江岸恭　各營勇丁亦無不擎槍鵠侯迨鐘鳴四點鐘宗師舟抵埠頭各官呈遞手版後宗師登岸排導入城由東門小拐角頭天后宮高井頭大二郎巷四牌樓馬王廟倒扒獅子樟潼閣迤邐非學院先是府縣官已出示曉諭應試各生童限於十二　齊集郡城六屬士子聞之咸星夜束裝就道至此宗師遂牌示定於十七日考桐城文童正塲十九日考懐寍文童正塲餘尚未經牌示想宗師才梓玉尺老眼無花皖山灊水之間不少精鏐躍冶也 
[法捕房瑣案]  
　　前日馬立師洋行出店人送陸阿榮到捕房訴稱陸掩入行竊取竹布長衫元色馬甲藍布短衫等件因之執住捕頭着暫管押旋解請王司馬訊究司馬見防卽二月間空趙阿順拖欠米洋之人詰其因何犯竊陸供小的在沙遜洋行管理房屋有友在馬立師行是以前去找尋不料竟被誣以竊取司馬以原告不到交捕帶回管押此前日案情也昨日司馬臨捕房該洋行出店人投案訴稱禮拜大淸晨陸至行中坐在房内去後檢得失去布衫急至門首拉回在身畔搜出短衫一件的係原贓彼時至行中時時失物司馬問陸爲何時到該行答稱打中細崽尤阿大與小的爲友現將隨主人往天津囑小的前往話别是以前去豈知彼等卽誣以行竊并將短衫塞在身邊身上所穿長衫馬甲俱被脫去叩乞伸寃司馬詰該出店人曰爾行中可有尢阿大其人答稱細崽蔣阿大非尤姓小的等四人同住一房陸時時到來蔣並不失物惟小的等三人連次被竊今蔣隨主人生天津未定回滬日期司馬謂伊現有朋友在爾行中想來未必竊物遂着將短衫領去隨謂陸曰日後如果犯竊如何答稱請照例重辦可也司馬謂然則可覔人保出陸稱無人肯保司馬謂好好生意中人豈有無人肯保之理着仍還押候保○八仙橋捕房解某氏婦至大巡捕房據云該氏將便桶傾倒甯波人某乙閂前因之齟齬勒令比香燭賠禮該婦不允乙忽稱手上被孩婦斫傷該婦不認行凶備捕頭察得乙手稍破皮膜而該婦已被管押一宵因之從寛釋出告以嗣後須謹愼小心○費金金控蔡雲祥誘　妻子一案王司馬訊過後飭將原　一併送歸英公堂核斷昨晨英公堂差役携蔡太守名　請提泰豐棧主徐財林及彩視街花烟館摀兒朱姐歸案質訊司馬卽令陳通事請備捕頭飭探協差往提○昨報列天津人趙得勝借住忝幾各棧將塊畿質諸小押鋪質劵成在身邊忽然失去急至押店杳問據云已被人贖去因之鳴捕送案王司馬飭包探王榮培帶趙及該棧夥徐文華前行查明再核昨晨該包探禀稱曾往押店查過據云贖銀者是一長子口操江北音司馬着提徐文華研詰旋習徐木全投案齎呈震興飯店保單訴稱文華是小的之弟足以來此具保司馬准徐保去隨謴趙曰爾質票放在自已身畔被人竊去爾竟不知實難辭踈忽之咎况爾並在公堂曾稱睡時將物檢點及夜半摸之並未失去迨天明始不見當卽向人尋找言如有人拾得者願出酬儀若果如此爾明知是失落並　會人行竊現在姑着包探帶爾到棧查看有無長子如有卽行拘押以便研詰 
[痘方第一]  
　　　邇來天花盛行比　皆是用藥　愼殞命隨之此誠傷心之事也推原其故亦由無良方所致耳現有一方得自仙傳不過藥籠中一味耳其樂維何紫草茸是也此藥施之痘症百發百中凡痘初起時身必熱喉必痛過三四日痘始發齊亟向藥店買紫草茸二錢計銅錢十二文用淸水椀許煎　半椀許小兒減半每日能二三次或三四次約五六日其痘必結罨一經結罨　用舊臘梅油搽之其痘便好矣此方救活無算實爲痘方之第一幸勿以其味少而忽之致貽後悔可也[  鐵城唾壺道人佈吉]  
[恭讀醇邸航海吟草敬步出都一律原韻以誌欽仰]  
　　仙軺迤邐出皇州雷動聲威震遠陬號令頭教諸將肅調繆隠釋九重憂綸巾羽扇前徽似緩帶輕裘雅度侔窺豹一班神已王從知百世俾殊猷[  倉山舊主袁祖志草稿]  
 
