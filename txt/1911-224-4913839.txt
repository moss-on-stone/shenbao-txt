# 1911 - 224 - 4913839

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　閏六月二十日内閣奉上諭載振陸潤庠增祺陳寳琛丁振擇姚錫光沈雲沛誠勲清銳朱祖謀著充任弼德院顧問大臣國務大臣奕劻那桐徐世昌梁敦彦善耆載澤唐景崇廕昌載洵紹昌浦倫盛宣懷壽耆宗人府宗令世鐸内務府大臣奎俊繼祿均著兼任弼德院顧問大臣欽此 
上諭弼德院叅議著景禐施愚陳雲誥恩華陶葆廉張一麐補授内閣法制院參議吳廷爕外務部左參議陳懋鼎學部左參議林灝深農工商部左參議誠璋著兼任弼德院叅議欽此 
上諭弼德院秘書廳秘書長著田智枚補授欽此 
上諭御史陳善同奏叅疆臣一摺江蘇補用知府應德閎前經李經羲奏調赴滇特旨允行旋據瑞澂奏請留蘇未經照准乃程德全請將該員派充幕職時並未聲叙前案該員損升道員尙未引見又復委署藩司均屬不合江蘇巡撫程德全著交内閣議處江蘇布政使齊耀琳未到任以前著張人駿另行遴員奏署欽此監國攝政王鈐章奕劻那桐徐世昌署名閏六月二十二日内閣奉 
上諭江蘇高等檢察廳檢察長著孫壽臣試署欽此 
上諭甘肅高等檢察廳檢察長著德斌試署欽此 
上諭張鳴岐奏耆紳鄉舉重逢據情籲懇恩施一摺廣東在籍紳士五品銜前陜西朝邑縣知縣李廣綬年登大耋早列賢書現届該員鄉舉之年花甲適週洵屬科名盛事李廣綬加恩著賞加知府銜以惠耆年欽此監國攝政王鈐章奕劻那桐徐世昌署名 
 
 
 

Page 4

 
 
閏六月二十三日内閣奉 
上諭本日引見創辦實業成效卓著之翰林院庶吉士王鴻翔著授職編修欽此 
上諭翰林院奏庶吉士三年期滿請旨授職一摺翰林院庶吉士陳正猷著授職檢討欽此監國攝政王鈐章奕劻那桐徐世昌署名 
宫門抄閏六月二十日召見内閣總協理大臣倫貝子澤公 
高而謙陳貽範李端棨鐵格 
二十二日召見内閣總協理大臣肅王桂春壽耆瑞豐俞鍾頴論說 
[論摩洛哥與列强之關係（曜）]  
　　今世界中有一最大問題。爲歐洲列强之視線所集。各欲竭其國政治家之腦力。濺軍事家之頸血。以賭此最後之勝利者。非所謂摩洛哥事件乎。此問題牽涉已久。糾葛亦多。吾人已不願縷述。而其危如纍卵。不可終日。以致牽動大局者。非有他故。不過爲非洲大陸。最後所餘之一塊弱肉而已。惟其係弱肉也故列强皆思染指而竊嘗之。以致連年糾擾。迄無寗時至於今日。非洲之北隅。常爲戰雲所屯集。將演出修羅之大劇塲者。亦實由列强之野心爲之。亦卽此剩餘之。弱肉招之雖然就實際而論。法德英西四國。皆於摩洛哥有最密之關係。故恒互相牽制。不肯俾一國獨享其利者。又各國之實情。然則德。法兩國之互相派遣艦隊。下大動員令者。又安知非藉此以爲互相恫喝手段。故英國某新聞曾譏議之。吾今特先就法西英德與摩洛哥之貿易關係少加說明而後論斷焉。 
法國及阿耳塞尼亞貿易總額五千萬佛郎。其國内有公使館一。領事館及副領事館代理領事十。農工商組合二。殖民會社一。公債及關稅監督所一。其餘如傳道會社工業所圖書館郵便電信局新聞紙（其内有一社係用亞羅比亞語）頗不少。並有多數之巴黎新聞通信員並置有守備隊。 
西班牙國貿易總額二千萬佛郎。其國呐有公使館一。領事館及副領事館代理領事九。商業所二。新聞紙三。並有多數之傳道會社郵便電信局及馬朶利德之新聞通信員。現時第三商業所。又將成立。置有守備隊 
英國貿易總額五千萬佛郎。其國内有公使館一。領事館及副領事館九。郵便電信局二。新聞紙一。並有多數之英國新聞社通信員。 
德國貿易總額千五百萬佛郎。有公使館一。領事館副領事館及郵便電信局八圖書館一新聞紙一並有多數之德國新聞社通信員 
擬以上所列觀之。即可曉然於四國之關係。是以就現在情形而論。法國之於此。地早已根蒂穩固。逈非他國所易動搖。惟其如是故德人之嫉之也亦較他國爲最甚。蓋德爲後起之國。其經營後说法。雖急起直追。終不能驟然出法之上。常思藉兵力以恫喝之。要挾之。以阻其事實上之進行。而後乃得獨行其政略。此即德法兩國近年來衝突不斷之原因也。若夫以地理言之。摩國與西國僅隔一衣帶水。故在昔時即與西國大有關係。使西國國勢强盛。則必早已攫爲領土。亦不至引起此次之糾葛乃今者法國已割取邱尼土阿耳塞居亞乘其戰勝兼併之勢已將摩洛哥一地攫取於西班之懷中而。置之肘腋之下者已歷數年。則此一塊土地。不容西國置喙。不問可知。西國亦遂莫敢與較。而聽其所爲矣。於是法國政治家遂。思傚英國統一東非洲之政策且旣已得邱尼士阿耳塞尼亞矣。惟能將此摩洛。哥加入。即可貫徹此最終目的。完成此最大政策。乃不謂遷延糾結。日甚一日而終不能去此横障其間之西班牙。而反若爲此障害物所制者何哉則以立乎西班牙之後者。有一磔然可畏努目相視之德國在也。德之與法。本係世仇。法人報德之心。未嘗或已。德人防法之計。亦且日深。故德人出死力以妨害法人在摩洛哥之行動也。匪持爲大勢所驅迫。卽爲自衞計。亦不得不如是也。法人因此仇視德人。之念愈深。而摩洛哥一隅。遂將成爲兩軍相見之塲矣。 
且更就法德兩國而論。法人之欲併合摩洛哥也。蓄志已久當彼國之德耳加塞爲外相時。即曾與德國衝突。幾致决裂。嗣因外相辭職僅得無事今年春。乃復乘摩國之内亂。藉名保護本國人民。懸軍深入其實。不過仍傚千八百八十一年占領邱尼斯之故智而已。此時德國因機會未熟。乃昻然不動。靜聽法國。之所。爲然法國於此。亦因德國外相曾有法國行動超越條約範圍我國不能坐視之宣言。不敢驟然進取。不意時至今日。德人忽投袂。而起大派軍艦於摩國之阿卡基耳港。誠有所謂靜如處女動如脫兎者。此法人所爲驚心動魄而銜憾至深也。要之自德國政策上言之。若坐待法國之計畫成立。必至妨害德國之利益。故不得不極力以破壞之。矧德人在阿卡基耳地方。經營礦業者甚衆。尤有保護之必要者在乎。此即現時兩國不得不出於衝突之所以然也。 
然余觀現時情狀。法國實不敢以一國與德人宣戰。若欲與他國聯合。而向來與法親睦之俄國。近亦與德和好。撤退德境。之兵備。則具不可恃也可知。德人知之。故敢出此恐嚇手段以壓制法國。使法不得不屈已以就我範圍。然則該兩國皆非眞有開戰之意。不過藉此以互相抗拒徐待事 
 
 

Page 5

 
 
機之解决耳。所謂待事機之解决者何。該兩國者。皆以摩國與英亦。有極重關係。决不肯聽二國開戰。必出而調和。故英國現時舉國上下。皆謂此。事不容坐視。而兩國在摩國之危急情形。亦漸和緩。想不久即可解决。惟自此以後。德人勢力。必漸增漲。法人勢力。必漸减退。此又大勢上及國力上之自然結果。不能勉强者也。願與留心外事者共參究之。 
專電 
[電一（北京）]  
　　劉廷琛奏中央敎育會議廢初等學堂講經讀經實屬離經背道荒謬絶倫原摺極長奉旨留中 
[電二（北京）]  
　　内閣奉諭電寄粤督張鳴岐着即督飭文武嚴密防範搜捕黨匪務絶根株設再滋生意外惟該督是問 
[電三（北京）]  
　　電寄桂撫沈秉堃邇來伏莽孔多恐有粤匪竄入桂境勾結爲患着飭陸廷榮挑選精兵開駐沿邊堵截拿辦 
[電四（北京）]  
　　倫貝子澤公奉攝政王面諭皇室典禮關係重要限三個月編訂完竣進呈察閱 
[電五（北京）]  
　　澤公密電各省督撫外債重疊財困民竭自後借債非經度支部核准一概無效并已密奏奉旨俞允 
[電六（北京）]  
　　内閣以印鑄局事繁地窄學部旣願改圖書室應將大學堂操塲撥歸内閣以爲建築印鑄廠之用 
[電七（東京）]  
　　西八月十五日前署中國海關總稅務司斐式楷到朝鮮京城該地高等官等在總督官邸邀請晚餐 
[公電（常熟）]  
　　各報館鑒十七日風潮常熟沙洲受災深重急待賑常、 
熟公電 
緊要新聞一 
[商民圍困度支部]  
　　度支大臣澤公等組織國庫總機關不就大清銀行改築業已另行擇定地址面積極廣其四址界圖南面係在正陽門内西交民巷迤東（卽大清總行首）東面至皇城根西面至法部街北面至四眼井統計界限以内之商號居民共五百九十餘户澤公等擬按三等估價收買該處商民一聞此耗咸以生計攸關羣起反對公舉紳商繕具公呈力爭業於上月二十七日先行進呈於步軍統領（因度支部委提署代購該地界内房産之故）請爲轉達度部免佔該處紳商地産並聲明不願出售該署烏大金吾接呈後甚爲躊躇延擱十數日始咨請度支大臣裁核前日該紳民復謁烏大金吾烏接見後即以澤公尙未咨覆答之乃延至旬日仍無音耗該紳民等因又糾集數十人逕往度支部請示而部員則以建築國庫爲部中政策所定指佔地基勢難更易僅謂將來必能從優發價該商民等聞之大譁復於次日邀集該處各紳商籌議對付之策决議每户各出一人齊集度支部守候澤公至部面遞公呈陳述苦情迨至十六日聚集紳商五百餘名於上午十一點齊赴度支部嗣因人心不齊又因署外地方狹窄商民遂散布於部署之四周大有圍困部署之勢爲首者勸阻不聽衆謂吾等專候公爺降臨冀得一見以陳苦哀並無他意而警士亦以人數旣多不敢干涉未幾爲首者欲赴署内請示因澤公尙未進署即經丞參堂委收發稽查處及財政處提調人員調停勸散各紳商不允詢問是准是駁而部員以主裁之權操之在上未敢臆决遂退去嗣又有兩部員出而傳諭謂吾輩已代回公爺奉諭着衆退去聽候批示該紳民等以部員語涉含混仍不允退敘至一鐘時澤公乘馬車至遠遠望見署外圍立多人探詢梗概乃轉道赴東交民巷六國飯店遂假該飯店電話諭詢部中丞參廳得悉始末躊躇良久澤公以紳商迫於生計率务要求尙非有意滋擾决意格外體恤允如所請遂復由該飯店傳電至部云本部建築國庫指用西交民巷一帶地基乃已定之辦法今該處紳商旣衆情一致不願出售本部堂爲體恤民 
 
 

Page 6

 
 
艱起見姑准衆商所請將佔用該處地基之議取銷另擇官地建築國庫絶不佔用民産務以好言勸導令速解散各安生業等諭部中遵卽轉諭紳民並索公呈以備轉呈紳民等見部員詞意謙和諒非虚僞遵將公呈遞與部員紛紛散去 
[學部騰讓内閣辦公處之苦心]  
　　内閣總協理屢催學部將大學堂房屋讓出改爲内閣辦事處學部大臣以分科大學竣工期遠一時實難歸併復於日昨咨呈内閣云查馬神廟大學堂現辦經文法商格致工農七科並附設高等學堂學生計有七八百人之多除農科大學校舍秋間可以落成外現在德勝門外之分科大學工程本年底可以報竣者僅經文兩科校舍此外如學生寄宿舍敎員住室正在勘估尙未興工卽使赶估興修而敎員學生人數較多尙難分布來咨先行擇地遷移之說勢難辦到本部再三商度惟有將明後年應修工程提前赶辦工科校舍亦即趧估修築將經文法商四科學生暫在經文科講堂講授格致科學生併入工科講堂講授惟恐工科講堂因有特别建築届時萬難竣工目前惟有趧修實騐室工塲房屋各一所俾格致科工科學生在此實習而仍併於經文講堂講授此外高等班學生尙須俟譯學館本年畢業後再行遷入似此分配已屬萬分遷就其爲今明年所趕修者經文科講堂事務所敎員住室學生齋舍暖氣管汽渦室工科講堂暫用實騐室房屋工塲及修圍墻開水溝以及規畫禮堂圖書室各項工程從速估計亦須明年暑假時方能竣事本部惟有督飭工程處各員妥速催辦所望如期遷入新校舍其馬神廟大學堂即可騰出爲貴閣辦公之用工程各欵均屬無可遲緩除本年應撥之二十五萬兩外嗣後應需之欵務飭度支部提前撥付合計前後六十萬兩以重要工而免貽誤至政治官報局本部初擬改正他項學堂亦望撥歸學部以作圖書館之用等語聞閣臣接文後以以上各項工程需款前次旣經奏定應如何提撥之處儘可由學部向度支大臣隨時面商業已咨復矣 
[英人越佔片馬之進步]  
　　内閣近日又接滇督李經羲加急密電探其大致謂日來英人在片馬暗添兵額已有一師團之夥請赶速設法盡力抵禦恐爲時愈久則其勢愈固終難望其退舍並請先行電囑駐英欽使立向英政府交涉速止進兵則非特滇省之幸實吾全國臣民之福云 
[英入收買粤路股票]  
　　聞旅京廣東同鄉京官曾於十二日接到廣東來電略云港現有某英人籌措大宗資本收買粤漢鐵股票出價甚昻凡有粤漢股票者爭先出售惟此事關係甚大恐粤漢路權悉歸外人掌握請禀明郵傳部辦理等語十三日各京官會議一次擬全體謁見盛宣懷請示辦法一面將此情形聯銜具奏 
[勘界維持會請用兵力示威]  
　　廣東勘界維持會致内閣軍諮府外務海軍陸軍民政農工商等部電云粤海門户零汀居中迤東海界經租英人所留迤西九州洋面一帶毗連澳門粤海出入獨有此門現葡人浚海自東徂西全海霸佔將來海軍緝私捕權漁業航路俱受掣肘稍事姑容難免别國覬觎墨國賠片馬交涉中俄換約東省禍胎土匪蠢動大受影響外强要挾接踵紛來請速用兵力遏止救外交之失敗弭内亂於無形大局幸甚 
時評 
[李準]  
　　李準爲前次三月二十九日之變。捕獲革黨最有功者。革黨仇之。此次之炸彈。有由來焉。是李準之以捕殺革黨著名。李準之不幸也。乃張督電奏之言曰該提受此重創。猶能奮自格匪請旨慰勞云云。嗚呼。張督之意非不甚厚。然而吾爲李準危。 
[孫雄]  
中央敎育會。連日紛紛擾擾。嘻笑怒罵。無所不有。大類戲場而孫雄者尤武塲中之頭等脚色也。時而奮臂大呼。時而裂眥狂吼。時而叱人起立。時而從袖中摸出上諭。信口宣讀。嗚呼孫雄其無理取鬧之雄哉。 
[蕭國斌]  
報紙以秉筆誅奸爲天職。咄爾蕭國斌。不自歛迹。猶敢私率兵弁。毆辱夏報主筆。復以野蠻威力。脅制檢察官。質訊時咆哮法 
 
 

Page 7

 
 
庭。蔑視報律充其獸怒。幾欲指揮法官。手刃主筆而後快。嗚呼國家養兵所以衞民。乃不幸而蓄此害民之賊。立予革辦可耳。獨不解漢口審判廳長。竟置擅率兵弁兇毆主筆於不問。豈區區武弁。巳足以壓制司法官廳而爲之袒護乎。 
小說 
[無名罪人（二）（無名）]  
　　石勃道這次的案。郤是奇怪。倘若犯人今日。仍舊情願受罪。那六個月後。必然成爲第一等重罪的。愛姑道這樣說來。眞是一件極大的案子。了我更不能不去旁聽了。請你替我設法一。張旁聽劵罷。石勃又笑道設法一張旁聽劵。倒是容易的事。不過你在那裡。我看見。了你的美貌。害我說不出話來。也未可。知愛姑道你難道眞有這樣的事。倘然如此。我便揀個隱僻之處。不敎你看見好了。石勃道你一定要去。也就没法我替你。弄一張旁聽券。來你可要。去告訴你父。親一聲愛姑聽了。不以爲然。說道他向來不管這些事。不必去告。訴他。說時。早立起身來到他房内裝飾去了。愛姑家内原有一個舊婢。叫做雪姨年約三十一二。先在愛甘梅家。專替愛姑收拾衣。服管理起居的。和這愛姑。甚是密切。當下愛姑走回房内。雪姨接着。便替他裝飾問他道你戴甚麽帽子。我看還是戴那黑的。不敎人動目。愛姑點了點頭。雪姨又道小姐。你眞個要去的麽。愛姑微微歎了口氣。向四處、 
一看。徐道危險。危陯我此去。眞是危險。但是郤又不能不去的。我起先這事初發覺時。我便疑心是他。現在已有三個月了。我這三個。月内。没有一時放心過。雖在睡夢之中。也爲這件事驚醒。所以我今日必須去一看。究竟是他不是。雪姨道我想小姐。你不必自去。我替了小姐去罷。倘若小奶那時昏。暈去了如何是好。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘省水災之慘狀]  
　　湘省此次水災除沿湖各府縣外他如新化溆浦等縣亦多被淹統計被淹者約二十餘廳州縣就中以龍陽武陵華容沅江爲最慘有自該處來者言及災民之慘狀不忍卒聽畧述如左武陵武陵全縣被淹之區計十分之八後鄉一帶盡成澤國其未被災者僅八王橋荆樹灣黄土店數處而已水退以後商務異常冷落惟典業一項則驟形暢旺碓户則抬價居奇旋經府縣一再示諭不准抬高並將故意違抗之某碓户罰錢數十串充作振欵規定每升只許售錢五十文各災民始稍爲安靜而扶老携幼沿門求食者仍絡繹不絶向來該縣之號稱中户者至此亦莫不仰屋興嗟至以傭工爲食或以種菜及小貿爲業者類多轉乎溝壑其紥棚野處藉城棲息者比比皆是悲號慘泣之聲徹夜不息誠數年來未有之慘劇也 
龍陽該縣水後調查溺斃人口至四五千之多全家報絶者共數百户其得免水淹者全縣僅約數里尙有一家十數口僅餘一人不願獨生而自行投水者所有垸田全數告潰間有保存者亦不能補種晚稻至沿河一帶已成一片汪洋多數災民搭棚棲止並摘取樹葉以爲食其蕭條景象實有不忍寓目者矣 
沅江沅邑災情雖不若武龍之重而水綫時退時淹人民疲倦已極巿面上惟見災黎往來乞食各處典業生意亦甚暢旺農民因不能補種流爲乞丐老男幼女結隊而行甚有行乞終日不得一食者亦可憐矣 
華容據該縣劉紳海秋報告謂該縣劉濟等一十八垸同日一律冲潰災民之隨波逐浪者不可數計仰天號泣者有之怨極自縊者有之全家饑斃者有之自行投水者有之至鬻子賣女食芋及樹皮樹葉者則舉目皆是雖經散放急振終屬杯水車薪無濟於事現聞各紳士已具禀撫藩各轅請領省倉榖石以資接濟 
以上所述不過舉其大略現已由楊撫飭各屬辦振員紳俟水退之後仍須續辦常振並飭先將被灾户口詳細調查分爲極貧次貧兩等以次給發查振委員朱觀察祖蔭亦於日昨電禀楊撫謂常屬四縣前次所撥之款辦理急振已屬不敷懇再加撥錢五千串業經楊撫核准電覆照撥 
[再誌夏報與蕭國斌之控案]  
　　漢口夏報因載三十一標管帶蕭國斌之劣迹被蕭私率兵弁數十人任情毆辱並扭至地方檢察廳各節已紀前報茲悉蕭至檢察廳後强迫該廳收押檢察官鄧卓人不問曲直另傳夏報編輯謝去虚謂須暫押看守所以避其鋒旋經該館將謝保釋並由漢鎭各報館公函質詰該廳遂將蕭之原控案卷移交審判廳民庭訊判十八日午後五時審判廳傳集兩造由刑庭長質訊首詢夏報一切組織由謝君對答次蕭國斌申述控訴該報之理由庭長云蕭管帶所控夏報情節如是謝主筆若何答辯謝君謂蕭國斌說本報所載乖背倫常一條爲誣蔑名譽有傷忠厚但蕭國斌無禮至此報館扶植人道增進文化自得以筆誅之以告天下後世免致人類爲禽獸如謂奴隸兵士證以蕭國斌十六日午後二時施於本館彭羲民君之野蠻暴動可爲鐵証况以原告而不候法庭之傳訊私自率兵拘毆被告則法庭可以廢司法警察可以裁此又違反王章侵害法權之尤也蕭國斌云率兵拘毆無據曾奪得兵士肩章否謝君云街衢震駭道路喧傳非據而何况本館彭君之至檢察廳未准票傳豈有自至之理若謂奪取肩章則彭君以一文弱之人經數十兵弁之毆扭又豈能力奪肩章以爲罪証乎惟証之於巿人之目覩而已蕭國斌謂當時何不請騐傷痕謝君云彭君曾一再要求鄧檢察謂爲時已晚須遲日禀控再騐蕭國斌復謂軍官對於兵士有罪或打數百或打數千操練則或操數點鐘或數十百點鐘皆軍官權力所及所及該報何得指爲虐待謝君謂蕭國斌此言即係慘無人理非虐待之鐵証而何且蕭國斌旣認本報所載爲不當事實投函更正可也何得逕控法庭且横施野蠻違法之暴動蕭謂更正不更正其權在我我不更正我要控告謝君謂此係國家法庭不容爾區區武弁之横暴蕭謂我爲大清國人夏報亦大清國人請堂上不照報律另查大清律嚴懲謝君云爾我固皆大清國臣民然現行報律經國家最高立法機關之編訂最高行政機關之陳奏復奉上諭欽頒則非在清律而何於是庭長云謝主筆謂須以更正爲最初之手續蕭管帶謂更正不更正非法律上之問題按此係解釋法律最要之點今兩造之爭執在此應請示高等法庭明予解釋後再判但報紙代表國家輿論軍官防衞國家治安兩造皆文明人又皆負有重大責任何必衝突蕭管帶旣未投函更 
 
 

Page 11

 
 
正則以本法官之和平判决蕭管帶請求更正可也至謝主筆要求裁决蕭管帶之毆扭則應另案起訴蕭國斌復爭執數語時已七句鐘遂由庭長宣告退庭而散 
[西報譯要]  
　　上海交涉兩問題字林報載北京通信云外務部近與外交團之重要交涉均係關於上海之事其中以濬浦問題最爲重要惟外務部顧問鐵納君忽然歸國其事勢必延緩但聞中政府已調華官二員入京以爲外務部之顧問一爲南洋顧問官伍光建君曾在格陵維克學習丁業一爲濬浦局副工程司陳君外務部俟接該二員報告後即將開議此事又聞外交團領袖朱邇典君今亦避暑白塘河須俟有事始行回京其另一問題爲海司格而路警察權目下　在磋議 
政府聘用工程司又云聞中政府近擬簡用愛虚米特君爲湖廣鐵路宜昌至夔州一叚之總工程司蓋按之合同須聘用美人故也愛虚米特君前與粤漢鐵路略有關係今駐菲列濱島但因所索之薪俸遠於政府擬付之數故政府已簡用測勘滇川路繳之美國工程司陶萊君歲給薪金二千磅每月另加夫馬費銀三百兩其數與高林生君相同 
粤督遵行禁烟上諭又云粤督業已遵照禁烟上諭除去廣州大宗洋藥貿易之各項限制現料英政府將允外務部之請禁止印藥運入滿洲山西四川三處然此亦細微之舉蓋此數省中無一廣銷印藥者也 
分類新聞政界 
[電催速解賠欵安徽]  
　　皖撫朱中丞頃准度支部電稱安徽應解賠欵有閏年分應照歷年提前籌解頃據江督電稱閏月初旬均未照解賠款關係緊要希即轉飭赶緊提前籌解免誤要需朱中丞接電之下當行藩司遵照籌解矣 
[皖省之大吏忙安徽]  
　　皖藩連方伯調補鄂藩遺缺以吳提法司補授已有明文惟因有數處釐卡期滿必須更動故須俟下月初旬方可交卸至新授張提法司尙須陛見法司一缺有謂委全巡警道者有謂委高等沈廳丞者惟聞連方伯則力保候補道鄭炳勛堪任斯缺想朱中丞早已自有權衡也 
[法官養成所學嗣揭曉蘇州]  
　　蘇提法司左廉訪日前在貢院内考試臨時法官養成所及監獄專修科各學員茲悉官紳班各員業已評定等第出榜曉諭計法官養成所正取周新偉等七十八名備取吳承桂等二十六名又取監獄專修科繆羽怡等八名現已由左廉訪開單移送法政學堂矣 
[杭道閱視海塘杭州]  
　　杭嘉湖道錫純齊觀察以本月十六等日風雨爲災塘工尤宜注意業於二十三日上午七時赴塘閱視工程畢由尖山一帶轉由水路回衙 
[廣東大計之被劾者廣東]  
　　罷輭無爲官一員靈山縣知縣劉墩才具平常不知振作浮躁官一員欽州長墩司巡檢熊斌任性妄爲被控有案以上二員均革職有疾官一員新寗縣訓導張大中藉病規避痼疾未除以上一員休致才力不及官一員海豐縣知縣許成熙竭蹶供職才具平庸以上一員降二級調用 
軍界 
[軍隊暫緩啟行江西]  
　　贛省陸軍五十四標開往萍鄉駐紥一節已紀本報茲據軍界最近消息謂該標所以不即拔隊者因路費銀兩尙未由藩庫發出業經協統具文請領聞每營所需川資銀六百兩合計三營共需銀一千八百兩大約俟此期川資頒發後即當擇期起行 
[晋省督練公所之恐慌山西]  
　　晋省軍事總參議以姚協統鴻法補授所遺混成協統領一缺以譚振德補授已見明文其餘應裁之三總辦聞已各有位置惟以下多數人員皆惟日惴惴大有朝不保夕之勢現正各使神通紛紛運動然差額有定運動力之微薄者終恐不免淘汰也 
[鄂省綠營絶命期湖北]  
　　鄂省裁撤綠營各署兵丁差弁號房已於六月底發給一年恩餉遣散所有中協以下職官三年恩俸係按季具領刻已奉諭定於七月初發放下季恩俸後繳齊印信送部取銷令各員一律出署 
學務 
[留美學生之噩耗松江]  
　　留美監督容揆致北京游美學務處電江蘇方生仁裕在美病故請轉知家屬云云當由保證人鄔濬之主政飛函青浦千知方氏家屬按方君滌江深通舊學兼精西文咨送出洋肄業美國芝加哥在學方冀學成專科蔚爲世用乃遽爾物化學界中人無不同聲惋惜云 
[杭屬又有藉荒毁學浙江]  
　　湖州武康縣屬東北兩鄉民風素稱强悍以本月十七十八兩日連夜狂風大雨田禾盡没遂於二十日糾衆至城要求勘荒哄閙大堂并蜂擁至兩等學堂將房屋器具搗毁一空該堂本定念七開學正在豫備一切所有新購器物盡遭此刧校長林偉人君乘機逸出報告縣署急請派兵彈壓適李大令落鄉勘荒未回僅委丞典到塲已成一片瓦土城内人心大亂如何了結容後探錄 
[湘省女學之總數湖南]  
　　湘省女學年來甚形發達如省城之周南隱儲衡粹以及湘潭之正德楚材瀏陽之烟峯唐氏寗鄉之周氏清嵐等校皆屬成績卓著而且學生亦甚繁夥前次學部派員來湘調查合計 
 
 

Page 12

 
 
全省女學已達二百餘所學生至一萬四千餘人亦可謂日有起色矣 
[喻紳薪金助學江西]  
　　省城自治籌辦處會辦喻紳兆蕃積有薪金二千二百餘元禀請撫憲不願收取留作公益當經自治日報社函致喻紳轉請撫憲撥助旋准撥一千元復經法政學堂函致喻紳並禀撫憲照撥一千元駐省袁州中學醫學久苦無資開辦遲遲未果聞有此欵亦擬函致喻紳轉禀撫憲准將仍存一千二百餘元如數撥助俾敎育不致曠廢當能如願以償也 
實業 
[接收紗布絲麻局之情形湖北]  
　　武昌紗布絲蔴四局已由大維公司受頂業誌前報茲再將大維公司點收四局機件後情形述列於下大維受頂應昌雖已兩月惟因内中交葛甚多各局機件損壞者亦屬不少故兩公司再三磋商始於初六日經大維公司在通滬紗廠聘來工匠將各局機件等物一一點收清楚後將一切物件均貼大維公司封條併有巡警多名在内巡邏惟機件雖已點收而清理一切事項尙需時日始可交清日内已漸有頭緒大約七月内即可交代清楚現大維公司於四局機件頗爲愼重然其最注意者尤以紗布二局爲重因此二局最有價値也現下移賬房於布局内（先設平湖二巷口）所有夫役人等出入均非腰牌不行且司事人等更換者十居八九將來薪水丄食亦較前稍有更改藉以撙節經費繅絲一局係用女工前因天氣酷炎暫停工作今已漸凉於十四日先將該局開工以免躭延時日製蔴一局則尙待清理始可開工紗布二局多男工而少女工今大維公司則照通滬章程多用女工少雇男　從前在局傭工者均令再行報名考騐男則試工藝之優劣女則視足之大小（足大者留之）往局報名者如蟻赴羶甚形踴躍日以千百計男女分時報名以免混雜女工以上午八點鐘起至十一點鐘止下午自二點鐘至四點鐘爲報名時刻大維公司股東在通滬紗廠帶來頭等男女匠　甚多以便將來敎授工徒之用（聞以南通州人佔其多數）紗布蔴三局現正籌畫一切大約八月初間卽可開工 
[茶棉檢查所成立漢口]  
　　鄂督於未奉檢查棉花上諭以前准農工商部及稅務大臣咨卽飭勸業漢關二道會同商會組織騐花公會後因茶葉亦應查騐乃改名爲茶棉檢騐所現已經茶棉兩帮商人籌定常年經費舉定勸業公所商務科長胡瑞霖君爲該所總理胡君以滬上驗花公會早　成立擬於日内往滬考查上海商會之檢查辦法云 
雜記 
[營官查獲盜犯蘇州]  
　　蘇省飛划第四營管帶劉振鈞哨弁鄭宜富等帶同眼線逢殿卿在蘇垣胥門外萬年橋查獲形跡可疑之客船兩隻隨卽跟蹤追至棗巿橋始行設法上船盤獲匪犯周玉林王金標殷長發楊進昌四名並在船内起獲洋鎗手鎗共六桿單刀三把匕首三把舊號衣一件　有前路右翼太湖水師字樣勝袋四個火藥條數十條當票數紙當即解送飛划統領王觀察處轉解巡防營務處禀奉蘇撫程中丞札飭營務處　各犯分發三首縣收押並將全案送交地方檢察廳起訴日昨巡防營務處已將該四犯及所獲軍裝各件一併備文移交地方檢察廳起訴矣 
[通緝虧欵員蘇州]  
　　河南候補知縣俞繼曾原籍江蘇丹徒前署林縣任内虧欠驛站經費菸酒等稅正雜各欵銀一萬六千九百七十八兩九錢八分三釐屢經河南藩司飭催批解俞令始則置之不理繼竟挈眷潛逃己由豫撫寳中丞參革並通咨各省協拿一面飭令原籍地方官先將該革令家産查抄發封備抵日昨程中丞已據咨分飭遵照矣 
[亂倫案開棺覆騐之預備松江]  
　　王得庚太守在寳山縣任時眞如鎭曾有開棺騐屍重案由松府戚太守親往監察現在丹徒縣莊鏡蓉通姦勒斃其媳莊章氏一案將須開棺復騐蘇撫程雪帥以太守富於經騐札飭飛速赴省隨同現派之王旭莊觀察仁東迅赴丹徒並飭查取從前原騐眞如案之仵役以資熟手府署奉札後以太守現在寗垣爰派專足往催大約日内回郡晉省然後再赴丹徒云 
[調查漢陽大火之損失湖北]  
　　漢陽十六日大火已記前報茲將其損失調查如下河邊被焚之家約計數百餘户河下被焚之船約計數千隻陳姓船户焚斃老幼八人劉姓民家焚斃小孩一名喻姓家焚斃孕婦一名張姓家焚斃老嫗一名祝姓船户焚斃幼女一名船户被焚之後一切船上之民多有自行投江者其餘之不知名姓者尙不計數又米船焚去三十餘艘雜糧船焚去一百餘艘貨物船焚去二百餘艘河邊災民棚户被焚數百餘户漁船焚去三百餘隻油坊焚去六處河街焚燒幾盡凡上自鐵門關以下及河邊一帶盡成焦土而十七日小河上下浮尸其多如鯽經各善堂殮收十二具所浮貨物皆爲沿河小划所得惟另一巨船底上尙有黑紅皮箱三隻中皆縐緞紗羅衣褲又一隻中儲長盛川匯票一紙計銀二千兩並元寳二十支及山東賑捐巡撫憑照一紙爲某划夫所得刻已發財回籍矣 
紀事 
[葛將軍妾]  
道光辛丑。英師宼浙定海。山陰葛將軍雲飛。率師拒之。力戰三晝夜。援軍不至。遂戰死於東嶽宫將軍有妾容止閑雅而富有胆略聞將軍死耗。集他侍妾輩及殘卒數百。人乘夜入英壘。奪將軍屍歸葬之。故里人以比明季之沈雲英。汪芙生孝廉爲製葛將軍妾歌云舟山潮與東溟接。戰血模糊留　堞。廢壘猶傳諸葛營。行人尙說張巡妾。共道名姝越國生。苧蘿村畔早知名。自從嫁得浮雲壻。到處相隨郤月營。清油幕底紅燈下。緩帶輕裘人雋雅月明細柳喜論兵日暖長楸看走馬一朝開府海門。東歌舞聲傳畫角中。不問孤軍懸渤海。但思長劍倚蠻峒。新聲休唱丁都護。金盒牙旗多内助。虎幄方吹少女風。鯨波忽起蚩尤霧。一軍如雪陣雲高。獨鑿兇門入怒濤。誰使孝侯空按劍。可憐光弼竟抽刀。凄凉東嶽宫前路。消息傳來涙如注。三千鐵甲盡蒼黄。十二金欽齊縞素。繡旗素　雪紛紛。報主從來豈顧勛。已誓此身拚一死。頓敎作氣動三軍。馬蹄溼盡胭脂血。戰苦綠沉槍欲　。歸元先軫面如生。殺　龐娥心似鐵。一從巾幗戰塲行。雌霓翻成貫日明。不負將軍能報國。居然女子也知兵。歸來腸　軍門柳。犀鎧龍旗亦何有。不作孤城李侃妻。尙留遺恨韓家婦。還鄉著取舊時裳。粉黛弓刀盡可傷。風雨曹娥江上住。夜深還夢舊沙塲。按將已諡壯節。妾亦山陰人。惜其姓氏已不可考矣。 
[譯叢]  
近聞徐家匯天文臺預。報本年九月朔日。（即西歷十月二十二號）爲日蝕之期。中國境内可見不全體之蝕。西藏吐番青海太平洋東南　澳洲等處皆見全體之蝕。在上海境内兩見者則上午十點鐘一分六秒始蝕。十一　二十五分大蝕。十二點五十二分八　旣蝕。蝕形之大小。佔太陽全體對徑百分之二十二分。而其初蝕在太陽圓體西邊之十六度二十三分。又在北邊之四十五度十分。退蝕。在太陽圓體東。北邊十九度五十二分云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[高等審判廳之基礎]  
　　滬南江蘇海運滬局奉上台飭改建高等審判廳曾經江蘇提法司蒞滬偕同上海縣田大令履勘該局地址繪圖詳請督撫憲核議以便開工茲又奉上台查得海運局向有餘地甚多且局前空地現俱蓋造民房爰札飭本縣田大令勘丈實數詳報等因昨日午前帶同亭耆人等赴局立傳二十三舖地甲錢德詰明局前共有店户幾家房屋基地共有若干然後命亭耆詳加復丈將局西乾昌槽坊棧地基一併劃入即行繪圖俟再申報上台請示後即行籌欵興工 
[公立醫院總理之報告]  
　　頃據沈仲禮觀察通告云此次本埠發見鼠疫來勢猛烈往往染疫之後毒氣内陷竄入心苞卽至不救本院經已分派醫員按段查騐且幸各病人一經染疫卽自來報告本院盡力調治有極危險之疫症五人竟慶回生並如法消毒尙未滋蔓現已四日無疫漸臻平靖鄙人惟有專心一致竭力防範期保上海仍爲無疫口岸以仰副同胞之望是以上海道移請總理閘北臨時防疫所一事現巳力辭俾免顧此失彼叢脞貽誤查疫症初起即覺頭痛眼白之上周佈紅筋腋間及腿灣等處起核脹痛卽係鼠疫務望速來診治凡住居英美租界者請至北京路偷雞橋公立分醫院其住居法租界者請至徐家匯福開森路中國防疫醫院或先打一千零七十九號電話通知公立分醫院卽行派人前往看視務冀疫癘肅清永保公安曷勝盼切 
[派醫查疫之熱心]  
　　上海醫院及總董李鍾珏函致一路一區德區長云敬啟者連日間有暑天瘟病發現恐混亂鼠疫特請南巿防疫醫院醫生前往調查並勸各户宜守新法衞生每天不拘上午下午醫生先到貴區請派人隨往保護是禱德區長轉致二三四五各區自明日起如醫院醫生前往各段挨户調查須派巡警隨同保護不可操切云云 
[梟黨戰勝鹽捕營]  
　　蘇浙鹽捕營總統洪鷺汀觀察聞浦東有大帮私鹽出口密令淺水兵輪張統領前往巡緝本月十九日張統領乘坐仁勇兵艦巡至閔行適有綫民報稱己决梟酋凌得勝餘黨顧耀生顧得山陶子裕李友堂丁鳳祥小丫頭張桂卿吳阿秋等載私鹽十三船梟匪約七八十名洋鎗約數十枝不日即將出口昭武巡艦艦長周維屏業已帶兵三四名先往密探張統領聞此信息即擬展輪前往勦捕而該處四圍均係小港兵輪不能駛入遂飭仁勇帮帶李體莊雇小搖船一隻帶兵兩名前去察看形勢行至顧家槽坊橋下見有梟船三隻約二十餘人將周艦長及探兵線民圍住各匪見兵丁頭戴昭武軍帽欲爲凌得勝報仇蓋凌得勝係去年昭武艦長林鵬所擒也匪首顧耀生首先拔刀仁勇兵丁張得發以刀相拒兵匪兩刀均經劈斷張得發即以斷刀斬傷顧匪手膀三處始乘勢退至空闊地方各匪開鎗拒捕官兵亦開鎗轟擊當擊斃匪目吳阿秋一名後來之梟船聞前面鎗聲甚急飛駛前來開槍相助官兵伏於蘆茅之中且擊且退而四面皆係絶地始各浮水退回官兵均有微傷惟周艦長曁探兵綫民至今尙無下落能否生還殊難懸揣也 
[駐廨西捕之能力]  
　　公共公廨差夥向榮曾向王正勲索取保費洋三元經孫襄讞會同英翰副領事訊明判送上海縣禁錮兩禮　嗣因駐廨五十八號西捕以該差夥解縣時並未聲請捕房派捕護送且查向例如有差役索詐等事一經公堂訊實自應發押捕房此次送押縣署有違定章曾將解案單呈請改判孫襄讞以案經定斷未便更易飭照原斷辦理在案茲悉捕房以此事關係權限業由麥代總巡轉請英領要求公廨寳讞員仍將向榮帶回再行訊核不識寳讞員能准如所請否 
又據城内訪員報告云公廨差夥向榮因向李永泉勒索保費經孫襄讞判送上海縣押十四天當時陪審之英副領事未經允可且爲捕房查知以該差夥業已革退與租界居民無異旣已判定應歸捕房管押是以商由寳子觀大令派差到縣請將向榮帶回田大令以旣是公廨差夥又在租界犯事自應仍交來差帶回聽候押辦特飭値差至押所將向榮帶出交差帶去 
[承襄讞不怕說大話]  
　　縣署襄讞承明府審訊王家訏控告關書一案標判堂諭云案關商人控告關書舞弊即所控不實該商亦不至收押其所以收押者係該商之自取亦不過稍平該商横戾不平之氣耳該商知之否即該商所裝之乾繭欲照鮮繭則例科稅朦混取巧是商人慣技今旣訊明猶敢不知自錯咆哮公堂不服交差且言此處不能辦我要辦非撫台不可等語該商反躬自問是何人物而敢出言不遜如此耶今本委格外從寛准予省釋趕將宣統元年四月内所欠干繭稅銀一百十八千四百二十九言六毫如數逕繳靖江縣代求道憲免予究辦并具限狀附卷 
[羅道台兼署正律法官]  
　　南洋副律法官羅誠伯觀察辦理交涉素爲上游倚重現因正律法官担文請假赴牯牛嶺避暑由滬道禀請江督派員署理昨江督已札行副律法官羅道兼署札云據上海劉道禀稱 
 
 

Page 19

 
 
正律法官担文請假赴牯牛嶺避暑假期在一月以外照續訂合同第二條應委員署理查現在担文請假旣須一月以外方能回滬其正律法官應辦事宜自應由副律法官羅道貞意暫行兼署合就札委札到該副律法官即便遵照 
[匿名信幾釀巨案]  
　　一路五區汪巡官函送李修其吳立生二名又揑名信一封到一路分局稱於本月二十日接到匿名信一封内開白衣庵西首趙春和家東廂房内住有李修其並吳立生徐寳生等於本月十三夜在火車路謀財害命得洋一千五百元打簧表一只皮箱一只於夜十一點時取到家内等語據此區官當飭巡官率同調查户口巡長並該處地甲前往不動聲色以查户口爲名果見該屋内有吳立生並同居趙有才逃渭清等匿名不報及經盤詰始尙支吾斷反抵抗卽將李修其吳立生並同居趙有才沈渭清帶區訊據趙有才供稱與李同居有四年 
之久李失業已久吳立生乃李之母舅今晨有人來喚李修其口稱寳生喚你並附耳密語且有取洋之言餘不知情旋據同居逃渭清供同李修其供十三夜回家甚遲有之並無徐寳生其人詰問再三堅不承認即傳趙有才面質李始支吾供認係王伯生並非徐寳生此人住火車碼頭海寗路一千七百五十七號今早令人來喚有地皮事是實質之吳立生供詞含糊等情查李修其調查户口不報可疑一也旣有寳生其人與匿名信所指相符而李修其諱莫如深堅稱今日並未有人喚我及經對質始供係王伯生其中顯有别情可疑二也旣無恒業日日早出晚歸所幹何事可疑三也在該處居有十餘年之久何無一人出爲作保可疑四也有此數疑案關重大理應將李吳解請訊核等情區長接函後立派長警到彼密查問及左右鄰居徐兆奎杭謶人扇業翁觀祥寗波人洋貨生意卜榮福南京人珠玉業趙春和絹作朱華興做小工均稱李修其自庚子年在此居住已有十餘年素來誠實可靠並不爲匪云云又有長利保險行投函到局略謂於二十二日由二路五區移送李秀起卽修其吳立生二人但李之爲人素來安分營業向無放蕩情事在敝行保險帳房作夥請爲保釋等情區長飭甲將各鄰傳案具結作保始准開釋 
[西人之看站籠]  
　　前十數日城内外喧傳縣署接有江蘇僧敎育會來函請將謀財害命之僧人眞修迅爲站斃以儆其餘之說於是男女老幼至署前觀看者絡繹不絶日來稍爲稀少詎昨日午後五點二十三分鐘時突有二西人一名泰克老係中國康寗人壽保險公司總理其一未詳姓氏一華人季樹聲字墨元直隸天津縣人亦有該公司爲業同至縣署欲看站籠並携帶照相機具管鎖人施老虎欲向該西人索取酒資事爲内署得悉立飭値差將施看管一面向西人道歉並謂縣署並無站斃僧人之舉西人始行辭别然署中圍而觀者已不下數百人並聞某副領事亦有函到縣詢問有無站籠之事巳由田大令函復謂係謠傳云 
[輪船遭風之危機]  
　　招商局江孚輪船於十七日由滬開抵蕪湖當時因有大風斷纜走錨今猶擱淺對岸江新輪船翌日開抵是處即爲之竭力設法費時兩點鐘卒難得手後將該船貨物卸至小船所有搭客及所剩貨物悉由江新輪船載至漢口江寛輪船亦因大風船身受傷惟幸尙無大碍仍能行駛云 
[故違定章之臭主意]  
　　糞夫與巡警衝突一案迭次由上海縣曁一路分局出示曉諭限以清晨十時爲止逾限不准挑到詎仍陽奉陰違經田大令查悉内有董錦庭張長明宣雲林楊咸林沈招福吳康之吳綏之吳受之等八人不無從中唆使情事特派差王慶前往立提董等到案訊詰現悉除吳受之患病不到外董錦庭等七人已由該差提集於昨日禀解矣 
[洋工司與華經理之糾葛]  
　　耀徐玻璃公司洋工程司韋司樂近與華經理因帳欵糾葛控由該管領事照請會審公廨飭傳訊理茲緬寳讞員查得該公司分寓滬南准卽轉咨自治公所移傳去後茲准函復飭據該經理具略到所聲稱韋工程司所買之奥爐預計每日出貨一萬餘後僅能出五千餘且有别項糾葛已移請滬道酌核辦理等語本公所查該公司係是奏辦且已略陳道憲未便遽傳應請再備照會到所以憑轉行見復核辦仍希裁奪云云不識寳讞員若何處置也 
[美博士議授盲人敎育]  
　　傳蘭雅博士近日在滬議集捐資創設學堂一所專敎中國盲人傅君除捐助巨欵外並以江灣基地一方捐充校址傅君今赴美國調查敎授肩生最新之法回華後尙擬赴漢口福州調查一切今已得同志贊成者數人一俟傅君回華即可開辦 
[公餘夜課推廣學額]  
　　南巿大東門外中篾竹街公餘學社事務所附設中英夜課向由鄧君源和袁君頌豐公共組織創辦以來迄今五載今春鄧君因另有要務告退課事歸袁君燭辦茲袁君於本年下學期重行整頓推廣學額减收學費以圖擴充派請敎員分任敎課定七月初五日開學凡學商兩界有志求學者均可前往報名云 
[原被律師各執一詞]  
　　粤人葉偉屏與胡竹屏潘達朝在公共公廨互控一案昨晨十時仍由寳讞員會同英翰副領事升座特别公堂復訊先由葉之代表聖文律師譯稱葉曾控告胡等局騙今胡潘均已到案請爲澈究旋據胡等之代表費信惇律師駁稱此案前經公堂訊明已將葉判押西牢半年嗣葉釋出後一再央人向胡等嚇詐復刋傳單誣指胡等係著名翻戲壞人名譽應請察奪中西官會商之下判均交原保候下禮拜二早堂復訊再核 
[城内]  
臭糞討厭○本城站崗巡士查見吳天福戚孝生滿裝糞船泊於魚行橋中巿内臭氣四播勸令　往靜處不服拘至局中經德區長訊判　以後不准泊在熱閙處具結斥釋小兒不宜帶飾○小東門東街孫家弄邵公館内六歲男孩立在門首被扒竊剪去金鎖片一個重二錢五分到局報請查緝德區長飭派警長留心查緝 
控子鬻孫○住居孫家弄之杜楊氏到局喊稱兒子阿根不務正業專事遊蕩將氏之孫私賣與小東門内觀音閣做紅木業之鄭阿才請爲將子提究等情德區長准飭傳訊究辦 
復訊刦犯○攔路搶刦沈心雨贓物之犯王三大對已訊明供認押候詳辦在案昨由襄讞承明府提案復訊王三大順供無異判仍還押候辦 
病夫竊靴○由縣送往上海醫院醫病之顧文生因竊皮靴故由醫院發回請辦亦奉 
 
 

Page 20

 
 
承明府升訊顧一味苦求判格外從寛赶速領妻回籍 
縣批五則○沈孔氏禀批沈鏡青雖非該民所生究屬母子疊次具控經李前縣訊斷月貼洋元現在沈鏡青業已病故該氏亦可歇手乃旣聳氏母具禀復自出名呈控一再纒訟殊屬無謂所稱衣服等件串同子妾傳氏私運毫無憑証顯因子旣病故希圖旁累實屬好訟特斥潘趙氏禀批田單雖　存案其斷令該氏三分之田自應由氏收管據稱潘阿金蠻覇燬種如果屬實殊爲不合候飭差押令交管至單存縣案潘阿金從何吞謀該氏請各裁執書得毋如潘阿金前禀眞欲賀與洋商耶特斥張蓮卿禀批查閱抄黏旣憑族親將家産預立分書似已並立錫銓爲後嗣矣而呈内尙稱找尋仁全以繼豈祧主意尙不定無怪多事如謂錫銓不孝應憑同族親退繼或告官别立賢愛方爲正辦非備案所能有益也抄黏姑附沈希誠禀批元餘協記米行是否曹翔卿兄弟均有股分旣稱曹氏弟兄欠款甚鉅以股本抵償尙缺銀三千兩即將翔卿各下沙田四百畝作押則曹氏弟兄同爲欠債之人何以曹翔卿作保前據曹家善禀謂該職商尙應找紅股銀一千餘兩並據曹爕卿具禀証明核與現禀情節大相逕庭究竟是何紏葛候提集訊明察斷該職商仍將各據呈驗 
揚俊傑禀批香名辟穢衞生未將配製料物分量開呈不知實質如何禀叙上年勸業會陳列給奬該商店開在如臯地方係隔屬未奉勸業道憲行知無憑察核碍難給示仿單發還 
道批六則○黄心泉禀批案旣控縣飭緝並諭該民人一面自行招尋應俟查有下落呈縣提究不必多凟張文生禀批所呈是否屬實仰松江府照案催縣查明訊究如再延宕即由府提訊究辦具報抄黏並當票二紙同發孫瑞華禀批查閱抄黏案已由縣移查如何情形仰上海縣核明妥爲究禁具報毋任爭閙滋事爲要沙黏並發 
徐木涵禀批控關田二應赴該地方官呈訴訊理毋遽來轅越凟不准原禀擲還傅鴻過禀批案已控廨飭提所稱韓周氏究竟有無串匿仰會審官寳令查照迅予傳集澈究具報抄黏並發楊金桂禀批旣經縣批傳集親訊應靜候覆訊核辦毋得來轅躁凟抄黏揭還 
道轅紀事○滬寗鐵路厘局委員試用同知杜祖培浙江試用通判陳壽聰到道禀知委解第四批京餉差浙江候補知縣惲福同禀知委解第三批京餉昨日先後到道禀見 
[南巿]  
　　女押犯寄宿靠不住○南巿裁判所向無女押所每有應訊女犯之未經判定押期者飭帶至十六舖地甲喬忠家内寄宿早出夜歸藉以爲常近因訪悉寄宿流弊甚多是以議改善法嗣後女犯之待判者另備一室拘押留雇看護女伴一人悉心看守以　私弊改辦法業已實行 
難得許多賊主顧○西門外野三官堂孫燕秋家祠屋内坟丁徐囝囝於十七夜被竊匪持刀强取去衣服六件祇追獲陳根生一名移解裁判所移縣訊究在案不意次日夜半兩時又有竊賊多人穴墻而進竊取短衫褲釘鞋等物立即喊捕由六十二號巡士上前追拿見有清江人王生喜跳入浜内未携贓物當即拘住詰問支吾解由裁判所訊究供由蘇州過滬赴高昌廟地方訪友誤被拘住判戒責一百五十下押三天 
陳竹亭騙財○悅來烟膏店主陳悅亭前控元益米行夥黄圃耕誘匿伊媳沈氏一案由南區移送裁判所氏又供出常茂押店夥陳竹亭騙去大小洋六百餘元提同質明奉判竹亭押繳黄則繳洋三百十元贖罪開釋繼因竹亭無力繳洋奉判减半措繳以一半充公一半給領詎仍違抗如故即經派探帶同竹亭至常茂内吊出衣箱一只内有鈔票現洋五十三元官判將洋給原告具領陳竹亭着押六個月衣箱存案 
猪作欠房租○香雪堂宰猪公作司事黄阿清在裁判所控華大隆猪作欠交房租洋四十元向收遊約請追等情湯裁判訊供屬實判該作主交保限月繳清違則押遷 
好一個善舉○篾竹街永順鐵店主蕭泉扭其同業人顧壽生王阿四朱永福陶根福高阿五陳老四等至裁判所控稱小的現因兼做軋花車上之撞刀顧等强欲小的入其同行硬索捐費洋三元五角屢次約衆來店滋擾致難安業求請懲治即經湯裁判提訊顧等同供小的等自念工業貧苦無依故勸同業各出捐費積存爲善舉之用歸四家同行輪流執管並非滋擾求斷湯裁判以旣辦公所應請官憲給諭方可勸捐惟旣稱辦善舉之用應俟舉有董事主理公所成立之後再向同業籌捐着即退去毋再滋擾 
[閘北]  
　　没良心的婦人○任德福投四路分局控稱弟媳任并氏乘夫患病歸寗後被其父井文成霸留不放經蕭區長提訊屬實判井氏交姑任陳氏領回管束 
蟻棍應辦○眞如鎭婦人干徐氏前被蟻棍張子蘭串同姘婦朱李氏誘往松江價賣與某姓爲妻該氏不願於前日乘間逃回上海向朱李氏索取衣包李氏圖賴不還扭控四路分局經蕭區長提案質訊判張及姘婦分别還押衣包給徐氏具領 
控追房租○沈蘭廷控稽貴芝積欠房租五十六元請追昨奉蕭區長傳到稽妻某氏候訊核斷 
房子洗澡○巡警總局議設防疫消毒所一節已誌前報茲悉已在南川虹路陸家莊地方建築極大茅蓬一所内裝汽油燈數盞擬令有疫居户暫遷其中以便將所居之屋用消毒法薰洗以清疫源又江北居民所住之草屋大都汗穢潮溼不堪涉足亦擬一律押遷出屋將低窪積水之處用泥塡平其草屋有朽敗不堪不能薰洗者拆除重盖云 
[英租界]  
　　火警類誌○前晚九時大馬路蘇葆元藥店後面披屋内不戒於火幾兆焚如幸人手衆多當即撲滅又昨晨六句餘鐘浙江路五百八十九號門牌西式成衣店内忽然起火延及右隣　馨居宵夜館樓面共燬樓屋二幢事後捕房查得起火之家保有險銀一千五百兩左鄰烟紙店亦保一千兩恐有别情即飭中西包探往查　奪 
欺騙婦人○匪徒陳蓮生曹金生亦擲包術騙取沈李氏之銀鐲被捕查獲昨解公堂訊實判各押三月期滿逐出租界 
流氓攫物○天津婦人張王氏控流氓張錦福在六馬路附近攫取金挖耳等情昨由捕房將張拘解公堂訊供不諱判押候查明另案併究 
勿再違犯○馬煥初在滿庭芳六十六號屋内開設烟紙店因與房客唐秋仁私設烟元榻售烟被捕房查獲昨解公堂訊知馬等尙有收贓情事判馬罰洋二十元唐　十一併充公烟具銷燬並着各具切結存查再犯定將房屋發封 
小小洋債○錢春泉向印度人善沙生借洋不還被該印人控奉英領照會公廨准飭差探於昨日將錢傳案押候英領堂期解訊置之不理○馮連生控金春寳諸坤法不理貨欵等情昨由捕房將兩人傳至公堂過堂候訊 
賭棍情虚○張光華紏同彭長生魏庚大包大郎談洪大高炳芳等在楊樹浦路二千六百七十號屋内聚賭被捕查獲一併　入捕房着各存洋保出昨經公堂傳訊不到判將保洋充公賭具銷燬 
拆梢逞兇○袁小毛陳羅松王小山等向　有恆路九百六十一號門牌剃頭店主陳壽昌拆梢不遂毆傷店夥寳榮等多人並搗毁什物昨由捕房將袁等三人拘解公堂訊明判袁押七天再賠原告損失洋五元無洋加押五天陳王各押一禮拜 
閽人被毆○賽馬廳司閽人林榮春控被陳阿生王阿二胡阿大李阿錫等毆傷昨晨由探將各人解送公堂訊明判陳行枷三天再押一禮拜餘人各押七天 
[美租界]  
　　舊犯重來○俄人某甲前因犯案由捕房獲解俄署遞回俄國近又私來上海昨被一百九十號西探查獲送請俄領事訊明核辦酒鬼不知亡國恨○甲乙一印人昨在斐 
 
 

Page 21

 
 
倫路乘醉向各妓院滋閙行兇被二百十八號英捕拘入捕房解送英署請辦 
下車跌暈○胡生全昨乘四十二號電車至西華得路下車跌暈於地由捕車入捕房轉送同仁院醫治 
招弟玉香都不見○元芳路四百二十二號吳潘氏家前日走失養媳招弟年十五歲又吳淞路七百八十八號江姓家走失婢女玉香昨均報告捕房捕頭允爲查辦 
小老婆野性難馴○李順芝住乍浦路三百九十七號有妾某氏前曾私逃被李尋回扭控捕房解經公廨中西官訊判給領在案不料前日又遭脫逃昨李報告捕房捕頭允飭中西探查緝務獲究辦 
[法租界]  
　　筋疲力盡○蔡怐成前將房産抵於洋商巴吉延不贖回控由公堂將屋拍賣抵償後因尙欠利息洋七百七十一元且不肯出立絶契復經公堂一再傳追終以地保金松庭不到藉詞延宕茲經捕房將該保傳案中人顧桂林譚長生等亦隨原告到廨候示聶讞員命蔡當堂在絶契上畫押蔡仍抗違並稱小的已傾家蕩産所欠利息萬難遵交如堂上准予豁免願即簽字判還押候核 
串合販賣○蕩婦李姚氏串同蟻媒朱李氏李阿榮誑騙陸如漢之妻王氏以薦至城内某姓家爲乳傭爲由送至楊元發家由楊妻轉送至南匯縣境小華港某姓草房内元得洋二十元然後再圖價賣其時王氏始知受愚吵閙不已並欲投河覔死得以釋回所有帶出之小孩則已賣去王氏回申後即偕本夫投報捕房將一干人拘廨請究楊元發供此事係妻子所爲現尙未回小的實不知悉判李阿榮及未李兩氏等一併還押楊元發押限三天將妻及王氏之小孩一併交案王氏暫寄捕房候質 
藏垢納汚○東新橋永興客棧時留來路不明之庽客前晚被某號西捕查知報明捕房傳到棧主婦李王氏送廨請究判罰洋兩元充公 
拐匿女子○老婦周蔡氏之童養孫媳日在繅絲廠内做工忽於初九日一去不返四出探訪始知被住在順興客棧内之潘阿小拐匿後由潘之姘婦送往蘇州圖賣仍恐傳言不實復向潘阿小姘婦之女孩張阿大究詰事果不虚爰即報　將潘及阿大一併拘廨請究潘不承認判收押再核阿大暫留　房 
[海上閒談]  
　　古者鄉選里舉。以才德爲衡。今之被選舉者。不必有才。更不必有德。 
然則所恃以被選舉者。有標準否。曰有運動而已矣。 
吾人處今日之地位。論若輩之是非。不當問其運動與非運動。堂問其運動之目的何如。 
其目的爲熱心公益也。未始非斯民之福。其目的爲醉心魚肉也。必當爲斯民之禍。 
近日爲本邑縣自治選舉期。定念五日揭曉。願拭目以觀其後。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯著 
[論英德不至驟生戰禍（遠東通信社）]  
　　上月德皇到英。歐陸外交界。極爲注意。德英情感最惡。彼此相持甚急。今忽有此交際。雖係皇室懿親。私相往還。於國際上未必有絶大之影響。然暗中調和之處不少。此中德皇實大有手叚。旣以弛敵人猜忌之心。復以開三國連合之約。用意至爲深切。德皇與英王佐治第五。爲表兄弟。德皇之母。即英前后維多利亞之。女德皇此次偕后赴英。實以參列維多利亞銅像開幕典禮爲名。皇女路易斯亦相隨。將與英皇太子訂婚媾也。德皇、 
臨行。面約英皇太子游覽德之波士達姆海口。意即在是。回例皇室私會不由國家正式接待。禮式至爲單簡。此次倫敦特開皇宫大跳舞會。及歡迎會。徧請英國名人。讌會酬。酢殆已無異於正式接待。所不同者。僅無軍隊陳列耳。聞德皇之意。實欲利用皇室關係。俾得與英民接洽。略將尋常會晤擴充。介乎公私之間。無可動人耳目。然又僅欲爲形式上之敷衍。不願於實際上有所改變。故在讌會之中。遇見英之政治家。絶不談及政治問題。且多方設法規避此種問答。則非眞有意與英融洽可知。故英德各報。舉稱德英外。交於此次會晤後。决無大更易處。德皇雖有意與英和恊然仍無意變動兩國之現勢也。英德自千九百九年以來。彼此互相忍耐其商務之競爭。海陸軍備之逼處。實有不能終日之勢。馴至今日。譬諸張弓。引滿不發。非弛其弦。折裂隨之。英德哲人。深知一旦開釁。兩敗俱傷。所損當在億萬千兆以上。况其勝負毫無把握。勢均力敵。皆不敢輕出於戰近兩年間。英因内政紛紜。自由黨政府。復力主平和。故不至與德相激盪歷徵往事。實英之首先讓德。最近如貝格達鐵道問題。英復有與德平和協商之意。惟其忌德之心。當日加甚。德亦知其然也。不能不與英虚與委蛇。以冀融洽。觀於今春德首相答英外部交換海軍預算之演說。及此次德皇與英周旋。是德亦不敢逼英太甚。則英德間一時不至發生戰禍可斷言矣。 
[俄報論中國之保障蒙古（同上）]  
　　俄國陸。軍大臣蘇恭里夫遊歷遠東。俄人極爲注意。日前俄報著論。謂蘇氏此行。實足使俄國在遠東之利益。大爲穩固。近來中國輿論。頗欲與俄一戰爲快。吾俄此時所宜注意者。乃開戰之地理也。滿洲蒙古伊犂等處。爲中國幅員之外廓。就軍事論。俄兵所處之地勢。殊占優勝蒙古地方。俄兵進取尤爲便利。俄有三路可以行軍。而中國則須經越浩瀚之沙漠。艱苦異常。中國政府知其然也。極力設法保障蒙古。頃聞中國方擬建築鐵路。將蒙古之中部。與中國之西北各省。互相聯貫。誠以蒙古氣候。隨地而殊。其間地勢約分三類。一爲平陽。二爲東北高原。三爲大戈壁。其低處與中國相接。冬令不甚嚴酷。夏令之熱度。亦尙可支受。惟大戈壁一帶。則暑氣萬不能耐。倘中國一旦所計畫之鐵路告成。則蒙古中部與中國西北相連。將來軍事上之便利。皆惟中國獨擅。俄軍必大受障礙。正不得不於現時亟籌抵制。遲則萬不濟事。此次蘇恭里洛夫遊歷。當於此節深加之意也。 
按俄之經營遠東。其意全在蒙古。觀於此論。益足證明。現在俄國亦未必卽欲開釁於我。惟爲軍事上占先著。以蒙古易滿洲。爲將來戰事地步。則確無疑義。在我惟速修鐵路。俾蒙古中部與西北各省相連。一面擴張新軍。庶足稍固吾圉。否則藩籬悉撤。伊黎蒙相繼入俄掌握。前途不堪設想矣。 
要摺 
[内閣會奏覆核廣東禁賭條例摺]  
　　奏爲覆核廣東禁賭條例繕單具奏恭摺仰祈聖鑒事本年六月初十日欽奉諭旨修訂法律大臣奏遵議粤東禁賭條例繕單呈覽一摺著内閣法制院覆核具奏欽此臣等查閱原奏内稱粤省賭害最烈現行刑律於雜犯一門雖設賭博專條不過根據同治以前舊例稍加損益新刑律採擇較詳而纂輯在前其時於彩票一項尙在弛禁科罰亦從輕典該督籌議禁賭辦法自係正本清源納民軌物之意惟所擬專章刑名採用新制分條類事兼襲舊稱體裁稍嫌糅雜謹參考新舊二律增事省文酌定禁賭條例十二條請飭交照章考核等語竊維粤省一隅賭風素盛奸徒視爲利藪愚民習與性成受其害者破産傾家或且流爲奸盜不知凡幾自非嚴定科條不足以廓清惡俗該館原奏參酌地方情形折衷定例允爲因時制宜力除民害起見惟原奏條例第四條第二項及第五條規定爲買賣彩票之媒介與購入彩票者之罪查禁止彩票係在新刑律告成以後其未得公署許可字樣業已删除自無庸以前項所揭及知情爲區别第九條規定褫奪公權之法查第一條及第五條之罪視其餘各條爲輕第七條之罪亦視開設賭場及以賭爲業者有間本條附刑擬即查照新 
 
 

Page 27

 
 
刑律總則分别删减以協情法之平第十條爲規定没收之法查現行刑律賭博門内所定攤塲財物始行入官新刑律總則内所定没收之物止於三項至賭博場所範圍甚寛當塲器具各有區别自不能漫無限制第十一條係規定適用新刑律總則之法查新刑律總則於未遂罪以分則各條定有明文爲斷體例未珷兩歧致防解釋故特增未遂罪一項爲第九條以後條文數目以次遞推其餘各條大致仍用原文以上均經臣等督飭法制院各員悉心覆核改訂爲十三條加具案語當經内閣會議意見相同謹繕列清單恭呈御覽再此項條例涉及刑法範圍照章應交資政院議决惟開院爲日尙遠粤省賭禁方殷擬請准如該督所奏援照新刑律分别辦法提前頒布俟本年資政院開會再行提交議决以符定章如蒙俞允卽由内閣咨行該省欽遵辦理所有覆核廣東禁賭條例緣由謹恭摺具陳伏乞皇上聖鑒謹奏宣統三年閏六月十三日奉旨已銯 
謹將覆核廣東禁賭條例繕具清單恭呈御覽計開第一條賭博財物者處一千圓以下罰金但以供人暫時娱樂之物爲賭者不在此限謹按賭博財物現行刑律處八等例處十等罰未免過輕茲採用新刑律第二百七十六條第一項定爲一千圓以下至職官有犯律應加等治罪第本條罰金範圍甚寛不妨因職官科以最重之一端已較舊律加重數十倍無須特設專條致嫌歧出至本條所稱暫時供人娱樂之物爲賭云者必以其結果不在金錢或其他非娱樂物之輸贏爲斷充爲賭者之意思純在暫時娱樂而無因以爲利之心故法律上可認爲無罪也第二條以賭博爲常業者處三等至五等有期徒刑併科五百圓以下罰金謹按此條係指賭博者而言並非開塲窩賭之人在現行刑律無文茲採用新刑律第二百七十七條規定並增入併科罰金以資懲戒此項犯罪必其人别無正當職業終日以賭爲事察其行爲確有以賭爲業之實據其情節自與第一條但經賭博者不同至以賭爲業之人不必開設賭塲但本人有此行爲卽爲實犯本條之罪故刑之輕重亦與第三條有别（未完）譯聞 
[日本火山爆裂之續聞]  
　　二十二日東京電云今晨五時淺間山爆發有敎士與警兵十七人另有六十人現皆不知下落恐已斃命矣 
[乃木大將啟程回國]  
　　二十二日倫敦電云日本乃木大將巳離柏林取道聖波德堡回至日本 
[英國罷工情形續聞]  
　　二十二日倫敦電云有暴動者一人爲烏薩斯軍隊槍傷業已斃命鐵路工人聯合會已知照各鐵路公司於二十四點鐘内以禮拜四早晨爲止决定願否依從聯合會會商調停爭端辦法否則將令通國鐵路工人一律罷工商務大臣勃克司登君已請鐵路公司經理人及聯合會代表於今日至署會議一切倫敦各船塢情形復現危象因各工人不遵昨日之調停有食物數千噸業已腐朽已由衞牛部諭令毁棄矣二十三日倫敦電云孟哲斯脫鐵路工人罷工情形更形惡劣各項商業全失秩序火車站均已閉門暫止開車倫敦船塢工人罷工局面則巳漸有轉機 
[德國魚雷艇撞沉]  
　　二十二日柏林電云德國魚雷艇愛斯第十四號與愛斯第二十一號在蘭其倫丹麥島海濱之東互撞愛斯第二十一號登特沉没其兵弁皆遇救 
[寓摩德民無恙]  
　　二十二日柏林電云庽阿卡堤爾腹地塔路滕脫鎭之德國僑民現均無恙法國所傳消息實屬不確德國今不欲干涉該地事務 
[英報紀土國路事交涉]  
　　二十二日柏林電云英國半官報載謂英土交涉巴格達特鐵路波斯灣一叚自當注意德國之利益並擬由英德兩國恊商諸事 
[俄國外相更任消息]  
　　二十二日柏林電云聖彼德堡傳稱俄國外務部大臣蕯蓀洛夫君大約將簡任外國大使遺任將由俄國駐土大使沙里柯夫君接充 
[葡萄牙選舉總統]  
　　二十二日柏林電云葡萄牙共和政府定期西八月十九號選舉總統 
[土耳其癘疫爲患]  
　　二十二日柏林電云土耳其現有虎列刺疫患　 
[歐洲氣候近紀]  
　　二十二日柏林電云近數星期内歐洲天氣熱不能耐今已漸凉 
[德員在斐遇害之謠傳]  
　　二十二日柏林電云前傳有德員率兵一隊在德屬西南斐洲爲土人戕害一節實屬不確今查該員已在某處遇救 
[摩洛哥條約之困難]  
　　巴黎電法國各報均謂摩洛哥條約之詳欵必費極長之時日始能議定 
[法國之新内閣]  
　　巴黎電法國組織新内閣已成立開羅君爲音相克羅畢君爲法部大臣達色爾夫君爲外部大臣李白英君爲藩部大臣米雪梅君爲陸軍大臣 
[德國畫師喬山司君逝世]  
　　栢林電德國著名畫師喬山司君逝世年八十六歲 
來函 
[靖江乞賑]  
本月十六夜大風爲災江潮陡漲至十七日風潮更甚沿江上下圩岸悉數衝倒漂没田廬淹斃人畜災勢重大待賑迫急懇乞貴館登之報端倘蒙仁人君子樂善好施憐而賑之災黎幸甚靖江鎭鄉各自治所公啓 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件 
[浙撫爲收回寳石山事劄諮議局文（續）]  
　　署司於二十三日禀陳憲座二十四日由鈞轅傳宣官施沛霖藩署委員宋景濂送到大清分銀行票洋三萬二千元浙江銀行票洋三萬二千元兩共六萬四行元正照數收領二十五日晨刻約同仁和縣沈令惟賢錢塘縣高令莊凱並本公所秘書科長徐宗德科員汪培生繙譯科員戴承祚至寳石山洋房與梅滕更將交還寳石山山地房屋細則一式四紙大佛寺山地房屋細則一式四紙彼此當面簽字了案梅醫士即將兩項細則各留存一份其大佛寺山地房屋價値並津貼醫局洋元兩共洋六萬四千元計銀票二紙當塲交梅醫士照數收訖由梅醫士出有收據並由梅醫士交到寳石山契據一寗紹台道台英領事印契一件二廖撫憲對掉印契一件又業照兩件三寳俶寺絶頂契一件又業照一件四老虎山印契一紙又業照串紙三件五歷年糧串一件六至宣統二年止糧串四件七丁崧生原函稿一件八湯蟄仙原函稿一件九赫德餘地五分又契照十八紙共計十五件又大佛寺契據一德生菴契據兩紙産期一紙業照一紙即西湖學堂共一件二德生菴女病房地認據一紙又執照一紙又糧串兩紙共一件三德生菴契據計五種共一件四德菴六合堂三户糧串至宣統二年止共三件共計六件逐一開單署司與沈令高令等眼同點收無異梅醫士又謂此中有中西官員印契内有寗關道英領事印發道契并有前撫台廖札飭錢塘縣束令掉換印契英領事實不愜意蓋因敎會慈善事業公産執有中西官員印契者照約無退還之辦法一旦將此等印據交還官廳管理退讓雖在一方而影響關於全局此次和平議結實係顧全交誼格外讓步等語署司尋繹其言亦頗有理此案自光緒三十四年間始開交涉至宣統二年十二月間訂立收回合同後開議交還細則幾經酌易梅醫士堅不承認相持半載往返磋商仍照官紳酌改之稿一字不易和平議結梅醫士亦深明大義竟將垂二十年間慘淡經營全山房屋産業計執有契據業照之地約四十餘畝其栽種竹木花草等餘地歷年經營所到者約八十畝餘所建山上山下洋式房屋七所華式房屋數十間悉數歸還毫無異議此皆賴憲台指示周詳俾署司遵循有自始能就我範圍得達收回土地主權之目的除將兩項交還細則各一紙并致梅醫士函稿照送英領事存查外所有議結交還寳石山及大佛寺等處山地房屋一案緣由並由梅醫士交來前項執照契據糧串信稿等共二十一件收據一紙並由署司與梅醫簽字交還細則二紙理合備文詳報仰祈憲台察核並將去年議結收回合同等俯賜一併咨部銷案並飭仁錢二縣尅日帶同里書地保約同梅醫士派人前往寳石山及大佛寺等處查照契内所載山地畝分四址並按照梅滕更在該山經營所到之處一併詳細訂立界石母令絲毫隱匿至中西房屋間數及隨屋裝摺地上花木石器等一併勘明登記接收管業並須詳細繪圖詳備查實爲公便再現有之肺病院議定將馬房由官廳改建完竣後通由梅醫士將現有之肺病院遷出合併聲明爲此備由呈乞照詳施行　 
批詞據詳並寳石山大佛寺交還細則兩件又梅醫士收銀字據及契約各件均已閱悉收回寳石山擬改辦陸軍醫院現經該司按照迭次籌議之策與梅醫士商定交欵簽押辦理尙屬妥洽仰候咨呈外務部查照一面抄詳札飭兵備處先行查收管理並札仁錢二縣勘丈立界繪圖造册具報並候劄行諮議局知照該司即將照會駐杭英領事文稿詳院備查此繳細則契據等件均存 
來件 
[紹興旅滬同鄉會章程草案]  
　　第一條本會爲紹興府籍旅居上海者組織而成入會之會員須備下列之資格（一）成年之男子（二）紹興府籍旅居上海者（但入會以後因事離滬將其蹤跡報告本會者仍得繼續爲會員）一三）不犯現行選舉法規所定之消極資格者（本項消極資格以現行城鎭鄉地方自治章程第十七條所列之事情爲標準）（四）有會員二人之介紹經本會之許可者（但本會創立時其會員由創立事務所介紹之） 
第二條本會以聯絡鄉誼圖謀本籍及旅滬鄉人之公益爲目的其辦理事務之範圍列左（一）慈善事對（二）敎育事務（三）和解旅滬鄉人之爭議（但關係刑事者不在本項範圍之内）（四）救濟旅滬鄉人之損害（如寃抑受誣因而損害身體名譽財産者得依法律以救濟之）（五）維持旅滬鄉人之職業（六）改進旅滬鄉人之風習 
第三條本會辦理事務之機關列左（一）議事會决議本會事務及審查經費設議員二十人由會員公舉任期二年每年改選半數會中設議長一人副議長一人由議員公舉任期二年每季開常會一次會期五日期滿議事未竣得由議長宣告展期臨時會由議員半數以上之要求及董事會之要求由議長邀集（二）董事會執行本會事務并報告會務于會員會中設總董事一人董事四人由議事會公舉任期二年每年改選董事一人董事會由總董事邀集隨時開會（三）大會每年于本會創立之日由總董事邀集全體會員開大會一次審查事務選舉　員會中重大事件得由總董事提出請會員直接投票（附）本會應設之文牘庶務等員由本會公同延用以專責成 
第四條本會會員應負左列之義務（一）納會費依能力之大小分爲二級（甲）年納銀五元（乙）年納銀二元（二）被選爲本會職員（三）遵守本會議决之各項章程 
第五條會員出會之事由列左（一）不納會費逾一年以上（二）被選爲職員無事由而辭職（但本項事由以城鎭鄉地方自治章程第二十一條一至四項爲標準（三）其他由議事會决議辭退者 
第六條本章程未盡事宜並關於議事會董事會及選舉職員各項細則由議事會規定之（附）本案係創立事務所起草俟開創立大會時請會員决議 
 
 
 

Page 35

 
 
   
 
 

Page 36

 
 
   
 
