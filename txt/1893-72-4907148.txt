# 1893 - 72 - 4907148

 

Page 1

 
 
[張香濤制軍恭祝李傅相七十壽序石印告成] [  點石齋啓]  
　　李傅相功名事業彪炳寰　去年正月初五日爲七旬嶽降之辰南皮張香濤制軍撰文祝嘏閎深富麗包括糜遺洋洋數千言爲世間存數文字本齋今將原文照印成書字畫工楷印以潔白聯史紙外用粉紅箋封面裝潢精雅每本價洋一角二分卽口由　分局申昌及各書坊發售此佈 
[書京城侍御請留補副指揮摺後]  
　　京城之有地面官猶外省之有地方官也外省州縣皆統於督撫而督撫必兼都察院銜可知札管理地方之事本應屬於察院故京都地面上有事咸歸御史掌管而統於都御史其秩同於秦漢之御史大夫唐宋之御史中丞都御史之下則有副都御史猶漢之御史中執法所屬有六科給事中十五道監察御史古所謂司憲而巡察五城御史漢時有監郡御史之稱後漢又謂之繡衣御史本朝定制京師東西南北中五城每城滿漢御史各一人卽在監察御史中輪派其屬則有五城兵馬司指揮各一人皆漢人爲之其秩正六品副指揮亦五城各一人皆漢人爲之其秩正七品其指揮一官卽漢之長安廣部尉副指揮則三代謂之司虣漢謂之長安巿丞後世有稱爲經途尉者有稱爲坊佐者有稱爲左右廂管勾者有稱爲巡院副吏者要之稽察地面彈壓閭閻皆其職司其民間訟事亦多由其訊斷重大者乃始送城解部是副指揮一官其任固非輕也昨見巡視東城侍御恩謝兩公摺奏因東城副指揮一缺任重事繁欲援照西北兩城調繁之例議請留補以資整頓盖以東城副指揮分駐外防所轄朝陽門東直門東便門關廂内外地面頗爲廣闊詞訟亦極煩多與西北兩城無異又當倉儲重地每値漕糧入境客民日見加增良莠不齊較之西北兩城尤爲難治詳核東城積弊以外防差役疲骩爲最雖經從嚴懲辦無如根蒂有年勢難一時悉予芟除此其故實由於副指揮一缺同歸部中銓選多係初任之員人地本屬生疎一切駕馭稽察安能悉中窾要若不早爲變通再行遷就則積弊愈久補救愈難以故專摺奏陳請嗣後如遇東城副指揮缺出准照西北城調繁之例先儘五城差委之熟悉地方情形人員留補此其意祗爲愼重地方起見想一經交部議奏或當如其願以相償因思補缺之法京中外省情形亦屬彷彿補缺之差等有所謂題者有所謂選者有所謂咨者有所謂留者東城副指揮向歸選缺今乃請改爲留補之缺京外章程縱有不同而其所以有裨於地方則一嘗見外省各州縣補缺其歸部選補者往往多係瘠苦之區其由外題補者往往多係肥美之地思之不得其故間以問之老於宦海者則笑而不答心益滋疑旣而知部中挨缺銓選無非照資格以入選而於人地或多非宜部選人員大都難膺繁劇故初時或亦有繁缺而由部選者久而久之今年請留補一缺明年又請留補一缺此省請留補一缺彼省又請留補一缺於是乎凡屬不請留補之缺大抵瘠苦之缺居多而部選遂無一美缺矣夫所謂缺之美不美本非爲官者所宜計較第各省督撫藩司則偏又爛熟於胸中某缺可以調劑若干某缺可以彌補若干其可以調劑彌補者無不懇請外補以便其調劑屬員作爲人情之用而於地方民事之有裨與否非所計也此其當請留補之時其立言也何嘗不冠冕堂皇哉夫天下無難治之地全賴有能治之人國家設立部臣秉公銓選安有以非材而濫膺選舉之理特以部臣居中馭外足不至外省耳目之力有所不逮其選人也無非循照資格一無偏私則已爲銓衡至當矣而孰知人之與地貴乎相宜耕當問奴織當問婢小者猶然况大者乎此疆臣之所以得議其後也然必謂疆臣之所見爲確則又未必盡然其疆臣中之勤於爲治者隨處留心隨時訪察固不難於地方利病　如指掌而亦未必皆方召之流也其有深居簡出者外間諸事全無一知不過寄耳目於他人以耳爲目因人成事觀其奏陳諸事未嘗不深切著明而大半出之幕府之手筆其中積弊更有指不勝屈者如以爲疆臣所請補者見聞較確人地必然相宜則吾恐其未必盡然也總之用人者以得人爲要治民者以利民爲先苟得其人卽斷無不宜之地苟利於民必有所不利於官官欲自利而乃以利民爲名官不得人而乃以相地爲說皆非誠心謀國者也周官曰官不必備惟其人緬想先王不禁爲之穆然神往矣 
[本館接奉電音]  
　　昨由京友電傳上諭二道敬謹譯登○正月二十九日奉上諭湖口鎭總兵員缺著柳金源補授欽此同日奉上諭上年山西陽曲等州縣收成歉薄北路口外一帶被災尤重閭閻困苦情形殊堪憫惻現當青黄不接之時爲日方長必須寛爲接濟除諭令張煦妥籌賑撫外加恩著先由户部撥銀十萬兩解往備賑卽著張煦督飭所屬詳察災區輕重核實散放一面將現辦情形迅速覆奏以慰厪懷該部知道欽此 
[壬辰年同文館大考案]  
　　北京同文館設立有年其中分爲英法俄德四館學生具有英才者頗不乏人該館定例每逢三年舉行大考經總理衙門王大臣將試卷評定甲乙前列各生照例奏請奬勵去冬壬辰大考於今春正月初十出案今將英法俄德四館學生漢洋兩文合排名次開列於下英館陳壽平楊晟周自齊馬廷亮元章丁永焜茂連朱敬彝楊福陳貽範董鴻鈞桂紳王汝淮王芸德林李光亨熙璋寳山文祐長德李聯璧齊海楊書雯岱壽全森徐明文秀增禧文廉保福額勒和泰文志郭家珍文惠王澤沛景裕慶奎奎厚劉田海榮斌陳清璧史元燧蘇之瑞常春常德蓮鈞祺斌恩和萬魁董錫成李廷藩于德濬李鵬年福倬六保輯英張第魁法館聯湧黄致堯劉式訓劉鏡人恩禧匯謙達薩布翟青松德昆聯恩金采世敏雙茀文瑞伊哩布慶元閻海明寳興文衡松瑞恩慶德祥俄館薩蔭吐邵恒濬毛鴻遇桂芳陳義劉崇惠札爾罕李鴻謨奎印英全恒安郝樹基梅兆震德舘程遵堯志格文利黄允中李聯奎祺昌譚禮恩培閻海誠 
[甄别記事]  
　　杭垣於正月廿四日甄别敷文崇文紫陽三書院黎明時浙撫崧振帥藩司劉方伯臬司黄廉訪呼殿至學院考棚略坐片時忽聞鳴砲三聲隆然震地各憲次第升座儀門正中由振帥進點敷文各生杭州府陳太守先在頭門外按次點齊隨牌序進至振帥前再行唱名給卷每牌二十人共六十一牌計一千二百十六人崇文各生由劉方伯在左个門進點仁和縣伍大令在頭門左邊排名序次魚貫而入共四十九牌計九百七十四人紫陽各生由黄廉訪在右个門進點錢塘縣朱大令按牌先點不由頭門右邊繞由墻外提調官廳便門而進共四十五牌計八百八十四人是口天氣晴明考生皆散立甬道並無擁擠之虞約辰刻　齊封門課試所有題目照錄如左　文題子貢曰 
 
 

Page 2

 
 
我不欲人之加諸我也全章詩題雪消二月江湖闊得湖字五言八韻崇文題子曰博學而篤志兩章詩題東風巳　瀛洲　　汎字五言八韻紫陽題吾與點也詩題八荒開壽域得開字五言八韻各院考生點畢三大憲將題紙交於監塲委員復飭書差將頭二門封鎖先行回署各生均在大堂守候題目題紙一下紛紛收拾考具携卷而出者十之二三但門已封鎖無從飛越奮勇當先者將二門左邊短板撬開及至頭門木料堅固非握三寸毛錐者所能撼動遂轉身向右邊提調官廳便門打通於是進出者絡繹不絶向章封門時用浙江巡撫部院封條而此次竟用督學部院封條考生未暇辨認至已初則見甬道上來往考生倉皇失色急歸號舍告同人曰宗師來矣宗師來矣俄而陳六舟宗師帶同巡捕官由太堂徐步至儀門見門已撬碎斷板殘木紛紛滿地當時不動聲色卽飭巡捕官傳仁錢兩縣値日當差木工赶緊修補但甄别書院係監院者承辦不得已由監院傳院中書役先行補葺正値築之登登削之憑憑適某考生之僕從自外奔入不知其中原委强欲由板縫鎖入出言不遜被書役將髮辫扭住拖至大堂言欲禀請宗師究治經各考生再三勸阻其事遂寢是日於未初放牌以後大　門户並不再行封閉及掃塲時鼉更已三躍矣 
[小試有期]  
　　仁和錢塘兩縣試事奉學憲批示准於二月廿五日縣試三月廿五日府試行文各學官傳諭廪保各童屆期赴試毋得遺悮想童子軍及鋒而試清才艷藻當不讓桃李爭春也 
[寗波府試紀事]  
　　寍波　胡練溪太守定於正月二十四日取齊各童二十六日先考鄞縣童生正塲初一日考慈谿奉化童生正塲初四日考鎭海童生正塲其考鄞縣時於五鼓開門傳點先由鄞縣在大門外開點每人給竹籖一枝再由九曲文欄至二門繳籖給卷無籖者不得闖入魚貫而進寂靜無譁認挨兩保站立兩旁點畢封門天色大明各童靜坐搆思至二更時開門放牌所有題目照録於下已冠首題其如示諸斯乎指其掌祭如在祭神未冠首題而立人己欲逹通塲次題是或一道也詩題賦得東風已緑瀛洲草得風字 
[寍波火警]  
　　正月二十五晚寍波南門外叚塘地方林姓家不戒於火紅光燭天警鑼四出在城水龍因道遠不能往救約焚一點鐘時共燬去房屋三十餘間 
[温郡雜記]  
　　元凱兵輪因巡洋之便於正月十五日駛抵甌江下椗朔門馬頭至二十日已刻展輪出口○新年以來賭風極盛有脫鞋名目亦局騙中之一端也十三夜蟾湖某甲被脫鞋賭棍引入迷龍陣中三戰三北輸去番佛三百餘尊事後甲已悟其奸大興問罪之師若輩若茹而不吐未知如何了局○永嘉糧廳缺本清苦現署縣丞李少峯二尹因去冬謝池巷失愼目擊心傷自捐鶴俸檡被災之尤重者按户散給俾爲卒歲之資可謂好行其德矣○正月二十日魚更三躍府前趙恒益紙店門外擋風牌突然起火紅光照耀勢若燎原幸左近畫店夥夜起小遺見而喊救得以撲滅恒益適與泉春拆土店比隣近年泉春生涯暢旺窖藏頗厚匪徒見而垂涎故爲縱火之計幸撲滅甚速得免貽殃否則爲害何堪設想哉○温州巿面日形寥落以錢莊而論去歲惟敦和祥記兩家獲利最鉅其次則裕通茂生各莊尙稱得手洋貨則推汪雲從爲最餘俱平平大率虧本多而賺錢少也○南禪橋一帶魚肆如林腥風撲鼻不必作武昌游已可飽啖江鄉風味入正以來魚腥甚缺黄魚白蛤每斤需價百六七十文卽畦韭　蔬亦被霜雪所壓大半萎黄縱有沿街唱賣者價亦倍蓰食指浩繁者頗有居大不易之慨正不獨孟嘗門下客彈鋏而歌也○城守營兵阿文向充巡捕兼作劊子手殺人不可以數計去冬猝發癲狂時見魔鬼今年元旦突詣天寗寺欲求披剃往持僧以時在新年拒而不納不知其爲癲也有頃其妻子追蹤而至一再勸慰曳以回家文謂其妻曰爾肯留我一命須斬却一縷青絲纔消孽障否則鬼來索命如影隨形終拚一死而已其妻無如之何惟暗中防範而已不料十六曙後文竟科頭跣足冒雨奔至天寍寺長跪三寳前削髮爲僧終日默坐禪房屏除軍酒家人往視則面壁不發一語佞佛者流遂以爲放下屠刀立地成佛其然乎其不然乎 
[蘇臺火警]  
　　正月二十三日黄昏後蘇州閶門内河沿街更樓弄口某姓家失愼一時警鑼四出是處附近及閶門外各叚水龍飛馳往救地方官亦皆到塲彈壓是夜風狂如虎所幸爲時尙早居人皆未就寢得以迅速赴救閱一點鐘卽行熄滅計遭刦者二户房屋七八幢悉成灰燼矣惜哉 
[眞除誌喜]  
　　江蘇候補縣汪大令以誠前蒙上憲請補南匯縣缺現奉部覆准補藩轅於正月二十七日牌示卽飭大令前赴新任從此花封坐鎭可以一騁驥足矣 
[神山春夢]  
　　蕪湖街道由西門外直逹江口綿長十里目鋪如林金碧樓臺輝煌奪目惟道路崎嶇不整一遇陰雨積潦成渠蓋因向無陰溝通水故也兹王邑尊擬勸令商民捐集巨欵一律疏通並横鋪大石條俾攘往熙來者咸歌履道坦坦云○浙江人士之旅居蕪上者達官巨賈冠蓋如雲每恨作客頻年無會館以聯梓誼兹有宦遊其地者詳稽志乘　石橋港後舊有浙紹會館一所毁於兵火尙餘斷礎殘碑遂集議鳩貲重興土本董其事者更擬將館旁隙地出資購入以擴規模一俟捐欵有成卽可鳩工營造矣○文廟泮池前柋頟三鄫高出雲際都人士就其中供奉奎星塑像每年上元及中秋令節例必遍懸燈彩以爲文連昌明之象今正人明雙圓之夕繊雲四捲玉宇無塵閣下紅燈層層密密光明大放遙望之眞如火樹銀化以故南國佳人西園公子輕　團扇結隊來觀鬢影衣香徹理不絶誠足爲昇平點綴也○鈔劃查船委員嵇月泉鄭筠生兩少尹差期將滿關道憲詳請以陰宜脩曾持齋二員庖代刻已奉文批准分下委札定於日内接差矣○大觀戲園諸子弟偶與座客滋閙有某甲者横遭挫辱控諸琴堂縣主飭傳園主訊供抗不赴案遂勃然大怒立刻標封幸有護身符爲之再四哀求得於次日揭封開演○無賴少年日徜佯於酒肆茶樓不費分文獨尋樂趣偶有觸忤立刻敬以老拳誠地方之　習也某日有諸惡少連袂至江口鶴鳴樓呼肴唤酒牛飲鯨吞洎乎月上花梢杯盤狼藉酒保向索酒饌錢一千六百餘文惡少謾應白請書字條他日至公館中領取可也櫃夥不允若　遂敲檯拍桌并擲茶碗於地一哄而散頃刻無蹤旋經酒保扭獲一人送諸保甲局局員吳太守研訊之下飭令痛笞八百板本欲枷號示衆姑念初犯攆逐出門有識者曰此人卽薙髮匠小獐子現已流爲小青皮云○正月二十日保甲總辦吳太守乘某輪船赴皖省叩賀各大憲年鐘不日卽當遄返也 
[鐵甕談資]  
　　鎭江南鄉農人紛紛傳說田間頗有蝻子雖經去冬大雪不知何以未斃入春以來蠕　欲動鄉民遂擬其禀琴堂果爾又不能免開挖收買之勞矣○縣試期邇徒屬童生旅居揚州裏下河等處者近巳紛紛到郡考棚街一　人家門首多姑貼元寓字樣以爲諸童下榻之所縣署前各店面生涯因此頗有起色○染坊一業獲利頗豐俗稱之爲水當鋪近年以來同業到相减價以廣招徠遂致利息日减去歲竟有虧折者今年業此者以同業中不應互相擠軋遂公同商議將顔色價目逐一遞加又各　資若干爲演劇酬神之用議定神戯兩臺定於日内在德星宫開演 
[豸節抵揚]  
　　署淮揚海道劉觀察佐禹奉委督辦揚屬運河堤工觀察交卸道篆後携同瀛眷由浦登舟於正月廿四日黎明抵揚賃左衞街某宅爲公館眷屬等卽於是日登岸聞觀察擬於廿六日鼓棹赴省　見峴帥面陳要公並謝札委　　升江入　視事 
[通河開壩]  
　　通屬鹽河興工挑濬疉紀前報兹悉各叚工程業已告竣擇期王　二十日蔣兩頭攔河大壩一齊開放俾源頭活水汨汨 
 
 

Page 3

 
 
而來從此桂楫蘭橈可以容與中流聞該屬塲鹽　照久經給領因水淺之故去歲顆粒未曾運出及開壩後各商招雇監船前後　　　　　　可啣尾而至矣 
[武漢官聲]  
　　上月十八日湖北督撫藩臬各憲皆至織布局閱視機器局員盛設筵宴觥籌交錯酬酢盡歡是日大開局門准百姓入内觀看一日之中熙來攘往者不可以數計香帥蓋以鄂中風氣未開故使太擴眼界俾知機器紡織之利有心人作用大是不同○正月十九吉日爲開印吉期鄂垣漢陽漢口各衙門於十八晚張燈結彩並放各種烟炎熱閙異常紅氍展處曲奏霓裳一洗人間筝笛耳惜無李謩其人倚墻擫笛偷記新聲耳 
[迎神入廟]  
　　昔者伊耆氏始爲蜡蜡之由來久矣世所稱八蜡乃以劉猛將軍當之不知何所本去秋許太守率同卄泉縣下鄉捕蝗至邵伯鎭擬先詣八蜡神前拈香查悉該鎭回無此廟遂於鎭南武廟偏殿内供奉神位昕夕焚香默禱此後雖有飛蝗幸未十分肆虐遂以　有神助及太守公竣旋揚議塑神像永潔明禋藉酬　佑元宵佳節像已塑成卽雇大船一艘載之許太守曁甘泉縣親送至邵伯鎭在武廟偏殿安設十六日黎明登岸拈香禮畢始返該鎭紳耆卽在清江雇菊部名優登臺演戲自十八日起魚龍曼衍鑼鼓喧闐士女往觀幾於空巷從此緑揚城郭間又闢一春游境界矣 
[蜃江燈巿]  
　　温州於元旦以後雨多晴少春陰似冪閣住花心元宵佳節又被雨師辜負遊春士女未免抱怨天公至十六早晴光乍放南門外龍燈兩起分道而馳金管玉簫風前迭奏柳翠戲班班出色新年鼓隊隊騰歡鬥角钩心窮工極巧令觀者目眩神奪俄而道前班與西郭木叚班之枌柳翠者在巽山前相遇互相嘲笑遂致老羞變怒各以老拳從事得眼圓睜柳眉倒竪直欲撼三江而吞五湖鏖戰逾時道前班敗北西郭人耀武揚威顧盼自雄不意道前班之黠者狙伏於花柳塘口伺西郭班中有獨行踽踽瞠乎在後者擒之而去欲在僻處　毆以洩其岔幸有某弁之子爲之排解始得從容出險否則游戲塲中不幾釀成命案哉十八日倉橋廣應宫迎賽龍燈因嫌寂寞復向東門借滾龍一條藉以斷興至夜兩龍以爭先之故致相齟齬東門人以爲客龍應著先鞭倉橋人則謂爾不可喧賓奪主紛爭不决各以于戈從事得　電掣之餘將盛旋夭矯者撕得條條粉碎一爪一鱗無從辨認旋經司事調處讓東門外人出一頭地始翱翔奮迅而去倉橋人餘怒未平復於歸宫時與司事尋釁少年意氣激烈難平以之執父前驅何患不能爲國家禦侮惜用之不得其當耳 
[明湖柳色]  
　　鄞縣楊穉虹大令晉省賀年已於正月二十四日清晨回署○寍郡五方雜處現當考試之期人多擁擠而宵小遂混勤其間正月二十四夜西門外四成橋施某家有賊多人緣竿而上旋入内室施母驚覺正欲呼喊賊卽壓於施母身上使不能發聲又有一賊持刀恐嚇是夜施某在外未歸别室盡係婦孺所居膽小如鼷任其傾筐倒篋飽掠而去計贓約値三百餘金次日開單報縣楊大令尙未往勘次夜縣東巷某姓家亦被賊竊取細軟物件約値洋銀百餘圓開單報縣未知卽能破獲否○附郭一帶盜棺之事時有所聞破獲者十無一二致使朽骨含寃生人飮恨良可慨也孝聞坊販夫王姓其妻新故歛以桐棺撮厝於李衙橋地方前夜被盜將前和鑿開將　上首飾身上衣裙盡行剥去王目擊心傷潸然涙下繼念多事不如省事遂不報官夫官府愈尊則民情愈不得上達公庭少一案牘閭里多一怨咨矣可奈何○正月二十二日濟安護洋船由定海洋面緝獲海盜十一名押解寍波由道發交鄞縣楊大令公出未回由攏廳姜二尹飭差管押内有一盜暗吞生烟未及察覺越宿而斃至二十四日楊大令回署始在大門外檢騐收　未正王章已游冥府此固該盜之幸未知閻羅案下能免刀山劍樹之慘否 
[錯認天台]  
　　蘇垣自新正以來賭風甚熾有所謂約局者類皆紈袴子弟糾合淫朋狎友餞饌於家歡呼暢飮三杯耳熱入局聚賭主人翁抽頭漁利卜晝卜夜一任客之所爲伶人某甲向在滬上某戲園爲花旦邇來卜居蘇城大井巷有餘桃斷袖之癖者咸樂與之交游臣門如巿未必臣心如水上月廿四日邀闊少數　聚賭其家有某乙者蘇城富家子也甲以青眼相看密意柔情牢籠已久是日亦在同賭之列暮色催人乙帶洋銀五十枚乘興而往及至大井巷未識甲之門户誤入鄰居某紳家閽人見乙大搖大擺突如其來叩問姓氏且訽以何事見顧乙曰汝家主人請我　賭安用　叨爲閽人不解所謂再三盤詰乙咆哮如虎竟以惡語相加閽人不得已禀知小主人出爲喝阻乙掘强如故某糾子勃然大怒謂似此蠻漢眞不可以理喻喝令以黑索縶之且命家丁一齊動手乙至此遂如楚霸王之被困垓下雖有拔山扛鼎之力亦無所施爭扭之餘所帶洋銀布散滿地星星髮辫幾乎拉脫旣而自呼名姓大聲曰我豈受人毆辱者乎某紳子聞之不覺啞然急令家丁釋手延之上　匍匐請罪始知乙與某紳有葭莩誼因游幕在外故未一識其面乙乃歴訴緣由旋飭人致信於伶伶卽風馳而至爲兩人用　始一笑而散此事有二巧焉某紳子與乙本有親誼竟無一面緣未兔落寞直至拳足交加始自呼名姓各叙親情所謂不打不成相　一巧也乙之來也爲赴賭約耳倉卒誤尋門户得罪某紳家推原禍始伶固無所逃罪迨至屈膝乞憐使兩人一團怒氣抛入東洋大每所謂解鈴卽是繫鈴人二巧也 
[曉鐘破夢]  
　　昨晨七點鐘時晴光乍放曉夢初回忽聞捕房蒲牢怒吼其聲　咗鞺鞳如周景王之無射於是租界洋龍捕房藥水龍均馳赴虹口東張西望不知火塲之所在遂紛紛散歸事後查知美捕房之所以鳴鐘者望見東北有火光因之報警其實乃租界外之東北鄉焚去草棚不久卽息遂致無從尋覔云 
[巡員回滬]  
　　本邑城廂内外保甲總巡帮辦周明府赴蘇賀年事竣　旋於前晚乘舟抵埠入局視事 
[春江茗話]  
　　明日爲福德正神誕辰城廂内外土地祠或由差役雇清音一部吹彈終日懸燈結彩耳目一新○某氏年逾半百居於西門内祗生一子出外貿易關河迢遞音信杳然氏思子情殷致成瘋病口中喃喃不絶不知作何語　午乘家人不備取竹梢一根竹籃一隻奔至縣署頭門大呼救命謂所開烟館被人攫去云云差役上前阻止置若罔聞揮之以鞭始向東而去其情亦可憐矣○上海南匯交界三林塘左近杜家廟地方近有賭徒大張旗幟呼盧喝雉之聲昕宵不絶鄉人誤入其中無不傾家蕩産賭棍似此横行非地方之福也○某甲者松江人也以賣糖餬口前日午後挑至南巿商船會館相近沿街喚賣適有鄉人某乙不知何故飛奔南來偶不經　將甲擔踢翻糖則抛棄滿地乙並不回顧揚長逕去甲上前扭住向索賠欵乙不肯認錯磨拳擦掌勢將用武旋經旁觀者爲之排解令乙賠錢二百文以了其事 
[鬻女被提]  
　　粤東人某氏前與某西人同居儼如伉儷囊中積有餘賢不憂凍餒矣迨某西人逝世遂挈其女信奉天主教繼與爲洋行生意之某甲姘識去年在英租界開設吕宋票店又開燕賓萬里春大菜館不數月間被人番　　　其資典物旣空禦貧無策遂將其女送入妓院冀得身價以救目前之急事爲法界夫主堂神父所聞以其不守堂　函　法統領事轉飭捕房包探王榮培等於昨日至英租界妓院將女提出帶入法捕房管押候解公堂核奪 
[竊褂被獲]  
　　某甲日在茶坊烟館中東張西望乘間竊物前晚混入法界小東門外鳳樓春烟館内竊取堂棺馬褂一件倐爲堂倌所見拘獲入贓送入大自鳴鐘管押想葛同轉已整備竹笋煨肉請君大嚼也 
[解犯過滬]  
　　庄錫菖康保荃顧連郎等在南匯行刦傅來弼木船一案經吳子佩明府訊實定徒罪發往靖江丹徒丹傷等處前晚解差 
 
 

Page 4

 
 
過滬卽赴縣署投文旋奉内諭飭將汪康顧三犯收禁内監昨日午後三點半鐘縣中將文發出卽由原捕協同解差及營兵等至監内將三犯提出押解合桯 
[起解有期]  
　　去年夏初英租界後馬路某宦家丁周貴因患瘋病刺傷孟洪貴及使女當由巡捕將周解送公堂轉解至縣一面將受傷人送仁濟醫院救治旋卽斃命由地保報縣經前任袁大令騐明將周訊實收禁已紀去歲報章此案迄今將及一載經上憲催飭解府縣署接文後擬於日内騐明面貌備文起解 
[差查禀覆]  
　　浦東人龔海泉前被許金坤毆傷並攫耕牛當投爛泥渡巡防局喊控高二尹以事無証據斥退不理龔復於正月初旬投縣喊寃黄愛棠大令飭差往查一面備函向巡防局詢問曾否喊控再行核奪此巳紀諸前報現由該差查明實有其事遂於前日回縣禀覆旋奉内諭飭將龔海泉帶候質訊 
[英界公堂瑣案]  
　　包探秦少卿禀浦東人徐阿海犯竊逮案二十餘次今又行竊各家衣服質錢使用由小的緝獲搜票吊贓查係器四福韓仁生等所失送案請辦並將前犯各案開單呈閱吕韓等聲稱失竊衣服巳由包探查獲求請給領蔡太守謂徐屢犯不悛殊堪痛恨飭候移送上海縣照例懲辦贓給失主認領○史方訴稱在瑞記洋行爲出店昨有洋布四十六件雇張阿土扛至碼頭裝江永輪船及至該船點貨祗有四十五件缺少一件値洋一百五十元疑張阿土等作弊報捕拘案包探秦少卿禀據史方報失洋布一件查無蹤跡憶前曾有某行失去洋布由扛夫賠償一半價値免其深究想張阿土欲效前事耳張供瑞記行出店史方雇小的等扛運洋布四十六件裝江永輪船由管艙人施順甫　收清楚不知何以缺少蔡太守飭將張阿土交保俟施順甫到案再行覆訊○包探孔阿才禀沈元元失衣三件被一條查係曹德雲李長生串竊拘人送案曹供衣被皆李長生所竊李供與曹同竊蔡太守判曹李各押十日贓給沈領○包探黄四福偕四百零四號華捕禀昨夜見有人擺設二十一門小賭攤當卽拘拿各人紛紛逃遁僅獲錢松楠等三人並起賭具送案錢供在同慶公棧爲茶房王阿志供在如意閣茶館爲夥劉啓峯供向擺衣裳攤在旁觀看並不共賭華捕禀拘拿時伊等均在塲惟擺攤之人逃逸亦未可知蔡太守判錢王劉等各押三日賭具銷毁○包探孔阿才禀張阿順慣造假首飾昨以假銀壓髮在押店押錢被店夥看破兩相爭閙得以拘獲又在身畔搜出銅壓髮三枝與假銀壓髮一併呈閱押鋪夥訴稱張前曾混押僞貨致受賠累因此格外提防昨張又來混押卽交包探送案張供南匯縣人蔡太守判管押一月期滿遞籍假銀飾銷毁○張福堂控　在老虎灶搖會被羅阿二奪去會洋羅供因賭輸口角蔡太守飭候查明再訊已列前報昨據包探李錦堂禀查明羅張等因擲骰起釁張供是日的係搖會並非賭錢有會簿會帖等據呈閱羅供因賭口角不敢奪洋蔡太守判羅管押十四日張福堂開釋 
[暫停發落]  
　　昨日禮拜五係法捕房發落之期因無甚要犯暫停一期所有各案統歸下期發落 
[喜筵移振]  
　　本館協振所昨接浙湖姚菉泉善士惠函云僕於去冬續弦　蒙世長鄰親惠賜隆儀理應設筵敬謝因屢閱貴報知順直等處待賑甚殷今備洋三十元請彚解災區代祝諸君子無量福壽云云似此心存愷悌澤及貧寒回黍谷之春拯茅檐之困其功德洵無限量敝所惟存誦宜室宜家之句爲善士賀並代災民謝 
[鎭海求賑續啓]  
　　敬啓者　敝鄉去年荒歉異常人多餓死璜等特來滬上籌款賑濟已將實在情形於二十五日登列報章諒蒙鑒照兹復接敝鄉同人來信言近日情形更屬不堪峙頭地方有王姓磨生棉花子充飢一家三口須臾脹死又一人掘草根作食下咽後腹絞痛氣腹絶遍體皆黑蓋中毒云後所地方有趙某兒在襁褓有一女年九歲念無以爲養鬻其女臨别皆哭失聲其父卒以沈痛而殁龍泉地方有寡婦遺生一男飢不得乳甫五目輒傭於人得米糊歸飼其兒兒已僵矣此外轉死溝壑者日有所聞近蒙方餘慶堂慨捐米二百石張依仁大善士捐集洋伍百元王梅房慨捐洋一百十五元二角合諸善士捐集之欵共計得米五百餘石現已造册分給帷災黎甚衆祗能暫延旬日云云除將前報所登施少欽嚴筱舫葉成忠三大善士捐集之欵卽日匯寄外合亟將來信大略續登報章務望海内信人君子發一念之慈悲救萬人之性命或解囊慨助或廣爲勸募庶幾春風遐被枯槁立生一視同仁積善獲餘慶之報生死肉骨災黎感再造之恩璜等不勝盼切再倘蒙慨助祈交四馬路愼裕號朱葆珊先生代收卽發收條除陸續請登申報外合立碑敝鄉財神殿以誌不朽浙江寍波府鎭海縣海鄉虞景璜范多玠仝啟 
[湯筵資移賑]  
　　虞漢槎仁丈上年十二月二十八日又得麟兄湯餅之會概不舉動助賑洋三十元委解災區資分緩急事出權宜彼枯壤餘生當感德於宴賓之汰費而英姿卓犖卽襁褓中已見一斑焉上海北巿絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　正月二十三日辦湖北督銷候補道楊鴻度禀到世職唐盛保見奉示騐看崑山縣葛培義署安東縣李前泮蘇州回並謝蒙奬同知升銜二十四日松江提臺譚到會俠補道趙繼元叩謝咨文知府嚴作霖謝委大通督銷提調差崑山縣葛培義禀謝十五年蘇皖賑捐案内蒙保俟補直隷州後以知府用正任江都縣林之蘅叩謝飭知回任委署安東縣李前泮謝委調署高湻縣知州陳道濟謝委邳州碭山縣陳守晸叩謝飭知赴任知縣季逄辛引見回省洪恩培由京來二十五日知縣黄煊見禀知奉司委赴徐州公幹里河同知施培增叩謝調補二十三日督轅牌示飭遵事照得淮揚鎭標中軍遊擊郎桂林堪與徐州鎭標中軍遊擊何迪華互相調署二十六日委署安東縣高郵釐捐知縣馮譽騏回高郵厘捐銷差並赴任藩轅牌示新選鹽城縣知縣劉崇照現已到省繳憑應卽飭赴新任 
[邗江官報]  
　　正月十九日湖南戴都戎昌齡解鹽課銀來康鹺尹奉琪辭赴丁埝卡葉鹺尹滋樹辭赴周莊卡二十日運憲公座掣籖吉分軒昌銷泰興督銷張分轉庭宸起復回淮王鹺尹與晉辭赴大伊山卡廿二日陳鹺尹芳委正陽關聽差張鹺尹思安辭赴廟灣海關緝私差二十二日晚江都轉在本署肆筵設席邀請歡陽觀察公讌以伸東道之誼廿三日范分轉德培由省回廿四日揚軍廳鄧司馬惟軍廳姚司馬均到揚府副學朱廣文若采禀知任事柴鹺尹九齡奉委領運功鹽赴皖 
[京口籌賑公所清單]  
　　漢口鎭諸大善士公籌丹徒賑捐謹將台銜字號收數報銷以昭徵信補善氏錢一百千文無名氏錢五千文蔡莘城錢一百千文劉松豐錢五千文保平安錢一百千文李雲波錢五千文求補過齋錢六十千文九如齋錢五千文佩記錢二十千文無名氏錢五千文保平安錢一百千文李幹亭銀五兩整恊成銀號錢二十千文方義大錢五千文怡和洋行錢二十千文無名氏錢五千文大布帮英洋二十元仵勉之錢三十千文春生鑑錢二十千文典帮公輸錢二十千文源裕莊錢十五千文淮鹽公夙錢十六千文立生錢十四千文留姓史不留名錢十千文同人義錢十千文陳　兩錢十一千文鳳皇山人錢十千文萃學耕堂錢十千文保安氏錢十千文廼亭英洋十元仁厚山房錢五千文恆墓書屋錢五千文招商局錢二十千文沈春陽英洋四元以上共收英洋三十四元錢七百六十一千文文銀五兩整又首司諸君每位捐助錢五千文恆發行錢五千文怡昌行錢五千文邱維顯錢五千文胡顯文錢五千文金位三錢五千文春源行錢五千文公裕行錢五千文誠願氏錢五千文陳衡山錢五千文榮昌行錢五千文興昌行錢五千文余利昌錢五千文鼎泰行錢五千文同福昌錢五千文大興福錢五千文同發厚錢五千文泰豐行錢五千文泰興厚錢五千文謙泰行錢五千文振順行錢五千文王春和錢五千文永昇行錢五千文如春行錢五千文天源行錢五千文治和行錢五千文衡孚行錢五千文周願氏錢五千文姚怡泰錢五千文永福行錢五千文德大行錢五千文有慶行錢五千文萬興裕錢五千文允昌行錢五千文葉公舘錢五千文義昌蔴行錢五千文聚隆行錢五千文大昌蔴行錢五千文恆昌公錢五千文鴻昌蔴行錢五千文永裕號錢五千文鼎盛蔴行錢五千文洪子祥錢五千文陳根雨錢五千文譚雲峰錢五千文解右之錢五千文葉開泰錢五千文熊永益錢五千文李清華錢五千文朱步青錢五千文李榮齋錢五千文高萬順祭五千文不書名錢五千文汪正甫錢五千文興發壽錢五千文集豐祥錢五千文竹攸氏錢五千文同昌順錢五千文源裕莊錢五千文明豐號錢五千文紀人和錢五千文劉步瀛錢五千文源同莊錢五千文致和祥錢五千文鎭源莊錢五千文元和莊錢五千文方淦庭錢五千文汪柳江錢五千文韋少涵錢五千文聚茂厚錢五千文錦舀泰錢五千文聚茂錢五千文喬記錢五千文聚茂福錢五千文發記錢五千文煥記錢五千文聚茂隆錢五千文天和錢五千文萬隆錢五千文徐柳生錢五千文徐楠生錢五十文徐梓生錢五千文徐善慶錢五千文陸元記錢五千文以上八十三位共收錢四伯十五千文 
附啓　敝邑丹徒上年因早旱灾蒙海内仁人不分畛域多方拯濟俾待斃灾黎衆荷再生不禁銘感刻骨所收捐數未得隨特合報擬事竣刋刻徵信錄敬呈茲綠漢口諸大善士倡義集貲因户散數繁先登報銷以後刋帳附總不載各户矣特此申明以昭徵信[  京口籌賑同人謹誌]  
[上海六馬路仁濟善堂籌賑公所施少欽經收山西等處賑捐正月十一至二十日止清單]  
　　吟紅舘主人大善士求室人諸病全愈少君强壯助洋二百元存德堂五十　朱菡芳求病全愈錢義恩求保人口平安隱名氏求母喉症速愈申江隆記求生意順利夥平安唐績臣五户各二十元無名氏十六元規元十兩馮靜岩爲文郎十歲祈福聰强　二元重慶有心無力人求母病速愈武陵王文馨病愈完愿吟紅山舘求室人肝氣病愈盛得元求喉症速愈羅瑞清求子病愈程仰川求母目疾愈謝文海求身健林國瑩祈合平安錢溯昭爲子求病速愈塵定子汪琴門無名氏隱名氏十三户各十元謝世正祈平安吉慶太原無力子萬盛祥江仁德堂存養堂聚康莊義生厚七户各五元鄭曉　爲子求病速愈瓶記進記宜興亦梅　屋四户各四元求安子三户米田人二元四角陸順堂鄭求保平安潯陽潞河氏藥資移助太倉錢溯儲爲子求病速愈汪藻求父病愈唐景仁求保平安馬泰初彭而三盛頌源隱名氏無名氏十户各二元唐振玉求二女痘後速病愈無名氏求父病愈京口周鴻星戴伯鴻高平如馬炳堯郭節記吳品記餘慶堂十户各一元　書祥四角楊策勛花洋二十元范鏡川花洋四元不留名銅洋一張和卿服符病愈完愿紋銀六兩三錢二分以上共收洋四百九十四元八角花洋二十一元銅洋一元規元十　紋銀六兩三錢二分 
[法公堂自一千八百九十二年七月起至十二月底止罰欵收付清單]  
　　收上半年餘洋一百四十七元六角六分收徐阿二收贓罰洋五元吳祥懷違章傾倒垃圾罰洋四元沈春三收贓罰洋一元陳六用柏油塗賊罰洋二元陳懷春帶小錢罰洋十元葉家太販小錢罰洋七元王仁記收贓罰洋二十元匯得豐販小錢罰洋四元又王三懷罰洋五元又沈生和罰洋五元馬王氏等做假車照罰洋五十八元五角周小勤控欠不到罰洋一元錢生華控竊不到罰洋五角孫雲卿收贓罰洋二元又劉正元失敎學徒罰洋七元陸靜卿誣告罰洋七元陸全福誣告罰洋七元姚阿桂等違章焚錠罰洋二元魯阿發控竊不到罰洋一元王張氏繳買良爲娼身價洋四十元徐林等犯賭搜洋九角八分又罰洋八元趙昌壽犯賭搜洋四元六角又罰洋六元吳阿福等犯賭搜洋十一元六角六分又罰洋三十四元丁金堂縱妻駡捕罰洋二元張王氏毆人罰洋二元秦寳才駡捕罰洋二元李家道違章釘門罰洋二元婁許氏窩賊消贓罰洋廿元楊周工放印錢罰洋一元五角五分徐阿六販磺罰洋二元王新等揪扭關扦罰洋六元共收洋四百三十九元四解五分○　周秋生拉風工洋六元付徐海工食洋四元怡順印案單洋三元合拉物帶洋女孩被馬車碰傷養費洋四十元徐海工食洋四元周秋生拉風洋六元葛三妹等川資洋三元公董局應收馬王氏等偷漏車捐洋十九元劉阿登等川資洋廿二元徐海工食洋四元周秋生拉風工洋六元徐海工食洋四元張夢林棉襖被各六十件工料洋一百五十三元護勇解案渡洋一角孫阿保川資洋四角洋人非羅在押飯食洋一元二角徐海工食洋四元李阿卿川資洋四角陸阿金川資洋四元徐海工食洋四元護勇解案車力洋一角仁濟醫院善舉洋四十元普育堂善舉洋二十元輔元分局善舉洋八十一元二角五分共付洋四百三十九元四角五分 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
