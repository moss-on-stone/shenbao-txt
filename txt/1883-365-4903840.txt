# 1883 - 365 - 4903840

 

Page 1

 
 
[毓秀堂畫傳出售] [  點石齋主人啓]  
　　澄江王　階先生墀高士也晚年嗜學盡法尤工客歲曾製紅樓夢圖幾於洛陽紙貴茲復輯往古人物百六十幀題曰毓秀堂畫傳賢豪仙釋畸士名　畢備洵神乎其技無美不臻矣爰亟爲石印大版裝訂成册計每部四本收回工價洋一元售處悉遵曩例此佈 
[點石齋開印新書] [  點石齋主人啓]  
　　本齋開印新書列下直行中版康熙字興不日出書經籍纂詁年底告竣發賣五經體註十二月初印成皇清經解明春出書文獻通考明年印出以上數種茲皆開印尚有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書舘並信致外洋速購機器多副一俟屋宇造成機器運到立即開工有願附股者務祈速來預定此布 
[兵勇均貴土著說]  
　　設兵所以衛民其制無古今而今之兵往往不盡如古者則以井田出賦之法廢於三代之後而寓兵與農之意失也顧細推之今亦未始不師其意所異者古之兵卽選于農夫之丁壯三時務農一時講武民與兵合而今於民之中選爲兵者一入軍伍卽不使爲農事民自民而兵自兵耳唐時府兵最得古法惜行之未久旋卽變革厥後歴代異制兵民遂不能合然以民間所輸之賦編支兵餉則固猶是井田出賦之遣終古不雙者也我朝損益明制緑營之額各以地方之大小爲衡水陸分軍技藝專壹歲食之餉當錢粮之半整軍經武之道與保衛閭閻之意並重然定例充緑營兵者其人必須土著且有里鄰親族保結若刑傷過犯扶同隱匿一體究治在朝廷之立法如是詳且愼者原以衛民之故不得不重視夫兵也况行伍出身乃武員之正途幾次拔補卽已儼然爲官苟非身家清白何以重名器而行賞罰哉諺有好男不當兵之說一似兵之見輕於人者然管伍習氣實取憎厭緣其人大都有矯悍之氣浮囂之行與勤儉樸實者大相反也此葢身入戎行棄置本業儕輩徵逐習染不知而又有事之日少無事之日多承平清晏舍歲閱季操而外游閒自適爲其上者復以宽大處之因而强者縱恣弱者偷惰自頂至踵氣象大異齊民有不禁爲人嫌惡而交相鄙夷者第民間雖存此見而國家固未嘗輕之至於充補兵額務選土著一層尤爲設兵之要領盖非土著則與民不習兵民相格衛於何有同治以來各省盡復舊時緑營大都散缺乃於事後召補足額其時本地户口流亡無人應募當事者變通其制凡各路勇丁奉文裁撤或無力歸家或並無家膂力壯盛久經戰陳投閒置散其材大可惜因請於上憲俾若輩　補緑營空額如浙中各營現在營勇爲兵者十之三四入伍之後改練洋鎗頓成勁旅大率得力於此似不必拘拘以土著爲宜然究係因時變通之法而非設兵之本旨也且土著之所以足重者不特弳制之兵也卽勇亦然咸豐之初軍務方始吃緊各路辦防於兵之外厥有鄉勇勇則勇耳胡爲而稱以鄉盖不啻鄉人之團練也團練之義實惟民兵宼盜充斥之時守望相助宵畫巡警兵禦於外則嚴爲戒備或有疏虞亦資策應此鄉勇之當爲者也若夫衝鋒陷陣北戰南征則自有應調之兵非鄉勇之分內事乃者赭宼之亂承百餘年之敝習額兵孱弱臨敵退縮甚不足恃不若新練之勇未染習氣精銳茁壯所向無前故舍成列之兵而用初招之勇卽不舍兵亦以勇前驅而兵後勁天下事勢極則思通弊甚則知改經營十餘年利鈍數百變然後卒收效於鄉勇此豈土著之無用哉蓋緑營之壤驟難挽回不得不爾也然且遲遲而後發矣咸豐六七年間賊踞金陵江南大營久圍而不能克而四路股匪分竄合援軍心搖搖主帥叅商曾太傅辦團湘沅屢建奇功嚴旨敦促欲其泝江東下而太傅持重不發必至和張失事賊勢益熾而後漸漸逼近由楚至皖相機進勦誠以當日暣辦者團練以楚保楚勇雖精悍未必見長於他省故不敢徼幸也夫道咸以前皇師蕩平叛亂皆得力於駐防之兵及間亦調遺禁兵爾時兵力何等雄壯治嘉慶初教匪事起首尾七年征調頻煩卒以集練鄉勇爲堅壁清野之計始奏大功是爲鄉勇之權輿特川湖陜諸省各辦各團嚴密守禦使賊無所竄遁並不以此省之勇濟彼省之防紛紛撥遣也故文正以爲自來鄉勇無越境剿賊之舉不敢造次行事耳事平之後百廢未舉急疏請遣撤楚勇而於舊時緑營規制首先議復亦此意也要之鄉勇越境　賊顒名思義本非所宜盖在本地則聚之易散之亦不難若在隔省用兵之時道路不熟指揮策　旣多窒碍而其與土人又不浹洽洎於事後又慮無所安插必滋事端故雖用兵如神者亦不能昧然從事也綜觀古昔近證時賢乃知兵以衛民惟其相習始能相維兵與勇制雖殊而意則同也昨觀彭大司馬疏陳粤庚軍務不於楚中招募而於粤東團練誠　是言邉防得此可以無憂矣 
[埃及亂耗]  
　　本月十五日倫敦發來電音登諸字林西字報云埃及山上之亂黨現欲合力攻取沙金地方又云埃員别挌現擬綂帶埃兵八千往勦亂黨云 
[印度缺銀]  
　　今年中國各處銀根之緊無以復加本館有聞輙録兹閱印度報亦言該處銀洋極緊各銀行借銀拆　甚重並有數家不肯借出然則市道之衰中外不幾一轍歟 
[戲園坍倒]  
　　印度新聞紙云新加坡有中國戲園忽于十月底坍倒壓死七人傷者數十人内有數人已送　院療治至其因何坍倒尚未詳悉或謂爲雷所擊現在英員尚欲查其緣起云 
[北京郵信]  
　　北京西人來信云英國巴欽差自赴高麗訂約之後返旆抵津兹已於初九日啓行晉京矣又云現在都中銀根極緊恐年内尚有倒帳市面益形竭蹶　又云初五日夜半京之西南見有黑氣一道直跨東北如螮崠然　闊丈餘因此而人間謠諑紛紜不靖然究不知何徵也 
[福州近信]  
　　福州西字報云傳聞閩浙總督何小宋制軍有奉命開辨米捐之說何制軍恐民情未洽故現在尚未舉辦未知此說之確否也 
 
 

Page 2

 
 
[粤省近聞] 　　 
　　香港西字報云廣省有法國領事衙門一所曠無居人初八日忽有多人直入署内拆毁門窓欄杆當經官憲出示大略言朝廷深願與各國通好不許民間欺侮西人爾等胆大妄爲擅毁西人講書堂及領事署殊屬目無法紀着卽將亂民驅逐出省不得逗遛設此後再有此等情事定當重辦云云此亦保護西人之要務也又言中國官憲近已照會各國領事官請飭名西人進出城門切勿由城頭上行走緣城頭上均自兵士把守故也又云分送彭大司馬告示之人近已捉獲四名不知作何辦法也 
[越南近信]  
　　初四日海防遞到西字信息云前十餘日河内海防兩處並無動議且各船皆須領有法人憑照然後啓行故消息甚難傳遞現時海防附近各處海賊甚屬猖獗法軍嚴密巡邏以防意外科偷納守備奉有便宜行事之權倘拘得海盜卽行處决此乃將軍波滑圻遺之教令也○河內信息云法軍現仍按兵不動十月三十朝忽聞砲聲震天惟未悉是法軍所燃抑黑旗來攻也或謂法國連士炮船及理柯弼炮船在花蘭地方開仗河內土人現紛傳法軍若往宣泰攻　旗則駐守北寍之華兵將必乘虚以襲河內焉○初五日海防遞到西字信息云自前次致函備述情形已歴旬日迄今海防人心倍覺張皇幾於食不甘味寢不安席蓋附近海防一帶常有盜賊滋擾以爲商民之害而法國軍兵方　往河內欲規取北寍駐守海防之兵爲數無多不敷緝捕也初四日自朝至夕頻聞鎗聲徹耳登樓眺望遙見附近三四里之村落火光熊熊烟燄遠蔽天日詢諸巡差則云被賊焚刦也法國連士砲船聞警急飭兵役燃砲向村轟擊蓋不知賊之多少且恐誤陷於伏中不敢登岸救護也後聞有陸兵二名爲賊所傷舁回營中醫治據稱是日接仗未能察悉果是黑旗否惟甚驍勇彼此短兵接戰奮力相搏各無怯志亦無退心幸得砲船燃礮向之轟擊　始起號收隊而村中屋宇頓成邱墟矣現聞蘭仁處復爲黑旗所攻勢甚危急法人聞警卽於初四晚約十一點鐘時候調兵一隊馳往救援惟勝負尚未得知也河內現並無信息曾否開仗亦不得知法人前擬於某日調兵往宣泰攻黑旗兹聞又復改期仍按兵不動據傳法人探聞中國之兵駐於此寍與黑旗相爲犄角故不敢造次開仗須俟法國新兵　到厚集其力乃議進攻也所有戰船現俱駛回海防停泊或謂法人非畏華兵與黑旗其逗遛不發者祗因道路泥濘艱於跋踄營中大砲用馬牽架諸形不便而且運糧爲艱深恐戰必不利故未敢發兵也然歟否歟法人之在海防者現惟嚴飭兵差書夜巡邏十分謹密蓋慮賊乘機竊發也○十月二十八日西貢烟地邊甸法字新報云現據運軍船官員所言法軍之預備開仗者非往攻宣泰乃往攻北寗也因探聞中國遣有軍兵駐紥於北甯統計有二萬五千皆經西人所訓練陣法諳熟步伐整齊所用鎗砲俱屬上等故法人擬舍黑旂而專向中國之軍尋釁且中國軍營現尚有比利時及意大利之員弁隨營教訓臨陣指示以期戰操必勝法人因此愈形憤激以爲東京一役何預中國事更何預西人事何爲中國卽助黑旗而西人又助中國我法人於此惟有力戰而已矣無容多所顧忌矣按此等傳言皆屬法人疑忌於心而妄生其臆度有識之士自然默喻其故也[  說見循環報]  
[戰事傳聞]  
　　昨得傳言有人于本月初一日從安南發信到香港稱十月初八九兩日法軍與黑旂開戰計傷　法人萬餘而黑旗中之陣亡者亦有二千餘人十七八日又戰法復中計被焚死六七千人又聞中法釣于月之初八日在北寗開仗孰勝孰負則尚未知也以上由來信而摘具大略如是其確與否則非所敢知姑述之以符新聞體例 
[兵事臆見]  
　　目下中法爭越釁隙已成早晚兵戈皆難逆料中國將商船往來行駛殊多不便近聞華商已與洋行商議擬將商船換他國 
旗號然旣換旂號則將來載兵運械俱格於公法而有所難行此亦不可不早爲計及也且聞法人近來購辦煤斤運至越南已屬不少中國于此事則寂無所聞設不早爲預備則殊爲可虞並聞日前鎭江之毅字營兵啓行赴粤時吳淞口外之法國兵船聞之卽尾窺其後法人於中國舉動頗極留意厦門烟台等處均有法兵船停泊偵察想法船之分布中國者當必不少矣 
[京口近聞]  
　　京口缸瓦塲一帶頗多江北人十四日二更後被匪徒縱火焚去草屋三十餘家老少男婦露宿一宵情殊可憐次早各善士飾施蘆蓆粥飯者頗不不也○六濠口地陷時居民墜江死者甚多林德興糖坊之妻　江後適有一船經過是處見而援故林妻得不死遂載以去垷聞林托人尋婦並貼招紙冩明婦年二十八歲如能送還及送信至教門清眞寺者謝洋若干云云未知破鏡得以重圓否○京口毅字營調往粤省後左侯相　札調浦口楊統領移營赴京口寳盖山駐防兵丁現已到齊矣○善將軍於十二日大閱各營兵丁賞賚有差於十五日登舟回金陵文武員弁均至河干恭送 
[文武不和]  
　　前次江夏縣當街掌責楊把總以致文武不和幾幾乎激成事端乃昨接漢口信所述一事幾致復蹈故轍頗足駭人聽聞據稱襄陽府城内有武營某外委素與某妓熟　燕好已久不啻夫婦妓亦以其孔武有力倚之爲護身符適襄陽縣署跟役某甲亦與該妓有染事甚機密妓囑甲善自爲謀功觸外委之怒甲隱忍之而積忿固已久矣近值冬防吃緊之時襄陽縣亦帶差巡查恰到該妓家聞喧閙聲逹户外跟役與差入内巡杳不服遂擁該外委至轎前而邑尊不暇細察笞責二百板並欲帶回署中經差役求情而釋之次日城內謡言四起勢甚洶洶武營官弁一概傳知而襄陽縣潛至道署禀訴道憲以事同省城舊轍宜親往城守丁叅戎處負荆請罪及到叅府處又以言語齟齬大遭挫辱文武集議事不能妥次日城門尚未盡啓經差官至提憲處請爲解紛值程軍門因公晉省差官復至省禀知軍門卽日回襄不知如何辦理也 
[相騐斛手]  
　　十六日報列斛手斃命一節兹悉死者實名王如寳非邱奇寳也初七日與蒲包店主沈錫藩之子沈金華爭論打架後傷勢日重由萬盛永將王如寳抬送沈萬興店內於十二日夜半身死由地保報縣因屍妻人等遠在無錫未能遽到是以黎邑尊於十六日午刻始帶同刑仵尸親人等相騐先傳十六舖地甲詰問起釁緣由據禀此係棧房之事邑尊又傳當時租屋作中之沈學河詰問據稱雖是作中但伊等打架時實未看見又傳萬盛永店主婦趙王氏詰問據稱打架時我不在塲死者王如寳實是我弟現已專函到無錫催其妻子來求爲伸冤并將藥方呈閱邑尊又傳沈錫藩到案詰問據供租房之事爲暫堆貨物起見至王如寳與我子打架時我不在店故未得知在後始悉邑尊又詰其伊等將王如寳扛來時究竟是死是活答稱已在垂危邑尊謂活人扛來汝何得謂抛屍索詐隨飭檢騐據仵作喝報屍身有傷痕兩處一在右眼角一在右脇之下臀之上非制命之所實因氣忿成病而死邑尊隨飭棺殮以沈金華未曾投案故將其父沈錫藩帶回縣署俟屍妻來滬再訊 
[命案待騐]  
　　虹口順泰碼頭對岸四十三圖地方洋商新船廠支更之印度人來納生及亦爲支更之華人張姓于前日被做工之華人捆縳雇船載至大東門外大碼頭登岸進城送交上海縣署該工人等稱有工人楊姓被毆身死故將兇手捆送到案等語黎邑尊飭將來納生暫送英會審公廨黄太守又派差將來納生交捕房管押候示及富捕頭問來納生如何毆斃華人據稱在該廠支更見楊竊鐵當將人贓獲住關閈在空屋内逾時另有支更之華人開門入内見楊自縊身死令我往看當有許多工人以我毆斃楊姓將我毆打捆縳送官捕頭以印度係英國管轄將情禀之英領事談繙譯昨晨至公廨會訊各案畢適黎邑尊到來隨與晤談各情訂期於今晟九點鐘時騐屍是否毆斃或係自縊再行核辦談繙譯亦須觀騐邑尊又傳地保傳到尸親候質 
[英界公堂瑣案]  
　　祝金華稱本邑人在虹口做小工失衣五件旋在盧姓工頭名下做小工之地方認得原贓衣四件尚少一件向該工 
 
 

Page 3

 
 
人等理論反將我私刑吊打爲此訴捕獲高長林李生發鄭金益趙金庄等四名送案高李鄭同供伊誣我等行竊致與爭毆趙供爭毆時我在門外並未帮助黄太守騐得祝金華受傷属實隨判高李鄭各枷十四天趙枷七天○金桂林稱在洋商名下經收房租每月工洋八元因租户吳阿大積欠房租前曾取其小車兩輛扺欠令甚搬移反敢與我尋衅訴捕拘案吳阿大供江北人因妻子患病我亦患瘡無力移搬黄太守商之談繙譯謂吳阿大合家患病情亦堪憐姑酌斷金桂林給吳阿大搬移費洋二元限日搬遷金遵斷願繳詎吳反稱蒙斷搬營房屋如何可搬太守以吳阿大刁猾着押候過堂發落 
[天津金君苕人致上海陳家木橋賑局書]  
　　初七日接奉十月十二二十念五迭次手示敬悉一一佑翁有信已到津門卽赴寳坻匯款萬金接張戟門楊少庭兩兄來信卽交佑翁另弟處二千五百兩擬分撥献縣大城等處弟昨至献縣見南窪萬家寨等四十一村堤東亦有數村實在情形萬苦自十數村民房冲盡祗剩地基一片查賑時村民聞賑來歸搭盖席棚賑後並席棚付之炊爨以致逃亡過多無所依戀無居無食積水未涸春耕無望現吃棉花子草根弟本不信有此今乃親見之賑錢米無多不過一月糧耳先提南捐協賑銀一千兩倒坍房屋貧户每屋一間給津錢一千四百五十文恰不爲少然祗堤東數村献縣全境倒屋一萬五千餘間將何以應之現擬商令無屋之户分村以居如就親友或小廟破寺暫爲安插兾免逃亡臘月間開辦平糶維繫民心禀請傅相多撥春撫濟其口食然滹水一至首當其衝轉瞬明年仍是　　將何以善具後也大咨兩件當照禀督尹憲並卽咨復棉衣八千件弟處分得四千件當擬分橃嚴子翁處此次須另查散放現已查得大半仍俟冰堅再行補查散放近以平糶及代籌席布等事瑣雜萬端京兆來文有平糶京城之議弟以北地高糧大漲　嘱毛毓泉及舍弟升卿來南采買糙粳仍候京兆批轉再定多少如伊等到滬尚祈進而教之手此縷復敬請德安小弟福增頓首冬月初七日 
[安仁樂善局募捐啓]  
　　敞局設在虹口夏施醫藥冬給衣米大口三合小口减半凡有貧户先行赴局報明按口給發自冬至始清明止歴有年所敝局在虹口毗連寳山寳邑鄉人全靠棉花今歲收成僅有二三分向爲農夫今爲窮户是以報名者較常多至數倍值此市面清淡明知籌捐非易但目覩情形焉能恝置還望善士同人於無可設法之中大發慈悲另籌欵項輸助則窮民有生之日皆仁人再造之年要知遠處功德不若目前之有近效也此啓 
[讀鄧君子俊劍俠辭書後]  
　　磊落襟懷意鬱勃含豪揮洒傳神通交投氣誼重言諾物色屠沽叅異同多半隱名顯絶技每成快事非圖功人間終不受覊絆讀罷遙聞天際鴻[  拙閒廬主求是草]  
[鳳皇池上客郵示佳章依韻奉和感時撫事不自知其言之妄也]  
　　百粤樓船湧暮濤將軍虎帳夜横刀孤臣南返邊城閉彍騎東來海氣高寰宇從今多戰伐草茅何地起英豪書生會有封侯日漫斆靈均賦楚騷[  潄蘭室主宋是草]  
[登京四上方山贈證果和尚]  
　　爲愛探幽到此巓山靈豈笑我無緣摘星坨上同談道掃盡愁魔十萬千人生泡幻原無定晦景歸眞好自謀何日逍遥塵世外禪關深閉白雲留[  陽湖趙宏子欽甫]  
[嫁女詞]  
　　連宵秋雨溼階苔客裏驚心節序催之子于歸期已迫不辭萬里遠回來時余由日本國回滬故云○曾記攻書弱小年毛詩三百口親傳而今戒旦須勤職莫忘齊風第一篇○爾家閥閱煥門庭迓汝迢迢駕綵軿慚愧阿爺奩贈少壓箱祗有十三經○翩翩快壻最多才嘉耦同居慰老懷常願宜家復宜室百年夫婦瑟琴諧[  秀水陳鴻誥曼壽甫草]  
[上海官銀號浙紹協賑收解公所十一月十一至十五經收第十四單]  
　　東海關道方經募廣東水師提督軍門吳留駐朝鮮統領親兵前營提督軍門黄兩户湘平銀各一百兩舒城白鹿堂朱四十兩合肥清河堂張又延陵堂吳兩户各三十兩廬江正學堂方洋念圓駐防朝鮮行營支應局十圓署內徐染翁轉募烟台諸善士洋一百七十圓○清江縣馮經募馮筱帆十圓沈瀛舟王秋陽凌壽卿韻松山房黄信堂馮體卿正卿敬卿舜卿實卿愽卿十一户各兩圓王森亭鄭仰齋戴筱湖陳松年蔣平山無名氏　玉暉馮啓瑞八户各一圓○彤源作經募厦門治隆號規銀念二兩雨梧書屋洋五十圓慶雲堂念圓○德昶庄經募盧介景棉衣洋十三圓五角○魏槃仲直剌五秩各送壽禮移助許定臣十圓楊靖臣五圓沈經秋楊彥臣羅紫庭黎漢西葉蓉生季來臣余黼廷馮谿橋馬子臯九户各四圓朱竹君陶瑞生萬錦堂曾訪箕周錦堂李湘南李梓田連紫亭嚴靜齋趙子綸殷定安馬秀峰許杏卿李小村楊少春十五户各兩圓陳秋棠一圓○魏勉翁經募餘姚周肇祺洋四百圓○江蘇按經歴庾兩圓又經募朱秉均朱世基許禹笙三户各兩圓金黎氏一圓半周道深戴保卿高彥冲姜曉湘馮少渠周爽菴張笛理梁晴閣沈敬甫徐衣青黄厚卿陶定夫朱定甫王餘菴惠直堂夏少昌十六户各一圓黄忠義堂半圓○安徽宿州分州潘本洋十圓又經募曹平銀七兩七錢○天門縣邵念圓姜忠堂十二圓太平府經歴張二圓○以上共收銀三百念九兩七錢洋八百五十五圓半 
[接録第三次所收樂善好施之捐欵已給收單各善七開列於後]  
　　　勤補堂陳一百元徐蘭伯司馬五十元芸青使者五十元三亦堂胡二十元待雲舘主人二十元恕菴卓十元知非子十元恭泰公記八元申楙勛四元周星伯四元隱名氏二元守拙生二元楊履祥二元王愼堂二元王吉甫二元王昭珍二元謝鏡帆二元陳哲卿二元義泰二元張瑞之二元恆秦王鋭堂合捐二元陳朗山無名氏合捐二元陳義興二元以上共計三百零二元[  上海四馬路西中和里辦理直賑捐輸駐滬總局啓]  
[鎭江電局十一月上旬代收靖江揭鎭涹洲賑捐清單]  
　　靖江賑捐○靖字十一號册候補府譚募延禄堂譚三十元清芬堂程三十元崇德堂申十元存德堂馬六元劉佑之周善夫趙愼齋荆花舘姚槐蔭堂王鼎文堂陳忠恕山房吳張九書八户各四員無名氏姚祝軒無名氏劉濟臣春風講舍高五户各二元顧幼庭楊友卿王秋海張森甫胡書　徐春亭褚吟岸無名氏鼎文堂陳九户各一員靖十七號册喬公舘七元德義笠澤堂趙二户各三元仁大顧聚盛趙人和生記同盛仁記六户各二員有心力周公盛張恆盛洽記四户各一員趙萬生屠返昌二户各半元靖二十五號册盛澤釐局過募王豫昌吳元和順王永昌華岷記張益源汪永亨程瑞盛益源仁恆遠堂柳仁和顧錦隆陳公記十二户各二元范恆源永昌　振秦容記邵合記三秦恆戴乾昌六户各一元歸樂安河陽女史祈勿藥一百元○共收洋二百八十八元以上均由靖江縣查經收散放○揚鎭洲振○奉督憲發丹徒縣銀五百零八兩八分又發丹陽縣五百零六兩四錢八分又發江都縣一千零十五兩五錢七分撫憲發丹徒縣一千零二十二兩七錢一分道憲黄發荆溪縣錢捐洋八十元錢一百千文鎭江府憲魁捐棉衣洋一百元丹徒縣馮募鎭一百五十七號册夏豐益三十元又一百四十四號册田金鎭田金魁二户各十元李潤哉募鎭四百七十號册裕　行四元維記一元晋源來　湖懋泰募鎭四百二十六號册中興隆楙泰二户各三員崔增福二元黄助寳曹洪大鄭煥文崔敦五同昇同豐謙裕邵蔚和八户各一元又來仁豫募四百廿五册仁豫　七千一百五十文補過氏光裕堂曹楙謙陳斌四户各一千文此摺共合來洋十元晋源來四百廿三號册源豐潤京平銀廿四兩陳文田十二兩周桐爵八兩無名氏吳正林無名氏樂無名氏溝麽大有三成書屋殷如璋王引昌姚景夔九户各二兩祥和號一兩孫宗麟京錢三十吊陳惺馴趙舒翹二户各二十吊陸光祖王汝礪王遵文田我霖方連軫承厚鄭德基殷鴻疇費兆錕劉志烈彦愷　杰世桂王希曾梅菼馮鍾岱李紹勳張成勳十八户各十吊張西園王炳奎石鏡潢關以　四户各八吊景文貢成綬王樹玉何晋德閻錫齡阿克敦李擢英叚理林星慶王守堃溥琦劉子煥定成余連萼陳秉松丁毓琛馮啓心賀頎宋貽壽十九户各六吊趙時熙穆騰額樂善徐德沅李善初承毓劉錫三黨蒙施曰霖朱懷曾善佺蔣茂蘭吳宗翰程留蓀十四户各五吊齊督松武戚潤如餘慶尚儉泰平康常明枆恩齊世名賈潤周祥鈺董蓮邵懿瑞法承源十三户各四吊以上來摺共合二七銀九十四兩二錢荆溪縣錢八十元錢一百千文○上旬共收鎖三千一百四十七兩零四分洋二百六十一元六六九合二七寳一百七十四兩六錢零九厘錢一百千文六零六六合二七寳六十兩零六錢六分內銅洋四員扣除銀二兩零七分六厘○大共上旬扯收二七寳三千三百八十兩零二錢三分三厘連前共收二七寳六千四百九十九兩三錢一分零一毫○初一日付柳少雲手二七寳三千零五十二兩八錢四分又付九百兩初五日付柳少雲手二七寳一千一百兩除付仍存二七寶一千四百四十六兩四錢七分零一毫 
[浙省撫轅抄]  
　　十一月十一日通判余紹僑禀知本日交卸望江門外總巡接辦城門總查差餘杭縣孫禀辭赴任調補烏程縣徐振翰謝藩飭準補補用縣過鑄禀知本日接辦望江門外總巡差十二日署寗海縣路差人晋省禀謝藩飭題補東陽縣缺禀安調補慈谿縣尹麗樞交卸浦江來省禀到補用按經歴張元凱禀知臬委民山門外保甲差本日到叚 
[蘇省撫轅抄]  
　　十一月十六日從九黄鈺銷蠡口厘卡差未入祝丙南銷虎邱厘卡差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月初三日京報全録]  
　　宫門抄○發抄旨五道○江督左等奏請分别給奬摺○又奏請仍准奬勵片○滇撫唐奏撫恤災區情形中○漕督楊奏請頒匾額片○廣西　倪奏　更止片○大臣英奏爲奏聞指○大臣景奏爲請自摺將軍希奏委署同知片○十　月初三日理藩院鑾儀衛光禄寺厢　旂值日無引見○翰林院代奏徐會澧謝授侍講恩○徵貝勒麟書阿昌阿各請假數日○侍衛處奏派口外賜奠派出　有慶陞兆珪全福舒璧和保○召見軍機○發抄劉秉璋奏補用令鍾大鈞等期滿甄别奉旨吏部知道欽此○又甯紹台道瑞璋飭回本日奉旨知道了欽此○又會稽縣已故從九品沈嘉平捐田贍族請建坊旌表奉旨着照所請該部知道欽此○譚鍾麟奏校閱　標秋操情形奉旨知道了欽此○又儘先叅將李長富等改奬奉旨兵部議奏欽此○○大學士兩江總督臣亡宗棠頭品頂戴汀蘇巡撫臣衛榮光跪奏爲　明蘇省海運光緒七年分漕白二糧辦理徑運在事出力官紳書吏懇恩分别治奬恭　奏斬聖鑒事竊照蘇省光緒七年分蘇松常　太九府州屬徵收漕白二糧並金壇縣世徵採買各欵共正耗米七十二萬四千七百一十二石零循案在滬雇募沙衛各船並叅用招商局輪船分裝由海運津由糧道王毓藻在津督飭承辦各員　兌過剥分　轉運計自光緒八年二月初三日起在滬陸續放洋運津於三月二十四日先後轉運抵通開兌至六月二十一日止將正漕採買各欵米石一律交兌完竣承辦各員董俱能實心任事愼始圖終自上海受兌開行各船涉歴重洋先後穩抵十津運通交兌早充天庾辦理甚爲妥速所有津通各處在事出力各員董前准前署直隷督臣張樹聲　明勞績開單咨蘇核奬當經轉行司道覆查彚辦在案兹據蘇州藩司譚鈞培會同臬司許應鑅蘇松糧道王　藻蘇松太道邵友濓按照單開官紳並查明蘇滬等處辦事出力官紳書吏曁水師巡護出力各員弁逐加確核詳請奏奬並准江南提督臣李　斌將輪船出洋巡護員弁擇尤開送彚奬前來臣等覆查光緒七年分蘇省海運漕白二糧曁抵徵採買米共七十二萬四千七百餘石照案招雇沙衛各船與輪船兼裝並運抵津後徑運通倉交兌其籌畫南北各局用欵分司津通等處雇剥運交實屬任重事煩所有在事各員董或辦理轉運彈壓稽查或勾稽銀米雇船監兌或銀米首先全完或出洋認眞巡護均能任勞任怨實力實　洵屬急公奮勉倍著辛勞除出力稍次人員核實删剔毋庸給奬外謹將辦理海運出力各員紳書吏擇尤酌擬奬叙等差繕其清單恭皇御覽合無仰懸天恩　准分别給奬以昭激勸理合恭摺具奏伏乞皇太后皇上聖鑒訓示謹奉軍機大臣奉旨該部議奏單片併發欽此○○左宗棠等片再查吏部銓選章程保舉限制條下開載天津通州騐收海運米石除直隷人員之外不得調派列保津通兩處所保人　以一百二三十員作爲限制等語兹准吏部咨議覆張佩綸録奏嚴核保舉案內議令將江浙海運一體照辦核定員　各省亦以六十五員爲率等因具奏奉旨依議欽此移咨到臣旣經轉行司道遵照在案口等伏查蘇省海運漕米自同治十三年改辦徑運通壩責重事煩員董益增嗣於光緒五年經前撫臣吳元炳會同前督臣沈葆　附片奏定酌派津通文武員弁紳董共六十五員省局十員滬局二十員當事竣請奬乙時連得銀米首先全完州縣出洋巡護武弁共有一百餘員已將出力稍次百核實删剔並無冐濫其每屇所保津通兩處員弁核計不及六十五員本未逾於現定新章之數惟章程內稱保舉先換頂戴作爲一層加級　准給予尋常一級從優者再給予紀録二次概不准請加二級一級所有光緒七年冬漕海運保奬間有聲請先換項戴及隨帶加級現　未符相應恭懇聖恩俯念該員等出力在未經奏定新章以前免照新　核計仍准分别給奬以示鼓勵澽蘇藩司譚鈞培糧道王□藻詳請具奏前來臣等覆核無異除飭將此次奏定章程以後辦理海運出力奬案遵照　章核辦並咨吏部查照外謹合詞附片具陳伏乞聖鑒勅部核覆施行謹奏軍機大臣奉旨覽欽此○○唐烱片再據保山縣具報縣屬東哨地方本年五六月間陰雨連綿河水盛漲至七月上旬又復連日大雨以致水勢浩大將漁村東岸河隄冲刷倒灌淹壞田畝地面較廣又　廣通縣　黑并提舉先後禀報元永二井於本年八月中旬雷雨交作山崩水漲將河岸冲倒時在昏夜淬不及防加以兩山陡峻樹木竹石坍塌壅塞水被阻邉沿河灶房民居大半傾圮漂溺人畜淹壞鹽平被害甚衆等情當經會同督臣檄行司道分委幹員馳往查勘並飭各地方官趕緊宣洩積水　一查明被災户口分别輕重妥爲撫恤由善後局酌撥銀兩發交該員等承領散放務期實惠均沾毋令一夫失所以俾副聖主痌瘝在抱矜恤災黎之至意除飭并員迅將淹壞井灶設法修復鹽平設法　煎並杳本年錢糧鹽課應否减免緩徵均俟該員等覆勘到日察看情形现行核辦外所有保山縣及元永二并被災　員查勘撫恤大概情形謹會同督臣岑毓英附片具陳伏乞聖鑒謹奏車機大臣奉旨知道了欽此○○楊昌濬片再據署淮揚海道徐文逹詳稱甘江防汛委員王慶恩等禀稱該汛當盛漲之際兩堤盡漫湖河通連惟仗一綫東堤以衛下河州縣生險之夕遙見紅燈數對沿堤明滅卽之卽無居民莫不共覩部伯鎮南大土廟神幔掀於一旁若有出人之狀者數次第一次在七月初五夜次日卽起風暴各工正在危險之時忽然風息浪平鐵牛灣關帝廟七月十一夜現紅光舉室通明居民傳以爲異次日陡發西北風暴一刻卽息此皆仰賴神靈默佑化險爲平等情並據該管廳縣轉據紳士徐　林等禀同前由伏查本年大汎比之上年水勢更漲揚屬地處下游衆水匯流江潮又托兩岸均虞平漫岌岌可危屢禱神祗顯著靈應或工正危險西風不作或風起西北旋轉東南車南兩壩用　遲開無碍秋成邵伯等處險工亦得搶護平穩以保下河生民詳誰奏懇頒發匾額藏　等情前來臣等伏查本年　郵水勢長至一丈六尺五寸實爲非常盛漲兩岸險工層見迭出幾至人力難施乃兩月以來西風甚少雖有陣雨旋卽放晴俾得工程應手保衛民生若非神功佑助曷克臻此而邵伯　靈貺昭然尤爲官民共見合無仰懇天恩　發風神廟大王廟關帝廟匾額一方交臣等敬謹懸挂以彰崇報而迓神庥除報安瀾摺內奏請藏香外謹會同合詞　片具陳伏乞聖鑒謹奏奉旨已録○○倪文蔚片再准吏部咨選用州吏目全啓經　任廣西巡撫張樹聲奏保　平竄擾越南等處匪徒請奬清單內聲叙書吏雙月選用州吏目全啓請仍以州吏目不論雙單月儘　選用核與章程相符應請照准於光緒六年三月初九日具奏奉旨　議在案今據該員　具本籍赴選咨文聲叙係廣西監生報捐州吏日雙月選用前後所開出身不符應合查明該員出身因何不符之處覆奏到日再行核辦等因當經飭查去後兹據藩司徐延旭查明該員全啓實係由監生報捐州吏目雙月選用在營辦理軍務文案是以誤作書吏列保詳請具奏前來臣覆核無異理合附片陳明伏乞聖鑒飭部查照更正施行謹奏軍機大臣奉旨吏部知道欽此○○奴才英亷奴跪奏爲循例揀補尚膳副併膳房拜唐阿差缺恭摺奏聞仰祈聖鑒事恭查嘉慶五年六月欽奉諭旨東陵西陵所有應行送京引見之茶飯香燈拜唐阿等俱係微末之差道路遙遠往返不無糜費嗣後遇有訣出着交各該管大臣揀選奏補不必送京引見以示體恤欽此又道光七年四月欽奉諭旨茶膳副委副內管領等缺衹係金　虚銜若概令咨送引見資斧未免拮据嗣後著照該處荼膳拜唐阿之例專摺奏補毋庸咨送引見等因欽此欽遵各在案茲景陵出有膳房拜唐例一缺奴才揀選得閒散拜唐阿　明阿擬補又孝東陵膳房拜唐阿兼尚膳副寳善於本年九月二十一日奉旨騐放端慧呈太子園　副內管領之缺其寳善遞出端慧皇太子園尚　副一缺揀選得景陵膳房拜唐　佛爾國春擬補俟命　之日奴才照例　咨吏部户部內務府查照辦理謹循例恭摺奏聞伏乞皇太后皇上聖鑒謹奏軍機大臣奉旨知道了欽上○○奴才景壽跪奏爲請旨事奴才景壽前因受暑染患肝氣迭蒙聖恩賞假調理並派員署理事務奴才雖經醫治而肝氣仍復作痛且不時頭絃又兼兩　行　維艱伏思御前大臣掌衛事大臣差使緊要奴才再四思維實難勉力支持惟有籲恐皇太后皇上天恩將奴才一切差使悉行開去俾得安心調理出自鴻慈俟病愈卽行求賞差使勉圖報効所有奴才因病未痊墾請開缺緣由因乞聖鑒謹奏請旨奉旨已録○○希元片再據吉林道顧肇熙詳稱伯都訥同知邵守正因案調省所遺之缺應卽遴員接署查有委用知府同勳亷明穏練堪委署理等情詳請具奏前來除飭檄令遵照外理合附片具陳伏乞聖鑒謹奏軍機大臣奉旨知道了欽此 
 
