# 1909 - 126 - 4913028

 

Page 1

 
 
   
 
 

Page 2

 
 
上諭 
　　監國攝政王鈐章三月二十三日内閣抄奉 
　　上諭直隷通永鎭總兵員缺着雷震春補授欽此軍機大臣署名奕劻世續張之洞鹿傳霖那桐假 
　　宫門抄○三月二十三日召見軍機錢能訓 
交旨 
　　三月十八日軍機大臣欽奉 
　　諭旨每日隨從監國攝政王之大門三旗侍衞鑾輿衞等官每員每月賞給津貼銀八兩請轎之校尉每名每月賞給銀二兩均由内務府　儲司給發欽此 
論說 
[讀自治研究所章程]  
　　數月以來。各地官紳方從事於諮議局之選舉。而城鎭鄉地方自治。一若　不暇兼顧者。一二明達之士。雖知籌辦自治。較諸諮議局爲尤切。顧因手續未定。細則未頒。自謀則慮遭官塲之駁斥。放任則深恐歲月之不居。於是士民旁徨。州縣却顧督撫亦不敢擅專。而坐廢居諸。以待部章之頒布。蓋已久矣。今者各省諮議局事宜。强半就緒。民政部分年籌備淸單。業經奏定。而籌辦之始基。自治之人手。如自治研究所章程。已於三月十六日。經憲政館核覆奏定。自今以往。凡謀自治成。蹟之速見。不得。不謀。　事會董事會之速成。凡謀議事會董事會之速成。不得不謀自治研究所之速設。蓋議事須學識。辦事須才能。研究所者。所以養成自治職。員之學識才能。而爲議事辦事之資料。政府而有意督促。歟研究所爲籌辦之一事。一反手而促其徧設焉可也。吾民而亟求自治。歟聽講爲入手之。一端一撥冗而畢其研究焉足矣。然而有物以爲之。梗則所謂自治研究。所章程是已。 
　　政府紆徐爲妍之結果。而第一年籌備之關乎自治者。遲至十二月。二十七日。而始頒自治章程。韶光之虛擲。已一年。第二年（卽今年）籌備關乎自治者。遲至三月十六日。而始頒研究所章程。光隂之消耗。乂三月有半。猶嫌其早。而章程第二條云。省城自治研究所。統限本　年内成立各 
 
 
 

Page 3

 
 
府廳州縣自治研究所。應俟省城第一届聽講員畢業後。卽行派赴各屬一律設立。第三條云訟廳州縣自治研究所所長講員。卽以聽講畢業員分别派充。第十一條云。自治研究所以講授八個月爲畢業期。然則府廳州縣設立自治研究所。非待省城研究所第一届畢業後不可。非距省城研究所設立八。個月後不可。以今年論三百八十四日中。自四月計始。已消耗其一百十八日之光隂就令督撫勤於其職。凡省城自治研究所。赶速於四月初一成立。其他府㕔州。縣已必待十二月間。然後有研究所之設立。而此十二月前。府廳州縣之自治。雖有熱心志士之提倡。彼不肖有司。得執章程以難。之若督撫。揣舘臣部臣之意旨。師其紆徐爲妍之法。而所謂省城自治研究所者。固執年内成立四字。遲至歲暮。而後成立。則府廳。州縣研究所之成立。又必待明年七八月間始能普設。一研究所耳。猶迂。廻曲折若此。吾不識民部何心。館臣何意。而故爲是迂闊之章程。以阻自治。之進行爾爾也。 
　　不第此。也研究所旣爲自治職員而設。則自治職員未定之前。必先普設研究所。而後有職員之發現。據民政部奏定分年籌備事宜。則今年應指定各省繁盛。城鎭地方。督催籌設議事會董事會。是繁盛之城鎭。其議事會董事會。今年卽須設立也。明年應考核上年指定各城鎭議事會董事會辦理成蹟。是明年卽須考核其設立之成蹟也。若如本章程所云。則府廳州縣之設立研究所。最早必在今年十二月。最遲當在明年七八月。不識民政部今年之催設。明年之考核。不必待研究所之廣設。而議事會董事會。不妨先期成立。乎抑繁盛城鎭。其人民之知識。不待研究。而卽可任自治職員乎。如其不必研究也。則本章程第一條所謂自治研究所。爲造就自治職員而設。於義何居。如其必先研究也。則按照本章程。今年之研究所。且有不能普設者。安得有議事會董事會而催設之。然則本章程之頒布。不僅阻自治之進行。抑且與民政部對於自治之籌備。有抵觸者。不識責司立法之憲政館。亦有以自圓其說歟。 
　　本章程之内容。旣略述如右。然則吾民戕逍遥容與。徐待官吏之普設。而後起而研究乎。曰地方自治者。地方人民所有事者也。官設之研究所。旣因館臣部臣之故意延宕。而不令其早日普辦則唯有據本章程第四條第十一條之規定。速由地方士紳。照章呈准設立。集地方之選民而研究之。章程雖迂緩其期。而民立之自治研究所。章程所不禁。熱心自治者。其亦知所興起也乎。 
專電 
[電一（北京）]  
　　新東督錫淸帥奏東三省辦理各政開辦經費約需千萬請由部陸續撥濟奉旨照准 
[電二（北京）]  
　　攝政王面諭各樞臣深嘉程德全前在黑龍江辦事尚好有重用意程於召見時面奏臣實多病難勝重寄與江省水土尤爲不服 
[電三（北京）]  
　　江蘇請改徵銀解銀事軍機處議准試辦 
[電四（北京）]  
　　浙撫增奏保道員王豐鎬奉旨着仍交軍機處存記緊要新聞 
[奏請飭改奉省官制北京]  
　　某御史奏奉省所定官制不善糜費過巨閒員過多旣設總督復設巡撫復設左右參贊　令事權不專或互相推諉或意見不和於公事有損無益卽如所設各司中可裁撤者亦有其半現在奉省自實缺以至候補各員已有二百員故用欵已逹二千萬其故由於徐世昌過事鋪張致毫無實效徐世昌到任時尚自詡爲各省模範今若此須模範各省矣民膏易竭應請飭下錫良將奉省官制大加更改一律仿照内地辦理薪俸亦須大加核减摺上後卽日廷寄錫良到任切實妥籌奏明辦理 
[簽註刑律草案意見之異同]  
[東三省]  
　　東督徐制軍曁吉江兩撫陳周二中丞奏云詳譯總則草案之宗旨大抵以生命爲重以平均爲義以宥過爲本旨故過失皆得减刑以人格爲最尊故良賤無所區别約舉數端皆與立憲政體適相吻合非若近今刑名家之密布法網而待人以不肖也臣細核各條或遵守成規或擇取新說雖條文互有出入而綱要實主平均謹就各條有未完備及應酌改並伸明其理者簽註呈覽或冀有所補助乃或者謂人民程度尚低不能適用遂不免陽奉隂違互相觀望但奉省目開辦各級審判廳除命咨重案外概不用刑訊開庭可以觀審判詞付之公布民間稱便而結案猶較内地爲多是知舊日問刑之官無法理之思想非民之無良殆官吏之不足與言法學也查修訂法律大臣原奏修訂大旨一摺業經聲明强盜搶奪發塜之類别輯暫行章程以存其舊謀反大逆及謀殺祖父母父母等條俱屬罪大惡極仍用斬刑别輯專例通行蓋亦深知現在之風俗民情與草案微有不合但立法宜垂久遠豈能狃目前之習以薄待將來故以新律著爲常經以專章暫資遵守施行以漸旣無躐等之嫌公理所存安用一偏之議此臣以簽註爲補助而深願贊成者也抑臣更有請者世界大同文明兢化均以法律之大同覘權利之得失向以我國律例 
 
 

Page 4

 
 
與歐美異宜故各國之有領事裁判權載在約章遂爲放棄主權之缺陷今以立憲之預備改定法律果能變通成規集取新法使各國商民之在我領土者均以訴訟爲便則宣布實行或有變改舊約與各國躋於同等之一日若或調停遷就煩簡互異新舊雜揉非但乖政體一經宣布恐非立憲之良規亦爲外人所騰笑此又國際之關係而不能意爲輕重者也仰懇飭下憲政編查館會同修訂法律大臣曁法部迅將各項暫行章程編定頒行以濟目前之用一面卽據新刑律草案編定新律宣布天下上以副朝廷明愼用刑之意下以慰臣民殷然望治之心實於立憲前途大有裨益 
[陜西]  
　　陜撫恩中丞奏去此項新訂草案經修訂法律大臣採取各國成法斟酌纂訂用意至爲精博惟茲事體大推原溯本不厭求詳如君民共和父子自由夫婦平權在列邦視爲故常在中國則論以悖謬甚至危犯乘輿大逆不道及傷害尊親之罪亦從輕减雖比平人稍有區别而相去無幾於名教所關尤非淺鮮又如無夫婦女不科和姦年及二十不爲拐誘强姦强盜之重犯止於徒刑聚衆爲暴之惡人减至四等未免有失防閑如謂法尚從同無取獨異不妨聲明此項現行法律暫爲懲戒一時末俗澆風而設俟將來人民程度增高再行一體改從新律此次改訂憲章原冀收畫一法權之效權輕重之準劑情法之平似不能不詳加愼重於議法之初也抑奴才更有進者舊律於罪刑等級一字必嚴不可移易然尚有疑難之案久而不决者若於各種罪名概用渾括籠罩之詞而每一罪下刑必數等在能者用之審情入罪固爲甚便然使鹵莽者因而誤斷偏私者藉以濟奸及至失出失入反得援律以自飾則欵獄多而結案難矣至名詞文義多用東文意義近於拘執似不若改用習慣文詞較爲明顯凡此各節皆奴才愚見所及用敢縷陳以效壤土涓流之助應請敕下憲政編查館及修律大臣再爲彚核釐訂務期折衷至當於中國風俗禮教兩不相違是亦通變宜民之道也 
[桂撫奏報禁烟辦法廣西]  
　　桂撫張堅帥奏報桂省歷年禁烟情形先將禁吸禁種二事詳細陳述末叙籌抵鴉片稅釐之辦法茲將原摺分析摘要如左 
[禁吸]  
　　省城自光緒三十三年正月爲始各屬自七月爲始所有烟館與造賣烟具店戸勒令停歇改業飯莊酒樓客寓亦不准設烟供客其城鎭鄉村售賣土膏各店由地方官註册給照祇准收歇不准增開其禁吸辦法文武職官則責成該管上司查察揭報勒令戒斷復於臣署頭門安設密匭無論何項人等知有文武職官沾染嗜好並未遵戒及雖稱戒斷實仍暗中吸食者均准告發上年又設立禁烟公所派委三司總辦凡情形可疑之員隨時調驗此外各營兵夫及各學堂師生責成各管人員實力嚴禁至商民人等由各地方官製給購烟牌照並責成領有憑照之膏土各店遇吸戸購烟時驗無牌照概不准私行賣給違者一倂懲罰桂林府屬之全州地方又由士紳倡設禁烟公會將該州境内膏土各店自本年二月爲始全行閉歇士紳自仟稽查辦法尚爲切實當再督飭各屬勸導紳民仿照舉辦至設局施藥一節臣於光緒三十三年十二月卽經酌籌公欵在桂林省城倡設戒烟總會凡有志戒煙者均准赴會領取丸藥間有因戒致病者設立官醫爲之調治省外各屬由官倡設之戒烟會現據報到者共有二十餘處現仍設法提倡逐漸推廣以期普及 
[禁種]  
　　種烟地畝曾嚴檄各屬勒限種戸自光緒三十三年正月爲始一律改種雜糧違者充公兩年以來實已一律淨盡第民間種烟獲利甚豐非於禁種鴉片之外勸種有益衣食各項植物或恐日久玩生萌蘖復長桂省年來勸種之事首曰種麻前經採輯良法刋印成書分發各屬團紳村老轉相勸導現正設法籌欵設立製麻廠就地收買生麻使民間知有銷塲推廣自易次曰種棉上年派員前往上海通州湖北等處調查棉業一切情形飭令本省農林試驗塲考查棉花種類將中外種植新法舊法比較得失指陳利害編纂淺說傳布並飭提學司遍發各學堂於課餘講授藉收普及之效另訂奬勵章程以資激勸臣復恐僅止麻棉兩項未必一律皆宜因復派員前赴黔省擇其種植易成如桐茶杉漆靑槶等項購採子種運回桂省准民間領取栽種概不收回官本計自光緒三十三年秋間以來先後三次採運回桂成活之樹計數已逾千萬至於蠶桑八角均桂省本有之利但蠶桑僅限於梧潯八角僅限於邊地臣復謀推廣如南寗府屬之宣化永淳横州隆安太平府屬之左州向無蠶桑近亦漸著成效鎭安府屬之天保龍州廳屬之憑祥等處向産八角本年據報各己增植數百萬株凡此多方設法於種戸生計無損萌蘖可不至復生 
[抵補鴉片稅釐]  
　　臣前因禁烟以後十藥統稅收數漸不可靠當仿照四川成案設立經征總局將向由藩司征收各欵派員切實整頓並查各州縣地方有宰年陋規一項名曰牛判一倂飭由該局將各屬向來宰牛數目切實淸查革除陋規酌量抽收經費現在該局甫經開辦總核各項實能征收若干尚無把握俟辦有頭緒再將詳細辦法奏咨立案惟約計此項征收所增之欵以之抵補本省土藥統稅尚恐相懸甚遠自當體察各省情形通盤計畫倘有一得之愚另行據實直陳上備採擇 
[政務處議復李叅議條陳内容北京]  
　　會議政務處議覆李稷勳叅議條陳一摺云原奏所稱各節大要主於裁汰冗費冗員而歸本於綜覈名實崇奬廉恥以期轉移習尚澄淸治本誠屬新政之急務而多爲今日所已行查吏部奏定考核調用人員切實辦法與度支部奏定淸理財政章程俱爲剔除冐濫起見業均先後奉旨准行實於限制吏道均節財用之法已極精審至稱進行成績擬製簡明表册由都察 
 
 

Page 5

 
 
院政務處監察鈎考一節此卽憲政編查館辦理統計各表之意上年該館奏定逐年籌備事宜欽奉上諭責成内外臣工依限舉辦每届六個月將籌辦成績臚列奏聞並著憲政編查館奏設專科切實考核言路諸臣留心察訪倘有逾限不辦或有名無實均得指名擬實糾參等因凡有督責進行之法早在聖明訓示之中現復疊蒙詔旨申戒再三敢小懍遵切實辦理所有考核專科業經憲政編查館奏設並將统計民政財政表式奏明頒布將來各衙門依限塡報應卽由該館隨時製就簡明各表進呈御覽似此責成旣專攷察亦備足以促進步而除積習自無庸别定科條轉蹈法令煩數之弊三月十六日奉旨依議 
[按此事略情已見昨報]  
[蒙古王公會之發現北京]  
　　蒙古土爾滬特王行將歸國在東時以蒙古運命日漸危迫非淬厲奮興集合團體無以救亡特上書在北京之蒙古王公懇其先行組織會社凡關於改良蒙古之要政共同研究現聞蒙古王公中君推那親土爲首領在北京設一蒙古王公會其首先研究者爲軍備次爲學務路礦曁保護商業方法 
[淸理財政官會議近聞北京]  
　　澤尚書前曾諭交財政處咨查各省現辦財政人員銜名飭各該省造具報以便監理官到省接洽刻已通咨各省矣財政監理官十六日在度支部財政處會議决定淸理辦法擬卽通電各省飭由光緒三十四年八月起飭各督撫先將地丁一項速造淸册一本詳表一通以備稽核部案又議監理官到省後隨時察考外洋銀圓行使内地不能抵制原因以備預置抵制政策 
[江督端致北京農工商部電（爲南洋勸業會事）]  
　　北京農工商部溥尚書鑒敬電悉勸業會事承大部鼎力提挈感佩無已茲事體大用宏在東西各國每由政府創之於上商民應之於下以培國家富强之基我國初曾非明降諭旨不足以聳天下之觀聽貴部覆奏時擬懇仿照各國成例首請頒發上諭宣布開會綱要欽簡親貴爲該會總裁貴部爲審查總長方爲正會長並責成各省督撫籌辦出品協會南洋所屬各府廳則由方通飭各於本年先辦物産會以爲勸業會陳賽之預備所有籌備經費五十萬元官商各半商股已逐漸招足官欵亦經指定候撥另函奉覽至免稅印花二事度支部竟未認可除印花一項原擬請度支部派員試辦現已别擬辦法由方另案議復外惟賽品免稅在歐美日本諸邦卽他國入口赴賽之物亦多豁免稅釐内國勸業賽會則政府無不任提倡奬勵補助之責未聞有勸人赴賽而遽征以釐稅者中國前無所受商民知識又甚幼稚卽免稅尚恐未必踴躍否則商人愈爲裹足誠如來示有竭蹶不支之患此事於勸業會成敗攸關方仍擬明定賽品免稅細則轉運聯軍專摺奏陳現值貴部覆奏應請申明保護實業政策免稅理由俾本會得資成立以追世界競爭之趨勢而開吾國實業之先河朝廷預備立憲原爲國計民生貴部擘畫周詳亦同此恉此次勸業會本爲第一次特别賽會與他處勸業場陳列所辦法逈異倘荷玉成將來開設全國博覽會世界博覽會亦得樹之基礎逐次程功事關大局尚祈大部有以主持而維護之一切未盡事宜統候卓裁見復無任跂盼 
[京師近事]  
　　度支部澤尚書以前年幣制紛議歷久不决至昨秋雖奉明詔决定但終未合世界各國之通例故施行頗多窒碍此次旣經設立幣制調查處卽宜先從根本上下手確定本位使一切補助貨皆由本位轉移若徒斤斤於目前銅元之弊害不復爲根本之圖非計之得也日前曾以此旨陳之攝政王甚荷許可澤尚書幷謂調查處之提綱挈領雖是尚書專責但旣經另設處所卽不可無總持其事之人擬派本部右丞傅蘭泰爲幣制調查處總辦不日常卽奏聞 
　　會議政務大臣會同憲政編查館及陸軍部堂擬訂外官制除前編制局編定各職外有加各省總督爲王行政大臣巡撫爲副行政大臣之議未悉能否確定 
　　張相國日前與學部侍丞參各堂議定交諭京師督學局轉行傳飭京師各學堂學生務於二十日赴部由總理學務大臣張相親自當堂分别考試以重學務 
　　日昨攝政王於召見軍機時詢問各部院各督撫所奏籌備事宜攷核從何處下手南皮相國對以憲政貴在實行不在虛文如上下相蒙卽中國前日之敝政遑云憲政應西憲政編查館各員詳細勘核所奏各節之已施行者是否各部院各督撫非飾一時耳目之計如有欺飾之處重則請旨斥革永不叙用輊亦須交部議處其尚未施行者則須考核該省該部院現時之程度有無言易行難之處加簽詳註彚奏請旨核辦以昭切實聞攝政王甚以爲然 
　　學部喬右丞樹枬日昨在攝政王前進講大淸律首進一言曰祖宗之法不可輕變王聆其言而微哂之次日與某相國言及喬丞進講事謂多半頑固語 
　　出使美國大臣唐紹怡日前有電致軍機處及外務部云現考查財政事宜已畢業從西比利亞鐵路起程經由東三省回京並聞唐專使回京之期約在月杪 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　 
 
 

Page 10

 
 
接緊要新聞 
[設立淸理財政局之奏報]  
[奉天]  
　　前任東督徐世昌片奏中國各省財政向無統一機關每患紛雜奉省自設立度支司以來財政已有匯歸之所自非設法淸釐合全省收支之欵目計終歲出入之盈虛仍無以爲裒多益寡之方而立預算决算之準現於三月初八日在省城設局開辦檄委奉天度支司使張錫鑾爲總辦度支司僉事留奉委用道趙臣翼省城稅捐局總辦補用道齊福田爲會辦其餘科長科員等差飭令遴員派充以資開辦三月十六日奉硃批度支部知道 
[河南]  
　　河南巡撫吳重熹奏稱臣於本年正月接准部章隨督同司道悉心商酌預知出入欵項繁雜非遴員分股覈辦無以理其緒而淸其源卽於省城設立淸理財政局照章派委藩司未壽鏞爲總辦並委總辦釐稅局兼籌欵所新授南汝光道于滄瀾總辦支應局署開歸陳許鄭道候補道王夢熊爲會辦已於二月二十五日開局在案辦事細則曁分科辦事局員職名己由該局造具淸册其未盡事宜俟監理官到豫再行商榷三月十五日奉硃批該部知道 
[西報譯要]  
[日本送葬專使行蹤]  
　　字林報載二十二日東京電云伏見宫貞愛親王己於昨日在奉天乘坐晚車前赴寛城子 
[安徽鐵路借用英債]  
　　文匯報云據某報載稱安徽鐵路已由英國寶林公司出資建造官路共長八百里每里　費平均約銀二萬兩共借欵銀一千六百萬兩以茶鹽特别之釐稅擔保皖省當道已奏准增加該稅抵補 
[英員稱述中國禁烟實力]  
　　又云英國自由黨議員蘭特瑙君赴滬辦理萬國禁烟會事宜現已公畢回國萊君深望禁止鴉片貿易之舉可以告成並謂中國確已矢志痛除烟毒十年之後必可告成大功 
[英議院問答粤漢路債事宜]  
　　西四月二十一號英國下議院集議時議員海士萊登君起問外務部次官云駐京英國公使對於中政府承借德國債欵建築粤漢鐵路一事已否行文抗爭如已行文不知如何立說英國資本家已否願照德國條欵承借該欵外務部次官胡特君答稱德國所擬之條欵中英公司殊不許可駐京英使已遵外務部訓令向中政府行文詰責謂照此條欵借用外債實屬違背一千九百零五年中國與英人約定之言其詳情前於本月七號已答告某議員矣海君旋又起問一千九百零五年九月九號所籤關於建造粤漢鐵路之約究係如何措詞該約係由何人代表本政府籤押所述之約是否僅爲某華員致與一人或多人之信札胡君答稱所述之約係前兩湖總督張致漢口英總領事拂萊塞之公牘因當時英國假欵與華向美人贖回該路故有此約以爲報酬之計 
[中國學生私取文件被控]  
　　又云法國練習艦巴達號近有中國學生楊國華（譯音）在某員寢室私竊文件發覺被拘該學生將所竊文件與某本國人同赴比京以寫眞器錄下復携帶　船當被查出控諸某吏該學生不認犯竊自稱吾係華人對於祖國負有責任吾旣奉委在巴達號充任海軍員則關於法國戰艦之事自不能漠然置之原擬仍將該文件置於原處並非奸細亦非竊賊云云據法國海軍部告某訪事云所竊文件頗關重要今惟有以竊罪懲之現該學生拘禁桑脫獄中 
分類新聞 
政界 
[浙江淸厘財政辦法浙江]  
　　浙江財政總局移知各司道文云查部章内載各省淸理財政局職任一爲造送光緒三十四年分出入欵項詳細報告册及宣統元年以後各季報告册一爲造送各年預算報告册决算册一爲調查財政沿革利弊分别門類成詳細說明書送部查核一爲擬訂各項收支章程及各項票式簿式送部是四者皆爲本局所有事而限期有遲早卽開辦有後先茲當開辦之初應從光緒三十四年出入欵項詳細報告册及宣統元年各季報告册入手特各衙門局所欵目不同情形又異如丁漕奏銷有當年隔年之别鹽課額引則有壓銷溢銷之殊關稅則常關新關銷結參差釐稅則正捐雜捐存墊糾葛恊解不至挹注爲難歲計不敷挪揜曷免今欲劃淸界限歲會月要非先由主管各衙門局所按欵造報無可依據造報之法固須將原額蠲緩停减徵解支存欠墊各細數並比較上年盈絀之數一一列明必將本色折色内銷外銷始末源流與夫銀洋糧鹽官定市易價值時增時减一切沿革利弊參稽成案斟酌現情着爲册摺或檢原案卷宗隨同附送以資考核事屬創辦並無成式可循全在各衙門局所各就經管欵項依數編造大綱細目賅括無遺其光緒三十四年欵項尚有未届奏銷者擬先一概截至是年年底止列爲一册若年外續收續放或截至本欵完淸爲止奏銷近者則截止奏銷爲止另造一册以完是年出入總額其有三十四年經收三十三年以前之欵無論補支上年或支銷年年各項亦應另造一册與三十四年之册同送以見一歲出入大數並將已未列入统計表册之處在册登註仍於宣統元年按月報告册收將支本年及以前各年欵目分别全列以備按季彚編並與歲報各册互相考證本局甫經成立時未三月應將 
 
 

Page 11

 
 
本年正二閏月報告册一律補造同送定限上季册於下季到部上年册於本年年底到部時期本不甚寛而各處造報到局以後尚須確核尚須調查尚須彚總尚須編訂必幾經研求詳審乃能集事更賴各衙門局所推誠恊辦於取造各册調查各卷隨時辦復無漏無隱共維大局庶臻妥速而免舛誤 
[江督批駁請革學生之荒謬南京]  
　　廣信府上饒縣教育分會以流品不分破壞學務等情禀奉江督批云據禀本邑鐵案皂裔吳效良之子原名作霖更名啓瑞運動冒考入兩江師範附設之中學校肄業應卽開會提議禀請地方官曁各憲飭吳退學幷由縣申請兩江師範學堂斥退等情查貴族平平階級世界各國本未能一律剗除惟絶無阻人向學之理乃不謂該會竟黏呈同治三年吳姓考試舊卷案幷欲令兩江師範學堂將學生吳啓瑞斥革以教育名義作此無意識之謬舉殊可痛恨該生吳啓瑞雖爲皂裔旣能有志入學本部堂方奬勵之不暇豈有强令斥退之理且該會須知普通教育爲義務教育義務云者無人不入學之謂况現在浙江墮民廣東蛋戸無不咸與維新一例入學該會以教育爲名於文明公理縱未深究豈有學堂規則朝廷政令全未明曉之理江省辦學近十年尚有此種教育會出現於世興念立憲前途能無深懼此事訟端甚微影響極大仰西學司將禀中諸人查明有無挾嫌情事如果查有實據應卽照例懲辦至該縣教育會應另行選人組織如在禀之人有充學堂教習者應卽辭退以免貽誤學生仍將辦理情形具報 
[宿州禁種鶯栗之不力安徽]  
　　安徽宿州李銘楚以烟苗因窮民靠此度命未盡剷除等情禀奉江督批云查禁烟政策不外禁吸禁賣禁種三端三者之中尤以禁種爲拔本塞源第一要義查江南出産烟土地方以徐州府屬爲最經本部堂節次示諭並委員會同印官周歷隴畆剴切勸導限去年秋季起一律禁種現據禀報禁種一事各屬紳民均踴躍從令改種雜粮間有偏僻之處私行偷種悉經搜查勒令犂毁該州與徐屬毗連當亦有所問見若因窮黎靠此度命姑留一二以示體恤同一種烟或禁或否不惟該州人懷觀望將使鄰封犬牙錯出之區亦且生心影射矣其爲患可勝言耶總之政令貴乎齊一姑息適以養奸以老農杇婦貧苦之故留茲遺孽此與飲鴆止渴何異况據所禀該州烟苗僅餘十之一二爲數無幾卽念彼嗷鴻代謀生計另籌彌補想不甚難仰安徽禁烟公所轉飭該州督率紳董將禁烟事宜妥爲辦理勿稍怠玩寛縱致干重咎 
[自治會定期開大會議蘇州]  
　　蘇省地方自治會以本年春季照章應開大會茲定於二十七日仍在干將坊言子廟開會集議設立研究所並推廣鄉鎭宣講所辦法茲已刋單通造矣 
交涉 
[余發程因傷殞命之確據九江]  
　　英捕嗎仕擊湖口人余發程一案業由九江道台於十七日聘到美國醫士卽於十八日黎明由徐委員輔仁偕同府縣及該醫士並屍親諸人同至南門外屍場經美醫士將余發程屍身剖視刀痕劃處有鮮血湧出濺及醫士之面該醫士又將心經以次細加檢騐並無纖微之病及驗至小腸則血管裂斷正近外面傷處其爲棍擊無疑該醫士遂對衆人曰此卽因傷殞命之據也蓋血管斷則周身之血逆流貫注於胸際血阻而氣乃閉直至十數日後血猶不凝而濺愈見前此並無他病非惟諸經無恙卽血亦無恙也旋由美醫士謁見潯道籤明驗單存案潯道遂復據情照會領事略云貴領事前次照會内云經西醫驗視其人身弱血停身死等語本道派徐守至貴署面談貴領事告以並無實在憑據法律上不能定該捕之罪本道現請美國醫生來潯已將余發程屍身剖驗由該醫生寫有驗單爲據因此照催貴領事查照希卽將此案應如何公平擬辦之處迅速見覆 
　　附高巨屏致諮議局電文南昌諮議局憲鑒經徐紳敬熙傳撫憲諭後各界遵卽靜候潯道按律懲辦案延及今尚未緝兇公憤日甚將釀重大交涉懇請撫憲電促潯道照約力爭以伸誣枉高巨屏叩 
[教堂升糧圖佔浙江]  
　　寗海胡正端電致撫藩運各憲文云天主堂冒陞小海塘糧預埋爭佔現邑尊會飭勘訊教民朱和來等恐虧避甬串人庇護叩恩主持 
[日商索賠開礦噐具漢口]  
　　漢陽禹糧山素産蠻石前有日商龜二郎向山主樊姓租訂開採業經其滿退租封禁惟該日商有開礦器具及敷設輕便鐵路鐵軌堆存鑛地現被人盜賣日商控由日領照會關道索賠經齊觀察據理駁復一面札飭漢陽縣迅派差捕緝捕追贓以盡保護責任而杜口實 
[粤督議將電燈公司贖回自辦廣東]  
　　粤省電燈公司向爲英商旗昌洋行資本每年溢利頗豐現督憲以此項營業操諸外人之手有碍主權擬設法與該公司熟商贖回自辦應需價銀及整頓之費約一百一十餘萬元由官家担任一半餘一半分招商股已有殷富多人將股認足不日卽可商妥接辦 
學務 
[龐視學到常常州]  
　　省視學龐君芝前於十二日到常卽往武陽公學育志爭存冠英各學堂查視一週並在冠英學堂商明堂長莊苕夫君特别命題考試高等四年級學生聞莊君陪同龐君親行監試自午後一點鐘至四點鐘始行畢事龐君卽於十四日回蘇充複選舉監察員不日尚湏再來調查鄉學 
[咨送學生考試優拔蘇州]  
　　蘇垣本年衆行考試優拔存古法政兩校學生例得與考昨經該校各監督將各生姓名籍貫列册咨送提學司備核俾届時一體應試又三縣各生員日來赴學報考優拔者興高采烈甚形踴躍學師贄儀自兩元起至七八元不等現聞定月底截數報名 
[冠英學生赴鎭旅行常州]  
　　十六日淸晨冠英學堂堂董莊幼蓉君正教員王杏溪君及各教習率高等級學生七十餘人附汽車赴鎭江旅行到埠後先往叅觀中學堂次登金山在曹家花園休憩攝影又登北固山甘露寺遊覽畢入城由商會坐辦曹介之君紹介宿於綢緞公所十 
 
 

Page 12

 
 
七日復參觀丹徒小學堂仍附汽車回常 
[投考存古學堂被斥蘇州]  
　　蘇垣日前有海門廳監生沈寳順黄樹模投考存古學校經提學司出題考試將試卷呈送撫憲察核茲悉陳伯帥詳加披閱以該生等文理平常未便錄取已飭該生等遵照矣 
實業 
[川督注重實業四川]  
　　蜀省新辦之商礦實業學堂爲川督趙次帥所立其目的全在改良陶磁器之製造現已派員赴日購取陶磁業之器械並在日本聘請東京高等工業學校中之窰業科教員黑田改憲氏現已將合同訂妥不日束裝赴川 
[松花江航船問題吉林]  
　　松花江上游航業前東督擬倂郵船局一處管理茲聞吉林公署日前特將窒礙詳情咨覆欽帥略云松江上游航路僅由省至小城子一叚其下游抵哈埠一段中間隔有新城境地三百餘里水勢較淺礁石尤多疏濬開通無此財力故聯絡甚難是哈埠實爲下游起點若使回顧上遊省城殊嫌隔閡况吉省官輪成立時上自省至小城下自哈至三姓卽係各認一叚本不相聯刻當添購船隻量加推擴郵船局距省過遠實有鞭長莫及之虞因應稍疏前功盡棄不如由吉省歸勸業道管理呼應較靈且從前簽定郵船局簡章本未將省至小城一叚列入現在時勢輕重正江權仲縮所關自應仍照原議俟日後江路開通郵船發達再行徐議歸倂以一事權哈爾濱江防隊議訂三月初一日開辦嗣聞濱江廳何子彰司馬以該隊常年經費無著恐難持久且官輪不日行駛沿江上下需隊防護當親與官輪局總辦王子翰觀察面商擬將江防隊交該局直接統轄以節糜費 
[蘇路北線招股揚州]  
　　寳應縣陳令前奉郵傳部札文以蘇路北線缺欵甚鉅望設法招集等語當卽照會地方紳士於十七日午後二句鐘在明倫堂開會招集聞入股者頗不乏人 
[商務總會紀事蘇州]  
　　蘇垣商務總會昨有南洋勸業會調查員到會調查蘇屬各土産及製造品物以便選取赴會陳列並擬在蘇設立分會以便提倡實業該會總恊理等均表同情並擬卽在商會陳列品物以襄美舉 
雜記 
[電禀原告被押浙江]  
　　湖屬長興紳商李兆唐周樹滋張季良等電禀浙撫云十八日長興縣提訊楊毓英控追蔣壽同侵吞繳價公欵一案楊毓英反遭冤押情急拚死乞卽救援 
[旌奬西商之原由漢口]  
　　鄂督陳小帥昨題贈漢口匯理銀行西人伯樂德一聯文云排難解紛海邦義士通權達變商界偉人當飭轅下巡捕送交夏口廳彩亭鼓吹抬至該行懸掛聞因伯君於去歲漢口銀根吃緊時他銀行紛紛收欵匯理獨放出現銀挽救市面故小帥題是聯以旌之 
[無爲州巨匪解省安慶]  
無爲州私造軍械匪徒吳朋卽吳黑皮又名吳黑先生前經李葆林參戎迭派偵探密捕未獲日前經偵探長王德林干戎仍在該州境内拿獲解蕪寄押縣禁前日經省憲派知州蔡崧萼來蕪迎提到省 
淸談 
[敬告新議員一]  
　　蘇寗歸議局分合問題。爭持數月。而今始大定。預備議案。有所著手矣。我江蘇新議員試思之。今日有一最切於國計民生之事而極難解决者何事乎。此最切放國計民生極難解决之事。而尤爲今日所最急。各議員不可不預先商榷者何事乎。竊將於此事占議員之程度也。 
[敬告新議員二]  
　　旣合設一局。則寧蘇如一家。然無爾我之分也。寧蘇於財政上之關係。本有不易分晰之處。若分設兩局。無異如弟兄之析産。辦理必致困難。今旣合局。則集一省之議員謀一省之利弊。自當團結一氣不分畛域斷不可各顧一方面而稽存絲毫之意見。則江蘇之幸也。 
諧著 
[天上還舉議員資格]  
　　玉皇一日宏開慧眼。急圖維新。以李太白熟悉洋書。派往東西各國考查憲政。借王母蟠桃園。設憲政編查館。文昌奎星爲總裁。又以憲法須開議院。而以天上人民程度太低。先設諮議局以立治基。抄取中國諮議局選舉章程爲藍本。惟選舉資格各條。頗有爭執。略述之如下。 
　　一几本省年滿二十五歲之男子具左列資格之一者。有選舉權。彭祖起言。天上七日。世界千年。若照此計之。則此年限頗覺糾紛。須請疇人核算。殊屬不便。試思神仙中人。俱長春不老。老拙亦已虛渡八百餘歲。以下界歲月計之不啻享壽數千萬年似不宜限制年齡爲是。　改　身滿七尺四字最合。車公駁曰。如小弟不及七尺。又將何如。於是定爲三尺以上。惟觀音大士等爭執女選舉權。甚力以現在男女平權。男子。二字未能賅括。 
　　一凡在本省地方辦理學務及其公益事務滿三年以上著有成績者佛祖言天上不分省界。但分三十六天。應改省爲天字。　　一有舉員生員以上之出身者。文曲星言以文舉貢爲限。武曲星曰如此偏抑。是謂右文輕武。豈以筆頭爲榮幸。以刀劍爲輕。賤耶。筆陣三千。横磨十萬然而。衝鋒陷陣用不得若輩。只可束諸高閣　已。天下作事。豈比人間顚倒。遂定爲文武同計。 
　　一曾任實缺職官文七品武五品以上未被參革者天官言包署代理在内。關帝勃然曰。天家用人。文武並重。不限制則己。如以品級爲限。萬不能偏重一途。於是改爲文武俱以七品。 
　　一在本處地方有五十元以上。之營業資本或不動産者衆議諸神。多係窮苦。除金星財神僅。有金錢資格外咸無立錐之地。應改一元以上。 
　　一不得有選舉及被選舉權者。一品行悖謬營私武斷者。（如東方朔偷桃之類）曾處監禁以上之刑者。（天吳弼馬温之類）營業不正者。（北帝龜蛇二將之類）失財産上之信用。被人控實。尚未清結者。牛郎欠天錢之類）吸食鴉片者。○鴉片煙係神仙果彭祖亞公曾食過卽不得有選舉及被選舉權。）身家不淸白者。（藍菜和之類）不識文義者。（灶君之類） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行重選候補議員開票]  
[江蘇蘇屬（常州）]  
　　二十一日選舉候補議員缺額二名已誌昨報二十二晨八句鐘仍在府學明倫堂投票計實到二十五人以七票爲當選十何鐘卽在明倫堂開票當選候補議員二名鄭祖煦十一票（江隂）華堂十票（金匱） 
[預備重選候補議員]  
[江蘇蘇屬（蘇州）]  
　　蘇撫陳伯帥前因府屬複選無候補當選人員曾電憲政編查館請卽添舉各情已登本報茲悉複選監督何肖雅太守因現奉撫憲曁籌辦處札飭遵照憲政館電覆複選候補當選人員太守卽定二十三日仍在試院内舉行如額數不足再行重選惟候補當選人應選六員旣非普通投選自應照章將次多數加倍開列至票數相同者由複選監督掣簽定之 
[官長設立]  
[江蘇]  
　　憲政館日前電覆江督蘇撫云南京制台蘇州撫台洪寒電悉寗蘇二屬議員旣據兩籌辦處呈稱京外各紳多數皆主倂入一局持論頗正亦與定章無違應准如所議設江蘇諮議局於江寗省城其寗蘇議員額數仍照定章分别選舉希卽飭遵憲政編查館巧 
[奉天]  
　　奉天諮議局籌辦處復營口廳函略云查選舉章程第三條規定選舉區域變更事項應在選舉造册以前方能一倂更改本届選舉區域劃定名册造成宣示限滿確定幷奏准咨部立案該廳改治擬於十五日而十八日爲各屬投票期時促事迫不能倉猝變更全局毫無疑義至該紳等恐廳治無一人選入諮議局一節尤爲誤會查議員之多寡有無係以選舉人數爲標準與地域之分合無涉且初選當選人尙非議員複選當選人乃爲議員是議員由初選當選人選出該廳作爲初選區與附屬海蓋投票均得選出選舉人卽可由該廳治内之選舉人選舉該廳治内之人充當議員況議員不限定初選人名册内幷不限定初選當選人名册内疊經憲政館電覆各省在案將來奉府複選區選出之議員果係何廳州縣之人此時不能預知故區域之更改與議員之有無毫無關係至以後該廳改爲直隸廳治俟届下次選舉再行照章更改希卽明白曉諭紳商等一體知照爲盼除電達外特再函復卽請公安監理張元奇十四日 
瑣聞 
[福建]  
　　福建龍巖初選投票係用連記法昨龔委員據實報告現接籌辦處覆電謂連記法違背部章凡初選當選者作爲無效宜改選用無名單記法當事諸公得此電音以改選事屬繁難已禀請地方官代爲轉詳矣 
　　按諮議局選舉投票用無名單記法法乃奏定通行章程所明定者龍巖州獨用連記法顯違章程籌辦處電飭改選自是正當辦法豈得因改選事繁稍予通融乎 
[專件]  
[湘省城縣程令起鳳禀議諮局籌辦處文（續）]  
　　伏查議員額數及選舉人數分配當選人數均係奏定章程原不敢妄獻疑義但卑縣本屬苗疆從前移寳慶同知於長安營並設參游都守防訊等官三十六員無非以籌計地方治安爲宗旨則諮議局之設似乎邊要之風俗利病或須指陳尤不便聽其獨在議員之外旣爲卑職管見所及並據　所士紳再三陳請實不敢壅於上聞且查奉發奏定選舉議員章程第八十五條本有增廣議員定額一節又各省議員額數係按照學額所定如荷憲處詳奏增廣議員名額或援照苗疆專設學額辦法變通分配章程俾卑縣必得議員一名以免向隅之處實出逾格鴻慈抑或變通外辦章程得初選當選之八百二十八除被選爲議員及不應選之外一律予以名譽議員或額外議員等項名目仍由複選監督一律發給憑照並册報憲處存案許其直接通函指陳地方利病亦可維繫其希望之心並不失採取輿論之旨蓋科舉學堂以學額小學堂爲先導於各縣無不設之區而選舉以名譽議員爲先導則僻縣有觀感之具表厥宅里卽以樹之風聲似於選舉事務不無裨益是否有當理合禀乞大人俯賜察核訓示祗遵再此項選舉人名册定二月初十日以前發申今於限内申賫並未逾違又車縣距省窵遠禀批奉到總在三個月以外此次憲批擬懇逕行擲交專差賫回以便宣布而慰輿情合倂聲明 
[籌辦處批]  
　　禀册及另單均悉選舉事爲創辦頭緒孔繁限期甚促雖經本處疊擬詳章聯翩通飭而各屬奉文承辦非草率卽遷延動滋遺誤該令獨能辦理迅速不特調查依限告竣並將正册提前編造首先賫到本處詳加檢察塡册悉臻妥洽稟陳各節議論明通見解透澈尤爲各屬所無深堪嘉許應詳請記大功二次該　府督率有方並詳請將潘守記功二次以昭激勸至稱該縣選舉人名爲數較少恐難配得議員等語查各屬電報名數多者至數千名少者二三百名不等該縣人名尚在適中將來按照全省名册分配如該縣能得初選當選人在五名以外亦未必竟無議員被舉之望所請能否變通各節事關各直省通章未便輕議應俟隨後酌核辦理再該令所造選舉人名山釐剔謹嚴甚爲合法惟選舉資格非僅以功名學識爲限其農商各流如有恒産及格者照章兼收該縣倘尚有遺珠不妨搜羅補報也幷仰知照 
[來函]  
[金匱裘廷梁君致同里某君聲明複選辭選書]  
廷梁廢人也法理事實兩無研求初選尚不敢當何論複選昨聞公言辭 
 
 

Page 19

 
 
選之人照章仍不失被選之權果爾則大類取巧之爲廷梁雖不肖不敢出此萬一竟如公料僥倖獲選惟有坐候除名之一法耳應請遍告同人勿浪費筆墨鄙人之幸亦卽大局之幸專此布懇裘廷梁頓首十三日 
　　某君原按裘公爲當世聞人負錫金兩邑重望而此次不預於複選之數是有故焉蓋公素尚淡泊於地方各種公益事務每願盡其實而不樂居其名於省諮議局議員之選舉亦然且公意凡事托之空言不如施以實力地方自治之紳董更重要於省諮議局之議員不欲兩兼致分心力故於複選期前預對大衆聲明不願應選之意幷致書於勸駕者囑爲遍告免致歧悞邑人揣度情勢知難相强重違公意因遂改圖暫不以公應選而其欽戴倚賴於公之心轉益深切而未有艾錄存此書藉示公之虛懷超度乂以見分區票選之法雖極公普亦未必能盡網羅賢德以此推之各縣或亦有類是者歟不可得而知已 
本埠新聞 
[滬道保全義塚之周密]  
　　滬道蔡觀察以廣肇公所舊塜地之旁現湏開闢馬路惟該處與同仁輔元堂塚地毗連恐有窒碍爰於昨日照會輔元堂董會同邑紳李平書君前往查勘禀復核奪 
[郵局收寄快信章程]  
　　中國郵政局定於四月初一日起收寄快信以期格外迅速惟函内如有貴重之件郵局不擔責任其所定章程如下（一）凡欲快寄之信件應有專票一張粘於信背並須在專辦快信之櫃檯或向收信專差面交（二）專票價值洋銀一角於交寄之時由專櫃檯處或向收信專差購買（此項專票分爲三聯標有ＡＢＣ之誌號交）寄之時其Ｃ號一聯由局員或專差加蓋日期戳記交由寄件人執爲收據嗣後寄件人如欲查所寄之信應持○號一聯赴局呈察）（三）凡快信已粘有專票如重在三十克蘭以内（卽英一兩約華一兩）卽作爲付足滿費（四）如有較重之信件每再及三十克蘭或英一兩卽叧加資費五分係用行常郵票補足倘交寄後查不敷數卽向收件人加倍索取是以望各寄信人於過重之信或自將郵費粘足或請專辦之員差代爲看視（五）凡快信每年不得重逾四磅（卽一千九百二十克蘭或約華六十四兩（六）郵政局承寄此項快信認眞設法力求迅速穩妥遇有遺誤之事兩月内寄件人如親身或備函將Ｃ號一聯呈交郵局查問並另加五分資費卽可索取Ａ號一聯之回條以爲收件人收到之據倘郵局無法將Ａ號一聯發交卽按掛號辦法除人力難施之事外每信一封可由寄件人請賠十元償欵茲將寄遞快信局所列後 
　　（直隷）北京保定張家口天津（山西）太原平遙祁縣太谷歸化廳　　運城（陜西）西安漢中府三原縣（甘肅）蘭州府（河南）開封周家口（山　　東）濟同周村烟台（四川）成都重慶（湖北）漢口武昌老河口沙市　　　（湖）長沙湘潭常德（江西）九江南昌府河口（安徽）蕪湖安慶（　　江蘇）上海蘇州鎭江揚州南京（浙江）杭州（福建）厦門福州（廣　　東）慶州府汕頭潮州府（廣西）梧州桂林（雲南）雲南府（貴州）貴陽　　（盛京）奉天府牛莊　（吉林）吉林府 
[義勇隊友被匪鎗斃十一誌]  
　　方雲　被人鎗斃一案原定昨日復訊嗣因英副領事領袖巴爾敦君另有要公改期禮拜五傳齊人證再行會訊 
[印人輪姦鄉女十二誌]  
　　印度人蒲及項生等强姦鄉女劉阿妹一案曾由滬道蔡觀察函致律師查詢英律茲聞該律師業已查復謂英國判斷强姦案件如果憑証確鑿所定罪名較之中國律例無甚縣殊惟必須觀其案情輕重再定監禁期限 
[工程局還欵展期]  
　　南市工程局上年歲底因不敷開支曾向道署支借銀一萬兩議定於本年三月底歸還現工程局因開築十六舖迤南一帶駁岸需欵甚殷爰於前日禀商滬道請將前項借欵展至六月底解還歸墊 
[油荳米業集議認股]  
　　内地自來水公司自奉滬道移歸紳辦後屢由紳商籌議集股經紀前報茲悉油荳米業同人亦於昨日在老白渡龍王廟開會集股各商家分别認定亦有五六百股之多 
[張園馬戲獻技]  
　　張園新到哈姆斯登馬戲於二十二日起日夜在園開演該戲班會列游各國爲遠東著名戲班前夜初演虎豹獅象猿猴各種獸戲並有西國男女技師及音樂名家跳舞中西士女往觀者甚樂莫不鼓掌稱善 
[城内]  
[訊結夙案]  
　　唐海全唐阿金　爭奪田地涉訟五年前日由縣提訊唐海全供胞姪阿金去年收得遷坟費洋一千二百元悉數吞没求追唐阿金供祖遺地畝早被叔父賣去小的不敢與較現在所爭之地係故母在日於光緒十八年間出賣共時地價尚賤共計二畝有零祇賣得洋二百元連現在所收遷坟費四百元亦祇六百元求鑑李司馬再四開導謂爾等涉訟五年亟應了結本縣衡情酌斷着唐阿金繳出洋三百元給海全收領就此將案註銷不得再有爭論兩造遂遵斷具結而退 
[限期算結]  
　　徐品蘭鮑元和等多人去年投縣禀控湯贊卿結欠往來銀四千餘兩曾由陸少山投案將湯保出詎湯出外後即保回湖州原籍延不料理茲經李司馬勒令逃人將湯交案湯供小的賬上祇欠徐等銀四百七十二兩請與徐對質始可算淸判湯交差限一個月速與徐等算明禀覆候奪 
[審訊竊案]  
　　西門城内劉秀發家上月被賊金根仙陵小孟張和尚林阿二等掘洞入内竊去衣飾等物約值洋三百餘元後被巡警總局偵探破獲解至總局訊供不諱前日解至縣署地甲王梅亭亦投案伺候訊之金根仙等均與在局時所　無異旋據地甲王梅亭供事主劉秀發祇投一路巡警分局禀報後被閘北總局破案是以不復禀報李司馬以該地甲不應捺報判笞責五百　金根仙等四犯均釘鐐收　司馬訊畢後遂命駕至西門内劉秀發　踏勘一週而返 
[畏罪圖蓋]  
　　二十五保八圖地保田洪元近因僞造方單騙抵銀洋被徐子甫禀奉縣令飭提到案詎前晚田在客棧吞烟圖　幸差投覺察尚早旋卽救活 
[兇犯遇赦]  
　　陶雲峯之子陶阿三前被兪藹三毆斃由縣將兪監禁在案刻遇恩赦祇須兇手交到銀二十兩給尸父領取卽可開釋前日兪之祖母嚴氏及母陳氏具禀到縣據稱兩代孤孀家境貧苦求請寛減李司馬准卽減至銀十兩昨由兪之祖母措齊交案諭傳尸父陶雲峯具頭兪藹三遂卽省釋 
[道批五則]  
　　李鴻進　批禀悉查上年該局經收租欵曾據禀明暫收存典原未便指爲朦收惟此項地租究應如何照市核收實計歲入若干如何分撥備用仍候示期秉公訊斷以資結束李董旣在浙幕應予摘除仰上海縣李代令傳諭知照　郭雲軒禀批抽 
 
 

Page 20

 
 
收捐欵必須出自大衆之願應俟一切議辦妥洽再行呈請立案可也所請出示之處應母庸議尤心柏等禀批此案詢准稅務司查復已牌示知照應候察斷請示辦理母遽躁瀆信成祥莊禀批　晉益升所欠民政部鉅欵迄未淸償迭奉飭提熊石秋解京嚴追卽本道衙門被倒公項亦未理結現正勒限追繳所有該莊一欵應俟公欵理淸之後嚴行追理著卽知照談雲祥禀批此案據廨員來禀已札飭將湯永生送滬質訊何以延不照辦仰南匯縣速遵前札查明禀復 
[官事]  
　　福山鎭總兵楊慕時湖北試用通判江蘇教育總會法政科畢業生楊士煌浙江海運滬局委員府經歷劉嘉樹昨均到道拜會新委一路三區　巡官南洋巡警畢業生縣丞蔣壽珩禀知卽日到差 
[正誤]  
　　十九日報載道批錯誤一字頗有出入合再照錄如下丁其昌禀批此案迭經明晰批示詎容混瀆仰上海縣迅速提案押追仍將瞿子文屢控（前報誤控爲經）揑病朦保串唆播弄各節一倂澈查究報仍卽具復母遲 
[南市]  
[借單紏纒]  
　　錢葆生前至總工程局控被鮑伯生向伊弟借去田單串同中証轉押於陸合興得洋二百五十元迭經裁判員提訊判錢墊繳抵本將單贖回鮑亦押追洋五十元在案茲原單已由陸合興繳出而錢鮑俱未遵繳昨日復訊判卽送縣訊理 
[與人何尤]  
　　南區小學教習陳伯寅將三林塘鄉人湯如山　至南區控被藉詞備贖抵單來校滋優昨由南區解至工程局訊究湯供前將田單抵於陳念　得錢一百二十千文向贖不允在縣涉訟當時小的繳洋六十元而陳則找給洋二十元小的未領後被汪前憲一倂充入學堂實不甘服求鑒孫裁判以湯自悞不能翻悔著押候該處董保到案具保以後不得再往滋擾 
[造屋違章]  
　　總工程局查悉南門内蓬萊路田九香家　造房屋未領執照聞係二十舖地甲從中包庇因於昨日先將匠頭浚瑞記傳案收押候再補傳地甲一倂究辦 
[竊賊盜棺]  
　　南區四十八號巡士查見竊賊王桃桃將銀如意銀簪四五件持至同昌押店質錢向之盤詰據稱在浦東高陸兩行暴露屍棺内盜出遂卽拘至南區解送工程局訊實判戒責一百下收押七天贜仍埋去 
[勾引鄉婦]  
　　二級巡長前晚在王家碼頭正興客棧内見有包車夫包明嘉領一鄉婦趙陳氏入内借宿向之盤問言語支吾當卽拘至工程局當值處詰知該氏係龍華人來滬幇傭中途被包勾引判包罰洋十元從寛開釋氏留　家屬具領 
[竹匠誘姦]  
　　寧波人周才寳之妻李氏去年來滬在西門外施公館爲傭今正被篾竹匠陳洪元誘至吳淞姦佔茲被周才寳查悉扭至西區解送工程局訊究判陳戒責二百下押兩禮拜氏責五十下交周領回管束 
[閘北]  
[殃及鄰居]  
　　前晚七點半鍾寶興路王姓剃頭店樓上起火延燒左右對門隣居三十餘家聞是處房屋係實興公司之産 
[借洋無憑]  
　　吳正德控趙萬祥借洋一千一百元不還昨由三路四區移送一區經德正巡官提訊因無証據斥退不理 
[乘隙復仇]  
　　米船戸沈文斌之夥姜小吉與小工某甲等素有嫌隙前日上貨時被甲等故意將米包擲下壓傷妾之面部鼻孔流血不止當由鐵路張正巡官將受傷人及工頭談洪高朱桂林一倂函送四路分局判姜送醫院醫治談朱各罰養傷費五元候姜傷愈具領 
[英租界]  
[電車傷人]  
　　聘白爾三十五號電車昨日 
下午在廣東路將薙髮匠魏云泉　倒碾傷當被三百六十五號華捕查見將魏車送捕房轉送仁濟醫院醫治又無錫人薛某在彭官處爲家丁　居普記客棧内昨日午後行經南京路被十七號電車撞倒碾傷頭額血流不止由捕車入捕房送仁濟醫院醫治 
[探夥拆梢]  
　　唐金壽偕見証王張氏等控告包探董阿三之夥朱阿士拆稍洋十元昨由捕房　朱解廨請究唐供姘婦之子張根生被婦人姚金寳控告姦拐逼娼奉判收押在案今包探董阿三之夥朱阿土向小的勒詐洋十元小的無奈祇得照付其時董亦在場求究訊之朱阿土供詞吞吐董阿三亦諉爲並不在場判朱先行枷示兩禮拜期滿再押三月董探候查明再訊 
[迭被控告]  
　　徐錦甫虧欠已閉元源莊股東沈尚之欵項延不料理昨由公廨飭差恊控將徐提案中西官以徐尚有美商控案未了判押候再核 
[限期料理]  
　　英商義記洋行控胡伯英欠銀八百十一兩延約不理昨由差探將胡傳至公堂諭令交保限兩禮拜理淸 
[爭奪家産]  
　　訐樹東昨與寡弟媳互扭由捕拘入捕房解廨請訊許供弟媳許王氏無端與小的互爭請究許王氏供丈夫於去秋身死所有祖遺城内之房屋丈夫在日己與夫兄分定尚有在松江府屬之田三百畝所有租米向歸婦人收取去冬婦人下鄉收租忽被夫兄串同地保肆行兇毆此次夫兄又下鄉收到租米十五石向之爭諭遽被毆打王襄讞以此案係爭産起釁釁邀族長秉公調處判卽將案註銷 
[打靶獲奬]  
　　華商義勇隊第三次打靶頭班金紀揚得三十四分二班係何秋士得二十七分各得奬勵品銀杯一只 
[不實不盡]  
　　羅店醫生楊鑑峰控妾徐氏捲逃等情昨晨由廨提訊氏供蘇州人年二十三歲丈夫死後卽至楊處幫傭每月工洋四元因楊欲姦佔是以逃出現尚被欠工洋十二元並被吞没衣服二件求追中西官以兩造所供均有不實判將案註銷一倂斥退 
[男女串拐]  
　　張劉氏王胡氏席江氏陳陸氏陳寳泉等串拐海門婦人徐王氏之女孩由探一倂查獲昨解公堂請究判陳陸氏交保餘均收押候移提人証再訊 
[姦拐女子]  
　　張根生姦拐姚良仁之女金寳昨經公堂復訊屬實判張押西牢九月滿期逐出女交姚領回管束 
[凌虐妓女]  
　　虹口粤妓龍姜珍時被鴇婦凌虐事爲捕房查患昨將龍妓解廨請爲核奪判暫留濟良所候提鴇婦到案再訊 
[美租界]  
[司機兇横]  
　　昨有某姓婦人携抱二孩喚坐胡阿三之東洋車行經北四川路車輪陷入電車軌道内拖曳不動適五十二號電車從後駛來司棧人一躍而下扭胡痛毆以致坐車之幼孩受驚成疾啼哭不止當由巡捕禀報捕頭飭將該孩送至醫院醫治候查明司機人核辦 
[家法處治]  
　　住居愛爾考克路之曹六川因其子小兪嗜賭屢戒不改前日將子捆綁痛責適被印捕查見拘入捕房申斥開釋 
[引狼入室]  
　　鮑王氏昨至捕房訴稱本夫鮑阿二時被姘夫王生　持刀恐嚇任情毆打請爲究辦捕頭飭氏退去聽候查核 
[法租界]  
[賣妻爲娼]  
　　揚州人譚長松昨偕鍾蓉甫投廨控稱小的前娶孀婦卡氏爲妻曾將前夫所生之三歲女兒送堂撫養後倩鍾蓉甫作保領出養至十七歲嫁於錢榮芳爲妻生有小孩後榮芳謊稱帶領其妻來滬幫傭詎被押入戚孫氏所開之雉妓院爲妓事爲原籍善堂查知勒將該女交出故由小的將榮芳送押縣署一面與蓉甫追赶來申將女尋獲連同鴇婦戚孫氏一倂拘案請究聶司馬遂提該女詰問供稱於去年十一月由丈夫禮至上海押入娼寮得洋一百二十元是實旋據捕頭禀稱查得戚孫氏開設妓院未向工部局領有執照有違章程應請究罰判該女暫送善堂候原告回籍禀請地方官備文移提戚孫氏姑念身價無著從寛免究惟不領執照未便輕恕判罰洋五元充公 
[鄉婦被搶]  
　　翁徐氏携一小包内儲大洋五元小洋十餘角由鄉來申行至城河浜忽被匪徒徐敬甫等將包搶去旋由巡捕幫同獲住解廨徐供不承認判押候查明再核 
[猪肉充公]  
　　宰牲所西人查見魏小安所駕之小車上載有猪油　　等物約共一百餘斤中有猪肉一方未盖公司印花立卽拘送捕房解至公廨旋有粤人張阿五投稱商人在虹口沈家灣開設油棧猪油等物俱由法界各肉舖收來有各店平摺呈驗猪肉一方亦向該店買來四已剖分故無印花丞鑒判罰洋一元猪肉充公餘仵一倂發還 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（七十二）]  
　　第十五回　　包松濤告假赴秋闈　　魏龍仁還鄉逢故友 
　　却說包松濤在莊中丞那裡告了兩個月的假。便趁招商局輪船。直到上海。此時包松濤確並不軀擱。當夜就搭了長江輪船。逕往南京。巴望中一個寒不可衣饑不可食的舉人。看官且住這位包松濤。旣然是個紹興人怎麽又到南京鄉試呢。原來包松濤的父親。也是當刑名的。一向在江蘇作幕。包松濤十八九歲的時候。他父親正當着上海縣的刑名師爺。打發包松濤回到紹興本籍去小考了幾回。連復試都没有得過一次。他父親賭氣不呌他去了。只叫他冐了上海的籍貫。混在上海人裡頭應考。又和他請了本縣的廩生。做保。上海的規矩。向來是額多人少。只要文理通順的人。没有不取的。包松濤的文理。雖然不見得十分通透。却寫得一筆絶好的小楷。抄的卷子。寫得十分圓滿。更兼他父親又是本縣裡頭的刑名。糊糊塗塗的就得了一個案。首到了學台按臨的時候。縣裡頭取中的案首。是照例一定要取中的。包松濤就高高的中了一名秀才。從此以後。包松濤的家眷。雖然還是住在紹興。却冐了江蘇上海的籍貫。所以包松濤的鄉試。不在浙江。反在南京。就是這個緣故。如今閒話休提。書歸正傳。只說包松濤上了招商局的長江輪船。剛剛走進官艙。就有一個人在他肩頭上一拍道。包松翁兩年不見了。可是來鄉試的麽。包松濤回過頭來。看時。只見一個三十多歲人身。上的衣服。穿得十分華麗。帶着一付金絲眼鏡。嘴裡頭啣着一支吕宋烟。笑嘻嘻的和他講話。包松濤瞇着一雙眼晴。看了一冋。覺得十分面熟却又不記得他的姓名。一時呆了一呆。又見那個人笑着說道。兄弟就是魏龍仁。松翁難道忘了麽。包松濤聽了。魏龍仁的三個字兒。忽然想起。是前一科鄉試同號認得的朋友。便也招呼了一聲。講了幾句不要緊的話。魏龍仁也把自己的事兒。略略和他說了幾句。原來魏龍仁是個上元縣監生家裡頭狠有幾個錢現在上海製造局當個文案。又　着個什麽海關上報稅的事兒。也爲着鄉試要回到南京去。恰恰的在船上　著了包松濤。當下魏龍仁和包松濤閒話一番。也便回艙　睡。 
國外新聞 
[東京商櫤全體退學]  
　　二十二日東京電云東京高等商業學校學生於今日下午開會决議全體退學 
[日本歡迎美艦隊]  
　　二十二日東京電云駐日美使哇平君定期今日宴待美艦隊各員弁海軍大將齋籐訂期明日東鄉大將訂期二十八日東京市政局定期二十九日 
[英下議院近舉]  
　　二十二日倫敦電云英國下議院今晨辯論預算案所擬增加飲料執照稅問題其久旋經議員提議停止辯論雖反對黨抗不肯從而贊成者實居多數旋復投票裁决該議案贊成者二百零六人反對者一百二十三人 
[美總統請改波島法律]  
　　二十二日紐約電云美總統孚脫近致特别公牒於國會　修訂波爾　黎（西印度之大島）行政法律俾異日國會撥欵辦理該島政務不爲議院阻撓 
[法國炮廠出砲惡劣]  
　　二十二日柏電電云塞爾維亞政府近派員審查法國向奈召克納淑炮廠所造之大炮據報該炮製造草率炮身惡劣檢查軍械不堪應用者約占五分之一故塞國野戰炮現已齊行更挨矣 
[俄國政界風潮]  
　　二十三日倫敦電云俄皇近將議院及樞密院核定之設立海軍叅謀本部議案駁退致政界大起恐慌各大臣雖上書辭職俄　亦堅不肯允傳聞此事全由前任首相懷脫主謀 
來稿 
[蘇路北綫勸股淺說]  
　　好了好了吾蘇鐵路這幾天自上海到松江客車票價竟買到洋一千餘塊了這條南綫大家說難靠　知也要賺錢列位看五六月間通了杭州還要發財鐵路生意狠做得過恐怕富商大戸把細的入也要心動了列位呀你可知道北綫利益還要增幾倍尋常賣買先要講本錢多少然後合算利息吾們南綫橋梁狠多地價狠貴差不多每里要化三萬元成本已大還是吃虧北綫便　了自淸江浦到徐州四百餘里只有兩座的橋尺寸也並不大地價每畆只有十千十五千人工每天只有一角一角五分差不多每里只須化萬元左右也就彀了是成本輕了三分之二便宜不便宜若算到將來利益淮北鹽有四百萬包徐州府屬土貨出口有一萬票洋貨進口每年也狠多火車裝運豫算運費當可收有五六十萬再加客票比南綫利益不知增許多恐怕十倍五倍還不彀說此等好賣買那處去尋幷好在眼見水滴三年二年就成功了非比那川漢粤漢還要十年八年就不耐煩列位好機會莫錯過蘇路公司優先股已近滿額投些資本大家發發財勿眼睜睜看人家賺錢罷 
 
 
 

Page 27

 
 
   
 
 

Page 28

 
 
   
 
