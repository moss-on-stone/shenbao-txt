# 1914 - 400 - 4914883

 

Page 1

 
 
   
 
 

Page 2

 
 
時評 
[吾之冷眼觀（抱）]  
　　中國之事往往相因而至連類而生如匪旣有白狼遂有綠狼焉有拳匪焉有某地某地土匪焉如水贛旣水湘亦水焉粤亦水焉黔亦水焉而北京政界方喧傳種種彈劾之案天時歟人事歟殆今茲一種新流行之現象也 
　　凡事如潮流然氣機所鼓羣奔赴於此之一途而莫可遏而一種新流行之現象成焉苟從而析之則甲有甲之主因焉乙有乙之主因焉風起水涌中實釐然未當相襲自其外表觀之則同爲一種新流行之現象而已 
吾以冷眼澄觀默察於其旁雖擾擾紛紛其故猶可得而言也 
命令 
　　七月十六日大總統策令任命劉心源爲湖南巡按使此令 
　　又令據安武將軍督理安徽軍務兼署巡按使倪嗣冲電稱現在軍民實行分治懇請開去兼署巡按使一缺俾得軍事吏治分途程功等語查軍興以來暫以都督兼任行政長官原屬一時權宜辦法現在四方粗定軍民分治自宜切實這行該將軍治軍勞苦體圃公忠自請開去兼任巡按使署缺實屬深明大勢遜讓可風倪嗣冲應准開去安徽巡按使兼任此令 
　　又令任命韓國鈞爲安徽巡按使此令 
　　又令任命齊耀琳爲江蘇巡按使此令 
　　又令任命孔憲彝署理吉林巡按使此令 
　　又令任命章宗元爲幣制局副總裁此令 
　　又令財政總長周自齊呈請任命賈士毅爲參事應照准此令 
　　又令財政總長周自齊呈請任命吳乃琛李景銘陳威盧學溥周作民爲司長應照准此令 
　　又令領參謀總長事黎元洪呈稱四川陸軍測量局局長郭延另有差委請免去本官等語郭延准免本官此令 
　　又令領參謀總長事黎元洪呈請任命鎭體乾爲四川陸軍測量局局長應照准此令 
　　又令陸軍總長段祺瑞呈請授劉廷傑爲陳軍騎兵中校應照准此令 
　　又令陸軍總長段祺瑞呈請將陸軍步兵上尉銜陸軍步兵中尉王獻臣授爲陸軍步兵上尉並加陸軍步兵少校銜應照能此令 
專電 
[北京電]  
　　近某某報載賀爾飛借欵　　案内熊希齡收比行五萬鎊財政部付出收條現周總長不認等語余（訪員自稱）以函詰熊熊親律復書謂財部並無出收條或不認之事蓋以九五扣論比銀行在倫敦付交二百餘萬元折扣九五賀所得囘扣爲十萬元以購械論前欵中按約提出二十餘萬兩項合計亦無五萬鎊且購械收條應由賀出與比行載在合同更無財部出收條之事若九五扣係比行自行扣留更無收條種種謡言絶無價值又熊現發表賀爾飛借欵說明書大略不外前電所述末言已之立身自有本末平日於義利之界辨之至明即最少之取與尙不肯稍有苟且安敢寡廉鮮恥以自失人格而辱其國 
[北京電]  
　　法部將頒布拘押民事被告不動産强制執行及假扣押假處分假執行三種條例 
[北京電]  
　　上月二十九日本將撤回駐屯北方之第一第二兩大隊及機關鎗隊一小隊計留駐者京一中隊津二内一隊分駐於山海關秦皇島灤州 
[北京電]  
　　海軍部於上海通濟練習艦失愼眞因尙未查明 
[南京電]  
　　内財兩部電各省巡按使署　　曁財政廳經費現經會同核擬呈奉批准江蘇巡按使月俸一千元公費一千六百元全署經費十萬零八千八百元共合十四萬元財政廳月俸七百元公費一千元廳署經費三萬九千六百元共合六萬元 
[南京電]  
　　李經羲此次南來政府並令會商江浙兩省某項重要事務准今日抵寗 
[南京電]  
　　財政廳通飭各屬以後所收賦稅欵項須遵部電解存金庫 
[南京電]  
　　海門王知事擬以科員王抱一兼任承審呈請巡按使核辦以事屬創舉已飭交審廳議復 
[杭州電]  
　　巴拿馬賽會浙江出品協會於今日（十六日）閉會 
[杭州電]  
　　近報載有京官孫慕韓汪伯棠（均係浙人）函請朱將軍屈巡按阻 
止旗營公娼等語探無其事但現在謀設者仍向下級官署運動甚力聞朱屈決意取消恐難挽回 
特約路透電 
[漢口電]  
　　白匪曾以計誘官兵獲勝聞現已　　進抵距魯山東一百五十里之處有匪一隊疑係宋老年所率者巳由官兵撲滅奪獲大批來福鎗及馬匹等物敗匪圖携刦品逃脫鄉民之日夜防守者所獲頗豐俘匪皆押至魯山該處每日輙殺一二十名以南人居多若輩自稱僅爲白匪舁轎然無一得邀赦者 
[雲南府電]  
　　據敎士消息川黔邊界昭通地方聚有拳匪千人 
譯電 
[北京電]  
　　據順天時報載稱總統府之財政處昨日（十四日）决議借外債英金二十兆鎊儘九月前繳付周自齊如果反對則將辭職 
[北京電]  
　　六月份共收監稅洋三百萬元銀行家將於日内在滬退還銀二百八十萬兩以供中政府需用 
[北京電]  
　　熊希齡辭煤油督辦之任聞梁士詒 
將勸止之 
[北京電]  
　　據張家口消息前刧掠張家口之叛兵歸者甚多均不肯繳械軍官無力迫繳 
[北京電]  
　　内務總長命各省巡按使道尹禁止女子參政黨 
[巴黎電]  
　　法總統巳啓程赴俄 
[紐約電]  
　　據曼柴蘭消息亂黨現蔓延於墨西哥太平洋沿岸各鎭居民逃避一空現議休戰交換俘囚官兵與亂黨多有贊助立憲黨領袖卡蘭柴將軍者 
[京電]  
　　烏爾太總統之眷　威友已由軍隊護送　火車赴維拉克羅慈現信烏爾太總統及其餘諸人亦將於十五日啟程 
[京電]  
　　據官中宣稱烏爾太總統將於今日（十五日）辭職由加巴茄爾繼之烏爾太之内閣業已辭職 
[巴黎電]  
　　上議院報告者赫姆勃特君堅稱軍需不足實係確情且謂一九一四年一月炮隊總稽查曾致書陸軍總長内言法國陸軍之無進步巳四十年于茲 
[巴黎電]  
　　陸軍總長在上議院否認曾耗費數千兆法郎之說謂至一九一五年年底法國陸軍將有砲三千零二十尊德國則有三千三百七十尊軍火所存頗足至一九一五年年 
底所備子彈將較一九零八年三倍之多所需製造大砲經費業巳大增一九一五年製靴費共需法郎六兆枚首相亦謂政府今已預備大增軍需品衆可無庸驚擾旋通過動議令陸軍股員會查報軍需品情形 
[倫敦電]  
　　卡生君十三晚接急電請速至倫敦 
故卽乘船抵此十五夜與統一黨領袖會商一切卡生君之抵此及愛爾蘭事務大臣裴萊爾君之赴特白林衆頗注意愛爾蘭大局今日更爲有望 
要聞一 
[各部分司與員額之新舊比較觀]  
　　新官制發表後其與舊官制異同之點别艱巳有爲之比較者茲特即新舊分司與所設員額數目列表於下以供衆覽 
[分司表]  
　　舊有分司及所掌事項新設分司及所掌事項 
[外交部]  
　　政務司（所掌事務七項）政務司（所掌事務七項）通商司（所掌事務七項）通商司（所掌事務七項） 
交際司（所掌事務三項）交際司（所掌事務三項） 
[内務部]  
　　民治司（所掌事務八項）民治司（所掌事務八項）警政司（所掌事務三項）警政司（所掌事務三項）職方司（所掌事務五項）職方司（所掌事務五項） 
考續司（所掌事務五項）考續司（所掌事務五項） 
　　　　　　　　　　　　　典禮司（所掌事務四項） 
[財政部]  
　　制用局（所掌事務七項）删除 
賦稅司（所掌事務七項）賦稅司（所掌事務七項）會計司（所掌事務九項）會計司（所掌事務九項）　　　　　　　　　　　　　泉幣司（所掌事務十項）　　　　　　　　　　　　　公債司（所掌事務九項） 
　　　　　　　　　　　　　庫藏司（所掌事務十項） 
[陸軍部]  
　　軍衡司（所掌事務十項）軍衡司（所掌事務十項） 
軍務司（所掌事務十九項）軍務司（所掌事務十九項） 
軍械司（所掌事務八項）軍械司（所掌事務八項） 
軍學司（所掌事務十一項）軍學司（所掌事務十一項） 
軍需司（所掌事務廿一項）軍需司（所掌事務十九項） 
軍醫司（所掌事務九項）軍醫司（所掌事務九項） 
軍法司（所掌事務五項）軍法司（所掌事務五項） 
軍馬司（所掌事務五項）軍牧司（所掌事務五項） 
[海軍部]  
　　軍衡司（所掌事務十四項）軍衡司（所掌事務九項） 
軍務司（所掌事務廿二項）軍務司（所掌事務廿三項） 
軍械司（所掌事務十二項）軍械司（所掌事務十三項） 
軍需司（所掌事務十二項）軍需司（所掌事務十二項） 
軍學司（所掌事務十二項）軍學司（所掌事務十二項） 
　　　　　　　　　　　　　　軍法司（所掌事務五項） 
[司法部]  
　　民事司（所掌事務五項）民事司（所掌事務五項） 
刑事司（所掌事務四項）刑事司（所掌事務十四項） 
監獄司（所掌事務四項）監獄司（所掌事務四項） 
[敎育部]  
　　普通敎育司（所掌事務八項）並通敎育司（所掌事務十項） 
專門敎育司（所掌事務十項）專門敎育司（所掌事務十一項） 
社會敎育司（所掌事務十項）社會敎育司（所掌事務九項） 
[農商部]  
　　鑛政局（所掌事務十五項）鑛政司（所掌事務十五項） 
農林司（所掌事務十項）農林司（所掌事務十項） 
工商司（所掌事務十一項）工商司（所掌事務十一項） 
漁牧司（所掌事務七項）漁牧司（所掌事務七項） 
[交通部]  
　　路政局（所掌事務四項）路政司（所掌事務四項） 
郵傳局（所掌事務五項）郵傳司（所掌事務六項） 
經理司（所掌事務五項）路工司（所掌事務三項） 
　　　　　　　　　　　　　綜核司（所掌事務四項） 
　　　　　　　　　　　　　鐵路會計司（掌事務四項） 
　　　　　　　　　　　　　郵傳會計司（掌事務四項） 
[員額表]  
原有員額新定員額 
[外交部]  
　　總長一人次長一人參事四人總長一人次長一人參事四人僉事三十二人主事五十六人僉事三十六人主事六十人 
[内務部]  
　　總長一人次長一人參事四人總長一人次長二人參事四人僉事四十四人主事七十人僉事四十四人主事九十人 
[財政部]  
　　總長一人次長二人參事四人總長一人次長二人參事四人僉事四十人主事七十人僉事四十人主事七十人 
[陸軍部]  
　　總長一人次長二人總長一人次長二人參事四人科長無定額科員不得逾二百人科長不得逾五十人科員不得逾二百人 
[海軍部]  
　　總長一人次長一人總長一人次長一人 
科長無定額科員不得逾一百人科長不得逾五十人科員不得逾一百人 
[司法部]  
　　總長一人次長一人參事三人總長一人次長一人參事四人僉事十九人主事六十人僉事十九人主事六十人 
[敎育部]  
　　總長一人次長一人參學二人總胡一人次長一人參學三人僉事十八人主事四十二人僉事二十四人主事四十二人 
[農商部]  
　　總長一人次長一人參事四人總長一人次長一人參事四人僉事三十二人主事五十人僉事三十二人主事五十人 
[交通部]  
　　總長一人次長二人參事四人總長一人次長二人主事七十人此外若秘書則每部四人一切仍舊司長則按新 
設各司之數定其員額故不入表 
[將軍制發表後之各將軍注意問題]  
[將上總統徽號]  
　　自將軍制發表後各省將軍均得二字之徽號昨叚芝泉上將特與黎副總統面商以總統爲民國陸海軍大元帥不可無一相當之徽號副總統甚以爲然曾通電各省將軍長官詢以意見刻巳次第覆電均表贊同并聞曾擬定神武二字以總統受任以來勘定内亂用兵神武日内即將由副總統領銜呈請宣布云 
[擇定將軍府地址]  
　　將軍府之組織建威上將軍　　叚芝泉刻正籌畫進行地址聞上將軍擬用海軍部前院日前巳親自前往查勘緣海軍部署在前清時爲陸軍貴胄學堂甚爲闊分爲　後兩院海軍部現用其後院巳綽綽有餘且與陸軍部最爲接近將軍府設於該處極爲適宜惟該處現在爲劉子英總長寳眷所借寓上將軍刻巳商之於劉總長請其遷讓矣 
[集議府部軍權]  
　　統率辦事處前議訂之京外將軍　　府編制令業經移交法制局審定茲聞法制局長以是項草案於陸海軍參謀三部劃分軍政權爲唯一之主腦其單行府制係屬一部分之行政權無對待之權責應請將京師將軍府之與内而三部外而各省將軍之軍政權限分别表明庶頒布後無施行之阻　等情呈明大總統請飭該處　行詳訂移交云云聞總統卽於日昨午後出席統率處開臨時會議並特召蔡蔣張丁四將軍會議討論上項各問題所議内容尙未詳悉也又一消息云中央將軍府之組織令久經公表關於官制之擬定經段陸軍總長迭在陸海軍大元帥統率辦事處會同籌擬决定大綱已飭員着手起草不久即可公布據聞其大綱（一）將軍府直隸於陸海軍大元帥統率辦事處（二）府設府長一員管理二員贊理將軍無定員府長例由陸軍總長兼任（三）府中設一廳三處以分掌各項事務 
[禮制館之人物新志]  
　　政事堂附設之禮制館業經開館館長之下設提調副提調總編纂副編纂外又添聘顧問三十五人每省各點二人大體巳擬定日内即分别聘請又關於禮制編纂館長昨日巳召集各提調編纂等會議一次以規定編纂之順序如下（一）國禮（二）軍禮（三）國際禮（四）婚（五）喪禮（六）祭禮 
 
 
 

Page 3

 
 
　　茲將該館職員姓名調查如下該館館長由國務卿徐菊人兼任館長之下設正提調一人副提調二人正提調爲郭則澐副提調爲曹炳章陳毅提關之事 
總編纂一人充其任者爲江瀚編纂二十四人爲姚華胡元玉曹元弼王　煒蔡寳菩于實軒陶彦緒王志曾羅惇融陳懋鼎趙衡陶毅聶寳琛孫必振陳紹租夏　佑桑宣劉文瀚胡駿林志鈞韋紹泉程世經田步蟾李侁此外設五禮主任五人計吉禮主任編纂董瑞椿凶禮主任編纂胡玉縉軍禮主任編纂賈耕賓禮主任編纂陳閭嘉禮主任編纂汪東寳又樂律主任一人李映庚繪圖主任一人陶洙評議員十五人顧　張一　吳廷爕張元奇袁思亮吳笈孫林長民金邦平方樞郭則　 
許士熊張國溶曾彝王杜又主任事務員二人劉式程楊葆益事務員六人胡天樞馬永孚光進琨潘宗瑞朱道炎白戴仁 
[畫界問題之新舊兩交涉]  
[澳門交涉之進行]  
　　澳門劃界交涉自前清光緒　　二十四年以來迄未解决適葡革命起而我國革命又相繼之此項交涉因以擱置成爲懸案現在我政府以此懸案關係領土至爲重要亟應早爲解决　外交部照會葡使繼續進行茲聞巳接到葡使答復承認外交部刻正檢查關於此案從前中葡所訂定之條約並電駐義公使高爾謙有將當時交涉情形及自已之主張迅亟電復以有所准備云 
[西藏問題之討論]  
　　西藏會議因劃界問題兩方　　意見紛歧遂决裂解散詳情迭該本報茲聞昨日（十二）政事堂特開會議討論此事之最後辦法已决議由外交部速與駐京英使交涉將我政府對於劃界主張之證據及英代表要求之無理諸端詳細與英使說明請其電請該國政府示最後之辦法如仍不得要領則惟有請陸徵祥君轉赴英國向英廷直接交涉總以不傷邦 
誼不失國土爲目的云云 
[熱察劃界與經棚設縣之核議]  
　　内務總長朱啓鈐蒙藏院總裁貢桑諾爾布呈熱河經棚與察哈爾界址應行劃清擬請飭下該都統等派員勘定再　經棚設縣情形及轄境繪圖咨部呈覆請示一案巳蒙總統於七月八日批准由該部院轉行熱河察哈爾都統遵照茲將原呈錄左爲熱河經棚與察哈爾界址應行劃清事竊准大總統府政事堂交致承德姜都統電奉大總統令寒電悉經棚本係熱屬昭烏達盟之克什克騰旗地面且距熱境林西較近距察境多倫過遠前巳電飭令隸熱河自應勘界俾資治理至所早熱察分界及何都統覆稱變更察防區域各節巳交内務部蒙藏院核辦矣合電遵照並源　一件四查經棚一名白岔東接林西四鄰多倫介熱察之中間當漢北之孔道前因該地形勢扼要逼近林西曾　大總統令准劃隸熱河管轄嗣因該地原設巡檢一員不足以資治理由部　達熱河都統從速規畫改設縣治在案按諸設縣本　皆 
以便利行政爲衡而設治之初非勘定界址實無以清權限而專責任茲據姜都統電稱以克什克騰旗界及察哈爾錫林果勒盟旗界爲熱察分界等語啓鈐等會同考核經棚原係熱屬昭烏達盟之克什克騰旗地此次經棚設治依原轄盟旗界址爲界址極爲適當至察哈爾何都統電覆姜都統察防旗界區域尙須變更各節查察哈爾呈請劃分特别區域一案業由啓鈐會同財政陸軍兩部另案呈奉批准在案其東部與熱河交壤之處所有原轄盟旗界限悉仍其舊故經棚旣經設治其與察哈爾錫林果勒盟界址應即由熱察派員勘定藉裨治理擬請飭下熱河都統察哈爾都統遵照辦理一俟該處界址勘定後再由熱河都統將經棚設縣情形及其轄境繪圖咨部呈請鑒核所有核議熱察分界各緣由是否有當理合會同呈覆謹乞大總統鈞鑒訓示施行謹呈 
[日本千葉炸彈案之研究]  
[密訊之情形]  
　　日本通信云千葉館爆發炸彈事島倉　　主事曾在千葉病院嚴行訊問卽其書記亦被忌避憲兵巡查布滿各區有如戒嚴光景 
[李某之索拿]  
　　一日午前一時某報記者李某即日京　　中華通信社長某氏來院求面會趙宇臣該檢事因事關重大未便允許李乃悄然而去其行動甚爲可疑千葉署當卽派員尾蹤終屬神出鬼没現尙極力搜索期於必得云 
[法官之態度]  
　　該裁判所預審判事鈴木氏於一日午前赴病院與島倉主任檢事密議後入趙宇臣之病室重行查問此案巳得司法大臣及檢事總長之同意疑依明治十七年布告之爆發物取締規則第一第六兩條附諸預審若再行查問　另有重大事件發生云 
[國際之關係]  
　　島倉主任云本事件關係重大不能輕　　忽視之凡事非經司法大臣及檢事總長許可不得任意爲之而其内容萬不可宣布蓋恐生國際交涉也二人傷處漸次趨愈日内疑　即合出院云 
[湘省行使僞者之定罪]  
　　日前湘省巡按使湯　銘拿獲行使僞造湖北官幣人訊明按解判决呈報總統云查湘省僞幣充斥久經派員嚴密查拿前巳拿獲僞造銅幣圖謀作亂之逆犯楊禮臣龍丙堯等訊明呈奉電令按照軍法懲辦嗣復陸續拿獲行使僞幣人犯張宗台劉以德等八起分别按律處以有期徒刑造册彚呈各在案茲據調查員密報有呂奥生由湖北來湘庽西門外高升棧持有僞造湖北官幣在外行使等情當飭將呂奥生拿獲並搜獲僞造湖北官幣一百四十五張解送洵來當即提訊據呂奥生供稱籍隸湖南衡陽縣向在漢口後馬路漢興石印局充當工役所携湖北僞官幣係石印局店主黃省　所造交伊携帶來湘購買茶油運漢伊到棧後將僞幣一張交棧主使用致被識破等情隨將供情電告湖北都督曁巡按使去後旋准覆稱巳照所供地址將僞造官幣之黃少錦拿獲並搜僞造呂幣一千一百十二張及僞刻湖北布政司善後局木印各一顆等因是該犯呂奥生所供此項僞幣係黃少錦所造交伊帶湘行使自屬可信該犯係在湘省查獲應由湘議結查新刑律第二百三十二條載收受他人僞造之通用貨幣後行使者處無期徒刑或二等以上有期徒刑等語此案呂奥生收受黃少錦僞造湖北官幣來湘購買茶油係實犯收受後行使之罪自應按律判决呂奥生合依新刑律第二百三十二條之規定處以一等有期徒刑監禁十年並褫奪公權全部十二年僞造湖北官幣之黃少錦應歸鄂省訊辦所有拿獲行使僞造湖北官幣人犯呂奥生訊明判决緣由理合呈請大總統大元帥鑒核訓示飭部備案云云七月九日巳奉批令交司法部備案矣遊記 
[羌海雜誌（八）（生入）]  
　　從前蒙番䭾運入口畸零交易者夥雖有鹽課名目稅數所收無幾後議設局公辦零鹽概歸局商出售正價之外每升收錢四十以二十觔爲一升（鹽量大於巿量約十之五）計售鹽一石收錢四千近年歲解稅銀千餘兩則一年所銷不及千石漢商因䭾價過昂番匪出刦不敢擔任運鹽僅賴番民之轉運私販暗銷又不常在丹寗碾三邑境内食鹽之戶每患其不給此則應變通推廣者也要之西寧扼中海咽喉靑海辦事長官駐節於此蒙旗番族羣集聽命不啻爲靑海之都會丹噶爾又屏捍西寗商賈交會從前互巿於西寧者今悉改趨於丹城是不啻中海之商埠焉（未完） 
雜評一 
　　韓巡按調皖矣長蘇一年所敢令蘇人不能忘者於風雨漂摇之中獨苦心維持調護此敎育事業皖固號稱敎育　凋敝者也今得夙熱心維持敎育之韓巡按照蘇之望其在斯乎維持江蘇敎育於有基未壞之餘與維持安徽敎育於元氣旣凋之後其難易順逆又當相去萬里以熱誠毅力運其妙腕吾不能無望於韓巡按而本其成規發揮而光大之不令前人專美又案能無望於江蘇新巡按使耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀旅墨華僑之慘况]  
　　字林報七月七日廣州通信云墨西哥某華人近以該國華僑苦况函告廣州友人其文甚長言詞慘惻不　卒讀且非專紀一　郔之情形似爲泛指該國有華僑之處函言也先紀該國内訌發生後百事紊亂華人尋常 
所爲之工作今皆停輟之賦閒旣久因而餓死者實繁有徒且有因見生望已絶終成餓莩而墨民虐待復無已時故有生不如死之慨致自盡者纍纍函中有言曰各處時有懸梁自盡者刎頸畢命者投江與波臣爲伍者開鎗飲彈丸以終者嗚呼慘哉且華人居墨者皆囿于一隅不能隨便遷徙而在戰地中央之處則更不能自由一步其存其亡無人過　當道所予居民之保護華人不能得之也而中詳述華僑種種苦况後且謂今如釜底之魚無一得免者末乃諄勸中國南省之人無論如何勿至墨西哥儿知此事實者皆當阻之且料今仍有昧良之輩誘人外出以圖私利者云云 
[新製寳光嘉禾星章之呈准]  
　　國務卿昨上總呈云爲遵照呈准改製並另製新式勳章原案議訂合聞懇請批交財政部核發以便早日簽字赶緊　備事印鑄局會屬銓叙局詳稱前准外交部函稱現在製有新式嘉禾章應另定爲一種新舊並用以免偏廢嗣經銓叙局與外交部商准辦法擬冠以寳光二字分爲五等按照等級均在舊有嘉禾章之上業經呈奉大總統批准在案此項新式嘉禾章係公府庶務司承辦自一等以至九等均已製就復經銓叙局會商外交部酌擬改製改用辦法十條送請庶務司照旋准庶務司函稱各等新式嘉禾章共計二千九百座已由日本大木宗保代表北川七郎全數運到其原訂價目合同亦經呈奉大總統批交財政部核發此次改用改製辦法呈奉大總統批交局辦理自應由局定期以便轉知該代表赴局接洽等因由銓叙局函知到局查勳章製造原屬本局識掌而監製勳章則係銓叙局職務此次改用改製辦法旣經庶務司呈奉大總統批交局辦理遵即會同銓叙局與該代表北川七郎妥爲接洽原製新式嘉禾章係分九等現設法通挪案照銓叙局呈准辦法改爲五等其製就之各等章綬擬移作舊嘉禾章之用除章綬在本國製配價值較廉應另行議製一等寳光嘉禾章圖式尙未繪齊應暫緩議外所有添製二等寳光嘉禾星章六百座及改製一等至九等新式嘉禾章二千九百座計共需價洋日金二萬七千九百五十三元七角五仙其添製二等寳光星章之費案照原來定製價目每座計減少一元七角七仙五釐其改製各等寳光嘉禾章之費照該日商北川七郎第一次所開價目巳議减一半復經商准照九五折扣交付現巳磋磨就緒將草合同訂定理合將原定草合同曁證明書及價格清單一併呈請大總批交財政部核發其合同内所定先交總敷三分之一並應請批令財政部提前交付以重信用理合具文呈請議乞大總統鑒核　示遵行該呈巳於七月九日奉批會交財政部查照速發此批 
[直隸公私立法校立案之准駁]  
　　敎育部咨直隸巡按使該省公私立法政專門學校立案准駁情形請分别飭遵文云爲咨行事案查民國成立以來各省公私立法政專門學校先後報部請予立案者甚多本部以此事關係　重考核宜　對於各學校正式認可一事備極審愼迭經鈔錄校名咨請各省行政長官飭可就近查復並先後飭令本部視學分途前往考察以備准駁在案茲據視學詳報直隸省公私立法政專門學校辦理情形並表册前來本部詳加核閱查有公立北洋法政專門學校現設本科預科各兩班别科三班規模尙屬宏大講堂宿舍俱極整齊一切辦法核與定章尙無不合　閱各科學生成績及入學試卷均屬相稱應予正式認可惟查該校各班學仍有矌課兼差等情弊要知缺席過多必至課程不足精神有限焉能仕學相兼旣經正式認可自應勉力整頓本部爲釐訂學制計必使學生程度適合學校名稱方許立案該校爲培植人材計與其學生多而良莠不一毌寗學生少而成績皆良應即責成該校長嚴重管理隨時查察將任意曠課及兼差各生悉予開除至學年考試更須愼重如有不及格各生亦應照章辦理毌稍瞻徇直隸公立法政專門學校（校址保定）現有庚辛壬别科三班本科一班校中各種設備均欠完全歷查學生到堂人數别科庚班缺席最多其餘各班亦僅及三分之二管理殊屬廢弛　閱試卷程度尙稱惟請堂口試能答對者甚少面本科學生尤屬參差應卽飭令該校從嚴甄别俟甄别後再行歸併公立北洋法政專門學校直隸私立法政專門學校現有本科一班别科兩班本科學生成績較佳講堂口試多能解答調閱試卷程度亦稱别科學生成績較本科爲差試卷除國文尙通順外其餘科學均屬平常口試對答尤少明晰該校長因係兼任並不常川到堂一切校務統由敎務主　管理各種表册尙欠完全他項設備更未籌畫自難准予立案惟查該校基金近頗充足本科程度相稱各班曠課亦較他校爲少尙有改良之餘地姑先准予備案應即責成該校於設備一項力求進步並將别科生嚴行甄别其甄别合格各生名册禀由地方長官報部關核再俟本部派員視察如果能設備完具成績佳良始准正式認可以上各節相應咨請貴巡按使查照分别飭遵此咨 
[張師長離奉之揣測譚]  
　　陸軍第二十七師張雨亭師長在奉多年乃初六日忽奉大總統密電調離奉省所部軍隊交洮遼鎭守使吳俊升接管殊出入意料之外於是論者紛紛推測或謂與外交員于冲漢之入京實有聯帶關係因前月日領事宴請張師長席次要求借北大營駐兵張師長嚴詞拒絶之日領頗不慊於心嗣日領事又邀張師長遊北陵重申前議不知如何措詞兩方大起衝突張師長遂據情電告政府而日領亦電告本國駐京公使向我政府要求將張師長調離奉省交涉幾致决裂後總統以邦交爲重召于冲漢入京適白狼由甘回竄陜豫恐陸建 
章尙有疏忽特又電召張師長入都面詢剿匪方略並令督兵馳赴紫荆睛　要　　　云云東省某報所揭　者如此未知是否眞相也 
[武昌自來水公司失敗續紀]  
　　武昌自來水公司因無實在資本交付奥工師愚傑耳墊欵興起華洋訴訟由呂巡按飭武昌知事將該公司經理人楊楚谷拘留公司建廠地址仍行收歸公家以工事巳經及半之自來水一旦中途廢棄聞者均爲惋惜現楊猶以公家不應出此激烈手段致公司不克久持上書質問巡按使兼求維持當奉呂使批云查該商與張繼業等發起自來水公司據稱嘗時已有的實 
發起基本銀四十萬兩乃奥工師墊欵開工巳久何以分文不能接濟迨奥工師窺知該商等實無資本始行索還目前損失又因該商等毫無實力信用已失始向官廳交涉官應雖不能承認債務責任但以湖北商民詐欺洋商要求官廳辦理卽不能置之不理押追欵項乃官廳一定之行動華洋訴訟亦結果必經之境地官廳辦事手續固不待該商參與即公文字樣亦不慮該商誤解伹負欠至十餘萬兩毫無簿備乃欲以調處了事且謂並非債務何殊夢囈至發縣看管原防匿避該商自謂並不躱避憑何取信且張繼業等何以久匿不面總之該商等旣與洋商定約包工自應籌備資本專欵存儲不能挪作他用迨經洋商看破情形不類以爲投資危險不願再辦卽應覈實估計償還損失以全信用何故不理不論如果股本章程均屬憑空結撰實屬行同詐騙非獨武漢商人遺羞亦損國家威信該商刑罰臨頭何尙冥然罔覺舞文自飾以爲得計耶惟該商等從前呈報發起金四十萬兩曾經前實業司委員驗明實存在滬此時竟無償還之資豈竟被該發起人等私吞乾没候飭武昌縣知事迅即提案研究如前歀尙存立即勒令呈驗存據簽字提支匯漢歸欵若巳悉被吞没即應專案詳奪嚴行追究其呈騐虚股欺朦官廳之罪 
[漢商理債會議仍無結果]  
　　漢口商界債權債務久未能解决近由呂巡按飭江漢道尹范守佑委員張鳴珂就漢商會去年所擬理債草章酌加修改擬以官力壓令清理以了糾葛業巳酌定章程二十餘條呈奉呂使批准由范道尹飭漢商會於十號召集各帮開會宣布是日各邦董代表到者五十餘人首由總理吳幹廷報告開會宗旨次由范道尹宣布理債章程并勸導各帮照章履行勿再執意見次由損失商帮代表崔謁如君起立答稱此次所議理債大網與去年商會所擬無大出入惟細目稍有窒碍難行之處總求道尹暫緩二三日俟各帮董通告各帮債權債務人認可再行定奪次由錢帮代表張春亭起立申言章程内所載錢莊所出虚票由三方面負責萬難遵從計此項虚票於前年在商會議决概不墊兌巳經呈准軍民二府備案不能推翻且此項虚票三百餘萬現巳由打票人照兌二百餘萬只餘數十萬仍應責成打票人直接了結錢帮不負責任道尹答云　　項虚票數十萬不能結所以責成三方面　負耳次由覃 
懷帮代表陳宣三起言漢商習慣視錢莊銀票爲現銀代表放見票卽賣貨或以銀換票易於交易若指爲虚票須退下家不知一票用出展轉流行華洋間接退不勝退今數帮貨物被焚原爲共和代價固不足惜　所存者莊票若莊票又不作用則是受第二次損失務求道尹力子維持范道尹允候再作商量遂數曾 
[湘省又鎗斃黨人]  
　　湘省近月以來迭次破獲黨人機關其被拿獲先後處决者巳不下五十人之多均見前報乃日來不獨省城發現卽岳陽（鄱岳州）亦時被拿獲次第處决茲爲詳紀如下 
[長沙]  
　　黨人徐鴻斌於去年湘省獨立時在僞鄂豫招撫使蔣　武署内擔任職務迨獨立取消後尙在省垣居住月前因搬移出城經守城兵檢查行李搜出蔣翊武委任狀及軍械等件當即拿解都督府研訊收入陸軍監獄近日又爲所獲黨人供係同黨遂即以死刑擬决又有唐晉一名向係哥老會匪現供爲黨人所利用亦經訊明擬决同於本月六號由將軍府提出綁赴瀏陽門外一律鎗斃 
[岳陽]  
　　　長江上游警備總司令部稽查處前在岳陽駐地拿獲龍大爲等巳誌報端現在研訊明確據龍大爲供稱本年二月受李烈鈞委任爲兩湖連絡使五月來岳連絡黨羽設立機關等語章靈僧供稱由楊奉璋介紹受龍大爲連絡擔任連絡事務等語楊奉璋供稱受龍大爲連絡擔任偵探等語彭蹈遜供稱受龍大爲連絡擔任岳州兵權等語曹司令據供當即電呈大總統奉令就地正法卽於六月二十八日早將各該犯綁赴乾明寺前坪斬决示衆又稽查處在岳湯拿獲李玉成方大元趙雙喜徐玉堂四名亦經分别研訊據李玉成供稱與劉萬龍同黨領有執照散放印票現在援引入黨者已有多人方大元供稱受李玉成印票擔任散放趙雙喜供稱係白狼派來偵探此地消息徐玉堂供稱向入八卦會近又受黨人命令假託行醫勾結同類定期起事各等語以上四犯係於六月三十日及七月一日奉曹司令命令先後處决矣 
[湘省發現大刦案]  
　　湖南江華縣知事劉錫珍於日前飭派差弁十六人將本年上忙糧餉及釐金兩項共銀一萬餘兩押解赴省行經道縣及寗遠兩縣交界之某山地方時值日暮突被匪徒百餘人將解欵差弁十六人悉數殺斃所有銀兩槍械馬匹等刧奪無遺嗣由附近居民得見形跡赴縣報告當經道縣知事田景文會同寗遠知事張立德率帶兵隊前往踏勘毫無所得僅於山中覓得殘骸一具而巳該兩縣即將此項情形　禀到省湯巡按使陣即飭知湘南鎭守使趙春廷迅撥軍隊馳往剿捕務獲懲辦 
[江西之新軍府]  
　　江西李秀山都督奉令取消都督名發改爲昌武將軍督理軍務嘗令副官處將都督府三字匾額撤消改懸將軍府直區經李將軍通告於七月十二日就昌武將軍督理江西軍務之職暫用都督印信一俟中央頒發新印到贛再　啓用　府　所屬官職人員之組織尙待政府將官制頒發來贛再行改組 
　　李將軍以自上年贛事平定後各軍休暇迄將一載惟餉粮出自民間倘使閒　終日不無素餐之誚是以令飭各軍隊日則分次操演備資　　夜則分班梭巡以保公安俾軍民共處嫌疑悉冺云 
[粤東最近之天時人事刧]  
[省河之風雨]  
　　水上警區昨接香港天文台來　　電於八日已懸挂風球維時水上船戶以烈正當空多未將船灣繫迨至下午二時颶風猝至東堤一帶船隻爭先駛入東濠其時珠江河面白浪衝擊各船過於擁塞被浪壓沉數艘幸該處水警馳至併力救援將被溺蛋婦三人拯出故無溺斃人命之事惟颶風旣至之後大雨滂沱鎭日不息長堤沿海各街因天地兩水猝至所有大街小巷無不水深没膝老城各街因渠道歷久失修更爲泛濫迨至入夜東風更緊至四鼓　奔騰漰湃　大木斯拔之勢長堤及老城英領事府樹木多被打折東鬼基河面有雞鴨船一艘遭風沉没隨海漂流現被水上警察撈獲帶區發落云 
[東江之水患]  
　　日來淫雨爲災東江一帶水又暴　　漲計中廣九鐵絡火車沿途察情形自樟木頭以下自土塘常平南社西湖石龍等處均被淹浸其水漲最大之時　路基相差僅尺許便至平　其低陷田園則已悉成澤國尙幸虎門海面　爲消納水勢然天色陰霸晝夜皆雨水勢似難　退查該處毗連東莞增城惠州各屬現早糙正值登場而田禾被水淹没恐有凋朽之虞矣 
[粤垣之塌屋]  
　　粤垣各城基因年久失修巳多窳　　敗不堪迨自陳烔明開拆中途而止經此破壞勢益不固已多呈露險象月之十日下午西關長庚里口西城基忽爾傾瀉一大幅其濶丈餘祗塌剩數尺以致長庚里口悉爲亂磚壅塞斷絶交通依近該處之三十九號門牌其昌酒米店及四十一號門牌萬豐棧雜貨店均受波累同時全間傾塌所幸當時適值大雨行人稀罕且其先跌少許然後大跌故祇壓傷三人均無性命之虞又永漢門外城基傾倒覆壓萬福里東約六十一二三號各住戶門首高與簷齊阻塞街道且各處危牆老屋時聞倒塌各路消防隊之馳往救護者幾有應接不暇之勢計老城三多里倒塌房屋一間司後街廣府中學校前倒塌房屋一間小北丹桂里二十一號二十四號胡厲兩姓住宅二間大新街紙店一間又佛山黃傘巷祐隆顔料店閉歇巳久該舖牆壁瓦面歷年被風霜剝蝕勢甚岌岌十日早大雨如注狂風怒號　然有聲該舖全行傾倒鄰右某店亦被牽累斷碍塊瓦堆塞街上以政行人不能往來幸傾圯時人皆走避舖内夥伴不致被壓云又馬鞍街廣東大漢紅十字會理事長黃石棠以連日風雨交迫泥牆木屋聞報傾塌者不少卽派出救護員區敖生趙福全等專赴西門内旂街一帶巡閱救護蘇伯評劉　廷等專赴城内各街巡視救讓各員均携備藥品冒雨出發茲查城内各街水浸尤以九曜坊龍藏仙街湖街流水井及西門内詩書街尾等處淹没最深傾塌泥牆泥屋者絨線街四十一四十二號垮塌全間四牌樓萬亨塌去廚房西門口其昌源豐籌雜貨店塌去全問微傷一人尙果里十五號蔴行六十一號均塌去前座迴龍里某號住宅塌去全　舊按司署共塌泥困牆三處一爲監獄學校右一爲大有倉口一爲朝觀街口現泥石幾滿一朝觀街口此次倒屋尤以旂街爲最多惟均各先有戒備幸未傷人云又晏公街中國紅十字會廣東分會今早接到大良來電云該處北門城牆傾塌傷斃多命請赴救等語該會聞報特派出救護團羅星舫等乘西封巡艦前往救護一切餘情續報 
[雲南政界新人物]  
　　雲南民政長改組巡按使公署　設政務廳巳於七月一日成立巡按署高等顧問郭重光李曰垓　顧問官趙藩孫光廷王鴻圖　政務廳廳長委由雲龍代理　秘書長委由雲龍兼理秘書四員顧視高葉大林周安元王楨參事六員唐爾　庾恩賜華封祝陳鈞席聘興丁兆冠總務科僉事覃實珩内務科僉事張漢臯敎育科僉事秦光玉實業科僉事李早元其餘每科另設一股至三股每股另委一二等主事人員甚多財政廳長聞仍爲袁家普充任警察廳長本爲黃毓蘭充任近日巡按使忽另委陸軍　將韓鳳樓充當全省軍警督察長警察廳長須歸韓君節制黃君因此竭力辭職昨已奉准調黃君充任警備隊總司令部執法處處長其警察廳一職仍由軍警督察長韓君鳳樓兼理 
[浙垣新紀事]  
[統捐率之近聞]  
　　財政廳長張君爲嘉屬商人　　轉請緩行統捐新章以蘇商困一案函復杭總商會路謂察核所陳商困情形不無實在本廳長綜持稅務尤以培養稅源爲宗旨關心商隱實與貴會深表同情查捐率應以值百抽五爲唯一之標準新率所載其超過百五之準繩者自應由廳彚案詳請修正貴會如將産銷貨價翔實調查舉以相告俾爲考核之資本廳長極所樂聞至隣省捐率本難强同舊率如果完善則前國稅廳籌備處亦無修正之舉迺來函徒執此兩端爲泛論之資普通請緩案經奉部核准又經前國稅廳　備處宣布實行在案碍難從緩准函前由相廳函復即希查照並轉核分會查照云 
[陳楚卿之槍斃]  
　　黨人陳楚卿前日由滬引渡　　來杭經軍法課審訊供認不諱當即判處死刑於昨日（十五）下午四時在陸軍監獄執行槍斃矣 
[吳廳長之條陳]  
　　此次部飭到浙以中國女敎日　　漸淪喪不特風俗攸關且於道德上大有損失嚴飭取締屈使奉文後立傳政務廳　商議進行聞吳廳長而上條陳在昌言自由號稱女俠陷入亂徒從事暗殺者固當嚴行懲戒即自隳婦道雜入伶界摹仿娼家敗壞風氣者亦當隨時禁止退後即召集第三科職員立即起　聞巳規訂二十二條其大略如婚嫁巳定有年限卽茶　戲院亦齊成家長不准蕩節踰閑云 
地方通信 
 
 
 

Page 7

 
 
[蘇州]  
[栽滅水警續聞]  
　　蘇省水警第二廳裁减費將巡士先行退　　伍後分别歸併等情巳記前報茲悉連日水警人員辦理此項巡士退伍事宜殊形忙碌前日由趙廳長率同各專署長各分署長在胥門接官亭將被裁各人逐一點名各將軍裝繳出發給恩餉川資間有不願回籍者須有的實保人擔保然後將回籍各巡士押令上船分别啓程趙廳長又電致南京巡按使文云第一期湘籍退伍六百餘名十號由蘇登小輪抵滬約十一號由滬乘江輪十六七抵鄂第二期皖贛鄂籍三百餘名十四號抵滬換乘江輪約十六號抵皖十七號抵贛十八號抵鄂除派員押送外祈　知各處軍警一體協同照料爲禱云云聞歸併編制之後疑以内河水師爲水警第一署駐紥蘇垣太湖水師爲第二署駐紮吳江葆安水師爲第三署駐紮松江飛划水師爲第四署駐紮崑山其各分署駐紮地點亦須分别調派目下尙未發表云 
[南京]  
[委員辦理塘工]  
　　韓巡按使查得太倉寳　等處海塘所有石　　板木　被住民偷竊甚多現在伏汛甚盛若不設局籌備搶築旦崩潰民命堪虞昨已特委朱日宣汪承修兩人妥爲辦理 
[殄滅蝗子之善法]  
　　韓巡按使致江寗句容丹徒儀微江都高郵寳廳興化鹽城淮安淮陰四陽漣水銅山蕭邳沛東海贛榆東台各縣知事電云飛蝗遺子極爲可虚近有一注撲蝗後隨時翻犂有禾之地用鋤刨土使之浮鬆再經日曝蟻子立可殄滅豐縣行之巳有成效仰即照辦 
[鎭江]  
[大新鎭集欵防盜]  
　　江北高郵對面自洪澤湖口至大新鎭湖面遼濶水盜出没茲由該鎭紳耆王先有發起與各商舖　就地紳富籌商經費雇人徹夜巡邏藉資防術巨舖富紳每月十元補助駐紥該處之水上警察令其加意巡還中等舖戶每月五元作路燈油費小本商家隨意助欵不敷之數悉由王君擔負云 
[籌措瓜信鐵路建築費]  
　　鎭江紳商要求將浦信鐵路改爲瓜　　信一事茲已經浦信路沈督辦據情轉詳交通部業奉部令核准徂由烏衣接至瓜洲預算建築費須銀一百六十萬兩現在鎭江紳商巳會同楊州紳商雙方籌集築路基金聞巳得十分之三一俟招足即行開辦云 
[稽查員不明界限]  
　　鎭郡警務所新委稽查員劉鳳來李恩祥昨在銀山門大街陳國華家查拿烟土並不知該處爲租界工部局以該稽查等違章查土當場將劉李二員拘押一面行文縣知事署交涉旋由三區陳子敬區長四區吳小亭區長同向工部局道歉始將該稽查等釋回 
[杭州]  
[取銷公娼之窒礙]  
　　杭縣周知事日前奉屈使飭知取銷公娼以安商業一案一班營業旗營者咸嘖有煩　周亦頗難措手昨巳將爲難情形呈復屈使略謂杭城公娼非自今日而始創設江干向有船妓拱埠亦有娼寮省城雖無公娼之名要與公娼無異况商會前曾函請准設公娼振興巿場在案出爾反爾殊覺爲難現今公娼地點業巳指定投標房屋建築大半若竟取銷巿場勢必難成不僅公娼投標之地大受影審即巿場投標亦頗有關礙云云未知屈使作何辦理也 
[杭垣風災續誌]  
　　前日午後大風錢江義渡停駛電報電話霎時窒寨昨函巳路誌茲聞是日十三號望江門外二涼亭至五　止沿江一帶沙地風狂潮大勢甚劇烈該處所種棉花瓜果花生由羊　麻等物悉覆没殆盡近江房屋冲坍者十之八計被害之感約二十餘里損失之數約二十餘萬一　哭聲震天行道者皆爲泣下又聞江干閘口有富陽霎橋鎭駛來紙船一艘行至江心船忽盤旋不定舵工抛　不及直喊救命幸賴救生船奮力往救始免於難又拱辰橋開往三都之西瓜船一艘行至三里洋亞細亞油池地方亦遭覆没并溺斃二人 
[廣東]  
[增城縣之匪患]  
　　增城縣地方近日匪風異常猖獗每遇營勇紮營地點匪等公然負鎗遊行　縣知事陳應昌到任未久迭接匪黨而件向縣署勒欵四千元倘逾限無以兌交卽率衆弟兄攻城等語該知事以兵權素非己操安良無術故每日於三點鐘即行閉城聞巳驚懼成病昨特　懇新巡按使請飭新任知事陳策賢趕緊到任以便交卸晋省醫治 
[新巡按注意鬻官案]  
　　實業司羅普鬻官一案經舊任李開侁蒐集人物兩證將案移交新任頃悉此案發生後李使當未抵粤之先巳早有所聞接事後即飭政務應長鄭議將案檢齊并博訪周諮研求究意一俟搜羅證佐即詳報中央請爲按法懲治 
[舊巡按使之行旌]  
　　卸任巡按使李開侁此次往遊白雲山詎　　知天公不造美萬山風雨滿目蒼凉不禁興致案然已於九日者下午三時回署當李未回時其長子亦以屹坐無聊欲往東堤一遊　輿行至大南門得悉其父已返始行折回現李定期十五日離粤昨日特在使署設宴與四司科員話别云 
專件 
[修正各部官制之公布（三）（續）]  
[司法部]  
　　第一條司法部直隸於大總統管理民事刑事　　非訟事件人戶籍登記監獄及出獄人保護事務並其他一切司法行政第二條司法部置總統廳及左列各司民事司刑事司監獄司第三條總務廳掌事務如左（一）關於法院之設置廢止及其管轄區域之分劃變更事項（二）關於司法官及其他職員之考試任免舉項（三）關於律師事項（四）關於稽核罰金贓物事項（五）關於本部經費並各項收入之預算决算及會計事項（六）關於司法經費及稽核直轄各官署之會計事項（七）管理本部所管之官産官物（八）撰輯保存收發文件（九）編製統計及報告（十）記錄職員之進退（十一）典守印信（十二）管理本部庶務及其他　屬於各司之事項　第四民事條司掌事務如左（一）關於民事事項（二）關於非訟事件事項（三）關於民事訴訟審判之行政事項（四）關於公證禀項（五）關於人戶登記事項第五條刑事司掌事務如左（一）關於刑事事項（二）關於刑事訴訟審判及檢察之行政事項（三）關於赦免减刑復權及執行刑罰事項（四）關於國際交付罪犯事項第六條監獄司掌事務如左（一）關於監獄之設置廢止及管理事項（二）關於監督監獄官事項（三）關於假釋緩刑及出獄人保護事項（四）關於犯罪人異同識别事項第七條司法部置總長一人承大總統之命管理本部事務監督所屬職員並所轄各官署第八條司法總長對於各省巡按使及各地方最高級行政長官之執行本部主管事務有監察指示之責第九條司法總長於主管事務對於巡按使及各地方最高級行政長官之命令或處分認爲遠背法令或踰越權限者得呈請大總統核奪第十條司法部置次長人輔助總長整理部務第十一條司法部置參事四人承長官之命掌擬訂關於本部主管之法律命令案事務第十二條司法部置司長三人承長官之命分掌各司事務第十三條司法部置秘書四人承長官之命掌管機要事務第十四條司法部置僉事十九人承長官之命分掌總務廳及各司事務第十五條司法部置主事六十人承長官之命助理總務廳及各司事務第十六條司法部置技正一人技士二人承長官之命掌技術事務第十七條司法部因繕寫文件及其他特别事務得酌用雇員第十八條本官製自公布日施行 
[敎育部]  
　　第一條敎育部直隸於大總統管理敎育學藝　　及暦　事務第二條敎育部置總務廳及左列各司普通敎育司專門敎育司社會敎育司第三條總務廳掌事務如左（一）關於直轄學校及公立學校職員事項（二）關於學校衛生事項（三）關於學校國書館博物館等修建事項（四）關於敎育會議及敎育博覽會事項（五）關於本部經費並各項收入之預算决算及會計事項（六）關於學校經費及稽核直轄各官署之會計事項（七）管理本部所管之官産官物（八）撰輯保存收發文件（九）編製統計及報告（十）記錄職員之進退（十一）典守印信（十二）管理本部庶務及其他不屬於各司之事項第四條普通敎育司掌事務如左（一）關於師範學校事項（二）關於中學校事項（三）關於小學校及蒙養園事項（四）關於盲啞學校及其他殘廢等特種學校事項（五）關於與第一欵至第四欵各學校相等之各種學校事項（六）關於學齡兒童就　事項（七）關於檢定敎員事項（八）關於整理私墪事項（九）關於小學校基本金事項（十）關於地方學務機關設立變更事項 
第五條專門敎育司掌事務如左（一）關於大學校事項（二）關於高等專門學校事項（三）關於與第一欵第二欵各學校相等之各種學校事項（四）關於實業敎育事項（五）關於外國留學生事項（六）關於曆象事項（七）關於博士會事項（八）關於國語統一會事項（九）關於醫士藥劑士考試委員會事項（十）關於各種學術會事項（十一）關於授與學位事項第六條社會敎育司掌事務如左（一）關於通俗敎育及講演會事項（二）關於感化事項（三）關於通俗禮儀事項（四）關於文藝音樂演劇事項（五）關於美術館及美術展覽會事項（六）關於動植物園等學術事項（七）關於博物館圖書館事項（八）關於通俗各種博物館通俗圖書館事項（九）關於公衆體育及游戲事項第七條敎育部置總長一人承大總統之命管理本部事務監督所屬職員並所轄各官署第八條敎育總長對於各省巡按使及各地方最高級行政長官之執行本部主管事務有監察指示之責第九條敎育總長於主管事務對於巡按使及各方最高級行政長官之命令或處分認爲違背法令或踰越權限者得呈請大總統核奪第十條效育部置次長一人輔助總長整理部務第十一條敎育部置參事三人承長官之命掌擬訂關於本部主管之法律命令案事務第十二條敎育部置司長三人承長官之命分掌各司事務第十三條敎育部置秘書四人承長官之命掌管機要事務第十四條敎育部置視學十六人承長官之命掌學務之視察第十五條敎育部置僉事二十四人承長官之命分掌總務廳及各司事務第十六條敎育部置主事四十二人承長官之命助理總務廳及各司事務第十七條敎育部置技正一人技士二人承長官之命掌技術事務第十八條敎育部因繕寫文件及其他特别事務得酌用雇員毎十九條本官制自公布日施行（未完） 
雜評二　 
前此旅外華僑備受種種慘虐者每責備清政府之無力保護民國成立僑民踴躍歡迎慨捐巨欵謂今而後我僑民可以睡氣矣乃不謂今日之被虐竟如故耶據旅墨華僑之報告死者死於不得食死於自盡死於刎頸死於投江死於飲彈生者如釜底之魚如垂斃之鳥絶不稍享當道保護之權利言之酸鼻竟到此耶使墨西哥因革命之亂而我國人無端慘被酷禍則革命損失之賠償外人巳有施於我之先例政府當爲此僑民請命苟不然而爲平常無事時所受者則我僑民何罪而至生死存亡無人顧問若是嗚呼政府寗坐視而不一援手耶 
外人曾譏民國之勳章爲勳章雨言其濫也今嶄然之寳光新勳章又將出現矣舊之勳章爲九等今之勳章爲五等吾不知所謂總在舊勳章上者將於九等之上再加五等耶所謂新舊並用者將以何標準判新舊耶此誠不可解矣據聞政府以前頒嘉禾章木監故另製此寳光新勳章庽將來鄭重頒發之意果若此則前此所頒之勳章已不啻表示廢棄而人之得之者當時何等榮譽今乃復有此新勳章以駕乎其上則將不復感前此頒賞之恩矣且旣以新勳章爲尊貴則人必競得新章他日此三千九百座與六百座之新章頒竣又必如舊勳章之嫌其濫矣將再創兩字以易之耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[紀四星期内之颶風]  
　　字林報云據中國沿海兩北各口岸入口之輪船報稱途中東南風頗大揚子江口外尤甚香港上海之間風力甚大曾有數船遲至一日顯因避風之故數星期來沿海颶風怒號各船似無一適當其衝者六月十四日上海得報太平洋約浦島有颶風沈壓 
此爲第一颶風次日復聞有連續之三壓氣布滿中國大陸自西南而向東北而本平洋之南加羅林島復有壓氣向菲列演羣島進行此爲第二颶風六月十六日加羅林菲列濱兩島晴雨表均下落卽起旋風此時及後二日間颶風前進過呂宋島之東南繼乃向西北而進六月二十日過中國海有向北之象次日爲太平洋重大之壓力逼令仍向西北進過澎湖島之南向汕頭進行旋抵厦門之南岸向北緩進由閩達浙六月二十三日吹過寗滬之間而趨鮮此爲第三颶風次日西加羅林島之南亦起颶風六月二十四過約浦島之北向西北偏西進行繼達呂宋六月二十八日風勢益烈東抵巴林塘海峽進逼臺灣後二日折向西北過臺灣卒在福州温州間登岸仍向西北進行此爲第四颶風是時菲列濱島之東復起颶風西北偏西在寗蕪間過揚子江繼乃吹至日本海此爲第五颶風是時第二颶風由菲列濱島之東面西北進至琉　島之東逼近東海過臺灣進逼福州厦門間之海岸七月六日約浦島東北復起颶風西北偏西進行次日抵加羅林島塵鹿加島之間此爲第六颶風七月八日第二颶風在厦門之南登岸西南偏西而進新颶風則向西北偏西向菲列濱島進行維時第二颶風入廣東省進至東京新颶風已至菲列濱旋向閩省進行北直隸灣之有旋風及是地一帶之有東南狂風皆因此故也七月十三日颶風在閩省福州附近登岸向西北而進延及漢口進逼九江及揚子江中段後仍向西北進行綜計近四星期内中國及周圍各處共遭颶風六次云 
又據文匯報載稱福州今日（十六）曾遭大風附近一帶損失甚大船舶停行詳情未悉 
[租界組織汽車隊]  
　　公共租界議勇隊司令開萊將軍建議組織汽車隊歸入義勇隊俾遇意外時得以迅速防堵聲氣靈通今巳由工部局贊成凡置有滊車者均可報名入隊有事之時與義勇隊其他隊員同守紀律悉聽司令指揮隊員不衣號衣另製徽章於盡責時懸於胸前以示區别盡責之日由工部局酌予車油費如有損失由工部局照賠惟遇試驗調集時均須一律到隊云 
[請留蘇省附稅之電稿]  
　　蘇省公民張詧等由上海電致南京韓巡按使云本省附稅光復時由臨時省議會議决帶徵忙銀每兩三角漕米每擔一元卽係部文特許免提省庫之特稅性質於正稅之收入毫無損碍且本年巳另徵省稅每兩三角與他省情形逈乎不同現自治機關雖已奉文停止而敎育水利慈善巡警各事迭經省令切實維持殊深公感自國家地方兩稅名目取消地方人民不能不鰓鰥過虚現辦各項公益長此恐　在政府度不坐視應請鈞座俯念賦稅最重之江蘇轉電中央特予核准本省帶徵附稅仍留地方正用以固人心面維大局迫切待命江蘇省公民代表張營姚文　劉　馨秦錫田潘起鵬楊同穎王績朱祥　王渭　沛霖張樹典園　王詠梅　厚崖謝家留鄭希曾榮宗銓孔憲功張本載侯鴻　第三十九人同叩眞 
[研鞫德婦被害案之簽判]  
　　虹口禮查中十四號門牌德商南門牛肉莊主婦密雪司南門於今年正月二十三號被人謀斃並刧去值洋三萬五千元之金珠鑽石飾物其嫌疑犯朱八仔王六黃子祥朱大喜子符三及要證揚州婦人李陳氏經公共公堂一再訊供詳情迭紀本報前日午後兩時半由廨繼續研訊因關讞員患病未愈故仍由王襄讞會同德副領事師謀君升坐樓下公堂先由克利醫生上堂證明當日清晨聞信於七時半至原告牛肉莊内見死者尸體俯伏於樓上地板上因卽將尸翻韓檢驗見頸項間及身體上均有砍傷傷痕頸項間似係用約長尺許之刀所割而身體上則似用斧砍傷尸體巳僵然以當日氣候及死者平素體質證之死後至尸體僵硬須歷二三小時故被害之時間大約在清晨七點半以前之兩小時云云次據捕房牛門律師上堂譯稱今日尙有見證一人即係去年在原告牛肉莊爲夥之西人密司脫梟（譯）音昨日曾由原告帶至捕房寫字間内令將各被告辯認當指認朱大喜子黃子祥二人據云此二人於去年案未發生之前常見拖拉黃包車在原告牛肉莊門口往來兜攬生意且該西人每日因事出外必雇坐此二人之車子因朱跑路較速故雇坐朱車之日多而朱亦因日久諳熟每日欲往之地點毌須關照即可前往且有一天因爭車資曾被毆擊是以認明無悮而黃跑路之速力不能及朱惟有時朱車不在即雇坐黃之車輛是以雇坐伊車之日少然因常見决不錯認云云今日可以到堂將前情證明請察 
　　其時因見證西人與原告同行尙未到廨故復經牛門律師向堂上陳述案情據稱此案已經公堂迭次研訊情節已明實爲謀財害命然該被告等於發生此案之後毫無形迹披露可供捕房研究之資料亦可見被告等之謹密而捕房對於此案之研究殫情竭慮不厭周詳至六月間始得此案之影踪確爲謀財起見彼等因恐事主認明面目事機敗露致將密雪司南門殺害惟將死者亂砍幾致屍身不全未免過於殘忍查租界此等案件雖去年廣東路公順里棧房内亦曾發現與此同一性質之案然　罕見見 
而被謀斃者爲西人更屬創聞而捕房自得此案要犯之信息即先往揚州將要證李陳氏提解來申並於中途由包探陳承康盤詰此案情形據云乃係得之傳聞並說出各被告之姓名住址故得將王六黃子祥朱大喜子三人先後在申拘獲並因婦人李陳氏聲稱顧四已鎗斃朱八仔因另案拘禁揚州且云朱八仔本亦處以死罪因據供出私藏軍火地點得以破獲故减輕禁押五年云云因復備文前往揚州將朱移提來滬今已迭次研訊且均經原告見證證明被告等雖未供認情節已明且被告等亦决無自行承認之理况朱八仔已供認顧四確在虹口謀死一西人惟未知男女故該被告等雖非原告控案正犯然終犯一謀斃西人之案云云復將原被人證所供反覆討論時聲請核辦或送内地法庭訊究惟聲明如送内地法庭當開庭研鞫之時須准工部局派遣代表到庭云云 
牛門律師陳訴畢復據見證西人梟上堂證明去年在原告牛肉莊内時常見朱黃二人拖拉黃包車在門口往來並伊時常雇坐二人之車所供與牛門律師陳　相同不贅錄王襄讞商之德領師君即援筆簽判全案人犯一併函送内地法庭詳訊口供訊明後仍將各犯解回本廨過堂後再送請内地法庭判決執行惟該被告等或當排長或係帮匪應否送鎭守使署歸入軍事範圍抑或請普通司法衙門研訊候再酌奪原告西崽朱小毛亦候函送内地法庭作證 
[緝拿私造鈔票之要證]  
　　法捕房中西探捕於本月七號偵知有某國人尾形周平八卷義助兩人在法新租界呂班路文德里二十三號屋内私造僞鈔票當卽前往拘獲又獲到同黨何子龍蔣富生等並吊出製造僞票機器一副後在法大馬路昇平里二十六號屋内續獲蔡正一名及跡涉嫌疑之劉厚德吳海成等解入捕房迭經法總巡藍維藹君分别研詰均稱此事由瞿鴻祜及瞿子鏡清改名陳鏡清兩人爲首現藍君以瞿鴻祜父子爲此案要證一經獲案卽可明晰故已傳諭各包探速將瞿鴻祜父子拘拿到案聽候澈究現各探已分途緝拿矣 
[要求修改稅章之要點]  
　　上海各業商家因反對産銷併征屢請稅務所所長韓雲俊君轉達江蘇財政廳修改稅章迭紀前報茲聞南北商會現據各業商人提出意見書詳加考核仍抱定宗旨請爲轉呈所長電達財政廳將稅章修改其所要求修改之處有五大端爲阻礙商業之最甚者（一）沿途運貨經過各稅所機關層層扞驗（二）分運以三個月爲期（三）江北一處現在仍完釐金（四）江蘇之貨運赴江寗者仍完纳産銷兩稅（五）租界地點輪埠進口之貨至内地南巿等處者完納産消兩稅現南北商會總協理已據情呈由韓所長希即轉逹財政廳長迅將稅章通融修改務以便商裕稅爲主義云 
[江蘇軍政暫歸巡按使主持]  
　　上海軍界昨奉宣武上將軍府通飭云爲飭知事案准江蘇巡按使咨開本月五日承准政事堂微電開奉大總統令馮上將軍現在來覲所有軍政事項應由該巡按使會督各鎭守使師旅長妥爲辦理等因合電遵照等因承准此相應咨明查照等因准此除分行外合行飭到該囗仰即知照此飭 
[溺死者並非海軍學生]  
　　南巿救生巡船前日在浦東陸家嘴浦面撈獲屍身一具年約三十餘歲帶至老白渡碼頭經通濟練習艦學生隊中人查看疑是該艦學生於砲藥爆發時躍入浦江故卽回禀艦長派員至碼頭將屍身細看未能明晰旋又偕同該艦水手及職員人等會同上海醫院監院張竹君女士重復勘騐屍身並無傷痕巳多疑　迨檢視屍體所穿白汗衫白洋紗褲褲帶等均無字蹟但通濟艦全體人員衣服均註名姓其非通濟艦學生巳有明證故仍由善堂歸入無名男屍備棺收殮厝壇召認 
[狂風巨浪中之惡鬥]  
　　浦東二十四保二區七圖楊思橋鄉民趙舟全前日上午借同趙阿毛周阿和等三人各挑香瓜來申求售當在周家渡浦口乘周秋生之渡船過江不料舟至浦中秋生因風狂浪急將舟暫停舟全與之理論遂起衝突互相揪扭阿毛等正欲排解舟全巳跌入浦中漂失無蹤阿毛等立即回　到家報告昨經尸叔趙瑞奎帶開尸妻趙周氏往查屬實先將周秋生扭送水巡隊收押午後復　該　地保同投地方檢察顧禀請伸雪並求移提周秋生到案訊究汪廳長諭令趧緊設法打撈尸身一俟撈獲再行派員相驗究辦一面函致該隊請將秋生送廳歸案訊究 
[平政院傳訊江蘇公債案]  
　　滬海道尹飭上海縣知事文云舉江蘇巡按使韓蒸電内開平政院來電開庚日本院奉大總統諭交據　政史曾述肇李映庚呈糾程德全應德閎貪利忘國覆查屬實請予嚴辦等語着卽交平政院照章辦理此交等因奉此查程德全應德閎曾電院自願投質希即飭傳迅速來京以便開庭審理其餘案内關係重要之龔傑孟森陳毓楠管祥麟等請即一併飭傳來京候質等因准此應由該道尹遵照轉飭分别傳送勿延并先電覆等因奉此當經知照程前都督應前民政長迅速赴京聽候質問其龔傑孟森陳毓楠管祥麟等是否均在租界應由公廨警廳及上海縣知事按名查明分别飭傳覆候核辦除分行外合就飭仰該知事即便遵照辦理此飭 
[鎗斃强盜二名]  
閘北警廳緝獲搶刧賈家浜趙桂華家案内之盜犯張起發等六名解經鎭守使署訊明係由張起發王得才二人爲首應予鎗斃其張桂發等四人係屬從犯判處一等有期徒刑業巳詳奉江寗宣武上將軍核准飭即執行故於十六號午後四時判將張王二人處死茲將宣布罪狀錄下上海鎭守使鄭爲示諭事案據前閘北警察分廳於本年六月二號詳解搶刧閘北賈家浜趙桂華家案内盜犯張起發王得才張桂發王春甫張阿五周阿三等六名到署發交軍法科審訊據該犯張起發王得才二犯供認持械糾約張桂發等前往趙桂華家搶刧得贓分用質之張桂發周阿三王春甫張阿五等四犯亦均供認被糾行刧不諱查該犯張起發王得才二犯胆敢持械糾夥行刧實屬兇暴巳極應按照軍法處以死刑立予鎗斃以昭焗戒其張桂發周阿三張阿五王春甫等夥同刧掠亦屬不法應各處以一等有期徒刑監禁十二年以示懲儆除執行外爲此示仰軍民人等一體知悉此示 
[復訊夥刦當舖之嫌疑犯]  
　　嘉定縣知事訪悉王一定張其德等於上月二號夜半糾黨三十餘人至安亭鎭持械夥刧恒秦當舖巨贓逃匿公共租界北四川路長春里一千七百九十號屋内當派水巡長凌增福等帶同眼線顧裕山來滬報請美捕房派探同往將王張兩人拘解公共公廨即經顧裕山證明被告二人於舊曆五月初八日在靑陽港雇乘顧所駕之游船來滬迨至四港口復有十餘人下船囑令駛往安亭云云判被告押候該縣補具正式公文並將證據送廨再核在案昨晨由廨復訊先由中西包探上堂禀明將王張二人緝獲情形繼由來探持文聲請移質之王之張等延愛理司帮辦海司律師到堂辯護良久並據二房主吳桂生投訴所有樓面租與梁姓並未見過被告二人等語王襄讞商之美領博君判王張兩人還押候下禮拜二再訊 
[法捕房協緝張家寳]  
　　英租界總巡捕房刑事檢查科昨日移知法捕房云有在公共租界孟納拉路四百五十七號開設烟紙店之顧阿福家於十三號晚九時被匪持械搶刧開鎗拒傷顧妻潘氏等兩入該氏巳經因傷斃命據顧阿福報告前來查得此案實係迭在界内犯有攔路搶刦等案之過犯上海人張家寳所爲今巳逸去未獲故此移請協緝並附該犯照相一張賞格一紙如能將張家寳拘獲訊實後賞洋二百五十元等語藍總巡即將賞格照相發給各探捕觀看着卽嚴行協緝以便移送英界訊辦 
[林天一解寗後之消息]  
　　林天一（即林金虎）前被將軍府駐滬偵探指爲黨人拘獲解寗曾誌本報茲聞上海鄭鎭守使昨接軍政執法處公函謂林天一經本處鞫訊堅不承認與黨　關花稱上年寗亂實被脅從等語爲此函請轉飭該探及此案眼線調查證據以便定擬昨鄭君已轉飭知照矣 
[銅匠害人自害]  
　　銅匠田家茂曾僞造黨人委任狀二紙暗藏鏡清兵艦水手崔計得田有德二人新製之蓬布　帶内串同某署已革偵探楊鴻斌控報長官希屬誣害當經海軍李總司令訊明誣害屬實報由海軍部轉呈大總統批令海陸兩部各派軍衡科員趙姚二君蒞滬復訊如果確係國嘗誣衊即將該銅匠照律反坐在案茲經趙姚二科員調查海軍司令部所訊田家茂迭次供嗣前後矛盾故於十一號在海軍司令部開庭會訊據銅匠田家茂供僞委任狀二紙實在崔田二水手褲帶内搜出並非僞造　害　　周官一再駁詰始承認暗將假委任狀置入該水　諸帶内冀　獲嘗惟此項委狀實非自造乃係楊鴻斌所寫言明如得賞洋三百元各半分派等語問官以該銅匠居心險惡自應反坐姑寛處以三等有期徒刑監禁三年零二個月以昭烔戒除將該犯田家茂送交地案訊明擬辦情形於前日呈復海陸兩部查核矣 
[租界典商與印花稅之關係]  
　　典舖當票粘貼印花稅一事本邑華界巳由洪知事商請該業董事勸導遵辦茲聞租界内典商政府亦須令其貼用以免華界各商有所藉口昨駐滬楊交涉員因奉部電已與領事圑會議擬自八月一日起租界當一律照章貼用未知果能辦到否 
[註消藥業認稅]  
　　上海稅務總公所韓所長批藥業公所代表葛吉卿禀云禀悉旣據歷陳辦理爲難情形禀求退認准將該業認稅案註消改歸散收候彚案詳報財政廳察核至七月一號以前之貨與七月一號以後之貨本公所無從區别候着核實開單送候核辦 
[棉蓊檢查局思患預防]  
　　南巿董家渡裏街棉花檢查局局長沈潤挹君查得局中扣留各鄉民之濕花巳有千餘包之多攤昞烘焙尙須時日深恐隣近或有火患致　延累故特呈請縣知事轉禀韓巡按使能否歸洋商承保火險其所需保費仍由各鄉民自行認給茲奉批准大約下月起即須實行矣 
[貨棧防禦風潮]  
　　法總巡藍羅藹君接松江佘山敎堂天文台來函（按此或係前 
數日之函）云測得近三日内將有大風潮藍君即飭包探知照各堆貨棧房速爲預備免遭損失聞各棧房均將各貨墊高離地約有三尺云 
[書業商會補習所放假]  
　　望平街書業商會附設之補習所昨日行第七次署假禮由文明中華有正商務四書局發給奬品以資鼓勵聞該會補習夜課凡同業者概不取費他業學生亦僅取報名費一元主持校務者爲吳君秋坪趙君連人自今年始專重國文一科并授冏業中必要之知識於各生成績頗有可觀云 
[公署學員畢業]  
　　江蘇審計分處設立官廳簿記講習所前曾通告蘇省各官廳派員學習簿記本埠滬海道道尹公署曁外交部特派江蘇交涉員公署亦派員前往聽請茲聞巳屆畢業道尹公署余沅甲等畢業交涉員署海葆恂丙等畢業虞鎬蕃丁等修業已各領憑抵滬回署任職矣 
[男女小孩待認]  
　　滬南第一分署巡長黃　珍前日在三太碼頭查見迷路女孩一口年約十三四　帶署詰問姓氏住址均不能答當即函送新普育堂留養出示招認聞該女孩面黑身穿洋紗短衫項有銀練肚兜又江灣男子何榮才年十二歲任城内吳毛囝成衣店學業前日其師令至大南門外捕蟹忽被惡丐將其捕具攫去不敢回見乃師在途躑躅由崗警帶至一分署問明情形候飭傳其師到來認領 
[女婿控告丈母]  
　　鄔阿品前在檢察分庭禀控妻母徐王氏誘匿其妻經李檢察官提案質訊據該氏供鄔妻自行逃逸與伊無涉判原被一併解送地方檢察廳訊究 
[預審誘拐婦女案]  
　　鞋底作夥石金泉控高張氏誘拐伊妻石紀氏出外圖賣昨經地方檢察廳提案預審之下判石紀氏暫交伊夫領回管束高張氏押候起訴審判廳訊明判决 
[中國瓷業之榮譽]  
　　日本大正博覽會各國均往赴賽昨據駐日中國農商　特派員胡玉軒君致沈仲禮君函略云此次尊處赴賽仿古瓷品頗受日人奬譽其仿雍正窰花瓶一件已爲日皇請去一時東京報紙　傳其事云云據中國瓷　精美甲　全球惜近年無人研究以致日趨　　幾令吾華唯一之國粹斬然中絶沈君思所以力追其盛搜集宋明清初諸品不惜巨資訪求大匠耑令駐江西　　　廠監造竭慮殫精規規摹仿往歲以之赴比京博覽會得膺上黨旣赴義國都朗大會亦獲最優等奬牌今者大正博覽　又受日皇特賞從此列邦之赴賽者咸曉然於吾國新瓷其原質之優異工藝之精良方之古昔盛時誠無多讀矣 
[衛生處之查察]  
　　法工部局衛生處以現屆夏令界内各里中之房屋每有一幢之内同居二三家之多人衆房窄穢氣薰蒸最易釀成疫癘曾飭各工人持辟瘟藥水挨戶澆　現衛生處總理某君恐各工人或有懈怠故又親自出外查察不辭勞瘁其有益衛生誠非淺鮮也 
[山東人賣藝行兇]  
　　昨日薄暮時法新租界格洛克路空場上有山東人某甲等十餘人在彼賣藝舞弄刀棍少頃向各看客每人收取銅元三枚　有江北人某乙祗出銅元兩枚中不滿意向之索補乙不肯稍讓互相用武甲竟用刀將乙之頭顱砍傷血流如注當經巡街捕到來即將甲等十五人一併拘入捕房管押並將受傷人車送廣藴醫院醫治候再核辦 
[瘋子躍入河中]  
　　住居虹口百頓路八百零四號門牌之湖北人王壽英向爲木匠近患神經病口稱上海之人均欲害其性命前日行至北蘇州路躍入河中由捕救起帶入捕房昨解公堂經中西官訊供語無倫次據包探禀稱王尙有妻子在家判暫留醫院候傳其妻到堂再核 
[當舖扣留小獅子]  
　　曹佛根曾於本年舊歷正月間在虹口華特路大連灣路轉角被匪持刀刧去皮袍該匪即向附近當舖質洋七元逃逸曹報捕房請緝未獲詎前日有王阿三（即江北小獅子）持洋八元至該當舖贖取皮袍該當夥周楊生以此事曾由捕房知照即將人洋扣留王即用銅元擲傷周之眼目旋卽鳴捕將王拘押昨解公堂訊供一過判王押候查明再訊所存捕房洋八元除還當本外尙有一元給周爲傷費 
[吳縣移提案犯]  
　　上海地方檢察廳長汪魯懷君接吳縣知事來文稱有范阿發者前在蘇州滋事經本署屢拿禾獲茲查明該犯現押貴廳請即解蘇訊辦等因昨午汪君立即備文飭將范阿發押解赴蘇訊辦 
[有無確實證據]  
　　顧順生在地方審判廳控告王友亭不還往來貨欵洋九十餘元昨經賀推事官開庭辯論原告投訴前情請求追償質之被告堅不承認判令交保而着原告提出確實證據聽候訊核 
[旣處徒刑又加拘役]  
　　積竊顧墨堂因行竊某姓家衣服等物被閘北偵探查獲連同其子顧阿弟一併逮案移送檢察分庭前日由李檢察官起訴審判分庭經沈庭長判處徒刑兩個月加拘役二十五天昨送地方監執行廳阿弟發新普育堂留養 
[私帶烟土類誌]  
　　五區警署巡警　日在滬寗火車站查獲私帶烟土之張海如張小廷程子本睦余生顧條初等五人抄獲烟土三十餘兩及烟灰烟膏一併移送檢察分　分别收押聽候訊明核辦 
　　又楊坤生昨在滬北購買烟土四大包至滬杭車站擬趁火車赴松江詎有一少年乘馬煒根之黃包車追至站旁將楊扭住任意摸索當被取去烟土一大包並洋數元而逸楊正欲追拿適二區警署巡長翁振新巡查經過詢悉前情即在楊處抄出烟土三包並零星什物該巡長卽以馬煒根爲見證連同楊及證物併解到區午後由該區長諭飭解送地方廳訊辦汪檢察長諭令分别收押證物暫存聽訊究 
[籐根之催眠術]  
　　美國籐根君星期三晚在張園安塏地試演幻術自九時至十二時演術不下二十餘種最奇者爲催眠術先催一女郎使眠籐根下台問塵客甲客欲以何物授乙客但微語籐根女在台上不得閱籐根遥招以手女郎閉目下台摸索坐中以甲客之物　乙客如此者數十人皆無誤又以黑布　女之目使立在台後呢帳中台　竪一黑板請一客在黑板上怍算學女在帳中報出其數一 
 
 
 

Page 11

 
 
字不差又有少年女子唱歌跳舞小丑弄異樣樂器男女力士試各種工夫皆非平常所得見者聞籐根君在張　止演四夜星期日卽須往靑島云 
[汽車碾傷行人]  
　　鄧阿谷前晚行經西華得路華記路口被某號汽車撞倒碾傷手足由印捕查見雇車送入捕房捕頭命送同仁醫院療治候查 
[馬車撞跌小孩]  
　　工部局一百三十號石子馬車昨日經過虹口漢璧禮路碰跌某姓小孩由捕查見一併送入捕房經捕頭騐得該孩頭類路受微傷尙無大礙將該馬夫斥釋免究該孩飭傳家屬到案領回 
[獄官病故]  
　　英署管理獄官麥克南君前日在北蘇州路公濟西醫院因病身故昨日下午五時棺殮舁往泥城外西國墳山安葬 
[公共公堂瑣案]  
美商培生洋行控王葵卿不遵堂諭賠銀等情昨由捕房將王傳案請示王延律師上堂聲稱因受虧太多請爲復訊判王交原保着代表律師呈遞禀詞再行核奪 
駐滬美領事署管牢西人控出店金阿寳竊取值洋八百餘元之金珠飾物一案昨經中西官復訊屬實判金押西牢一年半示鄧曉清與妻李氏控李阿虎與婦人李氏無故行兇將伊毆傷昨由捕房將被告兩人解案訊明判罰洋五元充公 
汽車夫徐阿六在新閘路撞傷小孩沈阿喬昨日復訊因兩不經心判徐賠償沈孩醫費洋三元開釋 
義商阿美達金控汪維卿鄔省三欠銀二萬兩又毆陽惠芝控金小卿申子卿不還借洋八百元又張仁英控朱瑞嘉朱應剛不賠虧銀五百兩昨由捕房將被告各人傳案分别交保候訊 
英商葛來控意泰汽車公司内某汽車夫駛車不愼將伊所豢臘犬碾斃昨由捕房將該公司内之葉少吾傳案中西官以旣存保證金諭候訂期會訊 
孫裕生前日因竊中法藥房香水當被鳴捕拘押昨日解案訊供屬實判押三天 
[誌謝]  
　　聚秀女學堂定於七月十八日午後三句半　舉行暑假畢業禮昨承該校校長林慕貞東邀觀禮書此誌謝 
[雜評三（訥）]  
[颶風]  
　　據西報載自四星期來沿中國一帶巳起颶風六次一颶風未巳新颶風又起颶風所到之處必捲刮其船隻房屋及種種財物而去以故中國各處風災之損失又不知幾何矣近來各省之蝗災旱災水災我滬人漠然無所覺而此次颶風則據天文台報告尙未有艾故滬人亦不免惴惴焉雖然自民國以來我人民無日不顛簸於變幻不測之風浪中國人遭一次風浪必受一次損失所經人事之風浪奚止六次其可慘又奚僅颶風也哉 
專件 
[稅務處通飭嚴禁私土文]  
　　稅務處爲關於禁烟事宜特分飭各海關監督及各關稅務司遵照其文照錄如下爲飭知事准外交部函稱准湖南民政長呈稱湘省大宗存土均付焚如土店烟館久巳取消欲清毒源似甚易事無如零星運售多由輪船水手由漢口上海一帶夾帶而來勾通内地奸商秘密販賣其烟膏則以洋　盒儲藏盒面書福壽兩字此事迭經發現似非先行交涉殊難切實緝辦除呈内務部外呈乞鑒核施行又准内務部函稱據湖南民政長呈報辦理禁烟情形並稱長岳爲通商口岸其緝獲烟土由輪船水手夾帶入境者居多請轉致外交部嚴重交涉妥訂稽查輪船夾帶規則俾禁烟完全收效等情函達查照各等因查通商各口稽查私運烟土一事向歸各關稅司辦理湘省係業經禁運印藥之省自應切實稽查以清除毒此次該省長呈請妥訂稽查輪船夾稱規則係爲杜絶來源起見應如何嚴密緝辦並酌訂稽查規則之處擬請貴處令知總稅務司妥籌辦法聲復到部以憑核辦等因常卽飭行總稅務司連飭滬漢及各關稅務司嚴行稽查並如何妥籌辦法一併擬訂呈復核辦去後茲據總稅務司詳稱查現在烟土價值比較曩年日見昂貴而秘密販賣所獲利益亦較往常爲豐因是運私之法層出不窮關員稽查雖嚴奈私販秘密防不勝防非有線人密告不易破獲則線人實係緝私最重之人非優予奬賞不足以示鼓勵現在洋藥罰充入關辦法每洋藥一百兩提給關員花紅銀十五元線人花紅銀三十元此係粤海關稅務司與粤都督雙方商定嗣奉鈞令通行各關均援此案辦理審察粤海稅務司與粤都督往來信函内含之意以爲提給線人三十元不足以酬其勞總稅務司之意如欲杜絶各口私運之弊俟政府財政稍裕必須從優給賞線人以昭激勸現旣力有未逮是以擬飭各關如遇私運烟土案件果眞查有該輪船水手曁他項執事之華人等帮助私販確實憑據如係中國輪船由稅務司將犯案人等逕送地方官懲辦如係外國輪船請領事官送交地方官懲辦如此辦理諒必耽延行輪時間而該船主及代辦人且必有種種煩擾之情事各輪船船主及代辦人如欲免此種種煩擾之情事曁爲貿易利益起見即不得不於該船中所用人等設法取締毌使違悖禁令帮助私販運送烟土俾得除水手人等違悖法律與己無涉之舊弊也以上所陳辦法乃係仿照水手私運大批鹽斤辦法履行多年成效昭著是否有當理合備文呈請鈞鑒核復等語前來本處查從優給賞線人一節現在政府財力未裕應再另行籌議該總稅務司所擬仿照水手私運大批鹽斤辦法尙屬妥善應即照准但本處以爲禁運私烟之法不厭求嚴按一千八百五十八年天津條約第三十七欵内載各船艙口單如有漏報者船主應罰銀五百兩等語是船主負有船貨與艙口單完全相符之責任今欲加嚴取締船上人等私運烟土應並援引此例責成船主俾知謹愼嗣後如有船上人等私運烟土者除將犯案人等先行分别送官懲辦外應另議船主以相當之罰欵庶幾船上人等夾帶私烟之獘可以杜絶除咨復外交部及飭總稅務司轉飭各關稅務司外相應飭知各關監督遵照辦理此飭 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[寓言小說自由夢（三）（接十二日）] [  蔚雲]  
　　子細打量公主的俊俏廳兒宛如朝霞和雪在晶瑩漯白裏頭泛出一種紅暈似這般嬌嫩的皮膚竟如吹彈得破眉如春山滴翠眼如秋水横波鼻如膽懸唇如脂塗行動如弱柳舞風微步如金蓮貼地比玉環而較瘦無礙輕盈擬飛燕而加肥依然窈窕不長不短宜喜宜嗔胡帝胡天盡美盡善在下把公主飽看了一回喜得心饔艱搔不知怎樣綫好這時的心理以爲似公主這般驚才絶艶玉骨氷肌竪盡五千年横盡四萬里不要說没有一人能夠駕乎其上就是並駕齊驅追　逐跡只怕也戞戞其雞想到秀色可餐一語若恭維尋常的美人確巳十分圓滿然而把來稱贊我的公主却只好算勉强　衍免不了皮相兩個字前人說得好相視而笑相印以心一落　詮便非上乘在下旣無可形容只索呆呆看着實指望朝爲行雲幕爲行雨朝朝暮暮陽臺之下巫山神女永伴襄王却不道良緣鬼妬好事魔多驀地裏被這驚天動地的大聲浪震盪耳膜聽神經幾乎失其作用正在驚魂千里也顧不及和公主言别　蹌恍惚奔出察視却又作怪頓覺河山煥彩日月重光白旗飛揚天地異色到底是怎樣一回子事心裏頭糊突突地低首沈思我不要地郡裏做夢抬頭一　却又靑天白日不像夢境早難道在下知公主道般甜蜜那樣愛憐反是夢境不成越想越覺得迷惑起來究竟過去的是夢中世界還是現在的是夢中世界還是過去與現在都是夢中世界還是過去與現在都不是夢中世界顛來倒去總閙一個不清楚想要去問問旁人又怕是同在夢中况且夜長夢多雖在夢中却也保不定不再做夢即使自以爲明明白白的醒在那裏卸不道醒的是夢中之夢已身依舊在沈沈夢境之中要想醒此大夢只怕還有一回哩在下這等的理想並不是天外飛來故作此憑虚鑿空之談記得前此一千餘年曾經有過一位熱中功名醉心竹帛的才士一肩行李前赴長安却在邯鄲道上遇到了一個異人授與仙枕黃梁未熟大夢巳醒這才士在入夢之初却也一帆風順干霄直上天子前席脩若心膂出將入相位尊權重軍國大事胥就平章以一身係全國安危者歷有年數九卿科道多出門下親戚故舊並據要津勢位貴盛無與比倫一旦失敗冰山遂崩廷臣交章論劾即昔之奔直攀附提携舉荐者亦反眼若不相識見其落井爭先下石有詔棄巿妻拏籍没財産入官才士此時寃憤塡　忽然法場鳴砲把他驚覺從茲勘破泡幻不再向軟紅塵裏討生活他在夢境中旣經歴了數十寒暑的長時間這夙興夜寐的老例倪是當然免不了的難道道數十年中竟然一夢不做若使做夢道便是夢中之夢有夢卽有醒道便暈夢中之醒這一段夢史便是絶好的先例在下　　不　自己　會子到底是夢境不是便想把耳中所聞月中所見的筆記　來即使果是做夢道夢裏的光陰便虚費些浪擲些原也不值什麽念頭决定便要實行但是記　　件辜不論大小難易終須假定一點作爲本位　能夠　舉目張有條不紊在下雖然拚一個痴人說夢卸也不能違背這公例說不得就把自己所在地作爲中心點漫漫的尋取源頭鋪叙起來 
[俠女花彈詞（三十）] [  東堃]  
　　第十一回經語（續） 
　　秦老夫人呆呆聽他說了一長篇的話不贊一辭素珠起初陛在裏床靜聽後來聽懐璧說得嗚咽悲哽心中老大不忍重新翻身向外伸手去握住懐璧的手深深勸解道哎府懷璧姊姊我現在曉得你是個女子就不能和你諧伉儷了只是你的恩義天高地厚我總得憑些法子報答萬一道方寸之間纔可寗貼一些懷璧姊姊你也不須悲哽我倒有一個計較在此只不知道你背依也不肯懐璧道你且說來素珠想了一想就緩缓說道 
你看那兒女英雄各擅長古來靑史最流芳鬚眉巾幗稱奇女都是些旙旎風流窈窕娘　紅拂女還歸李靖梁紅玉更配蘄王想你是頻年浪跡天涯慣碧玉年華還未有郎俠骨果然能傲世柔情也自費商量况與你風塵患難相厮守聞說　歌便斷腸憐我憐卿難自巳想與你雙雙携手效英皇吟來香草人非獨照徹菱花影亦雙 
懷璧不待他說完便笑起來道素姐不要說了承你寛宏大量不肯獨享禁臠要分我一杯羹你的意思果然是好只未免太小覻我了咳素姐你聽我說 
將來是世界文明進大同多妻惡俗更難容婆羅門邪敎雖然有不到千年要絶蹤天賦女權須自保豈能悅己便爲容中華歷史增污點也只爲天子三妃與六宮天上鳳凰各成匹人間鴻雁不相蒙人生萬物忝爲首豈肯把玩物名詞來作誥封匹婦匹夫原有志一妻一妾便難容阿儂誓死也不相從 
　　素珠聽他這一悉議論識見高超辭意透達細辨起來學得字字有稜針針見血欽佩至於莫可言狀連忙陪罪道懷璧姊姊聽了你的卓識偉論令吾茅塞頓開我頃間自悔失言了只吾也是出於一片至誠急不暇擇並不敢輕侮姐姐還望姐姐恕吾懐璧道這又何妨我雖不能依你的語然而你的好意吾心裏總是感激的秦老夫人却在旁邊勸道懐姐你伹知其一不知其二我的女婿吳振巫本是一子兼祧的照我國的風俗習慣原可以娶兩房妻子你看當今大總統不也是三妻四妾的麽貴人尙且如此吾儕小民更加可以通融了吾女兒也不是撚酸吃醋的人伹請放心吾勸你還是屈從爲是懐璧笑道太夫人你又來我並不是恐分了素姐的愛情我惟恐傷失吾息己的人格大總統便怎樣究竟做不得榜樣以前的皇帝三宮九嬪還說是曆史上風俗習慣的關係總統是吾國破天荒的事業須不得以此藉口將來編修民國新史記吾國三妻四妾的總統同各國一夫一婦的君主總統比較起來還是一個歷史大大的污點太夫人你替吾想想敎吾如何學得他來素珠也說道母親我等不用勸了君子愛人以德懐姐實在　女中堯舜吾等就不可以小人之腹度君子之心秦老夫人還要說話懷璧只是微笑不語後來說道這一件事體也不必亟亟改日再說罷現在天快要明了太夫人勞碌了一天也該休息休息就是吾吐了一口血覺得軟　　的也想靠一回今天這一件事在衆人面上且不要說破我和素姐形式上依然是夫婦太夫人且回上房去不要誤了吾等的千金一刻吾和吾的新夫人都要怪怨你的於是秦老夫人笑着出去懐璧同素珠携手入幃各自安寢東方已漸漸發白了這一晚素珠遇着這件意外之事失了一隴得着一蜀還可相抵不過洞房花燭破題兒第一夜就把現的換了賖的想起了如花美眷如水流年的兩句話來總有些合不算呢正是 
（集句）水滴銅龍盡　長小姑居處本無郎 
等閒議得東西面雲雨巫山枉　腸 
譯叢 
[風琴上之獅] [  跫廬]  
　　近日倫敦劇場忽發奇想一時營業大爲發達蓋於舞台上按奏琴風而風琴上置一巨獅以著名之美女通音樂者奏琴唱歌而獅則垂尾俯首儼然有靜聽之象非如對牛彈琴之茫然不解於是觀者大爲歡迎拍手喝采滿場一致焉 
[二萬圓之一炬]  
　　紐約之法律警察之没收賭博器具燒燬之權前日在紐約郊外將最近四個月間所没收之賭具推積如山付之一炬究其全體價值約值二萬元之譄 
[女飛行家]  
　　美利拜爾賽者德國女飛行家也思爲横斷大西洋之飛行目下親自考察建造一水上飛行機此飛行機載有美爾克代司一百匹馬力之引擎全部近來聞有在巴布季克海及北海試驗飛行之說 
[氣球上之批霞那]  
　　最近美國有一女郎名英代阿那伯利司者能於氣球上裝載批霞那扶摇直上而於空中彈奏以研究音響之變化女郎之彈奏批霞那能達三千三百英尺之高而有距其出發地三英里許之處降下至其動摇之際如何能安全彈奏乃由其獨出心裁創製特别之懸椅也 
詩選 
[柳線] [  蝶雨]  
　　夾岸靑靑水半篙向人幾欲繫輕舠柔情不斷渾如縷未信春風似剪刀 
[柳帶]  
　　羅帶重拈憶所思長條踠地復參差樓頭寂寞人愼瘦減盡腰圍知不知 
[贈友]  
　　平生風月有良媟幾許春光眼底開小鳥若魚穿水疾亂雲如獸出山來才疏不識金銀氣志大從敎燕雀猜未破憨城君莫慮詩狂贏得揥塵埃 
[寄卞仲咸] [  黃詩汝]  
　　黃葉隨西風飄摇無定止飛鳥失故林徘徊白雲裏遊子逐征塵將母亦類此擇途復入岐遑問尺與咫愁惋窺月光淚眼拭秋水抑鬱向誰言海濱有知己 
[思歸疊慕樵韻]  
　　世亂常爲客山居豈不思少年多自誤佳日莫余遲紅樹凉秋色黃花傲晚時欲歸未得且與歲寒期 
[贈馬慕樵]  
　　一爲千里客觸處動鄉思明月滿庭白孤燈五夜遲論詩遇知己　事憤當時尺蠖依然屈求伸未有期 
[憶舊] [  想園]  
　　急管繁絃憶去年歡場回首化如烟樓臺重疊花無主人物依稀春可憐飛鳥王喬遼天末乘鸞肅史渺雲邊舊游悔却留痕跡粉　題時墨尙鮮 
[湖畔吟用聯珠體]  
　　明湖十里漲秋波秋暑將殘秋雨多巳覺天凉凉似水六橋夜夜有笙歌 
　　笙歌最好起高樓樺燭通明照粉侯不是聽琴來踐約慢將簾子挂銀鈎 
[答胡緑琴文] [  想園]  
　　眷戀湖山興未窮等閒不放酒杯空葉聲乾戰還疑兩燈影亂摇知有風秋夢三更將化蝶雲程萬里遠來鴻南園老叟紅箋約一琖遥飛城郭東 
[廻文] [  程習]  
　　人如散梗飄萍斷妆似狂花落絮飛新草綠時歸雁去滿庭春色柳依依 
[答吉文伯題余所譜維多利亞花傳奇四詩] [  東園]  
　　物植全憑造化功問天一笑醉黃封幾時斬得邪蒿盡三尺輸君紫電鋒 
　　漢使西游閱歷多（謂清曾惠敏公）梭倫雅典近何如興亡治亂尋常事安樂難尋海上窩 
　　偌大蓬壼小芥舟紛紛燕侶挾鶯儔碧灜要問花消息一葉星槎萬里秋 
　　輯睦邦交内外和珠槃玉敦不殊科唱酬只在芙蓉幕囊錦携歸好句多（維多利亞花見曾劼剛詩集） 
[欲東行爲雨所阻]  
　　寒食清明都過了成句征車阻我海東遊石泉不藉新槐火煑熟頭綱茗一甌 
　　詩魂酒夢兩松惺雲墮梨花細雨零累月東風吹不住河橋纔見柳梢靑 
[和陳植之惜花吟次韻]  
　　奈何鶴煑又琴燒香國鶯飛帶絮飄獨抱幽情春起早幾番風信過花朝 
自由談話 
　　産誚併征實行實行反對反對聲浪亦甚猛烈雖然小民曷敢反對大部哉求請核减而巳 
　　産自本省銷於本省是併徵者祗一産一銷也就上海多數商業言之産自他省經上海轉售於他省者比比是併徵者不啻三産而三銷也 
　　一産而數銷我聞之矣一産而復産則未之前聞也或曰生生不巳富强基於此矣 
　　或謂産銷併徵據其舊額而倍徵之今乃併新加三成而復倍之非二十六成而何 
　　大部洵洵小民喁喁處長所長終是瞢瞢予爲之呪曰急急如律令[  熱廬]  
　　陳曰沙先生曰天下有二難登天難求人更難天下有二苦黃連苦貧窮更苦人間有二薄春冰薄人情更薄人間有二險江河險人心更險知其難守其苦耐其薄測其險可以處世矣 
　　　　　　　　　　　　　　　　　[  眞州趙二]  
 
 
 

Page 15

 
 
   
 
 

Page 16

 
 
   
 
