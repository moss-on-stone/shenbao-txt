# 1907 - 407 - 4912514

 

Page 1

 
 
   
 
 

Page 2

 
 
[上諭]  
　　十月二十二日奉 
　　上諭端方等奏總兵因傷疾舉發懇請開缺一摺江南瓜洲鎭總兵高光效着准其開缺回籍調理加恩賞食全俸欽此同日奉 
　　上諭江南瓜洲鎭總兵員缺着陶樹恩補授欽此 
　　電傳宮門抄二十二日召見軍機瑞清 
論說 
[爭路權與立憲之關繫（再續）　（可愕）]  
　　第一拒欵會爲一時的性質。而非繼續的性質組織拒欵會之宗旨在達其拒欵之目的。而會即終止故曰無繼續的性質夫吾人生長聚族於斯爲國民之分子對於國家。豈特盡服役租稅之義務而已哉。一方面旣盡服役租稅之義務於。他方面必享有保障權利之利益保障權利之機關。其最要重而顯著者實爲國會嗟乎我國民於所生長聚族之國内。而所謂保障權利之機關。其可一日無哉。拒欵會隨拒欵之目的巳達。而即終止則拒欵會已終止之後而我國民其遂可無保障權利之機關哉我政府敢蔑。我國民之權。利者正坐我國無保障權利之機關。以盾乎其後之所致。必至一事之起而後組織之一事之逝而又解除之。僕僕者雖不憚煩。而焉得謂之至計 
　　第二公舉代表人都爲公司與政府交涉。而非國民與政府交涉以公司代表能力薄國民代表能力厚。當時主張國民代表之議者頗不乏人雖然爲國民代表而無正式之手續行之彼政府豈眞以會場聚議時之一意見而卽信爲國民代表乎無此倖致之事矣是故國民代表亦鄙人之極所贊成。而手續則議者異議者欲以實際上之公司代表。而名義上以國民代表冠之。意在張虚聲鄙人之所主張者。爲組織全國之意思機關。意在厚實力。近聞留東學界有以乘機返國要求設立國會爲目的者瞻緬大局夫豈得已 
　　第三組織中國路礦協會爲他日開拓實業之基址。而非今日直搗中堅之要著奚言之協會者學問上之名詞。而非政治上之名詞也熟於路 
鑛所在地之大勢與一切工程之學術相與協商而研究之則路礦協會 
之定義當矣。若解釋以協力保存之義則其弊仍與拒欵會相等。苟將來憲政克成。施行種。種保護路礦權利之法律。皆吾輩意計中事。而奚俟協會之保存 
　　是故於今日而籌根本上救治之法非國會不得其當。代表國民之意見而以全力撼政府。亦非國會不得其當。私權被奪始知公權之不可無汲汲欲救濟之。雖然於國家無事之秋。内有樞密之恿慫外有疆臣之瀝情下有政黨之鼓吹。猶且無成而况今日據此說也。則仍不出於前所云有若干之代價。而後能購得若干之物之例也國會於人民。爲何等之權利而顧憑一紙空文之請願書。及疆臣一二之封奏。可以購得之乎國會其旣仆之前車也路事其爲將覆之來軫矣拒欵之爭一失之怠則我國之前途將永隨於埃及印度朝鮮之列以終蓋政府與民黨消長之機影響於國家之前途也大矣 
　　抑或者以路權爲私權問題。與吾國立憲前途無涉顧路權問題。與立憲問題於事實上視之則分爲　橛。於國民愛護權利上視之。則合爲一體已得之私權尙被奪於政府則未來之叅政權焉得倖　於國民。此路權 
 
 
 

Page 3

 
 
問題。與立憲問題。至密切而相關連一說也。對於鐵路財產而言之爲私權。對於政府處置鐵路財產而干涉其當否言之爲叅政權。此路權問題與立憲問題至切密而相關連又一說也總之。無論其爲私權。無論其爲叅政權。但狃於數千年以來之專制習慣而以隸於政府支配權之下爲正當政府左之則左右之則右而國民無從過問非一朝一夕之故矣一旦欲易數千年以來之專制習慣而以此等權利屬之國民權利。範圍之内我國民其將擲幾何之低價以購得之乎。路權得则立憲成。國民叅政權亦隨之而得。去則立憲無可期。國民叅政權。亦萬可望是在國民。是在國民所擲之代價（已完） 
來稿 
[上海商務總會上度支部論鑄錢幣書（續）]  
　　二圜法問題古者先有度量衡法。皆附會於黃鍾之管圜法後起遂各爲一事其實皆便民也銀以兩計。乃無圜法之時代。中國承數千年之文明何嘗無圜法。特止以銅錢爲圜法近時物價。非國初之物價雍正中銀價不過一千文米。價不過合銀四錢則合錢不過四百考。之雍正硃批諭旨歷有明文以故今日民間日用斷不能純恃成串之錢。用貴金屬以便輕賫正合銀本位之程度古之用銀爲國庫之。出納。故有幣無幣非所計。今之用銀爲民間之流轉。萬不能無鼓鑄之止貨以挹注於其間。於時適有外國銀圓。來承吾乏。沿江沿海交通便利之地翕然承用。亦飢渴易爲飮食之理。菊帥謂中國用銀。不能廢兩。商等竊所未喻夫米穀何嘗不可權其重量自有量法而卽量以見數有復定須計重銀以兩計乃賣買地金銀之算法有圜法之國必不如此。即如舊用銅錢何嘗問錢之重量。商等以爲計兩用銀之法在所必廢他日權斤兩以爲銀價自是地金銀之賣買猶之向來鑄錢而銅價自在。錢價亦自在。圜法之獨立如此。菊帥又謂鄂鑄一兩銀幣不能通行在全國無信用之效力非新幣之咎夫有幣而無信用以言紙幣猶可說也明明銀 
幣而無信用新幣之咎孰大於是旣云無信用。又曰非其咎二語相連商等所百思不解者矣　　（未完） 
[專電]  
　　電一（杭州） 
嵊縣匪靖城空紹府電省派兵常駐　　電二（杭州）　　 
今日（廿二日）官紳軍界鹽米各商聯禀撫院請留三六橋標統 
　　電三（北京） 
丁振鐸奉召入京後被叅數次雖得侍郎尙無位置 
　　電四（北京） 
美國舉行萬國保護幼稚保姆會美使咨送章程請派員赴會 
　　電五（北京） 
政府電飭粤督勘定澳門界限妥籌辦法 
　　電六（北京） 
憲政大臣達壽定念六日東渡外部已電李使告日本外務省接待 
路欵要聞 
[江浙協會上江督電]  
　　南京督帥釣鑒馮撫過滬兩省聯合開會接待陳述意見蒙撫帥力任維持路事。至辦理方法亦　會商督帥立時宣布今事機迫督帥爲東南砥柱務請堅持訊結此案以絶覬觎以安人心。江浙協會叩 
[署浙撫致蘇浙路電]  
　　江浙鐵路公司轉江浙鐵路協會浙江旅滬學會諸公鑒杭辛齋事。電均悉適奉馮撫帥號電。立飭杭州府遵辦信勤馬 
[新浙撫電請江督電奏原稿]  
　　南京督憲鑒江浙紳商呈稱各省紳商紛紛以英人迫蘇杭甬借欵衆論共憤各直省旅滬輿情其憤尤甚竟有南洋東洋華商專以拒借回國共商挽救咸以遵旨商辦在先現因拒借續集四千餘萬元足敷兩省全路之需若一任外人强迫恐人心解體大局益危迫外部電任斡旋並催代表赴京兩省紳商所舉係商辦不認借欵之代表。非商量借欵之代表請在代表未到京之前飭 
外部就舆論斡旋以收人心而維大局等語臣汝騤陛辭南下自豫歷鄂皖江寗沿途紳商均以拒借爲請。及至上海察視江浙兩省及各省旅滬舆情。如出一轍迭次接見兩省商辦公司總協理歷陳爲難情形及各 
省紳商絡繹籲懇臣荷蒙皇太后皇上諄諄誥誡眷顧東南陛辭日 
 
 

Page 4

 
 
復諭以固結民心爲本連日對衆紳商宣布上德以釋羣疑體察舆情集欵踴躍民心固結請飭外部速爲斡旋以安人心。請鈞酌挈銜會同蘇撫電奏騤號 
[蘇路公司接各處認股函電（松江保路會電）]  
　　二十日開會認五千元（無錫錫金商會祝大椿函）敝會承認二萬股周舜翁在錫另認一萬股（金山育英公學函）共認三百股。（川沙兩等小學堂函）認一百二十股（上海復盛莊趙賓如函）將數年來積蓄所購之金戒指衣服等變賣共湊足一百元。認買一百股（上海地方聯合會函）昨日開會認定者約得千股（蘇州　門講報社函）再認二百股（南市商學會函）敝會同人招集新股七千股暫存南市信成銀行 
[商務印書館夏瑞芳等致蘇路函]  
　　敬啟者拒欵問題現在尙未了結實行抵制總以籌欵爲先貴省鐵路協會於本月初四開會元濟辱蒙招待當經聲明代招千股瑞芳等亦極贊成當即盡力勸募計共集得二千三百七十九股。謹附去清單三紙伏祈查核其印刷所以男女工人占最多數而各茶房棧司廚役亦均踴躍附股殊爲難得 
　　附覆函敬復者昨奉惠函並清單各扣敬讅諸公熱誠毅力在貴館一部分集股至二千三百七十九股之多而印刷所男女工人占最多數各茶房棧司厨役亦均踴躍認股具見人民對於國家各負責任之至意照此推行微特路股可以大集而愛國愛鄉之思不崇朝而徧輸於社會諸公提倡之功顧不偉歟前見報載書業招股章程經貴館此次實行人之欲善誰不如我吾知各業必爭先恐後也 
[浙公司接各處認股函]  
　　（旅鄂浙江同鄉）先認三十萬元（臨平拒欵會）先認一萬餘元）嘉興女學校）先認一千元（上海竟成學校）先認三百八十五股（會稽馬鳴　君）先認一百股（旅滬浙江俞溥泉君）先認一百股 
[青浦學界集股會]  
　　十九日下午青浦縣學界同人在明倫堂組織集股會到者百人公推勸學所總董錢仰喬。君爲總幹事當由蔡吉人君代表高等官小學堂。潘君彥君代表崇本學堂施有恒君代表西溪學堂各認二百股沈笑春君代表鶴溪學堂認一百股。又自認一百股。王季鴻君代表正業學堂。盛寶清君代表家學各認一百股張舜愈認二百股錢仰喬張靜蓮盛九成各認一百股。此外數十股數股不等總計二千數百股并有担任招股者十餘人擬分赴各鄉續招 
[楓涇商學界集股]  
　　十九日開第二次拒欵會集股一千餘元并前第一次之七百餘元共約二千元之譜 
[西報紀借欵事]  
　　字林西報十四日北京訪函云今日外部人中言太后對於江浙人民拒借洋欵一事殊爲感動現已諭令外部詳詢江督蘇浙巡撫究竟江浙人民之財力果能購回此路與否英使曾請外部簽押雖未允准但仍堅持借欵建路之主義據聞外部各大臣中惟袁。世凱主張借欵。其故因此事不獨可以定中英之友誼且可得信實之美名後此不致使外人謂中國辦事之反覆且旣得借欵此路即可速建滬寗鐵路可以爲證况中國經濟拮据江浙人民欲籌一千五百萬之巨欵殊爲艱難之事袁世凱對于借欵之政見以爲中國苟欲振興路礦而管理之權操之于中國人之手則洋債亦不足爲害且外國之資本家祇于公司盈餘中支取利息與華人一律而京中滿漢各大員咸不欲外人投資以興中國之實業故袁之意卒不見信于衆。惟中國官員欲赤　興此絶大之利源恐終難成耳 
　　按西報訪員以中國無欵爲言彼未知江浙人認股之踴躍固然其無足怪 
緊要新聞 
[嚴諭錫督整頓雲南學務北京]  
　　十三日軍機大臣廷寄雲貴總督本日奉上諭朝廷現在興辦各項新政在在需材惟兾取諸學堂各該省學務宜如何切實提倡力求美備聞雲南學界腐敗日形毫無起見殊堪痛恨著該督督飭提學使認眞整頓期得眞材用副孜孜圖治之至意欽此遵旨寄信前來此件係特旨交擬之件樞臣擬稿呈覧後硃筆添腐敗日形四字聞係前數日召見某郎中時面奏丁振鐸督滇時各項新政均未認眞籌辦而於學務尤甚云云故切責錫制軍諭旨極爲嚴切（捷） 
[資政院草章尙緩出奏北京]  
　　資政院草章四十九條早經擬定送軍機處閱看議過兩次本擬出奏嗣因倫貝子離京此事忽又擱起聞前日第三次會議時慶邸曾對孫中堂云。老佛爺近又詢及此種章程如無甚更改可即出奏。不必再俟倫貝子回來聞。孫中堂之意甚不以獨奏爲然（山） 
[各軍機位置法律大臣之意見北京]  
　　自英瑞開缺後尙未遴選有人袁尙書。以脩訂法律與憲政大有關係非熟悉法律及稍悉東西洋情形者不能勝任擬調吉撫朱家寶來京派充法律大臣而張中堂。曾力保丁振鐸堪勝此任慶邸均未置可否。但云法律一門伍廷芳極爲相宜。現須保薦一出使之人繼伍之後云（影） 
 
 

Page 5

 
 
[議裁吏部之原因北京]  
　　此次奉旨飭議裁撤吏部其原因實以該部有公欵十數萬政府欲令提出充辦新政。各用而該部堂官不允觸致某某大臣之怒即有奏請裁撤歸併内閣之密奏如吏部此時仍將公欵繳出。則政府尙可爲之挽回。云（蓋） 
[俾御史片請提倡商辦實業北京]  
　　十三日御史俾壽片奏謂。百姓足君孰與不足古有明訓前因振興實業特設農工商部郵傳部豈知自有此部商情益形隔絶盖部中辦事向以挑駁爲能甚至提歸官辦。即如京張鐵路枝路商人陳文炳集欵興脩曾經禀部未蒙批准及陳文炳再禀竟謂此係官家利益何得便宜百姓嗣後此路竟爲官家所修以本地之紳民辦本地之路名正言順官方提倡之不暇何得一意阻撓擬請飭農工商部郵傳部。凡遇民間陳請興修實業一事。宜竭力提倡不得任意阻駁致失民心。等語奉旨農工商部郵傳部知道當由軍機處片交兩部並抄原摺閱看（申） 
[福建旅杭同鄉開會爭廢礦約杭州]  
　　十九日午後旅杭閩人在羊市街關王閣全閩會館開同鄉會提議建邵汀三府礦務廢約自辦。各節是日官紳商學各界到會約計五十餘人首由發起人浙路公司譯員李金庠。君報告開會原因謂吾閩礦產由前閩督許應騤與大東華裕公司訂約准其開採至三十一年分期滿可廢不廢復經外部與限二年扣至本年十月底已届二次期滿該洋商仍未動工現在省同鄉旣倡議廢約自辦我輩今日亦宜協力匡助以保利權次由杭州府卓復孝。太尊演說畧謂逾限廢約振振有詞我同鄉惟協力同心償此目的當場擬定電稿四　。分致外商二部北京同鄉官上海同鄉各界並由會衆公舉李金庠。爲總幹事員舉書記會計各一員作爲本會成立之始應需經費由會衆當塲認集百餘元復提議組織公司各事至四點半鐘散會（彼） 
[江西南贛拳匪閙教二十六誌]  
　　贛州裁撤團防贛州府城前因匪亂舉辦團防分段巡守以資保衞現因地方安謐所有該處團防局業經裁撤。以節經費省中大吏刻已接到該處電禀矣 
　　贛撫批上猶縣禀江西上猶縣陳大令壽琳禀拳匪攻城戰敗實因兵少城虚請就近添撥防營迅速赴縣援應等情現奉瑞中丞批示云所稱該縣匪徒猖獗情形實屬目無法紀社學長李翹無端遇害殊堪憫惻俟匪事定後由縣詳請奏卹現在鉛坑匪壇已否全撤所請添兵接濟之處近據江署臬司電稱已派劉董兩管帶督隊前進所有上崇兩邑之匪責成剿辦合之前撥營哨兵力已厚仰布按兩司轉飭該縣會營迅將匪徒會力搜剿務絶根株不得稍事踈懈致再滋蔓一面多張貼六言告示曉諭解散附和之人。以保良民云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[江督照會蘇路公司文（爲儀泰鐵路仍用寛軌事）]  
　　爲照會事光緖三十三年九月二十八日准郵傳部咨路政司案呈准貴督將本部前查史道濟禮等在部禀請認辦儀泰鐵路公私一案覆稱據淮運司詳復歸劉道廷鈞等辦理商情較爲允洽且多贊成自應照准其史道濟禮等禀請認辦之案應即撤銷在案此項鐵路旣據淮運司查明議復係爲利運場鹽而設專用小軌與公司大軌劃分界限似應專歸鹽務主持辦理并鈔錄禀摺咨明立案各等因前來查劉道廷鈞等原禀中稱專運塲鹽兼搭客商與史道濟禮所禀無異特專用小軌辦法不同本部查儀泰一路乃津鎭鐵路東西之横綫即蘇省之北綫爲通州浦口之中點後來如果東抵通州西達浦口實江北交通絶大機關豈宜建築小軌與他路不相銜接該職商等禀請專用小軌碍難照准且此路旣係商辦又兼搭客與别處商辦鐵路無異亦不宜專歸鹽務主持致與路章不合蘆引由火車載運曾經河南巡撫咨商現已咨復照運尙無流弊預防流弊端在章程周密整頓得法可知弊竇之有無非關軌制之大小大軌恐有流弊卽用小軌未必使無流弊本部提倡路政凡議建一路必須將軌道通盤籌畫期於便商便民而此四通八達之途尤不容殊轅異轍自窒交通相應咨復貴督飭令該職商劉道廷鈞等務當遵照部章概用寛軌所有章程宜歸商辦各路一律並將所儗辦法章程及軌線起訖迅卽先行呈部查核又查蘇路公司章程第一章第二節内載未經規定之路線凡在江蘇境内者概由本公司築造如有自集華股照本公司章程聲請勘辦者須經本公司認可轉呈農工商部郵傳部核准在案等語現在蘇路公司於該省北綫尙未規定該職商旣聲請勘辦自應一面與蘇路公司拉洽以免後來轇轕至如何預防運鹽流弊由貴督飭知淮運司自行酌定再復本部以憑核辦可也等因到本部堂准此查路政首重交通該司儗將儀泰鐵路專用小軌旣准部咨與章程不符自以仍用寛軌爲是除行淮運司迅速酌定辦法及軌線起訖處所先行詳候核咨外相應照會貴公司煩爲查照施行須至照會者 
分類新聞 
政界 
 
 

Page 11

 
 
[直藩增韞之榮寵北京]  
　　直隸藩司增韞前日條陳八旂生計一摺深蒙兩宮褒奬故於慈聖萬壽特賞賜綢緞以示殊榮按藩司從無受特賞綢緞例增之蒙賞實破格殊恩也（如） 
[傳諭官班學員不准作輟蘇州]  
　　蘇提學毛慶蕃學使以前次考試法政官班學員各試卷均屬不甚可觀因特改定章程嗣後各學員無諭緊要公務除星期外平日不得參見上司并不准動輙請假以冀專心嚮學不負預備推行新政之意業已移知方監督轉飭遵照矣（間） 
[蘇撫通飭嚴密緝匪蘇州]  
　　署理蘇撫陳中丞札飭巡警總局巡防隊各營及長元吳三縣畧謂省城内外竊案迭出賊盜肆行並未搜獲一贜拿辦一匪地方官之捕務不力警兵之查察不嚴巡防隊之無有實際已可概見茲値冬令宵小最易潛藏加以滬鎭路通各處匪徒往來甚便若再因循必致釀成盜藪該文武等豈能寛其責任嗣後無論晝夜務各督率巡勇警兵捕役人等分途跴緝嚴密查拿應如何分段梭巡著卽會議章程詳覆核示（命） 
[詳准分攤建造監獄墊欵南京]  
　　江寗縣田大令以監獄押所修造工竣共用各欵計縣墊銀一千六百二十餘兩又藩庫撥銀一千兩因特繪圖造册通禀各憲請將墊欵分五年攤還等情當奉督撫憲批准並由江藩司繼方伯將庫撥之一千兩亦併人分攤業已派委同知呂學正前往驗收工程矣（間） 
[督批給奬平糶出力員紳南京]  
　　江督端午帥批江寗府詳官商合辦平糶册摺云據詳均悉本年辦理平糶出力之員蘇令錫岱准予拔委州縣缺一次商會各紳應給急公溥惠四字匾額由本部堂自書交該府製備致送其餘請補給薪水及酌給酬勞之處均准照辦至請將平糶贏餘及查出私米變價與船户繳到米價各欵留備地方公用固爲善後起見惟上年本年各處辦理平糶虧耗甚鉅間有贏餘即須以之抵補旣據該府已將此項銀兩解交財政局候飭該局如數兌收湊還平糶項下虧耗各欵以歸劃一除札財政局江藩司報銷處外仰即遵照（商） 
[法政學堂考試畢業蘇州]  
　　蘇省法政學堂紳班諸生現届畢業由監督方元熙禀准撫學二憲定於二十二日起初二日止分期考試業巳奉毛提學札委知縣梁濬年詣堂監視矣（必） 
[度支部滙解東省撥欵奉天]  
　　東三省總督徐菊帥前曾奏准由度支部撥欵三十萬兩辦理新政現該部尙書澤公擬將該欵滙解十萬兩先交該省財政局存儲其餘二十萬兩俟冬月滙到（九） 
交涉 
[詳覆日人並無干預確據福建]  
　　閩督松鶴帥近據興化府梁守冠澄詳日人天神勇疊次來府謁見執洋務局七月内給發游歷護照之說意欲干預他事等因當卽批示云查該局給發護照先由領事簽字照請給發註明係向内地游歷果均安分地方官自應保護設有干預他事當由地方官拘送日領事懲辦據詳各節仰洋務局迅即照會日領事追還執照促令回國以敦睦誼現洋務局查該日人僅至府署謁見並無劣跡確據未便空言照會致滋藉口業已據情詳覆核示矣（天） 
[禁阻外人違約設店直隸]  
　　直隸順德府邢台縣西黃村等處山深林密所出狐皮不亞口貨而價較廉又出羊皮每年秋末冬初之際東西洋各行商皆派人赴該處收買去年日人某以往返太勞私與該處土人在順德南關曁西黃村等處開設皮硝廠壟斷市利近日德商美商接踵效尤業經購地預備開辦該處紳董公議阻止聯名禀請直督請與各國交涉聞直督已批飭津海關查明并咨照外部矣（立） 
[催解鹽釐分償法俄債欵北京]  
　　政府以法俄債欵將至還期前經咨飭各關稅口擬將鹽釐加價項下籌撥核計該項加欵每年共銀五十八萬兩每年擬分兩次解繳春季解繳六成冬季解繳四成現届應行撥解之期已飭令該稅關將該欵項下籌足四成銀二十三萬二千兩籌撥齊備咨解來京以便還償俄法並咨行鹽運司會同詳請具奏云（如） 
軍界 
[報效兵費存記湖北]  
　　政府會議趙總督奏富紳黃訓典報效巨欵四萬爲練兵經費奏奬前來請旨勿庸送部引見著軍機處存記並知照吏部咨鄂督查照辦理矣（爲） 
[議移新疆提督新疆]  
　　聞政府以新疆提督駐於省城有邊遠地方難資控制擬將該提督移往英吉沙爾紥以資鎭攝（矣） 
[電飭西藏改設漢員帶勇駐紥西藏]  
　　理藩部堂憲奏陳西藏三十九族地方民情强悍治安匪易擬定改設漢員帶同勇丁前往駐紥業經奉旨允准現已電飭駐藏大臣迅速選派幹員前赴駐紥以便彈壓（因） 
學務 
[鄂省開辦視學講習所武昌]  
　　鄂提學黃仲弢學使前通飭各屬舉送視學員來省講習視學之規則現由各屬陸續報到因特示期二十日分班接見二十一日開辦講舍卽借兩湖書院課程計分三類（一）視學制度（二）教育行政（三）教授管理法以八星期爲畢業以便派往各州縣視學（讀） 
[漢靖營呈繳舊鎗漢口]  
　　鄂省漢靖營管帶邱漢伯軍門因該營所用鎗枝均屬舊式特禀陳營務處更換新式現巳領齊即將舊鎗三百餘桿及子彈等派弁解交善後局驗收（今） 
[奏調師範生充任監督雲南]  
　　雲貴總督以雲南省兩級師範學堂以及學務公所皆無斡員經理擬咨調師範畢業生陸軍部司務　時 
 
 

Page 12

 
 
立君充該省師範學堂監督兼理學務公司譯長業由該督奏明咨請學部迅飭該員赴省現經該部咨飭該員從速赴省矣（爲） 
[議優給捐學奬勵辦法北京]  
　　學部榮相國會同各堂官會議以各省學堂之教育若不迅速設法辦理實於學界進步大有窒碍所有京師及各省蒙小學堂至今尙未遍立大率皆由財政困乏所致現在各省捐資捐產助學者頗不乏人如有獨捐鉅欵興辦學堂概擬從優給予奬叙其或不能獨力捐助而能捐集欵項開辦學堂者亦應按照異常勞績給予奬勵亟應電飭各省督撫迅即督率所屬於鄉間竭力提倡籌欵興辦學堂一面飭令勸學紳員實力勸導雖僻小村鎭亦當設立以期教育普及現在該部各堂核議俟議妥奏明即可通行矣（四） 
[嚴禁妄分種族教科書廣東]  
　　粤督前咨政府以廣東提學使聲稱南洋華僑商人王聯芳等禀陳黃晦聞所出之地理教科各書内多有妄分種族煽惑人心實於大局甚有妨礙若不禁止實恐有害於風俗人心等情現經政府會同學部札飭該省學司查明嚴禁以戢澆風云（之）實業 
[贛路舉定總理電文江西]  
　　江督電陳伯嚴同年微電悉路事非公莫屬惟勉任其難以慰羣望爲幸方魚 
　　漢口電南昌商會轉路局教育會公鑒諸君舉定陳伯嚴君爲南　路局總理奉電快慰極表同情武漢同鄉官商曁萬壽宮等公電 
　　京局來電鐵路總局轉紳商學界公鑒公舉陳伯嚴君爲鐵路總理京局同人曁蕭周均表同情即日呈部奏派藩等文（外） 
[水泥廠奏准免稅武昌]  
　　前鄂督張中堂曾奏調程祖福觀察來鄂在大治縣境開辦水泥廠並專摺奏請暫免釐稅准在湖北專利十五年以資提創現農工商部會同度支部核議覆准咨行鄂督趙次帥轉飭該廠遵照辦理（今） 
[山西商會反對行使銅圓山西]  
　　晉撫咨覆度支部謂晉省通用銅圓業經太原商會集議謂銅圓暢行後銀價必大漲百貨昻貴商民誰甘受虧須暫緩行使云云旋經部咨晉撫謂銅圓各省通行山西何得自爲風氣須地方官切實開導不得聽其狃於故常煩查照奏案籌欵至直隸附鑄等語並已由直督札銅元廠查照（行） 
[駁斥開礦禀詞之虚誑湖北]  
　　鄂督據職員周榮昌等禀開鶴蜂廳銻礦鉛礦一案批謂該職員禀開銻礦鉛礦雖據禀由鶴峰廳履山查勘驗明印契並由該廳取具賣　允勘切結隣紳保單繪圖貼說轉禀礦務總局　案惟所稱籌備資本一萬兩現存漢口愼餘錢莊查無其事何故揑此虚誑之言特斥不准（因） 
[擬築京漢支路赴部立案河南]  
　　禹州商界議以該州商業異常繁盛所產藥材磁窰煤礦尤見發達擬在該州至和尙橋四五十里之門○建築鐵路一條直連京漢鐵路以便交通現已提欵十五萬兩暫爲需用倘有不敷再爲招股集欵等因現已派人來京禀呈郵傳部查核立案矣 
雜記 
[派員籌議裁併善堂揚州]  
　　揚郡各善堂共計十五處每年經費須用十萬餘金向爲各堂經董任意侵　茲由趙都轉特派王光保大使逐一清查并札飭淮南局一律停支領欵俟會同江甘兩縣籌議裁併禀候核奪所有各堂附設之義塾分别歸併八區小學以節虚糜云（　） 
[禀請認辦膏捐未准福州]  
　　閩省福安縣職員蕭正泰近日鳩集資本三百萬元特具禀督轅認辦洋藥統捐將全省進口中外大小各土概歸煎膏售賣一面由官編查烟户給發牌照逐漸减售約在三四年可以凈絶當奉松督批云此事重大必须官紳商學各界會議妥協方能舉辦云云（　） 
[土膏暫緩調查蘇州]  
　　生員林錦浩具禀府縣請調查城廂内外土店每家月銷若干烟膏店每户日銷若干查明後議增捐數當奉吳縣王竹坡大令批示云該生調查土膏辦法洵屬入手要着惟現在土商尙未允議妥洽似難遽爾照辦（命） 
[批飭速結錢莊倒閉案蘇州]  
　　前報紀蘇垣閶門内同龢錢莊倒閉等情現由绅士吳景祺劉樹仁等具禀臬轅畧謂此案前經商務總會議令按照大小股東攤墊了清存户乃該股東徐姚嚴三家旣不歸欠又不攤墊請卽飭府訊追等語當奉陸升甫廉訪批飭蘇州府查照控情及商會原議秉公斷結以維商務（必） 
[押遷妓館勢成虚語蘇州]  
　　蘇州馬路工程局員汪大令前曾具詳撫臬兩憲請將閶門下塘及倉橋浜五龍巷一帶各妓館一律驅出城外開設等情當奉批准飭吳縣及北路警察局派差押遷在案乃迄今數月並未遷移不知何故（必） 
[禀控抑勒洋價被駁安慶]  
　　江西候補巡檢何修等聯名禀控青陽縣櫃收錢粮抑勒洋價等情當奉連方伯批示云查該縣櫃收本洋折價前據附生江紹棠等控奉督憲批經前升司派員查明酌中定價在案茲據稱該縣此次開征所定櫃價每本洋一元作錢一千三百文核與市價一千六百文相距太甚如果屬實則合邑花户何以均甘緘默獨該職等出頭具控且查禀首列名之何修曾據該縣以侵吞積谷抗不清繳禀斥革拿在案察閱所禀是否挾嫌誣控仰池州府秉公澈查核辦（孔） 
[電催速結鹽船被撞案湯州]  
　　大達公司小輪前在宜陵地方撞沉公寶豐塲鹽船隻已誌本報茲悉趙都轉特電請鎭江關派員會同江都縣前往查勘秉公核辦迄今案懸未結昨該商等又在公所集議以各塲運圩鹽船行駛運河與大達公司小輪日日相遇應請該公司重訂行輪章程互相遵守當由通泰兩屬塲商保太和等公禀運轅請飭該輪速爲賠償現趙都轉已據情電催鎭江關將此案速爲理結矣（論） 
[米捐礙難報部安慶]  
　　蕪湖米捐局收支總册内開實用實銷多有窒礙之處難以報部茲經籌議公所支應局等擬請酌改或暫緩咨部以免遭部駁斥（賢） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（四十三）]  
　　暗想怎麽支那妓女之中也有這樣的麗人。想著便目不轉睛的看著他看的眼睛有些定定的了。又聽得他和斐德力說的幾句話兒居然是一口英國話。不覺心中大喜直喜得心花怒放不覺手舞足蹈起來。一轉眼的工夫那海棠紅回身過去取了一個玻璃盆子裝著滿滿的一盆瓜子慢欵湘裙輕移蓮步。一步一步的先走到弗倫面前。一面含笑問他尊姓 
一面把玻璃碟子遞給他弗倫不曉得支那的規矩只認做也和英倫的禮節一般。見海棠紅問他尊姓慌忙立起身來恭恭敬敬的答應我呌做弗倫費司脫口中答應着伸出手來就去接他手内盆子海棠紅見了他這般模樣曉得他是個外行不覺嗤的笑將起來。又是一個不隄防竟被弗倫把手内的瓜子盆兒硬硬的搶了過去。海棠紅無意之中被他這樣的一來越發笑不可遏。直笑得滾到斐德力懷内去斐德力和薩克森見了也笑個不住。弗倫猜不出他們笑的什麽還是呆板板的一付正經面孔。道好好的笑些什麽。咱總不懂你們這一班寶貝爲什麽無緣無故的 
要這般笑法。斐德力聽了越覺得十分好笑又笑了一回。方才勉强忍住了笑。和弗倫說道你見了支那的妓女這般恭敬好似見了什麽尊貴的朋友一般。這也還罷了他送給你一盆瓜子這是他們院中的規矩你爲什麽連他手内的玻璃盤都奪了過來。這是個什麽道理說着又哈哈的笑起來。弗倫聽了憤然作色道這個勞什子的什麽玻璃盤子是他自己遞給咱的手中咱才拿了過來的。難道也是咱錯了麽。斐德力聽了又向他笑道不是這般說法。這瓜子敬客是支那人妓院的規矩。你只是隨便拈一點兒就是了何必連他手内的盤子都搶了過來呢。弗倫聽了更加不願意道規矩。　什麽呌做規矩。你可曉得咱們歐洲大國的人物是從來不受别人來縛的。只曉得憑著自己的性兒愛怎麽樣便怎麽樣。難道到了這個地方就改變了自由獨立的性質不成。斐德力聽了覺得他雖是强詞奪理。却一时想不出扳駁他的話兒便問他道。依你這樣的說起來咱們歐洲的人格。是極貴重的了。弗倫道那是自然。還用著你說麽。斐德力道旣然如此。你見了支那妓女爲什麽又要這樣的恭敬昵。難道你的人格抵不上一個支那的妓女麽。 
國外新聞 
[俄官嚴懲亂徒]  
　　二十一日東京電云海參威自俄兵叛亂後官府追究甚嚴不稍寛懈計自起事迄今逮捕入官者八百餘人 
[美國少年反對入軍]  
　　二十一日紐約電云美國陸軍少將恩斯華聲言美國少年近多反對應徵入軍之舉實爲國家可危之事云 
[舊金山患疫之人數]  
　　二十一日紐約電云舊金山一埠自染疫以來其爲瘟病而死者已有九十餘人云 
[美國添購軍用器械]  
　　二十一日倫敦電云美國鎗砲部現己籌定經費將購行駛自如之汽球數乘并無線電話機多具云 
[德許人民開會權利]  
　　二十一日倫敦電云德政府近于議院提出議案擬准許人民個人均有立會或結公共會社之權利惟此項會社須承受警察隨時監察 
[英國風雪爲患]  
　　二十一日倫敦電云英國北密蘭地方有大風雪東根得地方有羊角風所經之地房屋田莊以及菒園等均被毀殆盡 
[法軍追逐土族]  
　　二十一日倫敦電云斐洲法軍與貝尼那森土族激戰之役法軍死四人昨日又相激戰法軍追逐土族直入山中 
[西班牙火車失事]  
　　二十一日倫敦電云西班牙巴塞魯那城至佛倫雪城之急行火車駛至某處橋梁時忽而脫軌遂卽傾入江中計是役死者二十人傷者六十餘人以上譯字林報 
[普魯士議會開議]  
　　二十一日栢林電云普魯士議會業已開會俄王演說國家用度爲增加官員及宣講師等俸金故將增出一百萬馬 
克以供各項費用云 
[斐洲摩法人民復戰]  
　　二十一日栢林電云摩洛哥法軍與本地革命黨相戰歷二週時法軍亡去八人摩民死者千數百人又巴黎電云法國巡察隊在吳階城外　緝時爲埃拉伯土民所擊卒以炮轟散埃拉伯人死傷甚衆以上譯文滙報 
本埠新聞 
[滬道上蘇撫禀（爲大生息欵撥充學費事）]  
　　（前畧）查此案前奉督憲批飭會同各司局妥議計復並行該董等知照卽經遵辦旋准江南商務局司道移會本年所收大生紗廠官息餘利除扣還該廠墊付修機銀兩及留局支欵曁各項學費解還司局各欵外尙短六萬餘兩無欵撥解若再酌提股息撥歸上海則原撥各欵勢必詳請另撥徒滋周折等因又經復請挈銜會詳在案茲據具禀前情職道復加查訊董等籌欵興學係爲注重教育起見所稱辦學困難需欵孔亟亦是實情値此學戰競爭不得不量力維持俾資周轉可否飭令商務總局俟明年大生紗廠息欵解到酌量匀撥以濟要需之處仰祈察核示遵（企） 
 
 

Page 19

 
 
[蘇提學查閱學堂]  
　　江蘇提學司毛實君學使蒞滬等情曾誌本報茲悉學使昨日至城内羣學會染業小學堂等逐一查閱至午後四句鐘而返（軌） 
[提回滋事兵輪砲手]  
　　南市某兵輪砲手潘某前日至高昌廟鎭時利和鐘表店購買壳表因調換口角由店主宋時惠扭控巡防由李二尹禀知總統薩軍門立飭該輪管帶將潘提回究治（舟） 
[土稅局移飭繳全稅費]  
　　江蘇土藥統稅分局申解江海關經征稅費充公銀兩並扣除一成經費等情現在總局柯督辦以該關征稅費充公銀内除一成經費殊與定章不合且私土一半已歸該關充賞特批飭移會江海關監督將一成經費如數補繳云（企） 
[山東辦米委員到滬]  
　　魯撫前據粮餉局詳上年秋間購辦南米六千餘包陸續交各營曁陸軍學堂分别領用存米現已無幾事關軍食亟應預爲籌備約計各處領用米穀必須購運萬石方敷一年之食擬卽派員前赴江蘇上海安徽蕪湖等處採新米一萬石仍由輪船載至青島再由火車裝運至省沿途關卡免完稅釐照驗放行以重軍欵等情除奏准援案採辦外現已繕成護照派委員來滬購運云（企） 
[諭飭具復吊銷埠頭諭單]  
　　姜汝春等前日投縣承充南市一帶埠頭每年繳洋三百元充作學費曾奉李大令批准嗣查得姜等爲人素不安分飭將前諭吊銷在案現姜等抄錄縣批投松江府上控戚太守諭飭上海縣錄察具詳大令已遵照辦理矣（哲） 
[函催追繳詐倒鉅欵]  
　　鼎泰等各北貨行日前禀控青鎭己閉之裕甡號主沈爽齋沈欣園弟兄詐倒鉅欵由商會函請上海李大令派差關提訊押限繳在案迄今日久沈氏仍不繳欵現商會又函請大令速爲追究（泳） 
[諭令嚴拿索詐棍徒]  
　　上海縣李大令防知近有不法棍徒冒稱縣役到處索詐昨特嚴諭皂快各役如有索詐棍徒即行嚴拿解辦（軌） 
[報殮路斃]  
　　前晚十點鐘有一無名男子行至老北門西吊橋倒斃旋由地甲報堂請爲收殮（泳） 
[上海官事]  
　　候補知府駱騰衢前捕盜局總辦朱寶荃文報局總辦李景軾四品銜候選通判顧若愚候選知府黃超群商會文案張祖良知縣陳翼鴻補用同知馮元璋浙江候補知縣傅澤鵬前上海縣黃浦司巡檢麥　徽蘇州路巡記員阮尙時江蘇警務畢業員候選訓導祝衍慶候選直隸州知州陳薰程汝濟濬浦工程帮辦馬聯陞轉運局總辦徐壽慈均到道禀見貨捐局會辦陳文藻昨日飭丁到道禀知請假三天赴蘇公幹總工程局總董姚文棟昨到道轅謝步（車） 
訟案 
[上海縣案]  
　　錢春泉協同地保陶阿木投縣喊控族叔錢某于初二日誘妻逼姦持刀威嚇伊適歸家錢某行兇脫逃遺下小刀毯帽兩物等情幫審李明府命將刀帽呈案判事隔多日候查明核辦（車） 
[總工程局紀事]  
　　生員華堯書具控戴禮和於廿九年間張禹門以廿七保二各田單一紙抵去洋三百元由乾大昌蓆店保息自去年至今抗不付息向收本利無着張供已被華在該地創設界石判戴出外帮同理明飭華拔去界名○西區解包車夫江阿大控同業亭阿二與兄洋甫藉端衆打架失去洋四元判江戒責一百下交保高阿二戒責五十下交伊兄保去○松江女子陳芸書被東門順發小客棧内江春榮誘押花烟館得洋五十元現經該女喊控判暫行發堂澈究○王三兄弟因拐匿汪子仁幼子阿孝一案昨日提訊判報限五天勒交伊弟訊究○東洋本夫卓如松與扛夫李濟祥口角被李踢傷小腰扭案訊得李亦有微傷判李罰洋一元斥退（戎） 
[巡警局紀事]  
　　總局山東婦人席陳氏在壇基後某茶館與高阿二互扭拘局因高深夜闖入該氏臥房圖奸驚喊逃遁日間遇見向論行兇飭將原被押候訊究○李阿二控李小松積欠房租三月判阿二旣經控告不應先行釘門且並未報局本應重罰姑寛一併斥釋自行理處 
　　城内第一路第五區過犯王阿二在西門内圖竊獲案判押候訊究○李陳氏與同居陸阿大口角判細故一併斥釋 
　　浦東第二路警局曹經卿張松桃口角兇毆由巡士拘局押究○李成夫行竊王李氏象皮鞋一雙拘入押辦○戴仁木向王隆樵吵閙口角押候查訊○陳阿生竊取忻金才家衣服押候訊辦（衣） 
[公共公廨早堂案]  
　　方阿新前在唐家衖岳林寺做衣僧人炳槐見其年幼誘引上樓强行雞姦旋經其母方夏氏查知欲向理論僧即逃避寗波今又返滬在該寺住持方知後即紏同丁紅生前往勒索洋四百元不允口角報由包探陸協庭拿獲解究該僧炳槐投訴前情並請究懲方供兒子阿新被僧雞姦後因他已逃故未具控近日知他潛回向論有之並無索洋情事求察丁供與氏同讞員寳子觀明府商之英巴副領事判一併逐出不准○女子俞阿保因被夫婦凌虐逃避濟良所送訊判留所俟其夫張金松到案再訊在案昨張投案請領並稱在美界伯伯家可以度日俟及歲再行完姻俞供不愿隨夫回家恐遭凌虐可否求恩在所讀書明府以未便强求判發濟良所留養至十六歲准張具領完姻○天津人曾老向爲水販數年前犯案押禁開釋後又在徐何氏家販賣小孩由捕偵知將同黨李華亭陳光太張文昌程應青程起兆王永法葉竹實葉程氏等並女孩秀雲等於昨一併解究明府將曾老等逐一盤詰或稱到曾家賭博或稱到曾家探友以及游玩各情並不與其同黨賣孩叩求明察王新保供鎭江人被趙春生出洋價買現欲往燕台送小翠仔一同來申求察曾了頭供曾老是親生父因母親已故在某戲園學戲求察徐何氏供九月十五日曾來租房實不曉得他是水販人口求察趙李氏供丈夫趙春泉是唱戲爲業昨因到徐何氏家游玩甫坐下即被拘去並無别情求察明府判曾押西牢兩年李押西牢半年陳光太王永法張文昌陳寳亭等各押捕房三個月滿期均逐出租界徐趙兩氏留廨押候查明於禮拜五再訊程應青程張氏畢興泉葉阿保等交保候訊曾了頭發濟良所秀雲等亦發所留養候示○王阿裕竊取張慶章家綢衣各物由捕解究判押候吊贓及補提人証再訊○薛克金與馮春林竊取源豐太號絲綢二百疋當於寗波得洋分用判馮押九月薛押三月○沈阿毛沈九如與丁榮春將張毛毛已死之親戚某甲身畔洋一百數十元並表一併抄去判兩沈交一百八十元人洋並保　再訊斷（莊） 
[法租界公堂案]  
　　法馬路巨誠昶洋貨店起火一案保有火險銀二萬六千两昨日傳到經理汪鑑青夥江惠堂方蔚清學徒朱佩勳等詰訊汪江同供是晚往棧房中看貨不在店中得知火起赶回巡捕已到不能過去當隨包探至捕房方供小的得知火起當即施救後由洋龍到來救熄朱供小的持火油燈上樓取老虎毯將燈擺在箱上悮將燈打碎起火是實聶司馬以保有巨欵所供難憑判一併交保再行查明核辦○華章造紙公司買辦李慶揚控稱敦泰號主戚森記前來交易結欠銀一千一百两向索不付求追戚供號係徐晉甫所開商人係經理欠銀雖眞須徐料理李又稱敦泰實戚所開徐晉甫前代戚擔保有之並非號主請察判交保傳徐到案财核○江北女孩胡娘領子在法界迷途訊供又名小阿囡年十歲餘不能知判發堂留養候領○天昌祥等三金號主察祥生壽吉臣張友橋三人控稱於八月間向葉勉齋定購俄國羅卜十六萬至今未交求追葉供如與蔡等做此交易定有憑據求察蔡等又供羅卜向無定單司馬以旣無憑據不予准理開釋完案（舟） 
[美租界捕房事]  
　　提籃橋西牢押犯徐伯林因病送入同仁醫院前晚身死由醫士咨照捕房飭傳家屬棺殮○百老匯路永昌機器店因爐炎延燒樓板幸即撲滅捕房派探查核○邊通海控李天相搶去小孩捕頭飭赴公堂控告○江北人小四子在公平路竊萬森木板由捕拘押候究（西） 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
