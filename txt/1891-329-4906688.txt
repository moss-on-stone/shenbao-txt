# 1891 - 329 - 4906688

 

Page 1

 
 
[新印東池草堂尺牘出售] [  申報舘啓]  
　　東池草堂尺牘係會稽謝帆初先生所著先生以軼羣絶類之才平揖公卿展抒素抱名動一時是編犢緒餘耳烏足以窺全豹然其中淸言霏玉好語如珠有根柢有性靈有抱負非洗目上池水者不能道隻字特以新鉛排印公諸同好卽日出書每部碼洋八分請向申報舘帳房本埠申昌外埠申昌及經售申報人購閱可也此佈 
[郭少泉先生五十雙壽序]  
　　少泉先生魏塘舊族也在滬上作寓公與鏞交最久亦最早生平無所嗜好以書畫嗚於世其書胎息於董思曰與武林吳鞠潭先生齊名一日曾戲作吳書屏條四幀並書吳欵友人持以示吳問果係手書否吳熟視久之對曰然蓋神似而非徒形似故不能辨其爲贋本河豚也自吳擲筆仙去而先生之書乃益見重於時其畫則先時但見其蘭石小幅有時出新意繪蘭如蟹殊覺生動自東游再回乃復爲博古盆盎及菖蒲果品等類皆有神理於是書畫之名並噪先生游車瀛者再其中冒險而出者屢故又自署　再再生陳瀛人士得先生寸楮珍如球琳及返國日人多有負笈相從者門墻桃李東人之子殊不乏也先生於書畫之外無他好好度曲聲音高抗可遏行雲八月朔爲先生嶽降之辰嫂夫人齊眉五十於十月廿九日設帨焉鏞初不知小春小盡日先生過茅齋邀下午作小叙云所聚皆書畫中人在其所寓怡然自得之居作書畫會并有能搦篴者可以高歌一曲遂諾之適事冗不克早赴至晚始往則　滬上書畫諸名家華萃内外設兩筵座客皆滿堂上畫燭雙輝知必有事問之則有一老婆娑而舞告曰今日爲先生五旬雙慶僕以一律爲壽因出諸袖中以見示並指示在坐諸人各以書畫爲壽有獻麻姑者有呈白祿者能山水者則取如阜如川之義有工花卉者則效生杳活色之能惟韋氏子鈞獻富貴壽考圖因舉酒以屬曰此君家故事也令公之名所以震古鑠今者以其功　德而非僅在富貴壽考而今之人稱頌令公則莫不以其富貴壽考噫如僅以富蹟壽考而已則長樂老何嘗非二十四考中書令哉先生隠於書畫功德固不能與君家令公相抗衡至於富貴壽考則又何足論然竊以爲先生之與令公亦有足以後先相輝映者以富言則先生之硯田無惡歲再食而飽重裘而温以視乎腰金衣紫列鼎大息者所謂金注瓦注同一醉也以貴言則先生生平無所求於人與人無競與物無爭所謂不忮不求何用不臧自有天爵之貴固不必以人爵爲榮也以壽考言則先生著手皆春氣下筆皆生機得壽者相有壽世理况鴻安相莊合成百歲卽令公之壽又何以過之至於功德則苟非得時乘權者不能而先生哲嗣善卿世兄以岐黃稱於時近在仁濟善堂施診救人甚衆所謂活國活人之術則未嘗非功德卽亦未嘗非先生之功德也故以爲韋君是圖最爲親切且吾見他人之祝壽者矣筵開玳瑁賮獻珊瑚壽域宏開賀客畢至門外則車如流水馬如龍門内則冠裳揖讓相晉接客登壽壇衣冠而拜壽翁率其子答拜起跪則腰酸腿直應酬則頭暈眼花廚下酒炙紛陳伺應不暇所饋者非壽幛卽壽聨壽酒壽燭壽桃壽麵雜陳於庭階大都有同而無異有俗而無雅旁人咸屬耳目焉以爲某家壽辰其煊赫有如此者而一紙客目約計客以百計僕亦嘗循俗例饋壽儀而從未赴其壽筵與於壽宴今者所集皆書畫家知名士所餽皆各人所自呈之絶技可以與壽翁之著作並傳不朽以言乎雅則雅之至也以言乎異則異之至也轉恐君家令公當日壽辰笏置滿牀猶不及先生今日之淸趣諸公其以此言爲何如在坐客皆同聲稱善羣起執觶爲先生壽因各出其所作以見示受而讀之琳珢滿目美不勝收先生益復怡然自得因笑謂先生曰今日華誕不早見告使吾失禮今諸君子皆有所饋而獨於我乎缺然不亦恧乎敢請撰序再晉一觴時光緒十有七年十月二十有九日高昌寒食生拜序 
[諭旨恭錄]  
　　十月二十一日太常寺題十一月初四日祭先醫廟奉旨遣景善行禮兩廡遣周之楨李德昌各分獻欽此 
[津通郵信]  
　　天津來信云日前承德府屬之朝陽縣聞有亂耗由裕軍憲咨調統領銘字五營之聶功庭軍門帶隊前赴熱河彈壓仍恐兵力單薄擬押調馬隊兩營助剿李傅相卽於上月二十夜接到加緊咨文後卽派巡捕立傳駐紥軍糧城之馬隊統領潘軍門萬才上院以便進兵軍門於廿一晨赴轅面請方略傅相飭卽回營整頓軍糧詎軍門甫經禀辭傅相復接朝陽來電聲稱賊勢披猖聶功庭軍門經與接戰三次勢難取勝傅相又立傳軍門卽日拔隊至喜峰口聽候古北口提督葉曙卿軍閂調遣不得逗留並添頒十三　雲者士得鎗以資利用軍門隨於廿一日午後親督兩營馬隊並糗糧軍械遄征葉曙卿軍門亦係前往剿賊者　賊首曰郭耗子聞該亂民等初祗六七百人旬日之間竟與建昌奸民勾連多至七八千人奉兩妖道爲魁旂幟上字　大爲悖逆號褂前後各畫兩太極圖聶功庭軍門初與對壘未獲全勝說者遂謡傳奸民均有妖術致我軍鎗礮樂火不燃及上月廿三日已接來電聶軍門大獲勝仗想見跳梁小醜當不難滅此朝食也又接通州來信謂相傳關外紅鬚子黨勾串白蓮教會匪謀逆勢甚猖獗我軍中其邪術鎗不發火連敗二陣云云此更巷語街談不足盡信也 
[皇都愛日]  
　　管理太常寺事務禮部尚書臣宗室崑岡等謹奏爲題請派遣事恭照十一月初六日莊順皇貴妃忌辰應行遣官前往莊順皇貴妃園寢讀文致祭謹按祀則應派王一人承祭歴屆均奉特遣近支王公主祭等語准宗人府咨送擬遣和碩鄭親王凱泰銜名到寺臣等繕入題本進呈御覽是否卽令凱泰往祭抑或攺遣近支王公行禮之處伏乞欽定俟命下之日再由臣寺知照屆期恭往將事謹題請旨於十月二十日奉硃旨攺遣奉恩輔國公載澤行禮欽此○吏部爲咨行事騐封司案呈本部議覆江西巡撫德題以江西宜黃縣棠陰司巡檢楊惟善五年俸滿辦事認眞保薦註册候升等因核與例案相符應准保薦候升一本於光緒十七年十月十一日具題奉旨依議欽此欽遵到部合將原題黏抄咨行江西巡撫查照辦理○步營兩翼技勇兵每歲之冬每名官給羊皮新袄一襲以供巡夜禦寒之具價則由官發給不令兵攤正所以廣皇仁也兹經兩翼將應給兵穿新羊皮袄全數購齊時屆小雪自宜開放右翼　署翼尉於十月十九日巳刻在右翼北廠放給正紅正黃兩旗技勇兵皮袄劉著翼尉於十九 
 
 

Page 2

 
 
日午刻在右翼南廠開放廂紅廂藍兩旗皮袄左翼烏翼尉於二十日在左翼翼尉公所開放廂黃正白兩旗皮袄聨副尉於二十日午刻在左翼南廠開放廂白正藍兩旗皮袄已傳令各翼技勇兵等務於是日各將各歲所領皮袄呈繳以便擇齊整者分給各廰大梆兵服倘是日不繳應不准具領新袄云計兩翼共購新羊皮袄五千數百件每件價約銀二兩五六錢○禮部爲咨行事儀制司案呈本部具奏恭照成憲每歲應自本年十一月初一日起至次年正月十六日止每遇壇廟大祀一切鉅典王公文武百官均應穿綠貂朝服等因於光緒十七年十月十三日奉旨知道了欽遵到部相應咨行各衙閂轉行遵照 
[東災續述]  
　　日本地震其詳細情形迭登本報西商好義急公兩次各解賑洋五千元亦已登列兹聞以後又解洋二千五百元泰西諸婦女惻隠爲懐慨然義形於色各處收買舊衣以爲被災諸日人禦冬之計打成巨包交三菱公司載往施散該公司輪船並不收取水脚費是均可謂好行其德者矣又聞上海接到僑寓磺濵泰西婦女來信謂該處被災之後其顚沛困苦形狀實非楮墨所能殫述災民男婦露宿風餐其幸生者亦俱僅以身免屋宇田廬一切空諸所有又有地中出火將地中所產各物悉成灰燼刻下粒米尺布皆視同至寳寓東諸西人業已一捐再捐深恐後難爲繼故特函致海上諸仁人無論一絲一粟若能輸之東方眞乃無量功德也 
[閩中紀事]  
　　近日閩垣時有一種無賴之徒在四通八達之區排列春宮洋片但費靑蚨數翼便可一擴眼界少年子弟情竇初開見所未見不免引入魔道甚矣作俑者之罪不容誅也總辦南臺保甲總局平星丞司馬查知轄内大橋一帶排列此種洋片密若蜂房大爲風俗人心之害前日督同叚委員率帶勇兵親往查究凡洋片中有描摹雲雨勾連風情者悉行帶回其餘山水人物諸景色則置諸不論不議之列由是淫汅變相一掃而空昔人謂不見可欲其心不亂司馬此舉誠得正本淸源之道矣○福州南臺廣升樓酒肆雕甍傑閣氣象軒宏風流年少每喜在此開筵暢飲并招名妓侑酒紅箋飛去嬌婢携來斜抱琵琶軟通鶯語不必眞個銷魂而已色飛神授一夕有林姓宴客數十人長筵廣座羅山海之珍羞妙舞淸歌極勾欄之上選一時粉白黛緑不下四十餘人珠喉齊囀錦瑟徐彈響遏行雲香流綺户幾有如杜少陵所謂此曲袛應天上有人間能得幾回聞者然以滬上繁華擬之則又未免小巫見大巫矣○南臺妓院林立後洋里有細妹　積世虔婆也慣出囊金廣置姊妹花以爲釣人之餌賣酒之幌有雛妓曰杏元艷名尤𪢎尋芳獵艷者幾於户限爲穿塢尾人某甲與杏元素有嚙臂盟嗣以床頭金盡爲鴇兒所鄙薄時以白眼相待中積忿已鸤前夕偕二三友人登門問非　兒藏佳人於密室不使相見甲忿無所洩申申怒詈鴇亦反唇相稽甲遂將榻上烟具任意摔毁凡妓家俱雇有南棍保標所以防歹人吵擾也其時保標者聞之卽率其羽黨蜂擁前來不分皂曰將甲等大加毆辱有某乙由門口經過亦被擒入毒打一番此眞无妄之災也甲身受重傷其友齊姓衣服盡被扯碎片片作蝴蝶飛遍體鱗傷是夜甲等赴保甲局喊控局員曾飭差查詢但未知以後作何結局耳甲等鹵莽從事固未免自取其辱然保標者似此袒護龜摀目無法紀此風亦烏可長哉○省會地方遼闊良莠不齊每屆冬令宵小乘間竊發較之平日尤多卡頌臣制軍蒞閩以來以整頓保甲爲要務前辦保甲局孫蘭江觀察仰體憲意規制井然迨去終督辦保甲楊晴川觀察尤能認眞整頓添募水火勇數百名新設水槍數百號在任巡防無微不至現屆冬防觀察又加意督緝并飭烟舘轎館夫館造循環簿以便稽查各叚委員亦樂爲之用業巳造册呈報近聞觀察因其嬸母爵夫人營葬在卽擬乞假回籍祭葬制軍爲冬防要緊堅不允許觀察遂擬侯明正言旋坷里於此見制軍之爲也擇人實有不得已之故觀察仰邀靑眼應如何益自振奮仰答生成哉○甘蔗鄉有程由銑者著名土棍也凡妙手空空兒之偷午爲事者窩藏其家失主知之亦必備價向贖相沿已久程因此起家積數千金日交結雞鳴狗盜之客遂有小孟嘗之目大挑教諭陳廣文景韶以其爲衆怒所歸情不容恕遂瀝情其禀有司衙閂上至督轅蒙卞制軍批示略云該教職辦理地方善舉任怨任勞衆所共悉前據禀控程由銑等窩牛一案應候委員赴鄉確查情形禀覆核辦○有著名土棍綽號林一古者平空搶奪連邑大澳鄉林道慮蟶乾等件并攫其銀物經閩邑尊擒獲到案提訊之下一古始猶狡供不承後笞責五百卜始認分贓大令喝令發押候拿到黨　楊番薯再行嚴辦○閩中武鄉試榜於上月二十一日迎赴鼓樓懸掛二十四日制軍率同各官并新科武舉望闕謝恩入宴如儀往觀者十分熱閙 
[辛卯科福建武鄉試題名錄]  
　張慶銘閩縣　林肇英侯官　賴英豪永定　黃建中閩縣　王萬全泉州　黃鍾英閩縣　林維鴻莆田　何道隆惠安　黃允陞長汀 
　劉　菁侯官　陳鴻琛長樂　陳鴻璋漳平　陳永武漳平　黃廷魁永定　蕭步昌福寗　吳鴻勳福安　丁振峯建安　李濬川宜蘭 
　王安平福建　明　安旗籍　程載陽惠安　謝殿元閩縣　陳景安閩縣　顔國材晋江　嚴之高建安　連鵬飛泉州　劉鴻勳侯官 
　吳駿程侯官　王則標福淸　陳惠標順昌　鍾　音旗籍　葉若成詔安　許捷來甫田　林慶銘福州　金　潮旗籍　楊樹春閩縣 
　倪應鳦福淸　林永銘閩縣　王捷登仙游　蘇殿選永定　潘淸江閩縣　王懋勳侯官　周祥炳侯官　郭錦華連江　鄭東潘侯官 
　潘　濤侯官　黃秉鈞泉州　陳國邦同安　李高列平和　周照誠上杭　吳春國永春　賴亮高水定　沈池蛟詔安　林如彪連城 
　莊炳鍷晉江　黃俊英連城　陳徢標莆田　吳　淸長汀　林超奇長樂　李明煊上杭　莊捷英泉州　鍾耀麟上杭　李廷鋆福州 
　李九駿旗籍　張瑶山臺灣　瑞　俊旗籍　李炳輝閩縣　文　瑞旗籍　烜　貴旗籍　陳遐齡宜蘭 
[三竺霜鐘]  
　　浙省武鄉試於十月初一日開考至二十三日已刻撫憲崧振帥考試第三塲龍門箭卽於傍晚升坐恊忠堂塡寫武榜次日寅初揭曉○新簡杭州織造英尚衣瑞於廿四日抵省垣下碼頭撫憲崧振帥曁各員均在武林門越城鋪設香案恭請聖安 
[逸犯已獲]  
　　前報江西新建縣監犯挖牆逃出一節兹聞該監犯係新昌縣蔡姓寄禁新建獄中擬辦絞罪聽候部覆此次逃逸後經新建縣禀明上憲將管獄官摘頂勒緝并將監獄門丁及牢頭禁卒收監一面加賞至千金選派幹役親兵移齎文憑四處通緝日前由新昌鑾幹役在某山中緝獲該監犯解至省垣卽經縣府勘騐解赴臬轅訊明轉解撫轅覆訊無翼飭卽恭請王命將該監犯斬决以免再生意外之虞管役官應開復頂戴監役門丁及牢頭禁卒亦應開釋免累云 
[姊妹易兒]  
　　同文日報云安南永同某甲家有二女太史阮公微時娶其姊妹則適漁户焉連產三男太史夫人則累產不育其後二人俱有娠家相近同日而誕俱男也夫人遂陰與母謀互抱而易焉太史不知漁夫婦亦殊夢夢旣而太史推第十數年官于朝其子漸長不好紙筆策之讀而逃焉日事泅伇太史聞之咎以失教尋致政歸林下以朂之夏楚頻加而冥頑猶昔太史嘗陰念我累世詩書之家不宜有此雖知苗碩無可奈何一日太史病歲旦祀家祠命之主鬯太史夢見家堂中數輩筌竊而裸者上坐公之先則衣冠庭外以立弗飲覺而疑夫人私於漁者逼詰之夫人始述其由以告公亟就漁者見三長子皆泅没而漁惟少者奇嶷有文士韻質其業甚精呼漁來曰噫汝卵吾兒吾翼汝子矣漁夫婦愕然公告之故約以復易漁者曰疇曩設帨吾夫婦不易誰與易之噫騂而騂固矣不有犂而騂乎公言則然不敢承命公聞於朝漁槩執不移其時母已亡無從質證朝議不决其後夫人老不再育姬妾亦無出者文派遂泯而漁之省者拔髭拾芥霞起雲蒸後亦科宦蟬聨與公家伍雲史氏曰　　　易之妹婦之貪狠甚焉鬼神所以怒之遂以泯縉紳之裔吁可畏哉夫公之子主鬯其筌網面裸者上坐則漁之少者當璧　知衣冠者不 
 
 

Page 3

 
 
歆格乎由貪狠婦易其子卒以易其先噫可痛已 
[日事雜譯]  
　　此次日本地震爲從來未有之巨災周圍三千里中不特廬舍田園盡遭毁壞卽牟麥粟菽亦皆靡有孑遺災後黎民無不飢腸轆轆市中米價騰貴異常計名古屋岐阜縣各區白米一升須易洋銀二角數分之譜嗟彼氓庶其何以生撫而育之是在爲民上者○前月有寓滬日人村田彌八郎者潛至虹口文監師路縱火以圖貽害於人事爲駐滬日本總領事鹤原君定吉所聞拘而訊明解送長崎定罪此已登諸前報者也前日得長崎電信悉重罪裁判所長以該日人罪無可逭判定無期徒刑按無期徒刑爲日本第二等刑法男子發遣遠島服役婦女則留内地懲役塲服役必滿二十五年始免除　除繯首外爲生刑之最重者也○日人嘗慨各處輪船皆用西人主政所支薪水爲數不貲銀錢流出外洋幾類漏巵難塞遂創爲商船學校專講海中行駛事宜如是者有年凡肄業諸生能爲船主者已不少現在擬將各輪船上西人漸漸减去攺而用日人主持然各輪船之由横濵神户長崎以達申江者恐此後六七年中尚不能盡將西人辭去也竊謂日本之倣西法迄今祗二十餘年而行駛輪船早已研求精美我中國招商之局輪船多至數十艘而事事倚賴西人尚不能自樹一幟我恐所費薪水尚較日本倍之且數十倍之而仍不從事研求學爲船主大二副諸事豈華人之智竟遜於日人乎嗚呼噫嘻○大石君正已東瀛名士　早年游歷歐美諸洲博訪周咨務求有益於國家者歸而献諸執政崇論宏議多所發明旣復游歴亞細亞洲由海參盛而高麗而中國之京師天津等處流覽山川風上著作益復等身日前航海來申小住枕江樓上我知花邊覓句簾角聽香佳話流傳當可繼鷗所鹿門之後也 
[加惠羣黎]  
　　代辦上海英美租界會審分府宋爲出示諭禁專據滬北仁濟善堂董事禀稱當年春冬兩季開廠施粥今擇於十月二十日開辦周濟貧徐誠恐無業游民藉端滋擾求賜示禁等情據此合行出示諭禁爲此示仰諸色人等知悉毋得藉端滋擾倘敢故違定提嚴辦决不姑寛凛之切切特示 
[細故打架]  
　　滬南三盛碼頭四福樓茶肆博士某甲日前向對門炒貨店購買花生四文店夥某乙向甲掉換小錢一文中不允以致角口舌劍唇槍其鋒無匹嗣竟棄文用武乙偶一失手將甲推仆倒地昏暈良久始醒乙自知理屈央人調停願爲延醫調治始寢其事 
[大令騐屍]  
　　十六鋪地甲曹錦投縣具報竹行碼頭倒斃無名男屍一具求請詣騐昨報巳紀之矣昨日該地甲預備屍塲及鐘鳴四點二刻上海縣袁海觀大令帶同仵作書役人等命駕而至旣升座地甲曹錦投案候示大令卽飭仵作如法相騐旋卽喝報該屍年約三十左右委係因病身死大令離座親視一週卽着善堂棺殮發封遂排導回署 
[移提歸案]  
　　職員盛某遣抱投上海縣衙門控兒子宜懐被洞庭山人席炳文卽席文祥及寗波人張嘉倫蘇人任子山等誘賭輸洋五千餘元有存莊銀兩摺及房旌契抵執求請提追等因由袁大令准詞備文飭差柴樛至英會審公廨投文請派差協提去後席炳文自行投縣遞禀聲稱並未與盛賭博實被抵欠銀兩有據爲憑希圖賴欠誣指賭博開帳呈請核辦大令着候質訊在案前日由公廨差役張福提到任子山禀由代理讞員宋二尹飭將任子山移縣歸案訊理惟張嘉倫尚未獲到云 
[人証歸案]  
　　西人美生私販軍火一案牽涉細崽兩人一爲徐春亭一爲徐春山避匿福州地方現由該處地方官拿獲卽委候補都司謝都戎乘海琛輪船押解來滬於昨晨抵埠上海縣袁大令預接電音已飭値差入等在彼伺候迨輪船攏岸時都戎恊同縣差將徐春亭徐春山押解到縣後大令諭飭先行釘鐐收禁聽候研訊核辦都戎入署與大令晤談片刻興辭而出 
[受傷請騐]  
　　船户張泉林投上海縣控稱今日小的裝載米包有潘姓出爲覇阻向其理論反遭毆傷爲此來案喊控求恩騐傷究辦袁大令着候訊供核示 
[英界公堂瑣案]  
　　包探禀稱賊僧月泉闖入鐵路舊址附近瑞林寺中竊取銅佛一尊經小的拿獲送案僧忠軒偏衫秃頂合十和南訴稱僧人係瑞林寺住持寺有銅彌陀佛一尊前在京師購得値洋銀十四元突被月泉竊去當拿獲時佛尚在手月泉供稱僧人原籍浙江湖州府自幼披薙出家現因患病飄流飢寒交迫不得已而犯竊求老爺姑看佛面免予施刑宋二尹察得月泉竊勢沉重諭令靜候資遣回山銅佛給忠軒具領○包探禀稱常州人談春廷前因犯竊送經蔡大老爺遞回原籍旋復來滬犯竊又經遞籍兹仍逗留此地是以拘請老爺判斷談供稱小的原是貿易中人失業頻年以致如此現在决不再犯定當謀一衣食之方矣宋二尹判令笞責一百板押候備文遞解回籍如再來滬定十重懲○小飯店主俞阿三訴稱昨日張阿德囑堂倌用肉湯煮菠菜堂倌告以從無如此煮法伊卽大肆咆哮擊碎盆碗約値洋銀三角所用酒飯菜需錢二百五十餘文今特送捕解案所碎盆碗一併齎呈　供稱小的係寗波人在治下當小工度日昨往午餐堂倌出言無狀故與爭閙宋二尹問究竟因何肇事答稱無甚緣故二尹問旣無緣故何以肇釁張俯首不答俞稱實因張令用肉湯煮菠菜以致紛爭二尹謂如此則何致吵閙俞稱實已洒醉二尹問俞曰張係小工何致一餐卽需錢二百五十餘文答稱張偕三人來及吵閙時二人已去二尹判令張償俞洋五角五分始　開釋炮包探禀稱奉發捕房管押之竊犯陸春榮押期已滿昨奉判押三月之積竊張和尚身患重病送至西醫院診治云係不治之症今特一併解請發落宋二尹謂陸旣滿期卽行開釋張交差收管候示 
[法界公堂瑣案]  
　　朱明山訴稱小的於同治元年由無錫挈妻女來治下藉賣京胷爲生嗣共生三男三女長女小字延生年十八歲許字松江某姓爲妻後因家室不和女遂削髮爲尼目下忽患癲癎因復還俗回至上海經小的送往　航渡醫治記友人沈友山薦至某處學習針綫當給沈洋銀一元爲從師之費旣而小的往探不見女面問之沈據云已代爲遣嫁且唆令兩人作媒出塲理勸小的不知其細自往鄉下探聽據保云女兒確曾嫁去男家聞知情節情願送還沈又從中覇阻年　女不交小的以沈向來訓蒙餬口應知禮義一再婉商沈固執不解聲稱女兒出嫁時伊尚代用銀錢甚多須令小的償還且言願受官刑毫不怡懼朱明府問朱曰爾與沈如何相識爾女幾時交伊朱稱去年小的在某烟館與沈相識九月初四日將女交伊領去明府謂卽係朋友亦不致如此信托朱稱小的因伊係耶穌教中人諒必誠實可靠明府詰沈曰爾豈能將他人之女擅自遣嫁供稱九月初四日正狂風大雨時小的見朱女科頭跣足狼狽不堪據朱云因女乃還俗尼家中未便收養托小的代爲擇配且言其女有洋銀三十元現存西門外紫竹菴稍遲數天可以收回作用小的告以家况艱難朱曾給小的洋一元作女膳費嗣有成衣匠葛姓執柯與之聨姻九月廿八日先付文定洋四元許十月初再付不料是日朱命次女乘小的不在家將延生領去有隣人在泥城橋途中遇見明府謂沈曰朱女旣由爾嫁爾終須將女交案方可質訊供稱聞延生業經朱另嫁與新閘某姓家曾諧花燭矣明府謂兩造所訴均有不情不實着一併押候交女到案送縣請究○通事稱朱阿根朱仁華深夜酒醉在十六鋪外捕房閂首喧譁華節向阻不依反遭辱駡故將兩人拘押捕房次晨始釋出不料朱等不自知過反敢向捕尋仇是以拘送案下朱明府向之詰問二朱供稱小的等實因酒醉糊塗務請寛宥明府着押候各責六十板○昇平里人魏沈氏訴稱昨晚竊農賊邵二寳潛入家中竊去木鐘一架當經包　拿獲今特來案具領包探禀稱邵係積竊據云身畔有洋銀元被人取去朱明府訊問之下邵供稱洋銀由虹口捕房釋出之犯人取去明府商諸魯繙譯官判令將邵押候笞責一百板枷號一月再查取洋 
 
 

Page 4

 
 
之人○鄉人王恩狗前將田單一紙抵與宋金茂之母宋母双轉抵與唐錢氏現因宋母去世王向宋贖取田單宋云故母未曾言及此田係祖遺之產不能被贖王卽赴上海縣控告宋到案後攺名宋朝春袁大令札委朱明府將唐錢氏之子婿方榮奎及宋并王之寡嫂祝氏等人傳案唐錢氏呈出田單明府問王爲何不來祝氏稱因在碼頭當小工不及同來問宋曰此單是否爾轉押與唐錢氏宋稱小的不知其事未曾寫過借據明府謂押契上有爾名姓花押豈可抵賴供稱如有花押請騐筆跡証人金仁方投案訴稱宋母於光緒九年四月將田單抵與唐錢氏言明四月後贖回不料是年八月宋母病故未留憑據宋稱母親巳故十年如何將單田抵押明府問唐錢氏曰押據上有朱老長等爲申立有名字此人可在世否唐錢氏稱當初有朱長娘子者來家當面說定况朱現在虹口開行易於提訊明府謂今日中人原告均未到案着將宋押候質訊洪鳳泉訴稱趙永春欠洋銀五十元避匿不面控蒙大老爺將申人杜榮春提案今請訊追朱明府檢閱借據謂趙曰借錢時是否爾爲中保杜供稱借錢之事小的確曾知之然未作中簽押問借據上名字何來供稱伊等揑造請騐筆跡可也問爾能知借錢之事必知底細難免不作中人着押候交人保出限三日内料理鼎仁隆糖行夥蕭鹤亭代客向萬利洋貨號徐壽榮定買火油一千八百箱往提無貨投控公堂徐亦控蕭定貨不出昨日兩造均到堂申訴朱明府問徐曰爾因何控蕭供稱蕭於八月十四日定買南花旂牌火油五百箱每箱計價洋一元四角又老牌火油五百箱每箱計價洋一元四角二分延久不出蕭稱先定之五百箱屆期往出已經無貨祗出得一百五十箱徐又稱八月廿四日又定白箱火油五百箱每箱計價銀一兩零五分又黑箱火油三百箱每箱計價洋一元四角二分均未全出照目下價錢計算須令蕭找出銀數十兩蕭將定貨單呈案訴稱前定之貨因徐無貨可提早經結算淸楚後來之貨亦於十月二十日如數結淸徐應找出銀數十兩明府閱定貨單及收付淸單見月分先後相符着兩造自往洋貨公所請董事於三日内料理○昇元米行章鈽堂訴稱泰記天津客人張象乾虧欠米銀七百餘兩控蒙訊明交保後仍不料理爲敢送案請追朱明府向張詰問供稱此欵須待天津來信且有紅棗五十包計價銀四百餘兩尚未除扣章呈閱簿據聲稱紅棗價銀早已扣除目下凈欠銀七百餘兩况張尚有現貨在彼明府着將張押候繳銀○去年薙髮店主符谷才投公廨控同業人叚雲堯違章開店葛蕃甫同轉屢次訊究送縣辦理前署上海縣陸邑尊訊得叚確係違章判令具結限一年内遷移嗣限期已過假仍未遷公所中亦屢經向催叚終置之不理昨日公所中令同業趙子義高德華笪明方沈天才等投案請究捕房中亦將原被告傳到趙等將陸邑尊所判堂諭呈閱明府問叚曰爾在彼開店幾何年矣供稱已十餘年之久問符供稱開有二十餘年明府謂叚曰照例爾應遷讓且陸大老爺有案限爾遷移爾今毋許延緩復問趙曰爾業中可有告示答稱今日未曾帶來明府着皆退下候禮拜四將告示繳案再行核奪 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[修橋示罰]  
　　松郡西門外嶽廟東街張某屠户也操刀而割薄有積儲其子游手好閒時與狎友淫朋徴逐於花天酒地之間恣情揮霍上月某日偕二三惡少策馬東郊外各矜罄控之能剛上板橋忽聞砉然一聲橋面遽爾中斷連人帶馬墜入河中竭力支撐始得帶水拖泥而起鄉民以此橋爲出入要道一旦猝遭摧折往者來者將不免揭厲之嗟遂向張子興問罪師張子無可如何自願賠修而後已刻已加工庀材從新修整矣 
[申報舘恊賑所經收順直山東十月廿一日起至廿九日止第一百三十四次淸單]  
　　廿一日黃蔭三求病速痊洋五十元又延州來季子諸友公稅移助百壽麵資洋二元○廿三日延州來季子移請同人百壽麵資洋二元○廿五日無名氏洋一元又無名氏洋三元○廿六日黃慰曾爲祖宗資冥福洋二十元又黃慰曾爲先叔父次山公資冥福洋二十元又永記助洋一元○廿七日金陵章洪源洋十元○廿八日楚北無名氏助滇平銀二兩令九八元二兩一錢一分二隠名氏洋廿五元○共收洋一百三十四元九八元二兩一錢二分 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十七年十月廿一日京報全錄]  
　　宮門抄○諭旨一道錄前○發抄硃批五道○分缺單○粤督李等奏委解京餉銀兩起程日期摺○又奏廣東高州一府擬請一攺爲歳科並試摺○又奏委解銀兩起程日期摺○又奏彚奏請襲世職摺○川督劉奏叅知縣開開缺片○十月二十一日禮部宗人府欽天監廂藍旗値日無引見○睿王假滿請安○周德潤等塲差完竣覆命○禮部奏派磨勘繙譯試卷派出福中堂淸安愛廉奕杕長麟○値年旗奏派管理新舊營房派出佛佑○召見軍機淸安薛允升張蔭桓現換白風毛褂○發抄劉坤一奏吳斌臣等補長江水師裕溪營都司等缺奉硃批兵部議奏單併發欽此○又留防軍需十九案報銷奉硃批該部議奏單併發欽此○又水師船廠用過工料銀數報銷奉硃批該部議奏欽此○又候補守許寳書署揚州守奉硃批吏部知道欽此○又江寗北捕通判劉文澈署海門同知奉硃批吏部知道欽此○光緒十七年十月分缺單知縣甘肅平遠張時熙丁河南新鄉李名壎修墓貴州安南黃佑麟近湖北宜城舒善慶降吏目湖北隨州張錫鉁革○○頭品頂戴兩廣總督臣李瀚章廣東巡撫臣劉瑞芬粤海關監督臣廣英跪奏爲粤海關籌解第三批京餉等欵銀兩委員起程日期恭摺奏報仰祈聖鑒事竊照光緒十七年分京餉户部奏撥粤海關洋稅銀十萬兩新增盈餘銀六萬兩又本年東北邊防經費奏撥粤海關六成洋稅銀十二萬兩又光緒十七年籌邊軍餉奏撥粤海關四成洋稅銀十二萬兩六成洋稅銀二十萬兩此欵應令照案截留歸還洋欵之用又各關應解抵閩京餉攺爲加放俸餉案内粤海關四成洋稅每結提銀六千兩又京員津貼攺爲另欵加復俸餉每年粤海關應解銀四萬兩又内務府廣儲司公用每年額撥粤海關稅銀三十萬兩例分四季起解以上各欵銀兩均應赶緊籌解以濟要需查粤海關應解各欵銀兩向由西商先行借墊勢難起解現銀光緒十年四月間奏准仍行匯兌在案兹光緒十七年分第三批京餉等欵銀兩經向西商志成信恊成乾銀號借銀一十九萬六千三百六十兩先行墊解隨後由稅收歸還以資周轉飭據廣東布政使覺羅成允遴委試用同知沈秉模候補通判興禮領解光緒十七年分第三批京餉銀二萬五千兩另加平銀三百七十五兩飯銀七百二十五兩又新增盈餘銀一萬五千兩另加平銀二百二十五兩飯銀四百三十五兩又東北邊防經費銀三萬兩又籌邊軍餉四成洋稅銀三萬兩又加放俸餉銀六千兩又光緒十四年分另欵加復俸餉銀一萬兩又光緒十七年秋季分廣儲司公用銀七萬五千兩另加平銀一千一百二十五兩新增歸公加平銀一千八百七十五兩抬費用　銀六百兩統共銀一十九萬六千三百六十兩飭令該委員沈秉模等領齎滙單文批於光緒十七年七月十六日由海道進京支取銀兩前赴户部内務府分别交納除分咨查照外臣等謹合詞恭摺具奏伏乞皇上聖鑒謹奏奉硃批該衙門知道欽此○○頭品頂戴兩廣總督臣李瀚章廣東巡撫臣劉瑞芬廣東學政臣樊恭煦跪奏爲廣東高州一府擬請攺爲歲科並試以利行程而恤地方士子恭摺具陳仰祈聖鑒事竊廣東高廉雷瓊四府陽江一廰惟瓊州孤懸海外其雷廉高陽四屬均係水陸接壤廉雷瓊陽四屬皆係歲科並試高州府則歲科分棚查高州士子寒苦居多或耕讀兼營或課徒自給數月之間分應歲科兩考離府稍近者歲試畢後歸候科試再行赴考離府較遠者往往在府覊候數月本業旣荒又多費用此歲科分試無益於士子者也學政按試各屬水陸舟車向有例發價銀其不敷者由沿途州縣貼補多行一日卽有一日之需遲到一日卽有一日之用因高州歲科分試而學臣往來於肇高廉雷者必須二次州縣苦之此歲科分試之無益於地方者也臣瀚章昔年宦粤稔知高州等處非歳科並試不足以示體恤現又增添欽州一棚將來巡試更宜從速省路途之行期卽以紓校閱之時日於試事尤昭愼重上年臣恭煦按試高州係先期會同前督臣張之洞奏請歳科並試仰蒙俞允今試竣回省與臣瀚章臣瑞芬晤商均以爲高州一府若能攺爲歳科並試旣可節省行路日期於地方士予均有裨益合無仰懇天恩俯准將廣東高州一府攺爲永遠歲科並考以利行程而示體恤臣等爲地方士子起見謹合詞恭摺具陳是否有當伏乞皇上聖鑒訓示謹奏奉硃批禮部議奏欽此○○頭品頂戴兩廣總督臣李瀚章廣東巡撫臣劉瑞芬跪奏爲籌解光緒十七年分京餉及内務府經費第四批鹽課銀兩謹將滙兌商名銀數及委員起程日期恭摺　奏報仰祈聖鑒事竊照承准軍機大臣字寄光緒十六年十一月十八日奉上諭户部奏預撥來年京餉一摺等因欽此並淸單一紙内開擬撥光緒十七年分京餉廣東鹽課銀二十萬兩又内務府經費鹽課銀五萬兩此欵應以二萬五千兩批解部庫歸墊以二萬五千兩徑解内務府應用等因當經恭錄轉行欽遵籌解嗣准内務府咨行以庫儲支絀奏准將户部代墊十七年分各項銀兩暫緩扣抵令各省關照常解交一摺於光緒十七年四月初二日具奏奉旨依議欽此抄錄原奏行令將應交本府廣東鹽課銀五萬兩迅速按限解交等因又經轉飭遵照辦理各在案惟查粤東運庫向於應解京餉歴係奏請交商匯兌仍應循照辦理兹據兩廣鹽運使英啓詳稱光緒十七年分部撥京餉並内務府經費共銀二十五萬兩前因先後籌解京餉銀十五萬兩内務府經費銀四萬兩分作第一二三批於本年二月初十四月初三六月十三等日委　　志温恩奎楊士鈞等解京詳明奏報在案兹又在徴收光緒十七年分省河鹽課項内籌銀五萬兩並隨解一五加平飯食銀一　五百兩作爲本年第四批京餉又在鹽課項内籌銀一萬兩並隨解平餘抬費等銀三百三十兩共銀一萬三百三十兩作爲本年第四批内務府經費飭交殷實商號百川通蔚泰厚新泰厚日昇昌恊同慶蔚長厚遴委候補鹽經歴何仲鳳試用從九品許瑩章領齎匯單文批於本年九月二十六日由粤起程附搭輪船進京支取足色紋銀分赴户部内務府投納所有本年奉撥廣東鹽課京餉銀二十萬兩内務府經費銀五萬兩均已照數解淸等情詳請具奏前來臣等覆核無異除分咨户部内務府外理合恭摺奏陳伏乞皇上聖鑒謹奏奉硃批該衙門知道欽此○○頭品頂戴兩廣總督臣李瀚章跪奏爲彚奏請襲世職仰祈聖鑒事竊准兵部咨同治元年二月十六日奉上諭嗣後陣亡殉難各員子孫承襲世職等因欽此又准兵部咨襲世職發標人員名數孔多查册結宗圖已屋人員各按襲職發標三月彚奏一次等因同治二年正月二十五日奉旨依議欽此又准部咨嗣後請襲世職應於文册内聲明何年月日在何處陣亡殉難並議給世職奉旨日期逐一詳細報明毋得遺漏等因均經轉行遵照在案兹光緒十七年夏季分據陸豐嘉應長樂海陽合浦等州縣先後詳送請襲雲騎尉高鷹揚李煥奎郭光祖張忠榮蔣朝宗又據花縣詳送請襲恩騎尉劉仲章均年已及歲請襲職發標高應揚一員聲明生長海濵熟悉水性情願攺用外海水師經臣逐一騐明均堪發標學習伏查定例承襲世職令嫡長嫡次庶出子孫承襲如無嫡長嫡次庶出子孫許令弟姪應承繼承襲又承襲雲騎尉恩騎尉世職年已及歲免其送部令該督撫騐看具題俟題准後就近發標學習支食全俸雲騎尉扣至三年期滿恩騎尉扣至五年期滿出具考語給咨送部引見又雲騎尉有願攺外海水師者於發標學習時豫先呈明分統外海水師各營隨同出洋巡哨扣滿三年如果諳習水師取具該管鎭將保結送部引見以分發到營之日爲始統限五年期滿輪缺補用各等語今請襲雲騎尉高鷹揚李煥奎郭光祖張忠榮蔣朝宗請襲恩騎尉劉仲章均年已及歳請襲職發標高鷹揚一員並請攺用外海水師均核與定例相符相應彚列案由繕具淸單恭呈御覽請旨勅部核覆將高鷹揚李煥奎郭光祖張忠榮蔣朝宗劉仲章發標學習支食全俸高鷹揚李煥奎郭光祖張忠榮蔣朝宗五員仍照例扣滿三年劉仲章一員扣滿五年出具考語給咨送部引見除將各該員親供宗圖履歴册結咨送部科查核外理合恭摺具陳伏乞皇上聖鑒謹奏奉硃批兵部議奏單併發欽此○○劉秉璋片　再查知縣爲親民之官精力才具關乎地方治忽兹查有達縣知縣孫淸士精力漸衰難勝繁劇彭水縣知縣賴景模才具稍弱於本缺不甚相宜未便稍事姑容相應請旨將達縣知縣孫淸士彭水縣知縣賴景模均予開缺另補以肅吏治再達縣知縣彭水縣知縣兩缺川省現有應補人員應請扣留外捕理合附片具陳伏乞聖鑒訓示謹奏奉硃批着照所請吏部知道欽此 
 
