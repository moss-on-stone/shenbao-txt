# 1893 - 106 - 4907182

 

Page 1

 
 
[赶印京報放大附張啓] [  申報館主人謹白]  
　　臣工章奏薄海願聆偶一濡遲無不延頸跂足是以本館特倩妥友每日在内城赶緊抄寄印入報章卽凡邸抄及摺報中所偶遺者亦必設法抄來按日排印務期較尋常京報從速有時奏摺過多每本非一頁所能盡則擴爲二頁以饜觀者之心至於各處新聞益復旁搜博訪遠而海外近則目前上逮官場下迄閭巷瑣聞佚事纎悉靡遺綴録報端多至倍蓰是以將公堂案澤及一切巷語街談酌量列入附張以冀多多益善敬告閱報諸君尚其俯賜鑒察爲幸此啓 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六利準繩一書多至一百二十卷可謂集醫學之大成矣茲由公記倩本局印行字取夫新紙從其白校讎裝釘一律精詳俾杏林橘井中人奉爲模楷顯定者每都洋銀四元五角購票時先收兩元俟本年六月出書再找兩元五角取書一部諸君乎有欲讓醫林秘帙者請移玉惠臨申報舘帳房可也如乎成書緩始來購取價值當再釐定特此布陳惟冀雅鑒 
[三百三十三號畫報告白] [  點石齋主人啓]  
　　金陵某武員假座南門外某氏園亭欵賓設冥共集十餘人皆有赳赳桓桓之概忽有一黑而髯者與一少年各負意氣奮力互鬥殊可笑也他若治聾之新法産石之奇聞美國有電氣之大觀海外有崇山之異境勇夫則持牛拔角日本則有犬能言狂童以吃錯而行兇老饕以啖蛇而成癖及所附叢抄等圖說並新附蘭亭修褉圖册頁一張准於初六日出售此佈 
[論辟穢與濬河宜次第舉辦]  
　　街道之窄狹惟滬城爲尤甚小東門新北門等處每遇潮汐漲時擔水之夫横衝直撞潑水徧地雖值晴天不啻隂雨出其途者時以傾跌爲慮夫街旣窄狹路又崎嶇熙熙而來攘攘而往己有擁擠之虞况更益以擺攤之碍路輿馬之紛來不幾令人避不及避讓無可讓耶其尤足使人望而却步者則爲任意傾棄垃圾彈丸之地本無餘隙自垃圾堆積日多巷尾街頭儼成邱阜於是往來者皆有徧地荆棘之感霖雨數日積水滿街污穢之物亦順流而入於河城河之水愈濁而不可飲若時交夏令烈日薰蒸便覺穢氣刺鼻不必入鮑魚之肆己足令行人掩鼻而過店鋪居人朝於斯夕於斯常受此種不正之氣尤易釀成疫癘此固有心人所急欲整頓者也日前黄愛棠大令以魚行橋虹橋兩處垃圾尤多特飭差役知照各地甲督率挑夫赶緊挑運出城一面著船牙帶同駁船載往鄕間大令此舉旣使往來者有履道坦坦之樂而又保護居民使不以觸穢之故而生疾病其造福斯民誠有超出尋常者然城中之所大不便者則碾莫如河道當應敏齋方伯備兵海上時曾大加疏濬迄今三十餘年星移物換時異勢殊而河道亦日形淤塞最淺處幾可見底居人又任意傾倒污穢夕陽影裏馬鳴蕭蕭此處甫行傾下彼處卽己汲飲此種不潔之水卽使儲之缸中澄以白礬涭以降香終不能全無渣滓以之烹飯煮茶每覺不堪下咽卽使潮汛盛漲城外有水灌入然涓涓細流旣未能疾捲長驅將舊時污穢盡行淘汰則所汲取者依然味似濁醪色同泥土而謂飲之者可保其不生疫癘也耶夫街道堆積污穢足以害人黄大令之傳諭地甲設法挑運出城宜也河道不通汲水不便其有害於斯民者較之前項爲尤甚顧可不急籌善法以疏濬之耶往年曾有人擬仿租界辦法在城中安設自來水以使居民汲飲嗣以格於吏議遂不果行至今談者猶以爲憾事夫同處一邑之中而在租界則有履潔懷淸之樂在城中則有納污藏垢之嫌何幸不幸之懸殊至此也如以自來水爲有碍風水則租界中安設己久公司獲利歳有所增生涯日茂而鋪戶居家亦無不喜用此種潔水巿廛之盛氣象之新且突過於從前於風水果何礙乎如以爲另起爐灶無此絕大貲本則何不與公司商議添接水管以逹城中每年包定價值若干亦非必不能行之事顧不行則亦己矣一任河道之淤塞而不爲之疏濬不特疫癘之難免己也萬一猝有火警河中涓滴之水豈足以資噴救所設太平水缸又皆有其名而無其實上面之木蓋依然缸裏之淸泉己竭向所恃以無恐者倉卒中且大失其所恃若取水於井源不遠者流不長其涸固可立待况又非處處有井乎其不足以禦災也明矣故欲爲有備無患計則疏濬河道愈不可緩昔西門豹治鄴興修水利民皆便之旣去而謳思不己不獨娶河伯婦一事禁絕澆風注騟夫口也後世循良之吏亦皆孜孜焉以興水利爲先務前年蘇撫憲挑濬藴藻等河爲三吳造福此尤近事之可證者夫四鄕之河道尚宜及時疏濬而況城闉之内爲居人食用所必需苟坐視其淤塞日復一日縱不至變爲平陸然商民飲之而蹙額者官府飲之亦未必不撟舌商民飲之而染疫者官府飲之亦未必能却病商民不能自爲謀則有賴於官府之代爲謀官府謀之而商民有不樂觀其成者哉或謂今者農事方興胼手胝足者流咸從事於瞻浦望杏自未便迫以鼛鼓勞以畚挶然駒不易逝轉瞬秋風歳晚務閒集夫役以事疏濬亦在反手間耳黄大令旣以潔除街道播善政於先必不於河道而恝唏置之盍拭目以覘其後 
[本館接奉電音]  
　　昨由京友電傳諭旨二道敬謹譯登○三月初四日奉旨著於本月十八日換戴凉帽同日奉上諭裕禄等奏查勘大政殿應修工程請擇期興修一摺著欽天監於本年四月内選擇吉期先行知照卽著裕禄鳳秀届期會同敬謹興修餘著照所議辦理欽此 
[帥邊籌防]  
　　吉林松花江自伯都訥以下界分兩省南爲吉林之伯都訥阿勒楚喀三姓北爲黑龍江呼蘭巴彦蘇蘇等處沿江上下袤延千餘里光緒十五年曾設立水師添造砲臺沿路梭巡以固江防而緝盜匪惟沿江險要必須親臨履勘始能布置周全現當籌備吉林防務之時長軍帥順擬於三月初由水路察看沿江形勢應如何擇要布置之處妥爲審度並就近校閱水師防軍與隣省各城大員晤商籌辦擬俟察看回省再將籌備江防各事分别奏咨辦理亦足見其遠慮深謀有備無患矣 
[紀德使陸辭事]  
　　前報紀德國使臣巴蘭德期滿回國循例觀見兹悉譯署先與使臣和衷商搉觀見之地仍援客冬英國使臣歐格訥成案在西苑團城中承光殿議旣定上疏請旨定期奉旨著於二月十五日在承光殿覲見欽此届期十點鐘使臣偕繙譯等官趨詣西苑由三座門入與總署堂司各官晤叙寒暄然後同進琉璃門在值房小憇逾二十分皇帝駕臨承光殿升寶座總署堂司各官偕使臣等入昭景門至承光殿由殿東門趨進便 
 
 

Page 2

 
 
臣在前繙譯在後向上行一鞠躬禮前行數武復行一鞠躬禮至龍柱間應立處又行一鞠躬禮然後將期滿回國等情操西語敬謹陳奏繙譯卽以華語譯逹宸聽使臣捧國書向前至納陛中階下慶邸下階接取陳於座前案上使臣再行一鞠躬禮皇帝點首示答使臣退回柱間原立處皇帝宣慰温語使臣復向上行一鞠躬禮退出總署堂司各官偕出昭景門皇帝卽啓鑾由衍祥門還瀛臺 
[皖垣試事]  
　　安徽友人來申云及安慶府聨仙蘅太守示期三月初二日舉行府試有懷寍縣文童陳姓名浚者年甫十六學問深純爾雅温文幾類雞羣之鶴當縣試時列名第五諸童嫉之此次徧黏匿名揭帖謂陳浚係金陵人冐籍懷寍兼之身家不淸不能聽其冐考云云於是呼朋引類約於二月二十九日在明倫堂敬以老拳試思考生當寂然無事時尚思蹴浪興波今兹旣有所聞豈有不興高采烈者廪保一聞是說届期托病不到保結之事託某童代庖衆遂向童究問情由童含糊以答衆忿益甚將童扭住攢毆登時鮮血直噴奄奄欲絕復揪其髮辮擁入縣衙包伯琴明府無可如何將童收押衆怒方釋各自散歸初一日傍晚太守命駕入試院牌示首塲卽考懷寍是晚三鼓時闢門開點至破曉始畢將封門時不知因何忽然喧嚷一而十十而百隨聲附和勢甚洶洶狂喊連天疑是千軍萬馬明府恐釀巨禍急向之善言開導許將陳浚扣考各童佯若不聞不一刻將塲中桌凳窗櫺擊毁殆盡復擁至堂上將公案堂鼓一併掀翻太守所用肩輿亦蹴成粉碎左右墻　幾處洞穿頭二門析作薪柴棄諸甬路上然後高呼罷考各自提籃挈榼而歸太守竟日獨坐堂皇不離寸步未卜將來作何處置也 
[解犯抵省]  
　　西人美生所用細崽徐春山徐春亭昆季黨同其主爲哥老會匪私購軍裝事發押解至申江訊供收禁上月兩江總督劉峴帥飭提至白下與某犯質對口供此己見諸報上矣二十九日由飛霆兵輪船載抵下關江滸經督標副右營兵及兩縣差役簇擁入城暫收上元縣獄旋由飛霆管駕官吳君克威押解官止軍營哨弁劉君開斌赴督轅禀到聞之縣署中人云前次所獲會匪某姓擬卽處以梟首之刑因供出黨羽甚多是以暫稽顯戮日來某處所獲渠魁匡姓行將解至省垣某日承審官先就上元縣獄提出此匪問爾與匡相識否知其來蹤去迹否供稱匡在楚南以武勇專家衆匪徒推爲領袖前次私買洋槍一案匡亦身在箇中小的雖略知始末情由其實與匡素未謀面請提訊洋槍案中要犯便能洞悉根由此二徐所以有提省對質之舉也並聞匡匪解至上游某處彼糾聚黨羣不逞意圖伺隙刦回幸防範甚嚴奸謀未遂云以上皆日前訪事人來函所述昨又接手函云三月之朔午後阮余陸問四委員先後蒞江寍縣署會同藍大令升坐花廳大堂以内排列督標營親兵一百餘人雜以二縣差役鞭棍如織戈戟如雲氣象森嚴幾令見者不寒而慄旋向獄中提出二犯當堂點名訖余司馬飭將上海所録供詞縷述一遍間有不合處諭令從實招認毋得狡展受刑二犯一一供明尚不十分矛盾惜聲音微細局外人聽之不甚分明但聞阮太守云爾在美生處會過匡匪否匡匪至美生處共有幾次共交洋槍價銀若干爾必深悉情形今日好好實說二犯供稱匡至美生處在外間附耳密語不許旁人窺探故小的等未經識面聞匡曾兌銀七千餘兩又有人云一次七千一次三千美生從未向小的等說過故小的等不得深知惟偷觀美生所開單内在會姓名甚多一時無從記憶只知爲首者姓李名洪次卽匡姓又次爲曾姓更有王姓陳姓孔姓及陳松亭等人住處籍貫一概不知所謀何事亦不盡悉此係實供並無虚假陶陸兩大令再三駁詰始終不過此數語時己鐘鳴五下阮太守命仍下諸獄候一二日内匡匪解省再行對質諭畢卽有數十人將二犯簇擁而下問官亦退堂小憩並諭營勇縣役終夜巡視小心火燭勿稍疎忽干咎事後聞諸伍伯云匡匪到後擬改收上元縣獄緣此問犯人較衆恐有意外之虞也 
[華婁試事]  
　　本月初一日爲松屬七縣縣試之期華亭縣王幼根婁縣夏麗生兩大令均於前一日晚間二鼓時鳴騶莅試院至四鼓後挨次放頭二三砲畢諸童己陸續齊集院前旣而頭門洞開燈火照耀兩大令於頭門旁分東西升座令禮房唱名給卷計華亭與考者二百九十五名婁縣三百名是日題目華亭己冠未信則以爲厲己也信而後諫未信未冠而不實者至後生次題何事非君何使非民治亦進亂亦進詩題賦得驊騮開道路得開字婁縣己冠衣輕裘吾聞之也至雖欲勿用山未冠斐然成章至伯夷次題何爲紛紛然詩題賦得暮春之初得初字 
[金陵火警]  
　　金陵某姓卜宅於東城曉星橋百有餘載矣雖頽垣斷井滿目荒凉無復向之畫楝朝飛株簾暮捲而危樓廢榭猶可指數而知主人樓梅鶴於正屋中其餘俱扃鑰不啓二月二十六日之晚三鼓後忽聞警鑼亂鳴水龍夫四出偵尋僉云曉星橋某姓家遭祝融之慘此至其處見廚房側支搭蘆棚二座己化刼灰餘雖蛛網塵封依然無恙遂吸水噴注滅其餘燼竊以爲死灰不復燃矣各舁水具緩緩而歸乃喘息未終又見赤燄熊熊高燭天半察之仍在是處亟馳往救之僅焚燬僕人房内木櫃一方窓槅四扇而己主人云廚房之火己莫測所由來猶疑晚炊時遺火所致頃間之火更爲咄咄怪事木櫃距窓尚遠中隔木榻倘果火由此逹彼何以布帳絲毫未損豈眞以火浣布織成乎籌思再三疑必卜疑軒主之惡作劇緣某日僕人李四夜起小遺見一狸奴方攫雞卵啖食突前執之摑之以掌復用麻纻縶其足甫落地便兔脫而繩端連環圈如故焉大駭亟以布衾覆首臥初不料問罪之師卽在今夜查所燬諸物惟僕最多蓋櫃中衣履零星皆李辛苦經營所積一旦盡付回禄報之亦己苛矣主人所述如此是否實有此事抑或卸罪於狐局外人莫能臆測請還問之毛茸茸而態綏綏者 
[巨匪就擒]  
　　自各大憲嚴懲哥老會匪以來明正典刑者己指不勝屈而渠魁迄未弋獲兹聞之金陵官塲中人云楚南有匪自一名或謂寛姓或謂汪姓素以技勇雄於時招集黨羽不下數千人潛謀不軌屢次研訊己獲會匪皆供出此人爲巨擘然行蹤詭秘終難入我網羅前月兩江總督劉峴帥飭人將此匪出没之所一一訪確行文湘撫設法拘拿旋由某縣設計誘之入獄縳送某兵輪船解至湖北經張香帥添派砲艇起解至江寗不日可以抵省矣峴帥先接楚中電報立傳首府縣及營務處曾觀察阮水三太守陸春江大令余司馬等來轅委以會審之差蓋以此案鄭重萬分必擇精細之員悉心推鞫也至抵省後情形容再訪明續述 
[成都教案]  
　　美國甘拿打會傳教士赫斐柣襆被至成都欲傳基利斯督教因就城内慶雲菴後購地一區今春鳩集工師引繩削墨崇樓傑閣將次落成一日有貧民某甲負薪而歸突遇屋梁下墜當頭一擊血液淋漓一息奄奄逾時殞命一時好事者如雲之集咸以爲西人擅買廟産致釀命案此倡彼和擾擾紛紛相率擁入屋中門戶窗櫺任情拆毁華陽縣張少齋大令聞信立卽督同保甲人等奔馳到堂遣散衆人以好言安慰教士旋將菴中住持僧鎖押一面勸西人將地退還西人允之除向僧追出原價銀一千六百兩外並酌賠所毁木料銀三百兩甲無端遇禍與人無尤由縣賞給衣棺令屍親領回安葬 
[京江春望]  
　　引種牛痘始於同治年間事屬創舉民間多示深信閱數年以來見嬰兒種牛痘者俱各平安於是信者漸衆每至二三月間城廂内外以保赤爲心者無不襁負而至惟利之所在弊卽隨之近有一種不尶不尬之輩竊取皮毛遂自以爲深得此中三昧向縣憲請得告示一紙藉此爲生財計不知穴道不辨漿色任意妄爲視人命如兒戲卽有疏虞又委爲天命此誠生靈之蠧也刻下正值引種牛痘由承辦官牛痘局中禀明道憲嗣後如有此種人一經查出卽當送縣究辦以杜影　而全嬰命○大街店鋪支板爲壁一有不測最易延燒近有攺磚墻石庫門者較爲堅固去年和永祥南貨店今年綢縀布業中若日昇祥德盛昌等號俱攺造石庫門他號亦多有聞風興起者不特司免意外之虞而大街氣象亦愈覺整齊矣○前者府尊示期徒楊兩屬及駐防童生於二月廿八日取齊嗣又傳諭各屬學官著門斗告知諸童王大令亦出示曉諭 
 
 

Page 3

 
 
諸童聞信之餘無不擔囊挈榼而來刻下貢院一帶比戶吟哦滿街摇擺所望謹守斯文一派無令人奉以童天王之雅號則善矣○街頭巷口常有無業流民擺設賭具或用磁器或用糖菓及各種食物要物小兒輩爭趨之保甲局員特飭差役坊保隨時驅逐如有不遵扭局懲辦無如此輩狡猾異常正如集棘靑蠅驅之不去非嚴懲一二人不足以示儆戒也 
[亭邊墨竹]  
　　九江府崇濟川太守示期二月二十二日在貢院甄别濂溪書院肄業生童是日與攷者多至一千五百餘人塲規整肅每人給點心錢二十四文生監題君子不可小知而可大受也賦得靑雲在目前得靑字童題信以成之君子哉賦得膏澤多豐年得多字○郡城正街塔公祠畔聚成福烟店畜一小犬性甚馴良唐宫雪猧兒不啻也二月二十一日午刻有某姓家五齡孩子行過店門犬忽咆哮而前吠聲若豹啮其頭面肩背血肉淋漓孩痛極聲嘶命在呼吸行人持棍往救犬堅不肯釋無奈將犬擊斃始得抱孩送回聞之蛇蟄唇時口中必銜土塊迨春間吐出犬觸之立刻成瘋是耶非耶請還問精於醫理者 
[馬鞍岡踏靑記]  
　　廣東撫標統帶鳳叅戎之第三公子與同鄕某姓聨姻筮期二月二十四日在署成婚賀客盈門非常熱閙○委署肇慶府王雪晴太守向辦補抽釐捐局及廣雅書局各差現經大憲札委署虎門廳所遺局務王子展司馬庖代太守交代淸楚卽起節履新司馬隨於本月十五日進局視事○署香山縣楊懿卿明府蒞任數年現將瓜代紳商士庶咸餽送萬名傘德政牌明府拜而受之现三致謝○應元書院爲闔省孝廉肄業之所上月十六日由撫憲命題甄别是日文題子適衞一章詩題賦得宵雅肄三得三字赴考者約共四百人翌日卽傳卽用縣數人入署閱卷○淸平高橋有番攤賭館一所麕聚牧猪奴輩明目張膽顧忌全無一日日方亭午忽有暴客擁入局中各出刀槍肆行恫喝諸人蜷伏如蝟任其刦掠金資有某甲者恃其膂力剛强與匪格鬥匪放槍轟擊登時斃命血泊中街鄰見釁由賭生將屍骸舁至賭館事閱數日穢氣薰蒸行路之人皆爲掩鼻想非孔方兄不能了結也○番禺人某甲以鹺務起家履厚席豐轎奢習慣一日乘轎往親串家賀喜旣至猶假寐轎中家丁見而異之逝前撫視則己身如氷冷魂返夜臺矣 
[安慶官塲新語]  
　　安廬滁和道丁潛生觀察安慶府聨仙蘅太守均以卓異保舉在省文武卯委各員次第詣署道賀戟門之外車馬雲屯○二品頂戴廣東候補道陳喆甫觀察明遠於上月二十七日行抵省垣謁見沈仲復中丞晤談良久旋興辭而出拜會兩司及各寅僚俄而各官咸往行轅答拜車闐馬溢不絕於途聞觀察前充出使日本叅贊者六年熟於一切交涉事務此次因有要公面禀約須小作勾留也 
[預備供張]  
　　江蘇藩憲鄧方伯將次來中申今日約可戾止是以本埠官塲己於昨日飭差役等人赴滬北觀音閣碼頭伺候並在天后宫側預備行轅 
[閱城改期]  
　　新任上海提右營叅將廖楚才叅戎定於本月初五日查點軍裝閱視城池昨己届期守備程守戎城汛李千戎及千百把總均於淸晨齊集叅戎以適遇隂雨未便舉行命改於今日閱視如仍未晴霽尚須改期也 
[遺愛及人]  
　　上涨總巡陳寶渠太守出殯盛儀己詳昨報聞設奠之日兩廣總督李筱荃制軍安徽巡撫沈仲復中丞臺灣巡撫邵筱村中丞均遥贈祭幛輓聨以伸哀唁駐滬英法美奥等國領富及担文律師前捕頭惠爾生亦各親至城中吊奠發引時有西人在大馬路菜巿西銅器店樓上印存一照以志雪泥按太守享年八十有三原籍杭州錢塘縣以縣令起家髮逆擾亂之時在大營襄辦營務事後擢升知府曾署松海防同知交卸後奉檄辦理英會審公堂讞務旋有粤省奸人誘販人至秘魯作工名爲猪仔道經日本經日官扣留二百餘名照會總理衙門轉咨南洋通商大臣札飭太守前往將被誘者帶回分别資道回籍旣而英員馬嘉理至雲南探路被野人戕害英人幾欲興師動衆與中國爲難奉旨派今兩廣總督李制軍前往查辦制軍素知太守能札爲隨員二次積勞保升三品銜特授今職其時上海租界中小販戶每於淸晨販食物至大馬路石路等處設攤求售工部局董惡其碍路特在大馬路西首卽今之公廨前築一菜巿費至銀數萬兩各販戶恐工部局勒收捐欵堅不依從集衆抗違幾釀事故太守一再開導並商諸英領事工部局董保其永遠不收捐各販戶皆戴恩罔極其建棲流公所也因某年有臥病將斃之人經善堂棺殮發壇安厝次晨有賣布人路過壇畔聞棺中作呻吟適有木工負斧鑿而來倩其將棺撬破則棺中人氣尚未絕本報紀其始末太守閱而惻然决意建造大厦若干以處窮而無告者厥後諸善士聞而興起源源捐助金資乃得度地新閘迤西鳩工庀料又以毘連之空地有兩姓爭奪涉訟旣而兩姓有悔於心皆願助入公所因此基址寛暢得以成此大工迄今他鄕落魄之人貧病交攻死生莫保一經入祈則給以藥餌時其飲食撫之育之輔翼而存恤之皆太守之莫大功德也又聞太守於初犯行竊者押期旣滿臨開釋時必給飯籌一枝大錢百文諭以旣得飽餐卽可將百錢作小本經紀免致流落在滬重犯刑章此其仁政仁心豈尋常俗吏所能及宜乎殁後尚頌聲載道有口皆碑哉 
[研訊大閙捕房事]  
　　大閙捕房一事其詳己見報章當日朱總戎之從子朱寶和及七號艇船勇丁四名一併經人保出惟江南蘇松總鎭領港船親兵樊福泉内洋水師蘇鎭右營頭號艇船勇丁倪根郎李德祥依然在押昨晨捕頭令解送去公堂葛同轉訊鞫之餘三道頭華捕張湘寶帶受傷之四十八號華捕項寶和投案禀稱昨爲保甲總巡陳大老爺出殯之期道經租界中捕頭特派人照料有十四號西國巡捕在小東門浦灘馬路旁彈壓朱植立路上有碍行人西捕以手中木棍攔開碰其胸前朱卽揮拳肆擊捕怒將朱扭送捕房忽有艇船上兵勇多人身穿號褂一擁登岸其時各捕尚疑其有事往十六舖不料逼近捕房悉行奔入小的見勢不妙急令巡捕閉上大門旋在門内獲住七人門外餘勇將四十八號華捕拳打足踢倒曳往碼頭幸有五號西捕赶來向之奪取同轉問爾曾否見誰人毆擊西捕禀稱目覩倪向捕房索取少爺先行動手又問華捕項寶和曰伊等勇丁如何將爾拉去禀稱小的在途中巡綽回至捕房前見大門己閉門外有兵勇多人突將髮辮扭住倒曳至浦灘小的寡不敵衆以致頭顱損傷失去號衣號帽鞋子幸有野雞馬夫多人帮同攔阻未被拉至船上現尚覺渾身酸痛同轉謂諸勇曰爾等均是當兵之人理因遵守營規何至若此閙事倪供稱其時小的等皆在某茶園啜茗聞少爺被巡捕拘押羣往探視站立門前人多擁擠悮行入内同轉謂爾少爺被押捕房爾等卽可若此無禮乎隨商諸魯繙譯官判將三勇押候函請統領示下再行發落 
[姻婭尋仇]  
　　船戶朱掌發現住浦東塘橋地方其姊夫蕭貴華向爲羽士前日相約至親戚家飲酒嗣以醉後戲言致相口角竟以干戈從事蕭力大如牛朱不能勝狼狽而遁引爲大辱糾集無賴計木林等十餘人俟蕭回家時伏子暗陬欲得而甘心時將薄暮蕭果在此經過朱一聲暗號伏兵齊出將蕭扭住痛毆朱令計等將蕭手足按住然後將穢物塞入口中蕭至此雙拳難敵衆手欲喊不能祗得任其毆擊良久有行人至朱等始一哄而散蕭受此磨折忿忿不平投爛泥渡保甲局喊控高介臣二尹將朱拘到訊供之下兩造各訴前情二尹以朱掌發興師報復未免太過本當懲責姑念兩下有葭莩誼令朱具改過切結呈案並著自備香燭向蕭服禮朱遵斷而退 
[南巿雜聞]  
　　前報紀銅作主某甲娶安徽婦人某氏爲妻初意新寡文君心醉求凰之曲不料藁砧未死蹤蹟而來蝶閙蜂喧各執一是經二十七鋪地甲夥調停未妥遂於昨日奔訴巡防局局員著地甲調處甲倩葉福堂效解紛之魯仲連氏夫亦央曹棠會議旋經議定令中出洋銀五十元令本夫繕立退婚據花影集云但願你鴦鴛睡穩我甘認蕭郎是路人試爲其夫誦之不知亦悽然於心忽忽不樂乎○有張老三者向 
 
 

Page 4

 
 
在小南門外南倉大街開設鐵店家有餘屋租與吳阿大僑居前年吳憑范阿狗之母爲媒娶浦東東溝某氏婦爲妻託言孀婦無依故願琵琶别抱携有一女一子云是故夫所生前日忽有一男子扶老嫗門訊而來云婦係家中童養媳其母在老閘街開豆腐店前因作事不合攆逐出門行經集水街適與陸母遇卽被花言巧語誘令適人今日相逢務使珠還合浦吳知事不得了急倩張出爲理勸願出洋蚨二十翼從此永斷葛藤男子己唯唯允從忽有瞿姓其人靳而弗肯遂偕至二十三七鋪巡防局控陳局員邱二尹廉得茯情以兩造議旣有成瞿何必從中作梗著妥爲調處以免屈膝公庭○南巿王家嘴角有周某者開設月餅匣作收浦東南匯縣人瞿瑞生爲學徒平時例不支俸金故送貨力錢歸瞿獨得昨日有貨送出瞿適不在因令客司代送索得送力二十五文客司以十文給瞿餘歸己有瞿弗允將客司辱罰客司之母聞之斥瞿不是瞿愈忿甚相約至某茶肆互評曲直後經旁人勸令客司瀹鑲紅茶一杯餉之遂得了事○有某甲者在小南門外王信義浜某公館門首設成衣攤要之襋之頗堪餬口去歳五月十七日忽有一婦挈一女孩來自言姓陳年三十一歳無衣無食故欲委身事人甲留養家中分文不費晨窗對鏡夕幕比肩魚水歡諧儼然伉儷矣前晚來一老嫗笑指陳氏曰是找媳也踏破鐵鞋無覓處得來全不費工夫盍隨我歸免致興屫動衆也甲知來意不善倩人喚地甲調停餽以番佛十尊嫗乃怏怏而去○修船匠某甲家居小南門外官廳之後素與某婦私識並頭交頸歡樂無涯前日在船廠中工罷回家驀見雙扉箝以鈷　叩之不應脫　而入則婦與某乙方雙飛雙宿幾如蝶戀花心不覺忿火中燒破口大駡婦提褲而起突伸手將甲髮辮扭住乙隨舉林下破甕擲其頭顱幸卽避開旋奪甕擊乙之額乙固孔武有力者互相扭結以致身受微傷不知以後如何了結也 
[竊銀破案]  
　　採辦銅斤委員金某寓居滬城晝錦牌樓某姓家被家丁衰德勝竊去元寶十二枚知袁匿跡英租界禀明英廨讞員蔡太守飭無頭趙金查緝一面由捕房派包探何瑞福顧阿六嚴密查拿旋查知袁德勝將元寶五枚存在某錢莊先寫收條以憑陸續取洋包探遂至錢莊問明情形在此守候前夜袁德勝又往收洋被包探拘獲除在錢莊起出贓物外詰明袁又將元寶二枚寄在法租界新街第一弄揚州妓女王陳氏處因知照法捕房恊提王陳氏偕其媳同稱袁所寄元寶二枚被天福戲園庖人邱四奪取一枚僅存其一該包探卽將該氏等帶至捕房移送英公廨暫發官媒袁德勝管押捕房候查拿邱四到案再訉 
[盜犯翻供]  
　　太倉州盜犯張幅忠行刼朱姓家錢洋衣服由捕拘獲經程序東直剌訊實三次解道翻供仍飭發回此次又押解過滬聶觀察飭發上海縣内監己紀前報觀察定於昨日過堂上午時縣中差役及書辦人等均赴道轅伺候縣捕亦將張解到鐘鳴十下觀察升坐二堂提張至案張供稱係太倉人素以耕田度日不敢爲非朱家被盜行刦小的並不與聞所有首從各犯均己拘案擬辦此案己直多年去歳有捕役林正之夥向小的勒索不遂致被誣指小的本不承認實因受刑不過祗得混供今到案下惟求靑天超豁觀察研訊至再張堅執如前觀察飭發縣監收禁聽候備文發回 
[少尉鞫賊]  
　　滬城大東門内許任氏家去冬十一月廿六日晚間遭己歇庖人葛阿東行竊金銀首飾錢洋等物當投捕廳禀報由陸少尉飭捕將葛拘獲候訊此己詳列前報前晚少尉升堂研訊許任氏未到捕役將葛處搜出之金約指二枚珍珠廿四粒銀押髮二枚銀圈二枚大小衣服十件一併呈案禀稱該氏衣服並未失去此等衣服係葛竊取洋銀後陸續購買照失單而計缺贓甚多少尉提葛研詰供稱係法華人前在許家當庖向來安分行竊實係初犯少尉問曰餘物存放何處供稱有在家中者亦有被各友借去者少尉判答四百板交捕限五日將贓如數交案起案之贓暫存 
[善功非小]  
　　竊謂謂爲善之功最大者莫如救命而救命之事固非易亦不易爲惟施醫贈藥以療貧病其功與救命同矧以長年施贈而全活者豈可量哉兹敝堂勸募一文愿辦理施醫以救貧黎疾苦費輕易舉惠小功宏蓋爲善之最易者也今蒙盤記寶棧交來常德泰記慨助規銀十兩零七錢一分二厘又吉水無名氏惠助英洋十元計由二月十五日至廿九日荷蒙各埠諸大善士賜助共收到英洋四十三元六角又銅洋三元祗領之餘莫名欽感駕慈航於苦海普渡羣生甦涸轍以恩波咸沾再造善功非小福禄攸崇謹代病黎九叩首以謝上海虹口元濟堂同人拜啓 
[申報舘協賑所經收順直山東河南山西賑捐二月廿一日至廿九日止第六次淸單]  
　　廿一日正昌順銅洋廿元無名氏洋六元無名氏洋五十元徐開韶來成公舘洋一元○廿三日了願人洋一元○廿四日丹徒八齡童子洋一元揚州億大局來無名氏求財信女各洋二角合宅平安六角全盛局來隷溪繆山氏紋銀十五兩一錢六分無名氏關洋五元尚志堂九八元廿兩溧陽洪孫氏求子病愈洋一百元全盛局來松江順義典衆隱氏洋二元五角○廿五日不書名洋二元張克明敬完心愿洋十元都梁王洋一元全盛局來無名氏洋五元○廿七日元謙堂陜平銀各一兩元謙堂陜平銀二兩各善士陜平銀三兩五錢共計陜平銀七兩五錢申九八元七兩八錢七分五厘戚善士洋四角無名氏洋八元二角七全盛局來不書名求合家免災平安洋五元寶順局來日生德洋十元○廿八日姚子琴洋二元一角無名氏洋一元○廿九日李孫氏求産前後平安洋十元量力子求平安洋十元以上總共收英洋二百廿七元二角七分銅洋廿五元紋銀十五兩一錢六九八元廿七兩八錢七分五厘 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[派使述聞]  
　　日本駐紥中國欽使大馬君介圭履任四年瓜期己届近奉廷旨准其給假歸國聞大鳥君回國時由芝罘取道朝鮮乘本國郵輪回京覆命至接任使篆者傳聞爲渡邊君洪基按渡邊君兩次出使泰西熟悉外洋情形此次派往中國固在意計之中也 
[浙省官報]  
　　二月廿三日候補縣陸爾昭禀知奉山東撫院行知賑捐案内保准同知銜叩謝錢塘縣丞洪禧禀知藩司飭知赴任叩謝府經歴周秉崧禀知厘捐局委寍郡洋廣局司員差叩謝廿四日卽用縣李棻禀知接到電報於本月十一日丁父憂巡檢張炳熙禀知厘捐局委新篁厘局司員差禀見叩謝廿五日布經歴張鳳　禀知交卸禀見禀辭赴海運津局差署布經歴顧恒錢塘縣丞洪禧俱禀知接印任事署錢塘縣丞江春齡禀知交卸禀見廿六日提舉銜分發補用縣李秉衡安徽人由京來省禀到巡檢陸上逹禀知藩司委嘉郡差遣 
[金陵官報]  
　　二月二十八日下關厘捐通判朱廷佐謝委調辦大橋厘捐花翎候選府南匯縣汪以誠赴任沛縣馬光勛回任均叩謝飭知藩轅牌示江寗府江淮司巡檢員缺前經請以海防新班先巡檢汪兆焜咨補己奉部文復准在案自應飭令赴任二十九日支應局提調道員用知府周紹斌加三品銜支應局委員知縣周沛昌俟補缺後以直隷州用均禀謝飭知南洋請奬案内蒙保新選江寍府秣陵司巡檢李壽均到由京來准補江寍府江淮司巡檢汪兆焜叩謝飭知赴任 
[談言微中]  
　　距横涇里許有地名上澤者一小村落也是處有金某家擁巨資性殊慳吝不肯拔一毛去秋某日有操相人術者過其門金延之入室令其術士端詳審視謂君之骨格富而且貴惟性情過吝恐遭天譴若不立行善事則一年内必有大禍金聞言不覺毛髮都悚問何計可以救之術士言非作數千金善舉不可目下順直等省被災甚廣待振孔殷君如不吝解囊何患不化禍爲福術士瀕行敦囑數四且謂不聽我言將貽後悔金初時頗以爲然繼念阿堵來源不易猶豫未决今年淸明日金赴鎭上某姓家讌飲其子年甫六齡手持自來火在臥室内玩弄甫一劃延燒牀帳不可嚮邇家人取水澆灌不啻火上添油一刹那間己冐穿屋頂時值風姨怒吼祝融氏益肆猖狂左衝右突迨金聞信奔回房屋五六十間己成瓦礫所有物件一絲未經取出聞有珠花一對值價數千金他物稱是而左右鄰均未殃及金惟有仰天長號自怨自艾而己 
[滬濱穢史]  
　　本邑農人周木全之妻張氏性情悍潑力大如牛隣人畏之咸以爲母藥乂不啻也去春爲其子阿毛納婦至冬周疾殁氏楊花水性未慣孤眠日抺粉途脂勾引游蜂浪蝶旋與靑皮名阿多者姘識如漆没膠歐洽逾恒旣又與阿多之友某甲有私賃居賽馬塲後石牌樓作藍橋之會從此將阿多抛之腦後不復能爲入幕之賓矣阿多恨之誓欲與甲一决雌雄涽左右爲難計無所出遂私購阿芙蓉膏吞服彳亍奔回阿毛見母神色異常心知有變再三盤問始吐實情急以糞汁灌之始得免於慘斃○本邑西南鄕二十八保十圖農夫莊芝惠犁雲鋤雨家頗小康生有三子均己成立數年中相繼逝世家中祗留寡媳三人長次矢志冰淸誓不改適第三媳姚氏年將花信放誕風流與隣村關寶榮之子小蔴皮有私伺隙往來雙飛雙宿珠胎暗結將及半年族人莊芹香者綽號阿歪曾充地保瞰老惠遺有田五六十畝涎之巳久至此知氏有暗昧事設計將小蔴皮誘之往强納姚氏室中褫其衣襦赤條條將繩綑繫次晨奔告姚氏昆季謂爾妹患急痧命在旦夕欲請二兄一見及入門見此情形不覺呆若木雞隨被偪書退婚據勒令畫押將氏領回又向小蔴皮索詐洋銀四十五元始寢其事 
[潑婦遑兇]  
　　美租界中虹橋河沿教堂有小屋一椽崇明嫗某氏居焉嫗母女二人以縫紉爲活以屋之後半間作臥室前則轉租與江北車夫某甲夫婦棲止旣而嫗因女將遣嫁商令甲暫遷他處數天事後仍可遷回甲允之前日正欲遷移忽鄰居放印子錢之某潑婦出頭硬壩謂借與人家作喜事頗極不祥唆甲勿遷以致兩相毆門幾欲扭赴捕房嗣有人排解再三始得免於口舌 
[姘婦捲逃]  
　　浦東人兪金元向以泛舟爲事鰥魚岑寂無計安排遂於前年與某氏姘識賃屋南巿萃豐弄地方比翼雙棲不羡梁間新燕旣而珠胎暗結喜賦弄璋一線可延衷懷頓慰氏有姊龍鍾衰老白髮垂肩近日至氏處探望以春江花月風景宜人不可負此良夜相約赴滬北觀劇盡室偕行及至某戲園甫坐定姊託言購買　物揚長出外良久不至氏又託言出外訪尋先後遁去兪至此始以爲疑急抱呱呱者驅車而返見門上之鎖己被扭落入内查視細軟物件無一存者詢諸鄰人咸以不知對兪惟有垂頭喪氣徒呼荷荷而己按此事氏與姊必係串同作此狡獪蓋卽放白鴿一流也惟旣荏苒數年遺此一塊肉絕不反顧未免太忍 
[縣案彚録]  
　　本邑人某甲在南巿王家碼頭開設協和飯館前日有湖北人乙丙丁等數人欣然入座呼肴大啖醉飽之餘堂倌核算酒 
飯資須錢數百文乙等以爲並無如許之多堂倌請乙等自算乙曰祗錢一百餘文耳甲見乙等兇横令堂倌不與計較乙等不問情由敲樹拍凳擊毁椀盞甚多甲見勢不佳乘間至十六鋪巡防南局禀報鍾偉臣二尹立飭局勇四名恊同地甲前往乙等自恃人衆竟敢與局勇爲難内有一勇見寡不敵衆回局禀明二尹立飭移知中局由李蘭史二尹加派局勇八名再往拘拿若輩始紛紛逃逸祗獲乙丙二人解回南局鍾二尹升座研訊乙丙出言挺撞二尹立時備函解送上海縣值日差禀明黄大令飭收所候訊○昨據法公堂解送行竊滬城廣福寺某姓家之竊犯華金寶至縣黄大令飭令收所候訊○曹家橋人潘有聲控租戶羅坤南久租十四千一案由縣判將羅收所押交一面令潘下鄕歸田此己見諸前報聞潘正欲歸田忽被羅弟宗官强霸將潘毆傷藩因此將宗官扭案喊控前晚帮審委員葉司馬研訊藩訴稱前堂奉諭令小的下鄕歸田不料羅弟宗官將小的毆擊叩求訊究宗官供稱此事實不與聞實被藩誣指坤南供稱窮苦異常無力交錢如欲還田可以面交司馬騐得潘並無傷痕遂謂曰羅坤南管押數日尚食官飯可見實在無力爾當不致如彼之甚現將坤南交差帶同下鄕將田交爾收管所有租錢當免追究潘遵諭司馬遂將坤南交差押往交田羅宗官訊無干涉當堂開釋○二十八保十二圖鄕人陳旭庭控堂弟陳再揚拆壤廂房前晚由葉司馬研訊旭庭訴稱祖父在日立有筆據將廂房歸小的經管兹被堂弟再揚拆壤叩求訊究再揚供稱堂兄旭庭與小的並未同居廂房理應合用司馬謂曰爾等旣係從堂兄弟理應和睦著再揚下鄕將房修好依舊公用兩造遵斷具結而退○乎陳氏偕媳陸氏訴稱現住五十三圖地方有田二處一係四分零一係一分餘賣與李月生先得十千繼加十四千作爲賣絕由李旺周李余金等爲中月生目買此田後起造房屋侵佔小婦人之地七厘有奇當向理論置若罔聞不得己投案控告黄大令飭提到案前晚請帮審委員葉司馬提訊李陳氏伸訴前情叩求究斷旺周余金同供爲中是實月生如何佔地小的等不得而知月生供稱向李陳氏置地曾出錢二十四千外加零費隨據李陳氏以佔地呈控求請公斷司馬令月生再出錢二十千李陳氏堅稱太少司馬著旺周余金帖錢十千合成三十千給陳氏具領 
[英界公堂瑣案]  
　　瞿吳氏訴稱有地在虹口被王洪像搭蓋草棚囑令拆去倔强不依是以報捕拘案地保嚴桂卿禀此地確係瞿吳氏之産王洪像不應擅搭草棚王供因無地棲身故在空地上搭蓋草棚聊蔽風雨蔡太守以王擅在他人地基上搭棚且敢倔强殊屬不應判笞一百板令將草棚拆卸○包探陳阿九禀王少卿疉竊朱玉卿等三家衣物查獲人贓送案朱玉卿嚴長林及海天春番菜館夥均投案請領失贓王供係蘇州人蔡太守判管押四十二日期滿遞藉贓給失主認領○二十五號西捕禀方高才於深夜時闖入嚴更杳家行竊阻獲送案嚴訴稱前被竊去布衣九件昨夜又來行竊知覺追赶由捕阻獲方供係寍波人蔡太守判管押二月○陳阿松訴爯在飯店爲堂倌有孫福海等來修五臟神殿向索小帳不給與之口角被毁碗盞值洋六角孫福海陳英晉同供堂倌欲加小帳吝破慳囊致興唇舌如今情願賠償物件蔡太守飭孫等賠洋六角餘免置議○包探黄四福禀上年直二月十六日葉丫頭楊子田等控被陳阿小毆打一案據陳阿小供因翻沙阿大賭錢起釁奉諭將陳阿小管押俟翻沙阿大到案再訊阿大避匿無蹤今始尋見拘送案下葉楊同訴前情王阿大卽翻沙阿大供詞支吾察太守判管押二月○包探孔阿才禀何雲卿兪阿九在鄭子興烟館内串竊烟槍當獲人贓送案鄭訴稱伊等以吸烟爲名串竊烟槍何兪供詞支吾蔡太守判各押十日贓給鄭領○周祥訴稱昨至烟館尋人忽有張雲卿胡如來以碰撞爲名藉端訛詐致被毆擊由巡捕拘案王順琴訴稱開設小烟館昨見張雲卿等與周尋釁張胡同供在春花秋月樓烟館走堂被周碰撞反指我等爲賊故與爭執蔡太守判張胡各押一月 
[法界公堂瑣案]  
　　瑪禮遜洋行收租洋人某甲偕華人馬樹棠訴稱治下老北門外鄭益盛竹布店主虧欠租屋洋銀四十元乗店而逃今將生財抄列淸單呈求鑒察錦名洋行收租華人吳姓訴稱長春戲園主吳少山積欠諸伶人包銀於本月初一晚逃逸被欠租屋洋銀十五元今己將屋中諸物封閉請定期拍賣以便歸還葛同轉令各登申報告白一禮拜届期再具禀候核○包探郁庭湘禀稱積竊王德明前曾竊取泗涇教堂中銅鐘一口拿獲之後送經懲辦前晚又持鐵鑿火紙在租界中圖竊由某號巡街捕查獲今特解送來案王供稱上月二十七日小的由他處偕友來滬晚間同宿小東門外柴堆中前晚向友索欠友欲竊物以償巡捕到來友卽抛棄鐵鑿而逸葛同轉著押候比究○護城河畔某售貨店主婦徐章氏訴稱丈夫故後小婦人負債未償有夫之堂兄徐春榮者失業無聊常來小婦人家向孀媳滋詐去冬十一月持刃行兇經媳送 
 
 

Page 10

 
 
請大老爺懲辦判令遞解回金陵原籍至十二月又來滬上小婦人無奈給以洋銀五元又購衣服數件贈之令卽回去今正又來吵閙不得己扭案請懲徐供稱胞弟故後靈柩尚未安葬故小的欲向弟媳張羅葬費非敢肆意驛騷徐章氏稱前有葬費洋銀七十元己由伊取去不料並不辦葬反將兒子扣留五十餘日偪令小婦人以洋銀五百元贖取今又欲誘兒子前往小婦人恐事有不妥未遂其謀同轉謂徐曰爾弟己故爾不便與弟媳多言况上次己遞解回金陵不應再來此地遂判令押候掌頰八十下再行遞解徐一再哀求聲稱小的回家無可度日尚施施恩同轉謂徐章氏曰徐與爾同族若令伊回去爾須代籌安頓之方氏稱江寍縣有田十六畝情願給桾及年邁之叔父各分一半耕種同轉著次日至捕房禀候核奪○邰照福訴稱有友向黄元培船頂八伷橋西長浜畔老虎灶一所纯小的作中地棍毛阿金朱英順卽朱德標徐阿炳等聲稱凡在彼處開張立業須向伊等預先言妥不然卽不得開小的不遂其求伊等十餘人肆行强横徐更手持鐵梭子在治下洪義園茶肆將小的兇毆幸巡捕到來拘獲送案毛供稱邰賃開老虎灶倩小的吹嘘言明事成後送小的鞋金業己成交分文無著小的亦不敢與之計較尚乞施恩朱供稱小的在彼啜茗悮被拘拿徐供稱鐵梭子實由地上拾得並非小的之物葛同轉判令將徐毛押候各笞責二百板朱不認同黨押候查明核奪○陳長福號夥陳明春訴稱某佛店主周阿莫積欠租屋洋銀二十一元前者因菩薩不靈屢次延約今己午火繁盛請卽訊追周供稱佛店之事本由妻子經理現在妻子從他人往杭州須待回申再說葛同轉著押候追繳○鄭旭東請追李仁喜所欠土錢八十七千餘文葛同轉飭提仁喜研訊保人李桂生聲稱仁喜無力理還小的求准退保鄭稱仁喜前曾允還洋銀四十元小的未允同轉著將仁喜押繳桂生旣己具保在先不得置身事外亦著交保理處○吉祥街評香居烟館主種火脫逃至今積欠房租洋銀三十六元分文無著昨日收租人朱永康投案請將生財拍賣葛同轉著先登申報告白一禮拜再行核奪○前者張鶴記控經理東洋車之吳廣暑等唆使行兇業經理處明白昨日吳繳呈洋銀六元偕張禀請銷案葛同轉著吳具以後不生枝節之切結 
[分發人員騐看名單]  
　　新海防例掣籖分發員外郎瑞源廂藍旗蒙古内閣中書鄭叔芸山東部寺司務章定基順天○籌餉例掣籖分發主事趙福熙浙江光禄寺署正李伊沅順天曹汝驥安徽○鄭工例指省分發州同張廷瑞河南東河縣丞章永儀湖南江蘇○新海防例指省分發道唐治堯安徽江蘇知府徐元霖江蘇江西通判蔡繼昌浙江廣東知縣翁葆昌直隷山西孫紹庭順无浙江丁楨湖北江蘇冷利南山更江蘇黄岱鍾湖南廣西黄鼎翰湖南福建朱官濬安徽直隷章鑄江蘇浙江楊壽祺陜西江蘇楊瑚貴州四川布庫大使張崇第安徽江蘇州同唐貞吉江蘇北河直隷州州判朱德魁安徽江蘇府經歴張兆鏞直隷浙江趙文濬順天四川陳錫疇安徽江西縣丞郭秉樟順天廣東莊承祜江蘇浙江莊承綬江蘇福建趙庭愷安徽北河鄧金釗江西東河州吏目吳松年浙江山西鄢寶楨江西雲南縣主簿　佑霖江蘇浙江陳彭壽江蘇浙江張輔廷浙江江蘇鹽巡檢宋兆平浙江廣東府司獄金綰章江蘇浙江巡檢劉桂丹直隸廣東何烺順天山西蘇鼎銘湖南直隷揭傳源江西廣東湯寶鏞江蘇廣東毛鴻翥浙江江蘇蔡若筠浙江福建張傳緒四川湖南從九品魯書年順天四川朱德依湖南廣東徐正儒湖北山西朱慶祥浙江廣東周元哲浙江北河聶盛鼎四川福建典史陸澤培順天四川梁國輔順天四川勞康臣山東直隷易鳴鳳湖南福建湯祖壽江蘇浙江汪龍標安徽江蘇劉景范江西山西劉吉江西雲南王恩級陜西四川章平裕浙江直隷葉文煥河南直隷錢燿炘陜西甘肅張大森河南湖南陳受禄浙江福建蕭崇仁四川浙江黄仁沃湖南甘肅未入流余作屏浙江陜西潛昱浙江四川趙鴻彬浙江四川葉祖輿四川雲南陸建功浙江山西○海防例指省分發府經歴黄紀年福建浙江○籌餉例指省分發知縣唐樹廣西江蘇道庫大使張大麓江蘇陜西從九品萬象春湖北江西○勞績指省分發知府林昌虞福建直隷王煥台順天河南知縣關鍾衡廣西浙江同知銜恒謙正紅旗吉林潘輝曾安徽浙江縣丞藍翎王榮德湖南甘肅岳家幹江蘇浙江州吏目藍翎宋承恩順天甘肅縣主簿沈瑞麟順天江蘇張鏡淸江蘇北河從九品丁鴻藻貴州四川○截取呈請指省分發道殷李堯江蘇四川同知知府頂戴王志修山東奉天直隷州知州徐慤立湖南江蘇○分發赴省坐補原缺知縣王琅然河南四川○應補呈請分發通判四品銜宗振正藍旗廣東知縣李尚卿直隷湖南孫紹龍順天四川縣丞婁飲浙江廣東未入流張漢傑四川廣西沙迪康江蘇四川沈廷光浙江福建 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒十九年二月二十八日京報全録]  
　　宫門抄○禮親王等奏爲請旨摺○滇撫譚奏請免永北等廳州縣被災田糧摺○雲督王等奏新海防第十五卯捐輸請奬摺○皖撫沈奏蕪湖關洋藥稅厘併徵第百二十九結期滿謹報收支數目摺○又奏蕪湖新關第一百二十九結徵收洋稅船鈔等項銀數摺○新撫　奏新疆第三次遵辦順直賑捐請飭部核奬摺○又奏審明毆夫至死犯婦按律定擬摺○皖撫沈奏查明各屬光緒十八年分應徵下忙錢糧己未完數目摺○江撫德奏年終盤查司庫銀兩片○湘撫吳奏保舉道員劉賂知府承禄請准送部引見片○又奏委署岳常澧道篆務片○又奏委署善化縣員缺片○粤督李奏委署運同員缺片○皖撫沈奏知州下翰年到省期滿照章甄别片○陜督楊奏委署西寍道員缺片○浙撫崧奏查明光緒十八年征收丁漕銀米各數開列比較淸單摺○又奏奉撥光緒十九年地丁京餉仍擬儘動春秋撥欵湊解摺○又奏籌解本年第一批地丁京餉銀兩摺○又奏爲籌解南北淃防費隨批飯銀前赴海軍衙門投納片○又奏委解癸己年籌備餉需銀兩片○又奏籌解光緒十九年京餉銀兩片○又奏籌解加放官兵俸餉銀兩片○又奏報光緒十八年下半年司道各庫撥解軍餉銀數片○又奏叅革前著桐廬縣知縣限追欠欵片○二月二十八日工部鴻臚守正藍旗值日無引見○麟中堂祥麟各假滿請安○工部奏派查勘慕陵工程派出克們泰○召見軍機麟中堂克們泰○○和碩禮親王臣世鐸等謹奏爲請旨事光緒十九年二月十七日由内閣鈔出奉上諭據總辦萬壽慶典王大臣世鐸等會同禮部奏稱明歳皇太后六旬萬壽自頤和園還宫金輦由何處乘御及　路經由之處請旨遵行一摺朕欽奉慈禧端佑康頤昭豫莊誠壽恭欽戲皇太后懿旨還宫日由頤和園東宫門外綵殿乘輦經由石路至倚虹堂少坐進西直門地安門至西華門内咸安門外綵殿降輦乘轎還宫皇帝於是日由東宫門外率王公百官跪送扶掖金輦至牌樓乘騎導引至右路乘轎先行在西華門内跪迎王公百官在西華門外跪迎欽此所有一切應辦事宜着各該衙門先期敬謹豫備以昭愼重欽此内務府恭查乾隆年間歴次恭辦慶典成案自西華門至西直門將兩旁街道鋪面量加修葺並相地點設景物及廟宇搭蓋經壇唪念壽經又自長春橋至高亮橋長河兩岸以及萬壽寺後沿路兩邉蓋造樓台戲台亭座分叚安設點景各在案明歳恭逢慈禧端佑康頤昭豫莊誠壽恭欽戲皇太后六旬萬壽慶典由頤和園乘御金輦進西直門地安門西華門還宫除經由道路應由步軍統領衙門查明情形另行具奏外所有西直門外關廂一帶脏在内金輦所經蹕路兩旁鋪面房間可否照案量加修葺及相地點設景物經壇戲台之處謹恭摺具陳伏候欽定敬謹遵辦再此摺係内務府主稿會同欽派王大臣具奏合併聲昅謹奏請旨○○頭品頂戴雲南巡撫臣譚鈞培跪奏爲請免永北等廳州縣被災田糧恭摺仰祈聖鑒事竊查上年五六月間永北等廳州縣隂雨連綿水勢陡漲衝决河隄淹壞田禾浸倒房屋前經臣會同督臣將大概情形恭摺馳奏仰蒙天恩賞准勅部撥欵賑撫臣於據報時先飭司道分别籌欵委員並責成該管道府督飭印委各員分别查勘妥爲撫恤設法堵築一面確查被淹田糧應蠲應緩造册詳辦各在案兹據布政使史念祖會同糧儲道英奎詳稱據永北廳姜瑞鴻會同委員補用通判聶樹仁署尋甸州知州韓再蘭會同委員試用知詶黄忠勷羅次縣知縣李堯會同委員補用知縣李馥署彌勒縣知縣董毓鸞會同委員補用知州程福海各將勘明被災田畝等則茶戶姓名請免條糧等項造册出結經該管道府核明層遞加結會詳請奏前來臣查永北廳屬之上川龍潭沙河西川等約共被水成災田一百九頃六十八畝三分六厘應徵秋糧米三百三十一石八斗九升九合九久七抄四撮條丁等銀四百六十三兩六錢尋甸州屬之倘里宣里果各甲共被水成災田一百四頃八十二畝八分七厘應征秋糧米一百八十五石七斗五升八合二久三抄二撮條丁等銀四百六兩二錢六分一厘九毫五絲九忽羅次縣屬之靑山哨大獅馬各村共被水成災田五頃九十四畝三分九厘應征秋糧米一十六石五斗一升三合條丁等銀三十二兩五錢五分一厘彌勒縣屬之竹園必就南山各村共被水成災田一百一頃七十二畝七分應征秋糧米一百三十七石八斗七千八合九久六抄五撮條丁等銀三百零三兩三錢六分四厘均被災較重若仍照常生收慢力實有未逮合無仰懇鴻慈俯念民情困苦准將光緒十八年分應征前項銀米一併豁免以舒民困除册結分送部科外所有請免永北等廳州縣被災田糧緣由謹會同雲貴總督臣王文韶恭摺具陳伏乞皇上聖鑒訓示謹奏奉硃批着照所請戶部知道欽此○○雲貴總督臣王文韶頭品頂戴雲南巡撫臣譚鈞培跪奏爲新海记第十五卯捐輸請奬恭摺仰祈聖鑒事竊查前准戶部咨奏辦新海防捐輸一摺奉旨依議欽此行令仿照籌餉例定銀數四品以上五成實銀上兌五品以下四成實銀上兌常例封典虚銜升銜頂戴貢監等項均照例定銀數核减六成由各直省督撫責成藩司核實辦理隨時發給實收按月造册並將副實收隨册咨送戶部核准換給執照隨收飯照銀兩併同請奬淸單册解部等因當經行司通飭各屬並出示曉諭一體遵照業將第一卯至十四卯捐生造册奏咨在案兹據布政使史念祖詳稱自光緒十八年十一月初一日起至十二月十八日止收獲報捐實官七員貢生一名監生二名共收正項銀二千七百三十一兩二錢作爲第十五卯所收正項銀兩存儲候撥部飯照費銀兩俟集有成數另文批解造具各捐生姓名履歴淸册及副實收詳請奏咨前來臣等覆查無異除淸册副實收送部查核外所有新海防第十五卯捐輸請奬緣由謹合詞恭摺具陳伏乞皇上聖鑒勅部核覆施行謹奏奉硃批戶部議奏欽此○○頭品頂戴安徽巡撫臣沈秉成跪奏爲蕪湖關洋藥稅釐併徵第一百一十九結期滿謹將收支數目開單奏報恭摺仰祈聖鑒事竊據委管蕪湖關稅務署徽寗池太廣道李壽蓉詳稱案奉札行承准總理各國事務衙門咨會同戶部具奏洋樂稅厘併徵由各關與稅司合力開辦一摺抄録原奏内開每箱併徵之數照約以一百一十兩爲度於進口時按照新章封存海關准設具有保結之棧房躉船等處必俟後箱向海關完納正稅三十兩并納厘金八十兩始准搬出拆改包裝請領運貨憑單運往内地並將例支鎔工折耗銀兩照章一體開支各等因歴經遵照辦理並將自第一百六結開辦起至第一百二十八結止按結開造收支數目册報先後詳請奏咨在案兹查自光緒十八年八月十一日起至十一月十二日止計三個月各關第一百二十九結期滿所有經徵華洋商船裝運進口洋藥正稅並專條厘金銀兩曁匯解戶部海軍衙門經費及支銷稅司鎔耗等欵同實存數目開造四柱册摺詳請奏咨前來臣覆核無異除册分送總理各國事務衙門曁戶部科查照外謹繕淸單會同南洋大臣兩江總督劉坤一恭摺具奏伏乞皇上聖鑒謹奏奉硃批該衙門知道單併發欽此○○頭品頂戴安徽巡撫臣沈秉成跪奏爲蕪湖新關第一百二十九結徵收洋稅船鈔等項銀數開單奏報恭摺仰祈聖鑒事竊照安徽蕪湖添開通商口岸應照成案將所徵正半各稅按三個月奏報一次前己遵照自光緒三年二月十八日開辦第六十七結起至十八年八月初十日第一百二十八結止均經按結奏報在案兹據督理蕪湖新關署徽寍池太廣道李壽容詳稱蕪湖新關自光緒十八年八月十一日起至十一月十三日止第一百二十九結期滿所有本結徵收各國商船及華商船隻正半子口各項稅鈔銀兩曁遵章支提出使等欵經費辦公薪水各項銀兩並實存數目分别四柱開摺造册呈送前來臣覆核無異除册分送總理各國事務衙門曁中部科查照外謹繕淸單會同南洋大臣兩江總督臣劉坤一恭摺具陳伏乞皇上聖鑒謹奏奉硃批該衙門知道單併發欽此○○頭品頂戴甘肅新疆巡撫臣陶模跪奏爲新疆第三次遵辦順直振捐懇恩飭部核奬恭摺仰祈聖鑒事竊查新疆自光緒十七年三月初一日起至十一月底止遵辦順直第二次捐輸業經臣具奏請奬在案兹據署布政使饒應祺詳稱自光緒十七年十二月初一日起至十八年三月底止先後據各捐生報捐職銜封典監生等項共一十四名計收正項庫平銀一千八兩三錢存俟歸還光緒十六年新疆由江蘇協解新餉内撥交上海順直賑捐局欵項分别填發正實收給子收執其隨收飯銀照費填過副實收並各捐生履歴淸册一併齎解詳請具奏並懇咨部填換執照以憑轉給等情前來臣覆核無異合 
 
 

Page 14

 
 
無仰懇天恩俯准將新疆第三次順直賑捐飭部分别核奬以示鼓勵除將淸册副實收飯銀照費咨送戶部吏部國子監外謹恭摺具奏伏乞皇上聖鑒謹奏奉硃批戶部議奏欽此○○頭品頂戴甘肅新疆巡撫臣陶模跪奏爲審明毆夫至死犯婦按律定擬恭摺仰祈聖鑒事竊喀喇沙爾廳纒婦肉則瓦泥毆傷其夫烏又甫身死私埋匿報一案經署喀喇沙爾廳同知劉金藩訪聞獲犯起騐訊詳當以案情重大批司提省發委審辦兹據署迪化府知府黄炳焜督同局員研訊確實議擬招解署鎭迪道兼按察使銜周崇傅審明轉詳臣親提覆鞫緣肉則瓦泥籍隷喀喇沙爾廳係己死烏又甫之妻平日夫婦和好光緒十六年十月不記日期烏又甫與肉則瓦泥閒談稱羡鄰婦比比漢少艾肉則瓦泥因疑烏又甫與比比漢有姦十二月二十六日傍晚烏又甫外出肉則瓦泥在房坐待至三更時烏又甫回歸肉則瓦泥愈信姦情屬實再三盤問烏又甫混駡順用鐵鋤柄在肉則瓦泥身上亂毆尚未成傷肉則瓦泥氣忿奪獲鐵鋤向烏又甫頭面冐砍一下適傷其偏左左太陽穴接連左耳根倒地屍母阿依司漢聞閙趨視同藥醫調烏又甫傷重次早殞命阿依司漢當因肉則瓦泥有娠隱忍未言雇就過路不知姓名乞丐裝殮擡埋寢息並未投約報案至十八年四月經廳訪聞騐訊詳報以案情重大批司提省發委審明擬解由兼臬司勘轉前來臣覆鞫無異查律載妻毆夫至死者斬立决等語此案纒婦肉則瓦泥因口角起釁奪鋤砍傷其夫烏又甫身死實屬有心干犯自應按律問擬肉則瓦泥合依其妻毆夫至死者斬律擬斬立决照例先行剌字屍母阿依司漢因子被媳砍傷身死並不報官究治輒自私埋本有不合惟訊因犯婦有娠起見又無受賄各情婦女無知從寛免議鄕約五受爾始終失於覺察雖無受賄說和情事應照不應重津擬杖八十折責革役受雇擡埋過路不知姓名乞丐請免查究無干省釋屍飭殮埋兇器供案免起此案出事在十六年十二月至十八年四月經署喀喇沙爾廳同知劉金潘訪聞究辦所有失察職名係本任喀喇沙爾廳同知江遇璞應得處分隨案聲叙聽候部議是否允協除全案供招咨部外所有審明毆夫至死犯婦按律定擬各緣由謹恭摺具陳伏乞皇上聖鑒飭部核議施行謹奏奉硃批刑部速議具奏欽此○○頭品頂戴安徽巡撫臣沈秉成跪奏爲查明安徽省各屬光緒十八年分應徵下忙錢糧己未完數目恭摺具陳仰祈聖鑒事竊照各州縣徵收上下忙錢糧例應截淸解司銀數按忙專摺奏報造具簡明淸册送部又於咸豐元年十二月戶部會同吏部奏定嗣後各直省應徵上下忙錢糧豐年以額徵數目爲準蠲緩之年以應徵數目爲準均按八分計算責成藩司督惟以上忙匀爲三分徵收如能完至三分者免其議處完至三分以上者卽子議叙下忙匀爲五分徵收如能完至五分者免其議處完至五分以上者卽予議叙其餘二分果能於奏銷前按數全完卽將該藩司從優議叙以昭激勸等因在案兹據布政使德壽詳稱查得安徽省各屬額徵地丁米麥豆折等欵正耗錢糧向係照例分忙完納前奉部議自嘉慶二十一年爲始按忙提解司庫依限裁數造報奉經前司通飭遵辦並擬查照耗羡奏銷匯總册式造報奉部覆准並以向年查造秋撥册籍歴係截至六月底止各屬每年完解上忙銀兩請照秋撥之例裁至六月底造報下忙完解銀兩截至十二月底止歸入次年春撥册内造報以歸畫一咨部查照安徽省自遭兵燹後各屬田多荒蕪民情困苦應徵錢糧雖經嚴檄催提勢難掃數全完前將上年撥册及上忙簡撒各册分别奏咨立案伏查光緒十八年分安徽省各府州屬應征地丁米麥豆折省外衞蘆課屯折各欵正耗銀一百六十三萬七千九百八十七兩一錢七厘内除荒田緩徵正耗銀三十二萬八千九百二十六兩三分三厘沙壓無徵正耗銀一千五百二十五兩九錢四分實徵正耗銀一百三十兩七千五百三十五兩一錢三分四厘遵奉部議上忙匀作三分下忙匀作五分計算上忙如有未完除下忙併徵計上下忙共該徵八成正耗銀一百四萬六千二十八兩一錢八厘内除上忙應徵銀三十九萬一千七百二兩六錢七分八厘下忙仍應徵銀六十五萬四千三百二十五兩四錢三分内上忙留存經支祭祀等正銀四千三百三十五兩七錢四分一厘耗羡經支養廉銀二萬五千九百一兩五錢八分五厘己完各項正耗銀一十五萬三千一百七十四兩九錢二分歙縣婺源等縣溢完正耗銀一萬二千四百九十三兩二錢三分二厘其己完正銀業經分欵造入光緒十八年秋撥册内另請按款查核至己完耗銀歸入耗羡四柱册内造報又下忙經支祭祀等正銀三千二百七十一兩八錢三分一厘耗羡經支養亷銀二萬四千三十四兩六錢九厘勘不成災緩徵正耗銀二十七萬一千四百三十四兩八錢五分四厘實計下忙應徵解銀五十五萬一千三百八十一兩三錢三分六厘截至十二月底止己據徵解司庫銀四十五萬九百一十四兩八錢五分九厘内計應完下忙正耗銀四十一萬八千七百八十五兩二錢九分五釐歙縣南陵等州縣溢完正耗銀三萬二千一百二十九兩五錢六分四厘業將正銀分欵造入光緒十九年春撥册内新收項下應請按欵查核其己完耗銀俟造入耗羡四柱册内報部仍有未完正耗銀一十三萬二千五百九十六兩四分一厘緣安徽省連年水旱頻仍本係積歉之區加以上年各屬亦各被水受旱勘不成災兼有毗連災區不無觀望及零星小戶完納不前以致徵收愈難起色不克掃數全完又光緒十八年契雜稅項下上忙己完銀九百八十八兩四錢六分二厘下忙續完銀一萬一千九百九十五兩七錢九分三厘己據解存司庫相應先造簡明總册詳請奏咨應造撒欵各册現在赶造另詳補咨再查各屬每年額徵存撥籌銀係徵存由屬經支及應行解司充餉之項其徵支完解各數統于造報奏銷歸併地丁起運册内列計考成又額徵驛站銀兩例係由屬經支其支銷細數必俟周歴一年始據各屬分晰造報向于次年五月内由臬司核移辦理所有下忙分徵銀兩應照例留支未能扣除仍照原額開報又契雜稅一欵例無定額向係上季徵收之銀於下季造報儘徵儘解除己解司庫外仍未完正耗銀一萬一千七百五十六兩四錢八分四厘現己嚴催提解俟完解至日另於本年奏銷案内造報等情具詳請奏前來臣覆核無異除册分送部科外謹會同兩江總督臣劉坤一恭摺具陳伏乞皇上聖鑒勅部查照施行謹奏奉硃批戶部知道欽此○○德馨片再藩庫實存銀數例應每年奏報一次以備籌撥兹據藩司方汝翼查明光緒十九年春撥册報截至十八年年底止司庫實存銀兩除經奏明借給及留備應用各欵外並無餘存銀兩堪以報撥等情具詳前來臣覆核無異除咨部外理合附片具奏伏乞聖鑒謹奏奉硃批戶部知道欽此○○吳大澂片再河南遇缺先卽補道兼襲二等子爵劉鼐係前新疆巡撫臣劉錦棠之弟光緒十六年五月十七日奉旨回籍侍養祖母經前河南巡撫臣倪文蔚據情奏明在案現在該道祖母終養事畢令仍回原省當差臣查該道劉鼒才具開展歴練深沈地方營務事宜均能切實講求不避勞怨洵屬道員中不可多得之材又候選知府承禄滿洲正白旗人前在湖北鄖陽府任内因公被議士民惜之臣督辦鄭州大工時訪知其辦事樸誠無外省官塲揣摩習氣奏調赴工委辦築壩事宜實心實力頗資指臂之助當時保請開復奉旨允准在案現聞選班擁滯得缺無期該員以有用之才沈淪不遇殊爲可惜以上二員皆臣在河督任内共事日久相知最深其才具操守確然可信相應據實保荐可否請旨將道員劉鼒知府承禄一並送部引見如何分别擢用之處出自聖裁謹附片奏保伏乞聖鑒訓示謹奏奉硃批劉鼒承禄均著交部帶領引見欽此○○吳大澂片再准吏部咨光緒十八年十二月二十日奉上諭翁曾桂著調湖南岳常澧道湖南辰永沅靖道著廷杰調補欽此欽遵知照在案自應各赴調任以專責成惟調補岳常澧道翁曾桂到任尚需時日查有湖南試用道陳家逑識卓才優安詳穩練堪以署理岳常澧道篆務俟調補辰永沅靖道廷杰交卸後各赴新任除分行遵照外理合會同湖廣總督臣張之洞附片具陳伏乞聖鑒謹奏奉 
[硃批吏部知道欽此]  
　　吳大澂片再現署善化縣知縣姜鍾琇飭回零陵縣本任遞遺善化縣知縣缺應行揀員接署查有耒陽縣知縣於學琴老成練逹守潔才優堪以調署據藩司何樞臬司王廉會詳前來除批飭遵照外謹會同湖廣總督臣張之洞附片具陳伏乞聖鑒謹奏奉硃批吏部知道欽此○○李瀚章片再兩廣鹽運司運同文炳接准部咨選授江西南安府知府應即給咨赴部引見所遺運同一缺查有儘先補用知府周福昌明練精詳現辦潮橋官運事宜經畫有方深資整頓堪以飭委就近接署據藩運二司會詳請奏前來除批飭遵照外臣等謹合詞附片具奏伏祈聖鑒謹奏奉硃批吏部知道欽此此本未完 
 
