# 1883 - 124 - 4903599

 

Page 1

 
 
[新印子史精華出售] [  點石齋主人啓]  
　　子史精華一書向惟大版計坊間出售者每部訂為四十八本卷軼繁重携帶不便本齋現出重價購到　殿版初印者用石印照相法縮成兩厚本而字蹟仍然清晰可玩天地頭格外放寬部面均用綢綾外加細木套板準於三月十六日出書每部價洋兩員欲購者祈向上海英界三馬路紅禮拜堂南首申報舘間壁申昌書畵室兌取各外埠賣申報人處亦有發賣此布 
[朝鮮今昔異勢說]  
　　客有談時勢者曰當世之有朝鮮猶春秋之有鄭也鄭雖小國土壤褊狹而左河右洛據虎牢之險當天不之衝故晉楚爭霸必先爭鄭朝鮮之爲國也裏山表海幅員之廣固十倍於鄭也而國敝民貧視鄭殆有甚焉按其地三面阻水內連奉錦水陸之程四通八達沿海各口岸適富地球温帶实爲东海要津世之抱雄才大畧者还瞩高瞻華涎玆土非一日矣夫明月之珠夜光之璧扃而守之襲而藏之猶有延頸企踵按劍而盼者而況委諸省塗間乎有明萬歷之季朝鮮國王李昖荒於酒色政務廢弛日本太政府大臣平秀吉遣將淸正行家分道而進入其都王走義州告難於判明先後發兵四十萬人其將帥如劉綎李如梅等皆習於軍事勇畧素著者兵旣交互有勝負殺傷相當明帥次於釜山浦水戰不利兩軍相持垂三年之久時疫流行客軍多病未幾平秀吉疾篤憂內亂密召諸將班師去無留騎八道盡復王乃遷都是役也中國糜帑金二千萬有奇士卒歿於王事者十餘萬人所矢匪細而朝鮮賴以僅存苟非天奪豐臣氏之魄握兵符召諸將於病榻中諸將恐秀吉旦暮死越在敵境不克受忖托之重大權旁落爲人所制也未於奉命而歸卽歸亦未必空壁而返甘本負方張之氣中國無繼遣之師吾恐李氏之社屋於有明之出矣我　朝龍興　陽以兵伐朝鮮其王舉國歸附我　太宗以爲有罪則討服則舍之帝王之業也爰却其獻歸其俘復君而後去之自松山之捷朝鮮遂與明绝迨我　朝奄旨中土世列藩服永爲不侵不叛之臣以至於今然則朝鮮數百年來勢成積弱我　朝有其地而不取用示無外之規因而撫之局度遠矣第朝鮮久爲日本所弱刧於威力望旌旗之色而股戰闻被鼙之聲而胆落去歲夏六月日人師次王京當其自對馬岛趨爹山浦入慶尚道列陣而前所過城壘竟無東向發一失鴻　銃者君臣上下皆倉皇遠遁爲戰爲守兩無所居惟拱手以讓之耳我　朝於是有鎭撫之兵小國賴以享安全之福倘我中國以王者之師而行霸者之術如管仲之存邢復衛孫　之伐魏救趙或緩其行期或避其來銳危亡之勢其岌岌乎余日不然此一時彼一時也客亦知今之時爲何如時今之勢爲何如勢乎富咸豐十年中國棄黑龍江以北滿洲海岸屬諸俄羅斯俄界遂逼近於朝鮮論者皆爲朝鮮危而吾以爲剝復之機實萌于此昔有遣孤豚於路者一猘犬將搏而噬之見一狼跳躍而至目灼灼然坐而相視若蹲若伏乍前乍却其注意悉在於豚乃歷半日之久竟莫敢先發蓋犬欲噬豚恐狼之拊其背狼欲噬豚恐犬之扼其喉狼也犬也其力皆足以制豚彼豚也著健邁犬死矣　狼亦死矣惟其兩遇之司以不死其故何也犬狼之力固足相敵一搏噬间则有　乘之隙非惟　不　食且有　生之噬相　而莫敢先發者以此未幾而獵者全犬與狼皆竄去豚幸無恙今之時勢何以異是况乎英美　國皆與之立约通商英美大國也胥视同與国他何諭焉立約通商之後則蕞爾朝鮮列在萬國公法之中矣旣列公法之中則强國不得無故而樓伐之一民尺土亦不能妄取而客猶切切然爲杞人之憂亦無今之時爲何如時今之勢爲何如勢乎 
[本館自己接到電音]  
　　○本舘於昨日接到在津友人專發電音到本舘有三月十一十二日諭旨三道敬謹譯登○三月十一日奉　旨陳啓泰着掌河南遵事務欽此同日奉　上諭浙江杭州府知府員缺緊要着該撫於通省知府內揀員調補所遣員缺着李士庭補授欽此○十二日奉　上諭吏部奏遵議處分一摺湖廣總督前任河南巡撫涂宗瀛應得降二級調用處分着加恩攺爲革職留任刑部堂司客官應得　俸處分均着准其抵銷餘依議欽此 
[倫敦電音]  
　　本月十二日倫敦發來電報登諸字林西字報云法國近於阿非利加境內攻獲一地名邦得　革那是處相近另有一人名施登里恐將與法人相抗然電音簡略究未知其群何如也 
[漢川風雨]  
　　○漢陽西人來信言本月初七八兩日漢口武昌相接之處大雨以風飛廉之威與雨師相濟爲用大有拔木傾盆之勢云 
[勸農盛典]  
　　○春耕之事爲勸農大典自　天子曁各直省撫臣下逮外省之各府縣無不奉行惟謹古禮所以有三推五推九推之別也但古以先春三日迎春東郊行是禮今則攺於淸明節後逢亥日舉行其義不知何昉今歲於二月念八日淸明三月辛已朔越七日爲丁亥是日淛撫劉仲良中丞憲駕於七點鐘山東轅門由東大街直至慶春門外上新廟城中自藩臬以下文武各員弁　先在廟中恭候憲駕到後先向先農壇致祭蓋卽元辰祈穀之禮也壇中陳設俎豆若五穀五豆頻蘩芹藻之類無不畢備中丞行三跪丸叩禮祭畢更衣乃服花衣前後兩幅皆曳起足登方頭島靴下則縛以草履然後下田行耕種之禮犂以兩牛牽之中丞扶犁柄從後緩行杭府爲執鞭中軍爲扶轅其餘各官亦各有執事相隨於後步伐整齊中丞則以繖扇照之而行繞田一周卽有農官擎盒而前盖献種也盒中分十餘格五榖五豆皆具中丞於每種手拈數粒散布於田然後扶犂繞勝而行兩周耕事始畢當有𤲆官跪報五榖豐登於是大禮始成是日天晴日暖春氣逼人茅檐父老咸來携杖而觀蔀屋兒童爭唱扶犁之樂霓旌載道不啻萬乘之臨露冕班春遙見千官之侍昔庾子山所謂落花與芝盖齊飛楊柳共春旂一色此景眞仿佛似之 
[札查班館]  
　　○閩省各州縣衙門向未設立班館者固多而私設班館以便覊留者亦復不少去歲經有人奏長汀縣署內私設班舘有勒索凌虐等項情斃故閩臬司張廉訪現特札飭屬員造册取結以示除積弊而副　宸厪之意玆將札文抄錄於左欽命福建按察使司張爲飭委事照得各属會營稽查光緒七八兩年分有無私設班館按季應辦册結詳咨一案前經催辦去後迄今未据送到且奉督憲牌開奉　上諭有人奏長汀縣署內私設班館勒索凌虐等項情弊抄片行司業經移行禁革仍查提需索各差雄究詳辦在案究竟各屬育無似此情事何以任催岡應延不造册 
 
 

Page 2

 
 
取結送司大屬泄玩現届會辦詳請題咨才際難容再延合　就近委摧爲此札仰該員立遵埡札親赴某縣某縣守催會營稽查按季出具印結取兵丁差役甘結各五副及如何分派稽查並將丁役弁兵姓名備造淸册五本文到五日內妥造齊全連同司書册費專差解送赴司以憑核辦該負務須認眞守催迅速造送毋任空文申覆了事凛之速速此扎 
[屍橫田畔]  
　　○揚州府屬江都儀徵兩縣交界之王家馬頭僻道也前月杪忽有一人倒斃田畔短衣紥束上下完好肩負布囊雨傘等件手握烟袋一支鞋帽皆全年約三十餘歲囊內有釘鞋一雙碎銀二兩許洋一元或謂是信局中之送信者因其帶有空信四十餘封信面所開路址皆在安慶以西故衆以此爲揣度也然徧體旣無傷痕銀洋亦未缺失則非謀財害命可知若非暴病而斃卽係烟癮猝發耳 
[揚郡瑣聞]  
　　○各處考試之時輕薄少年往往恃衆欺人然亦有受人欺者如前月杪揚州府試有某縣兩童往浴堂洗澡洗畢穿衣一童竟少單褲一條詢之堂管堂管云君褲自在何以言少童云我因連日天寒特着單褲兩條以當夾褲何云不少堂管云眞可笑矣豈有一人而穿兩褲者言頗不遜童怒甚將與口角旁一童忽大笑云汝勿爾試訪某縣某姓豈說汝一褲者如云爲點者所竊則司如云本無此褲則不可於是旁人解勸而散一老翁云我見其解衣時實有兩褲並非訛詐衆始默然又高郵之露筋鎭一童携錢百文入飯店沽飲并囑辦菜五十文店夥應而去時有一人隨童俱入與童對坐大聲謂店夥曰只拿一付杯筋足矣夥疑爲隨价也姑應之童疑爲店中人也亦不問又聞其囑夥曰菜須辦最好者童更信爲店中人須臾其人向童云可先付四十文我欲吸烟去免倒錢桶童卽付之某遂去及童食畢會鈔店夥言尚少四十文童云巳付俟問吋與誰童卽告曰頃間對坐之人也店中人皆笑云此人同汝來爲汝呌杯筋催辦菜明係汝家人今賴我錢耶童爭執不休旁坐者忽大笑曰我知之矣其人之與童對坐也一舉而欺兩面在童則疑其招呼夥計在店則疑其伺侯主人彼此狐疑而其人也得手而去不亦狡哉童及再付四十文以了之觀此二事一則意在欺人而不遂其計一則爲人所　而大爲所窘人之良莠事之眞偽固非可一概論也 
[盜棺復見]  
　　○𡩋波盜棺之事屢有所聞從未聞有破案者去臘二十外江東大教塲底虞某妻柩被匪乘夜挖開剝去屍衣首飾當報鄞縣邑尊飭捕查緝至正月間陸續拿獲凶徒七人並不嚴懲釋去於是外人責有煩言本月初一夜江東筲箕漕地方又出一案有百丈人樓某前月妻亡柩厝于此厝時衣服之外且有貴重之品爲匪類覷破將和頭燒穿棺中之物身上之衣悉被盜去次日樓某報縣朱邑尊於初二日親往勘騐屬實卽勒限緝兇而能否破案則誠難必也 
[雷火燒屋]  
　　○皖垣北門外某甲係耕種度日上月二十八早起天忽陰雨午後大雨滂沱雷電交作俄聞霹靂一聲紅光西射竟將甲之艸房及牲畜焚燒殆盡幸人口無恙亦未延及隣居云 
[逃矢學徒]  
　　○月之初六日蒒城平江路胡相思巷某舖學徒姚春生年約十三四歲忽然走失該舖遍處招尋不知下落傳聞刻下童于走失者不一而足聞有匪人拐騙出外或令之學戯然則爲師交者宜如何加倍留神耶 
[錫山瑣聞]  
　　○無錫縣汪漢靑明府調任以來精於吏治紳民翕服今正晉省賀年復赴毘陵拜謁府憲帆檣往返沐雨櫛風未免辛苦回署後又值丁祭戊祭諸大典積勞過甚於止月初旬發病諸醫束手無䇿其時長公于君木孝廉將附輪赴試春官巳至滬上接馬遞飛函卽赶回錫檢閱諸醫方劑咸云不妥獨善常郡錢君一方乃主服其藥一劑而泄止二劑而嘔逆平三劑則餟粥矣噫嘻異哉孰謂草根樹皮不可以回生起死也然并錢君之三折肱於斯道則不能奏效如是之速非汪公子之卓識亦不能專任錢君若此今汪明府喜占勿藥而公子禮闈已不克赴三年膏火一疾阻之殊可憫也○錫邑爲南北通衢其碼頭甲於他縣近則縣米兩業尤爲繁盛今聞電報局擬於該處分設報局諸商買莫不引領拭目以待焉○靜慧寺重建大殿經住持某僧苦行募捐已樹兩楹想不日經營定可恢復舊制也 
[查貨淹斃]  
　　○天津虹橋設有厘卡四北兩河商船過此停泊完厘卽所謂西北河卡也該河上游煤灰兩項出產最豐而津郡鉗塲亦最鉅向來領有護照者概不完厘然亦需估騐觔兩相符不得以多報少此定章也計領護照者向除西人備用外大約營局爲多從前尚無影射等情事現在則觔兩以少運多日月則抬前　後甚至一票數用並不繳銷假公濟私釐務因之减色日間有某營領有護照運煤赴津有弁張存立爲之押運時正風起水湧船難攏岸又以領有護照司不笎釐分兩自謂無差可以無需估騐詎釐卡查追風浪湍急以致船夫魏雨三落水身死事關人命現巳由釐局上詳將張仔立押訊究辦張制軍已出示禁止闖越整頓釐捐矣 
[陽近聞]  
　　○桑落鄉喬姓嫗年四十左右因上年水災避居西門內關帝廟戲臺正每日沿街乞食前月二十九日偷得兩歲小兒一口抱往城外插標出賣竟日無有問價者初一日又抱往城內口稱山賣男孩有某婦抱過詳視則雌也非雄也疑而盤詰嫗語言支吾隨經地保細問始吐實情保將小孩收下用竹枝　嫗遊街令其自述偷孩出賣情形以爲匪人烔戒及遊畢送押保甲局俟失孩人認領時再行開釋○上月下旬廬山上各處放火焚林以驅猛虎虎無存身處奔至山下平陽竟茫茫如喪家之狗東奔西竄被獵戶銃傷數隻有一白額虎奔至靑山某菜園中見者羣起而攻復跳入一家瓦屋內一老嫗正在紡紗見之駭然急山戶將雙扉反鍵衆獵戶登屋開瓦燃銃虎則跳躣奔撞少頃斃開門看時屋內幾無完物矣○湖北廣濟縣胡某年二十餘在九江碼頭供奔走前年以靑蚨二百串娶一孀婦貌美而有淫行胡則略有駭氣不能得婦歡因與同邑之陳某有染胡不能制二人竟大啓無遮會逾年婦舉一子胡稱已所生陳稱是我子爭執不已控之官經前廣濟縣王邑尊判以初胎歸胡次胎歸陳兩造始遵斷出結和息近日胡與陳皆窘急議將婦帶至九江新壩賣娼胡陳均倚爲錢樹子陳有族叔某亦涎婦色以重賄入夥由是二陳用事胡幾成爲陌路人上月望後二陳　婦相商將以赴金陵兾楚姬壓倒吳娘也詎被胡知告之同鄉阮縫工阮允爲出力十八日婦果至隣右辭行謂回籍省親二陳偕之登舟船到江心阮縫工與胡卽邀集多人趕至江岸以拐帶投炮船喊救經舢板趕往二陳知勢急姪先跳入江心經水手撈起陳叔在舵後聳身一躍竟與江豚爲伍屍骨無收現在陳姓家屬具控德化縣經金邑尊將一起人帶到研訊未知作何辨理○南鬥外譚家坡本月初災民數百名過境遇般實之家強索惡討蹂𨈆不堪有一小村落某姓家夫婦皆四十餘歲甫於去年舉一子詎災民至該村覓食時男婦老少環聚如堵升堂入室任其搜索甲夫婦照料稍疎竟被將幼子抱去以一年相若之女孩置之窩桶中災民散後婦往乳子見雄變爲雌甲失婦隨大聲哭喊痛絕於地經鄰里親友多人趕上搜尋無着該災民誠罪大惡極矣○東門內一貧家　美姿色年約二十餘琴瑟甚篤生一子尚在襁褓去臘忽失所天婦痛不欲生惟念翁老子幼只得勉强支持詎某甲艶其色央媒作撮合山婦矢志不從本月初二日痞棍等私賄其翁意圖逼醮將婦裝人彩與抬去幸是夕婦百般吵鬧未至失節次日秉間趕至縣衙喊寃想民父母定能曲爲保護也○初七日十二點鐘時陳大宗師按臨九江聞於初九日開考約月底方可試畢也 
 
 

Page 3

 
 
[試題彚錄]  
　　○黃大宗師嵅試松江府屬題目前已節次登報玆悉補考文生欠一考者其首題　不愆不忘率由舊章　經題　或出或處或默或語　欠二考者　毋自欺也　詩題　賦得燕巢還補落花泥得巢字五八○覆生古賦題　陸海潘江賦以得文喻海岳藻如江爲韻詩題　賦得花底山蜂趁遠人得蜂字○考教題　躬自厚而薄責於人則遠怨矣　經題　沈潜剛克高明柔克　詩題賦得在春風中坐了一月得中字　○奉金上童正題　奉伊尹相湯　金　周公相武王　上　管仲相桓公　次題　子曰吾不與祭　詩題　賦得草色引開盤馬路得開字　○提覆題　奉金　磨而不磷　上　湟而不緇○覆生題　子曰善人爲邦百年　二章 
[來信照錄]  
　　○奉南二邑饑民散布在外者以千萬計從前晉豫直皖各省饑荒蘇中善士不惜巨資不辭勞苦遠在數千里踴躍往濟現在本省近在一二百里之奉南二邑雖未大荒而連年歡收與大荒無異此所謂積苦難過也蘇申各善士何不赴緊與奉南二邑紳耆禀官協同查濟奉南紳富何不免减租米再將鄉間困苦情形細查明白達信于申報館近日申報但言奉南鄉民之苦並不勸善士往濟以助善士興起此于所不解也　慘然無力不解生拜上　接奉手教愧悚難名南奉告災其情形固屬可慘但本舘只能據聞直錄俾民間疾苦不至壅于上聞是爲分內事若欲運廣長舌以勸賑災區　　自有諸善士在本館何敢越俎辱承明問用布區區諸惟鑒諒幸基幸甚本舘拜覆 
[總辦來滬]  
　　○新委上海製造局總辦潘鏡如分轉現已抵滬聞在英租界格致書院內暫駐行旌云 
[團操續誌]  
　　○昨報列團兵復操一節茲悉昨日午後三點鐘各團兵齊集於工部局室塲義記行東何君理代先令槍砲隊操演步伐嚴整鼓吹悠揚時則天陰路濕雨鈿風尖不能往泥城外跑馬塲演操何君旋與香港將軍𣲖來閱操之兵官各團兵由四馬路至浦灘過外洋涇橋至法租界浦濱之法公館及萬安樓前排列整隊馳連數次操演各種陣法中西士女觀者頗多至五點鐘整隊沿浦往北進大馬路由拋球塲而返共計鎗隊約一百三四十名鋼砲二尊砲兵十二名何君及香港兵官諸頭目等各乘馬連砲兵頭共八人云 
[月食届期]  
　　○前月黎邑尊出示曉諭略言光緒九年癸未三月十六日壬申望月食計江蘇江寍府月食五十四秒初虧戍初初刻一分食甚戌初三刻二分復圓戌正一刻八分等因想屆期各衙門當循例救護云 
[天雨坍屋]  
　　○寍人方姓本在二擺渡地方租地造屋今因所租之地年限已滿方乃另在老閘大橋北首之唐家弄南別租地叚將二擺渡之屋料拆至該處造屋工程已將竣矣前日午後天雨如瀑其間四　毋屋忽然坍倒壓傷泥水匠一人學徒兩名當卽舁送醫院醫傷矣此以見造屋者之不可草率也 
[柴船傾覆]  
　　○昨有江北柴船一隻由蘇州河西首撑至白渡橋相近處適遇米船駛入潮水初漲柴船急欲避讓倉卒間遂致傾翻柴船逐流而人則無恙云 
[攺屋傳聞]  
　　○法租界新街一帶房屋本係美國晏看之產現聞新街東首之屋於本月內歸瑪禮孫洋行經管其西首之屋則仍屬晏君聞欲攺造石庫門樓房故知照各租戶於月內概行遷讓按該處係花煙舘林立之區一旦驅而逐之則淫污藪澤一變而爲淸凉世界矣 
[老鴇虐妓]  
　　○英租界尚仁里有紀某氏者昔妓而令鴇也其心之狠毒不可言喻而其漕遇之巧則所謂天假之緣也紀曾由某氏撮合買一妓名金寶粵產也年十五矣而短小如十一二歲性又鈍拙而紀則儼然以書寓自居乃倩烏師教以彈唱金寶言語不通音調各別紀以孺子之不可教也屢將鴉片煙簽燒紅戳之遍體鱗傷金寶不堪其虐乘間𨓜至虹口經巡捕房解送英會審公廨陳太守訊畢立傳官媒騐視則傷果歷歷也飭交官媒留養每日往仁濟醫館就醫以俟該鴇投案再斷詎紀不知金寶巳到公堂反疑某氏串逃乃向某氏家索女扭至捕房捕頭卽將某氏解公堂管押紀始知金寶亦巳到案遂不敢投質而去前日晚堂陳太守訊畢卽將某氏開釋而紀得以蕭然事外於是道塗說者咸頌大守之寬仁果能以十萬金鈴護落花也 
[節傳質舖]  
　　○左侯相查禁小押舖是以法界會審委員翁太守飭法包探逐戶知照限一月內盡行閉歇或攺爲大當云云早經列報今悉翁太守查得法租界內有大質舖如小東門外之祥泰紫來街之豐龢法馬路之公大彩視街之公和此四戶與大當無甚懸殊取利尚輕期在年外不難攺爲大當故着法包探往傳此四戶於今日到案以便晓諭也按租界內尚有小押舖或按月取利六分甚有至九分者利重期短剝削小民莫此爲甚前經包探逐戶知照今限期將滿不知如何定見而城河浜一帶之舊貨店則兇橫者多循良者少亦係小竊銷贓之所想關心居瘼者必富統全局而籌之 
[索債逞兇]  
　　○浦東楊泗橋鄉人某甲將菜刀砍傷婦女該婦傷重命在須臾經該處地保將甲捆送上海縣以受傷人不能抬騙叩請詣鄉騐傷當因黎邑尊赴鄉催糧由許少尉研詰據地保稟稱該婦之失曾欠某甲錢七百文己懸多日屢索末償而某甲與婦家本有瓜葛索錢之時其勢若將　鬥婦夫素稱懦弱無詞以對婦以有限之債遣此逼迫不覺忿氣塡膺持刀山外欲與甲拚命甲見婦手持菜刀卽奪刀而反砍之該婦因此受傷鄰人皆知此事是以協同地保捆甲送縣也至其傷勢如何俟騐傷後再行探錄 
[老婦被逐]  
　　○居小東門外之江北老婦陳某民於前日至法公堂訴稱被一婦人吵鬧請爲傳案翁太守准詞飭法包探將該婦傳到昨晨在捕房研詰據該婦稱亦姓陳於去年憑錢文林徐老九二人爲媒將女許配陳　生爲妻卽在四月內完姻我有子不肖故言嫁女後當惟女壻是賴立有憑據我去年四月十九日到婿家現在婿交新故壻家欲逐我出外故與爭論所有憑據呈鑒翁太守見據上寫供養字樣且寫如要回去亦當酌給川資等字太守問此間可有保人答稱無人大守謂旣無保人着暫留一日於今日由公堂傳原告及媒人到案核斷語云養媳婦做媒人自身難保今爲作一偶語曰老婆子靠女壻進退兩難 
[英界公堂瑣案]  
　　○紹興人陸子靑稱從燕台搭招商局之保天輪船來滬另有搭船客何永春與我同鄉船上與之閒談及船抵滬檢點箱籠則箱鎖已被人扭落箱內本有元寶五只碎銀百餘兩己失去元寶一只碎銀二十二兩然我臥處惟何不時來往及尋何則已登岸迨報捕查獲何永春已將元賽碎銀兌洋置辦皮衣及器用等物今蒙送案請爲核斷何供由奉天至天津搭保大輪船陸子靑係與我同鄉彼此談及知伊係我父之友故向借用元寶一只碎銀二十二兩現巳兌洋除置辦皮褂皮𧝉器用物件外另用去洋三十八元包探陸阿金禀稱現將何永春所辦之衣物井何自己之舖盖衣物時辰表一只一併呈案陳太守判貴何百板　號三月除將寶銀兌洋購辦之皮衣器用物件給償陸子靑外尚少徉三十八元卽將何之時辰表抵補陸子靑又稱何之父係在奉天爲官者伊自己爲幕及至旣取我元寶碎銀揆度情形乃是見財起意並非竊賊可比求請從寬發落太守隨　所請攺判何管押三月○　硯卿稱妾周氏逃遁無蹤今知其爲娟特訴捕請究周氏供與胡拚識早已分 
 
 

Page 4

 
 
離並未娶爲妾陳太守飭將周氏暫交官媒著胡明曰具詞呈候訊斷○徐得生稱去冬失去皮褂一件價値洋十七元半報捕查緝今知捕房緝獲沈四喜贓則尚未　到特請究追包探陸阿金禀有某洋人失竊金表連金練者報捕查緝由西包探在質舖查見原表惟無金練旋又查明表係沈四喜所竊拘至捕房盤詰沈認表練賣與廣東首飾舖尚竊徐得生之皮褂質洋十元質票賣與諸姓爲此傳到首飾舖主鄭和順及諸姓由捕頭究問鄭稱知沈回爲細崽並不知其爲賊去冬曾收買各式斷金練數㱼早巳鎔化並非金表練諸稱與沈素不相識更無買伊質票之事沈又稱練固賣與鄭者至質票賣與另一粵人已經回籍難以指交捕頭以沈所供不實惟令首飾舖主鄭和順投質該竊犯供與包探畧同鄭則仍執前詞陳太守以失竊已久贓恐難吊惟判押沈兩月鄭則斥釋○項四喜稱前日在倫雞橋地方突遇無賴十餘人將我扭住聲言向我索欠洋十元然我並未借洋實係拆梢竟被摸去洋兩元况並次亦被拆去洋两元是以訴捕拘余幅慶一名餘人皆其同黨余幅慶供我不過與項口角取洋者另有他人与我無干陳太守知余幅慶非安分之人判發捕房管押二月 
[卽席口占示馬雙珠校書卽请餞春客正司]  
　　○畫樓今夜啓瓊筵碧玉盈盈正妙年聽到東鄉花鼓調始知卿自有家傳　鳳珠已嫁巧珠小惟有雙珠最可人看遍滬濱花萬朶紅紅綠綠不成春 
　　霧裏看花客待删稿 
[倉山舊主應唐景星觀察之聘將有泰西之行賦此贈别卽請諸大吟壇正和]  
　　○英名疇不重才華况復新乘萬里槎從此曠懷添倜儻驚人險句勝騶牙　君擅詩才往往有勝人之作○車書一統際昌時萬國衣冠爭赴馳歷奚須誇亥步海邦何地不徵奇時遍游泰西各國○遍賞名區稱偉才梯山航海任徘徊倘教作傳垂家乘　君富於著作倉山繼起有集矣　又顯奇遊第一回 
　　泳甫弟世瀛未定草 
[未張雲僊校書]  
　　○薄薄羅衣稱玉容仙姿何幸得相逢若能貯入黃金屋不數人間祿萬鐘冰雪聰明絕世姿一回相見一相思不知何事嬌憨甚惹相盈盈粉汗滋舞態翩𦒘骨亦仙薄梳蟬鬢敢堪憐閒來偶赴湔裙社顚倒三河美少年 
　　何須問主人戲筆 
[舟行]  
　　○登程直達武林溪客路舟行傍綠提待渡無人亭寂寂夕陽流水自東西○登烟雨樓鴛鴦湖畔　停舟晚色溟濛雨未收十里烟波環小島四圍楊柳鎖重樓風塵碌碌途中况雲水迢迢客裏愁斜倚欄桿遙望去無心來作韭溪　○旅懷　世間聚散本前因雨地重添別恨新迢遞雲山紅袖淚綢繆風雨綠窓人書傳旅况平安報詩譜離愁語意眞碌碌浮生還未悟眼前都是夢中身 
　　雲间樵于阮凤儀未定稿 
[題滄浪亭圖]  
　　○白日西馳天蒼蒼登樓俯仰隘八荒倚劍狂歌復大嘯飄飄徑欲凌風翔散花仙人笑不止淪落天涯狂如此我言行樂須及時幾見人生長不死生生死死本鴻　休蒙萬古靑山恥仙人酌我酒一盃贏洲鸞鶴座中陪座上高懸圖一幅烟雲隱隱似蓬萊蓬萊遠萬里近在滄浪水滄浪之水淸可以洗我心滄浪之水淥司以洗我目洗淸心目望遙天買盡雲山不使錢雉堞參差三萬朶拱揖諸天羅漢果廻廊曲曲花木深中有幽人時聽禽石蘭于外絲絲柳春三二月靑入手　風時節藉花香明珠仙露滿池塘修竹萬竿雲影亂綠陰凈拂香花案秋高金粟放禪關皓月當樓古佛閒繞屋梅花三百樹雪裏聞香香暗度階前羅列丈人峯如來殿閣一重重一聲鐘打長天碧老僧人定棲精室武陵原只在人間桃花流水自年年我今喜向卷中見展轉廻環看不厭濡染禿筆作長歌金身丈六笑呵呵披圖請問作者果　是滄浪方丈濟航小遊戲 
　　皖江養泉氏丁泮林未定草 
[答皖江丁君養泉呈大雅諸吟壇教正]  
　　○浪跡到吳門隨遇而托足滄浪値雅僧寓我梅花屋窓外有蓮池左右有修竹桃李迎人笑奇石環突兀一杵聞淸鐘幽鳥喜相逐信步出禪關柳陰而路曲明月與淸風消受當前福應有同調人賞心不可獨文宇從來道不孤蓮花幕裏偉丈夫贈我淸韻數百言洋洋灑灑雲捲舒烹茶載酒屢過從脫略形跡忘粗疎君是蓬萊頂上人我是林泉嘯傲身與君結契性情眞三生石上有前因 
　　春漁席時熙未定草 
[蘇省撫轅抄]  
　　○二月十二日候補同知傳懷祖制署太湖同知事回候補縣趙昌言禀知奉委發審局差　○十三日候補縣楊昌榮禀辭回鎭江洋藥税捐分局　李慶沂禀　辭解餉赴金陵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年三月初五日京報全錄]  
　　官門抄○發抄　旨六道○江撫潘　奏請裁免米穀厘金摺○楚督涂　奏請　賞假調理摺○東撫任　奏對調知縣片○恭親王等　奏充補章京片○總兵何　奏恭報接篆日期摺○大臣謙　奏爲奏　聞片○總兵鄧　奏恭報接管任事日期摺○將軍祟奏委署州縣夾片○三月初五日戶部通政司詹事府廂黃旂値日無引　見○廣壽假滿請　安○徐用儀前往　東陵請　訓○姚協贊謝授甘肅鞏秦階道　恩○嵩林謝授直𨽻承德府知府　恩○內閣奏派騐放之大臣　派出德魁敬信許庚身周家楣○召見軍機　姚協贊嵩林　○發抄　吳育仁奉接署通永鎭謝恩奉　旨知道了欽此○文琳奏織辦縀綢等項銀數奉　旨該衙門知道欽此○林肇元奏侯補府劉廷忠降調處分請以道員獎案抵銷奉　旨吏部議奉欽此○又候補道鄧善爕署糧道奉　旨知道了欽此○又補用令李鍾杰試署貴定令奉　旨吏部議奏欽此○又本年正月收到協餉奉　旨知道了欽此○○江西巡撫臣潘霨跪　　奏爲江省民生凋敝擬請裁免未谷厘金恭摺瀝陳仰祈　聖鑒事竊維　國計民生不外養民理財兩端民以食爲天而米谷乃日需之物財爲厘所出而徵榷有應免之條我　皇上軫恤民艱凡有被水被旱省分靡不　特沛緰音立施蠲賑固已仰沐　恩膏咸登袵席惟是臣忝任封疆覩民疾苦區區愚誠猶欲稍竭芻蕘冀推廣夫善始請爲　皇太后　皇上陳之伏查江省兵燹之後元氣未復去歲迭被水災民居蕩析蒙　皇太后軫念災黎於　節用推恩欵內分撥賑濟並督臣及前撫臣力籌撫恤導其謀生究之閭閻素匱重以偏災邊氓困苦未獲驟甦臣自奉　恩命由江入湖口抵省瀕湖數日間詢問民情咸以厘金爲言且覩窮民貿易沿途局卡留難惻然傷之及抵任受篆查詢抽厘章程自咸豐初年設立以來籌濟軍需善後及協撥各餉實爲財賦大宗而米谷亦照例抽收行之數十年相沿已久尚無異言惟米谷一項咸同之間價値翔貫一石値銀數兩故米每石抽厘二百文谷每石抽厘一百文迨海內肅淸米價漸賤以平時米一石價二千文谷一石價一千文計之米賤而厘金未减不啻什一之微其宜免者一也米谷產自田間欲農民淸完賦課復從而權其厘金雖無重微之名實有重微之實其宜免者二也米谷無一人不食無一日不用卽無一人一日不賴雖鰥寡窮獨胥羅其害戧𦰁溝痏職是之由故浙江江蘇湖北等省米谷厘金均巳先後停止獨江省至今仍循其舊同爲覆　之民若有向陽之昔其宜免者三也江省爲產米之區往往運行出省以資流通自有微榷而商販裹足百貨不通米谷更形壅滯故偶値災荒而戶口蕭索流亡日增與其臨時賑貸何如豫爲籌晝以紓其剜肉補瘡之困其宜免者四也是此四者皆小民無窮之累致困之情行路且爲惻憫矧職司民牧者乎臣與藩臬兩司公同商議意見相同値此時艱若任其困頓顚連轉徙溝壑匿不以告實無以副　聖主如傷之隱紓小民日蹶之機且厘金爲不得已之政屢蒙　聖朝洞鑒　諭飭核减只以協拨各欵爲數甚钜遂致遵行至今臣亦明知度支浩繁人不敷出一旦裁免頓少數萬之厘或形艱绌然弊當去其太甚事必急其所先但求力完正賦勸勉輪將以此挹彼或不至十分竭蹶用敢瀝陳情形籲懇　天恩俯准飭臣裁免米谷厘金上以廣皇上如天之仁下以革　省未除之弊凡在臣民實深欽感從此民力充裕然後勸課農桑勤求史治衣食足而禮義興將強悍之習漸消禍亂之萌不作是固邦本以自強所損者少而所益者多也臣覆查洋藥自通商以來偏行內地實爲無窮之漏𢨴綢緞爲豪富所用非與米穀可此似不妨從嚴微收以杜游蕩侈汰之習以懲棄本逐末之商而藉以補厘課之不足一轉移間而負富得所褒益餉項不致有虧基又在善爲變通者也容臣體查厘務重加整頓再行陳奏所有江省民生彫敝擬請裁免米穀厘金緣由是否有當伏乞　皇太后　皇上聖鑒訓示謹奏奉　旨已錄○○湖廣總督涂宗瀛跪奏爲微臣感冒風寒觸發舊疾籲懇　天恩賞假調理恭摺仰祈　聖鑒事竊臣素患痰飲兼有肝疾頻年以來時發時愈尚可勉力支持從未敢乞　賞假期希圖安𨓜本年入春以來痰飲大作又復感冒風寒觸動肝疾屢服淸潤之劑迄未見效每日披間公價接見屬僚言語稍多端坐稍久卽覺頭暈目眩神散心悸幾若不能自主據醫家云　須靜加調攝始克就痊惟有仲懇　天恩賞假四十日俾得趕緊調治一切應辦公事臣仍力疾經理不敢稍涉疏懈所有微臣因病請假緣由恭摺具奏伏乞　皇太后　皇上聖鑒訓示謹奏軍饑大臣奉　旨着賞假四十日欽此　○○任道鎔片　再調署泰安縣陽穀縣知縣陶鍚祺現經調署歷城縣知縣所遺泰安縣印務卽以歷城縣知縣孫符乾對調該員等任內均無已起四叅命盜案件及錢糧末完胥關降調展叅處分據藩臬兩司會詳前來除批節遵照外謹附片具陳伏乞　聖鑒謹奏軍機大臣奉　旨知道了欽此　○○恭親王等片　再查軍機章京莊子楨巳奉　旨補授江南道監察御史所遣章京一缺應以內閣候補侍讀謝元麟充補並添傳　記名在前之兵部候補郎中沈照嘉在額外行走謹　奏奉　旨知道了欽此　○○署雲南昭通鎭總兵奴才何秀林　跪奏爲恭報奴才接署總兵篆務叩謝　天恩仰祈聖鑒事竊奴才由福建合北防營分帶黔軍回黔奉准署雲貴總督臣岑毓英照會奉帶回　遣用玆於光緒八年十一月初二日復奉准署督臣岑毓英照會署昭通鎭總兵楚雄協副將鄧日勝署事期滿應飭回本任所遺昭通鎭總兵篆務奏委奴才署理並籌辦沿江防務所帶黔軍併歸記名總兵丁槐督帶等因遵卽交代淸楚於十二刀初三日抵昭遲府城卽日接篆任事伏念奴才　南武士才識庸愚祇以剿匪微勞渥荷恩緰濫膺專　歷署雲南各鎭總兵理貴州提督上年出師閩省未報涓埃此日撤回雲南復權鎭篆查昭通界連川黔土匪蠻匪出沒無常一切巡防事宜在在均關緊要奴才自维檮昧深懼弗勝惟有隨時禀商督撫臣督率各營將弁妥爲籌辦以期邊圉肅淸仰答高厚於萬一除循例恭疏具　題外所有奴才感激下忱理合繕摺叩謝　天恩伏乞　皇太后　皇上聖鑒謹奏軍機大臣奉　旨知道了以此　○○謙禧等片再奴才衙門接准兵部咨稱准戶部咨據軍台廢員洪汝奎遺家人呈繳三年連閏三十七個月台費實銀一千五百九十一兩核與定例銀數相符富卽移付銀庫於光緒八年十一月二十一日照數收訖知照前來查該廢員應繳台費銀兩旣經戶部照數收該相應行文阿勒泰軍台都統查照迅卽奏明辦理等因咨行前來奴才等伏查已革兩淮鹽運使軍台廢員洪汝奎玆因報效軍台津貼雇脚经费銀二千兩當經援案　奏奉　諭旨洪汝奎着加恩准其釋回餘依議該部知道欽此欽遵在案今准部咨該廢負洪汝奎應繳三年台實銀兩業己照數收訖自應准照郃咨奏明除　行兵部查核外理合附片奏　聞爲此謹奏軍機大臣奉　旨知道了欽此　○○提督銜雲南臨元鎭總兵著勇巴圖魯奴才鄧榮升跪　奏爲恭摺叩謝　天恩仰祈　　聖鑒事竊奴才前蒙雲貴總督臣劉長佑照會具　奏委署開化鎭總兵篆務任內恭奉　恩綸臨元鎭總兵員缺着鄧榮升補授欽此欽遵在案玆于光緒八年九月二十七日接奉署雲贯督臣岑毓英會商開化鎭總兵蔡標現已到　應飭赴新任其署理總兵鄧榮升廳飭回臨元鈏本任除附　奏外合行照會等因遵于十月十六日將開化鎭總兵篆務交卸淸楚刻卽束裝起程於二十二日行抵臨安府城准署總兵張松林將關防移交前來奴才才當卽恭設香案望　闕叩頭謝　恩敬謹接曾任事伏念奴才湘南武士材技粗庸投效軍營轉戰湖南湖北甘肅陝西四川安徽江西廣東等省頻邀　寵眷未效涓埃茲復仰荷　聖恩擢任專閑沐　鴻慈之途格蚊負之堪虞惟有殫竭愚忱督率各營將弁整頓營伍嚴靖邊陲以期仰答　皇仁高厚於萬一除恭疏　題報外所有奴才接管任事日期曁感激下忱理合恭摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○崇綺等片再試署昌園府康平縣知縣李梅林因案撤任所遺員缺查有揀發知縣張丕績才具穩練堪以委署現署奉化縣事候補通判王爲澂據報丁繼母憂所遺員缺查有候補知州張雲蕃辦事細心堪委接署餘分檄該員等遵照外理合附片具　奏伏祈　聖鑒訓示謹　奏軍機大臣奉　旨知道了欽此 
 
