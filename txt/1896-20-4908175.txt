# 1896 - 20 - 4908175

 

Page 1

 
 
[四百三十五號畫報出售] [  點石齋啓]  
　　福建人陳某以販售檀香爲生日前肩担出門見有陳姓家迎娶熱閙駐足閒解連其子送客出直前審認遂復圑聚如初蓋自台灣割棄以來妻子離散非一日矣他如河神之顯靈秦淮之勝會劍俠救危于狹路新人被困于歧途買油者土　兩箱捕虎者兵退三舍人言在腹胎孕何奇老眼無花載臺畢照及册頁叢抄等圖説即日出售此佈 
[續印王肯堂六科準繩出售] [  圖書集成局啓]  
　　六科準繩一書醫科之大成係金壇王肯堂先生所輯其中論症無微不燭有美畢臻本局前出之書蒙識者争購幾同帋貴洛陽今仍以新鑄鉛字續印行列井然紙色潔净盛以錦雲套每部四十本仍售實洋五元五角即日出書有欲探索枕秘者請移玉至三馬路申報舘帳房及申昌書室各書坊外埠則向申昌書室售報處購取爲盼 
[用兵貴整暇論]  
　　今天下莫不高談用兵矣狃往事者輙以爲勝敗利鈍之分莫不由於勇怯强弱之不相當不知五方風氣雖各有所偏而堅土人剛弱土人柔亦止言其大概歴觀往古有以小而制大者有以寡而勝衆者可知强弱無定勢勇怯無定形在用之何如耳今日海外數十國悉負其船堅砲利抵我瑕而蹈我隙如欲修唐虞三代之治以兩階干羽懹柔遠人雖聖人復生亦知其勢有不可則今日武備之宜講尤較前代爲亟而中國今日武科之不得人視文科爲更甚此其故一由於左武之見太重一由於取之不得其道按泰西武員悉由考取未授職者入小武備學堂肄業既授職者入大武備學堂肄業所考之事自鎗砲命中而外凡算學天文地理兵法靡不講求故其位至將軍提督者必才具出衆韜略深識上無虚授下無虚受得人所以獨盛視中國僅與以舉人進士之名目而所試之事不外矢石弓刀諸務者豈不顯判得失泰西選兵之制身材修短胸圍寛窄各有定式當兵年限各有定數期滿則退爲藏兵非大軍旅不徵調故在營之兵皆年富力强果敢勇往之士中國營兵虚額居其三四而又老弱居其一炊爨洒掃之夫居其一其足以備行陣資戰守者曾不及半泰西陸軍則有武備學堂水軍則有水師學堂雖公侯王子之貴亦且肄業其中與齊民同其操作故其人咸肯努力自奮而殊尤異敏往往出乎其間中國於武備向無專設學堂通商以後雖有水師學堂之設然合中國計之止有一二所與泰西至小之國且難相提並論由是觀之中國之所以屈於他國者豈果强弱勇怯之不相敵哉教養之得失爲之也至於戰陣之際中國不及泰西者凡有數端西人堅忍而華人浮躁西人鎭静而華人譁囂西人從容而華人鹵莽此三者亦在乎訓練而己矣昔子重問晉之勇於欒緘緘曰好以衆整曰又何如曰好以暇辢則不亂暇則不慌亞夫軍中夜驚而堅臥自若安石大敵方至而圍棋不輟此皆好整以暇也國家每遇變故往往招募成軍統帶之員亦未素習戎行一遇强敵猝臨如水發於袖蠆起於懷未有不張皇失措者苟將先自摇則三軍之士將不戰而自潰矣中日之役各軍遇敵之後多有望風而潰聞聲而靡者豈非大敵在前干戈倥偬心慌意亂事至而驚乎則安可不講整暇之道以圖制勝萬全哉夫自古名將以整暇成功者不勝屈指而居今日言練兵尤以整暇爲當務之急蓋古之所爲戰具者遠則弓矢砲石近則劍戟戈矛而己火器既行弓矢盡廢而惟以鎗砲爲制勝之具大砲利於遠擊小砲利於近攻洋鎗利於近擊其及遠里數皆有一定之則如此砲之力足及百丈必以七八十丈爲用則藥力有餘可以洞堅穿厚百丈内外即多下墜之勢雖中亦屬無力所謂强弩之末勢不能穿魯縞者其理相同至於洋鎗式樣既屬不一力之遠近亦復各判苟我之鎗砲不足以及敵人而先倉皇施放皆爲虚糜軍火無補於事西人製物恒尊勾股西砲之多命中者非僅恃千里鏡也演放悉合法度故也當兩國對壘之際相距較遠彼此皆不開砲必度我砲之力足以相及始行轟擊其用鎗也亦然故能十中七八今中國臨敵倉皇一遇敵人不辨其爲大隊小隊不辨其爲遠爲近不辨我鎗砲之力足以相及與否遽行开放及敵人既近軍火反罄敵人遂有以乘我之隙中日用兵之際各軍有以軍火不繼紛紛告敗者不一而足豈非譁囂鹵莽有以致之乎爲今之計無論海軍陸軍凡砲之食藥多寡彈之輕重大小均須合式此砲之及遠幾何此鎗之及遠幾何均須查明平時操演精熟臨敵之後不准輕於施放待敵既近鎗砲之力足以相及然後相機施放則發無不中我有以制人而不爲人所制矣然當兩軍相見之際而能從容不迫非有整暇之功烏足以及此故全在爲將者平時以整暇訓練之臨事以整暇督率之處以堅忍持以鎭静從容指揮不失常度然後可安衆心定衆志然整暇之術亦非能矯情鎭物也必先爲將者綽有主張主張既定物不能移可以試之震蕩而不驚可以試之紛紜而不擾由是三軍之士見吾將之從容如是也莫不有所恃而不恐有所依而思奮衝鋒陷陣殺敵致果而無難矣夫雖有非常之士善用之則爲虎不善用之則爲鼠當世言練兵者亦善其所以用之之術而後可哉 
[高麗近事]  
　　韓城采訪友人云朝鮮國主下教令明年改年號曰建陽○又下教令曰朕先斷髮爾衆庶能體朕之意其亦斷髮此令下後大院君大不稱憲各大臣慫恿之不應大約大院君一人决意不從也○韓主命原任内部恊辦改爲内部大臣原任法部恊辦改爲法部大臣○韓京事變連累之各罪犯兹輕裁判官定罪宣告李道澈林最株二名死刑安鋼壽李戴純等四名懲役三年杖一百終身流刑其他二十三名無罪釋放○大院君之孫李俊鎔由朝鮮至日本留學伴以魚允迪朴庸和二人年均弱冠以外又從人二名西歴本月三號乘筑後川丸抵神户翌日乘汽車赴東京○韓王定於八號在王城舉行閲兵禮身御洋服乘馬親臨 
[扶桑新語]  
　　日本來信云東歴一月六號日皇就宫中大開新年御宴是日自各親王以迄各省大臣樞密院議長顧問官陸軍將校及相當官并各國公使於午前十一點鐘先後入宫叅謁同賜御陪宴至午後一點鐘而退○武兵第一旅圑長陸軍少將大勳位功三級伏見貞愛親王奉命往俄國賀俄帝即位定於二月是旬首途取道法京巴黎轉赴俄都聖彼得羅堡事畢復作他國汗漫游豫定年内回國 
　 
[漢皋火警]  
　　漢口采訪友人云邇日黃孝一帶飢民相約至漢皋就通濟門外結茅棲止見茨蝸舍一望如林上月二十九日之夜二更時某飢民家不戒於火回禄神即應召而至長驅直入如風捲浮雲幸飢民中有具急智者亟取水向火中亂灑火勢遂漸漸式微然茅屋十家己立即化爲灰燼矣 
[南徐梅信]  
　　鎭江友人來信云當日人肇釁時江海防務戒嚴馮萃亭宫保奉　命督率江南防務於今春統領常勝萃字十營駐防潤州刻下和約己成奉旨裁撤萃軍五營宫保於上月二十八日給發餉銀並飭右軍三營統 
 
 

Page 2

 
 
領及中軍前營左軍後營兩管帶呈繳各營軍械一面派員點收至二十九日署兩江總督張香帥派駕時斯美兩兵艦赴鎭以備裝送勇丁下午兩兵艦行抵京口在蒜山下椗本月初一日由地方官雇駁船多艘將各勇載至蒜山駁上兵艦其時總理萃軍營務處蔡麗勛太守深恐各勇在街市間滋擾督率親兵多名躬往各處認眞梭巡鎭城文武各官亦在江干彈壓地方頗爲安靖午後兩兵艦始鼓動雙輪隨大江東下將各勇載回粤東俾得各還鄉里重事耕桑各軍士雖未身臨大敵然亦操演多時將來有事之秋似不難招之而來仍當爲　國干城也○日前南洋大臣張香帥遴委德員馬君悦戴君維禮即補知縣汪大令至鎭江一帶相度地勢興築鐡路上月二十八日下午馬君等乘輪蒞鎭假某洋房暫駐襜帷次日清晨戴君馬君暨汪大令均乘輿入城詣道署投剌晉謁吕觀察迎入西花廳欵以西式茶點晤談良久興辭而出三十日馬君等督率洋匠由牌灣至句容一路丈量地址丹徒縣宗大令派差役多人伺候保護並先傅諭附近村民地保人等當查勘到境時勿許阻撓滋事致干嚴辦其所勘之路將來如須購田概照民價由官酌量加給如墳墓房屋有碍鐵路之處一律遷讓云云嗣聞將所勘之路每百步插一木樁以爲標準經行之處民人多結伴來觀日内將句容一路勘畢再由句容一直勘至金陵然後到省將情形禀覆核辦○鎭江金山河淤灘最多自洋商通埠以來始經開濬以爲停泊船隻之地近今數年該處人烟輻輳市肆喧闐加以木行林立分設河之左右尤形熱閙今秋有巨商仿照西法設立股分在斯處西首開設紡紗機器廠購得地數十餘畝現己鳩工庀材大興土木約在明春房屋方可告成又鮎魚套由頭擺渡直至江邊一帶約有地百餘畝亦經巨商等購成聞新造機器織布廠所有工匠約由江北雇來己於上月二十八日開工他日兩廠落成商務定有起色矣○有某氏婦徐娘半老丰韻猶存在城外三元巷開設娼寮裁得姊妹花數株高張艶幟中有雛妓名翠香姿容既艶若朝霞而裙下雙鈎尤纎不盈握固花叢中之翹楚也并聲價自高尋常大腹賈罕與相見惟一二名流平日之心心相印者始得入迷香之沿聽枕上晨鷄每當月夕花朝湘簾低捲間招燕子細訴春愁蓋别有會心非樂於勾闌中求生活者與某甲交獨密早己盟山誓海約定白頭乃上月二十九日有孫某者年逾弱冠風神秀逸慕翠香之名來兹訪艶翠香見其年少風流遂屬意新知頓忘舊好清談既倦芳意徐牽翦燭留髠薰沓送煖方謂劉阮天臺無此佳遇及晨光既動孫殷勤握手而别豈料春光漏洩被甲偵知不覺忿火中燒奔至翠香處吵擾不休復將房中各物搗毁净盡翠香遭此挫辱遂潛購阿芙蓉膏和酒吞服迨鴇婦知覺急覓方灌救無如服毒己深施救無力遽爾香消玉隕未出火坑遽登鬼籙未免收塲之太苦矣 
[築路博聞]  
　　杭垣訪事友云現在風聞有西人某欲於大關外租界之旁築一馬路由猪兒圑之西經石塔頭以逹西湖爲暇時遊玩之計惟在租界以外未識大憲能准行否耶 
[琵琶韻語]  
　　廬山之案己迭登報章道憲誠觀察率同九江府尹西庚太守江防廳曾葆農司馬德化縣慶西垣大令會同英領事雷君夏伯妥籌熟商毁去前契換立新據訂定界石註明上下横直丈尺議定每年納地租若干兩造悦服在押之人取結完案開釋矣○關道憲誠果泉觀察札委于蘭軒嚴鴻波兩少尹稽查兵輪船均於日内到差江防廳曾葆農司馬森溎蒞任以來勵精圖治道憲委辦洋務發審極能細心推鞫輿論翕然又於夜深出署遍查城廂内外雖風雪亦不稍懈商民德之○前署德化縣彭星階明府騰瑞廣東人道憲以其熟悉洋務委同曾葆農司馬會辦洋務發審○飛虎營什長李某與某校書有嚙臂盟因龜鴇趙甲與孔乙釀成命案妓遁迹至李家躱避所有舊相識之某丙見之遂入李之室爲李所斥丙於當夜持白刃搥門尋釁適何芙卿叅軍德藻查夜至此喝住飭將李送管將丙送縣丙磕頭如搗蒜願出具自後不敢滋事甘結邀恩交保叅軍頷之即將妓驅逐出城不准逗留潯地○前月廿四三更後有三五少年在張官巷某半開門家争風吃醋勢甚洶洶適方茂齋少尉查夜過此喝令拿下始抱頭鼠竄而散 
[冠蓋盛儀]  
　　荆州恊近歸岳州鎭標下水師營也駐紥石首對岸楊河腦署長江提督彭紀南軍門月前巡至恊營閲水操告竣隋隨坐官舶上駛荆沙計程一百八十里初七日己刻抵埠維舟上米廠即荆江後營砲艇屯集之所統帶該營黃叅戎恭迓節麾設東西轅門排成甬道惟此營爲捕盜而設歸荆南道節制未入水師標不在閲操之列軍門當乘肩輿入滿城至荆州將軍署拜會祥軍憲迎入花廳晤談良久興辭而出軍憲旋排小隊往舟中答禮翼日東方初明即揚帆下赴岳州度歲聞此次軍門駕臨係有要公與祥軍憲面議也 
[襟上酒痕]  
　　杭州采訪友人云浙江提督張奎垣軍門因公赴省旋於上月二十五日親往撫署及各處辭行二十六日排隊出城至上馬頭登舟回寍波防次省防統領李鎭軍暨杭恊林副戎中恊趙參戎率同弁勇前詣江干親送○每届仲冬好善官紳例必開設粥廠四處每日給粥二次每次煮米一石今年米價昻貴貧民就令者幾倍於前現由紳富捐增米石正上月二十日起每次加米五斗以惠窮黎 
[節儉可風]  
　　杭州訪事人云藩憲龍仁陔方伯崇商節儉悉屏虚浮在署常服布袍出門時前導執事僅銜牌一對旗鑼傘扇而己家丁概不准穿綢縐署中書吏向來衣服誇多鬭靡者今則概從儉約杭人近時風氣專尚浮華得藩憲以表率之庶幾上行下效頽風或可挽回乎 
[旅順近聞]  
　　烟臺采訪友人云盛觀察告退後乘某輪船赴旅順口聞因是處日人業己退出所有船塢及各項工程須前往勘騐也○旅順口日人刻己全行退去宋祝三宫保帶領勇丁三十營倍道到防屬下馬軍門三元則統領數營分札大凌灣至嵩武軍前次拔往之三哨今己一律撤回矣 
[火匪解縣]  
　　漢口采訪友人云屠户某甲黃陂産也僑寓漢口萬安巷之西上月下浣某夕夜闌未寢兀坐沈思側聞窓外嗶剥有聲拔關逼視但見左鄰一道茅龍在火光中凌空夭矯乃立情元冥使者爲之驅上九天甲固常山舊侣膽包於身者也知係匪徒貽禍小立暗中以待越時果有一彪形大漢彳亍而來年約三旬許週身著黑衣裝束一似瘟神横樣手中灼灼有光挨身近右鄰茅舍舉火以燃甲遂飛步直前乘其不意飛一腿踢之大漢玉山遽頽甲急呼家中人恊力擒捆解送仁義分司請懲司官許鑫齋二尹堂訊時大漢裝作瘋癲百般胡閙二尹以案情重大難任仔肩旋即解送漢陽縣請訊至若何發落尚未詳知也 
[維持圜法]  
　　湖北藩憲王芍棠方伯自抵本任後軫念時艱於弊無不除於利無不興遐邇士民同深感戴兹武漢三鎭圜法日壞錢價陡高爲近來所僅見惟是錢根過緊民生日計不無因之吃虧在錢市中人以爲來路壅塞致有此舉似末如何然而乘風漲價壟斷居奇究所不免方伯有鑒於此思欲權雙而更張之爰出示諭照録如左爲剴切出示曉諭事照得鄂省市面日壤錢價日昻本司再綰藩條心竊憫之武漢自經兵燹後每錢一千只銀五錢上下邇竟漲至八錢殊堪駭異欲思驟平市價以裕國帑而利民生籌畵再三恐猶兒啼而止其口是非嚴禁私燬私販以塞其流不可且鄂省創鑄銀元原以濟制錢之缺現在己有成效業經本任督部堂張兼護督部堂譚奏准完納厘金關税隨同市價漲落一體行用疉經示諭在案兹經本司訪聞有等奸商富賈販運大批制錢出售他省及不法工匠私行鎔化鑄造銅器以圖重利由是制錢漸少各錢鋪亦因之故高市價異常抑勒官商維艱兵民交困不再亟圖整頓其何以重圜法乎且值歲歉百物昻貴任擡居奇則市面贸易均有妨礙合亟出示曉諭爲此示仰闔省商民人等一體知悉自示之後各該錢店倘敢仍高市價異常抑勒奸商富賈販運制錢出境銷售及不法工匠鎔鑄銅器以圖重利仰各該地方官隨時密加確查如有前項情弊立即嚴拿照例詳辦本司言出法隨决不姑寛其各凛遵勿違特示按此示出使各錢店一律凛遵刻下錢盤稍退誠地方商民之福萬家生佛敬爲方伯頌之 
陡高爲近來所僅見惟是錢根過緊民生日計不無因之吃虧在錢市中人以爲來路壅塞致有此舉似末如何然而乘風漲價壟斷居奇究所不 
 
 

Page 3

 
 
[甯郡天時]  
　　甯郡久愆雨澤農民盼望情殷本月初二日下午陰雲四合入晚雨師惠然肯來滕六君亦乘興而至旋即融化惟尖風剌面寒鼠逼人不知何日大沛祥　以慰民望也 
[胥臺雁帛]  
　　蘇州防事友人云近日於黃昏後咸見西南角有異星一顆其光不甚明亮光芒下墜如巨箒約有二三尺之長閲一時許即不見質之天文家不知主何朕兆也○蘇垣有渾名京貨阿四者著名牌九司務也以其幼時曾作貨郎兒故得是名生平專以誘賭爲務并設黃局以騙人受其愚而傾家蕩産者己不知凡幾矣出入花柳之塲駿馬輕裘裝潢顯赫不知者必爲宦家子富家郎也閶門内某當鋪子某甲售去房屋一所得價洋一萬一千元阿四得悉之下即設計誘至某娼寮酒地花天與之賭博甲輸洋七千元又某珠寳鋪子某乙亦被黃局輸去洋六百元此皆上月間事而僅以巨者而言也以外猶指不勝屈下旬之某日阿四稳坐輿中顧盼自雄至某娼院尋歡行至倉橋浜突遇某茶肆主某丙將其一把拉出飽以老拳聲稱若不還我番佛五十尊决不干休蓋丙亦曾受其局騙者也旋經某丁力爲假勸令阿四償還丙洋三十枚約定翌日交付届時丁向之索取詎阿四大聲曰我既非盜又非竊彼情願與我賭博明明輸與我者何得藉端拆梢耶言己拂袖而起置某丁於不顧丁不覺忿火中燒偕内覔見阿四於某飯鋪向之理論羅唣之餘傍人皆己洞悉於是一哄而上將阿四圑圑圍住詎阿四手叚通天暗使人倩某縣差夥五人前來保護霎時間但見差輪五乘么喝而至聲稱拿人於是丙丁等不敢與較乘間避去内愈思愈忿立繕禀詞投某巡局控告阿四得悉之下亦繕禀央某紳子入某縣署代遞禀帖詎縣尊明鏡高懸絲毫不能朦蔽當閲禀之下哂謂某紳子曰此人係著名牌九司務也本縣久仰其名本欲訪拿究辦渠反敢揑詞控人乎遂擲還不理某紳子抱慚而退嘻如縣尊者誠不愧爲民之賢父母矣○地名花七里者常熟東門外之小村落也瓦房茅屋錯雜其間村中有戈姓者素以耕種爲業家僅父子二人勤儉自持尚堪温飽上月下旬某日有鄰村世交某甲詣戈處索取舊負時戈適外出僅其子一人守户甲見戈子無以應命即出不遜之言百般羞辱戈子年末及冠少不經事一時受甲辱詈羞忿難忍竟於甲去後潛購阿芙蓉膏四錢和燒酒吞服迨戈歸早己毒發見子在床頭呻吟翻側細詢之始知緣由慌心倩人設法灌救　服毒過深且在鄉間苦無良藥遂延至天明而氣絶矣 
[告示照登]  
　　特授九江府正堂隨帶加二級紀録十次尹爲出示諭禁事照得民間完繳錢糧均須制錢交納市廛百貨贸易尤賴以資行用必使錢價持平方能商民互有裨益潯郡爲通商碼頭水陸要道平日之價值固無一定而從未有錢昂銀賤至此時之甚者推原其故各省之私燬私鑄日多圜法益見其壞則制錢之匱缺更甚巨商大賈則庋藏以遂龍斷之謀挹彼注兹則販運以求蠅頭之利於是各埠俱己示禁不准運錢出境來源既梗去路未防以致缺錢日甚錢價日昂實與國計民生兩有關碍若不嚴行禁止殊無以慰商情而愜民志除諭飭各錢業議平市價設法運錢來郡俾通周轉並移行局卡暨札飭該縣嚴密訪緝如有私運出境以及私燬私鑄之人立即拿獲究辦仍由縣一體示禁外合亟出示曉諭爲此示仰闔郡商民人等知悉自示之後爾等不准仍前販運制錢出境即有要用須帶錢出外者至多不得過五十串如逾此數一經拿獲即以私販論定將其錢充公仍從重懲辦决不寛貸各宜凛遵毋違特示○欽加同知銜賞戴花翎署德化縣正堂加十級紀録十次慶爲出示嚴行禁止事照得官板制錢乃爲國家至寳務須街市流通豈容藏匿販運今聞化邑市鎭錢鈔日缺兼有攙和沙壳行使推原其故皆由外來不法奸商貪圖漁利任意販運以致市面蕭索錢價日漲私錢因此混雜實爲閭閻之害若不即行示禁曷足以儆效尤而安地方除飭差嚴密查拿外合行出示嚴禁爲此示仰闔邑錢業以及諸色鋪户商賈人等知悉爾等須知錢鈔爲街市行用之物奸商販運律禁森嚴豈能稍有過犯自示之後遇有客商來潯販錢一概不准兌給務使奸徒無利可圖街市錢鈔日形暢旺閭閻得以又安倘有不法鋪户仍敢貪圖微利擅自兌易販運出境一經查實或被告發定即拘案從嚴究辦本縣令出法隨爾等勿稍嘗試各宜凛遵毋違特示 
[宜昌武試]  
　　宜昌采訪友人云歲科兩試文童業經事畢上月二十三日學政在貢院中試步箭旋赴箭道試箭牌示步箭中三枝者方准彎弓躍然 
[甬試十一志]  
　　甯波府程太守四覆鄞慈奉鎭文童案己於前月三十日頒發示期初二日五覆計鄞縣共招取一百名慈谿五十名奉化六十四名鎭海六十五名案上前列姓名録下鄞縣林楨三袁覃周運謙張壽鏞郭敦壎王瑋陳冕瑞童詩諧張壽鎬周宗鎬吴祥麟陸延康李士英詹守綸郭澄茅雲瑞凌信源凌震南鄭星煥鄭仰僑金琅張顯清水鏡清顧人楷曹爾章張紹騫桑苞勵紹祖王謀道高振霄湯秉哲張傅鋐胡炳輝邱賢濤廖壽慈陳受謙孫廷諤柴錫章李藩沈家芬王文鼎郭佑清余清樾謝晉施兆瀚林崇熙陳鼎辰厲繼唐徐振慈谿鄭世璘虞祖舜趙家藩馮保英孫師壽周兆勳葉秉成馮保謙周冕陳士逹柳韶成馮宜林袁玉麔王履中葉秉良戎樹德馮學洙錢保和李桂芬潘日均奉化等景崧蔣紹麜宋榮卿張肇脩毛其䎖包芝堂鄔斐章田慶平張贊清陳鍾嶽曹森周賓孫球環張斅顧朝賛汪祥鏞張瑞琮管蔭清李德明毛永先鎭海王鴻庠倪承燦唐鶴峰王啓謨張丙旭林景翰金駿聲夏祖舜鄭銞沈壽祺朱貽珪周崇錫袁采南施慶祥王子藩金賢黼劉承本朱季耘周蔭祺胡覲勳 
[老翁排難]  
　　杭州采訪友人云上四鄉定南等圖田畝大半爲城中人之産有某甲者佃田較多每當收租時業主須先與之講論其餘名農户皆依此輸米無事多言本年夏間天時亢旱收成較歉甲遂藉口天災抗租不納與衆約定如有來收租者當羣起攻之勿令有粒米收回本月各業主紛紛下鄉與甲講論斗斛甲云今夏旱荒田苗枯槁以致顆粒無收如之奈何正在開談間忽有佃户數十人一擁而進謂今年如此奇災我等刓肉補瘡備嘗困苦爾等尚欲收取租賦是直置我等於死地矣言畢或用泥塊或用枯草紛紛抛擲收租者祗得暫至袁家浦地方某府安歇商議回城遞禀請縣主簽差彈壓其地有一老翁素爲鄉人所信服再三勸阻願出調停乃向各鄉人開導再三曉以利害鄉民中亦多懼見官府咸歸各於甲其亦恐禍及己乘間避開遂由翁議定每畝完租一斗五升大衆皆唯唯應允收租者亦無不樂從如此翁者眞可謂善於排難解紛者矣 
[汲水争閙]  
　　杭城自交冬以來少雨久晴河乾井竭家有食井者尚可自給否則均向路中官井汲取馬市街有井一口左近居民終日往汲以致枯乾必待清晨及晚間始能有水有何姓纸坊於上月廿八晚間命學徒夥友十餘人備具擔桶前往取水適有張姓者亦雇水夫阿一往彼等候多時未得一汲阿二等久心急謂之曰此處官井不能供汝一家所需將其吊桶奪住何等自恃人多亦不相讓口角之餘繼以用武鄰右人等沈惡何之所爲井中每被汲乾遂羣起攻之齊至訪坊理坊主見勢不敵因允點燭謝罪并出錢五百文爲阿二壓驚其事始寢 
[水龍盛會]  
　　杭州二聖廟水龍係錫箔業中所建經費充足所製器具既精雇用人未亦衆每當救災之時輙踴躍争先本月廿七日在廟祀龍人夫齊集計有一百數十人之多午後出門舁龍巡街頗爲熱閙一路觀者亦形擁擠晚間在廟設集飲讌至二砲時始散 
[防範維嚴]  
　　沙市章華寺即古之章華台也旁有沉香古井可稽僻處一隅荒凉特甚偪近太師淵中横長堤右多岐路皆與闤闠通時值隆冬宵小易於潛藏最重防守統帶鎭南後營劉麗生游戎昔領全隊聚集晴川卾城兩書院者近只四五十名常川駐守其餘紛紛來此就寺門前築營門一道四圍環以土壘壘崇如墉内張布幕如行營式部下材官軍中主器則設帷幄於禪關内第一層每日逐隊而出刀矛雪亮操演 
 
 

Page 4

 
 
五花八門角聲嗚之入夜則刁聲與木魚清磬聲相攙雜吾知伏莽聞之瞻爲之落不敢出於其途矣 
[糧憲辭行]  
　　江蘇督糧道陸春江觀察日前奉南洋大臣張香帥札飭移節來滬考查江南製造局事屢登前報兹悉陸觀察刻因有事蘇垣定於今日回蘇昨日排道進城分赴各當道處辭行先至道轅黃觀察迎入花廳商談良久然後興辭至縣署黃大令飭丁擋駕 
[札查散勇]  
　　江海關道黃觀察接得臺灣來電知有散勇五十六名附永清輪船來滬資遣回籍即札法讞員鄭大令立飭會捕局缐勇恊同包探至金利原碼頭彈壓 
[諭保催漕]  
　　本縣冬漕業於上月廿四日開倉徵收己現前報日前黃大令諭飭糧差傅齊各圖地保集於署前聽候諭話昨日大令因公務紛繁未遑傅案諭話即飭門稿傅諭各地保著於本月初一起至年終爲止將冬漕一律掃數完納不得觀望遲延如果速完踴躍定予賞賚疲玩不交者亦即提案從嚴究處不貸 
[可材難顯]  
　　本縣黃大令昨日公出回署時有施某者手執禀詞在大堂攔輿呈禀聲稱現住英界五福弄素習技藝能倣照諸葛武侯遺法尊造木牛流馮爲軍前應急之需兹當時事多艱不愿湮没平生是以投請擢用當効驅馳以報知遇之恩於異日也如若不信請准面試等語黃大令閲詞諭曰爾藝太高署中惜無可用之處即將原禀交還施歎而出 
[滑倒轎夫]  
　　本城各處街道歲久欠修殊形凸凹行路艱難一遇陰雨滑濘如油頗有行不得也哥哥之歎己屢紀報章前日傍晚有一晶頂煌煌者乘坐笋輿應親串家招飲喜筵行經西門内莊家橋興夫偶一滑撻仰面倒臥轎隨攲側壓於身上受傷頗鉅轎中人魂飛天外喘息良久祗得另雇他人舁之遊南而去 
[買辦傷足]  
　　德生輪船買辦李某於前日下午由艙頂失足跌入艙底以致右足跌折經人舁至同仁醫院求療未知能免殘廢否 
[客棧失金]  
　　有某甲者其父曾爲顯宦以故坐擁厚資近携黃金來滬欲製時樣首飾僑寓三馬路春申福客棧日夕遨游於花天酒地其樂無涯前晚回棧時查知失去小籃一只内儲之金約值銀一千餘兩四處找尋無著因即據情報諸捕房捕頭令某包探至棧查勘一周允爲追緝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漢上題襟]  
　　有操魯班業之甲乙二人素相友善同在漢口之永興橋某坊傭工初尚相安近不知因何隙末兇終彼此竟復尋釁甲性請　暴立持利刃將乙擊傷越時遂斃坊主恐禍及己將甲扣住交保後經街鄰等出塲排解急倩孔方家兄爲之幹旋其事始寢○國家山河百萬里産銅獨雲貴等處爲最精漢口地當來往通衢凡貢銅入京者船必取道於此聞前嘉慶某年有雲南銅船一號乘風駛進漢陽康王廟之江口榜人偶未防範其船頓遭覆没事己遥遥數載方謂如海底明珠矣詎冬月初旬某日有漁父扳罾於此忽爾罾起雲銅若干兩上有斧印鐫嘉慶年月字樣某知係貢物不敢私藏持報漢陽縣薛邑尊閲視事登時税駕江濵飭善泅水如俗所謂水猫等人者逐日入水摸索現聞陸續得銅不少因念銅頑物耳猶且升沉有定非其時不出問世何况我輩之靈於物者乎雌伏雄飛竊願有志者無隳其志可矣 
[鄰移憐緝]  
　　本縣黃大令扫接准南匯縣王驛生明府移開敝縣十九保八十六圖地方有上海縣職員黃雨佳墳墓葬在該處東坻田内詎十月廿九日夜被匪掘塚拆槨將棺蓋撬損竊去白玉翎管一根白玉扣帶頭一件蜜臘朝珠一串銀表一隻綢棉被等物當由職婦黃楊氏喚同地保張松濤投報到縣據佃户通知看明等語往查屬實報請勘緝等情據報後立即會營勘明尚未顯露屍身隨即飭捕嚴緝誠恐逸匪潛匿鄰境除移營恊緝　行黏單移請飭捕　緝並請轉移前途各縣一體恊緝等由黃大令閲看後立飭捕投赶緊密緝務獲解究 
[英界公堂瑣堂]  
　　一百五十六號華捕解在途口角之俞金盛周士金請訊屠别駕飭差看管候示○許申甫扭忻元華至案訴稱兒子由州忻伐文定某姓委爲妻現將迎娶過門忽爾悔議别駕飭將忻交差暫押候訊○陸福生陳阿江均婁人子尚近因寒威凛冽以致僵臥通 
衢二百四十三號華捕見之舁送公廨别駕飭送樓流公所留養妥爲醫治　　　　 
[法捕房瑣事]  
　　候補縣某君因公來滬附招商局江孚輪船抵埠爲長江著名扒竊劉正元窺伺欲試其　筮探囊之技爲家丁當塲拿獲擬送捕房懲辦適有泰昌棧接客夥錢阿林在旁僞稱係法包探夥某君即交伊帶回其時通班探夥均在碼頭巡緝錢恐干未便即雇杉板一艘從外擋摇出將獻俘於英探事爲法探所聞立派探夥至洋涇浜守候待其登岸將劉拘獲解入捕房錢阿林見勢不佳當即逃逸捕房略加研詰命押候解送公堂請問官究懲○城内水烟筒作夥某甲失業無聊向舊貨攤上收得破水烟筒二隻用插白藥洗刷在途求售鄉人某乙問價若干甲索洋六角乙即應允以囊内空空約甲送至某處取錢適爲西捕所見形跡可疑將人贓一并拘入捕房經捕頭研訊甲供認前情并稱作主肯來具保捕頭命押候覓保 
[美捕房紀事]  
　　粤人陸阿左虹口賭徒頭日也包攬規進欵甚大前有賭徒張阿唐經黎副捕頭訪明確實飭探拿送英公廨奉讞員判令發回捕房管押一年陸至張妻某氏處聲言須費銀洋二百元可以兩月之内保釋氏受其愚措付英餅一百五十枚守候佳音詎至兩月以來查無音響始知受騙日前投英界老巡捕房控告麥總巡即咨飭黎捕頭嚴行查核諭氏投控虹口捕房捕頭詰其可有見証氏以爲所有見証均屬賭徒碍難明指捕頭以其既無証據不應冐昧越控前晚將氏拘禁捕房限禮拜一送廨訊究想不難水落石出也○裏虹口寳昌絲棧支更夫吕宋人某甲投捕房控發牛奶之某乙竊取鍍金對時表一枚捕頭飭探拘乙至捕房詰問之下以控竊無憑當即釋出昨晨乙又往發牛奶被甲扭住謂其竊取洋銀一枚即扭送捕房捕頭令暫行看管遣包探張阿五稽查究屬是否圖竊再行核辦○縫工童某住乍浦路開設成衣店流氓某甲倩製棉袍一襲童以其前次囑製衣服工值尚未到手遂以無暇辭甲會意飲恨而去前晚糾集黨羽守諸户外童出欲小遺衆一擁上前拳足交加一若雨下直至遍體鱗傷始哄然散去童匍匐在地不能轉動後經巡街捕到來舁至捕房捕頭飭送同仁醫院醫治即諭各包探查拿流氓送解○昨報包探石金榮拿獲積竊王阿二一名經捕頭訊悉曾竊怡和洋行之小火輪司機丁壽根挫刀衣服棉被等物其贓售與五福弄曹姓冷店因於昨晨派石探將收贓之曹德發拘至捕房押候送廨訊究○前晚楊樹浦四百十九號門牌某甲家被偷兒穴壁入内竊去衣物等作不計其數於昨晨投告楊樹浦捕房費副捕頭即由德律風知照虹口捕房派包探石金榮前往查緝 
[江西官載]  
　　十一月二十三日補用縣黎開湘禀謝拔委一次行知趙峻禀銷驗收江軍砲船朱紹文解漕折進京通判史保恆由京解釐金回署撫州都司李人太都事回○二十五日南康府王錫三禀浙江蘇候補道劉秉楨由金陵回同知陳正笏解漕折進京南昌通判閻慶良查勘南新荒地候補縣陸垣新建鄉公幹回從九張玖往奉新等縣催地丁童先吾由上高催税契回徐方震由椁樹損貲回王嗚鏞由南城催地丁回丁方穀由義武催漕折回指分補用縣張學勤繳照係安徽附貢生從九梅兆業東到係江蘇人○二十七日翰林院饒芝祥拜會兵部武庫司學習筆帖式榮椿由京來江補用府胡乃鈞由撫建分局來省興安縣何紹琛卸事清理交代回巡檢徐以道由校江管縣催道欵回府照范啓興由奉新等縣催漕折回　蔭珍由廬陵等縣催漕折回指分府照汪嗚猷繳照係安徽人前幫帶象山水雷營把總馬廷樹由金陵來江○二十八日刑部主事履子椿由京回泰和籍補用府王景沂卸辦吉安分局回檀球日湖卡解釐金來省通判范啓恆由撫州公幹回知州凌祖穀由義甯渣津緝私卡來省緒成解關餉進京王金元解五批漕折進京鄧祥霖由吴城解鹽課來省彭瑞麔由義甯鹽卡來省廣信通判艾廷楝由許灣緝私卡來省典史婁燭幫辦瑞臨分局候補縣黃傅裁解餉往金陵未人桃　第收袁州府屬催地丁回縣丞湯啓文由豐城等縣催地丁回劉瑞聰由金谿等縣催道欵回李桂衡由弋陽等縣催屯糧回龔志霄由袁州催雜欵回 
 
 
 

Page 10

 
 
   
 
