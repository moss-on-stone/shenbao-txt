# 1912 - 204 - 4914169

 

Page 1

 
 
評論 
[勸告今之論事者] （東）（吳） 
事有事實焉非可嚮璧虛造也事有事理焉非可顚倒黑白也就事論事不於空中起樓閣不於題外尋文章憑我良心以爲判斷則其言論乃有根據而價値尊價値尊斯信用昭矣我輩忝處指導輿論之地位全恃名言至理崇實戒虚以誘導人民之心理而歸於一致若僅憑感情的作用蕩激偏私自我作古使讀者一按之事實事理而全不符合則徒失其信用而已信用旣失此後卽有正當之言論他人亦將以其毫無價値輕之而絲毫不能影響於社會夫以指導輿論之人日日發無信用之言論雖力竭聲嘶曾不能博社會之一盼則豈非無聊之甚者哉 
　　交友感情的集會結社非感情的朋友之交用情無極愛嬖之袒護之雖强跖而爲惠指墨而爲孔不失其爲交友之道不過人與人兩個關係而已集會結社者因其宗旨目的相同故集多數之人而組織一同意機關純乎事的關係非人的關係也若此機關之内之人抱其宗旨目的以進行而他機關有出而排阻之反對之者則必盡其本機關之作用與之對抗以冀擴充其宗旨貫澈其目的理固爾也使僅僅爲個人之行爲私德之出入不能因我愛嬖而袒護之黨者黨其宗旨目的不黨其人一機關中而有害羣之馬方將鋤而去之以保其全羣之名譽必强辯而右袒焉不但不足爲一人利且將爲全羣羞也故宜先就事實而研究之繼就事理而推闡之就事論事憑我良心以爲判斷而一方面惟注意於宗旨目的之進行則聞者方推服此一機關之光明正大而不肯以人廢言也今之論事者往往昧於此義抛却事的關係而拘牽於人的關係此其所以不免於謬誤也歐美各國未當無黨派未當無劇烈之辯爭至於眞理旣明事局旣定則但處於旁觀之地位以監督其行動而不復有意氣之爭報復之心及揑誣挑剔種種喪失道德之事盖理理者就事體之實際上研究而出公是公非自在人心目中不能以寸管爲轉移也指鹿而爲馬堊白而成黑紀取便於已說者以强爲之證雖可欺盲一時庸闇之耳目而天下不盡庸闇者徒掁喪其論事之資格而已况我中國今日兵事方定國本未堅言論龐雜小之足以引起國内之紛亂大之且將惹起國際之毒潮全恃有指導輿論之責者討索至理發爲名言以約束齊民之心理而歸於一致或有從早恢復秩序之望則我輩之責也若夫憑藉一機關之勢力指反對者爲大逆輕則率衆用武重則通電飭拿以濟其辯力之窮是導民以亂也是法律尚不足以約束其行動之範圍宜其論事之恒出於範圍之外也記者此言井無黨派關係祗以國勢日見屮危言論界惟日日爲醉漢之喧爭潑婦之謾罵而於西北之風雲財政之紊亂反置諸不論不議之列是坐待國家之亡也指導輿論之謂何我是以願論事者此後宜從大處落墨毌因一人一節之激而再浪費筆舌也 
要件 
[省議會選舉法草案] （續） 
　　第五十條複選監督應於七月二十日頒發選舉告示載明左列各項（一）投票所地址（二）投票方法（三）投票日期（四）複選當選人額數 
　　第五十一條複選以八月一日爲投票日期 
　　第五十二條第二十三條至第三十九條之規定於複選舉用之 
　　第五十三條複選投票以得票較多數者爲當選但以該複選區應出當選人額數除各初選區當選人總數將得數五分之一爲當選票額非得票滿該額以上者不得爲複選當選人 
　　第五十四條第四十二條至第四十七條之規定於複選舉準用之 
　　第五十五條複選當選人確定後複選監督將姓名榜示並將複選舉始末情形作成報告書會同監察員署名連同投票簿及有效無效之票紙確定複選當選人姓名及履　　一併申送總監三年以内保存之 
　　第五十六條確定複選當選人爲省議員議員由總監呈報内務部存案 
　　第五十七條左列各項爲選舉無效（一）選舉人名册有舞弊情事牽涉全數人員其裁判確定者（二）辦理選舉不　本制規定其裁判確定者 
　　第五十八條初選有前條情節者其初選爲無效複選有前條情節者其複選爲無效但初選無效者複選雖經確定一併作爲無效 
　　第五十九條左列各項爲當選無效（一）　不應選（二）死亡（三）被選舉資格不符其裁判定者（四）當選票數不實其裁判確定者（五）當選後失其資格者 
　　第六十條選舉無效該選舉區即行攺選當選無效以候補選人遞袖 
　　第六十一條補選以有左列各項情事時舉行當選無效無候補當選人議員出缺無候補當選人 
　　第六十二條攺選及補選其程序均依木法之規定 
　　第六十三條選選人確認有左列情事得提起選舉訴訟（一）選舉人名册有舞弊情事牽涉全數人員者（二）辦理選舉不遵本法規定者（三）被選舉資格不符者（四）當選票數不實者（五）當選後失其資格者 
　　第六十四條凡可以當選而不當選者確認有左列情事得提起選舉訴訟（一）被選舉資格不符（二）當選票數不實（三）當選後失其資格（四）當選人名次錯誤其可以爲候補當選人而不與候補當選人之列者固 
　　第六十五條提起選舉訴訟應自投票之日起以三十日爲限　　第六十六條選舉訴訟初選向初級法院提起之複選向地方法院提起之其程序依民事訴訟法之規定 
[附則]  
　　第六十七條本法與省制同時施行 
　　第六十八條選舉票投票　及當選執照格式以命令定之（完） 
[文官任用法草案]  
　　第一條文官任用分爲五種如下（一）特任（二）　任（三）薦任（四）委任（五）聘任 
　　第二條文官任用除特任官聘任官及别有法律規定者外均依本法行之 
　　第三條簡任文官由左列各資格之人中任用之（一）現任三等薦任文官及曾任三等薦任文这者但敎官技術官及依特别任用法任用之官不在此限（二）曾任簡任文官滿一年以上者但敎官技術官在職之年數及依特别任用法任用之官在職之年數除去計之（三）曾任簡任文官有本法　四條第一項資格者 
 
 
 

Page 2

 
 
　　第四條薦任文官由左列各資格之人中任用之（一）受文官高等考試及第者（二）曾任薦任文官滿二年以上者但敎官技術官在職之年數及依特别任用法任用之官在職之年數除去計之現任薦任拖事檢察官滿二年以上及曾任薦任　事檢察官滿二年以上者得任爲司法部薦任文官現任北京大學校及官立諸學校敎官滿二年以上及曾任北京大學校及官立諸學校敎官滿二年以上者得任爲敎育部薦任文官陸海軍將校得各任爲該部薦任文官 
　　第五條委任文官山基列各資格之人中任用之（一）受文官普通考試及第者（二）受文官商等考試初試及第者（三）受文官商等考试及第者（四）曾任委任官滿二年以上者（五）曾充各官署　員滿三年以上者 
　　第六條依本法第四條第二項第三項第四項規定任用各官非經文官高等考試不得任爲各項所指定以外之文官 
　　第七條凡官除法律定爲兼任外均不得兼任法律所定兼任之官僅給本官之俸但兼官之俸多於本官之俸時兼任中給其兼官之俸停其本官之俸法律所定兼任之官除法律定有津貼者外不得受津貼 
第八條文官服務規則以敎令定之 
第九條本法逢公布之日起六個月後施行 
命令 
[七月三十一日臨時大總統令]  
　　國務總理陸徵祥呈據印鑄局長兪文鼎呈請任命唐汝流爲秘書葉瀾羅超錢鴻業郭承緖爲僉事包學淵啓岡爲技正應照准此令 
　　任命王祖同爲河南布政使此令據河南張都督電稱省議會議員在議塲爲匪徒開鎗擊傷六人當時因病未能親蒞議塲查勘即飭藩司警道各統領馳往旋經拿獲數人發交嚴訊並將在逃笿犯嚴緝懲辦等語議會爲定法機關應如何尊重維護乃暴待闌入槍傷議員自非嚴加懲辦不足以爲法紀所有在逃匪徒應即從速嚴緝並將疏於防範之營警各員分别懲處以昭　戒此令 
專電 
　　北京電袁總統於昨日（三十一）起爲日皇明治服素二十七天並派徐世昌赴日爲弔慰專使 
　　北京電袁總統昨發兩電致日本政府一弔明治皇晏駕一慶新皇嘉仁踐祚電文甚長均極懇切 
　　北京電國務院今日（一號）决議與六國銀行團重議借欵問題 
　　北京電財政部接四川都督電 
川中現銀缺乏紙幣信用不堅商市危急請速設法接濟 
　　北京電中華銀行今日（一號）開 
始辦事 
　　北京電國務院提交之省制省官制省議會選舉法因尚須修正依法咨請參議院撤回 
　　北京電袁總統以烟台胡瑛上海陳其美均已撤消都督深明大義刻 
又分電嘉慰 
特約路透電 
　　北京電國務院昨日（七月三十一日）開會决議與各國銀行團重行開議借欵問题並定期明日與銀行團會商現已中政府將銀行團團所付墊款用途之証據照章交出故借欵商妥 
　　北京電袁總统提出之工商總長劉揆一各報皆稱爲多才熱心之共和國民惟劉爲同盟會之員該會議員能否准參議院通過今尚未可預决 
　　北京電喀喇沁親王已任爲蒙藏事務局長以繼那彥圖第那親王將於本月初九日赴蒙　　北京電袁總統擬派徐世昌爲中國代表赴 
日參列明治天皇葬禮 
　　北京電倫敦泰晤士報北京訪事莫理遜博士已允受袁總統政事顧問之任議定任期五年俟十月間由歐洲回京後到任視事此回博士推舉者極衆蓋各界華人以博士旣長於治事而又熱心中國情勢將來之有裨於中國必非其他外人所可及中政府雖久有聘用博士之意而直至報載博士有隱處澳洲消息後始直接至聘書於博士博士即慨然允諾毫不猶豫此必博士深具恊助中國之希望故一經物色即毅然直任去 
　　北京電中華銀行已於今日（初一日）開始辦事財政部已電致各省都督及釐局稅關郵局電局請收用該行鈔票該行目下僅擬發行五元及十元兩種鈔票 
　　北京電陳錦濤已赴抱斯登代表中國參與萬國實業展覽會 
　　北京電今日參議院集議討讑服式 
　　北京電福建都督孫道仁提出辭職書政府不允請其收回 
　　北京電據北京某報載稱孫中山已電告政府謂有唐鄺二人向江南製造局竊取烽彈乘輪北上請早嚴防帮當道已派巡警在碼頭守候緝拿二人 
　　北京電英文北京日報因華字報所載陸總理近在參議院演說之辭多有失實之處故載有短評謂此種紀載使人對於陸總理大起否認之意嗣後當登載確切之言辭而免受人批駁云 
　　成都電此間近來銀根厅緊政府紙幣流行甚廣致現銀罕有所見各銀行不肯收納紙幣代匯至滬故商人於售貨之時雖收紙幣而託銀行匯欵時不得不易現銀以致銀價乃爲日漲省議會議長現議减少發行紙幣之數而川省流行者已有五百萬圓之多 
　　成都電警務總監楊維於本月二十九日忽不知所往其突然離職人皆莫名其故並留書囑其書記代理一切事務至新總監履任而後已各會舘已派代表謁見都督訽問楊維離職原由並請卽行勸其復任支 
譯電 
　　北京電袁總統更集大軍於北京附近顯係預料京地將起新亂之故同盟會會員近來行動極形活潑聞有聨合推翻目下政府之意 
　　北京電倫敦泰晤士報北京訪事莫理遜博士令日（八月一日）已受袁總統之聘充當民國政府政治顧問博士定期星期二日赴英十月一日回京任事 
　　倫敦電英國下議院討論印度預算案之際印度部次官芒台格君宣言謂印度政府不欲縮小現所種煙之地且信中國今復裁種鶯粟實爲暫時之舉又曰中政府已向吾人聲明遵守條約吾人似亦不能提出違背條約之議此時欲請吾人與中國絶止貿易實未便照行蓋此種舉動將激動華人破壞法律故也 
　　約翰萊斯堡電德國殖民部大臣沙爾夫士現寓此間不認發起招運亞人至斐洲西南部作工之說彼意如須招用則德政府亦不致反對惟中政府能否承認所另限制之條件則無論何如皆不可必云 
　　君士坦丁電内閣總理在議院宣讀政綱内有决議與意續戰以至土耳其盡得與權利相合之條欵而後已議院遂投票表决信任政府同意者一百十三人反對者四十五人 
　　倫敦電英法意各報皆盛讚明治天皇勵精圖治發展日本文化使之成爲大　之功業倫敦日本使署吊喪之客絡繹不絶泰晤士報以明治天皇與維廉康克相比較且謂日本皇族與其人民失此可愛之君不列顚全國殊爲悲惜双信日本之政策不致因此更變英皇已電向日本新皇弔唁駐英日本大使加藤男爵告路透電社云英皇英后及皇太后均致吊唁英國國民對於兩國聨盟雖稍有異議然皆心贊其成此次亦同申哀慕令彼感激莫能名狀云德國官報均盛讚明治天皇維新之功業奥俄各報亦讚揚有加 
　　倫敦電鐵台里克郵船失事一案經茂塞貴族審訊現已宣布判辭謂該船觸撞浮冰實因行駛過速之故 
　　鈕約電槍斃警務員羅森塞爾一案拘獲之某犯曾於法廷發誓謂有警吏三員曾於上年合分賭塲及不法之會所所賂金洋二百五十萬元 
公電 
　　烟台胡都督電大總統參議院國務院副總統孫中山黄克强各報舘鑒瑛以久繫囹圄之身自去秋武漢倡義始冒鋒鏑繼贊共和形神交瘁智力久枯原擬在局稍定即行歸侍萱幃乃奉孫前大總統任命北方同志推舉督師東魯羽檄紛馳敦促戒塗辭不獲已受命於戎馬倥偬之際竭忠於南北統一之謀倉皇出師暫駐芝罘適省會官民水火新舊齟齬乞師求援飛章盈尺惟以芝罘民軍屢更節鉞商民蕩析閭里震驚何忍操同室之戈使兵燹餘黎再罹浩刦乃委曲調停幸免决裂嗣經迭請大總統另簡賢能藉謀統一旋慶新督得人芝罘久應歸併惟以四方義旅麕集一隅不籌善後之方必貽地方之害旁皇中夜請命北行待至墊欵之用途確定裁兵之計畫告成又値内閣動搖黨爭劇烈調停奔走久繫歸航昨夜離都返煙淸釐殘局現准本日取消督府解職南旋念自蒞烟迄今時逾半歲舉鼎覆餗憂勞日深茲幸彌縫駑鈍聊寡愆尤敢以臨去之身再效蒭蕘之貢竊以共和告成政局屢變中央徒擁統一之虚名地方猶存分離之事實健全之政府未立適當之政策未行對内旣組織不完對外自信用不固近且協約聨盟風雲四起瓜分之機如張勁努葢自内閣傾覆國家陷於無政府之下者已及兼旬雖然太平無事且爲亂階况存亡呼吸有如今日推原事始實出黨爭今日内閣雖幸成立運命之久暫仍視政黨之從違各國政黨之竸爭不越福國利民之主旨吾國黨幟四揭皆以本黨爲前提若擲國家於孤注濁流所至德義淪亡遂使黨員多逞一人之意氣排擊異已之進行攻訐傾軋舉國若狂於是賢哲趨消極各懷高蹈遠隱之心僉壬得專横克遂飛揚跋扈之志後患愈多國危益急夫以一國之存亡較諸一黨之勝負孰輕孰重愚夫所知况一事之勝利原不足爲一黨之榮一時之失敗原不足爲一黨之辱各黨領袖諸公或爲締造民國之英傑或爲富有學養之名賢務祈各蠲小爭共搘大局維持已黨之統一倡導各黨之提擕挈領挈網同舟共濟庶回國命於將傾且垂宏規於永久瑛行能無似肝膽猶存心所謂危不敢不告臨頴泣血神與電馳胡瑛叩卅一 
　　浙江朱都督電北京國務院鑒瑞以浙人承命督浙爲國家爲桑梓自應勉爲効力義無可辭第都督事繁責重總理軍民軍政一端瑞忝領軍師尚堪整飭維持或不致貽憂覆餗至民政重大不特諳練未深抑且今昔異宜查浙省現狀與往日締造之始迥不相同如休養民生整飭吏治恢復財政以及敎育實業諸大端在在胥關緊要均應切實進行而尤以財政爲命脈所關當此人不敷出庫藏屢空無米之炊患在眉睫稍涉因循立形潰决微特有負大總統委任之至意並無以對諸父老責望之深情現在省制尚未頒行遵循無自議案旣經公布動易牴觕着手之初艱棘萬狀再四思維深恐才力不逮百事叢脞犠牲一身不足惜其如全浙大同何蔣都督旣荷另行委任惟有仍懇收回成命另簡賢能以福全浙朱瑞叩 
　　北京國務院電杭州蔣都督鑒奉大總統令敬電悉服務賢勞稍事休養不日當可就痊渴盻速來望卽命駕等因合行電達國務院沁要聞一 
[新閣員通過時之八面觀]  
第二次新閣員通過已紀昨報茲承京友見示當日種種情形彚錄如左 
　　新閣員之直接提出此次提出之新國務員係由大總統咨行叅議院討取同意表面上似陸總理並未與聞此事者探其原因緣叅議院與陸總理已有意見恐由陸總理提出仍不能通過與大局殊有關礙故攺由大總統直接咨行該院云 
　　英公使之忠告前日英公使朱爾典君謁見大總統談及内閣組織之困難英使謂貴國現在情形實在可危若内閣再不能成立恐貴國不因專制而受禍反由共和而速其亡爲貴國政府計國務員能通過者則提前發表不能通過者則派員署理雖不能謂内閣已組織完全然較之今日無政府之狀態實勝萬萬耳 
　　叚總長之演說叚總長當日到院議長即宣布停止議事請叚總長說明叚總長登台謂現在國務員已經提出陸總理委託鄙人到院說明周君學熙前任鹽運使後辦銀行及開灤兩鑛公司於財政頗有研究故提出爲財政總長許君世英曾任司法官多年現任大理院院長故提出爲司法總長范君源濂辦理敎育甚久現辦臨時敎育會故提出爲敎育總長陳君振先 
外洋專科畢業又在東省辦理屯墾事務故爲農林總長蔣君作賓雖係軍界出身然於社會情形最爲留意故提出爲工商總長朱君啓鈐曾任警廳廳丞現辦津浦鐵路與外人經手之事甚多故提出爲交通總長現在内政非常危急外交又日形緊迫以及蒙藏問題借欵問題皆待解决此六人皆由陸總理商准大總統提出貴院希望諸君速予同意俾政府早日成立實爲國家之幸福 
　　軍警界之舉動軍警界前日晨錫拉胡同軍警會議公所本議决辦法數條擬定是日投票如再不同意卽次第實行及見票决之結果差强人意卽派代表挽留陸總理勉爲其難勿萌退志其他議决各辦法實行取消并聲明以後絶不干預政洽之事即前日演說最激烈之命鄧玉麟君亦擬於日内卽行回鄂矣 
　　新聞界之注意昨日席中中外新聞記者到者甚衆東西洋各報駐京訪員皆到院旁聽及開票宣布後皆紛紛退席通電本社報告中國新内閣將成立外人之注意亦可見矣　　各黨之態度昨日共和黨對於投票之結果甚爲滿意散會之後曾將昨日投票情形通電各支部其餘非同盟會派之團體亦無不喜形於色深慶内閣從此可望成立惟統一共和黨以平日之希望斷絶仍不甘心於陸總理昨日密議提出彈劾案聞其理由卽以此次軍界干涉政治之事爲第一口實耳 
[武夫酬酢政客之活劇]  
　　二十五日午後二時姜桂題馬金叙陸 
建章叚芝貴諸君招待參議員新聞記者及各政黨領袖到安慶館宴會主賓出席百餘人坐旣定陸君起立致詞略謂近日時局艱危迫切政黨各有政見我軍人無所用其調和各界各有天職我軍界尤不敢施其干涉惟同處破屋風雨飄搖須先求蔽風雨之法然後議及室内之布置近日有假托軍務之名義致函叅議院恫嚇殊爲可惡我等正要查其詞甚懇切次由參議員彭允彝君演說言參議院雖分爲同盟共和及統一共和三黨各有 
政見然對於袁總統皆非常信用國務員不同意祗是欲求好政府並非有黨見次李國珍君演說言三黨政見不同而同歸於愛國其詞甚爲快暢次劉彥君演說言同盟會犧牲生命財產構造共和民國豈有區區黨見不肯犧牲之理至謂全無黨見則未必然次宋敎仁君演說謂同盟會但主張政黨内閣並非主張同盟會内閣無論何黨皆可出而組織之各黨宜各相諒講忠恕之道次張 
繼演說言外國人談及支那二字蔑視爲輕賤奇怪之代名詞今居然建設中華民國爲極有價値之事以後望諸君奮發勉爲偉大國 
 
 
 

Page 3

 
 
民張君演次忽唱法國國歌手舞足蹈聽之神旺次沈佩貞女士（浙江人尚武會長）洋裝玉立席前致詞謂外間言南方將有第二次革命我親聞之孫中山並無此事現在南北同胞已屬一家毫無芥蒂次報界白逾桓君演說謂言論雖自由亦不可違反法律如有違者望司法機關執法繩之其言似有所指次景耀月君深說言專制共和之分卽在約法叅議院對於國務員不同意正是使用約法上所許之權次陳佐卿君言三黨各有黨見猶之醫生各有單方庸醫殺人其罪當死如叅議院貽誤國家亦當宣告死刑彭允彜大聲斥其荒謬致起衝突在座諸客忽鼓掌和之一時席間大譁旋由叚芝貴君出而調和又由張繼君宣言我等今日是客不可在主人家鬪口各滿飲一杯歡舞萬歲一笑而罷及退席已七時半矣是日席間賓主酬酢疏通意思極有興趣且共攝一影以爲紀念段陸兩君且言以後當覔相安房屋設一俱樂部以爲軍警政報各界長久會合之機關云 
[各項新官制之初讀會]  
　　參議院近日議案除國務員國會組織法外以大總統交議各項官制草案爲最要二十六日同時開初讀會分决付審查者七案彚紀如左 
　　陸軍部官制修正草安議長請政府委員說明此案理由略謂原案第二條規定職名額數各部官制通則業經變更呼删去惟未規定特别職名及職掌本部以軍官爲主不能强軍官攺爲文官官名故表中各職名均注明以何種軍官補充又馬政關係陸軍甚大故於第八條增設馬政司又分科規定應由總長故將元案規定分科辦事權限一條删去又應設特别局所官制另行規定汪榮寶請付審查議長表决多數贊成 
　　海軍部參謀廳條例案議長請政府委員說明此案理由略謂海軍參謀各國獨立一部中國海軍尚未發達故祇參謀廳直隷海軍總長本意歸入參謀部因恐參謀長不能兼通海陸軍事勢必偏注故作罷論張伯烈謂參謀部專管陸軍乎抑專管海軍乎論理應專管海陸軍事不必再設機關今參謀總長於海陸軍事均素研求委員答謂各國通例如此不能因陸軍有參謀部海軍參謀遂行併入參謀總長雖兼通海陸軍事然立法不能專顧現在汪榮寳謂中國戰艦不多海軍亦少不必多設機關李國珍請付審查議長表决多數贊成 
　　文官任用法案議長請政府委員說明此案理由略謂國家任用官吏必有一定之資格資格有二考試以决將來經歷以重旣往除特種官吏另定任用法外一切普通官吏皆適用之又謂除法定兼任外官吏不得兼差即法定兼任亦不能兼俸以除陋習 
　　秘書任用法案政府委員繼續說明此案理由略謂秘書隨長官爲進退不能以文官任用法任用之惟必使於進退時行政上之接洽得以各部之簡任文官兼任之 
　　文官保障法案政府委員繼續說明此案理由略謂各國對於官吏均有保障其地位法不能隨意罷黜使知其職守非據法不能喪失自能盡心厥職惟特任聘任分使秘書各官性質廻異不受本法保障 
　　文官攷試法及典試委員會 
編制法案政府委員繼續說明此案理由略謂各國高等行政官考試有取兩試制者有取一試制者本案爲愼重量才起見故擬採用德制兩試法而稍事變通蓋德必大學生始有應文官考試之資格我國大學生未能辦此初試亦歸典試委員會行之 
　　文官懲戒法及文官懲戒委員會編制案政府委員繼續說明此案理由略謂官吏違反其服務義務時國家本其權力斥責之或罷黜之以儆將來設吾國對於官吏皆有懲戒法而懲戒委員編制之規定祗設一所於中央我國地大情形不能不於各省設分所條文旣繁措置頗費周折故另定一懲戒委員會編制法焉以上五案衆請一併付法制審查會當時由議長宣付表决贊成者多數 
[顧問院制組織之内容]  
　　顯問院制已由國務院擬定呈請總統核閱茲探悉該院内容擬分兩廳除軍事顧問事宜仍隸於軍事處外大略分爲兩級（一）高等顧問廳（二）普通顧問廳并於各廳内劃分三科（甲）外交（乙） 
邊務（丙）内政其財政事宜關係緊要並擬暫設財政專科以備諮訽 
淸談（萍桴） 
近日有二大福音出現於新民國一日滬軍都督取銷問題一曰烟台都督取銷問題滬軍者東南各省光復之樞機義旗一揭蘇浙繼下而南京小腆卒不敢奮其螳臂之威知難而退不可謂非有造於中華也烟台者北伐之前驅太原已告再陷東魯公然取銷獨立風雲大局岌岌而獨留煙台一隅以爲促進共和之地異日者淸帝退位民 
國告成一隅之微功固自不可歿矣雖然功成身退志士之常南北統一忽焉六月而此二軍者一則逍遙於滬瀆一則雄踞於芝罘天各一方遙遙對峙說者曰吾不知二都督之用心爲何如者 
今幸矣二都督竟同日取銷矣此其寵利不居扶持大局之用心誠足以昭示來茲而加人一等者衆口悠悠鑠金奚事然以春秋責備賢者之義律之獨微惜其取銷之不早耳 
傳記 
[日皇明治小史]  
　　明治八年乙亥正月大久保利通等會議於大坂（時新舊交爭朝端水火井上馨憂之竭力調和乃約會於此定將來施政方法） 
　　四月置元老院大審院立憲政體（使这民上下分權立限） 
　　六月始開地方官議會以木户孝允爲議長帝率百官親臨許華族平民傍聽及各員發論問答　　七月議定全國民會公選法（是時板垣退助力贊民黨廷臣多忌之者明年屏居林下力倡民） 
權自由之說衆推爲民黨魁 
　　明治十年丁丑三月西鄉隆盛桐野利秋等反官軍討平之（西鄉隆盛爲維新元勛與木户孝允大久保利通稱爲三傑負重望得民心與朝黨不合致死國人哀之） 
明汉十一年戊寅五月盜剌大久保利通以其變法專利故也凶徒且自鳴得意曰吾爲國除害矣 
　　十一月地方紳民結黨立會以論時政者所在蠭起（自是各府縣聨名上書請開國會者多至數萬人其後卒允之日本之民氣遂强） 
明治十二年下敎育令癈學區取締置學務委員 
明治十三年攺正敎育令小學校區域及敎則使地方官定之其重要事件須先禀明文部卿求其批准 
七月攺定刑法及治罪法定期十五年正月一號實行（刑法分四編治罪法分六編大抵仿法國拿破崙法典而作於是刑律法典稍得整備而民法商法民事訴訟等尚付缺如至二十三年十月始全部告竣（未完） 
 
 
 

Page 4

 
 
   
 
 

Page 5

 
 
 [Ｇ> 
[的真始創瓣香盧驥製半夏]  
外埠來信須寫明盆湯弄寗波路口第一百十五號五開間門面瓣香廬驥雲氏發行所方不致誤如由民局先行田郵局來信關開照門市起碼五角以便服試　本廬分設南京花牌杭州陳列所 
崔氏驥製消痰半夏乃驥雲氏與中外各號再二研究廬行試驗始取出而問世自發行以來凡官界軍界商界學界神界文界莫不同聲譽美　推治痰止咳之無上聖品各省寄售紛紛爭先恐後　意歡迎但華人惡習每見發達之物必多方仿造奇巧百出致命采訪者無從鑒別眞僞本奇特將兩江督署湖北臬署京師　禦史衙門曁美國加拿大日本東京轉　臺北大邱部以及各省各縣各公館各衙門　　　驗之書　編裝訂成　並將信國之郵局國記民局木章一律裝入囂之案瞬俾采藥者作指南之車而仿造者無從無其伎倆但咳漱多痰之症救治愈早尋妙若久咳傷其肺管便覺呼吸不熏兼之痰爲膠膩之質閉塞請明之府遵使哮喘大作氣促不順況肺爲華　蓋　　　　　旣傷虛火焦灼胃氣敗先俾火　衰腎水苦　肝　風上過從此益汗骨蒸元氣盡喪蓋人賴氣血而生肺氣不宣則運血不靈氣血兩損便是不起之症矣可不痛或本　創製消痰半夏善能止咳化痰順氣平喘運血液以培元滋腎水以固本能生天一之水能　旣損之金偉力費功天正無敵自出世以來治愈之人不可勝計至此藥之神驗全賴　其糟粕取其精液故能出奇制勝以少勝多若尋常之症只須一大盒立奏奇功購至重至危之症如一息尚存連服一料包可立起沈疴斷根不發本盧實事求是精益求精可能化學名家化驗如無務珍珠能涎香化州橋紅等珍貴之品甘受重罰總發行所在盆　衖走過絲業會　寗波路口五開間門面內室懸上海縣嚴禁僞藥告示大盒洋二元四角小盒洋一元二角每料六大盒洋十三元二角不靈包退還銀外埠批發格外克巳如無消路可以退還　近有假藥害人不少須認明石印嚴工商部執照浙江巡撫獎憑仿單反而五開間門面蓋　　工部局施敦來醫官化驗據方是的眞無僞 
上海盆湯弄走過絲業會館寗波路口五開間門面瓣香廬驥雲氏總發行所啓 
[一補有十年之功]  
彭壽堂藥房始創參茸芝術海狗腎補血生精如意丸此丸純是精液煉成故丸小力大服少勝多一補有十年之功 
此丸乃本堂獨創奇方純採山海生物腦髓精血及各種強身壯體補料用特別新法泡製以化學提其精液煉成合天下滋補各藥均無如此丸之製精藥妙者故力大效速每次只服一粒足抵無數　品與市上冒名仿售每服多至數錢者眞有天潚之別用以補益全體其功不可照議雖極虛　弱之人試　旬日頓覺神氣冠足變為勇健強壯之鑽漢若少年服之則精血　充腎氣愈壯五臓百脈永無　弱之患豈特健陽廣嗣而已哉五十來年治愈　痿虛損各症不可勝數如不見信請試確實功效方知不謬耳凡人色慾過度每患陽痿髓衰精稀　洩舉不堅久洩而不射等症一服此丸則精水濃溫所生子嗣個個強健其效一凡腎氣　損之人可致遺精淋濁夜溺頻多等症一服此丸不特腎　煖健保不夜洩且步遠　十里不覺氣堅其效二又先天不足之人面色必黃肌肉必瘦但服此丸七日面色必轉紅潤肌肉必加重　斤其效三又如衰老之人每患耳豐目花行　　難一服此丸則耳為之聽目為之明毫無龍鏈態養其效四更有最明之雖證凡血枯精竭老年白髮之人但能運服一月則精血充足有鬚髮漸變黑色其效五他如嫩女久患白帶經水或淡或黃甚或乾血成癆一服此丸則經水變紅諸患立愈常服則按月調勻生育繁盛其效六是昏最薩最實之功效萬無一失是丸專增人身之精血以滋養臓腑臓腑健旺故能助筯發力壯全體腦氣種種奇妙戾非尋常　劑可及○一服別項補藥不效者一服此丸血業驟足精神頓旺若能　服不斷可保永無疾病增壽致紀○一命門火衰色傷陽萎自汗盜汗骨蒸潮熟心煩頭眩耳鳴目花等症服之諸病盡除○一下元虛冷精薄如水膳酸腿軟四肢乏力夜不安寐無夢亦遺口乾舌燥虛咳帶紅服之卽愈○一脾駝不健小便短促大解艱澀遇寒則怯遇熱則喘腳重作勝面黃色浮肚腹膨脹一脹是丸便覺精神科撒萬恙俱消○一男婦顏容悴憔肌廚操裂骨節拘　筯絡原定強竣煥麻術步　艱難服之疾去身強並使婦人乳汁濃厚○一勞倦過度及節氣交替只須晨服一念瓶卅六元大瓶加倍單料減半外有參茸術芝海狗精如意酒並用補益尤水瓶四元小瓶二元雙料加倍功力更速○外貼煖腎固精膏尤妙每對二元四角　上海拋球塲南首河南路七號彭寗堂啓 
[避疫寳]  
注意中華出產人丹　這就是急病來時的現象 
時疫　痧肚痛霍亂吐瀉氣悶肺管發炎諸症發生之時非豈夏令易而且多不見夫報中專電所載由香港開往天津之昌新船中忽　趁客三人經醫生報告皆時疫肺炎傳染病所致居家旅行者能不驚心動魄平本公司發行中華民國出产之人丹幾經改良高出外負十百倍矣常報者不特避疫防危口中生液化痰潤肺芬芳撲鼻亦且能防各種傳染病一切險　不生　常備之靈丹辟疫之聖品所費者小獲益者實負多焉凡有志提倡國貨者當能互相勸導利用國貨使無形主治塞　間有之利益不致外落豈非一舉而兩得耶茲將中絕各症列左　購大包一包咐送　銀盒一只 
效力　時疫　痧氣　水葉　水瀉　中寒　中暑　赤痢　白痢　腹痛　腹脹　船暈　車暈　胃痛　胃呆　　氣　頭痛　氣鬰　痰咳　腦脹　牙痛　口乾　舌燥　反胃　口臭 
定價　大包一角　中包附賽銀盒三角　小包三分 
購中包贈樣包二色　購大包贈樣包三包　購小包贈樣包一包 
總發行所上海三馬路龍虎公司各埠洋貨店及各大藥房均有發售 
[做掛麵機器]  
機器之應用為文明開化之最大要素無論何種何品凡需人工者無不以機器代之故凡欲與實業者必購最新機器使以振興產業風氣開發而且家　國盛矣　茲於敝行所發售之做掛麵切麵機器一種原是係敝廠主獨創發明久受世之歡迎逐年推廣銷路唯恐未週知所以特於此告白而後佳機所出之掛麪者粗細長短　形或徧形均係隨意而且品質佳良潔白美味最適衛生又甚久存無論何人均可常用或俱官禮壽義至極為矣近來也者到處　運本機日益加多已購者咸相爭頌未辦者可速購此　一試方信言不虛妄　行內常轉運本機以供觀察遠埠函知即將本奉上不取分文　上海虹口瑪禮孫路三號門牌真畸洋行白 
[古今第一婦科續嗣容易降生丹]  
京都天寳齋○婦科種子仙丹○服後受胎極速○如不信者有法可度素未生蛋之鷄餉以此丹半月後蛋自生矣虛言欺人罪我惟天 
夫婦人固無不育之理不育者即有病也然病多起於月經月經不調則非受孕之兆氣血不知發致經俟失常諸恙所以潮生不續嗣勢所發難也同義凡經水不調前後無常或腹痛躉積或崩血過多或　謚七精致　清志或感及鳳寒致濁營衞或體盧盜汗由止或血桔及肌黃面瘦白帶　瀉胸腹脹悶五卿虛捐子宮寒冷動精即洩受面復出等癥此皆體虛血虧所致故種子之羅所　來也此丹係葉眞人所傳能調和婦人衝上之血乎定肝鬰之氣去慶生新開　解悶煖宮止帶聚精旺血固本調經有卻病且　之功凡婦人望子者茍能連服一月中進不問斷無不應手而得素未生育之婦服後一舉成孕晚年經　血枯常服且能育子旣孕服此產發雙胎反婦科聖藥積子仙丹也每料一近價洋八元半料四　　碼二元　女婦婦服此　產無父軟骨之子切忌切忌幸勿輕視　另有參茸海狗腎扶　種子衍愛丸專治　子陽萎精衰服後卽奏奇功雙料每兩二元罩料每兩一元○眞鳥骨鷄白　丸每！五　遺　　須旗郵政局最妥信局屢次作弊上海二馬路中市西鼎新里石庫門內交易京都天寳齋啓 
[訟棍狂吠]  
昨見申報登載新律堪畏一則不勝駭詑事　舊持本年正月間小東門內新太衣莊閉歇見有生財召盤招貼有二三友人談起該處開設綢莊尚為合宜常即集股定議於正月庇托友作中向新太執事卞春　承盤生　所有房屋係蔣當二姓之產歷下須劃收頂　由其經手接　當日一併設議翌日帶中仝至新太交村付生財定洋三百元房　頂道六百元由卞親立收條二紙盡有新太　記並交下生財細般旋至房屋蔣姓處問明並取契底　又效下新太　　租摺一扣　寫照立並言　一切與卞接洽可私詎後二日新股東何恒昌綢莊得悉其經理　愼傳意存　斷頓生同行　妬之當許卞春波厚酬命卞　利令智錯恃　　　並　致中人速來理直否則即將定洋頂道干沒等語　至此知難理　不得已赴管轄判　起訢當本批準侍　卞延請辦護至其開庭僕檢察收　租摺延請輔佐人至庭辦訛卞竟理屈詞　因不服未　　數日重　辦訛證人言　不得當奉判決令卞即將生財房產歸僕受　按祖卞遂敗訴案經判決又央中至房主　定租當許執行後準定接租無法須頂定目後一月卞　　　　大施運動上葉蓉然期滿方赴　　　上　　　僕正請求熱行卞又延請丁榕大律師　告致不能執行後被一再卻下閾　申斥卞遂計窮　歆而翁愼傳之妹婿　孟松即混名浪水囑何恒昌之多財　入扛幫并包翻或案以新太所派何　二份之存貨衣包為永盤利議將姓僞立契摺　始則自行一訴請　加均　批發後則以蔣姓出名六次葉蓉然請訊又均被斥郎以前清　棍扛　之長撫摩力　　案幸　審　判　聽長明察逐一歡迎斥未　其　　郎之殮錢計敗詐術亦窮審判　悉　法律以執行生財點交房屋接受放包送交原主而郎遂無法可施其撫摩　至狂吹亂　登報污　僕本不與辯因思損僕個人名譽罪猶小潮民　司法衙門罪甚大除將全案另行排印分佈各界公　外為將順未　行據實先佈總之此案本與郎孟松無法涉因其殮　而掃　挿　不入而設計設計不途而肆互肆毒未成而狂卻其承　衣包承租房屋以實而訛亦已　法緣僕之盤生財租房屋在二月初一日即　在四月開時則案經判決上訴被卻執行期　即非聲　何得為此即此一端如見其肺肝然京阴　人自知之無法庸多贅也　　中號主孫濟臣謹白 
[上海德順源紹酒棧眞正太號花彫]  
本棧感郡創設多年製渣佳馥存貨甚多另有老牌太號花雕此酒製自數十餘年向销南洋各埠頗蒙各界歡迎近四各處征税過大是以停運存棧此酒每　約二百餘斤攜帶似嫌未便現今改裝洋瓶零躉銷售至於酒味之清洌香氣之馥郁世無其匹功能酒肺　　　脈另有特別佳　　妙者　當黃梅時興常酒味更淸香請可立　嘗試便知取信每大瓶售價大洋三角並精製各種藥酒天津茄皮衛生玫瑰酒照本　發美酒雖得請勿錯過本棧特別裝色內設　　電燈座位寬暢應　無不週到請試之方知取信現本棧特在上洋四馬路中市青　閣對面　士商學界賜顧者請劉伯明和合爲記須不致悮 
本棧主人特白 
[直隸水產學校招考高等科學生]  
本校創設天津已逾多載聘請水產卒業專家盡心教授尤生意於　驗故開　以來成績頗著惟學額有限不能多取求學之士輒生向隅之　故今特推　定額報號攷高等科學生以酬向學者之盛意存志之土幸勿自　　茲將癰攷章程列下一考試地址天津河北新車站東本　內一考試日期八月十五六兩日即陰歷七月初三四兩日上午七點至十一點報名費每名先交報名費一元出橯後無論取錄與否記時　　原人投函報名　亦須一律倘報名而不投攷　概不繳還一年齡自十八歲以上二十二歲以下一學費實驗費暫免一資格　　　中　校或　中學同等之學校　一學額共招八十名一科目暫設　撈製造兩　每科　十名一報名處及日期自陽歷七月廿五日　陰歷六月十二日起　八月　十卽　於六月廿八日止各　本人　寸　像片文　並寫三代住址　　人　赴　　人親赴新　站東本校內呈　註　　取准攷憑條如不能觀來報名或　　處省各　投　報名亦可一書籍操衣靴帽　用一　書籍　學生自　其有　自　國省由本校代　由學生照原價　費一膳宿費每學期念元直隷水的先期交納　校學啓 
[介紹名醫色醫花枊病]  
胡純香醫十○包醫○　濁○改悔瘡○住二馬路石路西首西平原里第一石庫內○誦淸堂醫藥室 
白　下　梅毒等症西醫謂之花枊病吾　素無專科海通以來妓院林立而毒氛流播傳染益多思之者每多貪速求效治之者　皆覇藥亂投一朝失足貽憲終身至可慘也吾友儒醫胡　香先生素精歧黃而於花枊病　尤爲注意研究病因之所在貫通中西治法在申臨診多年凡他家所不能醫愈斷根者如久年淋濁以及　梅瘋痛　顧穿鼻一切梅毒重症均可包醫全愈奏效　　弟等介紹人百無一失仰　之餘用敬吿世之　毒者　姚文　　席芷靑　張達　　同啓 
[經理處上海仁記路二號文達羅洋行　好立克麥精牛乳　最補飲料無上食品]  
本公司所製之麥精牛乳久已馳名各國最宜於老年氣虛血衰之人並小孩體弱肌瘦以及仕宦紳商旅行之用因其能補血益氣強健筋骨乃乳膏中之魁首也　光顧者請認明牌記幸甚 
[老太古公司]  
倫敦崙格西火陰公司　柯里仁火險公司　叭喇定火險公司　變哈其火險司勞公司　家定火險公司 
啓者本行經理以上五保險公司事務現可代客保廠屋棧房及各屋內所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[新鮮果子汁]  
水果一物有開胃健脾消食補血之功用故西人每於餐後必食水果數枚以助洋化力誠哉衛生之良法也今本藥房參考理化不異重資　運外國機器軋取鮮果原汗佐以清涼解毒之品其馥如蘭其廿如飴當夏秋天氣　熱時以一小杯原汁用溫開水沖服不僅　煩消暑寄　解閱即各種時疫時痧等癥亦冰釋於無形所費無多而獲益匪淺請注重衛生者嘗試之發始知有絕大之功效在也　計聞　○鮮雪梨汁　○鮮李子汁　○鮮香蕉汁　○鮮蘋果汁　○鮮葡萄汁　○鮮檸檬汁○　鮮楊梅汁 
總發行所上海五洲大藥房 
[永年人壽保險公司廣告]  
本公司特仿香港新訂法律承保壽險一英商之保壽公司也○兼承保各種人壽幼童備蓄險年付險費既徽且省凡年在三十歲之人保千兩險銀者平均計每日所出祗銀七分擔認保欵總數（結至西一千九百十二年三月三十一號）銀三千一百五十三尤五千九百六十一兩進欵總數三百零四尤六千零四十兩一錢六分 
總公司在上海廣東路十號并於亞洲各大埠均設分公司威代理店 
[貴重產業出賣]  
魯意師摩洋行　始創自同治十三年即英一千八百七十四年 
今有各處界皮房屋出售或在租界或在寶山華地如貴客欲通葉者附至小行面談再小行門前有詳如表可看此佈 
魯意師摩洋行啓 
[心造自來血　上海四馬路五洲大藥房　風行海內]  
人之初本無病體　健病相遠苗不藥疾乃至醫之道貴以專歐西人究　理極其　細無比有　　　抄劑自來血確有益有病人不可失如不服非　宣病不醫金不廢人不服不知驗如不詧有輕棄病　時醫不及我之方非欺世望諸君　緊記 
定價大瓶二元小瓶一元二角每打大瓶二十元每打小瓶十二元 
[聲明]  
本號現以股　洋廣雜　仍在原址開張改用大吉昌牌號所有從前經理汪君一手樓渝與本號一　無涉特此通知勉其後論以分界　一俟　修工竣擇吉開張　時再行登報35奉聞　四馬路望平街口大吉昌台 
[遺失道契]  
英啓者公館第四千六百十七號地契遺失業主擬換新契如有人拾得舊契作爲廢紙 
此白郎啓 
[盤店聲明]  
河南路馬順記水菓店因前東另就別業今盤興協記接開所有前主往來欠欵等情向前途料理與協記無涉 
協記啓 
[立斃臭虫藥粉每盒一角殺蛟不留一只]  
蚊藥經貼著一放於除虫囂內即有焗無勝佈滿室隨將門窗透風之處暫時關閉約歷十分鐘能將室內蚊虫　除凈盡且藥氣清香無　衛生每包三角每洋四包除虫器每個半元○另有蚊香每洋五盒以上各件倘交郵局寄帶每元加二角信局帶力自理美界仁智里十三衖 
括打藥房啓 
[大共和國之良藥]  
美利堅大共和國羅氏保身丸有清血和中補身長力之功效男子服之強壯有力女子服之強壯有力女子服之康健無病此藥在美早已有口皆碑今爲濟世起見銷行東方每瓶二十服價洋兩角五分各大藥房均有寄售 
[全昌新出精造玲便眼鏡]  
本廠創辦自造眼鏡來以十有餘年挽回利　日日改良精造各種研究完全離鼻眼鏡十有餘種可免壓鼻鈎耳之　別出心裁想出　種妙法環球第一無有不合諸君而部大小種種舒服愛之不釋並經高明光學醫生考驗養目格致晶片黑白藍綠廣近光老光平光等片無論年老年輕有患目光不凖者俱能照配合光保護目力配換鏡片有光線表較凖度數絲毫無差其價格外克已以　推廣茲　易服改　　　　石珠寶弱翠各種金銀首飾等類無色不有一切全備定貨迅速各種首飾眼鏡均用本金足赤煉就如有不合仍可兌換非徒牟利實欲推廣上貨想熱心同胞必樂顧焉 
上海二馬路西口跑馬廳分設申蘇州　門外 
電話一七零四 
[夏秋救命要藥]  
僕一家十餘人均喜貧凉露宿風餐習以為常月前內人於夜半忽患急　上吐下瀉腹痛如綾運　本地痧藥數種全未奏效至天期病勢更重危在頃刻幸　居　有上海河南路彭壽堂　氣丸紅靈丹等承賜少許依法用之立刻病勢　輕　得轉危為安幸截幸哉　恩不畫僕　托申友代買念元以備不虞旬日以來親友之患痧疫著皆得此種痧藥而愈全活甚眾足見該堂方良藥妙絕類起華賞此天氣不正衛生家可不及早防備乎　杭城許繼城拜 
[失票聲明]  
敬啓者小號於陰曆六月十二日寄九江　和荘有升泰蠅荘劃出　一千三百號匯票一紙計　規元一千兩本月廿五日期向申荘郭子英君付兌現該票途中遺失小號已　升泰荘繳銷該一千三百號之票作爲廢紙無用特此申明務請華洋各商號切勿作用謹陳 
鎭江　大昌謹白 
[瑞嘉縫衣機器]  
倒順可做本行機器之精美強硬　快靈便比眾不同一切　生小件無不全備并能保用七年男女包教包修零　　　格外克已上海三馬路養錦里中市瑞嘉發行所蓋世無雙 
[外國　盆湯　廣告]  
啓者今有德國女士漢在口路第十號洋房二層樓開設外　盈湯以借中外男女洗浴每午前九時開門至午後九時為止中國男女客賜顧者有德國女備伺候中國女士每舞洋六角國客每舞洋七角五分小孩每位洋三角各種治疾盆湯價目面議能治風濕骨痛血脉　滯受寒哮喘以及肝腎膀　腹疾心　婦科各症　賜顧者請至漢口路第十號洋房二層樓上主婦啓上客（各有下降升） 
 

Page 6

 
 
要聞二 
[甘軍與李議長之惡感]  
　　甘肅臨時省　會議長李鏡淸已於七月中旬在狄道原籍被殺旅京甘頗疑趙督　主使確否尚被查辦　先將甘肅軍界宜布李議長劣迹電文照錄於後 
　　甘肅提督馬安良等致北京電云急大總統國務院　　院鈞鑒竊甘肅自去秋至今保全地方全　趙督一人首先承認共和亦惟　趙督一人皇天后土可　仰蒙大總統任以疆寄全甘悅服公認無異惟安良撤隊東歸後隔八日而彭藩司英甲到省忽有不肖官塲候補道府縣陸萬言王錦文劉治洲張鑄吳崇德等私開一會名曰公義專以推倒趙督另舉彭藩司爲都督共　富貴爲宗旨安良聞而馳征貴以違背中央命令擾亂治安此會當卽消滅不料安良回里該道等串同李鏡淸又開一會　造軍學農商各界不認趙督之言各界憤甚函請安良力阻查趙督於全甘感情極深而軍界感情尤深數月缺餉雖譁仍定今乃顛倒黑白軍界首先憤怒事機危迫除另文詳呈外伏乞大總統俯念全甘安危係於趙督一人勿爲搖動全甘幸甚甘提督馬安良　將士馬麒等十八營旗同叩宥印 
　又電云大總統國務院參議院甘肅同鄉會均鑒安良猥以庸材謬蒙大總統推任提封肝腦塗地不足以言報復承電論助以地方應辦事宜與趙都督和衷共濟力保治安等因聞命之下感激益深前曾電陳芻議三條聊責一得之愚轉奉鈞諭仰邀嘉許泰山河海莫測高深而安良感恩知已之誠益覺堅如金石矣正與趙都督籌共和之實進固民國之初基乃秦州黄鉞取消後趙督惟熙即宜布　職電文軍民驚疑如失慈母紳商各界同促安良發電挽留昨將此事發生原因電詳鈞府其未盡情形謹再一詳呈之竊思趙督徳性堅定學術宏博素爲物望所歸去秋軍興以來充任全省營務處各軍公牘物自批答事無鉅細悉協機宜今嚴首先承認共和宣示解兵安良服其卓識極表同情遂使兩省生靈出水火而登衽席以釋大總統西顧之憂逢任命甘督後於用人行政籌欵馭兵諸大端一秉大公心力俱瘁徒以不能逢人而悅疑謗紛乘思谷中傷乃益深自引咎不安於位而不肖官場候補道府陳萬言劉治淸等伺隙而動遂勾結李鏡淸輩初則使人逼索官防繼又開會上書質問僞造軍　農商各界不認趙　督之言喪心病狂令人髮指詳察内容皆由議會主任非人以致如此蓋議會爲立法機關會丰爲全省代表實有監督行政長官之權我甘逢官紳電認共和後實於舊歷正月念三日來一通國皆知之素號李屠者招納亡命昵比羣小卽有乘亂自爲都督之意以奸謀未逞輙復奴顏婢膝通謁官紳甘言誘惑前諮議局張議長林焱本屬長者因人介紹許其與會乃竟大肆迫脅反客爲主登報鼓吹信口媒孽將原日公書票舉議員槪行驅逐從此居之不疑爲所欲爲查乙未之役李鏡淸爲狄道著名劣紳鄕隣切齒後復官川省弄權嗜殺經前淸御史彈劾有張獻忠之目該紳於談論時自道不諱且揚揚有得色居心殊酷於此可見似此卑劣物段在前朝爲政界蟊賊在今日爲民國豺虎每於演說時　謂不破壞者不完全兵隊之譁受其影響試問其心果何居耶近日如勸公債則斥讓官吏微地稅則純任私人擇肥而噬不恤人言而同民治者仰氣承息反倚之如左右手苦哉吾民甫脫官吏之專制　受紳權之魚肉所謂國利民福者果安在乎要亦非大總統重視人道之義矣安良行年六十夫復何求徒以治亂所關匹夫有責用是披肝瀝膽揮海請命誠以趙都督李鏡淸諸人之任免關係全甘一省之安危若謂姑息養奸直以九百萬生命操於堅子之手聽其摧殘深知我大總統决不也此惟厝火積薪久而必發即若輩今日屬意之都督曾藉主政侵食巨帑吾甘苦瘡斷無如許之膏血供其邱壑此安良等質諸父老誓於明堂同以去就生死爭之者也再發電後恐李鏡淸黨羽繁多必以破壞主義搖動軍官兩界已提全師力維秩序恭　命令以便　行甘肅提督馬安良寗夏總兵馬福祥中軍副將丁士偉法部主事盧應麟率漢回將士周務學崔正午馬麒陸洪濤馬占奎馬　曁　省紳商軍民全體同叩印 
[巴塘裏塘失守記]  
河口函云陰　五月初一日夜問裏塘藏番麕集四而砲聲隆隆如雷震動山谷約數萬人因衆寡不敵防兵潰亂裏塘遂爲所陷死者約三四　人中渡駐防軍四十人因請餉欲到巴是夜亦宿裏塘裏塘變亂不敢出而迎敵四更時由喇嘛寺後山逃回中渡有胡子　王克明等均同行不日卽可到鑪此股夷匪聞係巴塘到裏者巴塘旣有夷匪到裏則巴塘失守統領殞命可知矣現河口下渡一帶及白子　等村均調集番兵其急膽對亦有出兵消息崇西出兵據西俄中一帶河口危在旦夕文報委員電局局員以及商人均已到　程卓先有暫不前往立堅電標之議陳營長率二隊人　往河口堵禦第九　防軍亦撥二隊同行卽日開拔矣 
續函云夷匪奪據巴塘軍械糧餉盡落匪手漢人多有被殺者裏塘陷後城内公署槪被匪焚燬巴裏之間夾有軍隊二百餘人械餉不濟前後受敵汲汲可危夷匪至裏塘漢人亦多被蹂　商民人等紛紛逃至河口夷匪馬隊現復馳抵河口西岸商民避難到打箭爐者絡繹不絶復慮爐城不穩故現在雅州城内已多西來避難之客矣朱君前隊援雅擬從天全小路而進然雅爐一帶人民望都督親率大兵之出發甚於大旱之望雲霓也察此次夷匪用以陷巴塘裏塘之人數不過五千所持軍火亦甚少若大兵早到戡定不難遲則星星之火未必不可以起燎原之災也 
[粤路公司議決開收三期股銀辦法]  
七月二十五號粤路公司議决開收三期股辦 
法云（一）議本公司現因趕築枝路籌辦銀行應從速開收三期股銀查公司定章原以雙毫爲本位惟目下廣紙充塞價格低折此次收三期股現擬專收廣紙以爲提倡並藉以救濟金融之恐慌抑或遵照章程仍收雙毫以符原　請公同决定衆决議以廣紙爲本位如有交銀毫者任便其零毫碎數由股東自備銀毫搭配公司處恕不備銀找贖（一議此收股係） 
分一元二元半兩被辦理其收一元者業經股東議决暫不扣息其收二元半者雖由股東决議准其扣息以示優待惟如何抵扣尚未定有辦法且股東交股先後不一應否議定劃一章程以免叅差而資便捷請公同決定衆決議此次三期股銀應俱收二元半以符招股原議不必兼收一元并擬備扣息辦法如下一已交二期之票此次交足二元半者擬每股先扣息銀三毫 
算所餘之頭二期股息俟換給股票息摺之日一律由公司核算淸楚照數找足一帶交二期而兼交足二元半者擬照章祗扣頭期息銀兩年計一毫二仙其餘之頭期息銀俟換給股票息摺之日一律由公司核算照數找足发頭期票此次祗交二期而未交三期者擬照章祗扣頭期息銀兩年共計一毫二仙其餘之頭期股息應俟交足三期之日核算淸楚照數找足（）議三期股銀業經議定八月一號開收至截收日期應以某日爲限其本省與外埠應同日截收抑或分别辦理均請公同决定衆决議三期股截收日期本省以三個月爲限外埠以四個月爲限（一）議三期股銀現旣决定收二元半是此項股本業已完全交足自當發給股票息摺俾作憑証惟訂製股票息摺尚需時日現擬先發收條其股票息摺應否訂定若干期限再行換給請公同决定衆决議此項股票息摺以交股之日起三個月後隨時由股東持收條到公司換領 
[咨請優獎暹邏僑商]  
　　　咨復中央外交部云爲咨復事案據財政司呈稱案奉都督諭開現准外交部咨開六月初十日國務院交奉大總統發下廣東議紳余乾耀呈請　羅華僑損款酌　給獎并設公使傾事一件應由貴部察核辦理原件抄送等因查原呈内稱去年九月問曾由該議紳函勸遇維僑间商鄭謙和等捐銀二十萬元當由廣東財政司李煜堂收到銀十萬元又據余之瑛條 
捐暹羅銀四十餘萬元分　南京中央政府汕頭三處應請酌量給奬等語本部於此項數目無案可　應請貴都督將此項捐欵數目并収到月日飭司詳查聲復以憑核辦附鈔件等由准此合論貴司仰將此項捐欵數目并收到月日詳查具　以憑咨復核辦等因到司奉此查檳角埠鄭君謙和曾於去年十二月念四號匯來銀十萬元交都督北伐軍財政部代收就中五萬元由法　西銀行匯上於元月四號收到五萬元由匯豐銀行匯上　元月六號收到查我粤當反正伊始　政竭　軍　浩繁全頼各僑商踴躣輪將以資接濟鄭君謙和慨捐鉅欵其熱誠愛國加人一等方之子文何足多讓自應從優奬勵以資鼓舞而勵將來茲奉前因理合將查明各節呈復察核轉咨外交部優予給奬以勵僑民實爲公便等情前來查鄭君疏和經商暹羅熱心祖國從前粤有災厄無不捐欵救濟以爲旅暹華僑之倡此次軍興又能慨助鉅欵以濟國家之困難其愛國至誠實堪佩許應請分别優予給奬以示鼓舞爲此合咨貴部查照施行須至咨者 
[廣西遷省善後辦法]  
　　桂林七省人民於日前假十字街火神廟開討論維持遷省善後會到會者計千餘人對於遷省問題大致多表同意有桂林文士某登台演說謂今日乃我七省同人齊集於此討論遷省南甯後我等世居桂林如要大衆生命財產不至損失依鄙人意見有三大事（一）呈請都督俯准以軍政陳司長久駐桂垣因陳司長之爲人亦如都督之關懷桑梓力顧大局桂垣安靖如常實頼此公之佈置一切也（二）俟南寗省議會決議時呈請提議敎育司永遠駐桂因近年以來桂林學校林立各府人士至桂來學者人數日增倘一日盡行遷去生意必異常冷落此商場反對遷省之說所由來也（三）維持桂官銀號紙幣遷省後如何行使如何兌換如何顧全官商兩方面不致損失之辦法尚待研究說畢均鼓掌贊成其說而遷省之議遂定矣 
[興國閙礦大風潮]  
　　湖北興國縣有歐陽某礦山一座產銅極富歐陽近已絶嗣族中無人附近石姓遂佔爲已有前礦政局勘得該出產銅可作鑄幣之用且調查山主無人應歸官有特禀由實業司籌撥官欵委員前往開採詎石姓爭分利益聚衆阻撓經前任知事周本榮電省派步隊十七標唐統帶鼎甲率軍前往彈壓石姓竟敢拒抗遂被該軍槍斃阻抗者十餘人附山人家恐被株連均皆駭走該軍隊卽佔住民房肆行騷擾當經縣議會據情呈經都督派第五鎭統制吳兆麟親往查辦將各軍調住公所祠堂所有强姦民婦掠取財物各情均未置問該縣議會以未曾重辦軍紀仍難整飭且調紮縣城之第二營近日尤爲横行爰擬陳請都督速撤回省事爲該營蔣管帶所聞大爲憤怒遂藉口尋緝阻礦要犯石鈞伯爲名率衆擁至議會大聲問曰誰人姓石適議員石連雲在會出而招待衆軍即拖之赴營連雲不肯行被衆拳足交下正朋毆間其族姪石瑛君至瑛係孫前總統委充全國禁煙公所總理氣派極大阻礦事渠亦暗中主持今見連雲爲軍人所窘一派大言意欲恐嚇使散各軍人聞其姓石且在議會必係阻礦同黨之有力者當揪倒於地敺打不休後 
有僕人大呼曰此乃全國禁烟繼理之石瑛先生爾等不得無理蔣聞名大驚立揮軍士四散及縣知事汪人簡君聞警赶至石族與居民人等亦大集會議羣情憤激幾欲與軍隊爲難　汪知事苦口勸說云候電禀都督查辦一面請石瑛君入署居住診治衆怒始息 
　　黎公接得汪知事及縣議會來電以該營軍紀紊亂非切實究辦後患何堪設想並以石瑛君爲民國重要人物特派曹亞伯君立乘兵艦星夜馳往查辦即以原輪迎請石君來省蔣管帶以禍已釀成亦揑詞電告吳統制劉協統唐標統謂石姓因礦事集衆與該軍爲難若有變故實議會與石姓之咎且因興地謠傳石瑛已上省請兵來興圍捕該軍解省究辦軍心大爲惶亂每夜分作八班荷槍携彈放哨戒嚴若臨大敵商民見狀恐慌之極紛將銀錢貴物濳運他處蓋因謠傳該軍將行搶掠也 
　　曹亞伯君抵興後見軍民恐惶如此勎將弄假成眞即於前參將署前開會演說勸令軍民人等各循秩序安守本業自有公允辦法並偕汪知事唐標統至該營謁蔣管帶妥議維持現狀誥誡衆軍遵守紀律軍民遂皆帖服至石瑛君乘兵艦來省後即見黎公陳述受辱情形要求須將該軍嚴辦礦山利益仍須分給石族聞黎公允之現石君已在漢口醫院就診一俟痊愈即行赴京該軍隊則有調至他處解散之信並聞興邑人與石姓以該軍隊之至該處係前知事周本榮所請不能不謂之禍首現周雖撤任尚在興邑經營蔴業爰羣起與之爲難已將其眷屬扣留百端凌辱以洩仇憤亦無意識之舉動也又闻該礦局委員以軍隊一去礦即難開已有電來省縷述石姓阻撓情形當道因此甚爲躊躇須俟曹亞伯將石姓爭礦之事議妥然後再處罰軍隊云 
[皖人對於懲辦軍官之平議]  
　　皖垣自駐紮集賢關之北伐先鋒隊第一營兵士兵變後業經軍政司將該營連長邵溓槍斃并科該營長高本志連長杜廣勝等以永遠監禁之罪七月二十九三十兩日又拿獲兵士三人立即梟首排長二人亦予槍斃一時人言嘖嘖僉謂該軍長官平日約束無方實屬罪無可逭然其情究有可原該營宫兵去歲北伐頗著勛勞今春回皖已逾兩月尚發餉兵士火食槪由營長極力籌墊屢次請餉均未發給實屬力不能支兼聞有遣散之說是以潰散况未變之兵尚有一百餘人經胡旅長萬泰親往遣散每名均給川資洋八元倘使將此欵早日發給暫作該營火食之需或不致遽生此變今僅將連長槍斃營長禁錮則凡有管轄兵隊之責者亦均應分别懲處庶足以服人心况前此駐蕪　軍叛亂肆意搶刧商民損失巨萬雖迭經各團體要求懲辦并未聞將官長處以槍斃監禁之罪迄今該團長營長連長等仍逍遙法外縱情花柳以彼例此抑何有幸有不幸耶聞邵濂當臨刑時尚云有三個月薪水未奉給領刻邵之家屬已懇請胡旅長將未領之餉薪如數發給有管轄重兵之責者其將何以爲情也 
[黄絲灘民連遭浩刧]  
　　無爲州屬黄絲灘圩堤潰决後該處鄉民均紛紛避水謀生不料竟有盜匪數十人携帶短刀棍械乘水打刧并毆傷鄉民十餘人現已抬至蕪湖弋磯山醫院診治聞内有重傷數人尚有性命之憂皖省連年水灾固屬天禍斯民乃竟有昧盡天良之盜匪乘災搶刧實屬慘無人道有地方之責者未知能查辦否耶 
[揚州籌畫軍餉之困難]  
　　揚州徐軍統寳山以各營需餉迫不及待而中央接濟双緩不濟急日來往返揚鎭籌畫餉項頗爲勞瘁茲已將收得裕寗局及前大清銀行宕款項下之米麥若干石悉數售充軍餉并向商界暫挪共湊得洋銀二萬元先行發放暫解眉急然人衆餉微仍有來日大難之狀故徐現已皇急成病矣 
[查復高郵水勢]  
　　揚州汪民政長前據東台民政長楊恭甫移會委派民政收發周次笙課員厲松岩等馳往高郵查勘車邏等壩水勢并會同高郵泰縣各員及東台議會特派員袁承業等磋議應否開壩問題現已據周君等查復以連日天氣放晴南風大作水勢稍退若變換西風水勢當更高三尺恐不免於潰裂惟現在該壩堤防已嚴加守護若能延至立秋三百後下河早稻從速搶割該壩雖開沿可無礙秋收支 
[蘇垣軍事彚紀]  
　　江蘇程都督接據軍政司盧世儀呈請儉查蘇屬陸軍各營辦法派委檢查長總務科長吳昌言檢查員咸頣崔毓芬奚葆蕚范志超王耀杓徐熙齡等於陽曆八月初三日起次第前赴蘇垣混成第一旅步隊四十旅及吳淞江防步隊松江常錫江陰各步隊營逐一檢查其檢查大要點騐目兵查點槍砲服裝器具及檢查官佐目兵之内務以期考檢成績策勵進行聞現已分别委任並訓令各營查照矣 
　　南通縣民政長以該處私臬　領朱天榮串通各港劣董號召徒　約期　　　　電請民政司轉致軍政司迅速派兵鎭　以　拘捕道凶保持治安昨經軍政司盧　　　　　吳淞江防統制章駕時君酌派兵隊前往　　　　矣 
[泉州石碼兩之劃分]  
　　福建石碼海關委員向由泉州海關總辦札委其收數亦歸併泉州總關解省光復後石碼關由厦人蘇某督辦收數頗旺省委二次來厦蘇均覇不交卸省吏亦莫可如何近省垣又委賀作霖接辦泉州總關全年比較十萬賀蘇二人分認泉州認繳五萬五千兩石碼認繳四萬五千兩各不相統屬云 
 [P南潯鐵路之悲觀> 
　　江西南潯鐵路開辦以來將近十載工程未半糜欵鉅萬以致無人投資光復後交通局正長蔡公時運動該路總辦未達目的及該局攺司後由正長胡懌提議南潯鐵路攺爲官督商辦經李督召集會議贊成委任彭程萬君爲總監赴滬會同名譽總監陳三立君磋商日本借欵條件預備師還吳端伯經手百萬外悉數築路以期早日觀成詎借欵方在進行忽發生浮議謂彭總監於借欵一事索賄十萬以致輿論大譁借款决裂交通部出而干涉京路局要求完全商辦業經直接交通部磋議借欵條約贛路遂閙成不可收拾矣幸李督極力維持致電各埠代白彭寃並允於民國銀行撥洋五十萬元借作鐵路經費徐圖興工云 
本埠新聞 
[取銷滬軍都督續誌]  
　　江蘇都督程雪樓君由寗來申接收滬上軍 
隊詳情已紀前報茲聞程都督昨發命令所有滬都督府各司科員人等自卽日起停止辦公靜候另行組織擇優錄用又聞程都督定於日内先行往蘇料理公務然後返寧滬軍都督府各司科案卷已於昨日午後兩時三十分由程都督派員逐一點收滬軍軍法司總長蔡治民呈程都督文云竊治民猥以菲才謬膺重任當去年上海光復之初風雲擾攘祇得暫時承乏不敢遽避艱難迨南北統一共和確定本當即日解職以讓賢能第以滬督機關不允取銷乃復勉强支持至令九閱月僅免隕越已屬萬幸欣逢都督來申接收府事自當妥籌交替乞假回里伏祈俯予允准實深感激爲此呈請都督察核批示祇遵 
聞程都督定以洋務局爲辦公所不再另設行轅以節經費茲將前日陳程兩都督訓誡原文補錄於後 
 
 
 

Page 7

 
 
陳都督訓詞○當滬軍發生之時滬上本無須集此多兵因　統未廢南京未光復漢口漢陽又失守是以特設滬軍機關招集大兵於滬上爲攻克南京及北伐援鄂起見嗣南京光復清廷　位和議告成民國統一皆是我各軍隊丰官及各兵士能捨身救國之功是本都督之所佩服者也嗣以共和成立財政久極困難滬軍之餉皆承財政司朱葆三先生及各位先生之多方告貨而來然　借之欵不過敷各軍隊火食之用是以有四五兩月之餉尚未發齊時至今日地方安然無事皆係各長官平日能約束軍士之嚴尤本都督所佩服也至滬軍進欵每月只有租界鹽棧八千元雖留貨物稅在滬濟用究屬爲數無多尚難濟事財政困難至於極點軍餉欠至今日軍士寂寂無聲皆係各軍隊長官深明大義平時必每以此意訓導兵士是以地方安靜今日民國　固爲滬軍取銷之期財政困難無可告貸本都督難於支持不得已請求程都督來滬接收况江蘇一省本應只有一個都督上海接近租界亟應照蘇州辦法歸程都督統一今日奉中央財政部發洋二十萬元到滬前欠四五兩月之軍餉照册發給前滬上軍隊有三萬之數後因各軍士深明大義請求歸農及叧爲設計謀生是以陸續散出七千餘人尚有二萬餘人想各軍隊長皆能深明大義回營勸導各軍人仍能以此意再爲勸散程都督亦必優加待遇代籌生計至於本都督之辭職凡八次明文今日程都督來滬接收軍隊滬軍名義取錧程都督先承本都督之請求又奉袁大總統之命令是所望於各軍隊長官共鑒此忱至於六七月軍餉則歸徎都督担任照發望各長官回營勸導各軍士安守本分萬勿輕舉妄動致滋外人貽笑本都督幸福中華民國幸福　　程都督訓詞陳都督所說滬軍發生之理山以及軍之困難情形想各長官皆得所聞惟本都督今日接管各軍隊亦因　　竭蹶責任　重望各長官深明大義回營即嘵諭各軍士安守本分勿可輕易生事以後軍餉亦惟本都督發給當此民國經濟困難上海地方非是大兵雲集之地此後如需防守之處各長官可隨時報告本都督核准指令出發駐防或兵士中有明大義之人顧歸原籍務農或有呈請設法别謀生計免耗國家之餉需者亦望隨時呈報本都督此次來滬接收各軍隊承陳都督之請求奉袁大總統之命令度此時勢非得已也各長官能領略此意本都督有厚望焉各官長如有條陳呈核逕行投遞或面商可也 
[上海財政之結束]  
　　江蘇都督程雪樓君蒞滬接收軍隊後所有財政事宜亦已委任江蘇財政司王丹揆君偕史良才虞洽卿兩君接辦朱君葆三已將一切款項交代聞以江蘇銀行爲辦事處 
[創辦華界電車之詳情]  
　　本埠内地創辦電車已經總理陸伯鴻君採取英法兩界電車章程聘請德國著名工程師高爾熙（譯音）仿照辦理茲將該公司規定路線訂購材料及站數車資股本等項詳錄如下 
　　規定路綫自十六舖外灘迄南經董家渡南碼頭至滬杭火車站一段先行開工築造其火車站至製造局一路亦須接續開工一俟本埠城垣拆平城濠築路之後再由老西門迤北經拱辰老北新北福佑小東等門沿城基至大東門往東過大吊橋一直朝外至大碼頭浦灘止俾與外馬路之電軌接連以便交通惟大東門吊橋往東一直至大碼頭一條大街房屋均須購買俾得路可放闊設軌行駛 
　　分判軌道自十六舖至董家渡一段均設雙設叉道五處以便往來之車由此得以停候並須安設標燈其老西門沿城基至大東門一路皆　雙軌築造 
　　購車築費該公司業經訂購電車十二輛拖車六部及鋼軌鋼柱曁電車一切應用材料已與德商西門子洋行訂立合同准六個月内運滬（ 
自訂合同以來已有三個月）約在陽曆十月内准定全數運滬其價値連同設軌築路工程等費統計以銀合洋二十萬元譜（此項電車材料及設軌築路工程等費數目係指由十六舖至火車站而言） 
　　建築工程由十六舖至火車站經過橋樑計有四條另有滬軍營門首之木橋一座卽須拆平故築馬路下砌陰溝設軌築路工程計須工作二個月方得竣工約在陰曆本年十二月中旬可以開車行駛並在滬杭車站馬路之側由該公司購地十餘畒預備即日開工建築鐵料房屋以便安頓電車之用 
　　站數車價由十六舖起經滬杭車站至製造局爲止計分六站每站計路一里半全路共有九里其搭客坐位亦分頭二兩等頭等第一站車資銅元三枚第二站加收三枚第三四站再加三枚第五六站再加三枚全路頭等共收十二枚其二等價目第一站車資銅元一枚第二站加收一枚第三四站再加一枚第五六站再加一枚全路二等車資暫收四枚 
　　增加拖車此項拖車係爲利便火車搭客安放行李起見凡於火車來往開行時間專備拖車兩乘以備客人安置鋪蓋行李並派司員在抛車上代爲照料以免失竊而便行旅 
　　股本踴躍該公司原額須招四萬股每股計洋十元共需四十萬元現下先招優先股本二萬股合洋二十萬元茲查交股者已達一半之外而未交者亦均踴躍交納 
　　繳納路捐電車在南市馬路往來行駛須繳路捐現亦仿照英法電車現行章程以視每月所得搭客車資若干而納路捐之多寡大約每百抽納捐費五釐惟此節尚須與市政廳磋商而定　　 
[旅滬日人舉哀]  
　　日本明治天皇病故已屢見前報昨爲在滬日本臣民舉哀之期各國官長均詣日領事署弔奠所有日商行號咸停交易一天以誌哀悼 
[郵便儲金之利益]  
　　民生國計會連日討論民强國富問題僉以郵便儲金爲第一要着業已擬定通告書略謂人不可無儲蓄心有儲蓄心而後有永久之計有永久之計而第與其鄰里鄉黨有相維相繫相親相愛之情夫如是則社會交際日益固結而一切公益心皆由此而起矣此雖常言却有至理夫人之生計附着於茲土則與茲土之疾病疴養有密切之關繫而視公共之事與一身一家無異若無儲蓄則易浮浪之身無愛於鄉愛於國此一定之理也然儲蓄必有儲蓄之設備試述如左日本有儲蓄銀行又有郵便儲金辦法目一角起至幾百幾千元止皆可儲蓄故婦人豎子肩挑負販勞動力作之徒得有微嬴即付儲蓄無浪費之患有增累之思用是風俗和美民情輯睦此亦致太平之一道若無合衆人儲蓄之資以流通市面則幾幾乎合一國婦人豎子肩挑負販之徒之所積而爲各種事業之資本積一角兩角之注數成數千百萬之大數是合一國之衆小資本家而爲一大資本家存則得息取則立付其爲利便何可數計嗟我國民無不謀儲蓄儲蓄銀行不可遍設於村鎭則借郵政局並攝之蓋外國無一村鎭無郵便局故儲蓄最便我中國一切會社之組織皆不完備急切無可如何然惟我國民欲深知此意則由不完備而進於完備亦不難我國民欲推廣郵政局則各村鎭皆有郵政局矣欲設立儲蓄銀行則一州一縣皆有银行矣凡我國民均須有此思想（下略） 
[安插婦孺之計畫]  
閘北正副市政長錢沈兩君會同孫裁判於昨日禀呈李總長文云竊敝裁判所審理民刑事件常有應行發堂擇配婦女前與棲流所董陸文麓迭次面商以經費不支未允留養惟此項應行擇配婦女或志節可嘉或被人拐販不但家鄉路遠隔省關傳爲難且多係親屬出賣已經恩斷義絶一日再令認領勢必重墮火坑若與過犯婦女同居一隅致使無辜弱質日久覊繫亦非體恤之道查閘北前因截獲被拐迷路待領小孩擁擠已甚無處安置經允利等於總商團内籌撥設立小孩留養所雇用保姆盡心看護兩月以來尚稱安善現查該院之旁尚有餘屋數間寛大潔凈經允利等公同商酌擬另設婦孺寄養所先將應行發堂婦女七口移送該所以待擇配該屋雖與德商團同在一處而出入之間另闢門户兩相隔斷杜絶嫌疑無論何人不准入内選雇謹愼婦女一人專司看守延用老成司事一人經理收管飯食一切等項遇有應行傳話皆由女傭間接所需經費卽於罰款内動支不敷之處再行捐補仰祈總長鹽核訓示祇遵 
[對於鄰國君主之哀悼]  
上海縣民政長吳君昨致南北市政廳曁各市鄉公所上海總商會南市商會等函云頃奉江蘇都督程電内開七月三十一號准外交部電開日本國特薨逝應先下半旗二十七日等因並准駐滬通商交涉使陳函同前由各到署合亟通告貴處希即查照自七月三十號起至八月二十六號止一律懸挂半旗二十七天希通知各業一體照辦以表哀悃而昭睦誼 
[市議會選舉議長董事]  
　　昨爲上海市議會選舉議長副議長總董董事之期午後兩時半開會新議員到者五十三人由起草員先行通過選舉細則草案後先行互選議長以得票滿議員三分之一爲當選計姚文稱得四十八票當選次互選副議長王引才得四十票當選再由各議員選舉總董一人陸文麓得四十八票當選次選舉董事三人蘇本炎得四十九票顧履桂得四十八票尚有一人因票數不足以次多數兩人開列投票再選楊逸得三十票當選所有名譽董事十二人尚未舉定候展期開會再選 
[西瓜攤上之命案]  
滬南東鈎玉弄擺水菒攤之吳潤生欠找歇夥張阿毛工錢五十文前日向討無著反被其夥陳阿毛毆擊彼此跌入西瓜籃内將攤上之火油燈激翻火即延燒吳之褲脚撲救不及倒地亂滾以致灼傷肚腹腎囊由陳偕赴醫院看視後因傷重回家斃命吳母疑陳暗害立即扭控南區獲到張阿毛送由警務公所轉送檢察廳由葛檢事官到塲騐明死者確係灼傷腎囊致命即飭其母將屍收殮並派警探查明有無挾嫌圖害情事以憑澈究 
[攺用洋曆結賬之實行期]  
上海縣民政長吳君出示曉諭云七月二十九日准上海總商會咨開案照商界攺曆結帳一事自奉袁大總統　電即經分函各埠各　　取意見多數賛同惟决定於何時實行却未能普通一致嗣本埠錢　公議於七月一號攺用陽曆結帳以爲先河之導當由貴民政長及南北市政應出示曉諭各商一律辦理俾昭大同詎届期各業仍無助靜錢業内有往來關係未便獨自更攺致涉紛將復議展緩至明年陰曆元旦卽陽曆二月六號實行並請開合公决以歸一律本總商會以商界攺曆之進行端在結帳口期之决定惟於何時更攺爲便自應採取公論方能進行盡利爰於七月十九號邀集各幫各業特開大會公議究竟本年商界結帳是否陽膺年終或陰曆年終富經到會各業董反覆时論僉謂國家正朔已攺商家結帳日期自不能仍循　　惟攺易之期太　則恐難一致太緩則有碍進行惟照錢業所議　本年陰曆年終結帳後明年元旦起一律攺用陽曆結帳以符令典而昭劃一等語載明議案除呈報江蘇都督並通咨各省商務總會分行各分會一體接洽外相應咨請貴民政長查照希再出示曉諭俾衆周知等因到縣惟此查攺用陽曆一事前奉大總統先後命令卽經通告一體遵行惟商界結帳日期沿用陰曆已久一時恐未易更攺當由上海總商會通告各埠各省總分會協議辦法嗣經本埠錢業公議於七月一號攺用陽曆結帳業經示諭通佈在案茲復准上海總商會咨請以現已届期各業仍無動靜錢業因有往來關係未便獨自更攺致涉紛歧復議俟本年陰曆年終結帳後明年陰曆元旦起一律攺用陽曆結賬並經各業董到會討論公決請再出示等因自係爲體察商情尊重令典以免紛歧而昭劃一起見合再出示曉諭爲此示仰各商業人等一體知照 
[暫停城根房捐]  
　　上海縣民政長吳君出示曉諭云照得本邑房捐按月給照收繳抵作警費要需茲查拆除城牆開　馬路所有城根居民房屋凡於規定路線有碍者前經議决貼費遷讓房捐暫予免收除將城根舖户調查存記外合行出示曉諭爲此示仰城根各租户一體知悉須知拆城開路現已施工所有城根鋪户房捐槪從本年陽曆八月初一日起一律暫予免收其七月以前之欠繳捐項仍應繳足不得絲毫短欠以示體卹而昭核實自示之後本署於城根各案捐票亦不印發仍俟工竣各該鋪户　定再行出示照常征収倘地甲人等朦收弊混察覺告發提案重辦不恕其各遵照違 
[程都督挽留檢察長]  
　　江蘇都督指令上海檢察廳長張允之文云呈悉該檢察長任事以來經營慘淡備極賢勞對外問題尤能力持大體經權互用誠司法界不可多得之人才上海通商重地華洋具瞻司法攺良卽爲異日收回法權之先導該檢察籌辦半年成績卓著外人悅服衆望交孚正宜勉竟全功幸勿遽萌退志此令 
[警務長退出民國公會]  
　　警務長穆湘瑤君昨致民國公會函云湘瑤前由黄慶淵先生介　　紹入會曾於前月詣會觀光一次欣悉事事以國家爲前提人人以建設爲義務眞誠懇　磊落光明不勝欣幸惟湘瑤入會後所有會費旣未能照章繳納且以現在所處之地位服務而諭實有不便使湘瑤入會之處心事兩違殊深悵　茲特暫行退會所有荷豪頒發之徽章及入會証應即謹敬奉還惟希鑒察爲幸 
[湖州人保存趙公祠]  
　　湖州旅滬同鄉會正會長楊兆鑒等昨呈都督府文云案據同鄉趙炳藜來會呈遞節略内開族姪景賢在鄉建祠資由已出基地亦係祖贵遺輿西湖上曾左彭諸人在公地建造祠者迥然不同當滿德時代錫謚忠節處於專制政體之下不能不委曲求全將清謚建竪衡宇非以滿淸之旌揚爲榮而誇耀也光復後人民得以自由故擬將忠節之額取下易以趙公祠三字俾得完全成爲家廟正在攺建之際忽見報章載有省中飭知湖州分府欲將景賢之祠攺爲金攻玉祠風聞之下實　惶駭方今民國新造人民自由財產各有主人槯豈得以趙氏私有之土地自建之先祠强迫攺造金姓倘金攻玉果有功於我湖則所謂歿而祀之於社亦應以公家土地建祠表揚萬不能張冠李戴而侵人主權者一也况景賢毁家紓難全爲桑梓迨城破而潰身與俱殉非殉滿淸乃殉地方現在遺墨猶存有無殘殺同胞之証自在洞鑒且洪楊起事其心或與現在民軍相同其奸淫殺戳種種野蠻實與民軍相異景賢非拒與民軍相同之心實拒與民軍相異之匪故此祠即非私產而就功論事現在亦不能取消者二也當時清庭催赴福建督糧道之任廷寄雖頻始終不往在有志功名圖富貴者當不如是至忠節二字乃滿淸謚於景賢被難之後而景賢未死以前其心目中並未嘗知有滿淸忠節之褒卽援春秋誅心之例則現在之祠不能取消者三也袁大總統之祖甲三公有滿淸專祠奉旨勅建面猶未取消福建孫都督之父有滿淸專祠奉旨勅建前山孫都督自請取消而孫總統批飭不准夫有總統都督之地位則能上護先人如彼無總統都督之地位如寒族者則逝者幾受不潔之名於地下又如此援例以証則現在三祠不能取消者四也伏念同鄉　公自能主持公諭且於景賢殉難之事知之尤深敬乞據情呈請都督力予維持電浙聲剖保全家祠存歿俱感等語伏查趙景賢先違在湖州本無守土之責亦等督師出境之舉効死桑梓純乎血忱事後論功理當食報兆　當公同查議趙祠應存其　而易忠節之額攺稱趙公祠較爲允當特此據情呈請大都督查照電浙保存趙祠實爲公便 
[催造挑糞鄉人名册]  
　　西門外西區及城内中區淸潔事宜自宋如玉辦理不善經滬西商團另舉莊泉生與鄉民聨絡辦理後卽由市長莫子經君着將鄉民四百餘名造册呈報送已一月有餘莊泉生延不造報且細查鄉人有千餘名之多誠恐給發銅牌易於　領將來仍不免滋事是以傳知莊泉生趕緊將人數核實造報毌稍隱匿 
[考察軍械專員到滬]  
　　陸軍部和委派軍械科長偉芳農君至各省查察製造局槍枹子彈業已到滬由李總理　曾辦　請午　至鐘鳴四下始握手面别 
[咨查湖北水泥公司確聞]  
　　日前各報登有咨查湖北水泥敞内容一則茲查得此項文件尚係陽曆四月初聞咨滬之　陳英士都督於五月初間始行接到當卽於五月十六日行文到上海該總公悮該公司股東董事等即將該敞確係商辦及委員調查情形并曆年帳目股票存根曁開辦章程尅日一併呈送滬軍都督轉矣 
[崔製半夏之爭端]  
　　崔宗文崔宗武兄弟因爭奪瓣香廬半夏店牌號在廨涉訟昨經聶襄讞會同美强副領事集訊崔宗武延愛理司律師上堂聲稱宗文因將宗武肖像印人仿單希圖冐　漁利是以控究崔宗文延羅禮士律師辯稱此項半夏製法係屬祖傳不能指爲冒牌並由崔宗尊崔宗義上堂証明此藥確係宗武首創復經愛律師聲稱此項半夏雖由工部局西　化驗並無效力然亦不應冐　應請訊究中西讞員會商之下諭令崔宗文將仿單上所印宗武小照除去至崔製半夏是否祖傳抑係崔宗武創製係屬民事着各退去歸晚堂叧行起訴 
[嚴文昭仍交原保]  
前淸平湖縣庫書嚴文昭曾乘光復時捲取公欵逃至滬上匿居租界内經浙江蔣都督偵悉電致公共公廨將嚴逮案交保限交在案昨晨由廨復訊原告代表丁榕佑尼干兩律師偕都督府財政科科員張紀瑞並代表董珠聨方錫瑋先後上堂証明被告與司帳人張連莊呈案簿據殊多不符請將嚴解送杭垣對明帳目再定刑事民事訊理訊之嚴延侯魯公律師辯稱被告已將一切帳欵交明内帳房有淸單呈電關讞員商之美海副領事判嚴仍交原保候下禮拜二再訊核奪 
瑣聞 
[城内]  
　　都督府批示○公民鮑兼忠呈批據陳條語多可采如果叧　章程切實與辦於地方殊多利鑫候卽指令上海民政總長會同市政廳商會議辦可也 
　　民政長批示○姚善亭禀批查民間買賣田產地保到場蓋戳原爲証明單出契串是否的確相符以杜後患起見非授該保藉爲勒索地步昨據該保呈稱王祥生賣與陳星聚堂單田並紏葛不淸情弊乃竟　詞推諉不肯蓋職謂非故意留難其誰信之王祥生控爾勒索阻擋實非無因姑寛仍着該吏押令蓋戳如再玩抗卽行提究以爲玩法勒索者戒至草契不換印契本無效力何庸作廢所定一月之限催令請換印契今王蘭亭傾用草契成交後即知照該傑蓋戳赴公所所換印契則此次領用草契即不得曰揑冐祇因該保留難遷延以致逾限數月不克換契投稅全是該保一人之過實屬不明事理妄瀆特斥抄　附 
　地方審判廳民庭批示○厲南洲辯鐘浩志呈訴吞欵案批本案旣不依破產律辦理卽無須商會理處本廳現設有純泰理賬處仰師刻日帶同簿據來廳將所稱不符之賬核對淸楚後再行核辦至乾元等莊欵刻沿未正式判决據稱請有代表將該莊抵與純泰轉抵乾元之產商允推抵案經到官關係非止一家一人應候本廳判决之莊案後定有辦法遵照辦理此時未便私相授受致滋流弊仰卽遵照毌違顧淇氏具狀請求依法主持由批狀悉查闕席判决本依法律規定得由當事人聲明窒碍前次庭訊原由本廳認定窒碍合法始經傳訊原告代理人收受繕本出庭辯論本無抗告理由據稱原告代理人違反法意妄行抗告請求續開辯論等情核與法律相符應卽照准仰候續行定期開庭辯論可也 
　召領小孩○地方檢察廳出示云本月二十七號准會審公廨函據靜安寺捕房解送迷路小孩周小胖子卽朱小胖子到廨訊據供稱年十一歲江北人口音父在南門居住等語送請就近傳父認領等因到廳准此除將該孩送堂留養外合行出示召領爲此示爷該家屬人等知悉如有與該孩年歲相符走失未歸者應卽覓保來廳認領完聚 
[南市]  
　　客棧違章○洽興街甡記小客棧招留剃頭司陳阿三及陸乾茂等在内開燈吸烟由東區巡長查獲烟具兩副　陳等解由裁判所訊供屬實判陳陸各押四小時棧主孫阿福罰洋十元充公 
[閘北]  
　　串賣婦○殷再生控同居婦人吳兪民患同葛春生誘拐其妻蔡氏得洋八十元賣與許士淸一案昨經孫所長將葛興兪氏提案訊供屬實判分别各押一年蔡氏交本夫領回管束 
　　分期還債○郭華控左文標不還借洋一案昨經孫所長復訊判左交保分三期淸楚 
[英租界]  
　　喜占勿藥○公共公廨正會審官　炯之君偶然抱恙昨已全愈照常審事 
　　信口雌黄○唐山路附近林家宅婦人林錢氏林陳氏松婦人王小妹林姚氏串同徐順康買小毛羅南山並某西人　充中西包探來家嚇詐等情昨由捕房將被告各華人解廨請究中西讞員諭令原告指明冒探　人詎竟誤指捕房繙譯讞員以其所　不實遂判被告交保開釋 
　　懲辦匪徒○匪徒陸阿五石實實朱連生張實玉張祥惠張阿實王阿四等專在租界内搶竊行人財物由探查獲一併拘解公堂押候查辦在案昨經中西讞員復訊明白判陸石各押西牢一年朱與張實玉各押九月祥惠阿實各押兩月期滿均逐出租界王阿四押一月勒令遷至界外 
　　串誘捲逃○虹口百頓路居人虞仲交控江北人徐長生誘其家十八歲婢女桂香並捲取値一千元之金飾等情昨山捕房將徐與婢一併拘解公堂訊供一過判分别押候下禮拜四訊核　　女孩待領○女孩陳月英因在馬路徘徊由捕送留公廨昨經官媒解案請示據供所十三歲崇明人兄名陳季明現在瀏河鎭判留候函查家屬來案具領 
　　自縊遇救○西牢押犯郁文卿前晚在牢自縊圖盡由捕查見解救昨送公堂請示餘仍還押俟期滿後開釋 
　　騙案待查○周昌根因騙劉阿金之脚踏車被控昨由捕房派探將周拘解公堂押候查明於下禮拜二訊辦 
　　定貨紏葛○日商今井勇之助控吳日章劉少坤定貨欠銀等情昨由捕房將被告兩人傳至公堂判均交保候訂期會訊 
　　律歸互辯○衛芝山程思義控晋和莊經理陳子範不付票銀一案前晚由公廨王襄讞復訊兩造仍由律師到堂代 
陳仍交原保候訊 
　　限期繳銀○金振泉控馮炳奎不還借洋並實銀十錠一案前晚由廨復訊判馮於七天内繳銀五百三十九兩並洋三百元暫存公堂俟兩造在内地控案了結原告具領 
　　唆使罷工○元芳路荳腐店主曹德瑞偕証陸金　控夥夏阿桃勒加工資不遂唆衆罷工等情昨由捕房將夏拘解公室　　 
屬實判夏押一禮拜期滿具結開釋 
[美租界]  
　　廨員相屍○南京人金榮卿被汽車碾斷臂骨而死已紀昨報前日下午中西廨員蒞所相驗委係因傷致命旋由捕房解汽車夫汪榮慶到案略詰一過飭屍屬先行報檢汪存洋五百元保釋候再傳訊 
　　西人跌斃○某西人前晚因醉跌斃於乍浦路上由捕將屍車人驗屍所經領事西醫驗明收殮 
　　窮人賣女○揚州人王英賣因貧將女招弟帶來出售昨有陳德友向買論價衝突被捕併送捕房飭王領女回籍不准逗留 
[法租界]  
　　家產紏葛○何志洪投廨訴稱商人父母早故自糼由三叔父撫養至十餘歲時被逐出外旋往寗省銀元局執役今年二七歲去年回滬後查知故父之遺產已被叔父盜賣向論睬惟三叔父已嗣與朱姓業亦病故帮將嫌母朱陸氏扭捕送究氏供所有老閘房屋兩間由志洪之父在日抵押與人後由婦人備本贖回所有王家庫之坆地早被志洪之父售去棺柩抛棄婦人 
理論登報廣告志洪自糼甘習下流爲伊父逐出求察聶 
氏交保邀同親屬到案訊核 
　　並非眞單○地販莊永泉　同類趙培生盜賣地產曾經公堂連訊兩次因供詞各執判令交保傳証再訊在案茲捕房又將二十七保三圖地保吳裕卿及徐連生傳廨請訊夏莊二人倯仍各執質之吳供蓋戳時係另有田單今呈案之單並非眞物該地前係王姓之產售與趙培生後來與莊如何紏葛不得而知徐供前者膠州路之地涉訟英公堂時由我交洋四百元　趙了結餘事不知判退去候英公堂復文到時再行傳訊 
　押店受罰○細思陳阿仔行竊洋東賀而豐千里鏡等物典質浪用當經函送捕房在永豐押店吊出原滅捕房以該押店不　賤價收押故將店主沈福生一併拘廨經中西讞員訊明屬實判陳押兩月沈罰洋十元示儆 
　和尚索欠○福昇洋貨號小主沈龍　前倩財神廟任持僧進定爲其故妻超度禮懺四十九天所有懺資洋三百元祗付過二十元其餘拖延年餘分文未付今有該僧具訴公堂請予提追諭候出示傳案訊核 
[來函]  
[陳交涉使來函]  
　　啓者頃閱八月一號大共租報英租界瑣聞欄載有孫羹梅奉交涉使令赴公廨襄讞一節他報亦有登載殊堪詫異本署並無此項委令曾有本署復關廨員一信登載報章可以復按希即查照更正爲要陳貽範　 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[鬼怪總長張道陵辭職書] [  愛]  
爲呈請辭職事竊道陵自授鬼怪總長之職以來一無所事坐食糧餉久有尸位素餐之誚濫竽竊祿已非一日及今新學昌明破除迷信道陸若再戀棧不去大足爲民國前途之障礙不得不自暴其奸戳穿西洋鏡以期此職可永久取銷不必再事庖代也考輪廻之說創自釋敎轉男轉女成道成神誰人目見活現紙上者不過聊齋一書蒲留仙眞害人不淺地獄變相乃吳道子竟匠所造凡知書史者無一人能信其事東坡說鬼姑妄言之所拜手稽首於泥木偶像之前者皆鄉間一班愚夫愚婦耳冥間以言無則無陽間以言有則有如契弟像姑人妖也濃肗艷裹服妖也踰墻鑽穴色魔也謀財害命惡魔也沉酒麹蘖酒鬼也呵喝盧雉賭鬼也麕頭鼠目貌怪也寡廉鮮恥心怪也凡此妖魔鬼怪皆屬於内務總長而不屬於鬼怪總長者也由是言之鬼怪總長祗堪無功受祿於草昧之世不堪再行混帳於開通之時也伏乞迅即令下准如所請俾道陵少盖前愆聊表直道呼籲之情不勝迫切待命之至此呈 
[新論語] [  鐵民]  
子曰掇　捧屁鮮矣仁 
曾子曰吾日三省吾身借人債而不還乎合朋友曾而不卸乎當不贖乎 
子曰包一輛之車無事而忙浪用而愛嫖打牌以夜 
子夏曰夜夜戀色睡妻妾能免其醋軋　能盡其歡雖曰不嫖吾必謂之嫖矣 
子曰君不嫖則不情機則不活主狂蕩無嫖不如妻 
酒則勿吝　 
曾子曰見色追遠而皮太厚矣 
子　問於子貢曰滑頭至於上海也必得人錢求之與抑與之與子貢曰滑頭欺　騙詐偷以得之滑頭之求之也其諸異乎人炎求之與 
子曰父在不能管父沒不能保三年盡賣其父之產可謂敗有子曰姦近於殺禍不遠也賭近於盜喪天良也　不得其法亦易露也 
子曰嫖客食必求飽居必求安勇於戰而巧於言姘老鴇而揩焉可謂滑頭也已 
子貢曰寡而無夫鰥而無妾何如子曰可也本若寡而姘鰥而好嫖者也 
子貢曰古云内無怨女外無　夫其斯之谓與子曰賜也始可與言色已矣告諸往而知來者 
子曰不患客之不請我患不請客也 
尊聞閣詞選 
[消夏八咏晨起] [  病夫]  
　　兜上羅衫襪又凉花間零露月瀼瀼倚闌獪憶深宵夢忘却蓬鬆未整敗 
[午眠]  
　　横陳玉體對窗紗深院無人臥落花囑婢飯香須喚起鈎簾莫待日西斜 
[分瓜]  
　　故把金刀笑倩郎冰盤分剖貯瓊槳儂心不比郎心熱信手牛來一片嘗 
[雪藕]  
　　出入污泥潔不留素心　腕兩相投操刀忽惹紅顏妬祇爲　絲繞指柔 
[焚香]  
　　妝樓靜掩潔無涘一縷　　實鼎開暗裹視郎郎不曉幾回　手撥餘灰 
[弄笛]  
　　一笛紅樓按夕腪閒雲野鶴自飛飛不吹折柳傷心曲恐惹思鄉　滿衣 
[聽蟬]  
　　浴罷　　步砌苔蟬聲鳴鳴報秋來儂身自信無他累底事閒愁上綠　 
[撲螢]  
　　姊妹　　戲小亭撩人心事是　　　　　去西　隔恰似牽牛織女星 
揮扇閒談 
　　吾聞列强承認民國國書大都到京不日正式呈遞大喜 
　　吾見統一共和黨建議彈劾陸總理原文意欲推倒超然内閣以遂其利祿之私念大怒 
　　吾思各地災黎當此酷夏處身溽暑之中日吃不潔之物不知又將慘斃幾許大哀 
　　吾嘗入各會塲參觀近時各界之成績紀念等品無不精緻巧妙斑爛目大愛 
　　吾粒共和國民智識必日進步乃近日巷口里門間打醮焚帛之舉仍觸目皆是大惡 
　　吾見鄉愚乘坐電車每當行駛飛快時輒欲逞能舉足做躍跳狀大懼[  小白齊投稿]  
劇谈[  侍仙]  
[劇樂之主要]  
　　凡詞曲之有音樂配合者所以舒暢其氣而調和其聲耳不但此也歌唱旣有音樂以和之自能應節合絃按小就班不致漫無拘束超越乎範圍之外然則音樂之作俑職是故耳劇塲音樂無非金革絲竹而已就中主要者爲胡琴與鼓板是以名伶登場必特請專家以執此二事否則胡琴必須自用者亦善事利器之用意也燕京胡琴專家爲 
 
 

Page 11

 
 
最夥尤以二人爲傑出焉一名梅大鎖一名孫樂園均以胡琴名噪梨園蓋同一絲一竹之具而一經該二藝師之調理其指?之純熟出音之悠揚迥非他人所能望其項背不愧稱爲能手諺云行行出狀元斯言信不誣也。 
小說 
[滑稽短篇大人倒帳] [  望梅]  
某甲目不識丁而以資財雄一鄉因門第微賤人祇以大相呼之 
甲有好名之癖聞大相之稱頗不愜意 
會賬捐起甲乃以數千金捐一道銜倐忽間變磊相爲大人每日稱必曰大人稱其妻曰夫人家人偶違必加呵斥 
日久大人大人之聲遂遍鄰里有婚嫁喪葬事甲必帶藍頂大帽往人以其大人也奉之維謹甲亦詡詡自得恒語人曰某日見某縣知縣知縣向我叩頭請安口稱大人這各上小官余以後便不願見因他們見了我必叩頭請安余厭煩也 
鄉人聞之艷羨不已大人大人之聲益不絕口 
未幾武漢起義民國光復大人老爺之稱稍爲烏有而甲不知也 
某日甲又帶藍頂往賀其友 
友遙見之迎呼曰先生何猶帶此不祥之物 
甲聞友言勃然怒曰此皇上家的恩典何云不祥汝其瘋耶否則大逆不道至於如此 
友曰先生無怒現清帝已退民國新成大人老爺之稱同時消滅余故稱君爲先生而謂君頂爲不祥也 
甲喪然若失返身回奔告其妻曰師母不好了我吃倒帳了 
妻曰大人何稱妾爲師母且大人素無營業何云倒帳 
甲泫然流涕甲外間革命已革成功了皇帝革去連余這藍色頂子大人稱呼也一同革去這不是倒帳麼我改稱了先生你不是師母麼 
甲言未畢適有某戚來訪甲夫婦爭語以故 
戚曰無傷也君自爲大人後歷計鄉人之供奉賄賂當不至折本且君仍可於家中穿帶使婢僕叩首呼大人誰人知之又顧謂甲妻曰　大人老爺稱先生若婦人則未定稱呼仍概稱夫人也 
甲色霽曰然則此次倒帳總算倒去一半 
時家人某待白色之小名片入報有客請見 
甲乃去見其大帽躊躇而也忽見西裝少年植立廳事中甲大呼道洋大人緣何至此 
客笑曰僕非洋人乃民國之勸捐員耳 
甲曰捐什麼 
客曰國民捐耳 
甲曰我前次捐一道以臺被你們革命革去今又來勸我捐國民捐緩日起第二次革命又要將我國民革去不是再吃倒帳麼不捐不捐掉頭而入 
客聞言不解疑其有神經病遂趦趄退 
文字因緣 
[陸平題女子北伐隊星曹各之梅雪見而技癢爰作四絕] [  梅雪]  
腥風飛捲陣雲秋不擣黃龍死不休雌伏不甘當閑守也隨夫壻競封侯 
弱夏能收汗馬功始知巾幗有英雄劍光起處人頭落定使胡兒拜下風 
桃花馬足蕩征塵露宿風餐不顯身設道木蘭能破敵此時北伐有𪢮人 
拋卻時裝換武裝分將什伍積鴛鴦先聲已奪胡人膽何必親身到戰馬 
 
 

Page 12

 
 
   
 
