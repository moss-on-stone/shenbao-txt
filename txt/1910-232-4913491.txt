# 1910 - 232 - 4913491

 

Page 1

 
 
   
 
 

Page 2

 
 
 [Ｈ>第一張第二版 
上諭 
　　監國攝政王鈐章七月二十三日内閣奉　 
上諭大學士鹿傳霖忠清亮直剛正不阿由翰林改官知縣受先朝特達之知迭膺疆寄洊陞兼圻實心任事不辭勞怨規畫要政慮遠思深所至吏畏民懷成效卓著前以率師入衛扈蹕兩宫定計决疑厥功甚偉擢任正卿進參機務協賛綸扉朕御極後眷顧老成優加倚任授爲大學士遞加太子太保銜歷中外五十餘年一事不苟一語不欺公而忘私始終如一入直樞廷爲時最久竭誠盡瘁贊助尤多前因患病請開要差迭經賞假並屢次賞給人參方冀早日就痊長資輔弼遽聞溘逝悼惜殊深際兹時事多艱耆舊凋零倍增悽惻著賚給陀羅經被派貝勒載潤帶領侍衛十員即日前往奠醊並賜祭一壇加恩予謚晋贈太保照大學士例賜卹入祀賢良祠賞銀三千兩治喪由廣儲司給發任内一切處分悉予開復應得恤典該衙門查例具奏靈柩回籍時沿途地方官妥爲照料伊子軍機處存記江蘇補用道鹿潯理著以四品京堂候補伊孫一品廕生鹿學槃著賞給郎中分部補用用示朕篤念藎臣至意欽此 
上諭著派奎俊承修崇陵等四叚工程欽此 
上諭黑龍江提學使張建勳著留任欽此 
上諭江西提法使着文炳補授欽此軍機大臣署名奕劻毓朗那桐徐世昌 
監國攝政王鈐章七月二十四日内閣奉上諭著派大學士陸潤庠充烟禁大臣欽此上諭湖廣總督瑞澂加恩著在紫禁城騎馬欽此上諭出使奥國大臣著沈瑞麟補授欽此上諭劉玉麟現在出差外務部右丞著施肇寳署理欽此 
上諭直交涉使著王克敏試署江蘇交涉使着汪嘉棠試署湖北交涉使着熊希齡試署廣東交涉使着李清芬補授福建交涉使着吳錡試署欽此上諭湖南岳常澧道員缺着吳筠孫補授欽此 
上諭江西廣饒九南道員缺着保恆補欽此軍機大臣署名奕劻毓朗那桐徐世昌 
宫門鈔七月二十三日召見軍機劉榖孫陳榮昌宫門鈔七月二十四日召見軍機瑞澂蘇元瑞［Ｌ>諭説[論剪髮自軍人始（選）]  
 
 
 

Page 3

 
 
 [Ｈ>第一張第三版 
剪髮之説。談者衆矣政府不敢採用者。非保存國粹也祖。制不敢妄更也。拖辫之怪狀百損而無一益。千害而無一利。新學之予。言之詳而盡。而海外歸來諸俊秀。明知其怪狀。無益無利猶。必蒙馬以虎皮。續貂以狗尾。累累然垂諸腦後。欣欣然以爲得志者。何以故。曰遵舊制也。此辫也。對於個人身體則無利無益。不欲有此怪狀也。對於功名富貴。則又利益甚大。甚願其有此怪狀也髮。剪而服制亦變返其國。服其服。而不拖其辫。非臣也。欲剪髮先自改服制始。在廷諸臣。有此魄力卓識。毅然請於我后而行之者乎吾敢决其必無矣。壯哉濤貝勒。竟敢以剪髮爲請。 
然以此謀諸王大臣。諸王大臣。未必有濤貝勒之魄力卓識也。貝勒之請。亦徒托空言耳。然吾有一變通辦法爲貝勒言者則剪髮之令。先施諸軍人可也。 
濤貝勒軍人也。以軍人而游人國。金碧煌煌之軍服。與此摇曳不定之辫影。實相妨礙。旣不能剪。又不能拖。乃出於盤頂之一策脱冠爲禮。盤者下垂。固爲失禮即盤而不。脱而半僧半道。厥像亦怪。身歷其境者。愧汗涔涔下矣剪之誠便也。然而貝勒以爲便者。諸王大臣必以爲至不便者也。貝勒果有見於髮之不能不剪。何不奏請朝廷。凡吾國軍隊一律剪髮。貝勒以最尊至貴之軍人身爲之倡。軍界中仰貝勒如泰山北斗矣。如非軍人則不必改乎此度。賢明如攝政王。當無不賛成者。諸王大臣亦不敢持異議矣 
軍人服制。已異乎尋常。其於剪髮也最宜。慧劍一揮。此三千煩惱絲。應手卽落。不必别求章身之具。已有如。荼如火之。容况行軍軍人背包累累多此辫髮後埀結束武裝。殊爲阻事即平常操練。龍驤虎躍亦苦辫髮之摇摇如懸旌或生危險。故今日之爲軍人。者即不剪髮亦無不盤辫於項。夫軍隊武裝。以簡便快捷爲貴。多一盤辫之做作即多一遲滯阻礙之行爲於軍事上殊爲不取。且今日軍人辫旣盤矣就表面觀之。有辫如無辫。髮不剪而亦剪矣。剪者其實。不剪者其名。何如實行。剪去之爲得也濤貝勒亦軍人也。亦盤辫者也。盤也。不如其剪也。 
舉全國之人。一旦下明詔。令其剪髮易服。事或窒碍而難行。若止施諸軍隊一部分。其推行甚易。趁今日軍人辫。髮雖有若無之際。因利乘便而爲之。人必不以爲怪。且視爲應行之事。又可。利用此現在之軍。服不必爲之改定服式。不拂人情。不駭觀聽。不事煩擾。即可除此數百年之陋習。脱此萬國之笑。柄濤貝勒思之。此一舉而數善備者也。何遲疑不决爲也。後日者吾國。尊敬軍人之美俗已成。人人有尙武精神。則不言剪髮。而舉國皆知剪。髮者之可貴。再無有藉。口保存國粹。愛此。拖拖物而不忍去者矣。迨至興。論一致。諸王大臣亦。不能逆時勢。而立言。此眞辫髮末造之時也今。則始基之矣。要之辫髮必有實行剪去之一日。濤貝勒乘時而起。時哉勿失。 
［Ｌ>專電電一(北京) 
鹿相卹詔内事不苟一語不欺數字係攝政王硃筆加入 
電二(北京) 
鹿相臨危遺言以貽榖案未了爲憾電三(北京) 
東督錫良到京因外交事奉旨密召電四(北京) 
鄂督瑞澂昨日到京將内用 
電五(北京) 
某御史奏吏禮兩部收舉貢就職及考費過重請飭減少以示禮恤 
電六(北京) 
軍機處領班章京劉榖孫已放甘肅提法使領班一席以楊壽樞推補 
電七(杭州) 
湖屬長興縣匪勢猖獗浙撫派湖防駐紥泗安防軍會合續派之沈統領馳往勦撫念四日黎明省防雷庭瑞亦帶隊前往府縣均戒嚴 
電八(東京) 
陽歷八月二十六日夜海軍大臣洵貝勒臨長崎三菱造船所讌會定二十七日過下關二十八日過神户二十九日赴大磯岩崎别墅電九(東京) 
德國前殖民大臣秘書官的龍堡君定陽歷八月二十九日到敦賀港電十(東京) 
英國駐日大使馬苦度那爾德君今年期滿現奉本國政府訓准予續任 
［Ｌ>緊要新聞一[再誌浙人對於湯總理遭譴之憤激杭州]  
　　浙路總理湯壽濳奏參盛侍郎突獲嚴譴之後全浙人民衆情汹懼漏夜急電羽檄星馳各屬旅杭團體紛紛開會集議挽回辦法二十三日復由温州徐定超侍御知照紳商學界續開聯合大會到者數百 
 
 

Page 4

 
 
 [Ｈ>第一張第四版 
人衆口一詞謂浙路商辦總理公舉郵部早存破壞故借題發揮圖攘路權凡我人民生命關係誓死不能承認嗣經除侍御創議先行電致同鄉京官轉達樞府郵堂要求據情代奏謂湯某以言獲咎與路有功籲求收回不准干預路事成命全體賛成當塲擬電漏夜送請領銜紳士簽名繕發原文録右 
北京浙路辦事處許季薌轉沈敦老俞廙老曁花農馨吾綗齋書衡斡臣博泉經才一山及同鄉諸公鑒十九日奉電旨紳商大駭總理湯壽潛以言獲譴然於路任勞任怨聲實爛然微特浙民倚之各直省亦皆欽佩竊思浙路係奉旨商辦總理亦係浙民公舉紳商千餘萬血本一旦失人經理民氣大挫朝廷行政以得民心爲本似宜俯順輿情仍責成湯壽濳始終其事應如何設法挽回之處乞與政府郵部諸公迅商賜復全浙紳商幸甚徐定超褚成博高雲麟邵章孫智敏胡焕王文顯蔣廷桂周慶雲顧松慶高世恩張潮瀚王湘泉等公叩(二十四日發) 
又聞湯總理自十九日以後敬遵朝旨路事槪不預聞致公司董事局萬分製肘連日開會協議頭緒紛繁毫無堅决辦法劉副理適因姊喪赴蘇一時不克來杭即經公司於二十三日電致盛副理敦促星夜晋省各董事一俟盛副理復電即行知照杭滬董事局趕於月内先開一聯合會决定辦法即於初八日股東大會宣布並聞紳商學界及各府團體代表於公電繕發後亦擬於月内續開聯合大會並候同鄉京官回電後派員叩閽 
浙諮議局亦於二十三日開臨時協議會大致以此舉關係本省權利存廢極關緊要援照局章第三十三條得議員三分之一以上之陳請得召集全體議員開臨時會適值下月初一爲撫院召集之期昨特專電分催其文如左 
嘉興湖州寗波紹興台州金華衢州嚴州温州處州各府太尊鑒撫院八月朔召集議員現有重要事件乞專差分催如期到省極遲勿逾初五諮議局梗 
又聞此事寗紹各團體得信最早所有已勘定路綫之木標已有數處拔去甬綫購地處情形甚危工程亦將暫緩 
[樞府聲辯借欵與拒欵之利害北京]  
　　樞府昨有密電致鄂督略謂粤漢鐵路贖回五年之久迄無成效國家議借外債亦係不得已之舉不料竟有一班愚民妄執謬論彚衆拒欵若任其鼓動風潮誠恐有碍大局宜速爲切實開導須知路成交通旣便商業隨之發達與空言拒欵而又不能自修利害之間孰輕孰重不言而喻况此次合同權操自我外人無非投資得息逈非從前干預路權之可比也 
[朗貝勒提倡早開國會之先聲北京]  
　　朗貝勒日前在慶王府會商要政提議各省人民盼望早開國會有如饑渴業經兩次上書請願現在國事日亟應需海陸軍費均無所出不如特降明諭縮短期限俾國會早開一日政府担負可早輕一日慶邸深韙其議擬於日内同謁監國極力陳説 
[朗徐改良國是之新政策北京]  
　　朗貝勒徐協揆自入軍機後迭在樞垣會商改良國是入手辦法均主先從解除黨禁及剪除髮辫兩事下手日昨兩樞密在三所同謁臨國力陳朝廷鋭意更新而中外輿論尙以私意妄測謂朝廷現行各政均爲塗飾國民耳目之具謡啄紛致起一般青年子弟誤信浮言步各國革新時代後塵預謀急進其志可悲其心亦甚可諒擬請特下明詔解除黨禁使不逞之徒無所施其簧鼓並擇黨魁中學術優長志慮遠大者量予位置使得各展所長一面再下剪髮之令使中外人民咸曉然於朝廷鋭意更張毫無游惑語極沉痛監國聞言深爲動容 
[湘省試辦公債票之奏案北京]  
　　湘撫楊中丞會同鄂督瑞制軍具奏云竊湖南地方夙稱貧國從前承平日久用欵無多量入爲出尙可勉支自庚子以後奉派賠欵鉅數並興辦學堂添練新軍曁改撥鐵路各欵久已無米爲炊僅恃善後官錢兩局輾轉騰挪息借商欵爲暫顧目前之計今年三月省城痞徒肇亂各屬匪黨乘機肆擾風警類仍錢糧旣不能刻期集數而急籌賑糶添募防營又不能不設法應付現相各局歷年欠欵日積月累共虧二百餘萬兩之多昨經瀝陳困難請停解各省協餉并請自運蘆東鹽整頓衡永寳三府官運無非爲救窮之計現在亂萌甫息瘡痍滿自百端待理來日方長即所請悉邀議准亦祗能稍補前虧爲經常出欵之輔助而應解之京餉賠欵及一切新政要需并常德水災振糶各營月支餉糈均屬急如星火臣傍徨仰屋再四思維惟有援照直隸湖北成案試辦募積公債票查公債之能否收效一視乎抵欵之有無湘省各屬礦務辦理有年漸著成效而常寗縣水口山之鉛砂尤爲地産出數大宗現飭在事員紳竭力擴充一年統計約可得銀五六十萬兩餘去局廠關税各用及工資運費計可獲餘利三十萬兩左右兹按照鄂省折半計算募積公債一百二十萬兩即以此項售砂利銀作爲償還專欵本息分攤六年爲滿足敷抵撥經責成官礦總處毎年提出售砂利銀二十六萬五千兩另欵存儲以備按期照付此項公債本息抵欵無論公家如何爲難不得挪移借用所有遞年加息及收付辦法一切酌 
 
 

Page 5

 
 
 [Ｈ>第一張第五版 
照鄂省成規湖南官錢局妥爲經理當此時局阽危移緩就急驟集鉅金稍紓隠患舍此更無他法仰懇天恩俯准試辦並請作爲定案由臣督率該司道等口力遵行遇有交酋移交接辦不得挪支更改稍有違誤七月十六日奉硃批度支部議奏 
[大計卓異人員變通保送北京]  
　　吏部具奏云竊臣部考績定例各省官員大計三年舉行一次今自光緒三十三年十二月扣至宣统二年十二月三年之期已届自應請旨舉行查舊例載薦舉卓異人員任内如有正項錢糧未完果係居官清廉能幹或現蒞兼三兼四繁缺在本省歷俸已滿三年或並非兼三兼四繁缺在本省歷俸已滿五年均准其送部引見之處聲明請旨如並非兼三兼四繁缺及歷俸未滿五年任内又有錢糧未完處分者卽行議駁等語臣等查各省考覈事實列入最優等及優等各員但考其一年之政績無論缺分之繁簡不計歷俸之年限均准保列惟卓異人員爲三載考績自應歷俸三年方合黜陟幽明之意惟任内有錢糧未完處分並非兼三兼四繁缺例應扣歷俸五年人員一經列入最優等及優等者亦得邀引見加級之榮反視計典爲無足輕重臣等公同商酌除任内有錢糧未売現蒞兼三兼四繁缺在本省歷俸已滿三年者仍照舊例辦理其任内有錢糧未完處分並非兼三兼四繁缺例應扣俸五年人員如經考核事實案内列入最優等及優等者其事實旣有成績足徵自未便仍以五年歷俸之例相繩應請嗣後此項人員亦以三年計俸核辦以勵勤勞其非嚴優等優等人員仍照舊例辦理七月十五日奉旨依議 
[再紀日韓合邦條約之内容]  
　　日韓合邦條約大致已載二十三日本報兹又據駐日通信員探明報告立意大略相同而措詞稍有出入本舘以此事關係甚大不厭繁複特録於左以供留心時事者研究焉 
國際新聞協會中國會員王蔭藩報告云日韓合邦問題今日(陽歷八月二十二日)已經决議今將内容報告如左 
日韓合邦條約寺内統監與韓國李總理業已調印于陽歷八月二十九日午前九時特開臨時樞密院會議决定如下 
形式 
合併之形式亦用條約由總理與李統監締結韓國皇帝舉一切之領土權悉讓日本皇帝自願放棄獨立國之一切主權同時日本天皇與韓國皇帝發宣言書通牒各國 
待遇 
韓皇廢爲日本之准皇族其皇室費每年支出百五十萬元而太皇帝之居住地任意决擇不加强制條約與關税 
此時不改悉仍舊章再遲四五年當徐圖訂正但治外法權此時决計撤云 
新訂朝鮮華族令現在之皇族大臣及有特功者列爲華族但不准爲日本貴族院之議員 
兩班之處分 
現在朝鮮兩班約十萬人其中最有功勞者當賜公債數在百名而現在官吏奉職中者不必更動以安其心其餘團體給與授産金或設立授産塲使其不誤方針 
將來之方針 
今次條約締結之後其國名仍曰朝鮮廢去統監府而置一總督府特委寺内統監改任總督總理行政一切之大政至軍事則置駐屯軍司令長官以山縣副統監爲行政長官朝鮮京城改爲府治廢去十三道之觀便而改爲十三縣 
[京師近事]  
濤貝勒以開缺軍機大臣袁項城前在北洋鋭意進取現值整頓各項要政之際置之閒散未免可惜曾商由樞府授意其公子袁參議電達乃翁促其出山聞日昨已得復電據稱腿疾未愈碍難應召云 
軍諮處濤朗兩貝勒以現在各鎭軍隊雖經迭次整頓其卓著成效辦理得宜者固不乏人然敷衍從事弊混百出恐亦在所不免蔭尙書將次到任擬即飭陸軍部將各鎭統制先行召集嚴加甄别現已由陸軍部運通飭各鎭統制尅期來京聽候會同軍諮處面加甄剔以重軍政 
大學堂總監督劉廷琛屢上封奏指斥時政其目的冀入外務部蓋現雖總理學務其進欵不甚豐足也 
外城偵緝隊連次抄獲私膏私土有二三萬兩之多總廳以此種贓物不能入庫亦不能變價遂裝載至永定門外儘數投諸水中並聲明如有人撈起者定行從重罰辦 
朗徐兩軍機日前在軍機公所内提議擬奏改各科道御史爲内外稽察御史之議各科給事中應辦考績一事統併都察院考核以一事權 
 
 

Page 6

 
 
 [Ｈ>第一張第六版 
攝政王於十三日遺派府中護衛官持玉如意二柄一送朗貝勒一送徐中堂並有食品等物以作兩大臣入樞之賀禮 
軍界人云禁衛軍於本年編練成鎭俟成鎭後上官惟協統標統其統制一缺並不設立該軍係攝政王親自統率故與他鎭不同 
我國飛行機研究家劉佐臣李寳俊出洋留學有年本月十一晚到京假庽迎賓旅舘十二至軍諮處投遞欽使公文十三晚八句鐘卽有某國人邀二人秘密聚談至夜一句鐘方旋庽所劉某十四即乘火車出京李亦須往香港一行 
陸軍部日昨電致各省督撫如有曾在外洋學習陸軍現在該省辦事者務各給咨申送限於八月二十日以前到部以便定期奏請欽派主試大臣一律考試 
學部昨出牌示云本届游學畢業生甄録日應各携本人四寸或六寸半身像片一張背面寫明姓名於點名時當面呈交無像片者槪行扣考母得自誤又此次游學畢業各生其在歐美習各科畢業曁在日本習法科之法律部畢業者均定於本月二十三日甄録在日本習法科之政治經濟部曁文理醫農工商各科畢業者均定於本月念五日甄録届期該生等均官帽長衣携帶筆墨於午前七鐘齊集本部考院聽候黠名 
郵傳部所設之交通傳習所内容外表腐敗不堪監督敎長各以勢力任事於鉄路科學生有因不守學規開除者今春仍入郵電科肄業又於郵電科學生署假甄别考試不及格者假後仍入原班肄業 
那相國日昨傳諭外務部鄒尙書謂孔戈國屢次要求訂立通商條約所有各件一律檢出繕具手摺送呈以備呈進攝政王御覽核議 
美國資本團代表司特列氏由俄赴英曾志前報兹聞司氏因中國執政之更動與其目的物有絶大關係不日將由莫司科府起程來華云 
津浦鐵路總辦朱啓鈐恐唐署尙到任不安其位前晚特赴徐協揆宅内賀禧並力辭該叚總辦之差另求培植徐協揆面諭俟署郵尙唐紹怡到任後見機而作並力允另爲設法 
［Ｌ時評 [P其一 
嗚呼定興死矣。一代藎臣。今而後或可蓋棺以論定矣。定興在樞相。伴食十年。寅畏小心。而定計决疑。事秘不著。朝廷嘉其猷。草野泯其迹。渾渾噩。噩大有古人。不言温室樹之風。與人交唯唯諾諾。無所可否。以故前後十年。同列中雖或。秉梟雄之才躬卓犖。之姿而公則一以。和衷出之。無虞無。詐爾我胥。捐善化黜矣。而定興之搢。笏垂紳者自若。項城逐。矣而定興。之夙夜在公者自若。雖當日同侍。廻鑾同受。顧命之大臣。莫不屢躓屢起。而定興之一德一心贊廟謨相國家者自若與先帝。同患難爲新皇翼景運偉哉老成蔑以加矣。 
嗚呼其斯以爲今日之老成。與天語悽。惻誠悽惻矣。監國惋惜誠惋惜矣。雖然吾聞張文襄之死也江漢吏民尸祝勿忘。而不知今兹秦。豫蘇蜀之。士民亦有縷縷泣數行下者否。王文勤之死也。仁錢鄉人以。爭路之。功感念遺勞謳思勿輟而不知。今兹定興。之士民。亦有如仁錢鄉民之於。文勤者否 
[其二]  
一湯壽濳也浙人愛之。朝廷惡之乃浙人愛之者愈至。而朝廷惡。之者益深惡之之不已且加之以嚴斥。而革職而勅令不得干預路。事而浙人之爭之者。乃益力。議案四出電牘紛飛若有不得。朝廷收回成命之許可而不已者。嗚呼異矣。 
吾不解浙人之心理何。以不與朝廷同。愛憎也吾又不解憲政之籌。備爲何商律之頒行爲。何欽后景帝之玉。几末命。若兢兢于東西。立憲之成軌。特頒明諭以冀庶政公諸輿論之。謂何而今乃悍然不顧。降數行嚴旨。奪商路總理公然不與斯民。同惡也然則先。后先帝。不可謂非多此一舉者矣。 
記者曰。吾于以見。朝廷之毅力。吾于以見新樞臣之嘉猷。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｈ>第一張第二版 
［Ｌ>緊要新聞二[增撫核减浙省行政經費詳情杭州]  
　　浙省預算歳出歳入各欵前准度支部先後電咨浙撫行令分别核减等情迭誌前報嗣經增撫由各主管衙門局所切實籌議將歳出入各數分别增减並不敷各數電復度支部核辦兹將原電照録如左北京度支部鑒洪奉個儉歌電並大咨謹悉浙省預算不敷仰勞藎畫感佩良深示减各欵八十二萬五千八百二十六兩零有已爲監理官及會議廳議及各兹復倡率各主管署局切實籌議已認减者督署二千四十四兩撫署二萬兩寗道三千四百六十四兩交涉公所九千十三兩警務公年三萬兩前係誤列應請更正删除調查局一萬六千一百四十八兩禁烟公所一萬兩通商塲四百六十八兩徴信録費已奏請部議藩司五千七十兩糧道六千九百三十八兩運司三萬七千七百四十兩各鹽局及緝私經費由司呈明碍難核减各捐局公所等七千五百八十四兩臬司三千兩審判廳六萬三千五百兩巡警道建署費三萬兩巡警重支並保甲費十一萬一千餘兩省城善堂等不符一千五百七十五兩撫中營運署洋龍費三千三百二十八兩自治費二萬兩治水隄防費六萬二千七百七十七兩計共銀四十四萬三千六百四十九兩此外查有可减者賠欵洋欵滙費八千三百六十八兩商品陳列所一萬六百四十兩學務公所三千兩省城圖書舘一萬三千三百三十三兩官報印刷局二萬一千七十九兩財政局火食二千一百八十七兩解欵多列輕賚等銀六萬四千八十九兩籌備餉需項下誤將甌常關報効欵列入一千兩計共銀十二萬三千六百九十六兩又飭由陸軍財政局二次變通提出開辦等費以營房地價抵銀六十八兩一千四百二兩以上共减出欵銀一百二十四萬八千七百四十七兩兩零又查歳入應删緑營裁撤短扣平成等銀三萬九百二十四兩兵餉搭錢盈餘銀八千六十三兩各官定公費後應免報效銀二萬七千九百六十二兩各屬錢糧平餘近來情形變更尙應删減銀十六萬五千一百六十二兩以上共减入欵銀二十三萬二千二百十一兩又查歳出應增續補練兵經費二十萬兩藩署開支一萬六千兩今又查有少列杭關應解崇陵工費五萬兩以上共增出欵銀二十六萬六千兩又查歳入應增續加契税訴訟狀費膏狷牌照等欵二十萬兩照此通盤核算按財政局原列歳入各欵銀一千五百九十四萬五千六百四十六兩零連同前列增加二十萬計共一千六百十四萬五千六百四十六兩零若遵來電除去各省撥補浙東釐金及上年餘存三百十五萬六十兩零並前列應减入欵銀二十三萬二千一百十一兩實共歳入銀一千二百七十六萬三千四百七十五兩零原列歳出各欵銀一千五百四十六萬八百十四兩照陸軍財政局初次變通編支各欵應增出銀一百三十六萬三千四百六十一兩零前列應增出欵銀二十六萬六千兩除去前列共減出銀一百二十四萬八千七百四十七兩零又删預備費銀八十七萬五千兩實共歳出銀一千四百九十六萬六千五百二十八兩零出入相抵仍不敷銀二百二十萬三千五十三兩零惟查撥補浙東釐金原爲抵補缺餉之用今各省協撥之三十萬旣經大部查知無着應請另行指撥的欵抵補計實不敷銀一百九十萬三千五十三兩零經與司道再三籌畫整頓增加新舊各欵凡有可設法者均已竭力搜索縱有未盡之處亦祗能隨時籌辦得寸得尺實難預計成數所冀年終各庫稍有餘存姑爲假定銀一百萬兩實尙不敷銀九十萬三千五十三兩零諗知大部仰屋紆籌同一難窘何敢仰求另撥計惟諄飭主管財政司道可整頓者隨時整頓可節省者隨時節省以圖共濟艱難其濟與否則仍不敢預必至續奉電詢未列邊防經費十六萬兩查係多年未解籌備餉需十八萬兩係按近三年解數預估致短前數應請邀免補人其加撥邊防銀三萬二千兩本無的欵已於賠欵中照額列足統祈埀察再海塘工程關係要工碍難核减諮議局預備費據該局呈明亦難照減餘容祥咨增韞元印 
[東京通信]  
　　日政府之報復主義日政府以吾國政府擬將滿洲開放地外之日韓兩國人民迫令退去異常注意日本某大臣昨日宣言謂清人之居留韓國仁川及鴨綠江附近從事農商者爲數甚多今後清政府如必欲實行此策余等亦必採用報復主義云云嗚呼我民之僑居日境者無一不逞之徒豈可與日韓人民同日語哉 
此亦謂大同主義乎東京留學界有女生二人一曰吳弱男一日吳亞男皆某主政之女公子也二生好交游且略解文字尤長西文故到東之後在女界中頗負盛名弱男于前年與湖南章士釗結不解緣現與章君同往英國其妹亞男仍在東京去年餘杭章太炎氏組織一亞洲和親會合印度朝鮮清國在留學生爲一大團體以爲聯絡感情時印度黑人到者甚衆吳亞男亦艷服盛裝驅馬車而至爲某印度人所心悦當即通問姓名亞男本善英語對答如流印人遂喜不自勝日夜奔走於亞男之門亞男心動竟與之私事爲留東女界所知出而干涉亞男知事已破露不可掩人耳目遂昌言於衆曰自由結婚天賦吾權汝等母絮絮語也嗚呼女學生而甘嫁外人且係黑兒是眞令人不解 
拿獲販賣日本婦女之奸徒東京芝區櫻田本鄉町四番地旅人宿業雲來旅舘七月初旬來一旅客據云係福岡縣京都郡諫山村字矢山百二十六清英建築石材會社技師進政雄昨爲日本警察突然拿獨訪知該犯歷年在中國暗結不肖華人專營販賣日女爲生涯被害者已有百餘人其賣入金額約逹五萬圓之譜近又回東運動九州方面之婦女不專二交 
 
 

Page 11

 
 
 [Ｈ>第一張第三版 
正在交涉事忽破露現已于十五日送入日本監獄據云所有婦女大半賣於上海方面之英人爲妾云 
外國人之日本水災談日本水災爲稀有事嗷嗷飢民數十萬人旣無家産又失事業父母妻子兄弟之流散者筆不勝載自水災至今已將半月而日本之所謂内閣總理及各部大臣猶擁妾别莊避水不歸各報雖以大義責之而言者諄諄聽者藐藐在留各國新聞記者均謂日本政府之不負責任其程度酷似清國政府而各大臣之及時行樂風流佳話亦不亞於清國大臣云云(事見東京日本之泰晤士報) 
［Ｌ>分類新聞政界[通飭江北各州縣清理庶獄南京]  
　　江督張制軍札淮揚徐海四屬各州縣迅速依限清理監獄文云清訟治獄本屬牧令專責且審辦命盜案件例有定限亦不容稍事逾延乃近日江北州縣監覊人犯積壓甚多竟有一縣而押至數百名者雖其中多由防營獲解訊不認供而囚繋纍纍延不審結殊屬不成事體昨據臬司詳報阜寗鹽城高郵海州沐陽五屬業已派員會同清理其餘積犯較少之州縣勒令三月自行審結具報誠恐各屬犯於積習視同具文亟應再行通飭速辦母論或委員會審或責令自理統限文到一月内將監押人犯清理及半其餘統限三月恐數訊結應辦者辦應釋者釋彚列清摺繳核不得再行拖延如能依限清理應准由司將印委各官分别酌請奬勵倘敢任意違玩一經逾限亦即由司詳請撤參勿稍瞻徇除通飭遵照外合亟札飭札到該口即便遵照辦理 
[贛省籌議核减經費之心碌南昌] 　　 
　　贛撫馮中丞因准度支部庚電分指裁减各處經費銀一百十餘萬兩分行各處遵照指明裁减各項從速提議核减等情各處奉文均以裁减經費爲現今挽救財政困難之要圖紛紛提議大都定以折發經費裁汰員司歸併職務爲主義以致政界從事各員百般運動以避裁汰頗形忙碌 
[電告增入折算緑營兵米數目杭州]  
　　度支部致浙撫電云浙江巡撫鑒緑營旣經裁撤所有緑營兵米四萬二千九百三十九石自應一律折價列收本部以每石二兩計算應折并八萬五千八百七十四兩已由本部增入合先電聞度支部號印 
[鄂藩重申銅元入境禁令武昌]  
　　鄂省近日錢價低賤商民交困考其原因實由外省奸商販運大批銅元入境若不及時禁止則將來輸入較多錢價之賤勢必日甚一日署藩高方伯刻特詳請督院重申前禁通咨各隣省督撫轉飭所屬商民嗣後凡有携帶銅元至十五串以上者一槪不准入境否則查出充公以維圖法而重禁令 
［Ｌ>軍界[贛省添派委員帮購軍馬江西]  
　　贛省陸軍需用騾馬四百餘匹業經馮撫飭庫籌放馬價運費發給咨文護牌等件札委補用知府胡文驈前往北口如數採購惟騾馬待用也亟若由陸路按站行走必致遲延時日現議改用火車輪船裝運回江酌給車船半價咨部飭遵在案現馮撫以此項騾馬採辦較多水陸兼程長途跋涉誠恐一人照顧不及添委候補知縣周銘忠帮同照料以昭妥協並定月支薪銀百兩以資辦公 
[玉山駐防營官獲功原因江西]  
　　江西廣信府屬玉山縣地方前有信義會匪首周和尙濳向玉境勾結黨羽預備起事經人密告撫院電飭地方營縣一體會同密拿訊辦當經駐紥防營管帶劉懋政督哨王家瑞缉獲該匪解縣訊辦地方人心頗爯暢愉現經馮撫以該管帶等拿獲要匪不無不勞功營分飭司處各記大功一次以示鼓勵 
[亳州營兵搗毁警務公所紀聞安徽]  
　　日前宅州城守營兵因與電報局徐司事口角爭毆該站崗巡士上前排解詎該營兵不服遂偕同營兵丁搗毁警務公所聲勢異常兇湧該處居民舗户頗爲惶恐以致盡行閉市旋經地方文武各官前往彈壓始行解散並將爲首滋事營兵拿獲送州懲辦各商遂即竔市照常貿易刻該州已電禀撫憲查考矣 
［Ｌ>學務[鄂垣學務消極主義之近狀武昌]  
　　湖北學欵支絀辦事棘手詳情迭紀本報兹有人條陳學務公所請將擬辦之文高等及辦有成效之方言學堂併入文普通中學並將農工商礦各中學高等小學併爲一堂可以大省經費日昨高學使特召六科人員及各堂管敎員在學務公所大開會議咸謂敎員授課以鐘點記算無可省文高等文普通係一監督無可省方言學堂祗有堂長無監督亦無可省祗能裁去兩號房月减經費十七元農工商礦四堂敎員學科課程不同亦無可省惟將四堂併成一堂裁去三監督歳可省銀七千餘兩但四堂合併學徒有千三百餘人難覓一寛廠合宜之學舍供如許試騐塲若另行建築又無此財力此事遂作罷論至各堂管敎人員刻下辭差者日必數人高學使均予批駁不准聞竟有不待准卽撲被出堂濳赴他省投効者而學生到堂者綜計不足七成人心解體如此若不速籌可靠的欵則湖北學務必一落千丈永無起色之望矣 
[鄂學新學紳賞罰章程湖北]  
　　高澤畬文宗以敎育普及非官力所能强迫必賴學紳熱心勸導竭力襄助方可收效查各屬開通之士頗不乏人雖屬應盡義務但須賞罰分明以資鼓勵已飭各課員訂立學紳奬罰新章札發各屬分飭遵守矣 
[抽提中金補助學欵辦法無錫]  
　　錫金勸學所以各區辦學類多經費支絀非代籌的经欵實不足以維持特於田房各産賣中費項下酌提十分之二於投税時由縣帶收由該所支領分撥各區作爲興學經費早經藩司批准轉飭該二縣出示曉諭在案該所因民間買賣契價往往銀兩洋元錢文三項並列此項抽提中費亟宜先定劃一辦法以免叅差現擬每中費一兩核收銀洋一元五角每中費洋一元核收銀七錢計算每中費錢一千八百文核作銀一兩計算此後無論銀洋錢文均照銀兩徴收以歸一筆現已呈縣諭飭税契房書照辦並出示曉諭俾衆用知矣［Ｌ>實業[霍山商會總理被辱案近聞安慶]  
　　霍山縣商會總理吳兆鼒因 
 
 

Page 12

 
 
 [Ｈ>第一張第四版 
事涉訟被該邑邵大令横加誣辱致動全皖商界公憤電禀各大憲查辦一節迭志前報兹聞此案現由六安州開堂審判正陽大通蕪湖等處各商會已公舉會員前往觀審刻朱中丞又奉農工商部來電以霍山縣邵令不加體察誣辱商務分會總理吳兆鼒一案迭經各商會紛紛電禀請究此案關係甚大自應澈底根究俾重商務而肅吏治請由皖撫將邵令吳兆鼒一併提省遴委明正有爲大員秉公質訊不得循隠粉飾未知如何辦理也 
[京漢鐵路被水冲毁漢口]  
　　京漢鐵路軌綫在河南境内西平遂平一叚四面皆山地勢極卑前去兩年大水路綫迭遭冲壞京漢交通幾爲斷絶行旅咸稱不便茲因七月中旬汴境大雨蛟水陡發平地水深數尺或竟丈餘致又將西平遂平兩縣境内鐵路冲潰四十里之遥橋樑涵洞俱成瓦解京漢往來之票車快車專車均改開行時刻不能長驅直接聞漢口北上之車悉至駐馬店停止另用船隻盤駁行李衣箱各件一面由南叚路局工程師雇工連夜赶築支路一條已於二十日竣工開車通行無阻其被冲毁幹路須五星期方克培修完全 
［Ｌ>雜記[嘉興大開國恥紀念會可敬浙江]  
　　七月二十一日嘉興府英雨亭太守聯合各團體發起府學明倫堂庚子國恥十週紀念大會府縣各官乍浦王莊石門嘉善平湖海鹽桐鄉商會學堂代表郡城紳商學界曁府嘉秀各校男女學生到一千餘人下午二時奏軍樂開會英太守宣布開會宗旨即演説貴君翰香演説聯軍入都痛史聲涙俱下杭州井亭庵僧通彗演説庚子之役目撃聯軍蹂躙人民之慘狀義和拳紅燈照之殺人放火情形中言臺灣人民之苦况末言外人以商戰學戰爲不足恃而繼之以宗敎戰洋洋千言熱心愛國洵僧界偉人嘉善汪君榖臣演説庚子之役天津失守北京淪陷兩宫西狩萬姓流離種種慘狀並十年中民窮財盡百物昻貴民生疾苦日甚一日之原因勗國民愛國自强無忘國恥以冀雪恥之一日語皆悲切聞者感動朱君謙甫周君子成禇君慧僧褚君博甫方君青箱等相繼演説奏琴少息分贈國恥紀念品(白話痛史一千本紈扇三十柄英太守贈)嘉興灃源等校學生唱歌奏軍樂散會是日會塲整肅天氣酷署國民忠憤勃勃無倦容堂懸歌詩圖畫對聯一百餘件圖畫以嘉善孫家騶水彩畫慶邸李相議和圖爲最對聯以秀水朱濬塘有前十年生聚看後十年敎訓洗彼一時國恥問此一時民心爲最云 
[蘄黄一帶蛟水爲災可憐湖北]  
　　鄂屬蘄水黄梅等縣與安徽宿松等縣毗連刻因入秋以來暴雨太久宿松一帶蛟水陡發蘄水地勢較卑遂受其害聞於一夜間陡漲水丈餘平地悉成汪洋居民從睡夢中驚覺無處逃避其强壯者則登屋攀樹苟延生命老弱者則隨水飄流淹死約有數千而尤以蘄水東鄉黄梅暧口兩鄉爲尤慘報絶者有數十户黄熟之穗眼見被浸不能搶穫幸水退尙速諸災民均揀被沖之禾穗爲食苟延殘喘刻該牧令等已將被災情形勘禀省吏請卹矣 
[監生想入非非可笑江寗] 　 
　　監生廖維藩禀藏金久湮資本無著具禀藩轅懇准發掘當奉批云據稱爾父廖保楨於粤匪亂前在水西門内空屋中埋藏現銀二三十萬兩赤金約三千金未幾省城失守賊目將爾父所埋金銀全數發掘迫脅爾父運至僞王府卽今釐捐總局仍復埋藏爾父逃歸故里於光緒七年來寗具禀曾文正公轅下批准發掘因力薄費絀而止十七年爾父臨終將埋藏之處方向部位指示於爾此次爾身入釐局履勘埋藏遺跡猶隠約可辨等語查咸豐二年賊船東下之時爾父積此鉅金何不運載冋閩而埋藏於危城空屋之内已屬離奇及該僞王發窖得金何難指揮羣盗搬回僞王府内而必迫令爾父代運代埋尤爲怪誕爾父旣明知窖金所在當同治三年金陵克復卽應火速來寗乃遲至光緒七年來何其迂緩及禀准發掘爾父眼同埋藏之人自應一掘即得何以云功未告成輒因費絀而止今距爾父埋金之日已五十九年距掘金不得之日又三十年矣突請前赴釐局二次發掘實屬異常荒謬且謂僞王府改鍾山書院又改釐捐總局查釐局與書院相去數里爾竟混而爲一豈僞王有兩府而金窖有兩處耶爾以異地客民何以竟能入局履勘三十年前爾父自埋自掘且不能得爾何以云猶有遺跡可辦似此語多荒怪跡近痰迷理應發縣鎖遞回籍以警昏謬姑寛一綫由兩縣驅逐出城勿任混瀆所禀不准 
[諧文]  
[管城子答書]  
辱奉手書。資勉并至。意氣憤憤激激。若怨僕之不才。而負足下之期望者。僕一介秃奴。久供驅遣於左右。無自表見。清夜捫心。良用赧赧。然竊恨足下不深維終始。偎隨流俗之毁譽也。僕雖疲駑。亦久諗足下之狀熊矣。今足下不自責而責僕。母亦厚已薄人之故智歟。僕自得侍履杖含肥濡潤。衣錦偃床。高厚之恩。曾未一報於萬一。負罪誠厚然足下之所以。自處。亦未爲得也。僕與足下訂交之初。足下愚魯若曾參。惰懶若宰我。廬山始識。即已心焉憂。之第冀敎育涵濡。或不終朽。故十年於兹。所以左右追隨者。曾未少懈。不意足下學無長進命復多。舛竭僕與足下之。力連不得志於有司。是僕之咎歟。抑足下之拙。也不寗惟是。足下白眼横視。傲骨瘦挺。滿肚皮不合時宜。以立英斯世。僕又拙於口舌。不能鼓其。如簧以曲庇足下。是足下之不能與世相洽者。亦固其所而僕之動輙招尤者。亦未始。非足下之有以成之也。足下生少文弱。僻處鄉曲。不早從干。將莫邪諸君子。以作萬人敵。今鬱鬱不得志。乃遷怒於僕。願言思之。實有不能默忍者。僕雖不才然每有交游。輙能効犬馬。以置之青雲之上。足下京非不知之者。然他人則榮之。足下則辱之。是豈僕之厚彼而薄此也哉。試使足下自思。毋亦骯髒之身。與元傲之性。有以厄足下而並及於僕也。至於班超故事足下果忍而爲之僕又何惜而必不使足下爲之。然足下柔而寡斷。拙而鮮才。俔俔焉不見舍僕他適。而謀所以自處。是又足下之不能舍僕。而非僕之眷戀。於足下也。足下不自揣。乃責僕之。深累足下。而阻碍其妻子室家之樂。朋友親戚之交。及雅游高會之事。何不自量若此。足下休矣。方當盛世之隆。凡百政治。靡不需才。苟能媚其骨。團其面。諂諛其逢迎。則僕猶未嘗不可効力於足下。以舒此鬱鬱不平之氣也。足下其勉旃。 
[瀛談]  
[羅馬訪古録七]  
阿里安女神。阿勃羅神及拉額公像。皆成自希臘彫工之手。拉額公父子三人爲一蛇所纒而死。情形慘絶。尤令人卽之。目眩鼻酸。法王祈禱室。壁皆名工美克軟塞維之畫法王坐位置革椅。其下設衆僧座。座外爲聽講諸位賜謁室。頗廣闊。壁畵亦成自美克軟塞羅之筆。時方迫平。宫中之觀。未能及十之二三。然神品傑作。不暇指點。其糜費之鉅可知。足見奢侈浮華之一至於也。 
意大利建國後。雖法王封域威權皆减。不過濳處深宫。僅留殘喘而已。然其財力尙厚。席積年之餘威傲視一世。美前總統羅斯福之請謁也。峻拒不見。此尤足。見夜郎自大之氣象矣。未畢觀而出。法王親。衛兵丁。手持接槍倚門而立云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｈ>第二張第二版 
［Ｌ>要摺[吏部陸軍部會奏議覆吉省裁改旗缺分設提調承辦情形摺]  
奏爲遵旨議奏事内閣抄出吉林巡撫陳昭常奉裁改旗缺分設提調承辦情形並請裁缺各員援案酌予出身一摺於宣統二年二月初六日奉硃批該衙門議奏欽此欽遵鈔出到部查原奏内稱五城副都統衙門附設各官如倉官筆帖式銀庫筆帖式以及滿敎習等官均有應管事件一時未便裁撤其原有之印務處額設筆帖式八缺委筆帖式四缺左右司額設律帖式二十二缺委筆帖式十一缺承辦處額設筆帖式四缺委筆帖式二缺富克錦協領關防處額設筆帖式二缺與司處各差名實旣不相符自應一律裁撤計共五十三員缺即所留協佐以下各官嗣後遇有缺出亦槪行停補惟念各員從公有年不無勞勩遽投閑散未免向隅擬請援照上年奏准裁撤各司主事筆帖式等缺歸部選用酌予出路成案各以對品官階分别歸部選用其未經改就以前仍請給予原俸如有升階者並請按照升階辦理等語吏部查前經陸軍部會同臣部議覆黑龍江裁缺人員改外章程内開九品筆帖式擬改九品雜職無品級筆帖式及額委筆帖式擬改未入流等官俱令該員等指定一項呈請分發到省歸候補班補用等因具奏奉旨允准欽遵在案查此項筆帖式例由本處兵丁及閑散人等咨部補放與各部筆帖式奏補者不同所請歸部選用之處碍難照准臣等公同商酌擬請援照黑龍江裁缺筆帖式改外章程令其指定一項呈請分發到省歸候補班補用以上裁缺各員如原有保奏升階者自應查照歷次成案分别核辦其未經改就以前仍請給予原俸一節係爲體恤閒員起見應惟如所請辦理至原奏所稱協佐以下各官嗣後遇有缺出槪行停補之處陸軍部查吉林各城協佐以下各官均係武職管理兵丁是其專責今吉林各城雖經改設民官而旗后旣未奉裁則旗官似非虚設惟查前經東三省總督錫良奏奉省旗官出缺不補一摺於宣統元年六月二十六日奉硃批變通旂制處議奏欽此此次該撫所請協佐以下出缺槪行停補之處核與奉省前奏同係爲變通旗制起見應請旨飭下變通旗制處併入前案妥籌辦理以昭愼重所有臣等遵議緣由謹恭摺具陳伏乞皇上聖鑒再此摺係吏部主稿曾同陸軍部辦理合併聲明謹奏 
[吏部奏遵議桂撫奏署歸順直牧姚履萃禁]  
[烟朦混處分片]  
再内閣鈔出廣西巡撫張鳴岐奏桂省自光緒三十二年秋間清查烟畝而後限於三十四年正月爲始一律改種雜糧按季取具屬境内並無私種土藥印結咨報在案用查閲各屬局詳宣統元年春季分兩廣土藥産銷數目表册歸順卡報完本産士藥月有數斤當以私種如已盡絶何自而來飭將署歸順直州奏留補用直州知州姚履萃摘頂撤任一面委員王纯良會同接署州揚玉衔查勘剗拔去後嗣據該印委等禀報查明州屬平句平凉平暮等村均種有烟土將届收漿業已勘拔等情前來查該員姚履萃身任地方禁烟是其專青乃報卡則有本産履畝則有烟苗直以季結爲具文實屬異常玩泄請將該員姚履萃交部嚴加議處以示懲儆等因宣統二年六月十八日奉硃批着照所請該衙門知道欽此欽遵到部查臣部奏定新章内開各省地方官於應行查禁各條未經查禁揑稱禁絶者交部嚴加議處擬照朦混私罪例革職等語此案該員姚履萃於州屬並無私種土藥按季取具印結咨報在案乃報卡則有本産履畝則有烟苗直以季結爲具文自係揑稱禁絶經該撫奏請交部嚴加議處應將署歸順直隸州奏留補用直州知州姚履萃照朦混革職私罪例議以革職所有議處緣由理合附片具奏宣統二年七月初五日奉旨依議欽此 
［Ｌ>本埠新聞[陳逸卿借用莊票之拖累]  
　　盈昃公司洋人昨至法公堂控稱上月初四日有人來行購買貨物付下森源莊期票一紙計銀一千兩當時持往該莊照對蓋有對字小戳迨届期向收詎已倒閉請向該莊經理周友蘭追究周供此票由陳逸卿借去計共被借數十萬兩今陳莊倒閉本莊亦被拖倒此票先于二十日由華人來收因無銀收去即在票上自蓋對字小戳今倩洋人出面來案控追應請察核且此票旣由陳逸卿借去顇向票根交涉判周交保候查明核斷 
[公廨亂審判權限]  
　　滬道蔡觀察批蘇仁欽禀云該生前奉廨判存洋節經批廳移廨提回訊明核辦在案現據稱洋已被沈陳氏赴廨朦領並仍由廨飭提該生懲騙無論騙案並未訊實不應冒昧准給而已由道飭縣訊辦之案該廨又何得擅自提人致亂審判權限仰上海縣迅即録批移知公廨往提一面仍由縣勒提沈陳氏到案訊明哄騙情節分别實究虚坐禀復察辦母再遲延 
[弁兵槍斃鄉民]  
　　弁兵張青和董如金鎗斃鄉民陸金雲沈阿龍兩名前日將董張二人提至縣署經田大令升訊張青和供爲艙長董如金充當勇丁前晚停船曰暉港地方天明時聞有槍聲出外查看並不見人大令詰其究係何人開鎗供多推賴諭飭分别收押候騐明再究昨晨大令即乘坐救生局小輪帶同刑仵書役人等赴肇禍處勘騐先由地保趙化順禀訴一切旋據仵作喝報沈阿龍所中之彈由腦後穿入致命陸金雲頭面洞穿傷腦致命船底血水甚多後由屍親陸沈氏曁沈阿龍之子沈海林求請伸冤大令安慰開導諭飭棺殮遂即回署 
[老婦控告冒認祖墳之督批]  
　　老婦瞿何氏上控周菊坪僞造方單冒認祖墳一案業奉江督批示云此案前據該縣詳復查明周文彬呈騐方單未有僞造刑跡復據姚紳文枬等以確知該田爲周文彬祖墳墓田單册糧串均周父檀溪户名並無作僞情事該氏膽敢屢次上控誣告必有訟棍主唆此案纒訟已久應否就此議結註銷抑或專提翟祥麟指出訟棍究辦等情業經批司核明飭遵在案今該氏仍敢來轅瀆禀難保 
 
 

Page 19

 
 
 [Ｈ>第二張第三版 
無訟棍主唆惟據稱訟累四年氏孫又被押年餘亟應完結以免延累應由司赶緊遵照先今批示迅將縣詳核議詳復以憑飭遵除逕行上海縣外仰蘇藩司迅速遵辦母延 
[華婁差役任意需索]  
　　本邑因改良監獄先後飭役將内外監犯分解松郡寄禁華婁兩縣詎華邑差頭一味留難要索每犯洋二元並索油火費洋四元正在紛擾間二批解犯已到婁邑差役亦任意勒索後經解差禀明松府始將各犯收禁惟批回尙未領到 
[地保吞没房捐]  
　　浦東高家行念二保念四圖地保趙煥章前在房捐局領取三四兩月捐票經收捐欵延不繳解近經該局查知趙煥章輪當地保業已期滿另由王象山接充因即查明被吞捐數函請浦東總巡查提務獲送究 
[絲頭廠尙未遷移]  
　　閘北叉袋角潭子灣等處之各絲頭廠迭奉巡警總辦諭飭四路分局勒令遷移迭紀前報奈該廠等一再抗延迄未遵辦前日復經總辦汪觀察札由黄正巡官轉飭三四兩區副巡官予限勒遷母任延緩 
[城内]  
學堂開學○龍門師範附屬小學及在石礮岸鴻運里新設之單級小學定於今日午前行開學禮 
張價閙事○浦東二路游正巡官昨解薙髮匠吳阿美等三名到縣因漲價閙事大令諭著看管候訊 
自應補足○滬道蔡觀察批王豐鍾禀云該監生名下尙欠四月十五日期票銀五千兩旣稱由賈何兩經理認繳四千五百兩卽應由該生如數補足交由商會送道歸欵以憑發還票據田單仰上海縣轉飭遵照仍將該生與王肄之互控抗墊串弊等情秉公訊明究追再豐鍾即王濟人好查明具報 
女子可憐○顧寳寳年十三歳常熟人在途啼哭由崗巡帶至一路巡局經德巡官訊問顧寳寳供八歳時被父母帶至上海賣於大東門外王姓家得洋九十元時被王夫婦凌虐並敎詞曲稍有不遂即加拷打叩求超豁判發堂留養候核 
[南市]  
建築崗亭○總工程局警務長因沿浦及西門外荒凉地段如逢冬令嚴寒雨雪巡士無從暫避殊非體恤之要是以查照警章營造崗亭以資躱避業已先造二十座工竣後再行次第設立 
榜示罰欵○總工程局裁判所本年四月初起至六月底止所有當堂判罰各案計劉寳裕王立春賭案等共三十四起罰存大洋二百八十二元小洋五十九角昨已分别榜示以昭信實 
驅逐妖巫○小南門外倉橋浜北有張氏女巫托名看鬼歛錢惑衆前日在青龍橋某姓家看香頭因悮開方藥病者增劇致被控由南區立飭地甲押逐出境 
司帳無弊○聚源盛米行執事陳兆熙將司帳范海和扭至工程局控被乘其回里之隙任意舞弊私取莊欵及用空洋一萬零五百元訊之范供引翔港人此項虧欵係由同業及同事各人借去定貨之用自已名下虧宕銀五千兩之譜自知不合故已央人介紹設法科理求鑒判留候飭陳明白補禀候追婦人潑悍○水菓攤主王春山前年爲伊子福林娶毛家弄車庽主江北人周江氏之女爲媳成親後時返母家留住不放前日往領竟被江氏用竹杆毆擊一百四十六號巡士到場解勸亦被擊損表面旋由該巡士拘至工程局訊明判周氏交翁夫領回周江氏賠洋三角斥釋 
[閘北]  
　　日久玩生○巡警總局設立之大小便所初設時由各局區清道夫按日洒掃尙稱潔淨詎日久玩生臭穢不堪昨爲四路一區黄正巡官親自查見歸局後即傳管理清道之巡警劉得勝至辦公處嚴加申斥勒令每日督率各夫役接段掃除澆洒辟穢藥水並諭飭長警等隨時留心如再查有以上情事卽應歸局禀報以傳將該管理此事之巡警記過夫投革辦 
混用銅洋○吳大隆前日持銅質小洋兩解向梁福源柴店混用被梁察破吳即情虚逃逸旋由崗巡追獲解入四路分局押候究辦 
妨礙衛生○新閘橋路總局路口老虎灶主劉必成昨在小浜内挑取穢水違犯警章被巡士查見拘入四路一區押候訊究 
姦拐女子○美租界嘉興路開設應福順車子店之應阿桂有女阿仁已許字與人上月二十五日被流氓趙龍華即賣花龍虎)拐至閘北匿居江安里中弄第四家前晚始被女父尋見趙即奪門逃逸當將其女扭交崗巡拘送四路一區押候補提趙龍華到案訊明核辦 
[英租界]  
總巡出游○英美捕房總巡卜羅斯君昨日乘輪赴威海衛游歷約期一月返滬所有公務暫由帮辦絶巡麥高雲君代理 
包探查夜○總巡捕房二十七號西探目彭山以近來界内時有搶竊情事昨特知照通班中西包探令於即晚十二時起至黎明止分班梭巡以保閭閻 
斥革巡捕○楊樹浦捕房六百號華捕嚴承理因收買賊贓經捕頭解至公堂訊實判押兩月在案昨奉華捕正巡官張君飭知該捕房捕頭將嚴捕卯名斥革以肅警章 
乘車跌傷○船户陳召坤昨乘三十七號電車在南京路口卜車跌損左腿骱骨由捕將陳車入捕房飭送仁濟醫院醫治據醫生云腿骨已斷恐成殘廢 
撞壞車輪○愛文司牛奶棚車夫李阿東昨日車送牛奶至山東路廣東路口被二十二號電車將後車輪撞壞李即投報捕房捕頭以是處站崗巡捕未見肇事情形不予進理着自向電車公司索賠 
酒舘欠租○帶鈎橋北首金隆街四號新泰和酒舘因積欠英商新沙遜洋行房租銀七百餘兩被控昨經公廨寳讞員飭差協探前往發封嗣由該舘經下人商唯差探暫時從緩即赴房主處熟商辦法 
旅舘欠租○英商新瑞和洋行控河南路一百六十九號東毆旅舘積欠房租洋二百餘元昨由公廨寳讞員飭派差探前往知照該旅舘着速繳租如違將屋發封備抵 
查獲原贓○虹口公平路九號屋内某洋人失竊金飾鑽戒等特計值洋一千餘元昨由總巡捕房包探張蘭葆與二十七號西探在福建路附近某當舗内查到原贓吊存捕房候傳失主認領又北蘇州路八百零八號蔡姓家前失白絲等物昨經包探除阿華在某當舘内查獲原贓吊至捕房存候認領女子無恥○女子李阿妹因奸起釁與人打架由捕拘入捕房轉送公廨禀奉賣讞員諭交官媒看管候訊 
雉妓違章○雉妓鍾俞氏深夜在途拉客由捕查見拘送公廨押候究辦 
[美租界]  
茶舘聚賭○捕房查悉吳淞路一千零七十九號茶肆内有聚賭抽頭情事飭探查明該肆主姓名再行核辦 
毆辱隣人○塘山路二十三號住户陸榮生因妻有外遇氣忿兇毆隣人曹阿生勸阻不服亦被毆辱曹卽報知捕房捕頭允飭包探查辦 
藏匿提單○陳金芳前將某日人提貨單藏匿妄稍在途遺失昨爲該日人查明底藴偕同楊周二証人報知捕房捕頭當飭九號西探會同日探將陳拘獲押候堂期解訊 
屢戒不悛○嚴蘭生前曾犯案七次經公堂懲辦有案昨日又由包探張芝卿拘入捕房押候究辦 
形跡可疑○徐阿生前因深夜行走由捕拘解公堂訊釋在案昨日天將破曉又在天　路小弄内呆立巡捕以其形跡可疑拘入捕房押候查辦 
 
 

Page 20

 
 
私用帳洋○天潼路金裕興牛肉莊被夥陳某私用帳洋百餘元由莊主報知捕房飭探將陳拘入押辦 
幸未燎原○昨日午前九點鐘北山西路二千五百二十五號王宏德藥舖客堂内起火當經救火會　車救熄僅燬反辟雜物事後捕房即飭包探往查起火情由禀復核辦吞烟自盡○揚樹浦二千三百五十八號周阿小之妻王氏前晚與姑口角王氏即潛吞洋烟自死昨爲捕房聞知飭探將屍身車送驗屍所傳諭地保報縣請驗 
[法租界]  
　　原告自誤○新橋街某小客棧主梅金行上年在九江地方以薦包辦鐵路工程爲由謊騙蘇德卿洋一千餘元逃避來申由蘇跟蹤到滬報由捕房拘廨請辦經中西官判令押交在案現已經年挺押不理原告亦久不到案昨復提案略訊數語判自管押日起押滿年半再行開釋 
控追房租○邵奚氏應施氏劉王氏吳方氏吳阿二朱紀生等俱因結欠祥茂洋行房金三四月計洋三四十元不等由收租人魏天茂禀奉公堂一併傳案訊追吳方氏即將欠租交清判令開釋其銓諸人均着交保限七天理清 
幸得脱累○楊小三即楊蘭亭因於五月間被不願爲娼私自逃出之張陳氏一案牽涉曾奉公堂判氏發堂楊旣經手將氏押娼著將氏夫張興祥交案候訊在案兹楊在押三月無人保出昨復逮案從寛開釋 
親自往迎○法總領事喇伯第之夫人前赴日本避暑迄尙未返前日喇君亦乘法國公司輪船前往日本聞勾留數日即偕夫人同回海上 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 [Ｈ>第二張第二版 
［Ｌ>要件[郵傳部咨各省督撫賑務發電另訂新章文]  
爲咨行事電政司案呈查賑務免費電報本係一時權官辦法近來各省辦理賑務日見其多此項電報不獨關係欵項且一經免費往往有不必用電報傳遞者亦用電傳於官商各報諸多擠壓報費報務兩有所妨亟應釐定劃一章程俾資遵守兹另訂新章共十有四條自年本十月初一日起一律實行所有京外各賑務局所及辦理賑務人員均須按照此次新章辦理其從前免費章程及各處發寄賑電無論有無核准成案槪行註銷除札飭電政局遵照外相應咨行貴督撫查照轉飭各賑務局及辦賑人員一律遵照可也須至咨者 
[賑務電報免費新章十四條]  
一賑務免費電報專指義賑紳士辦理各該省特别急賑所發電報而言至尋常賑務及平時籌賑或辦理平糶等事不得援以爲例 
一義紳勸辦賑務必須在省會或通商大埠設不籌賑公會並呈由本省督撫將領袖義紳銜名設會處所咨明本部核准方可照辦 
一此項免費電報以奉到本部公文允准之日始與限半年准其免費如果災情重大必須展限應呈由本省督撫咨部核復至多以一年爲度一此項免費電報須公會或領袖義紳列名並刊用公會便圖記由各電局騐明排發 
一此項免費電報至多不得過百字並不得因電文過長分作數起轉遞一凡賑務免費電報除義賑辦糧轉運催欵解欵及實在緊要事外其餘尋常事件可用函牘往來者槪不收遞 
一往來電文均用明碼倘有參用密碼及句讀費解暗藏隠語及夾雜他事者電局有權將此項電報槪不收遞 
一發遞此項電報須由公會自行編號加蓋印信戳記並先將號碼自行譯出碼旁註明電文俾司報者一覽便知如不將電文註明或有碼字與電文不符者槪不收遞 
一他處公會遞來免費賑電電局槪不代譯如查有與第六第七兩條不符者即將來電扣留不送其有應付賫差費者應由收報人照電局定章給付 
一各處勸捐核奬各局曁官辦賑務所發電報照章收費 
一賑務免費電報須俟官商電報一律發完後方可傳遞 
一紅十字會如遇辦理賑務時所發電報應照此章程辦理 
一凡各局遇以上往來電報應列四等記事内必須註明賑務字樣按月將號數字數次數費數另造清册並將總數在月報册内列入收支呈送電政總局稽核 
一各電局總辦委員領班生等遇有賑務電報務當認眞稽核遵章辦理如有通融含混情弊查出懲罰 
［Ｌ>來件[擴充專利歐美豆腐有限公司招股章程（續）]  
十七本公司初次會議時由自任一百股以上之股東中公舉董事九人再由九人中自舉正副主席各一人名爲董事局公司以董事局爲網領所有事宜查照辦事章程由總理等均秉承於董事局董事以一年爲任期期滿用投票法另舉如原任董事得票數最多亦可續任 
十八初次會議時旣經舉定董事再由自任一百股以上之股東中公舉查帳二人無論何時均可至公司查核帳目銀錢以一年爲滿期期滿續舉與舉董事同惟董事與查帳人不能以一人兼任 
十九董事與查帳人只分餘利不支薪俸 
二十本公司内國總機關設於天津舉總理一人副總理一人督辦一切事宜其司事人等臨時酌訂 
二十一本公司外國總機關設於法國巴黎應舉工藝商務二項總理副總理督辦一切事宜其司事司帳雜務工匠賣手等項其人數與薪工應隨時隨事酌奪 
二十二董事局每一月會集一次總理副總理等應將所辦各事請由董事局會議定奪如有要事亦可隨時會議 
二十三股東大會議事以滿五股者作一權股多者其議事權即按五股之數遞加凡不滿五股之股東可數人湊足五股舉一人代表者必須於開會前三日將股票或有股票之憑證交本公司騐看本公司給與憑單准其入會 
二十四每年三月爲股東大會時期由公司先期登報告知届時股東有未到者所議之事即由已到之股東决定 
二十五股東大會係查看帳目議辦各事並舉董事與查帳人凡議事舉人皆按股權用記名投票法以多數爲斷數相等則由主席董事决定之事經决定即由主席董事畫押作准 
二十六凡未至股東大會日期有全股十分之三以上之股東同意可以知照董事局開特别會議惟在股東大會以後未滿三個月者不復開此項會議 
二十七中國内部總理副總理及外部總理副總理任事雖有定期如有不善可由董事局或股東會議更換董事如有不妥股東亦可開特别會議辭退 
十二八本公司開設並無一定年限倘因生意不旺有全股四分之三情願拆股即可清理歇業如有四分之三願推廣生意亦可加添資本其股分當先儘原股東按股續增如原股東不願加添再行另招他人 
二十九本公司售股收銀地方在天津北京上海三處大清銀行交通銀行天津官銀號及北京職業銀行天津蘆綱公所(東門外南斜街)上 
海通運公司(二洋涇橋) 
三十本公司凡有佈告股東之事除用傳單知會外並登告白於天津商報以防遺漏 
三十一本公司股份招有成數先行開辦 
三十二每届一年結帳一次刋印清册於次年三月付息時分送各股東每人一分以備查閲 
 
 

Page 27

 
 
三十三以上係招股章程至本公司辦事章程規則以及用人薪水等項應由董事另行擬訂 
三十四所擬章程如有未盡妥善及應行增减之處可以隨時商改凡有遺漏皆遵商律股分有限公司章程辦理 
再若按公司章程自應於股分招齊後再議公舉董事總事但事無專責難期信用今擬略爲變通查現已集有七千股先就股東中用投票法暫舉董事九人内部總理副總理各一人查帳二人外部工藝商務總理各一人責成招股及創設公司等事俟股分招齊再由衆股東會議定奪仍不妨以後入股股東之權 
［Ｌ>小説奇情小説鸚鵡襌（六）一丸冷月。緑浸池塘斐德蘭彳亍獨行擬訪柯利機於庽次對此良辰興懹往事覺琴宜待彼甚摯合歡之期正復不遠則怡然以樂。繼復思及已之月入有限而婚娶所需至少非七百金不辦則又悄然以悲。一念拂鬱百感俱集辣特而之待彼旣已如斯柯利機之所謀未知奚若牀頭黄金。盡壯士無顏色。時以手杖撃兩旁之樹。喟然長嘆。 
未幾抵八鐘旅舘柯利機所寓也室小而雅壁間懸秋賽得勝圖數幅栩栩欲活柯利機方坐閲日間之報。覩斐德蘭至。則立起身歡迎寒暄畢斐德蘭問曰。佛蘭登之地。果奚若者。需爲事賊。願明以敎我。曰是須視君之毅力何如耳。君苟决爲是者。僕當爲君招致數人以資臂助。是數人者。皆富於資而昧於營業。旣藉其財以經營一切。而大權仍操諸足下。是奚憚而不爲者。 
斐德蘭曰謝君厚愛。抑余苟不名一錢。徒以空言號召他人。人其爲我何。曰是易易耳。君之家事。僕所深知。君母姨處有七千磅而尊甫與他處往來之欵。亦不下數千磅畧一轉移。萬金唾手可得也。言已。燃雪茄吸之。狀甚恬逸。斐德蘭復問曰。資本一層。旣可無慮。設志在必行而其地無煤者。又將若何。曰君誠過慮。以僕。與君之交。誼而謂猶以莫須有之。事欺君耶且此固信而有徴矣。巴克斯敦格來尼格爾公司之報告書猶在。亦欲一覽之乎。語時自囊中取數紙出。置於几上。 
斐國蘭見之。如明月夜光之珠。燦然前陳。亟欲一覩爲快。而柯利機故不肯授彼斐德蘭哀懇得之。則煤質之良楛。礦地之容積。工程師之報。告公司中之籌畫。若綱在。綱一一羅列。良足爲此。事之鐵證矣。閲畢。斐德蘭愉快不已而柯利機復慫恿之曰。以君不得志於家庭。而猶不能自謀樹立之策。不智大利在前不爲逐鹿之舉。甘作寒蟬之守。不勇終南捷徑努力前途。行矣勉之母令人誚子不成丈夫也。僕老矣。有心壓綫。無志埀綸。恃惠子知我故敢以此相告。 
此親切有昧之語。吹入斐德蘭耳中。幾如咳唾九天。隨風珠玉。旋鞠躬謂柯利機曰。君之爲我。謀者至矣。僕何人。敢忘大德。繼自今。請諸措置。聽子而行。利共享。患共恤所不信者。有如上帝。語已執帽告别復顧謂柯利機曰。母姨處僕已爲君先容。明日爲瞻禮之期。君以何日來者。其先告我柯允得間即至。乃殷勤爲祝晚安而别。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
