# 1894 - 254 - 4907689

 

Page 1

 
 
[新印繪圖繪芳錄告成] [  三馬路申昌書室啓]  
　　繪芳錄一書歴叙才子佳人之事描情寫景細膩風光難體例不脫章回而妙筆奇思有非僊人屐會所能到者更　名手　成　　　　　　　上添毫栩栩欲活誠小說中生面别開者也兹巳告成分裝八本價洋一元二角諸君子請移玉三馬路申昌書室購取一觀或亦所供猶優誠　　　助乎 
[石印新譯日本師船攷告成] [  三馬路申昌書室啓]  
　　日本師船攷一書爲鄞縣沈仲禮太守所譯太守精于洋務槃槃才大上游以左右手倚之兹見日人侵犯高麗師船縱横海上乃詳如攷覈繙譯成書凡各船之大小若何速李若何製自何年成于何廠鉤稽詳細一覽了然首冠各兵船圖尤足以洞敵情而資攻擊誠軍中所不可不備緒也兹特以四開大本府諸石印裝訂告成每部收實洋一角正先覩爲快者請移玉三馬路申昌購取爲盼此佈一 
[重印四史出售] [  點石齋啓]  
　　本齋曩印史記兩漢早巳風行海内士林稱賞今重加描潤并延名宿校維再四而後印用潔白連史紙字跡淸爽墨色濃潤裝釘精徴加以三國志四本合成四史廿四本分作四套碼洋兩漢十四本兩套四元五角史記六本一套一元八角三國四本一套六角如蒙賜顧祈向棋盤街本分局及申昌購取并各省本分局又同文分局皆可購取此佈 
[弛華人回國之禁說]  
　　華人之出洋本有禁也若由洋回國則固何嘗禁之哉然而其禁甚厲竟有出洋之後積有餘資而不敢言歸故土資愈多而愈不敢歸私禁非官禁也而私禁者仍托於官禁蓋華人出洋經營有年一旦滿載而歸則人人從旁覬觎不特盜賊宵小之生心而已也官署胥吏每有擇肥而噬者或與地痞等串同指其前此出洋之犯禁以爲辭多方訛詐百計需索甚而至於罄其資而後已夫是以中國之出洋者往往聞風而懼不敢復我邦族甘於入籍異國以爲樂土之適則其敺華人以變洋人外洋增一富人卽中國少一殷户所謂爲淵敺魚爲叢敺爵者此之謂也夫外洋之人來華服賈經營得意捆載而歸則本國之人榮之羡之贊之賀之從未有人焉妬之嫉之訛之索之所以中國銀洋洋人可以儘力携出外洋而外洋之銀錢華人不能有絲毫携入中國如此而欲中國與泰西通商立約共沾利益安可得哉夫出洋有禁前五十年之事也自海禁旣開外洋之人可以入我中國中國之人又何嘗不可以至外國所謂出洋之禁其弛已久而奸胥猾吏與夫地痞土棍猶復借此以肆其要求雖曰鬼蜮之可畏鄉愚之可憐而其實則咎在於官之不能先籌保護之法也華人出洋其最苦者爲傭工食力之流積銖累寸稍蓄微貲慨然動故國之思此其所携不過數百金耳而鄉人得此可以温飽可以成家一爲匪人所訛索則數年辛苦棄於一旦轉不若流寓外洋尚得保此微資其苦何可勝言其次爲商賈之人往返外洋川流不息則尚似梁間燕子可以一年一度一歸家者也其有開店設鋪久寓外洋在彼置室廬蓄妻子歴年旣久雖不能如洋人之公司行棧大發其財而歲有所贏積之頗亦不少年老力衰偶動鄉園之念挈家返國方謂從此可以安居鄉里老我園林而孰意痞棍奸胥紛擾不已畏事者餉以財而此輩之欲壑永無滿期勢必擾累而不能已有深悔此貿然一返者已至於上等紳商則在外在内均有勢力或不至爲若輩所魚肉矣無如此等棍徒詭計百出或剛或務隨機而動不破其資不傾其產而不已以故中國之在外洋稱巨富者莫不心切故鄉而坐擁厚貲觀望徘徊不敢輕舉妄動蓋前此挾貲回華資盡而淪落在故鄉者外洋寓客時有所聞有不裹足不前者乎於斯時也苟國家爲之保護俾富貴者悉歸故鄉安富尊榮絶無擾累不令衣錦者終身夜行則在外之富商巨賈孰不樂衣錦榮歸而外洋之銀錢未必不可使之流入内地以補流出者之數卽外洋各國亦斷不能禁其不歸亦决不能禁其携貲而歸至數年間回華之紳富日多而中國之財源必漸旺中國之人見發洋財而回者皆得以安居樂叢則益復踴躍以往鼓舞以歸其所裨於中國者實非淺鮮也而其所以保護者又不必多費周章不過中國駐洋之領事官一紙護照而地方官據以爲憑隨時保護弗令其受人索詐而已前觀駐劄新加坡兼轄海門等處總領事官黃公度觀察出有示諭奉薛叔芸欽使奏請豁除海禁保護洋商交部議准新章旣定舊禁已删除僞冐洋商包攬實稅以及有不法重情者仍應查究外其餘良善商民無論住洋久暫婚娶生兒一槪准由出使大臣或領事官給與護照任其回國治生置產與内地人一律看待並聽其隨時經商出洋毋得仍前藉端訛詐違者按律懲辦因特出示分作三等以紅紫藍三色紙邊定上中下三等聽人認領絶不費事一經領照卽可以隨意出入不畏若輩匪人之故逞狡獪自是歈後吾知在外洋獲利之諸洋商皆可以遂其還鄉之願而中國之殷實者可以視從前爲多矣或云領照必需費或恐不詐之於内而詐之於外奈何則應之曰此舉也固所以防小人而非所以防君子小人之作惡須君子爲之防若君子而亦作惡則又防不勝防矣竊恐人言可畏君子亦將自防也夫 
[掖垣花影]  
　　黑龍江將軍依大帥克唐阿近以省中防務喫緊洋槍爲軍中利器本省各軍雖有西式槍砲而他項官兵仍習舊時器械奏請飭由神機營酌撥外洋新式快鎗數千枝隨帶藥彈解往以便分撥各官兵配用刻已奉旨交該衙門察議矣○翰林院侍讀學士李培元升授少詹事所遺侍讀學士一缺經吏部酌照定章擬將侍講學士徐致靖照例轉開遞遺侍講學士一缺擬以侍講學士并用先換頂戴之翰林院編修陸寳忠請補已由文選司呈堂察核一俟各堂簽定卽可具摺奏陳矣○崇文門監督向例各派隨同辦事之委員一人繕入謝恩摺内奏明故名之曰奏委本年新任崇文門正監督郡王銜多羅貝勒載爵榷使瀅奏派兵部郎中廣俊爲隨同辦事委員崇文門副監督正白旗領侍衛内大臣容榷使貴奏派内務府廣儲司郎中文珮爲隨同辦事委員○户部爲片行事俸餉處案呈所有八旗文武官員應支光緒二十年秋季俸銀現准銀庫付稱於八月初一日開放相應片行貴旗派員持具印領於是日卯刻赴庫承領莫悞○禮部爲知照事本部具奏萬壽慶典事宜摺件定於八月初一日呈遞相應知照各衙門凡遇有應行廻避事件勿與同日呈遞○本年甲午科順天鄉試所有八旗宗室及八旗滿蒙漢内務府三旗下五旗包衣應試生等經欽派大臣蹸大協揆等分兩日考試馬步騎射計七月二十七日考試八旗宗室爲第一排廂黃正白滿蒙漢爲第二排廂曰正藍滿蒙漢爲第三排二十八日考試正黃正紅滿蒙漢爲第四排廂紅廂藍滿蒙漢爲第五排每排先試步箭再試馬箭一枝中靶者鳴皷應之並欽派乾淸門侍衛二員於馬道口稽察下馬以杜槍冐等弊兩日中宗 
 
 

Page 2

 
 
室應試者六十九人八旗一千二百五十三人○嚮導大臣處爲咨行事本處兼行嚮導章京現在懸缺例應咨取護軍營三四五品人員揀選兼充相應咨行貴旗護軍統領於本營三四五品章京保送二三員務於五日内造具履歴咨送本處以憑辦理○孤寡口糧自光緒九年冬起攺折實銀配搭米石開放兹經順天府委員將光緒十八年秋冬二季銀米領到所有應歸五城之三百分定於八月初一日在附近各指揮署開放至大宛之五百三十一分於八月初一日午刻開放大興初二日午刻開放宛平先期出示傳知孤寡等人屆期親身持牌前往關領○吏部爲知照事文選司案呈本部具題調補刑部主事等缺一本七月二十六日奉旨刑部四川司主事員缺著恩開調補其所遺淸檔房主事員缺著靈昆補授欽此欽遵到部相應知照刑部查照辦理○禮阅爲知照事祠祭司案呈本部具奏八月二十三日世宗憲皇帝忌辰此一日照例穿素不報祭不還愿不作樂不宴會不理刑名照常辦事等因奉旨知道了欽此欽遵到部相應知照各衙門一體遵照○咸安宮爲咨報事所有本學期滿教習一員於七月二十九日帶領引見相應繕具滿漢排單各二分先行咨報軍機處查照 
[韓城確信]  
　　本月初十日高麗來信云目下倭人方發兵至平壤數日中約略可到平壤屯有華軍七八萬人恐倭奴易於授首也聞附近平壤各處時有華軍與倭奴相遇持械交攻因受傷之倭奴陸續舁至韓城或載赴仁川駛回本國故華軍得要而擊之也一日到有倭國受傷兵五百餘人倭奴諱言受傷僞爲熱症其後來者日多一日遂添設醫院療治而院中仍不能容納乃每日裝返日本從前日本各新聞社多派訪事人來此偵訪後以游𠐒而歸兹又絡繹前來以鉛鏨從事其人俱效西人裝束然皆自挑食物頗極狼狽情形幾與街頭喚賣醃魚人無所差别近曰倭奴自鑄小銀錢在市中行使士人多不願收用所有食物皆不樂售與倭奴倭奴死亡曰多不敷爭戰不得已另添兵一萬人然觀高人之深恨倭奴則此一萬人者終不免悉數從大島義昌於地下耳日前倭廷派一侯爵大酋來向高王稱賀其酋姓西園寺名公望能操英法德三國語言刻聞此酋實來代犬鳥圭介辦事者啓行時携帶绶章甚多以犒軍士意者牙山之役倭軍自相攻擊實爲亘古所稀聞故有是酬庸之舉乎倭人之在韓城者甚爲不法高王旣被若輩窘辱復多派巡捕將王妃日夕守護以致飲食衣服不便良多前者倭奴强偪高王換穿倭兵官衣服兹復許其仍換故　而高國官民無一樂聽倭奴之命者倭奴乃日以兵刃相脅使之不得不從由此觀之若中朝不大張撻伐之師恐高國益將糜爛矣 
[牙山確信]  
　　昨日接高麗友人來信述及某日曾至牙山觀覽航海經白石浦其地離牙山六十里之遥人烟一百數十户有華軍於此駐守竹籬茅舍俱已傾頽蓋當日蛟戰時被槍彈所毁也聞之土人曰華軍退後倭人肆行刼掠往往闌入人家捲取衣服首飾卽食鍋亦或取之而歸有華商十餘人就其地列肆貿易悉數被倭人所斃將貨物搶攫一空旣而行至牙山縣孤城斗大人民寥落若晨星其城三面倚山山石如鋸距城八里華軍曾伐樹爲營現在軍已退回空營尚在望之約高半丈許觀其地勢頗難久持華軍初只擬剿撫東學黨人故暫立營於此後倭兵大至統帥葉軍門見此非爭戰之地是以祗派兵二百餘名設戍餘均雇高人爲嚮導徐徐退至平壤會合大軍此二百餘人亦頗能軍雖皆化作沙蟲然倭兵死亡無數緣倭兵之攻牙山者俱換穿黑衣俾衝突烟中人難辨認不料同類悞相攻擊以致死者約有二千名後倭軍大爲懊悔以致忿恨交加駐兵三日恣意　騷奪取高兵所用之旗妄謂得自華軍耀武揚威望韓城進發自稱大獲全勝將旗送至東京來信所言如此因照譯之 
[詭報勝仗]  
　　昨日日本東京來電云日本兵在高麗者共有七萬五千名分三路進攻平壤未得華兵死一萬日兵死六升此電係由日本發來日本長技往往諱敗爲勝敗則多方掩飾諱莫如深小勝則裝點情形鋪張聲勢便詡詡然自以爲大勝用以自欺而欺人牙山之戰是其明證想洞悉情形者不妨一笑置之也 
[烟臺防務]  
　　昨接本館派赴烟臺訪事人來信云自倭人搆兵以來局外各國兵輪時在烟臺一口絡繹往來常川駐泊者八九艘英輪較多俄法次之口門外舳艫相接蓋爲衛商計且可觀戰也○自招商局廣濟輪船不裝内地諸貨所有帽邊粉絲仍由陸路駄載長耳人聲價頓增十倍○旅順威海二處派員至烟臺募勇凡閭巷少年無不踴躍應募已集二千餘人加以訓練卽回防所駐紥以資控禦○兵釁旣開富厚之家不欲使銀錢流用在外相率收回屯積以致銀價甚昂錢根亦絀市面因之淸淡○登州辦理海防十分嚴密向有廣武諸營駐紥尚恐兵力不厚復添募數營兩營業已招集凡𨽻名細柳者皆係身材長大能耐勞苦與日兵之渺小孱怯者不可同日語矣○現聞撫憲派委前署東海關道李觀察辦理海防統帶嵩武軍六營來東駐紥不日卽可到防 
[嚴查倭奸]  
　　天津兩次緝獲攺裝易服之倭奸地方官爲懲前毖後計嚴加查緝所有庵堂寺觀旅邸遇有生客卽盤查來歴不准冐昧容留卽各行號亦由津海關道派弁諭知不得窩藏日人以免貽累法令森嚴家喻户曉倭奴雖狡當無托足處矣 
[遼東軍報]  
　　本館派赴營口偵探軍情之友人來信云本月初九日上午湄雲兵輪船由旅順口到營支領餉銀並購買籽油以供各船之用亟往詢之云中日宣戰以來旅順口安堵如常並無惡耗惟半月前有倭兵船遠遠而來砲臺上立卽開砲轟擊先後共開四十砲倭兵船不敢還擊鼓浪遠颺有被砲彈擊中者船身粉碎幾致沈入波　 
[健將調防]  
　　儘先副將吳吉人副戎杰原籍安徽現在川省管帶營伍刻奉總署電咨川督調赴閩省防營差遣副戎奉諭後立卽束裝就道於七月十二日過重慶揚帆東下 
[輪船失事詳述]  
　　數日前本報登有輪船在温州海面失事似係華安昨有船中水手華人六名坐太古公司北京輪船來滬據言在吉安輪船失事遇救得生吉安輪船前名華安被中國購去後攺名吉安因欲裝兵西人不肯爲船主遂設法覔得西國杲輪船舵工爲船主至鎭江裝湖南勇一千名八月初四日由鎭江開行出口船身本係黃色船主恐被日人所見攺作黑然至初五日行過吳淞初八夜八點鐘時已至温州海面忽觸於礁石船底穿成一孔水汨汨而入各勇爭放小艇下水有七百人乘之登岸尚有二三百人因不慣坐船頭暈目眩均入水中其逃上岸者大爲譁噪歸咎於舵工將舵工殺死船主有傭人在艙内取出洋數十元及零物爲勇所見悉數搶去並將傭人戕害船主姓徐係華人現已不知何往逃生之六人自温州至寍波然後得乘北京輪船來滬如能尋見船主當赴官署控告也凡爲船主者須熟諳風濤沙綫及一切駕駛事宜方能勝任今乃以舵工塞貢致使全船沈没數百人之性命同付波濤誠不知辦理此事者何以冐昧如此載兵運餉非無船之患有船而不得駕駛之人乃深足患也然則中國培植人才可不於平時加之意哉 
[潤州火警]  
　　本月十三日魚更三躍鎭江銀山門大街包義興茶食鋪因熬油以製月餅鋪夥誤將油鍋潑翻轉瞬之間火勢直衝屋項鋪主大呼救火倩人鳴鑼報警城内外各善堂水龍及天主堂洋龍先後馳至萬道銀泉破空而下奈火勢甚熾驟難奏效一霎時延燒左鄰小鋪鋪復轉燒西首火腿等鋪遂成燎原之勢有頃常鎭道蔡觀察乘騎而出鎭江府產太守叅將鄭叅戎守府許守戎丹徒縣王大令曁各叚巡查委員飛輿馳至臨場彈壓並督率兵民共舁洋龍竭力灌救又將火路拆斷烈燄始衰時已東方旣白矣富火勢猛烈時左右鄰綢縀雜貨諸店密比如林見火勢上熾將貨物搬移他處雖經營兵往來梭巡而匪徒仍不免乘機搶刼失物遺箱不可以僂指計男啼女哭亂竄狂奔一片聲喧令人 
 
 

Page 3

 
 
耳不忍聞事後查知被災者除茶食鋪外萬豐小錢鋪震昌布店泉順火腿店王姓餛飩店陳姓成衣店源泰衣莊錦泰客棧美味香烟館約共焚去瓦房三十餘間有一老嫗倉卒間不遑逃出華身火窟被災最重者爲茶食鋪蓋此業以中秋月餅一項爲一年生意之關鍵盈虧之數胥於旬日卜之鋪中貨積如山一旦付之一炬是亦大可憐矣 
[揚城火警]  
　　十三日晌午揚城三祝菴西首韋家井地方某媪家失愼坊保立卽鳴鉦報警洋龍水龍風馳電掣而來汲水狂噴萬斛銀泉憑空倒瀉無如天氣乾燥椽柱遇火卽燃祝融氏左衝右突益無顧忌是時地方文武各官曁地藏菴駐防合家營某哨官均率營兵指揮督救始獲熄滅是役也計燬居户十一家瓦屋草廬約共三十餘幢皆係經紀小民所可異者有某氏婦甫於前一日由西門街鶯遷至此忽罹此厄事起倉卒所有衣物未及搶出此中豈有定數耶某紳逼近火場幸墻垣及照壁高大得以保全事後憫災黎露坐街隅特飭庖人煮雙弓米若干給令飽餐又有某姓發給蘆席數張藉蔽風雨是亦好行其德者至起火之由僉謂某媪在灶下午炊忽聞比鄰某女郎過聘爆竹聲喧媪出看熱閙遺火薪中致肇此禍無怪衆鄰同聲唾駡也 
[特派重臣]  
　　内廷傳述管理神機營事務御前侍衛入八分公銜都統承恩公桂爵帥祥特派前往朝鮮查辦事件並令酌帶神機營兵隊沿途保護然未見有明文也 
[津水詳述]  
　　客有從永定河而至天津者言此河自今春修理後河堤尚形鞏固惟今年水勢盛漲汪洋澎湃河身實不能容上月下浣本月初旬兩次越堤而過銀濤萬疉排山倒海而來遂將武淸縣屬之灰家堡冷家堡大劉家堡小劉家堡張家堡尤家堡苑家堡英家堡孫家坑天津縣屬之常家堡郝家堡徐家堡萬家塲圈子安光等村一齊刷去所謂堡者係臨河小小村落少者二三十家多者一二百家房屋器皿牲畜悉被淹没尚幸水之來也紅日未沈大小男婦得以登高逃避未及於難安光一處惟磗屋依然無恙而坯房則靡有孑遺被災之民幕天度地宿露餐風姜楚情形爲鄭監門所不能繪至於津城一帶水勢漫及街衢初猶支板以便行人嗣水勢愈深跳板飄流靡定欲渡無梁搴裳可涉自龍王廟口歴小洋貨街上至天橋沿河鋪户但見濁浪千尋滔滔汨汨幾無一片乾凈土店鋪中人有坐於櫃檯上交易者河水之漲較前年殆又過之迄今水已歸槽街衢乾涸來往行人不致苦吟匏葉矣 
[護理提篆]  
　　長江水師提督黃昌岐爵軍門於本月初十日酉刻因病出缺本館早據電音錄報嗣由中軍官將關防印信封存一面禀明兩江總督劉制軍遴委現任瓜洲總鎭謝福田鎭軍兼理提篆鎭軍筮期八月十五日接印任事標下各營員道賀如禮 
[委辦洋務]  
　　卸辦皖北支發局候補知府杜幹臣太守恩榮於初九日行抵皖省詣各憲衙門銷差現奉大憲札委洋務局提調不日到差視事 
[花縣分符]  
　　浙江義烏縣缺現定以海防儘先知縣蔡錫侯請補麗水縣缺以新海防遇缺先知縣趙曾槐請補八月初八日已奉藩憲牌示矣 
[陳省有秋]  
　　烟臺信云節屆白露稼穡登塲所有黍稷秫梁等類收成頗好惟入秋以來天氣旱乾以致菽豆包榖甚形歉薄是亦美中不足也 
[解烟妙品]  
　　江右各屬吞烟自盡者層見疉出署奉新縣汪芍卿明府曾出告示曰鄉愚每因細故吞烟迨毒發就斃情形極慘究竟自行服毒與人無尤徒喪身命殊堪憫惻查有第一簡便騐方用神油半茶鍾水半茶鍾調匀灌救不吐不瀉效騐如神倘救遲者指中靑黑牙關緊閉將筯子撬開口灌之再用兩人扶走數百步不可歇睡俊得救活如不見信試將柿油和入烟膏立化白腐且味不苦眞第一方也杮油卽做傘之柿漆向傘店購之可也明府復捐亷購柿油百斤置諸保甲局便人急救由是四鄉傳播不數月救活不下數十人皆明府再造恩也當世不乏賢令尹何不多刊示諭預購柿油以救此一大厄哉 
[方伯啓行]  
　　升署蘇藩黃幼農方伯於十三日交卸蘇松太道篆後當卽部署一切昨日午後三點鐘時排齊全副儀仗至新閘馬頭登舟赴蘇滬上各官文自新署蘇松太道劉康侯觀察松海防劉乙笙司馬上海縣黃愛棠大令曁英法讞員宋通剌葛伺轉等武自提右營廖楚材參戎城守營程守戎等均詣江于送别駐滬督標忠信營滬軍營俱派兵一隊至馬頭鵠候憲駕施放排鎗及憲舟解纜各兵又鳴鎗誌敬憲舟卽用小火輪拖帶向姑蘇進發 
[致祭獄神]  
　　上海縣黃大令前日循照舊例飭傳淸音全班在獄神堂演唱鉦鼓聲喧旃檀氣馥黃大令親詣拈香賞給各犯靑蚨在内監者每名二百文外監者每名一百七十文待質自新所每名一百文 
[辜負良辰]  
　　前晚爲中秋佳節邑廟大殿後園均雇淸音演唱香斗甚巨高矗簷牙北香花橋所置香斗尤高出尋常所惜斜風密雨釀出秋陰致使紫府虚扃冰輪匿影人間天上同此冷落耳 
[美界火災]  
　　前晚十二下二刻時本邑美租界天潼路豐順里左近第八百三十九號門牌德生廣東雜貨店樓上忽然火發各捕房急鳴鐘告警隨有救火會西人驅皮帶車至吸自來水灌之而祝融氏大肆猖狂一霎時卽延及東首八百四十號廣東人所開廖利順烟館八百四十一四十二號本邑人所開老萬生鞋店炎旋折而往西焚至八百三十八號日本磁器店八百三十七號寍波人所開永裕成衣店時已鐘鳴一點二刻雨師命駕而至銀濤萬斛從天半飛來始得火滅烟消不復烈烈上熾是役也焚至一點餘鐘之久共毁樓房六幢聞德生曾保火險銀五百兩當火起時店夥各自奔逃探捕未經拘住故因何起火尚無確實情形云 
[流氓待訊]  
　　寗波人李維照投法捕房控流氓小眼阿生糾同吳錫慶等數人在一枝春茶肆中藉端訛索兇毆致被攫去對時表及金約搆各一克捕房飭孫探往拘孫探訪知阿生避匿英租界因先將所姘蘭芳里某烟娼拘入捕房阿生自知不免遂於翌晨自行投到捕頭命將烟娼釋出將阿生押候解送公堂請葛同轉訊究 
[騙子兎脫]  
　　有謁某者專以誑騙爲事此次薄游滬上時至南倉大街福隆烟館消遣光陰見有衣履翩翩者必謬　知音佯示歡洽本月初旬適有爲藥鋪生意之徐某領略烟霞風味謁卽與之傾談恨相見之晚並告以某顯宦有升任之喜曾囑代辦鹿茸人參等諸貴品君如有意當玉成其事徐不察其詐欣然應允約於翌日取貨同往以憑揀擇言畢又向徐借小銀錢十角以應急需徐以欲得大宗交易何惜此區區小費如數與之一揖而别至次日徐仍至福隆烟館守候直至碧梧影轉不見謁至遣人至寓所尋訪謁始揚長而至與徐同往徐已携帶鹿茸人參約値三百餘元旣抵某署謁令徐暫止可將囊中物交我帶進俟選定後卽付價値徐以此等貴重之品豈可輕入他人之手謁曰爾旣不放心可取人參一枝作樣徐以爲然取參給之謁携之而入良久方出謂徐曰顯宦因公他出參則交某二爺收下俟顯宦回衙冉看徐尚不疑其有詐相將出外一轉眼間謁忽乘間兎脫急至其寓所詢問則稱已於淸晨赴蘇矣被騙之參僅値洋五六元尚是不幸中之幸也 
[川移請安揷]  
　　朝鮮人李秉衡在蘇省一帶販售參圡地方官查訊之下雖係行商然當中日有事之秋内地覊蹤有所未便上海爲通商 
 
 

Page 4

 
 
總匯之區遂派差按站押解前晚由嘉定縣轉遞至滬投文上海縣請爲安置黃大令飭値日差小心看管聽候核奪 
[私奔被獲]  
　　魏元亭者鎭江丹徒人也素爲木匠娶妻張氏春花秋月倐過十載光陰孕玉懹珠爻占三索祗因命犯桃花顚同柳絮遂與湯萬勳結露水緣月下星前私期密約深恐藁砧覺察難以地久天長遂與湯定計於本年三月朔日迎神賽會時張氏托言觀劇隨赴桑間之約覓得一葉扁舟泛棹闔閭城畔賃屋一椽爲偕老計嗣魏偵騎四出略有所聞將行掩捕不料事機不密野鴛鴦早已脫網飛去小集春申浦上魏亦躡蹤而至訪明住址始放縛龍手叚前晚在道前街衛某家雙雙拘獲扭至上海縣署喊控値日差禀明黃大令飭將張氏暫交官媒魏湯交差并著魏元亭補詞以憑核辦 
[定貨轇轕]  
　　德商瑞記洋行投該管領事署控華商萃豐洋貨號主陳渭溪定貨不出德領事施妥博君據情照會英公廨宋通刺於昨晨傳陳到案會同佛繙譯官升坐研訊陳供稱職員原籍蘇州現在治下開設萃豐洋貨號去年十二月某日代客商向瑞記定買紅生毛牌竹布四十箱紅單鹤牌竹布六十箱約期今年三月初貨到彼時職員已向客商約定日期不料在四月十旬貨始到滬客商因守候已久又向别號購買目今海氛不靖北省滯消以致市價日跌受虧實多如洋商能略貼些微則職員卽可付銀提貨惟此次職員之號實被和豐逼倒以致洋商心有所疑蓋瑞記主人素與職員交好凡事可以熟商不料日前職有事回蘇和豐來索找銀二三百兩號夥答以暫緩數日彼卽紏約十餘人將號中生財搬去所以瑞記疑而控告也通剌謂偪倒之事爾可另案控告至所定瑞記之竹布務須從速理淸遂與佛繙譯再四熟商將陳交人保出 
[法廨停訊]  
　　昨日禮拜六爲法公廨訊案之期葛同轉以有要公飭家丁持名片至捕房告以暫停訊政 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蜃江雁字]  
　　温州訪事人云赭宼削平後迄今三十載上丁釋菜之儀尚未傷樂　　設幾如告朔之　羊前年教授戴鰲峯廣文數集諸生教以樂章而舞佾仍久未肄習本屆秋祭府學教授朱屆生廣文新　年少佾生六十四人令之習釋預於本月初一日齊集廟中演習儀節蔣幹臣觀察徐乃秋太守均往觀焉○樂淸協余鼎臣恊戎朝貴奉檄往寍波鎭海等處裹辦防務巳於七月十八日交卸恊篆部署行裝矣○玉環叅將鄧漫雲叅戎聰寳現奉憲檄調辦寍波鎭海海防於七月二十日俶裝就道○前署樂淸恊章雲齋恊戎洪發交卸恊篆後賦閒郡城兹者余鼎臣協戎調往鎭海大憲爰檄令協戎仍署樂淸協篆協戎遂於上月十六日禀辭赴任○前寍波定海右營游擊趙戴山遊戎立鰲卸篆抵甌隨奉上憲委署玉環叅將於上月十八日接印任事○上月十二九日辰刻温處道蔣幹臣觀察偕温州總局彭仁環太守詣黃華關磐石龍灣等處察看海口形勢勘騐砲臺隨於是晚分道回轅○上月某日前任西溪司巡檢桑誦先少尹請假回籍修墓其時温郡適乏輪船至本月初三日乃附乃士登輪船返滬其如夫人等尚寄居西門外韓姓家○城垣一律興修城門上加釘鐵皮以昭鞏固○上月二十七日由廣廷運解火藥　彈甚多從北閂外派兵舁入并聞有大砲十數尊派夫役一百五十名運至城上 
[札委監院]  
　　杭垣敷文崇文紫陽三書院及學海堂詁經精舍五處十監院除丁祭局善堂兩處每年棑次輪委兩人外其八人當崧中　右住時適屆札委之期因請託者紛至沓來故定新章凡旣委者三年後察其勤惰以定去留今廖中丞仍照舊章明年乙未監院槪不更動惟丁祭局善堂例得輪委者業已下札委定紫陽爲金君承廷崇文爲洪君錫承云 
[糊塗賊]  
　　皖垣有孟光有者年甫三十餘係皖北人素操三隻手生涯初三日黃昏混入藩署行竊因爲時因爲時太早人蹤雜沓無從下手遂至僻室中小憇待人靜後再行動手詎料此賊夙有睡癖華胥一夢直至東方欲白始蘧然而覺署中人已紛紛漸起孟無從兎脫旋被拘獲禀知藩憲員方伯立時提訊孟供在署充當水夫及喚集水夫與之質對水夫言與伊素不識認旋在孟身畔搜獲鐵銼一把鍋鏟一柄此外别無器物方伯飭差送交首縣審辦黃漢池明府升堂嚴詰孟供認犯竊窩頓李玉堂蕭有才王貴王正海周得功五人處皆開烟館者明府飭差按名提到當堂質訊李等皆稱挾仇誣攀并不認識明府謂安省烟館甚多何以不攀别家獨攀爾五人務須從實招來免至受刑李等俯首無詞明府卽於初九日飭差恊保將五家烟館一律封閉孟光有發縣署二門口站籠示衆李等五人枷號一月期滿釋放 
[旅魂飄泊]  
　　揚城爲水陸衝衢南覽客商往來絡繹本月初十日鈔關城外有一老叟踽踽然由南而北將至某店門首忽蹙額攢眉蹲伏於地呻吟不已至晚店中人憐其露坐給以蘆蓆令其鋪墊並略詰行蹤叟泫然曰僕姓楊沭陽人販豕至江南出售幸已售完正擬回里過節不虞忽遘沈疴恐不祿矣我死不足惜惟家中妻孥不知我已作他鄉之鬼朝夕盼望爲可哀耳言訖淚如雨下聞者爲之酸鼻至翌日復詢以爾貨價尚在否叟已不能言半晌惟以手摸肚袋復向南遥指移時而逝店中人立喚地保至往報善堂領棺殮埋當殮時聞其肚袋内僅存洋銀二元靑蚨三百餘　想已爲人攫取矣 
[薤露聲悽]  
　　松江訪事人云北門内雷茂才年逾大衍氣體充强遞者赴試金陵約同親友八九人買舟前往抵寓後忽患寒熱泄瀉勢漸不支不得已發電至松召其子急赴白門親視湯藥其子甫抵上海卽聞乃翁已殁於寓所矣又僑寓松江府署南首之嘉定人陳茂才亦因病殁於白下越數日華亭縣屬張澤鎭人陸茂才偕朋輩舟抵鎭江忽因熱極而狂移時斃命未登金榜先赴玉樓殊可哀已 
[英界公堂瑣案]  
　　廣東人翁仁田訴稱莫永昌林惠臣至小的烟館内吸烟藉端口角擊毁玻璃窻茶壺等物是以報捕拘案莫林俱供稱小的等至翁處吸烟因被翁辱駡以致口角小的等祗有二人翁黨多至四五人諸物實由翁黨自行擊毁宋通剌將情商諸佛繙譯官然後判罰莫林洋銀各一元○季炳坤被韓和尚藉端訛詐洋銀一元二角由包探竇如海拘解到案委供稱小的在治下開設小飯店韓包飯二十人日計錢二千餘文復借去衣服質錢一千五百向索不還反敢紏人訛詐通剌著將韓押候查明再訊○陳阿彩在陳孫氏老虎灶啜茗遺忘藍紡綢長衫熟羅套　田茶博士陳阿春拾得寄匿陳孫氏處事爲王永生所見言明三投瓜人包探江阿三知之一併拘解到案通剌判令各管押五日原贓給還失主○衛升林竊取某洋棧中油漆五叮包探張阿五查獲人贓送案請究並稱尚有二叮寄存順和輪船故未吊到洋棧夥王元生投案申訴前情通剌著將衛帶回捕房押候順和到滬吊齊贓物再行訊究起到之油漆三叮先行給領○黃郁庭家失去錫燭臺香爐木質報時鐘一架包探黃四福緝獲竊賊阿廷送案請究通剌判令笞責一百板押候備文遞解回籍○包探孔阿才禀稱徐錫生至陳阿大烟館内吸烟乘人不備竊取烟槍是以㧦獲究辦通剌判令管押一禮拜○包探黃四福禀稱汪雲卿因向莫少卿訛詐拘押捕房在身畔搜出質劵數紙向之研問據言王阿二竊物質錢分得洋銀數元今特送案請究汪供小的所姘之婦被莫領去故向追問至王惟寄存質勝小的並未分用質贓錢通剌著將莫汪押候覆訊王責手心一百下○王芝良投捕房控學徒莊良寳私取小洋銀一千八百枚逃逸無蹤捕頭令包探何瑞福拘獲莊連舉薦之高松卿牽涉之野鷄倡馬桂寳送案王訴稱小的在帶鈎橋北首開設小錢莊日前遺莊持小洋銀一千八百枚往換大洋銀不料竟一去不反今旣由包探拘獲請卽究追莊供稱先生遺小的往換大洋銀途與蔣姓遇被誘至小東閂外某客棧同住一宵明日偕往胡家宅馬倡家打野鷄將洋銀一百八十元寄存馬倡處至次日出外莊卽走脫小的回至馬倡處取洋銀據言已被蔣取去矣通剌問爾知蔣現往何處供稱小的不知或言往蘇州或言往杭州馬倡供稱日前蔣大少帶蔣大少來家度夜寄下洋銀一百餘元次日卽如數交蔣大少伊等來時以叔姪稱呼小婦人並不知其中情節通剌判令將莊押候蔣姓來案再訊並著高向莊盤問蔣姓下落 
[鄂省官報]  
　　八月初六日武同知兼通判事長奉臬憲鹽道委　辦保甲總局差候補未入流江紹禾奉委辦黃石港釐局禀檄○初七日　補府吉爾哈春奉委代辦羊峝樓茶釐總局禀見謝候補縣丞熊繼昌奉委辦武安堰釐金分局禀謝○初八日籖分卽用知縣薛炳善由京分發試用巡檢蔣世勳由京　看俱來○初九日卸辨漢川縣縣河口釐局候補懸呂勳回省銷差禀謝記大功並補一次 
[上海北市絲業會館施子英經收順直賑捕五月初四至七月十四日筮三十四次淸單]  
　　五月初四日如　孫纘禹募無名氏　順洋五元○十二任韻玉氏洋廿七七 
元五角錢三十文積壽居洋十八元三角錢五十文周澄卿洋九元一角錢七十文李聽樓洋一元○十五日吳步高洋四十元○十七日彭　氏　子甲年天花平安洋十元又求合家淸吉十元○廿二日阮惟藩惟和奉父士彬遺命洋五百元○廿三日無錫王源隡王陳氏求產後平安洋十元○廿五日盛澤沈　叔六十生　　賣移助洋一百元○廿八日無名氏洋十元○廿九日欽使羙日秘國大臣楊飭勸秘魯率商庫平銀五百兩○六月廿四日馬健忻洋廿元○廿九日常熱翁緝夫夢友人因其　三子病愈還願洋十元○丹陽縣署直州遂子募荆斛香荆勉北保三户各洋一元荆書正荆受祗祠十二都三圖四户各五角共七户合洋元○七月初二日四明心躓子求身健平安降祥規元三千兩○十四日陸鴻鈞呂宋票得彩移助由朱家角寄來小洋五十角○以上共收大洋七百七十五元規元三千五百四十八兩小洋五十九角錢一百五十文 
[上海六馬路仁濟善堂綫收南北兩市各米寳行米麥雜粮捐七月初一至三十日第九十一至九十三旬淸單]  
　　永愼和寳行錢十一千九百十二文錢十一千九百十二文同豐八千七百三 
十三文元昌豐陸千四百六十文豐和六千七百三十二文恆　六千四百三十四文同順五千十三文裕悞四千六百六十四文裕祥六千一百九十七文聚源三千九百十六文豐記一千五百九十一文萬順公一千九百廿一文生源四千一百八十一文德盛一千六百九文愼茂豐七百廿四文錦祥一千一百七十五文恆源七百九十五文恊記五百四十四文聚盛二百十四文成茂五百三十四文恊豐三百十九文元生長七百六十六文永順一百九十三文晋泰四百六十四文義生六百三十七文餘生三百三十七文義記公七百廿文唐永愼三百三十文德大三百廿一文三和三百三十二文潤元五百九十九文洽興昌二百六十五文正豐四百廿三文稽和一百四十八文恆裕一百三十二文振豐一百三文恊泰昌四十五文錢恆泰一千九百五十八文恆隆二千二百廿一文大興合一千三百六十二文新興和五百九十四文源順恊一千一百五十文昇記四百廿三文文衡大一百文同德一千二百六十一文萬昌八百五十二文穗祥二千七百三十五文大興順二百九十文同興七十五文朝利一千五百廿八文北同泰六十一文天成義三十文裕昌三千九百六十九文大和二千二百七十一文恆大三千三百六十二文元餘三千二百五文　豫四千三百九文震大三千七百九十四文恆泰二千二百六十五文衍源一千一百三十四文萬隆三千四百三十七文長豐三千五百六十六文松盛四千八十文裘潤一千五十一文元和三千八十一文天和二千四百八十一文元吉泰一千一百廿五文生泰一千五百十四潤泰一千八百五十文萬生一千六百十八文寳泰二千九百六十五文三泰一千二百十八文葆生一千七百文愼生一千一百四十三文和記一千三百十三文餘大一千五百七十七文同泰六百九十四文元泰九百九文聚泰九百廿五文天元四百四十三文恊茂一千五百三十二文南元昌五百五十一文泰興八百三十九文鼎昌源三百四十七文義記三百七十二文萬祥昌六百六十九文萬祥六十二文愼餘二千五百九十七文甡義二百六十三文萬盛泰二百七十六文萬成七十六文新興五文六文以上九十户共收錢一百六十五千九百二十七文 
 
 
 

Page 10

 
 
   
 
