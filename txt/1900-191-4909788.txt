# 1900 - 191 - 4909788

 

Page 1

 
 
[勸各處紳富籌辦民四圑以衞桑梓說]  
　　今之民圑卽古者守望相助之遺意也國家當有事之秋兵額不足餉糈不濟不能不借其力以為捍禦之資道光季年髮逆肇亂于金田邨蹂躪至十餘省竊據至十餘年緑營之兵幾無一可用其時湘鄕曾文正公在籍先以子弟部勒為兵製械籌餉逐漸擴充竟成勁旅果决西盪成不世之宏功其他如浙江湖州之趙忠節紹興之包義士均能毁家紓難綀習民團各保一方始終不懈雖賊勢猖獗仍不免於覆亡然相持至數年無論其秉性忠良心力堅忍足為世勸而上可以舒朝迁之兵力下足以衞桑梓之身家其功不可謂不偉固不能以成敗論之也方今北事孔亟南省皆為之震動風聲鶴唳幾至八公山草木皆兵疆臣恐匪徒乘機竊發以扼守長江為宗旨嚴飭所屬保護教堂教士巡緝各處不使奸宄潛蹝一月以來各臻安謐特是巡查匪類汛兵責有攸歸乃各處汛兵平日旣玩怠性成際此有事之秋欲藉以捍衞里閭當不待智者而知其為不可練軍雖較緑營有用然駐緊緊要之地勢難奉調卽行然則於此而欲使民間安靖匪類濳形非舉辦團練不可或者謂拳匪固不能南下南省所慮者梟匪耳現經大吏招撫梟目徐老虎授以功名給以札諭令其率同羽黨來歸羽黨雖多宜無不聽其約束梟匪之害當可無虞不知徐老虎雖一世之雄不能使各項匪徒盡遵其號令且地痞流氓各處皆有際此國家多故難保其不滋生事端與其旣發而剿撫兩難何如預制之使不敢輕發之為愈耶鄙意舉辦民團其利有三現在各疆吏雖以保護長江為宗旨然究非置北事於不問譬之於人京師其首也人安有僅愛惜其手足肢體而不顧首之受傷者其所以不能盡撥勁旅北上剿匪者無非恐兵力一分南方或有騷動耳若各處設有團練足以弭内地之匪患則疆吏奚難多撥精兵入京痛剿北方之事早一日辦妥則南方人心早一日安靜一利也近來亂民肇事每借仇教為名而教堂大半皆在鄕間地方官雖欲竭力護持每有鞭長莫及之勢若設有團練則覺察旣易保護必周閙教之事可以無慮二利出地方擾害皆始於痞棍流氓若皆練為團丁卽使無益而害可免矣三利也若以籌餉為難則一鎭一鄕必有紳富與其理藏黃白日夕以盗賊為憂何如慨解囊金為保衞身家之計至於辦團之法首在統攝者不存意見不惜小費毋僅飾美觀毋視為兒戲不倦不怠精益求精則人心自安而匪類亦銷聲匿跡矣寄語各處有志之士及早籌之勿鄙言為河漢也 
[傅相簡授直督確音] 　 
　　昨聞官塲傅述云兩廣總督李傅相已奉補授直隷總督之命招商局特派安平富順兩輪船至粤東恭迓傅相隨定於今日在粤起程秉節北上其護從兵士則僅小隊二百名云　 
[大將捐軀]  
　　昨得烟臺來電云直隷提督聶功亭軍門陳亡電音簡略未知戰事之詳然軍門夙稱名將智勇兼優一旦捐軀知此數日内中西兵必有一大戰事然喪此名將又不得不為朝廷痛失長城矣 
[使館平安]  
　　昨得烟臺來電云董軍門福祥所統之軍與拳匪合而為一某日以砲轟擊京中某某兩國使館惟十三日有急足至烟臺則稱是日兩使館尙平安無恙 
[美願居間] 　 
　　聞之官塲中人云當各國戰艦環攻大沽砲臺之初美國水師提督獨以為不可開戰戰則天津租界必不能保後其言果騐刻雖事機决裂而美廷之意終以兵兇戰危彼此皆有不利故願居間俾仍言歸於好因之中國招商局改挂美國徽章想他日重復言和當全仗美廷之力也 
[無意瓜分]  
　　昨日倫敦來電云德皇移書歐美諸大國略謂朕斷無瓜分中國土地之心亦不求乘此機緣得償所欲惟冀北省早日平靜庶愜朕之中懷耳貴邦諒有同心尚其恊力劻勷勿存私見 
[天津戰事]  
　　昨日倫敦來電云頃據英國水師提督西摩氏電逹政府略稱天津迤西有一製造局於西歴七月九號卽華歴六月十三日由西兵攻入擊斃中國亂兵不少奪獲克魯卜砲四尊迤東亦有一製造局先被俄兵占住奪獲克魯卜砲兩尊迨西歴七月十號卽華歴六月十四日之晚忽又有亂兵前來攻擊相持至六下鐘之久亂兵敗衂而退死傷載道觸目可憐時日本兵方攻撃天津府城鏖戰之餘城被日兵占據其半越二日午後本提督見事勢無甚緊要乃回駐本船　 
[天津通電]  
　　昨日倫敦來電云日來英人議設海中電綫從天津通至外洋查得美兵攻取小呂宋時曾有電綫等料餘存擬卽借以應用 
[在京各國官兵記數]  
　　廣州中西報云日前烟臺某國官塲曾接中國總稅務司赫德君來電略謂刻下京師駐守各使署者計有英官三員兵七十二名美官七員兵五十六名意官三員兵三十九名日官二員兵二十四名法官三員兵七十二名俄官四員兵七十一名统計各國武官二十一員兵三百三十四名携有快砲五尊蓋於拳匪未起事之前載運入都　資保護者也 
[英廷遣將]  
　　昨日倫敦來電云英廷因中國拳匪為患刻尙未平特遣副將葛司利君統領諸軍前來助戰西歴七月十四號卽華歴本月十八日降擢升一級卽日拔隊啓行 
[派軍助戰]  
　　昨日倫敦來電云英廷因中國匪亂未平正思續調大軍助剿適有軍遂由南阿非利加洲凱旋遂諭令尅日航海來華以助津沽兵力 
[英又添兵] 　 
　　昨日敦倫來電云日前英廷已電調印度兵一萬七千名馳赴中國北方默觀動靜首途之後英廷猶恐兵力單薄未足以殄匪人因又於西歴七月十四號卽華歴本月十八日電飭駐守印度之某帥調齊戍印英兵一萬二千名輔以砲兵三營携帶大砲十八尊聽候下令啓行以厚兵力若是則一月之内英國陸軍已調至三萬人左右合之海軍一萬共得雄師四萬有奇矣更何患拳匪之跳刀拍張哉 
[烟電譯登]  
　　廣州中西報登烟臺來電云刻下拳匪在黃縣招集黨羽甚多此處土人類皆視西人如仇敵日前縣主出示保護教民土人卽心懐忿怒寓居是處之泰西婦女皆已避往登州西人之在濰縣寄居者亦紛紛遷徙前數日明工人一隊各執磚石將士蔑洋行攻撃勢甚披猖幸未幾卽散去近日西人莫不手持軍械藉以防身婦女相率避入付商辰洋行道憲方的議保護西人而西人仍力請國家早派砲艦前來駐泊 
[港電譯登] 　 
　　廣州中西報登上禮拜六香港總督所接副提督布魯士君電音云天津軍械局已被西軍撆壤　　　　　　　　　　　 
 
 

Page 2

 
 
俄國副提督卽西伯利亞總督於某日行抵津郡總统俄軍 
[甬江浪静] 　 
　　昨日寗波來甯云刻下甬江安謐如常前所云土匪欲與官吏為難實係謡傳讕語是亦一好消息也亟錄而登之 
[保護上海章程]  
　　月初上海卽傳聞中西各官已互訂保護章程乃求之中國官塲一若機密非常不得輕易漏泄者而香港循環日報早已登錄全文爰照錄之俾滬上居民共知此間為安樂士不必紛紛擾擾盡室以行也其文曰一租界内華人以及產業應由各國巡防保護租界外洋人教堂教民應由中國官妥為巡防保護遇有警急之事互相知照妥辦二地方流氓土棍遇有聚衆滋事或搶劫傷人無論華洋地界均須一體嚴拿交地方官從重嚴辦三現因各處商貨停滯各項小工傭趁較難擬請租界工程局添辦新擴各界路工程城内則令陳通河道並由道臺挑選精壯充當勇丁務使閒民有事可致消患無形四添辦各項工程及添募勇丁口糧中外官商議捐助章程五滬市以錢業為大宗而錢業須賴銀行零拆轉輸若銀行不照常零拆或到期收銀迫促錢市一有擠倒各行生意必皆窒礙市面一壤人心卽震動不安應請中外各銀行東及錢業　事互相通融緩急務使錢行可以支持六鈔票應照舊行用祗須道臺會同各領事出示曉諭聲明各行票主收銀搭幾成鈔票由各錢業照付七租界内大小各戯館應令照常不可停歇以惑人聽八租界内救火章程甚備租界外浦東亦應仿照多備救火器具若有火警附近居民不可亂動一面由火會分馳往救一面分派巡捕兵丁分班巡護認真彈壓應請先行出示曉諭九租界巡捕應請添募晝夜輪爪梭巡大小街路均有巡捕城廂内外以及浦東南市亦應添募巡捕多派員弁分班輪流巡查十查明租界四至出入總散路徑租界内邊地則由工部局於各要路多派巡捕每處若干人建造捕房常川駐守瞭望界外倘有遠處亂人成羣來界卽鳴警知會局中派捕抵攔租界外邊地則由華官派兵搭蓋棚帪常川駐守勿令成羣亂人闖入租界以内 
[未雨綢繆]  
　　　西字報云拳匪之變肇自北方我輩寄跡東南固如風馬牛之不相及然謡言流播風鶴心驚無識之流爭先携輜重挈妻孥為樂郊之適紛紛擾擾如蟻旋磨如蠅逐羶甚無謂也滬上各工部局董有見於此特與各會館華董籌議保護之法擇英美法三租界内安善之地預備安頓良善華民如遇禍機儘可入此暫避除遴派西兵守衛外更由局接濟糗糧但此特未雨綢繆並非眞有匪人作亂試思上海為西商總匯之處兩江劉峴帥兩湖張香帥早已與各國領事訂定互相保護章程中外官商大可恃以為金湯之固刻雖北省有事此間固安如磐石誠何必先事張惶乎 
[帥節過揚] 　 
　　揚州訪事人云江蘇巡撫鹿滋帥奉召入京將省防本標各營帶同北上此間官塲探悉本月十四日中丞交卸起程遂於翌日齊赴瓜州口迎迓遲至日暮未見棨戟遥臨十六日午後憲舟始駛抵碼頭各員紛紛遞手版晉謁中丞傳見之下略談時局旋卽揚帆上駛直抵袁江至各營勇丁先於十五日午前由瓜洲口登陸就南門外净慧寺等處小憇片刻然後拔隊啓行一路肅靜無譁秋毫無犯其殆節制之師乎 
[大軍北上]  
　　杭州訪事友來函云浙江定海鎭總兵余鎭軍朝貴前奉閩浙總督許筠菴制軍檄令帶勇北上助剿拳匪保護京師本月某日行抵省垣　在鳳山門外駐紥其頭站瑞字營統領李副戎世祥先於十二日督勇起程鎭軍則擇於十五日就道新後軍統領雷副戎芸桂聞之卽由四安防次拔隊至石門俟鎭軍節麾戾止隨之往北至各營所需軍械糧餉已由防軍局憲札委候補府陶太守湘在淸江設立糧臺以資轉連并委候補巡檢潘少尹運佺隨同襄辦其前路行營轉運一差則由藩憲惲菘耘方伯札委候補府經歴張參軍寳芬辦理均於十四日禀辭啓行 
[福軍返斾]  
　　廣州中西報云月前大吏命劉淵亭軍門帶福軍赴廣寍懐集剿土匪今廣寍已安靖如常積惡匪徒悉行正法正欲拔隊至懷集忽奉大吏札調回省以資防守因於本月某日統率所部馳回 
[籌捐助餉　　杭州訪事友來函云自北省匪燄日熾京師戒嚴浙江撫憲劉景韓中丞調兵助剿并添募勇丁保衛所屬各要隘所需餉項因庫儲支絀無可籌撥特於本月某日諭令藩臬運道各憲在防軍局設筵柬邀各紳士捐助并以嘉湖寗紹各屬不乏富商殷戸札委候補府許太守星箕赴嘉興藩太守祖貽赴湖州楊太守葆銘赴寗波黃太守家瑜赴紹興分投勸助凡坐擁厚貲者當此時艱孔亟諒能激發天良以濟國家燃眉之急也 
[防範加嚴]  
　　杭州訪事友來函云自北地拳匪作亂省城謡言蠭起殊駭聽聞撫憲劉景韓中丞深恐不法匪徒乘間滋事特派營勇分駐各處教堂並各西要寓前以資保護旋查得武林門外湖墅及松木塲等處為商船聚泊之所尤不可不加意巡防爰札委陳都戎子英帶勇兩棚駐紥湖墅沈守戎祖恩帶勇若干駐紥松木塲至拱宸橋一帶另調新中軍副中營　要駐紥江干南星橋則由孫叅戎紹發督帶親兵左營駐守似此防範加嚴匪徒當無從竊發矣 
[謡言宜究]  
　　揚州訪事人云數日前官塲探知北省匪亂刻已漸次敉平於是闔郡人心略定謡言亦因之稍息方謂地方可從此安謐矣不意邇日謡言又起缘本月中旬某日地方官接蘇省滾單内開撫憲鹿大中丞奉召北上督帶勁旅約於某日過揚等語聞者不察以訛傅訛致好事之徒遂又揑造　　謂不日有義和拳　南下一時杯蛇市虎謡諑紛紛當戸大家争先遷徙誰之不聽阻之不從更有將貴重箱　寄質於長生庫者一種惶駭情形眞令人可恨而又可　吁似此淆惑人心實有關乎大局安得賢有司密拿一二治以嚴刑庶若輩或可知所忌憚乎 
[札催經費] 　 
　　前日上海縣署接奉署埋松江府張子虞太守札文略謂郡城融齋書院經費銀二千兩存上少鴻裕典每月取息八釐照章按季繳府以濟膏火之需今歲春夏兩季尙未申解札飭催繳等因昨已由縣主汪瑤庭大令遵照辦理矣 
[解犯過堂]  
　　寳山縣尹輔卿大令查知縣境羅店鎭某鐵店主羅阿方羅阿松為邱炳文鑄造腰刀尖刀等物因卽派差前往起出刀一百餘柄前日下午將各犯押解至滬投蘇松　兵備道轅禀請道憲余晉珊觀察過堂覆訊核擬罪名觀察飭發交上海縣汪瑶庭大令暫行收押候提訊究 
[委員銷差]  
　　日前蘇松太兵備道余晉珊觀察札委卲子怡明府押解金陵製造銀圓局所鑄銀圓十萬枚至蘇垣投撫轅交納昨日明府事畢回滬趨詣道署銷差 
[斥革官醫]  
　　新充上海縣官醫金玉聲供差未及一月卽由郭順卿陸鍾琦等紛紛控追會欵並有與人互毆情事昨經縣主汪瑶庭大令查悉以其行止不端卽行出示斥革 
[抗欠被覊]  
　　前者本邑人朱群甫等在籌餉貨捐局禀准給示在鹽馬頭設立纸貨認捐公所每月　繳銀一萬餘兩迭次短繳積欠至九百餘兩屢經貨捐局總辦林太守催令呈繳朱仍一味抗延昨日飭差提解十六鋪巡防中局請局員文斌臣二尹暫行管押候繳淸後再行定奪 
 
 
] 

Page 3

 
 
[移請吊贓]  
　　前者朱阿全竊取協隆紡紗廠洋紗十五包案發經英美租界公廨讞員翁笠漁直剌研訊洪稱售與本城四牌樓某線店昨日直刺移請上海縣署派捕吊贓縣主汪瑶庭大令允之 
[輪船回滬] 　 
　　前日之晚招商局海晏輪船怡和洋行廣生輪船皆由天津開行回滬所載中西避難之人多至數百名口鳩形鵠面狼狽堪憐 
[勿信謡言]  
　　自京津拳匪擾亂滬上西人設法嚴防幾於無微不至美租界地方遼闊各廠林立恐有匪徒乘間搶奪之事故由工部局中製就旗花若干發給楊樹浦各廠告以如有不測立卽燃放俾鐘樓上西人瞭見知照捕頭派人往救是亦預為防患之一端也本月十八日之夜九點半鐘時楊樹浦左近某姓家因有喜事燃放流星鐘樓上某西人見之疑有變端立卽報知捕頭捕頭令各印捕擎槍前往至則見各廠皆閉門安睡毫無動靜知係悞會乃整隊而回次日謡言頓起謂有匪徒將楊樹浦某鐘表鋪搶劫并欲拆毁捕房幸團練西兵及西捕印捕聞信而往始得解散然盡屬子虚烏有之談寄語寓滬人民萬勿輕聽妄傳以致紛紜擾攘則幸甚矣　 
[縫工被拘] 　 
　　晚十六鋪巡防中局委員文斌臣二尹督率勇甲巡查至荷花池左近見縫工盛根和偃臥某姓神模店櫃上爰命提至輿前訊詰供小的在邑廟某成衣店為夥因命送至南局請曾二尹訊究 
[英界火警]  
　　前晩兩點半鐘時英租界山東路晉元飯館不知如何失火紅光四照直燭層霄捕房中人瞭見立卽鳴鐘報警救火會諸西人急驅洋龍馳救始得火滅烟消然已延及比鄰啓昌同昌兩綿綢莊同付一炬對面德元館酒肆門首亦受灼傷聞皆保有火險受虧當亦無幾也至昨晨四點鐘時英租界棋盤街六先書局又兆焚如濃烟縷縷從窗隙中射出巡街捕見之急叩門而入帮同救熄嗣查見火油浸透之破棉絮一條情節可疑因卽回禀捕頭捕頭令包探竇如海前往將店主曹秀記拘入捕房轉解英美租界公堂請究讞員翁笠漁直剌研訊之下竇探禀稱小的查有縱火形跡曹供曾倩公平洋行保火險銀四千兩不敢縱火實因一時疎忽所致求恩鑒察直刺商之梅繙譯著發回捕房押候查明核辦 
[上海縣署瑣案] 　 
　　鄕民王榮控計桂林掯贖田畝前晚上海縣主汪瑶庭大令提案研訊王供咸豐八年小的曾將田二畝售與表弟計桂林得錢三十五千今計不准贖回叩求公斷計供此田並非向王買得缘昔年王避難他方伊祖母計氏卽小的之外祖母由故父奉養故將此田給故父作酬勞迨父親逝世歸小的及胞弟雲龍各得一半現小的一半已賣與陳姓得錢四十二千萬難回贖計雲龍供亦相同大令判曰　桂林一半旣已　絶不能贖回著償給錢十千王貴榮亦出錢十七千五百文一併給與計雲龍贖回一半田畝兩造遵斷具結呈案○曹松全扭控徐耀根誘拐伊妻前晚經縣主汪大令提訊曹供小的自幼聘定蔣阿海之女為妻成親已及三年本年正月二十七日被鄰人徐耀根誘云至二月初四日始送回迨四月二十九日小的在田耕作至晚回家妻又不見回憶二十八日妻曾至徐處許久方回其中必有　情求恩追究徐供小的向當小車夫正月杪徐妻蔣氏雇坐小的之車至某紡紗廠小的因未領租界捐照至中途換車而去後曹向小的盤詰小的卽偕伊尋得今又逃去小的實不知情大令謂曺控徐誘拐無憑著自行尋訪 
 [P馬路工程局瑣案　 
　　前日浦東十三圖民人李顯華駕舟至南市生義馬頭被謝掌華卽長手掌華等小流氓多人登舟訛詐併發手槍擊傷肩際旋由家屬舁入捕房訴明一切捕頭稟知馬路工程局總辦程雨村大令舁送仁濟醫館醫治旣而水巡丁拘解同黨朱春泉及划船婦許林氏至案晚間大令升堂研鞫許林氏供小婦人年五十歲上海縣人丈夫於去年八月某日病故小婦人無資度日遂以載渡為生李顯華被何人槍傷小婦人並不知情叩求恩典朱供小的年二十有九浦東陸家渡人向在某輪船馬頭為小工安分營生並不犯事水巡頭目陳向榮禀稱小的奉諭緝拿槍傷李顯華之兇犯混名長手掌華者僅拘獲其黨朱春泉查朱前因訛詐案發經總巡大老爺送改過所覊禁未幾卽脫逃出外迨光緒十四年冬復用利刃戳傷法租界華捕由會審公堂老爺懲辦管押捕房十四個月至去年十二月始釋出現仍不安本分與掌華為黨横行市廛當小的往浦東拘拿時猶敢恃强拒捕為此解請嚴辦大令謂朱曰爾迭次犯事决非安分之徒從速供明尙可恩施格外朱供仍游移大令命交保出外俟獲到正兇爯行訉辦○　日淮揚公所董事馮春祺禀稱本月初九日職董繕就約束船戸告白黏貼順風樓茶肆牆上後被茶博士董老虎磨滅求恩提究總辦程大令准之飭差提到董學山研訊之下差禀稱小的查得順風茶樓並無董老虎其人故將董學山解案請訊董供小的係浙江寗波府屬鄞縣人淮揚公所所貼告白小的並未揭去大令命具以後不再撕人告白切結然後交茶館主保釋○前日同春樓茶博士胡林生扭餅師王富德至案控稱日前小的失去洋傘一頂現在王處查獲向論被毆務求嚴究大令將王研訊供稱小的曾出小銀錢兩角向新北門外某舊貨店購得洋傘並非竊來大令著交保出外諭以嗣後不得貪取小利貽玷終身○前日東洋車夫蔣和方雲召在馬路中爭攬坐客互相扭毆二十八號巡街捕見之一併拘入捕房捕頭令移解工程局請程大令研訊大令知兩造各有不是罰跪片時叱之使去○前者施阿美丁阿狗等深夜在馬路中阻止潘阿狗所拉東洋車意圖攫物經某號巡街捕拘解工程局大令研訊之下判各枷號示衆前日地甲解請核示大令命疎枷覓保 
[英美租界公堂瑣案] 　 
　　包探劉森堂解陸阿五至案稟稱此人竊得某花烟館娼婦所用摺扇一柄持往某押鋪質錢適被小的緝獲是以送案請究讞員翁笠漁直刺商之梅繙譯官判折三天以儆○薙髮匠陶懹堂邇以市面艱難私刊减讓房租議單分投各業事為房主沈廷桂查悉扭交三百三十八號華捕解案禀請究懲陶供小的見同文滬報有勸各房主减讓房租之議因念近來市面艱難謀生不易紛紛遷徙亦非無因是以刊發傳單冀各房主見而憐之或可略减些微别無他意求恩寛宥直剌判押捕房二月○包探顧阿六解竊賊張阿炳至案禀稱此人竊得程阿四家綢褲一條以是拘請究辦程投案領贓張認竊不諱直刺判責一百板○包探顧阿六解胡阿成至案禀稱此人竊得胡曰成家馬褂一件夾襖一件女帽一頂上有珍珠三十三粒携至某質鋪求質適為小的所見以其形跡可疑緝獲解案請為究辦胡曰成投案領贓胡阿成供詞狡　不肯承認直剌判責三百板遞回寳山縣原籍○包探顧阿六解應震邦至案禀稱此人竊取何桂慶空屋内玻璃二十五方請為訊究應供小的貧困難堪不得已而出此下策求賜恩寛直剌判押半月以儆○某洋人控張銀河竊去舊鐵一塊旋經二百八十六號華捕缉獲解案請辦直剌判枷號五天○五百二十二號華捕解陳文奎至案禀稱此人竊得某木作中木板一方是以拘案請究陳供認行竊惟求恩典直剌判押一天○粤妓何玉英與張金生無端口角張怒以穢物潑之濺及身上事為十一號華捕所見一併拘案請究直剌研訊之下以兩人各有不是判今將何玉英管押三天張責手心五十下○包探秦少卿解莊進章至案禀稱此人在途中搶去行人王成芝　翖扇是以拘請究辦莊堅不供認直刺恕其刁狡判責二百板贓給王具領 
[美租界捕房紀事] 　 
　　前日之晚有甬人名三官者竊取西人某姓家洋銀一百元逃逸無蹤西人投報捕房請為查緝捕頭允之○昨日淸晨小竊梁阿二混入虹口鄕民某姓家竊取衣服若干件携之而出適為某號巡街捕所見拘入捕房捕頭令押候解送公堂禀請讞員翁笠漁直剌訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
