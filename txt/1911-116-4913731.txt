# 1911 - 116 - 4913731

 

Page 1

 
 
   
 
 

Page 2

 
 
   
 
 

Page 3

 
 
論說 
[論風俗日趨奢靡之害（霖）]  
　　自開海禁以來。華洋交。接日形密切。而我國遂漸染歐美奢侈之風。舉凡衣食居處以及日常應用之物品。莫不刻意講究。力求裝潢。富者任所欲爲。貧者亦勉爲其難。於是相率。習於浮華。幾有風尙如此。莫得規避之勢矣。嗚呼當此財用日絀。生計日艱之際。而更益以奢靡之風。消耗黄金於無形。後顧茫茫。未卜將成何景象也。 
衣食居處。爲人生須臾不可離之物。其關係固極重要者。然養生之具。求其適體而已。本無取華麗也。乃今之自命闊綽者。往往不顧。資力之厚薄而極意揮霍。他姑不論。但就衣服一項言之。己可知其奢靡之一斑矣。往昔普通人民御綢衣者。十無四五。又冬月服重裘者。亦十無二三。而今則不然矣。凡讀書學子以及商店夥役。每年進益。並不爲多。然亦衣襟華美炫耀人目矣。蓋風尙如此。人力難抗。以爲不如此不能見重於人也。然中年成人。時與外客交際。稍事豐美。尙不足深怪。甚且乳臭小子。襲先人庇蔭。未能自立。理應從儉者。今亦踵事華麗。事事均求無遜於成人。此尤世風大變之一端也。嘗見紳富子弟。錦衣榮身。架金絲鏡。噴紙捲烟。酷慕浪子之所爲。斯則眞堪太息者矣。 
且衣食居處。猶其正當者也。稍事華麗。尙無大害。至現今世俗所行之婚喪禮節。尤備極奢侈。大踰分際矣。紳富之家。每辦一次婚喪之事。輒耗費千萬圓。固無損於毫末。甚且小康之家。亦力求華麗。遂致家道中落。恢復爲難。亦有因屢辦婚喪。摧傷過甚。卒至傾其家者。嘗見商店夥友。積數年之所蓄。辦一婚事。遂致罄其所有。不足益之以典貸。更有因溢支月俸。無力清償。以致歇業家居。終身沉淪下流而無自超拔者。此皆徒事奢侈。不知儉約之害也。然世風如此。人莫能違。亦有明知其害而故犯之者。此誠今日莫大之隠憂也。 
今欲挽廻惡俗。首在提倡儉約之風。凡屬紳富之家。資産豐盛者。平日一切服御。稍事華美。尙無大害。而於婚喪等事稍求炫異。亦所當然。蓋所蓄足敵所耗也。至普通人家之薄有蓄積。或無所貯蓄者。則宜量力而行。不應過分揮霍。若徒知一時之好勝。而不顧日後之受害。斯眞非計之得者。如衣食居處。宜求其樸素。凡遇婚喪之事。以不背禮節爲主。切勿踵事浮華。學商界人士以及從事工作者流。每歲所入。能有幾何。舉凡一切用費。尤宜量入爲出。愼勿浮沉於奢靡風尙之中。效彼闊綽者之所爲。夫而後風俗日趨儉約。生計日就寛裕。而貧苦。人家以及失業遊民。亦可日見其少矣。故提倡儉約。誠今日不容或緩之舉也。必人人以節財爲美德。勿以耗財爲豪舉。而後始可維持儉約之風於不敝。尙望國人於此注意焉。以我國今日之現象而。論國中金錢。幾有不敷供應之勢矣。是皆因習俗浮靡。人人以有用之錢。爭購無用之物而。此所購之物。又多屬外洋所輸入者。逐漸消耗。勢將告竭。遂致有此恐慌也。是則矯正奢靡之習。提倡儉約之風。非特有益於個人之身家。卽於國家利權亦大有關係者也。方今我國奢靡之風。以江浙一帶爲最甚。而上海一埠。尤堪稱爲巨擘。以故經營事業於其間者。其所進益雖不爲少。然得之於上海者。仍以還之上海於己毫無所裨也。故上海之表面雖若繁華。其實金錢恐慌之危機。己早暗伏其中矣。將來必有一朝敗露。無可收拾之日也。蓋現在不過錢莊票號等金融機關之破産。將來必有商店人家連續而起之破産。其危迫現象且有十百倍於今日者。矯正而挽救之。尤非注重儉約。保持金錢不爲功。總之善積者立其家。善耗者亡其身。歷數往跡誠百不失一者。深願國人以此自警。愼勿貽噬臍之悔爾。 
專電電一（北京） 
粤督張鳴岐加急電奏匪黨擾及順德縣樂從塸己增派軍隊往勦馬志忠陣亡又有大股匪徒攻逼佛山鎭該處離省僅六十里星夜飭軍赴援現尙對持粤省兵力單薄省兵不滿三千名擬調廣西提督龍濟光提撥八營親自督率來粤援救現在事機危迫乞即允准 
電二北京 
各樞臣昨日請旨電諭各督撫嚴防革黨乘隙擾亂攝政王諭即擬呈察核惟切戒株連激變 
[電三（北京）]  
　　外務部奏和屬領約議竣派大員畫押 
[電四（北京）]  
　　墨使今日（初四）在養心殿覲見 
[電五北京]  
　　新内閣官制將於初六日宣布 
 
 

Page 4

 
 
[公電（長沙）]  
　　湘路公司昨接北京易席諸議員來電謂四國借欵卽日簽約特電致軍機處及郵外度等部懇予設法維持 
[公電（南京）]  
　　各報鑒江蘇諮議局因覆議寗屬預算案無効致議長副議長常駐議員全體辭職常駐議員全體 
緊要新聞一 
[廣州亂事復熾警耗不好了又來了]  
　　字林報載初三日香港電云廣州亂事漸見蔓延佛山亦有激烈之亂事亂民放火焚燒衙門四處並燒毁民間産業不少肇慶府知府己爲亂民剌殺三水縣知縣亦遭戕害廣州各城門今復緊閉目下謡言頗盛謂城垣之内業已開戰惟尙無切實確報廣佛火車現己停開以供隨時運兵之用現停泊沙面對面珠江内之各國炮艇共有七艘 
[廣州革命黨起事記好算一齣熱閙戲]  
　　粤省革命黨擾亂己屢次傳電報告兹得粤友三十日訪函云省城前數日卽遍傳革黨不日起事之說故政界先經戒嚴防範一切極爲週密二十九日早督院發出緊急號令先行搜拿午後三點鐘己拿得黨首一人時該黨人本欲解散乃因防範過嚴欲散不得遂窮無復之振其敢死之氣於六點餘鐘糾率死黨數十人手持短鎗火藥各佩白帶爲號由司後街衝出直撲督轅放火卽被督轅衛隊擊退彼短兵相接巷戰許久互有傷亡時城門一律嚴閉城内電話不通督轅僅燒去箭道緣火起時政界發令不准救護祗用重兵圍守任其自燒自滅而旗兵亦一律戒嚴巡防隊入城防禦臨事佈置亦甚得法故二更火息後人心卽安靖如常閭閻不甚驚擾西關一帶竟若一無所聞查是役共生獲黨人八名官兵死傷數十水師公所哨官亦戰斃二人中恊手部被傷黨人傷亡現猶未知實數聞張督與眷屬文武各官皆無恙云 
初一日續函云亂黨起事時初定是夕八點鐘不料三點鐘時該黨頭目胡某即己被獲知事已洩議暫解散適是日有黨人百餘名從永安輪船到省約定是晚起事兩不接頭入城後始知其故此百餘人以城門己閉無可藏身恐事不成駢首就戮卽冒險起暗號分赴舉事該黨人之先導者約二十餘人身穿藍背心腰纏白帶頭札白巾身插手鎗三四枝不等配碼數百兩手持火藥或炸彈等聯隊直入督署一見督轅衛隊便問曰我輩爲中國吐氣汝亦中國人若贊成者請舉手衛隊不答以鎗擊之該黨即擲炸彈衞隊多名負傷因而披靡該黨遂直入擲火藥放火焚頭門及箭道二堂各處 
聞該黨人起事之聚點在司後街之横街小東營其後應者但紛走於各處官軍事前之佈置一督署一水師行臺一藩司署其餘城門及各要隘均駐有重兵駐防旗兵亦運砲登城輪流巡察間放空鎗以示有備是晚起事後旗兵即紛紛下城駐守旗地要隘而革黨或三五成羣或十數一隊遇兵輒打或放炸藥幸該炸藥多不爆炸官兵得以保全該黨遇不敵時即含鎗自擊而斃沿路死者約數十人 
當革黨擁進督署之際張督知事已緊急親携印信穿黑色短衣從後門毁墻出以袖掩口隨帶親信數人步行至水師行臺卽入與李水提號令各官軍張之封翁及其瀛眷則由親信衛兵護送繼至是時張少公子失去半小時始由水提衛兵覓回此事略定時張督以電告知某紳言大局已定印信文卷均未失去惟一子未覓回亦所不惜但求地方乂安勿擾吾民云云 
督署火熄後革黨知已失敗於十二點鐘後出大隊趨赴飛來廟欲刦軍庫惟官兵早已戒備即在狀元橋劇戰頗久革黨死傷極衆直至天明乃將其餘黨盡行拿獲昨日省中殷富眷屬紛紛遷避大吏恐亂黨乘機逃遁遺害地方欲絶其根株將所有城内戶口一律清查并恐有暗藏火器等物即下令飭船隻及火車暫勿開行以俟搜查惟港輪不允然亦延至下午始開其進口之船侵晨時由各兵輪分途出海堵截搜查黨人軍械各渡船有不遵者雖己開行亦被中途截回故是日遷徙者皆有行不得也哥哥之勢 
此次亂黨首領名胡衍鴻番禺人聞卽胡漢民之弟前曾留學日本剪髮西裝年僅廿餘是日三點後鐘己爲政 
 
 

Page 5

 
 
　　界偵悉於二牌樓地方將胡拿獲故彼黨不能久待逼得先期爆發其黨人大半由南洋回自二月初間已陸續歸國其運進軍火甚多大約用頭髮包裹上省後先載往河南後乃入城以掩耳目此次敗露聞係本黨作線故消息如是靈確并聞政界是日先己停辦公事靜待破獲消息蓋己操先發制人之勝算云 
入夜時有巡防隊奉命馳護長隄水師公所并與各兵輪策應路遇十餘黨人尾追之互相轟擊直至公所門口只餘亂黨一人公所前衛隊聞喊殺聲卽趨救某管帶持手槍先出與該黨遇黨人連放三槍皆未中該黨知機不順卽欲以口含槍自擊某管帶飛足踼之遂倒并槍傷其股乃被擒獲現鎖禁水師公所聞此黨人係福建人年僅二十歲左右云 
事前一二日己盡將兵船調回省城多至二三十艘日夜升火預備厮殺入夜皆用探海燈向城廂内外四射如同白晝有某某司道在兵輪上爲海上策應機關搜查港輪時亦由各兵船分途出海截緝 
三十日十二點鐘又有亂黨二三十人在洪橋某米店用米包爲壘亂將炸彈擲出擊傷官軍頗多官軍出大隊圍攻被擊退數次各人無法往請張督命令張督令將米店焚燒故昨午見有火警是役計燒斃亂黨二三十名以後即無格拒之事 
自閉城後官兵即往各處搜索聞在小東營及某某數處起出軍械甚多并有多數長槍炸藥等類先後拿獲百數十人　 
三十日長隄一帶及永清直街凡見有剪辫西裝之人稍有可疑即被拿去省垣某報記者及光華醫社某某學堂學生均被誤拿幸辯明取保省釋又聞所拿之人如像亂黨略訊數言即牽出正法此中有無枉濫令人深切杞憂也 
又另一訪函所述情形稍有異同因此事關係重大不厭求詳删節錄之以備參究上月二十九晚六點鐘亂黨事起以三十餘人撲攻督署復以數十人直趨小北飛來廟圖攻軍械庫又分一隊搗旗街另以十餘人出歸德門十餘人出大南門迎堵外來救援官軍計分五路聞督署是日方開審查會畢藩司學司均未散張督一面傳令親兵衛隊抵禦一面佈告各衙署戒嚴一面收拾印信文件宅内仍固守不動亂黨抛擲炸彈火藥包甚多司道官廳　堦石爲之炸裂幸多未爆響旋署西偏箭道火起延及二堂張督仍飭衛兵專注擊匪時水提曁各路援軍警兵皆到亂黨紛竄署内火勢旣盛張督乃携印信由衛兵及水提親軍警兵保護全眷同出署後門由親豐街至水師行台藩司學司均隨行 
由歸德門入援之官兵與亂黨遇於高第街金宅門首擊斃亂黨一名餘即紛竄 
水陸各防兵曁登岸水師兵一聞警耗僅十分鐘即由水師公所裝紥齊備由大南門入援至雙門底開新公司門首與亂黨相值亂黨紛紛奪路各兵迎頭痛擊亂黨仍向内城四逸有亂黨福建人轟斃水師哨弁逸去官兵追至南關二馬路終被獲聞年僅二十歲 
亂黨分搗旗街時幸各處先己戒嚴亂黨一到即被旗兵轟斃多名終不得逞絨線巷焚去舖屋數間聞爲亂黨放火亂亂黨至飛廟軍械庫左近先有警兵官軍大隊在此札守一齊迎擊當斃亂黨多名生擒八名餘黨仍在小北一帶滋擾官兵以夜黑故堅守軍庫絶不追襲翌晨大隊繼至分頭搜捕黨退守高陽里口某米舖與官軍麤戰數點鐘之久卒爲官兵焚殲三十餘名時三十日上午十一點鐘 
事起後城門均閉頒行軍令當晚十一點鐘由張督李水提電飭水師公所派第八營及水巡警各官弁往沙面通佈各國領事官翌晨搜檢港澳輪船三十早各輪入口先由稅關小虎門輪船通令齊到白鵝潭下碇每船用兵輪二艘看守艙封查騐畢上等搭客准其登岸三等客及短衣搭客均由原船載還香港往港日船均至上午一點餘鐘方准啓行聞初一日港澳船暫停上省四鄉輪拖槪泊洲頭嘴不准登岸是日鄉渡亦不開 
同時通飭粤澳三水廣九各鐵路一律不准開車並囑 
 
 

Page 6

 
 
　　先行配齊車頭專備行軍調遣之用 
三十早張督李提分電北京各省佈告戰守防剿情形并通電各府州縣四鄉安靖人心 
自城閉後城内電話局除衙署局區外一律停止用戶通話旋由江紳親往水師公所請張督李水提准予通電始經允准夜後河南二十六號電話復通各社團得知城内防勦得手人心始安 
是夜一點後鐘城内火光又起知爲督署餘火復燃巡警道卽派消防隊前往撲滅 
政界於事起後不時發電話至沙面各領事署通告消息并派員安慰故各西人極贊張督辦理之得法三十日午後有美國兵輪一艘由港來省保護 
新授雲南沈法司原定念九晚坐琛航兵輪赴港先已出城當晚變起瀛眷尙留署内至三十下午始由兵勇護出有無辫者二人充入輿夫隊中至城門卽被拿去聞是夜交涉使及朱道均駐堤工局不能入城 
督署被燬只餘東邊文案辨事所張督封翁與瀛眷出避水師行台不敷安置三十年與水提眷屬均由衞兵多護送出城用電安電船載往江清兵輪暫駐張督李水提仍駐水師行台佈置防勦聞己飭警區協兵弁按戶稽查搜捕餘黨 
自廿九晚至三十下午止先後由官軍擒獲革黨數十名均已正法當塲轟斃及被焚於高陽里米店者又數十名此外被獲監禁者尙多官兵亦有傷亡除水師哨弁外聞有財政公所知府李某爲亂黨轟斃未知確否 
事未起時亂黨舉動及如何運械運彈運炸藥等政界早有所聞亂黨連日分起入省逹數百人有往某織布局購買毛巾縳身作號者西關居戶探聞消息多有預先遷徙者各界警告張督絶不爲動至念七夜忽邀李軍門入署密商通飭各處准備戒嚴迨念八日各路防營紛紛到省聽遣革黨知有備已陸續解散詎港地餘黨尙未知悉念九日尙有百餘人乘永安輪船上省其時機關已失且城内查捕之命適下猝然起事絶無策應督雖毁而此百餘人恐少免者聞念九下午張督晤某紳問及外間謡言甚重有無所聞并云余已准備對待所以不即出手者以黨人未有行爲望、 
其解散不欲未事張皇驚擾商民今日已下令查捕非不得已决不殺戮早晚城内若有事可告外間勿驚惶某紳興辭出甫抵城外而督署已事起矣 
又聞政界消息連日督轅迭接革命黨投書聲稱四月初一運載炸藥來省起事張大其詞語多悖逆張督得信後即邀司道恊鎭在署會議甚爲秘密故前日有派員查點軍械舉動一面加派兵勇嚴爲防範并先由水提電調廉州兩營防勇囘省分紥附城險要地方以防不測 
又聞前日八旗界内某公舘地藏炸藥數箱先爲偵探查悉報知巡警拿獲二人均在理事廳審訊轉發營務處懲辦故連日防範甚嚴 
長堤水師公所勇丁彭炳發馮來張國鈞梁貴彪李得勝陳勝梁壯湛福鍾勝陳來李冠揚王福勝陳雄彪等共十三名均被鎗傷手脚腰面各部當由提轅電邀河南紅十字會醫生赴救旋將槍子逐一起出如法施治惟陳彪被炸彈焚傷右排骨爲至重云 
廿九晚西關各街未得消息夜巿游人至深更不絶迨三十早頗有疑懼擬携眷避亂者嗣聞老城亂事已銷滅遂安謐如常三十日自朝至暮沙面西人到十八甫光雅里華林寺各處游歷者絡繹不絶各街舖店及夜帀更如常熱閙各站崗巡士亦照閒靜蓋亂事已一律平定矣當晚張督下令各城門於初一早開放各鄉渡亦照常開擺 
自治研究社維持治安議案云廿九晚黨人煽亂督署被焚三十日本社開特别會議公推易蘭池主席一宣布商會交來議案内云現在變出非常亟應辦團以資守衞公議抽收舖屋租銀一月主客各半以爲募勇經費彼此意見相同自應從速舉辦并先由總商會自治研究社暫任墊支等語衆議總商會定招安勇千人經各行商簽名允肯大衆贊成惟數日間未能猝募擬先招二百名准兩日成軍以後隨時續招分紥要隘一議發傳單週知各街多雇更練數名嚴密巡查以資守望一議將廿九夕黨人擾亂實情電知北京憲友會以定外路人心 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[東省交通漸漸恢復矣]  
　　此亦一種小交涉 
奉天通信云交涉司與日吏商議二十二日裁撤日本在奉設立之防疫局及取消禁止交通之規則并改訂火車搭客扣留查驗章程至捕捉鐵路各處地面之鼠子則仍照舊辦理又俄國東清鐵路總辦霍爾瓦特氏在哈埠衞生總局聲明南路之雙城堡在俄歷三月七號疫氣已經消滅寛城子鐵嶺撫順法庫門各處亦已消滅其餘西路東路各處如齊齊哈爾及阿什河等疫氣亦先後平靜今自滿洲里至五站准賣華人三等客貨車票南路准兼賣郵政車票各站皆不檢驗惟欲入俄境者仍須在滿洲里站及五站檢驗其餘各處搭載華人之車自可照常開行至由五站入俄海濱省之車海濱省總督謂俟疫氣消滅凈盡後方准開行云 
[自治會歡迎美洲代表]  
　　中美聯盟之先導上月三十日粤省自治會柬邀各界開會歡迎美洲代表博士羅君一點鐘時各紳商到者已滿座其工界短衣者均婉却旋經衆請另派人員在門外演說遂不入座二點鐘時美洲聯合會代表羅博士蒞會紳商起迎入座羅君卽言門外多衆可邀入各商以無座位對羅君言不妨乃邀衆入後到者至不能容羅博士大喜即登壇演說略謂鄙人代表美洲親愛聯合會赴各國演說今日得與中國多衆親近爲各處所無萬分喜悅此會由美國大學同志發起擬聯合世界萬國成一親愛會以保全人類相親相愛之報福爲宗旨所到各處演說人人均極歡喜覺得甚有趣昧今日信得大衆亦必歡喜鄙人起程來華時聞得我國工界以美洲生齒日繁欲禁絶華人不許到美我同志以華人程度日進應同享人類幸福特派人演說並聯全體簽名請美總統將限制華人到美苛例删除（全體鼓掌）將來務使萬國人羣無不相親相愛永息爭端方逹目的次詳解人類親愛由家庭父子兄弟夫婦而學堂師生朋友及人與人一切交接之感情而不鄉一國君民以及世界萬國人羣皆如兄弟姊妹之相親相愛乃是孩兒初生同具之眞誠人類本然之天性大衆應該如是再三演說無不一譯一鼓掌直演王三點四十分鐘始畢衆起謝羅君盛意羅君謙謝損讓旋卽辭回沙面 
[武漢各團歡送湯議長赴京誌詳]  
　　未知朝廷亦俯鑒下忱否 
　　武漢各團體因諮議局議長湯化龍爲聯合會事晋京與各議長共商救亡之策此行關係吾國前途至鉅非尋常代表可比故特邀集二十一團體於二十八日在漢口憲政同志會事務所開會公餞行旌是日到會者三百餘人一句鐘開會首由馬剛侯君報告聚議宗旨繼由湯君化龍表明對於聯合會救亡之大計及意見並云此次重任恐有負衆同胞之望詞頗撝謙次由鄭雲衢關少堯周允齋劉少舫詹大悲蕭樹齋張海若諸君先後演說語意痛切在座之人有大聲痛哭者湯化龍君復登台演說力辭各團送行由馬剛侯答言各團之送行者乃以表示贊成聯合會踴躍其言亦極沉痛最後由馬君宣布三十日送行聚集地點及路程禮節衆遂散會由各團會長公請湯君至嘉賓樓飮讌盡歡而散三十日各團全體會員共一千餘人或穿軍服或穿長衫馬褂於早八句鐘前在八角亭取齊以軍樂爲前導由後城馬路至歆生路經鐵路長堤到大智門火車站歡送時正九句鐘以前也各團到車站即於月台前兩旁排隊立候約二十分鐘湯議長乘紥彩球馬車至將離車站約數十碼之遠卽下車步至月台前與各團爲禮極道謝忱各團體皆立正致敬並奏軍樂其各團之會長代表等均依序前致祝詞湯君一一謝之鼓掌之聲如雷且有數人手持利刃在湯君前欲自刎或斷指以堅湯君之心者均經救止十點鐘後汽笛已嗚嗚者再湯君卽登車向各團鞠躬道勞各團於鐵路旁列一長隊大奏軍樂及開車時各團同聲三呼萬歲迨車已行遠始各收隊而歸其整肅激昻之狀及踴躍一致之誠實爲中國空前所未有當湯君登車各團恭送時西人撮影者數輩無不驚歎吾民愛國思想發逹之速英文楚報記者某君並特向湯君致祝詞以表敬意云 
[西報譯要]  
攝政王召見防疫會代表字林報載初三日北京電云萬國防疫會外國代表二十七員中國代表一員中國專員一員於今日由攝政王召見當時曾申謝各員討論之功實足使世界均獲其益聞此次華員與外人同時入覲華員並未下跪實爲破例之舉外務部並擬於今夜大宴各國代表 
 
 

Page 11

 
 
　　萬國防疫會研究之結果又載初三日北京電云奉天萬國防疫會己查明疫症之原實起於一種齦鼠之身繼乃傳至人體騾畜亦間能傳疫至癘疫之收歛大抵爲防備得法使黴菌失其滋生力之功惟此症之毒留於各處若痰垢細塵可以傳毒及呼吸傳毒理由尙未充分證明云 
　齊齊哈爾亂耗近電　又載初三日東京電云據傳蒙民近曾攻入齊齊哈爾境内當地官軍業已退守據哈爾濱電音聲稱已有援隊開往亂地聞亂民執有某國新式軍械云按此事詳情已見前月二十九日本報緊要新聞 
分類新聞 
[政界]  
[鄂督電陳停撤防疫所情形武昌]  
　　鄂督近致軍機處請代奏電云鄂省前因預防染疫於正月間設所查騐電准度支部撥銀三萬兩以充經費當將辦理情形奏明在案查鄂省地當衝要輪軌交通華洋雜居人烟繁盛故防杜疫患尤宜格外認眞卽撤所停騐亦須視有疫之省曾否安謐以爲斷兹准東三省直隸山東等省電告疫氣先後敉平到鄂火車自可毋須再騐已定三月杪將該所撤裁車站臨時醫院亦即停辦按此次疫症本自奉省發生漸及燕魯而漢口實居其下游逐日來車風雨無間加以上年逃荒在奉之民由輪船展轉運鄂爲數旣衆手續滋繁察騐設有未周流患必將立見僑漢外人頗爲注意喜得在事員醫均能殫竭精力不辭勞瘁開騐以來諸臻妥洽偶聞城巿有染疾猝斃之人立卽飭醫往騐尙非時疫剖騐捕獲之鼠亦無毒菌調查各屬咸極安綏中外商民同深悅服堪以上紓宸厪該所支用各欵尤能撙節實計奉撥銀兩猶有餘存固爲始料所不及擬即以之創辦衛生醫局不足之欵勸令紳商籌捐務期克底於成有備無患除督飭司道各員趕造報銷清咨詳册各部核辦外所有鄂省停撤防疫所情形及日期理合電陳謹請代奏 
[鄂藩實行預算案之佈置武昌]  
　　湖北地方行政預算案完全成立已定於四月初一日實行其一切收支欵項皆由度支公所經理故該公所會計科之責任愈爲繁重余壽平方伯深恐該科長王令篤基擘畫難周特委吳蘭墀張顯彝王肇之三大令帮同籌畵辦理並專委吳蓉孫直剌專管收支欵目以專責成其宗旨務在出入相抵甲欵所收不能移爲乙用祗可量入爲出斷難挹彼注兹也 
[自治公所借用寺院之規定杭州]  
　　浙撫劄發租用寺院章程經　　諮議局審查後以此項章程與城鎭鄉自治章程第十四條第二項顯有抵觸認爲不可行事件惟於修正城鎭鄉地方自治章程施行細則内酌加修改以期僧俗相安業經前日大會公决通過兹將議决修正之條文錄下（第二條）一城鎭鄉自治會之自治公所各擇其區域内之公産房屋設立若公産房屋認爲不適用時得酌就廟宇之一部爲之　二前項所指之廟宇凡供奉神佛之寺院菴觀宫殿樓閣及先賢祠廟凡社廟之由公建者皆借用之 
[張督據報查究各屬私賭之嚴厲廣東]  
　　粤督通飭各屬文云廣東各項賭博奏定本年三月初一日一律禁絶地方文武應如何密查嚴禁以期弊絶風清乃自三月初三日以後各報揭載私賭幾於無日無之雖採訪容或未眞傳聞不無失實而報章騰播未必悉屬子虚查核案卷祗據三水縣申報拿獲賭犯梁亞章一名博羅縣禀報拿獲賭犯鄒亞祥三名此外未獲具報報載各賭曾否查辦無從稽核兹飭承檢查揭載私賭各報分别摘鈔札發緝捕局巡警道分飭營屬按址密查嚴究具報察核本督院仍當隨時派員確查禀覆地方文武於所屬私賭倘不實力查禁一經委查屬實功令具在决不姑寛至各屬私賭未經報載者恐復不少並由局道通飭認眞稽查嚴申禁令防微杜漸永絶根株是爲至要軍界 
[飛划營獲盜紀聞蘇州]  
　　上月二十八日夜飛划第二營何管帶嘉祿督飭孫領哨福保在石湖左近拿獲匪船二隻匪犯楊三郎二蔴子王保堂陳高三錢桂香范阿友等六名據供搶劫閶門外南灣大街姚合興布莊不諱當解警務公所訊辦 
[清查綠營基地之商榷杭州]  
　　陸軍部致杭撫電云國防重要籌　　欵維艱各省原有之軍費應專歸軍用業經奏准通行在案查各處綠營所有之田地産業及臺壘營房馬廠各項基址均屬軍費範圍亟應清查分别變價通盤籌劃以擴充新軍希即轉飭遵照此項公産不得挪作他用並從速清查數目分别電咨報部以憑辦理陸軍部號印增撫接電後當覆陸軍部云號電悉浙省綠營産上年業經奏明除已撥改建審判巡警各署外餘槪變價充抵新軍開辦費用在案當綠營裁撤時曾經派員會縣清查收管雖得大致未盡詳確本年二月復設清理綠營營産事務所遴員復查復估惟此項營産散佈各縣甚爲畸零繁盛偏僻價值又極不齊一時尙難查悉確數大約可值六七十萬元而變價則非旦夕所能蕆事承詢先此電復餘再咨達韞　印 
[鎭道合力堵勦信羅匪類廣州]  
　　邇來信宜縣屬匪勢披猖業經　　張督電飭該處鎭道督飭清鄉文武認眞嚴辦勿稍敷衍了事高州鎭吳祥達已赴信宜沿途察看匪勢並諭各局紳士趕辦團練以輔兵力之不及二十二日到羅定與王道良弼會商清鄉事宜已有頭緒隨即遄返信宜防次督飭所部與羅屬官兵合力堵勦以靖匪氛 
[札飭趕查本年綠營薪餉廣州]  
　　粤省陸營官兵前經奉行擬於　　本年裁減四成惟現准資政院來咨以此項陸營官兵如未列入預算者卽爲全裁張本等因張督准此卽札飭財政公所遵照迅將粤省本年有閏之年共應支官弁養廉俸薪經費等項共銀若干兵餉銀若干每年額支銀若干飛速查明具詳核辦 
學務 
[存古學堂薪水一律酌減湖北]  
　　鄂省存古學堂創於張文襄公自爲監督而以提學司爲提調規模之闊甲於全省自文襄入京後乃另委紀香驄爲監督繼紀而爲監督者爲張仲忻主政現各堂皆减薪水惟存古學堂薪水仍舊提學司未能過問兹聞學部日前又飭令該學堂改章并照各堂一律裁减薪水以昭公允 
 
 

Page 12

 
 
[藝徒學堂定期開學鎭江]  
　　鎭城工藝局自奉改爲藝徒學堂後擬定先開甲乙兩班現已招考足額特經監學文大令禀明上憲擇於初五日開學 
實業 
[札飭各屬停止蒸燒鎭江]  
　　江北徐淮等處以米穀短乏蒸酒有妨民食己據該處各董事紛紛禀請當道出示諭民停釀兹鎭城自治會亦以近日米價昻貴戶鮮蓋藏轉瞬責黄不接若麥季收成不好必有恐慌之象而丹陽金壇兩縣鄉境出酒亦屬大宗故提議呈由地方官轉禀上憲禁止蒸燒俟新穀登塲察看情形再行弛禁並嚴查私吊各戶以保民食其抽收之酒捐分别豁免 
[粤省將次開辦家族工藝廠廣州]  
　　張督以本省各項賭博己於　　三月初一日一律禁絶惟粤省幅　遼闊游民衆多年來物力愈艱生計日絀强悍以盜爲歸宿游惰藉賭以藏身欲清其源必先寓養於敎然欲敎養普及尤非開辦家族工藝廠不爲功經札行勸業道飭行各府廳州縣迅速籌辦在案勸業道奉飭後當查廣屬之南番順東香新六縣富戶稍多祖嘗較厚宜從大鄉巨族舉辦責成各地方官調查祠産飭令公正紳耆一面覔地建廠或就本族祠堂延師購器將族内閒人收留入廠量其財力各敎一藝酌限時期開辦以爲模範此外各廳州縣聞風興起者亦准一律仿辦由一姓而推於萬姓由一鄉而推於衆鄉由一縣而推於一郡由一郡而推及全省祖嘗多者大辦祖嘗小者小辦但使族中子弟人執一藝取才旣廣成就必多從此萑苻之患亦可漸銷俾共圖發逹而期振興即由道通飭所屬一體遵照辦理 
雜記 
[愚矣張妙松武昌]  
　　武漢地方近有人佈散觀音大士救刧眞言傳單爲督轅巡警隊檢獲數紙呈送瑞制軍查核其單内語氣雖無悖逆實跡惟此項傳單查由龍華三元等會編造曾在江北宿遷桃源各處迭次傳播並推崇逆匪王爵一之徒中州張妙松爲首領其意在煽惑人心希圖謀叛前次放飄傳徒之匪屢經拿案懲辦而張妙松現尙在逃汴鄂毗連此次傳單難保非其餘黨濳行刊布且單内託詞神敎聳以禍福最易惹人迷信設令廣其流傳勢必使愚民生厭世之心莠民生萌亂之舉昨特札飭巡警道黄祖徽轉飭武漢各警區及地方官認眞稽查遇有此項傳單立即收回銷燬並追取印板倘查有放飄傳徒情事卽從嚴懲辦以保治安 
[苦哉全警道武昌]  
　　鄂省巡警道調署鹽道全興雖係民政部司官出身因識字無多才具異常庸碌故到任不一月即調攝鹽篆兹署警道黄祖徽簡授鹽法道已久堅求飭赴新任瑞制軍以現值實行立憲警政日漸擴充今歲亟須將各州縣城鄉巡警趕辦完全若飭黄道到鹽道新任自應將全道飭回本任惟全道才欠開展斷難兼籌並顧特電商樞部援江蘇省成例而變通之於武漢特設警務總監一員與巡警道各分權限此後該道惟執行警務公所一切事件及督促各州縣赶辦城鎭鄉巡警事宜總監則專管武漢各區行政事務其總監一職聞已電調祝道書元充任行將來鄂接事矣聞祝道書元字讀樓順天人曾任民政部外城總廳僉事歷保道員於去歲分發湖北尙未到省刻警界中人聞此消息以兩姑之間難爲婦咸慄慄自危也 
[幸也莊革令廣東]  
　　莊革令炎前充牌照捐委員舞弊營私追贓嚴辦在案張督昨據廣府禀覆以已革知縣莊炎前充廣元公所稽查牌照委員緝獲順記絲艇私土十件延不繳銀誠如該府所禀若非意存吞没卽屬有心違抗且於新舊商人交接之際輙將怡安利運售烟土倒塡發照日期顯係偏袒舊商居心弊混　將商民梁元等私土擅自充公充賞措置尤爲乖舛其廣元公所賬簿支付該革令鉅欵該革令稱爲收回代招股本何以鼻烟漢石之買價亦復在簿開支一似取携甚便其中顯有可疑跡其種種謬妄雖予從嚴懲究亦復何辭惟念該革令之父前山同知莊允懿在粤多年辦事極爲得力子之咎雖無可辭父之勞亦足相抵姑准格外從寛免予深咎仍勒限三日内將順記私土十件繳局核辦不准玩延以後即責成莊丞將該革令嚴加管束毋任妄爲倘再有犯定卽加等懲治不貸即批迎禁烟總局會同勸業道轉飭遵照 
[雜錄諧伶]  
　　京伶謔浪之詞有令人解頤者撮錄如　左 
　　同治甲子鄉試題爲上老老而民興孝第三人某文中有（天子有老庶人亦有老天子）之老聚於一堂庶人之老散於四境等老也而多寡分焉矣）諸語闈墨出都下爲之譁然會。新舉子宴。主試同考于文。昌館優。人扮耆老數人。相見各。問訊年齒有云九十者有。云。八十者有云七十六十者。一人。曰吾輩皆老矣又。一人。曰雖皆。老然。甲之齒多於乙乙。又多。於丙丙。又多於丁戊不。能一律以老槪之又一。人則恍然點首曰等。老也而多寡。分焉矣聽。者閧堂三主者及。本房皆。恧然未終席而去。 
劉趕二者京伶。中丑角第一人也同。光之交名噪一時。甲戌會試題爲君子坦蕩蕩。塲後戲園例有講題之舉。諸伶公推趕三。是時十三旦豓名甫。噪堂會非十三。旦不歡趕。三爲釋之曰君。子者京。官老爺之。稱析。坦字爲十一旦兩。蕩字中各。藏一旦字合之。坦字爲。十三旦君。子坦蕩蕩。則。謂京官老爺以眤十三旦之故至。於罄其資而典質及衣物。耳蓋蕩當同音也聞者粲然。 
光緒初。禁中演戲。扮思志誠一齣。赶三爲鴇母客至。則引吭高呌曰老。五老六老七出來見。客呀蓋。都下妓女。以排行相。呼而是時惇恭。醇三邸皆。入座聽戲惇行五。恭行六醇行七故以是戲之也。恭。邸故脫落喜詼。諧聞之。大嘘醇賢親王故恭謹雖。不悅然。以在太后側未。取言惇邸夙嚴正則大怒叱曰何物狂奴敢無禮如此立。叱侍者擒之下重杖四十瀛談 
[巴顔攝政王壽誕記]  
德國聯邦中之巴顔國。（在德國東南隅）攝政王。魯亦頗於西。三月十二號。舉行。九十。歲壽禮。全德國各城巿皆掛旗。慶賀各國國王君主亦皆通電賀之先是各聯。邦諸王侯轼皆欲躬赴孟生城（巴顔國京城）慶賀。而魯亦頗。親王力辭始止。前三四日之孟生城即己懸旗結彩巴民歡呼迨至九號王賜宴於宫。中各類人等代表皆與其列巴。顔内閣總。理勞芬斯旦。代表各人伸道賀之。意末則魯亦頗親王答謝各色人等。之厚意言畢歡。呼萬歲之聲雷動。 
記者按魯亦頗親王攝政凡二十伍年與巴顔國民同甘苦。共患難。先時日耳曼各邦搆兵王少時嘗披堅執稅身經大小戰爭無數。皆以衛巴顔一千八百七十年德法大戰後。畢士馬克創造今之德意志新帝國親王贊畫甚多。臨朝攝收以來。鼓勵各種實業學術。招致有名之科學家於孟生。以故孟生城爲歐洲美術音樂之冠。魯亦頗親王。尤好周濟貧人。親近齊民。故無怪乎巴顔人之愛其攝政王。較於他邦人之愛戴爲尤甚也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[法國香餅酒工人又起暴動]  
　　初三日倫敦電　　云據排須爾哇白電稱近有多人聚衆示威主張以哇白部列入香餅酒出産區域之内致與警察衝突受傷者數人被拘者多人按排須爾哇白地方於西三月十九號有葡萄田工人八千名會集一處各將田地評價單焚燬以示非將哇白部列入香餅酒出産區域則不再完納地稅復將首相馬里斯之肖像燬去蓋因其不能踐前相之約審查此案也　 
[德國艦隊定期離日]  
　　初三日東京電云德國巡洋艦隊定期本月三號開離横濱 
[摩洛哥軍情續誌]  
　　初三日倫敦電云據拉巴脫電稱有驛夫自曼基萊來此謂巴巴部落之民與摩國官軍鏖戰五日之後確己占據該地（按曼基萊距番士城約四十英里）據四月二十三號番士城消息近來該城並未受攻圍城之著名數部落忽自起爭端 
（以上譯字林報） 
[土耳其内閣之衝突]  
　　初三日柏林電云土耳其内閣因士官干預政治運動以致各員互有意見惟旦夕即可調和云 
[土耳其軍事近報]  
　　初四日倫敦電云據官場報告愛特海姆所統之土軍己將阿爾巴利亞叛民擊退土軍死傷者共十餘人叛民死者尤衆 
[英國新戰艦下水]  
　　初四日倫敦電云英國第二十號奪雷諾脫式戰艦康克納己在格拉斯哥下水該艦有排水量二萬二千六百八十噸聞將裝置十三寸半口徑之大砲十尊 
[比國君后抵倫敦]  
　　初四日倫敦電云比國君后己同抵倫敦 
[俄人喜造謡言]  
　　初四日倫敦電云俄人復有控告猶太民人殺害耶敎孩童以行其敎禮者（以上譯文匯報） 
本埠新聞 
[徵求戒吸紙烟之方法]  
　　難哉方法　　愼食衛生會昨日分佈通告書云鴉片之害盡人皆知紙捲烟之害人則鮮有知者本會會長伍侍郎調查海關進口稅册丁未年五百餘萬戊申年六百餘萬已酉年七百餘萬去年竟增至九百餘萬長此不籌袪患之策受害伊于胡底是鴉片之毒未清而紙烟之毒又熾矣且將來之漏巵更有十倍於鴉片者本會三月廿五日開第十四次常會時卽研究此事擬先立一戒吸紙烟會痛說傷肺之害勸誡同胞蒙到會諸君均極贊成其應如何明定宗旨進行方法請諸同志各抒意見儘初九以前函寄本會事務所以便開會時公同取决并祈於本月初九日下午兩鐘到會賜敎是幸 
[劉保昌又遞節略]  
　　聲嘶力竭之呼籲 
請减房租代表劉保昌等昨至商務總會呈遞節略大致謂上海房租昻貴疊經禀奉層憲移請貴會設法商减在案不謂减租之請愿未遂房主之催索益苛請封拍賣日蹙一日是已驅我商民於絶地矣房主之所以出此手叚者蓋以去歲風潮轉瞬即逝逆料我商民能力薄弱易于欺凌耳今者錢莊票號倒閉頻聞大街小巷封條觸目大有十室九空之勢推原其故皆受房租之影響也貴會爲商界最高之機關顧名思義豈容膜視爲敢環求總副理爲民請命迅賜勸减他日目的旣逹則發封拍賣之苛虐亦可得免云 
[海軍部飭查外國兵艦]  
　　此時設法攔阻己不及矣 
　　江督電致滬道略謂接海軍部電開各國軍艦時有游弋内地各埠及違約測量情事請卽通飭各通商口岸地方官訪查常川駐泊及往來游歷各艦之式様名號與駐艦之地名年月及平時有無違約測量情事逐一具報以便設法阻止等因除電各海關飭遵外希卽飭查詳細具報以憑轉復 
[江督不允保釋嚴彭齡]  
　　莊東碰釘子　　滬道劉觀察爲嚴彭齡事詳奉江督張制軍批云據詳己悉嚴彭齡爲敗壞滬巿罪名顯著之人前經本大臣密札該道拿獲究追以期懲一儆百該犯前因母喪禀由會審廨員派差押同回家三日己屬仁施法外該莊東何得藉詞營葬代請保釋所請應不准行仰該道仍遵前札切實訊追毋任狡脫俾知儆戒而杜效尤仍候撫院批示 
[敎育聯合會第四日開會紀略]  
　　初四日下午　　二時各省敎育總會聯合會繼續開會主席沈信卿君謂聯合會章昨己通過照第八條應再推主席一人公推直隸代表胡玉孫君爲副主席隨由湖南福建江蘇三省代表報告各本會歷年辦事槪要畢照議事秩序應即討論議案浙江代表經君請逐案討論安徽代表陶君復請演說主席允可演說大旨敎育方針自宜注重實業惟小學章程亟宜改良並嚴定義務年限云各代表當將議案逐案討論至六時議未過半遂休會餘俟初五日續議 
[寗紹輪船公司招股造艦]  
　　寗紹輪船公司成立以來挽回利權　　己有把握兹聞航業維持會因招股造艦問題定於四月初九日午後一 
 
 

Page 19

 
 
　　時在四明公所特開大會添招股本想届時前往投資者必較創辦時尤爲踴躍也 
[學徒捲逃後之揮霍]  
　　老北門内大生德磚灰行學徒李榮林於　　今正捲取行内現洋鈔票計共四千餘元逃逸先至杭垣揑名張少甫將洋一千元存於是處大清銀行一千元寄於俞姓友人並在拱宸橋妓女蘇小雲處狎游用去洋數百元又將洋二百九十餘元兌金釧一對贈於蘇妓彼處有人見李揮金不惜知係來歷不明亦被詐去洋七百餘元李恐事機敗露旋又逃至漢口兹被該行主吳琴甫赴漢尋獲扭至是處捕房吳卽回滬報告總巡捕房派探將李移提來滬昨解公共公堂經孫襄讞會同美仇副領事訊悉前情判將起案之現洋鈔票共二百餘元並金表行李等物暫存捕房着李押候移提人證並吊齊贓洋再核 
[洋商侵佔土塘之糾葛]  
　　滬道劉觀察批浦東塘工善後局謝源深等禀云前禀己照會美總領事並行會丈局訂期勘丈兹又據具禀前情檢查美册七百十一二十二二十三號舊契確於光緒三十二年換立英册五千六百四十四十一四十二三號新契給執均批明内有十塘一條不入契内字様詎能任其侵佔候再函致英副領事派員會勘俾清界址其美册四百四十號六百八十六號兩契雖有轉立英册五千六百三十九號之請旋於光緒三十二年六月准英副領事來函以該契地毋庸轉立請卽移還等因當將各該號新舊契送還在案自應仍由美總領事一體派員會同辦理仍候將各該號中契札發會丈局查明勘辦可也 
[大老爺亦深明戒烟之苦]  
　　浦東楊家渡鄉民倪阿虎被人函告縣令謂其私賣燈吃昨經襄讞承明府提訊倪供因有烟癮急難解脫故遵照定章領有執照並無私賣燈吃情事明府諭令將照塗銷不准再吸倪供現下禁烟期限尙未絶止小的情願遵照規定章程按年遞减青天大老爺亦深明戒烟之苦求請將照發還容俟緩緩戒除免患疾病明府聞之大怒不准給還申斥而退 
[破布假充絨氈]  
　　西門外福德里朱寳記號内之朱吳氏昨偕夏　　孟和將洋貨店夥朱孝全林祿卿扭至西區控稱前由夏說合將絨氈一箱抵洋一百元由朱爲中代林抵去當時先將様子估看約期三月取贖嗣因到期不贖邀中開看預備變價抵償不料箱中俱係破布實屬有心串騙求請究懲區長准卽解送裁判所訊據林供前與朱同事去年歇業曾託小的出面代抵是實質之朱亦承認不諱氏又供稱前曾被朱欠洋一百五十元請爲併追裁判官以朱等不應串騙着將朱林二人一併收押限先繳洋一百元到案再核　 
[地保賄縱逃婦之結局]  
　　滬南洪生馬頭住戶無錫人榮惠春之　　妻黄氏前被朱金華拐至滬北靜安寺地方藏匿被榮尋見扭住後由念七保十三圖地保徐蘭堂佯爲解勸賄縱脫逃榮即至南巿裁判所控奉派探至公共租界捕房提獲徐保之夥徐蓮生至案判限七天交出人證昨已遵諭交到朱供耕田爲業與黄氏姘識己有四載詰之黄氏供前因家貧出外帮傭與朱苟合是實判氏戒責一百五十下交夫領回管束朱責一百五十下押半年徐蓮生姑念患有瘡疾從寛免責收押一月 
[西商賽馬二誌]  
　　昨爲旅滬西商春季賽馬之第二日計賽十次第一次十七馬西人馬立師粉紅衣帽白馬勝第二次十一馬祥茂小白格爾代馬提紅衣黄帽青馬勝第三次十五馬祥茂小白格爾代西人潑來粉紅衣帽黄馬勝第四次七馬順全隆洋人妙林黑衣帽白馬勝第五次十三馬祥茂小白格爾代潑來洋人粉紅衣帽黄馬勝　第六次十二馬工部局西人羅代大英公司黄衣紅帽白馬勝第七次十八馬西人洋子克明黑衣紅帽黄馬腾第八次九馬利逹代新裕泰白衣藍帽灰馬勝第九次二十馬利逹代新裕泰白衣藍帽白馬勝第十次二十馬洋人大搿立司代公平洋行綠衣帽黑馬勝 
[愛國女學運動會預誌]  
　　閘北錫金公所西首天保里愛國女校　　定於本月初九星期日開春季運動會今年該校學生頗形發逹於女子體育一端備極注重兹届運動其成績必有可觀云 
[三育學堂追悼校主]  
　　昨日新閘路三育學堂開會追悼校主黄　　春甫君門外懸掛半旗誌哀堂中陳設遺像左右懸掛祭軸聯對甚多九時半開會其秩序如下（一）開會（二）行禮（三）述行狀（四）誅辭（五）謝辭（六）散會 
[城内]  
演劇　欵○本城救火聯合會昨晚開常會提議章程第二十二條經濟問題計到會者二百餘人先由王引才君宣佈大致會中經費支絀亟須設法籌集次由毛子堅君宣佈前次建築費内虧空四千餘兩現在常費入不敷出加以端節將届各處所欠之欵斷難再緩必須籌劃彌補刻己商允新舞台夏潘諸伶准於本月十六日演　是日頭二三等坐位槪　一元所得戲資悉數移充本會經費凡我會員皆當同心協力每人担任戯劵三紙一面向上年分送捐册之各紳商竭力勸募迅速交欵當經全體贊成旋即散會　因何交保○本縣田大令昨奉滬道劉觀察面諭飭將在押之信義銀行司帳王小崖鎭江紙廠司帳吳秀伯暫行交保大令將遵諭照辦矣 
　省釋無辜○公共公廪前將形迹可疑之姜金巖吳炳生張阿木陸金壽張根生吳慶堂等解至縣署旋因訊無實據押候查究在案昨經襄讞承明府提案復訊姜金巖吳炳生同供雖曾犯過竊案早已改過近做小本生意不敢爲非求鑒張阿木供向爲工匠安分度日惟景况不佳衣衫襤縷致被疑與姜吳同黨誤拘到案陸金壽張根生吳慶堂同供小的等各有職業並不犯法惟與姜吳二人前曾相識同在一處游玩致被一併拘案判姜金巖吳炳生發押改過局半年期滿察看情形再行核示張阿木着即省釋陸金壽張根生吳慶堂交保釋放 
　道批兩則○汪毛氏禀批此案現據上海縣申復以張老二己由江都縣堂訊交保現又專差移提至滬質訊究追等情着即知照　李祥和禀批着遵縣批檢契邀中向理否則黏契禀縣核辦毋得率行越瀆抄黏姑附 
[南巿]  
限期理處○西門外陳合記牛行主陳煥文昨將尹復興宰牛作主尹阿桂扭至西區控被欠去貨洋三百八十六元久不歸楚求請追給即奉移解裁判所訊理尹供被伊帳上錯算百餘元經人勸遇還洋二百元不允求請核斷判交保限五天理處 
短交漕米○振新米棧夥李寳生扭船戶施成祥至南區轉解裁判所控被短交浙省其縣漕米三十石並被透支水脚共欠洋二百七十餘元向催不理請爲究追經陳裁判訊據施供祇少七八石之譜餘均不認判交保限三天清理 
 
 

Page 20

 
 
船夥營私○馬立師公司新泰小輪經理人毛騰蛟扭船夥沙福仁至裁判所控被挾帶私貨吞没水脚從前已經查出現仍違單私帶向阻行兇求請究辦即經裁判員訊供屬實判沙罰洋一元充公看將貨物領回不准再上該　 
是否賴婚○江北車夫宋小江昨扭鼎裕洋貨店出店張文耀至裁判所控稱小的自幼由父持主央媒聘定張女爲室本係同居今將迎娶詎忽恃蠻賴婚並被吞没積資請爲追理訊之張供三月間被宋將女私領出外後在南翔追回並未許字於宋請爲核斷判張拘留候傳同該女及張妻來案質明定斷 
[閘北]  
○印人酗酒○前晚有三并洋行管門印人白克生至閘北德生里與印人白臘生密生生等七人飮酒大醉互相扭毆由崗巡拿獲三名解送四路分局奉蕭正巡官諭送匯四捕房請爲核辦 
朋友帮忙○李榮關之妻周氏與王阿三私姘偕逃匿居梅園裏前日由李之友人徐永洲遇見立即邀李將該氏及玉扭控四路分局昨經蕭正巡官質訊屬實判王拘留三天氏交本夫領回管東 
不近人情○劉阿大昨至總局控稱商人租住恆豐絲廠之屋並未欠租忽被收租人李某勒令遷移請爲查究局中准即將此案發交四路分局傳案訊斷 
[英租界]  
妓女擇配○四馬路東薈芳妓女顧四蘭前因負債被控由廨判發濟良所業已將届三年兹因該妓不遵所規昨晨由所解案請示判頭妓改發棲流所照章擇配 
勿再狂飲○新閘居民陳增祥飮酒大醉用刃自砍反誣妻弟戳傷等情己誌昨報昨經公廨中西官復訊明白判交其妻吳氏領回 
津人流落○久居韓國之天津人張州海來滬謀事不成以致流落狀類瘋癲前日在馬路上吵閙由捕查見帶入捕房昨解公堂清究因張口操韓語中西官莫悉其情判送上海縣遞回原　免致流落　 
拖累保人○日商竹内丙助控萬阿福等不還車價銀兩案内之保人謝學卿昨晨由探傳至公堂判令交保候照會日領會訊 
律師追欵○美國律師凱弟士控任和生不理票洋又控朱琢卿不付律師費昨由差探將任傳至公廨判令交保候禮拜四訊追朱不到案飭再往傳 
不理抵欵○楊王氏控支泮侯不理抵欵等情昨晨由探將支傳至公堂過堂候訊 
勒令賠償○總巡捕房出店丁阿福因竊取通事姚季臣值洋二百元之綢衣十餘件由廨判押在案昨由捕房將其兄丁仁福與丁一併解廨訊供仍不承認判丁仁福開釋丁阿福押候賠還原告洋二百元開釋 
屍親顧慮○甬人韓小金被某洋人所駕之一百六十六號汽車撞倒碾傷腦部斃命前日經上海縣田大令蒞驗屬實諭飭死者之表兄陳忠裕棺殮陳以韓原籍舟山尙有四歲兒子未到不敢擅專故未棺殮　 
賞給川資○清江李順子尋兄不遇乏資借棧深夜在馬路上徘徊四顧巡捕以其形跡可疑拘入捕房昨解公堂經德襄讞會同美蓋副領事訊明當堂賞給川資洋兩元着速回籍 
拐賣婦女○朱星海控陳阿沛誘拐伊妻朱毛氏至吳淞圖賣昨由捕房將陳與氏查獲解廨請究並由朱戚陳蘭邦上堂証明前情判陳阿沛押三月氏交其夫領回管束 
並不吵閙○住居西摩路之某西人控董張氏來家吵閙等情昨由捕房將氏拘解公廨請究氏供丈夫在原告處服役故往探望並不吵閙判氏押候英領堂期再行解訊 
曾否調換○西人翁登耳控大餮司朱新法調去值洋二十五元之芙蓉鳥一只昨由捕房將朱拘解公堂訊供不認判押候查明再訊 
贓賊並獲○王浦榮竊取某船廠内值洋三百餘元之紫銅消贓於徐貴生由徐轉王榮生送至北京路二十號門牌某舊貨店内被探查獲於昨日將三人併解公堂請究判王榮生交保徐與王浦榮一併押候下禮拜二訊辦 
分别究罰○范炳法控被楊阿二張阿三紀阿二等毆傷面部等情昨由捕房將被告三人拘解公堂訊明判楊押七天期滿交保張紀二人各罰洋三元内提三元給范爲醫費 
[美租界]  
洋兵胡閙○昨有英國艦兵一名乘醉在西華得路胡閙不休西捕恐其肇禍拘入捕房押至酒醒斥釋 
婦人短見○住居西華得路之郭發全昨因細故與妻曹氏口角不料氏潛吞生烟圖盡幸即覺察報告捕房車送同仁醫院醫治誘逃寡婦○住居蓬路七百八十六號之唐吳氏昨報捕房云寡嫂吳顧氏被某蟻媒誘逃捕頭允爲查緝 
[法租界]  
幸免拖累○王趙氏被姨母誘拐來申鬻人娼寮後因趙氏不願爲娼私自逃出遂由捕房解廨訊判暫寄二房東王周氏處留養候伊父來申具領在案詎趙氏忽於前日乘人不備一去不回王周氏恐被拖累於是晨投廨禀請示核聶司馬以氏旣自行逃去與人何尤當即在公堂公欵内償還王周氏飯食洋四元了事 
因賭起釁○魚船戶潘發高偕同叔母唐氏控陳月華張寳龍串同舢板船戶林福壽林阿六在浦江中心勒詐洋一百元不遂捋去金戒金圈等情經公堂判將被告押候飭查在案兹又解訊據捕房報告查無實據陳供在雙鳳樓爲剃頭匠因與發高同賭積嫌致破誣控質之發高供稱在二月初確與同賭所有抵押之金戒兩枚業已贖回最司馬以是寗實爲賭博起釁各有不是姑念陳等已押多日從寛不究一併釋出 
索債不易○李春芳欠瞿長順魚行之欵經公堂斷令每年拔遠洋一千元去年應拔之欵尙少三百元前日原告又復禀追李即遣人交洋二百元尙少一百元判限兩禮拜交清毋得再延 
海上閒談 
　　初二日某觀察出喪。儀仗甚盛。長亘數里。而中叚忽有某女校學生數十人。排隊列其間。女敎員督率之。其在前列者僅十餘齡左右之童子耳。 
　　夫使某觀察生前果大有造於某女校。則爲之開追悼會可耳。學生有願送喪者。聽其家族。以個人資格往送可耳。胡必以學校名義。全體排隊。爲此無意識之舉動哉。 
吾見他人。送喪者。皆乘高車大馬。而此尊貴之女學生乃。蹀　於中。與小堂名軍樂隊僧道清音等爲伍。彼辦學校者是。何居心。誠不得而知之矣。 
昔軍樂隊之初流行也。本在軍界之中。而我國軍人。素有爲人送喪之陋習。沿至今日。富貴之家。遇有喪事必以軍樂爲應有之儀仗。吾恐將來變本加厲。必有以學生送喪爲應有之儀仗者。是大可懼不得不一爲糾正之。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[度支部奏陳明第三年第二届並現在籌備憲政情形摺]  
　　奏爲陳明辦過第三年第二届籌備事宜並現在籌備情形恭摺仰祈聖鑒事竊籌備憲政照章每届六個月奏報一次臣部已將第一年第二年曁第三年第一届各籌備事宜次第奏明又於上年十二月間准憲政編查館將奏定修正逐年籌備事宜清單咨行到部臣部遵將應行提前趕辦各事並加緊籌備情形於本年正月間奏陳各在案查憲政編查館原奏籌備清單内載臣部第三年籌備事宜一試辦預算一覆查各省歲出入總數係臣部會同各省督撫同辦一釐訂地方稅章程係臣部會同各省督撫憲政編查館同辦試辦預算臣部遵於上年八月恭繕清册進呈御覽並將各項總分表咨送内閣會議政務處查核提交資政院審查惟初辦預算頭緒紛繁各省更正之條追加之欵仍復陸續造册咨部至資政院閉會在即猶有續請追加者臣等一面督飭在事各員嚴加考核審其事端分别准駁一面擇其應予更正追加各欵遵具表册咨送資政院覆加審查上年十二月間准内閣會議政務處將議决預算案具奏刷印原奏咨行到部臣等覆加查核該院清册列舉各數間與内外各衙門所送原册數目未能悉合現正督飭司員另行詳細核算赶緊編定精當表册咨送内閣會議政務處辦理又覆查各省歲出入總數至上年冬間始據各省將此項清册咨送齊全業經督飭員司按照各該省預算册所列欵目參稽互較於上年十二月間一律辦竣亦經奏明在案至釐訂地方稅章程臣部於上年間議覆御史王履康奏請變通釐定國家稅地方稅年限並將國家稅提前規定一摺請以宣統三年爲釐定國家稅年限宣統四年同時頒布欽奉諭旨允准臣部業於上年十一月間奏派左丞陳宗嬀等馳赴東洋考查國家稅地方稅所以劃分之由一俟考查完竣卽當督飭各員參酌内地情形將此項章程會同憲政編查館及各省督撫速行釐定此臣部籌辦第三年第二届應行預備各事之情形也至以後預備期限縮短應行提前趕辦各事仍遵照憲政編查館奏定修正清單加緊籌辦隨時奏報以期無誤憲政所有陳明第三年第二届並現在提前籌備事宜情形理合恭摺具陳伏乞皇上聖鑒謹奏宣統三年三月十四日奉旨該衙門知道欽此 
專件 
[海軍部會擬海軍大臣副大臣曁各員司職掌事宜清單（六）（續）]  
軍醫司掌海軍療傷醫藥衛生及軍醫敎育各項事宜醫務科一承辦海軍人員内外各科醫務事宜一承辦海軍軍醫學堂以及平時戰時軍醫人員補充曁補官任職遷調黜陟等事宜一承辦稽核軍醫學堂軍醫人員成績事宜一承辦擬訂軍醫學堂任用洋敎習合同事宜會同軍法司辦理一承辦紅十字會條約實行戰塲療治事宜一承辦呈派出洋參預軍醫會人員考究醫務事宜一承辦軍醫會議應行研究事宜一承辦海軍軍醫人員發札事宜會同軍制司辦理一承核海軍軍醫學堂學生功課試卷事宜一承辦海軍軍醫學堂畢業生發給執照註册事宜會同軍學司辦理一承辦試騐選派出洋學生體格事宜一承辦海軍各項學堂招選學生及畢業生到部考試查騐身體事宜一承辦考核海軍人員病傷告退乞休應行查騐事宜一承辦海軍官兵因公病傷應行養卹事宜一承辦療治海軍各處官兵病傷事宜一承辦海軍病院事宜一籌辦看護及醫兵等訓練事宜一承辦籌設醫藥船事宜一承辦海軍官兵檢查身體事宜一承辦彚核各艦隊學堂醫院廠所每月疾病比較表册事宜一承辦擬訂軍醫局軍醫院養病室遷地療養所及醫藥船辦事章程事宜衛生科一承辦考查軍醫人員療治成績及平時戰時衛生等事宜一承辦考查海軍各學堂衛生事宜分别會同軍學軍儲等司辦理一經管沿海沿江各海口防疫衛生事宜一承辦考查衛生報告及軍醫人員學術上之成績事宜一承辦彚核海軍軍醫人員衛生報告統計事宜　一承辦海軍平時戰時防疫療疫辦法事宜一承辦考核海軍病院圖册事宜一承辦擬訂平時戰時衛生材料事宜一承辦查核戰時病院並療醫船醫治及遷移事宜一承辦考查軍醫所用器具藥品事宜一承辦考查軍用藥品判製及器具購備等事宜一籌辦製藥及衛生材料廠事宜一承辦稽核衛生材料廠事宜一承辦稽核衛生藥料醫具收存消耗事宜一承辦考查各國軍用最新藥品事宜一承辦彚核各艦隊處所所用藥料數目事宜一承辦呈派司藥人員事宜一承辦考查司藥人員成績事宜一籌辦司藥生敎育事宜一承辦考查各艦隊學堂醫院廠所衣食起居飮水除穢等衛生事宜 
主計處掌核計本部各項出入欵目及各省支出關於海軍欵目並辦理海軍統計報告事宜會計科一承辦核計本部收入海軍開辦常年各經費事宜一承辦核計本部收入報効海軍經費事宜一承辦核計本部收入海軍留學經費事宜一承辦核計本部支出各艦隊練營經常臨時各經費事宜一承辦核計本部支出各堂廠港隖局處經常臨時各經費事宜一承辦核計本部支出海軍留學經常臨時各經費事宜一承辦核計本部支出購製船械及一切器用價欵事宜一承辦核計本部支出各項工程用欵事宜一承辦核計本部支出駐紥各國辦事人員薪津公費等項事宜一承辦彚計本部出入各項欵目事宜一承辦稽核各省支出關於海軍一切欵目事宜一承辦海軍預算事宜一承辦海軍决算事宜一承辦擬定海軍會計法事宜統計科一承辦本署内部統計事宜一承辦本部所轄各衙署統計事宜一承辦全國海軍軍人統計事宜一承辦各艦隊統計事宜一承辦各種艦隊統計事宜一承辦船隖統計事宜一承辦各局廠統計事宜一承辦礮臺要塞統計事宜一承辦鎗砲魚雷及一切艦用軍用器物統計事宜一承辦軍港統計事宜一承辦各省水師防 
 
 

Page 27

 
 
練各營統計事宜一承辦沿海沿江各師船統計事宜一承辦海軍敎育統計事宜一承辦遣派各國海軍留學生統計事宜一承辦以上各項歷年比較統計事宜一承辦每年彚造統計總表分别進呈咨送事宜 
小說 
[言情小說投海孤兒（六十三）]  
馬各亞言雖曠達。然亦涙溢於眶悲凉無己。大凡人至於無可奈何之地。毎毎力茹其。苦强作逹觀之語。以自解其拂逆之懷。人但見其貌爲鎭定以爲心無所動。乃不知其心胞之内。固藴有萬種之酸辛。鬱而不發。直如利劍之摧其肝肺也。嗟乎。讀者諸公。亦知愛力森此時之鬱怒。爲何如耶愛力森旣聞馬利亞之語。凝立無言。幾同石象覺天下可怒可悲之事。無如以傾國之佳人。嫁此頺狗者矣。此時義憤塡於胸臆。不暇致審。遽大聲日。密司欲令吾輩去此。吾輩固當聽命。然敬吾輩去者。密司如何。以理言之。吾决不能去。舍他人之患難。而趨一已安樂。非丈夫也。吾雖死亦决誓不去。卽密司驅我登岸。吾亦寗死於密司之前。决勿他往。馬利亞似出不意。肅然言日。然則君不行矣。愛力森曰然。吾安能爲是卑怯之行。且吾意甚决。無復他語。設沙遜欲行者。聽之。至我則决不願行。沙遜忽日。愛力森。汝乃輕我。我安能舍汝而行。讀吾書者須。知馬利亞之所以毅然决計委。身於迭克司。而易此二人之生命者。亦第盡其分内之所當爲而己。果使此二人直舍棄馬利亞而自恤其命。則馬利亞亦未必不生鄙薄之心非特不得謂之英雄。且此二人在前此亦無用多兹一舉。而舍生以拯馬利亞矣。惟馬昨亞旣盡其分内之所當爲。而此二人者。亦决不舍擲馬利亞而去。在愛力森及沙遜之意以爲。馬利亞身爲女子尙能從井救人。棄置此身於弗顧。矧吾辈身爲男子。安能聽此無耻之狗。凌辱可愛可敬之女郎。忍而弗奮。則此生蒙恥至矣。吾輩今固無力以衛此女郎。然必不能决去其人。置之勿問。苟至萬不得己之時。以生命。售之可也。二人之意如是。而沙遜則尙有别懷。方目注密昔司威耳。密昔司亦瞬目報之。密昔司者。身御黑衣。初無華飾。而曲遐纖頰。美人之態猶存。大抵世界男子。鍾情於年少之女郎。固遠勝於中年之婦。然半老麗人。亦復大有動人之處。以其年事少多。閱歷殊廣。苟寄其愛情於男子。則纏綿婉欵。竭力以熨貼男子之心。而男子受之。乃如飮久陳之醕酒。融心貫肺。滴滴皆甘。若在弱齡之女。初不審有人世之艱虞。但有縱其憨媚之姿。喜暖嗔寒。歛歡佯怒。操縱男子於指掌。無有推情送愛之懷。此時方知中年之婦人。風趣勝也。斜陽西下之時。返照餘光。必照耀於大地之上。玫瑰花將謝之頃。其爛熳乃過於乍開之候。以較今日之密昔司威耳。蓋甚似也。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
