# 1902 - 44 - 4910356

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[會奏江蘇規復徵收地漕銀價抵解償欵摺]  
　　兩江總督臣劉坤調補安徽巡撫江蘇巡撫臣聶緝槼跪奏爲蘇省現擬規復徵收地漕銀價抵解償欵恭摺馳陳仰祈聖鑒事竊准戸部咨開具奏新定賠欵數鉅期迫亟宜合力通籌分派攤還以期無誤大局摺於光緒二十七年八月十六日奉旨依議欽此恭錄原摺咨行到蘇計條欵内開地丁收錢酌盈餘剔除中飽山東已奏准辦理行咨各省仿照切實遵辦等因欽遵轉行去後兹據蘇州布政使陸元鼎詳稱償欵爲和局所關非空言所能搪塞亦非零星所能湊集於無可設法之中爲萬不得已之計擇其累民稍輕而得大宗進項不致無著又與地丁收錢酌提盈餘部議暗合者計惟有規復地漕銀價將盈餘歸公之一策據蘇省征收地漕等銀每兩折收錢二千二百文民間習久相安自光緒二十二年起因銀價驟落奏明减收錢二百文每兩祇收錢二千文其中並無盈餘可提當日地方平靜宜恤民隱現值時事多艱普天臣民方共抱毁家之念擬於蘇屬三十五州縣徵收銀價自明年上忙起不分地漕清賦盧課屯折雜項每兩仍折收錢二千二百文由經徵之員提出二百文照市易銀解司專欵存儲以中稔之年通屬懲銀二百餘萬兩計之可得錢四十餘萬串約合銀三十萬兩所徵之錢散在大衆增之無礙生計而公家則盛獲鉅資湊還賠欵水無小補等情詳請具奏前來臣等伏思理財之法不盡因名目新增動滋口實輸將有素自易樂從蘇省地漕銀價光緒二十一年以前每兩原收錢二千二百文至二十二年始减爲每兩徵收錢二千文現在議增之二百文卽係規復所减之二百各花戸食毛踐土具有天良事仍舊貫行慮爲難擬俟奉旨後卽行通飭各屬先期曉諭自光緒二十八年上忙開征爲始一律遵辦倘將來銀價漲　懸殊再隨時察看情形分别核實酌定以昭公允其餘奉派償欵爲數尚鉅除督飭各司關道通力合作期於籌措足數另行奏報外所有蘇省現擬規復徵收地漕銀價抵解償欵緣由謹合詞恭摺由驛馳陳伏乞皇太后皇上聖鑒訓示謹再此摺係聶緝槼主稿合併陳明謹奏十一月二十五日奉硃批知道了仍著隨時察看情形分别核實辦理欽此 
[諭旨恭錄]  
　　光緒二十七年十二月二十四日上諭岑春煊奏查明陽曲等廳州縣夏秋被災各屬請蠲緩新舊錢糧開單呈覽摺山西陽曲等廳州縣　歴年積歉之後本年又復被旱被雹被水田畝受傷收成均形歉薄若將應征錢糧照常征收民力實有未逮加恩著照所請　有陽曲等四十三廳州縣均著照勘明被災輕重情形將應征新舊正雜錢糧分别蠲緩遞緩以紓民力該撫卽將單開之各廳州縣田畝及應蠲應緩銀數詳細開明刊刻謄黄徧行曉諭務使實惠均霑毋任吏胥舞弊用副朝廷軫念民艱至意餘著照所議辦理該部知道單併發欽此○二十五日奉上諭岑春煊奏山西本年續報夏秋被災各屬再懇蠲緩停展新舊錢糧等項一摺山西永濟等縣秋禾被水被旱民情拮据若將新舊錢糧照常征收民力實有未逮加恩著照所請將永濟陽曲平陸太原等縣新舊錢糧歸入前案併蠲緩停展以紓民力該撫卽刊刻謄黄徧行曉諭務使實惠均霑毋任吏胥舞弊該部知道欽此○二十六日奉上諭劉坤一等奏蘇州各屬本年秋收歉簿請將應徵錢漕分别蠲减一摺蘇州等屬本年五六月間霪雨連綿江河泛溢低窪之地悉已被淹又值颶風陡作圩圍淹没收成均形减色若將應徵錢漕照常徵收民力實有未逮加恩著照所請所有長洲等二十七州廳縣抛荒坍廢等田吳縣等縣被災被淹無收及被淹較重抛荒蘆價各田上下忙條銀課銀著律全行蠲免其丹徒等縣成熟漕屯漕米各等項請分别减免之處均著照所議辦理以紓民力該督等卽詳細開明區圖村莊頃畝及應行蠲緩細數刊刻謄黄徧行曉諭務使實惠均沾毋令吏胥舞弊用副朝廷軫念民艱至意該部知道欽此同日奉上諭劉坤一等奏江甯等屬秋禾被淹請將應徵新舊錢糧及本年漕糧分别蠲緩各摺江甯等屬本年自春租夏雨澤愆期五六月間復遭霪雨狂風低窪之區多被淹傷收成均形歉薄若將應徵新舊錢糧及本年漕糧照常徵收民力實有未逮加恩著照所請所有江都縣成災十分蘆田應徵光緒二十七年錢糧著照例按分蠲免蠲剩銀米同勘不成災漕蘆各田并上元等七縣已經墾熟被歉民屯田地曁山陽　二十九州廳縣同淮安等四衛勘不成災民屯田地應徵光緒二十七年地丁等項錢糧均著緩至光緒二十八年秋後分作二年帶徵上元等七縣未墾荒田同江都縣及揚州衛營壘壓廢民屯田地應徵光緒二十七年上下忙錢糧仍著蠲免其上元等三十四州廳縣並淮安等四衛未完光緒十四年至二十六等年及高淳縣未完十五年至二十六等年歉田原緩遞緩各欵并邳州等六州縣及大河衛坐落沐陽縣屯田光緒二十四年蠲剩緩徵曁　不成災各欵銀米等項均著緩至二十八年秋後分别帶徵至上元等五縣已墾成熟復被歉收田地並山陽等二十六州縣勘不成災田地應徵光緒二十七年漕糧及改征折色銀兩均著照單開頃畝緩至二十八年秋後分作二年帶征其上元等五縣未墾荒田同江都縣及揚州衛營壘壓廢坍荒民田應征漕折米石並著蠲免以紓民力餘著照所議辦理該督卽詳細開明區圖村莊頃畝　應徵蠲緩刊刻謄黄徧行曉諭務使實惠均霑毋令吏胥舞弊用副朝廷軫念民艱至意該部知道單一件併發欽此上諭王之春奏查明安徽各屬秋禾歉收懇恩分别緩徵錢糧一摺安徽各屬本年春夏睛雨欠調田禾被水受旱被風被蟲收成歉薄若令一律照常完納田賦民力實有未逮加恩著照所請所有被災最重之泗州并舊虹鄕等三州縣曁情形次重及輕重不等之懷寍等四十二州縣并宣州等八衛嵌坐各該州縣屯田應徵光緒十四年至二十六等年舊欠銀米曁各該州縣衛災緩銀米均著分别輕重情形一律緩徵以紓民力該撫卽將各該州縣區圖村莊及應緩數目詳細關 
 
 

Page 2

 
 
明刊刻謄黄徧行曉諭務使實惠均霈毋任吏胥舞弊用副朝廷軫念民艱至意餘著照所議辦理該部知道欽此同日都察院奏補恊理京　道奉硃筆圈出陳嘉言補授協理京畿道欽此同日又奏派稽察正紅旗蒙古旗務奉硃筆圈出瑞璐稽察正紅旗蒙古旗務欽此 
[本館接奉電音]  
　　昨日午前京師飛電傳來諭旨二道敬謹譯登○正月初十日内閣抄奉上諭許應騤奏特叅庸劣不職文武各員請分别降革一摺福建龍巖州知州德治才欠開展聲名平常前署古田縣候補知縣查明逵信用匪人致招物議均著以府經歴縣丞降補前署長樂縣候補通判嚴慶祥幕役招摇不能約束著以州判降補安縣知縣錢登雲措置乖方難膺民社惟文理尚優著以教職歸部銓選沙縣知縣張此清任性妄爲罔恤民隱署金門縣丞候補縣丞李慶揚辦事　頇才具平庸署縣丞試用縣丞孟慶光擅受釀命民怨沸騰署平海縣丞試用府經歴楊泗濱鹵莽麤率縱差擾民候補縣丞劉再奇狡展罔利聲明甚劣均著革職延平協副將長春操演弛懈聲名平常勒令休致建寗縣城守營都司調補順昌營都司曾登貴防範未周難期振作著以守備降補餘著照所議辦理該部知道欽此同日軍機大臣面奉諭旨所有續修大清會典全部共三百四十二函著内閣交外務部照原本石印進呈欽此 
[宫門抄]  
　　光緒二十七年十二月二十四日陝西總兵吳雲伍請訓禮王等謝賞福壽字恩潤貝勒等謝紀錄恩孫中堂等謝調授署缺恩張翼謝賞頭品頂戴恩李紱藻等同鄕官謝恩掌儀司奏初一日祭壽皇殿醕王行禮召見軍機及吳雲伍載振遞封奏一件二十五日睿王等點騐軍器覆命醕王等管宴大臣謝恩榮中堂謝授文華殿大學士恩王中堂謝授文淵閣大學士恩孫中堂等瞿鴻禨等同鄕官謝恩敬信等謝賞福字恩葛寳華謝調刑部尚書恩儒林假滿請安孫中堂會章各續假二十日桂公大額駙錦侯各請假十日英俊英信各續假十日關防衙門奏初九日大高殿拜表慶王行禮召見軍機及朱祖謨二十六日瞿鴻禨等謝充經筵講官恩卓公等謝管宴大臣恩孚琦謝充直閣事恩朱益藩等謝在南書房行走恩楊佩璋謝稽查中書科恩熙貝勒假滿請安内閣呈進賀表侍衛處奏派東黄寺聽經派出成端恩輝掌儀司奏初三初七日祭奉先殿潤貝勒倫貝子行禮召見軍機及朱益藩鄭沅皇上明日卯初二刻升中和殿看版已正至中正殿看跳步扎二十七日陝西總兵劉璞服滿請安貴恒等謝入坐次序恩崇壽謝充直閣事恩那桐謝署缺恩吏部呈進春季搢紳禮部呈進春山寳座順天府呈進春牛圖王培佑請假五日召見軍機及劉璞皇上明日寅正至太廟行禮畢還宫二十八日孫中堂等同鄕官謝恩溥興謝入座次序恩車王續假十日吉恒續假二十日内務府奏派分賞麅鹿派出世續繼緣召見軍機皇上明日辰正升保和殿筵宴 
[紀各國使臣命婦入覲事]  
　　去臘二十三日各國駐京使臣之命婦入覲皇太后由領銜之粤國使臣導引未初至東華門乘椅轎進三座門經上駟院進錫慶門至皇極門内下椅轎入東配房小憇俟皇太后升座恭詣養性殿覲見所帶繙譯人員乘輿進東華門至上駟院前下輿步行隨同進内計粤國使臣齊幹率繙譯穆文琦帶領美國使臣康格之妻美國二等叅贊邊必濟之妻美國衛兵統帶都司布瑞修之妻隨帶繙譯衛理德國武參贊伯爵蒙日拉之妻隨帶繙譯夏禮輔英國衛兵統帶副將包爾之妻英國漢文副使梅爾思之妻隨帶繙譯甘伯樂法國頭等叅贊買思那之妻及子女二口法國署理漢文正使穆文之妻法國署理總案官蘇馨之妻及小孩口隨帶繙譯端貴俄國隨員布勒江斯齊之妻隨帶繙譯柯理索福日本國使臣内田康哉之妻及小孩二口隨帶繙譯鄭永邦義國署使臣羅瑪訥之妻隨帶繙譯威逹雷日國署使臣賈思理之妻及子女二口隨帶繙譯甘思東美國貴婦來克 
[召見司員]  
　　京師友人來函云外務部司員補缺後皇太后皇上召見一次約歴三刻時天語慰勉周至語至上年播選情景泫然涙下垂詢近來都中情形并朂以實事求是力圖振作等語是日同班入覲者約三十餘人 
俄索礦權 
　　日本報云頃得京師來電悉俄華銀行主逕向中國議和全權大臣慶邸及王相國索開東三省諸礦俄使更暗中相助刻尚未知兩全權大臣允許與否惟聞各國羣起而抗其力甚堅恐俄人未易得志也 
[美助英日]  
　　日本報云頃得倫敦來信悉美國於滿洲重大事件如開礦築路之類皆與俄人意見相反蓋俄主閉關自守美則志在握貿易利權也又云美人之於滿洲事宜所以如此用意者無非欲助英日二國也 
[改設學堂]  
　　杭州訪事人云浙江撫憲任筱沅中丞欽遵諭旨設立學堂業將求是書院改作省城大學堂由總理勞主政乃宣出示招考已兆前報嗣又通飭各屬將各府書院改爲中學堂各縣書院改爲小學堂其向無嘗院者另由縣籌欵興辦杭州府宗子材太守奉札後卽將養正書塾改作本府中學堂於去臘十二月二十四日出示招考額取生徒一百名一切規模均如大學堂之式仁錢兩邑尊亦擬將崇文紫陽二書院改爲小學堂省城各書院除改設外學海堂歸孝廉肄業詁經敷文二書院仍照舊章歸諸生童考試俾免寒士向隅 
[學館中止]  
　　杭州訪事友人云浙省西湖金沙港地方設立蠶桑館延請日本教習招集生徒講求養蠶之法已有五年去年夏間因經費支絀前署撫憲余晉珊中丞以欵無可籌擬卽　止嗣由石門縣林大令力籌鉅欵禀請撫憲仍舊開設及至年終欵又告罄日本教習見不能持久告辭而去中丞以辦理無人又無欵項爰飭杭州府宗太守於本年正月起將館暫停俟經費稍充再行議復 
[示加鹽]  
　　杭州訪事人云省城增收鹽捐每觔需加四文各肩販以鹽價驟增販鹽入市輒多爭論故禀請運憲飭仁和塲出示曉諭邊鹺尹奉飭後卽行頒發示諭實貼通衢俾衆咸知從此鹽價可望一律矣 
[寛限加費]  
　　杭州訪事人云上年浙省徵收漕糧仁和錢塘兩縣主於滿厫後將版串截數凡未完各戸飭糧書改收折色每米一石連耗折收錢五千九百文向來折價須由庫房代墊如過年終應加五百文本届兩縣主特爲寛限凡未完納者如在開印以前赶完免其加價以示體卹 
[派員迎迓]  
　　杭州訪事人云新任浙江提督學憲張大宗師亨嘉陛辭出京遵陸南下聞在清江浦度歲新正起節來浙履新現由撫憲札委文巡捕武二尹武巡捕許都戎前往迎迓 
[哲人其萎]  
　　廣州訪事人云東莞鄧蓉鏡太史曾任江西督糧道上年因病解組回籍愈後大憲委令總理省垣團練事宜旋又延主廣雅書院講席品端學䆳士論翕然迨臘月初旬某日舊恙復發因回東莞珂里延醫診治延至十四日竟赴玉樓之召木壞山頽哲人其萎聞者皆惋惜深之 
[營勇爲盜]  
　　金陵訪事友人云前者下浮橋某公館被盜一案報經江寗縣孫大令會同營汛前往查勘旋在銀圓局側水塘畔查出皮箱首飾匣各一具中貯黄白珠寳甚富遂送某公館主人查看均係原贓細加訪察知係銀圓局護勇所爲大令乃偕各營官往晤護勇管帶某都戎同詣各棚搜查當即起出餘贓詰知爲某什長挈同甲乙二勇夤夜竊取立拘三犯到縣一鞫而服乃錄供上詳想不日卽將正法也 
[盜案卽破]  
　　杭州訪事友人云省城艮山門外離城一里之遥有王姓者務農養蠶積蓄頗厚新正元日夜三更時突有强徒十餘人明 
 
 

Page 3

 
 
火執械撞門而入王聞之即升屋鳴鑼四鄰咸集巡防局勇亦聞警而來盜等知不能敵紛紛逃避當經鄕人拿獲二名又有三盜躍入河中意圖鳧水逃逸幸局勇兠拿被獲次日解至仁和縣署經蕭明府再三研鞫供稱盜黨俱窩藏於肅儀巷雪棠茶店中當卽飭捕拘拿店主到案想經研究之下在逃各犯不難按圖而索也 
[薄懲刁戸]  
　　紹興訪事人云紹屬各鄕去歲秋收减色以致各業戸租榖照額僅收四五成不等詎鄕人猶不滿意於去臘山隂縣主姚子祁大令由省返署時攔輿禀稱因歉收求飭示减租榖一律三成嘵凟不休大令怒其把持抗租立卽升座各責四百板枷號示衆惟諭以姑念鄕愚格外體恤准於年終保釋云 
[祝融賀歲]  
　　杭州訪事友人云清和坊大街德發醬園分店於新正初四日午後廚房中午炊餘火未盡致肇焚如園内工人俱往外遊玩一經燎原無可收拾致將房屋二十餘間盡行燬去省中上下城義龍及官署洋龍聞警馳往分頭施救幸該園四面俱有牁垣不致將左右鄰波及又初五日夜間三更時清波門内某姓草屋中因燈煤失愼適值大風火勢蔓延頃刻之間茅屋十餘間悉被祝融攫去比各水龍到塲則已火滅烟銷矣 
[白門新景]  
　　金陵訪事友人云去歲夏秋間大水爲災上元江寗兩縣各鄕收成大歉兩江總督劉峴莊宫太保關心民瘼飭縣傳諭各鄕董事查明被災戸口造册彚詳申府委員行查發給憑條俾各災戸分别領振不意董事之不肖者卽乘機舞弊營私計自去歲嘉平月初六日開辦起至十六日事畢各鄕災民之以吞振環控者日有數起每起多者百餘人少亦數人如沙洲圩董趙明璧秣陵關董史逢辰西善橋董蔣子良小米行董尉遲勛等不一其人惟板橋鎮董張大衡所吞尤巨經鎭上衿耆恊同災民控縣縣主孫鼎甫大令立卽簽差拘提未識如何核辦也○此間聚寳門一帶市廛櫛比商賈雲屯爲省會最稱熱閙之地行人肩摩轂擊自朝至暮絡繹如梭去歲臘月鄕民入市購物者尤衆以致人山人海擁擠異常某日城門下被衆擠倒一叟兩孩慘遭踐踏登時斃命嗣經家屬殮埋有見之者謂三屍血肉模糊不堪逼視亦慘矣哉○此間自入冬以來雨雪愆期農民望澤甚切去臘十三四日忽得隂雨二十一日更大雨滂沱至二十二日晨起瞥見玉龍百萬酣舞長空至午夜未已量以玉尺已深五寸有奇詰朝寒夢驚回一輪晴旭升自東窓人皆以快雪時晴額手相慶○此間官設痒堂有五曰清節曰老婦曰育嬰曰殘廢曰普育皆由上憲分别委員辦理五者中以普育爲領袖故各堂委員均歸節制每歲所需經費除取給於田地柴洲外兼藉房租以資把注去臘普育堂總辦白大令蒞差伊始查悉各租戸積欠甚鉅而其中尤以候補各官之賃屋者爲尤多爰禀明署藩司徐叔鴻方伯請飭嚴追旋由方伯出示曉諭大致謂庶民人等租住善堂官房如敢拖欠房租定卽發縣提究重辦仕宦欠租不繳卽由堂委查開銜名以憑詳憲嚴叅自示之後凡租善堂官房者務將積欠赶緊如數繳清此後按季繳租不得仍前拖欠違定嚴辦不貸未識衆租戸能不弁髦視之否 
[上海官塲紀事]  
　　駐紥徐家匯巡守教堂之道轅親兵管帶陳千戎家謨昨有要公至縣署謁見汪大令面談良久始出○蘇松太兵備道袁海觀觀察日前赴蘇賀年昨日道轅中人得悉觀察將次回轅因飭執事人等整備迎迓 
[局員拘賭]  
　　本邑二十五保十二圖南馬頭地方鼎盛南貨店内邇因窩留匪人日夜開塲聚賭爲二十三七鋪巡防局員邱友林二尹所知爰於前晚初更時帶勇數名密往察探至則各賭徒正在呼盧喝雉意興甚豪二尹飭勇叩門冐稱賭客迨雙扉甫闢差勇已一擁而入衆不及奔避遂得一鼓成擒帶至局中升座研訊陳阿二沈阿巧張芝良吳樹仁等均供無知悞犯崩角求恩二尹飭傳鼎盛店主張仲明到案訊明判令一併管押候備文移送上海縣署請汪瑶庭大令從嚴訊辦是晚二尹行經油車馬頭三角街時查見悅來軒小茶肆亦有人在内作葉子戯飭勇拘獲賭徒許三寳朱阿弟戚恒裕吳紀生等四名帶局研訊判各笞一百板具呈改過切結分别交保一面補提茶館主傅德卿到案研訊供稱曾入邑庠店事向不經管二尹以既係生員應知法律不應招留閒雜人賭博本應責懲姑留顏面不予深究飭具呈嗣後不再窩賭切結存案備查 
[派差拘賭]  
　　本邑浦東六里橋張家浜寺處冋有匪徒在彼賃屋開賭勾引鄕民入局賭博一經悞入彀中勢必傾家蕩産前日塘橋巡防局員王芝仙叅軍飭傳地保偕勇丁前往驅除既而上海縣汪瑶庭大令亦訪知其事派出公差十餘人會同掩捕不知能拘獲否 
[意圖弑夫]  
　　前日四門外巡防局員楊厚文二尹移送吉張氏與姦夫季錦全圖謀本夫吉連根一案到縣請究當晚縣主汪大令提訊吉供江北鹽城縣人寄居治下西門外九圖地方挽車度日有僚壻福文裕及同鄕人季錦全　宿同居昨晚小的睡至半夜被妻與季動手將小的用被蒙首一人撳住小的之口一人乂住咽喉小的雖醒而兩足被妻撳住不能動摇情急咬季之手始得放鬆小的挣起狂呼救命幸有對門整容匠徐四聞聲過來點燈查問妻與季稱是小的發癲小的訴知季遂乘間逃逸福亦不知去向當卽禀局拘妻解案請究大令騐得吉之喉間確有指傷痕跡提訊吉張氏供在原籍家内已與季姘識到滬又復同居昨晚季與小婦人說與丈夫有隙欲思報仇小婦人以爲空言豈知季卽乘丈夫與婦人睡熟將被蒙頭逞兇謀命小婦人不敢帮助大令詰之曰塞口义喉復又撳足豈一人所能爲耶喝掌頰二十下責畢復詰供婦人睡在夫之足邊知季行兇小婦人情急扒起悞壓夫之兩足姊夫福文裕亦未同謀刻下與季均不知何往大令以謀情已露判再掌頰二百下釘鐐交官媒管押候緝獲季錦全併訊究辦諭令吉赶緊挈帶子女回籍爾妻當按律懲辦 
[浦東盜案]  
　　浦東塘橋東北張家橋地方醫生徐某頗有蓄積久爲近處匪徒所垂涎前昨突有土棍矮精毛毛勾結黨類二十餘人破扉而入刼取細軟衣服等件值價甚巨次日事主開單報明塘橋鎭巡防局局員王叅軍立卽禀明保甲總巡朱森庭明府設法緝捕 
[解犯起程]  
　　昨報紀南匯縣起解擄人勒贖之巨棍夏小弟計子怡計子榮松江杏元四犯前日由申過站昨日縣主汪瑶庭大令加派差役民壯於午前押解至松先過府堂然後解省 
[英美租界公堂瑣案]  
　　吳光聚莊福明行竊德國公司船上所置鷄司五箱經水包探何瑞福拘獲解案請究吳莊堅不認竊讞員張柄樞司馬商之白繙譯令押候德公司船來滬查明核辦○包探竇如海解阿文到案禀稱此人行竊宏大號内所儲皮袍褂一套經小的拘獲解請訊懲司馬判責二百板○前者某洋人被顧茂生用虧客帳銀二千兩報經包探竇如海拘入捕房旋由某甲保出昨日竇探投案禀稱此案已在外理明由某洋人函致捕頭請爲銷案尚求核奪司馬准之○吳和尚私造假信向許子蘭騙去洋銀五十元經包探沈阿岳拘獲解案禀稱此人前曾犯事今又犯此不端不知此外有無别案尚須詳查司馬著帶回捕房押候查明再訊○趙小才行竊顧華生家布被一條經包探倪順泉拘解請究司馬判責三百板遞解寗波原籍○著名賭棍吳如奎專用假骰騙人資財日前又糾得楊阿德施明德李阿星李料坤曹星翹施德生在三泰弄内二百八十五號門牌大開賭塲被楊等察出破綻向之理論吳反藉口攫取洋銀投捕房誣訴爲先發制人之計捕頭詰悉前情將吳一併暫押旋吳存洋銀五十元保出昨晨捕頭派包探顧阿六將楊等解案吳避匿不到司馬諭令將楊等從寛開釋吳所存保洋五十元撥充同仁醫院經費○王阿法行竊翁阿柄家銀質對時表及衣服等物由包探石錦榮拘解請究司馬判責四百板遞解回籍○朱阿福持北京銀行鈔票向朱錫奎冐押洋銀九角經包探張天林拘解請究司馬判責百板 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續勘界陳詞]  
　　其餘所呈白契紙墨俱新且係買自盧姓之産雖載下街爲崇本一圖究不得爲確據惟　發元兄弟賣與羅首掄田契一紙載明上邑稅糧田畝坐落下頭洲契内四至有文昌閣菴側字樣稅有嘉慶年間契尾然僅此一紙亦係買自盧姓究非坐近下街卑府等以兩造之契據既明斯兩造之控情自判核對志書亦下街屬萬轄較詳隨卽提集人証會督查訊據萬載民人盧後雲供稱盧市下街確係萬邑所轄嗣後保甲門牌請歸萬邑查造以免兩歧詎上高民人羅新堅執不服並稱盧家石亦係上邑崇本圖所轄詰其有何憑據輙敢混具切結如係虚揑願甘重新等語卑府等查盧家石係在盧市上街之上卽該民等上控詞内亦稱盧市三街上中屬萬乃竟憑空爭及以此推之其於下街混爭已無疑義卑府等悉心商酌斷令嗣後上中下街各姓及文昌閣盧姓保甲門牌概歸萬邑編查惟羅姓籍隸止高其烟戸丁口牌册仍歸上邑查造俾清籍貫所有兩縣征糧辦案均照向章辦理毋許彼此混爭交界田土阡陌相連犬牙交錯亦無庸釘立界石免涉紛歧兩造田廬等業各憑契據執管亦不得侵越擀釁滋生事端隨據盧後雲等出具遵結呈請完案詎羅新與原控無名之監生羅廷棟狡執如故並稱以後盧市如不斷歸上邑管轄誓不甘休經卑府等再三駁詰仍一味恃蠻察其面貎兇惡狂言無忌且以編氓而爭及官界注意尤在保甲其平日不安本分滋事妄爲已可概見盧後雲等控其包庇賭博私宰斷非無因迨經官斷猶敢强抗不遵圖免稽查實屬不法當經卑府等公同商議擬請將羅新飭由上高縣拘案嚴加管押三年以消其桀驁不馴之氣且免目前滋生事端俟限滿察其能否悛改再行詳請開釋監生羅廷棟無據妄爭挺身抗辯亦屬可惡應卽由縣追取原捐執照詳請斥革以儆效尤廪生羅廷槿等並未遵斷具結訊係爲羅新等箝制所致情尚可原暫免深究自後羅姓人等倘再不憑證據不顧情理揑詞上控應乞憲臺嚴行批斥並將該抱告或本身飭發首縣遞回上高縣審辦以儆刁告而杜訟蔓再卑府培元查上高王署令於羅新等混爭地界平時未能切實開導咎亦難辭應請將署上高縣知縣王繩祖記大過三次是否有當理合會禀查核立案並乞訓示俾有遵循奉柯遜菴方伯批開據禀將羅新管押三年限滿察看開釋監生羅廷棟衣頂斥革以儆刁告而杜訟蔓並將上高縣王令記大過三次訊斷尚屬妥洽仰瑞州府卽行轉飭遵照並追取羅廷棟原捐執照另文送銷仍移委員及袁州府知照另禀並悉 
[有愧知命]  
　　前日旁晚時有江北泰州船戸甲乙丙三人在南市增祥碼頭同春樓茶肆倚欄啜茗正在游目聘懷之際不料欄杆年久失修遽爾坍塌甲等從樓墮下傷及頭顱臂腿等處奄奄一息勢頗可危後由家屬聞知舁之歸家倩醫敷治不知能保無恙否 
[法租界公堂瑣案]  
　　前者大羅洋行失竊酒桶三口報捕後查獲賊犯唐阿新連收贓之湯金生一併管押昨日解案請訊讞員杜枝園大令判責唐一百板湯罰洋銀二元斥釋○流氓張阿毛冐充某差夥役在租界中瓷情訛詐經包探拘獲解案請辦大令判責二百板○陸恒雲扭探葉杏元積欠花子洋銀一百三十一元大令判限三日内如數措繳延干押追○秦森控張金林藉端滋擾昨日大令提訊秦偕田主王金發地保林少卿投案聲稱田内有骨　一具令張遷移所需費用早已領去不料伊竟任意抛棄恣情索詐大令判將張押候再核○包探禀稱八個黨竊賊朱順林陳子廷至某碼頭畔行竊各贓經小的拘獲解案請辦朱陳同供此贓係小龍子所竊小的等並未與聞大令判責陳三百板朱責二百板逐出租界○羅連堂扭王阿二到案訴稱此人率黨行竊皮夾一枚内儲洋銀五元尚有二人已被逃逸今將王解請究追大令判枷號一月責三百板○竊賊王阿生陳阿扣顧阿寳將所獲贓物倩某處值堂人郭吉清代銷經包探一併拘案請辦大令判王陳顧各責三百板郭罰洋銀五元○朱阿弟行竊木料四根售與洪和尚經包探一併拘案請辦大令判責朱二百板洪罰洋銀二元○趙阿有竊取連泗紙七刀經包探查獲人贓昨日解案禀稱原贓已被失主領去特將趙解請訊辦大令判枷號一月責五百板○張德本潛匿陸寳和家乘間行竊鄰居某姓家所儲古銅花瓶經包探緝獲人贓解案請辦大令判枷一個月責三百板陸從寛交人保出○李阿三陳阿二行竊對時表二枚經包探拘獲吊到原贓解案請辦大令判責陳二百板李責三百板○趙榮華在鄕間行竊胡阿炳家所置烟槍數支棉被一條並考籃一具内儲大土烟膏及金約指田單等物携至滬上銷於林德順經包探一併拘獲連窩賊之趙王氏解案請訊胡投案領贓大令判罰林洋銀五元半趙王氏罰三元趙榮華押候比追○女孩王秀寳在途哭泣爲巡街捕送入捕房昨日解案錢王氏投案訴稱此女小字四寳係親戚家使女求准領回大令以言語不符著發善堂留養俟其家主覓到的實保人訊明方准具領 
[美租界捕房紀事]  
　　前晚某國水手醉容可掬在百老匯路一帶恣情胡閙某號印捕見之恐肇禍端卽雇車送入捕房捕頭令押至酒醒時釋之使出○昨晨斐倫路一號洋房内某西人乘包車至西華德路適某號東洋車迎面而來不及避讓被將輪軸撞壞由巡街捕將車夫某甲拘入捕房捕頭令押候轉解公堂禀請讞員張柄　司馬訊究○昨日密勒路第五十九號洋房内某西人以夜間時有無賴投石擊破玻璃窓函告捕房請爲查辦捕頭卽令某包探前往查明再行核辦 
[安慶官報]  
　　去臘十二月十六日委辦運漕釐卡知府黄國　辭本任正陽關司周雲慶到指分安徽分缺先補用縣丞朱孫誾到江蘇人直隸州王鑒知銷洋務局提調差十七日牌示試用訓導劉從元委署涇縣訓導委辦蕪湖商務局知府許鼎霖華陽釐卡知府何彬衡大通釐卡知府劉沛然南陵縣丞紀觀海均辭指分安徽試用巡檢朱辛垚直隸人典史葉大椿辭赴六安州差遣十八日委辦棕陽厘卡知府梁泰亨署池太同知陳遠績青陽縣魏馴委署廣德州袁學昌蒙城縣謝士彤夥縣孫家瑚均辭指分安徽試用知縣張鑑榮到江蘇人號星源直隸州判厲容青到江蘇人十九日指芬江西試用知府吳毓庭辭給咨赴京引見指分安徽試用府經劉光澍典史李煒　到湖南人候補知縣馬文　知奉委迎江寺彈壓放賑楊學海奉委發審局帮審平成奉委發審局學習典史程振富辭回籍註册二十二十一日署當塗縣崔保齡辭並銷發審差前署婺源縣李延慶謝奉行知開復原　直隸州判宋傳笥奉委辦定埠釐卡林慶祺到缷代辦荻港厘卡回吏目俞鴻年辭回籍註册 
[江西官報]  
　　指分試用縣戴濟清通判李光第奉批先行禀到州判姚彭年皮嘉祐縣丞宋翰章丁錫鼐莫暢俱投文從九曾傳翰李鴻鈞俱就近騐看坐補吳城同知王儒楷修墓事竣領咨來省候補縣林熾垣解漕折進京劉世芳修造軍裝火藥姚肇樞汪慰韓長英尹光勳程宗鐸易德煥狄祖年周光弼李鳳高俱清查撫署檔卷指分州判唐兆蕚錢慶安張士煐陶其鎔劉永清萬鵬年俱投文姚捷勳就近騐看王啓烈禀謝准補瀘溪縣行知王濬道往新淦監修堤工劉　鴻回籍守制魏碩輔往建昌縣公幹指分試用知府鄧廷恩候補縣孫余靖縣丞何舉朱魁俱繳照 
[閩省官報]  
　　去臘十二月初九日道臺黎禀明課吏館考取内外課各員本日進館藩憲惲示照得浦城縣富嶺縣丞鄧遇泰又南平縣典史白駒良均期滿遺缺應以試　府經歴董駿聲署理富嶺縣丞新海防儘先典史李廣仁署理南平縣典史特示初十日署福州府程禀見禀謝委兼辦武備學堂提調知府崔祥奎禀見禀明奉委武備學堂提調同知李韶級缷辦南港稅厘蘇岐茶卡禀到通判姚嘉植由長門禁米禀到調署安溪縣陸錦燧禀辭赴任委署歸化縣周駿禀見禀謝委十一日議叙鹽大使吳家枬自京禀到禀假十二日知縣周光煦自京來閩禀到知縣楊拔墀禀銷北溪釐卡巡檢劉庶蕃缷辦陽岐分卞禀到十三日理事廳長禀明奉委盤查標下右軍配器械差署松溪縣成心中缷事回省禀到禀假知縣趙雲崧禀明本日進發審局同知惲毓德禀明奉委讞局帮審差縣丞邱春霖禀明奉委武備學堂差遣府經虞景崧禀明奉委武備學堂幫支應差十四日龍巖州德治缷事禀到禀假知縣楊葆初禀明奉委武備學堂總稽查鹽塲余元逹禀謝奉委武備學堂總文案縣丞姚鏞禀謝蒙委武備學堂差遣縣丞陳肅綱禀明奉委武備學堂支應十五日本任詔安縣指分湖北試用道方朝榘禀謝給咨進引禀辭調署安溪縣陸錦燧調署詔安縣陳文緯調署南靖縣王守謙　禀見禀辭赴任鹽塲司徒珊禀見禀謝委署梧洲塲大使事縣丞莊恆勤禀謝咨補富嶺縣丞飭知巡檢沈成臯禀明奉委武備學堂帮辦文案兼洪塘分卡並禀辭從九品李南金禀銷帮辦仙遊縣稅契差禀到禀謝委署閩縣典史事十六日知縣密雲漢禀謝咨文禀辭晉京引見試用從九品陳頌壎由直領咨禀到藩憲牌示照得署金門縣丞李慶搗撤任遺缺酌委補用縣丞虞景濂署理 
[上海虹口元濟善堂經收辛丑年十二月分送堂一文原並施醫藥捐清單]  
　　郭謙修十一月十二月分愿洋四元陳違氏五月至十二月八元無名氏無名氏各三角共收愿洋十四元六角江生生黄世亨醫藥洋各五角王永甫裴羅氏麥培德堂容膝書齋各二元范成炘五元李世地一元唐冠卿三元楊顯仁麥肖齋各五元麥小屏三元禮和帳房廿元共收醫藥洋六十元 
 
 

Page 10

 
 
[去年十二月份經收月捐年捐清單]  
　　道署洋念元王欣儒翁年捐洋念四元吳渭川翁年捐朱明德翁年捐二戸各洋拾二元鼎興十一個月洋十　元隱名氏周湘雲翁五個月烈昌廠年捐三戸各洋十元怡情軒唐傑臣翁龔府十一月十二月存濟堂六個月趙馥疇翁六個月黄省三翁年捐鳴昌年捐汪萃利三個月善記三个月華彰年捐十戸各洋六元通濟十一个月小洋五十五角陳善亭翁大觀樓五個月二戸各洋五元豐泰十一月十二月徐俊艮翁四個月泰昌二戸各洋四元保安丹會年捐洋三元六角恆泰謙記咸章恆升四戸各年捐小洋三十六角亦新園十一個月小洋三十三角戴季蒓翁李光琴翁韓潤生翁何瑞棠翁三個月義昌成三個月俞順利六個月貿孚七戸各洋三元泳記五個月章佩華翁六個月各小洋三十角李珊記信義公二戸各五個月小洋念五角念洪記泰生二戸各年捐洋二元四角大昌寅記鴻生馮　基翁盛大隆恆生楊萬順協興八戸各年捐小洋念四角裕太十一個月小洋念二角允章七個月小洋念一角戴運來翁朱葆三翁徐貫雲翁黄佐卿翁譚幹臣翁韓嵵　翁老順記南順記戴生昌祝源昌順泰十一月十二月信昌隆十一月十二月復太十一月十二月十三戸各洋二元源豐潤永裕成三個月尹梅生翁六個月三戸各洋一元八角莊源大萬椿八至月祥順八個月三戸各小洋十六角思補齋三個月其萃樓五個月復記五個月三戸各小洋十五角源順七個月小洋十四角怡園四個月和記年捐二戸各小洋十二角滬江第一樓蘇寳森翁老悅生新順記錦章愼餘堂可熾十一月十二月可熾順十一月十二月金松泉翁十一月十二月陳富齋翁三個月老德記道信申茂周耕記三個月十四戸各洋一元春園三個月洋九角嘉綸永成豐三個月二戸各洋七角中和洋行帳房洋六角五久成九章北天成三戸各洋六角萬有全益昌龎竹卿翁隆昇梁煥南翁湯藡生翁六戸各洋五角恆升生大十一月十二月二戸各洋四角施德豐徵昌怡昌熾大晉昌恆茂六戸各洋三角青蓮閣鴻運樓義盛一壺春曹　大怡隆傳梅發翁七戸各洋二角源通錢一千八百瑞昌十一月十二月錢一千和康壽康晉和餘大愼餘元甡元茂衍大恆益永豐存德鉅亨協昇宏太宏元源吉寳和寳順承裕正大升大彚康崇餘永康瑞大晉大延源義善源福康兆豐恆餘仁大久大恊餘源利森康厚大源餘瑞元鈞康壽豐鎭昌四十二戸各錢六百張家鶴錦章大章九和宏章泰五戸各　三百怡大金合順五雲日昇樓鉅康十一月十二月四戸各錢二百協成祥永愼萬興三戸各錢一百英法美三界一文愿捐大洋十三元小洋五百另八角五錢十八千五百九十四文總共收大洋二百七十四元小洋一千三百六十四角錢四十九千一百九十四文滬北天后宫前廣益善堂司董嚴信厚施則敬朱佩珍唐榮俊葉貽釗等謹誌 
　　横濱正金銀行上海分行新訂章程廣告 
　　新式存單以及相與徃來支觧簿集 
　　本總行創自横濱一千八百八十年資本金洋二千四百萬圓現已收足金洋一千八百萬元公積金洋八百五十一萬元分設英國倫敦法國媽塞而里昂美國紐約舊金山布哇香港孟買東京神户長崎韓城仁川釜山等名都大邑諸有通交以及中國上海天津牛莊北京等分行亦歴有年數專辦銀行應有一切交易無不克已招接存欵更竭誠實久蒙中國達官鉅賈交相稱贊本行格外精心研究接應惠顧現由總行刋到 
均用華文專備中國仕商樂取便捷易於通曉惠然顧臨者之用爲特布告仰祈俯鑒如欲存欵在横濱總行册者半年期息五釐長年期息六釐如存欵期滿准在横濱支取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾其餘匯票押匯電匯承接周到有美悉臻如蒙惠臨請至本分行面訂可也經理人長鋒郎謹白 
 
 

Page 11

 
 
　　救人誌感 
　　源順帆船於本月初三日由寗波來滬初七日行抵小赤洋面被盜擄去司帳徐九香水手繆阿春二人勒索三千元取贖胆敢派盜夥到滬等候過付詢知盜窟在浙江海門本船赴江海關報盜卽由稅務司立提來盜送道發縣收押在案一面電求統領鎭海水師吳吉人軍門飭緝吳軍門接電立時親駕兵輪偕黃印三都戎至海門分路搜拿旋查悉源順船係被盜首王小山等搶刧王小山曁餘盜二名已因傷斃命源順難民二人又被他盜名永章等奪去吳軍門卽派傳恆山守戎帶勇十餘人由線民引至北岸山先救釋永濟船被擄二人嗣卽救出徐九香繆阿春二人並獲盜多名而還伏維吳軍門亷能威武允矣有口皆碑吾鄕尤久賴保障蒙深入虎穴救出被擄良民幸得生還實爲莫大功德感激之私豈尺幅能罄僅叙大略登報聊表銘篆面已　　源順帆船主人叩登 
　　廣濟公司江南義賑票頭彩四萬元光緒二十八年正月二十八日開彩 
　　本公司現奉　南洋商督憲劉批飭除廣濟義賑票外其餘各項彩票均不准在内地銷售如再有私售卽由本公司就近禀由地方官查封以杜玩違而保賑源除由本公司密派司事分投查察一經察出卽遵批就近禀由地方官查封外特此聲明第卅四會票已於本月廿日十一點鐘在本公司如法開彩所得彩號數經印有對號單分派以便核對如有得彩之票祈携到本公司收銀可也第卅 
五會票已印出三萬張定期光緒廿八年正月卄八日開彩此佈 
　　義記洋行保險 
　　啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也　主人謹白 
　　寳順洋行保險 
　　本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財產家私一例可保價極克已倘荷見顧請至二馬路外灘本行帳房面議此佈 
　　警船告示 
　　大清署理各口巡工司戴　茲查江漢關稅務司所屬界内蘄州之綠鴨廟地方新設鐙杆一架合將其情形開列於左　計開 
　　一長江黃州府蘄州城十五里之下綠鴨廟地方建設警船標杆一架上置六等透鏡白光常明鐙一個該鐙設在江之右岸原爲指明對面水中之赤壁石便於行駛之驅避上年十一月初五日日入時初次開點 
　　光緒二十八年正月初四日　第三百七十一號示 
　　吉房召租 
　　垃圾橋北堍本號内有高大新洋房一宅背後有花園花房四面廳亭池花木另有門房轎茶大廳四進可以公用自來水火俱全裝修精緻最合大家居住又左近有絲廠一所内有絲車四百四十二部鍋爐引擎生財一應出色齊全統租分租均可如合台意請駕臨面議可也此佈震昌仁號啓 
　　清泉表兄 
　　惠覽闊别頻年寸衷念切家慈亦望念情殷務見報卽將住址函件速寄上洋城内晉泰典維翰先生代收極妥 
　　許文甫啓 
 
 

Page 12

 
 
[奏疏彚錄]  
　　太子太保頭品頂戴兩江總督臣劉坤一跪奏爲拿獲彌陀教首要各匪訊明分别懲辦恭摺具陳仰祈聖鑒事竊徐州一帶伏莽未靖疉經嚴飭該地方官及駐防勇營認眞緝拿隨時嚴辭以期净絶根株本年十月間有匪徒借立彌陀教勾結黨羽定期起事經駐防宿遷營員會同該縣拿獲要目夏世承等起出僞印册籍逆黨衆多分布河南等省據徐州道桂嵩慶淮揚鎮總兵潘萬才統領銘字等營提督陳鳳樓先後電禀到臣當經電飭該文武嚴行審訊實力使範並出示曉諭解散脅從一面分咨河南等省一體防緝業已由電具奏在案兹據徐州道桂嵩慶等禀稱十月初七日宿遷縣知縣陳守晸至該統領陳鳳樓營中面稱據淮右營千總蔡疉山訪有匪首夏世承等潛匿宿遷縣境當卽派委營官劉學强程孔武督帶馬步隊伍會同該縣陳守晸團練委員常桂馥及該處汛弁人等前往該匪住所破門進内立將該匪夏世承並趙開業張根王振核陳玉芝共五名拿獲搜出奉天承運一貫眞傳僞印一顆大小圖記四十餘顆册籍書本票據多件續獲李景燦一名一併提送審訊據夏世承供桃源縣久先入普度教嗣至河南上蔡縣在逸匪張妙松即張步松家敎讀與張妙松談道投機並知張妙松係認從前邪案教匪王覺一徒弟昔存今故之陳學餘爲師新改倡彌陀教既學扶乩又有無生老母附體傳道兼有騰雲駕霧法力伊因張妙松道法高超亦改從彌陀教胞弟夏世啓亦同入教上年春間回家張妙松送給銀兩令在家鄕招徒並另派人分赴别省廣傳教法八月間在宿遷地方與張妙松會晤一次七月伊移住宿遷東關與同教已獲之趙開業在逃之陳永清等講道九月初旬張妙松來勸伊設堂念經只向上郔禮拜無生老母並未供立牌位卽派同教已獲之王振核打掃經堂張根煮飯打雜並由張妙松帶來册籍書本圖記多件令伊執筆掌管圖記代書新入教人册簿給照九月半後張妙松向伊等談及各處水災人心不定又見陳永清帶有奉天承運一貫眞傳木印卽說是教中遺留之物張步松復聲言在河南時早與馬子如要做大事並有韓明義陳玉賢玉鳳先等可約山東八卦大刀各會相助現又得此木印正是天時到地利合人年將齊不可錯過定期十月初七日起事舉火爲號知照馬子如韓明義等帶人接應内外動手夏出承陳永清趙開業應允張步松又囑凡在教中之人均給會　龍華彌陀將圖旗號並門外畫一無極眞圖以對會元龍華口號條各一紙到時各在門首畫一大白圈並做旗子對答口號商定後張步松陳永清各去分投邀人不期初七日卽被破獲復訊趙開業桃源縣人張根王振核均上蔡縣人供詞亦各相同陳玉芝商水縣人供詞入教收徒十月初到宿遷經夏世承留住堂内查知逆情不敢出聲李景燦桃源縣人供係十月初三日由陳永清勸伊入教并給會元龍華旗號口號條紙今伊帶回初七日夜在門首畫一白圈對答口號免遭刦數伊回家後畏懼轉向熟人告知防備露風破案各等語詰以既圖起事詎有不置軍械之理夏世承供當時久慮及此因張妙松稱有法術能搶營内軍火來用所以相信等情禀請核辦前來臣查該匪夏世承與逸匪張妙松倡立彌陀邪教傳徒結黨謀爲不軌復起意勾結東首八卦大刀各會匪約期起事若非立時破獲北方拳匪之禍難保不復見於今日實屬罪大惡極罪不容誅該匪趙開業張根王振核同惡相濟厥罪惟均已批飭一併正法傳首犯事地方懸竿示衆以昭炯戒除陳玉芝係河南人現查在逃首要各匪多係豫籍應暫行牢固監禁備質李景燦甫經入教實被愚弄尚非確知逆情又漏風破案似尚可原擬卽永遠監禁現已檄飭該道等並分咨直隸河南山東安徽等省嚴緝首逆張步松等一體查拿務獲究辦以免漏網至出力各員弁拿獲此等要匪多名得以消患未萌實屬異常出力不無微勞足錄合無仰懇天恩俯准擇尤保奬以示鼓勵出自鴻施除分咨吏兵二部查照外所有拿獲彌陀教首要各匪訊明懲辦緣由理合會同江蘇巡撫臣恩壽恭摺具陳伏乞皇太后皇上聖鑒訓示謹奏奉硃批著卽將首逆張步松等嚴密緝拿務獲究辦以絶根株俟全案定後准其擇尤保奬毋許冐濫欽此 
太子少保署理北洋大臣直隸總督臣袁世凱跪奏爲揀員請署選缺知縣以資治理恭摺仰祈聖鑒事竊查隆平縣知縣王金銘於光緒二十七年十月二十三日病故業經咨部開缺所遺隆平縣知縣應卽揀員請署現值大難初平瘡痍滿地調和民教安集流亡非明體逹用實心任事之員弗克勝任前督臣李鴻章前請將洋兵未撤以前道府州縣遇有缺出不論咨留以截取發往及正途出身與軍功勞績捐班五項人員擇其人地相宜者酌量請補奏奉硃批允准轉行欽遵在案兹據藩臬兩司查有候補知縣劉朝陛堪以署理隆平縣知縣具詳前來臣查劉朝陛年四十五歲安徽合肥縣人由監生報捐縣丞指分直隷因辦海運出力並剿辦熱河教匪肅清疉保以知縣仍留原省儘先補用光緒二十年五月引見奉旨照例用領照到省期滿甄别留省補用臣到任未及三月例不出考惟據藩臬兩司查得該員樸誠耐勞辦事勤奮以之請署隆平縣知縣實堪勝任合無仰懇天恩俯准該員劉朝陛署理隆平縣知縣實於地方有裨如蒙俞允該員銜缺相當毋庸送部引見仍俟試署期滿另請實授除將履歴咨部外理合恭摺具陳伏乞皇太后皇上聖鑒訓示謹奏奉硃批著照所請吏部知道欽此 
太子太保頭品頂戴兩江總督臣劉坤一跪奏爲兩淮泰州海州二屬各塲皂地被風被潮勘不成災擬請緩征折價錢糧恭摺仰祈聖鑒事竊泰州分司所屬富安安豐梁垜東台何垜丁溪草堰劉莊伍祐新興廟灣十一塲因本年秋間雨澤過多咂被風潮摧折各項花息受傷統計收成五分有奇係屬　不成災積歉之區素鮮蓋藏應征錢糧若令新舊並完力有未逮擬請分别徵緩以紓皂力除富安等十一塲本年二月啓徵之光緒二十七年壓徵二十六年分折價及來年二月應徵之光緒二十八年壓征二十七年分折價均應照常徵愇外應請將富安安豐梁垜東台何垜丁溪草堰劉莊伍祐新興廟灣十一塲上年二月啓征之光緒二十六年壓徵二十五年分折價及本年秋成後各應帶徵之光緒十二年分並未届帶徵之十四十五十六十七十八十九二十二十一二十二二十三二十四各年原緩折價一併緩至來年秋成後由遠而近每年帶徵一年又海州分司所屬板浦中正臨興三塲因本年入夏後暘雨愆期復被風潮淹浸以致蕩地所種秋禾雜糧不免受傷統計收成七分尚屬勘不成災除隨後無誤曬埽之鹽池本年應徵光緒二十七年壓徵二十六年分折價及來年二月應徵之光緒二十八年壓徵二十七年分折價均仍照常啓徵不計外應請將板浦中正臨興三塲光緒二十七年麥秋後帶徵之光緒二十五年分蕩地折價緩至本年秋成後徵收又本年秋成後應帶徵之光緒二十六年分蕩地折價緩至來年麥熟後徵收其來年二月應徵之光緒二十八年壓征二十七年分蕩地折價緩至來秋成後啓征俾資紓展據各該分司禀經兩淮鹽運使程儀洛等派員查　明確會詳請奏前來臣覆加察核均屬實在情形合無仰懇天恩俯准分别徵緩折價錢糧以紓皂力除飭赶緊查造徵緩折價年欵銀數及勘不成災各册結咨送戸部核覆外謹會同江蘇巡撫臣恩壽恭摺具陳伏乞皇太后皇上聖鑒謹奏奉硃批著照所請与掊知道欽此 
夏毓秀片再已革花翎副將銜雲南提標左營遊擊艾光發前在雲南管帶綏靖中營練軍光緒二十六年七月經雲南撫臣丁振鐸以庸怯無能復耽安逸奏叅革職在案是年九月投効川軍委充立字中營帮帶十二月到韓侯嶺防所該員自知奮勉冀贖前愆於防務營務一切事宜無不認眞辦理本年固關尤屬異常出力合無仰懇天恩開復原官原銜以觀後效之處出自逾格鴻施謹附片具陳伏乞聖鑒訓示謹奏奉硃批覽欽此 
 
