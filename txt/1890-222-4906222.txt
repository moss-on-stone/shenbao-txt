# 1890 - 222 - 4906222

 

Page 1

 
 
[購求大清統志] [  圖書集成局啟]  
　　者本局現　　衆大清一統　一書不論竹紙白紙但須　　增禰者如有願售　　致申趙　　房　價　不忍製　　用　不　　　　 
奉趙仍當從豐酌酬惁海内收藏家常必樂子從事也肅此佈聞伏誰雅鑒 
[珍永沽] [  申報館協振所議啟]  
　　林大善士鋆　隸閩江身遊遼海遥念梓鄕被水災民殘喘難延特搜囊蝕之餘籍拯鴻嗷之苦其心彌蟄其惠靡涯矣昨承　來殿　文　　者倭刻漢三才繒圖各一部囑爲變價以救災黎如有儒林丈人文壇彥士慨施赤仄購此奇書旣可得秘籍于龍威又可　巳　之　　　時行　豈非一舉而兩美兼乎特陳手簡請解　纒 
[三狀元殿試策] [  點石齋啟]  
　　國朝稽古右文雖首重經學而六書亦尤當講求以備金馬玉堂之選近由友人覔得丙子庚辰癸未三殿揆殿試策各一本托本齋用照相法印出於原本字樣絲毫不爽有美必臻誠掄元之利矢也兹巳裝潢齊備卽日出售每部定價洋九角想揣摩家必當以先覩爲快售處仍照曩例 
[戲舘宜禁放烟火說]  
　　大庭廣衆之間肩摩趾錯之地而胆敢以無情之火作爲玩具是直以火之烈者視同水之懦不但不畏之而且狎之矣其有不禍人者幾希嘗與友人閒談言及戲館中施放烟火新創燈戲最爲易於肇禍蓋戲館開也必期其興旺欲其興旺必思召集多人人數旣多四面捱坐樓上樓卞環如堵墻忽焉而一有不測則必致人聲鼎沸驚竄而出一門之闊能容幾人並出勢必爭先恐後狼突豕奔强者擠人弱者擠於人擠於人者受傷矣擠人者亦未嘗不傷甚或有踐踏致斃有此其情形余曾見之於畫報中甚可慘也友人曰外洋戲園與中國戲園不同四壁皆有門户一遇急事四面齊開任人奔走平時則閉之以故雖有變端而園中看客猶不至有性命之憂不若中國之戲館僅有大門一面此外别無他門或尚有後門要亦不過平時設以自便其出入門極狹窄止容一人行走而已或另有邊門者則已爲僅見然由何處司至後門田何處可出邊門亦惟園中諸人所熟諳若看客則茫然不識頭路不若外國戲園之四面八方皆可出去也今中國何不亦仿外洋戲園之法於戲園之前後左右多置數門平日無事則閉之仍由一門出入以便　查人數免致看白戲者混入若一有小警立卽四面開門俾看客可以一閧而出其戲資已於進門時交明或現或帳則亦不慮人之混出又何不可之有吾子前曾論及之而無如人之不聽何也余曰外國戲園其所以防變者不但門户之多而已也卽平日章程盡㺯座上不得吸烟欲吸烟者必須出外非若中國之在人叢中吹烟灰不顧他人衣服之焦灼否也娘姨大姐顧見客人必持水烟筒裝吸數口以是爲招呼客人而隔座之客防不勝防此等情形外洋所無盖所以防火患者至矣又安肯聽日在戲臺上施放烟火也乎近年以來上海戲館往往出奇制勝以期悅人之耳目每至正月必演燈戲而又以多爲貴試思戲臺之上其地幾何而全班之人約在一百以外各持一燈飛舞而出轉輾盤旋不無碰撞之虞卽使演之極熟尚恐易肇禍端况其爲新彩新切大半生手者乎至於烟火本干例禁其或在曠塲河灘地廣人稀之地尚可偶一施放以悅耳目若放於戲臺之上安得不險說者謂彼開戲　者豈肯輕率從事致戲園付之一炬必其算準火力之大小而後用之故無慮乎意外也顧火藥平爲無情之物設有意想所不到之處則悔之晚矣竊以爲此事大可由中西官出示會禁好在此時各戲園非做燈戲放烟火之時再遲則或恐有預赴他處定做烟火以作明年之用者不若及此時而先行出示剴切曉諭務令永遠禁絶倘此次示諭之後仍有復萌故智者則差捕可以拘之解之公堂可以責之罰之所謂令出惟行賞信罰必以實心行實政所以未雨綢繆者無非爲愛民防患起見誰不深其欽佩也哉夫戲者樂之一端也古時僅有歌舞自優孟衣冠見於經傳是卽戲之權輿然所貴乎戲者絲不如竹竹不如肉全在乎神情態度間與嘹喨之音應絃合節乃爲可貴自後人踵事增華漸趨漸下霓裳新製古樂云亡至於今則諸戲中惟以崑腔爲最古二簧梆子之抗聲高唱促節繁絃本非正聲無如舉世俗人多而雅人少聽文戲則昏然欲睡聽鞺鞳噌吰之聲則拍手喝彩不止喜囂惡靜人心到處皆然於是揣摩風氣不但殫思竭慮思有以悅其耳而且窮形盡相思有以悅其目并以欲圖悅目故而不問利害不顧性命至於在臺上偪仄之處施放烟火大演燈戲迨害之旣見而亟思禁之抑已晚矣嗚呼安得有旋乾轉坤之手叚悉去世俗囂張之氣而一返於渾穆俾人心由動而靜靜則能慮靜則能安雖曰戲爲小道然所以感人心變風俗其道至捷其用至神子曰詩可以興樂卽詩之類也戲更樂之顯而易見者也正樂之舉烏可已哉禁放烟火猶其一端焉而已 
[本館接奉電音]  
　　昨由京友電傳諭旨三道敬謹譯登○六月二十四日奏事處口傳奉旨本月二十五二十六二十七七月初一初二日純一齋聽戲着添派福建陸路提督孫開華在於西邊之末欽此同日奉上諭本年朕二旬慶辰業經覃敷闓澤並加恩内外臣工因念在京大員老親有年逾八旬者承恩祿養愛日舒長洵屬昇平人瑞允宜特霈恩施禮部尚書崑岡之母氏着賞給御書匾額一面福壽字各一方紫檀三鑲玉如意一柄大卷江綢袍褂料二疋大卷八絲縀袍褂料二疋内閣學士兼禮部侍郎銜祥雁之父春陞着賞給御書匾額一面紫檀三鑲玉如意一柄小卷江綢袍褂料二件小卷八絲縀袍褂料二件内閣學士兼禮部侍郎銜鳳喝之父成着賞給御書匾額一面紫檀三鑲玉如意一柄小卷江綢袍褂料二件小卷八絲縀袍褂料二件前江寗副都統連慶之祖母佟佳氏着賞給御書匾額一面紫檀三鑲玉如意一柄小卷江綢袍褂料二件小卷八絲縀袍褂料二件用示朕錫類施恩至意欽此同日奉旨杭州織造仍着文逹接管欽此 
[京師瑣紀]  
　　已故綏遠城將軍福興曾於浙江等處勦匪禦賊紳民賴以保衛生全者衆至今追慕前功猶深愛戴　於浙江省城集資擇地建立專祠每歲春秋由地方官致祭以順輿情而隆報享等情由崧大中丞據情入奏奉硃批着照所請禮部知道欽此○左翼翼尉連祥等日前由安定門内交道口查勘本翼所屬四旗地面大小胡同内 
 
 

Page 2

 
 
坍塌房屋傷斃人口凡房屋傾圯必須瓦木墜落方載入册内其尚未落架者則姑置之以俟續查所有傷斃男女幼孩分别註記數目以憑禀報提署核辦○會同四譯館少卿多振東正郎管理期滿經禮部各堂憲遴選人員帶領引見恭候欽簡奉硃筆圈出禮部儀制司掌印郎中崇俊欽此 
[水患拾遺]  
　　京師前門外迤東有地名明開夜合者土娼數户聚族而居脂夜花妖幾令人驚爲羅刹鬼市上月初某夜某娼家正招得有情郎以永今夕神雞枕上一刻千金時適大雨傾盆房屋驀然坍倒三娼三客及僕婦一人皆壓在瓦礫堆中受傷甚重延醫療救難保無性命之憂諺稱牡丹花下死做鬼也風流其此之謂歟又前門外大耳胡同户部書吏孫姓家靠街住房同時坍下水卽滔滔滾滾流入院中家人好夢驚回則已水與牀平衣服盡濕急忙逃出得免隨波逐流而衣服簪環則已空諸所有也 
[拯恤災黎]  
　　永定河决口東注冲没豐臺等二十餘村已列前報兹聞被水後卽有官紳憫念災黎設法拯救雇覓渡船三隻禀由順天府發給旗照作爲官備救生船在右安門外東西及豐臺一帶遇有隨波逐流之人急往援救渡至右安門内詢明城内有戚友者令其投覓無戚友者預於彰儀門内設有棲止處令其入居日給粥兩次以餬其口所有撈獲之屍身冩明　色擇地暫埋似此飢溺廣懷固宜存殁均感又聞此次雨水過大房塌牆圯無處不有居民競購蘆蓆以蔽風雨蓆價爲之陡漲刻已漲至三倍每張需銀五千左右曰灰每百斤漲至八千有奇瓦匠每名每日工食錢漲至四千二百文雜役每名每日三千二百文反獲厚利矣 
[局員鹵莽]  
　　有劉某有在蕪湖江口驛前開設旅店上月十四日有桐城人某甲投宿將包袱及身畔洋蚨兩翼交櫃夥收存次晨向索珠還櫃夥意圖乾没謂汝來時祗交包袱何來洋蚨竟思索詐乎甲尚未答劉母突跳躍而起扭住兇毆並以誣詐爲詞執送保甲局請辦局員盛怒之下不分皂曰喝令笞臀四十下攆出局門甲旣喪資財又遭笞辱冤無可訴躍入河中隨波逐流頃刻而斃地保赶救不及回禀局員直至次晨始經撈獲則屍身大如五石瓠早已魂赴泉途矣邑宰王明府得報適公事煩冗委捕廳郭少尉騐屍仵作喝報臀上確有板花遂填明屍格備棺收殮瘞埋時劉已脫逃惟將櫃夥拘案明府悉心研究供認吞没洋銀與劉分用乃飭畫供收入獄中當騐屍時有甲之隣村人杲乙因事來蕪聞此沈冤逢人聲訴顛末據云死者之兄在宣城縣屬灣泪鎭開設肉店昨正從灣泪來蕪言畢卽䟎程報信其鍓前來申理想劉固罪無可逭局員亦難免鹵莽之愆也 
[提憲告示]  
　　頭品頂戴提督浙江全省等處地方統轄水陸軍務節制各鎭霍隆武巴圖魯軍功加一等尋常加二級紀錄七次馮爲出示曉諭　照得提督衙門每逢歴任履新舉凡署中鋪蟄什物向歸本標各營承辦由來已久早成積習兹本軍門欽承簡命提衡全浙卜車以來深悉營中艱苦所有應用鋪墊及奉派赴粤投接各項人等川資火食均由本軍門自行給發不准在營列款開銷係爲體卹兵艱嚴禁攤派起見誠恐闔營未及周知合行出示曉諭爲此示仰各營弁兵知悉須知本軍門廉隅自守耿介爲懷署中應用物件等項俱係自行隨帶或有在寗購買之件亦田本軍門籌欵給發並未就營中開支分文倘有攤扣情事一經察出定干重懲庶幾弊絶風清營伍日有起色其各遵照切切特示 
[小孤鬟影]  
　　距九江四十里有地名沙河者商買輻湊貨物如山亦熱閙市肆也有甲乙兩地痞横行無忌遇事生風欺侮鄕愚惡難殫述一日相約往某酒肆開懷暢飲不名一錢旋往杲烟寮短榻横陳消除長日烟館主嫠也懼其兇横婉告之曰適巳售罄瓶鉢皆空止在購土熬膏記取爐火純青時當任君作餐霞客也二人勃然大怒謂何物老嫗豈以咱老子身無錢文乎請試老　以當烟值隨拳打脚踢誓不自休適其夫由田間來向之哀求亦被肆行毆擊乃高呼救命驚動四隣旋有紳耆到來喝令用繩捆住聨名禀送德化縣請懲張玉珊明府廉得其情判令將甲笞臀一千板乙係某營勇送交營王處革去卯名然後提回重笞二千板一時觀者如堵無不撫掌稱快頌賢父母除暴安良○抱女嬰於襁褓之中撫養成人爲子作配俗名之曰童養媳由乳哺而總　而及笄多少辛勤多少食用宜乎愛護備至視如掌上明珠矣乃鄕曲愚民往往肆行凌虐笞鸞鞭鳳習以爲常諺云最毒婦人心斯言豈虚語哉至若人家男孩喪其所恃寄人籬下苦受欺凌蹟具情形竟同養媳斯更聞所未聞矣九江某甲有子甫晬周其妻病殂遂寄鞠於友人某乙家而以手藝赴遠方謀食乙妻悍而虐膝前一十齡女甚愛之視中孩則若眼中釘乙見孩骨瘦如柴恐負友人所託怪而間女女密以情告乙噤不能聲猶恐胭脂虎怒氣難平乃潛招甲回將孩交付若乙者可謂善全交誼矣其如妻子之潑悍難堪何 
[鎭江喜雨]  
　　自夏租秋雨澤衡少山圩田畝禾稻漸萎丹徒縣王邑尊曾於上月十二日出示禁屠就郡城隍廟設壇祈雨叩禱多日涓滴全無二十一日道憲黄觀祭府尊福太守札委葉少尹佐清設壇金山寺膜拜拈香而紅日一輪依然熱如熾炭直至二十四日之晚始猛雨如注雷電交馳至破曙時雨始止約計得雨三四寸良苗漸覺懷新各員隨於二十五日謝壇曰來饕餮之徒可向屠門大嚼矣 
[娃館尋香]  
　　姑蘇訪事人云六月二十四日俗傳雷祖誕辰先後三日雷祖殿中逹旦通宵香烟不絶地無論遠近人無論老幼焚香膜拜舉國若狂有某姓十齡童子將香置諸鼎内手被燙傷肉爛皮焦痛不可耐何神靈赫濯不爲之默佑平安耶好事者更舁偶像遊行儀仗之華莫與倫　鈎心鬥角所費不貲文武各員恐人衆易滋事端相約督勇梭巡隨時彈壓○護龍　黄某夫婦年逾杯惑猶抱伯道之憂近忽碩腹便便孿生二子筵開湯餅喜可知已有知其事者謂黄曾在盤門外見一人愁谷可掬澤畔行吟意　效屈大夫懷沙故事再三勸慰具人感悟而回又在鵲坊橋拾得一重包知爲洋蚨鵠立以俟失主良久見一人怱忙而至愁急之狀見諸眉睫間詢之云父母病危向各處商湊得若干錢延醫療救蒼黄之際竟至遺忘言已若有不勝哀痛者然卽將原包歸趙其人驚喜過望感激涕零有此兩端宜乎晚年得子也以上據訪事人所述似係勸善書中陳言姑列報端以資觀感可也○榻枯菜者姑蘇著名七十鳥也其性兇虐甚於虺蛇苛待幼娼幾難言喻前曾犯案經地方官枷示游行邇來惡態復萌且誘良爲娼入　彀者指不勝屈事爲吳縣馬明府訪悉飭差拘案鞭背數百並將房屋發封此六月十九日事也 
[鄂水未退]  
　　鄂省邇來天時不正有時炎熱則微風　動溽署蒸人有時凉爽則氷紈可却畫屏銀燭巳逗秋光江水仍有漲無退漢口一帶幾欲拍岸臨江馬路兩旁有水惟中間車路尚乾華街堤口以下節節進水幾無一片乾淨土新米初入市每石價值二千四百文近日漸跌價止二千一百五十文農家者流深望江水早退庶晚禾可望有秋也 
[天官賜福]  
　　松江訪事人云郡城西門外闊街某甲殁巳有年家中惟寡婦孤兒支持門户雖薄田數畝可繼饔飱然庭户蕭條其情亦堪慘惻矣某夜有負眊帶鈴者毁大門而入掩至臥室正在囊括家資婦聞有窸　聲從睡夢中驚起高呼有賊賊卽脫逃比隣佑聞警而來秉燭查檢突見房外壁上畫一賜福天官旁有一小童狀貌雄　并大書道經此地偶乏川資告借洋銀三百元等字外間璧上亦如之惟較小耳嘻異哉何此賊之亦拈弄筆墨欲爲藝苑附庸耶然僕則終以爲市上讕言未必果有其事也 
[十洲新語]  
　　甯波來信云賊犯王阿六覊押鄞縣因病而斃徐邑尊親臨縣署大門外飭役舁屍檢騐棺殮發壇○東南鄕蔡橋人某甲 
 
 

Page 3

 
 
竊取王姓之瓜王見之援俗例罰錢二百文以充地保經費甲母惡子不肖人罵一番甲以無顏見人出外避匿閱數日河面浮起一屍面目已腐爛模糊難於辨認甲母謂兒子被王窘辱以致輕生遽奔赴王家盡情少閙後王詢知死者非甲實近村應姓瘋人遂赴縣控訴情田徐邑尊諭以靜候飭差查明再行核辦 
[東報雜譯]  
　　去歲之秋土耳其政府欲與日本聨邦交之好特派一軍艦航海東來今夏始抵横濵下椗相州長浦不料艦中上下諸人咸染虎拉剌疫異鄕抱病苦不堪言有好善士見而憐之請市長佐藤喜左衛門偕赴船中慰問并籌療治之法日來船主與醫官議定暫爾鼓輪出口令水勇呼吸新鮮空氣或可轉危爲安俟黄菊著花時再回日本云○去年九月日本郵船會社坂田丸一等運轉手哈米獨殺害船中水手平馬忠吉日官查得哈係英人因卽據情照會英領事十月八號英領事升堂會訊略謂就事論事應處以殺人之罪然以情狀論惟懲役五年而已旣讞定卽將哈收入署内監中罰令服役近忽抱病由英國海軍醫二人入診西律醫生治病必有診斷書此次二醫就書上書明悞犯肺腦神經均有病此一禮拜内必爲泉下之人領事遂申詳東京英欽差下令豁免隨於本月六號釋出適有金山公司某輪船從横濵出口領事卽押送　回○日前大坂經買山陽鐵道股票人金井八三郎買入股票若干紙計銀三百圓及換替之際察得皆係𧸛鼎然已無及矣又三井物產會社質下股票計銀一千零九十五圓亦皆僞物此外被誑者尚不一而足現經警察署查得有數人蹟涉疑似似卽作僞之徒因之一并拘拿以待訉鞫○帝國大學醫法文理工等科大學長年例於暑天告假作汗漫遊本年定於九月發布改正大學新制日來事務殷繁汗出如漿猶日日入校辦事云○上月内閣諸大臣公務冗繁日不暇給邇日一律給假或乘扁舟一葉向緯楊深處盡日垂綸或入深山訪白衣宰相楸枰一局炎暑俱忘眞消夏之閒情公餘之清福也○長崎虎　刺症流行避暑西人多有迂道至神户者本月八號神户來電云有西人西洛哥之夫人及女公子來自上海同時得病具女巳於上午云殂隨接續電云夫人距起病時凡十八點鐘亦已仙逝人生如寄信然議者謂此症華人稱爲霍亂一用針挑錢刮及服各種痧暑藥每有靈效如神者乃日人必投報捕房倩醫灌以藥水若不報捕例須從重罰鍰今後曷不略事變通亦以痧藥等物投之或者有起死回生之望乎 
[痧症可畏]  
　　滬上近來時疫流行患急痧者甚衆更有一種子發午死午起子亡者名曰子午痧患此者殊難施救前日本城西門内某金箔店夥某甲及賣糰子之某乙均患子午痧而斃人生如朝露可不懼哉 
[病斃續述]  
　　前報登客中病斃一則兹　某氏因患急痧斃命後當由親屬料理棺殮不日運枢回籍經營窀穸云 
[無賴横行]  
　　張四美者向在閘北開設屠作素行無賴其妻某氏女棍也前因犯案由前縣莫大令究辦詎張不改故態依然魚肉鄕愚同業無不側目前昨兩日張因向同業人某甲索詐不遂在滬南養和樓茶館邀吃講茶中畏張兇横不敢前往致張與妻自鳴得意口出大言聞者咸爲齒冷古稱稂莠不除嘉禾不植愛民如子者於此種地痞不可不從嚴懲辦也 
[水手保回]  
　　前日據嘉定縣移解遭風水手孔維堂田仁基潘濤濤張錢勳至上海縣署陸大令諭飭收所一面飭傳同益號主榮厚甫至案午後大令升堂訊問據孔維堂等供溧水人在某沙船爲水手船中共有十七人本年六月初旬由滬裝貨起舟至鹽城　面忽遇颶風船遂覆溺小的等四人遇救得生餘皆溺斃當奉鹽城縣憲將小的等解回滬上榮厚甫供是同益號主孔維堂確是我船水手船旣遭風覆溺今願將水手保回大令得供卽着榮厚甫具呈領狀將孔維堂等保回可也 
[補傳人証]  
　　朱光祖扭沈菊安至縣喊控被欠逃匿等情前日由帮審委員竇明府提訉朱供去年被沈揑名向包有春借洋二百元旋因沈逃匿無蹤四月間被包探小的於英公廨不得已賠繳洋二百元收得抵借田單一紙此單沈亦向葛西橋借來不能將田收管今始遇沈叩求究追沈菊安供爲輪船生意借洋是實因與朱光祖有股分紏轕求　明察明府訊得田單旣向葛姓借來姑着補傳葛西橋到案覆訉核辦沈菊安收所候示 
[英界公堂瑣案]  
　　包探唐寳榮稱張石氏投捕房訴因六齡男孩腹痛邀祝由科林永慶醫治林言小兒腹内生蟲須用金器附以藥料捆紥肚腹蟲自吐出該氏卽以金環一隻交林附藥如法紥縛林去逾時不見有蟲吐出卽將所紥之物解下金環已不見明明被騙請爲究追等語捕頭命我拘林永慶盤詰初不承認再四究詰始認金環已押錢二千一百文立卽吊贓送案林永慶前住香粉弄中成泰客寓因棧主失去棉胎指被林竊報由捕房派捕拘林後林妻及妻母抱孩到捕房吵閙由捕驅逐嗣因林孩患病身死林架詞以孩被棧主及巡捕毆傷身死報經前任上海縣騐明孩子實係因病身死念其窮苦賞　川資俾回紹興不料伊仍在滬上改爲祝由科騙人伊從前專爲告地狀張石氏申訴前情林永慶供餘姚縣人向爲家丁現在惟求施恩蔡太守判林永慶押侯笞責二百板金環交該氏領去○夏日長烟館主婦夏葉氏控失金　衣服等件已列前報昨據包探稱限期已滿李阿連仍未將阮阿順交到故又傳李送案李稱求再寛限七日如仍不能將阮阿順交出情願賠償蔡太守准其交保尋人如逾限不交卽令賠償失物○西人勃郎稱有遊獵船雇錢坤全爲舵工前令代雇木匠做工照付工資後據木匠來言錢硬欲分工洋六元巳被取去四元且查得失去鐵灶一隻蓬布十六丈疑被錢竊去爲此報捕拘案并請追還木匠工洋錢坤全供並無硬分木匠工資亦未行竊其實另有人謀挖我之生理串令木匠妄告粤人某稱被錢硬索去銀洋四元心有不甘告知洋人錢坤全稱我之工資　未給付西人稱工資原應照付惟木匠洋亦應扣還蔡太守商之梁副領事以該西人疑錢行竊雖無實據惟錢勒索木匠工洋殊屬非是判押兩月以儆　有工資着扣去四元其餘照給○包探陳阿九稱船户鮑金才投捕房稱被夥張老炳王時春竊去鐵錨鐵練拘拿張王二人承認已押錢四千八百文交出押票吊贓送案惟據張王二人言被鮑霸欠工資因此取物押錢今將張王等送　請訊鮑金才申訴前情並稱用張王爲　常借工資卽使尚有蒂欠亦不應擅將鐵錨鐵練押錢張老炳土時春同供被鮑　欠工資屢索無着因有急需將錨練押錢蔡太守謂鮑金才旣用張土等爲夥因工資轇轕起見未便報捕吊贓着鮑先付質洋始准將錨練領去再向張土理算工帳張王二人開釋包探唐寳榮稱趙寳福扭徐金生至捕房控徐搶牙柄扇徐不承認今特送案請訊趙寳福供持扇在路行走突被徐金生搶去追獲交捕有楊和尚目睹楊和尚稱見徐搶扇徐金生仍不認搶扇蔡太守判徐金生押候笞責百板扇交趙領○西包探同華包探何瑞福查明深夜賣酒各店及小烟館開單呈案蔡太守派差協同包探傳到萬福來成大延生乾豐源昇振泰等酒店主盛泰昌新源昌靄昌等小烟館主該包探禀訴前因并稱延生酒店前已違章傳案科罰今係第二次違章盛泰昌烟舘亦巳二次違章尚有二家烟舘往傳未到萬福來酒店及盛泰昌烟舘等主均稱照章應於十二點鐘例應收市因届時尚有酒客烟客未去不能過於催促逾限以後不敢再違蔡太守商之梁副領事判初次違章之萬福來成大乾豐源昇振泰等酒店新源昌靄昌等烟館各罰洋二元二次違章之延生酒训盛泰一烟館各罰洋四元如再違章勒令閉　尚未到案二家飭再往傳　示 
[法捕房瑣事]  
　　混名山北小王滬上之不法棍徒也在英法兩租界犯案纍纍數年前曾仕法界冐充差役至復興堂某客棧内取人衣 
 
 

Page 4

 
 
箱物嗣經前讞員翁太守嚴拿究辦判以枷三箇月笞責三百逐出境外豈知該棍徒釋出後仍在租界中横行不法專以拆梢爲生前日在小東門外行走適有某甲從旁經過稍不經心將其鞋襪踏污該棍徒暴跳如雷誓不干休後經同黨相勸令甲出洋兩元該棍徒貪心不足復向甲滋閙索添洋三元方可息氣甲不得已當卽鳴捕將該棍徒送押捕房昨晨解至大自鳴鐘捕房經　捕頭訊明確　著石流氓着卽管押候送公堂從重究辦○某甲在氷鮮行爲夥用空客帳洋一百數十元被店主察出當卽鳴捕將甲扭押捕房候究○車夫某中躭擱仕某車寓内早出暮歸昨日被賊偷去短衫一件甲向車寓某乙索賠不允兩相口角扭入捕房捕頭以事屬細微一併叱退不准再行吵閙 
[移欵助振]  
　　餘姚胡君瀛嶠本欲爲令親超存放生寄來英洋三十元今由時昌盛先生帶到謂改助順直山東振濟　眞能以實心行實事莫名欽佩除當掣收條外合先略誌緣起并申謝忱[  申報館協振所拜啟]  
[鉅欵救災]  
　　謹　者嚴佑之大善長去年山東放賑因江浙被災由山東而馳回江蘇賑濟迨後接辦圩工本年初夏始得告竣而回揚州原籍稍息仔肩詎料山東决口又聞登萊青道憲盛杏蓀觀察急電相邀出爲救災因行裝甫卸未能遽行然念山東被災上年親歴其境凄慘情狀曾經目擊民困未蘇重遭奇災揆厥慘狀愈無噍類立卽於本籍籌募賑欵當蒙士手交來隱名大善士慨助鎭平二七寳紋一千兩臣手交來隱名大善士二七寳紋二百兩元手交來隱名大善士二七寳紋一百兩昨日運寄前來批見規銀一千三百九十六兩九錢八分囑卽彚解災區方今齊魯哀鴻朝不保暮止在呼天籲地之際值此籌欵募捐萬分支絀之時得此鉅欵所謂救命之錢活人之粮仰瞻嚴大善長之婆心濟世登高代呼諸大善士之慷慨解囊與有同心且復隱名不救聞逹尤爲人所難能拜領之下感激靡已謹掣收條備函奉謝外臚陳報章再代齊魯災民九頓百叩並佈公鑒[  上海六馬路仁濟善堂籌賑公所董事施善昌等謹誌]  
[助賑摭要]  
　　畿轉驟遭大水屋字傾圯凡屬閭閻靡不籲呼乞拯所賴各處仁人慷慨佽助俾得扶持感惠胡可言喻焉慶記善士添丁求永保平安規元七百二十七兩福記善士求永保平安規元一百八十一兩七錢五分曙記善士求永保平安洋十元萬成莊衆友求永保平安洋十元以上均由徐石士兄交來尚志軒善士洋二百元燕市閒人洋二百元仔養齋主人由徐昌言兄交來洋一百元周善士琛求令祖病愈由日昇昌來洋一百元委解瘠區求永安而種福操劵有權輸鉅欵以匡災弄璋聿喜清閒意愜旋萌濟世之衷存養功深不乏救時之術底是儒生尚志胞與爲懷莫非祖武克　康彊屢頌藉貧則傚用特臚陳[  上海北市絲業會館籌賑公所愚弟施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
