# 1925 - 321 - 4918945

 

Page 1

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *   
 
 

Page 2

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *   
 
 

Page 3

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *時評 
[根本解决（冷）]  
　　國内之戰不出數途或爲威嚇之戰或爲兒戲之戰或爲洩憤之戰民國之初大抵威嚇兒戲二者爲多以所戰者尚無戰事經騐也自後而漸漸成爲洩憤之戰有兵在手略知運用一遇挫折即藉以相試至近年以來雖未全脱洩憤之心然已不止敗敵爲足去年奉直一戰已略見此意今則直向此途而趨矣此途維何根本解决之戰是也 
　　威嚇之戰本無戰之决心兒戲之戰亦無勝敗之預計至洩憤之戰則以敗敵爲其目的若根本解决之戰則其意在敵之存亡故土地之得失勿計戰事之勝敗勿問而其最終之一的皆計若何而使敵人之覆亡不留餘孽不至再起故其遠謀深算迥非威嚇兒戲之戰所可比亦非洩憤之戰所能擬也世人尚以此次戰事爲能中止或可速了者皆惑於以前戰事之觀念者也 
[國内專電一]  
　　北京京兆尹劉驥呈府十三明令仁言利溥感動實深詎知奉軍明則遵令退兵其實兵力集中一處並未退出京兆轄地距石匣二十五里之老瓜台奉軍增一營古北口增一營白馬關外增兵甚多薊縣邦均鎭駐有奉軍一旅旅長于治山西黄莊又一團除飭所屬嚴防外請鑒核（二十四日下午十一鐘） 
　　北京李景林郭松齡對奉獨立迫張作霖下野某河橋斷 
　　北京今早九點半吳光新梁鴻志莫德惠曾毓雋到京今日閣議吳出席報告馮張合作癥結在豫决再派大員赴包懇馮再電岳維峻制止豫軍東進但岳近日無切實電報來京（二十四日下午七鐘） 
　　北京中美晚報載廊房到奉軍騎兵一營古北口南天門有奉軍一連掘壕長城牆缺口奉軍駐兵（二十四日下午七鐘） 
　　北京英友息近日京奉津浦車頭開往榆關方面頗多（二十四日下午七鐘） 
　　北京今日京奉第七次及第三次車皆停開（二十四日下午七鐘） 
　　北京張學良電鹿鍾麟保定誤會賴執事及諸君子本和平宗旨奔走調解自然氷釋至佩李督維持和平具有同心必有以善其後也（二十四日下午七鐘） 
　　北京敬（二十四）戍張厚琬鄭洪年李鳳暘楊雲峯專車赴津（二十四日下午十一鐘） 
　　北京鎭國軍聯合辦事處漾（二十三）夕招待報界到百六十人劉錫濂蕭其片謂撤防即和平實現豫軍誤會正謀和平辦法望加指導（二下三日下午十一鐘） 
　　北京鄂蕭號（二十）電京漢票車尚通彰德可見鄂豫一家奉軍在磁州順德間確壞鐵路爲西帥飭工修理鄧李率師北上京漢聯成一氣漢上同人無不諒解 
　　北京漢電吳提中行欵大失人心銀行家云曩孫傳芳在閩兩次借地方欵一次三十萬一次二十七萬後來如期清償利息不欠直魯近月向銀商界籌欵竟不償還認吳效法張李（二十四日下午七鐘） 
　　天津李景林以豫軍違約進逼箇（二十一）電執政云查豫軍進逼不已將磁縣邯鄲等縣搶刦一空該縣知事掛冠逃回應如何制止之處懇請迅予明令施行又電姚震梁鴻志謂西峯巧電所言於事實及根據上不但隔膜殊甚而且離題甚遠執政明令係制止軍事行動我方與馮焕帥簽定之約係允許由國民一軍接收直境京漢沿線防務並無執政明令著國民二軍接管保大地方今據報大名鎭守使及道尹業經豫軍自行派員接充如此喪心滅理侵權越爼殊覺有違執政和平之苦心 
　　天津駐津第十軍司令部移灤州津榆駐軍司令部移榆關禡（二十二）漾（二十三）由津浦線過津奉軍約二萬人赴唐山灤州禡（二十二）有六列兵車由榆關開回北倉楊村布防 
　　天津國民二三軍擬駐京漢線十六萬人巳入魯直各四萬餘人直李電政府對豫軍侵保大嚴厲反對（二十四日下午十一鐘） 
　　天津東北十九師李爽愷部開赴灤州駐防東北第一師一部由馬廠開赴北倉郭松齡之第十軍參謀執法軍需軍醫副官書記等處昨均移駐灤州 
　　天津直省奉軍津浦線自馬廠至楊材間現駐軍隊三旅京奉線楊村北倉間現駐一師一旅均爲李景林所部楊村以北無奉軍 
　　天津吳光新鄭洪年曾毓雋今晨回京保定道尹李鳳暘午由津晋京 
　　天津津榆駐津司令處已由津移駐榆關 
　　天津東北運輸處長潘桂廷昨偕吉督署駐津兵站處長榮華卿同來津料理撤防運輸（以上二十四日下午四鐘） 
　　徐州陳文釗漾（二十三）率隊由徐赴魯 
（二十三日下午六鐘） 
　　蚌埠養（二十二）申吳毓麟杜錫珪由寗同車來蚌歡迎孫傳芳車停蚌站候至亥孫車到同回寗酉聯軍第四師八旅長顔景宗率本旅官兵一團過蚌南下亥孫傳芳由快專車到蚌汪部臧副官率衛隊兩連騎兵一連沿途保護此間皖軍各將領曁軍樂隊贛軍師長馮紹閔均到站迎送孫車到當與歡迎者周旋即開行（二十三日下午四鐘） 
　　清江浦梗（二十三）夜馬玉仁因公赴寗 
　　清江浦顧德揚漾（二十三）率步兵三團向宿睢開拔（以上二十四日下午二鐘） 
　　安慶鄧如琢本日晨隨帶馬弁二名乘日輪襄陽丸抵皖（二十四日下午二鐘） 
　　漢口郭振才電吳陳文釗王爲蔚兩師悉數開赴前方田維勤部正在歸德車站集合前進　 
　　漢口徐州聯軍總參謀處電告韓莊敵軍完全向臨地以北退去並毁壞新河橋六二九五地點約一丈新河地六三零地點軌道八節 
　　漢口高恩洪就聯軍交通總司令後將路電機關人員均加委現添委胡鵬昌爲京漢路臨時管理局副局長賀師貞漢口電報局會辦吳鵬電話局會辦 
　　漢口段其㴻養專車由漢赴鄭商要公 
　　漢口軍署養（二十二）令據探報鄭謙李國均李徵五等密令奉匪紛紛來漢偵查我方軍情並携有巨欵勾結流氓聯絡軍警乘間謀亂務嚴密防範 
　　漢口豫軍二十師團長李耀昌養領運步槍二百支赴駐馬店二軍第六混旅團長趙炳章養領運槍彈五萬發赴彰德 
　　漢口浙孫電吳蕭聲明外傳浙奉妥協係敵施間離勿輕信 
　　漢口鄧如琢部在皖境宿太募新兵三百餘名赴潯路過黄梅屬孔龍鎭勒索供應搗毁商會警察所毆傷警士商民多人商團持槍勸解被毆並刦槍走火傷斃新兵一名傷三名現全鎭閉市逃避一空縣知事及孔龍商會分電贛方鄂蕭請速制止贛軍暴動恢復秩序並派人來省呼籲（以上二十三日下午四鐘） 
[國内專電二]  
　　北京内外債以八萬萬入整理案財整會决外債則報告關議訂整理無抵押外債核减標準表提關會至内債則不必報告關議僅咨審計院司法部審查如有未洽再交財整會核議修正至内債之加入舊整理案者仍由安格聯保管其加新整理案者與外債一併辦理（二十四日下午七鐘） 
　　北京昨夜交民巷台基廠某俱樂部宴會列國關税要人到者不少聞對我過渡税率普通品百抽十煙酒百抽三十乙種奢侈品百抽二十乙種物品共一百五十二項列國以其中三分之一須互惠條件並有數種不應列入奢侈品者原案列有三百種物品經蔡廷幹將該表删除小半故剩百五十二種列國公意一方對該表研究一方要求中政府將用途確定而對於建設費開三千萬尤表反對結果對於普通税只允先辦二五若實在不敷抵補裁釐則將來加徵若干儲爲專欵日本以彼方輸入吾國者玩品最多大都在乙種奢侈品内故堅持須互惠恊定下次會議前途不難偵知 
　　北京日本對附加二五且有三條件（一）日期要預定（二）保管辦法要日本承認（三）用途要日本承認以上訂結條約後俟天皇批准方能發生效力二五外不允談 
　　北京有（二十五）晨九時吾關會委員開會商量應付列國只允二五辦法（二十四日下午十一鐘） 
　　北京今日閣議决派員赴唐努烏梁海查案由馮派員向外蒙假道又新疆楊增新電蘇俄郵差私帶禁物不服檢查决向俄交涉又財部提以財政善後委員會爲核辦裁釐機關請頒明令由部會同辦理通過又調查法權委員全權代表王寵惠呈擬會同司法外交總長及法權討論會長組委員會分任籌備及辦理接待事宜每月經常費用及接待費飭財部速撥（二十四日下午七鐘） 
　　北京滬案吾答覆使團照會已起草完畢即提閣議至三國法官調查報告書因某國認覆查結果不甚滿意故反對公表 
　　北京漾（二十三）令江紹杰暫護皖省長 
　　北京晨報論奢侈品税率列國挑剔非理各國烟酒抽值百之三百我僅抽三十彼尚靳而勿予又日本去年八月改正奢侈品税率將紅茶麻布夏布列爲奢侈品此爲吾輸出大宗故隱寓禁止意又靴帽爲日用品亦課值百抽百之高税今日本對吾抽百分之二十之乙種奢侈品百分留難請彼設身處地想想等語此實代表輿論至共産派主張索性推倒關會另以革命手段解决關税則過火矣 
　　哈爾濱加拉罕午後四時到哈明日赴奉華官往站招待七鐘宴於道署 
　　哈爾濱李家鏊巧（十八）交駐俄使篆由鄭禧延代辦李不日赴芬蘭接使篆 
　　哈爾濱胡漢民在莫斯科倍受蘇聯歡迎 
　　哈爾濱奉天派中俄交涉委員日内赴京於下週可回哈（以上二十三日下午八鐘） 
　　哈爾濱加拉罕晚九鐘半轉奉赴京昨在華官宴演說頗以共産主義爲已任 
（二十四日下午五鐘） 
　　漢口武漢稽查處養（二十二）晚在甲子旅館抄捕冒充豫軍十路司令第二旅長熊某未獲僅拘去嫌疑二十餘人旋釋放 
　　漢口湘趙電鄂熊克武部退伍軍官多名不日由湘過漢返川請飭屬保護 
　　漢口財廳長黄永熙辭職已准蕭漾（二十三）委黎㴻接任（以上二十三日下午十二鐘） 
　　成都省議員到省將過半數擬在即日自行召集臨時會討論善後 
　　成都政務廳長徐孝剛向賴辭職有改就市政要職說 
　　成都段代表黄雲鵬已由渝起行來省當局擬薦任財政廳長 
　　成都今午劉賴召集各將領開善後準備會議月初正式開幕 
　　成都劉加派潘正道代表赴京 
　　成都督署現又通電主統籌軍餉並飭各就新防（以上二十日下午十一鐘） 
　　成都當局促善後會籌備員積極進行俟得各縣代表到有半數即開議 
　　成都劉成勳定月内赴西康頃急修成康馬路即以屯軍作工託道路協會諸董事代爲計畫已在議設總局尅期實行 
　　成都賴任盛宗培代高審長謝盛堂代高檢長昨均就職前委高審長冉崇亮奉派赴粤營救熊克武 
　　成都省會聯軍辦公處曾呈督省兩署請解職日來省内外軍民要政統由劉賴直接分别處理（以上二十一日下午五鐘） 
 
 

Page 4

 
 
1;第一萬八千九百四十五號;中華民國十四年
西曆一千九百二十五年十一月二十五號
星期三 * *　　香港蔣介石眷屬昨由省到汕 
　　香港吳鐵城禡（二十二）起程赴滬順往潮揭視察所部 
　　香港自六月二十一日沙基案起沙基馬路迎聯興街一帶用物梗塞至本月二十一日某要人乘汽車赴沙面將梗塞物移去此路交通始復 
　　香港李濟琛禡（二十二）率第四軍全部赴南路助戰 
　　香港陳銘樞部箇（二十一）會同徐漢臣部由羅定進逼高州 
　　香港朱培德篠（十七）電省恩開兩陽新羅相繼克復今更進窺高雷 
　　香港廣州有名之方便醫院因被當道干涉宣佈十二月銑（十六）停辦 
　　香港兪作柏電省所部馬日克高州城 
　　香港省代表來港結果港政府允派正式代表上省商解决工潮省政府委定楊西巖爲代表招待港代表工人方面亦派人歡迎（以上二十四日下午七鐘） 
　　廈門自漳屬退却之粤軍現集中漳平龍山俟林虎部到霄後將入永安安溪永春德化一帶聞林虎陳炯明與周蔭人先有接洽周將利用之滅民軍 
　　廈門漾（二十三）厦警察與陸戰隊衝突傷警一警罷崗旋復現調停中 
　　廈門吳威尤賜福删（十五）自永春通電討奉（以上二十四日下午十鐘） 
　　福州蔣部向省軍借欵四萬米五百石付後仍傳將侵漳龍溪法院人員已逃省（二十四日下午十鐘） 
特約路透電 
[外電所傳之中國近事]  
　　二十三日北京電附税率分委員會今晨舉行第一次會議舉蔡廷幹爲會長蔡代表中國代表團提出「乙」類奢侈品詳表討論各事後即宣告延會 
　　二十四日北京電内閣决議以財政整理委員會爲籌備裁釐之特别機關 
　　二十四日北京電衆意軍事現局日見惡劣聞張作霖已電致北京責馮玉祥背約吳光新已回京力謀調和 
　　二十四日北京電聞吳光新今日告知内閣張馮之戰或不可免雙方現皆積極備戰段執政已命吳光新再赴天津勸李景林維持和平故吳又於午後怱遽赴津 
　　二十四日香港電商會今日宴待廣州代表郝伯克主席郝氏即席演說歡迎諸代表並言今日在座者有數商行之代表此數商行與廣州華友已有七十餘年之交誼近因不幸之誤會交誼中斷但此項誤會必能早日解釋諸君來此定能消除障翳恢復舊交吾人日内亦將派代表至廣州以答盛情今謹代表全會祝諸君康健並廣州發達云云華代表答謝如儀 
　　二十三日香港電港督已遴選代表四人内華人一赴廣州解决抵制事來此之華代表聞此消息大爲欣悦現定明晨回廣州 
　　二十三日北京電使署敎堂定星期五日正午舉行正式追悼英太后禮次晨十一時續行追悼禮英僑皆可與會 
　　二十三日倫敦電外相張伯倫今日在下院答工黨麥克林之問謂中政府將派一代表出席於十二月十八日在北京舉行之治外法權委員會保守黨華德問曰那個中政府張伯倫答曰祗有一個中政府 
[法國組織新内閣]  
　　二十四日巴黎電白里安願仍長外交以完其在洛迦諾開始之事業此即爲白里安不欲擔任總理職之大原因急進黨現主張赫里歐組閣但有社會黨衆議員三十人反對加入此種政府故社會黨現有崩裂之象無論集中内閣或左黨内閣皆須有穩固的多數方可成立今穩固的多數不易得之故政潮恐非一時所能解决 
　　二十三日巴黎電政局氣象渾沌無定衆視白里安爲力能組織集中政府之唯一人物其所根據者當爲中央黨與左黨之多數而非如赫里歐與班樂衛之純爲左翼諸黨内閣辭職後左翼各黨已迭開會議但未能恊定政策最後社會黨急進社會黨與共和社會黨同聯席會議通過一議案聲明其僅可扶助赫里歐或白里安下之左黨内閣此三黨佔衆院二百七十八席故新政府欲施行左黨之政策必須尚得急進黨至少二十至四十人之擁護然後始可佔多數也 
[法内閣倒後之法郎]  
　　二十三日倫敦電班樂衛政府倒後法佛郎之價大落今日倫敦交易所開盤時售出者頗多致落至一百二十五又八分之一佛郎等於一英鎊此爲新紀錄 
　　二十三日巴黎電衆院今日以三二四票對四四票通過緊急議案准將法蘭西銀行墊借政府之債額增一千五百兆佛郎白里安不願立即受命組閣但允探詢各方意見以便組合多數穩固政府參議院以一七○票對一○三票通過關於銀行墊欵之議案 
[法國之叙利亞事件]  
　　二十三日巴黎電郁文納氏今日起程赴叙利亞就高等委員之職據可恃消息十一月十八日法軍在大馬斯克東面擊潰七百名叛黨叛衆奔逃遺棄死屍三十具及受傷者多名叛衆擬襲攻哈巴雅但受創而退 
[法西與摩洛哥]  
　　二十三日巴黎電西班牙總司令里夫拉電告執政處謂渠與摩洛哥史梯格總督晤商其結果爲完全議定制服阿白杜克林之計劃而以近日法西條約爲根據云 
[美國再訊飛行界控案]  
　　二十四日華盛頓電陸軍大佐米塞爾今日復由軍法裁判所審訊米自行辯護重行指摘美政府各部犯幾近叛國之疏忽罪蓋彼等並不設備天空適當之防禦以拒外敵也渠意今日敵飛機一架飛於距海百哩處可隨意以無線電擲落炸彈以擊大如紐約之城且可安然中的云 
[德國工廠之經濟難]  
　　二十四日柏林電里查德康特拉斯乃合柏林及南德二十造機廠而成今因經濟窘迫周轉不靈已呈請當道派員管理史汀萊亞加汽車公司近雖奮鬥以圖維持今卒宣布破産 
[德國會辯論保安公約]  
　　二十三日柏林電國會今日辯論洛迦諾條約時總理路德博士宣稱德國必列席於國際聯盟行政會又稱德國對殖民地代管權之權利已經承認政府希望所提出之要求可經照允云 
[愛爾蘭勘界齟齬]  
　　二十三日倫敦電愛爾蘭邊界委員會其他二委員費桑與斐施爾今日發表一文謂自由邦委員馬克尼爾氏前日之辭職實完全出人意表因馬氏近曾明白聲稱願亦簽字於規定界線之判决文也此項判决文之大綱於十一月十七日會議時通過有紀事錄可稽十七日以後各委員根據各泯異見一致恊定判决文之切實諒解而進行云費桑與斐施爾二人在未到公佈其報告書之時機以前暫不發表詳細情形 
[各國近事]  
　　二十三日美國新倫敦電英帆船哇興美特號今日在十二哩界限外被拘海濱防隊堅稱該船距海濱僅一小時行程故可拘之聞被拘之快艇希倫號所載之酒即由該船卸下云 
　　二十二日倫敦電倫敦證券交易所今日橡皮股市甚爲興奮成交不易價格仍向上趨 
[公電]  
　　孫傳芳通電各報館均鑒查關税自主爲獨立國家應有之權我國因受不平等條約束縛以至損失主權病商辱國識者痛之今值會議將開各國代表齊集京師此正挽回權利之絕好機會長沙趙省長陽日通電於對内對外諸端詳籌深慮宏纖磨遺而尤要在敦勸當局勿稍存利用之心規目前之利名言偉論贊佩良深年來國事紛紜外交大政遺憾至多關税會議爲國家人格所關國際地位之消長所繫及今不圖何堪再誤傳芳忝膺疆寄苟利國家無不盡力促成若於國無補且以滋他日之糾紛亦不敢苟同以誣世邦人君子幸垂察焉孫傳芳號印 
　　詔安來電各報館鑒粤軍餘孽張鴻翔此次擾亂地方經於皓日據情通電在案但其黨羽尚未出境恐從中交結土匪棍徒擾亂地方後禍何堪設想紳等再四討論决定留張盧舊部陳海波林國光一團維持現狀以安民心現秩序稍安理合據情續報詔安各界全體哿叩 
　　安慶來電申報館鑒吾皖頻年軍閥流毒創鉅痛深近見鄧使謙謹持重治軍有方加以廣益　思當可有裨皖局謹陳膚木敢告後先安徽公民盛鑄泉王蘭田等叩養 
國内要聞 
[北京通信（一鳶）]  
　　豫軍向魯發展之内幕 
撤兵令發表鎭國兩方以事前恊商大致妥恊自昨日起即已各將近畿軍隊開始撤退京津局面確可維持當不致有戰事保大防地在事勢上奉方當能按約交出由國民軍接防但山東地盤之支配實爲一最困難問題蓋奉方表面雖有爲大局和平計必要時山東亦可犧牲之語實則此次戰爭奉方放棄蘇皖兩省犧牲巳大山東似未必肯輕於放棄據聞其計畫中且仍欲以山東爲對南軍事之根據地惟就國民軍方面觀察其於山東勢在必得亦有兩大原因（一）協商中之和平條約雖包括天津海口公用一條在内究竟天津在直隸屬下終覺許多不便山東旣有青島良港似不若握此自由得多（二）國民第二軍號稱三十萬以河南一隅之地無論如何搜括究終難以養此多兵急須乘此覔地就食山西雖亦在覬覦中而於山東則以（一）之關係尤不能失此良機據聞已有人主張以聯車今後或進或止旣尚難捉摸而和平令已下無論如何應使戰事不再復見不如以山東畫爲兩部兗州以南爲緩衝地帶由中立省分軍隊駐紥兗州以北仍歸張宗昌筦轄此說表面上似亦說得過去實際以一省裂而爲二再加以異色軍隊之塡駐事實上必難免引起誤會即國民軍側亦未認爲滿意政府當局對此遂大費躊躇某要人雖直捷主張即以第二軍之李雲龍督魯究亦尚須重加考慮據聞岳維峻頗欲自任緩衝之責將山東全省由其支配想象中之防軍布置即以接近民黨之建國軍駐青州烟台一帶將原屬直系之陳文釗王爲蔚兩師田維勤一旅駐兗州臨城一帶再以嫡系之李紀才鄧寳珊等師分駐曹州濟南諸要隘藉以遥制各非嫡系軍隊如此旣將五師一混成旅軍隊分食出去且如樊鍾秀等師人數實超過兩師以上每月河南可减少軍費百萬左右青島方面亦尚可酌量派隊赴防蓋第二軍經改編後計有十師·十八混成旅·十二混成團·又毅軍四旅·砲兵一旅兩團實際尚有警衛游擊等隊及暫編新軍均不在内河南遍地皆兵故不得不急謀就食之道兹覔得該軍調查表一紙雖駐地因新近軍事調動類多不符要於此亦可以窺見第二軍之概况矣 
第一師師長岳維峻　師司令部開封 
第二師師長岳維峻　　　　　鄭州 
第三師師長田玉潔　　　　　洛陽 
第四師師長陳文釗　　　　　鄭州 
第五師師長王爲蔚　　　　　周家口 
第六師師長樊鍾秀　　　　　臨頴 
第七師師長鄧寳珊　　　　　新安 
第八師師長李虎臣　　　　　西安 
第九師師長李紀才　　　　　開封 
第十師師長蔣士傑　　　　　信陽 
第一混成旅旅長馬華喻　　　陜州 
第二混成旅旅長胡景荃　　　開封 
第三混成旅旅長赤亞五　　　潼關 
第四混成旅旅長劉鵬　　　　華縣 
第五混成旅旅長馮毓東　　　洛陽 
第六混成旅旅長弓富魁　　　新安 
第七混成旅旅長康振邦　　　榮陽 
第八混成旅旅長王相賢　　　中牟 
第九混成旅旅長趙樹勛　　　臨汝 
第十混成旅旅長楊瑞軒　　　鄭州 
第十一混成旅旅長麻振武　　西安 
第十二混成旅旅長衛定一　　西安 
第十三混成旅旅長馬志毓　　歸德 
第十四混成旅旅長田維勤　　夏邑 
第十五混成旅旅長袁家聲　　永城 
第十六混成旅旅長郭振才　　歸德 
第十七混成旅旅長馬吉第　　開封 
第十八混成旅旅長李鴻翥　　洛陽 
騎兵第一旅旅長鄭庠　　　　衛輝 
騎兵第二旅旅長周肇歧　　　歸德 
砲兵第二十六旅旅長劉玉泉　鄭州 
砲兵第一團團長熊占標　　　開封 
砲兵第二十四團團長羅傳休　開封 
步兵第一補充團團長張德樞　饒陽 
步兵第二補充團團長王丕經　鞏縣 
步兵第三補充團團長張迺威　道口 
步兵第四補充團團長姚盧乾　洛陽 
步兵第五補充團團長崔俊峰　開封 
步兵第六補充團團長姚林一　西安 
步兵第七補充團團長王成章　新鄭 
步兵第八補充團團長魏尚友　鄭州 
步兵第九補充團團長袁夢蛟　黄河鐵橋 
步兵第十補充團團長高桂滋　彰德 
步兵第十一補充團團長閻傅寳歸德 
步兵第十一補充團團長張與　彰德 
毅軍總司令米振標　　　　　開封 
毅軍第一旅駐許昌第二旅駐新鄉 
第三旅駐通城第四旅駐馬店 
　　觀右表所紀可見河南今日軍費負擔之重而各師旅根本上派别又極多有直軍吳佩孚舊部鎭嵩軍劉鎭華舊部以及憨玉琨趙倜等舊部名稱編制雖已統一實際多不統屬各自爲政省政府旣以財政支絀全年收入不過千萬有奇而每月軍費須三百餘萬現雖折扣發放亦在二百萬左右各軍且多就地籌餉甚有預　糧　至民國十七年者固無怪豫人叫苦連天而岳氏急於分兵就食矣據聞岳氏對魯計畫雖尚未正式提出但以第二軍與聯軍方面之接近緩衝二字似甚足當且孫傳芳頓兵不進與岳亦有非公式之恊商以山東由國民軍好自爲之將來殆終必成爲事實也（十一月十五日） 
[北京通信（芥舟）]  
　　豫軍突入保定之經過 
　　關於豫軍佔領保定一事經過情形極爲複雜兹向各方詳加探詢分别述之如左 
　　豫軍急入保定之原因原此次奉軍撤退非根本上不戰實戰略上暫時的不戰所謂遵守中央和平命令究係託詞且京津方面之奉軍徐徐撤退而熱河奉軍又紛向察哈爾集中意在抄南口馮軍之後路張作相巳於十五日赴熱其積極進行實不可掩至於京漢路之防務只願交國民第一軍不願交第二軍觀李景林通令各知事文内有『業飭京漢沿線駐軍遵執政令移防津浦鐵路所有京漢防務由國民第一軍擔任』之語可以知矣蓋奉方之意以交於岳則豫軍早已北動旦夕可接收完畢奉軍難以藉辭推延交於馮不唯可止豫軍北進且可催馮撤南口之兵以赴保大而奉軍反可遷延時日不實行即撤也國民軍知奉方之計如此况馮玉祥曾因受奉方種種逼迫當致張作霖親筆函之時一面即已電令岳維峻孫岳迅速出兵援助岳即一面令李紀才攻魯一面令鄧寳珊入直鄧先後巳將大名邯鄲各屬佔領其直向保定前進巳如箭在弦上苟戞然中止又恐反爲奉軍所乘因奉軍在保定車站附近正在挖掘戰壕表面聲稱掩護奉軍之退却實即爲對豫軍作戰之凖備豫軍之所以急入保定此即其重要之原因也 
　　豫軍未至保前之交涉鄧寳珊軍隊旣直向保定前進旋因李景林電告自行撤兵又稍停頓乃李一再遷延鄧恐誤中其計同時復奉岳維峻電令限定某時須到保定鄧遂派劉繼邦旅（原係胡景翼部排長去秋國民軍班師以戰功升團長驅憨之役攻黑石關最力升至旅長現隸鄧寳珊部）入保劉乃率兵一營乘火車由順德出發於昨早（十八）三時行抵距保定二十四里之于家莊（即保定以南之第一站）即用鐵路電報通知駐守保定之奉軍謂本部現奉命令來保接防謹此通告請勿誤會奉軍回電謂本部亦奉命讓防但一切開拔手續尚未完竣請貴軍暫行退回原防經過四五日後再來劉繼邦接此回電又去一電謂本軍不過一營請讓車站附近一隙地暫駐俟貴軍完全撤退後本軍始行入城并請派員來此面商奉軍即派代表高某（係參謀長）劉某（運輸司令）赴于家莊與劉繼邦會見彼此相見之後高劉二代表力主豫軍四五日後再來劉繼邦亦堅謂豫軍僅僅一營無論何地均可安置萬不能向後退回言時雙方爭持不讓高劉二代表遂負氣而去開車先行豫軍隨後而至五時許車抵保定車站外揚旗地方奉軍即開機關槍向火車攻擊雙方戰爭遂於此開始矣 
　　豫軍旣到保後之戰况豫軍甫至車站奉軍旣開機關槍攻擊同時鐵路之旁伏兵四起劉繼邦急令停車而車勢難驟止急遽之間司機人壓折一臂一火夫傷掉一腿車停後劉下令上刺刀衝鋒全軍由車躍下奮勇直前比奪獲奉軍機關槍數架并將各處伏兵紛紛擊散入城閉門由城上向車站放槍豫軍亦向上還擊並於每城門派兵三十人堵守不許奉軍外出奉軍忽派馬隊衝鋒出西門欲撲滅西門外之豫軍是時劉繼邦已率兵十餘人趕至西門督率堵守西門之兵士向前開槍奉軍又敗退入城内將城内緊閉劉乃下令攀城而上比以距離過近城上機關槍盡失效用雙方短兵相接豫軍數十人復魚貫而上打開城門奉軍見此情形不敢再行關城劉亦禁止兵士入城城中紳士遂出城接洽請豫軍停攻奉軍願意讓防劉謂和平接防亦可但須奉軍將全數槍械交與城内公共機關紳士等謂此層萬難辦到容與奉軍商量紳士等進城劉繼邦亦返車站戰事始從此停止是役計奉軍死亡四百餘人豫軍傷亡六十餘人并聞陣亡團附一名 
　　各方代表調停之經過劉繼邦返車站後適值調人史之照李仲三張樹聲楊雲峯李鳳陽（保定道尹）等由京乘車趕到詳詢經過情形認兩方出於誤會李楊二人入城向奉軍交涉史李二人向劉旅交涉務必和平了結豫軍方面表示讓步謂奉軍不繳出槍械亦可但限定下午六時以前退盡因六時以後恐步哨又發生衝突也奉軍允可於是豫軍撤退東南兩門駐守之兵士奉軍即行退出未及六時奉軍駐保之兩旅及一補充旅均已退完史之照李仲三等比時遂乘車返京又政府代表馬良魏宗瀚昨日下午四時許抵保其時和平辦法業已商妥馬等僅向雙方軍隊加以慰問而巳今晨六時馬等亦巳返京據其報告謂保定城内尚有奉軍一旅未退似此問題尚未完全解决而因此一戰恐國奉兩軍益無合作之可能矣（十一月十九日晚九時） 
 
 

Page 5

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *國内要聞二 
[保定奉國兩軍發生戰事]  
　　兩軍黑夜發生衝突國鎭代表馳往制止 
　　段政府亦派員調查 
　　十九日京訊保定方面奉軍原定十八日一律撤盡嗣因運輸不便尚有一團未撤但國民第二軍鄧寳珊劉繼邦旅已於是夜開到保定以南之于家莊（京漢線保定以南之第一站距保定城二十四里）與駐在保定之奉軍第二混成旅旅長馬瑞雲之步哨會見哨兵見有敵兵至即開槍射擊時奉軍由順德退至保定之張憲旅長軍隊亦奉命增加火線雙方遂開始射擊約一小時始稍停雙方稍有傷亡因在深夜兩軍皆未前進另息豫軍之先發隊爲第二軍第七師第十四旅劉旅長所部之一旅及第十補充團團長高貴滋所部之一團該軍於十六日下午二時到順德尋復於是日下午十時向保定出發因沿途鐵橋路軌多被奉軍毁壞故直至前夕始至保定駐保者爲李景林部之馬旅其衝突原因據奉天方面聲稱由係於豫軍北進過速之故蓋奉軍本以預備撤退但撤退尚未告終而豫軍則已進至保定故致發生此不幸之事件也當兩方軍隊接觸後李爽塏急電東北陸軍駐京辦公處處長郭瀛洲報告一切同時天津李景林亦有電來京向執政府報告郭瀛洲處長除致電前方解釋誤會外一面至吉兆胡同段宅報告同時親至化石橋第二軍辦公處找史之照李仲三等交涉一切史之照當又至警衛司令部與鹿鍾麟會商因由京至豫境電報發生障碍决定由國民一二三軍駐京代表親至前方會勘並解釋誤會史復電京漢路局局長王乃模備車昨日上午八時十分鎭威軍代表郭瀛洲·楊雲峯·鄭德貞·國民軍代表史之照·李仲三·張樹聲·劉汝賢·童耀奎等携帶衛兵三十餘人馳往保定段執政聞訊後於昨晨二時許召集梁鴻志·姚震·陳宦·張樹元·賈德耀等在府會商辦法結果大致爲奉軍旣允於十八日撤退保大可一面催奉軍遵照十三日和平令早日撤退京漢線駐軍國民軍接防須於奉軍撤退後行之惟兩軍旣因誤會而發生接觸情事其間詳情須派員調查一切並監視兩方撤防接防情事當决定派軍務廳帮辦陶雲鶴參政馬良軍事善後委員會委員魏宗瀚前往段並親下手諭「派陶雲鶴·馬良·魏宗瀚即日赴保定查防仰將辦理情形隨時具報」陶等遂於昨日（十八日）上午十一時四十分乘京漢路局特備之第二次專車往保定惟此次保定豫奉兩軍開火時間雖僅二十五分鐘而其中實含有重大意味日來近畿撤防雖爲各方所企望但事實上所撤者皆不出一二百里範圍以外又僅爲數十人或數百人其與大局無關不言而喻國民各軍本屬一氣一軍旣主退讓靜候政府解决何以二軍又如是猛進欲以武裝接防保大此中必有原因蓋一軍祗得海口及保大目前尚可隱忍維持而二軍則軍隊潮漲已達極點現時每日每兵僅發數十銅子以資生活苟非即有就食之地則事勢上當然不能立足而二軍所能發展而其地又足以供應者果屬何處無待明言此二軍與一軍所居之地位不同故目標亦不免稍異現時進駐保定者雖鄧寳珊之一師而續來者尚有李虎臣六旅縱一時未能悉至而相繼而來自在意中鄧寳珊東路爲北進李紀才等西路則爲南進似爲豫定計劃而與東南最近之事變雖不能謂爲毫無關係然目的則非完全相同也 
　　二十日京訊豫軍鄧寳珊本月十日奉岳維峻命令率師沿京漢線北上派第十四混成旅長劉繼邦擔任前衛復限劉十七日入駐保定劉旅長率第一團第一營長張震瀛於十七日下午五時行至距保定二十五里之于家莊即電知駐保奉軍請其退防以便接收駐在保定之東北陸軍第一師即派司令部參謀長高偉運輸司令劉某副官長張英杰赴于家莊交涉請候輜重及開拔手續完竣後約遲五日即可讓防劉派參謀長連瑞祺與其談判未允奉軍要求同時劉又接定縣電報局轉來直隸督辦公署參謀長張化南來電稱頃據車站報稱貴旅巳到定縣究竟是否來保接防事先並未與聞現在敝軍移防均集中保定爲籌備船隻車輛非三五日後不能開竣如冒然前來恐生誤會除一面電貴軍駐京辦公處外特此電懇制止前進盼復劉以未奉岳維峻靜候奉軍退出再進駐保定命令仍請即晚入城高等遂退其時後方豫軍先後到于家莊附近劉即於當晚率兵一營向保定城前進車至保定車站沿路揚旗而車站附近即開槍向火車攻擊豫軍急命停車然車上中彈者不少司機人失去右臂一火夫傷掉一腿停車後在保定城西門外苑七里店地方與奉軍衝突其時兩軍相距甚近豫軍用刺刀直逼奉軍奉軍死傷者四百餘人漸形不支乃退閉入城豫軍乃進逼西門時劉旅長適得北京來電令其停戰始未進攻而保定紳商學各界亦出城接洽請讓奉軍安全退出劉不允謂須得將槍械繳出始能放行相持至十八日下午三時史之照李仲三張樹聲楊雲峯李鳳暘等專車抵保定先向劉方揭白旗又派護兵持史等名片至豫軍陣地專車始得開入站台劉旅長率連瑞祺上車與史等會見叙談雙方作戰經過奉方代表郭瀛洲謂劉曰「城内奉軍約有一師今君僅一營萬難打入保定城何不通融辦理讓奉軍退出」時連瑞祺在旁答曰「請君看看我等能否攻開西門」劉乃下令攻城僅五分鐘果將西門攻開豫軍一營盡進至城門洞不許一兵入城蓋恐入城又演巿街戰也劉乃要求奉軍於十八日下午六時撤退否則即行入城奉方代表知不可磋商乃由楊雲峯入城與奉軍師長交涉未幾又回至車站告以奉軍即晚離開保定請先停戰雙方遂停戰十八日下午六時許奉軍始先後出城約有一萬三千餘人其營底輜重未及携出者由保定知事派人保管豫軍於十九日遂入城布告安民政府特派員馬良魏宗瀚等於十八日下午九時許抵保定諸事經史李等料理安帖當向各軍代表執政慰問鄧寳珊業於十八日下午五時由石家莊到保定其隨行之軍隊計有一師鄧本預定於十八日下午十一時到保然其後因得奉軍截擊護路軍之報恐劉旅兵單不敵乃兼程前進於是日下午五時到保定 
　　東方社二十三日天津電云奉國兩軍在保定衝突後豫軍前進不巳段執政遂下停止進兵命令然鄧寳珊樊鍾秀之部隊仍北進不止李景林因自己之地位將被威脅决依保境安民之主旨强逼客軍出境時局又嚴重 
　　又二十四日奉天電云惹起保定事件之岳維峻部下第七師師長鄧寳珊巳致電張作霖道歉據奉國聯合辦事處來電云馮玉祥岳維峻各命占領保定之鄧寳珊軍撤去令與國民第三軍交替接防 
[馮方要人談保定戰事]  
　　謂衝突原因因奉方勒派米麵而起 
　　要人談話大抵多係表面文章而其中實在情形總不肯盡情披露然往往有絃外之音足以耐人尋味之處兹將馮方要人王乃模史之照兩君關於保定戰事之談話披錄如左以供閱者之玩索焉 
　　王乃模談話某某社記者昨日晤馮玉祥代表王乃模詢以時局問題王當發表談話如左「保定戰事」關於保定戰事外間傳言均稍張大實則兩軍僅有數分鐘之小誤會其發生時間約在今晨十八日三時至三時半之間但現奉軍已撤退似不至再發生問題同時此種局部之小誤會亦不至影響大局「國奉和約」國奉兩軍現並未成立任何和約外傳種種均不可信十五夜余與張樹聲雖曾與奉方代表爲一度之恊議然所議者僅止於京漢路北段之撤防及接防事宜並未議及其他蓋雙方意見現均以爲應先成立兩軍之聯合辦公處然後方能議及種種具體條件今聯合辦公處尚未成立自談不到具體條件也「未來形勢」未來形勢無可悲觀者國民軍方面旣决計維持和平奉方人物亦多同此宗旨余曾與張漢卿（學良）晤談甚多頗覺其具有誠意其他奉派人物亦多能開誠相見故若目下應行解决之各種先决問題能迎刃而解則永久之和平即不難徐謀建設云云 
　　史之照談話某通信社記者昨因保定開火時局緊急史之照又由保返京特親往二軍辦公處探詢保定衝突眞相兹誌其問答如左（問）昨早赴保者幾人幾時上車（答）第一次赴保者係余（史）及李仲三張樹聲楊雲峰童耀奎保定道尹李鳳暘五君昨早六時由奉軍駐京辦公處一同上車（問）事前何以知其有衝突（答）係前晚（十八）三時接直隷督署參謀長張化南電話報告並急電劉旅長制止軍事行動（問）足下及五君上車後之情形若何（答）我們五人坐在車上亦不敢逕直前進抵漕河聞有砲聲於是隨進隨問車首有車來否均答無車十二時許抵保站城上仍放槍下面亦還射余等見形勢險惡遂將車停在站外派一護兵解除武裝標明陜軍暗號持余片前往接洽彼方見片即摇手囑車前進余等下車後即與劉旅長繼邦聲述一切據劉云敝軍係十八日晚抵于家莊比即電致保府詢問接防事宜保府方面回電謂防務自應交替但敝處因一切尚未收束清楚請緩四五日再來等語余又復電稱軍隊已到過於延緩實多不便請派員到于家莊協商於是保定方面派運輸司令劉某及高參謀官到莊談判討論結果囑余帶一營人至保並約定即晚十一時半接防該二人遂先回保不料余（劉）車抵站口洋旗落下彼方即用馬隊衝擊至此次衝突原由係因高劉二君在于家莊時適有老百姓用騾車載米麵甚多敝處連瑞祺參謀長詢彼等運至何處彼等咸哀聲告苦云係保定補充團勒派連君甚爲側念比向劉高二人云似此勒索成何體統特以老百姓資格說話請尊處將補充團交出以便訓練高劉甚不滿意因此誤會遂生惡感故余等車到彼即射擊云云（問）雙方傷亡多少（答）據劉旅長報告二軍方面傷者四十人奉軍方面尚未調查大約亦有傷亡（問）何時平息（答）劉旅長報告情形後政府特派員魏宗瀚馬良至即誠懇勸告劉旅長並承認先行停止射擊（問）奉軍何時出城（答）係十八日午後六時出城當我等未到保時劉旅長曾發命令將四門防守因守門兵士均藏在門内城上兵士亦無法射中昨早（十八）劉旅長並親帶護兵察看西門劉抵門時即發一命令「限五分點攻開西門」各兵士即抛棄長槍奮勇上城内面兵士見勢不佳即打開西門劉見西門已開又發一令稱「進城者斬」旋有二兵士違令進城劉比捕出梟首示衆余（史）比問劉過去之事姑不具論究竟如何解决劉云叫城内兵士將槍械繳交商會存放准其出城余云如此辦法未免有傷和氣政府派員亦不贊同因决定我軍方面先將東南兩門守衛撤退同時請楊雲峰李鳳暘進城報告據彼等出城轉述城内高中級軍官早已他往所有兵士决定於六時由東南門出此事遂暫告一段落（問）劉旅長是否入城（答）奉軍旣出劉旅長當然入城維持秩序（問）鄧寳珊此刻在何處是否前進（答）昨巳到順德今日是否前進尚未接得報告（問）今後能否再免衝突（答）接防收防是政府命令如有人猶豫亦難預定（問）莫德惠今早到尊處何事（答）詢問衝突情形余已轉告（問）聞貴處今日有會議所議何事（答）私人談話並無會議 
[舊議員又醖釀以黎爲傀儡（舜年）]  
　　補足八十三日合法任期......黎宅迭有秘會 
　　護法護憲兩派冶爲一爐......民黨另有主張天津通信此次直系發難目的固在反奉而事前主動者實爲全國共棄之第一屆國會議員在津之參衆兩院議員以義法兩租界爲活動大本營與京滬漢各地議員及軍政要人信使往還頗形活躍略分三派（一）民治派以孫洪伊爲首領孫微特不滿意奉方且爲反對段政府最力之人當金佛郎案解决之時曾發出三千餘言之通電痛詆段氏喪權辱國違背民意因各方未與響應事遂中寢其黨則紛紛南下宣傳段政府之粃政迨至聯軍發動反奉而不反段有日本記者某君訪晤孫氏（洪伊）叩詢意見孫答曰予對於段政府之行爲旣認爲奉派之行動則聯軍現已揭明目標予故無何等感想至於我之意見段氏個人操行尚好其左右實不敢恭維而段信之彌堅若不改弦易轍將來必成全國人民之怨府關税會議縱能成功吾人亦難承認俟吾黨執政之日不難宣告取銷等語此派現在揭櫫之旗幟厥爲護法二字因聯想及於前年被逐之黎元洪蓋以其有維持法統之功故主張擁護登臺補足八十三日任期然後再依法選舉總統成立正式政府黎氏對於此等擁戴態度似尚冷靜惟其左右久靜思動急欲抬出主人重登政治舞臺以遂其有飯大家吃之主義如李根源程克張國凎熊少豪等輩均在勸進之列英租界黎宅迭有秘密會議尤以熊氏勸進最力其心目中待黎登臺後彼可獲膺外交次長因黎氏夾袋中刻下無外交人才也不料事機不密竟爲奉方所聞大不滿意蓋謂熊氏獲任直隸交涉員係奉方力保目下對南軍事勝負未分之際竟爾參預反奉之列未免寡情於是大起非難熊氏一面將眷屬遷回法租界泰晤士報館樓上一面向直省當局辭職辭呈兩上李景林均批慰留天津日文夕刋即將此中情形宣布熊亦不便函請更正黎又怪熊作事太不秘密熊已十餘日不到交涉公署辦公矣聞黎氏近感於勸進者巧言蠱惑意已活動但尚無表示故對外仍否認有恢復法統之運動惟黎之秘書長饒漢祥竭力反對勸黎勿再作傀儡保持晚節惜此議大遭勸進者白眼日向黎氏進讒饒知黎不能納諫遂指袖晋京别圖個人之活動矣（二）益友社以吳景濂爲首領此派因前年主動賄選口碑極壞此次吳佩孚由岳陽赴鄂吳派議員麕集武漢主張護憲恢復曹錕自由詎知吳對此輩非常嫌惡致無結果現在又紛紛離鄂來津其號召理由謂憲法成立在曹政府之前如地方制度章起草後國會經兩次解散結果在廣州非常會議時通過憲法制定旣如此艱難决不能因曹錕一人而犧牲至於反對段政府及金佛郎案關民兩會議尤爲激烈惟此兩派之主張初本氷炭分道揚鑣民治派則以憲法受賄選影響已爲國人所輕視今若仍以護憲名議微特不足以號召羣衆且適足予反對者以實口不若維持約法以黎元洪完成其八十三日任期之爲愈益友社謂憲法與曹錕截然兩事不能並爲一談因爲憲法有明文規定無論經何事變永不喪失效力至憲法是否符合民意自有增删修改之餘地目下經中立派之調停謂兩派主張雖不相同而反對現政府維持國綱之目的則一故亟應冶爲一爐携手合作聞已發起護憲護法大同盟至於緣起宣言章程通電等均在草擬進行之中唯恐直隸當局之取締故其行動尚絕對秘密惟租界當局因此輩作政治上活動依國際公法而予以保護（三）民黨派此派並無首領因含有共産色彩故見拒於各方惟對於國民軍方面頗形接近其主張則係革命性質推翻一切實行委員制故多赴張家口圍繞馮玉祥左右不過互相利用毫無誠意暫時之結合終不足有爲耳（十一月十八日） 
[制止令下後時局之未來醖釀蕭蕭]  
　　漢口通信自段政府制止軍事令下後武漢間空氣至不一致有謂吳佩孚行將移宜昌以爲持久計者亦有謂蕭耀南已宣布自主暫與中央斷絕往來者經向各方刺探始知吳方計劃軍事仍甚積極且陜豫聯軍方正努力向直魯境内發展何至遽爾消極離漢他去而蕭則始終抱定聯吳尊段態度駐京代表周斌沈庸等方日奔走於府部亦斷無宣布自主之理惟據某方消息此次反奉運動雖以直系將領爲主幹而國民一二軍各領袖事先皆參與密謀即北京之段亦曾暗示同意至軍事上之計劃則均决議於岳陽所謂七省聯防與九省聯防之密約劉文明皆親與其列名爲尊段實則擁吳及蘇皖易督其形勢已日趨緊逼吳光新陸宗輿姚震等之南下雖以游說和平爲名實則啣段之使命别有所指示徒以浙孫急於發動豫鄂不能響應而奉方智囊之楊字霆又獻縮短戰線策畫將奉軍分布津浦沿線及近畿各要隘以致國民軍大受牽制演成此不戰不和之局然時局内幕固已先有團結决不能以和平兩字敷衍了事也至北京政府元日制止明令之突下局中人則謂爲係受奉方壓迫亦即馮方緩和奉軍攻擊之作用試觀豫陜國民軍之向北猛進即可知此令之效力爲何如也聯軍方面反奉目的雖一致而對段之感情則多不同且以其過去一年之政績亦多不理於人口其與舊國會分子則更冰炭不能相容故自浙孫舉兵後實力派雖仍認段爲執政而在野派則多指爲毁法亂紀斥責不遺餘力最近制止令下一般不能相諒者頗疑含有拆臺意味擬將對段有所詰問且以外傳馮張妥協已成不免私懷疑慮有人主張電馮請其表示眞正態度免誤聯軍進行之事機適章太炎發表巧電主張組織合法政府迎黎南下復職於是迎黎責段之空氣乃大濃十九晚總司令部軍事大會議除協商變更對奉戰略及後方接濟問題外而於迎黎復職事亦有所討論果使戰事復開無論勝負屬於何方而段之不能保其地位則爲至顯之趨勢第恐西北佔有便宜態度突變此後大局變化則不易知耳（十一月二十一日） 
[張宗昌行將離濟（曙）]  
　　濟南通信張宗昌自將眷屬離濟後即行發電至奉向張作霖辭四省（蘇魯皖豫）防禦司令並乞代向中央辭山東督辦之職電中並云督省兩署請於張懷斌畢庶澄兩人中擇一暫代或由奉派代旋於十五日接奉張回電命暫維山東前方至一切軍務囑由姜登選擔任張宗昌乃將所招軍隊盡送德州交姜收編下令停止招募其布告中有即有本督辦以前委令亦不得再招如違就地正法等語一面令兗州褚玉璞全部退至泰安兗州方面歸奉天派來第七師十六旅温占玉駐守將兵站及總司令部等一概撤回濟南十七日上午褚部開始退駐泰安駐兗砲兵第六團長林泰十七下午由兗州退濟祗帶回山砲二門野砲二門砲兵一營青島土匪首領孫百萬於張宗昌下令取消招兵後忽張貼布告自稱新編第四梯隊遊擊總司令大招舊部並徧登各報現在已招到三千餘人每日訓練張亦無如何也施從濱部下九十四團第一二兩營在濟南相距二十里之段店駐防忽於十八日聯合第五師十七團全團及東昌第四混成旅等遞函張宗昌要求退出山東讓賢以救魯難限張五日内實行否則將自由行動頗有不利於張之意張閱函畢即召集軍事會議宣布擬即離濟各軍官僉謂俟電奉天請示再作道理適下午三時鎭威軍參謀長于國漢乘專車由奉來濟當即由張宗昌將辭職種種原因向于宣述結果由于國漢電奉請示現張宗昌已令津浦膠濟兩路各備專車一列終日生火以備緩急 
　　于國漢之來濟也原因爲調查山東方面潰退之魯軍情狀及魯豫交界曹州方面豫軍侵入之起因聞曹州事件乃因褚玉璞部之俄兵騎兵營長把金夫攻剿土匪匪逃入豫界俄兵追入豫界六十里誤將李紀才部第九師之駐防軍加以攻擊致豫軍第九師之駐軍不及預防死傷一百餘人及豫軍大隊前來俄兵乃退回曹州張宗昌聞報當將褚部及俄兵調至韓莊豫軍見曹州無魯軍遂侵入曹州吳長植之二十旅則退駐濟寗金鄉魚台兩縣爲紅槍會匪所佔該匪首領王玉芳曾投張宗昌被編爲第十三梯隊司令因未曾領到餉彈忽又投入豫軍此乃該部忽揭豫軍旗幟之由來也現在濟南雖將各項苛捐停止冀挽回民心而軍心又因乏餉無法維持雖迭電各縣催解各欵終無應者欠餉四月不特無發放希望即兵士伙食一項亦已不能維持以現勢測之張宗昌不久必將離濟也（十一月十九日） 
　　東方社二十三日天津電云豫軍占領武城南陶後又伺機北進今乘魯軍内部動摇攻擊前進已占領濟寗盛傳張宗昌將放棄濟南該處人心惶惶 
[鄧如琢旋師之通電]  
　　梗日可抵皖垣 
　　鄧如琢回皖消息傳巳數日一般人尚疑信參半頃得鄧氏馬日由蚌拍發通電始克證明據省署消息此間水警廳長兼江防司令王世英已派兵艦前往南京下關迎接刻巳有電報告鄧氏梗日可以抵皖官廳方面已預備歡迎兹將鄧氏馬電錄後「段執政陸軍部鈞鑒方督辦陳帮辦鄭軍長周督辦蕭督辦各總司令各護軍使各鎭守使各師旅長均鑒兵以義動師以律貞江表肅清平原底定馨帥偉績彪炳寰區贛皖聯軍預有餘幸唯軍興伊始羽檄紛馳電令督催急於星火旬日之内組織兵站籌備糧𥞊輸送千里繁難備至卒能集合一旅兩師慷慨赴敵宿徐未下出發在途但求福利國民何必功成自我抵蚌之日征塵未息趕赴徐州敵巳潰逃大功告竟眄馨帥聲威如約遠來亦盡友軍義務如琢志在救國豈爲邀功戰事結束無庸滯留用是旋師藉明素志并有鑒於十四年來俶擾糾紛皆由攘奪利權違背信義此起彼仆終無已時個人謀遂其私國民實受其禍瞻念往事良用痛心是以出師之始即有宥電鄭重宣言不爲利權不爭意氣但爲國民爭福利不爲一己惜犧牲戰事雖平正志不懈今兹粗定詎可稍懈至於敬恭桑梓原與聯軍作戰無 
 
 

Page 6

 
 
1;第一萬八千九百四十五號;中華民國十四年
西曆一千九百二十五年十一月二十五號
星期三 * *關因有查辦事件未終亟須躬親返省爰於本日率我師旅由蚌啓行達到再行奉告除巳另電馨帥久專電特達敬盼敎言鄧如琢叩馬」 
[皖南阻止鄧軍入境]  
　　王普急電戒嚴司令如鄧軍過蕪阻止登岸 
　　蕪湖通信近日皖南局勢驟呈緊張之象其主要原因由於鄧如琢將由蚌分兵三路進駐皖南聞鄧氏進兵計畫一由合肥遵陸開蕪一由下游采石鎭過當塗一由蚌埠直接派軍由陸路取道和州會師蕪湖此間軍事當軸得此消息後除宣布緊急戒嚴外並召集軍事會議而蚌方皖軍總指揮王普亦急電令蕪湖戒嚴司令楊迓東如鄧軍過蕪實欲登岸力爲制止楊司令根據電令遂爲種種軍事上之佈置昨日（廿一）下午忽喧傳有小部鄧軍已在采石登岸原駐采石皖軍三旅一團徐營兩連以事起倉卒當即退駐當塗以免誤會此間軍事當軸得訊一面徵調各路駐軍集中蕪湖以厚實力駐宣城之三旅二團三營王九英巳於昨夜率部開蕪駐當塗之徐世傑營亦於今日趕到尚有駐大通之張營亦將於今夜趕開此地俟各軍齊集後或將有更進一步之佈置而上游之瀂港下游之四合山等處已掘戰壕至於鄧軍方面雖於最近區域内無若何之消息昨日江順上水裝有贛軍砲兵一營未曾登岸直接駛往上游今日又聞有一批鄧軍由上水某輪裝往上游據此種種鄧軍亦正在逐步進展之中社會方面人心異常恐慌晚間九時後即路斷行人郵電檢查甚爲嚴密各界人士於昨夜在烟雨墩召集聯席會議僉謂王總指揮坐鎭皖南已歷多年地方賴以又安似無鄧軍進駐之必要一致主張電致蚌方原電如下「徐州孫聯帥蚌埠鄧查辦使鈞鑒義師所向克敵皖北賴以安全同深感激皖南自軍興以來地方安堵如常深賴皖軍第三旅鎭懾之力查該旅所部軍隊分防皖南蕪通一帶綽有餘裕似無再增駐兵之必要務乞鈞座力予主持以安商業而定人心無任感禱之至」云云此電拍發後效力如何尚不可知惟皖南十四年來迄未有事深望雙方得有諒解而免地方受莫大之影響也並聞鄧軍在蕪已組織兵站辦公處暫假洋街湖北會館昨日並由江西運來柴六萬斤米六百包現堆存招商堆棧又據軍界消息孫傳芳氏已令陳儀率駐泗安之浙軍由廣德入皖如雙方有事時該軍即爲解决糾紛之用此說似亦可信也 
[孫傳芳蒞寗記]  
　　孫傳芳由徐啓節南來二十三上午三時車抵浦站代省長徐鼎康財政廳長李錫純警察廳長趙正平相偕登車謁見下關留守處長沈同午率同留寧浙軍官佐上車略事寒喧旋有江蘇省議會議長徐果人省議員張福增兩人請見當由承啓官傳請張福增上車九時孫渡江暫假下關花園飯店爲行轅各界人士前往請見者不下百餘人副官處令將名刺取上旋有承啓官按照請見名刺一一宣請爲鄧邦造鄧邦述仇繼恒伍崇學汪秉忠王甸伯茅乃登甘鋐蘇民生楊年李振鐸等其餘請改日再爲晤談孫對蘇紳報告戰事經過並謂現在天津奉軍已向國民軍繳械山東張宗昌已出走魯省善後歸豫督岳西峯辦理結束此次戰事告一段落不得謂爲交戰直可謂之勦匪耳蘇紳有請孫入城坐鎭東南整理蘇政孫云須赴杭州一行將來或即在南京設司令部蘇紳提及省長人選或援湘滇先例孫答以當順從民意蘇紳又言現在財政紊亂已極臨時軍費用了二三百萬孫大訝云我在浙江籌得戰事軍費七十萬元用去犒賞十餘萬元伙食十餘萬元共用二十六萬元所餘下之錢尚多戰時無甚用費欲借戰事發財雖千萬元亦何不可兵不可多譬如此次山東有十五萬兵我在戰線前敵只有三四萬兵以少勝多可見多兵不足恃少停陳雪軒（調元）來與之討論云云聞陳調元二十三日晚已由鎭專車到寧大約即將與孫晤面也 
[浙孫將回杭之文電]  
　　杭州快信孫督辦不日由寗回杭此間已籌備歡迎不勝忙碌兹將孫與夏省長往來電文錄下（一）夏省長定侯如兄勛鑒馬電敬悉自出師以來諸務偏勞感佩無旣芳今晨抵寗少事布置即行返杭良晤匪遥容當面罄特復弟孫傳芳漾印（二）南京孫總司令勛鑒漾電敬悉凱旋有日軍民同深慶幸盼即早日回杭並先將啓節日期見示爲荷夏超叩敬印 
[津浦道上之三要人（滁州快信）]  
　　孫傳芳聯軍總司令孫傳芳於昨日上午八點鐘由徐州乘專車赴寗至夜十一點三十五分行抵滁州共掛頭二等車各三輛（孫及隨員馬弁等乘之）三等車十八輛（孫之衛隊乘之）鐵棚車六輛（安放行李及零件）因沿路多有躭延故到滁甚遲聞孫氏過南宿州時有第一軍第一支隊第二遊擊隊司令王子明上車請見禀陳在宿州一帶遊擊土匪情形費時一點鐘孫始開車南下及抵固鎭橋站時孫氏召見該地士紳詢以此次兵災損失親允爲之籌欵從事賑恤繼至蚌埠站第十一軍長倪朝榮·第十五軍長高世讀·第十六爲長華䥧章均率隊到站歡迎晤談之下議及應付大局方法及皖省善後事宜談話時極密外間無從得悉延至一小時始開車向南行駛迨至滁州站時駐滁皖軍第一旅第一團團長吳大鶴事前巳派隊到站豫備歡迎及孫氏專車入站停止吳即上車拜謁見面之後孫即表示個人對於和平解决之意見及前方軍事情形約二十餘分鐘吳始興辭孫遂開車而去時巳十二點鐘矣 
　　趙寳題江西中央第一師長趙寳題率所部第二團全部及砲兵一營乘車一列計掛車四十二輛由蚌埠南下於昨日（二十二日）上午十一點鐘過滁回省聞趙師開回之故一因前綫聯軍旣有贛軍第三師加入正面軍力巳有餘裕且和平傾向全國一致戰事或即停止無須第一師動作二因此次軍興皖南各軍次第加入作戰後方防務未免空虚故將該師調駐皖南以便維持地方治安三因該師自入皖省或先或後以致星散各地戰時不便調遣平時不便訓練兹將該師調駐省垣不但可以朝夕訓練而一旦有事軍力亦易集中矣 
　　倪朝榮皖軍第一旅長倪朝榮本擬昨日乘車來滁順道視察津浦一帶防務旋接徐州來電知孫馨遠定於本日過蚌赴寗理應在蚌歡迎查防之舉因而中止然該旅司令部巳奉倪之命令將所有軍械子彈糧餉派副官周焕文全數運入滁州而該旅司令部地點亦經覓定打掃清潔想倪氏來滁當亦不出數日也（二十三日） 
[關税自主案通過聯合委員會]  
　　當塲又指派兩小委員會 
　　次日討論附加税率及用途 
　　關税會議第二委員會昨日（十九）上午十時按期召集第四次會議討論星期二日五國小委員會通過之中國關税自主案是日會議特將第一第二兩委員會聯合開議我國代表出席者仍爲王正廷顔惠慶蔡廷幹三人王氏主席各國代表均到（英公使麻克類亦親列席）開會後當將小委員會通過之關税自主案提出報告各國代表均無異議英代表亦未有表示於是遂决議下列之條文錄之如下（官方譯文）本會議各國代表議决採用下列所擬關於關税自主一條以便連同以後協訂其他各項事件加入本會議所簽訂之約各締約國（中國在外）兹承認中國享受關税自主之權利允許解除各該國與中國間現行各項條約中所包含之關税束縛並允許中國國定關税定率條例於一九二九年一月一日發生效力中華民國政府聲明裁撤厘金與中國國定關税定率條例須同時施行並聲明於民國十八年一月一日即一九二九年一月一日須將裁厘切實辦竣此案旣經通過即開第二委員會有某國對於中國裁厘詳細辦法仍示懷疑向我國代表質詢次議附加税用途及税率兩問題各國意見不甚一致最後乃决指派二分委員會（一）關於用途者（二）關於税率者嗣討論附税用途之分委員會復議决指派二專門委員會（一）厘金（二）其他用途時已十二時十五分當宣告散會下次會議聞定星期六日續開 
[粤省政制變更之醖釀（木庵）]  
　　全粤劃分六個行政區域地方聯治制之概略 
　　最近廣東局面行將統一東江方面早已肅清潮梅惟南路方面尚有鄧本殷軍據有高雷欽廉瓊崖六屬近日南征軍已克復陽江分兵向高州進攻桂省當局亦由桂邊鬱南派兪作柏部入佔高屬之化州截斷高州鄧本殷之歸路是高州之克復已屬時間問題據南征軍某指揮稱此次用兵南路原非難事因鄧本殷之八屬聯軍不堪一擊但敵軍擊散之後亡入山澤變爲流寇貽地方人民一大患刻下南征軍之進取計劃擬將鄧軍一網打盡俾不致潰散爲匪故預計總攻擊令一下廣南八屬地盤將可肅清云云據此則南路軍事不久可收束而全粤之統一即告實現政府中人刻以全省行政區域各有個别之地方情形將來行政之設施擬採地方聯治制將全粤劃分六大行政區域每區委任行政委員一人處理區域内之政務復於省政府所在地設全省行政委員會爲各行政之中央機關議决辦理各行政區之共同事項查此種政制政府巳擬就草案不日提出國民政府政治委員會討論俾通過施行兹探得該全省行政委員會組織之概要如下（一）行政委員會擬設行政委員六人由中國國民黨中央執行委員會政治委員會選派交由國民政府任命之六委員中互選一人爲主席（二）將全省劃分六個行政區域（甲）廣州（乙）東江（惠潮梅）（丙）北江（南韶連）（丁）西江（肇陽羅）（戊）南路（高雷欽廉）（己）海南（瓊崖）（三）行政委員六人對於各該區域負行政責任（四）關於各區域之聯合及共同事項於全省行政委員會會議决定之（五）廣東省民政廳於全省行政委員會成立之日宣布廢止原日職權由全省行政委員會及各行政區委員行使（六）各行政區内關於財政建設敎育農工商務等事項行政委員當督率各縣長官執行如行政委員之職權與各廳長職權有衝突時由省務會議解决（七）各行政委員得出席於廣東省務會議其表决權與廳長同等（八）各行政委員須駐省城以便出席於省務會議及全省行政委員會議如須出巡所屬行政區域時得遣派代表出席但無表决權（九）廣東全省行政委員會及各區域行政委員之辦事規則另定以上爲該草案之概略但須俟提出國民政府政治委員會通過後由政府明令公佈始發生效力（十一月十九日） 
[粤商代表到港調解工潮]  
　　廣州四商會代表二十日下午搭佛山輪船到港時約兩點四十分鐘在碼頭圍觀者幾及千人港華商總會派出司理葉蘭泉二十四商行聯合會派出司理盧焕初東華醫院派出司理陳翼雲其餘各邑商會聯合會則有謝樹棠·黄廣田·黄季熙·雷蔭蓀·馮蕙辰·邱頌濤·等全體職員皆親到船歡迎查此次廣州代表到港者爲廣州總商會胡頌棠·陳遠峯·馬伯年·劉東屏·宋俊堂·謝作楷·陳省薇廣東全省商會聯合會林麗生·源琴蓀·馬祖金·黎怡廣州市商會簡琴石·譚棣池·梁培基·宋季緝·鄒陽崑·褚澤生·熊少康廣州商民恊會黄旭昇·潘琴航·等二十人香港四大團體各代表與省城代表相見後備極歡忭互相握手後乃乘汽車先到華人行二樓華商俱樂部見華人領袖周夀臣·羅旭和旋由胡頌棠向周羅二君道達意見謂此次來港擔任調停工潮深願雙方早日接近俾工潮早日解决羅君答云此次諸君出作調人聯翩到港具見熱心香港方面僑商亦深願和平早日實現西商會主席何理玉君亦曾託弟轉向貴代表諸君陳述何理玉君甚願與諸君相見云云於是彼此暢談旋開茶會畢有代表七人往香港大酒店駐足餘往英皇大酒店三樓四十七號房駐足各代表即晚八點赴石塘咀頤和酒家四大團體之歡讌會是晚四大團體之主要人皆出席賓主酬酢極盡其歡夜深始散會各代表仍返英皇大酒店憩息聞二十一日再在華商總會開一聯席大會議磋商第二級辦法 
　　各代表抵港後某華字報訪員即趨往英皇大酒店見簡琴石黄旭昇雙方談話如次（問）君等此來是否先得省政府之同意（答）否弟輩乃廣州四商會代表四商會此次授權與弟輩來港之任務應先言明（一）吾人此次來港是報聘性質因日前港商曾派代表上省也（二）欲觀察香港各方面對於此項問題有無誠意磋商（三）欲促進雙方之接近由香港再派人上省接洽吾人在商言商固無不欲求早日解决俾省港商人早一日解除痛苦此次之來且欲知香港僑民對於前者商聯會携回之條件有無磋商餘地吾人從事實上觀察條件是由一人出之則應由一人接納條件由公衆出之則應由公衆接納也（問）然則君等此來亦再提起舊日之條件乎（答）然但前次之條件乃草稿耳香港如以爲其中一條有可磋商都可以磋商廣州民衆亦欲觀察香港有無誠意耳（問）此次來港各代表有無政府方面及工人方面之代表（答）無之完全爲純粹之商人（問）然則未來港以前有無開一公民大會議徵集廣州各方意見（答）未有工人方面且不知之吾人今日之任務不外爲居間調停盡吾商人之責任先做第一級工夫如香港方面果有誠意願與廣州接洽則再行第二步辦法務使雙方日益接近而巳（問）省報所載省政府意見須俟肅清南路戰事方有解决工潮辦法然則此次解决工潮是否全在省政府掌握中（答）否否東江與南路之戰事是政府方面的事吾輩商人應盡自己職務所謂不在其位不謀其政是也但省政府仍不能握解决全權仍當由人民自動罷工委員會亦當徵求衆意所在此次風潮完全爲世界上階級之競爭吾輩商人不幸生於今日適當其衝也省城商人與香港商人同感受一樣之困難同等之痛苦惟此次雙方須平心靜氣一致研究解决辦法兩方面皆宜先飮一杯陳皮湯消除成見此次解决風潮只在一誠字（問）今晚頤和讌會有無重要事在席中提出（答）否須再定地點開一聯席會議（問）君等何時返省（答）定星期二返省 
[南京快信]  
　　自孫傳芳抵寗後南京方面已成爲東南時局重心各省軍事代表均隨踪而至以便就近接洽聞孫氏對於蘇省軍班事務正在考慮辦法須俟各方意見徵集一致後方能切實表示 
　　江浦縣南鄉因月前發生戰事被災甚重地方人士紛紛來省乞賑徐鼎康令江浦縣知事查明妥籌辦理 
　　孫令江南北軍事各機關毋許擅封船隻以期恢復交通 
　　陳徐會令江寗縣知事及該縣清理田賦委員嚴催欠賦接濟軍需如再延玩即以貽誤軍情論 
　　警務處長王桂林日前因病請假現經醫治痊可巳銷假視事 
地方通信 
[松江]  
　　駐軍調防吳淞駐松第二師三旅五團二三兩營及機關槍連等兵士於二十三日晚奉令調防吳淞大部分即於是晚十二時專車出發 
　　歡迎浙孫之籌備此間各界得悉孫總司令將由寗來滬回杭是以各法團擬在車站上歡迎並將預備恭贈之銀鼎一座親送總司令收受（銀鼎約重六斤上鐫「浙閩蘇皖贛五省聯軍孫總司令德政」正中爲「東兩保障」四字背面則列恭贈者之法團名稱）以謝其代蘇驅奉之功聞孫本有二十四日來松之訊但截至發信時尚未見前來 
　　警佐辭職之挽留縣警佐徐喡自交卸代知事後態度忽然消極即電警務處辭職經地方公團去電挽留始奉指令照常供職乃徐奉令後又續電堅辭故由警務處另委曹敏勛接替各公團聞訊後以不知曹之略歷頗有懷疑且徐異常廉潔不忍聽其高蹈故特電呈上海嚴司令請轉警務處收回成命 
　　演戲聚賭之請禁浦南袁家廟地保張少葵假做夀爲名勾通賭棍於初二至初五止在袁家廟内演戲聚賭戲貲則硬派各鄉民負擔每家自二三元至四五元不等否則即予以不利惟當此秋收之際此種舉動於租賦前途大有關碍是以已由縣署飭拿究辦矣 
[無錫]  
　　江隂士紳電請加入財政會議江隂縣議參兩會曁各公團領袖郭丕綱·何榮桂·等十四人以武進·吳縣·無錫·鎭江·崖山·丹陽等六縣士紳在錫開財政會議組織六縣聯合辦事處因該邑地方財政與各縣同感困難主張加入以期一致進行昨特致電錫紳楊翰西錢孫卿略謂「聞尊處組織六縣聯合辦事處應付借欵方法敝邑事同一律極端贊成應請加入羣策進行至紉公誼」具名者爲郭丕綱·何榮桂·周康·孟岱鍾·唐國華·費鴻聲·朱襄唐·繆兆璋·章崇治·陳保宗·謝鼎鎔·吳廷良·韓治·陳旨章等楊錢二君接電已抄送各縣代表歡迎加入一致進行 
　　函請澈究侵吞軍事用欵客臘齊軍壓境兵隊雲集縣警察所特組織軍事招待處由齊燮元所委之警察局長宋鎭濤委華鴻賓爲主任辦理軍事給養先後用去欵項達數十萬之鉅其中頗多不盡不實之處近由公民王雲帆等查實確有侵吞公欵實據具函縣議事會請從事檢舉并向各行號檢查賬目與各項報銷核對以明眞相而重法紀縣議會議長浦容潛准函以浮冒軍事用欵確鑿有據外間人言嘖嘖似非憑空揑造虚實均應澈究爰於昨日議會開會時提出討論一致主張函請縣警察所查究當即專函警所不知該所如何答復也 
　　縣公署委任烟賭稽查縣知事楊千里以錫地烟賭充斥且訪聞有不肖吏警按月收受陋規暗中爲之保護殊非愼重之道特委本署庶務處職員王崇茂爲烟賭稽查員又委陳恒德·李國卿·爲調查員積極查拿不准稍徇情面致干咎戾 
　　露華衖拆屋築路之查勘無錫市董事會爲北城脚與露華衖一帶拆屋築路問題特組織特别審查會於二十三日下午在拱北樓集合討論到鄒同一·趙子新·單紹聞·楊懷谷·蔡吉暉·陳湛如·曁市總董錢孫卿工程員孫荷生分駐所巡官徐詠華大四圖圖董王頌芬經諸人討論單紹聞主張照錢市總董主張規定通車之路以一丈二尺爲度但沿街市屋如有逾規定車路限度者應令拆讓如已被拆之屋未過規定限度者准其重建討論結果多數贊成此議陳湛如謂規定車路限度由街心起點至靠城一面以八尺爲度餘有地基聽憑房主重建房屋多數亦均贊成繼由全體至北城脚及露華衖共吉祥橋實地測量計居户之應拆讓者約一架左右應塡塞坑厠六所又城門口之巳被拆者依照街心量起規定八英尺外多者餘九尺四寸少者五尺共計六家又日新山房·張公興·許德大·楊義豐四家水　踏板僭入街心限於五日内讓進其空地上各小攤則一律於即日撤去至六時始各議定同至市公所編製審查報告 
[鎭江]  
　　陳總司令過鎭蘇軍總司令陳調元昨日（二十三）午後五時由揚乘坐長途汽車轉輪來鎭鎭埠軍警政各界要人均趨至江邊汽車碼頭歡迎陳抵鎭後即迎至萬全樓小憇後即乘興至車站沿路由各區加崗戒備極嚴本擬在站候聯軍孫總司令返杭過鎭時晤談後得寗訊謂孫總司令爲寗方留住故即乘由專車返寗 
　　商會改選糾紛已得解决鎭江商會此次改選會董發現僞票致引起各業反對先後電省請求澈查各節已誌本報兹悉此事業得有解决各業昨已聯名發出通函公認此次選舉無效而新當選之會董四十人亦以三十八人之大多數聯名聲明不願當選今將各業通函及各董聲明錄下（鎭江商會在會各業通函）商會此次改選會董事前旣未照歷屆向章送票取具回單亦未宣布到會領票且有私掯各業選票情事至選後開票時唱名計數故意上下顯有情弊在塲者有人證明復於匭内外發現同樣加蓋私刻商會及乾泰萬華樓兩商店僞印戳之選票敝業等認爲當事者不獨涉選舉舞弊之事實而加蓋私刻僞印戳之商會同樣選票何自而來殊有研究之必要事關商界全體名譽敝業等全體一致聯合進行除公請丹徒縣知事澈查嚴究外此次選舉公認應作無效另行照章改選以重選政而安商業謹布事實諸希公鑒（當選新會董陸錫唐等三十八人聲明）鎭江商會此次改選會董未照向章並發現同樣加蓋私刻商會及商號僞印戳之選票經各業電省己奉令縣澈查在案是此次選舉已有舞弊之嫌疑同人爲商界名譽計自行聲明當選之商會會董及候補人作爲無效以重人格除函陳丹徒縣知事外特此聲明諸希公鑒 
[揚州]  
　　鹽税實行截留陳調元擬截留鹽税撥充餉糈並設兩淮鹽欵監收事務處專理其事所有商人繳税辦法悉仿揚州稽核分所辦理商人雖奉飭知尚在懷疑之中未敢貿然投税兹以稽核分所方面已奉到總所飭知似可通融辦理（按陳之主張發現後分所洋經理耿普魯即電總所請示）此項消息傳出後鄂湘西皖四岸運商及淮南各縣食商均先後繳税今日（二十三）共繳二十四票税欵在三十萬元以上並悉陳於是日上午召集各商再開會議一次俾商情税收兩有裨益 
　　陳調元往甯晤孫江蘇總司令陳調元以聯軍總司令孫傳芳於今日（二十三）由徐到寗特於是日下午乘二點十分之長途汽車至鎭改乘火車到寗晤孫接洽軍務陳隨帶衛隊一連由揚起節時至運署迄鎭江對岸之六圩軍隊林立戒備極嚴 
　　十五團步兵來揚四師八旅第十五團步兵連同營底一併於二十二日開來揚州並有迫擊砲六架分駐天寗寺城隍廟觀音寺各處團長寓中西旅館 
　　憲兵大隊開揚江蘇憲兵第五大隊刻經陳調元調來揚州佐理軍事稽查各職 
　　更委樊孔税所各縣税所向係財廳職權自軍興而後由各軍事機關將領支配兹悉樊孔税所長一缺經陳調元於二十二日改委省議員朱嘉楨之弟朱嘉　接充朱已預繳税欵五千元　往差次供職矣 
[六合]  
　　第四師收集潰兵縣署於二十一日上午七時接到陳總司令來文以本邑竹鎭集到有潰兵三千名携有槍械已飭令即在該鎭集合聽候收編并派本部上校李鈞前往辦理收編事宜到境時仰該縣妥爲接洽刻李委已來縣陳述一切矣 
[清江]  
　　戰後之軍閥與災黎自八日奉軍退後戰事停止後迄已兩星期矣所有駐浦客軍至今日（二十一）已開拔罄盡留浦者止陳調元部有數軍隊清江可告安全兹撮錄戰後情形如左（一）馬玉仁部近來廣招兵額編補足數委任狀日有頒發凡有槍十人以上即予以排長之委任五十人以上即予以連長之委任百人以上即予以營長之委任甚至並以上人數而無之倘自願投効亦可發狀招募俟編制成軍後再爲正式給餉故連日白丁平民而驟摧爲軍官者不可勝數此等軍官受委後號召有名爲所欲爲四鄉搜索攫奪居民槍械刦後災黎已不堪其蹂躪矣（二）據查災員某君云此次淮隂兵災以王營馬頭爲最重蓋一當淮隂東北海州奉軍與聯軍在此激戰一當淮隂西北宿遷奉軍與聯軍在此接觸往來馳驅塗炭已極王營八千餘户皆十室十空無一器物有某姓瓦宅巍然似有可觀敲户而入則一婦偕子女四席地而泣眼面臃腫詢之已兩日未食矣臃腫乃前日煮食樹葉中毒所致馬頭鎭則鷄犬無存災民四千餘待哺嗷嗷與王營相似其餘丁集五里莊俱已數十里無人烟此可見戰禍之慘酷矣 
[嘉興]  
　　縣商會造報墊欵嘉興縣商會於軍事期内代募伕役現在事已結束爰於前日造具清册呈報縣署共計墊付洋一千六百四十五元内計伕役三百四十二人每名月給工資六元伕目每名八元均係半月計算但商會實支數目約在五千元左右據謂超出之數係津貼該伕役損失及家屬安慰費 
　　除螟事宜之進行嘉興四境田禾連年疊曹螟患致收成歉薄去年經地方士紳呈准官廳組織除螟會籌欵收買螟蛾卵塊等以期剷除該會成立以來頗著成績去歳秋收堪告中稔今春該會對於除螟事務繼續進行收得螟卵不下數十百萬第以南鄉農民勤於捕捉故秋收不惡北鄉農民敷衍從事白穗因之遍野刻下四鄉田禾已多刈割除螟會除將所收螟卵等分别結束外一面函知各區除螟事務員勸導農民掘毁稻根内之螟蟲來春不再滋生藉利農田至昆蟲局亦以此事關係重大將於日内傳佈剷除方法俾農民遵行 
[寗波]  
　　學聯會反對舉行蘇俄革命紀念寗波學生聯合會二十二日下午三時爲討論上海學生總會舉行蘇俄革命紀念會事在後樂園開會到代表十餘人效實校代表先提出反對謂蘇俄與中國主義不合且列强方疑我赤化此舉更足貽人口實故萬無紀念之理而學生總會此舉不先通告各省學生會僅於開會之日登報通告恐有少數人從中把持衆亦以爲然議决先去函嚴詰 
 
 

Page 7

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *敎育消息 
[專電]  
　　成都成大校學生會運動撥鹽餘作專欵劉賴允開善後會時協商（二十一日下午五鐘） 
　　成都賴面允各校長即撥欵維持因促粟世新今日接任敎育經費處長停課各校本週可望開課敎育廳人已由渝移省辦公（二十日下午十一鐘） 
　　揚州八中風潮徐省長電請盧殿虎再出調停六師徐校長亦因調停此事梗（二十三）來揚（二十三日下午八鐘） 
[公電]  
　　揚州八中學生來電申報館鑒鮑貴藻篠晚離校至今未回課業停頓省廳不解决校内將絕糧請援助蘇八中學生叩梗 
特載 
[第十一屆全國敎聯會議决案全文（八）]  
　　師範敎育類（議共案二件均不成立） 
[不成立案二件]  
　　（一）請確定師範敎育設施方法以符實用案（湖南提案）以師範敎育以前後期合辦爲原則單辦後期爲例外各省如有特别情形儘可分别辦理優待師範生一事各省情形亦不相同均無庸一律規定至師範課程業經委員會草定故不成立（二）師範敎育獨立不應取消案（四川提案因師範已獨立不成立） 
[小學敎育類（共議案二件均通過）通過案二件]  
　　（一）小學宜切實設施具體訓育案（山西提案原案辦法甚長頗多可採惟第十屆「中小學應加重訓育案」内主張大致相同認爲本案可由原提案山西省敎育會通函各省區以備參考） 
　　（甲）理由學校訓育關於學生操行至爲密切而小學更爲重要蓋兒童時代先入爲主道德之濡染品性之陶冶俱較成人爲易去歳第十屆會議時曾有中小學校宜加重訓育案之提出業經大會公决施行惟祗列舉大綱似嫌籠統兹再將訓育方法及目標說明如左辦法（子）訓導團（一）施行訓導團制爲貫澈訓育上之主義計畫養成兒童立身處世善良的習慣（二）按兒童能力及學級人數每學級爲一團或分爲二團每團設訓導員一人（三）訓導員由直接敎育兒童者擔任其職務如左一執掌訓導簿（簿内分家族·家庭狀况·住址近旁狀况·兒童行性等欄）二觀察兒童個性確定訓育方針方法三留意兒童日常行事施以適當指導（四）訓導員與兒童間之態度須具眞誠眞愛的精神如家人父子然（五）訓導時間在每日下午最後三十分鐘或四十分鐘内行之（六）訓導時取自然的積極的方式避免訓話式及授課式（七）訓導事項從灑掃應對進退待人接物做起（丑）五分鐘敎訓（一）五分鐘敎訓於每晨始業前五分鐘由級任敎師行之以啟發兒童之心　並與以今日爲善之觀念（二）施行五分鐘敎訓時應令兒童端坐　廳（一）敎訓時敎師用極和藹之語言提出適合兒童之訓條使之領受 
[推促實行第六屆「推廣蒙養園（改稱幼穉園）案（奉天提案）」]  
　　奉天提出廣設幼穉園以樹敎育基礎案大會議决原案主張甚當惟目前各省情形對於第六屆議决「推廣蒙養園案」尚未完全做到似未便更進一步立言故公認應將本案變更爲推促實行第六屆「推廣蒙養園改稱幼穉園）案」較合實際由會通函各省催行（附錄第六屆議决案如下）「推廣蒙養園（改稱幼穉園）案」查蒙養園之應設約有二故吾國今日女學幼穉母敎莫興而爲父兄者敎育知識亦多缺乏故子女於學齡時期之前即未受適宜保育但兒童值此時期身心之發育甚爲敏速其發展之不適宜於將來品性之成就影響匪淺故必於此時間施以相當之保育以補救家庭敎育之缺點而養成善良之根本則學校敎育方克收美滿之功效此就事實言之蒙養園之急宜推廣者一也家庭敎育基於親子之情愛多失於放任學校敎育出乎敎師之理想易趨於嚴格兒童由家庭入於學校其境遇之變遷過於急遽而身心之發育或不免受障害若蒙養園者其形式之組織同於學校其保育之方法類於家庭能調和家庭與學校境遇之變遷使適於自然之發展此就理論言之蒙養園之急宜推廣者二也謹擬辦法如左請大部採擇施行（一）女子師範學校應附設保姆科（二）除女子師範學校及女子師範講習所應附設蒙養園外每縣至必須設蒙養園一所 
要聞 
[敎部徵集本國出版品彙編目錄]  
　　敎部十八有通咨一件爲該部附設之國際出版品交换局徵集本國出版物以便彙輯目錄交締約國選擇備用原文如左（上略）據出版品國際交换局呈稱本局現經成立應以調查徵集本國出版品爲入手辦法現擬遵照國際聯合會專家會議之議决編輯本國出版品目錄以便締約國選擇備用應請大部通行咨飭各部院局署各省區官廳及大部直轄之各學校各機關曁全國各學術團體將所有出版品自刋行第一期起各檢一份送局備查嗣後出版隨時寄送祈賜鑒核迅予施行等情據此除分行外相應咨請貴處將所有出版品選送該局以便彙齊後編輯本國出版品目錄以備採用（下略） 
[敎部派員視察學校]  
　　先視察南開中華醫專京華美專四校 
　　敎部十八日下部令派定專員四人視察南開大學及中華醫科專校其姓名如下（一）參事秦汾司長劉百昭視察南開大學（二）會事劉元驥·凌念京視察中華醫科專校 
　　又京華美術專門學校去秋曾由敎部備案迄今已逾一載敎部特派錢稻孫劉元驥於十九日赴該校視察當由邱石冥接見視察畢對於該校敎員作品及學生成績頗有褒詞云 
[京國立校代表赴交部詢交通附捐]  
　　北京國立各校敎職員聯席會代表查良釗程振基周建侯徐韋曼等十四人十八早到交通部訪鄭鴻年詢問交通附捐事件適鄭在津未歸由管理附捐主任李某接見據稱尚存有附捐數萬元一俟敎部印領交到後即可支取云云 
[蘇敎廳令已舉行檢定敎員之各縣]  
　　江蘇敎育廳歷屆舉行檢定小學敎員分爲十路本年因時局關係及有特别情形僅舉行四路敎育廳現將已經舉行之第三路上海等十縣第四路吳縣等五縣第五路無錫等五縣第六路南通等四縣受試騐檢定之小學敎員分别評定合格及代用兩種令行曾經應試各縣其原文分誌於下「（一）訓令已經檢定合格敎員之各縣」檢定小學敎員委員會案呈第八屆小學敎員試騐檢定該縣受試騐敎員業據第幾路主試臨時委員將試騐成績呈報前來常經詳加覆核分别評定　依照檢定之規程第二十七條之規定將合格敎員姓名籍貫年歳及檢定之種類成績年月送登省公報及敎育公報宣布外合亟開單令仰該知事分别轉飭知照此項檢定合格敎員應自本年十一月起以滿八年爲有效期間除現任敎員仍照常任事外其非現任敎員應依照施行檢定小學敎員辦法第九條之規定由該知事將各該敎員資格通知所屬各學校儘先聘用並仰依照檢定規程第二十八條之規定曁本廳上年八月第一千○二十號訓令轉飭各該敎員迅將許可狀費及印花税呈由該知事於本年内彙解到廳以憑核發許可狀此令（二）「訓令作爲代用敎員之各縣」檢定小學敎員委員會案呈查第八屆檢定合格之小學敎員業經分别宣布在案兹將試騐不及格平均分數在四十分以上者依照施行檢定小學敎員辦法第七條乙項之規定一律作爲代用其有效期間應自本令公布之日起以滿二年爲限此項代用敎員並無發給證明書之規定當然無庸塡給證明書除分行外合將代用敎員姓名分别列表分發仰該知事知照此令（達） 
[蘇敎廳令蘇常道各縣重社會體育]  
　　江蘇敎育廳頃爲社會體育事令蘇常道屬各縣知事文云案據蘇常道屬體育塲聯合會主席王守梅呈稱竊本會於十一月十五日在崑山公共體育塲開第五次常會議决各案均關切要而第一案内之靖江體育塲本年度内核减經費事於社會體育前途影響至鉅查體育塲經費曾於十二年十二月八日第二屆常會時議决至少須有高小一級經費之數呈請鈞廳核准令行在案今據該塲報告將原有經費核減致塲務難以維持事關社會體育進行事宜是當請求鈞廳迅飭該縣知事切實維持爲特連同其他各議案繕具清單隨文呈請鈞廳分别鑒核令行蘇常道屬各縣知事遵照辦理利進行等情並附議决案前來據此除批候令行蘇常道屬各縣知事體察情形酌量辦理並分行外合將議决案抄發令仰該知事察酌辦理此令附議决各案第一案已見令文第二爲各縣體育塲應設圖書室以資增進體育學識案第三爲擬定分年推廣市鄉體育塲辦法案第四爲體育塲應增設婦孺運動部案第六爲下屆開會地點案公决在常熟舉行（達） 
[湘省學生又發生罷課風潮（吾）]  
　　湘省省城各公私立學校學生現在表面上雖一致上課實則團結内部暗中進行并公開的要求開釋被捕學生湘趙因各學生旣經上課亦不願過於懲辦故於省署親自將拘押學生提出一一誥誡均行開釋學生聯合會因此次運動所請條件概無答覆而反受政府與校長之申斥憤激異常再加以湘省各報對於學生之此種大運動受政府命令不予登載而政府方面關於此事所發新聞則概予刋發故尤不服於是聯絡鉛印活版工會通知各工人一致罷工是以湘省各報受其影響於十二日即不能出報湖南報界聯合會因鉛印工會動輒援助各處時常發生停工於本身妨礙甚大亦開會提出條件此後罷工須得報界同意銅印工會以停工與否係自由主權現雙方各走極端湘省各報則已停版九日各界人士均感閉塞之苦詎省垣風潮正在調解平息之際而湘西學生則因援助省城事件亦發生全體罷課情事特電來省文曰省長敎育司長鑒學生爲謀本身利益提出十二條極爲正大請願鈞座不予採納并開缺學生至數十人且拘捕多人噩耗傳來不勝駭異務懇圓滿答覆以重敎育并經决定自篠（十七）日起停課以待常德學生聯合會叩湘趙據此常即電覆略云省垣風潮業經解决各校學生已於銑日概行上課望勿聽信謡言照常上課免荒學業云云又湘南學生聯合會現正召集衡陽各校同學亦磋商罷課援助辦法經各該校校長與縣長等電致來省旋即覆電妥爲開導勿得釀成事實致多糾紛（十一月十九日） 
[浙九中風潮又進一步學生逐驅校長]  
　　浙江第九中學校中學部學生發生罷課風潮其原目的在驅逐部主任方澤今則更進一步變而爲驅逐校長夀家駿矣兹錄該校學生驅夀宣言如下用武力壓迫團體各種運動是現在一班軍閥之伎倆耳動輒以「暴動」二字誣衊人家是今之帝國主義之最高手段也此二者已爲吾人所痛心疾首竊生等此次要求更换部主任理由充分事甚正當而校長夀家駿以生等爲暴動引警察多名流氓四五十人持槍執刀聲勢洶洶入校拘捕學生見生等即行毆打同學中有負傷而逃者逃不及者皆被捕去甚至在街上遇到即拿此種舉動非帝國主義與軍閥之舉動而何生等何辜遭此慘刦生等負笈到此其目的在求學識而敎員之良否殊有莫大之關係今敎員不良提出向學校要求更换有何不可安得視爲暴動夀某來此辦學校苟有利於學生之事皆當盡量設法曷能重情面夀某以一己之位置（前與方某合股運動校長）不惜犧牲數百青年學子猶敢僱用流氓來校任意摧殘夀某於心何忍而敎育界出此行爲言之痛心現生等一致主張共起驅此惡孽爲敎育界鋤一害蟲生等能力有限猶望各界明達加以援助生等幸甚九中幸甚浙江第九中學校中學部全體學生泣告 
[蘇八中拒長風潮之昨聞]  
　　敎廳令鮑校長聘敎員學生靜候上課 
　　學生又派員赴寗請願 
　　揚州江蘇省立第八中學自校長鮑芹士接事之日即爲學校輟敎之時目下鮑在寗垣未返學校無主且有斷炊之勢學生會又推代表黄存元等於今日（二十三）赴寗向省廳作最後之請願另派校長並請維持絕糧現狀云又徐省長指令第八中學鮑校長文云篠代電嘯電均悉該校長旣經到校接事自應負學校全責所有罷課敎員如果情願復職應即勸其照常上課否則即由該校長另行遴員接替至學生旣以課業爲重自應靜候該校長聘妥敎員訂期上課倘不此之務而爲種種軌外行動則是有意破壞學校官廳自不得不予以最後之懲處仰即通諭知之並仰以學校爲重妥愼辦理除知敎育廳仰即遵照外合亟令知希即查照此令 
[寧垣兩敎育機關今日遷入貢院]  
　　省敎育會分事所與義敎期成會 
　　江蘇省敎育會南京事務所與江蘇義務敎育會因省撥公産之貢院監臨堂現已出空並經掃除清潔定於今日（二十五）將會中器具完全搬入此後即在該處辦事所有房屋較原住門帘橋租屋略少尚敷兩會辦公及省立學校聯合會開會之用惟當春秋佳日本省及外省各學校參觀團來寗則不能如以前之有餘屋可以假借住宿云 
[清江浦戰後敎育逐漸恢復]  
　　江蘇清江浦現雖駐有軍隊然敎育狀况逐漸恢復兹將最近情形錄下（一）浦地各中等學校如私立成志·繩武·敬業·縣中紛紛籌備開校繼續上課（二）省等第六師範校長徐慕杜十八日赴寗晋謁當道領取經費並接洽戰後該校辦法（三）省立第三農業前被聯軍備住現在由該校商出一部分房屋儲藏儀器校具大約開課問題尚難議及（四）浦地各小學除第三第七兩小學校因軍隊駐紮難於開課外餘均宣告開學繼續上課（五）六師小擇定附二十日開課通告恢復課業辦法如下臨時學級主任比單（陸召南）試單（吳君勉）秋一二（辛芷馨）春一二（胡梅村）春三四（徐子長）秋三四（汪君石）春五六（陳蓮舫）秋五（劉甲三）秋六（胡慕蘧）其支配薪俸辦法（甲）自開課日起在一月以内就省發之四成經費（徐校長已赴寗自取）定薪水爲四成不能預支即通知遠道敎師一律到校授課如因事不能到校對於四成薪水如何處置請於十日内答復（乙）所論臨時學級俟該級之任到校後即行回復原狀幼稚班同（丙）以後續有辦法再行通告 
[松江市小敎職員討論加]  
　　松江中小學校長聯合會小學敎員聯合會於十二日下午爲敎員加薪問題開聯席會議到二十餘人推沈玉旋爲臨時主席先由仲太池報告加薪進行狀况畢即提議事件錄下（一件）討論加薪開源方法案議决小學加薪市議會旣認爲必要開源方法應由市議會員責辦理一面由本會再向議會作誡懇的請願（一件）推舉代表出席議會旁聽案議决推舉尹明甫·王希船·沈玉旋·王志尚·杜希房爲出席代表先行由會去函知照 
本埠 
[上寳平敎促進會幹事會記]  
　　上寳平民敎育促進會前日（二十三日）在青年協會開幹事會到會者爲傅若愚·郁瘦梅·胡叔異·凌其瑞·張文雅·王耀三·顧靜一傳若愚主席議决事項如下（一件）報告上星期六董事會議决各案（一件）報告喬家栅萬年尊倉民智宣傳團附設平民學校有男生三十五人陸家浜中華職業學校附設南市第一平民學校有男生六十四人女生五十七人九畝地萬竹女子小學附設平民學校有女生三十二人火神廟街三十四號普益社附設平民學校有男生七十餘人女生十餘人老學前敬業平校有男生一百餘人女生一百五十二人（一件）提議各平校第一期測騐成績及各平校之概况表何時收集議决請各幹事盡本星期内向各校收集測騐成績及概况表至下次幹事會報告（一件）提議往隣近地演講平民敎育事議决函請江蘇省敎育會提出幹事議定辦法（一件）提議籌備明年平校辦法議决請王耀三君擔任接洽地點請正副總幹事擔任募集經費（一件）胡叔異君提議蘇浙皖三省師範附屬小學於十二月一日在無錫開聯合會本會應否利用此機會宣傳平敎議决先函致南京第四師範附屬小學該圖理事部屆時推定胡叔異君前往宣傳 
　　總商會會長虞洽卿及前隴海鐵路督辦施省之昨日下午四時往光華大學參觀當由該校發起人王省三及代理校長張夀籌舉行歡迎會首由主席朱士嘉報告開會宗旨繼由代理校長及學生自治會代表許體鋼先後致歡迎詞詞畢乃由盧施二君演說大意均謂上海新建學校甚多但光華學生大率爲約翰舊生内容成績校風自然有特别令人注意處愼望諸君本此良好基礎努力使光華在最短期内能有國内著名大學之聲譽而無其中西偏重之病至校舍建築費用予等當與諸君共同負責捐募演說畢散會 
[南洋大學國文大會之命題]  
　　南洋大學恢復國文大會事宜已見前報兹該大學命題已於昨日公布盡於本星期内搜集題意以備於星期六應試云兹錄題目錄下（一）問春秋時向戍弭兵戰國時墨子非攻均未得收效果其故安在（二）歐美工業制度是否適用於吾國論（三）收回路電權議（四）呈交通部請提議以各國退還庚子賠欵建築國内各幹路以其餘利補助敎育文 
[國立政治大學總務長郭夢良君逝世]  
　　郭夢良君爲國立政治大學總務長二十二日在寳隆醫院病殁郭君名弼藩畢業於北京大學爲介紹基爾特社會主義於國内之第一人當自治學院創辦之時籌劃一切精勤忠實院長張君　倚如左右手此次自治學院改組爲政治大學所有組織大綱爲郭君初病時所手擬亦即郭君絕筆現已通過於該大學之董事會郭君病六星期屢瀕於危由德醫維亞尼煦博士盡力診治而卒不起年僅二十七歳云 
[滬江大學感親會今日開十周紀念會]  
　　滬江大學感親會乃一研究家庭問題之組織自民國四年成立迄今十載在校成績卓著會員日增兹定今晚七時半在滬大禮堂舉行十周紀念會聞秩序中有魏校長夫人述會史奚伯綬夫人及胡其炳博士演說校中西孩表情游藝愛國女學之舞蹈中西音樂團之國樂及西樂等等節目外並殿以卞松年君之餘興該會本屆職員會長周文欽會副兪德焕文書王佩貞女士會計陳俊德庶務凌　志揚李晉祥 
[中國公學請姜琦演講]  
　　十六日吳淞砲台灣中國公學大學部請國立曁南大學校長姜伯韓到校演講由張東蓀主席介紹後由姜氏開講題爲美國敎育學說之兩大派别及其異同 
[大夏大學近訊]  
　　大夏大學女生本學期驟增至三十餘人特組織一女同學會已於前禮拜日開成立大會大夏青年團請巴黎大學政治經濟學士張子柱演講講題爲「什麽是世界新潮」又請該校附中敎員李琯卿講演國家與階級 
 
 

Page 8

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *   
 
 

Page 9

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *本埠新聞 
[孫傳芳展緩來滬]  
　　孫傳芳昨日在寗接見軍政各界甚忙與陳調元會談尤愜孫原擬昨日來滬赴杭旋以前日會議時尚有事未决而各軍將領又復堅留孫駐節寗垣實任蘇督孫因是展緩來滬昨且由滬兵站司令部將其汽車附掛晚車運寗應用 
[杭嘉兩站佈置行轅迎孫]  
　　浙江夏省長曁駐省守備軍司令孟昭月因聯軍總司令孫傳芳由徐州至寗乘車來滬轉杭預備迎迓故於昨日（二十四）特派專員十人分往滬杭路城站及嘉興站兩處設備佈置行轅並在車站上電紥五彩花牌樓各一座以備歡迎 
[李俊義部接防淞滬嚴春陽趕辦交代]  
　　滬杭甬鐵路警備隊第一團團部即淞滬臨時戒嚴司令部前晚（二十三日）有第二師三旅旅長李俊義到部向司令嚴春陽聲述得孫總司令電令第一團將調防南京至淞滬防務將由三旅第五團擔任等情嚴司令遵昨日（二十四）飭屬趕辦交代所有經上海縣閘北保衛團等處代借之什物一一發還其必需之用物及電線·電泡·電話·等物品以及公文案件則均交由接防者接收所有各營軍隊均已預備候令開拔擬將第一·二·營先行開出第三營隨團部後開又聞嚴司令本人有暫不赴寗之說但尚須候令遵行 
　　又訊孫總司令以滬上現已解嚴淞滬戒嚴司令部無存在之必要應即明令取銷嚴司令所屬軍隊一律開往南京駐防閘北公共路調第二師第五團軍隊塡防改組爲防守司令由李旅長擔任防務 
[魯張退守德州之滬訊]  
　　自岳維峻於十七日到徐會晤孫傳芳後浙軍退防休養豫軍單獨攻魯之計畫於焉以定乃十九日起浙軍陸續南下餘留第一軍陳儀部駐防徐州豫軍則分兩路進攻魯省三數日來隴海路上兵車絡繹一方由王爲蔚率領第五師會同盧香亭部由津浦路直進業已過韓莊進佔臨城張宗昌鑒於豫軍李紀才部已越曹州逼近濟寗而直隸方面鄧樊各部又復佔領保大倘再前進後路有截斷之虞遂放棄兗州濟南亦在準備退却將集中德州以便與直李聯絡 
[五省士紳將開聯席會]  
　　討論廢督問題 
　　據全浙公會消息浙紳褚輔成等此次發起五省廢督運動已蒙蘇浙皖閩贛五省紳商之贊同其第一步計畫將由浙紳章太炎蔣觀雲褚輔成虞洽卿等列名發起五省士紳聯席會議第二步計畫則要求五省軍事當局廢除督辦名義並公推總司令一人專負軍事之責民政則由人民選舉省長一俟此次計畫實行後則再作大規模之裁兵運動聞第一步計畫日内即將辦理且五省士紳之覆文贊成者現已不少云 
[太湖流域自治會之歡迎會]  
　　討論兩省自治問題 
　　太湖流域自治會昨日下午三時假海寗路無錫同鄉會開會歡迎江浙二省縣議會代表及江浙二省領袖到者李恢伯·華藝三·黄譜蘅·李右之·姚公鶴·洪蘭祥·兪惟珏·于潔夫·查仲堅·陳銘哉·何松坡·姜赤忱·黄虞丞·孫子松·黄守玄·毛養先·周星甫·方碩侯·李惠人·莊崧甫·吳心木·莫永貞·稽少梅·張葆培·顧子才·王梓仁·褚慧僧·殷禱夫·佘遂莘·許劍青·沈田莘·等公推莊景仲主席報告開會宗旨大致謂蘇浙本屬一家人民無分彼此頻年以來因軍閥相爭以致閭里不安地方糜爛兹幸軍事漸有結束希望諸君薈萃滬上共商善後用特開會歡迎以商兩省聯合進行之旨云云次姜恂如謂在此全國紛擾之秋最好有以謀全國之聯合李右之謂去歳正月沈君田莘曾邀江浙二省縣聯會集會滬上以共謀聯合自是以後兵禍倐起蘇省受災極重元氣大傷兩省非亟謀聯合以求自治恐無以自拯危難今日之會誠爲聯合之初步莫永貞謂大局變化如何雖不可知但以現在而論徐州旣下豫軍確巳發動王爲蔚部余在徐時親見其出發是則東南軍事可得暫告結束吾人於此時誠爲聯合謀自治之好機會黄申錫謂蘇浙兩省應聯合以謀自治但不可不有一機關以爲接洽交换意見之所惟太湖流域聯一名詞在現勢之下不免尚嫌狹小鄙意擬組一蘇浙聯治協會當時對黄提議贊成者頗多陸啓等對於會名稍有討論褚輔成謂兩省人民集會固屬要事但追求蘇浙肇禍之原厥在兩省軍政之不統一故大局一有變動即致牽及現在亟應在此點分别進行末顧乃斌等發言以今日旣爲歡迎會不能有所討論可改日另行集會遂由沈田莘宣佈散會散會後一部份代表以事他去其餘繼續開會改推沈田莘主席衆於名稱討論甚久黄申錫主張雙方推代表以資接洽旋即散會 
[浙江縣聯會代表抵滬後之歡迎]  
　　江蘇縣議會聯合會定今日（二十五）歡迎浙江自治法會議及浙江縣議會來滬代表昨已發出請柬時間爲下午四時地點則在倚虹樓 
[蘇縣聯會對浙縣聯會之聲明]  
　　中國新聞社云江蘇全省縣議會聯合會昨電浙江縣議會聯合會文云浙江縣議會聯合會陸佑之先生轉各報館均鑒本會於文日曾派兪惟珏左仍第代表赴徐歡迎馨帥並未派人到杭有何接洽近除文養兩電徐州外亦無其他文電發表至本省六十縣聯合機關僅有本會恐淆觀聽合併附聞江蘇全省縣議會聯合會叩敬印 
[徐省長留任問題]  
　　孫傳芳主留徐省長昨據聯軍方面來滬之某要人云孫傳芳抵寗後已與蘇省各士紳作一度之接洽對省長問題孫氏表示留徐省長維持原狀待大局平定後再行更易 
　　許鼎年等挽留徐省長本埠士紳許鼎年·余沅昨致徐省長電云南京徐省長鑒奉示並宣言敬悉時局如斯爲公獨善計固可引退爲鄉邦計則不能不維持一切尚祈勉膺艱鉅以維現狀受災之區幸逾格矜全許鼎年·余沅漾 
[粤省次第統一之報告]  
　　汪兆銘覆唐少川電云上海老靶子路一百四十號唐少川先生鑒六月杪以來郵電梗阻先生爲關税會議賜電昨始得收如承晤敎稽覆至歉本黨對於關税會議日前已有宣言想蒙鑒及惟銘等所欲承敎於先生者尚不止關税會議一端廣東自十一年六月叛軍爲變以來全省人民陷於水深火熱先總理引爲深憾確定救治方針訓迪同志努力進行不幸先總理賷志以殁同志秉承遺訓首與境内之驕兵悍將作殊死戰數月以來芟夷略盡集合眞正國民革命將士編爲五軍精銳有加於前而兵額大减餉額亦如之東江旣告平定南路亦收復十二年來久淪化外諸邑頃得捷報我軍巳抵水東大約全省統一爲期不出匝月軍事旣有統緒財政遂就範圍從前分割把持惡習已一掃而空現在所致力者爲肅清土匪使民居安堵交通利便及掃除一切貪官汚吏使政治清明人民與政府之間日形親睦關於外交雖形格勢禁未能躊躇滿意然六月二十三日以來受封鎖之酷遇益以帝國主義與軍閥相勾結務期顚覆國民革命政府海陸並進東北南三路同時俱舉失意之軍人政客復迭爲内應動摇根本而政府與人民同心合力支持巨變於危欵震撼之中艱苦自立且能獲此進步此稍足以告慰於總理且告無罪於先生者遠道傳聞旣多舛誤郵電梗阻更無繇披瀝於先生之前惟恃先生相信有素倘承不棄時賜敎誨何幸如之專此布復尚祈垂察並祈轉告旅滬同鄉及各界爲荷汪兆銘巧 
[國民黨在京開會之電告]  
　　中國國民黨中央執行委員會於二十三日開全體會議特於是日發出通電云上海環龍路四十四號執行部鑒並轉廣州中央執行委員會及各省省黨部均鑒中央執行委員會第四次全體會議於本日開始在北京西山總理靈前開會廣東中央執行委員會應即日停止職權第四次中央執行委員會全體會議漾 
[上海市議會冬委常會開會紀]  
　　上海市議事會於前日起開始本年度冬季常會議員之到會者二十八人於五時許開會由議長沈恩孚主席開會後照章互選分組審查員案當經舉定各組審查員計學務組爲賈季英·曹幹三·袁觀瀾·等三人工程及衛生組爲衛芝山·陸錦麟·張旭初·郭建侯·顧霖周等五人實業組爲陸伯鴻·黄瑞生·胡殿臣等三人慈善組爲臧廉遜·郁志甘·汪安山等三人法律及財政組爲吳叔田·黄任之·高研耘·朱燮臣·陸介孫等五人經討論各種要案逐件初讀會表决通過至七點四十分散會並公决即日下午五時起開各組審查會由會通告各審查員查照按日蒞會審查兹將初讀會通過各案照錄如下一件修正上海市各種現行規則章程案議决交法律組審查一件撥用本市房捐以收回市警察緊急動議案議决交法律及財政組審查一件業户領照造屋應核計幢數留出單級小學校地位由市公所給租建築校舍案議决交學務工程組審查一件嚴禁杜絕市區内引火物以遏火患案議决交衛生組審查一件本市路線圖案議决交工程組審查 
[反對增加公益税之昨聞]  
　　南市納税人會明日開籌備會上海南市納税人會籌備處自由各團體發起以來已推定臨時委員九人進行籌備大會事宜昨通告各團體定期開籌備會議云逕啓者我華界各團體爲上海市公所無端增加巨大之地方公益税經各團體紛起反對全體市民表示否認並要求市政公開尊重市民公意須經全市民之贊成方可討論各報輿論咸表同情足見公理猶在尚有可爲前次各團體會議僉謂地方公益税增加係全市民之切身利害不得不有統系民意之組織以歸納全市民之公意勿爲少數人把持市政共圖私利參照世界市政之公例凡納税人有參與市政會議負有改良市政之重要責任按照市政制度公法以地方納税人應有納税人會之組織爲監督執行市政者之最高機關故一致主張組織「上海市納税人會籌備處」由各團體發起一俟正式成立即以一市内之納税人爲單位均有參與之權惟兹事體大非得有長期之籌備詳細之考慮不能奏效業由各商聯會商請上海各路商界總聯合會假借會場爰特定於本星期四（即陽曆十一月二十六日）在公共租界山東路望平街二百零二號商總聯會開第一次籌備會議推舉負責籌備員以利進行屆時務請貴會代表准於是日下午二時至三時出席共商辦法不勝企盼專此敬請公鑒上海市納税人會籌備處謹啓 
　　南市商總聯會開會紀上海南市商業總聯合會爲反對增加地方公益税事昨晚八時開緊急會議到者各路商業聯合會代表顧惠民·程連生·張秉鑫·顧竹君·周麟書·陸志超·方增薪·陳志康·朱萊生·侯康伯·丁復林·李伴生·陳錦昌·等五十餘人首由朱萊生提議苛加地方公益税爲期已迫急須積極進行值此商業困頓之秋迭受兵禍元氣未蘇萬不能再負此重担應請公决辦法等情到會各代表互相討論之下一致否認如果屆期實行全體商民用最後辦法對付次討論本總會辦事章程至十時許散會 
[滬北工巡捐局收歸市辦之呈報]  
　　上寳兩縣閘北市議會議長徐春榮昨將滬北工巡捐局收歸市辦之經過呈報上海縣張知事云呈爲呈報事竊閘北依法恢復自治請求援照上海市成案發還工巡捐局一案前於上年十一月間曾由地方自治會等各法團呈奉省署指令有案嗣閘北市議會已於本年七月成立市董事會亦於本月選舉完竣業經分呈鈞署鑒核在案際此閘北自治團體業已依法成立辦理市政之工巡局自應援例發還以重自治經議事會於本月二日常會議决遵照市鄉制及上海市公所成案應由市董事會接收該局以符法制當經致函李前局長查照辦理去後即於三日准李前局長將局務交還該局原設之董事會接收經董事會以該局係純粹辦理地方市政機關局務範圍包含閘北·江灣·彭浦·殷行·引翔等數市鄉地方公意旣請依法恢復自治李前局長又經辭職不得不暫維現狀惟舊有名稱實有未符是以議决改爲滬北市政局一面並請關係各市鄉參加董事以期市政統一發展較易業於六日通告滬北市政局成立開始辦公並經議事會於四日議决承認在案從兹地方自治旣經實行恢復各市鄉通力合作經營市政尤不難與租界媲美除由該局另行呈報外理合詳叙緣因呈請鑒核備案並懇指示實爲公便除分呈省長外謹呈上海縣知事張上寳兩縣閘北市議事會議長徐春榮 
[閘北市議會常會議决案]  
　　閘北市議會昨日下午開常會因常會展期祗餘二日屆滿議案待决尚多故先日由議長通告提早至一時開會屆時人數未足延至三時半鐘實到議員三十一人振鈴入席副議長陸端甫主席首報告提早開會理由全體贊成正式開會遂宣讀議案通過如下（一）取締人力車案議决分兩種取締（甲）車輛（乙）車夫函知市董事會及市政局執行並將辦理情形復會備查（二）徵收水電使用費案議决仿照南市市公所對水電公司辦法函知市董會執行（三）收回四區警署房屋（該屋係市産）組設本市公所案表决通過（四）規定本市馬路寬度並開闢馬路案通過函知市董會及市政局執行（五）車站起卸石灰請仍從交通路案通過轉函知照（六）整理道路及糞擔加蓋兩案合併討論照原案通過（七）撤銷水爐業限制丈尺章程案議决案屬縣行政範圍由會具文向上寳兩縣請願撤銷限制全案以保衛生而免危害議至此已五點三十分鐘主席因議員有陸續入席及宣告退席者復檢查人數在席議員仍三十一人主席以繼續開會付表决通過遂依次討論（八）增足路燈電光以利交通案照原案通過（九）規畫公共建築物案表决交市董會籌畫（十）開浚柳營横濱兩河以利駁運而興商市案照原案通過（十一）取締公共汽車案議决原案併入取締人力車案函請滬北市政局設驗車場對於各項車輛一律規定完善之取締辦法（十二）新閘橋上禁止重車往來並速建華盛路新橋及咨詢橋路公債二十萬是否收足兩案合併討論照原案通過（十三）整理路攤案議决除規定設攤各馬路外其沿路設攤一律取締其蓆篷攤塲勸告場主改建函市政局執行（十四）改訂保衛團案表决付審查指定管際安·陳翊庭鄭緘三·沈啓英·徐少棠·五人爲審查員（十五）宣讀閘北市推廣及敎育經費獨立案審查報告書通過（十六）宣讀取締年久失修舊屋案審查報告通過時巳六時三十五分遂散會 
[各商號紛請展緩掉换印花期]  
　　掉换舊印花票於十一月三十日截止故南市敦仁公所及各商號紛紛致函滬南東區商業聯合會僉云自江蘇印花税處發交商會之改用新票辦法舊票八折掉换新票一轉期間使商民受二成意外之損失因此反對此種辦法應請致函商會迅向印花税處力爭等因聞該會接函後業於昨日函請縣商會迅向印花處交涉展緩截止掉换期間云 
[省展覽會物品運滬]  
　　本埠總商會前代江蘇第三次省地方物品展覽會所徵出品於該會閉幕後經派員前往領回兹悉除一部分物品由出品人自願留陳省立商品陳列所外其餘均已輪運到滬與會之各出品家可帶章向總商會商品陳列所具領云 
[京中尚未接滬案司法調查之報告]  
　　大陸報云據昨日合衆通訊社北京電稱滬案司法調查之報告刻下究在何處京中猶無所聞據外交界傳出消息美英日三委員報告想當郵寄領袖公使但京中尚未接到且未獲有關於該報告之消息刻距司法委員會結束已久而報告遲滯迄未到京以此頗爲躭慮現任領袖公使之荷公使且鄭重聲稱未接此項報告云云按司法調查之各委員將其報告分送各該國領事轉致北京相當長官昨日領事團中某君言稱此次報告業已寄京京中尚未接到之故殆因京滬火車阻斷須改由海道遞送所致又據本埠昨日傳出消息司法調查之報告他日將由外交團秘密會議考慮後方能發表云 
[定期追悼英太后之函知]  
　　英國皇太后於本月二十日薨逝江蘇特派交涉員許沅得信後昨派本署交際科長楊筱堂前往英總領事署慰唁兹昨接得巴總領事函知定於本月二十七日（即星期五）上午十二點鐘在江西路漢口路大禮拜堂舉行追悼大典以誌哀忱聞已通函各機關屆時一律前往敬伸悼悃 
[第一國貨商場遷地續辦]  
　　民國路第一國貨商場房屋合同時期將滿已在着手暫行結束一面已擇定小東門左近前國民銀行原址内闢爲三層六開間之大商場聞該場對於陳列佈置採取最新方法各種貨品亦收羅極富一月内當可開幕云 
[鴻章紗廠工潮解决]  
　　鴻章紗廠鐵機間粗紗間一部分工人因要求加給工資先後發生罷工略情已誌本報兹悉雙方現已諒解昨日起一律復工至加資問題尚須待該廠調查别廠情形再定辦法 
　　又訊鴻章紗廠工人爲要求廠主增加工資十分之一男女賞工同等待遇並不得無故開除工人昨特發出宣 
 
 

Page 10

 
 
1;第一萬八千九百四十五號;中華民國十四年
西曆一千九百二十五年十一月二十五號
星期三 * *言現聞加薪一層廠方現已承認故一部分工人昨已入廠復工 
[日紗廠界發展業務之努力]  
　　喜多氏昨日抵滬 
　　日本棉花社長及日華紗廠總理喜多文藏氏因擴充在華紗廠努力發展營業於昨日乘上海丸郵船抵滬籌劃一切據其語人謂此次來華目的擬聯合日紗廠合組一航輪公司置備輪船專運棉花此舉於發展上頗有關係又中國近來勞働問題頗極危險現擬連絡歐美紗業界及中國紗廠界共同携手設法防止云又旅滬日僑紗廠聯合會會長谷口房藏氏（同興紗廠經理）亦定二十七日返滬將與喜多氏會晤商議一切聯合會内部亦將盡力改革旅滬日商將於二十七日舉行一盛大宴會歡迎云 
[函復宣布日本電汽博覽會情形]  
　　上海總商會致交涉公署函云逕啓者案准貴署函開以准日本總領事函稱明春大阪市舉行電汽大博覽會請轉致各商家預備輸送出品赴東展覽函達查照等因准此查此案前准日本矢田總領事函達到會即經分轉本埠電業公會曁各電汽公司請其早日預備出品或屆時派員赴東展覽嗣又准日領事函送博覽會會塲規則及平面圖等亦經分别照轉宣佈各在案准函前因除再廣爲宣布外相應函復查照爲荷 
[俄文報記者與工部局愛德華談話]  
　　俄僑利益問題 
　　大陸報云俄文報記者昨訪工部局副總辦愛德華氏詢以上海俄僑狀况談話之際尤着重於俄人參加工部局一層愛氏所言大意謂工部局無國别之限故俄人並無不能加入之理由凡俄人之不承認蘇俄者應受其所僑居國家法律之保護照此俄僑當受中國法律之管轄值今改組工部局聲浪甚高之時俄僑獲得代表權之機會良佳嗣詢以萬國商團何以不准俄人爲團員愛氏答稱萬國商團至實際作戰時不免有被俘之虞倘俄人被俘將聽敵人處置殊覺危險再則商團於處置紅俄白俄方面亦將發生困難繼及救濟失業俄僑事愛氏稱工部局於救濟失業者不分國籍渠意對於俄僑將以免費診病爲先務之急俄僑來滬者愈多則其目前之狀况將愈窘今失業俄僑約有六千人然不用腦力之工作皆在華人手中用腦力之工作又以通方言爲先務因此解决俄僑失業問題希望絕少云云 
[明年有日蝕兩次]  
　　徐家匯天文台一九二六年曆本業已出版據該台推測明年將有日蝕兩次可見一在一月十四日係偏蝕始於下午三時十六分甚於四時零二分畢於四時五十八分一在七月十日亦偏蝕始於上午四時五十七分終於六時十三分其時日出於上午五時故當日蝕之際將可見日月在東方地平線上同升不過月係黑影而已 
[恢發商團之會議]  
　　近有商團團員百餘人發起提議欲將上海保衛團名取消改爲商團恢復上海商團公會一切辦法查上海圖書公司商團公會於民國二年間袁世凱稱帝時取消後始於上年重組上海保衛團以維地方治安兹悉昨日（二十四）晚聚集商團同志一百餘人假座董家渡天主堂保衛團團部會議討論辦法聞其所議（一）擬先設籌備處招集舊部同志（約六千人）（二）籌集經費十萬元（聞已由某巨商擔任）（三）向漢陽兵工廠接洽購辦各種新式砲車並步槍七千五百支（聞亦因某舊同志擔任辦理）（四）公推代表十二人至保衛團團總朱少沂公館内接洽仍請擔任總司令職務以維地方保衛治安一面推舉代表向官廳方面接洽並擬於明年一月成立 
[各保衛團消息]  
　　閘北保衛團消息「代領運槍護照」閘北保衛團王尹兩團總前據石浦鄉自衛團呈請代領運槍執照經開明槍碼轉函淞滬戒嚴司令部昨得批令云呈及開單均悉該團爲擴充衛力起見應予核准購運護照隨發用畢即繳勿延此令附錄護照文云淞滬戒嚴司令嚴爲發給護照事照得石浦鄉自衛團爲擴充衛力起見購辦手槍法國式號碼八七二·八六零·八七九·六二三五·七六三·八二四·德國式二五七八一六共七支又子彈七百粒定於本月二十九日起運由滬寗路北站起至陸家浜車站卸千墩轉石浦誠恐地方盤詰爲此發給護照仰沿途軍警一體驗照放行勿得阻抑留難須至護照者右給押運員戴典昭·吳鏡茗·收執限到日繳銷「滬北市政局致保衛團函」滬北市政局昨函閘北保衛團云逕啓者案查軍工路一帶於民國八年由淞滬警廳設置馬步各警迄巳六年惟是緝務廢弛成績殊鮮現經董事會議議决函知警廳截至十一月底將該路各警一律撤回由貴團酌派團丁常駐照料等因在案除函致警廳查照外相應函達即煩貴團查照辦理並希見復實紉公誼此致上寳兩縣閘北保衛團滬北市政局啓 
　　閘北市議員請改訂保衛捐辦法閘北市議會議員陳澤羣·周由廑·曾文虞·等昨提議該會請改訂保衛捐辦法案云（甲）理由去年江浙戰事本市乃有保衛團之組織時局不靖盜案頻聞一時尚難裁撤則微收保衛捐亦爲當務之急原定徵收辦法業主與租户各半分認近聞頗多未能照付致每月收數常虞不足亦非所宜惟全市居民貧苦居多四季工巡捐已須租户自理值此米珠薪桂生計艱難再須加此負擔力有不逮亦屬實情兹擬將地方治安平民生計兼籌並顧擬改訂辦法如下（乙）辦法（一）保衛捐以後擬分爲房産及營業二種（二）兩種捐率仍以房價之多寡爲準房價之多寡以工巡捐局捐單爲數（三）房産保衛捐改由業主一方擔負徵收捐率擬分兩種甲·自屋凡係自産自行居住或開設商店可以直接繳付此項捐欵者照現行捐率減半乙·租屋凡係出租之屋此項捐欵應由房客代付在房租内扣除者照現行捐率减三分之一即本來止認半數現須認三分之二（四）營業保衛捐由商店一方負擔捐率照現行辦法減三分之一即本來止認半數現須認三分之二（五）現行辦法應即取消「說明」照上列辦法業主商店均須多出二分之一此皆生利機關爲數有限當可照允租屋住户概免納税平民負擔可以减輕减少住宅捐欵三分之一增加商店捐欵三分之一保衛團經費亦不减少是否有當請公决 
　　東南城保衛團募捐函東南城保衛團籌備處昨致各商號函云逕啓者邇因時局不靖盜匪充斥搶刦時聞故各處皆立自衛團體惟東南城一帶尚付闕如近若八月中間大夫坊之沈宅盜案甚至槍傷巡警斃命遠如肇嘉路中天和雜貨店及石皮衖口開泰順南貨號均遭搶刦故近處舖户更覺人人自危雖南市已有保衛團之設但人數過少鞭長莫及時屆冬防更爲吃緊於是有組織東南城保衛團之舉已於十一月二十日特開籌備會議詢謀僉同惟經濟一層不得不互相籌募素仰寳號熱心公益務請慨予樂助以觀厥成而衛閭閻無任企禱之至東南城保衛團籌備處十一月二十四日 
　　斜橋一帶組織保衛團成立斜橋局門路一帶工廠行號組織商業保衛團現已成立聞該保衛團與董家渡天主堂保衛團接洽附設在内名爲第四支隊 
[商團華隊月杯比賽紀]  
　　陳時俠連勝九十月杯 
　　萬國商團中華隊每月聯合正當人員比射月杯迭誌本報兹聞該隊於本月二十三日上午七時在虹口靶子場二·三·五百碼墩作九·十月份之月杯比賽每月足分四十分現將各班得奬人員分錄於後 
　　九月份比賽特班·陳時俠三十七分勝甲班·錢理瀛三十六分勝乙班·虞伯瑛三十五分勝丙班·何秉臣三十三分勝丁班·人數不足無比賽 
　　十月份比賽特班·陳時俠四十分勝甲班·張金德三十三分勝乙班·黄自强二十八分勝丙班·王伯笙三十九分勝丁班·人數不足無比賽 
　　其全年全到之總分以陳時俠君之二四二分陸振廷君之二二四分周昌善君之二二一分爲最優云 
[馬團兩營昨晚由松來滬]  
　　第二師第三旅旅長李俊義所部第五步兵兩團前奉聯軍總司令孫傳芳令經於本月十五日由寗開回上海松江嘉興等處分駐防護等情已紀本報查第五團團長馬葆珩部下第一營步兵全營由該營長段承澤駐紥上海斜橋老營盤外尚有第五團二·三·兩營由該團長馬葆珩率領駐紥松江兹悉昨日（二十四）該團之二·三·兩營軍隊擬於昨夜（二十四）八九時由松江裝車開拔來滬駐紥龍華飛機塲（即前砲十團）已由松江車站於前夜（二十三）十一時向上海南站調撥空車十五輛並由杭州方面亦調空車二十輛均停留松江車站以備裝運軍隊專車出發來滬並聞昨晚七時許正在預備裝車約夜間十時許可抵龍華又聞駐紥嘉興之第六團團長劉士林所部擬由嘉興開赴松江塡防 
[林顯揚昨已回滬]  
　　淞路要塞司令丁笏卿日前奉徐州聯軍總司令孫傳芳召往徐州已逾旬日刻下孫氏南下丁則隨同陳調元議商要務故淞路防務事宜刻由司令部副官劉漢臣及施台官朱書記官等三人共同負責守備司令林顯揚亦於前數日赴徐謁孫面陳要公現孫氏南返林司令亦即隨返昨已到滬謁見淞滬戒嚴司令俟公畢即可回淞 
[白龍港駐兵調防]  
　　上川公司婉辭搭客乘車 
　　駐川沙白龍港之郝營長部下步兵一連機關槍隊一排以及砲兵於二十三日奉上海戒嚴司令部電令調回龍華駐防惟以川滬間水路正在築壩開浚不能通行遂由郝營長派黄副官至慶寗市與上川交通公司商借該公司長途汽車裝運兵士及軍用物品即由該公司於昨日上午三時將所有機車拖車駛至龔鎭候運上午八時各兵士自白龍港坐民船至凌家碼頭换乘該公司汽油船於上午十一時至龔鎭車站乘車下午一時抵慶寗市另由該營用怡興小輪拖駁船四艘運至龍華致昨日上午上川公司客車不能開行搭客自上海欲至川沙龔鎭等處者經該公司職員婉詞說明後或轉回上海或待至下午再行赴鄉云云 
[閩省在淞新兵昨已運閩]  
　　福建陸軍第一師委張參謀來滬設立招兵處并派副官劉子誠等至吳淞西大街及西市梢李家宅内租賃樓房數幢開始招募新兵前後共招得一千四五百名分批送閩編練其第一二三三批新兵均由中國商輪運閩在吳淞浜南張華浜糧米棧房碼頭下船等情曾誌本報前數日又招得新兵四百三十餘名在淞待輪裝運多日未遇便船嗣以新兵每多私自出外滋事或乘機潛逃故僱用日輪運閩惟該輪不能靠停淞埠碼頭前（二十三）晚六時餘由劉副官情當地水陸警署飭封大號寗波釣船兩艘在常關碼頭將是項新兵悉數押下兩釣船雇拖駁小輪拖往滬南十六舖對江之日輪碼頭登輪開駛赴閩據淞鎭招兵機關云刻下擬停止招募結束一切惟該機關之鄰右則云尚須續招 
　　當是項新兵動身時吳淞第二警察署巡官趙靜泉派令警察一排在外馬路一帶照料彈壓守備司令部駐淞稽查處稽查長沈炎（字燕謀）恐有私自潛逃等事亦即飭令稽查兵一排武裝前往常關碼頭彈壓據聞該招兵機關先因無人應募後因買通一般土著及游手好閒之客民代爲招募每名給償車資外並酬勞費洋二元新兵始得招滿云云 
[拉夫運滬遣散]  
　　昨日六時五十分寗來夜快車抵滬時附掛有篷車四輛内載拉夫三百餘名中有五十名在北站下車餘二百五十名則附乘滬杭第六次慢車運往松江杭州一帶遣散 
[救護消息併誌]  
　　核准綏中縣紅會分會中國紅十字會總辦事處昨接奉天綏中縣來函云籌設分會謹照章程通　辦理手續完備正式保證書亦到該總辦事處當即核準可以成立乃寄去印旗一面圖記一顆及救護各項章程及免費電報通函並部復一件 
　　虞城紅會成立中國紅十字會總辦事處昨接河南虞城來函云於舊曆十月初一日開成立會遵照分會通則選舉議員十二人從中複選議長正副各一人次日復由議會公舉正副會長·理事長·理事·資産委員·各一人並由分會長聘請文牘長一人選任會計一人書記二人即將姓名籍貫清單附陳等語該總辦事處當即函復云頃接來函並附議員職員名單均照收悉此次貴分會開會選舉一事旣經當衆推選石君際鴻爲正會長及各職員等函報前來本會照章認可應即分别就職可也 
　　湯泉鎭請立紅會紅會總辦事處昨接江浦縣湯泉鎭基督敎會趙紀先來函以兵災之後擬組分會乞寄章程通則等項該會已照寄 
　　三河鎭請組紅會紅會總辦事處昨接安徽蕪湖三河鎭來函請寄章程等項俾遵組分會等情該會已即照辦 
　　丹陽紅會函索免費電照紅會總辦事處昨接丹陽分會來函請寄免費電照該總辦事處即復云救護急電一概免費已請交通部電政司通飭各局照辦無庸執照兹特附寄前次部復及通函遇有應行免費之電報請即查照加蓋正式圖記與就近電局接洽可也 
　　清江濟生會來電中國濟生會昨接清江分會來電云禡電悉許·吳·穆·諸君並敝分會李君均在陽待船尚未到浦 
　　紅卍字會通函世界紅卍字會通函云敬啟者本會迭接揚州分會督隊長報告清江一帶兵災狀况及第一救濟隊經過津浦路綫之固鎭·宿縣·夾溝·新橋各處目擊災情隨時函電所載各節大都戰綫所在地點死傷居多其幸面避居鄰近村鎭者大率因倉卒逃亡資斧告竭飢寒交迫露宿風餐殘喘苟延不久恐轉塡溝墜矣加以船隻專給兵差火車盡供軍用糧運維艱來源已絕即欲散放臨時急賑亦無從購米轉送言念及此負負徒呼現敝會一再懇商前敵軍事長官抽撥輪舶及車輛以借作運糧救濟等用并籌集欵項即日派員購運米糧前赴災區實施拯濟惟深愧財力棉簿宏願難償務求當代仁人善士憫此孑遺亟爲援手或慨作解囊之助或代爲庚癸之呼或用團體名義以施行或以個人名義以救濟聞風而起殊途同歸庶幾源源而來多多益善互相提挈共籌賑糶之方如或晋粟可輸蔡舟待發偶因道梗遂致遷延即希通函或派員前來敝會接洽當代爲設法轉輸以期無誤所盼仁漿義粟之交施藉蘇涸鮒哀鴻之企望臨風待澤泥首陳詞伏乞垂察世界紅卍字會南京辦事處謹啟本辦事處設南京下關儀鳳門大街商埠局内 
　　紅卍會隊員失竊護照之通傳淞滬戒嚴司令部昨通傳軍警保衛團等機關云爲傳知事頃據世界紅卍字會南京辦事處函稱本會救濟隊員劉道晟日昨因護送難民到滬下車時大衣袋内存有聯軍孫總司令通行證一張（第十一號）江蘇陳總司令護照一張本會第六十八號紅卍字袖章一個票洋十一元小洋六角一併爲人竊去除登報聲明並呈請聯軍孫總司令江蘇陳總司令備案外用特函懇貴司令備查至紉公誼等情據此合行傳仰各軍及警團一體知照如遇持有前項通行證護照者務速扣留解究此傳 
[徐省長復黄涵之函]  
　　滬紳黄涵之君以清江浦一帶災後乏糧而交通阻滯輸運爲艱特函請江蘇代理省長徐鼎康設法補救昨黄君接徐省長之復函云展誦惠書辱承奬飾慚愧殊甚此次清江一帶慘遭兵燹民食缺乏非得各處糧食運去不能根本救護至佩藎籌巳轉函陳總司令請將江北淮揚各地交通迅予恢復並出示保護各糧船俾便販運以資救濟矣 
[南北站調車候用]  
　　聯軍兵站處奉總司令孫傳芳令在滬寗滬杭兩路調撥車輛送往前方備用故前夜於昨日兩日間由杭州閘口方面調撥空車三十四輛送往北站並由上海南站亦於前夜十時調掛空車十輛至北站以備由寗　回軍隊來滬轉杭 
[淞滬客車昨晨因機車損壞停頓]  
　　半小時後恢復原狀 
　　滬寗鐵路淞滬客車昨晨第三班由滬九句鐘開淞至藴草浜站停車時龍頭機車突然損壞頓失行駛能力當由該處以電話報告鐵路工廠由洋工程師馬而惠等二人趕至察悉該機車爐底已經燒燬一時難以修復當即趕回張華浜鐵路工廠飭調小號機車一輛至藴草浜將該客車一列拖駛回滬然已越半小時餘矣 
[滬寗路稽查嚴厲]  
　　蘇皖閩贛浙聯軍前敵總執法處以近日時有散兵流勇冒充聯軍符號往來滬寗滬杭二路無票乘車以及私販銅元烟土情事除將前日在滬拘獲馬三等三人斬决懸首北站示衆外特飭北站司令部於每次列車開駛時加派憲兵隨車稽查據昨日由寗來滬搭客云經過鎭·常·蘇·錫·各大站時憲兵稽查搭客行李甚嚴尤注意於口操直魯口音形似軍人之搭客盤詰搜查毫不寬假近日駐北站軍警奉戒嚴司令部命令對於上下搭客搜查綦嚴即單身未携行李之搭客如有形跡可疑之處即喝令搜查據駐站司令部人員云係奉令搜查違禁物品云 
[海道測量局在西新區建新局所]  
　　全國海道測量局許作屏局長近購新西區交涉公署對面空地八畝以便建築局所之用已呈准海部撥欵興築招人投標聞已由該局洋技師選得九思生洋行得標當經認爲合格訂約包工現正開始工作兹爲愼重工程起見擬派局員黄憶陶爲監工委員逐日前往按照合同規定辦理 
[漁業分局組織成立]  
　　江蘇全省漁業特税局長江夀祺自奉陳總司令委任後以餉糈孔亟迭次奉令催辦因於日前委任趙承銓（字長慶浙江紹興籍）爲上寳崇川嘉大第二區分局局長趙氏奉委後即設辦事處於本埠貝勒路二號各科主任如（總務）（文牘）（徵收）（交際）（庶務）（稽查）（會計）（視察）等科業已委定各分稽徵所均由商界承辦然寳山稽徵所業由陳某等承辦矣聞趙氏暫寓三馬路東方旅社接洽頗爲忙碌云 
[紹興帆船被撞案解决]  
　　寗紹輪船公司甬興輪船撞毁紹興帆船錢永興一案前經工商友誼會童理璋等和平調解要求該公司設法撫卹等情業已多日兹聞此事經裕昌煤號謝蘅窓君憐憫該船户之困難已酌量賠償二百元 
[赴日佛敎團回滬别報]  
　　中華佛敎聯合會出席東亞佛敎大會代表釋太虚·道階·佛智·持松·居士胡子笏·王一亭·韓德清·劉鳳鳴·張宗載等二十餘人前日下午二時乘上海丸上岸聞一二日内將招集各地佛敎會報告在日經過情形及議决案件云 
[神户發見紙幣僞造團之滬聞]  
　　東南通信社云據日人消息本月二十一日神户有日人徘徊三宫神社境内警察因其態度可異搜查結果發見一僞造中日兩國紙幣之大團體没收品中有僞造奉天銀兩紙幣十五萬枚該團犯人爲日人大改安藤成二郎天王寺岡崎三次郎西淀川中島都二郎神户市華人陳邦等共二百餘名常僞造中國紙幣私運來滬首魁日人新藤生活豪奢備有宏壯之邸宅最近復秘密派人來滬謀僞造日本銀元紙幣在滬製成十元紙幣之銅版携回日本銅版每枚索價三千元此項銅版雕刻極精幾與眞者絲毫無異又該團除僞造紙幣外兼私運大宗鴉片與高根因被搜出證據多種因此連累者有船員及滬上華人多名均將搜捕研訊 
[崇明小黑沙民團衝突訊]  
　　昨日午後據由崇明到淞之漁船户云崇明縣轄境小黑沙地方前日因海軍漁業保衛團在該處設立分區並巡船等事當地人民拒不使設以致發生衝突保衛團丁即開槍示威雙方頗多受傷此項消息是否確實容探明詳情續報 
[市鄉禁烟聯合會昨開緊急會]  
　　上海市鄉禁烟聯合會對於宣傳調查各部積極進行各市鄉之販運烟土者漸見絕跡自浙奉戰事發生後各處土販乘機活動報章喧傳上海地方竟有賣土機關工十餘處同時開張等語殊屬成何體統昨日特開緊急會議計到各部職員蔣俊廉等十八人討論制止辦法議决派稽查員十二名秘密調查該土販所設機關牌號名稱及詳細地址報請官廳嚴行拿辦外並電陳孫總司令沈代省長淞滬警廳從嚴禁止以維國體而除毒害云 
　　尚有本埠新聞轉入後頁 
 
 

Page 11

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *本埠新聞二 
[江政卿抱病商議常欵]  
　　追提常之英存欵情形迭誌本報兹悉淞滬警察廳代理廳長江政卿自奉上峯命令飭其設法迅提後江君因操勞過度甚致患病昨以上峯催促甚嚴銀行方面尚須具備手續故特抱病親往各處商議暫墊方法以便對付一切云 
　　又訊代理警長江政卿近因聯軍方面仍迫伊交出常之英甚爲憂慮現江氏並不在醫院中養病仍在寓中憩息巳三日不到廳辦公（遠東社） 
又訊江政卿近因某項問題將家屬移寓遠東飯店牌上署爲汪姓 
[第十次袁像銀幣化騐報告]  
　　本埠錢業公會昨又將最近裝到之杭廠十年模新幣檢取兩枚交由遠東化驗所化驗其成色甲幣爲千分之八九九·四乙幣爲千分之八九四·八結果甚佳均超過法定成色溯自九月間化驗迄今以此次爲最高紀錄云 
[寗紹台工商會注意市政]  
　　寗紹台工商恊助會昨日午後二時召集緊急會議到兪殿卿·袁永錂·鄒裕傳·吳文淵等二十餘人兪殿卿主席討論議案如下（一）贊成沈同午爲淞滬市政督辦案吳文淵起謂淞滬改爲特區久見明令迄未實行兹值時局紛擾亟應成立特區以維市政沈同午資深望重應請執政及孫司令速委爲淞滬督辦以付民望云云經衆討論表决通過（二）反對滬北市政局增收房捐案鄒裕傳提議前滬北工巡捐局厘訂工巡捐例率照數徵收業已多年近該局改組市政局以民房增價爲詞加收捐税閘北人民自去歳江浙兵燹以來迭受打擊五卅案後失業工人之居閘北者爲數至夥工商凋敝生計維艱况閘北捐務名目滋多如工巡捐局保衛捐救火捐一般無告市民已有不堪負擔之勢設再增收房捐剥民膏血恐逼民於流離失所關係地方實大本會應爲民請願函請各官廳各公團援助停止該局增收以維民生云云經衆討論一致通過（三）請閘北保衛團整頓團務案袁永錂起謂查閘北保衛團原案祗招收團丁百三十名其餘均招團員近聞該團團丁及衛隊竟至數百名又捐務處收捐員數十名更有官佐等名目每月開支約非五千元不辦均須市民負擔該團收捐者狐仗虎威殘民以逞市民怨恨吞聲不敢與抗前日該團團務會議對於收捐問題有至不得已時惟有嚴厲對待等語載在報端該團擁兵自衛不計民生本會應函請該團裁减團丁僅留一百二十名以符原案另行添補團員遇緊急時擔任防務發揚自治精神云云鄒裕傳附議主席付表决一致通過議畢散會 
[錢業公會函請轉催欠欵]  
　　上海總商會接錢業公會來函謂准潤餘等莊函稱駐滬烟台帮益順昌莊向與往來詎本年八月間倒閉欠潤餘規銀一萬零零三十五兩五錢信豐銀六百三十八兩七錢東萊銀行銀一千四百九十五兩八錢推代表往索並無辦法實係存心狡賴殊與烟台帮信用有關莊等巨欵久擱亦多未便請轉函貴會致函烟台總商會轉催益順昌號東迅予解决兹悉虞方二會長已代照轉矣 
[浙省護商鹽船捕獲盜匪詳情]  
　　浙省餘姚鹽塲知事爲保護往來滬姚裝運官鹽起見特僱一號鹵簟船陳大源任保護之責該船水手護兵均台州人於前數日（即二十左右）在距離淞口以外百數十里蘇省匯角嘴洋面（即船人所稱匯光墩者）遇一盜船盜衆七名均南滙人悮認該護商船爲民船即在官鹽船上刦得官鹽三百數十包後爲護船駛近開放排槍盜衆措手不及當場擊斃盜夥三名活捉四名經該護船將盜綑閉艙中并將盜船一艘拖駛於前日抵淞現泊吳淞藴草浜口東浦濱一面報告上海鹽號主任周湘齡轉禀浙省長官核示辦理事爲駐淞浙軍稽查處沈處長得悉於昨日午後派令稽查員王某乘坐巡船駛至陳大源護船上詳查遇盜情形以便核辦 
[楊行察使廟王家宅鄉民被刦]  
　　寳邑楊行鎭南首三里餘之察使廟前面王家宅鄉村上於前（二十三）晚夜半突來盜匪十二名搶刦鄉民某某等四家後經附近鄉村得悉鳴鑼召衆楊行鎭保衛團聞警立派團兵八名義務團員十二人共二十名荷槍實彈赶至該村附近開槍圍捕該盜等聞聲即呼嘯向東南大路過季家橋直趨閘北方面遁去保衛團員則分隊追緝有一部份追至吳淞在各車站查視一週因毫無盜踪待至天明購食晨點後始回楊行而去 
[大西路白皮箱内女屍之檢騐]  
　　滬西大西路邊發現白皮箱内死屍由地保投報地檢廳候騐各情已紀昨報昨晨該廳委派張坪檢察官·沈檢騐員·等蒞塲相騐即命該地保將屍拖出則係一女屍（昨報因該屍蝟伏在内不見頭面致誤爲男屍）即經騐得該屍年約二十餘歳身穿元布棉襖棉褲外罩元布夾馬夾袋内有鍍金小兒銀鐲一對頸項縛有布帶一根頸項被勒傷痕約深二分委係生前被人謀斃裝置箱中棄屍路邊乃命拍照由堂棺殮發封張君返廳即據情陳復孫檢察長立即具函咨請各機關一體協緝兇犯以憑懲辦 
[杜洪元被汽車撞傷身死之騐判]  
　　浦東洋涇鎭某木料行經理杜洪元今年三十六歳於前日午刻因事行經法新租界金神父路地方被某英人之汽車駛來不及退避致被撞傷由捕查見抄錄號碼即將傷人送往廣慈醫院醫治因傷過重醫治無效身死由院通知捕房由車務處派探前往將屍身車送同仁輔元堂騐屍所昨午禀請聶讞員蒞所檢騐即據死者岳父卜鶴州投案禀訴前情求請伸雪并請准予將屍抬回棺殮當經聶君騐得死者委係生前被汽車撞傷致命准由屍岳父領屍抬回收殮聽候核奪 
[黄包車夫毆傷乘客身死案之訊結]  
　　禁押二年 
　　黄包車夫江北人李四於本月十八日與東楊樹浦路同豐泰烟紙店夥吳兆銘（即吳照明）因爭論車資衝突將吳毆傷身死業經公共公廨騐明飭屬棺殮李四及要證王種義押候訊究在案昨晨由陸襄讞會同美領何君提審據包探耿德標上堂禀稱是日死者在楊樹浦電車站雇李四之車往沈家灘李索車資銅元十二枚死者允給七枚因此遂起衝突李四行兇毆打死者之腰肋以致要害受傷斃命云云又由證人王正夫上堂證明目覩李四毆打客人而王種義當時並未帮毆中西官即向李·王·兩人質訊之下以王無干着即開釋李監禁西牢二年示儆 
[西藏路將行駛無軌電車]  
　　西藏路將行駛無軌電車自北泥城橋至愛多亞路一段電線業已裝就聞電車公司人云不日即行開駛 
[捲烟税局委黄斌爲浦東分局主任]  
　　上寳區征收捲菸營業税局長朱偉杰昨委黄斌爲浦東分局主任黄奉委後即渡浦往爛泥渡租賃房屋籌備一切一俟奉到總局正式開征日期即實行征收烟税 
[縣公署查封猪業販商聯合會]  
　　日前有沈國華者自稱爲通如泰靖四縣猪業販商聯合會籌備主任具呈上海縣知事公署略謂現有通如泰靖四縣猪業販商爲聯絡同業感情發展營業起見在南市薛家浜平安街八號租屋設立通如泰靖四縣猪業販商聯合會擬具簡章呈請備案給示保護等情當奉張知事批候函請縣商會議復核奪在案兹據縣商會復稱轉據猪業敦仁公所查得通如泰靖四縣猪業販商並無集會之議亦無沈國華其人必係業外之人假名影射前有豬業陳筱孫發起猪業運商公會省廳命令斥爲剥削病商勒令取消今該聯合會所定收費規則有經常費特别費等名目繁多重重剥削爲害尤甚應請嚴行查禁而杜擾害等情張知事接函後以現值戒嚴時期無論何種集會均在禁止之例該聯合會旣非通如泰靖四縣猪業販商公意同業中又無沈國華其人必係業外之人假名圖利亟應查封以杜擾累昨特標發封條派吏持赴該管警區聲請派警協助執行 
[吳鐵臣抵滬]  
　　廣東禁衛軍總司令兼公安局局長吳鐵臣因丁母憂請假由廣州來滬業於昨日（二十四）午後抵滬現寓公共租界白克路其友人家中在滬恐無多躭延不日將乘輪往九江爲其母營葬云 
[查緝東南旅館主邱錦雲]  
　　南市十六舖外灘老白渡北首東南旅館因違犯烟賭禁令爲淞滬戒嚴司令部撥派軍隊會同該管一區警察署巡官長警前往抄出烟槍烟土及大宗賭具手槍子彈並婦女四口連同館主邱錦雲之子伯安帶上小輪押解司令部婦女則送該警署申解警廳候究各情巳紀前報兹聞嚴司令核得該旅館違犯禁令館主邱錦雲在逃未獲亟應緝獲審究以維法紀現已將邱子伯安送回警廳發落一面派稽查員緝拿邱錦雲歸案究懲 
[寳華乾牛奶之暢銷]  
　　寳華乾牛奶以最新科學方法製成品質甚佳其中所含維他命仍然存在非各普通奶粉之因製法不良維他命因熱度過高而致毁滅按維他命爲人類生活要素而於嬰孩尤甚故寳華乾牛奶頗得醫生讚許廣爲勸服因之銷路極其暢旺此項牛奶粉分大中小三號聽裝各大藥房及食物店均有出售又該公司之鄧年夀止咳聖露傷風咳嗽服之奇效冬令咳嗽盛行購備之者頗不乏人現該公司爲推銷大聽牛奶粉起見規定贈品辦法凡在本埠購大號牛奶粉一聽附贈止咳聖露一瓶聞本月底滿期即停止贈送 
[搜獲旅客手槍子彈]  
　　滬南各旅館之旅客如有形似軍人者恐係對方之細作故經淞滬警察廳長奉戒嚴司令部飭知嚴查後即令該管署所傳諭各館主注意責令隨時密報在案以故該業中對於前項旅客非常留意前晚民國路大生衖口某旅館因到有形似軍人之旅客數名該館主即密報該管警所會同戒嚴司令部憲兵前往該客房間内從行李中搜出手槍三支並子彈等物當即一併解回司令部聽候訊明發落 
[船夥要求加資之紛擾]  
　　南市三泰碼頭浦江内之兩湖帮客船共有數十艘係代客運輸藥材磁貨南北貨黄荳等類其所雇夥友亦皆兩湖帮人爲多前因各夥友對於生活程度繼漲增高勢難維持要求船主加給工資經人調解酌量增加得以解决不料事隔未久近日又有要求加增工資之舉各船主因生意清淡營業多所困難故此次要求加資衆皆不允各船夥又聯絡該船帮頭目出而要求前日邀約各船主在南市三角街某茶肆大開會議到者夥友方面人數較衆紛擾之聲振於耳鼓未幾因雙方一言不合大起衝突肆行格鬥爲崗警所聞上前干涉時衆皆紛投散去各船主因船夥恃蠻要挾關係客貨進出及營業前途大受打擊是以公同聯合具呈淞滬警察廳曁浦江水巡隊請爲保護以維船商 
[指控虚設店舖縱火圖賠]  
　　隂曆本月初二日上午九時五區二分所轄境公興路讓德里口一百六十二號門牌未開市之某京貨店不戒於火由救火會到塲救熄僅燬樓房一幢並未殃及鄰居前日忽有該處開柴爿店篾作店銅匠作之李金榜·陳源波·茅少甫·楚照龍·周發芝·汪學侯·王維模·等七人具呈該警所訴管門人吳杏花串同租户虚設店舖縱火圖賠等情經宋署員拘解司法科轉解本廳核辦 
[西人借庽小客棧酒醉滋事之糾葛]  
　　土耳其人愛黎賣布爲業前晚一時與一英國婦人乘汽車至閘北新民路安吉小客棧借宿至三句鐘時聞該西人房中暄𪱮不絕該棧茶房入内探視見西人因酒醉手持手槍踉蹌跳舞該棧主婦朱王氏恐其兆禍將男女二人送入新閘捕房經捕頭詢明即釋未幾該西人復來向該棧索還手槍一支鈔票三十六元值洋四十元之時表一只帽子一頂並中外護照一紙棧主婦祗認有手槍一支遺留房内並無他物該西人不服扭朱王氏至四區告發經劉署長質訊之下以該氏不合容留外人住宿違章營業迨該西人酗酒滋擾極當送本署處分不應送往租界巡捕房致涉嫌疑判解司法科聽候查明再行核辦 
[父拐人女扭控其子]  
　　常熟人孟關大前日扭同鄉龍二至四區控稱民女毛二年十九歳被龍二之父龍林誘拐偕逃已在地檢廳起訴緝拿未獲今於途中遇見被告之子請爲究追經劉署長訊判解科核辦 
[拐抱女孩之追獲]  
　　住居南車站路地方廳附近婦人譚萬氏之二歳女孩寳榮昨午在門外戲嬉突被匪徒夏飛熊·陳阿根·等拐抱而逃當由該氏之戚牛光明瞥見將夏等追獲指交崗警押入二區警署轉解地檢廳訊究 
[兩盜匪分别發落]  
　　揚州盜匪王老三前在内地犯案被捕解由審判廳判决監禁十二年嗣經老閘捕房中西探目康仇·尤阿根·查得新閘淡水路三號吳叔清家於七月八號被盜刦去二萬元之財物係王糾黨所爲故將王提回連同吳家包車夫史春裕併解公共公廨押候訊究昨晨提審中西探將兩被告在捕房所供之供詞單呈案謂其已經供認不諱又由吳家女傭周嚴氏上堂證明被搶時目擊王盜持槍在塲王且將伊抱住嚇禁聲張並稱史確係主人之包車夫但未見其在塲行刦等語經關讞員向兩被告研訊之下商之美貝副領事判王老三押候解送内地官廳按律懲辦另案暫送地方檢察廳執行史春裕押候展期十四天查明再訊 
[尋仇行兇押一年]  
　　張少君於上月間至法租界八仙橋塊首安里内向吳必祥尋仇先用石灰包向吳面部抛擲旋即突出利刃將吳猛戳數下傷及面部腰肋等處血流如注當由巡捕聞悉赶來將張拘獲抄出兇刀帶入捕房一面將受傷人車送醫院醫治昨日痊愈故由捕房傳解法公堂請究先由捕頭上堂禀明行兇情形繼由原告吳必祥供民人係挑皮匠担度日因被告强要包收照會費不遂致被戳傷求請訊究詰之張少君供實因原告將民人妻子拐去藏匿故此行兇是實聶讞員商之法副領事德君判張押西牢一年以儆兇刀没收 
[無照開車之拘究]  
　　南京人劉榮嚴昨在百老匯路開駛汽車幾肇禍端由八十四號印捕查見將劉攔阻詢其並無開車執照遂將人車帶入捕房候禀請捕頭核辦 
[婦人自盡案註銷]  
　　法新租界巨潑來斯路某西人家西崽汪相文之妻江氏於日前因與其夫口角氣憤自縊身死各情巳誌前報昨由捕房將汪相文傳至法公堂請究先由捕頭稟明前情詰之汪相文供民人與妻江氏素來和睦此次實因細故口角以致自盡求察中西官判以訊得此案乃係死者自盡與人無尤將案註銷 
[唆使盜竊偕逃之拘獲]  
　　住居滬西戈登路三十九號門牌廣東人梁華庭之妾張少明因受江北婦人施寳林唆使盜竊其夫鈔票一萬九千五百元及内置值價二千五百元金珠首飾之小箱一只於前晚夜半偕同施寳林逃出中途被一千五百零九號華捕查見以其形跡可疑一併拘入捕房昨解公共公廨請究中西官略一質訊諭令押候展期七天再審 
[烟案併誌]  
　　徐富貴在元芳路二百零四號屋内私售燈吃洋烟被捕解由公共公廨質訊徐否認私賣鴉片諭令押候查明訊究在案兹經捕房查得該燕子窠確係徐所設昨晨解廨中西官略詰一過判押西牢二禮拜示儆又前日總巡捕房車務處西捕頭在廣東路二百六十二號屋内抄得鴉片烟土當塲拿獲土販蘇州人郭金元一名昨解公共公廨中西官訊實判郭押西牢一月烟土銷燬 
[脚夫夾帶嗎啡之查獲]  
　　滬南鹹瓜街日昇信局脚夫沈鴻聚昨日午後夾帶嗎啡一磅行經浦東塘橋三官堂南首被無賴王阿毛偵悉報告淞滬警廳偵緝隊士孫奎元將沈拘獲路人圍觀者頗衆旋經三區三分署唐巡長到來即將該偵探連同沈鴻聚王阿毛及嗎啡一磅併帶至署王署員諭將一干人證轉解警廳訊究 
[行人携烟之判罰]  
　　德榮山陳泰興龔三囡三人於前日身懷烟土數磅行經法租界黄浦灘地方事爲巡捕查見以德等形跡可疑當即上前抄出烟土帶入捕房昨解法公堂請究先由捕頭禀明前情詰之德等同供民人等均在輪船上爲茶房此項烟土係在外埠帶來不敢私販中西官判德罰洋一百五十元陳龔兩人各罰洋一百元充公烟土没收 
[兜售無照牛奶之罰鍰]  
　　徐金生前日將無照牛奶在狄恩威路兜售被巡捕查見以徐違章連同牛奶帶入捕房昨解公共公堂中西官訊實判徐罰洋十五元充公示儆 
[抄出花會證據]  
　　徐寳慶邇在法租界私設花會聽筒本爲法捕房包探查知於前晚前往抄出花會證據帶入捕房昨解法公堂奉訊屬實判徐罰洋二十五元充公 
[公共公廨訊案彙錄]  
　　昨日公共公廨訊理民事訟案併誌於下（一）葉順記在城内審判廳訴全銀和不付造價案全避入租界該廳函請協傳堂諭改期十四天着被告代表律師詳具請求狀再核（一）兪其麟延克威律師訴凌復初破壞合股合同請追還股本洋案堂諭不及訊理改期（一）安康莊等訴葉文洲等欠欵案堂諭同上（一）李姚氏延羅傑律師訴李桂泉地皮糾葛案堂諭准原告建造披屋以不碍被告房屋光線及出路爲限（一）張志帆等訴張志彭不分祖産案堂諭原告請求將被告文契等件繳案查此案前已諭禁被告變賣此項請求應不准行（一）婦人黄葉氏延克威等律師聲請給諭執管其故夫黄亨甫遺産案黄鳳歧延羅傑律師具狀反對堂諭事關家屬爭産問題改期兩造公邀同族或同鄉秉公評議呈候核奪（一）天隆號等延江一平律師訴陸鏡澄欠銀案堂諭被告律師應付給原告律師費銀十兩准改期提早連排三天訊理原告律師請求缺席判决狀准予撤回准原告律師所請將十兩貼銀付與本廨義賑欵（一）隆裕莊清理員王梓康延葉少英律師訴沈發記等欠往來銀案堂諭兩造進行和解准改期三星期訊奪（一）日商岸和田紡織株式會社爲朱梅記遺産請求案堂諭本案公示無人反對准給諭飭將朱梅記之英册六千三百十號地皮道契過户於請求人執管處理（一）日商協興公司訴張三寳欠貨洋案堂諭准被告交五十元舖保出外每月拔還十元毋得違延 
[誌謝]  
　　昨承中華書局惠贈小朋友第一九○期英文週報第三三五期各一册謝謝 
來函 
[江蘇敎育經費管理處來函]  
　　逕啟者上寳區張前局長業據呈明遵限結束自十月十九日起係在承商接辦期内此項税收應由承辦總局按章徵收以清界限當經明晰指令遵照在案本月二十二日報載上寳區昨接省處批示烟商請領憑證應請徵收税欵暫存核結云云並非事實用特函請更正以明眞相此頌台綏江蘇敎育經費管理處啟十一月二十三日 
 
 

Page 12

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *商業市况 
[北京專電]  
　　前場玖陸開盤三十八元最高四零四五收盤四零三成交五百二十餘萬後場玖陸開盤四零三最高四一七收盤四一二五成交五百五十餘萬（二十四日下午七鐘） 
[釐定拆小廣東雙毫改長]  
　　昨日星期二早午兩市洋釐均頗平定未有漲落價爲七錢二分五釐八毫七忽五與前日價同銀拆早市爲一錢午後計九分較前日小去四分小同行做開廣角回大一二五改爲五錢六分八釐其餘各價早午兩市皆無變化與上日收市相較亦無異如江角仍爲六錢一分三釐銅元三百三十八千文衣牌二千四百五十三文角坯一百九十二文貼水五十三文云 
[國内匯兌市况]  
　　上海銀行十一月二十四日國内匯兌行市報告云今日津電銀市市復漲漢電未到無市洋匯除北京天津各漲一元外其餘大致未動各處均因軍事影響銀根奇緊以致滙價低落兹將各埠賣價開列於下京公砝爲一千零五十二兩津行化爲一千零六十兩京洋爲一千零十三元津洋爲一千零十二元漢平匯烟洋爲一千零十五元蕪湖爲一千零零三元安慶爲一千零零五元九江爲一千零零三元長沙爲一千零零一元厦門爲一千零零七元南昌現洋爲一千零零五元云 
[神户英美匯市電訊]  
　　昨日神户匯兌市午前電日美賣價四十二元五角買價四十二元六角二分五均與上週末市價同日英賣價跌一二五改爲一先令九辦士買價爲一先令九辦士零九三七五正午與午後來電均不變動 
[外匯掛價一致改鬆獨港滙不動]  
　　昨日星期二各匯掛牌之價均趨下降惟港滙仍掛七十七兩二五依然未動餘則均鬆如先令長二五改爲三先令一辦士半印滙大一羅比七五計二百零五羅比七五法郎大二十法郎改掛一千九百四十五法郎美滙大二角五價七十五元半東匯小二五改爲五錢六分半嗬匯大一盾二五計一百八十六盾半新滙小去二五價掛七十五兩半 
[英日美三匯掛鬆暗堅]  
　　先令昨日掛價已長二五計三先令一辦士半銀行交易仍難見佳惟内價結果較前日爲堅計上午做開元月份賣出價三先令一辦士六二五係銀行相對成交買價約爲三先令一辦士六八七五但亦鮮有交易後賣出價三先令一辦士半買進三先令一辦士六二五下午初開盤時尚有成交十二月份賣價三先令一辦士五六二五買價三先令一辦士六八七五後元月份賣價改爲三先令一辦士半買價三先令一辦士六二五 
　　美滙掛牌價格亦鬆二五改爲七十五元半銀行交易賣買均稀價較上日反見好起一二五前市做開賣出價爲七十五元八角七分五至七十五元七角五買進價自七十六元一角二分五至七十六元後市賣買兩價與前市收盤同計賣價仍爲七十五元七角五買價七十六元 
　　東滙掛價改爲五錢六分半較小去二五銀行交易賣買稍佳非如前日之有買而無賣但成交不旺掛牌改小而内價則較好計早市開出賣價爲五錢六分買價五錢五分八七五曾好至五錢六分二五賣出買進五錢六分一二五後至五錢六分一二五賣出五錢六分買進午市賣價初爲五錢六分一二五買價爲五錢六分後好至五錢六分三一二五之賣價買價五錢六分一八七五及收盤又稍回鬆賣價爲五錢六分一八七五買價五錢六分零六二五以上均爲元月份之價十二月份相差一二五云 
[標金市况甚堅]  
　　昨日星期二大條近遠期均長一二五計近期爲三十二辦士一八七五遠期爲三十二辦士美匯兌開盤勿動仍爲四十八元四角半收盤小零六二五計四十八元四角四三七五銀價六十九元二五日美四十二元六二五均無升降日英大起零六二五改掛一先令九辦士一八七五元月份標金開盤二百七十五兩八錢與上日收市同先令揭曉一致趨疲惟港滙仍勿動該時金價爲二百七十五兩一錢故小去二錢二百七十四兩九錢爲最小之價後標金得各内價之漲人心亦堅曾升至二百七十六兩五錢後亦無甚升降至收盤爲二百七十五兩八錢烚赤做開價爲三百二十二兩七五較前日小去五錢標金結價本月十二月份及補水均爲二百七十五兩元月份二百七十六兩下午開盤仍爲二百七十五兩八錢勢初堅穩自二時半後因日滙暗盤趨升標金亦漸漲至二百七十七兩爲全日最高價上下午高低相差爲二兩一錢後曾小至六兩而轉升至二百七十六兩六錢收盤較上日好起八錢全日市况尚稱平定無飛漲躍跌之情况補水改爲二百七十六兩云 
[公債堅漲市况暢盛]  
　　九六期現貨漲至四十元外：後市以飛漲過甚收盤無市 
　　昨日（十一月二十四日）各債市况略遜前日共計全日期貨成交總額爲五百七十六萬元九六仍旺佔三百四十萬元熬六次之計一百四十一萬元金融計六十七萬五千元七長十七萬五千元現貨交易略見起色共計成交二十七萬五千元内九六計十七萬四千元金融四萬七千元整六四萬四千元七長一萬元至各債市價在前市時九六即較前日續漲二元左右後市開盤後以九六暴漲過甚交易所照章以漲跌四元爲限故收盤時九六期現貨均無交易結果以較前日九六現貨暴漲三元六角許期貨飛漲四元許其他如金融及整六期貨亦續漲半元左右金融遠期略小一角許七長遠期續漲七角又金融小票略有交易價較上半年（四月五日）漲上一元四角七長萬元票亦有開出價較上半年（三月八日）漲上二元七角兹分述昨市各債市况如左 
　　金融公債金融現貨（小票）價九十元比上半年（四月五日）漲起一元四角（大票）價九十二元五角比前市好五分較前日續好四角半期貨十一月期價九十二元八角較前市好一角比前日亦續好四角十二月期後市未有開出前市價九十三元二角比前日續好四角一月期價九十三元一角比前市小四角半較前日回小一角半 
　　整理六釐整六現貨後市開出價八十二元五角半比前日續好一角期貨十一月期價八十三元一角較前市無變動比前日續漲五角十二月期價八十一元比前市好五角較前日續漲六角一月期價八十一元五角比前市前日均漲五角 
　　七年長期七長（萬元票）現貨後市略有交易價七十二元九角比上半年（三月八日）漲起二元七角期貨十二月期價七十四元四角較前市好三角半比前日續漲七角 
　　九六公債九六現貨價四十二元七角比前市漲上一元七角較前日暴漲三元六角半期貨十一月期價四十三元四角比前市漲上二元較前日飛漲四元零五分十二月期價四十三元四角比前市漲上一元六角比前日飛漲四元二角 
[外股市况趨佳橡皮股獨疲]  
　　昨（二十四日）日西商公會内各股交易尚稱活潑而價格大致上升實因買户亦屬不鮮紗廠股巳呈佳象問津者亦夥價如怡和加一兩計十兩零七錢五分東方漲五錢爲三兩二錢五分上海大二兩計五十八兩新股好起三兩價三十三兩三新增七錢五分爲九兩七錢五分船廠甚平耶松買價小去一兩計一百十八兩瑞鎔仍爲七兩二錢五分新股五兩二錢業廣大二兩爲一百三十七兩自來火回小一兩爲四十九兩墾植加起四錢五分計五兩九錢銀公司小一錢計八兩五錢匯豐股又大十元改爲一千九百二十元蘭格志續漲二錢五分價三十三兩七錢五分正式成交者計怡和十一兩大七錢五又十二月份十一兩二錢五分三新加五分爲九兩七錢五分墾植加一錢五分爲五兩九錢業廣大八兩計一百三十八兩餘無做開至橡皮股市似稍趨軟價格計有三十七種内有半數趨降實際上於午前曾做過六種價亦見低計亞而買太十九兩五錢已减一兩英古達十兩零七錢五分小三錢五分康紗六兩八錢小去四錢五分克來彭小四錢價二兩一錢西門浦三兩則漲三錢派堂十五兩五錢回高二錢五分受主尚不少人心似稍轉萎至倫敦市價來電仍計四先令六辦士云 
[紗花轉軟]  
　　美棉轉疲現銷較清致標紗跌去兩許 
　　昨日星期二美棉初因外商購進而漲後因華爾街帮及南方棉農售出市况回疲計十二月期跌六磅音一月三月漲五至六磅音五月跌七磅音七月跌十三磅音現貨跌二十磅音英棉期貨漲三十一·二點現貨漲三十四點印棉初隨美棉上漲後因出口需要缺乏及到貨擁擠復行回軟結果孟加拉及白羅溪漲二羅比奥姆辣漲三羅比大阪現紗二十支藍魚跌一元二十支紅財神跌三元十六支福島及三馬跌二元本埠紗花因美棉回軟現需較淡大衆紛紛售出市勢又形不振惟收盤時人心尚佳今後如美棉報漲仍可回至前日地步惟欲各月均出六十兩關外暫時似少希望蓋紗花市况猶未脱盤旋狀態也兹將期現紗花市况分列於後 
　　期紗紗布人鐘標準前市因美棉平疲多頭了結近遠月均跌九錢至一兩一錢後市本月期因多頭無意收貨續跌五錢遠月跌一錢全日共成交一萬四千六百包收盤價列左 
十一月期　一五七·一０　跌一·四０　二月期　一五七·九０　跌一·００ 
十二月期　一五七·八０　　一·一０　三月期　一五七·八０　　一·一０ 
一月　期　一五七·九０　　一·００　四月期　一五七·八０　　一·一０ 
　　現紗客帮方面川帮進二十支鴻福·孔雀二十五包廣東帮進十六支藍鳳·十支富貴·大發等牌一百五十包威海衛帮進十六支胭脂虎·藍金魚五十包牛莊帮進十六支仙桃二十五包雲南帮進十支童子軍二十包其餘江西寗波漢口福州汕頭内地等帮共進一百五十包另日信進十支大發三百包裝往廣東價跌二錢五分至五錢廠家未聞開出各牌市價列左 
十六支大發　一五九·五０　二十支鴻福　一八一·七五　十支富貴　　一四九·五０ 
十六支雙象　一五九·七五　二十支豐年　一七四·五０　十支大發　　一四九·五０ 
十六支仙桃　一六五·００　二十支孔雀　一八０·七五　十支人鐘　　一五四·００ 
十六支藍鳳　一六二·七五　二十支立馬　一七七·００　十支童子軍　一五０·二五 
十六支日光　一六二·五０　二十支水月　一七四·００　十支荷蜂　　一五四·六０ 
十六支雙虎　一五八·二五　二十支鴻禧　一七一·五０　十支電車　　一四四·００ 
十六支文明　一五二·七五　二十支牧羊　一六七·七五　十二支大發　一五七·００ 
十六支鴻禧　一六一·八五　四十二支陽鶴二四二·五０　十二支雙喜　一五七·００ 
十六支胭脂虎一五八·五０ 
　　期棉通州標準前市因外棉疲軟紗市無力賣氣較盛致近遠月均跌二錢至二錢五分後市因一部份人心看小紛紛售出各月續跌一錢至二錢全日共成交四萬二千六百擔收盤價列左 
十一月期　三五·四五　跌·四五　二月期　三五·九五　跌·三五 
十二月期　三五·八五　　·三五　三月期　三五·九五　　·三五 
一月期　　三五·九五　　·三０　四月期　三六·００　　·三０ 
　　現棉公會消息陜西花到二千六百包通州花到一千三百包姚花到二千二百包南北市各出八萬斤收價不動市盤如左 
興特花　三七·００　申新進　一０００件　十二月裝船 
本　花　三六·二五　蘇倫進　　二二０擔　送車站 
火機花　三六·二五　大康進　　五００擔　現貨送廠 
[美花已軋數之政府報告]  
　　農部棉産調查局截至十一月十三日止報告已軋之花爲一二·二五○·○○○包去年爲一一·一四八·○○○包兹將歷年已軋數列表於左 
一九二三年　八·三六九·０００包　一九二０年　八·九二一·０００包 
一九二二年　八·八七０·０００包　一九一九年　七·六０四·０００包 
一九二一年　七·二七一·０００包 
[印棉一週統計]  
　　　　　　　　　　　前　　週　　　　　　上　週 
九月一日起上市之花　一五七·○○○包　　二二·○○○包 
週末存數　　　　　　三四九·○○○包　三五一·○○○包 
九月一日起總出口數　一一八·○○○包　一六二·○○○包 
輸至歐洲　　　　　　　七一·○○○包　　八○·○○○包 
輸至中國　　　　　　　　四·○○○包　　一○·○○○包 
輸至日本　　　　　　　五八·○○○包　　六八·○○○包 
[埃及棉一週統計]  
　　　　　　　　　　　前　週　　　　　　　　上　週 
九月一日起上市之花　一·八八四·０００康泰　三·一八六·０００康泰 
九月一日起總出口數　二·四四七·０００康泰　一·六六一·０００康泰 
週末存數　　　　　　二·七五０·０００康泰　一·八三０·０００康泰 
[日紗輸出狀况]  
　　據日本紗廠聯合會所發表本月中旬出口數爲七·五九○包上旬爲八·三四○包去年同時爲五·一三○包内中運至上海者七百包 
[大阪神户二處之棉紗存貨]  
　　大阪神户二處之棉紗存貨據紗廠聯合會所發表其數量如左 
　　　　　去年十一月中旬　今年十一月上旬　今年十一月中旬 
十四支　　　　九○○包　　　　　一·一○○包　一·○○○包 
十六支　　　　五○○包　　　　　　　六○○包　　　五○○包 
二十支　　二·六○○包　　　　　九·七○○包　八·三○○包 
三十二支　二·九○○包　　　　　六·八○○包　七·四○○包 
總計　　　六·九○○包　　　　一八·二○○包一七·二○○包 
[大阪紗市稍漲（二十四日大阪電）]  
　　棉紗現貨雖因美棉期紗稍有起色人氣轉俏然買方態度躊躇未决故現市交易較期市稍淡中等二十支十一月期呌價爲三百零五元十二月期爲三百一·二元行情比星期六漲起四·五元 
合同　三十二支　現貨　三九九·○○ 
合同　三十支　　現貨　四○二·○○ 
鶴鹿　四十二支　現貨　四二三·○○ 
[大阪布市觀望（二十四日大阪電）]  
　　棉布現貨市中人氣觀望交易毫無進步行情雖漲起五分乃至一角買聲絕無 
[滬白廠經美銷發動]  
　　昨日洋莊絲市銷路忽暢紐約美莊對於白廠經需胃已起交易發動計由怡和美信諸洋行抛進上中等期絲六百四十包絲價均仍堅挺惟七里白經英法等處去路雖有祗以吃價低小交易難成川黄廠經歐莊需求較殷法滙雖昻而成交尚多昨計華通泰和等行共進雲鶴等牌絲八十包價均堅定川黄粗絲印莊續購揺經過盆冲沔等貨四十三包絲價平定而八繭灰經美日二莊昨亦添進上等新期絲一百包行情不變云 
[横濱絲市不良（二十四日横濱電）]  
　　生絲現貨星期一雖曾漲上二百元本日復跌至一百九十八元較前小去二十元惟銷骨尚不甚惡此因金融關係賣方急於求售之故絲屑市况閑散 
[洋莊茶市續趨清淡]  
　　昨日星期二本埠洋莊茶市續趨清淡路莊土莊兩路之綠茶僅珍眉貢熙兩項略有銷路其餘均因法匯不合去路呆滯全市成交貢熙·珍眉·秀眉·眉熙·等貨總計三百二十四箱係由新泰恊和兩行買進珍眉售盤自七十五兩至一百兩貢熙售盤自三十三兩至六十三兩秀眉售盤三十四兩眉熙售盤三十兩市價均未能見高現市土莊改製之貨市面尤爲呆滯云 
[期粉晨堅午疲]  
　　實銷欲買無貨...盛傳月内有二千五百噸洋麥運滬 
　　昨日期粉市面晨堅而午疲緣實銷營口等帮對於現期粉仍有進意而積有原料之廠以麥價較昻每粉一包成本須二兩三錢七分餘方能出售不允輕易抛出致客帮欲購無貨查空方在市塲盛傳月内祥茂有洋麥二千五百噸運滬於是人心稍虚粉價由堅趨疲上午開盤後頭盤粉價仍堅嗣因買方觀望價稍傾跌本月份價爲二兩三錢十一月份爲二兩二錢六分七五十二月份爲二兩二錢七分正月份爲二兩二錢九分半除遠期仍然堅漲外餘均傾跌數釐午後盛傳月内有洋麥運滬以致市氣轉疲價均不振收盤結果本月份價爲二兩二錢九分二五較前日收盤價計跌一分十一月份爲二兩二錢六分七五較跌七釐半十二月份亦爲二兩二錢六分七五較跌半分正月份爲二兩二錢八分七五較跌二釐半期粉成交額上午十二萬二千包下午九萬九千包收市十一萬二千包共計三十三萬三千包股票成交五股價六十三兩四錢較前日傾跌一錢云 
[糖市劃盤續跌]  
　　昨日荷蘭到電價僅跌一盾之八分之一與劃盤雖似無大關係惟現銷呆停致市况仍見疲跌十月份開盤六兩二錢五十一月六兩三錢至收盤乃各跌二分五釐明年正月份六兩四錢昨日開始成交市價開收盤均未有變動小吕宋青開盤一號五兩二錢二號四兩八錢三號四兩六錢四號四兩四錢號意稍形活動致開出甚巨現貨車糖中色三半劃六兩二錢白三温半六兩二錢五行盤均依之照售惟四號劃價六兩七錢高低達五錢之多故行盤乃售五兩五錢五各擋赤砂開盤略平無甚出入兹錄如下 
　　　　　兩　　　　　　　　　　　兩　　　　　　　　　兩 
生砂赤　　四·八五　十一號高荷赤　四·八五　統手白氷　五·六五 
九號渣赤　四·七五　十二號高湖赤　四·九五　德氷　　　八·八五 
十號荷赤　四·八０　泰源白氷　　　五·八五 
[五金出路見旺]  
　　昨日五金市况尚稱不弱各客帮需要之貨頗有步進能力惟售開之價依然堅疲互見到貨中如洋元鐵一項因市存久報軋缺最爲同業所主意交易驟增比德貨洋釘因出路甚强存貨漸稀售價稍漲最高價每桶曾開至四兩最低價三兩九錢爲近兩月中之最高標準云 
[美國淮矮司東橡皮公司發行優先股]  
　　本埠紐約植業公司昨接紐約總公司電告淮矮司東橡皮公司七釐優先股九九實收美金一千萬元定於本月二十四日發行認購須受指派查該公司於一九二五年十月底爲止之一年度内所獲盈餘九倍於優先股息之所需云 
 
 

Page 13

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *自由談 
[新鮮笑話] [  梅子馨]  
　　僕自郵局返·謂其主人曰·頃於逾中聞人云·郵政業已加價·寄外埠者須四分·然主人命投之函·郵花祗黏貼三分·不將累受信人罰貲乎·主人怡然曰·無慮·汝須知斯函我寄與反對加郵者之慮公永祥也 
談藝[  鵑]  
　　輓近海上士女競尚舞蹈大華也卡爾登也無不履舄爲滿星期六日之夕大中華百合公司因攝製新片「透明的上海」假卡爾登攝大跳舞會一幕是夕裙屐如雲釵鈿盈座爲卡爾登從來未有之盛華燈半明妙樂齊奏入場舞蹈者凡男女二百餘對幾於肩摩而背接矣「透明的上海」主角爲黎明暉王元龍二君亦相將入場黎被鵝黄長半臂王御夜禮服舞態翩𦒘有矯若游龍翩若驚鴻之妙舞半水銀燈燦然齊明照徹舞場四壁攝影機二三架同時發動蓋除大中華百合公司外尚有美國某影戲公司就此攝「上海之夜」之一幕也士女之共舞暫息俄羅斯舞女登場一女膚瑩如玉不衣而被以珠絡或揚其手或展其足或扭其服或聳其肩宛轉作膩舞如是者三度一一撮入影片中而四座觀者已目眩神迷似爲此舞人之嬌態所沈醉矣夜未央樓頭忽有五彩汽球蕩漾而下如五色雲彩纍纍凡數百球士女爭攫如獲瑰寳益以彩紙互擲糾結蒙絡不可解笑謔聲四起予曩嘗稱之爲情絲容或有情絲之作用歟夜過半樂聲益宏舞者未倦予以南市戒嚴亟引歸而卡爾登樂聲舞態似猶縈繞心目間也 
[人物小志] [  聽冰生]  
　　懷才不遇今古同憫憤世者亦復終隱山林窮不出仕即陶彭澤孟襄陽是巳我觀夫戈公朋雲之爲人殆亦當代陶孟之流也則敬之愛之曩年識戈公哲嗣光初兄始見其書翰字以隸骨成草鸞飄鳳泊頗得顔平原斐將軍帖意竊慕尤深欲一聆其宏論要光初爲介則往往以事阻不果至今猶惘惘也 
　　公與李瑞清相友愛李之曠達一如公故情尤彌篤二人衣明時服道貌岸然見者莫不稱奇共和初創公流落金陵賣書自活適清制台旗人端方重公之學挽李趣公曰當兹高師無長君盍不商諸當道逕就之公瞠目對曰聘師鄭重事也无聘書而乞憐于官豈我戈某所能堪者請弗復言李知罪起謝而退 
　　公幼時隨乃父遊美利堅學於斯邦與伍廷芳同校比歸幾不能作中國語見家人輒作種種手勢示其意繼感中國人而不能道中國語天下无是理遂悉焚其書聘師受讀經史日居月諸學乃大進研求不稍輟樂而忘人事兼好臨池故書法亦卓絕當是時清廷下詔召公飭出任公覩羣小在朝數數婉辭謝之得幸免 
　　公譚吐精厲无言不中肯要團體學校之開會都樂延其演說而公性倔强不以私情而謟之名高而美之唯眞理是從求諸當老演說家而得　公者幾希閒好飮酒量復過人而性好獨酌未尚世偶與俗傖爲伍也 
[餐櫻廡漫筆] [  蕙風]  
　　彊村望江南詞題諸家詞集後最二十四首自陳蘭甫已下並時代較近者續錄如左人天夢秋醒發遐心（壬秋有秋醒詞序）生長茝蘭工雜佩較量台鼎讓清吟裒碧契靈襟（王壬秋）（陳伯弢）臯文後私淑有莊譚感遇霜飛憐鏡子會心衣潤費鑪烟妙不著言詮（莊中白）（譚復堂）窮途恨斫地放歌哀幾許傷春家國涙聲家天挺杜陵才辛苦賊中來（蔣鹿潭）香一瓣長爲半塘翁抗志直希天水旨起孱差較茗柯雄嶺表此宗風（王佑遐）招隱處大鶴洞天開避客過江成旅逸哀時無地費仙才天放一閒來（鄭叔問）閒金粉曹鄶不成邦拔戟異軍能特起非關詞派有西江傲兀故難雙（文道希）前調意有未盡再綴一章海南謂陳述叙臨桂謂況蕙風也文章事得失信心難新拜海南爲上將敢要臨桂角中原來者孰登壇 
　　吳夢窗云（夜游宫詞題）竹窗聽雨坐久隱几就睡旣覺見水仙娟娟於燈影中此詞境絕清妙宋詞句云睡起兩眸清炯炯此娟娟從炯炯中來 
　　楊廉夫以鞋杯行酒命瞿宗吉詠之宗吉即席作沁園春以呈廉夫大喜即命侍妓歌以侑觴詞云一掬嬌春弓樣新裁蓮步未移笑書生量窄愛渠儘小主人情重酌我休遲醖釀朝雲斟量暮雨能使麴生風味奇何須去向花塵留蹟月地偷期風流到手偏宜便豪吸雄吞不用辭任凌波南浦惟誇羅韈賞花上苑祗勸金巵羅帕高擎銀瓶低注絕勝翠裙深掩時華筵散奈此心先醉此恨誰知廉夫事詞流豓稱人皆知之又隆慶閒何元朗覓得南院王賽玉紅鞋每出以觴客坐中多因之酩酊王弇州至作長歌以紀之此别一鞋杯事元朗名良俊華亭人賽玉字儒卿小名玉兒有詞三首見衆香集 
[湯山滴墨] [  徐澹廬]  
　　乙丑八月下澣余出席全省典會二十一日上午於通港乘江大輪二十二日下午抵寗宿江口翌旦入城下榻大觀樓同里陳冰如先一日自滬來其内兄王其章亦余世契任第一中學敎職雙十節假要游湯山車馬越坡四十五里抵山村時過午矣步探泉脈循麓嘶流四時如沸蓋富有硫磺質者公共浴池二男女分浴不取一錢余輩憩於陶廬廬爲陶紳席三新剏布置精潔引泉鑿池人各一室取費一金解衣就浴不皂垢清起飯逾時體温而潤覺與火沸之湯浴不侔按寰宇記湯澗泉凡六處煑五穀不熟禽鳥投之輒爛余題截句曰煑穀弗熟禽鳥爛趨浴一池人獨全今日人禽幾莫辨幾人不汗試湯泉不禁慨乎言之歸車中復得八言聯曰兹世疴穢蕩之靈水其民温瑩穴此幽岸憶集唐太宗秀岳銘字也書貽主人三層閣下一線泉邊飛流濺沫知多少能爲徐凝洗惡詩否 
[王克修前世不修] [  袁清平]  
　　日前本報青島通信云畢庶澄查辦反抗苛税一案捕爲首四人擬斬一人爲殉用拈　法取决拈出者爲王克修其人年甫及冠豐神都俊畢甚惜之乃命重拈不意仍拈得王終行刑美好頭顱竟行斷送畢雖存憐香惜玉之情終有煑鶴焚琴之舉何畢氏之畢竟不仁也 
　　昔袁隨園自上元縣署歸見荷校（即帶枷）者嫣然少年饒有姿媚惻然憐之爲致書縣令而乞釋焉略謂『造物雖巧生人易生美人難談何容易於千萬人中布置眉目略略妥當而地方官不護惜之反學牛羊從而踐踏之忍乎哉』並引唐人『休將兩片木夾殺一枝花』句爲若人請命 
　　今王克修亦美少年也畢氏愛惜之無異隨園之賞識荷校者也然而一則仗義執言脱其縲絏一則愛護有意殺戮無情何古今人之異趣耶或曰佛家有『緣』之一說三生石上締有良緣便可隨緣得救彼何修而得赦此何故而遭殃大約王克修者殆諺所謂『前世不修』乎 
[愛樓混賬話] [  愛樓]  
　　外國無官無吏無兵無將則不太平中國無官無吏無兵無將則更太平 
　　和尚與母無爭一塵不染明明欲其無事者也今則開佛店偷婆娘偏欲其多事官長盡心竭力保國衛民明明欲其有事者也今則賠償欵講和局偏欲其無事點雖不同而其攝資財之心則如出一轍也 
　　妓取人財專以色誘者也盜取人財專以威嚇者也惟官則兼而有之逢上司旣用妓貌遇平民便露盜相 
　　水火至猛也西人善用之而獲利土木至愚也華人敬奉之而損財中西人之思想優劣於此可見一斑 
　　人之爪牙不及獅虎人之步履不及飛鳥宜乎禽獸得食而人不得矣而今人反勝之者恃有其智耳可知智在利啄健翮之上 
　　不爲名相當爲名將不爲名將當爲名吏不爲名吏當爲名士不爲名士當爲名優不爲名優當爲名妓此泰檜所謂不能流芳百世亦當遺臭萬年也故人生所最可恥者不能成其高下之一名 
[誘惑（廿六）] [  天笑]  
　　夏立民一面打電話給偵探張筱山一面吩咐把一張似是而非的照相原底送去哄他一哄及至那個照相原底的膺鼎送去這一班拆白黨徒還是圍着那個外勤記者說照片已經拿回來了記事也不許提着他們一句正在紛擾之中那個偵探張筱山也到了說你們許多人聚在這一屋子裏帮什麽來黄大桂知道這事兒有些不妙連忙陪笑道没有事没有事只爲着一點兒小事我已經吩咐他們快散了說時努着嘴敎他們一個個溜之云乎他們以爲照片原底横竪拿到了手還怕他怎麽誰知他所拿到的却是一張做照片底子不到兩天黑幕報館把汪小蓮和沈慧英在旅館中幽會的照片登出來了中國人最喜歡看人家隂私的事尤其是喜歡談人家的閨閫中事而且沈慧英又是一個富商名人之女大家一傳十十傳百這個新聞便傳入沈慧英未婚夫家翁姑之耳原來沈慧英的未婚夫唤作秦敬亭是個大學堂學生父親秦叔和是個杭州紳士見了黑幕所載大爲動怒說這還了得沈玉山也是一個體面人如何縱容女兒到這般田地這種敗壞門風的人我們還要討他來嗎當時給他們做媒的唤做魏子碩也住在杭州秦叔和吩咐下人們把魏老爺請來提出要退婚的意思魏子碩道當時我們做媒的時候是很好的一位小姐怎麽出了這一種事兒我怕這裏頭不要有個誤會吧秦叔和道那裏有誤會現在眞憑實據姓名和照片都是他那得會錯誤魏子碩道這樣一位小姐也會變壞眞是意想不到的事這大概是環境太壞的緣故秦叔和道環境不環境我也不管總之我不要這個名譽已壞的人做吾家的媳婦魏子碩被秦叔和逼得無法只好趁了火車到上海來其時沈玉山也早已有人告訴他黑幕報上所載他女兒的小影以及和人家幽會的事他得了此信氣吼吼的奔了回來便問家裏的老媽子說小姐到那裏去了快把小姐唤來女傭人們說小姐出去了還没有回來沈玉山便和他夫人大鬧一場說你養得這樣好女兒也不知道管敎管敎一天到晚只知道叉麻雀如今把我老臉刮盡有什麽面目見人正在吵鬧的當兒做媒人的魏子碩又從杭州趕來了 
 
 

Page 14

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * * 
[烈士遺音] [  范鳳源]  
　　十一月二十一日將葬陳君虞欽於萬國公墓南洋大學全體師生以同學陳君虞欽吳君恒慈俱殤於五卅之變陳則腸穿七洞流血通衢吳則激成瘋狂悲憤而死爰於是日上午開追悼會滬上人士參加不少校門綴以黄菊青柏之素綵更建一草亭會場設在大禮堂堂可容千人堂之内外輓聯之多數乃盈千沿牆分懸一望俱白堂之前有童子軍分發黑紗及陳吳二烈士紀念章并南洋特刋及毋忘五卅各一册堂之中央高掛二君遺像背襯五色國旗前放香案焚檀香設果饌花圈祭詞纍積兩旁九時行禮賓主入席先朗誦祭文繼由凌校長申說今日開會追悼原由即全體行一鞠躬禮次由來賓張師石演說謂陳吳二君代表全國同胞而奮鬭二君之死實即代表全國同胞而死吾人不能以二君之死爲死二學生耳要知二君死後吾人即當繼續其工作否則舉世夢夢以爲國事與彼痛癢無關或則因此畏懼不敢奮鬭是則二君之死不啻全國同胞之死矣次由曁南大學校長演說大都勉勗學生并謂學生當讀書不忘救國救國不忘讀書次由張永和演說南洋大學與革命之關係并稱辛亥革命該校同學白劍初死之二次革命同學蔡鍔又死之五卅慘案陳吳二君又死之舉凡革命事業無不與南洋有關故南洋同學嗣後對於國事尤當特别注意末由白衣縞服陳君之兄及吳君之父道謝始散 
　　是日團體來賓有上海各童子軍代表清心兩級中學全體愛國女學景平女學光華大學華江英法專校中醫專校中華工業專門學校粤僑旅滬學會徽寗旅滬同鄉會最可異者前該校足球敎練英人李思廉特親自背負一花圈置諸像旁且向遺像行禮五分鐘之久是足見公理自在人心矣 
　　禮堂之旁有小櫉一架表其題曰血衣亭中掛陳君玄色布夾袍一近腰血漬一塊又黑操褲一白布揷袋上點點血漬走廊下則貼陳君遺像多幅一則衣童子軍裝活潑潑地在操場上行動一則臥病醫院一則陳尸棺上憶昔三十一號之夜陳君死後記者方與温君聯材秦君錫藩在徐匯購皮鞋一雙并擇陳君平日所服之白色操衣操褲黑襪一雙以備入殮之用今覩此照片當時情形又復形諸腦海其悲痛感想爲如何哉 
　　輓聯誄文佳者極多陳君之兄輓曰「我不北行汝或不死殺汝者仇人罪實在我兄未南來弟已木入殮弟者師友何以爲兄」黄任之輓「嗟爾青年力學屬望何如胡比干殺箕子狂少小遂嬰非命慘悲哉碧血通衢成仁得偶况黄山雲珠江月曾游曾歷故鄉來」兪鳳賓一爾腸寸裂我腸寸裂痛癢相關何分爾我東夷殺人西夷殺人豺狼當道不是東西」其他不計名如「雁奮鬭英雄心痛弱冠年華猶能爲國捐軀可謂勇仁兼備憂傷成痼疾恨强梁壓迫未獲挺身殺賊遽含悲憤以終」「願早死爲先覺者毋偷生作亡國奴」「不當殺而殺紅血滿地皆黄種可以死則死白日高照在青天」「列强眈眈願君作厲鬼殺漢賊舉世夢夢問誰能枕戈禦外侮」「世事如斯國事如斯異類雖兇豈謂如斯斯巳生亦不了死亦不了同胞有責誰忍不了了之 
　　午十二時虞欽之柩由嶺南山莊繞道霞飛路海格路及經該校校門來賓師生參加執紼盡步行至萬國公墓校長敎務長亦列入步行喪儀頗極簡單前爲軍樂隊次上海各童子軍代表各張高大色彩軍旗後爲女童子軍再則南洋大學學生羣衣制服互相握一白布索長十餘丈左右各一後則來賓校長敎師等人最後則紥花靈柩馬車一輛葬儀亦甚簡執紼者俱行一鞠躬禮禮畢納棺土中墓在萬國公墓墓園之西近卓呆女孟素之墓特在其後耳 
 
[大中華百合公司新片「透明的上海」之一幕] 卡爾登舞場中之黎明暉與王雪厂 
游藝消息 
　　商務影片部最近消息商務印書館影片部現正從事整頓擴大範圍特撥巨欵專爲攝製古裝影片之用楊小伸君已編就劇本多種現准先攝「林冲」一劇日内正在積極籌備及物色演員聞是片編輯完美内容則富麗堂皇規模極大他日片成或可與「魯賓漢」相嫓美其製造時間需一年云[  八八]  
　　梅雪芳即日登台新近由京南下之青衣花旦梅雪芳造詣極深現應共舞台之聘准於初九（星期六）晚間登台戲目爲第一日百花亭第二日玉堂春第三日鴻鸞禧云[  夢]  
　　崇德醫科大學舉行游藝會本埠崇德醫科大學定於月之二十九日假座六馬路中央大戲院舉行游藝大會預料屆時當有一番盛况也（波聲）友聯公司消息新片秋　怨因結穴似稍牽强特赴無錫黿頭渚攝一風景片綴入劇中俾成完璧刻已與中央大戲院接洽因該院預定者衆多故須排至明年一月初旬方可正式公映至試片日期約在下星期云[  歸燕]  
　　樂園近訊先施樂園優美班六本狸貓换太子將於明年正月間開演近先排唱全部紅鬃烈馬全本孟姜女云[  章塵俠]  
 
 
 

Page 15

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *   
 
 

Page 16

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *   
 
 

Page 17

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *[天氣報告]  
　　徐家匯天文台昨日下午四時三十分氣象預報云天曇而稍寒九州琉球之間有旋風全國沿海有北風又昨日下午三時前二十四小時内本埠氣温最高六五·三最低五八·一去年同日最高四五·六最低二五·八 
[參觀美通公司新車記]  
　　西藏路愛多亞路美通汽車公司自美運到本年新式福特車昨日陳列該行滬上紳商士女前往參觀者頗衆由該公司總經理必樂思及營業主任盧夀聯等殷勤招待據必氏告記者云此次在美共定新式各種客車一百四十輛貨車三十輛第一批先到客車二十五輛除陳列外其餘尚在轉運中但現時定購者已有三十五輛之多殊覺供不應求此次新車之所以銷售如是之速者因本年福特新式汽車車身較低水箱及車燈完全度鎳全部車身如水平線式樣甚爲美觀至於内部機件完美故購者無不滿意又該公司原名怡昌車行因營業日見發達乃改組公司更名美通原有房屋行將重建從事擴充以適應各界需要云 
[造船廠海鷗]  
　　造船事業設備宏大我國慘淡經營垂數十載猶屬稚穉時期如江南造船廠等已能獨立製造各省河流所行輪船多出自廠中即巨大海船亦曾代表造一萬二千噸之四輪惟鐵甲戰艦則尚無偉大成績嘗考世界造船之發達當推英美二國英人以海軍雄天下商戰勝全球所以能使英之國旗永被日光者厥賴船舶美人經營海上不亞英邦往年有鐵達尼郵船號稱偉大及後爲冰山所壓震動全球近復製造巨艦船身長度較勝於紐約三十七層高塔之倒影已航行於歐美海程英國每年造船之多比之歐洲其餘各國統共造船之總數爲大一入英國港口即聞錘聲鏘鏘機聲軋軋尚未成船形之骨骼Ｓkeletons高聳雲表狀如黄浦灘新建高大洋樓尚未竣工之現象其東濱一帶以位於古河TayＲiver弗斯河ＦarthＲiver維爾河ＷearＲiverAＡＨ等河上之船廠爲多更北部之亞伯登城Ａberdern循EnglishChannal而南浮位於斯河之上者以桑浦登Sautbampton打特麻斯Ｄartmouib加善Ｃhatbam低旺波Ｄevonport等處船廠林立其規模較小者專營修理大者能造各類船舶 
　　英國船廠往往一廠不能兼造各船更有專造船中零件須合數廠始成一船他如駁船拖船載煤船捕魚船魚雷艇潛水艇等大都每廠任造其數種而已一至船廠所在之處墨烟繚繞煤氣飛揚軋軋機聲震動耳鼓廠中機械以扛重機爲最大能將巨大烟筒扛舉空間嘗見有烟筒口徑可通電車者爲扛重機舉起置入船中之預擬地位當此碩大之物升入天空時直似北溟之鵬俯瞰塵寰然嘗有千匹驢馬運送船釘釘之大者每枚重可二磅用時將釘灼紅用機械鉗入鋼板上有孔處程序井然一船所用每鋼板常超出三四噸以上其用伸展機之輾平鋼片如縫工之熨布然其軋截機之截斷鋼片如小孩之剪紙然船底多用兩層相隔約三四尺以防暗礁船中每分作若干部每部均有鋼門異常密合驟聞警耗可以掩閉即有一部已經進水而他部仍可隔絕以護乘客之危險更裝用無線電台以便電告他船來救每船常用工人千餘名云 
[宜興之陶業衛]  
　　陶器爲宜興之特産已蜚聲遐邇然近數十年來絕無進步之可言而一二富有經驗之技師且秘不語人其地之經營實業者又鮮有致力於斯者此其所以不能進步也故將宜興陶業之概狀筆而出之以助留心斯業者之參考 
　　（一）陶業地點縣城東南三十餘里有蜀山鎭焉其地附近數方里之間皆陶業地也蜀山鎭之南半里爲丁山鎭又南里許爲白蕩白蕩之西北里餘爲蠡野皆陶器之産地而集中於蜀山鎭焉 
　　（二）陶業狀况宜興之製造陶器無一定之工廠但見山麓之窰狀如臥龍烟燄四出其地居民强半從事斯業隆隆之打泥聲達於户外斯業之發達可想見矣然製法愚笨墨守舊章不知改良無新奇之出品民國六年間曾設立陶業學校於其地招收練習生採用分工制以改良陶業爲目的然至今亦無效果至於居民之經營此業者可分兩部（一）小資本之經營（二）大資本之經營小資本之經營者即農夫織女於工作之暇購泥製坯售於窰户而取其工資也至大資本之經營則凡自採泥至取貨間之事務均由一家兼營之 
　　（三）製造手續陶器製造之手續甚繁今分别言之（甲）製泥先採泥於山中乃將泥打開除去樹枝石　等雜物再磨之成粉而以應行配入之他種泥粉和之加水而打成磚形之泥塊（和泥每塊泥粉一斗）（乙）製坯坯之製法因物品之不同而異今以其普通者言之則先將製成之泥塊打碎之澆以水覆以布隔數時而復錘之使粘乃用手法製之無一定模型故手法之良否係乎器物之優劣也坯成後置於無風處隂乾乾後入窰燒之若欲繪圖刻字或加紬時可以將乾未乾之坯刻之至於大缸之製法較易先成一底加以邊而以泥板内外對擊所擊之形無不得心應手然後加以缸口而缸成矣（丙）製釉即塗於磁器上之油也製法將砒·硝·玻璃·鉛粉·巖灰五物之等量細粉入火練之成鎔液傾入水中而爲白色固體再磨之成粉加以油即可應用（丁）裝窰裝窰之得法與否與燒成貨物之優劣頗有關係而物品之粗細亦當異其裝置之位置如缸甕等粗貨可直接置於火中燒之如茶壺茶杯等細貨則須置於燒缸中燒之（燒缸者專備燒坯之用以劣泥製成用過三四次即成廢物高尺許直徑一二尺）（戊）燃燒泥坯裝在窰中即行燃燒然火之熱度與燃燒時間皆有一定非富有經驗之技師不能知之尤非門外漢所能道其巧妙也兹就其最普通之手續言之則先開其上下正門而閉其左右之小門及小穴而後從下正門燒之經十數時而閉下正門開最下第一節左右之小穴以松枝燃之至一定之時間乃燃第二節之小穴而閉第一節之小穴至最上小穴爲止燃畢將上正門及小穴一併閉之經七八小時即可開窰取貨自燃燒至取貨之時間約須三四十小時之久（四）窰之構造多建築於山麓與地平線成三十角度自下而上以其火性向上故也窰之闊爲四尺高七尺長則十數丈不等上端各有一門左右側亦有小門人可出入其間窰左右每隔二尺半又開一穴直徑尺許即燃燒之穴也兩穴之間曰一節多則亦有三四十節者（五）原料與陶業之種類原料約分粗細二種每種之間又有紅泥·黑泥·白泥·紫泥·青泥·黄泥之别粗泥專製缸甕等粗貨以黄泥黑泥紅泥爲多細泥則製茶壺茶杯等細貨以青泥紫泥爲貴其價值不一每一茶壺自數角至數元以至數十元者有之 
　　（六）出産額與銷路其産額雖豐素無確實之統計但蜀山附近共有窑百餘條每條每次出貨約在千元左右至少亦可六七百元其所出之貨各地均有銷售日常所用之陶器皆宜興産也 
[籌備公開中之東方圖書館梯航]  
　　商務印書館附設東方圖書館原名涵芬樓創於民國前一年收藏中西書籍達二十餘萬册以前專供編譯員參攷之用十二年在總廠對面建鋼筋水泥五層洋樓於翌年四月落成移涵芬樓藏書於其中即易今名除精本書外預備全部公開一俟籌備完善即行開幕兹將籌備情形略述於次 
　　（一）房屋之布置該館房屋共分五層末層爲陳列室陳列商務各種出品二層爲公開辦事處有大櫃臺及小電梯等進門爲自由閱覽室中排長棹容座酌可六十兩壁排書架藏中西書籍近二萬册均可自由取閱左側爲雜誌報章閱覽室陳列中東西雜誌報章亦自由取閱内置長檯皮椅亦可容六十人左右右側爲辦公室兼雜誌收發處三層爲庋藏商務歷年出版圖書及珍重書籍裝有鐵製保險門消防上至爲周密四層爲書庫裝九層開架式書架數百架分爲三排甲排藏舊書乙排藏新書及東文丙排藏西書及西文雜誌左側闢爲精本室右爲辦公室圖書收發處亦在焉五層則專藏雜誌報章等 
　　（二）藏書種類及數目該館藏書以志書一類爲最完備約得二千四百餘種二萬五千餘册中文書共約十七萬册西文書三萬册東文書一萬五千餘册雜誌報章約五千册精本書亦數千册云 
　　（三）分類及編目西書分類完全依杜威氏十類法目錄片混書名·類别·著者·照字典式排於一櫃中書向依四庫法分類又以千字文别爲數門凡舊書列入天字新書入地字東文入元字輿圖畫幅入宙字碑帖入荒字各編號碼依類檢號尚稱適用近以迻譯之本與新出之書日見增多乃改用十類法而略加變更詳爲分類計書不下三萬五千種故從事幾及一年尚未畢其役也目錄亦均用卡片分書名·類别·著者·依字典式用三櫃排列於自由閱覽室中將來尚擬增譯者一種於檢查書籍或可略稱完備焉 
　　（四）裝訂中書疊放於取置甚感不便近年經圖書館專家研究僉謂仿訂洋裝爲便而在公共圖書館更爲適用故該館以十餘萬册之書亦實行改訂以白粉簽書名於脊豎立平排整齊可觀現裝訂將完而書脊尚未寫竣計改訂工料不下七千元云 
　　（五）書籍之運送該館裝大電梯一部供收到新書及重要員司升降之用另有小電梯一部則專爲閱覽室還借書籍之用故書庫雖在四樓而運送殊方便也 
　　該館本擬去歳公開以時局不靜於進行上略見遲滯而書籍繁多整理亦實非易易現正趕緊籌備此數十萬册典籍不久當得與海内學者相見矣 
 
[寰球學生會游藝會中之歌劇朱洪傑攝] 紀事見二十一日本報 
團體消息 
[復旦大學消息四則]  
　　（一）復大之刋物復旦大學向有「年刋」及「季刋」出版兹聞明夏應出「復旦丙寅年鑑」已由四年級同學籌備規模甚爲宏大今冬應出之「復旦季刋」已請該校敎授李權時博士負責編輯文學多係各敎授精作即擬付印定於十一月中旬發行將由中華書局代售云 
　　（二）師生同樂大會江灣復旦大學·實驗中學·與徐家滙附屬中學·三部師生擬聯合開同樂大會定期於本星期三會址在江灣大學部體育場由師生共同表演聞有演講·新劇·崑曲·國樂·西樂·廣東音樂·跳舞·武技·粤劇·等游藝二十餘種屆時定有一番熱鬧云 
　　（三）演講復旦大學近頗注意演講兹分誌該項消息如下（一）譚贊·本月二十三日下午四時美國華僑代表譚贊赴江灣復旦大學演講講題爲「美國華僑與復旦」言華僑之生活狀况與復旦學生在美之活動甚詳並謂擬爲復旦在美國發起大規模之捐欵以謀復旦未來之發展造就救國人才救我僑胞云（二）勃考克·二十一日下午美國伊利諾大學文科主任勃考克演講關於敎育的經驗詳言伊利諾大學之學生生活並論敎育須注重體育學生課外之活動與忍耐心在敎育上的價值諸問題詳爲闡發聽者均甚滿意云 
　　（四）實驗中學發起文藝研究會又該校大學心理學院實驗中學學生因欲聯絡感情研究學術起見有又藝研究社之發起社員聞有數十人之多該社已於上星期五開成立會討論章程後即選舉職員結果社長張耀先當選文牘爲朱宗升·全增哲文學部部長蔣勤音樂部長張慶元會計蔡叔和幹事王濬源·樊成鑑該社在此學期内聞至少有一種刋物出版云 
[光華科學研究會將有演講]  
　　光華大學中學部學術研究會之自然科學研究會將於是星期五（二十八日）晚七時請胡昭望演講「科學常識」如近世之新發明等下星期五將請人演講「進化論」云 
[持大新劇之進行]  
　　持志大學新劇研究社經於兩星期前成立各會員之加入者甚爲踴躍並已開始練習「刺國仇」一劇聞將績極從事進行俾得於該校一週紀念時扮演助興云 
[旅滬武昌中華大學校友會成立]  
　　武昌中華大學校學生旅滬求學者甚衆爰組織旅滬武昌中華大學校友會特於今日下午二時假上海大學開成立大會進行一切會務内分文化股·事務股·文牘股·交際股·會計股並推定周鑛鄭仲謨龍侃王銘西王蘭等爲該會委員云 
[上海婦女會之演講]  
　　該會訂本月二十七日禮拜五下午四時在圓明園路十八號樓上開茶話會請張繼英女士演講「美國女子在社會上之地位」女士留美數年見聞確切歸國後現任女青年會職務 
[漢璧禮路六路工商聯合會歡迎會]  
　　漢璧禮路六路工商聯合會於昨日下午一時舉行歡迎新任正副會長曁會董職員行就職禮到正會長周森若副會長胡冰一會董李榮奎等及職員五十餘人朱舜臣副會長因事旋里未蒞會首推陳定安主席報告開會宗旨由吳梓榮記錄秩序於下（一）全體向國旗行三鞠躬禮（二）會員致歡迎詞由錢仰光宣讀（三）請正副會長入席并受印（四）正副會長致答詞（五）公推各職員分科任務當場推定評議部正議長韓崇欽副議長陳生堯總務科主任張賢芳兼出席議董文牘科主任應景雲會計科主任傅春生交際科主任繆友良調查科主任張士森庶務科主任朱耀堂其餘從略禮畢繼即討論會務衆意會址地方不便擬覓相當房屋搬遷云 
[兩江女體師游藝會]  
　　兩江女子體育師範學校創辦已經三載本學期本擬舉行秋季運動會藉資提倡體育因戰亂地方戒嚴以是不果該校學生爰自動發起一游藝會定在南市職工敎育館表演略售劵資悉充購置圖書等用節目除該校之優美舞蹈音樂外并演歌劇「木蘭從軍」計分十餘幕如告父試劍别親征邊凱旋覲皇榮歸慶祝等中間包括該校最著名之滑稽舞崑曲日期尚未定劵價則分一元·六角兩種敎育團體十人以上并減收半費云 
[湖南旅滬學生會之組織]  
　　湖南旅滬學子爲聯絡感情改革桑梓起見特籌設淞滬湘籍學生會昨日假座上海大學中一院開發起會計到有羣大·國大·上大·務本·立達等校湘籍學生代表三十九人首由陳鐵厂報告開會主旨後選定黎升岫·陳鐵厂·陳德明·柳晋勛·方聞·王亞基·張曉柳爲臨時職員並定十一月二十九日上午八時假國民大學第一院開第二次各校代表大會籌商一切云 
[蘭茜姆之公開演講]  
　　白色拉史脱君Ｂatburst將於本星期五晚九時在蘭茜姆戲院作公開演講該院地址在博物院路除演戲外常有名人演講上次福開森曾在該院作一度演說國人未注意此次特預誌於此（光） 
 
 

Page 18

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *[景平女中籌備游藝會]  
　　城内景平女中定於本月十三日在南市陸家浜職工敎育館開游藝大會日來籌備異常積極除原定各節外續請啓賢女校表演葡萄仙子歐美魔術大家毛漲森等表演魔術並加演著名影片「不堪回首」故日内向該校到門購劵者頗爲踴躍聞爲便利觀客起見當日亦有門售云 
[振羣校友會之交誼會]  
　　北四川路振羣校友會於上星期六晚（即十四日）舉行同樂遊藝大會於青年會時除該會會員表演外尚有來賓·學校·團體·亦邀請加入表演助興當時非常熱鬧該會特於昨日下午（二十二日）在校内開交誼大會邀請蒞臨藉以聯絡交誼是日到者頗衆會場陳設輝煌首由校長譚小谷演說及敎員康君來賓許君亦相繼演說又有會員簡君之提琴獨奏張君之銀笛獨奏等表演後攝一影以留紀念並進以茶點始盡歡而散 
[廣西容縣留滬學會開會]  
　　昨日下午四時廣西容縣留滬學會開第四屆常會於北四川路粤商酒樓到會者七十餘人前屆正會長李超基因病辭職副會長伍廷堅主席宣布開會由多數會員議决改組爲委員制表决各項章程選出楊文熙爲總務部主任並各部職員十餘人對於買會址及發行刋物事均積極進行又議决由各部職員籌辦追悼東華大學學生黄鼎芳同鄉及選出出席廣西留滬學會負責代表七人晚九時始叙餐散會云 
[貽羣公學學友學會之發起]  
　　新閘路貽羣公學日校高小部夜校英文部學生近鑒校中同學日多規模漸備惟課外作業尚付闕如學生等欲謀學識增進感情聯絡因有學友會之組織内分編輯書報娛樂演講行政五大部聞已舉定職員即日成立組織大綱已由校長錢孟剛允准並聘該校敎授喬耘飱擔任顧問云 
[晨星演劇籌欵]  
　　晨星演劇團擬辦平民學校奈因經費不足故特於本月二十八晚七時假座廣舞臺演劇籌欵劵價分一元二元兩種節目有愛國女學之「舞蹈」啓賢公學之「葡萄仙子」及該團之趣劇「拘魂使者」正劇「柔腸俠骨」等云 
[民國公學組織公民養成團]  
　　新閘大通路口民國公學近組織學生公民養成團職員由該校男女兩部學生中公推當選者黄彭年徐紹勳吕慧貞戎月梅等二十餘人並聘敎職員許競公鮑九思等爲顧問云 
[書畫家惠良白新訂潤例]  
　　惠良白君書擅眞草隸篆·畫精人物山水花卉諸作現爲廣結墨緣特在南京路三六二號大北地毯公司樓上低定潤格問世日來乞其書畫者頗衆云 
[滬江擴充中文圖書]  
　　該校雖爲敎會立然敎育宗旨力求同化年來對於國文一系尤極力整頓圖書館之中文書籍亦有萬餘册之數近聞該校四年級生爲更求注重本國學術及增進校譽起見發起擴充中文圖書大運動目的三千元自捐全數十分之一爲創巳舉出張文昌等九人爲籌備委員從事鼓吹擬本學期進行校内捐募明年春季進行校外捐募夏季於二十週紀念典禮告結束刻全校各級各舉代表二人不日將正式組織團體着手捐募云 
[青年會今晚之演講]  
　　青年會今晚（星期三）八時敦請陳震銳律師演講講題爲「治外法權」陳君對於是題頗有研究屆時該會歡迎各界往聽云 
商塲消息 
[拉史端法勃史公司設立分行]  
　　該公司已在上海設立分行專任推銷著名五彩孔雀牌人造絲直接運自本漢以原價售於中華各部工廠爲絲織之用商標聞已在農商部註册享有五彩孔雀牌專利權計分ＡＢＣＤ四種其粗細號頭有七五八○九○一○○一二○一五○至四○○○不等 
[人壽公司之新出品]  
　　新拉坡橋浜北西藏路底中國人壽公司自發明人參百補丸以來銷路日形發達尚有咳嗽丸安神丸脘痛丸瘧疾丸痧痘丸散保嬰散等均在選製之中亦可同日發行云 
[上海第一國貨公司將正式開幕]  
　　三茅閣橋上海第一國貨公司聞於隂曆本月十二日正式開幕新到大批旗袍料天香緞花香梅大衣料企呢花呢駝絨及一切上等國貨定價極廉且另送贈劵 
[少年團介紹國貨粉紙]  
　　中華路少年宣講團因文監師路金錩香粉紙廠爲該團團員范大璋君發明國貨香粉紙以來將屆十載營業日見擴充近又有新發明一種自來香粉紙可以不用手扯取之無窮故該團樂爲介紹以利推廣本外埠欲索樣本者附郵票五分寄文監師路祥麟里金錩香粉紙廠即可得自來香粉紙一盒云云 
[大昌銅鐵床廉價]  
　　浙江路偷鷄橋大昌銅鐵床廠出品精良價格公道現聞該廠爲惠顧起見即日起大減價二十一天各貨一律明碼六折云 
[老鴻翔銀樓刷新平價]  
　　新閘路池浜橋堍西首老鴻翔銀樓開設有年貨眞價實有口皆碑該號向以製造各種徽章著名如上寳閘北保衛團及各團體機關等徽章多半是其出品近日改造門面聞竣工後重新開幕爲優待顧客起見各貨一律平價出售云 
[求新廣告公司之組織]  
　　閘北寳山路天吉里九號求新廣告公司現正着手進行不久即可開始營業 
出版界消息 
[陳景新小說學出版]  
　　陳景新所編小說學内容共分五編（一）沿革（二）體裁（三）本旨（四）要件（五）作法并請于右任題字胡樸庵張冥飛狄侃吳耳似鄒登泰朱勤高冠吾等十餘人作序定價大洋六角持價八折發行所四馬路明星社聞中華文明世界各書局均有寄售云 
[蘭譜二集將出版]  
　　近有淮上高慰農君專工畫蘭刻聞高先生所繪蘭譜初集已由上海圖書館印行二集亦將不日出版 
電影界消息 
[佛倫克勞合特之演說]  
　　前晚奥迪安大戲院延請「海上英雄」導演者佛倫克勞合持演說由謝福生君翻譯佛氏演辭甚短略謂鄙人因事過滬適逢拙作海上英雄正在開演無任欣幸未到上海之前不知東方之情形到上海後始知本埠眞東方之大城也鄙人將赴京師採取北方風學及建築物製一眞正中國之風俗影片俾介紹東方之本色於歐美甚盼貴國同人予一相當之輔助云又略述其導演「海上英雄」之經過並謂因欲將船隻奴隸等眞實表現故不惜投擲巨資以從事云 
[記「佳期」試映]  
新片佳期之一幕 
　　新片佳期眸試演於中央　略述如下 
　　國産影片之劇情總不出「落難公子中狀元」之範圍是片陳意可算高尚脱節處亦甚少惟淑蘭致書芷春言其「被父親逼迫在一二日間將與曼先結婚」此時芷春在千里以外試問如何在一二日間即能在結婚日趕到此層缺點大約在編劇者之不愼或者是做字幕者之偷懶然亦有補救方法祇須以後添加字幕一張以字幕表明「半月以後或一月以後」至佳之法也 
　　演員男主角李萍蒨女主角丁子明非常稱職舉止無過不及之缺點李萍蒨表現神經昏亂時更爲出色除二主角外當以飾兒僕之張福雲飾表妹之嚴月嫺爲佳飾曼先者表情非但過失而時作白眼且時時對觀衆做戲爲是劇减色不少其餘飾阮翁者及飾殷夫人者飾棄婦者均甚稱職（李濤） 
[記「小公子」]  
　　上海影片公司新片「小公子」一社會劇也現已正式開映於中央大戲院劇情則注重於家庭及平民生活若老皮匠胡山酒肆主玉慶等均佔重要位置社會不平之氣發洩無餘編劇之本旨也 
　　此劇中描摹時髦醫生之架子及以二百餘病人之診金購一飾物走獻於所歡結果反被棄之若敝屣他如藥劑師之惟知用情於異性置顧客若不見致一貧苦老婦久待二句餘鐘尚不能得藥其調侃世人不少矣又如拳師之乘醉胡鬧終被他人所征服奸惡之欲思害人變成反爲害己觀者至此均附掌稱快 
　　劇中小公子進城第一項觸入其眼簾者爲一負而無告之跛者臥於道旁公子與其慈母均下車撫問與之銀錢送之返家嗣後尚念念不忘又求其祖父免其地租親至壞屋中爲之洗器爲之解藥觀者多以爲太不近情然欲竭力描寫公子之天眞與友愛則不得不如此耳 
　　童子但二春之寗郎（即小公子）天眞活潑動作自然較美國之傑克柯根誠無多讓賀蓉珠之小公子母處處願到慈母之身份表情細膩尤爲難得史東山之老皮匠胡山化裝之妙行動之邁儼然一老年人且此片之攝製簡潔明瞭佈景方面幽靜清雅寓有畫意允稱近時之佳搆也（劍青） 
雜俎 
[養兎（一）雲青]  
　　養兎之法不一大同小異各視其調理之適當而已最簡單之法猶可言焉拉雜一二書之如左以供癖嗜養兎者之研究焉 
　　（一）利益兎乃小畜之極有利者飼料旣省生殖又繁不僅愛玩之用且可肉食 
　　（二）性情兎之性情最爲怯弱突聞大聲無不驚逃犬貓之類尤爲大敵故極宜設法毋使相害 
　　（三）飼料兎之飼料夏給青草冬給胡蘿蔔蕪菁枯菜葉碎穀等輔以菜根亦可一日三次分朝午晚給之然兎最危險之時是落毛期往往致死須給佳料（如搗碎之胡蘿蔔蕪菁及大麥等）以健其體 
　　（四）居處兎之居處須分兩種一愛玩用及肉用者宜養於箱一蕃殖用者宜養於庭内或牧場每箱容一頭箱演二尺六七寸闊二尺餘高一尺五六寸底有兩重上底作格子置抽匣糞穢可以隨時撒除箱底張以粗格鐵網携箱行青草地兎自能就網格食草養於庭場須圍以高五尺之牆穿穴俾夏避熱冬禦寒然寒夜仍當移置暖處 
　　（五）生殖兎之生殖極繁每歳産七八次每次生六七頭生後八九月即可交配一牡約配六七牝懷胎一月而産分娩時須舖以蓐藁兎乃拔其體毛集藁作巢於内分娩稚兎生後十五六日方可漸進以軟食物經三四旬則離母房給菜根菜葉等此時牡牝數頭可以同處一箱過三四月則牡牝各異處如欲母兎止乳可給以少許鹽 
[養兎（二）咸]  
　　兎尾短耳大上脣厚中有縱裂上達於鼻前足短善走産於温帶者毛多白色及黄褐色可以製筆 
　　余家養兎法每日飼以菜葉眠以稻草稻草一日一换使其所眠之處必清潔而後已惟養兎之家不可畜犬兎膽最小倘遇犬追趕則兎必驚怯有病而斃故養兎之人切不可畜犬也蓋兎生殖最易養兎數月後能生小兎每兎生兎數十頭容易繁殖可知矣若兎之肉可食野味店家皆有之其皮可製裘如皮貨局所售之銀鼠皮統皆白兎皮也况兎有二種曰野兎曰家兎野兎毛黑肉可食而不可爲裘家兎毛白可爲裘但其肉不及野兎之味美耳野兎與家兎苟能同養一處野兎與家兎交非生殖尤易乎 
[讀者通信]  
　　近來市上售賣橡皮套鞋者所在皆是咸以價值旣賤穿用舒服而樂於購用無如一經穿着不久即見破裂爲特奉詢國内橡皮料製造專家該鞋一破究竟可修補否何以市上尚無該項修補工業望經售橡皮鞋商家與製造家賜以滿意答復最所盼禱北浙江路第三四六號王永亭上 
[本刋投稿條例]  
　　（甲）文字 
　　（一）文字分「述要」「書報介紹」「藝術評論」等欄 
　　（二）述要欄如工業商業出品之說明及調查學藝團體事業之調查及叙述等範圍不拘 
　　（三）書報介紹以最新之文藝出版物爲限加以評論亦可其關於政治經濟法律社會等類者不取關於無聊之小說及小報一概不登 
　　（四）藝術評論以「運動」「繪畫」「音樂」（歌曲附）「舞蹈」「攝影」「戲劇」（愛美的）爲範圍若用浮文套語作無謂之諛揚者一概不登 
　　（乙）圖畫 
　　（一）圖畫以「仕女畫」「滑稽畫」「漫畫」「速寫」爲範圍政治及社會之諷刺畫一概不錄 
 
 

Page 19

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * *藝術界 
[但妮向舞團將在奥迪安表演]  
　　但妮向舞團在夏令配克表演已逾一星期聞自明日起移往奥迪安大戲院表演云 
[觀舞記（下）] [  馬哥]  
　　上篇所記上餘期但妮向跳舞團的節目還遺下一節現在補記於下 
　　七城的阿愛斯太神（IshtarofSevenGates）這是一種東方擺比崙的神妙跳舞共分三段第一段是阿愛斯太神降臨黑暗世界復活她的愛人大慕士（Ｔammu）第二段是三種跳舞（甲）愛情（乙）畋獵與藝術（丙）神靈的重性第三段是大慕士的情死及阿愛斯太神的回天這段故事是很有趣味的現在約略給諸君介紹在下面 
　　「七城的阿惡斯太神」的故事是根據於擺比崙的古詩裡的現由英國大學敎授擺比崙語言學專家雅斯脱路（Ｊastrow）氏在他著的「擺比崙及亞細亞的文化」一書中譯成英文了略述阿愛斯太女神降臨下界亞刺路地歷過七個城池去尋伊的愛人大慕士幻化了春夏的草植這和希脱神話中阿杜尼斯（Adouis）一段故事很彷彿（阿杜尼斯是勇敢的獵者他的冒險的行動常常使委娜斯Ｖenus驚怕伊要求他不要冒險打獵但是他終笑着跑出去了一天他追逐一隻野豕野豕回身猛攻他竟負傷死了委娜斯撫屍放聲大哭一切中水中的仙女人神以及一切的自然界都爲伊哭聲所感動同示哀悼這少年獵者的死從來伊要求了周比德（Jupiter）答應阿杜尼斯可以有六個月回到世上與委娜斯同處於是當早春之時阿杜尼斯從地下回到人間百花便也盛開着禽鳥歌唱着以歡迎他當他又要回到普魯圖閻王那邊去時那冬天丨兇猛的野豕丨便來殺死他萬物也爲之悲悼無歡）在每個城池中阿愛斯太常爲守城神所阻伊便賄納許多珍珠給城中女皇要求他的命令末兒伊到了「不返地」（PlaceNoＲeturn）伊尋到了伊的愛人大慕士伊便帶了他到光明的世界裡爲啓道伊崇拜的愛人伊跳了三次美麗的舞式便是（愛情（乙）畋獵與藝術（丙）神靈的重生等到夏天過了草木也先後萎枯了大慕士又復下降因爲黑暗世界的女皇已差伊的使女們來索還他了於是阿愛斯太重經過了七座城池回到伊的神座廟堂裡的亮光暗滅了劇儀亦至是告終 
　　這天看了節目單後我就發生了一個深刻的感觸西洋戲單印刷的精美和廣告的豐多不消說得中國　萬萬及不到他們的了中國戲館裏的單張戲單　國紙張都只配給小販們包裏東西且上面寫的只是幾個主角的姓名和戲劇的名目劇情本事只可朝舞臺上自己去會悟這不是苦了一般初次看戲的賓客麽西洋人不但在每劇名下有幾句簡括的說明并且連登臺藝員的姓名和劇中飾的人物都寫了出來還不算數甚至於樂師化裝助手指導員佈景員縫匠服裝員等等的姓名都標榜出來因爲西洋人視戲劇爲公共的藝術不僅是注重劇中一二主要角色常是全班一律敬重的只要他能勝任充職不論他的身位怎樣總當他是個藝術家要給他相當的敬重 
　　座客的謹守秩序服色的整潔舉止的温雅雖然看到精采興烈處一陣陣的拍掌聲振若雷鳴但是終没有高喊亂叫的怪現象這些情形都使我心中覺着强烈的漸愧和羡慕幸虧前面有美麗的裝飾和活潑的舞姿可以供我的鑑賞旁邊有悠幽的音可以洗我的耳根我的心靈却已深浸在藝術汪洋裡了不然我一定要慚愧不安不敢和他們並坐在一起了 
　　我覺得當日的表演場塲有精采另外是「黎明的羽毛」中鷹舞一段泰特向君隱身電光中二手持白帛兩疋出場時台下猛擊鼓隆隆數下宛似夏雷怒鳴全場震蕩一如置身叢林荒凉凄絕中伏鷙鷹聞聲驚拍巨翼旋轉空中久之但白光匝地閃閃如電光全場凝神禁聲若受催眠舞罷全場吁氣嘆服又「餘興」中奏演「蕭邦第十四華爾資」時音調本甚温柔動聽同時台上有二女袒舞輕盈嬭娜更覺音調細悠一曲旣罷座客紛報掌聲促複奏一次雖觀者心理或偏於舞式但是這曲樂調的婉轉流利却給我心靈上無限的快感十四·十一·二十· 
[三記但妮向舞團跳舞] [  濤]  
　　但妮向團在夏令配克戲藝至今已有一星期節目更换者爲三次前日（星期一）晚又更换節目矣今依節目次序續一述下 
　　（甲）「海之精」乃一詩舞劇也略述某漁兒與六女友相嬉於海濱無何覺海之呼喊而驚醒「海之精」遂起而舞開幕時台上射以淡綠色之電光背景爲墨綠色左旁置一如石之物亦綠色中臥「海之精」面部向下背部向上披長鬚作金黄色身披淡綠色輕紗驟觀之人皆以爲一堆海草也漁兒拖一綱出綱中有六女六女皆裸身皆俯伏匐匍而出未幾漁兒將綱解散將六女一一唤醒醒後皆表示一種對於海岸擴胸詫異之狀皆以黄綠色之海草喜弄其間或二人或三人成羣相羣而舞未幾漁兒忽先表示驚怕之狀遂相繼而退臺諸人退出後音樂亦爲之靜止無何低聲之音又作於是臥台中央之「海之精」遂蠕蠕而動鬟極長作金黄色面部之眉目耳鼻皆成乳白色以後則盡爲此海之精舞蹈舞時以淡綠色之輕紗忽張忽收極爲動觀是劇但妮絲女士飾「海之精」其夫泰特向則飾漁夫其餘之女伴則爲但尼向團各女舞員飾之 
　　（乙）查去而Ｘochitl昨日（星期日）曾巳表演詳見昨日本報 
　　（丙）雜舞此節目内中之小節目每次不同此次所表演者有下六種 
　　（一）（ＶalseDirectorie）此乃近代舞也樂譜用德立哥所作　　　　　　　　　　　　　　　　　　　　　　　　　　　　　　　　 
 
 

Page 20

 
 
1;第一萬八千九百四十五號;中華民國十四年
西曆一千九百二十五年十一月二十五號 星期三 * * 
[謝肉祭] 俄國跳舞之一種其性質含有浪漫·神秘與哀感男女二人合舞圖爲斯蜜絲女士所作 
士身穿湖綠色女舞服（似用印度綢所製）自左旁出獨舞未幾泰特向身穿淡紫色之燕尾舞服足穿白黑夾條之靴襪袴爲黑色但女士見彼出即向之行俯伏禮泰特向乃向求但同舞舞時或分立每邊而舞或相牽而舞或相擁而舞其中有時泰乘舞時意欲吻但但女士口微動似拒絕之狀然最後仍以擁抱相吻而完 
　　（二）氣球舞此爲但妮向團女舞員同舞開幕時台之中央有氣球約十八成堆而蔽此六舞員於後無何台下樂聲忽作六人自氣球後而出每人持三球相舞有時以足尖踢球上有時以球相抛六人皆穿顔色不同之背心上飾以光芒逼人之鏡片 
　　（三）（Bouree）爲享勿蘭女士ＤorioHumphrey獨舞舞譜用德國音樂家白去Ｂach（一六八五丨一七五○）所作之曲享女士身穿紅綢所製之舞服 
　　（四）爪哇舞此爲道格拉斯女士（AnneDouglas）及衛特門君（CbarlesWeidman）二人同舞皆穿爪哇之服飾·先道女士身穿黑底黄花紋之爪哇女服獨舞無幾衛君頭戴黄帽上有羽毛成弓形腰束綠帶胸前有光彩逼人之護心鏡舞時衛君時執道女士長裙之末而道女有時以身捲在裙中有時由裙中捲出此段由經觀客之要求重演一次 
　　（五）玫瑰舞由但女士獨舞全身披玫瑰色之絲服頸串一珠串耳旁揷兩朶極大之玫瑰花鬚已换烏黑色玫瑰色中雜黑色故益覺動人舞時以玫瑰色之電光射於台上故全臺皆成玫瑰色此爲玫瑰花之象徵也 
　　（六）緬甸舞此爲泰特向與享勿蘭女士衛持門及司底亞四人同舞開幕時享勿蘭女士頭戴緬甸帽此種帽有四角成疊形而如牛角之狀身穿極緊之女服踝足自臺之左邊而出獨舞無幾跪於台之一邊面向内泰特向穿黄色之緬甸服頭亦戴有長尖之帽自旁而出舞多時忽見享女士在旁遂與之同舞舞時忽有飾享女士夫之衛特門穿紅色之服自旁而出見狀忿極與泰特向同舞作鬥狀未幾司底亞穿綠色之服而出助泰特向後因享女士之作勸解狀遂止末後享女士作盤膝坐於此三男之手上蓋作女佛狀也此段後再演一次 
　　（七）七城的阿愛斯太神（劇情巳見觀舞記）開幕時臺之中央則有一神位之形阿愛斯太（由但女士飾）立於正前每邊立有地界之看守者稍前臺之兩旁左右邊各有如椅之物上坐二女寂然不動是時也觀客爲其精神所吸住默無一聲無何音樂忽作音調由底而高同時阿愛斯太將其高舉之二手漸漸放下旣而立旁之二看守者自内持四燭臺而出安放於此神壇之前阿愛斯太亦由神壇緩步而下比至神壇之前忽爲二看守者所阻前後凡七次將阿愛斯太身上之物盡行脱去此表示經過七門之情形也此時臺之中央爲紅色電光所射表示日光之地也臺之兩旁則射以極幽淡墨綠之電光表明地界無日光之處也阿愛斯太下壇後即至台之左邊唤醒坐在椅上之一女此女醒後表示其詫異之狀態再至台之右邊亦作左邊之狀態大慕士即臥於右邊之椅下蘇醒大時以如酒壺之物向之灌注比大蘇醒後二人遂同舞是時台旁共出四男四女彼等之崇拜者也横臥於台之中央成一圈形阿愛斯太至彼等之中將每人各一吻於是所吻到者皆漸漸蘇醒遂一男一女分四組共舞阿愛斯太與大慕士亦相牽而舞此時爲愛之時代也旣舞後諸人皆立於旁阿愛斯太手持一叉大慕士（泰特向飾）則手持一黑色之弓兩人同舞此爲「游獵及藝術」之時代也此時代旣完後旁立諸人皆出各持一樂器台之四角則有四男持瑟琴奏彈而同舞此即爲「精神之復活」時代也此時旣完後再同舞無何即須分離矣阿愛斯太遂擁大慕士而吻同時其餘四男四女皆圍二人牽手而舞未幾大慕士遂倒地表明彼之愛已死矣此時也台旁有四女出將綠色之輕紗披於阿愛斯太是時臺下之音樂亦弄其幽低之調情景之慘悲感動觀者較電影戲劇者不知幾陪此余不得不嘆其臻藝術之至境矣台上之電光皆用幽綠色是時忽轉如開幕時之電光以表示阿愛斯太之返天堂神位矣是時台前置一盤盤中之香餘烟嫋嫋 
[介紹「華佗五禽戲」] [  遠村]  
　　漢沛國華佗曉養生之術年百歳猶有壯容時人目爲仙神剏爲五禽之戲自謂亦以除疾兼利蹏足以當導引廣陵吳普彭城樊阿從之學皆年九十餘耳目聰明齒牙堅固惜其法久佚學者莫之考究吳縣王君懷琪得之太原虬叟傳授參以體操動作施諸學校敎授旣已成績昭然蜚聲體育界矣復自鑄圖立說編爲專書以弘國光而傳絕學王君長於體育其尤難能可貴者擷取吾國固有之拳術用科學方法校整其姿勢釐析其動作以使合乎學校敎授之需要此其用力固非掉以輕心者所能逮也整理國粹發揚而光大之王君無愧焉五禽之戲法簡以八段錦而興味功效有過之且無不及蓋模倣虎鹿熊猨鳥之動作庽健身於游戲是倣傚之體操也又其動作身手眼三法相互練習是國技之初步也華佗自謂熊經鴟顧引挽腰體動諸關節以求難老是又醫療體操也方今學子耽安樂憚勞働體益羸弱而習日偷惰計唯人手一編常住行健庶幾可書都一册澄衷學校中國健學社發行 
 
