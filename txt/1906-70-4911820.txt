# 1906 - 70 - 4911820

 

Page 1

 
 
[電傳上諭]  
　　二月二十二日奉上諭貴州威寗鎭總兵員缺著何秀楨補授欽此 
[電傳宫門抄]  
　　二月二十二日召見軍機貴福錫嘏 
 
 
 

Page 2

 
 
[論愚民暴動於中國前途之危險續十九日稿]  
　　第三戢亂之方法欲施戢亂之方法。不得不按致亂之原因。彼舊傳之足以養亂。官吏之足以逼亂。游勇之足以誘亂。失業之足以速亂。警察軍隊之足以縱亂。革命影響之足以鼓亂。將一一改之乎。則支離複雜。精力有所不及也。將舍其難而易是謀乎。則甲舉乙措。亂事之横决如故也。夫爲治者固有其母綱矣有其子目矣不綱之舉而張其目則汪洋乎政海之波何以户爲政之北辰而立之的吾曩者曾謂民無敎育。爲暴動之總原因矣然則欲民之不暴動。必也振興敎育乎。欲敎育之普及。必也實行强迫敎育乎。雖然患已切膚事多扞格必待强迫敎育之實行而後内亂恃以戢外患藉以殺則暴動之禍水奔涌漰湃未有所止吾恐所恃以爲大方法者廷論未終令章未布而我國一線生機已破壞於顓愚暴動者之手何則。學區之設定。學齡之調查。户籍之稽核。凡强迫敎育所有事者。苟非實行立憲與地方自治制確立以後。則事必不行。卽行矣。而政體未改。機關未全。孰從而强之。卽行矣。而敎育之效。必待數十年。其諸暴動原因之隠伏於政界上。又孰從而革之。夫以暴動之危險如彼。而戢亂之必先興敎。實行强迫敎育之必待立憲又如此。設憲政未頒之際。暴動時起。則彼鷹瞵虎視者。其肯任我亂而不遽干涉者乎。瓜分摻劇。行將立見。何有於興敎。何有於立憲。然則居今日而欲戢内亂。其最便易而可行者奈何。曰其義不離乎敎育。其道勿侈言强迫。而事勸誘。其法致府能爲之。人民亦能爲之。拓都能爲之。么匿亦能爲之。世有勿吾言庸者乎。則請述最易行之方法如左。（未完） 
[政府電飭預防俄兵]  
　　二十一日天津電云聞烏蘇里黑龍江兩處之北有大隊俄兵進紥北京政府已電知黑龍江將軍予以訓條譯文匯報 
[中日睦誼益敦實證]  
　　念一日東京電云中國與太后命發内帑十萬賑濟日本福島宫城巖手三處之災譯字林報 
[英人對於斐洲華工之意見]  
　　二十一日倫敦路透電云英外部次官温斯呑翹其耳君於下議院宣言云中英兩國所訂華工之合約若欲廢去必先經中國允准乃可實行蓋以約内所載包括南洋英屬羣鳥及緬甸兩處華工之事惟專與南斐洲特蘭斯哇而地方有關者則領事可有權致書於管理僑民事務人酌加删除譯字林報○二十一日倫敦電云英外部次官温斯敦翹其而君於下議院宣布云政府之意擬俟已經發給在華招工之憑照用完後卽停運華丁至南斐洲特蘭斯哇地方（一）先飭令在） 
華各領事不必帮同辦理此事（二）倘特國政府有所獻議而英國政府以其有損自由之原理者可不承認翹其而君並勸告各礦主謂彼等旣應招用較之華工稍爲合宜之人從事開採以代華工○貝爾福君張伯倫君合力警告政府謂彼等干預有自主權之殖民地之緊要事件實爲一危險之政策譯文匯報 
[哈爾賓俄軍更調]  
　　北京電云近據哈爾賓報告稱該地方之俄軍於本月初旬悉往呼蘭貝爾而以吉林之營兵移駐哈爾賓譯大阪每日新聞 
[派員解送兵器赴蒙以防馬賊]  
　　北京電云内蒙古之阿爾額漠爾沁（吉林西境）王目下因覲見留滯京中日前該王接得該旗電稱有馬賊千餘人在本境肆行掠奪勢甚跋扈本王旗之蒙古練軍其兵器不足以資鎭壓望速發給云云該旗王卽向天津之德商購槍五百枝彈子二十萬顆又向義商定購槍五百枝派遣委員解送於本月七日起程赴蒙譯大阪每日新聞 
[敷設烏里雅蘇台電線開工]  
　　北京電云清政府准烏里雅蘇台將軍之請集資本金五萬兩置設自烏里雅蘇台至庫倫之電線現已開工測量矣譯大阪每日新聞 
[奉天俄清銀行支店停歇消息]  
　　北京電云奉天省所設之俄清銀行分行商務頗滯現聞該分行有停歇之意譯大阪每日新聞 
[請設户部銀行支店於庫倫]  
　　北京電云庫倫大臣以俄清銀行在該地方發行紙幣現尙流通有吸收清國金幣之慮禀請政府速於該處分設户部銀行支店藉爲挽回利權之計譯大阪每日新聞 
[照催俄使商議條約北京]  
　　中俄議約前因俄使璞君抱病稽延至今初十日慶邸瞿相召見時兩宫面諭將中俄約欵從速磋商以免日久多生枝節致碍兩國邦交刻已由外務部照催俄使定期開議矣（受） 
[照會俄使請禁俄人打牲京師]  
　　初十日外務部王大臣會商近因吉林地方時有俄人私自打牲不惟於利權有碍且恐與打牲業户或啓齟齬應卽照會駐京璞使轉電禁阻以免釀成交涉（貴） 
[海參威賠欵近聞天津]  
　　海參威之亂俄國已允賠償華人所失資財五百萬而中國再向俄國索要東清鐵路之資本五百萬俄使現尙未允（辰） 
[飭派常備軍駐紥伊犁北京]  
　　初十日政府王大臣議及伊犂地方遼闊現在仍有土匪勾結俄人時出攪擾訣　所練新軍一時不能精熟因擬咨行直督選派常備軍一鎭往駐伊犂並指授一切操法惟須加給兵餉以示體恤云（以） 
[電提新疆恊餉助伊犂北京]  
　　伊犂將軍因練兵需欵奏請借撥新疆　欵四十萬經户部議准電云　省在案茲悉新疆所　賠欵向係由兩江江西兩淮恊餉抵撥解滬故户部日麥又電致江督謂伊犂需欵奏准由陜甘藩庫動撥所有三省今年應解恊餉無庸解滬應逕解甘藩云云（吕） 
 
 

Page 3

 
 
[津報述奉天近事]  
　　（一）日兵之守奉天城門者已撤退（二）新民屯之鐵路中國已收回自辦（三日人在奉天省） 
城築鐵路穿城而過現經中國力與抗爭日人已不將此穿城之路行車大約將來可以贖回（四）奏天將軍之辦公衙署向爲日軍所佔者未肯交回刻下華官皆在奉天將軍宅内辦理公事故地方很擠（五）中國雖力爭森林之權利而日人擬加設植木公司（六）日人極力經營鹽利（七）馬賊雖言猖獗而聚則爲匪散則爲民勦之頗難其情形與廣西同 
[两宫謁陵之消息北京]  
　　自癸卯年兩宫駕蒞易州恭謁東陵後迄今已及三年近據内廷傳言兩宫本年又須前往曕謁現已飭令内務府擇定日期具奏請旨（辰） 
[王侍御奏請駐蹕湖園北京]  
　　近王尗瀛御史遞一封奏係請皇太后午節後駐蹕湖園秋初還官仿前朝避署九成宫之例該摺畱中未發（盈） 
[撤回歷次賞賜李監之物北京]  
　　總管李蓮英近拂太后之意逐出頤和園已屢記本報茲悉太后盛怒之下已將歷次賞賜李監之物槪行撤回日來李頗慓危懼云（孔） 
[警部堂諭之由來北京]  
　　警部下一堂諭傳知各工巡分局云聞有革命黨來京務飭嚴密查緝等語查此事之起因從舊金山有某華人宣言於外人謂革命黨業已派人至北京貴國人之在京者屇時須嚴爲防備云此語傳播各國故各國紛然電致駐京公使公使警告外部外部卽轉知警部故有此堂諭也（吕） 
[六續照錄訪函述南昌大敎案九江]  
　　潯道示禁欺侮外人南昌敎家各國兵輪抵潯道鎭府縣已均出示安民茲玉道恐謡言未凈又出示諭略謂照得近以省城敎案正在緝兇拿犯且議辦理是以各國洋人紛至沓來無非以九江百姓向稱馴良故爾來此安居其各國兵輪停泊江于本道亦皆見其統領約束嚴明兵不登岸免致百姓驚慌是以數日以來街市如常外人絲毫不擾豈非以吾九江百姓馴順耶乃近日竟有無知匪棍於洋人街行之際聚衆擁隨且出穢言迹頗凌辱設由此釀出事端後患何堪設想除移飭營局縣隨時拿辦外合亟出示嚴禁爲此示仰闔郡軍民人等一體知悉爾等須知中外交好已歷有年彼此相安理固應爾何可以安居之地變爲有事之塲自示之後務須各守本分切勿倚衆妄行欺侮外人倘敢故違一經拿獲定必從嚴懲辦决不姑寛本道言出法隨勿貽後悔其各凛遵母違特示楊觀察已經回寗江督前派楊觀察來南昌查辦敎案十七日由省坐西泰小輪到九江庽官輪局次日拜客旋附商輪回甯（本） 
[蕪廣鐵路紀要蕪湖]  
　　李京堂刻又派江蘇知縣王芝僊大令昭培充皖南招股事聞王大令係寗國太平人在大通蕪湖池州等處多年商情頗爲熟悉蕪廣鐵路洋工程師那威人薛文勞云祥二君於上月二十日起將路綫必經之道次第丈量插立標記由江邊車站起刻已勘至東門外擬在該處建一鐵橋前日又到一日本工程師菅野苞君已將所定之地復勘一週日昨又到一華工程師紀鴻訓君係天津人學堂出身（門） 
[商部咨查開濟及德正鐵路卷宗北京]  
　　日前商部咨行外務部請抄送開濟及德州至正定鐵路卷宗以備查核（仁） 
[咨明安徽路捐鹽茶米三項已商妥照認安慶]  
　　安徽全省鐵路工程濟大前擬酌抽路捐以充經費昨經李伯行京卿咨行商部畧謂鹽價米茶三項捐欵現已商妥照認餘尙未能就緒云云（孔） 
[京漢鐵路司事欺侮搭客北京]  
　　京漢鐵路自上年改派唐少川侍郎督辦後現在極力整頓所有行車客貨價目欵項每旬造具收支清單咨行商部查核備案惟據搭京漢火車各客咸云車中如收查車票及車手等司事往往藉洋人之勢欺侮三等搭客甚至有浮收車價之事寄語侍郎此等惡習須嚴爲查辦以安行旅也（交） 
[請阻美商强運煤油入棧蕪湖]  
　　美商劉懋恩去夏在蕪湖南岸購地建造美孚油棧業經本埠商學界電請南洋照會美總領事飭遷在案刻因棧屋已經落成日前由滬裝來美孚油一萬餘箱强運入棧邑尊沈大令洋務局湯直剌聞信前往勸阻不允關道童觀察已據情禀請江督核示本埠商學両界亦聯名電禀南洋設法禁阻（州） 
[拒絕要求貨物免厘京師]  
　　前日英國公使與外務部堂憲會商南昌敎案時談及鄂省英商寔因稅重諸貨滯銷暫請免納稅釐以期疏通商業各堂以與約章不符又恐日後他國援請婉詞拒之（和） 
[駐杭美領事審判復控佔地案再誌杭州]  
　　昨報紀駐杭美領事審判復控佔地案茲悉韓明德所延係愽文律師並非佑尼干前函名氏有誤至審判情形刻下尙未探悉（容） 
[學務處决行强迫敎育鎭江]  
　　近聞蘇省學務處以科舉已廢而各處辦學仍不踴躍非决行强迫不足以望振興除已札飭各府州縣外近又多派委員四出詳查迫令速爲興辦其札語較前尤爲嚴切並不准再事抗阻玩延云云十七日鎭地府縣各官均已接到此札矣（再） 
[學部咨調敎科新書京師]  
　　日前學部咨照各省略謂本部現擬編輯敎科書應行通咨各該省督撫飭屬曉諭官商人等如有家藏或市肆售賣新編敎科等書一併郵寄本部俟審定後再行頒發各省以歸畫一（上） 
　　按此事前已從東報譯錄大意惟此較詳故再照錄 
[電請學部准送出洋學生江西]  
　　撫憲胡中丞 
 
 

Page 4

 
 
近接學部電凡出洋學生以語言直接聽講須普通完全能入專門方爲合格贛省各學堂學生以學部之電因德國無普通學堂不得不以普通完全然後送入肄業今東洋有普通學堂雖普通未完全者亦可派送其或出洋補習亦屬易事因擬定除就近禀明學務處轉群撫憲核准外并電請學部轉電江西准送免誤學期（用） 
[豫撫請懲官員倚殺北京]  
　　豫撫陳近有咨文到外部略謂革員范紹曾置買地畝匿不稅契旋經發覺始投入敎會逞兇狡賴欺侮上司恃符狡展當經奏參革職歸案審辦各省如有如此之案請通飭照辦以儆官邪云（吕） 
[委解城守到省發押杭州]  
　　湖州烏程縣守備余頴川不知因何獲譴忽經撫憲參革現由湖州府李太守葛臬派委把總柳壽春陳景松二員將余管解來省途中恐被逃逸防守頗嚴或云因蝕餉發覺之故（渠） 
[咨催提解罰金欵項京師]  
　　前日刑部各堂會商前經通咨各省飭令州縣嗣後將笞杖改爲罰金之欵每年一州縣提銀一百兩作爲本部經費查此項銀兩解到者尙屬寥寥擬卽咨催未經解到各省務令督撫飭屬赶速查明提解以應急需（訓） 
[政府議編煙籍京師]  
　　政府近有編列煙籍之議不論官紳士庶凡吸烟者一律編入烟籍按此舉與日本在營議令吸烟者於衣襟上編記烟號之意正相脗合誠袪惡善法也（容） 
[護蘇撫電請名醫蘇州]  
　　昨報紀護撫至仕學舘忽然痰湧飛輿回署茲悉濮中丞平時向無此症連日諸醫議開方藥尙無大效因電請青浦名醫陳蓮舫比部來省診治（且） 
[黑龍江將軍程德全奏修江省鐵路并設工藝局摺片]  
　　奏爲江省創修鐵路藉維商務而固邊防恭摺具陳仰祈聖鑒事竊維國勢之强弱視乎商務之盛衰而尤以鐵路爲命脈比年以來宵旰之憂勤臣主之襄贊皆汲汲然以擴張爲事故於粤漢一路則力圖挽救川漢津鎭及皖浙贛洛各路莫不切實詳籌堅持自　不致路棍旁落聖謨深遠欽佩莫名江省僻處極邊爲束北屏　而黑龍江城尤居形勝乃自東清鐵路開通不獨天險全失而商貨之流通官家之轉運均仰息於人一旦有故則聲息不通坐困一隅上年兩鄰開釁道路爲之阻梗文報稽遲是其明証至利權外溢尤其小焉者也奴才日夜焦思通盤籌畫非修鐵路别無抵制之方亦别無振興商務之計是以奴才前曾將伯都訥城至新民府宜　鐵路情形奏邀慈鑒在案查呼蘭綏化爲全省精華所萃經理商務宜自此始擬自哈爾賓江北馬家船口北向呼蘭曲達綏化直接黑龍江城修一幹路計長一千餘里再由對靑山至呼蘭由昂昂溪車站至省城修二枝路并由對靑山枝路西迂東清鐵路過松花江與伯都訥鐵路相接省城枝路東向以接幹路如此南北銜接一氣呼應自靈商務之起色可翹足而待卽經營邊防亦易措手矣况東三省廣開商埠已奉明諭當此両鄰和議甫成尤宜及時圖維以杜外人攪越查吉林至長春鐵路業經奉旨允准興修江省鐵路視吉林尤關緊要擬請由蒐傎項下先提銀一百萬兩作爲股本以便開辦而資提倡並仿照川漢皖浙等處鐵路章程專招華商藉保路權並將變通通肯荒務所收官兵津貼地價銀應發商生息永作旗人津貼者亦請移允修路經費俟鐵路告成仍將應得餘利分别津貼以期經久奴才明知欵鉅工大非倉猝所能奏工然値此時艱何可棄置不顧惟有行之以漸持之以恒必期竣事而後已如蒙俞允卽請飭下商部指定購辦鐵軌地方以便奴才派員往購一面由奴才妥籌辦法遴委熟悉路工之員勘地估價庀材鳩工刻期舉辦其詳細章程再行臚列奏聞除咨商户工三部查照外所有擬修江省鐵路緣由理合恭摺具陳伏乞皇太后皇上聖鑒訓示謹奏再振興商務當以招工藝爲基礎近來泰西諸邦藉製造以進增其理想廣實業以横絕其懋遷者工藝而已江省處荒瘠之地又經兵亂百姓之生計日益艱窘亟應設立工藝一所以牑民智而導利源查有花翎候選道孫錫之心細才長辦事誠實堪以派充該廠總辦由善後周籌備官股銀十萬両並飭該道赴京招集商股銀十萬両合爲試辦之資遴選各省靈巧藝匠及本地之習工者悉心研究以加精江省已有之工藝擴充未有之工藝爲設廠興利宗旨一俟辦有成效再行集資推廣兼收本地外來两項窮民敎以淺近粗淺之藝使之能自存活其宗旨并在濟貧如有終年游蕩無所事事之人敎以一藝俾免飢寒不致流入匪類其宗旨并在遷善舉此一事而利民養民化民之道胥庽於中似於新政不無裨益除咨商部資照外所有黑龍江派員招股試辦工藝緣由是否有當理合附片陳明伏乞聖鑒訓示謹奏（孔） 
　　按此摺及附片一件已於二月十四日奉硃批兩道見十七日本報專電 
[英擬加惠於動舊]  
　　二十一日倫敦路透電云英國下　院創年老告透人　應給恩　之議大　省大臣愛斯閣次君亦以其命　爲可取惟云此　之實行要國用能否裁減爲斷 
[日本鐵路政策]  
　　二十一日東京電云　家　路一策下議院各隊員大　贊成且皆願購并漢城釜山之鐵路 
[日人特創格致新法]  
　　二十一日東京電云行船機器師某創造無　德律風現已告成 
[美人之仁心]  
　　二十一日　　路透電云華盛頓上議院已獻議請國家　　在斐律實羣島被害婦女幼孩之　　譯字林報 
[摩洛哥問題]  
　　字林報接二十一日倫敦路透電云愛耳其西亞斯會　現已中止决裂情形頗爲可慮由此觀之　現在各國政府將彼此直接商議文　報接二十一日柏林電云愛耳其西亞斯昨日之會議又復展期法國於前次所要求者不肯稍護所有摩洛哥各口岸之警察應有八處歸法國管理據目前情形西論明和平結局殆不易得 
[法國新内閣之政見]  
　　德文報云法國新首相沙連安君於議院宣言新内閣仍守以前北美洲之政策並法俄之同盟譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[續两江督練公所詳請軍律實施辦法]  
第二章　南洋實行辦法 
　　第一條　第一章所載罪狀應分别戰時平時辦理 
　　第二條　目兵有犯戰時罪狀律應斬决者卽在軍前正法由高級司令官詳明督憲奏咨立案 
　　第三條　目兵有犯平時罪狀應卽斥革送交兵備處詳明督憲按律懲辦 
　　第四條　將校有犯戰時罪狀卽由高級司令官派員押解兵備處詳明督憲懲辦或事機急迫非在軍前正法不足以維軍心而救危局者亦得聽高級司令官便宜行事 
　　第五條　將校有犯平時罪狀應送由兵備處詳請督憲奏革懲辦 
　　第六條　第一章所列罪狀乃所犯之最重者此外有輕於第一章所指之罪而又非懲罰令所足蔽辜者應隨時斥革送兵備處酌核情罪按照普通刑法詳辦 
　　第七條　目兵犯事於應受懲罰之後仍當斥革者即與齊民無異凡在軍籍應享之利益槪予削除 
　　第八條　目兵平時有犯私逃之罪除拿問外仍追其人伍以來原領糧餉 
　　第九條　將校有犯僅止撤差者仍可隨時察看錄用若應革職卽咨明各省不准其濳往報效（雲） 
[派勇塡平營基蘇州]  
　　蘇省督練公所以常備第二標營房業經勘定閭門外西園寺對岸地基建築新式營房派委竇令鎭山承辦不日興工惟該處地基高低不一必須派勇挑土塡平始可動工已札飭常備第四六両營宋袁兩管帶派勇前往趕緊興挑所需筐擔鐵鍬等項亦已移請善後局發給（吉） 
[批准標統辭差蘇州]  
　　蘇垣常備第一標標統洪占奎第二標標統陳有珍以現在常備軍官弁均已另派學堂出身人員充當禀請另派接辦濮護撫以該二標標統現無合格人員接代暫將第一標歸督練公所兵備處節制第二標歸參謀處節制批飭遵照故洪陳二員均於前日交卸矣（吉） 
[詳請照會紳士清查公欵蘇州]  
　　日前常州府許太守擬清厘地方公欵撥充學費通禀各憲略謂常郡善舉繁多向以育嬰堂爲總匯之處賓興等項皆歸經理擬將該堂素所經管之產業及存欵核對册簿逐項清查其中佃户之積欠司事之侵挪分别追欵辦繳俟查有頭緒卽會同堂紳另訂劃一章程交紳執管所有清出之欵辦理各項善舉並撥充興學要需交由學務公所司其出納不涉官吏之手查有惲紳祖祁鄉論交推堪以照會會同辦理（永） 
[警察總辦改委之原因蘇州]  
　　日前警察學堂學生朱某等與堂長支取津貼啟釁斥退五名茲復經護蘇撫委員於黃昏時潛入查看當查得兵學生中有趙某等五人私出吸烟因禀知中丞立將該五生斥退一面另委前廣西左江道嚴震接辦（且） 
[委員修築仙鎭縴道揚州]  
　　仙女鎭河北岸縴道旣高且狹而又河房櫛比無能展寛遂至隨修隨塌年年所費不資茲聞上憲已委柴鹺尹承築此項工程已於本月十六日領欵開工矣（亡） 
[警員擅責被參蘇州]  
　　蘇垣西路三叚警察文捕員陳祖鎔於某夜查見廟堂巷章公館後門有人走出巡捕卽指爲竊賊不問情由拘拿回局陳二尹當卽研訊據稱羅姓並不犯事因何拿捉陳卽指爲挺撞官長喝責小板交保釋放其實羅係章姓家人回公館後禀明主人卽於次日具禀蘇州府許太守以該警員擅責平民咎寔難辭該路總察亦有失察之處已據實揭蚕聽候大憲核辦（永） 
[蘇州學務三誌]  
　　蘇州各學堂學生每届月考例有花紅給獎小洋三十枚起至二枚止現各學堂提調以經費不敷擬卽裁去併擬收各學生膳費禀請上憲核示○府中學堂添造房屋已於上月開工茲聞增添學額計插班學生五十名附額生三十名業已札縣申送○蘇省游學預備科朱運臨等禀請學務處及撫藩各憲給憑赴日游學當經朱署藩批云畢業給憑有章可循該生等果合程度自當優予出身旣據並禀應候撫憲曁學務處核示遵行（且） 
[運司考試新招學生揚州]  
　　趙都轉改立之八區學堂已將原肆業生一百三十六名分别考試新招者亦已足數當由都轉示期十歲以上者二月十四考試十一歲以上十五日考試十四歲以上十六日考試所有未及到者准於十七日補試（亡） 
[仙鎭創設醫學會揚州]  
　　江都縣屬仙女鎭韓江錢三君糾約同志於鎭河之南創設醫學會一所凡入會者作醫論一篇並繳會資兩元常年每月繳一角遇望期會議一次茲已於本月十七日開第一次會公舉各項職員（詳） 
[蘇州官事]  
　　署藩朱方伯以吳江同里司巡檢余培恩請假查有試用從九文煒又崑山石浦司巡檢載昌期滿查有試用典史王楝又靑浦縣典史程昌卿病故查有試用從九王桂墀又署婁縣典史黃本忠病故查有試用從九蔡家齊又署丹徒司巡檢周士鋆期滿查有試用巡檢申士林均堪輪委署理現已分别飭遵（吉） 
[委查鎭江漁業鎭江]  
　　南京商務總局札委候補知縣成明府璋赴鎭江各屬調查漁業明府已於十八日由省蒞鎭（亡） 
[試辦改良織布鎭江]  
　　鎭江府城除五榖外無多工業現在官紳合辦改良織布挽回利權由丹徒縣郭令捐廉購買東洋織布鐵機兩架木機兩架招集股本暫借北城魁公祠先行試辦一俟辦有成效再行擴充（再） 
[催繳烟酒稅捐鎭江]  
　　鎭郡烟酒兩項稅捐其認繳錢七千數百串向由兩項董事設立公司彙繳無如城鄉散處總難一律繳清致包繳董事萬分爲難特於十九日禀由丹徒縣郭大令出示催繳不准任意延宕（再） 
[今日尙有各省新聞及本埠新聞均列入第三張閲者注意]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[滬江官事]  
　　同知銜江蘇試用知縣胡新耕明府雲程由蘇公回住北市名利棧午後到道禀謝奉委新關查騐差○前奉新道瑞莘儒觀察委辦洋務差之江西補用知縣謝筠亭明府上松現又奉委兼辦出使日本奥國文報採辦事宜昨日到道禀謝○委辦支放各營餉項事宜方明府敦厚到道禀見○留防隊隊官袁庭華都戎昨日病痊到道銷假○川南望棚委員一差現奉新道瑞觀察委劉二尹定榮接辦已於昨日下札（曰） 
[袁大京兆赴寗]  
　　升任順天府府尹袁大京兆已於前晚乘輪赴寗（力） 
[頌聲交作]  
　　昨晨善鐘馬車行主陶鳳山等製就　額一方文曰德溥羣黎又德政牌両對文曰仁愛在民冤平肺石惠澤旁沈棠德懷廕去思彌永頌浛商民又萬民　三頂大鏡一面導以鼓吹恭送至公共公廨讞員關綱之司馬遜讓再三而受（當） 
[寓滬蘇府同鄉定期開會]  
　　寓滬蘇府同鄉定於二十四日午後二點鐘在新閘平江公所舉行同鄉會并决會章（者） 
[飭屬添製米袋]  
　　江蘇海運局總辦吳子佩太守以各屬解到糧米尙少四二餘萬石皆緣米袋太少須俟到申斛况之後再將空袋往裝以致稽延時日故著各屬赶緊添製以期迅速解納（寳） 
[監視挑除垃圾]  
　　南市裏街垃圾堆積甚多垃圾夫殊形貪懶昨由總工程局陳二尹偕同董事親赴該處查看見洪昇　馬花衣街及各小弄堆積最多立諭夫頭監令挑除如違干究并飭地甲傳諭居民不准傾棄桶外任意作踐（事） 
[火警彙誌]  
　　美界北河南路九百四十七號門牌振太米店棧房保有火險前晚忽然失愼由印捕巡見呼喚救熄報知捕頭卽飭九十一號西探恊同陸恊亭方長華二華探前往詳查見棧中積柴甚多且有洋油氣味似係縱火店主已不知去向將店主婦及夥友拘入捕房俟獲到店主再核○昨晨天潼路美賢里榮昌煤雜貨店失愼出救火會馳事救熄計燬樓房三幢聞有店夥一人不知下落是否葬身火窟容俟續報（似） 
[禀請換製巡士號衣]  
　　本城警察各巡士所穿號衣近已破舊不堪故由警察局員禀請總辦汪大令轉禀道憲撥欵製換（曰） 
[暫准交保]  
　　前南市工程局水巡捕頭陳向榮與捕頭胡瑞龍因蘇撫憲訪有串通招摇賄和人命等事札道飭縣訊押陳因患病禀求交保汪大令提案訊騐以並無患病形迹不准近陳禀稱實患脚症一再苦求始奉大令暫准交保醫治（嚴） 
[謀斃劣子案已結]  
　　黃錢氏與夫黃晉卿將子小狗用繩綑綁謀斃奉中西官訊飭押候商核在案迭詳本報昨晨捕房又將黃夫婦解訊襄讞　明府商之英副領事以黃無枉殺情事且已管押多且判一併開釋完案（力） 
[命案要犯解縣]  
　　上海縣汪大令奉新道瑞觀察面諭拘拿在浙江靑田縣謀斃族姪之林迎春現爲法界拘獲故於前日函請捕房歸案訊辦昨已押解到縣收押候究（嚴） 
[煙妓鳴冤]  
　　昨有烟妓鳳寳投上海縣喊被惡鴇毒毆求請訊究等情奉内諭聽候核辦（嚴） 
[地甲誤公]  
　　本城四鋪地甲嚴升近因辦差悞公奉本縣内諭著將該甲看管候核（嚴） 
[派差押解盜犯]  
　　搶刧打鐵浜之盜犯陳阿福由縣訊實詳奉上台札飭解府過勘昨奉内諭倩捕廳趙敬臣少尉將陳由監提出略訊著原差民壯押赴松郡（嚴） 
[汽車傷人]  
　　蔡蘭堂者不知作何生業前日行至白大橋南堍被某西醫汽車撞倒碾傷胸部甚重由該四醫載入同仁醫院求治延至前晚竟斃經醫院報知西醫知照家屬來院議奪（似） 
[禀究縱火可疑案]  
　　閘北捕房捕頭昨投公廨禀稱蓋路九百四十七四十八號門牌正大米店于前晚九點鐘　火中西包探查看樓上有浸透火油之破帋舊帳簿等爲此起案並將店主宋訪泉解請究辦襄讞孫明府訊之宁供松江人此店于上年開設初僅三間現因生意清淡加租一間添售油酒粮食是晚挈眷與學徒女婢等至戲園觀劇不知家中如何失火捕頭聞供禀稱彼時有人目見伊妻與婢女等先出逮宋出門祇十分鐘旋卽火起請察公信保險行洋人報稱該號于正月十三日保起計衣飾一千八百両生財七百兩别家所保若干不知其細明府問宋店中有貨幾何宋供現在祇有三百元光景訊之店夥朱桂生供是晚樓上起火小的在帳樟冩字聞警始携帳簿奔逃有徐端甫陸侯慶二夥不知去向求鑒明府得供判將宋帶回捕房管押店夥朱桂生學徒史元生一併交保候查明再行訊判（當） 
[初訊打胎斃命案]  
　　王士奎之寡母李王氏墜胎斃命已紀昨報茲悉報騐後蒞騐者爲松海防秦司馬該氏私識之馬友良即馬友培當時由捕房帶回於昨晨解廨訊究先由捕頭將案惜譯述一遍畢原告王士奎禀稱前開肉莊父名　田已故母親年四十四歲鄰人馬友培不時至家與母閒談後竟姘議今已三載近忽有娠不知用藥墜胎之事直至死後見被内私胎始悉所有家中田　五張均已被馬取去向索不承爲此投訴捕房報騐傳訊傭婦徐陸氏供在王家已有五年雖知主母與馬往來不知打胎總情主母在生之時曾取字紙數張交馬不知何物孩胎耳目口鼻均具約五六月大小恐係小產下來亦未可知楊氏供係士奎之妻與夫住居後進另炊餘供與夫略同訊之馬友培供年五十二歲江寗人向業絲線與王鄰居常往閒談實無姘識之事至於田單一節更屬子虚孫明府以衆供確鎜何能抵賴商諸英副領事判將馬友培仍交捕房帶回徐陸氏交官媒看管原告王士奎夫妻交保候再覆訊（力） 
[總工程局瑣案]  
　　王守坤去年將坐　引翔港二畝餘田單托費福善抵押與通濟號得銀六百兩延不取贖人亦不而由費將王兄守泉扭局禀控王供弟在原籍容即發信往追孫明府判姑交保○張阿東在大東門外財神弄閒成衣店引誘同居張阿二之女桂實至滬北　子路賃屋居住前日被女父尋獲扭局禀究張桂寳供年十八歲被阿東領至北市老介福剪買衣料後至靶子室關閉某姓家摟上姦宿是實質之張阿東供去年已與桂寳私讀女意願嫁小的曾許茶　洋二百元明府以男女均屬無恥判張責手心四百下押捕房两月期滿再被桂寳責手心五十下交父領回管東○殺猪作主王慶慶向元昌猪行代嘉記購猪三頭忽被永順猪作夥張阿桂　去口角扭毆由巡士解究孫明府訊得均有不合判各罰洋一元充公○肇隆猪行夥羅廷祥扭已開大順生肉莊主劉裕生控欠貨洋二百廿元將會欵劃抵今該會忽然改錢無從收取求追質之劉惟求減斷明府判限三月初六日先還一百元餘欠每月酌拔十元交保措繳（尺） 
[公共公廨晚堂案]  
　　倪隧卿控楊番德欠賴借銀求追前晚奉襄讞孫明府提訊倪遣賈春華　供並者楊欠木價由泰利洋行代償銀七百五十兩取有揚 
 
 

Page 18

 
 
之憑據至今不還求追訊之楊供祇欠楊德記錢四两不欠泰利之欵憑據乃倪　　　立明府以旣認有據判押候追○謝文生紏人將夏孫氏之女小妹强搶成親報捕解廨判押候訊已志本報前晚亦奉明府提究戴思動投供小妹係小的之熄於五歲時聘定前日被謝强搶求辦小妹供十二日謝來强搶　至十六成親後於十九回家弄反糾人將父親德春母孫氏凶毆求請嚴究訊之謝供小妹由夏夫婦許配爲妻有伊案之婚帖爲憑明府以女已受聘在先今謝胆敢强搶法難寛恕遂判將謝與女一併還押候備文送上海縣訊辦原告自行投質（方） 
[英美公廨早堂案]  
　　山東人曹富卿代鴇母曾張氏爲討女醫傷索洋一百元不能醫痊送至西門同人醫院經西醫驗得受傷甚重恐難保全曾摀以曹藉醫拆梢爲詞報由包探於昨日解究曾鴇之女生保投案供稱被曹將母關閉大馬路洋房内勒洋一百元情形李云仙供毆傷之女年十八嵗被曾打斷背骨因不能接客之故不知索洋之事襄讞孫明府商之英副領事以鴇居心狠毒曹亦不應勒索判曹還押李交保俟受傷女子到案復訊再奪○王仁順以沈阿道之馬在杭州被張惟羣竊取同張姪賣去昨日在马路遇見扭交捕房由探解究明府以事在界外判一併送上海縣訊奪○前來滿律師處繙譯鍾叙倫因用空洋東洋銀不付控請提訊鍾供所用銀六百餘兩業已歸還請爲銷案明府以接准來律師來信判當堂開釋完案○張金林　陳紀仁洋五十元　　　　　　一支　由捕房解　明府判陳押捕房兩月婆押一禮拜（當） 
[法租界公堂案]  
　　張陸氏禀稱與沈陳氏同居寳興里小婦人因往蘇托伊照管及回查檢被竊洋一百十八元由英探介紹先借洋廿元小婦人先酬該探洋五元該氏不肯交還扭案請追沈陳氏供此洋被姘夫陸菊香所　現已逃逸求恩展期大令判限二十天將洋一併交出○興化張恆生與李六同拐女孩一口由　陽來　被探拘獲解案請究李供小的與張同伴來申向不相議登岸後不知去向女孩供名金寳年五歲餘語含糊大令命送堂留　　失主認令張李押　再核○小烟問梁昌田控沈心培偷竊烟灰反被滋擾毆打婦人徐迮民在塲相　亦被打傷求恩騐究沈心培無詞推諉大令判押七天○殷裕堂之妻逃逸法界被般尋獲扭案求領殷妻　氏　稱出外買物並未逃走大令着具領狀准予領回○秦阿二張阿三在寳興里衆人爭毆被捕拘案堯稱顧罰大令判罰洋三十元張着交保（臨） 
[美租界捕房事]  
　　王阿三徐阿三在西華德德路向　　之嗜欠互毆由捕一併拘究奉飭自赴公　控告○周阿祥在漢璧　路被張金　用　　　傷頭額由周呈報捕房踰候飭探查辦○　良坤住漢　　路失　男孩一名小名阿法報請捕房飭查捕頭允之（似） 
 
 
 

Page 19

 
 
   
 
 

Page 20

 
 
所有該關一年期滿徵收稅銀並支銷借墊動撥各數目謹開具四柱簡明清單詳請查核奏咨前來臣覆核無異除清單飭令委員分賫户部户科咨核外伏乞敕部查照等語臣等伏查山海關原定正額銀六萬一千六百四十二両三錢七分九厘盈餘銀四萬九千四百八十七兩新增盈餘銀八萬両三共應徵銀十九萬一千一百二十九兩三錢七分九釐光緒二十六年以前歷届關期均經徴收足額迨光緒二十七年分據直隷總督奏稱光緒二十六年分關期以後卽値拳匪滋事稅收因之大减曾經該道禀請儘徴値解是年七月間當洋両稅相繼停徴嗣因議和漸有端倪先將山海關錦州各稅局派員試辦先後奏咨在案核計該關收數二十八年分徴銀二萬四千二百九十六兩零二十九年分徴銀二萬四千一百五十七兩零三十年分徴銀二萬三千一百九十五兩零祗以營口尙未收回所有各該年短收稅銀均經准其儘徴儘解今該關自三十年三月二十八日起至三十一年三月二十七日止共徴稅銀四萬六千七百九十五兩三錢四分六釐比較上届雖多徴一倍有餘然照額計算尙短收銀十四萬四千餘両惟營口尙未收回自未便按照原定稅額責令賠繳臣等公同商酌所有該關本届征收稅銀仍請暫如所奏辦理以示體恤並請旨飭下直隷總督轉飭該關道務將應徴稅課實力稽徴不得長此虧短並將收稅紅單以及應造各項清册照章分送部科以憑考核至海關經費以及該關道養廉營口海防同知養廉等欵向由洋稅項下開支今統由常稅墊撥應俟洋稅徴收有項卽行如數撥還以清界限而免　轕所有臣等查明山海關短收當稅緣由理合恭摺具陳伏乞皇太后皇上聖鑒訓示遵行謹奏請旨光緒三十一年十一月初三日具奏奉旨知道了欽此宫門抄十二月十一日外務部欽天監侍衛處値日正白滿引見十一名正紅滿二十六名鑲白滿十二名鑲藍滿十名内務府十九名阿克東阿請假十日賞假五日徐會灃遞遺摺景運門奏派更換値年派出伊立布侍衛處奏派管宴王大臣派出順王又奏派口外賜奠派出榮公達壽召見軍機 
[雲貴總督丁奏爲官兵剿辦巧家叛夷連獲勝仗匪衆潰逃廳境一律肅清摺]  
　　雲貴總督臣丁振鐸跪奏爲官兵勦辦巧家叛夷連獲勝仗匪鐵潰逃廳境一律肅清恭摺仰祈聖鑒事竊查雲南巧家廳叛夷祿汶義逃匿川境時復糾黨滋擾勢甚猖獗曾將勦辦情形附片陳奏在案該匪自潰踞跑馬坪後分遣悍匪駐紥子口各處修來碉樓營房以抗我軍廳員蘇天爵會商各營派都司游輔廷已革四川叅將朱元敬率副中全營輔以民團進攻子口昭通遊擊營鎭東左營各派哨隊會同民團暗襲賊後五月十八日游輔廷等直逼賊壘奮力猛攻該匪殊死戰相愽兩時之久匪首阿合帶傷而逸維時昭通各軍已至山後恰遇祿汶義率匪來援當卽迎頭轟擊斃匪多名我軍弁勇亦互有傷亡十九二十八等日該匪分黨四出據掠均經隨時擊退匪復遁人跑馬坪賊巢悉力死守此五月十八等日各營先後接仗斃匪之情形也自茲以後該匪恃險久踞管帶涂瀛駐防有年情形較熟乃亦相與久持不圖進取當經臣將其撤差嚴飭叅辦蘇天爵亦以該匪扼險死抗勢必老師糜餉即添募營團會合各營定議三路進偪八月初八日夜鎭東左營哨弁謝興順帶隊出探爲匪攔截該弁奮勇衝突斃匪十餘奪獲大旗矛馬而歸十三日我軍由母狗石泥羅漢子口分道取攻各將領激勵諸軍奮不顧身自干至申節節進取游輔廷一軍出其不意　先冲入賊巢匪衆攀籐滾岩悉數潰逃仍分赴罩子脚四大塊絲窩羅等處意圖負嵎十六七等日各營合力進戰斃匪四十餘名　營哨弁楊錫祿鎗斃悍目那比五使一名副中營哨弁伍開鳳劉開堂陣斬先鋒悍匪勒姑依古一名奪獲快鎗偪碼毡衣多件楊錫祿隨中鎗陣亡什勇亦帶傷多名二十四日蘇天爵親督巧字中營馳抵絲窩羅匪衆悉鋭出巢示以死　我軍四面圍逼並用開花砲連環猛攻各軍繼進匪乃挫退四散奔逃乘勢將罩子脚等處匪巢全行攻克賊碉營房一律踏平廳境肅清惟匪首祿汶義阿合等均由問道遁入川境此八月以後官軍獲勝迭克匪巢及廳境肅清之情形也新任昭通鎭總兵蘇撿元適經臣檄飭督兵到廳當卽會商蘇天爵搜捕餘匪安撫脅從被難漢夷妥籌賑卹逆首祿汶義等仍會商川邊文武設法密購務期獲辦以凈根株添調各營圑分别裁撤遣回據該鎭廳具禀前來臣查巧家叛夷祿汶義逃匿川境頻年勾結滋擾勢極披猖此次出巢久踞昭東一帶州縣一時均各震動竊幸仰仗天威得有匪巢一律攻克廳境肅清惟首逆在外終虞後釁臣自當督飭該文武並咨四川督臣認眞購緝總期凈絕根株以上副朝廷綏靖邊圉之至意各營員弁連載數月迭克堅巢不無徴勞足錄可否仰懇天恩准其擇尤酌保數員以示鼓動出自逾格鴻施除飭將陣亡弁兵查明分别請卹善後妥籌辦理並分咨外謹恭摺具陳伏乞皇太后皇上聖鑒訓示謹奏奉硃批著嚴拿祿汶義務獲懲辦以凈根株出力各員俟獲首要後再行酌保欽此宫門抄十二月十二日商部鑾儀衛鑲黃旗値日理藩院引見四名鑲白滿二十八名鑲紅滿四十四名正藍漢二名順王謝管宴大臣恩南營叅將曾崇蔭謝恩善豫續假五日希朗阿續假十日桂伯續假十五日召見軍機士觀呼圖克圖 
[户部奏爲遵旨議奏摺]  
　　户部謹奏爲遵旨議奏仰祈聖鑒事江蘇巡撫陸元鼎揚州關四口光緒三十年分一年期滿徴收稅銀數目一摺光緒三十一年九月二十九日奉硃批户部議奏欽此欽遵由内閣抄出到部據原奏内稱楊州關由關應徴稅銀歷經奏明在于白塔邵伯芒稻中閘四小口徴收每年奏報在案茲據委管楊州關由閘稅務常鎭通海道郭道直詳稱自光緒三十年三月初一日　關起至三十一年二月底止共收商稅銀四萬一千六十三兩零又兩淮運司代徴鹽稅銀三千五百六十七兩零統計共收商稅　稅銀四萬四千六百三十一兩零並非經徴不力請援照歷届成案奏懇寛免賠　等情臣復加查核係屬實在情形懇准查照該關光緒八年以前期滿部定減免賠繳成數並免議處分成案辦理等語臣等伏查楊州關應徴正額銀九萬二千七百九十一兩三錢一分盈餘銀七萬一千兩二共應徴銀十六萬三千七百九十一兩三錢一分同治六年以後卽藉口于洋稅侵佔無届不報虧　　自光緒二十五年五月初一日起連閏至三十年二月底止五届關期報滿其收數總不過四萬四千五六百兩有奇均經臣部　　 
 
