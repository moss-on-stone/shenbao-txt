# 1887 - 75 - 4905003

 

Page 1

 
 
[石印佩文韻府成書啓] [  點石齋代啓]  
　　此書於正月内登有告白約二月底成書現在將次印齊惟書作之裝釘木工銅匠之做籍子釘事件以及箱蓋之刻字着色在在皆湏時日不能無稍稽遲恐勞諸君盻切故特先期奉告一俟四月中諸色齊備隨卽登報布聞將來持票取書向上海大馬路鴻仁里長順晉可也如能趕早更足仰慰諸君先覩爲快之心此啓 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約面精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆龍乎爰商付石向以供同好然文藝而外古學爲尚故覆精選近時舘閣賦百餘萹分韵試帖四百首重編分類文料初二集二本額之曰雲程必備至選校之精差紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹是去年十一月廿三出書倘蒙惠顧　向滬上掃葉山房及各書坊曁南北申昌各埠申昌如躉售希至申報舘帳房及鎭江申昌書晝室面議價更從亷此佈 
[敬印雍正原批諭旨招股告白] [  點石齋主人代啓]  
　　雍正原批諭旨一書凡百十有二册武英殿刋板初印要民間向不多見自經兵燹尤如吉光片羽彌希彌珍而四海臣民轉無以　建極北　心　郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡軍擡諸欵式悉仍舊貫不敢輕易　　敬印原字赤黑分明殊便展謴惟是石印工料旣貴而套印原字尤屬不貲現已擇吉開印　本年七月底出書稱定者每都價洋二十八元先　入元　取書票書成找洋二十元取書一部其未經附股者統定四十元發售每部計六十册外加文木箱子一只提華鎭匙悉用雲銅隸字顔蓋　　絶倫凡在同志幸早賜顧售股處在京都煤巿街源曁潤並發兌各種石印書籍揚州厚生庄上海點石齋南　悵房候敎 
[精選石印巧搭網珊出售] [  點石齋主人啓] 　 
自秦西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供　　未免　如茸城頌萱室主人　　憾焉爰取同人名手搭題竊稿以及歴屆歲科試藝各省書院傑作羅致棧廣剔選極精計得巧搭文四千有奇交本齋石印名之曰巧搭網珊基　見於近時石印諸書中者概從割愛准已十二月十五出書每部分訂八本定價洋四元四角在上海南北申昌及各書坊外埠申昌發售如願　　者問法大馬路南申昌面議價從格外此佈　 
[論刪減出洋俸銀工食] 　 
　　昨有京都友人郵來信息謂總理各國事務衙門因出使外洋各國大臣俸銀每年由各處海關洋稅項下提一成半出使經費爲數甚鉅現值開源節流之時不得不力爲撙節故於本年二月初三日入奏請將駐紥外洋各國大臣之俸　以及書役人等之工食皆爲刪減十成之二其駐紥東洋者再减一成云云余聞之不禁慨然而歎曰開　筒流固　　今之急務現值國用浩繁創設海軍相築砲臺購備船艦製造魚雷水雷百廢具興安得不事事從省然竊以爲諸事　可從省而出使外洋諸臣之俸銀以及從行書役之工食斷斷乎不可從省何則盖出使諸人辭故土而蹈風波其勞　非尋常可比其所以肯膺此重寄不憚况瘁者正古語所謂驅之以爵祿而奔赴不遑者也出使之人計有數等其上者爲欽差大臣次則爲參贊爲隨員其下則爲書吏差役雖高卑品級之不同要皆爲國家宣力於外洋此其情形與内地諸人大相懸殊别家園捨親族長途跋涉餐風宿露涉履洪波昔人以漂洋爲極危險事今雖通行火輪較昔時稍爲隱妥然一登輪舟則其性命亦與舟共之設有不測亦不敢怨彼固何爲也哉其在欽差參賛等官員或尚志在升官故甘冒險出洋以圖將來升遷調劑若書役等則所志者利而已矣利之所在雖數萬里波濤亦不之懼盖若輩在内地工食無多卽使作奸無弊所得亦未必果厚而且驚心弔胆恐防敗露獲罪苟得夤綠從至外洋則工食旣較内地爲多又可以不耽驚恐以半在外自用以半付諸家中一家數口皆足事畜以故千辛萬苦而情願相從出洋若將工食刪减則金與出洋之初意相背其有不動其怨咨者乎推而上之隨員參賛以至欽差雖曰公爾忘私國爾忘家然正當擘畫籌謀之際而忽得家書皆室人交謪之詞則神明亦不免因此而紛又何可因節省之故而致出洋諸人有望洋向若之歎也乎然此猶以情言之也揆之於理亦不宜减嘗聞外洋之人每有輕視中國之意蓋以爲中國之人多貧不若外洋之富也夫外洋之人其來華者大抵富商巨賈其用塲一切無不華煥體面而中國之往外洋者則富貴之人絶無僅有往往惟傭工食力之儔居多一肩行李省吃儉用外洋人視之直以爲地獄變相因而謂中國人大都如此故不足畏抑知外洋亦未嘗無竊人特不令外人得明見之耳彼其所以不令外人見者正恐動外人之笑也中國則專予人以可笑此亦異矣而外洋之來華者飲食起居皆高出乎華人雇華人爲之服役兩兩相形其有不見絀者耶然前此尚無欽差出洋則西人猶謂中國之民則窮而官或不窮若又裁減其費則是使外人見中國之底裏將益復蔑視夫我矣夫使臣之在外洋則所謂皇華之選體制宜尊旣尊其體制則凡一切服食起居皆不得稍有所省或其國有會事不得不與于其盛有時亦當自爲會以待西人之來一會所費有數千金者卽少亦不下數百金設裁節經費則欽差在外洋一籌莫展徒令外人竊笑其有寒儉氣烏乎可哉且所謂體面者不但爲在外洋諸人等之體面實則國家之體面諸人一失體面而國家安得尚有體面意以爲設有出使大臣或叅贅隨員等官爲節省故竟致貽笑於他邦國家尚宜預爲告誡又安可限其用度使不得從容適用也乎夫使臣當以廉自責而國家不得以亷責使臣非言取之之不廉乃用之不可廉也等而下之至於叅贊及諸隨員各處分派之領事官與夫一切書役人等當其宜用則用之决不可省以致爲外國所笑惟不得過于糜費焉耳近來通商之例愈推愈廣出使經費日見其多所恃者僅各處海關洋稅之一項而總署爲節費起見議及於此然愚以爲中國可節可省可裁可撤之冗員浮費正不知凡幾苟能認眞核定實力淘汰則卽内地各直省一年所省且不可以更僕數不此之務而斤斤於出使外洋諸人之俸銀工食恐銀則可省而於情於理兩有所妨操會計之柄者曷弗從長計之 
[本館接奉電音] 　 
　　昨接在京友人發來電音有本月二十七日諭旨四道敬謹譯登○二月二十七日奉上諭延煦奏假期屇滿病仍未痊懇恩賞假並請開去派署要缺一摺延煦着再賞假一月禮部尚書着紹祺兼署其所管户部三庫事務着敬信署理欽此同日奉上諭錫珍現在穿孝吏部尚書着崑岡兼署其所管户部三庫事務着松 
 
 

Page 2

 
 
桂署理欽此同日奉旨錫珍現在穿孝所管廂白旗滿洲都統着載敦者理欽此同日奉上諭某肅甯夏道員缺着世杰補授欽此 
[歐洲大局] 　 
　　美國近日日報云歐洲各國决裂之勢有加無已法國整頓軍容惟日孜孜其欲自爲戎首抑以預備禦敵則未可預科見其舉動不遺餘方蓋欲以較雌雄無疑義矣奥國近亦聚集兵糧意大利雖外面尚未張揚而内則添兵籌餉如臨大敵且又在美購得行走大西洋之快船一艘改爲兵巡船德國現以新式連響鎗發給兵士而各兵士亦操練頗熟粮餉亦多預備隨時可以立赴疆塲俄國各處均有整備日前俄京日報載有告白招買軍械要五萬管帳五十萬兵衣二百萬對兵靴此外尚有火藥彈子等件限於英四月初一以前盡秆交到俄國南邊戍兵現皆加添軍械粮餉亞細亞洲之俄　亦已整備英國之水陸兩軍亦皆密密佈置矣以上各國舉動實非子虚亦非無因其所以急急如此者正歐洲和局之岌岌然隱于其間也特譯以供留心時事者覽焉 
[兵捕打架案餘聞] 　 
　　去年七月兵捕打架之事業經議結所有案内傷亡士卒九名並病故五名其靈柩均寄停三江寺兹由理事蔡明府憫諸士卒無端被害魂魄飄零特請徐欽使給資運回本國先期咨照三江福建廣東三幫大小紳商定於廿四日下午二點鐘齊集興福寺　同理事祭奠是日紳商來祭者三十餘人臨奠時誦祭文一道聞者莫不傷心寺中大殿上更設醮壇延衆僧諷經超度祭畢備疏酌以欵紳商次日十點鐘用道鑼一對魂旛一對僧衆十餘名建帮樂工一班靈柩各用日人六名扛抬綑以草繩外罩紅洋布理事率僚友躬送於前各紳商隨之於後一路派捕照料日人少見多怪觀者如堵直送至海關下船而後各散按是事已歴半載今日甫經了結渺渺蟲沙悵招魂之無術茫茫鱷海幸歸骨之有期死者有知能無銜結至日本長崎輕罪裁判所自面奉上命將戕殺中國水手之巡捕逐一提案根究十四十六日肇事之由現在雖未定案而說者咸以爲定案時須將巡捕十八名科以罪云 
[美使謝過] 　 
　　美國兵船前在池島演砲悮傷人民一節前已據日本報譯登兹閱日本報載美國駐日欽差於本月初七日面會外務省青木次官述及初四日美軍艦暗媽號演習鎗砲致傷池島人民之事特設婉詞以謝過於是青木君入内閣見總理大臣轉逹美欽使謝過之意照此觀之兩國可不因細故而傷和好矣 
[維揚雜錄] 　 
　　新授揚州營叅將朱叅戎世英抵揚等情前已略紀兹叅戎於十六日寅時接印其時城守營徐守戎城守分府卞千戎曁各汛弁咸整肅衣冠齊集公館内官廳標下各兵亦手執洋鎗在公座前排列是時天尚未曉堂上下燈火照耀燦若繁星旣而叅戎具吉服出鼓吹升砲行拜闕拜印禮禮畢升座徐守戎率標下各弁堂叅馬步各兵亦挨次叩賀公館門外則車闐馬溢幾至塞途直至天明尤聞轔轔蕭蕭之聲不絶於耳○十七日丑時新任甘泉縣舒明府排齊儀仗至本署接印亦頗熱閙異常一時本郡官紳分往新舊城賀喜者彼來此往絡繹如梭眞有車水馬龍之概明府以名進士出膺民社歴任興化東臺等縣所到之處卓著政聲今者出宰邗江白叟黃童莫不興歌來暮也○邗上各錢鋪向皆使用票劵民頗稱便近忽有桀黠之徒藉票描摹任情挖補大爲商賈之患經錢業董事某君據情禀請前甘泉縣朱明府示禁其禀詞略云職等在揚開張交易或兌現錢或用票劵悉聽客便奈有匪徒往往藉票描摹挖補以僞亂眞前有汪余二姓禀蒙枷責示儆在案詎匪等故智復萌實屬愍不畏法然職等尚以爲數尚微忍不追究乃近聞竟敢私自刊刻各號票上圖記任意描寫或向他號兌銀或向貨鋪購物稍不留心卽受其騙大爲巿廛之害爲此具禀呈乞查禁以儆效尤等語聞已蒙批准矣說者謂此等奸狡之徒若不嚴懲一二則彼等心胆愈大爲害不知伊於胡底有保商衛民之責者智珠在握想必有善策以處之也○揚城某店嫗生一女年已及笄雖小家碧玉而楚楚可人且頗精會計凡店中持籌握算之事皆女爲之主見者莫不嘖嘖稱羡本街某店夥某甲聞其賢倩人前往作伐嫗首肯隨將女之年庚交其帶回甲覔星者合之大吉喜甚約期過聘已遂回家禀明堂上摒當聘物及由家來城而所約之期已過隨另行涓吉倩冰上人持幣而往詎嫗一見大譁曰某中定期爽約言而無信吾女已於前日受他人之聘矣奈何中聞之佯若不知令將禮物硬行送去嫗不受甲忿然曰庚帖尚在吾處何能使捷足者先登定不甘休欲至琴堂申訴經人阻止而甲忿無可洩逐日向嫗門前作申申之詈適有一老叟見甲呶呶而至笑謂之曰姻緣前定此女諒非君之　匹何必勉强矧足下有此好身手何慮他日無良匹徒作此醜態母乃爲月下老人所訕笑乎甲聞之半晌無語報然而去竟不復至見者咸曰叟其今之魯仲連歟可謂善於解紛者矣○揚州舊城南小街薛内有某姓女郎年已五歲于十九日傍晚在門前嬉戯忽失所在現鳴鑼遍覓尚無影響今又雇人帮尋不識能珠還合浦否或謂邗上每年春季賣甘蔗者至拐風卽熾正不知何故惟望在上者嚴查密訪俾匪徒不得溷跡濳蹤則千百孩提受恩不淺矣 
[皖上游鱗] 　 
　　懷寗縣范映泉大令舉行縣試刻已告竣府試尚無日期大約俟新任聯仙蘅太守蒞任後再行定見也○孫樹人廉訪到任以來振作精神百廢具舉近查得有代書舞文骩法無惡不爲因卽懸牌斥革招人另充略謂照得本轅代書楊濵抗案業經札飭按照磨勒令交出其代書未便空懸亟應招充以符定例切切特示○新正以來雨澤綿綿至近日始見晴霽駐皖各營以日久未經訓練兵勇技藝難保其不生疎遂於十七日清晨由營主督率陸營各勇丁齊赴教塲操演西關外水營亦在沿江砲船上演試砲火○某甲曾在臬署西首開設藥鋪牛溲馬勃玉札丹砂儲諸籠中以待善價不料命途多舛顧問無人以致年復一年消耗淨盡近且垂垂老矣賦閉日久生計全無朝夕憂思卒以不起其妻無以爲殮商之堂叔某乙乙置之不理甲妻無奈奔投懷寧縣署鳴鼓呼寃范映泉大令訊悉情形飭傳該處地保及乙到案諭之曰爾與若雖不同胞亦稱同氣彼異姓尚聯爲手足豈一家骨肉而可漠不關心乎乙報顔無語大令遂令其備棺收殮甲妻乃感激涕零叩謝而退○有一游方道人椶其鞋布其襪鬚髮飄飄然自言夙具仙風道骨本月初九日貿焉至姚家口純陽道院口中喃喃不知念何經咒好事者疑而問之則曰脩煉數百年頗能不飲不食惟咽化丹可過四十天一時哄動城廂觀者如堵住持恐謡言散布滋生事端遂將道人安置靜室外黏一帖言已雲遊他方矣而善男信女之前來瞻拜者猶彳亍咨嗟深恨未遇神仙未免緣慳福薄云 
[漢皋珮響] 　 
　　前因地方官案牘過多衙署幾有實不能容之勢因於清軍府内添設公所以便將候審者暫覊邇來民情靜謐詞訟不多遂奉憲將候審所徹去矣○漢口培心善堂設立多年章程美備上年堂董復就已成旋廢之八角亭義塜旁添盖厝屋顔曰義櫬所以便客夗者厝棺所有地下　葬之棺雇人挖起裝以新柩轉送漢陽該堂義塜新年某日氷天雪地中路斷行人忽有一陳棺委棄厝屋之外經理者以其並不報明名姓籍貫未經移入殯房至本月十九日瞥見棺盖掀開窺之其中已朽敗成灰尚無動摇痕跡究不知棺從何來由何人刨發也○漢鎭下關外麻陽口馬姓年逾而立椿蔭早凋老母亦暮景龍鍾時多疾病馬孝思彌篤自念家貧無以爲養乃度數弓荒地種菜易錢每日必荷擁趂墟逢人求售若逢天雨遠鄕人不能至鎭菜必以希爲貴多售青蚨數十翼購物奉母以卜歡心邇來母疾加劇馬長昏定省憂心如焚私念古有刳股療親之事我何惜及身效之遂於本月望復二日乘月明星朗之時焚香默告於天引刀自剖其脇割肝少許和　以進母病果霍然而馬以傷口未痊轉致臥床不起母知之痛子情殷撫摩傷處轉抱不安而孝思已傳諸隣里矣亟錄之以風世之膜視其親者 
[珠海濤聲] 　 
　　菊坡精舍監院楊廣文近仁因事辭退由上憲委姚廣文筠爲之瓜代○廣西河道灘石極多舟楫往來諸形　阻張香濤 
 
 

Page 3

 
 
制軍委陳大令瀛藻張二尹煥斗携帶機器前往轟開俾得舟行無阻云 
[小跑馬]  
　　本埠西商跑紙會中人每年秋季跑馬後卽於每禮拜六在曠野中跑紙以賭勝負現在春光過半田中需種植各物不能跑紙於是會中人遂於最後一次借跑馬塲以角其技計自昨日午後起各西商齊集跑馬塲賭賽第一次六馬第二次五馬第三次九馬第四次六馬第五次六馬第六次五馬一時中西士女亦有往觀者惟不及大跑馬之擁擠耳 
[慶賀誌盛]  
　　德國皇九十歲大慶銀行停公致賀已登前報昨日屆期德領事公廨高升國旗旁綴五色彩旗披拂至地浦内停泊之各兵船及招商局輪船均以五色旗遍掛船中自首至尾燦爛奪目鴉片躉船亦升旗致敬浦中所有遊船亦皆遍飾綵旗浦灘小立翅首遐觀幾同孔省開屏鴛鴦戮水輝煌璀璨直欲耀花人眼睛亦盛矣哉 
[販鹽斃勇]  
　　浦東爛泥渡迤北鹹塘港一帶鄕民大半販鹽爲業聚衆械鬥之事時有所聞前日有數鄕人販得私鹽數担路經該處爲巡鹽勇所知當往兠捕鄕人見勢不能敵棄鹽而遁巡勇卽肩荷以返至昨晨又訪得某甲家中尚有私鹽數百担因復糾得五六人前往搜緝鄕民糾衆械鬥鎗斃巡勇二人轟傷一人旋卽紛紛散去該處廿四保十三圖地保聞信赶爲四出緝查迄今尚無頭緒諒須報官請騐也 
[舟子受傷]  
　　昨早有駁船一艘載鹽由浦東駛行來滬忽遇巡船二艘向之放槍聲如連珠舟子無奈將船駛回巡船亦不追赶後據舟子言在浦東有人雇伊裝鹽不知其爲私貨當巡船放槍時鹽船上有二人受傷其一聞已斃命云 
[姑合折償]  
　　朱顧氏控子少谷一案由縣斷結後忽有外甥周蓉如向索舊欠該氏着少谷清理少谷不允以致互扭至英公堂解送縣署其中情節均經列入報章前日莫邑尊傳齊研訊周顧氏偕子蓉如投案訴稱小婦人被朱顧氏欠去本利洋銀二百七十元叩求追繳朱顧氏供稱是洋雖由小婦人所借然當時實備少谷姊妹行婚嫁之資現在應歸少谷料理少谷供稱職員爲庶母之事已受累不淺錢亦費去不貲不料現又播弄是非惟求恩斷可也邑尊令退去飭傳張蓮生顧靜安王榮卿三人庭訊三人同稱周顧氏向該氏索欠曾由我等調停令少谷折償洋一百三十五元周顧氏不允以致成訟邑尊復謂蓉如母子曰爾等控朱顧氏被欠洋銀本不准理姑念已由張等理勸因再关少谷償爾二百元不得再有紏葛隨將情告諸少谷少谷叩首遵斷邑尊着各具切結備查 
[英界公堂瑣案]  
　　蘇婦王阿珠王家媽禀控狎客張雲軒串妓王巧雲竊物報捕解訊各情已列前報昨經蔡太守提訊兩造各執張供曾交與該妓洋銀三百兩作爲贖身嫁我之用王等同供該妓旣願嫁人理應償還帶擋洋兩造嘵嘵不休蔡太守飭將王巧雲移請上海縣衙門訊辦張雲軒自行投質○蘇人張雲峯稱失竊銅釣一隻由捕獲住人贓送案我處失竊不止一次求恩訊究沈阿大供湖州烏鎭人實係初犯求恩寛寡蔡太守憫之飭捕將沈押送烏鎭航船令其回籍倘再來申獲案嚴究不貸○寗人沈福稱在新沙遜洋行爲管事昨因行東走失小狗一頭約值洋二元有餘查是日行内無别人來祗有素識之湯毓卿曾來探望行東疑是伊竊因之交捕送究湯毓卿供前曾做過買辦現已失業昨日往該行探望相識之沈福詎被誣竊求恩明察蔡太守商之易繙譯以湯係有體面人况指竊無憑未便照准旣稱失狗姑飭湯交保候查○一百六十號捕供林金榮在路與婦女揪扭口角上前拘獲解案該女未到林金榮供蘇州人昨與姚陸氏口角爭揪被捕拘獲已托人說明求恩開釋蔡太守以旣經理明姑免訊究斥退○粤人李阿蘇稱相識之江潤湖昨來借宿及去後忽失皮袍一件計值洋四十元情殊可疑報明捕房查緝今由包探將江拘案請究江潤湖供粤東人借住是實不敢行竊蔡太守以控竊無憑本不准理姑將江潤湖押候包探查緝人贓冉行訊奪○洋人利妙雪稱上年十二月間曾雇胡阿容帮工嗣後辭歇忽失刀又傢伙當曾報捕現獲人贓解案請訊包探供與同胡阿容供廣東人前爲侍者係初次犯竊太守判將胡押禁七天贓給失主○十五號西捕稱王阿全盛阿全二人在豐裕碼頭裝修火油箱違章請究王盛二人同供無知悮犯以後情願遵照章程蔡太守以旣願遵章從寛斥釋倘後再違定當嚴究○三十三號西捕禀稱昨日巡至廣西路口見有馬車數輛停在此處又有東洋車數輛有碍行人我卽知照馬車行令將車放在屋内及我向他處巡閱回見馬車仍在路口有違定章送請究罰何小山供寗波人在昇大車行駕車昨因翻洗馬車停在路口以後不敢蔡太守以旣願改過姑准斥釋○許銀珠稱開設復順昌烟間氏父在日曾用烟夥王德祥憫其孤苦令在烟間照應昨晚因伊不好遣令别往詎伊私持石磚用布包裹打壞洋油燈幸我撲滅否則不堪設想爲此報捕送究王德祥供無錫人不敢行兇蔡太守以王受惠行兇實屬不法着管押一月期滿遞籍 
[法界公堂瑣案] 　 
　　前報記城内啓順布店被竊由包探查到所失報時鐘并拘躭擱店中之朱坤全解案王司馬研訊之下供出由周仲溪串竊該包探因又將周獲到解送公堂小東門外乾豐泰烟舘主婦萬小寶亦將已押之藍縐贖出一疋繳呈失方吳吉門偕朱之胞叔新甫周之堂兄仁記投案周供各物由朱交與小的并囑寄存小寶家其洋祗一百九十八元事在初四夜司馬問在何處交付現今洋元何在周稱初四夜一點鐘時觀劇後入城行事然先是曾經相約洋元已被小的用罄矣司馬謂前期朱供是爾所爲隨問小寶爾與何人認識答稱兩人均來嗷烟是以認得贓物由周携來云須携至英界而時已深夜恐巡捕糾纒因之暫寄並不知是竊來朱供此事由周起意是夜伊入城來相約事後店中不許人出入故小的並未出過店門司馬見吳有人偕來因問何事到案吳稱朱新甫周仁記各挽親友調停願賠洋元囑求從寛釋出當卽押令回去不來閒住申江計周名下一百元朱名下一百十八元自限三日内料理清楚司馬遂着將周朱暫押捕房俟洋元理清具結到案再行核辦綢三疋當堂給領并令自行調處具結呈案小寶亦着具結備查○包探在城河沿獲到竊賊王金桂搜出皮褂押票一紙質錢六千餘瓶袋荷包各一銀押髮銀籤小洋若干昨日解案旋有十九鋪地甲孫子培投案禀稱本月十九日觀音大士誕期清晨道憲詣沉香閣拈香小的前往伺候故於黎明時出外不料被撥閂而入竊去皮褂現知有包探查到特來具領王供揚州人三四日前從松江來暫住客棧前夜因無庽錢散步入城見伊家開門遂起意入竊包探嚴頌眉禀稱此是積竊現身上所穿醬色寧綢馬甲藍縐棉袍藍紡綢棉襖新白絨衫均係竊得惟卜身所空舊布褲是已物司馬問是何處竊來不妨直供王供衣服均自松江帶來銀物在船上竊得無處找尋失主馬褂押本業已用完司馬謂皮褂旣質在城中可將該竊及各贓一併送縣吊贓辦理并諭該地甲自行投質○法馬路洪春園茶博士張毛毛訴稱昨晚九點鐘時姚桂生等兩人登樓啜茗正在團坐閒談忽有三四十人蜂擁上樓與之打架致毁物件許多姚等亦被毆傷爲此嗚捕送案毁物開單呈電王司馬見姚等均頭破血流喝問爲何打架姚供小的在豐裕碼頭摇船禮拜日與同碼頭船户四十子爭裝貨物口角紛爭旋經友人調停寢事昨晚小的與陸永林品茶驀有多人亂毆亂擊陸爲解勸亦被毆傷茶肆物件被毁不少司馬謂且待四十子到案冉核陸姚兩人仍帶回管押○捕房解送十楫亭水正元請訊蔣阿金訴稱小的本在城内隆泰烟店爲夥現已告辭閒住同榮里表伯殷子安家昨日因尋友人在公裕泰棧前行過向之問訊卽被伊等扭住腰帶强行拽進誣以竊物將衣剥去衣袋中有洋五元散錢百餘文傾倒在地小的情急喚捕始在地尋得洋三元伊等又奪去兩元王水同供山東人在公裕泰雜貨棧爲出店蔣於十點鐘時匿身棧門偷竊衣服藏在身邊查見之時勒令將各衣脫下搜出所竊衣服伊反控捕誑稱被小的剥衣司馬着將蔣交捕管押令其信致殷子安於本禮振三清最到捕房問話王水交保○某火輪船工人張仁有訴稱二十五日小的在小東 
 
 

Page 4

 
 
門外新開店前聽歌失去時辰表今聞包探獲到爲此投案求領張財寶供稱友人將表質錢以票交小的出賣適被包探查獲實非小的行竊王司馬將表給失主領去財寶責二百板押候冉訊 
[陳與昌協賑公所賑務要略] 　 
　　廿三日南巿元增號來函云小號寓居晉德棧月之十一日夜間南隣失慎勢甚危迫樓上存貨纍纍無所措手蒙程裕和裕新榮昌祥阜盛棧各寶號諸君協力搬出以後東風轉北化險爲夷本擬設宴酬謝惟恐忙亂之際有未周知兹備席費洋十元移助賑捐爲諸君造福並申謝悃云云用代登報冀他處聞風興起廿八日淞城壽萱子來函云今春母患痰喘氣逆醫家均以年近古銜防具增劇焦灼殊深因見報中助賑愈病指不勝屈謹卽叩禱竈神前立願助賑一念之誠仰邀神祐現已諸恙安痊奉上英洋一百二十元祈代解災區以完心願世有玉體違和者盍以此法行之較之延巫送鬼諸事浪費銀錢者相去奚止霄壤耶捧讀一過旣慕其勇於爲善尤欽其篤於孝思又恒裕豐洋貨號趙子亮先生交來賑洋五十元據言上年開張時承各寶號諸翁賜賀共百有餘號擬擇日薄酌答謝因知山東待賑迫切與其設宴而烹鮮擊肥不如救災之尤爲急務因薄具席資洋五十元移作賑捐委曲諸君一次諒欲善具有同心當無不爲之自肯焉傾聽之下具有權衡緩急善與人同駿業之日昌可爲賀者與受賀者操劵以俟[  竹坪陳煦元謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年二月二十一日京報全錄]  
　　宫門抄○直督李奏恭報奉辦大差事宜並赴津料理一切卽行晉京摺○河督成奏請暫停分發摺○江督曾奏揀補陸路都司等缺摺○將軍慶奏免扣還修津營盤銀兩作爲津貼川資摺○西撫李奏更正各員姓名片○江督曾奏酌免稅厘由片○二月二十日工部鴻臚寺八旗兩翼值　兩翼引見十二名○李中堂到京請安○慶福八額駙各假滿請安○郭勒敏布謝授光祿寺卿恩○工部奏派承修東西陵工程派出麟書徐郙昆岡曾紀澤○召見軍機清安慶福定昌李中堂○大學士直隸總督一等伯臣李鴻章跪奏爲恭報奉辦大差事宜並微臣定期由省赴津料理一切卽行晋京展覲仰祈聖鑒事本年三日初七日皇上恭奉慈禧端佑康頤昭豫莊誠皇太后啓鑾祗謁西陵所有沿途應備御道橋梁尖營基址自同治十三年承辦後已問多載難免小漥坑坎之處督飭藩司遴員會同　導處委員遂細查勘妥商酌定應繞行越之處尚屬無多惟水窪坑坎工程頗巨又易州及房山縣境内有應改涵洞爲橋梁二處並將房山縣馬河大橋塔長八十丈業經調派實任各州縣募帶民夫器具及時到工分叚興築並飭地方官一併赶緊妥實修墊務使堅平乾潔此外各項事宜分飭地方文武並派熟悉差務之員敬謹預備向俱借資民力此次按照舊章斟酌時宜核實辦理其災歉州縣量予减免仍嚴禁吏胥藉端擾索臣公務較煩因飭藩司松椿先赴差次認眞稽查督催不致貽悮臣將各災區工賑諸事督飭　道籌定現已開每擬於本月初九日由省起程赴津料理員弁出津接帶英德四快及調派鞏綏軍銘軍移紥威海衛大廷灣各事宜安置稍定卽循例入都趨叩闕廷跪聆聖訓再行出京親督差員籌辦一切敬謹　扈至藩司出省後臣省署日行地方公事應委臬司陶模代印代　解勘人犯另委道員代爲提勘臣自津起程後津著日行公事委津海關道代印代行其緊要事件仍封送臣行次核辦理合恭摺具陳伏乞皇太后皇上聖鑒謹奏奉硃批知道了欽此○○頭品頂戴河東河道總督奴才覺羅成孚跪奏爲東河候　同　通判以及佐貳雜職缺少員多人數擁擠應請暫停分發恭摺仰祈聖鑒事竊照河防奏績惴在賴於人材仕籍清源必先止乎擁擠溯自同治十二年經前河臣喬松年以東河候補同通兩班人浮於缺奏准暫停分發一年又展停一年各在案嗣經限滿仍復照常分發十餘年來來者益衆除先行到工正佐四十九員不計外伏查黃運兩河同通兩班僅止十三缺而現計陸續到工已有一百一十人擁擠情形甚於往昔至佐貳雜職連大挑借補人員則有三百二十餘員之多統計兩河僅有州同二缺州判　缺縣丞十六缺主簿二十一缺巡檢二缺閘官三十缺共七十五缺缺少人浮較之同通兩班情形相等是不獨補署無斯及差委亦屬有孤各該員祗進祗退半多安於闒冗無復奮發向上之心且資斧維艱日久困苦情形亦可矜抑更有深足顧慮者河工連年險工迭出需欵尤鉅時有缺乏之虞故每遇工程緊要物力不給之際各廳員挪墊賖欠已屬竭蹶支撐况自奏减工欵以後逐處撙節力杜虚糜倘以需次積累之員適富其任則突遇險工不但無力籌墊更恐公欵耗費滋多必致坐失事機貽患尤非淺鮮竊思今日之候補卽異日之現任欲立人材之績先清仕路之源兹據黃運各道聯銜禀懇奏請暫停分發前來奴才詳加覆核委係實在情形一再思維惟有將指分東河之同知判以及佐雜各班一併暫停分發俟數年後稍見疏通再請照章辦理以符舊制庶各該員補署有望必當爭自濯磨力圖上進洵於清理仕路之中仍寓成　人材之意是否有當理合恭摺具陳伏乞皇太后皇上聖鑒訓示祗遵謹奏奉硃批該部議奏欽此○○太子少保兩江總督一等威毅伯臣曾國荃跪奏爲揀員調補借補陸路都司等缺恭摺仰祈聖鑒事竊江西蓮花營都司王定國業經江西撫臣德馨於大閱案内奏叅革職接准部咨所遺運花營都司係　路題調之缺應令迅揀江西省現任人員調補又推廣借補章程副叅遊借至都守止各等語伏查蓮花營都司駐紥蓮花廳城該處緊接楚省邊界爲江楚咽喉要地必須精明强幹熟習地方情形之員方克勝任臣謹會同撫臣德馨在於通省現任陸路都司内逐加遴選查有横崗營都司林祖武年三十一歲福建永春縣人由藍翎侍衛期滿選補貴州天柱營都司因親老告近改選今職光緒五年十月内到任該員林祖武中强力裕熟習營伍以之調補蓮花營都司洵堪勝任所遺横崗營都司員缺係陸路部推之缺應於儘先人員内揀袵查該都司駐紥定本廳屬之下歴城界連粤東彈壓巡防最關緊要非精明幹練熟諳營務之員難期勝任臣謹开於兩江儘先人員内逐加遴選查有兩江儘先補用副將龔錦標年四十五歲安徽合肥縣人由行伍出師轉戰數省迭著戰功遞保兩江儘先補用叅將嗣於分撥湖皖閩三省並迭克湖州長興廣德等城案内出力經前署督臣李鴻章彚案保奏同治五年八月二十九日奉上諭龔錦標着免補叅將以副將仍留兩江儘先補用欽比同治十一年二月内歸督標中營收標序補光緒九年間經前浙江撫臣劉秉璋檄委招募勇營駐防鎭海十年正月與法人對戰獲勝出力隨案保奏六月初八日内閣奉上諭龔錦禁着俟補副將後以總兵記名簡放遇缺題奏欽此欽遵各在案該員龔錦標熟習營伍差操勤敏以之借補横崗營都司實堪勝任查林祖武由現任都司調補都司歴俸已滿三年任内並無違碍事故龔錦標由巫江儘先副將借補都司與例章限制均屬相符合無仰懇天恩俯准林祖武調補蓮花營都司龔錦標借補横崗營都司實於營伍地方均有裨益如蒙俞允林祖武係對品調補毋庸送部應請勅部換給札付以昭信守龔錦標俟部覆到日再行給咨赴部引見恭候欽定除飭取各該員履歴及龔錦標前在他省並無叅革矇保情事切結咨移部科外謹會同江西巡撫兼提督銜臣德馨恭摺具奏伏乞皇太后皇上聖鑒訓示謹奏　硃批兵部議奏欽此○○奴才慶裕跪奏爲甘軍前在奉天營口修建營盤銀兩籲懇天恩請免扣還作爲津貼川資以利遄行恭摺具陳仰祈聖鑒事竊奴才於光緒十三年正月十八日承准軍機大臣字寄光緒十三年正月十三日奉上諭雷正綰所部馬步九營前經調駐營口復諭令移紥鳳凰邊門等因欽此遵旨寄信前來奴才當卽恭錄咨行雷正綰欽遵辦理並札行沿途所屬地方官妥爲照料惟查雷正綰前於光緒十一年夏間在奉天營口修建營盤七座用過工料各價並地基租價合共湘平一萬二千七百十九兩七錢八厘經奴才先後奏奉諭旨由奉省練餉項下給發旋准户部咨開前項工料銀兩應令雷正綰於月内陸續劃出歸還奉天練餉等因卽經奴才咨行遵照該提督旋卽移紥鳳凰邊門尚未將前項銀兩歸欵昨據該提督咨稱前借修營銀一萬二千七百餘兩現已如數備齊咨請兌收沓雷正綰旣經奉旨遣撤回甘長途跋涉需用正繁况該提督統軍在奉久著勤勞合無仰懇天恩將雷正綰前在奉天營口修建營盤銀兩作爲津貼川資免其歸還以示體恤而利遄行出自逾格鴻施理合恭摺具陳伏乞皇太后皇上聖鑒謹奏奉硃批另有旨欽此○○李秉衡片再上年七月臣等會奏出關禦敵保奬在事出力文武員弁業經先後由部覆准内有開列桂軍之花翎游擊席世賢請免補遊擊以叅將留於廣西儘先補用並賞加副將銜遊擊莫承統請賞給勇號把總莫起榮請免補千總以守備儘先補用並賞戴藍翎又開列克軍之江蘇試用縣丞何仕銓請免補本班以知縣仍留原省歸候補班補用查席世賢實係席世貴莫承統實係黃承統莫起榮實係黃起榮何仕銓賓係何士銓或因各營原請書訛或因臣等繕單筆悮當時未及看出實屬疏忽據各該統領先　禀請更正前來相應請旨飭部更正以昭核實理合會同兩廣總督臣張之洞督辦邊防廣西提臣蘇元春附片陳明伏乞聖鑒謹奏軍機大臣奉旨該部知道欽此○○曾國荃片再臣准兩廣督臣張之洞咨上年粤東亢旱米價日昻給照招商赴江蘇安徽買氷糶濟奏請免徵厘稅奉旨着照所請等厘欽此查隣省偏災必宜兼顧前年曾經通飭各關卡一律免完稅厘藉資賑濟不圖蘇省沿江厘捐因之大絀推原其故緣沿江以米駛爲大宗米厘以全爲來路各商自得免徵稅厘之信紛紛請照前赴安徽之蕪湖購米用輪船裝運遂致向來裝米民船無片帆下有沿江厘金短收甚鉅鎭江巿面亦因此蕭條歴據厘局司道及紳民商董懇請挽回經臣多方設法始克逐漸轉機本屇若再全免固碍本省餉源若竟全收又難顧隣封平糶臣再四熟籌於萬難之中設兩全之計擬請凡粤商赴皖省購米者但令　别完蕪湖關及沿江大勝關大河口兩卡稅厘其鎭江關江海關以及鎭江以下各卡稅厘一律免收以紓商力如有他省奏請赴江皖採米亦照此辦理近來上海鎭江聚米甚多駭商等若在該兩處採購尤爲便捷除咨兩廣江督撫臣曁通行各關卡查照外所有遵旨酌免稅厘緣由理合附片陳明伏乞聖鑒訓示謹奏奉硃批着照所請户部知道欽此 
 
 

Page 12

 
 
   
 
