# 1901 - 155 - 4910177

 

Page 1

 
 
[勸募順直秦晉急振] [  申報舘協振所謹啓]  
　　畿輔一帶自遭兵燹居民流離轉徙家産蕩然困苦情形筆難殫述而秦晉兩省又旱憲爲災徧野哀鴻嗷嗷待　甚至易子而食析骸以炊不顧害理忍心以兾苟延殘喘其稍存惻　之心者每致全家餓婆傷心慘目雖鐵石人見之亦當爲之淚零朝廷疉降恩綸勸募振捐以救被災黎庶本館恊振所自慚綿力無補車薪維藉四方善士海内仁人慨解囊金以蘇涸鮒聚沙爲塔集腋成裘但求振欵能多募數金即災民可多活數命立待彚解乞勿延遲功德之深無有涯涘肅此謹佈諸維德鑒 
[論書吏舞弊之難除]  
　　周遭太宰陳其殷置其輔鄭注殷衆也謂衆士也輔府史庶人在官者夫輔非賤簡之名又與士同列知古不以吏爲賤役漢武帝時卒史皆用通一藝以上者唐高宗詔諸司令史考滿者令試一經可知三代以迄漢唐爲吏者皆能通知文義故無不束身自好而作奸犯科之事罕聞焉自唐以後上之視吏也日賤吏亦自知托身卑瑣不敢自躋於清流以是奸僞愈滋納賄招權毫無顧忌迨乎今日吏之勢權日盛窟宅日深黨援日衆其弊浸淫及於天下雖有名臣魁儒屢議裁撤而終無由絶其根株宋葉水心之言曰吏胥之害從古患之而今爲甚者蓋因士大夫之職業雖皮膚蹇淺者亦不復修治而專從事於奔走進取其簿書期會一切惟胥吏之聽而吏人根固窟穴權勢薰灼輕重予奪惟意所出其最驕横者三省樞密院吏部七司户刑若他曹外路從而傚視又其常情耳故今世號爲公人世界又以爲官無封建而吏有封建者皆指實而言也明末黄梨洲之言曰凡今之所設施之科條皆出於吏是以天下有吏之法無朝廷之法又曰京師權要之吏頂首皆數千金父傅之子兄傳之弟其一人麗於法而繼一人焉則其子若弟也不然則其傅衣鉢者也是以今天下無封建之國有封建之吏鳴呼何其言之深切著明與此外若本朝魯一同馮桂芬皆曾暢論胥吏之害瓊琚玉佩大放厥詞或欲改用士人或欲分任佐貳俾得徐革其弊而潛移其權意非不良法非不善無如今之印纍綬若者於案牘律例素未究心非寄其權於若輩終不能措置裕如以是明知其弊竇叢生竟無法以爲之驅遣邇者巡視中城陳玉蒼侍御擬乘京師兵燹之後各署文卷册籍蕩然無存特奏請將重複抵牾奥幽不可猝瞭之例一時權宜可左可右無所折衷之案一切罷去俾吏胥失其所恃舞文弄法之弊可以不革而自除正本清源無踰於此皇上特允所請飭將六部書吏一律裁汰而改用司員辦公另募書手若干供繕寫之役繼又慮外省督撫以及各府州縣衙門皆有書吏朋比爲奸積習仍未能凈絶爰特沛絲綸將各衙門額設書吏各分别裁汰不准稍事因循舉唐宋迄今數千年糾葛之弊政一旦掃除而廓清之海内人士方以爲此後當綱紀肅然不復再有譸張爲幻之事乃昨據京師友人傳述謂各部書吏名雖裁撤而弄權招賄之事仍未能除卽如向章選人提供者須扣除四十五日以後所開之缺方可與選此次則因各處懸缺甚多故六月初一投供之員可以選去年所開之缺於是時日之先後缺分之瘠肥書吏皆可以從中爲之顛倒而選人夤緣結納之弊由兹起焉夫銓選爲吏部最有關係之事乃猶不能盡袪其弊則其他之混淆黑曰如侍御所謂處分可輕可重財賦可侵可蝕典禮可舉可廢人命可出可入訟獄可上可下工程可增可减者當亦百出其術而有所難防夫以數千百年相沿痼習而欲於一日悉數剷除其事固非易易然旣已緰音宣布中外皆知而猶瞻顧因循留此餘孽俾他日有滋蔓難圖之慮死灰復燃之虞不特於政體有妨且使外人聞之以爲中國於此等重大之事雖日言整頓而仍不過托之空言此後庶政之行安望蒸蒸日上不亦重爲各國所珊笑哉質之侍御當亦不以斯言爲河漢也 
[上諭恭錄]  
　　六月初五日行在内閣抄奉上諭崑岡等奏遵旨續查殉難官員等第十二次懇恩賜卹一摺當經令軍機處酌核具奏兹據該大臣等開單呈覽或臨難捐軀或闔門殉節允宜悉予褒揚以彰忠烈上虞處頭等侍衛宗室德潤著照副都統陣亡例從優賜卹宗室載袍宗室和桂均著照四品官例賜卹和桂之妻郎佳氏子增榮女一名宗室玉丹之妻富察氏均著准其旌表宗室鳳喜著照四品官例賜卹宗室鳳誠之妻瓜爾桂氏女四名宗室鳳梧之妻鈕祜魯氏宗室連玉之妻祝佳氏女二名宗室鳳喜之子琢玉良玉女一名郡王銜多羅貝勒溥莊之妾王氏宗室松順之妻雙佳氏子吉辰宗室錫鈞之妻于佳氏均著准其旌表六品副内管領德俊著照五品官例賜卹司幄銜委署庫掌廣志著照六品官例賜卹伊妻李氏子鐵格均著准其旌表八品筆帖式奎照著照六品官例賜卹伊母王氏弟奎杰均著准其旌表副護軍叅領銜筆帖式松泉著照副護軍叅領例賜卹伊妻蘇完瓜爾佳氏子春鈴女一名嫂李氏姪春銓姪女一名僕婦周氏均著准其旌表氏管領廣厚裕均著照四品官例賜卹廣厚之妻王氏廣裕之妻甄氏女一名姪世增世昌均著准其旌表六品銜筆帖式福銳署照六品官例賜卹伊妻田氏子祿埠祿金祿順女二名均著准其旌表六品司爼官成璽著照五品官例賜卹伊妻席王氏著准其旌表六品銜筆帖式文溥著照六品官例賜卹内管領常貴著照四品官例賜卹護軍校銜庫使廣蔭著照護軍校例賜卹伊母沈毛氏妻董氏子士榮均著准其旌表奉宸苑委署主事啓隆著照主事例賜卹筆帖式廷珍著照六品官例賜卹員外郎誠年之母羅栢氏妻王氏子榮坤女三名倉掌文通之子媳黎氏張氏孫常明孫女一名僕婦周氏僕女一名三等侍衛恩福之妻李氏筆帖式錫瑞之妻郭氏妾張氏員外郎恒謙之妻李氏妾張氏女一名子錫珍筆帖式恒堃之妻胡氏妹一名女一名即補副内管領承應掌順興著照五品官例賜卹伊子司幄銜柏唐阿桂山著照六品官例賜卹六品銜候補委署逹富山著照六品官例賜卹順興之妻吳氏子媳陳氏孫女三名僕婦楊氏均著准其旌表柏唐阿玉明著照八品官例賜卹伊母趙氏妻馮氏女二名均著准其旌表玉匠延年及妻吳氏女一名姪賡洵姪女一名均著准其旌表護軍明海著照護軍校例賜卹伊母王氏子文福披甲七羣之妻詹氏子永祜女二名幼丁松蔭及妻孔氏弟松祺松祿妹二名原任湖南臨湘縣知縣承蔭之女一名委署主事文廣之妻郭佳氏員外郎舒瑞之妻尤氏六品司庫承潤之妻富察氏庫守德定之母崔氏妻曰氏妹一名僕婦端秀氏筆帖式博多歡之妻郭氏妾耿氏女二名牧丁錫奎之妻噶啓特氏倉掌全禧之女二名副司庫札克丹之妻吳氏女一名均著准其旌表柏唐阿興斌文湧均著照八品官例賜卹庫使增貴著照六品官例賜卹委護軍叅領銜倉掌榮興著照委護軍叅領例賜卹六品銜筆帖式善全委署苑副善恩均著照六品官例賜卹善全之妻姚氏著准 
 
 

Page 2

 
 
其旌表三品銜副護軍叅領恒謙著照三品官陣亡例從優賜卹五品頂戴隊官恩騎尉連福著照五品官陣亡例從優賜卹護軍參領銜護軍校富亮著照護軍參領陣亡例從優賜卹户部主事英魁著照員外郎例賜卹伊妻李氏妾周氏均著准其旌表户部員外郎戚善勗著照四品官例賜卹雲騎尉霍隆武之母那烏氏弟博隆武及其妻詹氏子玉烜女一名均著准其旌表文生員濟寛著照八品官例賜卹伊妻巴爾逹氏著准其旌表委護軍叅領榮俊之子崑壽女一名弟婦唐佳氏姪崑祿崑琪均著准其旌表六品頂戴張錦著照六品官例賜卹商人劉竇及黄玉庭之妻張氏禮部主事陳鴻翼之女一名均著准其旌表旗鼓張均著照八品官例賜卹伊母賞氏叔連陞嬸母王氏樊氏妻閻氏妹一名子桂馨女一名僕人李三楊三僕婦一名領催瑞珊之姪女一名子婦汪王氏均著准其旌表倉掌廣煜軍機處蘇拉廣祥均著照八品官例賜卹監生韓永隆之母佟氏妻孫氏妹一名子韓鈺子婦房氏孫女二名孫韓鈞伊戚佟永興均著准其旌表頂子逹锺山旗鼓黎廣齡均著照八品官例賜卹黎廣齡之妻崔氏子二名黎豫齡之妻李氏女三名李明柱之妻趙氏女一名李文和之妻馬氏子一名女一名李文順之妻徐氏女二名李文惠之女一名筆帖式衍慶之妻韓氏英聯之妻徐氏女一名厩長衍昌之母李氏妻劉氏女三名孫一名均著准其旌表户部主事范德鎔之妻陳氏著准其旌表伊子通判范慶綸著照五品官例賜卹鹽大使范慶鋆著照七品官例賜卹子婦李氏胡氏孫女一名均著准其旌表文童孫紹曾著照九品官例賜卹周銘岐及其祖母王氏母張氏妹一名周致和吳伯川吏目張覲元之母耿氏吏員趙允升運同軋鴻逵之妻劉氏給事中文博之妻李氏一等侯曾廣鑾之僕人龍二袁良玉杜常僕婦杜氏婢女一名均著准其旌表書吏董五徐炳翰趙寶祿民人張大佟德山佟文喜佟文明佟志寛民女佟四姑民人李公李二孫永瑞崔峯王永成寗振昌趙瑞楨劉賓王連元李柏齡孫才孫榮趙祥張寳元張廷元張國永王俊王文泰薛錫時賈太陳振方王貴元季羣商民季昌之妻趙氏商民張銅張銘張鎧張殿榮張殿衡王儒趙福全楊寳箴李玉任傑駱林董明董亮屠義沅民婦孫劉氏民人劉英之妻張氏劉慶之妻王氏耆民張繼福商民董其王正誼民婦祝楊氏俞氏民女金二姑金四姑民人樊培元之妻蔡氏子樊石頭劉雨山之妻李氏劉蘭軒之女劉大姑張永春之母白氏商民吳國瑞子吳如吳多女二名弟吳國璋弟婦王氏子吳景元子婦王氏孫吳文銘孫女一名姪女一名商民許耀亭弟許克亮弟妻馬氏子許大子婦張氏翰林院待詔王秉元之妻潘氏弟婦馬氏内姪女馬氏女僕馬氏婢一名巡檢薛春熙之妻王氏弟婦馮氏子婦杜氏邢氏姪婦傅氏女二名姪女一名孫女一名州判吳紹堃之女一名文生王維藩之妹一名女僕郭氏民人李世昌妻高氏子起兒女一名民婦林戴氏女二名均著准其旌表該部知道欽此 
[萬壽無疆]  
　　京師訪事人云六月二十八日恭逢皇上萬壽城憲諭令居民鋪户自二十三日起至月杪止比户懸燈結綵更換桃符一時九城内外衡宇相望氣象一新中國人心固結感戴皇仁即此可見一斑矣 
[調軍抵京]  
　　京師訪事人云六月中旬北洋大臣直隷總督李傅相所調之姜軍現已抵京分駐南苑及城外天寗寺等處惟均未入城尚不知如何處置也 
[存欵難提]  
　　京師訪事人云户部冋有發商生息銀兩撥各當鋪分存按年交息自拳匪擾事當鋪閉歇息久不交現今各當鋪陸續開巿户部遂行文順天府轉飭大宛兩縣傳集各商追詢生息銀兩如何辦法旋據各當商禀稱所有新開當鋪均已易主官欵難承認縣尊因將各商交日本警務署訊斷日員諭令該商等改爲當局而官欵仍無把握也 
[得恰償失]  
　　南洋新加坡日新報譯比字報云比國前向中國索取賠欵外間均謂一百三十兆勿郎實則不過三十兆而已此三十兆勿郎僅敷賠補被毁教堂及使館鐵路三項耳 
[西員平論]  
　　南洋新加坡日新報云前駐華英使麥端奴任滿回國行抵美國舊金山時各報館訪事人咸往謁見詢以中國時事麥使謂此次拳匪擾亂並不專爲閙教起釁大半因外人向中國索地激怒人心以致拳匪見中國官民含憤未伸遂乘時而起若在上者能與西人敦睦在下者自必風從蓋華民本甚馴良易於撫輯無非由官唆慫以至滋事况北方連年饑饉一經倡言閙教饑民遂附從日衆然敎士亦有可嫌之處類多於傅教外干涉訟事晉省戕殺教士爲數不少毓賢實爲禍首當簡授山西巡撫各使曾力拒之奈朝廷堅執不從以致釀此巨禍至光緒皇帝堪稱賢君惟聖體孱弱不時抱恙各訪事又問聯軍撤退後中國尚有危險否麥君答以無甚太碍至論後來結局之事則非鄙人所能逆料也 
[義學人數]  
　　南洋新加坡日新報云六十年前印度境内統計各英義學學生祇得一十五萬人至近年核之已得四百萬人亦可見其風氣大開矣 
[意艦行蹤]  
　　寗波訪事友人云上月下旬某日有意國兵艦數艘駛至奉化縣屬三門灣往來窺伺飄忽無常一日意兵攫取鄉民母雞五頭不名一錢楊長而去事經某弁察知責以馬鞭令照值付給意兵銜之探知此弁曾潛至山巓留宿某妓處遂據情禀知意艦統領統領卽將弁幽之艦上不許登岸游行亦可見其營規之嚴肅矣 
[鄂省裁兵]  
　　漢口訪事友人云去夏北方匪亂危急時鄂省武功營勇丁奉調北上藉衛神京近以事平陸續回鄂行抵德安督憲張香帥卽委兩員携帶恩餉前往發給然後分别遣散裁兵節餉洵當今要圖哉 
[京師多盜]  
　　京師訪事人云邇來京師明火搶劫之案層見迭出經兵勇拿獲者均解送刑部入夏以來在菜巿地方臬示者亦已數次每次皆十餘名聞刑部獄中尚有二百餘名何盜犯之多也 
[匪孽又萌]  
　　京師訪事人云直隷固安縣附近一帶文有拳匪餘黨約二萬餘人盤據所據之地四面蘆葦叢繞出没無蹤剿辦不易聞係教民尋仇所激變也 
[嚴拿匪黨]  
　　京師訪事人云邇日全權慶邸諭令五城查拿去歲義和拳各壇頭目聞已拿獲二人解交刑部如此雷厲風行想餘黨終難逃漏網也 
[盜犯成擒]  
　　漢口訪事友人云距漢陽數十里大軍山地方周姓富甲一鄉久爲宵小所窺伺六月下旬某日之夜忽有地棍張亮糾合羽黨數十人明火執杖破扉而入任意搜羅呼嘯而去事後查知所失不下數千金當卽開單投報漢陽縣署縣主馬曉靑明府允爲派差嚴緝越數日武弁徐君全孝督率線目在某處將張及餘黨數名次第拘獲解回候懲 
[獲匪邀賞]  
　　杭州訪事友人云前者游勇許寳林在塔兒頭地方逞兇圖劫經中城保甲局勇丁拿獲訊明口供詳奉大憲批飭就地正法事後大憲以局勇獲匪有功賞給洋銀八十元交總巡陳大令當堂給發旣而署臬憲許豫生廉訪發出告示一道曉諭通衢大旨謂遊勇許寳林膽敢於人烟稠密之所持刀劫洋實屬目無法紀當經保甲局丁陳卄拿獲送縣審實卽以軍法從事并將獲匪之局丁賞給洋銀八十元以示鼓勵嗣後如有匪徒沿途劫取洋銀貨物及拔奪婦女簪珥者無論軍民人等得能捉獲送官究辦按照情節重輕分别給賞爲此諭爾諸色人等知悉倘有不法匪徒行兇攫物各宜奮力相助切弗袖手旁觀毋違特示 
 
 

Page 3

 
 
[謀財害命]  
　　廣州訪事友人云去歲杪連州府屬德隆店主遺夥關亞禮雇譚亞澤所駕之船載運翰音剛覈等物來省販售本年正月初三日之夜行抵三水縣屬街頭墟河面譚陡生惡念將關推墮波心奪其貨物而逸事經店主查悉控官緝拿連州闔埠商人咸有戒心爰就廣祥公所會議高懸賞格購緝謂有能拿獲船主者賞洋銀五百元水手及工伴每名賞洋銀一百元數月以來迄未破獲近日介字管勇丁忽緝獲是船水手陳亞就一名解官研訊之下供出此案尚有譚北揚吳亞牛等因復四出偵緝旋由清遠縣捕役將譚北揚吳亞牛拘獲縣主董大令細加研鞫吳供正月初三日譚亞澤之船行抵清遠縣城外猪行洲尾灣泊片時後復開至三水地方關偶步船頭閒眺譚亞澤出其不意推之入水關鳧水欲回船上譚北揚持棍擊之破其頭顱立時斃命遂將所載猪四十一頭雞三百餘尾據爲已有先後易銀花用大令乃命將二犯解回三水縣歸案訊辦 
[設局救生]  
　　揚州訪事人云揚屬運河璧虎壩一經啓放水勢湍激異常向由運署設立救生局一所以資保護本屆璧虎壩開後江潮盛漲以致水勢奔騰澎湃尤甚往年運憲程雨亭都轉聞悉遂派范鹺尉爾麟前往設局開辦其經費一切均令實支實用并飭約束水手時出梭巡當風狂雨驟之時不得稍有玩怠想鹺尉必能上副憲意而拯生民也 
[泖水秋紋]  
　　松江訪事人云前者亭林鎭附近寒字三十圖鄉民蔡月秋入贅張氏已十餘年兹張姓族人引善浩然秉松等投華亭署禀控迨華亭縣林霨生大令提集質訊浩然等均稱不知大令以引善狡獪判管押捕廳田産判歸月秋執業惟不得仍頂張姓兩造乃遵斷完案詎張回鄉復糾人赴蔡處搗毁一空並欲得蔡而甘心故蔡又來松投縣控訴林大令准詞復提通案人証於上月二十八日堂訊仍供詞各執大令乃傅諭公正親族向兩造理勸○北鄉顓橋地方民俗强悍匪棍横行有北朱家行四十一圖農人張阿妹入贅於三十九圖沈姓以婿鄉爲家相安已久詎被吳桂秋張關周秋等三棍徒强將張妻沈氏搶去價賣於附近某姓家得洋銀一百數十元瓜分而散張遂繕詞投華署喊控邑尊林大令閱禀震怒飛派幹差將吳張兩棍提案管押復勒限務獲周秋到案一併按律懲辦○城内盛永順顔料店近以生涯寂寞另就門首出糶食米前日店主某甲向許姓倉中糴米若干石因惜小費自詣該倉背運詎爲脚夫所知將米截留一袋携交地保倩向理論甲大窘自願受罰地保乃勸令罰錢四百文服禮事台得了是眞爲小而失大矣○松郡自奉札裁兵一百七十九名正副兩營管帶官遂將各兵逐一點騐以定去取照章給發恩餉一個月俾别謀生計先期傅諭各兵願將號衣呈繳者償洋五角不願者聽各兵聞之紛紛將裙褂呈繳所汰者土著爲多故無需資遣回籍也○南門外雖巿廛寥落而負郭而居者烟户亦頗稠密近日竊賊踵接專在該處一帶肆其胠篋之技居人苦之前夜某姓家聞牆隅作作有聲因密啓後户兠捕詎該竊竟持械相向事主乃不敢追捕而退○上月中旬本郡忽起颶風塵沙蔽空惟不及前此之大耳 
[上海官塲紀事]  
　　江南機器製造局總辦毛實君觀察昨日因有要公命駕入城至道轅拜會袁海觀觀察觀察延入花廳茗談良久而别○江蘇解餉委員陳梅卿二尹河南採辦委員武相侯明府直隸試用知縣張亶臣明府等均於昨日先後詣道轅禀謁 
[局員接鈐]  
　　昨日爲新委本邑南巿馬路工程局總辦翁子文太守接鈐之期清晨八點鐘時太守交卸滬軍親兵營務後隨命駕蒞局接授鈐記然後升坐公案點騐華捕差役人等捕頭王經年率印度捕數名戎服佩刀謁見太守太守詢以辦理捕房章程歴一時許始退　海縣主汪瑶庭大令新委親兵營管帶葉孟紀司馬以及各防營哨弁均先後詣局道賀至下午太守分往各同僚處答拜如儀 
[司馬接差]  
　　昨日前滬南馬路工程局總辦葉孟紀司馬交卸局務後卽蒞本城九畝地滬軍營接差午前命駕詣蘇松太兵備道轅謁見袁海觀觀察禀知任事旋赴上海縣署拜會縣主汪瑶庭大令延入花廳茗談良久而别 
[飭繪圖式]  
　　昨日新委馬路工程局總辦翁子文太守查得捕房屋宇均係板木釘成地方頗爲狹隘爰飭人照式繪成一圖大約須呈請蘇松太兵備道袁海觀觀察設法推廣也 
[夜行受惠]  
　　日前邑廟内黄仁昌箋扇店夥李炳松拾得比鄰同業紫霞閣發票串唆陳利生藉端訛詐控經保甲總巡朱森庭明府訊明分别枷責並罰黄仁昌店主繳呈路燈二百盞昨日黄將燈如數繳局明府著傅各鋪地甲分叚添設至晚復親往查閱從此光明大放行人受惠良多矣 
[禁售疫豕]  
　　日前本邑南巿某猪行由他埠販來剛竄君若干頭以天氣鬱蒸致大半在舟中悶斃而行主依然售之於巿供人烹宰保甲總巡局朱森庭明訪悉後深恐居民食之易生疫癘爰於昨日清晨親率差役至南巿祥記馬頭一帶查獲已斃之豕二十餘頭飭人一律埋諸荒郊隨諭各猪行主嗣後不得再將已斃之豕出售於人如敢不遵察出嚴究不貸 
[敬業課題]  
　　昨爲上海縣汪大令補行敬業書院五月份月課之期淸晨大令命駕蒞院會同學師邱廣文命題扃門考試生題問西法設警察部果合於周禮司巿諸職否知創巧述論童題問設立義塾古之善政沿至今日每有名無實當以何汉挽之坐言起行論 
[移提坊主]  
　　日前法租界某號印書坊主李祥麟由甲乙二人倩印自來水公司牌子後被公司中人查知其僞以甲乙匿跡英租界投報捕房得卽拘獲昨日英界某號西包探偕公司夥友王玉春至法界捕房請派包探協同提李旋解送公堂禀請核奪讞員杜枝園大令略訊口供商之法總領事署代理繙譯聶君飭將李帶回英界歸案辦理 
[浮屍何來]  
　　前日午後下海浦左近江中浮來無名男屍一具年約三十左右身穿藍紡綢衫褲察其情形似係失足墮河者當由救生船帶往局中代爲備棺收殮○昨日洋涇浜内又有無名男屍一具隨波逐浪而來經人報明英租界捕房捕頭令傳是圖地保投報某善堂請爲給棺收殮 
[英租界醫院紀事]  
　　六馬路福康里梁公館閽人王史桃年將七十老態龍鍾前日忽在樓上失足跌下致傷脚骨經其主遺人送至仁濟醫院求治未知能免殘廢否○西門外萬生橋畔萬年茶樓小主人沈某因與其妻某氏爻占反目致氏吞生烟斃命不忍獨生因亦服毒經人察覺舁送仁濟醫院求救始得一吐而愈 
[美租界捕房紀事]  
　　日前外虹口百老匯路何錦豐西國成衣店内被包車夫某甲竊取洋銀七百餘元旣而店主何某訪悉甲之表弟張信德住居虹口某里内疑有串竊情事遂於昨日將張扭入捕房捕頭略詰情由令押候解送公堂禀請讞員張柄樞司馬訊究○昨日黎明時偷兒孫阿弟潜入西華德路提籃橋左近某鄉民家竊取衣被等物携之而出適爲某號巡街捕所見連贓帶入捕房捕頭令押候解送公堂禀請訊辦○昨日午前舟子汪阿二在吳淞路某茶肆中與同伴某甲細故口角旋各揮拳互毆某號巡街捕喝阻不依一併拘入捕房捕頭令各押乞丐牢半日以儆 
[筵資移振]  
　　本埠集賢里和懋縐莊潘靑齋先生令郎仲生兄喜叶弄璋本月初六日爲彌月之期凡屬親友理合伸賀先生以各處水災不勝心惻謹將湯餅筵資六十元移充振項爲諸親友造福術妙養生仁推濟困兩全其美彼孑遺災黎當荷甘澍之涵濡焉上海北巿絲業會館籌振公所施則敬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[靖盜文言]  
　　步軍統領衙門順天府五城察院爲出示曉諭事光緒二十七年五月初一日内閣奉上諭近聞京師地面匪徒充斥搶劫之案層見疉出或竟有不肖之宗室旗人混集其間擾害地方亟應嚴拿重懲著步軍統領衙門順天府五城各按地叚嚴密巡查遇有搶劫之案務將匪犯獲訊明確卽行就地正法卽宗室旗人有犯亦一律按法懲治毋稍瞻徇寛縱以副朝廷除暴安良之至意欽此本衙門先於上年十一月間會奏地面盜風甚熾擬用重辟遇有拿獲創犯訊明屬實先行就地正法一摺十二月十八日奉硃批著照所請刑部知道欽此欽遵各在案查明火創刼結夥執槍實爲貽害地方之最律載强盜已行但得財者不分首從皆斬但有一人執槍擬加梟示定律何等森嚴諭旨尤當遵守急應出示曉諭爲此示仰各項人等知悉須知强盜紏刼之案國典難寛倘敢聚衆爲非一經訊明已行得財不分首從均擬斬决卽行就地正法其各悔過自新以　本衙門哀矜勿喜化莠爲良之至意凡有地面緝捕之責者實力巡緝毋稍疎防致千叅處懍遵毋違諄切特示 
[薤露同歌]  
　　揚州訪事友人來函云據官塲中人傳述淮安府許太守寳書於六月中旬某日因病出缺所遺篆務現經漕督張漕帥檄飭候補同知魏司馬暫行代理又十二圩舊港總巡吳揖淸分轉用賓近以感受暑熱不及延醫亦於六月中旬某日溘然長逝眷屬向居城内聞信星夜前往收殮二十八日已將靈櫬扶回揚城暫厝城外某禪院所遺總巡差已經兩維運憲程雨亭都轉札委淮南總局帮辦毛分轉昌駿接辦云 
[上海縣署瑣案]  
　　前日浦東人陳阿弟舁其父陳友琴投縣控被趙掌寶等毆傷旣而趙勝德將其子掌寳送縣請辦至晚縣主汪瑶庭大令升堂研訊趙勝德供兒子掌寳與流氓爲伍時在浦東一帶滋事屢戒不悛今將陳友琴毆傷爲特送案請辦掌寶供友琴前將寡婦張陳氏引誘圖姦被秦銀狗羅小金等窺破欲向議罰陳卽以小的等訛詐爲詞投案妄控前日忽央人約小的等爲之勸和甫至某茶肆陳不别而行羅小金與小的向之攔阻陳即自行跌傷並不干小的之事陳阿弟供上月十四日蒙恩訊斷出外習日父親卽同小的往他處收買舊棉絮昨日回家即被掌寶等毆傷求騐明究辦陳友琴供與其子略冋大令飭仵役騐得　上受有拳傷一處諭令自行醫治掌寳著責二百板收押○前日有趙某者遣僕趙煥廷控陳耐生騙物等情汪大令研訊之下趙供稱家主向在蘇垣聽鼓前日來滬游玩帶有烟槍端硯册頁等件有陳耐生者以願代銷售爲名騙去質洋花用爲特控案求追陳供向習布業前日在舁平樓啜茗與趙邂逅相遇遽爾訂交旋同往妓院作狎邪遊趙向小的陸續借去洋銀二十四元旋將物件倩小的代售小的適有急需因將各物暫質洋銀三十元叩求鑒宥大令以陳情同誑騙重責一百板交保出外○屠義新控被傅世德毆傷汪大令升堂研訊屠供向開銅杓作日前有脚爐作主傅世德强冋小的索取洋銀一百元小的不允卽遭毆傷求恩騐究傅供脚爐銅杓本係二業因屠兼鑄銅鍋理應出費二十四千文屠不允反敢揑傷妄控叩求鑒察大令騐得屠稍有微傷著將傅笞責二百板押候屠傷愈覆訊 
[上海巡局紀事]  
　　本邑人朱全錦賃居小南門外護城河畔以罨荳芽爲業藉博蠅頭邇因積欠房租錢數十千房主黄裕堂屢索不付前日扭赴二十三七鋪巡防局請爲嚴追局員邱友林二尹研訊之下限朱於十日内遷移他處不准逗留違干嚴比○前日上海縣署鑼班頭張天福無端將甲乙丙三江北人兇毆受傷甲等扭張至二十三七鋪巡防局控請嚴究局員盛雨村二尹著自行投縣呈控 
[英美租界晚堂案]  
　　甬人宋國堂與同鄉人殷永建應全林合開裕興昌信局由殷司理帳目被欠洋銀一千餘元無力彌縫遂唆其母殷羅氏到局指宋侵吞股本肆行滋擾宋無奈扭赴公廨喊控讞員張柄樞司馬提訊之下殷羅氏供興昌信局係小婦人之長子與宋等合開長子太後次子在店司帳不料宋欺其年少吞没盈餘洋銀六百三十餘元叩求追繳宋供局中被殷虧欠洋銀一千餘元有簿據爲証殷羅氏何得强行圖賴反敢誣控叩求訊追司馬以兩造供詞各執諭令各交保人邀同公正人呈出簿據限十日内將帳算明禀覆核奪 
[英美租界公堂瑣案]  
　　前日周阿菊單六亭陳阿寶曹慶餘等八人在吳淞路某號門牌屋内大開賭塲經捕頭查知密派包探張阿五等前往拘獲連賭具及洋銀四十三元解案請究讞員張柄樞司馬商之佛繙譯判將起案之欵充公外各罰洋銀十元賭具銷燬○沈妙和行竊王桂生何阿三二家衣被等物經包深劉阿炳拘解請究司馬判責二百板贓給還　主○朱和尚私刻盤記棧主圖章至盤記棧内騙取手摺向壽康錢莊冐出票銀四百八十兩後經盤記棧主查悉赶至壽康莊止付一面投報捕房捕頭派包探張才寳拘獲解案請究司馬判責四百板枷號一月管押捕房一月假票圖章一併銷燬○顧洪春行竊韓榮才曹洪寳二家衣服及銅吊等物經包探孫阿星拘解請究司馬判責二百板○朱文隆行竊李福生家綢布衣服二十八件經包探張才寳拘解請究司馬判責三百板逐出租界○流氓楊金寶金阿隆朱鶴生因與張六明口角起釁持刃將張戳傷經三百九十八號巡捕拘解請究司馬訊得由楊爲首判責三百板遞解江北原籍金朱各責二百板斥釋○流氓陳福生李阿泉趙和林孟祥元陳阿元等專在洋涇浜一帶拆梢搶物無惡不爲經捕頭查知派中西包探日夜巡緝近始由包探趙銀河張寳成胡瑞龍陳根寶協同將陳等拘獲解案請究司馬以此次尚未犯事從寛交保不准再至租界如敢再犯當各押捕房一年 
[法租界公堂瑣案]  
　　工部局清潔所工頭張金茂以鄉人泊舟洋涇浜裝糞被王阿華等勒索規賈以致不敢復至將王扭案禀請究辦王供認曾向船户勒索洋銀一元零五分叩求恩寡讞員杜枝園大令商之代理繙譯聶君判令管押捕房半月期滿笞責三百板○徐新德禀稱在公館馬路某洋貨店習業被徐阿生騙去洋銀三十三元向索不還叩求追給徐阿生供小的前與新德同店執業曾借洋銀三十元立有筆據言明六月歸還大令著將借據呈騐再核○張世良禀稱前日失去洋銀一百餘元及衣服十餘件今由包探緝獲竊犯王友才並吊到衣服餘贓求追王認竊不諱大令判令枷號一月期滿笞責五百板衣服給還失主○趙阿渭稱前在某輪船失去竹籃内儲各物今已緝獲竊犯林阿才並起到原贓求恩給領林認竊不諱大令判令笞責二百板藏給還失主○邵榮坤前控車夫郭阿二竊取金戒指一枚兌換洋銀置備衣服尚餘六元五角解經大令訊供押候嚴比昨日復訊邵伸訴前情郭狡展不承大令著押繳洋銀十元並起案之六元五角一并給還失主違干重懲○湖南人李登山前因帶刀行經租界經包探拘獲解經大令訊供飭將所帶之刀存候充公覔保開釋兹因兹人具保解案請示大令著還押赶緊覓保延干未便○陸斗福前因戳傷伊友阿德經巡街捕拘入捕房昨日解案請訊大令判責二百板○車夫蔡和尚行竊坐客所佩對時表一枚報捕後查獲人贓解案請辦大令判責一百板贓存捕房候失主認領○李王氏前控吳阿全誘拐養媳某氏經大令訊供令交妥人保出帮同找尋詐日氏因吳玩延不理復將吳扭案請追大令著押候嚴比 
 
 

Page 10

 
 
[皖省官報]  
　　六月二十日本任霍邱縣陳瑜卽用縣陳耕三均辭奉委赴廣濟圩查賑知縣滕梅知奉委發審局帮審府經呂燮陽知奉委赴廣濟查水災巡檢何慶雲禀知　委赴廣濟圩桐城八保放賑並由永釁圩註工回二十日署廬州府同知吳道灼知銷辦榖米局差安慶府同知志瑞知接辦谷米局差二十二二十三日代理懷甯縣劉啓文知赴廣濟圩查賑署銅陵縣熊鈺知銷辦防軍火藥局差候補同知葉炳章知委辦賑捐局文案並赴滬公幹知縣董玉書知委辦賑捐局核槳並銷文案差 
 
 
 

Page 11

 
 
   
 
 

Page 12

 
 
   
 
