# 1918 - 231 - 4916354

 

Page 1

 
 
   
 
 

Page 2

 
 
時評 
[盜鈴不掩耳（冷）]  
　　近人每謂今日官場之舉動每多掩耳盜鈴余謂此尚前數年事耳今日盜鈴何嘗掩耳也 
　　蓋掩耳盜鈴恐其聲之聞於人也至人聞其聲而無所恐尚何掩耳之有不觀乎今日政府之所謂選舉乎所謂賞罰乎各軍之所謂主戰乎所謂索欵乎所謂謀位置乎財員之所謂籌欵乎借債乎包銷乎謀士之所謂運動乎條件乎交换乎無一非明目張膽爲之也 
　　嗚呼盜鈴而不掩耳也久矣 
[命令]  
　　八月二十五日大總統令參謀總長蔭昌呈請任命張春勳爲陸軍第十六師二等參謀官應照准此令 
　　又令陸軍總長段芝貴呈准鑲黃旗漢軍都統載　咨請以景恩補印務參領景銘李恩山補參領口寳善張德海補副參領富泉高寳泉補印務章京唐文光補公中佐領均照准此令 
[專電]  
　　北京電曹已抵保定有三説一藉索軍費仍不南下二南下後與長江各督及吳佩孚等一致主和三仍主戰（二十六日下午四鐘） 
　　北京電段語人云吳佩孚張宗昌等久不預戰此次罷戰通電與戰局無影響現專待奉皖兩軍作戰（二十六日下午一鐘） 
　　北京電衆議員建議速舉總統移付參院明日討論而緩舉派以長江各督爲聲援仍與對峙事實上總統將急遽産出惟副座主張不一多數派明許曹暗仍許張梁又主馮决難與正座同時産出（二十六日下午四鐘） 
　　北京電第一任總統先向國會辭職抑二届總統選後再辭馮擬命府議取决（二十六日下午一鐘） 
　　北京電自馮約段同時下野段派因主舉馮繼任副座（二十六日下午一鐘） 
　　北京電滿洲里將漸爲各國一 
 
 
 

Page 3

 
 
致行動之地我赴崴軍亦將依大谷指揮赴滿洲里故政府仍發宣言注重係依美政府建議（二十六日下午四鐘） 
　　北京電張焕相昨電告日本派謝捷兩軍爲前鋒日軍爲後應謝捷軍已由滿站西北進兵與激黨前驅接觸激黨稍却又稱日軍令吾軍退後軍中有憤言請主持（二十六日下午一鐘） 
　　北京電赴崴軍隊因各國推日本大谷大將爲聯軍總司令電知林代將宋圑長應完全聽大谷指揮昨宋來電大谷囑我軍暫駐雙城候令再進遵在雙城安營（二十六日下午一鐘） 
　　北京電崴埠出兵宣言發表聲明與聯合國取一致行動尊重俄國領土主權起見對内政毫不干涉將來目的完成派出軍隊即應撤退全文二百三十三字國務員全體副署（二十六日上午九鐘） 
　　北京電國防將領爲應付交涉計紛請宣布軍事協定因交吉黑兩督給閲（二十六日下午一鐘） 
　　北京電外部頃將閣議决定之臨時禁止銀銅出口條例正式商請外圑同意以便及早公布（二十六日下午一鐘） 
　　北京電康昨到京（二十六日下午一鐘） 
　　香港電岑春煊於十八日派林虎冷遹郭人漳赴肇慶敦勸李耀漢回省三江之水大漲各縣紛紛乞賑水災賑濟會請財政廳撥賭捐以救災黎（二十五日下午六鐘） 
[外電]  
　　倫敦電財政部已將銀價之最高率增至每盎司（英兩）四十九個半便士十四日電傳之最高率乃等於美國之價另加由紐約運英之費今之增高乃因紐約漲價之故中國滙兌率甚穏固但衆信不致爲决定市面之要索美國銀價近由一百漲至一百又千分之五顯因自舊金山至紐約運費增加之故（二十三日） 
　　華盛頓電日美公斷條约展長五年已由藍辛國務卿與石井大使簽押（二十四日） 
　　以上路透電 
　　北京電張敬堯昨日對於吳佩孚之主和電來電反駁且要求如左之四條（二）速促曹錕張懷芝南下（二）請以命令督責吳佩孚（三）湘省南部暫取守勢由贛閩取攻勢（四）爲北軍代表者之資格禁止與南軍往來（二十五日） 
　　北京電中國海參崴派遣隊之一部依奉大谷總司令之命駐紥雙城子以應必要擬向某方面云（二十五日） 
　　北京電政府發布金劵條例後與此事有關係之各國公使認其手續不合擬於一兩日内提出抗議（二十六日） 
　　北京電最近長江三督軍電致中央請先解决時局然後選舉總統段派認爲總統府方面之陰謀現正謀對抗之策 
（二十六日） 
　　北京電參衆兩院不日將討論提早選舉總統日期案（二十六日） 
　　北京電政府潛命交通部檢閲各方面與總統府來往電報（二十六日） 
　　北京電最近國務會議制定金銀銅臨時禁止出口規則七條一俟得外交圑之同意即行實施其範圍爲生金生銀銀貨银質之物品銅質之物品等赴香港厦門青島大連者槪以出口論携有財政部所給發之護照者不在此例外國人旅行准其隨身携帶百元以内之銀貨（二十六日） 
　　北京電近日此間傳説因張作霖諸人之請求與最近康有爲之進京遂有釋放張勳之説一般人士紛紛傳説謂此等消息恐與復辟問題有何等之關係云（二十六日） 
　　北京電據國務院方面消息云現在段内閣表面雖尚標榜對南主戰而裏面頗有願妥協者其中有欲俟譚浩明之代表進京即與之商妥協方法者或因近兩三日中形勢之改變而復譚浩明之官職亦未可知云云（二十六日） 
　　廣東電吳景　之談話云現在議員人數計參議院一百五十五名衆議院三百四十三名不到三分之二即參議院尚缺二十九名衆議院尚缺四十一名也在現充法律案發布機關之軍政府組織未告終以前國會暫開憲法會議談話會俟到會議員逹法定數三分之二即開正式憲法會議速將憲法制定後再行組織大總統選舉會第一次憲法會議談話會擬於二十七日舉行開會國會議員增加曩日預定經費十萬元將不能敷用故要求再加五萬元已得承認云云（二十六日） 
　　廣東電海軍部决定任命前任海圻艦長之湯廷光少將爲次長程承運（譯音）爲軍務司饒士和（譯音）爲軍衡司李鈺洪（譯音）爲軍需司（二十五日） 
　　東京電二十五日日本陸軍省公布曰二十三日有敵軍約一千人携野砲機關鎗兩次向我右翼方面來攻但至傍晚悉被我軍擊退我左翼方面又有敵軍约二千人携機關砲六尊來攻我之友軍不得已而退却乃由我第十二師圑之步兵收容之敵軍停駐於我軍前面二十四日師圑長漸集中其兵力於斯意耶畿奈附近從黎明起轉爲攻勢激戰之後將敵軍擊退至北方目下正在追擊我軍獲得捕獲品計野砲一尊機關砲三尊裝甲機關車二輛是役中中隊長許斐（有疑義）大尉陣亡（二十六日） 
　　東京電朝鮮李王世子昆因歸朝鮮現李太王疾於今日下午四時由東京啓程（二十六日） 
　　以上東方通信社電 
　　東京電貴族院各派於今日開交涉會决定對政府態度結局終發出諷其辭職之警告（二十六日） 
　　東京電去十九日自熱海致勸告辭職書於寺内首相之三浦梧棲子爵於昨日歸京各報皆期望其活躍（二十六日） 
　　東京電關西新聞通信社大會昨日在大阪旅館開會宣言此會爲擁護言論及彈劾内閣决議促内閣之處决即以此電知寺内首相及貴衆兩院議長（二十六日） 
　　東京電據日本陸軍省公報在烏蘇里方面敵以上下午二次殺至日軍陣地皆爲日軍擊退二十四日在霍布司哥衛東二啓羅米突之地點亦擊敗敵軍并據獲野砲一門機關銃三門裝甲機關車二輛（二十六日） 
　　以上共同通信社電 
[戰電]  
　　倫敦電今晨海格上將報稱里盎至柯桀爾河間之全陣線戰事仍在進行英軍於數地點得有進步今晚報稱日間英軍在里盎至美爾加合廣三十餘英里之陣線力攻獲勝晨間四時四十五分英軍在松末河南岸進攻佔據希爾勒維勒與許維業二村及附近諸叢林英軍前進二英里時沿路殺俘敵兵甚多十分鐘後英軍在戰線左面進攻佔據戈米柯爾等五村俘虜多人繼又在此五村東面得有進步英軍於戰線右面中心點攻擊敵軍所守安克河東岸自亞爾貝爾東南至格蘭柯爾附近之敵軍陣地激戰後得地若干敵軍在格蘭柯爾南面回攻敗退晨間十一時英軍在戰線左面中心點格蘭柯爾北面鐵路一帶進攻佔據大亞歇與比胡柯爾二村及俯視伊爾萊之山脊下午英軍繼續進攻日間英軍共俘虜數千人且加重創於敵軍（二十三日） 
　　倫敦電今晨海格上將報稱英軍夜在亞爾貝爾境得有進步俘虜若干人今日侵晨英軍復攻擊敵軍自二十一日晨起三日内之戰事英軍共俘虜一萬四千人獲砲多尊（二十四日） 
　　倫敦電英軍距巴卜末鎭不足二英里（二十四日） 
　　巴黎電今日下午公報云拉細尼境及瓦斯河與愛恩河間夜有砲戰法兵枝隊攻破勞蘭敵軍戰壕數處俘虜若干人陣線餘處夜殊安靜（二十四日） 
　　倫敦電大戰最近發展其至要之一端爲英軍進逼巴卜末鎭該鎭之陷落將大有害於敵軍現於保衛巴卜末總陣地之大亞歇地方竭力抵禦足徵其已見到此層（二十三日） 
　　羅馬電意國公報云意軍佔據白倫太河流域里伐爾太與桑土斯台法尼二村（二十三日） 
　　巴黎電東境法國戰報云塞維亞陣線砲戰更爲劇烈阿爾巴尼亞之敵軍今復活動其偵察隊曾於數處爲法軍擊敗（二十三日） 
　　華盛頓電參議員洛巨君在參院外交委員會演説贊助人力議案時警告衆人勿爲德國包藏禍心之和平運動所惑謂吾人當對德口授媾和條件而不得與之談判以便使其處於勿能再擾世界和局之地位洛巨君又詳舉必須令德依允之媾和條件内有（一）完全恢復比利時國（二）無條件歸還亞爾薩斯勞蘭與意大利亞伊里登太（三）擔保希臘之安寗（四）塞維亞羅馬尼亞波蘭斯拉夫之獨立（五）俄羅斯脱離德國之衡軛而恢復其自由白里斯特里土夫斯特和約所奪占之俄土均應歸還（六）君士坦丁必須作爲自由口岸（七）巴力斯坦永不歸還土耳其（八）奥國屬下之巨哥斯拉夫與捷克斯拉夫民族必須合建一獨立國而與波蘭國同處於德國向東進取之足中此爲諸欵之最重要者洛巨君又謂今無一人夢想殲滅德國人民吾人之作戰非爲國爲德國建設政府此舉當然須由德國人民自爲之云（二十三日） 
　　紐約電美國糧食管理員胡佛君由倫敦抵此宣稱美國與協約國爲世界民治主義將共負食與血之犧牲明年美國可以脂肪四千兆磅牛肉裂品一百兆零五十萬磅五穀五百兆斛糖一百五十萬噸供給協約國胡佛君之意協約國自九月一日起除糖與牛肉外不復須行嚴厲之派食制云 
（二十四日） 
　　華盛頓電　國務卿與駐美意國大使簽定選徵意國美僑美國意僑服兵役之條約（二十四日） 
　　華盛頓電代理海軍總長巴爾末海軍少將今日發表宣言書如下敵潛艇游弋於美國海濱圖阻軍隊與糧食之出發茲已絶對失敗美國運船源源啓　未嘗稽延一日赴歐之船無一被沉甚至無一在海濱外爲敵潛艇所攻敵潛艇似專從事擊沉帆船漁船獨駛之船無武裝之船帆船汽船雖爲擊沉若干艘但海軍之艦除鐵甲巡艦桑狄哥號觸水雷沉没外無遭不測者敵潛艇參戰所發生之影響不足介意當美國海面敵潛艇最活動之際赴歐之兵其數最多目敵潛艇出現美國海濱外後美兵之安抵法國者已有五十餘萬人云（二十四日） 
要聞一 
[政局轉變之經過]  
　　吳佩孚將軍二十一日有與各軍官連名之長電通致中央及各省區（見二十五日本報公電）政界重要機關則謂尚未接有此電更詢某要人則直否認此事至二十四日而此項通電原文披露矣披露之後即得一報告謂曹經略使曾去電令吳師長勿得輕信陰謀並飭仍须遵照中央計畫進行未幾又有曹使之電文發表電云北京段總理鈞鑒盛京張督軍蚌埠倪督軍濟南武昌探投張總司令鑒密張湘督號電諒登尊覽吳師長佩孚竟欲聯電元首罷戰解决殊屬不明事理當即復湘督一電文曰號電悉元首文日通電吳師長竟至誤會並通電各將領此種舉動不惟不知大局之利害並忘却經過之事實當西南起事以後元首曾下甯息布告而譚浩明竟肆行駁斥復攻陷岳州元首怵於禍患無窮遂幡然下令征伐此爲國人所共見並非我輩好逞武力也夫元首旣因和平無效决然以武裝致討現當軍事進行焉能自相矛盾文日通電是歷載向日之希望並非爲議和之表示其詞甚明何竟誤解且阻碍和平西南實尸其咎彼如悔前愆自可乞赦於中央焉有堂堂中央一再乞和於彼等吳師長欲聯銜電請元首罷兵和議豈非大謬錕病雖新愈不敢稍息茲已擬定於本月二十四日由津赴保集合所部即行南下區區愚衷惟和始終服從中央之命令必不渝素日之宗旨除電令吳師長勿得輕信陰謀並飭遵照中央計畫一致進行外務祈同心協力共濟國事是所盼禱等語謹電奉聞曹錕養印但據某通信所傳消息謂曹使此去托名檢閲軍隊或謂將預備南下實則曹使之匆促離津與吳佩孚等馬日通電不無關係馬電中在湘直軍將士全體列名曹縱勉强南下所部旣已厭戰恐亦未必再受指揮而政府方面又必欲曹使南下督戰曹爲和戰兩派所包圍處境困難已極故不得已而托詞赴保暫避塵囂云云又據某政客云江蘇江西湖北山東河南直隷六督軍擬聯合主張平和而列名三督軍之張敬堯二十四日由長沙電致馮總統中有國之存亡匹夫有責目下國會旣成時局不難卽定和平統一堯所渴望云云同時至曹倪二使張總司令張奉督則不外主戰到底四字云 
　　梁燕蓀來京後對於解决時局尚未有若何表示聞梁前日謁馮時討論時局之下馮頗有倚重之意梁臨行謂馮曰某非不盡力於國事但此次倉卒北來殊無把握容俟觀測四天然後表示旋謁段亦如前言但多非公不足以支現局之語斯時適徐又錚自津冋段宅梁徐會見之下狀頗客氣并未談及時局問題梁退出後於前夕復謁東海所談極密内容未悉但知梁之主張確爲先選總統後决時局云據某要人所談此間前往兩粤疏通意見之林紹斐參軍已於日前抵京携來彼方要人之各種條件有人以目下時機未至一時恐無效果勸勿提議聞其中最因難者爲善後費聞林以舟車勞頓尚未晉見元首但曾一度往謁段總理又聞總統府軍事處處長師景雲於二十四日乘坐快車出京據聞係往南京與李蘇督有所接洽 
[北滿軍事要聞]  
　　二十四日爲星期六國務會議上午九時半開議段陸軍總長臨時報告參陸處議定之中日共同出兵協定案與外交陳次長有所討論聞滿站張司令電陳藤井司令要求各節溢出協定範圍之外而齋藤武官向政府口頭催促履行新約諸點亦不一致各閣員討論結果先行電致章宗祥公使令轉向日政府交涉并詢該約於何日經天皇批准因該約附則中有兩國元首批准後實行之規定（按該約中是否有此規定政府並未將原文發表無從證明）又一消息則謂係囑查日本出兵天皇已否裁可又致電張司令内容謂此時宜維持現狀俟政府交涉妥協再行令知等語此事决定隨即議例案午後一時散會段總理與曹財政總長又協議籌措軍費問題至兩點半方出院是日報告前兩日私邸會議及參陸處會議所决定者謂過激派對我挑釁該派旣爲與各國聯軍對敵之圑體我國應與協約國一致視爲公敵赴崴軍隊已接大谷司令之電應即電令聽聯軍總司令之指揮與各國軍隊取同一之步調至日本要求設警一案决定據理答覆惟注重速行準備邊防軍隊免日本獨任其勞軍費仍由曹總長設法向某國商借又聞對於日本所要求各節日前私宅所密議諸閲員亦俱贊成當即由叚面囑處長丁錦與齋藤開始談判 
　　日軍請滿站國軍騰讓營房一事經張焕相代督親赴滿洲里與日軍總司令藤井氏面商之後已經了結張代督二十二有電到京略稱二十一日焕相親赴滿站與藤井司令協商結果已允仍遵守原議决不侵犯我國主權交涉情形亦頗融洽現將滿站營房各給一半交涉已經和平了結末謂日軍開赴黑河多日務乞迅定國防大計 
　　前日新聞編譯社記者與日本某外交官晤談問雙哈地方日本有設立警署之説有無其事某外交官答尚未接到此項報告惟欲前敵將士無後顧之憂或有設警之必要而實行之先必與中國政府議妥若贸然爲之日本政府當不出此也（周）近來中國政府曾要求借欵否（答）時有借欵之請求但二三日來殊無所聞（問）東北有無戰事（答）雙方接觸時不免小戰而已某要人又云前見報載貴社記者與美使館某君之談話有海參崴聯軍總司令尚未推定其人之説其實日本大谷將軍旣爲總指挥各國亦表同意但未見發表耳至於東清鐵道之保護當然屬之中國爲最宜因在中國境内也而日本之所以必欲與聞其事夫亦曰中國軍隊無此獨在保護之能力日軍遠在滿洲里萬一後方不愼爲過激派　入毁壞鐵道橋樑則彼方軍隊即陷絶境記者因質以假令華軍有此保護之能力則日本是否仍須從事保護某要人云假定華軍確有此能力日軍當然以保護鐵道之事讓還中國但據鮑督軍云黑省有兵一師一混成旅以黑省邊線之廣東清鐵道之長區區軍隊曷克負此重任中國軍隊亟亟於國内戰事日本不能不任其勞矣云云惟據日本另一方面消息云中東鐵路警備問題最近中日軍事當局間曾有兩國共同警備之交涉其結果已决定仍由中國單獨擔任警備事宜協約國聯合軍先後抵崴大谷總司令以時機緊迫預備對於過激派開始攻擊二十四日政府接到中國駐崴海軍代將林建章急電稱聯合軍現已决議於二十六日對於過激派實行總攻擊並請中國趕速由吉黑進兵協助進攻日軍現已分向興凱湖方面進駐 
　　日本軍之在海參崴者連日紛乘中東路車西行十八至二十一四日間共有兵車十二列俱載日軍駛過昂昂溪站二十四日吉督孟恩遠電報告日軍之　抵奉吉黑者已有三萬之衆其增加於東清鐵路及滿站中者約二萬人并在吉林大連等處編成後備兵幹部人數在五千名左右以爲臨時召集之凖備 
　　東北邊境德奥俘虜及過激派之數目政府曾命張焕相司令詳細調查昨張來電報告略謂西伯利亞方面德奥俘虜甚衆聞烏蘇里方面有一萬九千人北滿邊境约有七千人伊爾庫司克约八千人赤塔约有一萬三千人此外過激派及非軍人之德奥俘虜均有一萬餘人 
　　滿站司令部經費及該部之組織經鮑督呈奉政府核准該部設總司令一員左司令一員右司令一員參谋長一員中校參謀一員少校參謀一員上尉參謀二員副官長一員少校副官一員上尉副官二員三等軍需正一員一等軍需一員二等軍需二員三等軍醫正一員一等軍醫一員一等　譯一員二等繙譯一員外參議四員差遣四員書記十名通譯二名司藥一名雜役十名 
 
 

Page 4

 
 
   
 
 

Page 5

 
 
   
 
 

Page 6

 
 
第二張H ] 
要聞二 
[北行通訊（五）大連及旅順旅行記者抱一惟心]  
　　記者等在朝鮮勾留五天游漢城及仁川兩處於七月三日乘火車直逹大連四日晚到次日即參觀學校其學務情形容後續述茲先述日人經營大連之槪况記者等下車時即見街道清潔電燈燿目二十世紀一新市場也寓中華旅館夜半抱一不能臥惟心睡夢中詢其故但聞連聲喊臭蟲不得了惟心大笑蓋抱一在奉天時自　向來不怕臭蟲在臭蟲牀上安睡一宵次晨果無恙還調悦來棧即事詩一首以自誇（已登第二次通訊）不料在大連困於臭蟲殊不可解豈臭蟲亦感受軍國民教育而猛惡愈常歟仰奉天之臭蟲發無線電至大連以警抱一歟大連在戊戍以前本一漁村土房數間窪地一片而已戊戌中俄條約作爲俄國租借地俄人悉心經營成一不凍之良港日俄戰後爲日本佔領遂租借與日本現日本人口四萬二千七百餘人我國居民不過四萬九千人而已 
　　大連有市政府爲日本人民地方自治之機關（旅順亦然）市長一人由關東都督於市會選舉之候補員中選擇一人市會議員三十人（旅順十六人）半數由民政署長選任其他半數由選舉而來但須得民政署長之認可議員爲名譽職任期二年其職權爲製定預算决算及管理衛生等市長任期四年民正署長得解散市議會或懲戒其議員名曰自治實則半官治也 
　　據大正六年度報告大連市預算收入日金十三萬六百七十二元支出亦如之（内教育費二萬八千二百八十元約居全數支出百分之十五）大連進出口貨以豆及豆餅爲大宗民國五年各貨輸入計海關銀四千六百萬兩輸出五千七百萬兩自大連經日人經營後八年之間營口商業日衰前清宣統元年間營口輸入總數計二千八百萬兩大連一千六百萬兩輸出營口三千一百萬兩大連二千九百萬兩民國五年度營口輸入減至二百萬兩輸出一千七百萬兩與大連相較五年度營口輸入之銀額只及大連之半數其輸出則不及十之三之一矣 
　　大連之西南有星浦焉有山有水潮聲彭湃白浪捲灘山形孤島矗立海中夏時天氣清凉避暑善地也南滿鐵道會社極力經營自大連車站接造電車直逹星浦約一小時又築馬路以便摩托車之來往南滿鐵道會社之大和旅館設分館於此並有西式家　　　　十數重散布海灘每重有園有場休憇運動均屬適宜西人夏時移家居此宛然一西洋上等消夏地也有公園有海水浴室有觀潮亭令人居之心安神怡同一地也在我國管轄之下爲一人跡鮮至之荒灘一經他人經營便成仙境捫心自問得無愧乎 
　　自大連乘火車約二小時至旅順東亞第一之軍港東三省之咽喉也寒帶不凍之良港日俄血戰之傷心地也身入其境想像當時血肉横飛白骨滿野念人類之痛苦令我神傷目擊今日記功之塔高出雲霄感我國事之多艱弔彼忠魂於地下抱一曰吾涙將下矣惟心曰與君正有同情記者等至旅順後登日軍記功塔矗立之山巔仰視青天白雲飛渡塔尖似摇摇欲動俯視旅順口水反光如鏡入口處有山似虎形曰老虎山虎尾後垂成天然之堤誠壯觀也塔之對山有神社用祭忠魂社下堆骨爲穴戰死遺骸不知其數吾國青年學生不可不一游旅順借鄰邦之忠烈激發吾民愛國之熱誠莫善於此矣 
　　旅順有工業學堂其設備之完美爲東亞工業學校冠對於吾國學生甚爲歡迎有志工業者曷往學焉其詳當於（日本在朝鮮及奉天所設施之教育）篇言之 
[海參崴之西報消息]  
　　字林報二十四日海參崴電云西比利亞政府與霍爾瓦特政府前因英法日駐崴外交代表之友誼調停曾開談判進步已著其尚待解决者僅爲行政會人物之選擇一俟此會成立協約國即將予以承認和爲此間之行政機關是對峙政府頗有早日息爭而歸一致之希望不意此希望今倐爲霍氏與其友人所行之暴力政變所摧殘矣海參崴地方議會前所發起組織之義勇隊今自行决議改歸濮勒施柯夫將軍指揮濮之名義爲俄軍總司令此種榮銜乃霍氏政府所授與者昨日濮率武裝衛兵數人抵此持械入境已爲地方定章相觸今晨揭示場高懸示文據稱遠東俄軍槪歸濮將軍指揮濮於黎明前佔據俄軍司令部署其地即兩月前捷克軍以機關鎗揮令過激黨退讓之處也尚有令人發　之一事記者偶見武裝兵士若干乘坐大汽車出司令部記者另乘汽車尾隨其後伺其行動俄兵以旁若無人之狀直向俄國國家銀行駛入詎甫入門即爲捷克兵數人所阻並被解除武裝蓋捷克兵早料霍兵有此舉動故已趕先駐守於此矣少頃大汽車駛回司令部車中人埀頭喪氣其所携去之來復鎗與剌刀亦不復携回其時居民大擾街中人紛紛聚談勢將鼓噪武裝之巡邏隊不絶於途協約國軍艦及登岸兵士覩此情形亟即凖備一切以保治安西比利亞政府向外交圑聲訴敵黨之奸譎並要求霍氏政府立即解釋談判方在進行時何以有此行動之理由今日午前協約國領事集議已向協約軍司令有所建議午後協約軍司令將討論此事上述之義勇隊曾經協約國認爲地方議會所産出而不與聞政治之圑體但今旣有改屬霍氏之舉動則已含有政治性質協約國今若猶承認之直無異承認霍氏政府且海參崴人民以社會黨分子爲較多而霍氏又爲社會黨全體所詛咒協約國若承認霍氏政府或任何非統一之政府則將與協約國所聲明不干涉俄國内政之本旨不合矣又電云領事圑向協約軍司令建議之内容今已探悉其主張係解除濮勒施柯夫將軍部下之武裝或將其軍隊移送境外以杜内爭又主張倍增巡邏守衛之兵士並保護各公共機關以防事變今晨四時烏蘇里陣地之協約軍開始進攻前進十基洛邁當奪獲武裝火車與砲位及機關鎗數架又軍用品頗多並俘敵兵若干協約軍左翼全勝但右翼因敵軍騎隊窺其後陣故未進取今夜日兵與美兵將開赴前敵協約軍刻顯向陣地發展適當之衝擊志在擊潰此方面之敵軍而開滿洲邊界大戰之先路捷克軍狄司令亦因此故定於今晚偕其參謀員馳赴前敵路透社二十四日海參崴電云領事圑贊助地方議會視爲合法機關已向軍事議會建議解除霍兵武裝並送出海參崴境俄民雖在街中縱論時局但地方有兵巡守秩序甚佳地方議會刻正集議會外集有多人等候議會印刷處印發之佈告又二十五日海參崴電云英國專使愛里額特爵士今已抵境路透社二十四日哈爾濱電云據可恃消息謝軍繼續前進已佔領夏拉森車站聞捷克軍佔據烏定斯克鎭中過激黨官吏皆被擒獲勞兵會與過激黨機關俱被解散昨日兩次火車裝運中國軍隊到哈今日又到火車一次云 
[西北邊警彚聞]  
　　庫倫都護使陳毅迭電催請中央派兵前往察軍高圑業於日前行抵庫地二十二日參陸處致電陳都護請暫維持防地現狀並聲明已定繼續派兵往援　 
　　政府决議在庫恰方面設置國防總司令一職以資統轄該處軍隊但此項名稱未載約章二十三日參戰處密電庫倫陳師可都護使令先與自治政府接洽一切一面由政府發布一種宣言（甲）向各國聲明此爲西比利亞之影響必須防邊（乙）向長江南北各省督軍宣告此後須隨時抽派軍隊赴北塡駐（丙）向蒙古各旗宣布一保衛蒙民二力圖禦亂 
　　日本近日要求我國迅速開闢赤峯等七處商埠政府業已允許日本現又向我催促政府答謂非俟邊風稍平後碍難實行並提出不能尅期實施之理由 
　　日前派往烏梁海調查之專員施畸由烏電院略謂烏魯古穆旗調查完畢計步六營營不足百馬五隊共百四十五名軍械三百餘枝係馬蹄片老鎗以蒙兵保蒙萬難支持速遣大軍俾免人代我謀 
　　一阿爾泰護理辦事長官易彦雲急電政府稱阿區兵力無多俄黨或變服潛入或武裝直進難以防範務懇迅籌救濟阿區方法並請楊新督就近派兵援救 
　　新疆楊督軍來電稱俄黨敗兵照約解除武裝遵章收容於塔爾巴哈台等處俄領現向　新要求　　軍械藉令回俄已用婉言拒覆云 
　　川邊鎭守使陳　齡電稱鄂郡王於號（二十）日由前藏起程來爐（即打箭爐）遐齡派衛隊營營長陳國安帶兵兩連赴窰卡迎接並由沿卡軍隊按站保護 
　　江孜關監督致電政府稱敝關因受戰事影響所徵税欵比較減色乃近來藏軍派員來　强提税欵敝關護兵過單無力拒絶應何以善後請速電示 
[參戰督練處與張鮑]  
　　參戰軍督練處之組織政府近因國防緊迫原擬任靳翼青將軍爲國防總司令旋經再三討論此席决定暫緩設立乃有改任靳爲參戰軍督練處此項機關確已决定組織卽以靳氏專任其事其内容大旨如下（一）名稱爲督理參戰軍訓練事宜目下正在鑄造關防日前十九日已將委任公文交付靳氏（二）職務專司國防軍新軍訓練舊軍編制爲一種後方教練機關（三）地址设在北京並無分设機關連日正在覓房以便設署（四）内容此項機關將來組織内容係分機要參謀外交軍需器械庶務等科（五）軍費目下參陸處國務院均連次討論關於軍費規定一千萬一節迄無着落故目下未能發表 
　　張鮑兩督同車回任黑龍江鮑貴卿督軍於二十三日晚車抵津後原定即日夜半專車出發因張奉督願與同行特在津守候一日是晚曹健亭省長在公署设宴爲張鮑二督祖　有靳翼卿將軍曹仲珊經略作陪二十四日鮑督復訪張雨亭並約靳翼卿爲長時間談話關於奉軍移往北滿問題似已商定辦法是日下午五點快車靳氏即先回京復命張作霖先於上午出門向各公署投刺答拜定晚間十二點專車偕同鮑督出發回任但晚間續得消息段總理有留張督再住數日商量大事之説 
[選舉與新國會]  
　　全國戒嚴之選舉國務院以選舉總統在即恐匪人藉端生事擬通電各省區長官於所屬地方務須盡力維持並負完全責任并聞此項通電現已起草一俟脱稿即行發出 
　　先舉與緩舉之爭　選舉總統及解决時局皆爲目前之重要問題而政界中之輿論於此二者之先後緩急意見不無異同前聞東海即爲主張先决時局後選總統之一人二十三日政府方面又接某方面聯名之一要電亦主張先行解决時局又聞新參議院長梁燕蓀昨日下午晋謁總統時談話亦主先决時局緩選總統八字惟據又一消息謂梁謁見合肥時又主張將總統選舉會提前辦理促時局之解决未知孰是想同時之主張不致如是歧異必有一方誤傳也漢口消息李純派某參謀與王督會商亦係主和運動究於選舉總統之前後以何時爲適當云 
　　又有張作霖副座説新聞編譯社消息前日張徐問清理奉軍賬目一案迄未結果聞此次挪用於選舉議員者實係奉軍之費之一部分故日内某派暗中已與議員約旣用其錢者應投其票副座實已决定張作霖云云其説信否須待事實證明也 
　　梁議長之就職觀梁議長之就職都中多表滿意然亦有人對於梁氏此次趕程北上列席當選頗疑其反於從前所抱之方針者卽其部下亦不相諒據與梁接近者云梁對於此席夙持消極態度臨行在港尚表示决意不就中央函電督促勢不能擺脱抵蚌埠時北方代表已遠道相迎抵京時到站歡迎者復不容分説遂不得不與曾某同坐汽車入院出席此時已無從容斟酌之餘地投票结果鼓掌如雷又不得不登壇宣布就職蓋梁於此時幾如青廬中新嫁娘完全失其自由試問梁於登壇就席時回思往日所抱之方針自問將何以自解其演詞殷殷然以尊重法律爲解决糾紛消弭禍患之道其意固不離统一和平然試問尊重法律一語求之於今猶可能乎則所謂解决糾紛消弭禍忠者恐亦無法以處此梁於此時局混沌千瘡百孔之際傅　登場可謂太不合算故梁派内幕中重要份子如陳垣薩福　　霄九等對於梁之就職議長多數絶對不贊成惟梁之爲人常有明知虎穴而徑入者　觀其入穴之後將如何與虎奮鬭以取虎子也云云 
　　朱桂莘之消極朱桂莘當選參議院副議長時並未出席參院緣朱在津候梁面談梁直趨都門未及會晤而朱尚在津也被選後王揖唐派于某赴津勸駕朱對於參議院副議長一席表示不就之意王乃勸梁派人赴津敦促梁朱之關係較切當不至以却王之態度却梁也 
　　參議院秘書廳成立參議院正副議長選出後即從事於秘書廳之組織梁意秘書長一席本擬於汪有齡鄧鎔及粤人陳垣三有中擇一任之（陳係前國會議員）惟汪鄧皆議員不願就陳對於此次新國會本不甚贊成秘書長一席更不願就又不能以一辭了却因轉向梁氏前力主以曾毓雋梁鴻志兩人中擇一指任聞曾以事忙亦不願兼任於是梁氏遂以此席畀之梁鴻志梁係臨時籌備處之文牘主任亦熟手也其各科科長亦已内定聞爲沈式筍黃霄九李慶芳陳增榮劉展超葉兆仇蔡墇諸人又聞參議院議員中有擬提出該院各項規則修正案者因此次各省名額旣已減少規則中有人數之規定者不能不酌加修正也 
　　衆議院秘書廳員數衆議院秘書廳人員聞已定局計秘書三十人速記技士三十人書記六十人尚有校對二十餘人核計經費較諸預定之數每月尚覺不敷 
[二十三日府院情形]  
　　昨（二十三日）上午九時大總統臨辦公室披閲重要文電五六件十時延見參議院議長梁士詒詳詢梁君在粤經過事件總統賀梁之應選參議院議長謂爲國家前途之幸事將來南北大局攸賴語極殷懇梁謙謝至再嗣又提及時局問題密談良久十一時四十分梁出府後元首旋進内室午餐下午三時復至辦公室四時延見本府顧問福開森美國公使參贊田夏禮四時半福田兩氏辭退元首又閲各部院呈遞文件數項六時退歸内宅休息又因次日（二十四日）上午十一時將在居仁堂舉行授勳式故是日先核定受勳人員名單如下（一）受勳四位者兩員前四川第一師師長陸軍中將劉雲峯前陸軍第十一師第二十二旅旅長現充公府衛侍武官陸軍中將蕭安國（一）受勳五位者三員綏遠都統陸軍中將蔡成勳陸軍第十五師師長陸軍中將劉詢公府參謀陸軍少將熊炳琦 
　　國務院方面是日召集財政外交各部在參陸處開緊急會議所議之關於出兵經費及議覆吉黑兩省長官來電此係國務院交議覆者此外又有與銀行圑磋商之各問題中之應預先籌劃者又政府前因邊防緊急特派察綏軍隊馳赴外蒙計庫怡烏科四處增加臨時軍費七萬六千元現駐庫辦事大員陳毅來電請迅予發給並七八兩月份辦公經費亦并案列議矣又段總理交下要函一件係囑令妥議履行中日共同動作之條件其注重之要點有三（甲）手續上之研究（一）預定軍隊餉械准額（二）實行必要時限（乙）形勢上之討論（一）出兵路線及目的地點（二）開到後對外之進行（丙）實際上之籌備（一）分出對日對美對於協約之區别（二）規定對俄赴歐之層次限即日呈覆聞亦已議有頭緒矣 
[關於國防之奉訊]  
　　張督軍逗遛津門外間傳説紛紜謂非選舉完竣不能回奉頃據軍署確息張代督昨接天津來電除電述前敵諸問題外並謂本督軍因國防事宜勢難久滯現已整備一切擬即偕同秦參謀長搭車約於二十五前後抵奉張代督接訊後已通令軍警各機關一體知照矣 
　　黑龍江督軍鮑貴卿原有入京後如與中央政府意見不合即不回任之説茲聞入京後迭次與各當道接洽意見已經明瞭擬於二十五日由北京出發遄返任所 
　　京師陸軍第九師抽調之軍隊已先後前往海參崴而日昨第九師三十三圑第二營營長蘇炳文率領全營軍隊機關連一連機關鎗六架子彈八千四百粒三十八年式子彈九萬二千四百粒軍馬九匹二十日晚十一點半由京到奉二十一日早車開赴海參崴 
　　北邊風雲變幻無常我國旣與　黨開戰當然視爲敵人故當局擬在奉吉黑三省交通　　旅客　集之地設立檢查來往函電信件之機關以期防患未然又據某方面消息政府以國防日形緊迫雖經種種布置尚恐來往消息不克靈通現已由陸軍部擬定章程在海參崴一帶派員專事檢查郵件及偵探情形一俟欵項有着卽當前往組織 
　　共同出兵英國亦在其列故英國政府特派　里阿特氏爲西比利亞外交官以便與各協商國討論軍事問題茲聞該使已於二十一日由北京過奉並未停車當卽搭車前往海參崴矣 
　　日本出兵滿洲里近日陸續前往日昨（二十一號）早九鐘有南滿輸運列車開往北下至奉驛内日商號多有歇業者據聞該商號等男子多在從軍之列（未退伍）故停止營商前往從戎 
　　駐安東日本領事安内三郎駐長領事春山内日昨連袂來奉在日本總領事館會議某項事務現正在會議中 
[龍濟光與閩省之關係]  
　　閩軍之危急近日潮汕方面軍事異常吃緊二十三日政府又接李閩督來電報告長汀龍岩失守情形並謂現正設法力圖　復厚基督率無方請議處並謂前方急需五六子彈實屬窮於接濟伏乞迅速籌撥並指示方略又聞援粤軍副司令童保暄近以部下某圑恐釀成腹心之患有碍戰事前途特派參謀王萼來京請中央設法援助并陳近日載况聞王已於二十三日到京即日晉謁總理 
　　瓊州之危急政府接香港探員來電略云瓊屬各縣土匪與叛兵勾結勢甚猖獗納順洪周沈分東西兩路勦辦本甚得手因子彈將絶軍心惶恐云云又駐港探員密電謂瓊州戰事已四次電陳在案瓊海海口由海琛艦封鎖航線由緝私軍艦輯西濟西平南安北四艦扼守外路援應甚難該處電報現由廣州灣代轉龍濟光之督閩説閩粤戰事方急而内地土匪乘機四起人心頗爲皇皇李厚基近有電來謂以督軍一　讓與龍濟光已則專理民政事務並另電告龍徵其同意龍接電後頗有意現已在津借欵招兵擬編就三混成旅後卽帶往閩省加入援粤軍隊别一消息新振武軍一四兩路現在小站集合確已預備出發赴瓊嗣經决定改向厦門方面進發政府爲此事連日之往來電報甚忙云云可知龍志在閩不復　埀破之瓊州矣 
[海陸軍攻瓊之近訊]  
　　廣東當道近以軍政府已正式成立對於内患亟憑早日清除以免有礙進行連日接探報北京政府有派海軍艦運兵到瓊助龍消息昨特下令海軍辦事處委該處帮辦周天祿爲海防艦隊總指揮親率廣金廣玉廣庚廣海　璧五艦前往進攻又由海軍司令林葆懌派出海琛永豐永翔楚豫四艦一同前往協攻 
　　瓊州龍軍自雷州繳械投誠後卽擬援照雷州辦法繳械歸降嗣因提出條件太苛以致輾轉磋商迄未就範又因恃海口秀英砲台之險要節節設備死守待援（前數日所載克復秀英砲臺之説確查並無其事）第一軍總司令沈鴻英覩此情形知彼所謂投誠之議實屬緩兵之計昨特召集所部會議僉以雷城旣下再以乘勝之師直搗瓊州指顧間事决議此後對瓊方略抛棄招撫政策主張積極進攻會議結果已擬定以韓統領彩鳳升任前鋒指揮統率六營由某方進攻沈總司令鴻英則親率大軍由某方進兵擔任後方策應定於本月二十日在安舖集合分道進行 
[西南政務會議開幕紀]  
　　政務會議已於昨日（十九）開會是日軍政府懸旗結彩莊嚴　璨自門首至會場外滿布衛兵十二時開會列席者爲岑總裁伍總裁林總裁及陸總裁之代表莫陸軍總長唐總裁之代表李參謀總長開議後首議推舉總裁主席聞已推定岑總裁矣此外通過任命章士釗爲秘書廳長伍朝樞爲政務廳長 
　　岑伍兩總裁遷住軍府後種種政務日益繁興當經委派趙牧徐謀等充當副官專司一切副官長一職特委張羣（號岳軍湖北人）充任電報爲交通要素應於府内組立電報處遴員專理當經飭令電政管理局監督莫與先即派員役携齊種種物料至府趕行設置電機此項工程昨已告竣並由莫監督選派電報生三名前往服務電報處長一缺則以佛山電報局長温漳祺兼充該電報處頃已組織完備可自行通電矣 
　　軍政府中先行組織内務參謀外交陸軍海軍五部其内務參謀兩部辦事已移在軍政府之中而參謀部中之人才聞李烈鈞以攻閩方面陳競存司令已綽綽有餘方聲濤總指揮才氣宏大正可挽之以資臂助擬畀以參謀次長一席至於辦事人員尚未發表至於内務部辦事之組織大綱秘書總務兩廳其總務廳長由伍朝樞任之秘書廳長由章行嚴任之此外又有副官室其副官 
 
 
 

Page 7

 
 
長則屬之張岳軍茲錄李烈鈞就職參謀長通電如下鈞奉唐總裁委託長管參謀依法代行職權復奉政務會議特任茲於本日就職謹電奉　烈鈞叩效印 
[舊國會續開兩院聯合會]  
　　宣言書最後决定 
　　廣東昨日（十九）參衆兩院聯合會於午後一時在省議會開會由參院王議長主席三時許兩院議員始到齊主席報告到會人數參議員一百四十二人衆議員三百零七人共計四百四十九人已超過法定人數現在宣布開議仍係繼續討論國會宣言事件蓋以十五日之兩院聯合會爲風雨所阻故改訂今日開會應先請審查委員長報告審查經過旋由委員長林森登台報告開審查會之情况主席詢衆議謂諸君對於宣言之標題有無討論羅家衡動議謂本席反對標題用廣州集會四字主張用護法二字其理由已詳本席提出之修正案其最要者以用廣州集會四字旣文不對題且隠示偏安證以法美革命時之人權宣言獨立宣言的先例皆宜改用護法二字否則標題爲中華民國國會宣言亦可褚輔成贊成用國會宣言主席先以中華民國國會護法宣言付表决贊成者少數繼以中華民國國會宣言付表决多數通過陳議員臨時動議主張先解决會期問題再議宣言書馬驤反對此説謂國會宣言係先由衆院議决咨請參院開兩院聯合會復經參院同意其議題專爲討論關於中華民國國會宣言事件當然不能變更至會期問題應别開談話會討論之不能牽入宣言内褚輔成贊成以會期問題容納於宣言内但反對另題討論主席謂照院法動議如有五人以上附議者應付討論諸君對於陳議員動議如有附議者請起立起立者在五人以上乃付討論衆無發言者旋付表决贊成者最小數主席乃以審查會報告原文請衆逐條討論王議員動議主張第一條内加入北京非法國會及將來之非法選舉大總統槪不承認主席以王議員主張付表决起立者少數李議員及丁議員象謙亦有修正案均否决旋以原文付表决多數通過第二條衆無討論照原文通過第三條唐　鍔主張以現在的軍政府改爲臨時政府謝持主張删除第三條只於宣言内加入承認軍政之意主席先將謝議員修正案付表决起立者一百五十二人少數衆多疑義要求反證表决主席宣稱反對謝議員修正案者請起立起立者一百四十二人少數證明贊成修正案者爲多數通過乃議全文焦易堂王襄均有修正案演説詞甚長不外主張不開常會無甚可紀褚輔成主張對於會期問題用含渾之表示只就原文中根據約法自由集會於廣州改爲照院法臨時集會於廣州主席以褚議付表决贊成者多數更以原文大體付表决大多數通過主席宣布俟秘書長將全文文字上略加修飾再行發表遂宣布散會時已五時三十分鐘矣 
　　參議院議員湯漪昨提出國會第三會期應於憲法内所載法定開會之日開始决議案其理由書云查世界各國議會會期之開始莫不有法定開會之日爲憲法所規定而吾國國會期之開始以臨時約法國會組織法兩無規定之故以致院法第一條所稱法定開會之日等於具文以事實上之先例言之則第一會期於四月八日開始第二會期於八月一日開始然舉是先例究以何者爲標準以法律上之根據言之憲法草案第三十三條欲規定爲三月一日旣未通過即不得據爲典要兩院雖有八月一日之議决惟此議决案自經政府咨交覆議而後兩院旣無仍執前議之表决亦無不承認政府得交覆議之聲明則仍爲待决之懸案而已居今日而言法定開會之日於法律先例兩者旣無根據用是提出臨時動議主張第三會期之開始應在憲法宣布院法第一條所指法定開會之日在憲法上已有明文規定而後所有提案詳細理由臨時再行説明以俟公决提出者湯漪 
[川省軍事定後之政務]  
　　（成都通信） 
　　川省現在軍事逐漸就緖現當道已移注於民事昨星期三日開第二次政務會議討論治匪辦圑及學務各問題是日首由政務廳長劉亞修發言次曾君陳説治匪辦法須先愼選地方官次西川道尹熊斐然徵引往年陳二庵治匪四策一劃定防區興辦實業三清除股匪四辦理圑練惟辦圑困難第一爲經費主張暫停各縣警察費撥歸辦圑第二爲鎗械請諸君注意妥籌云云華陽謝知事主張統一圑欵由總司令發給毛瑟鎗交由各縣知事負責各就所管區域興辦圑練及保甲范春膏主張由總司令籌謀统一辦法在省設圑練總局何德芳則謂必先編制軍隊方能辦圑又力主民圑官辦就五道分設督辦以專責成成都薛知事則謂治匪必由警備圑練民圑合力進行辜增榮則主先清小匪後清大匪郭夢芝主張以警隊專任治匪或即以警備總司令部爲總機關此時熊總司令乃就各説裁管（一）清鄉計畫以地方警察圑練爲主軍隊助之（二）收束軍隊與興辦圑練同時并舉（三）統一圑欵自可商辦但不可停止警費（四）圑練總局之設置須俟省議會將從前議定章程交來再行討論施行（五）各縣警備隊長應由警備總司令委任即排長士兵非報部不能開除如此方能統一惟現在情形稍殊暫由各縣知事保薦到部亦可熊總司令辭畢劉廳長起言政府以種種困難對於本省學務僅做到维持現狀四字頗爲歉仄現擬在暑假期内籌備積極進行方法幸諸公切實指示俾有遵循廖科長緒初繼起詳報本省學務經過情形并籌欵方法末謂留學經費必須繼續籌措又高師校内必須附设小學故擬於下學期借用前高等學校校舍云云辜增榮主張辦大學廖科長贊成辜説但謂非先籌經費注重留學培養師資不可總司令謂現在不能辦大學至高師借用高等小學堂地址他日如辦大學自可退還游盛祥謂此事須由省議會主持沈子敬謂辦理學務不外維持與擴張兩種在今日似宜相輔而行惟須愼選視學員與校長并主張添設軍事學校張重民演説甚長略謂教育方針之確定須從補救國民性之偏陋處眷想譬如川人淺識狹量即宜着想如何可使知識高深如何可使度量宏遠者是也云云後未有結果而散 
[張懷芝預備南下時之魯訊]  
　　張總司令日　致電中央俟軍費撥付即行赴漢并令財政廳長安茂寅在京候領頃聞財政部將於日内如數發給故張氏日昨面諭馬鎭守使令由該署技術隊内每棚挑選技藝精練者三名六棚計共十八名送交督署每名發給佩刀及合子砲令其佩帶作爲督署衛隊以備隨護使節之保衛故聞者皆以張氏即將出發南下矣 
　　張總司令日昨電致中央略謂魯省剿匪軍事特派軍務課長萬其誼晋省面陳並聞萬課長至津時尚有重要公文一件面遞於曹經略使又聞陸軍部現因援粤軍火問題特派本部諮議夏澍春來濟謁張總司令商酌此項軍火供給辦法聞夏諮議尚有他項任務與張總司令商准後再赴江蘇謁見李督會商一切 
　　烟台　使朱子芹膠東道尹吳漁川報告來省云文登鹽税風潮刻已漸息調查日前邵排長遇害一役計雙方均有死傷軍隊方面除邵排長被害外並有兵士受傷者二人鹽户方面人民共死三十六人負傷者二十餘人現下爲首者已逃匿無蹤軍隊移駐縣城秩序漸就安靖除另案請恤邵排長外新委之排長郭占鰲已遵令蒞防矣聞護督對於此案極爲注意已會商王運使擬有解决辦法如下（一）　調原防軍隊回煙另派他軍駐防維持地方治安（二）召集文登旅省同鄉公推素負衆望之人回縣與人民疏通隔閡以便氷釋易於解决（三）遴派妥員前往切實勸導籌商解决辦法（四）該縣鹽户與軍隊誤衝死傷之人酌予給恤以示愛民之意（五）該知事當事未發生前不能設法調解致激意外之變咎無可辭應咨部嚴予懲戒又聞鹽運使王鴻陸因奉部令已馳赴烟台與稽核分所洋所長貝爾遜會晤磋商善後事宜 
　　軍署接參陸處函略云奉天省城近來發現邪教匪徒希　擾亂治安雖由軍警立時撲滅難保無漏網餘孽逃竄各省再行滋事應請密令所屬軍警認眞防揖云云張護督已飭各縣及軍警各機關一體嚴緝矣 
[鄂西軍民分治説（詹詹）]  
　　施南爲鄂西天府物産富饒爲全省冠惟崎嶇險阻交通至不便利自黎天才襄樊獨立敗潰率其殘餘由荆襄大道越宜昌之西北建始巴東相繼告陷於是施南舊府治全屬已歸其掌握閲時八閲月之久向以聯軍總司令名義兼理民刑地方秩序從可知矣該處産稻稀少大宗農産以生漆茶桐油林木白臘爲最今年因地方陷於戰區此項天然物産亦多不能按時收割而箐密之林木又多留爲藏身避禍之具昨據該縣來人述黎軍在施最近之動作謂章炳麟氏自前由畢節成都等處會晤唐　賡督軍熊克武司令後復歷虁渝與南軍各將領有所接洽旋即取道來施攷查鄂西靖國軍之實力即由黎天才唐犧支尤猶龍諸氏设宴歡迎席次章氏因沿途感於施屬秩序之不良力倡軍民分治説當得各要人贊成遂於舊協署内召集軍政聯合大會議多數表决建設鄂西民政處爲省長公署之先聲並指定舊道署爲籌備處一應章程均推章氏手訂處長一職亦暫屈章氏處内置總務内務財政實業教育局法六司每司三科或四科共用員額約近百人外交交通暫行緩設由總務兼辦但章氏僅允擔任兩月即須赴粤 
[湖南之財政狀况（長沙通信）]  
　　湘省財政自湖南銀行被刦以後卽拮据異常經張督迭電中央請求接濟而所撥之欵殊不足以供湘省軍政各費十之二三至本省所入則較前鋭減蓋不僅湘屬各縣半在南軍之手即在北軍勢力範圍中者亦常有軍隊擅自就近提撥之事故湘省財政之困難實爲前此所未有昨張督以七年度預算亟須從速編制爰飭軍民兩署及各重要機關職員特開務算會議據財政廳長報告湘省平時收入合田賦釐金每年可八百萬元但現在各屬多受軍事影響收入不盡可靠照平時作六成計算亦祗可得四百餘萬元即此四百餘萬之欵亦未可全恃至支出之數以軍費爲最多據軍署估計約需一千一百餘萬元因湖南曾新編陸軍兩師圑其經費亦在其内也民政一項教育費定九十餘萬元實業費定二十餘萬元其餘總合全省行政費統計爲八百餘萬元收支兩抵僅能供行政費之半當經再三討論惟有將各項行政費大加核減務使收支適合軍政各費則悉請中央接濟昨已將以上各情形呈報督軍兼省長察核矣 
　　近來湘省政界中人非彼此同一氣派者無論何事均難着手此長沙知事姜濟寰省會警察廳長周斗山所以先後去職也財政廳長嚴家熾旣不與皖派臭味相投而又居財政要職其爲難情形自必更甚於姜周聞該廳每月收入不僅減少且將無欵可收他且勿論即如省河釐金局局長賈某幾至不認爲主管機關對於財政廳催解釐欵公文旣不作答對於財政廳所通電話且不與之接頭甚至财政廳長親往拜會亦高臥不起其傳逹工役竟稱大人尚未起床稍緩當用電話與廳長接洽等語其餘各縣局亦多未照章解欵雖派專員守催亦歸無效而需欵各機關則催欵文電急如星火嚴氏旣無法應付且受盡氣苦憤怒已極遂亦出於辭職之一途現在張督雖已極力慰留而據某方面傳聞已有張弢或唐人賓繼任之説是嚴氏之不能久於其位從可想見矣 
[株洲慘况之報告]  
　　湖南義賑會袁明翼上海濟生會黃國英兩君覆查株洲災情報告旅京籌賑會函云株洲爲粤漢株萍兩線湘路啣接之中心故成湘省轉運之要地商業之盛湘省各埠無出其右水陸交通商賈雲集不幸戊午之春遭兵燹舊曆二月十四日始則南軍過境繼則北軍入株供給軍役及需要各物商民居户力已難支詎料三月十九日戰事發生都中一甲至九甲咸入戰線地延四十餘里居民盡遭蹂躪屋宇半被摧殘至二十日株市商場亦入戰線其勢益烈其情尤慘連戰五晝夜南軍始退良民之慘遭屠戮者指不勝屈是時也屍横遍野血染溪流自株鎭以及各鄉屋宇之入火線者無一倖免民有财産同付一炬中彈致命者千四百餘人其不知姓名未經入册者無算其受傷未死或逃已在先者尤不可數郊野以外遺屍横陳瓦　之場白骨堆積無人過問餓犬爭食傷心慘目有如是耶此外株洲附近百餘里各村鄉雖未經入戰線然潰兵所過居民財産衣物牲畜器皿所掠一空婦女之逃匿不及者無分老幼悉被姦淫老弱躱避者咸遭拷　其中情形實足令人目不忍視口不忍言者也 
　　又株洲災區前經派人調查列爲特别區域撥欵候放嗣因災黎流亡未歸加以土匪充斥道路梗阻入手爲難至今未賑七月二十五日抵湘後訪聞該處忍饑待斃者甚夥因難情形已逹極點故不得不冒險一行相機籌辦七月三十一號亟請湖南張督軍派兵保護並飭鐵路局預備客車往株醴復查籌辦急賑當蒙核准八月一號即會同湖南義賑會岳州分所長袁明翼率同鏡容室拍照師二人挑夫一名湖南義賑司事二人僕人兩名連同督軍署派來之保護衛兵騎兵排長吳長春及近衛騎四名共十二人冒雨至車站候車十時半登車十二時抵株州下車冒雨步行三里許入株鎭沿途所過人煙寥落株鎭内外一片焦土所存者僅頽垣孤塜而已此由長沙登車至株州下車入株鎭沿途之情形也 
　　入株鎭後見其所謂商場僅零星小攤十餘處而已軍隊商民日需食料莫不取給於此取售食品除茄子　菜豆芽等以外餘不可得食料缺乏不言喻矣小攤之外另有麫食店數家均係臨時於被火區域捻破磚碎石砌成之小屋開設且多爲隨營贸易之北人此株州商場現時之大槪情形也 
[江西之特别軍費問題]  
　　陳光遠督軍前次向西岸淮鹽票商籌募特别軍費規派每鹽一票助捐銀一千兩爲報効維持地方特别軍費之欵西岸淮引共三百三十四票應報捐銀三十四萬餘兩當時鹽商羣起反對陳督軍亦隨即赴潯避暑廬山此事遂暫擱置迨陳督於上月由潯回省復將此事重提並令迅速應募限籌百萬以濟軍需密令財政廳長楊慶鑒榷運局長陳光憲力爲疏通楊陳於兩星期前即在江南會館讌請各票商就席磋商各票商依然不允於此雙方相持之際有某鉅富密進計劃於陳督謂可在西岸榷運局商本項下先行提取然後由局照票攤捐不愁票商之不承認陳督納其策遂向榷運局提取商本銀十六萬兩事後又經榷運局長陳光憲竭力勸導各票商加捐銀八萬兩合計提取之欵共二十四萬兩每票攤派銀七百餘兩其事始竣後各票商察覺提欵事乃某之所爲頗各怨恨蓋某本運商之一前運商月商分道揚　兩相對峙之時某欲傾覆月商故乘此事發生冀戰勝各票商也至榷運局長陳光憲自將此項軍費解决後即兩次電呈財部辭職此中内幕非外間所知聞財部業已電覆極力挽留令其勉爲其難矣 
[南京快信]  
　　某派遣人來甯説李督主張先决時局後選總統李督深表贊同已密電鄂贛湘協商進行 
　　參陸處電各省内憂外患迭乘地方官應負治安全責 
　　軍署參謀長何恩溥昨又奉派人京接洽要公 
　　李厚基因軍情緊急派參謀王某昨過寗轉車赴京催速派援　　昨又有舊安武軍四營由贛運抵浦口轉車赴蚌聞亦係由贛西前敵撤回者 
　　龍運乾昨又乘車來浦辦理龍理龍軍運閩輸送事宜 
　　徐州鎭守使張文生電各縣大股土匪雖已撲滅惟餉械甚缺乞籌撥免誤剿匪機宜 
　　財廳派赴各縣勸借冬漕委員已紛紛報解來省惟聞欵數頗不踴躍 
　　省城近日因謡言繁興晚間警戒極嚴 
　　齊省長以省城各機關供職人員自入夏以來多留　於秦淮河畔桃葉渡頭花酒賭博通宵達旦特密派親信李某每晚乘舟調查報告以憑撤换 
[地方通信]  
　　松江 
　　試種美棉之成績美棉與華土適宜與否言人人殊未有定論本年春間金山植棉專家張寄畦君向滬上剏辦植棉場之穆藕初君處分得美棉種子若干歸而試種闢地數畝以其所餘分給鄉人詎鄉人富於保守性無改良之心恐受異種不合土性之損失均不敢輕於嘗試故僅張君一人試種現此棉非常發逹身長幹粗平均有花四十五朶結實二十餘枚大似鷄子葉如桐葉預計獲利必多向之目笑腹誹者至此無不稱美參觀者日必數起昨有同志張堯松徐仲虎俞笏堂黃蘭臺等多人於贊美之餘擬假座黃公祠設席賀其成績張君槪行謝却一俟秋凉後尚須到申將此項美棉經過成績一一報告於穆君之前説者謂本邑當此連年螟患後若將一般田禾改種美棉定可得桑榆之助云 
　　青浦 
　　青浦縣教育會之拒土電南京督軍省長鈞鑒鴉片之害甚於洪水猛獸現在禁烟約滿而烟商四出運動以蘇浙贛鄂爲行銷區域若竟任其所爲吾蘇三千萬人民勢必重淪苦海爲特籲懇會同三省督軍省長一致堅拒則東南幸甚全國幸甚青浦縣教育會會長陳龍章商會會長葉鴻飛農會會長胡桂磬同叩有　　無錫 
　　嚴家橋商圑成立嚴家橋鎭僻處東北人民樸素上通縣城下逹安鎭僅有官塘大河絶少港汊歷無外來帮匪自兵燹以後將届六十年從無盜案發生不料舊曆六月初三日到有帮匪搶掠繭行木行等十二家事後呈報縣署由蘇水警廳在蘇緝獲首犯王茂齋等五名歸案訊明經軍省兩長電令准處死刑楊知事即於日前將王茂齋等五犯鎗决此案結束後該鎭商民以地勢究不可恃爲亡羊補牢計惟有籌自衛之策以期消弭盜患隨舉鎭紳唐浩鎭等致函蘇州商圑公會陳述舉辦嚴家橋商圑懇請代呈立案並借發鎗枝等事經蘇商圑公會派員調查後即允該鎭隸屬於蘇州商圑之中代呈蘇鎭守使及蘇常道尹公署立案一面委派張姓圑員到鎭擔任教練各事該鎭商界青年願入商圑盡義務者頗衆定額五十人其軍用各物及圑員衣褲帽鞋均已辦就所有鎗枝已由蘇商圑公會允予借用一俟領到護照卽可起運來錫完全成立 
　　限制添設麫粉廠之撤消無錫粉廠業中有泰隆九豐等數家前以小麥來源稀少供不應求麫廠若再添設恐全體俱傷故呈請農部請爲限制五年之内不得添設經部中批准訓令實業廳知照在案近日實業廳不知因何忽又呈請省長核辦齊省長對於限制一層不甚贊成卽指令實業廳推翻前案昨由該廳訓令無錫縣知事轉行該粉廠查照楊知事即備文照會商會轉知泰隆九豐等廠該商以省令與部批大相逕庭究不知何者爲宜遵守殊覺無所適從云 
　　拒絶指銷存土之消息日前商會會長及地方各圑體領袖以政府收買存土指銷四省蘇省亦在其列曾聯名公電省長請爲咨部免予指銷以絶毒害旋有新當選省議員之錢鼎奎吳棣及公民糜本一等繼續發電拒絶銷土昨日復有紳士楊壽　等公電督軍省長請向部中力爭並懇飭縣嚴禁奸商私運又有王公俠聯合同志組織仇毒社籌備進行方法以資實力對待　　鎭江 
　　嚴禁運米出口鎭郡食米近忽逐漸增漲已自五元六角漲至六元一角麥價亦漲洋三角貧民未免懷憂鎭江關監督周嗣培接齊省長電令嚴查奸商偷運出口以維民食周監督當即函致威税務局密令扦巡嚴加偵查威君已選派華洋各扦巡於即日起對於出口各商輪逐一嚴查以免夾帶私運而維民食 
　　税司請假離任鎭江關税務司梅爾士請假離任所遺税務司缺經北京總税務司命該關頭等帮辦威勒鼎暫行代理 
　　揚州 
　　鄂岸電催運鹽兩淮運署昨接鄂岸榷運局篠電謂岸銷需鹽孔亟輪運之濟南鹽尚未啓運借運之蘆鹽又因京漢鐵道不通致無鹽濟銷請飭商從速啓運並將日期先行電示云云張司長業已遵照辦理矣 
　　學員聯袂晉省勸學所長曾雲程縣視學蔣兆祺現以教育事宜於二十五日聯袂赴寗謁見教育廳長禀陳一是 
　　小麥價格增漲揚城小麥一項近因來源稀少收買者甚衆致價格逐步漲高一星期之前每石已增五角（現售價四元五六角）照此推測其勢有增無已 
　　委驗乳孩命案江都縣署昨據民婦龔王氏訴稱伊乳子患病抱往醫家診治行至中途被素有仇隙之龔高燦率領多人將婦　倒攢毆並將乳孩搶去嗣於龔高燦門首尋獲亦已受傷殞命請求伸雪云云即經趙知事委甘警佐前往相驗以憑核辦 
　　運使公竣返揚兩淮運使張季煜前因公晉省在甯勾留數日茲已事竣於二十四日下午返揚矣 
　　杭州 
　　浙當局與内部往來電楊督軍齊省長日前電致内務部財政部云堂密收買存土製藥運銷一事報紙屢次登載浙省绅民紛來探問即經電致上海馮監督查詢此事原委嗣得復電知中央尚未核定辦法近據各屬商會教育會上海旅滬學會及紳商士民等公呈函電絡繹不絶均請轉呈中央拒絶運銷情辭惶急當以浙省並未奉有明文當然不在運銷區域之内分别答復查浙省烟禁厲行已久成效最著曾經英公使會勘認爲禁絶各紳民利害切身痛定思痛呼籲迫切自未敢壅於上聞貴部此時正在會商辦法浙省係屬禁絶省分廳請免予運銷以順輿情而維煙禁無任感盼内務部電云堂密眞電悉收土製藥一案原係結束前年江蘇督軍省長議定之舊案但政府收買之後若逕銷燬或永存儲以現時政府財力而論斷不能作此豪舉至於製藥一層方法甚多不僅止戒烟一種近來美國紅十字會因製配軍用藥品尚向我國海關索贈緝存烟土即其證也故製藥之效用甚宏一轉移間使此項存土有所歸宿收買巨欵不致虚懸實於禁烟財政兩不相妨但旣係製藥則非弛禁可比不能限以區域所有銷藥及製藥地方當然與禁絶情形無礙本部迭接杭嘉等處商民來電並有電致旅京同鄉各界者輾轉相告誤會滋多應請明白宣示各界中央並無指銷浙省之説母得藉詞呶瀆是爲至要内務部敬印 
雜評一 
[三種消息（默）]  
　　近來於政局上又有數種絶可異之消息前數日傳馮决計下野何以今日又有舉馮副座之説也前數日傳曹錕决不南下何以今日又有曹錕南下之説也前數日傳張敬堯與長江三督同持和議何以今日又有張敬堯電駁吳佩孚主和之説也 
　　以一方言馮舉副座决爲段派所反對者前日東電謂段已與曹接洽故今日曹之南下所以反對馮也而張敬堯之反對主和亦即爲反對馮之表示此一説也 
　　更以一方言馮舉副座段派亦有所不能反對者今日京電已見大槪且曹雖南下並無戰意而張之反對主和不過反對吳佩孚均非對馮之表示此又一説也 
　　總之今日他不可知所可知者選舉旣届而　　於位之人尚欲興波作浪使用種種方法以求逹目的則一定　不易者耳 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[波蘭兵赴法投効]  
　　二十六日英文滬報云法國大公司船安德勒邦號今日由滬開往波賽口岸除載客頗多外並裝載上海波蘭兵五十人前往法國此項波蘭兵係在滬組織赴法効力者内有德屬波蘭人五名前在德軍中服役被俄軍所擒迨俄德媾和乃設法由俄境來滬今亦加入投効圑中該船又從上海運去貨物二千噸云 
[奥水兵不能見信於協約軍]  
　　英文滬報云幽禁在滬之奥國水兵投効協約軍一事協約國以其反覆不定故已作爲罷論蓋奥水兵曾派代表至荷蘭領署聲明始終忠於奥皇並仍請荷蘭領事保護故也 
[江寛被撞案聞將開審]  
　　英文滬報云招商局江寛船在漢口被撞沉没一案延擱數月迄未着手開審茲聞本月三十一日此案將在滬開始訊究惟組織法庭者究爲何人今尚未悉云 
[安徽輪船在地中海遘禍]  
　　字林報云太古輪船公司之安徽輪船近在地中海爲潛艇擊沉船中之人除一華人外餘均遇救按該船來往上海廣州間有年近始租與英政府以充運船 
[松江輪船失事續紀]  
　　英文滬報云太古洋行之松江輪船於星期六日午前在距汕頭三十三英里之來馬島外沉失約在水中深六十英尺尚有撈起之望所有船客員役華人聞皆無恙可於二十六日午後附太古淡水輪船抵滬失事原因須俟松江船長到滬後方可詳悉云 
[拒土問題之進行]  
　　滬杭甬路局任局長以私運烟土向干例禁現在指銷存土之事發生本路缐跨江浙兩省爲運輸之總樞難保無不消商販乘車私運亟應重申禁令以免嘗試昨已通令各巡官轉飭各站路警嚴密檢查如有携帶烟土仍應移送地方官按律懲辦以儆其餘 
　　南市救火聯合會會長近悉閘北製藥公司業已開辦章程若何未見披露恐於禁烟前途大生阻力爰擬組設調查該公司發賣藥品性質之機關派撥調查員在南北市等處實行查察聞已訂定即日集衆開會舉定會長會員調查員等各職員並擬訂簡章實行調查云 
　　顧宗況等致浙省各縣講演所函云自製藥指銷四省之説起浙人憤激抗拒莫不異口同聲宗況等自忘　陋首先發起分别電呈大總統國務院内務部本省軍民兩長曁函電省内外各圑體一致堅拒並刋印勸告數種到處分送張貼奔走呼號幾於涙盡聲嘶惟恐奸商牟利不知悛改愚民無知難免誤會非將鴉片萬難復活禁令决不稍弛切實理由編成簡明講稿逐處明白講演無以資其覺悟杭縣講演所所長沈震謙君業經呈明杭縣公署訂有邀集全體講員按照推定區域分組值星週歷各鄉村切實勸誡各辦法擬　執事援照辦理並將存土銷浙全體反對業蒙軍民兩長會電中央拒絶指銷决不成爲事實各節忠告從事分銷者俾知悔悟半途輟業一面將製藥公司祇准藥房購買浙省更與各省情形不同即市上集賣戒烟藥丸亦垂爲厲禁私售私吸更在所嚴禁各情警勸一般人民幸勿再入迷途則裨益烟禁良非淺鮮用特專函奉懇務祈俯允照辦至紉公　顧宗況沈文華王德薰唐鴻墀陳應松顧慰高陳邦彦計詠芝李廷華蔡光壽朱藹桐張一鳴同啓 
　　上海總商會所接協濟製藥公司之函云敬啓者收買上海存土一案上年屢經南京提議以價昂商減宕延未决此項存土本是照繳進口未及售清之貨又值各處私土充斥最易授人口實且洋商鉅本所兹旣訂有收買草約在先勢難勒運回印政府多方籌畫此案一日不結即一日不能逹禁烟目的非照原議收買實無良善了案之策復以經濟困難無力槪予焚燬乃發由敝公司承購製藥銷售藉資挹注計此次政府與洋商定議所存洋藥一千五百七十七箱半全數收買之後如再查有溢出之數則純全認爲私土即應全此結束爲妥善之法數充公銷燬或令運回外洋不得存儲於中國境内外交亦以如無背烟約一俟製藥售罊卽爲永遠肅清煙害之期不准再有烟土發現於國内敝公司仰欽政府顧憲周詳因念洋藥用途非但製藥戒煙即治各項病症俱有良效用是酌定製藥辦法條陳財政内務兩部訂立合同全數包銷製藥在案查敝公司所製藥品計分兩種一以戒烟爲目的用林文忠公原方爲法則加減數品使其適合今人體質純配丸藥定名爲林文忠公忌酸丸决能於戒烟一途收極良效果一以治病爲目的延請名醫詳定各方計十二種并採用歐日化學配製各種藥品爲主科如阿片越幾斯等計數十種均係於洋土所含主要成分中化分煉合如止痛安眠鎭咳止血等症用之立生奇效其藥品之用法另載詳單現正籌備進行分設藥店實行發賣以有限之洋藥製各種之藥品一經用竣即爲止期視以土售人吸食有利害逈不相同其有未貼特别印花希圖冒混之私土由政府一體嚴緝照章懲辦似此辦法於禁烟前途洵無窒碍誠恐各界人士不知原委或有誤會用將政府不得已之原因并敝公司詳細辦法旣所製各種藥品名目分别開單送呈貴總會察核備查實爲公便專此敬請公安上海協濟製藥公司敬上 
[米業反對運米公司]  
　　米店業嘉穀堂等因聞有人在滬組織公司專運米石出口羣起反對公同開會集議後呈請江蘇齊省長援照禁運米糧出口成案勒令該公司停止進行在案茲聞仁穀公所各米行亦以米業行商曾在縣公署繳呈登錄税方准營業若運米公司果然成立與米商大有窒碍將來米價漲落無所依據必致大受影響爰亦訂期開會邀集同業各執事會商抵制方法云 
[滬南工巡捐局董事會紀事]  
　　上海工巡捐局自本年一月一日劃分爲滬南滬北兩局後彼此議决條件均已詳請上台存案備考所有南北市徵收各項車捐及地方税均照四六份分派南局得六份北局得四份歷經照辦在案近滬北工巡捐局長曹履氷因依周塘開築馬路業已動工經費支絀無從籌畫特邀集閘北各紳董會議擬將地方税車捐兩項改爲南北兩局匀分各得五成以期補助工費之不足業經函請南局姚石蓀局長迅即核議姚局長爰訂於昨日午後三時邀集該局名譽各董特開董事會經陸松侯莫子經姚子讓顧罊一朱子堯等討論之下因南局經費亦未充裕且負有公債頗難彌補而預算項下更覺不敷故對於南北匀分公費一節礙難允從當卽公决仍照前次决定成案辦理母須變更姚局長已據情函覆曹局長請爲查照矣 
[華商電車司機人罷工餘聞]  
　　華商電車公司各司機人日前罷工之時曾由該公司指吕賢佐等六人爲起意首要函請檢　提訊判處徒刑六個月送監執行旋經憲兵吳連長高昌廟警區李巡官勸解各司機已一律上工詳情迭紀前報現各司機人雖已上班開車而吕賢佐等尚未釋放吕等六人之家屬以雖經公司允許在刑　内核給半薪惟經紀小民一家數口所得半薪殊難餬口非求省釋上工則妻兒子女勢必坐以待斃故昨日仍至高昌廟面求憲兵吳連長警區李巡官等代陳苦况須請檢廳將吕等六人即行省釋當由吳李二君告以此事係由公司請究現爾等旣一再苦求自當代向公司請其轉懇檢廳釋放如果無效則爾等餬口之資可再請公司通融酌給云云各家屬始各退去 
[南滙肉業罷市七誌]  
　　浦東南滙縣境各肉莊因反對增加屠宰税同盟罷市呈請省財廳各署要求撤銷認商等情已六誌本報茲悉南滙周浦商會會長馮興善等昨呈省道財廳各署文云呈爲南滙史樹椿承包屠宰税萬難允洽請令該業代表照數認繳以杜中飽而維税額事竊史樹椿認包屠宰税入手之始純用壓勒朦請縣署四出拘人以致激動風潮全邑堵業罷市者累日羣至本會縷述該認商之恣横杜知事爲私人之關係受其朦蔽不能體卹商艱會長開導再三勸令照常營業並許以商情之困苦轉逹諸上級官廳惟税額旣已加至每年八千二百元應由該同業照數均擹按月仍由各警局徵收繳縣報解革除中飽該屠業不至受例外之横徵旣稍平商情又無虧税額事屬兩便請批准照行本會責在保商敢據情代爲懇請等因並臚列認商横徵謬點多欵摘錄如下（一）新場鎭諸關福肉攤舊認猪税每月六隻現勒加至四十五隻（二）北蔡鎭統鎭各肉莊向認猪税二十四隻現勒加至八十隻羊税舊認四隻現勒加至二十六隻（三）三灶離新場二十四里該認商勒令將猪宰後擔赴新場蓋印往返之間須隔四時之久值此炎熱肉已陳腐尚可售乎該認商一味恃官力壓勤毫不體卹商艱 
[四誌德人窮極無聊之妄動]  
　　德國人卡而林道於本月十九號晚糾黨持械至公共租界金隆街五十七號門牌仁記土棧以稽查私土爲由攫取值洋三千數百元之烟土現洋鈔票逃逸當被一百零八號西捕（三道頭）毛根追獲拘解公共公廨訊供管押嗣經總巡捕房二十七號西探目彭山偵　是案同黨德國人克羅希（即乃爾生）匿跡閘北華界因即前往會同警署警察將克羅希緝獲寄押該警署回禀捕頭請廨備文提回昨晨由張襄讞會同英白副領事訊據西探目彭山禀明前情並稱此案前由美領陪審應請改美領訊究　白二君准如所請判克羅希押候禮拜二（即今日） 
解請美領會訊核奪 
　　文滙報云金隆街刦土案之德人四名業已拘獲二名已誌前報昨晚（二十五日）十時左右西探彭賽愛特與泊羅塞二人復在提藍橋附近某華人屋内拘獲一人名佛蘭克當即解入捕房上星期閘北拘獲之德人希蘭斯希已於前星期六日下午解入公共租界總巡捕房今日曾由會審公廨英陪審官略問數語即判押候星期二日與其他二德人同由美國陪審官審訊 
[續誌浦東白晝擄人案]  
　　浦東北蔡鎭附近鄉民丁和尚　被匪嚇詐不遂致結匪怨於二十三號下午被匪擄去已誌昨報茲悉該管第七區區員徐朝選據事主報告後即飭警查明禀復據鄉民傳述是日擄人之匪大半係屬私梟時常出没於該鎭一帶内有崇明口音者數人云云徐區員據禀後卽飭長警購線偵緝務獲解究聞丁和尚擄匿之處丁姓家屬已微有所聞該匪等要索銀洋千元始肯放出未識如何了結也 
[四誌信局船遇盜之慘劇]  
　　滬南日生寳順兩信局合雇一船裝載銀洋貨物前往大圑鎭在尖口廟地方被盜搶刧殺死舟子紹興人高念武等情已三誌本報茲悉此案業經南滙縣衛隊警士前日在大圑鎭緝獲盜匪金山人王某一名（聞係某營兵士）研訊時初不承認旋經是晚搭舟之沈姓三女子到場指認證明王確爲是案刦盜並稱是晚在月光之下識之甚清故即押解南滙縣公署研訊澈究聞沈姓三姊妹均肄業學校其一年長者已充教員故敢出爲見證云 
　　又一訪函云日生寳順兩信局開駛南滙脚划船户高念武於本月十九日行至尖口廟地方遇盜將洋刧去並將高戳傷多處以致身死即經南滙縣杜知事會同水警保安營嚴緝贓盜務獲在案茲悉前日已由水警廳黃隊長在浦東某茶肆拘獲是案盜匪甲乙兩名據云緝獲之前甲匪先自吐露搶刦情狀係情虚畏罪所致且自稱係某軍隊之裁兵供出同黨數名分贓後逃匿上海故已派令探警跟蹤來滬跴緝矣 
[鎗斃浦東刦案之盜犯]  
　　行刦浦東楊家門楊曹生楊全福及小吳家宅莊龔氏梅園里張陳氏等家之盜犯王仁富錢寳根陳阿龍三名業經盧護軍使發交軍法科訊實一律判處死刑詳奉江蘇李督軍核准於昨日（二十） 
六）將該盜等發回警廳押赴犯事地方執行鎗斃當由徐廳長委派督察長張際平帶同保安隊士二十名於午後乘坐水巡隊小輪渡浦由陸家渡碼頭登岸經三區曾署長游巡杜隊長騎巡隊李隊長及原辦是案之巡官王錫恩劉恩誠等身服戎裝佩帶手鎗督同長警四排荷鎗實彈押同經過爛泥渡陸家嘴其昌棧等處遊行一週後至小吳家宅刑場時已一點半在該處掘一地窟令該盜等入内排坐面部用白布遮蓋施刑者爲保安隊士各執一鎗向該盜等頭部同時轟擊應鎗而倒惟王仁富一盜經擊三鎗始行氣絶事後飭鐵匠將脚鐐鑿下由善堂棺殮發封厝壇候屬認領當日刑時並有四西人携帶照相具攝影該盜等見觀者人衆猶破口駡人茲將護軍使署布告錄後松滬護軍使署法字第五十五號佈告爲佈告事案據淞滬警察廳呈解拿獲先後持械夥刦浦東楊家門地方楊曹生楊全福家及梅園里張陳氏小吳家宅莊龔氏等家之盜犯錢寳根陳阿龍王仁富三名並兇刀二把鐵斧二柄及衣物共四十七件到署發交軍法科訊明該被告錢寳根陳阿龍王仁富三名均確爲結夥持械先後侵入楊曹生楊全福張陳氏莊龔氏等家行刦共四次之正盜供證確鑿無可諱飾實已四次觸犯刑律第三百七十一條第一二兩項之罪同時俱發似此目無法紀實屬罪不容誅自應按照懲治盜匪法第三條之規定一併判處死刑以昭炯戒除將該犯等三名依照軍法執行鎗斃外爲此佈告軍民人等一體知悉此佈 
　　又一訪函云糾黨行刧浦東戚家廟鄉民楊全福楊全貴家之盜犯錢寳根陳阿　王仁富得贓逃竄之時經該管淞滬警察三區一分駐所警士聞警攔截　敢拒捕後由警士開放排鎗始將錢寳根等三盜拘獲解送三區轉解警廳司法科訊明屬實呈解淞滬護軍使署由軍法課迭次提訊無誤因事關糾衆行刦復敢拒捕屬實不法已極擬將該三盜判處死刑前往犯事地方按律執行以昭炯戒電禀軍民兩長睛爲核示去後業於昨晨接奉復重照准盧護軍使立飭鄧科長用電話傳知警廳派警前往迎提徐廳長當派保安隊一排由馬隊長督率會同偵緝隊隊士八名馳赴龍華使署聽候迎提出經鄧科長飭將錢寳根陳阿龍王仁富三盜在營倉提出略詰數語即命馬隊長將該三盜押回警廳時已十一點鐘遂禀明徐廳長委司法科長劉春　傳集各探警升坐公案命將該三盜帶入由劉君逐一驗明正身並略詰一過卽繕　罪狀斬條飭令如法綑绑即委馬隊長爲監察執行員會同偵緝隊長翟世清帶同保安隊士四十名偵緝隊士十二名由廳出發該三盜扶至廳門外即雇黃包車三輛令彼乘坐聞該盜等均尚年輕並無懼色談笑自若並在路上高唱打夜牌（花烟間妓女所唱）小曲迨行至中華路見年輕女子戲謂我輩亦因愛色以致獲此殺身之禍天下害人者乃汝輩也後見路上觀看者多即向衆大言曰汝等欲送我歸天須赴浦東戚家廟去站守在此白白擁擠故一　未知執行地點者於此始悉跟隨觀視者遂稍稀迨行抵中華路遂直往滬南老白渡救生局前押登水巡隊所備小輪駁船等向浦東開駛至陸家渡棄輪離岸時該管淞滬警察三區署亦派長警並騎巡隊八名在彼守候迎護馬翟兩隊長因赴犯事地方路遠故飭地保唤雇小車令三盜乘坐前後由警探馬巡等護衛先往爛泥渡鎭上週遊一週並沿途經過各鄉村以爲示衆行抵塘橋分駐所暫時歇息已鐘鳴二下遂由該分駐所警佐會同押往戚家廟小朱家宅即由馬隊長等勘定刑場將錢寳根陳阿龍王仁富三盜各圍白布於眉眼間推坐地上然後由執行人舉鎗逐一鎗斃畢復暴露片刻始令善堂抬棺收殮並黏封條馬隊長等乃折回一分駐所略事休息復率同隊士探警人等至原處仍乘來船駛返浦西登岸回廳銷差時已三句餘鐘矣 
[抵制金幣借欵之贊同]  
　　全國抵制金幣　欵聯合會上海分會昨接留日學生救國圑復函云敬覆者金幣借欵繼送金融凡屬國民靡不痛心貴會熱誠欽佩無旣此後如有進行方法同人等固所樂從也 
　　中華國貨維持會因金幣借欵事前晚特開臨時會集議並以此事關係重大而首受其害者尤爲一般商人本會同人痛　切　不得不請求政府毅然取消特公决當場撰電拍發原稿如下北京大總統國務總理鈞鑒報載金幣借欵更代以外國紙幣遺禍無窮凡屬國民何忍緘默况此項借欵成立因條約之束縛發生贸易公司履行外交條件絶我國民生計商等痛關切膚不得不哀懇鈞座保全國種毅然取消免鑄大錯不勝惶悚涕泣待命之至上海中華國貨維持會叩宥 
[花業大有希望]  
　　本年印度棉花與美花聞均歉收且因歐戰關係故英國各屬地應需之棉紗棉花均在滬上採辦棉紗一項（本廠紗）自上月初旬至昨日止由滬裝往香港者計二十支十六支十二支十支共有二萬五千餘包至棉花因我國新花尚未上市故未起運然紗價與花價現已異常堅固日後勢必有增無減且聞通州太倉南北本花及火機餘姚等新花衣自陽曆七月初起由各花行抛與各洋行曁各紗廠者已共有四十萬擔之多均係陽曆九月至十一月交貨但願今後雨水調匀而無大風潮發現必可望十足收成况今歳棉花較往歳多種三成之一故業此者皆大有希望云 
[黃豆船被盜攔刦]  
　　江浙内河盜匪充斥商船被刦時有所聞前日又有船户鄒明生在申裝儎黃豆二百包運赴常熟交卸駛至黃渡地方時在黃昏八點餘鐘突遇盜船二艘攔路肆刦共有盜匪九名内有女匪一人皆操江北口音登船搜索因鄒稍有遲疑即被用木棍猛擊一下幸未擊中要害除搜去現洋二十四元外又搶去黃豆六包該船户昨特回滬報告失主轉請水陸警察趕緊緝拿一面向承保局險之保關行索賠捐失 
[頒布聯運車輛管理章程]  
　　交通部以聯運各路運貨車輛本由各路合組而其隨車職員係由各路指派在各該路棧内照料一切當列車行駛他政界線時再由他路派員换班以匀勞易惟各該員每遇車輛損壞時一經調查往往互相推諉無從查究是蓋各車員之沿途管理不善抑亦不肯負責之　長上以往公家徒多損失實無裨益於營業故特酌擬聯運車輛管理章程於本届運輸會議時提出議案當經通過分飭國有各鐵路從事研究俾臻完善刻寗杭兩路局已 
 
 
 

Page 11

 
 
奉到此項章程矣 
[鹽運副使詢問户口]  
　　松江鹽運副使昨致滬海道尹及上海縣署公函云案准松江分所函稱近今蘇省五屬人口較之前數年諒有變更擬請貴署咨請各道尹縣知事將蘇屬各銷區最近調查之户口數目分别查復見示因户口與銷數至有關係請煩查照至纫公誼等因准此除分咨外相應函逹貴道縣查照希即將最近調查户口數目見復以便轉咨至爲公感 
[運送鎗彈赴厦]  
　　閩省李督軍近以厦門所駐軍隊鎗械子彈不敷應用爰特電請陸軍部轉電上海兵工廠迅速配撥昨經謝總辦按照李督軍請撥鎗彈數目一併裝箱於下午在該廠碼頭交某軍艦運往厦門交納 
[搶刦厚生典盜犯亦將處死]  
　　行刦城内厚生當已獲盜犯章炳三等兩名自淞滬警察廳訊明呈解護軍使署收訊後業經軍法科迭次提訊均供認分贓不諱故由軍署擬處死刑於昨日電詳軍民兩長請爲核示其執行之期亦必不遠矣 
[英美電車公司新屋落成]  
　　英美電車公司以近來營業日形發逹所租北蘇州路業廣公司洋房不敷辦公且租借合同亦將其滿故於去年在蘇州路華人公園對面購地二畝左右起造水門汀五層樓洋房茲已建築工竣定於昨日遷入新屋辦事裝飾非常富麗搆造亦極堅固除升降機外樓梯均以白石爲之聞所費共計二十三萬金一切器具又需二萬金左右云 
[省教育會推定交際幹事員]  
　　江蘇省教育會致交際部各幹事員函云敬啓者本會於八月二十一日舉行常年大會照章改選職員其交際部幹事員亦經八月二十三日全體職員會改推茲將名單及注意事項一併錄奉察閲即希查照以後每值會期並請到會爲盼 
　　交際部幹事員名單余日章君蔣夢麟君蔣季和君炳章盧紹劉君殿虎汪伯軒君原渠郭秉文君俞鳳賓君朱德軒君紹文仇亮卿君埰鍾叔進君福慶劉北禾君勳麟吳懷久君馨賈季英君豐臻張伯初君志鶴 
　　交際部幹事員注意事項一搜訪本省教育界之熱心研究於學校教育社會教育家庭教育各事項有一部分之心得或實驗者即敦勸入會或注意浹洽一他省或他國教育界來至本 
地方參觀或調查教育者注意浹洽藉通本會之情愫一他國教育界在本省辦理之教育事業注意調查其認爲可資則效或可供研究者隨時報告於本會并注意浹洽藉通本會之情愫 
[教育部資遣游學游歷辦法]  
　　教育部頒發資遣游學游歷辦法數條照錄如下資遣師範學校教員遊學遊歷厥有數利（一）經驗與學問相調和可以免偏重之弊（二）教育者有所希冀則熱心從事之人日增（三）資遣教職員遊學教學相長較之遣派學生事半功倍（四）游學游歷之人日多則内外知識可以互相交换（五）促師範教育上進行則國民教育之根本自固所有資遣辦法列左（一）高等師範及師範學校職教員任職在三年以上成績優良得資遣遊學或遊歷其資遣之名額高等師範由教育部指定師範學校由各省指定學校隨時派遣職教員調查事項者不在此限（二）遊學遊歷其範圍如左　甲）高等師範教職員遊學以外國學校爲限游歷分爲内國與外國（乙）師範學校職教員遊學遊歷均分爲内國與外國内國學校之入學試驗於此項職員應從優待遇（三）遊學期限在三年以内遊歷期限由原校酌定（四）遊學遊歷之公費准由各校列入每年預算案内其游學遊歷　内併得由原校支給薪俸原額十分之二以上（五）遊歷時得　　遊歷圑體使各職教員互相補助（六）遊歷圑體得於遊歷所　地開設講演股以資研究（七）凡職教員　遊學或遊歷　應將研究或調查之成績按期報告原校 
[調查各省中學槪狀]  
　　教育部普通教育司前爲召集中學校長會議函致各省教育廳在案刻復分函各省教育廳略謂與會各校長應將各省區中學校槪狀陳報教育總長茲　槪狀報告要項另紙開列附寄查核等語（一）該省區内中學校教授管理訓練各項有無特異之點全省區中學校經費之總數佔全省區教育經費之若干成全省區中學校畢業生之狀况若何如能分類列表尤爲徵實（一）中學校招收新生發現學生共同之缺點安在（一）中學校學生體育之狀况各校有無連合運動之組織（一）各中學校於教授上有無共同研究之集合（一）各中學以何科員爲最感缺乏 
[學務委員酌給公費之標準]  
　　上海縣知事接江蘇教育廳訓令云案查學務委員改爲名譽　前經呈奉教育部及省長核准通令遵照在案嗣以學務委員旣改爲名譽職應否准其兼職當經呈請省長核示茲奉指令内開呈悉查部頒學務委員會規程第八條學務委員爲名譽職但依地方情形得酌給公費又部定學務委員規程施行細則第二條現充國民學校高等小學校校長或教員者不得兼任學務委員該廳長旣經遵照規程改學務委員爲名譽職則一切自應悉遵部頒規程及細則辦理以免紛歧仰即知照此令等因奉此查學務委員如遇必要時應准酌給公費但須核實開支不得作爲固定之月給所支公費其管轄區域大者每員全年不得過一百元小者不得過六十元以示限制而免浮濫該縣學務委員於何時實行停給月俸應即具報備查編制七年度預算並應將學務委嗣俸給删除合行令仰該知事遵照辦理此令 
[學校紀律一束]  
　　寰球中國學生會日校於昨日（二十六日）上午十時行開學禮學生到者近二百人首由校長朱少屏君致訓辭略謂今日爲本校秋季始業之期余告諸生以求學宜注意之事（一）求學須有恒心然後學業有成（二）求學須抱定志願始終不易然後能循序而進得逹目的（三）宜注重衛生蓋吾人求學作事全在精神奮發體魄不强健則欲振作精神安可得耶此三者皆有關於諸生學業之前途故特舉之至其他服從師長遵守規則等則諸生當自知之無庸余之勸告也云云詞畢由教員金永清女士及周宗模周正輝裴國雄朱少章等相繼演説大致皆爲勉勵之辭末復由校長朱少屏君宣佈開課日期（九月二號）然後散會聞該校近日投考之新生極形擁擠昨日臨時報名者亦有數十人之多云　　靜安寺路江南中學新生考試插班日期訂於八月二十七八九三十三十一五天惟該校所收學生將近滿額聞正科三二年預科三二年尚可插入如有志求學者儘可報名投考定陽曆九月一號開校 
　　大東門青年普益社附屬商業夜校學生逹百六十人本届秋季始業已聘定聖約翰大學畢業生朱文瑞爲校長大加擴充各教員皆中西有名人士現定陽曆九月十三號開學十一號招考新生其日校亦定於九月六日開學五日招考本學期另聘吳季敏主任校務吳君早歳畢業於麥倫書院於教育尤富經騐本届推廣學額加深程度報名投考者頗極擁擠 
　　西門外圖畫美術學校鑒於我國美育漸見發展但人才缺乏不無妨碍兹聞由該校長張聿光劉海粟二君選派正科第二届畢業生周畊雲職員朱增鈞二君赴日本東京美術學校西洋畫科肄業已於八月二十四日乘近江丸放洋 
　　閘北中西商務學校於二十六號行開學禮先校長訓詞次各教員相繼演説聞該校於本學期規則格外嚴緊課程尤爲完美　　北四川路神州女學向設有圖畫音樂剌繡國文英文各專科歷年以來成效卓著茲聞圖畫科主任楊清磐因鑒於美術一門爲女子必修之科學且與家庭生計工藝刺繡諸科有莫大關係特於本學期始擴充教室廣招新生聘請劉海粟丁悚方濤諸君擔任各種圖畫葉楚　君教授詩詞江照楊君教授文學定二十九號起考試九月一號開學 
　　閘北務競女學校於二十六號行開學禮先校長訓詞次各教員演説聞該校開辦有年規則嚴重課程尤爲完美 
[寗波同鄉會募捐消息]  
　　寗波同鄉會建築新會所設立商業學校募捐二十萬元近日交到捐欵甚爲踴躍茲將績上捐欵列后朱葆三君經募無名氏捐洋二千元徐玉生君續捐洋一百元傅炳奎君募到振泰莊洋二十元錦昶號同豐源東林義記各十元傳君自助十元周生發君募到沈栽庭君二元沃錫齡劉仲英余茂昌三君各一元周君自助洋五元戴月墅君募到震源號十元戴君自助十元樂富茂君募到愼記海味行洋三十元王梅先君十元樂君自助十元楊慶桂君捐洋二十元干蘭坪君捐洋五元王組安君募到俞義方無名氏各十元　永綏馬紹祖程祖深張友豪李樑材陳芝梅王仲卿陳潤昌石貫三程彦生陳畏三石榮榆經松臯沈春生李文瑞陳祝三諸君各助洋五元王君自助洋一百元周鼎卿募到義成銀樓葛巨源朱昌明邵錦軒洪鏡清鄔德耀諸君各二元王吉裕王榮德君各一元陳慶甫君洋五十元曹蘭彬君募到順泰木行五十元曹君自助五十元總共捐洋八萬三千三百二十一元八角八分銀五千一百五十五兩 
[孤兒院長出洋募捐]  
龍華孤兒院院長顧念劬近以經費支絀維持非易擬往外洋分向各華僑勸募捐款昨日下午顧院長起程該院全體教員督率學生齊集車站排隊歡送聞顧君此次出洋先往日本各埠繼赴美國云 
[善堂主任出資宴客]  
　　虹口華記路普濟善堂主任陸文中昨日假座一品春柬邀該堂堂董及施材會各會員歡迎海上熱心慈善事業英法大律師　美君曁其譯員葉耀東等計數十人首由陸君倩沈卓吾代表述稱承賫美君熱心贊助曷甚感佩今荷光臨尤爲欣幸但本堂救病恤死諸事日漸繁多尚祈指示以促進行　美君答謂吾雖法國人但旅華已有三十年故吾對於華友已無異家人凡有益於中國之事無不盡力樂助其成由葉代譯全體起立舉杯歡呼表示謝意旋由沈卓吾代表陸君報告善堂諸事（一）義　已有兩處計地十六畝有奇（二）臨時造材所已覔定梧州路小菜場對面早經動工（三）會員已有四十四名並擬設法徵求以資擴充（四）陸君恐將來義塜地有不敷特捐已資購地三畝有餘作爲義塜推廣之預備並謂際此善堂公欵支絀勸募爲難何可花費而宴客故今日之筵資全由陸軍擔任全體鼓掌次宣布該堂鑒於商界青年之失學思有以培植之由陸文中葉耀東張渭漁沈卓吾發起設一植商學校利用商店餘暇授以必需知識所有課程悉由諸君義務分任收來學費全數撥充施材之用該校房屋由英大馬路虹廟對過勝家公司借用即電燈亦無須花費來賓爭相簽名贊助定於九月十號開課末由沈卓吾君演説該堂係由餘姚徐君等發起已歷多年深贊創始之非易至十一時賓主盡歡而散 
[老九章綢莊之新氣象]  
　　滬上綢緞業近歳踵事增華頗形發逹棋盤街老九章綢莊創業於同治初年迄今已五十餘載現因舊屋不敷展布特於南京路山西路口建造四層樓洋房一座係通和洋行包造工程完備裝設華麗地位縱横估七十餘方門面用寗波緣口砌成規模頗爲宏大該新屋第一層爲绸緞部後方爲客廳廳之左右爲招待東西洋商之所四周柱子及扶梯全用白礬石砌成二層樓前面爲洋貨部後面爲皮貨部三層樓則店員辦事室及臥室第四層爲屋頂花園統觀内部布置周密有條不紊各部均有主任專司其事該莊總經理爲房吕葆元君即前國貨維持會會長辦事精練志趣高尚且於改良國貨尤抱熱忱於杭州組織織綢廠製造鐵機　紗及各種新出品蘇寗等處自置名機製辦各貨又分設老九章支店於天津日租界旭街亦逾十餘年發行綢緞顧繡昵絨等貨均由申莊採辦輸運規模亦極廣大此皆房吕君營業之成績也聞該莊擇於中秋後開幕將來營業發逹可操左劵吾爲國貨前途賀 
[整理獄政之通令]  
　　江蘇高等檢察廳通令所屬檢廳縣知事略謂頃奉省長令准司法部咨本部新訂整理監則十二條除印刷隨發外希即轉飭所屬廳縣督同管獄員切實遵行等情合亟通令遵照 
[黃婆菴承租浜基之准許]  
　　滬南工巡捐局批黃婆庵禀爲承租基地請賜勘明發給由禀悉該庵請租肇周路邊塡築公浜基地據經派員勘明應准承租仰卽來局訂立合同照章起租可也此批 
[呈請永革梱保之道批]  
　　閘北邢家宅鄉民邢其昌之故父麗卿於前清時曾充二十三保三五圖梱保舊例須由後嗣繼充現邢其昌因就業天津交通銀行不能常川在滬且因此項梱保已經省議會議决永遠禁絶並經濟省長核准公布有案故一再援案具呈上海縣公署請求退卯未蒙批准茲又有公民雷瑨等具呈滬海道尹公署請求檄縣遵照省令將梱保弊政永遠革除明白布告刻經王道尹批示云查此案前據邢其昌來道呈訴當經令據上海縣知事以上海縣各圖地保均由業房公立議單挨次臨充收繳圖内業户錢糧名爲梱業並無梱墊名義地保深知圖内糧賦凡有典賣田房産業均以地保蓋戳爲信用習慣相沿責成已久未能驟改等情呈復前來據呈前情候再令上海縣知事體察情形隨時整頓具報此批 
[查獲炭簍内火硝]  
　　南市大逹碼頭承利小輪船上庖丁應葉生前日在北市雇車載運炭四簍内藏火硝四包運至碼頭後正欲搬運上船被第五守望崗警章恩華查悉當場搜得證物連同應帶至第一區警察署詰　應供有人囑託代運炭　簍至海門給我小洋五角實不知其藏有火硝等語經趙墨林署長飭送警廳司法科訊究 
[火車搭客猝斃]  
　　滬杭火車松江車站昨有一年約四十餘歳身穿藍竹布短衫褲赤足手持紙傘一把之搭客登車以後突然殞命旋由稽查員察其車票係由松江至新橋又觀其傘柄上刻有張雲生三字嘗飭松江縣二十六圖地保程産生先爲棺殮並飭調查屍屬領歸埋葬 
[種毒圖害之承認]  
　　住居北四川路六百七十四號門牌之陸炳章借證張江氏曹王氏控包車夫陳金福串同傭婦謝王氏將迷藥（閙楊花）傾入飯錢内圖害伊妾董氏業由包探將陳與謝王氏一併拘解公共公廨訊判分别押候查明再核在案昨晨由捕將陳等解廨復訊陳供認串謀不諱中西官判陳押西牢二月謝王氏訊無確據從寛斥釋 
[調笑婦女之釁端]  
　　織機匠謝永沛謝永記兄弟二人前晚在小西門内雅薈樓茶肆啜茗向旁坐之婦女調笑致起衝突時有茶客朱金林龐相子等見而不平向謝理論互相毆打一時將茶壶茶碗等亂擊致傷謝永沛之頭額血流如注該婦女則乘間逸去當由該茶肆主張文秀唤到巡警將兩謝並朱龐等連同張文秀及擊碎之茶壶茶碗玻璃等一併解送二區二分所由孟警佐詰問一過判令分别收押昨晨備文飭警將一干人證移送地檢廳訊究 
[烟妓跳出火坑]  
　　烟妓閔相子在法租界寳興里内某鴇婦家爲娼邇因不善應客被鴇虐待該妓遂於前晚自投法捕房報告被虐情形請求超拔當於昨日解送法公堂訊據閔妓供稱我於五年前被親戚賣於寳興里爲娼邇被鴇婦凌虐不堪其苦求恩超豁詰之鴇婦某氏不認將閔妓虐待判閔相子送堂擇配鴇婦斥退 
[丈母女婿之惡感]  
　　住居虹口狄思威路一百四十號門牌之剃面婦人王繆氏　兄繆懷德控婿王順生與女王秀英於本年陰曆三月間捲取值洋數百元之金飾綢衣背逃出外匿居鴨綠路四百七十一號門牌王茂昌糧食店内向之理論反被糾同王阿茂持櫈擊傷頭額等情昨晨由探將王順生等男女三人傳至公共公廨經張襄讞會同英副領事白君訊據原告王繆氏投訴前情請究質之被告王順生等延律師上堂代辯要求准予被告交保候示中西官判王順生等分别交保候日領事堂期解訊 
[原來是結髮夫妻]  
　　住居新閘梅白格路五百另七號門牌之西裝華人費明倫控無錫婦人費陸氏竊取伊之照片及值　五十餘元之金練等情昨晨由探將氏拘解公共公廨經中西官訊據費陸氏供稱我與原告係屬結髮夫妻因伊寵妾棄妻是以往取照片求察堂上得供判氏開釋不准再與原告吵閙如有糾葛儘可來廨起訴 
[持刀行兇之辬護]  
　　公共租界海口路二十三號門牌　餅店夥張雙喜前日與同伴徐巧全口角起釁持刀將徐腰肋砍傷經人報由老閘捕房包探顧阿根前往將受傷人車送醫院醫愈昨日將張拘解公共公廨即據原告徐巧全投案訴明被張持刀砍傷腰際請求嚴究質之張供昨日原告手執煨紅之火鉗燙我手臂急卽將刀招架以致誤爲求宥中西官以張行兇屬實判押西牢半年以儆 
[兄弟鬩牆續誌]  
　　浦東爛泥渡附近鄉民陳妙桂與胞弟妙福因爭奪家産起釁互相扭毆妙福將妙桂擊傷頭部已紀昨報茲悉此案已由三區巡警將兩陳一併拘解到署經曾警正研訊後昨晨飭警將兩陳押送地檢廳經檢察官預審一過驗明各受微傷並無大礙判分别押候交保候訊 
[勸募醮捐之衝突]  
　　滬上俗例每逢七月城廂内外各鋪户多設壇建醮舉行盂蘭盆會昨日午後有身着白夏布長衫者三人手持黃紙捐簿向大東門内各商家勸募醮捐每店勸令出洋四五元不等各店舖執事祗允助洋一元因此互相衝突該三人拍案暄閙各店夥乃唤巡警將三人拘送　廳請爲訊辦 
[控訴妻叔行兇]  
　　住居閘北　中路之揚州人徐文富前日至四區警署訴稱被妻叔宫三長子兇毆有岳母宫吳氏可以作證请求提究經余警正飭警提到宫三長子解由司法科轉解地檢廳押候訊辦 
[但認借貸不認詐騙]  
　　潘克公昨至法公堂控稱汪榮寳曾於上年持商人朋友童子盛之信函一封前來聲稱由宜昌商會委伊前來聘請商人爲工程師前往建築馬路當時商人信以爲眞尚未啓行汪忽來言因欲購買物件缺少洋一百五十元向商人暫借當由商人將洋如數借給詎自此以後汪即避匿無蹤今始尋見扭案請爲追究並由梁子忠遣妻李氏投案聲稱汪於上年由童子盛介紹前來託代購買機器一部旋被騙去洋二十元並草帽一頂今蒙拘案請求附追繼據捕頭禀稱汪已將所騙潘克公之洋如數交出請核董子盛稱商人向居漢陽地方汪係商人親戚之朋友故此相識汪於上年來稱欲至上海聘請工程師故此薦伊至潘克公處惟不知其有詐騙之事是實詰之汪榮寳供民人實由宜昌商會派來上海延請工程師後因該處忽　兵災故此停止借用原告等銀洋實有其事中西讞員判汪押西牢二月並交還梁子忠洋二十元其交案之一百五十元給予潘克公領去 
[工資糾葛案上告後之傳訊]  
　　唐順生控朱毛毛俞桂卿串賴工賬並推廣工料銀洋前經上海地審廳訊明判决着俞桂卿繳洋一百五十元朱毛毛繳洋九十元分别給唐具領嗣因俞桂卿不服提起控訴續行審訊後仍照原判執　詎俞桂卿依然不服上告蘇高等廳令行地審廳昨日飭吏周光華前往傳諭原告唐順生着令趕緊答辯以便高審廳研訊 
[竊賊持刃傷人]  
　　竊賊陳榮前日夜半時至天通菴附近偷竊田中所種之毛豆棉花當爲業主雷陳氏查見人贓並獲陳知難脱身突出利刃向該氏右手臂等處亂戳受傷旋由巡警趕來將陳拘獲抄出兇刀連同該氏解由五區警署昨送地方廳經檢察官騐得該氏受傷無礙判令回去自醫陳收押候辦兇刀儲庫 
[和尚控告徒弟行竊]  
　　滬西靜安寺僧人常貴偕證六根在該管捕房指控徒僧雪根竊取值洋二十四元之呢吊褂八件昨晨由探朱子藩將雪根拘解公共公廨經中西官訊供一過判被告押候查明再核 
[來函]  
[山東路仁濟醫院鳴謝]  
　　今蒙謝筠亭大善士將八十慶壽之辰儀金二百元槪充本院經費拜領之餘特登申新二報以揚仁風并誌盛德 
[華商電氣公司來函]  
　　逕啓者敝公司因整頓行車規則並取締司機人擅開快車以免發生危險損壞機件等事起見因挑選九號二十四號司機人二名爲管車監察各司機沿途擅開快車詎各司機人以爲有此監察諸形不便於陰曆本月十三日早聚衆要挾誣稱該二人妄報圖功要求取銷管車名義當由公司告以該二管車如有不是應先報告聽候調查不應聚衆要挾别滋事端各司機人隨上車接班是日午後派班時將九號二十四號二管車人及此次爲首要挾之二十五號二十九號三十五號三十八號四十二號五十號司機人六名一併暫停職務俟詳細調查後再行解决如此辦法已屬公允詎爲首之司機六人聳動衆司機全體罷工後經車務總長周銘初君聞知出爲開導而各司機人頑蠻性成反行毆辱周君不得已隨將爲首之二十五號四十二號五十號三名先行拘局一面即派熟諳開車之機匠六十餘名接班（此項機匠平日以次教練純熟）自陰曆七月十四日起至十八日止均由查票員及前項機匠照常開駛並無一輛停歇營業亦無捐失十六日中華路雖有一老嫗走入軌道被電車磅撞微傷頭面現在該老嫗傷已漸愈似亦行駛電車所難免之事各報連日登載或謂公司平日苛罰司機或謂機匠不諳開車損壞機件發生危險營業頗受損失及究辦之司機人家屬至公司要求工資等種種均與事實大相刺謬又今日報載各股東函詢原因及車務總管告假卸肩並允准拘押之六司機人家屬每月仍可支領辛工等又屬訪查失實爲特函請貴報即予更正以昭核實至紉公誼此頌著安上海華商電氣股分有限公司啓 
雜評二 
[船刧（訥）]  
　　今日之世界亦可謂船之一大刦運矣交戰之區毁於潛艇毁於戰事之國係者不知凡幾矣而此外不在戰區不關戰事無端毁於　妄之禍者亦時有所聞如昨甫得松江輪觸礁沉没之報而今日又有安徽輪擊沉之惡耗非船之一大刦運耶 
　　夫今日世界正在需船之際而船日被毁其可惜不僅在一船矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[代諸魔鬼謝中元三次燄口書] [  徐勵吾]  
　　竊某等上背天心下沈地獄半生大夢一縷游魂入迷途未肯回頭沈沈難醒據要路非常得意赫赫稱尊遺臭萬年　貶不思後日稱雄一世富貴祇顧今朝倘非召侯慈悲召魄召魄半仙呼唤半哭半歌守拙子大憫獄囚將罪孽一番超度自由女肯寛門禁容我輩三次來臨竊恐後悔太遲舟覆已難補救必至他生受苦輪迥定有報施兩三年轉瞬榮華空如夢幻四百兆同心攻擊能不魂銷幸而節届中元諸先生未游赤壁莫不禪參上乘招吾曹俱出黃泉往不諫而來可追趁氷山之未倒今復生而昨如死離泉壤以偕來警透昏迷全賴文含佛理情深感激聊呈書答慈恩肅修短簡恭謝高文敬請撰安諸維雅照（五） 
　　附白非我君鑒请示姓名住址以便奉酬 
家庭常識 
[鴨食蝗蝻] [  壽千]  
十日前敝地有飛蝗入境因撲滅未盡遺有種子現皆出土遍地皆是其形如蟋蟀大小不等舊法於田畔掘成長壕凡農家者流乃聚集婦子等手持竹枝只揀蝗蝻最多處驅而内之壕内以木棍舂之使斃然此法雖善究不免勞民傷財又恐踐踏禾稼致損收成誠不若多購新鴨（每重一斤約值七八十文）其法鴨一羣只需兩人各持青竹一竿驅君鴨於田中食之據經驗家云鴨百隻每日可食十餘畝之廣唯吃飽時須放之水中任其淨沉俟糞遺下後仍可令其上岸再食（一日放水中三次每次約半小時）不過三四日即可食盡無餘按此法最妙旣能養鴨又能除害誠一舉而兩得也有地方之責者曷不仿而行之 
[薄荷皮絲] [  沙錦章]  
用薄荷氷五分研細加皮絲烟一兩和均另加玫瑰精三四滴裝水烟袋吸之清涼滿口芳香無经勝於市售之薄荷煙余家已用此烟吸者皆稱甚美 
[去墨跡法] [  冰伯]  
夏日所著之衣多係白色設寫字時偶染墨汁及洗每苦不能淨若用熟飯數粒置染墨處以手搓之其墨立去 
[熨衣法] [  冰伯]  
夏日所着單大衫洗淨　乾每起　紋非用熨斗熨之不得復原然熨斗尚須燒炭且火燄蒸人若稍疏忽甚至衣即燙焦頗不便利今有一法可將洋磁面盆拭淨其底盛以沸度最高之水上覆以布使不易冷然後置於衣上熨之其功效與熨斗無異 
[小兒瀉痢] [  壽千]  
藍綠色之瀉痢實肚木乘脾症也用馬齒莧去根洗凈搗爛水煎服神效若白色則用白蜜和服赤色則用紅糖和服赤白相兼則用糖蜜各半和服均驗 
[坐板瘡] [  壽千]  
患此瘡者以手搔之則奇癢以水燙之則苦痛今有一法極其簡便用鮮荷葉一張平舖於籐椅之上另以白糖滿撒於葉上令患者平坐一小時起立緩行數十步然後將臀上之糖以軟布揩去輕者一次重者兩次無不應驗眞奇方也 
　　治白菜生蟲 
[] [  普瑶]  
取冷柴灰和石灰十分之四拌匀後清晨露水未乾遍撒葉上蟲即自絶逢兩灰自落下亦可作肥（普瑶） 
[治頭髮生蟲] [  普瑶]  
取鮮烟葉搗汁梳頭塗髮　即絶根效驗非常 
[治猪生蟲] [  普瑶]  
用烟葉油遍擦毛上一二次自絶根按烟　在造烟店購買價目極　 
[格言彚錄]  
　　不輕進人即異日不輕退人不妄親人即異日不妄疏人 
　　侈心生當念敗德淫心生當念速死 
　　君子有三惜此身不學可惜此日閒過可惜此名一敗可惜 
　　世人謗我欺我妬我笑我害我輕我騙我辱我我如何處之是惟忍他讓他耐他任他避他敬他不理他且看他 
　　天下縱有難處之事若明理處之則本心亦自泰然如計較利害不以養理爲主則難處之事越難處矣[  半畝主人錄]  
聯話 
　　妓室楹聯嘗見文人墨客多贈聯嵌字以見才使人一望而知免問名也其中頗見巧思以予所見彚集於此某贈小玉字雲仙云現蘇小身温其如玉作朝雲想飄然欲仙小姑云小喬夫婿英雄格姑射仙人綽約姿茶花云沸鼎茶聲擬作雨入簾花氣欲爲雲白菜云白玉雕成連理壁菜羹　進合歡湯金寳云嬌搴夜月千金帳俏倚春風七寳床紅花云抛來紅豆鶯傳恨遶到花枝蝶戀香玉紅云玉彎嬌臂鈎歡夢紅抺酥胸透妙香碧雲云記承碧玉留情日恰在雲英未嫁時雪亭云雪蕊廻風無限媚亭花含露不勝嬌蓉仙云蓉裳帶月籠鴛袖仙袂臨風欵鳳鞋金花云金屋藏嬌謀異日花叢訪艶記今朝栩園贈昭容云昭華舊著先生號容熊新描後主詞又贈媛媛云南阳　時歸緩緩西廂月夜步姗姗用拆宇格暗嵌同樣二字尤見巧思其他如集成句而兼嵌字者則尤妙造自然月紅云清風明月本無價萬紫千紅總是春金鳳云金屋妝成嬌侍夜鳳城寒盡怕春宵巧雲云巧於鶯舌輕於燕雲想衣裳花想容月梅云千古少圓惟月色幾生修得到梅花月樓云秋月春風等閒度瓊樓玉宇不勝寒花月仙云此時正月圓花好其人如仙露明珠海霞云碧海共青天不老落霞與孤鶩齊飛水仙云曾經滄海難爲水願作鴛鴦不羡仙繡琴云剌繡五紋添弱線瑶琴一曲來薰　笛仙云羗笛何須怨楊柳衆仙同日詠霓裳此所謂文章本天成妙手偶得之矣 
　　四川某大令需次江蘇眷名妓張少卿甚摯後以赴任江北臨行置酒爲别醉後草書一聯贈之曰少不如人且藉他酒袚清愁花消英氣卿須憐我休再唱陽關三疊河滿一聲嵌字無痕文尤雅秀美人名士可以無愧 
　　淮安育婴堂楹聯極多惟丁儉卿先生聯云眼前皆赤子頭上有青天堂上諸聯以此爲冠 
　　周某爲其子取婦於鄭氏賀新婚聯極多惟李某一聯云禮重周官掌於媒氏詩披鄭注宜其家人可謂工巧絶倫[  棣華館主]  
長篇小説 
[冰山奇俠傳] [  常覺小蝶合譯天虛我生潤文]  
　　（原名ＨＡＮＯＦＩＯＥＬＡＮＩ）法國囂俄著 
　　第二十章織獄（一） 
　　舒墨客父女甫出獄門卽被警吏隔爲兩途有黃衣之卒六人引女轉入塔後歷甬道無數始抵一暗室室至低窪潮　之氣撲人前有圭　可以匍伏而出則其外爲廣庭然燎熊熊佇而觀者如堵萬目一的皆集矢堂上廣廳十丈列案環之而旁聽席中方有一婦人向瓊仙招手遂往就之蓋瓊仙陡遭禍變中心皇然今忽有人招手則即親之不啻亡羊忽得其羣且復自慰因知己身不在庭鞫之列也顧此婦人面網密幕殊不得見其廬山眞面然其狀態亦頗稔熟似曾相識特不憶於何處曾見之耳其時天已入暮廳中燃燈不明其光黯然不能燭遠居中列圓木之案圍而坐者四人其一人座特高服飾亦最華整肩上寳星纍纍高視横睨似不知其旁座之有人者其旁爲書記身胖而矮時時擠其雙眉現爲詭秘之色一望而知其心計深也其他兩人則備員而已故亦無所表見座後有平台一庋木爲之中設大椅則腦威之大主教座也預備爲犯人　悔者蓋凡人而受法律審判其罪已當萬死更無人能爲辯護欲於絶處而求生者則惟大主教於法律之外爲犯人轉圜一言耳此固腦威之特别法也故受審者所立地位卽在大主教神壇之側攔中可容五六人警卒持械而圍之其視耽耽若恐犯人之逸者凡此境狀入於瓊仙服簾惝恍乃而入夢而木欄中已有四人莫不　鐺被體其中一人不意竟爲其可憐之父也則心駭日眩幾欲暈仆而旁坐之婦人轉呈欣幸之態徐徐出其嗅鹽置瓊仙鼻孔則嚏而醒矣婦乃徵哂復回顧向之他亦不與瓊仙交語瓊仙旣醒則更視其他三人中一少年方俯首及臆而冠上黑羽翻然瓊仙不禁大詫疑爲目眩然而黑羽藍服狀態頎然固明明爲雅谷也夫雅谷貴人奈何亦爲堦下囚耶而且與老父爲同犯寗非天下之奇事哉則唯屏息以觀其後（未完） 
 
 
 

Page 15

 
 
   
 
 

Page 16

 
 
   
 
