# 1915 - 203 - 4915253

 

Page 1

 
 
   
 
 

Page 2

 
 
時評 
[天警（冷）]  
　　復古復古十之七八復古矣古人有以天災自省者旣復古矣此心亦與古人同耶旣祀天矣天之垂戒能勿懼耶此我之所謂復古而望執政諸人之心念者也 
大水旣遍東南各省矣蝗蝻又遍中部諸州矣大風雨之突來又爲數十年來所未有矣天之垂戒我人者其明且顯矣其爲官僚惡念所搆成歟抑爲人民困窮之寃抑所醖釀歟抑此皆非是而爲迷信者之讕言歟此乃復古與不復古所分也我實不知我言之當否也 
[戰電]  
　　其一（英人路透電） 
　　巴黎電法軍在伏斯巨高原所獲之地今已鞏固而擴張之且占據蘭巨與加里萊間重要之山隘德軍回攻三次均失利今日下午公報謂他處陣地有砲聲德軍步兵進攻數次殊易敗之今晚公報謂沙歇陣地砲火較厲亞拉鎭兩次被轟起火一次登時救熄亞爾薩斯德軍已占據高二百邁當長二基洛邁當控制番區河流域固防之高地一處俘敵兵百餘人（二十七日） 
　　巴黎電今日下午公報謂沙歇北面戰事甚爲活動德軍在各地點猛攻三次均爲法軍奮勇回攻敗之公報又謂亞貢德軍之行動巳爲法軍來福槍隊所阻法軍在逹逹納爾右翼獲有進步法飛行家以炸彈擲擊恰萊克之新飛機營中飛機停置所及汽油庫致起大火（二十八日） 
　　巴黎電法軍激戰後佔據喀麥陀北洛姆要鎭德軍已叛逃齊門全境巳起抗德人附和聮軍德人現正退走且於沿途縱火法軍奮勇前進與法兵一縱隊在北面聮合（二十八日） 
　　羅馬電公報謂二十六日加沙高原單事續作甚爲劇烈意軍沿全陣線而進意軍左翼奪獲桑米克爾山上可以控制高原各處之要塞一所但於爲敵砲夾轟之靶點意軍遂退守山峯之下意軍中部向桑瑪狄洛山前進以鎗刺衝退壕壘中之敵兵意軍右翼於薄暮時奮勇作戰希圖鞏固塞布錫山上所奪之陣線逐寸進取驅出力守戰壕之敵兵俘三千二百人内有陸軍中佐一人軍官四十一人並奪麥肯沁砲五尊戰壕臼砲二尊及來復槍與軍械甚多（二十七日） 
　　彼得格勒電俄軍退走重行佈置特棄深　角數處故近兩星期内俄軍陣線已減至約七百英里其見戰者約五百餘英里其最大之軍乃在魯白林南陣前抵禦麥剛森將軍據現象觀之拉里夫河陣線漸見危急開逹尼與波尼維士間長四十英里之陣線現有德國大軍前進足徵波羅的海各省現正發展大戰事此舉目的乃欲進抵尼们河防務之後尙有一軍由西南攻擊通柯夫洛砲台之各路現信德軍正沿柯夫洛砲台與特温斯克間廣一百二十英里之陣線前進德軍顯因麥剛森將軍攻擊俄國勁旅進步甚緩故不耐煩乃復以大軍圖從北面截斷華沙之交通軍士旣熱且渴中暑道斃者甚多（二十八日） 
　　彼得格勒電公報謂星期日及星期一日拉里夫河陣線之大戰更爲劇烈戰繳展至洛伏喬治夫斯克炮台附近俄軍奮勇回攻扼阻拉里夫河左岸進攻之敵軍有村莊多所叢林多處兩軍屢得屢失羅商砲台東西林之戰事甚爲劇烈俄軍在拉里夫河兩岸攻擊調至華沙北面塞洛斯克上之敵軍後備隊獲有勝利迫令敵軍若干紛亂退走且俘敵兵七百人獲麥肯沁炮多尊敵軍回攻者爲武裝汽車擊退之維斯土拉河與維泊里士河間殊爲沉寂惟德軍在維泊里士東以大隊攻擊俄國土壘數座但爲俄軍回攻逐走柯夫洛西南之敵軍已爲俄軍逐過葉西亞河星期日夜間有俄國驅逐艦數艘在黑海轟擊薩蘇尼及里成二口岸又在亞拉土里安海濱附近擊沉帆船一百五十艘（二十八日） 
　　倫敦電英或每日紀聞若有可注意之社說其言曰若謂軍械部大臣呑治氏與聞陰謀則誠爲污衊之言喬治氏固忠于首相愛士葵者也但喬治氏與自由黨全體確有疏離之象實昭著不可掩諱自由黨以爲喬治氏應早巳棄絶其新近交納之友人彼友人者乃欲利用喬治氏以逹其强迫軍制强迫工作之目的者也該報又謂吾人希望喬治氏不致趨入反動之方面云（二十八日） 
　　華盛頓電英外相葛雷君電致美國務卿藍辛氏謂英國刻方另擬牒文遞交美國所有昨日交出之覆牒在新牒未到之前請勿發表（二十七日） 
　　亞姆斯特丹電據今夜柏林公報觀之俄軍現接戰頗勇篕公報中語氣似言戰局未變也法人承認俄軍沿拉里夫河陣線進攻惟於其結果則忽略言之公報謂華沙洛伏喬治夫斯克伊凡哥洛前皆無事可報麥剛森將軍之軍亦未移動惟稱曾於拉里夫河陣線及恰克姆南面俘敵兵數千人觀於戰爭之現態德人之言極爲可疑（二十七日） 
　丹麥京城電某丹麥　近從君士坦丁回來謂土人煤薪軍械實爲缺乏近拆毁舊戰艦並逐户搜尋以期覔取銅錫之屬兩星期前君士坦丁步兵營内德兵與土兵互鬥德兵死十人傷十四人土人頗仇視德人故官場搜查民間兵器不許私藏今已收集手鎗刀劍甚夥（二十七日） 
　　倫敦電據由逹逹納爾至雅典之人聲稱土軍刻正竭力在小亞細亞沿岸建築防禦工程由逹逹納爾起至阿特拉米底灣止以防攻擊（二十八日） 
　　倫敦電今日午後西門爵士在平民議院宣稱覊禁敵民之委員曾接請求免與覊禁之禀一萬四千件駁斥不准者七千三百二十五件批准者六千零九十二件尙有七百件未曾解决刻外人之被驅逐出境者六千三百零二人已被覊禁者九千三百二十五人未被覊禁者六千人奥匈待遇英人較德國爲優故英國内奥匈人所得之待遇亦較德人爲佳（二十七日） 
　　倫敦電平民議院辯論時有人建議謂工資宜用銀算給以省現金再價值十先令之金幣宜一律收回又有人建議謂凡往歐陸之人不許携帶現金財政部大臣瑪根納答稱財政部當慎重考察此問題商務有自由輸出現金之權政府未便顯爲干預但政府當派員稽查渡越海峽之行客旅行者宜於離英之前將英幣一律兌換二十八日） 
　　華盛頓電鈕約世界報謂德潛艇擊沉美船里拉洛號旣非必要且屬不法之舉動此事之不正當較之德報不友好之論調爲尤甚云（二十七日） 
　　其二（德人德文報專電） 
　　柏林電德國外交部宣布七月二十八日大本營公報如下德軍已奪回沙歇西北之陣地及伏斯巨蘭治柯夫附近之戰壕德軍在羅商東面及東南面附近進攻者得有進步德軍已占據哥伏洛伏鎭俄軍接續在塞洛士克北面拉里夫河兩岸及拉錫爾斯克南面回攻惟已完全失敗被俘者二千五百人且失機闗鎗六枝德軍曾攻擊華沙前白洛里西譬哇拉洛夫鎭哥洛加爾伐里茄（華少南維斯土拉河濱）之戰事仍在進行西南境德軍之陣地未有變動（二十八日） 
柏林電佛蘭克費特報載稱德政府必答覆美國牒文此爲一定無疑者蓋文内有種種謬點須正其誤惟威爾遜總統今惑於他人固執之意見德國縱有覆文亦難感動之也德意志日報謂威爾遜總统非惑於固執之意見實則彼自初卽與美國多數人民立於袒英派一方面故竭力助英以免敗北彼固希望德人之敗今乃益爲顯明云（二十七日） 
[特約路透電]  
　　東京電衆議院秘書長林田昨至首相府其辭職書已經批准繼乃赴法院經檢事訊問十小時然後送入東京監獄此因當近今選舉時有人控告内務大臣納賄所致政界現大爲驚詫反對黨各報謂内務大臣辭職在即其他各部官員大約亦將更動（二十九日） 
　　香港電胡特君正式報告廣州城今已恢復原狀過西圍者或不能知其近今曾遭水患法副領事會告胡特君謂彼曾查閱廣州大良陽江間之桑田其每年收成六七次甚至無一全毁者可見今待賑之區以北江及西江一帶爲急云（二十九日） 
[東方通信社電（日本人組織）]  
　　東京電今日内阁閣議在早稻田首相邸開議政界之風雲似頗急劇林田翰長巳於昨夜收監因是揣摩林田氏一人負責或與大浦内相共負責任或内閣將總辭職等說紛紛惟與論並不作總辭職之預想恐該問題不過内相引責内閣改造而止於内閣全體不至動摇此際山縣伊三郎氏（朝鮮總督府政務總監）適在東京故内閣改造之說甚强要之林田氏之收監是否爲一萬元問題抑爲瀆職問題觀此政界前途可以預想而得（二十九日） 
 
 
 

Page 3

 
 
　　東京電内閣會議巳於午後三時畢事即經大隈首相大浦内相尾崎法相三大臣會同入宫覲謁天皇將其進退仰祈聖斷其餘閣員均在首相邸聽候首相等退出消息尾崎法相黨將該事件之經過奏上而大浦内相乞骸骨之說頗盛（二十九日） 
　　東京電大浦内相己具表辭職（二十九日） 
要聞一 
[麥肯沁氏之新式定方儀器]  
　　大陸朝六月三十日紐約消息云美國麥肯沁氏近創造新式定方儀器　艇用之雖在海底亦可按　而知所在之地位辨所往之方向無浮出水面爲敵所攻之危以視目下通用之尋常定方儀器其價值之廉功用之大誠不可同日語也麥氏已呈請政府註册專利昨日麥氏語人曰此乃新發明之物政府必予以專利之權雖英國早有定方儀器之製法爲各國海軍所共用然其功用不若余所發明者之完善開戰之初德潛艇一艘爲英國小軍艦一隊困於灣中潛艇雖有定方儀器然不升出水面則無以辨明出港之路迨潛艇甫出水面而英艦之砲火已擊毁之矣此可爲尋常定方儀器功用不完善之一證者余所發明者則不然潛艇一有此器即爲敵船所圍仍能於水下辨知灣口之方向駛出險地而不爲敵艦所覺固無庸浮升水面也潛艇裝備此器僅費一千元不似尋常所用者需費一萬七千元且各船皆可用之並不專限於潛艇就余所知目下尙未有人能發明一物可使潛艇不出水面卽知他船之地位者雖取戰史觀之凡攻擊之利器終必遇防衛之具以抵制之余知將來必有人發明抵制潛艇之物但在今日尙未有可以破壞潛艇之能力者也麥氏擬改良潛艇所用之瞭望鏡刻方在試驗中惟麥氏不願以此事告人僅謂新式定方儀器與瞭望鏡兩種皆將獻與美政府爲美國專有之物而巳美海軍部准其考察目下所用之潛艇以期戰爭利器得以日臻完備云 
[荷蘭從事兵備之解釋]  
　　大陸報六月三十日倫敦消息云俄法荷蘭三國刻擬籌募兵費共爲一千一百八十一兆元荷蘭實在兵費較諸交戰國所支出者誠爲不多但荷蘭刻爲非交戰國乃𥞊馬厲兵極力凖備不惜經費此世人所以爲之驚異懸測者也昨日法國議會通過籌募一千一百二十兆元之議案以備此後九十日之戰費凖此推算法國每日當用兵費十二兆三十萬元俄國財政部擬以短期國庫劵在倫敦巿場籌募二十五兆元荷蘭亦决議發行三十六兆元之債劵德國鑒於荷蘭之佈置頗爲不安荷蘭陸續召集預備隊今全軍皆巳凖備出師且在毗連德境之東北邊界附近堆積軍需巳數月於茲並屯集重兵去愛新咫尺兵站地點巳指定適中四處以供給東南北中四路陸軍此外又在亞姆斯特丹萊登台爾夫特施登洛特丹數處設立總兵站荷蘭近來商務並未見佳但九個月中荷蘭輸入原料及製造品較往日增多數倍自歐戰發生以來荷蘭即從事佈置以備不虞今各物充足足供一年戰事銅棉米麥罐頭食物革靴绒布來自美國銅絲石油由坎拿大及美國運來軍械彈藥則由瑙威瑞典美國輸入凡軍用之品蓋巳無不備置矣紐斯河東西兩岸皆築砲壘西岸由摩克築至洛爾芒長五十英里東岸由洛爾芒築至瑪斯特里克長二十五英里哈倫各砲廠日夜工作全國大有慘淡經營不遺餘力之狀荷蘭官場解釋此事曰荷蘭刻凖備保護其中立以防意外而巳無他故也 
[要塞之闗係輕重談]  
　　德文新報曰當今戰局自德國重砲得有出人意外之功效及比利時各要塞與法國多數要塞陷人迅速以來遂有要塞畢竟是否尙闗重要之問題矣軍學著作大家富羅貝紐斯氏嘗與各兵科將校討論要塞於今戰局中所演之事蹟登諸戰工雜誌至若泊里米斯塞爾之陷失事則另當别論蓋本篇僅就用炮隊攻陷之要塞而言也默觀砲兵所獲之結果不特使迄今所有尋常要塞大半變爲荒蕪土堆即就要塞之實在價值而言如野戰軍與要塞比較之想像亦令人大有滄桑之感苟一回想向來要塞之戰况則可與下所列一般觀察不謀而今矣 
砲彈一出苟能幸而擊中要塞而使其中彈一部分之戰鬭力全然喪失此本砲兵久所力求之目的也今觀里愛巨要塞之攻擊可見砲兵已逹其目的但先有一問題焉即要塞是否無論如何必爲砲兵之戰利品也零散砲台與小要塞之失不旋踵大半固當歸功於砲兵而其原因有三第一遠在敵塞之外設砲轟擊無所阻碍而有効力第二有甚形便利而易於觀識之目的每中一彈即强刦防禦者一部分現役及預備之兵力第三對面敵塞未有價值平等之砲兵 
若論納暮爾要塞之戰爭則可謂曾予攻者以特别之機會利用勢力較優之重砲兵殱滅價值較少之防禦砲兵破毁砲台及其易見之陣地迨砲台之戰鬭力全然失没以後使佔勝利甚速之砲兵護衛步兵長驅直進攻破炮台間之敵陣總之步兵突然襲擊將全屬多餘而巳 
法人在摩貝巨所設之要塞其一切建築法較比利時各要塞多合宗旨故於是可見所能援助防禦者適合新法之需求也而進攻所以能迅奏捷勝者大抵以新炮之彈程遠大中的凖確及彈力巨大爲主蓋防軍砲兵方面所用之砲彈程較小不能阻遏攻軍砲兵之前進而包圍要塞砲隊進攻爭取砲台用砲火保護步兵前進爭取其間陣地以及步兵攻入等時間又皆迅速凡夙需多日甚至於數星期方能了結者今則僅一日或數小時已能了結矣然此皆賴新砲有非常之効力也至所按計畫圍攻之特徵則依然如昔惟因新砲效力巨大勿用多耗費光陰與前不同耳 
盎凡爾之守兵約比攻者有三倍之多而盎凡爾要塞卒被攻陷焉若論其要塞間之陣地則築造甚堅盡合竭力防禦之用意而亦含有步步防禦並取大小攻勢之能性詎知比人全未施用徒負當初建設者之心力所以然者當時守軍眼中惟有憂悽不特放棄塞外陣前之此種防禦耳亦放棄内部要塞與城牆而不力守蓋其一當轟擊城巿本部即惟力求速救出城也守軍於戰略與戰術之意義誤測攻勢之精神與攻勢之企圖窺其情形一似其司令官絶不知創設新式要塞之理像者緣其惟限於守勢之防禦而不用優越之兵力於攻取也由是可見攻者一用克服守勢障碍與破守軍鎗砲火力必需之器械卽早斷定要塞之命運矣德國砲兵用於比利時裝中砲台之間迫令多數之防禦器密集於最狹之區甚形得利幾放出一彈即須中的大有效力而守者又無法阻遏攻者使用其斜面射擊炮或減小其效力故堅如鐵桶之盎凡爾要塞不久亦卽陷失也（未完） 
雜評一 
[去年今日（無名）]  
　　去年今日正歐洲戰事危機一髮之時當時之人羣以爲歐戰一開世界不知若何之可恐也今歐戰已將經年矣可恐之事雖日出而未巳然而人反習焉若忘者何也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政潮激盪中之京部與各省]  
　　京部内務總長兼巿政督辦朱啟鈐前月曾列白簡中祗以彈章未發故外間無從得其眞相昨聞有某肅政史仍以巿政事件劾朱多欵此呈上後總統尙未交查 
昨據政界中傳出消息謂農商總長　子　將改簡外任日内即可發表繼任之人物據政界　測孫多森張鎭芳金邦平諸人均有希望 
財政次長張壽齡旣奉派出差聞總統旋即賞給銀一千元令其往西山擇地養病故五省之行今尙未卜何日或竟不復成行也至外問有傳張將改往吉林查辦孟巡按使參案者實屬誤傳又聞張之出差無論成行與否其不復回部可以預言故近日外間對於未來之財政次長有種種之揣測大致不外趙椿年楊壽枬及陳維彥　人然據最近所得消息仍以楊壽柺爲最近事實至其實現之遲早則不能預定總之鈕傳善氏大約尙不能坐補是缺也 
鹽務署參事張茂炯氏日前派赴南省代方碩輔調查場產尙未竣事昨日忽由部中電催回京聞部内近有所調動將畀以重要位置大約昨日所記丁道津赴浙查案事發表後丁所遺之庫藏司長一缺將以張茂炯調補因　總長初到任時本有是議也 
　　各省陜西巡按使吕調元山西巡按使金永被肅政史嚴詞彈劾早誌前報茲聞肅政史等所參吕氏營私舞弊及其他種種不法行爲等欵政府巳查到確據大約吕之闗缺不久卽可見諸明文至金永氏亦以舞弊被參且前次揭參已多次故其位置亦呈不穏之象現金氏巳先行辭職　未知政府對於金氏辭表如何處置也 
被肅政史揭參現交查辦之吉林巡按使孟憲彝氏現已來京孟氏在前清時曾任奉天承德縣知縣（奉天首縣）爲某要人所議拔此次被參在政府中尙屬將信將疑云 
福建許巡按使之被肅政史參劾政府曾派王祖同氏前往查辦當未發表廣西巡按使之先外間本有去許而以王代巡福建之說現王雖任廣西聞迄今尙在福建至許將來之結果如何說者或謂其地位不至動摇亦未可知至許之參欵大約多爲間接的非直接的而用人不明亦其中之一端又聞其對於地方感情亦不甚融洽故許或將更調他處亦未可知 
山西閻將軍外間傳其頗爲仍被查辦之某次長代抱不平此說雖未知確否而其辭職之說則巳見話事實繼其後者聞爲袁乃寛氏云 
浙江前財政廳長蔣懋熈氏被參後屈巡按使曾以繼任之人薦諸政府即所傳會稽道道尹梁建章氏是也政府旣得屈氏之推薦以示財政當道取其同意而部意旣不贊同亦不開單浙財致一席終始請由政府自主吳鈁氏斯時正以江西鐵路總理交缷晋京以徐相之推毂而命令遂下矣吳氏奉令後頗示猶豫不行之意徐相則謂此席由極峰特簡勸其萬不可辭即使將來事情難辦京只巽日再想法子吳氏以徐相國之敦責自不至再生辭職問題矣 
[辭職聲中之敎育部]  
　　敎育部社會司司長夏曾佑氏本浙中宿學頗負時鹽是國元年蔡元培組織敎育部羅致人才以社會敎育司司長畀之一再電促始行就職汪大燮長敎育部時社會司本有裁併之說亦以夏氏故旋寢其議惟夏氏性躭清靜不慣吏事在部三年餘未嘗輕有主張社會司又以限於經費之故無事加辦夏氏遂終日把卷讀書司長室幾如書屋不知如何爲徐相國所聞日前向湯總長詢及該部某次長本不甚以夏氏爲然巳諷令辭職爲久即見明文矣其繼任之人現正物色大約即取才於編審員中而主任編審之高步瀛氏尤最有希望 
敎育事務本敎育部之專責調查學務等事尤爲該部分内之事乃前次梁任公派赴南省調查學務敎育部並未與聞政事堂派袁觀瀾氏調查各省敎育亦未咨商該部均於該部權限不無妨礙近以生計委員會又有分赴各省調查平民敎育之舉該部未得與聞湯總長深爲抑鬱聞不日仍將繼續辭職矣 
[鹽務人員之裁汰與更動]  
　　鹽務署裁員一次發表五人嗣後外間傅言所裁實有二十餘人之多即經探得尙有於未發表之前見機辭職者實數則共十八人也被裁之五人爲僉事顧鴻範主事賀德鄰楊蔭桐辦事員劉鎬董士貞等均交各省鹽運使榷運局長酌量任用並准其指省不願者聰蓋與財政部被裁各員之交各省財政廳任用同一辦法也其在未發表之前見機辭職者有僉事劉應嶰主事胡宗麟李元亮沈某辦事員鄭功耀等至修志處則已撤八人有田北湖李景銘等諸人在内皆向不到署者 
周督辦之鹽務整理方針間以甄汰辦理鹽務人員爲第一着手辦法又以各鹽區稽核分所人員職司稽核鹽欵收入尤闗重要議定即日大行更換以期得力據聞其將見摇動之各分所長如下（一）長蘆分所長嚴璩（二）山東分所長張泰（三）揚州分所長沈許清（四）海州分所長吳其藻（五）四川分所長劉謙安（六）福建分所長趙道新（七）廣東分所長闗景星（八）河東分所長鍾穆秀（九）雲南分所長張汝霖（十）奉天分所長馬泰鈎 
[某政客請設公民局]  
　　某政客近上書當局請設公民局亦地方自治中之要素也文云泰西哲學家分國之内政爲三大端一曰立法二曰行政三曰司法大臣有管理地方行政之責任區國之行政與自治之行政爲二自治之行政在分全國之土地人口多寡爲比例設參事會　選舉區日本自維新後采用西法分爲中央行政郡縣行政巿町村行政與中國鄉官同即西人所謂地方自治政體者是其議院以一國之政公之一國之民推之一鄉莫不皆然論者謂中外異俗風氣異宜不知此皆中國三代之古制並非創自西人也周官鄉遂之制鄉有大夫州比有長黨有正族有師設官如此　　　職如此之衆豈皆朝廷所命者民舉之而官許之以本地之民辦本地之事耳沿及兩漢十里爲亭亭有長十亭爲鄉鄉有三老以掌敎化嗇夫以聽訟獄游徼以詰盜賊與今日東西各國之學校警察審判同亦民舉官許猶有周禮遺意隋唐以後良法浸廢迄乎今日求治更難里保之職視同賤役有志者旣不屑爲地方事又需人佐佐理於是劣紳刁監混迹其中以致百務廢弛蓋自治之法之不講外矣中國風氣不盡開通然鄉村巿鎭咸有公所都會之地會館林立商賈營業公同會議因其成法而擴充之亦維新之起點蒙意地方公事必先博采輿論欲采輿論宜選舉公民一鄉父老咸有自治之責今誠上參周漢旁采歐美設立公民局由各鄉選舉品行心術爲衆所信服者充當公民令其董助農商調和民敎稽查匪類排解詞訟應興應革無不共同討論小事自了之大事請縣知事核辦如此聮絡國民溝通上下富强之基其在是乎公民之舉取其於桑梓之地利弊咸知而又暗合上古鄉舉里選之法用能釐正庶務天演之理不進則退方今環球競爭日烈彼以通我以塞彼以整我以散彼權限分明我紀網紊亂以此與外人角逐幾何不貧且弱也今誠責令縣知事選舉公民實心以爲之求才以輔之不假歳月以期之將見治人治法相濟相成中國之治直冠五洲求其通而去其蔽何難之有亭林之言曰保天下者匹夫之賤與有責焉湘鄉之言曰轉移習俗　鑇一世之人非特廠高明之地者然也凡一命以上與有責焉有志之士望治甚切但願人之盡其在我於世必有所濟我能自强何必假人以爲强我能自信何必假人以爲信爲治之道亦反求諸己而已 
[法律編查會中之親族法]  
　　法律編查會即法典編纂會之改易名稱者當前清時即聘定日人松岡義正爲顧問專一編纂民法松岡氏僅修製總則及物權債權三項而止至親族法相續法則該氏自以不熟悉中國習慣及情形不肯下筆於是由陳宗蕃氏先擔任編纂親族法草案業已脫稿據聞於來月將定期開會召集各編查員詳悉討論俟討論終了即以全案移交法制局審查他日再提出於立法院求其通過惟該草案之内容聞亦於法理人情頗多齟齬素有法律專家名之某君現正搜集此等疑義以便開會時提出討論云 
[沈佩貞案第二審判决原文（續二十八日）]  
　　（二）沈佩貞劉氏蔣淑婉侵入現有人居住第宅之部分據沈佩貞陳稱十三日我看見報上登有大鬧醒森居一則知係汪彭年所爲我打算找他令其更正先綸他打電問他何時在家他回電敎我晚上六七點鐘去我去時交給他下人名片使去回話候有十分鐘由持帖人將我们雖道去有汪老太太出來接待等語（見本廳七月十三日筆錄）證以神州報分發行處之汪興逹陳述大致相符（據汪興逹在簡庭供稱當伊曾讓佩貞到廳上坐）是佩貞等進入客廳不能認爲無故侵入誠如原判所云其後郭同聲明係己之客廳不應在内喧　亦不過爲禁止喧嚷之　　　示明示不許佩貞等在内駐足（郭同在簡易庭供稱伊在院内說此是我房因何摔我在本庭供稱伊在院内說不應在我這裹喧嚷等語龔星河在簡易庭供稱只見沈郭二人爭論郭同說是我房子不能吵鬧汪與逹在簡易庭供稱郭同回來說屋是他的不能摔我的東西）是郭　對於沈佩貞等旣無阻止侵入之言則　貞等當然不能搆成侵入之罪原判因郭同在院内聲明不應喧嚷即認爲郭同對於佩貞等侵入業經阻止實屬誤解依此論斷本應認沈佩貞劉氏對於侵入罪控告之部分爲有理由應將原判對於該罪處刑之部分撤銷其檢察官以該部分原判處刑過輕一節旣經本廳認爲該罪不成立應卽母膺置議又檢察官劉於蔣淑婉之附帶控告查蔣淑婉旣未聲明控告是主控告並未發生附帶控告當然不能成立自應依法駁回又查共犯中之一人提起上訴其他共犯之被告雖未上訴若經上級審發見原判確係錯誤者應以未上訴之被告人受利益之影響爲限得將原判對於未上訴被告人之判决一併撤銷改判本案被告蔣淑婉雖未聲明控告但本廳旣經認爲沈佩貞劉氏均未搆成刑律第二百二十五條之罪則原判對於蔣淑婉處刑之部分本廳爲該被告利益起見自應以　權撤銷宣告無罪 
（二）沈佩貞劉氏損害他人所有物之部分查沈佩貞劉氏將郭同客廳内花瓶烟　茶碟椅子臉盆等物　毁有證人慶華郭世奎龔星河劉成禺汪興逹等證言及蔣淑婉之供述可證當然搆成刑律第四百零六條第一欵之罪惟查被告始因被神州日報侮辱而至該報駐京分館尋汪更正繼因汪不晤面而素不相識之郭同乃出而與之相口角（郭世奎慶華在本廳合議庭均稱伊到場時見沈佩貞與郭同正在吵嚷）相毆擊（慶華在檢察廳供稱郭沈均持椅子欲互打）又相嘲侮（慶華郭世奎在本廳供稱郭同向沈佩貞言褲内有傷脫下褲子與你看等語）以致被告等一時羞憤激而國物復查被毁之物所值亦不過十餘元是就該被告等犯罪之原因及結果各方面觀察並無何等重大之情節即檢察官附帶控告理由書亦稱毁損器物被害者儘可附帶私訴請求賠償况本案所損物品尤屬輕微云云乃原判對於被告沈佩貞劉氏毁損一罪各處以徒刑十月揆諸情法實有未平本廳於維持裁判公平起見自應將原判撤銷仍依刑律第四百零六條之規定將沈佩貞劉氏各判處五等有期徒刑三月以昭允治 
依上理由故判决如主文 
[卾財廳長之新設施]  
　　卾省財政廳各科人員辦理公務向係共聚一室俾便稽核勤惰茲張詠霓廳長以當茲溽暑合廳辦公汗氣逼人殊碍衛生特飭各科長均各分科自行督率辦理不必日集於辦公廳惟不准積壓公牘　將暑令内辦公時刻縮短每人日只治事四小時又因現在公牘並不滅少於平時故復委派胡景等四員爲四科助理員更將統計課裁併松審核課兼辦蓋藉以騰出經費也 
張廳長到任後外間皆知各處釐差即有更動一般運動家紛紛干謁請託大爲忙碌昨張廳長特出通告如下照得整理庶政首在澄叙官方干謁在所必除瞻徇尤懸厲禁煌煌申令勗勵有加凡在有司各宜　守自士歆於禄吏習於偷人有出位之思士有躁進之誚不務糾正益長澆風國家因事設官豈能爲人擇事值此時勢艱難需才孔亟之秋士苟有才何患淪棄衒玉求沽儒者所恥况營求非分平本廳長賦性拘迂清勤自勵茲者量移卾水忝職度支以爲理財固貴得人而論人必先覘品其經驗有素才識宏富者方將引而進之俾竟長才而期共濟又或懷行之士洞曉財政之源流地方之利弊崇論宏議務闗大計竊比古誼倒屣以迎幸挹芳徽用匡不逮倘有不知自愛私自干謁甚或多方請託罔廉恥 
者必屏不與齒如係到省或在差職官亟予糾參害馬不去則閑廐不孽莠草不除則嘉禾不植所願我　友士夫諒此愚誠相尙以志節相期以遠大共礪　隅母爲外騖本廳長有厚望焉 
[紀湖北之場廠]  
　　鐵分廠之購地談漢陽鐵廠近擇定大冶縣黄石港尹家湖地方修築分廠設爐三座就近化鍊　鐵現機爐等件巳由美採運回卾派員在該處圈購地畝已得萬餘方詎近由建築洋工程司查勘謂該地濱江形勢太低恐汎漲水淹阻礙工作若將　築又蹈從前漢陽建廠糜費之覆輒故改勘廠址以黄石港上岸之道士洑地方爲最合宜惟該地巳耗購價數萬退契追欵窒礙滋多聞現在尙未决定也 
　　勸業場之失竊事卾省勸業場失竊大宗貨物一事聞經警察一署派員會同該場管理員查勘除正門附近之鐵窗有欄杆二根毁損外餘無别項形跡若果賊由該窗出入則巡警實不能辭其責蓋正門設有崗位該警何以毫無所見惟聞警署以場内有員司丁役輪番巡守通宵不絶賊由外入豈無所聞故堅稱係内賊向場長王璠索將管守該號店之場丁王協臣帶署研訊並在場内遍究各丁役皆無嫌疑施卽將王釋回而以出示懸賞購緝爲歸宿並悉巡按署得該塌失竊報告後特派實業科長汪紹墀到場查視垂詢各商良久然後將王場長大加申斥謂前報修理場屋費六百餘串胡爲各窗之玻璃猶不齊全茲據調查所知修理費大不實在場丁亦有參差且查平日辦事敷衍現旣發生此事仰即會同警署妥協辦理云云現巳數日尙未獲贜場長一差恐難免不撤換也　　造幣廠之減鑄說卾省造幣分廠從前日鑄銅元二三萬串上年因銅元充斥限定鑄數日猶以一　串爲限近數月來忽由一萬减爲五千又减爲三千所有工人已裁去三分之二僅餘六百餘人昨聞該廠長蔡康又奉財政部飭實行撙　主義復裁汰工人一百八十七名日僅鑄二千餘串而銀元廠又因生銀不繼業藉歇署停工廠事旣如此清閑所有職員亦應裁減但其職事保按　　分配各有專　　裁併若干巳詳部核示至該　所以如此滅　之故談者謂由財政竭蹶尙非眞相聞係因東洋紫銅被歐洲收買價值過昻購鑄虧折而又不便停工故祗好　　現雖巳購得滇銅又因質未提淨　在代煉廠重行提煉也 
[川省烟毒難除之裹面]  
　　字林報七月十日瀘州來函云頃接英國寄來四月十四日信仰報一册内載一月二十三日公論西報之言曰無論何處凡爲中國法律所及者今年底吸食鴉片之習可以掃除云云余讀之欣喜驚異之情交集於心中國有若干處烟毒掃除爲日已近此余所引以爲欣喜者也但以川省言之若謂今年底烟毒有肅除之　則是昧於川省内容或僅聞川省官場一面之言者之夢想而巳此余所以爲之驚異者也其實川省暫時决無烟毒肅清之望余請於此書中舉近事以證明之一八九九年余即來此兩年前曾回　一次旋即復來余自一九零六年以來即極注意鴉片問題當從各方面探聽消息就余所聞余知下列六事當爲不虚（一）今年春間雲南貴州兩省及川省之遼遠區域曾種　粟（二）官吏賣烟致富（三）以一九零六年相較目下吸烟者尙存百分之五十（四）在一萬方哩内及附近之各城鎭皆有私售吸烟之處（五）人民不欲廢除烟毒且有復欲栽種　粟之言（六）川省及鄰省收藏極多之烟膏上述六事皆有可以證實者在余曾上書北京某當道詳告川省今年仍種　粟情形此書上後確有效果沿大路一帶之罌粟皆被拔除惟人跡罕到之區則仍有罌 
粟最近兩年中查烟委員往來此境者約有十二人其中私售烟膏致富者竟有十一人之多尤可異者内有二人乃黑籍中人居然爲查烟委員余謂吸烟者尙有百分之五十此數巳甚大然此猶爲最低之估計余嘗見居民公然吸烟無所忌避烟膏處處皆可購取烟利甚鉅故有許多人不願棄其營業且揚言復種某處距此不及四日路程存烟多至五十萬兩各富户皆藏烟於家此余所確知者也官吏兵警及有權力者皆經營此項不正當之貿易以圖一己之私利此爲一般人民所公認之事實余曾將若干事件報告北京但其結果爲何如乎有權力者搜查烟土誠格外認眞惟其爲害較前尤烈官吏搜獲烟土固多而輾轉私賣之事亦愈多烟土一經查獲即送入官廨詎至當衆焚毁之時查獲之烟土巳變爲一種似是而非之假烟官場猶拍照以留紀念大約送往北京以示官場辦理烟禁之嚴厲惜乎拍照儀器僅能撮其形像而不能辨其氣味余在大街一覩焚烟照片即不禁嘆息拍照儀器之爲用不大也兵士搜查烟土屢有所獲但搜得後即以身旁所帶之假烟以換眞烟旋與其儕輩分得利益類此之事習見不鮮若筆之於書可成巨帙但千篇一律將有書不勝書之煩矣至於人民販烟私運之方法花樣極多難以縷述販賣烟土之所以日熾者則因查獲之 
 
 
 

Page 7

 
 
烟土並非付諸一炬不過由商人之手入官吏之手仍轉賣於民間耳且犯法者未　重辦僅以判罰了事烟利優厚爲人所貪罰欵示　又不足令人生畏如此而欲烟禁之有起色庸可得　 
[桃源燒殺寺僧之慘劇]  
　　湖南桃源縣有圓覺寺者爲該縣護風鄉最大叢林寺產豐富久爲匪徒所注意本月初有匪徒百餘人各持器械乘夜至該寺毁門而入將寺中所有搶刦一空並槍斃僧人善光等十一人嗣由前後放火焚燒該匪等即捆載向大庸縣境逃逸該寺正殿六重概付一炬該鄉向有團練四十人一聞火警探知爲匪徒焚刧遂即督隊抄追霓與匪遇於普朝山麓團丁開槍猛擊匪徒回鎗拒捕酣鬭至二小時匪徒人衆勢强傷斃團丁數人并被奪去槍械多枝四團受擊團丁遂向後敗退適有駐紮桃源守備隊二排排長董君於是夜率隊出巡駐宿普朝山南忽聞槍聲心知有變遂率隊前來正遇團丁敗退匪徒追奪槍械董排長見此情形率隊分抄而上將匪圍住猛擊團丁見有救援亦即轉身力擊當場擊斃匪徒二十餘人匪即溃散再追至大庸縣奪得槍械馬匹甚夥黨由團董赴縣報告該縣知事比即下鄉勘驗該寺搶刦燒殺情形繪具圖摺令將善光等屍身備棺裝殮立派幹差　緝逃匪蹤跡以便派兵剿辦並將出力及傷斃團兵開單詳請省使核予奬卹陶省使據報後查悉各項情形除令將傷斃團丁等查照請卹條例加具履歷印結再詳核辦外　以近來各知事辦理匪案每以驅逐出境爲責任之解除似此以鄰爲壑匪蹤將永無絶滅之日此案情節甚重斷不能以溃逃鄰境爲了事飭即趕速會同鄰縣知事聮合清鄉速弭匪　 
[蕪湖快信]  
　　駐蕪英領事翰壘德刻奉本國訓令調回任用另派巴爾特來蕪接辦 
鹽務署專員王楨祥二十七日由淮北調查鹽政來蕪次日乘輪往武穴 
警廳輔助私塾改良蕪會進行刻調查得城區男塾師一百五十一人學生二千五百五十六人女塾師四人學生三十二人 
蕪湖近日時疫流行此間紅十字分會已在寗淵觀内添設臨時病院一處 
地方通信 
[蘇州]  
　　風災損失之調查昨晚（二十七號）十時陡起狂風驟雨　旦未息城廂内外受風損害者不知凡幾輪船火車等均經停駛船隻遭風覆溺者多至數十只元妙　東嶽殿之大香爐亦被吹例北局清風明月樓護龍街彩雲樓等　倒塌房屋有百餘處之多城牆上之電桿多被吹斷直至翌晨大風始漸收斂然損失已不少矣 
　　警察廳長之更勳蘇州警察廳長孫志鴻被人　列多欵赴寗垣軍民兩府控告經齊巡按使派委密查詳復後當以事出有因惟孫在蘇略有微勞故擬以滬寗鐵路警察長崔鳳舞與孫對　現崔已奉有省飭卽日來蘇矣 
　　又鎗斃盜犯兩名前日（二十七日）吳縣知事署接高等廳公文略謂搶刧蘇鄉保和典當盜犯周虎生一名並行刧鄒德雲家盜犯陸　貴一名均奉馮上將軍齊巡按使批　立將該兩犯執行鎗斃等因孫知事奉文後立即傳齊通班術隊署警並請軍政執法　派兵一排警廳派撥騎巡隊一隊到縣飭將該兩犯由縣監提出如法綑綁押赴黄廢基鎗斃由孫知事親自監視執行　　官事消息之雜報前吳縣知事現升任廣西倉梧道尹之宗　述君其家屬現住蘇垣長春巷芝團日昨接得滬電謂宗君於前日九時在申逝世水警第二廳長趙雲生前日赴寗謁見軍民兩使面禀要公昨晨由寗返蘇審計院長孫慕韓由寗赴滬便道至蘇寓閭門盛氏留園勾留數日即欲赴滬往卾蘇常道尹殷獻臣有更　消息前日特赴寗謁見馮宣武上將軍及齊巡按　力請辭職 
　　董事辭職之末准洞庭東山後山董事菜基麟前日因事具禀辭職刻聞吳縣孫知事已批示挽留令勿遽萌　志務必勉爲其難云 
[青浦]  
　　紀朱家角風災損失甫浦縣屬朱家角鎭於二十七號晚十一時陡起大風挾兩而至至翌日五點餘鐘始止當風雨大作時鎭東巿吹倒瓦屋數家並吹壞一隅學堂屋脊其餘草屋船坊倒塌者不計共餘各商店因狂風大雨竟有閉門歇業者綜計全鎭損失之數當亦非鮮矣 
[鎭江]  
　　封閉六吉　二誌鎭郡江邊六吉園客棧因客簿不符爲警察第四區程區長查悉封閉一節略誌昨報茲悉程濟萬區長於前夜查封六吉團後次日接得丹徒縣警察事務所王警務長飭復此案情形當即據情禀復略謂昨夜查得六吉園客棧循環簿内有住客十餘人均未錄簿當將該棧主陳善甫高茂林並住客王金泉等一併解區預審據該棧主供詞刁狡堅不認錯殊屬違犯警章除將住客王金泉等帶區作證隨時取妥保釋放外查該棧主竟敢隠匿住客多名均不填寫簿内誠不解是何居心區長惟恐該棧有窩藏匪類情事特將該棧先行發封並將該棧主等連同循環簿一併詳送縣署嚴行懲辦以儆效尤理合將發封該棧原因具禀詳復云云王警長接得程區長詳覆後當即詳報章縣知事略謂據程區長詳覆竊查違警律第二十三條第四項旅店不將投宿人姓名住址及其職業呈報者於六個月以内犯本欵三次以上者應停業至十月爲止若屢犯不改勒令歇業查該棧祗係初犯似不應發封旣據該區長逕詳縣署核辦是警務長督率無方請將警務長嚴行議處云云此案發生後適章縣知事晉省面禀要公承審員收到此案後以此事非縣長返署不能解決爰飭先將案内人等暫准保釋靜候　訊故六吉　棧主等人均巳取保釋放矣 
[安徽]  
　　禀懇撫恤災民懷寗縣青草芸田兩保大小圩堤被水冲決已誌報端茲有該保災民彭松喬等聮名赴巡按公署禀請勘恤經韓巡按使批謂禀悉洪水爲災殊堪憫惻惟災情輕重若何仰懷寗縣知事勘明報核云 
　　緝拿著名土匪毫縣著名土匪邢毛臉年約三十餘歳係該縣北鄉邢閣子村人匪夥約有百餘迭犯搶刧傷人案經當道緝拿未獲日前有探報告毅軍司令謂該匪匿跡閣子村北劉莊某某家内當由毅軍派隊前往捕拿該匪聞信隠藏高梁内該軍隊搜尋不獲該匪遂得趁隙兎脫刻聞該軍隊又會同該縣派隊緝捕未知能緝獲否 
[杭州]  
　　孫運副預備履新鹽運副使孫多禔自奉鹽務署飭知松江整理場產闗係重要着先赴任後觐見等因業於昨日由滬乘車蒞杭與鹽運使姚仲勳緝私統領劉錫侯接洽一切事宜聞定今日（二十九）早車赴滬預備接篆事務准於八月一日往松江運署履新並聞孫運副已奉周督辦加委爲蘇五屬緝私督察官云　　暴風雨中之損失前晚大風四起急雨驟至天氣頓覺清凉至昨（二十八）晨風勢益猛上下城電話綫多被風力絞亂幾不能傳逹電話鳳山門外錢塘江波浪掀高數尺義渡船一律停駛所有杭紹蕭等處商貨郵件均未能過渡交通颇爲阻滯又望江門至清泰門一帶城牆上樹木亦被吹落多株據老於農業者云此種狂風終日不止田禾亦受災不淺又東門外宣公橋品芳茶樓於上午九時忽被狂風吹落四面玻璃窗牖盡行落水又同時嘉興火車站洋鉛待車處屋宇亦被吹倒待車乘客頗爲驚惶當日陸上籐輿水面船隻傾覆者甚多至於草棚老屋坍毁之數尤不可勝記 
雜評二（獻） 
[告敎育總長]  
　　忠於職業爲人生最要條件一日任其職者必當一日盡其忠若義不可留則决然捨去蓋合則留不合則去固絲毫無傷也惟進退去留之際必有標準所謂標準者第一在視能否逹我忠職之目的而已苟無礙我忠職目的而能逹我平日所抱之主張者則可進可留苟有礙我忠職之目的而使我平日所抱主張不能逹者則毅然退去绝不返顧此外稍有不愜我意事無闗出處大義者可勿計較焉若一事拂我意即憤然求去一言愜我心又歡然留天下不如意事常八九將見日日縈念於去留進退之間而忠於其事之心亦且隨灰隨熱而不定職務上所受之影響豈淺鮮哉我見濕總長辭職之屢也故爲是言以告之并以告世之有職業者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱大風紀（三）]  
　　水陸之損失 
　　人口之傷害 
　　田禾之調查 
　　滬上於二十七號（陰曆六月十六日）夜半起至二十八號下午四五句鐘時止大風爲災詳情巳兩紀本報茲將昨日各訪員調查所得者汰其重複摘其要旨續錄於後 
[特别訪函一]  
　　招商局江天輪船於二十七號午後五時由滬開往寗波駛至吳淞口外大戢山洋面突遭狂風猛浪船主恐肇禍端急命水手在船之頭尾各抛巨大鐵錨四隻後仍被浪擊斷錨練二根沉没鐵錨二只旋開倒車駛至寳山北門外石洞口海灘避風於二十八號午後三時開駛回滬現巳於二十九號午後五時照常開班駛往寗波 
　　二十八號有　粉船一艘裝載　粉一千餘包擬欲運至虹口三菱公司碼頭裝載輪船出口被風吹翻以致船貨盡行落水損失不貲又洋行街豐記藥材行裝運民船之黨參茯苓百合等藥料三十餘件亦於二十八號早晨在寗紹碼頭浦面遭風冲沉又廣福興米船載米一百餘擔由淞江來滬至陸家渡浦中沉没繼由水手撈起三十餘擔餘盡漂失南巿董家渡有無錫快船一隻内有男女搭客十餘人亦被吹翻溺斃六人屍身未獲又江北划船六隻在大碼頭浦中一併冲沉又猪船一艘裝猪五十餘隻在陸家嘴浦江吹翻溺斃船户三人又有崇明船一艘裝載花衣七十餘包在陸家嘴浦江沉没溺斃船户二人繼由民船救起船户四人撈獲花衣四十餘包 
　　南巿生義碼頭昌泰木行墻角恆豐木行墻壁及元亨木行之木栅源大煤棧之屋面曁萬裕碼頭老公茂花行之樓房義記板木行之樓房屋面門面之洋台均於二十七號坍塌賴義碼頭華利火油行鮑鼎泰窰貨行之缸　及徽寗碼頭瑞昌木行木栅南碼頭有志里圍墻並濟泰典當墻門房屋一併吹坍西門外京江公所後面圍墻肇周路坑厠銀河里惠順里房屋方浜橋順泰典當墻角來記茶館樓房二間舒同壽藥店永大昌烟膏店屋面萬生橋壽全堂藥店屋面均於二十八號清晨吹倒 
　　林蔭路電桿電線墜地二十九號清晨有一鄉民誤踏觸電立時殞命滬杭車站黄家圈路龍華路並製造局東首望道橋一帶之電桿全數吹斷以致華界電燈在此一星期内不能燃點至華商電車公司之車缐已於昨日修接於午後五點鐘時照常開車　　二十八日黎明時西門外神州法政專門學校傾圯校舍數椽所毁者係學員之宿舍其中有學員董俞暑假後未曾歸里仍寓校中當坍屋時猶未起身致被傾壓旋即出險且未受傷亦云幸矣又務本學校雨中操場全部傾圯壓坍平屋三間江蘇省立第二師範學校損壞凉棚及一切　物其損失亦有二百元之譜 
[特别訪函二]  
　　昨報載英租界三馬路美仁里又日新浴堂對門雉妓院房屋坍倒壓死人口一節茲悉斬坍倒者係又日新浴堂南面角嘴上之山脊向西坍不致將對門三百零七號門牌通州人陳伯南所開雉妓院之屋面壓坍適傭婦揚州人胡媽張媽臥在房中被壓受傷當送仁濟醫院救治胡媽受傷甚重延至昨日十二時氣絶該婦年三十六歳至張媽傷勢亦重據醫生云須過一星期無變動方可無虞尙有美界盆湯弄德安里第三弄第三家之圍牆坍倒壓死甲乙二人據云均係南潯人前日十點鐘時欲往第三家又麻雀消遣不料行至第三家門首牆即倒下甲則壓斃在亂磚下至昨晨始扒出屍身草草棺殮而乙受重傷巳送醫院不知能保性命否尙有英界石路小普慶里某妓院之大姐名老五年十八歳蘇州人因屋頂坍倒被自來火鐵梗插入咽喉登時斃命尙有麥加利銀行買辦之大媳亦被山牆將正樑壓下時適臥在牀上即被壓斃山西路絲業會館之圍牆前日上午九時坍下二丈光景致將某成衣店十四歳之學徒壓斃又後馬路口天成昌茶館之山牆前早九點鐘倒下壓斃挑糞夫一名昨由糞頭收殮又三馬路西慕爾堂外面竹笆全行吹去又新新舞台西面太平門上之墻吹坍丈餘又精勤坊第一家之門樓及馮存仁藥店之風火墻四馬路萃秀里三百十三號空房之山墻英大馬路集益里口義興水菓店内山牆寗波路安定里正祥盛綢莊之圍牆山西路謙禮棧後面之圍牆又新閘北坭城橋太平坊口起至鴻興里口止與三角場泰吉堂藥店等之山牆均被吹坍自四五尺至丈餘不等壓傷之人男女共有五十五人均送仁濟醫院醫治無效者三人一浦東人劉福昌年六十歳一廣東人霍貴仁年五十二歳一端木紀長年二十二歳 
　　西門外蘇州會館之殯舍四面圍墻均被吹坍人雖無恙而所停之棺柩巳被壓壞不少尙有新閘大王廟路老怡和繅絲廠之玻璃天幔全被吹去又愛文義路協盛當之風火牆坍倒七八尺 
　　元芳洋行於昨日星期四呌買疋頭泰西緞羽綢等類先於二十七號下午雇鐵壳駁船由浦東公司棧裝運巿原布漂布等白貨計五百餘件至浦西五馬路碼頭爲時巳晚不及起岸不料是夜即遭大風將各駁船之錨鍊全行吹斷大半傾覆未沉没者亦被大雨落濕是以昨日所呌之白貨疋頭須遲一禮拜出貨 
　　金利源十三號棧房惟有牛荳菜油該棧之屋面被風吹去其油隨雨水流出尙有十六號雜貨棧房之牆垣吹倒一半各貨已受水渍又浦東隆茂四十二號四十號三十七號三十五號三十四號二十九號等各洋棧所堆牛羊皮棉花等貨因屋面吹去大半貨受水漬昨日天晴除棉花外其牛羊皮等雇小工百餘名攤晒至該行之糖棧均未受損又本埠雙合棧内之安東帮是日雇駁船裝麫粉一千五百元以及本機粗布粗斜細斜等布三四百仗候裝太古公司之温州輪船運往東三省銷售均被風吹失船亦傾覆昨已雇人打撈 
　　新寗紹輪船於起風之前開往寗波昨日滬行巳接甬行電音知該輪已安抵碼頭惟同日由甬開申之甬興輪船至昨午尙未到滬大約因避風愆期 
　　松江一帶南路米船十三只二十七夜均在閔行過夜欲於翌晨開滬售賣詎均吹覆溺斃舟子四人 
[特别訪函三]  
　　上海縣知事沈寳昌君因此次風災損失甚鉅前日特將境内被災大略情形先行電報齊巡按使 
　　地方警察所於二十八日報告沈知事略云奉諭調查風災損失一事遵派警分途往查去後旋據復稱此次大風爲近來所罕見城内外房屋墻壁坍者不一而足幸尙無壓斃人口情事沿浦一帶水與樹齊樹木大半被拔十六舖迤南内地電桿多遭吹倒並有某姓小孩壓傷浦江中舢板小船碰撞覆没爲數甚多新闌碼頭有大駁船二隻裝載　粉二萬餘包因昨日報闗今早被風全船沉覆船户被溺現尙撈尋無着餘容續查再行報告 
　　淞滬警察廳所屬各區轄境内商民房屋之倒坍者到處皆是碎磚斷木等料堆積街路殊於交通有碍昨由該管各區署派員持簿按段調查逐一登記並囑各該商民限三日内一律修葺清除又該警廳水巡隊因浦江内被災船隻飄失貨物甚多已知照各該埠頭人等如有撈獲前項物件隨時送隊以便待人認領一面特派隊士十餘名駕小輪汽船各一艘舢板　只赴各碼頭遭風船上諄囑不准擅將貨物私藏如違查出干究 
　　英租界後馬路乾記弄民强醫院門前前日有一行人觸電身死又公共租界楊樹浦地方某皮鞋店東名小弟者是日行經三星紗廠東首小菜場面前亦因桿線倒下觸電氣絶華界西門外江蘇省敎育會門前馬路中有打婦掃夫某甲亦觸電而死至各馬路上行人因兩旁屋上磚瓦及窗上玻璃風激落地頭破血流者更數見不鮮 
　　城内淨士庵姚玉蓀家樓房一間於前晨六時半坍倒壓毁什物不少幸禾傷人浦東三林塘瞭望台一座亦已坍倒由該管地方警察第五區報明縣署陸家嘴南首隆茂打包廠屋頂揭去又祥生船廠造船竹棚均被吹坍公共租界楊樹浦附近大鎔機器廠屋頂揭落郭逹利修理汽船汽車廠鐵房坍倒南滿洲鐵路公司碼頭竹籬拔起祥泰木行廠屋坍倒一間振茂當團牆坍倒某經紗廠屋頂揭落牆垣坍倒三星紗廠屋頂揭落窗格破壞三泰紗廠樓房坍倒耶松船廠屋頂揭去 
　　滬南各馬頭行駛崇沙海門等處之商輪共有多艘是晚因起大風未敢開出惟新寗仁和兩船已經開計遇風退回 
　　本埠沙船共有三十餘只事前開赴各地者計十餘箋其停於十六舖以南江面者尙有二十餘只此次暴風各船已先有所知均預下棕繩大錨故雖爲風浪猛激未受損害至在外各船内惟沈長茂金恆太兩艘甫於陰曆六月十二日開往牛莊等處以時計之當尙未到不知在途有碍否 
　　曹家渡江内停有小輪一艘裝船六隻均遭覆没又唐福興米船一隻由珠家閣裝米百石來滬在張家浜口沉没船户四人濤死一名 
　　此次風災楊樹浦一帶潮水並未上岸房　船只雖多損失田禾未被浸淹秋收或不致有碍　　紅十字會因閘北江北災民甚多除先放賑票照發銀錢外又擬於八月一日起在龍王廟開辦平糶第一局以周濟被災人民又聞該會昨巳備有汽船拖船並撈屍器具定於今晨由趙理事長偕同南巿醫院楊幼坡理事督率夫役至沿浦江一帶打撈被災屍骸以便棺殮並召尸屬認領 
[滬南訪函一]  
　　大南門内八十二號門牌邱桂堂之女周邱氏家因隣居張旦榮家之巨牆（約有三丈餘高）倒壓致邱屋門房亦即坍下該氏適在彼處洗衣猝不及避竟被壓斃該氏年三十六歳生有子女四口最幼者僅四閱月亦云慘矣又老北門内萬竹學校對門某姓樓房九幢倒下壓傷多人西唐家弄徐姓巨牆一道壓坍隣居某姓平屋一間傷者一人地方檢察廳法警宿舍二間預審庭後牆淞滬警察廳照牆虹橋東浜福生磚灰行圍牆艾家弄口楊姓圍牆縣西街一百三十四號樓房一幢三牌　單姓披屋一間大東門外朱家弄某姓巨牆二道亦均坍塌大東門外鹹瓜街和裕藥材行之細貨藥房向在該店樓上平日派伙友三人並一學徒住宿在内此次因學徒病故該夥友等深恐傳染俱巳　居因此細貨房無人住宿於二十七號夜被風吹坍幸未傷人又滬城東馬橋龍鑫里一帶圍牆被風吹坍大半洶沙場一百六十六號一百六十七號門牌之門牆石駁岸十九號二十三號之高牆小西門外張順新醬園與泰昌里某當舖之磚牆亦遭吹坍 
　　淞滬警廳徐廳長昨飭各區及各分駐所警正警佐等派各警士各按區域詳細調查被災處所及輕重情形以及有無傷斃人口限日造册詳報以便申詳上台核示 
　　上海縣沈知事昨派催征吏分赴四鄉往傳各國地保到署詢間田禾曾否受損一面又函致各圖經董切實調查以便來署討論善後事宜 
[滬南訪函二]  
　　浦江中船隻傾軋損壞者多至數百艘内以小划船及江北艒艒船駁船爲最多船中之人皆貧苦異常男女老幼被災後無可棲止殊堪憫惻昨日已由縣公署警廳派員調查預備籌辦善後並由中國紅十字會籌集振欵於昨日午後特派司事分至南巿各碼頭察看被災實情將年歳籍貫抄錄後發給米票以便就近領米充飢聞此種災民以南碼頭地方爲最多云 
　　淞滬警廳徐廳長以城内外各處電燈不能照常開點恐爲匪徒生心業巳置備汽油燈百餘盞飭交所屬各區署清道員承領擇定沿浦灘及大街等處懸掛其小巷則懸路燈以便交通 
[閘北訪函]  
　　閘北方面昨又由訪員實地調查報告如下（一）交通阻斷前日上午風雨交作時路上積水一時不及排洩故新閘橋一帶水深尺餘新民路六十間之平屋門前積水没踝天保里後沿鐵路地勢最低淹没三尺餘以上道旁各居户俱在水中所受損失頗鉅（二）房屋坍毁大統路夏家弄口施炳記新建之巿樓房二十一　　數吹倒幸未傷人共和路振新　　之石庫門坍倒壓壞器具不少新民路上新建樓房三幢亦被吹倒梅園裹張友記之團牆倒下壓毁徐紀坤之草屋五區轄境寶興路吹倒某姓巿房十五幢商務印書館之印刷機器本用電力前日該館經理恐釀意外之禍囑令各工頭一律休業據聞此項損失亦有千金（三）壓斃人口鐵路北首孔家木橋居民　阿虎因狂風吹折門前之椿樹壓傷頭顱立即身死又新閘橋南城都路怡和絲廠門前有某姓老嫗經過適風火牆坍下致被壓斃（四）絲廠停工長安路　和絲廠天窗上之鉛皮被風吹落擊傷某女工之頭面實康絲廠之鐵皮烟囱被風吹失不知下落光復路復錩絲廠（即小烟囱絲廠）新於鐵皮烟　上加一鐵絲罩被風吹失無蹤故均暫停工作此外各客民所住之草屋坍毁者計有數百間而牆坍壁倒之種種損失尤不計其數 
[公共租界訪函]  
　　公共租界黄浦灘七號中國電報局之大烟囱被風吹坍壓斃看門人劉福昌包車夫張白孝馬夫李阿賓三人又福建路同慶里八十六號門牌妓院因屋頂坍下壓斃妓女林桂香之跟局大姐老五又福州路蕙芳里底三百零七號門牌雉妓院廂　坍下壓斃傭婦張王氏壓傷妓女一人女傭兩人現均車送仁濟醫院醫治内有一傭婦傷勢甚重據醫生云恐有性命之虞又王紀生前日上午行經天津路適電燈線墜下以致觸電身死同時有工人王二李四二人經過斐倫路亦因電燈線斷下均觸電身死又婦人徐金氏昨晨行經新閘成都路四百十六號房屋附近適該處屋頂被風吹倒以致壓傷斃命昨由各該家屬備棺收殮並查得虹口梧洲路二號門牌義興絲廠烟囱及車房十三間均被風吹坍幸未傷人又茂海路某號房屋坍下壓傷飯司一人又汕頭路一號門牌廂房坍下壓傷一人樓外樓頂上鐵欄亦被風吹倒東新橋堍萬成烟紙店門外横招牌及所釘仁丹等商標及松江路俞隆泰招牌店浙江路胡祥順鐵店等屋面海寗路高壽里甘肅路永慶坊浙江路恆裕里牛莊路怡興里等處里口牆垣及居户所搭凉棚亦均吹倒尙有吹坍牆垣屋面者計有數千家如蘇州河南岸舊式房屋之山牆坍毁者幾及十分之六七現巳由各該捕房捕頭飭探查明分别傳諭房主雇工修理並悉前晚各戲園亦多停演 
　　二十八日晨有甬人柴阿常與車夫某甲行經美租界湯恩路橋畔適該處電燈綫墜下二人均觸電身死又西華得路上某姓家房屋倒坍壓斃工人陸阿錢又七浦路某姓牆壁倒下壓死老人一名浦江中風浪尤大外大橋至楊樹浦等處運貨船走錨斷纜約有百餘隻洋布洋紗　粉及各種物件漂没江中者尤不知凡幾 
[法租界訪函]  
　　法租界内除昨報所紀之合興齋　　店等户坍　傷人外其餘如寗波路菜巿街後新街自來火行街東西新橋街及新租界各里内計共坍毁房屋六十餘幢幸無傷斃人口情事尙有因牆垣坍下壓壞屋面及各店舖之招牌玻璃洋檯欄杆被風吹去者隨處皆有洋　浜一帶折去電桿三支公司碼頭折去懸旗木杆一支浦灘駁岸亦被浪冲壞數處浦江中　有被風擊碎之民船十餘般昨日　　　　　　　　　具至　　將岸上江中損壞船只等逐一攝影以　查考 
[救國儲金昨日之政入]  
　　昨日（二十九號星期四）爲中國銀行收受儲金之第九十三日計收銀洋九百二十二元（内有二十四元係二十八號收）又銀一百四十兩九錢一分又爲交通銀行收受儲金之第六十七日計收銀洋一百元兩共收洋一千零二十二元銀一百四十兩九錢一分連前共計巳收洋七十一萬八千二百二十二元銀五千四百四十六兩二錢五分八釐 
[無錫米巿消息]  
　　昨日本埠米業中得無錫快信謂連日風雨米麥價略好今日早巿高新破礱糙粳每石六元七角五分高糙元六元六角高糙秞六元四角高小麥四元八角有零 
[西人演劇助賑]  
　　粤東水火奇災待賑孔亟茲聞海寗路域多利戲園主西人拉姆士君允於陰曆六月十八晚將所收戲資悉充賑欵其救災恤鄰之誼殊可敬也 
[伶界贊成興學]  
　　南方北方商學界賈凌雲馮欣亭曲慶雲等以我華地方遼闊各處方言不同每易啓省界猜嫌爰集同志組織中華翕濟會以聮絡南北感情交換商業智識研究實業提倡敎育爲宗旨現假英租界平望街福致里爲臨時會所决議先就會中附設兩等小學公舉謝强公爲校長敎員悉由北方聘來敎授純用官話以收語言統一之效茲聞某舞臺主對於該會極表贊成願於某日請全班藝員演戲籌欵充作該會開辦學堂經費並有名伶李吉瑞專誠來滬樂盡義務云 
[落地稅局之收束]  
　　江蘇落地稅局長吳元鼎禀准江蘇財政廳長轉詳財政部核準將落地稅歸併上海稅務總公所稽征定期七月杪實行移併曾經稅務所長吳憲奎出示曉諭各商周知在案茲吳局長巳將移併手續預備妥貼以待至期移併後赴省銷差昨日曾函請南商會轉呈吳所長請於届時派員來局將一切卷宗檢齊歸入該所併征 
[兄弟爭產之纏訟]  
　　南巿鄭洽記饒有財產兄弟四房纒訟己久先是四房與二三兩房以隠匿析屋起訴於上海地方廳去年四房又以長房覇持合業起訴於法公堂今長房鄭正卿又赴上海廳對於二三兩房起訴昨經上海地方廳民庭推事王輔裳開庭審理先由原告律師潘承鍔陳述原告鄭正卿在籍患病委任本律師代理本案請求事項共兩種甲訴之請求爲被告鄭芳澤鄭芳　於光緒三十年要求原告議立析產議單僅付原告銀五千兩廣東房產四分之三（約值銀一萬五千兩）迄今並未按約分管被告復與四房另立析產議單書明付四房現銀一萬五千兩廣東財產四分之一兩相比較尙屬平均詎四房與二三兩房控訴於高等廳彼此自白四房實收現銀三萬五千一百餘兩猶以二三房尙有匿產（照四房收到之數計算全部財產值銀十六萬兩以上四房查知鄭氏財產總額不下四十萬兩）控經高等廳奉谕撤銷今長房與二三房爲同式議單發現瑕疵自應請求撤銷乙訴請求爲四股開設之南巿鄭洽記向由被告等管理至民國元年歇業本利照股分派被告怠於取消四房合業議單並揑登報紙廣告將存貨點交長房四房乃執上項書證訴請法公堂判决將原告獨資開設之英法租界鄭洽記店業本利分半給予四房共計損失銀二萬二千餘兩全係被告過失及惡意陷害所致自應責令赔償云云被告及被告律師不到當由審判長王君諭原告律師檢呈書證如法公堂判决及二三房與四房議單之類並着原告續開被告切實住址再行飭傳諭畢退庭 
[再誌開設錢莊之騙局]  
　　英商老公茂洋行及盛康祥福泰中和號等數十户公延律師在公廨呈控鎭江人鄭銘三串同劉雲齊李煥文等在公共租界三洋涇橋　設　莊　取掛紅存欵銀一萬餘兩　店　　　　　經捕房　劉李二人提解公共公廨判令交保　　　人作　一　收押在案昨員復訊由原告代表　　　　　　　　人　　 
 
 
 

Page 11

 
 
三現已逃匿查鄭賃居山海闗路請求連同該莊一併發封聶讓讞商之英領卓君准將鄭之住宅及處設之　莊一併發封候再訊核 
[叔嫂之穢褻交涉]  
　　浦東三林塘孀婦沈蔣氏自夫故後即　夫弟沈桃桃私通儼如夫婦邇來該氏以桃桃當時曾許其置備衣飾向之索取無着遽於前日扭毆由警拘送該管警區函送縣警察所轉送地方檢察廳昨日提訊之下諭令分别收押候究 
[提起離婚訴訟]  
　　向在某輪船爲業之鄭雙全家居虹口中虹橋華　里伊妻胡氏不安於室與流氓小杭州姘識另行居住嗣因串竊同居人周阿慶家值洋一百餘元之金珠飾物被控捕房由探將胡氏拘解公共公堂訊押候提小杭州併究在案茲被伊夫鄭雙全得悉具禀公廨請求斷離巳奉核准故於昨日傳同鄭雙全及原告周阿慶到案即據二人分别禀明理由請爲澈究中西官會商之下以周阿慶控案證據不足註銷所有鄭雙全禀請離　判氏交保歸民事案訊理 
[婦人拐賣小孩]  
　　婦人林黄氏近日不知從何處拐得十三歳男孩侯生六歳男孩梁永安昨日擬乗日商大阪輪船帶往福建販賣被救濟會會員唐壬坤協伺水巡捕房偵探上船一併拘獲押解捕房轉送地方檢察廳訊辦 
[緝拿逸犯之通告]  
　　公共總　捕房刑事科昨日發出飭緝逸犯通告照錄如下爲訪緝事照得戴金山年約三十歳寗波人面色白哲骨格瘦削高約五尺八寸身穿中國服式係長　　船管事多與熟識該犯於一九十五年正月一號至六月十號之間私自挪用洋二千元逃逸無蹤爲此通飭各探捕及諸色人等一體協緝如有知其下落或拿獲者請即報告總巡捕房總巡可也 
[事主保釋用人]  
　　匪徒方海清李開光曾與已解鎭守使暑訊明槍斃之盜首方玉才等持械夥刧東有恒路合肥人李叔和家金條等贜當經捕房將該兩匪與李姓用人劉順周二人一併拘解公共公廨訊判併送鎭守使署如訊有闗係仍送回公廨過堂後再行解回訊辦嗣經鎭守使署訊供送回公廨過堂後因西文解案單上未經領事簽字故仍管押捕房復由華官商明領事候鎭守使署將方玉才口供抄送到廨再核在案昨晨復由捕房將方李周劉四人一併解廨請示據原告代表李仰衡投訴劉順周二均係原告用之素來誠實係被盜黨　攀代求省釋王襄讞商之美領畢君以劉周二人旣經原告代求摘釋且無爲盜情事姑寛開釋方海清李開光仍帶回捕房候請鄭鎭守使將方玉才供詞送廨察明再核 
[盜匪犯案纍纍]  
　　巨匪戴小五子係拒斃英探田廣林案中之要犯後又糾黨迭搶法界押店烟紙店各户被法捕房華探目黄錦榮包探韓邦遠方福林程芝卿華春林拘獲戴匪等七人抄出手鎗兩枝鎗珠一袋詳情已誌前報茲悉所獲同黨名周履清即朱炳仁吳昌奎卽吳大七子王森榮劉古子及盜婦陳氏卜氏迭經捕房詰訊供認搶刧押店各户不諱現又由捕房查得戴匪等尙犯搶刦東台縣英家莊常州縣望賢鎭某姓等户並在江北搶刧陳伯平家巨　故仍嚴行管押候再盤問錄供解送公堂訊辦 
[胡開昌解往南京]  
　　長江巡閱使署駐滬偵探員林世豐協同老閘捕房中西探員在租界拿獲胡開昌一名寄押司法科巳紀前報茲悉胡開昌已於前日下午解送南京訊究矣 
[莊夥竊洋之牽涉]  
　　王成英至法公堂控稱商人在定海縣開設餞莊用沈茂堂爲夥詎被私取洋二千元逃逸今訪知沈竊洋來申托恒義公報闗行報闗裝往香港因無保人將洋裝回上海夜沈托成衣店主李金生向恒義公擔保將洋領回李亦分用若干實係串通求請冋李追究李供三月間與沈茂堂遇見伊言有洋存在報闗行托氏人作保民人不知伊有行竊之事故敢擔保沈取洋之後不知去向現匿何處亦不得而知並無分洋串通情事求察聶讞員判候傳恒義公報闗行到案訊明核辦 
[竊案尙待澈查]  
　　潮州人謝漢林前日竊取九江路十七號門牌同鄉人謝子敬現洋鈔票七百五十五元逃逸當經事主報捕拘獲吊出贜洋二百五十元昨解公共公堂訊供推諉判押候查明再訊 
[包探查獲竊賊]  
　　吳海山戴金生串竊福州路陳祥林北京路奚文福等家衣服文劣孩董小四子行竊哈爾濱路花生道家布衣均經包探查獲昨將吳等併解公共公廨經中西官分别訊明判吳押西牢一年戴押半年董孩發改良所習藝半年示儆 
[流氓攫取烟土]  
　　土賑陳阿四控流氓張和尙前日在山東路攫取值洋一百餘元之烟土等情昨由捕房將張拘解公共公堂訊供屬實判張押西牢半年示儆 
[尙須詢問證人]  
　　勝家公司前遣蔡君德至法公堂控稱跑街夥陳琴山經手放出之帳係德泰店主擔保今被欠洋五十二元惟德泰即陳所開請向訊追陳供德泰實非商人所開判令交保候查在案今由捕房查復陳住在二百六十一號德泰開在二百六十八號現已闗閉該店是否係陳所開不得而知原告稱德泰實係陳所開有談秋年方姓等可以作撜判限四天同證人到案訊明核辦 
[被訴人交保候訊]  
　　德豐號蕭金奎控葆餘莊協理劉漁笙私收巳閉衡源莊往來銀兩又德商咪吔洋行控大新旅館主孫大年欠銀二千八百五十兩不還昨由捕房將被告二人傳至公共公廨中西官諭令分别交保候訊 
[駐甯美領缷任]  
　　駐寧美國領事幸林姆君服務期滿交缷來滬聞不日即須回國 
[因何自盡]  
　　裹虹口二百四十七號門牌蒙姓所開之羊棚内有夥友局三郎於前日不知何故懸樑自盡當卽報告捕房舁送　　所由其主人出資棺殮 
[烟酒公賣問題]  
　　江蘇第二區烟酒公賣分局長壽惠塘君前奉省局長高幼農君飭於八月一日爲始實行稽征謝君以松江上海等處烟酒業尙須聞查頭緒紛繁届期開徵恐難遍及是以赴省面禀省局長請予展緩開徵免多墨　茲聞省局長巳准如所請故謝君昨巳返滬從事調查 
　　烟酒公賣省局長委任上海縣公署房　主任員李輝卿爲江蘇第二區烟酒公賣分局會辦聞不日卽當視事 
　　江蘇第二區因酒公賣分局昨批函　業禀云禀悉該商所請產銷各徵一次及經過各省驗照放行各節事屬可行前經詳准省局奉批在案惟定價一層係分棧成立後之事屆時本分局自當體察商情折衷酌定押欵一萬八千元仰即日繳局仍候轉詳省局批示飭遵 
[親民電報彚編之特色]  
　　吾國之有電局垂五十年所用發電之本惟電報新編是賴　字翻檢極爲煩苦而費亦綦重茲有親民編輯社匠心獨造特編親民電報彚編一書每碼一句或兩句不等全書計十萬言凡屬政界學界商界以及普　社會交際常用之語無不一一彚譽搜羅靡遺且詞氣湊拍一經聮綴成文均能首尾　接如天衣之無縫可覔編外更有檢句詳目悉依字典部首及盡數排列發電時祇須記憶某字在某部某字共幾筆按此檢尋俯拾即是其便利有如此者故用該編發電不但可免徒耗時間且可節省電费蓋出尋常一字之電費而用是編成語至少可得兩句之電文誠普本也 
[誌謝]  
　　英租界浙江路中巿錢存濟堂每逢夏令必自製上料痧藥量予施送若寗紹甬興兩輪每年分送數千包以利行旅受惠者巳不知凡幾昨日本館亦承該堂以蟾酥九百瓶臥龍丹百瓶天中茶二百包囑代分送特此誌謝 
　　更正時報載道尹以署偵探章心田查獲大通路僞造湖北鈔票人犯一案茲悉章君係道署委員並非偵探合行更正 
雜評三 
[災重之一原因（訥）]  
　　日本觀象臺一得風災之預報必即通電全國刋示風線經過之路何處猛烈何處較輕使人民知所防範損失縱不免然亦不致措手不及而一任其摧殘焉若我中國旣無此種通報所恃外國天文家之觀測而轉展傳譯已不能及如此次大風徐家滙固有預告迨報紙傳播而大風巳至使人民不及防範损失於突然之頃者不知凡幾據今日蘇杭等處訪函可見江浙損失之大矣除江浙外不知更有幾何我國人遇災恒聽其自然而無可抗力此災之所以愈重歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽新聞（一）] [  天虚我生]  
　　據確實探報七月二十七夜（舊曆六月十六） 
上海忽起大風發見事實如左 
（一）英法華界各電車司機人因恐出軌遇險當風起時即一律停止駛行 
（二）大馬路四馬路遇熱鬧之商店當風起時所有電燈一律吹熄 
（三）各戲園看客均被大風吹散電燈忽滅因而一律停演 
（四）般長三么二野鷄以及人家人均被風吹倒臥床不起 
（五）新北京及甬興輪船自寗波被風吹倒上海以上各節均經調查確實並非風傳按大風起時跑馬廳之大自鳴鐘正鳴十二下云 
[滑稽新聞（二）] [  覺迷]  
　　又據確實報告當風起時租界各商店排門多被風吹而闗上直至二十八日午後仍有緊閉者是日電車不開途上行人又復希少沉寂直如舊曆元旦云 
海外奇談 
[新發明之電話機] [  寄]  
　　荷蘭科學家某現在發明一種新式電話機一旦製成之後則吾人於接聽電話時即可無手持聽筒之勞蓋其大小不及一錶可以置諸夾袋之中取携甚爲便利也此新製之德律風發明者名之曰熱電話機較之現在通用之德律風倍形請晰故雖相隔千里而談話之時如在隔室且無營營之聲擾人耳鼓當接談時聲幽以請故惟接聽者能聞之他人雖處其旁不得聞一語也至其傳聲之器尤極靈捷發言者不必高聲而彼端巳詳悉無遺故一室之中可以四五人同時發聲而能各不相擾云且其構　方法亦甚簡便現在通用電話　中所用之磁石及隔膜此器則代以極精細之白金　圈外罩　製小匣密　細孔當電流經過白金絲時温度時變焂冷焂熱四團之空氣因以　縮不定而聲浪即由此傳　焉此器之製造費每枚僅需英金半元價值亦殊不昻且此器又可爲接收無線電信之用苟以一枚置諸耳　出游街巿則鄰近無線電站所發出之電信均能接收蓋可由電浪之長短而推知其電文之字句亦靈巧矣哉 
詩選 
[春寒二首] [  汪詩圃]  
　　撥寒簾户畫惜惜薄睡蘭窗擁被吟一縷詩情描不得落花如雪作春陰 
理罷晨妝掩鏡奩玉羅衫薄怯風尖桃花含笑楊花涙迸送春愁入晝簾 
[街口]  
　　百里來街口孤篷墮暮雲溪山形一朿吳越界雙分潤水供猿飲崖田付烏耘舟行抵家近鄉語喜新聞 
詞選 
[桂殿秋秦淮即事] [  程筠甫]  
　　停畫舫上珠樓相　一笑話前遊秦淮煙水渾如昨淡淡簾波淡淡 
[蝶戀花題東園河橋送别圖]  
　　新柳絲絲隄畔樹欲折柔條生怕東風妒一幅畫圖君記取相思此後無尋處輕舸無　留不住載得離情又向天涯去風笛聲中天欲暮昏鴉幾點長亭路 
筆記 
[蠻荒慘劇] [  指嚴]  
　　世間弱肉强食之事小之蜎行跂息大之國土交錯無在不有無日無時不有櫻搏以爲勇殘忍以爲快噬齧呑滅以爲賢能當之者一若有萬鈞壓力無所不擢而必不容稍伸其抵抗時地所限雖佛陀有不能普渡宣尼有不能悲憫而何有於造物之能仁與否耶夫此極不平之點充現世之文明其内幕不可究詰者何限而又何有於未開化之部落以淫殺爲豪傑者耶吾聞吾友述滇南嶍峨榮氏事不禁駭愕愴惻感不絶心以爲毒殺殘賊莫人類若也然亦藉以見家庭惡孼有感情而無義務實非人道之正軌而女子之不能自立尤爲致禍之根矣榮氏者滇之　峨新龍　人適十里外某村之杜亦愛　峨地處萬山中本宋　親蠻遠族元時始設千户所溪峒林箐險惡萬狀新龍堰地稍平坦可耕種然堯瘠皆窳恒不得樂歳或恃地蘿　以爲食地蘿　者天然產之根食植物也榮氏之父亦山農生女兄萬傳及女食指少繁便呼庚癸女母以　動致疾死而女益困頓父以己力終不能庇養遂取穀米五斛賓布數匹售女爲杜氏婦年十三矣晳澤其色而婉妙其容不類山鄉物顧鳳麟游於穢國謂之不祥山蠻競　健婦女　弱不任井臼意致婉媚口舌不善勃谿非俗所喜輙遭揶揄嘲笑獨亦愛年少謹默抑抑若處子族　意輕之呼爲佳耦實資談助猶今世之罸人爲弱蟲也亦愛父母俱存父曰必明個士富祿氏之田數十頃蠻俗重主僕地主有指揮諸佃户之權甚至生殺予奪惟主命是聽官府不敢問問亦爲多事也蓋以財役人之餘風土酋世及之殘迹尙有存者而必明以心計趨媚致小康奔走祿氏門如鷹犬歸而驕其所役之田工儼然出京之　衣使者也山農則羣相重足屏息曰老杜當今重要人物也祿老公乃與之稱兄弟於是又爭相約曰吾儕宜以服從祿老公者服從老杜頤有指氣有使吾儕不可犯也寗使氣於他人母失禮於老杜祿老公者誰祿氏之　長子世承遺產有田千頃宫室僕從家用埒王侯名曰冠虎嶍峨郭外周百七十里内無與爲敵者也 
（未完） 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十八章（續） 
　　威廉旣自柯零之家歸乃順道往見勞倍脫及克洛區則二人者正在搆燈而讀楷洛格仍如往日治其活計湯姆則方附其阿姊耳語不知何所言威廉旣進乃呼勞倍脫曰若用功哉今亦有所疑問乎勞倍脫笑曰疑問固有之但君不來又誰見告威廉舉目視其書架又視室之四週忽發爲懇摯之音曰勞倍脫汝能許蜂蜜村中人來汝舍乎勞倍脫曰可汝謂何人歟成廉曰我謂合村之人耳克洛區乃呼曰噫此方寸之地乃能容此多人耶吾知即十之四亦未必能容威廉曰若一刻而集多人固不能容但輪流而進之亦不患乎人滿矣蓋予每覩彼輩家庭現象實至可慘嘗欲從而拔之使登袵席克洛區不俟語畢即曰然則誰任其責歟威廉曰有願任其責者即可卽汝二人亦是當選蓋吾意但願彼輩至此一見汝儕之家庭使知啤酒而外尙有書籍遊嬉而外尙有縫紉先種一根　於其心然後循循誘之使捨邪而務正從吾人學以及於有成即不難矣蓋人之生非無良知惟日久而後爲人慾所蒙乃致迷却設一旦有人啓而發之一其改革亦翹首之事也楷洛格乃言曰茲事固佳特恐具良知者少耳威廉曰此姑不論吾人但須得一端倪即可循行而下勢亦破竹耳 
奇情小說 
[秘密汽車] [  東埜譯]  
　　第四章（續） 
　　滕逹連忙陪笑讓坐萊青兒鼻子裹哼的一聲冷笑數看他說道密司明克咦你如今羽毛豐滿可以高飛了學堂中替你起的名字不配稱呼你我見你尋死覓活收留了你好幾時自問不曾虧待了你你把夤夜私奔的事情做出來遺學堂中一個醜名聲作爲報答麽我到今天早上纔曉得你投奔的場所呀你小鬼頭你賤人你無恥的。。。滕逹聽到這裹勃然變色叱咤一聲曰你這婦人噤聲在我簷下不准再有一言傷及這位姑娘你倘是密司茀林少安母躁聽我說來他昨夜在街頭行起被汽車突然撞倒暫寄在這裹醫治你不見他肩頭還束着綳帶萊青兒氣得混身發顫頭上一根駝鳥毛又在空中習習的震動銳聲呼道受傷醫治嗎只恐是幽期密約我深恨以前瞎了眼睛收留下一個無恥的女子如今言之污舌不必提了吁你如今得着安樂窠了學堂中也不配你住你所有東西我敎人擡這裹來或者你中有秘密場所只要你說出來我也可以敎人擡去不過一切搬連之費要你自己付清我不應替你出一辦士的我不犯着和你多說只此巳經夠了滕逹忿火中燒再看柳仙時玉容慘淡涙珠兒𥰡𥰡下墮幾乎要哭出聲來便向萊青兒說道夠了夠了我只嫌你說得太多你是敎會中人時時向人傳道極明白眞理事體也是狼忙今天早上累你抛荒功課到這裹來拌嘴我等倒有些對不住了你看那扇門不曾闗上我等也没有事情阻當你你可以走了萊青兒面目猙獰向門口直趨嘴裹嘰哩咕嚕的說道我自然没有事情你们一對無恥的男女聚在一起又那一件事情做不出我終生履的是聖地可恨今天誤入野狐窟穴中降丁我自己的身分說着身體一歪一扭那駝鳥毛又是一飛一揚的走了 
 
 
 

Page 15

 
 
   
 
 

Page 16

 
 
   
 
 

Page 17

 
 
救國儲金 
[中國銀行收欵清單]  
　　七月二十日第八十五次報告 
　　第四百六十四册八十七號至九十七號萬哲蓀五元俞式龍三元林慶　一元殷企成三元程璧恒三元陳望山五元郭聲洲一元戴君卿一元楊大坤一元金時中三元祥元公司五月份房租一百十六元 
　　第四百六十七册八號至十七號談炳泉一元耿記十二元高子旭五元朱瑞芳耿兆業一元唐寳桐十五元唐經萬五元夏瑞年夏瑞福十元方嘉瑜五元秦葆初五元許敬恒三元 
七月二十日第八十五日計收儲金銀元二百零四元連前共計已收儲金銀元六十三萬八千八百五十三元銀三千八百十一兩四錢七分中國銀行謹啓 
　　七月二十一日第八十六次報告 
　　第四百七十八册十八號履門養正學堂五十七元 
　　第四百六十四册九十八號至一百號江古漁一元王福堂一百五十元太平洋行同人十元 
　　七月二十一日第八十六日計收儲金銀元二百十八元連前共計巳收儲金銀元六十三萬九千零七十一元銀三千八百十一兩四錢七分中國銀行謹啓 
　　七月二十二日第八十七次報告 
　　第四百六十五册五十一號至六十二號張小雲二元周祉祥五元俞義方二元范春谷二十元朱星槎二元葛指村二元周潔齋二元李吉甫十元凌久明一元張吉甫二元蔡壽記一元張寶芝一元 
　　第四百六十七册十九號至四十二號孫鐵舟十元徐鶴齡二元凌永山一元查令韓一元張笠夫五元張樹成一元張賣瑛一元陶泰森米行十元張子謙二元徐英伯一元世經堂五元蔣黼庭二元徐振聲一元徐彥生二元鮑厚孚二元查子春一元徐堯臣十元張汝康一元徐乾麟一元又一元又一元又一元又一元又一元 
七月二十二日第八十七日計收儲金銀元一百十四元連前共計已收備金銀元六十三萬九千一百八十五元銀三千八百十一兩錢七分中國銀行謹啓 
　　七月二十三日第八十八次報告 
　　第四百六十五册六十三號三林塘楊思鄉公立第一初等小學校學生二元 
　　第四百六十七册四十三號袁浦場知事汪植寛第二次十二元 
　　七月二十三日第八十八日計收儲金銀元十四元連前共計巳收儲金銀元六十三萬九千一百九十九元銀三千八百十一兩四錢七分中國銀行謹啓 
　　七月二十四日第八十九次報告 
　　第四百六十五册六十四號至九十三號同濟學校王士成一元吳鉅清二元易熾如五元盧康朝二元邵鑄經二元易海光二元鄭鑑輝十五元闗患疇十元陳闗初十五元闗凱　十元黄頌如十元鮑滔宗二十五元陳季超二十五元林樹嘉二十五元源定勳二十五元闗谷聲二十元李象琴五十元盧穎衢五十元鄭炳森五十元鄭宗洪十元鄭宗煦十元馬　亨五元馬和亨五元馬鑾亨五元馬元亨五元劉杏村四百元温朝著二十元温德林二百元温仰林五十元李家璘六十元（以上均日本横濱親仁會） 
　　第四百六十七册四十四號至七十號凌芳田一百五十元馬卓泉一百元周傑臣一百元黄袞瑜五十元梁瑞生五十元梁吉甫五十元盧桂園十元曾榕　十元陳廷盛二十元李承才十元曾肇　五元　堯階二十元　翹生四十元李承順十元陳紫庭二十元李周氏十元馬黄氏十元莫風泉五元黄　珊十五元鄧植三三十元馬龔氏十元莊益生五元黄幼卿二十元阮連東十元李承蘭十元陳俊夫二元郭子杭一元（以上均横濱親仁會） 
　　七月二十四日第八十九日計收儲金銀元一千八百八十七元連前共計巳收儲金銀元六十四萬一千零八十六元銀三千八百十一兩四錢七分中國銀行謹啓 
[交通銀行收欵清單]  
　　七月十九日第五十八次報告 
　　第四十五册七十五號至七十九號旅滇浙寗四明同人等雇伶演戲集欵八百十二元雲華大觀兩茶園演戲集欵四百二十五元雲仙榮華兩茶園同上二百七十二元又同上洋一角六分合元一錢一分六又同上洋七角二分合元五錢二分四 
　七月十九日第五十八日計收儲金銀元一千五百零九元銀六錢四分一連前共計巳收儲金銀元七萬五千一百零四元銀七百五十二兩八錢四分八釐交通銀行謹啓 
　　七月二十日第五十九次報告 
　　第四十五册八十號至九十四號李煥章一元李煥鏞一元盧俊彥二元鄭長秩一元鄭啓維一元鄭員鑽一元譚澤霖一元王琮一元胡敬謙一元樊　治一元宋東藩一元彭宗憲一元欒成立三元欒成立元五錢一分文記一百元 
七月二十日第五十九日計收儲金銀元一百十六元銀五錢一分連前共計已收儲金銀元七萬五千二百二十元銀七百五十三兩三錢五分八釐交通銀行謹啓 
　　七月二十一日第六十次報告 
　　第四十五册九十五號至一百號高行鄉立第五小學校衆學生一元都鴻輔一元夏蓀明一元吕洵一元陸鴻飛一元宓鼎茂一元 
　　第四十六册一號至十七號經國相一元陳瑞勛一元張煥臣一元陳新謨一元周大倫一元何汝楨一元陳仲珊一元王傳書一魏孔張一元周昌祺一元吳渭忻一元袁長綸二元倪鍾騏二元陳筠二元包良偀三元張錢濂九元安徽探訪局全體軍官軍士二百五十元 
七月二十一日第六十日計收儲金銀元二百八十五元連前共計已收儲金銀元七萬五千五百零五元銀七百五十三兩三錢五分八釐交通銀行謹啓 
　　七月二十二日第六十一次報告 
　　第四十四册五十八號至八十號陳炳基美金二十元合元三十六兩零四分陳藕美金二元合元三兩六錢零四釐陳建侯美金三十元合元五十四兩零六分陳德芬美金十五元合元二十七兩零三分費宗濤美金六元合元十兩零八錢一分二釐方於桷美金三十元合元五十四兩零六分符宗朝美金六十元合元一百零八兩一錢二分何慶曾美金五元合元九兩零一分胡毓璋美金一元合元一兩八錢零二釐江之泳同上姬肇岐美金三十元合元五十四兩零六分李鶴同上劉崇勤美金十元合元十八兩零二分劉風竹美金三十元合元五十四兩零六分盧　書美金二十元合元三十六兩零四分陸鴻棠美金十五元合元二十七兩零三分毛文鍾美金三十元合元五十四兩零六分彭不昕美金十五元合元二十七兩零三分薛永黍美金五元合元　兩零一分湯兆豐美金三十元合元五十四兩零六分吳大昌美金十元合元十八兩零二分　昉美金五元合元九兩零一分楊寛　美金十元合元十八兩零二分（以上均係美國密歇根大學來） 
　　第四十六册十八號至三十四號應鶴年二元葉茂年一元陸阿楊一元應春山一元張爕逵一元王財天一元韓有慶一元張阿高一元吕阿寳一元蔣順興一元蔣赍亭一元繆德興一元王桂生一元王阿福一元王阿彩一元陸阿咪一元（以上四明公所來） 
美國密歇根大學中國學生陳炳某等二十三人元三錢二分七月二十二日第六十一日計收儲金銀元十七元銀七百三十九兩一錢四分連前共計已收儲金銀元七萬五千五百二十二元銀一千四百九十二兩四錢九分八釐交通銀行啓　　七月二十三日第六十二次報告 
　　第四十六册三十五號至六十二號譯文號二十元朱可浚十元蔡渭巖十元韋兆初十元張　鑾五元吳國登五元翁應元五元梁華元三元李蘭譜三元馮煒生三元梁滿楠三元李卓昆二元任堯開二元白德芳二元麥榮坤一元黄　一元易汝權一元杜國棠一元吳奕昌曹瑞祥一元時豐號五元王山大二元張金才一元龔爕仁一元楊林生一元車夫三一元曾煥章一元嚴金壽王仁生一元張福興徐阿根王雲全一元 
七月二十三日第六十二日計收儲金銀元一百零二元連前共計已收儲金銀元七萬五千六百二十四元銀一千四百九十二兩四錢五分八釐交通銀行謹啓 
　　七月二十六日第六十四次報告 
　　第四十一册六十三號袁祥熊節省車資十二元 
七月二十六日第六十四日計收儲金銀元十二元連前共計已收儲金銀元七萬五千六百三十六元銀一千四百九十二兩四錢九分八釐交通銀行謹啓 
[中華救國儲金團各省及華僑代表聮合大會程序]  
　　一本團爲商議儲金各項重要問題召集各省事務所曁各埠華僑代表特開聮合大會議定一切事件 
二代表大會之地點在上海紗業公所 
三代表大會之日期定於九月九日（即陰曆八月初一日） 
四各省到會之代表每省四人多舉者聽 
五各省到會之代表由各本省各縣各埠分事務所代表開會選舉之 
六各埠華僑到會之代表每埠一人或二人由該埠事務所開會推舉之 
七各省代表選舉曾由在省城之事務所召集之 
八各縣各埠分事務所赴選舉會之代表卽以正副幹事二人充之但亦得由正副幹事派員代理 
九各省召集代表選　會之期限分二種（一）貴州雲南　甘肅　新疆　陜西　四川　廣西　歸綏　熱河　山西　（以上各省須在陰曆七月上旬以前）（二）京兆　直隸　　廣東　福建　安徽　江西　湖南　湖北　河南　山東　　奉天　吉林　黑龍江　浙江　江蘇　（以上各省須在陰曆七月中旬以前） 
十代表選舉會到會之各縣各埠分事務所幹事須有全省巳成立分事務所過半數以上到會方得開會 
十一代表選舉會投票用雙記名法每票投一人以多數者爲當選 
十二各省召集代表選舉會時如各縣各埠分事務所尙有未成立者應由省城事務所設法趕催限前成立派員來省與會 
十三各省及各埠華僑代表須於舉定時卽將姓名及起程日期電告上海總事務所 
十四各省及各埠華僑代表須於陽曆九月六日（即陰曆七月二十七日）以前到上海即赴總事務所掛號以便招待 
十五代表來申時應携帶之件如左（一）代表證書（此項證書在代表舉定時由各省城曁各埠華僑事務所發給（二）各縣各埠分事務所一覽表（三）儲金之總册（分已繳未繳兩種以陽曆八月十日爲止）（四）分事務所幹事之名單（五）分事務所之章程（六）分事務所各種印刷品（七）代表選舉會到會人之名單（八）儲金情形報告書 
十六各省城事務所接到此項程序迅速轉告所屬各縣各埠之　分事務所組織代表選舉會並將舉行代表選舉會日期報告上海總事務所 
十七各事務所對於儲金事項如有發表意見者應具意見書交由赴會之代表於大會時提出 
 
 
 

Page 18

 
 
   
 
