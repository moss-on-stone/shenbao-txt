# 1882 - 323 - 4903438

 

Page 1

 
 
[縮本史記出售] [  點石齋主人啓]  
　　學者抗心希古淹通經籍尤貴博覽史書從前廿四史有大板而無小板寒素之士未易購置且卷頁旣多舟車携帶亦嫌不便本齋有鑒於此不惜重價訪購原板初印廿四史用照相石印法縮成抽珍本公諸同好史記現已印成訂爲四本外用木套板擇於本月十八日出售每部價洋二元五角雖蠅足繭絲字樣略小而能使閱者了然於目無異掌上螺紋且紙張潔白裝潢精工價值旣亷取携亦便洵爲史書中最善之本其餘各史當按次照印式樣與史記一律届時當再出告白以便諸君來購分之則部居各異合之則先後同揆想海内賞鑑家必以先覩爲快也售處仍照曩例請卽賜顧爲幸 
[論日本留意人材]  
　　古之用人也或以德進或以事舉或以言揚德成而上藝成而下故天下無棄人而人間無廢事非專以一門取士而片長薄技皆從割愛也降至今日中國以文武兩途取士文則僅以制藝帖括爲衡鑒人才之具武則僅以刀石弓矢爲登進豪傑之方其餘藝事槪置不問此在未經中外通商以前猶之可也若目下各國通商輪船薈集機噐繁興則因時制宜第一當以收儲人材爲要務昨報載日本西京某鐵匠有巧思能自出心裁製成第膛鎗試放極爲精妙口國兵部聞之卽招致其人使之督視眞造洋鎗事務月給辛資五十元該匠以編户小民偶習一藝因而專心致志匠心獨運藝事克精在彼亦不過自盡其所當爲初不敢以此仰邀上賞而日本兵部竟拔之於稠人之中賞識於風塵之外一藝必登寸長必錄汲汲爲國家留意人材若此該兵部人員可謂盡心謀國者已泰西各國所以考試諸人者其類不一天文地理化學重學分門别類名目綦多而其所取之人必有實效可觀而後給以憑據俾得專門名　初不限以一端囿於一節但有一材一藝莫不可以自拔泥塗故無論爲官爲商爲農爲工罔不因材噐使以期各盡其　各得其用惟中國則不然在昔士之子恒爲士農之子恒爲農良弓之子必學爲箕良冶之子必學爲裘並猶取其家學淵源幼學壯行可以收效也近來則所學非所用所用非所學卽如考試一途文者將用以運籌决策安上全下論理必先觀其器識察其經濟而後論定而官官定而祿乃今之所取者則不過六塲闈墨一道殿試策闈墨則但就八股五言以觀其藻飾之工否　試則但以銀鈎鐵畫觀其書法之優劣以是定其取去雖曰歴來賢員循吏勳臣良相間亦出乎其中而卒之藻飾之工初何與於民生國計書法之優初何關乎經濟事功而天下乃視榜上之名重如九鼎者則以舍此一途别無出山之計也其武者則甲乙兩榜與行伍出身者齊驅並駕而行伍或反蔑視正途蓋以行伍出身自必身經戎馬歴鍊戎行於軍務尙能曉暢若考試出身則於行兵布陣衝鋒打仗諸事毫無所知但以幾枝箭幾力弓誆取功名全無實用宜其爲人所輕也至於曲藝之士則雖有絶技而亦不能與於考試之列且無人尊而異之設使日本之某鐵匠出生於中國無論其不敢私製洋槍藉曰能之亦不過藏技於身而已斷不能爲國家所識拔倘其人而懷才莫試心復貪狡則將私開鑪火鑄造軍械以接濟匪人之用如現在之黃金滿及九龍等處之匪徒莫不有槍械以抗拒官軍安知無此等匠人爲之製造耶昔年粤宼變起沿途掳人凡在工匠之流卽不肯槪行殺戮必收之以爲已用惟一無所能者則殺之故凡稍有手藝者遇賊反獲生全可知材藝之人實係有用目下機器用事之時尤爲得用而中國顧不加意於此良司歎也董　珊司馬心思極巧自出機杼製成氣船竭數年之心力成中外未有之奇觀卽西人初亦卜其不成而居然規模粗具雖以資本不足船身太小未足壯觀然一點鐘亦能行二十里倘式廓其規製成大舶縱不能與外洋火輪船並驅爭先以視現在之中國民船定能稍勝一籌設在外國有此奇材異能之士必且早蒙識拔使得展布其所晨勿慮有牽制掣肘之患而乃氣船告成之後並未聞中國有獨具隻眼尊而異之荐而舉之以爲國家儲有用之才者轉至多方冷誚幾令其資本一無所着其有不灰心喪氣者乎觀於日本之拔某鐵匠而中國亦可幡然變計加意於藝事愼勿令藏器於身者不得待時而動也然則某鐵匠之獲拔自此日本之爲某鐵匠者當輩出矣 
[本館自已接到電音]  
　　本館於昨日接到在津友人專發電音到本館内有十月初十十一等日上諭三道敬謹譯登○十月初十日奉上諭任道鎔奏特叅廣劣各員請分别休致革職一摺山東曹州府知府樊希棠精力委靡難期振作於禁種鶯粟視爲具文着勒令休致候補知縣張廷榮性情粗鄙辦事模糊前署嘉祥魚台縣事聲名甚劣着卽行革職以肅官方餘着照所議辦理該部知縣欽此○十一日奉上諭山西平陽府知府員缺着李秉衡補授四川綏定府知府員缺著增貴補授欽此同日奉上諭都察院左都御史畢道遠正藍旗漢軍副都統索布多爾札布均着加恩在紫禁城内騎馬欽此 
[電報譯登]  
　　本月十一日倫敦發來電報言俄國外務大臣已與德國首相俾思麥克會晤云义云德皇近赴奥國京城聞别無他事不過兩國和好玉帛相見之禮而已 
[東報雜錄]  
　　東瀛報言聞大北電線公司擬在高麗設一電線由釜山仁山并某口三處地方接連通貫以逹消息其電線則從海底安放云又言近日東洋管理相度地勢之兵官數名經日廷派赴琉球未識爲何事也又云高麗使臣至日本水師學堂觀玩堂内教習引觀水師應用各種法制高使不勝快慰也又言中國駐日欽使署中現擬設一學堂俾華童學習日本語言日人阿拉基向在日本海關繙譯華語故擬延之以爲該學堂教習云又言某日有四人某見有人在泥中挖出鐵塊裝入舢板船内頗以爲疑留心伺之其人刺船逕去西人亦乘船尾其後直至神户其人上岸遁去棄船鐵於不顧西人視之始知鐵係從海關上竊來者但未識海關有巡丁防護何以爲該賊所竊也又云高使擬在高麗開設新聞紙館刻已將字及機器等購置將來當載以回國也又云宫城縣下有佐川吉家於西歴十月中旬因馬棚破漏令匠翻造該匠等拆至屋頂見鼠一窩約七八頭内有一鼠無尾而六足主人奇其狀捕而獲之秘藏家中用心畜養至今猶生每遇親友至必相誇示云又云枋木縣鹽谷郡相近之處刻下有田鼠爲害是處土地皆種蔬菓鼠至之後菜根木葉俱皆食盡此鼠不知來於何處初來時不過十數頭轉瞬卽千百成羣其形與常鼠有異身小而滑毛色帶微赤其行迅捷捕捉甚難鄉人驅除無法只得任其肆虐云又日本海軍省新立章程凡有海軍學習生徒新進者俱 
 
 

Page 2

 
 
由長官考試方准留學其年須在二十以下十五以上體質則選其聰俊壯健者方准就業以三年爲期由長官考其優劣優者賞給功牌劣則斥退又有龍驤艦一艘前載海軍學生練習航海諸法於九洲　巳由九洲歸在品川灣泊並聞明年再航海往諸國遊覽習練陣式云又前有檀香山親王遊覽各處之事兹悉並非親王乃檀香山王新派公使金布拿駐劄東京爲公使於西十一月十日乘美國郵便船抵横濵日本派有接待官邀赴東海鎭守府午餐午後乘火車進東京與公使同來之隨員有年少者二名聞一名欲學中國語言文字不日卽赴中國一名則留學日本語言文字云 
[改用電燈]  
　　外洋新聞紙言法國近有要緊口岸之燈塔四十二處槪擬易以電燈已整備三十萬元以爲創始經費云觀此則法國之用電燈必將日見繁盛矣聞目下上海電燈亦已不加查禁然則本埠之用電燈者亦必日新月盛因記法國電燈事而并及之 
[高使近事]  
　　日本西字報說高麗使臣之在日本者正務而外又日在東京觀玩所有西法等事一日游至日本造鈔票處高使中有一人言及高麗亦當購辦機器仿日本通行鈔票但恐中國知之意或不悅蓋中國從前曾用票銀而票價漸落銀錢之弊因此叢生今高麗爲中朝属國知此弊政必將推已及人諭令禁絶也　 
[運憲接篆]  
　　新任兩淮鹽運使孫榖亭都轉聞於初二日接奉兩江督憲飭知赴任卽於初九日禀辭乘利川小火輪赴蘇謁見衛撫憲然後回揚擇於十八日夘時接印云 
[壬午科雲南鄉試題名錄]  
　　陳榮昌昆明劉宗鑑永昌王澤大理陳玉　蒙自葉春芳石屏謝崇基昭通潘廷杓晉寍丁世英景東明鍾琦騰越楊蔚雲昆明黎恩煒廣南凌邦炳永善張燦奎昆明牛拱辰南寍董維垿賓川戴榮恩昆明劉盛堂東川劉式衡景東劉式通　東王之翰雲府湯曜昆陽黃恩瀚雲府邵鍾霍定遠張維宗昭通黃玉書趙州李龍元蒙自李維鶴慶王人　太和林槐寗州康克明昆明崔壽仁宜良李玉田浪穹吕思清永善甘季賢姚州陳國謨石屏旃煒石屏趙霖春保山叚榮詔昆明張銘勳昆明黃廷魁通海葉品芳昆明劉清照陸凉戴鴻辰昆明戴永清通海黃紹周彌勒譚樊和呈貢倪惟諴昆明吕思成永書李承熙澂江朱超昭通王榮本新興彭湘永北陳本仁昆明白士元雲府黃堃永善陳价開化胡壽榮姚州陳宗翰鄧州陳葆初昭通孫光庭南甯戴樹芳彌勒楊金鑑鶴慶耿存寛昭通鄒佩湘建水劉黎輝雲府 
副榜熊勳鎭雄司護昆明孫煌泰昭通楊增榮昆明楊錦英石屏湯立賢昆明潘煒昆明毛佑國昆明陳丙彰新平雷樊和昆明 
[女扮男裝案續訊]  
　　前報温郡女扮男裝一事經郭叅軍畧爲研訊因男女供詞不合遂將三人分别管押嗣又經黃廉捕提訊女供姓陳年十九向在福建爲妓旋爲某弁贖納爲妾數年以來屢受冡婦之虐不啻出火坑而入地獄也我生不辰不如削髮爲尼然在福建出家又恐玷辱某弁聲名是以逃往别省古刹又恐女子無伴未便在路行走故改男裝掩人耳目詎意行扺某處卽爲該弁手下勇丁楊某追獲我卽屈膝哀求得蒙拯救並　沿途護送至温郡西門外雇船突被挑夫地保等看破扭送到縣務祈逾格矜憐云云楊某供與女同惟挑行李之徐姓供係江西人向爲薙髮匠今年三月間擬到福建投營効力而無人爲之援引者故在閩半載仍操舊業邇固時近隆冬計欲旋里苦無資斧日前同鄉楊某邀我追某弁逃妾楊某經該妾一番哀求遂許代爲護送並令我肩挑行李俟該妾得清靜地方冨給我洋銀若干以作返里川資此中有無别情我實不知黃廉捕得供之下又將行李等件當堂檢點惟有金指圈兩個金耳環一對包金蠲一雙曁碎銀女襖裙等而已 
[奥員回滬]  
　　本埠奥國署領事官夏君士前赴日本養病此已列報前日三菱公司輪船來滬夏君附輪而回想清恙全愈政躬自形安適也 
[馬車碾人]  
　　昨晨有德國人乘坐馬車由大橋北駛馳驅迅疾適遇一工役閃避不及隨被撞倒輪由其身碾過馬車則仍若不知傷人也者疾馳逕去該工役年約三十左右經旁人扶掖而去不知傷勢如何也 
[竊鐘類誌]  
　　數日前有賊至本埠某行竊取自鳴鐘一架報捕緝查尙未緝到前日又有賊至麗如銀行竊去自鳴鐘一架該行報捕飭緝由包探查得兩鐘皆在押舖内而竊賊則尙未查獲也 
[落水折足]  
　　虹口之公和祥碼頭前日有小工某在天祥洋行之高登葢斯得利輪船上作工正在搬物之時忽然失足落水手中携有舊鐵一紥打於腿上腿爲之折當令至醫院調治雖獲全性命然恐不免殘廢矣 
[道憲回申]  
　　蘇松太道邵觀察赴金陵拜壽已列前報兹悉觀察已乘三號測海兵船於前晚抵埠回轅并聞本縣范邑尊亦擬晉省面陳公事云 
[星使赴宴]  
　　浙江正主考許使節臨滬昨已登報兹悉關道邵觀察海防劉司馬上海縣范邑尊英界會審委員陳太守招商局總辦唐觀察等均於昨午公宴星使於棲流公所之養和堂騎從雲屯酒餚霧集渹極一時之盛云 
[催科常例]  
　　時近隆冬所　下忙錢糧應由差保催田户赶緊完納間有疲玩之户遲延不納者卽當比追此常例也兹聞上海縣范邑尊委趙主簿督同糧差於昨晨乘舟先往閔行再赴磚北馬橋等處飭差傳各地保令向田户催促庶天府正供得以早日上兌也 
[好善可風]  
　　滬上諸善士樂助棲流公所捐項者源源不絶兹悉廣肇公所助洋三百八十元石君鋕桐助白米十五石均由公所發給收條註入徵信錄該公所又囑登本報以伸謝悃并聞李秋坪太守曾至公所徧覽一周願於留養難民各房内添用玻璃窗現已一律竣工約需費一百金李君可謂好善也已 
[招領棺木]  
　　安徽歙縣人程集卿年五十一歲向在湖北爲桐油生理現因失業來滬尋友不遇暫居客店患病沈重旋由其同鄉人在英租界開德愼福雜貨店之周玉亭送程至滬北棲流公所請爲留養詎料醫樂無靈自知不起前日將晚時向該公所司事曰我將死矣然我家中尙有妻子不知我病死於滬上找子名嘉瑞我死後務懇將情逹於申報舘列入報章俾家屬聞信來滬領回棺木我目瞑矣言畢而卒當由公所關照徽州會館備棺成殮暫厝會館中一面傳原保周玉亭來檢點程之遺物遂將鋪盖等件開單交付昨據該公所來函詳述如此且囑登報故照錄之 
 
 

Page 3

 
 
[醫館擴充]  
　　本埠同仁醫館因養病房屋不敷擬購隣地建造等情此已列報兹悉屋後添購之地基現已興工造屋落成之後西人倘有恙亦可於此留養云 
[失愼卽熄]  
　　昨早虹口頭壩街之萬興飯舘正在燒飯時烟囟忽裂火勢上炎屋梁爲焦幸左右隣出力灌滅不致成灾亦云幸矣 
[英界公堂瑣案]  
　　包探至英公堂禀稱在路見疉犯竊案之張炳和手持衣包與朱明元同行當將張姓及贓拘獲朱則乘間脫逸詢知張炳和在寍波城内某衣庄竊得天青縀夾披風大紅縐紗六幅裙紅緑縐紗夾袄各一件自鳴鐘一架今將人贓一併送案張直認在寍郡行竊衣服自鳴鐘則自别處竊來陳太守判責張二百板管押六月贓物存堂招失主來領○德國人某訴稱由鄭義桂薦王姓在我處當細崽王不告而辭以致辛工未付鄭竟代王來索工資與論被毆致傷我鼻爲此請究鄭供薦王在洋人處當細崽辛工無着王令我代索洋人謂王姓工洋不應歸我代索我與理論並未毆伊哲副領事請重辦以儆陳太守判押鄭一月○婦人李氏訴稱昨夜十一點半鐘忽有人敲門而入毁壞物件其人素不相識必係酒醉爲此交捕請究張阿發供此屋内有人碰我我欲追之彼竟入門故我躡蹤而入陳太守以張酒後悮事殊屬不合判荷枷半月 
[法界公堂案]  
　　昨日法捕房解送一瘋癲人楊東祉到案請訊其人兩手及臉均屬血污據法包探禀稱此人常到捕房滋擾語無倫次故逐出不究今晨往福馨樓吃茶未給茶鈔卽欲出外堂倌索資致相齟齬及出又到捕房手中帶有外國薙刀自將指頭劃開滿面塗血其人本業成衣現借在林貴得家兹亦將林傳到翁太守詰之楊東祉供稱寍波人到滬有四十多年今已六十二歲剃刀乃帶在身畔切食物的太守着包探先帶楊至仁濟醫舘將指傷敷好諭令林得貴好好帶囘看管如有親人送之回籍云○王長光投法公堂遞呈稱有住紫來街公和祥内之徐林甫欠紅花銀二百餘兩請追翁太守准詞於昨日將被告傳到據稱名徐錦章與王某素不相識從未交談不知因何控告翁太守詰其徐林甫乃是何人稱是兄弟已經出嗣在盆湯弄開紅頭繩店與王却有往來然不知欠銀與否太守謂旣是弟兄着於禮拜六令其到案汝亦善爲調處可也○法租界瑞豐洋廣貨店倒閉一案所有店底均已拍賣昨日該拍賣行將細帳銀票送呈公堂于繙譯官商之翁太守令法包探轉諭各欠户開明數目於禮拜六投案以便分别給領○蜜采里西國飯店管門人陳榮投案聲稱本店因東家吩咐每日五點鐘後不許外人進内前晚七點餘鐘有胡某到來尋友硬欲進内致相爭論復被毆打故鳴捕拘送等語翁太守詰之胡某據稱爲有姻事要言故特到彼處通知友人陳榮已飲醉不容進去託其轉致亦復不肯正在講論適友人從内出來陳又　攔住當順手一推伊卽誣稱毆打卽鳴捕拘去被押兩宵翁太守以陳榮倚勢欺人覊押無辜遂嚴加申斥着與胡一併退去○本年六月間閔行人顧李氏以子顧殿卿被陳忠孝引誘出外致用去首飾衣服等物一案翁太守斷令陳出洋一百三十元詎案懸多日陳忠孝未曾將洋交到前期方繳洋二十元稱當再繳二十元餘則請恩寛免翁太守以洋有一百三十元區區豈能了結旋據顧李氏訴稱前日有人送到洋五十元質票一紙訐爲禀請銷案不料將質物贖出則金師已被掉換假物且飾上牌號寳成今乃慶雲泰華太守着顧李氏先至兩銀樓詢明該物何日來兌價值若干再爲核辦昨日據顧李氏訴稱已往問過云是五月二十八日所兌卽於是日往質太守謂觀此情節則非陳忠孝一人所爲爾子諒係合做着將存捕房之洋二十元交顧李氏領去尙短洋六十元俟陳忠孝保出措繳云 
[贈想九霄]  
　　聽慣吳兒唱浣紗忽聞别調洗筝琶移來芍藥豐台種開作江南第一花銀燭高燒欲喚遲東風沉醉海棠癡消魂最是新安驛想見迷離撲朔時品艷評花錄小名飛來燕子體輕盈留仙不遣風吹去猶唱昭陽殿裏春氍毺一曲後庭芳　襪凌波絶世裝自是洛神好風格不應專取十三行[  怡紅生未是草]  
贈王可卿女史并序雛姬王可卿者偕其姊寳玉住南肇貴里系出名門身覊樂籍年未破瓜情偏眤絮雲繞鬢而雙叉山畫眉而八字鳳鞋親繡薛靈芸夙號針神鶯囀微吟朱淑眞更推詩伯幸趙璧之尙完冀秦臺之有偶緑葉成陰劇憐湖郡水嬉之日黃河遠上敢擬旗 
[亭壁畫之詞]  
　　不信紅樓幻夢眞小名喚盧記前身分明十二金釵裏管領情天第一人倡花冶葉漸苗條小有春情上柳稍最是背燈羞避態不曾眞箇也魂消生小聰明翰墨宜說詩亦自解人頣鶯聲百囀歌長恨夜半無人私語時女伴相邀訂踏青弓鞋小小繡娉婷不知午倦因何事繡到鴛鴦却暫停[  怡紅生未定草]  
[蘇州鎭江電局同人經收安徽冬賑江蘇工賑九月下旬清單]  
　　蘇字册彭光湖釣叟爲長孫病危愿助賑捐祈平安五十元湖南譚厚之湘平銀一百兩陳記一元太原女史節省日用二元彭惠臣十元朱崧翁募許煥記一元許凱記一元吳洽祀一元鄭約記一元周作記一元任蓮記一元葉偉記一元婁東誠求卽應士二元常熟榮芳閣二元吳姓念元汪姓八十元秦姓一百元杜子久四元高郵丁鏡齋勸捐第二次念元朱養心廬十元汪正興一元汪正大一元汪正遠一元汪恆瑞一元汪瑞盛一元吳源茂一元吳啓泰一元正茂園一元立大元一員福興昌一員無名氏一員晚香書屋佑妻閔氏病愈五員安節局手第七次桶捐一千三百文四洋一枚懺心室粹記求保平安廿員乂珊記節助壽費廿員佩記四員欣記二員范庭裕三員梁溪陳秀記一員吳君念椿第一次潤筆三員七十文無名氏保病愈三員無名氏一百員棺小浦來北坼鎭茶捐十員○浙字册嚴芝僧先生爲子病愈酬愿一百員吳興樂安氏求合家平安廿員總辦江千船局委員徐四員挹翠軒一員若愚子一員痴道人二員黎曉樓二員　直卿二員武虞卿二員程康候二員胡光瀾二員張國卿二員宋新樊二員陳國洪五角王德堂五角黃鶴齡一員傅秀士一員朱大魁二員張渭泉一元金蘭考友一員錢源通一員周芹香一員龍泉考友一員衢常詹廷傑一元衢西徐守榮二員開花考友四員李步瀛一員陳士通一員王殿臣一員開花考友二員余憲章二員柳應龍五角黃雲箎張福堂張福齋合二員阿祥阿喜阿蓮永昌合一員五角○外字册李翥翁募河南諸宫商漕平銀二百兩○衣字册無足人棉衣五員心虚子棉衣五員以上共收洋六百七十員漕平銀二百兩湘平銀一百兩錢一千三百七十文四開洋一個候彙解周嚴兩君濟賑 
[蘇楊乾豐經收棉衣捐欵九月下旬清單]  
　　楊雙璧堂求病卽愈洋拾員詒穀堂續助洋十員無名氏冲記助洋十員譚厚德堂洋拾員陳敏齋募無名氏洋六員王維信助洋兩員蔣募六十號册余湧泉吳幹庭汪榮和洋各一員金君仁士募一百三十四號册金啓箎洋兩員秋海堂書屋武林人師白菴主洋各一員金君又募一百三十五號册丁泰記園華婁公堂冰谷生洋各一員不留名俞卷石居朱武林四九子宏茂洋各半員顧源隆募一百八十四號册對薇草堂洋兩員愛愚草堂張光鑑信女曹學修華錦坤寳書堂朱黃奕茂衣莊吳希眞史久眞李恆茂衣莊喬蔭堂吳韓廣興絲行洋各一員姜少之募一百六十一號册裕大恆恆大成安素書屋敏愼堂余洋各一員顧懷川募二百八十一號册恆興恆隆洋各兩圓張卜記鮑云記春懷記榮德堂敦裕堂洋各一圓久記吟記洋各半圓省三書屋對開一個丁藕芳募十九號册丁雙盛公興莊洋各一圓堵望卿募一百九十號册敬德堂洋兩圓詹愼之安定氏無名氏無名氏周永茂王源成洋各一圓無名氏陶氏狄元記狄產記洋各半圓陳春泉募一百七十九號册陳春泉洋一圓王文元顧子瑛廣昌和邱桂生書帶草堂李成泰同泰鄭澤敷洋各半圓張順昌顧正大吳醉六堂李存仁堂湯同九汪恊和洋各二角共七十四户洋一百另五圓對開三個四開一個○十月初十日起解蕪湖局棉衣胎二千八百十件 
[浙省撫轅抄]  
　　十月初六日沈國藩由閩廻避來省禀到吳之乾起服來省禀到○初七日候補縣秦繼武禀知杭府委催海甯灾歉分數差叩辭○初八日知府傅澤鴻禀奉委赴翁汛鋪汛塔山勘工稟見卽辭會稽縣俞鳳岡稟謝藩飭回任大挑縣蕭治輝禀知牙厘局委辦王江涇厘局差稟見叩謝補用縣陳友詩禀謝厘捐局飭回雙林厘局禀見卽辭從九品徐瑞清銷王店塘棲查師船差禀知奉厘捐局委湖郡厘局管理聯票　 
[蘇省撫轅抄]  
　　十月十一日提舉銜江蘇試用通判葉祖豐福建人服闋禀到正任嘉定縣程其玨銷金陵文闈内簾差並謝飭知調補吳江縣缺候補縣張豫立五厙厘局來卽辭黃世本缷署靖江縣事回試用府經歴李思棠禀知遵章就近起復禀到○十二日調補吳江縣程謝飭知赴本任候補縣何啓綬李清平並奉江藩憲飭知題補儀徵縣缺均銷查勘昭文縣荒熟田畝差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月初三日京報全錄]  
　　宫門抄○給事中國等奏援案酌保練勇摺○又奏請仍照原保片○又奏援案懇賞米石摺○又奏請賞給米石片○　撫林奏爲委署知府各缺片○署直督張奏爲永定河秋汎安瀾緣由摺○大臣文等奏委員勘查一切事宜謹擬章程摺子○十月初三日理藩院鑾儀衛光禄寺正藍旗值日無引見○祥麟謝授詹事府少詹事恩○錫光續假十日○召見軍機○○巡視中城工科掌印給事中臣國秀等跪奏爲五城練勇三年期滿援案酌保籲懇天恩府准以昭鼓勵恭摺仰祈聖鑒事竊查同治八年七月間内閣奉上諭外城練勇二百五十名分屬五城等因欽此八月經五城會議奏定章程及各局諸務派實缺　坊經理並派哨官一員揀發司坊六員輪流在局彈壓每日點夘操練如遇地方有竊劫案件該司坊官等卽帶勇會捕務獲晚間則督率勇丁搜巡果能實力奉行亦屬著有微勞奏請仿照圑防　局章程量爲變通每届三年擇尤保舉一次或量予升銜或交部議叙奉旨允准在案臣等不時到局稽查除該勇有技藝生疎緝捕不力及在外滋事者卽行責革外其在局勤愼訓練有方督率搜巡實力緝捕者不無微勞足錄現届三年期滿臣等悉心選較援案擇尤酌保謹繕清單恭呈御覽可否給予升銜或交部議叙之處出自逾格鴻慈庶奬勵昭而益深感奮矣謹合詞具奏伏乞皇太后皇上聖鑒謹奏奉旨已錄○○給事中國秀等片再前奏保指省分發安徽試用州同黃昭請加同知銜經吏部查該員並未聲叙何年月日分發安徽碍難核議應令詳細查明覆奏再行核辦在案兹據該員聲稱於光緒五年五月十九日由湖南協黔捐局報捐指分安徽試用州同連年充當水會紳董尙未分發到省相應奏明請旨飭下吏部仍照原保核議理合附片陳明伏乞聖鑒謹奏奉旨已錄○○巡視中城工科掌印給事中臣國秀等跪奏爲京師貧民過多援案籲懇恩賞粟米散給外城各粥廠以資賑濟恭摺仰祈聖鑒事竊查前三門外朝陽閣等處各粥廠向由紳士勸捐辦理並不請領倉粟惟恭讀同治六年七月二十五日上諭户部奏遵議外城粥廠酌給粟米一摺所有東城之臥佛寺南城之打磨廠西城之長椿寺法源寺北城之圓通觀梁家園各廠每月共需粟米二百七十石着照部議於八月初一日起由各該城按月咨户部札倉照數給發該御史等務當督同紳士妥爲施放毋任侵漁用副軫念窮黎至意欽此嗣於光緒三年十月間前巡城御史臣訥隆阿等以近京各屬旱荒飢民日衆各廠經費不敷奏蒙恩准合中城之朝陽閣共八處每月共賞給粟米三百三十石分領支放疉經欽遵辦理在案本年秋成中稔糧價雖不甚昻而貧民生計維艱待哺者仍復不秒現飭各紳士等設法籌辦於十月初一日一律開放但所籌經費仍恐不敷散給惟有援案籲懇天恩俯准飭部照舊發給俾各廠得資接濟窮黎悉荷皇仁謹將各廠應需米石查照歴年成案另繕清單恭呈御覽伏祈皇太后皇上聖鑒施行謹奏奉旨已錄○○給事中國秀等片再南城清化寺街之崇善堂北城梁家園之百善堂南下窪太清觀之公善堂三處向設煖廠冬令收養貧民俾資棲止並每日放粥一次所有經費由官紳捐辦自光緒三年災歉後各廠所收貧民較多輕費不敷疉經奏請每年冬間各賞給小米三百石又西城教子胡同禮拜寺收養窮苦回民曾於五年奏請每年恩賞小米三百石又東城朝陽門外南海會寺崇文門外玉清觀各粥廠及岡子上添設興善煖廠亦經奏請每年冬季三廠各賞小米一百五十石先後奉旨允准歴經欽遵辦理在案查各城粥廠煖廠均請旨照舊舉辦所有各廠應領米石合無仰懇天恩照數撥給俾得及早開廠由臣等飭令官紳核實煮放以廣皇仁理合附片陳明伏乞聖鑒施行謹奏奉旨已錄○○林肇元片再署鎭遠府知府蔡同春因病請假遺缺查有興義府知府吳宗蘭潔已愛民老成穩練堪以調署又署石阡府知府田宗超年滿遺缺查有候補知府俞渭才堪肆應政尙廉勤堪以署理文署思州府知府石廷棟年滿遺缺查有都匀府知府樊葆書政體通逹心氣和平堪以調署又署都匀府知府曾溥年滿遺缺查有候補知府鄒元吉精明强幹表率有方堪以署理又署松桃直隷同知徐紹祖年滿遺缺查户候補知府區維翰心地樸誠勤求民瘼堪以署理據署藩司松長臬司易佩紳會詳前來除批飭遵照外理合附片具陳伏乞聖鑒謹奏軍機大臣奉旨知道了欽此○○太子少保署理直隸總督兩廣總督臣張樹聲跪奏爲永定河伏秋大汛搶護平穩獲慶安瀾恭摺奏報並循例酌保出力人員仰祈聖鑒事竊本届永定河凌汛安瀾經前督臣李鴻章奏報並與臣迭飭該河道游智開將伏秋大汎事宜妥籌布置督率員弁親駐河干加謹防護節據游智開禀稱自五月二十六日後各處大雨時行河水接續增長伏汎期内長至十六次深至一丈五尺五寸秋汎期内長至十四次深至二丈一尺大溜洶湧趨向靡定蘆溝司之南岸六七號南上之三四五號十號十一十二十四十五號南下之十號十一十四十五號南二之頭二號八號十五六號南三之九號十五十七號南四之三四號九號十三十八號南五之七號十一十六號南七之西小堤十五號北下之六號北二上之六七號北三之五號十一號北四下之十七號北五之五號十一號北六之十三四號埽叚隨廂隨蟄甚有冲塌老坎潰動堤身之處且南四之九號南五之十一十九二十號南六之六號十一號北四上之十四號共鑽漏十一道北六通工共鑽漏九道蘆溝司之南岸四號舊河光石隄冲塌四丈餘南上之十一號横河頂冲坍塌堤身三十餘丈僅剩帮戧高寛均不及尺南四之十三號走失壩埽四叚坍塌堤身二十餘丈加以風狂浪湧情形尤極危險迭經河道督率員弁啓放閘壩分洩一面添雇樁手卯夫無分雨夜分投搶廂或挑鷄嘴灘以順溜勢或調渡船横列壩前以擋溜勢或捲由挂柳或用蔴袋裝土沉壓多方設法挽救其鑽漏處所塡築堅寔潰塌隄工補還齊整幸下游湘淮軍所挑新河走水暢順物料充足人心踴躍得以撒手搶辦雖逾非常之險一律保護平穩時近霜降水勢日落河流順軌蘆溝橋存底水六尺五寸伏秋大汎安瀾並將出力人員擇尤請保前來臣查永定河兩隄純沙中浤淤墊每届汛期卽虞潰漫本年伏汎水長至十六次深至一丈五尺五寸秋汛水長至十四次深至二丈一尺較伏汛爲尤大以致險工林立所幸下游新河暢順經游智開及時開放並啓原有閘壩分洩一面督同工員履危蹈險設法搶辦時閱三月之久全工得以平穩沿河州縣獲免昏墊之書堪以仰慰聖懷向來河工防汎安瀾例得擇尤請奬查按察使銜永定河道員游智開平時巡防兩岸遇汎親駐堤工督率修防耐勞核實擬懇賞加二品銜其不避艱險力搶穩固之工員並撥夫上堤認眞協防之沿河州縣印佐謹擇其尤爲出力者酌擬奬叙繕單敬呈御覽仰懇天恩俯准給奬以示鼓勵有所永定河伏秋大汎安瀾緣由理合恭摺由驛具奏伏乞皇太后皇上聖鑒訓示謹奏軍機大臣奉旨該部議奏單併發欽此○○奴才文緒祿彭跪奏爲委員勘查卾倫春人丁編旂設治一切事宜謹擬章程恭摺仰祈聖鑒事竊奴才等前經歴陳卾倫春人丁設官建治以收勁旅等因本年五月初六日奉旨文緒祿彭奏卾倫春牲丁擬請編旂分管一摺等因欽此奴才等欽遵之下曷勝感悚當卽恭錄恩旨遍行嘵諭並派恊領穆克德布帶領員弁前往該處詳細履勘妥擬辦理茲據報稱行抵興安嶺傳集各路舊有佐領驍騎校等官領路入山遍履周勘路險地僻山重水複到處宣布皇仁該牲丁等無不額手叩感歡騰鼓舞茲勘得太平灣地處宏廠爲五路卾倫春來往適中之區堪以建城設署庫瑪爾河等阨要處所堪以添設　倫馬撥按照各路人丁多寡編設八旂分防管朿將應辦一切事宜開列條欵畫具圖說詳請核辦前來奴才等伏查此項人丁埋頭山中二百餘年情形甚苦今去覆盆而見天日自無不感戴歡呼第以山林邃遠人户散處又係未沾敎化之輩當此剙設營制尤須愼實詳籌因俗更化務使恩澤遍及不令出我範圍則其心益結而邊疆益固也查興安嶺乃萬山重疊鳥道羊腸素稱險要除驛路外車跡罕通現經跴勘太平灣地方宏厰又近驛路堪以建城設署名曰興安城東接黑龍江西逹墨爾根居中控制聲氣旣通勢尙聯絡遇有緩急亦可相維相繫謹將建治一切章程覆加詳核敬繕清單繪圖貼說恭呈御覽其有未盡事宜容俟奴才等再行瀆陳至此項官兵歲需俸餉及一切雜欵並建修衙署等銀前已於奏改帶練兵丹摺内聲明卽由練軍撙節項下動支不另請欵合併陳明是否有當謹恭摺具奏伏乞皇太后皇上聖鑒勅部核議施行謹奏軍機大臣奉旨該部議奏單圖併發欽此 
 
