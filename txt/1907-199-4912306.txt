# 1907 - 199 - 4912306

 

Page 1

 
 
   
 
 

Page 2

 
 
上諭六月十四日奉 
上諭前因京師雨澤稀少朕親詣覺生寺拈香迭次派禮親王世鐸等虔詣大高殿覺生寺恭代拈香時貝勒載洵等分詣時應宮等處拈香並經開壇祈禱仰荷昊慈默佑迭沛甘霖郊原一律霑足朕心寅感實深允宜敬謹報謝用答天庥本月十七日仍派禮親王世鐸敬謹前往大高殿恭代拈香時應宮仍派貝勒載洵昭顯廟仍派貝勒載濤宣仁廟仍派鎭國公載澤凝和廟仍派貝子溥倫　於是日分詣拈香派委散秩大臣溥倬詣黑龍潭派鎭國將軍載　詣白龍潭拈香行禮報謝大高殿覺生守即於是日撤壇仍冀頻邀鴻貺甘澍時應以慰農望欽此同日奉 
上諭張之洞著授爲大學士仍留湖廣總督之任鹿傳霖着以尚書恊辦大學士欽此 
 
 
 

Page 3

 
 
宮門抄 
六月十四日召見軍機吕海寰 
代論端制軍列國政要序 
乙已六月同受出使五國之命。仲冬之　。偕少懷尚書自上海啓行。東至扶桑。西窮羅馬。經十有五國。周爰彼都。歷八月而歸。裒其所得。爲列國政要。而爲之序曰。自古言政治者。莫古於尚書。（史記太史先王之事公自序書記故長於政）而孔子著其爲敎。曰疏通知遠。則言政學者。可以知所宗矣。中國之形勢。東有巨海。西阻崇山。大中川貫。奥區旁衍。族姓泮渙。各分其疆。五方之政。剛柔之姓異於天。饒瘠之産異於地。 
施於百里以外。則病其利而利其病。何况國與國之大别。所産異類。所尚殊方。國俗之所陶鑄。政典之所範圍。墉廓截然。此不能憑寤寐偶然之慧。而自謂吾知也二代之興。承建列侯。各君分長。行理之命。無月不至。周官小行人著其職云。其萬民之利害爲一書。其禮俗政治刑禁之逆順爲一書。其悖逆暴亂作慝圖犯令者爲一書。其扎喪凶荒厄貧爲一書。其安樂和親安平爲一書。凡此五物者每國辨異之。以反命於王。以周知天下之故。綜其撰述之例。凡政運得失。俗之媺惡。駪駪征夫。莫不糾迥蜿蟺於其心。此非匡居坐誦。者所能閉關而逆以臆。也蹶父孔。武靡國不到。詩人之言。其知此矣。春秋之時。諸侯委而無歸。管仲佐齊桓。起而收之。其爲言云。不徧知天下。不能正天下。（管子七德篇）仲之所以能合諸侯匡天下者。以其智先周乎天下也。孔子憫周之衰。謀振孱魯。國事多故。邦交日亟。益治列國史記以明世用。（古者敎士詩書禮樂四者而已至孔子益以易與春秋易通德類情是爲哲學春秋觀世窺變是爲歷史之學騐之方今亦爲最要之二大學科故曰無哲學無國家無歷史不成國家今學子殆鮮能務此者）之杞而夏禮無徵。而孔子能言。之宋而殷禮無徵。而孔子能言。復取百二十國之寶書。以作春秋。曰我欲載之空言。不如見之於行事之深切著明也。天下方割裂而聚闘於四國之爲。無所據以爲消息。而欲自完於競勢相傾之地。雖在至聖。殆猶有憾。何况以儒書爲二國憂者乎。然則紹隆先聖之說。盱衡列邦。揚榷事實。以將其爲邦之精意。其於疏通知遠之敎。或猶庶幾歟。（未完） 
專電 
[電一北京（十四日午後三點十分）]  
津鎭鐵路政府　先造單軌向英德兩國借欵五百萬磅五釐息以直齊蘇三省公欵作押（利） 
[電二北京（同日午後十一點）]  
岑督奏飭江西臬司秦炳直速赴粤任廷寄贛撫飭知並派員署理（愈） 
緊要新聞 
[皖撫恩新帥被刺十四誌安慶]  
　　十一日江督端午帥特派南京正南區正巡官朱廷燎巡警總局司法科長劉濟又巡長三人巡士十人巡　學堂官學生八人來皖先借大方棧暫住於十三日移住安省巡警學堂其來皖原因就表面上之觀不過帮助皖省整頓警務實則暗探　黨餘匪嚴密查拿以消隱患云（政） 
警察學生王渙本姓劉名質庄係買頂土姓考名品學均優前因徐錫麟行刺恩撫警散潛至城廂許家并十姓岳家暫圖避禍詎岳父冷眼相看恐被連累卽行拒絶妻兄亦從旁譏諷該生無奈思投鄉間某戚家棲止一二日俟黨亂平定再回學堂不料雇船行至花山保河心忽然落水淹斃聞該生承祀三房上有八旬祖母伊妻王氏現　懷孕云（仕） 
[捕巡文頤永陸相之]  
 
 

Page 4

 
 
附武昌訪函云院撫恩新帥被刺後内而政府外而疆吏無不慄慄危懼聞江督端午帥昨日致張香帥函有云先防康梁黨後防革命黨繼防留學生今又防及候補道實令人防不勝防時局如斯惟守死生有命一語庶坐臥可以稍安也（音） 
又附紹興友人來函云省城第一標新軍在大通學校拘拿三十四人聞有豫倉内管理漕米司事及打米農天五名亦在其内且均受傷後由平糶局董極力擔保始得釋放然内有二人受傷甚重現尚未痊至嵊縣公局拿去之五人現亦保出山陰縣令奉貴知府命至秋瑾女士母家搜查以爲必有私藏軍器火藥等件詎知遍覔無着該縣令大失所望悻悻而返徐錫麟之父梅生迭次審訊均供並不知情且有學商兩界聯名具保又有東浦合村公禀到府可望保出山陰縣差託言奉查學堂至酒務橋史姓組織之承敎學堂大肆滋擾由山陰縣勸學所函告該縣允將差役懲　 
又附山會學界致本館公函云我紹爲安徽衢州亂事波累人心惶惑城坊居民紛紛逃避自省兵搜捕大通學堂並波及東浦孫端各學堂後各處地痞蠧役屢借搜查爲名闖入學堂滋擾無知之徒譁傳各學堂均須封閉校員學生均須拿辦勢將釀成巨禍幸府縣出示曉諭並派人肩牌江督裦揚徐氏婦因放足被逼斃命函 
頃奉惠書並附 
宋道康復報告 
敬悉一一查此 
事月初見報當 
即飭查懲辦並 
由弟予以匾額 
爲之表揚茲承 
台示彰癉同志 
紉佩良深專此 
布復 
鳴鑼巡呼告明此事原委人心方始鎭定適督辦陳遣翼棟來紹山會紳商學界以事關大局各舉代表謁陳利害陳道堅不接見未知何意初十日路旁有匿名帖謂同仁學堂藏有軍棫戲捐公所董事係屬匪黨等語陳道不加體察督隊前往拿獲校員五人並毁壞校舍攘取校具提訊均無影響人心益爲驚慌前此封閉學堂拿辦校員學生之謡言適得佐証學界危象已達極點山會辦學諸人已電禀張撫豪請命矣 
[蘇撫陳筱帥被叅傳聞蘇州]  
陳中丞因借漕平糶事爲家丁舞弊經某御史揭叅中丞得信卽請某尚書極力轉圜不知能免無事否（間） 
[孫汶購用兵輪潜運大宗軍火天津]  
　　自皖撫被刺後渦陽亂匪忽乂猖獗直督袁宮保恐革命黨人私運軍火接濟亂匪以圖勾結不可不嚴爲防範特飭偵探員嚴密查緝今聞查得黨首孫汶潛用兵輪五艘魚雷艇十艘運載大宗軍火來華將在隱僻海口上岸分運内地以期與長江上下遊匪黨勾結一起尅期大舉遂卽密禀直督轉電沿江海各督撫加意密防一面飛派南北洋各兵輪駛往海口嚴行堵截以防意外（中） 
沐陽徐氏婦臨終絶筆 
兒嫂大人左右妹今日是將死的人了前日翁姑因放足陵辱百端謂妹作妖作恪玷及祖宗要將妹置之死地妹非欲會貪主實因兒女過小捨不得耳詎兄嫂著人耒佞翁姑執意不肯放生現在陵虐愈甚謂妹將耒若入　學堂從洋教直被親友罵死留妹終成禍殃竟欲將妹餓死今忽逼妹飮藥伏思妹邊徐　已近十載妹雖不賢亦無大過不料竟　放　及想入學堂二事使妹如此妹死不足惜惟念創與女塾之志未就女兒又小將來必　纒足想　比處傷心萬分又念　姊妹中或　妹此事頓然心煩宗　太　不　涙如雨下　告靜　四妹冷仙二妹之今日不能再共語妹　人世了兄嫂亦勿以妹爲　也 
　妹　　　涙　　三月十二日 
 
 

Page 5

 
 
[司員盡殲留東學生之讕語北京]  
　　聞有民政部某司員上一條陳謂欲杜絶革命風潮須將東洋留學生悉數殲除方足絶根株而消隱患等語肅邸閱呈佯爲贊美已復大笑謂該員膽大不怕死我却怕死如該員務欲宣揚此宗旨請其離開我處免致爲其連累云烏乎是亦可見部員程度之一班矣（句） 
[韓皇遜位後國内之恐慌]  
　　十三日東京電云漢城近郭之各火藥局均有日兵駐守韓兵所有軍火等件已盡取回今日韓國侍從院卿及宮内大臣朴詠孝曁元老二人與他官員均被捕聞因其有激衆爲亂之舉云漢城各日本新聞記者開會决議謂韓皇之遜位乃其國内之情事未可即以解决派遣平和會專使之問題故須從根本上另求决解之策當時卽共舉代表往見林董子爵及伊籐候語以所决議之意見伊籐等答稱韓皇遜位原屬其國之私事自當另行交涉云日韓交涉現已準備開始談判日人要索之條欵亦將交出聞大致欲更改一千九百另五年之條約且擴充日人在韓國政界上之勢力又須將朝廷與政府劃清界限其擔責任之政府卽由伊籐候統管並管理韓國軍政及法律上種種事務漢城路透來電云有亂黨二千餘人奔赴内閣諸大臣私邸肆行鴇擊並縱火毁之繼又欲行刺各大臣幸經日本警察竭力鎭壓亂黨乃散譯字林報 
[郵傳部注重粤路總協理廣東]  
　　粤路公司開正式會後經署臬司龔廉訪將選舉情形電禀郵傳　岑宮保等已兩紀前報昨日郵傳部特電覆臬司及各議長云龔臬司鑒冬支電及鐵路正式會議長夏譚紳等江電均悉所舉公司總理羅光廷協理黄景棠投票旣佔多數自是輿論交推本部准　初九日據情入奏得諭旨後卽行恭録電寄欽遵並一面由本部加札委派無任推辭議决八項容詳核再定兹先行電復著轉行夏譚等紳商同悉郵傳部魚印 
附粤路公司致各埠電接郵傳部魚電羅黄總協理准初九人奏俟奏諭旨卽電寄並由部加札委派無　推辭本日粤路由黄沙至江村幹路分設五站先行賣票通車極形擠擁興閙俟大車頭到再佈告開車禮粤路公司庚（士） 
[軍械所大批火藥被劫嘉興]  
　　嘉興西門外軍械所存有火藥百餘桶初六七夜被匪徒劫去八十餘桶該管帶現已提解到省發押府署聽候嚴訊（比） 
[南滙鎭防營被刦詳情嘉興]  
　　初八晚秀水縣境南匯鎭（離城二十七里）有巡勇六人查至鎭尾突被梟匪開槍轟擊當時轟斃一人傷二人其餘三人當即逃逸該鎭駐勇七十名梟匪則竟有二三百名當晚攻進賞門勇丁知勢不敵紛紛逃散　弁均被擊傷各匪徒隨將營中新式槍砲號衣旗幟等件一併劫去至翌日天明始開船出梅家蕩揚帆而逸迨新任秦大令前往彈壓已杳無蹤跡矣（比） 
[鐵路購地局被燬之原因杭州]  
　　海甯州屬長安鎭鐵路購地局被鄉民聚衆搗毁已誌前報兹悉此事因　程師張克銘於初十日派工人至該處伐木以便趕速開工甫砍大樹一株即有武舉人某甲（素與路董汪某等有隙）暗唆鄉民聲言未領地價不能伐木向之阻止因與砍樹小　口角翌日遂鳴鑼聚集數百人閧至購地局搗毁一空並欲與路董汪某及工程師張克銘爲難海甯州郭太令聞警往勸竟被將乘輿搗毁大肆圍辱幸由勇役遮蔽始得穴墻而逸現浙路總理湯蟄仙京卿已派購地局局長濮茞生趕往調處浙撫張中丞亦派令武備小隊五十名前往彈壓矣（渠） 
[天津租界禁烟之進步天津]  
　　天津租界禁烟經各國領事先後簽押勒限封閉等情迭誌本報兹聞袁宮保因禁烟一事日有進步特行電告外務部略謂天津法日俄等界現已紛紛照會將界内烟館勒閉然奸民影射開燈仍所不免應由天津探訪局隨時嚴密查訪日久自可絶跡現已與各領事商議妥協云云（西） 
[伊犂實行移民實邊之政策漢口]  
漢口訪函云伊犂長軍帥昨有長電　卾略稱俄人擴其殖民之心移貧民二萬户於伊犂墾荒種植以謀長育實爲西北隱患惟有多招人民遷往伊犂興辦屯田寓兵於農方可抵禦查陜甘生齒不繁應募者鮮湖北等處人烟稠密凊代招數萬人護送來伊等情張宮保接電除飭黎協統嵩年募勇三千訓練成軍飭弁帶往伊犂外并通飭各屬榜示招集願往伊黎者卽　縣署報名如或合宅偕　則須報明父母兄弟妻子共幾人　貌若　携帶財産者并註明財産若干滿三千人卽派員送解一次招滿四萬人爲止聞日内報名者頗形踴躍而荆門州著名富户候補知縣陳汝翼挾有家貲五百萬亦願全家往伊以其資本爲開礦墾種之用中堂大加奬異奏保知府銜使爲遷往各户之表率云（西） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺法部大理院會奏核議大理院官制摺 
奏爲核議大理院官制繕具清單恭摺會陳仰祈聖鑒事光緒三十二年九月二十日内閣奉上諭欽奉懿旨大理寺著改爲大理院專掌審判原擬職掌事宜及員司各缺仍著該堂官自行核議悉心妥籌會同軍機大臣奏明辦理如有未盡合宜之處仍著體察情形隨時修改以臻至善等因欽此旋准考察政治館將奏呈官制清單咨送到院臣等伏思司法職權與行政分立歐美各國其始第徵諸學說其後卽見諸實行咸以此爲憲法之要義故西人用謂裁判權者雖屬司法之一端而獨立不覊卽外國僑寓之臣民莫不俯首就治法權所在主權繫焉其關係極爲重要今者皇太后皇上採擇憲政以臣院專司審判凡一切組織機宜必符各國立憲之精神乃成一代完全之制度臣等查閱官制清單於院卿以下設推丞推官分辦民刑審判事項設書記録事分辦文牘及庶務事項附司直一廳設總局直及司直辦检察案證及調度司法警察事項原擬職掌事宜及員司各缺大抵遠師德法近仿東瀛其官稱則參以中國之舊制亦旣斟酌中外得所折衷矣惟就其中細加考核似尚有一二應行增改者謹詳晣陳之查推官之名肇自有唐相傳甚古然歷代皆屬外僚不繫京職考宋時大理有左右推事之稱擬改推官爲推事即以此通行内外審判衙門以符裁判獨立之義司直官稱亦緣古制惟名義近於台諫尚與事實不符擬改總司直爲總檢察廳丞改司直爲檢察官庶核實循名人人易知其職守書記卽古之紀室日本取之爲各衙署之通制今中國各部院並無此官近日民政等部奏設三等書記其品秩亦不相同似應酌行變通以免淆混考明初大理寺有都典簿一官簿罪簿囚皆簿記事也近今翰林院有典簿從前太僕鴻臚皆有主簿其制俱古擬改一等書記官爲都典簿二等書記官爲典簿三等書記官爲主簿旣得還中國之舊觀亦免襲外國之職制此名稱之應行酌改者夫民生有飮食卽有訟獄爲之裁判者操三尺法以從事上繫國家之威權下關民庶之生命其職任綦重其辦理亦綦難臣院旣掌最高審判則民刑訟案自應酌量分庭亦足以專責成而杜諉卸查原單刑科推官擬設十四人民科推官擬設十人自係取外國合議制度竟以民刑各分二庭刑事以七人爲一庭民事以五人爲一庭也然同辦一院之事而各庭人數不一未免叅差且刑事本視民事爲繁以管理全國上控之區兼有自理詞訟僅擬分立二庭亦　人不敷用臣等公司商酌擬分刑事爲四庭民事則仍用二庭各設推事五人秩視各部之郎中其第一庭則各以推丞爲之長統計刑科設推事十九人合推丞爲二十人民科設推事九人合推丞十人分配旣無　其不均卽體制仍無傷於合儀此員缺之應行酌增者若夫現審案犯其人旣未定罪名其事又未便取保勢必有覊禁之所以便法庭之提訊外國所謂未决監是也臣院理宜附設一區擬質名之曰看守所設所長一員所官四員此乂原單所提議臣等因關係審判不得不籌及之者也至典簿主簿及録事各員則酌量臣院情形一律擬定缺額餘悉如原單所定倘仍有未盡事宜敬當恪遵懿旨隨時修改以臻至善謹將臣院官制清單一件看守所官制清單一件各加具案語繕呈御覽如蒙俞允臣等卽遵照辦理所有核議大理院官制緣由謹恭摺具陳伏乞皇太后皇上聖鑒訓示再此摺係大理院主稿會同軍機大臣法部辦理合併聲明謹奏光緒世三年四月三十日奉旨依議欽此内治部 
[添募勇丁查緝匪黨蘇州]  
　　長元吳三首縣以迭奉上憲札飭嚴查革命黨乂以治下禁烟期近深恐匪徒混入滋　雖有兵學生站崗巡邏兵聯隊梭巡而地廣人稠難免顧此失彼因議每縣再添勇丁三十人輪流巡街協緝匪類應用鎗械由軍械局領取昨已會銜具禀上憲請示矣（具） 
[電商改辦文報事宜南京]  
　　江督端制軍致皖撫馮夢帥蘇撫陳筱帥清江提督廕午帥電云請裁駐京提塘一摺已奉俞允現擬電委内城總廳六品警官蔣有榮接辦文報局務除向歸驛遞之件仍舊辦理其餘公文均交該局接遞卽以向來提塘經費充作該局郵票公費之用尊處如委該員承辦卽請電示當會列台銜加札飭委至已撒之提塘韓棣華仍飭暫留兩個月俾蔣委員得以事事接洽以免貽誤（或） 
[不准洋米販運出境漢口]  
　　鄂督前向漢口三井洋行所購洋米原定在武漢地方銷售兹因秋收伊邇漢上紳商葉世濂等恐此項洋米久擱滯銷因特具禀江漢關道請發給護照販運出境桑鐵珊覲察以現時米價乂漲仍擬留爲武漢等處平糶之用已批飭不准（讀） 
[批飭覆訊匪犯確供南昌]  
　　江西武甯縣王大令日前將拿獲匪犯擬卽就地正法及分别監禁等情具禀贛撫奉瑞中丞批示云禀及供摺均悉閱核匪犯陳鴻賓等供結語語皆同幾如印板文字且陳賓鴻聶由先曾文興等供認互相統邀入會聶令選等三十人此三十人中斷無三犯皆公同紏勸究竟幾人爲陳鴻賓放票紏入餘係聶由先曾文興兩犯帮同紏入者幾人供詞均籠紏聲叙未便卽定罪狀誠如該縣所云長途解省疎失堪虞仰按察司迅卽遴派明幹之員前赴武甯會同該縣詳細覆訊確供詳覆核辦（莊） 
[湘撫參革釐局舞弊員紳長沙]  
　　湘撫岑春萤片奏略稱湖南抽收厘金定章官紳並用如收解銀錢等事皆派紳士佐雜經管由委員督率辦理兹據委辦長沙縣　梨釐局補用知縣陳萬全禀查出該局前辦委員試用通判徐純敏試用知縣黄栢爵有與收支委紳長沙府學廩生捐指山東試用知縣馬壽年及撈刀河分卡收支委員試用巡檢江兆錫黄中孚積年通同虧挪釐欵二萬五千餘兩大票委紳指分江蘇試用縣丞陳達仁稽查委紳分省試用府經歷皮宗義抽收厘金有通同舞弊情事當經臣批飭釐金鹽茶總局將該收支委紳馬壽年等提解來省與委員徐純敏等一併飭發長沙府看管訊追陳達仁等聞風逃逸又經嚴飭 
 
 

Page 11

 
 
查拿解省歸案審辦在案伏查厘金攸關餉需不容私目挪移該員紳等虧挪之欵爲數較鉅現在長沙府提訊數目多寡不一亙有推諉非調核册報票根清查追繳不足以重公欵而杜侵挪陳達仁等串通舞獘亦應飭拿根究相應請旨將徐純敏黄栢爵江兆錫黄中孚馬壽年陳達仁皮宗義等一併革職究明各員紳名下虧挪確數分别勒追如仍諉延及查有侵蝕　事再行從嚴叅辦等語奉硃批著照所請該部知道欽此 
[酌委代理寶山縣太倉]  
　　寶山縣知縣竇鎭山到任未久遽患哮喘病故已誌前報現蘇藩陳方伯於十三日懸牌以前任寶山縣丹徒縣知縣王得庚尚未赴任堪以酌委代理（具） 
[大守辭兼差漢口]  
　　漢口耆局總辦周松甫太守現奉上憲委署漢陽府篆務並兼充各局總辦太守以兼各差均事繁任劇恐鞭長莫及之虞因於日昨面謁卾督懇請銷去兼关以專責成（適） 
外交録 
[撒退俄兵之交涉]  
　　俄國前駐大兵於哈爾濱迄今尚無撒退之意外務部屢與俄使璞科第交涉亦無答復兹已電飭駐俄胡使將此情由照　俄國外部矣譯大阪朝日新聞（穎） 
[會議中俄金礦條約]  
　　中俄合辦之庫倫金礦條約現已擬就草章由該處辦事大臣送呈政府有旨交外務部理藩院度支部商部等會議惟各堂官意見不一故至今尚未議决云譯大阪朝日新聞（穎） 
軍事界 
[中國之軍人資格松江]  
　　府署南首羅神廟由護軍中營新編之第二隊借住管帶龔君時或外出　該隊兵丁亦結隊遊行專在府東小倉橋一帶調戲婦女無所不至初十日旁晚連擾數家鄰右咸抱不平禀知提憲龔聞信畏懼于十二夜閉門點名一時各兵在外者紛紛奔回都從牆上扒入適連日天雨牆遽坍倒壓傷兵丁多人現在延醫調治幸不致有性命之虞云（此） 
[外古增兵防備]  
　　理藩部以外蒙古庫倫烏里雅蘇台科布多三城僅駐有防軍二營兵力殊嫌單薄不足以防俄人之侵害特具摺奏請著各部五侯等練兵自衛已蒙批准譯大阪朝日新能（穎） 
[預防新兵冶遊安慶]  
　　皖省督練公所以標營左近地方向有烟館茶肆妓院等項恐新兵初次入伍易被引誘爰卽飭縣驅逐以　軍紀（上） 
敎育誌 
[批飭另籌女學經費揚州]  
　　前記揚郡幼女學堂監督郭女士因該堂經費不足禀請運司撥欵接濟等情兹奉趙都轉批示云據禀已悉查女學爲家庭敎育之始基振興女學固爲當務之急本司現因中小學堂均已設立亦擬謀及女學爲提倡之計無如經費無著有志未逮據禀前情實無閒欵可撥仰卽設法另籌俾資挹注（臣） 
[實地試驗留學生武昌]  
　　卾省留學日本各學堂畢業生現已陸續回國由黄仲弢學使於本月初九日在兩湘師範學堂考試各科學十四日另委專科學員在該堂實地試驗擇其學有根底者即行録用（昔） 
[組織岳州旅學漢口]  
　　旅漢湘商茶業最占多數現由該業董事曹桐成等公議組織一岳州旅學業已擬定章程不日卽可成立（奏） 
[瀹智學校開遊藝會奉賢]  
　　奉賢莊行鎭瀹智兩等學校於初十日暑假開懇親遊藝會兹將節序録下（一）行放假禮（二）奏樂（三）唱校歌（全體）（四）校長報告（刁君文裳）（五）經理及學監演說（鄒君士琦方君存純）（六）學生演說（韓永良張宗翊鄒興賢莊兢如）（七國文講演（陳炳錢公亮）（八）化學（孫鼎高沈義安陳兆藩項挹清吳友竹）（十一）風琴獨奏（項行健莊禮鈞莊禮懿）（十二）英語會話（ 
韓永良項挹清孫宗漢莊　君）（十三）普通體操（全體）（十四）唱放假歌（全體）（十五）軍樂（十六）閉會（方） 
實業類 
[電燈公司請示保護（蘇州）]  
　　職商蕢美頤禀准上憲在蘇省城外創設電燈公司曾紀前報兹悉廠屋業已落成應用機器日内亦將運到其電燈杆木竪立之處自閶門口經中巿至接駕橋轉南護龍街至察院場轉東觀前大街至醋坊橋其閶門下塘則自太伯廟橋至倉橋及城外馬路等處均已節次竪立現已禀請商務局及三首縣出示保護矣（出） 
[辰山鄉民阻止採石松江]  
　　滬嘉鐵路需用石料初擬在青浦縣境東祭北簳兩山採用嗣因有礙墳墓改至辰山開採曾　前報兹辰山鄉民因有坆墓廿餘具悉被圈人羣起阻止並有種種無稽謡言十三日集衆（約四百餘人）至府署大堂跪香並公推紳士黄淵甫孝廉及顧韓兩君入署請府尊戚太守作主太守遂慰諭再三許以會商工程局保全坆墓鄉民始散太守猶恐各鄉民至鐵路辦事所恃衆閙事飭人探聽知已陸續回鄉並無滋擾云（此） 
[魏京卿總辦九廣鐵路廣東]  
　　胡護院以九廣鐵路派魏京卿瀚爲總辦特電請軍機處代奏略謂九廣鐵路前經周馥奏派在籍持郎伍廷芳籌度現伍廷芳因病堅辭而債債業經出售路工即將開辦應查照外務部與中英公司所訂合同派會辦一員綜理路務查有二品頂戴前四品卿銜廣西補用道魏瀚才長心細熟習工程擬以派充九廣鐵路總辦湘林與岑春煊往返電商意見相同乞代奏現奉電旨胡湖林電奏悉該部知道欽此（丁） 
[粤路試行通車禮廣東]  
　　初八日爲粤漢鐵路由黄沙至江村首段告成試行通車禮之期祇緣大車頭未經運到頭等車亦須遲三數天始能裝修完好故祇得二等車一架行李車一架三等車二架七句鐘公司坐辦董事善董行商等五十餘人聯袂而至總工程師鄺道副工程師 
 
 

Page 12

 
 
陳贊臣迎迓入内隨宣讀祝詞並燃放喜炮數萬响（是日不用寶燭等件以免貽譏外人）卽行開駛計搭客約六七十人三井洋行大班亦購票前往各站參觀所到各站山本副工程師均預備串炮歡迎迨至江村山本隨用手鏡將各車總撮一影至九句鐘始行旋省（丁） 
[郵傳部司員已定北京]  
　　郵傳部此次所定官制分（船政）（路政）（電政）（郵政）（庶務）共爲五司船政司主稿爲庚員外耆帮稿章太史梫路政司主稿陳郎中毅帮稿關主事賡麟葉通判恭綽電政司主稿龔員外建帮稿王主事鴻兟譚大令祖任郵政司主稿同主事林帮稿陳主事士芭庶務司主稿孫員外寶瑄金太守恭壽（丁） 
[絲業公會附設學堂鎭江]  
　　鎭郡各絲商於今春設立絲業公會一所現經公議卽於該會内附設絲商公立學堂專招同業各商子弟授以蠶桑染織諸學並附筆算簿記兩科其經費卽由各商公認（退） 
[奏請昭烏達三旗鹻地仍歸官辦北京]  
　　熱河都統廷杰具奏略稱熱河所屬昭烏達盟阿魯科爾沁東西扎魯特三旗鹻地經前都統色楞額於　十八年奏明歸官經理設局抽稅嗣因辦理不善致釀訟端復由前任都統松壽奏請封禁經部議駁又改爲該旗自辦按年報効求治局銀一千兩作爲稅課其時係爲預杜民　紛爭起見惟現值舉辦新政經費難籌鹽鹻爲口外自有之利源果能設法經營尚與蒙民生計公家課欵大有稗益乃徒利其常年報効致令三旗鹻地永遠曠廢自塞利源當時原辦本欠周妥奴才近據該盟長扎薩克等呈稱該旗地面前因設鍋熬鹻招集匪民致滋事端是以仍歸該旗自　惟　民素乏諳習熬鹻之人辦理難期得法擬請仍由公家遴派熟習熬鹻　民前來試辦所有三旗當年報効之一千兩應請停免交納並仿照奈曼旗鹻章每鍋給還該旗租分銀三百兩以示體恤等情奴才覆查該盟長等原呈各節尚屬實情合無仰懇天恩准將該三旗鹻塲一律改歸官辦其按年報効銀兩卽自本年停止並照四稅旗賞定章從優賞給二成作爲山分一面擬定妥善章程派員前往設局試辦除分咨度支部理藩部外理合恭摺具陳伏乞訓示（亮） 
瑣事　 
[新老票鹽商攻訐之批詞揚州]  
　　兩淮新老票鹽商因攤認報効公借銀兩互相攻訐已誌前報兹悉新票鹽商咸臨吉等日前又復聯名具禀運司略謂新票額引多於老票則新老按票均攤是無本之老票反認少數捐欵應請明定章程分别核減以疎商困而昭公允等語當　批示云前據該商等通禀當　明晰批示在案兹又據禀前情以爲新商欵多老商欵少殊不知此項報効公借銀兩本無新老票之分係按票均攤不稍偏枮案　禀請督鹽憲分飭四岸局按期收解所禀應母庸議（土 
[李化羽黨就獲安慶]  
　　院北巡防卓勝右營楊管帶澤魁前日在靈壁縣境緝獲李　化羽黨韓老洪徐錦春唐心言買姓楊大柱李姓（卽草上飛）李芸心（卽花臉子）崔廣前等數名隨卽解交靈壁縣研訊碻供通詳懲辦（作） 
[報界對於冤獄之憤怒]  
　　滬上各報對於紹興冤獄無不同情一致極論浙吏措置之非此亦見公道在人也譯大阪每日新聞（頴） 
[請革廣安寺達喇嘛北京]  
　　京城喇嘛印准五臺山堪布洛藏增墜呈報廣安寺空銜達喇嘛拉克巴藏布於應值要差及四季道塲萬壽拜牌大典均常年托病不到實屬玩泄固執不識大體應請報明理藩部將該達喇嘛斥革以示儆懲（士） 
[請奬籌賑商董鎭江]  
　　去歲辦理淮北飢民留養與賑撫各局首由鎭地五大業籌墊巨欵四萬元以資提倡現常鎭道榮觀察擬將總理吳澤民錢業總董關榮卿閔鑄臣綢業董事李秋園曹介之等十數人禀請督撫憲分别給奬以示鼓勵（庶） 
[私造假照案訊實九江]  
　　已革私造假照之户部郎中丁繼瑜江西補用縣丞蔡濟良經贛撫委南昌府徐性臣太守訊實係由某刻字店刋刻僞關防并派親信文生漆文華等分投勸捐故已由太守録供申詳擬議定罪矣（異） 
紀事 
[江震學堂旅行杭州記（五續）]  
旅行之結論 
是行也其得爲壯遊乎團體不過十二人時日不過一星期過程不過三百里安得爲壯游然而千里之行始於足下一簣不輟終至成山事不貴乎結果而以起點爲貴故是行也爲江震高等小學堂旅行運起點安得不大書特書以作他日之紀念余於此尤有重大之感發者宇宙一大學校也學校内之敎育有限學校外之敎育無窮旅行所以就學於大學校中以宇宙間之形形色色爲種種物質的敎材就學於學校之年齡甚促就學於社會之年齡方長旅行所以就學於社會而以人情變幻風俗互異爲種種精神的敎材積此二者旅行之萬不可輕視已可見而况更有大者世界固曰萬國也吾國本部固有十八行省也世界之大吾遑論之而吾國則有硜硜於省界之畛域者嗚呼亦知我四萬萬同胞固同戴一天同履一地同一血統而猶曰若爲何省若爲何省痴謬已甚吾何忍論之惟能使敎育家注意及此提倡旅行彼此交互畛域自化吾四萬萬同胞能推旅行之事而擴充之朝吳越而夕秦楚生氣通而痛癢切團體固民氣長可從旅行始完跋語 
歲丁未五月一日公立江震高等小學堂敎員學生十二人修學旅行杭州之日也先是旅行至同里參觀各學校雄心頓起游興正酣修學旅行學校所重爰振旗鼓整軍隊精神粤皇拔熾而南長行三百里直抵武林郡舉凡壯麗優美幽凄高古之境地可頌可歌可悲可泣之事蹟令人忽羨忽喜忽怒忽悲者曷故古人逝矣斯境存也錢塘潮湧天目峯高緬彼南宋遣恨何窮丹心碧血昭示後人此足以感發人心者獨深所以旅行之先杭歸乎然則是行也豈僅僅採集植物探測地理訪問風俗之末事乎旅行歸彚同人手册成一小記復跋數語以誌鄙意璞盦氏跋 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
畫史國外新聞 
[海上私有産問題]  
　　平和會美國代表所議海上私有産不加侵犯一節贊助其議者未必有人比利時代表更議請廢止充公之例而用拘捕或押封或賠罰等條以處置之現各大國似皆有贊成限制拘捕之權之意德亦如是 
[孟買新總督]  
　　十三日倫敦電云印度孟買總督辭職後現簡克拉克氏接任所遺事務克氏年已五十九矣 
[美國火車相撞]  
　　十三日倫敦電云美國米希根省境内有火車一乘滿載行客八百人行至賽倫地方適與一貨車相遇猝不及避卽相衝撞當時毁去火車六輛兹已有二十九人醫治痊愈尚有未愈者二十餘人云 
[英將見紿近聞]  
　　十三日倫敦電云丹其亞路透訪員電稱萊素利自幽禁英將麥克連後以所求不遂頃又不使麥克連與外人通信外間謡言皆謂萊素利擬挾麥克連作遠逃計惟爲克馬斯族所拘獲該族蓋素忠於摩國王者以上譯字林報 
[德皇遠行不確]  
　　十三日栢林電云德皇將至愛彭妮及義内哥 
兩處之說實係謡傳不足深信 
[不畏黄禍]  
　　十三日栢林電云巴黎斐茄蘿報載其栢林訪員會 
晤德相蒲羅親王之語曰德相聲稱黄禍之說不足信日本亦素能莊重而又敏捷亦必不以威力脅歐美日使青木君和平之宣告頗爲可信云 
[日艦將遊奥港]  
　　十三日栢林電云據匈牙利國斐河痕報告日本巡洋艦遊歷法國後順道須赴斐河痕一遊云 
[印度喜雨]  
　　十三日倫敦電云印度中部及西北一帶近以定期風雨逾期未至正形憂慮前日忽然傾盆而下積困爲之一蘇 
[探險家遭難]  
　　十二日栢林電云赴地球北部氷洲探險之納皮爾君與其伴友羅洛甫君近因在冰上冰遊行忽鎔解致二人盡行溺斃以上譯文匯報 
本埠新聞 
[滬道飭縣平定米價]  
　　米業董事張嘉年禀請道縣平定米價已誌前報兹滬道瑞觀察以米價如此奇昂實爲從來所未有雖屬來源不敷亦難免不由奸商抬價居奇所致自應按照來禀酌予限制昨已札飭上海縣查明米巿情形酌中定價以後祗准漸低不准抬加如違定行究罰云（烝） 
[粤省技師考查漁業]  
　　粤商繆國璋區贊森擬在粤省城内太平沙地方創設粤東漁業公司一切章程仿照江浙漁業公司定章辦理曾經禀由粤督批准開辦兹因亟須考察機器繪圖測量電燈各事故特帶領各技師來滬考查昨已由粤省善後局移請滬道轉移江浙漁業公司張殿撰指引考查矣（盧） 
[滋事路工被獲]  
　　唐山鐵路工匠譚松何朝前因聚衆毆傷民人楊顯又屢次犯案之莊敬林啟等均各潛逃來滬曾由直督密飭滬道查拿經瑞觀察札行英廨查緝在案現由關太守飭據包探拿獲何朝一名昨已轉解上海縣交由袁宮保飭派來滬之委員龍玉璽　津訊辦（毗） 
[試演炮]  
　　皖撫恩中丞在任時曾向某洋行定購過山砲數尊近砲由外洋運到而恩撫已被戕新任院撫馮夢帥查得該省絶少精演砲術之員特電飭江南製造局張總辦將此項快砲運至局中騐明能否合用張觀察得電遵即偕砲隊敎習及匠目等在西砲台試演然後詳復（永） 
[提究吞没興學捐欵]  
　　本邑二十七保南十二圖鄉人趙茂堂前將業田十餘畝出租於洋商因趙曾將單據塗改致董保不允在租契上蓋戳趙不得已願捐銀二千五百兩作創設學堂經費董保遂允趙卽將銀如數付訖詎至今年餘未見創設學堂趙遂分投道縣禀控當奉飭提圖董張雨田正副保奚祥雲吳阿桃等訊追（釐） 
[查察認眞]  
　　昨日工程局副裁判陳叅軍在洪生碼頭新街天仙女堂烟間内查見蕩婦王楊氏代烟客馬四寶林阿寶翁阿賢王桂生等裝烟當將烟具一併携歸局中聽候訊辦又在附近成衣店内查獲季 
 
 

Page 19

 
 
錫大趙二周二張二狗陳榮周永王登祥等在彼賭博當將賭具人犯一併帶局候訊（夜） 
[新舊聯歡]  
　　代理上海法領事喇伯弟君蒞滬已誌前報昨晚由正領事巨籟達君在署設宴恭請喇君讌飮以盡東道之誼（絲） 
[新安女押所規則]  
　　公共公廨關絅之太守新訂女押所暫行規條十則大旨略謂收押女犯共分四等每等每間收押四人編定號所不得錯亂第一等暫押待質未結各女犯於末底一層第二等專押判定年月各女犯於第三層樓上第三等爲染有烟癮未結案者第四等爲判定年月而有烟讔者均分押於二層樓上逐日由戒烟西醫到所給藥戒烟每禮拜内准各犯家屬到所探望一次並派看役在旁監察以防通信約逃私遁物件等弊女犯進所均須搜檢如有身帶首飾銀洋等件概須開單存案以便開釋發還不准需索分文不得藉端竣虐每日各給三餐早晨給粥午晚給飯晨起晚睡均限時刻每晚九點鐘一律息燈各號所概行落鎖每晨酒掃務須潔浄地板門窓均須每禮拜揩抹一次以資衛生如敢蹧蹋禀候究儆各犯家屬如送衣食須由官媒查騐果無禁物方准轉給凡遇女犯有病立即禀報飭醫調治母得怠忽此係暫行簡章官媒女犯其各遵守勿紊如敢違犯定干重處云云（莊） 
[體恤烟館]  
　　上海縣李大令以烟館禁閉改售挑膏應照章造册取結此時尚未舉行故諭飭差頭傳諭各處小烟館將已購之士逞尚未報捐時赶緊挑賣完畢以歸成本（永） 
[除毒務盡]  
　　城内各烟館奉禁閉歇後未將烟榻拆去者尚有數家本縣李大令昨特傳諭各舖地甲速卽前往勸導遵將烟鋪拆去所有房屋亦著房主讓租開導至未拆烟榻之家其銀牌須俟拆去後給領（尾） 
[英界火警]  
　　前晚三點鐘時英界九和里虞順興板箱作失慎計燬去商務書棧樓面又豐泰邱榮記等樓房三幢當火熾時劉永康客棧　當其衝各棧客紛紛奔避異常狼狽云（根） 
[美界火警]  
　　昨早四句鐘美界七浦路一百四十及一百四十一號門牌居民失慎由救火會馳往撲滅祇燬去房屋一椽（西） 
[失慎罰洋]  
　　本埠西門鄔勝元兜帽店内某醫寓柴堆中昨晨忽然失慎幸卽救熄西局副巡官李二尹著保將該店主拘局從寛判罰洋八元（泳） 
[上海官事]  
　　巡防管務處提調補用知府沈璘慶奉蘇撫委赴江西公幹到道禀見並呈公文一件拔補千總方正中住名利棧南洋警務學堂畢業生分省候補知縣龍驤由甯來昨均到道轅禀見蘇省太湖巡防隊前營管帶副將陳嘉興由松查哨公畢冋滬禀見滬軍營管帶吳保恕到道轅請假七天赴甯謁見江督鹽大使潘國坪奉道憲札委徐家匯駐防局差昨到道謝委前辦徐家匯巡防局委員把總陳嘉謨昨日到道禀辭銷差千總周大成禀知調哨到防（軌） 
訟案 
[上海縣案]  
　　公共公廨片送徐文晉控施榮福謀死伊弟仲伯案内之徐廷祥到縣奉襄讞洪明府提訊廷祥供叔父仲伯忽無蹤迹長叔文晉囑小的查得三月二十二日仲伯與施榮福等同在正興店飮酒以後卽無下落小的將情告明文晉並未言有謀害之語文晉供施紏胞弟飮酒後遂無下落小的曾詢之施妻亦云弟被伊夫紏人暗害求鑒明府以事關人命候查明核辦○周子才前年紏開龍園烟間共計九股每股洋五百元至去冬將店出盤内有張翰卿一股五百元分文無著張同母黄氏前日扭周到縣控追呈驗合同及月結抄賬訊之周供實因　本已盡判周交保候傳各股東訊明核斷○張翰卿又在閘北獨開之新春昌煤油店延楊芝芳爲經手先後交付本洋九百二十元銀三百二十兩除收貨價外照帳應存洋六百餘元向楊追索圖賴控縣提訊查帳無悮判楊交的保限速照帳歸洋違干比追 
[總工程局紀事]  
　　漆工朱生扭二房東胡桂福及胡妻張氏至案控被誘逃伊妻奉孫明府判戒責一百下交保招尋○發堂之東台許氏近由其夫許衡山同妻弟樓鳳餘投請給領判覔保領囘○東洋車夫雷志達拉車誤碰曹匯章曹卽踢傷雷之下部由南區解訊判曹給醫傷費洋一元（夜） 
[公共公廨早堂案]  
　　王慶蘭將皮皂冒充英商祥茂洋行牌號混賣經洋東查明控奉中西官准飭探將元大祥號東王慶蘭提究帮讞王肇之明府商之美白副領事判押交二千兩人銀並保於翌晨投案會商英巴副領事核奪○幼妓趙玉環徐鳳珠徐阿蘇等在久安里妓院賣娼經濟良所查係違章報探沈阿岳拘究鳳珠阿蘇同供小女子兩人情愿在所讀書不愿賣娼訊之趙供母親金經氏年老無依以後不再　娼願同母囘浦東度日不愿到所金經氏供求給領回家訊之徐江氏供阿蘇是姊妹托寄養婦人處鳳珠是親生女兒求察旋有輪船公司内薛某投案求恩明府以徐不應違章容留幼妓著與多管閑事之薛某各罰英洋十元充公斥釋鳳珠阿蘇發濟良所留養趙准其母金經氏覔保具領赶囘浦東擇配仍取甘結備查○婢女王東來破主母陸王氏凌虐逃入濟良所於昨送訊供年十四歲賣身　處時遭凌虐不愿回家旋有陸王氏投案請領明府將陸申斥逐出判東來發幼女所留養候示○過犯洪連生掩入吳阿林等家竊取皮鞋布衣由捕解究判押三月○朱關福至張老鴇家遊玩被張誣竊布衣由捕解究判交保開釋○許小雲竊王石良家衣被判押三禮拜○　四川王二王阿宋徐阿金等所拉塌車將榮苗根足骨輾斷由捕解辦判鄭押一月王等各押十四天○楊阿保犯事逐出租界兹又潛囘由捕解究判押一月期滿仍逐出租界（莊） 
[公共公廨晚堂案]  
　　陸鈞賢控戚明軒積欠磅虧價銀一案前晚奉帮讞王肇之 
明府提訊陸偕前經手聞保興將帳簿檢呈求追究欠銀五千七百餘兩訊之戚供所欠磱虧銀兩小的自當赶緊理楚惟帳未清算求察判戚交原保各邀公正人將賬算明再斷○姚鴻控張順泉私收客帳提訊姚供開設生森泰南貨號張爲司帳前因鄰居失慎張即乘隙將帳乾没向追不睬求究訊之張供詞閃爍判交保飭差督同算帳再核○張文亭控吳阿榮張燮藩等圖賴借洋提訊張供被欠借洋一百元向索圖賴求究訊之張吳同供欠洋是實求請　限判交保候查明再奪（根） 
[法租界公堂案]  
　　竊犯陳華龍昨由包探帶出指拿同黨未獲解案請示聶司馬判枷示一月○陳阿三張根　昨日押期已滿送案判發押改過所覊禁○杜福卿手持絨毯由探查見解案據稱同鄉楊老二囑爲代　後傳楊研詰供與杜同判一併交保候查○周四前晚在小東門撬野荸薺茶食店牌門圖竊由捕拘案判枷七天發犯事處示衆○王長根在碼頭竊王德順衣包銀釧等物由探拘案判押候訊辦○美最時西人偕管門印人送朱　安至廨控稱入行圖竊請究判押七天○李新甫前竊麫粉一袋奉判補提囑掮之人捕房昨將朱阿毛拘訊朱供並未囑李有　麫粉情事司馬以李不應妄指判押三天朱無干開釋（泉） 
[美租界捕房事]  
　　工部局清查街道西人查得天潼路八號某姓等七户違章在門首堆積垃圾飭探赴公堂請單傳訊○楊樹浦顧伯松因妻某氏逃匿南潯路某屋報請查究捕頭飭赴公堂具控○工部局三十三號裝物馬車撞斷韓永昌之人力車槓報捕將馬夫蔣金海拘入捕房候核（西） 
來件 
[侯鏞等駁仁和縣詳文及縣批禀稿（再續）]  
歲終尚須餽送　能獲此 
　餽送誠有之惟草歷竹筷而已尚須擇人而施一本萬利運舊說惟該 
 
 

Page 20

 
 
書稱之若縣主猶以餽送不無成本體恤過周則何如捐廉以津貼之串票錢文現已酌提歸公 
查串票一項係里書經收歸之櫃書初非里書之進益也若謂里書辦公全恃費米查陋費尚留四成非無辦公之欵且尚有過户費由單費幫莊費具限費以及洋水等項名目如縣主猶以爲非足也則不妨另立名目以帶徵而加給之若謂費米碍難悉數提出試問藩署所屬如歇家及起徵等科何一非和盤托出初不聞今日無人辦公良由上憲體制較崇不屑暱比吏胥以留弊藪乃縣主爲親民之官民運不親而胥之是庇且以素號開通者而亦出此仁憲在上能無視民如傷乎 
（下略） 
　　 
[請提仁和縣里書陋規興學]  
　　仁邑里書陋規名目不一除串票錢文已提作學堂經費外尚有各都圖所謂鄉米鄉費者卽有千例禁之抽風米也其間分民里患里折里三種民里田莊保蓬米按正漕每石歷收費米二三斗不等患里則每畝收費米二三升不等東鄉折里以及在城附郭等圖則每畝收費錢五六十文不等統將各都　率算每年約得費米一萬石有餘錢六千串有餘歷年隨征隨收並無舛誤前經城紳沈潛等具禀撫轅擬於十成之中請提六成就省會設立兩等小學堂一所就各鄉鎭設立初級小學堂八所當奉撫憲張筱帥批飭提學使轉飭仁和縣查覆乃縣主方佩蘭大令竟爲各里書一所唆使朦禀上憲以一千二百元充入仁和高等小學堂藉圖含糊了案近日各鎭士紳亦已聯名具禀各憲請將此項陋規就各鎭分設初級小學堂各一所俾就地兒童皆得入學以導顓蒙而植始基想張撫憲明見千里一經澈查當不難水落石出而不至爲方邑尊及各里書所朦也已完 
通信 
[日來上海各報載紹興各事舛不少誤關係亦大務乞更正]  
天生綢店泰昇燭店並未被封陶彦卿亦未拘去徐梅生家並未查抄梅生係自行投案其餘各人並無拘提之事大通已散學正武學生已多散去並無臨時逸去數十人之事明道女校非徐創辦秋瑾女士亦非該校敎員並不查封 
賑務 
[上海北巿絲業會館籌賑公所施子英經手各處水災賑捐丁未年五月初一至廿九日第一百九十六次清單]  
　　○初一日招商局代江寛輪船募洋廿元無名氏銅洋二○初二日金山王嘉庭求父病速愈洋廿元蘇州順康庄募寶興記洋十三元無名氏隱名氏龍洋各二元○初四日松江聞叔明求疾速愈并人口太平洋十元松江張寄齋求女病速愈洋十元可熾鐵行學生贄敬移助英洋十元龍洋一元○初五日裕大來毛涵誠求先父母冥中多福洋十元又蔡子祥許孔氏各洋十元○初六日杭州鼎記潘赤文募湖州歸安馬調甫保病痊求長年身健助皖北洋五十元又助江北洋五十元又李汪氏求夫病速愈洋二元德星堂屠洋十元劉紫珊二元○初七日陳懿孫爲保安廿元○初九日包發鶴洋十五元　和煦求母病速愈龍洋十元違力氏爲孫男求病速愈洋二元倪恆裕洋二元宏大福天泰甡吉泰成源興明四户各一元卓新記周義成各小洋五角劉德大錦和號豫益三户各洋二角鉅康源大新盛隆福星隆萬泰汪裕隆六户各小洋二角長盛洋一角　松齡瑞豐各二角興記銅洋一元銅小洋七角○初十日鹿峰鍾氏洋四元○十一日南潯梅恆裕行莊受祉募陳　兩女士求身體平安洋廿元周仕沅率子懋德懋功懋照英洋十元銅洋一元○十三日蘋洲無名洋十元王姓銅小洋三角○十四日戴兆悌求子克仁病速愈洋五十元戎小姐十元鴻源庄募求子平安氏洋十元○十五日杭州鼎記來博濟堂募謝寶　堂因病完愿洋一百元又侯小蓮公祖募積善堂傅洋六元扶風郭記韵莊福清恩偉達記鳳英燕謀守成六户合助洋六元○十八日山東洋廿元○十九日杭州鼎記莊潘赤文募蔣子農洋五十元○二十日裘姓洋十元不書名一元○廿二日無名氏一元○廿三日盛毓申求病速愈洋廿元○廿四日晉陽商　　江皖洋六元又助江北洋四元關中王氏晉谷趙氏各洋二元晉陽商隱關中王氏晉谷趙氏三户各洋一元○廿五日洙涇丁景霆洋六元○廿六日杭州鼎記莊協德善堂洋一百元又傅文翁募知止生洋八元又彭東記銅洋一元紹興香花寺任助滇省洋十元又助淮徐洋十元○廿八日松隱鎭同泰南貨號嚴敬德洋廿元○廿九日魏定甫爲李枚孫大令丁太夫人七旬壽禮移助洋十元常熟晉康莊銅小洋二千角又豐泰莊無名氏銅小洋三百三十角○五月份共收洋七百七十九元龍洋十五元扯七三二二五合規元五百八十一兩四錢零六釐小洋三十三角扯六三六五合元二兩一錢以上共收規元五百八十三兩五錢零六厘銅大洋五元銅小洋二千三百四十角連前共收規元六十萬零二千二百四十九兩八錢四分四厘鍍金押髮一支珠墜二個小珠一粒銅洋三百六十四元五角 
[經收雲南旱灾賑欵第二次清單]  
　　盛宮保助規銀一萬兩曾君少卿籌撥規銀一萬兩朱君葆珊交來嚴君子均經收徐淮賑銅洋鎔化移賑雲南合規銀一千二百三十六兩四錢九分六厘施君子英籌撥仁濟堂規銀一千兩徐君少銘六十兩修齋堂一十兩又收　君泠卿曁商團諸君籌撥商團演劇洋二千零九元四角蘇州倪君錫疇籌撥洋二千元朱君葆珊經收一千七百六十元小洋一百八十六角震耳氏一千元蕭耕道堂三百六十五元江夏不留名二百元漢同大等五莊二百元竇善士二百元同仁保安善堂經募淮徐賑捐移助大洋一百六十一元小洋一百五十八角共合規銀一百二十九兩七錢八分三釐又銅洋鎔化銀十二兩四鉽四分銅錢七千九百八十九文合銀五兩四錢八分唐星球代募洋一百元張廷重一百元徐新谷一百元杭小洋一百元潤餘生五十元丁　移潤五十元袁景齋三十元涵祥莊二十元最樂軒氷二十元舒子周二十元公慎祥籌募十四元周錫琮十元凌何氏十元汪自坤十元陳錢氏十元沙春泉十元無名氏十元黄張二姓十元求病愈五元又銅洋鎔化合銀一兩五錢錢革氏四元徐有仁五　以上共收規銀二萬二千三百二十四兩四錢一分六釐共收洋八千六百二十一元二　扯價合規銀六千三百七十兩零三分三釐二共合收規銀二萬八千六百九十四兩四錢四分九釐於五月廿八日天順祥第二次電匯雲南規銀二萬五千兩謹特登報以揚仁風再前月登報第一次清單共收銀洋合規銀二萬一千九百十八兩二錢九分并第二次收數二共合收規銀五萬零六百十二兩七錢三分九釐兩次共電匯雲南規銀五萬兩散放當此青黄不接之時急待續匯接濟惟望各善士源源樂助匯解灾區俾免流離失所盻切禱切 
[  上海籌辦雲南義賑會公啓]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
