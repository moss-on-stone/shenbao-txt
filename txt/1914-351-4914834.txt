# 1914 - 351 - 4914834

 

Page 1

 
 
   
 
 

Page 2

 
 
時評 
[文字（冷）]  
　　我前論平等自與法律謂必先有平等自由之法律而後乃能於法律中有平等自由若法律旣不平等又不自由則法律中安復有平等自由哉 
　　今夫文字者一種之表記無有等級者也而中國之文字則等級繫之此次公文程式之發布非總統不能用令非上總統文不能用呈是等級之分也分等級不得爲平等有不得用者又有不得不用者欲用而不得用欲不用而不得不用是强迫也被强迫不得爲自由嗚呼區區文字無擾亂秩序之患也無侵犯他人自由之害也而所定之法乃竟不平等不自由如是耶况乎法令之歧出如京電所云者又豈法律之足恃乎 
　　夫文字一種之表記而已卽不乎等而不自由於政府無益於人民亦無害我之齗齗以論之者爲中國之所謂平等自由與法律立一解釋已耳我國人士其謂之何 
命令 
　　五月二十六日大總命令茲制定大總統公文程式令公布之此令 
　　又令茲制定大總統府政事堂公文程式令公布之此令 
　　又令茲制定官署公文程式令公布之此令 
　　又令參政院現已成立政事會議應卽停止此令 
　　又令特任黎元洪爲參政院院長此令 
　　又令特任周樹模爲平政院院長此令 
　　又令特任參政院參政汪大爕爲副院長此令 
　　又令特任周樹模爲平政院院長此令 
　　又令周樹模未到任以前汪大爕暫緩交卸此令 
　　又令任命汪大燮陸徵祥聯芳李家駒張蔭棠李國杰爲參政院參政此令 
　　又令任令瞿鴻機唐景崇呂海寰于式枚熊希齡嚴脩周學熙梁士詒梁啓超寳熙王家裕陳漢第爲參政院參政此令 
　　又令任命施愚汪有齡王世徽黎淦陳國祥鄧鎔程樹德朱文劭王印川胡鈞爲參政院參政此令 
　　又令任命廕昌薩鎭冰蔡鰐蔣尊簋徐紹楨王楫唐爲參政院參政此令 
　　又令任命趙爾巽李經義丁振鋒錫良袁樹勛馮煦孫毓筠趙惟熙那彦　宋小濓李盛鐸樊增祥姚錫光毛慶暮饒漢祥阿穆爾　圭劉若曾陳鈺李關侁塔旺布魯克扎勒爲參政院參政此令 
　　又令任命王鞏道楊守敬勞乃宣柯劭忞王樹枬嚴復馬良馬其昶爲參政院參政此令 
　　又令任命張振勳劉錦藻宋煒臣渠本翹孫多森李湛陽馮麟霈李士偉爲參政院參政此令 
　　又令任命張國淦爲參政院秘書長未到任以前着林長民代理此令 
　　又令任命金永爲山西巡按使此令 
　　又令任命李國筠爲廣東巡按使此令 
　　又令吳起恒授爲陸軍中將此令 
　　又令理財之道綜覈爲先數年以來各省財政棼如亂絲莫能淸理此次額定三年度各省槪算軍政行政各費業經限定支數不准逾越範圍其各省特派財政員所陳增收計畫據財政部呈稱亦多詳切各議惟坐言貴在起行核實乃能收效方今時局艱難非賴各省行政長官速將增收收入節減支欵各項切實籌畫力圖進行何以濟要需而支危局各該省自奉到核定槪算之後如何籌措奉行舊稅新稅如何整理推廣各省長官所陳籌欵辦法及各特派員所提出之增收數目是否業經籌辦就緒應令各該省按月一報六月一結並詳列收欵數目曁將上月所結比較增收之數一併開列藉憑定核各該巡按使有監督之責各財政廳職務所在尤無旁貸着財政部詳核成績以爲殿最隨時呈明辦理庶可尅期責效免致貽誤因循值茲國計困難端賴賢長官相助爲理本大總統所朝夕期望者惟在有自立之道而無破產之危利害相同誰不如我合申所布其各凛遵此令 
專電 
[北京電]  
　　預料參政中如于式枚李家駒等未必來當隨時遞補袁此次極費經營先曾許駱成驤以參政事後告人謂連楊晳子亦無法安置祗好暫屈 
[北京電]  
　　新地方官制尙有省令道令而昨公布之公文程式各官署並不得發命令前日商部令准代表之請准商人有時用公函而據昨令則不許足見法令歧出之弊 
[北京電]  
　　此次改訂程式意在凡總統所用者以下不得用故非對總統不得用呈總統以外不得出命令 
[北京電]  
　　梁敦彥明日到任該部將添一次長此後局勢與前異矣 
[北京電]  
　　外報傳將向美公司借修黃河欵及英要求由許州至襄陽鐵路借欵均不甚確 
[北京電]  
　　約法會議續議審計院編制法案 
[北京電]  
　　西藏約條大旨已定聞外交部咨行蒙藏院等與有關係各機關詳細研究據個中人云該項約條與中俄協約處置蒙古相同卽使研究陳使亦不能再爭 
[北京電]  
　　王璟芳聞已離粤但中央僅某處得其辭職電謂水土不服來京待罪整理粤幣事受大頓挫關係全局不少聞當局者尙未敢以王離粤事告袁 
[廣東電]  
　　官廳宣布中國銀行六月朔成立一切稅餉自是日始徵收大元以銀行新劵爲代價其新劵未流通之地暫照驗契辦法以毫銀十枚一五加水作爲國幣一元 
[廣東電]  
　　龍都督李省長王璟芳會銜宣示銀行開辦按照近三月平均市價定以伍成限期一月内將粤紙幣收回焚毁 
[西安電]  
　　探聞白匪已西至岷州狄道等處其中並聞有人擬導引至新疆蒙古云云各軍隊麕集秦南不下萬數千但兵行如牛匪竄如鼠不能攔阻襲奪重以秦川各軍意見互生不能協同動作又爲大阻力沿途知縣及殷實鄕民辦理差務疲於奔命大局前途殊難預决 
[張家口電]  
　　口外一帶行政統兵各將官近日紛紛呈請取銷差缺者甚多如赤峯鎭守使陳光遠綏遠司令朱泮藻均前後呈請開缺並取銷原缺以節經費等因據探原因皆以口外寒苦薪水寡薄人人視爲畏途爲自己卸責位置希期另謀優缺如此情形邊事總無起色之望 
[哈爾濱電]  
　　聞日俄分配滿蒙權利以長春洮南爲中心點長春洮南以南歸日本長春洮南以北歸俄國此次俄陸相蘇氏與關督福島之會議其大旨範圍亦不過如是云云 
[杭州電P ] 
　　省公署秘書楊梓靑有薦任政務廳廳長消息 
[南京電]  
　　省公署改組政務廳併設財政廳各司人員現甚恐慌省長擬俟王舍棠來發布一切刻在籌備中 
[南京電]  
　　省長電詢司法部本省司法經費歲計若干即請查示 
[南京電]  
　　昨江蘇省農會開第一次評議會籌議進行辦法 
特約路透電 
[哈爾濱電]  
　　聖彼得堡電社發表俄國外交大臣在國會宣布遠東事務之要略如下中國事務仍爲吾國遠東政策之中心點袁世凱之政府已證明其實力各國因見可加承認遂於去年九月間先後實行此舉約定前淸政府所訂列國條約一律遵守外人所享各項特權一律承認袁世凱之政府已表明保護北方各省外人生命財產之志願政府現於該處有充分之權力吾國因見無庸於京津留駐軍隊保護俄國僑民故於本年三月間撤退直隷省戍軍聞他國亦有欲步吾國後塵者袁世凱集權中央爲各國所稱許而與吾國對華之關係頗有美好之影響且令吾國得與開議談判解决革命之際發生之諸問題其最要者爲蒙古問題是也自外蒙古宣布獨立之舉呼圖克圖稱號爲君主後遂引起俄國人民在蒙所享之重要利益問題此事不能久懸不結故吾國乃與呼圖克圖訂定條約呼圖克圖實操蒙古完全之權力吾國之權利藉該約及吾國與中國所訂各約之力得以明白規定吾國一方面擔任贊助呼圖克圖抗拒中國政府圖於蒙古施行政務駐紥軍隊舉辦殖民此爲吾國前向中國要求之條件吾國並有決定蒙古何省應列入上約之權吾國曾與中國交涉承認一九一二年庫倫條約及商務專條因於一九一三年十月簽定條約中國承認蒙古爲中國主權下之屬地惟享有内政及工商業外交之自治權並承認自治區域包括喀爾喀四盟及科布多之地故吾國之所欲得者靡不如願以償外交部對於交涉情形曾一再宣布而解决蒙古問題之方針則詳見於一九一二年四月間之外交部宣言書中呼圖克圖及其大臣過於自負其陸軍及政治之威權以爲可以武力聯合蒙古各旗歸呼圖克圖統治吾國雖屢加規戒卒無悛心彼等以爲得藉俄國陸軍財政之助力能將僅有蒙人佔居一部分之全土奪諸中國之手彼等旣無能於本境之内施行差强人意之治制而夢想駕馭久與分離且懷抱惡感之同種人民彼等於國際現局毫無所明而夢想與列强締結條約助其拒華以經濟特别利益爲酬謝品故吾國斷不能鼓勵此項夢想蓋一近實際必難存立吾俄非中國之仇敵必勿忽視規定兩國利益以求彼此滿意之機會夫蒙古之自治今僅爲虛名之一國首當注重行政及財政之組織而得一活潑之蒙古政府此吾人所不能隱者也吾人僅能於此建設之事故加以贊助而令得告成功尙有一事須加注意者蒙古自治區域有未列入之一省其地在愛琿河興安嶺之間名呼倫貝爾其居民乘中國革命亦宣布獨立欲與庫倫政府聯合若輩聯合庫倫政府之思想頗爲奇特雖受庫倫之助力而抗違命令繳納捐稅自該省宣布獨立之後俄人曾與該省當道訂定各項契約獲有絕大之利益今欲保全俄國利益及令呼倫貝爾得維持内政之自治實爲雙方面問題中國政府正與呼倫貝爾進行談判將由吾國居間調停此項談判絕少進步故不能詳告諸君接近俄國邊界之中國各省吾人自有特别利益故俄國一切舉動各國並無異言日本則恪遵條約而與吾人提携經營滿洲吾國與日本交涉問題意見皆同中國近來事變屢予俄日提携解决國際性質各問題之機會例如中國借欵一事俄日亦常彼此相助互保利益云云 
[北京電]  
　　駐京日使山座君星期二日稍覺心痛昨日正午突現危象醫士注射藥水以解心房壓力下午三次劇痛諸醫束手晚七點鐘時病勢大减詎至夜半復轉沉重延至今晨十二點三十分鐘氣絕逝世日使署辦事員已請示東京政府因未接復電故未正式宣布噩耗該署數日之間疊遭凶事一切政務幾全停辦各使署以山座及水野二君皆日本外交能員今相繼謝世咸深惋惜且皆爲山座夫人抱戚日人現擬將屍火化運回東京水野君之屍已於昨日火化定星期六日舉行追悼會 
[東京電]  
　　山座君噩耗宣布後衆皆大驚各報皆載長文稱揚君一生之事蹟 
[貴陽電]  
　　警署復將近掛日商牌號之商店華經理及華夥拘押現已向漢口調查一面仍准該店照常貿易 
[貴陽電]  
　　巡按使前出示禁吸紙烟未能實行卽官場中亦有吸此者 
[貴陽電]  
　　近雖降雨米價仍貴 
[成都電]  
　　松潘大饑當道請成都運糧賑濟飢民巡按使已命鄰近四縣各免稅解米五百擔濟之並開賑捐 
[成都電]  
　　當道禁於明日舉行競渡會 
[貴陽電]  
　　寳林公司工程司二員已抵此間不日將赴興義 
譯電 
[北京電]  
　　政府公報發表參政院議員人名内有前淸駐外國公使督撫尙書侍郎各統領及爲袁世凱用命之卸任都督民政長各員甚多此外尙有前國會議員數人西藏喇嘛蒙古親王各一人該院之組織純持守舊主義不言可喻說者謂係反對革新之舉 
[北京電]  
　　政府已將各省應解中央之欵開定數額命各巡按使當如數解足蓋期將來不必借用外債以充行政經費也各省數額如下江蘇二百七十五萬四川三百三十三萬廣東三百萬浙江江西各二百十萬湖北一百八 
 
 
] 

Page 3

 
 
十萬安徽一百五十萬湖南山東山西各一百三十萬直隸一百二十萬福建一百十二萬河南陜西各九十萬雲南六十萬新疆甘肅廣西各四十萬貴州三十萬東三省二百十萬綜計約銀三千萬兩 
[北京電]  
　　張弧已赴晋會同丁恩調查西部各省鹽務現狀 
[北京電]  
　　敎育部派張勤（譯音）爲靑島大學監考員定六月三十日啓程 
[倫敦電]  
　　卡森君語客云美國及各殖民地願助以人力金錢者實繁有徒自治議案三讀通過與曷爾斯特毫無關係今欲實行該案於曷爾斯特其難如賴特芒君稱帝英倫 
公電 
[丁義華通告各省焚烟電]  
　　均鑑此數月來禁烟頗有進步浙江福建湖北三省均可停止印土入口惟本曾昨接上海電告土商聞風毫無懼色反喜有私運機會令人不能無疑如果各省都督民政長從嚴取締凡遇私運一經抄獲卽行焚燒一面從重罰辦上海華商旣不敢甞試洋商亦窮其技且聞内地富家躉積埋於坑窖不乏其人務乞懸賞購線探緝總之多抄一兩卽少一兩之毒懲一儆百其道在此昨北京國家兩次公燒烟土極爲各國所欽佩貴省嗣後燒烟必須先行宣布全國以表禁烟决心是爲至要丁義華叩 
[實行禁運印藥入浙電]  
　　杭州都督巡按使院密有電悉禁運印藥入浙一事已商准英使允於本年六月十六日實行除函稅務處令總務司分飭浙省各　遵辦外特聞外交部二十六日 
要聞一 
地方新官制發表後之面面觀 
[新官制之實際]  
　　巡按使之職權旣能管轄全省民政各官及巡防警備等隊則與舊日之都督民政長相比較其範圍均較廣泛若以與前淸之督撫相衡則差近之惟前淸督撫自有標兵而又加尙書銜及都御史銜是爲稍異耳或曰該官制未定以前本有議加財政司法總長銜者總統嫌其名目累贅特删去之　於道尹雖與前淸道員相似然彼爲虛位此　實權彼有督糧兵備關道河道種種名目乃係分職辦事此則於察吏治民以外巡防警備等　歸　調遣節制財政司法亦均歸其監督職權廣狹大不同矣縣知事雖分位較輕然一切職掌居然亦一巡按使之小影請兵調兵均有特權百里侯封其矜貴亦自不凡矣 
[撤換法之三等]  
　　日前命令雖有各省民政長均改巡按使之宣言然據個中人言將來各省長官之撤換必先於北方各省試行之大約直豫晉魯東三省浙江等處或首受其影響至於撤換之法雖難預定以吾所聞略分三等第一等以民政長改巡按使第二等以都督改巡按使第三等則都督與民政長或者同時變更均未可知將來被撤人員除被選爲參政外大約用記名之法另候簡用則其下台之結果也 
[公文上之陳字]  
　　巡按使之權雖重然關於某事咨陳某部其體制似未能與各部平行然較之前此各部對於各省之發令各省對於各部之用呈則進步實多探其原因係由朱家寳對於各省向來所用咨呈字樣極力反對故其結果乃改呈字爲陳字是又公文上之新花樣也 
[各舊司之失望]  
　　新官制未發表以前各司舊人多有希望酌留者乃此次規定祗有政務廳設置廳長一人是爲薦任其餘總務内務實業敎育各科均係自委椽屬佐理如此辦法非惟行政上較爲簡便而於用人之際亦省郤無數困難然亦各司舊人所意想不到之事也 
政治會結束議案之預備 
　　政治會議將於明日（二十六號）開第十五次常會所有議題二則一爲諡法案之審查報告一請尊重經義保存國粹持世道之建議案是兩案者第一案大約不能成立歸於打消第二案雖經提出亦無十分討論之價值李議長特令於是日舉行會議即係與各議員商議宣告閉會手績上應行預備一切事件其議案之應如何結束經費之應行向政府催索等事亦飭秘書廳妥速辦理大約諸料理就緒之後下次開會擬卽舉行閉會典禮茲爲探悉各方略誌如下 
[第一案之審查]  
　　甘肅都督趙惟熙請復　法一案審查將歸無效云云已略見各報頃據多數主張此項審查有謂必俟聯名呈請付之有司而後始得議行恐手續過繁徒滋聚訟設此端一開子孫藉爲飾終令典轉致四出運動强求列名官吏稍疏卽滋冒濫且近今士氣習於囂張因予諡之故而藉口帝制復活尤爲可慮以私諡自爲尙無不可又有主張謂與其謂爲彰美惡不若謂之紀恩榮約法雖有頒給爵位勳章條文又有其他榮典一語而解釋此項約法問題又爲參政院職權宜俟參政院組織成立後交該院明白解釋應於尊崇約法愼重褒典兩皆無背云 
[第二案之建議]  
　　前日政治議員王學曾提出請尊重經義保存國粹維持世道建議一議茲得其原案錄下議長鈞鑒竊爲經學昌明乎中國五千年於茲矣所以能統綿長師承永久者匪文詞典贍議論崇　足以驚世炫俗也惟天經地義人倫物則胥於是乎寄用能壽山河而光日月焉五洲之大强國甚多而計及文化之隆無不以中國稱最是故中國國粹實以經學爲大宗苟有以平治爲懷者無不當竭力保存以維持乎世道况其當震撼危疑絕緒存亡之際而可不亟加提倡忍聽其浸淫磨滅坐致陸沈乎同光而降歐美亞東之學說迭起循生灌輸中國究其宗旨不外乎功利富强苟可得其精深補弊救偏亦自利人家國無如往學者率多淺俗不能得彼學之精藴徒醉心平等自由之糟粕以汨没其性靈入主出奴變本加厲遂乃迂視古昔薄聖非賢離經畔道其或廣開學校停廢讀經究其大勢所趨實等無形之秦火若更不加提倡必致道心盡死倫紀全乖攻取競爭日新月異至於綱紀蕩然民窮財盡溫巢闖獻隨地而生將全局胥歸陰慘破壞不可拾更欲攸叙彝倫回挽秩序更難於今日多矣雖然足未至於壅腫針炙猶可施也病未入於膏肓各緩猶可治也民國肇造百度維新往歲贛寕今茲豫陜致亂之由有識者漸能頴悟而民心望治亦俱如春初小草欣向榮而前此大總統命令亦曾有維持學校毋許廢經之說是雖未得章程大備而春風化雨之隆有以知黍谷暘回黃鐘始動者使此時財政豐腴於京師首善之區特設明經一院延聘海内通儒如三老五更魯諸生故事更或廣徵著述專家提要鈎元博稽經訓勒爲成書分行各省徧及社會與夫種族部落使經學之昌明彌滿乾坤感通撾掌駕彼鴻都虎觀鵝湖鹿洞而上之豈非甚盛事哉然無財不可以爲悅經濟困難機關未可多設萬不獲已惟有懇請大總統重申誥誡明定章程飭行敎育部將高等小學以上特設讀經講經課程以四子五經分别支配使一律認眞肄習凡舊定國文修身功課鐘點畢業之際尤必按其所習試以經義以爲主要由此逐漸誘掖庶幾新舊學說逐漸溝通免致靑年之士誤入歧途積重難返且爲下而因川澤僅爲就地改良亦殊不費之惠一俟經費稍裕再行建設明經院以事推廣學曾因昌明經學保存國粹維持世道起見謹按本會議第二條第三項規則謹敬提出錄呈鑒核倘蒙許可并祈作爲議案提交大會聽候公决贊成者黎淵許世英劉若曾趙惟熙寳熙那彥圖徐　蔡運升劉邦驥沈銘昌許鼎霖夏壽康江紹杰許銘彝范振緒王恒晉汪德溥王崇文陳懋鼎秦望瀾陳瀛洲梅光遠夏孫桐王印川白常潔艾知命艾慶　周易劉彭壽方樞貝允昕任福黎王丕煦邢殿元楊增炳 
雜評一（無名） 
[粤事之異傳]  
　　粤電謂王璟芳偕都督省長會銜宣布銀行收毁紙幣之法而京電則謂王璟芳已離粤且云有辭職待罪之電何其言之不侔也夫粤與京之所爭者收回紙幣之辦法折扣與不折扣之分耳今粤電謂其法以三月平均市價折以五成是粤所行者已如京議亦如王前抱之議奈何尙傳其辭職而待罪耶嗚呼事變誠難測矣粤中紙幣之害果有舒日耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
俄人之新東方政策 
　　字林報載二十日哈爾濱通信云俄國陸軍大臣蘇瓊里　夫將軍　俄京南下遄赴海參威明日將道出此間日後歸途過此時擬作一星期之勾留查察本地各務今料遠東俄國陸軍編制必有大加改革而各部分之防務亦將從事鞏固蓋因阿穆爾鐵路告成在卽勢不得不然也滿洲俄國陸軍向由鐵路官員兼管者今將悉更舊制由俄政府另簡知兵大員直接統帶而予以種種特權該大臣此行含有遠大之政治意義而爲日本當局者所注意此固毫無疑義者也 
　　近數年來俄人移殖西北利亞東部者爲數甚衆此已盡人皆知試留心察其火車則無一不滿載搭客而尤可注意者其中精壯少年實佔半數若輩志在實行俄國新東方政策之重要部分且將爲俄國東方陸軍師團之中堅他日如有戰事則無庸如往年俄日一役於距戰地數千英里之外調集軍隊而有勞師失時之虞且武器軍需均可求諸當地加以烏蘇里鐵道加築雙軌此與行軍大有便利而亦不可忽視者也嗣後凡東方之要位槪將以陸軍專家任之以求維持俄國東方之威權近聞泊里阿爾爾省總督孔逹地君有調任之說繼之者大約爲該省陸軍統帶里其斯基將軍俄國於北滿究將有何舉動似將决於數日之内惟此間之人則無一能切實言之證以往事則必由俄政府定謀而俄國進取之方嚮及於東方邊界所行之事務必由操權勢之政黨爲之指導此又不言可喻者也 
紀江蘇賣鐵 
[南京特約員]  
　　南京太平天國之役軍械未利率以鐵彈納入土炮或小鐵片粘附硝藥用作火器曾氏督兩江所餘之鐵炮鐵彈遂成鉅額設軍械局保存收貯其後歷年辦軍械有外國品之廢器有不能用之鐵器儲集甚富方恃爲緩急之需守衛之用辛亥而後始知凡所云云皆係廢鐵全省估計約有百餘萬石元年即創議變賣以濟軍餉事大難成復畏淸議故遂中輟癸丑冬人物全非乃稍有提議之者及馮都督查悉以廢物利用亦大佳事乃决計實行原主此事者爲陸軍中將王遇甲今年二月間買主方　甯接洽當議變賣時先研究買主之限制外國人不能承售嗣因本國商人無此財力又改辦法爲公共主義斯時日本三井洋行物產部兒玉君來寗接洽偕同王遇甲赴製造局軍械所下關軍械分所察視一切據聞軍械所當日將凡儲廢鐵之庫皆開鎖察勘有小粒之鐵彈深陷地中丈餘或七八尺者另如長式土炮數庫充滿毁壞之新炮亦有多種所中有一老者湘人也自開局卽掌鑰歷任總辦局長所長皆倚此老者方能知某庫何物何種其内有能用之鎗砲間或並標其製　地點種類數目多撕毁其庫中地板多斷朽甚危岌此日人兒玉則取小鐵彈一包周視各庫地點而去製造局鐵器僅毁壞機器及舊砲原估南京部份四十萬石察視後兒玉須命洋行技師分驗能用與否再定後聞議價只出一元一石不肯多加此時忽有捷成洋行願承購價爲一元一角王遇甲一人經手者又加入都督府多人此時又議運費每石一分五釐由賣主運至交通地點交納並訂合同以四十萬石爲總額於三月初實行開運當向軍械所請運時因無公文不准復乞得令文方開運　廢鐵由目觀之似有四十萬石以衡度之則二十萬石爲最滿數適捷成核算不能獲厚利中央部電又不准變賣乃推交本國商人賡續接買其牌號恒康源昌昌記三家何人主持何處銷鎔變賣及内幕中有無外股均在不明中現在三家設一機關於下關卽名爲恒源昌每石價仍一元一角一分五釐有謂其模仿驗契費者截至本月中旬僅運不足四萬石刻在續運邪許之聲不絕也　　陸軍部日前通電各省軍械造册送部不准變賣嗣又有部令據河南高鎭守使呈各地土炮仍應保存昨又有部電凡變賣陸軍財產先報部核准此三令中自前而言則賣鐵商業當然取消自後而言當然詳細報部俟得准再賣暫時應卽停止而現則不然也有云都督已先期電呈總統報可部令在無效之列然否未敢知也 
儀鳳門外之下關 
[下關特約員]  
　　儀鳳門外兩側向係湖南義塜前淸時商埠局坐辦屠新之倡議遷葬爲同鄕控請撤差參辦民國成立義塜方漸遷移馬路規劃之時擬開一路由儀鳳門右直達滬寧火車站以利交通現則左方建屋工程已有一半右方則在豎立架柱馬路亦未讓寬右方直達車站之路又爲所障於交通頗有妨碍也其左方新開城門一案總商會已得都督省長批准文云查下關地多低窪一切公私建築均因塡土爲難進行遲滯所擬另開城門運用城内廢土辦法旣有裨於埠務亦無碍於省防應准變通辦理於儀鳳門左先闢一門候函知商埠局查照辦理仰卽知照現商埠局已請省長速派員估工監工以專責感以儀鳳門之荒凉而一旦變爲商場誠寺方之幸福也 
交通銀行股東會紀聞 
　　昨　（二十四）午後一時交通銀行假湖廣會館開股東大會到會者數百人來賓一百餘人交通朱總長財政周總長均如時蒞席各股東公推梁士詒氏主席北京總行經理楊德森君報告賬目及營業情形後朱周兩總長致訓辭遂投票選舉總理七時散會茲記其詳情如左 
[開會之秩序]  
　　（一）振鈴開會（二）主席致開會詞（三）行員報告帳目及營業情形（四）董事會報告詞（五）財政總長訓詞（六）交通總長訓詞（七）投票選舉總理（八）宣布被選總理姓名（九）投票選舉協理（十）宣布選舉協理姓名（十一）投票選舉董事（十二）宣布被選舉董事姓名（十三）提議事件（十四）攝影紀念（十五）搖鈴散會 
[股東之報告]  
　　股東聯合會報告書全文如下今日爲本行常會之期荷承諸君子遠道惠臨一堂　手殊深懽忭回憶辛亥四月開會於茲忽忽三載所有辛亥　　以前民國改元以後本行新舊營業盈虧狀况均由本行執事諸公詳爲報告鄙人等固不必贅述惟此三年中本行經歷之境如行舟然從前颶濤洶湧柁欹桅折今幸霧散風平波澄若　舟行一日千里旅客羣相笑慰而飄搖震撼情形本會同人實身親之不得不爲諸君子槪述者辛亥之秋武漢事起兵戈擾攘影響營業前郵傳部之命令猝失效力本行總管理處之機括窮於指揮瞬息驚變氣脉不絕如縷本行北方股東以血本關係利害切膚召集京津股東協議於石橋别業組合股東會推舉陸君宗輿爲會長籌畫一切維時戰雲密布且多趨於長江流域寗漢各分行消息歧阻　爲南方樞紐特電請張君志潛在滬召集股東聯合會比開會曾舉張君志潛蔣君晋英爲正副會長與京會聯合一氣共策進行適值金融窘迫戰事未終本行總機關無人主持爰舉陸會長宗輿暫兼總理籌金預備試行本行紙幣以維北方市面並分别與豫津以北各分行籌畫救濟方法調查聯屬冀利進行其在軍事初起勢力範圍内者革命鉅子或挾持軍隊恫嚇搜括和衆勢亟所在皆是滬爲要衝南北聯合抵制力謀保全其最著者如滬上民軍指本行爲官家開設陳其美疉次勒索滬行現欵二十萬之鉅南京政府成立電政局大淸銀行均隸民軍以本行未附滬軍政府威脅萬端提現不得繼求押據而電政局川漢路局又紛紛來拔存欵粤行較遠陳炯明欲以强權佔領强迫交帳由粤財政部接收寗行所屬各典散處通州五河等處亦時有軍隊俶擾本會同人處驚濤駭浪之中援絕智窮拳空舌結挽拒撑持幸未僨事獲免鉅創誠非始願所能及迨統一政府成立事機稍紓本會以規復營業要求繼續權利並商由總管理處分别派赴各處淸查賬目計畫進行籌議至熟於是本行由危險時期漸入穩健時期矣然舊日積虧望洋徒歎兵燹所失爲數不資擴張振興非得理財專家不可同人等僉以梁燕孫先生學識魄力經騐冠絕一時公舉爲本行總理交通部照章以任振采葉譽虎兩先生爲協理帮理碩彥景從力圖恢廓諸先生又復採及芻蕘始爲鞏固信用之研究繼爲關於善後及進行之種種籌畫同人等亦各抒其一得之愚藉爲初牢之助兩年以來備賴諸先生羣策羣力辛苦經營藥石有靈刀圭應手營業因之發達信用於以大張舊欠新盈懸殊滋鉅前途希望展拓因時所有辛亥上半年民國元年下半年曁民國二年分商股官息現已相繼發付斯固本行執事諸公之竭誠任事成績楙昭抑亦本會組合時期所未敢預冀也所尤可幸者本行則例二十三條同人等贊助執事諸公偉畫籌議經時仰荷財政交通部體恤商艱維持規畫新奉大總統令布本行前途促進之機固未可以道里計我全體股東之幸福方興未艾區區之愚可告無罪此次常會爲民國建設曁新則例公布以來本行股東第一屆召集本會同人等學識疏庸謬乘艱鉅濫竽數載籌措無方茲當宣告解散之時用將經歷事實摭要報告以便周知所望諸君子依據則例選舉賢能俾行務日臻上理是則同人等所私心竊禱者耳交通銀行股東聯合會敬白 
[總恊理之被選]  
　　當未投票之先梁士詒略謂鄙人才疏學短他務匆忙萬不能勝總理之任務請股東另選賢能得票之結果梁士詒得四千零六十五券當選梁起立再三遜謝股東等起立不　梁遂允勉就協理之當選仍爲任鳳苞云周朱兩總長之訓詞以限於篇幅從略 
[徐淮海間之張勳權力]  
　　張勳以長江巡閱使之職受徐淮海巨紳某某等之歡迎因以實行其權力於徐淮海間茲將該處地方鄕紳呈准内務部轉令省長之令文記錄於右以見其一斑（上略）徐淮海淸鄕局函請張巡閱使札派專員分駐各縣辦理盜案各節應如何辦理請核明見覆等因到部查縣知事對於地方應負完全責任且旣有軍法兼銜訊辦搶劫重案原可不另設專員惟徐淮海兩屬現尙在淸鄕期内所有淸鄕剿匪各事宜向由張巡閱使派兵辦理此次派執法專員前往各縣辦理條件亦出於該處地方鄕紳之請求若照常例請其撤消責成縣知事一人擔任事實上恐不無窒碍難行之處自宜暫准辦理但遇有重大案件該處執法員仍應與各該縣知事接洽一俟淸鄕期滿再行核定辦法業經本部商允陸軍部贊同並由陸軍部分咨張巡閱使轉飭遵照在案 
[汕報記者被捕案近聞]  
　　香港報云汕頭各報因登載潮梅兵變之實情致觸海陽藍知事之怒求汕頭警長凌鴻年潮梅綏靖處督辦吳祥達拘留競業公言大東各報記者迭紀前報日昨競業報經理李伯約復具呈質問被押理由茲將呈文錄下具呈競業日報經理李伯約爲呈請示遵事切經理創辦競業日報先將旨趣　明核准立案平日發行報紙亦照章按日送核有無附和亂黨擾亂治安早在鈞鑒即四月三十號五月一號敝報登載潮郡兵變之傳聞彚誌及潮郡兵變續誌二節係由訪員來稿明日亦經檢報呈核其中有無失實未蒙飭行更正且其時交通不便似難訪查當時如不紀載則失報館天職不以足輔官廳耳目之不及而定進剿之方想貴所長之不飭行更正當亦無確實之報告未即履行職務也乃日昨海陽知事藍和光竟以附和亂黨擾亂治安大題慫恿貴所長出而干涉竊思敝報四月三十日五月一日登載潮梅兵變傳　二節該報翌日均經送呈察核其無附和亂黨擾亂治安不辯自明惟刻將經理看留在所是何罪名未蒙宣示殊滋疑慮伏讀大總統公布約法第二章人民非依法律不得逮捕及拘留用乞貴所長將經理罪名及根據何種法律看留明白示遵以重約法而釋疑慮實沾德便謹呈凌得呈後一方與各報道歉力辯此事乃藍知事之糊塗非伊本意一方親自到郡請示辦法並勸以和平了結藍意稍轉允明日當自到汕辦理此事適是晚接匿名信一封中述汕頭各報自被拘人後有競業報編輯熊軍銳韓韻濤在該報邀集二家報館開會籌議對待有除打電控告外當以鐵血從事之語藍得信怒甚翌早自帶縣兵四十人聲言要自行拿人鎗斃凌此時力爲之辯謂此信必係平日挾嫌者乘機中傷此事總伯要和平了結不必過事苛求藍即飭所帶縣兵持鎗在警局雁行排立召見在押之林秀岩李伯約及公言報何旭初三君大發其威謂當王逆進城時余何嘗逃又何嘗投降余之交銀與王逆此不過憐其軍餓不得食一時慈慈之念耳爾等所載已爲失資則本知事卽不能不從嚴懲辦乃競業又有軍銳　韓韻諸人集議對待爾等豈不怕死耶余卽將爾等鎗斃爾等又再　何法對待茲姑予寬宥共罰三家報館一百元下次切不可如此云云三君方欲起身駁詰時凌在旁恐再生意外與伊不便忙忙安慰三君回館三君碍於凌之情面不得不從遂興辭而出大東公言二報卽行復版惟競業則因籌備擴張展期出版惟昨聞龍督有電飭潮梅綏靖處分别查覆各報現方預備控告手續後情如何俟探再誌 
[桂省長報告財政情形電]  
　　廣西民政長張鳴岐致電中央云廣西財政情形鳴岐到任時連日督飭淸查通盤合計全年入欵在可以收到之數不過三百萬元全年支欵實數則在六百萬元上下内軍費占十之七一切政費占十之三入欵内之鹽稅項每年約六七十萬廣東鹽務稽查分所將次成立此項鹽稅瞬歸洋員管理本省不能動用是入欵又少六七十萬元出入相抵不敷竟至三百六十萬論現在年支總額視前淸光宣之際增長無多而不敷則視光宣時爲鉅者何也則以光宣時尙有協餉關稅鹽三項收入年共二百餘萬元今則關鹽俱提歸中央協餉亦均經停止故不敷乃如是之鉅自來理財之法不外開源節流邊瘠之區節流較開源尤亟現計已經裁節之欵若行政公署若審檢所若學務若各統稅局坐支年共三十萬元内外其預擬可裁而未裁者亦約二十萬統計行政一部分年支軍額約一百八十萬現擬共裁去五十萬實屬無可再裁至軍費本爲歲出大宗轉不敢輕言裁節者何也則以伏莽遍地伺隙而動現在兵力已虞單薄增兵恐尙不免裁節實有所難且廣西所以需養如許兵不全維持本省之治安實爲國防所累廣西沿邊一千九百餘里略言布置需兵卽已數千以邊瘠區負國防之責宜舉鼎而絕臏至於開源之道不外整理舊稅與籌辦新稅兩端現與國稅廳籌商預計整理就辦後每年可增收四五十萬良以地方太瘠稅源只有此數雖誅求亦無可取盈惟若能由大總統主持准廣西設法籌辦尙可得六七十萬已另電詳陳辦法此外實無可再籌總計可裁之　約共五十萬可籌之欵約共　百一二十萬元出入相抵仍不敷二百萬此廣西財政之實情不敢有一字欺飾者也中央財政正在困難固不敢作竭中事邊之凟而邊疆現狀如此危迫儼然有束手待斃之虞總由鳴岐才力不勝去能挽茲危局此時固不敢畏難求退亦不敢持祿妨賢惟有據實陳明龥懇大總統預選幹才倖支危局　岐在任一日仍當竭盡一日心力勉事維持所有廣西財政實情謹肅電陳伏　鑒核訓示祗遵鳴岐謹呈 
湖北官界之窘狀 
[官錢局籌開辦費爲難]  
　　湖北官錢局督辦高松如到省以來已一月有餘或云其已經着手整理局務或云其經理有頭緒不日開辦兌票其實至今尙未實行接事所謂接理局務者不過在局淸查歷年賬務虧短若干現存若干而已其以延不接任之故確因局欵虧塌太多財政部所撥二百萬元不敷抵補萬難　辦照舊營業爰與呂省　籌商擬由呂撥交現銀五百萬元始能接手　理恢復信用而呂省長又無實力承認以此高與　頗存意見現有月餘未相晤面高亦暫不到局聞高之意欲以湖北公產由呂省長押借外欸五百萬呂之意則欲高自以官錢局產業出押或變賣因此意見上頗起衝突云 
[國稅廳提驗契費辦公]  
　　湖北各縣辦理騐契應需經費前經國稅廰規定於所收紙價註册費内准提百分之十作爲各縣總分所一切辦公之用惟國稅廳辦理騐契一事添設員司增出臨時費用甚多而廳中經費前經財政部一再核减絕無伸縮餘地際此財政困難已極又無他欵可以挪補惟有將前定各縣成經費内酌提十分之一以爲挹注昨已通令各縣遵照自六月一日起在坐扣驗契一成經費内劃提十分之一隨同所收騐費另文批解到處應用並謂各縣驗費現經變通辦法凡民國元二兩年白契無論契價三十元上下一律照收查騐費收數較多提解辦公一成經費當亦不至支離云 
贛省又發現僞示 
　　贛垣街巷於五月二十二號黎明時壙壁之上忽貼有眞筆版印誅奸團江西司令部布告多張蓋有誅奸處兩寸見方硃印一顆警察閻廳長以其詞旨悖謬必屬黨人或狼匪勾合所爲立飭警士沿途一律扯毁並禀明李都督戚省長通令兵警各機關一體嚴密查緝此項匪人務獲懲辦茲將該僞示錄下誅奸團江西司令部爲佈告事照得惡劣政府成立以來豺狼當道橫征苛罰殘賊善良國利民生置諸度外今日此處搶刧鎭撫無方明日彼處殺人未聞究懲嗟予百姓其何以堪去年湖口舉事方冀鞏固共和掃除國賊不謂奸人作禍功敗埀成致敵人逼入省垣沿途蹂躪姦淫刧殺慘不忍聞吳城一隅受害尤酷忍看錦繡河山變作荒荒氣象迎接敵人之輩更無名利可言國事已危大夢宜醒今幸天命所歸人心趨向義師一舉克復潼關四川陜西均歸掌握其各及早奮興共圖國事倘或執迷不悟抵抗義師軍法森嚴萬難寬宥特此佈告咸使聞知 
浙江軍財兩政之新調查 
[軍費之减少]  
　　共和告成以後國内財政所以紛雜錯亂不能恢復原狀入於常軌者厥維軍費問題各省二年度軍費大抵在六百萬以上浙江二年度經常軍費預算爲五百萬較諸各省已减屬少現　與中央商定於三年度再减少至三百六十萬邇來陸續裁兵已差合此數一俟三年度開始每月開支必可與預算數相符浙軍費所以能如此驟减者其故有三（一）在朱督同以維持中央爲宗旨故力求節省軍費俾本省有餘欵可以接濟政府（一）在去歲東南鼎沸浙獨維持秩序地方未經糜爛故遣散軍隊較易（一）在朱督於軍事上布置素有把握故能裁减多數軍隊 
[軍隊之佈置]  
　　浙江陸軍在前淸時向僅就省垣甯波二處地方分駐巡防隊之分布亦屬畸 
 
 

Page 7

 
 
零不整前經朱督就地方之情形將陸軍分佈各屬除省垣甯波照舊外湖州紹興均各駐以一團從事衛戍俾得連絡營務使該兩處防　　有把　巡防隊卽現經改編之游擊隊則照全省地面畫分七區已派員會同各該區統帶巡視各地扼要分駐自此浙江軍事始收脉絡貫通之效云 
[巡防之改編]  
　　巡防隊本係舊軍人類不齊然於維持地方緝捕盜匪等事此項軍隊亦有關係　朱督决定一面整理陸軍爲他日國防之用一而整理巡防隊使能負完全捕匪安民之責任並分其隷屬民政予行政官以治内之能力其屬諸都督府者現正從事改編名曰游擊隊以示更新之意刻　訓令游擊隊總司令部照分區計畫妥事布置訓練矣 
[軍學之狀態]  
　　自元年以來朱督　頗注意於軍學編發隊各項基本應用書籍並開辦講武堂收容本省被裁軍官從事造就現該堂學員業已畢業陸軍第二十三團一二營兵士退伍暫緩補充前經挑選各團營精壯聰穎之新兵特編軍士團從事幹部敎育以立軍隊之基礎現正在訓練云 
[財政之狀况]  
　　浙省光復之初發行軍用票約二百萬元市面金融頗受影響朱督陸續收回一百四十餘萬元現在流通市面之軍用票約五十萬爲數無多價值與實幣無甚差别商民尙無所害各種收入機關自朱督整頓後收數頗增　屈民政長胡國稅廳長均踵其成規辦理據聞今年當接濟中央二百萬明年可接濟四百萬云 
浙路臨時會之預備 
　　此次股東沈蔣等四百十戶之召集開會實根據於審議會之報告所有函電各件均曾詳載各報茲錄五月六日審議會審查後所報告之原文如下本審議會查公司章程第三十節股東會須有股份五分之一以上其議决事件方有效力審查本屆股東會行使選舉權時選舉票上股份祇有一百六十八萬六千六百元之數不及五分之一照章失其效力開會兩天仍無結果所謂愛莫能助也卽希理事會查照云云 
　　浙路股東沈潮蔣抑巵等定於六月五日假杭州城站第一舞台召集臨時股東大會已交由股務科代印議决票選舉票各三千張預備分給各股東議决一切事件及選舉處長監理查察各員乃聞理事姚慕蓮監事陸叔同一方面又印刷沈潮現形記沈潮蔣抑巵原函十八日理事會議案共一萬張亦備開臨時會分給各股東參閱其實所謂現形記者事實名目皆未得當杭滬各地早已傳爲笑柄矣又有人主張某股份十分之一以上同日在第一舞台開股東會僅憑入會証劵入場嗣由虞和德等勸阻云 
地方通信 
[松江]  
[修葺警署]  
　　警察爲行政機關賃設僧房未免觀瞻不肅審檢裁撤後原有之廳署本舊華亭衙門地處適中現無所用李警務長遂商之周知事籌集欵項擬將警局遷入現因巨欵已集　匠將署内外修葺不日遷往辦公矣 
[應試期]  
　　政府功令縣知事均需入京應試故松地周知事有八月間即需交卸之說蓋亦爲應試也 
[水警調省]  
　　昨日水警第二廳長趙君忽向閔行第一專署調兵二連當由沈署長派第五營吳炳隆許得勝部下兩連配足軍火由歐陽督隊官李同晉省或謂調第五營赴省解散至該署向有安靖小火輪一隻警衛隊撤消後即以隊官彭澤爲該輪管帶現聞省垣亦將調該輪到省留候差遣故外問猜議蠭起 
武昌 
[派生赴運動大會]  
　　北京全國體育會關全國運動大會經呂省長飭敎育司於省立第一師範學校外語專科學校内各選體格相合之學生二名送京與會至獨指該二校而不及他校者蓋以二校所組體育會頗有精神也 
[高等廳令辦禁烟監獄]  
　　鄂省烟苗已經英使委宜昌領事查勘承認實已禁絕故呂省長呈請外交部與英使交涉停止印土運鄂英使已允照辦飭各英商於六月一日起不准再運印土入鄂但鄂省售　雖已廓淸而私運私吸仍所難免一經拿獲不過罰金旣得輕釋嗣後保無依然吸食情事故高等檢察廳昨特通令各縣知事責成籌設禁烟監獄凡有烟犯即監禁於内令醫士給予戒烟丸藥必使其烟癮戒絕而後已在監時勿論何人仍須服法定勞役一切費用卽在罰金内撥用此本爲福建去毒社所呈請由司法部於上年通令舉辦者云 
安慶 
[招商躉船遷移預聞]  
　　皖垣招商局躉船碼頭向駐大南門城外江岸但該處洪流　　江面遼闊年來大木簰一經其旁於該碼頭每多損失交涉時生頃聞各木商將此中利害呈明滬　招商總局邀請遷移地址否則此後如有損失實不承認賠償　招商總局已照准電知皖躉船執事將來遷移地點聞在小南門外油坊前云 
[重申販運烟土禁令]  
　　皖省禁烟一事官廳禁令雖嚴而若輩仍有私販私運情事茲倪都督重申禁令復飭各縣屬一體嚴禁凡查獲販賣烟土者每土一兩罰繳銀幣十元逾十兩以上者即將販土之人處以永遠監禁併將財產查充以昭烱戒 
江西 
[贛省善後歸司接辦]  
　　江西李都督會同戚省長於五月二十四號訓令善後局總辦趙毓奎云照得本省自李逆亂後因瘡痍滿目民不聊生籌辦善後非設專局不足以資治理而策進行當經令委總辦等擬章開辦在案數月以來辦理振撫次第完竣成效昭著惟該局係臨時暫設機關現在財政異常困難不列入三年度預算茲由本都督民政長會商擬卽收束藉節公欵此後應辦事宜卽由内務財政兩司分任辦理淸鄕事宜責成各縣知事自行籌辦除軍事裁判所暫行緩裁外仰該總辦卽便遵照迅卽督飭各員將所有該局經手一切欵項分别收支截淸數目造報呈候核明彚辦極遲至六月底截止爲實行裁撤之期卽將文卷關防等件一併繳呈公署轉發該司接收母稍違延 
[贛省軍事要聞]  
　　江西李都督現以馬師長繼增督率兩團官兵移防潯陽之後城内祗有步兵混成一旅而日間分駐各城門檢查出入行李物件夜間更番巡邏街市　查匪類均爲軍隊職所當爲事少人繁不敷分布特令贛北鎭守使陳廷訓將駐潯丁旅長效　所部之第十一團全數調省以資鎭衛並擬將礮兵編制成團卽委任礮兵劉營長爲團長其前此派人至河間府及景州一帶所招募礮兵一營聞日聞卽可抵贛此項新募之兵則擬編爲第二營以符軍制 
浙江 
[關於國史材料之浙省搜輯談]  
　　王湘綺總裁國史除各部院案卷及稽動局事略封送到館外尙恐别有遺漏因請於總統將各省所有重大事件一律由　督民政長及鎭守巡閱各使繕錄呈送浙省當光復時所有各種史料聞已輯成浙江光復史一編而杭嘉吳鄞紹臨永金衢建麗各舊屬或同告獨立或舊議改革凡將士官吏紳耆之確有關係者亦均調查實在至戰守情形存殁事迹通恊各縣就地搜訪以便彚報其浙江通志及各府縣鎭舊志及兩浙正續鹽法志亦提前採辦封固送達藉備考核 
[查封陳其美財產紀]  
　　陳其美前於吳興城内天寗巷家内附開一錦雲布廠營業尙稱發達去年亂事發生後旋卽停工今吳興縣公署奉到省令飭查陳家產縣知事當卽飭警於前日（一）十五　起在其家之進出各門把守遇有進出之人形跡可疑須俟搜檢無弊後始任出入昨日（二十六日）已將該廠之機件屋產一律發封其家屬現已另遷他往矣 
廣東 
[香港大疫續誌]  
　　香港疫症之發現可謂劇矣計十六號以前一星期共發現二百四十一宗其中不治者一百八十五宗尤以域多利亞城爲最多此外發現於各鄕村者三十二宗不治者二十六宗油蔴地發現三十宗不治者十九宗查其患疫者二印人三葡人一日人餘皆華人統計由正月一號起至五月十六號止共發現一千四百七十四宗其中不治者一千三百零一宗 
[康南海抵省掃墓紀聞]  
　　康南海日昨乘坐海明夜輪抵省即由東堤登岸往西牛角白雲山掃墓隨行僅親友數人並門弟子陳新亞帶同衛隊數十人保護上山聞康氏祖墓在白雲之巓南　登墓伏地慟哭並焚祭文自謂自出亡後不掃墓者二十年下山時吟咏頗多即夕到交通局少憇旋爲省長都督所聞力邀入署先生固辭已卽夕返港矣 
雜評二（默） 
[俄人之新東方政策]  
　　此次俄陸相東遊或謂有外交關係也或謂有政治意味也或謂與日本謀提携也此數者均未有顯著之事實足以證明其必然者姑勿論論其對於遠東軍事上之設備已足令人怵目而驚心矣俄人軍事上之新設備卽所謂將實行新東方政策是也厚兵力固防禦築軍路從前日俄之役求兵於千里外者今則無需他求矣東方之要位則盡以陸軍專家任之矣進取之方嚮則由有權勢之政黨指導之矣政府定其謀軍人行某令運用不可謂不靈矣西報謂俄人對於北滿究有何舉動似將决於數月之内夫其所以必待之數月者非以所謂新東方政策尙未布置完全耶嗚呼俄人設備如此怱忙且已喧傳於各國而我政府反視若無覩焉豈不異哉 
[舟中之交通銀行]  
　　交通銀行三年中之經歷股東　之行舟謂從前颶濤洶湧柁欹桅折今則霧散風平波澄若鏡舟行一日千里旅客羣相笑慰吾亦甚爲該行慰也股東之所謂颶濤洶湧者指革命風潮黨人蹂躪言也今革命已平黨人已失勢誠不可謂非波澄若鏡時矣然吾謂黨人革命之風浪猶表面之風浪也經濟界危機之起伏則暗潮也表面上之風浪雖平而經濟危險之暗潮則愈激愈甚試觀今日國家與社會經濟之狀况若此豈旅客笑慰時耶此特殊之銀行實有輔助國家銀行之責操柁連桅者其可以霧散風平而忽之耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[英法租界塡浜築路之計劃]  
　　洋涇浜在英法租界之間旅滬西人數年前曾有塡浜築路之議旋以英界南京路法界公館馬路一帶之西地主紛紛抗議而止茲則洋涇浜路及松江路一帶地產又多入西人之手洋涇浜塡浜築路之議於是復活法工部局首先贊成公共租界工部繼之南京路一帶地產十年來售價飛漲今尙未止公共租界工部局所得地捐因此日增而在間接方面巡捕捐亦年多一年洋涇浜之塡浜築路對於地主及工部局旣屬兩利公共租界納捐西人因此已擇於六月四日召集大會表决其事據各方面之調查則此計劃大約可行蓋法工部局工程師温資君及公共租界工部局工程處處長葛福萊君均已擬有實行辦法兩工部局衛生處對於公衆衛生方面亦謂洋涇浜至夏季每發臭味殊爲疾病之源急應塡塞更有他方面則謂此時租界金融頗舒各銀行存儲現銀甚多利率甚薄如乘此募集市公債經營其事獲欵必易公共租界工部局書記員雷武生時致法工部局一函略謂工部局董事全體均謂洋涇浜之塡浜築路此時時機已熟如邀公衆認可即將與法工部局繼續磋商云云旅滬西人輿論對於此議大都贊成惟有一部份抗議在塡浜後築成之路敷設電車軌道而已預測公共租界納捐西人大會之結果此議諒能通過更一計劃與此有連帶關係者爲泥城河塡塞築路之議泥城河之由來本爲英租界之保障惟租界界線早已延至極西故英工部局亦主塡 
塞此時正在與跑馬廳董事磋商諸董事亦山贊同惟要求工部局擔任築溝俾跑馬廳積水可以流出此議大致亦可實行 
[築路與衛生之關係]  
　　本邑小東門至大東門一帶城壕前經市政廳議定塡築馬路故將該浜作爲堆積圾垃之所以期事半功倍現届夏令穢氣薰騰該處商民因恐　碍衛生函請警廳設法挑塡崔廳長以塡浜築路非淸道範圍以内之事已函請工巡捐局朱局長派員查勘擬卽車乾河水加塡泥沙築成馬路以利交通而重衛生現正召匠估計不日卽可動工興築矣 
[華法接通電車之進行]  
　　南市華商電車公司與法租界電車公司會商南北通車一事早經允洽其遲屬未經接軌之故實因法電車公司之鋼軌未能合用業經滬上華廠製造即須開工設軌聞遲至六月十五號准可通車云 
[陳小和果爲偵探耶]  
　　陳小和年祗十九歲曾在製造局大局門外某飯館爲堂官嗣被軍士指爲黨人何海鳴之偵探將欲拘拿陳即潛行逃逸前日（即二十七號）午後六時許陳在城内邑廟前大街經過當爲製造局第七旅軍士所見密報巡警第一區第三分署王署員夏巡官飭令巡士將陳拘獲立派巡士四名解送鎭守使署訊辦 
[再誌暗殺案之牽涉]  
　　住居法新租界白而部路四十九號門牌之張堯卿於十七號晚上被金金標暗殺未成當場擒獲後由探捕陸續拘獲許安邦劉少雲廖安閣劉雲等十一人解經法公堂訊判金等四人管押禀請觀察使移回内地懲辦劉雲等七人逐出租界等情迭　前報現經捕房查得金往暗殺因與張堯卿未曾認識由廖安閣領金前往廖又供張堯卿係堂舅父因知吳東生等欲行暗殺佯爲允諾暗中先向張堯卿通知故能先行避匿未遭毒害等語故又將廖解至公堂由聶讞員問曰吳東生托汝帶金前往暗殺許汝酬勞若　廖供未得分文又問汝旣向張先行通信何以張在捕房並不將汝擔保廖則一味支吾判令還押候再核辦 
[大帮嫌疑犯繼續提訊]  
　　法捕房中西探捕曾於十四號晚上在法新租界福開森路及善鐘路之間拘獲形跡可疑之潘少卿等七十五人業於前日解送法公堂共訊二十四人其餘候再定期提訊已誌昨報茲經讞員聶君商之法副領事德君以今日係端午節期本應停訊惟此案人數衆多久在押所殊非體恤之道故定於今日下午續開特别公堂訊明發落 
[白狼竄擾陜境之餘痛]  
　　上海商會總協理接西安都督民政長通電云南京馮都督韓民政長上海　察使上海總商會紅十字會公鑒本年四五月間白匪竄入陜境連陷城邑燒殺姦擄慘無天日所過之處井里邱墟人民塗炭顚沛流離筆難殫述現被擾地方計二十縣刧後餘黎艱窘萬狀業經呈報中央開辦賑撫並勸諭紳商募捐助賑惟水深火熱急待博施而細壤涓流終無大濟因念邇年滬上寄公旅客富室大商夙多慈善之家必抱痌瘝之痛前已電囑旅滬陜紳李岳瑞王典章王憲章三君廣爲募集第念事關捐賑必賴大府總會曲賜提倡始獲有成伏懇兩君及諸會長俯念陜災極重允爲登高一呼俾得早集巨資以救子遺而資惠濟無任籲懇頂感之至張鳳　宋聯奎有 
[浦東盜案三誌]  
　　浦東旗昌棧附近之正昌米舖於二十五號夜間被盜持械搶刧並鎗傷店主吳桂堂及鄰人吳金寳路人沈才發等三人曾由本邑地方檢察廳汪廳長派委往勘在案茲爲鄭鎭守使查悉以浦東沿浦灘帶邇來時有盜案發生然該處爲警區林立之地長警梭巡晝夜不絕乃該盜匪等膽敢持械刧掠實屬愍不畏法此次旗昌棧地方正昌米店被盜搶劫之時甚至開鎗轟傷事主鄰右至三人之多該處駐防軍警若不上緊跴緝匪膽勢必愈熾除令飭滬南警廳通緝贓匪並令捕東第三警區多派巡邏隊在沿浦灘一帶通宵梭巡外又於昨日命令駐浦第三營迅飭駐防該處軍隊會同警察一體查緝矣 
[蘇省出品展覽會之預備] （十二） 
　　江蘇巴拿馬賽會出品展覽會現距開幕僅餘三日會場籌備一切大致就緒茲將昨日佈置情形調查列下 
　　出品之續到蘇省六十縣出品日來陸續運送到會已有三十八縣昨日又有無錫九百餘件江浦一百另三件東台二百十七件儀徵四十九件續送到會尙有十八縣出品亦均在途日内即可運到 
　　會場之　設各縣到會物品自二十六日解裝分類陳設以來已有十成　四陳列定　昨日正將靑浦太倉六合　山靖江松江句容蕭縣等八局物產繼續解裝由陳列員會同各該縣出品委員次第支配佈置因開幕期迫　各該員極形忙碌每晚輙至三時始行休息 
　　陳列改變蘇省六十縣出品前經該會主任擬將會場劃作六十區以便分縣陳列茲因各處送會物產多少不一特另定辦法將　縣出品分類彚列標明產地俾參觀者易予比較以副觀賽之意 
　　會場之點綴會場正面以及各門均用冬靑栢枝紮成各種花彩埸前草地除軍樂亭外亦均佈置各種花卉昨已敷設完備矣 
　　會員之組織該會事務所徐主任幹事外其中辦事會員計分三部一文牘部管理會場　來文牘以文牘員及錄事組織之二庶務部辦理會場一應事務以庶務員及助理員組織之三陳列部專司陳設會場物品以陳列員及看誰生組織之故日來會中事務雖繁而秩序井然絲毫不紊亦可見辦理之得宜矣 
[節期休假之文告]  
　　上海縣知事公署昨日發出牌示云照得本月二十九號爲陰曆端午夏節前奉民政長令奉内務部電呈奉大總統批准凡在公人員准給假一日等因本公署遵令停止辦公一天特此牌示 
上海地方審判檢察兩廳昨亦發出布告一道其文云照得舊曆元旦爲春節端午爲夏節中秋爲秋節冬至爲冬節各機關停止辦公一天業經國務院呈請大總統照准公布在案茲查本月二十九日係舊曆端午除遵照停止辦公外合行布告各訴訟人等一體知悉特此布告 
[公堂循例停訊]  
　　今日爲舊曆端陽節公共公廨仍循曩例停理讞政一天昨已由關讞員照會輪應陪審之英副領事查照矣 
[靑年會之賞端陽]  
　　中國靑年會定於陰曆初五初六兩晚開同樂大會演雙齣影戲藉以慶賞端陽入場劵每紙售洋三角所演戲目爲前後本巾幗英雄三四本法國偵探裘武偵緝巨賊案兩片共長一萬餘尺分兩晚演完誠巨觀也 
[犒賞浦東防兵]  
　　上海鄭鎭守使以駐浦陸軍步兵第三營防衛浦東地面異常辛勤現屆端午令節應發賞號以示犒勞聞該營士兵現下祗有三連每連賞洋二十元另賞該營二部洋八元共六十八元已於昨日一併令發廖營長查收轉給矣 
[巡警保衛商旅]  
　　高昌廟巡警第二區第三分署歐陽巡官以今日爲陰曆端節附近商舖例須收取帳欵恐有匪徒搶刦情事故於昨日帶領巡長王錫玉督率巡士一排在望道橋迤西至西　龍華路等處往來梭巡並暫添崗位四人在荒僻之處擇要站防藉資保衛 
[休伍兵士送回原籍]  
　　江蘇馮都督因蘇州防圑休伍兵士將由蘇州赴滬換輪送回台州原籍特電朱都督鄭鎭守使飭屬保護已見前報茲悉是項休伍兵士四百四十八名巳於昨日上午九時自蘇州裝船十二只以小輪兩艘拖帶到申當經鄭鎭守使飭派步兵一連送往大達碼頭換坐永利輪船送回台州原籍矣 
[海巡分統易人]  
　　蘇省鹽捕營海巡分統耿華堂現因另有差務已由上峯另委總統府駐滬偵探員米占元接充昨已到差視事 
[深讎宿怨之發洩]  
　　七舖地甲夥永林與前在警局當差之小根　積怨極深迭經兩造友人和解無效昨日午間兩造又在滬城虹橋附近遇見一言不合互相扭毆永林力大　將小根寳之腎囊扯破受傷倒地當經旁人代鳴守望巡警將兩造拘送一區二分署訊辦王署員見根寳受有重傷立時備函逕送地方檢察廳請爲驗傷究辦 
[檢察長澈究命案]  
　　法租界十號電車三十七號司機人前在西門外京江公所門前撞斃推米小車夫王再香報經地方檢察廳派員驗明並調查撞死情形禀復汪廳長核示在案茲悉汪廳長以該司機人旣肇此　必須傳　預審因卽照會法領事諭飭該公司三十七號司機人着於陽曆五月二十八號來案預審一面再傳該尸親等到廳候示 
[西醫剖騐屍體]  
　　浦東亞細亞火油廠機匠王小山被該鎭管理碼頭之某西　毆傷吐血身死報請檢察廳派員　鄕騐無傷痕因屍妻不願收殮來滬延某律師爲代表投英領事署起訴求請復騐　將屍體舁送虹口斐倫路騐屍所候騐在案前日下經午麥西醫士　所將該屍剖腹檢騐之下即飭屍妻先行收殮　面將檢騐情形禀明英領事聽候傳案再行核辦 
[緝拿勒斃印人之兇手]  
　　本埠警界昨接香港巡警道移送賞格一道照錄如下爲懸賞緝拿事照得有一印度　名毛　滅義沙（譯音）向在國家醫院當司閘者於本年五月二號晚或三號晨早在其住所卽由皇后大道入該醫院之門口處爲人勒死現兇手在逃未弋如有報信能將該兇手拿獲解案究辦者定罪之後即賞花紅銀五百大元合行示論俾衆週知切切特示 
[找尋九少爺]  
　　華界偵探馬瑞澂前晚帶同副探李湯年及某甲兩人至法新租界貝勒路希圖拘人爲法包探查見當向盤問甲情虛先逃當將馬李兩人拘解法公堂請究馬供帶同當差之李湯年欲找前長江提督程文炳之九少爺因一時忘却門牌故在貝勒路一帶詳細查看並非越界拘人判馬逐出租界李押一天開釋 
[工人大閙萍萃樓]  
　　本埠烘炒茶葉工人朱灶桂王生孫王灶福等近以萬順祥茶號内之汪立招發起改用大號綳篩力及數人並不加給工資且同業人衆如别家仿行殊與生計有碍爰於前日邀集同業陳五福兪阿大王德和陳老四王柏文王灶汪四等多人在公共租界河南路萍萃樓茶館會議對付辦法適汪　招乘坐黃包車經過被王生孫王灶福二人所見邀衆上前將汪攔住軋至該茶樓評論因汪不服互相爭執一時人衆喧譁由捕得悉前往將各人一併帶入捕房惟朱灶桂當時並不在内當經捕頭詢知王等九人聚衆滋事諭着一併收押昨解公共公堂請究原告延律師上堂譯稱該被告等唆使罷工聚衆要挾昨在蘇州路糾集百餘人强將原告於黃包車内拖下行兇致遭毆傷並被攫去金戒現洋此等野蠻舉動殊碍租界治安應請按名訊究訊之王生孫等九　同供實因原告改用大號綳篩有碍公衆生計由朱灶桂發起邀集同業欲與汪評理不敢行兇亦無攫取金戒現洋情事朱灶桂現在城内請爲明察旋據包探王松濤禀稱原告在捕房並　言及被攫金戒現洋以故解案單上亦未註明攫物情由繼據八百五十一號華捕等投　當時確見王生孫王灶福二人將原告扭毆上前喝阻王等反斥巡捕爲多事王襄讞得　商之美領卓君以王生孫王灶福不應聚衆滋事判各押兩禮拜餘人各押七天並着補提朱灶桂到案再究 
[少婦請求離婚之聲訴]  
　　婦人傅錢投地方廳具詞控　伊夫傅阿壎將伊虐待請求離婚一案昨由推　官董永昌君片請田檢察官特開民庭辯論傅錢氏投案　稱今年十八歲原籍寗波母家現住新北門内氏於十五歲時憑媒嫁與傅阿壎爲室　時我夫在輪船上爲水手不料過門未滿一載丈夫忽患神經病於是生意辭歇在家日夜吵閙氏迭遭毆辱丈夫患病至今已屆四載氏苦不堪言去年舊曆二月間丈夫欲將婦人價賣與人當時氏曾投訴地方檢察廳蒙諭將夫傳案判令具結不准出賣　案　今春以來丈夫迭次揚言定欲將婦人售脫氏曾回母家與父商議上月間我父允許給還洋五十元將氏領回而丈夫堅不允從並云如欲領回須洋百餘元因此事遂中止但是丈夫患病　今進益毫無逐日黄質飲食不給兼之氏姑凶悍異常實難存活不得已來案請求斷離等語傅張氏供稱亦寗波人今年五十四歲兒子傅阿壎因病不到實緣媳婦傅錢氏屢起野心不時潛回娘家與一輩少年抺牌去年正月問曾經跟人逃逸直至二月中方始尋獲現在阿壎雖然有病不能經營氏尙有次子在外貿易至於家用勉可敷衍若云離婚一層氏實不願况經紀食力之人婚娶一事殊非易易請求成全問　會商之下以傅錢氏旣云去年曾在檢察廳起訴有案應候調查前卷察閱後再行核奪諭令一併退去候示 
[車夫撞見姦夫]  
　　住居南市萬裕馬頭之江北車夫朱金秀因其妻吳氏不安於室向與氏之表親曾才友私識明來暗去非伊朝夕前晚被朱在室撞破大呼捉姦一時四隣畢集人聲　　當由崗警得悉將男女一千人　拘至第一區一分　由倪　員問明暫留着卽移送分廳司法科訊究 
[江北人拐匿女孩]  
　　江北人王恒宣在閘北誘拐問鄕人馮德龍之五歲姪女小和子寄匿成都路張瑞生家　圖　　被捕　悉昨將王張與女並傳同見証陸章華等解送公堂訊明中西官以原被均居華界判女先交原告領回王恒宣送閘北警局訊辦惟張住居租界着轉送警局候一禮拜内訊明後仍送回本廨訊辦 
[婦人發癲]  
　　逾三句之婦人某氏因患神經病前日在虹口乍浦路一帶胡閙由捕查見恐肇事端將氏帶入捕房昨解公堂經聶襄讞與美畢副領事向之詰問該氏語無倫次判送棲流所安揷 
[船戶侵害客貨案之辯論]  
　　陶正昌碗店　倩代表孫愷模並延律師杜銑在地方檢察廳控訴船戶黃巽齋侵害磁貨經檢廳核得並無刑事性質將案移送審廰辦理前日由審判廳民庭推事鄭君特開民庭辯論先據孫愷模訴稱於去年舊曆八月間由正康號之和長春船承裝磁貨二千餘件運赴營口由申駛至佘山地方據云遇風擱淺將貨抛棄但爲數頗鉅約值價銀一萬五千餘兩請求照數賠償原告律師亦出庭請求照追被告黃巽齋供稱寳山人在和長春船上爲耆民已歷多年去年舊曆八月十二日在申裝齊各貨至十五日開駛至吳淞十六日在吳淞騐艙十八日上午舟抵佘山不料南風甚緊不能開駛卽行抛錨暫停至十九夜南風愈烈將錨線擊斷兩根船卽隨風所至其時風浪異常兇猛被顚擱淺船即橫側不能支持商人見勢危急欲保全船性命不得已將貨抛棄水中希冀輕船免致傾覆然船仍擱淺不能行駛至二十一日差夥雇得小船至號中報信二十二日上午號主得悉至二十四日雇得小輪將船拖帶回申其時船中尙剩各貨計二百九十三件請求明鑒被告所延之黃鎭磐律師亦出庭辯護略謂當時異常危險不能不將貨抛棄以保生命故無賠償之必要請堂上注意原告律師曰旣將貨物抛棄何不抛棄自己號中之布疋而必抛棄他人之貨被告律師答曰彼時在十分危險無睱擇貨抛棄兩造律師互辯良久問官曰此案並非刑事已將刑事消滅照民事進行惟究　當時是否危險應候　查明白續開辯論於是退庭 
[註銷盜賣地產案]  
　　沈季堂因徐晋卿私將伊故父托代經手價買之地皮朦轉道契盜賣控奉公廨傳訊因無証據呈出判候查核嗣經迭次傳訊因原告患病不能投質由代表律師一再聲請展期在案前晚由廨復訊原告律師聲稱原告病尙未愈故仍不能到堂應請核示卽據被告律師辯稱原告旣無証據呈出且一再臨訊不到故前奉堂諭如再不到即行將案駐銷今原告旣仍未到應請照前斷執行王襄讞判原告旣不到堂應准被告律師請求照前判執行將案註銷被告開釋 
[調查火案之專責]  
　　向來公共租界内凡遇火警事後必由捕房派令包探前往查察以防縱火圖賠等獘現聞捕房因普通包探調查他案已甚忙碌再令查察火案不無顧此失彼之慮爰擬分段特派專員擔任查察火案不復派探往查業已議定將於六月一號起實行 
[盤詰起火原因]  
　　英租界福州路（即四馬路）四百四十五號門牌物華洋廣貨店失愼後經老閘捕房捕頭飭令專管火政之九號西探目斐司戤潑協同中西包探查得該店保有火險銀二千兩頗似縱火圖賠因將該店經理劉振錫及寓居該店樓上之洋貨掮客無錫人劉伯昌一併拘解公堂訊供判劉伯昌交保劉振錫押候查核在案前日午後復由捕房派令中西包探將　劉解案經關讞員會同英領卓君升座復訊先由捕房牛門律師偕專管火政之九號西探目並中西包探以及華洋見證人等相繼上堂證明當時起火及事後調查種種情形質之劉振錫及劉伯昌則堅不承認牛門律師詰其店主何人現在是否在堂據劉振錫供店主施石庭前日初次解訊時曾在捕房門首看見且呌巡捕追捕未獲堂上得供卽問起火之事與店主有何干涉爾喚巡捕追捕是何緣故則又支吾以對嗣經再四盤詰據供因汽油係由店主買來之故供畢中西官會商之下以劉伯昌亦係案中有關係之人着與劉振錫一併押候　期復訊再核 
[拘押虧欠忙漕之地保]  
　　本邑三十保三圖地保戴貴堂虧欠上海縣公署忙漕洋數百元　催罔應前日由洪知事飭派催　吏下鄕將　設法拘獲解案諭令收押限卽繳清 
[冒充辦公人]  
　　有名阿三者不知其姓近在外間自稱在上海地方檢竊廳辦公招搖掃騙前日復向因案保出之汪金寳勒索洋五元事爲該廳汪廳長訪悉以其在外撞騙與本顧名譽大有關碍昨日諭飭法警將阿三拘獲傳同被詐之人預審明確判令收押候起訴審判廳判决 
[冒名騙物之敗露]  
　　蘇州人朱阿二與在逃之葉某冒通用公司名義於前日至北四川路二百九十四號陳森泰號内騙取貨物　希圖騙物當被察破鳴捕將朱拘獲昨解公堂訊供一過判押候陳森泰到案質明核辦 
[得馬非福]  
　　住居楊樹浦路甬人董雙壽之女兒珍鳳前日拾得瞽者張阿才所遺鈔票洋二十五元匿不報捕旋經張得悉愿酬洋十元因董與其妻陳氏不肯交出控由捕房派探前往查出原洋於昨日精董夫婦與女一併拘解公堂訊明判董夫婦各押兩禮拜洋交原年領回 
[鎭署屬員之更動]  
　　上海鎭守使署參謀長尹同愈奉命爲徐淮海淸鄕會辦所遣參謀長一缺由鄭鎭守使電稟中央委副官長趙禪君署理遞遺　官長一缺委范毓靈君接充均於昨日視事 
[警界歡送督辦之祝詞]  
　　星期日本埠警界同人在徐園公讌淞滬水陸警察督辦薩鎭氷君已記前報茲將歡送詞補錄於下今日南北兩廳警界同人因督辦已升調陸海軍大元帥統率辦事處不日就職中央行將離滬同人久依宇下深荷裁成祗以職守攸覊未克負弩前驅隨侍北上謹合詞恭祝以誌戀别之忱溯自去年海上亂事初平伏莽滋多人情岌岌督辦爲維持地方治安計爲保全人民財產計陸續抽調北洋巡警來滬並會同鎭守使商准省長呈請鳳舞國樑爲南北兩分廳長藉資整頓惟南北風氣各異語言又不相通蒞滬之始都人士信仰未深感情尙難融洽惟有禀承督辦隨時指示關於警察應辦　續何者當因何者當革何者應改良何者應整頓凡力能所及無不極端奉行總以保全北洋警察名譽爲宗旨藉以上酬督辦知遇之隆而下符人民期望之意數月以來地方感情漸洽南北意見亦已溝通北洋警察頗爲一般人民所信仰藉非督辦維持調護之功曷克臻此惟本埠爲華洋雜處之區舟車利便水陸交通而各國租界尤爲亂黨匪徒混迹之所偵察固爲不易緝捕尤屬爲難一有不愼動起交涉幸賴督辦指授方針並仰仗鎭守使威望計南北兩廳迭次破獲亂黨機關並明火搶刧各要犯共計百餘起之多遇有華　交涉各國亦謹守範圍不相侵越此皆由於督辦昔年　歷中外望重資深不但爲全國人民所仰賴固早已名滿寰球久爲各國所崇邦是以南北兩廳對於警察進行事宜辦理異常得手曾奉省長轉奉内務部訓令以近年來上海各租界捕務廢弛暗殺　案層見疊出搶刧之事亦時有所聞緝捕不力無可諱言非逐漸收回外國巡捕權無以維持社會安寗而保障中外人民之幸福現上海閘北内地一帶係由淞滬薩督辦抽調北洋巡警辦理已有成效形式精神均極完備緝捕尤爲認眞俟將來益加整頓佈置周密即可爲收回租界警權之預備此可見政府之倚畀督辦者至深且重固不僅爲南北兩廳警界同人所依賴也現在滬南閘北警察自經督辦督飭訓練以來已略具規模正當力策進行以求完美而大總統以陸海軍統率處辦事機關係屬重要輔佐需材遂調我督辦前赴北京大總統知人善任　席相招固不等於尋常之位置同人感深知遇並爲警界前途計均願借寇君殊有臥轍攀轅之感督辦生平經濟固不獨表見於　察一端就上海警察而論自以督辦去留爲重輕但際此民國肇造政治刷新當以脩明武備爲先務之急以督辦數十年軍車學識與經騐固早已超邁羣倫一旦握中央最高軍事之機關知必有折衝樽俎弭外患於無形者其造福於海内四萬萬同胞固未有涯涘正不僅上海一隅受其庇蔭也同人以擁護中央政府爲前提曷敢以私情而忘國家大計惟願此後恪守督辦指示成規並禀承鎭守便曁觀察使力策進行勉盡厥職尤望督辦在遠不遺時頒訓誨俾有遵循想督辦亦 
 
 

Page 11

 
 
　懷舊　所不忍　　者也謹上頌曰　　上將卓爾不羣寢兇持虎夙總三軍樓船横海戈鋌彗雲敭歷十外迭著殊勳時際昇平乃辭兵柄爰來滬濱筦　　　保衛善良鋤除强横靖柝寢扃閭閻稱慶東山冉起入贊機宜　司海陸　會　時臨歧祖餞何以爲辭三呼萬歲恭進一巵 
[股東攤派欠欵]  
　　鴻大等各米行同控振大米店倒欠貨洋除將生財拍賣外尙少洋一千餘元限各股東公派交出在案昨又由法公堂傳到股東王福壽楊金才董瑞甫等核算照股應交洋八百元著限七天交淸其餘缺少之洋候傳他股東到案訊追 
[調查捕房原卷]  
　　李包氏前投法公堂控告奚朱氏不還借洋四百五十元朱氏供並不欠洋與包氏係是親戚包氏前遭火災婦人好意借給洋五十元讞員以兩造各執一詞復傳中人陸桂堂詰訊陸供朱氏向包氏借洋五百元商爲中惟前實還過洋五十元因曾在捕房涉訟故將洋交存捕房判朱氏交保候調查捕房原卷再核 
[欠租封屋]  
　　四馬路四百八十九九十號門牌謙裕烟紙水菓店因積欠英商新瑞和洋行房租被控由廨准飭捕房於前日派採將該店發封備抵 
[中華醫藥聯合會常會紀事]  
　　中華醫藥聯合會於初三晚開常會先由費訪壼君報告沈香閣醫學研究所一事經夏應堂徐馥蓀殷受田巢松亭張禾芬何懋甫諸君討論辦法良久繼韓孝先君報告藥業飲片公所成立定於五月十三日開幕務請醫界全體同臨以襄盛舉衆鼓掌贊同繼丁甘仁沈綬臣吳仲虎諸君提議廣益堂施醫議决續辦十一時搖鈴散會 
[美員挈眷履新]  
　　前駐滬美副領事旁德司君業奉該國政府命令升任大連灣正領事旁君奉令後已於前日偕同夫人搭坐日本郵船前往履新 
[公共公堂瑣案]  
　　漢口路一百十號陳竹山家私售燈吃又廣東路一百九十八號銘發旅館主張竹明不將棧客姓字登載循環　均屬違章被捕房查悉昨將二人併傳到案分别訊明判陳罰洋二十元烟具銷燬張罰洋五元充公 
　　英商興利洋行控天裕洋貨號主夏子明定貨虧　四萬四千餘兩昨由捕房將夏傳案交保候訊 
　　汪阿五控劉阿福欠租不付霸屋不遷　情昨日傳訊兩遣均延律師上堂代辯良久判劉繳還租洋九十六元限六禮拜遷　　　粤人李阿九前日竊取黃浦灘二十七號黃阿榮家衣物由探查獲昨解公堂經中西官訊知李係九次過犯判押西牢一年期滿面送上海縣知事署遞回廣東原籍 
　　胡川文昨在公堂外面私將香烟遞與押犯被捕查見當即拘解公堂訊明姑寬判罰洋二元香烟充公 
　　嘉興路二百五十九號門牌洗衣作主唐明桂因將洗凈之衣噴水被衛生西　查見以其有碍衛生知照捕房昨將唐傳案請示中西官以衛生西人未到判陳退候傳訊 
　　劉葆三控方顯德不付票欵銀五百兩前晚由廨復訊兩造仍各延律師到堂互辯良久王襄讞判方交原保候送商會理處復到再行核斷 
　　李德生前日竊取北蘇州路九百另七號于聯階家衣飾當被事主扭送捕房昨解公堂經中西官訊知李係過犯判押西牢二年期滿逐出租界 
　　張安林前日在浙江路某號電車上摸竊桑子明銀表桑卽覺察向之詰問反敢行兇由捕查見拘入捕房昨解公堂訊供屬實判張押西牢一年期滿逐出租界 
雜評三 
[狼灾捐（訥）]  
　　南方人不受白狼之禍南方人之幸也然而所不幸者非外國人仍我中國人也若汴若甘若陜非我口頭常稱之同胞耶今其所遭焚燒淫掠之苦甚於前此南方人革命時所身受者不知幾倍矣設當日南方人不幸白狼不折而北者則汴甘陜人所受之苦非皆我南方人受耶然則我南方人思及此有不怦然心動而爲西北被害之人代嗚其苦痛耶由斯以言陜捐宜踴躍者也 
來件 
[上海務商中學暑假補習科簡章]  
　　一宗旨以暑假之餘暇爲學術之補習使有志求學及欲得佳位置者頓增無窮之幸福 
　　二組織分高等中等初等三級依程度之高下而分配之惟不滿二十人恕不開級各科課目除讀本文法數學爲主要課目外餘可任意選習 
　　三課程（高等科）讀本文學文法地理歴史代數幾何平面三角衛生物理化學經濟學生理尺牘繙譯（中等科）讀本文法地理算術造句繙譯尺牘（初等科）讀本文法造句繙譯算術 
　　四敎授本科各級敎授俱由本校日館各敎員分科擔任 
　　五休業補習科完畢時由本校一律給與成蹟証書 
　　六期限陽曆七月一日爲始業期八月三十日爲休業期 
　　七納費全期應納學費洋八元正須於入學時一律繳淸 
　　八膳宿費如欲寄宿本校者應繳膳宿費由本人與會計處面 
議 
　　九時間每晨八時起至十一時止計三小時 
　　十定額每級五十名額滿不招 
　　十一校律中途退學者繳費槪不退還 
　　十二報名陽曆六月一號起三十號止報名時須先繳證金洋 
兩元由學費内扣除 
　　十三利益在補習科肄業而下學期願入本校者免其入學試騐 
　　十四褒獎品學兼優者休業時另給褒獎狀以昭激勸 
　　十五校址上海閘北海寗路天保里底務商中學内 
　　十六附則本簡章如有未盡善之處得隨時更攺 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬端午節謝各債戶啓] [  率公]  
　　　明似火又屆端陽是爲甲寅舊曆之重午節市　店肆均將於此數日内結束歸賬常例也况乎信債還錢又自然之理更何待論惟今歲之情形則不然政府頒行新曆已歷年所稍明事理者自當一律遵守現在陽曆午節明明已過有債權者之不能重行取討毫無疑義設各債戶而視爲必要之事務不得不照例執行則尙有閏五月之午節在固無所用其亟亟者也諺云端午看看中秋算算年底還一半此爲普通之口頭禪類能道之而今歲午節則　并看看而亦可無須也謹此止駕幸母枉顧此啓（四） 
[擬鍾進士致投稿諸君書] [  息游]  
　　自由談投稿諸君足下　文章憎命　羽輕生幽栖九原壯心未已每遇　魅恨不食肉寢皮迨劃盜笛之鬼旋邀賜袍之榮生前遺恨差足自慰乃被吳道子將馗形貎曲曲繪出見者皆以伏魔將軍相許凡鬼蜮作祟之家不向張天師乞退鬼符輒圖馗像懸諸堂隅馗見獵心喜以馮婦自任苟有醜類撻之驅之或拔劍而盡殲之自是厥後馗之肖影幾遍神州愧無天齊大聖化身之術朅來靡定罷於奔命靜焉思之深悔不知韜晦自尋煩惱於是戢影終南不復作將伯之助迺者部下小鬼爭相問訊謂頻年端陽前後馗必至上海狂游如叉麻雀打野雞發酒瘋甚至拘入捕房削盡面皮種種敗德不一而足馗聞之駭甚自忖岩阿寂處未出此山一步此等莫須有之談不知何人揑造或係無恥野鬼冐名招謠亦未可知而小鬼堅稱報章具在非等烏有先生馗按報索閱果見近年五月初游戲文章内都有此種怪狀始憬然小鬼之誤會也竊思曾參不殺人偏蹈殺人之嫌疑登徒不好色竟成好色之祖師在投稿諸君握毛錐寫詼言嘔出心肝狀馗醜態不過爲應時點綴之資初非好爲誣衊冀陷馗罪於九淵顧愚者不察謂馗游戲人間妄作妄爲實神鬼道中之敗類衆口鑠金積毁銷骨伊可畏也夫汚辱名譽新律有起訴之條第以文人筆端君子所　倘經上訴則君等欲加馗罪何患無辭適添自由談中無數資料是以退讓一步謹進忠告之言今者節屆中天榴花照眼願諸君勿再架空中樓閣汚馗千餘年之淸名倘發慈悲則筆墨超昇功德不可思議若謂此種應時小說固爲游戲文中之必要則馗亦不再剖白　任諸君搖唇鼓舌憑空誣陷諸君乎縱不爲馗計獨不自計口業之罪他年墮入拔舌地獄乎心有所危敢進一言鍾馗白（五） 
[外科醫生訪求外經廣告] [  劍秋]  
　　敬啓者本　士自外　醫學堂畢業後卽研究中國醫理所有各種醫書無不熟讀如内科之内經女科之月經小兒科之急經（驚）慢經及心病之心經毒門之嫖經撤　不出之尿（時）經本醫士均已購而讀之　外經一書實所罕見蒙以爲黃帝旣著内經以治内症寗有不著外經以治外症之理管如耶穌敎有舊經卽有新經曾子著孝經　　即著忠經扁鵲著難經孔子卽著易（讀如異）經况外科爲十三科中重要科目以黃帝之聖豈有缺而不講乎本醫士現在不惜重資訪求外經全帙海内藏書家如有此項醫經者乞寄交本大醫士必予以相當報酬也此啓 
[顚倒四書問有襲劉秋集句幸勿笑] [  蝶兒]  
　　齊人有一妻一妾而處室者子聞之鑽穴隙相窺踰牆相從而良人未之知也施施從外來足蹜蹜如有循視而不見聽而不聞愉愉如也子曰丘也幸二女果若固有之則拳拳服膺而弗失之矣子路愠見曰昔者由也聞諸夫子曰血氣旣衰戒之在色今若此言不顧行行不顧言夫子莞爾笑曰彼一時此一時也 
　　子夏之門人問交於子張子張曰子夏云何對曰子夏曰男女居室人之大倫也存其心養其性其交也以道則不厭子張曰異乎吾所聞昔者嬖人有臧倉者善與人交夜以繼日猶失之彼丈夫也我丈夫也樂莫大焉 
　　葉公問孔子於子路不對樊遲曰女奚不曰其爲人也惰其四支博奕好飲酒好貨財私妻子從耳目之欲不顧父母之養通國皆稱不孝矣子聞之曰小人哉樊須也言人之不善當如後患何 
　　孟子爲卿於齊王謂時子曰我欲中國而授孟子室時子因陳子而以告孟子孟子謂戴不勝曰我聞之喜而不寐明日孟子謂齊宣王曰不識有諸王曰有之前言戲之耳孟子勃然變乎色明日遂行宿於　出弔於東郭氏萬章曰或者不可乎孟子曰我明告子巧笑倩兮美目盼兮如之何弗弔（四） 
[瓶甏罐頭齋筆記] [  覺述]  
　　昨日（二十六）南京路大名鼎鼎之吳鑒光五十初度車馬盈門摩托卡尤衆堂上懸紅緞幛無數旁綴金字愚弟某某鞠躬皆赫赫巨紳也惟登堂祝壽者多珠鑽滿身之女客吳鑒光一一摸索招待之（三） 
[投稿謠] [  張詠霓]  
　　朝投稿暮投稿投稿投得眞熱閙主筆先生忙不了好也要瞧歹也瞧好的登在自由談歹的丢得無處找區區本是白肚皮偏偏也要去投稿筆在手頭亂搖心裏慌得一團糟單挂號雙挂號惟恐郵局帶不到一見申報心頭跳第四張中尋得早張三李四都登到區區名氏丢落了唉聲嘆氣眞苦惱想我文宇總欠高要求投稿諸君把我敎練好本事再投稿 
尊聞閣詞選 
[鶯亭] [  南湖]  
　　詩成削樹共分題飛盡楊花雪滿溪酒醒不知身是客夕陽亭上聽鶯啼 
[疊前韻酬惺堂居士]  
　　松陰五月凉徙倚雲生席何處望鄕關樂國喜初適流水入夜琴巖花迎游屐無日不有詩一一經行迹孰云此道微論古我心獲結交多老蒼　尙不嫌僻儻許託平生爲君坐上客 
自由談話會 
　　讀報載有撤回各省駐滬偵探之動議而江浙已首先實行斯可謂安定人心消弭亂機釜底抽薪之良法矣夫上海者就廣義言之爲中國之共有地然就狹義言之亦江蘇之獨有地也其間自有主權以法理論除各省有臨時特别之重要事件外本無派探常駐之理由乃自二次革命以來各省紛紛派探駐滬未始非汲汲於個人之功利起見試使其人返躬自問恐亦無詞以巧爲掩飾耳 
　　余嘗從事於軍政界者有年每見諸偵探者非爲生計的觀念卽爲利祿的觀念或恩怨的觀念其區區方寸間何甞有絲毫天下安危之夢想耶 
　　謂余不信請舉一例如左卽余曩在金陵水師目睹之惡偵探楊景堂伏法一事是也 
　　偵探楊景堂者湖南湘陰人先在長江水師金陵營當兵爲哥老會（又稱洪家）中首領開堂放票坐地分贓强佔生妻無惡不作而其表面也則謟事長官服從唯謹是以歷任直接長官如湘潭胡公忠勝湘陰劉公蓋臣爲時名將俱未嘗覺察其奸也 
　　猶憶余十餘齡時從劉公幕友江冕齋師游得識其人相見之間禮貌備至曾未一以童子忽之然嘗見其毒毆商人一事余大不謂然此固於偵探上無關係者惟論其事誅其心又未始非有所恃而不恐也 
　　商人者唐其姓敏其名而在白門城開張唐忠信帽局者先是千總吳大元與唐有經濟之交涉一日邂逅營中唐面加追呼吳不直其所爲適楊過而問之遂召集其黨羽要唐於塗平空揪扭任意毆打時唐已五十餘矣登時口吐鮮血氣息奄奄楊恐釀成命案始揮散其黨人昻然而去此余所從旁目睹而義憤塡膺恨無七首一洩不平者也維時人咸畏楊之黨勢竟無一敢置議者嗚呼哀莫大於心死非此之謂耶至吳亦與楊同黨云 
　　雖然鄭莊公爲春秋時一代奸雄而其論共叔段曰多行不義必自斃洵千古之知言也蓋久賊而不敗者人將盡爲賊矣何况乎區區方寸間之隱惡我可得而爲之人不得而見之又何所憚而不爲耶此余所以不信諸因果迷信之談而獨於宗旨不正一意孤行者敢斷言其無以自全必有最後之失敗也 
　　當庚子秋閏八月鄂人孔姓兄弟操舟爲業者石尤偶阻寄椗金陵楊時爲偵探因瞥見之指爲票匪立召多　登舟搜索他無所有惟富有票若干紙出於楊手謂得之其破篋者孔氏兄弟口瞪目痴面面相覬束手待縛默無一言而一般庸俗婦孺甚且奔走惶駭而相告曰擒票匪已擒票匪已 
　　次日由營長某公并交於上元縣縣令龍璋賢有司也提訊一過卽知孔氏兄弟非不法者無如其時票匪關係重大某公又爲江督新寗公所信任者雖有佛力平反亦不易易於是微服出城訪於下關草鞋夾得楊種種劣跡乃復僞爲質證提楊嚴訊楊辱詈之蓋楊方拔外委其氣正驕也龍冷笑曰余不必取爾口供矣遂臚列其罪狀請命於新寗公立予處决而另提其同役者一訊之孔氏兄弟果爲善類其富有票悉楊所僞造者即所謂栽贓是也至是孔氏兄弟乃得出獄復睹天日地方人士有素知楊之爲人者多至拍手稱快謂天網恢恢疎而不漏而龍靑天之名亦卽於此時喧傳人口矣後某公猶不悟楊之爲匪命其公子率領多人往抄其家於屋梁上得一竹筒内有黃綾令旗一面又名册一本　爲紫金山出山簡其中列楊名爲刑堂始太息於知人之不易而用偵探之難云（豁庵） 
　　儉德會規則一不狎邪二不賭博三不必以酒食結交四不必華服五不輕寒素 
　　入會者杭縣李靜甫鍾鏡涵應錫奎江西吉州周寳慶永嘉吳竹卿吳家法嘉興高明甫苹川胡仲箎海昌祝靑筠周瑞豐平湖沈韻生嘉興蔣樂羣長沙魯士英上海陸明達 
醫話 
[冷水摩擦法（三）] [  無錫丁福保仲祜譯述]  
　　冷水摩擦與習慣法 
　　冷水浴之强壯身體價廉而功偉世或不知其益或知之而逡巡却顧未敢實行此大惑也 
　　文明國民每朝離榻未有不先盥漱者誠以盥漱一事已成國民之習慣故朝朝行之而不覺其繁瑣也若夫冷水摩擦及冷水浴亦可如盥漱成爲國民之習慣是不過擴其洗面之範圍於全體耳初行雖覺煩苦日久自不憚勞且不肯間斷矣 
雖然行冷水浴或冷水摩擦法而不知其方法及順序率意妄行則必致感冒風邪或反增苦痛半途而癈故無論如何必須知其實行之心得知其心得則雖嚴寒微骨之朝亦可立志實行卽以老人行之亦非難事也 
　　此種方法類雖多名稱雖異然所謂冷水摩擦者老嫗都解之語余故總括一切之方法而謂之冷水摩擦法 
小說 
[哀情小說滿園花（十六）] [  天虚我生]  
　　時予離家已五閱月得家中書知眉秀已嫁商人子且赴吳門商人子爲誰予初未之知吾家書中亦不明言一夕予赴劇場觀劇遙見樓闌之内有一少婦雲鬟霧鬢娬媚天然心竊以爲而善及細審之則大似眉秀特眉秀素癯無此豐澤耳方自比擬間俄有人捱近予側略一辨認卽呼予曰誠爲芹爺予急省視則大喜過望蓋其人非他卽墨兒也時臺上方演小劇四座無譁因之得與促膝長談則知所謂商人子者卽墨兒也墨兒自被白公斥逐皇皇然無所之乃赴吳門依其從父其從父本爲宦侍旋亦被黜乃在吳門設肆爲商墨兒爲之副年餘頗獲勝益其從父將爲之婚墨兒不能忘情於眉秀乃托蹇修以求吾父居然得如所願方在樓頭者固眉秀也予乃艷羨不置竊謂彼兩人之情緣實勝於我萬萬彼果何修而得因復詢其被逐之由而台上忽改武劇鑼鼔震天雖促膝附耳亦不了了墨兒乃邀予枉過其庽予頷之起則見眉秀方倚危欄下望笑容可掬而以眉目熊度表示其歡迎之狀予亦答之以笑竊念眉秀心中其愉快正不知何似因而念及漱花則又不勝悵悵其時予已與墨兒出門上車車行頗迅即抵旅館相將登樓墨兒導予入室則見脂奩粉盒之屬散置案頭望而知爲眉秀之物墨兒方排除之而眉秀已接踵至開其笑靨備極殷懃其婉約實有甚於往時吾則踞榻而坐彼二人者則皆秉其故禮必弗肯坐轉使予爲踧踖不安然於此時墨兒已告我被逐之由矣其事蓋與我無涉惟於漱花之身則大不幸耳其言曰所謂瑞爺者固嘗得太夫人歡頗有選爲東床之意後爲天然痘所累遂毁其容而寵亦浸衰議亦垂寢然瑞爺之心固未嘗因貌而改惟吾女公子則已視彼爲可憎矣不復與之親近其初瑞爺頗嫉芹爺後乃及於柳兒女公子與柳兒踨跡較密於芹爺自芹爺絕跡後而柳兒之足跡愈密旣罷入宮之議太夫人遂欲以女公子字柳兒瑞爺聞之大恚而予意亦頗不以爲然會瑞爺與予計議必欲圖一足敗柳兒之策而吾爲之决策居然竟毁柳兒之容吾身雖被屏逐而柳兒之殊寵竟失兩人之婚約亦敗吾雖忠於瑞爺之謀而其實乃爲芹爺也眉秀作色曰忍哉墨兒汝以何術毁其容耶墨兒曰嘻此中殆有天數時方盛夏苦多蚊蚋西醫獻藥液一瓶謂其名曰加波力酸熾炭使紅以此液滴其上則藥氣化入空氣之中蚊蚋立殞殆無噍類唯此藥液勿可着膚着則立腐吾乃識之時吾方執此瓶滴入熾炭而柳兒躑躅至且作驕語曰女公子室中蚊且成市汝乃不爲一驅吾應之曰女公子室干汝甚事柳兒作矜色曰蠢奴汝不知我實爲而家嬌客耶予大恨遂以瓶中之液力洒其面柳兒大痛狂號而奔吾初不知其形何若後乃知其醜狀更甚於瑞爺矣言次吃吃而笑予心頗以墨兒此舉爲忍眉秀亦現不忍之色顧墨兒言之猶津津也（二） 
[浮生恨（十七）] [  浮生]  
　　自古稻粱多不足一天凉雨尙征途謀生情切乃慨然有四方之游然弱妻老母必先籌安頓之方庶幾游子天涯可以無憂内顧叔旣如此相遇私心竊計或者恐不足恃且謀諸婦使於歸寗時商之母將賃屋於比鄰而居焉計旣定乃以告我母亦首肯遷有日矣不料叔父橫生阻力初叔父自鄕間來一切家具均極簡陋我父乃以所有者相借歷年以來雖稍稍添置而堂中陳設一切皆余家物驟聞余遷居之說竟無所措鳩工搆造旣限於時日其購者市肆者率粗劣不適用而精巧者又道遠難致乃大恚時余虧負之欵多叔氏爲之紀理割產相抵尙負一千三百餘金叔即以此相要挾必一一淸償始准遷徙余賃屋時早已宣布遷期若忽中變不特受經濟之損失且於名譽上大有妨害而叔氏之欵急切又無以償憂恚憤懣無地自容叔又使人行說於我母　若不從此各居則所餘之產行將爲所蕩盡母氏惑其說竟反前議余彼時頗欲自白然分授母弟之產確有二十畝以迫於家用爲余售去者自問此產之割去固非作不正當之用然亦無以自明且意母氏與叔同居則託庇宇下或不致失所惟余默計所有僅房產一所而叔氏經手之欵其計四戶其數差足相抵叔氏持之急一產不能兩抵余明知其非理然又無術脫其覊絆幸余妻尙明達出環瑱使質付債負余又商之余妹假其嫁費之田暫抵急債乃以屋抵六百金而以妹田抵四百金又持余妻飾物赴質庫得五百金以百五十金作遷費而以三百五十金還債始叩别我母狼狽就道而余家遂分裂爲三彼時淒楚情形至今思之猶欲下涙也 
　　余旣遷居乃注意於謀生然親族旣莫肯援手而余父故交大率皆在數百里外不悉余所遇之地位而數年來放浪情形早已　揚遠近且以爲叔與余父不啻同胞叔旣不爲余位置則余之不可敎訓不言可想彼時雖欲自白而黃口孺子之言誰復我信奔走半年了無所得憂愁挹鬱無可伸訴致成咯血之症是年之冬余之房屋又付一炬幸是屋已向他處押千金成交三日遽遭回祿雖不免略有損失而綜計所值與押欵比較僅虧三分之一差强人意然自是以後余竟一無所有矣生計愈促謀生之念益亟亟而余身之際遇輒與余之思想背道而馳不得已乃專事應酬思於交際上得一友朋以相援引然初入社會旣不知世途之傾險且用財無節而性又率直不能擇人心中所蓄遇人卽傾吐無餘時外痱雖知余家已中落而監余妻奩資之厚（余妻之來外間哄傳奩資近萬金實則不過十分之三耳）且以余好散金市惠忼爽易與故余一插身交際揚中而市井僉壬即如饑蠅見血營營羣來而余之身遂爲若輩播弄顚倒無主會余妻遭難產得隱疾此後無望生育因勸余納妾余玉璋者府署胥吏也乘間借物色之名更導余作狹邪游彼則從中漁利未半年被騙至五百餘金皆余妻奩中物也余至是始知其不可近乃與絕交變計再作申江之游然舊雨飄零新知寥落惟余族弟在某書局司編輯事余因寓居其家嗣余弟以經濟困難將餘屋轉賃於人余復由余弟家遷居客棧終日花天酒地與諸大老相結交顧大老身價高不可攀余又不善逢迎術落落無所合來者爲一般浮滑少年其手段之辣機詐之巧較吾鄕人有過之無不及被其播弄之處不可枚舉如是者又半年始於某公司謀得一書記席以爲我從此以後苟能刻苦自勵庶少吐胸中不平氣不料任事之後大失所望公司薪金月僅十六元而膳食一切皆須自理滬地棧房膳宿費每天至少須三角有奇而飲饌惡劣直令人無可下箸其他一切雜費亦較他處相差倍屣此區區者僅可每月敷衍而添置衣服及一切臨時發生之用欵均無所着然以負氣故急欲就事舍此而外别無良圖不得不小住爲佳也居數月又得某律師文案然局面旣大酬應亦繁所餘者僅得以略瞻家用而朋友之借貸者乃紛至沓來虧負於是益重是年之秋余妹于歸某姓而余手拮据嫁資之產無力取贖重負我妹至今猶耿耿也（五） 
[徵求游戲文章]  
　　自由談徵求游戲文章篇幅務求簡短詞意務求詼諧頭等每千字奉酬五元二等四元三等三元四等二元五等一元原稿槪不奉還不受酬者請於稿末注明小說不收 
 
 

Page 15

 
 
   
 
 

Page 16

 
 
   
 
