# 1912 - 126 - 4914091

 

Page 1

 
 
評論 
[嗚呼噫嘻去年之今日]  
　　嗚呼噫嘻今日何日即去年之黃花崗流血紀念日也自有此次失敗以來而愛國志士再接再厲鑒廣州之巳事武漢起義薄海響應卒以造成莊嚴璀璨之新民國迄於今日而開會追悼寄厥謳思嗚呼尙矣 
　　然吾竊思之曩日之革命所以爲我同胞謀幸福也今日者破壞甫終而建設伊始然對此時艱百感交集一若國民幸福不可必得而政象危險倍烈於前回憶去年之今日民生憔悴反不致若此之甚焉者豈共和事業不當幸成抑建造新民國者之不得其人與此其故令人輾轉索解而不能自己 
　　其一則財政問題也滿淸時代債台高築雖有監督財政之說而迄未實行今則外交團對此問題大有不得不休之勢而當道諸公又復鑒於悉索之俱空急思吸收外債以供無盡之用途不得不俯受範圍飲酖止渴遂不憚於民國肇造之日隠援埃及波蘭之前例以種民國異日之禍胎至不得已而四呼將伯籌辦公債票議發不換紙幣提倡國民捐以救眉急而利進行此則記者之不能巳於言者一也 
　　其一則軍隊問題也光復以後人喜擁兵不建都督府卽設軍政分府甚者某團某旅某支隊紛然借北伐援卾之名義從事濫招寖至今日而全國軍人幾及八十師團之多餉需支出倍於昔時雖統兵諸賢達類皆公忠體國整軍愛民然其問不無敗羣之選有擄人以勒贖者有結黨以相傾者而艸菅人命荼毒善良之事且至數見不鮮以貽斯民害近雖軍界倡議自請裁减然函電交馳究不知何日始爲確定實行之一日此則記者之不能巳於方者二也 
　　其一則任官問題也專制告終共和開幕一般官吏之進退無不由於議會之推荐而實則大半出於軍人之擁戴統一旅之師即足以膺公民之選而高爵厚祿無不可如願以相償托名輿論箝制長官身爲一省之長吏且駸駸焉有一人不能用一事不能辦之誚比者排斥外省人之風說紛至沓來往往同一人也在他省爲貪官爲汚吏而在本省則奉若神明愛若慈母幾幾焉有斯人不出如蒼生何之槪豈一人之行事彼此逕庭而鄉評之月旦有不可以方物者乎此則記者之不能己於言者三也 
　　要而言之不有昔日之艱苦何來今日之逸豫諸君子旣追念前勞而不忘夫仁人義士斷腰殞命以身殉國之奇慘當亦注意締造新民國回念革命成功之不易而無忘此去年之今日焉斯可矣 
[命令]  
　　五月十三日 
　　臨時大總統命令陜甘經略使胡瑛改任命爲新疆青海屯墾使此令 
　　交通總長呈請任命顏德慶龍建章陸夢熊程堉爲交通部參事曾述棨爲交通部秘書長葉恭綽王文蔚榮永淸曹汝英爲交通部司長應照准此令 
　　任命王丕煥充河南軍事叅議此令 
　　任命廣福爲伊犁鎭邊使伊犁鎭道以下暫時歸其專轄此外職權仍循伊犁將軍之舊此令 
　　任命楊纘緒爲伊犁鎭總兵賀家棟爲伊犁道此令 
[專電]  
　　各國務員昨（十三）在參議院宣布政見唐總理主張理財須從裁減兵額入手財政熊希齡因預算歲虧二萬萬主張急辦鹽烟專賣及改良稅則設立國家銀行速定幣制陸軍叚祺瑞主張以軍官定爲終身官敎育蔡元培痛詆五色國旗之無謂並主張女子有参政權其他各員語多無聊 
　　十三日各國務員除趙秉鈞外均至參議院宣布政策總理唐紹儀謂借債 
 
 
 

Page 2

 
 
條約今尙未定總以無礙主權爲歸又謂切望國會早日成立並得各國之承認財政熊希齡謂宜减軍費以資理財宜設國家銀行以助民行使金融機關漸漸活潑宜改幣制先鑄通用銀元宜行印花稅宜換稅契宜以鹽斤歸國家專賣公債票宜停辦預算案暫緩交院陸軍叚祺瑞謂軍官制九級應改爲實官並宜劃一軍械由中央支配淘汰兵丁 
　　按此電係另一訪員所發可與前電參觀 
　　參議院議員面請唐總理宣布比國借欵用途總理請開秘密討論會各議員允之即於是日下午舉行 
　　聞唐總理蒞院時各議員曾向詰問付與孫中山君洋一百萬元係作何用 
　　熊希齡復於十三日下午密議借欵問題已得參議院之同意條件暫秘不宣（以上北京） 
　　光復會會員陳芸生（即潮州財政長）及許雪秋被吳祥達無辜槍斃 
（汕頭） 
[公電]  
　　南京黃留守電袁大總統唐總理各部總長參議院黎副總統各省都督各埠報館均鑒統一政府成立之時興自維才力已竭曾經迭請歸田以安愚拙惟當時值南北更代軍隊林立人心未靖暫設南京留守命興勉强支持其間興不敢以難於收拾之局遺禍於人故暫抑私願勉承其乏乃甫經任事即遭贛軍之變興之德薄能淺不能撫馭兵士保衛人民已可槪見現雖竭力維持無如力不稱志時慮隕越幸賴各將士愛國心長力顧大局南方各軍整理已畧有端緖第三軍軍長王芝祥已將所部桂軍六大隊全數遣散回籍第四軍軍長姚雨平除已遺散兵士三千回籍外亦擬整頓全軍陸續開拔回粤第五軍軍長朱瑞前已將所部全軍移回浙省第二師師長李先志則自請取銷司令部其餘各軍已經遣散者約計不下二萬餘人此外減縮軍隊之各種辦法已迭次與各軍師旅長等會同妥協依次進行僅就縮小軍隊編制一端而言約計兩月之内已可减少兵數三分之一此外裁遣之法同時并舉所减之兵數尙不止此嗣後南京附近之軍隊不難如期整理則留守一缺卽可裁撤設此機關反形贅疣且於行政之統一諸多窒礙擬請大總統准予銷職即將第一軍所屬之第二師第四師第九師混成一旅及淮上軍交軍長柏文蔚整理第二軍所屬之第十一師第十二師交軍長徐寳山整理均直隸陸軍部管轄其餘除第三十九旅已蒙允撥歸山東都督管轄外現分駐江蘇地面之第三師第五師第七師第八師第一師第十六師第十九師第二十三師第二十六師獨立第三旅第三十五旅南京東北區西南區兩警備隊獨立步兵團江陰步兵團吳淞要塞步兵團交通團寗鎭澄淞四路要塞駐寗光復軍福字敢死隊其南京衛戍總督所轄憲兵二營及前陸軍部憲兵一營守衛隊一混成團均歸江蘇都督統轄必能實行整頓竭力裁汰不辭勞怨以濟時艱興賦性愚拙罔知矯飾凡自量力所能爲無論如何艱難困苦非所敢辭十餘年來矢志如此今茲所請非敢逢圖暇逸蓋爲國家制度計統一政府旣經成立斷不可於南京一隅長留此特立之機關以破國家統一之制致令南北人士互相猜疑外患内憂因以乘隙而起甚非興愛國之本心也况整理南方軍隊之辦法已略有端緒但循此而行則雲屯霧集之軍隊不難漸次消散裁此機關事實上并無窒礙而少一機關之糜費於國家財政尤不無小補故敢披瀝陳請伏望大總統鑒此愚衷准予即行銷職俾全大局而償私願無任迫切待命之至南京留守黃興叩元 
　　雲南都督電袁大總統暨國務院軍界統一會黎副總統黃留守各省都督各報館鑒民國成立望治方殷海内士夫咸思組織黨社以爲促進共和改良政治之地數月以來成立者已數十起足徴我國人政治思想國家觀念之發達可爲民國前途慶惟軍人入黨則鍔竊有隱憂雖發起之初不過藉軍人爲保護然流弊滋大自應預防請略言之此次改革數月告成軍人之功炳耀寰宇惟審察現在國情伏莽未淸國本未固此後整軍經武責任尤鉅必專心壹志致力戎行始能収改良之成績若徒爲外務分擾軍事漸致文弱其弊一凡一國内黨社分立政見各殊各出其才力以相雄長每因競爭而國家愈益進步故一政黨組織内閣復有他政黨監督其旁政府可收兼聽之益而不致流專斷之弊然以軍人入黨則因政見之爭持或至以武力盾其後恐内閣之推倒太易實足妨礙政治之進行其弊二自軍興以來各省多增募士卒市井無賴溷入軍籍呼朋引類插血聯盟甚至軍隊變爲山堂將領稱爲哥弟拔劍擊柱軍紀蕩然雖政黨性質不同而士卒有所藉口方且謂統兵者亦身入黨籍更何能戒士卒之效尤會黨軍隊混爲一途部勒偶疎動生變端其弊三雖此時禍機未著而流弊要可逆睹鍔私憂過計以爲國家進步政黨自然發生然宜讓政客之經營而軍人無庸加入非援消極的以限制軍人之行爲實欲積極的以完全軍人之責任伏懇大總統明頒禁令申明條例以振綱維而杜流弊愚昧之見尙希察核而詳敎之滇都督鍔叩蒸 
　　又電袁大總統國務院黎副總統黃留守各都督各報館鑒黔省匪氛甚惡民不聊生迭經紳民文電請援並公舉代表來滇迫切懇求雖以唇齒之親未忍坐視然恐以恤鄰之誼又啓猜疑故皆婉辭謝之及敝軍北伐取道黔中父老復力求援助此間仍催敝軍趕程前進不必留黔嗣因黔軍統領黃澤霖扣餉生變黔事甚危紳民復急電請援乃飭唐司令赴筠鎭攝黔人以唐司令撥亂功推爲都督黔省甫定不能不暫爲維持現匪亂漸平商民循業援黔義務已盡滇軍卽應撤還近聞前都督楊藎誠率部回黔紳民惶恐萬一致生衝突又必貽操戈同室之機且滇軍到黔餉糈皆由自給財政本屬奇絀接濟實屬爲難應懇大總統速派賢員主持黔事俾唐司令早日交替振旅還滇不獨滇軍得息仔肩卽黔省亦不至再罹兵刃迫切悚詞伏候裁示滇都督鍔印魚 
　　江西都督電北京袁大總統國務院陸軍部武昌黎副總統南京黃留守各省都督均鑒光復以來軍隊突增軍費過鉅財源難濟各省皆然贛省尤甚雖經第一期遣散數標退伍歸農餉糈猶難爲濟非逐漸裁併無以養民力而支久遠查原編炮兵第二營步隊第四標第三營步標第三標所屬之輜重營袁川官長營獨立第二營或兵士尙未招集或兵士已經裁撤均係有官長而無目兵該官長等雖屬勤愼守職然際茲建設之初正志士立功之日與其徒株守於現在何若别圖建白於將來現定一律解職加給一月俸薪以示酬庸其才能優異之員仍予另調相當職任各官升深明大義均已解職此第二期裁併各官長之情形也此外所餘軍隊尙須分别淘汰挑選改編以期盡成勁旅除將詳情續電外先此陳明贛都督李烈鈞叩眞 
　　江蘇都督電大總統國務院各省都督省議會各報館均鑒外債危險宜速辦國民捐以圖自救黃留守通電言之痛切諸公熱誠謀國力拯危亡必已籌議及此德全所欲進商於左右者則在籌辦之手續竊意勸捐當分三種一曰文武官吏捐一曰地方普通捐一曰特别捐官吏義當首倡俸給所大慷慨輸納以受之國民者還救國民卽以自救誰曰不宜留守府業經倡辦南京軍界接踵百起各省文武自當迅速照行其收數請互相電知以資觀感次則普通捐應由各市鄉自治會及各商會擔任勸捐義務一面將籌捐理由演成白話廣爲張貼一面公推誠慤任事之員經理其事或於公所號家設立捐桶或由殷它商民展轉勸募任憑樂輸多多益善再次則爲特别捐亦分兩種一爲慨捐鉅數者或特予旌獎或特示保護隨時規定一爲本地方目前最旺之商業酌量加收附捐明定期限由商會向各該業妥商仍報明該管官辦理以上爲勸捐之手續其收欵辦法有四一應發給三聯單由民政長蓋印一聯交本人兩聯分别繳省存案無聯單不得收捐一各屬捐欵按月解省財政司隨時存交官立或商立銀行一收解淸單本地方每月宣布一次省城彚總處三月宣布一次廣發城鄉張貼一捐欵專爲抵償新債欵之用俟中央提撥即隨時布告周知以上爲收欵之手續擬俟各省協商意見相同即行呈請政府核准開辦總之國家財政窘迫已達極點外債不成固無立足之地外債卽成亦有累卵之危國民捐能集巨數固爲不世奇勳即得尺得寸亦足見人心一死或疑昔年籌還國債迄用無成不知前淸國本早亡是以信用全失同國方新豈煩過慮德全對於此舉以爲有把握固必辦無把握亦必辦精衛塡海恃此微誠被髪纓冠諒有同志藎籌所及懇速賜敎抑更有進者敎育普及則愛國咸有熱心實業繁興則輸將方有基本方今人民程度尙屬幼穉曉然於國民義務者必係少數之人兼以生計困難户鮮蓋藏若過於爬梳轉非國本之福茲擬除文武官吏捐及特别捐外凡地方普通捐仍一律按數給予公債票其零星捐户願以數户合給債票者亦准通融辦理似於提倡捐款之中仍寓軫念民生之意是否有當併候卓裁程德全元 
　　皖議會電各報館曁皖同鄉會鑒本會於佳日閉會已電達頃因都督有要案召集已於本日開會皖議會覃 
　　國務院電陸軍第二十五師周師長鑒奉大總統諭來電所稱全國受軍隊之影響財政束手險象環生實爲洞見癓結該師長擬由中央速定裁兵計畫宣布實行解甲弭兵請自隗始犧牲權利字字血誠洵足警告國民諷勸諸將現與國務員會議兵隊善後事宜正苦鉅費難籌招兵易而散兵難爲自古通病須養成一種風氣令人人知擁兵之足以致貧知散兵爲軍人最高之名譽纔免財政之危而救眉睫之禍近如徐寳山之請撤軍政分府朱先志之請解兵柄均屬深明大義磊落光明該師長又瀝陳險象提倡裁兵嘉奬不可言喻望各將校聞風興起共夭熱忱不令該師長獨爲君子民國前途庶幾有豸等語理合電達遵照國務院眞 
　　海軍總司令處電各報館公鑒本處同人經與駐滬各艦長集議國民捐辦法官長按薪俸捐全數或二成之一兵士捐三之一各艦長旋就各該艦演說勸導聞者踴躍樂輸咸知借債之危至有痛哭流涕以相激勵者俟彚集成數再當奉聞海軍總司令處同人叩元 
　　寗波社會公益促進會電南京黃留守鑒讀公勸募國民捐一電卓識偉論可歌可泣當此財政窘迫强鄰環伺非實行此策不足以保民國本會首先贊成敬祈迅賜詳章藉圖進行併望愛國同胞協力提倡共保危局無任跂禱之至寗波社會公益促進會 
　　嘉定民政長許蘇民電南京黃留守鑒僕感公豔電痛切願捐四個月俸共五百元充國民捐爲政界倡除普勸地方並呈請蘇都督通令各縣長官量力提倡外謹電懇立案示遵嘉定民政長許蘇民寒 
　　中華民國世界語會電北京敎育會總長蔡轉袁總統唐總理各部總次長各省都督暨各報館鑒本會中央事務所已成立在上海西門外林蔭路俟徴集會員再定期開會除登報通告並電國外社團外謹聞中華民國世界語會元 
　　又電競南匯世界語會鑒本會成立設中央事務所於上海西門外林蔭路謹聞望聯絡進行中華民國世界語會十四號 
　　景德鎭胡開來等電皖南同鄉會各報館各團體均鑒胞弟胡孝齡前經府議會舉充軍政長此次奉命撤隊解職遊杭曾經商會協理吳俊德藉詞潛逃率衆追捕並串通民團總長兼府議長鮑振炳揑用全體名義偏詞朦禀未經訊實公布又不遵電解省遽於四月三十夜三鐘在屯用排槍轟斃以滅其口似此冤沉海底志士心冷泣求主持公論以彰公道俾免覆盆不勝感銜胡開來開瑞同泣叩 
　　安徽都督電各報館轉胡開瑞鑒電悉前以胡孝齡藉兵勒財搶掠逃逸電請大總統示遵隨時電飭審實後按軍法懲治等因奉此當飭巡視員潘贊化會同休寗知事遵照審辦嗣據電復審實槍斃人心大快等情前來業將胡孝齡罪狀通電佈告在案是此案悉遵大總統命令審實辦理毫無屈抑該民人何得狡辯仰卽知照皖署都督柏文蔚元 
　　揚州各會黨電袁大總統鑒我國賦稅鑒爲大宗鹽政不興各項支絀故凡商困民貧政疫兵變未始非半屬於此矧値春綱在卽若不急圖開運匪惟淡食可虞卽各項經濟亦未有不受影響者數月以來辦無成效損失甚鉅皆由未得绥人以致運商裹足不前場商騎墻觀望茲查有李本漢君熟諳鹺務辦事熱心旣係鹽業世家且得商民信用擬公舉爲兩淮鹽政總理暫照舊章速行開辦以期一地倡首各地踵效庶使國用有資而商民交利矣爲此公懇核准施行揚州保存鹽務會中華民國民生國計會揚州部兩淮維持鹽法會寰現大同民黨揚州支部 
　　武漢民社社長孫武電各報館公鑒陳錦章被測繪界人指爲賣國賊集滇之同黨實屬寃誣緣武於丁未年在日本組織共進會時與陳錦章所組織之軍流血會聯合共謀革命之進行陳君愛國甚於愛已决不肯盜賣祖國之地緣武知之甚深故敢代爲表白至在奉天測量總局携款逃走實屬情有可原當陳君去奉時民軍起義伊始同志需欵甚急故陳君挾此六千元南來實於民軍經濟上不無小補愛國君子當能鑒原武漢民社社長孫武侵 
要聞一 
[國務員宣布政見]  
　　北京電信云唐總理及各國務員今日（十三日）至參議院宣布政見議員到者八十四人兩廊觀者極爲擁擠先由吳議長說明各國務員擬從叅議院之願望宣布行政大綱說畢唐總理乃出席議員皆歡呼迎之 
　　唐總理先申論袁總統建設從穩健入手措置以實事爲歸二語又謂黎副總統所論各省軍政民政劃分權限一節事極重要袁總統今擬以此政策爲歸宿嗣後中央之權亦須增重惟各省得稍限制之此實合於現在之時局軍隊則將汰弱留强惟欲求民國基礎之鞏固萬不可無嚴守紀律之軍隊各國對華政策常以維持和平爲主中國亦當以誠意對待增重邦交以保遠東之和平前淸政府與各國所訂之條約應悉遵守此外改良法律普及敎育　一幣制振興實業利便交通等事均將隨時力謀進行財政爲今日最重要之問題查前四年入欵每年計銀二萬九千萬兩近來用途日增加以商業疲滯入欵大减竟無可以籌欵之處國民捐及愛國公債雖足裨補國用然收集頗費時日難爲救急之用故不得己由財政總長商借外債俟將條件商定當交參議員公决政府深望其條件必與國家前途無損財政總長將於編訂豫算案之前將應用各費開明淸單以公大衆嗣後并當力圖撙節不使糜費惟所借外債尙不敷用故國民捐及愛國公債終須籌辦而今日尤以振興實業爲第一要事末謂深望參議院鼓起共和精神且當知民國之根基實賴國會而定故參議院今當從速訂定國會選舉法以定民國之幸福也 
　　其次財政總長熊希齡出席先報告財政狀况因言今歲政府不敷之款約二萬八千萬兩故借欵以治其標若治本之政策則裁兵節餉改良鹽課設立烟草專賣局發行愛國公債及設立國家銀行改革幣制實行會計檢查制度劃分國家稅地方稅皆爲要圖並言參議院卽國民自行監督財政之機關願共勉力云云 
　　又次陸軍總長叚祺瑞宣言當先查照定章遣散冗軍陸續徴練新兵惟徴兵一事現擬由各社會擔任辦理每一社會應徴新兵若干定爲責任將來各軍當增置最新最利之器械并將馬政改良等語 
　　又次學務總長蔡元培宣述普及敎育特别敎育之政綱擬設專門及工業中學校若干聘用外人充當敎授並擬將北京各學校合設一處如此則可稍節費用云云 
　　又次署理工商總長王正廷宣言擬推廣本國出口貨當以注意外人之嗜好最關重要且謂各省商民或商業公司有所企畫政府當竭力補助之 
　　又次農林總長宋敎仁謂將鼓勵民間發達森林事業且將施行溝渠新制以興農業 
　　又次海軍總長劉冠雄謂振興海軍當從廣設海軍學校入手中國於此十年之内尙不能望其練成有名之艦隊今只有先行 
 
 
 

Page 3

 
 
豫備敷用之水兵及訓練海軍士官之一法惟海軍士官宜於外國軍艦之上實習試騐此項費用每年須銀二百萬兩而海軍部今尙需銀一千萬兩以爲交付前在各國定造戰艦之用至目下所有之軍艦常年給養修理等費亦須銀三十萬兩方足應用 
　　又次司法總長王寵惠謂司法部最要之職任係將司法行政分淸權限其次則改良監獄亦爲不可延缓緩之事 
　　又次交通部長施肇基謂將竭力增進入款撙節糜費且謂振興實業利便交通尤非推廣郵電及多築鐵路汪爲功 
[初八日參議院紀事]  
　　陽曆五月八號參議院開第三號會議吳議長請假副議長湯化龍就議長席首先報告新到安徽河南等省議員七人當經抽簽分定位席旋由湯議長報告有議員請假者數人輙各請假十日諸君是否承認江議員發言值此時光寳貴無正當理由不得濫行請假汪榮寳主張有正當理由者只可請假五日張伯烈谷鍾秀主張大略相同湯議長擬就五日之議如假滿後有續假之必要可以再續五日李榘謂時光短迫每星期内議事至多不過五次每次只三小時不得任意請假議長答須另行規定衆然之 
　　又報告國務院覆函其内容係答覆質問特派委員退席一事（前日會議時曾有任意退席者）謂該委員等如將政府所交議案及理由說明後即可退席毌庸待至散會等語經議長徴諸衆見谷鍾秀主張政府委員必須散會時方可退席以便隨時質問及詢問一切案情議長然之 
　　又報告新疆來電係爲該省迪化與伊黎尙有兩個都督因之該兩處均欲作爲省議會而一省之内决不應有此辦法應如何答復田駿豐謂西北獨立首倡者爲廣福卽在伊犂反對者爲袁大化則在迪化嗣後廣袁相持不下由大總統派袁鴻祜爲都督但刻下尙未到任總之一省不應有兩都督本院即不能有兩個省議會之承認刻下問題即係究竟承認迪化或伊犁爲省會論理廣福首先贊成共和不能將其取消應認廣福處爲省議會谷鍾秀主張相同惟有某議員謂廣福之都督係屬自稱應如何承認之處應先質問政府究認誰爲都督即認何處爲省會平剛發言申引江蘇江北故事應認迪化爲省會惟旣認迪化爲省會則伊犁不能認作省會可不必問政府卽可就此直接電覆是時有某議員主張先問政府迪伊兩處究以何處爲有效再行電覆承認某處爲省議會副議長以此付表决舉手者三十三人（是日到院者六十四人）照章係屬少數遂决定直接電覆承認省垣之議 
（未完） 
[承認中華民國之預報]  
　　民國成立後尙未得各國正式承認實一至重要問題茲得外交界消息各公使已得各本國政府特電略謂民國政府旣已告成自應承認只須借欵事妥洽即由各公使代表政府向民國政府交換國書作爲正式承認等語各公使接到此項電報遂開外交團會議領袖英使朱爾典氏云我等亦深願民國早日將借欵事宜辦理妥帖不特民國可以稍稍就理即各國亦可免去許多危象云云故其對於資本團之要挾頗有不甚贊同之處而大借欵之轉圜此亦其一原因云 
[大借欵又進一步矣]  
　　大陸報北京電云星期五日中政府有文堅拒監督財政當時情形極形黑暗星期六日財政總長熊希齡君與各銀行家會商後乃得意外之進步先由銀行家陳述借欵情形及不得不稍加監督之理由發言極爲穩愼并允呈出意見書以供中政府之研究而熊君熊度亦極和平如果熊君得能見信於内閣及參議院則此事可望圓滿解决外人即將於數日内豫交現欸以濟急需并聞參議院曾於十三日下午秘密討論此事 
　　銀行家已將各項條件與熊君略加討論惟須參議院及内閣認可後始能作準現議要求之遣散軍隊一事改歸海關洋員稽查如此則一困難之問題已得解决至監查入稅一節亦將由華洋人員會合辦理 
　　以上各事如能稍有端倪第一步將付現銀六百萬兩因中政府屢次催付此數也惟銀行家必須監督之議妥定後始肯交欵云 
　　字林報北京電云檢查借欵用途一事今議另設檢查處專辦此事其遣散軍隊則歸各當地之稅務司監視實行所有洋員薪俸由銀行家於普通用項内提付 
[淸談（東吳）]  
　　中央幣制不劃一各省濫鑄銀銅元最爲國計民生之害此稍有識者所共知者也 
　　滿淸末造因貪目前區區之利致墮貪官猾吏之術中我民國起而承其後縱不能於一時之間挽救其弊而反加之甚焉此必無之事也 
　　昔江北都督因餉絀兵多擬鑄銅元以救然眉之急財政部出而尼之誠慮此也而今堂堂東南大都會獨迫不及待必用前淸帝號之模型以廣鑄新幣當道間接所獲之利益不過什之一民間直接身受之危害奚止什之九寗非不可索解之事歟 
小說 
[俄王之偵探（七十五）] （冷） 
　　霍林忒道我從來不曾到過那裹去余此時已和霍林忒走至那對面大橡樹下的鐵欄旁二人遂相對立談余又問霍林忒道你的妻子阿彌陀現在那裹霍林忒一聞此言面色慘變答道以前的謊話請主人不要再提起了余道我並非提起你那夜的謊話你那夜的話我已允許你忘記了現在問的郤不爲此霍林忒道可僯他已失蹤了余道什麽失蹤的你去報了警察署没有霍林忒道没有去報余道什麽不去報霍林忒道我因我自己家内的事不要被人家知道所以未報余道你不是因爲犯過持刀的案子怕人疑心所以不肯報麽霍林忒道這也不是那持刀的案子是在拉克那時我年紀還輕去今已有多年了我爲的是我要自己去探訪所以未報警署余道阿彌陀已失蹤了幾時了那失蹤的時候是什麽情形的霍林忒道在那前禮拜六日午後三四點鐘時他換好了衣服將要出門賣物隔着短墻和鄰家的人談話後來忽然不見了余道那你去尋麽霍林忒道自後我便向各處探尋杳無信息余聽到此處舌尖上已不能再耐幾要將那來納克的事說了出來後來忽然又想世上的事無奇不有便是他霍林忒自己我不是在鄧勿離檢屍所親自看見他臥在石板上麽如何今又在這裹對談那來納克林中的女屍又安知不是差認他是阿彌陀的因仍耐着不說 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[皖都督籌借日欵二十萬]  
　　皖省前因財政困難募集公債票無如購者寥寥難應急需近日更因軍餉及行政經費需欵甚急特於日前由都督與日商三井洋行籌借日金二十萬每年六厘起息一俟銅官山礦開辦後卽將該礦所產鐵沙每年訂購與該日商三萬嚬該商借本即作爲鐵沙售價頃已訂就草合同咨請議會通過後即可與該日商簽字矣 
[英山重提舊敎案]  
　　皖省英山縣楊柳灣天主敎堂前淸光緒三十三年時爲土匪阮德樹等焚燬迭經駐京法國公使及上海法領事與前淸皖省官吏磋商賠款迄未就緒上年武漢起義各省軍事未平該敎案亦因之擱置未議現在大局已定昨由駐滬法領事函催皖都督迅速籌議賠欵以期早日了結頃栢署都督已令英山縣知事查明此案情形具覆核辦矣 
[湘路近事錄要]  
　　湘路公司總理陳君文瑋已於日前辭職當由該公司公舉譚君人鳳接充現在譚君已卸北面招討使之任由滬回湘寓居省城聞不日即當接任路事矣 
　　中央交通部派委本部參事張君伯純（湖南湘鄉人）來湘調查路事即日謁見譚都督面呈部咨一道文云爲咨明事本部職掌交通國内鐵路關係尤重亟應統籌全局商定進行方法粤漢鐵路以湘省路綫爲最長頻年辦理未能得人以致工程濡滯虚糜經費今當民國初立百度更新汚俗之滌除應採多數之與論特派本部參事張通典前赴湘省調查一切工程晤商該公司採擇湘人及股東公議改良積習以利推行爲此咨請貴都督大力主持召集商民與張參事會議辦法沿途並乞派兵護送以便詳細調查至紉公誼 
　　湘路公司前總理余君肇康曾於去年十月將公司一切情形及欵目大賬分别臚列刷印成帙作爲報告書到處發佈乃近來湘省報章所載傳說所騰指摘頻加疑謗交集余君以爲前書未盡聲叙不惜重言申明又撰有報告第二書將公司歷年事實就外間所指摘者一一辨駁不下數千言以期解釋羣疑藉資考証至其中實在情節須俟五月十五日開股東大會時由湘路促進會同人暨各股東詳細質問又得部員張君切實調查當不難水落石出也 
[余肇康湘路報告書（續）]  
　　又有謂湘路開辦至今七載成路九十八里查肇康以丁未春始到公司報明有案距　卸未五載其前三年欵旣無著萍醴路局又爭　　不准　　自己酉七月始得開上庚戍十二月卽開上程車辛亥七月卽　車費票先後實只兩年亦均有　可稽似不能　肇康水到公司以前之二年及勢不能開工之三年一併歸於工程　内而以兩年目爲七年也又有謂路線不應走滬江之猴子石豹子嶺等處不惟危險且多糜費查粤漢幹綫亦優肇康宋到公司以前經美工程司侯威勘定立案給國主廠十百道由粤路公司移送來湘聞當日因内地墳山多至數千百塚羣起要求繞道　走内地穿山取直灣曲尤多工亦不賣不如依江閒　　　　少　易從事其後英工程司羅士覆勘不敢稍有史改此等要　　　工程司主持以昭愼重蓋略羣臨江而安疊均在老土且窄狹之處均累石爲駁岸以防傾陷亦不致再生險象也又有謂首站車棧機器等廠設在新河路遠費多不免失算查省城草　大西小西三門雖均臨河而距路綫甚遠瀏陽小吳二問則又均不近河是五門均於船貨上車不易搬運南門亦惟冩遠之南湖港一帶路綫方與河近又非泊船之地惟北門新開河港可容多船專備停泊避風車站設立於此轉輸極爲近便現在小吳門支站已成人心閣久已預備基址亦將設一支站以便省城内外旱路上車之處惟船貨上車尤爲大宗又必緊接商埠則捨新河别無再近且便處所矣試觀京漢鐵路之漢口總站不近在市鎭而遠在十餘里外臨江之大智門劉家廟兩處湘路實同一辦法决不能謂爲失計也又有謂不應作洋松木便橋者查鐵路建築之始莫不作便橋以便暫時先行通工程車各路皆然現在湘路在外洋及掦子江所訂各鋼板橋梁先後運到早經一律配換進行火車矣又有謂除猴子石一處餘工皆易修地勢平坦查長株一叚猴子石而外如豹子嶺九曲黃河石壁嘴均係石山有高過路線五六丈或低於路線二三丈者錐鑿鋤炸均極危險又如鴦鴛井老龍潭楊家小團南湖港矮密子易家灣白馬塘鹽湖并冬瓜湖白石港等處率皆深潭巨浸此塞彼漏此成彼潰時嗟束手以云平坦殊難概論總之肇康才質頑鈍於路事初未嘗學間用人行事雖力除徇濫面時慮疏虞本屬無能爲役旣節年歴辭不允則誓不用公司一錢質諸員司盟諸衾影窮年累月無間昕宵寒暑鉅細罔不躬親遂致積勞成疾未秋先零差幸已成之省綫視最稱廉實之杭綫每里尙少費三四千元合計長洙所省約四五十萬元（浙路省站里費洋二萬九千數百元見於浙路大帪刻本）未必非緊持會計不敢稍事虚糜所得略収之效果也又查湘粤鄂三路同時並舉粤路開工最先用費最大現在修成之路不及二百里卾路則尙未購地湘路似未嘗落後且自售票以來每日收百數十元多或至二百元一年尙可收六七萬元若將萍煤通過所收何止踰倍近年吾湘提倡實業於路已粗有實獲實開風氣之先若無去秋變端此路此時必已達湘陰漸規岳境矣（中略）又洙淥長陰兩段去冬並購有路綫六十里並預購有枕木十餘萬方一切機器車輛車箱尙敷目下分途接續開工之用新總理經營規畫悉中肯綮又得諸公相與有成於以恢復舊觀廣運新謨百堵皆作月異而歲不同藉彌區區迂疏寡效之感是尤肇康之愚所馨香禱望於弗置者也湖南粤漢鐵路公司前總理余肇康謹白 
[楊都督帶兵回黔]  
　　貴州前都督楊藎誠君前由湘省至常德率帶駐常黔軍回黔先期令軍統席正銘君在常僱用民船三十餘隻率兩營開往辰州其餘軍隊即歸楊都督親自帶回矣（按此可與昨日常德公電叅觀） 
[貴州勸工局開課有日]  
　　貴州實業司興辦勸工局内設金工木工漆工染織窰業五科視某科之難易定畢業期間之長短計收足學生一百一十人不取學費不寄膳宿近數年來地方人民無不知工藝之　可不急而率無着手之法自該局出示招考一時報名應赴者紛紛聞開課之期即在三數日内甚望該局職員始　不偋爲貴州實業前途放一異彩也 
[贛都督裁併援鄂軍之認眞]  
　　贛都督電云武昌黎副總統督歲軍馮統領（嗣鴻）鑒　徐課長等報告並此間詞查情形具徴該統領苦心維持接閱麻電計畫周詳尤爲欣慰挑選裁併汰惡留良各節均爲至當不易辦法惟實行太緩恐生意外留寗鄂軍往事可鑒昨已電請黎副總統就近指示維持鄂境軍隊林立復經通電防範執事儘可認眞整頓先除害羣之馬以杜傳染之漸遇有困難問題隨時禀承副總統解决施行該統領親歷戒行知之較認旣有所見亟宜實先處置以防勾結軍隊以令出惟行爲主該統領如有所陳一經本都督核定命令斷不慮其難行也俸餉五萬元已飭由潯專槍解送昨已電調該統領任叅謀處正長全省軍事計畫關係重要應飭毛統帶（秉鉞）尅日到差先照令文切實辦理至挑選將校團並改編各事宜應俟該統領到省後通盤合計再行酌核實施該兩標官長素識大體務望傳諭一體認眞整頓共維軍紀毋稍膽狗遲延仍將辦理情形飭由兩統帶踞時電報爲要軍隊服從職權更換官長個人關係並飭將士知照（　省都督）烈鈞陽印 
[贛議會衝突後餘聞]  
　　贛省公民曾於四月二十九日在南昌府學明倫堂開會决議以推倒議會取消參議員爲目的大爲中央政府所不韙茲將原電錄左 
　　國務院電云南昌李都督鑒大總統交南昌臨時省議會電文稱該會遵照通令選舉參議員乃有少數黨人出而反抗意圖破壞懇請電飭都督秉公維持等語查現在正式省議會一時旣未成立自不得不以業經長官核准各屬承認之臨時省議會爲一省正當之立法機關該會行使職權自非會外人所能干涉若聽各種私立團體肆行破壞則一切建設從何着手該省果有此種情形自應嚴重禁阻希即查明辦理並傳知該省議會依法進行毋滋搖動國務院宥印 
　　李都督電云北京國務院鈞鑒宥電敬悉江西各公團爲爭選舉參議員之選舉權言論上多與臨時議會不洽尙無違法舉動除分别勸諭外謹復贛都督李烈鈞叩艷印 
[鄂省裁員之觖望]  
　　都督府副總統前將都督府人員大加裁減復將秘書廳典守收發核對三課人員二十餘名概行裁汰其職務派秘書員書記生兼理所有被裁人員於九月初一以前到差者發給回籍川資六十元以後投効者槪給四十元其願得省辦事者亦可准考其所長飭各司存記聽候錄用或送入文武各學堂肄業以資深造但三課之人以爲秘書廳分課甚多不應獨將該三課取消爰擬要求將所有各課人員盡行考試不必其原課之繼續僅選其才學能否勝任庶足以昭公允聞此禀　上兩日未蒙批示該員等咸疑秘書員作梗擬而謁黎公陳請以免隔閡 
　　軍務司軍務司長吳醒漢君以該司原設總務屬係因戰時事繁乃有此臨時編制現在軍權已直接由都督主持本司行將取消範圍應爲縮小特與各局科長會議决定將總務局先行裁汰所　事務由正副司長核辦該局局長劉度成每回參議　至各科員亦如都督府秘書廳裁員例發給六十元或四十元回籍川資以示體卹聞各員以軍務司非他行政機關可比渠等自起義服役至今不惟無進升酬庸反令全體解散殊爲不平相約要求非派他項相當差使卽掯巻不辦移奞云 
　　招賢館招賢館原爲獨立機關後乃改　於軍務司凡投効者非係海陸軍人不收然卑鄙者流以該館爲瞰飯所不免冒充所以現今尙有千數百人住彼坐食茲軍務司爲節減經費計决定取消其無軍事學識者無可位置一律遣散詎若輩謂係起義時卽來投効雖無貼勞可紀實乏運動之才所致今　候數月赤手空拳不獨貽羞鄉鄰且時機已過何以謀生遂公同上書要求給予獎札勛章俾易投謀出路並援縱監察處取銷各科員之例每人給川資四十元聞軍務司以其人數太多且一事未辦贍養數月已屬受惠不淺反妄援總監察處解散之例殊屬無理取閙業已批示拒絶所求以免效尤 
[崇明分縣先聲]  
　　崇明幅員遼闊鞭長莫及兼之中貫大江劈分内外兩沙外沙隸屬内沙向來諸多不便該處紳士發起分縣問題開會集議公推代表赴省呈請程都督批准在案現聞擬將崇海司舊署改爲縣署即日呈請都督札委民政司法到縣任事矣 
[林激眞軍隊抵粤]  
　　林激眞軍隊有四百五十名已於前日附搭德記利士行海門輪船由汕頭開行至五月九日上午到港改搭别輪來省其餘林軍尙有千二百名附招商局泰順火船擬直赴黃埔登岸林激眞則數日前已由汕搭海門抵港矣 
[籌辦惠潮鐵路]  
　　粤函云現有惠潮兩州商人籌辦惠潮鐵路擬定簡章名爲商辦惠潮鐵路有限公司路線計長二百四十六英里共分四段自石灣至惠州一叚自惠州至海豐二段自海豐至普寧三叚自普寧至潮州四段擬集資本二千萬元分爲四百萬股其股本分爲三種一曰創辦股以三萬股爲額二曰優先股以五十萬股爲額三曰分期股一俟集成數即當分投舉辦云 
[滿洲里俄蒙之惡感]  
　　滿洲里俄蒙各員日前曾議妥採捕旱獺章程專禁止吾國貧民獵取他國人則准其自由上山捕獵旱獺均由蒙員發給執照日昨俄人男婦紛紛上山有俄人名米海拉者招俄獵户四十餘名赴山獵獺帶自來得槍四桿快槍兩桿以防胡匪强搶乃有蒙兵多名赴山嚴查不知因何與米海拉大起衝突彼此開槍對敵槍斃蒙兵六名俄人二名蒙人見勢不敵敗回府署聞米海拉已在俄巴厘司呈控尙未悉若何完結也 
[浙繭商撥借軍用票]  
　　杭嘉湖紹四府繭商以繭市瞬届資本缺乏紛紛向都督及財政司請求撥借軍用鈔票以資接濟都督遂據情轉飭財政司妥擬辦法財政司以此項問題重大血維持繭商又係急不容緩之舉乃而請都督於五月十三日特開政務會議聞其議决情形如下（一）是項撥借四府軍票總額以七十二萬元爲限杭州十萬元嘉興十萬元湖州十萬元紹興以出繭最多資本又缺故撥借四十二萬元（二）是項撥借軍票應内財政司轉飭中華浙江銀行經理凡向浙江銀行領借者須繳五成以上現洋其餘五成由切實莊家出具保狀擔任償還並無折扣情事（三）是項撥借軍票月息七釐（四）是項撥借軍票償還期至遲不得過二個月（五）凡領借是項軍票者其所買之繭運到上海時應將該繭提單繳由擔保人轉呈財政司如繭商在上列期限不能還淸時得將此提單轉抵如有不足仍惟担保人是問 
[浙軍保衛繭市]  
　　紹屬諸暨新昌嵊縣各屬飢民遍野匪盜縱穔大有民不堪命之慨茲聞各該縣絲繭將次旺収商旅各挾巨欵聯袂到境萑苻不靖各懷惴惴而滬漢洋商亦有親蒞内地者設有不測必釀重大交涉昨經商董喻雨田等電禀都督籲請派兵保護前來業奉軍府核准於五月十三日電飭游擊三營管帶率隊赴新嵊各縣會同左路統領常榮淸六營管帶韓玉庭三營統帶張伯岐及各縣知事合力防勦以維商業而衛行旅也 
[紹興宗社黨正法]  
　　嵊縣九都人樓靜安向充紹興分府錄事府内外之事頗多熟悉近由王分府察得樓受宗社黨運動在紹中勾串多人計圖起事當經王分府切實偵探獲得黨羽數人訊明係樓爲主動遂於十日夜間將樓扣留搜出名册徽章遂將一干人犯交縣知事審問並令其黨羽當場質對樓知事無可掩直認不諱遂於十一日五更時將樓押赴敎塲槍斃其時府中軍隊無不忿恨各放槍攅擊樓靜安身受十餘彈始斃正法後分府恐人心淆惑將名册一律銷毁並出示曉諭以安衆心 
[蕭山又告匪警]  
　　前日浙軍都督府接准蕭山縣屬河上鄉自治會紳董聯名急報稱於六號晚七句鐘時突來巨匪六七十人縱火焚刦恒升惠豐等行店十餘家焚毁房屋三十餘所本鎭團兵救火禦盜兼顧不遑致令飽囊而去訪查匪巢確在富陽縣所屬之紫狼山現聞各該匪黨尙思大舉呈請派兵痛剿前來蔣都督查富陽一縣密邇省城匪徒猖獗實屬不成事體業已電飭中路左翼陳統領及第三游擊張統領各派精旅會同蕭富兩邑知事合力協剿毌任蔓延云 
[黃縣籲求免征]  
　　黃縣自　焚後米珠薪桂人民無以爲生日昨特由旅烟同鄉會發起電請袁大總統免征又電致黃縣民政長緩征殊民政署淡視民瘓置若罔聞仍力迫鄉約保正極力催科然至今因民不聊生完納者仍百無一二現臨時議會成立議員提議此案經衆公决除請民政長電達周都督將本年地丁糧銀一律豁免外復具請願書到省城臨時議會以期達到目的茲將其請願書錄下爲公懇免征呈請建議事竊黃縣自上年光復以來屢遭兵焚城陷之後屢被搶掠人民死傷無算財產則十室九空至今農不得耕工不提作商業閉户市面停滯饑民徧野乞食無所私產拍賣絶無售主公款耗盡周恤無方加以盜賊蜂起擾亂滋甚高糧則價漲五六千困苦莫甚於三四月幸賴奉天商界輸送食粟暫得生活有心者口不忍談目不忍覩一般人民如沈苦海當此時自顧不暇欲其完納糧銀幾同剥其皮復欲食其肉愛其生而反迫以死也夫國需緊急稍有識者無不周知完納稅課亦人民應盡之義務但情形不同各州縣亦難劃一前旅烟同鄉會電請袁大總統免征未見回示核准與否尙不可知前余署督又飭催解銀某等實出無奈除請民政長電請都督免征外乞貴議會公同議决將黃縣本年地丁糧銀一律豁免轉請都督核准速飭黃縣民政署宣告通知以蘇民命須至請願者併聞旅烟同鄉會已於五月八日又電禀袁大總統要求一切矣 
[李根源功成身退]  
　　雲南陸軍第二師長李根源致電蔡都督云省城軍都督府鈞鑒騰中俶擾之後復覩治平地方得人官紳協力騰人仰戴威德室家相慶邊局日臻寗謐可告厪垂惟念源受命之始西事方殷蒙假事權俾資呼應時際危難唯知當官而行不敢引嫌自避悚懼實深現在邊事敉平一切宜依常制俾政令不至紛歧源亦得稍省咎負擬請先將節制迤西各屬文武官吏銜名准其銷去各屬地方行政事宜如不牽涉軍事者專歸行政官吏辦理以省周折而凑單純至迤西一帶國民軍經此次淘汰整飭另定編制愼選將弁防務亦稱就理源抵榆後即請將西防國民軍總司令銜取銷所有操防事宜自可責成各統領循軌進行以省間接之機關而符各防之通制一俟榆軍退伍告竣西陲安枕榆聯任務有孫聯長深堪倚畀劉支隊長任事堅實備極勞瘁致爲難得擬卽飭率騎砲機各隊返省以供鈞府指臂之用源到騰之先陳情乞養重蒙温諭銜職靡涯西事未寗捐縻自矢未敢凟請致負委任迄今以來事變相乘心力交憊自維楆櫟無可自 
 
 
 

Page 7

 
 
効且老親久處鄉曲憚於遠行源久違定省子職已疏敢令高年更歴風露不得不再陳初志懇遂烏私惟於榆事就緒後即請開去陸軍第二師長差由榆歸里以奉晨昏則庭闈之歲月皆鈞府所賜也懇欵微忱惟冀埀察師長根源叩敬印 
本埠新聞 
[白圭之玷]  
　　常州武進人白圭號笑梅曾充廣二東次北伐前斂瀛宇松部敢死軍混成協行軍參謀部長兼辦交通事務統帶第一標兼充華僑軍炸彈隊統領嗣被北伐二協協統歐陽榮等查有侵呑公欵情事禀奉前大總統孫君飭令憲兵營拘留候查在案茲白忽潛來上海僑居法租界内前日行經英大馬路石路口適被憲兵營兵士李漢一遇見上前拘拿致相爭執由老閘捕房二百八十一號印捕查見詢明前情以李越界拘人有違定章當將二人帶入捕房押至昨晨併解公共公堂請究先由中西探捕禀明前情旋據李供在憲兵營當差白圭因案收押南京本營内忽被逃脫業經黃留守責令營長成國屏趕緊偵緝我奉營長命令來滬訪拿適在石路口與白遇見彼愿賄洋四百元囑勿拘拿我不應允彼卽圖逃因之在馬路互扭由印捕拘入捕房轉解案下現有黃留守印文請爲察核質之白圭供稱去年民軍起義後卽至粤省辦事嗣被歐陽榮等指爲捲呑公欵已在南京寃押三月業奉查明開釋來滬詎前日在途遇李妄指我爲逃犯越界拘拿應請嚴究圖讞員商之美副領事海君以白係重要案犯且有陳交涉使來函聲明實是逃犯遂判白押候正式公文到廨准予提回惟李旣無公文又不知照捕房派探協提殊違定章着罰洋四十元充公如無力繳洋改押兩禮拜李卽繳洋釋出旋有憲兵營營長成國屏聯長吳相融周寳臣等投案聲請提回關讞員卽邀該營長等至領事憩息所磋商良久嗣與西官商明卽日解往南京歸案訊辦 
[奸徒造謠煽亂]  
　　上海民政總長李平書君訪悉近有不肖之徒在鄉造謠謂近來米價昻貴且將抽捐每米一石捐洋一元無知鄭愚竟信以爲眞連日私議聞有預備抗捐之舉因特出示曉諭並派妥員下鄭勸導如敢暴動定須嚴究 
[今日開大追悼會]  
　　今日爲廣東黃花崗七十二先烈週年之紀念日由同盟會駐滬支部假英租界浙江路湖北路口新新舞台開追悼大會届時先至南京路該會機關部齊集排隊執旗恭迎諸烈士靈幕至該舞台開會昨已由卜總巡諗飭老閘捕房至時多派探捕到場照料 
[扆虹園之國民捐會]  
　　昨日南社同人邀同各團體復在扆虹園商議國民捐辦法先由朱少屏君報告開會緣由并述南社發起是會之意略云南社向不涉外事現因借欵事危急雖有倡言國民捐者而無發起組織之人故南社首爲發起蓋國民捐一事雖有熱心之人苟無辦法則事事爲難如何收入如何繳付皆當研究故本社於初十日在旅泰邀同社員集議發起事由議决以發起監督爲責任特通告各團今日在此商議當推杜君亞泉爲主席衆贊成 
　　杜亞泉登台演說謂今日從紹興同鄉會來敝會於國民捐一事亦極熱心今聞各團體在此研究辦法特來請敎但國家財用究虧多少無確實之預算報告據唐總理熊總長二人報告之數又多不符唐總理報告二萬一千萬熊總長報告二萬六千萬相義至五千萬又據唐總理報告軍備費八千萬而熊總長則言三千萬相差之數或而在此照鄙見今年收入大概要少四千萬卽裁去厘金之虧損又有軍備需用三千萬約共七千萬再加種種虧損不過八千萬此八千萬自當借債但現在外債確不能借因而辦國民捐但國民捐如强迫則不宜不强迫恐難有效今年地租稅一定要收的從此設法或可免借巨債現在但就所虧實數求其敷用後由劉梁張徐葉諸君討論良久議決辦法二條 
　　一収欵方法 
　　（甲）由民政長設立總機關發正式収據各團體任代収之責者須得民政長之承認 
　　（乙）無論何種機關其用費皆另籌不得開支分文二監督方法 
　　（甲）由各團體公同組織獨立機關捐欵隨時由該機關指定銀行存放生息 
　　（乙）須俟全國集數有成政府指定用途經參議院或國會之認可始得提用 
　　後由梁君提議推朱君少屏爲赴初一日大會之代表衆贊成遂散 
[陜軍扣留水烟]  
　　駐滬陜西烟商迭接陜西涇陽縣烟帮來信報告自上年九月軍興以來甘陜途中之貨積閣甚夥緣甘肅一至八月適值駱駝出廠此時發貨較諸平日尤多不幸陜甘軍務延長因是途中之貨重遭損失月前軍事敉平涇陽烟帮卽派人前往沿途清理不料散失極多於乾州醴泉間所有烟箱盡被軍隊扣留不允發還竟欲變價充公烟商以資本所關具禀西安張都督恩賜給領以維商業上海烟商亦卽全體呈請商會暨豫晋泰隴協會電請陜都督查明發給力爲保護茲將往來各電錄後 
　　上海南商會去電西安張都督鈞鑒據駐滬陜西菸商祥盛永義源原豐盛興豐盛源晋泰祥德隆全等全體呈稱軍興以來長途軍貨迭遭損失力已不支刻接涇陽聯號函報途中之貨於長武乾醴間又遭該地軍隊攘奪截留變價充公等情商等血本所關何堪再受重耗且查菸貨非戰時禁品自未便加以拘捕爲特請貴會速電陜都督派員澈查求將此項青黃條菸如數給還原主不勝迫切待命云云准此查該菸商祥盛永等素尙急公滬濱光復疊捐鉅欵信義久著貴省用兵最久該商受虧自是實情合亟電達台端務乞派員協同涇陽商會及該菸商沿途淸查發給俾物歸原主不獨該商感吾公大德於無旣也切盼電覆無任企禱上海南商會顧履桂蘇本炎叩（豫晋泰隴協會去電與此電同故不重錄） 
　　陜西軍政府來電豫晋泰隴協會及南商會顧履桂蘇本炎均鑒電悉停戰後二三日間醴泉永壽兩處聞有窖藏水烟爲軍士發掘當時以無人承認帶兵官長允爲均分以息各營兵丁之互爭嗣後亦未經該商等報告本軍府承詢卽令張統制雲山查明核辦此覆泰督張鳳　叩 
[食米缺乏之救急法]  
　　民生國計會諸宛明等以邇來米缺價昻擬請本縣民政長勸諭商民以麵代米經紀前報茲將呈文大略錄下竊查近日米貴原因一由各處遷徙來滬者衆多所需食米倍蓰平時二因去年收成歉薄三因奸商囤積龔斷若不急爲補救恐食力貧民難求一飽鋌而走險影響及於全國爰於前日邀集同志討論補救方針除嚴查團户力勸平價出售外當由程君杏坪献議以麵代食經衆贊成並謂米麥兩項本爲日食併行之品南人食米北人食麥歐美亦然西人之强健未始不由於此今當米缺價昂之際理應暫依此例米麵參半試食然後推行全省請卽出示勸論實爲切勝 
[陳總長之獎勵實業]  
　　南京路泥城橋理首中國精益眼鏡公司自蒙工商總長委員考察後聞十二日下午二句餘鑄陳總長復偕隨員親至該公司審查其驗光磨片冾金配架諸術實地考驗歷時甚久當獎給親書區額一方文曰（相觀而善）并諄加勸勉大旨謂工業發達全漲製造精良而抵塞漏巵尤在摹傲得法中國各種原料一經西人研究每擅勝場貴公司孤詣苦心力與爭勝成績尤爲優美但中國工業往往一得自喜不求日進其結果遂至窳敗蓋不進則退本爲天下公理故余深望貴公司之力務遠大俾進步永無止境也 
[滬軍暫緩發餉]  
　　滬防水陸全軍統領李英石昨日通令各營隊云頃奉都督面諭各營薪餉現因滬都督交代在卽一時不克周轉稍緩數日即當如數照發等因奉此查各營官長均周深明大義洞悉時局之人不難共喻此旨卽着各營官長切實開導毋任恐慌該軍士等須知經濟艱難務當照常操演以重職務切弗因餉源暫絀輕造謠言致干未便 
　　滬軍營管帶楊錦堂昨日牌示云照得本年四月分薪餉業奉統憲李諭以現在庫欵艱難周轉不及先行發給半月以資火食應用餘俟隨領隨發等因本管帶當卽傳齊各隊分發承領在案合亟牌示爲此示仰合營弁兵一體遵照分赴各隊先行領取可也 
[軍界籌募國民捐]  
　　陸軍第十師師長吳紹璘前日邀集所部各弁至司令部勸令認捐國民捐各弁均甚踴躍有認捐全月薪水者有認捐半月薪水者並由各營長担任轉勸本營官佐兵士量力捐助旋由吳師長自認將五月分所得師長薪水四百五十兩全數捐助以爲之倡 
[陸軍第十師記事]  
　　陸軍第十師師長吳紹璘以現在經濟支絀戰事已息擬將本師所管之騎兵一團三連砲兵一團三營工輜等二營隊各兵士以陽歷六月分爲止卽行遣散以節軍餉惟步隊十二營各兵士仍須暫留以資防護業已報告黃留守查核矣 
　　又悉該師各旅團營官佐弁兵薪餉向由滬都督府支給今已撤銷故自五月分起改歸黃留守核發惟四月分該師薪餉現甫發給一半餘候欵齊卽行續給大約在十五號左右可以全數核放 
[浦江轟發炸彈續誌]  
　　崇明人王震遣義和牲客棧茶房　冬郎在大達碼頭擲棄炸彈爆裂肇禍已記昨報昨經陳裁判派探查明並無别情且有同庽之沈紹祺到案証明姑着罰洋五元充公龔交保斥退 
[又有假車照出現]  
　　西區巡士曾阿二僞造車照事發逃逸已紀前報昨有車夫潘志恒將僞照十張向車庽主王鳳高推抵欠欵王卽報區傳案移送裁判所訊究潘供由曾阿二交來每天應給伊錢四百文判存洋十元具結保出限半月尋交曾阿二到案訊究如逾限不到將洋充公 
[車馬互相衝撞]  
　　軍人洪寳卿昨日午後策騎至北浙江路公廨面前適五十一號電車疾馳而來不及避釀致被撞倒人馬受傷當由印捕將洪送往醫院醫治一面延馬醫驗明該馬足骨已斷卽用汽鎗擊斃並卽報告捕房查明電車司機人解廨訊究 
瑣聞 
[城内]  
　　都督府批示○泰錫田等呈批呈及名單均悉查土匪結黨橫行内則擾亂治安外則勾引盜賊最爲地方之害自應嚴密查拿盡法籌辦旣據詞查確實指名禀究仰候令飭滬防全軍營及福字營會同上海巡警總局選派幹練兵警按名緝拿以清盜源而維治安商業補習會會員杭　貴呈批呈悉該商鑄就銅壳小刀以仿造槍彈全形由巡警拘獲當經批飭給價收回以重軍械而示體卹在案現又呈驗改良小刀旣將　頭改方復加用紀念品字樣已與軍械顯有區别該商匠心獨運洵屬可嘉惟銅壳係公家之物理應仍歸公家收用未便由民間私自價買仰該商另造他種以欺營業發達毋庸購買銅壳致犯收用公家軍用物品之　想該商當能善會斯意竭力改良也 
　　執法科批示○民人沈鳳琯呈批呈悉業已據情咨請光復軍統領查照辦理仰卽前往該營聽候給領可也 
　　民政長批示○催征吏程德實禀批前據譚翼珪禀有祖遺田五畝四分年租六石由佃户何老妹承種欠租求追何以何老妹卽陳老妹聲稱此項租田本向焦姓租種已於前淸宣統二年出價購買焦長生之產契據有地保康吟松蓋戵以致不肯付租如果屬實顯有盜賣租田情事若謂一地兩賣又與譚翼珪原禀祖遺不盡符合察核案情别有紏葛並非僅爲追租民事訴訟不在民政範圍應令自赴審判廳起訴禀銷商人沈永壽禀批前據具禀業已明晰批示爾請領之欵係屬訟案繳存無論有無移交本民政長何能越俎給領前准淸算員擬將田令任内贓罰各欵以及詞訟案繳存銀錢物件提出錢糧交代辦理本民政長因未便過問當經移請審判檢察廳逕行會同淸算員核算嗣准移復又經轉移核辦在案應仍赴審判廳請示給領可也 
　　審判廳民庭批示○秦張氏呈批爾夫故無欵向施借洋廿元係在何時是否卽因將爾女遇繼當時中証何人是否在申狀稱擬訴請還洋領女何以延不呈訴致施將爾女藏匿種種情形均未聲叙明晰合同契據亦未抄粘呈閱無從核辦不准 
　　檢察廳批示○李大釣呈批據訴已悉此案卷宗雖經執法科移送遇廳惟查中華民國元年三月十一日公布臨時約法第六章第四十九條載有法院依法律審判民事訴訟及刑事訴訟又本條第二項云但關於行政訴訟及其他特别訴訟别以法律定之查是案原被二造一係滬軍都督府執法科員一係四川旅滬救蜀民國軍機關部辦事員均係軍界中人自應以特别訴訟論本廳當然不能受理候仍將原卷咨呈滬軍都督察核辦理可也　四川旅滬機關部辦事員吳振等呈批據呈已悉已於李大釣訴内批示矣 
　　召領賊賊○地方檢察廳出示云據閔行裁判分所解送形跡可疑之船户顧雲德等三名到案業經本廳豫審據顧雲德等供稱種田兼販柴爲生因貧曾經行竊數次至起獲贓物係在逃之周德全不知由何處竊來欲趁船至閔行質當以致被獲等語查是項贓物旣不知由處竊來亦未據事主來案呈報無從給領除將願雲德等收押照律訊明核辦外合行出示召領爲此示仰各該事主人等知悉爾等被竊之家所失各衣物如有與本案後開贓物花色相得者准於二星期内將被竊情形詳細呈明聽候本廳查明給傾領幸勿觀望自悮 
計竊贓物淸單 
藍洋紗帪一頂白布二疋藍布長衫一件洋緞女馬甲一件藍布一疋元布馬甲一件黑羅緞馬甲一件竹布長衫二件黑布三段布夾褲一條黑布男夾袄一件黑布套　一雙黑洋綢夾袄一件洋縐紗女袄一件白格布一疋元縐紗馬甲一件蓎蓆布二疋縐呢短衫一件作裙三條白布一段裙一條元洋縐女夾袄一件扉袋一只元法布褲一條官紗馬甲一件柳條女短衫一件綿綢裙一條元法布馬甲一件藍布棉袍一件元花緞棉馬甲一件花包袱一條洋緞馬褂一件元洋綢女褲一條小馬甲一件花格子布一疋布短衫二件小褲一條灰布短衫一件女布衫十件女布褲六條 
　　公欵無煥煥奚着○上海縣民政長吳君查得二十三保九圖地保王煥煥奚金海所收上年上忙尙未繳淸飭吏催追該圖兩地保以曾經交付　辦催徴之曹桃桃洋八十元被桃桃侵用禀請追究吳君閱禀後卽傳王奚兩地保並提曹桃桃質對據桃桃供經収代繳均卽登摺並未收過該地保八十元之欵詰之王煥煥堅稱兩次付曹判曹還押王奚兩地保均交的保候查明再行訊奪 
[南市]  
　　專司稅務○上海貨物稅總公所刻由蘇省程都督委令張籌鎕君來滬充任所長已於五月十二號接任上海民政長吳君即將一應捐册移交接管 
　　藏垢納污○鹽碼頭祥雲客棧因窝留男女姦宿被巡員查獲烏山船户張阿標蕩婦吳阿二及煙具兩副又在安康棧抄出烟賭各具昨由陳裁判傳到祥雲棧主婦陳項氏安康棧主俞鳳祥分别訊實判張押一月吳婦何留候本夫具領祥雲棧發封俞罰洋十元烟賭具銷燬 
　　青鉛何來○小南門外呈責橋附近某銅錫店專収來歷不明之貨前晚又運青鉛數十担過浦正在候潮停船岸邊被新關洋水巡扣住帶回新關查提店主王某解送華洋裁判所究辦 
[閘北]  
　　追償借欵○陳文豪在閘北裁判所控告桂萬秀不還借洋四百元昨經孫所長傳案質訊一過判桂先繳洋一百元餘限年底理淸 
　　是誰拐匿○陳王氏昨至裁判所控稱有寄養于王李氏家之女孩被蔡阿江拐匿當經所長提蔡到案訊供孩在管阿福家内復飭提管到案訊供不認判蔡管均押候查辦 
　　誘拐女子○紅木作主馮阿大控木匠沈毛毛誘拐伊女逃往江灣等情昨由七區將沈與女解至警務公所轉解裁判所候訊 
　　領回養媳○謝金寳家之養媳巧寳被拐疑係隣婦王氏林于氏與徐寳生所爲控奉警務公所判徐收押王子兩氏交保帮尋在案昨由徐之家屬將巧寳尋交到案經司法長凌君提訊一過判巧寳交謝領回徐從寛斥釋 
[法租界]  
　　夫婦離異○西婦某控其夫無領事管束洋人違背婚約不顧贍養一案前日午後經公堂關讞員與德師副領事復訊一過遂宣佈堂諭如下訊得該洋人室有髪妻亦旣抱子乃違背婚約復與他婦私通放棄偷常不顧妻子贍養前准德副領事函稱該夫婦均　無領事管束之人請爲番理前來一再勸諭同歸和好復爲夫婦如初該夫婦均不遵勸因求判離夫也不良佳耦已成怨耦父一而已有兒儼同無兒旣難仰望以終身無怪决裂而求去該夫婦着各餐甘結准卽當堂離異其女依母度活子由該洋人按月津貼洋五十元作爲贍養之費此諭 
　　劃分存欵○粤婦梁陳氏（卽陳阿毛）與同鄉婦人莊寳玉因存欵紏葛互相控計一案前晚由廨復訊莊寳玉仍未到案祇由代表愛理思律師上堂與原告代表担文帮辦沃沛律師互相辯論王襄讞以莊實玉屢訊不到顯見情虚惟此欵係兩造合存迭次堂訊業已明晰着將四千兩收據發交駐廨監察處傳諭臨豐銀行將此欵本利劃爲兩份分立收單給予各執以免再起爭端 
　　分别訊理○晋泰米店主周成章控顧全卿不理代賠押欵一案前晚由廨復訊兩造各由律師到堂代辯王襄讞以顧旣代彭玉亭担保今彭無力還銀顧應擔其責任因與觀審西官比愛副領事判照前次堂諭交還原告銀六百九十兩八錢所有原告請追利息等欵未便照准至顧反控原告帪欵紏葛一節候下禮拜三再訊 
　　覆訊拐廨○醫生徐某控石樹林誘拐其妾何四寳俞彩爲婢女徐媛媛並捲去值洋三千餘元之衣箱四隻業由公廨判石押候查究在案茲已由徐赴蘇將妾婢三人尋回禀請公廨於昨日提石到案復訊原告代表愛理司律師上堂譯訴前情請爲澈究質之石延赫雷司律師代爲辯護並據法捕房中西包探投訴此案發生於法租界寳昌路應請提回王襄讞商之美强副領事以原告雖寓法界曾入英籍所有法捕房查獲人証亦應解歸英美會審公廨訊辦遂諭來探暫回石仍帶回捕房候下禮拜二商明再核惟徐之兩妾雖已尋回送廨昨日並未質對 
　　杳如黃鶴○流氓田四根之妻顧氏因與施榮興姘識被田偵悉將施戳斃逃逸由廨將氏與牽涉之吳毛毛分别押候提訊到案質究在案卽因在逃日久迄未弋獲且顧氏新產一孩昨由捕房將氏與吳解案請示讞員以吳無干開釋氏押滿一年半仍飭提田訊究 
　　齷齪手段○流氓王阿金前日紏葛向山西路一百三十三號門牌花烟問烟妓王三寳　詐不遂遽用粪穢擲與王妓頭面王妓即控奉捕房於昨日派探陸耕山將王拘解公堂訊知尙有同黨被逃判王押補提人証於下禮拜二訊辦 
　　母女失散○女孩張春媛不辦路徑由捕查見轉送公廨昨由官媒將女送案請示據供年十歲淸江人父名張建中今隨母親來滬中途失散判留候函致淸江司法署移傳其父來案具領 
　　被告待訊○佘曦輝控鄧錦榮黃秋波陶阿大不理墊欵又火桂泉控任子聊不付飯金等案昨由捕房將被告各人併傳到廨分别交保過堂候訊 
　　醫生入獄○住居汕頭路一號之醫生王芝芳因呑没謝陸氏等木器各物計值洋三百餘元由廨判押在案是經中西讞員復訊屬實判王押西牢一年如能於限内理明准再酌減一而函致常州司法署查封家產備抵 
　　兇徒收押○吉友子因將蒙實林用刀戳傷被捕查獲昨解公堂訊實判吉押兩月示儆 
　　失於敎養○日本人楊井熊太郎控劣孩秦富根行竊草帽等物昨由捕房將秦孩拘解公堂訊供不諱判押改良所半年 
[美租界]  
　　日人逞兇○徐阿生前晚行經密勒路被酒醉之某日本人用刀刺傷手背由徐鳴捕拘入捕房押至昨晨解送日領事署請辦 
　　指鹿爲馬○西人某甲前晚酒醉和經湯恩路被流氓多人扭住將袋内票洋廿元搜去旋有吳阿毛經過被該西人鳴捕將吳拘入捕房幸經捕頭詢明省釋 
　　女子被拐○江北人吳長友住居西華得路二千必百八十七號昨報捕房云伊女三六子年十四歲被匪拐失請爲查緝 
　　脚車肇禍○張阿毛昨乘脚踏車過武昌路將手提開水桶之女子妙青撞倒燙傷頭面由捕送往同仁醫院醫治 
[法租界]  
　　故熊復萌○小東門陳裕卿花烟問前因蹤妓拉客經公堂罰辦有案詎近又試其故技被探撞見連同應陳氏周陳氏徐金氏等一併拘解公堂經中西讞員訊得各婦違章拉客屬實判陳裕卿罰洋十元三婦各罰五元示儆 
　　女孩待認○昨有年約三四歲之女孩在城河浜迷路哭泣由捕送廨請示孩供是江北人家有父母小名小愛餘語一淸聶讞員判留捕房候家屬認領 
　　堅執不認○江北人徐志桂夫婦前控同居人薛富金等串拐九歲男孩藏匿等情經公堂判令交保候查在案昨日復訊據　二馮有才張王氏等投稱雖同住一屋該孩是否被薛拐匿不得而知詰之薛供仍不認判薛還押餘人開釋候示 
　　並無家產○楊寳生前控曹道生不還存欵經公堂判令折還洋四百元嗣因久押不理函請川沙原籍查明家產在案茲經川沙民政長函復並無家產從寛開釋着自向原告理處 
專件 
[紹興公民杜熊文上大總統書（四續）]  
　　一行政各省自光復後行政各官時有進退改定政見復屢更移狡黠從而把持土匪乘機竊發雖有熱心志士整理猝難見功然此等不能統一情形始尙僅在南方近自京保天津兵變卽西北各省亦同一破壞恢復一切下手愈難昨奉 
　　大總統通令各省都督一律暫照舊章辦事實爲救急探本之道可免目前紛更之擾惟人情遠於圖功恐仍不免以上諸病應請迅再通令剴切聲明凡各省前已改革各事卽照已改之章暫行其餘萬勿輕易再吏如有實應舉辦大端僅可先照意見籌備議案俟開國會後付諸公決以圖將來之統一至善後永久制度待商者甚多應請預飭内閣各國務卿先行分按職掌集合閣議亦各彚備議案咨交國會徴集人民公意議定或因或革類如行政上級長官分部分司固已各有所守面國以各州各縣合併而成億萬事機皆由州縣發起值此建設伊始亦極煩難雖不能悉如上級之多分職任而權限不明辦事究不免棘手此後凡一縣一邑之行政長官暨佐治各員其權限究應如何劃分俾令各勒厥事又近時各級行政官多由公選此後應否仍由中央委任以免黨派紛爭均當於新官制内籌議及之其他警察如何擴充市政如何組織荒灾如何安撫流亡如何招徠　之婚姻田土户籍種種究當如何改弦而易轍以及前列財政後列敎育亦皆行政範圍以内之事均不可不預爲計畫且中國地大物博風俗各殊欲　新令之准行當參全　之習　必如何而始能小異大可荀得政府提議頭緒於前國會决議之手續自迅國基之立實恃乎此固不可再事迁緩以待未曾經驗者之爭持擾攘也 
　　一軍政共和尙未宣布以前愛國英雄自不能不以兵力爲前提要領於是自山招募隨在皆是事權各擁統一未能自陸軍部成立乃限制招兵之令一再誥誡始就範圍然稽之報紙所載有謂全國已集兵二百萬者卽言不盡實當亦不下一百數十萬面各州縣所辦團練猶未計焉除購造彈藥器械外每月官兵薪餉軍用活支恐非二千數百萬兩不辦瘡痍滿目收括何從縱借外債資焉可持久况萬機待欵而理更何能以有數金錢悉消耗於軍事兵多之患識者憂之南北統一成時當軸諸君亦曾以速裁爲期望乃是議方興訛言卽起患得患失中於軍心在久經訓練者猶自信其資格或不在淘汰之論列其甫經召募者亦自知其充數無不慮立身之無方因他日飢寒遂冒險搶刦前者京津粤蘇之變原由雖複實則大半因此設使浸淫者衆禍變迭乘干涉之餘瓜分立至言念及此涙竭血枯非速籌妥善之謀不能消患於眉睫近時謀國是者多持屯田實邊主意擬於内外蒙古新藏等邊徼分劃區域授之土地假以資財令其屯墾一二年後均可自食其力無須依賴公家旣固邊防又興地利實較移民政策爲妥山東胡都督前上電言所陳三利旣詳且盡未嘗不善惟衡以中國餋兵勢力國内常備之兵至多不能逾六十鎭應裁者仍有百萬人悉移諸邊其寗家之費舟車之資屯墾之本必萬萬兩乃濟急遽之間安得如此鉅欵當茲時勢操縱機宜不可不愼書生之見竊有數端勢以分而散薄應由陸軍部通令各處軍隊即日開回原省地方以免齊聚一隅猜疑衝突一俟抵到原省後卽由各都督軍長實行訂定軍籍辦法查各軍惟原徴兵士均有原籍籍貫保証可稽其臨時招募者大率游蕩閒民倉猝收錄不及問其的實來歷今應由各軍長一律照原徴規制查取的實原籍保証編造清册著爲軍籍凡久經訓練原徴兵士留爲常備軍（每省應留常備軍若干及配駐區域由陸軍部編定飭遵其已届退伍者則悉任退伍）次則挑選年力强壯素耐勞苦而又稍知農事者編爲備邊軍照胡都督電陳辦法移屯各邊實行屯田之制所編數目卽視籌出經濟之多寡爲定由各長官曉以大義聲明半年之内薪餉照舊發給有室家者劃留一半贍家公家立予一摺交其家属每月由原籍地方官長代赴省庫領回憑摺支放並告以到邊之後仍有資本可領田地可墾三數年間私財卽可充裕不難移家就屯人情樂於趨利當無不從之理再次則挑選略具軍人體格者爲各州縣推廣之警察中國鄉鎭警察尙未遍設此後卽當一體舉辦與其另行招集何如卽就裁撤之軍組織敎練旣可收程功之速效又可免後患於無窮洵屬一舉兩得其餘體格薄弱形式兼無之輩各省分計當亦無多應一律遣散各回原籍加發恩餉俾其另謀小本生業仍予憑証每月由原籍地方官發給優勞費一元以半年爲限（此費亦應由部於軍需項下籌發備領）半年後國内實業工廠當可推廣又有振民錢局爲農民耕鍳貿易上之周轉此輩生機活潑足以鼓動其希望勤愼之心自不致游蕩爲非此雖救急辦法而善後之道亦庽矣（未完） 
來件 
[徴道敎公會同志啟]  
　　聞之妙明一炁天人有消息之功元始正圖上德無影鏖之跡自然而化觀用而光亘渾穆於太淸關鴻渫之正一微乎悠哉廣以大矣倉佉未興寥寥莫詔而獸蹄烏跡巳開圖　之先玉檢金泥乃啓玄天之祀逮奇偶之爻畫十言之敎垂探陰陽之權與本太始之流衍是則研瑩至敎擬袍元模淵微深妙不可求思黃帝召萬靈女媧鍊五石戲化渺迹誘攝彌踪於是金石鍊形之方丹鑪守雌之道肇有厓岸孕此胞胎柱下聃史抱一葆眞知白守黑谷神不死是爲元牝之門大德無名粤創道家之祖顧婴兒保攝僅露端倪徒著進退之緘未析制用之理洎乎漢代道法逾洪駕白鹿百稅青城脂虬車而迎西母淮南鴻寳洞靈方技之書玉歷轉輪飛步昇元之術伯陽魏氏司乾坤之業餉釐爻象之後先参同契出而利用安身盡性至命之要璨然備焉自是以降人守桐柏之規士抱羽陵之帙僧昭法朗少事天師郗憤神人昌言玄妙而稚川抱朴之丹寇謙大神之位矜愼門户不事刀圭馭八鳳以遨游勅六丁而護法莫不通明夙契戒律冥探窮三洞之眞詮樹百代之弘業趙宋而後法戒超　紫陽著悟眞之篇羣推慧果處機記玉淸之律辨析鴻毛神洽太玄功成無上素丹妙有匯爲大宗鞏四固之坤與發上淸記玉淸之妙指巍巍乎吾道之光也玄風亵熄實自元明導揚聖眞僅有輪廓宮中奉御惟存演揲之方敎外别傳但有科儀之制爰及今日其凋謝零替亦不可得而詰焉方今寰宇廓淸萬物更始星迥斗極聿掦大漢之聲運啓共和巳逐厲王於彘當此之時唱導元理宣明正宗誠千載之一時曠百世面難覯者也不揣閒陋創立道敎公會祛排　　研　眞諦是用叙述厓略貴諸我儕况吾道以先天立敎實該萬有之宗至人以無爲爲名遂召百靈之瑞凡在同志斷襄盛舉庶幾圖成位業顯全眞十三埾之心洞啓華陽暢道德五千言之藴是爲啓 
發起人王石泉李杏　卜劍　同啟 
 
 

Page 8

 
 
書先生大著先生乃道德專家生平菱本於　朱至理名言有功世道人心者非妙此作尤為講求道德必讀之書有教育之責者　宜駐章今覓得原本精印價洋一元五角○　昌黎全集二元五角○歷朝名媛　詞價洋二元○存書無多欲購從速○上海　葉山房啓 
[廣東仙壽窩　立愈癩疥瘡藥]  
此藥不論何種瘡毒久年惡濕等症朝搽晚愈神效之遠世所罕有大盒五角小盒二角 
上洋二馬路畫錦里口請認拐　李為記 
[不愧毒門聖藥　謝]  
今夏余道及上海蒙至友不　終日酒地花天初走長三公二　戀土娼野妓不意土妓之毒染則較易回里後小便稍有淋漓日久滿身紅斑陽物腫爛且浮毒過于妻子蔓延不休幸購二馬路京都天寳齋毒門聖藥八寳化毒丹一料珠黃下疳散二瓶內服外敷不半月夫婦全好刻予飲水思源有意普傳奉勸貴客若土娼野妓切莫久　併謝天寳齋製藥果秘楊名萬里　杭州服藥愈姚子民敬謹 
[批發公道]  
老牌多勢薄荷錠二三四五六號俱備○守　報　　　每洋十合○艷容香水精每洋三瓶○帝國腦丸每打五元○大號有　玻璃缸每只二元○另有名人字畫　百件欲購者請　惠　賞鑒 
北四川路仁智里十三弄括打藥房 
[汪韻濤告白]  
壬子年四月份將所有寄在　之　　房契零物一切取回特此聲明 
[褒許亞支奶鑄造共和國民之大特色]  
裕麒大文明臺鑒光復以來久疏箋候敬維籌　　嘉為頌為慰啓者尊處總經理之亞支奶　戒煙中空前絕后後唯一無二之妙品敝友趙君郭君沈君嚴君等有備政府顧問者有充學堂教習者有為軍隊管帶者莫非中華民國轎轎人物然從前實皆從黑籍中來及究其何以脫離黑籍則均得力於亞支奶戒煙赤藥嗟乎亞支奶之有益於國民如此則亞支奶誠有鑄造共和國民之能力矣惟現今下流社會中尚有煙癮未凈者所願先生壹意進行始終勿倦　登廣告普渡北慈航血使四萬萬同胞無一人不破除煙毒此則鄙人所私心禱盼者也紙短情長言不　意專此佈達敬請道安　愚弟任祥洽顏首　此函於陽歷四月三十日由湖北老友王舜華　到用登報端以志高誼上海英大馬路　　里三百三十號亞支奶總經理席裕麒謹述 
附告價目　每聽一打十元新藥加重參苓每聽一打十四元批發格外克已郵　九五折通用寄　遠近不加　 
[法商羅森泰現銀收買珍珠]  
注意 
敝東來　已經數載　承　主寵愛故近日出價格外放　以　　君之雅　意求　精美品質相宜即可兌換本帳房　在法　二洋　橋　首　　里內廿八號禮拜六禮拜日照常交易用金每扣三厘 
經理人謝其潮啓 
[新開豐餘土棧擇於本月念五先行交易廣告]  
本棧專辦大小洋藥用雲各土歷有年所　因存貨　積特在上海四馬路石路中段石　門內開設醫餘字　零　大小洋藥用雲各土佳製　陳公壽價　　美比衆格外公道　傳單通告外恐未過知特再登報廣告本棧爲推廣　路起見如蒙　各　惠顧取價格外從　　四馬路石路中段豐餘土棧廣告 
[上洋新開慶德堂藥鋪]  
擇陽歷三月廿九日開張 
本堂開設法界東　橋南首菜市街中座北韓南石庫門面發兌宮燕局參精製飲片香料細藥虔修丸散各種花露藥酒杜煎虎鹿龜　諸品仙膠承蒙賜顧認明本堂招牌為記　本堂謹白 
[松監同志會公啓]  
　　夏來出　日旺　　　民生不可不顧不公　定於五月二號開設　　仍盡　　來　　　以示大公若各　意見　不　　任聽私服日多　國　國著地方　　心何以安本公司　有自　銷路事非得已諸舊商要當原諒為此先行廣告務　　商速與本公司接洽妥訂章程是為至盼 
[延年增嗣]  
彭壽堂主人惠鑒僕四代單傳先　生予史北三人僕居其次長史年未弱冠而是亡三弟授室後不半載又擾察謝世　僕一人延宗族於一線而是稟賦素薄自娶荊妻九載未能生育丁未戌申連納籩室三閱寒暑而是　微未卜熊夢虛占以致心緒不佳精神益弱未交先匯且腰酸足軟心悸頭眩屢次延醫服藥咸謂傷虧精薄不　育　難望且恐壽命有關僕承先人付託之重年逾不　後嗣猶虛百世宗支由我而是絕惟有泣然流涕而是已去秋內弟自由回里　余補血生精如意丸酒各二大瓶係在上海河南路彭壽堂聽得　透稱功效神奇僕猶未深信內弟再四勸服力言此藥性味和平有益無損　市上所售者不同姑照法服之三天後即覺精神倍長疾苦　捐連服七日則丹田煖氣薰蒸臨事堅久不至如前日之委靡不振矣今夏內予得產一雄　月　設湯餅會賀客盈門且謂僕壯　豐腴大非昔比而二妾亦產一女合家欣喜余既　再生之和又免後　之憂皆貴藥房之賜也飮水思源先謝大德茲託　季亭君再購一料以資調　勝服膏滋藥萬倍也此請財安蘇城　門內梁公館貞吉氏　首　彭壽堂臺鑒僕先天不足自幼多病體弱　　　　　　　　　　　　　年年　　　　　　　　　　　　　　　　　　　　　　　　　　伯促異余均皆無後中年以往伯促復相　即世嗣一脈之香煙　在余一身爲此歷就醫治服固本培元各劑痿病漸愈而是子息仍然較乏去年到杭州陸仲　表叔家見伊兒子數人幼者倘在繈褓其長者八九歲五六歲四五歲以次蟬聊頗得佳　　　思此君十數年前久忠　虧歷娶姬妾夢照難卜與予蜜室談心杏　　息獨在目前今別久重見精神則煥發矣見女　成行矣問其何　致此　曰予三十歲以前夙患　弱三十以外仍憂無于今　身體健旺子盈前者　彭壽堂補血先生精如意丸之功力也　聞言之下恍然大悟乃曰延年積嗣自有良方異我不早遇耳因即託倌局購　彭壽堂如意丸雙料四瓶服其一半覺精神充足臨時　發四瓶服完拙荊懷孕今　復產一男快樂莫名親友來賀　　數房祭祀得以承奉微如意丸之力不及此藥石效靈竟如操券實在難得僕因親友之言愈加　邀欲推廣實堂功德俾天下之無後者　知求嗣得嗣固有良藥無致蹉跎失悮則　之私　　伸矣爲此　述監即登報并請壹安興化白駒　　　義孚拜謝　上海河南路七號彭壽堂録 
[瓣香廬驥製半夏聲明]  
黃帝與岐伯論咳嗽岐伯謂五臓六腑皆能令人咳嗽　　人能使百脈空虛臓膈牽動予謂無論五臓六腑之咳皆必假道於肺故肺為載痰之器即是明証至推其生痰之源良由脾土虛濕清者雖升濁者難降留中滯鬲淤而成痰故治痰必先治脾手　既健則痰自化矣然痰亦有五飲亦有五若痰在脾經者名曰濕痰其人面黃嗜臥腹服食滯痰在肺經者名曰燥痰又曰氣痰其人而白氣喘寒熱不樂痰在肝經者名曰風痰其人面青躁怒便溺秘　痰在心經者名曰熱痰其人而赤心　口乾唇燥痰在腎經者名曰寒痰其人面黑足寒心多恐佈若素盛今瘦名曰痰飲咳吐引痛名曰　飲身體疼重名曰溢飲氣短不臥名曰支飲嘔吐背痛名曰伏飲以上五痰五飲古人治法不同惟我崔氏驥製半夏竭盡心血功能出奇制勝不論各種痰飲咳嗽服之靡不立起沉疴永無再咳之患近更精益求精匠心獨運凡多痰之人服此半夏　　　能將已成之痰淘汰化為精液以補天一之水其淘汰出之頑痰或走大腸或從口吐此法為古人所未有儘可面試神驗昭彰但　諸君必須之牢記惟崔氏驥製半夏有此奇效因世風不古呼有毫無實驗之藥拾人　　抄襲告白居然大言不　欺騙同胞更有明目張膽仿造偽藥本主人深惡而痛嫉之用特敬告　中外采藥諸君必須認明石印農工商部執照浙江巡撫獎憑仿單反面五開間盡圖並工部局醫官施敦來化驗據方是的真半夏上有驥製兩字尤　認明五開間門面驥雲氏督　招牌方不致誤若見一開間門面者便是假冒本主人已經稟明農工商部註冊改稱崔氏驥製半夏並改用註冊商標天馬為記以昭慎重大盒洋二元四角小盒洋一元二角每料六大盒洋十三元二角批發格外克已如無消路可以逼藥還銀　上海盆湯衖過絲業會館五開間門面瓣香廬驥雲氏總發行所啓製藥所仍在北京路根德里外埠來信須寫明寗波路第一百十五號 
[古今第一婦科續嗣容易降生丹]  
京都天寳齋○婦科種子仙丹○服後受胎極速○如不信者有法可度素未生蛋之鷄餉以此丹半月後蛋自生矣虛言欺人罪我惟天 
夫婦人固無不育之理不育者即有病也然病多起於月經月經不調則非受孕之兆氣血不知發致經俟失常諸恙所以潮生不續嗣勢所發難也同義凡經水不調前後無常或腹痛躉積或崩血過多或　謚七精致　清志或感及鳳寒致濁營衞或體盧盜汗由止或血桔及肌黃面瘦白帶　瀉胸腹脹悶五卿虛捐子宮寒冷動精即洩受面復出等癥此皆體虛血虧所致故種子之羅所　來也此丹係葉眞人所傳能調和婦人衝上之血乎定肝鬰之氣去慶生新開　解悶煖宮止帶聚精旺血固本調經有卻病且　之功凡婦人望子者茍能連服一月中進不問斷無不應手而得素未生育之婦服後一舉成孕晚年經　血枯常服且能育子旣孕服此產發雙胎反婦科聖藥積子仙丹也每料一近價洋八元半料四　　碼二元　女婦婦服此　產無父軟骨之子切忌切忌幸勿輕視　另有參茸海狗腎扶　種子衍愛丸專治　子陽萎精衰服後卽奏奇功雙料每兩二元罩料每兩一元○眞鳥骨鷄白　丸每！五　遺　　須旗郵政局最妥信局屢次作弊上海二馬路中市西鼎新里石庫門內交易京都天寳齋啓 
[喘嗽秘方]  
咳嗽痰喘病因多端或傷風寒酒色或因七情過嗜肥甘或久處濕地寒域初嗽失治以致種根故一冷一勞即發年深一年病因縱各不同病根總歸肺脾腎三　肺鬰生嗽宜調達肺氣自然嗽爽痰鬆若用降氣反傷上焦清陽脾滯生痰宜健運脾土使痰不生若專化痰則隨化隨生腎　喘奔宜溫潤丹田氣自歸納若用強壓反損腎陰止先祖靈胎公製燕　散之深旨治嗽求本之方凡喘嗽症不拘如何危險深久三四匣報後永可斷根新病一匣立愈凡百藥無效年久不愈者請一試之每匣一元半打五元上海英大馬路石路口公興里西二弄五百五十八號徐公舘總發行所　分售上海英大馬路萬生銀樓松江德豐銀樓太倉德泰義紙號杭州清和坊五洲大藥房又太平坊中外大藥房富陽廣大隆京貨號紹城利濟橋後街衍和祥衣莊 
[法商天華洋行現銀收買精圓珍珠各色貴重物件]  
本行在英大馬路江西路口三十八號備足資本不惜重價收買頭等精　珍珠如主顧各實號惠然背來小行無不格外歡迎特別優待此告 
華經理孫庶堂 
[上海英商保眾保險公司]  
本公司創始倫敦備足資本金一百萬磅公積金二百餘萬磅每年所收保費約一百五十萬磅有保人壽火盜壽險已歷三十餘年之久各國通商大埠均設分行殷實誠信名譽久著實爲環球各國保險行之　上海　歸錦隆經理即繹名勤納邇火險公司現爲推廣營業起見收回自辦本埠特設總行在上海北京路Ａ字四號經保南北兩市厰棧行號貨物家私衣服等均可承保外埠仍有分行凡來投保各險倘有不測賠款異常迅速蓋本行自專主權如有　貴客惠顧格外誠信相待與本帳房接洽可也（電話三八三六）東方總大班海人君　上海大班亞乃爾君華經理陳鎮辛君石子安君田鴻年君寗波分公司總經理　周泳滄君協理王挺齊屠蒓卿君　杭州分公司經理　丁滄夫君　書記員張吉生　湖州經理戴生昌陶寳琛君鎮江經理唐蘭芬君 
 
 

Page 9

 
 
自由談 
游戲文章 
[論寡婦樂] [  心痗]  
　　昔之寡婦苦今之寡婦樂往時靜處蘭房閱人不廣侍衾推枕只有梳傭今則上流女子開會往還欲結同心恣其所擇此寡婦之樂也粗通文墨便作敎師女校新風破除界别時聘男子來登講壇某某先生互相稱喚正負二電無線自通此寡婦之樂也掛名代議側身會塲姿熊明媚四座仰注高談偶發應聲有蟲眄睞所加爭供奔走此寡婦之樂也刑律草案尊重女權無夫之姦不聞科罪此寡婦之樂也有婿之婦身不自由未嫁女兒嫌疑須避唯有寡婦解束去縛世有潘岳當别成新賦矣 
海外奇談 
[排字機器]  
　　茂根到辣者奥國格致家也嘗恨排鉛字之人每日每人不過二三千之數嫌其太遲不足以供世用於是研究數年得一用機器排字之法此機略似打字機指按某字某字卽出迨成一行則鎔鉛鑄成之其字復散即宛延而去仍返各字之原處毫無錯誤誠奇事也 
[蚵亦有珠]  
　　紐約阿先匿火船有搭客士威父氏餐時由厨子搬出生蚵六隻士威父氏甫食其一詎鯁於喉間不能下咽亦不能吐出頗爲驚恐醫生聞聲而至輕拍其背始能呑下後將所餘五蚵剖騐内有三蚵含珍珠三顆大如白荳始知頃之被鯁者乃蚵珠也 
尊聞閣詞選 
[弔鑑湖女俠] [  醒吾]  
　　英姿誰識出閨幃絶世佳人絶世癡九死丹心應未朽秋坟夜哭訴長思 
　　百寂蒼茫生有恨一靈震耀死堪欣雄風俠魄空巾幗萬古明輝鑒此心 
[書感]  
　　痛心竪子妄成名匣劍懷仇夜夜鳴詭譎雲波留赤燄牢籠政術誤蒼生離鴻不晰新亭涙遼鶴空廻故國聲極目中原無限恨漫澆濁酒話殘更 
　　奔騰風浪猛驚心愁怨茫茫似海深北國方忻响馬嘯南陽誰識臥龍吟盈廷宵小權興廢萬里湖山判古今安得長虹飛碧落光明照徹玉宵沈 
[恨無慧劍斬情痴轤輚體] [  珂]  
　　恨無慧劍斬情痴晴日滿窗曉起遲往事不堪回首述間愁只有寸心知頻番密約常成夢每到良宵觸所思一度相逢一相憶天涯咫尺使人悲 
　　怕聽黃鶯喚柳枝限無慧劍斬情痴早知今日難相近深悔當年不自持顧我每當人靜處惜卿常在夜闌時幾回夢醒舍羞語怎不防人隔幔窺 
　　小樓寂寂雨絲絲每爲憐卿涙滿頣喜有艷詞消書永恨無愁劍斬情痴虔祈年歲遲遲長暗抱衾裯處處宜嬌小却宜金屋貯三年前已破瓜期 
　　凉雨敲窓入夢遲相思不奈五更時頻年眷戀徒勞我滿腹牢騷訴與誰空有婆心憐質弱恨無慧劍斬情痴春光九十蹉跎過好事多磨信有之 
　　一腔心緒阿誰知舊事今朝不可思緣短緣長原有定誤卿誤我最堪悲春風秋月增儂感意馬心猿□□□色不惱人人自惱恨無慧劍斬情痴 
新趣史 
[後岡某氏控夫盜嫂抛妻批詞（侍仙述）]  
　　爾夫潘福昌不學曼倩之深情而有陳平之醜行致令爾燈前弔影唱吳娘暮雨之詞月下傷懐起婕妤秋風之怨嗟乎迢迢海水難求赤蝪之灰莽莽天涯莫覔蒼庚之肉無怪爾怨恨難平具詞申訴也唯所稱抛棄及虐待各節祇置之度外及尤屬彰明八字不過紙上空言而非眼前之實據本廳民庭不能依此而加以判决至所稱敗倫一節案關刑事非向檢察廳起訴本廳刑庭不能受理惟查新刑律二百二十四條凡和姦本支親屬婦女者處二等至四等之有期刑爾與福昌不過有脫輻之恨初未成切齒之仇忍令彼鐵窗深閉絶自由於人間囚服永淪作苦工於獄内乎總之夫婦之間祇可動以感情而未可施以强制即使本廳准爾訴詞立傳訊判試問數條法律何能囘狼子之野心翻恐一紙判詞轉足增爾夫之惡感用是不憚煩言爲爾勸告果能逆來順受蔷千般忍耐之心或者意轉心回有一笑相投之日故與其請本廳曉以在義無如爾自己感以至情也嗟乎黑心符自古攸傳遇人不淑黃衫客而今不作卜鏡徒勞淑愼爾身尙望閨箴之克守勉循婦道休聽貝錦之讕言 
心直口快 
　　前明元氣之傷傷自嚴魏二賊故亡明者非崇禎也前淸元氣之傷傷自慈禧后故亡淸者非宣統也淸后之揮霍視國帑如泥沙每賞伶人動輙千金一嗽口孟而價值庫平六千兩餘更可知民國有大揮霍家素視民財如糞士每賞僕役亦動輙千金一墨水壼而價值法幣九百佛郎一穿衣鏡而價值英金三百磅餘更可知嗚呼亡淸禍首世知之矣彼亡民國者其果爲誰（息影廬） 
　　昨日西門内陸軍第三營開會籌國民捐全營將士聞營長演說後莫不激昂慷慨踴躍輸捐共籌得銀三千元左右内有一廚子捐至二元更有數兵士認捐至十五元之多嗚呼當此危急存亡之秋凡有血氣者不當如是耶 
　　夫以一兵士而捐至十五元不啻扣去三月餉銀矣此三月中其省食儉用安貧耐苦何其可憐何其可敬吾不知坐擁巨資之富翁與花天酒地之浪子觀此亦有感於中否也亦肯以三月之所入助國民捐否也（鈍根） 
閒談 
[像煞有介事一打] [  魏唐醉漢]  
　　蕩婦效女學生裝壳秃壳秃像煞有介事 
　　鄉曲運動被選鄉議員搖擺搖擺像煞有介事 
　　小滑頭識幾個英文滿口也司也司像煞有介事 
　　强呌化升了丐頭橫天橫地像煞有介事 
　　白相客騙幾個錢買身洋裝着了呌化棒亂甩像煞有介事 
　　假道地滿口改良目的自命新人物像煞有介事 
　　守錢奴盤剥得幾個臭錢要人稱他老爺大人像煞有介事 
　　村學究敎幾個鼻涕囝買幾本敎科書自命改良私塾像煞有介事 
　　捐二角洋錢買塊鉛皮徽章掛了自命某黨員像煞有介事 
　　雉妓學了幾句鬼曲掛一塊招牌車來車去自命長三像煞有介事 
　　日本白相了半年買張文憑回來眩耀眩耀自命遊學畢業像煞有介事 
　　吃三杯臭麥燒面孔漲得通紅自命醉漢像煞有介事 
戲評[  健兒]  
　　星期夜（陰曆廿六日）友人招往大舞台入座時適小桂芬硃砂痣出場（借燈光）一叚止唱四句在太覺角　入後尙　　眞　子踨沙而調頗動聽（一樣風光）之光字轉至二十餘轉極爲得神王永利之收關勝勇猛從容摹給大將風度工力悉敵　戰時持大刀盤旋飛舞身體轉至四十餘轉後從三只檯上用下卽　身而起又甩一觔斗足見餘勇可賈滬上武凈首屈一指趙東昇（卽趙如泉之子）李陵碑四平八穩亦後起之傑惟年僅舞勺實力未充不宜唱此重頭戲以博榮名而致倒　毛仲琪小藝青其前車也如泉其注意之呂月樵三本戲迷傳止唱算糧登殿二進宮盜御馬幾　雖摹傲子和菊仙聲調絲絲入扣維妙維肖然以戲太輕鬆聽者多不滿意况單上排有小桂芬未見出場又失信用此弊各園亦屢蹈之深望急起改良林步青之探親相罵一口浦東白土　土腦活盡一鄉下老媥來令人忍俊不禁小桂枝去城裹親家口齒尖利咄咄逼人呂小卿去媳婦粗笨不堪　熊可掬亦殊相稱五六本卾州血全劇佈山景水景雨景火景以及議事廳公事房醫院幕幕絶妙令觀者如歷其境其優點也唱工太少（全劇不過十餘句）情節有不合處其劣點也范少山去奸細小順掩入公事房盜地圖爲孫姑娘察獲槍斃時編成俚語當檯規勸開通之極前後似出兩人豈人之將死其言也善乎不過欲賣弄其能唱灘簧之技耳竊謂不若編作民軍偵探爲淸兵窺破被殺時乃暢所欲言以作當頭棒喝似較近理况唱句中無端插入銀行團借欵須知小順死在去年借欵發生今日小順斷無此先見詐降一幕與實事亦不符廕昌駐兵信陽州胆如鼷鼠逗遛不進豈敢假作投順冒險嘗試而黎元洪老成持重精明幹練亦斷無令全軍貿然出接以致中計傷及司令之理惟黎探病時傷者垂死叮嚀種種後慮語殊警策張彪之妻沈氏同其僕遊玩逍遙洞據其僕云離漢口不過十里想此時砲火連天居民逃避不遑安有此桃源樂土划船唱曲暢遊陶情不過欲大轉舞臺以資熱閙不知以情節就佈景適蹈求工反拙之病趙如泉去吳祿貞神氣甚足談吐亦頗風雅何金籌去標統周武林（蘇州人）醉心紅頂子語語感激大淸朝調侃蘇有不少剌吳時刀刀見血彩頭甚好放火燒房火光熒熒烈燄飛騰豁喇一聲屋瓦墜地情景逼眞遂終劇閉幕 
小說 
[寓言小說色界偉人] [  立三]  
　　慾海之東色界之中有偉人焉富於財宅第雲連嬌姬美妾以數十計 
　　花枝招展柳腰娉婷時環列於偉人左右鶯喉細細妖氣森森儼然一幅娘子軍圖 
　　偉人身軀雄壯狀貌魁梧復恃有偉器勇武善戰娘子軍雖悍當之輙披靡 
　　以是恒顧盼自雄南爭北伐極其縱橫左右之能終宵不足繼之以日偉人力漸不支然堅忍不拔之志卒未稍挫 
　　或戒之節勞偉人毅然曰大丈夫不捐軀於疆場亦當效死於枕席乃酣戰如故 
　　久之娘子軍戰興勃發偉人漸不利屢戰屢北日進參术以繼餉糈仍不能博最後之勝利 
　　鞠躬盡瘁偉人之精神漸耗形漸痿飲食漸不進呻吟牀褥作哀鳴又數日息漸微身漸不動 
　　偉人旣犧牲其生命以長逝娘子軍乃席捲財物星散以去親戚故舊更無人爲之開追悼會者 
　　衰草凄凄空庭寂寂偉人之家園中惟餘飢鼠出入飛鳥上下而已 
 
 
 

Page 10

 
 
   
 
