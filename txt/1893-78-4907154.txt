# 1893 - 78 - 4907154

 

Page 1

 
 
[恭印諭旨告成]  
　　九天綸綍薄海同聆本舘旣逐日將諭旨電傳恭錄於報每歴一季復敬謹排印成書俾寰宇臣民得以共聞天語茲又印成光緒十八年冬季諭旨每部仍收碼洋四分存在申報舘帳房及各處申昌書室諸君子移玉惠臨購取可也 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻實醫林之大成也茲由焕文書局主人倩本局用活字排印刻已告成紙墨並佳裝潢益美計分釘二十四本碼洋四元如祇買外科書則收洋八角寄語杏林老宿橋井名賢有欲得盧扁眞傳者請向上洋申報館二馬路東首焕文書局鴻寳齋千頃堂古香閣　賢閣文玉山房外埠則山東膠州成文堂廣東鴻文書局購取可也 
[論電之爲用甚廣]  
　　易說卦曰離爲火爲日爲電是但渾言其象而未窮究其理自西國格致名家悉心研究始知空氣中有電卽動植諸物亦莫不有電電之性分陰陽同則相驅異則相吸電之用分乾濕可藉其力以運動别物亦可借其燄以大放光明近三十年來研究愈精運用愈妙凡前人所已創者固可循其成軌卽前人所未創者亦不難自出新機别開生面有裨於國計民生誠非一二端所能盡如工人以之鍍金銀器皿醫生以之治病行伍申以之施放巨砲及水雷農圃者流以之培養植物國家以之處决重罪人犯而且用以傳聲則雖遠隔一方不啻近聆笑語用以傳信雖千萬里之遠瞬息往來毫無阻滯電之爲用固如是其神哉自電燈盛行而煤氣燈爲之黯然减色無論通衢之側廣厦之中莫不然點通明照耀如畫卽砲臺之守禦兵艦之游行亦皆於天陰月黑時施　電光藉以窺伺敵人顧電燈雖盛而煤氣燈仍不廢者則以其價値廉而應用便也且如電報之設本與郵政局相爲表裏自電報盛行飛走不能喻其速呼吸不能比其靈較之由輪舶運送者不可同日而語顧電報雖盛而郵政局仍不可廢者則以其携帶便而取値賤也要之以明黯而論則煤氣燈之黯逈不如電燈之明以遲速而論郵遞之遲逈不如電報之速則可知電之爲用固有超出尋常萬萬者近來體察愈深運思愈巧以電燈但於夜間放光白畫無所事事將機器空擱未免虚糜晷刻遂用新法以銅綫通於别種機器一經運動則千輪萬軸自能旋轉不已各處工作之塲皆資其用一至夜間工作告止則仍用以放光此誠一舉而二善備者也行路之便莫如車自安設鐵軌行駛輪車千里程途一日可至遂與輪舶分道揚鑣然以汽力行車有震動之患有轟炸之虞每至大風雨時車行不免稍緩若以電氣行車則無此種弊病近來西國銳城大鎭巳有行之者中國各行省業已徧設電綫傳消遞息復於東三省建造鐵軌直達邊外將來行駛輪車運糧載械瞬息可達固足爲邊防之助卽賞物之販運商賈之往來其有稗於商民者實非淺鮮顧旣築幹路尤必分設枝路庶幾無遠弗屆使荒僻之處變而爲熱閙之塲若能仿西國之法以電氣行車使熙來攘往之人咸得見所未見歴所未歴豈非絶大快事哉電氣之力旣可行車卽亦不難用以行船吾知再閱數十年亦必有聰明智巧之士别創新法使艨艟巨艦咸借電力以行船夫煤之用取自山谷生之者少用之者多歴年旣久必有竭盡之一日而電則隨時可蓄取不禁而用不竭非煤之所得相提而並論也且電之爲物不獨可供正用並可借作游戲美國博提莫耳地方有富室婚宴屋宇崇閎陳設精雅於花瓶畫幅玩物屏几等處密設小電燈吉時將屆電氣一通光明大放恍入不夜城中見者無不驚異旣而新人將入門空際忽作樂電鼓鼕鼕然電鐘鏗鏗然缰響繁音互相應答客回旋瞻顧絶無所見幾疑此曲祗應天上有婚禮旣成開筵宴客佳肴甫列電燈忽熄舉室皆暗忽見桌上所列菓盆花瓶閃閃有光忽明忽暗俄而新人髮際放大光明晶瑩耀目遂疑月裏嫦娥離碧落而謪紅塵也酒闌席撤客吸吕宋烟則有電器爲之然火飮加非茶則有電器爲之注瀹客有善詼諧者談言微中則有電鼓大鳴以代拍掌迨客辭主人而出輕車快馬聯轡疾馳主人則放電光以送之不愁明月盡自有夜珠來唐人佳句洵堪爲此時冩照一時見者詫爲得未曾有傳爲美談播爲韻事噫電之爲用果如是其廣哉若欲洞曉其理精研其法則有專門名家在 
[諭旨恭錄]  
　　正月廿九日奉旨通政使司叅議員缺著殷如璋補授翰林院侍讀員缺照例將恩順轉補所遺侍讀員缺著惠純補授截取禮部郎中吳景祺保舉山東補用知州張世卿俱照例用欽此同日奉上諭户部奏遵議巴克坦布所交左翼監督盈餘銀兩一摺所交盈餘銀四千四百三十二兩零著交廣儲司餘依議欽此同日奉上諭户部奏遵議立山所交右翼監督盈餘銀兩一摺所交盈餘銀二千十二兩零著交廣儲司餘依議欽此 
[本館接奉電音]  
　　昨由京友電傳上諭一道敬謹譯登○二月初六日奉上諭德馨奏任滿籲懇陛見一摺德馨著來京陛見江西巡撫著方汝翼暫行護理欽此 
[御柳春痕]  
　　内閣滿票簽處爲傳知事准軍機處片交軍機大臣面奉諭旨正月十九日由内移蹕南海等因欽此所有王公文武百官是日均穿㟿袍補褂齊集西華門外跪送聖駕爲此傳知各衙門一體遵照○宗人府爲咨送事准太常寺文開二月二十二日祭先農壇例應咨取王等銜名以便繕本具題請旨是否親詣行禮抑或遣王恭代統候欽定等因到府相應將和碩睿親王魁斌和碩鄭親王凱泰銜名開送貴寺查照辦理○吏部示傳現出有山東布政使司廣儲庫大使衞鴻藻丁憂一缺查有在部投供之應補布政司庫大使王丙熙一員應行擬補相應出示傳令該員限三日内親身赴部騐到有執照者携帶呈騐毋違○户部爲行查事所有八旗滿蒙漢各固山於去歲年終帶領引見承襲公俟伯子男輕車都尉騎都尉雲騎尉恩騎尉各員應支本年春季俸銀俸米折色米銀例應補行請領相應行查各固山卽將新襲各該員查明有無兼充他項官職應否補領其應補領各員應領銀米折色各若干並是否由弁兵承襲應行劃扣初借庫逐一查明務於三日内造具滿漢清册咨部以憑覈辦○本年例應舉行八旗兵丁軍政兵部行文値年旗轉行左右兩翼前鋒營八旗護軍營内外火器營圓明園八旗官兵處健銳營内務府包衣三旗護軍營各將上屆光緒十六年光緒十三年光緒十年舉行兵丁軍政各共實入看兵丁若干名内逾歲兵丁若干名記雙圈兵丁若干名記單圈兵丁若干名各項事故空缺跕役貼簽者若干並有無記直兵丁逐一查明務於開印後十日内 
 
 

Page 2

 
 
詳細開報過部以憑覈辦勿遲勿漏○吏部爲曉諭事所有在京候選人員照例於開印後補投正月分供狀今定於二十三日爲補投供狀之期相應出示曉諭候選人員知悉務於是日已刻起至未刻止親身赴部投遞逾時概不補收勿得違悮○侍衞處爲知照事正月十四日奉旨朕於明日辦事用膳後卯初乘轎出順貞門神武門進北上門由西栅欄門至大高殿供元宵拈香行禮禮畢出東隨墻門進景山西門由西山道至壽皇殿供元宵拈香行禮内廷行走王等隨同行禮畢由西山道出北上門進神武門順貞門還宫步座卯正乘轎出乾清門走後槅扇升 
保和殿寳座筵宴畢仍由後槅扇進乾清門還宫召見大臣辰正乘轎出内右門隆宗門西華門進西苑門德昌門出仁曜門至皇太后前請安畢至頤年殿侍膳看戲看烟火酉正乘轎出德昌門西苑門進西華門隆宗門内右門還宫欽此○内奏事處爲片行事所有二月初五日應行進内吃肉之親郡王貝勒貝子公大學士尙書左都御史御前行走及御侍前衞都統副都統等應由本處繕單進呈奏派相應片行各該衙門卽將應行吃肉王大臣等銜名務於三日内開送本處並聲明有無出差告假情事以憑繕單具奏○浙江巡撫委某員管解厘金京餉等銀四萬數千兩於正月十六日午刻抵户部署原解丁役赴當月司挂號訖卽雇夫將餉鞘舁入部署暫就後庫院堆存鎖繫以俟銀庫示期騐收○侍衞處爲知照事正月十五日奉旨朕於明日辦事用膳召見大臣後午正至乾清宫廷臣宴入座欽此○方略館示傳吏部送到漢謄錄官胡之瀛限二月初二日親身赴館騐到毋違○吏部爲曉諭事光緒十九年正月分選月官道岑春蓂一員知州周名建一員知縣徐引源夏之森王星齋三員並補十二月分知縣葉新第一員共六員相應出叙傳令於二十四日赴部過堂二十五日黎明赴天安門外朝房預備掣簽如有不到定卽　名題叅 
[鳩水官塲紀要]  
　　前出使日本大臣李伯行觀察由天津南下道出申江旋於月朔附江永輪船抵蕪湖在江口洋街本宅小住約歴三五日卽乘雲鵬小輪船渡江回合肥珂里營辦太夫人窀穸事○安徽學憲吳肅堂宗師示期本月初六日由姑孰節轅按臨寍國府開辦科考事宜一時繡虎才人雕龍彦士咸擔簦負笈仰望文星嗣聞牌示宣寍南旌涇太廣建七縣一州生童於本月初四日取齊初八日開考當此濃春正麗烟景媚人應試諸君自必分外興高采烈也○三埠厘卡委員楊繼之少尹瓜期巳屆經總辦許觀察詳請上憲以定浦厘卡委員鄧子賢少尉調辦所遺定浦局飭委梁君源大令濤觀接辦月初已各蒞差次矣○皖南鎭徐叙平鎭軍赴金陵叩賀各大憲年禧本月初一日復附輪赴皖垣○蕪湖縣訓導一缺去冬經吏部銓選以太平縣舉人崔枝仙外翰補授外翰刻已到省經大憲面試後卽飭赴新任約花朝左右當可秉鐸遙臨矣至前任汪霽坪外翰交卸後由新任出使美日秘大臣楊子通星使調赴外洋云 
[團拜聯歡]  
　　正月二十八日三湘人士之宦於閩中者假座湖南會館行團拜禮屆期閩浙總督譚文卿制軍糧道陳展堂鹽道龍仁陔候補道孫蘭江楊晴川吳芷獻諸觀察候補府侯仙舫太守陸路提督孫庚堂軍門閩安協王輔之協戎曁廳縣佐二等官先後遙蒞亭午　將入席召祥升大吉梨園子弟演劇以佐清樽桂醑蘭蒸香溢𦙫寒之鼎鶯歌燕舞春生玳瑁之筵制軍顧而樂之直至月上牆腰始呼燈返駕各員重復入席脫略形骸嘯侣命儔傳杯弄琖洎乎更籌三報銀燭半消而簾捲棗花猶獻霓裳三疉豈非新年之樂事宦海之豪情乎 
[抝九粥]  
　　正月十九日閩人謂之抝九節不知其義何居是日也人家皆以糯米和紅糖煮爲稠粥雜以蓮芡榛栗梅梨花生之類盛諸雪椀灑以胡麻或用紅麴染之使甌中略泛桃花色名之曰抝九粥亦曰孝順粥煮旣成主人先致祭先祖然後用以敬神旣而以次子餽戚反家由長而幼凡有年九歲或十九歲二十九歲者必舉甌𣇽之謂之過九按天中記池陽風俗正月二十九日名爲窮九掃除屋宇塵穢投之水中以送窮鬼今兹閩人之啜粥其殆以窮約示人歟然蓮芡榛栗梅梨花生豈窮無半文者所能購置然則窮云乎哉直謂之而已矣 
[南湖風月]  
　　嘉興府宗太守奉到學憲移文定期二月二十五日縣考三月十八日府考遂移咨各縣轉飭各學示諭遵行想烟雨樓前鴛鴦湖畔無譁戰士銜枚勇下筆春蠶食葉聲定當有得意奪標出人頭地者矣○宗太守示期二月初六日甄别鴛湖書院肄業生限五日繳卷秀水縣劉邑尊示期二月初二日甄别振秀書院肄業生童○去冬連降大雪寒沍異常以致各處春花不能暢茂日來油米各價逐漸加昻貧民籌備饔飱大非易易 
[鄂垣官報]  
　　正月十七日丁憂卽用縣張鳩延奉督憲調辦大冶王三石煤礦事務禀謝署蘄州畢大琛署大冶縣林佐禀辭委辦荆沙補稅土樂局候補縣朱世守禀到沔陽州州判程鑫禀辭巴東縣宗繼增赴撫轅禀辭教習知縣石壽春赴兩院禀知丁嫡母憂十八日候補縣竇居恒自京來省赴兩院禀到候補府喬聯寳奉撫憲行知順直賑捐奉准奬叙赴兩院禀謝委辦富池口厘局候補通判劉本樾赴兩院禀辭漢陽縣縣丞黄新鍔禀見携帶　秩二十萬株赴漢陽蔡甸捕汛鄉里屯散發完竣卸署應城縣典史石乃治來省赴兩院禀到十九日撫憲譚差丁賀制憲喜文武官員俱赴兩院禀賀督憲張差丁賀撫憲喜辦督銷局江蘇題奏道楊赴兩院禀辭赴金陵候補通判李鴻儀奉藩憲委騐收漢口　修育嬰局候補府經歴吳鍾　奉臬憲委帮查通茂興鋪差候補通判謝樹森家屬赴兩院禀知病故二十日委辦法　州厘局候補從九涂經緯赴兩院禀辭委辦黄石港厘局卽用縣張文翰赴督轅禀見委辦鵝公頸厘局候補府吕縉雲赴撫轅禀辭委辦興國州厘局候補通判包希藺調署浦圻縣陳樹楠南漳縣胡開元俱赴撫轅禀辭廿三日准補襄陽府同知唐國華交卸寳塔洲厘局回省赴兩院禀到廿四日候選府沈嵩齡奉督憲委押送藝徒赴滬學習赴兩院禀辭候補縣王奎照奉委辦仙桃鎭厘局赴撫轅禀謝委辦坪坊厘局候補同知何政祥委辦武穴上厘局候補縣余吉甫俱赴撫轅禀見候補以張茂時奉委赴孝感會審案件委辦武穴下厘局候補縣寳豐俱赴兩院禀辭廿五日候補從九余永清奉委赴孝感勸辦育嬰事宜赴兩院禀知調辦宜昌厘局陳世卿禀辭准補巴束縣野三開巡檢謝鼎卸署廣濟縣龍坪巡檢回省赴兩院禀到鄖陽鎭何赴撫轅拜會漢陽縣沌口巡檢兀壽榕赴兩院禀辭 
[泖湖波鏡]  
　　太倉人蔡某倁居松江府署之南夙以阿芙蓉膏爲性命本月初二日自言胸襟鬱悶假寐臥房中閱數下鐘時不見其出家人以爲在烟霞窟中領略風　耳俄而細君入内探　突見其面牆而立呼之不應趨而祝之則已雉經矣嘻異哉○北門内艾家橋左近顧姓婦年逾四十早失所天茹苦含辛貞操自守生有四子長者已成婚矣本月初三晨婦忽以尺組縊於外房掛鈎上及爲穉子所見急唤家人解救則氣絲不續體冷於冰矣○府城隍廟道紀司被控一案言人人殊旋經華亭縣王邑尊委典史蔣少尉稽查少尉據實查明禀縣轉詳到府恩詩農太守批云道紀司李藴修現據該縣查係隷婁縣與前革道紀該縣人李長治名籍互異何以馮光俊等呈控李藴修姦宿周張氏而周振麟所控李長治亦係姦宿周張氏且該縣與婁縣同城應試者尙有通考之弊則是否李藴修難保不卽李長治易籍更名惟事在恩赦以　犯姦例得免罪至應否仍革職役之處仰再查明核議另詳察奪毋延此繳禀摺各簿均暫存○去冬婁縣九圖趙姓婦被難民揢斃等情早經登報邇日婁縣夏邑尊飭提諸尀民研鞫始悉兇手一爲陸寳順一爲汪二當陸向趙婦索米時婦匿入房中遂與汪隨之而入起意强姦恐婦聲張使汪按住其口邑尊令將陸收入監中汪發押自新所傳聞陸已擬定斬立决罪名汪則絞監候未知確否 
[殱除地棍]  
　　浙江定海廳所轄共有十八莊去秋田禾告歉顆粒無收飢民咸擁至殷富之家掠取倉榖或入廚虎飮狼吞名之　喫荒 
 
 

Page 3

 
 
現已吃至十二莊莊民皆深以爲苦有地名大碾者爲張氏聚族而居中有名乾高者又名小增家號小康饔飱頗能自給族人張文亨卽石匠阿三素日横霸一方黨羽甚衆曾逼令小增出洋銀三千餅爲團練之費小增不允以致積怨成仇去冬十一月間招集憊黨百餘名擁至其家恣行兇惡小增闔家避去年關將近文亨仍不退讓不得已具呈赴定海廳控陣廳尊徐乳羔司馬承禮將情詳禀寗紹台道至今正二十三日司馬會同營兵二百名將往大碾彈壓行至鵝鼻嶺文亨所結羽黨聞風潰散祗餘愍不畏死者三十四人瞻敢作負嵎之勢緊閉前後門户以拒官兵司馬督令四面兠圍若輩遂猱升屋巔飛瓦片如雨并開鎗拒敵一彈從司馬頭上飛來司馬大驚怒不可遏飭營開鎗環擊文亨中彈而亡復斃餘黨共十七人生擒十六人回署中釘鐐收禁計是日逃脫者只一人云 
[監司回署]  
　　寍紹台道吳福茨觀察於上月二十日赴杭州賀年旋於本月初四日下午回署 
[宜事續聞]  
　　元月十一日報登江通輪船客房有濃烟冐出云云兹聞是日船上係操演水龍並非走水合亟正之 
[行旌待發]  
　　上海縣黄愛棠大令不日將赴金陵謁見兩江督憲劉峴莊制軍恭賀年禧 
[芳園設餞]  
　　廣西巡撫張丹叔中丞入都陛見道出滬江前報已紀之矣昨日亭午時關道憲聶觀察提右營傅叅戎松海防劉司馬上海縣黄大令及在滬印委各員假滬北坭城外張氏花園盛設珍肴請中丞赴讌藉以餞行開祖帳於花前碧巵香泛唱離歌於簾底紅豆詞新宦海中又添一番韻事是不可以不誌 
[脩葺祠宇]  
　　上海縣土地祠年深日久棟宇將頽近由各差役醵資於昨日鳩工修葺此後輪奂聿新可以稍壯觀瞻矣 
[血沬何來]  
　　有鮑斗祿者向在大東門内開設鮑啓盛漆鋪多財善賈槓黄白物纍纍滿几去年九月間鮑患病而殂遺下一妻一妾飮冰茹蘖自號未亡人幸膝下雛兒堪資教養他日崢嶸頭角不難再振家聲大婦潘氏素無疾病性又勤愼前日操作如常晡時食雙弓米兩碗不異平時至夜半時忽呼腹痛幾如刀割不可復耐延至次日午後溘然長逝及入殮時親族畢集見死者口中時流血沬潘氏族人覩此情形甚爲詫異謂近數日來春寒料峭屍身不應遽變此必悮食毒物所致此說一傳鄰右亦嘖有煩言究竟如何非局外人所能知安得起九原而問之 
[賭塲打架]  
　　賭棍名更心者近日串通地甲在滬城道轅左近開塲聚賭每至夜間喧譁之聲達於户外前侂有人在内賭博旋因爭奪錢文致相口角繼而各以老拳從事說者謂該處巡防局近在咫尺何以不見不聞實所不解 
[解犯類誌]  
　　王維垣王沈氏夫婦威逼呆姓女墮河身死經现匯縣吳子佩明府訊實飭差起解赴上海縣投文過站黄大令飭令分别收禁聽候派差護解已列前報兹聞前日下午縣中將文發出由解差至内監提王夫婦押解登程○寍波小工王阿多遭洪寳林唆使賈阿標揮刃刺斃旋將各兇犯拘案訊實聽候擬辦賈因病發堂醫治無效旋卽斃命由黄大令騐明在案昨日上午經捕㕔陸少尉升堂飭提洪寳林至案略詰數語騐明箕斗面貎仍飭還禁聽候備文起解○英租界後馬路某宦家丁周貴因患瘋病刺斃同事孟洪貴並傷使女當經前任袁海觀大令騐明將周帶回訊實收禁已記前報昨晨陸少尉提周至案騐明面貎箕斗著暫還禁以待備文解府 
[局差舞弊]  
　　巡防之設所以安良戢暴也不謂身當局差竟敢營私舞弊無以安民反以擾民是豈上憲設局之本意哉浦東人張長桂現在陸家渡東首上月廿七日適遇三官神誕張素以佞神爲事在家宴待忽有同居之親戚趙貴貞挺身而出不准張在客堂中陳設張以客堂素來公用爾何得據爲已有爭論之餘遂以于戈從事旋經旁人解勸始各分散趙餘怒未消於次日奔至爛泥渡巡防局賄串局差某甲帶同局勇突至張處拘人其時張適有事他出並不在家差等鼓勇而來不免掃興而去而前日張事畢回家詢悉前情立至局中具禀高介臣二尹勃然大怒謂本委並未飭差拘人明係該差營私舞弊立命局勇前往將趙拘到升座研詰張長桂伸訴前情趙俯首求恩二尹謂趙日本應將爾笞責姑念爾等有葭莩誼從寛辦理若竟以竹笋煨肉餉爾恐爾因此懷恨愈深結成不解之仇命趙當堂向張服禮具結斥退甲本應斥茜姑念初犯申斥數語諭令嗣後小心辦公 
[押候查明]  
　　王陳氏投英公堂控稱小婦人家中有喜慶事李金堂薛金發等人藉索喜封逞强恣横致失去女客首飾請卽訊追蔡太守研鞫之餘包探秦少卿又拘爲首之瞿桂寳請辦太守飭暫行管押候訊昨日下午委宋莘樂二尹升堂訊理李薛皆支吾以對瞿供稱小的並不干預此事不知如何平空被誣二尹判令將李薛各枷號半月發頭門示衆瞿仍管押候查明是否爲首逞蠻再行核辦將退堂王陳氏忽奔投案下訴稱瞿的係爲首之人喝令李薛等紛紛滋擾務請重懲二尹謂爾姑退去此事總須俟查明定奪 
[竊案彚登]  
　　英包探沈金隆禀稱郭四正家失去夾被長衫套　等物小的查知林步雲所竊拿獲人贓送案郭投案領贓林供稱小的係浦東人從前並未作賊此次的係初犯求賜宏恩蔡太守判令管押兩禮拜贓給郭領去○公和永絲棧報失絲十一包初時包探何瑞福疑周如松朱蘭生奚生泉所竊解請蔡太守訊供旋卽開釋旣而查明竊賊係棧中人錢竹卿因卽　贓送案種種情節昨已列入報章昨日何探將人贓送案棧中司事某甲投案領贓錢供稱小的在棧管工虧欠若干無從彌補是以竊絲尙乞施恩蔡太守判令管押六月贓給失主領去○包探唐寳榮禀稱林氏失去銀臂釧三枚洋銀五元七角經小的查獲竊賊陳坤元起到原贓送案林氏訴稱小婦人所失之贓旣由包探查獲　准領回陳供稱小的係江北人各贓由何三竊得交與小的蔡太守諭令林氏領贓陳押俟拘何質訊核辦○包探黄四福禀稱西人某甲報失報時白石鐘一架所値甚巨小的查係沈松琴所竊今特吊贓送案西人遣出店人朱阿狗投案領贓沈供稱小的窮途計拙以致犯此求恩赦免自　革面洗心矣蔡太守判令發捕房管押二月贓給朱領去交還失主○包探何瑞福禀稱小的緝獲積竊陶仁金吊出水烟袋一枝詰知竊自張金寳家今特解送案下張請准領贓陶供稱小的本係有業之人近以餬口無資不得已而學爲綹手蔡太守判令笞責一百板贓給張領去○包深孔阿才禀稱王阿天竊取工部局工人所有鐵鋤一柄經小的拿獲人贓解送案下王供稱小的窮迫不堪初次犯竊以後如再竊物求大老爺加等治罪可也蔡太守判令管押一禮拜贓給探役帶回歸還工部局○包探黄四福禀稱陳金生連次犯竊送請大老爺訊懲兹又竊得水烟袋一枝據稱是薛要芝家之物經小的拘拿吊出解送案下薛投案領贓陳無可置辯俯首求恩蔡太守判令笞責二百板贓給失主領去 
[法界公堂瑣案]  
　　慶記衣莊一案其詳已兩列報章昨晨方正榮偕執事人沈少堂陸錫卿投案捕頭令將周金寳陳梅生解送公堂陳母李　訴稱兒子在慶記習業素來安分今遭訊押實係寃誣陳之岳父李明齋又訴稱女婿年幼無知務求開釋周母吳氏亦投案候質葛同轉問陸日爾等在慶記爲夥約幾何年陸稱小的與沈在店已歴十年問爾知慶記主人是誰答稱主人姓子名慶庭已於四年前物故問慶記未開時是屋開設何店答稱本是舊貨木器店問慶記是否于獨開抑與人合開答稱係于獨開周吳氏確是于母數年前已再醮與人問于在日其母可到店中答稱周吳氏另居他處每月由慶庭給以膳資米食問爾等可知周與誰同居陸等同稱于周與母分居三處同轉問周吳氏曰爾共生幾子再醮與周姓幾何年矣供稱小婦人共生三子長名慶庭次名得寳卽慶榮三名金寳卽慶祥同轉問陸曰于死後其母尙在爾店中須照常貼資答稱正月初三日起由秦雪亭萬官山方慶祿等公同　議店務歸夥友王李兩人經管問于開店周在店否　稱周本係店中夥友每月辛 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年正月二十九日京報全錄]  
　　宫門抄○諭旨五道錄前○發抄硃批四道○閩督譚奏船局在工人等五年期滿遵章開單請奬摺○禮部尙書崑等　奏遵 
旨議奏摺○雲督王等奏保奬剿匪出力人員並懲疲玩土司摺○正月二十九日户部通政司詹事府八旗兩翼値日無引見○莊王熙貝勒兆伯海緒各假滿請安○召見軍機崇禮陳學棻○發抄李鴻章奏總兵鄧萬林捐廉濟賑爲故母建坊奉硃批着照所請禮部知道欽此○又河堤搶修經費由地租生息項下動用奉硃批户部知道欽此○邵友濂奏澎湖鎭吳宏洛母疾未痊懇請續假奉硃批吳宏洛着賞假三個月欽此○鄭紹忠奏巡閱水師營伍情形奉硃批知道了欽此○○頭品頂戴閩浙總督兼管船政臣譚鍾麟跪奏爲船局在工人等五年期滿遵照海軍衙門奏定章程關單請奬恭摺仰祈聖鑒事竊前准海軍衙門奏定章程内開各省水陸防船政機器或與海軍相輔而行或爲海軍必需要務凡沿海省分應保營局各員以五年爲限等因咨行遵照在案查閩省船政衙門自光緒十三年四月間鏡清快船告成請奬之後迄今已逾五年中間製造廣甲廣乙廣丙廣丁曁年邁鋼甲艦共計五艘並修理南洋北洋浙洋粤洋各處兵輪均經奏咨有案船廠十餘所工程浩大人數衆多該員紳將弁等均能勤愼奉公始終出力不無微勞足錄其在鋼甲船告成案内擇尤請奬經臣再三核减所保無多而未經開列者雖勞績稍次亦未可獨令向隅兹特併其勞績扣足年限仍從嚴考核分繕清單恭呈御覽合無籲懇天恩俯念該員紳將弁等在事五年之久著有成效准予飭部照單奬叙以昭激勸而溥鴻慈除咨海軍衙門總理各國事務衙門並吏兵二部外所有船局五年期滿遵照定章請奬緣由謹會同福州將軍世襲一等繼勇侯臣希元合詞恭摺具奏伏乞皇上聖鑒訓示謹奏奉硃批該衙門議奏單三件片二件併發欽此 
○○經筵講官禮部尙書臣宗室崑岡等謹奏爲遵旨議奏事内閣鈔出河南巡撫裕寛奏據布政使廖壽豐呈據固始縣詳在籍户部郎中王汝承呈稱故父布政使銜原任貴州按察使歴任廣東江寗布政使王庭蘭性情孝友誼篤宗親属承祖訓久擬創建宗祠歲時祭享藉以敬宗收族並因支派繁衍菀枯各異竊慕先賢范文正義莊詒謀遠大爰於同治十年先將繼分祖遺田内提出一千零五石一斗價銀一萬五十九兩四錢九分九厘作爲義莊田地所收租息除完納錢粮祭祀歲修而外凡同宗之鰥寡孤獨貧苦無依及族中喪塟婚嫁子弟讀書應試一切經費分别遠近以時賙給釐定祠莊規條遵行勿替惟宗祠度地未得未竟厥功遺命汝承繼營竣事今就自置本邑城内巿房一所改修宗祠附建義莊於光緒十六年十月一律工竣計大小瓦房五十間購價修費共銀五千六百八十兩六錢六分八厘造具祠莊規約田産細數並故父履歴事實各册取具房族甘結呈請轉詳奏咨立案等案查已故布政使銜原任貴州按察使歴任廣東江寗布政使王庭蘭希風先哲捐田一千餘石養贍宗族洵屬葛藟是庇桑梓垂型其子户部郎中王汝承修建祠莊克承先志計其田莊各價准値銀一萬五千餘兩例得仰邀旌奬惟該故紳王庭蘭曾任二品大員與尋常士民捐資贍族似有不同伏查近年如已故湖北巡撫翁同爵現任吏部右侍郎徐用儀皆以二品大員捐田贍族經各該撫臣奏奉部議均蒙恩賞御書匾額欽遵在案今該故紳王庭蘭情事相同可否援案懇恩賞給御書匾額以彰敦睦而勵風俗等因奉硃批禮部議奏欽此欽遵到部臣等查例開凡士民人等捐資贍族田粟准値千兩以上者均請旨建坊給與樂善好施字樣聽本家自行建坊如有應行旌表而情願議叙者申吏部核議等語又咸豐八年吏部右侍郎張祥河捐田贍族經臣部以該侍郎係二品大員若僅照紳民捐田之例給與建坊辦理似無區别奏請由吏部核給議叙嗣經吏部奏稱大員捐田贍族例内並無准給何項議叙明文等因奉上諭前因吏部侍郎張祥河捐田贍族當經諭令該部核給奬叙兹據奏稱大員捐田贍族並無作何議叙明文亦無辦過成案請旨遵行等語張祥河捐田千畝養贍宗族古誼可風著加恩賞御書匾額以示嘉奬欽此近年如軍機大臣兵部尙書許庚身吏部左侍郎前户部右侍郎徐用儀已故湖北巡撫翁同爵捐田贍族均經臣部援案具奏奉旨賞給匾額欽遵各在案今已故布政使銜原任貴州按察使王庭蘭誼篤宗親捐建宗祠義莊養贍宗族其子户部　中正汝承克承先志修建祠莊合計價値銀一萬五千餘兩洵屬敦睦可風該員雖巳身故核與上年已故湖北巡撫翁同爵情事相同據該撫援案具奏前來應否援照成案賞給御書匾額之處伏候欽定臣等未敢擅擬所有臣等遵議緣由謹恭摺具奏奉旨已錄○○雲貴總督臣王文韶雲南巡撫臣譚鈞培跪奏爲查明騰越廳屬臘撒土司地方妖僧滋事經官軍剿辦肅清所有出力人員及疲玩土司擬請分别勸懲恭摺仰祈聖鑒事竊查騰越土司邊界妖僧脅衆滋事抗拒官軍臣文韶於本年九月十九日奏報查閱迤西營伍回省摺内將剿辦完竣大概情形附片具奏並聲明俟該鎭廳將此案詳細情形禀報到日再行會核奏報在案嗣據雲南騰越鎭總兵張松林署騰越廳同知吳光漢禀稱臘撒鉅騰越城三百里野夷環居俗尙佛教頻年常被野人搶刦故各寨密種竹圍外挖深濠凡刀槍器械無不粗備蓋以防野人也本年閏六月間突有妖僧捫朶臘潜入蠻蕩地方居住種房卽漢語佛刹初到亦無少異七月間始以妖術煽惑愚民自稱佛祖入水不溺入火不焚試之亦小有騐遂爭先頂禮兼布施銅鐵銀米創建高閣謂待眞人居住該處岏頭亂烘朱格保林太等因緣爲奸倡議九月作大擺卽漢語賽會當據駐防千崖之騰永前營管帶劉萬勝及駐防蠻允雪烈之後營管帶潘英華將先後禀鎭派弁何金福任遇陞會同南甸土司刁定國前往密拿究辦其時妖僧已將誘脅不從之楊老猛等剿殺二十餘家蠻蕩各寨均派匪黨拒守復經鎭廳就近飛檄副將劉萬勝帶領前營戰兵率同南甸干崖盞連三土司各帶土兵二百名前往解釋黨與拿解妖僧復調後營潘英華右營鄧光猷分率弁兵前往援應該妖僧業於八月初一日蓄髮還俗踞坐高閣口中喃喃指揮一切被惑夷民環拜閣前將以千計如痴如夢俱有奮不顧身之概官軍自八月十六日先後到齊迭將附從之賴福邦士邦襖等寨次第攻克日有斬獲二十二日劉萬勝督率各營進逼蠻蕩匪等列栅抵拒槍炮之下忽有傷亡官軍併力鏖戰遂將蠻蕩攻破妖僧身受砲傷覓路奔逃經千崖土司刁盈廷生擒解營餘黨悉向　𤢂等寨竄走當將賊巢焚燬收隊回營劉萬勝騐訊妖僧業已傷重不語傳集夷民認明的係妖僧們朶臘正身因恐其倖逃顯戮當卽在營正法梟示以破誕妄潘英華亦擒獲紏衆爲首之𪽷頭亂烘訊供不諱一併正法一面大張示諭免究脅從以安反側次日據報逃往𤠫𤢂等寨之匪連夜築壘塞路準備抵禦劉萬勝飭將招案告示射入寨中不應因督隊前抵寨門土兵屢有槍斃二十五日各軍奮力齊進始將寨營海島等營一律蕩平並獲匪首朱格保林太臘通刁們起曹五等訊明正法其時適張松林接到臣文韶迤西途次電飭率領騰永左右營各管帶並隨帶中營戰兵馳抵臘撒督同劉萬勝搜捕餘匪撫輯夷衆大致就緒卽於二十九等日陸續遣撤各營　防仍留劉萬勝鄧光猷各帶半營暫駐臘撒以資彈壓並料理善後事宜該總兵張松林抵騰越後會同署騰越同知吳光漢將尤爲出力之文武員弁及昏庸疲玩之土司禀請分别勸懲等情當經批據雲南善後局司道史念祖等會同藩臬兩司核明詳請會奏前來臣等覆查邊夷獷悍性成又最佞佛一經煽惑接連緬甸倘外匪混入内地或内匪竄越緬界尤恐另滋變故口實繁多此次妖僧倡亂猝不及防尙賴前敵各營將領率領土司星馳電掣陷陣衝鋒不旬日間卽將首要殲除脅從解散不致貽誤事機所有在事人員不無微勞足錄謹擇尤酌保武職八員文職二員土司三員另繕清單恭呈御覽臘撒長官司蓋定遠庸闇無能始終玩誤應請卽行革職户撒長官司賴天福近在咫尺置若罔聞應請摘去頂戴用示懲敬除咨部查照外謹合詞恭摺具陳伏乞皇上聖鑒訓示謹奏奉硃批另有旨欽此 
 
