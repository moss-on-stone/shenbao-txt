# 1919 - 213 - 4916693

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[服人（冷）]  
　　世之使人服者莫如理其次以德其次以術又其次以力又其次以金錢夫金錢者非使人服併使人爲奴隷也不但能改易人之行爲且能改易人之意志也故其爲效似速而其爲害實甚大 
　　今世之人求速效者多而無眞實之力靈敏之術純厚之德更欲背理以逞其野心宜乎舍金錢末由矣 
命令 
　　八月七日大總統令兼署内務總長朱深呈准兼山東省長張樹元咨濰縣知事張汝鈞遞補議員請本職應照准此令 
專電 
　　北京電對德復和後對敵僑敵産仍維現狀俟總約告成與各國取同一辦法（七日上午十二鐘） 
　　北京電對德復和令外部主張俟奥約簽字方發仍暫擱（七日下午七鐘） 
　　北京電昨外部照會荷使關對德恢復和平後對待敵僑俘虜手續磋商一切（七日下午二鐘） 
　　北京電昨日使訪外次陳籙談抵制日貨事英使亦訪外次談西藏問題陳述辦法三條（七日下午五鐘） 
　　北京電安系囑部員月底閉會後勿離京數日後卽開臨時會以備對内閣和議有所參預如舊會議憲北方亦制憲（七日上午十二鐘） 
　　北京電連日新衆院開會不成聞因安系欲動議延會卽時决定故多不到會（七日下午二鐘） 
　　北京電西南來電詰問設籌邊使邊防督辦昨復電解釋某要人語人徐意如南方再反對籌邊卽可置之不理（七日下午二鐘） 
　　北京電朱啓鈐經各處催促意稍動和議又有進行訊（七日下午七鐘） 
　　北京電龔任總代表說因總理代理無人尚難遽定（七日下午二鐘） 
　　北京電東京消息日本一面拒美調停一面將最後讓步各欵如放棄專管租界自宣布希望中日直接交涉當局暫不表示態度（七日下午七鐘） 
　　北京電靑島日人江（三日）開市 
民大會决議根據歐和約及中日協定確保日本在魯應享之權利並宣言誓共助其國之外交（七日下午九鐘） 
　　北京電顧維鈞電謂魯案只有聯盟會解决最忌中日直接交涉（七日下午二鐘） 
　　北京電中日間將訂代替軍事協定之文書正秘密進行（七日下午二鐘） 
　　北京電鮑貴卿魚日接事孟恩遠已交卸允卽來京（七日下午七鐘） 
　　北京電陸部軍學司改組訓練德監恢復四年制度作獨立機關靳爲總監（七日下午三鐘） 
　　北京電靳雲鵬辭意完全打消（七日下午二鐘） 
　　北京電劉鏡人電沃政府令撤消遠東全權代表改設邊區長官派羅薩諾夫充任霍中將回中東路原職任元老院議員兼鐵路共同監管會會長（七日下午七鐘） 
　　北京電熊克武電陳遐齡詢藏事危急萬一啓戰有無影響請示方略（七日下午七鐘） 
　　北京電郭電據傅道尹稱五站綏芬一帶鬍匪擾亂由第九師宋支隊長撥隊到綏協同軍警於艶日進攻相持一日始擊退斃匪五六十名救出被架商民百餘計被匪焚燒擄刦商店二百餘家現正會知事設法救濟等語除飭該道尹辦理善後外仍令李團長追剿餘匪（七日下午三鐘） 
　　北京電前日兵在奇拉卡登與華兵衝突業經黑督派員查明肇事情由呈報中央由邊防處派員與日本駐京軍事委員交涉（七日下午三鐘） 
　　北電京天壇設防疫處内部派獸醫龐某等診虎疫（七日下午二鐘） 
　　香港電國會議員田增提議電謝美上院請持正義達廢約 
　　香港電林葆懌衞隊陽（七日）赴潮汕轉閩（八日下午二鐘） 
　　香港電省會以電車案不交議擅簽約通電否認（八日下午二鐘） 
　　香港電股匪二千餘襲高州城何培昌全營覆没城幾陷（八日下午二鐘） 
各通信社電 
　　北京電對德恢復和平令閣議暫緩發表 
　　北京電天津外交協進會電請取消山東戒嚴與德約補簽兩事 
　　北京電汴學商各界請挽回日本代築洛潼路事（以上七日）以上平和通信社電 
　　北京電龔組閣因某派反對甚力並擬辭代閣 
　　北京電張作霖電留孫黑督暫駐開原 
　　北京電岑代表李曰垓下星期南返 
　　北京電許世英宣慰華僑將打消 
　　北京電决任施履本爲濟南交涉員改升頭等 
　　北京電孟恩遠電一俟交代完竣卽單身入覲府去電奬慰 
　　北京電曹汝霖今午見總統 
　　北京電熊希齡電鄂商李子雲承購湖南紗廠請令取消（以上八日）以上中華通信社電 
　　北京電政府知西南實力仍在唐陸與軍府周旋無益將再派人與唐陸接洽有暫不派和議代表說 
　　北京電院通電各省對德决計恢復和平嗣後各種文電概免敵人字樣（以上七日） 
　　北京電閣議通過之智利派使案及高等普通兩文官考試法外交官領事官考試法等案均咨交國會徵同意 
　　北京電外部接日使館電訊芳澤到京日期暫行展緩 
　　北京電外部議决長春交涉無論在何處解决定援鄭家屯案辦理 
　　北京電高士儐電院部已卸師長職務卽行赴京聽候查辦 
　　北京電黑財政廳董士恩實業廳兼辦廣信公司魏紹周均被呈控將交新任孫督軍查辦 
　　北京電熊克武電政府爲川邊鎭守使陳遐齡請械實防交參陸部核議 
　　北京電邊業銀行籌備處附設籌邊使署内日内成立處長爲李思浩（以上八日） 
　　濟南電國會議員王訥等倡組之贖路籌備會將尅期正式開會宣告成立（八日） 
　　南京電農部委派調查蘇皖米市委員李徵昨（六日）已抵甯（八日） 
　　香港電軍府不慊於莫督所爲又無實力抵制將推陳炯明長粤與莫對抗（八日） 
以上中孚通信社電 
 
 

Page 5

 
 
   
 
 

Page 6

 
 
公電 
　　巴黎來電上海救國日報并轉各界鑒膠州問題聞日本避和會調處逕與北京交涉於我大不利危在旦夕請竭力反對旅工商學纒中國公使館代發 
　　貴州留日同鄉會致省議會各報館電貴州貴陽省議會各報館鑒渝柳草約後患堪虞宜愼重修改第十一條尤關黔命亟應取消貴州留日同鄉會二十三日叩 
路透電 
[奥匈二國之近狀]  
　　四日巴黎電小巴黎人報載稱高等議會致電匈京意國陸軍委員團主任羅瑪尼里陸軍中佐謂匈國新政府應先解除紅衞軍之武裝於是舉行選舉儘速召集民選國會羅軍將駐於現至之地位須匈國遵守休戰條件始能退至六月十三日畫定之界線微言報謂阜姆問題似可早日解决蒂土尼氏贊成擔保阜姆商業自由之提議不日將至倫敦與英相喬治會商現未解决之詳則 
　　四日巴黎電維也納消息羅軍已於三日入匈京之郊匈國新政府復經改組加入中等社會代表三員　　三日維也納電公報宣稱現已許皮拉根氏與其同黨避居奥境以免匈京發生騷亂與無謂之流血且准彼等幽居奥國至匈國復能受容之時爲止惟不得施行政治之文字鼓吹云云該公報甚受各報之抨擊新自由報謂皮拉根氏殺人甚多今容其寓於維也納或將危及地方 
　　四日丹京電匈京消息羅軍已抵京城界線陸軍總長賀白里氏與市長出迎之羅軍司令魯萊斯庫將軍宣稱彼奉命占地至京城界線爲止未奉命占城　　四日柏林電據晨報載稱羅軍司令魯氏因軍略原因决議占據匈京意國陸軍委員團主任羅瑪尼里中佐勸勿進逼過甚以兵兩聯隊駐紥郊外已足匈國陸軍總長允卽遣散紅衞軍解除武裝惟留四千人駐京二千人駐全國各處維持治安協約國應匈政府之請派兵五千人前往匈京前陸軍委員波加尼等昨均行抵維也納將被押送至維勒華爾特 
　　五日柏林電匈京消息羅軍三萬人背魯萊斯庫將軍之約於昨晚入城羅軍總司令現從事控制全城　　四日聖哲滿電奥國代表團之財政與領土代表今晨回維也納擬勾留一星期於十五日左右歸至聖哲滿奥國總代表任勒博士現候奥國答案之至星期二晚之前不致起程 
[俄國之過激黨近情]  
　　五日倫敦電桐河羅斯士夫路透訪員七月三十一日電稱過激黨非常委員會在加柯夫所行殘酷舉動確無可辯台尼金將軍之軍佔據該城後已發見受虐者數百人曾當衆攝影所用情形名目繁多内有數種殊爲巧妙有名手套者套於人手則手上之皮與指甲皆脫去現已覔獲數　攝影作證此外有斷手足割乳碎腮挖目破腹以沸水澆身諸刑且有被投入礦穴與深井者有被活埋者地道中積屍高至數憎委員會每夜作樂過激黨中之華人等尤狂飲無度居民歡迎哥薩克軍甚爲欣奮工人與附近鄉中之農民今皆反對過激黨 
　　五日倫敦電今日下院辯論時外交部次官哈姆斯韋士氏稱對於俄國並未宣布或施行封鎖行爲薛西爾氏請政府注意於礦工路工運輸工三同盟幹事所提出之建議據云政府如不採用某種對俄政策改革軍役及改變對待良心上反對從戎者之方法則三同盟將搗亂礦業鐵路與運輸業以造成全部罷工薛西爾謂此種希圖推翻憲法上權力之革命舉動政府宜有以拒之請政府發表意見波拉勞氏答稱苟用上述手段强斷關係全國之政府問題而竟成功則民治與憲法之政府將不存在矣以全力拒絶此種計畫乃政府之天職可無待言云 
[各國生活問題]  
　　四日倫敦電昨晚利物浦復有人結隊刦掠爲警察以警棒驅散利物浦電車用人因爭論工資全體罷工 
　　五日倫敦電利物浦現有軍隊環佈哨線肆刦者受海陸軍兵士鎭壓不敢逞志警察罷工者多自請復職 
　　五日倫敦電鐵路罷工風潮今晨傳至倫敦南地底鐵道今已閉不通行致街車電車異常擁擠多有須步行以至辦事所者 
　　四日倫敦電警察暫止告假因罷工者除名後需人兼差之故利物浦迄今已拘獲三百五十人死者一人損失之數約英金二十五萬鎊 
　　四日倫敦電約克希爾礦工今日開會通過提案重行聲明礦工聯合會不受納政府提出之辦法 
　　四日倫敦電内務大臣旭特氏今日在下院宣稱警察不允上差之數雖略見增加但罷工現局未有重大變動罷工之人數如下京畿區内一萬九千人罷工者一千零五十六人倫敦城一千一百七十人罷工者五十七人利物浦二千一百人罷工者九百三十二人白明漢一千二百五十六人罷工者一百十八人白肯海特罷工者一百零六人蒲特爾罷工者六十三人華拉賽罷工者一人此外警察隊無一拒絶上差者且有多隊開會反對罷工此次罷工非屬尋常之工業爭端實係判變政府决不能承認任何調停辦法或復錄用除名之人 
　　五日哈佛電船港工人與僱主已商妥調停辦法罷工風潮已止 
[各國近事記]  
　　五日巴黎電今日克勒滿沙氏宅旁拘獲形跡可疑者二人搜其身藏有實彈之手槍二利劍一二人希圖納賄運動警察 
　　四日倫敦電勞林森將軍今日啓程赴亞昌格爾　　四日倫敦電航空部宣稱皇家航空軍士官學校定二月間開校擬考取見習生五十五人學期二年 
　　二日瑞士魯塞恩電工黨與社會黨萬國職工組合大會開會時比國社會黨領袖凡特維爾特氏詆責德國社會黨破壞萬國職工組合之道德尊嚴以弱其勢力自歐戰發生之後此乃比德兩國社會黨爲萬國職工組合事務初次相值凡特維爾特氏謂社會主義從無如今日之强固萬國職工組合從無如今日之荏弱蓋今日比法兩國創血猶未乾也今非候德國承認或大會判定彼等對於戰爭之責任則難望恢復萬國職工組合德代表摩里根布爾氏懇請大會勿進事此項討論蓋德國國會社會黨議員現正要求淸理一切發表各項文件絶無避罪之意凡特維爾特氏保留於下届大會提議此事之權蓋非候該問題解决後則萬國職工組合不能施行有實效之行動也主席漢特森氏建議德國人須擬一關於本黨責任之宣言書俾提交下次大會以免續行爭論且可因以得相一致 
　　五日巴黎電巴黎中國代表團領袖王正廷稱中國願與美法英世界三大民治國提携行事中國之主義政制與美法英三國適同又曰吾人現勉力植立民治制度使之堅定吾人爲亞洲試行民治之第一國尚望此三大國有以助之使之實現云云 
　　五日巴黎電六月五日美總統威爾遜法總理克勒滿沙英相喬治所署名之宣言關於協約軍佔領來因地者其原文已發表協約國與同志國將不堅持須德國完全履行賠償始可取銷佔領一層蓋以德國於十五年期限未滿時必將種種好意之證據與必要之擔保予協約國也 
國外要聞 
[法國戰後之建設談]  
　　法國無綫電社巴黎通信云法國戰地善後事宜刻正開始進行凡請修葺破屋者先繕具請願書與概算書各一通述明願照概算書所列之欵額修治房屋由政府擔付經費從賠欵内扣除此兩書送交善後局備案然此僅適用於房屋之未全毁壞者若已全毁則屋主暫時惟有就其故址聊搭篷帳以蔽風雨或入建築協助會而已協助會之設乃在儘業戸所應得之賠欵全數爲災民建造室家譬如某某一村估計損失規定百萬佛郎協助會乃命建築工程師繪擬民間與公共建築物圖樣適合其經費焉近通過一法與重造村鎭事有關此法准許没收有碍公共利益之任何地産並規定改良道路整理水道之辦法建築工程由協助會承辦之而業主按其損失輕重一獲相當賠償惟全部建築一時斷難實行故居民勢必暫時棲居於臨時庇蔭所或洞穴或軍營耳戰事旣畢居民之散往他處者今已復回鑒於生活代價之昂貴亟亟從事於田園而種植蔬菜尤關重要但無種子則將無從着手政府雖已準備購置大批種子以便分給民間惟因舟車擁擠未克及時到境幸美人慈善團早從美國運來菜子若干故得稍抒眉急各鄉現擬種芋第種田須有爲匹或機器無論馬匹不易覓得卽使有之然芻秣何從羅致乎美人慈善團曾從美國購得克勒夫蘭種田機器四具運至蘇瓦松鄉人初見之殊不信其功用美人遂自行試騐召鄉人來觀迨功用旣已顯著鄉人乃全變其懷疑之態度爭相歡迎今蘇瓦松一處定購此項機器已達三四十具之多美人現移運兩具赴他處鄉鎭每日試騐數小時示鄉人以運用機械之方法政府已請美人慈善團設立農榏與農事試騐場灌輸農學引起鄉 
[法國木蘭學校中國學生及教員攝影]  
　　坐者自右至左第七人爲李石曾君（留法儉學會發起人） 
人務農之興味以免少年子弟羣趨於工業致使將來農田有人力缺乏之厄焉今巴黎興法國内地已皆恢復舊觀至於兵燹區域雖已散之人民今皆扶老携幼相率歸來然屋宇無存田園盡廢流離失所之慘象觸目皆是幸法人善於應變回里後卽着手糞除砲彈炸物以免害人據某鄉人去每一方邁當之田内輒有未曾炸裂之砲彈一枚卽此一端亦可見收拾殘局之不易矣今善後建設已次第舉行顧災區遼廣欲恢復原狀非一蹴所能幾必積以若干年月而後始有昇平景象也 
國内要聞 
[對德復和令將發表]  
　　對德恢復和平案通過兩院後新參院於五日咨送回府公府於昨日交國務院擬令業經辦就預備七日提出國務會議通過後卽可公布同時並擬通電各國政府通告駐京各使 
　　另一消息恢復和平命令業經新國會通過至發表與否仍在考慮之中據聞政府中對於此問題有贊成反對兩派據反對派之意見媾和必須得雙方同意刻德國對於與中國媾和尚未有何種表示若貿然發表此種命令無異向德求和蓋此種命令係對内對外含有一種願與德國媾和之意故不如先設法直接或間接徵求德國意見再定辦法惟政府中對於此項命令多數主張發表故一二日内或當實行又聞復和辦法上次閣議中曾提出十五條討論其中關於敵産之管理及敵僑之待遇二項决照各國現行通例辦理據陸專使最近來電各國對於敵産敝僑一律維持現狀須俟總約告成之後再行另訂故政府處置以上兩項亦依照前此方針云 
[新銀團最近形勢]  
　　新銀行團組織條件目下列國俱已贊同美國之開放主義從中作梗只有一日本最近彼邦鑒於内外形勢頗有承認美國條件之段嚮茲據東京方面消息新銀行團組織英美法各國都無異議現正起草則例俟日本承認後卽可發表以此日來英法催促日本答覆甚力而日政府方面一時尚難明白宣示態度此其最要原因蓋由日政府内部仍多數主張滿蒙除外非此則不加入銀團近日雖有一部主張放棄利權進與英美協調然滿蒙除外說仍占優勢以此日政府頗爲躊躇以大勢觀之英國旣已承認美國要求將揚子江利權一律放棄無條伴加入銀團日本獨持異議要求滿蒙除外此舉必難如願以償惟然則結果舍承認美國條件外别無良法顧在日本觀之彼多年苦心慘擔攫取之利權一朝開放殊難割捨故非至計絶途窮必不輕易讓步况中國財政困難近達極點最近且有舊銀行團復活二千四百萬元新借欵之說假使有機可乘日本益不肯輕輕放過矣 
[京學界爲北大案呈教部文]  
　　北京大學生經檢廳逮捕收押後同學呼籲無效於是中等以上各校學生各聯名上書於教育部其範圍又擴大一層矣各校生之呈文如下呈爲教育危急迫切陳情事竊查學界敗類范鎧兪忠奎等甘受私黨利用設計破壞大學於七月十七日在大學法科秘密會議當經大學暑假留京全體學生齊往質問與以道德上之啓迪同屬士類縱令敗德豈有傷害私擅逮捕監禁之事詎料彼等當時雖已悔悟事後又被私黨唆使揑詞控告二十八日北京大學學生魯士毅王文彬朱耀西三人突然被檢廳捕去二十九日孟壽椿劉翰章易克嶷狄福鼎謝紹敏陳邦濟劉仁靜等爲尊重法律起見前往對質亦被收押多與普通獄囚一律待遇獄舍湫隘濕熱蒸騰困苦顚連至於萬狀莘莘學子其何以堪迭經各團體取保均未允准卽患吐血之症者亦未能保出似此斯文隕阨實屬未之前聞竊念范鎧兪忠奎等敗德無行直認不諱聯絡私黨破壞大學於情於法皆所不容徒以有人爲之奥援遂敢肆其傾陷自此以往後患何窮此全體學生心以爲危者一也此事出於傾陷自不待言縱令學界稍有波瀾學校當局自能料理檢舉此乃教育界正當之要求文明各國不無先例斷非弁髦法律妄干詞訟可比今二者倒置錮陷囹圄不但非國家立法之初心恐亦非政府興學之至意此全體學生心以爲危者二也旣屬士類又經國家多年培植國家自當有愛恤之心今誤其寳貴光隂於酷熱之時投入囹圄且與一般獄囚共同居處聞之能不膽寒此全體學生心以爲危者三也側聞此事發生有人欲乘機羅織且將牽及五四事件以興大獄此全體學生心以爲危者四也教育乃純粹事業斷非私黨所可與聞今喪心病狂之私黨竟欲摇動教育基礎以併吞中國銀行之手段併吞我神聖之教育界此次隂謀卽其朕兆此全體學生心以爲危者五也今全國學生聯合會終止罷課宣言方出學潮本可告一段落乃平地風波又生此事顧瞻前路不知所届此全體學生心以爲危者六也總之教育前途危險萬狀維持之責是所望於鈞部我全體學生不敏誓當甘苦相共生死相與以與黑暗勢力相抵拒而護我教育基礎保我學生團體亦所以報國家報鈞部也臨陳不勝迫切待命之至 
[津團體再請取消山東戒嚴]  
　　天津各界聯合會評議部總務部調查科於六日下午五時開聯席會議到會者十四人由孟震侯主席報告開會宗旨係專爲山東馬良摧殘民氣問題之討論陳寳禾王厚齋先後表示意見至八時半閉會當晚卽發致北京一電其文云北京大總統國務院鈞鑒冬日電請迄未奉允魯督戒嚴民陷水火愛國之士受此茶毒民國俱觳誠堪痛嘆此次義聲全國一致眞民意之表現詎宜肆暴力以摧殘以總統鈞院之明自能洞悉其弊害正擬再申電請乃警耗傳來北大學生又受拘捕荆棘叢生天地局促北望都門血涙並枯天津士民同抱不可終日之感躬其禍者益可想見爲此再電籲懇俯察輿情拯救時阨仍令沈省長留任解除山東戒嚴釋放被拘學生並解散安福派以塞禍源臨電不勝驚迫待命之至天津各界聯合會魚（附該會冬日原電）北京大總統國務院鈞鑒外交失敗日僑暴恣魯省國民如陷水火求生無路奮死抗爭國民自衞夫豈獲已官府撫心應自感慨乃閱報載山東督軍藉口莠民滋事請命戒嚴政府並有更動省長之命披閱之下無任惶駭查沈省長對内對外處置均極和平學商集會罷市舉動文明實無可以藉口拘捕之餘地卽日前因各界公憤搗毁造謡亂政之安福機關報館亦救國情迫勢難返顧何能周内指稱莠民縱加防維責在警察而張督悍然不顧遽請戒嚴非别有用心卽妄事張皇箝制國民利益奚在沈省長愛護民氣速謗免職尤爲反背民意之舉本會屬救國團體之一對於山東宣布戒嚴更換省長二事視爲舉動乖常形同自殺安福派破壞和局牽制組閣已成全國公敵而政府益加偏護吾民誓起反抗務懇我大總統代總理本愛國初衷力排僉壬毅然收回成命令沈銘昌照舊供職立飭張督卽日解除戒嚴俾民氣稍舒得以盡力國難否則巨變在邇國亡隨之心所謂危披瀝泣陳天津各界聯合會叩冬 
[魯人對於馬良之憤慨]  
　　中美新聞社五日通訊云濟南鎭守使馬良宣布戒嚴令後擅捕學生加以笞責其高壓手段典北京軍事富局數月前對待京學生無異窺馬之意顯然以爲一經宣布戒嚴令便可濫用威權蹂躪異己也先是濟南學生與商人以當局之親日派壓遏公衆之排日行動軍事長官濫用威權定八月三日上午在督軍署對面開大會長示反對並擬提出要求（一）不得再運米糧出省接濟某國（二）前爲抵制日貨被馬拘禁之商人應卽釋放詎馬氏聞訊卽派出額外軍隊將到會之羣衆驅散並捕去領袖數人午後有學生三百餘人内有女生百人復聚集開會馬令兵隊將彼　圍困驅入第一師範學堂又捕領袖十六人復有教員十餘人一同被捕惟此等教員旋卽與十六歲以下之男女學生一併被釋而領袖十六人則遭笞責且馬氏揚言將立卽槍斃教員出後立與他學生商請外人與馬氏交涉告以如立卽槍斃被捕之學生外人决不答應英美兩國領事亦定於晚間九時往訪馬氏迨八時許十六學生卽經釋放領事到時諸生已出矣濟南學生經此壓制後絶不畏縮再接再厲要求當局罷斥馬良使前省長復職並取消戒嚴令據濟南某君來信謂該處絶無亂事足以宣布戒嚴學商各界僅抵制日貨極有秩序凡事均在警察範圍以内此項戒嚴令似係親日派之官員所主張以期破壞抵制日貨之舉然學商各界依然堅持抵制絶不因此而畏葸也 
　　京津泰晤士報濟南通信云第二師師長馬良在山東前報茲乂據某方面報告云山東學界鑒於外交失敗武人專横壓抑民氣羣情洶洶憤不可遏因於隂曆初八日仍假師範學校開會共籌挽救之策詎爲馬良偵知卽派若干軍隊至師範學校禁止開會當將在場學生數十人悉行包圍學生知不足理喻遂跪地哀求繼以痛哭聲言非開會不可雙方相持許久有身穿便服軍官二人出爲排解學生仍堅執前說計由上午十一鐘至下午七鐘迄未解决各軍士遂用武力將演說學生驅入師範校内仿照王懷慶對待北京大學辦法校内軟禁學生校外分紥兵士嗣後女學生聞信往探消息亦被禁在内並傳令各學生祇准出不許入此皆初八日之情形也詎一波未平一波又起至初十日而被拘商民之末日至矣馬久欲槍斃此三人恐爲外間商民所知羣情憤激必濱成大變因於是日淸晨命將此三人綁出執行檜斃詎行至半途爲某某等數人早起所見被绑三人中有一白髮老叟髯垂及腹素爲安分之商民此叟遂將某某等喚至面前涕泣囑曰我今死矣我旣不爲盜又不賣國此次爲國而死雖死何恨所有求於君者乞轉告全省同胞山東危矣急望吾省同胞羣策羣力共救危局勿因我輩二三人被殺遂懾於淫威箝口結舌不敢過問他日山東不亡皆諸君之賜我死亦瞑目於九泉言畢爲軍隊擁去執行槍斃矣 
　　聯合通信社載山東協會通告云溯自靑島問題發生以來山東各界風起雲湧對外則力爭主權對内則誓平國亂故安福派之昌言報館因假造團體反對民意激動公憤致遭各界集衆搗毁而參戰軍師長馬良遂乘機揑造流氓逐省議員搗昌言報館使督軍張樹元電達政府立下戒嚴令自此之後各界團體動摇馬良乃變本加厲捕各界代表又禁止抵制日貨且派參戰軍保護奸商糶米糧於日本山東學生不忍坐視民氣摧殘國賊勢張乃於八月二號組織學生請願團早十鐘請願於軍民兩署共有四條（一）促進南北和議（二）解除戒嚴令（三）出令禁糶（四）釋放被捕人民甫經集隊不意馬良卽派兵多人荷槍實彈背負大刀强迫解散而學生堅持不讓該兵立捕去學生聯合會副會長劉文岩等十六人帶至第一師範校舍衆生同往自首爭前恐後被兵拒之門外遂跪於道路直至下午一鐘馬良帶技術隊多人其勢洶洶揮刀前進當時有不起者卽毆以刀背女生受傷者最多一時哭聲達於九霄耳不忍聞學生因勢力不敵三四百人均被囚於第一師範校内馬良卽登台演說略謂學生此種舉動係過激派之行爲純取無政府主義不然旣有政府主持内政外交安用請願團體并云女生等不避嫌疑亦隨男生作不法行爲異日何以嫁人等語說畢卽有山東醫學校吳生起而要求再准學生開會以圖進行彼乃大怒謂顯然反對戒嚴令喝令技術隊刀壓吳生之頸重打三十手板生手立腫爛馬命將吳生與前捕之十六人一併押解還家削其學籍交地方官看管并言今爲第一次暫不行使戒嚴之職權後若再欲開會定行槍斃後警察廳長宋德玉亦演說大意皆反對民意至晚七點鐘馬良知激動各界公憤恐釀成絶大變亂遂將多數學生釋放而前十六人依然拘留被打吳生則被省議會議長等保出矣以上諸端皆三號之事也按地方發生亂事始能戒嚴今之舉動非亂也抵制日貨禁糧出口亦皆非亂也而今竟下戒嚴令奪去山東人之自由嗚呼山東何辜遭此災禍被捕於日本者始放今又被捕於馬氏内憂外患不知伊於胡底尚望海内同胞憐而助之山東協會 
[英報之川邊消息]  
　　字林報七月十日打箭爐通訊略云數月前消息傳來謂北京政府允以大宗軍需接濟川邊陳鎭守使此間軍事當道初聞之頗爲滿意嗣聞軍需將由甘肅運來則又爲之失望蓋由蘭州至爐城經過甘蜀邊界恐未至爐城以前已將在中途爲敵黨所扣留如　僻路而行則地方荒涼猓玀横行非有精兵護衞危險亦未嘗稍減也頃聞餉銀六萬元左右已抵甘肅邊界吉干多（譯音）但不知陳使將何以運送此欵由吉干多而赴甘孜現爐城待欵孔亟官場已設法向猓玀說項善言與威嚇同時並用勸其勿擾過路之軍餉未審成效若何華字報謂中英兩國皆已應允承認西藏自治蓋以蒙古已許自治西藏不應向隅之故就視察所及此種消息尚未引起不良之印象本地官場態度亦惟北京命令是從邊界情形現頗安靖雙方皆遵守休戰條件云 
[京華短簡]  
　　顧維鈞由巴黎單銜電致府院略謂對德旣經拒絶簽約似無再提之必要應付入國際聯盟會解决至靑島問題尤不宜中日兩國單獨磋商進行事關國家安危請特别注意以免演出不可收拾之局 
　　國際聯盟會委員長已决定由陸徵祥擔任其委員之人物始終未定前有主張於伍朝樞之外增派王正廷者惟某派頗反對王正廷故政府近又有擬顔惠慶之 
 
 

Page 7

 
 
說但亦尚未决定 
　　安福派因内閣問題未能達到目的及南北議和或將新國會取消正在設法延長新國會開會期間惟以法律上祗許延會一次若再延會未免有違法之嫌於是行閉會式一面藉口外交問題諸待研究囑各議員且住爲佳稍緩數日卽開臨時會以便防範外界各種行動把持政局并决定如舊國會實行制憲則新國會在此臨時會内亦制憲作雙方對峙之勢 
　　日昨山東外交調查會在英子胡同開會者沙明遠莊陔蘭于之鳳王廣瑞王訥等山東議員全體並旅京同鄉會長馬金門潘復代表房金錡劉志和等數十人極爲慷慨極有秩序擬先組織籌備高徐順濟路欵辦事處卽設在英子胡同以便與各處聯絡並由王訥等山東議員全體提出請政府發行鐵路公債建議案交衆院通過後再由莊陔蘭等提出於參院 
　　中東路工人前因工資給發西伯利亞紙幣聯盟罷工風潮波盪幾及旬日聞近經協商國代表數次會議已有辦法暫借美金四十萬元另由各聯軍國將所欠中東路軍用運費速行撥付以資周轉而日本所欠運費一百萬元日前首先撥到現在該路工資已自上月起暫行改給羅馬諾夫及克倫斯基兩種紙幣工人已願領受當於三十號照常工作矣 
[吉林風潮平息之餘聞]  
　　吉林風潮已就平息鮑已接收督軍印信入署視事政府昨已接鮑正式報告孟前督準備一星期之内抵京面陳情形日前外間曾傳奉吉兩軍曾在兩省邊境發生衝突昨張使電告並無其事並報告各處鬍匪亦漸匿跡所有前派駐紥吉邊軍隊已飭停止前進西豐孫烈臣亦有同樣報告濱江匪訊據郭宗熙電稱現由宋支隊長進剿指日可以廓淸前此吉軍監視銀行挪用行欵中交兩行核結共提用現欵八十萬元兩行要求卽日撥還國務院已電鮑督郭省長查明各欵用途設法交還 
　　聞鮑孟訂有條件三項（一）孟恩遠統率高士儐部下軍 
隊一部入京（二）不究高士儐旣往之罪（三）自風潮發生以來所需之臨時經費二百萬元須由張作霖擔負云自孟鮑面商妥洽後所有奉吉黑三省軍隊均已分别撤退據政府昨日所得各方報告吉軍退至農安黑軍退至大賚奉軍退至開原長春附近頗有兵氣銷爲日月光之景象惟鮑督爲維持地方治安起見派黑軍第二團全部駐長接防臨行之前特令第一團團長李紹白率領所部先驅赴吉吉林各界聯合會爲保持安寗起見共籌吉林官錢帖十萬吊大洋千元以犒勞之將校以上各軍官并設筵慰勞 
[長春要訊]  
　　長春消息吉省政潮現已於無形中消弭戰禍前日陶道尹專車到奉與張使磋商聞張使亦已首肯高士儐隨孟督到京張使許可過奉時决不留難一方俟鮑督蒞吉後卽日起卽昨晨（八月二日）陶道尹已返長述其事如此戰禍可以消弭矣新任吉林督軍鮑貴卿本日（四日）午前十時抵長擬與孟前督相見後赴吉履新此次吉事風潮純由高士儐等釀成孟志本不甚堅决現孟鮑已經携手聞孟氏對於鮑督表示急欲去吉惟在吉所有財産及將來關於已身及部下親近軍隊須有切實着落辦法已由鮑督完全承認擔任日内經一番正式交接卽可完全解决長春會議中之最爲困難問題卽爲高氏新近招收之胡匪原高氏主張决定編入所部無論何時不准裁撤藉厚勢力並免金劉無棲身之地惟中央及奉黑當局以無此情理堅不應允因之會議無由結果現高經孟勸解亦已允照辦矣 
　　續函云吉省政潮幾於釀成大變計自上月八號迄今忽忽一月此一月中吉省人民不知受幾多損失擔幾多憂心其中直接受害較甚時尤以長春爲最自風潮起後一切錢舖金店俱停止營業卽稍大店舖一至七點鐘俱已上板城内往來頗不便利今彌天戰禍消弭無形尚屬不幸中之大幸吉軍駐紥邊境之兵隊已絡續調回錢舖金店雖尚未開市而馬路上夜問車馬往來已漸復原狀非若前數日之冷靜矣鮑督軍已於今日（四日）午後二時由專車到長長春道尹縣知事及各界各團體俱派代表到站歡迎惟軍界以避嫌疑俱未到站今晚與孟督俱駐節道尹公署明晨六時由吉長專車赴省垣交代一切　此次鮑督所帶衞隊爲第二旅及第十九混成旅步兵均隨車同行 
[中東路罷工風潮之影響]  
　　字林報八月六日哈爾濱電稱鐵路罷工今已至令人慌恐之形式一星期來火車停駛工廠停工俄員顯無應付之能力時事未有迅速解决之氣象苟中國或協約國不出而干涉則罷工風潮不知何日始息鐵路區域内之革兵已隨鮑貴卿開赴吉林居民無保護鬍匪等乃乘機發難肆行搶刦居民幾無寗日横道河子站罷工者五千人彼等勒停經過之火車致使千百車客因無處覓食大感困苦且天氣炎熱行客感暑而染痢疾者頗多入夜鬍匪槍聲四作尤足驚人彼罷工者早已購置食物自己毫無不便至於行客之苦况則非彼等所顧念也哈爾濱境内華人排斥西比利亞之紙幣食價遂漲高一倍俄人愈受其累麵包每磅售盧布四枚山芋每磅盧布兩枚肉食每磅盧布十五枚蛋每打盧布二十四枚鷄每隻盧布八十枚牛乳每瓶盧布六枚北京政府今宜卽派兵前來保衞鐵路整理路政運入現洋付給工資並修正運費規則改收銀洋尤宜勸令工人恢復工作勿因政治理由而廢工事否則施用武力或將抗命者逐出滿洲云 
[周學熙之整理棉業計劃]  
　　整理棉業督辦周學熙氏對於棉業進行極力籌畫現已擬定官督紳辦不設專局暫立籌備處一所集合專門人才討論一切以收羣策羣力之效並擬辦法大綱計分五項（一）地點設在天津以便與實業界紳商易於接洽（二）經費籌備期内用欵無多暫在華新公司官股餘利項下挪用（三）業務考察地利訪求人才以勸導提倡成立棉業公會公司及紡織工廠爲目的（四）職員暫設籌備公司文牘會計及調查接洽籌畫等各事項（五）關防暫行自刻木質關防一顆文曰整理棉業督辦之關防聞此項意見業經呈請政府頗蒙當局嘉許已於日昨批准矣 
　　又據中美通信社消息全國棉業督辦周學熙日昨遞呈整理棉業辦法大綱已由國務院分交財政農商兩部核議辦理 
[北方之防疫談]  
　　中美新聞社消息云北方近忽發生霍亂疫奉直兩省染疫而死者已數百人今日據報天津約有三十人罹此疫内一人居法租界惟尚無死者廊坊自數日前發現此疫以來已死十人昨天津各領事特開會討論疫症急救方法已咨請曹省長通飭各機關設法防免疫症之流行京奉津浦兩路線一帶尤屬重要並議决卽速救濟廊坊昨已備一病院車開赴該處裝載一切應用藥物並華人軍醫數名日來奉省疫勢亦盛蔓延日廣據報告至今日爲止該省罹疫死者已有四百餘人昨政府電張作霖迅組一臨時防疫所並於各縣設分所經費由該省財政廳支付在疫盛之區外人尚未聞有染疫者現外人正與華官合力籌救濟之法 
　　北京中美通信消息云據華北明星報載北京通訊稱内務部公共衞生局以北方近日盛傳霍亂時疫流行特致各地方官吏調查至今尚未得確報惟廊房方面已由該局派醫官一負前往茲據該醫官報告所謂時症不過夏間流行之痢疾以兵士患者居多刻已著手預防以免蔓延他處又據該報載稱昨日（五日美國）駐津步兵第十五營第一連有兵士二名患霍亂症病故另有一名亦患此病美軍司令官已下令禁止兵士該軍官等均用罐頭食品或經過消毒之食物駐紥京奉路之美軍亦採用此項防疫辦法 
[奉天之虎疫談]  
　　奉天近日時疫盛行死亡相繼小南門裏東胡同住戸李某素以擔水爲生昨（三號）突染疫而死其同院賣瓜菓之張某亦於昨日染疫而死平康里新二衖北首雜貨舖櫃夥昨日死四名大南門外糧草舖掌櫃某於昨早十一鐘時赴小河沿永泉啜茗歸來於二鐘時卽斃命警察二署淸潔夫鄧某日昨在街灑掃街道驟然腹痛繼而吐瀉當經該署長派醫官調治移時斃命卽由該署備棺掩埋按上星期六疫死之男子六十四人女子四十四人統共一百零八人（據警廳起埋葬證之確數）星期日則達一百三十一人由瘟疫發生起迄星期日止已死亡七百餘人矣目前死於疫者雖若此之多然據醫生云疫病初起時得救者十無二三今則十之七八已能治愈若軍署之參謀長省議會之泰議長均由染疫經警廳聶醫官針藥施愈其餘城關之患疫者亦多針治而愈準是以談則疫性固漸見和緩矣據確切調查省城各旅館平常住店者（合大小棧）店之登簿者而言）平均爲七千餘人自瘟疫發生後頓見減少現在只有五千人之譜 
　　張兼省長令警廳組織防疫事務所昨聞該所業經成立其地址在東門外督察處院内防疫督辦爲王家勳處長會辦爲衞生醫院姚院長處内設文牘一員書記四人庶務一員會計一員其庶務會計均由財政廳遴派此外在八關設隔離所四處各所聘醫士診治而又編置檢疫隊埋葬隊凡檢出患病者抬往隔離所醫治死者立即埋葬以免傳播警廳對於防疫亦極注重現除配藥分給各署施送外更令各署一律聘請名醫一人爲署内官醫以便施治昨聞警察四署第二分署（平康里）已聘定小西關元寳石胡同之林子馥氏昨某西醫談預防虎列拉之方法云是症雖烈然防之實較百斯篤爲易蓋其病菌發生於潮濕汚穢之處經蠅蛟或其他之媒介於飲食物一經入人腸胃則上吐下瀉毒氣内閉血脈凝滯而致死但其菌甚弱見日見熱卽死且無流動傳染性不能由呼吸傳染人苟勿食生冷不使黴箘隨飲食而入卽無傳染之危險若胃之健者卽有幾許毒菌侵入亦爲酸液所消滅故健全之脾胃注意風邪最爲緊要 
[魯人亦有歡迎屈省長者]  
　　此次屈文六奉令出長山東本已預備走馬上任然因魯人之反對者紛起屈不能無疑於中以此遲遲現忽有省議員敦促赴任之電屈得此意外推崇必又怦怦欲動矣原電如下東省地綰南北内政外交關係綦重屈公長魯已見明令當此風雲緊急而蒞任尚無確期同人等早夕危懼用特電懇鈞院俯念魯難迅促屈公履新以慰羣望臨電徘徊無任翹企山東省議員張思緯郝鳳城蔡如靑同叩冬 
[長沙雜訊]  
　　湖南省議會改選問題經各界反對後遂由省長布告將原定覆選日期取消並一面電達中央請示辦法現得國務院覆電謂此案經發交國會事務局核議茲據議覆所有湘省議會改選應准暫緩舉行以重民意等情特復卽希查照云云頃已通令各屬布告周知矣 
　湖南教育廳前經張督飭令遵章組設並請皖中名士童懋宣擔任廳長旋卽指定前提學使署爲廳址並發給開辦費二千元期早成立後以童君對於廳長一職堅不肯就以至成立無期現聞張以童君旣難維縶自應另覓繼任之人擬以現署長沙知事嵇炳元升任廳長日内卽將電達中央請予正式任命 
　　湖南商埠局籌備處成立已久祇以公帑奇絀所有應行建設事宜如修築馬路籌設自來水等項均須亟圖進行前經該處總辦張堯卿與張督議决由該處自行籌借外債以便舉辦其後張氏數赴漢口與各洋商接洽迄無頭緒現聞有美商某洋行願投資該處已經接洽數次略有成說聞係以長埠馬路抵押現欵三百萬元惟刻下該行大班返國是以尚未簽字現聞該大班有不久來湘之耗成立之期或卽在八月以内也 
　　四省經略使曹仲珊以軍事上各種事宜須與張督籌議應派專員駐湘以便隨時商承辦理頃已電達張氏云已派定陸軍少將陳德俊爲駐湘專員不日來湘望卽賜予接洽 
[贛學生之近舉]  
　　江西學生聯合會昨日接九江學生聯合會李大可電報告省城湧興裕販運某國火柴數百箱來贛業經海地學界截獲一百十餘箱尚有二百餘箱係裝保勝公司敦信輪船運省請嚴查截留等情當卽開會决定分赴河干守候至夜深迄未見敦信輪開到遂有多人在河下守至天明直至三日晨八時敦信輪船拖船二艘抵岸當由學生請同警察人等實行檢查完全查獲茲將前後情形詳誌如下先是各學生在沈公祠開會後卽齊赴章外河干守候並先詢保勝公司該輪是否卽晚可到該公司答稱不能預定各學生恐其有意包瞞且恐其或於晚間開到該號將貨起上卽難追究故皆忍餓不回暗中分佈牛行及沿河沙洲專伺動靜傍晚時卽有人向學生說湧興裕之貨已在距省六十里之雞籠山起岸母勞在此等候學生聞之乍信乍疑卽有主張星夜僱船馳往該處調查者後細察情形恐來告者爲賺己意在騙學生回城不可不防遂思得一計在某處借用電話直接與湧興裕會話託詞保勝公司謂寳號之貨已到請問今日起岸否并謂今日他們學生在此處巡查多次不如乘此時多已散去起貨上岸該號卽在電筒中回話謂明早再起怕他甚麽學生因此乃知其貨確未在中途起岸而在河干守候天明之念遂决各學生卽就沿河小船露宿一宵東方旣白城内學生卽在章江門等候啓鑰仍至河下會齊並一面在沈公祠開臨時會决定候其船到後之一切辦法及推人與各方面接頭等事此昨晚經過之大概情形也二日晨敦信輪抵省卽由預先推定之調查員李凌鶴何紹賢柴祖蔭曾羣等人分向城内學生及水陸警察報告復由盧任華李凌鶴二人至商會請其派員赴河干證明當盧等至商會時僅晤龔招待員龔不能負責又至慶白成晤盧會長盧君允卽與龔會長磋商並答以無論如何决不能令該貨起岸云云兩學生辭去仍返河干移時商會派代表龔文明至水巡廳亦派第一區第一隊隊長楊殿臣及第五區巡官等到場當卽會同上船請該輪管帶一同入艙查得有得寳牌火柴一百大箱箱面均標有日本某洋行字樣一時學生中之激烈者卽欲立將該貨投之於水或付之一炬者惟警察方面則以愛國之心人所同有但爲職務關係當然謀正當處置卽由水警第一隊長擔保此項得寳牌火柴一百箱無論如何非得學生聯合會之許可决不令其起岸並勸各學生暫回討論辦法該廳願負保存之責各學生復再三聲明并取得正式擔保物始各回城又至沈公祠開臨時緊急會議報告情形並有沉痛之演說一時掌聲雷動最後議决應辦之事二件（一）將查獲湧興裕火柴情形電復九江學生聯合會請該處將已截獲之百餘箱一併焚燬並請其電示辦法（二）定四日十時在沈公祠開全省學生大會凡屬男女大小學生均請到會共議處置辦法一面通函已回籍之學生迅速來省商會會長等以中和堂假冒國貨敗露受罰之後其餘各商宜若知所警惕乃竟又有湧興裕私運火柴至數百箱之多莫不引爲商界奇辱擬俟明日常會提出嚴厲之懲戒　 
　　另據潯信云九江學生聯合會查獲湧興裕五金號購買某國火柴五十七箱約值銀一千八百餘兩衆意主張焚燬而該號經理金至大頗持强硬態度託言係四月以前訂貨不能依衆處置嗣由各帮商函致其舖面業主謂此等不顧大局之店應卽令其遷出業主遂令該號迅速出屋否則卽請警察干涉該號始自願認罰衆尚未允四號學生聯合會國貨維持會各帮維持會假　樓開會一致贊成焚燬當卽函告商會旋在商會合議各界到者數約百人金亦蒞會初猶强辨旋因輿論憤激只得依衆處置實行焚燬惟宣言下次他號如有犯者應同樣辦理隨將火柴全數抬至南門灣焚燬觀者塞途次日又假國貨維持會開會研究善後辦法結果由各帮商組織一總調查部以後如查有某貨卽由該部執行金至大派代表出席謂已電南昌本號迅將該貨焚燬此次旣被損失應求各界設法保全名譽云云衆不允遂散會 
[贛議員又演武劇]  
　　江西省議會夙以善演武劇著聞現在閉幕已久消息沉寂昨日忽又聞有打降之趣事先是財政廳以金庫支絀所有省議會應發七月分公費特商諸振商銀行股東龔士材暫時挪墊一面通知省議會俾其逕自向龔領欵詎胡因事尚未與龔接洽具領昨日九時兩系議員二十餘人均因需欵孔亟在議長室坐守發欵久之胡始珊珊而來讜言議員郭衞城卽起立詢問欵已領否胡答以没有郭因一時怒起舉手卽打胡用手抗拒郭乃一躍上前將胡扭倒痛加搥擊胡之力小本非郭之對手幸在座人數甚多相與排解兩人始各釋手然桌上碗盞已化爲地下磁片矣饒正音以同屬議員未便大閙意見遂向胡一再陪禮謝罪胡祇好忍氣不語而去 
[南京快信]  
　　岑西林代表李曰垓電告李督准七日出京來寗李督昨諭副官處派員招待 
　　龔心湛復省垣各團體促促電有國内和議决依據法律期十月内告成等語 
　　湘張敬堯拍賣紗廠旅寗湖南同鄉昨在同鄉會開會討論對付方法决電京反對並電張嚴厲警告 
　　京部爲蘇省拒絶漕運昨又派部員李澂來寗謁軍民兩長商請變通辦法李齊兩長以本省米價飛騰每擔價已超過八元自顧不暇萬難接濟仍堅决拒絶 
　　直督署委員郭育棠由蕪湖押運軍米五千擔由輪運抵浦口由查騐局呈報齊省長已派員騐照放行 
　　浙省紡織業爲要求廢止絲繭條例案公推程炳堃李恢伯等四君來寗代表晋謁齊省長禀商一切 
屈映光通電本月七日接魯省長篆軍民兩長循例去電道賀 
　　齊省長前以本省水災甚重擬發行奬券茲聞因某要人不以爲然已打消 
　　財廳派赴各縣息借冬漕委員紛紛電告地方水旱災重銀根緊迫借欵極形困難 
　　蘇高等廳以時疫傳染甚盛昨特派員來寗察勘江寗監獄及第一二分監之衞生情形 
　　政府電復齊省長蘇省水災允照皖豫例撥欵賑濟 
　　搗毁大江南報社案地檢廳延未質訊聞王潤身將赴蘇高等上控 
地方通信 
[蘇州木瀆鎭之械鬬案]  
　　縣屬木瀆鎭地方日前到有光蛋胡旭人等數十人搭棚聚賭抽頭漁利詎有開設茶館之王明海等向李家友索欠賭欵起釁雙方竟召集數十人持械鬬毆戳傷數人當經該鎭警察分所王爾賓分所長派長警等拘獲王明海李家友范老二李老五李鍾氏等五名解送吳縣經藍裁判員提騐傷痕並訊明供詞一併收押一面密派委員前往訪查眞相復候核奪并通令其餘各市鄉警所一體查禁　蛋在境聚賭云 
[補考法官之拒却]  
　　此次考試法官有遠道來蘇報考不及者多人近日紛紛具呈聲明遲到理由請求補考經蘇省考試法官事務分處以此次考試係奉司法部命北京江蘇湖北三處同時舉行其題目由部派員賫送來蘇所有試卷亦卽封固賫送北京較閱其典試委員會遠在北京所請補行考試之處礙難照准等情出示布告矣 
[通俗館歡迎聽講員]  
　　吳縣勸學所乘暑假餘暇特於八月一號在本所開校長講習會延請大教育家蒞會講演每日上午八時至十二時止各市鄉國民學校校長教員全數到會聽講通俗教育館同人爲聯絡感情起見定於八號下午五時特開歡迎會藉與各校長等商酌社會教育等事並演幻術奏四弦琴等以助興趣現已發柬通告矣 
[調查法官有無兼職]  
　　江蘇高等審檢廳林王兩廳長昨奉司法部電令查詢現任司法人員有無兼充他職情事兩廳長奉電後當卽轉令寗滬兩地審檢廳及高等第一分廳兼理司法各縣知事一體查明具復以憑核轉云 
[揚州密查馬局長控案]  
　　高郵馬士杰自充江北運河工程局長後於所收捐欵應修工程從未明白宣佈致迭被各縣士紳在省指控并由省議會咨請省長查辦在案現揚地紳民周某等復申前請聞齊省長業已密委專員來揚調查矣 
[國貨公司之繼起]  
　　揚州自抵制日貨後設立國貨公司已有二家現邑人劉春華徐嘉財復在教場組設國貨販賣處聞營業尚佳 
[東台學生代表赴寗]  
　　江蘇全省學生聯合會刻函致各縣分會請遴選代表卽日到寗磋商辦法該會於日前奉到快函當卽召集會議討論進行已推定錢君樹玉夏君寳中爲代表以便接洽 
[檢查日貨之嚴厲]  
　　東台縣田商學聯合以來逐日派員往各口岸檢查日貨已經焚燬兩次自旅外學生聯合會成立後又派員帮同檢查而私運日貨進口者仍不減少現由商學聯合會與旅外學生聯合會接洽由兩會名義廣發傳單向各商號請其自定限期將所存日貨報會由該會蓋印儘限期内銷售逾限出售一經查出受外界譏刺雖商會亦不負責云云 
[嘉興旅客斷臂]  
　　昨晚（七號）滬杭甬鐵路由滬開杭之一百十六號夜快車内有乘客某甲自滬購票至禾該車行抵嘉興站停駛時該客落車因貪近不走天橋沿軌道道向月臺不料車旋開行該客避讓不及致被軋斷手膀當經該處站長立飭路警送往嘉興醫院醫治幸無性命之虞 
[寗波鹽務署飭查岱山鹽案]  
　　自岱山魚蜇鹽厫重稅苛擾釀成衝突重案前經奉化孫玉仙鄞縣張讓三慈谿韓畫卿三君函致北京鹽務署張岱杉李贊侯兩君痛陳疾苦請其撤消該厫規復漁引等情茲得其復函云　三玉仙晝卿先生惠鑒昨奉大函藉悉種切鹽務自抵押外債以後辦理頗覺爲難加稅一層殊非得已然對於沿海漁鹽亦甚注意稅則極爲輕減不料奉行之人平時旣不能開導鄉民遇事復加苛擾變幻百出甚堪痛恨承示魚蜇鹽厫辦法不善以致奉化漁民鹽民交相驚駭己將函述各節飭令總所切查并擬令行運使秉公查覆候核以昭平允素稔先生鄉望久著衆所推重尚希晤見同鄉士紳請其隨時勸　小民俾無滋事以待解决是所幸甚張弧李思浩拜覆 
[杭州金雞嶺巨熊爲害]  
　　常山東門外與玉山交界之金雞嶺忽於今年端年節後時有怪物出現每於黄昏人靜叩門攫食雞犬居民咸有戒心時或捕獲似狐非狐似豹非豹之類不料六月初嶺上又發生人熊其高大過常人一倍甚至白晝出嚙孩童樵收入山亦屢被傷害約計死於非命者數十人報官調兵終無所獲現由縣知事出示招募獵戸能擊斃該巨熊者奬洋一百元生擒者加倍以爲地方除害云 
[浙東風雨爲災]  
　　浙東自本月二號起忽發颶風繼以大雨歷三晝夜始止海潮大漲腹地亦水深一二尺沿海區域無不折木倒屋如紹屬之餘姚上虞肅山等縣木棉正在掛鈴早稻大半成熟忽經此風雨震撼盡行剥落棉梗拔起禾苗浸水勢難補救台州風猶未息黄巖温嶺雜糧已收成無望處州因颶風由台灣而來適當其衝民房官屋吹倒尤多太平等縣潮汛洶湧失事船隻不計其數不知官廳何以善其後也 
[台州烈婦殉夫]  
　　温嶺縣　帶署文案胡廷勳之子某於隂曆七月初四日病故其媳葉氏娶僅四載平日伉儷甚篤侍奉翁姑亦素孝順産子甫彌月計其夫病四閱月葉氏朝夕在側侍候湯藥始終無倦色奈其夫病終不起葉氏卽於是夕以隱語告别翁姑私自預整襯衣吞服鴉片烟而逝迨次展家人察釁已不及救矣 
[湖北建築無線電臺之逝訊]  
　　海軍部擬定黑龍江之黑龍江湖南岳州湖北鮎魚套三處建築無線電台該部已委派部員高某於八月二號來鄂與王督接洽矣 
[漢水漲發原因]  
　　漢河水勢迭漲湍急較長江爲烈頃探悉原因實由豫省南陽新野鄧州大水浸入襄河致張家灣樊城下段之小龍口湧流冲裂者甚多而最關重要之獅子口堤亦頓吃緊天潛京沔一帶盡在包圍中形勢更爲險惡沔陽堤防前經蔡某增修勢頗高厚抵抗力頗强奈漢河水勢澎漲堤垸之汌倒者已過半數漢川城外已汪洋一片城内亦被水淹約四五尺不等居民交通全恃小划縣公署内亦已浸水監獄水深二尺犯人尤爲呌苦尹知事異常焦灼云 
雜評一 
[山東之馬良（默）]  
　　靑島問題魯人關係較切又加以迭次捕人風潮人心憤慨固意計中事爲當局者苟能盡力爲魯人請命代等補救因勢利導則其氣未始不可稍平今乃於魯之交涉不聞爭回於萬一而復奪魯人所愛之省長縱不識利害之馬良一意以武力壓迫頒行嚴酷之戒嚴令發奇謬可駭之議論摧殘學生驅逐集合魯人懾於萬鈞威力之下一時固亦莫可如何然此忿激鬱抑之氣所積醖釀至於無可醖釀則必有爆發之一日此誠所謂山東之憂不在顓臾而在蕭牆之内也 
　　雖然當局之始終不悟欲一意以武力壓服人民者豈僅馬良之對魯人然哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國棉與紗之調查]  
　　中美新聞社譯美盛公司稿云中國棉織業發生之初期市上所知之華棉祗有三種大都産生於江浙兩省及湖北之一小部分當時上海有紗廠七家蘇州漢口寗波各一家共計錠子三十七萬九千枚當時中國雖不廣産原料然創辦以上各廠之人均抱有大希望以爲中國士壤宜於植棉將來華農必能應原料之需求廣爲種植今日彼等之期望已騐山陜豫魯直各省棉産日益增多自一八九五年起至一九○○年上海各廠所需原料大半仰給於上述諸省及浙江省不足則購諸印度迨一九○○年湖北種棉大發達足供各廠之需求不必再購印棉然其時日本棉織業大爲進步仰給於中國生棉甚鉅致中國各廠自用不敷仍須購印棉以資補充自是以後上述各省産棉漸廣不獨供給日本且足供一九○○年後本國各廠錠子之需要自一八九五至一九○○年約計錠子共有三十七萬九千枚迨至今日上海一埠共有錠子八十萬六千六百五十六枚内地共有十八萬三千五十枚通商各埠共有四十一萬二千四百枚總計中國全國現有錠子一百四十萬一千五百五十六枚棉業進步之速實爲可驚除現在工作中之各廠外尚有正在築造之各紗廠計有錠子二十五萬枚此外聞尚有二十五萬枚在計畫中至美棉之試種以山陜兩省爲最先棉種由美國教士供給試種之結果色澤與纎維不克與中等美棉頡頏惟關於紡織之品質則勝於良好之華棉至中等美棉能否種於中國土壤一層吾人深信中政府如銳意經營必能辦到從前中政府曾商請美政府保薦一專家來華以科學的最新方法教導中國農人種棉美政府力允其請派喬伯生君應聘來華乃中國政府令喬君在北京守候農商部之訓令至三年之久其間曾以北京萬牲園中之地一小區俾喬君試種以資消遣而所以請其來之廣大目的則擱置不提喬君旋於合同未滿之前卽行辭職中政府亦允之不過照例說了許多官場客氣話而已上海德大紗廠經理穆湘玥君前在美國學種棉方法卽受教於喬伯生君現在楊樹浦設種棉場五十畝浦東四十畝成效卓著倘中政府能用喬君棉業之發達胡可限量照中國目下産棉情形在世界産棉國中應居第三位茲再列一棉花銷費表如下全國現用之錠子一·四○一·五五六枚一晝夜用棉之數以每錠一片計一四·○○○擔每月作工二十五日共需三五·○○○擔一年十二月各廠銷棉總數四·二○○·○○○擔平均每年出口九○○·○○○擔華人製被服用平均每人半斤共二··○○○·○○○擔總計七·一○○·○○○擔大約共得棉花二百萬包每包重五百磅由此推算十年以内中國産棉之額與用錠之數必增至三倍可斷言也又美盛公司一星期棉市報告云上星期棉市頗爲活動價值頗有上落惟全部尚穩九月貨價漲銀一兩新棉收成因天氣不佳大受影響通州低地及崇明烏均遭大風且有水患浙江受損尤甚棉帶區内風勢最烈棉正着花何能禁受且上星期蘇省天氣甚凉又有大雨亦於棉之收成有礙此後市面將全視天氣爲轉移八九兩月關係尤鉅故以後棉市情形實難預料惟此後兩月内天氣若能逐漸進步則棉價雖不漲亦不至跌也 
[棉業聯合會致北京電]  
　　中國棉業聯合會致北京電云北京分呈大總統國務總理農商總長鈞鑒大陸報載陜督陳樹藩密借日債三百萬元以陜西全省棉花專利權讓與日本十年爲期此事若確直是自殺政策關於國家之利害紗廠聯合會陽電言之綦詳而敞會爲棉業總機關尤有切膚之痛此端一開太阿倒持棉業將無立足之地爲此迫切電呈務乞飭令取銷以維國脈而保實業惶急待命中國棉業聯合會叩庚 
[發起上海華法教育會]  
　　聯合通訊社消息上海華法兩國知名之士援據巴黎北京已成立之華法教育會辦法爰亦集合同志發起上海華法教育會斯議實肇始於民國七年之春間曾在上海中法　業公司作一度之商榷當時並推定會長副會長評議員幹事會計諸職員其緣起爲北京大學校長蔡元培手筆略謂世運日新學風不變吾國教育不能不兼容歐化早爲識者所公認元培等留法較久考察頗詳見其教育界思想之自由主義之正大與吾國儒先哲理類相契合而學述明備足以裨益吾人者尤多云云其後復述計畫四端（一）擴張國民教育（二）輸入世界文明（三）闡揚儒先哲理（四）發達國民經濟每項之下均有詳切說明簡章計分八條其宗旨在發展中法兩國之交通尤重以法國科學學精神之教育　中國道德智識經濟之發展上海會所則設於法租界霞飛路二百四十七號其會長爲中國前參議院長張繼副會長爲法國領事官魏武達評議員二人一爲法國公立學校校長高博愛一爲四川代表吳永珊其會計爲中國實業銀行行長李雍幹事二人一爲法國特派駐華管理華工委員蘇榮理一爲現任留法勤工儉學會代表洪誠該會現正努力從事將來裨益吾國之教育及中法國民之感情誠非淺鮮也 
[省署查禁運米出口]  
　　江海關監督公署茲接江蘇齊省長電訪聞滬埠近有奸商不顧民食私販食米出口貪圖重價售與外省其朦混偷運弊端百出當此靑黄不接之時自宜嚴密查禁以維民食除飭各稅所查禁外希卽轉致新關稅務司一體查禁 
[變通債務人收所工作限制]  
　　江蘇高等審判廳訓令上海地審廳云案奉司法部第三九三六號指令本廳呈爲民事案件遇有債務人實無財産可供執行而收局工作又未得債權人同意時應如何處分以資救濟祈示遵由内開呈悉前以試辦章程第四十二條之規定原所以對於實無資力之債務人示之懲儆乃行之旣久往往有敗訴人預將財産隱匿迨至判决確定甯願犧牲數月自由圖免債務而審判衙門遇有此等情形逕以職權將敗訴人收所工作以期案件迅結本部爲保護債權起見對於敗訴人之收所工作設有須詢明債權人得其同意之限制茲據呈稱民事案件屢追無效祇有以管收爲最後辦法債權人雖明知理曲人實無財力可資履行但必欲使其久覊藉以洩憤故於收所工作之前徵求同意者往往十不得一案在未經同意收所旣有所不能保釋則指爲輕縱理曲人長此覊押至無窮期是其罪雖未罹刑章而其身實欠攖攣禁揆諸法意似屬未得其平等情所陳不爲無見應予酌量變通以示體恤嗣後執行衙門辦理執行案件經調查理曲人實無財産可供執行而債權人亦迄不能指出理曲人有何項財産時或債權人經執行衙門查傳多次無正當理由迄不到案者准執行衙門逕以職權依照試辦章程第四十二條辦理以資救濟而免窒碍仰卽遵照此令等因奉此合行鈔發原呈通令遵照惟嗣後各該執行衙門對於理曲人有無財産仍應確切調查詳愼辦理務期兩無流弊（原呈略） 
[曾蔚華演說膠濟路問題]  
　　路權維持會前日開會討論膠濟路權問題時該會會員曾蔚華君演說於此問題之利害闡發頗爲詳盡茲節其大意如下曾君云膠濟鐵路之價值鄙人於上次開會會經說明惟時間短促未能揭盡日本謀我之遠因近果茲特就膠濟路應爭之要點及爭回後有何種重大之關係爰爲簡單說明尚望在會諸君詳加研究共籌對付是則鄙人所深望也夫膠濟路之修築係根據一八九八年之中德條約由德國商會所組織之德華合股公司經營五年始得開業彼時護路之權仍屬中國迨日本佔領靑島後竟將該路完全管理頗有久假不歸之勢二十一條之要求尚不足範圍此路因於去年九月二十四日之協定載明中日合辦膠濟鐵路其詭隨之計昭然若揭嗣後無論何時只聽見日人口中中日合辦膠濟路之聲洋溢中外及至英美調和亦以中日合辦膠濟路爲詞所恨者國人昧昧無識不於此時嚴詞拒絶竟任日人從中作弄外人旣爲所蒙蔽而我國當局恐亦不免爲所誘惑須知要爭靑島而不研究靑島必爭之要點難免不遭失敗然而西人猶有怪我專使不能說明眞象之語蓋外人固已灼知日人之巧詐也鄙人所謂要點何在誠以膠濟路與港口乃靑島之命脈日議員異常注意而　人尚可漫不加察乎無如我國政府之辦外交素不講預定之策臨時東拉西扯應付無方除讓步之外無良法現膠濟路旣有如此風說倘果成爲事實凡我國民恐未得高枕而臥也且此路之關係重大更有未可忽視者蓋此路之終點附有天然良港在軍事商務上均占價值且港水之深四十餘呎無論如何大船均可進港其口面又小可避風波東北港口實以此爲第一故外人論世界交通直將以此港爲歸束此日人夢寐所躊躇而不忘者也然徒有此港而無鐵路爲之轉運仍屬無用遂拚命的爭執合辦膠濟路而不言及港口以免我國人注意只說劃界至台東鎭爲止則港口無影無形已入掌握其外交之巧妙令人悚懼乃我國外交家猶是昏天黑地未嘗慮及於此以爲條件上開作萬國商場港口一定在内殊不知日人主張台東鎭劃界則從前德國建築之港口市街公園砲台完全攫得所還我者一塊寥落之地與未還等耳西報於去年九月評論日人之還靑島中國徒享其名痛哉斯言我輩究應如何對待方可補救在鄙人說來須羣策羣力誓將膠濟路連同港口爭回就令日人多方要挾甯可賠償戰費或另劃租界與之蓋我有交通權則行動自由决不受壟斷運輸之害匪特本國商賈出於其途外國商賈亦得羣集於此况値上海未浚浦之先發展此港繁榮可立而待收入日益加多雖日人獲得其他經濟上之利益我國失之東隅收之桑榆以視夫南滿路與旅大港不敢過問任其所爲者不猶愈乎又况近日膠濟問題不特中日關係直爲世界關係乃爲識者所共認我若漫然應之其禍將有不堪言者所望我國民省悟勿爲日人所愚重貽國家將來之累並希諸君進而教之俾定進行方針也 
[閩洋鐙塔改訂鳴砲時間]  
　　海關各口巡工司額君昨出布告云本巡工司前奉總稅務司剳行以沿江沿海建造鐙塔浮樁等事或係創設或宜改移或有增添或須裁撤營造旣有變更務卽隨時彰明曉示各處俾得行江海船隻周知徧喻等因茲本巡工司查厦門閩海關稅務司所屬界内東椗牛山島頂地方前設鐙塔遇大霧時改訂放砲時間合將其情形度勢開列於左福建同安縣東椗島之頂及福淸縣牛山島之頂曾經各設黑色圓形鐙塔一座凡遇大霧時該守鐙人若聞船隻有用防險號等器者仍迅卽先放一砲待至五分再放砲二次此二次前係間時一分現於十一月一日起各自改爲間時三分爲此合卽曉示各處船隻務宜留心詳記以免疏虞 
[現金尚有大批續到]  
　　本埠金業公會逐日賣買之期貨驃金向以先令與大條銀價及各銀行賣買之遠近期各國匯票價格爲升降近自外洋運來大宗盎斯金與金洋以來現金市價逐步跌小竟與期貨驃金價相差無幾於是該業中人均不以國外滙水升縮爲標準全視現貨（烚赤）（盎斯金）售開之價爲期貨標金市面之漲縮此近日金市變遷之趨勢也昨日某公司之六島丸從外洋進口儎來美金洋二十六箱計一百萬枚（核華銀八十餘萬兩）又銀大條二百八十四條聞此項美金洋已於三星期前由某銀行抛售與華商各金號以致烚赤市面稍軟較前日（每十兩）跌銀四五兩不等各銀樓飾金亦每兩跌洋五角並聞今明兩日尚有昌興及花旗公司輪船續到大宗金銀大條曁金洋届時恐銀拆又須至五錢左右云 
[浙茶運滬之箱數]  
　　浙屬箱茶業由滬杭甬路茂順泰轉運公司向該路報裝茲將上月十八號起逐日由閘口站裝車運申之數分列如下十八號由閘口運到二車計四百零七箱十九號由閘口運到四車計一千二百十三箱二十號由閘口運到十七箱二十一號由閘口運到三車計九百九十箱二十二號由閘口運到一百三十七箱二十三號由閘口運到一百六十四箱二十四號由閘口運到四車計一千二百八十三箱二十六號由閘口運到三車計一千一百零七箱二十七號由閘口運到十二箱二十八號由閘口運到五車計一千六百三十二箱二十九號由閘口運到六百零四箱三十號由閘口運到六百六十五箱三十一號由閘口運到丸百三十箱以上共計九千一百六十一箱連前（兩誌本報）共核統計五萬四千三百八十二箱均由杭閘口站　發陸續來滬至上海南車站卸入貨棧一面報　由江海　洋員來棧騐明後由該路運送處撥裝場車送往滬北蘇州河浜元記洋棧云 
[總商會催繳建築公債]  
　　上海總商會建築之商品陳列所自開工至今已有半載所有此項建築費共需六萬元之譜因會中經費支絀决定由會董會員擔任籌募公債現因承造之通和洋行催促付欵是以由會預備正式債券分送認定債額之各會董會員請卽提早繳欵以應要需 
[關於時疫之消息]  
　　龍華軍署收禁營倉候訊之要犯袁大三近患時病甚劇軍法科長深恐傳染他犯釀成疫癘急購臭藥水等合室澆洒以資預防一面將該犯袁大三一名派兵押送新普育堂醫治 
　　浦東北蔡鎭居民染疫身故者連同附近各鄉在此一月之内約計男女老幼已達千餘口之譜迭由鎭董衞誠甫等購置痧藥水等分投施送無如疫勢甚劇殊難救治現由衞董等擬組臨時治疫醫院一所邀請醫生數員駐院診治昨經議决在該鎭租賃民房布置一切閘北恒豐路水木公所内設立之急救時疫醫院已於 
症九十九人計輕症五十人重症三十八人重症用鹽水注射者十一人均留住院中愈後出院未及施治而死者僅一人主治疫症醫生除聘徐生棠爲主任外並請譚維雄董煒靈二人晝夜輪值 
　　神州醫學會在浦東洋涇鎭設立之臨時救疫醫院醫藥中西並用現定今日（九日）午後三時行開幕禮昨已柬邀各界届時蒞院參觀並攝影紀念 
　　滬寗滬杭甬兩路管理局任局長因近日時疫猖獗兩路員役及乘客染疫而亡者日有所聞特函令該兩路事務總管轉飭所屬特别注意如乘客登車前有患疫嫌疑者卽應禁止乘車若車行途中遇有乘客猝患疫氣卽應電知最近鐵路醫官設法施救至於先事預防之法則惟有禁止車上茶房售賣剖開瓜菓及不潔淨之食物等項業經兩路總管分飭各稽查各站長各車隊人員遵照 
[浦東電燈公司開董事會]  
　　浦東電燈公司昨發通告致各董事略謂茲定於本月九號（星期六）假一枝香開董事會關於購買廠基及訂辦電料等事宜報告各董事審查云 
[學生聯合會總會消息]  
　　昨日（八號）九時開委員會委員長常萬元主席首由主席及劉慶平報告與黄任之朱少屏處接洽情形次由主席指定顧文萃曹公瑾到寰球中國學生會協同籌備今日歡送留美學生等三由劉振羣提議連日報載將任陸徵祥爲國際聯盟委員長又昨日時事新報載有北京政府借口西北邊防與日本另訂一代替軍事協定之秘密條約現芳澤氏來華卽與此事有關又山東各界之被蹂躪北京學生之被捕均關重要應籌辦法經討論結果决定辦法如下（一）接洽本埠各團體聯銜拍電分别反對營救（二）專電北京學生聯合會就近偵查眞相並積極進行（三）快郵代電各地學生聯合會聯絡各該地各界一致協電反對營救（四）公議變更每日議事時間爲上午十時至十一時下午一時至三時爲辦事時間議决散會 
[上海學生聯合會消息]  
　　上海學生聯合會昨日（六號）下午三時評議部開特别會由邵禹襄主席所議事件約略如下（一）會長報告各界聯合會情形（二）週刋營業部事舉定費公俠爲營業部正部長陳人杰爲副部長（三）定本星期開交誼會爲歡送本會留歐美會員在復旦舉行并須攝影（四）牙簽工廠籌備會事約五時散會 
[理科研究會將開大會]  
　　江蘇省教育會附設之理科教授研究會年來舉辦各事成績昭然除平日之濱講不計外若　定高等小學理科教授要目若審查化學名詞若建築小學校理科實驗教室等皆其筆榮大端力促理科教授之進步者也茲已定陽曆八月十號上午九時在江蘇省教育會三層樓開大會一日上午報告及提議事件下午演講及選舉　員該會總幹事吳和士君因事晋京副幹事王飲鶴君爲校務所覊不能到會故由吳君專託編審員凌文之君爲主席聞提議事件頗關重要凡高小校長及理化專家雖非會員亦得參與討論演講則有杜就田君之照相術杜君極有經驗能道人所不道會外人皆可旁聽無須入塲券云 
[美國大學同學會歡送赴美學生]  
　　昨日下午五時美國大學同學會在杜梅路鄉野總會開會送别赴美學生到者有孫中山唐紹儀蔡廷幹劉銘美領事薩門斯沙約鄺富灼夫婦宋子文劉大鈞曹慶五楊奎侯陳光甫葉貢三鍾紫垣李耀邦夫婦李登輝李歡森夫婦朱成章及淸華學生及自費男女學生百餘人先由費吳生報告開會請李松泉演幻術次由蔡耀堂曹慶五演說由淸華學生代表陳長桐答謝末由費君報告今日（九日）寰球中國學生會等八大團體在南洋公學開會送别赴美諸君務請早到如遇天雨亦可在禮堂内開會并無妨礙散會已七時矣 
[八團體歡送出洋學生預誌]  
　　寰球中國學生會等八團體昨日柬請四川留法勤工儉學會赴法學生羅世芬劉述一劉子華王啓鑑吳　昌楊持正姜毓雲方鏞徐冠歡任俊卓章金滿城楊廷虞陳炎夏時樂陳毅張斐然羅世襄毛德誠熊汝　耿道弘周光煒陳文黄代鎔龔堃耕郭淸正劉懷寳張志鵬舒宏周禮李嘉秀林萬選王咸雄陳永澍卜永鑫葉式叢張國權安于初巫光壽彭寳珊彭彦輝余懷弟劉均平萬監周羅况忠楊紹奇樊映堂謝澤源陳書徐倓周澤厚毛升選梅誠鄭洧霍家新周薌琴廣駿恩周國村蘇言川陳廷璽羅南等六十一人及護送委員吳　生君於陽曆九日下午五時在南洋公學與游美留學生同時開會歡送聞此次川省赴法留學諸君亦在八月中旬放洋云 
　　另一消息今日午後新時五時半寰球中國學生會江蘇省教育會中華職業教育社上海縣勸學所上海學生聯合會全國學生聯合會上海商業公團聯合會歐美同學會等八大團體假徐家滙南洋公學開會歡送淸華學校及其他出洋學生并請美總領事薩門司唐紹儀蔡廷幹諸名人演說聞此次私費赴美者有百餘人赴歐者有七十餘人并淸華學生共有二百四十餘人均經發柬邀請想届時必有一番盛况也 
[各學校消息併記]  
　　同義義務學校法租界打鐵浜中華同義義務學校定於八月十五日（卽舊曆七月二十日）秋季始業其職員部於日昨特開會議議决辦法四項如下（一）自己未年秋季始凡關籌劃經濟由陸胡雄飛校長獨力擔任支配用途外界交際統由學監陸良政負責釐訂課章考察成績由教務主任張增浩主持（一）各科主任推定如下（國文）周家仁（算學）沈若仙（英文）張增浩（法文）張榮壽（史地）徐再舟（體操）胡雲峯（一）管理法尚感導自本學期始由教務主任立一功過册以記各生功過（各科主任亦同）於每星期六散課後開一訓話會藉資勸戒而寓觀感（一）凡貧寒子女如喪父母及無家長者得有確實商號及負時譽者之紹介除照普通義務生一律待遇外不但供其餐膳並可寄宿校中始終如無大過由校撫養迄其能自立爲止 
　　民生女學法租界貝勒路民生女學素重平民教育自日前議决添設義務學校及增加免費學額後各方來函詢問者日有數起該校除已經函復外特於昨日發出通告如下本校自本學期起添招免費義務各生免費生僅免學費義務生兼免書籍費至於膳宿各費均須照繳惟外埠之學生欲應招爲義務生者須經該處相當之團體或學校申明該生家庭狀况 
　　英文學院新閘大通路東上海英文學院本屆預科畢業生計陳如翔楊鏡心鄢琦三名該院院長殷芝齡爲造就人才擴充校務起見下學期添招文商兩本科各二十名現定於九月八號開學 
[愛國儲金發起會訂期開會]  
　　愛國儲金發起會昨發通告云本會發起愛國儲金亟宜籌商成立茲經發起人議决於八月九日（本星期六）下午新鐘四時假公共租界愛而近路紗業公所開全體發起人談話會共議進行方法届時務請駕臨　盼 
[縣商會將歡迎公斷處長]  
　　南市縣商會商事公斷處成立後曾經該會評議員中推選虛長一人已舉定姚曾綬爲處長所有一切應行之規則證書志願書及證書中各項章程俱已印刷預備妥貼正欲實行歡迎處長等手續嗣適發生正副會長辭職問題遂亦擱置現因兩會長將有回會之希望是以各評議員亦須訂期開會歡迎姚處長蒞會任職 
[護軍使署副官長赴杭]  
　　松滬護軍使署副官長孫占元因聞浙省楊督軍患病昨日恃乘滬杭車赴杭慰問 
[上海武術會表演預誌]  
　　本埠北四川路三樂里中華武俠會創辦以來成績頗著近依功令更名爲上海武術會自徵求會開幕後會員遽增百餘乃由吳君志靑親赴山東等處延聘武術專家來滬切實教授並由教師于君往各著名地鍊鑄各式武器今又於城内中華路羣學會内設立總會擴充範圍卽日開課教授又定本星期日（卽明日十號）下午新鐘四時在北四川路三樂里分會所開交誼大會以資聯絡感情交換知識並有新到教師及會員表演武術及種種游藝業已分送公函邀請各界參觀 
[南京號到滬消息]  
　　大陸報云中國郵船公司南京號今夜可到吳淞星期六晨可駛入黄浦星期一日開赴香港此次由美來滬載有貨物二千五百噸郵件六百零七包頭等艙客五十九人又該公司之中國號已於七月二十七日行抵舊金山云 
[今發東台縣除蝗備考]  
　　上海縣公署昨函各市鄉經董云奉省長訓令開據東台縣知事呈稱竊查江北一帶患蝗東邑各市鄉柑繼發生不已繼以飛蝗過境一再見告爾時各鄉農民惶惶不可終日卽知事亦焦灼莫名經先後籌定殲除辦法遴委專員馳往各處不分昕夕炎天烈日奔波田稻之中瀝時數旬之久始克殲除淨盡雖未成災而追懷旣往有不痛定思痛茲據市董劉嘉福以前淸縣人袁靑綬著有除蝗備考於搜捕諸條切實可用請刊印成書爲參考之需經知事查閱尚多可採因彚誌縣屬除蝗實騐合成一書除發各鄉參考外檢呈六十五册請發各縣備考等情除指令分發外合發該縣川備參考等因奉此合亟印發各鄉以備參考 
[函詢爪哇華僑賑欵]  
　　上海仁濟醫堂致楊交涉員函云前於七月六日敝堂託由本埠荷蘭銀行電滙駐爪哇總領事署洋三千元照市合荷洋六千八百七十盾函請貴交涉員電達駐巴城本國總領事官查收就近轉飭公正華僑機關具領擇尤散放曾於七月十日接准復函已荷轉達曷勝欣感查此欵滙出已將一月迄無所聞但未知該欵已否照收散放及該處災情若何如貴署得有確實報告尚祈見示以慰懸系敝堂卽須造册徵信尚有掃尾振欵約二千元之譜亦待結束應否續解務乞賜悉無任盼禱茲附奉致駐巴城本國總領事官一函敢乞代爲附遞爲感（附）致駐巴城本國總領事函）敬啓者前因爪哇火山崩裂我國僑民被災待振孔亟敝堂除各董自捐並籌募共集有國幣三千元交由本埠荷蘭銀行合荷幣六千八百七十盾電滙至貴總領事署查收就近轉飭公正華僑機關具領擇尢散放並於七月六日函懇駐滬楊交涉員轉電奉聞諒蒙鑒及迄今未奉惠函至爲系念用特函達敬祈詳示散放手續及災情善後俾便繼續籌滙曷勝翹企 
[崇德水災乞賑]  
　　上海仁濟善堂接浙江崇德縣陳采純等來函云敝邑與吳興德淸桐鄉等縣相接壤勢較低自夏曆五月中旬大雨如注晝夜不絶兼之天目諸山之水暴發以致河流陡漲深過於岸四鄉田禾都遭淹没而以西北二鄉爲尤甚直至六月下旬始見晴霽而又陣雨時作積水難退農民曉夜車戽聲嘶力竭氽没之圩一片汪洋無從施救其未氽沉之圩車戽至今苗始現出然因灌浸太久大半廳爛南塘地方購秧補種以圖挽救詎料本月初六七兩日颶風大作又遭摧殘卽地上之桕豆烟葉等無不咸受損失昊天不弔降此鞠凶思之傷心言之涙下除呈報省長財政長道尹縣知事已蒙派員會勘外今將敝邑災情迫切上陳還祈設法拯救爲感 
[請葺鐵路貨棧]  
　　外日暉橋沿浦灘地方原有鐵路棧房一所以備滬杭路轉運　業存儲貨物　因颶風猛雨該棧房不免毁漏所儲貨物恐有損壞之虞昨由滬杭轉運公會函致路局沈總管請飭工匠迅將該處棧房尅日修葺　 
[日貨最近之輸入]  
　　據某方面消息近頃在三林公司碼頭得悉有和昌盛東洋莊運進日本縫衣針值銀二千餘元又有運進日本毛絨機件値銀三萬餘元均於四號由近江丸蓮申又是日近江丸抵申時尚運進日糖值洋十餘萬元現存三林公司棧房尚未有人提取此項大宗入口之糖殆供秋飾製月餅之需云 
[高橋沙串典外商之反響]  
　　吳淞高橋沙（俗名老鼠沙）灘地約二千餘畝此次由滬著名地販奚某勾串兜售於某洋商五百畝向實山縣朦謂典契希圖轉換道契事爲全邑紳士所知大爲駭異當經顧廷駭等除函縣責問外復因事關重大立邀各市鄉經董組織市鄉聯合會前日假市鄉公所開緊急會議當推該邑總董錢印霞等數 
 
 

Page 11

 
 
人爲代表入署晉謁章知事述明該沙被人盗賣聞已嚴領契紙希圖轉契務請保全主權免生交涉云云章知事稱契雖誤被嚴領現旣全邑反對自當力商會丈局阻止轉契錢等退出後又决定由市鄉聯合會卽日具呈松滬護軍使省長公署請求設法維護以保主權並派員澈底根究免生交涉 
[豆業殯舍落成]  
　　南市豆米業前在石暉橋建築殯舍並組織扶濟會會所業已落成訂今日（九號）舉行落成禮昨由該業董事張樂君分函同業請届時蒞會 
[利濟副劵開籤]  
　　昨日爲中華利濟第四期副券開奬之期上午八時卽在南市久大碼頭總發行所開奬至下午一時許始行竣事茲將前五奬號碼錄下頭奬三萬六千零三十九號（杭州義記承銷）二奬二萬四千三百三十二號（寗波李寳記承銷）三獎一萬七千一百十一號（本埠大有利承銷）四奬一萬二千二百五十一號（蕪湖善發財承銷）又三萬二千三百三十三號（本埠）有利源承銷）五奬四萬二千二百六十二號（本埠飛來福承銷）又一萬七千二百二十二號（漢口湧記承銷） 
[兜售彩票罰鍰結案]  
　　紹興人張阿培因在公共租界福建路兜售湖北利濟等奬券被三百三十六號華捕查見以其違章當將張與彩票一併帶入捕房解奉公共公廨訊交五十元人洋並保候訊因張無保收押在案昨晨復由捕房將張解廨請示並將各種奬券呈案請察訊之張阿培供稱向在法租界爲彩票掮客是日因至福建路某衣莊内購衣巡捕見我衣袋内藏有彩票疑爲兜售致被拘案是實兪襄讞核供商之英卓副領事以公共租界内禁止售賣各種彩票被告故違定章姑寬判罰洋十元充公抄獲之彩票發還 
[拐賣養媳案尚須調查證據]  
　　唐家弄二百八十九號門牌某成衣店主婦陸邱氏被鄰居婦人蔡吳氏延律師在公共公廨狀訴該氏於前年將伊童養媳金秀誘賣與崑山沈姓家爲媳業由公堂出單飭探將被告逮案諭交三百元人洋並保候訊昨晨由廨集訊據原告律師上堂譯明案情並據原告蔡吳氏訴稱金秀過門時祗十一歲至去年十六歲被拐後曾報請華洋各官廳查緝直至本年五月有内地偵探朱姓向我謂金秀先被賣與崑山姚姓繼由姚姓轉售與該處沈姓我卽往認屬實報經崑山警署准我具結將金秀領回兒子阿順今已二十歲等詞被告邱陸氏亦延律師向原告盤駁一過張　讞與英包副領事以尚須函致崑山警署調查案卷故諭被告仍交原保展期一禮拜再行訊核 
　 
[地檢廳相騐命案]  
　　淸江人戴福成被張恒昇毆打翌日猝斃前日下午經地檢廳派員蒞騐騐得死者身有皮傷並非致命之處委因染疫身死着屍妻戴江氏具結收殮兇手寄押警署聽候移提核辦 
[婦人氣憤自盡]  
　　阜寗人稽龍標住新民路拖車爲業日前與妻張氏口角詎妻母張孫氏將女藏匿反　婿家索人嗣又挈同其女欲潛回原籍被稽偵知追回扭控地檢廳審訊之下判張係氏還押張氏交夫領同管束不料張氏歸家後於前晚自縊身死由稽報告四區一分所昨飭地保瞿梅生投地檢廳報請相騐再行核辦 
[汽車撞傷西婦]  
汽車夫張阿二前日因在滬西長浜路晏芝路附近開駛六百四十九號汽車不愼將坐於黄包車内西婦撞倒跌出碾傷頭額張見肇事開車疾馳圖逃當經二百十三號印捕瞥見立鳴警笛卽由三百零四號一千零二十五號一千二百零二號等三華捕趕至將張　車攔獲帶入捕房拘押並將受傷人車送醫院醫治昨由捕將張解送公堂請究據印華各捕相繼上堂訴明前情並稱原告現在醫院約一月始能全愈請爲展期等語中西官核稟判張押候一月内原告傷勢平復再行訊核 
[病驢不應駕車]  
　　北四川路一百四十號門牌牛奶棚主陳　泉前日因將病　駕車輸送牛奶行經南京路被三百五十四號印捕查見以其虐待畜類將陳帶入捕房昨解公共公廨請究據該印捕上堂廩稱該病驢已經醫生騐明等語訊之陳供稱並不虐待牲畜中西官核供以陳不應將病驢駕車判罰洋五元示敝 
[甬孩迷路待領]  
　　寗波男孩王文德年十歲父母俱故前隨其祖王某來滬在浦東地方居住前日淸展出外游玩步上划船渡浦至南市董家渡碼頭上岸後旋因不識路徑在途徘徊由崗警查見帶入一區一分駐所詰其住址及祖父姓名均不能答王署員當飭留候牌示招領 
[小東門破獲烟窟]  
　　法租界小東門捕房捕頭偵悉居民洪濤家私賣燈吸有違禁令前晚帶同包探及暗差捕數名前往洪家抄出烟槍三支烟燈六只一併帶入捕房諭令存洋出外聽候解堂訊辦 
[烟槍被搶之涉訟]  
　　流氓財瑞卿日前晚糾同黨羽數人至法新租界地方居民洪三根家强行拆梢不遂將洪之烟槍一支强攫而逸後由洪據情報告捕房請緝現爲包探偵悉將財拘獲惟原贓無聳吊案帶入捕房捕頭詰據財供實係某姓等數人往搶與民人無涉求察原告稱實由財爲首前來搶取諭令管押聽候解堂訊辦 
[醫生家之烟具]  
　　虹口崇明路六十四號門牌内西醫粤人游蔭喬家中藏有鴉片烟具被該管捕房華探譚鳳池查悉稟明捕頭與九十八號西探於昨協往將游連同烟具一併獲解公共公堂請究據游供稱烟具係預備有人前來戒烟時試騐其癮之大小所用並不留人開燈吃食等語中西官核供判烟具銷燬游蔭喬開釋 
[過犯設攤誘賭]  
　　過犯王阿堂胡根全王永甫日前糾同黨羽張阿四王阿牛等五人在法租界僻靜之處擺設三四賭攤誘引鄉愚入塲賭博事爲法捕房包探查見將王等五人一併拘獲連同賭具帶入捕房詰據王等供認不　捕頭諭令一併管押聽候解送公堂訊辦 
[小茶館抽頭聚賭]  
　　愛爾近路四百十一號門牌小茶館主浦東人高阿生因容留茶客人等在公共出入之所聚賭抽頭被一千四百七十一號華捕查見當將賭具帶入捕房稟明捕頭請廨出單將高傳案訊罰 
[茶館主畏罪逃逸]  
　　寳山人秦阿生向在虹口克能海路二百九十五號門牌開設茶館因容人在内賭博被三百五十七號三道頭華捕查見稟由捕頭轉請公共公廨出輩往傳　已挈脊逃避昨晨該華捕投案禀明前情請示中西官諭令仍着查傳到案訊辦 
[歇夥行竊敗露]  
　　李森耀前在法租界某店爲夥因有不端行爲被店主察悉停歇詎李於日前潛至該店内行竊　　長衫等衣服數件圖逃適爲法捕房包探巡緝查見拘入捕房傳同該店主經捕頭詰據李供認行竊不諱諭飭押候解送公堂訊辦 
[竊賊當場撞破]  
　　廣東人蔡格秋前日掩入虹口崑山路八號門牌某西人住宅内竊得值洋三十六元之大衣皮鞋等件携之而出被該西人侍者陳阿四撞破迎人並　扭入該管捕房收押昨由包探周小弟將蔡解至公共公堂請究經中西官訊實判蔡押西牢一月贓給失主領去 
[傭婦被控串竊]  
　　虹口武昌路三百八十二號門牌某西人家傭婦揚州人戚李氏被其主指控串黨行竊值洋一百餘元之衣物昨由該管捕房將氏拘解公共公堂經中西官略一訊問諭被告收押查明解訊 
[扒竊判押半年]  
　　皖人王阿三前日因在福建路摸竊張友生袋内現洋四元五角圖逃經張察悉嗚捕追獲人贓帶入捕房押至昨晨解送公共公廨請究經中西官訊供不諱判王押西牢半年贓交原告領回 
[上海縣署批示二則]  
　　曹行鄉關港鎭挑夫唐桂祥呈爲請給示諭以安生業山呈悉查商舖雇夫挑運貨物例應由地方紳商公舉夫頭呈請本署給諭承充以專責成該鎭如果商貨繁多需人挑運應由衆商告明該鄉經董選定夫頭會同保充呈候核奪所請未便准行此批 
　　葛耕心堂呈爲遺失祖塋草契請批示備案出候傳二十八保六圖地保查訊核辦此批 
[淞滬警察廳批示十三則]  
　　杜德潤批據呈蔣志高藉端駡詈各節如果屬實殊違犯警法第四十三條第三項之規定仰候傳案訊究可也 
　　黄燦根批查該號用夥莊山泉竊捲器具貨料事在五月初旬何以遲至二月之久方始告發顯見挾爭奪營業之嫌隙揑詞聳聽所請提究應母庸議 
　　陸忠記批呈單均悉准卽勒保交案以憑訊奪 
　　鼎豐肥皂有限公司批准卽來廳具領 
　　顧秦氏批據呈長子永坤違忤攫物各節果如所呈則其情至堪痛恨查父母請求懲戒其子爲刑律補充條例所准許應准飭傳訊明察辦 
　　姜金記批已於陸阿四呈内批准傳案訊奪仰候通知集訊毋庸多瀆 
　　董良勛批查是項輕質銅元前次扣留候查不止該商一案刻已全數發還領訖所少之數其必爲他人誤領無疑物已無存何從檢查所請應毋庸議 
　　李根林批查該民價買陳毛氏之女爲妻如果前夫兪阿富確已退休立有文契何至一再串訴顯見中多不盡不實之處所請備案着不准行附呈陳毛氏賣女文契擲還 
　　沙潮澄批呈及保單均悉准予給領仰卽知照 
　　朱文龍批查金銀市價　於營業標準其報告已有所設金融日報早經呈奉官廳核准如在私自刊印殊屬不合前次庭訊業經飭知不得再行分送該民豈無聞知何得飾詞率瀆特斥不准 
　　田福榮批據呈内兄張全保將妹藏匿純係民事問題不屬警察範圍以内且夫婦其有財産如果無其他情節卽不發生刑事制裁所請傳究應毋庸議此批 
　　王錢氏批據呈張元良在外揚言各節並無事實發生儘可置之不理若恃　滋事警察有干涉之權尚其守分安居毋庸鰓鰓過慮也所請備案應從緩議此批 
　　益昌泰批查單開各項鐵件業據警所呈解到廳旣據聲明爲該號沙船拆卸貼換之物准卽來廳訊明核奪此批 
[謝贈]  
　　昨承商務印書館惠贈教育雜誌第七號一册特此誌謝 
來件 
[福建陳嘉庚君倡辦厦門大學附設高等師範演說詞（續）]  
　　獨是大學高師設立於中外交通之厦門欲製造各種專門人才以　動於教育界實樂界或政治界爲吾國前途放一異彩須年籌有數十萬元或百萬元之經費抑千萬元之基金可收納生徒數千名方能達此目的今所預算者乃僅有此數局面狹小實屬可愧無如棉力有限無可奈何唯其無限誠意希望内地諸君及海外僑胞負國民之責任抱同舟而共濟見義勇爲當仁不讓則何患目的不逹哉數年來内地之經濟狀况如何鄙人歸國未久不得而詳若夫南洋概况秦所深知不能不更爲諸君告光復間華僑對於祖國公益事業微有贊助虛名騰播爲國人所樂道迨後一落千丈名譽掃地究其原因乃内地人未悉海外情形致生誤會何也歐戰未發生之前華僑殷富之家多屬生長外洋承其先代基業養尊處優侈然自足竟不識祖國爲何物至自祖國出洋之華僑艱難辛苦二三十年雖略有蓄積營業上不能决然捨棄回國興辦事業準是以推則所謂華僑資本家者能歸國建設與否可不煩言而解矣晚近數年前發現種植樹膠繼以歐戰發生各屬華僑生理咸有起色稍稱殷實此後蒸蒸日上希望無窮將來致富之家指不勝屈更有小學校數百所培養新國民資格十年後卽承繼鉅業之主人翁祖國觀念日形感覺助力豈有涯涘惟恐距離過遠彼此隔膜感情未孚携手無從欲望其聯袂歸來披荆斬棘投鉅資供建設洵非易易鄙意國内同胞如果欲引爲將伯應講羅致之術以養成其愛鄉愛國堅銳耐苦之毅力惟有設立高等教育機關廣爲招來與内地學生合一爐而冶之則人才輩出感情融哈輸入華僑無限之鉅資振興祖國無窮之實業豈獨吾閩教育可興卽其他一切文明事業均得藉以着手矣至於大學校命名擬就地取義曰福建厦門大學校并附設高等師範學校除要求政府給予演武亭公地外别購民田爲實習工廠并農事試騐塲大學生不限省界凡我中華國民均一體待過惟高等師範學校則規定本省若干名其他各省若干名惟茲事體大應舉臨時董事若干名相助辦理今日係報告倡辦之本旨及徵求諸君之同意如蒙贊成一俟政府給地立案後或愛國諸君提出相當助欵屆時應再開會公舉總理財政校董以便籌辦校務此進行之手續也鄙人於此更有特欲爲厦門諸君言者大學校設於廈門厦人受教育上特别之利益實非淺鮮如北京大學學費雖每生收百餘元若南人前往肄業至少年費五六百元香港大學每生年費一千元若厦門大學成立則年費不滿四百元他如高師每生年費數十元將來厦中學子其便利省費較之今日當有天淵之别矣厦門爲吾閩最繁盛之商埠富商巨賈又不乏人以理而論教育應極發達顧徵之事實厦門中小學合計不過二十餘校且其經費非依賴地方稅源卽向海外募捐似乎視地方教育與我商民無關係實爲可惜此在平時尚屬不合况今日國勢危如累卵所賴以維繫者惟此方興之教育未死之民心耳若并此而無之是置國家於度外而自取滅亡之禍也夫公益義務固不待富而後行如要待富而後行則一生終無可爲之日救亡圖存匹夫有責我厦中人士其可不猛省悟乎且財由我辛苦得來亦當由我慷慨捐出公益義務能需我財令子賢孫何須憑藉設捐出十分之二三或十分之三四無損於富又何憚而不爲乎我漢旌優秀性質不讓東西洋故到處營業輒能立志競爭惟但知競爭財利而不知競爭義務羣德不進奴隸由人故國弱而民貧若外國人則不然量力捐輸急公好義其資産愈富者肩任國家社會之義務亦愈力表率有方和者益衆故國强而民富試觀美國大學校約三百所由商民捐資興辦者佔二百八九十所小學亦然歐洲列强大都如是彼豈浪費金錢哉亦曰教育之盛衰與國家社會有密切關係梀折榱崩僑將壓焉未敢視同秦越而不早爲之所也 
　　我國民不知取去於彼視財如命一遇公益事業或不免互相推諉袖手旁觀馴至教育不興實業不振奄奄垂斃迄於今日實堪痛哭流涕諺云有財不樂則愚斯言亦似有價値然以鄙意度之當視其國勢如何爲斷如吾國今日處此危急存亡之秋凡屬財産家宜捐其一部分振興教育以盡救國責任國家存在而後國民之幸福乃有可言否則爲猶太之富商任人侮辱宰殺生命且不可保安從而娛樂耶 
　　歐美先進各國統計男女不識字者不及百分之六七日本爲新進之邦亦不滿百分之二十我國則佔百分之九十餘彼此相衡奚　霄　國民識字之程度如此欲求免天演之淘汰其可得乎嗟嗟我國不競强鄰生心而最痛巨創深者尤莫我國省若也試觀吾國左臂二十年前固已斷送野心家得隴望蜀俟隙而動吾人若不早自猛省後悔何及誠能抱定宗旨毅力進行彼野心家能剜我之内而不能傷我之生能斷我之臂而不能得我之心民心不死國脈尚存以四萬萬之民族决無甘居人下之理今日不逹尚有來日及身不達尚有子孫如精衞之塡海愚公之移山終有貫澈目的之一日勿自餒其志而視爲杯水車薪無裨大局須知衆擊易舉衆志成城是所深望諸海内外同胞也 
雜評二 
[增加房捐平議（不冷）]  
　　此次工部局增加房捐市民有反對之者其故有三一則因事前未有明白之宣布二則因華人祗有義務而無顧問市政之權利三則因華人自有負擔困難之情形然此三者余以爲兩方皆當互相商酌互相推究而出於至善之途也何也蓋同居一區域之中固當互相維持互相原諒互相通達其意思而後其區域乃得發達也 
　　宣布之事工部局已經登載廣告矣負擔困難之事工部局亦經自述其困難且據其所言亦深知華人之困難萬不得已而出此又有特捐分期之說矣唯義務與權利凡我華人自當要求工部局與各當道亦不可深閉固拒故余謂今日爲市民者一方面宜先勉力籌欵繳納房捐以維封工部局之市政一方面宜選舉代表陳述要求以達華人之志願如是則此事自易解决兩方情義日加融歙了力無由得間而入而市面亦必日就發達矣我願兩方之人平心靜氣深味我言 
 
 

Page 12

 
 
   
 
 

Page 13

 
 
   
 
 

Page 14

 
 
自由談劍秋 
　　自由談三字皆用當代名人字跡每星期調換一次今日係錢劍秋先生手書 
新談 
[殺獸儲食譚] [  劉雲舫]  
　　譯咀華報原名Ｓaving　food　by　killing　anima 's吾人所食之稻粱肉品喪失於惡獸Ｅvil "beasts之手者不知凡幾吾所稱爲惡獸者乃指豺狼熊虎野貓非所云於山鼠陸　狡兎之類也世界上之食品凡足以充吾人之腹者半爲此等惡獸所并吞將欲使天下之食産Ｆood　productior有增無已固不容有此等惡獸奔走往來於膏腴土地之上也美國農林部所出版之「每週新語」The　WeeklyNewsletter曾載有論文一篇謂近今美人鑒於惡獸傷害食物之問題已與該部合力組織獵獸團期以除殺諸惡毒有害之獸類論文所述約略如下 
「一九一八年三月某日天氣寒甚美國農林部之動物研究」團中某獵人騎行經亞里蘇納Ariaona地方道途崎嶇特甚野獸素多道中覓得山獅之足跡遂立起實槍彈鞭馬疾追直至旁晚仍復追踪逐獵次日不得仍敱勇前進如故至第三日則見山獅所過之處損害絶大道上見牛九頭横臥於地血跡模糊狀至狼籍顧爲山獅所爲第三日晚間卒獲一山獅并他種捕食生物之獸類數頭而返計此等惡獸每歲中所掠食品代價不下金洋三○○○○○○○○○○云」 
　　「上所述者不過狩獵史中之一通歲之中獵人與劣獸交戰」者不知凡幾次而尤以孟達那Hontana維俄明Wyoming加羅拉多Calorado新墨西哥New　Mexico泰克塞斯Texas及其他太平洋沿岸諸省爲數見不鮮美國近歲所川獵人爲數不下三百其專職惟在生禽獸類之害及他項食産者以歷年成績稽之除殺惡獸非特可以保存他項食品且足加增國家之進欵蓋惡獸之殺死者可去其皮販賣之統計此項進欵不下歲入金洋七九○○○而一九一六年所入不過八六一四·○八亦足徵美國獵業進步之神速矣」 
　　「查劣獸每歲所掠米肉等物約須值價三○○○○○○○」○金前已言之而此等貪婪無厭之惡獸非僅限於豺狼野狗山獅惡熊之屬有時松鼠草原狗Prairie 'og大兎類亦頗爲害獵大獸者多用槍彈或掘陷非於地而殘害齧齒動物之唯一妙具則在毒殺之也」 
　　平均計算豺狼每歲所害牲禽約值一千元野狗每歲所害牲禽約値金五十山獅所害値金五百而野貓所害亦不下五十元云新墨西哥農林大學校長某君曾以個人調查探得劣獸每歲所殘殺之墨西哥牲禽約佔全數百分之三綿羊每年失踪者不下三萬四千三百五十頭被殺者約十六萬五千有奇新墨西哥之納特Nutl地方某獵人曾獵得狼一頭據稱該獸於未經被獲之前六月中曾殺去牛羊等一百五十頭代價不下五千金聞有時狗癲病流行此等惡獸中各地牲禽横遭殘殺者尤爲數見不鮮云 
　　美國各地之良田産小麥極豐有時松鼠平原狗類輒沿行田間隨卽割食田中之麥莖致收穫之事因之大損數百萬頃之良田美土輒爲此種飸養之惡獸所侵犯豈不重可惜哉美人有鑒於此近特組織置毒團冀以除殺此害且有專門教育隊識在講解此等惡獸之所以爲害處並述所以除之之方云 
新拾遺 
[德太子口中之皇室近狀] [  俊時]  
　　余詢以乃父近狀太子曰吾父居荷蘭接待　　公爵俾的克伴之外傳歸德之說無稽之談耳余問協約將組織法庭審理太子之父不識將往受審否太子曰吾意吾父必不受審一死可耳人之氣節不可奪也又曰吾父自敗退後憂慮萬分髮蒼蒼白矣吾母亦患心疾幾瀕於危前日晤面時幸漸痊可矣 
　　太子曰余　以威及所地之時居民夾道歡送意甚懇摯　余無有貢獻以惠吾民思之頗覺愧餒耳 
　　余詢以太子來日計議如何聞將從事於瓷業確乎太子笑曰瓷業乎余未夢想及之何來之謡乎來日余將優游歲月終吾餘年决不作政治上之活動同吾鄉里父老從事於嬉游餘非所願聞也談畢太子露倦意余卽辭出（完） 
劇談 
[東籬軒雜綴] [  柳遺]  
　　捉放曹一劇應自捉曹起至宿店止舞臺上搬演因其時間太長又因捉曹兩塲與陳宫無涉是以往往改從公堂起乃自鑫培倡從行路起後一時風尚所趨爭先效之及至現在試叩一 
[世界偉觀（二十）紐約麥迭孫方場]  
Ｍadison　Squaro　Metropolllan　Life　and　Flat　Lron　Bulldings　New　York　City在百老匯路麥迭孫路二十三二十六街之間爲著名大旅館大戲院所萃 
班唱聽他言嚇得我心警膽怕之内行或票友公堂如何情形瞠目而不能答者恐須居十八九逞云捉曹（按鑫培常年唱）捉放亦從公堂起在同樂軒時還與占正亭唱過庚子以後因其太累遂改從行路起宿店止近來票友往往僅唱行路旣無公堂又無宿店於捉於放兩義均背馳如此學劇名尚未審遑云故實耶可笑） 
　　我友墨香華光評劇最爲精當說理樸而不華文字簡而且明墨香昔在優優所辦之京華戲報中文章頗多華光近爲友人所邀送稿某報社其說獻台的扮像云戲台上的扮像實在是分戲應當帶甚公髯口亦有一定的道理又云一樣扮像不能帶一樣髯口就如桑園寄子的鄧伯道是高方巾古　裙子黄綢子條腰裙穿兩隻鞋生死板的劉子忠也是高方巾古　裙子黄綢子條穿兩隻鞋可是鄧伯道必得帶撡三劉子忠可是帶白二套戰蒲關的劉忠南天門的曹福一樣的靑羅裙海靑　帶你要呌劉忠帶上白髯口曹福帶上摻髯口就顆着不對了他若論天雷報的張元秀與打魚殺家的蕭恩以及連營寨之劉先生陽平關之魏武帝均說得透澈異常洵評劇文章中之傑作也 
小說 
[潛艇歷險記（續）] [  翠岑譯]  
　　諾愛爾福達愛斯據第二潛望鏡視　廢艇甲板上之　作德人見麥快亞據砲則大亂自艙口上而後下者再轉視新來之潛艇則情形亦復慌亂睹麥快亞據砲待發惶急不知所措艇首之一砲已實彈準備惟砲口後向尚待艦長久遲不發之命艇後則水兵五六人手執鐵絲之錨索其意顧欲抛着於廢艇之索拴而曳之行惟事機迫僅備未動耳已而麥快亞之砲口移轉正向此潛艇中人乃大呼砲手立栓砲門按機將發而同時台列克射擊之令亦出Ｒ十九號之魚雷手輕撥雷管口鈕二十一時徑之魚雷遂攸然破浪而出而Ｒ十九號中人慣聞之炸聲以起海水高騰二百呎水面爲濃烟濛蔽對面不相見者歷五分鐘始已烟霧旣消水花漸滅水上無復敵艇之影旣上天空復入水底矣Ｒ十九號則立時上向艙開人出艇員齊登甲板百碼之外蕩漾一殘廢之敵艇艇面僅勇敢之麥快亞一人喜極不知所爲歌且笑跳躍爲「角管」之舞水兵戰勝後之常態也Ｒ十九號繞俘獲之潛艇一周細察水面有無落水未死之敵人然竟無之蓋魚雷適中敵艇中部艇面者固爲火藥所盡殲艇中者亦無機可出也水面除五色如虹之油花外别無隻影片木之遺此其意若曰「德人利器又去其一矣」水面之二艇距離旣近麥快亞問台列克曰今可復職矣君意何如台列克曰疇不願之惟今已有代者不得不方命矣言時手指比文兩人相視微笑各點首示意蓋前在大德茅司時二人均練習艦之艦員故相識也台列克又曰密司透麥快亞此事予决不有所主張此汝物也汝誠幸能獨手得之吾人無與也吾將略停於此待有驅逐艦至始去今吾已發無綫電至大他樸矣惟君如何麥快亞曰無恙惟飢甚台列克曰然則速來此略食汝之戰利品會當代守之無虞也吾可以小艇至麥快亞曰甚善吾艙中尚有十五卑怯之兎惟吾意當無能爲台列克習知德潛艇之職官制聞語大詫曰十五耶餘何往麥快亞莞爾曰事誠可詫惟君黨憶之君之魚雷一發而此艇中人亦大減其數也台列克曰速來速來告吾以詳語已卽命水兵下小艇往渡麥快亞且命厨夫爲備食一以療其飢一以餞之也蓋麥快亞今回國當得二星期之休息且未必復至Ｒ十九號也 
　　台列克與諾愛爾同伴麥快亞食麥快亞飢甚吞咽若久餓之狼台列克曰緩食之母慌且語吾以詳麥快亞遂言曰艦長吾等游船被錮一事諒諾愛爾已言之可弗贅吾旣見霍本納霍本納卽慰吾謂吾友已泅水得登東北灣之浮標吾因略慰後吾被移至一Ｕ二百四十一號之潛艇此艇也今已不復列入德國海軍册内且將加入英海軍矣惟吾誌之則必用此數也 
[自由談之自由談] [  不冷]  
實力 
　　安系主張和議代表須有實力者今政府主張南方實力在唐陸將不派和議代表甚矣實力之惑人也如是乎所謂實力豈僅兵力之謂乎誤兵力爲實力此暴横之徒所以屢起而終蹶也 
 
 

Page 15

 
 
   
 
 

Page 16

 
 
   
 
