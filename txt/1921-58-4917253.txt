# 1921 - 58 - 4917253

 

Page 1

 
 
   
 
 

Page 2

 
 
   
 
 

Page 3

 
 
時評 
[延擱與威信（冷）]  
　　至今日尚言政府之威信者至可笑之言也至今日而政府尚自言威信者至可恥之言也何也今日之政府其所以自存之道固在不威信而不在威信故舍威信而論政府尚有一二端苦心之可原若以威信論政府則直不值一言之政府矣 
　　威信與延擱相因而至者也事不能行而又以恐失威信之故不能遽止則唯有延擱而巳實則威信與延擱不能兩立者也旣有威信何至延擱旣經延擱威信何在今觀政府所定之策流於延擱者多因是以知政府固非以威信自存者也雖然亦有時聊說詞之一耳 
命令 
[三月五日大總統令]  
　　司法次長兼法政討論委員會副委員長張一鵬因病懇請辭職張一鵬准免本兼各職此令 
[又令]  
　　任命余紹宗署司法次長此令 
[又令]  
　　任命沈兆奎署司法部參事此令 
[又令]  
　　任命陽倉札布帮辦哲里木盟盟務此令 
[又令]  
　　航空署署長丁錦呈請任命丁鈺孫道毅爲秘書均照准此令 
[又令]  
　　署内務總長張志潭呈准安徽省長聶憲藩咨請將長江水上警察廳警正倪冠南免去本職應照准此令 
[又令]  
　　劉世熾晋給二等嘉禾章楊紹曾晋給二等嘉禾章程祖懋張天錫均給予四等嘉禾章此令 
[又令]  
　　凌重倫晋給二等文虎章藍任大陳乾胡宗銓于化龍王景禪宜鎮均給予三等文虎章楊葆毅孔憲煌戴炎段傳鼎劉漢岐江學韓均給予四等文虎章此令 
[又令]  
　　鄭長垣晋給三等文虎章方念祖李向榮均給予四等文虎章此令 
[又令]  
　　蔡繼培晋給四等嘉禾章此令 
[又令]  
　　兹制定物品交易所條例公布之此令 
國外專電 
[倫敦電]  
　　英相喬治允於德國不依允賠償要求時用武裝軍隊進佔德境調英法比　軍佔領孟海姆及來因河流域現有波蘭人與赤黨之魯爾口岸（五日） 
[倫敦電]  
　　法國與土國國民黨定於本星期杪簽定和約（五日） 
[華盛頓電]  
　　國務院聲稱國際聯盟與英國來文關於託管權問題者概由哈定政府擬覆（五日） 
[巴黎電]  
　　國際聯盟行政會致美國之文現巳發表稱雅泊問題非聯盟會事但與主要協約國有關如何支配由協約國高等議會决之聯盟會僅考慮行政而巳惟美國來文巳由行政會分致法英比日政府五六月間行政會開會將提議其他託管權問題以期决定最後處置届時請美國派代表與會（五日） 
[華盛頓電]  
　　衆院仍主張陸軍十五萬人不贊成參院十七萬五千人之修正案（五日） 
國内專電一 
[北京電]  
　　叨林東（一）日有戰事係東廟之俄蒙匪拂曉襲叨計敵七百餘騎多帶炸彈國軍死連長一排長二兵六十敵死較多正午將敵擊退二時追擊乘勝佔領東廟搜獲槍械炸彈無算該廟事前確附俄黨準備非一日廟周圍均設陷阱現爲王支隊所佔士氣稍振（六日下午一鐘） 
[北京電]  
　　張口電工程機關槍連及騎隊山砲等營巳抵烏得卽向叨林前進其餘步隊野砲亦在滂烏之間不日可到（五日下午四鐘） 
[北京電]  
　　岑春煊電徐西南大勢始有結果北鄙領土又生問題各界驚駭應速平定滬上各外人調查謂直奉近畿近有國軍三十餘萬何竟袖手坐視令彼小醜佔據國土多日不能赴援聞之殊覺慚愧請與曹張兩使協議務期卽日派出援軍否則不獨外人訕笑且恐日久危及京師内地振摇勢必牽動西南重起至大變化 
（六日下午七鐘） 
[北京電]  
　　熱河允出兵五營派殷貴統帶取道車臣汗會同科布多軍隊協攻庫倫（五日下午五鐘） 
[北京電]  
　　援庫軍隊不肯北進張口因下令戒嚴（六日下午三鐘） 
[北京電]  
　　政府對盧永祥江（三日）通電認爲欲兼省長未成之餘怒因選舉非督軍辦且盧平日並非持法律論者徐言且看各省覆電如何中央抱定原旨毋爲空言所動選舉是人民辦的督軍說話自身法理先不充足（六日下午一鐘） 
[北京電]  
　　當局對浙盧江（三日）電認爲方樞手筆不發生何等影響暫置不理一說政府對盧電苦無辦法將授意某督通電痛駁 
[北京電]  
　　陜陳鄂王均有電來對新選舉與浙盧同一論調當局極形憤懣（六日下午八鐘） 
[北京電]  
　　鄂省長以劉承恩繼巳由閣議通過因黄陂少樸不甚贊同故命令未下（六日下午三鐘） 
[北京電]  
　　旅京鄂人以鄂省兵變地方遭刦頃赴府院請願要求撤換王督（六日下午八鐘） 
[北京電]  
　　劉承恩長鄂昨閣議通過後由靳電囑張國淦轉告黄陂聞黎大不滿　多數鄂人因劉爲王督所保亦不贊成徐恐引起反對因將命令扣發（六日下午八鐘） 
[北京電]  
　　某要人函其友謂現政府宛如果軍賬房援庫費前後發七次而結果叨林難守政府曩言不起用張勳而竟食言今政府又將特赦李思浩威信之謂何吾等巳見政府之裂縫矣云云惟聞李思浩特赦案確將延擱（五日下午三鐘） 
[北京電]  
　　張作霖二十三壽靳函張稱不克親往祝（六日下午一鐘） 
[北京電]  
　　德奥在華債欵問題在中立國人手中甚多政府將關此案交涉交和約研究會討論至瑞典那威兩公使請訂單行辦法一節將電唐在復徵同意（五日下午三鐘） 
[北京電]  
　　聞安福黨人派段文生等分赴徐淮清江一帶秘密招兵並連合民黨擬運動蘇省某師預備起事（五日下午四鐘） 
[北京電]  
　　蘇齊電張宗昌部遣散自寒（十四）至敬（二十四）共到浦口七批計魯籍四百餘人皖籍一千一百餘蘇籍二千六百餘均巳遣送原籍（五日下午四鐘） 
[北京電]  
　　王廣圻請政府派代表出席六月十五在巴州舉行之興本陳列展覽會（六日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
國内專電 
[北京電]  
　　王使廣圻巳於二月底抵荷蘭（五日下午五鐘） 
[北京電]  
　　英屬温哥華僑民推舉廖崇敬梁鑒堂爲華僑選舉代表 
（六日下午一鐘） 
[北京電]  
　　今秋此間舉行之亞洲律師協會政府允撥五萬元會費有人圖經手包辦被拒（六日下午一鐘） 
[北京電]  
　　政府以延琿交涉日使意態延宕我國所請先撤延屬日軍兩連與散處汪清和龍諸縣警察並無誠意退讓因密電胡使探詢駐在國朝野趨向詳覆以憑交涉（六日下午七鐘） 
[北京電]  
　　鄒芬由烏得來電稱有要公歌（五日）動身進京面陳一切 
（六日下午二鐘） 
[北京電]  
　　黑督電陳毅盼援甚急現派孫參議赴恰與陳使接洽並調查難民情形（六日下午二鐘） 
[北京電]  
　　新楊因邊防吃緊電向直曹購山砲六尊並配足子彈 
（六日下午二鐘） 
[北京電]  
　　鄒芬因將不用命電告由烏得反斾明晚可到京（六日下午三鐘） 
[北京電]  
　　自治聯合會决議添設宣傳機關推出籌備員六人着手組織（六日下午三鐘） 
[北京電]  
　　大理院長擬潘昌煦代理 
（六日下午三鐘） 
[北京電]  
　　大理院長王寵惠保羅文幹繼（六日下午一鐘） 
[北京電]  
　　外部巳實行改爲第一第二科不以職務名（六日下午一鐘） 
[北京電]  
　　本日令余紹宋署法次沈兆奎署法部參事又物品交易所條例四十八條敎令公布 
（五日下午八鐘） 
[北京電]  
　　徐世章爲津浦路向某國訂購載重車三百輛貨到不適用請於總統交諭京奉京漢分受 
（六日下午三鐘） 
[北京電]  
　　政府派章某赴滇取道安南海防至省城章本月二日可抵港（五日下午三鐘） 
[北京電]  
　　美京施使電新内閣中熟悉東方情形者佔四人卽外次海總次農次哈定四日就職 
（六日下午一鐘） 
[北京電]  
　　海部議在秦皇島港之沙灣建軍港需費百七十萬 
（六日下午一鐘） 
[北京電]  
　　張勳電請飭交部派員接管南潯路爲收歸國有張本 
[北京電]  
　　顧使電復魯案非有把握决不冒昧提出（六日下午三鐘） 
[北京電]  
　　昨外長汽車撞傷國務院主事阮某（六日下午一鐘） 
[北京電]  
　　直曹亦表示擁護現内閣故靳辭意巳打銷（六日下午三鐘） 
公電 
[安徽省議會等通電]  
　　各報館均鑒倪前督軍督皖數年地方安謐甲於各省各界感戴素深不意本年二月中旬本省忽有揑造各界聯合會名義拍發通電並有油印傳單徧貼街衢信口汚衊語多荒謬查本省現時並無各界聯合會會址各界亦從無聯合會議之事顯係一二造謡生事之人受人指使譸張爲幻　所稱倪道烺長皖一節虚實固不可知然中央自有權衡地方自有公論豈一二人憑虚搆煽所可轉移省垣警察林立此等傳單公然徧貼尤屬奇詭似此假借名義無故造謡若不切實根究何以靖人心而維秩序應懇大總統國務院轉飭地方行政官嚴行查究並請各方面主持公論爲叩安慶省議會議長晋恒履議員陳冠南史維孝李傳濟韓侯伯江家珩程弦九蔣尚賓沈翹選丁德崔翔青華翰周學界楊保槐黄連甲潘奇峯章新吳永詳曹毓麟報界王劍航吳冠斗李禹民徐家駒王鎔商界陳樹芟王瑜鳳翔玉田汪宏江秉洲王敏厚范合齋方柏榮詹達五孫榮福梁玉鼎周淇高昌發祖興越洪良謨等公叩歌 
世界路透電 
倫敦大會後之德國態度 
[六日倫敦電]  
　　德總代表西門士博士向星期泰晤士報訪員略言其明日答覆協約國之大意西門士將聲明德國固準備儘力償付如其所能但四十二年期限非德國所能贊同而巴黎所定債額亦非德國所能接收如協約國堅持原議則德國惟有聽受懲戒條件之執行耳西門士雖希望互相讓步但聲明不願再提出財政建議衆料協約國將拒絶德國之請願星期泰晤士報政治著作員稱協約國欲覓一方法以收集德國賠欵而無損於巳頗覺不易頃聞英相喬治將於明日建議凡德貨之輸入協約國者其價百分之五十將由協約國國庫扣收之攤付協約國而德政府以加稅所得賠補其出口商人所被扣收之欵如是則賠補之資並不溢出德國 
[六日倫敦電]  
　　德國對於協約國賠償條件仍無依從之象路透電社柏林訪員稱衆院昨日開會聆總理關於倫敦談判情形之報告總理發言慎重重申前議謂巳命西門士博士勿簽定德國所不能履行之協定 
[三日巴黎電]  
　　賠償委員會巳令德政府注意按照和約第二百三十五條於五月以前應繳之現欵或物品現查尚缺少金馬克一百二十億並詢問德政府如何履行其義務 
國際聯盟行政會記 
[四日巴黎電]  
　　瑞士政府拒絶赴維爾拉境監督公民大會之各國聯軍經過瑞士此案巳於國際聯盟行政會閉會以前解决瑞士代表承認聯盟會會員有贊助行政會建議之道德的責任議長肯哈氏所發閉會演說注重聯盟會之權力與威望且謂一般懷疑者今巳釋然英相喬治之意國際聯盟會如一九一四年業巳成立則此次歐戰不致發生彼殊贊同之 
[三日倫敦電]  
　　國際聯盟行政部經濟委員會巳從事實行日内瓦議會所議定之國際賒貨計畫將由亞佛諾爾（法國）斯特萊柯斯志（南斐）特末倫（荷蘭）組織之股員會暫司此項計畫所定國際委員會之職務 
德屬非洲之代管權 
[四日倫敦電]  
　　德屬東斐代管制全文巳在此間發表巳歸比國管理之烏倫狄與魯安達二省之大部分均不在代管範圍内代管制大旨與德屬西南斐代管制相同禁止（一）非公共工程有必要時不得强徵工役如施此舉當給相當之工資（二）烈酒之供給（三）土人除爲地方防務外受軍事訓練（四）建設砲臺代管制内列有保護土人之特别條欵規定受託代管者應隨社會狀况之所宜籌議奴隷之終得解放及家内與他種奴役之革除並規定酒品買賣應嚴加管理土人所有之土地除土人互相買賣外非得當道許可不得售與外人凡列名國際聯盟會之各國其人民均得享有運輸與航行之自由及完全經濟商業實業平等權與受託代管國之人民同關於發展該地天然利源之讓與權亦享同一權利 
俄國内亂說 
[六日倫敦電]  
　　俄國反過激之事變現仍蔓延不巳惟顯難影響大局但據瑞典京城路透訪員電稱該處各報視社會革命黨佔據克朗斯太消息爲確實克朗期太現爲革命黨組織之中心點艦隊委員巳有多人就逮莫斯科消息謂勞農政府現搜捕黨人不遺餘力猶太人頗以復事殺戮爲懼芬蘭京城消息謂黨人起事之目的乃在建設民選國會羅馬尼亞京城電稱勞農政府巳命封鎖俄羅邊界因俄迭薩有劇變該處僅有可恃之華兵兩聯隊現奮戰以助邊兵邊兵刻向俄迭薩退走勞農政府巳在莫斯科召集華兵前莫斯科電報所云柯斯洛夫斯基將軍叛變一節按柯爲砲隊司令 
愛爾蘭暗殺與被拘數 
[四日倫敦電]  
　　愛爾蘭時局星期報告稱二月二十八日止之一星期内國軍死傷三十二人上一星期爲十一人暗殺個人之案屢有所聞除二十八日柯克地方有兵五名被殺外二十八日止之一星期内尚有警察與兵各五名被殺其中除警察兩名外餘均未携武裝平民兩名因被指通信與軍警亦被暗殺是一星期内共下逮捕狀一百三十六份新芬黨被拘禁者巳逾二千人 
英國議會記事 
[三日倫敦電]  
　　外交次官哈姆斯韋士氏今日在下院宣稱政府對於米勒氏委員會之建議雖尚未作最後之决議但巳請埃及蘇爾丹派代表與英國會商以便廢除保護領土而代以種關係一面可保全英國利益一面可償埃及正當之志願 
[三日德里電]  
　　財政大臣海里氏提出印度新議會成立後之第一届豫算案宣布大加稅以彌補本届一萬二千萬羅比與下届一萬八千萬羅比之不足按值征稅向爲千分之七五今將增爲百分之十一棉布亦包括在内奢侈品征稅百分之二十外國糖由百分之一加稅至百分之十五烟草亦將加稅海里氏謂將派財政委員會研究印度政府之稅則政策及帝國優待稅則之問題 
巴拿馬戰事消息 
[五日紐約電]  
　　巴拿馬消息柯斯太里亞軍巳佔據瓜狄士鎮巴拿馬軍委棄死傷兵士退至羅加斯台台土羅美軍艦現赴戰地太平洋與大西洋方面保護該處美人利益 
[五日倫敦電]  
　　倫敦政界接最近消息巴拿馬軍巳擊敗柯斯太里加軍解除其武裝 
[五日華盛頓電]  
　　新任國務卿休士氏致牒巴拿馬與柯斯太里加政府要求立即停戰牒文中隱示美國如覺有必要則擬强制兩國言歸於好 
各國近事記 
[四日倫敦電]  
　　船主建議每月减少船員與水夫薪俸約五鎊此舉將使水夫每月薪俸低至十镑以下戰前則爲五鎊船主稱撙節用費爲免間泊之船與失業工人更見增多之唯一方法現恐航業界將起風潮 
[四日紐約電]  
　　美國勞工聯合會幹事部因歐洲職工聯合會大會從事某命的活動及不承認各國職工聯合中心點之國民自治故决議與之斷絶關係 
[五日華盛頓電]  
　　前總統威爾遜赴國會後即歸至其華盛頓新宅當時有數千人在宅前歡呼並要求威爾遜演說威爾遜乃臨窗前鞠躬摇首嗚咽不能發聲而退 
[四日華盛頓電]  
　　威爾遜總統巳批准取銷戰時所施法律之議案 
[三日巴黎電]  
　　新任法國印度支那之内債大部分將用以告成鐵路制且將特别注意敷設通至中國之鐵路 
駐英顧使之國是談 
[四日倫敦電]  
　　樸爾摩爾報代表謁見駐倫敦華使顧維鈞博士顧謂中國之大問題乃在移其軍用之欵以辦民政如陸軍减至足敷保護治安之數則可騰出巨欵以供敎育衛生經濟發展之用顧使又稱外間所傳中國内亂消息言過其實中國之政治糾結今方在整理中如任令華人自營其救國事業則華人不久必可撥亂爲治云 
太平洋路透電 
東俄鐵路之開放 
[五日哈爾濱電]  
　　中東鐵路代表及遠東民國運輸次長里比柯夫氏昨晚在滿洲里車站簽定重行開放西比利亞滿洲邊界合同中東鐵路總理即發出布告文第一通車巳於今晨開離滿洲里車站合同條欵大旨如三月二日路透電社所預料即將滿洲里車站分爲中俄兩站凡技術裝備與貨車均嚴加分清且因刻有疫患故中東鐵路之衛生規則將於各火車厲行之 
外人對於援庫之駭意 
[六日北京電]  
　　滿洲里車站中國調查員報稱隷屬恩琴部下之染病受傷俄軍官現紛由庫倫而來未受覊留恩琴之軍子彈糧食均頗充足海拉爾之謝米諾夫舊根據地且源源接濟之該地現由布拉柯夫將軍控制又稱滿洲西部之某車站現竟源源接濟攻擊外蒙華軍之敵軍滿洲當道迄未從事占據海拉爾謝米諾夫之軍庫與摩托載重車及沿海拉爾至庫倫商路之運輸車輛此種狀况殊可駭異 
日本之追加預算 
[六日東京電]  
　　政府昨晨在帝國議會提出追加預算案共約日幣六千萬元五千萬元乃用之陸海軍僅以六萬元充敎育經費 
國内要聞 
[滬幣廠借欵成立]  
　　内國銀團承借上海造幣借欵二百五十萬元其合同巳於四日由財政總長幣制局總裁與銀團代表會同簽字此次借欵銀團之組織仍同上次車輛借欵銀團不分南北其加入銀行亦無甚出入第幣廠在滬故執行合同條件由在滬銀行辦理至公函聲明各節所以不規定於合同之内者因事關幣制全體故用建議形式但旣經部局復函承認照辦自有拘束效力兹將當局所發表之合同及公函照錄如下「合同」立合同財政部幣制局（以上稱甲方）上海造幣廠借欵銀團（以下稱乙方）今因甲方爲設立上海造幣廠發行特種庫券由乙方擔任發售雙方議定訂立各條件如左第一條甲方按照民國十年囗月囗日發佈之設立上海造幣廠特種國庫券條例發行特種國庫券總額通用銀元二百五十萬元全數由乙方擔任發售所有各項條件經該庫券載明者均須遵守第二條此項庫券借欵專充上海造幣廠購地建廠及購置機械等項之用不得移作他用本合同簽字後一個月内甲方應飭令上海造幣廠籌備處主任會同專門技師開具建設計劃書及預算書送交乙方經乙方同意後即應開始購地建築並訂購機械第三條此項庫券財政部按照條例每百元實收九十三元乙方按財政部實收價格代爲發售第四條此項庫券按照條例年息九釐第五條自本合同簽字之日起乙方應按照庘券實收數目總額收入上海造幣廠賬作爲上海造幣廠存欵按週息四釐計算所有各期應付利息（詳附表）即於前項存欵項下扣付之第六條此項庫券應由甲方印就交與乙方所有乙方發售此項庫券之一切費用如電報告白郵票以及其他公費概由乙方擔任但甲方按照庫券總額給予酬費百分之一第七條此項庫券借欵自民國十年四月起至民國十三年五月止逐月還本七萬元由甲方訓令鹽務署稽核總所總會立自民國十年四月起至十三年五月止每月於放出鹽餘項下撥交上海中國交通兩行洋七萬元由中國交通兩行如數即日撥交乙方以備還本之用第八條此項庫券借欵除第七條聲明以鹽餘指抵外並以上海造幣廠之地基房屋機械爲擔保應由上海造幣廠於成立後將廠基地契及機械全部開明細賬附帶廠屋機械保險單交存乙方第九條上海造幣廠開始鑄幣後如有盈餘除造幣廠必要之開支外須按月交存乙方收入上海造幣廠存欵賬以備還本不敷之需甲方或造幣廠須俟庫劵全數還清方能提用其交存之欵按週息四釐計算第二條乙方公推稽核員一人常川駐廠稽核借欵用途如購買廠基建築廠屋及機器付價等項均應由廠長會同稽核員簽字方可支付至庫劵借欵全數還清之日爲止稽核員之薪水由上海造幣廠擔任之第十一條凡合同内未規定各事項應遵照國庫劵條例辦理其另由乙方以公函聲明經甲方同意者甲方均應切實履行第十二條此項庫劵由財政總長簽字並由銀團代表在庫劵上簽字以證明其爲發售此項庫劵之經理人第十三條本合同繕寫二份甲方收執一份乙方收執一份並由甲方抄行上海造幣廠籌備處遵照辦理財政總長兼幣制局督辦幣制局總裁上海造幣廠借欵銀團簽字「公函」（一）上海造幣廠借欵銀團致財政總長曁幣制局總裁函敬啓者此次大部及貴局爲建設上海造幣廠與敝團協商擔任發售特種國庫劵二百五十萬元巳由敝團承認照辦並於十年囗月囗日發行簽訂合同在案查上海一埠爲全國金融中樞銀洋出入薈萃之區中外商人爲補助金融商務起見咸切望上海造幣廠之早日成立益以年來政局不寗往往以交通阻隔洋釐飛漲而各省之於幣廠視同地方營業之機關有利則鑄無利則停巳失調劑金融之作用故造幣廠之設尤見切要今幸借欵告成滬廠不難早日成立唯是敝團所希望者此次上海造幣廠之設立不僅爲國家添一鑄幣之機關將由此廢除銀兩統一國幣立國家幣制之中心爲將來改革之始基故於造幣制度及維持幣廠獨立之方法不能不預爲籌及敢貢芻蕘幸賜採擇一國幣成色查民國三年頒布國幣條例原定庫平純銀六錢四分八釐即二十三格蘭姆又九七七五○四八爲價格之單位其成色銀九銅一此項國幣並未開鑄現通用之袁總統像新幣均係銀八九銅十一成色此項新幣流通巳有四萬萬餘枚此後上海造幣廠所鑄新國幣宜仍用銀八九銅十一成色計合庫平純銀六錢四分零八毫即二十三格蘭姆又九○二四八○侂以免紛更而期劃一一面並請將民國三年頒布之國幣條例重行修正以大總統命令公布之俾法律與事實相符二國幣型式現在所用新幣均係民國三年袁前總統肖像之祖模此後上海造幣廠所鑄新國幣擬另立型式並加用暗記以示區别此項型式應請以敎令頒定之並聲明與舊幣一律通用（未完） 
[中交京鈔之大結束公債發行巳畢]  
　　政府歷年發行内債往往將發行期一再展限惟上年發行之整理金融公債確照院令規定日期於本年一月三十一日截止發售並未展期兹經詳細調查該項公債自去年發售之日起計第一月份售出債額三千四百八十八萬四千八百六十五元第二月份售出債額一千一百六十四萬一千一百六十五元第三月份售出債額三百九十四萬七千九百三十五元第四月份售出債額七百六十萬五千二百七十七元統共售出債額五千八百七十萬九千二百四十二元内除債額二千四百萬元係以清理京鈔借欵外計實收回中鈔二千二百十萬三千二百二十三元交鈔一千一百九十七萬六千十九元兩共京鈔三千四百七萬九各二百四十二元除第一二三月份所收京鈔二千六百四十七萬三千九百六十五元業經内國公債局會同審計院財政部幣制局總商會先後當衆銷燬並登報公布外尚餘第四月份收回京鈔七百六十萬五千二百七十七元現聞該局巳自二月二十一日起會同各機關繼續銷燬以資結束溯中交兩行京鈔自民國五年停兌以來值國内多事歲出增加掌財政者恒向該兩行借用京鈔發放政費軍餉更常以京鈔折價買收現洋匯往各省接濟軍費以至京鈔價格日落一日人民之損失與痛苦可謂極矣今政府發行此項公債專收京鈔以四個月期間將舉國詬病之京鈔完全收回而銷燬之固尚差强人意然而追溯往事國民能無痛定思痛哉 
政府對川之新計劃 
[有改任熊克武爲督軍說]  
　　劉存厚退出成都之訊前日始見於北京報章實則前兩三日政府巳得此項消息川人某君向以非劉存厚派爲當局所嫉視忽於三日前得國院電話云總理有要事相談務請必到某君乃如期而往靳氏接見殷勤逾於往常大概言我對於川督一席並無成見特以滇軍退後吳蓮炬胡景伊等皆力言此役積之（劉存厚）實居全功且現在川中實力亦無有過於積之者况積之原任四川督軍並未取消因利乘便令其統一四川以輻輳全國統一之局似乎勢順而易故中央有責成劉存厚以四川督軍辦理四川善後事宜之命蓋以吳蓮炬等皆爲川人其言固應可信彼决不肯貽誤桑梓故中央遂信而聽之及命令發後熊錦帆（克武）及劉澄甫（湘）之代表忽然表示决絶掉袂出京我（靳氏自謂）即知此事必有暗幕嗣經切實訪查乃知吳蓮炬胡景伊等前此所言多反於川中事實積之現在之實力聲望俱遠出錦帆甫澄之下雖頗恨前此誤聽人言惟命令巳出不便無故反汗自損威信非真有所愛於積之也今積之巳站不住萬一再啓戰端不但全國統一受其影響而貴省（四川）尤有直接之痛苦我與兄（謂某君）本爲老友而兄對於貴省事尤極關切當此緊急之際似不應袖手旁觀故特相邀一談究應用何方法以舒川難云云某君聞靳氏言答以聞積之在成都聲勢頗大正可夠其進行辦理川省善後總理所言似乎過慮靳氏云不然積之在成都站不住前天巳自有電報到京我替四川全省秩序設想似不可一日無督軍直截言之我意欲改任錦帆爲督軍特請兄商量並代徵求前途同意務請大力帮忙云云某君以此事關係太大非一人所能可否興辭而退又聞政府以鄂督王占元與熊劉感情尚洽當於有日致電王氏囑爲斡旋原電略謂執事坐鎮三楚德望素孚排難解紛久爲鄰封佩頌近據各方傳 
 
 

Page 7

 
 
聞川省内部情形不靖按之錦帆積之諸公此次收川 
均能和衷共濟外傳各節當非實情惟恐萬一鬩牆變生殊負人民求治之望即希就近調查並予斡旋以息爭執大局川省均利賴之云云說者謂政府對川之處置蓋現仍在無辦法之中也 
[旅京鄂人痛心沙巿兵變]  
　　鄂省連年以來兵變之聲不絶於耳沙巿爲鄂西之重鎮此次又慘遭兵變之禍旅京鄂人憤於王占元之無統轄軍隊能力以致一再釀成兵禍四日上午九時特公推代表孔庚朱和中陳定遠高元藩等十人馳赴府院靳總理以在請假之中乃派秘書祝某在棉花胡同私邸接見首由各代表陳述沙巿兵變詳情繼復要求辦法三項（一）對於統轄無方之王占元須嚴爲懲罰（二）對於巳譁變之軍官及兵士須依法究辦（三）對於巳受害之人民須妥加撫恤未受害之地方須防患未然祝秘書當允一一代陳總理三日内必有相當辦法答覆且謂靳總理對於鄂省此次兵變情形亦異常注意日前鄂省崇陽兵變因王占元並未報告中央靳總理聞訊後當晚即發電至鄂詰責於此一端亦足以證明總理對於此次沙巿兵變之事决不致於漠視各代表次復報告孫傳芳誣良爲匪之詳情祝秘書亦允代告總理各代表遂退出並由該省旅京同鄉會發布通電如下武昌省議會轉督軍省長商會各報館均鑒據報載沙巿兵變肆意搶刦復行縱火精華街道盡成灰燼損失過於宜昌聞之曷勝驚痛吾鄂連年兵變計十餘處吾民何辜遭此慘毒督軍爲統兵大員議會爲人民代表事關全省生命財産各有應負責任似此慘禍層出不窮督軍保護治安之謂何諸君代表人民者何在請速查明兵變情形力圖補救并希見復湖北旅京同鄉會支 
　　然鄂當局方面則對於此次兵變方極力否認據京中某報所得湖北消息云此次駐防沙巿軍隊趙榮華及王汝勤兩部同時譁變燒掠不堪惟該變兵整隊出營肆行燒掠事後亦整隊還營與宜昌一轍故翌辰該變兵仍執大令上街維持秩序並迫令未被焚燒之商户開巿營業一般被害之災民欲遠方逃奔均被防軍阻止仍在原地建搭茅棚棲身王汝勤與趙榮華並聯銜電省力辯兵變之誣謂地方商民自行失慎致肇火患乘火掠搶者係當地痞徒流氓防軍實未混入其中當塲己捉獲搶掠之地痞兩名槍决示衆請王督派員臨沙查點兵額此電抵省後王督特召諸重要人物同在内室大開會議討論再三遂表决下列數端（一）責成漢口警廳分令各華字報對於登載兵變之新聞認爲不確即行更政（一）派員赴沙巿勸慰該地商民應另電沙巿商會以大兵現尚雲集該地不可誣防軍有譁變之事實至於巿面被焚一節容籌善後（一）對於此次在沙不法之官兵責成王趙二氏暗行責革免留害將來（一）沙巿之金融由省庫撥欵前往維持（一）應根據王趙之電報告政府不承認沙巿焚掠係防兵所爲以上各項由軍務課負責辦理 
[紀山西軍人募賑會（端端）]  
　　山西軍人募賑會經十數日之籌備各界人士之贊助於是此空前之軍人雜戲大會以隂曆正月十四日開幕於山西省垣之大校塲塲位於城之東北隅廣約等於滬之跑馬廳高十數丈之大旗樹於中央看台二十間環其東音樂台及演戲台等分峙其左右八陣圖及太谷燈栅位於南黄河陣繞其西各項游戲分列塲中種種設備不一而足說者謂斐列賓嘉年會之興趣亦不過是届時省中士女傾城而往鄰縣鄉民亦扶老携幼而來加以天氣清晴春風和暖故游人日以數萬計塲中洲戲大都由各營團分任每日約自上午十時開始最普通者如獅子旱船龍燈高蹺等則各隊皆有如憲兵營之空中飛艇學兵團之八大行星則以燈彩而饒有科學之意味者復有省敎育會蠶業工廠及各界之結合附郭之村民亦競以燈彩入會以次游演百戲雜陳入夜則更爲熱鬧光華爛縵不啻萬家燈火誠大觀也此數日中城門通夜開放大有金吾不禁之象 
　　會期原定三日後復延會一日一切情形一如第一日而盛况過之以技術上言如憲兵營之化裝武術衛生營之獨桿游戲各旅團營高蹺車船之行馳如意龍燈獅子之舞弄純熟皆不多見又如太谷縣之燈棚亦陳列塲中雙龍對舞惟妙惟肖黄河陣之屈折有意八陣圖之深奥難測則寓兵法於游戲之中此外如河東之皮影戲崞縣之背扛戲亦饒有趣味又若圖書館之燈謎社化裝覺世社之新劇部軍人職業所之販賣店亦皆在塲助賑復設有廣大之電影館整潔之咖啡館以餉游客路工總局之汽車均來會塲分别售票以引起人民對於交通之美感古物展覽室中所陳列者尤美不勝記内以山西日報記者曾君之歷史陳列品最爲難得即吾國出品之琺瑯古器百數十種亦皆數百年前物爲他處所未有 
　　至其募捐辦法則大别爲四（一）普通捐於入塲口時每人收銅元一枚能多收者益善（二）特别捐凡入塲時及在塲内納捐一元以上者分别獎謝（三）各種票捐如汽車票電影票等自數十文以至百元不等（四）使用捐如秤人處武術塲及八陣圖等每人收銅元一枚人數旣多捐欵自巨閻督及其人人各特捐五百元趙旅長及夫人各捐百元至執役於咖啡館之女學生鮮果盈筐以餉佳客則亦爲山西未有之創舉 
　　集會四日夜募欵萬餘金末復以烟火會以結尾聲兹錄其開會宣言如下「天禍吾晋往歲大饑五榖不登者數十餘縣羣黎失養者三百萬人一時中外上下羣籌救濟或出粟而輸金或捨衣而給粥或託游藝以興仁或假工程百向義奔走呼號汲汲焉惟恐不及吾軍界同人均屬編氓同關胞與雖無博施濟衆之能亦有解衣推食之願兹值隂正肇始陽聿回春燈火萬家正同慶新年之際種歌千户當共樂佳節之期因社會之同心逢塲作戲度災民之苦厄結會籌資爰於舊曆正月十四五六三日在省垣大敎塲夜設燈陣晝演雜劇并於二十日夜燃放烟火五光十色集從來未有之奇觀妙舞新歌翻近世所稀之花樣惟願各界同胞仁人善士尋芳春之樂事而念及野有哀鴻揚大地之仁風而力期轍無涸鮒肩摩毂接會當空巷以來腋集裘成亦將從吾所好元元子惠方爲不負元宵熙熙衆生當必共銘熙績樂民之樂者而亦憂民之憂想各界諸君諒與本會具有同心也謹宣言以告 
廣東通信（清） 
[選舉非常總統己歸沉寂]  
　　援助桂人自治甚爲活動此間自孫唐伍到後其最惹人注意之點一爲召集非常國會選舉總統二爲實行征西扶助桂人自治今則第一事巳歸沉寂第二事甚爲活動其所以然之故外間多所揣測不知主要原因實在孫陳暗鬥兹請分别言之孫唐伍一到粤垣即將岑西林倒帳之軍政府全盤頂受重張旗鼓表面上異常堂皇但唐則留戀家鄉時時回里伍則只管簽押不知其他而孫遂攫得西林舊日獨斷總裁之地位因之總統夢愈加增高一般舊國會議員又爲之極力運動在當時巳有「總統必選舉」且「選舉必孫文」之概孰知非常國會因審查議員問題一塲搗亂而此事受一打擊嗣又繼之以湖南四川貴州雲南之變以致一個十月懷足之非常總統弄到臨盆難産此就表在觀察雖不明廣東内情之人亦能知之其實内幕之中尚有一有力者作梗其問其人爲何則廣東省長兼總司令陳炯明是何以故陳握廣東最高政權可進可退於願己足微特不須乎非常總統即恢復軍府巳屬多事因軍府之設直接則損害其政權間接則阻碍其南北媾相之地步陳前通電表示廣東不再設軍府之意見而卒不能阻孫等之來者許崇智之力耳許以陳背前約不得省長乃屯兵北江隻身赴滬說孫且願以兵力爲後盾恢復軍府孫等始毅然來粤陳雖不欲奈巳之銜頭由孫而來要不能公然反對惟有師桂糸陳莫以老姨太待岑西林之故智以敷衍之不料陳巳忍痛難堪孫反愈加高興今日征西明日討北鬧個不休實則枵腹從公若無鹽運司鄒魯每月九萬元之供給軍府巳不能舉爨在陳方面尤爲難者北方招安之使首以解散軍府爲條件明知萬難履行不得巳而思其次則打銷選舉非常總統以敷衍之打銷之法固非甚難不過不發一言消極對付使不見諸事實而巳故自軍府恢復迄今政務會議陳未到過一次亦未派代表出席者此也他如請議員春宴照例必演說數語發表政見此次無之一若今夕只可談風月者其意可知而一般軍官則在外發無責任之議論僉謂選舉總統尚非其時加以各省之變環境改觀而轟烈烈一座軍政府頓呈清靜之象日來巳多買書籍使府中員司於辦公時間不可遠離且享此讀書樂之至味而非常國會議員亦有月二百元之薪俸好支如是而巳 
　　陳之對孫如此孫非不知知之而不可奈何耳然未嘗不思應付之法也閱者當憶軍府開幕之初許崇智即被任爲國防第一軍長直接軍府不受陳節制一切財政均被截留而北江一帶遂非陳有此陳所最痛心者其次則司法巿政亦爲孫所壟斷陳之威權巳被削大半而孫尤力持伐桂之議命陳親征論者謂其意在調虎離山雖不敢斷其必有而亦不敢信其必無惟所可揣知者陳於此事難於應付耳何則伐桂一語在粤中巳爲不容反對之論調陳居粤軍總司令地位其可稍持異議乎旣無異議惟有實行但一舉足間一顆省長印信必又被孫乾没且欲舉而畀之許崇智微特於心不甘抑且難於後顧故陳於省長繼任問題則提出鄒魯以抗許而以征西總司令屬之陳德春如此則外負親征桂省之名内有保全省垣地盤之實蓋鄒雖孫黨好在手無兵柄且書生易制耳在孫方面又具明眼覷破機關乃姑奶定步撤銷許議而使胡漢民上台今日之繼任省長要以胡呼聲最高陳於此不知又以何法對付之然吾人所當知者粤中自禁賭以後兵餉無着各路民軍雖經極力遣散但巳改編成軍者亦僅能發給伙食窘狀可知今言西征則西省貧瘠萬不能因糧於彼籌餉問題理當首决陳其或者假此以遲遲其行歟 
[皖省近事]  
　　此届衆院初選本訂三月一日舉行嗣因展限十日以本月十一日爲初選期昨經選舉監督電令各區初選監督遵照辦理省城各界對於兹届選舉大部分態度極洽惟有人組織初選當選者滿足票額亦須費數百元云 
　　蕪湖籌議局自民國三年取消後該局收入各稅概歸米釐局代徵兹米釐局以其事繁不便兼顧請另籌辦法而地方人士則請包辦聞聶維臣省長巳令財廳委員調查並擬具辦法呈覆該廳遂委崔秉實調查現據覆到擬另行設局辦理爲妥至經費一層俟開辦酌定呈報核奪 
　　安正鐵路所借中日實業公司欵項客冬巳由皖紳等呈請當道飭令償還當奉批云該路所借日欵刻由該日人向該路當事人清結並由省商會轉報在案兹據程慶福來呈亦云與日商清結此欵以免久懸貽累將來云云 
　　米釐局長寗文鈞昨日來省爲磋商蕪埠籌議捐欵事一俟就緒即行返蕪 
　　省議會訂四月一日召集開臨時會昨巳發通告 
　　安省蠶桑女學及女子工藝傳習所改併爲女子職業學校敎廳巳委李寅功長該校刻組織就緒巳定正月二十八日開課内部分工業蠶業兩科 
[浙敎育會開會記]  
　　浙江省敎育會本月五日下午四時開四夜校職敎員會議到會者張子成徐晋鄉葉棟丞等二十餘人由會長許緘甫主席說明開辦夜校緣起及經過情形當將應行提議事件逐一討論經衆公决（一）定三月十日正式開校並訂本月二十七日開經辦夜學校校主敎職員學生懇親會（二）敎材問題議决分三種辦法（甲）國文科一二年級學生不用書敎授日常通用文字敎師可參用商務書館出版新國語敎科書三四年級用中華書局出版國文敎科書（乙）公民科每一年級編綱目四十課由四校敎員分任編輯交會討論採用（丙）算術科取材較易由各敎員自行斟酌敎授惟四年級記賬一項授以流水總清紅賬三種簡單簿記如有餘時可兼授復式簿記（三）曠課問題除敎員對於學生所習之科認爲程度巳經及格可不必來校學習外其餘每曠課一小時扣平均分數二分（四）職敎員公决嗣後每月第一星期日上午九時在省敎育會開敎職員研究會討論敎授上一切事宜六時散會 
　　今日（六日）上午九時敎育會又開評議會到會者鄭奚爭等十七人由葉謙主席首由李俊夫報告前届上海開江浙敎育協進會情形對公民科敎材由兩方擔任分經濟衛生道德法制四類又遠東運動會在上海舉行斐列賓出一百人日本出一百人中國出一百人江浙兩省辦法除選選手外並派童子軍前往服務本會應否派人與會衆以運動員難於選派經費亦無從籌措决暫緩决提議籌募急賑大會本會推定幹事五人（許緘甫李俊夫許漢章葉識荆唐小瀾）請省垣中等以上各校提出校友會如願意加入須於三月十二日下午三時在女子蠶桑講習所開校長會報告人數一面聯合青年會定十三日在該會開兩會幹事會協商辦法四月五日爲募欵期衆贊成復議私立國語講習所借會屋開辦案由王璞黎錦熙二君介紹經衆通過定四月一日開課比摇鈴散會巳十二時矣 
地方通信 
無錫 
[初選爭潮]  
　　錫邑衆院初選縣署因第三投票所（天下巿）被衆搗毁展延至四日在縣署大堂開票所有當選人姓名巳誌昨報現聞當選人中有蔡煌一名遍查選民名册並無其人依照衆院選舉法第五十四條第五項之規定應作無效遂以候補當選之第一名揚國模遞補昨巳將當選人姓氏票數列榜宣示開票之地點無錫巿與揚名鄉在大堂之東北隅啓匭之後無錫巿某監察員忽見揚名鄉之選票至爲整齊取出檢數則每疉十票毫無舛錯即呼衆往觀並核對筆跡果係一手所書於是羣衆大譁有人且欲電致省長聲明初選無效者趙知事恐真推翻則初選監督難辭其咎即挽懇某巿董竭力解說始幸無事現聞當選人華某（北七房）過某（八士橋）巳有人控其染有嗜好不識若何解决也 
[乾繭步漲]  
　　乾繭巿價自交正以來每擔又提漲五六兩申錫各絲廠邇日均有辦進西北路之貨巳漲至一百五十兩以外惟次貨交易仍形清淡夏繭亦無躉批交易前日滬商謝榮生購進戚墅堰春乾繭一百擔零價一百五十兩餘又上海永泰廠及本邑振藝乾豐等廠連日所購亦不下七百餘擔其價約扯一百四十二三兩尚係南路貨爲多 
嘉定 
[衆院議員初選當選揭曉]  
　　衆院初選當選名單照錄如下戴思恭金殿掄周凱朱俊王纘文李寳善徐汝湘顧振功王周祚徐佺壽任膺福季同寅嚴維中趙文郁甘新書李宗垣王景益朱孟詞沈祖豫陳金鎔朱甲如錢俊侯兆熙 
鎮江 
[初選當選人名錄]  
　　本月四日丹徒縣署公開十八巿鄉所投衆院初選舉票結果如下城廂巿當選九人黄江楊良驊吳鳳岐沈鎔仇承榮鄭萬青孟昭林茅廼經孫永貞大港當選三人王秀芝趙禮劉芷仁仁讓當選六人歐陽恂劉仁發張凡凌升李耀堂何修明順江胡國楨御隆周政齊高資三人龔于澄羅德輝胡志珩歲豐陳守智上黨二人湯明本朱光廼長樂劉蘭亭崇德辛豐育成計四人馬光徐國楨殷永寛魏在德圌濱計六人姚介春趙保三冷小山李竟成吳錫麟蘇佐周平昌五人仲洲朱紹中張紹忠解師謙王錫光諫壁楊其昌焦束吳琪丹徒黄明恒永固錢源茂以上共計四十六人得票最多數仇承榮三千有零最少數朱光迪一千二百五十餘票 
[義振會開會]  
　　鎮邵華洋義振會業巳成立現該會又發出公函以春振緊急亟應籌備特假商會地點於五日午後二時公開大會集議一切辦法 
揚州 
[巳有人爲覆選預備]  
　　江都縣衆議院初選舉應出初選當選七十七人按五十人覆選一人祗出個半議員聞運動者巳有數人如葉德貞樊艶生佘于束徐階平顧某等現正着手布置不知鹿死誰手也 
[縣敎育會擴充内部]  
　　江都督敎育會巳有研究編輯調查演講四部現該會長李伯樵更添家庭敎育社會敎育兩部以洪選九吳孝侯爲部長 
南通 
[調查巿鄉敎育]  
　　本縣自治會顧敎育股長因偏僻區域之國民學校敎授多不合法校規亦欠整齊遺誤學童良匪淺鮮特擬定查察各校概况之計畫俾隨時改良巳派高琢如前往各區視察其觀察要點（一）各區現有國民校總數（二）各區在學兒童總數（三）各區未就學兒童總數聞高君將順便考察各區敎育會會務之進行通俗敎育之設施與學務委員職務之履行狀况以資敦促云 
[衆院初選開票]  
　　三月一日爲本縣舉行衆議院初選之期全縣計分十投票區初選監督瞿莘畬先期委派監察管理各員前往各區依法辦理是日各投票所尚無事故發生所有票匭均由管理員封帶回署巳於昨日（四日）在舊貢院内開匭聞須三日方可完竣兹將巳經揭出當選人姓名照錄如卜（一）南通巿張孝若陳堅高孟啓馬炎文達享平潮巿費師洪徐人驥湯香譜程后姚劉橋巿俞邦梀費席珍薛穆清四安巿徐德祥觀永巿黄蘇競化巿張望明顧昌鼎習廣豐唐閘巿徐陶庵顧仁之白蒲鄉沈敦甫 
嘉興 
[槍斃賈老鬍子]  
　　嘉屬水警區長俞叶封密派區部分隊長吳梁貴黄仁海及偵探長蘇在茂等前往皖屬購線緝獲刦截嘉善縣屬野窰地方分駐水警隊軍械匪首賈老鬍子解案研訊巳誌前報現該匪經俞區長解送戒嚴司令部研訊供認行刦軍械並搶刦江浙兩省典舖鉅户不諱業由官廳電准督軍於六日午正十二點二十分將該匪騐明正身解至嘉興縣署當衆綑綁後由全班軍警押赴東門外馬路旁槍斃一時觀者不下萬餘人縣知事汪瑩及司令部孫副官均乘馬出城監視現巳將罪狀宣佈矣按該匪年約五十三四歲面上微有麻點狀甚嵬峨似有烟癮當槍决時口中速稱並不寃枉 
[禁拆文廟梀柱]  
　　嘉興城中白鶴前之舊嘉邑文廟因年久失修坍損不堪近日文廟内之棟柱被人偷拆甚夥事爲縣署所聞特於五日令飭該管警所查拿偷拆主犯依法訊究一面出示佈告文廟附近居民如有偷拆梀柱人犯儘可報警拘拿解案懲處毋稍寛縱 
來函 
[袁琫明來函]  
　　敬啓者頃閱貴報漢口專電欄内粤陳派代表袁琫明支來鄂與王督接洽要務云云鄙人此次由湘回粤雖經過武漢並未與鄂督面晤且琫明來滬在支（四號）日以前想係傳聞之悮用特備函亟請速爲更正實紉公誼袁琫明 
雜評一 
[可駭之皖議會（默）]  
　　皖人前有歡迎張勳之電今又有歌頌倪嗣冲功德而痛詆反對倪道烺長皖之電何皖人好惡性與人殊也倪嗣冲之禍皖孰不謂其甚於各省而反曰倪之督皖治安甲於各省皖人之痛詆倪氏孰不謂爲主張公論而反曰信口汚衊地方自有公論此種駭人聽聞之談出之於無知無識之徒亦無足責耳所異者竟出之於省議會議長議員之口竟公然領銜學商報界電請查究反對倪氏之人而恬不爲怪夫省議會代表民意者也今皖議會之代表如是豈果真皖之民意如是乎是亦全體皖人之羞矣 
　　彼皖議會之發此通電雖託言倪道烺長皖虚實未可知而實則其意欲玉成倪之長皖耳皖人果欲自全人格不認此代表之言者可默爾而息乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[魯閩商船進淞須先騐疫]  
　　吳淞口衣周塘對江浦東北港嘴所設之防疫醫院近因山東等處發生疫症惟恐流傳至滬故該處進淞商船概須驗看由該醫院現派西醫兩員從事查驗醫院與海關僅一浦之隔每日如有山東福建商船進淞海關即將常扯國旗以下另加小方黄旗一面醫生見此小旗即乘醫院帆船渡至淞關隨取該項船令烙印簿子登船查驗有無疫癘舟中如裝載腥穢貨物亦須察看日來對於此端頗爲慎重云 
[魯省發生肺疫之警告]  
　　大陸報五日濟南電云美紅十字會竇克醫士從德州來電謂山東桑園北面十五哩地方發現疫症剖析驗之確爲肺疫迄今共死五十人巳以此種情形警告此間一帶辦賑人員矣 
兩商會開聯席會議紀 
[反對附加稅籌募春振]  
　　昨日是午四時南北兩商會會長會董以及各業代表等爲討論附加稅事均在總商會三層樓開聯席會議到約八十餘人先由北商會秦副會長報告開會宗旨次由南商會會長姚紫若報告前日在南商會開會情形畢繼謂政府現欲增收附加稅不過欲以賑字作題目藉此向商民加稅而巳但滬商之反對附加稅並非反對振捐所反　者不過以政府將稅一經加定以後勢必將永不减免故商人情願另籌春振以拯災民至於附加一稅勢必堅持拒絶今諸君旣列席本會有無别項良法請再各抒所見云云次湯節之君發言謂附加稅實行以後勢必江蘇全省商人均蒙其害而滬商乃首當其衝必致受最大之打擊故吾滬商决計全體一致否認情願於拒絶附加稅以後再用全力以籌春振否則彼北省災民未受其惠而吾江蘇全省巳行受其害此即本會等所以堅持反對　底之最大原因也云云次葉惠鈞君提議謂今日之會一須有一堅决之表示應再電請政府收回成命否則南北兩商會全體會長會董等均應以去就力爭之甚至兩商會全體瓦解亦所不惜云云次仍由姚紫若君提議謂目下滬上正將籌辦大募集預定須募振欵四百萬元以辦春振鄙人曾得該會來函請予擔任南巿大募集團團長但鄙人昨巳繕去覆信答以現當附加稅尚未解决之際鄙人實未便擔任此職以商民旣欲其附加振捐又欲其再繳春振鄙人殊覺難於啓齒云云故今日鄙人之意如在附加稅尚未解决豁免之前無論何項振欵商人均應一律謝絶政府如欲商人拯救災民須先豁免此附加稅否則政府直接不允免稅間接即不啻表示情願棄彼災民而不顧諒政府亦斷不忍出此也等語經衆討論之後遂準此意令書記擬一電稿由秦潤卿君當衆宣讀經衆全體贊成遂散會時巳六下鐘矣兹將電電稿錄後財政部南京省長財政廳鈞鑒貨稅附征振捐案迭經文電請予邀免迄未奉准現於本月六日由　商會開聯席會議僉稱自去歲北五省成災以後滬上籌集振捐不下四百餘萬所盡義務不爲不鉅此次貨稅附征商貨停滯民情憤激即就全省合計不過六十餘萬滬上一隅收數不過十萬其有裨於振務者幾何徒使局卡員司爲叢利之藪行商坐賈受朘削之累政府必欲一再堅持以歛民怨其計毋乃太左現在各團體正在發起籌募春振義舉所在衆情踴躍將來所得之數或倍蓰於附征原額正未可料政府此次籌議附征旣爲北方民食起見正宜順從民意將前項附征毅然停止庶幾實惠及民於原定政策亦可貫澈如必欲孤行巳意則公義所在誼無反顧惟有將各項振欵一律停止進行以促政府反省等云竊以此事經各商人一再轉請邀免文電呼籲案牘盈尺延至今日毫無轉圜希望巳爲商人集矢之的智盡力索窮於勸導非政府俯順輿情停止附收竊恐將來引起糾紛益致窮於維持心所謂危不敢不告上海總商會縣商會魚 
[縣商會對於假地開會之慎重]  
　　北城民國路東北城大東門邑廟豫園等五團體聯合四十餘團體反對所得稅加貼印花稅及附加賑捐等事擬假縣商會開聯合會議函請該會查照該會據函後以該團體爲欲撤除苛稅假地開會固具熱心惟來函並無代表列名不得不加慎重爰函復該團體請將此次開會各代表姓氏開列送會以便有所查考 
法租界電車昨日傍晚己開行 
[各員司加薪問題業巳解决]  
　　法租界電車公司售票司機人等因要求增加薪水不遂相率罷工雙方妥議四天直至昨日下午始得和平解决當於四點時該售票司機人等一律上班行使職務照常開駛通行 
　　又函云法租界電車公司各職員罷工後華界民國路僅由華商電車公司之電車四輛往來載客頗形擁擠昨日華公司因乘客衆多四車不敷載客遂加撥兩車在中華路西門車站路各抽出一車爲民國路載送乘客然加車之後乘客仍舊擁擠車務人員在免連日勤勞故由車務長規定特别獎勵章程計賣票人每名按日除新資外加給洋三角司機人每名給兩角其候差之司機賣票人向例僅取半俸今則加給全俸至昨日下午四時法電車公司職員加薪事解决故四時後法租界内巳照常通車惟車數尚少今日起可以回復原狀矣 
[京滬間將由飛機輸送郵件]  
　　北京航空署長丁錦前因上海方面航站地基曾派員來滬先擇吳淞方面之高橋沙未果繼即勘定上青交界之虹橋西地方圈購地畝建築航站業正從事進行聞五月内可以完工六月一日起實行京滬間之航行並聞此項長途飛機可載二千磅貨物並可搭客十二人將來第一次開行之客位業巳預定無餘所定乘客票價每人一百四十元外加保險費二十元航行時間上海開至北京約四小時可到本埠軍警機關近接南京軍民兩長電略謂據航空署電稱京滬間航空路線不熟擬先輸送京滬之郵件以資習練此項北京上海間空中輸送郵件之飛機擬於日内由北京南苑出發駕駛試演經過天津濟南徐州南京無錫以達上海請爲飭屬保護等情合亟令仰各機關一體保護云 
[紀太古公司外洋輪船之擴充]  
　　太古公司之商輪在中國行駛者遠駕於各公司之上近更以營業發達船隻逐漸增多航路亦無處不及綜計數年來之情形尤以去歲與今年航業上之變更爲最多兹將該公司外海班之最近情形錄次 
該公司以總行設立於香港故以香港爲航業根據地平日使用船隻無不聽命於港行而上海方面之所重視者惟外海（即港粤）長江烟津寗波四處之定期營業也 
　　去冬以還上海之航業最爲發達即以港粤一路而言該公司巳有定期海輪七艘每星期内開出三輪故一月中平均有十四艘出口自去冬十二月至今該公司又添駛臨時班輪十數艘以上月份計應有十二輪進口十二輪赴港兹查二月中之曲港粤汕來滬者多至二十八艘計超過定期班輪一倍以上至出口赴港者亦有十八艘之多尚有十輪則分往蕪湖大連等處且汕頭一路曩時由港粤班兼駛者今自該處進口來申之船均開專班行駛緣通年該埠運裝來滬之水菓及糖至爲擁擠而航業上亦因之興盛也又厦門一路本年亦將特派宜昌鎮江兩輪每週各開一班更將行駛菲律濱伊羅伊羅之海輪每一月中開來上海一次係取道寗波方面至申此即外海班之新發展而爲他公司之所無者更有新造海輪蘇州號現亦將至上海加入港粤定期班中其臨時添派各輪雖未必能永久行駛然其中若天津雲南甘肅夔州等輪則刻仍在行駛也 
　　至於長江班輪即以現行七船而言一月中往來進出口之運量巳達十萬零四千噸之巨在四月份以後黄浦號新輪加入以後更須添增一萬五千噸一月之輸運量矣而於行駛各輪中之盛京號與漢口宜昌岳州沙巿班之洞庭號一月中彼此互調一次其所以調航之故蓋使沙巿岳州之商貨得與上海之進出交換也此項計劃亦爲本年實行擴充航務中之一事云 
[航業消息零拾]  
　　昨日招商局之泰順輪船由廣東運來洋六十二萬元　　花簱郵船公司本年新加東印度至新金山之郵船兩艘一名獾邦一名克里爾邦艙量均爲一萬零五十噸各有頭等艙八十四間每小時可行十四海里半獾邦號巳先行駛克里爾邦現定五月份加入其航路均須兼赴小吕宋一埠與中美班亦可聯絡銜接云 
　　本埠美商福來洋行經理航行太平洋之商輪以合衆國政府之船舶爲主故於遠東航業絶不計運貨之多寡仍抱力圖進取之主義近來赴美之出口貨雖異常寥落而其輪舶則照常航行並未因之減少 
　　各國商輪於汽船以外均有帆船行駛獨日本國在各國往來之船悉爲汽輪無一帆船此亦爲航業界中之特色現時美國共有帆船一千三百四十七艘計一百四十七萬四千九百十四噸在世界各國之所有帆船中得占第一位云 
　　調查本週間停泊滬港之商輪共有七十九艘計十一萬七千九百四十七噸較二月二十六日所查多出輪船四艘反減少噸量一萬三千二百九十六噸可見上次外得占第一位云 
　　調查本週間停泊滬港之商輪共有七十九艘計十一萬七千九百四十七噸較二月二十六日所查多出輪船四艘反減少噸量一萬三千二百九十六噸可見上次外洋船多而此次則國内輪舶較夥也 
[俄僑通商事務局今日成立]  
　　江蘇特派交涉員許秋　自奉外交部令兼管上海俄僑通商事務局總辦後曾定本月一日開局嗣因關防未及刋就員司亦未委定故改期七日正式開局巳誌前報今日巳届開局之期聞許交涉員預備於上午十時帶同第二科陳世光楊小堂等前往俄僑通商事務局實行接收各種卷宗云 
　　又函云特派管理上海俄僑通商事務局總辦許沅以該局今日正式成立後所有滬上大小男婦俄僑姓氏及俄人商店牌號均須來局呈請具册以資保護面易查考故知照會辦俄員飭令該國僑民一體遵照 
[纺織廠物料之奇貴]  
　　五金中之鋼絲蓋條爲紡織廠所必需之品製自英國廠家我國尚無能自製者去年先令巿價平穩之時每副（十二條）定價計先令三十六磅目下滬地現貨巳被搜刮一空昨日有某號接日本某廠來電需購六十副價願出「日幣」三百元按之東匯每副合申元二百五十餘兩後該號以現貨缺乏無以應售詢諸怡和等洋行目下定價每副須四十磅按現在磅價較去年巳大縮而定價反較去冬漲起四磅則其價格實較去年大相懸殊矣 
[本紗暢銷烟台之消息]  
　　本紗在内地各埠之銷塲巳日見興旺印紗日紗日形衰落兹據本埠疋頭商瑞和洋行報告謂本紗銷行烟臺尤見旺盛印日紗俱巳銳落日紗尤甚今列五年來自上海運往烟臺之印紗日紗本紗數額於后以資比較（以擔爲單位） 
　民國五年六年七年八年九年 
　　印紗四八五一三四五○一六七七六四八七四八六○　　日紗二五七一七九四二四九四七二○ 
　　本紗一八四三一九五四五○六六六○○○八三六八六八 
[處置德貨辦法]  
　　江海關姚監督昨接農商部稅務處會電略云中德通商事業由部處一再會議在未訂商約以前凡係正當營業德貨來華其稅率准照國稅按值繳納至德貨商標註册向由各口海關辦理現决定未行正式商約以前 
未便准予註册除分行外仰即遵照辦理云 
南帮米商查報庚申年到貨 
[共五十三萬餘口石比前年少三十萬石]  
　　南帮米商公所以去年秋冬滬上米價奇貴到貨時有不繼以致該公所各米客經銷折減大受影響是以調查上年紅盤起至臘月底止全年由内地産米各處來貨與往年比較俾資考鏡日前經各調查員將來貨數目開核計算共得十三萬餘石較諸前年减少三十萬石開列清單後前日在公所邀集各客開會將數目比較短少情形當衆報告略謂上海南北兩巿庚申全年所到南帮米船共得五十三萬石惟自賣船户尚不在内往年總在八九十萬石其短缺三四十萬石之原因年收並不荒歉實被販米奸商於青黄不接之時在各産地收羅私運出口繼於新榖登場又被吸收前後兩次致産地運米來滬缺少然貨缺米貴非惟關係吾米客之經銷實大巿人民均蒙其害但望長官嚴禁囤積私販今届庶不致再蹈上年米荒之覆轍云云報告畢乃將米數開報仁榖公所察核至北帮之常錫帮公所現亦將去年行銷總數查明將於日内發表云 
交通大學組織中之消息 
[交通大學大綱（三續）]  
　　第十二章敎務處第三十二節敎務長爲敎務處之領袖由各科科長互選之第三十三節各科科長由本科敎授會敎授互選之第十三章事務處第三十四節事務處管理庶務設事務長一人事務員若干人分掌各事務第三十五節事務長爲事務處領袖由校長於事務員中委任之第三十六節事務處設事務員若千人由校長委任第十四章附則第三十七節本大綱經過半數以上董事之提議四分三以上董事之出席出席人四分三以上之議决得修正之第三十八節本大綱自交通部核准之日施行 
　　交通大學學制系統圖 
[爲留法勤工儉學生呼籲]  
　　本埠學商公會昨致北京敎育部文云敬啓者敝會會員 
會介紹赴法之勤工儉學生先後約二千人此二千人多係貧寒子弟旣無工業知識且又未諳法語而法國於歐戰告終後各工廠又多停工本國工人尚且人浮於事我輩學生更難位置是以抵法之後進退維谷由勤工儉學改自費入學者有之爲下等工作聊以餬口者有之爲飢寒交迫挺而走險者又有之益以近來法國各物昻貴金價日增每人每月至少費佛郎三百餘枚長此以往不第使千餘之莘莘學子陷於絶地與國體亦有損碍用特函懇貴會轉求政府從速擬訂辦法鼎力援助俾生等早歸祖國感激無旣云云查該項學生所有在法困難情形自屬實在爲特電呈大部懇即援助以免千餘學子顛連絶域不勝迫切待命之至 
[晨光美術會學術談話會紀事]  
　　昨日下午七時晨光美術會開學術談話會由汪君英賓演講會員及來賓到者數十人題爲「我們中國人要學的是那一種西洋畫」略謂中國近來研究西洋畫者日衆西洋畫有若干派别不可不知欲研究藝術則有應注意者（一）真正之西洋畫真正之西洋畫其性質爲自然的活潑的客觀的（二）注重藝術不可空談主義（三）畫派總綱爲自然主義其後發生印象新印象後期印象未來立體諸派自然主義初不僅求肖物必須加以畫家個人之觀察參入個性請以法國畫論之法國畫初起有巴皮戎Barbizdon派其後浪漫派起而反對之結果發生印象派（甲）印象派之發明一打破定色以爲物之美在光畫必有光光經人目而後成色蓋日光分七色眼如三稜鏡物之色因光而有變化二不用輪廓（乙）新印象派其發明爲點線畫因兩種顔色之相對而有第三色發生故作點線（丙）後期印象派其發明爲作畫須以自巳的意識與物象的意識相合而成（丁）立體派爲幾何學之發明（戊）未來派專畫勢力末謂鄙人有一種感想法國畫初起時係意大利派自印象派出而始有法國畫中國人學西洋畫不可迷信主義須從藝術根本研究然後參以哲學心理學科學各種學理始能發生一種新派也散會巳十一時矣 
[旅滬皖人反對張倪電]  
　　旅滬安徽自治協會於昨日下午三時在靜安寺路二十二號開談話會到會者三十餘人公推李次山主席劉豁公記錄首由主席將會員王君所得北京函件交大衆傳觀原函大意述倪道烺運動長皖野心未死近且與張勳勾結倪以安武軍實力擁護張勳督皖兼三省巡閱使張以定武軍兵力擁護倪道烺執掌皖政其安徽財政廳一席則畀張部參謀長李慶璋北京安徽同鄉巳公呈反對請滬上一致援助等語傳觀後衆議當然一致抵抗且兹事危及國本除電北京政府表示抗拒外並宜通電蘇贛兩省公團曁有心愛護民國之各省軍事當局請一致實力抗拒以維國本並舉起草員草擬電文原電如左北京總統府國務院鈞鑒本會據旅京同鄉報告倪道烺運動長皖進行仍急且與張勳訂交換條件擁張巡閱三省張以所部兵力擁倪執掌皖政倪軍參謀長李玉麟接任關監督張軍參謀長李慶璋接任財政廳旅京鄉人聞耗駭絶乞一致反對等語查張勳爲復辟罪魁甫行特赦豈容執掌兵權俾摇國本倪爲皖人之敵張更民國之仇倘見實行則仗義執言非獨皖省倪日暮途窮不惜倒行逆施政府當不致冒此不韙以召奇禍也謹佈區區敬祈明察旅滬安徽自治協會叩又致蘇皖贛各團體曁蘇皖贛浙閩鄂五省督軍及吳子玉兩電文從略 
[北京法權討論會電徵意見]  
　　北京近設法權討論會研究關於滬上租界會審公廨之改革特别法院之組織等事日昨電由駐滬交涉員許沅徵詢公廨會審官意見令各抒所見呈候採擇 
南滙衆院初選之怪狀 
[投票數較選民額溢出二百七十票]  
　　本届衆議院選舉浦東南匯方面怪象百出如大團鎮選民半屬地保其中尤多打嗎啡針人往來投票（個中人名跑馬票）上午共投三千數百票午間即由商學界組織監視團集二十二人輪流到場監視不准人投二票以致票數大減餘票數千張當夜投票箱運送往南此數千餘票即托某區員搭船　入票箱其選民額僅七千六百十票而開票時竟得七千八百八十票溢出二百七十票云 
[滬寗杭長途電話工程近狀]  
　　滬寗杭長途電話局之上海電話局業由滬局長葉慕橘君在大南門外城濠基址購地建造係由久記木行張效良承造計需工料費洋十三萬元自去秋開工後約本年舊歷二月底可以完全竣工至寗垣電話局亦經開工建築今春三月間約可告成惟杭垣電話局尚未動工至由滬至寗之電話桿木業巳購辦運滬並與路局商允准在沿鐵路　設不日即可開工插立矣 
[濬浦工程之進行]  
　　上海濬浦局機器船海龍號自動工以來現巳濬至董家渡碼頭該處因有渡船二十四只輪流渡客並有各鄉航船停泊其間若不遷移實難工作特於前日函由滬南工巡捐局令知儎客渡船改泊永盛碼頭各鄉航船移往公義碼頭以免妨碍要工昨巳由各船户分别移泊矣至沿灘所泊木排及一切障碍物亦由姚局長諭令船埠頭限令尅日遷移矣 
[法租界獎劵店限明日起停業]  
　　法租界獎票店不下數十家每月繳捐十兩上年法當道本欲飭禁後定延至本年隂曆正月底爲止昨日因將届期由法捕房總巡費沃禮君飭探前往各票店挨家蓋章限於陽曆八日停止營業現聞各票商尚欲請求延期云 
[麥根路暗殺全家案四誌]  
　　寓居公共租界麥根路四百零六號門牌之海州人陳萬福與陳萬祿遭人暗殺槍傷胸前頭面等處萬福之二歲男孩根生亦被擊去三指而萬祿之妻張氏當被擊傷要害身死業經捕房將傷者車送醫院醫治死者報請公共公廨中西官檢驗並將嫌疑人朱正文馬照堂劉洪玉雷一富（即譚一富）與續獲之俞智明先後拘解公廨奉飭押候查明澈究等情巳三誌本報兹悉該管捕房捕頭對於此事非常注意以外面風傳本案係屬仇殺查朱等五人來滬未久均無正當營業即陳氏兄弟亦非正派而朱正文前因盜案牽涉由廨訊解護軍使署如何得釋非詳細偵查難明真相故於前日飭令承辦本案之中西包探將朱等帶至寫字間詳詰口供後以朱等供多游移未得要領恐有串供情弊諭將各人分别收押並飭確切調查事實候解公廨澈究 
[逆倫案將開棺相騐]  
　　張萬興米店少主張欣生商通醫生朱健臣毒斃伊父駕雲由朱朝生告發一案上海地方檢察廳譚廳長將案中要證分别拘傳到案研訊候示現偵查業將終了除由檢廳諭飭該處二十四保北六圖地保周瑞山將駕雲墳墓妥爲保守外并據情詳報蘇州高等檢察廳請示施行兹聞高等廳令飭地方廳擇日開棺相驗並着吳縣公署檢驗吏二名來滬相助檢驗所有開棺驗屍應用一切物件巳由地檢廳派員採辦矣 
[一週中疋頭運往各埠之調查]  
　　上星期中本埠出口之英美日本本廠疋頭其花色計有原色白色巿布三十二寸及三十六寸漂白標布粗細斜紋布粗布印花布絲光布紅布　絨洋紗法蘭絨泰西緞羽綢棉羽綢羽綾羽緞等　絨質貨各大呢細呢嗶嘰等運往内地各埠計寗波一萬七千九百五十一疋鎮江二萬六千四百七十二疋南京六千五百六十疋蕪湖三千九百五十六疋九江六千六百三十六疋漢口四萬九千九百十三疋宜昌重慶一千零七十二疋高州一千五百十二疋芝罘二萬四千八百四十六疋天津五萬七千四百四十二疋温州一千一百五十疋大連一萬八千零七十八疋香港八千九百八十四疋日本二千三百零七疋蘇州四千一百八十五疋本地三萬七千九百五十疋其餘别處一萬零六百六十疋共計三十萬零四千七百五十七疋云 
[八誌花邊包稅之反對聲]  
　　花邊包稅錫人首倡反對聲浪日見擴大婦女生計會在滬會員 
 
 

Page 11

 
 
成卓如女士巳電北京代表羅兩女士就近向大總統夫人請願處置倡始興稅摧殘貧苦婦女工作之官吏與包稅人以保女界生計是反對花邊征稅之舉巳由錫而滬而京矣而法租界女界聯合會亦擬通告全國一致反對又花邊團體及各地同業昨日公决向南京王省長張實業廳長電請維持由沈卓吾萬選青程文明韓景廷等領銜并有汕頭烟台濟南棲霞寗波各地花邊同業代表多人署名電尾其電云（上略）手製花邊爲我國貧苦婦女生計之一向無捐稅民國四年稅務處免稅通令實爲明證年來銷路式微多方扶助且虞竭蹶而無錫竟有　莠化名托詞倡始禍年未見大效惡稅一行摧殘殆盡敬特合詞籲請鈞座竭力維持取消蘇省新創包稅俾數十萬貧苦婦女得以稍資生活實拜仁者之賜江蘇幸甚中國幸甚 
[殖邊債權人開會記]  
　　催兌殖邊商困事務所昨日下午三時開星期常會債權到者多人公推葉貺辰主席僉以該銀行停兌日久毫無開兌希望非常憤懣由朱萊生當衆報告公共會審公堂通告有新利公司要求將殖邊保證品漢冶萍股單六百股變賣或過户執管如有反對限一月内來廨聲訴等情鄙人閱悉後昨至楊君繙譯處詢問理由據云漢冶萍股單係殖邊之保證品新利公司不得獨享其利業由羅業大律師函致領事團向政府嚴重交涉諒不久可有消息云云嗣由朱子才等討論移時散會 
[淞滬糧食維持會常會紀]  
　　淞滬糧食維持會昨日（星期日）在浙江路事務所開第十一次常會到會者吳吉卿等三十餘人公推江錦春主席曹恂卿紀錄（甲）主席報告海關姚監督蕪湖趙文顯來信均以凡關於糧食問題由會隨時開示無不切實進行（乙）汪錦春就會員席提議米價頭號白粳跌至七元八角以次按米色層次遞减至七元之譜如趁此時機籌欵蝕辦積倉米收效更速王錦文附議并認先從粉麵業入手勸導結果贊成（丙）吳吉卿提議江皖軍民兩長前因賑務晋謁均留心民瘼又洞悉滬埠連帶大局民食關係至巨今請申會分别陳請維持必邀贊成　禎祥王錦文互有討論結果請孫鏡湖起草（丁）孫鏡湖提議積米倉範圍甚大須合羣籌劃南北商會四會長曁米業商之商會公所主任會輩如張樂君錢貴三陸春霖蔣榮夫諸君皆熱心公益者由會公函請其維持必同邀贊助馬英豪附議結果通過議畢散會巳五句鐘矣 
[聯合急賑募欵大會消息]  
　　聯合急賑募欵大會組織遊行會爲引起社會對於災賑之注意期望普及捐户集成鉅欵日前有隱名陳姓助三千元爲急募賑欵之首倡又南宿州新豐樓第一池同人代募零星賑欵合成洋二千八百八十四元特派李廣德單彩卿二君來申交付略謂見報載北賑孔殷浴池同人力爲勸募得此微欵若有紳商合力相助必有大可觀云此小本經營之人如此熱忱實屬難能倘富紳鉅商聞風興起庶千萬災民皆得更生又該會接天津都樓君來電災民十五萬户現正回鄉春耕應設法救濟糧食種子近餓斃病斃者甚衆前蒙接濟活人無算請再竭力勸募又一電云天津另有十三處乞賑據可靠之調查謂災民約有五十萬人云災民當回籍時由津擔任留養之慈善家按名酌給川資頃據交河來函稱災民行至中途被匪刦掠即數十校銅元之盤費亦盡數搶去此種匪徒誠罪不容誅聞旅居河南之災民因疫禽流行亦急待賑欵回籍云 
彚誌各學校消息 
[同濟學校機師科畢業式紀]  
　　同濟醫工專門學校成効卓著所辦機師科尤受社會歡迎昨日舉行機師科第三届畢業式先期函請淞滬紳商參觀成績到者有敎育部特派員盧紹劉及來賓二十餘人由校董沈信卿機師科敎務主任曾寗君報告成績來賓及敎職員均有演說給憑後參觀圖畫及機器成績陳列室并欵以茶點此次畢業生除自組工廠或赴德留學外均巳被各廠家聘爲技師矣畢業生姓氏如下朱尚伊秦之烱張志虎王大洪孫孝畊楊卓凡施培坤蘇祖土殷翺金如源金洪振黄實畊鮑誠營周邦楚徐守箴張摩西金瑄華宋金麟 
[湖州公學十五週紀念會預紀]  
　　湖州旅滬公學爲旅滬湖人所創辦校長凌銘之熱心敎育以故校務發達學生多至一千三百餘人爲租界上惟一宏大之小學本月十日爲該校成立十五週紀念特邀全體校董及敎職員校友會同人假大東旅社開聚餐大會届時必有一番熱鬧也兹錄其通告書於下敬啓者我湖州旅滬公學開滬上旅校之先聲負同鄉敎育之重任時丁國變不廢弦歌世懼文衰猶崇風雅蓋自丁未成立歷十五年於兹産生之日學生不過三十人今則畢業生徧布東西洋及香港京滬各大學而在校男女生都一千三百人而强此後風會日新前途發達尚未有量是不可以無紀念惟大舉旣苦無地多費尤足傷財爰於陽曆三月十日公學成立之期（按照民國紀元陽曆推算）假南京路大東旅社開聚餐會我諸鄉董校董先生曁男女兩校敎職員及校友會同人均請於是日下午七時到會豪情逸興旣藉以聯歡遠矚高瞻益促其進步共迓早臨毋任跂幸 
[寰球學生會日校旅行紀]  
　　靜安寺路五十一號寰球中國學生會日校今春開課以來入校學生頗多前日爲開課後第一星期六由敎員趙溥泉蔣沸泉率領高等班學生數十人於午後一時半參觀本埠愚園路宋氏家園園中花木幽雅宜人竹園菜圃風趣天然加以該園附設之復智學校敎員朱君等殷勤招待各生無不欣欣色喜至四時始興盡返校聞下星期尚須往滬南半淞園 
[上海美術學校開學紀]  
　　本埠西區上海美術學校昨日（六日）開學上午十時行始業式禮畢由校長劉海粟訓詞略謂本校創辦至今巳是第十九次始業現在我有兩種感想第一種是研究藝術先要立定主旨我們研究藝術的人先要拿强堅的毅力發揮自巳個性維持這藝術的生命方才能够企圖社會的藝術化使一般人多受着藝術的衝動爲藝術所醇化將一切虚僞和不純粹的觀念却除另生一種真實和有生趣的觀念來這才是藝術的目的第二種就是我們同學在校時應取的態度（一）對於研究上不論那個敎員什麽學說什麽主義不許用一毫先入爲主的方法來束縛自巳終把自巳的個性做標準（二）對於一切事實上凡有一種事實發生總要有益公衆有益自巳才好不能拿偏見來主張（三）對於同學總要有互助精神云云　次由敎務主任吕秋逸報告校中本年改革情形（一）西洋畫科學生分本科選科兩種騐各生學生之相當者錄入何科（二）二年級以上級任敎員隨級遞升週而復始循環敎授使學者研究專一進步更易（三）野外實習由專任敎員指導及批評（四）外國語並重英法語以便直接可以研究歐洲各種藝術學說其餘尚有許多勉勗之詞繼由敎員何笠晨演說語多懇摯散會時巳十二句鐘目下新舊學生巳有一百八十餘人不日正式開課云 
[精武廳内之春茗會]  
　　昨日（星期）下午二鐘陳公哲假座精武總會開春茗會到者有精武總會及一二三分會國民大會策進會廣肇公所精武女子體育部正誼體育部工界協進會工界音樂會國防會金銀首飾工業會青年勵志會廣肇男女夜各校廷佐義學時間守約會各馬路聯合會各代表及職員等數百人首由主人陳公哲君宣佈謂值此春日融和集合高明各抒偉論俾得互相切磋而資沾益次由國民大會策進會代表霍守華君演說勸工商各界勿爲政客偉人利用次國防會胡光　君廷佐義學創辦人許廷佐君精武會盧煒昌君四馬路聯合會張漢傑趙南公君工界協進會周錫三君廣肇女學張羣重女士精武女子部陳儷璇女士相繼用國語演說直至五時賓主盡歡而散 
[清華學校招考揷班生之縣署布告]  
　　上海縣知事公署揭出布告云案奉江蘇敎育廳第二一九號訓令内開案奉省長公署第八八五號訓令内開案准清華學校函開本校每年招考中等科揷班生四十二名貴省應派學額五名相應函送招考規程體質證書履歷表畢業志願書各六張即請貴省長轉行敎育廳通飭各縣知事廣招合格學生赴省投考由貴省長按照此次所定學額名數錄送來京覆試並祈飭知主試各員按照本校所定標凖命題嚴試毋使濫竽以免覆試被擯徒勞往返至紉公誼等因並附件到署准此除將原送規則及書表等件各抽一分備查外合將原件檢發該廳仰即定期招考並轉飭各縣知事先期布告周知即由該廳長督率主試各員嚴格考試並將考試成績稟報到署以憑按名錄送覆試此令等因並發入學試騐規則及各項書表到廳奉此兹定於七月内在省垣第四師範學校舉行試騐除届時另行登報外合將入學試騐規則及各項書表印發令仰該知事周知如有投考學生務飭依照表示填寫履歷並附呈相片紙於六月内到廳報名切勿自誤此令等因計發入學試騐規則及履歷表志願書各二份到署奉此除訓令勸學所外合行布告各學生一體知悉如有志投考者即來本署或勸學所閱看試騐規則遵照辦理特此布告 
[儉德儲蓄會擊彈比賽紀]  
　　本埠儉德儲蓄會於昨日（六號）攀行會員第一次難彈比賽特備大銀星一座用贈最優勝者與賽者共十六人觀者百餘人公證人爲沈成楝陳湧三兩君比賽時間自上午九時起至下午七時止共賽十五次比賽結果以李鐵華爲最優錦標遂爲所得聞第二次比賽定於六月四五兩日並擬於九月間與上海各團體競賽云 
[浦東同人會將開職員會]  
　　浦東同人會昨發通告云逕啓者本會現定三月十三即二月初四日上午十時開職員會於本會所議事件（一）徵求會員辦法（二）預選省議員手續（三）籌備本會春季大會（四）籌備企業儲蓄儲户大會是日備有午膳務希各職員蒞止爲幸 
[上海印刷工會成立記]  
　　昨日上午十時上海印刷工會假本埠白克路上海公學開成立大會會員到會不下三百人來賓亦不少首由該會書記楊迪先報告開會宗旨與籌備經過情形次宣讀章程又次來賓演說演說者有陳望道邵力子諸君於工人個人工會團體兩皆有所勸導復次爲會員演說有翁才馥徐小舟倪友根諸君大致不外勸勉會友始終不懈隨後攝影散會巳十二時矣 
[閘北救火會歡迎新會董]  
　　閘北三段救火會於昨日下午二時開歡迎新董事會到者係黄寳賢梁少階黄季植馮梓才毆陽星南黄彰發徐其相與該會正副會長曁會員等至鐘鳴五下始散 
[本年將開之兩布廠]  
　　本機布廠所出各種條格條子花布等去年客帮銷路不佳幸顔料及棉紗花價均賤尚能維持至年底有南洋羣島及山西山東等省採辦製做施衣襖褲等粗貨資本充足者尚好若機少及本細者則吃虧殊多也現南巿南碼頭有李某等發起組織布廠一家牌號華德共設本機二十部約二月内可以出品又斜橋有裕昇一家股東業巳認定開張尚需時日也 
[罐頭茶葉公司消息]  
　　聶雲台聶潞生張澹如葉貢三洪純之洪錫麒等創辦之大丰罐頭茶葉有限公司其營業共分二部罐頭部自建工廠於康腦脫路蔣家橋地方約二月底可以工竣製罐機器係向世界最著名之美國波利司大廠EWBlissCo定購各項配件非常完備除製各種新式罐頭外並能用以製茶壺洋燈洋磁盆之類約四月内可以運申一俟裝置完備即可代各藥房茶舖香烟公司香粉店糖食店代製罐頭茶葉部擇定大馬路畫錦里口大盛綢緞局對面店屋爲營業地點現正從事裝修約三月内定期先行交易擇日開張交易時所用罐頭暫由本埠洋鐵店供給以應急需聞該公司計畫陳茶數量購入極少除畧辦少許暫應門巿外决不多購將來新茶决不混入陳茶以欺顧客云 
[江淮客民之呼籲]  
　　昨有住居閘北草屋　　船之江淮客民王九如李錦興張學文等二十餘人公呈四區聲稱貧民等前因家鄉荒年逃災來滬壯年男丁賴小工苦力謀生老弱婦稚沿街求乞苟延殘喘不料去年有花執金王海南金立案希圖藉端歛錢幸經廳長廉悉其奸撤銷民章程朦請警廳立案希圖藉端歛錢幸經廳長廉悉其奸撤銷成案貧等感激無地但此案成立時花執金等巳將南北華界區域劃分數段轉包與一班同黨正欲抽收調查户口造册費及清潔衛生等各項捐欵不意突遭撤銷巳經認繳與花等之陋規無從收回故擬更換名目捲土重來伏乞署長恩准團呈廳長矜憐煢黎批斥不准曷勝叩禱云云 
[展寛計家灣馬路]  
　　龍華護軍使署西首計家灣地方展寛馬路一事曾經軍署令由滬南工巡捐局迭催碍路房主將房拆讓在案兹悉計家灣轉角應拆之房屋西自駐設三十九團軍院醫之房屋起迤東至裕昌雜貨店西隔壁爲止共有巿房二十餘間係爲計書田錢義昌二户業産現因路而須放寛四丈故計錢二姓巿房萬難免拆且路南適值蒲圩塘河道爲潮水通達之水道難以佔駁兹奉何軍使催令開工築路前日由工巡捐局姚局長派令工程員前往勘明傳諭該處十三圖地保徐進良嚴催該業主務於一星期内拆讓所需拆費照章來局具領 
[請懲袁浦場肇禍鹽警]  
　　奉賢袁浦塲鹽警槍斃鄉民一案兇手迄未獲案昨有該縣紳士廖慰蓉錢達等分呈道尹公署請咨松江運副飭塲將肇禍鹽警送案按律究辦以重民命而維國法云云 
[公共租界入晚防務加嚴]  
　　公共捕房麥警務長以夏曆獻歲以來界内迭出越貨傷人並暗殺重案殊碍公安爰於前日通飭各捕房捕頭轉飭中西探捕於每日下午六時以後各於管轄區域内分班按段巡邏遇有形跡可疑之人許即搜檢以免匪徒暗藏器械潛入肇禍而保治安 
[華探對調]  
　　美租界閔行路捕房新升之華探三道頭沈阿炳前日奉總巡捕房警務長麥高雲氏令着與哈爾濱捕房華探目王四福互相對調該探目等奉諭後業巳分别到差辦公矣 
[崗警保護路木]  
　　松滬何護軍使以龍華兩旁栽種之楊樹自高昌廟西欋經外日暉橋而至軍署爲止業巳全路種畢值此萌芽發生之際尤須加意保護昨特令飭沿途崗兵注意矣 
[寓客病斃]  
　　法租界吉祥街德興小客棧有寓客汪小五染患疾病於昨益劇由棧主報知法捕房經捕頭飭二百七十六號華捕送入醫院醫治逾時即病重身死由院報知捕房派捕將屍車送同仁輔元堂候稟請中西官核辦 
[汽車撞傷行人]  
　　本邑人王某於前晚八點餘時行經法新租界霞飛路適有某洋人所駕之汽車疾駛到來當時王見勢不佳急即讓至街沿詎該洋人之車亦衝上街沿致將王撞倒傷及頭面血流如注後由巡捕到來一併帶入捕房諭將受傷人送往醫院醫治聽候傷痊再核 
　　昨日上午九時一刻有某號汽車駛經北四川路虬江路橋塊將某豆腐店學徒姚和尚撞倒身受重傷當即昏暈不省人事爲北四川路巡捕房四百五十三號印度捕瞥見前來抄錄汽車號碼另雇車送受傷人往同仁醫院醫治一面歸報捕頭請究聞受傷人恐有性命之虞云 
[躍上電車跌傷頭面]  
　　昨晚八時半公共租界十一路電車駛經南京路時有寗波人徐席義欲於裘天寳銀樓門前躍上電車詎知車行正疾未能躍上跌倒於地頭部等處受傷血流被面當由老閘捕房一百三十二號印度捕到來雇人力車送往仁濟醫院醫治 
[本夫戳傷姦夫]  
　　蘇州人朱阿全之妻某氏邇被小販任阿寳誘引成姦偕同逃匿至法新租界菜巿路某號門牌内現爲朱巧全偵悉於前晚沽飲至醉手持利刃至該處敲門而入當向任阿寳之面部猛戳兩下血流如注旋有巡捕聞悉到來將朱拘獲連同利刃一併帶入捕房經捕頭詰據朱供認行兇不諱諭令管押一面飭將受傷人送至廣慈醫院醫治聽候傷痊後再行解廨訊辦 
[扭控姘夫行凶]  
　　住居閘北龔家宅之婦人范陳氏前日扭姘夫范玉福致五區二分所控因索錢不遂被用菜刀砍傷足部等情經米署員質訊一過轉解司法科核辦 
[拐失女孩之請究]  
　　滬城虹橋北首開餅店潘金生之女名來寳又名洪珍年約六歲去年十二月二十一日遭店夥許裕金串通拐匪潘阿虎將來寳拐去出賣無蹤當經金生察悉將許扭控地方檢察廳奉訊判押限交來寳並阿虎到案再訊在案兹悉此案延宕到今迄巳月餘許仍挺押而金生之妻自失女後連日求神問卜狀若瘋痴情殊可憫前日金生又投該廳繼續具稟請求將在押之許裕金提案比追我女到案給領云云問官諭靜候辦理 
[誘匿婢女之獲究]  
西門外白雲觀附近七十九號居民解志成家有一婢女小字喜娟年巳及笄去年舊曆八月初一日該婢出外購物一去無蹤當時解投報警署請緝在案日來解據人報告謂喜娟實遭西門外二區警署巳革巡警蘇子祥誘匿姦佔等語前日解探悉該婢等匿居蓬萊路地方立時報告二區二分署派警前往將喜娟並蘇子祥一併拘解到署轉送上海地方檢察廳訊辦着解志成自行投廳候質 
[救濟會又救一被拐女子]  
　　松江施家村女子施阿彌於去年六月來滬傭工被葉大及姘婦蘭英串同誘拐至長春賣於天順班妓館爲娼又經該班轉賣與吉林省城德勝門外二等娼寮雲樂書館更名寳寳逼迫爲娼苦不勝言經救濟婦孺會函吉省警廳當由警廳飭區密查得實將該妓傳訊所供被拐情節相符暫交該地濟良所寄養不日即送會招屬具領矣 
[男孩迷路]  
　　前晚有年約十餘歲之男孩在閘北迷路由四區崗警查見帶署經顔署長訊據該孩供稱姓王名國有孟河人父爲布業因在皮鞋店習藝逃出在外云云奉諭留養聽候出示招領 
[雉妓拉客兩則]  
　　北京路八百七十號半門牌雉妓院鴇婦許老三因縱妓拉客違章被專查妓院之三十五號西捕八百二十五號華捕查悉業巳據情稟請公廨出單傳究又北雲南路四十三號門牌雉妓王阿媛前晚在南京路强曳狎客被捕查見以其違章將王妓帶入捕房經捕頭詢明諭令存洋五元保出着自赴公堂候訊 
[各被告交保候訊]  
　　陸曹氏在公共公廨呈訴曹品桂不交田單擅拔界石又薛佩良控吳海泉欠洋四百四十元又張潘氏控張濟堂凌虐請求離婚又石林生控張根泉費經三欠洋二千九百元又吳樹卿控吳梅卿掯留值洋三千餘元之田單又日商凌籐凌太郎控王鳳卿方子盤承包填工誤期請追損失銀二千七百餘兩又瑞典商惱來頭控西人休爾子欠銀五千六百七十五兩等案於上星期六由捕將被告各人先後傳至公堂稟經中西官諭令分别交保聽候排訊 
[無照開汽車之傳訊]  
　　青江人陸守齋昨在四川路開駛一千四百八十五號汽車司機不慎幾致釀禍當經三十二號西捕摘錄該車號碼稟由捕頭查得陸並未向工部局車務處考有開車照會遂稟請公共公廨出單傳案訊究 
[扣留船貨候查]  
　　船户徐杏生承裝花生芝蔴等貨共計二百十包前日在閘北河内正將開駛適爲滬寗鐵路警察局查見派警上前查問詰其貨從何來據稱係由麥根路鐵路棧房之趙夑臣趙菊生錢世有閔羅釗姚裘根鍾洪章黄志堅等囑我裝往某處交卸等語該局立即將徐收押並將貨船扣留一面加派長警將趙夑臣等一併拘案略訊之下即命備文派警將趙等連同徐杏生併解地方廳請辦奉檢察官預審一過判令分别押候飭警調查實情再行核辦所有徐之船貨仍着警局妥爲防守 
[滬南工巡捐局員臥室失竊]  
　　滬南工巡捐局後面三層樓爲辦公人員之臥室今届隂曆新正時被茶房張玉才乘各員司他出將所有行李舖程竊去甚多逃逸無蹤後由姚局長得悉令庶務員查明確情然後追究張之薦人責令賠償在案不料事未解决前日該局第二進工程處員司張恒山臥室内之衣箱内又忽失竊衣服數件惟有蓋印人高芝勝在貼近處不無可疑當向盤詰不認即送第一區警署派警在高之行李中檢查雖無真　而有小揷刀一把不無疑寳當經王署長飭令甲解警廳司法科訊究 
[圖竊行兇押候訊辦]  
　　竊賊王子春前晚至法租界張左金家圖竊適被張察覺上前拘捕詎王拒捕行兇竟將原告擊倒在地後由原告之夥計韓永泉上前帮同將王追獲鳴捕到來將王拘入捕房經捕頭詰據王供認圖竊行兇不諱捕頭以王圖竊行兇屬實着令還押聽候解送公堂訊辦 
[中華職業敎育社通訊]  
　　嚴如霖君俞廷修君俞陞基君林鼎華君趙尊　君程笏廷君張慶桐君張肖賢君許松春君吳引之君馮國勳君榮宗銓君陳藴玉君黄慶瀾君張頌南君吳誼潮君張蘭坪君郭德順君王廉卿君諸維錦君李奚臣君張廷閣君楊蔭孫君朱鈞弼君朱子謙君阮惟和君鄭謙君黄士恩君吳鏡堂君宣子冶君劉樹森君凌煥曾君蔡鑑堂君邱省三君瞿太夫人劉彭壽君賈豐臻君丘清德君梁瑞祥君廖瑞波君王衡三君吕希齋君管祥　君張　君陳程椿君黄廼穆君葉鴻英君朱樹蒸君俞　賓君周鈞君沈寳昌君陸仲英君周承基君李律閣君馮耿光君張嘉璈君程厚坤君馬汝霖君陳並初君陳子芳君勞敬修君潘澄波君魏清濤君徐國樑君時敏堂君沈潤挹君謝无量君李家鑒君王魏卿君于喜亭君傅鉅川君張欽堂君胡振之君李顯謨君鄧君翔君施善畦君應子雲君宋搢渠君嚴孟繁君蔡桂松君張新吾君張小洲君周湘舲君王綬珊君李贊侯君楊沛霖君吳才昌君陳子馨君葛鳳池君王星齋君盛王林君王分公君文在卿君朱作舟君鍾清谿君楊萃耜君葉景橙君許肇南君沈爕臣君毛經疇君以上均捐資在一百元以上由江蘇省長獎給銀色三等褒章 
　　大德堂上海内地自來水公司崇儉堂來遠公司環慶堂江蘇省立第二師範學校校友會愛仁堂明德軒同本堂信裕莊思德堂敦厚堂仁誠號公茂總棧上海縣立第一高等小學職敎員會崇實堂敬縢堂福新第一麵粉廠吉林官銀錢號郁屏輪君（巳故）盛佑卿君（巳故）以上均捐資在一百元以上由江蘇省長獎給六等褒狀 
雜評二 
[貨稅附捐問題（訥）]  
　　政府之欲實行貨稅附捐而果爲災民計也則今日宜變更方針不可固執其勢在必行之成見何則所以必欲加徵附捐者以欲多得一種救災之費也今日爲救災而籌欵之方法甚多附捐所得其數甚微若政府必欲强行附捐致商人憤激而實行其停止各種捐欵之言則得一種賑欵而失多種之賑欵試問於災民利乎否乎我商人之對於災賑不可謂不踴躍輸納之數巳屬可觀今非因附捐而遷怨於災民頓減其救災之熱念特爲欲抵制政府而無法又安知其必不出此最後之一途是故政府而果爲災民計果欲爲多得賑欵計宜較量其利害而一思之也 
公布欄 
上海地方審判廳 
[公示送達（全文在本廳揭示塲公布）]  
　　第三九號（民二庭）一件願在禮與倪海仙因欠租糾葛一案兹本廳特定於三月十一日上午十時爲言詞辯論日期仰被傳人嚴守上開日時來廳候訊毋得延誤特此公示右仰受送達人倪海仙知悉 
[判决主文]  
　　（民一庭）一件判决王榮康與徐正科因存欵糾葛一案主文本案民國十年一月二十二日本廳之即時判决仍應維持聲明　礙後之訟費歸源順德記猪行負擔▲一件判决裘晋祥與陳平章爲米欵迷訟一案主文陳平章應償還裘晋祥米欵洋五百四十四元九角六分三厘本案訴訟費用　陳平章負擔（民二庭）一件判决王唐氏訴王積鄉房屋糾葛執行異議一案主文王積卿訴王履谷等債務案内查封之上邑二十五保五圖邑廟東首如意橋西面房屋一所計樓房二幢後披樓一幢披屋一間准予啓封交王唐氏管業訟費歸王積卿負擔▲一件判决程蔭庭與楊明顯拆屋糾葛控訴一案主文本件控訴駁回本審訟費歸控訴人負擔▲一件判决金洪方訴盛子卿欠欵迷訟一案主文盛子卿應償還金洪方本洋三百元並自民國九年隂曆七月初五日起至執行終了日止照本按月二分之利息訟費歸盛子卿負擔▲一件判决金如林訴黄子苑抵欵涉訟一案主文黄子苑應償還金如林本洋二千四百元利洋七十九元二角並自庚申年隂曆十二月二十日起至執行終了日止照本按月一分一厘之利息但不得超過原本訟費歸黄子苑負擔▲一件判决李阿福與　桂芳因貸欵糾葛一案主文本件窒礙駁回聲明窒礙訟費歸控訴人負擔 
[批示]  
　　一件陶殿　狀請執行由狀悉即飭吏依法執行此批▲一件 
鑑堂狀請追交田單由狀悉准如所請辦理此批▲一件盛炎松狀請給領由狀悉着即來廳候諭此批▲一件陳孫氏狀領欵洋由准領此批▲一件徐祺祥狀領欵洋由准領此批▲一件陳增福等狀請檢點封産由狀悉業據朱耀山提起執行異議之訴矣所請着毋庸議此批▲一件俞鑑堂狀交標價由准交此批▲一件陳春林狀領欵洋由准領此批▲一件陳潤生狀保王省齋由准保此批▲一件羅浩卿狀交查封費由准交此批▲一件曹加才狀交欵洋由准交此批▲一件陳泉聲狀領簿據由准領此批▲一件劉自魁狀請批示由狀悉查本案和解筆錄係爾自願將小連子送還許張氏家何得藉詞　展着速遵限送交毋得抗延千咎此批▲一咎阮小明狀交扣押費由准交此批以上三月五日 
[批示]  
　　一件孫友勝狀保王耀純由准保此批▲一件陸益齋狀請發還原卷由准即將原卷發還原縣此批▲一件夏啓盛等狀請函縣協助由狀悉着即來案聽候訊奪此批▲一件張順寳狀交欵洋由准交此批▲一件黄志巨狀請鑒核由狀悉巳於黄須氏狀内明白批示矣此批▲一件吳留五狀交欵洋由准交此批▲一件裴孝仁狀保張順寳由准保此批▲一件馮玉麟狀交查封費由准交此批▲一件楊立三狀請銷案由狀悉准予銷案呈騐方單着即來廳繳證具領此批▲一件陳九和等具狀和解由狀悉准予和解完案存案保單仰即來廳具領此批▲一件湯高山狀保陳作霖由准保此批▲一件徐惟連狀請執行由狀悉查本案業據阮如山對於本廳駁回該民聲明窒礙之决定提起抗告矣所請廳從緩議此批▲一件沈吉氏狀交欵洋由准交此批▲一件周仰高狀交查封費由准交此批▲一件何秋生狀請執行由狀悉着速來廳候谕此批▲一件周仰高狀請查封由狀悉着即來案聽候訊奪此批以上三月四日 
上海地方檢察廳 
[批示]  
　　曹志坤狀悉仰候送同級審判廳核辦此批▲陳定謨巳訊諭矣此批▲朱周氏巳蒞騐矣着即來廳候訊此批▲許鳳祥狀悉案正偵查所請不准此批▲張士坤據訴案關娶糾葛係屬氏事範圍着自向同激具訴所請礙難准理此批▲顧阿毛狀悉陳周氏准予交保李平華侯送婦孺救濟會由伊父領回此批▲李倪氏旣據訴爾故夫胞兄黄金樹不將爾親女巧關送還等情係屬民事關係着自向同級廳請求本廳礙難准理此批▲陳旭堂狀悉候提人卷到案再行核辦此批▲孫周氏候爾子到案　訊奪此批以上三月五日 
 [L淞滬警察廳 
[批示]  
　　民人屠志方據呈陳永浩夫婦誘女爲娼迨該氏通知媒　王鼎新赴杭接回又復捲物潛行屢接不返所呈如果屬實殊與人心風化有關准即派　傳案訊辦可也▲民婦范夏氏呈悉查爾子范琦因犯何種行爲被拘尚未據偵緝隊呈解到案能否保釋應俟訊明再核仰即知照▲民人孫生全呈悉是否屬實仰候令行四區三分駐所　公查辦並着前往該所聽候查訊可也▲民人　林錢呈及清單均閱悉查爾妻梁氏捲物私逃情殊不合惟來呈於梁氏避　所在並未載明殊虧無從拘攝仰即自行偵查隨時扭交　警解究可也▲民人　慶祥據呈流氓阿五等糾黨拆梢等情果知所呈殊屬藐法巳極准即令行一區一分駐所嚴拿解辦可也▲民人周琴山等呈悉查許春山侯炳文　奪成衣業軒　公所一案本應無　可稽仰速將該民等提出訴　各書補呈到　以憑察核辦　此批▲民人華敦　呈悉查閱所　被告朱少山楊惠之避匿地址一則本爲寳山縣署　境一則不　於本應圖域該　呈人旣巳正式起訴儘可呈請應署拘拿似毋庸多此一番周折也　即知照▲民人吳懋　呈悉准予修理所有華興等存留燬殘物件應暫由該　經理人妥爲保存就近開單報告該管警所查核可也▲民人素全福呈悉如果　黄毛有　衆兇詐情事儘可隨時報　解究所請提案之處應　　議▲民婦曹周氏呈悉案巳移送法　所請應毋庸議 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐游日記（十二）] [  北大留英學生于世秀]  
　　錫蘭島焚語光輝之意面積凡二萬四千七百平方里西曆千七百九十六年歸英國科侖布者該島之首府也位置在北緯六度五十七分東經七十九度五十一分往來印度洋之船泊以此爲中心其險要可知氣候多暑十二一二三月稍凉三四五三月最熱十十一二月多雨人口二十餘萬土著星海利人之外印度之番及荷蘭人亞刺伯之木爾種人及馬萊人來此者頗衆土番及荷蘭人少許英人不及一萬人民十之六七崇信佛敎及服簡陋赤首裸足風俗野鄙性質怠惰而好守舊文化雖古而敎育减殺僅保其文字而巳土語之外稍識英文勢力之下交通所關有不得不然者該埠物産雖富而商業不甚發達每年貿易計三千一百七十萬鎊出口貨以紅茶椰子油橡皮黑鉛爲大宗貨幣以盧比爲單位約合華洋五毛臨港多英人商舖街巿寛平樓宇輝煌此外則營業多土人房屋矮小街道逼窄巿塲等地更汚濁不堪入目電車路遠而線少馬車人力車摩托車價極昻貴牛車最多街上交通每爲阻塞黑人性極好險而僞詐授售無定值或故高物價以欺生客竊賊繁多每有遺失之憂乞丐隨處皆見尾逐行人乘車則擲花遊覽則引導皆爲求索之進階博物院中寄存手杖亦索費用每入一舖則兒童二三候於門外所購物件要求代携借以求乞驅之尚曉曉不去其人格之卑賤經濟之困難一望可知矣 
　　古唐僧取經曾至其地敎土人製衣火食之法至今猶敬慕之而稱中華以唐僧之名予等登岸土著咸呼爲日人足徵日本新起國家名震寰球而我華人之遠遊者殆寥寥也不寗維是商業勢力亦駕我而上之貨幣隨處通行痛我古邦遠不逮焉返舟時於碼頭遇湖北潘君第二次某命逃遁至此而經商者也伊謂該埠華商僅二三家僑民三十餘人無領事無會社遠離祖國信息鮮通朔望幾乎忘之良可悲矣 
筆記 
[待闕記（中）] [  少游]  
　　景山之於余有所爲無不言而言又必盡翌日之晨景山走告余曰事諧矣余倉卒中驟聞此竟莫名其何指愕然久之始悟因詢之曰一何速也景山曰此亦余意度之耳吾自西湖歸便道一訪其宅至則朱扉雙掩𨶑無一人徘徊久之樓間小窻呀然自闢有美一人臨窻眺望皓齒明蛑蛾眉曼睩儼然西湖所庽者也見余蹀躞狀不禁粲齒余愧益甚而女之昵余也亦愈頻余逡巡欲行而忽有物飄墮於地則一幅綃巾四角顧繡精絶試一回首驚鴻之影遽渺君試思之境巳至此寗謂無心言次以巾示余果閨秀物也余乃起賀曰鴛鴦待闕巳近三年而終有償願之一日天之畀予景山者不爲不篤矣景山曰狂奴故態且緩斯須吾今詢子如何以善其後余笑曰君真憒憒師不云乎王公與師有一日之雅冰上人固舍師莫屬也景山曰事利速成顧我囁嚅不能出口奈何 
劇談 
[我等之象牙塔] [  徐半梅]  
　　從良心上說我們演了十年的新劇其實從没有一天自巳滿意過爲什麽呢我們目下的演劇斷不能離着劇塲的範圍做去旣離不開他的範圍就一一要去就他的範圍咧他是什麽目的無非是營業性質是花着資本謀獲利益的是把顧客做本位的旣把顧客做本位於是全劇場的精神全劇場的研究不能不一樣樣都把顧客放在眼中顧客愛什麽就拿什麽出來顧客要這樣就把這樣給他這一來却生出矛盾的事情來了戲劇本來是提高觀客眼光的現在變了跟隨觀客眼光咧但是提高觀客眼光的東西趣味又深又久迎合觀客眼光的東西趣味又短又淺我們理想的戲劇演起來自然把戲劇做本位不把顧客放在眼中的所以我們若把理想的戲劇要在今日的劇場中試試我們實在不敢因爲演這種戲目的在戲獲利與否是不能預料的將來或者能獲利試演時我們實在不忍呌劇場主人虧本於是我們集了三五同志商量出一個兩全的辦法來我們旣不肯呌劇場主人虧本又不肯忘掉自巳是個研究戲劇的人因此就仿歐洲的無形劇塲辦法發起組織起一個研究戲劇的團體來呌做「民衆戲劇社」用出版及實行兩項來提倡真的新劇使將來一般商業的劇塲有了標準便不必跟隨觀客目光反可養成高級觀客咧我們演了十年不滿意的新劇今天居然有了象牙塔丁 
　　（附白）欲索民衆戲劇社章程請函知上海閘北寳山路鴻興坊一二八號徐半梅 
新聞拾遺 
[應聲蟲] [  到渠]  
　　南潯東栅周某世家子也年方弱冠素有腹痛疾今春忽變奇病凡周口中作何語腹中亦相應惟發音甚細他人不聞也周父心憂之遍請名醫各進殺蟲之劑卒無效後經友羅某得一法令周日讀藥性賦凡讀之某藥而腹内無聲者即知此藥可殺此蟲後果有藥兩味腹内忽寂然乃往藥舖購服腹痛如絞少頃從大便出一蟲長二寸許身紅有眼識者謂爲應聲蟲云病旋愈 
[輕薄子] [  立德]  
　　昨晚某游戲塲地道中游人正盛有二女郎衣扣粉紅絲巾各一携手並行後有二少年隨行一忽趨步上前將一女絲巾徐徐抽出以自白洋紗巾擲其足畔女覺有異拾之起撕爲數片仍擲於地洶洶然索還絲巾少年面大赤出巾還之女且駡且去觀者皆稱快 
小說 
[社會小說衆醉獨醒（二八二）] [  瞻廬]  
　　第四十四回走羊腸有心謀弱女脫虎口無意遇書生閒話少叙且說何葆真和張錦心一壁走一壁談話没多躭閣早到了閶門馬路這處人烟熱鬧車馬喧闐還有許多抬籐轎的勞工沿路呼喚招攬生意葆真替錦心代喚了一乘請他上轎進城錦心素重人道主義生性不喜乘坐肩輿但是方才倒地的當兒淺青色的夏衫大大的沾了一塊泥汚女兒家愛好天然怎肯穿了泥汚的衣衫在街坊上行走臨上轎時錦心又詢問葆真的通信地點以便日後常通尺素葆真歎道不瞞女士說葆真在東京學校時抱着宏大的志願以爲這番畢業回國定可大大的掙札一番事業誰料身入國門周圍的空氣都和我的思潮抵觸所以回國多時尚没有一定地點可以發展我的抱負然而無論如何總想在社會上幹些事業不圖名不圖利只圖有益於社會便把全副精神都犧牲了也覺甘心將來定了行蹤再向女士報告住址以便函札往還隨時可以領敎說時便也詢問錦心的通信地點錦心從皮鞄裏取出一紙卡片授給葆真上面刋明「住無錫新村」五個字樣葆真瞧着卡片沈吟片晌道新村新村彷彿華幗英女士也住在這個新村錦心道他便是敝校的校長請問先生怎麽認識他葆真正待回答旁邊兩名抬轎的勞工先生等得焦躁一疊聲的催促錦心動身葆真也道女士便請上轎容再相見說罷脫冠爲禮握手道别錦心身坐轎内暗暗欽佩這位何先生態度光明語言懇摯真不愧新學界的模範人物抬轎的阿罕幾聲放開脚步如飛的進城而去方才兩人談話的當兒道傍往來的閒人都釘住了脚恰似看戲一般目不轉睛的向他們注視原來葆真生得氣宇軒昻錦心長得眉目清秀兩人立在一起兒恰是珠玉交輝氷雪比潔善才和龍女談心玉女共金童握手行人見了自然容易注目有的說是少年兄妹有的說是新婚夫妻還有許多人見這情形起了老大誤會以小人之心度君子之腹便不把兩人當做正經男女比及兩人走了大家便胡猜亂測自然道不出好話 
[餘瀋] [  石征鴻]  
　　男子之最能守信者莫若赴情人之約 
　　女子之心理每恨自身不爲男子而男子則不欲身爲女子而偏愛女子 
　　最純潔之女子其方寸中未嘗無所愛蓋愛固藴於其中特懾於三從四德之古訓而未能越此範圍人故不之覺然斯即可謂神聖之愛情 
　　不能得美滿結果之情人其愛情熱度實高於巳成眷屬之情人 
　　有真愛情者當於患難時始見 
 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者　末須開明姓名曁詳細地址最好黏一名片每句請自加單　若　幅過長及　寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可即向本館取酬其取酬時之署名蓋章須與投稿時同 
　　（一）投稿者如下願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷劃稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
[成功者百訣五版]  
　　沈有乾君成功百訣兹經敎館五版每册仍收回印本銀五分合銅元七枚外埠函購加費一分寄售處中華職業本育社 
常評 
[說星] [  漸]  
　　一恒星爲一太陽之說來自西方之天文家然一觀星字之構造則不得謂我國古代天文家未知此意也星篆作壘許書在晶部晶精光也从三日古人以三狀多三日蓋狀日之多也曐从晶生聲古文作　後省作星　象星形由　而變體爲晶由从晶而省爲从日無論日之爲三爲一均之日也均星即太陽之義也且晶部尚有曑農等字可以取證曑之或體爲參即今所謂參宿農之或體爲晨亦名大辰即今所謂房心尾三宿皆恒星之較大者惟古以日月五星爲七政則以地爲主體今太陽系之說則以日爲主體而行星繞日衛星繞行星之理得遠鏡而證明是則今人之精於古人耳 
經濟L ] 
[時的經濟] [  戴景素]  
　　「百川東到海何時復西歸」此喻光隂如逝一去不返語極沉痛古諺謂「一寸光隂一寸金」西諺謂「時者金也」其實黄金雖貴人力足以致得之以視無法致得之光隂其價值何足相較 
　　施小費博鉅利謂之經濟世人之於金錢雖錙銖而必較者以其求經濟也獨於最可貴之光隂不知講求經濟亦可怪巳吾故談時的經濟願國人加之意焉 
　　人壽有限百年巳極普通六七十年足矣此六七十年雖由若干日聚集而成然一日復一日其去至速一日旣去則距離死期即近一日自生至滅直猶電火一發曇花一現耳欲利用此一發一現之機則不得不講求時間經濟之法其法惟何概有二端 
第一有事即做 
　　人生無無事時遇事而延宕則此事旣不可成亦且害及他事虚度光隂更爲可惜 
第二不做無益事 
　　極貴重之時間旣不爲無益之犧牲便可留作有益之用 
　　誠能如是則他人一日之時間吾善利用之不啻若兩日換言之吾度一日猶他人之度二日則吾生百年以視他人不啻巳生二百年矣世之求長生者蓋於此求之（甲種酬） 
法制 
[成年制之意見] [  殷育民]  
　　世人必達於一定年齡始於法律上有完全之行爲能力故未至成年期者獨斷而爲行爲每不能熟權利害得失致有害於一巳之利益此各國成年制度之所由起也我國古代有所謂成丁制者即人民達一定年齡對於國家發生負擔之意此僅爲公法上賦課及兵役之標準而與私法上成年制實無關係 
　　大理院則以現行律十六歲成丁之年齡爲成年之年齡按諸我國十九歲死亡者曰殤一語則以二十歲爲成年當可推定今竟以十六歲爲成年究何所根據乎且商法上明定以二十歲爲成年今兩法所規定成年之年齡互相歧異此理尤不可解現今各國民法大都以二十歲爲成年中國遽以十六歲爲成年豈我國人之智識發達獨早乎准是以談故鄙見應以二十歲爲成年其根據之理由有三深望來日之立法者注意及之 
　　（一）成年者表示成人而有成人之智識也禮記云男子二十曰弱冠雜記云女子雖未許嫁年二十而笄是皆以二十歲爲表示成人之意 
　　（二）民國民律現未頒行前清現行律關於民事各條例仍應繼續有效例載尋常夭亡未婚之人不得概爲立後云云夭者殤也孔頴達云十九歲以下死者爲殤夭之解釋旣從古義成年之制亦應從古 
　　（三）與商人通例同以二十歲爲成年之規定則民商二法不致抵觸（乙種酬） 
衛生 
[痘症的危險和病狀] [  開]  
　　痘症的俗名就呌做天花他起初的發生係由一種微生物做媒介的因爲他傳染的能力很大所以在各種的病症裏面要算最利害的一種考究患天花症的口和鼻子裏面所排除出來的痰和涕皮膚上面所脫下來的皮屑統統是他傳染的要物所以當天花盛行的時候無論男女老幼之未曾種過牛痘的没有一個不要被他所傳染的至於他傳染的程度約百人中可有九十八九之多其染得後而至於死亡的約可百人中佔四五十人之多就是饒倖而不死的也不免患面麻目盲呢所以天花流行的時候各處的人民没有一個不恐怖的若講到他的病狀在初染到的時候不能仔細察覺不過全身要發寒發熱頭部背部和四肢要作痛罷了第一天發熱的程度可高至法倫表一百零三度到了第四天有暗紅色的斑點發現出來了這種斑點大概先發生於前面的額部和正面的手腕上面一二天之後就有赤荳般大的模樣了他的裏面有乳狀的流質又過了一二天那末這乳狀的流質遂變爲蛋黄色的毒膿了裏面所寄生的微生蟲很多倘用顯微鏡窺之不下千萬條所以毒膿一經流出外面天花就不可收拾了現在這種毛病在各處流行的很利害因此而死亡的也不少了請大家早點預防罷（乙種酬） 
道德叢話 
[西方格言（一○七）] [  謝介子選譯]  
　　將不宥不者必先不望人之宥己（散納卡）（Seneca） 
　　忍耐可啓萬户（英吉利諺） 
　　欲求和當備戰（臘丁諺） 
　　强壓將使慧者癲（英吉利諺） 
　　爐之舊者較新者易熱（法蘭西諺） 
　　機會嗟跎必失（英吉利諺） 
　　償債斯改良其境况（德意志諺） 
　　苦痛爲不良娱樂之代價（英吉利諺） 
　　吾人之枕可爲吾人之顧問（臘丁諺） 
　　旣往不復（狄根斯）（Dickens） 
家庭常識 
[父母宜送孩童進幼稚園] [  王厚祿]  
　　現在中國的孩童就是將來新中國的健全國民父母敎養他的責任何等重大但是孩童被車輛撞傷被人拐去或者遇着别的不幸事這種消息時常聽見這就是父母看護兒童有不到的地方因爲父親是要出外作事母親是要整理家務怎能專門看顧他的孩童呢這就是普通家庭做不到的地方從這兩層的覺悟所以我才有送孩童進幼稚園的意見發表出來好在各地都有小學堂或幼稚園要是没有的地方可由當地各人家共同組織一所幼稚園各家的孩童進去自有園裏的敎員去看護他們兹將幼稚園的利益就我聞見所及列於左 
　　（一）孩童進了幼稚園對於他自巳身上可免去社會上危險事機 
　　（二）孩童進了幼稚園可以不傳染社會上種種惡習慣 
　　（三）孩童進了幼稚園可以發揮他天性受幼稚敎育 
　　（四）孩童進了幼稚園有正當的游戲可以培養他的身體 
　　（五）孩童進了幼稚園有敎員盡心來看顧他可以減少父母的責任這事兩全其美有子弟者何樂而不爲呢（乙種酬） 
敎育常識 
[改造家庭先要改造敎育] [  榖]  
　　家庭改造是新思潮中一種大運動怎樣改造呢根據一夫一妻制度組織和美奮勉的獨立家庭要組織獨立的新家庭那主人主婦都應具普通知識換句話說都要受過敎育這種企圖爲一般人所承認的然而現在女學敎育能否適應這個企圖實在令人懷疑我記得去年有人給大陸報一封信說中國女子敎育最要緊的在造就幾位能寫信記賬的主婦這句話雖然過分些可是不能說他完全錯的再觀察社會上受過敎育的女子只曉得鬥衣飾賽首飾東去跳舞西去茶會在家裏飯來張口衣來伸手什麽事情都不管越是知識高的女子他那奢侈的程度也越深這種情形讀者可以隨時考察總不是我寃枉他們的他們成天講的也是解放改造然而要希望他們去改造家庭真是南轅北轍了這不是女子自身的不好實在應該歸罪於辦學的人從前英國斯賓塞Spencer說「英國敎育好像南非洲人鼻子上掛環完全是種裝飾品」中國現在的女子敎育也同非洲人的環一樣當做裝飾品罷了我們有志要改造家庭先把敎育當做裝飾品的思想破壞了才好破壞之後女子敎育要積極的注重（一）直接或間接關乎保護生命的知識如生理衛生經濟農藝等（二）關乎傳種的知識如保姆淑種學等再輔之以國民需要的和娱樂的知識以完成其人格陶淑其品性經過這種訓練的女子則改造家庭的運動有希望了（乙種酬） 
雜錄 
[說常識的緊要並忠告投稿諸君] [  榖]  
　　中國人自尊過甚對於繊芥小事素不深究所以國民應具的知識大的如政治法律經濟的變遷小的如衣食住的支配十人中有九個是茫然的古語說得好「觀人於微」一個人能在小事上養成觀察的能力遇到大事自然迎刃而解了又說「星星之火可以燎原」譬如一個人生了鼠疫病不知道衛生不講究隔離自巳的生命果然不保又要傳染全家全家病了不算還要遺害社會成爲大災假使那個人是有常識的就能慎爲預防即使他的抵抗力弱竟傳染了也可施以正當的治療不致遺禍社會了所以中國人的知識提高果然要緊普及尤爲急需本報特設常識一欄實爲國人造無量幸福不過我對於投稿諸君有兩層忠告 
　　第一當取最微細的事情叙其原因述其結果評其利害因爲中國人忽略小事遺小就失大現在我們當對症下藥 
　　第二投稿最好用白話因爲白話容易達意而且常識是備一般平民看的所以文句愈淺愈好又不可長篇大論宜分列條目庶幾一目了然（乙種酬） 
識字捷法 
[應用字] [  濟滄]  
　　比密出二人爲从反从爲比仌爲人之正面形入爲人之側面形入音化變也从倒人楷作匕　相與比叙也从反人一說與勺同意用以取飯之匙也楷作匕爲人者不可以反乎爲人之道其人巳反乎爲人之道而我又從於其後乃成　字之形所謂朋比爲奸者是也故比字作阿黨解又較也竝也又類也方也又比例又綴輯書史曰比又同庀治也具也又音避卦名又親也近也又近鄰之稱又案驗也又及也至也又頻也又從也又密也合也又櫛髮之具比疎今作箆梳又臯比音皮虎皮也 
　　百十之十倍也从一白謂數至百則有一成數可一申明之矣（古文百从自作百則白似宜讀自音也）又衆多也又音陌勉力也 
 
