# 1919 - 101 - 4916581

 

Page 1

 
 
   
 
 

Page 2

 
 
   
 
 

Page 3

 
 
時評 
[和議代表之難關（冷）]  
　　余謂今後和議代表之難關不在於問題不在於兩方之對手者而在各方自己背後之人何也問題可商也對手者亦可互爲讓步也至於自己背後之人則無一不望爲之保全其固有之地位且發展其將來之權利也苟一不稱其心則責問破壞之來無已時矣故曰難關在此也 
　　雖然和議代表其知之此次之和議爲國家也爲多數之人民也非爲一方一派一機關或一人也代表之責任固在彼而不在此也 
專電 
　　北京電衆院今日一點開會延至一點三刻方足二百二十餘人卽改秘密會錢總理兩點出席（十八日下午五鐘） 
　　北京電兩點開會錢率閣員出席王宣告秘密會禁旁聽聞内容衆質問滬會涉及法律問題卽是違法政府對新國會有無磋商餘地錢答無磋商地衆認爲滿意請退席王文璘動議要求財長出席質問八年公債案表决成立又有主張總理出席者爭甚久結果錢自出席答稱此案本總理應與財長同負責如諸君不滿意請彈劾便了說畢遂退（十八日下午九鐘） 
　　北京電安福派昨會議至深晚仍未定具體案（十八日下午五鐘） 
　　北京電昨晚太平湖開會結果議决兩項（一聯名電朱聲明總） 
代表性質爲兩院通過之國務總理委任等於行政委員法律問題無權解决（一）對全體國員質問宜取平和態度（十八日上午十一鐘） 
　　北京電吳鼎昌改今日晚車赴滬（十八日下午五鐘） 
　　北京電英美兩使今晨由晉回京（十八日下午三鐘） 
　　北京電英使本日自晉回京美使赴漢（十八日下午五鐘） 
　　北京電川粤漢路自武昌至宜昌爲湖廣線由德承辦已用百五十萬鎊成路二百里英法美主張三國承繼中國主張照管理敵産章程由交通部承造爭議未决（十八日下午五鐘） 
　　北京電崴埠會議軍事代表寒（十四）日議護路事决定自長春至滿洲里全歸華軍雙城以東滿站以西歸聯軍日代表反對英美法多數贊同政府議設護路總司令明日提出閣議（十八日下午五鐘） 
　　北京電崴軍官會議提出護路問題英美無異詞日欲歸聯合司令節制已力爭（十八日下午三鐘） 
　　北京電政府以蒙防吃緊由參戰處派隊往防（十八日下午三鐘） 
　　北京電湘張督下令所屬儘五日内以湖南紙幣購惠民票湘人紛電政府控訴（十八日上午十一鐘） 
　　北京電提署遊擊隊前晚在西交民巷破一大賭窟没收銀鈔四萬餘聞某總長被捕後重賂釋出（十八日下午三鐘） 
　　北京電湘岸榷運局電鹽署稅收項下存鈔七十餘萬應否照購請示署以欵關外債駁復（十八日上午十一鐘） 
　　北京電院電張作霖邊防吃緊東面布置正資擘畫勿萌退志（十八日上午十一鐘） 
　　北京電吳佩瑢電回鄂商明督軍公賣局差卽請中央派員接辦（十八日上午十一鐘） 
　　北京電蚌埠倪電告安慶城外兵變已飭馬鎭使聯甲查辦（十八日下午三鐘） 
　　北京電徐樹錚本日在徐開弔明後日北上（十八日下午五鐘） 
　　北京電蔡成勳電綏遠舊儲火藥暴炸未受鉅損（十八日下午五錢） 
　　北京電乾縣撤兵未商决現擬王郭退駐鳳翔陜軍退駐東路乾境各不駐兵由知事維持秩序（十八日下午三鐘） 
　　北京電吳躍金長湘實業廳 
　　安慶電删（十五）夜兵變焚刦潰後倪督電史統領嚴緝並令劉處長及知事調查損失擬予撫卹現已開市（十八日上午九鐘） 
　　香港電粤省新議會昨開選舉副議長會省長署行政科長以代表選擧監督名義主席某議員詰問爲議會主席應屬議員不應爲選舉監督故以前會議實爲違法選出之議長不能承認他議員亦多贊成此說主席答稱渠僅爲選擧副議長而來依照前議會成例居會長席雙方互辯會場凌亂墨瓶座椅紛飛主席逃（十八日下午二鐘） 
　　香港電暹羅華商報告暹政府虐待華僑事請軍政府交涉（十八日下午二鐘） 
各通信社電 
　　北京電國務院已隱示願應英美法使之請取消一九一一年所成供給川漢鐵路造費借欵之四國財團之德人利益現議由英美法三國分有之英美法德四國銀行團參與之一九一一年幣制借欵曾由當事者呈請展長期限迄今尚未接中政府覆文該合同於上年十月間滿期聞曾展至本年四月十五日（十七日）字林報 
　　北京電蓋爾斯氏曾在漢城患流行性感冒症甚劇今已脫險（十七日）路透電 
　　北京電徐東海昨呌王芝祥入府囑赴廣西與陸幹卿接洽時局 
　　北京電吳鼎昌卽日赴滬 
　　北京電安福系電朱啓鈐謂朱係國務院所派之員無權解决國會問題（以上十八日）以上平和通信社電 
　　北京電劉冠雄請暫免裁海軍經費 
　　北京電晋督組織軍人職業農事練習所請備案已交部核議 
　　北京電俄使對我出兵防蒙提出兩次抗議（以）（上十七日） 
　　北京電政府擬通電全國大致謂和會期不得逾個月撫兵期不得逾兩月 
　　北京電吳鼎昌巧日（十八日）回滬 
　　北京電魯省人民會議爭回靑島並廢二十一條已公舉孔祥柯許宗漢代表赴歐决向我專使及歐會請願 
　　北京電政府决將全國官制案修改（以上十八日） 
以上中華通信社電 
　　北京電恢復六年國會於南京續成憲法南北皆有一派不贊成此說 
　　北京電張作霖代表在參陸處議席上承認撤回駐湘奉軍全部及在陜奉軍之一部移實邊防 
　　北京電將設赤塔交涉員卽提閣議陸靳昨挈魏宗瀚謁錢總理報告海參崴情形 
　　北京電交部訂立私設電話規則呈請通行　守　　北京電張瑞璣電告將往盩厔一帶視察 
　　北京電楊增新呈請建立新省名宦鄉賢兩祠並將建築費及每年祭掃費作正開支（以上十七日） 
　　北京電法部薦馮文棟署江西高檢廳書記官長　　北京電政府電各軍將領對滬上和會勿輕置議致近干涉聞因湖南某軍而發 
　　北京電參陸處以川軍一部份退駐陜境劉管間稍有意見特電雙方諒解勿啓内訌 
　　北京電農部預備陜局定後着手延長油礦藉濬利源 
　　漢口電張鎭守使前在魯省所招之輸卒一千五百名實行開往原地遣散（以上十八日） 
　　　以上中孚通信社電 
　　北京電安福俱樂部最近電北方總代表朱啓鈐等曰擁護新國會卽所以擁護總統若不擁護總統則國本動搖若國本動搖則其責任應歸反對新國會之存在者負之（十八日） 
　　北京電詹天佑昨日到京關於中東鐵路問題報告政府云海參崴會議已决定由中國握該路之警察權及設置警備隊之權（十八日） 
　　北京電近日喧傳日德訂結密約之說外交部方面謂未曾接有是項公報且亦不能信其有此事 
　　北京電最近政府接陸徵祥報告云美國在和會中反對英國要求德國賠欵之提議甚力英國遂不得已而讓步（十八日） 
　　北京電財政次長張弧等將組織政黨名曰中正黨目下正在準備（十八日） 
　　奉天電張作霖爲南北和平會議之問題軍民分治裁減軍備等問題特電中央曰東三省於内政外交關係上與别省不同故此等問題請勿涉及東三省云云（十八日） 
　　奉天電昨日張作霖接北方代表劉恩格由滬來電曰近日喧傳有貴督軍赴津及開督軍會議之說致各方面紛紛向朱總代表質問若果有是事恐益增時局之糾紛望貴督軍阻止此項計劃（十八日） 
　　奉天電駐奉英國總領事白德賴氏調任海參崴總領事已於昨日赴任（十八日） 
　　以上東方通訊社電 
　　東京電朝鮮之騷擾爾後漸見平穩鮮人中有趨向反對獨立運動而不好輕舉盲動者據長谷川總督之談曰隂謀之中心係在上海之鮮人彼等與在美國布哇日本留學生及僑寓滿洲西伯利亞等處鮮人連絡計畫獨立事已經查明 
　　東京電在國際聯盟會人種平等案之不能成立者英國之反對與有力焉而從來對於我日本每有提案必加反對之中國委員則亦贊成此案 
　　東京電日本郵船會社以戰後計畫决定以約八千萬元之公積金求達其大造船計畫茲先訂造用於美國航路之載客船二萬噸級及用於上海航路載客船六千噸級二雙 
　　東京電英國爲欲確保其在北俄所獲得之經濟地步卽鑛山等各種利權决定更增派約二萬陸軍赴阿爾漢格里斯克及木爾曼鐵道沿線已經着手運送　　東京電印度對於前所制定國防法案之不平今各地已實現反對政府情勢最近拉霍爾亦起暴動至調出軍隊鎭壓又各地亦有勃發之形勢 
　　東京電日本關東勞働同盟會與關西勞働同盟會相呼應議欲派遣純粹工人爲代表赴國際勞働會議將於二十七日聯合會决定之（以上十八日） 
　　以上共同通信社電 
公電 
　　湘西七縣公民代表通電上海和平會議唐朱總代表曁各代表湖南善後協會均鑒湘省會選舉湘西護法各縣聞在桃源代辦曾電詢王道尹覆電屬實羣情　極夫選舉爲國家要政實公民特權民意所關豈容代辦似此違法選舉剥奪我數百萬公民之選舉權誓不承認乞諸公仗義執當務從根本打消不勝迫切呼籲之至溆浦辰谿黔陽會同靖縣通道綏寗公民代表舒立渭等十四人同叩篠 
 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[歐洲和會近記]  
　　十一日巴黎電和會開全體會議時比國代表樊特維爾峙氏宣稱目下之敵國未必參與華盛頓工事大會彼意以工約加入國際聯盟約實爲使世界重返和平之最有勢力要素之一改善世界之狀况厥唯二法一爲俄國法一爲英國法工事委員會今擇定英國法印度代表辛哈貴族贊成提出之計畫並謂彼於此事初有疑慮今見關於非西方國之修正文乃爲釋然巴恩斯氏提出議决案如下（委員會贊成提出之計畫今請有關係之政府卽舉十月大會籌備處代表俾卽着手進行一切）經衆一致通過 
[十一日倫敦電]  
　　邱吉爾氏在愛爾特維區俱樂部茶會演說謂吾人不日可知敵國將否承認吾人之條件或吾人應否施行新計畫國人對於巴黎和會零星發表事件不宜加以抨擊當候和約條件全行發表後再下評斷今國中最有才者方於巴黎日夜盡其精力以事大解决故國人尚宜少安母躁蓋諸代表之須得國人充分之信任必待提出全案而後已也今所解决之問題事體重大斷不能使人人滿意觖望之處在所不免邱吉爾氏繼述過激主義爲歷史上最酷烈之事較德國黷武主義之可惡遠逾數倍里寗氏與特羅斯基氏之暴行更甚於德前皇而爲禍亦大此俄之英軍將以適當方法助代之（衆歡呼）首相已予渠以充分之權力實行參謀部所以爲應行之事務云云 
[十二日巴黎電]  
　　國際聯盟委員會開會由威爾遜總統主席採納國際聯盟會約章全文法代表對於二點保留然否之權該文日内將提交和會全體大會詳細核議 
[十二日巴黎電]  
　　各報評論以比京爲國際聯盟會設在地點一事謂威爾遜總統反對之理由乃因德人在比騷擾極甚難於比國覓協和各國人民之根據地 
[十四日巴黎電]  
　　法總理克勒滿沙氏答覆下院議員代表團申請和會應與德國訂定條件担保法國得充分之賠償與安寗一節謂近今之困難業已消除各代表對於賠償與薩爾煤區二事意見完全一致又對於法德疆界亦近完全同意和會已規定使德國承認債項英金六千兆鎊法國受所得賠償百分之五十五並設一薩爾中立國由法國司其稅務來因河左岸將定正式之擔保不設軍備云 
[德國近事記]  
[十三日丹京電]  
　　德國薩克遜邦京城電稱陸軍總長勞林氏昨爲叛兵所戕 
　　十三日丹京電柏林消息德政府接薩克遜邦陸軍總長遇害消息卽由總司令諾斯克氏籌備派大軍前往該邦京城從速恢復治安 
　　十三日倫敦電末尼克大局今仍混沌惟據昨日柏林消息共産黨新内閣閣員李文氏與麥薩姆氏因事起爭雙方黨與彼此相鬬末尼克人民現無牛乳無肉食無煤斤漸難度日十一日所傳白衞軍將佔據末尼克消息後無所聞 
[埃及騷亂記]  
　　十一日開羅電星期三四兩日之暴動阿米尼亞人被殺者頗多其數尚未查明暴民曾依序調查阿米尼亞人所居之屋如前君士坦丁屠殺阿米尼亞人然阿米尼亞人今紛紛逃避歐人所居之希里哇波里斯鄉該鄉土著之任警察與巡查者均棄職而逃顯欲脫卸責任開羅陸軍當道昨日召集阿米尼亞人二千五百人安插各屋由軍隊保護之 
　　十三日開羅電前三日内開羅有劇烈之暴動最多攻擊阿米尼亞人前四十八小時内阿米尼亞人死者三十八人傷者近百若輩現由軍隊保護軍隊與暴民曾起衝突暴民死傷多人平民死者二十二人因傷入醫院者四十七人其死傷多由暴民行兇之故 
　　亞力克山特里亞鎭之暴民攻擊軍隊軍隊開鎗轟擊之死十七人傷多人卒由軍隊恢復秩序 
　　十日開羅電國民黨領袖十三人明日啓程赴馬賽路透電社代表曾往謁之據彼等聲稱離埃及之故　望藉此以平激昂之民心云彼等並稱讚愛蘭貝將軍之治理得法 
[英國之選舉談]  
　　十一日倫敦電獨立自由黨員六百人今晚在倫敦宴會時前首相愛士葵氏向衆演說謂　人今　知大選舉之虛飾此種選舉直是建巨厦於沙上最後兩次副選舉追認前非頗關重要云云自由黨員游行非常熱閙紅十傳單標明赫爾選舉之結果康偉才氏衣海軍制服在人羣中受人歡呼 
　　十二日倫敦電赫爾選舉之結果康偉才氏得票八千六百十六票下院與國人皆大震動康氏爲愛士葵氏之自由黨員戰中與德潛艇奮鬬頗著功績其取銷强迫兵役制與撒除商務限制之主張尤爲赫爾選民所歡迎故得獲選泰晤士報謂觀此結果可知國人已决計糾正大選舉之結果恐統一黨員之位置在今日不能視爲穩固云 
　　十一日倫敦電康偉才氏在招待愛士葵氏宴會演說謂選舉人忿恨巴黎和會進行之遲緩政府施於愛爾蘭之待遇及施於德國不人道之封鎖並反對强迫兵役制云 
[英法近事記]  
　　十三日倫敦電泰晤士報商務欄言及財政部討論優待印度錫蘭茶葉問題謂一九一七年印度輿錫蘭供給英國之茶占全數百分之八十八而華茶僅得百分之六此後數年内茶之需求或超過供給故英屬殖民地之茶今無需保護也茶業中人以爲保護政策不能有益將使英國喪失其轉運中樞之地位但由非産茶國所運入英國之茶宜徵收額外稅庶向由荷蘭運來之爪哇茶二千二百萬磅可直接輸入倫敦云 
　　十一日巴黎電法國各報謂斯坎狄拉維亞半島之三國有與過激黨開財政關係之象而以瑞典爲尤甚法政府不能承認此項談判云 
要聞 
[西報披露日德密約原文]  
　　京津泰晤士報云本報自宣佈日德密約消息後當由北京日本使署發出正式通告全行否認已載昨日北京電訊日使否認此事原文如下讀四月十四日京津泰晤士報所載日德密約事本公使署正式宣示此事全屬子虛蓋於歐戰期内並未與德或其他敵國訂有何種條約或合同該報所載不但無根且有可駁者數點其一日本重要人物並無小田之名氏蓋此舉旣關係重要自非重要人物不能辦也其次縱有此等密約發現亦祗得陸軍部承認究有何種效力乎據謂日本新定憲法已將陸軍部脫離内閣之管轄此尤大謬之事况陸軍部或其他之行政部並無所謂（外約處）尤有言者該報謂日本政府派遣某軍官至德看護日俘或其他之事業者則更無其事云云 
　　詎昨日本報竟由一最可靠方面接到一九一八年日德密約及其說明書之全文此文乃於本年二月二日在伯爾姆地方從一俄國激烈派文牘篋内搜出係在反對黨成功將激烈派驅逐出城之時得之獲此公文者爲美國司樂逹少佐卽西件利亞軍隊中之物别差委員隨於二月二十二日將此原文用密碼電由衣克塔靈堡傳至海參崴並轉由該處轉往華盛頓及歐羅巴此電雖經多方展轉但至本年三月一日已爲美國國務院及英法外交部所共披覽矣迨德國革命旣興俄國激烈派之駐柏林公使曾爲此事努力搜索旋得之於德國國務院之文牘篋中卽於一九一八年十一月二十二及二十三日將全文揭載於全俄立法委員之機關報衣斯威士亞報第二五五（五一九）及二五六（五二○）號之紀載 
　　一九一八年十月杪有日本特派專使小田者曾到瑞典京城司托亭城而其所抱之目的卽爲與德國欽使魯七俄司（譯音）辦理秘密交涉意欲締結一種日德秘約當時各項條件雙方皆已協定而小田則親赴柏林冀得實行締結條約之事實黨小田與德欽使談話之後其結果已立成一種非正式之草約幷該約附載之說明書在該項條約之外吾人又得一確實可靠消息爲當時除司得門（譯音）一人外德政府中實舞一人贊助此項條約而中央國務員爾自撥格（譯音）且反對此項政策甚力未及施行此項條約中之條件而德國革命已起其條件之大意略謂俄國必須藉日德兩國之兵力實行復辟之政策此外又須締結一種日俄德之聯盟俄國在此約中須服從日德之指揮革命之後此項條約漸爲德國新聞界所知嗣後在亨堡城中有所謂紅旗報者曾大書特書揭載此約旣經披露之後德國輿論大譁與政府有關係之報紙且批駁及攻訐之也尤力意欲破壞之幷否認此項條約草約之曾經存在焉吾人旣有確實可靠之材料在手故决不疑此項文件之爲僞造加以近來日本内閣之組織其中有親德派中堅人物田中將軍者被任爲陸軍省大臣此田中將軍曾於一九一七年中竭力贊助日德聯盟彼之宣言曾惹起當時列强全體抗議此事殊未能忘更有進者日本國民外交後援會亦有種種文件早經登載其意向與宣言皆隱含與德單獨媾和之思想及在一九一六年三月中有日俄德締結盟好之事爲德國之力蓋卽駐瑞典京城司托亨德國公使魯七俄司與日本公使内田康哉所辦理之成績是也 
[日德秘約草約（雙方極端嚴守秘密）]  
　　第一節一俟世界政局機會成熟時日本帝國與德意志帝國應許協力助此約中第三國（卽俄國）恢復其國内秩序與平和俾得復佔世界一强國之地位第二節日本帝國應許德意志帝國享受與俄羅斯國所訂約中所有一切之權利惟專以關於中亞細亞及波斯兩地之内爲限且協力與第三國（卽俄國）締結一優先條約雙方應許有權利之擔保第三節日本帝國應許德意志帝國享受在中國南部所締結條約中發生一切之利益與其優先之權利伹各種利益與優越權當須有專約以規定限制之雙方更須擔保應許在以上所提地界内不得允許英美兩國得有此外之讓步以上種種亦須以專約說明限定之第四節日本帝國擔保在未來和平會議時盡力保全德意志國一切之利益如協約國指定條件過苛或於德國領土財政上有重大之損失日本帝國皆當極力擔保維持之第五節兩約國中一國須應許與俄國締結專約卽根據之於俄國實行藉日德國之力復辟之後擔保結約與德意志帝國以利益彼此互相有軍力政治經濟上之擔保而於此種問題向上扶助德意志帝國第六節爲交換條件德意志帝國應擔保締結一秘密軍事上之條約以彼此擔保雙方保護爲海陸軍上之聯絡爲預抗英美兩國蠶食野心之意向爲宗旨此種條約一經和約簽定後卽由雙方各派全權代表辦理簽定之第七節此項秘密軍事上之條約一經俄國内部秩序恢復後卽須簽定其中須解明三約國外交政策所根據之大概各條條件悉須依行第八節此條約之效力以俄國復辟後五年爲期限惟第四節不在此内因此約一經雙方認可交換之後卽須實行也若在此約實行效力之五年期限未到六個月以前三訂約國中未宣佈欲行廢約之意者則此約繼續有效仍以五年爲期若三訂約國中有宣佈廢約之意者則另論 
第九節此條約應速行簽定彼此交換認可證書此項證書應繕以法德兩國文字繕具兩份德國則以德文條約爲依據日本則以法文爲根據 
[條約附帶之說明書]  
　　德國在戰爭時代中所定意向是否合宜之問題吾人卽以戰爭中一切事實證之固不待言而自明故此問題在今日殊無評論之價值不過具有歷史上之興味而無重要之關係德國西漸政過其中大謬之點卽在不肯與俄國締結和約一事因德人深信德民有平民社會黨派之人可與俄國作戰殊不知此僅於俄國腐敗帝制時代始可爲之耳與此事完全相反者則日本在戰爭中與俄國聯盟是也觀後來俄國内亂足以知之至謂德人中有以能利用俄國而與英國媾和一事實爲毫無根據之談蓋此事對於德國聯邦國以及其同盟國均有莫大之關係蓋此事不但爲德國政治趨向上之謬點已也當德人覺與英國直接或間接由美國居中媾和之事爲不可成立之時德人坐失事機不與俄國訂約因如與俄訂約則逹遠東或近東一帶之希望卽以實行矣果依此而行則德國萬一之希望或能保全俄國内部之瓦解而鞏固其東方後部政治軍事及經濟上之勢力焉尤有進者果如此而行俄國近年過激派亦未必能如是猖獗故如德國取東漸政策卽使有過激派紛起亦未必將俄國内部紛亂如此或亦不過頃刻問之擾亂而已且國人如取東漸政策英國或且停戰而言和蓋如此則英國經濟上之發展年年受貨物噸數之損失必受極大之打擊而俄人一得德人扶持英國在亞細亞血脈上尤受有極大之危險也若俄國得德之臂助則於英國成莫大之危險（然乎否乎）而英國所施行一切政策必多方小心以防之而日本得德俄之助再加入此項聯盟之内則俄國勢力必且增加數倍故此種德人東漸政策不但危及英國亦美國之憂也由上觀之將來世界政局之重心點卽在將過激派淸除淨盡重行建設之俄國尤必賴日本德國在外界上多年之扶助焉如此而行則日本必享受與俄德彼此扶助條約之利益造成一極大武力之强國美國必且不敢輕視之而英美兩國對於國家自决心之意見嗣後必有兩歧之勢此不過時問之問題耳此種新政治上之聯盟蓋有兩項利益一曰政治上之利益一曰經濟上之利益俄國於經濟上受日本德國之扶持而益形鞏固對於英美蠶食之野心亦可得日德之保障而復行恢復强國之地位焉德國一方面在回部地界中受極大經濟之利益藉此可不仰賴美國之棉花與紙張而自立不倚再就經濟上軍事上論德國後部必日形鞏回在陸則有俄國之助力在水則有日本之聲援其究也則在亞細亞英國之勢力可以全行掃除而英美兩國必受政治上之隔絶（以指在加拿大與印度而言）美國在西伯利亞與英國在俄國經濟上之利益亦將掃除凈絶在中國中亞細亞波斯拓殖上之範圍亦可按區域之形勢分而有之德國在中國南部波斯與中亞細亞日本在中國北部滿洲高麗與西伯利亞之東部皆得有行動之自由焉 
[蒙邊消息彚聞]  
　　我國出兵防蒙駐京俄使提出抗議當經外交當局根據種種理由答覆去後聞俄公使復於日前提出二次抗議略謂中國政府若慮謝米諾夫將軍煽動外蒙獨立而至於出兵則今日情勢已非昔比蓋謝現已隸屬於沃木斯克政府在霍瓦特將軍指揮之下果有逾軌舉動沃木斯克政府自當　行取締中政府實無出兵之必要云云謝米諾夫於上月二十六日抵海參威本月一日回赤塔抵威時與極東軍務部長伊瓦諾夫往來甚密並時往某軍司令部接洽謝於沃木司克政府陽爲歸附隂圖抵制對於蒙古問題謝自承其部下不免有參加獨立行動自己則絶無關係焉 
　　東方通信滿洲里電云三月中旬蒙古及布里耶特族會議一時蒙古獨立之風喧傳於世茲聞此等獨立運動已全失其活氣欲建設於大烏里之假政府其内閣之組織異常困難不能進行目下似難成立至呼倫貝爾副都統勝福之態度前此紛傳其與獨立運動有關者茲已明白確無關係卽令蒙古民族宣布獨立該氏亦不至加入 
　　路透電云四月五日喀什噶爾電稱俄屬西域費爾干省俄國殖民地之農民前贊助布爾扎維克者現改變其態度已將其軍械一部份呈交反抗布爾扎維克之回民軍隊現彼等只離塔什干城八十俄里籌備與前塔什干戰事委員烏將軍部下反抗布爾扎維克之各軍隊又據未谷扎克四月三日電云三月十九日安那谷將軍部下西伯里亞軍隊攻擊安德勒加毁滅布爾扎維克防營兵士七百名掠取其機關砲大宗軍火及牲口食物等布爾扎維克司令死於戰場該處紅防隊之形勢頗爲危險惜中國地方官供給其所要需也 
　　藏番圖擾甘邊甘督來電如下前據寗海鎭守使馬麒電稱藏番聲言欲在甘屬稱多境内駐兵曾於三月效日電請核示在案茲復據該鎭守使江電稱業經備文嚴重交涉能否允從尚難逆料萬一强行調駐邊局立危應如何對待之處乞核示遵等情查藏番恃有台吉滿主持迭陷川邊各縣茲又謀踞稱多蠶食野心已可概見斷非口舌所能阻止現隴東南防務未鬆西寗防軍又因拉案未結驟難抽調且稱多距西寗甚遠卽内地防務鬆動而調兵轉餉仍甚爲難目前邊釁已屬危急萬分究應如何對待方臻妥善除電飭該鎭守使轉令前方駐隊嚴重交涉一面妥籌防範外乞迅示祇遵又川邊陳遐齡電云藏番迭次進攻鹽井大索德勿康定裏塘甘孜瀘定等處皆被佔據所用器械均最新快槍大砲似由某國供給川邊兵備空虛餉械匱乏恐有疏虞請速派兵馳援並速撥濟餉械 
[外債消息]  
　　英商西南阿非利加公司有千八百九十八年中國四釐五借欵債票英金一萬磅於民國三年時存放於柏林某德商處比至民國六年中德宣戰此欵當然無從索還但因自民國三年至民國六年之間不知此項債欵有無償本還兌之事日前特請該國駐京公使向財政部詢問一曾否還本付息二所還之欵是否交予德人之手三付息方法如何財部接文後昨已據情答復大意謂此項借欵債票從來係按應付本利期限委託經理是項借欵之德華銀行辦理自六年向德國宣戰以來德華銀行卽在淸理之中本部對於此項借欵向無延誤但該行是否將應付債權人欵項交付與否目下實無從查問特此答復卽希轉知該債權人 
財政界確息現由徐李兩人經手向美日商行訂成一宗小借欵總數亦逹一千萬元日來財政驟形活動中交票價亦漸增漲此事歸功終屬徐李兩氏徐之致力此事係一種示威運動爲將來上台張本龔氏對於此等借欵認爲彼等個人之要譽手段龔以相形見絀極不滿意辭職之念轉覺堅决 
[直波羅陀海峽之隧道]  
　　法國無線電社巴黎通信云英吉利海峽隧道之建築已詳前報茲篇所論者乃直波羅陀海峽建築隧道問題吾人於討論本問題之先復將建築英吉利海峽隧道之歷史略述數語以補前報所未及一八三三年法人都美特迦蒙氏首創建築英吉利海峽隧道之議嗣有法國工程師二人一爲理科博學院會員巴帝愛氏一爲著名地質學家拉柏郎氏以該海峽地質土性一一考察並於一八七四年及一八七五年探測海底情形考究其中土質悉心研求以期實行其計畫當時英人在尼之者以英吉利島孤立海中一通隧道易受他人侵略爲言自歐戰告終以來英法兩國交誼彌篤阻力盡除故建築英吉利海峽隧道問題兩國輿情咸無異議他日工程告竣一旦通車由巴黎達倫敦祇五時三十分鐘隧道中拖運車輛之原動和可自水電廠發出用費較廉預計將來常年營業約載客十兆餘人運貨十兆餘噸直波羅陀海峽在歐斐兩洲間爲由地中海出大西洋必經之道其隧道關於世界交通較英吉利海峽隧道更爲重要其實行之計畫已在去年法國工程學會中提議詳加討論將來必能施諸事實直波羅陀海峽中海底極深數處深可一千邁當且有更深者將來穿鑿隧道時須在海底下八百三十邁當處開掘庶隧道上面覆蓋之土至少有八十邁當之厚度以避水之侵入該隧道擬自西班牙搭里法附近之海岸起以迄斐洲海岸長可二十五基羅邁當海峽中地質若何已由法國博士學院會員丹尼愛及巴黎索朋大學教員盎帝爾二人逐層研究至於海底之深度由海中測量隊詳細考察洞悉無遺將來此道通後巴黎往斐洲之達喀爾海埠直接可逹兩處往返之時間祇需三天若斐洲鐵路同時開拓則由巴黎往剛果五天可達若英吉利海峽隧道之工程同時告竣則由英吉利杜佛海埠以達斐洲極南之好望角祗費時八天耳交通之便利不僅關於歐斐兩洲卽由歐洲逹南美洲之路程亦將縮短矣兩處隊道同時告成則斐洲之逹喀爾不啻爲歐洲之海埠由巴黎經此海埠而逹巴西國需時七天由巴黎而逹阿根廷京城亦祗七天至於建築直波羅陀隧道之經費約計需三百兆法郎以近代工程師之才能及建築技術之進步當不難成此偉大事業以使世界交通愈覺便利距離較遠之人民愈爲接近環球文化愈有進步日趨大同其有裨益於世界前途正未可限量也吾人速起圖之俾絶大工程得以早日告成是所望耳 
[中美新聞社北京雜訊]  
　　參謀部得新疆楊督軍電云阿爾泰亂事已定但叛軍已令其二代表竄入俄境散布獨立消息 
奉督張作霖准日人在奉天設一中日煤礦公司資本一百萬元日人集股五分之三華股五分之二礦區甚大包括遼陽縣附近各村占地五千七百畝聞皆係煤礦成分豐富據該公司條例可不遵守中國礦章 
　　日昨閣議决罷湘督張敬堯然决不以吳佩孚升湖南奉軍亦卽撤去與民更始 
　　美紅十字會職員耶格蘭氏去秋入西比利亞服務昨晨回京茲紀其所述西比利亞情形如左西比利亞境内之醫院以在圖們者爲最佳設備完全可容病人三百五十名當彼到圖們時該院僅收容捷克兵後漸减少因捷軍業已退出戰地也自今年正月後收容哥爾郤克軍之兵士及少許過激派人華人亦有入院者共二十五名蓋皆被過激派强迫入伍運送軍火後爲俄兵捕獲入院時大半衣不蔽體手足皆生凍瘡三月十五耶氏離圖們時華人病愈出院祇有五人至俄人病兵大半左手受槍傷蓋彼等不願再從軍自將左手背骨槍傷使不能持槍以避軍役云至俄國現狀據耶氏之意其最大困難爲大多數人愚蠢無知國家戰事爲何彼等皆不過問但求自事其事他人不干涉之又西比利亞難民問題亦最難處置難民到處皆是人民似多以瓦管車爲生活之所各處流蕩以避過激派三月下旬耶氏東行時每到一站其車輒須停數小時以待難民瓦管車之經過耶氏日内將回海參崴管理捷克軍之運輸事務此後再赴美國大約秋間返北京中國駐日公使章宗祥於十二日啓程回國將離東京新橋車站時突有中國學生三十人將其攔阻詰其自到日本後締結幾許密約幾許借欵其中有出言辱駡者章氏臉驟發赤卽有日本警察將學生等驅逐學生等乃大呼賣國賊賣國賊而去按章氏爲曹汝霖之同學交頗密切中日種種密約大率爲彼經手故大爲輿論所指摘其友人乃有意設法將其調回章走後何人繼任尚未知現由使館參贊莊君代理恐一時尚不另簡云又駐法公使胡維德以母病亦將請假回國 
[京華短簡]  
　　政府前欲派張紹曾赴陜嗣改張瑞璣往現張於所辦事件限於停戰劃界南北當軸又經通電協商仍擬派張紹曾前往陜省監視一切不期此電致陜後昨忽接陳樹藩來電極力反對張將軍入陜據某要人云陳之用意實恐張抵陜後秉公查辦陳氏將不安其位也 
　　裁軍之進行以改編參戰軍爲初步故在野派有表示舉段辦理此件之說段已派員向政府聲明謝絶並電在野派否認謂該問題關係重大個人旣卸政權若再肩此重責恐有債事之虞云云 
　　八年公債屢爲南代表藉口聞日昨山東省議會及順直省議會均各有電抵京慮南代表對於此事過於堅持則難免不爲和局之梗懇中央暫行緩辦以免和局再生枝節故此項公債當局確有暫緩之意矣 
　　湘省近日發行之惠民有奬公債外間頗多詬議工商各界紛電反對聞院部會議結果决電湘督勿再續發新授遐威將軍蒙古奈曼王蘇珠克圖巴圖爾昨日於早間赴公府謁見面陳蒙古邊界亂事幷治蒙政策 
　　農商部近與外交部會商决定於駐荷蘭公使館内添派商務專員以便調查彼邦之商務情形此項專員卽由農商部派遣 
[示黑林鑛合同之披露（續）]  
　　復中華滙業銀行函逕復者接准來函内開此次敝銀行由股分公司日本興業銀行所代表之股分公司日本興業銀行股分公司臺灣銀行及朝鮮銀行三銀行受資金之供給與中華民國政府訂定吉黑兩省金鑛及森林借欵合同竊望貴政府本於振興採金事業及森林事業之主義奬進商借日欵與中日合辦事業特聲明如左希望將來依採金局及森林局各種之設備改良採金事業及森林事業又或計畫新事業而需要巨額之資金時依中國當事人之希望商借日欵或組織中日合辦公司以謀其事業之發達上列之件務祈賜予允諾施行等因查所稱各節自可允行相應復請查照此致股分公司中華滙業銀行總理陸宗與專務理事杮内常次郎先生中華民國政府農商總長中華民國政府財政總長中華民國七年八月二日 
　　復中華滙業銀行函逕復者接准來函内開此次敝 
 
 
 

Page 7

 
 
銀行由股分公司日本興業銀行所代表之股分公司日本興業銀行股分公司臺灣銀行及朝鮮銀行三銀行受資金之供給與中華民國政府訂定日金三千萬元正之借欵合同爲振興吉黑兩省金鑛及森林事業之資金茲根據七月三日貴政府與敝銀行之間訂定之草合同末項之規定與上列三銀行協議之結果是 
敝銀行對於三銀行一提供本於本借欵合同所有之債權爲擔保二提供本借欵之擔保卽吉黑兩省之金鑛及國有森林及其收入爲復擔保關於以上二項應請交付貴政府之承認書等語茲特造送該項承認書卽希查照爲荷此致股分公司中華匯業銀行總理陸宗輿專務理事柿内常次郎先生中華民國政府農商總長中華民國政府財政總長中華民國七年八月二日 
　　承認書爲承認事茲承認股分公司中華匯業銀行對於日本帝國股分公司日本興業銀行股分公司臺灣銀行及朝鮮銀行三銀行提供本於吉黑兩省金鑛及森林借欵合同所有之債權爲擔保並提供本借欵之擔保卽吉黑兩省之金鑛國有森林及其所生之政府收入爲復擔保須至承認者中華民國政府農商總長中華民國政府財政總長股分公司中華民國匯業銀行總理陸宗輿專務理事杮内常次郎台照中華民國七年八月二日 
　　譯匯業銀行函敬啓者左記民國七年八月二日鈞函聲明各件參照敝行此次與貴政府締結之黑龍江及吉林兩省金鑛並森林借欵契約敝行甚爲滿足特此奉覆敬具（左記略） 
　　譯匯業銀行函敬啓者左記中華民國七年八月二日鈞函聲明之件參照此次敝行與貴政府締結之黑龍江及吉林兩省金鑛並森林借欵契約敝行甚爲滿足特此奉復敬具（左記略） 
　　譯匯業銀行函敬啓者關於此次敝銀行以株式會社日本興業銀行爲代表向株式會社日本興業銀行株式會社臺灣銀行及朝鮮銀行等三銀行仰給資金締結黑龍江及吉林兩省金鑛並森林事業發達資金日全三千萬元借欵契約一事悉根據七月三日貴政府與敝銀行所締結草契約中末項所載經與該三行協議特由敝銀行代該三行請求貴政府（一）承認以本借欵本契約所有債權爲擔保而提供之事（二）承認以本借欵指爲擔保之黑龍江及吉林兩省金鑛及國有森林並由此所得之政府收入爲復擔保而提供之事卽希賜函承諾爲荷中華民國七年八月二日 
　　譯匯業銀行函此次敝行與貴政府締結之黑龍江及吉林兩省金鑛並森林借欵契約係根據裨補貴政府整理財政主義旣無因本借欵而壟斷兩省森林及金鑛利益之事亦無阻害地方人民生業之意卽將來貴政府設立森林局及金鑛局之時亦深望得依其自由之設施以助斯業之發達藉進人民之福社毫無拘束貴政府之設施及侵害人民之自由及其利益之意特此聲明中華民國七年八月二日株式會社中華匯業銀行總理陸宗輿株式會社中華匯業銀行專務理事柿内常次郎中華民國政府農商總長田文烈閣下中華民國政府財政總長曹汝霖閣下 
[教育部招習鑛業之布告]  
　　四月十二日教育部布告云爲通告事案准農商部函開本部爲造就鑛業實用人才起見與日本古河鑛業公司約定由部遴選採鑛冶金專門畢業人員四名派往該公司所辦足尾等鑛廠實地練習訂有規則八條以資遵守擬由國内派送二人續由在日留學卒業生中選派二人如查有留學日本或國内專門以上學校之鑛科畢業生志願前往者希卽調取履歷資格保送過部以憑酌派等因到部查該規則内規定實地練習年限以二年爲期由農商部月給日幣六十元練習期内之膳宿費曁赴鑛旅費及回國川資等均由古河公司擔任等語除由部訓令國立各大學酌量選送外所有留學日本專門以上學校鑛科畢業生凡有志願前往者應於五月十日以前開具履歷並連同畢業證書呈由本部彚案咨送以憑選派特此通告 
[紀山西華北運動會（一）]  
　　運動會開會禮式第七次華北運動會於明日（十四日）舉行開會茲特將開會禮式紀錄如下（一）振鈴開會奏軍樂（二）會長導引各省來賓曁各贊助員各職員各運動員繞行會場一週（三）向國旗行三鞠躬禮（四）會長致開會詞（五）各運動員致謝詞行一鞠躬禮（六）總指揮率運動員回休息處（七）運動開始 
　　將開各省聯合辯論大會華北運動大會舉行在卽一切設備大致漸趨整齊運日各省運動員曁來賓聯翩蒞止省中陡增一番蓬勃氣象頃得消息督軍兼省長以此次舉行華北運動爲我國北部諸省有數之盛會擬於運動會閉會後在軍署開一各省聯合辯論大會囑由每省運動員中推定辯論員四人而自爲之長每二人擔任辯論一題至辯論題目則聞共有二道（一）造化待人公道不公道（二）人民負擔賦稅宜輕宜重 
　　舉行自省之加入督軍兼省長訂定自省禮卽後每於星期日黎明卽召集文武兩界各人員别爲兩班舉行自省業近年餘各縣均已　照實行此次華北運動會在晉舉行而各縣學校教職員學生曁各學校教職員學生來者甚衆兼省長以今日適爲星期舉行自省之日凡各省及各縣來省之教職員學生均約一律加入於今早六鐘在軍署自省堂舉行自省己於前一日通知各校知照矣 
　　公使外賓蒞晉消息前傳英美法各國公使將蒞晉省參觀第七屆華北運動會頃又探得確實消息法國公使因事一時尚未能來大約須遲至本月二十一日始克抵晉目的在參觀我晉新政治曁社會上一切新事業意極殷懇至英美兩公使則已確定明日（十四日）來晋隨隨從人員除兩公使館秘書官外美公使夫人亦同來又丁監督及若蓋工程師亦相偕來晋參與盛會晋省各界聞諸外國貴賓之來無不引爲全省異數光榮歡迎之誠萬衆一致據記者調查所及則人民方面除列隊街市歡迎外各界已推由省議會代表在該會會場舉行歡迎大會商務總會更擬在商會舉行特别歡迎大會以兩公使對我晋商業過去一切歷史知之最審此來將躬蒞商會考詢一切故也軍政兩界方面則於兩公使抵站時由督軍兼省長率領文武各長官蒞車站迎迓至兩公使曁諸外賓住所則已擇定在緝虎營傳公祠茲再將預定聚會日期誌下（一）十四日晚軍署晚餐會（二）十六日上午十時省議會歡迎大會（三）同十一時全晉商務總會歡迎大會（四）同日下午二時紳商學界歡迎大會（地址在山西大學大公堂）學商各界歡迎秩序（一）外賓到期如在運動以前閭長街長街副率領商戸民戸分作八組各學校職教員率領學生全體按照排定地點出迎如在運動期内各派半數出迎留半數在運動場參觀（二）出迎地點由軍署指定（三）出迎之各校學生應手執紙製英美法等國及中國國旗除中國國旗外其他國旗視所到公使屬於何國卽執何國之旗未到者可無容執商戸民戸所執之旗上寫歡迎二字其旗均由軍署發給旗竿應各自備長約二尺（四）望見外賓遠來時卽應右手揚帽表示歡迎學生高呼（黑矣蒲）（黑矣蒲）（海而雷）（每呼一黑矣蒲一揚其帽以半高爲度至呼海而雷時須揚至極高）商戸民戸則高呼歡迎（每呼一歡迎卽）每須一揚其帽至極高）（五）各校學生由該校體操教員指揮之商戸民戸每組由軍官一人指揮之各團體應發旗數單計大學校三百商業專門學校一百模範示教三百五十農業專門學校一百第一中學校三百林業傳習所六十第一甲種工業學校一百五十第一師範三百五十商業傳習所六十法政專門學校一百五十陽興中學校一百五十模範小學校一百五十育才館三十明原中學五十商民一千 
　　三教育家抵晋各國貴賓將　晋參列華北運動大會聞我國教育家嚴範孫（前淸學部尚書）范靜生（前教育總長兼内務總長）張伯苓（天津南開學校校長）亦均約定來晋參觀一切今日下午准乘正太車抵晋本省軍政學各界聞三氏之來異常歡忭準備開歡迎會者已有數起督軍兼省長除派趙參謀長虞教育廳長代表赴站歡迎外卽定於今日（十三日）晚間在軍署設讌洗塵 
　　字林報十二日太原通訊云華北運動會定十四日在此舉行籌備規模頗大就城之東南隅闢一新運動場以城牆爲背成一天然圍場閻省長佈置田徑賽場固不恤經費而對於來賓之便利照料亦極週到凡省外選手來與斯會者其住於太原之用費皆由省長供給不須外來選手破鈔也尤有一事可爲此運動會生色者卽英美公使來晉參觀之消息省長已派特别代表赴石家莊相迓並在省城籌備巨宅爲英美二使暫駐之所太原在十九年前風氣尚未開通官吏人民咸以驅逐外人爲務今則兩大國公使聯袂來此參觀運動是誠可謂破天荒之事也預賽原定六日開始是日適爲星期基督教某中學校長因星期爲休息日不便於基督教徒提出抗議旋卽改爲七八九三日舉行此事雖微然亦可見晉省最高官場能納人言煥然呈新紀元之氣象矣預賽第一名爲山西大學次爲省立第一中學再次爲太谷中學閻省長逐日蒞會甚高興也 
　　字林報十五日太原電云華北運動會之結果淸華學校第一北京高等師範學校第二 
[紀閩省之烟禍]  
　　大陸報四月十二日興化通訊云仙游莆田栽種罌粟甚夥多已收漿仙游歸南軍管轄地方官除出示禁止栽種罌粟外全未從事拔除之莆田之縣知事嘗於境内某段拔除若干旣而匆遽入省迨回任後遂改拔爲罰矣今測度南北兩軍必均准許農民栽種此物以充餉源仙游農田前栽種某蔗烟草小麥者多改種罌粟烟草之價已倍於前甘蔗小麥之收成大减後出糖之數亦少更須由外埠運入麵粉以濟民食烟膏在罌粟收漿以前每兩價洋十元本星其在此間購之僅值兩元由此運往福州之鴉片爲數頗夥據確實消息日人亦有以販運鴉片爲業者聞南軍所守區域逐日有鴉片運至下游北軍司令之管理釐卡者於每十箱中留取二箱餘悉放行蓋彼若全數没收則無人續運而彼將失其利也 
[贛財廳二次押欵之兩說]  
　　江西財政廳長楊慶均以省庫竭蹶政費不敷曾於上年冬間向財部借得内國公債票二百萬元來贛當時楊氏帶得此項債票到省時原擬在台灣銀行押借現欵以濟急需嗣因台行條件太苛（每月七釐半行息釐半回扣限六個月還並須地方銀行出具期票總商（會擔保）而總商會及地方銀行又不允負此責任遂將此舉打銷另由江西銀行長兼商會長龔梅生以其半數（卽一百萬）向地主振商兩銀行押欵六十萬元該兩行雖已應允押借然欲一時騰挪大宗鉅欵亦難如願不得已仍用該兩行名義將此項債票另向滬上某銀行押借日幣六十萬元議定八釐息金亦無回扣惟該行轉報財廳須外加手數一釐月共九釐行息聞此項押欵當匯解到省時卽墊發積欠政警學各機關薪餉及到期金庫券兌現之用現在此欵業已用罄而近月軍政費仍無從設法遂擬將餘剩之百萬元公債票仍託地方振商兩銀行出面廢續前項條約向某銀行作第二次之通融今日（十三）據傳二次押欵業已成熟並有省議員某某等爲此事面詢地方銀行副行長鄒毅丞據鄒答稱此項押欵與江西並無損失不過國家稍有負擔又函云財政廳長楊慶均去年向中央信得公債二百萬來省當時卽以一百萬在地方銀行押借日洋五十萬元開支軍警政學各費現財廳以押欵以已用罄復商由地方銀行行長龔梅生以押在該行之公債票一百萬連同存廳公債票一百萬共二百萬由龔介紹向九江台灣銀行押借金磅五十萬議息九釐並訂立合同以民國十年歸淸回扣五釐介紹人亦得均分說者謂金磅價格現在祇合六折將來金價若見增漲恐贛人負擔不了也 
[皖垣安武軍搶刦續聞]  
　　皖垣安武軍譁變搶刦商民一事已詳昨報茲另據一訪員通信云皖垣不聞槍聲已三載矣詎昨夜十一句鐘時忽聞東門外槍聲不絶不一時又見火光燭天當時並無警笛水龍鳴馳之聲城内商民知已有變繼而又見西門外火起傳聞係東門外第八路一營五哨有兵士三十餘人先由東門繞至西門因五城緊閉攻城不開遂搶刦西城外之寳成銀樓　元銀樓及某布店大肆搶刧維時八路統部史統領星珊　帶兵隊上城彈壓幷命高管帶保眞張管帶政德帶隊追捕聞廣昌發染坊見火勢正烈時恐延燒商舖　拖帶洋龍前往救熄一時人聲鼎沸各變兵疑爲各營隊拖機關槍來追擊乃僅搶刦數家而逃雖商民與大損失然已飽受驚恐矣今日已由史統領會同商會總理同出布告安民吕省長亦出示照會令商民照常開市茲將各布告錄後安武軍第八路統部佈告云照得本月十五夜間十一時有八路一營五哨叛徒計三十一人在城外滋事當經本統領親率得力官兵前往驅逐立時逃逸維時夜深驚擾商民在所不免現已委派張管帶政德高管帶保眞帶隊追剿不容漏網深恐商民人等不知眞象藉造謠言以訛傳訛淆亂聽聞搖惑人心須知本統領在皖多年對於維持治安極負職任久爲商民所共知此次變出意外至爲抱愧除派員在城廂各街巷嚴切稽查外爲此佈告週知安慶總商會佈告云昨夜兵變全城震驚市虎杯弓頗爲惶恐本會長已與各長官接洽妥籌善後保衞地方以安市廛而維秩序爲此佈告各商號知照一律照常安業母庸疑懼以靖人心吕省長佈告云照得昨夜城外突有亂兵越營當時開槍放火商民不免震驚幸有軍營彈壓登時立就敉平現仍派隊追剿保護地方安寗凡在城廂舖戸一律照常開門倘有造謠滋事立卽嚴拿究懲特此剴切佈告其各一體懍遵 
[續紀蚌埠大火之慘劇]  
　　蚌埠大火情形已詳前報茲據某君通信云十一日上午十時二分忽聞交通後菜市中木匠舖火起其時南風大競余聞聲出視甫至鐵路途間已擁擠不開但見黑烟四起火光直上未幾延燒至福音堂未幾而望淮樓大年堂隨之又未幾火勢倐分爲二其一忽飛至安懷而匯豐着火未幾而第一樓大觀園亦相繼付之一炬其由大年堂之火勢亦已飛向西北燒愼記東來又火毬飛往火星樓而火星老爺之公舘亦自遭回祿矣火星閣一帶爲淸眞教人居住焚燒最苦火至該閣又分爲二一南下燒民房一北上燒蚌埠大街是時黑烟如雲不辨方向尤奇者二道街初着火而河沿之小站台糧食已燃煤廠大關因之而毁所幸子彈房未着耳不然則更不堪設想矣現在只交通皖春巍然獨存其餘南自菜市北至船塘西至火星閣盡成瓦礫場一片凄凉萬狀呼女覔田露宿蓬頭者不知凡幾澡堂棧房共燒死一百六十餘人此次浩刧之慘目所未睹計燒二點五十分之久蚌埠精華蕩然無存最可憐者各家男婦望地而哭撥火尋灰滬流滿面而尚有莠民惡盜乘火打刼秩序全無每有災逼搶出之物被半途刦去不毁於火而失於盜嗚呼 
[南京設制憲倡導會之絶望]  
　　國民制憲倡導分會經軍警勒令解散後該總會幹部復來電請李督齊長維持當卽復電拒絶種種詳情已誌本報惟該總會仍謀在寗設立分會特派代表劉蔚南來聯絡各界軍民兩當局以此會組織與治安警察法及戒嚴法皆不符合未便准其組設當飭齊鎭守使王警廳長嚴行取締茲錄其密令兩道如下（一）國民制憲倡導會來寗組織分會旣未按照法定手續向該廳呈請核准率行定期開會無論宗旨是否合法自未便遽予批准該廳對於此案理由正當毫無疑義况憲法爲國家根本大法問題旣大集會倡導關係治安將來遇有類似此案正式請求時卽由該鎭守使該廳長錄案轉呈本督軍省長察核飭遵除電復該會外（電見）前報）仰卽遵照此令（二）現在本省尚在戒嚴時代該分會倡導制憲問題甚大有關治安按照集會結社無論宗旨是否合法呈報手續是否完備認爲與時機有妨害者當受戒嚴法第十四條第一項之制止倘該會補具正式報告時卽由該廳商同該戒嚴司令官逕行駁復一面仍行分報察核仰卽遵照劉蔚見此情形實已無望故已於前日乘車返京矣 
[浦口扣米充公之結束]  
　　南京浦口扣留米石李督軍齊省長會議主張提撥二成充公其議定處分辦法業令金陵關監督曹豫謙省警廳長王桂林過江辦理酌按二成提出一千四百包存貯浦口路局三號棧房其餘米石由禁米出省查騐處騐明石數勒令各米商在蘇省境内運銷詎此米提充後南京地方公會商會教育會仇繼恒蘇錫岱顧琪等具呈軍民兩署請　充公之米撥入廣豐備倉儲爲救　之用李齊兩長准如所請於是全國人士所注意之浦口米案已告一結束矣 
[南京快信]  
　　李督齊省長電京請取消各種奬劵 
　　李督日前電京催派員赴陜查辦陳樹藩政府復電祇允派員赴陜宣慰唐紹儀迭來電催詢李督無法應付昨電鄂王占元贛陳光遠商辦法 
　　張敬堯急電召蒯毅回湘聞因和會主張先廢湘督故召蒯回湘有所面詢 
　　陳炳焜代表胡引之昨謁李督談話約一小時旋乘下午三時半津浦快車北上 
　　日艦兩艘泊浦江係三井洋行派來運煤赴滬報傳運米實不確 
　　李督昨日電京銷病假 
　　齊省長連日亦稱病拒不見客 
　　援閩浙軍司令臧致平電告李督銑日抵京並道謝過寗招待盛意 
　　皖省長吕調元通電各省皖垣十五日夜半兵變十六日黎明卽已平靖 
　　省議會昨日調查在省議員已有八十餘人今日下午一時准開大會未知到會能足法定人數否 
　　省議員張援黄次山由會推舉出洋考察一切業於昨日首途赴滬轉輪航海東渡 
　　省警廳長王桂林以鄉民仍多留辮髮昨令各區署長巡官遇有鄉民留有辮髮者卽善言勸剪如不遵卽强迫執行 
　　鹽務署參事支恒裕奉派調查江浙鹽務昨日乘津浦車抵寗又北京財政部派周學仕來蘇調查屯田及沙田事宜 
　　江蘇地方協進會定星期日（二十日）上午十時開政務會務部會議 
　　滬交涉員楊　今日午車回滬 
[杭州快信]  
　　桐廬父子山西莊地方上月十五日賭匪拒捕毆傷知事趙承恩案齊省長令限一區警備隊陳統帶飭屬嚴拿首要昨已酌派向駐富陽之一營管帶陳壽豐督隊兩哨移駐該處按名緝拿 
　　近來時有閒散軍官因嫖賭起釁與人鬬毆情事現爲督署訪聞已派陳文泰切實查辦 
　　財政部任用湯在衡（號政襄蕭山人）奉全國烟酒公賣局令派來浙調查烟酒事宜昨抵杭寓城站旅館 
　　前運使袁思永昨由京返杭聞有重回本任消息 
　　崇德知事張鴻聲上月因病請假省委任用知事孔憲熙暫代現張已於删日病故令行孔知事改代爲署 
　　杭州電局奉部電按照上海辦法撥早鐘點業於銑日實行 
　　聞督署稽查處今日午後召集各稽查員到處會議特别要公 
地方通信 
[蘇州馳騐光福命案]  
　　吳縣公署昨日（十六）據光福鄉十二圖黄村地方農婦朱陳氏報告伊夫福壽於十五日在山伐樹被朱浩卿等指爲盜伐將其兇毆斃命屍身已被棺殮藏匿伊亦被毆成傷頭破血流當時經衆看守不讓來城投報至夜半始獲乘間逃出請求檢騐等語當經藍承審員騐明傷痕屬實由張警佐帶同錄事檢騐吏衞隊等卽日下午二時乘坐汽油船馳往相騐半月之中吳縣轄境發生命案已逹四五起之多矣 
[廢彈炸裂]  
　　　門内西街某姓　錫舖日前收買廢舊之開花子彈一枚於今日（十七）命學徒將彈用錘擊碎擬作他項用途不料一經擊下該彈立刻炸裂致被炸死舉徒三人 
[松江自治員開會略志]  
　　本邑二十四市鄉自治員於昨日舉行常會一爲巡廻演講問題議决本縣經費鴻蹶巡廻演講不必另設專員可由本會呈請縣長指令勸學員兼任以節經費一爲忙漕緩徵問題議决本邑頻遭螟害業佃兩方均受極大損失本屆上忙　微期由會呈縣展緩以恤民艱 
[寳山城市之通俗教育]  
　　城市通俗宣講團於春假後組織成立昨晚七時後山講員浦文貴馮福聲浦文全等假西市某茶肆舉行第一次宣講聽講者可百數十八秩序井然又城市第一通俗夜學校附設於第一高小學校内已於昨晚實行上課課程爲公民常識國文珠算筆算等四科由第一高小學校教員王慶鉞浦文貴張桂衡馮福聲趙　及城中校長浦文全城西校長楊宗綰女校教員邵光祖等君分任每夜七時起九時止學生已報名者約二十人書籍及各種用品均由校發給是校每月僅支公費四元云 
[鎭江破獲盜刦拒捕案]  
　　鎭郡之東丹徒鄉周家街周漢章家於上月二十九晚被盜持械行刦開槍拒捕擊斃鄉民戴大力子並砍傷周女右手一案業經丹徒縣懸賞購緝茲聞已於日昨　獲行刦是案之盜犯屈錦貴周大等解縣訊辦矣 
[揚州運送中學成績]  
　　南京中等學校發起之中等學校成績展覽會於二十五日開會各屬中學均將成績送入該會陳列本城第八中學現已運送成績品一千餘件第五師範則定於十九日運往區分爲理科技能特殊教育行政計一千三百七十餘件而尤以教育行政各表册及圖畫數理化成績爲最多 
[腦脊炎疫之研究]  
　　揚城現流行之一種疫症患者嘔吐後卽殞命日前左衞街五師附屬小學劉生亦患此疾經該校醫陳冶愚診視斷爲流行性腦脊髓膜炎卽抬入浸會醫院後檢出一種微生物爲雙球　此病菌發現於西曆一千九百○四年現由陳商之該院邵樂　醫士用藥液注射云 
[獲審盜案詳誌]  
　　揚州大芝蔴巷王宏潤家被匪藉查烟爲名入室打刦案由縣令警察警備隊偵探隊分頭跴緝贓盜當由警察五區羅區長購同眼線在南門外石家莊地方破獲窩藏贓賊之徐嚴氏家起出贓衣一束（此衣與芝蔴巷案無關）並獲犯未厚之名預審知爲聽從嚴漢臣（贓衣卽嚴之存）放物）至芝蔴巷王姓家打刦之要犯並由警察二區朱區長率警將嚴拿獲復經偵探拿獲案犯裴金山徐寳書徐兆鴻連同朱嚴氏共五人解縣經徐承審分别鞫訊該犯等祗供冒充禁烟稽查並無刦取金飾情事審官復將失主王趙氏帶庭詢問後將該犯押候復審又羅灣某錢號被搶案犯尚未破獲昨夜經警備隊協同一四區警察在永寗宫地方拿獲該案内之要犯陶王兩名解縣訊究矣 
[嘉興縣屬發現盜刧兩起]  
　　嘉興北鄉相家蕩地方農民曹錦山家於前晚被盜匪二十餘人刦掠曹之親戚顧某因不及逃避被匪用刀戳傷頭部事後檢點失物開單報知縣署履勘又南鄉史家滙鄉民史某家於同日被盜刧去衣服飾物約值二百餘金業報警轉報到縣飭屬協緝 
[濟南議會否認八年公債]  
　　山東省議會日前開會議决反對公債電請中央停發一而咨請省長如奉到此項公債票暫緩發行略云八年公債旣爲全國所反對且以鹽稅餘欵作抵四國公使已屢有抗議聞財政廳有請領八年公債在東省發行之說此項公債各省方一致抗拒吾東首先承領必來全國之指摘矧軍務善後公債山東政府已失信用於人民一之爲甚豈可再三除電中央力請停止外相應函請貴公署查照轉令財廳暫勿發行 
[教育廳成立消息]  
　　政府以山東教育廳尚未成立昨午來電催省長速爲改組刻正在籌備此席仍屬胡家祺云沈省長接電傳政務廳長等勘定公署内西院作爲教育廳辦公處並以教育主任陳雪南改充科長該科人數裁减數名昨已實行發表　 
雜評一 
[嗚呼撫卹（默）]  
　　仁慈哉皖當局之議撫卹商民也變兵焚掠常有之事商民之被軍隊蹂躪早已視爲天經地義分所當然矣而乃動當局惻然不忍之心爲之請命而撫卹不亦異數耶 
　　然而試問此譁變之兵何人統率之耶兵之搶掠焚燒何人負其責任耶縱其子弟爲非作惡殺人越貨乃對被害者之控訴則曰我憐爾不幸將有以惠爾試問受其惠者之感念何如也今縱其部下焚掠而復大言曰撫卹得母類是 
　　蚌埠之火災出於意外無可如何者也當局爲之謀善後爲之請命而撫卹之是也若安慶之被焚掠軍隊擾商民耳軍隊擾商民宜賠償商民損失者也撫卹云乎哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議續開正式會之第十日]  
[平和通信社消息]  
　　十八日上午九時南北總分代表齊集前德國總會審查善後問題下午審查地方制議案五時散會平和會議近數日來並未開大會惟審查軍事政治財政善後各問題而已至審查内容關防嚴密自不易盡知底藴卽知亦不能爲閱者諸君報告詳情但觀察和議之形勢凡政治軍事等議案雙方竟見尚覺融洽再遲數日當一一酒可解决現最大難關惟國會問題耳北方安福系近猶執定新國會不能取消即恢復六年六月十三日之憲法會議專制憲法亦不承認而南方意見大約亦堅持國會完全自由行使職權之議未見有何讓步彼此爭持離題太遠使無一相當調融方法是已失議和之本意蓋雙方議和終不能兩走極端必須各將一方之意見犧牲少許方足以見互讓之精神依記者（平和社記者）個人之判斷頗認時賢所倡召集六年解散之國會於南京制定憲法選舉總統說最稱公允因憲法爲立國之根本憲法一經公布則新總統新國會皆有所依據次第産生推陳出新國基可定且此議實行在南方則法律之系統亦可維持不致破裂在北方則新國會係因憲法産生而消滅並非有人取消之面子亦未掃除兩方均稍示讓步和局卽可大定矣若仍各執一是明知事實上均辦不到則與其議而無益不如不議之爲愈也記者今特標此議題促起各界注意深望國民發揮一種正當之輿論勸告雙方勉抑意氣顧全大局否則内患迭乘外交壓迫因國會之不解决陷和議於再停頓後顧茫茫更不知何從著手以奠大局於和平也 
[聯合通信社消息]  
　　昨（十八）日爲和議重開後之第十日上午九時各代表齊集開討論善後案審查報告討論結果再付審查探聞其内容爲善後經費之預計下午因各代表均覺疲勞暫停審查一日又聞湖南善後問題曾由章士釗彭允彝徐佛蘇三君開一審查會結果未有所聞 
[國民通迅社消息]  
　　十八日爲和議續開後第十二日午前九時起南北總代表及各代表齊集舊德國總會開議有人提議討論外交問題唐總代表以法律案急待解决因　全體審查會將法律案略事審查雙方互有辨論結果仍不甚融洽午前十二時休息午後一時起繼續將財政政治各案分别審查午後五時散會聞湖南案今日仍因方審查員請假延未審查云今次續議係採法律與事實同時解决同時發表方式陜案湘案同爲事實問題之一陜西停戰旣列爲先决問題湘案撤換張敬堯又爲近日輿論一致之主張乃或疑湘陜人士不肯放大眼光從事於和局大體上之討論而徒沾沾汲汲於本省問題云云其實不然據粤來某要人（非湘籍）言張敬堯在湘縱兵殃民各情已爲有目共覩徐佛蘇君所云湖南問題不必就政治立論卽就人道主義亦應急於解决此言最爲扼要且湖南問題應急於解决者不但目前衣食住俱無之流亡挺而走險岌岌堪虞以余個人之觀察（一）湖南與護法之關係此次護法軍興以零陵起義爲嗃天去歲攸醴各役尤係軍政府之安危　歷戰陣問者類能言之（二）湖南與和平之關係今次南北議和固根於五國勸告亦由於湘南前敵將領罷兵湖南占和平會議重要位置已爲全國所公認（三）張敬堯與人道之關係張敬堯殘暴不但湘人深受其害卽旅湘外國教士亦談之咋舌西報屢述張敬堯殘暴之狀莫不歎其慘無人道且張敬堯不去湘南將領必不能屈服其下卽在湘吳師馮旅各北軍亦不肯先張而退必致戰禍重開牽動大局是和猶未和也要之無湖南卽無護法軍政府卽無今日對等和議不去張敬堯外人必輕視吾國之無人道且戰禍一聞刧後遣黎必重遭屠滅可斷言也今日湘人要求和會速决湘事卽所以維護和局出於勢不得已云云頃又據熟悉政情者云此次代表團中某某代表官僚某某代表國民今集會於一堂能取互讓的精神以謀和議之進行誠堪慶幸然官僚與國民終有極端衝突之處將來和議前途仍不能全作樂觀幷歷張會議某案時代表官僚者態度如何代表國民者態度如何惜相約互守秘密非俟相當時期不能宣布云 
[于右任質張瑞璣書]  
　　西安張衡玉先生鑒公受南北公推劃界涖陜中外人士南北政府方以陜戰停否眞僞莫知萬目睽睽待公一電當駕抵西安爲三月養日期時東戰場如關山興市紅崖渡圍攻尚烈西戰場則敵軍掘地穿隧環擊乾縣弟等派人持書渭南曾以戰况奉告不意公甫入省卽發梗電謂雙方軍隊刻俱停戰云云果何根據爲此枝辭此欲敬問者一也越二日興市圍軍被我逐擊乾縣關山等處戰事猶昔不知公又何據有電中復謂戰事旣停和議卽當續開云云隱戰禍以賺和會是公良心上語吾乎此欲敬則者二也及公來原關山乾縣求援帛書並謂在興平亦有所聞乃連電陳氏故艶電有乾縣關山當退步之語卅電有解圍發電二事俯允立决之請因之卅一致張嘏民電亦有刻正磋商停攻退駐等字樣以上手書俱存謂梗有二電符合事實則艶日後各電不當發生謂艶日後各電根據事實則當日弟等請據事迅告和會之電何以卒不允發此欲敬問者三也以先後電詞推之公在原所發密電　通不知又如何用意措詞確聞飛短流長搖我軍心俟報紙揭出當敬問者　也公奉使入關書文自當尊重如戰未停卽應據實報告負責之人倘其已停秉公行使職權可也試問陳許乾縣之爭何與公事此我之所不敢聞命者一也郭許雖已携手乾縣縱屬郭部苟靖國軍旗幟未下當然屬我範圍况乾縣將士死守數月以待公至今乃水急捕魚舉人與地分贈陳許讀公支電竟不容弟等置喙謂已居中與陳許交涉堂堂專使望之三月迎之萬里特來而代來斷送此我之所不敢聞命者又其一也近日疊接報告關山興市敵軍又節節進逼加增兵力紅崖渡乾縣之兵亦並未退此後戰事重開其責皆公負之公留原二日謂通電停戰非入省不能辦到今入省多日矣劃界不劃界監視不監視退兵不退兵通電不通電專以空言誑我是眞爲一二人開生路爲八百萬人民延戰禍也秦民水深火熱今若此惟號泣旻天而已弟等忍涙陳詞特對公爲人格之忠告並促公爲職權上之注意公義所在用敢置質于右任張鈁蒸印 
[廣東善後協會成立]  
廣東報界代表吳鐵城吳永生兩君發起組織廣東善後協會於十七十八兩日假座大東旅社頂樓柬邀廣東旅滬同鄉全體分日開談話會籌商一切業將會章通過幷舉定董事聞該會章原擬設名譽會長會長副會長董事等職後經兩次談話會討論結果將所有以上名稱一律改爲董事公推徐固卿爲主席董事定於二十日午後七時開董事會議宣告成立茲將該會章程錄後第一條本會由旅滬廣東同鄉發起籌辦廣東善後事宜定名廣東善後協會第二條本會不涉黨見政派凡關於廣東善後一切事宜本會當竭其能力宣逹全省眞正民意請願和平會議建議南北當局協同救濟第三條凡旅滬粤人皆得爲本會會員有保護本會名譽維持本會之義務第四條本會設職員如左主席董事一人董事總書記一人書記四人會計二人庶務二人第五條主席董事及董事由會員公推之第六條續書記書記會計員庶務員由董事會推任之第七條本會職員除特别聘用外皆擔任義務不支薪水第八條本會經費由會員自由樂助由會計員掌管之會員有隨時稽核之權第九條本會職員會由主席董事隨時召集之會員大會經職員會議議决後由主席董事召集之第十條本會一切事件山職員會議議决主席董事執行之主席董事有事故時公推臨時主席代之第十一條本章程未盡事宜隨時由主席董事召集會員大會議决修改之 
[三和平會開會紀]  
　　中華國民策進永久和平會廣東國民策進永久和平會世界和平共進會昨日下午二時在霞飛路二○九號開聯合會討論應付時局方法僉以此次戰爭起於法治問題若不依法解决縱得一時和平亦非國民之所願解鈴繫鈴自仍以法治爲歸束遂各條舉關於障碍法治之事項詳細討論公同表决以備公函分致南北總代表請願云 
[平和期成會聯合會之電辯]  
　　平和期成會聯合會致熊會長請質問國務院電云北京熊會長幷轉梁張副會長鑒報載寗當局准國務院有電開上海平和期成會召全國省議會教育會商會各舉代表赴會意在聯合國之力壓服中央如中央不允南代表條件卽指爲破壞和平令全國罷市抗稅逼其屈服希曉導省商教育等會萬勿派遣代表等語查本會組織係以各地期成會爲限幷無省商教育等會團體在内何至有召集各該會代表之事且本會宗旨係以友誼勸告雙方調停時局更何至有壓迫一方之理歷次文電主張可以復按國務院有電究竟所指爲何會抑係誤解同人以期成會名義所關特請我公請院來電聲明以釋羣疑平和期成會聯合會叩篠 
[僑商在大東旅社宴客紀]  
　　昨日（四月十八日）下午一時華僑聯合會各僑商欵宴上海商界要人於大東旅社之六樓入席後由呈坡僑商吳蔭培君起述是會經過情形略謂是會肇始於前淸時至民國二年受政事影響會務中阻進行袁政府旣失敗海外僑商踵起向祖國投資如先施永安各分部大店及簡氏之南洋烟草公司俱見蒸蒸日上而僑界各要人適又重　此間聲應氣求乃有今日之聯合云次菲律賓中華總商會副總理李淸泉君則以英語述菲島各代表來華主旨謂海外僑商極願投資祖國南北和議若更久延不决誠非祖國之福足令僑界裹足不前此來係躬謁南北兩總代表盼會議事速就解决俾僑商等得深信不疑相率來華從事種種之事業云次菲律濱中華總商會代表藍琛君操京語述求和方策謂宜勸南北各代表先將害民之兵與護法初旨所最注重之國會兩問題早日解决則其他各問題自可迎刃而解若先議諸小節則好結果仍無望也云云是日到者有菲島美國公認律師薛敏老菲島僑商施能詠爪哇僑商謝碧田星坡僑商胡鈞石華僑聯合會幹事朱遐九丹羽洋行買辦鄒薌谿滬商謝復初等三十餘人星坡小吕宋爪哇三處僑商曁閩粤京英四種語言莫不同時具備惟僑商中有擬將來申後察看所得近狀先回匪島報告者李淸泉君啓程之期卽在今日上午十一時聞乘日本郵船諏訪丸南下云 
[泗水華僑回國求學]  
　　南洋爪哇島泗水埠中華學校校長許孝先在南洋擔任教育已十餘年華僑信仰甚深現與其夫人偕行回國幷有泗水華僑學生曾守約陳振節陳伯章陳錦錫黄和彬梭羅華僑學生葉長新葉長華黄添意會金鳥等九人隨同抵滬由華僑學生會照料已於昨日早車赴寗送入曁南學校另有泗水華僑學生一名吳淮淸擬送入上海學校肄業云 
[西國節期之教徒紀念]  
　　昨日爲耶穌受難節期（俗呼爲外國淸明）法公廨中西讞員諭令停訊一期法領事署及工部局各機關辦事職員均各停辦公務黎明時法國官紳及中外在教人等均詣法租界新北門外天生堂内隨同神父舉行彌撤之禮法捕頭以届時車馬勢必擁擠故飭探捕前往該堂門外照料基督教天安堂保羅堂等昨晨均各舉行特别禮拜以誌紀念 
　　二十日爲耶穌復活節基督教同人定於是日午前均就各堂舉行復活典禮是日午後新四時在崑山路景林堂聯會公祈請續行委辦會幹事陳鐵生講道二十一日晚該教佈道團同人等亦請陳君在慕爾堂演講救國之責任又四川路靑年會於是晚新七時半請救主堂收師朱葆元演說耶穌復活之理由佐以思婁堂唱詩班唱詩並有獨唱獨奏之特别音樂云 
[腦脊髓膜炎症傳至鄉間矣]  
　　北橋鄉地方日前有沈姓小兒年約十餘歲一時忽起寒熱頭痛嘔吐脊椎及項背疼痛等症一晝夜卽已不起並聞該處患者已有數人經當地醫生研究據稱此症係流行性腦脊髓膜炎症大概靑年與小兒傳染最易療法中普通多用解熱劑而在看護方面當絶對令患者身心安靜云 
[交涉署趕造遣送敵僑名册]  
　　江蘇特派交涉公署近接外交部電略謂第一二批遣送敵僑華洋人名册彵迄未具報特電希卽趕造表册具報云云故該署現正星夜趕造以便呈報 
[美國之郵政會議]  
　　大陸報云美國郵政部近在華盛頓召集大會討論郵寄包件事宜以期發展美國對外郵寄包件之貿易美國各大出口商家多派代表蒞會上海美郵局愛佛萊亦與議焉愛氏言對華郵包貿易之希望以促起美國出口商人之注意其言曰中國貿易頗大吾人僅可在上海辦理保險與提貨交欵之郵包但若商家派人駐滬照料則提貨交欵之辦法可施於中國全境余已與中國郵局商妥凡重至二十磅之郵包可轉寄至鐵路與輪船所經之地方照中國境内郵資率納費其數約與美國同以尋常言美商僅可寄重十一磅之郵包但美商如有經理人在滬收欵則提貨交欵之郵包余可轉交中國郵局寄至他處而應付之稅款可在提貨地方交納此種辦　大有裨益蓋若旣在上海交稅　始將郵包轉寄漢口或天津則須在漢口或天津另行付稅但若由余開單交中國郵局轉寄則祇須付一次稅欵也愛佛萊氏又說明中國匯兌率之難題並詳細答覆美國出口商人之詢問而尤注意郵包之封　謂郵包往往因包裹不固致受損傷估計貨物之毁於此者爲數頗大紐約某商行向與上海有甚大之貿易但因其封裹貨品亦殊不堅固致令主顧厭棄生意今皆斷絶今中美間郵包貿易逐漸發逹去年十二月二十九日起至今年一月十日止此十數日内上海美郵局共收遞郵包三千餘件云云 
[華人在美商業之近訊]  
　　大陸報云美國第一純粹華人商業機關近在芝加哥組成而舊金山華商亦集得美金三百萬元開辦華人商船新公司此二轉體之成立皆欲使中美兩大共和國間之商務關係日臻密切芝加哥之新機關爲中國工商業會社在西二十二條街二百四十七號置有房産半爲展覽室取中國之商品合銷於美國者陳列於内日後將在美國他處分設支店而以芝加哥爲總部 
[红十字會常議員會紀事]  
　　日前本埠紅十字會遷章由沈仲禮副會長召集常議員舉行常會除報告匯墊二萬元救濟德奥華僑及到滬後分别資送回籍情形外並提議接到英法日美意五國紅十字會駐法幹事會來電擬於歐戰宣布平和三十日後在瑞士日來弗京城開萬國大會由與會各國紅會報告辦理防疫治療癆瘵傳染各症之研究囑中國紅十字會派員列席當經公同議决事關醫藥研究應遴派醫藥專員與會更須熟悉紅會情形者方能稱職旋舉定前淞滬救護隊長王培元醫博士爲代表前武漢救護隊長總醫院醫長柯師西醫士爲參贊刻正徵求二醫士同意俟得覆张卽當復電駐法幹事會查照次提議包竹峰捐資一萬一千餘元創建該會南昌分會醫院奬勵案僉以向章獨捐五千元以上者得贈有功章包君所捐數復倍之除由紅十字會贈給有功章外應專案呈請政府奬給勳章以資激勸議决後當由該會照案執行次提議會員大會籌備事宜該會於本年一月間陳報政府擬於六月間舉行全國會員大會嗣經吳敬仲理事長報告各種手續籌備不及會計董事宋漢章等復擬將會計年度截至大會時爲止一切收支須經過查賬刋刻徵信錄等事爲時旣迫手續尤繁因公决改期於本年十月間舉行大會再聞該會向日收支欵項簿據程式參酌普通簿記法嗣以對於紅十字會條例施行細則未能脗合業已改用審計院規定普通官廳簿記法辦理以歸一律 
[總商會停開常會一次]  
　　總商會昨日通告各會董略謂十九日爲今届開第八次常會之期適無緊要提議事件應將所交議各案由倂入第九次常會期提議屆日請勿赴會以免跋涉云 
[平價售賣變色米糧之查報]  
　　南市第一區一分駐所王署員近據崗警報稱三角街地方有人在彼設肆售賣平價米糧其米質已經　爛甚有變爲黑色者貧民貧圖賤價爭先恐後前往購糴此稱霉變之米一經誤食恐致疾病殊於衞生有關應請查核等情王署員當卽派警詳查此項米糧來歷係由華商陳某等日前賣賣某日商因貨不合色退回現售平價每升錢六十文當卽詳報淞滬警察廳長請示應否禁阻售賣以重衞生云 
[碾米同業常會紀]  
　　本埠機器碾米廠同業昨日仍在滬北總商會三層樓該業事務所開常會到者同業代表十餘家由正主任張樂君報告前次行家購定米石延不出斛一事已於十四日在本業仁穀公所開會集議嗣因行家方面人數尚未到齊並無結果擬再訂期開大會切實籌議云云旣而各廠代表將糠粞價目重行規定公决米糠每擔七角轉頭糠四角九分白粞三元二角糙粞一元七角泥粞七角自卽日起由司月通告各同業查照 
[旅滬粤人會議梓鄉平糶事]  
前日（十七）下午八時粤僑商業聯合會開會籌議廣東平糶進行事宜到會者正會長陳炳謙副會長梁綸卿會員黄式如陳翊周簡寅初何少莊黄澤卿唐福初歐錦常容堯衢等八十餘人首由南洋烟草公司簡寅初將廣東糧食救濟會來函向衆宣述一過並將函内附有該會公舉陳炳謙爲名譽總理之證書持贈陳正會長畢卽由陳君起立聲稱此次辦理廣東平糶承同鄉諸君踴躍熱心羣策羣力收此效果今承廣東糧食救濟會舉爲名譽總理愧不敢當惟有竭其愚忱追隨諸父老之後有一分之力盡一分之力以期得拯災黎云云次報告蕪湖來電第五批米所租公平船已於今日結關由蕪放粤計裝米四萬五千餘擔並經陸續租到桂林成都同生上島丸各船均可於月内由滬放粤餘仍再向各輪船公司續訂船隻以期源源接濟云云至十一時散會 
[華商電氣公司請照之部批]  
　　上海華商電氣公司前因請領執照規則尚有疑議曾經呈請交通部解釋在案昨奉交通部批令略開據呈稱請領電氣事業執照按照規則尚有疑義懇明晰解釋令行遵辦等情到部查本部頒給電氣事業執照規則第四條之規定係分别電話電燈電力及電車三項核給執照惟該公司旣由電燈電車兩公司組織而成營業區域又在同一地方且電車與電燈原可相輔而行自應通融辦理認爲推廣電氣事業以經營電車爲主以電燈爲附准領電車執照一張仰該公司依照規則將照費印花稅共現洋八十二元一倂繳納到部以憑核給並一面遵照本部前第一千六百十號訓令切實籌備修改迅卽呈報候核此批 
[兩路近事三則]  
[撤除西人購票之限制]  
　　滬寗杭甬兩路管理局接交通部令云前在遣送敵僑期内凡西人乘車必須携帶各該管領事給發單照經外交部特派江蘇交涉員會簽方准購票業經通飭在案目下遣送敵僑事務已畢嗣後西人購票乘車者無須再由各該管領事所發單照仰飭所屬遵照 
[西國節期乘客之擁擠]  
　　自本月十七起本埠各機　　關各洋行中西人員因届西國節期休息作西子湖游者甚多昨今兩天滬杭甬鐵路南北兩車站統計售出票款每日約三千餘元較往年超出三分之一現該路除每日往來滬杭之早快車及特别快車加掛車輛外由北站出發之頭二等乘客常因無座立於車上之月台營業可謂發逹矣 
[畢業學生練習之分配]  
　　滬寗杭甬兩路管理局昨接交通部令略開案據鐵路管理學校呈稱選擇本校實習班畢業成績較優各生開具淸單擬請派路服務等情查該校實習班畢業生除黄國鈞杜壽山廖樹藩宗紹祖侯景福范慶新六名原係京漢路員仍派往該路服務外其嚴文華等四十一名應准分派練習月給津貼三十元等因當經派到（甲等）畢業生張光綸（乙等）畢業生方抗二名在滬寗杭甬兩路練習矣 
[法工部局總辦任滿回國]  
　　法工部局總辦臘斐理也君行事期滿卸職回國所遺之缺由副總辦藍尚吉而君代理 
[福開森將次回美]  
　　美商福開森曾充公府顧問今因有事回國已於十七日自京起程南下十九日卽可抵滬聞在滬小作勾留卽須附搭郵船回美云 
[弔唁劉人熙之函件]  
　　劉公治喪事務所昨接陜西陳樹藩函云劉公治喪事務所鑒恭奉函開彌增悽愴時方多故萎我哲人湘水無情奄茲埜老自辛亥以來海内豪傑　起雲湧莫不搤　歌呼人人自以爲衞霍至基成功不居急流勇退輕千金而若芥敝萬乘其如屣卓爾出羣斯人而已就湘而論戡亂之績實媲美於蔡黄傳道之久尤較蹤於湘綺不幸此數子者先後殂化惟茲靈光竟不憗遺至使風流歇絶邦國殄瘁不其惜乎樹藩未遂瞻戟之願遽來吊賈之悲寄塵輓詞俛邀靈鑒臨風哽咽曷云能已此肅卽須公安 
　　又接日本駐滬總領事有吉明函云接奉大訃驚悉瀏陽先生仙逝之耗老成凋謝中外同悲謹備蕪函藉伸哀唁 
　　又接丹麥國駐滬總領事樂斯考函云敬啓者頃得訃音驚悉劉公艮生於三月六日在滬仙游聞信無任悲悼用特專函致唁爰表哀衷 
[取消官中後之縣署文告]  
　　上海縣公署對於取消官中一案昨發訓令布告各一道照錄如下 
[訓令]  
　　案查取消官中案内邀集各市鄉經董會議蓋戳之契定於民國八年三月末日截止官契分辦事照舊辦理不另設官契發行所惟收證照舊進行母庸收回馬巡隊經費在中資項下徵學費四分之一隨同學費帶收登錄稅應否按成發回由縣呈請核示茲經呈奉財政廳指令該縣馬巡隊經費前於官中中資一元内提支五角現在官中取消此項改於每散中中資十元内提取五角仰卽　照又奉財政廳訓令官中憑證一律吊銷營業滿半年以上已繳登錄稅銀母庸置議未及半年者將登錄稅按數給還各等因除將帶徵馬巡隊經費布告周知外合行訓令仰卽查照辦理此令 
[布告]  
　　案查民國五年選充官中及編設馬巡隊均以典賣田房之中資提作經費每中資十元提出一元以一半給與官中一半充馬巡隊經費現在官中取消所提官中費於三月末日截止應於每中資十元内提出五角卽學費四分之一隨同學費帶收爲馬巡隊經費除呈奉財政廳核准令行市鄉經董查照外合行布告仰縣屬諸色人等一體遵照特此布告 
[通令裁撤烟酒公賣公支棧]  
　　江蘇烟酒公賣局近令各分局略謂接張督辦令自全國烟酒事務署成立後對於烟酒稅費竭力整頓現查各省區分支各棧包辦稅費積弊叢生擬卽裁撤改公賣所惟各分支棧前交押欵共計一百三十餘萬元應行發還已函請財政部設法籌措一俟籌有辦法卽實行辦理云云 
[宋統領添募緝私步隊]  
　　蘇屬緝私宋統領以崇明地方民素强悍現當蘇五屬鹽棧初創發售官鹽之始查緝私梟自宜嚴厲惟查駐崇之緝私第五營防境遼闊而所部師船兵士無多查緝難周是以呈准運副添募步隊八十名委派隊長二員一等排長二員二等排長二員督率分駐崇民四鄉藉資助緝除派員選招外所需新募官兵薪餉一層昨經函致蘇五屬鹽公堂請爲按月照章核給 
[普益禁烟會調查員被拘]  
　　普益禁烟會前日聞悉浦東等處有人公然售賣燈吸特派調查員沈祥生帶同幹事員譚四海計阿毛書記員陳吾梅前往高橋等處調查遇有違禁之徒隨時報告各該管警區懲辦前晚該員等在高橋調查未及回滬卽在該處客棧歇宿至夜半時忽有駐高橋之淞滬警察第六區分駐所長警多人將該調查員等指爲冒充全行捉獲於昨晨（十八日）一倂解送總廳司法科發落事爲該會會長羅師所聞以本會因督促烟禁辦事均熱心義務何能受此奇辱當卽與警廳交涉而警廳司法科劉科長以現在時有冒充警探調查之事發現此項調查人員係該會所派有無憑證亦正向該會查詢不知若何解决也 
 
 
 

Page 11

 
 
[法總巡諭令嚴緝盜匪]  
　　本月八號及十三號晚間法新租界葛羅路仁元里二十一號門牌張鶴雲李梅路芝蘭里五十七號門牌汪子君家先後被匪持械搶刦去衣飾銀洋經事主報告捕房請緝在案茲悉法捕房總巡施美德氏深恐該匪等日久遠颺故特諭令各探捕四出嚴緝務獲各匪到案究辦 
[三新紗廠男女工罷工紀]  
　　楊樹浦三新紗廠南北粗細紗間男女工人近以該廠工作　緊日夜班統扯每日每人祗得工資洋一角七分乃要求加給工資洋二分不遂全體男女工數千人於前日相率罷工聚集該廠門外抛碍擲石大聲呼喊事爲該管捕房捕頭所聞深恐人衆肇事立飭一百八十二號西探與華探目陳銀松率同程明德季立仁蔣阿二姜喬喬等通班中西探捕到場彈壓並婉言開導該工人等始各分頭而散 
[訂購廢鐵糾葛案之續訊]  
　　江蘇李齊軍民兩長延穆安素律師在公共公堂呈控已閉永茂五金公司經理武進人汪坤瑜違背訂立承買值價洋一百萬元之廢鐵合同着令賠償損失洋三十萬元一案業經公廨將汪及有該公司股東嫌疑之謝　牕邱渭卿李炳生陳章敏先後傳至公堂諭着汪李陳三人各交一萬兩人銀並保謝邱二人係商會會員照章由商會擔保候核等情迭誌前報前日午後王襄讞會同美副領事丁君續訊卽據原告方面訂立此項買鐵合同簽字之李廷玉中將上堂聲稱與被告汪坤瑜等交接此項交易係由劉少餘等介紹謝衡牕爲該公司股東由汪說出迨將價格議定每噸六十元後謝亦屢有函電往來嗣以鐵價大跌被告欲取消前訂合同謝又偕汪之代表邱善之二次來寗在我寓内繕寫取消筆據謝自簽名於見證地位我以其爲股東不認爲證謝邱二人乃聲稱容電召汪來寗妥籌解决我遂令伊等二人在我寓所暫待將筆據持與李督察閱之下不允謝等所請我旋卽將筆據持歸豈知謝邱二人已不辭而别云云並由被告代表博良等律師先後向李中將詰問據稱鐵價每噸七十八元三十元等之合同均未成立早經由我於每紙上簽有廢字至於汪坤瑜呈出劉少餘等向伊索酬之信函及劉給與汪二千元之收據等事我皆不知請堂上將劉等傳案一鞫卽明云云而各被告之代表律師又各據理由聲辯均要求將案註銷惟謝衡總之律師請求將李中將交保容探追名譽損失原告穆安素律師譯稱原告代表無交保之必要適被告律師博良氏稱此案係押欵性質無此巨大損失不妨請博律師轉請專門家前來估計又謂謝無股單不能作爲該公司股東原告方面本非憑汪坤瑜一人所供遽以謝爲被告查汪前供該公司股東甚多此語大有研究之處玩其意似營業發達則發起之人皆屬股東若失敗必然互諉總之本案兩造皆係華人請堂上依據中國法律訊理蓋各被告之律師所請求者皆屬於英美各國法律以之處斷將失其平至於劉少餘等與汪有錢財交接乃係彼等個人之事被告律師不應以此語攻擊原告代表予以難堪云云中西官核供磋商良久判被告律師聲請將案註銷候會商再核 
[靑年會今晚聚餐]  
　　四川路靑年會爲聯絡會員感情鞏固交誼起見每於星期六晚有會員聚餐會之舉今晚（十九）六時半又値廣利隊主席該會已於會食堂訂定優美西餐餐價照舊五角除通告廣利本隊外他隊會員有興與餐者一律歡迎云 
[星期日派警照料教堂之照准]  
　　滬南火車站附近望道橋之北設有耶穌教堂一所每至星期日由教士至堂宣講教旨惟時有玩亷無紹在堂外抛擲穢汚磚石故由該教士某洋員昨至高昌警區要求於星期日派警前往照料當由李巡官允准矣 
[袁鍾祥在京逝世]  
　　前日午後本埠司法界人員接北京來電得悉前上海地方審判廳長現任北京中國銀行法律編輯主任之袁鍾祥（字嶙伯）在京病故袁君存年四十六歲其眷屬寓居蘇垣本埠司法界與袁君有交誼者咸於昨日乘火車赴京吊　 
[審判廳長之整頓署務]  
[斥革索規費之庭丁]  
　　前日有某甲至地方審判廳執行庭領得洋二百數十元而出當有庭丁查德根跟隨在像向甲索取規費甲付以小洋四角該庭丁嫌太少甲又加洋一角該庭丁尚不滿意一再向甲加添時庭上陶推事因見該庭丁隨甲出外多時不返頗爲起疑遂親自出外偵查目覩該庭丁向甲勒索立向斥阻諭飭他庭丁將甲並查德根帶案重行開庭研訊甲伸訴查需索行爲質之查德根俯首無詞陶推事諭甲退去查暫行看管據情面　張廳長請示張廳長除將查斥革外旋卽發出布告如下查訴訟費用向有定章法外需求向干例禁本廳長蒞任伊始深恐史役人等有藉端需索情事歷經派員嚴密訪查以期掃除積弊茲查有庭丁查德根於訴訟人出庭後藉端索費實屬不法業經立予斥除仍恐本廳承發吏庭丁人等尚不免有藉端勒詐法外需索情弊除隨時派員查究外合亟布告訴訟人等一體知悉倘有不肖承發吏庭丁等假託本廳名義在外摺搖撞騙或藉端勒詐法外需索種種不法情事准卽來廳據實報告本廳長嫉惡如仇定卽嚴予懲辦絶不姑寛各該訴訟人等亦須知與受同等勿受該吏役等之愚弄自干咎戾凛之切切特此布告 
[驅逐盤踞候審處之訟棍]  
　　近日張廳長查悉每有包攬詞訟之人盤踞候審處希圖招搖爰派乃弟張允濟不時糾察如查有前項棍徒悉行驅逐日昨並下手諭如下近查民事候審處屢有當事人繕寫狀紙之事實屬不成事體嗣後不論何處不得容留閒雜人等繕寫狀紙倂除被傳人證外亦不許在候審處逗留如查有上列情事惟值日承發吏等是問　之切切此諭 
[吳淞亦將出會]  
　　吳淞鎭定於今明兩日由鄉人舉賽猛將會曾向某會首借有儀仗甚夥與其事者皆興高采烈云 
[榜示三月份違警罰欵]  
　　淞滬警察一區三分所劉樹棠警佐將陽曆三月份所收罰欵榜示署前俾衆周知計開遠警行兇鬬毆抽頭聚賭不准時刻傾倒垃圾者共計罰洋三十五元五角又無心失愼立時救熄罰洋四元又黄包車與人力車無照會項下罰洋四元九角 
[汽車撞傷童子]  
　　昨日下午四時許某號汽車駛經法租界大馬路撞倒意子寗波人華儒成跌傷頭腦不省人事由法捕房一百六十一號華捕瞥見抄錄開車人姓名及汽車號數另雇車送童子往醫院醫治一面歸報捕頭備核 
[用虧賬銀案改期再訊]  
前在公共租界某洋行爲買辦之梁鳳山被郭雨初在會審公堂控其在伊南市　愼雨記油行爲夥時因空賬銀六萬一千零八十三兩一錢七分七釐一案前日由廨將另案在押之被告梁鳳山提至公堂卽由梁之代表律師上堂譯稱本案原被二人皆被大東控告原告發生本案其情節大都係根據大東控案故請堂上將大東所控原被二人之案訊結後再審本案李襄讞核禀商之英　副領事判梁無保仍　押候改期再訊 
[兄弟借欵糾葛之涉訟]  
　　入葡萄牙國籍之席德輝（卽名席裕光）在公共公堂呈控胞兄濔豐銀行買辦席立功不理借欵及利息　應得一切利益合共銀七萬五千兩一案前日午後由西洋副領事施君蒞廨會同關　員升座傳訊卽據原告代表律師上堂譯稱被告於淸季向原告借銀三萬兩購買浦東地産立有借據嗣被告將買進地皮售去盈餘不少其中原告應得利益以及借欵利息核至起訴之日計須四萬五千兩左右屢索不理復經原被兩造親友曁現爲匯豐銀行大班之史蒂芬（譯音）等出而和解原告以條件不能滿意故委託敝律師進行訴訟應請堂上着被告關於是項地産利益之眼目開輩交與原告查核並請堂上派員查明利益若干禀復公斷云云被告亦延律師到堂辯稱原告律師請求殊屬悞會蓋公堂尚未訂定本案正式開審故今日祗須將開審和解兩問題先行决定然後遂漸進行惟被告祗承認借欵三千兩餘皆否認亦不願將賬目給原告查　等語問官核供會判兩造退候訂期研訊 
[革警纒擾不休]  
　　閘北五區三分所警士王德山前因　犯警章經唐警佐查明斥革詎王近日逗遛胡家木橋一帶屢向舊日同事長警　　不休昨經唐警佐得悉諭將該革警獲解司法科警解淞滬警　違回原籍 
[擊破頭顱]  
　　水菓小販何志舟昨晚在浙江路與同類某甲口角起釁互相扭打被某甲擊傷頭顱血流被面經老閘捕房八百八士二號華捕查見一倂帶入捕房諭送何至醫院警治再核 
[南市警署近事兩則]  
　　南市第一區警察署趙量林署長現以天時和明衞生事宜亟應會同所屬一分駐所王署員詳加整頓所有垃圾應傳諭居民遵照規定時刻按時傾倒以便挑夫依時掃除如有逾十時以後傾倒者卽係違章應行拘罰並飭知淸道員每日淸晨八時起會同巡長分段警同各挑夫掃除潔淨不准稍有作踐自昨日爲始挑選巡長各兩名實行警同打掃 
　　南市第一區警察署及一分駐所境内編定崗次上所列之白漆牌現因日久駁落不能辨認故由淞滬警察廳長飭知該管署所警正佐重加　漆均漆竣昨日已分發釘列以便查考而明崗位界址 
[坑缸問題之滬南工巡捐局批示]  
　　滬南工巡捐局姚局長批褚金苗呈爲陳明事實請求察核澈究撤銷處分由云呈悉查關於公路及有　教家出入之處照章無論造屋或其他工作均應一律收進該民排設坑缸之基卽應與隔隣朱姓同等收進之處且又佔及路邊自不能准予設置該民不明局章致有誤會一經明晰指示常可恍然本局辦理地方市政但知一秉至公並無絲毫成見該民與朱福生是否意見不洽本局無從過問望勿以個人之私妄意揣測轉滋迷謬也倘再執持己意故意違章或於原地重排　坑查出定行究辦不貸 
[公共捕房瑣案五則]  
[混兌銅洋]  
　　甬人王阿曹前日持銅洋二元至山東路一百七十九號門牌某烟紙店兌換當被察悉報捕將王　同僞洋帶至總巡捕房經捕頭詰據王稱在漢口路四號門牌某洋行爲侍者不知其洋是僞云云捕頭諭令將王押候解送公共公廨訊辦 
[割去左耳]  
　　住居新閘派克路七百十八號門牌之甬人兪生榮不知何故前日被同居之某甲用刀割去左耳血流不止經人報告新閘捕房諭飭中西包探協往查拿行兇人業已逸去遂雇車將兪送請仁濟醫院醫治候愈再核 
[汽車違章]  
　　汽車夫王富林前晚在南京路聞駛五百八十三號汽車不點尾燈被四百八十五號印捕查見以其違章抄錄該汽車號數回訴捕頭請廨出單傳究 
[深夜賣酒]  
　　勞合路五十三號門牌某酒店因深夜賣酒被三百三十六號華捕查見以其違章當將酒具帶入捕房稟明捕頭請廨出單傳該店主楊開壽到廨訊究 
[過犯行竊]  
　　胡阿根前日竊靜安寺路二百十三號門牌某西人家磁花瓶等物携贓圖消被捕查見當將人贓一倂帶入捕房經捕頭詢悉胡係過犯諭着押候解送公共公廨請究 
[道尹公署批示兩則]  
　　崇明縣外沙公民李亞英等呈外沙辦公所應說在大生分廠左右公請迅賜飭縣勘定以便建築由呈悉此案前據該縣公民施産翹等來道呈請當經批候省長示遵在案據呈前情究竟是否可行仰卽逕呈縣署察度地方情形呈候核辦 
[丁澤周等呈請立案補給圖記由]  
　　呈摺均悉該紳等爲講求醫學起見創設醫學研究所熱心濟世洵堪嘉慰所擬章程尚稱妥洽應准備案圖記由該所自行刊用仰卽知照　 
專件 
[上海商業公團聯合會上國内和會請願書（三續）]  
　　五關於財政之提議事件甲統一幣制謹按幣制未能統一於國家之歲入商旅之滙兌損失甚大政府急宜制定統一幣制之章程不可一日稍緩者也將來無論取金本位或銀本位之制度最要者革除省界國家所鑄之金幣或銀幣一律行用全國紙幣亦然官商出入欵項旣無折合之煩民間行用可免虧耗之弊於國家歲入商界流通兩有裨益從可　國外貨幣流入中國之患官民兩便宜趁早圖之者也乙恢復紙幣之兌現謹按袁氏謀國耗費無度以致我國財政固難又利用歐戰時機禁止全國官有銀行兌現雖未一致遵行然國家銀行紙幣價值低落民間之執有中交兩行紙幣者損失之大不可勝算無形破産時有所聞北京中行雖經借欵兌現然民間未得實際徒利都門權勢之私囊中交兩行旣乏現金兌現無術卽應設法收回紙幣維持信用免致　商方是正辦近年以來暗中反濫發紙幣漫無限制價格愈落民累愈深他如省立諸銀行亦互相效尤湖南一省無形破産者不知凡幾長此以往不出二年必致牽重全局無形破産所在皆是不可收拾矣此政府不可不念起圖之者也丙請　釐金修改保護稅則謹按我國釐金昔爲輔助軍餉而設雖專制如淸朝事平之後亦認爲病商之政每思裁之各國商人亦有裁釐增稅之請不料共和肇造百事維新之際病商之釐金仍然存在甚至變本加厲民益難堪釐金一日不去商業一日難望發展也查進口洋貨有子口單之保護出口原料有三聯單之保護惟土貨轉運恒受關卡留難　員之需索　商情形　難盡述應請會商各國裁撤釐金修改保護稅專　統一之稅則土産貿易發展有望經濟地位亦必日臻進步也丁徵田賦請訂銀洋錢兌換統一之價格謹按幣制未統一之前應請速訂徵收田賦全國銀洋錢統一兌換表以杜官吏剥削而爲小民除害查我國人民繳納田賦錢糧之時胥由地方官以錢合銀任意折合甚至以銀錢折合數次然後作價者無告小民受虧不淺小民祗求得完錢糧免受催逼忍氣吞聲不敢計較此種吸收民脂之虐政一日不去民國一日不舒故請速去此弊規定銀洋錢統一兌換表發交各縣飭令發鄉張貼另由自治機關及自法會明白通告俾衆通知凡辦理不力者是有心助虐魚肉小民作欺詐論按律治罪以儆其餘旣可舒小民之困苦又可絶官吏之剥削此政府應卽注意者也 
　　六關於交通之提議事件甲請减收電報覆及改良發報送報辦法以增商人之利便謹按商業起落全賴消息　通世界各國創辦電報原以便商爲主定費所以甚廉我國不然定費旣昂遞送不速錯字速篇電局均不負責凡有鐵道交通之處每有不及快郵迅速之弊商人咸稱不便此應請政府速爲改良者也乙請減火軍費以便輸運謹按鐵道原爲利便運輸而設與商業有密切之關係吾國鐵道事業尚在萌芽難與世爭但已設　道之處管理失宜弊賣叢生不特不能便商反致病商年來利用鐵道運輸貨物諸商損失甚大妨碍商業發逹莫過於此也病商原因如下（一）軍人任意扣留車輛久借不還致各路貨車不敷支配（二）各站無足用之貨棧貨物堆存月台日囑雨淋貨物腐爛（三）各站索取運動費以上三欵商人因此而受損失者不少近年津浦京漢各路可以引爲確證不可不速行整頓以絶後患否則商人之損失益大政府之收入益少也丙請政府津貼國外航路提倡郵船之組織謹按吾國非自設郵船輔助國外貿易不能達振興國外貿易之目的推廣國外航業非由政府撥資津貼不能立於始終不敗之地位當此商戰劇烈之秋我政府不可不留意者也查我國招商局與日本郵船會社同時出世招商局之商船隊勢力之增長如故局中船隻罕有出國門一步者至於日本郵船會社之商船隊已由三十餘艘而增至二百餘艘其勢力膨脹之連航線之廣已遍全球兩相比較優劣立判何以故因招商局之組織官督商辦内容腐敗　氣已深不可救藥也加以政府無相當之保護未與津貼之鉅欵也該局支持尚且不易又馮能與人競爭擴充航業廣　航路哉應請政府速令交通部妥籌整頓航業之法研究如何津貼之方召集全國航業公司合力開闢國外航線或合力進行或單獨組織務期成立一面由政府予以若干年之津貼擔任永遠之保護妥訂章程實心辦理吾國商人未有不樂成者也丁請設商船學校謹按我國欲望航業發展必先培植航海人才雖可惜覆異地終非善策也招商局成立已久未謀及此以致駕駛之人均借材異地甘受各國保險公司之挾制殊不可解也宣統之季郵傳部曾附設商船學校於南洋公學故址光復　特遷吳淞以薩鎭冰爲校長規模略備並以巡洋艦保民號改爲練習船往來申閩之間俾諸生得以練習風濤沙線成績可考未幾因經費支絀停辦殊屬可惜此又急宜籌欵恢復者也戊請提但義勇艦隊並撥欵津貼謹按我國海陸軍皆無運送艦隊有事恒調招商局之船承乏旣不合法又誤該局之營業且該局所有盡屬商船不合海陸軍運輸之用莫如由政府制定義勇艦隊專章撥定津貼鉅欵招商承辦較爲妥貼至於船式由海陸軍部各派專員會同承辦商人酌定成立之後由商遵章管理國家無事則以之作海外航業之用推廣國外航業有事則以之充海陸軍運送艦凡商船學校畢業諸生均應撥入義勇艦除服務以資歷練而廣見聞待其經騐充足駕駛純熱漸次考陞爲艦長爲艦員由此人才日廣海軍之預備隊亦可膨脹此一舉兩得之計急宜實行者也 
　　七關於司法之提議事件法律對於人民無歧視並須司法獨立查專制時人民犯法官按律懲之而官之犯法則巧爲護之甚至官家子弟號世家者亦能巧免法律之制裁自共和之初司法獨立固不免有不滿意之處尚能改良一二俟歸省長監督後則前淸故態復活矣故請司法完全獨立官民犯法法律當行施一體待遇之實 
　　八關於憲法之提議事件請速訂憲法以固邦基查民國憲法至今缺然以致法律不能行使其職權故憲法一日不定國家邦基一日不固應請於和議時本法律统系不能中斷之義解决之 
[附送國内和會代表函稿]  
　　敬啓者國體變更共和七稔禍 
亂相尋民遭荼炭茲幸内爭將結和議已開商民因鑑世界大勢渴望長久治安謹將民意所需請願於貴南北諸代表之前務請容納爲幸此請議安民國八年四月初六日上海商業公團聯會謹啓 
雜評二 
[上海之新流行物（邠）]  
　　上海之新流行物曰和平會若期成若聯合若促進策進等等所謂第三者是也第一二者接觸日 
　　密不惟不需第三者爲緩衝直標第三者於大門之外第三者亦可告無罪而可以謝其責矣而此種新流行物乃轉瞬而卽爲陳舊 
　　第二新流行物厥爲善後協會若湖南若湖北若四川若廣東若福建續續而起方　未艾顧名思義自是專謀一隅者然亦有不盡然者何也曰發爲言論不能無機關之名義和議而不進行則以和平會名義言之可也和議業已進行則和平會爲筌蹄而發言爲蛇足此善後協會之所以應運面生也夫上列諸省其後之有待夫善當然無疑也然病在根本要必根本治療而後肢體得健全一肢一體而療之不可能也謂恐和議代表之有所未知歟恐代表之誤其方針歟抑恐代表所議定之不如我意歟要皆和議秘密之所致也 
　　我國旣不幸而有南北矣猶幸南北之已有代表猶幸南北代表之已能議和猶有消滅此不祥名詞之希望我人不能不惟代表是認也若南北代表而外别有主張焉則南北之中當然含有無量數之南北囂囂衆口其可勝窮哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（七十五）] [  一之]  
　　美民稱復活節前之一來復曰聖靈星期Ｈoly　Week聖　星期中之最後一日『爲聖　上　』Holy　Saturday又曰（復活夜）Ｅaater　Ever與我國之以冬至前一日爲冬至夜以年前一日爲大年夜者相似耶教舊俗在此一夜中或瞻禮或聽道或爲關於宗教上種種講演通宵逹日無少輟其守夜也頗似我國除夕之守歲禮拜堂與大街市蠟炬通明華燈燦列其大放光明處又似我國夏正除夕之　開不夜也所不同者在彼守夜有一宗教上之主旨在我大除夕之年景社會心理不同各個人間之爲憂爲喜爲冗爲閑彼此尤相懸絶耳 
　　美國近時遇復活夜如今夕者雖不至如上述之盛然其人民心理中一年間不外兩大節一則十二月二十五日卽我俗稱所謂外國冬至一則在西曆初春第一望日後之第一日曜卽我俗稱所謂外國清明蓋卽基督復活之紀念日也西曆恒以三月二十一日爲春之始本年三月二十一日以後之第一月圓日卽爲新曆四月十五月圓日後之第一日曜卽四月二十日也四月十五爲猶太人之復活節至二十日乃爲泰東西諸耶教國之復活節云美民在復活夜無不大忙其所以大忙之故尚不僅宗教上之設施蓋應時禮物與賀節信之往還與酬贈均於節前一日行之頗足令人應接不遑也美國人士無論男女莫不爲社交之國民彼之富於社交思想正猶我民之富家族思想比較觀之别饒意趣上文所舉不過一端而已 
老申報 
[父子重逢（見光緒二年二月初九日）]  
　　李甲者姑蘇人轉徙至甲生一子名金和左眼有一痣前年在大東門京貨店中爲徒左側有某媪居焉一日謂金和曰北市某鄉有財神會且有燈戲盍往觀乎金和喜從之比出城挈之登舟解維而去問其何往曰嘉定耳離此不遠無憂也日暮抵一鄉落入門則皆巾幗之流金和甚疑問賽會何時曰明日也篝燈促之曄金和寢不安席伏枕私聽則似係拐徒聲口大懼質明而逸然不辨南北且壓囊錢未帶一文殊覺悵悵無之因沿途求乞迤　至蘇適父執某見之予之錢命以回申金和又迷路而出齊門天已晚啜泣路隅有平望之鄉人見焉憫其孤苦挈之回家許覔便送至申江不料金和感冒風寒竟屬臥床不起家人恐其傳染秉夜將金和扛至平望鎭中寗和寺前寺僧晨興啓門見金和詢其何來金和具述所苦僧隨收留入寺爲之延醫診治始獲痊可因拜僧爲師而披薙焉於今三年家中自金和走失後遍處訪尋踪跡正月問適有鄰女自平望回述及寗和寺有酷肖金和者李甲卽往探之果其子也然上頂圓光非復曩時之靑鬢矣因相與痛哭卽欲偕回然寺僧以三年撫育之勞須給予番餅五十枚始許同回故里云 
常識 
[蜂之勁敵（譯日本農業世界）] [  許醉農]  
　　蜜蜂爲農家副業蕃殖迅速管理最易其蜜與蠟爲藥用及滋養之貴品誠山野小農之良産也第外界有害於蜂者良多吾人養蜂安可不注意及之哉 
　　吾今述蜂之勁敵矣孰知蜂之勁敵卽爲蜂乎特此　非蜜蜂而爲黄蜂耳蓋黄蜂軀幹偉大具　剌每於熱候睨蜂巢寛闊或蜂羣弱少者遂顯其雀巢鳩佔之佉倆故蜂籍附近凡有黄蜂巢者亟宜設法破壞之蜂羣弱少者亟宜設法連合之早爲預防也 
　　其次當爲鼠患鼠至冬令則羣出嚙巢爲穴不特盜蜜且喜食蜂野鼠尤甚防鼠之法祗須蜂箱底板外　突出務使鼠不能倒行逆進可矣 
　　春風和暖百花競秀於時　燕　風而亂舞蜂蝶亦因花而爭運可憐之蜂　爲燕雀目的物之一蒞燕雀能於飛行時攫物至敏疾也且蜂王交接之時恰值燕雀育　之期小不經意卽失蜂王害及全羣故尤宜注意但燕雀飛翔空中預防　　唯隨時留心驅逐法止此耳 
　　又家禽徘徊水邊每見蜜蜂來覓食輒捕房之故蜂籍不可近禽類 
　　蟻小動物也初不足謂勁敵特議每入箱搬運蜂之貯蓄力足 
使蜂憤懣以死故蟻雖不能直接殺蜂而能間接殺蜂豫防之法宜於巢箱脚下置一皿皿中實水蟻不能　而過其患可經蜘蛛張網蜂誤觸之卽不能解脫亦問接有害於蜂者故蜂箱附近宜注意除去 
　　凡蜂羣擾動或著蜜不多之巢箱往往生長圓形鐵色之蟲謂之蜂蝨蝨緊依母體不易分離法宜每朝除去蜂糞每七天掃除一次同時撒以烟草末 
　　又有一種巨害蜜蜂患之至不可救治唯有截去罹害之一部猶人之因病毒而斷其肢節也其害惟何卽七八月間諸種之蠶蛾也此種蠶蛾在山谷尚無碍若在平地能穿入蜂巢據其房而居罥絲作網迨共蔓延大損蜜蠟蜂亦困憊以死其害有如此者此外螳螂蜻蜓蟾蜍　等皆能害蜂特其力弱初不足稱勁敵茲姑略之 
黄山（古蹟圖六十五） 
　　在安徽歛縣兩峯相對左爲天都右爲運華其中房屋爲紫雲禪院 
雜錄 
[論中國小說（三）] [  宋春舫]  
誨淫小說歐洲亦有之然作者甚少不能通行於社會中國小說則淫詞斃句炫目動心所在皆是且中國之言淫與歐洲毛泊桑及佛蘭白爾所著者不同其誨淫小說之多恐世界各國除波斯而外未有能與之抗衡也 
　　中國小說更有一特性卽每朝除正史而外必有歷史小說以輔之但此等小說多爲宋代以後人所作如　闢演義及女媧補天傳二書言宇宙開闢之事而後代歷史小說則有禹會塗山記少康中興記（夏）采女傳（殷）封神榜西周志列國志（周）西漢演義東漢演義班定遠平西記三國演義後三國志（漢）兩晋演義隋煬艶史隋唐演義征東征西則天外史綠牡丹殘唐演義（唐）水滸記水滸後　蕩寇志岳偉（宋）英烈傳鐵冠圖下江南等（元末明初） 
　　中國歷史小說之多由於文人重視歷史故歷史在中國小說史上極爲重要而歷史上之人物亦最易爲小說家所播弄也 
[中國美術品之一瞥] [  錄]  
　　中美新聞社束京通信云有中國著名之乾隆磁岔一隻經游歷地球一周經過許多古董商及收藏家之手後現復歸華人掌握昨日東京拍賣傑尼氏所藏古董玩品上述之磁盆爲中國使館參贊劉君以日金六百元購得之此盆當幼稚時代迭藏於中國貴家名門之中後被田中國　往法國爲美國人富豪摩根氏購去陳列於彼之私家博物院内摩根死後此物被挑往美洲西部最後入傑尼美術品集合現復爲華人所得將來仍返故土昨日拍賣時較第一日尤擁擠踴躍是日拍賣價共逹日金三萬五千元兩日共計五萬三千元是晨最高價之物品爲一乾隆地毯係乾隆帝贈與某蒙王者拍價日金七百五十元又一乾隆磁壺上刻五爪金龍又一乾隆磁盃拍價均日钱三百元以上均爲西人購去午後又有日商購物多件内有康熙大磁盃一隻價日金五百十元西人亨德君與華使館劉君合購乾隆御用磁盃一對價三千元兩人各得一隻又有粉漆康熙磁盆一價六百元黑金漆五折屏風一具六百元康熙五折屏風一價六百五十元又滿淸官服兩件價二百六十元一件價二百二十五元傑尼氏將收藏品出售後卽　回　約云 
小說 
[嗚呼爲情覔死（續）] [  雄倡]  
　　總理又見郤芬士明暢有識力遂與商補救之策終乃令爲作書六函命於午膳前畢呈郤芬士遂歸座以身膺煩劇掬愁於面總書記李墨兒者見總理畀以如是重任妒不可言乃借端以洩其忿别取其分内所應爲者責問不已喋喋其側擾其心曲以撩其怒郤芬士愠極然亦敢怒而不敢言已而午膳時屆郤芬士以總理之檢校其所作書遂稽延至一時許乃出而赴餐因是遂不獲唔其摯友綠亞夫本擬向之假資數先令以濟燃眉之急在勢當允今事復乖忤覺百凡皆窘乃奔走城市間如　驅之人態心滋躊躇自度宜以六辨士購蔬食充饑腸耶抑盡出其餘資以博一飽委身任運以度此禮拜中之餘日正夷猶間忽引目斗見一肆榜大書於門外曰費德雷化學家藥肆郤芬士一見斗觸於心知得解憂之方矣意將以一死了却人世之愁煩蓋愁極恨深忽成厭世一流遂闖然直入肆門化學家費德雷者渺小拘謹之人也加眼鏡目睛流動異常以目視來客探詢所需謂客非欲得滋補之藥乎此化學家蓋深知城人之造其肆就求補腦之品者不計其數自謂以僞藥欺人人仍趨之若騖大得利市在理宜得一等奬牌時郤芬士見詢則對以欲市毒藥少許其性須極烈者肆主叩以需此胡爲則答言家畜一犬股爲汽車所碾而斷吾不忍坐視其慘痛因思鴆之俾少减其苦痛肆主曰足下胡不延一獸醫寫之施治答曰吾狗羅佛兒但暱我舍我外他人均莫能近吾欲得一物性極毒烈而服之頗無苦痛者俾此可憐之生物冥然罔覺而死肆主曰當爲君合藥而進足下之犬何似曰龐然爲牛芬　種肆主曰足下欲市毒藥須簽名簿中曰可可肆主遂入複室俄頃持一白色小藥丸出言曰以此納之食品中犬當自斃請足下卽簽名此簿中留以爲據君得此藥宜愼吾且爲君納之合中外加小簽署曰毒藥其價爲一先零六辨士郤芬士駭曰噫乃一先零六辨士耶私念匪特生事之價值日高卽死事亦復爾爾矣因而生憤肆主堅執前說曰然其價須一先零六辨士郤芬士遂予値如數囊藥復歸其治事之所自覺不轉瞬間將舉人世一切愁煩而盡袪之一瞑不視足逃世矣有二三同伴之書記尚叩以飯時曾遇彼姝與否喋喋戲問不已郤芬士但答曰君輩姑少待覘之私念至明日者若輩將自悔其嘲謔不遑矣乃自架上抽取一字書卷末附公文函札程式者郤芬士意將作一書死後留貽檢騐之吏其書將列之報中因欲擬草求其頗楚楚可觀庶不爲通人所嗤鄙 
[自由談之自由談] [  不冷]  
新道德與舊道德 
　　舊道德最大之病在假新道德最大之病在借舊道德而一假則一切難者皆易一切苦者皆在表面徒以欺世而盜名不但非道德且爲不道德矣卽時人所謂假道學者是也新道德而一借則祗知便己不知顧人雖至極不堪之事必有極可羡之名以自文飾卽世人所謂萬種罪惡皆藉自由之名也故無論新舊道德之前提必須眞實無妄 
 
 
 

Page 15

 
 
   
 
 

Page 16

 
 
   
 
