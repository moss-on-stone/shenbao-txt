# 1921 - 158 - 4917353

 

Page 1

 
 
   
 
 

Page 2

 
 
   
 
 

Page 3

 
 
時評 
[自治管見] [  （老圃）]  
　　自治之自乃人民之自非軍長之自也人民自治謂之德謨克拉西軍長自治謂之藩鎭謂之封建藩鎭與對建皆與民國二字不能相容 
　　自治與集權並行不悖者也民權至强之國亦不能不集權今人或以集權爲詬病此人論非法論也美國在南北戰爭以前南方各州因奴隸問題宣言有自由脫離之權戰爭後此議大定聯邦基礎從此鞏固國際地位從此增進則集權之效也故曰集權與自治並行不悖 
　　今人動言自治救國此不易之論也然其說猶未盡多數之自治團體不能名之曰國若欲成國非集權不可故今日中國旣盡力經營自治復宜經營統一能南北和衷集而爲一固中國之福藉曰不能亦當羣策羣力袪其害馬若以散漫不相統一爲自治而又由擁兵者出而主持此乃分崩離析非所謂自治也 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電政府對浙明知疏通不成并不加以何等對付手段惟多派人員南下調查得覆後商議應付　　北京電滬某領以滬杭形勢益緊昨電使館討論維持滬上治安辦法微聞滬寗滬杭甬以英債關係將於必要時禁止運兵並謂此舉正合華人心理（十四日下午一鐘） 
　　北京電滬電徐樹錚赴杭住日租界方樞石小川均在杭政府迭接滬寗電所報杭州形勢箭在弦上某洋顧問建議謂政府何妨許各省自草省憲以順潮流徐靳未允（十四日下午一鐘） 
　　北京電陳樹藩電馮旅已抵潼關當派代表歡迎惟前請六條係維持地方切要辦法務懇權衡至計俾藩得安全去職又陳已派何筠慈王釗晋京請淸理欠餉等事 
　　北京電馮玉祥入潼關進次華陰未受抵抗閻已由保赴洛西進西安兵變係誤傳因陳樹藩有火藥三車被炸陳電吳佩孚願卽交卸　　北京電陜事閻相文與政府曹吳間商定毅然到任因于右任遣使訪吳佩孚願助閻逐陳郭堅亦派使降吳佩孚願受編遣直軍巳抵閿鄉閻明日由京赴洛携七九彈五十萬六五彈百萬政府對陜自認有把握謂閻能和平到任更好縱小有抵抗勝自我操並認劉世瓏等靑電不澈底（十三日下午四鐘） 
　　北京電閻相文昨回保今赴洛閻言赴陜勝算可操恐有小波折至將陜西禍根剷除則本人實無把握因陜多形勝佔據一邑者便可負嵎故深望多下疏通工夫 
（十四日下午一鐘） 
　　北京電赴鄂查辦員查復武昌變兵一千七百餘遣送回籍在孝感全行擊斃逃者無幾宜昌變兵一團已運武昌暫安置南口正在遣送出境（十四日下午五鐘） 
　　北京電湘鄂路報武昌變亂第二師起意全城糜爛外人約略調查損失三千萬以上（十三日下午五鐘） 
　　北京電張作霖又來三電催欵謂援蒙種種接濟無欵購辦徒責兵隊前進無裨大局并謂作霖遲未就經略之職以此馬福祥曾電張作霖請示方略張覆未就經略仍宜禀承中央辦理張意在速去姜易汲方負援蒙責使人示意於當軸（十三日下午四鐘） 
　　北京電新楊電科烏被匪佔後國軍未將庫南肅淸無暇顧全西北新省又緣兵少防寬不敷分佈祇 
可聽其自然現三塘湖鎭西扎沁旗各王公請籌欵自練蒙兵拒俄殊堪嘉尙代請照准（十三日下午七鐘） 
　　北京電內蒙八旂爲匪佔領八日該匪又北退查此非庫匪係褚旅高團逃兵集合者（十四日下午一鐘） 
　　北京電敎職員再發通電對馬次呈文加以駁論小學實行罷課並發宣言促政府覺悟馬叙倫因不自由憤而絕食（十三日下午六鐘） 
　　北京電昨午美使訪顏外長談英日同盟問題美使將離京 
　　北京電顧維鈞電兩次對英首相聲明英日同盟不得涉及中國首相未肯爲書面答覆若用書面勢必與日本同樣方式出之故口頭聲明英國務注意中國主權一語政府仍主向英首相索一回答文書（十三日下午四鐘） 
　　北京電胡維德函部來年三月東京開大戰和平紀念會應否籌備赴會請核（十三日下午四鐘） 
　　北京電德約正本呈府三日內當與柏林同時批准同時公表 
　　北京電美紅會在魯工賑路十日告成移交山東官府不索毫釐報酬田中玉到禹城行告成禮美使派濟南領事代表美紅會代表貝克均有頌辭部將代山東人民致謝美使并美紅會並擬發正式公文致美政府申謝（十四日下午一鐘） 
　　北京電吉會路借欵交部派孫潤宇仍在進行以王景春不肯簽字將以孫爲路政司長（十四日下午五時） 
　　北京電交部顧問方維因建議黃河橋工現改築新橋可减一千公尺可减造橋費之半數（十三日下午五鐘） 
　　北京電京奉向美訂購布烏魯文廠機車計美金三十萬二千元 
　　北京電京電車官股董事圈定五人朱啓鈐王克敏唐在章楊熊祥許鍾璐（十四日下午一鐘） 
　　北京電農部覆閻錫山晋礦各界欲收歸公有推翻礦法用意叵測應查究（十三日下午四鐘） 
　　北京電萬國商務總會七月在倫敦開會部電顧維鈞就近派員代表所議情形隨時報部所需經費使館墊支（十四日下午一鐘） 
　　北京電義使館商務參贊披脫昨夜九時半以手槍自殺（十四日下午五鐘） 
　　北京電丹使毆森函外部詢丹商專利品可否在中國政府註册外部復已咨農部核議（十四日下午一鐘） 
　　北京電閩電夏節軍署會議向中央索餉所有與北京往來例行公事并不間斷（十四日下午一鐘） 
　　天津電曹錕覆靳電對浙宜穩健勿過激（十三日下午一鐘） 
　　天津電財長李士偉决計不幹張弧運動甚力連日在津進行借欵聞已有成議寒日（十四）午晋京接洽　　天津電陳樹藩派員來津向某國購械（以上十四日下午十一鐘） 
　　漢口電軍署元日（十三）議决組武昌善后急振會推政紳商議二十三人爲幹事王督捐籌備費二十萬寒日（十四）在武昌商會開成立會金紹曾眞日（十一）來鄂調查畢寒日返京第二師五七八三團各抽一營元日調防廣濟潛江咸寗旋續開各殘部至棗陽仙桃鎭等處二十一旅孫團元日亦調往嘉魚省防由鄂軍一二旅擔任人心漸定日領袖領事已正式函問宜武事後處置及漢口治安催速答覆當道甚躊躇（十四日下午四鐘） 
　　香港電各屬土匪承軍隊出發後四出刦擄三水各鄉尤甚 
　　香港電市公用衛生兩局有裁撤說 
　　香港電國會議員提組聯省政府聞已由四十七人署名通電徵各省同意 
　　香港電詹大悲妻許氏被誣案已白現由黃碧魂女士暫置於女界聯合會俟許父來粵起訴 
　　香港電機器工人元（十三）已多數罷工（以上十四日下午八鐘） 
[公電]  
　　安徽學生聯合會代電吾皖不幸議員勾結官吏武人慘殺學生羣情憤激除已將要犯議長趙繼椿議員劉碩王藎臣鳳關監督倪道烺帮辦軍務馬聯甲等分別向各該管轄衙門起訴依法懲辦外謹此宣言自六月二日肇禍起取銷該省議會法律上之資格此後所有議案及一切行動完全無效以重法紀而淸禍原安徽學生聯合會文 
　　安徽省立第三農校來電申報館轉各報館各團體公鑒安徽省議會勾引軍閥摧殘敎育戮辱學生同人等罷課一致聲討尙希各界援助安徽省立第三農校全體叩 
　　成都劉成勳通電各報館均鑒曩以戰事告終川局漸定善後一切經前敵將領會議暫設各軍聯合辦事處猥以成勳爲副處長自慚德薄才庸屢辭不獲數月來勉膺重負幸尠愆尤茲於本年六月六日依法票選公舉劉甫澄處長爲川軍總司令兼任省長從此軍政主持欣慶得人成勳即於八日解除聯合辦事處副處長職務謹電佈聞伏維察鑒成都衛戌總司令陸軍第三軍軍長劉成勳叩眞印 
世界路透電 
[法德國交之狀態]  
　　十三日巴黎電法國兵燹區域善後總長洛歇特氏與德國善後總長賴齊諾氏於星期日晨間在維斯巴登宮開會午會復開會議第一次開會乃討論依據遠大計劃修復兵燹區域問題第二次會議兩總長討論該問題之細則而尤注重原料與人工之供給後據洛歇爾氏語客謂賴齊諾氏極言德政府願以誠意履行協約國哀的美敦書之各條件雙方於善後問題並未有何决議小巴黎人報表示意見謂此次會談縱未有顯著之成 
績但已啓一種新交誼此節殆更重要該報深信賴氏現决計謀取切實之結果惟賴今已遭前所未覺之實在困難第自今日起兩善後總長間伺意之基礎已告成立云其他各報亦注重此舉謂此舉乃國際大會外法德邦交上絕對之新狀態巴黎廻聲報謂自一八七年至今法德兩國大員從未討論兩國間之共同利益左黨各報視兩總長之談話爲時局之新轉機惟謂非俟德內閣擔任完全履行義務則與德內閣合作實不可能之舉右黨各報則稍壞疑懼對於德國之誠意不全信之尤以巴黎廻聲報爲最 
[英德學者之交誼]  
　　十三日倫敦電愛斯坦氏今日在倫敦皇家專校以德語演說Relativity相對學說聽者甚衆哈丹貴族爲主席先起發簡短之演說謂英才不分畛域愛斯坦氏今願述其宇宙之新觀念吾人殊感德國之以英才饗吾人也 
[英屬會議與首相]  
　　十三日倫敦電張伯倫氏今日在下院宣稱星期五日將專以討論帝國大會之議事日程現抵倫敦之殖民地首相曾與印度代表會商展緩開會事惟衆皆贊成展期因此舉關係綦重必須首相喬治氏出席也喬治氏從其顧問醫士之告誡本星期內尙不能返倫敦視事 
[英閣員之希土戰事談]  
　　十三日倫敦電張伯倫氏今日在下院答覆關於英國 
對希土態度之質問謂英政府始終以嚴守中立爲目的現仍希望會同協約國告成希土兩國間之和局政府必不稍縱機會政府並未以軍事上或財政上之助力給予希臘以抗土耳其國民黨 
[愛爾蘭之新暴動]  
　　十三日倫敦電星期六及星期日夜間愛爾蘭貝爾法斯地方發生暴動死七人傷四十人昨晚兩敵對方面在貝爾法斯街市集衆惡鬬以手槍及來福槍互擊且由窗次擲下炸彈兵士乘武裝摩托車馳至被迫開槍擊 
散暴民 
[美國船舶與巴拿馬河稅]  
　　十三日華盛頓電參議院商務股員會决議贊成美國沿海船舶免繳巴拿巴運河通過稅之議案哈定內閣及國會共和黨議員雖皆主張蠲免美船之巴拿馬運河通過稅但反對者實繁有徒尤以鐵路公司爲最蓋恐通過大陸之鐵路運輸業將受影響也且一九０一年簽定之海氏與龐斯福特條約規定不許歧視外國船隻故美政府欲使美船在運河享有特別權利必先得英國之同意始可實行也 
[美日雅泊島之交涉]  
　　十四日倫敦電晨郵報華盛頓訪員電稱日政府願許美國在雅泊島與日本享海底電線平等權利瓜姆至雅泊島海氏電線管理權亦在內日美兩國間之惡感可因此輕減 
[美議院之萬國限制軍備會議]  
　　十三日華盛頓電衆議院通過卜德氏之議案宣布國會完全贊成哈定總統召集萬國限制軍備會議之意見並撥欵十萬元充籌備經費該案現提交國會兩院聯合會議 
[世界棉業近事]  
　　十三日倫敦電世界棉業大會已在利物浦開會與會者共有十九國代表主席爲愛摩特貴族利物浦棉業聯合會會長旭特氏觀迎諸代表時發言謂僱主與被僱者之和好相處爲世界發達所必要之舉愛摩特貴族演說目下實業困難問題頗抱樂觀謂就棉業而論彼深信英國三島不久每年將需棉數百萬包 
　　十三日倫敦電商部大臣鮑爾溫氏今日在下院答覆質問謂政府所議以津貼金一百萬鎊助供英國植棉聯合會之用乃以棉業須自願將所需棉花每包徵捐六便士其時期至多五年爲條件此津貼金乃代五年內每年撥助提倡帝國植棉事業之五萬金鎊此津貼鑫非出諸納稅人蓋爲一九一八年一九一九年埃及棉花管理計劃實行後政府方面應有之餘欵也 
[各國近事記]  
　　十三日華盛頓電參議員哈里森氏在參院提出動議宣布駐倫敦美大使哈維氏近在倫敦所發之演說應加譴責或加召回其理由之正當正無異於召回西姆士海軍大將也 
　　十三日墨京電據當道宣稱墨西哥外債之利息定於七月一日起繳付故將於預算案增加二十兆披索以供此用 
　　十三日倫敦電張伯倫氏今日在下院預示國會將於八月第三星期閉會 
　　十三日倫敦電修正陸軍預算案已交原數一０六三一五０００鎊減爲八二０九四０００鎊 
　　十三日巴黎電今日巴黎交易所英金收盤價每鎊兌佛郎四七二九五 
　　十三日倫敦電顧公使定本月十五日偕其夫人赴日內瓦參與國際聯盟行政部會議 
太平洋路透電 
[北方近事記]  
　　十四日北京電意使署商務副隨員畢德理氏昨夜以手槍自擊殞命 
　　十四日北京電有賀長雄氏在東京患病甚劇有醫士三人診治之 
　　十四日北京電華北中政府鐵路車務總管福萊氏在京病歿 
　　十三日北京電近奉命調查中東鐵路區域內警政之委員現已回京據其報告政府該處警政急宜改革政府故已派警政處洋顧問與該路督辦宋小濂會商一切宋現由哈爾濱起程來京日內可抵 
　　十三日北京電據與交通部有關之人員聲稱小野氏日內將啓程回國其駐京之際並未與中政府商妥到期日借欵之償付辦法 
　　十三日北京電上海不日將設特別法庭審訊俄人案件聞司法部建議凡在華不享有治外法權之各國僑民如被控告均歸該法庭審訊 
[香港戶口册]  
　　十三日香港電本年四月間香港曾調查戶口今據政府發表報告計香港本島有居民三十四萬一千三百六十人九龍有十二萬二千一百二十六人新領土（北部）有六萬五千六百九十二人新領土（南部）有二萬六千九百二十七人過往僑民有七萬零八百九十六人總數爲六十二萬六千九百零一人又九龍曾調查兩次其確數當爲十一萬一千九百七十四人故須於上述總數內除去一萬零一百五十二人 
國內要聞 
[北京通信] [  （樸）]  
西北與長江之新形勢 
　　最近各省中發生變化而爲全國注目者曰陜曰浙曰鄂宜昌武昌之兵變相繼而起鄂人之損失數千萬且引 
起外交上之責言雖昨日之命令對於王占元並未如何詰責而耀武揚威之三使會議後一使之境內發生此重大之變故且出於王氏直轄之軍隊直使政府推崇太上督軍之行動亦表見其絕無價值然政府心目中以爲兵變業已平定尙不如陜浙兩省之形勢重大也陜西之形勢如何外間言人人殊且至今尙未見有兵事之衝突然以事實考之則比較的可靠者陳樹藩部下强硬表示之通電已不止一次最近之靑電且謂只知擁護陳督不知其他而向在西路鳳翔一帶之軍隊 
 
 

Page 7

 
 
與郭堅相持者如張飛生党仲昭之徒確已移駐由西安至潼關之東大道相對之直軍則馮玉祥所部已抵閿鄉一帶逼近潼關專待閣相文本隊到後即合力攻入且擬分一支隊取道藍田間吳新田所部則由湖北出老河口將由荆紫關入陜軍隊亦已開始活動故陜西方面戰事必不能免據知其內幕者所談謂三使在京時張作霖之允以西北方面歸入直系使閻相文繼任陜督其中大有陰謀在蓋張欲與直派爭中原而擴充其勢力長江流域常慮直派爲之梗因使之經營西北以爲調虎離山之計且耗其兵力於自己地盤之攻取奉派旣允以陜歸直一面又挑撥陜軍無形間冀其抗拒俟抗拒勢成以後彼且將藉口中央威信派兵爲直派後盾而伸其勢力於中原故陜事之重大不能不謂與直奉爭潮有關也 
　　因陜西之形勢又牽及於甘肅甘肅五鎭使之反對陸洪濤皆馬福祥在京之所爲擬定電稿寄使羣馬照拍者爲馬福祥自謀督甘之一手段然政府鑒於甘省回漢世仇之情形於馬福祥督甘一層堅持不許馬氏又謀楊增新交換以楊調甘而爲新督然亦竟成畫餅今馬氏已决於明日赴綏任矣然甘省軍界中之張兆鉀孔繁錦等爲比較的有力分子旣以拒馬之故擁護陸洪濤且自從前拒蔡之時已與陜西訂有攻守同盟由陳力任阻蔡之假道故今之形勢依然陜甘同一動作孔繁錦前由甘入陜應陳氏之請求以爲攻剿郭堅之助力今觀陜西軍隊悉調赴東路則以郭堅委之甘軍可以明見雖陸洪濤迭電辯明絕未助陳又謂已電令孔繁錦仍回原防恐其說猶不足恃也 
　　霹靂一聲之盧督豪電實與西北以許多影響然其動機却不在西北盧之自認爲甬人以與浙人聯絡由來已久且自選舉問題發生後即有兩次主緩之電而最近原因則三使劃分地盤王占元靦然以代表長江自命 
維時長江方面之某督即有王子帥不能代表長江之電盧王本有接洽而京津之會議王竟與盧背道而馳盧亦曾有電詰問加以三使來京盧子小嘉奉命入京各方面不甚重視皆爲促成豪電之原因然省憲問題外間之同情頗多盧於社會方面大有占得上風之形勢邇來京中對於浙事紛紛傳說且有謂不止豪電之表示 
而事實上亦有絕緣之表見者有人詢諸靳氏靳謂醖釀已非一日但猶信長江方面未必悉能響應然以愚所聞則陜甘兩省議會皆已着手爲省憲之預備及聯省自治之醖釀不日將有發見而長江方面江蘇一省固有省憲會議之組織其他亦有在布置中者故豪電决非無因而發而長江及西北兩方面皆將因此而有大變化也 
　　政府對於陜事委諸曹錕現已不復過問而對於浙省問題則猶有萬一之想彼等自迭次派人疏通未能奏效而現在又有武昌之變鄂人撤王之請益亟某要人獻計請將浙盧調任鄂督而以何豐林督浙藉此提兩交換條件一爲辦理選舉一爲打消省憲現在仍在商榷中尙未進行特識者觀察又料其必無成也（六月十二日） 
[京敎潮日益擴大]  
敎會及中小學一律罷課 
　　北京六三慘劇之學潮自張一麔氏調停不成連日政府方面復因陜督問題武昌宜昌兵變問題盧永祥主張聯省自治問題等忙個不了對於敎育風潮頓見冷淡旣不欲和平了决亦不實行外間所傳之種種手段頗有聽其自生自滅之態學界方面益形憤慨前日京中公私立學校聯合開會議决罷課之後由淸華學校積極運動昨日（十二）各學校在東城燕京大學開會各敎會學校又共同議决一律罷課惟各小學之態度尙未决定但已罷課之小學敎職員活動甚力昨日上午九時齊集北師附小開會討論辦法到會者除最初集合之十一校外臨時復加入男女小學十餘校各代表到齊之後正擬開會不料警廳已先期聞信立派武裝警察三十名於是時趕到强迫禁止並將北師電話割斷不准通話各校代表勢難抵抗乃相率退出改往最僻靜之某小學集議結果决定兩事（一）正下星期一（十三）起全體停止職務與國立八校敎職員一致行動（二）發布宣言書至下午二時五十分散會茲錄宣言書如下自敎育基金問題發生以來專門以上八校敎職員相繼停止職務同人等不忍使首都重地敎育淪亡並犧牲多數靑年最可寳貴之光陰是以上書請願靜候解决使政府有維持敎育誠意在八校停止職務期間應早有適當解决辦法而八校敎職員校長亦不必有此舉動乃政府故意延宕不但不設法維持關於閣議三條辦法又復視同具文觀國務院致敎育部九百六十一號之公函蓄意挑撥尤近滑稽卒使人心激昂衆怨沸騰始而中小學罷課繼而敎育界全體請願致演成六三慘劇以社會上最信仰最尊重之敎職員學生受此奇辱世所罕覯而政府不知反省又復通電各省侮蔑敎職員學生之人格悍然不顧摧殘敎育莫斯爲甚同人等身居敎職對此奇恥大辱實屬忍無可忍惟有申明正義敬告全國以促現政府之覺悟迅速恢復校長敎職員學生之人格以保持其神聖不可侵犯之事業並以命令公布閣議三條辦法恢復京師敎育原狀敎育幸甚國家幸甚北京公私立罷課小學校敎職員宣言 
　　昨日（十二）八校敎職員開第四十二次聯席會議由代理主席王兆榮報告各處援救來電後僉敎次馬鄰翼呈報經過情形全係揑造六三敎職員校長學生等之橫遭虐打馬氏亦係國務員之一有阻止衛兵行使國務員資格之權且旣允率領彼等前往請願馬氏若有誠意當然可以設法達請願維持敎育之目的聽其報告稱我是次長衛兵即將馬氏保護入柵即可以知其有號令衛兵權力今在塲目擊衛兵擊傷士類旣不阻止入柵後又不傳令停擊事後反呈報總理信口誣揑實屬陰狠險毒除已於八日宣言願與其代表同負責任外對於馬氏呈文議决通電據實駁正以明眞相（通電文甚長從略）次又提議以據報載政府將實行四月三十日國務會議議决三條辦法並淸償積欠僉謂此種消息僅係政府一種新聞政策毫無實意蓋政府始終未嘗將最近閣議辦法通知敎職員亦未嘗與校長團商議可知政府之爲此者並非眞正願受履行之束縛僅欲以之緩和社會之心理耳且六三慘劇肇端於敎育問題政府不肯維持敎育則已苟欲維持敎育則六三善後問題不得不爲敎育問題之先决條件故關於以上諸點議决應再發宣言以表暴政府之用心現已從事起草明日即可發出 
　　北大受傷敎員馬叙倫自從搬至醫院以後軍警嚴重監視一舉一動不能自由憤慨之極遂有絕食之表示據敎職員代表某君所言馬之絕食於前日（十一日）下午六時初被發現然計算自拒食之時起至發現之時已有兩日當初以爲馬君食慾不佳所以不願進餐馬君之母雖在醫院亦未覺察自前日下午發現後昨日上午敎職員多人至醫院勸慰馬氏精神憔悴說話似無氣力然尙勉强支持謂我的絕食並非因爲敎潮僅僅爲着解决自身問題因爲與其被政府磨折以死還不如速行自死的了當敎職員方面乃請北大代長蔣夢麟出來勸慰蔣於昨晚到醫院往視據云慘淡情狀不堪言述隨於當晚往見馬次長商量辦法尙無結果聞馬氏身體本弱今春已患心臟病數月來爲敎育經費奔走心力交瘁今受重創未愈又繼之以絕食性命甚爲可虞 
[京聞拾零]  
　　日本特遣來華之小野英治郎對於到期日債之本利催索甚急前次旣向鈕傳善提出苛酷條件昨以潘復代理部務發表即於昨日上午十一時前赴潘宅面議一切至十二時始別聞潘氏對之尙無具體表示 
　　月前返日參與日本御前會議之阪西顧問聞已定於十五日返華並據日人消息返華後將與中政府磋商膠濟駐軍撤退問題以便引入山東直接交涉之地步其行動甚可注意 
　　此次小幡回國參與御前會議經此會議之後日本對華方針將有重大變化聞駐日胡公使八日曾有電到京謂日本御前會議業經竣事此後對華政策定有極大變化小幡公使定於十五日由日起程返華使任該使到華後務請於中日外交特加注意 
　　駐比公使魏宸組八日致電政府略謂國際聯盟會議第二屆大會會期在即宸組應即辭卸委員兼職查駐法公使史陳籙於國際之情形甚爲熟習外交之手腕亦極敏活且此次開會地點定在里昂列席擬請即以陳籙就近代替宸組委員職務可否之處伏候電示 
　　據日人消息開　礦務局總辦節前曾向中國交通中孚保商懋業五銀行借欵二百萬利息一分八釐其中債權者得一分五釐傭錢三釐借欵成立後自兩個月起在七個月內本利全數還淸此欵由津浦鐵路餘利支出表面係由交通部代財政部借貸實則供國務院之用 
[武昌兵變後之政府與鄂人]  
　　此次武昌兵變政府派去調查之金次長雖已到鄂尙無何等表示至王占元除電報敷衍政府外直若置身事外並無何等善後辦法而人民方面則痛極欲死聞日向當局呼號之電已不下數十通其中武漢商會兩電最爲沈痛茲特擇錄官民兩面要電如左比而觀之可以見其別有肺腸也王占元蒸電云占元駐鄂治兵素以整肅軍紀保衛閭閻爲職志此次鄂省退伍兵士受匪煽惑乘夜譁變肆行焚掠當經竭力彈壓各該兵畏罪逃散本擬痛加剿辦祇以武昌省會重地漢口華洋雜處不願有巨烈槍聲致滋驚擾當一面勸諭該變兵繳械退伍一面電令孝感劉旅密授機宜巳將該變兵悉數截獲明正典刑鄂境秩序無恙知關系念用特奉聞武昌總商會佳電云王督所部軍隊搶刦我財產殺戮我人民我人民希望官吏保護之心至此已絕只有率我父老兄弟諸姑姊妹投身鄂渚以尋死所較之軍人之殘酷汚辱猶獲全尸以終又蒸電云宜昌兵變秩序尙未恢復武昌之刦接踵而起迭電呼籲未蒙示以辦法人民現仍在水深火熱之中務懇速謀救濟如再延宕逼於萬不得已時惟仰求外人保護則政府之顏面何存國家之主權何在臨電迫切無任待命之至又湖北各公團曾於佳灰眞發出三電觀迎吳佩孚率第三師移駐武昌其灰電略謂迭次南北啓釁北軍所經過之地方人民莫不被其騷擾北軍所駐在之地方兵變時有所聞今留鄂人最大紀念者未逾一旬將鄂省之精華塗炭殆盡政府果以斯民爲念急圖拔登袵席務懇將鄂省北軍或設法調開或給資遣散以免再蹂躪地方如以坐鎭無人查北洋陸軍第三師幾次駐防湘鄂紀律尙屬嚴明擬請命令吳佩孚師長率其全師來鄂協同鎭守拯茲蒸民云云聞政府之意以王占元坐鎭江漢業巳八載且洛陽亦屬緊要地點目下陜局尙難樂觀吳師駐此甚資得力不能輕於移動業已電覆不允 
[武昌兵刦後之情（漢口通訊）]  
　　武昌變軍被孝感劉旅擊斃者據漢口紅十字會掩埋隊所云僅有二百零四人乘間逃逸者千餘人因時在夜深不易瞄準而變軍屢經戰事善於趨避故多數漏網一般人聞此消息多以變兵四竄爲慮昨有數團體代表晋謁王督請將近日截獲變軍悉數置法並請迅速設法處置尙未繳械變軍以安人心王雖允爲照辦而左右旗及南湖各變兵營仍只在都視中（聞南湖宜昌變兵二十一混成旅昨開一營赴咸寗不知確否）因是謠諑不息居民震驚昨今兩日並有沙洋蔡甸先後兵變之謠傳確否無從證實亦可見人心不安之一斑目下大街小巷十室九空商店並非不願復業實在無物可賣故仍關門閉戶日用物品無不大漲眼中所見者惟軍警搜贓之嚴厲按戶檢查多有不堪其擾此武昌兵刦後之最近情形也 
　　是役損失商民方面尙無精確調查至官錢局金庫未被攻破損失約在二十萬上下聞該局呈報官廳乃至百餘萬之巨造幣廠亦呈報損失銀四十餘萬兩銅元二十餘萬車據知其內幕者謂該廠被搶多爲鉛條因變軍於黑夜間誤認爲銀故相率抬去雖受損失未必遽如呈報之巨王督劉省長亦深以爲異昨特會委敎育廳長路孝植印花稅處長劉景略爲委員澈查該局廠損失確數又聞官錢局總辦兼造幣廠長郭幹卿於兵變之夕方在漢口外傳其爲變兵打傷並非事實至中央派來查辦兼辦善後之金紹曾張壽鏞已於昨十一日下午到鄂下榻於督署花園內若何辦理尙無所聞也 
　　武昌災民十日在積善堂開救災會十一日續在該處開會紳商議學各界到百餘人議决八事（一）請兩長速撥積榖倉榖五千石碾米平糶並請挪用善後獎券盈餘及華北救災損欵以資補助（二）組織商團請當道撥給槍械以謀自衛（三）武漢及各處截留變軍贓物請兩長暫令保存俟查明發還（四）宜昌武昌均遭焚掠應改本會名義爲湖北救災會（五）派人到九江或信陽通電各省報告災情（因武漢電局見關於兵變事槪予扣留）（六）推員起草章程備案（七）經費暫由積善堂墊用俟後籌還（八）會址即假積善堂議畢推舉代表四人晋謁省長請其照辦茲錄其通電原文如下北京大總統國務院湖北同鄉會各省督軍省長省議會敎育會商會各報館各公私團體鑒陰曆五月初二夜十二時武昌省城內外兵變姦搶燒殺無所不至商店居民搶刦殆盡槍聲震耳火光燭天焚燒至數十起之多姦殺死傷者不計其數直至天明始止爲從來未有之浩刦倉卒泣電伏希救援詳細災情容再通告湖北救災會叩（六月十二日） 
[山西學生罷課紀]  
　　山西學生爲援助京敎育界運動基金獨立連日開緊急會議一致主張罷課茲錄各文電如下（一）罷課宣言書堂堂中華民國之北京首善之區而敎育以經費無着行將破產政府乃漠不關心任敎職員之呼籲學生之請求毫無感動裒如充耳遂使數月來極可寳貴之光陰消磨於此方痛苦彼方麻木之中敎育爲國本所基是可忍孰不可忍借欵也軍費也動至數十百萬抵押我脂膏飽饜夫豺狼而此爲數非多收效極大之敎育經費獨陷於窮愁境况執果尋因誰階之厲奈何政府不自反省且肆橫威竟於本月二日將學生請願之代表幽拘國務院內復將二次請願新華門外雨中求見總理之敎育次長各校敎職員及學生放任其荷槍實彈之爪牙護軍武力阻攔繼以凶毆血肉狼藉重傷多人深宮燕居之秉鈞何不聞一言以相止獒噬趙盾有嗾之者嗟乎國而如此何以爲國政府如此何以爲政府同人等是以甘一己之犧牲換相當之價值即日罷課力圖救濟無所私仇企全公益誓必振此志向固我國本更以共濟艱難勸我同胞豈足醒昏瞆政府之迷夢惟深望共和國民之自决邦人君子當共諒之太原中等以上學校學生聯合會六月七日（二）致京敎育界電北京國立專門以上八校敎職員聯席會公立各學校學生臨時聯席會公鑒貴會等前以政府漠視敎育起而奔走呼號作維持敎育之種種運動鄙會已一再電告府院促其即早維持乃不但視若罔聞置之不顧竟以種種欺詐手段作多方摧殘動作本會正擬再籌援助不意於本月四日竟的驚心動魄之新聞載在晨報始則囚困二十二代表繼而毆傷敎職員男女大小學生百數十人似此萬惡政府野蠻橫暴鄙會同人觸目驚心怒髪切齒忍無可忍痛定思痛遂决定由本日起全體罷課舉行游街大會繼以露天講演散給傳單反對此萬惡之政府懲辦其豺狼之軍人力爭敎育基金急圖維持敎育誓死力爭不達目的永不休止並同時請願山西省議會督軍省長聯絡敎育農工商等各團體以及各省學生聯合會作同一之援助願貴會膏車秣馬再激再厲犧牲血淚大加運動鄙會同人僻處三晉河嶽險阻北向雲山靜候好音此講公安並祝奮鬬精神太原中等以上學校學生聯合會山西學生聯合總會叩（三）政府院電北京大總統國務總理電鑒敎育問題何等重要何以延至數月漫不解决諸公淸夜自思放棄職務之謂何而又橫行軍威竟有三日新華門外毆傷敎職員學生之舉誰爲公僕誰爲主人似此蠻野民國體面之謂何學生等以公敵所在國體攸關與諸公爲最急之警告並即行罷課力謀自决尊嚴之政府吾人將不敢有所倚賴矣太原中等以上學校學生會 
[贛第三中學罷學風潮（九江通信）]  
　　日前省立第三中學校第一二三年紀生全體簽名上一理由書於校長胡嗣鴻要求廢止學期年考試當由胡校長招集校中敎職員開會討論多數敎員意見以廢考問題在今日尙辦不到遂一致否决由胡校長通知各班長以種種不能廢考理由轉告各生各生以所求未遂異常憤慨要求胡校長親至體堂宣布胡膽怯不敢往各生乃一湧而至包圍敎職員會議處聲言不達廢考目的不散甚有破口呌打者方相持不决間有四年紀生韓尙文獨挺身而出謂考試事應由校長敎員主持何必如此威挾且師生之誼即有所討論亦當和平應付語未竟而一二三年級學生遂遷怒於韓謂其不應獨持異議欲與韓爲難旋有四年級全班亦羣起爲韓後盾以與一二三年級抗於是學生與敎職員間之衝突一變而爲學生與學生間之衝突矣而敎職員會議處之重圍亦藉以解當時胡校長竟束手無法聽諸生之各自爲戰乘機脫身回家各生聞之又追蹤而至胡閉門不納學生遂在門外呌罵至夜深始散日早胡遂晋省面稟敎育廳長請示辦法各生亦以主張未能貫澈遂一致罷課並在會計處索還所餘膳費紛紛搬出校外至城外新中和棧居住時有英文敎員陳禮江出任調人勸諸生勿走極端學生中亦有覺悟其舉動太唐突者只要求四年級韓生謝罪即行了事韓以個人將屆畢業雅不欲與羣衆結怨亦表示許可於是次日各生復搬回校中矣惟胡校長至省後曾在伍廳長前口頭辭職今日回潯又實行提出辭呈一面將校中書籍衣物搬回老宅宣言以後誓不進第三中校門一步各生聞之毫無辦法有主張挽留校長者有主張聽之者有委罪於首先發難之學生曹天奎許德瑗二人請校中開除藉以自行脫過者有主張仍當繼續要求激烈進行者並有謂此次風潮全由監學姜某一人釀成蓋彼事前一面暗中慫恿學生要求廢考一面在校長前又極力主張考試藉以激成學生風潮令其去職而彼乃得遂其把持校務之願者衆議紛紜莫衷一是惟胡校長旣已表示决絕不幹未知該校風潮能就此平息否也 
尙有要聞二及地方通信轉入後頁 
雜評一 
[敎育界之厄運] [  （墨）]  
　　敎育界之厄運如北京之被毆擊安徽之被殘殺其最著者也而其餘各省之或被經濟所迫而停辦或爲他事所牽而罷課其厄運之來亦已甚顯而如江蘇久名敎育最盛之地而觀乎省議會議員對於敎育費種種之梗阻雖係少數之人而其厄運之相臨亦已隱有所示矣 
　　夫議員之反對預算固屬分內之事况當今日省庫空乏之時然反對之目的當在大者害者軍費之鉅减其什一可以增加敎育費倍之而有餘乃不此之務而惟敎育費錙銖之較一若對於敎育有深仇宿怨者此非大不祥之現狀耶 
 
 

Page 8

 
 
國內要聞二 
[蘇議會紀事（十六）]  
　　本日（十三日）正午十二時齊督軍王省長公讌議員於省署故遲至午後四時各議員始到會簽到共計八十一人議長錢崇固主席繼續討論十年度預算案劉文輅對於第一中學校增加選科俸薪三千四百元力主减削並反對該校長陸殿揚龔廷鶚顏作賓等和之主席付表决贊成者少數劉文輅不服登臺陳說畢仍直立臺上誓不相讓陳大中任桂森登臺勸解扯拉多時始退回原席張援提出調停辦法根據審查報告减去一組計四百八十元登臺說明大衆贊成主席重付表决贊成者大多數至是秘書始逐條朗讀除侯兆圭對於第四中學校擬减其經費因無附議不成問題外自第一至第十一中學校以及代用女子中學校第一第二第三農業學校水產學校女子蠶桑學校第一第二工業學校第一商業學校私立學校補助費通俗敎育館等均無甚爭執朗讀過去迨讀至省敎育會補助費七千元劉文輅又力主减削謂當以省農會爲比例龔廷鶚顏作賓等又和之盧瀚蔭鄭立三等主張維持龔廷鶚等拍桌反對雖爭至力竭聲嘶仍不稍讓步陸以鈞大呼少數人搗亂張援等竭力調停主席以劉文輅之意見付表决無人起立旣讀至科學試驗所龔廷鶚又力主不辦謂爲吃飯機關張援謂此所於科學進步影響甚大且爲去歲本會議决之案龔議員乃目爲吃飯機關夫復何言結果仍緩辦顏作賓對於檢定小學敎員委員會經費又力主减削宋銘勳張援主張維持結果照審查報告通過敎育行政費郎讀終了龔廷鄂謂應待油印後再三讀張援謂今日即閉會現在法定時間又早過去如何能待本席主張省略朗讀接開三讀衆贊成主席付表决大多數起立十年度預算至是始敷衍成立時已八句鐘矣遂閉會 
[蘇督長公錢議員紀]  
　　江蘇第二届省議會議員任期届滿瞬即改選第三次臨時會於今日（十三）下午行閉會式齊督王省長特於上午十二時在省署公宴以留紀念錢鮑孫三議長曁各議員到八十二人齊督王省長宮鎭守使軍界團長以上政界道尹以上均列席齊王兩長主席酒過三巡齊督起立致詞表示戀別意錢議長即致詞答謝繼盧翰蔭起立演說江北匪禍猖獗情形希望軍民兩長竭力痛剿以靖地方齊督即就席報告徐州陳鎭守使已電省呈報匪已肅淸海州白鎭守使亦有電呈報股匪均已擊散刻正籌辦淸鄉惟泗陽土匪尙未剿滅已電馬使速派得力軍包頭痛剿當可一鼓成擒朱紹文起謂匪實不足爲患爲患者兵兵與匪通故爲患更烈以致江北幾成匪世界鄙意以爲欲淸江北之匪非裁兵不可齊督謂江北兵匪情形余早有所聞且較朱君所言更詳但此乃有歷史的相沿已久朱君所言淸匪非裁兵不可但余個人無一不可犧牲竊恐江蘇父老决不肯爲此犧牲也（白馬所部均本省人）詞畢仍各就席歡飲至下午三時散席 
[南京快信]  
　　陸榮廷派桂財廳長田承斌來寗謁齊督今日（十四）早車偕丁乃揚赴京與府院接洽 
　　齊督王省長昨日（十三）上午十時赴下關美國兵艦回拜美國東方艦隊總司令史上將十二時返城晚七時在軍署西花園公宴美戴領事曁軍政各機關長官均陪席財政廳西偏所得稅辦公處昨晚一點五十分失火幸消防隊撲滅未致延燒聞案卷公物均無損失 
　　下關人力車夫罷工昨經警察王署長調停風潮已平昨午武昌江輪由漢抵寗經輪埠軍警盤獲搭客李又淸携帶烟土八包即將人贓一併解廳訊辦 
　　財廳幾委朱占春充贛楡沭陽催徵兼曾辦牙行登錄稅委員 
[杭州快信]  
　　省議會今日（十四）上午十時舉行閉會式議員到者寥寥省長派馮政務廳代表 
　　自武昌兵變警耗傳浙後省垣防務加嚴現督署准鄂督電告平靖已轉飭各師團查照 
　　盧督軍昨召第四師上級各軍官到署磋商要公 
　　省署分設自治籌備處月需經費千餘元議員陳益軒以此欵究在何項支出提出質問 
　　台屬路振董事會十三日下午續在法校開會到三十二人推王卓夫主席議决事件一支付存匯規則决定修改二字 [T13 ]二 [/T ]常務董事張作舟旋里職務推朱旭夫接充 [T13 ]三 [/T ]仙居支線善後問題經徐卓羣等討論通過 [T13 ]四 [/T ]公推楊紹庭爲保管董事 [T13 ]五 [/T ]各邑設評議會輔助進行額數照選舉區配定推鄭敬復徐卓羣爲起草員 
　　省議員馬義新以內河水警廳長徐則恂朋串西湖丁家山地保徐某侵佔公地三百餘畝提起嚴重質問請予查究 
　　褚輔成應省憲籌備起草委員會之招昨抵杭寓淸泰第二旅館 
　　省垣檢查印花昨已開始督查員顧泳慶會同總商會調查員倪雲從先就西湖新市塲市號查檢簿摺扔照舊章貼用二分印花 
　　嘉興統捐局長吳猶龍被控撤差由嘉善局長余允貞暫行兼攝 
地方通信 
[松江]  
　　市鄉臨時會紀市鄉委員於本月十三日開臨時會到十八人周鐵橋主席其所議各案如下（一）備荒經費有人反對充作松江銀行股本　縣交會核議具復問題議决備荒經費之撥作松行股本經縣議會議决有案現在該行資本旣未招足當然維持原案惟須將該項經費分別市鄉詳列一表以淸界限嗣後松行開會市鄉會員得一體列席（二）遵照公欵管理處改組條例擬請縣知事將市鄉附稅交由管理處保管問題議决俟松江天馬兩市鄉將舉辦平糶時用虧附稅項下之九千餘金歸還時再向縣署淸算（三）反對拆賣金山衛城問題先由提案人張伯平說明理由大致謂金山衛城爲松金兩縣共有內中屬於松有者占百分之六十二不得聽金人貿然拆賚會議結果即用市鄉委員名義分呈省縣聲明反對理由以資保存古蹟 
　　調解拆城風潮金山人王悅巖等前向台營官產局購買松金共有之金山衛城旋即拆賣城磚開墾城基因爲松屬公民姚崧生等所反對致起極大風潮現聞某方面挽出前任金山縣警佐徐公庶出而調解徐以城垣拆毀已多修復不易擬一顧全官廳命令及雙方面子辦法即由拆城者捐助地方公益費一千元并將此次保城與拆城諸人姓名緣由合勒一石以爲拆城後之永久紀念其所需碑費等均歸拆城者擔負聞雙方均有允意不日當可解决 
[蘇州]  
　　蘇人之去温運動吳縣温知事疊被本邑農商等會并各市鄉董事聯名呈控省署當奉批示候訓令蘇常道尹切實查復一面并派委丁某來蘇會同查辦茲悉王道尹奉令後特調集被控各項卷宗定於本月十三日下午召集各法團代表并各市鄉董事在署公開　查究竟有無違法侵吞情弊以便據　　復核奪惟聞各法團對於温知事意見日深去温運動大有再接再厲之勢前日溫知事因省令嚴催組織欵產經理處認爲和緩地方絕好機會遂通知各法國定於本月十四日在署召集會議組織方法各法團接到此項通函後即於前日假座某會爲一度之協商結果决定到時槪不列席一面登報公布茲錄如下省議會議决江蘇各縣地方欵產經理處條例在齊前省長任內久已公布吳縣知事溫紹褪藐視法令迭由各市鄉董事函縣呈省催請組設延置不理業經列入控案呈省在前茲奉令行蘇常道尹澈查始接温和事通函定於六月十四日在署會議組織地方欵產經理處温知事玩法於前掩飾於後本會等不願供其愚弄十四日會議槪不列席容待賢者再圖進行除呈明道尹外特布報端惟希公鑒蘇州總商會吳縣敎育會吳縣農會吳縣市鄉董事公會同啓 
[鎭江]  
　　更樓巷之火警鎭江城外更樓巷一帶草屋鱗次櫛比本月十二夜王姓家忽然失愼幸各坊水龍紛往灌救始漸熄滅計延燒草房十二家 
　　人身猴首之怪胎鎭江城外薛家巷南首朱姓家昨晚其婦生產人身猴頭之怪胎一雙形狀極怖穩婆於接生時手指竟爲所　轟動一時往觀者人數至衆 
　　美艦隊司令過鎭美國駐亞洲艦隊總司令史多思上將於十二日午後二時由滬乘滬寗路花車道出鎭江中西各官咸詣車站歡迎少頃開車赴寗 
　　新絲昨又漲價今歲江南北各處春蠶以寒暖不時收成歉薄新絲奇缺以致絲價大昂昨日（十二號）開盤每細絲百兩已漲至六十五元肥絲亦漲至六十元 
[揚州]  
　　東台請緝盜案東台縣境馬盈科家近遭盜匪刦去財物甚鉅人贓尙未弋獲該縣知事誠恐盜犯遠颺特呈請淮揚道尹通令各縣一體協緝 
　　省會初選名額揚屬七縣爲省會第三複選區現該區監督曹牧斯業將本區初複選名額令知各初選監督計初選當選額江都一百十九名儀微三十四名東台八十八名高郵六十六名實應二十八名泰州八十名興化四十五名複選額共二十三名 
[淸江]  
　　涵洞口匪巢破獲淮陰三市袁家集西蔣姓家於一月前曾被匪徒抬去二子長十二歲次八歲窩藏於嚴學榮家其地名涵洞口去蔣家僅數里嚴以二子年幼並不錮藏室內日使與鄰兒戲如是者己一閱月日昨（十日）蔣將二子贖回詢問別後棲　二子即以涵洞嚴姓家對蔣以涵洞相去非遠即率二子往探一面並報告王營警備隊排長王文齋帶隊尾隨徑至嚴學榮家即由五將嚴及汪三等當塲緝獲刻已解縣訊辦矣 
　　段書雲由海返浦海州商埠督辦段書雲前過浦中往海聞至灌雲時曾會同白寳山師長及黃伯雨君乘坐海靖兵輪游弋灌河墟溝兩口海面察看形勢以便决定商埠地點昨日（十一日）復由海州返浦寓城內康阜樓尹宅 
　　隴海路興工消息近日此間喧傳隴海鐵路東段指日開工並有委許鴻賓爲購地局長汪壽康爲副局長胡滄鰲爲鐵路衛隊長之說 
[貴池]  
　　安徽學生分會之公啓貴池安徽省立第七中學校於本月四日下午八句鐘接讀皖省學界公函驚悉此次吾皖全體學生因議加敎育基金問題請求議會被議員趙繼椿劉碩等挑怒馬聯甲嗾使大隊軍人包圍學生持刀亂砍目無法紀傷人如麻英山姜高琦懷寗戴文秀合肥周肇基數人傷勢更爲沈重奄奄待斃似此議員專橫軍閥凶暴稍有血氣者無不眥裂髪指悲憤塡膺七中同人當即公推代表數人馳告各學校次日各校代表齊集七中開學生會議公同討論此項問題並由七中學校敎職員邀集各校敎職員同時開聯席會議决定各就能力之所及誓死力爭貴池各界同胞聞風興起旋即於日開各界聯合大會以作學界後盾城鄉麕集塡塞會塲爲貴池空前絕後之第一盛舉可見人心不死直道尙存當時各界樂捐大洋四十元以助省垣學生總會臨時費用現已全體罷課推選代表赴省與全皖學界一致行動靜候公决外理合將池州近日經過情形登報聲明伏維公鑒安徽學生聯合會貴池分會啓 
 
 

Page 9

 
 
   
 
 

Page 10

 
 
本埠新聞 
[華人反對英日續盟之外論]  
　　字林報社論略云中國總商會與代表各省之其他十八重要商人團體紛紛發電反對英日續盟此乃重要將爲衆所共覩之一事夫學生之電報爲吾人所習見前縱在外有若干勢力但今已久失之矣若中國商人如此大規模之出力則爲吾人所未前聞雖有人或指此爲一小部份人操縱公所公會之全體機關以求自己利益者之所爲但其影響至少在中國內將不减其重要也外交政治中之一事爲華人疾首痛心者不幸即爲日本華商電文雖字句不同皆有日本利用盟約擴張對華私圖今欲續盟俾日後進行得獲庇獲之意華人對日之感情亦可於此灼見之矣 
　　華商旣已明白發言吾人亦願明白答覆之以期引其注意於其所忽視之事實夫國際交際中一國不能對於他國之政府與人民有所歧異以對待中國政府之外交計畫對待中國人民此誠中國人民之不幸然舍此別無他道否則朝三暮四無一定方針矣外國必依據北京政府旣爲各國所承認即爲中國全體人民之代表之觀念而行事就此點言之中國之爲國也在外誠不能爲人重視中國加入戰局獲有財政上實在利益而無所舉動以符參戰之名日本則不然遇事即爲且認眞爲之如謂日本爲自己目的而參戰則此說無足爲異蓋吾人無不多少爲自己謀也協約國心目中所不忘者協約國曾得日本之甚有用扶助而中國除勞工團外無補於協約國也况勞工團係協約國自己派人以高大工價招募之而中國曾有一時阻其招募焉 
　　上述事實乃中國政客商人學生於責人不顧開戰以還中國請求事件時所不可忘却者如謂此乃政府之過失而此政府非國人所公選亦非國人所承認故國人不負責亦不應受責則吾人惟有一言答之曰非另立一政府以代現有之政府則此政府在國際上自必認爲國人之代表也中國人民之友字林報即其摯友之一如敢明白發言則必以中國人民迄未能平息內爭另立北京政府可無愧爲國人之代表無負於中國前有之榮譽者爲憾焉但吾人不禁竊思如中國政客與學生所出之力用於維持主權之空談用於激昂之電報與無效之抵制者有一半移用以對付利慾薰心之官僚與欺詐之當局則今日中國何致尙若是之頹唐哉 
　　萬有言者吾人旣不願中國竟因英日盟約而受嚴酷之待遇亦不信中國將有此待遇字林報曾屢次立言以爲旣有莫可否認之責言反對日人對於盟約之解釋則反對之點必須切實糾正之而予以確定之保障以防先事之復作二十一條要求懸案下之有無秘密條件不容再有疑慮而中日軍事協定之是否完全取銷亦不容再事糢糊如盟約依此條件而續定之則可成絕無僅有保持遠東和平之要具此乃一種輿論據英國近日消息觀之各方面亦多抱此輿論矣現有一種要求凡談判之事宜令中國知之而中國之疑念與需求亦宜有以饜滿之此種要求縱未能辦到然中國商人所可放心者英國必不訂定有害中國之契約也英政府已許國會有詳細討論續盟條件之機會此乃極關重要者也美國對於盟約之注意吾人亦當論及之蓋不幸美國現發生一種有害之宣傳其目的在欲證明英日續盟將疏隔英美人民而不利於美國也作此言者殆爲散佈美日將來戰爭說之人其宣傳之影響現已及於各殖民地總揆故殖民地總揆皆已一致聲稱無論如何不容英日盟約引起美國之誤會惟吾人所不能已於言者費楷爾氏所唱之解决法大可適用即凡關於中國之契約包括蘭辛石井之協定與英日聯盟在內皆須打銷而英美中日四國宜以淸白手腕會商遠東之新政策是巳 
[北京學校代表宴請報界紀]  
　　昨晚七時北京國立八校敎職員代表譚仲逵葛竹書孟壽椿三君與北京學生代表葉石蓀高尙德謝紹敏三君假座一品香宴請中西報界人士主賓共約四十人譚仲逵主席先起立致詞道感謝意繼謂各方面對於此次北京敎育界橫受摧殘情形尙多有兩種誤會 [T13 ]一 [/T ]以爲此事乃因京校敎職員薪俸問題似無關於大局 
 [T13 ]二 [/T ]以爲京校風潮僅爲局部變動全體似無需注意以上二點深願邦人士切實消除迷惘實爲萬幸蓋敎育爲立國之本政府宜如何努力提携俾得達於昌明之域乃其待遇竟有大謬不然者現以時間短促且各種消息已載各報茲特槪括述其數點 [T13 ]一 [/T ]失信於敎育界雖屢因京校敎職員及學生種種交涉政府之態度時有感動然往往言猶在耳面目已非信用之喪失固匪伊朝夕矣 [T13 ]二 [/T ]敷衍敎育界政府殆視敎育爲裝飾品且種種接洽純用敷衍手段如是者亦已多日 [T13 ]三 [/T ]武力摧殘敎育即六三慘劇是也該日京校敎職員本知無進言之餘地因學生方面已集合赴敎育部請願乃聯合早讀　雨偕行孰知新華外預伏衛兵用器慘加毆辱以致男女敎育界人士創傷者纍纍不忍聞見繼復拘禁傷者反坐以毆人等罪名斯誠可痛也已爲今之計敎育已屆破產之初步國家大本搖若懸旌政府方面維持敎育無望只得派員出京宣告於國民之前敬求協力援助茲所馨香禱企者有四請分述如下 [T13 ]一 [/T ]保障京校人士之自由如此次被毆傷之敎職員學生等或命在垂危或終成殘廢而欲加之罪將並其天賦自由剝奪之誰無血氣寗不痛心惴惴憂危恐將及己此誠不可不望國人有以保障之也 [T13 ]二 [/T ]監督政府之此類舉動蓋敎育爲國家大本前已言之政府此類舉動實足令人不寒而慄放縱無憚來日大難國民監督之鉅責實不容旁貸也 [T13 ]三 [/T ]維持敎育現政府雖無此種誠意然國人却不可不羣起圖之凡百事業基於敎育年來吾國敎育方有幾希之欣欣生意不加培護轉任摧殘誠有識者之所不取也 [T13 ]四 [/T ]聯合團體共同進行蓋合羣則力堅如上海學校敎職員聯合會等爲勢所必組織者且上海爲輿論之中心據理發言易收實效如各團體一致協行其爲益正不尠也末復請來賓發抒意旨云云次葛竹書致詞述近來京校人士力爭敎育基金情形因該基金無着敎育之根本不固現竟不能如願復思請政府在交通部收入項下撥欵二百萬元作爲該項基金一面覓妥保證作抵此事亦迄未成功故前途仍望國人照此力爭或另設法云云次北京醫學專門敎習劉雨三報告甫由京來知受傷者復多患病創病交侵益以自由權受剝奪困苦萬狀急待救援云云次謝紹敏致詞希望國人明瞭此事之眞相並加以力助云云次吳和士演說並提議公派數人北上慰視京校人士並助爭敎育基金等欠葉楚傖曹慕管湯節之邵仲輝喩育之等相繼演說至十時半始散 
[航業消息零拾]  
　　昨日怡和洋行之同升號自汕頭裝來德大號之金子一箱計四千八百兩又招商局之和工江班輪江新號亦由漢口運來金條兩箱又太古之蘇州號由香港裝來銀元一箱 
　　招商局之港粵班輪前因廣東時局嚴重故於本月一日起停駛粵埠昨日廣大號由港還滬謂廣東方面已漸平靖故自明日起廣東一埠照常開駛云 
　　日本郵船會社之伊勢丸在東洋猫頭礁觸礁失事昨日滬社得東京總行詳告謂船身已將沉沒所有乘客船員均皆援救出險安然無恙云 
　　美商福來洋行之行駛太平洋商輪今因中國方面之進出口貨缺乏故重行改訂航綫其往來舊金山中國之路仍派六輪行駛但於南洋方面則極力擴充加闢巴達維亞爪哇泗水三寳垅巴東等埠藉補在華營業之不足現定每輪開行一次須歷一百二十天之行程至西雅圖至中國班今改六輪爲三輪而於紐約至上海班輪則兼赴海参崴云 
[今歲麥收之外訊]  
　　字林報云上海某著名麵粉廠之經理近曾游歷產麥各區據謂就現狀觀之今年中國麥收較去年低百分之二十因近來雨水過多之故去年麥收約百分之八十本年則僅可得百分之六十且陰雨連朝恐小麥品質尙須减色查上海去年各大麵粉廠運往歐洲與埃及之麵粉約十萬噸今年則情形不同倫敦方面僅定購小批麵粉聞中國麵粉價較在歐洲貴十分之一因是交易難成本星期內問價者頗多似有成交之望但昨日匯率高起恐所可望成之交易將不能實現矣 
　　字林報云美國市况局報告稱世界小麥交易之分佈除俄國外現已恢復原狀但產額尙未回到戰前之地位美國坎拿大阿眞廷與澳洲爲世界最大之小麥輸出國今之麥收雖不及戰時之豐然尙較戰前爲多惟俄國與中歐諸國則麥田與麥收皆遠在戰前原額之下以言七月一日美國小麥之餘存數今年恐不及戰前平均數之半又印度方面現有悲觀消息據謂糧食之缺乏今較前預料者爲尤嚴重中央諸省與比拉爾省之麥收約爲一千三百九十一萬三千英斛去年則有三千一百六十二萬英斛歐洲一大部份地方氣候前非常乾熱一現忽轉凉天氣不正恐菓收受損雜糧收成亦復有碍惟多瑙河諸國好雨及時農事報告大都尙可滿意云 
[小麥受霉雨之損失]  
　　小麥現當收穫緊要之時若遇陰雨即遭潮爛損失不小故農人皆望晴心切長江各處客麥較早而無錫常州奔牛黃渡崑山等處尙未刈割昨日本埠雜糧業接奔牛等處快信謂照此霉雨連朝即已收者身骨潮濕不得晾曬糶出已大受吃虧云 
[楓涇乾繭之售價]  
　　楓涇荳腐浜永泰隆繭行昨日在滬賣與某掮客轉銷與絲廠家計該鎭乾繭一百七十擔價一百七十兩云 
[海味北貨之最近市况]  
　　日本本年海荒捕魚爲業者損失不小故滬地所銷東洋海味莫不價格迭高如西扁尾貨本斷續不繼現每百斤開五十四兩較旬日前漲二兩干貝小者九十四兩漲七兩中等漲五兩雙百洋菜九十五兩亦漲五兩惟紫菜銷路不廣跌去五兩開價六十兩 
　　北貨胡桃前由津商擄辦售與洋莊之和張市價飛漲現洋莊憶不動市上貨尙彀銷故東昌關裏毫州漳德等桃均小去兩許湘蓮常德貨略高五錢又雜耳八十三兩較上月底漲二兩川耳八十二兩漲四兩龍粉十七兩小去一錢邑粉十二兩半大二錢蘭溪新香菌開一百二十兩漲二十八兩福建新菌一百十兩漲十二二兩川貨米心統占本年春正月間紅盤祇一百兩有零今又逐步增高米心開一百六十兩較上月底大十七兩統占一百五十五兩亦高十七兩 
[豆油市價看鬆]  
　　近日牛莊豆油南規沙船及北規輪船貨到來頗旺大連油市價逐步跌小故近日采菽堂貿易所豆油成交頗見冷寂本廠油亦少開出昨日牛莊油開盤跌至八兩三錢按大勢觀測市面尙須看鬆云 
[本廠布市面漸動]  
　　本廠布端節之前早呈活動之象價格步步趨高客帮辦貨甚旺端節過後二日中客帮如蕪湖漢口等購辦約數百包價亦有漲無跌考其原因實由於日本粗布近來價格忽漲且存積甚少故向來購辦日貨之客帮今紛紛改辦本廠布據布商消息本廠出布並不甚多布價尙可看好云 
[近三日來滬杭車運來乾繭]  
　　浙省來滬乾繭業由滬杭甬鐵路之匯通轉運公司向該路各站陸續報裝自開運日起至本月十一日止先後到滬繭數均誌本報茲將本月十二十三十四三日間由匯通公司在臨平閘口楓涇長安嘉興各站運到之數分列如下十二日由臨平站裝來乾繭二車計一百六十包又閘口夜貨車裝來乾繭二十二車計二千二百包又楓涇日貨車裝來乾繭八車計五百九十包係緯文嘉綸寳昌順申昌聚和恒泰祥叙順源大悅大興昌等家之貨十三日由長安四等車裝來乾繭三車計一百六十包又閘口夜貨車裝來乾繭六車計七百五十包係同康久成愼成振昌等家之貨十四日由嘉興裝來乾繭十車計一千包又臨平裝來乾繭三車計二百包又閘口夜貨車裝來乾繭十車計九百五十包係永大利華昌協和同和盧寳興寳大怡昌恒源利等家之貨以上三日到滬共計乾繭六千零十包因連日天雨此項乾繭均卸存南站貨棧尙未運送各廠 
[滬杭路恢復車運後消息]  
　　滬杭甬鐵路各轉運公司因浙財廳對於行用知照單事准予變通辦理該同業等爰於本月十一號起一律恢復車運已誌本報茲悉各客商貨物在罷運風潮期內雖聞有改由輪運者究屬不便故擱置之貨甚多而尤以杭之閘口南星兩站爲最此次恢復車運各公司因積貨日久均爭先裝運車輛不敷分配該路車務總管爲便利該商家起見特於昨日（十四）將上海所存空車三十餘輛於早晨五時半特開專車送往閘南等站以供運貨之需 
[英商三紗廠歸併後之成立會]  
　　怡和洋行經理之怡和楊樹浦公益三紗廠議决歸併合組怡和紗廠有限公司後昨晨在怡和洋行開正式成立會華人董事祝蘭芳潘澄波吳麟書等皆與會由怡和大班斯密士氏主席報告開會宗旨發表股東戶名册並略述營業情形謂三廠自今年一月起至四月底止獲利尙豐而將來希望尤佳計三廠公積金爲一百六十七萬三千一百三十一兩二錢股息準備金一百三十七萬五千兩棉花起落準備金四十五萬兩特別修整準備金二十一萬三千零三十三兩五錢五分合爲三百七十一萬一千二百十四兩七錢三分以之比較現已發行之資本四百九十萬兩（尋常股四百萬兩優先股九十萬兩）誠可認爲滿意云云 
[華商證劵交易所部准註册]  
　　上海華商證劵交易所自去年組織時即經呈請農商部准予註册同時上海物品證劵交易所亦呈部爲同樣之請求當因營業關係發生分辦合辦問題部中遂將此案懸擱至今茲聞華商證劵交易所昨接京電云業與本埠棉業麵粉雜糧沙布等各交易所同奉批　註册並發給執照云 
[十誌換香水開槍擊斃兩命案]  
兇手定下月五日開審 
　　文匯報云錫蘭人彼得殺害華人店夥二人一案現已定期七月五日在英按察署公堂開審 
[水木匠罷工八紀]  
董事議决定期加價奪取工具之科罰 
　　本埠滬寗紹水木作工匠要求加價一事因發起加價之黃耕山等十四人並無一人提出正當理由向該業董正式要求以致迄未解决而各工塲時有人前往滋擾安分工人大受損失該業公所爰於前日午後三點時邀集三帮董事假公共租界西藏路一品香會議决定加價數目惟須緩至明年舊曆三月初一日起實行以免作主損失議决後即發布通告勸告各工人一律上工茲將該公所董事通告錄下水木工人加價一事經本所兩次登報黃耕山等十四人迄無一人提出正當理由向董事正式要求而工塲方面仍有一般無賴至各作塲吵擾以致罷工風潮迄未稍息工人所受損失實屬不貲董等不忍安分工人坐受損失業於昨日三時邀集滬寗紹三帮董事在一品香會議加價問題惟此次加價甫隔一年上年作主所受損失元氣未復雙方兼顧倍極困難從長計議咸謂工價不得不加惟須先行議决加價數目再定實行起加日期衆意相同當塲議决水木鋸淸水四作包工每工連飯大洋四角每工除飯大洋一角三分學徒每工大洋二角五分除飯同包工長不長飯點工每工大洋四角不除飯學徒每工大洋一角二分不除飯此項加價議定來年三月初一實行起加當經在會諸君各本良心上之主張得以一致贊成凡吾同業工人須知董等議决此項加價實爲體恤工人原非得已自通告之日起務各照常開工以安營業而免損失如再有不逞之徒至各作塲仍有吵擾等情斷非吾同業中人官廳及捕房自有警章定必出而拘辦特此佈告 
　　自水木匠罷工風潮發生以來公共租界方面有數處作塲照常工作致屢有强迫罷工之舉前日下午又有泥水匠十餘人得悉虹口崑山路二百四十九號門牌陳昌記作場內工作不輟遂前往該塲迫令寗帮木匠吳阿二賈榮根錢阿東與彼等取一致行動吳等不允若輩隨即將其所用之斧鋸榔頭等物取之而出經作主飛報該管捕房派華探陳金揚西探奎爾協往拿獲郁禮淸張桂生張杏生徐海泉四人奪下所取器具帶回捕房昨解公共公廨禀明案情請究並由陳昌記吳阿二等分別到堂證明被告迫令罷工因見不允即携取物件情形質之郁等供罷工係由黃耕山發起水木兩作匠人均須一致故往該作塲內勸令一律罷工等語經李襄讞核供商之美副領事奧爾門君以郁等不應在租界內强取人物應各科罰洋五元無力改各押五天示儆 
[旅滬浙人電催省憲起草]  
　　（其一）杭州省議會轉省憲起草委員會諸公鑒省憲起草民治肇基根基永奠責在諸子浙江萬歲旅滬浙江公民杭辛齋嚴濬宣蔣著卿黃獻廷徐建侯沈菊存應季審張心蕪等同叩寒（其二）浙江省議會轉憲法起草委員會諸公鑒民治肇興永奠浙局挈領提綱揚淸激濁造法羣公熱誠相掬億萬斯年民生幸福兪國珍梁耕孫金祁庭呂淵陳介石梁滌生潘蕓孫兪正兪寳善叩歌（其三）（銜略）省憲進行百年至計諸公膺此艱鉅四千萬男女同胞實託命焉馳電奉祝不盡歡忱旅滬浙商童正燦樂術滋胡逸民童理璜洪楊生康懷古等二百三十六人公叩感 
[滬商界致鐵路局長函]  
請嚴禁私運米糧出口 
　　各路商界總聯合會嚴防私運米糧出口致函新任滬寗鐵路局長任筱珊略云閱報知公復膺路政益著楙勞無任欣慰茲有懇者租界工部局利用米糧風潮竟有令米店捐領執照之議業經各團體一致抗議惟對內不能不隨時隨地預防嚴緝以杜私運出口之弊而出口轉輸皆在輪船火車故非聯絡海關路局實地取締無以爲功我公前主路政輿論洽然此次復任自必繼續前功嚴加取締用特函達台端即希顧念民食轉令各站嚴密查禁實爲德便云 
[任局長覆蘇議員電]  
　　新任滬寗滬杭甬鐵路局長任筱珊昨覆蘇省議員電云南京省議會王采南錢選靑朱孟豪施祖庸龐志蕓同子勛黃允之金小彥孟亞伯諸先生台鑒伏讀尊電獎勵逾恒無任感愧辱承明敎敢不努力對於路務主權及運輸事宜自當格外整頓米禁攸關民食尤當加意嚴防期副梓桑厚望謹此電謝統祈賜察任傳榜叩寒 
[學生總會消息]  
　　致各地學生聯合會函各地學生聯合會並轉各團體各報館均鑒本會舊印字跡模糊茲已刻定新印五生的見方內含中國民國學生聯合會總會印篆文定於本月十六日啓用合行預告即祈察照並候公安中華民國學生聯合會總會啓 
　　安徽第三中學來電中華民國學生聯合會總會轉皖學生總會鑒敝校於元日罷課積極進行皖三中學生會元 
[關於選舉訴訟抗告之解釋]  
　　江蘇高等審判廳接大理院復電（統字第一五四四號）云江蘇高審廳鑒冬電悉不合法之抗告仍經由上訴衙六裁判大理院魚印附江蘇高等審判廳去電大理院鑒據滬地審廳長戚運機面稱選舉訴訟因明令不適用通常上訴程序當然不許抗告惟當事人故意提起抗告原審能否即予批駁以符選訴速結之本旨請轉解釋等情請迅予解釋飭遵爲荷蘇高審廳冬印 
[逆倫案傳證候訊]  
　　三林塘　張萬興米店小主張欣生毒斃乃父一案前日奉上海地方審判廳公開審理後判十五日再開辯論詳情已紀昨報茲悉此案前日審訊之後尙牽涉要證多人昨午由地審廳刑庭長田毓靈君發出傳票飭派法警冒雨下鄉往三林塘一帶往傳張駕雲之弟張安仁朱潮生之女朱秋林張欣生之友王子才以及往傳不到之吳關大等一干人着於十五號一併來廳候審切勿抗違云 
[法租界擬組輔助防護隊]  
　　文匯報云法總領事現出通告致曾任兵役之法人擬組織輔助防護隊以便有事時襄助當道維持法租界治安 
[外洋輪船進出口貨紀]  
　　福來洋行之奧爾克里斯號本日可到上海此次運來之進口貨在上海起卸者極少內有美國各項油類及木頭等三千餘噸係轉至海參崴者在天津起卸者亦有一千餘噸該輪現定十八日開往紐約從天津裝至美國者有大宗羊毛七百數十噸從上海裝往者均爲雜貨共有三百餘噸該行之西雅圖班刻已調派一新輪來滬名曰西開濃號Wcst　Canon船身極大今已開出據昨日接得來電報告在美裝有木料一百七十萬尺將於七月中旬進口又有寳提滿班內亦有一運油新貨輪開來名曰老愛英號Lcrain昨亦有電至滬在月底可以抵申全船所裝均爲火油云　　英印公司之鄧尼拉號定今日開往印度孟買由上海裝去有絲綢一千二百箱茶葉一千二百箱菉荳六百包中國土布二百件又昨日來申之三角洲號在滬起卸之進口貨共計呢羢五金雜貨五百噸 
　　太平洋郵船公司之哥倫比亞號昨日開赴舊金山由滬乘往之旅客共有三十名裝云之出口貨有胡桃八百包桐油等二百桶湖絲三十件雜貨二百噸 
[國內輪船運貨進出口之調查]  
　　進口貨（長江）招商局之江新號昨日由長江裝來小麥三百二十二包菜子二百四十九包白荳七十四包毛茶一百十二簍機花一百包黃白絲一百七十一件綢緞二十五件繭壳五百二十三件桐油二千零七十六桶白臘十件榨菜二百六十九壇水烟二百十箱靑蔴四件糟蛋十八壇皮蛋五十壇夏布二百零五件蓮心五十箱生漆二十三桶白　三十三件烟葉二十件雜貨八百九十八件又太古公司之聯益號昨亦由長江裝來黃荳六百九十包菜子一百八十包茶油十六桶緞子七件白絲十七件黃絲四十件靑蔴五十九件桐油三百三十桶洋莊靑蔴五十四件土布八十七件羊毛二百件雙紙二百二十件皮蛋一百壇蔴繩十件雜貨二百二十九件（港粵）太古公司之蘇州號昨由港粵裝來白糖四十包客糖三千六百七十包水泥二千桶砲竹四件香水八十一箱冰糖三百三十七箱洋酒十五箱參燕六箱草蓆一百件荔枝六十件⽦頭五件香烟十五箱軍火八十件冬瓜一千三百八十七個蔴繩四十七件藥酒一箱紙二十六件香蕉六千二百二十件草帽邊六箱紅皮一百九十五捆竹竿三十二件蔴二十包洋雜貨六十九件雜貨九十七件又轉口貨車糖四千八百包（寗波）招商局之江天號昨由寗波裝來黃荳一千五百十四包毛茶二十簍棉紗九十件脚餅八十一片綢一件土酒七百壇罐筍十五箱乳腐二百壇柏木三十五根牛皮十一捆草蓆五十五件柳木十七根螟蜅三十五件鹹魚三十件紙傘十五件傘柄一百七十九件下紙五百七十件虾皮二十六件舊蔴袋十件鞋子軟蓆十一件蓆皮三件小竹十五件雜貨十七件 
　　出口貨（烟津）太古公司之通州號昨日由申裝往烟津貨計有麵粉七千包夏布五十三件洋布六百五十四件蠶荳二百包茶葉一百三十五簍白糖一千二百零四包繭綢八件土皂二十箱桐油五百桶瓜子一百箱信石六十件土酒四百壇桂花三十壇洋紙四十件棕片五十件紙頭一千一百三十四件川菜三百五十件各種鐵器二千件（寗波）招商局之江天號昨日由 
 
 

Page 11

 
 
申裝往寗波貨計有荳餅三百片綠糖八十一包蔴皮一百八十二件牛骨五百五十二件粉乾七十五包丈木二十四根洋布八十九件猪血二十五桶雜貨五十件 
[景昌公司絲市報告]  
　　中美新聞社譯景昌公司十四日報告云橫濱絲市以美國城需求甚多之故甚有進步新絲自日幣十元漲至十五元據聞貨已缺少自百分之十至百分之三十更因中國絲缺少意法二國復限制出口日本絲市遂能漸有起色上海中國絲市面穩固各屯戶須再增價五十兩方願售出七里絲價亦昂灰經絲市况堅定美國需要甚多中國絲特別大號一二七０兩大號一一八０兩中號一一００兩七里改良絲特號九二０兩市號八八０兩灰經絲特號五四０兩市號五二０兩 
[友華銀行銀市報告]  
　　中美新聞社譯友華銀行十四日報告云昨日紐約與倫敦銀市近遠期遠無變動匯率漲至三七五今日此間定價與昨同僅日幣高至七六又四分之一羅布高至二五六市面開盤堅定金鎊價三先令六辨士七五金洋六六又四分之三但以需要甚多之故交易時金鎊爲三先令六辨士一二五金洋價爲六六又四分之一收盤金鎊三先令六辨士二五金洋六六及六六又四分之一之間昨日印度中國在倫敦購銀印度或將再購 
[浦東花業公會火機同行規則]  
　　浦東花業公會昨發同業通告云逕啓者本公會議决組織火機同行謀浦東花業之發展同行規則二十條業經擬就定於夏曆五月二十日午後一時邀集火機同人到會討論俾便通過而利進行是日務祈台駕准時惠臨無任企禱如有就近同行代邀到會尤表歡迎附火機規則（一）宗旨本公會組織火機同行釐定規則以振興浦東花業爲目的（二）地址火機同行由本公會發起組織不另立事務所（三）職員設幹事員十人由本公會會員投票選舉之幹事長一人由幹事員投票互選之（四）任期幹事長及幹事員均一年一任連舉連任（五）職務由幹事員內推舉評議員五人討論火機花衣隨時改良方法推舉勸導員四人將改良方法互相勸導（六）會期每年春秋兩季各開大會一次常會每月初五二十（七）選舉春季大會時常衆投票選舉得票多數者當選（八）遞補選任職員有缺額時以次多數遞補按前任之任期接算（九）經費在本公會所收會費項下開支不另籌費（十）俸給聘用職員應支薪水由本公會董事會及幹事部議定之（十一）川資職員因公往來認爲必要時應給予旅費以核實爲限（十二）義務選任各職員均係義務職（十三）應援照本公會第十六條之規定攙水攙籽和物等弊切實革除力求改良謀營業之發展（十四）分等火機花衣分兩號上等者爲頭號次等者爲二號（十五）牌子入同行火機其所出花衣應稱某號火機頭號某號火機二號各將店號牌子標明以杜朦混（十六）公棧同行營業擴充時應設立公棧如遇花衣市面呆滯准予來貨上棧墊給貨價若干成以資流轉仍征收棧租利息遵守營業上之定章另定公棧細則（十七）定價浦東同行火機花衣應由本公會會商花衣行及交易所價目與上海火機相同以免抑價而昭公允（十八）懲誡入同行花衣如仍有攙水等弊損害火機名譽者經同行報告應由本公會董事會邀同同行各職員公同議罰之（十九）實行本規則由本公會邀集浦東火機同行議决之日施行之（二十）修改本規則如有未盡事宜應開大會時同行有三分之二以上到會過半數之公决修改之 
[汽車撞斃女孩判撫恤百元]  
　　汽車夫王桂友前在虹口狄思威路開駛五百六十三號汽車將寗波婦人徐陳氏家六歲女兒紀亥撞倒碾傷醫治無效身死報官相騐飭屬棺殮聽候訊核各節已誌本報昨晨捕房傳齊人證將該汽車夫拘解公共公廨首由一千一百四十二號華捕上堂稟明伊於五月三十號在狄思威路見女孩被撞即將女孩送院醫治情形次由證人兪連貴上堂證稱是日伊目覩汽車由狄思威路之西往東駛至一茶館門首時死者手持所購什物意欲穿過馬路走至路中間死者見被告汽車駛來心慌欲退致被撞磕傷倒地汽車所停之處離死者倒地之處約有三丈之譜等語又由死者之母投案要求撫䘏李襄讞即商之美副領事奧君令車主日商至案質問數語遂宣判着車主撫䘏洋一百元王桂友開釋 
[同濟醫科學生畢業預誌]  
　　同濟醫工專門學校醫正科學生蔣梀陸樹本龐國鎬郁廷襄等現届肄業期滿自本月十六日起舉行畢業試騐主試者爲該科敎授費斯特Dr　Plister馮波寗Dr　Von　Bonin白朗士Dr　Brouns歐本海Dr　Oupenheim寳克斯Dr　Pankstat等五博士襄試者據聞係預科敎授巴爾德博士Dr　Dartelt歐特曼博士Prof　Dr　Othmen德雷斯博士Dr　Dnexler及動物學專家葛牢克君P　Klanke等試騐時該校各科敎授各班學生及海上各界人士均可前往參觀並定於二十二日午前十二鐘發表成績給予醫生文憑云 
[文生氏學生會之交誼會]  
　　文生氏英文專門學校學生會昨日下午開交誼會到會學生一百六十餘人先由該會會長蔣鑑君報告開會宗旨略謂本會能在社會稍稍服務皆諸君之力有以致之今暑假在即本會會員行將暫離所以今日特有斯會俾增進感情而資紀念云次該會職員王積欽萬紹勛高貽謙等均有演說次趙懷璧君南拳單演次 
會員陳炳南方應濤陳皮朱霖等京戲會串次蔣鑑姜鳳集之詼諧語滿堂捧腹次陳波高貽謙之幻術次主席又起報告謂上海學生聯合會議决在暑假中請各分會派過渡代表二人（須住滬者）往該會服務繼由衆公推黃潔鈕玉鵬二君出席末茶點攝影散會 
[李伯行再辭漢冶萍董事會副長]  
　　漢冶萍公司董事會副會長李伯行氏因鑒於該公司外債日增担負綦重益以某大股東之種種掣肘於是辭職之志益决故於昨日向該公司董事會又作第二次之聲請辭職茲錄其二次辭職書如下昨承賜簡敬拜箴言莊誦再三感淪肌髓夫乘人之車者載人之事衣人之衣者懷人之憂僕雖不敏竊當聞古訓矣是值事機之盤錯理應盡心况思患難之友朋言猶在耳屢躊躇而四顧實進退之兩難不得已而陳請辭職本大違其始願處局外者或加評議在局中者知荷鑒原乃承雅意慰留益覺藐躬滋咎惟揣疎庸豈有曲突徒薪之遠識自傷衰老復無焦頭爛額之餘能若蓰聞命而即行不計公司之何補則十駕之駑馬久未見功一割之鉛刀遑堪再用過情期許愧對羣公仰貢悃忱幸毋復我謹頌時綏伏惟公鑒 
[絲紗線染業工人求加酒資]  
　　蘇紹兩邦絲紗線染業小行各工人邇因百物漲價度日維艱邀齊全體開會議决於陽曆本月十三號每百兩加增酒資二角三角四角不等但各店家以該工人要求加給酒資已非一次現在營業同感困難遂知照同業一律拒却因此雙方舉出代表出爲排解未知能即此解决否 
[藥業信義堂選舉揭曉]  
　　藥業飲片信義堂係店主方面公共團體之一向在南市倉橋自置房屋設立辦事處本年選舉於日昨揭曉王心泉（王葆仁號）以最多數當選爲正主任黃世德（萬壽康號）以次多數爲副主任並推舉沈文安陸鏡淸費良衡顏芹香仲佩松盛在餘養和堂陳天生應煥臣等暫時分擔職務定於今日（星期三）假座石路鴻運樓餐叙討論整頓方法以維同業公益並定於星期六（舊曆五月十三日）再行召集全體推舉職員該辦事處遠在倉橋交通不便並擬在英界覓一相當地點設一通信處以便同業就近接洽云 
[美郵局所接美京訓令]  
　　大陸報云上海美郵局接奉華盛頓訓令所有由上海交美郵局寄出之信件除寄往美國本境與領土者仍收郵費美金二分外餘如寄往墨西哥古巴巴拿馬等處則依郵政公會所定之郵費改收美金五分查美國近曾與南美諸國立約規定締約國相互間往來信件照國內郵件收費但此辦法不適用於上海也 
[瑙威新任駐滬副領事之令知]  
瑙威國政府現任命向在本國內務部辦事之米爾（譯音）爲該國駐上海總領事館副領事業由駐京瑙威公使咨照外交部查照昨由外部令知江蘇特派交涉公署俟該領事到滬時希照約接待云 
[新開銀樓之熱鬧]  
　　本埠銀樓業自金價暴漲獲利頗豐邇來雙有新衙門斜對門之新同行慶華銀樓分設支店於虹口中虹橋莊源大弄口裝修華麗日昨開市雖大雨滂沱而門首仍頗熱鬧聞售出金飾有七百餘兩云 
[慈善正劵開獎紀]  
　　慈善正劵昨日在久大碼頭利濟局內聞獎上午九時起開出五大獎號碼如下頭獎第二萬五千一百八十七號繭谿振華經售二獎第二萬零零六十六號漢口吉祥春經售三獎第二萬二千六百九十五號靑浦聚源經售四獎第二萬三千一百三十七號南昌福利經售四獎第六百八十八號本埠廣萬源經售五獎第二萬五千六百十六號本埠善利全經售五獎第五千九百二十號本埠廣萬源經售 
[昨日公共公廨訊案紀]  
　　昨晨公共公廨民四庭由兪襄讞會同英包副領事訊理（一）陸進卿訴周老虎掯贖方單案周已將此項方單輾轉押與王仲如前次堂上諭王將方單交案候核茲王延律師到堂要求發還交案之方單而陸周兩人之代表律師一致反對結果王仲如代表佑尼干律師請求將方單發還不准限原被兩遣於十日內補稟再核　　（二）李楚卿訴高鳴友不理代還蔡姓借洋案結果高鳴友自行具結出外分償原告本利洋七十四元五角並繳堂費借據一紙附卷（三）石林生訴張根泉費經三購地糾葛案結果改期俟另案上海縣回信再核 
　　又午後民四庭由兪襄講會同日副領事林出君訊理（一）繼昌祥號訴豐和元莊股東汪仲賢汪政平等不理押欵案原告係林榮慶律師代表該律師臨時要求將案缺席判决問官以其並未照章提出書面請求當即口頭答復不准該律師繼宣讀稟詞先以英語次再自譯華語不知何故將一緊要之語之意義譯錯於是被告律師起而指駁謂林律師不僅英文旋該律師又要求將被告交保被告律師仍起而反對之結果林律師口頭請求將本案缺席判决未便照准着改期兩禮拜原告律師詳細補狀提出細賬再核（二）維大染坊訴陶維珍濫放賬欵案原告代表甘維露律師聲稱今兩造均未到案已商得被告律師同意請求改期兩禮拜再訊結果照准民一庭由關讞員會同英包副領事訊理英商廣東銀行訴和合火腿廠股東余明三余伯才余俊民不理匯欵尾找二萬一千五百五十七批沙案被告臨訊不到結果改期再訊 
[僞設慈善會騙錢之提訊]  
　　揚州人朱少甫（即朱伯滋又名朱兆松）與鎭江人朱了公在老閘橋北唐家弄一百三十五號屋內虛設中華慈善協會冒騙華僑巨欵業經捕房查悉將兩朱拘解公共公廨奉飭押候查明訊究各情會誌本報昨晨由廨提訊據捕房刑事科代表費斯福律師上堂譯訴被告等在唐家弄一百三十五號門牌組織中華慈善協會並在新閘路一千一百四十五號半門牌分設中國聯合救濟會假黎元洪梁士詒錢能訓汪大焚諸人名義於美國舊金山中國公報登載勸募北方災賑善欵第一被告朱少甫投函該處郵政司及本埠郵務局如有信函請交唐家弄慈善協會函內蓋有圖章該圖章經捕房在被告處抄出之橡皮印式樣相同近由舊金山滙滬之金洋五十二元亦係第一被告領取現查得被告等騙取該處華僑金洋計有二百五十二元實係假善舉誑騙人財應請澈究並將中國公報一份呈案請察即據威金生帮辦梅吉言律師投案譯稱敝律師爲黎元洪梁士詒錢能訓汪大焚等代表黎等並無在美國舊金山中國公報登載勸募北方賑欵之廣告實係冒騙請爲查究云云並據李桂榮投訴在江海關供職兼允華洋義賑會名譽書記因見美國舊金山中國公報登載上海新閘路中國聯合救濟會勸募賑欵之廣告末署黎元洪梁士詒錢能訓汪大爕等諸人大名當即分電詢問旋得電復均稱並無其事係屬冒騙是以報請總巡捕房將被告等拘究言至此將復電四份一併呈案又據一百五十一號西探開稟稱得到報告後率同華探至唐家弄將第一被告朱少甫拘獲在其寓所搜獲各種圖章及致郵政局之信函查該圖章與信上所蓋戳記相同至第二被告至次日帶同第一被告乘坐汽車至福建路拘獲帶回捕房後詰問口供兩人互相推諉請爲訊辦訊之朱少甫供在唐家弄設立之慈善協會已有九年與第二被告素來相識本年夏曆四月十三日第二被 
告來寓言伊在新閘路組織之中國聯合救濟會經濟非常困難併歸我處合辦當時允諾囑共寫一正式信至事務所即可歸併至翌日彼將信函送來由我代致郵政局述明嗣後舊金山等處如有致新閘聯合救濟會之信件請遞至我處至於美金洋五十二元彼因無法領取由我託陳姓代領惟朱了公曾言如有鉅欵滙滬允爲借給而舊金山中國公報所登廣告非我所爲並延朱斯芾律師到堂辯護朱了公亦延佑尼干帮辦費信惇律師到堂代辯復經捕房代表費斯福律師向朱少甫等逐一盤詰良久因時已過午不及研訊經關讞員商之美約副領事宣諭退庭判被告兩人仍帶回捕房候下禮拜二再訊 
[押妻爲娼之干涉]  
　　浦東人陸子祥於上年十二月間將髪妻嚴氏押與法租界小東門外一枝春街鴇婦張王氏處爲娼計得洋四十六元現爲嚴氏之親屬張坤元伍善甫兩人得悉報告婦孺救濟會派員至捕房報告前情飭探前往將嚴氏等一併帶入捕房昨解法公堂請仇先據婦孺救濟會會員投訴前情詰之聐嚴氏供稱實因丈夫貧苦將婦人押娼是實質之陸子祥供實由民人押娼中西讞員得悉判嚴氏交夫領回惟陸子祥所欠張王氏之欵項着交保限理 
[查見被虐逃出之女孩]  
　　十三歲高郵女孩袁金鈴由其父母許字與住居閘北楊家石橋之周姓爲養媳昨因被翁姑虐待逃出在外由崗警查見帶入四區奉顏署長諭暫行留養候查核示 
[私販烟土罰二百元]  
　　寗波人林愛華在某公司輪船上爲生火以販運烟土有利可獲故此次從大連等處購就大批烟土藏於布袋由秦皇島碼頭登岸中途被包探汪開富查出拘入捕房飭令有洋三百元保出昨經公共公廨中西官傳訊終結以林私販鴉片罪已成立應科罰金二百元充公抄出烟土送交江海關焚燬 
[施打嗎啡針之獲解]  
　　朱咸生近在西南鄉閔行鎭爲人施打嗎啡針前日爲縣警察一分所長警將朱拿獲抄出嗎啡藥粉等申送事務所於昨轉送地檢應訊懲 
[抄出船客煙土二則]  
　　某輪船昨由長江開駛來滬由海關扦巡洋員到輪調查當在王金 
泉處抄出烟土八兩烟灰五錢押送水巡捕房轉解地檢廳訊罰陳金生昨在北市購得烟土三十二兩嗎啡三兩午刻携往南市乘大德小輪往崇明地方圖消該輪未啓椗前由水巡捕房探捕到來人贓併獲拘入捕房轉送地檢廳訊辦 
[身藏烟土罰百元]  
　　張同發於前日身藏烟土一大包行經法租界爲包探查出帶入捕房昨解法公堂請究先由捕頭上堂稟明前情並將烟土呈鑒詰之張供民人向在某輪船上爲茶房此烟土實係客人令民人送往某處今該客人匿居何處不得而知求宥中西讞員判張罰洋一百元充公烟土沒收 
[撞沉舢板溺斃一命]  
　　浙東號帆船日前由滬出口駛至吳淞口偶爾不愼將温州金再興舢板全船撞沉船內六人盡行落水經虎威等砲艦救起五人其餘一人係温州玉環人名陳金潘絕無下落即由該砲艦追趕浙東號帆船將該船老大韓寳貴送押寳山縣署云 
[投浦遇救]  
　　揚州人周卿順前日至法租界黃浦灘碼頭投浦圖盡適爲巡捕查見設法救起帶入捕房昨送法公堂請訊周供向業洋貨生意因與妻子口角負氣來申所帶銀洋均已用盡無面回籍故此氣憤投浦圖盡求宥中西官判送揚州公所安揷 
[牛奶棚違章科罰]  
　　工部局衛生處西人指控愚園路一號門牌合興牛奶栅主沈阿根將刮去牛油百分之十三之牛奶出售有礙衛生等情昨由捕房將沈傳至公共公堂經中西官訊實判沈罰洋五十元充公示儆 
[兜售彩票之受罰]  
　　張順康於前日手持彩票數張在法租界地方兜售適爲包探陳之林查見將張帶入捕房交保出外昨日傳至法公堂請究先由捕頭上堂稟明前情詰之張供此項彩票民人在華界購來行經法租界適與朋友某甲遇見與伊分購不敢私售餘供支吾中西讞員判張罰洋十元彩票充公 
[攫金飾人贓併獲]  
　　家住靜修路合德里十九號門牌洞庭山婦人趙王氏前日下午八時許由外回家行至穿心河橋同樂樓茶館門前忽有匪徒楊益生從後趕來用力一推致被推跌倒地當被攫取金一粒椒金氣通簪各一只飛奔逃逸殆該氏扒起大聲喊救由警追獲抄出原贓押送二區一分所警局轉送地檢廳訊辦昨奉檢察官提訊之下判將原贓交該氏領去楊匪着收押候究 
來函 
[吳江縣吳溇五都區公函]  
　　竊同人等均住居吳江縣屬吳溇五都區一帶地方本年蠶畢因收成歉薄放賬之家率多縮小範圍即收賬之際鑒於年水之不佳大都較往年略爲鬆動亦屬不爲已甚之意豈料震澤鎭顧氏賬房如顧福亭顧福田等非但不肯鬆動其兇惡手段且較上年尤甚如親到農民葉子松董海生徐洪元施永高李阿順等家白畫闖入內房擅自打櫉搶絲不得則猪羊鷄鴨以及家川什物無一不要形似劇盜如入無人之境除函請旅滬同鄉會通告减少農民痛苦並由被害各當事人向縣署正式告發外務祈貴報館執事諸君賜登來函欄內以彰公道盼切禱切吳江縣吳溇五都區皇甫焜毛廷鷺盛世幹于家駿邱樹禮張允朔曹承履施永康莊靖濮楨謹啓六月十三日發 
雜評二 
[陰雨雜感]  
　　陰雨連朝綿延不已商市寥落行旅艱辛天氣之困人如此然吾對於此更有二感焉 
　　今歲繭汎不佳育蠶農民已受若干損失然猶望麥收豐稔或可稍彌其缺憾乃當茲刈麥之時又復苦以霉雨致已收者成色歉薄未收者將無所穫農民受害百業咸受影響此吾對此陰雨而有感者一也 
　　時當仲夏氣候猶似暮春寒暖不時最易致疾且雨多濕重衣服食物尤易霉壞是又醖釀疫癘之原因此吾對此陰雨而有感者二也 
　　今日各省水旱兵災迭見警告吾蘇人民在比較上似尙安樂然若再不放晴則荒歉疫癘恐將發現此吾所以惴惴也 
公布欄 
[江蘇高等審判廳]  
　　民庭判决胡鄂初與兪筠孫爲擔保借欵涉訟控訴一案（判决主文）本案控訴及附帶控訴一併駁回胡鄂初應依原判所定之遲延利息按月以一分起算胡鄂初在原審之請求應發還松江縣知事補充判决本寄訟費歸胡鄂初負擔六月十四號 
[江蘇高等檢察廳]  
　　批示張裘狀悉仰候飭縣查明依法辦理此批尹　卿狀悉准予上告此批李德莽狀悉姑候調卷核辦此批宋家明狀悉准如所請此批孫七狀悉候同級審判廳移卷過廳再行核奪此批周瑞豐狀悉查該民係由控訴審於九年十二月十四日判决關於刑期執行當然以控訴審判决確定三月起算仰即知照此批六月十四號 
[上海地方審判廳]  
　　批示一件張二麻子狀請批示釋放由狀悉本案係駁回原告人之請求並無執行之餘地該民如欲開釋逕向檢察廳聲請可也仰即知照此批一件邢貴福狀請函縣執行由狀悉業於五月二十四日函催海門縣知事迅予嚴厲執行矣仰即知照此批一件夏雲祥狀請暫緩給領由狀悉業已當庭諭知矣此批一件夏雲祥狀交金圈欵洋由准交此批一件張煥堂狀領金圈欵洋由准領此批一件李金煥狀爲預防糾葛請求備案由據呈已悉毋庸備案此批一件周樹森狀領欵洋由准領此批一件周琴舫狀交欵洋由狀悉繳欵存案餘欠及訟費限五日內繳淸此批一件沈金洲狀請執行由狀悉候傳案訊奪此批一件陳仕生狀交欵洋由准交此批一件陳仕生狀領動產由准領此批一件成公興狀請暫緩執行由狀悉此批一件張順卿狀請執行由狀悉已派吏執行矣此批一件朱金氏狀請執行由狀悉已飭吏依法執行矣此批一件黃慶榮狀請執行由狀悉候傳仝原告來案訊辦此批以上六月九日 
　　判决主文（民一庭）一件判决張志林與張木金等爲築芭涉訟一案主文張志林在分得之東半客堂界限內工作張木金張炳生不得藉端阻止張木金張炳生應賠償張志林竹笆物料洋五元本案訴訟費用歸張木金張炳生負擔一件决定陳增福等與葉鍾甫因租房糾葛聲明窒礙並請撤銷假執行一案主文本件窒礙之聲明照准聲請人其餘之聲請駁回（民二庭）一件决定倪夢舟與張半秋因欠欵糾葛抗告一案主文本件抗告駁回抗告訟費歸抗告人負擔 
　　批示一件金桂馥狀請停止執行由狀悉候傳案訊辦此批一件張林生狀請給領由狀悉業已當庭諭知矣此批一件邱鳳標狀請銷案由狀悉准予銷案此批一件楊春才狀交欵洋由准交此批一件錢宗濤狀請銷案由據狀已悉此批一件郁鄧氏狀請銷案由狀悉准予銷案此批一件朱文彬狀領保證金契據由狀悉查本案尙未確定所請暫從緩議此批一件陸耀祥狀交欵洋由准交此批以上六月十一日 
[上海地方檢察廳]  
　　批示王金寳狀悉查本年四月二十三日所遞訴狀紙以大麻瘋王學雲劉四劉五等爲被告茲又將馬良才即馬孝純牽涉案內顯係不實所請應毋庸議此批張三元等狀悉案經判决如有不服仰即上訴可也所請再審之處於法不合應毋庸議此批王根源狀悉仰即來廳騐明核辦此批李大三狀悉仰即遵傳到廳聽候訊奪此批顧毛三狀悉業經派警嚴傳仰即知照此批于花氏狀悉案正偵查所請不准此批徐阿福狀悉候送高檢廳核辦此批陳阿　狀悉候送高　廳核轉此批劉雨春狀悉候訊明核奪此批呂文彬兩狀均悉仰候核辦此批曹聖榮狀悉據訴各節係屬遺產糾葛仰赴同級廳起訴可也此批金張氏悉候再傳訊核奪此批以上六月九日 
　　批示果三和尙狀悉仰邀許樹森等到庭　訊所請交保之處　毋庸議此批宋姚氏狀悉仰即遵傳到廳聽候訊奪此批周阿全狀悉案已起訴仰候判决此批侯朱氏狀悉仰即來廳候訊此批孫金曉狀悉候送同級審判廳核辦此批燕志榮狀悉案已起訴　候判决經姚馬氏狀悉仰即覓具妥保來廳候核此批何小喜狀悉案已起訴所請應毋庸議此批姚秀香狀悉已訊諭矣此批吳如生狀悉語意不明仰將本案始末情形詳細聲叙以憑核辦此批蔡阿囡狀悉候訊奪此批胡受之狀悉候訊奪此批韋友亮狀悉已訊諭矣此批呂根生狀悉候訊奪此批程敬魁狀悉候警廳送案後再予核辦此批趙匯記據訴爾向潘成紀包攬工作有介紹人及包攬字據爲證如果有違約情事係屬民事範圍仰自向同級廳具訴本廳礙難准理此批吳李氏候查明核辦此批戴啓南已飭傳無凟此批姚艾氏所請不准此批揭阿二據訴陳子祥旣開有德豐野味店何至騙爾鴿子此中恐有別情所情礙難准理此批魏貴林爾妻王氏旣在黃陂縣署起訴有案自應赴原縣辯訴何得飾詞來廳請求不准此批黃石卿爾孫海元業纔騐明並非因傷身死惟是否沈少琴來爾家尋衅抑爾有無詐財情事尙待偵查無得多凟此批　福昌狀悉業已票傳仰即依期到廳候訊此批以上六月十三日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[旅歐觀察談] [  中實]  
　　巴黎市之建置實可謂異常雅適巴黎至優美之住宅區爲向靄麗舍Champs　Elysees意則極樂之地猶之美京以總統府附近之十六街左右爲上流人士所萃處也街市建置最美者無過列戶閭路Rue　de　Rivoli以上兩處最多英美人蹤跡巴黎某報曾以居今之世說英文者與說法文者孰富一問徵求解答以巴黎言予意自屬說英文者爲富列戶閭之美以其路旁街市盡長廊人行無數圓洞中淺言之如中國大寺院兩廡之列柱間深言之晴可蔽日雨可遮頂彷彿中國頤和園之長廊與總統府之　字廊華奢氣象且視王侯第宅有過之無不及巴黎中心之大劇塲遠望之乃極類一大寺院與上文比較而觀頗饒意趣 
　　巴黎街道極似美京常爲羅盤形以若干路線集於一交點惟其交點美京恒屬一圓塲巴黎恒爲一建築物其錯綜複雜處實爲他國首都所罕有但以城市全部之中心點言居美國紐約之中者乃爲一報館紐約時報館大樓即在四十三街最繁盛處紐約世界報館即在百樂匯第五蔭道與垣耳街車輛會合處居巴西麗河首都之中央者乃爲一旅館蔭道旅館前後即爲全市電車一大總匯 
筆記 
[苦孀記（六）] [  汪珠]  
　　黎始悲愴大作抱頸言曰妾一夕洞房十年空幃之黎玉拂然則又墮夢境歟君勿數紿余夢耶眞耶士靑不禁把袂酸楚轉詰之具述所遭士靑復一揖曰殊早不聞爲我孀守爲我死拚十年乖耗望欲絕翻貽殃皆余之咎撫衷益慙遂殷殷慰藉英骨拴情絲彌自感激黎徐褪其素裾曰齎恨到今矣冷月照皓腕低眸一笑空山怨儷暖語繽紛話到軍閤窺寢冷墳絮語士靑擊劍裂眥曰是面友而心獸也死不能恕忽槍響一鳴黎倐起曰捕至矣復響有物應聲而崩尋聲覓之士靑咽彈殞矣抱屍大哭淚血累下倐躍地一丈斬荆尋踪當前一人執手槍刃指曰崛强者復然矚之陸中恢也大哭曰不彰彰殺夫仇耶揮刃直逼陸初不難撥機黎亦罔免顧很於黃弗忍於黎黎刃迎拳交淚波如濺陸惟鼠竄避之方欲言忽左肩一鋒猛下避不及削肩一平而喪其元黎大訝忽一影迎眸視之爲僧始恍乎陸之死厥有由矣急伏謝 
僧挽之而嘆曰曩而夫曾活余者脫罪俘虜不稱報聞之又死敵手爲棄官窮訪武岡弔墓晤而翁悉婦亡爲英魂奇辱欲雪之入軍署知無玷揣有所俟遲之久旅舍謔言覷爾烈爲授藝虞有失焉緊隨至此一以偵黃知已巧遇亟返踪割敵頭即於戒衣中出之血色猶溫授黎曰此國仇爲爾得之僧得意言之黎旋聽旋思若墮狂霧疑雲中景來都幻想去皆眞十年一瞬人事盡之矣瞥眼橫屍驚顫復作直趨士靑屍側橫刃一噎僧赴救已氣絕倐見黃屍一蒼頭障袖立訊之知黃死泣下曰來遲一步有問復曰　此一襲袈衣更不難脫於塵墟矣亦刎死蒼頭者即黎之旅伴陸之偵者亦唏噓曰英雄兒婦義胆情腸皆千古矣併三屍掩之曰黃與僧固尙矣陸亦情種獨歸黎之骸於武岡虛壙曰此奇女子酧之一方奠矣更祝曰貞靈無爽爲國之佑（終） 
諧著 
[歐游坿掌錄] [  宋春舫]  
（一）中國雨傘（中） 
　　那一天下午四點鐘的時候我又跑出去散步忽然遇見了一羣小學堂的學生 
　　他們是散了學出來可是瞧見了我的傘彷彿像着了催眠術一般他們就緊緊的在後面跟着我站定他們也站定我跑過了橋他們也跟我過橋你想我是一個海外逍遙的旅客一煞那間變了一個小學校敎師在那裏領一班學生旅行我簡直有點是不耐煩了好容易僱了一輛摩托車回來上車的時候他們不在那裏拍手狂笑確有點戀戀不捨的意思呢 
　　第二天早晨有一個開古董舖的來訪我說道聽說你老人家從中國帶來一柄古傘來我連忙說我這柄傘是不出賣的他說這倒不妨我是來擴擴眼界的我就把那柄傘給他瞧他看了又看嘴裏還要問長問短究竟是絲的呢還是紙做的呢眞有些愛不釋手的樣子行業樂在其中卻也難怪他的 
劇本 
[歷史劇　雙忠墓（九）] [  沈心工]  
　　公孫杵臼不瞞大夫說小人前天淸早起來開門出去看見門前地上一個小兒抱起一看竟是一個男子小人想到自己沒有兒女就此撫養了 
　　屠岸賈你清寒是花言巧語麼吾也不必加你刑罰逼你眞正口供這個孩子到底是誰氏之兒有你的好朋友可以認識的程嬰上來 
　　程嬰兄長你不用抵賴了 
　　公孫杵臼阿呀程嬰吾與你有什麼寃讐你來誣陷吾呀　　程嬰明明是趙朔的孩兒你要他何用你快快招了罷求求大夫不要加罪保全老命便了 
　　公孫杵臼今日吾公孫杵臼有死而已可惜吾們好好的國家都被你們一班狼心狗肺的奴才送掉了 
瑣錄 
[小智囊] [  康樂]  
　　美國婦人新得一種衛生鞋以柔羊皮爲鞋面細軟木爲鞋底質輕而韌較橡皮耐久行時無聲全身若有彈簧跳舞者穿之可增美其姿勢此鞋發明未久爲一鞋商垣爾夫氏所創每雙市價爲美金八元四角云 
　　巴黎爾姆德鐘表公司發明橢圓形小手表長徑爲二生的米突短徑爲一生的米突戴小指上最爲合宜四邊圍金剛石開足法條可走十八小時 
小說 
[社會小說　眾醉獨醒（三四八）] [  瞻廬]  
　　第五十四回結鬼緣未雨綢繆聞仙樂漫天謊話 
　　這一走打甚麼緊然而饞涎欲滴的老靑望梅不能止渴睜圓了兩隻怪眼直恨得牙癢癢的暗想這了頭煞是刁惡見了我的面如何望望然去之若將凂焉一般我老靑年齡雖大也省得憐香惜玉送抱推襟做幾首香艷詩算得一等作家我和你一起兒坐也不辱沒了你怎麼把我當做吃人的妖魔似的當着千人百眼難道好把你生吞活剝一口氣咽在肚裏咳千刁萬惡的了頭我爲你化了許多錢連這區區眼皮上的豔福你都不許我佔些便宜慧姑慧姑你這一顆心未免又狠又辣也嗄老三把方才瞧見兩個慧姑的情形告訴靑巖知曉靑巖那裏肯信便向老三告個奮勇捱到後一節的車兒偵探慧姑的眞相誰料捱出捱進的當兒不曾探得眞相顚倒受了一頓臭罵虧得脚下明白爭匆匆的溜之乎也倘不是溜之乎也只怕綽而拍之拍而綽之眼皮上沒佔着便宜面皮上先受着痛苦老三瞧在眼裏暗暗好笑比及見了靑巖說了許多挖苦話嘲笑他的窮形賊相失魂落魄不在話下翠娥抱牌作親忽忽已滿兩月抱牌抱位原是一句空話翠娥肯嫁到劉家單獨做親抱着的不是牌位也不是花瓶郤是一種金錢主義花瓶雖然破碎一部分的財產權從此歸他掌握十分穩固郤不隨花瓶一齊破碎小賓夫婦向來縱容女兒不敢拂逆他的意思現在做了財主人家的媳婦女兒的聲勢比從前更增十倍夫婦倆提起女兒無論人前人後怎敢阿翠長阿翠短的混呌只是順着傭婦的口吻姑奶奶長姑奶奶短呌得連天價響他們又履行翠娥臨嫁時的要約每隔四五天備着轎兒接取女兒歸家和宋吟香在一塊兒坐談論些斯文說話講究些文明禮數 
餘瀋[  巨摩]  
　　飲酒到微醉後賞花到半開時說話到愜心處均是一刻千金價此時草草過去罪過不少 
　　窗外植幾株松栽幾竿竹有松可以聽風有竹可以聽雨室內養一頭猫畜一隻猴有猫可以捕鼠有猴可以捕虱 
　　誌謝昨承胡建藩先生惠贈西湖新誌一部人地俱搜輯完備考證詳確足爲西子湖生色特此誌謝兼爲介紹　　書帶草堂主人鑒足下亦犯鈔襲之病以後請勿惠稿 
 
 

Page 15

 
 
   
 
 

Page 16

 
 
常識 
常評 
[盧督之主張省憲法] [  覺]  
　　省憲法之聲浪愈唱愈高爲全國人心所一致渴望其實現之期必不遠矣 
　　盧督之主張廢督雖成空談固亦甚合國民之心理今之主張省憲法不論其有無他種作用其言固亦適合國民之心理也 
　　今政局之紊亂極矣譬之治絲必先條分縷析而後可成總束先制省憲以立民治之基礎後制國憲以維統一殆爲大勢所趨必出此一途矣際此南北分立均無實力之時在國民舍此已別無救亡之策不得以其言發自軍人而謂之無價值也願各省人民急起圖之 
經濟 
[信託公司的性質] [  鈞石]  
　　近日信託公司的名詞差不多要風行一世然而他的性質也許有不明白的地方所以據鄙人所曉得的寫在下邊以供閱者的參考 
　　信託公司創起的地方是在英國發生的緣故是爲適應生活上的便利譬如我要到香港去謀生活可是我家辦事的人是沒有然而我的財產房屋不能統隨我之所往委託親戚朋友罷恐怕失事契據存之銀行罷活息無人替我料理家庭人口稀少內助偶然缺乏自已又要出外兒童育養事奈何呢爲了這樣就有公司的組織來料理債務來培養兒童都可隨當事人的主意所以他的定義是公司之信用足以信於人那末人之重任就可委於公司 
　　現在信託公司最繁盛的地方是美國他們的托辣斯也是憑藉這種機關所以這種公司的資本至少也要有二個銀行的價值他執行職務的梗槪是 
　　（一）代理旁公司招集資本一個公司的初創資本爲他的第一種要務然而貿然辦事資本家豈肯輕易入股信託公司一爲之代那末人家就放心去購那公司的價值也因此提高如果那公司要急於集資信託公司也不妨自籌欵來購他的股票惟須要求他讓價一俟那公司營業發達他的股票那有不漲價的道理爲了這經濟相關的道理信託公司就不得不有相當的人才來估量那事業的發展否則倘有差池那害怎能收拾呢 
　　（二）輔佐他公司鞏固基礎信託公司旣有那相當的人才那末無論什麼事業都可得發展的良策人家設了一個公司倘創辦不得法就不能得良好的結果設以此委託信託公司信託公司可爲他介紹人才或改造辦法如殘破不堪也可謝絕他的委託因爲信託公司改造好了那公司那公司的價值可貴信託公司也可於中取利了 
　　這兩項的職務對於公司有轉佐成立的功勞對於社會有發展實業的能力 
　　（三）代理國家公債美國的發行公債票因要維持他的價值所以限制發售可是短促的期間那能銷行鉅大的數目信託公司就可完全轉下靜待人民的購買那末於國家人民豈不是雙有益麼 
　　中國近日也仿他盡力的經營從表面上一觀以爲好的然而推求那人才豈不是付諸闕如麼如果照此做去恐怕要成交易所的變相那末對於社會國家和信託兩個字豈不是都要破產麼唉（乙種酬） 
商業常識 
[季結之弊害] [  樓明遠]  
　　我國商業習慣向以端午中秋年終三季爲結賬之期實際不頗多弊害茲分述於下倘亦從事商業者所樂聞歟 
　　我國簿記不良無可諱言故財產之增减變化不能隨時一覽而知若結賬以季則平日對於自己之財產旣屬茫然不免任意進貨罔知注意迨一季結賬後結悉虧耗甚大無力淸償因而倒閉者屢有所聞矣此其弊害一也 
　　金融嘗因市塲需要之增加而呈緊急之狀態若往來交易均俟一季終了再行結算則資金之需要必驟形增加而金融亦必驟形緊急影響於經濟社會匪淺鮮矣此其弊害二也 
　　且舊曆五月八日正交換貨物充斥之時資金需要額已有求過於供之傾向乃加以淸償一季交易之資金其需要額有不激急增加而利率有不飛騰者乎經濟社會或將因以動遙矣此其弊害三也 
　　有此三種弊害故宜速改季結爲月結庶幾對於自己之財產易於明了不至濫進難償資金需要額比較平均不至擾及金融也（乙種酬） 
道德叢話 
[西方格言（一五０）] [  謝介子選譯]  
　　言末來之苦痛則歡娛頓失（靠普）（Cowper） 
渴望金錢乃生萬惡（德意志諺） 
智腦並須有密口（英吉利諺） 
譽非即愛也（德意志諺） 
國人之忠愛爲元首最佳之衛士（英吉利諺） 
能犧牲者必得厚報（德意志諺） 
市中不生草（英吉利諺） 
施與太驟將倍其施（德意志諺） 
汝然巨燭而覓細針（英吉利諺） 
注意口過（應都）（Hindoo） 
靑年常識 
[學生當利用暑假作社會事業的意見] [  鄭維均]  
　　學生的本分原是求學暫可不去幹社會事業但每當假期學生除溫習舊課外沒有別的事情其餘的光陰和精力恐要因沒有事做用到不正當的地方去所以鄙意以爲學生當假期中溫課之餘正可做些社會事業一則盡社會一分子的義務二則可練習辦事能力作將來出校後的預備近來天氣漸漸熱起來學校裏就要放暑假學生們在暑假一二月之中有許多社會事業可以去做茲據愚見所及述其一二尙望學生諸君觸類旁通舉一反三才好呢 
　　 [T13 ]一 [/T ]演講鄙人所謂演講並非拘定要有講臺及一定的形式凡逢有幾個人聚在一處就可趁此機會作談話式的演講講的時候並須徵求聽者的意見同來討論（近來各處演講團多用注入式的演講並不互相討論）况且暑假時候這種機會更比平時爲多最好的就是晚間乘凉的時候至於演講材料恐有窮盡所以最好把一年來的本刊搜羅起來裝訂一册作平時自己的參考書演講的目的可由各人自己選取但更當注意下列幾種（一）提倡衛生（二）提倡體育（三）提倡女子敎育（四）提倡設產地方公共娛樂機關（五）提倡地方自治 
　　 [T13 ]二 [/T ]調查狄雷在杭州演講說改造社會當熟讅社會組織狀况畢德輝說欲講究地方上的公衆衛生當先有詳細的調查和統計由此可知社會調查的重要了况我國現在改造社會的聲浪提倡公衆衛生的熱度日高一日所以調查社會尤爲當今要務但調查不是容易的事若一時間要調查一省一國更屬難事然倘若各處的人能先把一鄉一村着手調查將來再把各鄉村各城市的調查合并攏來那就是全省全國的調查了我國學生各處都有若個個人能於這暑假期內盡些心力去仔細調查自己城市各鄉村中情形狀况那麼中國社會就容易改造公衆衛生亦容易實行了至於調查的要項略舉如下（一）戶口及居民的總數（二）人情風俗（三）社會組織狀况（四）人民的職業和趨向（五）人民生計狀况（六）人民智識程度（以上關於社會改造）（七）河流湖澤井池之多寡（八）醫院之多寡（九）慈善機關之多寡（十）人民衛生上智識之高下（以上關於提倡衛生）調查時候更當注意兩件事（甲）調查須詳細而確實（乙）調查後當有統計表 
　　上述二事是否可行尙待全國學生的商榷未妥的地方還請指敎（乙種酬） 
衛生 
[牙齒腐敗之原因] [  醫學士余岫雲]  
　　牙齒不潔之人試以牙籖剔出其垢而嗅之其氣臭惡不堪近鼻即此足以證明齒上多有腐質此腐質中滋生無數微生物咀嚼食物時微生物隨食物嚥下入胃腸而消化不良及種種胃腸病生矣不寗唯是此種微生物又能侵喉間扁桃腺耳鼻肺等處而發生疾病且人若牙齒不潔常發惡臭其穢毒之氣隨空氣吸入肺中不特肺受其害血液亦爲所損而累及全身矣 
　　食物微屑存於齒間漸漸化成酸質能侵蝕牙齒外層之琺瑯琺瑯質者所以屏藩牙齒之唯一之保障也屏藩旣撤保障亦失牙齒遂日受腐蝕矣極熱之飲食亦能破壞牙齒之琺瑯質又飲極熱之物後驟飲冷物亦能破壞牙齒又咬嚼硬殼果物等亦能損齒如嗜瓜子之人其牙常現凹縫亦其證也 
　　食物微屑存於牙齒之間及牙齒與牙肉之交接處則發酵腐敗微生物滋生其間於是牙隙及牙肉漸漸鬆開牙根漸漸顯露兩牙之縫非常擴大成一大孔藏垢納汚爲微生物發榮滋長之淵藪而是等孔穴滿貯汚穢膿質腐蝕牙齒使牙齒神經漸漸露出易受外界刺戟於是食冷食熱俱覺疼痛至非拔去不可 
牙齒不潔之人留食物微屑於牙間以培養微生物使之腐蝕牙齒流毒全身不啻自害其身也其始不過一牙受病而其左右鄰近之牙亦必相繼而被腐蝕恰如一桃筐中貯一爛桃能使其附近之桃相繼腐爛也（不受酬） 
雜錄 
[草帽漂白法] [  顧楚香]  
　　草帽漂白爲法甚簡余嘗於日本夜攤上見之尙屬簡而易行用敢介紹於讀者其法先塗過錳酸鉀液（西名爲Potassium　permaganate　KMu04一英兩（即盎司）之中約溶一瓦）於草帽上約經五分鐘用亞硫酸鈉液（俗稱小蘇打西名Sodium　sulphiteNa2S03)塗其上即成白色乃以淸水洗去藥液便可如再用亞膠（西名Galatin）溶熱水中以刷塗之其上復塗以Fornralin（譯名未詳）待乾後雖過日光微雨亦可無妨民矣（不受酬） 
　　附白萬濬君之漂白法按諸化學原理斷難漂成白色恐徒耗藥品而已 
 
