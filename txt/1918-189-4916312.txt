# 1918 - 189 - 4916312

 

Page 1

 
 
   
 
 

Page 2

 
 
時評 
[奉吉風潮（冷）]  
　　因森林借欵而有奉吉風潮此又是因内爭而引起外交因外交而又引起内爭之一證也蓋不内爭何至借外債不借外債何至有此奉吉風潮也 
　　雖然奉吉豈在可以發生風潮之地哉苟其不息是因内爭而又將引起外交矣他且勿論今日正在進行共同出兵之時安可復有此風潮於奉吉哉 
　　嗚呼森林借欵之發端也吉林之孟郭發端之然今以風潮故而欲打消而政府又决不允是誠所謂能發而不能收也 
命令 
　　七月十四日大總統令參謀總長蔭昌呈請任命關寳祥爲陸軍第二十八師一等參謀官應照准此令 
　　又令田友望晉給二等大綬嘉禾章此令 
專電 
　　北京電曹錕南下無期來京未定頃電派徐占鳳等爲經略行營後方各司令並請速鑄發吳副司令關防以憑帶往轉給 
（十五日下午三鐘） 
　　北京電曹錕仍索欠餉一百餘萬開拔費二十餘萬並索子彈四百萬政府均允南下仍無期來京否亦未定（十五日下午三鐘） 
　　北京電奉吉拒欵風潮益擴大孟郭兩長聨電請打消政府决不允（十五日下午三鐘） 
　　北京電京警廳布告馮旅無獨立事並派警正至各報館詳述一切謂馮不過因時當暑際暫爲停戰（十五日下午三鐘） 
　　北京電警廳向報館更正言馮旅但因暑熱停戰並無獨立事（十五日下午三鐘） 
　　北京電政府電召殷鴻壽還京撤銷總執法（十五日下午三鐘） 
　　北京電定派曾毓雋王印川爲參衆院開會籌備處長（十五日下午三鐘） 
　　北京電張作霖有月内來京消息（十五日下午三鐘） 
　　北京電新楊督試辦新民等處汽車交部己准立案（十五日下午三鐘） 
　　北京電七年公債銷售一半其半即還中交兩行（十五日下午三鐘） 
　　北京電陸興祺報藏事益急請息内戰顧邊陳遐齡則請與藏番議和政府擬照准（十五日下午三鐘） 
　　北京電南潯路線延長至福建三都澳借欵三千萬元係由新華銀行東亞興業會社等買辦與新大倉組交涉部中由葉恭綽主持不日或當成立惟曹汝霖自言不與聞（十四日下午四鐘） 
　　香港電十四日廣州公民大會反對中日軍事協約各要人與各界代表俱與會（十五日下午三鐘） 
　　香港電陸榮廷舉薦岑春煊爲軍政府總裁長莫榮新代理陸軍總長（十五日下午三鐘） 
外電 
　　北京電今日此間得悉霍爾瓦特將軍昨在格羅特柯伏宣布臨時政府之成立自任内閣總理兼外交總長其餘各部長均己得人却克斯拉夫兵現於海參崴反對霍爾瓦特政府之行動駐京協約國公使今晨開會討論此事决議勸告霍爾瓦特將軍目下出此舉動殊不適宜夫同一地方而有兩政府出現殊屬不幸今最要之舉當准却克斯拉夫兵假道滿洲加入謝米洛夫大佐之兵協力進攻加里姆斯加雅截斷過激黨與外貝加爾省與濱海省德俘之交通此舉告成則即易與伊庫次克之却克斯拉兵會合今非俟西比利亞東部大局己定東西兩部交通復原無論何黨皆不能自稱巳佔優勢也（十二日） 
　　哈爾濱電滿洲里法國陸軍委員己過哈埠前往波格拉尼區尼亞奉命加入尼柯爾斯克之却克斯拉夫兵謝米諾米大佐之哥薩克兵己佔據大烏里（十二日） 
　　哈爾濱電黑龍江督軍應薩哈蘭華兵司令之請派馬兵一團前往該地因携械之過激黨近日紛由海蘭泡入境恐將危及居民也格羅特柯伏消息謂霍爾瓦特政府己派代表赴海參崴與該處各政治團體會商時局問題（十三日） 
　　北京電北京導報載稱政府現正與日本某　體會商將九（九江）南（南昌）鐵路展至三都澳問題（十四日） 
　　以上字林報 
　　北京電倫敦每日郵報遠東訪員近發電謂中國自弛運貨入俄禁令後華人紛以棉花氈毯脂肪油料等物運俄似將落於德人之手云云茲據總稅務司聲明弛禁之後海關管理之商路並無上述各物運往俄國即有出口者照目下之情形亦不致落於德人之手云（十三日） 
　　倫敦電外交大臣貝爾福氏今日在下議院宣稱中國敵僑問題現正在考慮中沙面英租界所施取締敵僑例其目的在阻止彼等從事貿易下院議員如有以爲彼等仍在貿易者彼殊願聞其通告云（十日） 
　　倫敦電貝爾福氏今日在下院答某議員之質問謂中印之鴉片貿易如有人希圖恢復之英政府自將竭力設法阻遏至於洋藥公所聞乃運印土入滬之洋商所組織之私人會社凡起岸存儲之印士悉由該會社定價云（十一日） 
　　倫敦電銀巿星期報告云巿况頗佳價未變動上海滙兌率固定於四先令九辦士聞近曾有在美購銀運華（十一日） 
　　以上路透電 
　　北京電此間傳說張作霖近將進京求中央特赦張勲一般人士頗爲注意（十五日） 
　　北京電據國務院方面消息最近吳佩孚電請現困 
 
 
 

Page 3

 
 
暑氣炎熱各軍隊病者居多非休養一兩月不能戰鬭云（十四日） 
　　北京電美國以義和團賠欵作爲中國派遣美國留學生之費用此爲袁世凱氏之盡力所致昨日由國務院會議之結果爲酬報計除規定人員外嗣後每年派遣袁氏子孫三名留學美國云 
（十四日） 
　　北京電重慶來電云南北兩軍現在三峽下游地方相對峙目下彼此皆保持停戰狀態南軍之形勢大略如下王天縱之軍在巫山縣下游七十華里之地點兵數三千人葉荃所率軍隊四千人在巫山黎天才之軍隊二三千人在歸州最近有滇軍約六百人向下游前進南軍目下缺乏彈藥云云 
（十五日） 
　　奉天電廣東振武軍第一路副官馬靳豐（譯音）於十三日晚間率新招之兵五百七十名啓程十四日晚間又有振武軍新兵二百五十名啓程此等兵隊均須到天津後方從事編制所携鎗械係奉天督軍張作霖所給發者（十五日） 
　　奉天電或謂參謀長楊宇廷回奉天之原因實因孫烈臣與徐樹錚各懷意見近來互鬭益劇故來訴諸張督軍欲謀解决之方法也此說似可信（十五日） 
　　東京電在東京中華民國留學生監督處定於十六日贈奬品於高等工業化學之優等生及勤學之學生此爲創例亦卽留學生監督江庸氏到任後第一着手之新例頗爲一般人士所注目（十五日） 
　　東京電日本軍艦河内（二萬八百噸）椗泊德山灣忽於十二日下午三點五十七分從中央部炸裂約歷四分鐘後全艦沉没其致禍之原因或謂艦内火藥房因天氣炎熱而炸裂現正從事調查目下巳判明之生存者爲艦長副艦長以下將校三十六名下士卒約四百名（十二日） 
　　東京電七百十米釐以下之低氣壓於十一日俄然變爲颶風勢極猛烈日本名古屋以西被害甚重電報電話因此全部不通而山陽山陰四國之各鐵路皆完全不通至今無開通之望東京幸未被害（十二日） 
　　東京電東京各報對於出兵問題之記事大致如下時事新報如前電所述頻傳出兵决定說朝日新聞謂日本政府僅决議援助却克軍其餘各報尙無具體的報道出兵問題之眞相今尙未能明瞭也（十五日） 
　　東京電後籘外務大臣六島陸軍大臣村元帥等於今日上午先後至首相官邸訪問寺内首相商議得要問題當此出兵問題喧傳最盛之時一般人士對於各大臣之一舉一動皆頗爲注目（十五日） 
　　東京電女子高等師範學校生徒一行擬趁署假赴中國遊歷云（十二日） 
　　以上東方通信社電 
戰電 
　　倫敦電今晨海格將軍報稱昨日英軍戰於美爾里西南俘虜一百二十人獲機關鎗十架英軍在布柯瓦南面敗襲擊之敵軍英軍在美爾里東北等處襲敵行　浮虜若干人今晚報稱今晨英軍在布柯瓦附近逐退襲擊之敵軍昨日大雨天空戰事殊欠活動英飛機以炸彈九噸擲擊德軍陣線後之鐵路交點毁德飛機三架又逐走兩架英飛機失縱者三架（十一日） 
　　倫敦電今晨海格將軍報稱昨日英軍在維曷貝爾康與美爾里附近小戰得利俘虜九十六人獲機關鎗數架英軍在哈美爾北面襲敵俘虜二十二人又在美特蘭北面敗敵 
十三日 
　　巴黎電今日下午公報云法軍復在夏維尼北面及拉佛羅萊東面得進步且佔據朗邦村與加伐巨田莊法軍在芒第第愛北面及香巴業突擊俘虜十五人末斯河右岸敵軍砲火頗厲今晚公報云今晨法軍在加斯台爾與瑪葉萊勒伐間廣五基洛邁當之陣線奮勇進攻盡得目的地内有加斯台爾村安香田莊及固防之小叢林多處法軍曾於數處前進二基洛邁當之遥俘虜五百餘人　（十二日） 
　　巴黎電今日下午公報云芒第第愛與瓦斯河間之前鋒哨營夜在卜特田莊前進五百碼之遥（十三日） 
　　倫敦電意國公報云加杜拉將軍與加貝洛將軍均褫職停俸按上年十月間之大戰意第二軍乃由加貝洛將軍統帶（十三日） 
　　雅典電法將格拉瑪己任爲希軍總參謀（十二日） 
　　巴黎電巴爾幹法軍大本營公報云阿爾巴尼亞之法軍仍在台伏里河兩岸前進右岸柯姆加尼山與左岸至土摩里加河之山境均無敵兵蹤跡惟敵軍現仍佔守控制兩河會流處之小山法軍共俘虜四百餘人（十二日） 
　　羅馬電阿爾巴尼亞之意軍會同法軍在中央前進以希軍於右翼策應且有英國海軍輔助此舉於巴爾幹軍事上政治上大有關係奥大利亞民族之受虐者急欲響應彼等皆反對奥德聨盟協約軍果能於巴爾幹弱區進攻獲勝則奥德所結之團體必將瓦解（十二日） 
　　倫敦電協約國現正設法會同末滿海濱之俄國人民保護該地俄民决計抗拒德兵前進協約國之派軍乃應俄人之請聞西比利亞之大局漸利於協約國（十二日） 
　　倫敦電每日捷聞瑞典京城訪員電稱俄國陸軍總長因協約軍在俄國末滿海濱登岸巳命於該地急速備戰且復施行軍事檢查例塞意軍官三百員己由里寗氏下令在亞昌格爾被拘拉施維區報載彼得格勒消息謂德兵現正擁入烏克蘭其數共有三十五師（十二日） 
　　倫敦電過激黨政府聲稱却克斯拉夫兵之總司令末拉維夫將軍業己自戕（十一日） 
　　巴黎電華盛頓電稱國會不日將提出議案宣布全國於七月十四日法國國慶紀念休假一日（十一日） 
要聞一 
[東京通信（心危）]  
　　政黨間出兵說之紛紛 
　　對於出兵問題予於前信己略有所陳說而近數日來日本朝野之對於此問題之傳說紛紛不一而足有謂政府己有出兵之决心一俟美國表示同意立即實行者有謂外交調查會委員間之意見尙未一致故尙難付議者傳說不同要因政府之態度尙未鮮明表示而目下之輿論亦未與政府十分接近也茲以其民間對於此事之意見略述一二如左 
　　小川平吉氏之言曰關於出兵問題之須先研究者有三一曰出兵之目的二曰出兵斷行後之行動三日出兵後之結果三者實相關連不可或忽也即先以出兵之目的而論則維持東亞之平和防禦德勢之東漸爲出兵之大目的此固人人能言毋俟嘵嘵者也然縱爲此而出兵而出兵地西比利亞之形勢之狀態非有充分詳細之調查斷難貿然而出即曰西比利亞之形勢狀態己有詳細之調查矣而與歐美及中國之關係不可不熟爲考慮蓋自與中國締結軍事協約以來則軍事行動必趨同一步調然以目下中國内爭方酣之日似無暇及於對外則中國之時局解决尤爲先要也英法二國雖極望日本之出兵然英法所望日本出兵之目的果與日本所目爲出兵之目的爲同一否耶尤不能不先事研究使所抱目的不同則將來之紛爭莫測故當出兵問題决定之際外交上之手續不容或懈也此外若美國之反對態度實爲出兵問題之一大頓挫然權量輕重審度利害爲政府所必經之手續使利大而害少則我行我素可矣不然則寗忍須臾先圖雙方之了解耳云云 
　　憲政會幹部之言曰出兵問題非絶對反對者也然如本野前外相所據貧弱之理由而出兵則輕舉妄動有失日本之威信不能不絶對反對今則俄國之形勢一變西比利亞之狀態混亂己極而英法意各國又皆希望日本之出兵美國之態度雖不鮮明而當時機急迫之秋則舍默認而外亦無他道故出兵問題非必不可也然以出兵之原則而言則出兵之可否全可由獨立自衛之見地而决定無庸徵聨合國之意見如何也顧邦交所在獨斷難行同爲德奥之敵則聨合國之信誼不得不尊重故出兵之須求聨合國之意見時也亦勢也惟聨合國之所望我出兵者其眞意果何在而其眞寒之所在與日本之目的有無懸隔實爲今日所急宜研究之問題而不得不預有充分之諒解換言之即確定出兵之目的及其範圍與區域目的與範圍旣定則尤須有甚大之犧牲以逹遠大目的之覺悟凡此諸端事前不事熟慮而貿然出兵或當時機急迫不得不出兵時則又手忙脚亂可决其有損無益而無良善之結果也云云 
　　憲政會昨日（八日）之政務調查會據江木顧問之報告略謂政府出兵之决心似與英法義之意見不甚符合且美國始終不以日本出兵爲然故目下政府縱欲出兵於忽遽之間决難實行也旣而樋口透雄氏起言以余所知似與幹部之見不同蓋余聞政府自有出兵决意後將於八月十日前後召集臨時議會協贊軍事預算即實行出兵若議會表示反對態度（政友亦有反對之者故云）則寗解散議會幹事對之所見若何最後仍由該會幹部宣言本會對於出兵問題尙未决其贊否目下正須搜集材料以供研侒云云由此以觀彼國之出兵問題政黨中人尙多二三其說故該問題之解决惟以事實爲斷吾人殊難懸揣其結果矣 
[森林借欵之吉省大風潮]  
　　吉林公民反對森林借欵會議茲據吉林電訊該省垣商民聞森林借欵業經簽字當於十一日午間集合多數公民前往農林事務局向該局局長胡宗瀛質問一切以不得要領羣赴督軍省長署力請宣布此項契約之内容孟督聞報恐該公民等或有暴動飭令督署衛隊鳴鎗示威藉資鎭壓該衛兵即向公民叢中連開數鎗擊傷二人商民因之大譁衛兵更復開鎗省垣遂即演成暴亂情形孟督當日遂來一長電致國務總理報告人民反對情形請設法取銷借欵段總理前日派陳文運啣密命急行赴吉矣又電云關於森林借欵反對頗爲激烈十日羣衆集合约五六百名襲擊林務局長宅將重要文件没收更奪去金錢衣服等約四五千千羣衆更集合到督軍省長兩署前經督軍勸說後始暫行解散至夜間又復動摇不得己乃派兵四連警備巿内據新聞交通社消息云茲從吉省友人寄到該省人民抵制礦林借欵宣言照錄於下嗚呼天禍中國南北紛爭軍興以來無日不言招兵即無日不言作戰不知兵兇戰危皆爲耗財之蠧而財之所出無日不仰給借債溯自袁氏倡行借欵以來踵行者衆爲所欲爲直將四萬萬同胞之國家作孤注之一擲迄今債額總數除前清賠欵借欵十餘萬萬元不計外其餘己逹洋銀四萬萬六千五百七十八萬八千元有奇此外尙有各部各省短期外債三十餘項其債額又逹二千九百七十餘萬元之巨或以鐵路作押或以稅釐作抵往事旣不堪聞問將來之應付奈何哀我同胞負擔己重大好山河分裂堪虞而最近政府想入非常又擬以吉江兩省林礦抵借日僨兩千萬元報紙驚鳴人心激剌果成事實生命無依况吉江兩省地處極邊民生日蹙凡人民所賴以生活利源所資以開發者惟林與礦而己日本近年來之在東省者圖謀林業礦務不遺餘力時有法律外之行動方今雜居實行處處抵賴我國預防之不暇安可放無主權任人魚肉試就森林之關係生活者言之築室需木造器需木一茶一炊無不需木以爲燃料之資其功用在民原有非木不能生活之關係若以森林大權操諸日本其砍伐之拘束不必論即一枝一柴人民便無從出之路無材木則廢建造無枝柴則斷烟火坐以待斃民何能甘此誓死不能承認者一再就鑛產之關係利源者言之兩省金銀煤鐵各鑛甲於全國擴而充之所值奚止萬萬東省利源菁華人民血脉盡萃於斯一旦押諸外人勢必大事開展藉端而侵領土之權倘再設兵護鑛更足擾及地方動滋交涉此誠揖盜入室任彼搜括財源三年之後吾知吉江西省利源喪失血脈盡枯雖欲東省圖一線生活不可得也近如奉省之金復遠如山東之濟青殷鑒不遠可爲寒心此誓不承認者又一總之借債之事各國皆有然必視其抵押物之關係若何耳近日政府借欵對於東省抵押者固不僅一端如長會借欵烟酒借欵田賦借欵京奉鐵路借欵印花稅借欵以及其他種種不可思議之借欵名目無日不觸於耳鼓乃不意竟有林礦大借款之發現此誠羅掘俱窮將行一網打盡之計凡有血氣膽肝如焚奔走號呼喘呈相屬咸懷寗爲玉碎勿求瓦全之心是以全省人民共集全體急起直追宜言對待尙乞各省縣同胞痛念東土顧惜民生各集團體死力協爭俾將此項借欵尅日取消以保民命大局幸甚東省幸甚再本省人民現假省議會地址爲團體聨合會辦事處所有他省本省各縣署各機關以及熱血諸公如蒙賜敎倍極歡迎特此宣言不勝泣涕待命之至 
　　吉林各團體聨合會於本月六日在省議會討論吉黑林鑛抵借日幣二千萬元案後七日上午十時各團體又齊到省議會會議某君謂此係實業廳專責應請陶廳長到會質問遂由秘書廳擬函送至實業廳陶氏遂於十二時到會商督軍亦派人將發出之電稿送會傳觀略謂吉黑兩省林鑛借欵中外報紙喧傳披露條件冷嘲熱譏日事鼓吹己非一日因之民氣沸騰不能自己各團體機關始則相率來署質問繼復開會演說憤烈激昻屢經派員勸阻解釋不稍息止今聞各團體在省議會開議决定電呈中央請准取銷前案如不獲允許則以抗稅罷巿爲最後對待方法聞之深爲焦急查中央借欵固有不得己之苦衷而地方人民感外界之剌激鋌而走險將來果成事實必將窮於應付某身膺疆寄何敢緘默自安應請婉商財政及各當局先事籌維擬定相當辦法務期消患無形免致發生意外云云宣布畢陶廳長入席某君質問云今日請貴廳長到會有兩層意義（一）貴廳長於未到吉之先即條陳中央主張輸入外資近來又將濛江林業借日幣二百萬元此次中央將吉黑林鑛押出是否貴廳長從中主持（二）貴廳長職守爲實業若林礦一律抵押外人此後將有官無職守矣貴廳長能否帮同地方人去電以去就力爭陶廳長允即日去電並允將電稿送會請公共閱看如不逹良善結果必掛冠而去云云九日又開會議主席報告七日上政府之電限四十八小時答覆刻限期届滿應如何辦法當經議决十日上午十二時在省議會開國民大會督軍省長又派王參謀長瞿廳長蒞會勸告詢以有何表示僉謂非法借欵誓死不能承認且林業關係生命財產與其奴隸曷若速死是以一致决心反對實無可商之餘地云云是日舉定伊通張煥辰雙城韓伯忱爲赴江省代表定十日首途又電致外交團略謂非法借欵又無正當用途凡不經國會通過者人民槪不承認望轉告日公使云云 
[又有延長南潯路借欵說]  
　　南潯鐵路延長至三都澳曾有此一議昨日日人方面傳出消息謂政府又以此爲借欵題目由曹總長與大倉組接洽欵額爲五千萬元且謂不久即可成立但據新聞編譯社消息則謂此事並非由曹經手又聞此線延長實與前次中日交涉之第五項有關事前兩方磋商極爲秘密我國當局實爲曹汝霖惟昨有人詢諸曹氏曹則絶對不承認其自身有與日人接洽之事或另有主持者亦未可知又據某方面報告此事與某銀行某社會中之重要人物皆有關係且向日人索費甚鉅又據共同通信社消息謂此項借欵業己成立南潯鐵路延至閩省三都澳中日兩國意見業經一致刻下當局與日本大倉組交涉該路延長借欵共額五千萬元不久可望成立云云 
[馮旅獨立說之各方消息]  
　　十二十三兩日政府對馮玉祥獨立之說依然否認茲將於他方面所聞錄之如左（一）新聞交通社云據某要人所口述謂馮旅戰績本甚優卓攻克桃源以後施行前線防禦完密異常乃忽行撤去並將前方部隊無故調回不知是何戰略或謂現當酷暑炎蒸之際湘省氣候北兵實難忍受故吴子玉師長不得巳而與趙恒惕有休戰之約馮旅態度係與吳師長聨合動作約定暫時休戰故廢除前線防禦及調回部隊皆由於此非别有非常舉動也而外人不察遽謂之爲獨立未免太駭聽聞云云眞相若何殊難深究也（二）共同通信社云茲據政府某要人所談謂外間所傳馮玉祥獨立皆謂似因鎗决陸建章所致但馮在武穴宣言獨立時馮陸之關係雖極密接但其後馮仍以政府之命是從不變主戰初衷斯時馮與陸己全然脫離關係自是陸每訪馮馮不但不與晤面且令部下驅逐使去其關係旣如斯尤謂馮爲陸而獨立可决其必無其事也又吳佩孚之停戰係僅與趙恒惕林修梅相約其停戰理由係前曾約言湖南平定第一第二兩路即暫取守勢改令皖奉兩省軍隊進擊且湖南土匪猖獗目下正力謀招撫其間無有不得不停戰之關係外間所傳吳之無戰意决非眞相（三）亞東通信社消息云常德馮玉祥不隠之說前日喧傳於京中茲據漢口東電云馮旅近日態度確不甚明瞭至宣告獨立目下尙無其事昨張子志總司令又到武昌與王督軍接洽軍事一切并商及馮旅事己定有調停辦法（四）新民通信社消息云外傳馮玉祥獨立說當局絶對否認謂最近尙有庚佳兩電一請添設團附係佳日發一則報告常德現正戒嚴出入均須檢查則獨立之說當不確實也 
[北京政聞紀要]  
　　徐樹錚携眷出京自援粤計畫决定後徐樹錚氏决計留京暫不南下前雖一再出京亦僅徐氏一身往返於京津之間茲聞徐氏忽於十三日携帶全眷乘京奉車馳赴天津不知於時局有何關係京津間人頗爲注意云 
　　陸徵祥有辭職之說邇來外間紛傳外交總長陸子欣行將辭職甚有謂政府己接陸氏由北戴河來電正式辭職者茲據某要人談云此語頗確惟該項原因未便宣洩更言陸氏不日即有正式辭呈又一消息陸總長辭職要旨係對某借欵不表同情故先藉避暑爲名實際上即乘此下台 
　　陸榮廷私電之没收最近陸榮廷氏有長電致在野有力者徐東海梁任公熊秉三諸氏政府當局者檢閱電報業巳没收未配送徐梁熊諸氏此電報之内容其所談無何等之陰謀全爲息事寗人而謀南北之調停者然則電報之没收命意安在此亦一甚有趣味之資料也 
　　請欵者紛至杳來日來各省急電請欵者紛紛不巳財政當局雖壇長借債而實有窮於應付之勢茲特彙誌於左曹經略文電云江電請撥軍費迄未蒙匯刻下各師旅催欵甚急懇迅飭撥以維軍心姜都統眞電云熱河積欠新舊協欵巳電請發在案懇迅撥二十餘萬元勿再空言搪塞爲盼李蘇督蒸電云數月來剿匪用欵共約十五萬餘元均由東挂西挪懇飭先籌撥十五萬元以應急需盼復司法要員之更動新設法律館一事迭經刋布頃聞該館總裁兩員巳内定一即現充法律編查會長之王寵惠一爲現任大理院長之董康至董君所遺之大理院長一席據司法總長朱君言董君舉平政院庭長姚震以自代兼聞龍巡閱使亦爲姚君說項（按姚之亡兄姚捷勲本龍部曲交誼頗密）故昨日下午所得消息此席實巳確定大約明日便當發表至法律館尙有副總裁兩員其一人己定現充法律編查會副會長之羅文幹其一人尙未定 
　　陸興祺電告藏事藏番近日稱兵内犯聞政府昨又接陸興祺由印來電謂藏番漠視中英藏會議成約節節内犯近川邊失守大半巴塘昌都間均極危急懇速定辦注云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政府不顧河工與災民之外評]  
　　字林報十一日北京通訊云自中政府以直隸河工處内有外國專家數人之委員會辦理後除若干工程業己按期興辦外餘無所聞此項工程所需之經費係銀行團於善後大借欵内所撥出之餘欵計銀一千二百萬兩惟委員會以直省河堤工程甚關重要宜速進行聞會長熊希齡曾經政府允撥必要之欵乃政府今竟食言以冷淡之狀態告熊氏曰除外人銀行所巳繳之經費外汝勿作請益之想熊刻上書總統詳言水災全局其文頗長查去年大水河流溢岸者七十河所有六百年來所築之堤岸珊壩費億萬元始告成者全被冲毁銀行團之欵係用於救急工程使災區中最重要地之天津減少將來水災之危險至於修築諸河上游堤岸與排泄平原積水兩大難題迄未著手熊氏爲解决此難題計力請政府續撥經費其呈文中有民堤原狀一日不復則排泄積水一日無望恐河水復漲災上加災民困愈重今春種尙毫無希望等語直省賑災事宜不爲不力無如災情過大赈欵終嫌不敷據近日調查災民之困苦己極賴樹葉野草以爲生者尙有一百八十萬人某某數區河水又漲前望今年可略有收穫之地今復被淹恐年年發作之水不久將至一旦水來無堤岸以約束之則己在水中之一片大地勢必更成澤國　籲政府　欵略去積水趕修要　庶可稍蘇民困復興稼穡奈政府對於此事不給一文國務院近諭熊氏各項撙節限定用費不得逾越尸撥之欵按其所謂己撥之欵者卽銀行團之欵用於指定之救急工程而與上述修築上游堤岸與排泄平原積水兩要事毫不相關者也自水災後中政府所借日欵巳有一萬萬元左右乃始終不肯撥出涓滴以救近畿數百萬災民眞忍心哉政府今方搜羅欵項其狀若狂以供曹錕張懷芝之軍餉而肆其征粤之惡謀並冀以毒物供給烟奴而吸收巨欵握權諸人爲逹其卑鄙目的起見日使其國人金錢涸竭道德淪喪馴至亡國至於絶對的首當援助之難民則非其所顧念也世人觀念以爲中國文化雖屬舊式究是文明國家但段政府之冷血忍心雖求之於野蠻史中亦無其匹也 
[日本對於東俄之觀測]  
　　七月十五日上海日報 
　　混混漠漠無中心點之西比利亞亂况爲境外過激黨之殘兵所隔欲於哈爾濱推測之不無隔壁觀物之苦然綜合隔壁透來之消息以察西比利亞之大勢初非甚難過激派勢力失墜以西比利亞爲中心之反過激派取而代之對於日英美不統一之國際關繫其結果如何耶羣龍無首之西比利亞人民如何而可統一之耶此最足注意之問題也乞克族一觸導火線而反過激派各地勃興有風靡西比利亞之勢伊爾科茲克與吉利阿賓斯克間之通信運輸業己恢復阿穆斯克組織臨時政府而爲如左之宣言其宣言曰今奪取過激派之權力歸政權於民選代表之臨時政府手中臨時政府依一般的選舉法選出議員而實行地方自治制爲西比利亞之將來解决國家組織及與歐俄之關係以故召集西比利亞立法會議雖然臨時政府並不欲與歐俄完全分離惟欲使祖國政府握西比利亞之政權實無其策對於祖國之困難與窮迫不勝憂懼之情冀以食糧援助歐俄各地云云在哈爾濱之西比利亞自治政府及反過激派之幹部以驅逐西比利亞之過激派居爲己力海參崴之臨時政府員己如前述與黨首阿穆爾貝格同到哈爾濱　與各國代表人開始直接交涉此散在各地不運絡之臨時政府果能團結爲一個政府耶過激派掃落以後各地反過激派之主義果能一致耶五萬之乞克族其態度果何如耶此皆疑問惟對於共同之敵之奮鬭反過激派固一致盡力以回復秩序矣掃除哈巴羅夫斯克布拉郭威什臣斯克及西部之邊境東俄過激派使鐵路通信復其舊西比利亞與滿洲間之通信如故革命以來由歐俄避難來哈之商民因西比利亞秩序之回復始離哈爾濱經黑河而還鄉矣哈埠因日本勢力之增大俄人有漸被驅逐之勢或謂俄人引去則哈埠將如日俄戰後有衰寂之虞然阻止避難俄人之引去果足維持哈埠現狀乎特哈爾濱今後實一大轉機也本爲俄國政治的東方之中心變爲純然經濟的立脚地無可疑也上此舞臺而活躍於秩序初復之西比利亞者果何國人耶英美有軍　協約之傳說矣今於所謂北滿東俄者正大可决心之時期也 
[湘中歸客談]  
　　湘陰某君月前因事回籍昨始返滬語記者云此次足跡所列爲長沙湘陰益陽三縣一言蔽之曰兵世界亦即匪世界而巳有所謂南軍者土匪　盜潰兵之集合體也其人多土人長矛大刀百十爲羣亦有鎗械數十枝則自號曰某某軍依附名義或程或譚惟意所欲實則了不相關　其唯一事業則爲借餉每到一處令地保按戸派捐或幾百元或幾十元倘以無錢告則謂有錢助錢無錢助力請往敞司令部帮忙不敢往則仍須摒擋應之滿其慾乃去聞者必疑曰此數縣皆北軍駐地也安得有南軍不知此類事實之發生往往離北軍駐所不過十數里倘居民報告北軍致被騙散不數日其人必無幸伺北軍懈輒來火其廬舍故居民莫敢報且勒捐之下必分所得以與其地之貧民貧民亦樂爲之用一縣境内無慮數十軍忽聚忽散不可究詰北軍剿不勝剿且本無實行剿匪之興致一聽其自然但厚自聚力（至少駐紥一營不敢分防）防爲所乘而己至北軍之手段則異是湘陰之靖港鉅巿也北軍駐有團部營部營長某初到時頗結好於民兵有强購食物者痛秩之於巿街有調戲婦女者割其左耳於肇事處示衆商民大歡居有日矣或日營長顰蹙告商會日我營欠餉逾三月饑且譁計無所出能假我五千千候餉至奉還商民懼兵變又恐失好官歡羅掘得現洋如數營官當衆發餉悉數散諸兵士絲毫無所染軍民皆悅服比餉至而營官入槖矣無何奉調去去又不知所之商民亦莫敢問代者至如法泡製亦得三千元距靖港不遠有石山者所謂南軍者所窟宅也衆逾千人鎗有百餘枝商民請北軍往剿之彼中得信留二十人守而悉數由間道突入靖港告商會日爾等接濟北軍八千矣理不宜偏厚然我無暇候汝籌宜聽我刼乃大掠北軍營部所儲鎗枝彈藥悉携之去又脅去二十人曰我留守者或被擒則以此爲交換也迨北軍回了無所得而大本營乃一空大憤責商會曰爾屬我往而導彼來協以謀我耳又俘我二十人我焉肯休商會醵金謝罪又醵金贖二十人於南軍南軍馘而釋之又曰湘中放賑乃大奇繁盛之巿輒有放賑機關司事四五人而留養乞丐二三名於其内即所謂放賑也又曰張督軍鴉片癮極大振撫督辦張堯卿廳亦如之故挑膏燈吸悉數公開恍然清季故能也 
[湘省金融之整理譚（長沙通信）]  
　　湘省自湖南銀行被刦以後金融之紊亂竟至逹於極端非另行組設一新銀行不足以言整理張督履任以來即屢電中央政府請將前此所欠湘省欵項如數撥還並請中央擔保將湘路米鹽公股押借三百萬以爲新銀行之基金往返電商現在己稍有頭緒張督以金融現狀日趨危險自應將新行從速組設以資維持爰電呈中央核准定名爲裕湘銀行並委任李秉琚爲該行督理楊從權爲監理杜占鰲爲正經　許繼煐爲副經理飭令即日着手籌備以期早日開張至所需基金除由中央准撥二百萬元及以米鹽公股押借三百萬元外其餘五百萬元悉招商股其發行票幣之數定銀元票爲一千萬元銅元票爲三千萬串銅元票幣即就舊銀行去歲在商務書館訂印之新銅元票四千五百萬串中提出三千萬串加印裕湘銀行圖記發行銀元票則向北京美鈔公司訂印現己雙方訂立合同限於兩個月交貨至舊有之湖南銀行清理處以清理手續至爲繁　一時尙難撤銷己由張督加委杜占鱉許繼煐爲副處長從速清釐以期早日結束其所發行之各項票幣除銀元票一項前以價格低落難於流通己經商會呈由督軍飭行該清理處將前項商務書館製印之銅元票一千五百萬串逐漸收回外其餘未及收回之銀元票及銀兩銅元各票幣亦擬分别收回惟以從配發行過多卽照前次所定之減成價格計算（即票洋三元票錢六串票銀十二兩各合光洋一元）亦須現洋一千六百萬元始能收回惟當此金融奇窘之時何能籌此巨欵爰採用分年收回辦法分作十年擬從今年起凡完納本省錢糧關稅者准照法定價格搭收舊幣二成以湘省每年收入約八百萬元之譜每年搭收二成即有一百六十萬積至十年即可一律收盡此項辦法己併行呈由中央核准矣 
[廣東時局之最近觀平生]  
　　軍政府與國會狀况 
　　省長又起問題 
　　粤省爲西南護法之中堅近日最爲社會所注目者一爲新組織之軍政府一爲自行召集之正式國會在國會方面參衆兩院昨己發出通告定本月十一日午後一時在省議會開兩院議員談話會籌議正式開議事件矣其兩院之秘書廳衆議院己組織完備參議院則因王正廷未回尙在組織中聞吳議長景濓己電王正廷褚輔成二君就近勸津滬各議員從速南下聞王院長昨電致吳氏謂日間由滬起程來粤現在粤報名衆院議員有二百一十餘人參院議員七十餘人合計二百八十餘人其於法定人數相去己不遠矣至軍府方面自宣告成立後伍林岑三總裁正商議組織各部辦法聞其中巳確定者爲唐紹儀兼財政總長伍廷芳兼外交總長唐繼堯兼參謀總長陸榮廷兼陸軍總長林葆懌兼海軍總長岑春煊兼内務總長此外司法交通兩部尙未定人其交通一部擬請孫中山薦人擔任司法總長則日前己由岑春煊提出張耀曾並薦章士釗任軍政府秘書長惟國會議員方面以張章二人均是主張新國會及偏重議和之人物故連日己有人紛謁伍林二總裁表示不贊成張章之意據伍總裁之意司法一席宜　諸王寵惠或胡漢民而軍政府秘書長則以徐謙爲最宜云云至政務總裁領袖則或屬諸伍秩庸或屬諸岑雲階傳說不一然觀近狀則屬諸岑者爲多岑自回粤而後對於時局頗肯擔爲己任觀其就職通電旣有共生死同患難这言其慰勞各軍誓詞又有諸同袍生則煊生諸同袍亡則煊亡之語是其抱負槪可想見自岑就職後歡迎道賀之電報書不盡書外而西南各省護法長官内面本省各高級長官莫不有　麗函皇之賀電　獨省長李耀漢不見有賀電發表此事頗耐人尋繹因辰之役岑春煊設軍務院於肇　李爲肇陽　鎭守使原隸屬於岑之字下此番岑氏南來李爲舊屬故報中登載李有回省消息然考其實際李不過遣鎭守使翟汪到省晤岑以示歡迎其口頭上則言李日間將回省而己現又聞李急欲回省與岑面唔並籌商各項要政惟政躬尙在調治之中未克成行心甚焦急服藥至於過度病勢較平時稍重行履且形不便迫得暫行留肇調理故來省之期又未克定昨特派郭人漳到省謁見岑公表明種種原因道歉一切說者謂託病不來其中殆别有原因也旬日以來省中謡言迭起省長問題又生異議有謂省長一職將屬諸李根源者然北江軍務吃緊李根源回省未久即催促其回韶恐未必能擔任民政有謂將屬諸魏邦平者有謂將屬諸胡漢民者此皆揣測之詞但地方治安擾動易而綏靖難倘高　長官一有更易即難保不有他故發生聞肇慶連日巳加緊戒嚴所有旅館娼察蛋艇不分晝夜派出軍警先後稽查各城門亦加派軍隊十餘人荷鎗守衛夜後二更即府關閑未知何故又聞李耀漢因肇屬防務軍隊不敷布置特派員赴新興羅定等處添募新兵兩營己於日昨以民船運返肇城並巳委李某爲新兵第一營長夫肇屬消息沈寂己久今又增兵戒嚴其中必非無故至於廣屬各地之蓄意助龍而謀反抗省軍者則莫如前警衛軍統領袁帶袁叛變後即竄往澳門密謀再舉惟因餉械缺乏又無接濟之故在勢己無能爲日前曾迭電　濟光自告奮勇請發餉械若干願甘効力龍允其請卽　電着彼入都向政府陳述情形自能爲之設法　接電後决意北上昨己由澳門轉回香港擬趁某國郵船北行彼之同輩聞耗連日紛紛設筵家餞狀極熱閙 
[廣東軍政府成立後之進行]  
　　自西南各要人在海珠會議後軍政府宣告完全成立業誌報端昨聞岑西林伍秩庸林悅卿各總裁因進行計劃尙須徵集衆見特請國會議長吳景　海軍代表陳强陜軍代表趙世鈺曁伍梯雲鈕永建楊永泰等二十餘人同蒞辦事處商榷辦法如下（一）派定專員兩名代表赴滬敦促唐少川孫中山兩總裁就職（一）籌設軍府各部辦公機關（一）指定　草員擔任草議軍府秘書廳及各機關組織令曁各處長員辦事權限（一）專電上海天津敦請未來粤之國會議員從速南下俾正式國會得以早足法定人數 
　　南寗快信總裁陸榮廷此次由龍州遄返南寗係七月一日即乘摩托車返武鳴聞陸回寓後擬休息數日即行東下嗣接粤省來電知岑西林己到廣州此意益决如無别故大抵日内當可東行矣又聞陸總裁此次赴龍州檢閱軍隊并在龍州海口建築大鐵橋一度以便來往頃經開工共費五萬餘元此欵純由陸總　個人捐助龍州爲陸之發祥地建築斯橋殆有留爲紀念之意歟 
　　據某方面消息唐少川赴某國所商之外交問題刻下己有頭緒因軍政府己正式成立外人信仰程度比前甚爲增高進行亦頗順適唐氏因所營有效特回國宣佈一切决定日内首程返滬月内即當抵粤己派其隨員廖某先期返國將最近行蹤及其政見面向各要人詳逹 
　　孫中山返滬因目疾未痊未能來粤特派遣胡展堂先期南旋代逹意見業誌前報昨聞軍政府各總裁接胡氏電稱以中山頃因留滬公幹未畢未克首程特派鄙人代表旋粤藉與諸公接洽頃經部署行裝日内成行良晤匪遥特先馳佈等語聞孫之意見擬俟胡漢民抵粤與各要人接洽後即行宣佈就職 
　　岑西林總裁以軍政府現經宣佈成立嗣後一切進行規劃亟賴正式國會相輔而行頃查該會人數雖與法定相差不遠但王家襄王正廷兩議長刻下仍在京滬尙未回粤實於會務有妨聞昨特運電該兩議長詳逹各總裁與各議員殷望之意敦請尅日首程南來共肩艱巨以慰人心又聞吳譏長景濂以各省議員來粤報名者固多而因事回滬者亦屬不少除電褚輔成　請各員返粤外並電王褚二君就近勸各議員從速南下俾足法定人數以助軍政府進行頃聞該會秘書某君云王議長有電致吳氏謂日間由滬起程來粤隨行議員頗衆不日諒必足法定之數矣 
　　岑春煊覆各軍官電云江門王督辦黃參謀長黃統領黃帮統黃業農黃張梁各營長同鑒魚電奉悉承賀感謝國運艱難全仗同心匡濟諸祈努力特覆春煊庚又潮州伍旅長鑒誦庚電壯懷猶昔無任歡忭軍中諸將士勞苦逾恒幸爲傳語慰問並祈爲國努力春煊佳又大埔李司令官鑒誦悉微電壯心猶昔歡慰無任相隔匪遥佇候捷音特覆春煊庚又惠州鍾司令鑒魚電奉悉辱賀感愧敵氛方熾正誼銷沉共濟艱難惟前方同志戮力同心是賴相隔匪遥佇盼明敎春煊庚又惠州劉督辦劉參謀長魚電奉悉辱賀感愧來日方長貴在同心匡濟相隔匪遥佇盼佳音春煊庚 
[南軍最近之發展]  
　　近日廣東戰訊粤軍頗爲得手雷州方面己舉行總攻擊旦夕可下福建方面攻閩軍屢次告捷汀屬八縣全歸粤軍掌握黃岡饒平亦己入粤軍之手省城己告危急茲將近日戰訊錄下 
　　攻雷討龍司令劉志陸以龍黨盤踞雷城堅築堡壘死守非用猛烈轟毁未克收效日前特派員來省謁見當道陳述攻擊雷州計盡并請領大砲火彈數箱以便攻擊之用刻己派兵艦運載火彈　十箱趕赴安舖登陸轉解雷州聞各司令己會議决計進行攻擊即派桂軍兩營向南渡進攻現敵軍紛紛渡河退守海康南門外嚴陣以待又一方面林司令調兵一營乘夜進迫二橋轟毁高山寺砲台數座龍軍甚爲恐慌城内居民迷信神權者多懸關帝神像禱祝雷城不破又龍黨黃恩錫誇示於衆謂包守雷城閱四月不破并電請龍濟光速即返粤接濟餉械倘過四個月以外雷城一破即不負責云云又飛機隊赴雷討龍現因迭接前敵各軍電催馳往助戰故决定十號實行出發該隊隊長李一諤昨己請派定安兵輪將各飛機搬落該艦佈置一切並將炸彈二十餘箱配備隨偕隊副張惠良分赴各處辭行該隊出發人員除秘書留省辦公外其駕駛員陳慶雲劉魁漢吳東華及　需司事等共有三十餘人又據雷州方面消息前月二十六日龍裕光派撥援軍三千餘人並各種軍械糧食附搭某國郵船直至廣州灣對岸之太平營（法租界）登陸偷進雷城當時駐守沈塘地方（距太平營西四十餘里）之粤軍林虎及劉志陸所部探悉情形趕即調集大軍准備要擊分頭堵截距龍軍自太平營繞道漢石合村（洋界）進下洋田地方粤軍預伏道線攔腰猛擊龍軍前隊甫至下沙忽見鎗砲橫加密如暴雨立即行伍大亂各逃生命粤軍分途追　雷城龍車聞報即行派隊赴援兩軍相遇激戰數小時龍軍改取守勢粤軍亦收隊停戰是役擊斃龍軍數月人受傷亦不少由瓊赴需之龍軍死亡過半執獲軍械糧食無算討龍第二軍林總司令以龍軍大加挫敗敵勢膽寒乘彼糧械　罄之秋接援不及遂卽會商各軍同時進剿下令自前月二十八日起限五日内將雷城攻破連日兩軍劇烈戰爭晝夜不息四面砲聲響震數里之外粤桂各軍司令親臨指揮以期克復雷城 
　　攻閩攻閩總司令部昨電來省云我軍佔領汀州由許崇智司令派造舊部分赴泉漳各屬聨絡民軍曁舊陸軍將校相機響應以輔義師頃據李支隊飛布泉州民軍　與藍指揮所部聨合於六月二十六日佔領晉江縣城敵團秦　　抗拒當被轟斃同安縣亦被圍困旦夕將克業電陳總司令速由德北分兵協攻前線泉漳指日平定云云又一消息援閩粤軍自克復水春後前鋒大隊業由統領趙光親行督率向泉屬進攻與閩軍守將史書年賈文祥各部相持連日粤軍大獲勝利昨聞趙營先鋒隊由安溪進發攻入泉州佔領興化要隘多起閩軍司令李賡麟所部被粤軍截擊傷亡五百餘人經向泉城退却聞趙統領自佔奪興化要隘後再向莆田進攻一俟莆田攻下泉州各屬即可傳檄而定昨陳總司令經即電省布告一切矣又聞援閩軍參謀陳少岳日前奉總司令派其返省銜有重要公務昨經當道指撥大帮軍械接濟粤軍以爲攻閩之　計子彈數百箱砲彈十二生的百餘箱八生的幾二百箱十二生海岸攻城砲二尊八生的數尊聞此項巨砲係由廣海運艦拆缷指撥現當道以粤軍攻閩着着得手平和黃岡等處敵蹤巳絶且趙光統領連日克復漳泉所　四縣以遮斷閩厦連絡而擾敵軍中樞惟敵軍以詔安厦門爲作戰根據必據城死守交戰時必需此項海岸攻城砲方克制敵特將此項巨砲撥歸粤軍使用以爲摧堅之凖備己派蘭安運艦解送汕頭轉解前敵以資攻擊昨駐省粤司令部參議以如此大帮要品須得妥員押運始昭鄭重特請陳氏乘艦押解昨己起碇出航又一　息云浙軍童葆暄所部在磽平黃岡前線謀圖襲擊迭被　粤　軍包抄死傷甚夥茲間最近戰訊粤軍第四支隊司令洪兆麟會 
 
 

Page 7

 
 
回夏於長所部　軍於六號早分出東　大舉　攻　　死力　　戰至七號下午卒破擊敗完全退出饒平現正在整　追　中 
[再誌湖北選舉之怪象（赤水）]  
　　卾省參衆兩院方行初選而己怪象百出前曾略誌報端七月十號聖行參員初選運動此事者有三派一爲安福俱樂部一爲進步系一爲其他分子安福俱樂部最活動機關設於省城巡道嶺官書局　璧門首並未明懸招牌人多未知但鑡其終日車馬盈門晚間則燈影輝煌紗馬褂紗長衫之客往來如　該部分子本係官僚　進派之變相者此次周某鄭某等承北京安福部之囑托領欵（外傳六十萬）來辦此事財力雄厚不似進步系之乾枯然該系舊結合力亦甚大且尙有都中某巨公爲之主持與安福勢力可相頡頏目前同立於跑馬道中發馬奪標頭二標當不出此二派也至於其他分子則爲迷於做官之八囊中稍裕結小團體本不能與安福等競爭然自信可以得一樹以爲將來左右兩黨之具以是初十日初選各拚其力以從事活動乃初九日晚忽有四五十人突入武昌府衙門（即初選監督王純高之處）儲票房要分存票（蓋其先己有將票分出者）否則卽行野蠻手段聲勢洶洶守者告以管票人他出彼乃四處搜尋無所獲乃憤憤出而伺於牆壁之陰冀待管票人歸飽以老拳風聲傳出管票人竟留宿於某處越日乃返此輩俟至漏鼓三起始散次日王監督悉其事嚴令拿辦然省城軍警森嚴又當戒嚴期内即知事衙門亦警隊林立豈有許多人夜聚多時並敢深入重門乎此中大可思議所云查拿殆掩飾之詞耳及至投票日紛紛擾擾投票人表面各穿長衫馬褂赳赳昻昻類似具有武生手段者王監督先恐肇事增警隊至二倍之多繞場作彈壓勢是日於晨八句投起至夜一句鐘乃己蓋各派又於門前攔買票子就地講價因之遲遲前傳黃梅搶票至湯薌銘之弟當場殺傷數人初選因以無效則較此爲尤甚矣回憶民國元年之選舉民黨中人持手鎗立於黃鶴樓頭指定要選某人某人今則私相賣買又放一異彩也 
　　另函云武昌參衆初選均於今日揭曉衆院郭輯伍等三十六人當選參院陳元祥等三十六人當選兩榜同數其餘各縣亦多陳報到省惟黃梅因選舉殺傷三人一案迄未解决己見本報聞以葉某受傷爲最重複選監督王子春氏自接到此項報告己電該縣知事迅將選舉經過情形詳報以憑察奪電中並未提及湯用彬爭票殺人之事大槪一二日内該知事必可據實秉公復到至附郭之漢陽縣此次選舉史不止一端衆院初選昨始投票其愆期原因一由搶票者墨濡選票致票數不敷分布又須重製一由總調查周漢生朦造名册己爲某紳舉發所持理由謂蔡某五人確無選民資格胥皆濫竽充數又如孫啓忠啓大受二人捐館多年亦列名册内有此兩種原因故五號投票作爲無效江陵縣衆院初選亦有殺傷三人之事昨夜兼省長得葉知事來電比復電該知事先將兇手拿獲并將詳情陳報嗚呼選舉競爭先進國莫不有之未有如湖北人之嗜殺者也又聞昨日交通系己派員來卾調停安福内部之衝突研究派亦己電促前福建省長胡子笏氏回卾帮助據云日内可到 
[南昌近訊]  
　　軍事消息選舉狀况 
　　陳督軍避暑廬山牯嶺所有一切軍務由參謀長李竟蓉逐電陳督請示機宜而後施行前次攻粤贛軍總指揮織南鎭守使吳鴻昌捷軍報告克復虔南請示進攻方略李參謀長即請財政廳長楊慶鋆馳赴廬山催促陳督回省籌晝昨聞軍署得龍濟光電告謂所部新募軍隊奉段内閣核准由京漢路南下假道九江南昌轉向贛南由早道渡梅嶺南趨韶關並稱準眞日（十一日）出京約删日（十五日）準抵南昌云云聞陳督軍以大批客軍過境應盡地主之誼定期十二日下山回　準十三日晋省督軍公署己派軍需課長高蔭百專車赴潯轉往牯嶺迎接矣至攻粤安武軍前敵總指揮馬聨甲於九日午後乘華大輪抵潯行轅暫設龍開河馬總指揮即於十日乘汽車前赴牯嶺趨謁陳督聞將與陳督借伺晋省轉入贛南指揮前敵所有贛粤戰事聞兩軍目前尙在猛烈戰鬭中勝負未决近據贛南鎭守使吳鴻昌總指揮電告據所粤軍統道小　　大廣　之　江五里亭地方進攻赣南一帶粤軍甚衆贛軍難以應付贛州緊急請催安武車迅即開拔贛南以貲　援云云足微近日贛南戰事緊急之一斑矣 
　　豫章道屬南新各縣省議會初選當選人均己次第揭曉一般希望複選當選之人現正遣兵調將着手進行惟初選票價格太高據近日調查所得隸屬於南昌縣之票共計五十九張大半皆爲自鬭復選者聞收買證書之費最低者每百張須洋十元以二千三百票計算初選當選之代價亦值二百三十元尙有雇人投票之工資火食以及一切雜用約共須洋二百五六十元且此等初選票皆爲熱心議員者夾袋内之基本票斷斷乎不能出賣他人外此有少數野鷄票出賣票價總須上三百元始肯交易此南昌初選票價格之大略也外此如新建豐城各縣受南昌票價之影響亦相率以初選票爲奇貨可居其初選當選人之來省皆抱有二三百金之目的故南昌人之欲在他縣淒票者亦頗覺爲難大約非六千元不能望複選當選刻聞有現在之省議員燕世經胡廷校等極力運動連任而又以輸金太鉅擬仿照參議員買票辦法聨合諸同志　織一極大公司廣行收買各縣初選票以便操縱一切此項公司之組織現正積極進行惟聞燕胡二人當參議院初選時己各組織兩票計各得洋二千元將來省議會複選縱即須六千元己較他人易爲矣又聞有一派神經靈敏兼具有幾分滑性之企業家因見參衆兩院當選人均得安福俱樂部之資助本此推想遂以爲省議會或亦可嘗鼎一臠前兩日外面喧傳經管津貼省議員經費者爲某氏昆仲於是凡自信可與某氏接近者皆以第二届議員自命某氏私宅戸限亦幾爲穿旋經某氏據實拒絶此輩之妄念始息又聞近日之賣票者竟結合團體以十八人爲一起無論何人買票而此十八人之票價均須一致倘買主不能如數出價則十八人共組一人爲議員名爲夥合議員誠奇聞奇事也 
　　蘇省議會初選詳誌（南京通信） 
　　蘇省議會選舉前以蘇寗爭執選民問題不能解决致不能如期舉行寗屬各縣省署己派員分别核減江寗選民十餘萬人竟未查核遂於十日舉行選舉江寗城鄉内外分十區辦理選舉人之行爲光怪離奇不勝記載昨日（十二）爲開票之期在未開票前某應當選某己失敗街談巷議到處皆是而辦理選　者除初選監督外各區調查員幾無一不有當選希望個中情形目不必深究也是日開票凡有當選之希望者均到場監擬至辦　手續於選舉法上亦不無違背如城内一二區及　八區論理應各自挨區開票不應由各區自開自冩又初選監督照法應　到場監視開封詎自早至晚迄未到場不過由辦理員照料而己及晚聞結束各當選者果如外間所述不差毫釐其組　失敗者則皆垂頭喪氣懊　而去將來覆選據記　所聞則關保晉陶憶德郗大純朱積祺馬龍眉于本埰楊成徐渤黃奎宰藎臣徐堃賜李國銓馬駿等頗有希望票價現己漲至一百餘元各轎夫己紛紛組織公司待價而沽但一般人之輿論省議員三年俸金不過二千一百六十元現以十九票當選計算則非二千餘元莫辦際此亂世又誰肯以二千餘元之現金作此無理之議員故逆料將來票價必不能高抬到底而爲初選當選人設想每人組織費至少總須三十元甚至有以十元八元購票一百張者如票價過少恐亦不肯賤售也茲將初選當選姓名錄後宰藎臣李西垣樊宏發程庭銳梁廣鈞于僕安徐渤孫汝餘張斌施之滬季錫庚陳國　徐順榮詹沛之劉吉有張棟良朱積祺陶保晉朱茂如鄭巽張星耀甘玉堂郗大純于本埰劉玉生續廣鑑謝紹欽葛廣鈞于偉文余新申黃奎雷光華雷光壽黃爾祉唐伯元朱學渭施大濱金光聲徐堃錫繆沂劉琴軒李國鈞馬駿唐慶昇秦駒曾文鈞馬庭珠陳光旭劉惟勤孫煥壽陶悅匯王以莊孫炳三揚成藍存釗談文週唐人傑吳昌華吳懷禮王金富章東甫洪鑑庭馬忠祥常經文黃金生葉芬陳榮生陳大沅陳有志魏紹全張萬釗許坤德馮子新戴佩瑜侯立祥吳少錦許錦章郁德林張垕陳國鈞趙耀亭陳良知徐德周戚紹森姚培之梁信桐周長炳王金樑貝振聲王伯功 
[南京快信]  
　　此　喧　張　　所部己　　王祥　開戰未知　否 
　　蘇軍第十九師長楊春普由贛縣電軍暑報告派第二團赴大廣嶺第三團赴定南協且助贛軍防禦 
　　第六　成旅長張宗昌電天氣炎熱軍無鬭志湘西己兩星期無戰事 
　　津浦車昨由津運到快鎗八千捍子彈數百箱即由通濟兵艦運送赴　 
　　軍暑得九江電贛督陳光遠尙留牯嶺養病即刻未必回南昌 
　　蕭縣知事甘常慈因匪攻城棄職潛逃省暑己密電各省緝拿 
　　省警塵長王桂林昨諭各警區查禁留日學生救國團勞動部販賣書籍 
　　全國省議會聨合會移滬後己設通訊處蘇代表錢崇固昨日晚車赴滬 
[杭州快信]  
　　督軍公署參謀副官各處連日集合各職員會議愼重公牘嚴防洩漏辦法 
　　各縣繭捐早告結束現查比較定額有溢出上年十分之五十分之三者財政廳己擬分别記功拔委以資激勸聞吳興　縣等局最占優勝 
　　玉泉場知事鄭汝衡奉令調省另委遣缺以運暑調查員金植民委署昨己發表 
　　山東平原貨捐局長朱少梅前在杭充上海英比實業銀行駐杭經理虧欠恊理司賬等押信銀六千餘兩現己呈准官廳咨行該省追繳 
　　疏濬桐江附捐經費案公布實行後龍泉商民由裏河運貨經過該處者均己樂從惟運下係直逹甌海與桐江遥隔現由該商會電省乞免 
　　紹興蕭山東關柯橋新設配銷局及新立寗屬各場辦事處昨俱報告成立 
　　駐滬江蘇交涉署昨派外交張科長景義來杭與齊省長接洽要公 
　　鹽運使袁旡咎氏昨因特别要公乘早車赴滬 
　　督署參謀長范毓靈昨由滬公畢返杭 
地方通信 
[蘇州]  
　　吳縣省會初選開票吳縣省議員初選舉開票於七月十三號在縣署大堂舉行吳監督特飭調各巿鄉巡警分所長各帶長警或四名或八名至署保護並請警察廳崔廳長酌派長警一百名及偵探偵緝兩隊隊士蒞場巡察所發參觀入場劵亦頗鄭重是日上午八時開會門前巡譬密布凡無劵者不能入場其監察參觀各席前亦均有巡警分班站立偵探偵緝二隊則往來梭巡秩序異常嚴肅各區票　計城區二十二只鄉區十六只分派爲八組然後開　至下午六時僅開十六　邱行宣告停止俟翌日續開云 
　　省議員復選之布告省會第二區復選監督蔣瀾江君接奉齊省長電云八月一日爲省會議員復選之日所有選舉前應行籌備各事項仰速切實進行妥爲布置勿誤云云又奉另電通知以該區（計吳縣吳江常熟崑山四縣）議員定額十五名等云蔣監督己將復選應行籌備各事預爲備辦並擺定投票場所即在新橋巷浙紹會館内昨己先行出示布告矣 
　　省會初選開票之所聞十三日開票至六時第一區票　僅及半數直至晚間十二時始稍結束十四日係星期例應停止辦公初選監督爲體恤各鄉選民起見繼續進行仍由八時起開票總計兩日所開之票鄉區較爲整齊開票時檢查選票每鄉區僅有五六名故不一時即能將一鄉票　開竣城區則雜亂無章開票所開出之票每人一票者計有千餘人以致管理麯票記數諸多棘手云 
[鎭江]  
　　省會選舉重行投票丹徒省議會選舉第一區城廂巿投票所十三日　行　票時以　票　　　　遷　　切　　　　　行投票該區投票所仍設在城内萬壽宫午前九時開始投票各選民一擁而入因爭先上前領取入場證選民與選民大起衝突一時秩序紊亂聿會場軍警及管理員再三解勸始回復秩序至十時許投票之人擁擠不堪大有爭先恐後之槪較之參衆兩院議員初選投票時　形踴躍惟選民成羣結隊冒名領票此往彼來出入無忌怪象百出罄竹難書直至六時許投票始畢由監察管理各員照章將　封固送呈縣公署保存倪監督擬將十區票匭檢齊後定十六日當衆開　 
　　區長互調鎭郡城外警察第二區區長丁元豐因事撤差遣缺經丹徒縣知事兼警察局長倪和甫君以四區蔣乾甫調充遞遺四區以城内八區劉貞一調充另以高資鄉警區高俊卿調充八區昨己互相接替矣 
　　學校提倡國語縣立第一高小學校長王君因鑒於語言不能統一之弊特開全體職員會集議辦法旋經各職員討論後議决依照江蘇省敎育會提倡國語方法俟署假開學後每星期增授國語一小時即以敎職員中之孀習國語者充任敎師至平日敎授國文字句亦擬悉依北音敎授力避土音以期言文一致 
[揚州]  
　　儀徵省會初選紀聞儀徵省會初選舉業於十日舉行投票其投票地址城鄉分四處（城廂）票證多未散給率由運動當選人自行投舉故自朝而暮公正自票投匭者祇有二十餘人（東區）投票假扑樹灣隆覺寺舉行秩序尙佳（北區）投票則在十二里岔之吉慶庵聞某君携帶僞證換票爲管理員宋某所指出持票者即他逸惟（西區）選民額祗八千餘人該區謀初當選者計有八人遂互起爭執嗣經人調解按數均派每人得票千張始寢其事 
　　省會初選開匭江都省會初選舉各區票匭業由管理員監送來城趙監督於十四日在縣署開匭（共分三處一在大堂一在二堂一在東花廳）訂三日竣事第一日開一二三票匭二三兩日挨次接開其執事人純令暑中辦事員及各警員分任 
[杭州]  
　　敎育會聨合會議案全浙敎育會聨合會定於七月二十日在省　行茲將各縣敎育會提出議案如下（一）縣敎育會宜刋行敎育雜誌議案（二）小學校學生注重服務議案（以上上虞縣敎育會提出）（三）擬設省立講演練習所案（平湖縣敎育會提出）（四）小學敎員不得兼任他職案（龍泉縣敎育會提出）（五）廢除小學校考試案（六）國民學校宜添設鄉土科案（七）國民學校附設職業補習科案（以上鎭海縣敎育會提出）（八）小學校宜注重訓練案（九）請頒國歌建議案（以上餘杭縣敎育會提出）（十）高小學校須一律道章敎授讀經案（十）（一）縣敎育會每年宜組織參觀團一次案（以上紹興縣敎育會提出）（十）（二）縣敎育費應限期交勸學所經管議案（富陽縣敎育會提出） 
　　師範校長會議浙江敎育廳訂定省立師範學校校長會議規則伍廳長己定於七月二十日假平海路省敎育會舉行師範校長會議昨通令各該校長届時蒞會共同商議師範敎育應如何進行之方針並派第二科長張廷霖科員張時鶴等爲本廳委員一面呈請齊省長派遣代表蒞會訓詞云 
　　滙解秋季留學經費本省應解留學歐美日本學費因匯兌手續較重向來乙季經費於甲季匯解所有秋季經費己届應解之期茲聞齊省長以現在秋季業己開始應需留學歐美經費銀一萬四千零八十元留學日本經費二萬二千六百五十八元二角五分己令飭財政廳尅日籌解矣 
　　省金庫餘存之槪數浙省金庫六月分收人正雜各欵共計銀一百三十七萬五千一百八十八元三角三分一釐支出各項政費共計銀一百二十九萬四千一百四十一元九角七分一釐收支相抵計餘存銀八萬一千零四十六元三角六分 
　　印花稅處干涉商習慣浙江印花稅畢分處長呈財政部略云浙省商號往往於發貨收錢時旣不開發貨票又不出銀錢收據另立簿登載即以簿送貨名曰送貨簿其尤簡者或以摺收貨者卽於簿或摺上蓋戳爲憑甚至貨價出入亦僅以一載了事是並以作無數收錢之　實屬　重就輕有意取巧霙以違章而貿易所用義可勞通任其朦混則　避旣開法同盧設擬請　令將一類貿易帳簿一項予以嚴格之解釋俾各商民知内部之帳簿與發貨銀錢收據本無可以代用之根據即不能發生效力庶足以杜倖心而裨稅政 
[安慶]  
　　吳光新來皖招兵攻川司令吳光新呈准參陸處在皖北頴毫壽一帶招募五千名分十萬名爲平川輸送隊聞不日卽派委來皖云 
　　分委省議會覆選監督省議會兼國會籌備選舉事務所所長現己改委財政廳長劉鴻慶充任十一日總監督黃委定十三區覆選監督第一區劉道章懷甯桐城潛山宿松太湖望江駐懷寗第二區寗祖武合肥舒城巢縣無爲廬江駐合肥第三區倪道粮鳳陽定遠壽縣懷遠鳳台宿縣靂璧駐鳳陽第四區李維源阜陽太和頴上霍邱毫縣蒙城湯陽駐阜陽第五區蔣閉經歛縣夥縣休寗婺源祁門績　駐歙縣第六區張伯衍宣城南陵涇縣旌德太平寗國駐宣城第七區徐鼎康貴池銅陵石埭東流秋浦青陽駐貴池第八區祝從恩　塗蕪湖聚昌駐當塗第九區王多輔廣德郎溪駐廣德第十區王藎誠和縣含山駐和縣第十一區李蔭柏滁縣全椒來安駐滁縣第十二區寗繼恭六安英山霍山駐六安第十三區胡璧城泗縣天長五河　詒駐泗縣 
[武昌]  
　　武昌之參院初選十日爲武昌縣參議院初選投票之期投票地點臨時規定於縣知事公署以便就近監督二堂設投票　六個初選監督因維持會場秩序特呈請警務處派有警察官吏到場會同縣署警備隊同負保護彈壓之責武昌參院選民九百餘名應選出初選當選人三名是日投票極早天明時業己完畢以後投者無多照此討算其開始投票當在初九晚一時前後云 
　　安陸衆院初選之朋分餘票安陸縣衆議員初選以縣公票爲城區投票所除實行投票之人每人發一票外餘票尙多各員爭票幾成閧鬭不得己官紳互商匿票六千餘張由各員均分六日監督招集各員到署自作調人代爲剖分仍復彼此爭較迨夜始將匿票分妥冩投七日該員中有不滿人意者分去若票若干又有人阻止其秘密投入經地方赢級官長排解始得秘密投入故開匭期遲至八日始舉行 
　　分配議員名額之報部衆議員初選各縣己次第舉行王兼省長復詳報選民之數及應選出之名額於内務部云卾省衆院議員選舉人總數五百九十二萬三千三百四十六人内計江漢道區三百四十七萬一千零一十六人襄陽道區一百零九萬四千四百八十九人荆兩道區一百三十五萬七千八百四十一人依衆選法第六十八條之規定江漢道區應選出議員十一名襄陽道應選出議員三名荆南道區應選出議員四名除分電各道覆選監督按照衆選法第二十八九兩條辦理外謹此電聞 
雜評一 
[中俄之相類（默）]  
　　嗚呼中俄之情勢何相類之甚也俄之霍瓦特新政府成立而我西南軍政府亦成立俄新政府之各國務員己發表而我西南軍政府之各總長亦發表俄新政府之國務總理兼外交而我西南軍政府之内務總長亦將兼總裁長豈非魯衛之政之兄弟耶 
　　或曰俄之政府今己有三而我則僅有其二不較善於彼耶然而政府祗能有一不能有二旣有其二即不統一二之不能統一即無異三之不能統一蓋其擾亂大局而陷國家於分裂同也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[莊票黏貼印花問題再誌]  
　　上海縣沈知事因南巿錢莊反對莊票貼用印花具呈江蘇財政廳曁印花稅分處云呈爲商會函請本票免貼印花據情轉呈請鑒核示遵事案奉鈞廳處令據知事查明計條性質祈核示由奉指令飭卽函知商會轉知各錢業嗣後所出本票一體遵章購貼並即咨移淞滬警廳查照等因奉此遵經函知商會轉知遵照並咨淞滬警廳查照在案茲准商會函稱據南巿錢業會商錢莊本票免貼印花一案知事以此項莊票業己奉令購貼印花勢難再請邀免惟旣據堅請轉呈前來未便壅於上聞理合據情轉呈仰祈鑒核批示祗遵俾便轉知遵照 
[省會初選改定明日開票]  
　　上海縣省議會初選舉前經縣知事兼初選監督沈竇昌劃分十區定於十號分别投票十二號開票後因第五區投票所發生衝突投票無效改期重投以致不能如期開票昨日沈知事以西鄉塘灣曹行等鄉之第五區投票所業於十四重行投票竣事將各票匭檢封送署故定於本月十七號將十區票匭移送凝河路也是園當衆開票又此次省會初選蒲淞巿法華鄉第八區投票所投票告終後選民諸鴻儒等以是日監察管理各員在場照料不周以致怪狀百出違法選舉要求將是日該區投票事宜推翻另行改選除同赴縣公署具呈聲請外又投地方審判廳以選舉違法等詞繕狀提起訴訟沈知事據呈後以該選民等所陳各節並無充分理由旣據涉訟法庭應候地審廳依法解决昨己批諭飭遵矣 
[鐵路局長補實消息]  
　　滬寗滬杭甬鐵路管理局局長一缺自前局長鍾文耀因病辭職後歷任局長均係代理惟任局長傳榜前由京綏路局局長調署現在己届一年試署期滿前聞交通部有以前局長鍾君飭回原任之說嗣因鍾君堅辭不允就職此事遂致暫擱鍾君現充總管理處華議員一時不願他調昨聞浙滬軍署己電保任局長補實是缺取銷署理字樣業奉交通部照准己照約提交英公司通過不日即可發表兩路人員均己得此消息矣 
[再誌江南造船所之魄力]  
　　英文滬云江南造船所與美國航務部訂立合同承造一萬噸船隻四艘一事己紀前報茲續得消息美國船廠爲政府承造新船須依照政府規定之式而江南造船所則不然可依照該所人員自製之圖式起造今該所人員以官辦事業一切消息須自北京發出故未便承認或否認此說但從他方面探得消息該所圖式實與美國航務部所規定者無甚差别故美國鋼廠供給銅板等物皆有定式可循無爲難之處該所承造之船長爲四百二十五英尺餘者依此類推專供載貨之用機力須足庶可疾駛此合同之重要不在建造四船而在擴充船廠使之可承造較萬噸更大之船也 
[俄人自述擅賣護照之原委]  
　　英文滬報云俄人二名前將其所有之護照售與德人後即逃往天津未幾此事發覺天津警察接到上海消息當將該二俄人一併拘獲日昨公共租界石西探自津將該二俄人解回上海十五日午前由俄領署公堂提訊二俄人自認不諱謂爲窮所驅出於無奈且謂某德人黨羽向之收買出銀二百五十元成交地點在華界某西人酒店云云裁判官以擅賣護照情罪頗重而以戰時爲尤甚姑念窮困所迫致爲利動且供出案中在逃之德人情形亦頗詳細故從輕發落判定監禁四月按携帶僞照自滬出發之德人行至中俄邊界時因不解俄語致起人疑旋被扣留今與其他德人四名皆由滬出發者拘禁於哈爾濱云 
[芬蘭人在滬定罪]  
　　英文滬報云俄屬芬蘭人三名所犯結夥在法租界行刼與僞造俄領署官印兩案前經俄領署公堂審明屬實判解哈爾濱歸軍法科辦理事爲北京俄使所知因解送之困難與哈埠時局之不定特諭俄領署重行開審就近判定十五日午前俄領署復開堂提訊數語判定每人監禁十年 
[劉式訓出使瑞士恐將作罷]  
　　英文滬報云海上庽公劉式訓近由政府招赴北京聞將任爲駐瑞士公使法人報紙聞此消息頗有微言蓋以劉曾反對中國對德宣戰也大約劉出使瑞士之說將因法人反對而不成爲事實云 
[王正廷啓行往粤]  
　　英文滬報云王正廷定於十五日晚附松江輪船前往廣州 
[英按察使署拒絶水爐公所控案]  
　　文滙報云溧水水爐公所因遷墳事延律師在英按察使署控告愛爾德洋行此案十五日開審愛爾德亦延律師到堂辯護略謂原告所稱之地係由徐某二人託被告出名註册故被告乃受託人從無在該地移墳之意亦不便承認或拒絶遷移墳墓之請求原告己在會審公廨控告徐某云云堂上以原告旣巳在會審公堂起訴則此案進行將視會審公堂如何判决而定故按察使署未便管理 
[包銷烟土之鑽謀]  
　　此次政府收買存土業己簽約實行惟對於專賣雖有在滬設立總機關之說然尙未有具體的辦法宣布以致各土商及希望包攬承銷者咸盡力鑽謀頗爲忙碌惟潮帮土商因此項存土財部索價每箱三萬三千元爲數過鉅業己决計不辦而一般外行則皆擬具節略條陳辦法呈請財部察核現聞蘇省專銷督辦一席業己有人運動成熟故己有鑽謀家數人央人前往營謀至内地各處設局包銷惟將來賣土賣膏刻尙未經决定云 
[前日杭滬火車遲到原因]  
　　前日（十四號）上午十點時由杭駛滬之四等客貨車照章應於午後五點四十分時開抵南站乃該車駛至臨平車站附近機頭車汽鍋忽然損壞不能拖行暫停中途當由臨平站立發電話知照上海北站趕派機車前往拖帶詎該機車由滬駛至硤石亦因漏汽難行復又電致北站派機車駛往硤石先掛第二次所壞機車然後再至臨平將四等客貨車及初次損壤之機車一併拖滬駛抵南站時己九點五十五分鐘任局長立飭機師愼加修理 
[添派軍艦赴閩]  
　　福建李督軍前電海軍藍總司令請調軍艦防粤曾經派定聨鯨等艦前往助防在案昨藍總司令又添派靖安軍艦及宿字魚雷艇等二艘着其趕速往閩聽候閩督軍指揮 
[嚴防黨人窺探]  
　　本埠軍警兩界迭接江蘇李督軍電令略謂近據探報黨魁某某等挈其黨徒多人均由海外回滬每日密往海口吳淞砲台及長江等處口岸窺測砲台砲位並水陸各營地點行蹤詭秘意圖聨合大舉似此秘密行動應行從嚴防護禁止窺探阻止閒人進出隨時查察等因故各機關近又嚴加防範以杜窺探 
[購料趕修石洞口海塘]  
　　吳淞口對岸之石洞口海塘前因風雨海潮冲刷塘身潰决十餘丈經當地農民搶護事後報經江蘇齊省長籌墊庫欵交由江南水利局沈總辦採購木植石塊泗門汀等料令速趕修完好在案茲己由沈總辦購到木料四千根石塊數船運往趕緊修築並令行寳山張知事遵照尅日興工以固塘基 
[飭議興修寳山塘工之辦法]  
　　滬海道尹公署近奉省公署令略謂准内務部咨據河務會議議决籌修江南海塘一案呈請由部轉咨採擇辦法等情到部查寳山塘工關係蘇松太地方至爲重要原議案所擬分年籌欵次第興修各節自係扼要之圖應請轉飭主管各機關詳加籌議妥善辦法咨部核辦相應咨行查照轉行等情特令該道尹即便遵照云云聞王道尹己令行上寳兩縣知事妥議矣 
[查禁徐象藩傳播印刷品]  
　　滬海道尹曁淞滬警察廳長均接江蘇省長公署訓令云准内務部咨開准奉天省長函開本年六月三日接據普濟被難家屬聨合會徐象藩函以新豐撞沉普濟慘死生命損失財產一案交涉决裂擬分遣敢死隊來往中國各口岸相機舉動各等情查來函語極背謬影響於治安甚大且係印刷物品傳播必廣亟應查禁以免擾亂除分致交通部查照外抄錄原函並附件函請查照核辦等因到部查原函所爾現己分遣敢死隊來往中國各口岸相機舉動秘密進行各節甚屬謬妄於地方治安頗有關係除分行並咨覆外相應刷印原件咨請查照轉飭警察官廳依法辦理等因並附件准此除分行外合行令仰遵照辦理此令（附件從略） 
[開釋刦案嫌疑人]  
　　向爲西崽之嚴金道前因著匪陳姚春（即白眉毛姚春）陳阿四（即皺皮阿四）張三郎（即阿福）等於去年三月二十一號起至九月一號止先後糾黨持械夥刦伯頓路三十一號門牌鄭廷伯家浙江路一百五十九號門牌妓院華老三陳姚氏李陸氏等家南京路大豐永金號南匯縣屬魯家滙鎭滙豐典常等值洋數萬元之現洋衣飾金條後復於本年五月間逼令嚴金道代雇汽車圖刦虹口某店舖在密勒路九百七十號門牌廣東菜館内聚會時嚴即密報捕房由西探目利扶司華探目王四福包探周筱弟等前往將陳等一併拘獲解送公共公堂研訊明晰判兩陳解送護軍使署訊辦張三郎逐出租界嚴押候查明再核在案前經西探目利扶司查明嚴金道確無關係故於昨晨將嚴解廨禀明調查情形由張襄讞與英白副領事會商之下以嚴旣據捕房查無關係判即開釋 
[浦東巡警截獲贓盜續誌]  
　　本月十二夜浦東戚家廟附近鄉民楊全福楊全貴家被盜搶刦當經三區一分駐所長警先後截獲盜匪錢寳根陳阿龍王仁富嫌疑人陳掌生等四名並抄出斧頭小刀鳥鎗當票贓衣等物傳同各事主併解警廳訊辦己誌前報昨經司法科劉科長將該盜等分别提案研訊據錢寳根稱二十五歲南匯人陳阿龍稱二十四歲上海人王仁富稱二十三歲崇明人均住陸家嘴隆茂棧後面前在鐵廠爲冷作小工現在無事因逼於生訃先後搶刼四次惟並未傷害事主請求寛宥等語質之陳掌生供稱上海人住其昌棧向在紙局做工前與陳阿龍同住一處嗣因陳品行不端被我父逐出因此挾嫌誣攀至家内抄出鳥鎗子彈等物係我父充當更夫時購辦現己銹壞無用等語劉科長諭令各事主退去陳掌生押候查明核辦錢寳根陳阿龍王仁富等三盜分别釘鐐還押候禀明徐廳長申解護軍使署訊辦 
[警廳通緝軍署營倉之逃犯]  
　　淞滬警察廳徐廳長昨日訓令各區署所云案於本月七日奉松滬護軍使署訓令法字第二十三號内開照得本年七月二日夜十一時半本署拘留所在押未决盜犯謝勝雲陶桂成劉阿慶朱阿四王阿江陳錦川朱西郎王桂林周少山蔣朝貴郭迺緒伍有聲陳玉其郭阿三曾五劉雨文王朝恒葉茂正俞少棠曾富生陳姚春陳阿四等二十二名同謀聚衆越獄毁壞監禁處所械具希圖脫逃當經派兵兜拿除謝勝雲一名逃脫外餘均當場拘獲一律按照軍法立予鎗斃在案查該犯謝勝雲在押脫逃亟應通緝歸案訊辦爲此抄黏面貌書令仰該廳長即便遵照轉飭所轄一體嚴密查緝務獲解究此令計抄抄單等因奉此除分所外合亟令仰該署所隊遵照轉飭所屬一體嚴密查獲務將該逃犯謝勝雲一名弋獲解廳以憑轉解法辦毋稍疏懈致使遠颺切切此令計抄單一紙計開在押脫逃盜犯謝勝雲一名年二十八歲湖南益陽縣人生長安徽建平縣口操皖音面黃而瘦身中無鬚 
[法國協濟奬劵開彩]  
　　法國於今春在滬創辦協濟奬劵預計發行六萬號每張售洋五元得奬者共三百六十號所得劵資以一半充戰時慈善費一半給奬昨日爲開彩之期在法公董局議事廳陳列大小銅球内儲號碼彩珠於四時當衆開彩法總領事韋禮德君及副領事花芬嫩君工部局總辦辣斐利君並柬邀中外紳商一百餘人到場監視以昭鄭重茲悉頭彩一張爲一萬四千一百四十九號二彩一張三萬五千八百七十二號三彩一張四萬九千四百九十五號四彩兩張（一）三萬九千八百二十五號（二）二千零七十五號五彩五張（一）二千八百四十八號（二）六千九百八十一號（三）三萬七千六百零五號（四）八千九百零二號（五）三萬一千四百九十八號（五彩以下未詳）並聞此項奬劵未經售完約剩五千號故預算頭彩可得六萬元今則約得五萬五千元餘彩亦須遞減云 
[南洋華僑催運土貨]  
　　本埠運銷南洋各埠華僑應用土貨各公司近來運銷國貨大爲發逹惟船隻稀少匯水不合頗爲困難現查各屬紛電來滬催運者以麫粉爲最多雖粉價每包二元數角水脚亦與粉價相埒然各該處則尙不嫌貴頻頻催運　日隆泉公一家己購進二三萬包待船裝運云 
[仿製洋磁須先試驗]  
　　工商研究會因洋磁一物來自外江每年溢出金錢不可勝計該會諸職員擬徵求此項專門人材到會研究以資提倡茲悉住居本城之經祗運對於製造洋磁頗有經驗曾於日前擬具說明書送至該會備考經副會長郭建侯職員沈卓吾磋商後擬函致經君將製造方法預爲試騐觀其成效若何再行酌核云 
[整頓牙行登錄稅之訓令]  
　　上海縣知事接財政廳訓令云案照牙行登錄稅爲國稅大宗收入關係解部專欵至爲重要又奉飭於預算案内增認鉅額絲毫不容短少疊經布告頻催文電絡繹並將結束期間改爲以每年六月底爲限俾符年度在案此項稅務中央對於本廳旣特别注意飭加收數本廳對於該縣即不能不嚴加督促處處認眞况此項稅收之旺衰全視查擠之力與不力擠查得力則不但上届己領之戸依期倒換無從延宕即一切無證私充合股朋充故貼朦充一證敝充等弊均可從而消除國稅前途庶幾有益否則牙戸類多奸滑勢必多方趨避百計取巧妨碍稅政弊竇日深除由本廳另擬簡易旬報單式發交委員分赴城鎭實力稽查整頓按旬填報查核外爲特訓令該知事遵照會同督飭經辦員吏上緊稽查整理萬勿稍事玩忽干咎仍遵一千三百三十一號訓令趕將七年六月以前稅銀月表依限解送結報以憑彙轉一面將裕查整頓情形隨時具報察辦切切此令 
[車務總管愼重衛生]  
　　滬杭甬鐵路車務總管以目下天時炎熱各小販人等往往剖開瓜菓售給旅客有碍衛生昨特飭知各叚巡察各站站長以及各車隊職員等凡見有車内或站上之小販有以剖開瓜菓售賣者即須從嚴禁止以重衛生云 
[取消運柴運綢之專約]  
　　滬杭甬鐵路新聨運貨章實行以來各轉運前訂之約一律取消己誌前報茲悉鴻興轉運公司在該路承運松柴木段柴捆等本訂有專約現亦取消但由該路訂定車價每柴一車自閘口至上海南站計運費洋一元五角五分又承運綢緞特約亦經取消自即日起所有由杭運申綢緞槪照新章收費昨己由該路運輸總管通飭遵照矣 
[搜獲實彈手鎗之結果]  
　　揚州人夏寳琴因身藏實彈手鎗在新閘路徘徊被華探目邵和鈞拘獲當場搜出手鎗一支子彈五顆連同跡涉嫌疑之皖人陳紀山黃新珊一併拘解公共公堂管押候查在案昨晨又由捕房將夏等三人解廨經關讞員會同英卓副領事復訊由中西探上堂禀明前情並稱呈案之手鎗係在夏寳琴身畔抄出查夏在租界内雖未犯案然身藏危險物品必非善類應請訊究詰之夏寳琴供稱此次手鎗係由友人託我代售從無非法行爲求鑒質之陳紀山供我與夏寳琴同在卡德路六百九十八號門牌荳腐店内爲夥黃新珊並不認識至夏身帶手鎗我亦未悉詢之黃新珊供夏陳兩人均不相識我未犯案實被悮拘中西官會商之下以夏身帶手鎗决非善類判令禁錮西牢半年陳紀山黃新珊訊無犯法行爲着即省釋手鎗子彈充公 
[醫學名詞審查會開會記]  
　　醫學名詞審查會本届開會各團體代表名單及七月四號預備會情形己見前報惟預備會開會日尙有數團體代表未及通知至正式開會日始到者一爲博醫會代表解剖組爲施爾德君魯口馨君化學組爲竇維廉君紀立生君趙齊巽君細菌組爲柯立克君旋以柯君不及蒞會改由紀立生君出席一爲中華博物研究會代表僅細菌組四人爲子荇蓀君吳和士君鄒秉文君吳子修君又敎育部代表原祗湯爾和君嚴智鍾君二人湯君出席於解剖組嚴君出席於細菌組而化學組尙屬缺席故添派該部專門司司長沈步洲君到會代表即於七月五號開始審查解剖組推沈信卿君爲主席請王立才君爲書記並任聨合曾記錄化學組推吳和士君爲主席顧紹衣君及華裳吉君爲書記細菌組推嚴智鍾君爲主席程樹榛君爲書記各組審查情形解剖組因疑難名詞己於前數届開會時解决辯論較少至九號即審查竣事解剖名詞至此賀滿告成即於是日十時開三組聨合會報告審查情形並下届應行預備諸事件計議决各事（一）下届仍開三組審查會除化學細菌二組照舊繼續外另開組織學組（二）組織學草案由中華醫藥學會湯爾和君主稿博醫會施爾德君助之（三）細菌組報告細菌學草案因原起草員丁外艱不出席故討論時諸感困難進行甚遲且各團體代表出席者少擬中止審查而以對於草案具體的竟見及應行增删處開送原起草員參考俾有所修正謀下届審查時之便利旋經多數贊成通過（四）推舉執行部各團體代表除原職員余日章沈信卿吳和士俞鳳賓汪企張皮比諸君連任外新加入之中華博物研究會推顧紹衣君至十二時散會即晚在江蘇省敎育會舉行聚餐會雖值大雨然多數到會觥籌交錯詼諧雜出備極一時之盛翌日解剖組將審查名詞整理一過即行閉會細菌組亦於是日實行停止化學組亦是日己將無機化合物草案審查完畢加以整理此後繼續審查有 
 
 
 

Page 11

 
 
機化學名詞以命名法問題入費討論歷兩日未得解决該組於 
開始審查之先一日早知此問題極有討論預先推定審查員數人爲委辦會作具體的研究對於原草案有所修正合諸各審查員提出之命名法凡有五種此五種可歸納爲造字與不造字之二派表决結果二派之表决權數相等最後乃議决分爲兩委辦會會同商定大體各起草案一種合印成册徧發各團體各專家徵集意見俟下屆開會抉擇一種然後審查以昭愼重惟爲預防下届開會仍難圓滿解决中止審查起見另備化學器械名詞草案一種委托中華醫學會曹惠羣君起草即於十三號午刻閉會 
[學校消息彙紀]  
　　小南門外中華路巿立倉基學校昨晨九時舉行第六届畢業並暑假休業禮先由校長報告歷届畢業人數曁校務狀况次全體唱校歌畢業暑假歌校長與各敎員分别訓勉詞次由學務委員賈粟香演說謂貧民學校在國民科畢業後出外謀生者居多進高小學者寥寥無幾現今上海設有中華職業學校不取學費如本届己經畢業生有志肄業者儘可報請本校校長並敎員函送習業此亦良好機會可各歸告家長父兄知照旋授給各生畢業文憑奬狀學生分答謝辭攝影而散並聞該校恐學生休業後功課荒廢即於今日始每日上午令學生來校補習兩小時以兩星期爲限茲將畢業生姓氏錄下（甲）蔡志文吳昭煥（乙）何公輔成順金陳根壽張昭明白洪福褚秉桐徐桂祥錢家駿龔桂林（丙）裘福全卡慶祥王壽生孫根生孫道寳秦關金謝菊生曹瑞生楊寳仁顧其生楊曾銓 
　　十四日霞飛路仁和里民生女學校假南洋路鑛學校禮堂開第六届成績展覽會并舉行畢業式遊藝會是日來賓到者六百餘人内女賓居三分之二其開會秩序如下（一）開會（二）全體學生校歌（三）主席張蟾芬報告（四）全體學生歡迎歌（五）校董徐謙給憑并訓辭（六）校長韓韞吟女士給奬（七）校董任矜蘋勉辭（八）專科及高初兩等學生國文朗誦（九）高等生英文朗誦（十）高等生字晝表演（十）（一）初等生演講小試（十）（二）林傳甲君舒惠貞女士及留日學生救國團代表謝介眉演說（十）（三）魔術家項浙童幻術此後在運動場舉行游藝會共分九節（一）二分間體操（二）新擊鈴（三）好朋友（四）雛鳳（五）錦扇（六）造花競走（七）霞巾舞（八）拳術（九）惜花舞到六時許男女來賓學生及敎職員在運動場全體攝影散會時己鐘鳴七下矣並聞該校先期發出入場劵五百紙而是日來賓多至六百餘人以致禮堂不能容足男賓有散立於運動場者有僅觀成績未觀畢業式與遊藝會而散者該校對於來賓頗爲抱歉云 
　　馬橋鄉敎育會發起全鄉各校第一次聨合游藝會於七月十二日舉行一日竣事茲將游藝節目錄下（一）開會（二）唱歌（三）修身作法（四）讀法（五）算術（六）表情唱歌（七）珠算（八）圖畫（九）好男兒（十）修身（十）（一）續法（十）（二）修身作法（十）（三）郎讀（十）（四）競算（十）（五）體操（十）（六）理科游戲（十）（七）書法（十）（八）圖畫（十）（九）美讀（二）（十）剌繡（）（二）（十）（一）讀法（二）（十）（二）唱歌（二）（十）（三）理科演講（二）（十）（四）競算（二）（十）（五）書法（二）（十）（六）對讀（二）（十）（七）心算（二）（十）（八）縫紉（二）（十）（九）直譯講三十唱歌三十（一）歷史（三）（十）（二）苦志讀書（三）（十）（三）圖畫（三）（十）（四）伴讀（三）（十）（五）暑假期内小學生（三）（十）（六）讀講（三）（十）（七）修身（三）（十）（八）理科實驗（三）（十）（九）板算（四）（十）表情唱歌（四）（十）（一）結線（四）（十）（二）地理（四）（十）（三）紐結（四）（十）（四）返躬思過（四）（十）（五）餘興（四）（十）（六）閉會 
　　大東門内曲尺灣華晵里光華女學於七月十四號行暑假休業式由校長黃稷之報告給奬訓勉學生各敎員相繼演說聞該校於暑假期中設補習國文英文算術科以免諸生曠課 
　　城内老學前縣立第二高小（卽敬業）學校學生六百餘人昨日上午舉行暑假休業並畢業禮計畢業高等科三十人由校長敎員各致訓辭繼以來賓演說旋分給學憑奬狀攝影而散下學期定舊歷七月十五開課 
　　十四日下午二時湖州旅滬公學校友會在母校開第五次常會并歡迎新會員所辦閱書會亦於是日開幕會員到者三十餘人初由前任會正報告會務並提議舉行年刋等事次選舉職員當選會正陳必逹會副周宗模會計凌恒壽書記李緯文王福康幹事王德棻凌華儁包智源張令綵次特别會員高冠吾演說次攝影晚七時叙餐至十時許始散 
　　昨爲浦東楊家渡縣立第二高等小學校第五届畢業及附屬洋涇巿立第三國民學校第二次畢業之期上海縣沈知事委派縣視學朱伯華蒞校上午九時舉行畢業式首由校長顧聘珍致訓詞畢即由朱視學考查成績合格當場發給文憑畢業生姓名列下（高等科）曹報鳳嚴潤甫趙世楨顧榮甲孫文逹朱柳賡唐策勛龔悅三龔祖同朱光孚顧榮一張來基秦家煦高尙志唐品生（國民科）周富生丁裕雄朱景山楊振書李樹楠黃柏生竇光珩丁志方趙世鑑陳學仁周學儉席永林朱延齡周金泉沈祥和孫文彩胡鼎元奚茂福 
　　北四川路廣東中華基督敎會所辦之邭光惠光兩學校十三號下午三時在該敎會禮拜堂舉行第一次畢業典禮由校長歐譚惠然女士主席合衆歌詩後請該堂傳敎士馬文衡祈禱主席宣布開會理由學生演藝如還珠故事潭腿精神英語合歌鋼琴獨奏等二十餘目次校長述訓詞來賓徐謙演說繼發給奬憑拍照紀念以茶點遍饗來賓乃散會是期領畢業證書者邭光有鄭碧霞等十二人惠光則有吳慕德等十二人兩校各科成績課卷皆陳列於該敎堂應接室中以便來賓觀覽 
　　江灣西江學校於暑假期内召集男女兩部學生補授國文算術等科下學期以學生發逹難於收容得邑人袁觀瀾錢印霞等十餘人之贊助籌欵萬元另建新舍業己鳩工秋後可望落成並開下學期除添聘女敎員增設幼稚班外復因本邑女生無升學地步將原有高等科擴充凡本邑女生每半年祗收膳宿費十八元客邑加學費三元云 
　　小東門内孫家弄先春小學校係茶業設立開辦己閱十載現定於七月十七日舉行第七届畢業由林校長柬請各界前往觀禮聞此次畢業由巿學務委員賈叔香監考茲將畢業各生錄左田定翀顧聚英裘昌愈王筱方沈炳林龔昌揆陳裕祥 
[聨益善會臨時大會記]  
　　普濟善堂開辦以來於茲七載今夏由堂董陸文中等提倡普通材會定名聨益公推陸文中爲主任特於昨日下午二時開一臨時大會蒞會者有王銓運姚錦榆等二十餘人始由主任陸文中演說開會宗旨謂鄙人賦性魯鈍不善措置尙祈諸公匡襄不逮策勵進行以慰災黎仰望之殷至於虹口地廣人衆本會組織之原由己於上月將簡章登報毋庸贅述若論義塚基地己由鄙人購置在引翔鄉九圖内曠地三畝有奇作爲預備義塚未築以前所有地方上路斃浮屍當然瘞葬業由鄙人與引翔鄉厚仁堂董事周采臣王申甫周惠九諸君商妥可先行在該堂己置十圖内塚地掩葬之繼由會員王銓運起言曰本會應行手續固宜次第推行但須先將本會組織之理由及詳細情形函請縣公署曁會審公廨先行備案所有推行事宜著手辦法逐汪開陳於后還望諸公討論之一通告各會員自陰曆七月初一日起一律起捐一調查地方上收殮路斃手續一切辦法一籌備臨時建築施材處所一發起人應廣招會員並有積極進行勸募捐欵之義務隨卽逐一討論公同贊成會議畢當有姚錦榆槪助特捐洋一百元王際亨二十元吳斯芳二十元何立卿二十元王應棟十元馬泰興石舖助界碑十塊迨至四點半散會茲將材會之發起人並會員姓名列后發起人周茂蘭王銓運何泉林姚錦榆周子慶張永康莊滄洲何積璠徐小圃左耀卿潘少泉張秋元祝堯勲吳萃五陳錦鏞吳斯芳陳少亭陳芹香潘耀庭會員關烱之俞奠蓀江趨丹周文逹莊雲章瞿晉陞楊凛知陸張氏葉耀東周泯源錢芥塵宋文標周廷福黃文瑜童耀德又新順泰新順記二號 
[碾米公所常會記]  
　　昨日爲碾米公所開常會之期仍在總商會三層樓開會南北巿同業廠家到者三十六家錢董貴三因事未到由張董樂君主席振鈴開會後有三秦廠提議廠家現受客貨押滙逾於巿值如何辦法因前次米價在八元以外之時客家將貨交廠至今巿價跌至八折各客均延宕不出向催推諉若不妥定辦法則廠家非惟受虧且堆放棧租益增其累可否由廠家自行拍賣除備抵外向客家追找餘欵云云經衆籌議之下决定如欲拍賣須得公所通過方能執行庶貨客無所藉口繼由評議員謝忠新報告近星期來火車運來梗秈各米甚少因各鄉希望出省欲得善價之故後遂議定六月中旬之糠粞巿價如下計白粞每石三元四角糙粞一元八角泥粞七角糠粞五角五分 
[散放清苑春賑之謝電]  
　　紅十字總會會長沈仲老鈞鑒據清苑一百五十餘村紳董蔡之濱李遐隆臧鴻濱趙維方等城廂紳商張祥麟賀藝堂彭雅堂等面稱本年春間各鄉災區民命垂危生機將絶幸蒙仲老愷惻爲懷勸捐募振並蒙浙江上虞羅叔老毁家紓難携欵遠來偕其公子君美君其令坦劉季英君其友張堯香君會同總會查振員蔡吉逢趙宜之葉春亭孫鐵山天津分會楊敬行李質夫張少泉李河洲保定分會馬錫三錢德　宋子元王绵山張榛三各慈善先生親赴最重次重災區查放救撫計放最重者六十三村六千一百六十九戸男婦大小合大口八千一百三十九口維西南兩鄉放紅糧五百石其東鄉尤酷者加放錢文每大口給錢三吊小口給錢一吊五百極貧加倍災民每戸可得錢二十四五吊文合銀洋二千六百餘元又查放次重者九十四村五千二百一十七戸男婦大小合大口九千九百二十三口維村内貧戸最多者每村可得錢七十餘吊或六十吊最少亦在四十餘吊合銀洋一千八百餘元又在城廂擇放小本災商曁寒儒孤孀以及施粥振欵等項共銀洋七百元恩施稠疊民慶更生紳商等確有見聞同聲欽感請爲電謝沈仲老並請電轉羅叔老用仲謝悃至此次散放春振各慈善團先生不辭勞苦感荷良深而懇摯周詳則以蔡吉逢君尤爲心力獨到統祈一併電逹謝忱等語到會情詞愷切合肅電陳保定紅十字分會元 
[華僑之宏願]  
　　華僑黃某資財頗富但乏後嗣茲爲謀祖國敎育之發逹及生計寛裕起見特歸國設立中原學校凡在該校畢業者槪資送出洋留學或爲介紹職業現正從事籌備云 
[桐油價格增高]  
　　南巿桐油業集成公棧接到宜昌來電謂川東一帶軍事緊急貨皆滯積於宜漢之間一時不能裝下故前昨兩日滬上之京方桶白洪江等油開盤每擔各漲一兩有餘現京方價銀十八兩五錢桶白十六兩 
[駐甯軍隊請修砲彈]  
　　陸軍第六師有一部份駐防南京茲有不合軍用之過山陸路兩種砲彈三百九十八顆須再修理故由李督軍特派委員王培霖將砲彈裝由火車於昨日上午駛抵南站送交兵工廠飭匠修整解寗濟用 
[第四師軍醫院購辦藥品]  
　　陸軍第四師軍醫院近以夏令患病者較多藥料應先預備故向滬北愛華氏藥房購辦中西藥品十一箱由該藥房送至南站裝由火車於昨日運杭交納矣 
[法捕房補行休息]  
　　法捕房施總巡因前日舉行本國慶典前一夜舉行提燈會與會諸人頗爲勞碌雖值星期亦未休息故於昨晨諭知捕房内部辦事人補行休息一天 
[工巡捐南局添委稽查工程員]  
　　滬南工巡捐局工程科主任一職經姚石蓀局長委任衛子山接充後己將一切未結束之工程從事進行惟姚局長以工程事宜關係重要原有之稽查員因地廣事繁不敷兼顧是以又添委闞秀峯爲工程科稽查襄助查察 
[偵緝隊員出缺]  
　　閘北偵緝隊隊員傳明業前患痰喘症請假調治己誌前報茲悉該隊員日來病勢增劇延至前晚十時身故當經霍世清隊長禀請徐廳長派員接充 
[小船廠工匠罷工續紀]  
　　浦東沿浦一帶各小船廠揅匠帮工人因向廠主要求增加工資未遂同盟罷工巳誌昨報茲悉該帮工人共有五百餘人除伙食由廠主供給外每日工資一百八十文現該工匠等每工欲增至大洋二角否則不肯入廠工作各廠主以此項工資出自船戸增加若干須與船戸磋商方可定奪以故尙未解决 
[小販被人踢斃續誌]  
　　小販夏文遠日前在山西路（即盡錦里）販賣水菓被人踢傷身死由探陳阿根將屍舁入驗屍所報請公共公廨中西官蒞所相驗之下諭候西醫剖驗明白再行訊核在案昨晨由捕將屍妻夏丁氏傳至公堂經張襄讞曾同英副領事白君訊據該氏聲稱向居唐家弄綸華紗廠附近上禮拜内我曾至總巡捕房見死者之小照確係吾夫夏文遠請求伸雪云云堂上得供判氏退去候再訂期訊核 
[利刃戳傷妻子]  
　　浦東陸家嘴附近崇明人包竹林之妻邢氏向在香烟廠爲女工與小船帮船夥張阿大姘識在途與張偕行適遇伊夫並不畏避包竹林向妻敎訓反被張紏黨堯毆包忿極遂於前晚懷利刃歸家將妻亂戳致邢氏手臂左腿等處受傷流血旋上鄰人報告巡警將包夫婦拘送三區經署員察得該氏受傷昨午備函併送地檢廳訊判該氏帶堂醫治包押候究辦 
[鐵棍擊傷婦人]  
　　新閘重慶路居戸馬田順之妻李氏前日與山東人趙五口角起釁被趙遽持鐵棍擊傷頭額當由二百六十一號印捕查見將氏送院醫治並將趙拘入捕房昨解公共公廨經中西官訊明以趙不應行兇判押西牢三月以儆 
[米店主凌虐媳婦]  
　　浦東周浦鎭永大昌米店主鮑咸生之子阿耕於去年十月娶媳馮氏夫婦尙稱和睦上月間馮氏歸寗適值農忙之際助母力田芸草詎其翁鮑咸生以馮氏歸寗多日疑有别情命子阿耕前往促歸當夜即將馮氏鎖閉空屋以鐵絲投入炭火煨紅烙傷氏體哀號哭泣之聲逹於戸外四鄰咸抱不平通知馮家訴於警局楊區員立派長警前往將鮑咸生鮑馮氏等一干人併拘到局察得馮氏受傷屬實即於昨日飭將一干人解送南匯縣署訊辦 
[蘇州女子迷路]  
　　蘇州女子陳八妹初來滬地前日在閘北四區境内迷路由值班巡長查見帶入警署詰據該女子供稱年二十歲有姊夫住居北浙江路在迎春坊妓院爲烏師等情余署長命暫留養聽候認領 
[車夫誘拐婢女之敗露]  
　　公共租界勞合路陳瑾記經租賬房有婢女彩鳳年十九歲於舊曆本月初三日被包車夫陸阿二誘拐逃逸當經報告捕房請爲查緝茲悉陸阿二將彩鳳誘出後先在法租界西新橋街小客棧内同住數天昨晨相偕動身至浦東東溝相近在途爲巡警查見以其形跡可疑向之盤詰彼此言語不符遂拘送縣警察第六分所由湯警佐詰悉誘拐情由立郚備文飭警押送警察廳發交司法科研訊一過諭着轉送地方廳午後經檢察官預審之下判陸阿二收押彩鳳押候傳到伊主來案訊明核辦 
[碼頭匪徒示衆期滿]  
　　積竊劉小牛前在南巿大碼頭摸竊水菓客商杭州人李合記身畔銀洋五元當場覺察扭交崗警帶至第一區警署申送警廳司法科審實飭發犯事處示衆七天期滿後解回核辦又江北人任祥雪冒探糾同天津人安雲慶在大逹碼頭向猪客殷庚章搜查烟土攫去泰西緞一疋亦由一區申送警廳訊明飭安拘留一月任示衆該處七天昨均期滿仍由該署押解回廳請爲發落聞任劉兩犯尙有附控者兩人昨飭該受害人自行赴廳以便質訊核辦 
[售賣淫畫之懲治]  
　　無賴倪金寳前晚在福州路將淫畫掗賣於西人美生致被喚到四百八十一號印捕將倪拘入捕房昨解公共公廨經中西官訊悉前情判倪押西牢二月淫畫焚燬 
[查獲花會聽筒]  
　　無賴王阿四在美租界元芳路五百三十八號屋内私設花會聽筒誘人賭博被美捕房包探薛正昌偵知禀明捕頭協同一百九十號西探前往將王阿四拘獲連同花會字據帶入捕房押候解廨訊究 
[保人扭控債務人]  
　　寓居新閘之南翔人楊壬生前代友人潘潛士擔保在婦人孟方氏處商借洋五百元日久不還昨日潘欲搭火車逃往他埠爲楊偵悉即至北火車站將潘截回扭控五區警署轉解司法科訊辦 
[索償貨價案缺席判决]  
　　賚美律師前至法公堂代表米店主唐瑞芬控稱李阿林與唐店往來結欠米價洋六十八元又代表宣樹勲控稱宣被永昌餘虧欠貨價洋數十元向之索取均延約不付請爲訊追等情當經公堂飭傳去後兩被告均不到案茲又由賚美律師投稱李等不應抗傳不到請求缺席判决中西官准如所請判兩被告如數還洋並准隨時遇見扭案追繳 
[王仁泰木作之債務]  
　　方善長在公共公廨控王仁泰不理欠欵一案昨晨由廨傳訊據原告代表律師譯稱王仁泰木作係巳故王松筠所開所有債務應歸其子擔負此案起訴日久因被告律師以被告住居内地藉口管轄問題爲之反對故未解决應請核奪被告代表海德禮律師聲稱本案管輔問題尙未解决故被告不願到堂候質王襄讞商之美副領事博君判令原告登報兩星期着被告於一月内投案倘逾限不到即行缺席判决 
[賬欵糾葛之判斷]  
　　黃輔卿在公共公廨控張耀庭賬欵糾葛等情昨晨原告延佑尼干帮辦羅斯律師投案陳明案情請着被告將欵分期拔還被告則延萬伯良律師到堂辯稱被告於本年三月間禀請公堂諭派王松堂爲本案理賬員現己由理賬員報告堂上謂被告確係無欵要求原諒將案註銷王襄讞商之美副領事博君判被告先繳理賬費銀一百兩所欠原告之欵應即設法償還 
[調換地產之質證]  
　　中國營業公司所請之洋人前至法公堂控稱公司中有地一方前與鄉民王榮卿張文祥之地調換由公司貼洋五百元張己允許詎王反悔不允請求訊核詰之王供民人祗稱賣絶須銀五千兩並未應允調換並延逖百克律師代辯一切判候傳到張文祥再行訊核在案昨又傳訊張供此地方單曾由民人於去年裁開與王各執一半前有某姓向民人商勸因情面難却故允與該公司調換貼還民人洋三百元實有其事惟並未以將王之地產一併調換求察中西讞員判令退去候覆訊核奪 
[定購靛青之糾葛]  
　　程哲生前延賚美律師代表至法公堂控稱程前向陸蔭甫定購　青十五桶每桶一百三十五斤今陸交出之貨最輕者祗有數十斤核計共少靛青二百斤左右且定貨之時每桶巿價銀二百四十兩後因陵逾限不交貨價大跌致受損失應請追償訊之陸稱此貨係在歐戰前運滬爲日巳久因存在棧中貨物乾燥以致短少斤量請察判將靛青先行拍賣缺少若干候再核奪 
[購買皮絲之尾欠]  
　　某皮絲烟店主王立金昨至法公堂控温州盧泰昌店主盧仁發於今年春間至商人店中購去皮絲烟八箱計洋三百餘元當付現洋一百七十元餘欠言明俟回温後即行滙來詎至届期杳無音信商人當即派友往收不料該店早巳閉歇今始在途與盧遇見扭案請追詰之盧供民人祗向王購買四箱計洋二百餘元除付過一百七十元尙少三十餘元並無如此之多求察判盧還押候再訊核 
[索債衝突]  
　　天津人王少卿昨向滬甯鐵路北顧家花園江北人周孟氏處索債無着互相扭毆有隣婦陸鮑氏上前解勸王與鮑氏亦生衝突當由四區巡警一併拘解警署經余署長訊據陸鮑氏供稱被王毆失銀鐲一副現洋三元等語余署長判解司法科訊辦 
[男婦在途打架]  
　　婦人沈吳氏與沈福林楊雲增在開封路互相扭毆被五百七十三號華捕查見以氏等在途打架有違定章一併拘入捕房存洋保出聽候公堂傳訊 
[水探查獲竊賊]  
　　下海浦和豐船廠迭次失竊贓物昨又有竊贓曹三三潛入廠中竊得鐵板雇舟運贓當爲水巡捕房探目何春生查見往拘曹立將鐵板抛入浦中該探目遂將曹及餘贓拘送水巡捕房轉送地檢廳訊辦 
[傭婦串竊之結果]  
　　裏虹口街二百四十三號門牌住戸崔元陞控傭婦王徐氏串同姘夫王廷根車夫趙阿二王廷福於本月七號竊取值洋四百元之綢皮衣服分匿靶子路二百九十九號蔣鳳祥許柏生裘學狗等家由捕將全案人證拘解公共公廨訊判分别管押候查在案昨晨經中西官復訊之下判徐氏與王廷根等各押半年期滿一併逐出租界 
[竊賊分别懲治]  
　　過犯周根昌劉桂生曹邵生張阿進先後串竊東嘉興路天潼路百老滙路鄭三喜劉柏蓮某西人等各戸衣飾被探查獲昨解公共公廨經中西官訊實判周劉二人各押西牢一年牢曹張各押六個月期滿一併逐出租界 
[年少用人行竊]  
　　僑居兆豐路二十六號洋房之某西婦控侍者楊才法竊取值洋二百元之金表金珠等情昨晨由捕將楊拘解公共公廨經中西官訊實以被告年歲尙輕判押改良所三年 
[兜售洋酒圖竊]  
　　金阿錦闖入北四川路黃隆路十一號門牌日本人缷船正家以兜售洋酒爲由乘間圖竊被該日人喚到包探徐阿華將金帶入捕房押候解廨訊究 
來函 
[楊鏗律師來函]  
　　逕啓者敝律師爲指導訴訟當事人了解訴訟上程序起見特編訴訟指南一書印送閱覽外埠索閱函知常州西官保巷本律師住所附郵卽寄現在此書業己出版特檢一份送請指正並希將此信登入來函欄内俾衆週知實深紉感耑此敬頌撰祺律師楊鏗啓七月十五號 
雜評二 
[王正廷赴粤（訥）]  
　　廣東之舊國會議員將足法定數西南所盼望到會者兩議長而己今王正廷之議長己赴粤而王家襄之議長將何如耶前次報傳王　襄到會之三條件王曾加以聲明謂此僅係個人意見並非爲到會之條件云云此種聲明意究何在將謂到會之不需有條件耶抑雖依其條件而仍不能到會耶吾人誠莫識其用意而此外又未稍表示其態度則以後果追王正廷之蹤而往否尙難預料也 
　　或曰王家襄非不欲往第以由京赴粤不若由滬赴粤之易是以遲遲吾行耳斯言然否將於今後之行動證之矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[時人新詠] [  秋夢]  
　　某元老（調寄菩薩蠻） 
　　風華絶代眞妖媚餐來秀色人心醉搔首弄嬌姿琵琶别抱時綺緣今未了祗惜容顔老莫怪惹情牽嫦娥愛少年 
某總理（調寄虞美人） 
　　女兒生就虺蛇性破敗非關命豆萁一本忍相煎舊事不堪回首七年前雜　十五工挑撥貫把家人說惹他積忿滿胸中不恤家資散盡血流紅 
　　某副座（調寄踏莎行） 
　　外露柔情中懷詭計寳釵性格差堪擬衾裯獨抱未經年家私却代夫人理手段原佳心思又細競爭偏解留餘地一朝情敵敗徵萌伏兵四處乘皆起 
　　某總統（調寄鷓鴣天） 
　　如玉温柔本性成大家風範女兒身一朝嫁作名門　四德三從訓久遵雖怯懦却賢明可憐强暴忍相侵無端化作沾泥絮粉涙偷彈直到今 
[賦得經略南征得威字五言八韵] [  秋夢]  
　　王師將出發四省仰光輝血胤誇龍種頭銜耀虎威遇强難用武託疾亦知幾且把高牙建還將副座希渡江新節鉞督直舊旌旗一戰還心怯三軍盡腹誹求魚原噩夢屠狗竟雄飛佇看平南日長途奏凱歸（三） 
家庭常識 
　　 
[扦珠蘭花法] [  休甯姚襄堯]  
　　五六月間擇新苗之長大者隨根剪下除其最下節之兩葉連節扦於盆内（節未入土無效盆泥須篩細）半月勿令日曬時以清水灑之入夜置於空曠之地無不活者蓋珠蘭節節生芽入土爲根出土爲苗也予去年扦十數盆茲己盛開矣 
　　 
[代轆轤] [  余元禎]  
　　纒洋線之木團往往棄之殊可惜若用以代轆轤實爲廢物利用法以適當之舊筆管裁斷較木團稍長穿之團心而於管之兩端繫以鉛線但鉛線之中部扭一小圈更拗爲弓狀則可懸之代用矣 
　　 
[治肉瘤法] [  休寗姚襄堯]  
　　以花蜘蛛絲（茂林叢草中多有之）缠緊瘤根（絲多更妙）其絲不覺日漸收緊月餘瘤自斷落竟如刀割毫不痛苦誠奇效也予姊耳根生一肉瘤其大如拳無法療治後得此法試之果然 
漁業須知 
[網及釣具之保存法] [  雨云]  
　　漁業者之財產爲漁船漁具而對於各種之保存法須注意之其保存期間之長短於經濟上有極大之影響然各項中之最難保存者網具釣具是也但遠洋漁者之財產在漁船漁具之資本比較的少故保存期間之長短對於經濟上之影響不若沿岸漁業之大實則不然若出漁於遠洋之時使用漁具忽然腐敗則不能作業坐棄莫大之利益故遠洋漁之漁具保存法宜較沿岸漁業爲尤要也 
　　網具之保存不過防繊維之腐敗其腐敗之原因惟黴菌之作用而己故網具之保存免繊維之欲腐敗其法甚繁 
　　（甲）染網由網線之外染以各種之染料爲防止腐敗之目的其法（一）水煑以網初染之先須於淡水中煑一二小時其目的使附着繊維之汚物一併除去於染網時染料得以完全附着也其時間之長短以材料之種類而不同又代水煑之法可以網浸於炭酸曹逹或石灰水中亦有同等之効力但石灰之分量過多則纎維之力滅少不可不注意也巳行水煑或代用法後於淡水中洗過日乾之而後施染料可也（二）染料及其防腐作用漁具之染料種類不同而使用最多者爲單寗劑油類動物血等但不可不備下之要件一被覆繊維之表面不許黴菌之侵入二塗抺對於黴菌有毒之物質能防黴菌之蕃殖並撲殺之三兼有上之二要素者（未完） 
詩囊 
[和栩園四十初度原韵] [  小孤山人周永濟]  
　　栩園居士正華年皎若臨風玉樹前嬉笑文章蘇玉局斬新詞曲柳屯田叢編小說書無價著作名家版有權每值春江文酒社平章風月不論錢 
　　一自　　栩栩然仙心化蝶蝶如仙年年影事歸　海處處風聞付蔓烟幻境早醒蕉鹿夢塵心不墮野狐禪人間自有蘆間境花滿華堂月滿川 
　　漫祝華椿歲八千好將佳况說當前庭階玉樹生來秀幕府青袍老更妍天上文星從不朽鏡中人月　同圓况敎海内交游徧筆墨還多未了綠 
　　海上逍遥儘自憐光風獨得氣之　曲中絶唱張三影江左清談晉七賢醉欲驅愁呼酒董文能消渴佐茶顚名山自有千秋壽咳唾遥聞落九天 
集益錄 
[答第一○九問] [  趙孟軺]  
　　左丹君所示之炭酸鎂製法余未前見故其結果欠佳之處無從研究茲就余之所得略述梗槪願海内化學家再有以指其謬焉含炭酸鎂之礦曰苦土石曰白雲石前者之成分爲炭酸鎂與輕養化鎂之結昌體（４ＭgＯ３Ｍｇ（ＯＨ）２4Ｈ２Ｏ）後者之成分爲炭酸鎂與炭酸鈣之結晶體（ＭｇＯＯ３·ＯａＯｏ３）製法先粉碎礦石溶解之於稀硫酸中過濾之加炭酸鈉溶液於其濾液則炭酸鎂之沉澱生成矣其化學變化如下（４ＭｇＯｏ３·Ｍｇ（Ｏｈ）２·４Ｈ２Ｏ＋５Ｈ２ｇＯ４＝５ＭｇｇＯ４＋４Ｈ２Ｏｏ３＋６Ｈ２Ｏ）（ＭｇＯｏ３·ＯａＯｏ３＋２Ｈ２Ｓｏ４＝Ｍｇ 
ＳＯ４＋ＯａＳｏ４＋２Ｈ２Ｏｏ３）（ＭｇＳｏ４＋Ｎａ２Ｏｏ３＝Ｍｇ 
Ｏｏ３＋Ｎａ２Ｓｏ４）兩溶液之濃度以稀薄爲宜混合時須以炭酸鈉徐徐顧入硫酸鎂温度當保持六十度至八十度俟沉澱完全徐徐過濾洗以五十度至六十度之温水以同温度乾燥之於隔水箱中如温度過高炭酸鎂將分解爲養化鎂如是所得品質鬆細色甚白凈手續偶乖則分子粗重而色亦差矣 
　　　　　　右法試驗成績尙佳如有人能大批製造以小樣並開每噸價格見示不勝歡迎（栩） 
短篇小說 
[神怪短篇苕上仙] [  竹勿著]  
　　吳興佳山水仙靈往來蠶月桑柘婆娑中執懿筐者聨其袂也一女子自夫椒山泛舟來與羣女狎云阿姊何其勞誠不如妹之閒適羣女問姊何爲曰澗草不堪方其潔海霞何足比其空以風離合與月醉醒不落煩惱城爲支離夢足矣爲羅敷陌上之歌固不能也但念阿姊業太苦願坐而代之羣女笑云女睡飼蠶無柔桑則失其　姊能令自食葉耶否則以何術代女曰請阿姊偕妹入村中覔幽寂　笑語片時則桑自能供蠶食也羣女因答鄰村有知來庵女尼出亡久矣其室外扃無從得鑰女云此即無雜羣女隨赴庵女　扃處出簪代鑰啓而入塵尾在榻香烟自生佛地無繊埃羣女圍坐女問阿姊各家蠶數幾何羣女笑曰合之不億兆亦萬千何可識也女曰不然阿姊意中有蠶即一亦千也十亦萬也敢問一萬蠶日食葉幾千兩羣女又笑曰此更不能記但滿筐而歸明而飼之不及莫饑者欲逸矣女曰然則一蠶所食之葉視其身固倍蓰重也羣女益笑其騃女旋出一帕蓋地謂羣女曰此下者有數蠶阿姊各指其一妹呼桑葉來飼之羣女視帕下有大蠶五適如女數因分指之而乞女飼葉女探手於各筐内俱有桑葉大如掌者一片遂置蠶於筐中頃刻而一蠶食一葉盡謂羣女曰阿姊各携一蠶歸而視家中箔上諸蠶當盡無饑色也羣女云一蠶一葉食何能徧女曰葉葉相生絲絲相貫一蠶不長一葉不消大蠶無即小蠶有也大葉神故小葉化也羣女不知所謂將别去輒訂後期女曰斯遇也一之爲甚曷可再乎女仍扃戸出旋失之羣女以筐歸（未完） 
 
 
 

Page 15

 
 
   
 
 

Page 16

 
 
   
 
