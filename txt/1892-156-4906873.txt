# 1892 - 156 - 4906873

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[石印學彊恕齋筆算] [  點石齋代啓]  
　　是書爲梅小巖河帥所輯其中勾股推測及創造火輪機器電氣等類之法無所不備邇歲國家取士增立算學一科欲精此術者遘得此　無不瞭如指掌事半功倍也今本齋印成每部十本價洋二元四角寄上海各書坊代售 
[閲報見各處禁止賽會有感而書]  
　　中國之賽會與泰西之賽會　不相同泰西賽會所以振興巿面招徠商賈大有深意寓乎其間中國之賽會則不過娛耳目而已泰西凡開一會或賽奇珍或鬥異寳或專以講求農桑或持以精究製作或一年一賽或數年一賽刻下東洋亦仿而行之其賽會之處商貿雲屯行旅星聚巿上則行人如蟻地方則熱閙非常來者或携珍物或購寳玩或藉以廣識見或因以資考證不特足以長見聞而且可以精識力其所以裨益於人者殊非淺鮮以故人爭趨之不遠千里萬里數萬里而至國家亦相助爲理同盟各國亦共相照顧甚盛事也其期或以月計或以數月計或以年計談者爲之動容見者爲之鼓掌無論大小物業均可鬥賽而藉此以廣聲氣通有無嘗以爲中國亦宜仿而行之又何爲而禁之哉其宜禁者則中國之賽會也觀於揚州杭州等處近日各有出示禁止賽會之舉彼會首諸人遂皆索然意盡或有布置多日煞費心思者而臨期忽然禁止似乎不近人情而不知中國之賽會實爲無益而有損人皆豔稱寗波都天會爲各處諸會之冠富麗輝煌則有之而變幻離奇賞心悦目則莫過於越中之會越地會最多官亦不禁以其自音以來從未闖禍也而最可觀者則爲四月初六青田湖之會此會余在紹時無一年不看龍舟則較之端午江灣所盛稱者大約多至五六十艘有名盤車船者則前中後三艙皆有亭亭中以幼童扮作故事繡衣燦爛神氣畢肖後梢捉舵處以八九齡女孩或十一二齡者坐司其事名曰梢婆衣服首飾爭奇鬥勝一船之中全副精神俱在乎此有以男孩扮者曰梢公有以銀絲製成蓑衣或作釣魚狀而釣竿上綴一白玉或悲翠琢成之魚其費雖巨不惜也中艙則有旋機幼童坐於上而時時旋其機如蟻在磨中不及覺也入晚則明燈高掛光焰照入湖心不啻千條火龍滿湖旋舞此種盤車船多者或十數艘少亦五六艘此外如打鞦韆舞刀义玩罈碗閙秧歌皆以舟衝波躍浪如履平地湖又寛廣對徑數十里以故龍舟雖多絶不相碰間有故意顯手叚俟兩船偪近時而以一篙點開其捷如風擦舷而過卒不相犯尤妙者則爲小龍舟名曰泥鰍船身狹止如帶薄而且輕或八人或十數人各挾一楫船尾掌柁者側足立一齊鼓棹其行如飛出入於龍舟之叢中忽先忽後忽隠忽現有時數十條泥鰍互相賭攛上河漘爭先競快竟有全船上岸者則岸上人推之以手卽順勢而下是則所謂競渡奪標者也陸地則亦有會燈火之盛豪竹哀絲間雜而作而且相離一里半里之地卽有戲一臺或在岸邊或在水上聨舟爲臺魚龍曼衍金鼓喧天達旦連宵可以十數日不斷或隔數日而又作此處方罷彼處又興以是爲春秋報賽之意余則於是歎觀止焉然雖未見閙事故官亦不之禁而各處會塲聚賭則千篇一律大都地保差役互相包庇故賭徒逢會必到甚者或至傾家蕩産身敗名裂其禍豈可勝言是則又會之爲害者然也夫中國賽會借迎神以爲名賽會之處地方未嘗不閙熱巿面未嘗不生色然百斃叢生且所費不貲皆屬虚糜無益故官府之有心世道者必設法禁之以視泰西賽會之舉則大不相同矣吾則以爲藉賽會以斂錢藉賽會以聚賭此皆泰西之所無而中國之所有故泰西各國之會有欲入其門以求一觀看人輸金錢幾何此亦近乎斂錢而人皆知其以此爲生意不訾爲斂錢也有以珍奇相賭賽者其中亦有輸贏何嘗不有似乎賭博而人皆不譏爲賭博也夫是以泰西之會國家助之中國之會官府禁之會之名則同而會之實不同實旣不同名亦不能强附然則中國之所謂迎神賽會者曷其奈何費禁世哉吾於此事不禁有感於懷因書之以告賢司牧之有志於挽救風俗者 
[玉階虬箭]  
　　湖北巡撫委員管解京餉等銀五萬七千餘兩分裝木鞘釘箍貼封按站遞解已於重五日已刻抵部原解丁役赴當月司挂號訖雇夫將鞘舁入部中後庫院堆存鎖擊在彼看守以俟銀庫示期騐收○已故户部左侍郎續燕甫少司徒諭祭之期經孝子請於五月初二日已刻主祭者爲張樵野署少宗伯蔭垣屆期孝子備黄亭一座由部奉祭文前列龍旂御仗提爐並請導迎官十員蟒袍補褂乘馬前導至錫拉胡同本宅孝子門左跪迎前引禮部筆政四人太常寺官恭捧祭文至月臺奉諸黄案禮部司員二人恭展祭文太常寺官宣讀少宗伯立於靈前陪祀祠祭滿漢掌印偏後侍立孝子等於臺右跪聆讀畢禮部司員二人執壺琖遞酒主祭立奠三爵後捧祭文至燎池焚化孝子行一跪三叩禮衆官出孝子跪送如初儀主祭官上車衆官遂散○已故四川成都將軍岐軍帥元奉旨入城治喪五月初二日辰刻發引前舁引魂旛一座三十二人肩荷以行後有駱駝兩對黄薦一對細犬一對白色𩥮馬六匹牽者背負銀鉤正紅金龍大馬纛一對紅銜牌四十餘對上書成都將軍盛京將軍盛京户部侍郎内閣學士太常寺卿太僕寺卿等字樣雲螺傘蓋花罐魚常八寳槍八對大紅門傘緑扇金棍各一對包馬四匹正紅旗金龍旗槍八杆隔漏粉棍黑紅帽金瓜鉞斧朝天鐙槊環臥瓜節各一對大紅門傘令旗令箭各一對劊子手松獅松亭松鶴松鹿松男松女各一對紅糊各色花盆十餘對童男女四對大刀春秋刀日月刀大砍刀三尖兩刃刀日月扇龍鳳扇龍旗御仗各一對黄牌十對上書誥封武顯將軍奉旨入城治喪紫禁城騎馬奉旨予諡諭祭一壇恩賞補壽字等字樣鼓吹一部提爐一對曲柄黄蓋一柄聖旨黄亭誥封黄亭二座皆以八人舁之後有八人紫紏大轎一乘紫絆官樣轎車一輛紫韁馬一匹四人紫紏　轎一乘前皆有杏紅雲龍素縀一柄兩旁捧弓張撒袋抱箭壺跨儀刀者各二人鼓吹一部大　舁以六十四人上蓋天青雲縀金寸蟒新棺罩前有穿孝小男二十四人跨以雲盤上置頂帽朝珠鐘表古玩各陳設列對排行沿途舉哀孝子居中前擎日照傘後　銀㦸银訅銀錘銀槊各五杆正紅旗槍二杆正紅三尖金龍大纛 
 
 

Page 2

 
 
一杆擎者皆乘馬旁牽盔甲騾一頭由轆轆把本宅啓行經錦什坊街扁担胡同豐盛胡同沿大街經西四牌樓新街口出西直門至覺生寺因本年山向不宜暫厝寺内俟來年再行擇吉安葬○吉林將軍長順之公子前由侍衛留籍改用驍騎校希林布在黑龍江旗籍從軍多年頗著勞績現在軍務已靖急思圖報以伸素志並奏請天恩請仍歸内廷當差五月初一日奉硃批希林布著賞給四等侍衛在大門上當差欽此○軍機處爲片交事本處現出滿軍機章京一缺將記名名次在先之户部筆帖式慶連奏充是缺五月初二日奉旨知道了欽此欽遵相應片交户部查照○順天府查治中光泰升授長蘆運同遺缺卽遴員委署大京兆於順屬各員中逐一遴擇得分歸順天差委之候補同知蔣司馬壽齡委署司馬奉札後卽於本月初二日履新○頭品廕生兼雲騎尉宗室寳第奉旨以文職用欽此嗣經吏部掣簽將寳第掣分禮部在郎中上學習行走寳止郎到部認差由檔房掌印帶謁堂憲諭令在祠祭司學習行走○内廣儲司銀庫於五月十七日未刻開放三旗侍衛月費銀一千兩内廷各門各項值班官兵一月口分銀六百六十餘兩御鳥槍處銀五百兩造辦處銀一千兩○吏部示傳所有在部供役之坐補國史　漢謄錄湯壽潛一員限五日内取具六品以上同鄉京官　結塡寫履歴親供親身赴部騐到有執照者携帶呈騐以便咨送國史館毋違○廂藍旗護軍營隨同辦事護軍叅領　崑病故遺缺經本管統領恩普令帮辦印務上行走護軍叅領福謙署理刻己咨行景運門查照矣○兵部爲傳知事所有應由本部帶領引見之選補游擊程占鰲等十七員於本月初六日卯刻各備弓馬赴東長安門外伺候考試馬步騎射以憑塡註考語帶領引見○頭品頂戴陜甘總督楊爲咨報事據嘉峪關監督安肅道詳稱光緒十七年嘉峪關洋税務司並未徴收華洋貨應納進口出口正税及子口半税銀兩等因經司詳請奏咨前來覆覈無異除循例奏聞外理合分行咨報户部曁總理衙門查照○翰林院爲再行傳知事所有此次新進士應行引見各員業經本院傳知於初六日赴院演禮其未到各員務於初九日辰刻赴本院演禮事關引見毋得自誤 
[淡水茶巿]  
　　淡水茶春季開盤往年總在五月下旬今年節氣較遲論者咸謂開價必遲四月中旬福建海龍兩船由淡水載茶不過一萬數千箱第二次海龍載茶亦祗八千數百件雖五行各接外洋電報催促　賈而茶師泡樣亦尚遲遲孰料嘉士洋行之茶師已與義吉茶棧售茶馬尖某中議價中等司辨而茶每擔洋三十元零二角五分而上等茶價高下不一或謂春茶開盤太速淡水茶販曁採茶山户必聞信居奇現當夏茶開採之際淡水茶棧購辦夏茶不免進退維谷如放價收茶則開盤之價已較去年少一二元若靜觀巿面緩緩動手則今年開盤甚速或者外洋茶巿起色可望有漲價之機顧此失彼殊費周章此係厦門訪事人所述 
[日船失火]  
　　西字報云日本郵船會社薩摩丸由高麗仁川口行至烟臺附近船中忽然火起正在無可如何之際適招商局海定輪船鼓浪而至將薩摩丸諸客一一救去薩摩丸雖不沈下然貸物已耗失良多因暫泊烟臺隨卽開向　崎港去 
[銀行虧數]  
　　麗如銀行停止貿易已見昨日報章兹閲西字報云接得外洋電信悉共虧英金五百五十萬磅云 
[譯西報登川沙鄉民毁署事]  
　　上海某西字報云浦東有川沙廳焉廳官倪姓於三年前莅任一切行爲頗不滿於人意而總書葉姓爲人忠厚民皆悦服當充總書時曾倩人向廳官具保一日保人語廳官曰葉虧欠錢漕多至銀六千兩之譜若不查辦後將不堪廳官查簿據而信乃提葉至案加以刑求葉妻聞之奔至署中籲求寛宥廳官不允葉妻情極扭衣拚命大言曰若是則爾曷弗持刀殺我夫何事笞責爲正喧閙間爲廳官之妻所聞知事不得了出外求其夫緩刑廳官怒益甚謂此係國課例應比追爾何人斯敢與乃公事乎其事不敢拂丈夫心遂翩然入内斯時鄉民之在署　探聽者何止數千人咸高呼曰廳官打死人矣廳官打死人矣各抱不平一齊擁進見物便毁逢人卽毆由大堂直達上房無一處不摧殘狼藉廳官知衆怒難犯潛身遁逃有某董事聞聲奔至署中見葉雖受官刑並未打死乃飭兵勇舁送回家婉勸鄉民散去鄉民咸謂廳官所爲若此使我民不得安居如上憲不卽撤回則我等决不完納國課現在事已聞於上憲聞已派員嚴查矣按此事滬上早有所聞本館雖曾錄入報章然祗寥寥數語兹故重爲譯出然亦不過大略情形　 
[晚炊遺火]  
　　金陵訪事人云初九晚八點鐘時中正街某公館晚炊不愼遺火積薪遂致炎炎上熾各處水龍麕集得以應手撲滅僅焚去廚房三間正屋安然無恙此亦不幸中之幸也 
[捕蝗餘聞]  
　　江寍各屬蝻子發生已將設法撲捕情形迭登前報兹悉上元江寍兩大令屢赴鄉間督率鄉民用火焚之並有各營勇丁相助爲理雖已十去五六而尚未能盡除遺孽也目下新麥登塲不憂蹂躪特恐二次發生者未免有傷禾稼耳 
[行刼傷人]  
　　金陵上河某洲於初八夜突有盜匪五六人踰洲主某甲之垣而入手持利刃皎潔如霜倒篋翻箱肆無忌憚中夥某乙恃有膂力與之抗拒盜遽揮以刃致傷乙之肩臂大　頽然倒地甲袖手於旁　其搜括所有而去計失洋蚨七元大錢五千零星衣服約值十餘千次日赴保甲局及武卡報案當由委員騐明該處四面環水路徑曲折外匪無從入境想係本洲割柴侉子覬覦已久故能黑夜往來如入無人之境候飭地甲查　端倪再行核辦 
[輿夫服毒]  
　　　士王姓皖人也橋寓於金陵狀元境月初某日偶因小事將輿夫某甲是呵斥甲係河南人在王處服役有年矣自恃舊人反唇相抗王大怒立下逐客令用憤憤不平又因無啖飯處計無所出遂服阿芙蓉膏數錢旋卽斃命不知何人移屍於王之門首有礙出入不得已赴縣禀請相騐初十日新任江寗縣藍雲峯大令鳴騶涖止飭仵作如法騐明委係服毒身死並無别樣傷痕照塡屍格大令諭屍妻曰爾夫無故輕生禍由自取且欲移屍害人本應　辦姑念爾等貧無立錐地由本縣捐亷三十千文給爾爲回籍之費至一切棺殮等費諭令王姓代辦爾可具結完案當由差役往江義和取錢三十千給屍妻領去忽有輿夫之親戚某乙謂縣令斷案不公越爼而前嘵嘵置辯大令因某乙事不干已决非安分之徒嶒以竹笋三百片喝令退去大令復諭地甲等眼同棺殮押令擡往義塚毋許再生事端諭畢遂乘輿而回 
[鷺江零拾]  
　　升補興泉永遺缺道雷頴生觀察交卸漳州府篆後行抵厦門暫借同安縣公館安頓瀛眷數　觀祭卽於五月初一日晉省大約雙旌赴任當在桂花香裏也當觀察乘伏波官輪進省時厦門印委各員均詣舟次恭送砲臺土礮聲隆隆直至雙輪遠駛送行者始自崖而返○　彩綢疋鋪前因走漏洋布税厘經古卡總巡勇丁搜出二十餘疋禀詳吳春泉道憲以該鋪慣漏捐厘批飭發封並將店夥發巡檢看　從重科罰嗣因無力繳欵遷延數月迨許觀察蒞任體卹商艱諭罰罰繳洋銀二百元店夥斥睾免其深究日前彰彩將罰欵繳清領取洋布忽少數疋嗣經彰彩店主冋　調丁潄卿别駕禀訴查明　某家丁勒規不遂串同冐領未知如何究辦也○陰雨浹旬房屋多有坍倒者五月初三夜大雨如繩不啻銀河倒瀉青山頭守備署照墻係以土築成者一經雨漬根脚虚鬆遂於天將曙時倒塌壓倒民房數間有某甲夫婦及幼子當時壓斃長子方八歲幸屋樑落下時有一椅憑空托住得以不死聞此婦身懷六甲臨盆在卽遽遭壓斃嗚呼慘矣○駐守砲臺之營勇往年夏令多患疫癘自前年划賽龍舟疫癘四之而减遂以爲神靈呵護所致此皆無稽之談也今年踵事增　桂楫蘭橈爭妍鬥采而鄉民之競渡者則以初旬陰雨未卽準備迨天中節屆晴旭麗空曲巷嬌娃逢門秀質咸赴海濱騁懷游目於是水仙宮港仔口大史巷等處小船帮連夜　理龍船三艘於初六日　賽與營中龍船五艘分道楊鑣各張旗鼓初七日有好事者置備銀牌手巾紅彩以待捷足先登者是時觀者塡山塞谷人頭如 
 
 

Page 3

 
 
蟻少年纨褲乘畫舫出游招北里名花含笑並肩倚欄凝眺更有似優非優頑皮老臉厦人稱爲南北管者品竹彈絲高歌低唱幾使駟馬爲之仰秣游魚爲之出聽至五點餘鐘風息潮平龍船爭先搶標竟被水仙宮龍舟奪去萬人喝采聲若春雷局中人欣然得意當不减狀元及第時也○許秋槎觀察分巡厦島下車之始值厦門郊號遭源通錢莊倒吞數十萬巨欵之後巿面疲敝觀察惄焉傷之凡遇利商便民之事無不次第施行於是郊號貿易頗有轉機日前北郊輪船夾板啣尾入口滿載豆餅荳油豆子糧米各貨頗沾利益茶巿亦有生動之機商號咸欣欣色喜可見福星所照果能甘雨　車也○流娼寄跡客卽引蝶招蜂不獨爲商旅之害且有遊兵散勇吃醋打架挾忿尋仇釁端自此而多提道憲下令驅逐誠知此風之不可長也無如蓮花幕下客往往以護花旛自任從中阻梗禁令難行雖有驅逐之名而無驅逐之實媽祖官路頭客館林立近日海濱競渡觀者如雲江西流娼因此利巿三倍絲竹之聲徹夜不息所謂禁者自禁樂者自樂耳有心人不禁感慨係之矣 
[遼陽夢蹟]  
　　四月二十七日　江兵輪船由天津送新任盛京工部侍郎鳳少司空秀至營口關道憲率同合屬文武恭迎少司空以大局子碼頭上糧臺作行轅小駐一天略詢礮臺工程及地方公務旋於二十九日由陸路赴省當少司空啓行時各營隊伍皆戎裝披掛送出東圍子門○水雷營帮帶鄭君德友被大車碾傷甚重舁請某西　施治騐得車輪從胸膈碾過傷八臟腑難保無性命之憂云○上年裕軍憲奏設内河水師先用小火輪船一號八槳砲艇十六號在營口操練並巡緝遼河上下統帶官魏希古恊戎已赴營口僑寓磚圍子内聞恊戎係安徽水師人員爲軍憲舊部所有砲艇十六艘由已故之程春山總戎監造完備惟小火輪船在上海某船廠定造尚未告成 
[宜昌客述]  
　　天中佳節各處皆划賽龍舟聞䕫州於四月下旬已有錦標爭奪者宜昌則於望前爲競渡之戲旌旗映水鉦鼓喧天兩旁觀者粉黛蒸淫大有車水馬龍之盛東湖縣出示禁止不准在街面歛錢而骩法之流依舊捱門需索一日經縣署差役拿獲五人解案笞懲并將龍船鋸而爲兩○近日掛旗船之入川者往往中途遇險瞿塘灧　蜀道眞難行哉某西人路中連斷牽繩四五次始得安抵䕫巴然受驚已不小矣○北門人某甲開設麻花鋪收一學徒每日携籃喚賣某日竟去而不返意者其被誘於匪人乎○東門外有地名黄家塲者離城四五十里與當陽興山交界烟荒草蔓人跡罕逢近日忽有猛獸傷人一日之間被噬者計十一口風蕭蕭兮白日寒天荆地棘行路難不可於此詠之哉 
[粤東官報]  
　　督轅牌示崖州協陸路中軍都司缺委調補海安營避擊郭顯廷署理香山協右營都司缺委香山協右營左哨千總補用守備馮寳琚署理南澳鎭右營遊擊缺委潮州鎭左營遊擊李鵬署理水師提標右營守備缺以陽江營儘先守備彭連勝請補藩轅牌示新興縣立將司巡檢缺委新選大埔縣典史耿錫齡署理准補合浦縣永平司巡檢謝蘭芬飭赴新任 
[拳師角技]  
　　西人凡有深仇宿怨兩造誓不並立約期械鬥雖死不悔想見其風氣之剛强而不謂華人亦有襲其故智者潮州人某甲素精拳棒睥睨一切自謂生平無敵手近日薄游滬上僦居八仙橋地方偶與人言在崇明時有同鄉人某乙亦以拳術自詡爲某内邀致保守沙灘我與某丁奮勇往奪丙令乙上前禦敵交手逾時乙披靡而遁可見其本領平常適乙行至是處聞甲言怫然曰爾何專擺自家架子不顧他人顔面耶今與爾約當共立筆據各具棺木準備一塲血戰如有疏虞拳下無情莫怪唐突也甲唯唯約於昨日下午一决雖雄嗣爲潮州董事所聞竭力排解或可息爭端也俟有續聞再錄 
[協緝人犯]  
　　包探陳阿九至英公堂禀稱昨有寍波來滬之差役尋我言有慈谿縣搶案内供出要犯葉蓮生匿跡在滬囑我協拿該差雖無信票惟認識戴有海確係鄞縣差役是以到案禀明戴有海供係鄞縣差役因慈谿縣搶案供出各要犯移文至鄞縣關提奉本官諭飭役恊緝旋查悉葉連生追至杭州往拿未獲現知葉避匿在滬跟蹤而至所有信票因另緝他犯未經携帶昨日協同包探將葉連生緝　電致鄞縣今請將葉連生暫押憲署葉連生供鄞縣人向在提標當兵派充茶房慈谿搶案已將盜犯拿獲誣扳小的當經哨官回明平叅府謂小的在營當差從未遠離荷蒙鑒察具保歸伍况搶犯業經正法事隔三年與小的本無干涉在後小的隨前任貝鎭憲少爺當差向在滬上現因貝少爺賦閒小的因之失就不料戴有海藉緝拿逸犯爲名找尋小的勒索洋銀小的不肯付給致被指交包探包探又將葉連生之對時表紈扇等件呈堂蔡太守飭將葉連生暫押著鄞縣差役戴有海赶追文憑來案聽候核明起解所有對時表紈扇等件暫存 
[嚴究流氓]  
　　上月杪有石壽生夏杏生兩人自北回南行至滬城三牌樓地方悞踏福泰鞋店夥劉銀寳之足劉目無餘子喝令流氓殷信昌等肆意攢毆適有石之友人顧姓等經過見此情形上前解勸亦被劉殷毆擊顧等當時奪獲鐵梭子一個送交巡防西局轉解巡防總局經朱森庭明府飭將劉銀寳股信昌等送縣訊辦適上海縣袁海觀大令因公晉省卽由帮審委員宋莘樂二尹升堂提訊因原告未到判將劉銀寳等交店主張鳳山保去一面備函向巡防總局查問曾否將肇事流氓阿牛十六等懲辦此已詳列前報者也近日袁大令一再查訪知　銀寳殷信昌陳阿寳等實係著名流氓且福泰鞋店動輙與人打架巡防總局兩次有案因於前日飭差洪陞拘拿各流氓究辦至昨日該差已將陳阿寳及張阿木二人先行拘獲送案候訊 
[縣案彚錄]  
　　前日英公堂解送私賑銅洋之周阿元唐福泉並銅洋十七元至縣昨日午堂由袁大令提訊周唐同供係東臺縣人販賣草帽來滬銅洋係在原籍向各户收來不敢有心販賣大令察閲銅洋均有義字圖章問問有好洋九十元何在答稱小的等在英公堂已具領矣大令曰爾等諒非善類本當遞解回籍姑念苦求至再從寛發落飭差於晚間　上輪船勒令回籍如再來滬定當嚴辦周唐又稱小的等在滬尚有帳目求大老爺開恩容小的等將帳收清自行回籍大令不准所請飭原差帶下銅洋銷燬○地保沈洪春張星田虧欠　漕九十餘兩屢次催比遷延不繳昨由上海縣袁大令飭提到案於午堂提訊沈張二人彼此推諉大令喝令拖下分别笞責沈張一再求恩聲稱願於本月二十日二十五日兩卯交清大令俯如所請著具結免責○笑子雲偕中人張甘夫投縣喊控姚正昌香店主姚雨田　付租金袁大令准提到案於昨午研訊七鋪地甲劉貴投案候示奚訴稱係本邑人去年姚不付租會在憲案控告七月間奉訊著姚按月繳還錢二千姚具遵結在案迄今已有十个月共應還錢二十千分文不付叩求嚴追張供稱確爲租屋中人姚供稱係本邑人在城四虹橋北堍開設香店奚處之欵不知何時所借小的店中連年虧本今日小的到案家中並無分文供畢放聲大哭大令以其逞刁喝令笞責姚苦求至再始得免責大令諭令自今日起立摺一扣交奚收執每月向姚收錢二千如再不付將店封閉姚遵斷具結而退○法公堂送肇事之土掌華至縣昨午由袁大令研訊王供稱係崑山人家住浦東十六圖地方向作小本經紀此次實被毆打供至此其母某氏投案求保大令准如所請卽將王掌華交其母帶回管束如再犯事定當重辦○張保全控吳董雨持刀行兇由新閘巡防局委員桂二尹訊取供詞將吳笞責解送巡防總局轉解到縣昨　由袁大令升堂研詰吳供稱係本邑人向爲小負販有孚鴻村之媳名素林被張保全誘至吳淞意圖出售旋被李查知向之理論張疑小的洩漏機關懷恨在心糾領多人將我毆打並扭至新閘巡防局誣　小的持刀行兇在局受責四百板心實不甘求恩傳李到案質訊自能水落石出大令飭將吳收所再候傳人質訊 
[英界公堂瑣案]  
　　華捕禀稱王喜林等在裏虹口茶館打架一併迷案請訊王喜林供係江北人素習皮匠向王炳堂索欠兩相口角王炳堂供亦係江北人習皮匠曾欠王錢業已還清王意明姚羅琴同供與王喜林等同鄉同業伊等爭閙小的曾爲勸解蔡太守判將王喜林王炳 
 
 

Page 4

 
 
堂各押一日以示薄懲王意明姚羅琴開釋○包探王阿二禀稱拘獲剪綹賊常開國盤問之下認竊行路人當票十四紙小洋三角帶至捕房卽有張洪昌前來認贓今將人贓送案張洪昌請領失贓常開國供係江北人向爲小工此次初犯行竊蔡太守判管押十日贓給張領○陳和尚訴稱係江北人有同鄉人李阿二時向小的借錢纒擾昨又因索借不遂致被擊傷頭顱注捕拘案李阿二供向供錢則有之行凶則未也蔡太守騐明陳和尚受傷甚輕判將李阿二管押十四日期滿保釋華捕禀稱顧少卿等在李和尚所開茶館中打架拘案請訊李和尚稱小的開設茶館伊等前來啜茗不知何故打架顧少卿供係浦東人藉小工餬口與陳莫山爭論工作以致齟齬陳莫山俯首求恩徐桂郎供顧陳二人爭閙小的惟解勸而已蔡太守判將顧少卿陳莫山各押一日徐桂郎開釋○馮順生訴稱昨有卓杏棠闖入室中行竊綢衣二件由捕拘獲人　　案請訊華　禀稱卓杏棠犯竊已非一次卓杏棠供係廣東人以後自當改過蔡太守判笞責一百板押候遞回廣東贓給馮領○包探張刀意票稱有王阿三闖入王阿二李呂氏等家中各竊水　袋一枝拘獲人贓　案王阿二李呂氏投　請領贓　　阿三供　寍汲人犯竊惟水　恕蔡太守判管押二十一日贓給失主分别認領○副巡捕頭　昨見粤婦黄梁氏投河覓死立卽援救送案請訊黄梁氏供詞支吾旋有梁李　上稱黄梁氏係小婦人之女兒因患瘋顚遂致舉動乖方求恩領回醫治蔡太守准梁李氏將女兒領回好爲醫治○包探江阿三禀稱有朱阿六經人撮合與陳鄔氏姘識甫數天自被該氏將牀帳擡子衣服乘間運出逃遁無　從由朱阿六在李長春家尋見李會與該氏姘識　朱尋　　飽以老拳今將衣物吊到送案請訊朱阿六稱係寍波人與陳鄔氏姘識經人説合時原言並無丈夫不料該　竊　牀帳衣箱物件逃往孚長春家于長春供係紹興人以測字度日今被朱阿六毆打身受重傷至該氏係借在我處並無别故陳鄔氏供係寍波人原籍尚有丈夫因就醫來滬　二阿姐爲媒與朱姘識誤墮其計不給我錢故將衣箱物件取去蔡太守以該氏　爲殊堪痛恨惟不阿六並非　　正娶亦有不是　長春本應究辦姑念已被朱阿六打傷從寛保釋陳鄔氏勒令回籍衣箱物件交朱阿六領去　　和尚訴稱係通州人　居下海浦以扛挑　生有李　二前業扛　今入下流專向同　人訛詐昨日向小的借錢不遂卽被行兇擊傷頭額　　拘案趙　福張林等聨名具禀聲稱小的等原籍通州　在滬上自食其力同鄉同業之蔣阿二卽李阿二因不安本分被工頭斥逐目下甘　下流專以拆梢爲事小的等深受其累伊又冋陳和尚拆梢不遂膽取行兇拘案請辦李阿二供係通州人向陳借貸不　逞兇祭太守判將李二管押十四日期滿保　○也　秦少卿禀稱福建人王阿太屢次　竊逮案治罪迄今又蹈並轍查獲人贓送案黄阿榮陳阿王周阿林王阿　等　案請領贓　王阿太供係福建人行竊尚求施恩蔡太守判笞責一百板管押一月期滿再笞一百板遞回　籍贓給各失主分别認領○探陳阿九禀稱木匠韓兩五時至木器作假冐他人之名誑去櫃檯責廚等件報由小的拘獲人贓送案蔡　五王德順等同供被韓陸續誑去櫃檯　廚現由包探　案求請給領韓阿五供係上海人向爲木匠作事不端務求恩典蔡太守判韓阿五笞一百板贓給各失主認領 
[法捕房瑣事]  
　　昨　九點鐘時葛番甫同轉莅八仙橋捕房有　揚人洪秀甫携妻洪王氏妻弟王素蘭友人羅金齋等投案洪聲稱小的賦閒在家遇一楊姓邀小的帶妻來滬允薦小的至滬南製造局作工薦妻至虹口絲棧傭工小的信以爲眞因携妻至滬楊囑小的暫住伊家間壁天成小客寓中妻住楊家遷延多日小的生意仍無著落妻仕楊家亦屬不妥小的卽欲回家適妻弟王素蘭於前日來滬可以同行遂向楊家將妻領回不料楊家有何氏老嫗將妻掯勒反唆使流氓許阿長孔患彬等出場硬霸情何以廿故將兩人送案請究同轉問王素蘭曰爾姊夫與爾姊來滬爾知之否答稱小的但知姊夫出門　事並不知携妻同來在後小的聞同來之信萬分惶急躡蹤來滬昨日倩友人羅金齋領至姊夫處勸伊卽日回去不知何故被流氓阻勒故請嚴究同轉請洪曰逗　滬上終非久計不如回　　美令王素閙同件回揚再勿遲延王等遵諭而退同轉問許孔兩人曰爾等因何將洪妻　阻許孔二人供稱小的因患病借任客棧聞洪秀用等與入口角小的等前往探視悞被扭案同轉著將兩人管押候查問客寓再行核奪○白螞蟻祭三卽文仙因作惡多　由曷同轉訪拿並將被賣爲娼之王桂紅卽蘇徐氏及專撑水販船之邵仁寳等拘案訊押一切情形已詳　報昨日同轉將蘇徐氏帶案問曰　究竟被何人誘騙來滬蘇徐氏訴小婦人由姑蘇携帶來滬送入娼家言明身價洋一百五十元先付六十元其餘陸續支取同轉又帶蔡三覆訊蔡　同鄉人帶一女子來托小的經賣小的並非專以買賣人口從中取利同轉謂爾經賣於姚處查已有筆據七張想經賣於别處者當必不少蔡　别處並無經費同轉又傳老曰螞蟻李仙到案與蔡三邵寳仁等賣對李柟蔡三等所爲之事小的不知其詳未能指實同轉又愽姚林氏到案請蘇作氏之父徐方田及其姑限爾一禮拜邀同來案著具限交改過一紙胡李山曰爾雖自稱改過恐難深信亦須其結蔡三還　候核　徐氏暫押候其父到案再行核奪○婦女六人同入烟館吸烟經葛同轉　各罰洋十元已列昨日報早昨據通事事稱有五人　繳洋銀十元業已　放惟松江人陸朱氏尚未出洋依然管押同轉著帶陸朱氏至案該氏供稱由松江來　偶入烟舘找尋薦　欲往人家傭工同轉請若無力罰　當掌責八十下復　　在滬可有熟人供稱有王長林現住采巿街叩請傳問同轉著押候傳士到案再訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[官報]  
　　初九日杜分轉際辰由通屬公幹來揚初十日戈乃叔分　銷運屬摺取差鮑分轉赴省公幹方　尹模　　　　融同　化鹽起　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
