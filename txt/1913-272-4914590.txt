# 1913 - 272 - 4914590

 

Page 1

 
 
通信 
[和蘭下院選舉及政黨之情勢（再續）（游歐客）]  
　　社會黨之派别甚多和蘭之社會黨非如德之社會黨用馬克斯學說可比乃近於貝恩斯坦之革新主義在法則爲若海斯派在社會黨中爲最急進者也是在左黨内容結合萬難堅固其所持爲連瑣者僅有反對宗敎及反對保護貿易兩大問題餘則各異旨趣各自有其政綱當千九百五年左黨曾占多數彼時已早證明舊自由黨萬不能與純粹自由黨同組内閣而民主自由黨及純粹自由黨又萬不能與社會黨好合無間也現時選舉左黨雖占勝利然無融化之原質其多數仍將癱瘻即右黨不反對之彼亦無能爲政和蘭　治上之趨勢將復歸千九百五年至千九百八年之現相無遠略及定針論者謂和蘭此派政治於千六百七十二年幾失去其獨立千七百九十五年領土幾至不保千八百卅年南北分裂彼於美之屬地革命全不留意非洲金灣之屬地因以爲人攘奪蘇門達拉等處之亂連綿不絶即使左黨眞能調和亦必專方於反對宗敎絶無餘力對外况爲迎合民間意旨勢必漠視國防問題和蘭海陸軍本極衰弱即無屬地已不敷用其在海軍弁士 
 
 
 

Page 2

 
 
無政　主義及反對軍備思想瀰漫殆徧其在陸車放縱恣肆不肯服從怨歎之聲隨在而起是皆受社會主義毒害至深之徴驗也（未完） 
時評 
[人民之心理（冷）]  
今日人民之心理至易滿足也唯求勿擾我民而已足矣前清之所以革命者非以前清之虐政也羣知前清政府之無能不革命將永遠葬於此不死不活之中也不謂革命以後政府與黨人不能達所懸之希望而反擾我民於不堪此二次革命所以决不能成事也 
二次革命之不能成事而我民已受黨人之擾於是人民急急望政府之援以紓我民不謂政府之兵擾民更甚黨人此人民所以痛心疾首而無告也 
是故政府之欲得民心祗去今日所以擾民者而已足矣然而政府不爲者則始終疑此政府擾民之兵爲他人所誣陷而非眞相也嗚呼此政府之所以爲政府歟 
警信 
[南京專電]  
　　此間現泊有日本巡洋艦三艘（對島笠置新高）淺水砲船一艘（千早）滅魚雷艇四艘聞盤手巡洋艦日内亦將抵寧 
[南京訪函]  
　　南京大局已有切實之進步文武各員辦公之處均復懸五色國旗人心爲之大慰兵士已不若前之忙碌非有公事均不准携械各店舖多在修理以便開市惟目下均無存貨可售而商民對於能否得完全之保護一節仍多疑慮此間治安今得逐漸恢復顯由報章之揭載調查人之報告及紳商提議之善後方法有以促之也路透訪事與都督府某員討論張勳對於部下將士之舉動應負責任一節該員爲之辯護謂張勳爲左右所蔽得外間確信其爲人頗耿直惟不諳新政耳彼意張勳殊易引導　其左右無一良士日本要求張勳親　日領事署謝罪張勳亦能辦到惟列隊日領事署前一舉殊過失體面云都督府謡傳山東周都督已調在交通總長張勳將赴魯繼之而以馮國璋督蘇是否確實尙難豫决（特約路透） 
專電 
北京電京奉總巡官呈報昌黎案云十一夜九時半通車將到站有日兵强買食物苦力向索價不給巡警楊桐秋向勸並飭苦力出站日兵疑譏已即毆楊楊鳴笛求救救者到日兵即回楊方回局報告未畢即有日兵官佐野哲太郎帶携槍兵四十二名向巡長劉長忠索楊劉詢問理由即用指揮刀斫劉倒地又開排槍連擊劉立斃巡警王學儒劉金銘楊桐秋等均先後斃命該警等槪未還擊十一時縣知事王芝田到局勸解告以無報復意日武官始允退兵至十二早該兵官復揑造理由謂因黑夜巡警與日兵誤碰口角突來華警廿餘名毆傷日兵故帶隊前往理論巡長先欲拔刀　還斫屋内巡警開槍日兵聞槍聲始還擊不能禁止等語威逼縣知事簽字自昌黎案發生後日本忽於灤站增添兵隊勒迫該局長禁止崗警上站行人均須受稽查云云而現在京日人口氣頗與報告所謂該武官逼寫者相符謂日兵站街照其軍律决無買食物之事云云　 
北京電昨憲法委員會續議總統選舉法第六條副總統依照上所規定與大總統同時選舉又附則一憲法未定前總統職權暫依約法 
北京電今日開兩院合議會議合議會開會規則 
南京電應德閎去職後省行政公署主持無人聞韓民政長尙須與張勳劃清權限方允任事南京電商會所搜之軍人搶贓擬定期拍賣據該會人云盡衣服木器等類無一値價之物其搜出者計算不過百分之一 
南京電下關及城内秩序雖復而藍衣兵淫掠之事仍層見迭出下關寗省火車站旁草篷中有向充苦力者棲息於此其妻蚌埠人年三十餘與其八十餘歲之姑冋在篷内煮飯忽有穿藍色號衣之兵進内 
拖住其妻將肆强暴婦乘間逸去該兵竟逼令八十餘歲之老婦代之 
南京電張勳前次所拘甯紳婁國華業經商會保釋 
南京電李盛鐸已將商民及日僑被刦情形調查完竣　日内偕錢何二員旋京呈報政府核辦 
南京電財政部所撥第二批現洋二十萬元亦已到寧 
南京電張勳蒞寗已逾半月除委任釐員外其一切政治問題槪未布置 
南京電下關大馬路商埠局南面晋和洋貨號興華旅館一帶之市房被焚後現有寗波某商集資擬速鳩工建築新式市房上層係一大旅館下層分列商店聞預算十萬元可以竣工城内商界有云張勳一日在寗鮮願投資以組商業者 
南京電下關商人現搭蓋席蓬交易以延旦夕之命 
南昌電歐陽武由水巡局長倪占魁護解到省經李純十五日發軍事執法處優待並電京請示辦法 
廣州電陸軍部電龍都督密拿南韶督辦陳仲賓警廳陳景華立卽正法十五夕龍在督府槍斃二陳十六日宣布罪狀 
特約路透 
北京電外交次長通告日使謂中政府擬全行承認日本之要求後中政府似卽致文日使日使謂該文措辭不甚明白不肯接收昨晚政府復將該文修改送去已由日使收下據日本官電聲稱南京日僑被殺後日民卽羣起大呼曰日本海軍何以保護南京日僑乎各報亦質問政府謂日本海軍兵力頗厚且早知南京將有禍變而海軍當道何以不妥籌方法保護日僑初時僅派水兵二十九人適足保護日領事署而已海軍省似因無詞可對國民惟有决議大舉以防未來之事變故乃續派兵艦開往南京目下南京已有日本巡洋艦四艘續派之艦爲護甲巡洋艦一艘尋常巡洋艦一艘淺水滅魚雷艇四艘日政府擬准此十艦留於南京以俟日本之要求全經中政府依行及南京大局已安無他虞後再行撤退日本以張勳居寧與日僑之生命財産殊爲有危故請中政府取消張勳都督之任日本加派之兵艦抵寗後該地如發生亂事則日艦將派足數之水兵登岸保護日僑及日領事署日使之意中日各交涉問題如能妥爲解决則兩國似不致續起衝突惟中政府則殊覺跼蹐不安耳華員報告昌黎一案其情形與日員所述大不相同華員謂其各　屬日兵據謂彼等曾借小故舉捧毆擊華兵華員所述未免失實而兩國顯已因此稍起齟齬中國或將借此延宕踐行日本求要求之各欵惟日人則已明白宣稱不能容忍中國之延宕昌黎一案尚未正式交涉惟日員現願由中日兩國派員會同調查而以實情公布於衆尙有一事足令中國政府爲之不安者則爲日政府更調駐華官員是也如伊集院公使青木大將天津日總領事使署衛隊長某君等皆與中國交情頗密均經調回惟據公允之意見日政府今志在早得满意之解决中政府若能從速依行日本要求之各欵則實無足殷憂云日政府已調倫敦使署參贊小池君任政務局長以補阿部君之遺缺並調北京使署秘書某君以繼小池君之任日使山座君因該員辦事頗爲得力竭力挽留故或將改派天津總領事口田君前往 
北京電參衆兩院今日開聯合會衆議院議員到者三百九十九人參議院議員到者一百八十四人由王家襄主席報告接憲法起草會來文謂選舉總統法業已擬定該議案將付股員審查其法共分六條（一）民國人民均有被選權（二）由民國議會議員組織選舉總統會以總數四分之三出席之無記名票投票選之如不得法定之票數則得票最多之兩人應重行投票選之最後得票最多者應當選（三）任期六年期滿前三月應由選舉總統會選舉繼任之人且可重舉前任總統（四）總統就職時應宣誓云余誓以至誠恪守憲法執行大總統之職務（五）總統缺位或精神喪失時以副總統代之同時選舉統會廳於三月内集會選舉繼任者如未集會則國會可以召集之同時如副總統亦有出缺情事則由國務院代理總統職務（六）選舉副總統之法與大總統相同且應同時舉行關於總統權限之正式憲法未經制定時暫依臨時約法行事選舉總統之期大約乃在陽曆十月之前云 
廣州電警察廳長陳景華昨經鎗斃聞由袁統密令龍濟光行事其弟陳仲賓因被告暗通黨人圖謀不軌亦經鎗斃行刑之前未問一言故此間抱和平主義之人多相錯愕聞袁總統僅憑報告之意而下正法之令按陳景華自光復後任警察廳長至今已近兩年行事雖近苛刻說者皆謂其爲人耿直有膽於社會陋習多所改革因此而招一部分人民之嫉忌也 
譯電 
東京電日政府復派巡洋艦兩艘開往南京國民及報界對於政府向中國提出之要求顯皆目爲懦弱現復竭力運動排華并謀開國民大會討論此事 
柏林電聖彼德堡電社對於中日爭端張大其　謂日本曾向中國提出秘密之要求又謂中日兩國兵士已在寬城子互起衝突柏林電比京盛傳中日兩國不日恐將構兵歐洲商界聞之殊爲不安 
北京電中政府今日已正式答覆日使承認要求各欵惟覆文中之序言日使未全滿意已請中政府更易辭句 
北京電熊總理今日下午謁見英俄兩國公使親致關於詰問鹽稅問題之覆文中政府已允更改辦法以符整頓庶政借欵合同内之各款政府議裁財政部之管理鹽稅所而以該所之行政歸鹽稅總稽核所總理蔡延幹辦理蔡於應辦各事頗爲熟悉且極欲會同丹恩君改革鹽政嗣後當不致再起此種困難 
北京電美國籍華人容君星期六日爲中國警察所拘頗加非禮雖出美國護照及陸軍都准携手鎗兩枝之執照以示警察請許其入美國使署仍遭拒絶且被重鐐監禁二十四小時之久後爲袁總統及蔡廷幹聞知卽令開釋蓋皆識之故也容君似充出售考爾特手鎗之經理美公使已向中政府提出抗議 
北京電格蘭特君之遺屍已於昨日抵京今日在英副領事署相騐察出頭有鎗彈傷痕必係當時爲鬍匪所擊現定星期五日安葬 
香港電廣州又查見亂黨秘密機關一所抄出文件甚多今日拂曉警察廳長陳景華其弟陳仲賓及陳炯明之弟某均由龍都督下令鎗斃香港電某公司因私藏高加精及嗎啡違禁物已由當道判罰洋四千元 
重慶電黔軍二千名已抵此間其統將現自稱爲全城戍軍總司令成都兵千名日内亦將抵此聞熊克武之軍隊均已反正 
君士坦丁電據官塲文告聲稱土耳其與布爾茄利亞之代表昨已將關於邊界問題之各要點商妥下次星期三日會議可得最後之解决當道雖不允宣布内容詳情聞土國已承認土耳其重要之要求准以亞得里亞那堡及特摩的卡二地仍屬土國另由土國酬以瑣細之讓與權布國更變對土態度其故有三（一）運動列强恊助未能得手（二）賽拉斯土軍兵力甚厚（三）古末爾特其拉周圍各地居民接踵提倡革命該處共有回敎徒及希臘人二萬之衆布國非得土政府之助力難以平之 
柏林電俄國保皇黨與國民黨曾在基和開會決議在國會提携贊助政府首相柯柯齊夫已允加入 
 
 
 

Page 3

 
 
公電 
武昌黎副總統通電大總統國務院參議院衆議院各都督民政長各報館均鑒軍事敉平閣員更易磨光刮垢如月重輪元洪逖在下風獲邀純嘏桓桓羣力敢不拜嘉然天步方艱禍源未去干戈可以定亂而不能攻心羅網可以除奸而不能防口一年以來政府於亂黨亦旣周旋曲至矣卒之貌合神離始附終叛一隅倡亂全國騷然高臺召電空谷生風母亦謹於防閑而疎於修省歟夫大功者罪之導也奇福者禍之媒也今者黨魁四逸餘莽未清潛藏者豹將養毛就撫者鷹猶帶眼亂離之後繼以凶年潰敗之餘成爲流寇明烈帝撤邊兵以防闖旣虞根本之動摇唐代宗假勛將以開藩復慮威權之潛降人以爲卿雲旭日洪以爲虎尾氷淵人以爲磐石金湯洪以爲羊腸劍閣前事不忘匹夫有責當此改絃更張之際竊敢與朝野上下一商榷之政府之弊待革多端要其大者可得而詳民國初立綱領未張節削枝披維日不足行政則多於用智而少於推誠理財則　於治標而暗於培本交鄰國則曲爲遷就而無先機疾赴之方待功人則虚與竊縻而無默化潛移之術有一於此未或不危尤以用人最貽口實任賢之道貴在深知祁奚舉親聖人所許然豐沛舊人濠泗宿將囿於一系反似不公可議一霸道旣創英主疉興必任中才乃爲已制使貪使詐相習成風然其興勃然其亡忽然况在民邦迭爲公僕何猜何虞不爲遠計可議二處士虚聲謬相標榜譬彼畫餅不可療飢勝國清流何裨國是殷浩誤國前鑑匪遥邦本漂摇豈堪輕付可議三遊士叫囂元功䟦扈挾持朝政自昔已然餌位則驕餌權則僨折鼎覆餗莫敢誰何可議四利民福國政黨所崇吾國政客茫如朦瞽或阿以營或攻以挾終南捷徑廉恥蕩然别派開山分支樹幟鳴儔嘯侶三五爲朋官職有涯黨會無畔調停敷衍雖聖猶窮可議五凡此數端無能曲諱甚至趙内閣成立以後六閣員否决之時政府竟以下駟充乘散材架屋泄沓因循載罹寒暑自隳國勢輕失人心誰爲政府畫此策者豈不大可慨哉然而害必由於所啓弊每生於所防元洪竊盰衡禍始未嘗不太息痛恨於約法也夫同意彈劾兩不相容徴諸法理尤難强合晚近以來宦途愈靡二三豪俊每超然於政黨潮流之外或蟄屈窮巷或退處閑曹或辱充下僚或厠在遠地韜光歛矅惜羽珍毛誰肯呈身於國會之前以供其否决而關茸柔靡者乃得以拔茅連茹旅進旅退上承總統之頣中伺國會之息下迎司員之心國家大計堕諸冥漠賢俊日遠政治愈頽迨其失職國會不敢彈劾也彈劾則無解於前日之贊成政府不敢罷斥也罷斥則最難於後人之繼任卒至勢不相安决然舍去一總長堅辭而全部停矣一總理潛逃而全院停矣漢武丞相明思輔臣庸材相尋元樞迭易如奕棋然豈有結局何莫非同意之弊有以致之况絶續之交屢陷於無政府乎且立法諸公豈不以是裁抑僉壬防閑專制然鑽營之夫何孔蔑入知利祿之可階致也則皆聯絡議員奔走政客以聲氣結英俊以金錢賄貪頑託黨魁爲揄揚獻證書爲援繫區區同意予取予求衆口旣箝高官自賞誰復爲國家負重任者而政府用人失當行政日非轉得以國會牽制之言自白於天下此豈立法諸公之始願哉夫用人者治國之本也制法者立國之基也未有私念參其間而可久安長治者伏願大總統開誠布公與民更始求才必愼用才必堅砥　廉隅滌蕩瑕垢虚已以聽立賢無方國務諸員各啓乃心嚴守權限堅忍沈毅不爲外撓毋輕入而不量毋曲學以取容毋畏難以苟安毋避罪而求去尤願兩院諸賢詳定憲法規畫遠謨俾各部總長悉聽政府之自擇而一切棼糾扞格之制皆所當 
删信之也專則責之也重善無顧慮惡無遁詞其爲裨益豈有涯涘元洪忝治軍旅人微言輕况當戰勝之時爲逆耳之論免罪爲幸誰所願聞然狂夫之言聖人擇焉夫差驕於會稽而舉國爲墟若敖狃於蒲騷而全軍盡没蓋存亡治亂之機判於寸心移於俄頃不可不愼也伏願大總統無忘京畿之被刺元洪無忘陽夏之被圍兩院諸賢無忘請願滿廷之被逐勵精明恥相與有成或者吾國猶有豸乎江波不澄塞雲方黯獨行踽踽維音曉曉瞻望首都曷其有極黎元洪叩寒 
要聞一 
[李盛鐸報告調查情形電]  
政府因南京日人遇害一案派李盛鐸等前往查辦已誌前報現政府接李盛鐸等來電云大總統鈞鑒拱密盛鐸等於初九日下午六鐘由津乘專車南行沿途平安初十日夜二鐘至三界鎭遇馮軍長北回彼車未停未得晤談十一日晨刻至浦口午後抵甯下關一帶毁屋甚多入城内亦有焚毁之處現大舖尙未全開而小舖已頗繁盛老弱男婦來往如織民心大定堪慰鈞塵江中現泊英美各一艦日本四艦日本水兵有數十名登岸張都督諭我軍勿許衝突一二日與該領事晤面再行續陳李盛鐸劉恩源叩眞印 
[先舉總統案之第一次國民議會]  
　　十二日參衆兩院爲先舉總統問題特開會合會出席議員六百餘人依國會組織法第二十一條第二項之規定載明前項會合時以參議院議長爲議長衆議院議長爲副議長非兩院各有總議員三分二以上之出席不得開議非出席議員四分三以上之同意不得議决等語由王家襄主席報告兩院出席議員已逾法定人數宣告開會主席諮詢全會本　議事暫適用臨時參議院細則谷鍾秀首先贊成李君慶芳又謂表决細則不必適用四分三之手續因細則非憲法問題當然以過半數表决之主席付表决贊成者多數主席又報告開議選舉中華民國大總統問題略誌知下 
（一）谷鍾秀首先主張谷君鍾秀首先登臺發言謂今日開會合會爲選舉總統方法本員之意有三要點請大家注意第一總統須由憲法所産出選舉總統當俟憲法頒布後辦理此兩院同人所共知者但今以政治潮流有不能不先舉之勢此亦由於一種愛國心也第二對於先選舉總統方法主張分兩派（一）主張援國會組織法之先例由兩院定出一種特别法律選舉之（二）主張先定憲法中關於總統之一部由國民會議議决選舉之本員對於第一說不敢贊同對於第二說乃絶對的主張者也以爲　種辦法在法律根據在事實上亦較簡便　三　爲有一種疑竇　先訂一部分將來頒布憲法時又當如何本員以爲不成問題先訂總統之部分將來全文通過後再彚在一起也惟先訂一部分憲法不可牽扯總統之任期職權等事以免紛爭在憲法不頒布以前大總統之職權仍依據約法所謂憲法未頒以前約法之效力與憲法等也至關於選舉總統之一部分條文應由本會咨請憲法委員會迅速起草再開會合會議決云云全場爲之鼓掌 
（二）李慶芳之演說李君當谷君發言畢即登臺發言略謂本席對於谷君之演說極爲欽佩極爲贊成兩院議决先選舉總統爲憲法一種意思今日兩院開會合會係以國會組織法爲根據本席對於谷君所已說者自不必說惟谷君尙有未盡之意本席當補述之今日旣爲兩院會合會則普通法律自無提議之餘地且本會亦無討論普通法律之權此請注意者一也會合會依國會組織法而成憲法起草委員會在法律上有獨立之性質本席主張以會合會之意思速交憲法起草委員會起草即依據前日兩院會合會之通告先議選舉方法不及其他此應注意者二也本會今日不能討論憲法問題因侵起草委員會之權限照法理解釋須俟起草委員交出草案後本會方能討論委員會未曾起草本會討論無所依據此應注意者三也全會鼓掌贊成 
（三）黃羣提起討論終局黃君謂本席對於谷君李君之說非常贊成本席以爲可用本會名義委託憲法委員會起草限該會於五日内草出且今日問題勿庸十分討論本席卽提起討論終局之動議如有人附議卽 
請議長付表决當時有附議者在五人以上議長以討論終局付表决贊成者多數 
（四）表決之結果王議長摘谷李王三君討論之大旨謂關於選舉總統方法贊成交憲法起草委員限五日内草出者請起立在場人數六百四十五人起立者六百一十五人主張宣布可决人數在四分三以上多數通過 
（五）會合會之餘波韓玉宸提出動議謂副總統問題是否包括在内亦應研究登台發言時李君慶芳喚起主席注意謂副總統問題爲一種憲法案本會無所依據提出本席認爲違犯法律侵入憲法起草委員之權限李君國珍孫君鍾繼李君之後極力駁斥主席未付表决遂宣告散會 
雜評一無名 
政府果去張勳歟張勳在南京固中外輿論同聲以爲不相宜也爲南京計爲江蘇計爲張勳計爲政府計爲國家計固無一而利者也然而政府遲遲優容至今其果何爲歟政府果若何而去張勳歟政府爲江蘇計爲人民計固宜去張勳也然而日人雖不列於要求條欵之中而亦有是言各國之人雖未有正式之要求而亦有是說政府果爲人民故而去張勳歟抑爲外外故而去張勳歟 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[黨人托庇外邦之跴緝談]  
　　政府以南京雖經收復急宜懸賞購緝肇亂諸魁以爲肅清亂源之舉乃日前據各軍統報稱黨人首領或濳匿租界或逃往外洋行蹤詭密迄無定止不易購捕等情是則黨首未能弋獲卽隱患未消異日必有死灰復燃攪擾大局之虞熊總理特向總統籌議防範及緝捕辦法且日前總統在府中接見西班牙公使巴斯爾多司拉特時緣該公使新經公使團舉定爲北京公使領袖循例入見大總統談次語及此事該公使言曰本使蒙各國公使舉充領袖公使深懼才力薄弱不堪代表全體惟幸所持之政見以在親睦邦交爲主與各公使一致此後可以提倡實踐履行貴國戰事方殷本公使素信大總統有平亂毅力甚願早日平定俾各國商民於長江一帶不至再受損失此即　公使團之所期望於大總統者至於某某輩各國政府均經通電言明一致爲内亂犯决不任其容留各本國云云袁總統答言甚爲欽感末復自爲引咎並申言短期内閣業經組織就緒將來外交手續還望與外交總長和衷商辦毋令藉口畏難云 
[贛江政聞彙錄]  
組織司署江西民政長汪瑞　到任後除委楊會康代理財政司長外現以内務司長程道存辭職實案司長曾貞棄職亟須委員接充以重職守茲委田寶榮代理内務司長胡懌代理實業司長均於九月十二日分别到司接篆視事日前並接准李護軍　咨開奉大總統令暫行兼理江西民政長當以機關重要辦公各員亟須分别整頓查舊有各司長科長科員等或棄職而久經逃匿或助逆而迹涉嫌疑遷就虚懸均多未便當由副總統兼江西都督電請以楊辰署理財政司長其第一科長擬請以楊春爚署理第三科長擬請以徐祥霖署理第四科長擬請以梁逢生署理省庫科長擬請以孫擢超署理第一科二等科員擬請以朱堃署理第三科一等科員擬請以單學琴署理第一科會計員擬請以李士珍署理實業司長擬請以孫慶錫署理第二科長擬　以黃榮署理第四科一等科員擬請以齊兆桂署理除財政司長由總統任命以江西國稅　籌備處長王純兼理外前擬各員非學有專門即富於經騐以之佐理民政必能補救善後裨益良多咨請酌核辦理云 
拘獲秘書汪民政長現以行政公署秘書長葉鑫有代李烈鈞撰擬文電昌言倡亂煽惑人心之事又被湖北人與廣信人訟爭章江門外船幫碼頭陳案牽涉於十一號函送高等檢察廳轉交地方廳收押審理救濟市面南昌商務總會會長羅志清龔士材諸君昨日聯袂晉謁汪民政長極談江西經濟困難市面周轉全仗紙幣其間如何設法維持信用務乞民政長格外注意汪民政長當以鄙人此次來贛原欲以調劑金融爲入手辦法今日欲調劑貴省金融惟有翹首以待中央接濟前經李護軍使高分處長及貴商會電致中央請欵二百萬正與鄙見相同惟尙未得復命鄙人即當去電往催但邀求現銀恐中央亦咄嗟難辦查中央尙有六厘公債票擬請大總統撥給五百萬元來贛以便酌量發賣或抵借現欵藉救市面而定人心云云羅龔退出後即發此電矣 
曉諭行軍汪民　　現接李護軍使咨稱聞匪首李烈鈞等近由萍鄉竄往湘境爲害地方特派旅長馬繼增帶兵三營定於九月十三號拔隊起行馳往萍鄉追剿並電請黎副總統轉令湘督譚延　迅令軍隊嚴密防堵以免竄逃等因當經轉令沿途過兵地方官曉諭人民此係官軍切勿驚恐云 
暫限自由江西護軍使李純民政長汪瑞闋會銜布告云照得人民自由具載約法其在例外國家遇有事變發生爲保持秩序遏絶亂萌之故必不獲已乃有限制自由之規定粤稽法美靡或不然民國肇興宣昭此制亦由從先進也查元年十二月十五日大總統公布戒嚴法第十四條戒　　域内司令官有執行左列各物事件之權其第一欵内開停止集會結社或新聞雜誌圖書告白之認爲與時機有妨碍等語現當贛亂粗平餘氛未靖李烈鈞竄處衰州猶稽顯戮黃訄趙復祥等分擾建昌義寗迄未就撫各屬時有警聞人民尙難安枕揆此情形繩之法理自前贛省全境不能不認爲戒嚴地域誠恐好亂之徒野心未戢猶復假借名義摇惑衆聽殊於本省大局有碍是用明白宣示此後如有組織政治結社或發刋新聞雜誌者亟應呈明本護軍使本民政長核定果與時機毫無妨碍自當准予遵行以資助理否則惟有按法　行停止之權庶幾防患未然不致更生他變須知本護軍使本民政長凖酌事勢暫時限制人民自由實與保障人民自由同一用意應候各地一律肅靖即行解除此禁爲此通告全省毋得玩法毋生誤會是爲至要此布 
[贛垣又一解散國民黨之文告]  
江西護軍使李純民政長汪瑞　會銜布告云從來組合政黨爲文化之進階而破壞　和卽國民之公敵本年八月三十日奉大總統令（見前報）等因奉此竊維防危杜亂别具苦心自應實力遵行消弭後患查此次李逆烈鈞等倡亂江西全省鼎沸攷其原因皆純粹國民黨黨員及各社會黨人推波助燄有以致之而國民黨機關報紙如晨鐘等平日鼓吹邪說無非顚侄黑白煽惑人心湖口獨立以後該黨在省支部通電各處要求練兵助餉各分部等亦多函電響應均載在該黨機關報紙確鑒可憑萬難代爲辯護卽有少數分部未與亂事者然事前旣未曉示反對事後亦未宣告脫離地處嫌疑關係豈能斷絶本護軍使本民政長奉命執行對於此等亂黨卽作鷹鸇之逐豺虎之投嫉惡想有同情科罪豈爲失當惟念該黨黨員品類亦至不齊一般輕躁少年暴烈分子甘心附逆者固不乏人其或希利祿而掛名黨籍或受强迫而誤入歧途暴動盲從在所不免亦於多數穩健分子不肯附和内主事立外　騎牆法雖難宥情尙可原槪予鋤誅殊乖人道仍令團結曷遏亂萌詳釋大總統前令亟應將社會黨曁類似該黨之國民黨本省支部及各分部槪行解散嗣後無論阿人不得再用該黨名義在江西轄境内組織各種機關及開會集社等事除黨員中有罪迹最著無可解免者本護軍使本民政長指名拿辦外其餘槪免追究寬其旣往之愆予以自新之路其一切行動如不違背法律仍當一體保護以示同仁邪正　爭一念　福本屬無門該黨員等愼勿執迷不悟自貽伊戚爲此通告咸使聞知 
[鄂江潮之餘響]  
甯熊判定死刑寗調元熊越山二黨首在漢捕獲並有確實證據解省訊究已久惟寗自稱受誣而孫堯卿等亦向黎副總統請爲開釋黎公雖未從其所請然對於此案不得不益爲審愼前此各報載寗熊二人已經正法實屬不確茲探悉黎副總統日昨方經電達政府　寗調元熊越山現已判决死刑請即核准由中央通電宣布該二犯罪狀以伸國法云云 
漢陽又破機關漢陽與鄂州對峙形勢險隘黨人極力經營欲得之以爲根據故機關林立先後敗露已達十餘處十一日午後三時江南留鄂第一營童營長親率兵士一連在某碼頭後面李洪發茶一館圍抄卽在三層樓上捉獲十五名有穿綢長衫者有穿西裝者有赤身露體者當卽逐一扭綁押解回營（駐漢陽湖南會館）並獲証據數件 
武昌又斬黨人一湖北昨日又拿獲黨人蕭向陽一名搜出僞印一顆上有參謀部印四字黎營以該黨人證據旣確罪無可宥當卽令交軍法處詳訊正法 
郭查辦之行蹤昨有軍需官李家棠自岳州歸鄂謂湖南查辦使郭人漳日前路由上原直抵長沙不意兵艦道過岳州時岳湘軍一四兩師長及要塞陸司令工輜馬等各團長督率營長以下軍官百餘　用軍樂一隊整列江岸歡迎駐節岳郡禀辦一切郭使始以亟須抵省婉言辭却繼見要求情切允之暫駐兩湖公所（係一司令部）比夜接見中級官佐商詢甚詳次晨（即九號）餞宴於岳陽樓畢後卽行首途大約現已抵長沙矣又一訪函則云郭查辦使因有要事尙須面商黎副總統是以中途折輪又於初十日抵省旅鄂省界湘人特於十一日在漢口長沙會館開會歡宴藉詢善後事件並請第三師長及鎭守使杜夏口縣桂警察廳長作陪自午至四句鐘始散漢商感謝副總统漢口各帮商董現以贛湘之亂毗連鄂省雖由北軍勦捕而東南半壁幸賴副總統威　未成鉅患特於昨日齊集商會商議謂我八大帮應感謝黎公集資製金匾一具書　鎭東南四字並準備一切護送彩物擬定十五日送入都督府云云 
[熊克武窮蹙逃竄原因]  
　　重慶取消獨立熊克武遠遁略情已見前報茲將種種窮蹙逃竄原因分列於下（一）熊克武自起事後聞南方黨人各國不認爲交戰團且相繼敗散而駐渝各國領事亦不認熊爲交戰團因有多人不願附從咸思變計故熊異常焦灼又因北軍行將抵渝有腹背受敵之勢現雖添駐防兵於江北浮圖　老君山合州等以爲自衛之計而實則心已餒矣（二）熊之謀亂咸知爲但懋辛主謀故宣告獨立後但懋辛頗自矜其功因未得民政長一席遂思離間熊楊以收漁人之利多方煽惑現熊楊已有參商之見故熊益不能支持（三）熊自獨立後恐兵力不足遂　餉招募宣言每名每月餉銀八兩無賴投効者日以數百計熊明知　爲餉而來亦姑收之以壯聲威後因金融恐慌餉銀不能全給每名每月僅給三分之一其附近州縣有鎗支之民團應募者每名餉銀給其半數故現在新募兵士之逃亡者已不下數百人且有聲言欲與熊爲難者（四）熊前劃自江北以下爲戰塲渝城爲根據地恐北軍東來不能固守乃自長壽沿江而下派遺勁旅兩團分駐各要隘然皆驕橫不受熊令而駐渝能戰之兵士則不及一團餘皆烏合之衆故日來熊頗有棄城之意（五）四援軍大至滇督所派之軍隊於上月二十號抵叙暫駐數日卽㧞隊來瀘由該縣各界公推温翰楨君爲代表前往歡迎秦軍前隊亦已抵廣元聞保順龍綿等處不靖擬分兩路進行一由昭化劍閣一由蒼溪閬中將川西北失守各縣便道克復然後會師合州南下熊聞之益自震恐云（六）四省外敗報疊至茲將各路官軍擊敗獨立軍情形錄下（甲）克復順慶官軍在距順慶城三十里之八角舖地方誘熊軍五百餘人至八角舖迎敵官軍先分兵股繞由小道進順慶人民見官軍至卽開城迎入在八角舖之官軍自二十號午後起戰至二十一號晨熊軍勢不能支遂奔竄李渡河而逃刻官軍已將順慶北門外之五龍山佔守矣（乙）克復蓬溪第一支隊長王陵基自克復順慶後卽遣支隊往攻蓬溪該處熊軍一閧而散僞知事亦他竄（丙）克復中江該處營長馬某駐防中江勾結熊克武獨立自稱第三支隊長兵士等皆不附從密往興隆場報告彭師長彭卽親率大兵圍擊馬乃乘間逃走矣（丁）克復棉陽自張敏之據棉陽後召集棒匪約三千餘人城内米糧異常缺乏該軍竟無以爲食乃四出搶刧現楊團長已馳至派兵擊散 
[吉省會不直財政部之筆戰]  
　　吉林省議會陳請參議院書云查本會現以吉林國稅廳籌備處處長甘鵬雲前充吉林清理財政局監理官時吞欵有據劣跡昭彰此次又充籌備處長本會全體開會議决當咨請財政部即行撤差嚴追吞欵等因去後茲准吉林行政公署函准財政部咨開查該議會所稱甘處長於前任監理官時　支津貼川資及由公欵開支伙食夫役工資各節本部均無案可稽該處長若果有違法情事何以當時並不查究乃事隔二年忽由該議會提議請追蓋事屬國家行政範圍省議會亦不能越權干涉所請撤差嚴追之處應毋庸議相應咨行貴民政長即希查照轉達可也等因除分函轉達外相應函達貴議會查照等因查該部來文均係偏辭袒護揆之法理甯可謂平如云事隔二年當日何以不查究今日何以忽提議按當日不查究係當日諮議局之疏漏也今日忽提議係今日省議會之盡職也蓋事如不實雖當時亦無查究之理事果屬實雖數十年亦無不准提議之說况事隔二年而贜証確切即不容議會之過問吾不知該部所據爲何法也該部又云事屬國家行政範圍該　會何得越權干涉此語尤屬强悍無理夫專制時代官吏違法猶允平民控訴載在法典卽今共和國之總統有罪亦許公民起訴於法庭甘某何人乃不許議會彈劾其贜罪有是理乎蓋贜罪屬實凡受損害者人人得而干涉之如贜罪子虚雖大總統亦不得以私意干涉之該部所謂越權干涉實難　解况議會原有監督行政官吏之權載在約法行政長官違法殃民議會例得彈劾去職各行省已數見不鮮即去歲臨時省議會彈劾陳督未聞政府以此權相駁詰今該部乃悍然以此壓制之語施於議會尤爲駭人聽聞至於部文云本部無案可稽等語尤無價値查官吏吞欵惟恐人知方掩蓋之不暇該部又何處得此案而稽之且甘某前充監理官係　該部所委其侵吞公欵至二年之久該部毫無聞知其失查疏忽之咎已不容辭乃現經本會爲之發伏該部又藉無案可稽含混了之謂非飾詞袒護而何按甘鵬雲贜証顯然該部均置之不問惟以提議出於議會則强爲駁辨以遂其袒護僚屬摧折議會之心此端不禁流弊無窮防微杜漸惟此爲要請貴院力持正論速爲議决轉行財政部立將甘鵬雲撤差追欵以肅官箴 
[浙省實行軍民分治矣]  
　　朱介人辭去兼任浙督朱介人君自上年八月蒞任以來軍民總治事必躬親本年六月間因感患風溼觸發舊疾向中央呈請給假一月行政公署事務暫委内務司長屈映光代理七月中假期届满病仍未痊本擬續假適贛事變發生閩晥各省相繼擾亂浙省孤立旋渦之中煽惑破壞者紛至沓來力疾視事籌防佈置地方保全第旦夕勤勞軍書旁午恒徹夜不得就寢誠恐兼辦民政百密或有一疏遂日昨電請中央辭去兼任云 
屈映光籌備分治屈映光在内務司任内奉命署理浙江民政長後連日會商都督實行軍民分治提議整頓行政綱要改組内部機關並因各省亂事初平善後計畫頭緒紛繁挈綱提領首請劃清權限以免辦理掣肘又値實業敎育二司部議歸併内務凡裁撤添科及分任主務人員關係尤重故决擬於本月二十一號提前視事藉資總筦聞民政公署之秘書總務兩機關爲政權總滙之處責任綦重舊有主務人員均須酌量更調添設云 
地方通信 
　　鎭江 
淮北匪勢猖獗淮北著匪顔紹武　江北護軍使懸賞二千元通拿在案現該匪已竄入山陽海阜一帶招集死黨四五千人藉獨立爲名到處勒捐掳掠經被害地方紛紛請兵往剿現蔣護軍　已飭各該屬駐防軍隊認眞緝捕矣 
戒嚴中之催徴忙鎭屬五邑人民對於元年度南漕抵補金延不完繳迭經各邑知事呈　省長核示辦法聞省　已迭次令催尅日征收勿再片延各邑知事奉令後亦已飭催城鄉莊書趕速征收矣 
商業蕭條景况商人受禍之深較辛亥年爲尤重現亂事雖已次第盪平而收拾餘燼整理舊業非一時所能就緒　　郡商業仍無流通之象其中損失最鉅者莫如北貨業及洋貨江綢桐油等貨均因各幫停購貨積如山銀利棧租日增月盛加以各貨市價日疲無形虧耗不可　計云 
　　蘇州 
斬决犯誤用鎗斃刑蘇鄉車坊鎭日前被梟匪擄搶數十家並燒燬警局焚斃巡士二名一　經飛划營鍾統領派員破獲梟匪陳小貴等九名解水警總廳訊明呈奉都督府批飭將情重之陳小貴等三匪斬决梟首示衆其餘六犯一併槍斃等因當經令飭飛划第二營管帶李標　押同九犯至車坊鎭分别行刑乃李管帶素不識字接到訓令時當命本營龑書記長拆閱龑在匆忙之際並未將全文細閱僅看最後之一併鎗斃四字以爲九匪一併槍斃李管帶卽押同九匪開至車坊鎭將陳小貴等九名一併鎗斃訖經鎭紳等備棺將各屍收殮矣迨後龑書記長將原文細加閱看始知内有三犯須斬决梟示當連夜派人追至車坊鎭　已不及當即將陳小貴等三匪從棺中拖出割取首級三顆令發各處懸杆示衆李管帶回省後卽以龔書記長貽誤要公事非尋常特命兵士將龔綑綁欲正軍法幸閣營官兵等苦苦哀求始得從寬斥逐了事云 
小花園之傷風敗俗蘇垣小花園如半　鶴園暢　遂圍相繼開放均以閱報社爲名實則其中說書攤簧戲法並陳列各種動物等項名目繁多男女雜凑且鶴園暢圍近日竟有一枝燭之夜市將成爲上海之夜花園（聞各園開放以來已有二妾二女逃走之事）現有公民朱祖昭等多人具呈警廳請嚴行查禁經石廳長批示云呈悉候飭區轉知各閱報社不准彈唱淫詞及違背章程以維風化仰卽知照此批 
常熟電拒張稅務長常海稅務所長劉君至澤辦理一年商民尙無異言收數較丁前知事開辦時亦有盈無絀乃日前忽由單處長改派蘇州人張廷鑾接辦刻經該處紳商迭電單處長暫時仍請劉君留辦並由縣議長邵君玉銓商會總理邵君曾鑑省議員沈君朱軾周君書先後電禀單處長挽留劉君聞單處長不允已電飭張廷鑾速行到任矣 
　　松江 
調回模範隊前者青浦有敗兵竄擾葆安沈統領卽調模範隊前往彈壓迄今屯戍日久遂於昨日專員前往調回或謂上官將有點騐校閱之說故預備也 
雜評二 
黎副總統之通電中國之存亡其繫乎黎副總統之一電乎政府用黎之言則國有不用黎之言則國亡夫國會同意權之有無爲另一問題姑勿論第論其對於用人一事非特抉摘時弊無遺且切中政府心理上之病謂政府毋乃謹於防閑而疏於修省又謂行政則多於用智而少於推誠又謂待功人則虚與　縻而無　化潛移之術此皆證諸近日政府所發現之事實而隱相合者政府而怙過飾非也無論矣政府而苟以國家爲念者能不惕然而　容乎黎自謂忝治軍旅人微言輕况當戰勝之時爲逆耳之　免罪爲幸其言可能痛絶嗚呼以副總統而猶爲人微言輕則人民呼籲之輕微直無等類可列矣以副總統之言而猶以免罪爲幸則人民之言宜乎充耳不聞而罪之不免可知矣雖然政府於人民之忠告縱以爲微輕而不納而對於黎副總統之言則終願其一垂聽之也（默） 
重慶之取消獨立者誰歟一重慶之取消獨立也而商團爭之黔軍攘之通電中外揚揚自得若人人自以爲功者然然而熊克武則已網開三面矣 
雖然吾於重慶無責焉耳　試觀今日之積勳累累身享上將中將之榮而叙名於一位二位三位四位之鐵券者果見有一人斬將擒渠者乎吾於以佩民　好生之德置夫是以爲平定二次命之元勛（萍） 
 
 
 

Page 7

 
 
本埠新聞 
[日艦紛紛往寗]  
　　星期一日（十五）有日本砲艦四艘巡洋艦二艘駛至上海翌日即開往南京聞尙有兵艦一艘不日亦將由日本來滬開往該處云 
[公廨研訊熊仁紀略]  
　　鄭鎭守使日前派探在公共租界四馬路拿獲黨人熊仁即熊秉坤又名熊摶雲解送公共公廨訊供發押老閘捕房候傳齊見證定期昨日復訊在案昨日午後二時半仍由原審官聶襄讞會同英領康君升座樓下公堂傳同偵探張桂生研訊至旁晚始行退座判熊仍帶回捕房定期再審惟兩造律師辯論甚長詳情不及　載容俟明日續錄 
[公廨改期復審雷鐵生]  
　　黨人雷鐵生因希圖赴浙起事經鄭鎭守使派員查獲解送公共公廨發押老閘捕房妥爲看管定期昨晨復審在案届時因陪審西官美副領事强君另有要公不及蒞廨當用電話知　原審華官王襄讞另行訂期會審 
又聞雷鐵生自經公廨發押捕房後卽有匿名郵信恐嚇廨員以故預審此案關防甚爲嚴密而原審華官出入常有包探保護並聞捕房亦恐該黨中人密謀破壤昨特選派暗探兩名到廨防範 
[再紀廢彈轟發之虚驚]  
老北門内九畝地前清官建硝磺藥庫内廢彈轟發已詳昨報藥將市政廳總董陸崧侯君兩致上海縣吳知事函錄下（十六日函）敬啓者城區九畆地公地上前清時由官建設硝磺庫一所以儲軍火經地方紳董迭次禀請滬道　移未果嗣九畝地公地　價充公由興市公司承買而硝磺庫延不　遷前年九月間上海光復書業商團即乘此　據入爲事務所已有兩年興市公司已屢次函催交地該商團現在始允遷讓本廳於今日（十六）上午飭工匠前往拆除房屋不意牆隅堆有廢彈工匠等不愼誤觸致轟甚爲危險幸未傷人該處現由警署派巡看守内中尙有危險物與否須得詳查爲亟函報應否呈請上海鎭守使派員往查將危險之物即行起出之處即祈察奪施行一俟查檢之後本廳仍卽派工拆屋以便交地專此奉達（十七日函）敬啓者昨日午前本廳工程科派工拆卸舊硝磺庫房屋工人不愼誤觸廢彈致轟曾將大略情形函報在案當肇事時該工人等駭極奔避不敢回廳現派工科員前往調查實情並尋回工匠大小五人細詰情由據稱是日派工五人有學徒二人在内該屋牆隅積有長形土砲一堆年久鐵銹該工人等亦不知危險之物學徒年幼無知動手玩弄遂致轟發有三土砲上轟　響驚動居民該工人見肇事端即行逃避當由巡警前來察視報告警署派巡看守此事本　未及預防實出不料除將大小工人五名函送警察廳第一區警署訊明何人肇事處以懲戒外合再報告恐尙有遺存危險之物並請飭查取出以便卸拆房屋將該址交興市公司收管希卽核辦施行 
昨日市政廳總董陸崧候君責成工頭王福生尋獲工人王銀和王阿金管潤生壽祥生田阿毛等大小五名送至　一區警察署請究未幾由工程科函致該署襲署長聲明此事實由王銀和玩弄肇事應請暫行禁押其餘匠人請交工頭保回候查龔君遂將王銀和送至司法科請爲訊明懲處一面呈報淞滬警察廳長請爲查核 
附市政廳來函九畝地公地由前清城上自治公所呈准地方官變價充公歸興市公司承買該地上原有硝磺庫一所局員延不遷讓前年九月光復時局員去而書案商團卽來佔用作爲事務所本廳不及收管迄將兩年興市公司迭次催請交地直至此次亂定之後該商團始允遷讓本廳卽往拆屋擬將該地交與興市公司而該商團又要求先拆兩間其餘請緩連催數次始約本月十五日左右方可全拆不料昨日飭匠前去而牆角遺積危險之物工人不愼致肇轟發今閱十七日貴報載有書　商團來函所述各節與事實稍有不符爲特奉函請登入貴報以昭實在 
[查拿已革警員]  
　　鎭守使鄭汝成君訪悉已經斥革之從亂警員張東野汪遜夫任濟康周鵬雷雨生郭文元等現在散匿英法美各租界依舊造謡煽惑不知侮過特於昨日函請張交涉使煕會領　團轉飭各捕房按名查拿解究一面通飭水陸偵探軍警嚴密緝拿母使漏網 
[護送受災湘人]  
滬地自經戰禍高昌廟附近一帶湘人之失業者約有一千八百餘名之多欲歸不得情殊可　現經旅滬湘人孫羹梅君等發起糾集巨資特包美有商輪專裝男女湘人回籍議定不另搭客不准夾帶禁物業已呈奉鄭鎭守使核准並電請黎副總統俟該輪到鄂妥爲照料頭批災民已定今日起運公推湘人禹國儀隨船護送 
附孫羹梅聶雲台朱霞林吳石松諸君通告上海製造局湖南同鄉諸君鑒敬啓者此次叛徒攻局自七月十三號停止後至今兩月有餘諸君始則挈眷遷移繼則久候解决流離困苦自不待言現雖大局平定而各廠暫時停辦已奉明文卽使將來開工以中央財政困難或另行組織或縮小範團淘汰减裁均屬意計中事與其合家株待徒貽困守之虞不如暫著歸鞭另謀生計明知湘吳遠隔當此毁家失業之際貲斧雖籌羹梅等雖綿力薄材而誼託梓桑不能不量爲救助已合貲包就美有輪船艙面准於陰曆八月十八日晚開往長沙凡製造局同鄉諸君如願隻身或　　冋湘者務於是日早在南市十六舖大達碼頭邀同保證先期報名以便查明給票川資膳費一槪免收該輪此次上駛旣不欄入軍界中人併不搭儎外客業經呈請上海鎭守使令行巡警廳長曁縣知事届時派員到碼頭查驗再由招待員護送上輪除己份行李外所有軍用品及私鹽土膏並一切違禁危險之物萬勿挾帶自取罪愆諸君人格甚高名譽素美沿途務　親愛共叙鄉情幸毋彼此參差致貽笑柄特此布告 
[魚船准許夜行]  
　　上海鄭鎭守使日前接准上海法總領事來函内開據法租界鮮魚行　長順等聯名禀稱客幫每運各色鮮魚到滬投行銷售其運魚船隻必由南黃浦　潮面來無如潮　逐日轉移一月之間大半不能於未晚時抵滬若不連夜趕路難依早市銷售隔遲一潮則鮮魚必多臭爛前在製造局　線時内　當夏令正値鮮魚尙不暢旺之際因此來滬無多現當秋令魚船逐漸繁多銷路亦可漸旺惟現因戒嚴未鬆禁止船隻夜行凡商船經過製造局自當　令停泊守夜惟獨鮮魚船隻斷難停泊　後魚船經過製造局可否商　隨到隨騐驗訖　爲准予當夜放　如得邀准俾各漁船咸能照常投行銷售　於法界市面可無　碍禀求憐商艱　恩准函請　守使逾格准予隨到隨騐隨時放行不勝感德等　鄭鎭守使以鮮魚船隻因趕早市必須漏夜經過製造局浦面自係實情應予照准惟　騐必須設立專卡尤須附設小輪曁水巡舢板二艘以資巡察而免偷越故於　日函致水警　二廳李　長飭令第三警備　　一營王保　營長派撥炮艇二艘於昨日駛滬幫同查騐 
[貧民不能久待]  
兵災善後事務所因高昌廟附近十四十五方十二及十三圖一帶居民被災極重現雖從事調查惟造報需時極貧之户飢不得食家具蕩然勢雖久待特報明鄭鎭守使核准由中央撥欵按日給卹大口二元小口一元自陰曆八月十六日起限期十日到所報名給領故自前日起由各該圖地保偕同各災民到所具報者紛至沓來先由該所核對報册相符者卽發給錢票持往同仁輔元堂飲用仍候核明撫卹賠償 
[保護外人之周密]  
　　湖州屬之莫干山爲兩浙名勝之區每逢夏令旅華西人多至該山避署歷來已久現届秋凉避署者　率回滬日必數起浙都督朱介人君以浙省現正戒嚴謡言不靖該西上等長途遄返慮有意外危險故除訓令湖防金統領就近派撥分防永康縣之黃管帶沿途妥爲照料護送出境外特電致上海鄭鎭守使　飭營警一體保護以敦睦誼鄭鎭守使接電後已分飭駐紮由浙來滬之水陸各營隊一律遵辦矣 
[獎勵地方警察]  
　　上海縣警察事務所呈縣知事文云爲呈請給獎以資鼓勵事竊照此次滬上突起戰事炮彈橫飛居民罹禍官署復被滋擾一時人心惶駭十室九空而本事務所長警偵探人等經　務長曉以大義不特照常服勤冒險偵查無嚝職務且復日夜荷鎗駐所堅守即守衛公署者亦皆跬步不離因此署所兩處機關毫無損失破壞該警探等勤苦辛勞實有足多者至各鄉警區　戰事發生時警務長即飭各該區員督率長警嚴密巡　防範毋稍疏懈用能維持秩序保　治安卒使風鶴無驚萑苻屏迹今者兵禍已舒人心大定各該區員警亦不無微勞足錄迭據各區員先後呈報　來爲此備文呈請擬懇知事俯念此次本所曁各區警探二百餘人維持現狀認眞服務竭蹶困難之情形從優獎給銀圓二百元以便核明等差分别派賞藉示鼓勵而昭激勸至本所各辦事員及各該區員不避艱險督率勤勞應如何量予獎勵之處統候酌核訓示施行 
附批示呈悉此次兵災近城一帶十室九空卽四鄉亦頗受影響該所及各該區長警偵探均能照常守衛秩序如恒深堪嘉許所請撥欵二百元應准如數撥發仰即酌量警探勤務分别核發以示薄獎該事務所辦事員及各該區員議愼從公着發獎牌各一面該警務長督率有方處以鎭靜用能弭患無形地方陰受其福候將辦理情形呈報省長察核一面仍希勉爲其難維持善後是爲至盼 
[紅十字會紀事]  
　　天氣已凉婦孺留養院尙有三百人上海數處醫院受傷軍民尙有　三百人南京紅十字分會醫院五處所需男人棉衣褲棉被褥甚多南京十數萬户飢寒交迫前由江君所運棉被絨毯棉花布疋不敷分布南京分會來電告急業已趕製並向當舖衣莊收買舊貨殊難應急現向各處善士勸募男女舊棉衣褲棉被等物好行其德者尙希及早捐助也 
紅十字會滬南平糶局三處自舊曆七月初開局以來利便貧民藉平米價茲當新榖登場米價漸平擬卽日陸續撤局 
江西兵燹之後又患旱災飢民遍野沈會長惻然　之特籌欵項昨交天順祥陳潤夫君電國九江鐵路局交趙宣撫使汪民政長散放急賑 
南京最苦居户十餘萬無衣無食慘苦萬分沈仲禮會長接報告後已分電華僑勸募惟散放之法頗難着手業托南京分會于少彰君分會醫務主任寶琅醫士將運　銀米棉被等擇尤出借不露賑濟名目用南京分會名義隨時接濟 
蘇人潘某等憫遍地瘡痍在蘇州鶴園發起籌振游覽會中秋起三日所籌欵項雖屬不多亦足見蘇人士好善之一斑南京分會致紅十字總會沈會長江　事長　云日前掩埋分兩隊出發分東西兩頭做起至昨日兩隊接頭適在天保城大山會齊忽該處駐守官軍爲天霧所障未能看清紅十字旗織誤爲白旗其軍官傳令起火幸内有　細之軍官先至山頂看清因急傳止旋囑本會孫張兩會員捲旗停工並須同往統領處孫張兩會員當卽進謁統領而謂亦知紅會係善舉但紅十字旗係白地衣服又係白色恐一時看不清致生疑悞宜改色易識爲妥云云現掩埋未盡旗幟衣服分會未便擅改應如何辦法請與張都督接洽速電復祗導蒙助天津分會棉被三百件請速逕寄南京分會删 
[省議員滅絶人道三誌]  
省議員周鉞即周鐵錚逼女投江已詳前報茲由其婿徐應史訴請上海地方檢察廳移提核究當奉批示云狀閱周靜娟致死情形頗爲離奇當以事關人命業經本廳派警調查并移請華亭地方檢察廳恊拘嫌疑人周鉞在案茲據所訴各節周鉞顯爲本案要犯其所在地雖屬華亭轄境而行爲結果地查係本廳管轄範圍以内且已着手進行自應歸入本廳訊辦以清權限仰候派警迎提傳案質究再行定期檢証可也此批 
[拘獲串吞稅銀之司事]  
吉林長春城内商務總會中附設之營業附加稅公所所用之管票收支書記在朱振揚（即朱榮卿）劉翼廷苗鳳池（即苗竹樓）會計生艾坪（卽艾文友）等四人於今夏起商通舞弊塗改票據侵吞稅銀念餘萬兩席捲同逃　經該會總理查得朱振揚係江蘇吳縣人家住蘇城學士街劉翼廷係鎭江人艾文友苗竹樓皆直隷樂平縣人當卽函請長春檢察廳備文移請各該縣查拿去後惟劉業　病故朱籌仍未緝獲業經該會訪悉朱匿跡上海由該曾備文特派司事　德芳魏振等來滬嚴緝昨日上午李等在新北門附近將朱拘獲立解上海縣知中署呈報前情請爲收押吳知事以案開舞弊侵吞　歸司法範圍以内本公署未便干涉飭將朱振揚　送地方　卽由陸檢察官提案詰問朱供多推諉李德芳等則　　加派法警將朱送回長春來往川資由敝會擔任云云陸檢察官以本廳辦公人數不多所請派警護送　難照准遂　李等曰爾等如慮途中有失可即發電至長春請貴會　奪辦理諭畢判將朱振揚暫　第一看守所候示 
[傳諭拆除凉棚]  
　　南市各街道所搭之凉棚向章限於中秋節後一律拆除以防火患現已屆期昨由　政廳路政處派人知照各户遵章拆除否則當將各該户及工匠姓名記載俟明年夏季請領照會時槪不給發以爲違章者儆 
[商輪私運米糧]  
　　巡警第一區龔署長昨日訪聞面市大達碼頭平安公司之可貴商輪私帶白米七十餘担運往台州接濟黨人並有夾帶軍火情事立派偵探趙勝胡富泉協　大達公司巡丁長楊芝偕前往可貴輪船搜查祗有食米二十餘担確係私運並無軍火當將該輪茶房二人解送一區訊究 
[查獲私鹽船]  
　　上南鹽巡　長張占忠昨在王家碼頭浦面查獲私鹽一百餘包梟匪二名匪船艘當卽一併解送上南川鹽巡總局訊辦 
[提訊盜案嫌疑犯]  
　　大南門三官堂附近婦人顧王氏葛王氏被盜行刧當經警區先後拘獲盜犯周朝軍楊福元沈大恒季三弟黃三并婦人瞿田氏等一併解送地方檢察廳請　在案前日下午經張檢察官提案研訊周朝運等皆供前當營兵自奉裁後均爲小本生理家住西門外地方並無爲盜之事實遭誤拘質之顧王氏等二失主亦稱事在晚上實難辨認問官以周朝運等三人係事後在各處追獲之犯諭候派警赴斜橋十間頭一帶調查實在復候核辦其季三弟與該氏等三人事涉嫌疑判令收押聽候取保出外候示 
[泥城外之盜案]  
　　泥城外喬司斐路十五號居民潘丫頭家前日夜半突來暴客多人撞門入内各出器械恐嚇刦去値洋二十餘元之布衣銀飾逃逸事後潘　靜安寺捕房報告卽飭中西包探前往兜拿未獲而回昨由該捕房捕頭禀請代理總巡張君通飭各捕房中西探捕一體偵緝 
[染坊貪小失大]  
法租界工部局定章除居民自裝自來水水管外另在各街道裝設公司龍頭准許居民零星吸取所有老虎灶茶肆浴堂染坊等用水最多之家不准私用曾經刋章曉諭有案昨由捕房派人至公堂禀稱西新橋一百二十四號門牌何金裕所開之染坊於前昨兩　竊取自來水判罰兩次令則改在夜間用大桶竊水業已查明解訊何供吸來吃食並非染布所用求宥聶讞員德副領事諭曰汝坊中未裝龍頭專事竊用已有二三年之久如願即行裝設尙可從輕辦理何尙計不出此遂判罰洋二十元充公再賠自來水洋五十元了事 
[公堂指定公正人]  
　　浦　祥金玉記控費光茂朱渭清屠蔭之股　　葛業經公廨判送商會理處嗣因商會以兩造開賑各異且各執一詞未能理算因即移復公廨於前晚復訊兩造仍各延律師到堂互辯多時判由公堂指定英署買辦陶梅生爲公正人着兩造各將賑據送交陶梅生處秉公理處復候核奪 
[忿不欲生]  
　　前在總巡捕房充當西崽之姚根樓近因子女相繼殤亡姘婦亦逃逸無蹝姚遂忿不欲生前日至南京路外灘投浦圖盡當由巡捕救起昨送公堂經中西官訊悉前情向之勸導一番而釋 
[拐匪情虚奔]  
　　拐匪某甲日前拐得某姓婢女名小香匿居梧州路昨晨　女至元芳路碼頭欲搭輪船他往見船邊有西人多名該匪情虚棄女而逃由捕查見帶入捕房候禀明捕頭核辦 
[世界語會移遷]  
　　本埠西門外世界語會中央事務所成立經年迺戰事驟起會所適當戰域香罹兵禍復遭搶掠近聞該會發起人孫君等日前已將中央事務所遷定在英租界由東路二百號内將各部機關重行組織 
　　梵響東來 
　　達摩波羅者乃東印度沙明爲佛敎之傳敎師徧遊歐美各國具大學議茲以遊歷到滬法租界資昌路石牌樓尙賢堂敎務聯合會特於今日下午四時半開歡迎會卽請達君演說佛敎與倫理之關係由英語譯成華語以　衆聽 
[縣知事公署批示]  
　　公民奚　虞等呈批呈悉鴉片禁吸期逾半載凡在人民皆宜濯磨自新詎容沉痼不返卽戒煙丸藥亦早奉部令一律嚴加禁止所以清積毒而杜流弊萬無再准製藥售銷致滋朦混之理如果民人不知自愛尙溺嗜好一經覺察自有刑律之制裁固無庸該公民等代爲之慮所請設院配製藥丸取費戒煙之處斷難准行仰卽遵照粘章存銷此批 
　　　地方審判廳民庭批示 
趙鳴齋聲明窒碍由批案經判决即無復核之必要該聲請人如果以本案判决爲不公儘可向控訴衙門另圖救濟方法母庸曉瀆 
李祥生請求銷案由批節次本廳正式開庭時詎料原被兩造均無故不到殊屬非是業已當庭决定休止訴訟三月在案仰卽遵照辦理該被告所請銷案之處暫毋庸議 
[地方檢察廳批示]  
王肄之請傳王阿桂等到案質訊由批狀閱查此案發生於前清光緒三十三年事在民國元年赦令以前公訴之權業已消滅本廳未便受理 
王盡田呈請准予銷案由案狀悉此案旣經該被告服禮還物爾族中出爲和解一再呈請銷案姑凟寬照准 
[第二初級審判廳批示]  
程祖金呈訴揚妙根陸阿四串賣田地案批來狀祗稱楊桃桃故後家事均由　姪妙根經管並未聲明桃桃有　遺産及其相續人遽行請求飭傳妙根到案殊屬不合碍難照准 
[第二初級檢察廳批示]  
侯王氏等呈訴章松濤等攫米逃匿案批狀悉據稱股購之米因受潮暫存協順泰行内現在恊順泰旣經倒閉此項存米自應向其取回即謂存米已無亦應責令償還方爲正辦乃該氏並不向恊順泰追　轉向章松濤索取情節已屬離奇且無端牽涉多人尤難索解至稱全船男女將爾兇毆究竟有無傷痕亦未來廳請驗　屬無從核辦不准此批 
[四區署牌示]  
照得昨奉廳令内開本廳發行警務叢報原爲公布命令改良警政起見迄今已關一年凡屬城厢内外及浦東各區均經按期發給閱看即四鄉警務劃歸地力後亦由上海縣警察事秘所代爲發給惟閘北吳淞等處自歸併以來　經事變多端未及一致發行茲自第二年第二十七期起閘北吳淞各區均當一律辦理業飭叢報社照數分發所有繳費章程上級人　月收四角巡長兩角巡士一角爲此訓令　署長轉諭各長警一體　照 
雜評三 
注意之四事湘省蔣翌武之　　斃也粤省陳景華之被鎗斃也鄂季雨霖贛歐陽武之相繼以被拘聞也此皆近日關於内亂便人注意之事也 
南京日人之被張軍傷害也昌黎華警之被日兵殺斃也美國公民之被北京警察鐐禁也皆近日關於外交使人注意之事也 
兩院議員之被軍警辱駡也憲法起草之被軍警侵犯也選舉總統任期之被軍警干涉也此皆近日關於北京軍警使人注意之事也 
熊仁被拘之審訊也雷鐵生被拘之罪狀也南陽里兩日人被拘之交涉也此皆關於近日上海發生使人注意之事也 
（默） 
嗚呼今日之大學學校爲全國人才之製造廠而大學　生尤佔全國人才最高地位乃自敎育部限制不嚴一般主學務者每每喜挾大學之名以自重而爲學生者又每每喜入大學以爲名高初不問其學業如何學風如何貿貿焉從而入之一不得逞則挾嫌通告破壞存心輒復刺取一二事以自炫其程度之高此則不能爲今日學生諱者 
然而主學務者不知以學問爲矜式以校課爲啓迪於其所謂學業之不修衛生之不講者一一改絃而更張之乃惟此曰詐騙彼曰敗類以爲嚴重交涉之藉口抑亦左矣（萍） 
來函 
　　浙江旅滬學會救濟旅甯浙人致華洋救濟會函 
敬啓者頃接旅寧浙江同鄉會代表莊兆鈐到會面稱南京被難人民籍隷浙江者實繁有徒飢寒交迫無以爲生囑敝會設法救濟俾免流落他鄉等語敝會誼　同鄉勢難坐視辦事旣乏全才經費猶漸棉力負疚良多貴會慈善爲懷爲中外所欽仰非仗大力主持數千災黎何以出水火而登袵席現勉籌銀洋二千元專爲拯救旅寧浙人之用茲特送呈貴會代爲設法俾居者無凍餒之憂歸者有生還之樂皆出自貴會之賜也應如何拯救之處與南京全浙會館諸君就近接洽至纫公誼專此奉懇敬請慈安浙江旅滬學會謹啓九月十二日 
[華洋救濟會覆浙旅滬學會函]  
謹覆者頃奉大札示以南京被難人民籍隷浙江者頗多因籌銀洋二千元囑代設法拯濟誼敦桑梓良深欽佩（中略）當遵來諭專爲拯救旅寧浙人之用並囑妥爲佈置俾居者歸者均沐仁人之賜此亦敝會應盡之職期於無負委任而已專復敬頌公安再候玉音南京華洋救濟會駐滬董事部會計員韓寗謹啓 
[民國大學函]  
申報大主筆先生鈞鑒檢閱貴報來函欄内載有曾國英誣陷本大學信件一則不勝詫異其言之是非不値識者一笑原無駁辯之價値曾國英初到本大學時繳保證金四元學費十五元膳宿費二十八元按一學期計算未過數日卽向本大學會計處假洋五十元未經允許遂卽挾嫌以破壞手叚暗串校内各生槪不繳費經學監梁君查知該生自知無顔任意退學此時恰値本校開學曾亦在堂目暏校長錢强齋敎務長戴伯椷及敎員陳金鎔陳景新牛霹生等均到堂致訓詞並有來賓高冠吾余鍾秀申檉紀消强諸君相繼演說其言戴君等係本大學假冒名義果何據云然耶其尤謬者以廚夫誣梁君一節令人髮指梁君在前清時之腐敗功名姑置不論於江南法律專門學校畢業後値前年武漢起義卽來滬發起民權報並在館内任編緝事宜一年餘今春到江蘇省議會襄辦文黑實爲各界所推許該生信口雌黃顚倒黑白誰謂非學界之敗類乎至謂本大學詐騙隆興等號物件實於名譽攸關本大學定卽嚴重交涉决不寬貸素知貴報主持公論敢請大主筆斧前登載以公是非不勝盼禱之至藉候著安民國大學啓九月十七日 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[讀某上將傳仿讀孟嘗君傳] [  落拓]  
人皆　某上將善用兵總統以故器之而卒賴其力以拔鞏固之城嗟乎上將特江湖劇盜之徒耳豈足以言用兵不然統數萬之師拔一城焉宜可以安民而收人心尚何用姦淫擄掠之手段哉去姦淫擄掠之手叚不改此人心之所以不得也　　戲擬上海商界請將製造局遷 
[移蕪湖之理由書] [  鈍根]  
閱　載本埠製造局有遷移蕪湖之說商等聞之額手相慶亟電政府請速實行蓋製造局爲戰禍之爭黠此次兵災全爲陳英士欲將製造局而起苟無製造局何致有攻守之戰爭苟無戰爭何　　失吾輩財産故吾輩深思熟慮終莫若以製造局遷移蕪湖　利中國之革命示有已時自第三次四次五次以至十次百次　　　造局之劇戰將在蕪湖而不在上海一利也耳不聞砲聲　利也目不睹横屍三利也實號開張如故四利　老班闊綽如故五利　姨太太坐汽車聽戲如故六利也有此六利而蕪湖人　　贊成者必非同胞之情也蕪湖雖有製造局必不致遽遭攻奪萬一有人攻奪必有致爭戰萬一爭戰必　致流彈中人萬一中人必不致鑽入皮内萬一鑽入必不致因此殞命萬一殞命必不致如上海之多萬一亦如上海之多必不致商界羣起請將製造局遷移上海有此充分之理由製造局之宜於蕪湖而不宜於上海明矣 
栩園詞選 
[和錢君壽蘐疊韵四首] [  春影] 　　 
　　　年似水易消磨夢到嫏嬛路不訛花影有情留醉　　不　計邂飛蛾香囊荳𦸅春痕淺粉頰曣脂酒暈多偶入瓊筵逢舊侣一番惆悵懊儂歌 
翠　眉硯墨親磨寫作鴛鴦字不訛楊柳春風來紫燕菱花秋水　青蛾美人情致錢前好商婦琵琵水上多早把浮名换尊酒何妨靜聽遏　歌 
　華焕彩鏡新磨青鳥傳　未盡訛簾幎涼侵驚睡鴨　　絃急憶脩蛾香分茉莉蕉衫薄酒勸蔔萄翠袖多我醉欲眠催不去更拈　豆記清歌 
青虹　　劍初磨恩怨分　兩不訛只道樓臺誇五鳳已將脂粉　雙蛾　潮雨急催詩易秋夜更長引夢多吹徹玉簫人不見半江殘月　漁歌 
[和諸君季遲疊韵四首] [  春影] 　　 
低亞闌于　竹　聰　兒女製荷鐙秋聲夜夜尋消息花史年年　　　　下風　撩鬢角酒邊心事露眉稜羅衣未褪香先炷幾度思　熊可矜 
小　累他眉作　　幃調護暗移鐙連朝頽玉腰慵轉半臂添香意少興外酒偷　　有耳辛盤初荐舌生稜勸言莫再花副醉慚　蕭　只　矜 
　陰小立　错　隱約窗紗正送鐙冰碗甞羹思窈窕砂瓷煑茗說宜興編籬薙棘嫌多刺疊石爲山怕作稜自　蕊宮花譜後折釵書跡衆僊矜 
記得綠　書舊事中宵添酒勸　鐙春山眉黛青長在秋水襟懷靜不興纓絡當胸珠不曲　環貼體玉　稜任他紅粉回頭笑醉倚簾葭敢自矜 
[客中中秋] [  紅豆女士] 　 
遠别家鄉路幾千良辰美景奈何天嫦娥怕惹遊人怨故把今宵月不圓是夜月蝕） 
客中底事太多情情未生時恨又生都道申江明月好那知今夜不分明　 
亂離記[  愛蘭]  
[陳家慶]  
陳家慶者上元人也居碑亭巷内有妻一子女各一妻張氏子鼎女小媛此次禍發家慶遠在下關尺咫天涯心懸兩地家慶不知家中之生死張氏焦急家慶之存亡迨下關經馮軍蹂躙後家慶無處暫避遂乘輪赴鎭探聽南京消息訪問家内情形孰意數日後有鄰居某姓來述此次官軍糜爛南京殆有過於洪楊言之　心當官軍之攻各門急時尊夫人猶在家念君四是日風傳下關被炮　商場盡燬拙荊乃往相慰均意官軍破城後必可轉危爲安孰知張軍入城殊出吾人意外彼藍衣畏辮兵荷鎗搶刧碑　巷付之祝融我家當彼縱火搶刧時拙荊及小女均不及避被兵擄　現只剩此一子言時手指所携六歲兒涕泗不已家慶唏嘘曰君雖流離尙有二人吾於此時僅成隻影且我現在身無一文後日方長如何慶命言至此和對嗚咽 
[方汝平] 　　 
方汝平廣陵人寓居金陵中　街幼失怙恃弱冠已畢業於江南師範學堂妻王味蘭亦女師範生花好月圓伉　　篤寗亂　被困城中不　出迨何海　被執紅旗高縣方慶轉危爲安孰意張勳兵大肆搶刧汝平亟携味蘭而逃行至北極閣下味蘭足軟而氣喘汝平亦力疲神倦正相倚間無情鐵丸天外飛來汝平遽中彈仆地猶以目睨味蘭作極慘之音曰蘭妹吾負汝矣言已氣絶味蘭心酸淚湧緊握汝平之手曰郎且緩行苦命人隨後來也遂觸堦死 
自由談話會 
中秋月缺人民罔不怏怏不樂我則憂我中華民國之危象政治歧棼四面楚歌列强俟隙將來能獲美满結果　非所取知抑或不幸而爲中秋月之殘缺否亦非所敢知是以觸景　心感慨系之深　我國民以憂月之心憂　則大局　可挽救也 
打鼓救月固知無益而迷信家狃於習欲執迷不悟無足深責獨不解乎此次張勛蹂躪南京人民京電紛馳而袁總　置　度外祗輕輕從表面上挑出二句無關緊要語以敷衍訓戒豈張以徼　収復之功應享殘賊生民之權利而我寧民應負被奸被搶之義務耶嗚呼噫唏吾人民請命之哀電直如打鼓救月耳我爲寧民哭　爲國家哭 
南北之兵端實由黨禍　成　是黨之關於中國六局利害昭然無可掩飾或謂東西各强　靡不改黨林立互　策　故其政治日良國日强而民日富我中國由專制一躍而爲共和凡　　　一律採法歐西以圖進步子之言得母管窺蠡測乎予曰予誠眼光淺隘豈敢暢論天下事然以冷眼旁觀我國之入心風俗似覺政黨一物實爲政治上之蠡賊他且不言則以予目　之　以例大者遠者予鄉自共和成立多數紳士各組織某某兩大　黨支部而物以類聚甲黨之發起人行爲純粹名侍優著四鄉名人多歸之而稍　睱疵者亦無不隨聲附和藉其名譽以爲光榮而乙黨二三　子憤黨務之不能推廣黨勢之將失敗也遂　　黨綱之如何實貴招　下流人入黨以爲　制而彼下流人竊乙黨爲護符欺壓良善魚肉鄉鄰之事日有所聞乙黨　覺木不雅觀遂半途繳銷其黨證而下流人黨勢已成遂　秘密結社改其名曰小刀會始不過窩娼聚賭漸且覇人妻女刦人財帛無惡不作甚至地方擾害不堪乃得較有能力者出而告發將爲首巨魁捉將官裏水遠監禁鳥合之衆始各如鳥獸散而良民之受害者已不知凡幾此不過一隅之地弊且若是之甚我國　逆誠　　將各政黨大加取締則政治上除去一絶大障碍治安其可望乎[  空生]  
自由談衆美皆收片長变　久已膾炙人口顯篇幅太大收藏不易緣此發起自由雜誌今已踐期出版裝璜雅　印刷精良足生鄴架曹倉之色海内文家之巨製宏文吉光片羽皆得藉斯編以共埀不朽何樂如之鄙人不才勉　編輯是篇之乏除首數月自由談外復增入未　刋刻之佳搆不少韓潮蘇海洵　大觀首期告成私心竊慰或　内容有未盡善同文閱後不妨下敎逢富逐期改良俾臻美備終期精益未精　爲文房珍品而後已聊貢鄙　　爲愛讀掁由雜誌者　焉定價四角二十日開始發售） 
　首期初　戰事延緩繼因手民於内容格式皆屬生手經數次改易　延時日想後駕輕就熱必能月出一册而不致過於愆期諸君源源購致則欲窺自由談全豹之　可以償矣[  愛樓]  
劇談[  鈍根]  
十六夜南京路東口新民演劇社演五六本　家庭是晚因天雨坐客極少黨演者仍能十分認眞精神充足不以客少灰心此其道　亦自高人一等病僧之阿戇最爲　色瘦梅之卜母被幽一室與閔氏（閔氏爲惜花所扮莊　不佻極似耐苦之賢婦惜花容貌亦甚秀麗先於三婿爭婚劇中扮某士女　麗明媚絶好旦角求之上海各舞臺　春航璧雲而外不多覯也）蓉花（朗圃扮蓉花向爲閒角至此方有用處演得娬媚温良語言嬌脆頗爲可取）對哭時淒戚之况沁人心脾何媪擲死孫女潑悍駭人觀者切齒藥風之小妹對訟師言願以索得靜丞之三百金贈與卜母爲告忤逆之訴訟費摹寫鄉婦一塊天　出此慷慨豪俠語令人聞之　容小雅之阿蓮幼雅之宜男兩小相憐坐立不離余於此心中亦感起一種憐愛之　不知小兒觀之心中更復如何黃老老　　丞處索阿蓮初入門懷仁　稱之曰黃老老後黃亦還稱之曰懐仁先生及歸告訟師且言曾懐仁爲靜丞之司帳者彼此初見未通姓名何能深知若此阿戇入門胡升等即稱之爲阿戆亦犯此病（宜俟錢媽出來相見後轉告靜丞等始知其爲阿戇）靜丞爲撫台之乾婿第一二本已詳言之何以三四五六本中人又言道合此等小缺　亦宜改正 
舉全體藝　同具之優　言之則爲陪角均能認眞也譬如二角在台口相語餘角在後　坐或　觀者不甚注意而彼亦能各表其相對憂喜之狀態與在台口者之舉動神氣相關合此等好處豈舊劇之舞臺上所得有哉 
小說 
寫情小說 
[黄金祟（八十三）] [  天虛我生]  
晚餐過後相率登樓予則　　緊河之西窓下開窓面　月色如銀　景殊幽異可　花農　簿　進供予稽核予念旣遭此厄虧蝕自在意中且有花農爲之監亦無所用其疑因　究蝕若干花農因繙一册　示予　頭茶及二茶兩市核計總贏一千二百元有奇惟連存貨作價在内三茶收價雖廉核之售價本無所蝕但二茶存貨亦照三茶之價一律售出且因水濕減折乃至蝕六百金耳就三千資本而論公子僅出五百金則認四分之一　百五十金可矣惟遠香之意則須公子認其半數按之合同議據明明載爲四股之一渠爲此言殊非其當予聞其說乃曰　初以爲虧蝕殆不止此故予已無收回資本之希望今即渠意猶得以二百金歸予予　亦滿花農曰此語不宜宣諸公子之口吾意必當爭之蓋在結贏之際渠固明明派爲己得四分之三也予曰此無與於汝事姑俟遠香與予言時再與論定可耳花農遂無多言予亦就寢竊念此次損失雖云不多但予初意欲爲素卿取償質物乃有此舉今且益之又將何以對素卿也　然今茲損失其實　戰之罪倘不爲天所弄則勝利固已操券且遠香之爲人亦頗誠樸可喜則與繼續而爲明歲之圖但使天不爲虐則失之東隅者未嘗不可收不桑榆　明日乃與遠香言之遠香亦以爲然予遂認虧三百存　金於彼間以結來年之約而取百金以歸僞稱此番營業實贏二百餘金以賒放故未能即取故僅支百金耳予内兄亦無疑焉素卿則知予素不作誑語亦以爲誠然　　予心中實深抱歉作此誑語固非所願唯恐直言則素鄉又將質而爲償且於發　之初遂　告蹶則從此殆不可以行動矣故唯中心藏之而無絲毫这吐露對於　兒亦未嘗一言及之故　姐譽我曰珊哥讀書人乃能爲商持籌握算之術亦且不學而能固知一能者萬能也勉其季子曰汝當以珊　爲模楷庶乎有豸奈何日手一卷咿唔咕嗶腐氣逼人乃至記一日用之帳猶復搔首躇蹰其窘難甚於爲文命汝結算則一珠殆有十鈞之重且猶津津以爲擅於筆算也珊哥思之僅僅一紙火食之單渠乃橫圈豎畫壘　疊疊寫成寶塔及至寫意問其爲數若干依然瞠目不知復細數之始得一數然與我所用錢殊不　合　再推而求之苦乃萬狀轉不如我心算之速且確也季子哂之予曰筆算誠不適於日用假使盈年累月之帳乃用筆算覆核費力需時誠苦不勝季子殊不謂然因與相較則予數立得而渠蠕蠕引筆未過半也　兒之儔乃俱笑之　 
 
 
 

Page 11

 
 
   
 
 

Page 12

 
 
   
 
