# 1896 - 204 - 4908318

 

Page 1

 
 
[勸輸湖南振捐啓] [  申報館恊振所拜手]  
　　湘省自甲午秋迄今旱災甚重小民蕩析離居至去秋雨雪交加其苦更難言述長沙寳慶衡十數州縣災民每茹草咽糠此種情形眞足令銕人洎下本館隨諸君子後籌辦賑務己歴有年斷不敢畏難苟安半途而廢爲此不辭况瘁大聲疾呼惟望宇内仁人同深惻隠各傾囊槖以濟艱難一俟集腋成裘卽當解往散給爲諸君子廣種福田也肅此佈陳伏維德鑒 
[四百五十號畫報出售] [  點石齋啓]  
　　俄皇加　典禮崇隆各國駕使均設筵讌飲俄皇俄后親自臨幸以示光榮萬國冠裳一時畢集誠盛矣哉他如土地之顯靈呂蒙之轉世總巡之重懲馳馬道學之献醜當塲日后遊幸之華粤垣還炮之盛鍳簉室者受騙討嫖帳者被欺及叢抄等圖說卽日出售此佈 
[續論設法减釐]  
　　抽釐之設原所以救一時而不足以垂久遠顧旣行而不能廢者由於理財之臣心計未工旣不能開源節流又不能量爲變通遂至病民病商兩受其困說者徒知取之於商無損於民初不知商人銷售之間陰昻其值而民之受虧己無窮矣商人貨價旣昻受者懷疑銷售不免阻滯商亦暗中折閱此所謂商民交病出兼以近來五里一卡十里一局相望於道彼抽此微榷及細微似非盛王之政所宜出也於是欲救其弊者特舉條目數端以備當軸者之采擇一日兵額宜减也兵可百年不用不可一日不備然有不可以一槪論者則今之議减兵額是也查天下兵凡百萬其守汛之兵二十萬零星散處不便操演其人皆習於苟安樂於無事有緝捕防守之名而無其實此宜全行裁减者也名營之兵大抵虚額居其三四而又老弱居其一炊爨灑掃之夫居其一其所以備行陳者曾不及半曩者赭宼之亂皆募勇成軍以翦滅羣醜則所謂養兵千日用在一朝者安在也是兵之當减不待智者而知矣今中外互市海防陸防都宜鄭重然若英法等國其兵不過三四十萬己横行無敵雖俄之大亦無過六十萬兵之貴精不貴多蓋有明證中國之兵宜减其半而存其半以五十萬爲定額此五十萬者宜嚴加遴選無虚額無老弱合而不分便於調遣苟能練成勁旅未始不足以禦外侮而靖宼亂正不必藉口於防禦而虚糜國帑也按每兵每月口糧約銀三兩有奇以百萬計之歲需三百萬金今减兵額五十萬歲可節餉項一百五十萬於度支豈無小補哉二日冗員宜汰也今之冗員多矣不冗於小而冗於大不冗於閒而冗於要馮氏景亭議自漕督河督以下官弁兵丁及各關督織造鹽務外而督撫可道内而宫屬詹事以至内外武職都宜酌量裁汰其言深切著明可以見諸施行愚以爲淘汰冗員與停止捐納實相表裏有可以相輔而行者蓋官員盡屬正途出身己病其冗復有捐途以附益之則冗而愈冗矣今誠能大加删薙不特可以肅清仕途而所以節國家經費者固非淺鮮也三日各局宜裁也國家設官分職如彼其詳且盡也而復紛紛然委員設局何爲也哉今夫勘鞫臬司之事也而有發審等局詰盜縣令之事也而有保甲等局其餘若籌防海運清道巡防洋務等局名目繁多類皆司道府縣所能兼轄而在在設局在在委員虚糜國帑何可勝數欲爲國家節經費計不當全行裁撤乎然當今仕途擁擠必非一朝所能遽行裁之撤之必自淘汰冗員停捐實官始四日浮費宜節也浮費之宜節實非一端兹姑舉其一端以言之如兵丁迎送時之施放槍砲是也夫肅班結隊所以明上下之儀固不可廢至於施放槍砲則甚屬無謂若日藉以熟其耳目手足則固有平時之操演在初不必藉迎送爲操演也今宜一槪革除凡兵丁迎送大員止須站隊肅立不必鳴放搶砲其遇外洋節期應鳴砲以示敬及外洋兵輪鳴砲中國禮應報答者不在此例夫天下之大其浮費之所在何可以僂指計要在隨時隨事省其無益之費斯得之矣誰秉國鈞企予望之今欲先卽其所出莫如行此四策顧節其所出尤莫如裕其所入則宜待他時釐訂洋稅約章之日更定稅則以裕利源夫釐金之抽國家原非得己况抽釐則有總卡分卡有總局分局胥吏之侵蝕局用之開銷去其半國家所得十不過四五焉一旦减免抽釐則此項局卡槪行裁撤此利國利民之大舉薄海人民所同深禱祝者也惟積重難返猝然之間而欲遽復其舊則勢旣有所不能理亦有所不可苟能行此四者以節其出更稅則以裕其入則所出者寡所入者多夫而後釐金乃可减免謀國是者亦在謹其出入而己矣 
[三述織工肇禍]  
　　蘇州各機户因官憲新立增捐章程及議罰各事以致槪行歇業衆織工無以爲活糾集二三千人於上月二十七日將機捐局六門釐捐兼絲捐局以及牙釐總局併力擊毁致督辦朱竹石觀察總捕同知創司馬頭額皆被擊破翌日復擁至元和縣署籲求葉大令矜全大令慰以好言賞給飯食資若干衆始散去其中曲折前己由某客修函詳述兩志報端兹得本館采訪友人手箋去聞此事業經葉大令與長洲縣王大令吳縣凌大令邀絲業董事及各機户在雲錦公所和衷集議勸各機户認加機一千張捐數悉仍舊貫各織工以停工乏食則令各機户每機貼錢一千文各機户皆唯唯遵照定期五月初二日一律開工所毁局中房屋裝修歸工程局修理當肇事時城守營叅將曾參戎道亨拘獲五名内有四名確係織工現尙覊押餘皆旁觀袖手者己釋使歸家矣 
[德清風災]  
　　杭州采訪友人云湖州府屬德清縣某鄕與杭之仁和縣屬塘棲鎭接壤四月十六夜大雨如注狂風怒號雷聲隆隆竟夜不絶十七日仍風雨交作幾如萬馬奔騰晚間霹靂一聲恍若天崩地裂頃刻間大風捲地全村烟户悉數摧殘計一百二十餘家男女六百餘人存活者祇一百數十口杳無下落者竟有二百餘口之多餘或壓斃或淹斃均由親戚及善堂爲之收殮亦慘矣哉縣主聞報立往踏勘災情捐廉撫卹一面卽備文禀報省垣 
[白門火警]  
　　金陵采訪友人云本月某日午後二點鐘時城北吉兆營街後李姓家方作午餐遺火廚下赤熛怒煽立兆焚如幸地近菜園賣菜傭相約救援不遺餘力逾刻唱經樓故衣廓等鋪亦各舁水龍奔集四面噴澆火遂漸漸告衰衹燬瓦屋三楹餘均無恙 
[杭州試事四誌]  
　　杭州訪事友人來函云浙省學政徐季和大宗師考試杭郡於四月二十四日生員覆試題爲吾何執三句賦得耕道獵德得揚字二十五日選拔頭塲首題舊令尹之政至忠矣次題處士横議經解方城以爲城解二十六日提覆二塲童仁和題殷禮錢塘題文獻海寗足申刻出圖仁和取進三十五名照額减十二名錢塘取進四十五名照額減九名海寗取進二十八名照額減十九名是夜九點鐘時開門考試選拔二塲點名畢後面試試帖一首題爲自西自東得聲字限六刻繳卷當堂面獎者二人一爲仁和陸君景獻其尊翁春江觀察在江蘇政聲卓越而陸君 
 
 

Page 2

 
 
文理優長並無紈袴之氣一爲錢塘祝震案祝君本名其昌向爲陳六舟宗師所賞識徐宗師詢其何時攺名并云本院到杭時前任陳宗　極爲揄揚及歲試案臨閱錢塘學册並無祝其昌之名比發案始知業己攺名考列第二不勝欣喜并嘉其本届各塲諸藝無不當行等語試帖繳卷後卽行出題係張居正論問洪範日肅時雨若日又時暘若其感應之理能暢其說否考優生題日文王何可當也二句賦得君甘臣酸得酸字二十八日出選拔案杭府二名魯宗泰廪生王盛麟增生仁和朱用賓廪生錢塘楊譽龍廪生海寗吳以成廪生富陽夏叙倫廪生餘杭高鵬飛於潛朱紫貴昌化吳殿揚三學一等招覆案府學魯宗泰吳惟聰陳寳瑛陳棠金守梅屠鎬朱大文張鍚孝金振聲趙納言孫逢辰王祖德程宗啓孫文藻葉文燦許家瀚張鵬翔馮巽占王盛麟王賡仁和朱用賓韓澄章以炘湯湘江業何春彬邵孝義陳寳仁范鴻藻范鳴鏘竺大炘張元孟王燊周景鎬錢塘祝震吳道升何燕朱宗驎陳棪楊譽龍胡鳳樓楊榮壽楊澤廉戴兆廉連舸鄭兆蘭周祜沈以經關應奎俞大樞計沛霖朱光勲戴克恭方光灝 
[皇都淑景]  
　　都門訪事人雙鯉云内務府掌儀司恭奉懿旨傳集曾經祝嘏各會六十餘起於四月初間齊來頤和園分初四五六三天呈進歌舞初四日皇上恭侍皇太后懿駕幸園觀劇演戲一齣後各會間疉演耍三日皆然登臺者先向上叩拜然後各屐所能清歌妙舞皇太后看畢賞賜有差計所傳之會高蹻秧歌最夥次則五虎少林太平歌詞雙石頭跨鼓槓箱官開路對义太師少師之類惟槓箱官僅有一班爲皇太后所賞鑒賞銀百二十兩太平歌詞兩班每班賞銀四十兩其餘則每班三二十兩不等又有某會不曾祝嘏引路人執黑色旗隨諸會溷入被掌儀司郎官文君瞥見派人逐去該會囑託人情而至未得登臺獻技鬱鬱而返諸會於進呈後皆西至妙峯山朝娘娘頂進香初九十等日次第返旋都城云○京西妙峯山年年四月一日開廟半月有餘四方之善男信女匍匐而來者迤邐甚夥今年四月初天氣陡熱單袷衣衫幾於不能著體登山小轎擡夫有因蒸熱暈倒者初八日大風忽起勢狂於虎初九日片雨驟落凉爽侵人初十日放霽至十一二日復雨簷溜傾注天氣頓肅登山進香諸客有不曾携帶棉衣者皆喫苦不淺云○宣武門外土地廟下斜街某僻寺有粉色牡丹一畦每年四月盛間宛如虢國之淡掃蛾眉耐人觀賞今年花忽變碧與當年蕃釐觀瓊花相似一時相傳遠近聞者爭往一覽故遊人較往年尤衆○前報都察院遞呈某甲因許總憲擲還原呈甲追擊轎窓一案刻經西城察院管侍御廷鶚督同司官金正揮提訊甲供稱伊胞兄與甲岳母通姦恐甲母覷破因商同害母以滅口又甲供其母死狀甚慘如果屬實則一干均係逆倫案情重大亟應收呈根究但甲係鄕人怯官在堂上口吃吃語言不清呈詞又不成文理故總憲疑其瘋而擲之論者謂小民恫瘝疾若全賴在上者委曲體察倘一觕疎則隠情莫逹立成覆盆片言折獄豈易言哉○前報賣餳人將幼童無禮一案嗣經南城察院提案審訊城憲見此子之母雖云寡婦舉止輕浮因援罪疑惟輕之例定賣餳人以荷校枷滿責放不送部究治 
[津沽雜錄]  
　　天津訪事友人來函云甘肅回匪煽亂各軍將領奉命西征自去歲秋冬之間迭獲捷音乃日間官塲接聞逆回死灰復燃且勢甚披猖業由陜甘總督具奏請命將出師矣○新授順天府尹胡雲楣大京兆日内將晉京陛見榮履新任巳列前報兹於四月廿三日首途由北運河上駛天津縣恭搭彩棚於吳楚公所制憲王夔帥率司道寄請聖安隨送行旌屬下門生故吏印委各員亦濟濟蹌蹌各於江干送别督轅親兵以及練軍亦出隊恭送如儀聞津蘆鐵路事宜仍由大京兆督辦云○長蘆鹽運使司李亦靑廉訪希蓮升授四川按察使司交卸長蘆篆務晉京陛見己列前報兹於上月中浣回津隨於廿二日赴川履任○江浙兩省沙寍海運漕糧船隻緣海河水淺不能駛入故在楊莊及河莊以下沿途運剥交兌己列前報詎北運河亦復水淺沙淤相距通州約計二三十里剥船便難前駛需用大車由陸駁運父倉車路綿長費用之浩繁轉運之濡滯固不待言矣且聞糧米能如期開艙米皆蒸漲交兌可有盈無絀倘或逾期米卽收縮或當霉變開艙不兌爲風日矖晾收縮更甚今届節節阻水開艙較遲而開兌又不能速以致米難足數例需陪補公私均形不便也○有陳洛者不知向操何業與妓寮李二之婦相暱李被欺凌棄婦去津業經兩載陳乃與婦就紫竹林北開張妓寮夥妓九人婦蓋妓而兼鴇者也日者李二所如不合狼狽回津知婦己開妓寮仍擬以曳尾之龜爲衣食計詎陳不容染指李遂控之於縣上月二十日奉票於夜過半時恊同第十叚守望局勇拘人時經就寢叩扉直入獲妓七人並客五人以去惟陳與兩妓在逃翌日研訊内有三妓由本夫具領餘則押候發落 
[南屏晚鐘]  
　　杭州訪事友人來函云武林自上月十六夜天大雷雨後連日陰溼殊少晴霽廿三日起大雨三畫夜絶無住點之時近河一帶積成水潦湧金門及運司河下水滿數尺往來之人大半須人背負學院前水亦積高尺許連日生童考試苦不勝言天氣寒冷異常二麥收成極爲歉薄刻下米價驟漲四百文一石頭蠶繭絲尚爲豐盛然不速晴則二蠶定然減色○官錢局發兌新鑄制錢搭用銀圓洋價逐漸加長己至千文後因往兌者日衆錢巳换罄刻下暫行停止一面飭防軍局員添派工匠日夜鼓鑄俟鑄有千串後再行開局以紓民困近日錢局停换市上洋價又不無稍減也○龍仁陔方伯考試佐貳每月三次評定甲乙後牌示轅門其列在三名以前另有存記遇有差事先委前列者一員次及輪到班者一員如連考首名三次者准委署缺一次 
[　禾郡諺言]  
　　嘉興訪事友人來函云近來天時不正雨水過多四月十六日傾盆大雨以來約計半月之間祇放晴一日各鄕春花雜糧巳難免減色市間各業亦甚寥寥河水前巳枯涸而今忽漲至四尺有奇水勢溜急行船皆惴惴焉且大雨之後坍塌房屋時有所聞北門内北街春鶴軒茶館於廿八日上燈時倐忽倒坍幸並無坐客店夥亦逃避迅速不致壓入惟一切生財槪被壓毁又下塘街周姓住屋是晚聞有格格之聲乃以茶館坍倒爲前車之鑒坐以待旦迅速遷往别處不意傍晚時倐忽坍倒樓屋兩間尙幸眷屬早去不致傷斃惟家用木器雜物尚未搬空遂被壓毁并聞西門外以及近鄕各有坍塌之處○東栅口及南門外各絲行於上月二十七日一律開市聞絲價頂好每兩洋二角六七分並悉各鄕蠶汛惟南鄕滅收緣到山時皆不肯上山做繭以致半途而廢其餘則槪能獲利云○近日米價冬米每擔四洋白米三元八九角 
[巴山話雨]  
　　重慶訪事友人來函云新任重慶關稅務司余德君於三月底來淪視事前任稅務司吳君於四月初四日起行前赴宜昌各西友暨委員等齊至干千餞送施放爆竹甚多○中營街失愼時有某甲在三教堂零翦鋪攫得縀疋一大捲約值銀七八十金行至白果巷被蓮花坊保甲盤獲送交查坊委員究辦次日卽有失主請領原物並給差役錢數千文甲則經委員笞責四百板釋放 
[沙渚榴紅]  
　　沙市訪事人手畢云近因荆沙米價仍貴窮檐度日維艱余太守堯衢禀明各憲將豐備倉榖開放數千石碾米平糶一面又電禀省憲求發米八千石來宜减價出售上月望後二日由輪舟陸續運到府尊詳定章程飭縣在沙市設公所三處城内設公所二處每升定價廿八文派員紳經理無論白錢紅錢一律收受量給不准各行店過問每人日許一次每次不踰五升二十日開糶先期出示嚴禁米坊米船及積榖等家高擡市價屯積居奇如違查出將該米榖充公照平糶價糶賣以裕窮民等因府尊此舉籌畫周至閭閻受福匪淺鮮也○余太守堯衢前於清明日甄别荆南書院後隨卽晉省課卷由幕友甲乙迨返斾己經評定太守復檢閱一遍三月廿八日始榜示以佳卷林立萬難割愛特於生員超等十名外增取二名獎銀照超從優牌示本月初四日面試届期在貢院扃門一日午前分給生童點心二砲後卷繳齊始排導回署生題庠者養也六句童題陳良之徒陳相與其弟辛皆作後二比不滿三百五十字者不閱詩題絳帳得長字文殊菩薩生日祝辭十二日案發挑選住 
 
 

Page 3

 
 
院生十六名童八名給膏火三串書院舊分内外齋此次以生卷前二名爲齋長月加膏火二串又添辦書籍充牣其中俾抗心希古者得以朝夕諷誦又就超等内選二人管書膏火如齋長十五日率領生童拜見山長易清漣司馬嗣是均入院肄業矣○劉大人巷上首裕發銓土店暗置燈數盞榻數具招引翩翩年少横陳其中外排雕花槅扇旁設耳門以通出入諸年少以其門無雜賓咸樂問津上月初保甲總局准府移謂欲清盜源必先禁烟館龍提調卽督同巡街委員將業此者大半勒令停歇惟裕發銓深藏若虚依然視爲具文十二日經龍提調查出遂會同府縣將此房屋發封充公○荆州南門内光裕祥一小錢店也舊歳小陽春時開張迄今六月有餘上月十四日忽停閉店門上黏一紙云本店錢票五日後來兌錢銀票限期半月届時持票往者皆巳發兌據謡傳云此店銀錢兩票共一千入百串之譜出入本足相抵因是日以比期偶未留意又爲同業所擠以致不能支持云 
[晴川閣影]  
　　漢上訪事入江表書云江夏爲鄂中首邑藩憲王芍棠方伯現調鍾祥縣徐明府嘉禾來署是缺明府接諭後己於上月十八日到省上院禀謝矣聞諏吉二十一日接篆云○據錢業中人云刻下茶市正須錢用轉瞬絲市比茶市需錢尤多恐錢價難期跌落也○安陸府屬之張壁口陳壁口鍾祥諸處去夏皆罹襄水之災堤根决裂兹由省委督修工竣一律穏固各員均旋省次第銷差○漢陽鐵政局現歸前津海關道盛杏蓀觀察接辦攺爲公司所有局員司事率多辭歇日來並登申報告白俾試捷足者知端辦與官辦不同切不可效王子猷之訪戴徒勞往返○漢鎭染坊不下百家染工不下千人向時東與夥約不准收徒兹因有欲强違前議者彼此相持以致失和月前擅敢聚衆停工多方挾制甚且聨羣逐隊與坊主無理取閙事經薛誠伯邑尊訪悉暗遣幹役多名立將爲首之楊崑山等拘案各責大板二百下以儆效尤並飭速速照常工作違則拿懲云云詎若輩竟不畏法兇横倍前我不知其何所恃也○漢陽迤南河岸前加修時聞有施工未堅之處以致土浮石罅上月二十二日下午砉然一聲將石岸一齊傾入河内並將沿岸所泊之大小船隻全行殃及錨槳桅逢片片浮於水面幸時當白晝人皆左逃右避說者謂河岸一帶早己被浪淘空人之居其上者甚於燕之巢幕倘今歲襄流再事泛溢則圯塌之禍正未有艾也 
[潯陽雜記]  
　　署理九江鎭宋頌臣軍門交卸畢其瀛眷尙住衙署軍門先於四月二十三日附江孚輪船赴金陵謁見制軍劉峴帥標下管帶選鋒新勁各營周梯山周席珍劉清泉三營官暨丁熊熊三守備以及千把等官弁均赴碼頭恭送○新簡徐州鎭委署九江鎭劉育文軍門靑煦接印後連日部署一切於四月二十六日乘坐官舫用紫電官輪拖帶晉省謁見德静山中丞標下各將弁亦赴江干趨送○藩憲翁方伯札委候補縣丞渣少甫二尹沅赴九江府五屬催上忙錢糧四月二十四日到潯庽縣城隍廟○城内西園地方向有塘一口水溶溶深不可測四月二十五日酉刻有一十齡男孩過墮入水深處勢將溺斃適有楊某見之賈勇往救將孩往上拉起○與九江毗連之興國州南鄕有汪明二姓者巨族也日前因草塲起釁明姓先殺死江姓踐伊草塲之猪一口汪姓懷忿遷怒於人殺死明姓看草塲者三人合族相慶以爲是眞大討明姓便宜矣詎地保禀知州署宋菊坻刺史臨塲相騐訖飭差將兇手帶回審訊始悔不及鄕愚無知殊可笑也 
[蟂磯夕照]  
　　無湖訪事人函云三農侵種蒔秧疉紀前報然高原下隰各處之地土不同故低田早經分秧騎秧馬唱秧歌居然帝力何有而高田則依舊土坼龜紋農民桔槔從事方胼手胝足之不遑忽於上月十四晚起一連兩日夜迭次傾盆一時溝澮皆盈田壠間水聲㶁㶁然無一處不蛙鳴槖槖於是比户補種晚秧亦有前秧雖不及緑縟之繁茂然從此含潤滋長可卜大有云○湖北人某甲挈其梅鶴僑居於蕪湖江濵己則朝出暮歸趁各輪船寄泊時爲掮駄小工以餬其嗷嗷之數口日前某海船到埠甲又往至暮不歸閨中人沿江探望一連數日詢無音耗不禁急變成痴終日蹀躞江千掩袂痛哭亦慘矣哉○前有赳赳者甲乙兩人在二街江防廳後孫公廟前塘邊狼鬥有漢賊不兩立之勢旁觀不敢上前解勸遠遠望鱉厮踢嗣見甲先敗北滿身作臙脂色乙尚餘勇可賈因互扭向蕪湖縣去有說者云甲係細柳營中人乙爲某署差役迥爲妒姦起釁未知其果然否也 
[廉訪過滬]  
　　前署貴州臬司李亦雲廉訪顯蓮刻因交卸入都道出滬江假寓滬北全安棧昨日命駕入城拜會各當道至縣署黄大令飭丁擋駕 
[發壇待認]  
　　垃圾橋北堍氽來男尸一具年約二十歲左右身穿藍布短衫褲形似小工該圖地保招認親屬至今未見人來該地保乃報知善堂棺殮標記發壇待認 
[大令騐屍]  
　　虹口廿三保十三圖渭安橋地方前晚有年約三十左右之無名男屍一具横臥橋旁徐錫卿韓茂榮二地保聞信到來見面部有刀傷痕因報知虹口捕房并投縣禀請定奪黄大令諭以午後臨騐至五點餘鐘大令帶同刑仵人等呵殿而至旣升座據地保徐錫卿禀明一切大令問此地何名答稱十三圖薛家浜問可曾查悉有無姦情刧財等事答稱雖曾訪查並無端倪亦無屍屬惟查屍旁石隙内藏有厚底縀面套雲頭鞋子一雙因見屍面有刀痕故報知圖董周子靑囑令報案請騐大令命傳地主徐慶華到案供稱小的於清晨來此割麥忽見該屍因知照地保料理問爾家中尙有何人答祗有一子名也泉大令命傳案問爾向操何業答在老船塢做銅匠問爲何今日不去工作答今日乃西人禮拜日期例得給假早晨帮同父親往田間割麥忽見屍身一具因告知地保餘不知情問爾父子可識此人面貌并知其情節否慶華父子先後將屍熟視良久禀稱素不認識大令飭仵作如法檢騐唱報騐得死者二肋及腰際腿臂等處受有鐵木器傷幾若體無完膚尙屬皮傷惟天靈處受有鐵器致命傷頭面等處共有刀傷七處唇皮亦被刀割開卽七刀傷處亦有致命實屬因傷斃命林令離坐親自細加檢親良久與所報無訛其時覩者甚衆大令復升坐語衆日如有人能識比屍面貌不妨來案直陳語至再寂無應者問所帶差役可曾搜其身畔有無物件禀稱並無一物所穿白洋布短衫褲衫上乃銅鈕扣大令飭將短衫及鞋子帶回核辨諭徐保向引翔港厚仁善堂給棺收殮塡格招認復諭原差地保地主限三日内須查明屍屬本縣亦應懸示通衢諭畢適好捕頭督帶通班包探在塲彈壓大令卽與好捕頭清談大旨謂虹口一帶及楊樹浦等處實係游氓薈萃之區此事須煩飭包探帮同查訪捕頭點首稱是大令遂命駕回署時巳六點半鐘矣 
[南市夏諺]  
　　南公記水菓行内昨日將扁豆一石入斗裝車往北路經十六鋪橋適被藥業認捐公所司巡查係偷漏當將貨及學徒朱杏林扭送到所旋公記自令杏林回行貨物認捐○江北人江耀文朱克勤向推小車昨日同在滬南馬路上因爭生意起見遂致打架後扭至廿三鋪局中喊控經黄衡堂二尹審訊擬從重懲罰後姑念無知從寛准取保具結倘後再犯定當重責决不寛貸○婦女開燈喫烟幾經三令五申嚴禁在案然滬南一帶各烟館内每至黄昏左右間有婦女輩在内一搨横陳吞雲吐霧旁若無人未知若輩何敢藐法若此也 
[英廨瑣事]  
　　應桂新與張潤松因地皮轇轕在縣涉訟後張妻王氏以應攫取定單互扭至捕房等情早巳登報兹悉應桂新以該氏糾人毆辱等詞復在縣具控黄大令立卽移文英廨請爲差提别駕飭差姚恒於前日拘獲張王氏卽美囡並當日帮毆之三十六天將余丫頭陰間訟師張榮秀等三人當卽禀知别駕著分别押候移縣歸案辦理○李阿林者寍波人也前日在億鑫里左近見張高氏姿首頗佳李在後評頭品足氏聞而以正言斥之不料李老羞變怒竟敢與氏爲難唇鎗舌劍正在互相詈駡適一百六十號巡街華捕經過拘入捕房轉送到廨别駕著押候訊核○前者吳浦氏投英公廨控稱被逆媳徐氏任情肆毆驅逐出外現在無處棲身不得巳求靑天大老爺提究等情别駕准之立飭提氏昨 
 
 

Page 4

 
 
日提到禀知别駕著交官媒暫押候訊○女孩曹阿香年十一歳忘却歸途在途啼哭由一百三十二號華捕拘送到廨值日差禀知别駕著暫留待認 
[英捕房二則]  
　　甲乙二薙髮匠同在二馬路生理素稱莫逆昨晨因說笑起見乙無意道著甲之短處以致口角繼卽扭毆嗣經同夥竭力勸解得息詎甲忽持板凳猛向乙擲去適中頭顱血流滿面於是觀者勸者咸抱不平遂唤四百四十一號巡街華捕將二人拘入捕房捕頭卽飭將乙送至仁濟醫院醫治甲則押候解送公堂請訊○浦東人陳錫奎積竊也前因犯案迭經公堂懲辦近又連竊粤人梁姓等九家衣物爲數頗鉅内有古磁瓶兩個值價數百兩昨晨被包探黄四福起到原贓送入捕房惠副捕頭著押候傳齊失主解送請辦 
[美捕房紀事]  
　　寍波人陳鹿亭住北河南路第七十八號門牌開設煤炭店昨晨江北車夫江阿六行經是處竊取靑炭若干經陳瞥見當卽扭交包探倪順泉拘解捕房捕頭飭押候查明曾否犯竊再送英公堂訊究○西華德路第六百五十二號門牌蔡阿喜昨晨投捕房訴稱昨晚被揄兒溷入竊去報時鐘一架求請代緝捕頭頷之○前晚有偷兒潛入北四川路第四百十六號屋内竊取錫燭臺自鳴鐘諸物事主胡明英奔投捕房捕頭許遣包探查緝○某日華順碼頭泊有德公司某輪船江北偷兒胡阿四溷至艙内竊取鐵針若干失主訴諸捕房昨晨經包探竇如海將胡緝獲拘入捕房押候关英公堂究辦○流氓余立堂日在裏虹口一帶拆梢受其欺者不可數計邇經陳金婁控諸英公廨屠讞員批准己於昨晨飭差咨照捕頭派包探石金榮恊同原差往將余立堂拘獲捕頭略詰數語令來差帶回公廨候訊○寍波人某姓夫婦於上月初十日向業廣公司租漢璧禮路永祥里樓房當付定洋一元言明十四日遷進詎至期並無動静至昨日午後夫婦二人忽至該公司帳房欲索回定洋司帳某甲以其悔議不還定洋以致爭論用武將中頭顱擊破因唤巡街捕將該夫婦拘入捕房捕頭詢悉原委令將婦釋出其夫押候解案問辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署紀盧]  
　　江西婦人朱周氏控湖札人李麻子誘拐伊女五喜藏匿不交一案屢次訊比早登前報前晚經蔣司馬提案訊追論日爾不思交人妄想求保出外以圖遠颺串出假冐申報館僞稱舉人之流棍鍾國垣投案朦保情殊可惡李稱出於鍾國垣之意非小的　串刻下己將五喜尋到交案司馬問在何處李卽唤春秀到案蓋此女本名五喜李爲更名春秀也司馬謂五喜日爾如何被拐從細訴明供稱小女子今年十五歲十一歲時母親由江西帶到九江後至湖北被素不相識之張福亭拐賣李麻子得洋一百八十元李有姘妻陳大姑在治下東棋盤街開設么二妓院將小女子留住近經陳之姊妹行名稱翠英娘者帶到鄕間昨日來此李供小的實遭冤枉今五喜到案小的之冤可雪富容禀明陳大姑前在湖北爲妓張福亭在院中傭工兩相熟悉後來陳到滬卽嫁與小的因伊喜開妓院以致拆開五喜小的買來作爲童養媳出洋一百八十元向張買來確是實情刻下陳因與小的分拆反與張串通架害求提陳張請辦司馬傳朱周氏到案母女相見大哭司馬謂朱周氏日爾女到案本卽給領但是語詞含糊尚要帶進内署細問爾可暫退候領可也朱周氏叩首退出李求交差免還押所司馬准之○王李氏偕子和尙控褚葉氏過寄伊女氏押妓院爲娼求提訊追一案經蔣司馬提訊王李氏供本地人年四十七歲丈夫王阿炳向做染坊生意前年病故次女名妹妹六歳時過寄於褚惟未寫文契今年己十三歲聞褚將伊押在娼家王和尚供是李氏之子去年九月間小的見妹妹在棋盤街聚興堂爲妓　名陳彩娥後來調往他處刻下不知下落求追褚葉氏供松江人年四十二歲來申己有八年賃居八仙橋前買伊女丈夫出洋四十元過門後取名福珍去春丈夫因他時來纒央何姓爲媒嫁與松江鄕間張少卿爲童養媳先受喜茶洋八元丈夫去年四月廿二日故世小婦人揀鷄毛度日司馬以兩造各執著褚葉氏往松領女到案訊明方能水落石出判交保限至初十日交到原告飭退候傳覆訊奂公堂移送虹口賭徒僧了生等九名到縣前晚蔣司馬提訊僧了生南無合十口念彌陀供稱僧人原籍崑山十六歲時到福建披剃今年廿二歲上月十三日因赴九華山路過上海住在法大馬路小客棧前日到圓通寺行經賭檯偶然賭博輪去七角刺史日爾頭上燒有戒痕爲受戒之僧何得賭錢僧叩求至再稱卽欲動身不敢逗留再犯求開恩沈阿福供鎭江人年廿七歲業剃頭陳阿榮供紹興人做小生意陳阿初供寍波人擺舊貨攤年三十九歲土阿和供福建人年三十四歲賣洋布住十六鎭張仲甫供年三十歳靑浦童生家住松江沈阿法供寳山高橋人務農年廿二歲朱阿六供廣東潮陽縣人年六十歲做烟間生意吳光生供寗波人賣京貨同供小的等皆是逢塲作戲往賭不過輸贏一二百文左右求開恩以後不敢再犯惟陳問初堅稱行經該處閒看並非賭錢司馬姑念初犯從寛發落判令張仲甫是又人朱阿六年老僧了生三人戒責五十下沈阿福笞二百板吳光生陳阿榮王阿和沈阿法各笞一百五十板陳阿初供未與賭然不應在該處閒看亦令戒責五十下各具攺過結釋放朱阿六王阿和是廣建帮中人恐是開賭者著覓保人具結不得再犯○前有唐逹夫呈控義子徐寳之糾同流氓費見山奚祥川等六人强搬衣箱七隻一案前經黄大令飭差提案訊追起到衣箱五隻先給唐具領尚少兩只判將費見山收押限繳在案曲因費在所患病發交普肓善堂醫治延至前晚病斃堂中司事禀報黄大令核示大令正欲詣騐旋據屍屬　縣禀稱情願自行備棺收殮請求免驗大令准如所請取結存卷○前有湖南人林春臺役縣控彭少山卽彭交思誘拐婦女身死不明等情前經曹荃生明府訊悉林無端訛詐判令笞責枷號在案兹枷期届滿頭鋪地甲禀請核示前現蔣司馬飭帶案疎枷著具攺過結立卽回籍不許逗邊○前有陳麗生偕同寡婦童屠氏没縣控金松塘等股開金合順魚行糾葛一案前奉蔣司馬訊得帳情糾葛諭令邀同公正人算明帳目巳紀前報前晚復提訊陳麗生童屠氏同供奉諭算帳連日在土地祠舁過仍未算明求斷金竊塘供奉諭之後因被插訟之孫德誠梗阻求明察孫供童屠氏之事職員無能爲力司馬斥孫事不干巳不得插身陳稱憑大老爺公斷司馬衡情酌斷判令繳錢二千五百千童收一千六百千陳收九百千嗣後不得千預金合順行務取結備查完案 
[法捕房瑣事]  
　　有周巧生者在浦東奉賢之南橋鎭某鐵竊取布衣數件燭臺銅吊等物來滬爲法包探將人贓拘送捕房翌晨經克捕頭詰問據稱在伊兄店内竊出姑丈趙富生現在上海北市新閘地方開缸　店肯來具保捕頭命押候飭探查明禀覆核奪○法界東新橋南首延壽庵相傳係盧姓家庵兹被住持羽士陸惠芳價賣於洋商道逹洋行洋人欲將此屋拆卸翻造因該庵會首中人在縣署涉訟捕房咨照且緩拆卸將廟祝先行驅逐出外○上月某日大羅洋行失去皮酒一墵報捕查叩越日有人投該洋行自稱英界四號包探之夥贜己吊存虹口捕房待解公堂卽可領回該行遣侍者往詞並無其事及問虹口捕房亦無頭緒昨日經英包探趙銀河遣夥在虹口賭臺拘到竊賊認稱皮酒巳得洋兩元售與洋涇浜某酒店捕頭命押候吊到原贓再行核辦○招認此箱一則巳登本月朔日報章兹悉失主卽泥城橋外牛奶棚之朱某也失箱後將疑及甲乙丙夥報捕拘解公堂經問官研究無蹤　押昨日因見報章自詣捕房認爲巳物惟箱内所儲著詳細開明核對給項 
[金陵官報]  
　　四月十三日將軍豐統領湘軍老湘等營新授山西大同鎭劉光才管帶太湖水師副中營張學璟叅將葉伯鋆新授南贑鎭標左營遊繫厚堃知縣孫友萼禀知奉府委會勘宣湻灘地界址並會審高湻案件補十一日候補道羅嘉杰銷蘇省洋務局差並展假十天○十八日知府沈敦和禀謝蒙保俟補缺後以道員仍留原省補出同知鄭孝胥銷上海膏捐差回調署甘泉縣程鑫交缷山陽縣事回湖口營守備胡應萬請咨引見藩轅　示上元縣丞王澤存調署句容縣丞遺缺查有候補巡檢陽保申堪以署　○十九日前河南道御史宋承庠到會松江來候補道丁葆元謝委沙漫洲緝私保民兵船楊永年到上海裝軍裝來湖口營守備胡應萬卽選敎諭李明堉均見中恊王請假赴皖祥雲輪船李家泰到由安慶回補昨日知縣　學書到由滬回銷上海膏捐差 
[江蘇官報]  
　　四月十三日江陰恊鎭李全彪到卽辭候　道朱宜振通知由甯見制憲回辦理太湖水師營務處安徽卽補府李松榮禀知由宜荆一帶查哨回候補通判吳汝繹禀銷解餉赴寗回知縣楊溥禀知前署奉賢縣任内交缷于初限内算結道庫大使工德齡禀知交缷署丹陽縣主簿任事回縣丞趙雲倬主簿王溱均禀銷押解上海秋審人犯差巡檢王紹燕禀知兼辦齊門旱關差○十四日首府桐禀知本日考試江震崑新四縣文童正塲候補知縣吳兆楣殷動均禀辭赴寶山塘工差李思棠禀銷解南河工需銀兩差俞世球禀謝奉委城外水　總巡差同知銜分發江蘇候補知縣徐樾由領照來省禀到通庫大使鄭烜禀謝奉委江北緝捕差卽辭孫彭齡縣丞邵鼎巡檢茅鋆均禀銷押解上海縣秋審人犯差高元鑑府照磨朱炳辰均禀銷押解丹徒縣秋審人犯差調署靑浦縣主簿趙光瑜禀知交缷吳縣縣丞任事卽辭赴靑浦縣主簿任五品頂戴分發江蘇試用縣丞盧葆辰由浙撫憲騐看給咨來禀到撫轅牌示四月十五日各廟　香文廟藩憲武廟撫憲文昌臬憲太陽糧道能神沈道天后朱道福清風雲雷雨神丁道火神蔡道猛將首府吕祖總捕都朝長洲郡廟元和都土地吳縣○十六日常州府總捕通判李彦鍾禀辭卽用知縣莫鎭疆禀銷城外水路總巡差俞世球禀知到城外水　總巡差錢國選禀　管解准餉赴揚州回五品頂戴請補江蘇糧道庫大使徐祖鑑由清江來禀到並謝會詳咨補指分江蘇試用縣丞馮錫純主簿趙蔭彦奉撫憲騐看到省管帶新中水師飛划營袖用都司胡昌寳由江震一帶查哨回直州同王希曾禀知到蘇城絲捐差金山縣劉禀辭藩轅牌示照得署金山縣衛城司巡檢姚祖順年滿撤回遺缺查有本班儘先從九莫琪堪以委署○十七日候補道黄承乙通知奉撫憲給咨赴都卽辭行首府桐禀知本日初覆長元常昭四縣文童吳縣凌昨日禀知赴鄕查看繭市○十八日通判陳寳樽禀謝奉委署理蘇海防同知事金兆熊禀謝奉委署理柘林通判員缺事知縣馬霪恩禀謝奉飭准補靖江縣缺潘宜經禀知奉委解餉赴金陵卽辭縣丞鍾瑞堯禀辭赴資山塘工差陳慶銜禀知交缷元崑新縣丞事回府經吕鍾嶷禀銷押解秋審人犯赴高郵回管帶撫標正前營准補城守中軍守備吳廣升禀知由木瀆一帶查哨回○十九日知縣楊士晟禀謝奉委　審局差巡檢洪鏛禀辭赴寳山塘工差臬轅牌示五月分候補佐雜月課時值端陽自應提　定於四月廿二廿三兩日考試○二十日首府桐禀知本日初覆吳縣江震崑新五縣文童正任松江府恩禀辭赴都引見吳縣凌禀知下鄕公幹回吳縣主簿程恩浩禀謝飭知准補元江靑縣丞缺縣丞王茂華巡儉蔡鍾麒均禀銷押解秋審人犯赴通州回陳維樞禀銷押解秋審人犯赴江寗回指分江蘇試用縣丞王基肇五品頂戴試用府照磨舒家騄均由京騐看來省禀到試用典史薛儀桂由浙撫憲騐看來省禀到江藩轅牌示　任高淳縣訓導楊崇恭現己病痊銷假應卽飭回本任又寳應縣典史孫寳鈞丁憂遺缺查有請補斯缺之艾聯芳堪以飭令先行署理督轅牌示江寗城守副將員缺本部堂查有現署是缺之奏留兩江記名提督楊金龍堪以借補○二十二日道庫大使潘應溥禀謝奉委蠡口釐局司員差縣主簿厲五驥禀謝奉委兩路二叚夏防巡查差縣丞孫麟瑞由寗見制憲回典史房樹瓊禀銷押解秋審人犯通州回管帶撫標正前營准補城守中軍守備吳廣升禀知赴宜荆一帶查哨 
[邗江官報]  
　　四月二十三日何鹺尹脩鑑委解江餉起程○二十四日沈觀察瑜慶公幹過揚許鹺尹誦敦辭赴吳家集差洪鹺尹鼎棻銷南京餉差○二十五日朱分轉昭林辭解京餉起程丁分轉士年由通屬差次來戴鹺尹韶辭赴西鹽查艙差許鹺尉寳生辭赴順清河卡分發巡檢程鹺尉振霆禀到 
[上海六馬路仁濟善堂籌賑公所經收湖南江西廣西賑捐三月十九至三十日清單]  
　　裕記隠名氏兩大善士各助銀一百兩壽椿堂主人助洋二百元崔觀榮洋四十元文報局交來冶靑主人慶祝母壽不留名求病愈寗波隠名氏求病愈李月霖四户各洋二十元鎭江綿力人洋十七元鎭江帮爄業衆商敬神餘欵移賑洋十六元六角嘉瑞雙澕生爲父陸句晉九壽筵移賑金陵何心齋代友完納多疑輕友罰欵陳廷賛妻病求愈慶雲堂何求免災厄黄業勤求病愈胡觀瀾求病愈逹源莊來不書名廣誠信廬樂安武歲女史郭景山無名氏無名氏十二户各洋十元寒香書屋洋七元武穴居安老人倪　章求母却病延年各洋六元慈谿沈震良鄧政無力鄕人各洋五元山左隠名氏求病愈洋四元四同仁洋三元莊晴記洋二元銅三元善慶堂求目明沈葵　求病愈新生子保佑平安臨水軒主鄭秋水吳立甫順貴安費周氏隠名氏楊李氏十户各洋二元張德觀洋一元廣興祥銅洋六元以上共收銀二百兩洋五百三十七元六角銅洋九元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
