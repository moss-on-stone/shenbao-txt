# 1885 - 268 - 4904480

 

Page 1

 
 
[五十二號畫報出售] [  申報館主人啓]  
　　西人無物不以圖傳卽使尊爲君相亦不妨繪像以傳觀近閱西國畵報有繪英君主維多里亞及其首相舍利司普里像華人未易庽目故倩畵家　繪以供衆覽報首畵譜兩圖仍是走獸爲任君早長所繪者後附淞隱漫錄圖說一則准於十六日出售此佈 
[校邠廬逸箋出售] [  點石齋主人啓]  
　　說文一書部居次第具有精意然非深入堂奥者檢尋每苦於匪易吳縣馮敬亭先生爲東南大儒取說文部直諸字分上下半　　　　學者成　在口殊便檢尋又經先生哲孫之手糸以音釋并附周禮職官分属歌及山海經表目彚爲一册名曰校邠廬逸箋交點石齋石印　　　月之廿三日出售每部價洋三角欲購諸君祈向南北申昌購取中也此佈 
[石印文獻通攷出售] [  點石齋主人啓]  
　　馬端臨著述文献通攷其書與唐杜佑通典相爲出入杜書肇自隆古以至唐之天寶而馬氏所著天實以前者視杜氏加詳天實以後至宋寗宗石　足以補杜氏之闕其爲類二十有四類各有攷計卷三百四十有八乾隆戊辰重刋於我英殿經天語褒美謂耈覈精審持諭皁正莫善於通攷　一書而草茅好學之十羣然知所折衷奉爲至寶惜簡帙繁多價值昂貴寒士未易購取本齋特出巨金覓得殿板初印本倩善作宋體字者一并　冩直行校對則覆之再覆期於一字無錯字形則放而又放期於一目了然而行間疏落天頭寛長展玩一通巳覺愛不忍釋正不徒注來行笈中　　携帶巳也訂二十本分裝四套每部計價洋十元卽日出書欲購諸君祈早向南北申昌書畫室定購並分寄上海掃菜書坊京都西河沿仁記洋　　遲則恐將不及以所印無多耳此啓 
[論分别裁留沿海防軍之善]  
　　和議巳定各省防營奉旨着督撫酌量裁撤此爲節省餉需起見不得巳而爲此忽作忽輟之舉非不知兵貴夙練養於平日者精益求精斯用於臨時者敵非其敵似此聚散無常固非整軍經武之道與國家慎重邊防之息也去年法事緊急之際福州於馬江旣挫臺灣於海口被封轉日以添兵調防爲事左侯相楊制軍當閩事糜爛諸公獲譴之日先後被命督師來閩楊厚菴宫保又特以援臺出山紛紛布置大兵雲集經數月之籌畫然後閩防相覺攺觀而法人自急出長門遁泊芭蕉山之後乘虚襲臺踞有基隆四面游奕意圖要挾遂不復萌窺伺福州之志以至左楊　軍無以試其利鈍而且兵輪灰燼無法南援并楊宫保亦不敢張揚利濟所帶之兵由平安火船裝去者中途見爲法人襲擄直至事後交還然則諸君之辦閩防未免徒勞枉費今一旦遣撤試舉前後情事觀之不更覺具無謂耶若夫滇粤關外之兵初則朝廷未有示戰之旨無由用命以衛邊陲而定藩服及法人敗盟諒山礮震聲罪至討士氣爲之一舒不意唐徐二撫僨事於先而桂軍忽又有潰敗之禍法勢頓盛直逼龍州關外情形不堪冉問有此一折幾難復戰幸而　撫獲譴督師易人馮蘇諸軍慨然前敵李臬護撫調度有方於是桂軍復振而滇省岑宫保親率重兵駐於界外屢與敵避無不全勝收復越南州縣二三十處聲勢赫赫遥爲桂軍之援兩省合力敵必不支苟和議再遲二三月東京可兾　復而乃軍容方壯詔旨卽來定限退兵前功盡棄使諸軍中有應酌量裁撤者尤爲可惜葢滇兵久經精練桂兵一再潰散一再招集且遠來者跋踄維艱川資煩費固非沿海各省防營比也其他尚有奉命在後之宿將正在招集舊部料理起程而忽聞和議巳成有不嗒然意喪者乎顧今日之撤防原非統帥將領之所願第事不得巳亦當仰體朝廷誰敢生其怨望况又有酌量裁留之意微特舊時諸營仍歸原處駐紥卽新募之勇亦有因地方要隘門户紛歧曩時未及布置因法事而窺見敵情講求形勢特留駐以補疏缺者前日報述江南裁營情形昨見某營統領扎示知　轅親兵等營現奉督憲札飭營務處朱星鑑觀察於中前後副前及仁義忠信各四營中挑留一營作爲坐營並吳軍門隆海兼帶之前營陳軍門美仙兼帶之忠字一營陳軍門再益之信字一營照舊操防其餘四營均應凱撤並巳先將奇兵右前後二營濟字左右兩營平字右營一營新湘三營撤遣在案所撤各營均加給一月口糧以爲弁勇川資大約八月下旬有輪船到滬所加口糧卽係九月分一月各營奉札之後當卽出示俾弁勇等先期知悉並將所領槍炮軍裝就近繳由朱觀察騐书因思吳淞一口爲江南沿海第一門户自海口以入長江則江隂等處又爲第二門户平時江隂駐札防營人數不少而吳淞在外所設勇營轉甚寥寥向來慶軍係曹軍門所帶專營砲臺法事初起分調鎮江之合字營駐守淞口現聞合字營仍冋原防則吳淞定虚自必專駐數營以爲嚴扼門户之用如此則内外鞏固勢無軒輊制軍籌之巳熟故於撤營之時酌留此四營以歸朱觀察統領也去夏海防吃緊制軍本奏起前山西臬司陳方伯總辦營務因方伯與制軍同時出中剿髮匪立功特欲收爲指臂之助嗣以萋菲之謗忽奉查辦方伯卽力辭重任仍安初服而營務處乃屬之朱觀察觀察儒將風流以諸生從曾文正幕中保由訓導洊歴今職留省浙江亦未禀到此次奉檄統兵爲吳淞重鎮　輕就熟措置裕如兵民歸心從無滋事營規整肅各哨弁均能約束各勇無事不准出營卽駐紥西門之仁義等營遥相統屬共仰軍威亦能恪守營規無闌入租界成羣生事之案此次酌留四營俾掌海疆門户固由於制軍之知人善任而亦見觀察之治軍有法足以爲沿海之長城而作長江之保障也不禁欣喜慰望而於是乎書 
[諭旨恭錄]  
　　八月十五日奉上諭劉錦棠奏提臣金運昌舊疾復發懇請開缺回籍就醫據清代奏一摺烏魯木齊提督金運昌着准其開缺欽此同日奉上諭上年恭遇慈禧端佑康頤昭豫莊誠皇太后五旬萬壽迭經降旨敷覃闓澤兹據劉錦棠奏總兵譚上連老親年逾八秩祿養承歎允宜一體施恩甘肅西甯鎮總兵譚上連之母姚氏賞給御書匾額一面紫檀三鑲玉如意一柄小卷江綢袍褂料二件小卷八絲縀袍褂料二件用示錫類推恩至意欽此○十六日奉上諭邉寳泉奏叅劾知縣等官請旨開缺革職等語陜西吳堡縣知縣袁啓豸才欠開展辦事竭蹶看開缺調省察看酌量另補前署佛坪廳同知試用同知吕懋深怠惰偷安虚詐不實前署淳化縣知縣候補知縣周裕懷乘謬任性庇役病民試用布經歴吉升階營利妄爲行同巿儈大荔縣典史衛光祖身弱多病聲名平常淳化縣典史周鏡堂行止卑鄙不守官箴均着卽行革職以重官方餘着照所議辦理該部知道欽此 
[公司歸併續聞]  
　　前述日本三菱共同兩公司合併一呈各報館紛紛議論或謂難以輯洽或言事在必成築 
 
 

Page 2

 
 
室道謀幾令人莫衷一是兹聞日廷竭力調停務期集事取名新滊船會社股本共得一千一百萬元内共同六百萬三菱五百萬現日廷擬將全國輪船公司一律清釐其有生意不佳因而負債者由政府保認債欵每年納還債主七層息銀俾資維持大局巳查得負債者共五十萬元目下兩公司船隻在各處碼頭交貨尚須時日大約延至十月上旬則新公司當可開辦矣 
[臂助堪資]  
　　許竹篔星使出洋時以中法尚未講和所有奏調各隨員尚留駐京師未經偕往本年六月間總署特發電音至德京詢以法使巴大臣業巳來京則我國使臣　應移駐法京前次奏留各隨員亦應酌調出没俾資助理云云現聞許星使回文劄調除自願告退外所調各員計共六人謹將台銜列右潘常煌王以宣何壽康朱重光謝祖源又醫官嚴君以上各員擬於九月初十日之前須到上海會集晤商文報局委員妥定船隻一同選期出洋云 
[江西内簾單]  
　　祁友觀劉樹敏劉泰龢凌錦章朱彭年楊際澐李應奎劉步元石壽祺許文泳顧家相羅大冕俞壽祺謝若潮梅雨田洪鏊 
[乙酉科江西鄉試頭塲題]  
　　首題子夏曰日知其所亡月無忘其所能可謂好學也巳矣二題厚往而薄來三題先王有不忍人之心斯有不忍人之政矣以不忍人之心行不忍人之政詩題賦得彭蠡秋連萬里江得秋字 
[浙江鄉試三塲策題]  
　　三禮鄭注列史鄉學國學浙中學派離騷 
[浙闈聞見錄]  
　　二場唱名旣竣大門巳封有瑞安某生坐西建字四十四號在號中顧影喃喃自言自語手握大錢十餘枚一一吞食隣號生見之急爲奪去其人卽取紫霞膏一盒一咽而盡同號者見而大譁告知號官命號軍負至至公堂上監臨查問緣由該生以手拍項如楊廣照鏡情形大言曰好頭頸誰當斫之此中洋錢皆可取出也言罷滿地亂滚面如紙灰鼻中血出如注時二門尚未下鑰監臨亟命人負之從供給所便門而出送至廣興巷寓中當晚卽卒聞同伴諸生云該生親友半係顯宦平日恃勢横行時或不免但從未聞有謀財害命之事不知何故遭此慘報也○十二日五鼓時西文場見號内某上舍生自取一小刀猛劙其腹縱横亂畫腸欲迸流而彼猶力戮不止號軍見之竭力將刀奞去禀知號官扶至二門邊略坐至放頭牌時由二兵攙扶而出其歸寓後死活則不得知也○頭塲違式之卷貼出二十六名二場略有小疵卽喚該生當面攺正是以一卷未貼誠收卷官之盛德也○三場封門後明遠樓下貼有一紙大書同寓一友考畢卽欲渡江二場坐靜字十三號夢見一神書二十八字贈之醒而錄之云欲速還須不達防略遲幾日也無妨今年潮怪人人曉莫過曹娥十八江下書靜鎮道人謹錄○三塲於中秋日三點鐘始放頭牌有一年老諸生病巳大劇氣僅一絲某官命差役四人以長桌舁之而出安放照墻之畔迨薄暮卽巳氣絶三更後尚未收殮亦慘矣哉是日謄錄房中有一曹姓老吏病劇後亟從牆上縋出安置照墻下立時絶命 
[揚城火警]  
　　本月十八日晚八點鐘時揚州小東門亞字橋地方某姓家失慎該處草屋居多雖登時撲滅巳共延燒十餘家聞皆係小經紀窮民當此秋風瑟縮露宿無依良可憫巳 
[竹西碎錄]  
　　楊郡城廂内外皆蒙設立保甲總局巡查嚴密地方賴以敉安第水面船艘朝行暮泊北往南來其間設有匪類潜踪似尚無從稽察緣近來城外拐風甚熾上月杪南門外安墩巷有吕姓女郎巳十五歲小名左子於上燈時忽失所在其父母願出厚酬遍覓至今尚無影響昨日鈔關門外一七歲子又不知去向便益門外亦聞有失孩事似此拐風猖獗安知無刁狡匪徒暗藏身於舟舶中哉誦如保赤子之詩不得不誠求於賢父母矣○現在海氛甯靜所有各處防營前此招募勇丁刻下分别裁撤揚郡地當水陸衝衢近來時有散勇經過江日兩邑尊預爲防範特派各坊地保傳諭各客棧稽查過客限二鼓閉門烟館則一律於上燈後止賣不准留人住宿保甲局亦因中秋節届恐有冒充需索滋事等情總巡周大令遍貼告示曉諭禁止似此綢繆未雨保衛閭閻闔郡紳民靡不歌功頌德　○揚城素稱繁富每届團圞佳節轅門橋一帶陳賣各色燈景實爲江北之冠一堂琉璃燈供約值二三百元他如染絹紥成懸掛浮屠高百丈許斑爛五色光怪陸離晚間燃點通明透高人物皆栩栩欲生卽此數日中業此者無不利巿十倍今届則逈異曩時各舖雖照舊陳設而人皆望望然去之不但買者寥寥卽問津者巳屈指可數噫嘻一家數口自午節後卽忙至今日鈎心鬪角用盡心思乃届時不獲出脫情何以堪此固由巿面冷淡亦可見小民謀生之艱吁可憫巳○揚州臨泰土店前因走私被獲虧折不貲兹於十八日午後又在虹橋地方緝獲包走私土之張姓一名據聞係灣子街某粤人所開土店之貨嘻殷鑒不遠且邇來又查緝周密仍敢行険僥倖是真胆大巳極愍不畏法者矣 
[武員瓜代]  
　　署九江鎮標前營遊擊李遊戎於十二日由省抵潯十三日辰刻接印視事前任周遊戎卽於是日交卸前營遊擊事務回省差遣至十五日起程雇紅船二艘晉省當遊戎出署時前行有萬名傘二柄德政牌十餘對沿途祖餞數席兵弁燃爆竹由大街送至坐船邊均係選鋒營兵弁所贈以誌去思者按遊戎籍隷山東以一等侍衛出身在九江遊擊任所數年精明幹練樸實老成厥後管帶選鋒左營訓練兵弁恩威並著汰老弱補强壯操練勤慎營務大爲整頓此次回省差遣宜兵弁之歌頌弗諼焉 
[東粤新聞]  
　　粤西自用兵以來庫儲支絀營兵月餉皆仰各省恊濟本年五月間突遭水災官憲以救災緊要遂將營餉截留一半賑卹以救眉急但營餉亦難久延亟須設法補墊是以督憲張香帥許代籌銀二萬兩以備照發前日西撫派員到省索取　憲竭力張羅先湊銀八千兩交委員起解其餘尚須籌措云○張殿琦都戎年力富强辦事勤慎素爲上游器重前月奉委往龍州帶勇回省遣散銷差未及半月彭雪帥又委往江南襄辦公務王呈勤勞不遑啓處可爲都戎詠矣○陳某南海縣人世業農人頗安分近因隣鄉出一劫案營兵某與陳有隙竟誣陳爲正兇拘之入縣耆老等見陳無辜受累咸願出結取保遂赴琴堂呈訴張明府勸令耆老回鄉守候一俟查明立卽釋放耆老等乃叩頭遵諭而退○湘中某甲携帶書籍多件來粤求售士子雲集消去頗多行篋豐腴遂爲匪人窺伺前夜破扉直入用悶香將甲迷在傾箱倒篋搜括靡遺迨中早起查檢銀物蕩焉無存不勝　惱赴保甲局禀報委員允許捕緝然海底撈針恐無着落也 
[追繳欠銀]  
　　前報列移提棧主一則兹悉前日莫邑尊又飭捕柴樛等赴英公廨請泒差捕續提長發棧夥汪信卿並信昌隆棧夥朱蓮溪兩人解送公堂轉送到縣昨午莫邑尊升堂提訊先據朱供我棧係江西人李姓等股開與招商局雖有往來業巳料理明白毫無蒂欠邑尊謂爾棧所有銀兩現據招商局來函固巳理明可無干涉復傳汪至案問爾棧所欠招商局銀二千餘兩究竟作何料理答稱局中往來係棧主管理邑尊關謂爾旣不知速將棧主交案並着汪信卿交保朱蓮溪當堂開釋 
[修整城門]  
　　本城小東門年久失修欄檻朽壞日前由守城兵丁稟明城守營朱千戎隨令雇工修葺並將城門包裏鐵皮以期堅鞏云 
[購地涉訟]  
　　日前仇命水投縣控稱小的購得本邑二十五保十四圖朱姓　　一區擬造房屋該地向由顧顯山租賃建屋數椽業巳 
 
 

Page 3

 
 
滿期屢經朱姓令伊拆卸詎顧固執不允欲索造價三百餘千兩造紛爭致小的地基無着不得巳叩請提案訊斷莫邑尊准詞提集一千人由上司馬升堂集訊仇伸訴前因顧稱數年前小的曾向朱姓租得地基建造房屋共需工料錢三百餘千刻經仇將地購歸小的願將房屋歸仇管業叩請斷償原價司馬問仇曰爾意若　仇稱是屋現均朽壞奚能照造價歸償司馬謂爾等各執一詞碍難定讞攸着官匠頭估定價值若干再行定奪可也遂飭顧暫行交保仇靜候覆訊 
[僞造印花詳述]  
　　僞印花一案前巳兩列報端兹又悉粤人姚阿炳在英租界盆湯弄開設姚和泰土行本邑人鮑吉綻卽在該行爲夥日前鮑至嘉定南翔鎮某靛青行内訪金姓友人託銷洋藥適有靛客廖某欲辦小土卽偕鮑來滬向和泰價購五十餘斤時和泰祗有十餘斤鮑因又同廖至中孚洋行代購四十餘斤俄回和泰鮑言中孚行之貨巳經送來價亦代爲付去隨卽并成五十餘斤計價三　餘兩廖客如數付銀惟言此土須運往浙　旣無印花須有分運單方能過卡鮑令客加捐費若干允與報關卽可領得分運單交執廖客一一如命自以爲旣係官土賞可無碍遂將土運至南翔擬向靛行結帳後起程返浙豈知是土並非向中孚行購來實用蔴油和泥假做五十餘斤中真小土祗十二斤印花分運單亦皆僞造車後鮑又恐　運到浙事必敗露因更起不良商通金弟報知巡丁立往南翔搜緝金弟允之洎巡丁往獲小土廖客止色而言此土由本行夥金某向滬上士行購來非惟印花確鑿且有分運單何爲不合巡丁以印花係僞造卽令廖偕金某隨土來滬局員訊明各情函請英會審公廨立提姚鮑二人歸案又細察獲到之土大半僞物　問巡丁說明報信之人卽係金弟又復移請提獲研訊之下供明由鮑囑我報信巡丁以圖酌賞隨由洋藥局稟明道憲發交厘捐總局委員訊供鮑熬刑狡猾不肯承招然似此罔利欺人終恐難逃憲興也 
[西人領土]  
　　本月初五日所登洋藥局巡丁鄭光仁在法界吉祥街附近拿到走私大土一隻及送私人王揚福一案翁太守研訊之下着將士暫留捕房王押候判斷旋卽經人保出昨日堂期自稱波霖洋行主之西人白郎投案領土并呈出西字帋一張云是領事所給之據捕房將土呈案白　領事謂近閱某新間紙載土貨一項原定銀三十兩現加至一伯十兩似覺太大况通商條縱第五款載明洋藥不准拘捉向來不在禁例巡丁祗能拘拿中國之土若洋土無論在華人洋人之手均不得拘太守謂此案實是華人之貨王曾當堂供認由司帳人陳姓看其送至新北門外烟館現在道署巳有信致領事且待領事照覆後由道札諭下來應該如何核辦自有一定權衡惟此案旣送公堂似應照案辦理現該車夫業巳保出土則不妨暫留捕房候示再核白君首爲之肯隨諭該洋人候不裁奞土仍帶回捕房 
[英界公堂瑣案]  
　　蘇人瘙全福至捕房訴稱由　錦華作伐娶陳王氏之女爲室當付財禮洋八十元過門後竟捲物遁逃來滬尋至捕房厨人王阿榮處見妻在彼向領逞蠻請爲拘案捕頭隨飭捕同往拘王及馮陳氏一併解送會審公堂羅太守庭訊之餘馮申訴前因并將庚帖及捲物清單呈閱該氏認馮爲夫惟稱在家衣食全無來滬傭工曾與王私識原屬非是今情願隨夫歸家阿榮稱與該氏相識確不知其有夫太守以該氏無恥巳極喝掌頰百下阿榮以有夫之婦爲室旣由原夫尋來尚敢逞蠻圖佔更爲兇權喝笞四百板再令賠馮失物洋五十元該氏交憑領去○督犯做工花西人禀稱押犯陳阿福陳阿大王阿四等倔强不服在路滋事　之喝阻竟敢行兇爲特送案請辦陳等同供犯事奉發捕房管押逐日做工行路稍遲卽遭毆打乞請施恩情願管押憲案西捕又稱並無毆打事情羅太守判各責二百板仍發捕房滿期開釋○一百十八號華捕禀稱朱阿大陳阿桂差阿春等手持鐵斤情狀可疑向之盤問言語支吾因將人贓送案陳等同供鐵在浦灘拾來羅太守判各笞五十板贓存捕房俊領 
[法界公堂瑣案]  
　　洋人大立多及恒德錢莊沈瑞卿控董茂衡欠銀一案事巳經年案懸莫結原告屢次投追翁太守飭包探傳保將董交案前月董曾繳過洋四十元暫留補房昨又繳到六十元大立多　沈投案請斷太守問爾等兩户核計尚短若干大立多稱原欠四伯九十兩除收尚少三伯四十七兩沈稱原欠一千二伯兩又票銀四伯兩由别人交票四伯兩董應分二期繳現銀四伯兩今除收到併别人交下外尚短四伯三十一兩太守着將兩次繳案之洋一伯元對分與兩原告各領洋五十元着董出立期票洋人名下四伯元沈名下五伯元餘着折讓沈以前曾經董桂芳出塲肯還現洋四伯元作爲罷論我未允許今遵斷須還票洋五伯元現洋四伯元大立多稱其餘且　陸續還俄若云折讓難於從命太守謂董巳屢次比責今日此斷與爾實不吃虧遂着董交保出外於下期將期票底稿寫就呈案再爲核辦○金陵織造署差官李某在中和棧失銀一案本報前巳備錄細情昨日捕房將在押之竊犯周春造僞札之翦煥蘭分贓之張得奎解案翁太守問翦會賣過僞札幾副答稱初至上海並未作此勾當太守謂然則花烟館内搜出之小包從何而來答稱此是田姓所寄太守又將周張兩人一一覆訊隨飭連翦一併送縣嚴辦又諭李謂起到各贓可卽具狀領去旋據包探禀稱失主在外稱尚有寳銀一隻留在捕房太守隨謂李爾所失祗寳銀三隻洋五十二元周當堂供認兌去兩只翦供認兌去一隻一隻約兌洋七十一元有奇通共連洋核計大約二百六十三元今吊到現洋二十四元表一隻價洋十七元金戒六只價洋六十四元衣服翠鐲零星皮箱等物約略七十餘元巳共值洋一百八十元之譜所短約祗八十元伊等被人拆去洋四十元張供認用洋六元翦周兩人供在花烟館用去三十餘元總算數目實巳合符何尚有寳銀之理李唯唯退出○日前張勝發偕子金奎控妓女李琴仙欠洋六百元一案翁太守訊詰之下着李交保李保出後曾投公堂求寛并謂自願從良太守諭其欠人銀洋理當料理詎李又赴縣著理詞　訴前期引又投案請追太守飭包探着保將李交到昨包探傳到保人陸長榮陸將李之親母張楊氏交案該氏供稱琴仙雖是親女巳經嫁出不與相干此事小婦人並不知悉陸供由劉姓託保琴仙太守謂保人以保單爲　旣爾具保着於下期交到琴仙否則惟保是問不必拉扯别人 
[招領屍棺]  
　　同仁輔元堂分局來信云今有同安祥客棧主姚芳林報稱浙紹人潘雲萬又名松雲於廿一日夜進棧卽患挱症延至二十二日午後病故年約二十三四歲身中面白無麻穿藍竹布長衫白竹布短衫雪青紡綢小脚褲湖色熟羅套褲白襪頭竹根青雲頭鞋子夾紗瓜皮小帽三脚鬚頭辫線本堂隨卽收殮埋塚所有款扇一柄留存本堂如有屍親到堂認明可也 
[酬神戱資謝客酒筵芹樽移賑彚登]  
　　本埠大東門鎀源豐銅錫店本年三月初三日先行交易擇吉開張承同業各寳號親友惠賜隆儀理當備酒申謝刻因各處水灾籌賑急迫謹將謝客筵資洋四十元移助救灾代同業諸君造福德功無量○杭州田薈華先生爲文郎采芹之喜荷蒙親友寵賜隆儀理應補筵敬謝今因灾區告急卽將謝客筵資移助洋二十元謹代親友造福○杭州綢業會館同業公議綢價敬神願戱蒙胡厚餘封翁商之同業諸翁刻因山東重又决口兩廣亦被水災均在籌欵爲難公允節省戱資等費洋八十元以四十元移助山東四十元移助兩廣○瀏河常鎮掣運所同人酬謝天后聖母神戲因山東水災甚大待賑急迫卽將戱資等費節省洋七十二元移助救災○以上四則均節省移賑足見諸善長一片血心救災造福來函囑登貴報今特摘要彚抄呈謹公鑒[  上海絲業會館籌賑公所施少欽并啓]  
[減润助賑]  
　　張緑初先生書注精妙早巳名聞海内今爲賑欵孔亟願書四尺聯七十副每四角五尺聯五十副每六角六尺聯二十副每一元額滿不收如有欲書者卽將潤筆交付敝處制付收票五日取件[  陳竹坪啓]  
 
 

Page 4

 
 
[勸募災黎棉衣啓]  
　　嗚咏災區之廣災象之慘孰有甚於今日者哉其最著者粤東西之數十州縣籌賑猶難肆應而直隷山東以及江南沙洲等處又復紛紛告灾詳見邸抄或係淫雨經旬江水横溢爲患或屬黄河决口爲患或因狂風暴雨晈波陡漲爲患數百萬生靈猝遭斯劫房屋器具牲畜蕩焉無存村墟盡成澤國浮屍隨流而下幸免者或奔避山巓或攀棲樹杪初時猶頼各大憲諸善士籌欵賑卹以拯餘生反今金風告至勢於號寒之聲與啼飢之聲相繼而起草木爲之悽悲而况於人乎古人　卹之誼推食必繼以解衣設遇風饕雪虐之辰山門待賑其不至轉乎溝壑者幾希故省分雖有遠近之殊而自　朝廷視之猶是赤子自吾曹視之均屬同儕幸生盛繁盛之區藉得温飽非造物之獨厚於我正浩物之屬望於我也用特大聲呼籲徧叩於寰宇仁人君子之前仰求及早設法捐助棉衣成慨惠銀洋代爲赶緊製備或親自辦就卽行寄交代解悉從其便衣無論新舊總期可以禦寒其破碎單薄之衣水遠山遥運往亦無濟於事濡筆至此客有笑予曰頻年募賑届今而猶爲再二之瀆得無厭人聽聞耶鄙意獨不謂然試思富厚殷實之家無不從積善中得來其好善之誠根乎性始平日猶欲濟親友之急矧一旦遇此奇災此正栽培子孫之大好機會施當其厄勝浩浮屠多矣抑更有說焉無論城鎮鄉村　乏蒿目時艱勇於爲善者請各互相勸募或捐一二件或捐數十百件裝梱成包由便寄擲當按户掣奉收票彚解散賑諸君庶啼飢與號寒之聲可以盡息從此人壽年豐共享擊壤歌衢之樂自堪拱以竢之爾[  上海三馬路與昌絲棧竹坪陳煦元拜啓]  
[王志在明經以名十爲名醫深通内經活人無算小兒尚未周睟今秋病幾殆延君來視應手而愈詩以謝之]  
　　春在先生囊篋中先於保赤施鴻功他年醫國爲良相儒術方書派本同果然黍谷有陽春賣藥高人住海濵聞說倉公傳妙術箇中别自具陶甄菊人王奇英拜手 
[題貞節范孺人四言]  
　　翼翼鸞鳳鳴儔梧枝泛泛柏舟哀歌凄其彼何優渥此獨仳離悠悠太上胡寗若兹一解頃我良及云彼他鄉他鄉他鄉梁溪生此共姜伶俜偏孤志厲秋霜婉嬺淑慎邦家之光二解爰有君子嗣續動思求之輾轉母氏許字如彼松柏女羅是施結縭未卜忽焉是背三解噩書潜至母氏永歎如何如何示矣良難之死被詰爰啓其端呼天搶地摧傷心旴四解乃告母氏致志于歸指景誓心存没相依靚粧入門瞻拜繐帷嗚咽失聲涕涙雙揮五解逮事親孝四德罔失藐焉遺孤鞠如巳出胡天不佑又殞弱息愴矣其悲曷其有極六解則有斯男斯男學優黌宫入選慰此離愁生事死葬始願畢酬揮手長謝云作仙遊七解景仰淑質荆山圭填懿範里門化俗流衍輶軒上達載之彤管清風萬代永作訓典八解[  海上種榆山人悅彭氏拜稿]  
[贈高昌寒食生]  
　　古越高昌寒食生當今畸士盡知名一從豎幟江南北諸宿羣英孰敢衡久傾風範意拳拳空托神交益悵然憶得明珠投暗處僕年七十蒙惠壽詩并惠題卽是園衷情更覺十分牽巴曲多蒙斧削之他山攻錯助相知非徒友誼能敦篤直奉先生一字師敢誇著作巳成林腹司空虚抱愧深多感良朋相切琢居然頑鐵化兼金[  鶴亦翁呈稿]  
[風雨]  
　　風雨孤眠客思侵書樓閒鏁怕登臨病來漸减吟紅句春去空餘奏緑心杏子衫憐遥夜薄桃花水較昔年深魚傳漏點鶯啼夢一寸光隂一寸金[  太痴生稿於身世玉琴縷]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年八月十五日京報全錄]  
　　宫門抄○上諭二道錄前○鄂學政高奏報歲科兩試一律完竣摺子○又奏爲荐舉人才片○江督曾奏報接開新綱日期片○將軍希等奏請獎勵摺子○黔撫李奏爲叅劾各員片○陜督譚奏請署知縣摺子○八月十五日内務府國子監廂藍旂值日無引見○睿王等塲差覆命○内閣奏派騐放之王大臣派出豫王延煦薛允升敬信○内務府奏派致祭黄木神派出巴克坦布○召見軍機○○湖北學政臣高釗中跪奏爲湖北歲科兩試一律完竣恭摺具陳仰乞聖鑒事竊臣於去歲八月謹將歲試完竣曁鄖宜施三屬歲科並試情形具報在案旋於九月中旬科試德安漢陽黄州三屬於歲底旋省新正月十二日齊集武昌府生童到省扃試二月十二日完埸卽於二十五日出棚按試荆州荆門襄陽安陸四屬於六月初八日蕆事十五日抵省辦理錄科會考各事宜統計湖北各屬文風以武漢黄三屬爲最優人數亦甲於各府如武昌之江夏興國漢陽之黄陂孝感黄州之黄岡蘄水每縣人數多者近四千人少者亦在二千上下他如荆州府之江陵襄陽府之襄陽榖城安陸府之鍾祥天門曁荆門直隷州佳卷甚多其餘亦不乏清通可造之才錄取均足敷額槍替等弊責成廪保臣復於下學曁發浇時嚴加諭誡各廪生頗知觀感自愛獘端漸少塲規尚稱嚴肅今歲值乙酉科選拔年分循例於各學生員中擇其文理優長品行端謹者如數拔取荆州駐防中亦照去歲部議取一名以備會考臣蒞鄂三載綜觀楚邦人士文品固清雋而有志潜修者亦不乏人由文藝而覘器識不過擢之于臨時本義理而植根基尤貴養之於平日自前任學臣張之洞於省垣建經心書院調取優等生員住齋肄業諸生漸知學問以經術爲重臣復商諸督臣添置儒先性理經濟算術各書比照廣東學海堂浙江講經精舍課士章程分門命題庶學以專而能精經以通而致用以期仰副聖主崇尚實學之至意臣經過地方麥秋豐捻惟五月以後江淮水勢漲溢安陸漢陽德安數郡均有受災之處理名附陳所有湖北歲科兩試一律完竣情形繕摺具報伏乞皇太后皇上聖鑒謹奏軍機大臣奉旨知道了欽此○○高釗中片再湖北瀕臨江漢靈秀所鍾賢才輩出顧高明沈潛隨其性分才氣發越者每角勝於塲屋之中篤志闇修者恒伏處於林泉之内仰惟盛世黜華崇實必得篤行樸學之儒方足爲士林矜式上年河南學臣景其濬訪求豫省績學之士擇尤荐舉均經量材授職多士觀感奮興至今未艾臣謹援其例於按臨各屬留心採訪不敢壅於上聞查得江陵縣生員傅聽之耄年好學潜心儒先語錄頗有心得經前任荆宜施道于蔭霖延爲荆南書院齋長與肄業諸生講求寔學多所啓發安陸縣孝廉方正生員劉伯允淡志利祿上年地方紳耆以孝廉方正公舉該生獨未與會考里居授徒著有周易析義孝經合註四書參証學庸精義等書鍾祥縣候選訓導張清瑞内行克修鄉里稱其孝及而於地方利弊有關治體者磨不究心去歲安陸府知府李有棻勤求民隱於該職言語多所采取地方翕然稱治思施縣附貢生賴廷模治家嚴肅兄弟子姪數十人毫無間言爲文殆息於古臣見其所着孝子節婦諸傳志悱惻動人得文章正軌蒲圻縣孝廉方正生員游愷持身端正於羊樓洞山中下帷讀書教授生徒近十年無間寒暑沔陽州附生盧靖究心九章算術所著火器真訣釋例具有條理堪施於用以上六名生員傅聽之孝廉方正生員劉伯允年皆耄老躬修不怠擬籲懇天恩賞給京銜以示獎勵候選訓導張清瑞通達治體爲守兼優附貢生賴廷模家政嚴明文有法度孝廉方正生員游愷束身端謹訓迪有方附生盧靖鼻術精通有裨時務應如何量才錄用之處出自逾格鴻慈俟命下之日再由臣查取各生年貌履歴咨部註册理俣附片具陳伏乞聖鑒訓示謹奏奉旨巳錄○○曾國荃片再淮北辛巳綱票鹽前經臣奏請仍照正額辦運二十九萬六千九百八十二引經龍議准奏明於光緒十年七月二十七日開辦經運司督同海州分司等籌運疏銷不遺餘力適符十個月限期一律售竣業於光緒十一年五月二十六日截數二十七日接開壬午新綱循照舊案仍以正額爲凖新引删除轉輸迅速商本無占擱之虞課厘獲暗增之益據署兩淮鹽運使程桓生詳請具奏前來臣覆核無異除飭將辛巳綱所收課厘赶緊循案造報外所有接開淮北壬午新綱日期理合附片陳明伏乞聖鑒勅部查核再應還新商後半票費據署運司呈報巳於五月二十四日全數還清合併聲明謹奏軍機大臣奉旨户部知道欽此○○奴才希元恩澤跪奏爲請將籌撥練餉之司道及在事出力各員懇恩獎叙以昭激勸恭摺仰祈聖鑒事竊查吉林地方前因馬賊肆擾先後奏請添設練隊官兵分札巡剿奉部指由山東河南安徽三省地丁項下按月各協撥練餉銀五千兩又前署將軍穆圖善奏帶甘肅馬隊來吉將向由江甯撥解甘肅軍營每月恊餉銀一萬兩奏明攺協吉林派委江蘇候補道朱澂赴滬設局守催提解計安徽省自光緒二年正月起至七年閏七月底正共應解協餉銀三十五萬兩加數解清江寗省自光緒元年十二月起至七年閏七月底止共應解恊餉銀七十一萬兩内經該道催提轉解銀四十三萬九千兩由該省籌解部庫歸還墊餉銀二十五萬七十五伯兩二共巳解銀六十九萬六千五伯兩尚欠解光緒四年以前恊餉銀一萬三千五伯兩至光緒七年八月以後該四省應解恊餉奉准部議全行提解部庫還欵並將江寗恊餉攺爲每年十萬兩統計四省惟安徽解足十成江密雖未足十成巳在九成以上查攺恊之餉屢因各省批解愆期故每請由部庫暫墊卽江寗省於光緒四五年亦積欠甚鉅迨布政使梁肇煌到任始將新陳各餉　守催之候補道朱澂協力籌撥顧全大局方克源源接濟今該省協餉巳攺解部庫裁撤滬局前此摧提運解各員均屬異常出力若不量予獎叙實無以資觀感兹據該司道將厘捐總局籌辦協餉及前駐滬局摧提轉解出力各員擇尤請獎前來奴才等伏查各省籌撥協餉凡解足十成者准予保獎一次前江甯省所解協餉計在九成以上自應與鎓徽省均照解足十成一律請獎合無仰懇天恩准將安徽布政使盧士杰江寗布政使梁肇煌辦理金陵厘捐總局事務江蘇候補道朱澂等三員飭部從優議叙其餘在事出力司事等謹分别擇尤敬繕清單恭呈御覽仰懇鴻慈逾格飭部核准用昭激勸謹恭摺具奏伏乞皇太后皇上聖鑒訓示謹奏軍機大臣奉旨該部議奏戰併發欽此○○李用清片再臣此次校閱惟遵義紳軍及松桃左營練軍操演最劣查督帶遵義營練軍升用提督留黔委用總兵謝景春管帶該營爲日最久毫無整頓以致營務廢弛疲弱充數實屬不知振作副將銜補用叅將署梵凈山都司兼帶松桃左營練軍余懷誠人頗誠實梵淨山向多游匪自該員署任以來尚稱安靜惟該營守兵練軍操演技藝均屬生疏實由訓練不精所致咎亦難辭相應請旨將謝景春撤差降爲叅將余懷誠降爲守備均仍留黔省補用以肅軍紀而示薄懲余懷誠並請留防梵凈山効力如果將來不知奮勉再由臣據實嚴叅用儆玩泄至於世職旣經收標給俸自應一律整頓俾免虚糜查臣閱過各營共計世職一白三十餘名中全俸者僅三名未過增者五十餘名此外尚有臨期不到及技藝未畢隨意而去傳亦不到者尤屬不成事體容臣逐細查明其弓馬生疏者勒限學習臨期不到及校不終事者分别額内額外巳未起俸酌核辦理以肅營規是否有當謹會同雲貫總督臣岑毓英附片具陳伏乞聖鑒訓示施口謹奏軍機大臣奉旨着照所請兵部知道欽此○○頭品頂戴陜甘總督臣譚鍾麟跪奏爲揀員請署知縣　裨地方恭摺仰祈聖鑒事竊據甘肅藩臬兩司詳稱永昌縣知縣陳廷楨丁憂業巳截缺報部在案查甘肅前奉部章升調補缺變通辦理無論正佐各官知遇要缺一併准其請補各等語今永昌縣知縣係二項要缺例應調補查有籤掣分發甘肅大挑試用知縣劉亨柱年四十三歲福建閩縣附生同治丁卯科舉人光緒庚辰科會試大挑一等分發甘肅以知縣試用六年到省年滿甄别以原官留省補用在案該司等以劉亨柱穩練安詳志趨向上前署平番衝繁要缺辦理一切諸臻妥恊於西路風土民情邑爲熟悉以之請署永昌縣知縣實堪勝任人地亦極相宜會詳請奏前來臣查該員劉亨柱年强才明公事穩慎合無仰懇天恩俯准該員試署永昌縣知縣實於地方有裨如蒙俞允銜缺相當毋庸送部引見仍俟期滿如果稱職另請實授爲此恭摺具奏伏乞皇太后皇上聖鑒訓示謹奏軍機大臣奉旨吏部議奏欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年八月十六日京報全錄]  
　　宫門抄○上諭一道錄前○皖撫盧奏捐建專祠請列入祀典摺○又奏報被水州縣籌款撫恤並修圩堤緣由片○粤督張奏委署知府片○監督恩奏關稅期滿虧短情由摺○又奏爲陳明片○書督岑奏請留武員借補夾片○八月十六日理藩院鑾儀衛光祿寺八旗兩翼值日無引見○容貴假滿請安○銘公由白龍　回京請安○山西巡撫剛毅到京請安○善慶請假十日○倉塲奏漕船五日回空○召見軍機剛毅○○頭品頂戴暫署安徽巡押布政使臣盧士杰跪奏爲巳故文武大員功德在民據情籲懇天恩准將捐建專祠列入祀典並附祀陣亡統將以彰藎績而慰羣情恭摺仰祈聖鑒事竊查咸豐同治年間前西安將軍多隆阿督師駐皖百戰身親摧銳攻堅桿衛之功最偉旋以剿辦陜西回匪死難於盩厔縣城前安徽撫臣李續宜帶勇剿賊由湘鄂江西轉戰至皖迭克多城戰功卓著後於丁憂回籍之際積勞病故巳故提督石清吉由湖北統兵援皖戰績昭彰嗣因粤匪竄擾蘄水冋援陣亡先後欽奉諭旨各於立功地方建立專祠有案兹據署藩司張端卿詳據潛山縣紳士江西卽用知縣劉步元附貢生劉藜照等聯名禀稱當咸豐十一年間官兵圍攻安慶省城外來悍賊數萬合謀突圍多隆阿李續宜駐軍桐城濳山一帶奇正互用所向克捷殲斃賊黨無數絶彼外援用卽協克堅城以次規復安徽全境而潜邑尤賴捍蔽得獲安全士民感其遺澤城鄉各處多有立祠而私祀之者光緒八年蛟水爲患祠經冲塌饗祠就虚者冋溯前勞莫不測然動念因議城垣爲四鄉张匯與其在鄉立祠私社不若於城内總建一祠官爲致祭方昭誠愨禀理該縣捐廉爲倡紳民相率助資攺建新祠現巳工竣公請列入祀典由地方官春秋致祭並稱咸豐三年賊匪大股竄踞潜山石清吉由太湖縣移軍潛之黄泥港出奇制勝屢敗賊兵保全民命甚多功與多隆阿李續宜相等居民身受其賜至今不忘請子新建多隆阿李續官專祠内附祀以伸崇報而垂永久等情並據該縣知縣陶楫詳陳前因繪具祠宇圖說由司核明轉詳請奏前來臣伏查該故員多隆阿李續宜石清吉均在皖省剿匪建功方其視師濳山捍禦之勞昭著迄今該縣士庶追念前勳捐欵建祠以隆報饗與前奉恩旨准於立功省分建立專祠之案相符所禀情詞肫切均係出於至誠合無仰懇天恩俯准將民建多隆阿李續宜新祠列入潜山縣祀典並將巳故提督石清吉附祀由地方官春秋致祭以彰忠藎而順輿情之處出目鴻慈除嗣宇圖說咨送禮部查照外理合恭摺具陳伏乞皇太后皇上聖鑒訓示謹奏奉旨巳錄○○盧士杰片再安省本年入夏後雨多晴少前據桐城懷甯潜山六安等州縣禀報猝被山洪情形當　撥欵查撫兩次附片陳明在案詎自五月以後仍復滂沱不止以致山洪交發江淮並漲據太平府屬之當塗蕪湖繁昌三縣池州府屬之銅陵東流二縣廬州府屬之無爲廬江巢縣三州縣知州並所屬之含山縣安慶府屬之宿松縣鳳陽府屬之鳳陽壽州懷遠三州縣泗州並所屬之五河天長二縣先後禀報低窪被淹巳熟二麥未能全穫巳種禾苗被浸受傷如和州之保大圩當塗之大官圩均被水冲决此外沿江各圩亦多漫溢不等蓋在五月下旬至六月初相繼同遭水馬雖尚無淹斃人口而災民蕩析離居情殊堪憫經臣與署藩司張端卿酌核各屬禀報輕重情形撥發和州銀二千兩當塗縣銀二千兩蕪湖縣銀二千兩銅陵縣銀二千兩繁昌縣銀一千兩無爲州銀一千兩又撥發濳山縣南鄉興泊湖修圩津貼銀二百兩計共銀一萬二百兩係就司軍設法籌措在於原定漕糧折價内酌提補還攤用項下動撥曹平銀五千二百兩又于提存文員養亷扣平項下凑潑曹平銀五千兩共合前數由司分委候補知縣葛銜錦候補直隷州知州苗厚田尾馳解交各該州縣具領分别妥爲查撫一面赶速集夫堵築漫決各口總期實惠及民不致流離失所仍密訪各該州縣如有玩泄從事不實不盡卽嚴行叅辦現在時逾立秋晴霽日久水勢漸退巳涸之區能否赶緊補種雜糧藉資糊口統於查辦秋成案内分委通勘彚辦外所有和州等被水州縣現巳籌欵撫恤並飭赶修圩堤緣由謹會同兩江總督臣曾國荃附片具陳伏乞聖鑒衷示謹奏軍機大臣奉旨知道了卽着飭屬查明被災户口妥爲撫恤毋任一夫失所並將冲決圩堤一律修築以衛農田欽此○○張之洞等片再廣州府知府蕭韶巳授湖北荆宜施道所遺廣州府知府篆務查有署韶州府事雷州府知府孫楫熟悉民情通達治體堪以調署所遺韶州府知府篆務查有試用知府徐瑋文老成精細慮事周詳堪以署理據藩臬二司會詳前來除分檄飭遵外臣等謹　例附片陳明伏乞聖鑒謹奏軍機大臣奉旨吏部知道欽此○○二品頂戴淮安關監督奴才恩林跪奏爲關稅一年期滿謹將虧短寔在情形恭摺瀝陳仰祈聖鑒事竊照淮宿海三關三年應徵正額稅銀二十五萬四千三百六十三兩六錢二厘又羲欽定盈餘銀十一萬兩共應徵收銀三十萬四千三百六十三兩六錢二厘兹奴才接管任内自光緒十一年期滿淮安關收銀三萬五千九伯八十五兩六錢三厘宿遷關收銀四千二百五十二兩三分海關收銀八伯六十五兩四錢一分以上淮宿海三關共收銀四萬一千一百三兩一錢二分九厘共短收正額盈餘銀三十二萬三千二百六十兩四錢七分三厘又淮安關項下徵收茶稅銀十七兩三錢一分五厘海關徵收海船樑頭鈔銀二百三十兩二厘循例儘徵儘解毋庸比較本届火耗不敷經費動支正項銀一萬三千三百七十九兩九錢三分五厘伏查清淮爲南北通衢從前商賈贸遷往來無間自江海通商以來洋土各項貨物多向各海關請領單照洞途騐悗厘稅淮宿等關徵稅甚屬寥寥所恃餅豆爲大宗而徐邳一帶所産餅豆每中陸運赴青口出海並由蔣霜三河等處入湖南下其驢駝車運濳行繞越者不一而足漏巵百出查禁難周且南省多用煤油價廉費省豆籽豆油兩項銷路益少　因年夾海彊設防商販畏縮不前加以各省票號錢莊折本歇業民財難以周轉大宗貨物販運無多關稅愈絀勢所必然此近年稅務虧短之實在情形也奴才渥荷隆施膺兹艱鉅一年任滿蒙恩仍子接管感激之餘益加奮勉有裨於稅務之處莫不盡心籌辦設法招徠並於所轄各要隘地方派役稽查剴切開導以冀商情踴躍稅課日增稍効涓埃於萬一無如時勢所限補救未能現值關滿之期查上届有免稅銀九千餘兩照例充數作抵本年並免稅之欵比較上届實收稅數有盈無絀仍多徵銀三千餘兩銖積寸累勉竭駑駝之力撫躬循省競惕難名所有本届短收稅銀可否援案從寛減免之處出自聖主逾格鴻慈奴才無仟迫切待命之至除將撥解支銷各欵造册送部另疏題報外所有關稅一年期滿虧短寔在情形理合恭摺具陳伏乞皇太后皇上聖鑒訓示再查額解南河銀二萬六千餘兩内務府擬繳參價銀五千兩節省養廉銀五千兩内閣部科司等處飯銀四千餘兩均屬不敷動支又兩淮鹽鈔銀一萬兩蓆抽四兩五錢均未解到合併陳明謹奏軍機大臣奉旨户部議奏欽此○○恩林片再淮安關向有飯食罰賠二欵爲充賞公用之需於咸豐二年調任監督文謙奏經部議儘收儘放如有墊用正項之員卽由接任監督查明叅奏責令賠繳奉旨依議欽此兹查光緒十年閏五月十二日起至十一年五月十一日止計一年共收飯食銀四伯八十一兩一錢五分三厘查出漏報罰賠銀七伯四十兩二錢一分遵照奏定章程儘收儘放並無餘剩銀兩又淮安關正額項下循例提存辦公銀一萬兩除給發淮宿海三關委員養廉飯食銀八伯九十二兩八錢外餘剩銀九千一伯七兩二錢應解内務府堂上兌收業經奴才照數批飭在案除報明户部外謹附片陳明伏乞聖鑒謹奏軍機大臣奉旨該衙門知道欽此○○岑毓英片再臣前准部咨本省人員保舉副叅補缺例應廻避籍隷他省保舉各員均應照章奏劉省分補用等因在案兹有儘先補用副將羊恩科袁雲副將銜儘先補用叅將侯應賢儘先補用叅將岳昌年降補遊擊張成貴係雲南人副將銜儘先補用叅將劉義湘係江西人儘先癍用遊擊張長春儘先補用都司周秀清陳交泰係湖南人都司銜儘先卽補守俻潘得勝係河南人均在慎省効力多年熟習邊情據前署臣標中軍副將楊建瑛現任中軍副將屈洪泰將雲南鶴麗鎮總兵丁桂韾等造具該員等履歴清册先後詳請收標補用等情前來臣覆查該員等久歴戎行年力正强均堪留省委用惟查羊恩科袁雲侯應賢岳昌年係本省人員巳保至副叅雖與定章稍有未符但滇省軍務甫平營制初定必須熟悉之員以備操防合無仰懇天恩俯念邊省營伍需員該員等情殷報効勅部註册均留於雲南借補出自逾格鴻施除將該員等履歴送部查核外謹會同雲南巡撫臣張凱嵩雲南提督臣黄武賢附片具陳伏乞聖鑒訓示謹奏軍機大臣奉旨着照所請兵部知道欽此 
 
