# 1909 - 174 - 4913076

 

Page 1

 
 
   
 
 

Page 2

 
 
第一張第二版 
上諭 
　　監國攝政干鈐草五月十三日奉 
上諭直隸總督北洋大洋楊士驤學識通逹才猷敏練由翰林洊擢道員歷任藩臬兩司山東巡撫均能克盡厥職嗣即總督直隸兼北洋大臣尤有力任繁劇綏靖畿疆朝廷深資倚畀前因急病賞假調理方眞漸次就痊長承恩眷兹聞溘逝軫念殊深楊士驤著加恩追贈太子少保銜並著予諡照總督例賜恤任内一切處分悉予開復應得恤典該衙門查例具奏該督靈柩回籍時著沿途地方官妥爲照料伊子分省補用道楊毓瑛分省試用道楊毓琨均著以道員儘先補用伊孫一品廕生楊慶壽著賞給員外郎分部補用用示篤念藎臣之至意欽此軍機大臣署名奕劻世續張之洞鹿傅霖邢桐差 
　　宫門抄四月十三日召見軍機清治松山文明聨堃文缮福啓 
論説 
[論督撫迭更關係憲政之前途]  
　　敬告官民勿觀望 
　　希望新江督到任後之江蘇 
憲政施行之速率雖視國民程度之高下爲進阻而尤恃督撫提倡之力量爲轉移督撫提倡之心變則人民有所倚以進行屬吏有所畏而振起憲政施行之速率乃因以驟增督撫提倡之心冷則人民無所恃以督促屬吏無所憚而因循憲政施行之速率遂因以驟減此古今中外不易之理也蓋州縣措施全伺上官意旨而人民與動必藉大吏扶持從前一督一撫之更動則全省之吏治必隨之而變遷民風必因之而移易此中消息甚微而影響甚大矧當籌備憲政第一年尚未辦齊第二年開始規畫之際諮議局方始舉辦也城鎭鄉地方自治方始籌措也歲出入方始調查也廣州縣巡警方始規畫也各級審判廳方始開辦也各省官民正在恊力簿備次第推行而南北洋兩廣山東之督撫忽更動如此吾知蘇直魯粤政界之氣象籌辦之手續必將因之而一變憲政館謂直隸開辦地方自治暨各級審判廳最早（據憲政館攷核憲政摺）今因直督之更動而官民或日觀望以俟端督矣憲政館謂江蘇諮議局獨能如期複選今因江督之更動而官民或且觀望以俟張督矣憲政館謂山東調查歲出入長核實今因魯撫之更動而官民或且觀望以俟孫撫矣憲政館謂兩廣開辦地方自治亦在民部頒發章程之前今因粤督之更動而官民或且觀望以俟袁督矣督撫動而屬吏揣摹繼任者之意向則觀望督撫動而司道府縣委員幕友紛紛迭更則人民無所藉以措手而亦觀望官民相率觀望則憲政進行之機亦必因之停滯夫以憲政正在萌芽時代兼 
 
 
 

Page 3

 
 
第一張第三版 
程並進一刻不容息肩猶虞不給倘因督撫更動之故而稍縱之則轉瞬之停留即有千丈之隳落非與憲政之進行大有妨礙者歟 
而記者則謂是固無所容其觀望者也各省大吏中如升允之反對新政蓋絶無而僅有者耳即有平日並不熱心憲政者而當此開通省分之重任亦必畏大言而極力提倡之况此三督者之素以提倡憲政著稱者乎即新魯撫孫寳琦初膺疆府於世未有所表見然既己出使德國亦必略知新正之梗概當不政如于式枚之固執不化可斷言也然則直蘇魯粤之有三督一撫如此爲屬吏者自可母庸揣摹其意旨爲國民者自可母庸顧慮其牽掣而相率觀望當惟有放手進行亟謀成立化其徘徊審度之心鼓其勇往直前之氣凡一切籌備之事從前所己行者繼續行之一息不容間斷從前所未行者次第行之此志不容稍衰斯則憲政前途之幸也 
雖然記者尚有不能不責望於今之新江督者按照各省籌辦情形而論直隸先辦地方自治而現辦諮議局選舉端督移其督率江蘇諮議局之手段以督率直隸則其精神必倍增兩廣亦先辦自治而現辦諮議局袁督移其辦理山東嵗出入之手段以辦理兩廣諮議局則其辦理必核實山東先辦調查財政而現辦諮議局孫撫舉其甫膺重任之全力以接辦山東諮議局則其措辦必認眞江蘇籌備諮議局較早於該三省一切選舉手續業己完竣議員現正致力於議案以備開局時之應用開辦地方自治亦與兩廣同在部章未頒以前然其時祇有自治局之名目並無成績可觀與兩廣亦相彷彿現自研究所章程發布士紳乃移其籌辦諮議局之力以籌辦自治始稍有實行之希望亟待賢督臣起而提倡之張安帥雖在兩廣亦己開辦自治而其成效未能遠過於蘇省今蘇省正在力圖自治之時而安帥適值移督兩江則我蘇省人民希望安帥提倡自治諒未必即借以鏡兩廣爲滿意而必更願安帥之出其全力以輔助蘇人之籌辦有斷然者至此外應行籌備事項尤望安帥提前赶辦斯則風氣早開之南洋足爲各省之模範而不致落北洋之後是則記者所私心默禱者也 
[支那國債篇（投稿）]  
自英美德法要挾粤漢川漢借債一問題起歐美列强呼號奔走如發狂熱幾動政事上競争燒點我中國有切膚之痛一般沉醉國民竟熟睡無睹嗚呼兩路今尚爲我有乎兩路亡中國而尚能保全乎頃讀某西報論著支那國債一篇列强謀我政策和盤托出因亟譯之以當一般沉醉國民棒喝 
自美政府明目張膽哄動國人分嘗粤漢川漢兩路債權一攣之議起歐洲大貲本家競争猜嫉之心近益熾烈夫美人垂涎兩路債權非一日矣北京柏靈巴黎倫敦諸都會議會此問題非一次矣彼美國之母財家固耳熟之而洞悉之矣乃其耽耽逐逐之野心今始發露豈不怪哉蓋自台夫總統御宇而後美人始復注意遠東時局彼台夫君久居斐列濱曾遊歷支那日本深悉兩國政治之變動開放支那門户主義彼甘冐大不諱公然倡之陽釣其保全中國之美名陰施其列强蠶吞之詭術邇者英法德三國争以母財輸入中國雖未起政事上之交涉實則分羹折鼎一念無時不來往其胸中鐵路借欵私人事也列强政府竟出而爲貲本家要挾中國此其故可深長思矣論者固謂此次競争猜忌悉因列强擴展其勢力範圍而起不知借債之名己隐有瓜分之實台夫君此時攫取粤漢川漢兩路債權其用意所在一旦東亞大陸列强有國際交涉之風雲起則美人必挾其千涉之威而取塡其慾壑况粤漢鐵路昔本爲美國所有經幾許風潮波折中國始得贖回自辦今資無所出借債於歐洲列强則美人勢不得不投其最後之金錢以攫此路權借題爲後日政事上競争之發洩實行其對待中國之政略此眞司馬昭之心人路皆見者也（後略） 
專電 
[電一（）北京]  
　　新魯撫孫寳琦奉攝政王面諭知汝對於憲政必能認眞籌辦吏治財政亦關重要東省盜匪勢熾到任後務須加意整頓此次由慶王力保故簡派署理 
[電二（）北京]  
　　攝政王决計以端午帥入軍機那相補授北洋俟端入京陛見後發表 
[電三（）北京]  
　　電諭駐藏大臣聨豫趙爾豐温宗堯藏事雖迫果能辦事順手尚易收效逹頼喇嘛計己抵藏當深愛戴該剌嘛心心歸向亦頼該大臣等多方籠絡辦事得宜藉紓朕西顧之憂着將藏衆情形及籌辦各節迅速電奏 
[電四（）北京]  
 
 

Page 4

 
 
第一張第四版 
　　中瑞通商由外部左侍郎聨芳爲全權己訂約彼此各派駐使各設總副代領事 
[電五（）北京]  
　　川督趙爾巽電奏庫儲支絀援藏營餉甚鉅請飭部撥 
[電六（）天津]  
　　署理北洋大臣那相今日（十三）到津 
[電七（）南昌]  
　　萍鄉縣安樂鄉蛟水爲災贛撫撥洋二千元委員振撫 
[電八（）東京]  
　　駐廣東日本領事瀨川淺之進現己充調查東沙島西澤所經營事業之委員 
[電九（）東京]  
　　清國留學生陳順統方張别己在早稻田大學畢業成績優等 
[公電（）開封]  
　　各報館鑒福公司案頃京電稱外部豫委議讓出三府豫人甘死誓不承認祈堅持公論豫保礦恊會楊源茂等叩元 
緊要新聞 
[各省司道調京查驗消息北京]  
　　禁烟大臣自奉諭旨切實查禁不准敷衍後以外省禁烟不甚得力而鞭長莫及縱令三令五申終恐敷衍了事日昨己决議除督撫將軍大員須請旨調騐外各省司道現己儗有名單調京查騐其所調驗人員如下湖北藩司李岷琛貴州藩司松堮湖南藩司莊賡良浙江藩司顔鍾驥甘肅提學司陳曾佑陜西按察使錫桐山西按察使志森貴州按察使嚴雋熙浙江甯紹台道桑寳湖北安襄鄖荆道傅嘉年福建汀漳龍道何成浩貴州貴東道文悌 
[攝政王對於主權喪失之慨言北京]  
　　日昨攝政王面諭樞臣略云歷年以來損失國權不尠自鴉片一役香港割於英甲申一役越南隸於法甲午一役台灣澎湖割於日本朝鮮亦離我獨立由是德據膠州灣俄據旅順大連灣英據九龍威海銜法據廣州灣日俄一役旅大又自俄轉租於日本沿海要港殆盡爲列國所分割以致今日興辦海軍無相當之根據地聞己由樞臣交諭外務部將歷年來與各國所訂條欵約章速行檢齊彚案呈進以備查核 
[刑律草案己經憲政館核定北京]  
　　修訂法律大臣沈俞兩侍郎督飭館員彚擇京外各衙門簽註刑律草案遵照諭旨酌中改妥會同法部分咨禮學憲政兩館請核以便奏訂刻聞憲政編查館己將改訂草案核妥昨由寳侍郎呈明慶邸謂該草案改訂適宜請堂簽註閲定即行咨覆開慶邸簽註有本乎禮教皆屬合宜等語又聞戴尚書未出京之先己與修律大臣將奏頒改訂刑律法典日期預定約於本月二十八九兩日遞摺 
[軍機處傅用供事辦法北京]  
　　樞臣招考供事己取 
定五十四人從前缺額及清漢兩擋得保者曰五十人現因需資熟手將漢擋中得保者十六人留署當差故先傅三十四人其餘二十人應俟留差者告退或新班中出有事故騰出缺額方能傅到聞所留之十六人擬以二年爲期以便宣統三年漢擋保案酌給尋常獎勵 
[那相對於皖礦案之熱心北京]  
　　銅官山事辦之説原係外部授意於李經方此次安徽全省抵抗激昻外務部始則請孫中堂楊侍郎婉勸代表經孫楊拒絶復電告皖撫主持皖撫告以案徽紳民圑體堅固斷不可用强制手叚始悻然請旨蓋欲襲蘇杭甬故智也其請旨摺未上時慶邸及各軍機大臣僉謂祇宜將困難情形上告萬不可鹵莽擬定辦法故將摺中語氣大半更換於是奉知道了之旨而外部之技窮矣那中堂銷假之初即與代表方太史履中等接洽并謂令辦之議不能提及甚不以外部辦法爲然嗣後必與各代表和衷共濟云云那相於初一日約皖代表暨京官到府會談極爲融洽初四日那相晤英公使力持廢約聞日内當可議結 
[直隸代表抵京後商議上書北京]  
　　直隸全體紳民代表人於初七日晚七鐘抵京是晚十鐘餘先由温世霖劉孟揚兩代表謁見津浦鐵路同鄉總理李嗣香太史痛陳李德順種種劣跡並極言站台路缐之關係李太史云此事所關甚大諸君能出首争議深堪佩服我等必公同維持以保大局兩代表云今夕之見不過爲個人之私談明日擬公上總恊理諸公書務請代約諸公齊集爲幸李太史允爲代約並訂明於初八日下午四鐘在琉璃廠奏辦津浦鐵路商股公司内約齊相候李太史並言開代表諸君子内到京此間直隸全省同鄉官己徧發通知書約定初九日午後三鐘在松筠菴大開會議張大軍機亦允必到代表諸君届時亦請到會以便報告一切情形藉資討論温劉兩代表與李太史談至十二點鐘始告别而歸諸代表於初八日早八鐘聚集即赴吕孫兩大臣處遞禀詳情續報 
[端督對於海陸兩軍之計畫北京]  
　　調任江督端 
 
 

Page 5

 
 
　　午帥日前有摺奏陳軍政其内容係指摘現在軍界佈置多不適宜誠恐一朝有事徒有軍鎭虚名難濟實用故將軍界各項緊要事項詳細臚列奏陳兹將其大略録下（一）陸軍與海軍有密切直接關係其海軍部尤當與南北洋大臣會商互相聨絡使其聲氣相應（二）部議訓練三十六鎭軍兵務須籌畫在所訂期内一律練成勁旅以備不虞（三）陸軍海軍兩處宜先與郵傅部會商鐵路與航運俟有事之秋應如何迅速運行軍需等項急當先籌務備辦法（四）政府擬定徵兵事宜應令赶速實行謂徵兵一節爲萬不可緩之要務（五）推廣己設之陸軍學堂爲養成將弁人才起見俟其畢業考試合格後即分配各省以爲振興各省陸軍期於有用（六）所有各鎭當速設憲兵隊俾肅軍紀（七）陸軍學堂將弁學堂當籌畫推廣辦法並速設立陸軍中學堂以求將才云云此外並駁擊某尚書於軍事上位置事宜多不合法辨論極詳聞設摺攝政王極爲注意留中未發 
[步軍統領變通五營舊制北京]  
　　步軍統領衙門所屬巡捕五營原設馬戰制兵一萬名嗣因屢經裁併只存五千名合中營現有兵一千五百名内分馬兵五百四十名戰兵八百六十名簡差單兵一百名南營現有兵一千二百五十名内分馬兵五百二十名戰兵六百三十名簡差戰兵一百名北營現有兵七百五十名内分馬兵三分二十名戰兵三百三十名簡差戰兵一百名左營現有兵八百名内分馬兵三百二十名戰兵三百八十名簡差戰兵一百名右營現有兵七百名内分馬兵三百名戰兵三百名簡差戰兵一百名分佈各營汛緝捕當差現該衙門以五營地面差務繁簡不同原設兵數隨之亦異惟是今日情形大非昔比爰於前日奏請量爲變通略云京營所屬地面計周五百餘里京城以外分隸中北左右四營地方遼闊巡邏己覺難周現有兵額之數己减原額之半彈壓緝捕勢難遍及而民政部巡警一時既不能推廣四郊度支部庫欵支絀勢亦難規復舊制再四思維惟有將差務較簡兵數較多之處量與分撥以資鎭攝除中營兵額雖較四營爲最而所屬地面有園庭多處均慮派兵守衛所有該營原設制兵勿庸分撥外查南營所屬地面即外城七門以内自民政部設立外城巡警總廳設官分區添練巡警兩千數百名計所增約四倍當年五城練勇之數逐漸分佈南營制兵差務遂日簡於前擬請由南營兵丁内撥出兵丁三百七十五名分撥北左右三營一轉移間計每營有馬兵三百六十五名戰兵四百十名如此量爲變通於營汛捕務殊多裨益四月二十八日奉旨依議 
[京師近事]  
　　日來召見人員凡曾經辦過學務者必由攝政王詳詢其所辦學務之成績如何昨有學部王某召見渠曾辦過山西學堂遂詢其教授法之奚若管理法之奚若閲時甚久 
　　籌辦海軍大臣深以海軍乏才爲慮刻己咨准出使英日兩大臣將遣派學生赴該兩國船炮兩廠學習製造等科聞七月間即行出示考選以便派送 
　　奉天左參贊梁如浩經錫清帥奏裁是缺回外部右丞原任後該參贊交卸事畢即由奉啓程於日前行抵天津不日將即來京聞梁頗有退志　　直隸清理財政局據總督之意將設在天津而藩司之意則願設在保定至今尚未定議 
　　有英國某商人爲各大資本家之代表欲以五千萬磅借與中國不用抵押亦不干預内政祇圖利息而己彼謂中國得此則可以將從前干預内政之借欵償還何其厚待中國耶是可異己 
　　度支部擬咨行各省督撫現在部儲奇絀需欵孔艱以後將整頓鹽務溢收銀兩一律存儲運庫不准截留移作他用以備部中要需 
　　度支部咨川督趙次帥交稱内閣抄出四川總督奏永川令俞寳奎虧短公欵酒税等銀五千餘兩請暫革勒追一摺己奉旨著照所請交該衙門知道欽此欽遵到部相應知照貴督遵照勒令嚴追 
　　民政部高等巡警學堂前曾添有宗室班聞此班學生將來畢業即舉辦宫内警察 
　　内閣中書彭樹榮陳學部略云現在學務弛懈請部設法添派學外監督妥爲管領以期實力整頓 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
 [P鄂督清查未經報部之欵北京 
　　鄂督陳夔龍昨將湖北各署局未經報部各欵查明奏報略云其隸於藩司者曰清查三成裁减役食二成文職捐廉科塲經費官役俸工各屬公費抵補藥釐漕南盈餘督漕公費其隸於江漢關道者曰火油池捐紅茶補釐堡工經費一五經費發商生息其隸於鹽法道者曰雜欵公費淮鹽商捐雜欵應城并鹽新捐釐金江工餘賸欵善資捐欵其隸於善後局者曰釐金申欵新關餘存公用洋油釐金籌防捐船捐漢鎭行户商捐質當練兵雜欵捐以上各銷各欵或湊撥練兵或接濟學堂或津貼各署辦公或籌備地方善舉雖未報部有案要皆實在應用之要需相應請旨飭部一併立案以便由臣督飭該司關道局遵照新章於光緒三十三年調查報告册内截結列叙並於三十四年現行報告册内歸併正欵列收造報惟此項外銷欵目溯其緣起有己歷四五十年之久者如需逐一造銷實屬無從着手合無仰懇天恩俯准將光緒三十三年以前外銷各欵免其分年開報以省繁瀆五月初四日奉硃批度支部知道 
[皖人争廢銅官山礦約]  
　　蕪湖路礦會上外務部電北京外務部王爺中堂列憲鈞鑒銅官案懸不結羣情惶惑此案與國際無涉懇求大部催令續議結案以順輿情皖人爲國權民命計對於此案誓死力争决不讓步合再電陳蕪湖路礦會叩庚 
　　甯國路礦會上外務部電北京外務部王爺大人鈞鑒銅官己廢之約全皖誓不承認决議合力自辦乞大部堅拒以洽輿情而維大局甯國府路礦會繆景期等二百四十人迫叩 
來稿 
[爲湖南鐵路喪失主權事警告全湘父老公啓]  
　　（湖南鐵路同鄉會）（續） 
且合計湖南境内之路線約長千里以每里需欵二萬元扯算不過統需二千萬元耳以全省人口二千餘萬丁分攤之每人不過認股一元非甚難也以五年全路告成截算之每歲所需不過四百餘萬耳近由十八府州廳士紳合禀督撫奏仿川滇路章按租攤股之辦法甚爲佳妙計每歲可攤百萬餘元五年即當攤收六七百萬元之譜若以各州縣勸學所及選舉諮議員帶任勸股義務以六十餘州縣計每縣於五年之内約各勸集二十萬元之股固甚易易也而况路成若干截即可獲若干截之紅利一二年之後成效大著股更踴躍而所獲之利又可展轉作爲資本現在如江浙商辦之路己有嬴利可爲前鑑誰謂吾湘人而終至自抛權利一愚至此 
夫外洋各國閲數萬里重洋而投貲吾鐵路之中費無限之經營交涉始攬入手且又限期許贖苟非路成之後可獲大利彼何所愛而爲此乃外人方競起而争之吾民反束手而自棄之吾姑勿遠言他事也試言蘇杭甬借欵一節彼浙人汪大夑非煌煌然郵傅部侍郎耶乃以主借英欵一議而其鄉里逐之宗族屏之全省斥之豈非惡其斷送浙省生命財産所託之路權之公益於外人而全省所不甘心耶然則江浙人何其智何其勇而吾湘人又何其愚何其怯耶 
　　嗚呼嗚呼吾湘之人徒以僻居山谷交通不便一切外事漫無聞知耳使明明知此鐵路將來之益及外人攬我鐵路將來之害苟猶不奮然起者吾不信也使人人知此鐵路與吾人生命財産有重大密切之關繫又人人知湖南鐵路爲劣紳把持所以至今未辦又將斷送外人之理由苟猶不蹶然興者吾不信也 
　　諸君諸君勿謂無勇無勇不能争回此約也不觀江浙之前事乎彼江浙之欵政府不能强民承受又不能婉謝英國乃作爲部借部還至今英人以路權未能攫得因其獲利無幾欵且不能按期交而浙人且終將拒之矣誰謂政府不能强江浙人以承受外欵獨能强吾湘人以承借外欵耶諸君諸君勿震於彼賣路者及把持路權者之能禍福人而退葸自若也須知路權外失彼與吾終將同歸於盡吾輩不安於坐斃而起而争之我集我股我修我路我認我公舉之總理彼政府雖曰不明然究當務備立憲之秋不能遽悖其庶政公諸輿論之詔也况我省鐵路久有明詔定爲官督商辦吾民但實行其商辦之事實其官督而善耶吾歡迎之其不善耶彼但有督之權而無辦之權如何辦法固由我人民作主耳諸君諸君其諦思之其諦思之 
　　嗚呼嗚呼誰謂吾湘人竟坐視路權失諸外人耶誰謂吾湘人竟甘立於外人權力之下而不思自救耶誰謂吾湘人以二千餘萬人生命財産關繫之鐵路竟拱手聽一二人任意販賣耶吾爲吾全省父老子弟哭吾并爲吾省之父老子弟望 
分類新聞 
[政界]  
[通飭寳應陳令備荒政策揚州]  
　　揚州府嵩太守奉甯藩樊方伯札云據寳應縣陳令習謨禀稱本年天氣亢晴魚蝦遺子半化爲蝻舟楫滯行河道淺塞米價湧貴人心惶惶知縣既沐恩准交卸其諸多籌畫原可諉俟新官惟素性贛愚不知趨避於窮愁况瘁之中强振精神與紳富士商共謀保全之法次第舉行所最急者曰勸减米價其次曰勸售厫稻其再次曰請禁販運然以上三端不過暫顧目前設日久不雨竟成旱象必需開辦平糶現與本紳富從長計議商令各自量力或錢或稻每户認出若干集爲資本事畢核計盈絀再行攤還以免臨時貽誤至此外所尤不可緩者則在河道擠塞一事寳應自二三月間湖水低涸運河日淺三 
 
 

Page 11

 
 
第二張第三版 
月望後由子嬰閘起至高郵馬棚灣止數十里内船隻擠塞小輪停班若不設法疏通各帮商船愈積愈多阻塞之路愈長業經提憲派委察看知縣會同高郵州姚牧先將郵境上水停阻船隻押令開行此後定爲單日下水雙日上水以免再擠惟此亦不過治標之策倘湖河仍無來源則河水日涸仍不免有窒塞之虞查湖水發源沂泗擬乞憲台詳咨安徽山東巡撫部院查明情由設法補救事關民生疾苦地方治安知縣行將去任是以詳叙擬辦情形禀請鑒核到司據此當批示云該令因天久不雨恐致旱災與紳富士商共謀保全三策仁心仁聞民被其澤眞屬賢良之吏現省中己迭沛甘霖該縣諒亦普及惟米價未能驟減正應如禀札行揚鎭二府轉飭各屬暫緩來寳販運米麥並候札淮安府轉飭山清兩縣調查每月需米若干預先知會備考仍示諭米商人等如果前來寳應採買務由商會轉請淮安府發給護照藉杜影射至水利一層既由提憲派員察看形勢應候核示辦理母庸詳咨刻己檄催沈令定銑迅即赴任一俟到境務將所辦未竟事宜盡心詳告該令一一遵辦合就札飭札到仰該府立即分飭各屬遵照 
[電查駁河毁埧之病民揚州]  
　　江督電吴都轉云據阜甯縣堵煥辰電禀以紳董童花等公禀阜境郇圩謝家灣舊有老埧堆閘以禦東海滷水保衛田畝今鹽商程雲樓藉運鹽利便新濬駁河七十里决通圩堆抗毁壩閘以致滷水洩入民便河滙歸射湖兩岸民田無以灌溉實絶千萬衆命産衆情不服羣擬力制請速諭禁停工轉詳並移塲飭商暫行停掘除具詳馳報外合亟禀懇電飭廟灣塲暫停開濬派委蒞阜勘辦以免暴動查開濬駁河以利鹽運原無不可惟致滷水停灌民田無以灌溉生命何托應由台端速轉泰分司飭委會塲迅行勘辦總期兩無窒碍方無争執方魚印都轉奉電後當即電致泰分司廟灣塲許大使飭令諭商先行停工並委毛倅前往查明將辦理情形刻日具復 
[公所辦理禁烟情形蘇州]  
　　蘇垣禁烟公所日昨將辦理禁煙事務暨調查烟户情形申詳督撫云職所調查吸烟人户現己會同巡警局員弁及地方官分區辦理將次告竣惟各衙門局所不在調查人户之列除委員幕友己由本管長官承查分别取結勒戒外其書吏丁役人等或有户籍在外者亦有即居署内並無户籍者調查何能周密應遵照憲台頒行變通禁烟章程辦理嗣後如有書吏丁役人等吸烟者概由本衙門局所長官勒令具結限三個月戒斷其未斷净之前均赴職所領給牌照准其購士購膏無論該書吏丁役來的請領牌照之遲早均截至下次普通換照之日爲該書吏丁役斷净之日不准再換牌照如蒙俯允並乞通行遵辦是否有當伏乞照詳施行 
[議定津貼講習館員辦法蘇州]  
　　京師翰林院現在開辦講習館議定聽講各員津貼辦法咨行蘇撫文云各省奏調辦學各差人員均經奏行准免扣資其每年應領俸銀米石向係照數支發現值本院開辦講習館讀講以下均入館講習各該員等朝夕到館均應酌給車資本館常年用欵除各省解到經費外不敷尚鉅實屬無從籌措查從前外放學差之員應領俸銀米石均經扣留署中辦公今奏調免扣資俸人員自宜仿照辦理所有該員等每年應領俸銀俸米嗣後扣留署中以爲酌給各講習員車馬之費相應知照貴撫行各該員一體遵照 
交涉 
[東沙島相持之態度廣東]  
　　駐粤日本領事報告日政府云東沙島一案日本雖認該島爲清國之主權然於破壞中國漁業及大王廟等事尚未承認且日本經營東沙島之貲本共費五十萬元而其收得者尚未過一萬元故要求清國須賠償其相差之數然清國政府則亦以漁船之損失大王廟之破壞及强取産物等事要求日本賠償故此案尚無議决之期 
[日領竊案之交涉杭州]  
　　前月駐杭日領事署失竊臣贓一案迭 
經兩縣會同巡警勒緝贓盜僅獲夥竊三名贓亦未全日前該領事吉岡彦一君復又投函撫轅略謂敝署所失箱籠計綢布衣服三十六件洋九十八元當時錢塘門外巡警李副官僅獲到空箱斷鎖仍由敝署役自向松木塲獲到夥匪二名布衣四件尚有爲首之吴加興等三名報請巡警總局案懸三日杳無消息局縣亦無復音嗣又據松木塲地保到敝署通訊謂全贓均匿四眼井某夥房云云敝署自去年迄今被竊至三次之多地方官並未認眞查緝致懸案不破捕務廢弛匪膽愈壯而此次二匪及衣四件亦仍敝署自獲到今贓匪具在前次所失亦不難一併根追若再玩延將化烏有用特函請貴撫部院查照希即嚴飭局縣尅日務獲解報以儆將來而保治安貴部院夙敦睦誼當必共表同情也 
軍界 
[咨部另籌兵工廠經費漢口]  
　　漢陽兵工廠所需經費年約二十萬金由前督張中堂奏准在度支部土税統捐局年撥銀二十萬濟用兹督辦土税柯遜帥以目下收數短絀碍難照舊認撥但該廠關係全國軍械爰咨呈度支部轉咨陸軍部鄂督迅速另行籌欵以免臨時倉皇 
軍政書籍之秘密武昌 
　　陸軍張虎臣統制刻准教練兵備二處咨開因上年點驗陸軍第八鎭各恊標營圖書表册業經督練公所彚印成書送咨考騐大臣暨督院各一套惟各恊標營尚未頒發相應咨請分别轉發俾資參考作爲公家書籍列入交代但此項書籍關係軍政要項並請飭各恊標嚴守秘密不得洩漏致干未便並希見復當弳張統制將該書依類分發並令遵照嚴密收藏勿得洩漏 
學務 
[鄂省教職之末路湖北]  
　　鄂督陳小帥刻擬將全省教職一律裁撤業經札飭藩學兩司會議在案兹悉李少東方伯高澤畬文宗連日會議以此項人員留之原爲興學之障礙督札分期裁撤不如一律裁盡將其年老力衰者諭令回籍原品休致并酌給應領廉俸三年年貌在五十以内者概令入視學講習所肄業增年後擇尤派差以示體恤聞不日即擬詳復奏明辦理 
[定邑推廣社學之計畫甯波]  
　　定海高等學堂堂董丁紫垣君以 
 
 

Page 12

 
 
第二張第四版　　城内貧寒子弟多有力不能入初等小學及改良私塾者己於城北延善局創立社學一所兹擬再設三所以期教育普及日昨特派何君翔西於城東南西三隅擇有相宜之廟宇民房或租或借以備暑假後定期開辦 
[委員監試畢業蘇州]  
　　蘇垣高等學堂各學生己於十一日舉行畢業考試日昨經樊提學札委縣丞王毓岱到校監試以昭鄭重 
實業 
[機匠罷工加價續聞蘇州]  
　　蘇垣紗緞業機匠日昨聚衆要求工價經三縣出示諭禁在案己紀本報兹悉各莊連日在雲錦公所商認以該匠等所加工資己非一次現因銅元充斥不敷開銷雖係實情然本年各莊生意不甚發逹姑將該匠工資每尺酌加一分以示格外體恤俟銅元兌價短至十千二百文即行復舊己由縣出示曉諭遵照惟日内尚有失業機匠百餘人强阻開工致各莊昨仍在公所會議所望地方有司查訪核辦以安商業 
[礦局請追尹道欠欵漢口]  
　　漢口大信銀行經理革道尹湘琳外欠纍纍業己轉交禮智巡檢管押現漢口湘礦轉運局咨请江漢關道謂尹經手抵押地皮欵項甚巨與黃幼軒通同串騙請飭夏口廳一併勒追當經齊觀察核允札廳傅追 
 [L雜記> 
[贛撫勤求民隐之一般江西]  
　　贛省諮議局籌辦處會辦紳士前甯紹台道喻庶三觀察前與馮撫同官浙省爲馮所重在籍時凡遇地方關係之事無不切實講求公益故中丞近日每遇地方政事必請喻上院會商以求民隐 
籌欵疏濬新河武昌 
　　鄂省武勝門外下數里有新河乃船隻避風之所每遇風大小流泊船千餘艘從未失事近因日久淤積不但河身淤淺即口門亦淤窄數丈水滿之時大船己不能入泊勸業道鄒元汴觀察昨特禀請鄂督擬由官商公籌十萬金將河身疏濬以備民船停泊而興市政 
[升司宦囊被沉之惶急揚州]  
　　前運司趙廉飭訪由揚赴蘇時有衣箱一百餘隻因到任急迫未能攜帶現派表外孫張某將衣箱雇船運蘇詎該船行至常州船底損壤驟然沉没幸鄰船赶赴施救船在人均無恙而所有箱内之細毛皮衣則爲水所浸己成無用張某情急非常而趙升司得此消息大有咆哮如雷之概 
[批准請繳官荒畝價安徽]  
　　皖屬官荒山田甚多業於上年設局查丈飭令民間具領遵章繳價經勸業道童次山觀察擬將居民所領官荒山地籌議變通辦法飭令分作三期繳價第一期每田一畝應繳錢二百文山地每畝應繳價八百文倘有延抗不繳者即予懲罰昨特據情詳禀當道批核照辦 
[全椒縣禁烟不力安徽]  
　　皖撫近准江督咨稱訪聞皖屬全椒縣境城鄉私開烟館爲數甚夥鄉農希圖漁利裁種罌粟遍地皆是又該令重染烟癖人言嘖嘖與訪聞大致相同應請轉飭所指各節切實查覆以愚核辦 
[漁民聚衆之强横甯波]  
　　定屬岱山地方漁民王某近因魚膠被竊鳴捕追查不允即糾衆將捕役毆傷廳主赴岱彈壓緝獲到案該帮漁民數百人蜂擁至公堂大肆咆哮司馬手持長刀厲聲嘶喝如敢聚衆滋閙格殺勿論該漁民懼始稍稍散去事後由公所董事張瑞甫向官乞釋而王某等業經廳主嚴懲己屬不及於是該帮漁民以謂張董毫無勢力又聚衆將公所搗毁一空張亦致受毆辱云 
清談 
[秘密政策]  
　　秘密政策非惡名也東西各國有行之者然彼所謂秘密者大抵施諸外交敏活之手段機變之方針目的未逹而先洩其預定之政策則國内之異論易滋而敵且有以抵制是故外交時取秘密而内政不與焉抑其愼重外交嚴防洩漏而東西國民若或默認其秘密者非謂國民無與聞外交之理由亦以身任外交者權無倖獲位無苟得富學識而重國權倚之也重信之也素與其干預以掣其肘孰若放任以保其密一言以蔽之彼所謂秘密政策其範圍則外交而非内政也其目的則對外而非對内也我國則何如 
　　對外應守秘密者也而廟堂之籌畫樞垣之建議一切内政外交之重要者舉國未知而偵諜四通己喧傅於東西各國之報紙對内不應秘密者也而樞府所辦各事惴惴焉恐國民之早聞各報之先載加毛廁之蓋而穢氣務防其宣洩塡納污之溝而腥聞恐逹於户外政策之奇妙也如是 
　　如謂民可由不可知則專制庸何傷何必立憲如謂外交宜密内政亦宜密則塞民智絶互市可矣何不密於外人而獨嚴於國内如謂嚴防洩漏即指外交而言何區區漏洩五忠之李元李福而必加以重罰即就外交言試間身任外交者有敏活之手段否有　變之方針否有可以不勞國民之干預而有其學識有其保守國權之外交政策否然而政府則無所謂對内也對外也外交也内政也舉凡軍機處政務處憲政館所辦各事概括以號於衆曰不許洩漏 
　　記者曰此謂庶政公諸輿論 
[（一）官界之忙碌]  
　　甘督去直督死蘇撫死而官界從此忙碌矣於是而升任而調遷而暑理而謹理其升任者升任而忙碌固也其調遷者調遷而忙碌固也其署理護理者或署或護而忙碌又固也其有因升因調因署因護而間接以致忙碌者亦有數種 
　　道賀忙碌南洋調北洋則道賀兩廣調兩江則道賀將軍升總督則道賀蘇藩升蘇撫則道賀會辦升巡撫則道賀道賀之法有三有衣冠有函電有禮物其道賀之心理有四有畏其威不能不道賀者有碍　情不能不道賀者有曾蒙提拔不能不道賀者有希望升官不能不道賀者 
　　迎送忙碌送往迎來卑官之職分也有文員有武員或司道或府縣或提鎭或參府或轎或馬或步或車有送自南洋而迎於北洋者有送自山東而迎於兩廣者有送自兩廣而迎於兩江者有送自伊犂而迎於甘肅者有送自天津而迎於山東者有送自海上而迎於蘇州者而迎送之心理有二一居官嚴厲方正不污者則僚麗往往喜於送不喜於迎一居官仁慈寛以御下者則僚屬往往喜於迎而不喜於送 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 
各省籌辦諮議局 
[初選舉投票]  
　　浙江（温州平陽） 
平陽選舉投票開票情形曾誌前報兹聞該縣南港區生員許家駒曾在日本同文畢業家中財産逾二萬金惟年齡未合有親串陳紳遇宸深焉惜之及投票前一日陳遽商管理員周二尹二尹素無學問於選舉章程更模糊影響以爲不妨補入投票監察員陳紳錫麟力與之争周陳（陳君遇宸去冬充調查員今又充監察員）堅執以萬一違章丙人甘承其咎遂改名以財産資格報塡外間聞之紛紛請補以册頁過少（空頁只一紙）只就先報者九名捕入名册投票事畢周二尹送匭到縣初選監督王蘭蓀大令詢知其詳即斥其違章變更選舉名册立委項巡官競爲管理員及王君劍丞陳君子蕃等五人爲監察員馳赴該區轉行投票從前管理監察各員一概撤去補入九人均行除名並出示曉諭一切情形且申請上憲分别懲處故十八日開票只城廂小南萬全江南北港金鎭蒲門七區而南港於次日補開云 
[選舉問答要電]  
　　江西南昌諮議局憲均鑑袁州郡屬宜春八區票匭辦理違章於開票時公議照章無效封禁不開己經張令電禀請示恩全兹據面禀並各區監察員禀府堅稱係屬疎忽並非舞弊初選尚有缺額請將八區票匦查明補投所選九票各姓名掣去于十一日彚同重選票匦照章開檢知府查係確實情形仰乞憲恩可否照辦乞速電示周邦翰謹禀魚印萍鄉轉宜春縣支電悉八區三百餘票自未便因九票概作無效惟監察員疎忽己甚如被舉爲當選人即應剥奪諮議局陽印萍鄉轉袁州府周太守魚電悉准將九票姓名掣去餘票先開歸初次票數核算不得與重選票相混諮議局庚印萍鄉縣楊速將投票人數及當選人名電復諮議局陽印饒州轉安仁縣速將選舉人名正册申送諮議局庚印贛州轉瑞金縣速將選舉人名正册申送諮議局庚印南昌諮議局憲鑒當選人業己如額選定現造册申報知縣馮由禀陽 
本埠新聞　 
[浙江旅鄂同鄉致旅滬學會電]  
　　浙江旅滬學會淂劉去浙路危同鄉恐甚乞轉電挽留旅鄂同人公啓 
[集議銅圓補救方法]  
　　十三日下午四時上海紳商學界假静安寺路商學公會集議補救銅圓到者四十餘人先由孟庸生君報告前月抄曾經會議一次尚無一定辦法現擬上書政府專説銅圓充斥之害請其速籌辦法於是有主張減折以敵外私者語甚激烈蘇筠尚君謂减折不如限制滿圓用圓滿角用角則銅元用處狹少私鑄無路銷售似較妥善沈信卿君謂停鑄禁私總是正辦後孟庸生君謂補救方法總以定幣制爲歸宿今既未能議决自以先行上書痛陳小民困苦情形冀政府有所感動衆議擔任分投簽名並一面調查民間受累及私鑄詭秘情事爲上書之資料六時散會 
[江蘇教育總督會談話會報告詞（續）]  
　　報告辭二（俞君述攷察單級小學以外之狀况） 
　　甲關於教科之事一修身科注重作法（即注意兒童應對進退之節）利用社會或生徒之偶發事件（如某事可師可法即指授兒童或揭示於黑板）教師隨時以身爲模範二國文科教材宜淺近而簡明注重話法（教初年生先使練習交際上之言語以備他日社交之用并時時矯正其不合論理之言語）習字不宜多用範本教初年生與讀法並教注意於下筆順序常使以食指向空練習三算術科教二年生注重心算重實測（如目測手步測等）四圖書科注意實物摹寫不使生徒依頼範本注重圖案（表示各物之形態以立幾何之基本觀念於工業極有關係且可養成事前計畫之思想）與手工科聨絡教授（圖畫僅可描寫物之平面可因手工而悮其立體）五體操科二分間體操（此爲最新之法休課時間内可隨時練習）不必備操衣（日本小學生徒大概無操衣） 
　　乙關於教授之事一事物教授（以實事實物指示兒童務求切於日用如教授國文時先將教科中之實事實物講解十分明晣然後再授課本苟有實物可用必取示兒童教授圖畫時即用範本亦輔以實物） 
二校外教授（如地理理科等之教科教師常率兒童至校外實地觀察使得確實之知識即目測步測等事亦多於野外練習）三保護腦力（兒童腦力不可多用若授課太多即妨礙兒童生理之發逹小學兒童每日授課至　不過五小時初年生每日僅四小時或三小時） 
　　丙關於訓練之事一定校訓（就各校之特性提出德目數條如清潔正直定爲校訓揭示生徒出入處便隨時注意養成校風）二重管護（教師之精神常注意於教課以外如父母之保護子女與兒童共同游息以親密其情誼並可觀察兒童個性施以適當之訓練日本各小學校兒童遊息時喧嘩之聲逹於極點教師並不干涉却無不規則之舉動而入教室則極肅静教遊戲時亦甚譁惟一聞止令則立静） 
　　丁關於設備之事一製備教具（授教上應用器具如挂圖標本模型等由教師自製較購備者適用）二設置學校園（利用校内之隙地或奇零電便兒童得動植物之實地觀察且使城市子弟可兼有鄉村之智職鄉村子弟可養成農事之基本觀念而社會信用學校之心可因之增重）三校中不設軍樂隊（此係專門技術費多而用少日本運動會之軍樂由校雇用） 
[組織上海出品所開會紀事]  
　　南洋勸業會照章應每縣組織一出品所昨由上海縣田大令柬遊本埠紳商工學各界借西門外江蘇教育總會會塲會議組織法到者二百餘人先由孫立幹二尹代表田大令到會報告南洋勸業會組織情形及上海出品所開會宗旨次由松屬調查員郁司馬勸業會會辦向淑予君演説次由來賓馬湘 
 
 

Page 19

 
 
第三張第三版 
伯君周廉生君南市商務分所代表沈縵雲君相繼演説次提議出品所地方借設江蘇海運局未開辦以前暫假南市商務分所爲通信處次公推幹事農界推顧丹泉謝酉山二君工界推朱致堯君商界由南北市商會各推一人南市推周廉生君北市未定學界由勸學所教育會各推一人俟後報告其各項調查員尚待將來補莊時己五句鐘遂散會 
[新定取締鹽貨章程]  
　　本縣田大令奉到浙江鹽運司王都轉酌定醃臘醬鹽各貨備帶護鹽並查驗章程七條遵即備案出示宣佈章程録下一醃臘鹽貨志載成例每百斤祇准備買護鹽二斤其蔔乾一項前經沈總商禀准詳定生百斤准拌鹽十斤爲數未免太多辦法亦未一律今酌中核定凡醃臘鮺蜇蔔乾瓜丁等一切鹽貨均每百斤准帶護鹽五斤不得再有多帶如查出在此數之外即以夾帶私鹽論貨物變價充賞鹽則發交就地鹽棧照章完課給賞母許徇情私自釋放一鹽貨船到埠應候鹽巡官派員驗訖然後起卸如有不服查驗立將船户移送地方官衙門究辦仍候驗訖放行一鹽貨船查出私鹽如有坊行强出干預即以坊行進私鹽論除貨物充賞外再將坊行酌量議罰充作地方公益經費一鹽貨船查出私鹽仍以多少爲斷如私鹽不及五十斤則貨還販者鹽即解公多則鹽貨一併充公其有船户不服查騐或坊行出而抗阻聚衆滋事則船貨一併充公將船户坊行分别送縣究辦一醬油醬麫向章輕課之地不得行銷重課之地以儆取巧如有越境侵銷貨物充賞如淮界販運入口應照本地侵銷除貨物充賞外另再議罰以杜侵權一魚汛時夾帶最多務須格外嚴密漁船到埠驗無私鹽始准起儲發販其船底腥滷遵照志載成例押令傾棄不得索價一員弁查驗不得藉端需索如有被人控告查得寔據者從嚴懲辦誣控者亦須反坐 
[華官懲辦華捕之周折]  
　　楊樹浦浦房四百八十一號華捕陳阿三曾於禮拜一在公廨堂上毆打犯人吴阿三被王襄讞瞥見以該捕藐視官長兇惡異常曾與英繙譯官佛君商明著於禮拜三帶堂訊究詎昨日捕房解單上並無陳阿三名字襄讞李司馬即向佛君詰問旋查西文解單上叙有其事司馬乃與佛君商明著於禮拜五將該捕解案訊究以昭炯戒 
[冐官撞騙案定斷]  
　　韓瑞麟假冒職官招摇撞騙由道發縣收押在案前晚復審當將公共公廨續在全安棧搜出之小皮箱開視内有三品銜候補道總辦吉林金礦僞關防等物田大令斥其目無法紀韓供刋此關防後雖有圖騙之意尚未得贓求恩格外寛宥判釘鐐監禁六年詳請備案 
[錢莊股東不識主權]  
　　南市人和永花行主吴祥麟去年倒欠南北兩市裕春庶康等錢莊巨欵逃逸出探將匿居新馬路之吴妾楊氏查獲解送公堂判氏交保所有抄出之金飾及鈔票洋三千五百元暫存捕房聽候核辦在案兹庶康莊股東陳錫周具禀捕房求領昨由捕頭將欵送廨廳即投案讞員寳大令謂此欵雖存捕房照章應赴本廨具領不應具禀捕房遂會商英副領事布君判陳退去著另行具禀核奪 
[印奴輪姦鄉女餘聞]  
　　輪姦鄉女劉阿妹之蒲馬二印犯定於西歷七月一號即禮拜四由捕房特派西捕杜平生押解乘英公司船發往香港西牢分别禁錮 
[印奴又圖强姦]  
　　近來時有印人淫兇不法迭紀前報詎前日下午又有甲乙二印奴闖入閘北順興羊肉麺館樓上店主婦房内希圖强姦幸經鄰居人等瞥見帮同喊捕迨站崗巡士到來二印奴己逃逸無蹤 
[會議建造鐘樓]  
　　前日下午三時救火聨合會假信成銀行樓上開會集議建築鐘樓事宜簽名到會者四十餘人經衆公推朱子堯君所開之求新廠承築鐘樓鑄造銅鐘計樓高十丈零七尺鐘重四千八百磅另加鐵架定價銀七千一百五十兩先由總工程局雇夫挑除基地上之磚坭另倩精於測量者丈量畝分擇期興築並議在餘地王起造會塲一所衆皆賛成又定期十五夜仍在蓬萊路開會提議本年演龍事宜 
[閲視織呢公司成績]  
　　日暉港日輝織呢公司開辦以來己見成效前日由該公司總理鄭孝胥京卿柬邀滬道閲視成績蔡觀察即於昨日午後二時命駕到廠察視一週 
[女界有志教育者鑒]  
　　南市裹竹行弄城東女學社定於十五日午後三時起至五時請俞子夷先生演講普通教育女子教育幼稚教育楊月如先生演講調查日本教育心得女界中有志教育者均可前往聽講 
[復旦公學定期行畢業禮]  
　　吴淞復旦公學定於十五日午後二時舉行第二次畢業禮該校特備專車來回票分送滬上學界邀往觀禮是日專車於十二點鐘開赴吴淞逕至該校門首停歇四點鐘回滬 
[城内]  
　　秘密審訊○昨日午後本縣田大令命提暗殺方雲卿案内之王吴氏至簽押房密訊關防嚴謹所有供詞俟探明續録 
　　勘驗盜案○浦東楊思橋源發米店連遭盜刦昨由本縣田大令札委典史趙少尉渡浦踏勘 
　　監犯争鬭○盜犯鄒松任王阿根同禁縣署内監前日争鬭鄒之頭顱被王擊破禁卒喝阻不聽禀官提訊鄒供王糾閙天宫等各犯乘小的不備肆行攅毆求驗訊之王供詞諉頼判王改禁外監候查明起釁原因再訊　　盜黨供詞○捕頭徐丈候勝緝獲刦犯錢向榮及同行之魯沁泉解縣審訊錢供去臘二十五日及本年閏二月二十四日二次被朱姓糾往浦東金家橋搶刦地保姚順卿及樂平康兩家每次十餘人得臓分散求宥魯供幫人摇船素不爲匪判魯交妥保錢釘鐐監禁擬辦 
　　懲辦潑婦○蔡鄒氏扭唐陸氏至一路巡警分局喊控前晚經游正巡官審訊蔡鄒氏供前日唐陸氏在沿街攔晒女褲有水滴在氏子身上向彼理論反敢與氏爲難肆行扭打站崗巡士向之解勸亦被掌頰求究唐陸氏供一時糊塗刻己知悔判掌頰二百下交伊夫唐阿苗領回管束並具以後不再　街晒衣切結存查 
　　驅逐惡丐○惡丐王阿大沈阿大昨向宋國祥家計錢宋己給過數十文王等定要小洋四角旋即扭至一路巡局經游巡官審訊王等同供三年不至上海前日來滬向宋收二八兩月規費求宥判各重責五百下逐出　　道批照録○祥森火柴公司禀批查祥森公司製造火柴前據禀明就中國自有原料以化學法考究悉用本國土産當經出示曉諭在案乃該公司忽向外洋購辦藥料核與禀准之案不符况該公司肇禍之後一切善後辦法未據警定禀明商務總會移道核辦尤難照准准前項鹽酸鉀既己裝運到滬應由海關妥爲代存另行酌核候函致稅務司查照辦理可也 
 
 

Page 20

 
 
第三張第四版 
　　道轅牌示○張芳林等知悉該民人控訴顧彛甫圖頼運貨一案現據鄺委員禀稱原告四人迄今一未尋着致逾限無從禀復等語除批飭該委員查傅兩造秉公澈究外兩等務即前赴浚浦局呈驗帳據聽侯鄺委員核訊禀報察奪母自延該 
　　官事○調辦一路一區副巡官張應良昨日到道禀銷三路一區副巡官差並禀知即日到差 
[南市]  
　　下堂求去○日前有一南京婦人曹秋雲至工程局喊稱太夫李文勝現在滬軍營充當勇丁婦人時被毒虐不愿相隨嗣經局中派探查得該氏本姓陳自幼被人拐帶來申價賣三次去年始嫁灑軍營藍旗兵丁李文勝爲室昨日即將該婦解请孫裁判審訊氏供年十七歲嫁李後不堪其虐求斷判留候飭探至該營管帶處詢明候再傅訊 
　　未必獨居○浦東人倪金泉之妻馮氏於本年閏二月二十一日背夫私逃匿居西門外小菜場附近前日被倪尋見扭控西區移解工程局審訊倪供馮氏私與朱春泉姘識匿居該處求究氏供被夫責打逃出獨居官判交夫領回管束 
　　妬姦傷人○車夫江阿二與同業孫大平子妬姦打架孫即持刀戳傷江之腿際由西區巡長查見拘解西區移至工程局訊辦江供孫因借洋不允挾嫌報復孫供江阿二調戲吴姓女子被旁人毆扭惟傷處由江自剌求鑒陳副裁判以供詞各執飭探查察旋經查明江阿二與打鐵浜吴錦文之媳私識與孫妬姦致被剌傷復由孫裁判復訊屬實判江戒責五十下孫戒責一百五十下均交的保一面派探將吴錦文驅逐出境免再滋事　　男女混雜○住居增祥碼頭之甬婦吴張氏與姘夫某甲打架由巡士報知工程局查悉氏家男女混雜情同台基立派偵探將該氏及其女董吴氏其妹朱春鳳寄子陳楚郎與姊妹鮑朱氏錢陳氏隣人楊三九等解局訊明該氏之母在籍病故氏欲返里治喪被甲阻止其餘各人均來送行尚無别情遂從寛斥退並諭以後不得混居一處如違查 
　　攫取銅元○泉準會館附近元生昌報關行學徒蔡阿剛前日兌得銅元百餘枚携至菜市購物被匪徒陸阿四從後攫去幸即追獲由巡士解至工程局戒責二百下收押兩禮拜期滿拍照逐出 
　　累及乃弟○永利糖行主王美廣病故後虧欠各莊往來銀兩昨由鴻餘莊王式如乾元莊鍾星甫鈞康莊周佐臣鴻源莊王信甫會餘莊嚴蓉卿信大莊田祥麟等將土弟美謀扭至工程局控追欠銀一萬五千餘兩判留候覓取人銀的保移送商務分會理處 
　　撫卹屍属○忻定發之船在陸家嘴浦中被招商局江孚輪船撞沉溺斃船夥忻仁興及康某二名己記昨報兹悉康某屍身己於初五日撈獲至忻仁興屍身早己漂失刻己憑人勸妥令船主忻定發出洋九十元撫卹屍属俟將來招商局發給恤欵再行提出一成分給屍親了事 
[閘北]  
　　勒令回籍○四路四區己革巡士惠廣良逗遛該區境内招摇撞騙經錢副巡官查明拘解總局昨由汪裁判提訊判押候交保勒令回籍 
　　分别責押○梁方梁陶氏誣控其壻陶位賢搶女一案昨由警局汪裁判提集一千人証質訊明確判梁方笞責一百板陶氏掌頰二百下梁如英掌頰一百下陶位賢越界搶親亦有不合改押拘留所三月各具切結了案餘人一併斥釋 
　　瞎子苦境○瞽者夏廷芳昨投四路一區禀稱小的雙目失明髮妻張氏在垣豐絲廠司帳注姓處幫傭二子萬昌萬年均業剃頭今被妻子串通不顧赡養小的昨至汪姓門前呌喊詎妻躱避不出反被汪姓喚人將小的毆打求請提究蕭正巡官諭令退去候查與核辦 
　　拐匿小孩○郭昌洪偕妻錢氏扭施三五子至四路一區控被串同高丙連山二人拐匿其二歲之子請爲究辦蕭巡官諭飭押究 
[英租界]  
　　仍准交保○蘇婦徐陳氏控王益齋冐充江西鐵路公司總辦騙洋二千元一案昨晨由廨傅王復訊判仍交保候禮拜五再訊　　串同拆梢○鴇婦譚喜子控妓傭羅老五等串同黃德勝拆梢一案昨由捕房將羅傅至公廨中西官以原告本人不到判羅等交保候禮拜五傅訊 
　　争産起釁○張朱氏偕長子張生控告次子張海山興媳林氏違忤一案昨經公堂訊明係因争産起釁己由親族勸明遂判將案註銷 
　　目無尊長○周志良控姪周勝泉持斧行兇昨由捕房解廨請究志良階子佛云投稱無故被姪勝泉持斧兇毆求辦訊之勝泉供於酒後索取田單以致争執求宥中西官以勝泉目無尊長判押兩月 
　　逼勒賣娼○女子王二寳被鴇馮新寳逼勒賣娼控奉捕房送廨暫留在案昨日復訊判交女父王天開領回 
　　鴇婦收押○鴇婦俞陸氏王陳氏劉三姐均因逼妓拉客昨晨由探傅至公廨請究判各押五天帶赴捕房拍照存查 
　　串拐女子○王德意控陸德法徐陸氏串拐伊表妹彩雲昨經公堂復訊明白判陸押三月氏從寛保釋彩雲留候原告到案再核　　不出定貨○德商乾興洋行控曹季安定貨不出昨晨由探將曹傅至公廨押候會訊　　洋商追欠○英商謙和洋行控某園主人欠銀不還昨由差探將被告傅至公廨諭令交保候訂期會訊 
　　責成保人○英商新沙遜洋行控馬良功欠租不付一案昨晨由探將馬與保人徐虎臣一併解請復訊判馬等交三百兩人銀並保限三禮拜理清如再違延惟保人是問 
　　妨害衛生○朱木泉出售攙水牛奶被衛生局西人查獲解送公堂請究判罰洋二十元充公示儆 
　　串竊紗票○某洋人控徐茂林姚金春姚道生串竊鈔票昨由捕房將三人解廨訊供不認判姚道生交孫子高保出著於下禮拜一帶案餘人押候訊控 
　　烟館違章○楊錦山私售燈吃裘寳琴深夜賣烟昨由包探將二人一併傅至公堂諸究判各罰洋三元充公楊之烟具銷燬 
　　行兇無憑○某西婦控吴金生無端行兇昨晨由探將吴解廨訊無實擬判吴退去候查明於禮拜五再訊 
[美租界]  
　　英領赴厦○英領事陶詩君昨乘保定輪船赴厦門辦理要公 
　　日人欠洋○某日人欠成衣匠張阿華洋二十餘元昨日被張遇見向討逞兇由捕拘入捕房捕頭飭張自赴日署控追 
　　男女並獲○胡金郁之妻周氏與徐阿大姘識匿居百老匯路昨日被胡尋見扭入捕房捕頭飭將徐及該氏押候查辦 
　　請緝逃妻○甯勒路林榮記漆作主昨至捕房報稱其妻某氏於黎明時捲取衣飾逃遁請爲查緝捕頭准之 
[法租界]  
　　好生之德○法廨廨員品司馬以近來時有迷路小孩經公堂判發善堂留養後竟有經年累月無人往領者爰於前日商准博副領事自後過有迷路小孩須拍照相兩紙一懸在大自鳴鐘總巡捕房門首一懸善育善堂門首以便認領 
　　不堪其擾○花烟鴇婦唐李氏投廨控稱張增金張榮郎時交開燈尋釁前己報知捕房詎前日又來藉端纏擾是以喚捕拘案請究質之張供前往開燈並不生事判各押捕房三天 
　　失火罰鍰○新北門外城河浜蘇新泰皮絲詀前月失愼屢紀前報昨經公堂將店主蘇煥朋著保交案判於保險欵内棍出一成銀三百兩罰充公用 
　　隣居情分○陳東狗在某捕頭處充當廚役前日私將食物遞於監犯被管牢巡捕查知解送公堂請究陳供因與該犯之母隣居囑爲代遞自知不合求宥判制洋五元以示　戒 
　　領回車輛○利喴公司出店俞阿四私將洋東之自由車售於顧阿根經公堂判限交喊在案昨顧將車送案判給原告具領顧罰洋兩元俞己判定仍照前議 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
第四張第二版 
要件 
[甯波府教育會敬告浙路公司董事局書]  
　　（爲挽留湯留事） 
全浙鐵路自奉自商辦者四稔於兹矣比閲報端讀湯劉兩君告退文肫摯愷切情見平詞誠有不得己而言之者雖然竊有説總理者吾浙人所公舉而鄭重以出之者也既經衆人之公舉則個人行動即失自由前年開會時雖有四年一任之説顧所謂四年者假定以期限非謂期滿以後之必不可以連任也近來各省籌辦新政凡經公舉者則必當場請退請退矣則必挽留挽留而有效則必定以擔認之期限甫經入手預存一退字於胸中以此辦事何事可成昔人謂後世宦途中人視官如傅舍吏道不古職此之由今以完全商辦之鐵路股東公舉之總理而旋舉旋退聽其蹈官塲之惡習五日京兆曷覩厥成諸老具有灼見當不謂然往者風潮劇烈東南半壁大局垂危湯劉二公以一身搘拄其間挹血力争僅乃廢约路事之不亡伊誰之功耶今雖大端就緒而外界激剌無事或己比者主用存欵之説又紛播於道路矣萬一總理引退繼任不得其人彼族乘吾之讞來相詰問郵部又從而齮齕之四載之功隳於一日將若何浙人附股純乎愛鄉眞念亦激於湯劉二公之熱誠居多湯劉去則股東疑萬一二期股欵因此留滯殷富巨家意存觀望分府担認之約由此解散又將若何有此數端則湯劉之去就直係浙路之存亡挽留總理維持終始是在諸老矣夫湯劉之所以力辭者畏其難耳此中苦衷誰不共見顧難莫難於拒欵以外人之强硬部臣之詭譎不憚出死力以争之以今較昔孰難孰易不辦自知廼者杭嘉告成日入己逹千以外今甬綫又從事勘驗矣某等甬人也在甬言甬尤爲親切自此次洋工程師來甬後二三父老延頸企踵以盼路事之成前次認股諸君方且踴躍續繳勉盡義務乃大局甫就而總副理先以辭職爲諸股東倡其爲潔身引退計則得矣若浙路何若吾甬何同是浙人性命財産利害共之度總副理必不至外視吾甬人而靳此須臾以隳全局也本月下旬適届股東年會湯劉去就於此决之諸老負代表股東之責任謹以甬人意見上塵左右乞代發表無任急切待命之至 
譯件 
[列强海軍一覽表]  
英國海軍部近將本年西三月三十一號英法俄德意美日本各國所有之軍艦分類列表以示比較其己滿二十年之戰艦及鐵甲巡洋艦（即在一千八百八十九年三月三十一號以前落水者）概不列入他類之舊艦其軍裝仍未拆卸而並非售賣者則均列於表内 
戰艦造成者未造成者 
英五十三六 
德三十二十（内有三艘係在一九零八至零十年擬造表内） 
美二十六六 
法十八内有一艘己不能用惟表内仍未删去）六 
日十四四 
意十一 
俄七八（内有四艘係一九○八年預算案内提議建造） 
鐵甲巡洋艦造成者未造成者 
英三十八一 
德八四（内有一艘係在一九零九至零十年擬造表内） 
美十五無 
法二十二 
日十一二 
意七三 
俄四二 
裝甲巡洋艦造成志未造成者 
　　　　　頭等二等三等頭等二等三等 
英十八三十八十六無五無 
德無二十一十二無七無 
美三十六二無無無 
法五十二十一（内有一艘己不能用）無無無 
日二十八（内有測量艦兩艘）無一無 
意無四十二（内有一部分裝甲者兩艘）無無無 
俄七二二無無無 
小説 
[俠情小説縵卿小傅（一名橡片案）]  
　　雁叜著（三十六）第二十四章女奴之狡謀發現 
漫連日屏足不出。忽小唐來訪彼此周旋訖。唐乃笑謂漫曰。鬍公亦。爲縵卿所最鍾情者。獨不能爲縵卿病。是遜人一籌矣漫笑應之曰。縵卿於我之情愫。子所深悉。兩無所負。病何爲者。而遜人一籌何所指耶。唐曰魚鴻浦者。公所素知。而予所素識也。昨往視之。以縵卿故。感而憤。憤而病。病且不支矣。漫曰。魚君思想何若是之滯澀耶。天下事端萬變莫測。其僅一勾欄之女子哉。唐笑。曰公亦無故爲曠逹語。我視公亦非眞能忘情者。特不若魚之抱恨耳。漫曰事由魚君背約而雙。其背約之故。我原不得而知。然逆計之。魚亦必有所爲。則縵卿之變狀。固魚君背約所能逆料。又何抱恨爲耶。唐曰天乎寃哉。公仍以爲魚君之背約耶。漫訝曰。子説我良不解。其彼轉有不歉於縵卿否。唐曰我來己久。渴甚。公曷命人以茶來。我飲而詳 
 
 

Page 27

 
 
言之。未晚也漫笑。曰我以。傾談故。遂至忘却無禮甚矣。乃急命短童瀹茗。唐既飲。乃緩緩言曰。亦知魚君之爲縵卿所賣乎。當日之約想公必知之然我殊未預聞。惟昨往訪魚粗得其概。乃卿縵既至招商局即。道其女妓往報。魚曰。身己屬牛。無勞記注。前蒙計劃。今盡無需恐尚未知。特來專告一切罣。碍請並消除。此生當無復再面之一日矣。鬍公試思。魚君得此。能漠不動己乎。漫聞唐語訖。默無一言者。約五分鐘。忽問唐曰女奴現。居何所也。唐曰不知。漫復太息曰。若然則魚君苦矣。彼女奴者。我必有以懲之。唐曰事與女奴何預。漫曰子自不知。以我所聞。而參種種方面之現象。則此事之變。全爲女奴一人之施其狡獪也。唐聞之頗不謂然。漫乃告以女奴告。縵卿謂魚背約之詞。並囑唐轉致魚氏。母誤懟縵卿也。後漫細探女奴之跡。果以縵卿如歸於漫。則渠無多所沾潤。牛饒於資。衆所知者。歸牛則渠必得厚賞。故從而搆釁以絶魚之。望而迫令歸彼。而乃獲銀幣八十枚之賜而逸。 
國外新聞 
[韓員犯賭被拘]  
　　十二日東京電云據漢城電稱韓國有民政員多人並財部高官多員因犯賭被拘 
[横濱市政局借債]  
　　十二日東京電云横濱市政局借欵得洋七百萬元己在倫敦商定 
P>德相辭職在即 
　　十二日倫敦電云栢靈人士皆謂首相蒲魯親 
[土爾其調軍備戰]  
　　十二倫敦電云據薩洛里開電稱士爾其因居留島問題起有新變端己在竭力　備戰事土爾其預備軍現己陸續徵集邊界希軍己奉訓令遠避土軍勿與輕啓釁端　在君士坦丁晉謁土國内閣總理大臣希爾密巴沙者據稱居留島斷非能以金錢購回於土人之手云 
[紐約酷暑傷人]  
　　十二日鈕約電云近六日紐約及附近之處氣候奇熱犯暑斃命者約數百人城内居民徙往海濱山上避暑者己逹數千人 
[古巴禁售彩票議案]  
　　十二日鈕約電云古巴禁止彩票議案己呈交下議院核議大約可望批准 
[美國税則問題續聞]  
　　十二日紐約電云美國上議院擬將税則修正議案内所列鋼鐵税改重徵收裴萊君所上之議案現正由上議院討論 
[波斯内訌可危]  
　　十二日栢靈電云波斯羅里斯丹省（在伊斯番漢西北）著名某族總長培其的茄里現擬自立爲王革命之舉勢己己甚 
[士政府注重主權]  
　　十二日栢靈電云居留島保護各國均己照會土政府不日將撤退該島戍軍十三日倫敦電云土政府電飭駐各國大使通告各國謂各國現在籌畫對於届留島讓步之舉土政府從未停止抗拒即各國提議擬承認希臘在居留島有間接利益之意見土政府亦未便承認 
來函 
[滬甯車站釐捐局司事之蠻强]  
本月十一日潤生由鎭江搭火車抵滬帶有甯綢六疋被火車站釐捐局司事取去定欲充公潤生告以此係自用之貨未及完釐自知疎忽今情願補捐或者認罰均無不可詎該司事非但不聽即矢口辱駡並被毆打竊思釐捐定章凡查獲未經完釐之貨或准補捐或須科罰或竟充公均有一定不易之辦法該司事不辦情節之輕重遽欲充公己欠公道日漏捐之貨照章可以扣留豈漏捐之人照章亦應毆打乎即使咎有應得必須懲辦亦應解交局員或送地方官處治釐局司事終無毆人之權今該司事如此野蠻擾累商旅何怪外人於設立旱卡之初之嘖有煩言也且聞老於經商者言該司事等扣留之貨未必充公徒飽私槖果如所言則中國釐務尚有起色之曰乎亦徒爲病商病民之稗政耳金潤生啓 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
