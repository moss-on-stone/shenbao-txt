# 1919 - 258 - 4916738

 

Page 1

 
 
   
 
 

Page 2

 
 
   
 
 

Page 3

 
 
時評 
[内閣又摇動冷]  
此次内閣之摇動爲財政之困窮歟抑爲派系之内訌歟如爲財政困窮則現閣摇動之後繼之者未必别有良法也如爲派系之内訌則現閣實安系之代表現閣摇動則安系之勢力其將傾覆歟 
雖然以我觀之爲財政困窮故内閣摇動後依然困窮而已爲派系内訌故内閣摇動後依然段派而已相差固無幾也 
命令 
九月二十一日大總統令除暴所以安良安民必先察吏邇來各省盗風日熾民不聊生固由地方有司緝捕未盡得力抑亦吏治不修民生日蹙有以致之本大總統慨念及兹惄焉如擣應責成各省民政長官慎選牧令勤求治理舉凡清查户口編制保團以及關係地方治安諸政均應認真考核督促進行此外如苛細雜捐有足病吾民者應如何酌量減免農商實業有足利吾民者應如何提倡擴充尤賴實心實力兼顧統籌總期各享安全不致流爲盜賊如有匪徒爲害閭閻隨時嚴密偵察切實防弭其大股悍匪擾亂地方者並由軍政長官揀派勁旅認真剿辦務絶萌藥勿任蔓延似此標本兼治防剿並施庶大宄潛銷民德歸厚咸登袵席共樂春臺有厚望焉此令 
又令任命朱學曾爲大理院庭長此令 
專電 
北京電龔辭呈已上靳先發表兼代再正式提出靳派將表示與安福無關（二十二日下午四鐘） 
北京電財政定李思浩兼代其餘各部暫不更動正式内閣仍推段（二十二日下午四鐘） 
北京電顧使來電國際保工會議有展至十月二十日仍在美京開會説請速派資本勞動各代表前往參列院部主張資本代表可集全國商會推出勞動代表惟有就工會及各工廠擧代來京组一工界聯合會再用投票法選定（二十二日下午三鐘） 
北京電陸專使電巴爾幹列國及中歐新立各國紛請與吾締約通商（二十二日下午三鐘） 
北京電取消中日軍事協定已由參陸處預備俟得邊防處同意卽行正式聲明（二十二日下午三鐘）香港電衆院已足法數號日常會出席三百零八人頗活動歲費今日給（二十二日下午二鐘）香港電熊克武代表吳永珊因謡傳熊通北方號日離粤返川探熊態度（二十二日下午二鐘）香港電鈕永建昨返粤 
（二十二日下午二鐘） 
各通信社電 
北京電龔心湛辭呈已上靳兼代總揆即發表北京電王揖唐電南代表拒見進退維谷請示方針（以上二十二日）以上平和通信社電北京電王揖唐來電南代表旣拒會晤和會無由續開請速示元首將召要人集議定奪 
北京電政府電駐德顏使飭向德政府聲明我國業經解禁旅德華僑郵件請免檢查 
北京電王芝祥最近電聞仍係疏通不得要領北京電田中玉到京 
北京電電復張宗昌不必來京（以上二十一日） 
以上中華通信社電 
北京電徐以南代表拒絶開議昨召龔人府商和局進行方法聞主張以條件上之讓步爲轉圜决不更易代表 
北京電院電王揖唐西南篠電業已駁覆并另切實疏通望先與唐總代表開談話會 
北京電南北對於法律問題聞有廣州制憲憲成取消舊會之説（以上二十一日） 
北京電徐囑熊秉三王鐵珊代向馮河間岑西林兩方面請予顧全大局促成和平 
北京電政府議令車慶雲巴英額等設法招撫富陞阿舊部免滋匪患 
北京電交部准魯省咨請飭下電政司查勘濟寗膠東兩路電線酌予增設以利交通（以上二十二日）長沙電此間聞郴攸等縣南軍警信督署連開會議商業亦漸受影響（二十一日） 
（以上中孚通訊社電） 
路透電 
[和會各國與俄局]  
十八日巴黎電昨日衆院討論和約之時社會黨議員朗圭氏謂美國新聞家布里特氏曾以英首相喬治所擬之媾和條件携至俄國經俄人接受後復携回巴黎克勒滿沙氏插言曰交與何人余從未有所聞知如喬治殥曾提出條件彼從未向余及向和會言及一字朗圭氏答稱此事殊爲確實蓋彼於當時曾與布里特氏接唔數次美國軍官名斯台芬斯者亦在座俄國答案規定停止戰爭實行大赦停止封鎖恢復商業關係撤回協約軍承認舊日帝國之債務朗圭氏乃問法國對於佑里特氏與斯台芬氏携回之答案如何答覆議員勒諾爾爾氏詢問報章揭布已久之事政府其有不知之理政府對於該問題其嘗向美英政府有所詢問否克勒滿沙氏答曰余説實言喬治與威爾遜總統從无向余述及此事朗圭氏謂喬治當時宣稱答案全可接受惟因保守黨之運動英國乃拒絶告蕆談判朗圭氏又稱今英國公報宣布商等議會贊成英國撤兵政策不知法國對俄取何政策 
十九日倫敦電每口新聞接半官消息首相喬治擬將英國撤退駐俄軍隊之决議提交高等議會核奪英代表則稱該問題純宜由英政府解决蓋俄國目下戰事之擔負全由英國肩荷也 
十九日倫敦電各報以倫敦巴黎華盛頓近今發表關於俄事之公報與半官文告令人惶惑故多主詳布眞相以安衆心每日新聞華盛頓訪員來電謂布里特氏在參院外交股員會前宣稱英首相喬治於一月十六日在十代表會議演説詆責以兵力征服過激主義之意見爲狂妄不能實行並承認柯爾恰克將軍召集舊朝官員於其左右又謂如遣師征討過激黨則倫敦必將發生勞兵會云云和會頗韙喬治之言惟法國反對之乃通告反對過激黨之各政府謂法國願助同抗拒過激黨於是布里特氏乃以美員資格奉命使俄喬治願以英巡艦一艘載之至俄布里特氏在芬蘭京城以媾和條件電告列寗氏迨回巴黎與喬治斯末資將軍等晨餐席間以和議正式文稿遞交喬治喬治乃請斯末資將軍注意此事之關係布里特氏並謂是日午後曾晤貝爾福氏旋接通告謂極贊成此議不意後一星期喬治向國會及英國公衆宣稱謂彼於此事毫無所知云 
[和會之餘波]  
十八日倫敦電土耳其帝國之命運最與英國有關和會似將在倫敦開會討論之英代表近嘗促請遷移會所 
十八日巴黎電衆院辯論和約時社會黨議員謂法國工界因今唯法國仍行每日工作八小時之制以故頗爲張皇德國雖每日工作八小時而有許多工業不守此例云 
[俄戰之近狀]  
十九日倫敦電華沙官場消息謂波蘭軍在特文斯克東面大敗强盛之過激軍佔據克拉斯拉夫加俘虜多人獲戰品甚夥並佔據特文斯克與維台白斯克中間之特齊拉鎭 
十九日倫敦電陸軍部宣稱台尼金將軍在察里新附近大敗敵軍克復索洛尼基鎭俘虜六百五十人獲戰品甚夥哥薩克軍已轟退渡河之過激軍俘虜六百五十人獲砲三尊里斯泊河灣已無過激兵蹤跡過激兵在此被俘者二千人失砲四尊第二百零五勞兵聯隊已不復存在台尼金將軍雖遭抗拒仍在加爾柯夫東面前進俘虜千人過激軍克復基夫東北四十哩之尼士齊萊特鎭英兵塞兵俄兵協同作戰佔據加比塞爾加南二十三哩之二鎭俘虜五百十二人獲野戰砲二尊機關鎗數架我軍傷八人過激黨船隻田彼得柴伏特斯克駛出攔截在哇尼加湖西岸登陸之我軍一枝隊我軍飛機以機關鎗與炸彈撃之敵船遂紛亂退回港内 
[各國近事記]  
十八日丹京電據維也納　稱匈京已開始審訊共産黨被告者共委員三十三人新聞家三十七人此外尙有革命黨之裁判官與陪審官 
十八日巴黎電各報宣布英政府對於漢志王要求所持態度之節略後法國與情對於叙利亞問題大爲鎭靜據法報載稱英政府微露意見漢志王之要求不能與英法間之友誼相觝觸 
十九日巴黎電參院委員會建議否决女子選舉權議案 
十八日巴黎電佛朗之價稍有起色金镑匯兑率大漲之後今已漸落 
十二日倫敦電一九一六年曾創議组織英國工業品新發明物出産品與原料之展覽會於一九二一年舉行日昨倫敦開大會各殖民地大員與代表及注意此會者皆　會當場决定以此種大會聯絡不列颠帝國各處人民恢復固有商業上與財政上優勢之最善方法應由政府主持開會現各方面已有規模廣大之籌備並於各處實業中心黠组合地方委員會 
十九日倫敦電商部公報謂就投資者之見地而論中國鐵路發展之希望頗佳即其條件望之不足動人然他日成偉大鐵路制度之一部分時必佔更穏固之地位預料後二十五年内中國可造成鐵路五萬哩聯接各主要口岸或逹十萬哩亦未可知 
 
 
 

Page 4

 
 
   
 
 

Page 5

 
 
   
 
 

Page 6

 
 
法國無線電 
二十一日里昻電羅馬消息星期六日義國下院因阜姆事件開有重要會議尼蒂氏發言嚴責此案發動人累及義大利對於協約國之地位現正義大利亟需和平之際急應增加外人之信任及信用尼氏之言曰余有艱鉅之責任當向協約國爲誠意之道歉供獻最友睦之敬意尼氏末復宣稱彼將嚴密調查實施在五日内不歸隊所預定之嚴懲辦法義國内閣之宣言已引起政界極大之感動 
二十一日里昻電德政府現宣佈最近萊斯納男爵因廢除德國憲法第六十一條致與協約國之牒文協約國國際最高會議對於此項牒文已表示滿意德政府聲稱彼對於九月十一日協約國及公共作戰國牒文中所稱德國憲法與和約衝突德國憲法不能佔優勢一節殊表同意德政府宣稱職是之故彼允接受協約國及公共作戰國要求解釋和約第八十條之請求德政府在國際聯盟未允修正奥國國際地位以前當視德國憲法第六十一條第二行文字爲無法定之價值云云 
中美新聞社電 
沃克倫（加立勞尼州）電威總統游行至此間演説云和約規定世界得處之土地應爲向來住居該土地之上之人民所有此項條約實爲世界人民第一次造在之物總統又謂該約以自由給予人民而撃倒一切欲佔領新土地之武力國家之希望目下之時代凡人民不願其政府統治該政府即不能存在和約擔任控制國際事件並控制毒藥如鴉片等和約爲給予世界自由與慈悲之機關美國在巴黎所遭惟一之困難爲美國並未預聞之密約而和約則將一切秘密條約完全掃除云 
公電 
南京學生聯合會來電上海申報館轉各處聯合會鑒本會已於九月二十日遷入復成倉新會赴内辦公二十一日由各校代表選定第二届正會長黄曝寰副會長許哲評議部正部長李慶麐副部長梁孫謀書記鍾錦田女士李一龍南京學生聯合會箇 
國外要聞 
[美人之山東問題談片]  
密勒氏中美新聞社華盛頓通信云密勒氏今日（八月十八日）在上院外交委員會聲言美國派赴和會之遠東事情專門家意見一致謂山東問題之决斷將釀成戰争密勒氏又自表其預料謂此决斷若不改變美日兩國十年内必開戰又預料華人痛心於此事之不公道將迫而爲過激派演成排外惡劇而盡殺在中國之美國人及他國人據密勒氏之意美上院縱無法消滅此項結果亦可設法緩和之其法即於英美擔任贊助法國以禦變故之同盟條約中加入一欵即英法亦擔任倘海約翰氏之開放門户政策與中國之領土完全受危害時亦轉而贊助美國若照現在條件則美國允許助法而並不得酬報也氏又主張上院於批准和約時必須懇切聲明否認山東條件以示華人美國並不贊成此决斷又謂日本問題與德國問題無異均使吾美爲難不可不及早自謀將來勢必發生困難倘使中日開戰如吾美未先否認山東條件即無可發言惟有吞聲忍受耳中國之决計對德宣戰係從美政府之請而取得美之保證必於和會助中國英法亦曾給予保證然不甚切實而駐北京美使芮恩施博士則代美國負責聲言美政府必助中國因彼時電線中斷博士未得華盛頓之保證也故美國目下之地位實十分不快中國加入戰争後美國又訂藍辛石井協約以申明美國將保證中國土地豈知日本密與英法意訂約將藍石協約之效力完全打消又日本繙譯藍石協約時將英文之特别地位字様譯成華文之最高地位遂含有日本在華最高權之意味因此中國外交部存有該约正式稿本兩種一則許日本有最高地位一則僅承認其特别地位而已而日本則依其自已解釋在山東設置民政署遠過於德人前在該省之行爲至經濟事情更歸彼掌握矣上議員麥肯般氏問倘日本不能踐其屢次諾言還山東於中國則密勒君以爲美國將與日本開戰否密勒氏謂今以此問普通美人必答曰否然將來戰事必不免麥氏曰彼持國際同盟之效力如何日本依同盟約章非必須遵守條約義務乎密勒氏答曰在光明正直之政府自必恪守約章然吾觀以前之世界政治實不敢樂觀又上議院勃朗第奇氏曰依同盟約章第十條行政院之權力不過爲諮議性質然則該條雖保護會員之土地恐不足以阻日本之蠶食中國領土密勒氏曰然日本將無孔不入勃氏曰然則第十條將不足懼日本乎密勒曰日本所懼者祇有力耳曰精神力乎曰不然乃物質之力也日本對於精神之力决不一顧麥肯般及斯温生兩議員均謂英法等對於日本之密約義務已盡今可與美國一致使日本踐言返還山東故中國目下取回山東之機會已較和會時爲勝云 
福開森氏中美新聞社華盛頓通信云中國總統府顧問福開森博士在美上院外交委員會陳述日本於和約中取得山東空前未有之大權利威總統在和會如何屈服與美國對華態度如何大變詳加討論有上院議員洛治氏强生氏及麥肯般氏羣致詰問博士歷述美國在巴黎和會之態度與其歷來之對華政策已全相背馳抑且威爾遜政府尙有一反常可異之事暴露於世當一九一三年威政府曾極力破壞前任總統建議之國際銀團使其不克貸欵於中國乃不出二年又迫而恢復塔孚脱及諾克司之政岳贊助四國銀團预備予中國以經濟上之援助云云按中國之加入歐戰博士勸誘之力亦頗多當時博士深信美國於中國之要求必能踐諾扶助不致失信始出而擔任勸告博士語洛治氏云美國對華邦交素篤謀所以造福於中國者無微不至凡中國之内政領土皆避不干涉侵佔曾有三次他國在華承受居留地爲租界美國則均謝絶不受博士又被詢以若吾美修改和約中山東條件中國以爲何如博士答稱未便以官員資格宣言但如此調停法不問日本佔據膠州之爲期久暫華人均視爲危害其國本華人以爲一經對德宣戰則德人一九一八年之租約已無形消滅且照普通先例此種租借權並非可以轉相授受者博士又謂中國曾以此事諮詢法國著名律師二人並俄荷比各顧問僉謂一經對德宣戰則不特德人租約當然消滅即中日條約亦當在取消之列博士又稱此事宜付和會處置中國旣經宣戰其地位因之愈穏固又謂曆來每遇中國主權被人侵犯之事則他國恒出爲抗爭美國仗義當不落他國之後云 
[美國之全球廣告商會]  
駐美金山總領事朱兆莘呈農商部總次長文云爲全球廣告商會ＡＳＳＯＣＪＴＥＤＡＤＶＥＲＴＪＮＧＣＩＵＢＳＯＦＴＨＥ 
ＷＯＲＬＤ大會本年九月底在美國紐柯連埠舉行呈請派員赴會事竊准全球廣告商會聯合會函稱本年九月二十一日至二十五日在美國路易昔安那省纽柯連埠ＮＥＷＱＲＥＡＮＧ舉行大會討論廣告術及戰後工商事業進行方法除各分會會員與會外所有各國官商代表均在極端歡迎之列希爲詳報貴國政府派遣代表蒞會共同討論如代表選定尙祈早日函復以便預訂日期時刻敦請演説中美商業聯絡及發展方法不勝企幸等由查廣告商會美國各大城市均有分會率與總商會聯結在商界極占勢力近年以來更與各國廣告會合爲一體名曰全球廣告商會聯合會總領事去春遍游東中西各埠時該各分會均開筵宴即席演説已引起遠東貿易之興味此次舉行大會更欲得吾國政府派員蒞會以資討論查廣告一端爲百業推行之利器如車之有輪如鳥之有翼西國商務發展一日千里當以廣告爲首功西人視爲要圖吾國膛乎其後若不乘時振起恐他日商戰場中無我國立足之餘地言念及此良用悚然缘准前由理合呈報钧部伏乞准該廣告商會所請選派代表來美蒞會演説如因時期逼促不及派員總領事願承其乏會畢報告但車費旅費須准核實開銷如何之處伏乞察奪電示祇遵謹呈 
[我國在法之工人與學生]  
（巴黎通信社） 
在法十餘萬之華工與以工求學之數百青年學子爲大戰中新空氣之産物亦即新中國社會之要素彼等以艱苦努力之精神居思想自由學術發逹之法蘭西其關係之大影響之鉅已不待贅言記者述記彼政治家光怪陸離之各種言動已深感神昏思濁今不得不振筆一記此可愛之青年與工人以自滌洗且以告慰於閲者諸君 
留法工學界之空氣不盡善美且更有齷齪可悲者但不能據此以槪全部亦猶論一草一木之滋生榮長不可以單取其枯枝敗葉爲斷也且此種不良空氣多爲吾國舊社會之遺物而爲不良分子所特别保有者如工人中之水滸式團體學生中之麻雀牌九且輾轉自國内傳染而來爲人數過多難避免之現象也設能盡如此數次之勤工儉學生旣具有一定之宗旨及目的又有捨去苟且安逸之精神則其與舊習無染又自然之勢矣當初華工之來係應法政府之急需除少數眞有覺悟之善良分子外自不免有根性已壞之莠徒有謂鹽梟帮匪亦夾雜其中者蓋亦事實也記者數月以來所接談之工人已多一與詳談及華工内情彼等無不衆口一聲言老大之可畏蓋老大云者即帮匪中大哥或首領之通稱大都爲羣衆中之最黠惡者平時私結黨徒魚肉善良或坐開賭場而收其鉅利其爪牙奉命維謹平時專從事調查工人中之積資較豐者則設法陷誘以取其財或隂置衣物錢財於其枕邊篋中而噪於外謂失落衣物命其黨徒搜察於是强誣多資者爲盗嚴刑拷掠並盡攫其所積資而指爲贓欵旁人雖明知屈誣然懾其威勢且有證據不敢一作不平聲也或有陽爲賭輸謂無法籌償而以粗賤什物遍送同辈而醵多金或則勾人賭博以騙取其財總之中國匪社會所有之習尙彼團體中無不俱備其甚焉者則懐槍夜出狙竊行人遂不歸廠是爲黑號蓋其號數遂空也凡黑號終必人馬賽水牢彼等旣不通法語又盡伏夜出飄流各地或卽乞食於有華工之各工廠必經醵资善遣而後去現時有責任者正在設法先消納黑號一面厲行戒賭已有成效矣以上所述皆華工少數行爲惟每每有一事出各廠喧傳立遍言者又增益其詞故華工界之全體有時頗受不白之冤此記者敢爲其鄭重聲明者若自其全體觀察自以安分守已之良分子占最多數且内中頗有曾受敎育或在國内曾任事者其精神多已不可及此等人自然在各廠皆露頭角記者曾晤一潘君雖係工人而文詞極佳又有梅鈞者且高談中國郅治應先自治清鄉引證管子與法國地方制度比較立論誠難得但惜此等人物過少故工人應有之组織迄未發現關於敎育方面亦或作或輟無專設稍久者記者於此曾稍事調查其原因皆在精神萎籲心理脆弱不感知識增進之必要此等處固非有人痛下功夫不厭煩瑣利用機會以術感之不可又從事於此者每每易爲老大所朦蔽蓋彼固滿口仁義極善結納者稍不注意即易認彼等作優秀分子亦有一人欲專在老大内用工夫冀其翻然變計則其黨徒易於敎導但彼等受毒已深不但不自懺悔且反沾沾自喜以爲天下養尊處優頤指氣使以好惡爲賞罰再無有出其右者故無論何種敎育彼皆不樂迎受也現時之辦華工敎育者唯有特别注意於改造空氣提起精神使其漸知個人與社會國家之關係及近代民本工本主義之趨勢以冀其日入於覺悟與積極之一途今有一絶好之事實可以爲將來華工敎育之最大助力即新近陸續抵法之勤工儉學生是也彼等將來散居各廠之時與華工相處日長則工界空氣將爲之一變此項勤工儉學生多係在國内中學或專門大學畢業者其奮鬭來此皆各懷遠志不安於國内之舊空氣而思有所建樹者其比之於平時留學生又有特具之精神彼等亦幾無不注意於華工敎育華工對於彼等亦極表好感今述一事如下即可知工學之前途（未完） 
[歐戰經過談]  
德將自述德海軍失敗原因 
法國無線電社巴黎通信云德國前海軍大臣竇比資氏近著一文追述德國海軍致敗之原因其言曰巨特蘭一役足證德國海軍將校及軍需品之優勢是役也德艦損失僅及英軍三分之一當德艦返至軍港時軍心歡躍自訝其何以奏如是之功績艦中員役羣惋惜在開戰之初未得良機著一極大之戰績德艦價值之所在厥爲英艦常見而避去尤以戰爭終了時爲最甚在一九一六年德國海軍大將斯希氏用其全力仁英軍交鋒不克獲勝且德艦爲數過少不能與英艦交戰於斯巴或杜佛爾竇氏描寫巨特蘭之役首則誇張德國巡洋艦交戰之聲勢繼則承認交戰時德艦前衛因英艦改變方向之故被迫退走其結果德艦於俄頃之間突遇英艦主隊英艦利用濃霧整列隊伍會撃德軍是時德艦在戰術上所處之地位非常不利斯希氏急令艦隊改向始出危境無論世界何種艦隊敢在槍林彈雨之中實施此種運動者誠不易多覩斯氏重整艦隊復回陣地惟因天黑不能更戰設英艦深悉德艦數少者必隨時出而挑戰無欵斯氏預料翌農必將復戰乃避去設置魚雷之區是晚即引德艦至柯爾納而止竇氏復竭力攻撃凱撤前相霍爾維格及皇之近侍以爲近侍大半皆諂媚之徒開戰之始德國海軍之不振彼曹實尸其咎竇氏攻撃最甚者厥爲海軍大將穆勒氏竇氏描寫穆之爲人無丈夫氣庸碌無能竇氏宣稱德國此次失敗穆氏應負全責德皇之猶預不决不允放棄其最高統率權實爲德國海軍不活動之一大原因竇氏復稱一九一四年之七月曾勸德皇任命一海軍最高總司令並因海軍將校不允他人充任故效毛遂之自薦據竇氏之紀述德皇殊以地中海艦隊自豪故不從竇氏之請遣派戈朋號赴北海云 
國内要聞 
[北京通信（靜觀）]  
再述中央財政之窘狀 
近來中央財政狀况殆已入於羅掘俱窮之悲境各機關供職人員均存過一天是一天之想似此現象烏可以久本月來如山西河南等省雖稍有解欵到京然亦杯水車薪於事無濟試就前月（八月）一月中中央所需之政費言之總數約八百萬四千餘元至今尙未能悉數發清各機關大半自由借貸亦有借貸不來現仍急待救濟者兹調查各部院所屬之政費總數如次 
財政部一百五十三萬四千餘元陸軍部四百五十二萬四千餘元海軍部四十八萬八千餘元 
外交部二十八萬餘元 
内務部三十七萬九千餘元司法部十萬元 
教育部十九萬一千餘元農商部八萬五千元 
交通部九萬四千元 
參謀部四萬八千元 
蒙藏院審計院十三萬餘元 
觀前表所列各部院除財政部外政費較多者第一爲陸軍第二爲海軍第三爲内務第四爲外交第五爲敎育此則皆在十九萬元以上爲支出較鉅之機關就目前現况言在總統府國務院及國會三部分皆由財部直接支出者國會八月經費據聞猶未完全領到公府國務院兩處顧問諮議之薪水停發亦已兩月附屬於國務院之戰後經濟調查會會員薪水八月份尙未發過分文其他各部雖經支出大半皆由借貸而來他如自家有收入如交通部自家有金融機關如内務部均可討巧取予較爲自由敎育部則最爲清苦其附屬機關如國立各學校八月份薪水尙未發全京師學務局領到部欵才數日近始通知各公立學校到局領取八月經費夫以中小學校生活清苦之敎員月受四現六鈔之薪尙不能按月發給宜乎嗟怨之聲徧於黌舍也司法部從前尙有各省解部之欵農商部從前尙有部産收入之欵當此青黄不接時亦可暫爲補苴但現已挪用殆盡無從再取諸宫中矣至如參謀部雖屬軍政機關但一般人士率目爲閒曹據聞俸給已有二三個月未發則該部職員之窘况自較他部院爲甚現在財政部已有不遑兼顧之勢其意以爲但爲軍餉有着社會秩序不有意外就算是盡其天職其他各機關只好置之不顧矣 
從前龔心湛對於公府國務院之顧問諮議及陸軍部之候差等之閒散職員曾有停止發薪之意惟東海則執意不肯謂所省不過十餘萬元而此類數千人一旦無所得食黌保不發生其他不良影響龔氏因此遂寢其議至附屬於國務院之戰後經濟調查會從前亦有取消之説但昨據東海對該會會員之談話以觀則該會之壽命又可暫延本來東海在前清時即有厚待僚屬博名今爲總統一仍舊習惟甲也不能減乙也不能裁真眞苦煞龔氏矣 
上月（指八月）份即能勉强過去而本月（九月）月底轉瞬又至鹽税收入毫無把握崇門關税及印花菸洒公賣等欵又寥寥無幾各省解欵更屬不濟龔氏不得已前日乃有向各省素欵之急電試問今日各省財廳長有幾人不在督軍省長權力支配之下今日督軍省長又有幾人肯抽出本省大宗鉅欵雙手獻諸中央情急勢迫因又發生接洽銀行團預借二千萬元之議但此項借欵吾人可决其無望而外間紛傳則謂業已成功並謂係由日人從中斡旋而張派出力亦不小云云恐非實事 
至論京鈔則仍是每元合現銀五角零四五兑換銅子只得七十一枚毫無起色轉瞬中秋節關又到政府之窘固加上一層而社會之窮亦益甚届時鈔價更不知作何景况李士偉對於整理金融寛籌財政曾上一條陳於當局但其中頗有難行之處曾議結果已作罷論故以目前龔氏所處地位論即不言黨派已不能自固近數日來龔因此又異常消極而改组内閣之説復起總之這一把椅子龔必坐不牢矣 
[北京大學歡迎蔡校長之盛會]  
昨日（二十日）爲北京大學開學之日上午九時全體學生在法科大禮堂先開歡迎蔡校長大會其開會秩序爲（一）振鈴開會（二）請校長就席（三）學生起立致敬（四）讀歡迎詞（五）校長訓詞（六）撮影（七）散會十時敎職員開歡迎會十一時行開學禮蔡校長均有演説後復有杜威博士之演説題爲大學任務之性質略謂今日當使舊文化與新文化結婚使之互相了解互相扶助成一種美滿的家庭産生美滿的兒子大學者即爲此婚姻之媒介余亦甚願於此媒介之中盡一分力云云是日學生敎職員到者三千餘人爲從來未有之盛况兹將學生歡迎詞及蔡校長訓詞照録如下（學生歡迎詞）當此秋光宜人之際吾人得會集一堂重覩我校長慈藹之容湧現於講座之前實抱無量之歡情與莫大之感興昔者先生之治大學者以兼收并容訓學生者以力學報國生等亦深信大學生之貢獻在增進世界文化以謀人類之幸福而對於國家社會之現象惟負觀察批評之責奈何生居中國感於國難遂迫而犧牲研究神聖學術之光隂以從事愛國運動先生之言曰『此次世界大戰德法諸國均有存亡關係罄全國勝兵之人爲最後之奮鬥而自小學以至大學維持如故未聞全國學生均告奮勇舍其學業而從事於軍隊若職業之補充』生等誠得爲交戰國之民政府已先我爲之又何樂而爲偌大之犧牲五四以來爲國家爭外交爲國民爭人格備歷諸人間辛苦亡國先味有受逮捕而入監獄者有被羅織而受審問者有蒙毆撃而喪生命者甚且國旗裂爲縲絏校舍闢爲囹圄四月之間殆無日匪困苦悲劇之生活生等并非以此哀訴於先生於國人而自餒也生等視棲生於此大地之中遍是地獄都覺痛苦如之何而能躋斯民於光明之下同享人類最樂之幸福蓋所企慕而思得其術以解之夫如是則學成之日修養充分必虚受身心一切痛苦以赴之自經歷此四月困苦悲劇之生活對於本身而得有許多之覺悟對於人世而得有許多之了解讀威爾遜宣言嘗深信甚能伸張公理矣閲政黨黨綱嘗深信其能福國利民矣習政法學理嘗深信軍旅律令之爲除暴衛國而設矣生等日兢兢於學問深信其能出而應世矣日砥礪於道德深信其能裨益時艱矣抑又嘗聞流言謂國人無程度工商界無知識幾亦誤信其爲眞矣生等以纯潔之精神懇摯之意志堅强之氣魄從全國同學廢書以争工商界感而自覺羣起相應各盡其責然而社會腐敗黑暗重疊進而求之仍不得見光明之域奮鬭循直線以往結果循曲線以還舉所謂各失望者更不能有所滿足所謂失望者誠失望矣生等數月來惟一思想在求國民之自覺自决國家進化本具自然趨勢但以吾國半死半生之奴性的惰性的現象竊願奮鬭以促進於世界文化水平綫上本匪狹義的國家主義亦匪暫時的衝動行爲倘有持侵略主義賣國心理以妨礙我民族之進化國家之發展一息尙存必去此舉世之公敵而後已然而嫉我者輙誣以過激之名謀重其罪以權勢相逼相壓殊恨具種惡因於社會人心矣大學自先生離去生等如棲身於狂風怒浪之舟中三五操守不堅者牽入濁流奸人不自斃譎計以敗青年之操肆流毒於社會良可痛矣生等區區苦衷發於良心知之行之荒於學術思之求之行誼磊落信能見諒於天下後世而眷眷於先生者信能啓吾心靈揚我國風者環顧海内惟先生耳大膺闡發新學昌明舊術之鉅任爲最高尙最純潔之學府生等必謹以衛之潛研學業修養德性答海内之殷望樹國家之基礎自經此番之閲歷頓生絶大之覺　現代人材破産學術窳敗誠引爲至可悽惻之事願　除一切頑固思想浮囂習氣以創造國家新文化吾　新生命大學新紀元先生告生等有曰『自今以後願與諸君共盡瘁學術以大學爲最高文化中心定吾　文明前途白年大計』前此蔣敎授代表先生主持校務亦曾以『故良社會創造文化』相敦勉故今日之歡迎先生非感情的非虚僞的乃歡迎國家新文化國立大學之新紀元學生之新生命先生必能滿足其要求俾有以貢獻於世界此次國人同心協力維持大學今日仍獲研求學術於此最高學府生等於歡迎先生之餘更不能不感謝全國同學各界人士顧所以報先生報國人者亦惟學耳人情至親愛者久别則生戀戀道舊之心故絮絮述其所經曆者以告先生迥憶返里之日人争走相問曰『蔡校長返校乎』生　漢大學前途每悲不能答今先生返矣大學新紀元作矣生等新生命誕矣生等於以有無窮之歡樂無限之興奮敬祝先生健康大學萬歲中華民國萬歲（蔡校長訓詞一頃承諸君以誠懇之情相待極爲感謝四月不見一旦相聚愉快何如但回想自我出京以後數月來諸君處境遇日在艱難困苦之中而我乃臥病鄉里毫無盡力吾方以爲諸君將不願與我相見豈料疊被催促不得不勉强北來今日復得聞此懇切之詞非常感　大學此次運動爲全國所稱許亦勿待余再説惟余　於校中有一種希望從前學校設立各種規則蓋恐學生無自治之能力五月四日以來經過許多事件而諸君竟能互相约束互相扶助於此可見諸君殊有自治能力又外界嘗謂此次運動係受他人指使或受政黨利用今已可證其荒謬於此可見諸君殊有自動精神人情在危險時期類能警惕自守而處半安之時則易流於放恣吾願諸君永遠保持其自治能力與自動精神以自由發展於研究學術爲自動的非注入的母用再設規則管理諸君吾更當節省糜費以聘請世界學問大家爲敎員增置圖書推廣試騐室凡百皆爲自動的發展校長何人亦不成其爲問題矣德意志前此爲世界最著名之專制國家而『德謨克拉西』之精神則滿漫於柏林大學有校長一科長四均由敎授會推舉每年改選一次校長並非在敎育界中選擇乃每年輪值在任一敎授會舉出一人例如由神學科法學科選出之校長當與醫學科不甚融洽然未嘗有不合之事又如哲學科較有新思想之學生往往看不起神學科之學生及敎授而對於校長從無不滿意者藍學生皆能了解自已於校長無何等得大之關係甚望諸君做到此種的精神本校從前事務皆由校長及庶務生任等少數人支配非良好之组織故自吾入校先组織評議會遇事以多數代表人决議於是立法方面可以容納衆人意見已覺較前改進一層近復設敎授會選出主任商討一切敎務蔣先生復擬组織行政會凡有辦事職責者皆應加入校内無論何人皆可來會陳述意見蔣先生又思以許多性質相同之事務组織一委員會於是任事者各有責任縱抽出一人亦不關重要則校長之去留與德國大學同一形式卽每年更換一二次於學校本身並無若何之影響吾國國立大學校長係由政府任命可以更換學校干涉即非正當故一定要内部组織很好即有更換亦不要緊吾出京以後若非有敎授會負責校務上必感許多困難略爲组織已如此收效如更加以完美之组織豈不更善諸君此次運動甚爲光明但雖勿忘本題原爲爭外交問題後諸君乃復牽入校長問題感受許多困難甚爲不值吾所希望於諸君者諸君須拿定主意信任自已則將來校長卽一月换一人二人亦復不生問題諸君能認定 
 
 
 

Page 7

 
 
此精神做去定大學百年大計方不負今日吾與諸君之相見於此盛會也 
[籌備中之對德奥復和問題]  
奥约簽字後吾國與奥恢復邦交外交方面現正籌備遣使通商各項辦法先由專使陸徴祥就近遣派參事王景岐赴奥京考察情形并撫慰在奥僑民日内將自巴黎出發 
宣布奥约全文上次閣議業經决定惟陸專便寄來全文約一百八十一條到京之後即由外部陳次長指定部員潘承福方萬笏章守默張福運四人分任繙譯日來正在趕辦須至下星期一二方能竣事發表之期當俟譯成之後再行擬定並聞德約雖經拒簽而全部條欵亦應周示國人將與奥約同時刋布 
復和布告旣已頒布復和辦法自當極力推行刻下各主管部署已經籌備者大致如下（一）敵僑財産事務管理局已定改稱特種財産事務管理局所有管理敵僑財産人民等條例亦將廢止俱按無條約國待遇（一）德國公産先將手續清理俟立約　使後依照各國先例分别交還扣抵賠欵者另議（一）交換俘虜釋放僑民及通商派使納税等項即由主管各機關分别籌辦與協约國取一致辦法（一）捕獲審檢各廳即日結束撤廢（一）關於奥僑民在華註册事宜卽日舉辦（一）恢復郵遞自由由交通部通令辦法（一）寛免電報檢查由部通令施行（一）德奥軍艦商船將來之處置由海交兩部會商辦理 
[外部將组退還賠欵討論處]  
外交部日前接到陸專使來電内稱退還庚子賠欵一事頭緒紛繁關係重大非由中央特設一機關難以调查及研究接洽等事應請設法特立此項機關並先徴集與此案有關係各機關之案件及其意見以備設立專處從事辦理云云外部得此電後昨已諮商有關係之各機關如財政部税務處敎育部等署令其各派專員以便由外交部组織專處共同討論此事至此項退還賠欵之用途按照美國先例自應悉數撥充敎育經費惟近日各界要人對於此事均有建議而見解頗不一致政府連日討論結果亦擬變通原定計畫將退還賠欵分納於敎育實業兩途之下其支配於敎育者除國内建設五大學外再劃出一部分以充聯合歐美設立敎育協會之經費其支配於實業者種類甚繁就中如棉業之整理毛革之改良均將分沾其一部分此種主張現時頗佔勢力大約經過一度閣議即能完全决定又聞蔡廷幹氏昨日遞呈公府請將歐洲和會退還庚子賠欵酌撥充紅十字會基金當已交主管各部核議辦理矣 
[英人對拳亂賠欵之主張]  
字林報云英國所得拳亂賠欵之問題刻國内有人注意之據威斯明斯特報稱麥迦特尼氏主張請求政府將此賠欵用於關於中國之敎育與鼓吹事業其言曰爲中英雙方利益計不獨宜設大學於遠東且宜羅致有智識華人來英就學多多益善華人在法成就事業絶有誇揚但其事業甚爲人所欽重謀世界將來之和平中國未嘗無極重要之職務焉中英聯盟亟宜造成而由敎育發生之了解尤爲造就中英聯盟之要具吾人關於山東問題未免荏弱故國會亟宜考慮具關於中英關係之責任云云按在今日減少國家入欵之計畫誠非司財政者所樂聞但拳亂賠欵如照麥迦特尼氏之言而用之則其利益實較施於尋常用途者爲尤大當中國對德宜戰時賠欵展緩五年再行繳付吾人甚望期限未滿以前麥迦特尼氏之建議已有結果並望在華英人團體亦提議此事云 
[俄人私抵蒙古路權之反響]  
外蒙已劇烈反對 
此次蒙古鐵路問題之發生其内容純係沃木斯克政府之隂謀因彼爲防範過激派起見私向日政府借欵以備軍需故將蒙古鐵路之建築權作爲揿押不意爲庫倫政府探知内容異常憤懣迭經請庫倫辦事長官陳毅電請政府向俄人交涉並聲明所有内外蒙古鐵路建築權及鐵道附近之租借地早經俄政府完全立約永爲蒙人直接管轄並認爲蒙古之特有産俄人毫無干涉之餘地何以現在沃木斯克政府竟敢違約將路權押予日本此等背法行爲實深可恨務乞政府火速向之嚴重交涉吾蒙人對於兹事决計堅持到底斷不能使俄人就中取利喪我國權云聞蒙人除電請政府與俄人交涉外並業已致電沃木斯克提出質問矣 
[外報之中國裁兵觀]  
字林報十八日北京通信云參謀與陸軍兩部近曾會商裁撤軍隊之條議此議如果實行北洋軍力將減少若干但徐樹錚之邊防軍則依然完整也原議擬將現有北軍愼加選剔留六去四惟裁兵經費一時難籌且操之過急恐起兵變故擬用逐漸裁減之法儘十五個月裁盡至於邉防軍雖曾經議及第因人人所共知之理由未便遽議裁減之惟規定不准續招新兵耳並擬於裁兵以前先由稽核處稽查各處軍賬以免浮報云刻聞徐樹錚要求借用天壇起築營房以安置其征蒙兵士此舉意在駐兵北京俾可與陸軍部比較勢力雖城外有地儘可駐兵然徐必不用故反對方面尤多欵慮北京之不宜駐兵姑不具論即專以天壇言駐軍以毁壞衆所注意之紀念物無論中外人士莫不反對之廟宇與公共建築物竟可改作兵營此中國許多極佳之紀念建築品所以日少也 
[吳佩孚訐龔心湛之又一電]  
衡州吳子玉師長歌日致北京電云北京大總統钧鑒前據魯省會皓電稱有中日直接交涉補簽德約消息當即電詢中央據養日院電文曰吳師長鑒馬電悉德約現無補簽之事魯電失實希釋疑慮院養等語師長以現無二字語涉含混復電請示其文曰北京國務院龔代總理鈞鑒養電敬悉德約現無補簽之事已據情答復魯會並轉逹歐會專便謹遵鈞院意旨矣凡履后土而戴皇天者備聞斯言言猶在耳决不至爲威利所動以失信全國也我公於簽字空氣濔漫之際竟能破除情面不阿所好一則拒簽再拒補簽非有强毅之魄力與果斷之才識曷克臻此凛凛大節全國欽仰赫赫總揆萬民所瞻惟細玩原電現之一字似有合蓄未盡之餘意與現字針鋒相對者則爲將來案諸外交文字國際條約均不能以現字爲最後之定讞作永久之鐵案事關大局不厭求詳可否由鈞院將現無二字易决不簽約一語宣示全國而定人心值此羣疑滿腹九鼎一言立繹疑團蚩蚩者氓則又何求更何至罷工罷學再蹈法網也區區管見敬候鈞示冒瀆之處尙希鑒原吳佩孚叩有等語乃距今旬有二日迄未示覆顯係龔代揆有難言之隠别具會心僅示以含混之疑團不肯作堅决之表示似此模稜惹人注意曾憶丁已秋各督軍詢中央有無軍械借欵情事中央亦曾有現無軍械借欵一語之答復不旋踵而借欵秘密告成國權暗中斷送今日現無補簽一語不啻依様葫蘆此我國軍民不可不注意者也况龔代揆登台之初祗聲明負責十日可十日之後竟據責任内閣重地久假不歸並結合東日軍閥之歡心推任安福首領王揖唐爲總代表以潛移國民視線特佈疑陣淆亂觀聽而暗中實行其軍械借欵之故智且二千四百萬之大借欵又將告成安福系更昌言中日合邦不諱此龔代丘不敢表示决不簽約之隠衷也爲此仰懇大總統主持於上無論該系如何跋扈堅不蓋印並請全國軍民監督於下對於補簽德約必須根本推翻以待國際聯盟公决則外交前途庶有豸乎謹電奉陳不勝悚惶待命之至師長吳佩孚叩歌 
[京華短簡]  
政府向舊銀團商借二千四百萬元大借欵一節醖釀已不止一月最初滬上乍聞此種消息即有舊議員電告舊國會而舊國會遂通電銀行團極力破壞彼時政府猶否認此事迄於近日各方面又盛傳此事業有成望但銀行團尙無確實答復據外人方面消息銀團所以尙未答復者不特以西南反對且因歐洲市場現狀非常凋敝此時遽爾發銷大宗債票决不易於成功故遲延至今未能正式答復然某派某通住駐則已日傳借欵可望成功之説不曰下月可望交欵即曰中秋節前可以成功此種新聞政策或與維持龔之地位不無關係也 
吉會鐵路借欵自上年六月間締結草約以後正約迄未成立本年五六月間日本興業朝鮮臺灣三銀行公推岩佐理事代表來京與當局交涉數次終因彼此意見距離過遠未能成議最近政府因財政支絀遂又向三銀行艦續提議日本方面亦極希望此约正式成立岩佐已於月初到京現正協商各種條件惟聞雙方意見仍未十分融洽能否有成尙難預斷 
日本芒澤來華一事外間頗有種種傳説而六千萬元借欵之説更惹起國人之重大注意兹悉前日政府因此通電各省區説明一切原電略謂接熊君克武電稱報載日本芳澤來華借款六千萬與我國並要求我國補簽德約或中日單獨簽約云云查芳澤氏來華並無借欵情事亦無與我有中日單獨協商之事此等無據之談實屬淆惑觀聽如此謡傳恐有误會特此布逹以釋羣疑等語另致熊克武一電辭意與上略同 
昨日星期六閣議例會討論西藏問題甚久關防異常嚴密藏事議竣後又對於張作霖交張景惠帶來函一件請明定巡閲使職權及條陳統一東三省軍政辦法討議結果以巡閲使職權前已規定故决議即以此旨電覆張氏倘有必須修改之處令張正式呈請再行核議其條陳則交參陸兩部核辦 
捷克在法代表要求與我國通商政府前已得有報告日昨某方面續得陸專使來電陳述該代表原請五項大略如下一兩國互派駐使二凡屬通商大埠准其設置領事署三依照最惠國待遇付與領事裁判權四依照最惠國先例訂立通商條約五捷克人民得於我國租購房産當經陸專使按條答復對於一二兩項聲明可以承認惟文字上尙須加以修改其他三項慨予拒絶政府接到此電以陸專使辦理此事甚合機宜已覆電奬許 
[三誌奉天之炸彈案]  
奉天城内天城旅館炸彈案中所獲嫌疑人犯昨已由憲兵送交軍法課研訊多於情節不甚知悉聞同拘二十餘人於形跡川疑者拘侯研訊其餘此案確無關係者日内可望保釋至店主某及掌櫃與同庽田某皆爲本案有關之人一併看押俟將證據檢齊由課研訊以期水落石出并聞當時憲兵警察檢查其行李皮箱所有來往信件全係朝鮮文字並未註有一定姓名僅書天字第二號房其所書名字共有四個未識此人究屬何名其箱内有一臉盆盛炸彈二十二枚又有大銅壺一把内有炸彈十四枚其餘紙盒皆係藥料鐵壳當將銅壺帶回呈騐憲兵警察又檢查該棧住客號簿第一許某搬於南關施烈胡同孟姓院内其人於先一日搬出不無嫌疑遂派人赴南院將許逮捕至署因係軍署顧問立即釋放並將其行李送回又有住在普陞西棧之客人因是日在天成旅館訪友亦被捕云並將其行李由普陞棧提至憲兵營檢查現悉死者之田中忍確係朝鮮人已無疑義並在其住房中搜出韓文宣言書多件當局始知其用意之所在疑團漸釋並聞日警方面聞訊後已分赴軍警各機關探詢一切以備緝捕餘黨因該案被捕之客人十七日經軍署審訊後於午後四時釋出周陳龔三人其餘雖無嫌疑仍在憲兵營覊押大約不遠亦可釋放矣 
[皖敎廳呈明文廟基地案]  
安徽敎育廳前議將懷寗文廟前荒地售與郵務局建築房屋該縣於益維持分會大起反對指爲盗賣文廟分電北京敎育部請予制正一面並由韓兆豐等具呈省公署經吕省長令飭該廳查明呈覆昨該廳長董嘉會已將此事經過情形具覆措詞頗爲憤懣兹録其呈文如次上月十九日有安徽郵務管埋　局長穆麟來訪寒暄畢談及該局　業日　發逹急須另建辦公房屋苦無相當地點欲購縣學宫前面隙地詢嘉會贊成與否又謂擬呈由交通部咨請省長辦理等語嘉會當因郵務局爲國家交通機關該局長以外國人服職吾國欲購一適用地址建築郵局乃本其職責爲吾中華國家處理政務究與該西員個人權利毫無關係又因此項隙地在玉帶街外曾作　寗中學操場嗣復荒蕪爲附近居民牧畜及新年賣藝者麕集之所近日邑人提議在該地建築市房公舉舒君彬如主其事果得善價售與國家建設郵局未始非國家與地方互有利益之舉且旣係地方公産可否變賣應田地方士紳主之自以與士紳直接商量爲正當辦法何必遠煩中央徒勞周折故答以不必呈請交通部須向地方士绅商榷云云詎該西員復稱與各士紳多不識面意以商榷之事相囑託嘉會乃將各士紳姓字約略告之該西員又苦難記憶遂開示草單並聲明此不過臨時思及不免掛漏還請自酌是此單爲一種拜客單毫無他項作用至於單上加圈四人各有理由一劉文川爲文廟奉祀官學宫空地出賣與否自應首先詢其意見二産翰舟爲勸學所長如可出售則該價欵宜儲爲敎育基金應歸勸學所管理故亦須徽其意見三舒彬如頗負鄉望且被公舉主辦在該隙地建築市房之事是變賣與否與之不無關係四馬伯瑶前年曾提議修理聖廟以隙地培成風景作爲公園及圖書館如賣與郵局則其計畫不能并行此所以於四君名上加以標記非有惡意其餘未圈諸君及單上無名之人甚多亦非敢有所軒輊在嘉會富時不特無希圖將此隙地賣與郵局之成見即對於地方士紳究竟可變賣與否亦無容心此與穆麟晤談之實在情形也不知該具呈人等與嘉會有何挾嫌誣以擅賣文廟形於函牘繼以傳單開集會議公然侮辱登載報端電逹中央復向鈞座揑辭誣告一則比以賣國再則曰售予外人三則曰釀成外交夫郵務局爲中華民國之機關盡人皆知該具呈人以堂堂讀書種子自居豈並此而不知耶抑明知故味而快其誣陷耶考之典籍文廟前並無保留此項隙地之必要即以同城之府學宫而論前面何嘗有此一片曠土微論嘉會並未有必欲變賣此項隙地之主張即退步言之嘉會對於該西員之意思有所贊成究亦不能認爲有何種惡意與具有何種大不韙之行爲蓋以建築市房與建設郵局互相比較未必彼是而此非前此闢作操場與作游戲場及　建市房該具呈諸人均未嘗發反對之言甚且贊成之今嘉會僅因該西員相訪虚與晤談並未有如何主張該具呈諸人竟比之賣國比之締結密約賣據何在密約何存該具呈諸人果確有見聞歟人雖至愚亦豈不自知無擅賣公産之權乎矧嘉會對於具呈諸人無一次之關説該紳等亦無一次之詰問保遽任意誣衊至於此極查刑律第三百六十條規定指摘事實公然侮辱人者不問其事實之有無均應受刑罰之制裁嘉會前見懐寗維持分會發布傳單公然開會比因同時廳中亦有敎育會議不克前去旋聞此會即爲嘉會而設並聞會議情形極爲專制有出與辯論者其少數激烈之徒遽欲用武禁止異已者發言不勝詫異本月五日復閲民碞報本城新聞欄内載維持分曾開會記聞一則明揭嘉會姓名大肆侮辱同時滬上報紙亦有相同之記載實令人不能忍受正擬依法提起訴訟奉令前因理合據實直陳並檢同本月五日民碞報仰祈鑒核飭令懷甯維持分曾諸人將嘉會謀賣文廟實據及本呈辯詰各欵迅速明白答覆以釋羣疑而定行止實爲公便 
[杭州快信]  
浙江商品陳列館准二十五日行正式開幕禮昨已由館長院性宜柬請各當道派員觀禮其在滬徴集之各省物品亦一律裝運到杭 
援粤浙軍傷亡官佐士兵現已彚案咨部請卹殁於病者約居十成之八 
督署准内部電自本年秋丁起凡制定祭典均用民國三年舊制冠服並行四拜再拜禮查本届戊祭在邇前項所訂祭祀冠服不暇製備應自明春戊祭爲始照電遵行昨已通令各屬查照 
本月份警備隊經費八萬三千餘金齊省長已於今日令行財政廳趕速提前撥解 
財部電請借撥本月份駐閩浙軍月餉八萬元 
青田視學員李秉鈞冒領軍官李成溪年撫卹金經人舉發已令縣切實查辦 
杭垣第一區烟酒公賣局内部辦公人員日來紛紛撤換幾於全體更動 
[南京快信]  
唐紹儀　王揖唐堅决拒絶院迭電李督疏通李請鈕傳善赴滬兩次聞仍無磋商餘地徐佛蘇前日過寗不入城即轉車北上 
王廷楨回日返浦李督請王卽日赴滬照料一切 
吳佩孚代表方日是昨乘晚車赴滬 
參陸處電李督請將參戰出力人員查明保奬 
南京造幣廠長武濬源近忽得瘋狂病已於前日（十七）入省立第一醫院調治其瀛眷亦已由津趕來均住醫院 
惲寳惠昨抵寗謁李督旋乘晚車赴滬 
十月三日爲關岳合祀秋祭日期李督親往主祭派齊燮元爲東序分獻李殿臣爲西序分獻王桂林楊恩培爲糾儀官 
晋北榷運局長徐某在差虧短公欵甚鉅特秘密來寗懇某要人去電説項暫緩追繳惟鹽署訂有比較條例處分甚嚴且事關公欵聞已得復令其返晋歸結以清手續 
駐寗英美日各領前日參觀省城臨時防疫總分各醫院聞以牙巷分醫院辦理成績最佳其院長爲甘景煌各領事亦擬量予捐助經費以維善舉 
昨日政治研究所假公立法政學堂考試 
地方通信蘇州 
發還應試憑證江蘇法官考試業經完竣其及格人員前次呈騐之憑證兹由司法官考試事務分處布告儘於本月内發還令即携帶原給收據前來領取以資結束 
變更警區轄境蘇城清季設立保甲局時分東西南北中五區民國以來中區先行裁併檵則婁齊葑區亦行裁撤婁齊兩門歸併東區管轄葑門屬於南區以故東區界址較他區爲廣且多荒僻之處平日巡邏稽察頗難週到兹聞日前警廳會議據將自西北街跨塘橋起至天后宫橋止連齊門下塘舊校塲東首一帶劃歸北區警署管轄業已議有頭緒一俟派員會同東北兩署長會勘後即可實行 
省委來蘇放賑齊省長近奉政府頒發蘇屬水災各縣賑欵二萬元除飭財政廳胡廳長於解欵項下撥出散放外特派候補知事王君分赴所屬會縣辦理王委奉派後已先至溧陽宜興散放將竣聞於日内來蘇至吳江崑山吳縣常熟各災區會縣散放以惠災黎 
學欵處會議蘇州市學欵處以每年收入共有二萬餘元就本市各區立國民學校四十所（共六十餘敎室）支配用欵甚鉅其每月臨時費本規定一敎室六元二敎室加三元以次遞加兹因東區二校南區二校建築敎室用去一千數百元此次罷市之時童子軍五團站崗又用去二百元預計本届秋收必定减色倘收入短少應如何彌補均應籌定特由學董劉迓賓孔康侯通知各校長於星期日齊集學欵處以便會議 
警保湮滅罪證浙江吳興縣民陸榮齋殺死弟媳一案要證婢女阿巧避匿吳縣西山鄉三山地方經該鄉警察所拘獲解送吳縣收押兹悉吳縣温知事查得此案上年准吳興縣移請查傳該要證阿巧時即經派警諸雲（即朱秀石）往傳嗣因未能傳到改發拘票旋據該警稟復以協同塘保李開南往拘見阿巧家中設有靈位阿巧確已身故等情移復浙省在案今阿巧旣已拘獲則該警及地保有犯湮滅證據之罪亟應澈究立派署警馬鑅前往西山將該地保李開南拘解回縣經藍裁判員提同諸雲質訊據李開南供稱當時諸雲並未協同地保往拘是以阿巧如何假死未能深悉遂判將諸雲斥革同該地保一併收押阿巧候解吳興縣歸案審辦 
[松江]  
各界聯合會開會各界聯合會於二十一號午後假座白龍潭大寺開會會員到百餘人先議應付警所奉令調查該會内幕問題衆以官廳僅事調查並未取締本會自無應付之必要次討論正副會長繆其清楊了公辭　問題决議繆正會長經商赴滬無暇兼顧祗得聽其出會所遺正會長一職依法由副會長李二我推補而以次多數姜粟香推補爲副會長至楊副會長本會深資倚重决用全體名義挽留繼議组織調查部經會衆一致通過當塲推舉調查員二十餘人着手组織交評議長張芝提議用本會名義致函議和代表王揖唐請其引嫌辭職俾和議勿致破裂亦經會員一致贊成最後第三中學學生代表請由聯合會函請官廳禁止各鄉賭博衆議僉謂禁賭爲警察專職可用公民名義函請各鄉區警所嚴加取締不必由本會出名衆議旣同遂亦决議而散 
修志局議停薪給續修華婁縣志局以修志費内預行劃出之各職員薪水已將次用罄而志稿猶未完成爰於二十一號邀集各編纂各探訪在圖書館討論辦法由主辦員謝宰平出席報告經過情形聞該會經費尙足支持一年故决議於一年後一律停止薪給即支長薪之庶務文牘書記等職亦諸其純書義務又是日决議在圖書館内附闢一室收藏志版俾垂永久 
圓洩涇路人被碾昨日午後圓洩涇鐵路大橋附近有鄉農肩挑豆餅意欲度越鐵軌時由杭開滬之特别快車適行近橋下經司機人放汽示警而該鄉農仍迎車而行似無知覺致碾斷脚骨碰傷頭部嗣經車員載滬救治不知有性命之虞否 
[南通]  
新劇塲行將開幕城西馬路新劇場内容闊人佈置整齊連日趕工建築業將告竣聞已定於重九日開幕 
陸軍整頓敎育之會議通海鎭守使張錦湖氏所部之七十六混成旅第一五一團與一五二團互相調防業誌前報日前特召集駐通之各營官長開軍事敎育會議兹將會議大略録下（一）學術兩科每日按照起居時間表切實敎練（一）軍紀風紀務必整肅遵行（一）禁止兵士游覽娼寮戲館如違即罰（一）保衛治安不得稍擾商民 
[揚州]  
華隆莊訂期營業馮華甫前以揚城商務繁盛且爲淮鹽薈萃之區曾出資组設華隆錢莊華興鹽號地址揮定在左衛街内部一切已經组設完備其錢號先於二十五日交易經理則爲前德餘錢莊經理之王某老於經營錢業者也 
商會開會本城商店不售日貨之限期前經商會訂以隂曆八月一日爲限現各商家因存貨尙夥未允其議商會爰於二十日下午邀集商學兩界公同商榷展期辦法决定三項（一）東鈔關檢查所重行改组嚴厲進行凡查獲之貨除焚燬外並照原價罰半倍作爲地方公益之用（一）各業董檢查各號有無私進如查獲全數充公欵交商會存儲留充公益（一）售賣期展期至隂曆十二月初一爲止期後仿鎭江辦法進行知事返揚縣知事佟英霖前因公赴京兹已事竣於二十日下午返揚 
[杭州]  
省敎育會改選代表浙江省敎育會前選赴山西聯合會之代表因故辭職業於昨日聞評議會改選計仰先經十淵二君特將該會致計君函録下敬啓者本日評議會公推先生爲本届全國敎育會聯合會本會代表與經子淵先生同往（由本會津貼川費二百元　此事旣須費心又須跋涉又須　本不敢奉煩惟爲本會計爲全浙敎育計務祈先生慨允前往浙省之榮亦同人之幸也 
伍廳長出巡學校浙江敎育廳長伍崇文君爲整頓學務起見親自出巡現定本月二十七日起先行視察省城各校其巡查之程序先至專門學校次師範學校及中學校再次高小學校凡敎授管理課外運動各項均須考察如有辦理不合法者詳加指導俾臻完善 
來件 
灌雲水利研究會致水利協會書 
查導淮計劃一案前由貴會會員費同官提議　研究會議决由鹽河入灌河請咨全國水利局備案在第四號雜誌内披露灌邑人士羣然惶駭電告各機關若大患之將至嗣經江蘇省長答覆貴會呈文此案前據段紳書雲等請設蘇省運河督會辦原呈内並略及導淮問題自應俟此項機關成立先咨交討論再行轉咨全國水利局以期理論事實彼此銜接至甚餘補充各節應俟根本問題解决再以次推行等因前項議决案遂爲之停頓灌人乃得有從容討論之餘地夫長淮之爲患理宜籌歸宿之地略知淮水形勢者類能言之大概不外分人江人海兩途説者謂宜並用其法方足以減輕水量而期馴流入海一途於灌邑有莫大之關係苟無害於淮灌有利於灌人自無庸齗齗爭辯無如持論者於灌邑情形概未熟悉如灌河内 
嚮水口之水量若何夏秋潮汛之頂托若何鹽河之能否開寛開深不致泛濫地上與否多量淡水下注沿海鹽區有無影響於全國鹽税收入有無關係都未詳加考慮而帷是快意一决更多方自圓其説期速渴出洪澤湖之淤田以爲食報此無怪我灌邑人士大聲疾呼而絶對否認者也以灌邑縱横二百餘里之面積五十餘萬之人民生命財産而聽人指揮支配制其生死於掌握之中有是理乎凡此種種皆爲已過之陳跡究其主因實由灌邑無人到會陳述利害貴會又不俟灌人研究而遽予議决以致多生誤會幾有同舟敵國之概此後還期共維公益希將貴會歷届議案彚賜全份俾供同人探討更盼後來會議事項隨時郵寄藉除隔閡共策進行尤敝會所朝夕以冀者也此上江蘇水利協會諸先生大鑒灌雲縣水利研究會會長張福森八年九月十六日 
雜評一 
[希望内訌默]  
北方以議和無望戰又無力祗待南方自起内訌此亦可謂極無聊賴之下策矣然南方之内未必遽訌而北方之内則已自訌段與馮也徐與靳也靳又與龔也龔又與曹張也意見糾紛内閣屢摇内訌日見顯著乃北方不自覺其可危而徒希望人之自敗非特明於觀人昧於觀已其見識抑亦陋矣者哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報對於和議之觀察]  
字林報云自北總代表王揖唐到滬後迄未有趨向和會開幕之進步但一種新要素已於已時闖入時局中頗有日本將爲雙方問調人之勢王揖唐爲安福領袖度必熟知日人觀念而王旣爲親日派又容有左右新時局之發展目前若遽謂日本出爲調人固未免言之過甚但日人顯已探察南方輿論故東京或將運動北方使之對南作若干有興味之供獻亦未可知總之今日方在推測之時代也事有顯明無疑者日本在現局中有特殊之關係南方今正以宣佈中日間一切密約與債欵爲要求日本之注視北方將否有此讓步乃事勢所當然日本對於和議將有何種行爲論者現有種種議論或謂中日事件一概公佈東京或無所反對日本態度和緩之執政家如内田輩鑒於華人之憤慨引以爲憂乃以遠大眼光謀所以造成友感之道彼等見抵制風潮日人商業受害甚重旣不能以山東事説動軍閥難免不思藉軍事協定之修改以緩和現狀準此情形日人之欲於中國和局方面有所運動當非必無之事據許多方面意見日本苟見廢除現有軍約之大部份則山東問題縱仍存在而抵制行動或可結束云云日本之抱願修軍約以期增進對華貿易之意者或有一黨但軍人派意思容與此同而觀念中之目的則與此異目前南方不承認日本所承認與北方大員所賭去之債欵若修正軍約承認債欵爲南北和局之條件則適在中國闢一更大之境供日本軍閥之迴旋而已兹事之兩面觀南代表甚爲注意而日本軍閥之勢力亦南代表所深知南方以爲中日軍約如能廢除則改革方法在於兩年内不借分文債欵蓋政費之亟宜减節莫過於今日中國以現有之入款儘足敷用但督軍之要求當然不克應付故必去之若一面限制借欵一面整頓收入則少至五年多至十年未始不可償清日債中國所負日債現有幾何南方現僅知其半耳至於和局氣象則南方所表示之成功希望日見其少南方之意以爲苟未有此表示則日人將購入大批八年公債一旦軍閥有錢在手卽不復過問和議能否告成矣 
[王揖唐抵滬紀（四）]  
北方總代表王揖唐抵滬已四日矣迭遭國人唾駡輿論攻撃蟄居哈同花園一無聯賴擬作西湖之游以暫避滬人耳目昨晨十時許浙江督軍兼護軍使盧永祥特驅車往訪彼此密談數小時之久所談何事外間無從探悉直至午後方歸 
據某方面消息云王揖唐於二十二日晨往孫中山處請見叩以對於和局之意見中山先斥段氏之無識壤法並告以現在惟一解决方法只有恢復舊國會使其自由行使職權此爲余（中山）二年護法之主張亦即爲全國人謀和注意之點若能辦到此層和局今日卽可成立不必再開會余可負完全責任否則斷無可商量王自言北方不能辦到此層中山言旣不能辦到則無和可言王失望而去 
和平通信社消息近聞民黨中某派要人與王揖唐接見並語王不必講和祇须解散新國會恢復民國六年之國會於北京自由行使職權則南方自無異詞而反對風潮亦自然消弭其結果如何尙未悉又王揖唐部下之部下亦到處揚言謂南方旣堅决拒王則和議亦母庸再開王不日將單獨宣言解散新會並請元首下令恢復舊會試看南方以後態度又復何如此言是否由衷抑别有用意殊不可知 
[各路商界聯合會紀事]  
昨日下午二時各路商界聯合會續開討論修改租界章程會議到者二十餘人仍推陳則民爲主席朱賡石爲速記主席正擬報告修改章程有商界某君緊急動議並有印就之國民公告賣國代表恥與相見字様請主席諮詢會衆應否粘貼主席請各代表發表意見漢璧禮路代表陳菖嶼四川崇明兩路代表張　堂均主張黏貼愛而近路代表張慕曾主張先派代表當面質問王氏南來宗旨若無滿意答復再行黏貼海甯路陸裕生主張先行函訂日期再往質問河南路代表金馥生王張略同經衆反對後由主席將王揖唐南來前經過情形略爲報告并謂派代表質問一層不但無效且恐貽話柄朱賡石起立對於王揖唐之迎拒問題只須本諸國民之良心現在大家反對王氏者非反對個人實反對其賣國政策安福派之賣國通國皆知猶憶罷市及體育場大會時各界對於安福派之禍國無人不切齒痛恨迭次表示堅决反對之態度今賣國首領南來大家反寂無動靜外人不知將謂貴會已受該系之運動貴會不可不有以自明各路中已有黏貼此項印刷品請諸君注意衆皆贊成張鱣堂君主張除粘貼外更發布一種宣言登報以示一致主席以張説付表决全體贊成時間已届不及更議餘事遂散 
[幼稚敎育研究會秋季大會記]  
西門外林蔭路江蘇省敎育會大樓昨日（九月二十一日）午后三時至七時舉行幼稚敎育研究會秋季會大濱講男女來賓滿座仍由美國惠爾斯來大學士朱胡彬夏女士任主席朱胡女士首起致詞略云斯會定名固以研究爲主旨也研究之道有兩大端或從實際上研究或從事術上研究以實際言深愧不能有較著之成績原因所在半由辦事人未克盡力半由中國風氣不開但美國於幼稚及小學諸敎育固嘗得力於各敎職員之研究會也其所以能得力之故一由美國人心理謂任事ＷＯＲＫ與否足代表其人ＰＥＹＳＯＮＩＪＴＹ 
『人格』之高下二人人期有所建樹必期有特殊之發明美人士因此兩種特性故凡百學問無論其爲敎育爲美術莫不竭全力以赴之也我華通弊最尋常者亦有兩端一凡事秘不示人如外科醫有良方專以傳子孫據爲一身一姓之謀生術敎育界雖不至犯此病但此等事實頗爲中國社會所習聞二即俗語所謂『怕難爲情』縱有所知亦不敢輕易公諸大衆此等積習深入人心卽不侫亦不能自免良用歉悚至云學術研究如每届開會研究各端終以不侫才識棉薄於彼高深學術或不免爲門外漢今日之會差足爲聽衆諸君告慰者即上海方面辦理優良之城西幼稚園近蒙與本會相聯合耳城西園爲龔子英林康侯諸先生創辦不侫初承龔先生見商以自身經騐資望未足副之期期不敢應命嗣黄任之沈信卿諸先生復加敦促益難固辭幸得學術淵深如林薛錦琴夫人者慨任力助代表本會往城西園指陳演述乃得商定隔日親臨之約此舉用諸成績本好之城西園誠如黄先生所謂』子英此法非延醫求治乃於健康時講衞生』將於美善中益求精進也不侫所陳皆上海本地事本地人非熱心辦理不可斯言頗若不以來賓待諸君而反加以督責者賓主之地位不覺於瞬息間暫歸遺忘矣次由中國女士中第一人留美之詩之谷城幼稚敎育專家林薛錦琴學士演説幼稚敎育分主敎人才敎授方法園址用具樂歌談話家庭聯絡諸要節精義甚多不勝枚舉舉其一二如論『談話』中有云中國敎育只就古人所言論是非而對小兒之思想言語俱置不問故兒輩思想永無發逹之機人人心中只知有子曰孟子曰而不能各抒已見也其言『敎授方法』則云敎小兒宜引導不宜壓迫更不宜疾言厲色否則兒輩心中祗有壓迫祇有疾言厲色所應知之事反屬間接反不能了解此猶種樹者須任天然不宜揠苗助長也又云中國舊習常以哄騙小姟爲得計適足釀成全國欺詐之風又云敎小孩如施丹青於白紙若有一筆誤即不易拭去又云游戲事雖極小但世界萬事無非游戲游戯須任自然花園極要緊兒輩得入園多『識』一物即得多『愛』一物自小養成樂天主義一生做人便覺不苦皆名論也次朱胡彬夏女士續云偶憶一事更足以見林薛夫人所言之眞切家有兒生甫十六足月啞啞學語平日與一物問好否或答『好』或僅答一『不』字有一日携之游園兒意大樂問其好否彼竟另想兩字而笑答曰『開心』閲一星期權之進一斤可見其眞異常開心也又一日游園兒於園中遇外國兒童呼哥哥不見答彼即想出一法而向之高呼ＨＯＷＤＯＹＯＵＤＯＰ可見兒童至甚樂時必活潑平時不能爲之事亦必試思一爲之矣次ＮＲＳＫＥＬＨＯＦＥＲ凱夫人講育嬰儀器由朱胡女士譯漢其於兒童衣服尤注重舒暢康健快樂諸端屏除中國包紥過緊諸陋習旦云兒童有時足冷而哭不可不暖其足浴湯有時過熱手試不甚正確浴兒者宜置肘於水試之皆我中國育兒者所當亟加注意者也朱胡女士謂凱夫人此製需時費力實足表見美人士重人格喜建樹之兩種特性云凱夫人育嬰儀器中所用貼身各衣料有三要點當注意一宜軟二宜白三宜可洗滌其爲小孩澡身用之必備品亦有足記者數事一肥皂質不宜過粗性不宜過劇以云去垢牙皂ＴＶＯＲＹＳＯＡＰ爲佳二撲粉用於浴後撲膚令乾者曰滑精ＴＡＬＣＵＭＰＯＷＤＥＲ即俗名所痱子粉可以三成米粉一成硼酸粉隨製隨用三硼酸水係用以洗眼腔口腔鼻孔等處可買藥房中硼酸粉自製以粉一小匙冲上一碗滚開水卽得四銀養淡藥水ＳＵＫＶＥＲＮＩＴＲＡＴＥＳＯＬＵＴＯＮ嬰兒初胎時以一滴入目中可免一切之目疾也 
[照料美工程司之省令]  
美國工程司佛利門君等三人業已抵滬將往黄運兩河詳勘江蘇齊省長當令金陵徐海淮揚三道尹飭屬妥爲照料保護矣令文如下案准督辦運河工程事宜咨開案查本局測量運河所有測量各隊出發迭經咨請貴省長飭屬保護在案兹據總工程師李伯來函稱廣益公司顧問工程師佛利門約本月二十二日可以到華詳勘運河及黄河兩流域請分咨保護等情附送該工程師旅行地點預算清單一纸前來查該美國工程師初次來華於各地風俗習慣多不諳習自應由各地方長官妥爲保護以利進行除分咨外相應抄戰咨請貴省長轉飭各屬妥爲照料保護至紉公誼並希見復等因准此除咨復外合行抄録原單令仰該道即便照單轉行各該知事咨飭水陸警隊妥爲保護仍令將到境出境日期曁遵辦情形具報並由金陵道録咨金陵鎭江兩交涉員知照此令計抄單佛利門君勘查黄運兩河經過地點戰地段由天津起至揚子江上止日期由京漢鐵路橋起至津浦鐵路橋止由天津乘火車至濟寗二日由濟寗坐船沿運至台莊六日由台莊坐船沿運至鎭江十日由鎭江坐火車至徐州至鄭州二日由鄭州坐船沿黄河行至濟南十一日由濟南至濟寗一日由濟寗沿運至黄河三日由黄河至濮河口一日由黄河至臨清坐車四日由臨清坐船沿運回津十日以上共計約五十日 
[英領事官回滬]  
駐滬英領事官費理伯君月前偕其夫人及女公子等同赴威海逭暑兹悉費君已於昨日即（二十二日）搭怡和洋行之景星輪船先行返滬當卽到署照常辦公其夫人及女公子等亦癮於本禮拜三可以到滬 
[迭犯刦案盗犯定罪]  
迭次持械糾黨搶刦公共租介西華德路師善里二千六百六十四號門牌寗波人包雨塘家值價一百二十元金鐲一只臨逃開槍撃斃包子承煒及北福建路五百十二號門牌新陽飯館主婦沈潘氏值價一百二十元金镯一只臨逃開槍彈傷潘氏左腿之盗匪馬良鶴張金三錢牛奶陳癩子陳老裁縫（即陳金魁）陶籮（即陸小鳥）陳梅記洪小寳及嫌疑人顧錫林等業由滙山捕房華探目蔣榮生與中西包探及匯司捕房西探目泮林士華探金福壽並專查特别事件之西探目壳羅香包探王長根曁一千零三十號華捕先後獲解公共公堂訊押候究等情慺紀本報兹經蔣探目等詳查得培克爾路八十三號門牌顏成利家於六月二十號被盗刦失大小銀元一百三十五元楬樹浦路六百八十六號門牌沈如琴家於七月二十一號被盗刦失銀元鈔票各計七十二元漢璧禮路一千另四十八號門牌播學彥家於七月二十六號被盗刦失銀元七十九元婦人趙王氏於七月三十一號行經北浙江路被盜攔刦去值價五十五元之金鐲一只八月十四號兆豐路一百四十八號門牌某烟紙店被盗國刦未成開槍拒捕彈傷店主孫和勳（即和金）下頦等案均係爲等各人與在逃之李文忠（綽號蔴子）所爲已在北浙江路慶華銀樓新閘愛文義路某嘗舗吊出原贓金鐲兩隻昨晨傳同見證孫洪高沈嘉茂沈繼全沈崇興沈文榮杜阿章婦人孫丁氏包方氏金鼎甫章阿四及各事主將馬良鶴等九人押解至第一刑庭研訊先由西探自洋林士上堂禀稱陳梅記已在捕房供認隨同老聾　蔴子矮子三人往刦北福建路沈潘氏金鐲一只老龔　開槍拒傷事主不諱後來匯山捕房拘獲馬良鶴將陳帶去指認而陳則稱不相識然馬已在滙山捕房供認與陳同往且由包探等吊出原贓禀畢將在陳身畔抄出之六響手槍一支呈察並令華探金福壽將陳在捕房所供之詞重讀一過而陳亦供認前供是實次由匯山捕房西探麥克納司與蔣探目上堂禀稱馬等已在捕房供認所犯各案惟洪小寳係因身藏手槍與在逃之銅匠阿三圖刦銅鐵公所中途拘獲以上各案並無同去查顧錫林雖與陳癩子同居但陳癩子犯案伊並不知情而陳癩子等供出同黨顧錫林係有其人禀畢將在洪身畔抄出之手槍呈察並令事主沈潘氏及包雨塘之妻方氏到堂認明吊出之金鐲兩隻確係每人被刦一隻之原贓又令包探楊阿泉將匯山捕房詢問各人所録之供詞逐一誦讀一過各人亦皆承認所供行刦是實張襄讞核供商之英包副領事判顧錫林無干開釋馬等八名糾衆械刦拒捕傷人業已訊實着一併暫押候録供備文詳解松滬護軍使署按律懲辦判畢有法捕房包探諱邦逹投案禀稱偵得馬良鶴張金三錢牛奶陳癩子四名曾兩次糾黨在法租界大世界附近搶刦行人金鐲開槍拒傷事主且已獲之蔣阿二亦經供係同黨是以投請貴公堂將以上四名交給帶回法公廨訊實再行送返起解云云中西官核禀諭准將馬張錢陳四盗先交法探帶去由法公堂訊明再行送回本廨起解 
[私運米糧案註銷]  
虹口菜市街盛昌米店主戴生恒昌米店戴世珍吳淞路萬長米店主張阿大因與王永甫錢塘塘雇令小車夫張二郎李阿三私運米糧至怡和碼頭運往外洋販賣被碼頭巡丁查見以其違禁私運米糧出口報請捕房將被告等先後拘解公共公廨奉中西官訊諭分别交保押候查明訊究在案昨由捕房將被告七人併解公堂即據捕房與怡和洋行所延代表律師相繼上堂譯訴被告等私運米糧出口關係民食奉海關税務司諭禁是以將被告等拘案查中政府未將此條定例詳載應請堂上將本案撤銷訊之張阿大等延朱斯芾等律師到堂辯稱私運米糧出口實犯有不顧民食困苦之罪然係指奸商私運大宗米糧而被告等祇車運少數食米卽民國四年五月十一日北京政府所訂禁止米麥出口條例亦須逾五十擔者領取護照故本案不能成立請爲將案註銷云云經張襄讞核供商之英包副領事會判將案註銷被告七人一併開釋 
[徴求清代名人詩集之通函]  
上海縣勸學所與本埠各詩文家曁中等以上學校奉到縣知事沈寳昌分别能啓云前奉省長公署令准公府秘書廳函以清代詩家名輩踵望大總統以發潛闡幽之心爲拾遺訂墜之舉諭設詩社聘延名家分任選政所有徴求清代詩集曁簡例頒行各省一體徴集待因到署奉經補印徴詩啓函送台端請爲蒐采檢送在案屈計時期已經數月亟應彚案轉呈合再專函奉布即希查照前發簡例廣爲蒐采剋日送署以便彚轉盼切盼切順頌台祺 
[大來總行新副行長將來滬]  
上海大來洋行昨日由舊金山總行來電云海洛爾特大來君ＭＲＪＨＮＲＯＬＤＤＯＬＬＮＲ業已舉爲總行副行長現在美國預料乘俄羅斯皇后號於十月間回滬 
[上海中美新聞社消息]  
上海中美新開社社長克勞ＮＲＣＡＲＬＯＲＣＷ業已任爲北洋天津益世報董事會會員云 
[米船罷裝解决後之波折]  
南帮江浙兩帮米船因增加水脚折讓升合問題自隂曆閏七月初一實行罷裝至十七日之久始由内地五十七埠各派代表到申和平解决船户方面亦已擔允照常開裝詎江蘇之　　埠至今仍未允加緣當時同里代表爲最後蒞　　滬代表未及允許已經回去是以未經簽允致有此層波折今裝該埠船隻亦有六十餘號且各盤户承裝各埠米石不能侵奪攬載已迭向南帮米商公所要求解决一面由仁榖公所嘉榖堂董事函致南帮公所略謂際此米貴如珠市面貨缺　　一地未便獨異若各船户再有讓成罷裝等事损失堪處云云該船户等仍迭向代表周蘭生等纏繞初限一星期答復業已限滿現又展至九月三十號爲止業由南帮公所各米客公函該埠嚴詰催令贊允矣又北帮米船（即常錫各埠來貨）前因南帮米船增加水脚減讓升合一事北帮水脚並不議加惟升合問題亦擬援照辦法業於月初向常錫公所要求實行如不能逹到目的亦須於八月初一日罷裝等語兹悉常錫兩地米業頃已函復來滬令各米客勸告各船照常行駛至於升合問題不准互商辦法當不致再實行罷裝矣 
[催理德奥僑民財産]  
管理敵僑財産事務局近令所屬各分局略謂我國現對德奥已處和平之境所有德奥僑民財産迅行清理以期綀云云 
[藍建樞電告赴閩校閲]  
松滬護軍使署昨奉海軍藍總司令電告建樞已於十二日親赴閩厦校閲海軍各項軍艦隊所有尋常文件卽由參謀長代拆代行如關於緊要文件仍送由職所辦理合電請鑒以備查照云 
[議以求火小輪救生]  
滬南救火聯合會由绅董虞和德等發起預備集資添購救火小輪一艘曾邀集南市各商董各木行執事各輪埠公司經理沙船號商等切實籌勸資助各情已紀前報兹聞各商董等以救火小輪固宜念備惟水上火警究不多見若救火小輪久不開駛則輪機亦易損壞故擬爲一舉兩便之法除該小輪專備浦江内救火外尙擬用之於救生凡逢浦江中風潮不測發生危險之事亦宜驅駛小輪爲之搶護施救其情形與救火相同最爲防患未然之要務云云衆皆贊同須再商訂辦法妥定後方可實行 
[棉業聯合會選擧揭曉]  
中國棉業聯合會正副會長沈潤揖薛文泰許松春因任期届滿前日分函該會各團體會董依照會章每團體選舉會董二人評議員四人先後報告到會訂於前日（二十一）開會就四十二人中互選正副會長下午四時許到會者共三十二八已足法定人數三分之二遂投票選舉旣而揭曉沈潤挹得三十票仍當選爲會長薛文泰得二十五票許松春得十八票仍當選爲副會長惟沈薛許三君均以服務已久再四力辭經會董評議員等竭力挽留聞已允爲擔任尙有已選定之會董應分科服務因時間忽促祇推舉會計科會董胡沁塘顧文耀二君其餘不及推定擬續行推舉 
[續誌肉業訟後之選舉]  
滬寗穌三帮肉業因涉訟後前日假南市縣商會開會選舉詳情已紀昨報兹聞該業香雪堂前代表顧聚霖因將公産私行出抵延不移交故由滬帮肉業嚴蘭生宋莊生嚴明生陳小新孫士榮周根和嚴福貴陳佩榮張望榮吳毛生等六十五家聯名赴縣具控環請撤銷顧之代表名義並追交香雪堂公産契據當奉批令縣商會查明眞相外並轉令該業正式選舉總代表一人呈復到縣以憑給諭擔任兹將前日該同業在縣商會依法選舉人名票數照録於後滬帮唐立成得票最多數當選爲總代表其餘次多數黄志卿曹南華甯帮黄葉新方顯筠蘇帮榮銀和 
[凌洪氏案近聞]  
西門内孔家弄婦人凌洪氏被人殺害一案因緝兇未獲經氏繼子凌啓鴻（内務主事）在司法部控告謂凌連生等謀斃並指明孫杏元張慶平等有重大嫌疑曾經部分地審廳偵查業經公開審理未决在案兹聞此案審廳尙須補傳凌洪氏之親女（現在湖州）並須令孫杏元指傳張慶平到案再行續訊云 
[彚紀乞賑函電]  
湖北義賑會昨接夏口縣候知事來函云查敝縣五區長樂　夾洲子兩段地方在涇河南北前因上游暴水突發搶救不及所有田廬淹没罄盡災民均依岡鎖而栖號啼之聲不絶於耳又六區第一團被災地方東至金銀潭西至大小李家墩北至張家墩熊家墩南至張公堤一帶合計十六村田園廬墓盡被湮没又該區第　團上至晒甲山後下至游河江邊北至小河口南至張公堤其中籐絲南北岡游河等數十村落宛在水中而紙廠一帶受害尤鉅又七區上段團屬文家台高家台康家院義和院磯頭灣至水口各台同興院苗湖院大興院下段團屬復興院宗三廟至走馬　各台三堡院致興院上下延長七十餘里田産屋廬盡被湮没冲塌又八區第一團一二兩堡之長安長樂兩院相繼潰决一片汪洋又該區第二團至天嘴以至崇陽涇均在長豐北院前因大工未竣西水泛來碈柱無方田苗盡腐又九區共計三團被災區域東至黄花澇西至西湖南至東柳港北至石頭埠因此次水勢過大平成院旣未築成各小院自相繼决茫茫回顧村落爲墟總計該區被災户口約計六千九百餘家誠數十年來未有之奇災也聞該會接函後以夏口非最重災區且如此劇烈其他各縣概又可知故趕辦急振一俟墊欵措齊即行出發又該會接到田總長及周少樸來電略謂珊電敬悉敝省災情極重待澤甚殷諸公一視同仁設會籌賑熱沈毅力感佩莫名謹代災黎鳴謝田文烈周樹模叩皓又該會前派李少穆赴鄂調查災情并函請駐漢董事張顧彞隨事接洽指導一切頃接該董事抄録省長一函云據金秘書呈閲來函具見執事辦事細心深爲嘉佩滬會约爲駐漢董事兩署亦接來電已會稿行知以資倚重又派李少穆君爲災情調查員李君到漢即希執事妥爲招待指導所擬由義局派一司事同往辦法甚是并擬請督軍加派護兵二人護送尤爲周到至災情輕重各縣均有報告希執事與汪仲池科長接洽大要京山天門漢川爲最重孝感亦重緣京山之王家營堤防潰决寛至五六里深至三四丈以致洪水東灌連帶而及數縣各該縣之災情幾占全縣十分之七各縣照片僅孝感縣寄來兩種亦不精細刻又電催各縣知事速即印寄并電孝感知事加印俟寄到即送由執事轉寄至李君少穆來漢查災俟商定前往何縣希函告當分行文電飭令各縣知事接待也并頌台祺何佩瑢啓 
又督軍省長代表徐誦先到滬諒請沈朱勞三君擔任振務現在籌商妥洽已於昨晚搭江新輪船赴鄂報告一切矣 
仁濟善堂接桐鄉沈君濬昌沈君善保等函云本年浙西大水爲災舊嘉屬各縣實以桐鄉一縣爲最重而桐邑境内以塘北各區爲受災尤甚疊蒙省署派委履勘在案刻届秋收絶望災黎遍野亟待拯濟濬昌等因在縣公署公同集議除籌購明春種榖一千石外先撥本縣積榖欵二萬元分别振濟惟災情浩大不敷尙巨除電省請呈大府振濟外合亟迫陳台前懇請撥欵協濟俾救災黎不勝待命之至云云又接簡照南君函云惠書具悉蘇浙皖三省罹此巨災殊爲痛心貴善堂關懐桑梓設籌振事務所以惠災黎具見熱心慈善不勝欽佩承命捐助謹捐五百元以從諸君子之後專復云云該堂又接浙江崇德西北鄉災民代表金君鑑清等公函云敬啓者昨承龔君季搏惠臨敝鄉勘騐災情具見貴堂熱心慈善勞苦不辭莫名感戴查崇德地勢高下懸殊運河之東與南地形較高運河之西與北漸形低窪相去四五尺凡遇旱歲東南偏災而西與北則歉而已潦年則反是全邑共十七都西北鄉自十五至十九計五都與舊湖屬之歸安德清相錯壤一遇水災杭屬上河之水建瓴而下此五都適當其衝今歲被災之重始因水勢驟漲不及堵防繼因雨勢狂猛堤埂不支仍遭潰决終因陣雹浹旬并保存之田强半同歸於盡鄉民粒食攸關豈忍諉諸無可如何督率妻孥力疾拚命先將半没之田竭力車戽十數晝夜積潦始盡買苗補種雖已失時尙冀薄收詎閏月初六日起歷三日夜風狂雨烈田中復中漲三尺早稻成實者穗重則隨風而靡晚稻吐花者旋經水浸苗莖驟腐間有幾處高圩之田積潦猶可排决或無大害然十無一二何補凶年如此奇災何以度日現已議决西北鄉另组一團體一面要求省長派委復勘一面迫縣知事據實申詳辦法較爲簡捷將來省令核准後當復代西北鄉災民籲懇貴堂特别恩撫總期仁漿義粟不使涓滴虚縻以副貴堂濟困扶危之至意當亦諸先生所深許也云 
湖屬水災籌賑會接北京施督辦復電云楊信之先生曁諸同鄉公鑒巧日兩電均悉已抄轉送汪伯唐錢幹臣沈叔詹諸公請其公同協助辦理並另電浙省公會會長孫慕老在滬接洽以便酌奪進行矣特覆肇曾皓又致孫慕老電孫慕車督辦钧鑒頃接湖州同鄉楊信之諸公來電以浙省大水成災湖屬地勢低窪被害尤重疊請軍民長官發帑振濟迄未批回轉懇公府速發鉅帑電飭省長分别緩急賑撫災黎等因除已分致汪錢沈章諸公外仍希我公在滬就近察酌辦理爲盼肇曾皓 
[少年宣講團游行宣講]  
本埠少年宣講團團員陳子和甘梅嶺顧雲翔王維民李士林范宗銘等昨日（二十一日）午後出發赴浦東洋淒銅舉行游行宣講當抵鎭時先游行市街沿途勸導後借某茶坊爲宣講塲聽者二百餘人其講題爲勸用國貨國民自重愛國真理等並輔以通俗圖畫按圖解釋又用昔樂歌調以助興趣故聽者頗感動而極爲滿意歡迎該團時去宣講迨該隊回申已八時聞下星期出發地點已定高橋云 
[神州醫院開籌備會]  
今夏滬上時疫發生後南市藥界曾有臨時疫症救濟社之設延神州醫藥總會諸醫士擔任診務兩月以來成效頗著今疫症雖已減少而雜病之往診者轉日益增多刻聞由參醫藥三界集議决改臨時救濟社爲滬南神州醫院藉垂久遠而利病 
 
 
 

Page 11

 
 
家各界亦紛起贊助已在太平弄賃有巨厦正事修理定於隂曆八月初一先行診察門診貧病仍送診給藥對於留院病人須俟内部裝修完備方能容納昨日下午二時在藥業公會開籌備會三界人士到者甚衆當將醫院簡章通過並推定臨時職員若干人散會時已傍晚矣 
[寰球學生會演説山西進步情形]  
寰球中國學生會現定於今日（星期二）午後新鐘六時在該會所請美國大學礦學士嚴莊君演説『山西全省近年來之進步』嚴君觀察山西甚久對於當地社會上種種之狀况莫不熟悉此次出其經歷所得其言論必甚詳確吾人欲聞山西近年來之進步盍往聽之届時可無須用入場劵云 
[女界聯合會近訊]  
女界聯合會有家庭演講以來已舉行六次頗能輸新知識於一般婦女嗣以各校開課會員多無暇顧及昨日乃由黄宗漢 
女士招集會員非會員蒞席者甚衆黄女士主席倩李果女士略述會中主旨黄女士演講男女不平等之由來激昻慷慨聽者動容至八時茶點盡歡而散 
[東吳同學會聯合會成立]  
蘇州東吳大學爲蘇州博習書院上海虹口中西書院蘇州東吳學堂所合组而成有四十年之歷史學生之服務政學工商界者徧全國早有同學會之設立惟以散處各地難期聯絡自去年倡議改组就通都大邑設立同學會再聯合各地同學會設立總會至今設同學會之地有北美（已成立）京津（進行中）南京（已成立鎭江附）無錫（已成立）蘇州（進行中）上海（已成立）等處於九月二十日開各地同學會代表會議於蘇州東吳大學蒞會者三十餘人由舊同學會會長胡貽榖主席决議設立東吳大學同學會聯合會訂定會章若干條舉張石如爲會長李駿惠爲副會長錢保和爲書記沈樹本爲會計李啓藩唐桐侯潘潤民爲幹事并議敦促各地同學會之成立數地相近者可合設一會又提議聯合謝洪賚君友人及青年會全國協會爲謝君建立一紀念鐘樓於杭州全體贊成是日東吳大學西敎員夫人及諸女士請代表茶點入晚校中張盛宴欵待各代表翌晨上海同學會代表在禮堂演説李啓藩演説題爲國旗徐可陞演説題爲愛國真義激昻慷慨聽者無不動容後校長葛賚恩博士請各代表西餐盡歡而散 
[勵志團宣講紀]  
本埠英租界派克路勵志愛國宣講團前日下午二時該團宣講員顧泉生徐惠施朱文華陶漢塵胡瑞棠戚世法朱彝周少葵等十餘人至公共體育場參與各界聯合會聽黄盧兩君演説畢復折至城内邑剛宣講首由朱文華講爲國民者宜留意地方自治徐惠施講結黨爭權媚日禍國之流顧吾國人合力反對末由周少葵講提倡國貨不尙空談聽者甚衆因天已昏暮遂振隊而返 
[競育會童子部將開操]  
競育會童子部自成立以來各職員積極進行部署大致妥帖該會臨時幹事長顧惠民坐辦何克明文牘陳志渭等以報名團員已將足額亟宜籌備開操第一批因於星期日下午三時召集全體份子議决服裝格式及開操日期定於中秋後舊曆八月十九日爲實行裁製操衣一面更囑托已經報名團員績行介紹同志以期多多益善計是日會議席上譚北蕙君等對於童子部份發言最爲懇切頗有見地聞者莫不動容云 
[赴法儉學會消息]  
此次赴法儉學會會員徐炳元唐元樑吕鳳蟾陳祖堃劉之謀柳子賢諸君定本月二十四日（星期三（新鐘上午十時在青年會童子部開會討論此届赴法購買船票之困難及上船後種種事務凡本届赴法諸君皆可到塲商權云 
[寗波甲種工業學校之進行]  
寗波甲種工業學校敎員多聘自北大土木科卒業者而與該校連帶之寗波工廠原有藝徒兩班已經卒業今年暑假後又添招新生一班前聞在滬請前倉聖明智學校敎員賀鼎卿敎授注音子母兼地理歷史科前無錫第三師範附屬小學校敎員魏子銘爲體育部主任敎授童子軍及各種運動近又聘請新自海外歸來顧旭侯爲新班主任敎員云 
[廣智學校演劇募捐]  
閘北竇山路義品里廣智商業學校創辦至今已届六載慘淡經營規模略具近因獨力難支向大舞臺於夏曆八月十一日演劇募捐藉資補助想滬上不乏熱心人士定必樂予輸將以維學基云 
[各學校消息併紀]  
坤範女子中學新閘梅白格路坤範女子中學前日下午開第三次敎職員會監學梅頌先主席即由梅君提議以本校添設之婦女義務夜校報名者已三十餘人現擬十月一號開學鄙意國文敎授擬採用注音字母則易於速成其他功課則專注重於日用所需者衆皆一致贊成即本此意編就課程云利濟學校南市南倉街施家弄口利濟學校昔爲顧君霖周發起停辦已久兹有該校顧旭侯胡志豪陸介蓀俞元爵等十二人以不忘母校聯絡舊同學情誼起見特组校友會即定舊曆八月初五日下午三時在該處開談話會共議组織情形並商改草章以便進行 
商餘交誼社義務學校商餘交誼社開辦義務學校徴求各社員捐欵已得成數並聘得汪馥銓君爲主任敎員昨晚開七月份常會已决定夏曆八月初一日開學並推定義校會計幹事各一人以資襄助而利進行 
普益社商業英文夜校大東門外鹹瓜街口青年普益社開辦之商業英文夜校本學期仍在原址開辦定於本月二十二號開學二十三號晚七時正式上課目下各級尙有餘額可速報名 
[澄商薛醴泉得奬]  
江蘇省敎育會日前議准以澄江旅滬巨商薛醴泉捐助敎育經費钜萬理合呈請政府奬勵以昭激勸特呈由省長咨部呈奉大總統頒給敬敎興學匾額一方齎交蘇敎育廳委江隂知事恭送往薛宅遵領懸掛不日即將到澄云 
[創設機器模様木業公所]  
本埠木作專做模様者不下二千餘人以籍隸浙江寗波者爲多向無公所故亦無議定業規刻有劉啓貴聯合王元凱鍾財泉王文妙李春生徐三星董孝芳王志斌陳阿炳汪才榮王章友共同發起一同業公所定名爲浙寗機器模様木業公所已在虹口梧州路一千一百九十九號設籌備事務所矣 
[東北城商業聯合會之選舉會]  
東北城商業聯合會昨假米業嘉嚴堂開正式選舉會塲内佈置極爲整備到會代表爲北城工商會朱仲齋愛克界三路工商會馬毓仁電器工會李恒林織工公會司徒蔭留日學生泣懇團段超瀾豫園商榮會徐子航民國路商業會王廪影蓬路商業會許久泉少年宣講團汪龍超北河南路商業會張漢農中華國貨調查會陸劍公海寗路商業會宋誠彰中華國民策進永久和平會陳浩波等至下午二時開會首由主席陸彚泉報告開會宗旨次發起人報告經過情形次各代表并會員相繼演説遂開匭揭曉正會長陸彚泉副會長趙景忠張瑞生會計方增新文牘陳天生書記趙紫垣高賢才調查趙秋心汪根生交際張志鴻胡孟芝評議長張炳源評議員姜昌年程鴻飛蔡明正華新泉蔡榮堂處煥章厲超賢朱柏如李懋齋嚴少雲陳仲良徐春珊尹仲選田景甫陳伯明陳江道幹事張雲廷陳善良朱筱田李蘭岐謝則卿杜如山周憂寳成慶雲王承勳夏錦龍王浩然蔣錦椿梅玉田陳雲眉王鹿鳴等時已六時茶點散會七時復開全體正式新職員會籌商一切進行事宜至九時始行散會 
[兄弟國貨公司將遷南京路開設]  
北京路河南路角兄弟國貨公司以原有地址偏僻决計自下月始遷移至南京路四百三十七號特備精美國貨并特别廉價出售藉資推廣想當爲愛國同胞所歡迎也 
[交通運輸會議開會先聲]  
交通部本年第七次運輸會議開會在即特令滬寗杭甬兩路車務總管韋燕君華總管沈成拭君帳務總管米杜登君充該會委員等情已誌各報兹悉本届會議准於十月七日在北京交通部鐵路聯運處開會召集會議故近日韋燕總管及沈總管等正在研究各項議題約於十月四號左右連袂北上云 
[新訂違禁物品之部令]  
滬寗杭甬兩路管理局昨奉交通部令准陸軍部咨稱以近來違禁物品種類頗繁名目不一而其呈報輸運手續亦復各異現經本部訂定違禁物品分類表及運輸呈報章程分别抄附咨請轉飭所屬各路遵照等因合行抄附分類表及章程轉飭該局查照等因任局長奉令後當即通飭兩路各站一體遵照 
[訂期趕築衣周塘軍工枝路]  
衣周塘軍工枝路現因秋凉經閘北工巡捐局長曹履冰查得寳山路宋墳前第十師營房亦已興工建築故曹君業將築路手續籌備妥貼並詳請盧護軍選派軍士核訂日期以便趕緊興工開築俾竟全功云 
[測勘楊樹浦新電車路]  
英美工部局因楊樹浦電車由提藍橋逹盡頭中間各站來往車輛槪須停頓未能暢行故該局現擬巾籃路高郎橋德大紗廠前沿港邊開闢馬路一條繞引翔鎭直逹麵坊局接通楊樹浦路將來設置鐵帆行駛電車可便内外繞兜中間無須設站守候來車故連日派員前往測勘甚形忙碌云 
[續誌陳億德移送檢廳後消息]  
工巡捐局路政員陳億德前因向造房業户詐欺取財致爲某洋碱公司之吳怡石等先後控奉軍署令飭局長姚石蓀將陳拘案速同過付賄洋之郭連生併送地檢廳訊辦曾奉梅檢察長飭將陳郭分别收押不准交保候傳原告吳怡石嚴子良席金生金福生等來案質訊在案兹悉廳傳之原告祗有席金生第二名禀到餘則不及投質是以梅檢察長不及開審須將各原告傳齊到案方可對質現陳自奉踰收押看守所刑事號舍後連日有與陳交好者紛到該押所要求探望該所汪所長禀明梅廳長因案未預審關係重大諭令拒却禁止接見探望者復贈送香烟滙菜滌餅等物亦爲該所所丁一律退還不允代遞 
向夢樓移送地檢廳 
向夢樓於今六月二十三日將民國六年份北京政府公債票每張計洋一百元共五張向家庭工業社主任陳栩處押洋二百五十元七月初二日又押二張洋一百元又七月初三日又持該票五張又要押洋二百五十元此時陳頓生疑寳暗向中國銀行調查始悉此項公債票悉係僞造乃鳴警連同僞票拘送二區警局中送警察廳發科訊供判押並據該銀行調查員周祥元亦投案證明一切該科劉科長以此案涉於刑事即備文派警將向夢樓連同僞票函送地檢廳訊辦陳栩周詳元等着自投該廳候質 
[韓金山販運烟土罪成立]  
韓金山身藏金鎊由某公司輪船上岸爲游巡四隊長警拘送警廳訊供收押由該廳派員查明有販土嫌疑該犯並舍镑六枚兩送地方檢察廳究辦各情已紀昨報兹悉此案業奉檢廳朱檢察官預審明確起訴審判廳昨午後奉周推事官會同朱君開庭審理命提韓金山上堂據供安徽人年三十歲前開木梳店因虧本閉歇現在改販舊貨凡遇公司輪船到埠民必前去販運並無爲非之事問官問曰爾家住何處供在虹口四考子路永安里七十八號官又問前由巡警在爾身畔抄出金镑六枚從何得來答稱係向虹口某錢莊兑來共出洋一百四十五元此欵乃向親友合會所得問官謂曰爾帶金鎊前往公司輪船上作何勾當答稱想販運蔣貨是實問官詰問爾之金鎊究有多少答稱六枚問官曰警廳來文爾在警廳司法科審訊時由爾供明帶此金鎊向該公司輪船上販運烟土等語是否答稱民並不販土實係司法科用刑威逼所致問官笑曰警廳司半科若有刑訊則此處地方檢察廳預審時爾亦自行供明販土莫非檢廳亦有刑訊耶韓不答惟俯首求恩問官會商之下販運烟土先後供明罪已成立判處監禁二個月又罰洋十元金鎊六枚照章没收充公判畢由問官詰問韓判决服否韓奉判良久不答問官飭令還押聽候執行 
[逆子故態復萌]  
住居南市三角街之機匠失阿寳失業已久性躭揮霍時向乃母陸氏强索錢洋以供浪用甚至稍拂其意動輙逆毆經其母三次控告該管警所因念一再苦求均未法究奉諭交保悔過在案前日夜間朱又故態復萌任情違忤爲衆鄰不服羣起攻之始由乃母扭控一區一分駐所王署員以其怙惡不悛飭送警廳司法科訊究 
[楊巡官注意公衆衛生]  
淞滬警察第一區一分駐所巡官楊治安近以滬地染患痢疾秋症者頗多大都皆由飲食不潔所致亟應取締以重衛生爰於每晨親往境内之菜市各攤檢查出售各種食物有無腐爛菜蔬及有害衛生之食品如有查見即可勒令傾棄並於日間分作三次出巡率同長警查察各街道之垃圾倘有存積者立飭清道夫掃除以免釀成疫癘 
[攫烟與帶烟同究]  
無賴沈洪春王雙桂蔣耀春等三人於日前下午六點時在法界東新橋街地方强取王老患手中所持烟土一大包計值洋二百餘元而逸當由王鳴捕到來將沈等三人一併拘獲連同原贓帶入捕房候究在案昨解法公堂請訊先據原告上堂禀明被槍情形詰之沈等同供認搶土不諱中西官判沈等各押西牢三月以儆外以王不應私帶烟土着罰洋三十元充公烟土銷燬 
[攫烟膏分别押辦]  
土販王曾潮前日午後在法租界買得烟膏五百盒携至公共租界愛多亞路詎被流氓陳阿毛蔣永生所見上前攫取圖逃經王鳴捕帮同追獲人贓一併帶入捕房昨解公共公廨請究經中西官訊供不諱以陳係過犯判押西牢一年期滿逐出租界蔣押一月分别示儆 
[私帶紅土之押儆]  
姚炳生因私帶紅土一包經過虹口元芳路被捕查悉當將姚與烟土一併帶入捕房解奉公共公廨奉飭押候查明訊究在案昨晨由廨復訊即據中西包探上堂禀明前情並將抄獲之紅土呈案請究訊之姚炳生供稱此項烟土係由漢口帶來銷售是實中西官核供以姚破壞烟禁判押西牢六禮拜示儆土送海關銷燬 
[庽客竊同舍人錢財]  
庽居廣東路一百四十九號青華旅館内之陳堯生因先後竊同庽之盛炳泉周榮生鈔票現洋二十元期票洋六十元被控捕房於昨由捕將陳拘獲帶入捕房奉飭押候解廨訊辦 
[汽車肇禍三則]  
三茅閣橋源泰洋貨店學徒寗波人韓永祥昨日下午於愛多亞路被某號汽車撞倒受傷昏暈不省人事當經大自鳴鐘法捕房巡捕前來抄録汽車號數另雇車送受傷人往醫院醫治一面呈報捕頭以備查核又有江北人姜阿三昨暮行經浙江路遭某號汽車撞倒碾傷腿足由老閘捕房八百二十九號華捕醫見前來將汽車號數抄録另雇車送姜阿三投醫院醫治即據情歸報捕頭候核又有塌車夫江北人朱龍虎昨晚八時三刻拽車行經愛文義路爲一千五百六十九號汽車僮仆一足被車輪碾傷其重即經新閘捕房一千零七十號華捕到來抄録汽車號數另雇車送朱龍虎往醫院醫治一面歸禀捕頭請示 
請給挑運浦邊垃圾工食洋 
浦江水巡隊潘隊長前奉淞滬警察廳徐廳長令飭將大碼頭浦濱所積之垃圾趕緊雇船並多備挑夫駁運清除等因一案當經連日傳同八長渡各夫頭到來令每渡每天挨撥渡船一艘裝運垃圾並許每船每天酌給工食洋五角挑夫則每日給工食洋兩角昨已第六日裝運將次竣事潘隊長即開明支用清單呈請徐廳長照數發給 
[私藏手槍押兩月]  
福建人吳嬌日前携帶手槍兩枝藏在皮箱住宿法界愛多亞路三佯涇橋塊某客棧内事爲法捕房探目沈德福包探尙元章偵悉以吳私藏軍械有違租界定章故此前往該棧吳之房間抄出白朗林手槍兩枝並吳帶入捕房候究各情已誌前報昨解法公堂請究先據沈探目上堂稟明前情並將手槍呈鑒詰之吳供此項手槍實係朋友黄甫寄在我處現黄逃匿何處不得而知求宥中西官會判以吳不應私藏手槍有遠定章着押西牢二月以儆抄案手槍没收 
[押儆擲包匪徒]  
法捕房包探王榮生日前巡緝至法新租界地方查見擲包匪陳阿毛方連生兩人希圖以僞金飾施其伎俩騙取鄉愚洋銀故此將陳等拘獲連同僞飾一併帶入捕房聽候解堂訊究在案昨解法公堂請究先據該探上堂稟明前情詰之陳等同供希圖　洋不諱中西官判陳方兩人各押西牢二月僞洋銷毁 
[流氓攔刦金釵]  
紹興流氓魯家開因於昨日午後串同在逃之三人在七浦路松同里弄内攔刧婦人葉陳氏所戴值洋二十元之金釵兩隻飛奔圖遁被探奚德安查見將魯拘獲帶入捕房詰問口供一過押候解廨請究 
[阻止船户裝貨]  
嘉定人陳阿寳因糾黨五人在北蘇州路向船户包阿虎百般恐嚇拆梢洋兩元不遂阻止裝運猪食龔糠經船夥陶某報告該管捕房派探陸連奎王桂生將陳拘入捕房經捕頭詰問口供一過奉飭押候解究 
[查緝同鑫板行跑街夥]  
南碼頭同鑫板行跑街王樹聲其家眷向居董家渡内永吉里地方詎王近日因賭博輪負累累突於前晚潛將行内銀箱撬開竊去鈔票現洋一千四百元及莊票二千三百元携眷逃逸經行主察悉報告各處警局派人往永吉里查緝已闃然無人遂將王之照片呈案請爲查緝矣 
[准予取消朱小四仔逐出租界判詞]  
江北人朱小四仔前因犯案被捕拘解公共公堂訊明判着驅逐出境近經梧州路七百二二四號門牌朱之家屬延律師投廨以朱係在某黄包車公司　　並非流氓要求將逐出租界之堂諭取消業由公廨核准着　交舗保三年内不得再犯刑事詳情已誌本報昨由朱之家屬代表律師帶同朱之保人到堂陳明前情堂上准朱保釋將逐出租界字様取消 
[查究鬭蟋蟀賭徒]  
閘北潭子灣附近趙家花園内近有趙某等组織鬭蟋蟀場糾人賭博閏七月二十八日起開賭輸赢頗巨該管第四區警署長張際平已有所聞密飭巡官長警隨時留心查究 
[解訊竊案嫌疑之傭婦]  
閘北新大橋塊居民魏家賢家於九月十九號夜間被竊值價千餘元之金珠衣物當晚由失主開單報告閘北偵缉隊經郝隊員帶回隊士張福丁長順至魏家查勘在傭婦陳王氏臥蓆底裡抄獲原贜繡花絲巾三條郝君將該氏帶隊訊問供不承認旋傳到薦頭店夥朱品山保人胡松林二人一併押候訊究 
[婦人請追欠洋]  
住居蒙古路之婦人鄭裴氏前被魏阿炳借去洋八十元爲開洗衣作之用日久未歸昨經氏扭魏至四區一分所訴請追償楊警佐諭解司法科核辦 
[松滬護軍使公署批示一則]  
松滬護軍使署前據商民席金生具呈嚴子良佔弄不還請求飭局勒拆等情昨奉批示云呈悉此案現已移送上海地方檢察廳訊辦仰即逕赴該廳呈訴可也此批 
[縣公署批示四則]  
史夔等爲劣董藐諭抗不呈復請嚴行勒限以杜狡謀由 
呈悉查該具呈人前呈所稱劉裕記捐助橋工銀幣二十元漕河涇鄉楊副經董宣示清單並未列入指爲侵吞確據等情即經令飭該副經董明白陳復兹據呈稱查前報告楊經董與貼出之收支清單確無劉裕記捐欵旋又接到黄譜衡君交來捐欵洋五十元其中有劉傳經堂裕記捐洋二十元想即係史夔所供之劉裕記惟收到日期在八月十日有黄君函件可證前報告時並未收到蓋清單本工竣而後布乃不待工竣而已將收支宜布者實因史夔等中途誣控不得不和盤托出以彰實在等情並附閔行黄譜蘅致楊福源張仰蓮原函一件到縣察核原函發遞日期係在八月九日與該副經董所稱收到劉裕記捐欵係在宣示捐欵清單以後情形尙屬相符惟此項橋上旣據該副經董呈明橋而傾斜已趕緊修竣究竟現在已修工程是否堅固未修工程進行如何其已收捐欵及支出工料有無隠漏浮冒情幣事關地方公欵自應切渡調查以昭實在除另案派員會同曹行鄉劉經董詳查具復核辦外仰即知照 
陸錦堂等爲劣董吞捐橋工窳敗濫開清單環求懲究由 
呈悉已另案派員會同曹行鄉劉經董切實調查具復核辦仰即知照 
薛大經等爲劣董舞弊情真運動消滅要證藉圖缷罪請傳案懲究由批同上 
陸汝霖爲地價已繳半數請追業主料理瓜葛由案經訊諭着知照此批白契一紙遷墳據一紙塗銷存查 
[淞滬警察廳批示三則]  
陳詳麟等呈悉案經行區查辦應即靜候秉公辦理田庸多凟 
劉方氏察閲來呈情詞支離按工廠爲振興實業調劑貧民生計而設其資本動數十萬即管理女工自有劃一定章該氏被扣工辛當然因違犯廠規所以扣辛示罰每一廠中工人何止百數斷無有對於該氏獨苛之理案經警區查明駁斥乃猶敢來廳架控刁狡情形實堪痛恨所請不准此批特斥 
京帮牛皮公所代表江聲等呈悉現已飭區查復該作坊製作牛皮仍屬穢氣四溢屢被居民詰責時有衝突似此情形實與衛生有礙所請給示保護之處礙難照准 
[誌謝]  
廣智學校定隂曆八月十一日演劇募捐昨承贈優待劵四紙謝謝 
來函 
[巴和律師來函]  
貴報九月一日九月十四日本埠新聞欄内登載入力車公會一節内中涉及敝當事人袁嘉康有兜捐照會及未曾繳銷二成捐照事敝常事人察閲之下不勝詫異查袁嘉康並非人力車公會會員會章無遵守義務且入會自由想該會不能以袁嘉康營業人力車而强之入入也兹特委託敝律師函請貴報即將此函登人來函欄内以資更正巴和律師謹啓九月二十二日 
專件 
上海證劵物品交易所股份有限公司章程續第十九條總會開會之目的及地點並應行議决之事項須於三十日以前通告各股東總會之議事除通知書所載議案外不得涉及他事 
第二十條總會之議長理事長任之理事長有事故時由他職員代之但他職員全體有事故時於出席股東中選舉之第二十一條各股東之議决權定爲一股一權 
第二十二條不能出席總會之股東委託其他之股東代表得並行其議决權但於此時須帶交囑託書證明其有代理權 
第二十三條總會之議事以出席亂東之議决權過半數决之可否同數時由議長决之但議長仍得行使其自已所有之議决權變更章程募集債欵及關於本所之任意解散必須經股東總額半數以上及資本總額半數以上相當之股東總會决定之總會議事當日不能終了時議長無須另行通告各股東得於翌日繼續議之第二項之規定其不足數時以出席股東之過半數爲假定議决於四十日之期限内更召集股東總會其召集總總之通告必須申明假定議决之旨趣及第二次總會以出席過半數决定第一次决議之可否 
第二十四條總會議决事項之要點載之於决議録由議長及臨席理事署名蓋印並附存股東到會名册 
第四章職員理事會所員 
第二十五條本所置左列之職員於亂東總會選舉之理事須有本所股份二百股以上監察人須有本所股份一百股以上及年齡在二十五歳以上者始得當選理事十七名監察人三名理事互相選舉理事長一名常務理事四名 
第二十六條職員之選舉依出席股東議决權之多數爲當選倘有同數則舉年長者充之同歳則用抽籤法定之但依證劵交易所法第十條之規定有各欵情事之一者不得被選職員當選後應即將其姓名報告農商部核准 
第二十七條理事任期三年監察人任期一年但再被選時得以續任前項任期滿了後尙未届股東總會定期之時日得延長其任期至股東總會終了時爲限 
第二十八條職員如有缺員時開臨時股東總會行補缺選舉但不缺法定員數且於辦事上無甚妨害時得展期至股東總會或下次改選期改選之前項補缺選舉之任期其職務以補充前任之期限爲止 
第二十九條理事在任期内將自已之所有本所股份交由監察人存執置放於本所 
第三十條理事長爲本所之代表執行理事會所議决之事項依照本章程及營業細則總理其一切之事務常務理事輔佐理事長處理業務遇理事長有事故時推舉一人代理之理事於理事會議决業務上重要之事項監察人監察本所業務進行之情况調查股東會之議案向股東報告外遇必要時得调查本所業務財産之狀態請求召集臨時股東總會并得列席於理事會 
第三十一條理事長常務理事及理事監察人之報酬依股東總會議决之 
第三十二條本所依理事會之議决得聘請顯問或參事員顧問或參事員可參預本所之重要業務並負指導之責第三十三條理事會設於本所由理事長常務理事理事组織之議决一切重要之業務理事會之議長以理事長充之所議事項之要點記載於議事録列席理事簽名蓋印 
第三十四條本所處理必要之事務應設相當之所員所員依理事會之議决由理事長任免之所員之職務由理事長指揮之 
第三十五條理事長常務理事理事監察人及所員無論何等名目不得於本所或其他之交易所賣買并不得有關係賣買行爲之事理事長常務理事理事監察人如發生前項事件時付臨時股東總會决定所員犯前項事件時由理事會决定之 
第五章名譽議董及名譽議董會 
第三十六條本所置名譽議董十五名名譽議董須有商工業上之學識或有豐富之經騐者經理事會之議决由理事長敦聘之名譽議董任期定以二年 
第三十七條名譽議董會以名譽議董及理事组織之名譽議董會由理事長召集之名譽議董會評議之事項列左一交易之方法及其履行并關於擔保之事項二關於公斷之事項三關於經紀人除名之事項四其他認爲重要之事項 
第六章賬簿及會計 
第三十八條本所賬簿之種類式様由理事會議决定之 
第三十九條本年之結賬期間每年分爲兩期自十二月一日至五月三十一日止爲一期自六月一日至十一月三十日止爲一期 
第四十條本所每次結賬期間於總收入欵項中扣除總支出外爲純益金如左處分之一公積金十分之一以上 
二特别公積金隨時定之三所員退職金及撫恤金四創辦人報酬金百分之五五股東紅利六職員酬勞金七剩餘金 
第四十一條金銀及有價證劵保管方法以理事會之議决另定之　 
第四十二條分派紅利按照每次結賬期末日之殷東名簿發給 
第四十三條發起人之姓名住址如左虞洽卿海寗路第三十六號薛文泰厦門路衍慶里益泰花廠聞蘭亭寗波路永清里協泰升紗號李相葆天津路長鑫里李柏記洋貨號張樂君南市毛家衖豐大米號沈润挹江西路棉業聯合會鄒靜齋天津路新昌源劉萬青五馬路公順里皮商公會許松春江西路棉業聯合會葉惠鈞南市豆市街大隆米行穆藕初江西路三和里厚生紗廠批發所朱葆三製造局路第一三號沈聯芳盆湯衖集益里恒豐絲號顧馨一南市大正米號蘇筠尙南市洋行街鼎發號李雲書新閘路第四十號趙林士巨籟逹路蟠根里張澹如三馬路兆福里通運公司周佩箴三馬路兆福里通運公司趙芝室大東門鳳祥銀樓洪承祁吳淞路長源里黄少巖南市洋行街潮州便館錢貴三閘北錢恒泰米號盛丕華天津路五百三十一號（完） 
雜評二 
[王揖唐將赴杭説（庸）]  
王揖唐之南下也一般人之觀測以爲王氏或將逗遛寗垣靜待疏通之結果乃王氏竟不間上海之空氣何如南方之態度何如翩然來滬此四日間之成績除輿論之攻撃南代表之拒見外一無可指殆所謂自討没趣者歟 
今聞王氏以在滬無事可爲有暫赴杭游覽之説吾不知其爲覺悟歟抑負氣歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係周宥全先生手畵 
常談 
[隨感録] [  靈園]  
真才母愁埋没當如簳篠穿土孤挺自成秀竹未病不識病痛自暖忘人寒苦故欲求享安樂切宜莫辭勞怨勤身心即儉費用故欲每連稱勤儉 
長安城中皆與名利有緣不夜海上誰覺風月無邊 
昔所謂敬重在心慕語莊顏利是非不阿今所謂敬重在貌表語巧顏笑是非混淆敬平敬乎孰能辨之辨而不戒是所謂賊國人俗尙積財以遺子孫子孫賢而智小則損其志大則成其蕩子孫愚而暗小則養其情大則益其過旣乏學識終淺閲歷非受廳即被愚非破家即敗産或致輾轉流爲丐盗不克自振爲之父母者乃真愛之適所以害之奈何其至今猶多不悟也今人每稱富豪爲財主然余嘗見某書中載有四語曰能積能散是名財主務懢務吝是名財奴則義解有别財主二字似不能槪稱今日中國之富豪矣 
藝藝物物其始作也拙必求有法合法而精進終致於無法没法而出衆則所謂神而明之存乎其人古語之温故知新俗語之熟能和巧仝一意也蓋默察我國文藝一門上變遷之陳跡自來亦不全重拘守舊法誠有拘守舊法者必其人之才力有所未能神明耳 
法者譬之爲前人已築之道塗由斯而進則易到逹旣易到逹成功必富若欲自伐草萊另闢蹊徑勢須遷延時日進步較遲事繁即時縮故以文字作記述在求簡便失簡便之本旨距文字之道遠雖可救急一時殆終不能歷久而行廣乎 
料人日後之成就可於傲謙兩字中决之 
雜録 
[影戲話六] [  瘦鵑]  
比者長篇影戲風靡一時其最膾炙人口者允數黑衣盜黑衣盗原名ＴＨＥＨＯＯＤＥＤＴＥＩＲＯＲ出美國小説家亞塞李芙ＡＲＨＥＲＦＥＥＶＥ其人以創作科學偵探根納迪格雷著稱新大陸上其他長篇影戲如怪手鐵手女俠盜等均爲此君手筆蓋好以震世　俗之事炫人耳目者也主演者爲名女優蓓兒花愛德ＰＥＡＲＬＷＢＩＴＥ譯其意曰曰珠娘者美丰姿尤勇熱有膽略自怪手鐵手黑衣盗出而香名著寰球丹翁調浣溪紗題其小影云流電光隂一刹那眼根其奈耳根何個儂影事背燈多萬刧人間留幻境幾宵幕上舞天麽可堪因汝懶聞歌蓋亦心折娘者黑衣盜之作予近於共和影戲園窺其全豹每易片士女麕至有在坑滿坑在谷滿谷之槪全片凡四十本言美國有一軍工廠曰華爾屯廠主無子所生僅一女女名蓓兒艷慧雙絶一夕有盗至擬刃殺之盗被長黑袍首加兜亦黑色行動標悍出入悉由地下秘道他人弗知也廠主旣死復轉而謀蓓兒百出其計以圖一逞幸廠中有化學師格萊訓者年少有膽每力助女禦盜中經無竊險阻無窮恐怖始獲大捷黑衣盜卒飲彈死揭其兜則赫然爲蓓兒季父而欲謀攫軍工廠者也與其謀者　蓓兄堂兄海納司先之死厥後雲散霧收仍爲光風　月之灭蓓兒感格萊訓德因委身事之時美已加入歐戰格萊訓疊國心切遂荷戈從軍爲國宜力云四十本中精神均飽滿始終弗懈中有二天　陣佈設極佳一爲中間黑衣盗之死當蓓兒等窮追人一巨厦也黑衣盜疾趨一室已而蓓兒等至破扉發檜盗仆地立死實則盜非真盜已易　鼎蓋當黑衣盜入室時適粗一胠　者在因以袍兜强加其身踰窗遁去先是並不説破後從一女賊口中道出觀者乃恍然而悟其二爲蓓兒之死有一女子因犯謀殺案繋於獄已定死刑報端揭其小影絶肖蓓兒蓓兒固好奇入獄探之女子有情人與黑衣盗通因合力圖蓓兒臨刑之前一日蓓兒復至獄中女之情人亦至𨺗以麻醉藥蒙蓓兒推入獄室衣以囚衣立縱女出獄官以爲蓓兒弗覺也翌日遂處刑是時觀者咸色變以爲蓓兒死矣實則蓓兒固未死方挾女之情人入警署去蓋女雖犯罪宅心尙不惡出獄後天良陡現因背其情人自首願一死以圖懺悔故死者實女本身非蓓兒也此兩大疑陴頗足令全片生色不少結穴蓓兒對鏡自作問答系念格萊訓極細膩熨貼之致此惟名家詩中有之小説中亦不易得飾格萊訓者爲名住毛利拿ＡＮＣＮＮＯ身手殊不惡與蓓兒可稱二難考之美國景戲雜誌毛利拿今年三十有一歳尙未娶蓓兒花愛德年三十亦未夫吾人之觀黑衣盗者滋願此影此片中之假鳳虚鳳一變而爲真鴛鴦也吾友陸澹菴有小説曰黑衣盗本影片而作山交通出版傳誦一時 
P>意大利奇諾佛造像之十五小説 
[緹騎外史十二] [  春醪譯]  
則請曰先生見殿下爲公事耶亦止晋接之私事白耶尙不暇答請而門内已復有一人應聲曰寳爾此友朋之閑語爾可示之以塗徑寳爾聞人語即向白耶致敬禮傴僂腰腑直觸額至於地板一秒鐘後老人與女郎已復至一室其室尤廣作英國之裝飾四壁凡三爐開檻蕪炭格洛格克殿下即在室中取一安樂雙臂之巨椅近一書案案上陳物無數抽屜亦分類至百數十具一一加键如鴿子分巢之室案頭復有巨帙之公文範以緑帶順次羅列而繞案之書樹咸置國家之會與以摩洛哥皮護其首末並標簡筆之字於捲軸備人一索可得抽屜之中盡庋紀載之册凡天下之俄人羅搜已遍此秘密之緹騎秉命官家即得隨時處分國民而國民常日陳經之事自亦陳之篋衍蔚爲巨書書中可臚列簡明之圖表不勞數檢已了覽而無餘質言之謂騎上承天子下察與情凡臣工大小之事咸紀載不肯漏去人家房屋通衢之向背緹騎致疑之夙因話言舉止可紀則紀之下逮侍人孺子夫婦之小值凡政府得憑藉搜取之暫者詳核已盡此時老人入室殿下則一笑迓之且曰吾殊抱歉方者阻女郎之成行特白耶先生公爲俄人宜知俄律俄人非得官家之俞允安可輕自束裝離鄉背井白耳曰殿下吾女乃爲英人英國亦無此律例英國人民自由我多矣殿下曰哈吾初不預英國之禮敎英國亦無權力施律吾邦吾有責任行使吾俄律而已前日吾更預至申洛女郎之爲俄人公亦欲得一證據耶白耶曰殿下宜知吾前此之小兒已殤殿下曰然吾固知之惟此言殊不干及本題亦不能對銷本題之證據因信手指一卷之書曰先生此書紀載先生幼兒生死之日一無恚誤並其他瑣雜之事故今日吾謂宜遣諸吾夫人所與之談訊而吾儕則於此小坐吾更深歉阻女公子行程之樂白耶聞此曰天乎爾謂吾女亦即吾身之事殿下曰爾我二人可以密談睦據此中之隠言次即起立就次室按一橡牙之鈕鈕動隔院即有铃響一人應聲立至殿下詔之曰梅利爾送小姐之夫人處並語夫人此即前日渴圖一唔之女郎阿逹大駭直不知後此之事矣則舉眼望及老人老人立趨向與之接吻曰天福孺子孺子行也白逹無語即隨侍人同出一出亦更不見其父親殿下俟人去旣遠則合户語曰今請靜坐吾將舉所事奉白女郎有不曰之事連累和及不愼者或更遣去西伯利亞沐風爾疲勞之苦質言之今俄國亦止吾一人得加以援手白耶曰殿下爾宜知俄國亦更無人能入此女於罪網夫以一十八歳英國之女郎天趣泱然新至此間聚天倫之樂事事秉吾成命亦未嘗逾越法度何以邇來横禍謂爲謀殺之人殿下曰謀取官家之生命耳兵器遺落尙有先生書名之簡筆先生或不知此手铳耶白耶曰然铳固吾物特吾昨夕敢自誓鑰之屜斗舍此阿逹亦未更得手铳婦人行慈至不肯殺一蟲豸何得遽謂行兇殿下此時作色曰顧官家何以比之於蟲沙兹铳中少去三彈正與謀弑之案符合女郎旣亦知遺槍園中之包廂顧已無及同坐者爲一外國之官員女郎更作無數革命血誠之語曰耶議起曰否緹騎中人乃滋盛誤吾女向不作革命語也殿下曰俄國之警士初不一誤女郎昨作英國語彼輩一一聞之同伴之外國官初言俄邦官家之政府萬惡貽羞必不足自存於人世而女郎即應聲謂曰吾苟爲俄人必助一臂之力肅清妖氛旣而女郎復慷慨陳詞曰吾以爲除一暴君即足登千萬人於袵席吾今縱不作狂誕之言而心中殊腹拜却魯克狄之壯舉一手舉槍一手濺獨夫心頭之血於此五分鐘後官家即臨幸劇塲女郎亦乘機潛逞嗟乎白耶先生吾細索此案女郎直無逃罪之機吾亦已竭力欲覓些須之證據推翻其案顧亦不能愧對多多矣白耶長太息曰孺子此中必有鬼蜮受人愚也殿下曰此亦難説吾有密諜之報告綦詳且盡此人猶簽字其上證其勿渝先生亦宜觀之一觀於此案之原委亦立了白耶曰哈人家肆陷害之技飛長流短吾直不欲瀏覽更不問其口説耶或作筆記爲報告質言之吾知吾女兒决無此事殿下曰吾亦云然或不科之以罪白耶曰爾察此中之枉者宜有以直之矣殿下曰顧吾攝緹騎人家犯罪之虚實宜一一索其證據斯得成案若以吾私人言之女郎之無罪直類吾女特職守在吾不敢遽宣諸口耳白耶曰嗟夫阿逹吾女孺子少不更事何能鍛鍊成此巨獄孺子有死耳吾直代之承過殿下曰否俄律無罪者初不能代人承過白耶曰殿下適不言能出力拯此女郎曰然吾欲試之竭個人之力白耶曰然則助女郎潛行出國矣曰否此吾職任安得徇放爲今之計莫若爾女忽隠去不見直令世界之上忘懷其人則曰久案亦延置得免西伯利亞行役之苦白耶曰然計則誠妙顧吾女以何術隠者殿下曰更一新名與吾妻馬丹同居耳白耶曰否吾黜此議更永永黜之殿下曰舍此其事至慘罪狀一宣今夕秉燭上道之西伯利亞矣 
[自由談之自由談] [  不冷]  
不可解京電謂政府財政如此困窮然而滬傳代表至滬携欵甚多又聞安福預備下届選舉費一千萬何其事之不相侔耶 
 
 
 

Page 15

 
 
   
 
 

Page 16

 
 
   
 
