# 1921 - 199 - 4917394

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[湘鄂間戰事（冷）]  
　　湘鄂間戰事如王占元電則似必有如趙恆惕電則又似必無然以余度之必有固未必可信必無亦甚有可疑何也趙固自云其人民其將士苟助鄂去王者彼亦不能禁阻也 
　　政府謂王不遠尚云趙必附北今乃忽然攻鄂自是駭異然豈不知今之時局固瞬息萬變而武人離合尤爲最不足恃之一事乎况乎前之王言趙附北者非王借此以自重於政储即係受人之愚而不自知其說本不可信乎政府信之而重視之今又駭異之政府之不知時局眞相亦云甚矣 
　　况乎以我度之湘鄂間而戰事果起者則必不僅湘鄂若贛若閩勢將首先連及而其他各省因而陷入之者亦復不少南北間之戰事殆將遍及乎 
[命令]  
　　七月二十三日大總統令外交總長顏惠慶呈請任命張壽增兼哈爾濱交涉員應照准此令 
　　又令時鼎岑晋給二等嘉禾章此令 
　　又令任居建晋給二等嘉禾章成維靖朱錫泉均晉給三等嘉禾章王恩毓時永勝戴以庸胡玉振辛榮春楊玉山劉廷傑徐夢起黄爾主均給予四等嘉禾章此令 
　　又令宋善良晋給四等嘉禾章此令 
　　又令兹修正頒給勳章條例第四條公布之此令 
　　七月二十四日大總統令調任魏宸組爲駐德意志國特命全權公使此令 
　　又令陸軍總長蔡成勳呈請將陸軍第一師步兵第二旅旅長沈廣聚免去本職沈廣聚准免本職此令 
　　又令任命馮紹閔署陸軍第一師步兵第二旅旅長胡建中署陸軍第一師騎兵第一團團長此令 
　　又令任命王福綮爲陸軍第一師參謀長此令 
　　又令陸軍總長蔡成勳呈請任命劉玉德爲陸軍第八師步兵第三十二團第二營營長應照准此令 
　　又令胡爾逹結予一等大綬寶光嘉禾章此令 
　　又令熙逹古給予二等大綬寶光嘉禾章阿魯瓦押盧亞易押盧耶力均給予二等大綬嘉禾章此令 
[專電一]  
　　北京電鄂問題王占元漾（二十三）敬（二十）（四）等電認定川湘聯合圖鄂并以蕭耀南師多鄂人請改調奉軍一師到鄂益防又請速撥現金百萬陳光遠電湘軍前隊抵通城已派隊至修水設防前發庫劵百五十萬不值一文請速滙五十萬現金以應軍需但湘同鄉電詢趙恒惕趙二十三覆謂鄂人來湘請求援鄂已歷三月每以自顧未遑謝之湘旣自治不應侵略他省况出兵經費浩大湘省凋敝何堪任此恒惕决不發此命令人民有加入鄂軍者則不能禁（二十五日上午十二鐘） 
　　北京電贛陳探報粤軍許崇智現已统率所部十二營由韶關向南雄開拔意圖進擾贛邊擴充防缐故贛防日來異常吃緊除飭各軍嚴爲戒備外應請中央迅將欠餉發放關於禦敵設防務希指示機宜（二十四日下午六鐘） 
　　北京電院電曹錕希飭吳佩孚查明湘軍侵鄂情形具報因有人譖吳與湘軍有關故（二十五日上午十二鐘） 
　　北京電太平洋會問題明日閣議始討論（二十五日上午十二鐘） 
　　北京電某洋顧問建議顏爲太平洋總代表南北各省每二三省選一代表爲分代若各省省見太深可一省出一分代表雖嫌多然與南北競派代表之現象或可防止予晤在京美要人彼謂美國請柬限於北京並未分致西南美國可認北京政府西南另派代表不便招待（二十四日下午三鐘） 
　　北京電顧使電美總統召開太平洋會議其主體限於美英日三國解决事宜端在遠東及太平洋方面諸項世界列强皆甚注意請卽决定加入手續與届時提案程序免臨時再有失措之虞 
　　北京電東京電元老集議太平洋會不可脫會免喪發言權但保留條件將爲一種聲明（一）太平洋會不得影響於巴黎和約之規定（二）太平洋會不得打銷日美石井藍辛協約（三）日本在中國之旣得權不能推翻本此趣旨欣然入會 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電盤谷電暹皇自願出席太平洋會請國會預備提案 
　　北京電聚督請向美抗議史的又干涉東路美代辦言應請孫將軍將分内的護路職務如剿匪及防止謝黨等勵行則技術部决無異言（二十四日下午三鐘） 
　　北京電東路渥局長查林場帶俄警問題由史的文調停帶華兵三百附路警數十美法代表隨行約華代表屠慰曾往屠以疾亂 
　　北京電伯力俄員答覆戊通公司云伯力政府令不准中國兵艦及商船裝運軍隊三十人以上駛過黑龍江除非事前商允當擊沉之此次杭州號裝兵逾百拖船又有軍火故砲擊該公司現向陸部要求賠償謂本公司係商業性質杭州輪被擊確爲運兵所致 
　　北京電陜事閻令張錫元回駐渭南吳新田藉口大雨仍紥藍田陳樹藩由郿縣進褎斜道竄入陳倉山中所有陳部均脫離陳氏閻對索餉窮於應付（二十五日上午十二鐘） 
　　北京電張作霖新編四混旅派宋棠等官長二百餘名赴通州招兵又派員赴西陵易州東陵馬蘭招旗籍兵（二十五日上午十二鐘） 
　　北京電奉張改東（一日）啓行隊伍已排齊耿玉田判死刑定是日正法作祭旗用（二十四日下午六鐘） 
　　北京電皖張電遵將軍隊裁汰一成請撥現二十萬元充補發欠餉及遣散費（二十四日下午六鐘） 
　　北京電今午尚志學會開歡迎慰問大員茶話會教職員學生均派代表到會由調人張一麐介紹王芝祥入席王首述奉命前來意繼以個人名義演說語多慰勉調人與代表各有說詞旋卽散會教潮從此結束（二十四日下午六鐘） 
　　北京電王芝祥在尚志演說謂六三事件雙方純出誤會致肇事端政府殊覺失察深抱不安特派芝祥前來慰問尚望諸君原諒蔣夢麟答稱希望政府此後勿再發生此種慘劇自今以往之事皆可置諸不問因馬叙倫在法國醫院由張范偕王前去爲同一之慰問 
　　北京電范源濓因時局有變化又說不回任（二十四日下午六鐘） 
　　北京電國院通電各省嚴禁少年之責等書勿任過激傳播 
　　北京電中行股東會（一）本行章程修正案投票表决一致承認（二）續收股本案甲招股一千七百七十二萬二百元乙按票面收現洋丙先儘舊股認購如溢出額由董會在所餘一千萬内匀給丁購股限一月爲期期滿另招再展一月戊收股以三月爲限已新舊股東權利一律平均庚收股細則由董會另定之均通過（二十五日上午十一鐘） 
　　天津電北票煤礦公司敬日（二十四）開創立會交部派官股董事徐世章孫多鈺周肇祥唐文高及監察柳昌年計選出董事張漢卿徐國安何董葉恭綽蔣孟平潘鑑齋張孝若監察鄭鴻年鮑星槎候補董事方冠卿劉垣鄭鴻年任振庭監察劉垣（二十五日下午八鐘） 
　　漢口電湘軍攻鄂王督除派隊防堵劃蒲圻通城嘉魚監利石首等縣爲警備區域外並電訴各省頃曹復電已飭吳派隊應援吳復電日内派直軍一師入鄂若有緩急願親來指揮贛陳豫趙均來電表示援助（二十四日下午一鐘） 
　　漢口電湘趙敬（二十四）電王督謂敝部受人煽惑局部發動未及制止比卽儃令撤退兹派唐參謀長一斌進謁共商善後繼續聯防王覆如執事能約束所部占元决不爲已甚刻前線仍對峙惟未接火 
　　漢口電靳旅頭站徑（二十五）日已到劉家廟靳雲鶚徑晨與二十三師長張福來同車到鄂當謁王商戰守方略豫宏威軍統領閻日仁敬電王督謂所部集中信陽准寢（二十六）開拔來鄂請備車輸送三十六旅長馬金榮率部兩團由荆乘江通輪徑晨到省（以上二十五日下午八鐘） 
　　香港電粤軍佔領龍州桂軍全局已解體 
　　香港電桂防軍司令秦步衢昨奉劉震寰電令查封陳炳焜家產 
　　香港電沈鴻英仍據賀縣粤軍疑其僞降昨限二十四鐘退賀否則下總攻擊令該處戰機恐復活一說沈願實行以子爲質昨交由張國楨向陳請示辦法 
　　香港電黄培桂自陸逃後通電稱承省會各界委託權理軍民兩署但陳炯明自潯移駐南寗黄卽退出城外（以上二十五日下午八鐘） 
[公電]  
　　貴陽盧任通電各報館均鑒天禍中華十年九亂勘亂之武力旣窮議和之策略罔濟聯甲聯乙愈啓糾紛附北附南都歸幻泡比者自治潮流澎湃海宇省自爲憲不介而孚非惟恃力骫法者難便私圖即玩法稱尊者亦莫由售技民心覺悟具見一斑惟省憲雖足樹自治之基究無以正統一之鵠閉門造車慮難大轍大厦一木未必能支蓋日日希望統一而忽於自治是不揣本而齊末實爲過去失敗之原因然僅求自治而遂置統一於不問亦是養指失臂非眞誠愛國者所敢出也敬讀月前浙江盧子帥豪日通電主張以省憲定自治之基礎以國憲保統一之成規由各省區選派全權代表擇定適當地點先籌妥善辦法再付國民公决等語老成謀國益佩公忠倘各方眞能澈底覺悟一面制定省憲减殺各省區内外之爭一面互結精神合成全國統一之局手揮目送貫澈救國之初衷即所以固實施民治之基礎統籌兼顧無逾於兹近得各省區覆電如數贊成足徵人心大同趨向已歸一致但集合地點尚待商榷燾澄愚見似以上海華界爲宜上海爲交通便利之區華界復吾國主權所在就此開會比較適中交換意思亦較便捷諸公愛國愛民遠勝燾等藎籌碩畫夙所欽崇倘荷贊同即乞公推子帥領銜通電商定集合開會日期合力演進如天之福斯議藉行大局或有解决之方燾等亦稍寛誤國之罪特佈愚忱謹希鑒察盧燾任可澄叩號印 
世界路透電 
[上西萊西亞問題之法英德]  
　　二十四日巴黎電聞法總理白里安氏大約將放棄組織專家委員團豫先研究分割上西萊西亞問題之建設惟白里安氏如果出此則將請英外相克松貴族贊助法軍假道德國之要求卒將贊成於八月初召集高等會議由此觀之英法兩國對於上西萊西亞問題似有消除意見而求和解之象 
　　二十四日巴黎電各報詳論上西萊西亞時局頗露驚意而對於英國之態度尤爲不安時報謂此事已成英德對法問題自由報責英袒護德國並促法政府堅持到底 
　　二十四日柏林電德國關於上西萊西亞問題覆法政府之文已在此間發表對於法國責德國在該境持侵迫態度一節謂上西萊西亞時局絶非德人侵迫所釀成文内否認法國陸軍少佐一員被殺及所指其他排法暴動應由德人負責至於解除邊界德國義勇隊及其他軍團武器而加遣散之要求則德國之自衛軍已早繳械解散而波蘭叛黨軍事機關今仍留於舉行公民大會區域覆文繼謂法軍絶未從事解除波蘭叛黨之武器法國增派援兵毫不能有助於地方安寗協約國遲遲不將上西萊西亞問題解决固無怪時局之不靖也文末聲明德政府將繼續竭力履行和約惟協約國亦當令波蘭人遵守和约勿再求逹不合法之目的施行暴舉云云 
[俄國之大饑大疫]  
　　二十四日華盛頓電美國救災會會長商務總長賀佛氏已電覆俄國戈基氏謂賑濟俄國飢民須俄國即將拘禁之美人開釋始能實行俄國災情日重聞有三百萬人行將餓斃且疫氛甚熾日死數千人特羅斯基氏已被任爲糧食管理員戈基氏且以懇切之文致德國請派醫士助除疫患其言曰吾人不能付君等之值惟以人道名義爲請急盼降臨據柏林消息俄人異常驚惶勞農政府爲之失措 
[德國解除軍備之進行]  
　　二十二日巴黎電駐柏林協約國國際監督委員團主任曾謁見法總理白里安氏據稱德國解除軍備現依序進行德政府未加反對重軍器刻正在拆毁中 
[西班牙派軍赴摩洛哥]  
　　二十四日瑪德里電西班牙陸軍大臣宣稱西班牙現須應付摩洛哥之新時局向者惟散股之叛徒從事蠢動今者有眞正之叛軍出現組織甚見完備西班牙政府已占用大西洋郵船數艘及其他大船數艘以供運兵赴摩洛哥之用 
[紐絲綸首相之海軍談]  
　　二十三日倫敦電紐絲綸首相麥謝氏於巴資巿會午餐時演說謂渠不憚以自治託諸當地民族自巴拿馬運河開通後太平洋諸邦已逈異於從前又謂國際聯盟會所成就之事業誠可嘉許惟吾人不可不圖自衛如他國占領英帝國一部分之土地而英國不能恢復之則帝國即將瓦解强有力之海軍乃吾人之在南太平洋者生死所繫之具也末謂希望參列華盛頓會議之英帝國代表發言一致舉動如一人 
[美國郵船公司與航務部]  
　　二十四日紐約電航務部代表因美國郵船公司破壞契約延不繳費特扣留其船隻五艘兹悉此五艘皆係從前德國商船據該公司副總董蒯爾斯稱數星期前即有消息謂某方面之勢力含有外人性質者决計欲得此數船 
[英國之展覧會]  
　　二十四日倫敦電英國有於一九二三年在倫敦韋白萊公園舉行英帝國展覧會之議英太子現代該會發募欵書分致全國說明在數星期内須認定擔保金至少五十萬鎊方可認眞着手進行此會能否於一九二三年舉行將視認定擔保金多寡而定又說明擔保者惟至該會在財政上失敗時始須捐資彌補但此乃未必或有之事 
[新芬黨女員出獄]  
　　二十四日倫敦電新芬黨内閣工部總長瑪基維資伯爵夫人於上年年底被判監禁兩年今日已由杜白林獄中釋出 
[菲列濱近事記]  
　　二十五日馬尼剌電伍德福白斯委員團擬於本星期内以初步之報告致哈定總統聞報告内擬預示最後之建議預料戕列有下列諸端㈠保留羣島㈡繼續實行自治由美國加以更密切之監視㈢掃除法庭與辦事不力各局所之積弊㈣整理羣島財政㈤打破借金服役制惟何時將許菲列濱獨立一節則付闕如委員團定星期六日赴明逹諾大約將於六星期内赴華伍德將軍之友現信美政府如任伍爲菲島總督則伍必接受此任 
　　十二日馬尼剌消息美國勞工聯合會會長戈泊士氏如於秋間赴日則菲人擬邀戈至菲島一游聞戈氏至日乃參與日本勞工大會 
　　十二日馬尼剌消息菲列濱中國總領事周君游歷吕宋各省查視各小鎭華僑狀况頃已告舉據稱各地華人與菲人之交際已有進步其和諧甚於馬尼剌之兩國人民又稱各省之進步令人欽佩尤以教育爲最美人在羣島經營二十年收效若是之巨東方諸地受外人治理者無一堪與比擬如普及教育或地方自治緬甸海峽殖民地或印度皆無之而菲列濱則於此數項已有良好之成績 
[法衛生官之中國蛋化驗]  
　　二十四日巴黎電衛生官查明熱天用中國蛋製糕或饅首殊爲危險據化騐之結果觀之凍蛋融解後二十四小時一匙之混合物含有有害之徽菌三千六百個衛生檢查員瑪爾台氏主張應禁製饅食及飲食店用中國蛋惟製餅乾則可用之因所用甚高之熱度足以殺菌也 
[駐華德使]  
　　二十四日柏林電據伏細斯志報載稱外交部商務科長華治氏Woge已被任爲駐華公使 
[太平洋路透電]  
　　二十五日香港電粤軍已占領南寗龍州 
　　二十日哈爾濱消息聞赤塔政府總理克拉斯諾奇柯夫氏已赴莫斯科與勞農政府討論兩共和國之交際界線商務財政諸問題大約一時不致回任現由尼基菲羅夫氏代理職務 
　　二十日哈爾濱消息據確實消息紅軍復對恩琴取攻勢恩琴之軍現沿廣闊之陣線退走又聞恩琴與活佛現相爭鬭故恩琴在蒙古之地位業已大弱衆意中國征蒙軍出發之前恩琴之軍恐已解體 
國内要聞 
[湘鄂間形勢之大變化漢口通信]  
　　湘軍實行攻鄂鄂省派兵防堵 
　　鄂督王占元自武宜兵變後恐其地位不穩極意交歡於鄰封各省並以種種利益許給川湘以冀打消其攻鄂之擬議距今一得期前川湘攻鄂聲浪已漸沉寂不聞矣王乃更進一步倡爲川湘滇黔桂鄂贛七省大聯防開統一會議於武昌協商南北重要問題之主張居然得各省贊同紛派代表來鄂而貴州前督軍劉顯世亦由湘來鄂參預盛會王督見此情形異常高興特於督署内闢一廣大會議廳安電扇置冰箱陳設極爲周到會議日期定二十二日其重要議題則爲七省聯防促進統一以擁護中央不料準備開幕之際忽傳桂林失守桂代表林虎二十日怱遽離鄂湘趙因是遽變方針亦將其代表王首斌撤回王督經營許久之統一會議至是乃雲消霧散尤有一事足令王喪氣者則湘軍援鄂之說漸成實事是也蓋自武宜兵變後鄂人紛派代表乞援於湘湘中將領亦多表同情徒以趙恒惕力主愼重而鄂王又許以助欵助械種種利益故碍於情面難以實現刻因兩廣形勢變化湘省萬難模梭故湘軍多主張出兵援鄂一方面可以擴充勢力一方面可以免粤來攻而鄂人孔庚蔣作賓最近聯袂入湘極力慫恿湘趙鑒於環境形勢知難坐視乃於二十一日假開歡迎蔣作賓大會爲名召集湘軍營長以上軍官到總部會議公同討論對鄂究應採如何態度結果多數贊成援鄂比晚趙即下令岳州以下防軍一律戒嚴是日到湘客貨車亦被扣留運兵故昨二十二日湘省即無來車據聞湘軍援鄂軍隊爲湘軍宋鶴庚第一師鄂軍夏斗寅一梯團援鄂總司令先本有蔣作賓之說現又擬任柏文蔚援鄂總指揮爲吳醒漢前敵司令爲夏斗寅又招撫湘鄂間匪首金華袞爲鄉導二十二日已有一旅集中路口舖距離鄂境羊樓司僅隔一五里牌車站昨二十二日粤漢路總局得五里牌羊樓司兩站急電所有煤客貨車均被湘軍扣留并派人在五里牌察看駐軍地點其大批軍隊准二十三日由岳州出發或即以五里牌爲大本營云云該局接此警報當即轉報王督王督比飭該局鄂境煤客貨車一律停止入湘故湘鄂間交通昨日即行斷絶湘軍旣將集中於五里牌與鄂站羊樓司望衡對宇其勢自難免發生衝突王督於二十二日午後在署召集緊急軍事會議决定一面電知中央及各省聲明湘省違約經過一面派軍前往防堵散議後除立電蒲通鎭守使劉躍龍將所屬蒲圻通城監利石首嘉魚劃爲警備區域派軍嚴堵勿令湘軍侵入外又派孫傳芳所部第十八師步兵一團砲隊一營寇英傑所部第二旅步兵第四團全部砲隊一營機關槍一連比魄由武長車開兵車數次運往蒲圻羊樓司一帶禦敵又以水路防務亦形重要特令停泊鮎魚套之砲艦魚雷艇各二艘馳往白螺磯上游協同防堵今晨又自楚王台起出山砲槍彈甚多運往前敵各軍應用大約日内五里牌羊樓司一帶總有激烈戰事發生也（七月二十三日） 
另據北京方面消息云湘軍攻鄂之說喧傳已久首倡者係旅湘鄂人爲驅王起見運動甚力維時趙恒惕對於南北政府尚取中立態度不願與鄂省輕啓釁端而王占元又時常派員到湘聯絡諄諄以不相侵犯爲約趙亦未便遽行反目故彼此相安無事近日粤桂戰事勝負判明南政府之勢力頓覺澎漲此時湘省在勢不得不傾向於南而對於隷屬北方之鄂省自不能不有一種絶交之表示加以粤政府方面之授意吳醒漢等之請求攻鄂一說遂不能不成事實據昨日軍界所接長沙諜報謂湘省已組織援鄂軍於二十一日向鄂境出動武岳鐵路之南段業經斷絶交通等語同日王占元亦有十萬火急兩密電到京一係箇晚（二十一）拍發内容陳述趙恒惕背棄信約决心圖鄂其軍隊已頒動員令進逼鄂境旦晚即將接觸請示方略等語第二電係養日（二十二）拍發原文大意謂湘軍昨日將南來票車悉數扣留其前隊已抵路口舖占元職司守土責無旁貸現已派得力隊伍趕赴前線增防如果湘軍攔入我境惟有迎頭痛擊以保地方除逕電曹吳兩使調撥勁旅馳來應援外擬懇再由中央轉商曹吳兩使尅日出兵藉策萬全再鄂省餉費奇絀現在戰機已發危險萬狀務懇俯念鄂防重要迅撥大宗餉欵源源接濟至爲盼禱云云上列警電到後政府異常震駭昨值閣議例會靳氏當即提出討論關防嚴密詳情無從得知但聞多數意見以王占元最近來電尚稱湘趙决心北附只因内部意見不甚一致暫難實行至圖鄂一說敢保决無其事而王且以大批餉械運湘接濟今竟有此舉動殊出意料之外現在鄂省丁兵變之餘軍心未穩大敵當前安能肆應無誤而直軍方面復因陜事未决有無援鄂餘力殊不可知决議先令鄂邊駐軍嚴重扼守切勿出戰一面電商保定曹使曁奉天張使共籌援應之策 
　　又據上海日人某通訊社二十四日漢口電云此次湘軍攻鄂趙恒惕因屢受王占元之援助於十七日武昌所開之七省會議派代表王首斌决定於北歸條件之下紹介於北京政府以確保其地位且以湘鄂聯防之關係趙氏不便出面討鄂故一持傍觀主義然各司令及民黨系始終以爲不可失此機會竟於二十二日斷然實行攻鄂王占元得報立向趙恒惕發電詰問數次然以未有 
 
 
 

Page 11

 
 
何等回電王氏不得已遂於二十三日正午發布討伐令以通城·崇陽·蒲圻·嘉宜·監利·石首等處爲戰時警備區域令該地軍事長官劉躍龍嚴重防備又以鄂軍第二混成旅及十八師之一部隊編成一混成旅於本日正午爲止已分配於各要隘以示欲迎擊湘軍之勢王督又向河南趙倜江西陳光遠及曹錕吳佩孚等以同様之電報報告此旨趙倜接電立命駐信陽之第八混成旅即日赴鄂應援陳光遠亦派軍隊至修水應援一面則向趙恒惕嚴詰其責任又曹錕亦致回電於王督云湘鄂於大局之安危有大關係我公爲國家之柱石由公誼私交上觀亦不可不恊力一致今已命吳副使以主力南下以爲應援又吳佩孚覆電亦謂誓必協力若形勢擴大時當親自率兵應援云云現湘鄂兩軍形勢截至二十四日午前十時止湖南軍之前線依然在路口舖湖北軍尚集中於羊樓司但尚未開戰又二十五漢口電云趙恒惕爲湘鄂火車開通問題於二十四日晚間十時致電王占元請照常通車電文中有云湘軍第一師宋鶴庚等受湖北民黨蔣作賓李書城等之煽惑進兵攻鄂予不能力阻之甚愧今日已嚴重制止之今擬派唐一斌來鄂親向貴督軍陳述危險之狀態以便解剖說明王占元雖已覆電允許但虞趙氏之詐故於軍備上仍未停止警備目下之形勢表面上雖稍緩和而裏面之眞相則尚難測也 
[陜局仍在調解中孔繁錦已允撤防]  
　　陜局戰事發生忽和忽戰延宕經月迄未解决直軍方面雖著著爲戰事之準備純爲預備調停之故至陳樹藩之不輕於退走亦爲其部下之改編問題現在劉鎭華出任調停仍主張以陳部儘三個月汰減爲四混成團漢武軍可留五營騎兵减爲兩營以前欠餉中央認十分之五發三成現洋二成國庫劵雙方停止戰備以吳佩孚參謀長李濟臣爲公證人但閻相文以條件太優而陳嫌太苛故一時尚難根本解决至孔繁錦已由吳佩孚及張廣建二氏保其撤防一面請政府爲孔設法位置惟據陸洪濤來電謂當孔繁錦撤防之際實有某軍包圍攻擊請政府速電吳副使張煥威詢問情形以免與原議不符當經政府轉電吳氏聞吳已於皓日來電聲稱已知會閻督及吳師長一體停止向孔軍包圍政府接電後即將吳氏原電拍發陸洪濤處令其轉孔繁錦照原議撤防孔氏已允遵辦昨並來電辯明略謂甘軍駐陜境隴縣業經數年陜甘會攻郭部亦非一次此次圍攻鳳翔實因郭屢次窺甘不得不與陳督軍聯合爲根本剷除之計事在閻督命令未經發表以前與助陳拒閻毫無關係現因中央一再電令撤兵已經遵令撤退以避嫌疑惟圍攻多時功虧一簧殊屬可惜甘軍雖已撤退仍求中央電令閻督繼續剿辦以免郭部蔓延甘境謹候電示祇遵云云觀此似孔繁錦之撤防已成事實孔氏一去陳益勢孤陜局或可早日解决矣 
[旅京蘇人與省自治（一士）]  
　　旅京蘇人之改組同鄉會始於民國九年之秋維時廢督裁兵自治三種空氣正瀰滿都門旅京蘇人士應此潮流而起其中主幹人物爲張仲仁氏幹事六十餘人迭開幹事會以籌議蘇省重要事務者已十有九次矣照幹事會所定會章每兩星期應開常會一次近數月間雖不能依期開會然對於自治一事仍舊積極進行前曾舉定精通法律十餘人將省自治大綱完全擬定日内即提出幹事會逐條公决一俟决定即提交該省省議會請其采用又該會同人頗多主張於此次蘇省制定省憲時由會中推出十人回省參與其事昨日（二十三日）幹事會曾發出通告訂於明日（二十四日）上午九時在北半截省館開會通告中略謂昨日本會因本省有重要問題發生急待討論特開幹事常會以未足法定人數遂未開會兹因此等重要問題關係全省大局爰再訂期開第十九次幹事常會云云所謂本省重要問題者㈠因多數會員希望將已制定之省自治大綱草案早日提出公决以便提交本省㈡因前日蘇省議會議員華彥銓等有電致政府主張新國會之召集與省憲之制定二者並行一若人民與政府彼此各有所得即以是爲交換也者該會同人多數對於此舉不能表示滿意因此議定開一幹事會一面對於華電有所駁正一面迅將自治大綱議决通過明日之會即爲此事而發也（七月二十三日） 
[中俄松黑航權之交涉]  
　　松黑航權自前年俄人砲擊華艦之後屢提議而屢中止新任濱江道尹張壽增及現任王崇文司令均爲接洽此事之重要人物不意俄人狡滑議輒無成去年冬季優林到京之會雙方又曾將此案提議終以種種牽扯不克推誠相商比及優林返歸赤塔以後初時原有責黑省當局與俄人交涉之意嗣以某國從中破壞仍鮮進行殆至本月三日俄船在三江口砲擊江亨軍艦之事發生以後當局始大悟航權問題不早解决隱患殊甚於是吉黑各督始復再電敦催而政府亦有趕及辦理之意惟是歷次交涉情形俄人主張將伯力以下與松花江輪船護照互相簽字作爲試辦將來新約成立再事解除但此事我方實行有年而俄官乃横加干涉砲擊我艦毫不遵守此點若不解决將來必愈難有辦法自伯力以上迄至阿省原爲中俄公共河流船隻航行當然無簽字必要同江以下以迄松花江口則爲我國領域若照俄提議俄船當然經我簽字伯力以下以逹廟街按之舊日領域亦係國際河河以現情而論認爲俄人領域俄官簽字當然放行至於懸旗一項更應依照向章辦理今俄人一槪抺殺强人就我實屬無理取鬧現下此事政府已電沈領逕向赤塔交涉結果如何尚未可知也 
[皖教育會之選舉風潮]  
　　皖省教育會改選會長因舊勢力澎漲以致流產迭經該會連日召集各縣代表開談話預備各會均無結果日昨又有續到代表多人特補開審查會聞前次審查會之時郎溪縣曾有電推周松甫爲代表而昨日審查會又有周玉書持有郎溪教育會公文推爲代表前後兩歧其中不知是何内幕審查結果認周玉書爲有效後乃决定今日（二十二）十時投票選舉會長是日到會代表共八十六人首由主席報告以四十四票爲當選各代表相繼投票結果正會長李德膏得四十三票王得拱四十二票均不足法定票數宣布無效副會長史毓琨得四十九票已過半數宣告當選當時各代表均俗退席散會孰意該會竟將會塲門鎖閉强迫代表選舉並禁止會員及來賓出場比有會員徐某等二十餘人退席並大呼曰教育會爲一省教育最高機關會長一職關係全皖教育前途利害甚大今日選舉會長當然聽各代表本良心選舉現竟鎖閉會場强迫代表選舉袁世凱强迫選舉總統之手段亦不過如是吾皖教育何有改革之希望耶且禁止我會員來賓出塲更屬無理今日頭可斷身可碎非出塲不可該會無法祇得讓其出塲至代表中亦有王箴吳鏡天朱型虞伯華劉海屏等三十八人當塲宣告退席不願受此强迫選舉之威嚇故簽名者只有四十九人尚有一人被强迫簽後聲明無效實在投票人數四十八人未過法定之數而李德膏即以此四十五票當選爲不合法會長現教育界中人俱認此選舉爲違法已通電京滬同鄉聲明否認兹錄電文如下安徽省教育會向係公益維持會餘孽章鑄黄向道成周世筠所把持此次改選會長彼等以一師校長李德膏易於愚弄故極力爲其運動冀李當選爲正會長可以繼續把持養（二十二）日投票計八十六人李得四十三票未過半數彼等見李不能當選異常忿恨當即聯合一部份學生鎖閉會門包圍會塲手持木棍多方脅迫代表等以票權爲人權所關决不能受人支配因相率宣告離席暫避其鋒當時李黨曁不及離席者僅四十八人並未足法定過半票數（全省票權共九十六票）竟違法開會投票舉李爲正會長代表等認定教育會舊有職員結黨營私侮辱代表自有教育會以來無此黑暗李德膏未經法定之推舉當然無效應請主持正義一致聲討特此電聞懷寗代表劉藻彬·寗國代表饒味新·祁門代表李家驤·四假代表陳年祺·石埭代表徐醒吾·郎溪代表周頌麟·銅陵代表張渾·和縣代表范期華·八中代表兼涇縣代表朱型·合肥代表虞葆初·二中代表虞伯華·六師代表蔡蔭喬·正誼中學代表陳西坪·一中代表丁國鑑·七師代表戴曾錫·六農代表吳鏡天·安慶六邑中校代表王箴·宿松代表吳嘉祥·北山中學代表余有林·巢縣代表鄭維鐘·太湖代表董繼功·太平代表李汝舟·青陽代表陳鴻猷·三中代表胡兪衡·貴池代表兼七中代表葉五陵·繁昌代表鍾鼎·六安代表盧木森·潛山代表汪兆震·績溪代表王集成·東流代表汪監民·秋浦代表王永謨等同叩 
[蘇教育行政會議開會紀（五）]  
　　今日（二十四）爲江蘇第五次省教育行政會議開會之第五日議員簽到一百七十四人上午八點三十分振鈴開會朱代議長主席宣布接議第二次審查報告關於義務教育未了各案（一）東台縣請議調查無僧廢廟改設國民學校以興義務教育案議决由勸學所長依據内務部修正管理寺產條例辦理有特别情形者得由各縣教育機關呈請變通辦理（二）江都縣請議厲行義務教育案咸謂此案關係於一縣之特殊情形應由本縣教育機關自行恊議辦理（三）高淳縣請議切實整理各縣教育以期平均發逹而爲實行義務教育之基礎案議决注重歷届教育行政會議議决案之實行請廳長查核辦理（四）吳江縣請議推廣義務教育對於農村國民學校變通辦法案議决除半日校夜校補習班已另案辦理外統請廳長採擇施行（五）上海縣請議酌定實施義務教育根本辦法案内第三項設督學專員第四項變通授課時間（甲）議决添設督學專員確與施行義務教育有益惟各縣之勸學員均負縣學之責應請廳長採擇本案意旨責成切實辦理（乙）縮短授課時間可參照國民補習學校方法辦理並另訂勸學員服務細則（六）銅山縣請議施行義務教育經費來源與學校名稱有極大困難應如何補救案議决國民學校即係施行義務教育不必在名稱上冠以義務兩字以免誤會早有廳令解釋明白應遵照辦理（七）句容縣請議整理私塾以利義務教育進行案討論多時咸謂欲借整理之私塾方法推廣義務教育恐收效適得其反應應請廳長令行各縣從嚴取締多數通過（八）高淳縣請議施行義務教育辦法案議决由勸學所長督同勸學員學務委員遵照歷次廳令認眞辦理（九）阜寗縣請議關於義務教育案咸謂本案意旨在設立區長村長規畫義務教育辦理甚是應由該縣先行試辦以資提倡通過議畢主席復宣布依第三號議程開議（一）教育廳交議江蘇省師範畢業生服務施行細則案表决付審查第二至第八第十至第十一與第二十至第二十四案關於廣儲師資案表决一併付審查（十二）高淳縣請議省立師範招生須就所轄區域按其户口限定名額案（十三）江浦縣請議師範學校似宜明訂各縣應佔之學額案合併討論表决付審查（十四）川沙縣請議師範學校對於將畢業學生應派至鄉村學校訌教並增長試教試期案議决呈請教廳令各校注意（十五）東臺縣請議免除省立師範學生各縣送考手續案付審查（十六）江寗縣請議師範畢業生應派往小學校練習任務案付審查（十七）江浦縣請議師範學校似宜注重實學而以國文爲尤要案（十八）丹陽縣請議師範理化科應訂理化器械呆管及修理方法案均表决請廳長令師範學校注意（十九）蕭縣請議各縣師範講習所應嚴重取締以造成義務教育師資案付審查趙文郁臨時動議案崇明縣請議擬以征收費盈餘充作教育經費案表决由廳呈省長令行各縣遵照辦理時已十二時主席宣布任誠仇埰等十五人爲審查員遂散會本日下午二時請黄任之講演農村職業教育 
[杭州快信]  
　　全省教育界法團聯合會因制憲事關係甚鉅現各縣教育團體加入法團聯合合者已日見其多今日（二十五）特召集全體假省教育會開會籌商一切進行辦法推童杭時爲臨時主席即日開成立大會定名浙江教育法團聯合會 
　　省憲籌備處據派赴法團聯合會接洽代表報告謂該會擬加入審查七十六人問題昨開談話會討論多數以未經大會通過萬難承認 
　　法團聯合會昨因分配審查人數問題相持不决迨分組討論後律師公會願減少二人（得十六人）今日下午三時續開大會表决 
　　省教育會今日上午開常年大會正副會長及評議幹事咸蒞席首由許會長報告一年來經辦事務次由幹事許倬雲報告九年七月起至本年六月止計收入九千六百六十三元七角八分五釐支出九千七百五十六元九角一分收支相抵餘二百二十二元一角七分五釐最多數用欵爲修理費六千餘元經常費較歷年減少復經許會長提案修正會章遂散會 
　　杭總商會會長王湘泉合股創設儲蓄銀行前日開幕後存户異常踴躍該會副會長王竹齋現又組織惠迪銀行已呈部立案即日開股東創立會 
　　菸酒事務局局長今日撥解第四師七月份之軍餉十五萬六千八百餘元 
　　本年蠶汛不佳絲貨缺乏業此者莫不虧耗惟緯成公司因早時進得大批絲繭獲利三十餘萬 
地方通信 
[松江]  
　　重辦决選之怪現狀松巿一區同姓名初選人决選搗匭風潮現因省委翁醉亭排解之功於二十五日重辦决選事前翁奔走於甲乙兩方直至二十四日晚間四句鐘始將條件商决議定應交决選之吳愼之張思明二人歸甲黨所有祝蘭根張潤生二人則屬乙黨并以張潤生原屬甲黨基本票議由乙黨償還甲黨組織費三百五十元迨條件商妥遂於二十五日早由縣公署直接將投票證平均分配於甲乙兩黨及决選布告公布時已在上午十時左近全巿選民俱未得悉而甲乙兩黨則已僱定轎夫已將選票塡投半數有奇矣是日省委翁君仍恐甲乙兩黨不遵條件發生衝突將投票所劃分兩處一仍在白龍潭第二校一則在祭江亭所有投票情形仍沿向例整數換票整數塡投最奇者選票雖有六萬餘而投票者則祇三數人其數尚不及監察管理員之二十分一翁委雖在所目擊祇可付之不聞不問多數選民大致因選權剝奪極形憤慨云 
[蘇州]  
　　教練員赴寗講授吳縣童子軍總副教練員章陸二君因事辭職業經各職員改選陶蓉初汪仁侯二君繼任現南京高等師範與東南大學利用暑假時期合辦暑期學校中有童子軍講習班先期函請前總教練員章君疇爲講員章君矣之因科程頗多一人精力有限故另薦現任總副教練陶汪二君同共赴寗講授各科已得寗校同意章君等二五人已於今日赴寗矣 
　　張欣生案定期審訊上海張欣生弑父一案現已上訴高等廳請求重審業經滬廳將張等四犯解蘇押發司前街第三分監嚴密收禁兹聞高審廳定期本星期五上午開庭審訊並已選任張一鵬潘承諤趙家楨三律師爲義務辯護人惟該犯等亦委任費廷璜蔡倪培二律師辯護刻下正在調閱卷宗 
　　押犯因病身死高檢廳看守所管押崇明縣拐犯周寶郎一名係不服崇明縣公署判决提起控訴奉文解廳候審人犯於昨日在押因病身死即經所官報請廳長派員相騐備棺收殮一面行知崇明縣傳屬領埋矣 
　　巿民公社聯合會之議决案蘇州巿民公社聯合會於昨日在事務所開會集議各項巿政問題各巿民公社均派代表列席聞已議定通行人力車後之停車地點并塡平橋梁設立小菜場等各事函請公益事務所撥欵辦理 
[鎭江]  
　　籌備省會覆選鎭屬第三届省會初選各縣已依期辦竣現定於八月一日舉行覆選投票地點設丹徒城區舊縣學宫昨由覆選監督夏宸翔按照選舉法派委監察管理各員並規定投票程序出示通告矣 
　　省令防護堤工王省長以江北運河現值淮流盛漲水勢浩大堤岸壩工均屬吃緊業派專員會同沿河各縣知事認眞防護倘有疏虞定即懲戒不貸 
[揚州]  
　　鹽商反對借餉湘省當局近以欠餉甚鉅主張向該岸運商躉捐二百萬發放軍餉以維目前現將設無現欵即以各商承運之鹽售出抵充各商以本岸計共運票四百張似此攤捐已及票本十分之七（票本價值七千）與破產何異一致否認於二十三日電逹運署報告前情並聲明停止運鹽未識若何解决也 
　　濟塲請兵防匪淮北濟南塲境匪勢猖獗昨由該塲大德公司呈請運署派兵前往保護丁運使除咨軍省兩長飭令漣水灌雲兩縣知事就近派兵前往駐防外並令淮北緝私蘇統領一體遵照矣 
[南京]  
　　女師招生發表省立第一女子師範本届招考新生現已發表計預科正取生四十名侯佩瑩·王民華·倪霞佩·張靜娟·張鏡如·盛振偉·張嘉良·楊家鵬·顧壽基·華繪素·黄玉珍·陳植徵·潘承焜喬汶蘭·史紹蘭·劉鳳鳴·孫蕙如·吳少華·顧憲文·王衡芷·楊智久·梅瑢·鄭德瑶·楊國香·趙文榮·徐耀誠·吳珠英·張秀金·徐品英·吳愛華·奚文美·王蘊緋·宋振華·張肇熊·蔡玉仙·謝崇德·陳婉芳·陸金珍·甘景萱·唐慕德·（以上二人由附屬小學保送）中學科正取生四十名吳瑛·章書笙·顏庚保·阮冠瀛·婁端英·舒秀英·吳琬·張蘭如·侯倩宜·徐軼支·黄守新·趙文德·趙慕新·王次男·胡順同·黄韞琨·許英·蔡萃雲·蕭偉儒·周逹英·朱亞男·王譽芳·劉冠英·劉淑勤·范成·蔡英·沙蘊章·何梅英·尹時秀·夏錦雲·盧明珠·方守規·汪秀瑞·吳淑英·王敏·周淑英·李磐·周蓉·趙敏端·許維茱·（以上二人由附屬小學保送） 
雜評一 
[奉直之爭（默）]  
　　人第知餉械飛機等之需索爲奉直爭權利陜甘熱綏等之擾攘爲奉直爭地盤而不知國内其他種種爭端亦無一不爲奉直競爭之導線若南部粤桂之戰表面爲粤陳桂陸之不相容然其實助粤陳者有助粤陳之用意助桂陸者有助桂陸之用意故其勝負之分不僅影響於粤桂間接即影響於奉直兩方也中部湘鄂之戰今甫露動機倘將來果成大戰者則助鄂王者必爲鄂王出全力助湘趙者必爲湘趙出全力蓋其勝負之結果亦不僅關係湘鄂間接即關係奉直兩方也故以表面言粤桂之戰與湘鄂之戰泛然不相關以實際言粤桂之戰即爲湘鄂之戰之初步早爲兩方作戰計劃所預定吾人僅就其發現於外者言之至若内幕之如何布置將來之變化若何牽涉若何則皆不欲以逆臆出之矣 
　　總之今日國人鑒於外交之危迫事變之紛來方翹首以望國内之軍閥稍稍改變其攘奪權利之觀念迅速收拾殘破之時局息内爭以禦外禍而不料所謂軍閥之領袖則正鈎心鬭角以謀發展其内爭之局面也嗚呼中國尚有何言 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[鄂省局勢嚴重中之滬聞]  
　　本埠怡和洋行現承裝大批現洋至漢口計本日之瑞和號出口有中行裝出之現洋四十箱計二十萬元中孚銀行之現洋十箱計五萬元二十七日怡生號出口亦有中行之現洋二十萬元運漢二十八日之吉和號出口又有中行之現洋二十萬元運往計三日中本埠中國銀行有六十萬元託怡和輪船裝至湖北聞此欵因湖北大局吃緊由政府匯交王占元者云 
　　此間商界得湖北消息謂湖北局勢漸見嚴重該處銀根已漸吃緊故上海方面之漢口客帮有一部份已將停止辦貨云 
[德領署將正式交還]  
　　英文滬報云中國當道已與和蘭總領事商妥定明日（二十六日）將黄浦路德領署正式交與前駐滬德副領事施謀氏接收至於德政府將派何人爲駐滬總領事今尚未知此後關於德領署公事暫由施謀代理據施謀稱德華銀行清理後議定以變賣德人德會之所得充該銀行所欠之欵今最困難問題爲德人在華之地位德領署仍照單前制度辦理惟德公堂則不復有蓋德人依照中德新約須受中國法律之制裁所有德人案件須由特設公堂審判也 
[德人請還械彈]  
　　自中德簽訂商約關於德人之待遇經外交部令行各省交涉員回復在案兹聞前次遣送德僑事務局所管收德人之軍械等件前由護軍使署保管近各該德人呈由和領轉致江蘇特派交涉員請將前收管之槍械子彈等予以發還許交涉員已轉軍署矣 
[總商會最近上院部兩電]  
　　請改訂包烟酒稅合同電北京分呈國務院財政部烟酒事務署鈞鑒近日報紙又載烟酒署與英美烟公司簽定包稅合同等語查此案前經本會於六月江電痛陳利害迄未奉復紙烟雖係消耗品鈞署如有扶持華商盛意則凡施之於華商之捐率即應一律施之於洋商方足以保國際間商業之鈞衡即退一步言機製洋貨無論華商洋商凡在口岸就地製造者均須一律抽以值百抽五之正稅一道外人在華製烟運費人工種種便利銷行之廣尤非其他機製洋貨可比而所定捐率較之機製洋貨反輕一倍實屬抑中揚外無此政策本會爲華商烟業爭存起見非請將該公司捐率酌中改訂並刪除十年爲期等種種束縛即請將該公司所得種種特權准華商一律享受方足以保菸業一線生機究竟政府政策安在應請明白宣示上海總會叩漾 
　　請停止發行十年公債電北京分呈國務院財政部鈞鑒政府年來爲補充政費濫發内債至二憶數千萬之鉅貶價求售充斥巿場直接妨及金融間接增加國民負擔今春採銀行公會之建議將關餘鹽餘忍痛犧牲方始整理就緒覆轍未遠詎宜再蹈乃時未數月忽有十年公債條例之發佈以言用途則債劵尚未發行而各省已索領一空以言擔保則印花·崇文門稅·津浦貨捐·早有他項債務指作擔保且印花多由各省截留崇文門稅歷充公府經費即擔保中比較確實之郵政盈餘亦經交通部呈准半充航業奬金半充該部用費有案均非確實可靠之財源是此項債劵之發行實足擾亂巿場應請明令即日停止上海總商會叩漾 
[日本麵粉來華免稅之反響]  
　　上海學生聯合會致本埠麵粉業函云敬啓者北庭特許日商運輸麵粉來華免予徵稅非特致我國麵粉商業於絶地抑且爲實行中日經濟同盟之動機本會已發出致各地學生會及各團體警告書促其一致反抗謀根本解决惟思此事貴業首當其衝應請聯絡各地同業熟思危害一致謀自救救國之方國家前途寶深利賴焉 
[莊中希君述安南設領問題]  
　　駐葡使館隨員莊中希君昨自法歸在巴黎時曾與駐法公使陳籙氏談及安南設置領事問題莊君云我國僑胞在南洋一帶其人數之衆多及事業之發逹安南可首屈一指安南内分三圻南圻僑民數逹三十萬所有商業純操於華僑之手然近年巿面大壞加以居稅之重生存殊不易言常人男子八歲以上每年納稅其先爲十五元後增至十八元二角五分本年須加至二十七元七角五分常人以上依次遞加業主每年須納一千元開店牌稅另計上等稅爲一千元最小者亦百元故一店無論營業盈虧對於公家每年先肩二千元或數百元之擔負其他產業亦各有課稅此種捐稅半有爲華人特立者其困苦情况可想而知推其致此之由雖原因複雜而中國在該處未設領事無人負折衝之任致僑民無所依庇實亦一大缺點駐法公使陳籙氏赴任時道出安南曾調查一次余離法時詢其對於此問題之解决方法陳氏答語如下中國在法屬西貢海防設領本爲一千八百八十六年中法條約所規定但實行之期法政府屢以時期未到爲辭此案於前清時由政府屢次交涉所有理由早經聲叙勿庸贅述民國以來則出於中國國民之請求其理由有二一中國在列强各國之屬地如英美日本俄荷蘭均早已設有領事獨於法國則否二法國在遠東之屬地各列强均已早設有領事而獨中國則否顧法政府所以如此愼重者無非恐中國設領之後對於屬地行政容或有所不便此問題早已有先例在如英如美吉如日本如荷蘭等國之屬地曽 
經中國設領者或已數十年或已十餘年彼此相安地方行政從未有不便之感覺可爲左證也以予（陳君自稱）看法設領實行後不但未有不便且可襄助法國之地方行政對於華僑方面易於施行也一千九百十九年前外交總長陸徵祥來法參與和議大會舟過西貢予去年十二月來法就任舟過西貢今年三月總統代表朱啓鈐來法接受博士學位舟過西貢前後三次均受越南一帶華僑全體同聲之請求現中法兩國感情日好而國民之接近亦日見其多則越南設領之舉想法政府當能迅速與以滿意之答覆以解决此數十年未了之懸案也 
[航業消息彚紀]  
　　昨日太古公司之通州號輪船由天津裝來永孚銀號之寶銀二十七箱計一千六百二十枚合銀八萬一千兩又本日出口之新疆號裝往香港有大德昌之銀條一百三十五條計十三萬五千兩又國寶銀行裝往有寶銀十五箱計九萬兩現洋三箱計一萬五千元另有銀洋六箱計二萬五千元裝往汕頭有現洋八箱計洋三萬元又裝往廣東有銀子三十四箱計十萬零二千兩云提督商輪公司之第二號新郵船銀邦號今晨八時可到吳淞乘來北美旅客二十八名進口貨中有大批木頭一百十萬尺定十八號赴香港又有該公司之笛雷廷號由紐約開來今日可至上海船上有火油十四萬箱雜貨二千噸此船俟貨物出清後尚須在滬修理云 
　　吾國政府於歐戰時没收之敵船計華甲華乙華丙華丁等共十艘現在吾國政府因亟須變價應用故近日已有人向本埠各大商輪公司設法抖售矣 
　　東洋汽船會社之新造貨輪明洋丸第一次由美還航二十七日可至上海船上有來貨二千六百噸又第一次由美還滬之新郵船大洋丸亦於同日進口云 
[昨日車運進出之現洋與金銀]  
　　昨日（廿五日）滬寗路大通運銀公司由天津裝來利和洽源敦昌銀號寶銀其十三箱計三萬九千兩於昨晨到滬又中國銀行寶銀五箱計一萬五千兩交通四箱計一萬二千兩鹽業二箱計六千兩裝至南京造幣廠又現洋十六箱計八萬元裝至鎭江又現洋二箱計一萬元裝至蘇州又同和公司承運現洋三萬五千元至杭州又一萬一千元至嘉興 
[稅所加稅之新辦法]  
　　取銷特别捐酌加稅額三成 
　　上海稅務所兪所長前奉江蘇財政廳令轉知滬上各業認商加增稅額並須加收特别捐嗣經皮裘生漆土火柴火腿洋廣貨等五業認商迭次會議之結果已允酌加稅額惟特别捐則始終拒却雖經縣商商一再勸導迄無效果兹聞兪所長已允稍予通融擬將特别捐一項准予轉詳豁免惟各業稅額須一律酌加三成以便據情詳請財廳備案後繼續認辦詎該五業商人均以分别認加二成或成半前經陳請轉詳在案若照三成加增勢難負擔云云其餘將次期滿願再續辦之各業認商亦由兪所長將豁免特别捐增加三成稅額等語函請縣商會分别轉知查照矣 
[藍建樞預備交卸]  
　　海軍總司令藍建樞因海軍部積欠軍餉多至六個月迭次請領無着各艦隊紛紛索領應付無方一再呈請海軍部辭職業奉照准並奉總統任爲澄威將軍所遺海軍總司令一職特任練習艦隊司令兼第一艦隊司令蔣拯兼代等情已見命令兹聞藍總司令奉令後急須交卸以息仔肩除電呈海軍部令催蔣司令迅速蒞滬接任外昨特諭令本署各課委趕辦交代手續以備交替並聞海軍部以蔣司令尚須平月之期料理完畢方能到任是以電令總司令公署參謀長何品璋先行護理故藍總司令已定本月二十七日上午十時交卸近日各課長趕辦移交甚形忙碌云 
[海軍部軍法司長抵滬]  
　　商議整理漁稅事宜 
　　海軍部與財政農商兩部會議實行整理漁稅所溢稅收以充海軍經費一事迭詳前報兹因海軍部軍餉缺乏急欲實行開辦特派軍法司司長鄭寶菁由京南下調查一切鄭司長已於前日到滬昨詣海軍總司令公署拜會藍總司令商議一切 
[許交涉員謁見顏外長]  
　　外交總長顏惠慶於前晚十時抵滬暫寓南京路匯中西旅館已誌昨報昨江蘇特派交涉員許秋颿帶同陳科長楊秘書於午後詣匯中旅社晋謁顏總長面呈要公云 
[華僑廖余兩代表之近電]  
　　廖衡酌致北京電北京外交部鑒號電悉衡於本晚南旋此後交涉請與余代表接洽廖衡酌禡 
　　余佩臯致廣東電廣東孫總统陳省長汪精衛先生鑒學校註册條例七州府已併案交涉現四川府代表廖衡酌赴粤請接洽援助挽救僑學英屬三州府代表余佩臯敬 
[關於徵集展覧會出品之省令]  
　　上海縣知事接江蘇省長公署訓令云蘇省土地沃衍農產豐富而工藝優良製造亦多精品惟近年迭受外界潮流及國内種種故障致一切實業實能精進者尚不多覯循是以往或並原狀不能維持日趨衰窳欲爲增進士產改良製品推廣營業計是非有貫澈之記載不足以資考求本年十月十日本省舉行第二次地方物品展覧會所有各縣產品業經令飭徵送陳列惟各該物品究竟保者可謀擴張銷路何者可促製造進步何者可增生產數量何者可堅輸出信用何者供給缺乏須設法補充何者生產過剩應酌加限制凡全縣農工商礦各業現在辦理狀况及將來應行如何改良除弊之處皆宜精確調查詳爲紀述以定施政方針合即令仰該縣轉飭主管掾屬並延請當地紳商就農工商礦各業分别討論詳著於篇不必過事鋪張亦不得稍涉漏略由該知事核定加章負責隨同展覧會出品一併送會陳列會竣後由本省長彚核編印成書以供公衆研究事與一省實業行政前途至有關係務仰該知事認眞妥辦是爲至要此令又令云本省舉辦第二次地方物品展覧會業經頒發各項規則令飭徵送物品在案查該會爲振興國貨推廣銷塲而設凡本省士商經營農工商礦各業者亟應乘此時機踴躍從事惟人民究有未喻賽會之意恉致懷觀望情事端賴各該知事督同徵集員認眞勸導俾各了解出品之利益與赴賽之必要除徵集規則所開各類目爲該縣所有者應逐一徵集不得稍有遺漏外如尚有其他特著產品可供陳列爲規則所未載者亦應一律地徵送現距會期已近各項出品應即趕緊勸徵查各縣對於此事聞辦理認眞徵品繁富者已有多處該知事責任所在幸母稍涉疏忽以致相形見絀將來該會開幕本省長不獨比較全省產品之良窳並藉覘各該知事辦理實業政績之優劣焉此令 
[棉紗最近之巿况]  
　　連日以來客帮棉紗交易日見清淡川漢兩帮本已未辦多日且川帮二十文支本紗反有售出轉售與廣帮等事天津帮一月以來陸續共辦過三萬包僅裝去一萬包左右其餘仍在上海售去適逢漲價故獲餘利物吕品證劵交易所及紗布兩交易所中有三大紗商在内大做多頭買進八九十等月期之標準紗各有二三萬包以是巿價抬高前昨等日三品忽又大跌武漢風聲日惡粤桂未靖是以中次牌子之紗皆去四五兩據是以觀恐紗價尚不能立足也 
[金洋交易所呈農商部電]  
　　上海金洋交易所呈農商部電云北京農商部鈞鑒敬稟者敝所確爲殷實紳商組織已蒙就地官廳證明在案故自籌備以來不敢有所越軌不圖見忌於人竟用金業聯合會金業維持會等名義相繼在大部電訏查上海金業並無聯合合維待會名稱不知是何人揑造有意破壞敝所名譽固不足惜而冒瀆大部膽敢嘗試等法律於弁髦視官廳如兒戲斯而不究益長欺罔之風大部遠難周察已請由就近工部局巡署飭探向金業各方嚴查僉稱並無是項名義若就此放任戕來若蒙之伎倆更復不已除登載滬上通行日報懸賞嚴查以冀弋獲根究外用特電稟伏乞大部賜予查辦以維國法而儆效尤實爲德便上海金洋交易所叩漾 
[夜巿物劵交易所宴會紀]  
　　上海夜巿物劵交易所理事長黄磋玖曁全體理事於前晚宴請經紀人於法租界鴻運樓七時紛紛戾止席間先由黄磋玖致詞略謂今日承諸君惠臨無任歡迎願聆教益並祝諸君鴻運亨通云云次常務理事包逹三演說略謂本交易所内部辦事手續務求詳備對於顧客買賣務求便捷總使買賣雙方得充分之保證並報告日夜銀行辦法黄磋玖君欲以大發公司派餘之夜巿交易所股份二千股照本讓歸本銀行則銀行尚未營業已獲利益銀行股份雖由發起人認足但經紀人與本銀行有直接關係亦得分認股份每人以五十股爲限云云又次常務理事朱叔源演說畧謂交易所爲平準巿價保護雙方交易安全之新事業年來已成立者均蒸蒸日上但均係日巿交易一般日間有職業者尚有向隅之歎考之歐美於是巿外並有夜巿交易所之組織同人等爰有夜巿物劵交易所之發起刻下開幕在即頗受社會信仰但興一事業而希其日新月異爲無限之發展者有三要素時間·地理人和·是也本匀易所開夜巿交易之先聲時間已占先着况大世界之地點南北適中對於顧客之吸引力當較他處爲盛地理上亦可占勝利至於人才則諸君皆商業巨子無煩贅述而内部辦事員與經紀人雙方皆和衷共濟相見以誠於人和兩字亦可自詡本交易所事業之發逹當可操劵願諸君各盡三觴祝諸君利巿三倍云云次經紀人代表黄漁庭陸泳黄相繼致謝詞盡歐而散聞經紀人於二十六日晚間假座一品香開經紀人懇親會雙方均積極進行期於下月初旬正式開募云 
[綢業絲織交易所已無形取銷]  
　　上海綢業絲織交易所由杭州同業數人來申组織假錢江會館爲籌備事務所惟綢業向有已入同行與未入同行之分未入同行者對於此事未有接泠因由多數集會討論表决提出質問兩條（一）交易所之組織爲鑾更營業制度成立以來對於營業上利害如何發起諸君有無考慮審愼免滋流弊（二）錢江會館加入交易所後對於已入會館與未入會館各同行是否一律看待以上二條公推余振夫陳鳳梧洪菊人吳𠇟之董吉甫沈濟思凌義欽邵懋章鳳雨林戴季仙等爲臨時代表備具正式公函要求錢江會館董事部答覆旋接覆函略謂所詢交易所事因有種種困雖不能成立業已無形取消云云當由各代表邀集未入會館各行假座醉和春報告覆函邵懋章君認爲答覆滿意張君又言當此競爭時代各業均有團體未入同行者旣占多數應永久結合團體隨時討論營業利害衆皆贊成而散 
　　錢江會館昨特發通告知照各同業略謂上海綢業絲織物交易所係杭同業發起暫借敝會館爲籌備處邀集各團體籌議組織屢次開會討論因有種種困難之點一時未能成立尚待研究進行所以現在籌備處無人招待深恐遠道未知特此通告 
[繭行私添繭灶之請查]  
　　江浙絲綢機織聯合會昨致吳縣知事代表電云吳縣知事鈞鑒頃據蘇州絲業公所代表尤炯等公函内開頃據小方橋張平治函稱開門外向街鎭同昌繭行原係顧阿水所設帖上載明烘灶四乘今忽運動滸關巿董及警佐私添兩灶若不急行取締深恐人盡效尤大背維恃絲織原料之初旨云云經即遴派妥人前往調查事均實在竊思閶門外向街鎭係屬完全絲區彼顧阿水乃敢運動紳警私添灶乘破壞定章祇圖私利用特報告貴會尚懇電陳吳縣公署請求飭警押拆私灶兩乘實紉公誼等語據此理合轉陳鈞鑒乞即迅賜查明如果私添伏懇飭警拆毁舊符法規而裕原料毋任企禱江浙絲綢機織聯合會叩徑 
[商界澈查省選入塲劵之會議]  
　　本届省初選公共租界各路選民因多未收到投票入場劵日前由山西路發起通函各路商界聯合會請各派代表開各路商界聯席會議前晚（星期晚）八時假廣肇公所爲會塲到會者山西路·崇明路·東北城·河南路·愛克界三路·滬北六路·四馬路·百老滙路·武昌路·滬北五區·四川路·邑廟豫園·西華德路·五馬路·海寗路·漢口路·滬西九路·南北浙江路·漢璧禮路·山東路·吳淞路·計三十八路共商界聯合會二十三團體此外尚有非團體之代表而以有選民資格個人加入者人數頗衆摇鈴開會王少安主席陶樂勤張一輪紀錄主席報告開會宗旨及經過情形畢提出議題四項（甲）初選入塲證旣由總商會送交各路總聯合會何以祇送漢口路一百零四紙外其餘各路聯合會並不分送是否舞弊（乙）調查餘下證劵若干紙依何根據塡註研究總聯合會是否有權可以代表各路塡寫（丙）公舉代表赴總聯合會責問主任關於此案部題及進行（丁）推舉辦事員以便襄理一切進行手續又將會員周伯堯所印說帖分送大衆說帖略謂「一初選監督不以職權直接委任調查員按户調查徒間接由巿經董委託商業團體編造選民册是爲手續上之違法二商業團體旣受間接之委托乃不經調查之程序製造選民名册缺乏根據是爲根本違法三商界總聯合會收受各路商界聯合會應得之選舉入塲劵除漢口路一百零四張外餘坸不按選民分配及不分送於各路商界聯合會使各轉遞選民是爲選舉舞弊上述三種理由是爲選政上重大之瑕疵應請討論公决是否認爲違法與舞弊（子）要求總聯合會宣布造送之選民名册以期眞相實現（丑）推選聯席代表根究選舉入塲證之所在及訴訟上之進行並執行聯席會議議决事件以求聯席會議結果之實現（寅）表示省會初選爲無效以表民意（卯）定第二次聯席會議日期及地點以爲繼續進行上之集議或爲排除障礙之集議」到會諸人閱看說帖旣畢互有發言旋經主席將總聯合會來信宣布史觀濤謂總聯合會違法之點有三（一）不知照各路調查（二）不將名册宣布（三）不照送入塲劵此乃總聯合會剝奪我等選民權我等人格何在以後如要選舉眞實必將總聯合會撤換周伯堯謂總聯合會已承認未嘗調查吾人當依據第三百九十二條以刑事起訴司徒俠海謂組織委員會辦理此事每週開聯席會一次又以總聯合會辦事人如此不法急宜改組後由主席付表决全體認爲總聯合會舞弊主張澈查並認定總聯合會無權代表各路選民塡寫當即議定辦法五條（一）質問總會除一百零四紙外其餘票數如何處置（二）從速搜查證據（三）登報申明不認所投之票（四）積極向辦理選舉各機關根本澈查委員會每路舉委員一人會場暫假山西路聯合會事務所（五）推舉文牘起草員趙南公吕靜齋周伯堯崔通約等四人議畢已十時餘遂宣告散會又是晚到會之二十三團體惟山東路到會稍遲而二十三團體之外各路會員多有以個人資格到會者昨晚在山西路聯合會開會推舉委員俟各路委員舉定當有大批文電發表云 
[鄞慈鎭交通協濟會開會紀]  
　　鄞慈鎭交通協濟會在五馬路長耕里設立籌備處等情曾誌本報昨日下午二時假寗波同鄉會開第二次討論會到者有盛丕華岑庭芳方椒伯等三十餘人虞洽卿因事未到公推方椒伯主席方君略謂本會籌備處雖經成立從中各項手續尚有未臻妥善者須從根本討論總以不貽人口實爲是至經過情形另請洪荆山君報告繼由洪君宣言協濟會之成立距今已届半月當時雖推定正副會長及各職員但時至今日均虚懸無人僅有臨時幹事員鄙人與洪君華良承乏所卿各事亦由鄙人與洪君　良擅行似非所宜故協濟會果須成立應先舉定職員應各有專責於事實兩有裨益云云復由方椒伯續言畧謂協濟會成立旣爲請君所公認惟開辦汽車一事關係　重前次虞洽卿先生種種主張鄙人極端贊同但事之創始與進行都宜雙方兼顧應請諸君公共酌奪云云繼由盛丕華君主張開辦汽車尚須有待蓋路線之經過當從測量入手否則貿然舉行鮮有不失敗者應先由交通協濟會遴派幹員在經過地方從事測理旣可覘地方士紳之歡迎舉否又可促進協濟會之進行云云岑庭芳黄祥麒諸君亦有詳確討論結果推方椒伯君起草協濟會簡章擬下星期日推定正副會長及幹事員再行開會云 
[華僑聯合會董事會紀]  
　　本埠華僑聯合會昨日開董事會到者有李登輝郭標曹讓之許冀公胡道南謝復初吳應培等諸董事四時入席由李登輝主席胡道南報告會中一切事務郭標曹讓之李登輝先後發表意見討論良久繼由曹讓之報告本會會員王際亨君於夏曆六月二十三日由刻爲虬溪草堂花園落成讌請本會董事届時務乞前往云云繼由許冀公報告設立中進國貨陳列所經過情形謂現蒙中華國貨維持會全國工商協會工商研究會等之提倡由冀公自購適合邏羅暢銷各貨并由國貨維持會代購偖者共有一千五百七十餘種已陸續配運往暹又經特派本會會員陳悅華君於本月六日前往暹羅矣自後尚須積極進行托人挑選物品以資陳列請本會發公函知照暹羅中華總商會極力帮助及請各團體協力辦理衆贊成通過五時半散會 
[反對譚同興加房租近訊]  
　　山東路麥家圈尚仁里福建路普慶里多有譚同興之產業　因加租問題各商家房客頗不滿意已誌本報兹悉該處商號及各房客昨晚假座山東路商界聯合會開會討論對付方法到者五十餘人由該會辦事員童理璋報告謂本會接到各商家公函後當即據情轉陳該房東業經接得房東來函云亦有不得已之苦衷大約已有轉圜之意又泰華旅館張仲甫報告房東來函情形當由福建路益和代表季君謂此事須雙方並進最好推代表與房東面陳不能加租之理由使不致隔膜且該房東同係華人諒必亦知事人近年來之痛苦僉謂委君之言甚爲合法全體贊成當即推定代表五人定於星期六下午五時同往接洽云 
[國内輪船運貨進出口之調查]  
　　進口貨（烟津）太古公司之通州輪船昨日由烟津裝來茶葉五箱苧蔴一千七百九十三包土布五件水菓五千二百四十三件草帽邊二百箱絲貨一百六十一件綢緞五十七件高麗參十件及猪鬃馬尾羊皮冬菜土酒醋桃肉棗子雞蛋瓜子蔴菇杏仁與雜貨又招商局之新銘輪船昨日裝來烟津貨有棗子八百八十九件絲貨三十六件水菓三千五百八十七簍藥材二百十七件皮蛋一百壜水烟四百六十四箱織機二十七件尚有土酒瓜子胡桃等貨（長江）招商局之江安輪船昨由長江來申裝來麵粉五千五百包小麥九百九十二包黄荳九百九十九包桐油八百四十桶紅茶三百零九箱毛茶一百四十七箱夏布五十八件瓷器五十七件木頭三百件白蔴三十一件黑荳二十包黄絲二件雜貨二百二十九件 
　　出口貨（港粤）太古公司之新滙輪船本日裝往汕頭之貨有麵粉九千九百包小麥七百九十九包大米二百六十袋黄荳二千六百七十包青蔴一千一百六十件烟葉四十四件洋紗二百件及土酒紙烟冬菜藥材雜貨又裝往香港之貨有麵粉三千包花生油二千聽猪油三百十桶麩皮二百包及藥材乳腐洋食品蒜頭蕃茹魚乾鹹魚雜貨等件又裝往廣東之貨有麫粉八千四百包黄荳三千二百包花生油八百桶花生仁一千五百包洋紗四百八十件荳餅二百塊又二百包尚有藥材蜜糖番烟雞毛等貨（牛莊）招商局之圖南輪船昨日由申裝往牛莊貨有紙頭四千四百三十七件靛青二百二十桶棉花一百八十包洋布四百六十五件茶葉八百十四箱鐵三百十件白米一百包雜貨一千零二十一件（烟津）太古公司之通州輪船昨日裝出有麵粉一萬四千三百包白米二千一百五十包白糖一千七百包紙頭一千七百三十七件洋布九百七十七件桐油二百六十桶洋燭七千五百十箱茶葉一百四十六箱大桶油四百零五桶肥皂六百零五箱桂花三百四十七桶苧蔴六十二件牛奶一百四十五箱棉花九十包尚有香烟砲竹洋燈鐵器坡　鐵板及車邊鐵汽管白礬竹器藥材皮蛋白脫油洋食品等多件 
[友華銀行銀巿報告]  
　　中美新聞祖譯友華銀行二十五日報告云上星期六日倫敦銀價近期不動遠期高一便士半紐約銀價亦不動仍爲六角一分倫敦紐約間匯銀價跌至三五八半今日此間開盤不動金洋跌一分之四分之一交易價金鎊現資與七月份爲三先令九便士七五八 
 
 
 

Page 15

 
 
月份爲三先令九便士金洋七月份爲六七又四分之三八月份爲六七又四分之一巿况終日穩固 
[近一週之米麥雜糧油餅巿况]  
　　米本星期來本埠米巿逐步見鬆實因時届炎暑食量均減遂致銷令清淡價格鬆動耳河下及浦江到貨均不見旺且前存之米經此暑蒸大都發熱故價頗參差不前北帮廠機最低價已在十元之内計十元零七角最高不過十一元一二角較之上週巿價已疲去二三角南帮機粳本週初價十一元三角之譜今已跌至十一元一角左右最低價計十元零六角惟白元價格堅定巿面少有變動近價十一元二角之譜按邇來因季節關係致米商不敢多進米巿之疲一時難以看好云 
　　麥麥巿本得期來仍有步步趨高之勢本街粉產去胃極大成交南京明光等小麥數千包較上週價又好起數分蓋邇來麵粉銷胃日大是以小麥之需要盆旺且本届因雨水太多新麥出貨大滅是以人心高昻巿勢日俏價計明光小麥三兩四錢南京小麥三兩三錢七八分蕪湖小麥三兩二錢之譜據麥商之觀察近今期中麥巿必不致回疲云 
　　雜糧雜糧交易本週中交易清淡黄豆類惟頴州黄豆略有開出係油廠家辦去不過數百包之譜價三兩二錢二分五已見鬆動大連豆巿黄豆現貨價四元六角較上星期亦已見小其他蕪湖等豆均無售開故蕪巿報告生仁一週以來絶無開出至前日始有四章價河南貨五兩六錢宿遷貨五兩三錢反見好起蓋緣上兩月時生仁一項廣帮去胃極大故本埠存貨且見減少今到貨又稀是以巿價步步見俏也芝蔴菜子洋莊去路仍活動據西商消息歐美芝蔴巿價邇來大見好起是以洋商續有購辦本週中成交之毫州芝蔴價六兩二錢蕪湖菜子價四兩四錢趨勢極形穩固其他雜糧消胃平常巿面平平各種　米機米頗有開出價尚穩定云 
　　油餅時届夏令油餅正在銷令致價格步步見高本週之中油餅去胃較淡巿况趨下已不復如上星期之活動油類來源旣稀去胃亦屬有限大連現貨豆油價十元之外本埠連油價稍疲生油亦復不振計夾倉生油價九兩九錢餅巿本週中價方上落結果較上週少數分本週初巿價疲落至後因各路客莊續有添辦回好三四分最近本廠餅價一兩三錢云 
[尊重人道主義之公函]  
　　勞合週報致龍華護軍使書云何議軍使麾下君等亦嘗親歷行刑之塲一視其慘狀乎苟未嘗往者盍往一觀君等華人也而定死罪行將槍斃者亦何獨不然前星期　華鎭有五罪犯同時槍斃之舉不謂人道主義發揚之日竟有殘酷無理之行也行刑者故意弄巧必發三四彈然後斃之是誠何心哉中國人對之而能忍者則無有不可忍者矣甚願君等離其安適之座躬詣刑塲一視如寸磔而死之慘則幸甚矣此頌日祉 
[兩汽車碾斃命案之騐判]  
　　汽車天王阿金前日下午在楊樹浦平凉路開駛工部局運輸石子之五千一百十號汽車經過某紗廠附近撞倒行人王明碾傷腰部等處當經一千三百四十六號巡街捕查見將受傷人車送醫院醫治無效旋即因傷殞命遂通知捕房將尸舁入斐倫路騐尸所報請公共公廨相騐昨午由李襄讞與英赫副領事蒞所騐明王明委係生前被汽車撞倒碾傷身死當即塡明尸格升座公位捕房傳同尸妻王吳氏將肇禍之汽車夫王阿金帶案即據王吳氏投案供稱死者王明係我丈夫昨午出外不知如何被撞慘遭身死要求伸雪並據見證王龍其供稱昨見死者與兩人站立路旁講話被告所駕之汽車由北往南乃死者忽衝過馬路被告事前連揑喇叭數聲致不及避讓將死者撞倒等詞又據王仁卿供稱昨被告駕駛慢車至平凉路乃死者與兩人在路旁談話忽然衝過馬路如果汽車避讓勢必開至河浜中以致不能趨避肇禍後即行停車是實詰之王阿金供稱開車僅十個月昨開車至平凉路連揑喇叭死者與路人講話忽然奔至馬路中致我不能趨避求宥經中西官得供會商之下援筆判曰騐得已死王明係被汽車撞倒碾傷身死據各見證供死者跑過馬路汽車無從退讓致誤撞致死着尸妻具結領尸棺殮一面由工部局酌予撫恤完案 
　　又前晚八句餘鐘有一身穿白布衫年約四十餘歲之男子行經南京路江西路口被某西人所駛一千九百十二號汽車撞倒碾傷當送醫院醫治無效身死由院知照捕房派探張金龍將尸舁至虹口斐倫路騐尸所於昨報請公共公廨李襄讞會同英赫副領事　所騐明死者委係生前被汽車撞倒碾傷要害身死無悞塡明尸格即升座公案即據八百七十二號華捕投訴昨夜八時半我在南京路江西路口站崗見死者從北面階沿欲走過馬路適該汽車由東往西同時亦有電車駛來當即知照死者慢慢彼未聽見以致被撞倒地云云並據開車西人投案供稱當時開車甚慢且揑喇叭實因死者欲竄過馬路不及避讓所致現願出恤金等語經中西官核供遂於中西騐訊單上分别上諭云騐得無名男尸係被汽車撞傷身死據見證供稱死者係奔過馬路該汽車不及避讓所致車主西人願給撫恤洋應著地保唐晉山備棺收殮標封厝壇候招尸屬認領此諭 
[糾毆溺斃之命案]  
　　住居虹口之甬婦項鄧氏前日投四區三分所報稱伊子項德寶日前由眞茹人殷琴琴激往鄉間與沈阿桃排解口解鬥毆事在小沙渡地方被沈阿桃之弟阿興糾衆攔截痛毆落河身死等情經謝署員飭張巡官率領長警提到殷妻陶氏及沈阿桃質訊之下殷陶氏供丈夫琴琴日前與沈阿桃因小孩爭吵起衅互相扭毆沈受微傷由項德寶調處償沈養傷費洋十元了事項回上海行經小沙渡被沈弟阿興糾衆攔截毆打落河致遭淹斃云云沈阿桃供其弟阿興不知何往對於肇禍情形旣未知情奉判原被告一併轉解閘北司法科訊辦 
[四誌旅館内之暗殺傷人案]  
　　寓居迎賓旅館所設永利輪船公司内海門莊客楊伯瀋被陳阿村夤夜持刀砍傷楊送上海醫院醫治陳押送地檢廳訊供判押並據楊督藩到廳稟請伸雪嚴究在案兹悉楊伯藩傷勢以氣管食管間爲最劇連日雖由各醫生設法療治然生命尚難預卜昨午地檢廳檢察官已備函飭警往該醫院調查楊之傷勢以憑核辦 
[和民坊命案四誌]  
　　住居閘北和民坊西弄八十八號江北伶人唐三被沈小安子等糾衆毆斃由屍母唐陳氏屍妻唐田氏屍弟唐四等投地檢廳稟求騐究當經派員騐明委係因傷致斃遂將沈小三子並牽涉之朱文龍昌張氏等訊供判押候究在案昨晨地檢廳飭警往拘在逃朱文龍之子朱寶俊又昌張氏之子昌懷中並戴小三子戴小四子等一干人到案訊辦 
[汽車傷人三則]  
　　公共租界河南路天后宫橋塊昨日上午十句餘鐘有五千一百二十號汽車經過撞倒江北人喬文炳碾傷足部不能行走當由五百七十五號華捕到來抄錄該汽車號數另僱人力車送受傷人至醫院醫治一面返捕房稟告捕頭候示又有浙江寗波人陳理美於昨日下午一點鐘行經威海衛路被四千二百五十四號汽車撞傷頭手等處由老閘捕房華捕一千二百四十六號瞥見到來抄錄汽車號碼另僱車將受傷人送醫院醫治又有殷長林於昨日下午五時開駛五千零七十六號汽車經過四馬路因駕駛不愼致乘車之山東人趙克明自車内跌出手部受重傷山老巡捕房七百四十六號華捕前來扶受傷人坐該汽車送醫院裏紥傷處後帶同該汽車夫到捕房稟請捕頭核辦 
[撞傷小工殞命]  
　　昨晨九時許有馬路小工江北人何光照於外白渡橋下河沿遭某船船頭撞跌泥　中身受重傷當由同類送往仁濟醫院因傷重醫治無效當晚斃命 
[全國交易所所員同志會之發起]  
　　上海各交易所同人昨在西藏路一品香组織所員同志發起人會到會者如上海證劵物品交易所華商紗布交易所華商棉業交易所滬海證劵文易所上海中國絲繭業交易所華商棉紗文易所等各所員公同討論組織方法僉謂吾國交易所自滬上各業發起以來先後開業者共有七家尚在籌備中者不下三四二家將後全國景從固意中事惟無熟諳交易所原理之所員主持其間則辦事上諸多罣礙恐難收良好之效果同人等有鑒於此組織斯會定名同志不獨聯絡感情且可咬換智識今日到會諸君均應列名發起一面分頭徵求各本所所員共策進行定期再開成立大會所有章程應先起草限下星期完竣由發起人會通過付刊一致贊成盡歡而散 
[英美烟公司工人罷工六誌]  
　　浦東陸家嘴英美烟公司老廠機車間工人罷工各情迭誌本報連日經該廠華經理汪某分投解勸該工人等聲言如不逹到撤換西人目的决不入廠工作惟大班方面以該管工西人尚無不合之處若無端辭歇例須優給薪資三年礙難允准以故風潮尚難解决該廠自買辦以至男女工人等約有四千人自車間罷工迄今皆無事可做僅每晨到廠一次旋即歸回其中獲規定月頭薪工者尚無影響惟點件工人則吃虧甚鉅云 
[證劵物品交易所消息]  
　　上海證劵物品交易所巿場揭示第三百三十號云兹有徐雅夫願爲本所第一百二十一號經紀人專營棉花定期買賣業經本行承認自八月一日起徐雅夫准其專營棉花定期買賣 
[杭縣盜案證人抗諭避面之懲罰]  
　　住居虹口塘山路尚賢里一千一百九十一號門牌王福興包飯作樓上之浙江人陳金生係周英標不服杭縣檢察廳判决强盜罪案内之證人經周上訴高等廳飭令該廳咨請上海檢察廳函致公共公廨知照捕房將陳傳案諭令自行赴杭備質在案因陳抗不投質復經檢察廳照請公廨往傳避面故由公堂簽票發交捕房於昨由探將陳金生提至公堂即據匯山捕房五百九十九號華捕上堂稟明前情訊之陳金生供稱我實不知其事是以不願前往等語經李襄讞核供商之英赫副領事以陳一再抗諭實屬藐視公堂判罰洋二十元充公無洋改押三禮拜期滿押解上海檢察廳轉解杭縣質證 
[婦人急症病斃招領屍棺]  
　　前日（即二十四號）午後四點半鐘有一無姓氏婦人在跑馬廳龍飛馬車行隔壁新康里口暈倒於一千二百十六號黄包車上時觀者甚衆僉謂痧氣乃借松茂閣電話知照天津路紅十字會時疫醫院借汽車往該里口將該婦車至院中施救進院時已人事不知不能開口出醫士竭力施治無效延至夜間十點半鐘斃命因查無家屬於昨晨十點鐘時由院備棺收殮扛至保安堂義塜並拍有像片存院先是據該婦乘坐之黄包車夫跟汽車至院内索取車力洋時聲稱此婦田大世界西雇車至四馬路華英藥房買藥回至西門殺牛公司對過糟坊内買酒途中並未昏暈惟買酒後至跑馬廳時則該婦已昏厥云云兹查該婦年約二十六七歲身長五尺面圓白身肥胖耳帶有脚一粒椒小鍍金環一付身着紅柳條花麻紗衫黑雲紗褲短統白線襪六寸脚遣有華英安眠寗神藥水一瓶原封未動又高粱酒一瓶小洋數角等件現由院保存以便該家屬知悉領取云 
[昨日公共公廨訊案紀]  
　　昨晨公共公廨民四庭中由兪襄讞會同美約副領事訊理（一）張福生訴張振廷家產糾葛案前經諭着唐頌清將本案所有財產交與理賬員照三份分派兹唐延朱斯芾律師到堂聲明張永年現又在内地官廳起訴應請核示「結果」本案張福生張永年於上年六月延請克雷斯律師到廨起訴嗣於本年六月二十七日自請消除原告名義張永年明知張福生訴張振廷一案本廨尚須進行復至下海地方審判廳起訴殊屬不合應即飭其到案交一千元舖保一面將本廨六月二十七日判决本案情形函致審判廳俟答復到廨再核（二）正和莊等訴已閉萬豐永久記金舖股東孫楚卿姚聯芳戚鳳樓等不理票欵案「結果」改期下禮拜五午後再訊（三）范韓氏訴范德成不顧贍養案前判着范夫婦具領將韓氏領回不准虐待兹范韓氏延律假到堂聲請着范給伊洋三百餘元俾還債務而後回家范延許理律師到堂對於該氏請求聲明不能贊同「結果」請求註銷着范韓氏仍遵上年十二月二十日堂諭辦理（四）奚僊嵩訴奚鴻鑫等欠欵案「結果」梅華銓律師代表張錦堂請求减輕交保應俟張錦堂到案再核（五）吳樹卿訴吳梅卿不分地產案被告延許理律師代辯「結果」改　續訊民三庭由陸襄讞會同領袖英總領事特派俄員麥君訊理（一）泰豐號訴俄人高爾特門不理貨欵案「結果」原告無故不到註銷（二）馮伯瑜訴俄人米才諾夫不給工资案「結果」候照判執行（三）俄人弗郎克訴甘出剛不賠損失案「結果」展期審理 
　　又午後民四庭山張襄讞會同美奥副領事訊理（一）永嘉縣知事署移文協傳翁晋瑞作證案「結果」函復永嘉縣公署據翁晋瑞代表律師聲請翁晋瑞係洋商用人因事不便到案如要翁晋瑞口供請於一月内來文本廨可傳該證到案錄供遞寄查核（二）丁潤庠訴張海定不理地皮押欵案「結果」被告交五百元舖保候訊（三）周宏理訴鄭讚庭掯贖衣飾各物案「結果」改期暑假後再訊被告具結臨訊到堂（四）同盛源號訴周禹甸等不理貨欵案「結果」被告等避不到案應着登報十四天通知到案候質如逾期仍不到案即准如原告訴缺席判决 
[男女拐犯之定罪]  
　　南京人孫恩壽之妻馬氏又崇明女子徐三三均遭拐匪陳福三程合恒拐婦陳龍氏朱桂英設計誘拐同乘襄陽船往漢口當爲救濟會偵探陳少廷登輪查獲押送地檢廳訊供明確判孫馬氏徐三三分别飭傳家屬來案具領該拐匪等罪已成立遂起訴審廳前日開庭研訊之下判陳龍氏朱桂英各監禁四年陳福三程合恒各監禁三年以儆 
[撞船溺斃女孩]  
　　江北船户于香樂前日漲潮時向西駛至新大橋西首與逆水向東駛來崑山人余小弟余和尚之船互相碰撞當時于之九歲女孩名秀英在船頭上立足不住落河淹斃屍身尚未撈獲當由水巡隊將二余之船扣留昨解司法科聽候訊辦 
[汽車夫違章之科罰]  
　　汽車夫周長春日前駕車至長浜路地方不聽一百七十四號越捕指揮當山該越捕抄錄號碼回稟捕頭於昨日將周傳至法公堂請究先由越捕上堂稟明違章情形詰之周供認自知不合求宥判罰十五元充公以儆 
[英赫副領事銷假視事]  
　　駐滬英副領事兼公共公廨陪審官赫經生君前請假赴内地避署前日假滿返滬稟見英總領事法磊斯君銷假昨已照常視事矣 
[指控誘拐勒索]  
　　昨有如臯人朱長泰赴浦東爛泥渡三區警署訴稱有童養孫媳閣英現年二十二歲向在香烟廠做工本月陰曆十八日早往廠工作一去不返業經訪悉實被陸家嘴開餛飩店陳福興之妻誘拐藏匿向詰强索找尋費洋六十元爲此偕同見證吳維桐來署訴請提究等情當經曾署長核准飭警前往拘拿詎陳妻早已聞風逃匿故將陳福興拘解至署當以事關指控誘拐勒索於午後判解地方檢察廳訊辦 
[併紀鴇婦縱妓拉客之罰儆]  
　公共租界北雲南路四十七號門牌雉妓院鴇婦王劉氏因縱令妓女金寶寶李小弟王小寶等在途拉客違章被專查妓院之中西巡捕查悉將該鴇傳至公共公廨飭存洋五十元保出候訊在案昨晨山廨傳訊即據捕房代表律師費斯福上堂譯訴被告縱令妓女在途拉客違犯工部局十一條定章請爲訊究訊之王鴇延牛門律師到堂辯稱被告並非金寶寶等之鴇婦係與該妓院同居房屋一宅被告處二房主地位安有逼令同居妓女在途拉客應請將案注銷云云並據王劉氏供稱賃居該屋已有八年之久將屋分租與妓院至於王小寶李小弟兩人並非我之夥妓等語經關讞員核供即與英包副領事退入領事憇息室磋商之下復升座宣諭曰開設妓院之鴇婦不但嚴寒天時終夜勒逼夥妓在途拉客如不能得到狎客勢必遭該鴇等毒打實屬毫無人道主義惟該鴇旣領執照開設妓院應負責任查工部局所訂定第十一欵章程與中國逼良爲娼刑律亦屬相符照章實爲有過諭舉判王劉氏罰洋五十元充公示儆 
　　又法租界小東門外一枝春街鴇婦王萬氏所開之花烟聞於前晚縱令妓女在途拉客適爲某號西捕查見以其有違定章當即抄錄門牌號碼回稟捕頭於昨日傳至法公堂請究先由捕頭上堂稟稱查得王萬氏在捕房罰過數次今又再犯故此傳案請訊詰之王萬氏供實係妓女在途納凉餘供支吾中西官判氏罰洋二十五元充公以儆 
[燕子窠主客分别科罰]  
　　常熟婦人陳裴氏因在新闡路一千七百六十七號門牌私設烟間被該管捕房捕頭偵悉於前日派捕前往查明當將氏與吃烟人丁筱園陳二寶趙覺初范小龍連同烟具一併帶入捕房昨解公共公堂經中西官訊明判陳裴氏罰洋三十元餘人存洋保出不到者保洋充公到案者罰洋三元烟具銷燬 
　　崇明人張秋江·通州人楊慶全·因在虹口靶子路三百零七號及頭壩路七十號屋内分别開設私烟間均經捕房查獲於昨由探將張楊兩人及烟客王才福王根金陸木生任成章王成忠張金福浦永奎倪金寶王阿三徐海金殷才發陳阿四汪阿福餞禮記徐培卿嚴應生季錫坤季阿三曹金桂胡四王金芳等連同烟具併解至公共公廨第二刑庭即據華副捕頭邢紫垣西副捕頭麥根泉華探蔣阿林等和繼上堂稟明前情中西官得稟向各人訊供之下判張秋江楊慶全各罰洋三十元餘人存洋保出不到者保洋充公到案者各罰洋三元烟具併燬 
　　匯司捕房包探陳玉山昨與西探協解江北婦人李張氏與吳銀甫張以甫陸福生等至公共公廨第二刑庭稟稱李張氏因在北浙江路一百八十三號屋内開設私烟間容留吳張陸等吸食鴉片烟言至此將烟具呈案請究訊之李張氏不認開設燕子窠而吳等亦不承認吸烟中西官核供以證據確實未便推賴判氏罰洋三十元無洋改押女所兩禮拜餘人各罰洋三元充公烟具銷燬 
[兩德人無照開店之科罰]  
　　德國人立却牛門因在虹口蓬路二千二百五十八號門牌開設匯利牛肉莊又德國人扶留特爾在百老滙路一千一百零六號門牌開設布老會酒排間均未向工部局領取捐照前日被捐務處西人强生查悉知照捕房轉稟公共公廨出單於昨將該兩德人傳至公堂即據麥副捕頭與西探勞勃生相繼投案訴明前情並據捐務處西人投訴查悉兩被告均未領照情形訊之扶留特爾延律師到堂辯護經中西官核供判立却牛門罰洋五元扶留特爾罰洋十元一併充公均着補捐執照 
[攫取金飾之追獲]  
　　住居浦東陸家渡自來火廠門口婦人湯金氏前日由外歸家行至離家不遠忽有匪徒二人趕上攫去該氏頭上金挖耳金荷花板各一只飛奔逃逸該氏大聲呼救由警追獲孫小元朱源發二名抄其身畔並無贓證解由三區警署轉送地檢廳訊究 
[誌謝]  
　　咋承宜興周鐵鄉旅外學生會惠贈「震潮」二册由本埠泰東圖書局代售書此誌謝 
來函 
[茶業會館來函]  
　　徑啓者昨敝會館爲茶業交易所事函邀本埠茶業公所（即店莊公所）茶商公所（即毛茶公所）及紅茶平水路莊各茶號各茶棧到敝會館（即出口箱茶公所）集會討論當據茶業公所函覆前來業經邀議取决多數認爲暫無組織創辦之必要茶商公所代表翁堯夫盧家茂君等到會對於此次會議亦不簽字贊成茶號到會議君多數贊成創辦而茶棧十二家除洪源永聲明不預聞交易所事凡議此事均不出席外所有到會之謙順安棧唐稷臣忠信昌棧陳翊周永盛昌棧江韞山公福隆棧程績咸謙益棧謝蓉齋震和棧朱葆元和興棧陳菊坡謙泰昌棧胡德罄瑞昌恒豐泰棧董仲帆均簽名主張緩議恒記棧洪敬齋簽字贊成速辦此則敝會館開會結果各方面討論不能一致之情形也旋經主張緩議各棧互商以各方意見參異難期團結而於出口箱茶更無辦法認爲現時無開辦交易所之必要因閱本日各報訪稿對於敝會館會議交易所一事登載各有出入特將昨日會議事實備函聲明以明眞相上海茶業會館啓七月二十五日 
[陳菊坡來函]  
　　逕啟者鄙人對於茶凿交易所以爲洋莊茶棧一部份并無完美辦法即贊成諸公亦無具體意見故不敢盲從前日在聯席會議上始終未發一言而我茶棧到會十一家簽名從緩議者十家鄙人居其一貴報昨日本埠新聞悞將鄙人名列贊成殊非事實請即更正爲荷弟陳菊坡鞠躬七月二十五日 
[徐州捷運公司解鏡澄來函]  
　　貴報十七日本埠新闻内載錫南衛生製造所所造之蠅拍一事不知該製造所在何處乞貴報於報端略誌一地址俾衆週知解鏡澄啓按該所地址本館一時亦無從查悉請該所自行答覆解君可也 
雜評二 
[稅與債（訥）]  
　　捐稅不平等而掦外抑中直接破壞稅法間接即遺禍商業内債無限制而任意濫發直接擾亂金融間接即增重民累此二者固我商民所必爭者也 
　　政府取財之法不過稅與借之二途然從前之政府雖濫稅濫借尚稍稍顧及利害與信用猶之盜尚有道今則但知搜括苟有可以增加其收入者則雖所失甚大亦不顧惜如烟稅之減輕認包公債之貶價售押不過貪一時區區之收人而其爲害之大直有不忍言者名爲稅借實際無異於竊掠且以此等竊掠手段取得之財猶不稍加愛惜用以接濟軍閥之内爭如泥沙如豪强之揮霍浪用此吾所以觀於總商會之兩電而益增無窮之感慨也 
公布欄 
[江蘇高等檢察廳]  
　　批示浦子敬狀悉查此察前已明白批駁毋庸多瀆此批七月二十二日據張欣生委費廷横辯護等情呈遞一狀業經本廳查閱函送同級審判廳核辦仰即知照此批七月二十四號 
　　布告爲布告事照得訴訟用紙早經部頒定式通告週知無論民刑訟案均應遵照購用以昭劃一乃查蘇屬人民近多以白稟繕詞投遞或寛用表心粗紙錄狀郵呈不特有違部章即於司法收入殊多妨礙爲此重申布告仰該有關民刑訴訟人等一體知悉嗣後　論何詞均應遵購法定用紙照章投遞否則槪歸無效本廳不再批答其各凛遵愼毋自誤切切此布七月二十五號 
[上海縣公署]  
　　批示秦錫田等呈爲脚夫丐頭把持詐　陳請重申禁令由批呈悉鄉間脚夫丐頭把持詐擾妨礙公安最爲惡習據呈前情廳准布告嚴禁並令行五區警察分所隨時查禁可也此批胡顯良呈爲梱保貪鄙險惡貽沓地方環求撤換由批呈悉候令行洋涇巿經董督同二十四保二十圖圖董查復核辦此批江浙漁業公司代表陳昌槐呈爲聲復漁會歷史事實請核轉由批呈悉所陳各節候具文轉呈實業廳核辦候奉指令行知此批上海信託股份有限公司董事王正廷等呈爲備具文件請求核轉註册給照由批呈件均悉候據情分别轉呈緻到註册費銀二百元另案報解附件存轉此批 
 
 
 

Page 16

 
 
   
 
 

Page 17

 
 
   
 
 

Page 18

 
 
第五張 
自由談 
閒話 
[還鄉日記（三）] [  禹鐘]  
　　茶席分設三處一曰聽濤軒即舊時園廳曰聽濤者以園中有古松一株高幹參天如蒼龍負地而昇葉陰奄園之半風起時觸而怒號如萬壑濤聲名軒以聽濤當也一曰四角亭一曰六角亭均位於聽濤軒之西偏六角亭前臨小池池水已古頗潛水族上蓋樹陰冷然無暑臨水環小欄宜於習靜作孤倚看樹梢暝色徐起也此亭直宜牓爲倚晚亭不較原名雅勝多耶四角亭面假山後連小廊地較聽濤軒爲小景亦遜於六角亭壁懸史道鄰閣部所書漆聯聯語不復能憶有額亦出名人手則并其人名忘之矣此四角亭宜改爲面山亭亦較切合也三處之中以聽濤軒爲正室且附耳舍故設座最多壁懸近人所書聯多付以我友息存之作最凝秀孫氏爲余遠戚憶兒時嘗入園折桂廳中應設蒙館課諸童今弦歌之聲已易爲茶堂人語而臯比坐擁之蒙師亦久已委身入墓惟此天半松濤仍無恙耳 
　　茶罷日已向晚十眉首倡作小飮諸友咸然其議以余新歸宜得酒也遂東趨徐益大紹酒肆傭保故諗余則起迎旣就座人各一壺圍飲甚樂座上舍余而外爲十眉佐梅小譜韶聲臯師後至積仁息存以事先歸未與此會則計得六人在座也余飲至半酣覺腸腹不適偶視指尖現黑色類患痧證急示諸友佐梅即命傭保巿藥一小瓶至囑余口鼻俱進服之所以一通官竅一攻心腑也未幾鼻中受藥大嚔連疊不止韶聲默爲余計之爲數可十七嗣傭保以面巾進余就指尖拭之則黑色立去嗟乎余至是始悟先時曾就酒家樓上更衣梯窄小不易步履以手攀援自助遂着塵屑於指尖所謂黑色者即此非病象也余思之不覺失笑遂具告諸友咸大噱且謂余醉矣座中豪於飲者爲小譜韶聲佐梅三人皆稱霸酒國余及臯師十眉則裨卒而已飲至昏酉始散嘗時座上所談者都不省憶扶醉歸來與阿母略談家事即歸寢 
筆記 
[鬧學記（五）] [  靈園]  
　　先生之信用在外間固佳在校以外貎之不足教育之嚴刻頗不直於輿論然猶幸余等憐其際遇尚屬相安否則余等爲彼主顧苟共起逐鬧則彼雖自命師表舖陳食具將被擲諸門外亦必不安於膳宿今得余等之品評位置第六得分六十一在及格之列以視理化教師温歌算教師費較爲差勝也温先生今日理當十句半鐘蒞校授課余等待之十句三刻而始至一入門即外向鞠躬行禮闔學亟歸坐余棄擲手中物舉目向彼語聲立止温先生鞠躬俯首輙垂至膝爲直角九十度以懼内習尚故不期而施之於余等今日怱怱登教壇余窺其竹布之單袍下著水痛斑斑襪上有黄點如糞漿余待其背立書黑板時面象鬼臉右手前指伸左拇指屈曲作勢又兩手作揉搓狀作傾棄狀意謂今晨温先生又必開罪於内務總長曾受洗衣傾糞之苦役故痕點顯見而形色鬱悶同學深信無倘皆號笑指劉然勿敢聲響防觸其虎怒將著老拳於腦頂温先生怒名爲虎温先生之夫人吼則當然爲獅吼余等笑爲狼笑下級之同學苟彼欺陵勢必飲泣此又可稱爲鼠泣一物受一物之制一物亦即有一物之役今就此處而論温先生之夫人位置固屬君王也温先生在家則身首俯伏入校則昻舉譬彼鉅大之彈簧一時可屈爲扁苟無有力者按納立能恢復其原狀今挾鬱悶來余等防觸其虎怒勿敢聲響寂然觀之 
劇談 
[我之閻戲譚（下）] [  嚴芙孫]  
　　㈤新舞臺到了正月裏新舞臺看人家盈千累萬的賺進來不免眼紅也要靠靠閻老板的福來放一個馬後砲君玉扮蓮英雖不大錯但他身段不像從前的活潑了其餘的搭配也不過如此但有一件事倒是新舞臺的唯一的大特色便是許奎官扮的胖新娘腰大十圍比較山門口陳列的彌勒佛不相上下粗看時眞要嚇人一跳當他是活妖精看待呢我說把他擱在國貨陳列所裏倒也是一件道地的土產這類的點綴雖還有趣究竟還是無理取閙但他從今年正 
[吳剛之神勇]  
月元宵做起一直做到今天從没一天間斷倘是戲中没有特色的精采那有這般萬能的魔力我問朋友朋友說他戲裏的特色的大精采便是有十數輛的汽車馬車在臺上大兜圈子還有臺上有幾十磅的眞水這兩件事是無論那一家都辦不了的我笑道你常說大凡看過閻瑞生便算是老上海你這次却失掉老上海的資格了朋友笑問是什麽話頭我答道你說汽車馬車好看請你站在日昇樓四叉路口車馬如龍儘夠供你看個飽你說眞水好看請你站在黄浦灘畔的杆岸只見那水天一色遠望無邊那才更好看呢 
　　㈥結論這齣閻戲除掉天蟾丹桂亦舞台三家没有旦角承乏外其餘的可算得家排演連灘簧俚曲裏都編了進去現在又有人攝成了電影可算進步到極頂了我想這類戲半寫妓家猬褻的瑣屑半寫强盜殺人的寫眞惟有誨淫誨盜四個大字足以當之號稱改良社會爲自任的戲館老板竟拿這類戲來賣錢唉便宜了閻瑞生名埀不朽又便宜了戲館裏的老板靠閻瑞生發了這注財 
瑣錄 
[小思想] [  蕭公元]  
　　將最大之鳥數頭取其羽毛編成兩大翼漿於吾之兩臂奮力飛上天空左右自如與飛機若並物一電燈以照撒世界上之黑幕 
　　水能自來者曰自來水火能自來者曰自來火然烟酒之盛行不亞於水火之普及亟應開辦一自來烟酒公司不論旅館店户裝置數具嗜之者便莫大焉 
　　每届夏令烈日薰蒸及至寒冬嚴雪下降吾人往來街巿及廣塲之上受苦匪淺不若將數萬疋之帆布滿佈空中則雖遇烈日嚴雪亦不蒙其害矣 
小說 
[社會小說醉獨醒（三九一）] [  瞻廬]  
　　第五十九回救紅妝秋水溯伊人繪黑版課堂留肖像 
　　這一下當心拳拳經上有個名目喚做黑虎偷心要是身子怯弱的便立時要口噴鮮血小江北雖没噴血卻已痛得掙札不起只喚着好漢饒命那人輕輕說道禁聲你若聲張我便結果你這條狗命在這當兒樹林裏又閃出一條黑影飛步上前向着那人說道繩索在此且把這厮紥縛住了再行打點救人小江北暗暗呌一聲苦方才吃了一下當心拳早打得七葷八素來人斷不是好惹的要保全這條狗命只得由着他們擺布當下兩個人把小江北繩穿索綁兩手兩脚紥縛得緊騰騰動都不得一動後來的一人道縛便縛了防他要呌喊可有甚麽東西塞住他的嘴：：不料事有凑巧先來的一人恰踏着一團軟綿綿的東西解開看時恰是最適用的塞嘴東西一個臭搭膊捲住一條綁腿帶便把綁腿帶塞了小江北的嘴再把搭膊緊縛上幾匝使他做聲不得後來的一人又踏着地上的鉛刀拾將起來指着小江北駡道狗徒幹得好事也教你吃些痛苦颼的一刀向他大腿上猛力砍去便老大的受了一處傷傷的不是小江北倒是這把快口鉛皮上面頓起了一條捲口若說小江北的飛毛腿卻不曾損動一根汗毛：：這些說話都是編書的隨筆交代若在那時黑暗得甚麽似的誰能生着夜明眼瞧得這般清切然而瞧果瞧不清切聽郤聽得清切破屋子裏的翠娥聽得外面打架怎不格外關心初時還認道是幾個賊徒自相衝突那裏敢出頭呌喊後來聽出口風說甚麽救人不救人便知道這兩個都不是賊徒郤是路見不平拔刀相助的義士有這好機會怎敢遷延自誤趕把金兒推醒了一把拖出門外連喚義士義士搭救我們則個但見兩條黑影迎面走來比及走近身邊黑暗裏認不清面龐影影綽綽是個學校青年的模様 
餘瀋[  靜淵]  
　　緣蔭深處茅亭翼然上覆濃陰下臨曲水卓午苦熱時挾知已三兩止於亭中蹤情談笑對奕浮瓜渾忘身當炎夏誰謂盛夏之時世無幽境 
　　是故大地擾攘勢炎方熾設吾人而冰心玉壺不爲塵染彼熱氛又胡能及我 
 
 
 

Page 19

 
 
   
 
 

Page 20

 
 
常識 
常評 
[自稱（續）] [  老圃]  
　　秦以來旣有朕我之不同日本人效之甚或民間自稱亦以敬慢之異區分等級日本人自稱皆書曰私私者禾名不應自稱曰禾向疑此稱爲日人所杜撰其實此字亦由中國傳入中國公私之私本應作厶然除吕氏春秋及許氏說文外此字久已不行而皆假用私字自私字通行而自營爲厶背厶爲公之義鮮有知之者矣但玉篇更有厶字音亡后切注云厶甲也此即某字陸游老學庵筆記言今人書厶以爲俗榖梁二年蔡侯鄭伯會於鄧范寗注云鄧厶地陸德明釋文不知其國故云厶地觀此知晋宋人以厶爲某本非俗字而趙宋時反以爲俗日本人自稱曰私本即厶字猶自稱曰某耳某爲虚擬之稱或避諱之稱唐宋人文辭皆自稱曰某或議其失當然論語某在斯某在斯爲孔子自稱未必爲後人避諱所改榖梁傳註曰鄭君之說某所未聞應氏漢官引馬第伯封禪儀記曰某等七十人先之山虞觀祭山壇魏志鄧艾曰諸君賴遭某故得有今日耳又曰姜維自一時雄兒也與某相值故窮耳是可知唐宋以前亦未嘗不稱某某非誰某之謂乃蒙之轉音今湖北人猶讀某曰蒙也 
道德叢話 
[我國人的惡性] [  湘舩]  
　　我國人有一種惡性俗語呌做「有嘴說别人無嘴說自已一這句話的意思就是看見别人有錯誤的行爲曉得說他攻擊他倘使自已有錯誤的時候非但自已不肯說自已是做差并且别人說他是差他一定要强詞奪理不肯承認這様的惡性雖不是通國皆然然而大多數人是這様的 
　　政府不良是人民一口同聲說他的但是人民可曾想想自已差不差呢共和國人民是主人官吏是公僕公僕不良主人可以除去他爲怎麽醉生夢死國家大事毫不留心以致讓他們弄到這様地步呢放棄公民的天職實是我們人民的不好之處 
　　如今明白了麽凡是中華民國的公民大家須得問問良心自已有没有過失的地方不要單說别人的不好别人有不好之處大家誼屬同舟固應勸告他糾正他至於自已有錯誤的時候别人說我也得要領教改過最妙自已處處留心不要做不好的事免得被人家指摘苟能全國同胞人人存着這様心那麽於國家的前途方始有一線的光明了（乙種酬） 
經濟 
[唐棣還債法] [  瞿重福]  
　　今者我國政府之貧弱甚矣每年預算之不足者約五六千萬遇有重大戰事且或倍之卒至日積月累債台高築民國元年負債約八萬萬至九年乃至十六萬萬利息之支出者亦一萬萬有餘長此以往負債益多利息益重中國之不陷於經濟破產蹈埃及之覆轍也幾希問有術以解救之乎曰有其法有三而以唐棣之法爲最善 
　　一國債由人民分攤或曰我國人口有四萬萬而或債有十六萬萬人費四圓國債不幾全清償乎曰此法爲理想之法爲之實難若以國家而强迫人民償債於法律上言之殊爲背理苟或實行一次悉數清償則國家將任意浪費難保不有第二次以上之攤償也 
　　二加各物之稅加稅之法曠日持久且加稅過重則人民不堪害於一國經濟之發育而不免爲人民所反對觀於近日人民之反對所得稅之實行與鐵路車票之附加賑稅可以知此法之不可行矣 
　　三唐棣法此法爲意大利唐棣氏所創故號唐棣法當１５６３AD用度不足故設此法以便籌欵大得其益唐棣法之意略與壽險之法相反即有若干人成一唐棣會每人出銀若干其銀爲國家收取爲還債之用而以每年國家應付之利息照數分與存銀之本人其人死則以其應得之利息分與生者長此以往每遇若干年必死若干人其存者所收之利息漸鉅至僅餘二人則將其全利平分如僅餘一人則收其全利至其死之年爲止其人已死則其本利全歸國家作爲行政或實業之用昔英國曾行此法造一大橋每人過橋一次須費生丁一枚每年至一年已終將其所收之銀平分與存銀之人越七十餘年橋爲公用不另取費 
　　一千七百八十九年英國嘗行唐棣之法分長幼爲六等因年幼者勢不能與年長者共一會也其法以一歲至二十歲爲第一等二十歲至三十歲爲第二等三十至四十爲第三等四十至五十爲第四等五十至六十爲第五等六十及六十以上爲第六等 
　　查以上之法最便最奇尋常之人壯時自食其力差可自給最懼年老時不能力作以致受苦苟能在壯年時積一百金元置唐棣股而受其利以後利息逐漸加多至年老時必可自給此法雖與壽險相反如有人兼用兩法則更有益因無論存亡皆能得錢也此爲唐棣之法利多弊少西國行之已有成效且人死之後即與資產各物完全脫離關係故早死者亦無需乎此苟能年老不死則得大益又歷觀會中之人尚無有爭銀之事發生所爭者惟調養身體以冀長壽耳 
（乙種酬） 
衛生 
[警告點蚊香者] [  逹青]  
　　每逢暑天傳布一切災疫爲人生大敵者除却蒼蠅就是蚊蟲我國不講究公衆衛生汙泥污水任他停積迨至蚊蟲轟起大家小户或晚間納涼或夜無蚊帳都把蚊香點着了 
　　巿上所賣的蚊香大槪是用木末屬和臭梧桐或除蟲菊或硫黄及鱉榖等製成無大效力現有一種特製蚊香蚊觸之立斃銷塲甚旺予竊疑此烟有毒乃取該香浸漬於水中漂去木末將沈澱物晒乾然燒呈淡藍色之燄發散如大蒜剌戟的臭味用冷磁片覆燄上旋成光輝黑色之斑確係砒素（Ａrsenic）（我國天然產名信石提鍊者名砒霜）權其總量該香實含砒素百分之九我國無衛生警察人民又缺乏科學常識這様猛毒品聽他製賣無怪乎頭腫喉閉鼻血害眼等症已紛紛發見長久了恐怕還有性命之憂咧（試驗後我縣已禁止販賣請注意） 
　　唉我國不問甚麽事體都不曉得大家聯絡防患未然及至禍患臨身的時候只圖各人自保就這滅蚊的一事無論點 
此毒香不異驅狼引虎即從經濟上說例如我邑一極小城區居民千餘户除極貧外每家每日買蚊香費銅鈔一枚日費錢十千文月費錢三百千文綜夏曆五六七三個月合算計費錢九百千文設於蚊蟲未起之時集此欵項清潔道路何垢不除滌蕩溝渠何污不洩各家再於洋溝厠所及垃圾堆積之處每天打掃得乾乾凈凈不獨蚊蟲絶跡就是蒼蠅也要减少了孰利孰害請大家研究研究 
　　按木末孱孜砒素係混合物因用物理的分析法木比重（水本位）在○·六六以下砒比重爲五·七三故木浮而砒沈也 
　　又按然砒素於空氣中則酸化而爲無水亞硫酸（○６AＳ４）磁片上黑斑爲砒素稍白者爲亞砒酸名砒素鏡爲瑪爾喜靄（譯音）氏所發明檢騐砒毒者宗之自注（乙種酬） 
法制 
[訴訟勝負與原被地位之關係] [  瞽丐]  
　　前清時之訴訟當事人輙以取得原告之地位爲大幸髣髴得爲原告訴訟可以必勝然此無他蓋原告之勢在攻擊被告之勢在防禦未對兩造之簿但憑一面之詞原告之地位似乎較勝於被告况前清官廳對於訴訟案件書面之繁多百倍於審理往往案未開審而積牒已盈寸盈尺試問此盈寸盈尺之積成須經過幾多時間凡此時間内原告無日不從事於攻擊被告無日不從事於防禦遽觀其表原告之地位似乎更勝於被告矣今之訴訟則不然刑事案件以國家爲原告民事雖有原告然案件自成立至開審其審限不得過二十日在此短促期間内無論原告之攻擊若何激烈總不過二十日而已一經審理是非曲直仍以事實爲準安見原告之必勝被告之必敗也歟以故今日之訴訟原告也被告了實無關於訴訟之勝負者也何爭乎原告何慮乎被告（乙種酬） 
識字捷法 
[應用字] [  濟滄]  
　　戎本作戎兵器也从戈从甲（甲亦兵器類）金文甲或作十故隷楷變甲爲戎引申之作卒旅解作戰爭解作兵車解兵可相助故又作相字解大字解又戎狄之戎西方各族之總名又作汝字解 
　　戞戟也从戈从𦣻𦣻者頭也謂戟之頭略同戈頭也讀若棘又擊也又戞戞齟齬貎 
　　或域之本字邦也从口（範圍之圍非口舌之口）从戈以守一一地也邦國互立人各有所守故或又有不一不定義如或者或曰是各守其守不能不相疑故又與惑字通 
　　域區域也墓限也或字旣从口从一矣域又加土是後起之俗字今域音越無復或音 
　　國邦也从口从或國蓋或之分别文古通用或外又加口者取封畛益大之意 
　　武本作　楚莊王曰夫武定功戢兵故止戈爲从凡以威力服人者曰武又足跡也 
問答 
[答治虚牙痛法一] [  魏竺銓]  
　　鄙人得有一秘方已試過多人堪稱奇效用知柏八味丸四錢玄參煨石羔二十文泡湯臨睡送下次日必愈祈試之 
[答治虚牙痛法二新街] [  朱彥清]  
　　牙痛之因不一虚牙痛者由於腎水不足以齒爲腎之餘故也須服二至丸（各藥舖均有出售）三錢每日早晚青鹽（各藥舖均有之）湯送下如此一月靡不獲效兹特錄上請謝君其試之 
[蔣竹賢答]  
　　行潔君問債務人蓄意賴債先將不動產寄入他人名下致債權人損失有何法可以使債務人不能隱匿其家產一節以鄙見所及此法頗易祇須調查其向有財產（按不動產有花户及上手契可查非寄入他人名下即可不認爲自已經過之所有物）而後調查其所支出必要之額及其虧累之原因簿記之收支並不動產之如何轉移不動產賣出之價額若干所得之欵如何支出澄本清源按線而索則隱匿與否不難水落石出矣 
 
 
