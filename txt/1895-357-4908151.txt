# 1895 - 357 - 4908151

 

Page 1

 
 
[重印解酲語告成] [  申報館主人啓]  
　　解酲語一書雖類小說家言而事蹟新奇文詞穎秀前經蘭月樓主序以行世未及數載挿架已空兹復重付手民工料益爲精美毎部仍碼洋一角八分世有欲步武劉伶者取而讀之當不必取資于五斗也售處在申報館帳房三馬路申昌書畫室及各外埠申昌或經售申報人處 
[景岳全書出售] [  圖書集成局啓]  
　　是書爲有明張介賓先生所撰首傳忠錄次脉神章次診家要語次傷寒典次雜症謨由是而婦人規小兒則痘疹詮外科鉁本草正新方古方又别輯婦人小兒痘疹外科方都計六十四卷國朝曾收入四庫全書藎以先生爲勝國一代名臣遠紹長沙並驂東壁旣窮源而竟委復由委以溯源用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本印以新鑄鉛字潔白帋張裝釘無訛校讎藍善刻已告成分裝二十四本裹以錦函毎部碼洋三圓分存湖南廣東上海愼記書莊蕪湖湖南寶善分局金陵詞源閣及寶善分局三馬路申昌書室出售世有欲樹醫林之幟者尙其購置一編乎此佈 
[南漕折色私議]  
　　客有操陶朱術者一日欵斗室而告余曰邇者自巫峽逕灧澦堆放棹大别山下又附招商輪船沿江而東歴五晝夜計行三千餘里寄椗黄歇浦中間如過九江過蕪湖皆停泊五六點鐘之久速莫速於此矣寒暄旣竟乃語余蕪湖一帶近日多以南漕折色爲談者事之有無莫衷一是或者南漕折色亦便民之舉而又可救目前之急司農遂以爲便亦未可知貴館得聲氣之先所聞異辭所傳聞異辭請母金玉爾音焉余曰前見京師有條陳時事者内有折色一事曾下部議迄今未見邸抄卽外省督撫亦未聞有議其可否者惟所陳鐵路等事已奉旨次第施行草茅獻曝之倫遂疑折色爲急則治標之善策而不知事關軍國斷非術疎見淺者所能窺測也客曰此事亦當事者之私心如折色則業匯兌者可牟利不折色則操升斗者可居奇二者必有一得故互相推闡初不計事之關係何在而惟計若輩之奇贏此亦爭利於市者之恒情也惟蕪湖爲江安糧道采辦漕米埠頭因此市上喧傳馬觀察由京南旋聞都中有折色之議遂具禀兩江制憲以米貴銀賤難得購辦可否折價籲懇批准施行蓋觀察所禀係實在情形目下銀價較向年尤賤蕪市通用本洋吃虧更大從前米禁未開今則粤商雇輪船販運勢必益難采買觀察迎機利導乞香帥爲之轉奏庶朝廷知上下皆有此議行之不爲厲民而有裨於國是第未知香帥俯允入告否耳余曰如子言則本報所載江蘇浙江已查照海運章程將總辦會辦差遣各員由糧道分别津局滬局詳晰委出銜名已遍告遠近矣然則海運旣仍其舊河運自必一律興辦雖明知一石之漕運至通倉所費不止一石而歴届從無敢輕議其後希冀更張者良以漕米之所繫於民生國計者大非苟焉而已也况以前東直兩省小民咸恃黄運爲衣食之源邇則黄流他徙運河節節淤墊船艘試運迄未暢行崖蚩者生計已艱如再加以折色吾不知仰事俯蓄之編氓將何以救其凍餒且嗣後設有如近年所見水災皇仁軫念鴻嗷發棠賑濟欲截米則無米欲截粟則無粟而且京城内外各善堂之粥廠例取給於官米者不一而足屯膏不足懴其如政體何其如民依何故鄙見竊以爲南漕北運由來已久今欲改爲折色非特事有不可抑亦勢有不能昔余嘗從事於汛舟之役粗知漕政矣國家困前明舊制亦以四百萬石爲全漕定額相沿已數百年内則倉塲總督外則漕運總督專理漕務督飭有漕省分如直隷山東江南江西浙江湖廣八省之糧道衛守備衛千總等官毎歲第其功過而陟　之倘有牽制遺誤者卽地方督撫亦予處分體制何等鄭重考核何等森嚴北通州計倉十有四曰大通橋倉曰大西倉曰中倉曰祿米倉曰南新倉曰舊太倉曰海運倉曰北新倉曰富新倉曰興平倉曰太平倉曰儲濟倉曰本裕倉曰豐益倉皆各設滿漢監督以坐糧廳領之又欽派侍御十三員稽察其倉務斤斤焉似虞防範稍疏卽流弊有不堪設想者是豈錙銖於粒米之不使狼戾哉夫亦以輦轂之下天庾正供遠可支十年八年陳陳相因無豐穰歉歲皆無匱乏之虞舉大事者不貪小利折色奚爲乎哉客又曰吾亦聞運糧舊制矣一丁管一船隷丁於衛丁曰旗丁籍曰衛籍管船必擇殷實戸充之亦有兩丁合領一船者五船爲伍五伍爲帮毎五年由該管官編審戸口一次其先大抵皆前明勛裔成錦衣千萬戸等官安置各衛使世掌運事者亂後官存而船與倉皆燬丁亦逃亾運已變不勝變矣幸曾文正公督師兩江奏請先雇民船試運循舊運河直達通倉試辦幾三十年毎届艱於雇船大小不一往往三百石正額分載數船船戸又貪載餘米貨物以致堤閘灌塘沿途動輙失事馬糧憲躬親危險目擊在事員役視爲畏途故一聞折色有議不禁滿志躊蹰惟恐部議不行首先據情陳請天下事不泥則通子又何泥其不利而不以折色爲是乎此稿未完 
[柏臺接任]  
　　新授安徽臬憲趙廉訪爾巽於本月初一日抵皖已紀報章兹悉廉訪於初三日接任安慶府楊太尊懷寗縣吳明府及屬僚員弁咸集轅門伺候吉時旣届廉訪朝服而出望闕行三跪九叩禮旋行拜印禮易公服升座大堂各官依次參賀然後本署書差人等排班叩見署内外披紅結彩一時鼓樂喧闐極形熱鬧聞卸署臬憲本任安廬滁和道丁潛生廉訪暫不回任云須進京陛見故首道一缺仍係潘作卿觀察署理 
[化民成俗]  
　　寍波采訪友人云鄞縣楊穉虹大令蒞任以後時以化民俗爲心近復出示曉諭曰照得彰善尤宜癉惡書有明徵除暴始可安良蔚爲吏治本縣節次嚴拿痞棍無非爲綏靖地方安輯閭閣起見特是士爲四民之首欲正人心宜先端士習未有士習不端而能使民風丕變者也若夫世祿之家尤爲地方風氣所維繫搢紳之子更爲百姓耳目所觀瞻近來寍波世家巨族其讀書安分之子弟將來出爲國家有用之人處亦不手爲鄉黨自好之士者　多其不肖子弟結連羽翼役使爪牙不務正業有玷家風甚至勾串訟棍魚肉鄉民亦不乏其人至若貢監生童孰爲家公守法爲鄉里之儀型熟爲敲詐扛帮實衣冠之敗類本縣皆已訪聞確鑿涇渭秩然兹姑不忍顯揭其姓名冀其悔過遷善力圖上進况若輩閭閻旣屬清華資禀又非愚蠢果能安分營生斷不至爲飢寒所窘昔人云布衣暖菜根香詩語滋味長何等襟懷而乃恃有護符毫無顧忌致壞聲名而辱門第言之殊堪痛恨推原其故其始由於不儉其繼由於不廉迨至寡廉鮮恥而作奸犯科者多矣本縣有父母斯民之責子弟之不肖父母亦蒙羞焉今與爾等約寛其旣往警其將來不敢苛刻以取怨亦不忍姑息以養奸且現值應試之際難保不别滋事端合行示諭爲此示仰爾等知悉自示之後倘敢執迷不悟一經覺察或被告發除生員發學童生扣考外再行按律懲治决不徇縱本縣爲化民成俗起見實有厚望焉其各凛遵毋違特示說者謂大令果能令出惟行何患堇山鄮水間風俗不蒸蒸日上特恐頑囂之輩視條教如弁髦何　 
 
 

Page 2

 
 
[憲示照登]  
　　漢陽府正堂逄爲出示曉諭事照得本年夏問　　暴　所有沿漢一帶各州縣堤塍漫潰漢川處京山天門下游水流至此無從宣洩受災較重現在各災民到郡逃荒者不少本府軫念民艱業經禀請各憲批准撥欵賑撫在案除飭縣會委查明開辦外合併出示曉諭爲此示仰漢川縣災民知悉爾等務各赶緊回家聽候委員會同查明在縣領賑不得在此逗遛是爲至要至沔陽州今歲並未被淹如有在此逃荒之人卽係無業游民一經查出定干未便其京鍾一帶逃荒難民現經院憲籌欵津貼亦宜迅速回家自謀生路均不得在漢覊延其各懍遵毋違特示 
[閩中火警]  
　　福州采訪友人云本月初六晚南臺新橋頭某甲家邀客作攫蒱之戲旣而彼此互爭勝負以致揮拳擊碎桌上火油燈登時烈燄熊熊迎風直上祝融氏一鼓作氣左突右衝飛越新橋以致橋外小稅關及臨江店鋪數家悉付一炬直焚至閩安關高垣止右首則焚至益成居烟館磚墻左首則循江而下兩旁鋪戸盡化刼灰至廣窿穹墻保甲局公所止自四鼓起迤黎明時始熄大小戸燬去六七十家田粥街有新舊紫鸞旱頭嫂等倡院嬌鶯雛燕玉泣珠啼計亦燬去十餘家當火熾時地方官及保甲局員咸督率水龍四圍援救甚出力也 
[武林火警]  
　　枋州采訪友人云本月初一日傍晚忽聞警鑼亂鳴各水龍咸奔赴菜市橋去移時掌號鳴鑼而返詢之云火起於慶春門外吊橋東首某姓家因煮晚膳用木花引火火忽外竄以致燎原幸鄰人坌息而來各水龍亦爭先噴救得卽告熄祗燬房屋一間拆去半間 
[减價裝送]  
　　厦門爲臺灣南北咽喉帆檣必經之路是以臺南北中三處潰兵散勇以及逃難居民無不航海先就厦島登岸然後就道分赴内地地方官時虞人衆滋事疉次請派兵輪資送内渡或赴長江或去兩粤各給船票爲費甚巨經紀其事者尤辛苦異常無如絡繹不絶去者甫經成行來者又蹀躞繼至兵勇至此身無所依未免良莠不一日恐匪徒溷雜其中有稽查之責者共知不易是以一遇人數多在百十以上卽電請遴派官輪遣送兹因官輪又奉調晉省差遣特與招商局議商凡有此項散勇由官資送附該輪船赴申毎人船金懇情僅收四元該分局以事屬公私兩益亦卽慨然允諾閩上憲聞知該局此舉大爲嘉許從此該局亦得獨攬利權故昨日豐順船到又載去二百數十餘名水脚近千元之譜可見方便落得做一舉兩得何勞不爲 
[甬試四志]  
　　寗波采訪友人云本月初六日程稻村太守考試鎭海童生正塲已冠首題詩云瞻彼淇澳三句次題畏天者保天下至於時保之未冠首題而民興孝上長長次題聖人之憂民如此詩題賦得數點梅花天地心得心字已未冠同鄞縣正塲案刻已頒發所有前列五十名照錄於下袁覃周運謙林植三詹守綸張壽鏞李士英郭敦壎陳冕瑞童詩諧張紹騫王瑋郭仰僑高振霄張壽鎬陳祖綦胡璠鄭星煥周傳懷張顯清茅雲瑞胡炳輝金琅周錫侯吳祥麟陳紳郭華忻彬章楊良橒王謀道陸延康鮑滎黼曹忠淦周以卣李藩王鼎成陳賢佑余苞周之驥孫杙李炳陛李受謙沈文彬袁桑林余清樾翁景奎施兆瀚曹爾章郭澄陳瑞坊 
[賑施兩誌]  
　　善紳劉賓廷等某日赴鄂省善後局内領賑錢七千二百一十五串文携之漢鎭就新安公所中於廿八廿九初一等日耑給前寶慶街被火之窮戸毎戸錢一千文孩童减半先時該新河局委廉范君親詣火塲詳查窮戸人數登册又各給領錢單一條及期弊絶風清旣無濫取亦無巵漏誠善政也又聞培心善堂亦已公措巨欵擬就月之初旬專給附近熊家巷之被火窮戸漢上善堂林立捐貲充牣果使惠當其厄誰不春臺直上銜感靡涯昔蘧伯玉恥爲獨行君子吾願各善堂聞風興起樂與人同不禁拭目俟之 
[整頓粥廠]  
　　寗波采訪友人云天寗寺官粥廠定章十一月朔日開杓俾無業窮民得以果腹往年毎有家計温飽衣履整齊者亦復乞粥回家餵飼牲畜分得飢黎之食藉以節省粃糠似此刁狡存心未免有妨善舉現當開放之始程稻村太守深恐有前項情事爰重申禁令出示通衢大旨謂一經察出無論男女立卽驅逐出廠該飢民等毎日領籌食粥應候挨次給發不准擁擠喧譁如敢抗違立提嚴究不貸 
[漢皋錢市]  
　　漢口采訪友人云市中錢缺已紀報章日來花木布棉諸莊猶未停辦以致制錢日益短少上游蜀湘兩省及襄樊沙宜諸處形景從同因之來源更稀幾至不能應手計洋銀一圓僅換制錢九百二十文誠數年來罕有之事也 
[鷺嶼拾新]  
　　厦門訪事人云賣鷄巷大街爲出入海墘海關各碼頭要道當街隂溝淤塞不能以致時卽天晴亦且溝水溢山沿路石板高低不平一經涉足卽泥水濺衣行人視爲畏途已非一日兹經東源染坊吳大頓善士倡捐修費復糾本街貢商各行棧湊集百金購石雇工親爲監督現計通修一律平坦完固昔人稱吳公治行第一今吾於此公亦云○鳳儀宫賽會於小春廿一廿二兩日爲採路遊山之期各街店鋪捐製擡閣故事燈彩儀仗色色鮮明擡閣上之女童雛妓厦人呼之爲閣旦者尤奇異動人大都窄袖緊身记效西國婦女妝束好事者賛爲時式此次擡閣竟有五十餘架計從此厦門又添雛妓將近百人内中有良家貧女一經租裝閣旦則身不自主人皆目爲土妓召之侑酒在所不免誠爲終身之玷雖西江水難滌者也前分府唐蓉石太尊曾諭禁止嗣因前道憲賞給銀牌因此又復盛行計此兩日會中費用何止萬金出月初仍有迎王送王兩日大會届時又舉國若狂矣勞民傷財此之謂歟○鷺江海島地近南方時雖冬令而天氣的暖常似三春本年節令較早九月中旬寒暑表已降至五六十度未數日又羅衫紈扇輕煖輕寒令人不可測度孰意廿四日北風大作天忽嚴寒表計頗下至五十四度於是貧窶之子與臺灣難勇均瑟縮如寒螿面上幾無人色矣○淡水富豪林時甫携眷回厦仍住戸部前舊宅所帶資財何祗數萬金深恐梁上君子出其不意物自招雇素日在淡水板橋保家者並厦門闖棍等類百名以爲保家護符各給身械並槍砲利器毎夜輪派左右近街巷梭巡支更守望 
[浙省官塲紀事]  
　　杭州采訪友人云浙江臬司聶仲芳廉訪交卸藩篆後於本月初六日卯刻重膺豸節杭巡道王心齋觀察則於初六日午刻接篆○向太守人冠現已交卸洋貨落地捐事務余司馬乾耀於初四日接辦聞太守日内將赴海運滬局查勘局屋以便布置一切事宜○初七日爲長至令節先期仁和錢塘兩縣主將朝賀事宜敬謹豫備萬壽宫内灑掃清潔結綵懸燈至初六夜四鼓時各憲次第駕臨先在官廳小憇然後更換朝服由左便門趨入就丹墀下行三跪九叩首禮○江蘇督銷鹽局萬觀察福康於前月至省謁見巡撫寥大中丞商議整頓鹺務以杜私銷刻已辭回蘇省矣 
[章門浪影]  
　　江西采訪友人云本年旱魃爲虐萍鄉縣受災甚重兩江總督張香帥擬撥銀五萬兩開挖煤礦以工代振署藩司翁小山方伯則詳定撥銀五萬兩解往買米振之○道咸間江西士民凡有寃抑上控憲轅者代書勒索戳記錢數十千文否則阻遏不得上洎同治初沈文肅撫江准民間攔輿呈訴於是上控者始無所費不料繼其後者仍酌用代書於是毎進一狀或數千或十餘千所費漸覺不貲今者翁方伯初蒞任時亦設立代書飭遵狀式嚴諭不准攔輿瀆訴至某日有攔輿者方伯忽温諭准理意者亦漸知代書之弊乎○邇者撫署旗竿偶有欹側署南昌縣金明府署新建縣嚴明府禀請鳩工修理德帥頷之刻已飭匠支架縱横排列層累益高矣 
[江州客述]  
　　九江采訪友人云統領剛字全軍申節齋軍門道發上年奉前江西巡撫德曉峯中丞委帶營勇赴北省助勦兹於上月之杪由某輪船載勇抵潯折赴省垣尙有馬隊二百名於本月初一日遵陸過九江關道誠觀察派員會同縣主照料○廬山一案迭紀報章日前誠觀察率同尹太守曾司馬慶大令與英領事官雷君夏伯熟商聞已議有頭緒初三日觀察委慶大令及前署德化縣彭明府登山清查界址○新簡長江水師湖口鎭總兵許步青鎭軍雲發連日閱看標下饒州吳城安慶華陽四營勇操演事畢復於上月二十八日閱湖口營○本月初三日 
 
 

Page 3

 
 
爲許鎭軍之二公子合巹吉期標下各官咸往道賀○電報局委員盛菊蓀司馬病故後由乃兄電報督辦前津海關道盛杏蓀觀察札委修綫委員廖緝誠二尹壽熙承乏三月初四日二尹已行抵潯陽矣○上月杪四川總督鹿制軍之公子乘某商輪船至滬取道入都道出潯陽停輪片刻飭僕呼待詔整容怱促中忽失去金對時表二枚玉鼻烟壺一枚遂函致九江招商局請查局員黄梅西太守史錫之司馬卽函告查船委員嚴緝務獲旋經巡丁拘得偷兒某甲笞責五百補板將原贓移交招商局轉送失主 
[秣陵官報]  
　　金陵訪事友人云廣東海安營遊擊吳遊戎良任奉督憲札委接帶楚材輪船遊戎接札後詣轅叩謝禀知接帶日期○新授安慶府遺缺知府方太守連軫由皖來寗在省中勾留數日刻將遄返於本月初四日赴督署禀辭鼓輪上駛○新選江寍府理事同知崇司馬山擇於初三日接篆履新届期司馬朝衣朝冠望闕行三跪九叩禮禮畢所有本屬寅僚本署書役齊集公堂慶賀卽於是日赴各憲轅禀知○候補同知李司馬文濤奉委海運差翌晨司馬赴督轅禀謝○分省補用同知仲司馬文熙前奉督憲委辦轉運北洋軍械差刻已竣事由津南下某日駕抵白門赴督署禀到銷差○署兩江總督張香帥在寍勵精圖治銳意富强近擬於城北鼓樓地方添設武備學堂儲才待用因又咨請兩廣督憲轉飭水陸師學堂總辦遴選優等學生派赴寍省以導初學之先路本月初四日奉調學生均由廣抵寗同日詣督署禀到計八員姓名列後蕭千戎錦標劉千戎得才朱千戎起雲丁千戎起發朱千戎其昌白千戎恩榮王千戎森麟蔡千戎得恩○代鶴字中營鄭管帶啓友後營王管帶永年目下因江寍防營奉檄裁撤該營勇係在沙市招募來者今當送解回籍前日趨督轅禀辭就道○廣東直隷州魏直刺恒奉香帥委解陜餉偵探軍情直刺接樬隨詣轅禀商一切要公當卽叩謝禀辭○寗督轅牌示本月初七日長至令節是日五鼓應穿朝服補褂齊集萬壽宫拜　牌届期在城文武印委各負咸排導赴中正街萬壽宫整齊嚴肅嗣香帥駕臨隨班行三晚九叩禮禮畢旭日已東升矣始各陸續而退洵盛典也 
[蘇垣零拾]  
　　初七日爲長至令節蘇撫趙大中丞先期牌示闔屬文武於初六夜五鼓朝服赴萬壽宫行慶賀禮一時穆穆皇皇誠盛典也○會審要案一則屢誌報章兹聞臬憲吳廣涵廉訪履任後卽查得此案攸關誣盜悞决情節非輕已經前署司胡謙訪飭委發審局金明府元烺會同長元吳三大令在長署疉次研究尙未訊結故又遴委幹員仍在長署會同審訊務須根究確情是否被誣禀覆核辦云○前日下午有年約二十餘之某甲窶人子也鶉衣百結彳亍道旁手中執有天青縀灰鼠皮褂一件方行至西米巷中遥見北路保甲總巡某司馬乘輿而來一時驚慌不定趨避無從司馬瞥見形跡可疑當卽獲住詰其衣自何來始猶狡展繼乃供稱頃自裏沙弄内某公館中竊取司馬遂飭巡勇將該竊賊扭交地保看管贓則帶往局中又飭差持片赶往該公館查間以便失主到局具領現聞該竊賊已責懲枷示矣○鄉下高頤地方初八夜魚更初轉有無錫鹽船一艘開駛前來適遇某輪船迎面相撞登時將鹽船撞壞其半舟子甲乙二人以輪船駕馭不愼致將伊船撞損立卽躍上輪船欲與理論詎該輪船非惟置之不問反將甲乙推入河中鼓輪飛駛嗣甲經人撈救僅受微傷得慶更生而乙則隨波逐流早與波臣爲伍無可蹤迹矣刻聞乙屍亦撈得鹽船赶投元和縣禀控情形葉潤齋大令卽於初九早晨出　門大碼頭乘坐官舫並以小輪拖帶前往履騐缳情容後探實再錄 
[滬上官塲紀事]  
　　前署福建延邵道孫觀察澐日前因事來滬假寓滬北某客棧因有家丁犯事觀察前日命駕進志赴縣署拜會適黄大令公出未回由家丁擋駕觀察云我爲家丁犯事欲請貴上派差拘提該丁訊究耳縣署家丁回稱俟敝上回禀明施行應請大人寫信一封送來備案○乙未主事康長素主政有爲籍隷粤東來滬有日假寓滬北王家厙某公館前日命駕進城遍向各衙門拜謁至縣署黄大令飭丁擋駕○江蘇候補守備謝祝山守戎左江昨日因事赴縣署拜會大令延入花廳晤談片刻而别○瀏河厘卡委員徐司馬寅恭前日由差次莅滬先詣道轅謁黄觀察然後分赴各當道拜會至縣署大令飭丁擋駕○本城提右營叅將廖楚材叅戎城汛李采臣千戎因徃松江禀賀江南提督譚青崖宫保女公子于歸之喜前晚返滬本營各弁兵均詣江干恭迎如禮○蘇松鎭總兵陳印波軍門由蘇垣謁見趙大中丞回滬在寶德里公館　駐節旄 
[無踰我牆]  
　　本城改過局前因覊犯屢次越墻逃逸雖係看守疎忽然墻垣不無低薄前經關道憲黄觀察上海縣黄大令親詣所中查看諭令將墻加高修築固厚駐局委員揭印峯明府奉諭後雇匠修理堅固四面圍墻加高四尺想此後若輩可以安心改過矣 
[險被延燒]  
　　前晚蓮漏三商本城道署西首弄内顧姓家因吸鴉片烟燈火上燄燃著蚊帳霎時火光熊熊烟霧迷目衆鄰聞警齊集極力撲救幸未冐穿屋頂然鄰居皆已吐舌稱險矣 
[贅醮殞命]  
　　趙華華者住居本邑引翔港左近邇因某氏婦文君新寡趙卽入贅其家以循坐産招夫俗例卽俗所謂竄窠進也不意氏之族人不許以致忿爭將趙砍傷身死昨日午後四點鐘屍屬趙某投縣請騐黄大令以該處地保尙未報案未知是否屬實飭差赶傅該地保來案訊明核騐 
[請拿賭棍]  
　　武弁楊占彪翎頂煌煌昨午至英公廨求見屠别駕差役等向詢何事則稱由津來滬昨晚有新戚在某茶寮被專慣誘人局賭之甘文彬等扭住勒索曾向理勸甘等竟敢持刃大言恐嚇若不請官提究心何以甘故須與貴上老爺一見等語差等以此事須遞禀帖或則函告何必定須面見楊亦深芭爲然遂留帖怱怱而去 
[滾水傷孩]  
　　華記路第八十四號門牌有江北人某姓居焉家有女孩年甫三齡前日午後家人買得滾水一銅吊置檯上孩在檯傍摸索家人未及照料致水吊拉倒滾水卽由孩頭上傾下孩痛極撲地迨家人聞聲赶救已遍身水泡無能爲力矣越時熱毒攻心氣絶慘哉 
[英早堂事]  
　　包探陳阿九禀稱宋渭生與廖渭生不知因何在途口角爭毆宋被廖打破頭顱爲此送究宋投案供稱小的係爲洋貨生理昨被廖渭生毆傷頭額今旣獲案求訊斷質之廖渭生供與宋素來熟識實因合會起見如今只求恩典别駕訊得廖行兇屬實著押候宋渭生傷痕平復再行覆訊○陳坤元向在醫生丁甘仁處學習岐黄不料日前竊取金鑲藤鐲余約指押髮等件逃遁丁查知當卽投報捕房由包探秦少卿緝獲人贓昨晨送案丁供陳坤元原是醫生學徒被他乘間竊取金鑲藤鐲三隻金約指三枚金押髮一支而逸報捕後起獲原贓求給領質之陳坤元供蘇州人實因要用不得已私取金飾意欲暫時借押日後設法贖還如今求恩别駕得供判將陳掌頰五十下管押五天○三百五十四號華捕拘解在路擺攤聚賭之龔來喬陳阿掌到案請判别駕略加研詰判將龔陳二人各押三天以示薄懲○二百三十二號華捕禀稱流氓費阿元在途强奪行路人之錢適爲小的瞥見爲此拘送請究質之費阿元供向爲小本營生因失業流落無奈作此不端之事求恩别駕訊得攫錢屬實判實二百板○包探竇如海禀稱王阿慶卽吊眼皮阿慶係屬著名流氓拆梢打降時有所聞昨又帶刀在虹口行走爲此拘送請究王阿慶供詞含混一味求恩别駕判將王押候過堂復訊○寗波人何阿榮何阿珍二人曾經犯竊今來滬串竊婦人陳洪氏家自鳴鐘一架經包探竇如海拘獲人贓昨晨送究陳洪氏投案領贓質之阿榮阿珍供認行竊惟求恩典别駕判押候遞解贓還失主○包探趙銀河名解陳阿美到案禀稱此人竊取陳阿生家地毯一條經小的拘獲人贓送究陳阿生投案領贓質之陳阿美供認行竊求恩别駕判管押三天○趙包探又解陳瑞甫 
 
 

Page 4

 
 
到案禀稱此人　日掩門行竊蘇仁卿家水晶眼鏡一副當經蘇扭獲送交小的今送案請究蘇投案領贓質之陳瑞甫供稱小的實因窮苦無依所致尙是初次求恩别駕判押五天○野鷄娼王素卿携同傭婦陳王氏在途拖各　被三百零七號華捕所見當卽拘入捕房轉解來案王素卿供蘇州人家貧無奈賣娼然並不拉客求鑒陳王氏供王素卿並未拉客實被悞拘求恩别駕判令將王等均交官媒管押三天○包探顧阿六拘解流氓蔡天元陳永元二人到案禀稱此二人昨夜在途將鄉人陳春三扭毆索詐爲此拘送請究原告因事未到質之蔡陳同供揚州人以後不敢犯事叩求恩典别駕汛得蔡天元陳永元委係著名流氓判令毎笞一百板以儆 
[美捕房紀事]  
　　前日爲耶穌誕日寓滬西商例應停辦公事卽船上水乎亦准登岸游蕩晚七點鐘有英國甲乙二水手偕往百老匯外虹橋東首某西酒肆内沽飲對斟甚豪已酩酊矣尙未興盡不知緣何互相口角甲尤兇悍取洋酒瓶當頭猛擊乙首血流如注甲見已肇禍乘間奔逸乙則倒地經一百十一號華捕聞聲而至將乙雇車送至捕房捕頭令送公濟醫院療治聞乙受傷甚重未卜性命何如旋經三百七十四號華捕將兇手查獲拘解捕房捕頭令送至　豐街水手公館請辦○鄉人某甲裝載礱糠一船昨午駛泊虹口屠牛作附近爲義茂柴行兠售未幾有源昌柴行主何阿銘竟欲爭奪義茂行主土愼之向之理論繼復格鬥扭入捕房捕頭令一併管押○寍波人秦福林李芝蓀串竊北河南路九百四十八號潘宗乾屋内棉被二條潘控諸捕房昨晨捕頭派包探范進才將秦李查獲拘入捕房押俟送廨訊究○吳淞路萬陽樓茶肆後有洋房一幢係業廣公司之業轉租與楊樹浦某　紗廠棧棉花其内前晚偷兒竊去棉花數包失主報知捕房至所失包數失主現未查悉○二十二號西包探刻已期滿退差西探一役由捕頭選得二十三號西捕可充已於前日上差矣 
[澤鴻戴德]  
　　本館協賑所接沈聽甫大善士由杭來函云閱申報敬悉山左汴梁災狀幸承大君子登高而呼勸募賑濟曷勝敬佩僕前因歸費氏家姊抱恙曾許願二十元兹幸告痊如數奉上祈收彚解云云又保安氏求諸事順遂助來賑洋二十元日除照收彚解並收條分别奉寄外定卜焚鬚願了參苓符介福之占牟首歡多蘭桂集從心之慶祗領之餘莫名欽佩不惟如求所願抑且德報無限量矣謹代災黎丸頓首謝又收衆友追薦何桂笙週年懴資十圓蘇州全盛信局來還願人十圓合并附志於此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示傳]  
　　十月初間總理各國事務衙門示傳記名學生三名記名同文館學生十名令旗籍有各帶本佐領圖結民籍者各帶同鄉京官　　　　五日内赴本衙門投遞以便分館學習無　者概不收錄 
[易]  
　　漢口地廣人稠生齒繁庶市廛比櫛水陸交衝所有逐日食米屈指難以數計本地山色湖光淵峙一片到處荒廢以致朝饔夕飱全敕　米資民間食用今歲湘省秋收不旺洞庭八百里米船之下載者日見其稀個此前七八月間米價驟高至九月杪下游各埠米艇忽源源泝江而上市價遂稍鬆退邇者不知何故來源仍忽稀少米儈等藉以壟斷居奇硬行擡價計熟米一升需錢約四十文以次而降愈糲愈遜餘則油炭二宗時價亦形翔貴在富有之家尙無大碍嗟彼窮黎何以書竟不覺嘆其居大不易 
[繫屍病馬]  
　　江寗省城洋操副統領南爾都福係德國守備官居城北遊府署前數日見自已所乘之馬患病遣人赴滬請馬醫前來看治醫來　視此馬確係尫病不能復愈因告以故南君正在躊躇維時馬隊兵頭南豪斯之馬亦患是病查知本營病馬共有六匹南君卽令馬夫將已馬牽至小教塲連放洋鎗數響擊中馬額馬始倒地而斃先是馬隊毎晨八點鐘出操今以營中病馬孔多暫改步操　俟清江新馬到齊再行操習馬隊 
[胡爲乎來]  
　　安慶訪事人云月之初四日榮陞街有一少婦髮鬢蓬鬆裸體無罣卽金蓮亦無窅娘尺帛兩目圓睜不知羞愧亦不畏寒冷四顧徬徨口内猶喃喃云有一花臉人打他似有逃避不及之狀友知爲近鄰某姓之婦其夫遠出有子數齡翁存而姑已没並云此巡素端正守婦道無瘋病何猝發狂若是時已哄動多人婦家亦有人跟至就而問之則云造炊梳洗毫無他異頃刻間忽抱梳妝匣狂呼而出云花臉打人將手中匣抛置不碝一路隨走隨將衣服脫藥途中平空發狂莫明其妙幸該氏母家相離不遠氏母見之不禁號咷痛哭抒央人扶掖同至母家其時天色將暮未知其所終 
[縣案二則]  
　　費和尙呈控族兄費長春掯贖賣田一案前經委員曹明府訊斷判令交差看管候補提人証再行復訊在案供詞已詳前報兹據補提族長費鹿生張發發之妻張吳氏到案請訊前晚又經曹明府提案覆訊先問費鹿生供是族長年八十歲費和尚所控之田並非小的爲中亦未使他取贖求明察况小的前曾具詞訴明在案張吳氏供丈夫張發發故世多年費和尚之父費榮桂在日將此田賣於丈夫耕種後來與費榮桂說明轉賣於費長春之父火金仍是費榮桂代寫筆據此事現與小婦人無于明府查核案卷係由費長春之祖繃發發出售於榮桂刻下仍歸伊孫買回原業與例相符費和尙不應節外生枝健訟喝笞責一百五十板具結完案○孔永昌先在縣署呈控胡子山欠銀等情黄大令准詞後飭差往提未獲後胡又將永昌之孫孔瑞卿扭案互控經原差看管候訊在案昨晨黄大令公出回署永昌匍匐大堂攔輿訴稱台差將小的之孫瑞卿私行看管投請伸寃大令以情節秠多飭令值日差將一千人看管訊斷 
[法界捕房紀事]  
　　昨日禮拜四爲法公廨訊案之期綠西國耶穌誕後一日是以捕頭禀請中西官暫停讞務○某西人家細崽竊取主人所購洋酒鬻於洋涇浜某泠店經西人報知捕房捕頭遣包探將細崽拘押某冷店不認收贓押候解堂訊究○某甲持香爐　臺等物至菜市街求售包探見内有一銅圈上鐫十號二字知其得自西人家因卽解至捕房搜其身畔尙有染色布三匹錢二千文捕頭詰問之餘言由表兄某乙囑售遂將物暫留捕房釋甲出外邀其表兄至捕房候詰○偷兒某丙竊取煤三袋携往南市求售經包探拘獲解入捕房捕頭令押候解訊 
[江西官報]  
　　十月初八日撫憲委中軍徐壽椿拜發光緒二十年分地丁錢糧奏銷本章贑南道周浩禀到南昌府倪恩齡往豐城勘災補用縣何敬釗由浙江絲捐加同知銜州判金沛田由安義監修廟工回往辦九子石釐卡府藉范啓興往奉新催漕折從九李茂勳往豐城催查開礦縣汪吳瑞禀騐看候補縣甄官保由袁詶公幹回前請補廣昌縣鄭季春由長江催運回○初九日湖南常豐道桂中行禀往湖南府經王宫駿接查進外保甲指分巡檢鄧廷俊禀到係四川人○初十日大挑知縣陳國楨由京起服來江縣丞張福藩往雲都典史章錫朋往安福俱催道欵姚春融往義寗催地丁右營把總張錦榮外委李攀桂李得順吳廷貴俱謝督委 
[邗江官報]  
　　十月二十九日湖廣司主事吳主政鴻森過揚類　尹兆騋赴通泰查探水勢唐太守光照到揚公幹○十一月初一日分部主事蔣主政芳增到揚南製林司馬禀辭回署正任泰分司沈分轉桂禀知赴省儀徽縣朱大令江抵揚李鹺尹彬奉委北鹽艙差 
 
 
 

Page 10

 
 
   
 
