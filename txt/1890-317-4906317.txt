# 1890 - 317 - 4906317

 

Page 1

 
 
[勸募順直山左急振啓] [  申報館協振所同人拜手]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍骸蔽江面下其幸面不死者當此塞颰　緊霜信暗催　褐俱無難禁奇冷加以飢腸轆轆全無粗糲下咽有不視息難延漸將告焚者乎伏念本舘勸辦賑捐而後江浙福建諸省俱東大君子慷慨軡金今茲畿輔巖疆齊魯名境遭茲順沛何忍不復解臺特肅短箋附陳苦狀如貴玉成美事巨欵慨施則作善降祥福報可操左劵已 
[賑物求售] [  申報館協賑所啓]  
　　本埠文報局賑所以諸善士陸續所助珍奇送交本舘出售計伽楠香朝珠翡翠班指天緞西紫川外套竹根靑銀綢馬褂古銅爐文徵明畫册米　陽字卷以及晶玉玩器名人書畫衣服書籍之類多至數十種敬請海内諸君惠臨賞鑒隨意購取旣得貴物又濟災黎誠一舉而兩善備焉特陳每啓敬俟高軒 
[珍物求售] [  申報館協賑所啓]  
　　日前承某大善士以翡翠記念全副囑爲鑾價以助賑捐昨又承　東無名氏助以伽楠香朝珠一掛數到牟尼之串林觀香通分來琬琰之珍　　露潤拜登嘉眖永爇心香已賭君子有欲　奇珍耆請憲惠臨展玩或紙購其一國一并購歸但肯解囊總舞不可　合之則二美　之則無　　　綴引言伏維共鑒 
[武試亟宜變通説]  
　　爲國之要在得人才取才之道必先考試此鄉會兩試之所由設也訏謨碩畫端賴文臣禦侮折衝必求武士二者並重不可稍偏故國家之取武士亦必試之再三欽派大臣一一校閲校文士尤爲認眞初不肯以其武而存輕視之心顧勢異時殊瑟難膠鼓音日之利器至今日皆爲鈍器昔日之絶技至今日皆爲末技而考試者猶率由舊章未嘗稍攺是試之雖詳而其所以試之者猶不無遺憾也古人以弧矢之利威天下而兵器之用始興蚩尤作五兵後世因之二矛重弓詠之萹章彤弓盧矢錫之天子秉旄杖鉞稱十比戈載之尚書然冕而執劉冕而執瞿其制度亦漸矢考其所以失考者何哉盖亦後之人不以爲利而日漸廢棄耳後人所謂十八般武藝者則如鞭也簡也义也扖也棍鎲刀槍也盾矛劍戟也有一人而兼精數器者有一人而止精一器者以是爲行軍之利器而已然列代之制各有所更爾時之所恃以爲利者至今日又一無可恃矣卽如弓矢所以禦敵古時爲行軍之要需木及短兵相接先以一矢加遺其足以制勝也如此迨鳥槍噴筒紅衣砲等火器一出而弓矢遂瞠乎若後况今日西人之兵器其精利十倍於從前退一切兵器於後而以槍砲爲先其砲則後膛螺絲精益加精開花快砲利益加和其槍則一門二門以至十餘門蟬聨而出可無間斷且此猶不過佩帶之槍若臨陣所用者其靈便迅厲猶覺莫可比倫中國自通商以來亦旣競趨西法而考試之際終未聞以槍砲之準否爲去取而一仍弓箭之舊試思弓箭雖有能手百發百中具穿楊徹甲之能又豈足與槍砲相抗衡乎且本朝以鳥槍神臂弓取勝故神機一營爲國家最重而獨於考試武科則仍以弓箭爲上卽投營入軍籍者亦仍令携帶弓箭以别優劣是眞不可解也或曰古者射以觀德盖以此觀人不但足以窺肯技藝亦可以見其氣度人品其心平而氣和者則自能從容命中不然則否考試之不能廢弓矢實以是故試觀華兵臨陣之時亦從未以弓矢取勝可見考試之用弓箭乃以觀德非以耀武也然國家取此武士欲其衝鋒陷陣以取勝乎抑欲其從容坐鎭以養望乎亦曰欲其取勝耳則何以棄取勝之槍砲而不習哉平日則以弓箭分優劣而獵功名臨事則棄而不用轉以不曾夙習之洋槍授之所習非所用所用非所習而曰我欲取勝不亦難乎營中之制有所謂弓箭糧者有所謂籐牌糧者長槍糧者而無洋槍之名自髮匪亂後始創立洋槍隊嘗見有在教塲操演者則又不過齊步伐整隊伍而已未嘗如弓箭之以中的爲事近來風氣漸開閲操之際有打靶中多者往往獲上賞然功名之心較受賞之心爲尤切倘考試之際亦以打靶爲黜陟則彼欲揣摩時尚自必專力於洋槍命中及遠之才當不難駕西人而上且彼習弓箭者初何嘗寢食於是哉其朝夜勤習亦不過在臨考一月半月之前考騐之後則無論獲雋與否皆棄如弁髦是所謂觀德者亦徒有此一説耳倘攺爲洋槍雖不能時時練習或亦如弓箭之僅在一月半月之前偶一勤習然考騐之後臨陣可用則卽一月半月之功亦爲有用之學倘得時時練習則日益加精當有無難者天下之事創始最難然輪船之行中國初未有也今則河運且攺爲海運矣電線之設初未有而今則廷諭亦由電寄矣安在武試之不可創爲洋槍哉或謂考試之時攺爲洋槍則必聽學武者皆得蓄藥彈而後可如此則軍火之禁不能不弛恐民間轉多不靖此亦不可不慮然私鑄之禁嚴矣而爐火亘天洋藥之禁嚴矣而私土遍地禁之豈能盡絶哉且跳梁小醜負險巨兇莫不有洋槍爲濟惡之具然則軍火之禁反使盜賊有槍學武者無槍武弁於强敵之來聞聲先遁實由於此物極則變弓箭一物舍考試無用已處其極矣倘亦有變機乎 
[鳳闕晴暉]  
　　九月二十四日午後北營押解官一員兵四名由提督衙門領解盜犯三名用黑索一條牽出官兵前後擁護迄邐至刑部赴當月司投文交犯經當月司員訉騐相符飭交南北所監禁以備禀堂掣籖分司嚴訉　外地災民來京就振者多在城根支搭蓆棚以蔽風雨遂呼之爲棚民有某氏婦常向某甲買燒餅以飼小孩甲逐日挑擔往來各棚一日行至此處四顧無人忽向某氏調戯某氏佯爲不解熟視無覩甲慾火中焚向前按捺意欲强姦某氏大聲喊嚷適有少年數輩在城根演試勇力接擲沙袋聞喊聲疾奔而至詢知此事氣忿難平各將某甲按倒在地拳打脚踢頭破血流甲叩首乞饒少年尚不肯休將甲送交北城坊署時坊官亦深恨甲之所爲立出坐堂訊問批頰五十板責五十收禁班房以待轉詳城憲從重訉辦○前門外石頭胡同新開素香小班女郎五六人年華嬌小艷鹿絶倫一曲琵琶不數潯陽商婦據云來自滬上京師富家子弟咸欲一覩南中金粉車停花下酒把簾前殆無虚日吳娘性格温柔酬應周到惟不解北音淸歌旣罷相對默然不復寒暄一語縱使强爲酬答終是隔靴搔癢尋芳者每以爲憾若南冠客去顧曲人來倚翠優紅别有一番情趣意者吳地名花固未許燕趙游俠兒輕易問津也現聞以長安米貴居大不易將易北轍爲南轅遷地弗良有如是夫○京師立冬後二日晨起同雲密布雨雪霏霏封家姨相繼而來飛揚跋扈入夜檐鐵 
 
 

Page 2

 
 
皆鳴錚琮不絶翌早雪止異常寒冷甕水成冰街巷往來者殊覺天寒手凍無人呵也○提署三堂憲因南苑所畜四不象日見缺少查知街巷所售驢午内每以四不象肉混充遂諭五營　弁嚴行訪拿偷盜宰殺人犯日前在菜市口二合店内拿獲人犯七名鎖解到汛想當移送提署訊供發落也○候補通判張黃等押解湖北京餉銀二十萬兩於九月十九日午後到部隨卽移鞘進署投遞文批聽候騐收○李傅相奏請免燒停鍋令其捐輸賑欵業已奉旨允行兹聞直隷各州縣有大小燒鍋已由傅相派員收捐共集捐銀二萬餘兩一俟造就淸册卽行咨送户部騐照○永定河北上汛合龍後督工各員傳集戲班於九月十一十二兩日恭祀河神主祀官員荐食奠盎舉行三跪九叩禮從祀官弁大小百餘員按次舉行三跪九叩禮畢入座看劇筵席七十餘桌係先期傳派京都廊房頭巷會元堂飯莊備辦想見有酒如淮有肉如林之盛 
[體恤貧民]  
　　京師永定右安兩門外各水局逐日施放賑粥災民等爭先恐後擁擠喧譁勢難彈壓各水局紳士深恐有懷孕婦人前來領賑倘被擁擠中間進退維谷大有不便飭知手下人遇有懷孕婦人領賑給以賑票一張令其急速回家托親信人逐日持票代爲領取現聞各水局放出賑票白餘張此誠好行方便者也 
[淪落烟花]  
　　京西南某氏婦携一女郎避水來京日向前門外梁家園粥廠領取雙弓米以謀一飽母女兩人伶仃相倚大是可憐女年届破瓜脂粉不施自饒風韵著名痞棍某甲見之以爲奇貨可居遂與某氏通欵曲致殷勤旣而曰有此搖錢樹子尚憂貧耶京師爲天下輻輳之所長衢夾巷趙李經過選色徵歌纒頭慨擲以小妮子這般好顔色若肯屈節何患不得貴人歡豈必日守枯株自甘餓死耶某氏本無見識一聞其言不覺首爲之肯而意爲之移也遂托甲説合將女鬻入勾欄中花枝荏弱未免爲狂風作踐而甲則吞用身價酒食揮霍得以自豪某氏所得者爲數無幾後悔無從徒增浩歎先是女曾與同里某乙締姻至此乙家亦因避水轉徙都門赴粥廠領粥時聞人談及鬻女事卽向粥廠委員前長跪泣訴委員聞而憐之允爲轉詳城憲拘拿某甲某氏到案以憑訊辦嗟乎天隆鞠凶田園淹沒致使㷀㷀母女抛顔露面乞食他方此亦大可憐矣乃某甲竟播弄其間祗顧一已之貪囊不顧他人之名節坐使無瑕白璧有玷難磨參之肉其足食乎 
[化通近事]  
　　李傅相以署通永道楊藝术芳觀察政聲卓著專摺奏請補授聞題本已進不日可奉恩綸矣○各省米賈先年運米麥到通多在碼頭卸載核其總數每年有八九十萬之多邇來多卸在張家灣碼頭是以客棧堆房遽增數處每年報載約在五十萬左右通州不覺反遜一籌矣今夏河水汜濫張家灣入京大道毁壞不堪大車不能運行通州遂復有起色目下德裕天成和成成義四家堆房麥積如山約立冬前已有六十餘萬桑園滄海時代變遷閲歴之餘能無感慨○時屇三冬宵小易於竊發何刺史特令淸杳保甲每十户編爲一牌立一牌長遵舊例也○新科武進士楊致信係城南馬駒橋人少年入泮膂力過人説者謂有藍翎侍衛之望云○邇日雜粮陡貴玉米每石前售通錢三千八百文者現忽增至九千文小米每石前售六千文者現增至十千左右高梁每石前售五千文者現增至六千八百文查今歲麥秋甚稔價尚公平而粗糧竟如此加昂哀此小民何以卒歲○水災過重幾於赤地數千里刻下不特米如珠貴卽柴亦價增二倍五處粥廠已一律攺用烟煤矣○某甲携一少婦形色蒼黃行至教子胡同州役向之盤問甲無以對一味支吾州役見係拐帶之流遂卽送州究辦○鼓鑄私錢大干例禁乃近日錢商竟私購小錢攙用每干多至數十文更有人在街市上擺設錢攤出售私錢希圖漁利安得賢有司懲一儆百使若輩稍稍濳蹤歟○小西天舊有一小廟内供水火二部神像先年協署於此儲軍器焉聞有陳某者曾因痰迷自縊門鐶上近日其弟與家人口角又縊死於門鐶以一鐶而弊兄弟二人亦異事也○立冬以後天氣漸寒上月二十八日同雲密布冾氣逼人俄而瑞雪紛霏雜以細雨入夜朔風諷諷撼窓有聲侵晨竟滴水成冰非裘不煖矣 
[痛失長城]  
　　欽差南洋通商大臣太子太保兩江總督一等威毅伯曾宮太保於十月初二日未初一刻因病出缺已據電音登報復於前日略述病緣兹復得訪事人來函云當宮太保薨逝後瑞方伯卽電達北洋節署請爲轉奏恭候恩命先是黎明時延醫者謂宮太保病已瀕危人多以未聞有何不豫不信其説迨司道紛紛上院延至辰已未散方知氣漸不屬至十點鐘時宮太保見方伯在戕前卽語之曰吾命已終而國恩未報不料犬馬之忱盡於今日言已就枕上作叩頭者再便呼監印官將印送交方伯曰江南事一以付君方伯受印而出由是家人侍疾者爭問家事並無一語處分目遂瞑署内人傳述如是昔有輓文潞公者云身騎箕尾歸天上氣作山河壯本朝如宮太保者洵足副是腰腹矣及方伯携印出署纔越西轅門署軍憲承都護已由東轅門入過煖閣亟問何印在巡捕官禀白業交藩司帶去都護方從容言他夫官以印爲重况封疆數千里職守視他省爲尤大都護又有同舟共濟之責宜其有此一番鄭重也又聞宮太保年來殊衰邁然頗惡人作不祥語因此持長生之説者轉爲之諱疾而忌醫邇來有人進一醫生狂且耳小試果見效便自詡爲岐黃再世前月杪尚復召治卽約法謂宮太保病源惟我能體貼入微未可遽易生手又須將臥具移入署内以便朝夕診視至轅下之以醫求試者皆以宮太保爲孤注請一切謝絶毋使班門弄斧溷乃公事聽其説者疑此中果有佳境不料差之毫釐者竟失之千里至飾終儀服凡附於身附於棺者均由凌問樵觀察在下關早爲預備緣古者六十歲制七十時制宮太保今已享壽六十有七日者謂八月間當有五丈原頭之事由是周詳妥帖得不倉皇草率觀察係儀棧督銷總辦適赴十二圩是日下午得電報夜四鼓赶急進城料理初三晨八點鐘時大殮晚四點鐘時成服設幕主喪係承重孫部署喪事則總統兵輪船陳舫仙方伯伏念今歲湘中勛舊之凋瘁者自楊彭二宮保曾劼侯與今宮太保已有其四梁木其壞哲人其萎留心時事者能不爲天下蒼生撫膺太息哉 
[邵伯火警]  
　　客有從邵伯鎭至維揚者據云上月下旬某日晌午該鎭大馬頭後面大街某姓水菓鋪樓上失愼烟燄橫飛赤熛怒煽該處大街逼近東堤地勢極低店房屋脊高出堤頂無幾街後盡係支河义港故各處水龍聞警馳至幾無用武之地盖龍頭錫管由下而上噴水方能得力今安放堤頂平列澆噴水力不能噴射祝融遂得肆意猖狂將望衡對宇之各店一齊收拾殆盡約逾兩時許始火滅烟消計自南至北燬去店屋四十餘家喪失資本甚鉅内有某姓所開綢縀鋪向在該鎭推爲巨擘此次所失聞亦較他鋪爲尤甚誠可憫也 
[揚屬試題]  
　　揚屬各邑科試日期前已登報兹將本月初一日正塲題目照錄左方以供衆覽江都已冠文題而竭焉子曰鳳鳥次題則豈徒齊民安示冠以時子曰弟子次題有孺子歌曰通塲詩題前程從此至靑雲得靑字○甘泉已冠文題铳色至吾日三省吾身次題必得其名必得其壽未冠女爲君子儒毋爲小人儒次題善與人同通塲詩題秋後風光雨後山得山字兩邑塲規皆各嚴肅非常人數亦較上届增多故放頭牌時報時鐘已鳴兩下凈塲則天已曙矣 
[試題四錄]  
　　楊大宗師科試蘇州府屬各題前已三次錄登於報兹又悉本月初三日貢監錄科貢子曰毋以與爾鄰里鄉黨乎監力不足者中道而廢今女畫問今文尚書師承賦得竹安寒舊翠得寒字初四日覆九縣新進文童凡有血氣者莫不尊親故用人之智去其詐賦得高樹月痕蒼得痕字 
[皖撫回轅]  
　　安徽巡撫沈仲復中丞校閲皖北各防營兹已事畢後由水道秉節回省上月廿九日之晚行抵馬家窩本月初一日淸晨 
 
 

Page 3

 
 
鐘鳴八點節蒞首垣先期懷寗縣吳松午明府飭差在東門外河沿搭蓋埠頭以候憲節及中丞戾止水陸兵勇紛紛鵠列江干燃砲鳴鎗以申敬意在省文武各員弁咸遞手版請安中丞惟接見司道各員餘則槪行擋駕云 
[古灊寒浪]  
　　上月廿六日午刻安慶懷寗縣署後某姓家忽遭火患幸在白畫人力易施焚甫片時卽行撲滅○久睛不雨三月于兹各憲軫念民依疉次設壇祈禱復委員馳赴濳山縣敬謁萬山龍井取水以歸上月二十七日行抵省埂天果陰霾雲低似幄至向晚鐘鳴五下雨師税駕渥沛甘霖入晚天氣嚴寒布衾如鐵翌日昏黃時節仍復細雨沾衣廿九日晨起銅鉦高掛旭日當空農人見之喜可知已○督學使者錢樨菴文宗將次按臨安慶連日懷甯縣吳松午明府飭差修整試院丹靑粉堊煥然一新 
[閩垣叢話]  
　　福州公估官局專爲估看銀圓而設每日懸牌門右定其價値之高低上月錢店將銀價高擡每圓相去三四十文之譜至本月初一日銀價略平番票每圓値錢一千七十餘文惟持票向大錢鋪換小銀圓却不容易持小銀圓向錢鋪換票亦必故意居奇現在市中尚多小錢票流通小銀圓用者絶少矣○亢旱已久黎民望雨情殷卞制軍督率屬員赴于山大士殿及各廟竭誠祈禱并禁屠宰以迓天和近日雖有陰雲不過微雨數點田園仍無小補秋禾已枯槁不堪未識蒼蒼者天何不佑我民若此耶○本月初一日好事者舁城隍神偶像出游遍歴東西南北各門至四更回始廟次日復出游南城外更餘始由水關折回閩人士最喜枌罪犯會中披枷帶鎖者絡繹於途不知地方官見之亦將懸爲厲禁否也○本月初三晚二鼓後遙望東方紅光爘然高燭天半未知何處失愼道遠未及報明也 
[公司帳略]  
　　美查有限公司刻已一年期滿印成淸帳分派各股友查閲計始自去年西歴十月十五號至本年西歴十月十四號止除去各項開銷凈餘銀三萬二千四百七十一兩二錢四分從前六個月時已派與各股友每股利銀二兩五錢現又派出每股二兩五錢且一年之内尚添置地基房屋生財計銀五千數百兩觀此知公司生意可謂大獲利源矣因譯數言爲各股友志喜 
[使星過滬]  
　　出使德俄奥和等國大臣許竹篔星使由天津乘海定輪船南下前晚鐘鳴九下駛抵滬江停泊浦中至昨晨八點鐘時傍岸卽有督轅忠信兩營滬軍螢蘇松太道親兵擎槍列隊江干恭申迎迓法捕頭亦飭探捕在彼彈壓少選提右營陳鈺卿叅戎松海防同知劉乙笙司馬上海縣陸春江大令及英法兩公廨讞員城廂内外各局員咸詣碼頭恭迎憲節星使未及登岸卽換坐官舫用小火輪船帶赴珂鄉 
[微服出巡]  
　　上海縣陸邑尊以時届隆冬深恐宵小乘機竊發擾害閭閻因於前晚輕輿减從赴城廂内外嚴密巡查邑尊此舉可謂不辭勞瘁矣 
[索欠無憑]  
　　蘇鴇顧雲卿就木之年淫性未冺曾在原籍與某道士有私鉛鼎温温同叅妙契後復勸令道士還俗買得女孩四口顺滬上寳善街榮錦里開設妓寮以鴨作龜不惜泥中曳尾至端節將寮閉歇攺而在蘭芳里開花烟館斯時已負債千餘金無從彌補謻臺日級其苦可知六月間又以炸裂火油燈致鴇驀補灼傷送入仁濟醫館敷治旋以火毒攻心而斃經螟蛤子金生央人料理喪事所有買女張麗卿等除償債外各自出外作皮肉生涯前日麗卿乘馬車出遊突被烟鴇阿六送入捕房聲言顧鴇在時曾欠洋蚨六日翼麗卿稱鴇母死後曾承頂欠債户六百餘元實不知尚有此欵捕頭以索欠無憑一併開釋 
[縣案彚錄]  
　　王裕坤投上海縣訴稱向以操舟度日因乏子嗣收領湯永泉爲子日來不肯習上吸食洋烟經小的訓斥不但不聽反敢行兇爲此扭案喊控前日晚堂由帮審委員宋二尹提訊王伸訴前情並稱湯之親母屢來吵鬧不堪其擾求恩斷離湯供今年廿五歲向在寄父船上幫忙本年七月間寄父將小的逐出後作小本生意邇來因生意淸淡虧折成本故向寄父懇借錢文並無滋擾情事二尹問湯曰爾現住何處答稱住在六馬路客寓中二尹得供卽着王裕坤給湯永泉錢五百文作爲貿販資本不得再往吵擾如違准王扭送來案從重治罪王叩謝而退○前報紀新閘巡防局送縣之戴介寳虧欠聞芝仁銀一千餘兩一案前日之晚宋二尹升堂提訊聞芝仁訴稱紹興人向爲錢莊生理與戴往來被欠銀一千五百餘兩屢向索討一味延約求請究追戴介寳供在通信洋行爲煞拉夫欠聞銀兩業已劃淸係帽徐姓爲中二尹得供着戴交保邀徐姓到案再訊 
[英界公堂瑣案]  
　　袁王氏訴稱小婦人開設茶寮以資餬口吳全才約友來啜茗嫌水未開以致口角突被擊毁茶盌等物約値洋銀二元數角爲此扭案請追吳及陳阿三姜信裕翁信發蔡全富等同供稱小的因水尚未開向説不理以致口角紛爭如今只求恩宥宋二尹判令合賠洋銀二元各管押兩日以示薄懲○李王氏訴稱小婦小與趙阿金同居被趙竊去夾被馬甲由捕獲趙起贓姑念同居求免究辦趙供稱小的因有急需向之借質並非行竊實係寃誣宋二尹謂旣由原告求免可無庸議○杜振淸訴稱小的由某里管屋人林富金央令替工夜宿門樓之上林忽失去皮馬褂及布衣查得朱勝發曾來過諒被朱竊是以報捕拘案請追朱供稱小的並無行竊之事宋二尹問林何在杜稱今未到案容小的喚令前來二尹飭將朱暫行管押着杜於禮拜四邀林投案聽候覆訊核辦 
[法界捕房紀事]  
　　本邑小東門外各馬頭杉板船夫素稱兇橫前日有船户某甲不知因何與同業某乙口角施卽揮拳力大如牛將乙毆倒隨飛槳而𨓜適某輪船水手某丙見之代抱不平躍入水中將甲尋獲勒令折回送入捕房管押斯時乙亦已向捕房申訴捕頭察得受傷甚重舁送仁濟醫院甲則押候解送公堂○前晚有衆會細崽某丁酒醉糊塗途中閙事某號巡街捕見而拘住押入捕房至昨晨釋出則宿酲已醒不復醉語譁囂矣 
[分發人員騐看名單]  
　　新海防例掣籖分發郎中雲騎尉世職崇啓蒙古主事李家駒湖南内閣中書沈宗疄廣東部寺司務顧禹權順天知縣朱弼臣江蘇按察司知事錢心潤安徽○海防例掣籖分發主事陳文炳福建○保舉掣籖分發郎中四品銜巴克他訥漢軍○鄭工例指省分發知府熊方柏湖北廣東州吏目王爲棟浙江雲南巡檢楊本榦江蘇安徽典史曾昭炳湖北甘肅鮑宏澤安徽福建○新海防例指省分發直隷州州同王儆山西直隸知縣何蔚紳江蘇湖北鹽大使孫肇炘山東兩淮直隷州州判朱家霖雲南四川府經歴李秉彝奉天山西許士元順天山東畢時騏湖北山東吳瑞麒江蘇福建縣丞司徒鋆廣東廣西常向一奉天湖北侯于魯山西山東馮德垚江西福建宋學曾安徽江蘇張書四川雲南何展采浙江直隷鄭興第浙江直隸徐致正江蘇江西龔兆崙湖南山東鹽運司知事興善滿洲廣東善澍漢軍兩淮州吏目吳瑞麟順天廣東熊世澐湖南甘肅吳翰安徽山西府照磨焦鍾澤安徽浙江孫澄淸浙江江西按察司司獄潘祖培安徽雲南鹽巡檢劉懿德湖南廣東巡檢張勛順天四川于紱榮順天廣東姚愼修湖南江蘇馮序鏞江蘇湖北恩鑅滿洲廣東楊光暄江蘇四川羅光鼐江西福建陸勛浙江廣東費士樵浙江安徽蔡金書浙江廣東鄭秉禮江西四川從九品林長庚江蘇廣東周森廣西廣東藍翎李榕第貴州四川典史米際泰直隷山東范勳順天山西王官度直隷山東邱恩霈順天四川魏直湖南雲南歐陽椿湖南雲南朱鴻儀湖北甘肅李紹晟安徽山東蕭緗四川廣東章森浙江江西嵆維權浙江 
 
 

Page 4

 
 
江西張鳳恩河南陝西未入流華烜順天四川海防例指省分發巡檢羅建昌廣東福建○籌餉例指省分發知府德福滿洲廣東知府車炘盛江西雲南鹽運司經歴王國楨順天廣東魏福昌浙江兩淮巡檢朱祖謙浙江江蘇典史牛東順天山東未入流季泳桐江蘇四川○勞績掣籖分發知縣五品銜周翽岡湖南鹽大使雷文綬江西○勞績指省分發道二品銜傅雲龍浙江直隸通判興禮漢軍廣東知縣藍翎王錫恩四川廣西希寛蒙古山東藍翎馬鳴岐江蘇奉天方澤椿安徽直隸五品銜許廷楨浙江江蘇州判藍翎徐之瀛漢軍山東縣主簿藍翎六品銜容淦廣東廣西從九品蔡文江西廣西○恩癊掣籖分發通判陳元熙順天○進士指省分發知縣鄭永貞山西河南○教習掣籖分發知縣陳丙森浙江○應補呈請分發道花翎布政使銜李宗岱廣東山東知縣胡錫祜四川山東縣主簿馮壽祺順天廣西從九品徐根存江蘇江西未入流陳熙鼎江蘇浙江○分發原省坐補原缺巡檢劉潤直隷山東 
[賀儀助賑]  
　　本舘協振所昨接張君杏村來函云杏村中年得子稍免不孝之罪節省湯餅會資已經助賑蒙諸親友餽贈隆儀一槪璧謝奉勸助賑以救災黎今有至好王曜廷祖紹又方伯貞皆在津　防遠道賜以隆儀却之恭受之有愧是以集成英洋三十元寄交貴館彚解直東使顚沛餘生得霑實惠卽以此爲三君子種福想善與人同者必當心心相印也本舘展誦之餘具徵樂善好施逈逾常格自卜庭前玉樹挺秀三珠特列報章用資觀感 
[妙藥濟世]  
　　本埠新北門内老泰山堂藥店陳杏園主人精於醫理喉症一道尤爲專門適値今年秋令亢旱燥烈喉症疉出醫者束手特秘製治喉風藥敬送不取分文助於仁濟堂四百服囑代施濟云云足見陳杏園仁翁一片婆心惟求𣏀濟請登報章謹揚仁風� 
[鉅欵救災]  
　　順直災黎號救慘切封河在卽大呼奈何乃蒙松江鹽公堂馮谿橋仁翁經募感悟子酬恩子兩大善士洋八百元南市新泰木行毛大善士交來江陰楊𨓜馨大善士洋六百元求病速愈闔家平安馮殿邦善士經募洋三百七十二元均囑急解順天交四小兒則敬散放救災云云仰瞻諸大善士痌瘝在抱共矢急公之義積善之家目獲有餘之慶祗領之下惟有謹代萬衆災黎九頓百叩以謝鴻施絲業會館賑公所九月二十九日止經收册捐洋一千四百七十八元規元七十三兩錢四百文併亽敝堂彚解當於初六日託中興和票號第二批匯解順天規銀四千兩俾小兒則敬應干接濟以仰副大善士一片婆心救災之至意請登報章藉慰慈念[  施善昌謹啓]  
[頒到賑欵]  
　　安徽賑撫總局募得賑捐曹平銀四百六十兩四錢交由安孚錢莊匯至敝所拜登之下申見規銀四百九十四兩五錢七分除掣奉收照備文詳　外合乞登報以致勿諼[  上海文報局協賑同人謹誌]  
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路高易公舘内籌賑所陳詠南經收山東順直福建八月十一至二十日第一百七十八次賑欵淸單]  
　　十一日維安　嵩　山鷹募洋三元○保𡉤安洋一元挹記一角朱龔氏一百文洋一角○○十二日恊成乾寳號程小川翁交來廣東興寗縣正堂沈火令經募　記號銀三十兩饒友恭堂二十兩陳俊艮陳起鷹各十兩張紹南七兩一錢均興號五元彭癸芳三元王湘瀾一元翁德記一兩三錢二分五厘嘉興朱廷儀各七錢八分以上十一户合捐規元八十四兩五錢六分又募李俊臣銀十八兩相茂當相順當無名氏各四元吳球瑛鍾廣福陳仲謀朱聨成曾光輝陳德淵曾耿光各二元以上十一户合捐規元三十五兩九錢三分又募公昌常聚豐當廣源當裕順當羅庭芳張恆泰羅貴和貴成慕慈鳴源桂年刁成美各四元刁化美三元盧探珠二元張祥茂羅募彝李兆璜饒德相張新隆各一元李文運梁鳳高張光輯汪錦漳鍾銘淵陳淸蘭各一兩四錢以上廿五户合捐規元四十八兩二錢三分又募分記銀念一兩年記十六兩艮記十兩胡楚香七兩　記六兩八錢未記五兩二錢艮記四兩胡源聚當維恆盛當各二兩八錢　記二兩三錢用記二兩傳記一兩八錢黃記貝記各七錢一分李記三錢六分以上十五户合共捐規元八十三兩四錢一分又募曾炳章銀四十兩又代妻捐銀十兩聲合號黃宏昌南盛號蕭榮　扣一兩四錢毛寳和七錢一分以上七户合捐規元五十五兩三錢一分又募無名氏銀十四兩饒朝泰二兩八錢四分陳廣茂晉華號饒悟岡順興全彭相興董財裕饒秀茂厚昌號各一兩四錢二分羅桂香一兩四錢坤和號一兩零六分五厘　元錦天和號各七錢一分賴泰綸萬利康劉　企玩月堂各一元其昌半元以上十九户合捐規元三十四兩五錢八分又募陳偉謀銀三十五兩陳黃氏七兩陳黃氏二兩八錢王良輔一兩四錢展順號王運康林勳臣各七錢王良材陳錫烈五蘭熏王作舟各銀三錢五分曾玉英三錢以上十二户合捐規元四十九兩零七分又募畢乃銀十三兩八錢九分彭則元三兩九錢四分陳德基二兩七錢六分張祥熊二兩三錢三分榮興號一兩四錢二分陳鴻謀一兩二錢八分閩汀會舘銀六元五角陳載記二兩八錢四分悦和號張銘勳藍步雲劉俊盛　二元毛紹安一元以上十三户合捐規元三十九兩四錢五分又募裕源號洋三元恊美記二元聨濤金王鴻裕郭陸陞　鳳合道順號嘉合號萬華成　錦香萬卷號　成號鄭　濟堂　裕泰吳球球堂林信利吳球球堂郭樂興許明合各一元　山林半元念一户合捐規元十六兩一錢三分又募興寗營都𨳸府蘇洋十元分府黃總司廳謝林各五元副司聽方劉各三元　　劉張劉各二元以上九户合捐廿五兩四錢七分○豐記木行洋十元○杭城施　合未室人病� 
愈二元守平主人一元無名氏一元常州齊功成翁募散花室齋求合家平安洋十元杭　　記　募無名氏不留名各一元何士亭洋五元素寒子省香斗洋二元西河子一元茲益銅洋一元○十三日台北電報　募從善堂樻善堂學家堂無名氏二户各花洋二元百忍堂　　堂無名氏養正堂各花洋一元共捐花洋十四元吳　修堂半元居易齋三角吳松福松　松縣松喜養竹愛竹靜山　山各二角松山松貴松雪松濤松富松秀松鳳種山修　竹來映月守山　泉助經績月耕山仰山高山一山三山種枚撫松有松節飮月樵樹　各一角共洋五元長順晋交來楊州愼餘堂洋十元留鑑堂洋二元○九江落落如石齋洋二十元○廣東惠來捕署祝延傑翁銀二兩八錢二分　厚焯二兩八錢陳昌治一錢四錢五方鴻賓一兩四錢擔石山房一兩二錢五分客景辰一兩一錢二分張子寛方之網亦拙　劉靑山梅敦厚堂各七錢二分周合泰無名氏各七錢張介卿六錢三分方振坤三錢五分共捐銀十六兩八錢二分合來花洋廿五元江西吳公洋富泉洋四元○蘇州郡小泉翁募徐守銘邵蓉伯各一元江西振豐和補過子李一元○安徽陳聽彝堂本洋一元劉三祝堂問心齋李古處堂呂慶餘堂各半元共捐本洋三元揚州姚公舘有心無力客洋二元○十四日胡約臣規元七兩胡同人社二兩心得一元何指陞堂五元日昇昌寳號交來湖南寗鄉縣徐墨　莊　成翁募寗鄉士坤公助錢五十千文寗邑蘇　二十千文寗邑健　十五千文徐墨犀敕十兩莊叔成張甫堂各十千文呆隱僞江子同春典各六千文　德輝五千文鄭宣臣四千文唐樍餘堂洋四元蔣鳳麟堂二元陳芝生劉耀堂蘇容孫各二千文張柱山饒秉堂各一千文共捐紋十兩　一百三十四千文洋六元錢洋二宗換紋九十兩共紋一百兩伸規元一百零五兩六錢○吳韋氏十元盛記子方六元祝喬居士二元五角祥記無名各二元竹全居一元二角悟生氏求安氏朱胡氏各一元理齋氏四角景周氏吟春山房聿曰氏各二角共洋十二元○揚州李修　爲父完願洋四元江西臨江府署裘汛安傳桑帆各二元劉昌遠劉東生　晋齋順西藩胡小漁倪南村各一元共洋十元泰州望杏仙舘助洋六元南尋振成典英厘毓道人一元易安居壽筵移賑祈慈體康健洋五元　古　安四元古歙守樸齋募余桂峰洋一元求免襖世人夵洋二元次紋三兩　錢化規元八錢一分銅洋六元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年九月廿七日京報全錄]  
　　宮門抄○發抄硃批五道○蘇撫剛奏審明定擬摺○大臣意奏揀充膳上人缺片○大臣英奏敬陳巡查後龍火道地方安謐情形並回署日期摺○閩督卞奏變通捐例籌辦賑欵片○又奏病痊銷假緣由片○九月二十七日兵部太常寺太美寺正白旗値日無引見○克公假滿請安○儘先副將韓元孔謝恩○恩棠請假十日○順天府奏忠義局第一百三十九次　卹○召見軍機○發抄馬丕瑤奏請以遷江令顔嗣徽調補凌雲令奉硃批吏部議奏欽此○又左江道孫楫到省飭赴新任　硃批知道了欽此○又鬱林等州縣被水捐廉撫恤奉硃批知道了欽此○又鬱林等州縣地震情形奉硃批知道了欽此○又知縣李文莊署平南令奉硃批吏部知道欽此○○江蘇巡撫臣剛毅跪奏爲審明京控案件按例定擬恭摺仰祈聖鑒事竊查案據内閣供事徐譜笙赴都察院呈控上海江海關總書姚蘭洲等毆斃一家四命揑息矇詳等情一案訊供取結奏奉諭旨此案　交崧駿督同臬司親提人証卷宗秉公研訊確情按律定擬具奏原告供事徐譜笙該部照例解往備質欽此將原告徐譜笙咨解來蘇當經前撫臣崧駿札行臬司飭提人卷至省督同蘇州府審辦嗣臣剛毅到任復經節次飭催去後兹據代理蘇州府知府譚泰來訊明擬議由署臬司朱之榛覆審照擬解勘前來臣親提研鞫緣丁錦泉籍隸浙江會稽縣姚蘭洲籍隸上海縣徐譜笙卽徐元林籍隸會稽縣考取内閣供事丁錦泉係徐譜笙之母舅向充上海江海關道衙門江陰黃田港舍人卯名張金鴻姚蘭洲向充該關道衙門總書卯名姚振新已死徐泉源係徐譜笙之祖徐潤德徐君瑞均係徐譜笙之胞叔徐元和係徐譜笙之胞弟丁錦泉曾向徐潤德借洋一百元光緖十年六月間丁錦泉因虧欠公欵無法彌補卽回籍向徐泉源揑稱前借徐潤德洋銀無力歸還現因身弱多病意欲退卯徐譜笙如果願充此缺伊在上海可以邀人公保接充祗須再出洋二百元以作打點使費徐泉源不知能否保充卽令徐潤德赴滬向姚蘭洲商辦姚蘭洲答以儘可做得徐潤德歸告其父遂向親友處借得洋二百元陸續交付丁錦泉收取合計連前欠共洋三百元言明秋間到滬辦理届期徐潤德與徐譜笙赴滬意欲接充詎丁錦泉因公項虧缺斥革查追躱避徐潤德等始知被騙往找姚蘭洲設法姚蘭洲未允回覆徐潤德卽赴上海道縣各衙門控告徐泉源聞信因所借親友之欵均向催討同其子徐君瑞其孫徐元和至滬復向姚蘭洲商懇姚蘭洲仍用言回覆徐泉源因姚蘭洲前説可做此時推郤不管疑與丁錦泉串同一氣當與姚蘭洲口角扭毆經人勸散徐泉源卽稱惟有將老命相拚姚蘭洲並未理會徐泉源回𠕌徐潤德等告知前情徐润德等均各勸慰詎徐泉源愁恨莫釋卽於十二年十二月十� 
一日早濳至姚蘭洲家在廳屋窻楞上自縊身死姚蘭洲經見解救無及業已殨命當卽投知地甲赴縣報騐一面遣人通知徐潤德等往向看明其時有徐潤德之本家徐少堂亦在徐譜笙寓内當以徐泉源係屬自盡一經報騐俱各受累當卽勸允姚蘭洲資助經徐潤德具結攔騐自行棺殮徐潤德等卽以丁錦泉誑騙等情控縣提訊追究各執一詞姚蘭洲翻悔不肯資助徐潤德等隨率同眷屬至姚蘭洲家吵閙經姚蘭洲禀縣飭差押逐去而復來姚蘭洲邀衆將徐潤德徐君瑞徐元和等一併捆縳送道發縣管押審辦徐潤德復以憑姚蘭洲頂受丁錦泉海關舍人之缺後因姚蘭洲與丁錦泉家謀誘不交伊父徐泉源理論致被毆死報縣以自縊勒結等情遣抱控司批府飭縣錄案詳復卽據看役先後禀報徐元和等在押患病於六月十七日取保醫調徐元和卽於是日身故報縣禀道札委南匯縣袁樹勳騐係因病身死塡格通詳嗣徐潤德於是月二十八日病故經徐譜笙自行棺殮徐君瑞亦於七月初七日身故報縣禀道札委寳山縣葛慶同騐係因病身死塡格通詳均奉批飭該縣核案擬辦又據徐譜笙照徐潤德司控呈詞並添叙徐潤德等均被姚蘭洲囑楊鈞等毆傷捆送在押傷重身故等情歴次控經臬司曁前撫臣崧駿批府飭縣提訊卽據諸連堂同郁麗生等因案結無期棺木眷屬未能還鄉情形可憐於同鄉中募得洋錢交徐譜笙作扶柩携眷回籍之費並勸允徐譜笙具結呈請詳銷徐譜笙於回寓後見眷屬日夜啼哭並因此事致喪一家四命悲痛情切卽照歴次控情並圖准添　情節繕就呈詞進京控經都察院衙門奏奉諭旨咨解回蘇行司飭提人卷至省督同蘇州府訊明擬議由臬司覆審解勘據各供悉前情不諱究詰不移案無遁飾查例載指稱買缺誑騙人財物無論贓數多寡不分首從枷號三個月發烟瘴地面充軍又律載制書有違者杖一百又不應爲而爲事理重者杖八十各等語此案丁錦泉充當海關舍人因虧欠公款無法彌補輙以保舉接充關缺爲由向徐泉源誑騙三百元卽屬指缺誑騙自應按例問擬丁錦泉合　指稱買缺誑騙人財物無論贓數多寡不分首從枷號三個月發烟瘴地面充軍例擬發烟瘴地面充軍仍以足四千里爲限姚蘭洲以丁錦泉向徐泉源指缺誑騙經徐泉源令徐潤德向伊商辦並不阻止慫恿可辦並致釀成人命自應按律加等問擬姚蘭洲應照　　　杖一百律上酌加一等擬杖六十徒一年徐少堂於徐泉源自縊之後輙勸允姚蘭洲資助免騐亦應按律問擬徐少堂合依不　　　爲事理重者杖八十律擬杖八十該犯等事犯在光緖十五年三月十六日恭逢恩詔以前核其情罪均不在不准援免之列均准援免丁錦泉姚蘭洲後再有犯加一等治罪已死徐泉源希圖爲伊孫徐譜笙接充關缺致被誑騙本干例擬業　自縊身死應毋庸議丁錦泉借騙各洋分别照追給還入官徐譜笙卽徐元林控詞失實本應坐誣姑念均因痛親情切所致且事在赦前免其置議楊鈞諸連堂薛少鋒葉桐齋訊無被控各情均毋庸議已死徐元和徐潤德徐君瑞均係病故亦毋庸議各屍棺飭徐譜笙領回理葬案已訊明未到之郁麗生免提省累除供招咨部外理合恭摺具陳伏乞皇上聖鑒勅部核覆施行謹奏奉硃批刑部議奏欽此○○意普志元片再恭查陵寢遇有茶膳上人缺出例應奏補今昌陵内務府出有膳上人一缺奴才等公同揀選得拜唐阿鴻烈食錢糧十年后二十四歲堪以充補理合附片奏聞謹奏奉硃批知道了欽此○○奴才英亷跪奏爲敬陳巡查後龍火道地方安謐情形並回署日期恭摺奏聞仰祈聖鑒事竊奴才於本年八月十六日具奏巡查外火道啓程日期一摺二十一日接到原摺奉硃批知道了欽此奴才卽於二十二日自署起程由鮎魚關大　老廠溝窄道子板谷嶺黑峪關曹家路吉家營墻子路鎭羅關將軍關黃崖關靑山嶺黃花山一帶營汎周歴查看後龍風水樹株蕃茂地方安謐所有火道共計三百餘里寛二十丈經各營汛芟割打掃一律潔凈對面紅白樁安豎整齊大小撥汛防守弁兵亦俱足額並飭各該汛官弁不時認眞巡邏勿稍疏懈奴才巡查畢於九月初一日回署其内火道距署較近仍當隨時前往巡查俾昭愼重外謹將巡查後龍火道地方安謐情形並回署　期恭摺具奏伏乞聖鑒謹奏奉硃批知道了欽此○○卞寳第片再本年順直水患撫邱飢民需欵甚鉅現在籌辦賑捐經大學士直隷總督臣李鴻章奏請推廣章程奉部核准咨行在案伏查近年來海防鄭工及各省急賑之欵疉次捐輸竊恐勢成弩末而瞻念沈災近在畿輔要當協力運籌以期多多益善臣再四籌思惟有各學生員名數靲衆福建一省學政歲試一萬五千餘名合計各直省當不下二十餘萬人其願捐職銜者奚止萬數祗因文生捐銜卽須出學諸生從事有年冀得恩拔歲優四項入貢成均多不願早離庠序故雖願捐而不能捐倘於順直賑捐或新海防捐推廣廪增附生准其捐納虚銜封典仍令照捐監銀數隨同上兑作爲捐免出學則翩翩芹藻旣可遠邱鴻嗷濟濟冠裳仍得近聽鸞噦諸生讀聖賢書深以匡濟顯榮爲念諒必踴躍輸將以二三百兩至少之數計之千人可捐二三十萬兩萬人可捐二三百萬兩實足集成鉅款似於捐例有益無損臣愚昧之見是否有當謹附片具陳伏乞聖鑒勅部核議施行謹奏奉硃批該部議奏欽此○○卞寳第片再臣因感冐風寒染患時疹於七月二十六日附疏陳懇賞假二十日調理近來醫治業已就痊惟肩骨見風疼痛尚可支持現届假滿謹於八月十七日銷假視事謹附片具陳伏乞聖鑒謹奏奉硃批知道了欽此 
 
