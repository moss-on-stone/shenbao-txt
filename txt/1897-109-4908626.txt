# 1934 - 109 - 4908626

 

Page 1

 
 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲亷泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅 
[新著中東戰紀本末續編每部七角○内有總署中堂督撫欽差統領籌商和戰密電七萬字] [  圖書集成局啓]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密揩俄日各國倏約西報叢說等類皆萬金不換之秘本百思不到之眞詮同在申報館曁申昌書畫室格致書室北京路美華書館四馬路大吉樓廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄕會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六年 
[報紀大鬨絲廠係之以論]  
　　中國初無所謂絲廠也通商以後洋人以中國之絲爲美來華運之外洋者皆中國手工之所繅也嗣後洋莊愈旺銷數愈多洋人以中國之絲不足銷售於是運機器來華在上海建設絲廠收繭自繅人工旣省出數反多且絲從機器所出匀而且細華人初見之駭爲得未曾有嗣後風氣日開洋商之在上海設廠者日多而華人亦倣而行之購機器建廠屋招女工冀分洋商之利近年來更爭先恐後有力者獨自建廠無力者招集公司滬北一隅廠棧林立地基爲之增價人工爲之缺人局面之大爲向來所未有然絲廠雖多僅不過在上海一隅耳近更漸推漸廣江浙出絲之處亦有倣照上海之式而設立者取其收繭之近地基之賤招工之易此誠謀利之要策也江浙爲出絲之地將來絲廠之設當有增無减且現在蠶桑之利倍於農工植桑養蠶者皆聞風而起吾知將來有植桑養蠶之處皆必有絲廠之設焉如種桑養蠶之人一多則出繭必旺苟無機器以繅之人工如何足用故繅絲不能不用機器而絲廠之不能不設也惟絲雖出於機器可以省工而仍不能無手工以副之洋人在上海設廠之時多招女工入廠工作華人倣而行之亦多招婦女本館前曾論及中國婦女以廉恥爲重入廠工作本非皆有不端之事然旣在廠中未免不能遠嫌而朝去暮歸之時爲流民滋擾尤爲不便雖非皆有不端之事而因之失節隳名者時有所聞且因滋擾糾葛而事端迭起者亦在所不免擬以女工易男工一則可以養婦女之廉恥二則可以安頓無業之游民不亦一舉而兩得哉然在上海尙有捕房巡局梭巡而滋擾之事猶不能免倘在鄉鎭之間則斷不能不生事端者矣兹接杭州訪事友人手畢云武林門外離城六十里之遙有塘栖鎭焉其地爲往來嘉湖要道市廛櫛比去年浙西某富紳在彼建設絲廠招集小家婦女入廠工作一切閒人不准擅入鄉民有欲擴眼界者往往徘徊門外足將進而趦趄一日有甲乙丙丁四鄉人擅自闖入經執事者捆送巡司署枷號廠前蓋所以愼男女之防不得不如是嚴厲也本月十一日鎭上迎神賽會鄉民麕集有憶及前事者意欲修憾於廠中遂鬨動多人喧擾不已守門者舉鞭恐嚇鄉民不由分說奪門而進聲勢洶洶時有數十網船檥棹河漘漁户亦素與廠中有隙因襄同滋閙將器物毁壞一空工作諸人紛紛逃避以致機器無人管理煤火猝發焚去廠屋二十餘椽蠶繭悉付一炬約値數萬金當滋事時執事者見勢不佳奔至巡檢衙門請某少尹會同汛弁前來彈壓衆始散去當塲拿獲十餘人解送仁和縣署訊究現尙不知如何辦理云云觀此廠中閙事雖不專在女工而其源則實從女工而起苟廠中不用女工則亦何必愼男女之防而不能任人觀看現雖解縣請辦以儆將來吾恐將來未必竟無滋鬧之事不但不能不慮及此而現在之數萬金已化爲鳥有勢無取償之處矣說者謂用女工易於滋事用男工恐更易於滋事朝出暮入結隊成羣在女工被人羅唣其害尚淺且物必自腐而後蟲生婦女苟能自愛自無滋擾之人若欲免人之滋擾而用男工恐男工轉多滋擾於人則近方之受其害者不更大哉說者之意非不是蒙意欲易男工者一則欲養婦女之廉恥且廠中不用女工斷無此滋擾之事若慮男工聚衆擾及他人則皆在廠中之駕馭地方之彈壓工人雖衆究屬有數不比鄉人之附會一時莫可遏抑且用男工之後不妨任人觀看鄉人習見自不視爲罕有之物一年半年後亦斷無有人入廠觀看者此自然之勢也則廠中滋擾之事不從此可以免乎 
[本館接奉電音]  
　　昨日午刻京師飛電傳來上諭一道旨一道敬謹譯登○三月二十一日奉上諭胡聘之奏查明同鎭總兵沈玉貴侵扣兵餉馬價修建營房等欵該總兵業已身故任所寓所並無隱匿寄存財產請飭查原已革署大抵該總兵在時銀錢出入均係伊壻已革府經歴賈象謙一手經理該革員現已潛逃無蹤並咨明各省通緝籍家產備南巡撫將該革鎭原籍家產卽行查追備抵並著各直省督撫嚴飭地方官通緝賈象謙至案澈底訊究嚴行等語蓍湖帑項欽此同日奉旨永隆現在出差正黄旗漢軍副都統著彭妹署理其所署廂紅旗蒙古副都統署楞額追繳以重暫行署理欽此 
[五茸蒐軍記]  
　　松江采訪友人云本月二十日午前官塲探悉江蘇巡撫趙展帥業已按臨滬上不日可蒞五茸提標參游備各弁遂於三下鐘時整隊出郊恭迓江南提督譚宫保亦命駕前往至夜更魚初躍展帥端坐官舫帶以小火輪船激浪衝波而至各營弁勇列跪河干鳴槍伸敬先是松江府陳太守及華婁兩縣主出境遠迎維時亦尾隨憲舟之後迨駛抵祭江亭畔依碼頭下碇各官呈遞手版展帥接見宫保茗話移時又傳陳太守入謁各官乃相繼遄返兵士亦收隊入城翌日淸曉展帥命駕進谷陽門逕抵世英堂校塲各營將備皆頂盔擐甲分列兩旁展帥步入演武廳升座各官堂參畢將臺上一聲砲響中軍官趨入半跪請令俄而樂聲大作伐鼓摐金提標中左右前後城守金山靑村柘林九營步兵從布城門出分東西兩行魚貫而上繼以馬隊並轡疾馳離奇夭矯次演藤牌短刀鋼又木棍　雜技演畢展帥傳令閱看張參戎曾游戎所統正副兩營勇或放連環槍或作對壘勢若分若合不後不先未幾更接演擡砲車砲警霆怒發幾疑海立雲垂陣旣撤報時鐘方逾十下展帥乃親閱各營員弁步射至額外以下則委周錢兩觀察校閱洋槍打靶則委松江府代閱日方過午皆已告竣展帥卽躬詣提轅拜會不逾刻興辭而出排齊卤簿迤邐出城各官均恭送如禮聞展帥登岸時民人之攔輿呈控者多至十餘起而紅男緑女夾道縱觀無不以一瞻大帥威儀爲生平幸事云 
[軍門巡閱]  
　　九江訪事人云長江提督黄芍巖宫保巡閱水軍本月初五日行抵湖口總兵許鎭軍步靑率領中衡遊擊王遊戎吉階吳城營趙叅戎饒州營謝叅戎出迎各砲船排隊鳴砲申敬左哨都司黎羲齋都戎湖口縣徐雲階大令飭兵役在西門外搭蓋綵棚掣騐局員某君與厘金局聨敷靑太守亦各持手版晉謁初六日軍門閱看陸操升 
 
 

Page 2

 
 
座演我聴各官叅謁畢卽傳令開操將臺上鼓聲雷鳴但見旌旗遮日戈戟凝霜砲聲隆隆然步伐極爲整肅打靶者亦多命中軍門顧而色喜賞賚有加初七日祭昭忠祠禮畢遊覽石鐘山卽在山設席各官陪侍讌飲初八日閱視水操初九日啓節赴豫章與江撫德靜山中丞會奏不日到　潯城水師王彩庭守戎與德化縣梁蔭南明府已飭令兵役在龍開河搭蓋彩棚以備憲駕蒞止 
[藩旬接篆]  
　　杭州訪事友人來函云浙省藩憲　菘耘方伯於上月二十五日抵杭擇於二十八日午時接篆任事署藩司丁廉訪早將任内一切公事辦理淸楚届時委署經歴楊叅軍葆光將印信封固安於綵亭之内前導鼓吹執事排列齊整齎送至藩司署内方伯接受後朝服出堂望闕謝恩隨更公服拜印升座府廳州縣佐貳人員均上前叅謁方伯一一答禮書吏差役亦分班叩賀階下營勇燃放槍砲一排事畢方伯退堂掩門卽排齊全副執事上院禀知受事復往各司道及紳士旗營等處拜會丁廉訪亦於是日申刻接受臬司印信是日府縣等官奔走往來頗形忙碌也 
[榷司回任]  
　　杭州訪事友人來函云升署浙江按察使正任寍紹台道吳福茨觀察於上月二十六日奉到撫憲飭知仍回本任爰將臬署公事赶辦淸楚二十八日移交正任臬司丁潛生廉訪卽於是日上院禀知交卸禀辭回任出轅後往各處辭行二十九日辰刻排導出鳳山門上馬碼登舟東渡省中印委各員咸往江于候送江防水師撥派砲船二艘護送過江至西興地方紹郡接差者已在彼處恭迎聞觀察繕發紅諭擇於本月初四日接篆交道署接差書吏領回 
[日東火警]  
　　日本長崎埠鎭西日報云東歴四月十號之夜廣島縣屬安藝郡瀨户島某姓家不戒於火焚去房屋五十餘椽十一號之夜神奈川縣屬横須賀附近豐島村亦遭回祿之災時値風狂以致延燒一百餘户皆巨災也 
[西湖春漲]  
　　杭州訪事友人來函云俗傳三月初三日爲元天上帝誕老於江湖者咸謂神誕前第數日必有風暴是以涉江渡海之輩各具戒心二月三十日錢塘江中有一桐廬茅船從上江順流而下至九龍頭江口忽遇狂風一時不能攏岸播蕩江心異常顚簸移時卽覆幸爲救生船户所見卽將入救起均得無恙而所載貨物俱巳漂沒無蹤矣○新授乍浦副都統子都護珊於上月抵杭接印後講求武備傳集乍浦駐防各營官諄諄勸諭命其加意訓練認眞操演槍法俟天霽後擇日親臨大教塲校閱各旗兵丁嚴定賞罰以副朝廷養士之意○卽用縣李大令棻前奉藩憲委署蕭山縣缺已於二月二十九日赴撫藩各憲處禀辭擇於本月初旬履新○留下鎭相近抽有温台客民在彼開墾支搭草篷以蔽風雨惟其中良莠不齊往往偷取人家竹樹經土人知照地保責成篷長嚴加約束此風得以漸息今年雨水過多客民無可謀生遂致故智復萌魯姓竹園中於二月間屢被偷伐大竹又某紳家祖墳上蔭木亦被竊去雖經報知汛弁協同地保訪查尙無蹤跡刻下茶市將興土民擬雇人輪流巡夜以備不虞惟地方遼闊恐亦防不勝防也○管帶護軍正旗蔡副戎福謙現奉上憲檄令署理杭協篆務所遺護軍正旗一差憲委沈守戎平和接帶○杭省馳馬肇事層見疉出現當香會之時各鄉民赴杭進香者絡繹不絶西湖一帶遊人如市好馳騁者往往縱轡於六橋三竺之間撫憲廖中丞深恐肇事特出示嚴禁無論軍民人等倘非有緊要公務不准乘馬如違卽行從重懲辦馬匹入官并諭令文武巡查分派差勇逐叚巡察想此風或可稍息矣 
[白鹿詠歸]  
　　温州采訪友人云温處道守湘文觀祭示期二月二十四日甄别肄經堂題爲林木似名節賦以非培植根株弗成爲韻孟子曰知者無不知也當務之爲急一節講義宋金元明四朝行鈔利病考問夏小正禮月令詩豳風諸篇順時導農理微事析今甌地瀕海春寒雨多應如何相度王宜以衛耕植試舉古義分疏而切證之毋泛言毋　說問周官司關掌征貨賄是征之於商廛人掌劍市則又征之於賈以鄭注攷之客舍有稅列肆有稅斗斛銓衡有稅置　𫏎於邸舍又有稅與孟子王制關市不征之說相逕庭後人遂有劉歆增賦之擬今西海諸國徵斂苛細名目猥多總其大旨則周官一書若有濫觴之道然百餘年來商務勃興陸梁華夏軍國之需咸倚商以辦損下益上而民不擾何歟諸生試揚搉古今深思其義以對問左傳僖三十三年秦潛師襲鄭商人弦高矯其命以犒師而師退訝國之得商力如此及讀昭十六年傳子產於晉人之覬鄭商一環堅阻之觀其對韓　之言乃鄭與商有盟誓以相信鄭之君藉商力以闢土休戚相關故相衛甚力今歐洲有商會旣操政柄舉凡闢疆土爭口岸率肇端於商人而其國莫不以全力護之與中土故事葢有闇合諸生數典無忘於春秋鄭晉之外尙可廣稽史册以舉似否今我華商務如絲茶兩大端有日趨　敗之勢將谼扶持商力上下相孚其道宜如何而後可試極論而詳究之賦得長春如樨女得春字甌江竹枝詞限五日交卷○永嘉縣葉詠霓大令示期二月二十八日課試東嘉書院　題里仁爲美至知者利仁童題人有恒言通塲詩題賦得山靜似太古得山字限本日交卷與課者約共千餘人至本月初二日由宗觀察舉行官課生題墨者夷之因徐辟而求見孟子童題蓋人心之靈至莫不有理通塲詩題賦得鵲驚疑報畫詹晴得晴字限本日交卷 
[鄮嶺松濤]  
　　寗波采訪友人云郡城西門外望春橋畔某姓婦所天已失孤苦無依其夫叔母勸令大歸旋再醮與某甲爲妻收受聘金爲亡夫喪葬之費厀前有女尙在　齡　至甲家謂他人父婚據上載明長大後任甲擇配前夫之弟某乙允之曾於據上畫諾不數月忽背前議糾人將女取回婦阻之突被毆擊婦忿甚據情赴縣控陳未悉南面者如何判斷也○郡城毛某𩻴魚岑寂中饋無人因央媒娶一再醮婦爲妻舉按齊眉其樂無極本月某夜婦忽席捲而逃次晨毛浼人四出追尋而奔月結璘已無蹤影惟有詠玉溪生碧海靑天夜夜心之句獨自太息咨嗟而已 
[繡水錦鱗]  
　　嘉興訪事友人云宗郡守自兼統楚軍水師營以來每月必與江蘇水歸會哨一次本月仍遵曩例特於十六日乘舟往嚴畝鎭與江蘇水師營統領會哨并順道至新陸鎭巡歴一周然後返施○前報載嘉興縣屬寺賢埭鎭建醮七日闔鎭店鋪居民懸燈結彩倍極采烈興高且又潔凈萬分不特在鎭各家一律齋戒卽諸客船之往觀盛會者亦須嚴密搜查如有葷菜卽抛棄河中因此口角打架之事時有所聞自十一日始至十七日爲圓滿之期入晚燃點各色書畫彩燈遠而望之如萬點明星光甚燦爛壇前燃放煙火花爆以爲恭送諸神回鑾之意各店鋪又供設古玩書畫任人遊觀并有樂工奏雲璈之曲歌喉嘹亮笙管嗷嘈往來游人如悛之織雖十年一舉想所費亦屬不資媚神求福愚民之愚一何可笑哉 
[彝陵小誌]  
　　宜昌訪事人云去歲川中雨水過多歲大飢饉　屬之大寗縣多哥老會中人若有良民不入其會者必羣起而擾累之使之不得安居及入會則來往親密不啻一家毫無滋擾之事故合縣中幾無一淸白良民不知異日將如何辦理也○東北鄉某地山深樹密人跡甚稀不知何日來一猛虎擾害居民夜不安席有某氏婦年四十餘與子女二人頗擅勇力女尤猛母次之自願殪此山君爲一方去害某日入山將虎逐出虎奮身撲女女急發一標正中虎口由頸項穿出母子從後擊之遂倒地而斃剝其鞟賣入宜昌城内某公館得銀二十八兩其肉與骨尙値錢不少女之瞻力眞世所罕見矣○宜昌荊宜施道向在城内大十字街口租民房居之自立德洋東以輪船不能入川遂將宜昌所置碼頭房屋地基及固陵輪船賣入中國官塲嗣後卽以立德所賣之屋爲行臺近以兪觀察鍾頴有來宜之信乃將是屋粉飾一新門前改築照墻墻之兩旁並設東西轅門基址雖窄亦頗壯觀刻修整完竣兪觀察已於本月初六日抵宜入行臺小住連日拜會中西官員極其忙碌何日返荆今尙 
 
 

Page 3

 
 
不知確實也○某日江寛輪船抵宜裝載振米八千餘石初八日固陵輪船繼至亦運有振米但無多耳 
[牛渚犀光]  
　　蕪湖采訪友人云制錢告匱濟以銀圓大憲之孤詣苦心可謂無微不至矣兹聞皖撫鄧小赤中丞亦擬開爐鼓鑄特委候補道潘作卿觀察赴滬購辦鑄銀機器及大小鋼模附某輪船上駛本月初九日道出鳩江各官及諸同鄉俱赴船中謁見聞之觀察云省中廠屋已葺治齊全祗須安置機爐卽可鳩工鎔鑄矣○中國郵政創設已將三月民間初因洋銀物件不便寄帶以致議論紛更旋由總其事者准民局另付各輪船附遞遂亦安之如素祗粤東一省屢屢梗議兹聞粤督已據情入奏奉旨飭南北洋大臣及各省督撫各海關監督將開辦以來民情是否樂從電咨總署因之民間日内咸矯首望企足立願聞袞衮諸公之鴻謨碩畫俾利國兼以便民云○招商文報局自興郵政後卽奉文裁撤未幾而官牘高如山積遂又雙鯉頻頒兹者復奉南洋通商大臣檄飭各埠通行截止嗣後雖片紙隻字必歸郵局寄帶故文報二字從此不復再見於官書矣○賭風以新年爲最盛呼盧喝雉昕夕喧囂平時則官吏禁令森嚴閭里小民無有敢以身試法者惟豪紳巨宅大張旗鼓引類呼朋緣若輩皆舉止豪華且䆳室深堂門外漢無從闌入是以高燒絳蠟團坐角輸赢艷妾列於前俊僮侍於側紈絝子弟一經入彀無不神迷心蕩撒手千金雖古之劉盤龍猶未足以矜豪舉傳聞某巨賈之子一局輸至萬餘金除現兌數千兩外餘約定俟阿翁捐館日淸償噫迷龍神誠禍水哉然如某氏子者亦可謂全無心肝者矣 
[媚香樓題扇記]  
　　金陵采訪友人云江南提督譚宫保碧理因公來寗謁見劉峴帥憲舟駛抵下關官碼頭督標中恊王恊戎有圭城守恊楊鏡巖恊戎均往迎迓各營健兒列隊江干鳴槍跪接恊戎等呈遞銜名造舟禀見宫保延入絮語移時卽命駕至督轅拜會劉峴帥令開中門迎入花廳内面商一切要公逾刻辭出駐節行臺事竣後復詣督署辭行各員又往江臯恭送○自客冬臘月開設粥廠迄今幾三閱月城内外保甲總局憲禀明制軍循例停止而去歲客民就食江南者爲數甚夥迨官賑停止後難民扶老携幼相率渡江者已十去其五惟有等無賴游民依然不願歸田逗遛在省分布於四鄉八鎭間晝則遊手好閒夜則肆行偷竊流爲匪類游蕩忘歸故近來竊案迭出居民咸有戒心元寗兩邑宰屢次出　曉諭難民勸令分别歸農免致逗留省垣滋生事端以蹈法網嗣見蚩蚩者若罔聞知廼禀請城守協楊鏡巖恊戎巖行驅逐恊戎逕詣督轅禀知峴帥躬率小隊婁百名將旅寓難民盡數驅逐出境○新授江西臬司張廉訪紹華由京起程已於日前抵省趨詣督署禀到聞須在省小作勾留然後赴任也 
[絲楊城郭]  
　　楊州訪事友人函云楊屬運河邇因江潮盛漲水勢逐日增長滾滾洪濤刻已平提拍岸本月十二日天忽雷雨交作繼以狂風一畫夜未息鳳凰橋壩迭出險工幾至潰决當經守壩者飛騎馳報隨由總局某分轉立刻派員星夜前往相機搶築乃一波未平一波又起壁虎北壩又報漫溢隨由總局派人赶往以重價招雇夫役設法加高幸天已放晴或尙可保無慮也○某姓油坊被匪撞門入室行刦貲財報經邑宰躬親往勘以　物甚夥恐匪徒卽時遠颺爰急懸賞勒緝略云據監生徐淮報稱開設震泰恒油坊於二月廿九夜三更後被匪撞門入室經伊母並子聞警起捕均被拒傷刦去衣飾等物而逸當經鳴保看明查開失單匪遺刀鞘呈請勘騐緝究等情據經會營詣勘飭緝贓盜未獲誠恐遠颺合亟懸賞○緝爲此格仰諸色人等知悉有能將此案首夥全獲送案者賞洋三百元拿獲盜首者賞洋一百元拿獲夥犯每名賞洋五十元知風報信因而拿獲者賞洋三十元本縣捐亷以待决不食言須至格者 
[京江攬勝]  
　　鎭江訪事友人云月之二十三日有操異鄉口音者兩人裝作主僕模樣衣服華美氣宇軒昻至大街某姓鐘表店選就對時表二枚議定　銀二十八餅已付價矣忽僕間店主索扣店主對以議就實價堅不允從僕乃顧謂主曰盍函寄上海購辦乎主頷之將表退還收回原價復向店主借取筆硯振筆疾書書竟忽謂僕曰爾幾誤我事我刻下急須往丹陽一行若致信上海勢必遷延時日爾欲扣錢我當給汝遂將原銀仍付店主店主並未開封存諸櫃内將表付訖主僕兩人見店主並不啓視故作從容珍藏而去入夜店主檢點洋銀啓而視之則所儲者盡係鉛餅始悟前此之許多曲折皆誘騙之計也○南門外有土阜焉望之巍然羣訝爲泰山嶽嶽不知其雜積污穢並無所謂傲骨嶙峋者某日有人見阜嶺蠕蠕然動趨視之一人仰臥其上年約二十餘不動不言疑是痧症急雇整容匠剌以針血出縷縷如墨依舊蜷伏勢不稍鬆俄而口角流出黑涎始知其中阿芙蓉毒因傳地保倩　士　治及醫飛輿而至察得腸胃已損氣息全無無術回生祗得暫用蘆席遮掩俟家人認明棺殮視其章身之具雖不類富家翁亦頗修潔究不知其有何佛意之境而輕生若此也 
[上海官塲紀事]  
　　上海縣帮審委員蔣壽林剌史日前因公赴蘇昨已事畢乘坐大號官舫用小火輪船拖帶回滬本縣各差役咸至碼頭恭迓○浙江海運滬局自開辦以來所有各屬應解糧米將次兌竣總辦蔡容如太守已飭於日内撤局矣○八仙橋巡防局委員孫星垣二尹奉道憲劉康侯觀察札飭調往南市辦理馬路工程局事務所遺八仙橋巡防局一缺以本城巡防西局委員楊二尹接辦遞遺巡防西局一缺則委陸二尹作霖接辦 
[解犯兩志]  
　　本届秋審上海縣黄大令已將應解人犯派差押赴蘇省曾紀本報昨日又將毆死家長之黄阿舜一名備文解往蘇州候訊○王木金劉三官二人係南匯縣搶醮案中之犯前曾由南邑尊汪大令訊供飭差解至松江府過堂後發回南匯縣監禁昨日汪大令又備文飭差將二犯解赴蘇州導經本循例投文由値日差禀明黄大令命候加封派差恊解至蘇以便訊辦 
[派挖積沙]  
　　楊樹浦相近浦面向有一百九十二丈餘之寛今因沙泥日積浦面漸狹圖董唐某意欲雇工開挖惟經費難籌因令七八九圖地保淸查圖内業田按田一畝派挖五尺二寸聞八圖内鄉人多有不願議論紛紛未知若何辦理 
[神誕拈香]  
　　昨日爲天后聖母華誕南市各會館徵召梨園子弟演劇娛神淸晨九點鐘時上海縣丞劉二尹主簿孫少尹典史蔡少尉乘輿前往拈香禮也○昨日相傳係龍神誕隆之期淸曉七點鐘時各當道咸往大東門外龍王廟致祭廟中住持設茗點欸之洎鳴騶而返報時鐘　鳴九下矣是日廟中循例誦龍洞經一天 
[香閨禮佛]  
　　大南門外南碼頭有大悲菴焉昨日比邱尼開設蓮船佛會呼香工掃除方丈洞啓山門一時碧玉情人緑珠麗質無不靚妝豐服珊珊而來膜拜蓮臺默祝慈雲庇護自朝至暮如水如雲亦一年勝事也 
[江灣火警]  
　　江灣鎭東嶽廟羽士於本月二十日晚燃點香燭悞遺香火在佛袍之止將袍袖燒壞神像鬚眉亦化爲鳥有○二十一日晚廟鄰某姓家失火居民聞警畢集時風伯揚威祝融暴虐雖經衆人竭力波水澆灌已被焚去平房三間 
[索馬糾葛]  
　　八仙橋西首有姚某者向執圉人之役知浦東張江栅胡姓豢有牝馬一頭毛色甚佳假因借蘇撫趙中丞來滬大閱爲名欲令胡姓所豢之馬來滬差遣否則需洋五元另雇他馬胡遂牽馬來滬繫於廐内翌晨忽失馬所在向姚某詢問據云韁繩割斷大約爲人竊去胡以此馬用以耕田恐妨農務向索甚急姚許以他馬相代胡不應許刻聞姚已赴縣備案恐難免涉訟公庭也 
[英界公堂瑣案]  
　　前者茂生洋行控管棧買辦王小常與同事胡仁良私將棧中洋貨運出由胡兄梅亭經手抵押銀兩梅亭得銀一千兩避往紹興後由洋東查知將王等交捕解送公堂屠别駕著押候料理一面備文關提胡梅亭兹因梅亭尙未提到且查胡仁良亦將貨抵與謙 
 
 

Page 4

 
 
愼安得銀一千七百餘兩昨晨由包探秦少卿解案請爲訊辦並禀王小常之事業已與洋東理明茂生洋行買辦投案供胡仁良亦將洋貨抵押在謙愼安茶棧唐喬卿處計銀一千七百餘兩業已查出請追胡仁良供謙愼安之貨確曾抵銀因現押捕房内外阻隔以致不能料理可否求恩改押憲署俾可浼人理說别駕商之薩副領事著押候赶緊科理○包探黄四福禀稱近來每有年幼小賊慣在人叢中剪取行人佩帶之物日前有縣署某硓爺之茶晶眼鏡一副在天仙戲園前被小賊龔阿二剪去經小的拘獲起出當票多紙均是眼鏡起到原贓送案請究質之龔阿二供淸江人認竊不諱惟求恩典别駕著押候連贓一併送縣○積竊陳金福在王阿寳所開之飯店内竊取火油燈一𦾟携之而逸經巡街華捕拘獲送案請究王阿寳投案請領失贓質之陳金福供紹興府餘姚縣人實因窮困無可謀生故屢次犯竊現知改過求恩從寛别駕判責二百板管押兩禮拜後遞解回籍○包探韋阿友拘解楊榮生到案禀稱此人前曾犯竊今又竊得布襖兩件在質肆押錢是以拘案送究質之楊榮生供稱前次雖曾犯事然非竊案布襖係自巳之物求恩鑒察别駕以過犯行竊本應嚴究今姑從寛判責五十板以儆○包控施奎江禀稱楊阿福湖北人前因犯案遞解回籍今又潛來竊取某姓家之錫茶壼小的緝獲人贓送案請訊楊阿福供已改過自新來滬謀生不料遇合迍邅以致流落此間出此下策如今只求恩典别駕判押候遞解贓存捕房○昨有流氓宋時玉郭毛毛宋喜林在茶館内向計蔡氏拆梢洋二元被包探石金榮查見拘送請究計蔡氏投案申訴被詐情由質之宋時玉等三流氓同供本地人與氏素來認識因有急需故向借貸不敢拆梢求鑒别駕惡其狡　判責二百板枷號十四天○包探倪順泉禀稱過犯張阿春翁榮章二人久經遞籍今又潛來拘案請究質之張翁同供嘉定縣人前雖犯事業已改過求恩免辭别駕以過犯未便輕饒判各笞一百板管押一月後再行遞籍○包探洪阿寳禀稱前日唐金松在途攫取邵鴻芝洋一元四角經小的拘獲送究邵鴻芝投案申訴前情質之唐金松俯首求恩别駕判管押兩個月以儆○前晚小孩駱阿根沈阿道在公廨東圍墻邊意欲越墻而入被値日差所見當卽拘押禀知别駕昨日帶案研訊駱阿根供七寳西橋人父名松亭因逃學出外與沈同至滬上不敢爲非求鑒沈阿道供七寳沙家壇人父名馬興餘供與駱同别駕著押候伊父來案核奪 
 
 
 

Page 5

 
 
 
久遠馳名○包愈年深月久三十六種内外痔瘡○兼中外第一耳聾丸發兌○假冒甚多購宜留神 
凡耳聾一症皆由肝腎兩虧以致相火上升或怒氣傷肝必致耳鳴耳脹耳痛頭暈目眩昏花而市上所售藥者雖多甚無欲見除效惟本齋以廣濟世秘製良方製成靈藥無論男女老幼新舊等服之立刻見功靈騐異常兼且滋陰降火補腎培元不論十年念年老症服丸二三盒後當卽轉聾還明並非謊言後永不發此丸可稱第一之奇方也每盒價洋一元○另有珠珀吹耳散每瓶七角但耳内有傷損膿水等吹之立愈○痔屬肝脾腎三經大都係陰虧所致或肺與大腸經二風熱久而不治成管生漏痛徹心肺貽害終身本齋悉心考究以眞正熊胆珍珠人參佐以舒肝培元妙品不惜工資修合成丸一切内外惡痔服之立能止痛消管去瘀生肌永不復發屢試屢騐單料一元雙料兩元不折不扣○外有敷搽珍珠化痔散搽之立愈每瓶一元其功更效神速函購者信資自理○上海二馬路西鼎新里石庫門交易 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　王仁林向顧仁寛拆梢被巡防北局孫二尹函送總巡局請爲訊辦前日由鍾明夜升座訊問王稱與顧同業做紙牌爲生因借錢口角不敢拆梢求察明府訊得王仁林決非善類著責五百板發改過局收押○沈月明卽趙月明前曾誘拐沈富嘉之妻沈唐氏私行逃逸經沈富嘉將趙扭送總巡局控告鍾明府訊問之下月明供在太古洋行造册處執事明府飭押候往查並令富嘉邀同妻屬人等來案訊斷爲目已久富嘉竟不下鄉報信反投縣署歧控事被鍾明府得知乃飭將氏與月明一併送縣訊辦○楊樹浦二十三保三圖地方鄉人張雲銓之妻兪氏忽於日前背夫捲逃張倩人四出偵尋杳無蹤影疑爲妻叔兪方方妻弟兪銀全誘匿因投巡防局指名控告鄭厚餘二尹准詞飭勇恊同該圖地保張良鄉將二兪拘案經二尹訊問並無端倪因將二兪解往總巡局請鍾明府訊斷○余二二楊樹浦二十三保六圖地方人生有一女名翠寳自幼憑媒配與九圖地方莊姓爲媳現在女已及笄莊姓屢欲迎娶無如余索禮太侈冰人無能爲力前日莊忽糾集親鄰並雇吹手彩輿等類潛往女家將女搶回成親迨余得悉早已生米煮成熟飯因投巡防局控訴被刼物件若干鄭二尹諭其暫退候飭差恊同地保查明是否屬實再行核辦○某氏婦在楊樹浦華盛紡紗局做工前日散工時竊取局内之洋紗若干爲巡丁所見當卽扭獲送交巡防局訊辦○前日午後十六鋪巡防中局巡勇巡至潮惠會館前見有小乞兒取稻柴晾曬知其竊自人家也卽拘至局中禀明一切局員李蘭史二尹研詰之下判令從重笞責一百板著具呈攺過切結飭勇驅逐出境不准逗留 
[英界晚堂瑣案]  
　　無錫船户華耕榮偕夥王阿慶扭控吳阿新糾黨拆梢屠别駕後於前晚提訊華供撑駕常州上海航船爲業上次有莊姓同一不相識之婦女乘船來滬後經小的飭夥送西門外吳阿新家取資回船嗣吳忽來小的船上索人并云莊係姦拐滋擾不休經人勸解而去後小的回常州訪問悉吳已將此婦送回婦家曾酬謝洋八元等情現在到申吳又糾人將小的軋入某茶館硬索洋元情急偕夥王阿慶扭吳到案奉飭補詞求恩究懲王供在華船上爲夥餘供與華同吳供詞含糊聲稱不敢拆梢求鑒别駕訊得吳阿新跡近流氓况曾經收留此婦决非善頖判著重責五百板押候荷校一個月滿期交保管束華叩謝而退○正大公司遺抱曹福扭控葉福保承塡泥土延不做工求究别駕庭訊曹稱在楊樹浦正大公司司閽公司内有地一方包與時福保承塡泥土塡數丈之後停工不做因欲另雇别人而葉又霸阻故特扭案求究葉供紹興人承塡正大公司田地已有十餘丈之多向取工資俾衆工開銷飯食詎公司中要俟全地塡好後統会價洋因之停做現在旣有别人承塡小的焉敢覇阻求恩飭將已塡之工價付楚别駕得供判著葉福保具不敢霸阻工程切結飭曹傳諭該公司丈量已塡田地若干丈照價付給曹遵諭而退 
[法界捕房瑣案]  
　　昨禮拜五鄭大令蒞捕房會同副捕頭發落各案命提招商局函送與小工打架之陸阿二等照原斷荷枷一月期滿責放○流氓張小狗搶奪鄔裕成棉襖一件當洋八角亦命提到案研訊張稱當票藏在大自鳴鐘押所大令著重笞一百五十板俟起到當票再核○流氓林阿榮至小東門孫寳山炒麫店内搶去小洋十二角店中鳴捕拘入捕房大令亦命提到案著從重笞責二百板釋放○范開泰劉金生在小東門攫人金戒爲巡街捕拘獲經大令訊供著照原斷各責二百板還押覓保開釋○廣東人吳馬記在新豐輪船竊取棉补二條當塲拘獲大令著笞責一百板釋出○王金生在江裕輪船竊取鋪蓋當塲拿獲大令著笞責二百板釋放○又命提竊取招商局上棧夏布之胡炳章責二百板竊取扇骨之楊長林笞責二百板一併釋放○瀂婦謝繆氏胡陳氏雇挑夫范小湖肩運魚蝦一擔價値十餘千被范盜賣得錢一千二百餘文大令命提到案著從重笞責二百板研究賣與何人范不肯實說著再責一百板從寛釋出○長順押店夥葉脩甫前控居佩靑寄宿店中竊去金表金練及往來莊摺冐領銀洋窩藏娼婦金小寳處經大令訊供吊到金飾衣服銀洋存候給領居等押候追贓昨日原告葉脩甫丁元之偕張慶堂沈菊堂等投案遞禀並存具銷案切結聲稱葉經同事鄭聽波代措銀洋賠償未齊各贜求請免究大令准之命提居佩靑到案著拖下重笞葉等代求寛免大令俯從减責手心一百下具改過切結金小寳還押著其母具到改過切結不准爲娼覓保開釋完案○嘉興航船唐福春之妻唐陸氏去冬控源泰豐麻袋店姚琪香呑沒存項洋七百五十元並往來洋九十餘元經大令訊供交保出外邀公下人理算嗣因歲暮停訊前日唐陸氏之夫兄唐鳳儀遞禀求追大令飭探傳集原被人證於昨日帶案復訊著將姚琪香交原保人保出限三日内邀同袁毛狗到案質訊延干追比 
[美界捕房紀事]  
　　寗波人某甲因貧苦不能度日竟萌短見昨日上午奔至揚子路碼頭躍入浦江意圖畢命幸經各杉板船撈起不致殨命因交三百八十　號華捕送至捕房捕頭飭轉送公堂請讞員安置○偷兒徐守之前晚竊取篷路第八百七十號門牌徐姓家銅錫器具並衣服若干件爲三百八十號巡街華捕拘獲送至捕房押候解送公堂訊究○剪綹賊王阿生昨晨在天潼路摸取行人某甲身畔之皮夾一只内有金戒指一枚小洋銀若干旋經包搩竇中海緝獲拘解捕房押候解送公堂訊辦○小竊李阿大昨在某木作内圖竊經一百六十六號華捕獲解捕房捕頭判令禁押一天以儆 
[白門官報]  
　　三月十三日新授江西臺張紹華到見由京來候補道范德　柯銘志鈎　補江寗　劉統帶元字等營陳有元到均見兩　縣張胡均禀知縣試頭塲知縣戴光禀謝拔委一次又陳壽康辭辰字漁軍艇船饒懷文辭赴江陰會操鹽經　王與晉山掦解餉來支廰　候補道吳禀知騐收陵師學堂工程○十四日新授江西廣信府查恩綏到由京來知州孔祥　叩謝請補邳州並赴常鎭道分斡知縣席伯連謝委北十五叚保甲差巡　張式環辭赴　公斡　　漁雷艇船王邦才宿字漁雷艇船葉大俊均辭赴江陰會操 
[蘇撫轅抄]  
　　三月初十日同知袁保基由松滬局解餉來鍾鴻鈞禀辭赴海運津局差○十一日同知梁　熊禀　　委解淮餉赴揚州卽辭從九陸紹齡禀知交缷代理常熟縣縣丞任事回守備陳相林把總李芝山李金魁邢紹式黄德　均禀知奉派司府　監防護秋審人犯差　陽縣縣丞蓤松年管解秋審人犯來省卽辭○十二日通判郭廷沛禀辭赴太湖公斡震澤縣縣丞程柱禀知俸滿交缷回省聽候騐看准補蘇糧道　犬使徐祖　禀知明日接印任事○十三日知縣陳際唐禀知交缷同里厘捐回省並謝委署丹陽縣事宗能述禀知丹徒縣任内代初限内算結周國柚禀辭回寗理問黎明縣丞楊挽澜均禀銷海運滬　蓮巡檢楊寳善禀知交缷署蘇糧道庫大使任事府經歴沈祖茂州判高士彬均禀辭赴寗見制憲長洲縣典史陸桐華禀謝飭知俸滿保薦○直四日知縣周濂禀知奉委赴　江公斡又李瀚鋆禀知赴　　　管帶蘇防後營正任常州右軍守備徐誠檀由宜荊一帶查哨回卽辭赴木瀆○十五日武進縣縣丞壽宗耀靖江縣縣丞江善　均管解秋審人犯來省卽辭縣丞葉承冧禀謝奉委署理武進縣縣丞事巡檢吳樹德禀知奉札分松差委三品銜道員用浙江候補知府束允泰丹陽人由籍來○十六日通判王士暄禀謝華委　審局帮審卽日到差知縣夏輔咸由上海來又魏士鴻禀謝奉委量騐太倉昭文塘工差巡檢吳樹德禀辭赴松江差遣○十七日同知恆坦禀銷騐收嘉定積榖差　陽縣楊志立交缷任事回省知縣郭寅階由昭文塘工差次來又郭重光禀知赴滬公幹巡檢汪承祖禀知奉飭派蘇差委 
[粤垣官報]  
　　三月初四日揭陽縣知縣缺委正任恩　縣錢　署理恩平縣知縣缺委正任三水縣林挑錦署理花縣獅　　　　　委試用從九韓曉春署理　平縣　道缺委教職梁豪署理新寗縣教諭缺委教職李培霖署理順德縣訓導缺委教　楊家　署理連平州學正缺委教　蔡敏　署理信宜縣知縣缺請以新海防遇缺先補知縣　紹恕題補廣州府經歴缺委試用府經歴蔣汝　署理准補三水縣胥江司巡檢　國　　赴新任調補茂名縣知縣樊淙飭赴　任　城縣　田司巡檢缺委烟瘴俸滿典史胡光耘署理恩平縣典史以新海防遇缺先典史劉福嶹詳補 
[邗江官報]  
　　三月十二日谷鹺尹應祥等八員示傳甄别○十三日祝分　傳　辭解京餉起程分羲經歴許鹺尹調元禀到○十四日湖北胡叅戎兆有解餉來署北訛騐吳鹺尹瞻廷缷事回○十五日吳鹺尹家駒委白塔河卡 
 
 

Page 10

 
 
[上海陳家木橋電報總局内籌賑公所經收四川義賑第二次淸單]  
　　儀徵守善居士保侑萱堂福壽康寗洋一百元朱德昂爲胞姊李朱氏求外病速愈洋二百元趙曾三翁經募淮城揚公館銀五十兩原合洋七十一元嘉定徐經畬堂經募東海散人以王君繩孫績臣送葬　選吉　助洋五十元又以隙君輿韶送復看　墳洋十二元陳仁趾堂規銀一百兩碧螺書屋規銀四十兩陳吉祥洋二元蔣浩翁經募玉如意舘内史節　移助洋五元松江洽昌沈經募沈　東洋十元又唐怡蘭洋五元延齡求安子洋五十元泗涇鎭恭記洋三元○以上共收洋五百零八元規銀一百四十兩正 
[上海北市絲業會舘籌賑公所施子英經解丙申年各處賑欵淸單]  
　　四月初七日解湖北規元二千一百九十二兩四月十八日解湖南規元三千兩四月二十日解山東二批規元三千兩五月初一日解廣西規元一千五百兩七月初一日解河南規元二千三百八十良又解江西萍鄉規元八千兩九月初十日解順直一批規元一千五百兩十一月廿八日解江西萍鄉規元二千兩十一月十一日解營口連電匯報費元二千一百六十三兩六錢九分一厘以上共計解出規元二萬五千七百三十五兩六錢九分一厘内一萬三千兩係先嚴經收因閱時至十二年之久册籍浩繁急切無從造報應俟將來分别核算淸楚再行彚邗徵信其餘所解元一萬二千七百三十五兩六錢九分一釐　與則敬所收元一萬二千七百四十五兩六錢八分又銅洋三百四十五元七角五分烊見規元七十五兩四錢三分計凈存元八十五兩四錢一分九厘合併聲明 
[上海六馬路仁濟善堂經收咸有一德施醫給藥一文愿册捐正月初一至二月三十日淸單]  
　　仙女鎭兩户月捐善士正月至六月洋十二元又補上年十二月洋二元鄭梅溪馮均棠何桐生徐綺琴張振新補過堂沈求是主人金隠名黄胡氏無名氏十户各洋十元無名氏洋九元隱名氏廣東三省堂各洋八元楊潤芝同興號合餘軒三户各七元招商局南棧漕務帳房撥來船户朱瑞祥罰欵洋六元蘇姚氏洋六元榮陽聴泉後裔古滬竸齋主人種花平安人九江太古帳房黎仁厚堂種輝堂汪國桂張筠柯張延康韋旭賓無名氏席氏十一户各洋五元無名氏無名氏各四元百漢碑舊主人古香山房論露山莊浴芝仙館漫記無名氏合三元吳家耀姚杏記張韓氏無名氏四户各三元官明榮官炳崑官祝氏官徐氏合洋二元普太和號葉覲廷王心容金齡慧吳家駒周蔭齋葉培根盤公館杏花樓曹春記天津人勉力同人柏遊道人吳隱名顧隱名甬夢氏陸林氏卓陸氏易葉氏無名氏無名氏廿户各洋二元容膝書齋洋一元五角西門巡防　憲撥來吳小濤罰欸洋一元鄭善士司証資移助陳聞聲朱明錕成頌元陳夢蘭姚琢軒姚家軒張福旺仁和張朱明錕廣號朱昭純堂吳知止堂何無違堂上村草堂劉靜慈堂厚載堂　照堂張太太何隱名吳隱名黎隱名樂響軒王公餘居士王門留餘氏馬氏隱名氏無名氏無名氏無名氏三十户各洋一元端餘堂洋一元銅洋一元免藥子廣陵隱名各洋八角不具名爲車夫悞公罰欸洋七角半無名氏洋六角和養道人同餘居士宜秋齋主蟻術堂棉力子蔡植記眷甫氏瑞符氏無名氏無名氏各洋五角葉芝軒章子梁嚴毓崑黄子欣朱仲氏無名氏隱名氏有無力子勉力子三合記名洋四角無名氏王李李各三角姜有除戚濟川董耕書紀姚氏不留名顧家人各二角王葉福王仰福王增初王來棣王來涓王玉姑王美姑無收照江夏一陽生各一角介福　莊銅洋十七元樵國氏銅洋十二元魏隱名銅洋八元潘茂森隱名氏各銅洋五元元成萱記銅洋四元江陰鹽棧銅洋三元法　　隱無名氏各銅洋二元無名氏蘭記東升各銅洋一元紀江海錢五百六十元以上共收洋三百四十八元二角五分銅洋六十二元錢五百六十文 
 
 
 

Page 11

 
 
   
 
 

Page 12

 
 
   
 
