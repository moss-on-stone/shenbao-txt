# 1889 - 65 - 4905707

 

Page 1

 
 
[恭印光緒十四年諭旨告成] [  申報館主人啓]  
　　本舘例將歴年諭旨恭印成書以備敬謹繙閱如綸枷綍傳布寰區盖有年矣兹己將光緒十四年諭旨印成一帙校對裝釘無不精工分寄本埠申昌書畫室及各外埠經理申報人處每部工料洋一角一分正此佈 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂算學叢書五元黎註隨園駢體文一元六角王船山全集十八元歸震川集三元尤西堂集二元四許氏說文二元養雲試帖二角四四書旬瀆三角小學韻語一角五初學玉玲瓏二角杭寸六才一元千良方三角六如欲買者請至三馬路申昌書畫室或本帳房均可此佈 
[點石齋售書啓略]  
經簽通　○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻險讀則臨用之獲益更多而入勞我　矣今定碼洋卅五元○大題觀海初二集○實文三萬六千篇本屆各省鄕試題十得八九謂予不信可　按也今定碼洋廿五元○五經文準○　文一萬五千首其中向無陳作而特搆者不下萬首新　美備無踰於此碼洋八元○五鳳樓試帖○得詩一萬二千首塵議土飯概不闌入碼洋　元○御簽七經先印五經○真行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能　戲本埠外埠俱帶分鋪士商就近購取可也此佈 
[論美國亦有不能省華工之處]  
　　米利堅之仇視我華人可謂至矣盡矣蔑以加矣前者欲用華人以開荒地則惟恐招之不來厥後荒地漸開地腴國富遂視華工加贅疣絶不念及前此相助開闢之功虐之害之矅之逐之甚至於焚之殺之且明定章程以禁之竊嘗詣美人之　華工爲華工之在美工作勤而取值廉視土人不啻倍之故觸土人之怒而因羡生忌因忌生恨因恨成仇信如斯也仇華工者亦止美人之爲工作者若彼有産業雇傭工者則必不然也顧何以近來政府亦定新章欲與中國明换約章禁止華工不准至美卽先時在美者偶欲回華亦有出而無入窺其意必欲使華工之在美者靡有孑遺而後快誠不解其是何居心若以爲順民情則美人之惡華人者亦僅得其半彼上等人之用傭工者固未嘗不以華工之去爲可惜也然則彼政府之所順者果何等人情乎美人惜華工之去於何徽之於美國西字報徴之昨閱西字報載美國舊金山地方南境地氣極熱繁生水果凡纍纍然結於樹頭者無所不有不特千頭木奴及滿樹金丸而巳出就中又以葡萄爲最盛蓋西人以此爲酒故種植者衆而尤爲繁盛也此處地熱水果每當結實收成往往總在夏令土人畏熱每至夏令多去而之他别尋清凉世界以爲避暑之計故前此每遇果熟之時輒有華工爲之入山採摘華人能耐熱而其性勤不若土人之性懶而畏熱一年出産盡在乎此賴華工以爲之摘採或任或負以運於外可以售錢可以釀酒可以供口腹之欲旣便且捷相安者固非一朝一夕其所由來者久矣至今年而華工悉遭驅逐新章旣定新令旣頒維彼華人孰肯再行逗遛以取土人之僇辱卽使安土重遷亦屬無可如何遂各另覓枝棲不再處於虎狼之境有潔身而去者有盡室以行者前時採摘果實本不過及時而來時過卽去蓋以該處地氣太熱殊不可耐第以摘果之利不得不來一至採畢亦且去而之他以就凉奏住居該處之人本屬無多至夏令尤少刻下華工在美境旣無容身之地自必早作辟地計而南境熱地遷徙早己一空土人之業果園者屈指枝頭又將結實而四顧茫茫並無可雇之人爲之給採取之役若欲雇土工孰則能耐熱効勤者惟有仰視樹頭有蓋其實聽其自生自落而己然則今年之業果者安得不惄焉如擣乎近來該業主等己相聚而計欲將禁止華工來美之章程稍爲酌攺弗使其悉數言旋但未識坐而言者可以起而行否也譯西報至此不禁憮然久之慨然而興日由是觀之美人之惡華工者亦止美人之爲工者耳上等之人業田産有家園者固無所惡於華工也且不特無所惡而己實有不能不用華工者摘取水果其一端也大都中國人之出洋赴米利堅者閩廣之人居多閩廣地土本熱習與性成故雖極熱之地當夏令亦尚可以暫居而性又能耐勞苦故彼處上等土人樂於用之而不圖轉以觸土工之忌也夫彼處旣爲極熱之地則生長於彼處者其必少成若性可以常處顧何以畏熱反甚於華人此則由於勤惰之分非盡關乎地氣也人苟能勤雖當盛暑之際執業如恒亦不覺熱不可耐若無事而揮扇納凉則覺熱有不可忍者華人之耐熱以其勤也土人之畏熱以其惰也己則不能勤而反惡人之能勤以其相形而見絀也而華工遂因是而成仇矣今者舊金山南境業水果諸家旣有此慮或者華工之在美者尚有可留之機况推類以言之美人之所以需華工者不僅摘水果一事而巳出田則需乎耕也礦則需乎關出扛挑不可無人也負運不可無力也悉用土人則價旣貴而工又鈍細細算計其受虧當亦不小或者禁止華工之舉將從此大有轉機未可知也雖然爲華工計仍不若速去之爲愈正不必因是而有所稽留也何則前此美國招工惟恐華人之不去彼固有賴乎華人也一旦無所需乎華人遂爲此禁華人之舉然則欲摘水果而念及華人者安知水果摘畢不仍欲伸其前禁乎誦黄烏之詩請爲華工一决之 
[輦下紀聞]  
　　内廷傳述欽奉皇太后懿旨嗣後醇親王府中護衛官員中遇有缺出着卽由醇王補放無庸擬定正陪帶領引見恭候欽定○吏部示傳所有正月分在部投供之候補漢謄錄張銘吳樹桐褊齡等三員限五日内取具大品以上同鄕京官印結並佐領圖結塡冩履歴親供赴部騐到有執照者携帶呈騐以憑咨送國史館勿違○吏部文選司近准浙江巡撫咨以兩浙紹興批騐所大使出缺由部銓補該司按照銓補章程查有鄭工新班遇缺先鑒大使馮國珊一員應行擬補己回明部憲示傳該員於三日内赴部騐到○本年己丑科會試除提調業經奏派外例應於開篆後奏派知貢舉俾督理闈中一切以便中和節後在貢院中覆試各直省舉人近經禮部咨取各滿漢侍郎曁三品京堂等銜名繕單請簡正月二十九日奉硃筆圈出刑部右侍郎貴恒吏部右侍郎孫家鼐欽此按貴少司宼恒字隝樵滿洲廂白旗人同治辛未科進士孫少宰家鼐字變臣字徽壽州人咸豐己未科狀元○大婚婦政慶典欽奉皇太后懿旨所有各國駐京使臣令慶邸等於二月内擇日在署設宴欵待並頒給如意縀疋以示行慶睦蹸之意慶邸等敬遵懿旨謹擇二月初六日午正就總署肆筵設席以宴各使臣先期具摺奏明以便備函招請○兵部以本 
 
 

Page 2

 
 
年正月分應歸部選僅有守備一缺按照奏准銓選章程輪應俸深衛千總到班查有俸深之山東德州衛左帮領運衛千總劉學梁自到任日起連閏計至光緒十五年正月二十日止實歴俸二十八年零十月應擬簽升是缺己咨漕運總督飭知該員依期赴部以便帶領引見○吏部示傳所有本年正月分選知州金福英將前領光緒十四年十二月勞績執照務於卽日呈騐勿得違悮○御前大臣諭二月初二日在太和殿再行演習筵宴一切禮儀以備初五日筵宴后父並交諭侍衛處傳由三旂親軍營派撥親軍六十名赴彼管宴凡無執事之官員人等不准在殿前丹陛跕立倘有不遵藉詞支飾希圖入看者無論官兵人役立卽拿交衙門究辦如有親軍廻護徇隠不爲認眞稽察一經覺知定行從嚴懲辦不貸蓋因二十四日演宴時丹陛上閒人甚多執事員役不能如儀以演故有此諭也○内務府燈籠庫當差之劉某家在西安門内惜新司南二里溝娶妻姜氏見憎於姑每日兩餐僅與一碗媳既腹餒時背姑偷食姑覺之而未得目見也正月二十三日早飯後其姑出外閒談媳烙一大餅以充飢甫食其半姑潛入媳將餅匿臂下爲姑所見一時羞懼交集遽萌短見乘姑不在覔得一繩拴於内屋門楣自經畢命劉差竣回家見姜氏懸梁赶爲救下無如四肢巳冷無術返魂母家聞售不依劉卽一面報官請騐一面託人婉說迨二十五日刑部官帶仵作穏婆騐得屍身確係自縊然生前有被打傷痕質訊之餘姜氏之母供有某出爲調停劉願從豐棺殮姑願抱罐穿孝夫願持旙訊諸劉與其母供亦從同質諸某某各無異言遂先令畫供棺殮俟具結完案再行瘞埋○福大協揆散值出東華門東大栅欄有一民人以口角爭鬥呈控當交本地面解交衙門訊辦行未半箭地卽有一衣冠齊楚挂有朝珠頭戴藍翎之人口稱係漢藍翎侍衛某姓被某婦兇毆求爲伸理復有一甲兵控告債主帳目不清恊揆均交本地面官解送衙門訊傳 
[吳中碎錄]  
　　常鎭通海道楊子通觀察在任丁憂經兩院憲電委錢君研觀察就近署理兹省中接到鎭江電報知觀察捧檄後己於初五日接篆視事矣○上海詠霓園小伶粉菊花因與同部武伶十四旦紛爭開槍轟擊逮案後伶卽直任不辭日前經上海縣申解省垣臬憲照例發縣監禁示期親自提勸○楊蓉圃宗師示期二月初六日取齊蘇州府屬各生童舉行歲試各生童均於月初到蘇試院左近及元妙觀一帶頗覺擁擠不開○山塘七里水膩山温燈舶花船如麟之比此吳門畫舫錄所以有歌橈唤玉扇招雲不羡揚州月二分之句也護撫黄子壽中丞綰藩篆時以爲花天月地雖足點綴昇平而鍋號銷金殊易令人沈溺因嚴飭保甲局一律訪拿務作鷹鸇之逐一時桃根桃葉移植他鄕舊日烟波幾無復倡條冶葉矣近以禁令漸弛若輩仍陽奉陰違匿跡於水關橋下塘藉一舸閙紅爲待燕招鶯之計事經中丞訪悉飭保甲局再申前禁違則將船鋸截并拘船户嚴懲從此崔護重來無復桃花人面少年子弟當不致悮入迷途矣 
[松試三覆案]  
　　恩府尊三覆七縣童生業於初八夜一點鐘時發案今將各屬前列錄登報端華亭張葆馨沈沈潛沈士鴻張祖蔭周先恭奉賢阮尚恭董以成周蓉徴廖光華錢承濟婁縣胡葆元張葆龢錢行懿金耀奎朱楓金山姚恩港阮廷藩姚昌照雷繩輝沈榮墀上海汪永思朱昌熾范熙庸　桂清曹棣南匯金禹鼎周維沈顧德棻朱詩義黄裳吉靑浦徐士翬沈光澤徐經訓方存謨郭慶鈞招覆華婁上南靑每縣四十名奉金兩縣各三十名 
[寗郡試題]  
　　初六日院試慈象定童生文題慈谿帛饔象山琴兄定海織蓆以爲食至負耒耜通場次題丑見王之敬子也詩題賦得晴日暖風生麥氣得生字初七日提覆奉鎭童生題二女百官次詩從寛免作 
[甬上天時]  
　　入春以後晴少雨多二月初旬氣侯温和梅柳皆倉春意至初六早忽南風刮地路滑如油黄昏時霹靂交加風伯雨師一齊稅駕初七晨起則一輪旭日高掛銅鉦煩悶異常如逢溽暑下午黑雲翻墨大雨傾盆入晚雨歇雲收而星月當空依舊纎雲四捲初八破曉則又濃雲幂䍥宿霧迷漫西北風狂吼如雷天氣驟然寒冷天時不正誠恐疾疫叢生也 
[閩橋新談]  
　　西門街實美錢鋪倒閉己登前報聞所倒票張約有數千千卞頌臣制軍知此風斷不可長面諭地方官認眞拿辦以儆將來現經侯邑查出該店東素與南街綢縀店夥友劉姓友善捲倒後曾躱住劉家數日後由劉雇船送走遂飭差將劉提到訊問劉始尚狡辨官大怒喝責數百方吐眞情并供明該店東去處遂飭押侯究辦又有江口某姓南臺某剪刀店皆與該東有姻誼坐此被拘惟該店東尚未弋獲也○有某甲者始充當縣書熟悉詞訟差胥多爲之羽翼氣燄甚識鄕人畏之如虎前年有某乙之某氏被人姦佔甲爲之捉刀控告得直氏當堂領回乙遂認甲爲叔盖二人本同姓也氏年紀靑春嬌艶絶世未逾時又效嫦娥之私奔之偵騎四出毫無影響泣訴於甲去年春間甲查悉該氏在某司馬公館中爲傭與司馬之子某丙有染甲遂揚言此事必須涉訟丙怖甚甘言撫慰誓與甲爲刎頸交甲爲勢利所動佯與交歡去冬以避債無臺　丙商借百金未滿其意頓懷觖望而而丙未之知也甲家住旂界於正月間設局聚賭具柬邀丙丙不知其計乘興而往氏亦貿然來連賭數日至廿五日局遂散丙欲告歸甲再三欵留是夜暗令氏與丙重修舊好正在　綣時甲破門直入大喝日何處狂童敢污我清淨地丙與氏張皇失措雙雙就縛甲勒令罰洋四百元否則一併送地方官懲辦丙無可如何唯有叩首求饒拘留數日後經司馬查知出洋百元又由丙書立票據始得釋回奎廉訪訪知其事密札閩縣查辦楊大令接札立時飭差將甲提到甲舌辨如流不肯認錯大令詰其丙在爾家與爾媳婦通姦旣經雙捉何不送案如此擄人勒贖殊屬胆大己極將予以重責因甲口稱職員着其繳照呈騐訊畢將甲管押捕署一面據情禀詳上憲再候核辦○南臺地棍林立往往拜盟結會各　黨援以相傾軋人有與之口角者彼卽率其　類千百成羣刀光皎皎如霜雪視殺人爲無足重輕之事閩人稱南臺保甲不易整頓誠有爲而言也上月閩星安橋地棍陳孔孔與地棍鄭六六偶因口角致起爭端鄭紏數十人手執利械到陳處問罪陳未及准備被毆受傷立時倒地經陳母到縣喊控抬陳到案請騐侯邑李大令查悉兩棍相爭各有不是雖陳受有重傷實則咎由自取以故騐傷後尚未拘鄭訊辦也○近來獅子樓上武帝廟鼓樓前文昌宫武聖廟境巷烟館後東牙巷五顯巷各處依然開賭冬防各委員照例銷差凡顚倒賭窟中者夜静更殘任意往來毫無忌憚有地方之責者尚其及時查究哉○新任烏學憲到閩時暫往皇華舘中現在學署修理工竣學憲定於初大日午時進署輪奂一新足以壯觀瞻而崇體制矣 
[旌節往來]  
　　直隷藩憲向有地方公事於總督回保陽度歲時禀白施行去冬傳相駐津未獲禀承松峻峯方伯因於正月到津除賀歲外並禀應行公務且與同僚酧酢作平原十日之留始行返斾至首道劉觀察首府朱太守亦於今正去臘先後到津禀謁傳相拜會同官然後各回任所 
[古潞紀聞]  
　　元宵節鼓樓上懸掛燈彩銀燭煇煌樓前後鑼鼓喧闐花爆齊放紅男緑女接跡來觀西塔胡同勝教寺舍利塔最上層亦於四圍掛七寳蓮花燈光照數里外亦潞河之勝蹟也○正月十七日起東街鋪商在東海子北關鋪商在北關三官廟各演戲四天惜天不做美狂風怒號飛沙四起幾至對面不見人影觀劇者因之裏足不前○捕盜營士君振聲病故現奉上憲札黄把戎魁暫行署理○許仲韜觀察於正月廿三日由津回轅○前由河西務解到盜犯吳小七楊麻子二名吳小七係吳得懋之姪道憲委員連日刑訊尚未承招○北關外瓷器會館於正月廿九日演戲祀神適有某廣文行經斯地聞鑼鼓喧闐進内觀望被看門人攔阻口角之下羣起毆之並飭彈壓差役將其鎖在戲臺明柱上 
 
 

Page 3

 
 
後知爲廣文倩人調處而廣文受辱後心有不甘己赴州署喊控矣 
[東報記西事]  
　　上月二十二號俄京聖彼得堡來電云俄相托魯司托衣伯爵在叅事院内宣言更攺地方各制度官民意見不合者甚多托魯司托衣欲掛冠辭識俄皇以叅事院議未終决諭令暫行供職云○德美二國爲洒毛埃島事以致相持不下上月二十五號倫敦來電云德政府决意占住此島又欲約同各國獨握利權至本月十二號又來電云美政府協議洒毛埃島應歸德國管轄所有美領事當卽召還兩國嫌疑驀地冰消瓦解矣 
[公讌軍帥]  
　　前日清晨福州將軍希軍帥親詣絲業會館拜會施少欽封翁娓娓清談移晷始别是日未刻封翁偕味蒓園主張叔和觀察就園中肆筵公讌陪坐者爲龔仰籧聶仲芳兩觀察經蓮珊太守一時水陸畢陳履綦齊集冠裳棨戟間以鳥語花香樽酒言歡此樂何極直至鐘鳴六下始各興盡而歸昨日下午日帥至滬南製造局閱看機器皮己經造成之鎗礮亦足見其留心時事矣海關道龔觀察松海防劉司馬上海縣裴邑尊英會審員蔡太守法會審員葛同轉製造局總辦聶觀察等肆筵設席以盡地主之情云 
[手足不和]  
　　趙吉失控胞兄吉雲霸吞家産叩求提訊裴邑尊諭以古云兄弟如手足苟能互相友愛自然家業日昌即有不和亦當邀親族理勸何致釁生雀角同室操戈答稱親族理勸不明不得己而控告邑尊將原呈發還諭以姑候飭傳親族到案訊明核辦 
[因病交保]  
　　歐陽桂水因刃傷楊東明逮案訊責管押翼房旋因抱病發堂延醫調治至邇日病勢漸重飲食不進　夜呻吟原差禀明裴邑尊邑尊飭交人保出諭　小心將息一俟病痊仍須帶案候辦歐陽乃連連叩首稱謝倩人扶掖下堂 
[飭役協提]  
　　昨日南匯縣袁海觀明府帶領幹役來申拜會上海縣裴邑尊請派差協提某案人証邑尊允之卽簽兩名聽候協同提案 
[訊究僞票]  
　　前報列鮑晉卿持僞造銀票向允大錢莊兌洋一節昨由包探顧阿六將鮑晉卿鮑子仁蔡春紀等并僞栗四十餘紙每紙十兩及石印機器一併送案聲稱鮑晉卿持僞造匯豐銀行票十兩者一紙向允大錢莊兌洋察出票係僞造扭交巡捕在後問鮑據言票是蔡春紀交伊當蒙派差張福協同前往續獲鮑兄鮑子仁及蔡春紀搜出僞票起到機器允大莊主何啓亨稱鮑晉卿持爲票來兌銀洋察是僞造交捕送案匯豐銀行西人稱僞造本行票在外混用有碍我行聲名今旣獲案恐以前尚有使用假票情事務請究辦以儆將來蔡太守命將鮑晉卿帶案鮑子仁蔡春紀暫帶在外鮑晉卿供本邑人住居老閘北首向在電報局生理蔡春紀前因欠洋被人控告經我母舅湊借洋二十元繳案現向案　祗付我票銀十兩我有需用向錢莊兌洋不知是僞造鮑子仁雖是我之胞兄我己分居不知其有無假造銀票之事太守命將鮑子仁帶案據供前因犯事管押憲案與同押之粤人張朝岡相識伊諳石印一切事宜僞造銀票我將十兩一紙交與蔡春紀不知蔡春紀如何交與和弟蔡春紀供寗波人爲木匠與鮑子仁相識曾被借洋十元及向索伊付我票銀十兩轉還鮑晉卿太守謂蔡旣稱被鮑子仁借洋十元則向索時鮑還十元足矣何以竟還銀十兩天下斷無如此厚首之人現在僞造機器均己起案豈容狹頼爾當直說尚可施恩蔡稱恐累鮑晉卿故不敢直說太守又加究詰依然支吾　包探又稱搜出僞票尚有西文一紙係習學簽名字樣之稿今特呈閱太守問此紙西文何人所冩各人均不承認太守又問張朝岡現在何處鮑子仁答稱現不知去向鮑母鮑郭氏具禀請將幼子晉卿開釋太守謂爾生三子均不安分不准將晉卿開釋太守商之賈副領事飭將鮑晉卿鮑子仁蔡春紀等仍交捕房分别管押機器僞票暫存俟補提張朝岡再遲二禮拜覆訊究辦 
[法廨發落竊賭各案]  
　　昨日花衣期滿清晨八點鐘後法界讞員葛蕃甫同轉鳴騶蒞捕房發落各案旣片座卽飭提包探王榮培等在浦灘拘獲之安徽人劉四及同伴胡裕亭研訊劉供稱小的與胡爲中表親中途相遇同住棧中所有竊贓與胡無涉同轉飭將胡當堂釋出諭以須赶速回里毋再逗留吊到各贓内有去年邵宦乘江裕船來滬時被竊紅呢棉被褥卽知照邵宦家丁楊立山領去又太古行之上海輪船亦曾失竊鋪盖向劉詰究劉亦供認不諱并言贓物質在明興押店押票巳遺失無蹤因傳明興店主詰問據供各贓早有人贖去有帳簿及押票爲憑同轉問　贖者是何等樣人答稱一老者不知名姓蓋櫃檯之上來往人多事隔多時記不清楚矣同轉判將劉笞責笞至三百板血流肉破哀號聲若屠豕同轉謂此等竊賊宜押候照相留存嘻我見照相館所照者類皆慘緑少年青樓妙妓今乃以賊側身其際不誠生面别開耶旣　包探將劉帶進同轉　厚興煜興公安明興等各押店日爾等收押物件還宜留意苟將賊贓押下押本理不追還豈非欲貪便宜反而折本乎所有吊到别物候一禮拜如無失主到案當卽給還○去年臘月二十日包探查獲楊少全及伊子阿寳搜出當押票七十三張内有象牙烟槍水烟袋二物供認竊自浙江海運局朝珠一挂竊自守府署洎吊到除烟鎗烟袋給領外朝珠尚在捕房兩楊管押多時因於昨日帶案判將少全笞一百六十板阿寳笞二十板着具攺過結呈案○季老明閔小全串竊某客寓棉被一條當行竊時季在樓下閔則將被從樓窗擲出季卽伸手接夫自以爲無人得知矣不料竟經棧主拘住詰得閔前曾在小東門外日增盛烟館中掉换烟鎗又在浦東北蔡地方竊得皮掛昨日葛同轉判季笞一百六十板從寛開釋閔笞二百四十板押候照相一日之中照相者多至數起從此照相館生涯當更蒸蒸日上矣爲之額手志賀○江北人陸阿大拆取豐泰棧中夾被判笞六十板釋去○公館馬路森茂弄李姓家被竊經包探查到寗波人丁來友詰得借住十六鋪張劉氏烟館中起出洋銀什物并銀釧銀練　牙　　押髮簪銀鈕扣銀茉莉簪翡翠茉莉簪銀遍方簪共計三十件解案後除將各物給失主具領外昨晨復加詰訊張劉氏供稱銀物衣服均係前爲女彈詞時所置並非丁所竊來葛同轉判責丁若干押候拍照張劉氏掌頰二百下銀件變價充公○積竊陳金生屢次犯案懲之又懲此次又因犯竊被拘葛同轉判笞二百板○陳阿四竊取李雲卿家棉袍蔡傳氏家衣件拘獲送案葛同轉飭笞一百四十板諭以本應荷校今暫從寛釋之使去○江北人葛二串同戴二帶子竊泰豐客寓棉被從樓窓擲出獲到押候責懲昨晨葛同轉判葛笞八十板戴笞四十板○王阿四竊取洗衣作衣服笞八十板○積竊王悅三久以三隻手爲生涯此次又竊水烟袋昨晨葛同轉判責二百板荷校兩月有謔之者日此席獨桌酒蓋獎爾竊術之精也○楊小湖因借馬四福房屋聚賭周裕寳因輪洋打架扭入捕房除周己繳洋七元保出外楊馬尚在捕房葛同轉判各責二百板免其荷校○王春明在醬園弄聚賭吵閙以致鄰人不能安睡報捕拘押葛同轉問爾願罰乎若不能罰則本分府當以兩部肉吹欵之王言願罰同轉謂爾是牌九司務自己願罰若干答稱二十元同轉謂願罰則須納洋銀六十元若少一枚則當笞三百板枷二月王稱竊罰同轉着俟繳　洋元再爲具結陳笞二百四十板荷校二月○前報紀包探土榮培路經鄭家木橋賭徒見而星散有陳寳生金阿福逃入明興押鋪藏身櫃下拘出送案押候責懲昨晨葛同轉提案研詰陳初不認望風後笞至三百板其臀己經紅腫若含桃始認野鷄賭攤當判枷二月金初亦狡展責後仍信口妄供言賭首爲徐阿良阿和等人旋又遊供同轉着笞五百板荷校三月○巡捕在鄭家木橋獲到擲骰賭錢之葉寳榮葉不承認妄稱路過是處　逢捉賭以致被拘葛同轉謂然則何以不拘别人専來拘爾乎葉語塞同轉判笞三百板枷號兩月○日前拘到賭犯蔡錫安葛同轉曾着伊寄信出外囑令賭徒停賭如鄭家木橋十日無賭卽可開釋昨日提案詰其如何蔡供昨日有人到來說現在無人聚賭矣同轉謂一味胡言着笞一百二十板蔡哀哀求告願勸各賭徒同轉謂本當責爾三百板今姑减責一百八十板枷示該處勸諭賭徒如竟不賭卽可釋爾 
 
 

Page 4

 
 
[英界公堂瑣案]  
　　周念阜稱同鄕人譚子芬躭擱我家昨我外出被其乘間竊去櫃内銀洋四百元當卽尋見將洋交還今由捕房送案請免究辦譚子芬供有好友被人控欠洋千餘元管押縣署我因憤懣致成瘋疾時發時愈現欲取周之洋代爲料理旣被交捕尙乞施恩情願回籍蔡太守謂譚子芬行竊如許銀洋理當懲辦旣由原告求免姑准從寛令其卽日回籍○包探陳阿九稱許友山報失皮袍子皮馬甲等件查獲行　之邵金寳搜出城内公益當票確係原贓惟在城中未便吊贓今特送案當票呈閱請爲移　吊贓許友山供邵金寳係我雇用傭婦之子時來我處致被行竊邵金寳供母親在許家帮傭找亦常到許家見有皮衣貪小行竊惟求恩典蔡太守飭將邵金寳押候備文移請上海縣吊贓再行訊辦○西人美司稱前用陳阿順爲侍昔早經停歇昨日在路相遇被其扭住毆打交捕送案陳阿順供曾在西人處爲侍者正月間辭歇被欠工洋四元　索不付昨因在路相遇仍向索取工資不敢毆打蔡太守謂陳阿順如果被欠工資亦不應在路蠻索姑念無知從寛斥釋 
[法界捕房瑣案]  
　　寗波人李來陽李來狗二人從兄弟也其叔向在南瑞兵船去冬送兩人至捕房以悖逆控訴當經送案責懲來陽旋有人保出來狗尚押捕房昨晨葛同轉訊案時伊母某氏偕福森錩客棧主同朋珍投案呈遞保單同轉着將來狗提案謂爾作事不端干犯長上至累爾母東奔西走託人求保爾自問安乎否乎諭畢飭笞一百二十板准交周具保日後如再犯事惟保人是問及伊母將子領去謝副捕頭謂周所開福森錩因事將生財堆存小　門外捕房請飭搬去周供生財非小的搬至捕房且店係他投出過小租洋三十五元一切裝摺所費不資正月初十日收租時問以房屋拆卸否收租人答稱不知何得于十五日前後卽來拆屋有一間樓屋另租與船局至今未拆惟先拆小的所租之屋實爲詫異同轉謂今有帳在此爾去細點倘若缺少准爾具禀清理可也爾究於何日搬物周請遲一禮拜同轉着具限狀備案○日前有烟鴇某氏扭控焦五包探禀稱焦身畔有押票三十八張葛同轉着卽吊贓昨日包探將各贓吊到中有皮袍皮褂手釧眼鏡等物向之詰訊稱是自己所備從江北帶來同轉以其前供借住英界福來客棧因着包探將棧主楊阿順傳訊據稱焦於未年十一月二十七日來寓祗帶空箱兩口詢其名姓伊稱姓李並不知伊姓焦至今年正月二十日伊欠房飯資向索非但不付且更吵閙伊自云有妓數人在花烟館中後將空箱抵於烟舘被扣烟資至今尙欠錢一千數百文同轉謂焦日爾之不安本分早經訪明着笞一百六十板交人具保必須保伊卽日回籍○前報列薛瞿氏扭嘉興人方芝生徐永慶兩人到案訴稱小婦人從汕頭乘淡水輪船回申在船見方缺少舟資洋四元爲之代付及到滬非但不還反稱曾借伊洋十九元前來索擾葛同轉將方押候淡水船回滬傳船中司帳人質對邇日同轉旣得船中人來信又念方在押多日因於昨日提案分别開導着自行具結到案卽行釋出 
[江督轅門抄]  
　　正月二十八日鍾楠奉司委解賑　赴皖○二十九日候選知縣羅貞意上海來謝委洋務局差遣○三十日大通厘卡知府松峻見○二月初一日藩轅牌示委署贛渝縣敎諭周召棠查無下落缺以試用訓導馬彦華又山陽敎諭任曾培請咨會試缺以大挑二等王鍚疇均署理○初二日知府阮祖棠謝委厘捐局提調差初三日通判龔家準引見到省委署西場司孫葆均謝委藩轅牌示江寗縣丞員缺前以甘隆春調補奉准部覆自應飭赴新任所遺上元縣丞缺以准補斯缺王澤存先行赴任代理 
[蘇省撫轅抄]  
　　初六日候補通判程鈞禀辭委赴奔牛　局差縣丞朱兆錡謝委代理常州府知事從九王桂穉謝委署按司獄事指發江蘇試用典史馬長康秦天人禀到○初七日縣丞吳秉衡禀辭赴海運津局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[報謝捐册]  
　　謹啓者敝堂咸有一德一文願捐册今以初五大等日又荷本城外埠武穴宜興江西寗波杭州嘉興常熟松江靑浦等九處善士由局史函寄回捐册十六扣共收洋四十二元五角五分錢九千八百四十文卽附去善書鎭宅符並其復函叩謝竊以敝堂分出捐册蒙各埠善士樂助紛紛深沐慈恩溥施戴德無量惟敝堂施醫給藥開診己將一月此刻春和病稀之時來堂診治者日有三百餘號轉瞬夏合百病　生内症外科勢必魚貫而來每思經費時慮掣肘伏願各埠紳商見册以動見義勇爲灑慈悲甘露之漿拯瘡痍疾病之苦爲善必昌福自天申謹爲修德者頌禱之[  上海北市六馬路仁濟堂董事施善昌等謹啓]  
[奉贈查掄先畢印川兩孝廉之都門會試兼送家孝廉幼實弟台行旌俚句錄請高昌寒食生夢畹生點定]  
　　滿城桃李鬥芬芳相送行旌到帝鄕七步成章曹子建一生磊落米襄陽謂襄陽印川孝廉曾傳鸑鷟文中譽合作芙蓉鏡裏祥翹首長安春正好踏花應覺馬蹄香水村弟漢陽鏡稿 
[上海三馬路與昌恊賑公所陳竹坪經收奉天河南皖北揚鎭賑捐正月廿四五六等日第一千二伯八十七八九次清單]  
　　免災單臺灣梁驛巖善士寄來黄芝生羊四元李松雲曹禮卿楊潤槎各二元共來花洋十元○又單無州土橋鎭范竹卿寄到無名氏等十八户共本洋七元又由仁濟堂交到董生陽邵繩生折席移賑一元又安徽客來藴素軒銀一兩一錢姚康衢銀一兩高徐余錢二千姚伯振咸泰德孚王世興章九經無名氏方得其七户各助錢一百文姚遂生藴高士宜堯章四户各五伯舜民農師鏡生三户各錢三伯馬水姑張怡德各錢二百共合來文銀九兩六錢九分○解囊册無錫聯元街曹總科錢覺初善士經募由逹源莊匯來富安鄕十五都乙　張子惠手楊聚順七元無名十元尹家旦廟墩人共洋一元錢二伯劉效法俞阿耆各兩百六十共洋三十乙元錢七伯廿又二圖鄭伯華手鄭克勝陶阿福等十户共錢二十五伯此册照户核餘錢二千五伯文書作無名共羊四元錢九伯十八文　三圖尤繼承手張才倫鄭尚榮等四十三户合洋八元錢九百女四圖吳從周鄭老偕手戴金喜王金壽等十二户共六元九伯廿又五圖費啓明手王巧富唐金茂等三十一户共洋八元五百五十及十六都一圖楊嘵峰手周正玉楊繼大等十七户共八元錢二伯四又二圖尹才秋手管金元臧富林等十四户計二元又三圖旭山手薛阿福蔣正龍等三十六户助八元我錢二百四又册四圖作舟手張永昌繼等十六户二元錢一百六十又五圖許蔭庭手尤耈大唐蘭丙等五户二元錢四百又册十七都　圖鳴臯手阿二夏岐德等七户五元五十八又二圖高德盛手太和堂王恆益十九户共十五元錢二伯八十又三圖莊春泉手費義福揚天福十九户三元錢五伯四十又册四圖陳百福手陳朝慶沈景良等廿四户四元錢三百五十又五圖倪佩官手張坤倍阿七等十户二元又十八都一圖是鴻慶手時舍村二元五角又三圖朱高大手王阿茂朱茂龍等十户二元錢三可三十又四圖薛永慶手張林榮祥法等十三户四元又五圖吳茂龍手馬阿培朱大林等九户一元錢七百又六圖姚景臣手秦寳二徐繼榮等九户二元代還錢三百　五又七圖戴　泰手蔣桂大杭阿培等十二户二元找出錢二伯四十又册十九都一圖吳學山手閭江等助四元又二圖王愚齋手王興盛許阿二等四户一元又三圖蘇龍慶手徐　榮蘇鼎茂等八户一元八百九十又四都錢桂良手蔣乾生揚一泉等九户一元錢五百八十五又五都王雲林賈安溪手張舍公吳仁德等廿三户八元錢七百十四又廿都一朱納劑手朱竹君丁三令等廿一户四元一都陳芝軒手管根泉錢榮昌等廿八户五元錢一千二百十又二都邊文鑑手丁公記廷良等廿七户四元八角又三都倪鴻義手無名氏丁先生等四十五户六元又四都張才聯手高巷上王繼福下莊等三十一户六元又五都周繩武蔣斷高浦巷上等九户二元錢六伯四十又廿一都二强松溪揚茂章張洪士合錢七伯又册四都陳如均蔣新泉張云寳三十四户六元廿字册二杭培豐戴德茂杭阿開等七户乙洋錢八伯十六以上共三十五册計五伯七十二户共核洋一伯八十二元匯來規元一伯三十二兩八錢六分○有德册蘇省彭錢七百八十文彭詒榖四百共來一元錢一伯四十文上格册海昌鑑心齋善士募來求合家平安乙洋龔合意求子五角素心人紫陽氏各三百共來二元錢七十五降祥册通州德隆典一元無民氏三元無錫朱滋德十元四明范陽潤庵求子五元漢口無名銅一元太倉州署鄭書帶堂喜蛋移賑三元本城愼記來古歙鄭保四時太平十元又了心愿十元譚金和八元張桂森爲子女均忠痧症求保卽愈廿元無名三元隠名二元朱寳和一元陳裕二百文○三天共收英洋九十元内花洋十元規銀一百三十二兩八錢六分文銀九兩六錢九分本洋七元銅洋一元錢四百十五文合併聲明 
[上海三馬路恊賑公所陳竹坪經收河南皖北揚鎭賑捐正月廿七日日第一千二百九十次清單]  
　　湖　常德府左松珊善土第十四批由本埠通祥晏先生來左徐氏並無名各十千殷錦泉保母平安五千無名二千兆昌號一千一百萬隆吳仁豐永茂福各一千春和五百郭恆興揚萬和興茂永各錢四百藍濱階二百以上十三户共助三十三千文核常平銀廿兩三錢八分半又無名氏助常平銀十一兩九錢四分半兩共核來規元三十四兩七錢五分五湖南慶記助洋十元上册京都由本埠志成信票號來張恆年祁芝山各助京平銀五兩三槐堂銀一兩六錢無名氏銀八錢同和瑞恆裕成永福堂德玉源四合源隠名香邑石灰廠大元縀莊無名德泰永無名十一户各銀五錢共計十五户共京平銀十七兩九錢伸規銀十八兩四錢三分○揚鎭旱災册小東門純泰莊來裕長盛吳振隆德和豫李隆盛四户各一元求太平一元恆隆義陳憲庭金才章馮利泰王雲山五户各洋五角金德源七百廿八協昌和四百七十二李生記三百六十黄吳氏二百又静志居士六伯趙玉記無名五車書屋無名四户各一百以上兩號共十九户來十元錢二伯三十五一德册蘇省義茂號陳仰康善士募王作舟吳明甫張樂園陳仰康四户各一元張雲卿韋松林魯省三各錢三百六十義茂生銅洋四元以上八户共來英洋五元銅洋四元本埠蔚泰厚莊宋子晋先生來山西裕昆室人助念元兹雲册湖北應城蔡丙丞募定慧生湘平三兩臨平廣興典吳善翁募愼義堂方順記王東記萬瀛卿仁記五户各乙洋流記川記合一元共七入計六元蘇省陶肖雲爲女郎多官種花稀朗求安四元免災册無錫恆義號來張仰安一元賀曉記江映記合一元恆義號銅洋一元○本埠無名助十元莫氏保求身安太平體康助洋三十元路德求父病愈一元無名铜洋二元○本日共收英洋九十八元規元五十三兩一錢八分半文銀三兩錢二伯三十五文銅洋七元聲明 
 
 
