# 1925 - 312 - 4918936

 

Page 1

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *   
 
 

Page 2

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *   
 
 

Page 3

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *時評 
[和平（冷）]  
　　和平之基築於何道築於互相信任而爾我皆無詐虞蓋無詐虞則不猜疑不猜疑則不防閑不防閑則戰事自無由發生今以戰事發生之後防閑不能如願之時兩方之猜疑旣深轉欲乞靈於文電言辭間之不詐虞以表信任而築和平之壘不其反乎事之原理與故以原理言其壘决不能成也 
　　我非好見戰爭望和平之勿成也我之酷愛和平之心正與軍閥之文電言辭相合然而我心如是我言如彼者亦正以軍閥之言如是而心反如彼也彼以不能不戰之心說酷望和平之言我又烏能以酷望和平之心由人之說認爲眞能和平以自欺哉 
　　或曰苟或徼天之幸由和平之言而現不戰之實亦非事之所必無者是誠我之至願也特恐此天幸之不易徼耳 
[國内專電一]  
　　北京寒（十四）閣議段以張馮李聽令撤兵孫傳芳代表向王士珍表示不再進甚愉快（十四日下午八鐘） 
　　北京昨張作霖電張學良郭松齡速將近畿各軍撤至軍糧城集中聞直李與關外開來之軍供應上欠和氣故奉軍集中軍糧城爲妥　 
　　北京今日落垡北倉奉軍退安次玉田今日奉代表郭瀛洲馮代表張樹聲同車到津見張學良李景林商量互讓辦法郭張云馮氏下令近畿各軍退五十里巳證明張學良云巳將三河騎兵東撤百里請李（十四日下午九鐘） 
　　北京奉張令京奉路備車二十列運津沽附近軍隊退駐灤州以南 
　　北京近畿以張馮皆不願較量暫可緩和但段令京漢線由馮岳維持則保大讓防問題有待於雙方細商故尚須口舌（十四日下午一鐘） 
　　北京國民軍息豫鄧寳珊軍乘奉軍撤防時進至臨洺關豫軍原任六路討奉軍鄧寳珊爲第六路徐永昌爲第四路李雲龍爲第五路（十五日下午七鐘） 
　　北京今日張學良津電話告鹿鍾麟謂豫軍北進相逼過激請設法勸止俾免誤會（十五日下午七鐘） 
　　北京李景林電鹿鍾麟允讓保大望飭豫軍勿急進免誤會鹿允電馮請示（十五日下午七鐘） 
　　北京李景林今日三次電話告鹿鍾麟（一）報告張學良之駐三河軍巳撤至河西務（二）述張作霖遵守和平令（三）直省軍之駐京漢北叚者已陸續撤退在正定以南之軍隊亦退（十五日下午七鐘） 
　　北京劉驥前夕到京會鹿鍾麟後卽走劉爲傳馮退兵五十里命令來者退兵令京城警衛隊不在此限（十五日下午一鐘） 
　　北京段日前派某再告馮兩雄相角必有一傷勝敗不可知若一方不敗授賄選派報復機會與君何利馮乃覆爲將來拒吳計對奉應相諒不相爭府又覆關於魯省及保大問題當徐徐與貴軍以便利觀昨日命令京漢路由馮岳辦理隱然以保大許國民軍而不提張宗昌隱然以張可更换且對吳十分責備而對孫則含適可而止意日前余電府與國民軍諒解聯孫拒吳許國民軍復去年班師後狀態昨令可窺一斑識者謂此役奉方幸而楊宇霆主張後退尚能維持今日局面否則早已殆矣 
　　北京國民軍以奉不硬揪長江戰略上稍落後但連日百方與政府接洽取得政略上種種便利故戰略雖不如預期之順利而政略則着先鞭至直系則乘時而領長江與吳無所利吳出來太快之故吳若遲一月出則帶有仲裁性今吳早出自處於當家者之地位所以大家向彼伸手演成今日逡巡之局（十四日下午一鐘） 
　　北京奉函王永江告張作霖武力與政治兩物最假縱全國皆我扶植可一旦變爲非我有項城曹吳可爲前鑑譬如中央爲我鎭威軍擁護入京而有今日今對我已非昔比吾軍宜專保京榆線整理内政靜看他們干政的下場楊宇霆稱善張作霖乃電張學良將兵退軍糧城對魯任張宗昌自處對保大任李景林自决（十五日下午一鐘） 
　　北京京名流電孫傳芳速停軍事行動提妥協條件期互讓主義回復秩序府方託人達孫以孫督蘇浙給夏請勸吳佩孚下野蕭方鄧概維現狀魯給岳豫給孫陜給李雲龍已得馮同意惟直督問題此刻不能預約（十五日下午一鐘） 
 
 

Page 4

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *　　北京府某君言張宗昌苛歛魯民不更换亦將民變並非减奉勢力　　北京奉函魯各縣父老代表到奉行轅冒死訴張宗昌罪惡張作霖頗動容退兵動機卽在於此又直隸父老赴奉喊寃者亦不少 
　　北京梁鴻志以府某修改其撤兵令稿具呈辭職段將辭呈發還 
　　北京京漢路磁州車斷係地雷誤發所致現正修理（十四日下午八鐘） 
　　北京李景林寒（十四）覆府元（十三）電悉明令倡導和平制止内爭仰見憫念民生奠定國脈法語巽言振聾起聵景林不敏受事以來從政桑梓以保境安民爲職志凡足致誤會處無不力求避免耿耿此心始終未渝數月來函電交馳奈因力薄事與願違是以嚴飭所部謹守原防冀以至誠挽回浩刧近更處處退讓以求各方諒解所有設防近逼而滋誤會之處亦俱實行撤退兹奉命令立將所部在京漢駐兵約以半數移向津浦方面并通令前方各軍一體知照 
　　北京張作霖元（十三）電梁秘長轉來文電霖鑒歷年兵禍憂心如擣爲國家計不堪再起内爭顧東南事起即持退讓主義諒在洞鑒霖雖不德上以鈞座憂勤下痛人民糜爛决不因鬩牆啓釁已電商直魯兩省停止戰事以待中央命令至霖所率各部均令撤退總期國内乂安毋因作霖一人糜爛全局一切均聽鈞座主持（十四日下午八鐘） 
　　北京李景林函復鹿鍾麟云王乃模局長出示尊函悉兄愛和平查國鎭兩軍去年同患難平大難同舟有誼現國步艱難災歉連年豈堪再擾關會開幕稍縱即逝昨已電陳雨帥停止進兵頃漢卿來津晤談亦同意擬即將三河駐兵陸續後退并將弟保大防軍均向後方撤退免奸人挑撥至東南事自有公是非靜候中央明令查辦倘馨遠仍不遵令惟有請命討伐以靖國難（十四日下午一鐘） 
　　北京馮玉祥寒（十四）日密電段奉元日電令仰見倡導和平至公至大祥素抱無爭無黨之懷此次變興始終退讓正副鈞座愛國愛民之至意但期各方一致聽命職部絕對服從以維大局兹派參謀長熊斌晋謁面陳一切乞進見垂訓 
　　北京闞朝璽電京兵燹未復休養不遑不可戰與張之江張樹聲换帖爲友誼不可戰關會開幕統一可期不可戰 
　　北京濟南電奉軍在韓莊臨城沿線均不戰退各縣居民紛向縣知事索勒索之欵係苛索反動魯有十餘縣民變故軍無鬥志縣知事被民殺者數人（十五日下午一鐘） 
　　北京河南全省各縣人民代表五十餘到財部請願取銷岳維峻苛收之不動産捐財部委員答岳硬要辦中央無法阻止乃允其試辦六個月代表等大哭無結果（十五日下午一鐘） 
　　北京韋爾敦以近畿戰事緩和决放還上月鹽餘二百六十一萬僅扣準備金一百萬（十五日下午七鐘） 
　　北京段派陳文運曲同豐赴津與李景林接洽撤兵又派王載新赴津迎吳光新來京（十五日下午七鐘） 
　　北京府電孫傳芳鹽欵關係債約勿得截留（十五日下午七鐘） 
　　北京連日中交兩行由津運現洋到京共約數百萬元（十五日下午七鐘） 
　　天津近畿奉軍寒（十四）撤退半駐津浦半駐京奉保大亦準備退讓　　天津廊房三河武清一帶奉軍刻正撤防聞李督已得豫岳電告豫已實行撤防（十五日下午五鐘） 
　　天津京津間車頭因兩軍撤軍佔用一空寒（十四）下午四點二十五分由京開津之快車遲至删（十五）晨五點始到由津開京之三點半快車亦遲至晚八點始開京漢客車昨祗通石家莊 
　　天津段宏業元（十三）奉段命來津寓日界宫島街本宅與吳光新磋商時局並勸吳打消辭意共維大局（以上十五日下午五鐘） 
　　天津吳佩孚决假道豫省（十五日下午六鐘） 
　　奉天馮電雨帥大哥勳鑒文電敬悉换防手續已電請芳岺兄斟酌辦理至佩至感弟半生戎馬未嘗學問然素性愚直可自信當可共信昨親曾筆手函託許郭兩君携呈未悉已達覽否弟與兄患難久共休戚相關因愛之摯誠故不覺言之痛切倘能俯鑒諒不責狂妄而採納之則幸甚矣如弟馮玉祥元張覆電云元電敬悉已催令許蘭洲賫大函星夜出關兄與我弟爲生死患難之處主張和平與愚見同出一轍京漢及保大問題已飭芳辰與吾弟來員商定换防辦法芳辰素來服從必能仰體斯旨期副尊意國事艱難民生困苦關會代表齊集京師我兩人舉動皆爲外人屬目無論如何必與弟團結合作精神堅持到底耿耿此心可質天日弟對大局有何主張亦望詳示兄力所及必同趨一途如兄張作霖元 
　　奉天張宗昌派總參議潘復來奉陳述遵令退讓徐州情形（以上十五日下午九鐘） 
　　濟南政府代表朱泮藻元（十三）晚到濟赴津代表李本蒔元（十三）晚返濟謂王占元不日南下（以上十四日下午十一鐘） 
　　開封路訊磁州車站南段橋樑文（十二）夜被奉軍毁壞第四一九法里道牌臨時橋被焚磁州站長逃𧝡連鎭至雙溝段交通全阻臨洺關以北電報電話俱不通 
　　開封鄭電北路發生戰事徐永昌李虎臣部星夜北調新鄭間兵車擁擠客貨車全停（十四日下午九鐘） 
　　開封直李部奉軍文（十二）日全部退守臨洺關元（十三）日再退歸德磁州以北沿京漢路所有鐵路橋樑電線路軌均被毁京漢路巳斷 
　　開封李紀才部向曹州進發汴鄭車站非常紛忙所有客車雖照常不能依時到站專車兵車絡繹不斷（十五日上午九鐘） 
　　開封鄧寳珊已於灰（十日）日就總指揮職現駐鄭州昨往前方視防（十五日上午九鐘） 
　　開封此間局勢自豫東奉軍退後要點移變（十五日上午九鐘） 
　　開封鄭州警備司令李紀才專力前方聞該職有胡景荃或崔竣峯說（十五日上午九鐘） 
　　開封蔣即亭師長移駐吉昌與陳文釗昨先後到汴旅長李凌宥張迺威昨赴歸德馬吉第昨赴蘭封以上各人均係專車來往（十五日上午九鐘） 
　　開封鄂第一軍先頭五列車元午抵鄭晚九時續到八列車均在路線左右幕營 
　　開封豫軍第一路文（十二）在鄆城開進抄襲濟兗側背（以上十四日下午九鐘） 
　　歸德電第五師長王爲蔚十三日早九點專車過歸赴徐州夜四點由徐返過歸赴鄭 
　　歸德電第八旅全部十三日早九點抵歸下午二點開往馬牧集第四師陳文釗步兵一團十三日下午五點抵歸即開往虞城十七旅長李雲霄十三日夜一點由汴專車返歸（以上十四日下午八鐘） 
　　徐州寗商會長甘仲琴蘇民生造幣廠長金佐臨中交行長許仲衡湯筱齋等携火腿麵粉罐頭等物專車來徐犒勞聯軍 
　　徐州陳調元派蘭庚年來徐 
　　徐州駐徐蘇省憲兵回寗 
　　徐州皖軍二三四旅到徐駐東關 
　　徐州隴海西段不通聞國民軍在單縣與奉軍開火（以上十五日下午一鐘） 
　　徐州孫丹林奉吳佩孚命專車赴徐謁孫商應付大局方略（十五日下午八鐘） 
　　蚌埠寒（十四）贛軍第一師砲兵排長崔金發率兵一排到蚌 
　　蚌埠删（十五）晨贛軍第三師長兼贛軍聯軍副指揮馮紹閔到蚌下車駐岑樓旅社隨帶砲隊一營在附近搭帳房駐紥 
　　蚌埠鄧如琢以商埠公署房舍艱隘不敷居住删（十五）午派夫將所帶行李器具全數運至德和樓聞將移至該處爲行轅所部軍隊向在大操場搭駐帳房現已多數移駐南山營園 
　　蚌埠浙軍傷兵二十餘人治痊删（十五）出院附車回里（以上十五日下午四鐘） 
　　安慶財廳頃接蚌總軍需處電請籌借軍費二十萬匯蚌接濟（十四日下午九鐘） 
　　蕪湖江西陸軍第三師第五旅第九團長胡鑑中率領步兵一團分乘民船百餘艘删抵蕪停泊江干即日開往前方助戰 
　　蕪湖聯軍第十六軍長華毓良派員在滬辦來軍用電話二十六具並各種材料等件今日由蕪運蚌（以上十五日下午五鐘） 
　　揚州揚由關督陳調元委李鑑鑾接任 
　　揚州八軍一路司令馮信卿寒（十四）率兩營來揚（以上十四日下午七鐘） 
　　福州蘇埏來電軍隊青（九日）日已集中延平即日開浙（十五日下午四鐘） 
[國内專電二]  
　　北京今日關税會議第二委員會十時開會列席如前王正廷主席議自主案及裁釐問題因中日美三提案爭執結果决組一分委員會取調和主席推定和代歐登科美代史注恩英代麻克類日代日置益吾代王正廷先定一方案提出下次第二委員會會議十一點三刻散下次委員未定日期候主席通知（十四日下午八鐘） 
　　北京外部照會美使關於法權調查會吾政府擬有意見請卽轉陳美政府此項意見書王寵惠閱後認爲應卽表示遂送出 
　　北京寒閣議决增加王寵惠爲關税會議全權代表并促下次出席又中國農工銀行章程改爲條例又修正鹽務學校章程又修正學校系統案特頒教令公佈 
　　北京吾關會第三組曾决有鐵路統一計劃九條將提出於關會整理外債分委員會（一）中國頒布鐵路敷設法及擬定路線或已訂約或未訂約或外商有優先權者凡現在未成之路所有合同契約一律作廢（二）關於未成各路契約一切墊欵歸入外債整理案辦理（三）中國以後築路須先集内國資本不足則酌納外資（四）外資各路債權者僅有稽核權無管理權（五）外資已成各路作爲公共投資或由中國贖回（六）整理鐵路借欵由中國負責處理（七）鐵路會計獨立借欵及餘利任何方面不得挪用（八）用人以考試爲標準嚴定額數（九）確定鐵路預算 
　　北京某國關會代表云會議紀事錄上中國提案頗受各國代表駁詰日本提案美國提案中國提案均爭議作爲討論根據但列國多數贊成美提案美每一次提案日英先接洽後再提出又關議中列國代表口氣紀錄上非常難又某關會吾代表日前訪某國代表吐露可否停開意某國代表頗笑此人只知有己不知有國現在英美日均以關會若停則激進派更將爲進一步之鼓煽爲逕行自主運動與中國及各國皆不利故停會說不能通過於列國（十四日下午一鐘） 
　　北京蔣介石電某方請速反對關會促成自主即關會破裂則全國民氣可用自主與取消不平等條約總能達到某方以關會利益現政府盻不到手還是將來操縱中央者之便利故不贊成拆台 
　　北京寒（十四）上午十時警廳知十七家晚報經理人到廳謂連日刋登軍事消息多不實間有挑撥意以後應愼重否則依法辦理等語（十四日下午九鐘） 
　　北京陳籙電法閣潮未能注意吾關會班樂衛云贊成吾自主原則但過渡税以中國内戰甚愛莫能助（十四日下午一鐘） 
　　北京今日吾關税委員將擬定之與列國新訂税則協定草案提出又提鐵路統一案草案與税務有關者亦併討論將適用提出（十四日下午九鐘） 
　　北京和蘭退賠欵治黄河政府先令水利局擬定測量計畫呈段俟批准後再由外農内等部與和使館商量支配辦法 
　　北京英使抗議汕頭仍行抵制英貨及罷工風潮請設法禁止（十四日下午一鐘） 
　　北京外部派鄧延禧爲駐俄臨時代辦使事先行視事（十四日下午九鐘） 
　　北京外部照會使團浙人禁止外人游歷一個月（十四日下午九鐘） 
　　北京今日美艦隊司令見段談至洽 
　　北京令李家鰲赴芬蘭任（十四日下午九鐘） 
　　天津日本驅逐艦删（十五）由大連來津 
　　天津督查處督察長某包庇烟賭督署已下令通緝（十五日下午五鐘） 
 
 

Page 5

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *[接國内專電二]  
　　重慶美仁輪案渝關署再提抗議（一）道歉（二）治開槍海軍罪（三）懲戒負責船員（四）賠償命價及葬殮費（五）醫藥費及撫恤金（六）保留再查（七）美仁俟案結後開駛（八）美仁輪不得再住海軍保證以後不再有横暴行爲（十四日下午六鐘） 
　　哈爾濱日領命日僑滯納市公益捐者處罰並褫公權 
　　香港財部將印花處歸併部辦 
　　香港蔣介石電虎門張貞一團來汕入閩聞蔣軍入閩前鋒三千人已抵黄岡 
　　香港蔣介石令潮梅惠各屬解散所有民軍閩民軍孫本戎宋淵源等向介石請兵入閩蔣允即令陳濟棠余鷹揚張和三部集中饒平昨復調學生軍二團赴閩邊候令入閩周蔭人電張毅固守漳州李濟琛調張發奎部回防肇慶（以上十五日下午七鐘） 
　　福州周委方銘勳爲尤永大招撫處長 
　　福州順昌知事楊庸升並眷在蔴溪被刦擄不知下落（以上十五日下午四鐘） 
　　廈門李雲復自平和經漳浦文（十二）到石碼劉志陸元（十三）繼到即午洪兆麟偕張毅參謀長張廣漢及李劉乘汽車入漳黄强先期潛來漳謝文炳自詔安來厦亦入漳元夜開軍事會議張毅主席洪劉李黄謝均列席議决令張廣漢率田部一團協粤軍劉部守平和李旅協李雲復守漳浦另編游擊隊分防長泰南靖和溪山城李雲復現全部入漳浦劉志陸部入南靖另訊粤軍欲有漳州張毅感重兵壓境亦擬棄漳退守同安張軍輜重彈槍元自漳運同（十五日下午十一鐘） 
　　廈門李雲復全部分駐平和附近一帶蔣軍佔饒平後向上饒追擊又黄業興部庚（八日）退駐永定邊忠坑下洋李鳳翔部阻止不獲佳（九日）到縣城一部入上杭程潛部佳日入大埔傳蔣軍已入閩尚未實 
　　廈門李鳳翔蒸（十日）到漳州洪兆麟亦在漳眞（十一）開軍事會議 
　　廈門張毅派李德盛晋省報告粤軍入閩 
　　廈門洪兆麟向石碼商會索餉三千 
　　廈門陳國輝得孔昭同助蒸（十日）攻佔安溪楊漢烈部退長坑（以上十三日下午十鐘） 
特約路透電 
[中國近事之外電]  
　　十四日北京電據官場消息李景林今日由直豫邊界及廊坊開始撤兵京漢路自昨日起停止通車官場稱李景林之兵移去數地雷時觸及一枚致將正定豐樂附近之鐵橋一座炸毁並死傷數人但衆意非出偶然聞現正從事修理數日内可以通車 
　　十四日北京電今日午後内閣發出張作霖致段執政之電文内謂已命魯直將士停戰以待中央政府解决並已下令撤兵云段執政並接李景林電稱謹遵昨夜命令現將京漢路軍隊撤退半數移駐津浦路俾免予國民軍發生誤會張學良由吳光新轉達政府謂奉軍司令部已由天津移至軍糧城 
　　十四日北京電第二組委員會今日開會之結果推舉王正廷歐登科史陶恩麻克類日置易組織股員會編定關税自主及裁釐之條陳提交下屆委員會會議討論委員會現休會以待會長定繼續開會日期聞股員會定星期二日開第一次會議今日閣議决任王寵惠爲關税會議代表以代施肇基今日中國代表團中某員語客謂中國代表團所堅持之重要問題爲各國承認中國關税自主權非此問題滿意解决其他問題均難解决又謂各國之代表均言其本國政府願承認中國關税自主今望將此宣言轉成條約庶華人不疑各國之宣言僅屬空談云 
[日内閣决議預算]  
　　十五日東京電内閣昨晚議决一九二六年豫算案計日金一五九八○○○○○○元海軍新建造費規定一千五百萬元所缺六百九十萬元將以上年餘數彌補之一九二六年豫算案視一九二五年約增七千四百萬元 
[英國紗廠减工商議]  
　　十三日倫敦電蘭開夏紗廠平時每週工作五十八小時近來營業不振工時減少每週縮爲三十九小時又四分之一現棉業縮減工時委員會在孟却斯德開會决定請紡美棉之各廠在十二月與一月兩個月内將每週工時縮减至三十五小時紗廠工人將受此議之影響者不下十五萬人該委員會力勸英紗廠總聯合會會員贊助此議謂現所需要者不僅爲百分八十之尋常多數今棉産雖豐然因價格不定致紗業需求未有起色紗廠未能銷出其産品云 
[英國顔料公司改組]  
　　十三日倫敦電英國顔料公司係戰時成立專製造顔料以抵補德國中斷之供給英政府曾出資一百七十萬鎊有若干管理權今日該公司發出召集股東大會之通告謂原有限制與公司營業之發展頗多妨礙政府巳允以六十萬鎊讓去其股份撤銷限制惟章程中公司應以英人佔多數再關於技術上知識及研究公司應與政府接洽之條文仍須保全云該公司改組計畫如爲股東所通過則英政府不久將脱離該公司關係 
[里孚人之志願]  
　　十四日巴黎電報稱據拉巴消息里孚代表語人阿白杜爾克林準備（一）承認蘇爾丹之宗教上主權（二）不堅持完全獨立但願得行政自主權（三）允許法國或西班牙國軍官入里孚境但須服從其命令（四）至於邊界則里孚須得哲巴拉斯與巨士那雅斯土地上述消息摩洛哥統盟府旣不證實亦不否認又據西班牙傳來台段消息西班牙總司令里夫拉將軍昨稱今不復有向阿白杜爾克林提出和議之問題西班牙現要求里孚領袖之完全投降云 
[協約國撤回駐德戍兵辦法]  
　　十四日倫敦電大使會議今日决定於十二月一日起撤回柯洛業境内駐兵又决定縮减萊因地佔領之辦法即（一）限制佔領兵行動（二）許德國任命大員（三）某種罪犯移交德人法庭審訊是 
[荷蘭内閣辭職]  
　　十四日海牙電荷蘭内閣今日辭職首相稱内閣與第二院間並無電索問題或國會問題之衝突但天主教閣員旣已辭職内閣乃不得不自請罷免云查天主教閣員四人於十月十一日辭職因第二院通過議案撤銷駐羅馬教庭之使署也 
[法衆院通過財政計畫及修正]  
　　十四日巴黎電衆院財政委員會今日通過政府理財計畫案之第八欵至十一欵皆與徵收不生利的個人資産税有關委員會以十三票對十二票修正第十二欵凡新式器具美術品·書畫·雕刻物其製造人現猶存在者得免繳税 
[澳洲試行强迫選舉制]  
　　十四日墨爾邦電澳洲墨爾邦雪梨等埠雖海員仍在名義上罷工然商船現可自由駛出不感困難 
　　十四日墨爾邦電澳洲今日選舉因實行强迫投票制故投票人數必多澳相卜魯士氏發出最後之通告文謂最重要事件乃維持憲法政府之尊嚴云雖階級惡感現已發生然選舉運動大都甚有秩序卜魯士之政綱其主要點爲（一）國民保險法（二）工團須投不託名票以决定應否罷工（三）政府津貼築路經費以便利農産品之運輸（四）國會應允籌二千萬鎊以造城鎭工人之住屋工黨竭力洗刷赤禍謂合法工黨較復古派更有處置極端派之資格云 
[各國近事]  
　　十四日巴黎電調駐巴黎之駐英俄使賴柯夫斯基氏已抵巴黎接受駐法大使之職務 
　　十四日華盛頓電意代表已將意國依照合同應於明年六月繳付之美金五百萬元開具支票送交美財政部以示意國之忠信 
[公電]  
　　北京通電各省衙門鈞鑒臨時執政令前以淞滬駐兵問題引起兵爭曾經明令制止不意釁端一發蘇皖騷然吳佩孚復潛赴漢口假借名義希圖一逞若聽其肆行無忌擾及中原何以奠民生而維國紀所有京漢鐵路沿線應責成馮玉祥岳維俊竭力維持相機制止以過亂萌至孫傳芳前次通電本以淞滬駐兵爲言今仍前進不巳武力是國殊違本執政倡導和平之意著即通飭所部停止軍事行動聽候解决其在津浦鐵路前線仍責成張作霖李景林妥爲辦理毋任蔓延近畿駐兵均著即日恢復此次軍興以前原狀自奉令後均應將辦理情形隨時分别具報此令京元（十三）印 
　　北京全國學總代表大會電申報轉各界同胞均鑒本會爲謀民族解放力爭關税自主起見本月三日起在京開會刻因各項重要議案均已討論完畢特於本日宣告閉幕除另組委員會執行關税自主運動議决案外誓當一本初衷領導全國八百萬同學與帝國主義者及一切反革命勢力奮鬭以慰衆望謹此電聞全國學總代表大會寒 
　　揚州紅萬字分會電申報轉新聞報曁各報館轉諸大慈善家鑒江蘇淮海一帶發生戰事後軍隊傷亡者固屬不少而人民流離失所者亦復目不忍覩現淮海一帶柴米缺乏絕食者多遍地哀鴻嗷嗷待哺除由敝會組織救濟隊即日馳往災區盡力救濟并購辦米麵乾糧帶往分散外惟敝會力量棉薄敬乞仁人善士慨解慈囊籌集鉅欵購買食品送往災區散放以期普及而宏善舉不勝盼禱之至世界紅萬字會江都分會叩 
　　蚌埠總商會等電各報館公鑒天降鞠凶戰禍暴發腥風毒雨波及皖疆調查津浦線受災區域内如固鎭任橋宿縣符離集夾溝一帶傷亡枕藉婦孺流離餓莩佈滿四郊忍饑待救赤地極數百里暴骨難收呼號之聲慘不忍聞雖經紅會分設收容所及臨時醫院多處盡力救濟而經費竭蹶募借告窮敝會等睹兹浩刦痛切肌膚用是先癉棉薄聊撫瘡痍特竭精誠代呼將伯際此隆冬瞬屆遍地哀鴻飢寒交迫其將何以圖存所冀仁人君子宏施匡濟廣爲勸募解此倒懸俾登袵席倘蒙慨解鉅欵固沭仁風即或惠助冬衣同徵善果多原益善自能立慶昭蘇少亦不妨將見裘成集腋寄件請巡交蚌埠總商會如數彙收隨時賑放佇候德賜不盡神馳蚌埠總商會銀行公會紅十字會同叩寒代印 
國内要聞 
[馮張同時撤兵之日人消息]  
　　謂鼎足之局勢可以保持小康 
　　電通社十四日天津電云和平協定結果津京間奉軍全部撤退天津以南在京國民軍撤退至萬里長城防線北京前後已有緩衝地帶北方暗雲爲之一掃 
　　東方社十四日北京電云段執政下和平之命令後張作霖已有回電大致謂念執政及人民之憂慮不忍輕率開戰現决傳達直魯兩省當局令停止戰爭以服從中央命令一面嚴命己之部下撤兵今後一切行動惟執政令是從李景林之回電亦云本人向來持保境安民主義竭力避免誤會今又奉命令已將京漢鐵道沿線之部下撤退一半 
　　十四日天津電云從十三日起三河縣之奉軍絡續向熱河撤退天津廊房之奉軍絡續向天津以南撤退保定大名之奉軍不日亦將撤退其大部分 
　　因此次馮張之和議成立乃知馮軍假如尚有戰意倘聯軍無逼迫天津之優勢馮軍亦絕對不崛起奉軍雖已開始撤退但意在一面退兵一面有備聯軍對之有打不過之形勢故大勢遂定暫成鼎足之局勢得以保持小康也 
　　十五日天津電云奉軍撤退後之防備綫將由熱河直隸邊境亘玉田·天津·德州 
[聯軍克徐後之吳齊（蕭蕭）]  
　　擬一星期内分赴寗豫 
　　聯軍佔領徐州後反奉方面之聲勢益振北京之馮張和平會議旣難成功而國民一二兩軍其勢又非與聯軍合作不可故最近時局愈趨於嚴重據聯軍總司令部傳出消息豫岳赴徐晤孫會商結果决令豫軍分兩路出動攻奉東路責成田維勤陳文釗王文蔚蔣世傑李紀才郭振才楊瑞軒等部已於灰午達到濟寗該處距奉軍第一道防線之兗州僅百二十里北路方面樊鍾秀爲先鋒李虎臣爲中軍何遂爲後援其先發部隊業於九十兩日進抵邢台邯鄲等處孫傳芳亦將率盧香亭陳儀謝鴻勳三軍前進直魯形勢已爲動摇又馮玉祥派來武漢接洽代表段其澍九日奉馮急電北返十日自鄭州發來聯密急電致蕭謂豫軍各部今早已次第發動業已佔領曹州虜獲敵砲數尊掃滅逆敵即在目前務祈放心等語又據某要人所接鄭州特電豫軍佔領曹州奉軍潰退單縣綜合各方消息豫軍實行對奉作戰業巳證實豫岳前日並有急電催促住在漢口三合里之靳雲鶚即日返豫擔任後方軍事靳巳在漢籌有十萬元於前夜專車赴鄭惟豫岳雖努力向直魯發展但尚不欲鄂軍之入豫其理由則以徐蚌奉軍旣巳掃平此後討奉軍力有國民一二兩軍及蘇浙皖聯軍足以對付而有餘鄂軍此時尚無開至前線之必要故寇英傑孫建業宋大霈等部屯兵武勝關内不能向前進展據聞岳以豫軍内部複雜深恐鄂軍入境反有喧賓奪主之慮在直魯軍事未至劇變時鄂軍决無大舉赴豫之可能浙孫以聯軍克徐後國民一二兩軍又加入討奉奉軍首尾受敵急宜一舉而掃除關内之奉軍業來數電催請吳齊揮兵北進以赴事機吳齊前昨兩日討論結果决俟鄂省討賊第三軍總司令膚金山率師到漢即行率師出發昨晚又會銜覆孫一電略謂迭電誦悉感佩無量此次仰仗神威師行無敵旬日之間收復兩省雖古名將當不是過佩孚等誼屬同仇理當即統師旅同伸撻伐豈敢稍事因循坐失機宜惟戰略宜策萬全軍需更應充實現正急急籌措宵旰未遑一俟布置完全即行首途頃擬一星期内率我六師離兹三楚一出金陵一進武勝分途策應滅此醜虜云云是吳齊離漢之期當在一星期内外聞吳計畫於新編之余蔭森陳德麟兩混成旅外又擬將于學忠所部第十八混成旅編爲衛隊旅隨同翊衛赴豫至其在岳隨來及在漢集合之舊部不下六七千人亦均擬偕吳同行預計吳氏將來赴豫之兵力當在七八萬人左右（寇孫宋盧等部在内）而豫中各軍之附吳者亦在三四萬人宜乎豫岳之慄慄危懼不願鄂軍之來豫也（十一月十二日） 
[戎馬倥偬時之豫省]  
　　李紀才再赴歸德會興鎭大軍雲集 
　　開封通信豫省東路軍務刻已完全盡歸李紀才一人主政爲牧集一帶戰事之預備本歸豫東鎭守使郭振才負責嗣因郭與姜登選有密切往返是以日前軍署會議擬將郭調赴宛南剿匪或將郭之軍隊酌爲解散事已議定正擬實行適郭聞信到汴力向岳督申明本人之心謂與姜登選通往還者係因姜前在徐州虎視耽耽不能不與之周旋以爲緩衝之計並非含有他意并言極願赴宛與馬志敏互調岳督見其情形亦即暫爲諒解第前敵負責一事改歸河南第一旅李鴻翥擔任昨日李紀才由歸回省報告一切今日（七日）李又專車回歸并聞此時東路軍隊計有三師五混成旅而李鴻翥之軍隊亦將改編爲師至前敵之主客各軍一律歸李節制故近傳靳雲鶚到歸德督師一事萬難辦到兼以靳氏之可以指揮者僅王爲蔚之一部分而王爲蔚軍隊之實數不足一混成旅至陳文釗之軍隊靳只能指揮其親信之一旅故靳氏先任歸德總司令勢有所不能也 
　　豫省自從積極籌備軍事以來究竟對於何方而用至今尚未明白表示對奉則通電贊成對他省則宣言中立對直又信使往還因之局外人鮮知汴省眞正之意旨第近日山西對於河南忽然積極調兵大有襲汴之勢茅津平陸垣曲皆有大兵屯駐刻往調查不但大兵雲集而汴晋交界地點亦復形勢嚴重現岳督爲保護邊境計亦派有軍隊一師以上分駐沿河各處而會興鎭亦駐國民軍五千餘人前日又運往大砲十尊安設在會興鎭山頂云 
　　吳佩孚借道京津一節前者傳言甚盛兼以洛陽西貢（即吳佩孚在洛所居地點）大爲修葺乃更有吳不日還洛之謡兹據京津路方面消息漢口扣車確爲事實祗以國民軍對此異常反對而師長中如李紀才鄧耀珊吳景銓等旅長中如弓富魁周生春亦皆非常反對所言甚爲激昻吳蕭見此情形始將借道京津一舉無形中止刻下豫鄂交界之地點已將陳文釗部一律酌調悉由國民軍親自防禦并架大砲多尊在武勝關防守惟聞吳之勁旅現仍由漢口節節北上大有待時而動之意且有仍須借道京漢之說此說如果屬實則汴省軍政必有紛亂之一日甚可慮也 
　　豫省軍隊作戰計畫自從憨劉戰事以後至今并未停止各軍隊旣積極添招而各軍亦復晝夜訓練一若開仗即在目前因之商界中人對此現象皆不敢放手辦貨商務停頓即此原因兼以督署購買麩料柴草以及錫盒白饅亦皆在附近各鐵路州縣定好專候到時應用 
[濟南一度喧傳復徐之原因]  
　　督署方面所傳布 
　　濟南通信徐州自被聯軍佔領後濟南人心皇皇大有旦夕莫保之勢乃至九日正午督署忽然宣布謂頃接前方行轅來電褚旅到後興敵軍激戰數小時敵漸不支吾軍遂乘勢前進青日（九日）拂曉將徐州克復云云並據軍界中人言自徐州完全被聯軍佔領後七八兩日褚玉璞部約四萬餘人掃數開到韓莊當即懸賞選出兩團敢死隊八日午由大槐樹工廠運鐵甲車四輛 
 
 

Page 6

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *至韓莊晚九時許有飛機五架每機帶炸彈五百個由天津飛過濟垣向韓莊進發九日早韓麟春領軍一師之衆屯韓莊由是以觀魯軍之反攻徐州當屬事實即在克徐捷電未宣布以前已有魯軍進攻八十里之傳說云云因此一般人士信以爲眞市面上亦稍見鎭定不意至翌日乃悉此項消息完全子虚聯軍依然在徐布置進攻計劃而奉軍之在韓莊者亦僅能急謀休養故此兩日内並無戰事所謂褚部克徐完全爲一種空氣至此種空氣之所由來或謂因張宗昌敗退時經褚部軍隊極力殿後抵擋張始得從容脱險張宗昌誇其能其左右又加以附會遂謂其巳克徐州此亦誤傳之一說也 
　　青島通信十日午後此間亦有同樣之宣傳謂張宗昌回濟後巳有來電報告情形稱前線甚爲穩固又得濟訊官府宣布前綫巳由褚玉璞奪回徐州急出布告安民勿事驚擾富局極力鋪張鎭靜無事之象此消息傳到一般人亦頗爲注意然旋得他方面消息亦即證明其不確而濟南闊眷今仍紛紛遷避來青前敵形勢之不佳又可知矣 
[奉軍離徐與聯軍到徐]  
　　奉軍損失甚重聯軍集中待發展 
　　國聞社徐州通信五日晚奉軍即有全數退讓徐州之訊六日忽由北方開到奉軍一旅并帶有飛機（飛豹）一隊羣衆因推知退讓之說不確晚十時靜街張宗昌出城即令城内駐軍一齊退出分由津浦隴海兩路出走在津浦路者退韓莊·利國驛·設防在隴海路者退黄口·碭山轉赴曹州城外潰兵遍地皆是鳴槍肆行搶刦所幸時巳天亮道尹于書雲·警察廳長楊承燦·及銅山縣之警備隊閉城在内拒守潰兵幾次撲城均被擊退城外槍聲時密時稀連續不斷道尹于書雲恐長此相持城内秩序不能保全特電請孫傳芳趕速派兵前來接防乃電報電話線均斷未能拍出遲至八日午聯軍謝鴻勳部開到一列車商會長警察廳長道尹縣知事均出城迎迓九日聯軍一二兩軍大部開到約三萬人城内外雪龍山九里山均駐滿總司令孫傳芳總指揮盧香亭警備司令謝鴻勳均出示安民兵士未壓餉在街市購物尚公平商店十之八九多開市營業奉軍退去原因係以固鎭新橋之役施從濱被俘俄兵團覆没撤蕭碭之防加入南路仍不能前進遂决意引退兵士傷亡潰散爲數甚衆方永昌衛隊旅機關槍兩連孫鉢傳守備隊兩連不願隨奉軍北去向商民表示願留徐維持治安城外未遭重大糜爛皆該留徐兵士維持之力及聯軍趕到將該留徐兵士與銅山縣之警備隊槍枝皆收去現在商民業向聯軍解說此項兵士及槍枝或有改編發還希望蕭縣自皖軍馬祥斌七營開到稍停即轉赴豐縣碭山有陜軍李紀才一團開到旋退回去王爲蔚部將來接洽蕭碭豐三縣奉軍所委知事均逃匿孫傳芳九日到徐三四五諸軍亦相繼開到現集中徐州傳言待吳佩孚來會議再向前發展七八九十四日郵局閉門停收信件又十三日通信云聯軍現在到徐者爲陳儀之第一軍謝鴻勳之第二軍孫傳芳之第三軍盧香亭之第四軍周鳳岐之第五軍第一支隊（江蘇省防軍改編）第二支隊（奉軍三十一旅改編）安徽馬祥斌海州白寳山皆率師來會西至碭山東至三河北至利國驛防務佈置略定徐屬各縣以奉軍退去善後諸事急待辦理咸推代表來徐接洽各代表原定十一日在花園飯店宴請聯軍司令孫傳芳氏因孫以軍務忙碌辭謝未果現在聯軍總司令部巳委陳儀爲徐州鎭守使陳錫璋爲徐海道尹錢宗澤爲徐州警察廳長津浦票車由徐州至南京於十三日通行孟昭月之第十旅十二日午後八時開回浙江原防 
[津浦南段之兵匪情形]  
　　被災地方籲請振濟 
　　滁州快信浙閩蘇皖贛第一軍第一支隊副官長曹翼於昨日（十二日）下午三點鐘由徐州到滁下榻城内豐山書院（係該支隊留守處）記者往謁曾爲一度之晤談據云前方戰事順利總司令孫傳芳巳進駐徐州第四軍軍長盧香亭之全部及第五軍潘竟斯烈之兩支隊已攻下利國驛欲乘勝進擊而前方韓莊之鐵橋忽被奉軍炸毁並有三十九旅許崑部之劉懷石一團方振武之全旅堅守該處聯軍正在籌劃規取方法不日當能克下現在兩方對峙第一軍之陳儀部第二軍之謝鴻勳部多集中利國驛一帶惟津浦南段長凡七百餘里若無軍隊駐紥後方未免空虚兼之皖北之定遠鳳陽盱眙滁州來安全椒各屬日有大股土匪竄擾并有奉軍潰兵或一二百人·或百餘人·或三五十人·每每在各處就食或擄掠地方已大受其害（如全椒之時村焚燒二百餘家架去男女票四十餘人搶去銀錢衣物等項約共損失十餘萬元滁州全椒合肥交界之界牌集焚掠一空約共損失二十餘萬元盱眙定遠滁州交界之三界焚燒三百餘家亦全鎭爲墟約共損失四五十萬元其餘之村户焚掠或架票勒贖不可勝計）前日聯軍總司令孫傳芳特會商於第十一軍軍長倪朝榮以此項情形不惟地方糜爛尚恐内有别項關係有害於軍事進行遂議决以浙蘇各軍全力進攻奉軍一面以皖軍各旅抽編四支隊攻奉軍左翼一面以倪旅維持後方秩序倪氏遂派該軍第一團吳大鶴之步兵一二兩營及第二團之范夀萱一營開駐滁州吳范均曾駐滁多年深得各界之愛戴（范營在盱五一帶剿匪亦有聲譽）此番舊地重來地方策食壺漿以迎刻滁縣知事高懷川與團長吳大鶴會商以第一團第一營卜易和之一二三三連游擊朱龍橋施家集馬院牆周家崗長山嶺等處股匪以第二營房伯仁之七八九三連游擊界牌集老人倉時村等處股匪以第二團第二營范夀萱全部分駐烏衣張八嶺沙河集明光三界各地隨時搜剿津浦沿線之股匪卜易和營長巳於今日（十三日）黎明率隊出發至房范兩營長亦已籌備一切日内即可開駐各地津浦南段之匪患不日可告肅清也 
　　此次固鎭戰役該鎭商民被奉軍搶掠甚慘兹錄該鎭商會上聯軍孫總司令請求振濟電如下爲奉軍搶掠全鎭損失切實痛陳懇祈垂憐以拯困難而活民命事緣固鎭一處自鐵路交通以來商民雜居地方生活賴以相濟詎料災異陡起禍從天降霹靂一聲而刦殺搶奪之奉軍突然湧至然而南北戰訊報紙相傳商民等亦頗風聞所以未加預防而遷逃者良有因耳據夏曆九月初七八日皖軍續開到三營駐紥敝鎭又有皖軍六營接駐任橋西寺坡一帶防禦地方人心爲之頓安所以不即遷逃者一也十二日北來之鐵甲車一輛直冲過本車站之花橋皖軍寂然未動而北軍亦從容退回因此人心更無他慮所以不即遷逃者二也兼之皖軍逍遥街市不挖戰壕不荷槍械愚民之見必無戰理所以不即遷逃者三也十四日辰時忽從北開來鐵甲車三輛内裝俄兵三百餘人統奉軍計之略有兩營下車拖槍直攻街市當時居民雖欲逃避巳不可及不期一陣排槍皖軍抱頭鼠竄可憐孤鎭無依任憑俄奉縱横全鎭門㮼都被奉軍俄人棍石撬開搶掠一空更有極殘刻之俄人並將全鎭商號貨架玻璃器具同時砸碎及至傍晚街後居民亦遭殃及四鄉遭害未及細載忽而奉軍增加數番搜括以致十室十空慘之已極蔑以復加幸於次日（即十五日）欣逢鈞座聯軍迅至劇戰周日始將狂胡擊敗該處居民忽見天日而一線之殘喘賴以復蘇雖死之日猶生之年可恨者皖軍猶不原諒乘其波餘復假查拿奉軍之名藉端嚇詐婦孺無知任其翻箱倒篋恣意攫取殘衣爛被幾無一存傷哉秋盡寒來凍餒交攻其死必矣伏聞鈞座大義出師拯民水火深體上天好生之德大發仁慈惻隱之心恩施普及海内共霑而敝鎭嗷嗷待斃之殘餘若不急於周濟難免死亡之虞商民等不揣冒昧敢凟天聽可否准予振濟以拯困難商民等不勝惶恐待命之至固鎭全體商民恭叩 
　　宿縣此次遭遇戰禍亦甚劇烈地方公私喪失盡凈兹錄該縣教育局轉來之各界公函如下申報鑒此次南北釁開宿縣受害獨甚自九月十九日奉軍雲集需索繁苛然尚無性命之慘也至本月一日聯奉二軍接觸南自新橋車站起北至宿城止盡成戰場戰線延長百餘里惡戰兩晝夜凡戰綫附近數十里内莊村廬舍盡成灰燼人民肝腦塗地屍骸狼藉三日午後奉軍敗北四方逃散禍延全境居民燒殺搶掠無一倖免慘矣哉次晨聯軍大隊至亦以宿城大本營然而舉動文明人心稍安惟全軍無給養須取之宿縣不論貧富日夜羅掘兵燹餘生方慮此一聯軍無力供給而奉軍又大至東至時村鎭西至瞧溪鎭南至苻離集周圍三四百里均爲奉軍防禦綫五日兩軍四面接觸惡戰四晝夜雖奉軍節節北退至九日奉軍全數敗北然而此一役也較前次之慘爲尤甚戰區之長且寬戰事之惡且久民烟受此慘禍更不忍言苻離素稱古戰場然當時受禍止此一方面憑弔者巳不勝感慨唏嘘兹竟禍延全縣宿民何辜遭此荼毒現雖有孑遺之黎民無衣無食無家可歸前雖未死於鋒鏑後將盡死於飢寒宿縣行將有滅種之慘走筆至此涙和墨流宿地前受兵匪蹂躪巳達極點加之春旱秋淹民鮮蓋藏徧野哀鴻待賑孔亟今又如是深望海内仁人君子憐而拯焉使宿地孑遺黎民尚有一綫生機不勝馨香盼禱之至安徽宿縣士紳叩文印 
[鄧如琢率師到蚌後之皖局]  
　　蚌埠通信中央陸軍第一師師長贛北鎭守使鄧如琢此次加入討奉充任贛皖聯軍總指揮當前線戰事緊急時該軍適在安慶未能躬臨作戰及徐州旣下鄧氏始於十一日下午六鐘專車到蚌所帶軍隊巳到者有第一師第一旅旅長劉寳題一旅第二旅長秦虎宸一旅第三師第六旅長關純一一旅劉（寳題）秦（虎宸）兩旅長均駐節皖江旅社關（純一）旅長駐節新華樓其餘官兵均在車站西首大操場搭駐帳房幾爲之滿鄧則駐節商埠督辦公署當鄧氏初到時皖軍第一旅長倪朝榮（第二旅赴前線）第三旅長王普第四旅長高世讀第五旅長華鎔章以及督署少校以上軍官等均親到車站歡迎緣鄧有查辦使頭銜當此姜登選逃走羣龍無首之際衆人心目中儼然以鄧爲未來之皖督相期許兼鄧爲皖之阜陽人與皖軍各將領除二四兩旅外其一三五各旅長均不免有鄉情戚誼此次率師蒞止當然極端的擁戴鄧氏駐節後亦隨時派員手捧大令率隊查街蓋恐所部軍士或在市面發生誤會致滋事端也至兵士上街購買物件尚無騷擾情事其裝束灰色襖褲左臂圍以紅布上印贛皖聯軍總指揮字樣脚着江西蔴製草鞋（有火蔴苧蔴之分）頭帶灰布小頂軍帽帽後沿鑲紅布一方以爲標識鄧氏駐蚌一宿次日（十二）即奉孫總司令電邀赴徐會商軍事比令岳（四寅）團秦（虎宸）旅開拔隨行聞鄧到徐後巳與孫傳芳接洽一切隨又乘原車回蚌昨日（十三）下午六時四十五分抵站未到以前以間自商埠公署以及車站沿馬路巡警加崗嚴密防衛與曩日督辦出入時無異聞尚有第三師師長馮紹閔已至浦口此間曾代備岑樓大旅社爲行轅於門首高貼紅條上書贛皖聯軍副指揮馮字樣約今日即行到蚌至鄧氏督皖能否實現以吾人揣測尚須加以斡旋未必十分成熟也至鄧氏此次來皖率有兩師多兵力將來此宗餉欵出自何方若由皖省供給將來皖省又增一大擔負矣（十一月十四日） 
　　蕪湖通信皖贛聯軍總指揮兼安徽查辦使鄧如琢因前方軍事緊急加以五省聯軍總司令孫傳芳迭電催赴前敵協同作戰遂於九日由灣乘利濟差輪起程抵安慶時與官紳各界略事周旋即换乘安豐差輪下駛同行者有馮紹閔謝遠涵汪瑞闓孫發緒劉槐森諸人此間事前曾接到安慶電訊謂鄧查辦使准乘安豐差輪赴寗約十日下午一時過蕪鎭署各要人曁警察廳長趙雲龍蕪湖縣知事汪開棟等屆時均在江干迎迓迨該輪過蕪並未停輪且開足馬力行駛甚速於是各方及鄧氏所派駐蕪代表之江參謀等皆謂鄧氏尚未離省垣准於十一日過蕪當晚各機關接鄧氏由安慶來電亦未言及離省是以各機關復電均仍拍往安慶然其實鄧氏早已於十日下午偕馮紹閔等乘輪直赴浦口且已由浦赴徐矣鄧氏旣已赴徐其所部軍隊當然陸續由贛出發故近日過蕪之鄧軍絡繹不絕約略計之已有兩萬之衆十一日三北公司之鳳浦商輪下駛過蕪載有贛軍第一師工兵營一營並携帶全副器械由營長吳匡一率領又該師砲兵第一營營長馮耀升率領砲兵兩連携帶大砲八尊又憲兵連長丁振邦率領憲兵一連均由九江開往浦口轉赴前方十二日上午八時許又有贛軍第三師五旅李德銘所部步兵一團分乘小輪拖帶民船開往浦口過蕪未停下午二時第三師五旅旅長李德銘親率衛隊及第十團第一營汪渠深營長所部步兵一營又第二營步兵兩連由九江乘坐小輪拖帶民船二十艘抵蕪時值狂風大作江浪掀天民船行駛頗爲危險因此暫停江口軍警盤查所門前旅長李德銘即時登岸至中華大旅社與鄧氏駐蕪代表江夀田會晤其時皖軍第三旅一團長楊恩熙蕪湖警察廳長趙雲龍等均往該旅社拜會李旅長彼此晤談兩小時李旅長旋與楊團長等商定在蕪换船一面派中尉副官齊國柱往鎭署接洽由鎭署致函交涉署轉函蕪關税務司隨時放行至該營兵士遂即陸續登岸在長街一帶購辦應用物件總商會得訊遂用電話通知各業商號對於贛軍買賣必須公平交易以免發生誤會各兵士購買物件後仍登民船由各排長督率不准深夜登岸免致人民驚慌直至今晨（十三）江中風浪始平此項軍隊仍由李旅長率領開赴合肥遵陸轉赴蚌埠（十三日） 
[戰事告停後之清江善後（蘋）]  
　　軍事方面（一）奉軍被聯軍追擊十日完全退出沭陽據商界電訊沭陽奉軍已退安寗如常泗陽奉軍巳向宿遷竄散此間第九軍·與白寳山第六軍會合兜勦日内可告肅清（二）海州護軍使白寳山特派招募處長王長泰前來清江淮安各地招募新兵刻因軍事緊急需人孔殷頃又派委劉存義到淮與淮隂縣知事顧尹圻淮安縣知事馬甲東商洽一切着速招募編制成軍即日開拔赴海各該知事已出示佈告（三）蘇軍第一第二兩旅奉令追擊奉軍向泗陽開拔司令部將由清江改設漁溝（四）蘇軍總司令陳調元擬在清江設立大規模之陸軍醫院淮隂顧知事接奉電知籌備地點組織一切（五）聯軍第九軍長兼蘇軍副總指揮鄭俊彦因各部士兵多爭功嫉能並時有侵犯第三師兵士情事頃特發出訓告如下「爲通令事奉逆無道舉國同仇禍我蘇邦甚於水火幸孫總司令倡聯軍於先我蘇各軍起義於後同聲相應爲民復仇先後起師集中淮下旣已同舟共患自如骨肉相親本總司令忝任統率之責深賴各司令各支隊督飭所屬協力同心連日奮戰殲敵固皆由各將士患難扶持始克共伸敵愾也乃近聞各部士兵對於俘獲繳械多懷爭功之念甚或論及勝敗勇怯致有犯及我蘇第三師及他部等情事須知戰陣之勢有難有易勇者固深堪嘉許怯者亦宜激之使勇萬不可因一時勝敗稍懷誚侮之心大難未平前途正好務望各部兵士同心携手相愛相親怯私勇公以圖奮進大功克竟奉軍肅清民國之幸蘇人之幸本軍司令所願共勉焉特此申令」 
　　治安方面（一）淮隂警察局長王容縣知事顧尹圻商團隊長李正華九日上午各着制服率領警士團丁在城内大街挨户勸說各商趕速照當開市十一日已一律啓門交易（二）曾充第三師軍樂隊長劉繼堂因偶有不法行爲馬軍長偵查實在十日特派副官朱春江押解該犯游行後至城内大街草市口梟首示衆商民大慰（三）濟生會購辦大批干麫平糶出售每户每日以五斤爲限馬玉仁軍長又特發户照多分着各柴米商人趕速前往高郵寳應採辦柴米以濟民食（四）王營婦孺收容分所十日成立由清江備帶餅食若干擔分派專員赴災區發散難民（五）顧尹圻知事以本邑此次兵災甚重擬請上峯及華洋義賑會速予賑救並要求免賦減人民擔負 
[聯軍最近進展之電告]  
　　孫傳芳寒（十四號）日未刻由徐州電致浙江劉參謀長夏省長總商會鑒兹據各方來報彙錄如下（一）蘇軍白總指揮所部巳過台莊向臨城前進（二）豫軍東路李紀才所部巳佔領曹州其先頭部隊徐旅已進到濟寗州北路已佔領直隸南三府其先頭部隊巳抵邯鄲縣因當地鐵路橋樑被敵破壞現正設法前進又樊鍾秀部已過大同進攻德州合特電聞 
[南京快信]  
　　聯軍孫總司令以後方駐軍無多擬將所部浙軍第六混成旅由徐開回半駐南京半駐上海已由浦口調車往運日内可到 
　　陳調元電派江蘇憲兵司令蘭庚年赴徐代表犒師十四晨北上徐鼎康現派員購備大宗物品預備專犒蘇軍 
　　李錫純昨赴徐謁孫接洽蘇省財政事宜俟由徐返寗後即就財政廳長職 
　　警務處長王桂林因江北戰事初息警察維持地方至關重要現派員分赴清江徐州各處視察警務狀况並協助救卹事宜 
　　江北旅寗士紳發起之淮徐海兵災救濟會會章業已擬就定十六日開成立會並推舉職員 
[粤軍己入閩境（蜀生）]  
　　劉志陸部入平和洪兆麟有到漳州石碼訊 
　　謝文炳通降蔣介石 
　　厦門通信粤軍放棄潮汕及退却情形迭見前函據連日漳訊粤軍大部退入平和詔安平和方面前鋒已抵山城距漳州僅六十里矣此次粤軍撤退極迅一日潮安劉志陸部開始向饒平退却二日劉自率部兩師及補充旅獨立旅等各部到鳳凰三日入饒平四日早全部即離饒平經茂芝入閩屬平和洪兆麟及李雲復等部湘軍四日到饒平收容前線各路退兵五日晨李雲復率部約二千人離饒入平和洪兆麟本部姜孟兩旅則經平溪浮山小榕老虎關入詔安截至五日午後粤軍全部退出饒平謝文炳部亦陸續由黄崗退久詔安四日入詔安城者係謝軍未敗前退守黄崗部隊也據最近消息劉志陸以六日入平和張毅部之田寳琴旅數百人仍在城並未撤退七日劉之前鋒已抵南靖轄山城劉部尚餘六七千人張軍無可抗力亦僅能任其攔入耳入詔安之粤軍亦於六七日進駐雲霄漳浦洪兆麟則自平和經山城繞南靖龍溪墟於七日夜抵漳浦屬之官灣隨帶僅衛隊百人八日晨買舟入石碼晚入漳州晤張毅十日偕漳紳林冠玉返石碼將入海澄十日有洪部粤軍約五百人自山城乘州船到漳州欲登陸張毅部阻之轉石碼入海澄以上爲漳州方面所得之粤軍退却情形也洪之來據漳訊言之鑿鑿且謂有人見之者惟另訊洪五日始離饒平似無如是速也洪原在石碼設有粤軍副指揮部至今未撤海澄亦駐有劉志達部全文富一營百餘人現洪部一路退詔安入雲霄漳浦一路經平和漳州入漳浦海澄洪軍目的在據有詔安雲霄漳浦海澄四縣劉志陸部多於洪軍現僅駐平和一隅南靖已漸入劉軍勢力域中今後張毅所有者將僅漳州同安一隅矣劉洪軍此次均經饒平入漳屬之平詔梅縣之熊略部亦經蕉嶺入武平絕尠過大浦入永定龍巖者而李鳳翔於本月二日突派第三師補充旅兩營進駐大埔並委縣知事此間頗傳李與蔣軍有聯絡將截粤之後故劉洪等無敢經大埔者按之事實則亦近似而李之聯粤年來固曾屢見也 
　　最近長泰之葉定國以張軍駐同安之第一團張順越防在葉軍轄區莆美征捐葉軍槍斃其征捐員駐同第一旅長李芳池責葉交兇道歉葉不允並在莆美增兵二十三夜與張順部發生衝突張毅聞報急令李德盛赴長泰命葉制止所部允不究槍殺捐員事張蓋以粤軍壓境不欲樹敵也 
　　至蔣軍方面追擊情形則確於五日入梅縣七日入饒平並有六日佔領黄崗訊惟均未繼續追擊入閩最近蔣介石在汕頭向閩人之請蔣軍入閩者表示謂奉浙戰急非有必要雅不欲乘人之危於此時入閩閩事須閩人自己奮鬥也其同情浙孫之意溢於言表惟以形勢言蔣軍千里東征南路未靖亦無懸入閩省爭此無與中原之僻地必要也惟據此間民黨消息則謂蔣軍雖不必來程潛則確有入閩準備向謝文炳輸誠蔣軍巳成事實（謝軍退却黄崗·於五日發出徵電致廣州汕頭請以全部湘籍軍受國民政府改編推謝爲湘籍部隊指揮列名者有賀瑞庭李春芳秦貴榮劉志達謝龍章等並派黄國華張一鳴譚鼎新謁蔣介石接洽）將來即隸程爲入閩先鋒云云（十一月十二日） 
 
 

Page 7

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *國内要聞二 
[東沙荒島勞工被困詳情]  
　　工人多數病死 
　　國聞社厦門通信十一月六日早有海關運艦海星號由廣東洋面載回重病工人三十名抵港後由海關醫員下輪查驗中有十三人志願返滬就醫即由原輪運滬餘十七人由大醫生函送鼓嶼救世醫院救治記者聞信探訪因悉下述種種先是中國沿海測量海防處欲在廣東洋面距離香港約百六十哩之東沙島上建造無線電台及燈塔等由局長許繼祥會同海軍部技士全國海岸巡防處課長江蘇人陶勝白向上海某洋行商妥承辦并由該洋行派俄國技師尤德夫繪定圖樣轉由王疇記承包建築工程於本年隂曆四月二十日由許局長陶技士專雇江平輪船將該洋行工人一百零七名交由大包工頭張生才率領并由局派許慶文監工協同出發在上海放洋時經向工人訂明大工每月工銀最多者五十元小工每月工銀最少十二元出發時每人預支工銀十五元餘俟到後按月照支聲明建築工程兩月可以畢事屆期放輪接送返滬各工以工錢不少故不憚遠行欣然就道江平輪於四月二十日出發中因擱淺四月二十七日始抵東沙東沙爲人跡罕至之荒島平時并無船隻駛到島上全是砂礫并無泥土全島周圍約二十英里所産除海沙外惟有海草可製菜燕有日本人三十餘人乘電輪到島採用歷二月事竣據云可賺三四十萬元但該島産物除此之外别無所有故此次海防局建造燈塔電台除工人外所有一切建築材料以及工人糧食用品均由江平輪配齊出發因工程預定兩月可畢故食料所備無多豈知是項工程總計房屋一座無線電台二座燈塔一所工程歷三月許仍未完工是時食料用品漸就缺乏而工頭仍嚴詞强迫工人作工五月時青陽輪由香港載來機器抵島但并無補充食料局派監工許慶文趁輪返港羣以許氏返後必能設法源源接濟豈知許去以後食料日缺只有柴米無虞其餘麫粉鹽油淡水均已斷絕當地地近熱帶瘴癘極重故工人相繼染病缺乏醫藥每天只採取桑葉草頭煎之當藥病以脚氣爲多此症不宜食米但無麫可食有時自行下海捕魚但無鹽油白水煑食而已淡水已絕乃自行掘井味亦鹵混以此益增病勢一百餘人前後共死六十餘人幸無線電台工程巳畢乃用無線電向許局長許監工乞援前後一百餘次而許置之不理由四月至今亘八月之久旣無船隻到島又無切實救濟工人又迭次電致寗波同鄉會（工人多爲寗屬人）請代向承包人王疇田交涉中經多少時日始由滬海關奉北京政府令特派海星輪於二日抵東沙島該輪之來乃續配工人二十餘人以補病者之缺工人等見機不可失力求返籍此即本次殘餘待盡之三十餘得趁海星回駛之所由也衆人以絕處逢生寃憤難平返滬後擬提起訴訟責由負責者賠償人命并還工資蓋所有應得工錢除每人預支十五元外到島後軍文未支病者抵厦後有十七人不敢北返現在救世醫院就醫返滬者十三人云云兹附錄該工人等在沙島拍發乞援之電如下（一）許總辦鑒螞蟻惜生命疊求援救不蒙允許以百餘之人僅存四十餘人餘皆枉死沙灘上於心何忍良心何在仁者不爲務祈速開救命轉輪幸甚否則在島工人五六日後悉數不保只有强迫司電機人拍發明碼通知各地以冀死中求生特電聞（二）轉王疇田前後三十餘電想定知悉百餘工人僅存四十有六知而不援於心何忍你豈無職任耶官場無佛心秋陽如夢境一而再再而三不見輪來如再不設法五六日後在島工人悉數不保火急租輪來島否則隂騭萬代（三）上海寧波同鄉會虞洽卿朱葆三諸翁先生鈞鑒爲四十餘難民存亡旦夕泣血求援事特電上聞同人等係王疇田所雇爲中國沿海測量海防處在廣東屬東沙島建築無線電台與燈塔已將五閱月一月前病起今百餘工人僅存四十有零餘皆枉死島上同人等已四十餘電求援王疇田若無其事置之不理總辦許慶文推三阻四娛樂香港兹因山窮水盡拍發明碼電達上二公泣血懇求務以人道主義代爲設法向王疇田交涉速開專輪來島則四十餘生命皆由二公所賜誠懇泣求援手是禱公侯萬代東沙島工人同叩 
地方通信 
[松江]  
　　松江軍事彙聞陸軍二師三旅五團全部奉令由前線回駐松城於十四晚始陸續來松者已有兩營分駐於工程營舊址·及司令部·察院等處旅長李俊義亦已隨軍來松入駐司令部頒發安民布告此間各公團預備猪酒前往犒勞又前駐松城之十混成旅王團全部亦奉命於前敵撤回杭垣故留松各營底均於十五上午裝運赴杭至需用搬運民失由此間警所費雇脚夫轎班担任不向地方拉充市民頗感盛德 
　　商團團長辭職商會新選之商團團長候古漁因主縣署四科事務實難兼顧巳向該會會董會辭職請另選賢能扣任 
　　公團請孫督蘇電此間各公團爲謀江浙永久和平計特請孫總司令回鎭寗垣兹錄原電如次徐州孫總司令鈞鑒江浙統一大慰與望籲懇坐鎭江寗規劃全局則對内對外應付咸宜芝等望治心股披瀝肺腑幸希垂察松江縣議事會·農商·教育會·市公所·張芝·吳在棟·戴平章·周廷珍·蔡光耀·楊純武·錢邦泰·盛元音等叩寒 
[無錫]  
　　省電商借忙漕省公署以蘇省戰事現時雖暫可告一段落然軍用頻繁需財孔亟前己迭次電令無錫縣公署·及税務所·絲紬捐局等籌借欵項急如星火并一再派員來錫催提昨又電令無錫縣公署籌欵解省多多益善巳派定鎭江胡健春蘇州貝哉安來錫會同楊知事向地方各紳董預借忙漕以資救濟并先期委托武進錢琳叔函商邑紳楊翰西錢孫卿聲明省方財政困難遂於極點於預借忙漕一事已派員分赴各縣籌商務期籌集大宗欵項以濟餉糈雖明知地方於兵燹以後籌欵不易惟事出爲難斷難兼顧云云并聞胡貝二君定日内來錫不識縣署將如何應付也 
　　省委籌借絲繭捐徐代省長日前函委邑人鄧範青向本邑絲繭捐局籌借鉅欵並函邑紳薛南溟蔡兼三協助當因蔣局長留寗未返致未能進行前晚蔣局長已返錫因省方需欵急於星火昨日至邑紳蔡兼三華藝珊市總董錢孫卿董事高映川等處籌商借欵辦法並定借額爲十萬元蔡君等以絲繭捐額爲數無幾若驟令本邑繭商借撥鉅欵十萬元頗屬費力惟省方需欵甚殷不得不盡力籌商當允定期召集絲繭商開會再定籌借辦法故對於此事已有一二把握矣 
[江隂]  
　　縣署會議借漕江隂知事王家錫昨（十三）日因省委邑人章鍾祚來澄預借乙丑年冬漕額定四萬元下午三時召集各鄉助理員董佐到署開會討論辦法列席者青暘等鄉沈彫陛·士紳韓治·章崇治等十九人由省委章鍾祚王知事陳述借漕理由畢即開始討論會議結果决定認借兩萬元本日先匯一萬元照去年張前知事宗嶧成案命經徵員陳旌善將各鄉應完漕米額徵總數科成米代十分之三以一元至五元爲限責成各鄉董員勸銷遂散 
[鎭江]  
　　第四師馬隊過鎭渡江蘇軍第四師騎兵連一連分裝車六輛於昨午半時許附掛快車後由寗來鎭抵站下車當由駐站盤查所高排長照料一切暫住車站露宿一宵一面商請縣署預備船雙已於今早裝船由普濟輪拖帶過江往揚聽候調遣矣 
　　高資鄉追悼因公傷亡團丁長高資鄉團丁長李永春於該鄉担任保衛義務歷有年所前日清晨該鄉忽來有盜匪六人行踪詭秘服裝奇特李即率團丁兩人向前盤詰詎匪徒凶悍異常不受查察即袖出手槍向李之胸部連擊即時傷重斃命該匪徒亦即逃去兹該鄉保衛團團總洪爲霖·鄉董楊漢池等·以此次李君爲桑梓捐軀上有年高父母下無承歡子女死者含恨九泉生者哭望天涯其情其景令人悲憤昨特將經過事實請求縣長優加撫恤一面並訂期開追悼大會俾慰李君之英魂而爲後來之激　 
[揚州]  
　　軍事雜訉（一）聯軍第八軍第一路支隊長徐鳳春因奉陳總司令命令率第十四團步兵於十四日始陸續由揚開往清江浦駐剳（二）聯軍第八軍第一路司令馮獻瑞（號信卿）率所部三千於十四日由寗開揚暫設司令部於中西旅館待命開拔又陳部第四師砲兵團長張某亦於今日（十四）抵此團部設廣陵旅館（三）新城萬夀寺内駐有第六旅營底及第一旅步兵第二營軍隊（均馬玉仁部十三日下晚該寺内忽然槍聲數發該處一帶頓時戒嚴行人絕跡至天明並未有若何印象（四）江北自軍興而後交通絕斷兹陳調元以據各小輪公司經理之請特派副官馬東初於十三日赴清江各地索回被各軍封去之輪船及拖風以備各公司行駐清鎭清揚寗揚揚鎭各輪班果爾則交通行見恢復矣（五）陳調元所部之軍隊計有兩混成旅一補充團除一部份暫留寗垣外餘均開來江北揚地居其多數（六）鹽税關係外債年來軍閥每多截留兹陳調元氏以前法可師亦主張截留美其名曰鹽餘除電北京署所外已派員向揚州分所接洽擬先截四十萬撥充軍用該分所亦電北京請示矣 
[嘉善]  
　　增加軍費預征下忙浙省各縣未完錢糧現已積至八百餘萬元前經督省兩署分别通令佈告嚴催財廳兹因軍事支出加增復令各縣預征下忙本邑業定十六日開征 
　　縣署會議冬防十二日午縣署會議冬防到者有水警隊長胡正斌·張書閣·縣警所長金祖　·曁四鄉警佐保衛團總等縣知事牛蔭麟主席會議結果水上口隘由水警擔任防範腹地則水陸警隊共同巡哨 
　　商業近况秋冬之交新穀登塲米價例應低减顧因歳逢災歉供不敷求已漲至十元六角各業雖廣告减價以資招徠但購者仍屬寥寥惟首飾業因天成新開頗有競爭十二日一日天成出貨至三萬餘金 
[甯波]  
　　招寳山麓海盜正法鎭海外海水警廳第四水巡隊前在虎門孔黨場擊斃著匪小林等六名擒獲翟萬青等五名捕到後來廳長即行訉問除陳建文跡近嫌疑另行較輕懲辦外其翟萬青陳武根舒夀文三名確係著匪且敢拒捕故現已禀明督省公署昨日（十三日）押在招寳山下取决矣 
　　取締象貝生産組合所之省令會稽道尹公署昨接杭督辦公署訓令略謂前據呈報查鄞縣翁仰青等設立象貝生産組合所流弊滋多確有把持壟斷之處且始以賤價造謡繼以限額付價并不准他人販運等情如此欺詐鄉愚壟斷把持實出情理之外庶即飭縣嚴重取締 
教育消息 
[專電]  
　　福州縣小校長因欠費總辭職 
（十五日下午四鐘） 
　　南京鮑貴藻十五日偕視學馮策往揚州就八中校長職（十五日下午四鐘） 
要聞 
[日本中學入學試騐全廢]  
　　十五日和文上海日報云十四日全國小學教員大會議决中學入學試騐完全廢止 
[孫傳芳復蘇國立校長不提教欵]  
　　前日江蘇國立學校校長電請孫總司令令行各屬機關勿提教育專欵曾誌本報頃該校長等接到孫總司令復電如下自治學院張院長東南大學蔣校長曁阮楊諸先生鑒齊電悉教育經費不准提作他用前駐浦口之時已有通令發表矣知注特復孫傳芳文 
[江蘇二師區小教研究會之第二日]  
　　江蘇二師區小學教育研究會於十四日起在松江開會三日昨爲第二日兹將情形錄下 
　　十五日上午會議情形十五日上午九時許開會到會者除十縣代表外又有章伯寅·夏雷聲·朱春申·三君共到四十餘人主席仍爲楊嘉椿議决案件錄後（一件）請議各縣市鄉初級小學學科目案主席說小學校課程都爲人生必要之常識所以可把各科打成一片這種議論任香帆所編之各科概論論之綦詳結果付審查（一件）考查成績記分法應否視學科難易輕重而分等差案議决學生升級與畢業標準應參照縣學制課程標準（一件）學生升級應如何打破成格案議决由本會請求省廳准於天才兒修短修期限（一件）小學校呈報官廳手續應由會呈請規定簡章表式以重教科案議决由各縣交换意見自由辦理（一件）擬由本會函請教育廳通令中等學校招生時勿以文言文爲取去之標準案議决一請求教廳通令中等學校招生以文言爲標凖二請求第二師範招生也出文言題三在二師區各小學校注重國語教授四請求省立師範應注重國音教授（一件）在盛倡國家主義教育之時代小學中間宜如何酌定方針及實施方法案議决推定二師附小旦華隆德等校從事實施待下屆大會時報告（一件）兒童閱書宜如何指導考查案議决由各團體各學校把學生閱書考查及指導方法報告下屆大會（一件）英語教學標準案結果付審查（一件）單級校常識科教學時間應如何支配案（一件）公民教育應如何提倡及實施案付審查（一件）本會逐年展覽會請以國語爲主他科爲輔案議决開長期研究國語會（一件）照本會施行細則第五第六條規定應用抽籤法决定下屆開會地點及開何種成績展覽會案議决用抽籤法抽定奉賢縣爲下屆輪值縣（一件）本會季刋因材料與經費關係祗出兩期應否由下次輪值之團體繼續編印案議决付審查（一件）此次議决各案及國語成績中之有研究價值者是否仍發表於年刋第二次年刋應由何處擔任編輯案結果付審查（一件）此次預算參照第二次大會預算案編定至定期出版物經費未經列入應如何斟酌之處案結果付審查（一件）各團體出席演講學生應如何奬勵案議决奬品用奬憑奬前三名爲限（一件）本會議决各案應如何執行案結果付審查 
　　十五日下午之集會十五日上午續開各區代表研究會討論各區新提案並繼續提議第一日之二讀案下午公立第九小學私立恒德女校松市教育會在恒德女校開歡迎各區代表會全體攝影並參觀七縣女師等校之刺繡成績及縣市鄉各校之國語成績晚間開聚餐會加入崑曲雙簧國技風琴口琴詼諧等游藝頗極一時之盛 
　　十四日之演講與表演十四日名人演講有前教廳長沈商耆講題爲教育與禮教大致謂教育之有禮教然後有秩序有秩序然後無風潮云云可謂切中時弊次爲留美畢業生王志莘演講教育與經濟大旨謂教育應提倡節儉與儲蓄等美德庶國民經濟有充裕之希望云云再次爲省視學夏承楓演講因爲時間關係遂中止演講入晚各團童子軍舉火表演於會塲上開歡迎各縣代表會由各校表演游藝其節目凡二十有四演來俱有精神尤以縣教育會社會教育股之新劇（覺悟）爲最惟男女觀客塲上約右萬人擠軋傾跌秩序不佳至表演完竣時已鐘鳴十二矣 
　　國語競賽詳情十四日下午二時國語競賽者批評員爲商務印書館編輯方叔遠省教育會幹事沈思期省視學夏湛初松江縣視學倪宗伊計與賽者高級初級代表各五人分材料字昔語調姿勢時間五項計分結果「高級部」第一陳新富（上海縣一）六十八分第二顧崇銜（松江縣一）六十四分第三徐金珠（金山縣一）五十六分第四郭雨生（上海二師）五十四分第五顧宇清（南滙）五十分半「初級」第一諸尚維（上海二師）六十四分第二吳鶴生（松江張澤）六十一分半第三顧乃鑄（上海縣一）五十八分半第四陸執中（青浦）四十分半第五洪長鋏（南匯）三十五分中華書局贈銀盾與優勝學校個人奬品高初二級第一給寫字帖二三四五名各給奬狀 
　　國語成績展覽會此次國語成績送會者有二師附小·上海縣三·青浦縣·南滙縣·松江縣·崇明縣等六團體而其最有價值者莫如二師附小及上海縣三附小所陳列者都爲國語教育的實施概况用表格表示的並非書本上的成績其教育國語大概有六種要項一·提供材料（或用設計或用教科書）二·研究事項教師與兒童共同討論及研究三·練習事項四·發表事項内分三類五·聯絡事項（音樂科）開琴語拼音競賽會六·考騐事項用教育測騐法以考騐兒童對於教材能否明瞭和應用令人觀之有仿行之可能上海縣三陳列者亦非專爲兒童之作文大概爲發生事項之始末記均爲一單元之教學使學生作有目的能應用之文字 
[蘇浙皖師小聯會常會之議事日程]  
　　蘇浙皖三省師範附屬小學校聯合會第三次常會定於十二月三日在無錫舉行三日兹將議事日程錄下「第一日十二月三日」上午九時至十二時一開會式二報告事項（一）本會對外事項（理事部）（二）本屆常會籌備經過情形（理事部）（三）課程組（蘇尚公小學）起草體育和外國語課程綱要（四）測騐組（東大附小（一）小學兒童識字最低限度（二）體育成績標凖（三）三省小學兒童入學或分班用測騐（四）兒童讀物的神活和物的測騐（五）試騐教學組（蘇一女師小）（一）在會各校新試騐結果的彙集報告（二）實施設計教學和道爾頓制要怎樣修正和調劑（三）小學校施行道爾頓制應自何學年開始（四）小學校施行道爾頓制兒童參考書應如何設法編輯（五）小學校低能兒應如何救濟（六）鄉村教育組（蘇三師小）師範附小急應增設農村小學部（七）小學基金組（皖一師小）籌備小學校基金（八）平民教育組（浙一中小）（一）各小學校應附設平民學校（二）本會應盡力扶助平民教育事業（九）國語教學組（浙三中小）（一）力行國語教學（二）三省國語普遍法（三）小學校應審查國語讀音（十）教師待遇組·幼稚教育組·自然組·實際教育調查組及兒童圖書組如有報告請順次提出下午二時至六時三提議事項（一）確定我國小學教育宗旨案（浙一中小）（二）恊定四學校宗旨案（蘇尚公）（三）可否由本會建議教部請以三民主義定爲現時教育宗旨案（蘇六師小）（四）小學教育以發展本國的國民性爲原則本會應如何規定具體的標準大綱以便共守案（蘇四師小）（五）編輯發揚國民性教材案（蘇五師小）（六）關於愛國思想的教材宜設法編入兒童歌劇案（蘇九師小）（七）小學校施行國家主義的教育案（蘇尚公）（八）今後小學應採行自衛的國家主義案（皖二模範·皖一女師小·皖一師小·皖一模範·皖女模範）（九）小學校教師應本國際間民族經濟等之狀况階級鬭爭之趨勢使學生明瞭世界爲一體趨重於近代社會觀與世界觀之目的不應養成國教主義（狹義的）之偏見案（皖一師小）（十）怎樣應付現在小學教育上的復古潮流案（蘇一師小）（十一）三省附小應一致勵行新教學法案（皖一師小）（十二）禁售初級小學文言教科書案（浙三中小）（十三）小學校應如何編制始便於實行學生升降内自由伸縮案（皖二模範·皖一師小·皖一女師小·皖一模範·皖女模範）（十四）小學校宜並行春秋二季始業案（皖一女師小）（未完） 
[浙省教育會調查地理材料]  
　　浙江省教育會致各縣教育會函云敬啟者准奉天省教育會函開頃准本會會員第一高級中學校教員王華隆而稱敬啟者爲編纂中國地理辭典調查地理材料事函請本會轉請全國各省區教育會分函各縣教育會敬求各照附件縣邑調查表上列項目逐一調查於函到後二十日内塡寫清楚掛號逕寄奉天第一高級中學校王華隆收等情查王君研究地理多年由滬商務出版書籍巳有五六種之多嘉惠士林良非淺鮮而地理辭典之編纂歷時五載已具規模只待一部分各縣調查之新材料彙齊可望出版不僅便利教學亦且有功文化久仰貴會提倡教育熱心學術莫名欽佩務祈轉函各縣教育會速爲調查早日寄奉以便彙集成書至紉公誼等由准此相應函奉調查表一紙即希貴會迅予按格查塡逕寄奉天北關第一高級中學王華隆收爲荷此致 
[浙省第九中學忽起風潮]  
　　浙江教育廳據省立第九中學校中學部全體學生電稱本部主任方祖澤品行卑汚辦事糊塗請求令夀校長迅予更换餘推代表面禀等情時該校長夀家駿適因催欵晋省亦掾該校學生由一中轉到三電夀氏聞訉即日趕回處置云 
本埠 
[閘北市議會之推廣小學教育提案]  
　　閘北市議會議員周由厪昨日提議推廣小學教育案原文如下按本省暫行市鄉制第五條市鄉行政事宜一項本市鄉之學務包括（一）小學堂（二）蒙養院（三）各種補修學塾（四）圖書館及圖報社（五）保存古蹟（六）其他關於市鄉務及開導感化之事是本市應辦之學務事宜甚多而廣設小學因市鄉制及本市情形而觀皆爲第一急務依國民學校令城鎭鄉自治區可設立國民學校依高等小學校令縣自治區可設立高等小學校查現行地方自治法令縣自治法第十三條縣議會議員額在人未滿十五萬之縣定爲十名本市出議員六十人即居民在二十五萬人以上實以駕縣而上之自應設立高等小學校是即本市應照新學制規畫完全初等教育設立小學校本市居民遠逾二十五萬之數今即以二十五萬入算而假定三與一爲成人與兒童之比則兒童之數爲八萬三千三百人更以其半爲學年兒童則學年兒童之數爲四萬一千六百人更假定每一小學校容納學生五百人應設小學校八十餘所本市旣有設立小學校之義務如不設立致令市内有失學之兒童足貽全市市民之羞本會旣已成立不急爲之規畫致令本市學務不克興舉有負市民之委託因特提出本案請即編入議程共同討論所有關於本案應行注意各點開列於後（一）設立小學地點及初級與高級之編制與分合（二）規定小學經費（三）設學務管理局其局長由本會選任（四）奬勵私立小學校提案議員周由　副署議員陳澤羣 
[蒲淞市教育會改選職員]  
　　蒲淞市教育會於昨日下午二時開會改選職員計到全體會員一百二十二人由前任會長王同福報告經過情形並議决各案宣佈大衆旋即分選舉票依法投票開票結果王同福得六十一票當選爲會長潘祖勳得五十四票當選爲副會長又改選評議員十二名計王臨照七十四票干思願七十四票姚叔達七十票全翼然六十三票張增泰六十三票諸修杰六十票王愼先六十票蔣俊廉五十九票金世苞六十九票楊甸林五十八票楊友桐四十九票趙建章四十六票以上均當選爲評議員由該會將改選情形備文呈縣轉呈省廳備案以利進行云 
[上寳平教會今日開幹事會]  
　　上寳平民教育促進會定於十一月十六日（星期一）下午四時在博物院路青年協會開幹事會討論重要事項 
[省教育會今日宴全國敎聯會代表]  
　　全國敎育會聯合會廣東·廣西·四川·南洋·甘肅各省區代表五君抵滬已誌昨報兹悉省敎育會袁觀瀾黄任之沈信卿三君今日下午六時宴五代表於功德林蔬食處陪客有王九齡胡適之朱經農等十人 
[中華足球聯合會球隊比賽紀]  
　　中華足球聯合會昨日舉行第四次比賽兹將甲乙二組各隊比賽情形分别錄後 
　　（一）南洋勝光華（甲組）南洋與光華二隊均有奪標希望昨日自二隊在中華棒球塲比賽之消息傳佈後塲中觀衆竟達三千餘人亦足見其盛况焉三時二十二分裁判員樂秀榮警笛一鳴二隊前鋒乃開始攻擊南洋據順風之利鼓氣而進二十三分中堅駱美輪即舉足攻門惜過高未入二十四分光華左翼胡春澤亦深入内地傳球與中央乃爲南洋守門員周賢言擊出接後一分間光華中鋒董小培盤球前冲繼傳與左内鋒孫星岩孫乃攻入一球但斯時裁判員謂孫已在犯越位一條罰任意球故勝球當作無效不料此任意球之結果竟由南洋右内鋒程賢攻入一球此後十分鐘内光華内衛顧福源·費毓洪中堅任繩武前鋒祖紹華曹荆川等往來抵擋防守堅固蓋斯時南洋前鋒左攻右擊前進後冲可謂極盡其妙光華之不失門者又賴守門員王鏡波能處此危境心不稍亂乃得救出險球數次至四十三分光華前鋒亦互相盤旋而進勢如破竹前後二衛之線均已冲過但球爲南洋守門員周賢言從容接得光華刁光歡董小培等已冲至身旁周仍安然踢出南洋危機方過而光華險境又臨蓋在此一分間南洋金慶章·徐樂又復冲入内地突由程賢攻入一球嗣後十分内雙方均奮勇爭先各不相讓乃成相持局勢五十四分光華間十二碼球又爲南洋戴麟經踢進光華負三球後進取之志益力故球多在南洋方面且屢有險象但中堅駱美輪内衛楊惺華蕭濟川前衛金建藩張錫藩抵守得法而守門員周賢言尤大顯其身手以致精練優美之光華前鋒亦難乏機而進上半時結果三與○之比南洋勝下半時南洋開球違規受罰因而南洋門前乃突現險狀光華前鋒已各據要隘環門而攻有一次爲南洋守者朴地拍出二次又爲守者擊出至四時十七分中堅駱美輪在人羣中奪球而出傳與右翼費福煦費得球絕塵而奔光華内衛多失足俄傳球至中央戴麟經又乘勢射入一球嗣後光華又數次前冲卒因南洋内衛防守嚴密每遇阻而退而南洋程賢又於四十二分時攻入光華一球斯時光華精神頓作力主前攻内衛費毓洪進爲前鋒聲勢大壯南洋内衛乃漸形不支在四十五時光華右翼奚巧生自右入侵舉足攻門而董小培費毓洪刁光歡與球同時冲入球門光華勝一球前鋒較前益形聯絡故在一分間又爲左翼胡春澤以頭頂入一球已而至最每二分時光華内衛不愼又爲南洋戴麟經攻入一球二隊比賽結果六與二之比南洋勝 
　　（二）樂羣與震旦無結果（甲組）樂羣與震旦二隊昨在震旦球塲比賽張國勳爲裁判員三時起賽樂羣先攻入震旦三球後震旦亦攻入樂羣三球乃成相等局勢未幾樂羣前鋒已正在環攻震旦球門之間忽震旦球員一人因傷臥地要求裁判員停賽裁判員不允而球遂因此入門樂羣乃勝一球斯時塲内觀衆竟入塲干涉與裁判員衝突致比賽不克繼續舉行遂無結果而散至此事究應如何處理將於今日下午六時開委員會解决之 
　　（三）三育勝復旦（乙組）三育與復旦昨在中華棒球塲比賽一時半開始上半時包鏡弟爲裁判員下半時宋佐才爲裁判員上半時三育大占勝利四十分鐘内三育朱慶雲攻入二球林基忠石金生林安懷各一球三育勝五球下半時二隊各得二球比賽結果七與二之比三育勝 
　　（四）樂羣勝招商（乙組）樂羣與招商昨定於中華足球塲比賽招商屆時缺席自願放棄照章樂羣以一與零之比勝 
　　（五）江南勝甲子（乙組）昨日甲子乙組與江南學院乙組在南洋操塲比賽裁判員爲蔣汝舟下午三時開始不二分江南即被甲子攻進一球因斯時江南右衛遲到内部難免顧到乃有此失下半時江南舍守爲攻奮勇異常傳球有序十分間突連攻進二球後又再攻入一球結果三與一之比江南勝 
　　（六）曁南與郵政未賽（乙組）曁南與郵政二隊定於昨日一時在震旦球塲比賽曁南球隊至塲已過時擁該隊報告中華足球聯合會謂當日上午十時至十二時南京兵車紛紛開下故其時客車停開致到塲過遲不克比賽兹悉該會將調查眞相如果屬實不作棄權論仍當改日再賽 
　　（七）體育塲勝聖芳濟（乙組）昨日下午三時半聖芳濟與體育塲在公共體育塲比賽黄敏之爲裁判員上半時體育塲勝一球下半時又勝二球結果三與零之比體育塲勝 
　　（八）浦東勝嶺南（乙組）昨日下午三時半浦東與嶺南二隊在中華足球塲比賽宣紀良爲裁判員二隊劇戰八十分結果浦東以二與零之比勝嶺南 
　　（九）徐匯勝南方昨日下午三時徐匯與南方在徐匯公學球塲比賽屆時南方人數不足自願棄權徐滙遂照章以一與零之比勝之裁判員爲吳天聲 
　　（十）南中與同濟和局（乙組）昨日下午一時三刻南中兄弟足球隊與同濟乙組在同濟球塲比賽裁判員李源積上半時南中勝一球下半時南中又獲一球而同濟則獲二球結果二與二比成和局聞南中對於此次比賽頗有不滿之處已函告中華足球聯合會云 
[學聯會通各各校報告消息]  
　　上海學生聯合會所出之上海學生爲記載該會所屬各校學生消息之刋物昨特通告各學校請每月將該校消息報告云我們的喉舌上海學生已經出版至四期了在這四期中因本會係各校改組關係各校同學投稿及各校學生團體登載甚少這是最大缺憾不僅遺笑他人就是上海各校同學彼此亦未有相當了解現在爲補救此項缺點特從新規定本刋内容如左（一）政治短評（二）學生運動文字（二）非基督教文字（四）各校學生會其他學生團體報告（五）本會會務報告（六）文藝（七）通信（八）照妖鏡務望各校學生會指定二人收集本校學生會及其他學生團體消息每月至少向本會報告一次各校得此通告後須切實一行至各同學能按照體裁多賜大著亦屬歡迎再者以後每期出版即派專人分送各校各校接到後須分發各同學如有未接到者以學生會及其他學生團體名義來函索取常即照寄但屬個人須附寄郵票一分上海學生聯合會執行委員會宣傳部十一月十四日 
 
 

Page 8

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *   
 
 

Page 9

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *本埠新聞 
[關於時局之本埠消息]  
　　徐北仍無戰事寗訊昨日（十五）徐北戰事依然沉寂聯豫兩軍按兵不動似無急進之意蓋北方形勢巳趨和緩或可暫保小康 
　　徐州昨日之形勢聯軍駐滬辦公處消息連日徐州無戰事奉聯二軍對峙韓莊臨城間無甚進退孫傳芳將移駐花園飯店惟滬地尚未接到孫總司令由徐啓程返寗電訊近日因津浦線戰事中止孫或將應蘇紳擁戴即日返寗一行（東南社） 
　　蔣雁行奉吳命赴徐勞軍昨據軍界方面消息漢口吳佩孚因聯軍於七日攻下徐州各軍將領士卒異常勞苦特派蔣雁行前往徐州犒勞各軍蔣氏奉令於九日午後二時携帶犒軍物品多件附京漢車轉由隴海路赴徐州（遠東社） 
　　清江浦之近狀昨據淮紳陳君於前日（十二）日自清江浦來滬云馬玉仁部顧德揚旅被鄭俊彦繳械後袁得才旅唐光福計龍章兩團亦先後遭同樣之待遇至駐揚州之劉漢民旅長僅餘八十餘人業已無形潰散馬氏亦於事先他去殘部僅千人退駐鹽阜至本人已不知去向云（中國新聞社） 
　　白馬殘部完全改編據聯軍方面傳出消息清江浦戰事結束後馬玉仁確於十日離清所部由陳調元派旅長劉鳳圖前往改編至海州白寳山部戰後亦散潰大半由蘇軍鄭俊彦派員收編白寳山應孫傳芳電召於十一日赴徐州聞白將暫留徐州云（東南社） 
　　陳調元主持淮海軍政聯軍方面傳出消息孫傳芳因淮海奉軍退出後白馬殘部肆擾江北各縣迭據各屬呈控特電蘇軍總司令陳調元移駐揚州會同鄭俊彦趕辦清鄉聞孫已與陳商洽淮海各屬軍政統交陳氏主持故陳調元特讓出南京鎭守江北云（東南社） 
　　孫傳芳回寗說孫傳芳當前方戰事吃緊之際突有回寗消息頗爲一般人所注意兹探其確實消息回寗原因共有三種（一）前方戰事自奉軍退出徐州以後豫軍似有某項之動作如再進展則戰綫延長殊非軍事上之利因之固守防線以待將來戰事旣然停頓則不得不急於回寗料理其他手續（二）奉軍於退却以後主要兵力不集於津浦線上而迂迴海州小道由張南下直撲清江雖然失敗其避實攻虚利用白馬弱點之處不爲無見爲變更進展之計畫不得不反奉軍之道而行之將來戰幕重開即由淮海取道魯省之日照縣北上爲謀達此種之目的計不得不回寗坐鎭簡討軍實收集淮海健兒以爲前驅（三）江蘇督辦省長等問題久懸未决當此庶政待舉之際尤不能無相當之人回寗以後擬先就督辦後兼省長惟省長問題有無變更尚待證實所聞如是姑誌之（中國新聞社） 
　　齊燮元調停蘇軍難昨據聯軍副司令齊燮元駐滬方面消息齊燮元恐鄭俊彦與馬玉仁白寳山誤會曾派王文幹調解兹據王氏在揚州電告淮海方面巳有變化日内即將返滬云（中國新聞社） 
　　張馮妥恊條件奉國兩軍連日在三河通州一帶積極佈防幾有一觸即發之勢經人從中奔走和議并已擬就條件數條託吳光新向雙方接洽聞奉方已表示滿意惟馮之態度仍難捉摸兹探得該條件大意如下（一）奉軍讓出保大京漢路全綫歸國民軍（二）山西地盤歸國民軍支配（三）國民軍由海道輸入軍用品無論何時奉軍不得阻礙（四）京畿一帶雙方均不駐兵（五）津浦路全綫歸奉軍（六）長江下游爲奉軍發展地上游爲國民軍發展地（七）中央政權奉國各半（八）財政收入奉國平均分配（遠東社） 
　　京畿兩軍撤退完竣本埠政界某機關昨晨接京電云京畿馮軍十三日起撤退完凈三河廊房楊村一帶之奉軍亦向天津撤退張學良吳光新等在京商議奉軍防線範圍北京現無奉軍國軍政界中因京津局勢緩和漸抱樂觀（東南社） 
　　京漢北段奉軍取守勢昨據本埠軍界消息謂在京漢路北段之奉軍因豫軍巳分六路出發故於十二日將京漢路磁州以北之鐵橋及電線軌道等拆壞多處總計在京漢路北段之奉軍完全係李景林所部自拆去軌道後即集中石家莊以上以石家莊爲第一防線保定爲第二防線此路奉軍因京方正在調解故取守勢（遠東社 
　　領到漢廠大批軍械聯軍司令孫傳芳以所部聯軍攻下徐州後軍用品已見缺乏特於日前派員趕赴漢口在漢陽兵工廠領取步槍三千枝子彈三十萬發過山砲子彈五十箱現已由漢運到南京轉運徐州應用 
　　日報之時局觀中國新聞社譯上海日報云馮玉祥聲明和平後即令所部退至南口於十一二日間集中該處巳畢國民軍之集中南口表面上示以平和由作戰計畫言對於奉軍多極有利益之佈置又李景林有入魯之說乃係謡言岳維峻亦未至徐魯省奉軍尚駐韓莊以上韓莊仍由奉軍維持豫軍集中歸德進兵魯境之說亦係謡言徐州之五省代表會議現正準備各代表陸續集合聯軍由徐州進兵山東與否現尚未定似將依五省代表會議之結果而定白寳山現亦在徐南方之戰線全歸平靜北方亦暫保小康云 
　　馬聯甲赴漢昨據本埠政界消息前皖督馬聯軍氏因有要公須赴漢請示吳佩孚查馬十一日由蕪湖乘瑞和輪船抵漢 
　　宋雪琴赴寗聯軍駐滬辦公處處長宋雪琴因滬上有多種問題待商於昨早乘車赴寗約今晚可以返滬 
[蘇紳電慰徐省長]  
　　蘇紳昨電徐代省長云南京徐代省長鑒捧誦宣言彌懷勞藎蘇事現雖粗定非公求退之時尚祈顧念桑梓勉維現狀黄以霖張一麐沈恩孚馬士杰袁希濤黄炎培史量才陳陶遺咸 
[催交常寗問題已解决]  
　　江政卿已回警廳辦公 
　　淞滬警察廳江代廳長政卿日前奉聯軍總司令孫電趕將前擔保之常芝英·寗凱臣·二人於六小時内交出否則惟江是問江代廳長奉電後明知一時無從尋交當即挽商界某某等要人設法調停昨聞已與戒嚴司令嚴春陽商有頭緒仍根據前議以五萬元現欵擔保常寗業已措欵有着一俟交案江代廳長即可回廳視事據另一消息五萬元之欵昨已繳訖江代廳長已回復自由云 
　　淞滬警察廳長江政卿頃已回廳辦事當即召集各外區巡官到廳會議以現在戒嚴時期地方防務爲重以後對於防護事宜應各照常竭力進行不得稍有疏懈每夜當振刷精神督率長警注意巡察以免奸徒乘機潛入是爲至要云云 
[第三軍李俊義部昨日分批開滬]  
　　聯軍總司令孫傳芳特遣第三軍南下分駐浙滬曾經前晚次第回滬即經轉車赴杭巳紀昨報兹悉前晚十一時零七分由麥根路開出之第三列車（掛車三十一輛）計載三師三旅五團李俊義部係赴松江駐防（昨誤開赴閘口）昨晨（十五）八時至十時間續到三列車抵滬第一列掛車三十五輛計載三旅五團馬寳恒部克兵一營大砲八尊並三旅六團劉士林部第一營全部曁機關槍兩連於上午十時四十二分由麥站開出駛抵新龍華站以半赴南站下車半赴松江駐紥第二列掛車二十八輛内載六團二三兩營於正午十二時四十五分開赴嘉興第三列掛車三十輛載六團砲兵一連大砲兩尊機關槍一連騎兵一連戰馬十餘匹於下午兩時十五分亦赴嘉興統計前昨兩日共開六列車回南共載各部隊伍約計六千餘人聞今日尚有第六混成旅南下分兩列車運滬 
[李俊義奔走松滬]  
　　聯軍前敵司令二師三旅旅長李俊義前日由前線率隊南歸於前晚抵滬旋即往訪嚴春陽司令接洽一切旋於昨晨（十五）二時經由北站乘坐專車前赴松江布置一切當晚即乘原專車返滬風塵僕僕昨晚又命路局備車訂於今晨七時復行赴松公幹 
[虞洽卿昨日謁晤嚴春陽]  
　　上海總商會會長虞洽卿君昨日（十五日）因聞浙軍來滬恐於商業有關特赴戒嚴司令部與嚴春陽司令接洽詢其是否常駐在滬據嚴君云此項軍隊不日即須開回浙江斷不在滬久駐乃即興辭而出 
[滬杭路兩次貨車暫停兩天]  
　　昨日（十五）滬杭路因輸運聯軍回浙致機車不敷支配當將昨日開杭之第二十二二十四兩號日貨車及下行之第三十號夜貨車概行停駛一天聞今日該路下行日夜貨物車除二十二號續停一天外其餘一律開行又昨日下午三時三十五分開禾之第十號區間車以機車缺乏延至晚間七時始得開出 
[浦徐通車訊]  
　　津浦路局昨有電至滬寗路局云本路自十四號起每日開行浦口至徐州客車一次惟因車輛缺乏未能來往同開 
[特别戒嚴之昨訊]  
　　華界前晚起防務加嚴邇來滬地又多謡言人心不無疑惑現經淞滬戒嚴司令部面諭江代警廳長及保衛團團總等每晚戒嚴時間之防護事宜應更嚴厲查察凡華租交界各處要口如遇有職業之正當商人准予通行外其有形跡可疑者切宜注意以免奸徒乘隙入内是爲至要等因以故前晚爲始佈防又極緊張 
　　又訊淞滬警廳游巡第一隊巡官陳朝楨近以本埠奉令戒嚴自應加緊巡邏而十六舖以南外灘各碼頭以及民國路之小東門至新北門一帶最爲重要兹於前夜爲始自夜間八時至五時爲止率領長警二十四名分往各處巡邏四次以防匪類擾害地方治安並在十六舖橋舊址小東門新開河等處一律加站雙崗遇有行人經過於深夜十二時後應向查驗通行證以杜奸宄潛伏混入華界滋生禍患 
　　警察防務之嚴緊昨據警務機關方面消息淞滬區域自宣佈戒嚴以來防務倍形緊要江代廳長以警察職司捍衛消弭隱患責有攸歸故連日秉承戒嚴司令意旨召集内外部職員妥籌防範之策凡華洋交界輪埠車站均派有官警員探認眞梭巡其游巡騎巡各隊并飭會同各區分班查哨復以警察與保衛團聯合裨益地方諭飭所屬隨時互相恊助以資妥密江代廳長駐所督飭勞瘁不辭每晚親赴各區抽查以考官警之勤惰其内部上級職員如督察長·科長·等亦經奉派分頭稽查藉補耳目之不及江代廳長以身膺地方重任在職一日必當盡一日之心外間所傳因事辭職及印信交與總務科等說均非事實 
　　熊所長通令嚴防上海縣警察所所長熊育衡以縣屬轄境遼闊自江浙戰事發生後每經一次之戰役必多流落潰兵因此近來鄉間時有盜竊之事民難安枕現值戒嚴期内誠恐潰兵潛匿鄉間乘間竊發昨特令所屬各分所所長督率警探嚴密巡查以靖匪踪而安地方云 
　　江蘇銀行函請發給通行證總商會接江蘇銀行來函云近日時局不靖華界區域業經宣布戒嚴惟敝行係省立銀行公務較繁所有行員恒不能提早歸庽又大半居住華界一至戒嚴時間交通深感不便昨經開具名單函請戒嚴司令部發給通行證以便往來兹准復函所請行員通行證請由總商會代領彙發可也等由准此相應開單函請貴會查照迅賜轉請司令部按單發給通行證十八紙以便應用一俟奉令解嚴仍由敝行繳奉彙報繳銷實紉公誼 
[嚴司令將察勘各要塞]  
　　淞滬戒嚴司令嚴春陽迭據各方密報奉艦仍時有向各要塞窺探以圖乘虚襲擊嚴司令據報後曾知照各要塞司令愼密防範在案兹嚴司令爲周密起見擬親至各要塞察勘一週云 
[領事團反對夜航禁令]  
　　各國輪船照常行駛 
　　海軍總司令楊樹莊前因吳淞戒嚴曾通告中外各輪船公司及江海關一應船隻夜間一概不准在吳淞砲台前行駛昨各國領事團以此事影響各國商船航行特提出抗議正式函請楊司令撤消此項禁令現各國輪船仍照常行駛 
[各保衛團消息]  
　　總商會保衛團點名保管兵工廠保衛團原由團長江政卿督轄自江代警廳長後舉該團張玉亭代理團長職務經總商會核准交替之初外傳該團團員並不足額因由總商會特委總務主任徐可陞·孫籌成·兩君於昨日前往點名當由張玉亭陪同接見立飭各隊齊集徐孫按照點名册點名結果除因病請假一人外總額三百名並不缺少徐孫兩君已備文報告 
　　閘北保衛團之訓令上寳兩縣閘北保衛團昨訓令各支團文云『爲令催事案查本團前因地方多故各支團團員對於緊急集合一層往往出發需時設有警報何以應援本團總爲迅速集合起見曾於十月三十日通令各支團於緊急集合方法應即詳加設備於文到三日内將迅速集合方法具文呈報聽候召集在案迄今半月未據呈報殊嫌疏忽事關緊要合再令催仰該支團查照前令迅將迅速集合方法尅日備文呈報毋再延誤是爲至要切切此令』 
　　龍華鎭保衛團之防範龍華鎭保衛團團長吳如圭以該處地勢衝要誠恐匪徒混入有礙治安故除日夜出防外並派便衣團丁分赴鄉村及茶館酒肆偵查入晚十時有巡邏隊備帶手槍及警笛輪班梭巡遇有形跡可疑者詳加盤問以資防衛而維公安 
　　董家渡保衛團之通令董家渡天主堂保衛團第一支隊團總朱少沂昨爲防務重要通令各團員文云爲通令事照得地方不靖時局嚴重本團職責所在自即日起凡我團員一律准時到團武裝辦事不得無故請假致誤要公如遇特别事故實係不克服務須將服裝一併繳還俾便補充以重防務切切此令團總朱少忻又該隊總隊長發出公告文云爲公告事本隊現已將防守時間定爲每晚七時起至十一時止一日一班輪流替换以均勞逸駐防人數每日爲十人輪值時間仍照舊均自星期一起實行望各遵照此佈總隊長高子雲 
　　滬南總組保衛團時局緊張防務重要南市董家渡天主堂保衛團自滬南東區商業聯合會組設之保衛團附入在該團爲第一支隊後成績頗佳各路商界均擬紛紛組設保衛團藉以自衛聞該團除第一支隊（即東區組設）早巳成立外其第二支隊爲中華路新開河麵粉交易所組設第三支隊爲侯家浜珠寳業所組設第四隊爲局門路（即南鐵廠一帶商號）所組設惟中城商業聯合會所組之保衛團擬附入東區之第一支隊名爲第一支隊第一分隊日來紛紛接洽大約不日均可成立 
[北車站昨日斬决李幼亭]  
　　犯冒充聯軍偵探敲詐良民罪 
　　押解行刑之情形徽州人李幼亭因冒充聯軍總司令部偵探在閘北一帶敲詐良懦經淞滬戒嚴司令部訪悉飭令偵探將李拿獲訊實判處死刑於昨日下午三點十五分鐘由嚴春陽司令諭將李提出驗明正身飭即綑綁派武官騎馬率領兵士押赴滬寗火車站票房西首空地上喝令將李犯跪地着即行刑斬决至四時由地保報堂給棺收殮首級則用紅布包裹裝入木籠帶往犯事地方示衆一說仍納入棺内 
　　聯合通信社云安徽人李幼亭冐充浙軍憲兵稽香員及浙軍憲兵第一連四排副班長印用是項名片在外招摇敲詐日前敲得江北人陳某三十元事爲淞滬戒嚴司令部偵探探員周得發偵悉查明冒充遂將李犯逮捕經司令部訊明供認不諱判處斬决即於昨日午後三時驗明正身由警察派騎巡四名閘北保衛團派馬巡十二名並陸軍一大排押赴北火車站西栅外停車場處斬示衆自共和路司令部起沿途經過大統路·新民路·至車站均由警察保衛團雙崗臨時警備阻絕通行該犯乘人力車上身赤膊着元色褲於將到法場時大呼「好·好·好·此地人多就在此地動手讓大家看看」等語神色自若俯頸受刑觀者約數千人 
　　國聞通信社云冒充軍官之李幼亭前經戒嚴司令部偵探周少舫緝獲當押解至南京憲兵司令部昨由寗轉押至滬即由戒嚴司令部宣布將李幼亭在滬寗北站就地斬决以正法紀而懲奸宄監斬官爲司令部副官長趙金生及軍法處長昨日下午三時由司令部押赴北車站時沿路交通由警察保衛團宣告斷絕 
　　戒嚴司令之布告爲布告事案查本司令自奉令駐滬以來對於部曲從嚴約束毋許稍有越軌行爲即本部員役亦一再申誥靡不謹守軍紀乃訪聞安徽人李幼亭胆敢冐充聯軍總司令部偵探在外招摇藉端敲詐殊屬不法巳極即將李幼亭一名拿獲到部訊據供認前情不諱似此毁壞聯軍名譽陷害安分民民際此戒嚴期内不容稍從寬縱應即以軍法從事用昭炯戒除呈報聯軍總司令外爲此佈告仰各周知此佈民國十四年十一月十五日嚴春陽 
　　憲兵司令之公函憲兵司令部致戒嚴司令部函云前據敝營第六連連長文克勛呈稱有本營第一連憲兵李幼亭在滬自稱總司令部偵探不知是否屬實當查該李幼亭係敝營第一連逃兵曾經呈請督帥通緝有案即覆令速行拿送前來頃據復該連長呈稱前奉鈞令以本營第一連業經潛逃憲兵李幼亭假借憲兵名義在滬冐充偵探飭即日拿獲解營究辦等因奉此當飭各士兵認眞緝捕究辦兹於本月十二日下午三點鐘經戒嚴司令部偵探周少舫在上海英租界新閘橋將該李幼亭緝獲解送戒嚴司令部連長當即備文派兵至戒嚴司令部將該李幼亭提解來連經連長審問詳確據獲冒充憲兵並聯軍總司令部偵探名片五紙臂章一個蓋聯軍上海北站運輸司令部戳記之信封一個（查與現在上海北站運輸司令部戳記不符）聞前曾藉此信向民人陳芝成詐得洋二千元並查悉前由李幼亭報告職内連獲紅丸犯潘連生一案實係該李幼亭串同劉關保栽贓陷害現劉關保已被戒嚴司令部軍法處押禁理合將該犯李幼亭連同名片臂章信封等物一併備文呈請鑒核等情兹復訊據供稱冐充敝營班長兼總司令部偵探并訛詐陳芝成陷害潘連生各等情不諱查值此戒嚴期内該犯李幼亭竟敢冐充官長敲詐民財實屬胆大惡極若不就地處以極刑恐不足以靖地方而儆奸宄除呈報聯軍總司令并飭知第六連外相應備函將該犯李幼亭連同證物仍送貴部嚴辦并希將辦理情形見復是荷附證物臂章一個名片十餘張信封六個銀鏡一副假金戒指一個大洋七元小洋二角銅元六枚名片上書李幼亭丹一皖北浙江督辦公署憲兵營第一連四班副班長聯軍總司令部偵探字樣 
[市議會昨日選舉總董董事]  
　　昨日爲上海議事會定期選舉市公所總董董事及半數名譽董事之期市議員之到會者二十九人續到二人共三十一人縣知事委敎育科科長錢紳齋到會監視二時許振鈴開會由議長沈恩孚主席報告開會宗旨略謂市董事會總董李鍾珏應於民國十五年二月任滿照章應於任滿三個月前選舉董事楊逸顧履桂沈惟燿三人應於十五年二月任滿照章於任滿三個月前選舉名譽董事沈錫圭陸文麓王震姚曾綬朱得傳李顯謨六人應於十五年二月任滿照章應於任滿三個前選舉林組溍凌紀椿王爕功張在新嚴兆濂王樹功六人本屆應行留任等語報告畢當推定投票監察管理員陸伯鴻吳叔田·郭建侯·朱爕臣等四人即散發選舉票照章用單記名法投票選舉第一次投票舉總董一人共發二十九票結果李鍾珏得二十九票當選爲總董第二次投票舉董事三人結果楊逸得三十票顧履桂得二十九票沈惟燿得二十八票當選爲董事第三次投票舉半數名譽董事六人結果陸文麓得二十九票王震得二十八票姚曾綬得二十七票朱得傳得二十五票李顯謨得二十四票沈錫圭得二十五票當選爲名譽董事因議員到會先後有先行退席者故投票數稍有差次迨選畢散會已五時矣 
[閘北市議會展期十日]  
　　閘北市議市會屢次開會均以未足法定人數未能成會而冬季會期已屆期滿兹由議長徐春榮依法展限十日定於十六日召集會議通告如下謹啓者本屆常會按照本會暫行市鄉制第四十條之規定每會期以十五日爲限限滿議未竣者得由議長宣示展限十日以内等因查本屆冬季常會自十一月一日開會日起至十五日會期業已限滿尚有要案議未竣者甚多自應遵照定章宣示展限至二十五日爲止兹定於本月十六日下午四時半在慈善團外大廳開會屆期務乞撥冗准時蒞會不勝企禱附開是日議事日程規定議事細則起草員報告案徐又函各議員云敬啓者本會成立以來荏苒數月未舉一事此次幸諸公熱心地方議董兩會始得完成無缺第開會至今除三次選舉會外迭次流會議事規則亦未通過其他各議員所提重要議案更無從提出我閘北自治甫經恢復即陷入停頓狀態將何以對我地方父老現常會會期業已終了依然尚可展長十日若　因循蹉跎同人天職何在敬懇執事以 
 
 

Page 10

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *地方爲重在此展長期内逐日到會共商要案俾自治精神發揚光大自治事業一日千里春榮等忝長議席與有榮焉懇切奉達諸祈察照不勝企禱此致 
[市議會覆商總聯會函]  
　　請代解釋公益捐 
　　上海各路商界總聯合會前提議對於南市徵收公益税事議决函請上海市議會市公所解釋兹接上海市議會兩覆函云逕啓者接讀台函内稱兹據滬南六路商界聯合會議董樂樹滋君提議南市增加公益捐商力不勝請予設法要求减免等情到會查年來商業衰頽生活困難不勝負擔自屬實情而公益捐旣爲市政經費之用在圖謀市政發展起見亦不能不於税收方面稍裕來源惟是徵收欵額似不能驟增數倍而增收理由亦期於家喻户曉庶幾推行以漸市民與市政當局收指臂之效無扞格之虞爲特函達貴會將此次增捐理由賜予解釋一面設法公佈預算决算至增收之欵亦盼逐漸遞加公平待遇是爲至禱等因准此查南市公益税係前城議事會議决按有照房租徵收税額居家百分之五舖户百分之七歷經按章徵收在案現在並不由市議會議决增加不過華界城内南市日漸繁盛新户數皆照章舊户多有未經照章徵足者近由董事會依照從前議决定章通告居户從事整理耳至歷屆預算决算亦向來依市鄉制第九十七條規定由市董事會移交市議事會議决公布爲特備函奉復以明眞相附上十三年度本市决算及十四年度預算各一册至請察收並希代爲解釋爲荷上海市議事會謹啓 
[救護消息併誌]  
　　靈寳紅會來電中國紅十字會總辦事處昨接靈寳分會來電云徐州發生戰禍分會組織職員十五名救護隊四十名預備諫日出發請分電雙方軍事長官保護並希將免費電照迅速寄來爲荷靈寳分會叩寒該辦事處當即電復云靈寳紅十字分會鑒電悉雙方軍事長官早經電請保護矣免費電照通函另寄總辦事處删 
　　宿縣紅會來函中國紅十字總辦事處昨接宿縣分會來函云（上略）此次聯軍與奉軍旬日大戰均在宿縣境内前次分會向南出發所有救護掩埋實在情形業經呈報在案縣北戰事尤爲劇烈兹於十一月一日黎明第一隊救護隊長趙良璧副隊長張秉釗率隊役二十名掩埋隊長李景堂率隊役三十名醫務長任冠五醫生任玉杰·劉漢三·齊戟三·李濟柔庶務長胡夀山·等向東北出發本日下午第二隊救護隊長任梅村副隊長柏運生率隊役十六名掩埋隊長王永清率隊二十四名醫務長蔡黎堂庶務長李紹成等率員向正北出發第三隊經歷單莊·王家場·萬渡口·順河集·黄家嘴·王家寨·鶴山集·等處救出傷兵三百六十八名掩埋亡兵二百四十七名第二隊經歷九空橋苻離集·黄山頭·丁家寨·褚莊·離山舖等處救出傷兵二百八十三名掩埋亡兵二百五十七名戰地居民逃避不及爲流彈所中者兩隊共救治四十一名至於傷兵除即時治愈不計外共載送四百九十五名於城内醫院分會原有醫院不敷容納復就近分設臨時醫院三處所有傷兵一概安置妥貼惟斷臂折足觸目傷心慘痛情狀不忍縷述現兩隊均在夾溝集專人具報前來總計院内醫藥給養日需二百元兩隊出發經費日需六十元餘分會財力薄弱萬難支持務乞鈞會慨施安慈一視同仁設法補助以濟眉急仰懇迅賜電示以便遵循不勝翹企待命之至宿縣紅十字分會會長陳清啓副會長張福迪叩蒸 
　　又該會呈報文云爲呈報事竊維時局不靖南北又起兵端慘目傷心莫此爲甚分會自應照章進行以資救護業經三次電呈在案查從前所駐之東門城樓吕祖閣地方窄狹不敷應用特遷居於大河南街之劉公祠取其房屋寬敞可以多容傷兵恐醫生不敷除原有之蔡黎堂·任傳倫·齊戟三·蔡崇山外又臨時聘請西醫王國寳·劉漢三·李濟柔·鄭思友·相助爲理惟藥品舊存無多當此戰事倉皇交通不便無從採辦特又商請福音堂之民愛醫院帮同辦理醫則由該院自盡義務藥則由分會擔任藥資業於十一月一日由分會派遣醫隊救護隊出發前線就地救護在西寺坡救傷兵一百十五名掩埋死亡一百十一名花莊救出傷兵七十五名掩埋死亡一百三十五名在薛家湖救出傷兵九十三名掩埋死亡一百十七名三處總共救出傷兵三百六十三名其餘來會就診者每日約有三四百名大有應接不暇之勢惟是分會經濟困難籌措頗不容易旬日來得以勉强支持者無非賴新舊會員解囊傾助之力耳現在僅由縣署財政局撥來銀幣一百二十元杯水車薪無濟於事刻下奉軍北退救護隊又於今晨出發新集灰古堆黄山頭一帶救護其數目若干當續具報告所有分會籌備各節並救濟傷亡數目以及籌欵爲難情形理合具文呈報云云下署正副會長名係十一月六日發 
　　世界紅卍字會消息日界世界紅卍字會資遣第一批難民一百餘人過滬附輪北上巳誌前報該會十三日午後又資遣第二批難民二百八十餘人乘滬寗車來申並派有交際劉道晟·李世原·張潔心·等沿途護送照料到滬後仍須附輪北上該會晚間又由蚌會運來難民二百五十餘人及寗地被拉夫役五六十人均籍浙松蘇常居多該會亦擬分别護送回籍云又世界紅卍字會臨時醫院在滬聘請普國古得來斯菊（譯音）醫士法國薛佩禮醫士震旦大學吳利國醫士等十二員於今日（十四）專車赴蚌 
[奉軍眷屬昨日尚未赴營口]  
　　萬國紅卍字會前派員將奉軍眷屬二百餘人由寗裝載來滬即寄宿北站第六號貨棧等情已誌前報兹悉昨日奉軍眷屬因無船隻出口仍暫留滬上紅卍會辦事員張君已向輪船公司訂購船票云 
[兵工分廠修械缺乏材料之商借]  
　　龍華兵工分廠浙督孫傳芳派陶諮議前往監督修理槍械等情迭誌本報兹悉近因修理時應用之材料缺乏一時無從購辦故已電商浙江軍械局局長將該局所有材料暫時借用一俟購到即當歸還以清手續 
[檳榔嶼華僑代表之談話]  
　　中國新聞社云英屬檳榔嶼華僑代表林任可氏由京南下本社記者訪於大東酒店據稱政府招集國民會議華僑得派代表本屬例所當然之事政府之熱誠招待以及資格手續之等等處置亦甚合法不料事實竟得其反到滬後一見冒稱華僑代表者幾佔全數之半不但與原訂條例不符且多未出國門一步之人亦預其選當局因審查困難之故任其濫竽吾人若不自加審愼萬一會議成功制定憲法外人引爲笑談不予承認國本上恐將發生意外因於到京之次日即登報脱離關係而南下記者又問檳埠僑民之狀况據稱華僑之惟一問題即在敎育之發達與否苟智識充足祖國觀念自易由淺入深其他關於工商實業等問題可以迎刃而解檳埠華僑有五六十萬男校五十餘所女校十餘所智識問題尚抱樂觀云 
[許交涉員在光華政治學會演講]  
　　關税自主與領事事裁判權 
　　光華大學政治學會於前晚假江蘇交涉署外交大樓開會請交涉員許秋颿演講聽者一千餘人所講題目爲關税自主與領事裁判權許之演詞如下音樂歌舞之際（當時備遊藝多種）而討論此掃興之問題鄙人殊覺抱歉關税自主領事裁判權爲政治家經濟家法學家之問題均與外交上有密切之關係今鄙人只就歷來與外人交涉痛苦之經騐與諸君談凡一個國家能自定税率謂之關税自主中國關税爲協定的有協定即無自主現今吾人要求修改不平等條約要求關税自主即修改不平等條約之一種蓋關税協定之制實包括於不平等條約之中中國因通商始有此條約起於鴉片戰爭道光二十二年江寗條約即吾通商條約中國當時訂此條約實由（一）城下之盟强迫而出此（二）當時無外交人材自己糊塗條約上言明英國貨物如何徵税須由彼此兩國互商此時所定進口税爲值百抽五再補納子口税百分之二·五即可通行内地徵收標準用估價方法此種税率外人便宜甚多舉其大者約有數端第一只完一次進口税百分之五如在上海繳納值百抽五至天津即無進口税之徵收第二外貨補納子口税百分之二·五得有子口單可以通行中國全國不受任何釐金關卡之阻碍第三進口貨完税三年後如未賣脱運歸本國須將此繳納進口税退還有此數種特利無怪乎洋貨日多而土貨日少也外人至中國内地採辦土貨祗憑二零五抵補之聯單即可通行無阻出口亦只繳百分之五共計至出口時不過百分之七五中國人至内地採辦土貨不能如是之税輕如自四川運貨至滬沿途徵收釐金各税幾增至原價之一倍其不平可知且道光二十二年所估定物價現多不適用致隨時須經修改自道光至現在八十年中計已修改四次第一次一八五八年第二次一九零二年第三次一九一八年第四次一九二二年第四次鄙人曾經參預修改委員會按現時物價而定估價以最近三年物價作比例但無論如何終不得超過百分之五又如外國奢侈品徵税極重有抽百分之百者有抽百分之百二十者中國不然從前烟酒無税外人托詞謂烟酒爲消遣品無庸徵税後來經修改後烟酒始與平常貨物一樣值百抽五去年政府想增烟酒税百分之二十外人始終抗議是以不果實行關税協定之痛苦如是關税自主即由國定税率如能達到目的則可以隨時限制外貨輸入而暢銷國貨於外土中國非不知關税協定之爲害在巴黎和會及華盛頓會議均由中國代表提出自主華會結果只允加二·五附税至烟酒則再加二分五現北京關税會議中國只要求關税自主不論其他蓋欲整理財政發展工商業舍關税自主實無他途如自主不能達到則前事休矣 
　　領事裁判權爲世界各國未有之怪現象國際公法上除其元首或公使或公使之眷屬隨員或船艦之行經或駐紥某國境地外無論何人不能享受治外法權中國不然雖外國流氓乞丐在中國領土内亦不受中國法律制裁因有領事裁判權之存在也但中國人在外國領土内均須受駐在國法律之裁判所謂法權完整即無論何國人除國際公法所許者外駐在某國領土内時須受某國法律之裁判一國法權不完整雖有完整土地非完整國家中國法權爲破碎的外國法權爲完整的致較恊定關税制尤爲可恥此亦起於道光二十三年之中英條約其後各國循最惠國條約藉口利益均沾漸漸而來現因歐戰結果德國在華領事裁判權取消奥國亦然蘇俄在中俄協定中已放棄領事裁判權智利曾力爭有領事裁判權但無効惟撤消其他各國領事裁判權則恐非常困難領事裁判權有數點最堪注意者（一）如在中國境内英人與英人爭有英國ＣonsueConrt司其事中國法庭不能干涉（二）如英人與法人在中國領土内相爭中國法庭亦不能干涉（三）英人與中國人在中國領土内相爭時如英人爲被告則須至該國領事館起訴是非曲直由彼自定故實不平之至中國人或不服上海領事所判則上訴須至該國京城控告但中國人多有不知其京城在何處者又安能從事上控故多隱忍了事又如英人爲原告則至中國衙門控告由兩國官員會同審判因中英條約上有中英人相爭則由中英兩國官員會同判斷中國官員又怕事故反多中國人吃虧但從前只中國人與英國人訴訟時始有會審制度現在則尤爲奇怪雖中國人與中國人之訴訟亦須外人參預其間此非更可笑更不平等之事耶是故撤消領事裁判權爲當然之要求二十餘年前中國曾提議廢除光緒二十八年中日條約第十二條二十九年中英條約十五條又中日條約十一條均有規定須中國法律制度達到完好地步時始行取消試問完好二字是否容易達到的一九二二年中國曾根據華會議决案重又提及結果各國派調查委員來華調查適國内戰爭去電請緩行二次亦然現今因五卅慘案之機會各國又將派員來華調查司法而奉浙戰爭又起此至可婉惜者也但謂中國現在情形應該有「關税協定制」及「領事裁判權」實非公平之語吾人須將中國財政及司法情形詳細研究而思以改良之則將來自有達到目的之日今日在座諸君多半研究政治者甚望注意下列問題即如何能得到關税自主與如何能撤消領事裁判權則中國前途方有一線之希望也云 
　　除許君而外張夀鏞校長及王省三亦有演說游藝則有胡蘇民女士之鋼琴獨奏胡蘇民與西人Ｋiting女士之梵啞鈴鋼琴合奏愛國女學兩江女師及龔女士之舞蹈又光華國樂隊之後滿庭芳及平沙落雁及某女士等鋼琴合奏會場秩序由該校童子軍維持該會中文書記胡道鋆及幹事吳清二君以事辭職業經十二日常會議决照準並選舉胡越君遞補書記歐陽皓雯君遞補幹事全體新職員爲「會長」許體鋼「副會長」劉鴻照「英文書記」曹赤明「中文書記」胡越「幹事」趙鐵章·歐陽皓雯「會計」李祖贊「編輯」吳清等 
[律師公會修正暫行規則]  
　　上海律師公會將司法部核准之江蘇上海律師公會修正暫行會則照錄如下「第一章」「總綱」第一條本會遵照修正律師暫行章程規定組織之定名爲江蘇上海律師公會第二條本會會員得依修正律師暫行章程第一條第一項及第九條至第十一條之規定在各級審判衙門均可到庭執行法定職務第三條本會會員除遵守修正暫行章程外須遵守本會會則第四條本會事務所設在上海「第二章」「資格」第五條凡具有修正律師暫行章程第二條資格領有律師證書者得爲本會會員「第三章」「入會及退會」第六條會員加入本會時應履行手續如左（一）交驗文憑及證書（二）證明登錄年月及號數（三）塡具入會願書（願書由會備發）（四）繳納入會費洋三十元第七條會員入會後須按月納經常費洋二元第八條凡入會者由本會塡給入會證書第九條會員有左列事項之一者經本會常任評議員會之决議得令其退會（一）任有俸給之公職者（二）受律師懲戒法或司法官懲戒除名之懲戒處分者（三）自願撤銷律師登錄者（四）法律上規定不許當律師者（五）違反修正律師暫行章程及本會會則者（六）在精神喪失之常况者（七）不納經常費滿四個月者第十條會員入會及退會時均由本會呈報官廳備查「第四章」「職員」第十一條本會應設之職員如左（一）會長一人主持本會一切事務副會長一人輔佐會長辦理會務會長有事故時副會長代行之（二）常任評議員八人議决會中一切進行事宜（三）幹事員四人執行議决事件并隨時處理會務（四）書記一人繕寫函牘記載稿件（五）會計兼庶務一人經理收支雜務等事第十二條職員除書記會計由本會雇用外餘均由會員中選出第十三條職員之選舉用記名投票法以得票最多數者爲當選票數同者以抽籖法定之第十四條職員除書記·會計·外任期均一年但得連任「第五章」「會議」第十五條本會分定期總會臨時總會及常任評議員會凡開會時均以會長爲議長第十六條定期總會於每年春秋兩季各舉行一次召集之方法在開會兩星期前登報或專函通知第十七條於必要時經本會會員二十人以上之提議或常任評議員會之决議得以專函通告或登報召集臨時總會第十八條常任評議員會每月至少舉行一次於會期前三日專函通知（未完） 
[各團體開會併誌]  
　　全蘇公會旅滬蘇籍公民所組織之全蘇公會籌備多日於昨日下午一時開成立大會到會員及各界來賓數百人振鈴開會後全體向國旗行敬禮公推吳公望主席致開會詞略謂本會以謀澄清蘇政促進民生振興公益實業發展水利交通並達到蘇人治蘇目的爲宗旨籌備月餘差告就緒當此國是蜩螗民生凋敝水深火熱危險萬狀蘇省爲全國精華之地素稱完善之區不幸去秋江浙構兵地方糜爛元氣斵喪非二十年後不能恢復現在浙孫起兵奉軍被逐不五日而肅清江南不一月而克復徐州凡我蘇人自當表示感謝惟江蘇爲江蘇人之江蘇一切善後事宜應由江蘇人共同負責蓋吾人鑒於非江蘇人治蘇之往事不得不起而謀蘇人治蘇之實現也云云次周劍寒報告籌備經過及各董事來函來賓各省商帮聯合會代表汪雪琴西南各省旅滬公民協會代表但組清及王立民邵伯賢張石英夏玉芳等演說辭意均主張實現民治主義由一縣而一省由一省而全國掃除一切民治障碍達到國利民福云云次會員王村夫梁大雄湯元盤等相繼演說大致勉勵同人努力進行毋得勢脅毋爲利誘將江蘇造成爲一模範省後由主席宣讀章程逐條解釋衆無異議章程通過後即選舉執行委員當選出吳公望周劍寒歐陽新葉冰如梁大雄等二十一人乃茶點攝影而散（聯合通信社） 
　　各團體聯合會本月八日上海各團體召集之代表大會通過組織永久之各團體聯合會當塲即舉出五團體爲籌備委員籌備一切昨日上午十時該籌備委員開第一次籌備委員會到各界婦女聯合會上海學生聯合會臨時工人代表會上大學生會全國學生總會五團體代表討論要案如下（一）籌備辦法（甲）徵求會員辦法分登報徵求及由發起團體向各界團體邀請加入兩種（乙）出不定期刋物先討論經費問題結果由三團體負責捐助（二）會所問題未覔得會址以前向他處商借應用（三）職員人數設總務一人文書一人會計一人庶務一人編輯二人發行二人交際二人（四）經費分兩種辦法（甲）加入團體至少須繳基本金一元（乙）各團體自由捐助（五）開會日期定下星期日至十二時散會（國民社） 
　　各界婦女聯合會上海各界婦女聯合會昨日下午三時假西門林蔭路省教育會舉行第二次臨時大會到張應春王亞璋等三百餘人主席陳碧蘭紀錄熊繼光首由主席報告開會宗旨略謂中國婦女數千年來備受壓迫欲求解放必先團結故今日之會意義即在於此次由李劍秋鍾復光報告該會及全國各界婦女聯合會成立經過張惠如報告經濟狀况復次由該會敦請之彭述之·惲代英·兩君曁該會會員楊之華熊繼光等相繼演說次通過章程畢即選舉陳碧蘭·鍾復光·葛季膺·吳庶五·等爲執行委員遂散會該會並發宣言文長從略（國民社） 
　　織襪同業會上海織襪同業聯合會昨日下午三時開常會到中電中華江南永興南陽勤工正昌三鑫永利勤記永豐泰鑫達利等二十餘廠代表正會長杜震和主席報告本會會務受同業營業上之影響停頓多時現在欲謀挽救殊爲不易但欲謀營業之發展須視同業之團結如何故本會如有發達之望則同業均蒙其益次中華襪廠徐筱亭對於會務發表意見主張由各職員負責徵求會員募集基本金對於同業維持之法主張組織一大規模之聯合公司於貨物銷路滯鈍之際收進於銷路暢旺之時出售盈虧均沾由各同業集股發起次江南葉瑞齋三鑫徐晏吾永利饒海舟鑫達利段浦銓勤記謝幹庭等均有意見發表均與主席之意相同並歡迎杜震和爲正會長次南陽橋趙國楨來函辭會計主任公决挽留並推舉永興錢叔英爲副主任議畢散會晚間則在白爾路南陽春菜飽聚餐（東南社） 
[察區暫停外人游歷之函復]  
　　江蘇特派交涉公署近接察哈爾都統函開逕復者頃准貴署函開據瑙威國總領事函以女士花立士殷德伯唐馬韓德安牧師陶綏德戈德白同妻赴蘇浙皖贛湘鄂川黔滇粤桂直魯豫察哈爾東三省哈爾濱等省游歷繕給護照請蓋印前來查游歷護照自應照約蓋印惟近來夾帶軍火及測繪地圖時有藉照曚混情事亟應嚴加防範除將護照加印外相應函達即希查照轉飭各屬俟該瑙威人等到境呈騐護照時于照約保護之中尚祈注意爲荷等因准此查本區前以調隊勦匪外人來察游歷誠恐保護難周當經規定暫停游歷四個月即自四月十五日起至八月十五日止嗣以勦匪迄未竣事仍行展限四個月繼續停止游歷並先後電請外交部轉函各公使諭飭僑商一體知照在案兹准前因相應函復即希查照轉知該瑙威人花立士暫緩來察游歷以免涉險而保安全爲盼 
[日軍艦磐手號來滬後之酬酢]  
　　日本海軍練習艦磐手號前日抵滬後各方酬酢頗爲忙碌昨日植原艦長曾率官佐至吳淞訪謁中外各國軍艦并登陸拜會海陸軍武官日總領事矢田則在昨晚設宴歡迎明日將拜會中國各官廳 
[人力車業車租照舊]  
　　本埠華洋人力車同業因近來角洋跌價橡皮飛漲各項材料等亦俱昻騰原議於本（十六）日起每輛按日增收小洋一角聊資彌補兹因承租各户紛紛前來陳述轉租爲難情形要求從緩改訂車租昨經同業公議准予從緩仍照舊章徵收車租云 
[點春堂請更正荷蘭赤糖税率]  
　　糖北貨業每遇赤白糖進出口時常關税向係分類完納洋糖一項亦分赤白兩種照章納税近又增多荷蘭赤糖一種常關税司係照白糖税率完納該業中每因急於運輸不及申辯從中不無受虧兹因來日方長恐被累無已爰由該業點春堂董事據報前情已函致上海縣商會請即轉函海關監督轉致常關副税務司查照嗣後凡遇荷赤糖應照赤糖税率例完納以符征税定章而免糖商暗中虧損 
[滬北公共汽車職員總辭職]  
　　滬北興市公共汽車公司各職員昨日提出總辭職兹錄其通啓如下「兹因保衛團團員於九月（隂曆）二十七日下午六時在寳山路武裝上車不買車票及用槍柄打傷我們稽查賣票等拘押我們賣票二人在團本部尚未釋放平時之受其打擊者不知凡幾我們恐以後再被團員受此種野蠻舉動危險堪虞爲此全體情願辭職另就别業以安生計此不得巳之苦衷求各界諒之」 
[顧子仁出發宣傳拒毒]  
　　中華國民拒毒會代表顧子仁訂於明日動身赴湘鄂一帶宣傳拒毒運動該會業巳快函長沙·武昌·漢口·沙市·宜昌·各地方會及其他各團體請其分别招待并舉行下列各事（一）歡迎顧君請渠報告在國際聯盟大會之經過情形（二）舉行聯席會議請顧君發表鞏固分會繼續進行方法（三）會同團體代表詰謁各軍民當局請其贊助國民拒毒運動 
[蘇各界聯合會函詢五卅撫恤情形]  
　　蘇州各界聯合會致函上海總商會謂前讅貴會組織專爲辦理五卅慘案撫恤事宜但不知如何實地散放現在辦理至如何程度祈詳細示知以便敝會將募得千餘元之恤金與貴會會同進行事關撫恤務乞賜復 
[萬國競走會定期年賽]  
　　本埠萬國競走會每年在秋季舉行年賽今循例之期已屆因定於本月二十二日舉行加入者計有英美日法荷蘭蘇格蘭愛爾蘭威爾斯等八國選手共三十餘人云 
　　尚有本埠新聞轉入後頁 
 
 

Page 11

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *本埠新聞二 
[販賣嗎啡之嚴密查禁]  
　　本埠近來嗎啡營業頗盛外洋運來滬上均由嚴某等包銷並在某界各處設有分銷機關明目張胆毫無顧忌連日華界各車站輪埠抄獲私販嗎啡案犯甚夥先後解送地檢廳提訊該犯等均供此項嗎啡丸藥皆從某界購買而來等語該廳孫檢察長以嗎啡一物毒害較之鴉片尤烈是以諭飭各承辦檢察官從嚴究懲一面照會該管當道請即查禁以絕毒害 
[寳邑出示保護滬太路]  
　　寳山縣公署昨日出有布告云爲布告事案據滬太長途汽車股分有限公司朱增元函稱敝公司路線潘家橋附近時有無意識人將橋面樁欄及電桿電線暗中損壞屢修屢犯勸禁無從殊與交通有碍擬懇出示禁止並飭警隨時保護等情到縣據此除令行警察第一分行派警隨時保護外合行布告該處人民一體知悉自布告之後如再有無知鄉愚任意將該處橋面樁欄及電桿電線暗中損壞者一經查出定即拘案嚴懲不貸其各凛遵特此布告 
[上海電話工會聯席會紀]  
　　本埠電話工會昨日開聯席會劉壯主席報告陳霆銳律師最近向公司交涉之來函大意有三（一）會員中有六七人五月份之薪金未取者現可到公司取領（二）在外一百餘罷工工人可准復工（三）有五十四人公司無論如何不准復工（名單從略）經全體議决否認兹將其議案記之於下（甲）唐靜淵提議對於復工問題應取何種態度議决（子）除五十四人外發通告通知彼等一律復工工會决不抵阻（丑）倘有會員寗犧牲而不復工者請將儲蓄金單子交與工會以便交涉（乙）陳熙徵提議經濟如何辦法議决（寅）將會所三間讓租二間存一間作辦公處（卯）以後無論何項開支要特别節省（丙）唐潤農提議儲蓄金問題議决（辰）呈交涉署要求向公司交涉（巳）致函陳霆銳大律師雙方進行毛瑞卿提議電話工會痛史應出版否議决（午）出版痛史使外界明白眞相（未）經費工會先抽一半付印其餘待儲蓄金取到再提（戊）劉子蒼提議五十四人善後辦法議决（申）要求公司大股東厲樹雄援助並乞致電交通部安揷位置（酉）發通電哀告各界同胞請注意我等五十四人爲國而失業議畢散會 
[南京路商聯會致工部局函]  
　　請認可該會職業證 
　　南京路商聯會會長余華龍爲維護會員免被拉夫事曾印發職業證兩三日來索者千數以外近以租界亦有驅逐游民之舉因致函工部局請求認可該會職業證免多阻礙函云敬啓者軍興以來内地官廳輒有拉夫之舉本會爲保護會員利益禀請淞滬警廳發給職業證一種凡佩帶此項職業證者均爲本路各商店職員或夫役咸屬有業安分之良民戰時免充軍役巳蒙允准在案兹據會員報告貴局爲治安計昨日已令各捕房在界内舉行臨時檢查雖此舉爲安寗起見免致流氓地痞混跡租界無任欽佩惟無辜良民亦多有被驅者一時風聲鶴唳人心頗爲惶惑而本會所屬各商店夫役人等均具戒心不敢出外紛相來會請求設法以利商業鄙人不得巳具函記室請即照准凡上述職業證在租界内亦予發生效力附上樣張十頁請即知照各巡捕房免致各商店有職人員無端受損是爲至禱此致工部局警務處 
[捕房取締老閘橋地貨行昨訊]  
　　地貨同業將另購地 
　　福建路（老閘橋）南堍之地貨行因將蔬菜菓品堆置路上捕房以其有碍交通限定每日上午八時後不准堆置逾期以違章論禀官傳究已誌本報但各地貨行對於此項限制實有不能遵守之苦衷日前又有數家被控違章由公廨傳訊之下改期一個月再審其改期原因則緣各行以該處碼頭向爲蔬菜販薈萃之區每日清晨起卸蔬菜極其擁擠如欲八時内悉數移置毫不堆放途中事實上萬難辦到現將由同業另購地皮以作堆置之所故公廨遂准將控案改期在未購就地皮以前着仍向捕房請求辦法總期維持路政保護商業各得其平云 
[公共租界刦案併諭]  
　　東楊樹浦路十三日晚七時半東楊樹浦路八九一二號門牌某店被山東盜匪三名侵入一盜取出手槍嚇禁聲張立櫃檯外面餘盜闖進店堂由賬檯上刧去雙角四十九枚銅元四千二百個刦後出門向鄉下逸去未鳴槍事後由該店用電話報告楊樹浦捕房 
　　北四川路十三日下午四時有盜二名一持手槍闖至北四川路一零二號某姓住家冒稱騐修電燈由婢女引至樓上見事主之室下鎖復下樓由其同黨取出鑰匙將房門啟後一盜即取出手槍恐嚇婢女並將其縛於牀架上由一盜看守一盜則四處搜刦計被刧去衣服首飾等物共約值洋一千餘元刦約半小時二盜仍由前門逃去該婢女見盜已去即將束縛强脱適一女傭回家告其被刦情形二人即至附近一看門巡捕處報告事後由至北四川路捕房報緝 
　　北山西路前晚七時半有盜匪六名侵入北山西路七百二十號門牌某店内搶刦大小銀洋三十餘元而逸該店主初因盜執手槍故不敢聲張嗣乃投匯司捕房報告請爲查緝 
　　又訉十四日晚七時二十分滙司虹口捕房接報告云北山西路九百二十號被刦當即派中西探目前往緝盜惟已遠遁經調查悉於七時十分有盜五名二執手槍均操北方口音穿黑色衣服年約二十四歳至二十七歳由前門侵入一盜立門外看守餘則入内行刧由事主等身上搜刦去銀錢首飾等物約值一百六十四元得　出門穿弄逃逸事主等不敢聲張離該屋約七十五碼有武裝巡捕一名未見有盜走過 
　　榆林路前晚七時十分有盜六名闖至匯山榆林路六十一號門牌某米行二盜袖出手槍恐嚇走進櫃檯一盜將店主鍾某手上之金戒子一只捋下刦去餘盜將小洋箱二只翻開刦去鈔洋零錢約合五十六元各盜得贓出門向東逃逸盜均操山東口音刦時店内有夥六人均不敢鳴警事後由店主報告滙山捕房請求緝拿盜贓 
　　忠義里北四川路忠義里三百二十六號門牌江北人陳東海於前日下午二時四十分往北四川路捕房報告盜刧情形如下是日下午一時半有操廣東口音之盜五名至渠家索詐洋二百元陳未允並言無錢一盜即取出手槍搜其身畔刦去大洋三元零錢約一元刦後復於室内搜刦又被刦去現洋二十元及鈔票一紙計十元聞陳在閘北設有賭楊各盜存意前來索詐云 
[警廳追緝九畝地刦案餘盜]  
　　警廳司法科案據二區一分署解送搶刦九畝地開設骨牌作之李金文·陳徐氏·李丁氏·等家案内盜犯陶公有·李得才·等兩名業經科員孫金章訉據該盜陶公有供出有前在某機關曾充稽查之某甲撤差後結夥執持手槍同往搶刦等語又據李得才供稱此案同黨除某稽查外尚有潘姓·李姓·等一共五人往刦餘供與陶公有相同黨以案關搶刦應予追緝逸盜昨已派令偵探隨同隊員王愼卿跴緝供出　逃之潘姓各盜務獲解究 
[三盜匪之研訊]  
　　閘北偵緝隊緝獲之盜犯吳長生·孫小田子·孫殿元（即孫建山）·三名解送警廳司法科訉辦屢誌本報兹悉此案前日經司法科科員段炳麟研訉之下據吳長生供偵探陳爲林在浦東格殺之高寳全確係同黨行刧陳生記花廠一案係高首先持槍入内事後分贓高得洋六十六元等語又據孫小田子供起案之手槍係我前在蛋廠中竊來連槍子六粒向藏自己家中抽屜内後被同居吳長生乘間偷去至彼等迭次糾衆行刧我概未預聞段君將該槍給小田子細認因槍壳已銹壞不堪指認無悮奉判分别還押候再核辦 
[地檢廳請協緝滬西慘殺案匪犯]  
　　西鄉虹橋路陳家港胡姓看墳人胡慶香·沈錫卿·等被盜擊斃由地檢廳騐明棺殮各情已誌前報兹悉地檢廳承辦此案楊檢察官自勘騐後據情陳復孫檢察長以盜匪公然結夥搶刦槍殺横行實屬愍法已極是以除令飭本廳司法警長楊德山督警查緝盜犯外又於前日備函移咨淞滬警廳上海縣警察所及水上警廳等請爲一體飭屬協緝兇盜務冀弋獲解究以肅匪氛而保安寗 
[非法機關物件取存捕房]  
　　匯山捕房中西包探前在培開爾路八百八十八號門牌破獲販土機關當抄獲烟土帶入捕房昨復往該屋調查並查得八百八十九號門牌及同路一千零七十二號門牌一千二百零四號門牌四處房屋均係匪人所組織非法機關遺棄有什物並無人踪亦無人敢往搬領以故分别派捕前往將四處屋宇内一應物件車存捕房候禀請捕頭核辦 
[聯益貿易公司遷移新址]  
　　聯益貿易公司因勞合路原址房屋不敷應用故遷至南京路　四九五號（虹　東斜對面民豐西里口）一節已誌前報現已遷入新址從事布置准十九日（即蔭曆十月初四日）正式開幕 
[十六舖同泰愼衣莊開幕贈品]  
　　南中十六舖太平弄口同泰愼衣莊定於建一層樓新屋採辦各省綢　　毛專印各當原貨自中秋日開始　行交易以來　　　常興盛　　於十月初六日正式開幕　各貨　眞廉價並備贈品多種優待顧客 
[賭徒拒捕毆傷巡官]  
　　滬西周家橋霍必蘭路民生紗廠對門平屋弄内有馬路小工聚衆賭博適被六區警署派出所巡官丁競亞巡查瞥見即揮同隨帶便衣警察二名入内拘捕該賭徒恃衆拒捕袖出錢尺華中巡官右眼血流如注兩警察亦受微傷當塲衆寡不敵回奔六區警署告急張署長聞報立派姜巡官帶領武裝長警二十名飛往追拿拘獲賭徒二人一名葉文慶年三十六歳一名張得勝年十七歳均係徐州籍現充馬路小工並揷獲洋燭數十支軍帽一頂一併送署訉問屬實張署長以該賭徒逞衆拒捕擊傷巡官警察實屬胆大妄爲不法已達極點除派警四出緝捕餘兇外先將徐張二犯備文送解警廳按法嚴辦以儆將來云 
[虞姫墩刧案]  
　　滬西虞姫墩地方華大磚瓦廠於前夜八時忽來盜匪十餘人侵入該廠工房小工頭黄正奎住所袖出手槍嚇禁聲張搶得衣服首飾物件等值洋三百元及寄存之物件值二百餘元共計五百餘元携贓逃去及該工頭回家始得悉前情立報警區嚴緝云 
[行人失足跌斃]  
　　江橋西鎭新橋（即永豐橋）橋上靠西欄干於去年兵燹時毁壞前日有陳見候者經過此橋偶一不愼失足墮下跌在水橋石上頭腦破碎流血不止立即斃命狀殊可慘查此橋至今迄未修葺僅用二鉛絲繫住甚爲危險刻已請市公所撥欵興修俾防不測云 
[新羣旅館拿獲三盜匪]  
　　老閘捕房華探長陳雲忠·探目尤阿根·包探邵景範·周桂生·等昨與西探長康仇在福州路一百五十八號門牌新羣旅館之四十一號房間内拿獲盜匪江北人孟飛·顧小和·朱阿松·三名帶回捕房收押俟查明該盜等在租界内所犯搶案再解公共公廨訉辦 
[控妾犯姦案昨聞]  
　　朱仲慶指控其妾朱吉英與趙雲鵬犯姦已誌前報當時原告以姦夫趙雲鵬及拉皮條之無錫媽媽（即王朱氏）均避置無踪非由朱吉英帮同尋找殊難獲案故請求公共公廨准朱氏具結出外指尋前日已由新閘捕房包探高晏議將無錫媽媽查獲着交三百元保聽候公堂訉究惟趙雲鵬一名仍未見踪跡 
[洗衣作夥監守自盜]  
　　法新租界張根山所開之外國洗衣作於前日被夥計丁木成私行竊去價值六百餘元之衣服質洋化用事爲張根山查悉報告捕房飭探前往將丁拘獲吊出贓物帶入捕房昨解法公堂請究先由原告投訴被竊情形詰之丁木來供認實情貧苦無奈行竊不諱中西官判以被告不應監守自盜着押西牢四個月以儆 
[客棧茶房拉客違章]  
　　法租界愛多亞路一帶之客棧時常僱用惡劣茶房在門前或路中强行拉客入内狎游曾經捕房厲禁有案詎於前晚又有某客棧茶房苗金寳郁啟亭兩人在門前拉客適爲包探查見以被告等違章當即帶入捕房昨解法公堂請究先由捕頭禀明前情詰之被告等供認違章不諱中西官判苗罰洋二十元郁罰洋十元充公以儆 
[汽車撞傷行人併誌]  
　　昨日上午九時某號汽車駛經南京路撞傷江北人陸德章腿足受傷由老閘捕房一千一百三十四號華捕抄錄汽車號碼另偏車送受傷人往仁濟醫院醫治又有蘇州人王均泉昨日上午十時於新閘路被汽車撞傷頭破血流經新閘捕房一千三百三十四號華捕抄錄汽車號碼送入仁濟醫院醫治 
[私售燈吃洋烟之發落]  
　　金記在龍泉園弄六十八號屋内私售燈吃洋烟昨爲包探周桂生查悉與十九號三道頭西捕前往將金記及烟客張百遠·何阿三·趙志卿·李天　·等拘獲連同烟具帶入老閘捕房除金記收押外餘人准各存洋五元保出候訉 
[兩旅館違章之傳訊]  
　　北海路華商旅館主王榮堂容留不正當之人住宿並不將寓客姓名詳細登記又浙江路三星旅館主高爾峻亦不將寓客姓名登記並容人吃食鴉片均屬違章經捕房查悉已請公共公廨出單將該兩旅館主傳案訉罰示儆 
來函 
[淞滬警察廳來函]  
　　主筆先生大鑒頃閱各報載敝廳長兩日不到廳辦公該廳印信現由總務科長嚴述齋氏暫行保管云云閱竟甚爲詫異江廳長自任事以來每日八時即到廳辦事傍晚五時始行出廳各報所登殊非事實值此戒嚴期内人民易滋誤會素仰貴報恃論公正記載詳愼尚乞將此稿登入來函内以資更正不勝盼禱之至耑此順頌撰安江蘇淞滬警察廳啟十一月十五日 
 
 

Page 12

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *商業市况 
[北京專電]  
　　前場玖陸開盤三二二最高三二八二五收盤三二七成交四百二十餘萬柒長開盤六九成交一萬後塲玖陸開盤三二七最高三三三五收盤三三一七五成交四百五十餘萬（十四日下午八鐘） 
[厘升拆降]  
　　兌價又復轉鬆 
　　昨日星期日厘價初定後升計早市仍爲七錢二分六厘午市改爲七錢二分六厘半較漲半厘拆價略降計兩市之價均爲一錢九分較前小去一分小同行做開各價自前日銅元突跌之後昨又多已賣出以是價亦復漲起五千文每銀百兩價爲三百四十千文衣牌因之回漲每元計二千四百七十文較升三十八文貼水則大起二文爲五十五文角坯好起二文計一百九十二文廣角回小二厘改爲五錢六分五釐惟江角獨呆價仍爲六錢一分三釐華租各界兌現舖市價不一小洋兌價自十二角一百念至一百五十文鋼元有二千四百三十文至二千四百六十文雙毫以三百七十文爲多數問有三百八十文者 
[上週洋厘堅漲拆價趨疲]  
　　上週厘價市况於週初爲最低後則步向升高漲過於跌而以週五爲最烈後雖曾稍回小然較前週結果已漲起二厘八毫七怱半拆價適與厘價成一反背以週初爲最高結果亦疲較前週則跌去一錢五分兹將厘拆兩價逐日之市况錄下計（星期一）厘價早市爲七錢二分四厘三七五收盤爲七錢二分四釐二五拆價先計二錢三分後計二錢六分（星期二）厘價結果較好起三七五改爲七錢二分四釐六二五拆價爲一錢四分較跌去八分（星期三）洋厘回小一二五價七錢二分四厘半銀拆略起一分爲一錢五分（星期四）厘價爲七錢二分五釐六二五又漲一厘一二五拆漲七分計二錢二分（星期五）洋厘續漲一厘一二五計改爲七錢二分六釐七五拆價回二分價二錢（星期六）厘縮七五爲七錢二分六厘拆價無變仍爲二錢昨日（星期日）轉升劣釐計七錢二分六釐半拆價小去一分爲一錢九分云 
[標金市况趨堅]  
　　昨爲星期日大條近期縮○六二五掛三十二辦士一二五遠期勿動仍爲三十二辦士銀價六十九元二五美滙兌開盤四十八元四角七五收盤四十八元四角六八七五日英一先令八辦士九三七五以上各兌價皆未更動惟日美大起一二五價四十二元一二五十二月份標金開盤較好六錢計二百七十二兩五錢一小時内人心尚佳故開盤價已爲最小之價後即好起四錢爲二百七十二兩九錢全市之最高價勢頗平定無甚漲跌後則略有升降計收盤價爲二百七十二兩七錢較上日好起八錢烚赤做開與前日相同仍爲三百二十兩五錢交易平平而已 
[上週標金市價漲跌表]  
上午　開盤　　　　最高　　　　最低　　　　收盤　　　　下午開盤　　　最高　　　　最低　　　　收盤 
星一　二七一·六　二七四·二　二七一·六　二七二·八　　二七三·０　二七三·０　二六九·六　二七０·四 
星二　二七０·四　二七一·０　二六八·七　二六九·六　　二六九·四　二七二·四　二六九·０　二七二·二 
星三　二七二·０　二七四·五　二七二·０　二七二·六　　二七二·六　二七四·一　二七二·六　二七三·０ 
星四　二七三·三　二七二·六　二七一·二　二七一·六　　二七一·六　二七二·四　二六九·四　二七０·一 
星五　二七０·０　二七一·七　二七０·０　二七一·三　　二七一·三　二七二·二　二七一·三　二七二·一 
星六　二七二·六　二七二·七　二七一·四　二七一·九 
星日　二七二·五　二七二·九　二七二·五　二七二·七 
[上週英美日三匯均趨升漲]  
　　上週三滙市况週初升降頗烈如星期一之美日兩匯爲最甚計美滙於一日間有六二五高低日滙有七五之漲落英匯最爲平定祗二五而已如以初末相較則英匯賣價升三一二五買價升二五美滙各奸一元東匯均漲半分而以星期三爲每日結果最高之價兹將三匯開收盤及最緊鬆各價列表比較於下 
先令　　開盤　　　　　　最堅　　　　　　最疲　　　　　　收盤　　　　　相差 
星一賣　三·一六八七五　三·一六八七五　三·一八七五　　三·一八七五　一八七五 
　　買　三·一七五　　　三·一七五　　　三·一九三七五　三·一九三七五 
星二賣　三·一八七五　　三·一六二五　　三·一八七五　　三·一六二五　　　二五 
　　買　三·一九三七五　三·一七五　　　三·一九三七五　三·一七五　　一八七五 
星三賣　三·一五六二五　三·一三一二五　三·一五六二五　三·一三七五　　　二五 
　　買　三·一六八七五　三·一四三七五　三·一六八七五　三·一五　　　　　 
星四賣　三·一四三七五　三·一四三七五　三·一六二五　　三·一六二五　一八七五 
　　買　三·一五六二五　三·一五六一五　三·一七五　　　三·一七五 
星五賣　三·一六二五　　三·一五　　　　三·一六二五　　三·一五　　　　一二五 
　　買　三·一七五　　　三·一六二五　　三·一七五　　　三·一六二五 
星六賣　三·一五　　　　三·一五　　　　三·一五六二五　三·一五六二五　０六二五 
　　買　三·一六二五　　三·一六二五　　三·一六八七五　三·一六八七五 
美滙　　　開盤　　　　　　最堅　　　　　　最疲　　　　　收盤　　　　　相差 
星一賣　七六·一二五　　　七六·一二五　　七六·七五　　七六·七五　　六二五　 
　　買　七六·二五　　　　七六·二五　　　七六·八七五　七六·八七五 
星二賣　七六·七五　　　　七六·四三七五　七六·七五　　七六·四三七五　三一二五 
　　買　七七元　　　　　　七六·五　　　　七七元　　　　七六·五　　　　　　　五 
星三賣　七六·一二五　　　七五·六二五　　七六·一二五　七五·六二五　　　　　五 
　　買　七六·二五　　　　七五·七五　　　七六·二五　　七五·七五　　　　　　五 
星四賣　七五·五　　　　　七五·五　　　　七六元　　　　七六元 
　　買　七五·七五　　　　七五·七五　　　七六·二五　　七六·二五　　　　　　五 
星五賣　七六元　　　　　　七五·七五　　　七六元　　　　七五·七五　　　　　二五 
　　買　七六·一二五　　　七五·七八五　　七六·一二五　七五·八七五 
星六賣　七五·七五　　　　七五·七五　　　七五·七五　　七五·七五 
　　買　七五·八七五　　　七五·八七五　　七五·八七五　七五·八七五 
東滙　　　開盤　　　　　　最堅　　　　　　最疲　　　　　　收盤　　　　　　相差 
星一賣　五五·五　　　　　五五·七五　　　五五兩　　　　　五五兩　　　　　　七五 
　　買　五五·三七五　　　五五·六二五　　五四·八七五　五四·八七五 
星二賣　五五兩　　　　　　五五·四三七五　五五兩　　　　五五·四三七五　四三七五 
　　買　五四·八七五　　　五五·三一二五　五四·八七五　五五·三一二五 
星三賣　五五·九二五　　　五五·八七五　　五五·六二五　五五·八一二五　　　二五 
　　買　五五·五　　　　　五五·七五　　　五五·五　　　五五·六八七五 
星四賣　五五·五　　　　　五五·六二五　　五五兩　　　　五五·一二五　　　　二五 
　　買　五五·三七五　　　五五·五　　　　五五·八七五　五五兩 
星五賣　五五·二五　　　　五五·六二五　　五五·二五　　五五·六二五　　　三七五 
　　買　五五·一二五　　　五五·五　　　　五五·一二五　五五·五 
星六賣　五五·六二五　　　五五·六二五　　五五·五　　　五五·五　　　　　一二五 
　　買　五五·五　　　　　五五·五　　　　五五·三七五　五五·二七五 
[上週公債互有漲跌市况稍清]  
　　上週（自十一月九日至十四日止）各債期貨市况僅週初週末兩日尚佳餘均平平每日平均約計二百七八十萬元統計全週成交總額爲二千三百二十四萬元較諸前週稍見清淡計少一百七十七萬元内仍以九六占額最巨爲一千五百六十六萬元比前週獨少四百八十九萬元整六次之爲五百六十四萬五千元比前週少五百二十五萬五千元金融又次之計一百八十萬元比前週少一百三十二萬五千元七長更稀僅十三萬五千元比前週少八萬元現貨交易殊甚寥落以較前週大爲减色合計僅八十九萬一千元比前週少一百七十八萬八千元内整六九六稍多整六計四十三萬八千元比前週少五十三萬六千元九六計三十六萬五千元比前週少十四萬一千元金融比前週少一百零七萬八千元僅七萬一千元匕長則全週未有開出五年整七合計一萬七千元比前週多一萬四千元至上週各債期現貨市價隨市塲買賣人氣之盛衰爲轉移忽而騰漲忽而下降其一週間市價高低差額竟有在二元以上者如九六期貨是餘亦達一元五六角惟金融整七現貨上落甚微僅三角至六角許七長因全週交易極稀故無多大變動結果較前週末互有漲跌如金融十二月期貨比前週陡跌一元零五分五小現貨比前飛漲三元金融整六九六等現貨比前各跌三角左右整六遠期貨及九六期貨各漲一二角七長期貨亦跌五六角整七現貨則漲起八角云兹將上週各債最高低價及差額漲跌與日期等列表如後（單位元）公債種類　期或現　　最高　　　　放星期　最低　　　　星期　差額　　漲　跌 
金融公債　現　貨　　九·００　　放四　　九一·四０　二　　·六０　跌　·三０　 
金融公債　十一月期　九０·八五　六　　　八九·五五　四　一·三０　跌　·五五 
金融公債　十二月期　九０·七０　五　　　九０·一０　四　　·六０　跌一·０五 
金融公債　　一月期　九一·八０　六　　　九０·八０　二　一·００　跌　·三五 
整理六厘　　現貨　　八０·三０　六　　　七八·九０　一　一·四０　跌　·三０ 
整理六厘　十一月期　七九·三０　六　　　七八·一０　一　一·二０　跌　·四五 
整理六厘　十二月期　七六·八０　六　　　七五·二五　二　一·五五　漲　·一五 
整理六釐　一　月期　七七·四０　六　　　七五·九五　一　一·四五　漲　·一五 
七年長期　十一月期　七０·四０　四　　　七０·００　三　　·四０　跌　·六０ 
七年長期　十二月期　七一·００　五　　　七一·００　　　　　　　　漲　·五０ 
九六公債　　現貨　　三三·００　六　　　三一·四０　二　一·六０　跌　·一五 
九六公債　十一月期　三三·五０　六　　　三一·一０　二　二·四０　漲　·三五 
九六公債　十二月期　三三·七五　六　　　三一·三０　二　二·四五　漲　·一０ 
五年大票　現　貨　　八七·００　一　　　八七·００　一 
五年小票　現　貨　　八五·八０　六　　　八四·００　二　一·八０　漲三·００ 
整理七釐　現　貨　　八０·八０　六　　　八０·五０　四　　·三０　漲　·八０ 
[星期日紗花堅穩]  
　　昨日星期日美棉因利物浦消息良佳消費增加及現貨市况順利市勢堅穩計期貨漲十八至二十八磅音現貨漲二十五磅音英棉期貨漲九至十點現貨漲三點印棉因日商售出市况疲弱計孟加拉及白羅溪未動奥姆辣跌二羅比物品雲鶴標準紗漲一兩左右通州標準漲二三錢客帮現紗由牛莊江西福建汕頭等帮共進二百餘包價格平平間有漲二錢五分者各牌市價列左 
十六支孔雀　一六八·二五　二十支牧羊　一六七·五０ 
十六支丹鳳　一六０·七五　二十支水月　一七四·二五 
十六支日光　一六一·二五　十　支富貴　一五一·二五 
十六支水月　一六三·五０　十　支大發　一五一·七五 
十二支孔雀　一六二·五０ 
　　公會現棉消息姚花到六百包通州花無到貨南市出五萬斤北市出三萬斤收價不動市上交易雙方均未成交云 
[上週紗花平穩市勢盤旋上落甚微]  
　　上週紗花初因外商購進買氣甚盛週二美棉政府報告增加十六萬包市氣又疲其後外棉回堅時局混沌買賣雙方相持成盤旋氣象週末時局較形和緩三品猛漲五六元大户空頭略有抵補市價復趨挺秀本週如美棉堅穩時局安寗尚有看漲餘地兹將週間期現紗花市况分列於後 
　　期紗週初人心甚佳旋以美棉估計又增略跌兩許卒因美棉回堅時局和緩空頭抵補又形堅穩全週以星期三本月期之一百五十八兩八錢爲最高星期二一月期之一百五十六兩爲最低共成交八萬六千九百包較前週減少四萬三千五百包市價如左 
　　　　　週初價　　　　週末價　　　　最高價　　　　最低價　　　　差額 
十一月期　一五六·九０　一五七·二０　一五八·八０　一五六·五０　二·三０ 
十二月期　一五六·八０　一五七·八０　一五八·八０　一五六·八０　二·００ 
一月期　　一五六·００　一五七·八０　一五八·一０　一五六·００　二·一０ 
二月期　　一五六·二０　一五七·七０　一五七·九０　一五六·二０　一·七０ 
三月期　　一五六·四０　一五七·八０　一五七·八０　一五六·三０　一·五０ 
四月期　　一五六·四０　一五七·七０　一五七·八０　一五六·四０　一·四０ 
　　三品期紗在週内有逐步向上之勢本月期最高價爲三百零六元九角最低價爲二百八十九元五角相差十七元四角 
　　現紗客帮方面川帮進胃最健計進三千五百五十包漢口帮進一千一百包内地帮進九百包汕頭帮進七百包廣帮進五百包牛莊帮進五百包江西帮進三百包其餘北帮威海衛長沙雲南福建厦門寗波蕪湖野鷄等帮共進二千五百包市價平穩如左 
十六支最高價　　　　最低價　　　　差額　　　二十支最高價　　　　最低價　　　　差額 
人鐘　一六０·五０　一五九·００　一·五０　金城　一八一·五０　一八０·七五　　·七五 
雙象　一六０·００　一五九·五０　　·五０　人鐘　一七五·五０　一七五·００　　·五０ 
大發　一六０·七五　一五九·七五　一·００　三羊　一八一·００　一八０·五０　　·五０ 
水月　一六四·００　一六三·五０　　·五０　歡喜　一七七·００　一七六·七五　　·二五 
豐年　一六四·二五　一六四·００　　·二五　鴻福　一八０·００　一七八·五０　一·五０ 
仙桃　一六五·二五　一六四·二五　一·００　飛機　一七五·００　一七四·五０　　·五０ 
藍鳳　一六三·００　一六二·五０　一·五０　水月　一七六·００　一七四·二五　一·七五 
寳光　一六四·七五　一六四·二五　　·五０　仙桃　一七四·五０　一七四·００　　·五０ 
十二支　　　　　　　　　　　　　　　　　　　十支 
雙喜　一五八·二五　一五七·七五　　·五０　帆船　一五三·七五　一五二·五０　一·二五 
天官　一五八·七五　一五八·五０　　·二五　大發　一五二·五０　一五一·七五　　·七五 
期棉週初平緩後因美棉猛跌市勢轉軟卒以時局混沌多空相持復趨堅穩全週以星期一三月期之三十六兩三錢五分爲最高星期二本月期之三十五兩三錢五分爲最低共成交二十四萬七千五百擔較前週減少十二萬二千三百擔市價如左 
　　　　　　週初價　　　週末價　　　最高價　　　最低價　　　差額 
十一月期　　二五·六０　三五·八０　三六·二五　三五·五五　·九０ 
十二月期　　二五·七五　三六·００　三六·三０　三五·六０　·七０ 
一月期　　　二五·七五　三六·一０　三六·三五　三五·七０　·六五 
二月期　　　二五·八０　三六·一０　三六·三０　三五·七五　·五四 
三月期　　　三五·八０　三六·一五　三六·三五　三五·八０　·五五 
四月期　　　三五·八０　三六·一五　三六·三五　三五·八０　·五五 
　　外棉情形初疲終堅兹列表於後 
　　　　　最高價　　　最低價　　　差　　額 
美棉現貨　二一一○　　一九九五　　一一五磅音　 
英棉現貨　一○七○　　一○二○　　　五○點 
孟加拉　　　三二三　　　三一四　　　九羅比 
奥姆辣　　　三七一　　　三六四　　　七羅比 
白羅溪　　　三九二　　　三八二　　一○羅比 
　　現棉姚花到五千三百包通州花到一千四百二十包南北市出數約五十一萬斤廠商進胃尚濃市價微漲如左 
　　　　最高價　　　最低價　　　差額　　　成交數 
陜西花　三七·００　三五·七四　一·二五　六·０五０件 
火機花　三六·二五　三五·六０　　·六五　五·八００担 
通州花　三七·００　三六·四０　　·六０　　　五００包 
下沙花　三六·００　三四·六０　一·四０　一·一００包 
九江花　三四·八０　　　　　　　　　　　　　　一００件 
本　花　三七·五０　　　　　　　　　　　　　　五００担 
[上週茶市益趨衰淡]  
　　上週間本埠洋莊茶市益趨衰淡緣各地來路莊之紅綠茶來源均告斷絕滬埠存底日趨枯薄而英法各莊近來又因滙率逐步放長態度均趨觀望週間雖有零星交易而各茶市盤其跌風有如江河日下全週成交珍眉·秀眉·貢熙·針眉·蕊眉·鳳眉·娥眉·蝦目·貢珠·眉熙·等綠茶及祁寗兩路紅茶總計四千五百八十九箱較前週減銷二千五百七十六箱市面之靜已可慨見惟俄莊新泰洋行對於珍眉貢熙綠茶聞有繼續開辦消息本週市面或有轉活之趨勢兹特將上週各茶市况分述於下 
　　路莊綠茶上週間路莊綠茶市面已呈落令之象全週成交珍眉秀眉珠茶等貨總計二千八百五十二箱珍眉售盤自六十五兩至一百兩貢熙售盤自四十六兩至七十兩秀眉售盤自三十四兩至五十三兩針眉售盤自四十兩至五十六兩蝦目售盤自六十八兩至八十五兩市價均較前週見跌四五兩至七八兩不等 
　　土莊綠茶上週本埠土莊茶廠所製之綠茶市面亦轉趨疲滯珍眉秀眉等項綠茶英法各莊均無大宗銷路全週成交各項綠茶總計一千三百五十九箱珍眉售盤自四十八兩至六十三兩貢熙售盤自三十兩至五十二兩秀眉售盤自十九兩至二十八兩市價均較前週又跌四五兩云 
　　平水綠茶上週湖州平水綠茶市面依然停頓蓋市上存貨不過四百餘箱美莊已無人問及市况殊爲沉寂云 
　　工夫紅茶上週間工夫紅茶市面已屆蕭條之境蓋祁寗兩路之貨存底已告竭蹶温州貨又不合俄莊銷路市面無從發展全週僅由新泰興成兩行買進祁寗紅茶總計三百七十八箱祁紅售盤八十兩寗紅售盤三十九兩市價均無漲跌惟温州貨全週毫無交易云兹再將前上兩週輪出箱數及存底列表比較於下 
　　成交比較表 
茶名　　　前週成交箱數　上週成交箱數　茶名　　　前週成交箱數　上週成交箱數 
珍眉綠茶　　八一五　　　　二六三　　　娥眉綠茶　　　三七　　　　二三 
貢熙綠茶　三二五七　　　　五一二　　　貢珠綠茶　　　三０　　　一七二 
秀眉綠茶　　九五二　　　一五三六　　　眉熙綠茶　　二八四　　　　三三 
針眉綠茶　　二八六　　　　四０八　　　祁門紅茶　　一二八　　　一九二 
蝦目綠茶　　一三四　　　　一四七　　　寗州紅茶　　四八六　　　一八六 
蕊眉綠茶　　一二０　　　　　八三　　　温州紅茶　　　六三　　　　無 
鳳眉綠茶　　二三五　　　　　二四　　　福建紅茶　　一六九　　　　無 
　　存底表 
茶名　　箱數　　　茶名　　箱數 
路莊　　七八六九　工夫　　一０四五五 
平水　　　四一三　土莊　　　五一０七 
[交割前期粉由疲轉漲之週訊]  
　　原料缺存底虚：雖實銷不動：廠家與套頭抛收不懈 
　　上週中期粉市面始疲終漲查自軍事當局禁止現粉出口後實銷烟　等帮僉以經濟與運輸交感困難故均觀望不動其餘客帮初亦嫌粉價較昻不合銷售進意沈寂期粉旣乏巨大之銷胃上半週粉市故無甚發展而各埠小麥存底將罄來源告斷洋麥亦無巨額運滬原料供不敷求存粉又現空虚廠方對於棧單之吸收進行不懈投機家亦從事抛購空方則以交割期屆奮起補抵加以閩粤等帮需要忽起在市收辦以致週末期粉步趨漲勢此爲週間期粉初疲後漲之總因也兹就按日市盤而言週一因英屬秋收不豐印度粉廠罷工英俄需要美粉殷繁洋粉麥運華已成絕望而各廠存粉祗有十餘萬包小麥來源不繼期粉市面依然堅挺週二客帮因運輸艱阻而不動空方抵補亦懈惟遠期廠方在市吸收故現期疲而遠期堅漲週三空方以交割期近補空轉殷廠方吸收遠期不衰故近遠期均趨漲勢週四麥價步高粉市續堅週五交割期益近補空尤勤遠期則因廠方與投機家競相爭收故遠期漲風較銳週六粉市初仍堅挺後因了結居多故現期轉疲惟遠期則以原料枯而依然堅俏縱觀此後之粉市國内小麥已乏救濟之能力惟望國外之洋麥能否提前裝到方有和緩之望上週期粉共計成交三百二十萬零五千包較前週增二十四萬包週間成交額以週四五爲最暢各有六十六萬餘包週一三六各有五十餘萬包週二祗有三十餘萬包股票共祗十五股價由六十二兩漲至六十二兩三錢現粉輸出無甚發展兹將最近兩週中週末市價曁上週中高低兩價以及中日市塲現粉市價分别列表比較於下 
　　最近兩週中本埠麵粉交易所期粉市價比較表（單位兩） 
月别　　上週中最高價　上週中最低價　高低差額　　前週末價　　　上週末價　　　漲跌 
九月　　二·二八七五　二·二五二五　·０三五０　二·二六五０　二·二七００　漲·００五０ 
十月　　二·二八五０　二·二五七五　·０四七五　二·二五五０　二·二七七五　漲·０二二五 
十一月　二·二三五０　二·一九００　·０四五０　二·一九００　二·二三二五　漲·０四二五 
十二月　二·二三００　二·一九００　·０四００　二·一八七五　二·二二七五　漲·０五００ 
　　最近兩週中中日市塲現粉市價比較表（單位日元） 
神户現粉　前週末價　　上週初價　　　上週末價　　漲跌 
最高等級　　四·七０　　四·七０　　　四·七五　漲五分 
本街現粉　　　（單位兩） 
綠兵船牌　　二·二七０　二·二六五　　二·二七五漲五分 
紅飛艇牌　　二·一六五　二·一六０　　二·一七０漲五分 
綠雙馬牌　　二·二五０　二·二四五　　二·二五五漲五分 
 
 

Page 13

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *常識 
[勢利（人生觀）] [  覺]  
　　孟子謂雖有智慧不如乘勢孔子雖罕言利而於周易之文言傳一則曰利者義之和也再則曰利物足以和義是勢與利固非惡名詞也 
　　然我國人之習慣對於崇拜勢利者每鄙之曰勢利小人則何以故曰向所謂勢乃天下之大勢此所謂勢乃箇人憑藉之勢趨附之勢也向所謂利乃天下之公利此所謂利乃箇人攫取之利剥削之利也勢利之界說不同則對於勢利之觀念亦異 
　　是故爲國利民福計雖有時極應隨大勢爲轉移而凡箇人所憑藉之勢趨附之勢則不可不加以裁制也雖無時不當謀公利之發展而對於箇人所攫取之利剥削之利則不可不有所反對也果社會之中堅分子而能知此義也則風俗人心必可漸趨於良善矣 
[改良飮食之我見（衛生）] [  福初]  
　　我國用箸匙進膳一飯數肴在座七八人同食於一桌非善法也何則唾液之傳於肴羹非僅不潔且能介紹肺結核白喉傷寒等種種傳染病且因是唾液之中每含細菌若依售法食之甲之病傳乙乙之病傳丙輾轉相傳爲禍彌烈尋常鼻感冐一症家有一人罹之必致傳染他人甚有全家罹之者此其明證也吾人果欲謀健康却疾病則安得不亟謀改良之法乎 
　　歐美人士之攝食人各一肴各有刀义故雖有罹傳染病之人同桌而啖亦斷無蔓延之害此種分食法實最可採用者然或一時不能辦到則膳時每人宜備箸匙二副即用長箸運肴於飯小匙運湯於大匙短箸運飯於口大匙運湯於口長箸及小匙不沾口脣短箸及大匙不入公共之肴羹用法絕不混雜則亦適合於衛生之道所費無多爲益殊大此法吾見江蘇省教育會巳行之願一般人積極仿行也（乙種酬） 
[女子經期内之注意（衛生）] [  梅昌甲]  
　　我國女子對於研究行經一事很引以爲莫大奇恥要知女子爲國民之母民體之强弱繫乎母體母體不强欲得健全之國民豈可得乎故注意月經時之衛生爲第一要事月經乃子宫内粘膜充血血液過多而膨脹此過多之血液便溢出血管由隂道流出排洩體外因之隂部呈充血狀 
　　身體柔弱者恒有腰酸腹痛心煩氣悶飮食減少腦疲骨酸等現狀欲免此病不可不注意衛生兹將注意點分述於後以餉閱者（一）月經布宜以輕軟清潔之料製成者爲宜（其式樣不妨照舊但宜多備幾方以便替换洗濯草紙祇可襯在下面上面則舖以藥水棉花各藥房均有出售） 
　　（二）不可劇烈運動或操作（如旅行乘車跳舞鞦韆比球等等以及學校内劇烈體操家庭中之操作概宜停止）如庭中緩步床上小睡最爲有益 
　　（三）冷風寒氣均能使經期延長或釀成他種病症（故洗滌衣服或作他種操作等事亦以停止爲佳）如在冬天則宜少出户外 
　　（四）狂喜暴怒愁慮抑鬱均非所宜（須心氣和平安神靜養） 
　　（五）月經期内沐浴須用硼酸水或沸過之水以免微菌侵入否則還以少浴爲宜 
　　（六）所用之布不宜隂乾當直接晒於日光之下以殺微菌 
　　（七）經期内寒冷水果及刺激物以少食爲宜多食則與行經諸多窒碍 
　　上述數種凡我女子不可不注意也（乙種酬） 
[油桐樹的利益和栽植法（經濟）] [  汪自明]  
　　油桐爲我國特産之一又爲必須原料之一世界各國皆仰給於我國我國産此樹之區以四川貴州湖南湖北等省爲最每年輸出以一千萬計我國人正可藉此天然利益力爲推廣種植以冀發展乃竟事與願違近以軍人當道横徵苛税以致油桐業大受打擊農民裹足其價值竟漲起四倍有奇但猶求過於供此吾國人應趕快起來提倡種植也不然則此天然利益將落他人手矣 
　　油桐的利益極大如照現時市價每擔竟達四十兩如種樹十畝三年後收獲可萬元左右（此猶以最低價計每斤桐子一角算）且至五六年後收量最豐尚不止此數其結子年限可延至十五年之長 
　　油桐樹的栽培亦甚易不論如何土壤都可種植種法祗須於早春將種子兩粒揪於穴内發芽後將不良者除去待三尺長即可定植其栽培之最佳時期爲秋冬之季以其地面寒冷地中温暖可以專生長根基及至春暖則生長枝幹如此則生長順序可免發育過盛或不及之弊每株距離以一丈爲適度植後不需施肥 
　　油桐樹利益的大上面已經說過其種法又簡單尚望國人起而提倡之則我國油桐業前途庶其有豸（乙種酬） 
[慈善之兵士（道德）] [  吳守拙]  
　　人民最爲痛心疾首者莫若兵禍此次聯軍重起吾鄉適當其衝軍隊徵調出發時拉民爲輸送夫役有衣業之葛金和者適因事出城不及趨避中途被拉約時兩旬音訊杳然妻孥號泣固不待言日昨釋放歸來合家欣喜述及被拉至清江時在前線戰地槓抬軍械力有不逮實所難堪幸遇一兵士見狀窮詰其所以惻然憐之謂汝非苦力豈能充夫役哉待我爲汝代向長官說情釋汝回去越二日果由該兵士引領至某排長處再三代求始允釋放並給銀幣一元爲路費旋即沿途乞食渡江至寗往友人處告貸川資始返故鄉皆出該兵士一人之力也 
　　該兵士旣知大義又恤民艱爲今之軍人中不可多得者也故樂爲記之（乙種酬） 
[店員應盡提倡國貨的責任（道德）] [  舒廷文]  
　　提倡國貨本是我國一種救國的方策但是國人對此知道的雖多若就事實方面而言終覺不無缺憾這種原因約有二端（一）我國實業未能充分發展（二）顧客不明孰是國貨孰爲舶來 
　　我是一個布店的店員若論起我們布業的貨物大約舶來品居十分之七八國貨僅占十分之二三但我遇有顧客來店購布的時候我先總要勸他買國貨比如他要買假直貢呢（按此貨多係某國出品）我就勸他買國貨鴻章線呢他要買毛直貢呢我就勸他買杭緞總把些價目相似的國貨來抵制外品萬一生意不妥最後再以外品出售 
　　我想提倡國貨四字與我們店員很有密切的關係因爲我們店員常與顧客親手交易提倡國貨較爲便利但我總希望我們店員各人自己要明白提倡國貨是我們應盡的責任才好店員呀努力提倡國貨（乙種酬） 
[電線傳遞照片之新發明（科學）] [  吳弘士]  
　　吾人祗聞電線Ｔelegraphicwire能傳達電信Telegrsm電話Ｔelepbone從未聞電線能傳遞照片也今據科學界消息竟有是種事實發現吾人不可不一聞也故兹將其傳遞方法述后 
　　此種傳遞方法大致與打電信同亦分受信與送信兩方面不過不用送信機Transmitter受信機Ｒeceiver而用兩圓桶耳於受信方面之圓桶上繞以未嘗見光之照像乾片DryPlate送信方面圓桶上亦繞以照像負片NegativePlate兩桶内更各裝置照像電池Photoelectriccell傳遞時由一特製器械發出一種極尖而又極强之光線射於負片上透過乾片復射入電池此透過乾片之光線之强弱適相當於乾片上之深淺第受信方面更有光門ＬightValve一受電池之支配能放出强弱之光線射於乾片上於是兩電池同時調動而乾片上之强弱適與送信方面相埒迨照畢即用常法洗曬之遂成是其傳遞法之梗概也 
　　此法爲美國電報電話公司中之諸技術家所發明曾在格耒伍蘭Ｃleveland試驗費時僅四五分鐘遂將美之大總統之照片在電話線上傳遞至紐約ＮewYork云云 
[講電話法（雜錄）] [  根夫]  
　　講電話俗稱打德律風係交通之一種方法如匯兌標金以及歌館劇場皆藉此靈通消息有益羣衆殆非淺鮮吾人之欲講電話者乃以此方之消息迅捷傳遞於彼方也而傳遞滯緩則其效用失矣故吾人在講電話時務須注意免致僨事若時與接線生齟齬詎非自隳人格實爲智者不取兹將管見所及拉述於後以供諸君採納焉 
　　（一）報號碼時須冠首字Ｐrefin例如欲講滬寗車站須讀北三一九一不冠首字接線生無法傳遞及詢問清楚蓋已延時不少矣 
　　（二）報號碼須緩而清晰俾接線生易於聽聞最妥省却千百等字例如本報編輯部中央四千六百十二號祗報中央四六一二可也因千與七百與八十與四均諧聲易爲淆亂也 
　　（三）非江浙籍者須倩人代報本埠電話公司接線生咸江浙籍對於直魯川鄂等處方言殊費解釋而電話以迅速爲貴故倩能滬語者爲宜俟彼方有回音時再親與交談則經濟時間非鮮 
　　（四）講電話勿多摇鈴講電話者欲講時先將右手揑電話摇手連摇三下急將左手握聽筒按置耳上靜候如不即聞有答聲NumberPlease而覺有細微之哭ＫＯ一聲者此時切弗再摇因接線生已知也其所以不即答者是尚有他人之工作在然彼固先將塞子Ｐlug揷入是即有細微之哭ＫＯ也若再摇之彼須將巳揷之塞子取出然後再接（一摇鈴公司中號燈即亮彼睹燈亮必撲滅之）如此則欲其速而結果適反也然此細微之聲非有經驗不易聞之抑痴立機畔乎曰否如俟一分鐘而仍無答聲可再摇一次如再一分鐘仍如前狀苟非話機有礙必接線生有意玩忽即將詳情報告公司必能予人滿意 
　　（五）講話時注意雙方正在交談時話機戞然中止受話者不必摇鈴祗須靜候發話者即將話機再摇無答聲候一分鐘再摇此種現狀事務較繁之用户常有之亦講電話者最困難之事如遇此種現狀須報告公司公司自有種種方法可减少也 
　　（六）講話終了時注意雙方談話終了須將聽筒按放原處將鈴輕摇一下聽筒不放原處不能接受外界消息不摇回鈴公司之線頭恐未撤下也（乙種酬） 
 
 

Page 14

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *   
 
 

Page 15

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *[天氣報告]  
　　徐家匯天文台昨日下午四時三十分氣象預報云天氣隂晴不定數處有薄霧中國海濱一帶風向靡定又昨日下午三時前二十四小時内本埠氣温最高七二·六最低四五·八去年同日最高六二·○最低三三·八 
[上海藏書樓誌略葆]  
　　藏書樓爲地方文明之泉源關係綦重故東西各國之地方無不有此上海一隅各事爭華鬥麗獨於公共藏書一節不甚注意此學識之所以無進步也今舉其著名者數處如左 
[華人所設者]  
　　（一）商務印書館所設之涵芬藏書樓室中所藏書籍至數萬卷專供印書館中編輯員編書參考之用普通人不得閱覽書庫凡分八類以天·地·玄黄·宇·宙·洪·荒·别之天字爲舊書經史子集地字爲新書科學教育之類玄字東文黄字圖畫宇字日報宙字叢報雜誌等洪字碑帖荒字鈔本而西文書别爲一庫規模整備亦滬上所罕見也 
　　（二）南洋圖書館在徐家匯南洋大學藏書以機械工程書爲多 
　　（三）江蘇省教育會圖書館在西門外方斜路江蘇省教育會内所藏新舊書籍凡一萬二千餘册 
　　（四）青年會藏書室多新書及教會書報舊書不多 
　　（五）總商會圖書館在北河南路内以商業書籍爲多 
[西人及教會團體所設者]  
　　（一）天主堂藏書樓在徐家滙天主堂側書庫分六部（一）天文學書庫附於天文台（二）博物書庫附於博物院（三）滙學書庫附於徐家滙公學（四）耶穌教讀書修士書庫藏神學·哲學書·及雜誌附於震旦學院（五）江南修院書庫藏哲學神學及辣丁文專書（六）最大者名曰中西大藏書樓爲高屋六幢上層藏西文各種科學書下層藏華文經史子集八十二架中以省府廳州縣志書爲最富 
　　（二）格致書院藏書樓在龍華路（前在汕頭路西）書籍不甚多惟關於格致學者甚軍完備 
　　（三）博物院藏書室在博物院路五號書籍以博物學及中西書報爲多 
　　（四）洋文書院在南京路之市政廳所藏書籍皆西文 
[廣東果品ＫＫ]  
　　余友陳君廣東之香山縣人寄身滬凟已有數載今則服務於某棧司帳前日午後因事往訪相會之後繼則互談粤省之果品及出産地等頗有可取兹記之於左一荔枝荔枝之優劣以增城所産之荔爲佳新興之所産者名曰香荔則其核小而味香美 
　　一龍眼繼荔之後出者則有龍眼故名之曰「荔奴」（滬地曰桂圓）其葉小而殼則青黄之色形圓如彈丸肉白而有漿其味甘如蜂蜜冬令時可爲滋補之品其結實之狀一朶五六十顆作穗如葡萄花開甚早六月即結實可食矣 
　　一柚柚之産時則在龍眼之後其佳者有「獅頭羊額」之名裴淵廣州志云柚有「雷柚」實如頭大廣州志云柚有大小紅白數種增城之産者小而尖長甚芬郁名之曰「香柚」十月成熟更有如斗大者曰「斗柚」十二月成熟餘則皆在八月間成熱又名「賀正柚」者至正月始熟可食 
　　一柑柑之出産地以潮州爲最故潮州之果品以柑爲第一出品肇慶志云乳柑産於四會上林者爲最佳品其成熟之期與柚相同 
　　一洋桃洋桃之成熟期則在八月之間桂海虞衡志云五稜子形甚詭異瓣五出而味酸久嚼則覺微甘之味 
　　以上之所述爲最著名者此外佳果亦不少香港一孤島而果品之鬻於市者四時不絕且悉多佳品鮮果中之最廉而適合於衛生者厥有三種如香蕉·洋桃·紅杮等故西人每於膳後必啖鮮果而西饌館中恒備以餉客而此三種之果品亦皆屬粤省之産品也 
[人參之泡製童昻驄]  
　　昨雲中樵子評述原料高麗參一節胥臣多聞自是可佩特語焉未詳是爲可憾乃再伸一言俾告購補品者擇其善者而從焉 
　　人參之種類不一産於吉林者爲吉林人參産於高麗者爲高麗人參類皆須得泡製而後名貴否則寒性未去食之不僅無效而且有妨衛生此據三十餘年辦參老客之語言之鑿鑿諒非臆造妄誕也 
　　吾人但知吉林參係吉林出産殊不知泡製之法尚有不同雖同係加糖而製而糖質多有輕重故同地而産者一經泡製後其價即有軒輊凡在海參威泡製者其糖質輕而製法亦佳故稱最名貴在營口泡製者糖質稍重製法雖亦佳然較海參威製終嫌不及故其價亦廉一格總之同産異製能識其來路者固必能辨别其高下焉 
　　高麗參惟高麗所産若移種而殖則橘踰淮而爲枳不成高麗參胚胎矣即市上所售之石柱參也凡老於服補品者多能識别其狀雖大同小異而滋補力較眞産遠甚眞高麗參宜泡製亦如吉林參同惟不加糖質耳 
[傘說（一）盛定廬]  
　　傘之用甚廣避雨遮陽皆賴之種類甚多大率不外布紙二種兹取社會間所通用者泚筆記之以貢吾本埠增刋讀者 
　　（一）油紙傘是項雨傘爲極厚之油紙所製撑以竹骨非常牢固惟以笨重故用之者漸少矣 
　　（二）洋傘洋傘舶來品也民國初年曾風行一時傘以布製色黑骨爲鋼製人皆以其輕便多樂購之 
　　（三）愛國傘五四五九後人皆抵制劣貨提倡國貨故有愛國傘應時而出蓋國貨也一名文明傘爲改良之油紙傘薄其紙細其骨美其裝璜愛國人士咸購用之 
　　（四）陽傘歐美婦女每手撑陽傘踽踽行於道中旣遮陽光又增嫵媚傘大率爲綢製紅者有之綠色有之五光十色蓋亦裝飾品之一也滬上先施永安皆有出售間以印度綢者佔其多數傘面或有繡花者則更覺燦爛奪目矣 
　　（五）帆布傘是項亦爲我國自製者以白或黄色之帆布所製竹骨極粗故只供小攤頭避雨遮陽之用常人無用之者蓋其笨重特甚焉 
[傘說（二）魏泰]  
　　傘有二種一布一紙布類有粗布細布絲品等類紙有棉紙桑皮紙等類其顔色布者有花黑椶等色紙者嘗油爲紅色或印以花其柄及搭紙及粗布者係以竹製細布者係以鐵製 
　　傘之爲用以禦炎日風雨然紙者較布類功用爲普遍因其價廉而耐用其布類者常用於溽暑炎日下若隂雨飄雪時多用紙傘近數年内發明粗布製者刷以油質可與紙傘抗衡總不如紙傘銷行之廣也 
　　傘之産地係在我國南方浙杭蘇寗出品較夥而杭産因地臨風景勝地人工精巧人咸樂購之蘇産較杭産爲耐用但較粗儉於用物者多樂購之布傘來自外國當時購者因其輕便靈捷而形較國産爲美爭購之近年國人因感利權外溢操斯業者應時而起效製之但皆怠於研究終難抵漏巵於萬一也 
　　我國紙傘無論大小之别向以直柄自五四以來除布類效外貨製造外即紙製者亦漸用彎形矣 
　　國産紙傘出口銷行於海外各埠甚受歡迎數年前曾有人徵求能有法除去所油之臭味者以大宗現欵奬許載於報端未知有能應徵者否斯亦國産改良一重要問題也 
團體消息 
[光華大學之足球比賽交誼會]  
　　前晚（十四日）九時光華大學學生因該校足球隊將於次日與南洋足球隊作中華足球隊錦標比賽特假新西區交涉公署外交大樓舉行交誼會以表示尊重此次比賽並鼓勵球員到者有該校校長張詠霓發起人王省三夫婦許秋颿全體教職員學生及男女來賓共二千餘人首由主席潘志傑致開會詞繼由校長教練蔣湘青·吳邦偉·容啓兆·學生自治會委員長張祖培及隊長董小培等先後演講大意均謂此次光華與南洋比賽與昔日南洋與約翰比賽之盛况相比必不减色但兩隊之感情及對待方法則迴與往日不同蓋今日兩校均爲華人自辦也正式演講畢又有許體鋼及費毓洪之滑稽談話許君長於言辭且能用其動作引人捧腹費君長於方言能於二十分鐘内用寗波·蘇州·揚州·上海·廣州·厦門·英文·法文·德文·各種語言造出笑話資料次又有東南女體師之三人舞最後殿以茶點至午後始散 
[上海中西醫院新院開幕]  
　　上海中西醫院及上海中西醫藥函授學校均爲汪洋醫士所創辦自成立迄今已逾十載現因診務發達且學生日漸加多舊院地方不敷應用特於閘北寳山路底横浜路口自購基地建築西式新院一所現已工竣擇於夏曆九月二十九日下午四時舉行開幕禮并於申刻宴請來賓聞是日前往參觀者除來賓外有該校多數學員及報界戈公振君等醫界則有由杭州親來之廣濟醫院主任阮君其煜等另有天一影片公司主任邵醉翁贈演立地成佛以助餘興并拍照以誌紀念云 
[法大廣西同鄉會定期成立]  
　　法政大學廣西同鄉會現已籌備完竣定期本月十五日下午二時在該校第一院開成立大會并舉行撮影聚餐屆時并敦請同鄉雷賓南教授蒞會指示兹將該會本屆職員列後常務蘇松芬陳劍侯理財蕭劭成文書盧楨材編輯覃星照戴少英交際龐鐵錚蒙亞炎 
[廣西留滬學會籌備恢復]  
　　廣西留滬學會成立多年一二年來因辦事人偶有離滬遂至無形停頓兹聞該省留滬學子以種種關係有恢復該會之必要特於前星期召集各學會代表議决籌備恢復公推雷榮璞·蘇松芬·梁乃超·三君爲起草委員蘇松芬·陳劍侯·兩君爲負責召集會員定於本月二十九號（即夏曆十月十四日）下午二時假座膠州路大夏大學開各縣屬留滬同學代表會議表决會章並磋商進行蓋是日議决此次組織以縣屬爲單位并規定十人以下之縣份出代表一人十人以上三十人以下出代表二人三十人以上出代表三人刻已通函本埠各學校該省各同鄉查照云 
[少年宣講團赴蘇募欵]  
　　中華路少年宣講團舉行募欵會開募以來各隊進行非常踴躍除在上海募欵外外埠團員如蘇州·吳淞·奉賢·亦相繼發起隊長倪祝安君特在蘇州組織駐蘇辦事處舉行募欵聞蘇各界頗能信仰該如同貝哉安龐天笙程幹卿潘振霄趙眠雲尹介眉蔣靖濤薄公雷史襄哉范君博均願爲贊助惟進行事宜及收欵手續須與總部鄭重商議故昨日特由上海總部會計委員陳賢本君晨車赴蘇與蘇州各界接洽一切惟因總部團務紛繁故定晚車即回云云 
[羣學會之菊花會]  
　　中華路羣學會於十三日起開菊花會會中陳列之菊花爲數雖少頗有精采一盆一架悉臻古雅陳設主任薛楊諸君均藝菊老輩開會三日並不售票 
[上大台州同學會成立]  
　　該會在數日前開成立會通過簡章選出職員并議决（一）講演每週二人輪流講演講題由演員自由命題（二）編輯暫發行月刋將來於能力充裕時改爲半月刋或週刋定名台州評論不日出版（三）調查責成調查員限半月内調查台州旅滬學界人數預備組織台州旅滬同學會 
[華明義務學校游藝會]  
　　閘北共和路華明義務學校因經費支絀特於十一月二十二號即（星期日）下午一時假小西門少年宣講團開游藝大會表演各種游藝有培立游藝團之「雙簧」「三弦拉戲」及「歌劇」（貧兒得金）勵志公學之「疊羅漢」養性女子中學之「舞蹈」春雷社及培立游藝團之「國技」火化劇社之「新劇」殷藴英女士之「歌曲」等票資分一元·六角·三角·三種又備參觀劵二百張歡迎各界參觀函索附郵六分寄閘北共和路鎭安里二百三十八號華明學校收即當寄贈云云 
[華民學校兒童進德會之改革]  
　　愛文義路華民學校對於兒童自治作業非常注意自組織兒童進德會以來已開過六十八次演講會會務日 
 
 

Page 16

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *形發達本星期日兒童進德會常會日由委員長殷李濤君提議德智體羣儉五育稍有不妥因儉育與德育有連帶關係應以儉育取消補以美育後經全體通過擬於下星期起實行聞美育隊下星期起擬發刋小美育一張以引起同學之美術興趣云 
[承天中學紹興同鄉會成立大會]  
　　沈家灣承天中學紹興同鄉會於十四日下午二時假該校禮堂開成立大會到有教職員學生等三十餘人首由會長朱承勛君主席報告開會宗旨與籌備經過情形次則由教員代表周志禹君曁會員胡彭年君等相繼演說并有琵琶獨奏·紹興戲·滑稽劇等以助餘興末則茶點攝影至六時盡歡而散 
漫畫 
[萬國象棋會大决賽]  
　　泗涇路十一號萬國象棋會昨日下午五時舉行中國會員象棋大决賽計（一）林弈仙周焕文（二）張澹如謝俠遜先後各共賽三局均無勝負適世界象棋名手鮑立思氏由歐菲澳諸洲環游到滬即往該會參觀經衆議定暫緩决賽即以林周張謝四人爲中國象棋選手並聞該會定本星期一下午五時起每日由各國選手與鮑氏一賽暫以二星期爲限其比賽時惟該會會員及中外各報新聞記者得到會參觀云 
商塲消息 
[中國自製麥精魚肝油出世]  
　　食精魚肝油爲滋補妙品因麥精及魚肝油含有養生之要素極多且最易消化惟向所服者都係舶來品不特漏巵甚鉅抑且與華人體質難免有不合之處德醫博士江逢治採用那威精練魚肝油及中國上等麥精參照華人體質酌加其他貴重藥品製成最優良之麥精魚肝油絕無腥臭定價低廉凡用腦過度操勞太甚之時服用一匙精神立振用作冬日補劑又爲虚弱者無上妙品由上海四川路江逢治化學製藥公司發售云 
[馬玉山衣邊部花邊减價]  
　　南京路上海商場綢緞部大减價期内馬玉山衣邊部同時亦將各種花邊飾品大廉價三星期蓋衣料與花邊有連帶之關係故該衣邊部亦减價以答顧客之盛意云 
[冠生園新增名點]  
　　棋盤街冠生園總店中點部出品不下數十百種近又新增又燒酥·蟹黄球·薯蓉酥·皮蛋酥等每天三時後出爐定價極廉每件只售洋二分該南京路支店均有出售云 
[大美擴充營業之預備]  
　　南京路五福弄口大美參公司開幕以來營業甚形發達現由原賃房屋不敷應用擬另加租附近相當之房屋爲該公司之第二廠除發明兩種罐頭參片外兹又悉心研究仍以關於補品之類預備出品多種以應需求刻正着手進行俟有端倪即當登報露布 
[冬令之補品]  
　　冬令　　進補及時但補品種類繁多頗爲不一兹擇其功效最著者列舉數種俾求身體健全者得以採購吉林人參爲補氣養精關東鹿茸健胃固腎高麗野參和筋活血花旗洋參清火除毒暹邏宫燕化痰止咳四川銀耳潤肺滋隂他如北洋魚肚蒙自玉桂山東阿膠吉林哈士蟆等類亦爲補身之妙品海上參號林立但以南市鹹瓜街各參號爲薈萃之處泰和·德昌·大成諸參號開創最早營業極形發達而北市專售參燕補品者殊爲寥寥除美富·復昌·大美·同恊祥·等外其餘各號雖有發售均係附屬性質而美富則於星期日又廉價一天云 
[華昌隆毛織品廉售]  
　　五馬路滿廷坊華昌隆自開幕迄今生意極其暢旺所有各貨定價皆特别從廉近又新到大批毛織品全毛柳條法蘭絨每尺五角至六角新花錦華葛每尺七角半至一元四角半衛生衣·羊毛冷衫·手織冷衫·馬夾定價尤廉兼售天喜堂老婢調經丸每瓶九角 
[廣良田之著名出品]  
　　北四川路天潼路口廣良田臘味店開設巳有二十餘年之久製售香腸醬肉猪肝醬油鴨腿板鴨等各種臘味聞以香腸鴨腿爲最著名遠近向購者甚多 
[三星廠繼續廉價]  
　　二馬路石路口三星廠門市部自昨日起繼續大廉價二星期聞該廠著名之電光牌毛巾印花毛巾以及最近新出之印花床毯全幅提花被面線毯枕頭床巾睡衣等冬季應時用物品皆一律依照定價八五折廉售云 
[豐泰號之營業]  
　　石路豐泰洋貨號開設迄今已有三十餘年近因五卅以來該號職員熱心推銷國貨除呢絨綢緞之外又經理中西化學社之美容膏及滋膚香蜜等云 
出版界消息 
[電影報出版]  
　　世界電影社編輯之電影報籌備數旬刻已出版第一期之重要作品有朱振霄譯之「導演學」爲美國電影著作家Ｐ.Milne所著凡於歐美名導演家之導演家之導演手續及導演方法之異同闡論靡遺黄仲殷之「電影談」亦譯自美國名著關於影片之製造及工作皆有詳細之討論該社社址在北山西路德安里一九七號云 
[光報今日復活]  
　　王抱玄主持之光報三日刋月前因涉訟停刋兹訟事聞已了結定於今日（十六）重行出版並聞該報於編制上務求美觀加聘名人撰稿云 
電影批評 
[評「蕩寇」士誠]  
　　近在上海大戲院映演之劍俠蕩寇又名查祿之子乃范朋克所主演惟綜觀斯劇旣無三劍客之偉大布景又無月宫寳盒之奇詭情節而能居然成名劇者蓋有特殊之原因焉 
　　范氏剛毅勇敢器宇軒昂以飾劍俠蕩寇（即無名先生）具俠士風度其義俠之氣度眉目間表現而出令人有興頑立懦之感且武藝精熟運用軟鞭隨心所欲足藥國人文弱之病以倭蘭氏飾奥國大公爵蓋倭蘭於七八年前專飾歹角斯劇中飾奥國大公爵每語輒笑頗具玩問不恭之神情然雍容華貴直似貴族中人焉 
　　又若奥國大公爵被刺後書兇犯姓氏於卡片之上落入衣工番别雷之手事後衣工藏此證據於烟盒中侍衛將軍挾其雷霆之感向其逼索證據衣工從容答曰「將軍休矣余非至愚豈肯將此重要證據藏諸寓内蓋余巳將證據加以固封託友人收藏將軍苟殺余余死後則吾友必將重大案件立刻發表余此時之生命與將軍實有密切之關係）云云遂使赫赫之侍衛將軍强權武力均無可施惟有出於利祿厚賄之一途由是終身潦倒之衣工一躍而爲省長若此衣工者亦可謂絕頂聰明人矣 
　　又若侍衛將軍行刺大公爵之後移罪於蕩寇因鐵證如山絕無分辯餘地米羅賜以短劍命其自刎俠士一躍登窗檻大聲謂衆曰（吾父有語人以詭詐對吾者吾亦以詭詐對之）言竟徉舉短劍刺其胸翻身墜入深溪均教人以機警之道也 
[評「亂世孤雛」吻仌]  
　　「亂世孤雛」一劇爲葛萊非士導演著名女伶麗伶「甘熙」姊妹合演他們有婀娜底姿態活潑底動作悲哀喜悦盡能從肌肉上顯現尤甚是把超越的「愛」充分表露給觀衆以熱烈的同情不僅僅乎在接吻擁抱垂頭涕泣就可算是賣力了他們確有特異的天才與深刻的修養纔有引動人們得到一種快慰的魔力 
　　當此雷電交迫的狂風大雨之下恰似没有平民的立足地處處受貴族的殘戮與蹂躪平民不許對於貴族有一毫關係更說不到愛因之羅依斯的父親爲了與貴族閨秀有秘密成婚事竟遭刺死把私生女兒羅依斯棄於道旁但孩子們有最純潔而天眞的靈魂當羅依斯被貧家茄立達救了和自己的女兒恩麗德撫育在一起之後同親生孩子一般看待及兩孩子長時容貌舉止酷肖如一親愛倍於手足不幸羅依斯目疾成盲恩麗德非常憂慮相商赴名醫療治並立誓如羅依斯目疾未明决不嫁人願終身維護之此眞所謂骨肉之緣不幸野心之候爵將恩麗德刧去遂致可憐的盲孤女棄於顚連困苦的路上 
　　全劇在此段最爲重要漸漸逼緊關鍵描摹貴族之奢豪與專横以簡單之例表示之一貴族婦人之冠冕價值數萬金一候爵之車碾死貧兒以幾塊錢了事刧奪良女强迫姦淫纔激起譚登之挺死走險宣傳革命運動萬衆一心冒死打倒君主卒至成功斯時全民凱旋而歸舞踊狂樂演至此觀衆亦大快鼓掌喝采如身歷此境結果羅依斯爲少年乞丐所救恩麗德爲貴族少年所救且成眷屬此則含有愛情可以打破一切階級之意義者也 
 
 

Page 17

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *蓺術界 
[文藝之新生命] [  華林]  
　　致友人書 
　　我常向一般青年說「你們本身就有偉大的力量足以救出你們自己創造光明的前途」可惜他們終日旁皇外求没有自己反省的能力所以他們本身的勢力皆銷磨文於奄奄一息的生活中供他人利用而不自知這是眞可惜的至於談到愛情方面一個青年果能爲他愛人犧牲一切果然是從眞情流露出來的這也未嘗不可以讚美的如同舊約上所說的猶太公主「沙樂美」Salome抱着聖徒約翰殺下了頭接吻這是何等的狂熱又如古代有希臘女詩人「薩服」Sapho因失望的悲哀在「怒各得」Lcucade高巖上投海而死這是何等的義烈這不死不活的社會裏大家都是消極守舊的狀態不肯拿出眞精神去幹事更從何處領略文藝的趣味發揚創造的精神呢我說人生「勇氣」是不可缺少的果然能覺察自己的力量是偉大那社會上一切的束縛都可解放了 
[記可里喬名作「耶穌誕生」（Nativity）] [  張偉濤]  
　　世界名畫及其作家（三） 
　　此畫現存德萊斯頓美術館（DresdenGalleny）爲意大利名畫家可里喬在西曆一千五百二十七年所作凡人見此畫時不論此人之智識如何未有不感動其心者畫中之距離地位人觀之莫不以爲此乃極慘淡憂苦之地而飾以黎明之天穹以醒諸安息者後景則有數牧羊人極糢糊在彼等及馬利亞之間則有聖約瑟夫正在領導一騾顯示此與馬利亞及牧羊人二者間之距離馬利亞之地位初看似尚不妥因馬利亞之頭傾向於孩童方面以至人皆不能見其顔面但可里喬之所以如此乃欲使下部所來之光線不爲此上部所蔽而産生一種蔭影此種蔭影能損傷面部美麗之故也嬰孩之地位亦極相當此種嬰孩亦在畫中亦稍爲傾斜人不能觀其顔面僅能見其手足此乃可里喬因須避免初出孕時之嬰孩一種不悦目之自然體態故意使之如是也後景之牧羊人亦如此年老之牧羊人之面爲一年輕之牧羊人所蔽此青年之面顔上充滿快活之情緒似對此年老者表示其青春之驕傲尚有一牧羊女籃中有二鴿對耶穌面視但因爲耶穌之神光所眩故以兩手蔽其眼此乃顯示來觀耶穌者並不以爲勞且有戀戀不捨之意在畫之上部正對女馬利亞處則有一隊仙女與嬰孩有同樣之色彩 
[可里喬小傳]  
　　可里喬Correggos非眞名也其眞名乃阿里格利AntonleAllagri可里喬乃其畫名也因誕生於意大利之小城阿里喬故取以爲名亦猶中國韓愈之稱昌黎蘇軾之稱眉山也彼之家世作傳者各異其說故無一極確定之略傳彼生於西曆一千四百九十四年正名畫家文西（LeonardodaUinci）（意大利四大名家之一）在米蘭設立藝術學校之時也有謂彼出身低微或謂出身貴族皆不可靠父名披利格利羅（PellegrinoAllegri）乃當地之小康商人母名披亞查利亦乃小康之女可誕生於可里喬幼時曾就學於叔叔乃當地平常之畫家稍長時轉學於可斯他（LorenzoCosta）由此彼得按配景法再加以研究文西之畫有極深刻之心得始發展其天才十八歳時即發表極偉大之創作名『聖法蘭西斯（羅馬教皇）之馬利亞』現存德之德萊斯頓美術館此幀乃當地某敎堂内囑彼畫之以爲祭壇之用畫成後敎堂中牧師對之極爲不滿意但我輩在此畫中看出極軟和極融合之色彩及光線物體之優雅美麗雖拉裴耳之才在此年歳亦不能爲之也但此畫極仿拉裴耳之「聖西錫利亞」一圖可氏在畫初成時在畫前呼曰「我亦成一畫家矣」（指拉裴耳）提善Titian（意大利四大名家之一）窺可里喬之畫（謂人曰『若非提善則我願爲可里喬』彼幼年之代表作有「聖眷」尚有二幅在今弗勞倫斯某敎堂内 
　　在一千五百十四年及一千五百二十年之間曾作極多之壁畫及油畫爲敎堂廟宇等處作畫極多内中著名者如「馬利亞崇敬嬰孩」「狄愛娜賽車歸」「三姊妹神」（一光明·二快樂·三壯盛·）皆爲敎堂之壁畫一千五百二十一年彼爲意大利白尼迪克汀敎堂之屋頂畫一極著名之壁畫「耶穌昇天」此圖中乃基督四周圍繞者爲十二信徒及敎堂中四醫士而基督則爲一羣無翼之天童所支撑隱約於雲中此畫歷三年始行告成完此畫後彼更爲同城中某敎堂之圓頂畫一更大之壁畫名「馬利亞升天」此畫至一千五百三十年始行告竣寫馬利亞翺翔於天際耶穌脱離聖位以迎接之無數之聖賢及仙女互相歡跳唱勝利之讚美歌繞圍此二主要人物稍下則有一圈之信徒再下則爲携背燈台·及摇蕩香鼎之魔神（司人間命運者）在此圖頂弧形面之下則有著作四福音傳者馬太·馬可·路加·及約翰四人之像而其中則尤以約翰之身體爲最佳其中有幾幅壁畫之畫譜現存英國博物院此經四年精力所經營之作飽含一種天際的美麗可愛之色彩光線及蔭影之魔力及蕩魄消魂之人體故當時地方上評彼爲「迷霧之調和者」（註）狄愛娜爲希臘月神 
　　在畫此圓頂之前可里喬曾應意大利某伯爵之請作鏡架中之畫今所遺者（一）「愛神之敎育」現存倫敦美術館圖中有爲風神莫可萊敎愛之神邱比特讀書旁有維納司均裸體（二）「周比德與安底潑」ＪupiterandAntiope（周爲衆神之王安亦爲女神名）現存羅佛耳美術館（三）伊渥Ｉo（爲周比德所愛之女神）現存維也納（四）達娜Ｄanae（希臘女神名勇士波索士之母也）現存羅馬某皇宫此諸畫皆顯出一種柔和軟嫰及豐態之秀麗等特色彼更作童貞女之畫如前所述之「耶穌誕生」一畫乃其中最著者也除此畫外斯德萊頓美術館亦陳有二幅尚有一幅名馬多倫（依傳說謂即耶穌所赦之悔過女子見路加福（三日第七章三十七節）但人以爲乃僞託者後人有詩讚之云 
 
 

Page 18

 
 
1;第一萬八千九百三十六號;中華民國十四年 西曆一千九百二十五年十一月十六號
星期一 * *　　　　　　這樣的一幅悦目的畫呀！ 
　　這黑的懸下的遮紗這長的美秀的金絲呀 
　　這矯嫰雪白的皮膚這蒼蒼的外衣呀 
　　這充滿的逸樂的生命這可怕的死人的頭呀 
　　這嬌柔的女性和這偉大的創作 
　　這各種的結構很靈巧的給你組織成最甜蜜的韵律·」 
　　可見此畫之一班矣此畫作於銅片上（祗有二尺之長）聞某皇太子遊歷各國時此畫一日不離其身波蘭皇將此畫以金銀及珠鑽爲其殼而用鎖安置於身上無時或離可見此畫之魔力亦可見西洋人愛畫之熱度矣現今英國倫敦國家美術館所保留者有上述之「愛神之敎育」一幅又有「橄欖山上之耶穌」「ＥoceHomo」等尚有「仙女之頭」一幅乃極有深刻研究之創作也法國羅佛耳美術館則有上述之「周比特與安底潑」及「聖卡司令之結婚」馬特立特美術館（MadridGallery）則有極著名之「耶穌復活後至曼格淡　」NolimeTangere此乃鉛筆畫也 
　　可里喬之一生及其品格乃極温和的嫻雅的但彼畫之神氣則反與此不同彼極爲温和適度及極爲謙遜無普通畫家一種怪僻之性格彼亦未創立某畫派亦無一種好勝心彼之生活在極平靜之時日過下去故見識只限於幾處無其他諸畫家之見聞廣遠有謂其曾至羅馬一次但其他諸人謂其畫中無羅馬畫之色彩故决其未曾至羅馬後說似較確其畫在當時人多不注意之如前述之「誕生」一幅不足四十金之值有人以謂其生時極貧窮此說亦不足恃彼亦如拉裴耳之得寒熱症死於西曆一千五百三十四年三月五日享年四十歳 
[美國名跳舞家今日開始表演]  
　　美國名跳舞家但尼絲女士ＲuthStDenis定於今日起在夏令配克表演聞爲期十天云 
[現代劇與「三一律」] [  曼君]  
　　劇者時代之最確反映之證據也故曰「欲知現代須觀現代之劇」顧余之所謂現代劇者乃歐洲之劇而非現在中國之改良戲與文明戲也言現代劇當先言舊劇所謂舊劇者祗爲形式之舖張究其内容枯燥異常故近世幾無其立足地矣現代劇則反是劇之本質大抵偏重理性方面若思想劇·社會劇·理想劇·問題劇·諷刺劇·神秘劇皆足使觀者起無窮之感想不若彼舊劇之僅能爲瞬間之刺激過後即忘者也狀現代劇與三一律（ThreeUnities）果有何種關係歟蓋所謂三一律者即時間一致·地點一致·行爲一致·是此乃希臘劇獨有之技術當初歐洲劇作家莫不信奉之其後曾經一度廢止自諾威易卜生出於是三一律之勢力復張洎乎今日而未衰也余嘗考此三者之意義頗覺其言之有理用伸其說以告同志焉 
　　（一）行爲一致意謂劇之行爲須頭頭是道秩序井然有聯貫之生氣前後互相呼應此乃維持全劇統一之關鍵而爲三一律中最重要者也 
　　（二）時間一致意謂一事之發展須受時間上之制限少則一晝夜多則數日間甚至祗許於三四小時内任其變更耳 
　　（三）地點一致　謂事實之發生僅許在同一地方甚至限定於一屋之中非然者即爲違例也 
　　若夫舊劇則不然演劇一幕得以自由變更地點即行爲亦不受制限譬若第一幕中之劇人爲一翩翩美少至四幕或五幕不仿變爲鷄皮鶴髮之老叟也舊劇之行爲時間地點旣不一致故觀者時有疑問發生而舞台之印象因之容易破壞近代劇之所以遵守三一律者蓋欲使觀者滿意藉以維持劇場之空氣此其長也然因過求劇之一致於是動作上不無牽强附會且於極短時間内在同一地點將劇中之事實表現無餘自難免患說話過多而動作太少之病此其弊也然二者相較究屬利多弊少故今之作劇者猶多奉爲圭臬焉 
 
 
