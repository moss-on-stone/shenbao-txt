# 1909 - 180 - 4913082

 

Page 1

 
 
   
 
 

Page 2

 
 
上諭 
[監國攝政王鈐章五月十九日奉]  
　　上諭姚錫光奏遵旨校閱陸軍第五第六兩鎭一摺據陳此次校閱該兩鎭官兵學術於内務外塲各項情形均屬精嫺着有成效深堪嘉許仍着陸軍部督飭專司訓練大臣認眞訓練力求精進逐漸擴充俾成勁旅用副朝廷修明武備振厲戎行之至意餘依議欽此軍機大臣署名奕劻世續張之洞鹿傳霖那桐差 
　　宮門抄五月十九日召見軍機姚錫光 
代論 
[讀汪侍郎致浙江同郷蘇杭甬路案申明書感言] [  （孟森）]  
　　蘇杭甬路案除政府與英使銀公司之關係。外間傳聞異詞。不可究詰外。其檔册之所刋布　老之所救。正兩公司磋商之曲。折兩省代表轉圜之缺憾。自始至終。詳晣此事者。公司與代表而外。以不佞爲最。汪侍郎爲護前計。於前日之在事者多有微詞。謂此可以洗其其不韙。之名而靦然就郵傳部侍郎之職。遠以辦路之人所最不順情者。操一國之路政。以此愜其求勝於國民之宏願夫亦挾朝命以行之。何所求而不逞。乃必與人民爭事理之是非。此非不佞所望於侍郎者也。蓋可屈服者勢力。不可不保守者是非之公。請從而縷析之可乎 
熙理爾十四欵之節略。自今日言之則曰廢稿自。代表入都之日言之則銀公司與我外部。所已成文之約言也。侍郎今日。一則曰廢稿。再則曰廢稿亦知此稿。誰廢之乎。今方以此稿之便宜。翹後此部定合同之不見隹勝。且以政府人民同意簽定一語。蔽罪於兩公司。吾試問侍郎書。中所謂事關桑梓。某亦浙人。苟能爲力。詎不爲郷里計。斯言也。果由衷否。耶謂諸侯去籍而戰國之　烈。斯言也。侍郎自責耶。抑以今日之咎侍郎者爲不憑檔册而横加以飛語也。侍郎誠知熙理爾節略之優於他官辦之合同則以浙。人爲力於浙何不以此節略相告。代表入京。第一次見於外部。侍郎在座。何以不將銀公司之約言。示代表以底裡此固爲郷里計者應如是耶。所惡於諸侯之去籍者。廢周先王之籍。不便於諸侯之所爲者也。外部擋册三本。乃外部自檢其可以脅人民者　刋印之。强令代表閱檔。代表何曾見列檔之原牘。就官印之檔册而論。葉數叅差錯落。或　葉數相次之中忽夾入中。縫無葉數者數葉。或以一葉而占三葉之號數。任意出入。形跡顯然。此其爲籍。乃外務部當時自便之籍。侍郎固外部之夾官。欲以此籍壓天。下然則周末諸侯。亦何不可各自爲籍。而轉罪孟子之去籍乎。夫此猶不足論。吾更問檔册三本之中。照會奏牘兩册。至十月廿日外務部一奏爲止。問答節略一册。則至八月初十日告朱使以梁侍郎接辦 
 
 
 

Page 3

 
 
　　爲止。而獨删七月十八日熙理爾之十四條節略一件。侍郎申言其爲廢稿。若此稿之當廢。定之於天者然。故路事未解决之前。輯印檔案。即指此爲已廢。夫自合同旣定。存欵章程既定則凡屬中英磋磨之件。何一不廢且七月十八日之節略。則廢之而不列檔。然檔内自有熙禮爾六月廿八日之節略九欵。以九欵之要約爲尤不近理。則箸籍以見外人之横。以十四欵之要約爲稍爲入情。則削籍以重代表之困。其爲籍者如此。惡其害已而去籍。此罪歸外部乎。歸浙人乎侍郎不言及籍。不言及熙理爾節。略吾嘗耿耿於路。案不能不如鯒在。喉今乃由侍郎自發其。覆而以此奚落兩公司乎。代表求移借贖京漢不得。求江浙納資自贖以廢草約又不得於十二月初五電告决裂。初七由公司電部撤銷代表。拒欵之事止此姜軍南下。兩省洶。懼。茹痛轉圜。皆在無代表以後。豈以政府人民同意簽約爲自滿。而與侍郎原辦之交涉。爭一日之短長。侍郎就所謂廢稿者而炫其得計者三端。其二皆指津浦等合同由英人强迫外部。而由外部强迫兩省。用以作滬杭甬合同之底本者。後旣改之。其一則今合同内。于欵未還清。須用一英國籍之料理工程司。侍郎所持之熙禮爾節略。則無此。然並造路之英總工程司。亦必須銀公司視爲合式。認可方行。又其包用及餘利兩項。今合同共費十萬二千五百磅。照節略應共費十二萬七千五百。磅異同之故。不足以分優劣。但足以顯侍郎爲銀公司守秘密。藏匿熙禮爾之後一節略而承諾英使十月初六日照會以津鎭合同爲底稿。遂致另起罏竃兩省筋疲力盡之所爭而得者無以遠勝于侍郎之成約。而爲侍郎所笑。此則侍郎之所以爲郷里計者也。且吾言官印檔案。爲外務部自便之籍。何嘗以草茅輕量大。部葉數之　午。猶日非關大體。自十二月十一眞電陳部以後。業已由部按照津鎭約從事。而兩公使亦祇就津鎭約磋改。欵由部。借合同究由部訂。部樂就津鎭成式。兩公司止可就與磋磨。遂爲公司承認政府。以津鎭合同爲底本之據。至十二月十五日。由撤銷後之代表。與申明書中所謂列席旁聽之曾霽生郎中述棨者閒談。乃知有侍郎與熙禮爾後約之節略。十六日。曾郎中函送事務所。侍郎所謂代表目覩者。蓋指此矣。固綠津鎭合同爲底本之已有成言。外部始不以該節略之傳播爲病。然非曾郎中談及。至今尙不知有此節略可也。且侍郎非浙路在京辦事處之領袖耶。非但有此節略以後。當告浙公司。即方與熙禮爾開議之初。無事不當商之浙公司。而後可發生此等節略。侍郎聲言爲外部次官。當守秘密。則當時何不於外部侍郎與浙路辦事。引嫌而避其一職。聞諸外部。承認借欵。曾商之侍郎侍郎。復函稱已商允浙同郷。函在部中可證。然則侍郎固首代浙人認借者也。夫借欵一事。各有所見。誠未必即爲賣路。然不與公司商而稱已與同郷商同郷何人。侍郎今日始知浙尙有。人當時視浙同郷中。祇有侍郎等高位而已。古時官民階級甚重。或可似此放手爲之。今非稍講權限之時代乎。反今反。古烖及其身。古有明訓。待郎其無介介。自取之咎。不可辭也。廢稿之所以廢。則曰僅有洋文。然則熙禮爾遞節略以後。至刋印檔册以前。三四月。中想大部竟未知節略爲何語。有是理乎。侍郎日守秘密。彼英人旣以節略送。部豈能復責部之宣布。侍郎惟恐此節略早布。英人先　把柄落兩公司之手爰爲之諱莫如深。竟如英人之願。别用津鎭合同爲底本。此其居心。何以自問。人言外部乃外人之部。有侍郎輩在職。此言良信。侍郎在浙路辦事處而守秘密以誤浙。郵傳部乃全國之鐵路辦事處也。天下殆哉。願侍郎於申明書中。所謂出處之間亦知自愛二語。實踐於今日。則晚節自蓋。天下必有服侍郎進德之猛者。若舞文以欺世。則効非愛。侍郎者之所期矣。專電 
[電一（北京）]  
署理直督那中堂奏報至任奉硃批卿疆符筦握一切要政必能加意整頓無煩朕屬卿病初愈務須留意善爲調攝以慰朕懷 
[電二（北京）]  
　　直隷官紳公呈都察院叅劾道員李德順取媚外人盤踞糜欵任用么人膠執已見奉寄諭着那桐查辦 
[電三（北京）]  
　　豫撫吴奏刑律草案恐有削足適屨之誚 
[電四（北京）]  
調任江督張安帥因奉諭促赴新任定二十四日交卸粤篆候招商局新銘輪船到粤於下月初起程到滬換坐滬寗火車赴任 
[電五（東京）]  
　　日本外務大臣伯爵小村壽太郎五月十九邀請振貝子晚餐小村伯爵述乾盃辭曰蒙貝子遠訪日本深爲感謝方今清日兩國於政事上經濟上之關係最爲親厚而此關係不能不更爲東亞謀平和保障兩國政府人民應共增進此關係而又深信清國必能熱誠以確保此關係云云振貝子答謝其請待之懇切 
[電六（東京）]  
本年西十一月日本大演習於東北地方已由日政府邀請清國及各國 
 
 

Page 4

 
 
　　武官赴日參觀 
緊要新聞 
[督撫更調原因之之種種北京]  
　　此次端午午帥調任北洋所遺南洋一缺當日御前會議本擬委之湖廣總督陳筱帥嗣困某中堂日前已敦囑某邸謂張安帥人地相宜某邸亦向某中堂力保孫慕帥於山東故十一日之簡命以孫慕帥撫山東張安帥督兩江而陳小帥不動又聞攝政王以兩廣舊爲匪黨出没之區自張安帥總督以來赤子盜弄未有所聞辦理交涉亦尙合機宜故當日颁發諭旨時曾語軍機大臣云張人駿調補兩江南洋可以無憂 
北洋出缺本擬簡放海帥聞當日攝政王面諭各軍機有云兩廣商務重要巴拿嗎運河未開通以前實爲東亞商務之中心點袁樹勛前在上海道任時擴張商務辦理交涉尙能得手與以兩廣實爲人地相宜故改簡海帥署督兩廣 
直隷總督一缺自李鴻章以後繼之以袁世凱再繼之以楊士驤李負外交上之重望者而楊又爲李之幕賓今楊因病出缺攝政王與各軍機面商以端督游歷外洋於外交上之應付最合機宜爲地擇人計莫如端方若故於端督未到任以前特派那相署理實爲注重畿輔外交之故又聞攝政王擬調端督入軍機故前日端督請假以便清理經手事件而攝政王不許仍着迅速來京請訓蓋急欲與之面詢情形也 
[那中堂維持皖礦續聞北京]  
　　那中堂對於皖礦之主持迭誌本報茲悉日昨又約京紳及皖代表到府陳說廢約辦法並詢皖省礦苗極旺除銅官而外尙有爲外人染指者否皖代表對以除銅官山礦已作收回外又有與英立約者爲潜山太湖宿松懐寗涇縣繁昌六縣之礦與巴西立約者爲廬江鳳陽定遠壽州四州縣之礦與西班牙訂約者爲宿松縣高家窪煤礦貴池縣和嶺煤礦與日本訂約者爲宣城縣煤礦那相謂國際公法凡訂立合同必兩造均爲政府方成條約否則謂之契約條約屬於外交外國得而干涉之契約屬於内政外國不得而干預深望諸君於國家條約與私人契約切實辨明再行籌商對付之法出之以堅定庶於收回利權乃有裨益云云 
[新粤督電詢粤省新政廣東]  
　　兩廣新簡署任袁督與現任秦陸提及辦理欽州邊防郭道人漳均屬同里昨因簡署粤督已有特電來粤詳詢粤省現辦新政　練兵事宜並詢及張安帥卸篆時期聞　督　俟孫撫到東後始克交卸啓行 
[長春中日軍隊衝突紀詳吉林]  
　　五月初五日爲陸軍故假期駐寛　軍第三鎭兵丁多由南嶺營次來城遊觀或購求物品午前十點鐘有標兵某與北門外料理店口角被一日本駐遼都督府之佩刀日兵瞥見向之恫喝該兵不服其干涉日兵即揮刀横砍該兵用手格拒被砍受傷　血迸流日兵復將該兵綑縛向該國領事館扭送時陸軍執法官管姓適遇於中途向日人聲稱兵士犯法自當按吾國軍律懲治貴國妄拘我軍人送於領事館此條約所不許請即交還帶往執法處詢問治罪日兵不理執法官爲欲顧全我軍人體面遂喝兵丁等將被拘兵留下衆兵丁因急欲奪取致日人二名頭部受有微傷我軍亦有數人被創正搶攘時日人已調來兵隊若干各携快鎗預備對敵吾軍見勢不佳亦電調礮隊一營從速來城勢將開一劇戰時有某局員能操日語出爲排解謂吾兩國軍界因此細故遽失睦誼殊可不必一面并電知道府憲速赴領事館將此事和平了結日人詢知該局員前曾留學東洋且措辭亦極婉曲因而意氣稍平未幾顔道孟守暨警局各官陸續到領事館提議一切談判如何尙未探悉是日正逢午節街市閑人旣多故此次交涉殊覺異常騷動云 
[吉長鐵路將次開工吉林]  
　　吉長鐵路開辦問題自徐督履郵部任後即派鐵路局盧提調和華來東與日本副總裁國澤氏續開正式談判日昨下午一鐘度支交涉勸業各司道及三署僉事咸往勸業道署提議辦法聞現已商定日内即往開工并預計年内竣工開車吉長鐵路公司自前總辦宋道被革後隨將經手事件料理清訖呈請派員接收惟郵部委派人員一時未能到吉又乏相當接手之人以致遲未交代茲經陳撫帥分札度支司勸業道同時前往查收帳目及一切購存之料件並札行宋革道遵照辦理 
[閩督電查惠安縣敎案福建]  
　　厦道郭月樓觀察昨奉松督密電内開據復英領事電　據敎士禀稱泉州府屬惠安縣地方向有福音堂一所傳敎多年敎民甚衆詎該郷民某某等聚衆仇敎當被毆斃敎民二名禀請保護以重邦交云云爲此電請貴督部迅飭查辦以符約章等因希即迅速妥爲辦結以和民敎而靖地方郭觀察奉電後當委毛吉怡二尹馳往惠安查辦了結 
[三江兩浙苦雨病民之現象]  
　　江蘇鎭揚鎭江自經本月十六十七兩日大雨後山洪漲發沿江沙頭新洲各堤岸水已平堤岌岌可危郷民救護日夜不息以防潰决此外太平各洲低窪秧田已同澤國秧苗非漂没即霉爛樂平和尙圩等處受傷尤甚高資各郷山田亦因山水奔騰而下我被淹没至瓜洲運河一帶現因水勢大漲東西堤岸異常危險清揚鎭班各小輪船往來衝激恐有潰决之虞昨經鎭江關稅務司戴君出示曉諭華洋各小輪知悉　十五日起經過瓜河二十里内一律停船負續而行違者罰銀百兩以儆 
 
 

Page 5

 
 
安徽建平建平萬山錯雜地勢低漥本年二三月間天氣亢晴二麥枯槁民心頗爲苦旱突於四月望後大雨傾盆連綿半月山水暴發極其洶湧五月初二日寅刻西北郷金鎖圩遂被冲潰被災居民計有六七百名口均紛紛逃竄棲山攀樹躱避洪水該縣自接警報後即輕騎减從前赴該處覓雇船隻將災民救出並捐廉散放餅干食物錢文以振災黎一面督率保董將該圩挑築加高甚爲堅固當可無虞刻經該縣飛禀省台查核皖撫據禀後札委鐘令岳衡前赴災區查勘矣 
　　江西萍郷萍郷縣安樂郷因近來苦雨過多以致蛟水成災淹斃數十人並冲塌房屋甚多經該郷進士柳思誠等電商籌辦處會辦前寗紹台道喩庶三觀察轉禀馮中丞當經馮中丞面允飭令稅務總局劃撥二千元委員馳往振濟以惠災黎。 
　　浙西三府。杭屬瓶窰鎭爲南苕中苕北苕三溪滙流處前月杪天目萬山之水從三溪洶湧而來宣洩不及致水漲三丈瓶窰全鎭儼成澤國且衝坍丁姓房屋三間淹斃救塘人夫一名初十以後水勢漸退詎十四日水又暴漲對岸險塘高峙爲浙西三郡屏障水與塘平前次已矬陷四十餘丈今更岌岌可危各郷田禾漂没多日各莊董以無可補救大災已成擬日内赴省呈報云嘉興各屬自五月十三夜十四日連降大雨河水暴漲尺許水與岸平低田盡遭淹　嘉興秧田損傷十之三秀水損傷十之五農民赴縣告災繹絡於途桐郷則荳麥等盡行淹没間於雨中收獲一二亦無完粒烟葉黄荳尙在稚弱淹斃者十之四惟秧田尙可補種晚稻以爲補救故郷民來城求發積穀以爲種子湖州自十三夜大雨傾盆直至十四日三句鐘始止河水陡漲二尺許街巷溝壑水皆盈尺四郷田畝因此淹没者不計其數一望汪洋盡成澤國而安孝山水冲注之烈爲從來所罕有米價立時飛漲郡中各户購米者祇准以一石或五斗爲限其東郷沿塘農民因水已平堤危險萬分若再任各路輪船開駛往來激浪冲岸患實可慮正思禀飭停止本月十二日有招商申班輪船行經昇山相近被沿塘車戽農民擲抛泥石攔阻開駛輪船受傷後停泊該處一面報請地方官核奪 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[地方自治會職員會議紀要蘇州]  
　　蘇垣地方自治會日昨在王仁孝祠開職員會議（一）挽留正議長經蔣君季和允爲擔任並與倪副議長議辦自治研究所情形（二）提議推舉職員當經推定名譽議董兼評議員王同愈尢先甲等十三人幹事部費廷璜姚銑編輯部方炳勳等四人書記部潘承諤等六人庶務部吳大培等四人會計部陶乃嘉王定甲調查部程義議等七人次推定自治研究所所長二人正所長潘承諤副所長費廷璜次推定宣講所主任人方炳勳（三）費君玉如宣布自治研究所章程當經公同决定（四）議定經費預算開辦八個月經費約八百元左右即以藩署津貼撥充至宣講所講員亦已議定每月酬金十元之譜現定二十四日再開谈話會該所公决之章程錄今日本報第四張 
[蘇紳公賀端督移任電蘇州]  
　　南京督帥鑒移節畿疆簡喜敬賀久叨帡庇莫遂轅攀感戀何極恊贊會重承委任深懼弗勝仍當竭力進行以副厪注蘇紳恊贊會恊理尢先甲蔣炳章倪開鼎同叩 
[浙人苦留浙路總副理]  
　　嘉興電浙江旅　學會轉北京葛尙書諸郷老鑒浙路總副理力辭續任二公去路危浙死一路痛哭汪仍在部决難留止請諸公力任去死浙之人某等當力任留生浙之人海寗州保路會徐光溥等五百四十六人公叩 
　　寗波敎育會商會電浙江旅滬學會轉浙路公司董事鑒中國商辦鐵路夥矣成蹟惟蘇浙爲最湯劉二公今若告退路局大危留不獲命敬日成立年會萬乞諸公主持豋報取消寗波敎育會商會公叩 
要摺 
[直藩崔永安代遞故直督楊十驤遺摺摺]  
竊直隷總督北洋大臣楊士驤於四月二十八日忽患中風之証醫治罔效於五月初十日午刻因病出缺經奴才電呈軍機處轉奏在案茲據故督臣家屬將遺摺一扣交奴才人遞前來伏查故督臣楊士驤由翰林外任直隷通永道隨同全權大臣磋議庚子和約條欵往返商榷克底於成兩宮廻鑾承辦要差勤勞尤著遂荷先朝特簡洊歷藩臬兩司擢任山東巡撫抵東後振興新政聯絡外交用能撤遣膠高德兵縮小沿路礦界盡力斡旋收回利權正鉅其間籌辦河防三届安瀾爲數十年所未有民多利賴節省工帑不資曹南盜患素熾該故督臣相機剿辦盡殲渠魁積患一清厥功尤偉在任三年心力交瘁洎權直隷總督兼充北洋大臣蒞任以來整頓地方實事求是仰邀宸眷遂拜眞除該故督臣氣體素强勇於任事自朝廷宣布立憲爲各行省先籌備一切事宜均能先期就理尤屬全神所注上年十月間連遭國卹力持鎭定安堵水　宵旦焦勞初未形諸聲色事變猝至綏靖無形其籌畫之密措理之劬局外人未能盡知奴才實親見之雖致積勞成疾從未嘗暫乞休沐偶弛仔　今春恭辦陵差力戒虚糜多所撙節奴才听夕周旋見其困憊異常每以節勞爲請該故督臣天性忠純卒未稍自休息益致不支差竣旋津牽發下血舊恙淹纒匝月遂成風痺始請假二十日調理不謂積勞已久受病已深遽至不起聞者同爲失聲在聖朝軫念勞臣飾終有典無俟奴才申請至故督臣身後事宜奴才當會同僚屬妥爲照料上慰宸厪除將欽差大臣　防總督關防鹽政印信敬謹封固電請迅賜簡放外所有恭報督臣因病出缺曁代遞遺摺各緣由理合繕摺具陳伏乞皇上聖鑒再該故督臣長子分省補用道楊毓瑛次子分省試用道楊毓琨長孫一品廕生楊　　次孫楊覲壽合併陳明謹奏五月十三日奉硃批另有旨 
[分類新聞]  
[政界]  
[蘇撫蒞任詳情蘇州]  
　　新任蘇撫瑞莘帥定於本月十八日接篆已紀前報茲悉是日午刻由蘇州府何太守中軍仇參戎至署蘇藩左方伯處恭請撫篆及王命旗牌等件裝入彩亭恭送至學士街藩署内新撫行臺瑞莘帥於未刻先至大堂階下跪接迎入堂中安置莘帥復三跪九叩向北望闕謝恩和拜印禮陞座受賀進花廳接見三司以下文武各官是日因在國制期内不升炮不鳴鑼莘帥亦不穿朝服僅用細吹及小邊炮其新軍及軍樂隊水陸各巡防隊各路巡警隊均出隊至撫轅站隊伺候文武大小候補各官員咸齊集撫轅叩賀頗爲擁擠莘帥僅傳見候補道班及現充要差各員其餘不過掛號而已　 
[市民公社會議情形蘇州]  
　　蘇垣觀前街市民公社日昨開第二次會議續推評議員倪詠裳等十五人調查員徐怡春黄駕雄等八人庶務員邱伯孫李澄遠等八人次提議先從修理街道掃除汚穢入手辦理該社業將籌辦情形呈請自治籌辦處立案矣 
[諸曁令加賦計劃浙江]  
　　候補知縣朱令廷幹會同諸曁縣楊令泰階聯銜通禀省台文云廷幹奉本府札委赴縣會紳調查籌議遵叩束裝來曁會晤知縣泰階縷述入不敷出各情旋即會集各紳調查缺况每年以實征地漕等項銀四萬五千餘兩之費得平餘洋九千餘元連應領養廉及向例鹽公堂津貼辦公總計所入不過一萬餘元而出欵則有練兵經費銀合洋四千元學堂經費洋一千元道府辦公經費洋一千七百元年例房費捐攤各欵洋三千餘元籌補豁案官墊銀合洋八百元幕友修火委員程敬親兵工食曁内火食雜用等一萬餘元計約二萬餘元以入抵出不敷在萬元内外縱使撙節經營亦須籌補七八千元庶免虧累現擬援照左文襄公奏定銀價舊章征收每兩僅多收錢八十八文爲數有限俾資彌補應請自本年上忙爲始每兩連舊征共收錢二千一百七十文即由縣出示曉諭一律完納仰祈憲台察核俯賜批示祇遵 
 
 

Page 11

 
 
[吸户領照挑烟辦法蘇州]  
　　蘇垣禁烟公所示諭吸烟人民飭令按名領照憑照挑烟等情迭記前報茲悉現由警察局派人分路分區按户編查詳細詢明某户某人内操何業共有男女幾名口吸烟若干人日吸幾錢或已戒斷或向不食烟逐細清查塡註底簿俟查畢後則令吸烟各人赴本縣领照聞此項挑吸憑照係由禁烟公所印就分發各州縣轉給現長元吳三首縣令吸烟人民均赴縣書處領取此項憑照聞須先領小照（照費定價每食烟一錢者銅元一枚二錢二枚餘則以此類推）俟小照發齊後方可换給禁烟公所頒發之憑照其換給憑照時之照費尙須另定 
交涉 
[外部電示澳門勘界辦法廣東]  
　　勘界大臣高而謙業經赴港茲接外部來電着到港後先將界址應勘範圍次序議定備具節略會同妥議簽定後始行會勘又前准該使照稱勘界隨員委員人等權限職任均應預先聲明以免界外干預致涉紛擾等情應即將派委各員詳開互相核明辦理至附近澳界馬寮河某國日前私徵地稅意圖影佔一節應即并行詳查勘騐具復 
[聶都敎案議結紀聞江西]  
　　上年十二月間廣東匪徒竄擾崇義縣聶都地方恃衆焚搶以致燬及福音敎堂房屋六間及屋内器具曁司事衣物等件茲經鄔牧師馬委員會同崇義縣劉令公同商定撫卹毫洋一千二百元作爲了案合立議約二紙牧師永無異議現付毫洋二百元其餘議分四期交付另立期票交鄥牧師收執爲據按期清兌收回期票此次係廣匪竄擾並非仇敎所有敎民損失財物及被燬房屋等件應與平民一律辦理將來均不得牽扯控告邀求撫卹以示大公 
軍界 
[禀請設立憲兵練習所蘇州]  
　　憲兵畢業生周聲浚具禀藩轅擬在蘇省設立憲兵練習所酌收軍界員弁入所練習俟畢業籌辦憲兵隊酌擬辦法禀乞核示經署藩左方伯批云據禀請設憲兵練習所爲籌辦憲兵之預備尙有見地摺開辦法亦尙可採惟事關軍政應由該生逕禀督練公所請示辦理 
[咨明陸軍逃亡章程南京]  
　　陸軍部咨行江督文云准山西巡撫咨開據山西陸軍混成協統領姚鴻法呈稱查辦目兵逃亡懲勸官長已於正詳呈送各农在案但逃亡一兵照章自逃亡之日起扣足三十日限滿未獲始行懲罰若於三十日之内該頭目官長等有因事故請假或開除者是否免罰抑如何議罰之處章程内無此明文職道伏思此等請假開除之事皆所不免若概不議罰未免啓規避之漸若照三十天限滿議罰似又苛刻擬請由逃亡之日起至該目官請假或開除之日止計算若千日按日攤扣如排長月薪十分之一應罰二兩其在逃兵後第十五天請假者即扣銀一兩之類倘接任之員仍於限内將該逃兵拿獲其功不在前任之員未便將扣罰之銀發還而於限内拿獲在公家本不議罰應請將此銀兩充賞緝獲得力之兵如原任之員於限内將該逃兵獲送者仍將扣罰銀兩發還如此辦理似覺周密而於章程亦不相違背等情相應咨明貴部請煩核覆查該統領所呈各節不爲無見嗣後凡有承緝陸軍逃亡之頭目官長等如因他項事故離開所充之軍職所有應罰應賠各項概於承緝之日起至離職之日止先行分别扣抵其接緝之員應目接充軍職之日起仍予三十日爲限期滿未獲所有應罰應賠各項均按照定章減半辦理如原緝之員於定限内將該逃亡目兵緝獲者應將扣存之罰賠銀兩發還如係接緝之員緝獲應將扣存銀兩别欵列收毌　給賞除咨覆山西巡撫外相應咨行貴督查照辦理 
學務 
[慈邑規復小學之計畫寗波]  
　　慈邑孔岙地方生員蔣元琪等於光緒三十三年禀設進修初等小學一所嗣以山岙民情困苦異常經費不繼於三十四年暑假期内由徐君紀法等禀請停辦現蒙縣諭以學堂攸關公益萬不可廢飭再集議妥籌善法接續開辦等因爰即邀同集議設法籌欵數月以來稍有端緒延聘敎員招集生徒將上年停辦之進修小學於本年春間重行開辦仍借孔君廟爲校舍所籌之欵公議按畝輸捐（年約二百餘元）以資撥充衆皆允洽刻已禀縣轉詳立案 
[華僑報効暨南學費南京]  
　　新嘉坡道南學堂正總理中華商務總會副總理中晝張顯宗籌備洋銀一千二百元報効暨南學堂經費禀請江督核收等情當奉批云查暨南學堂雖經開辦一切均待擴充該員僑寓南洋於學務要政竭力擔任本部堂早經嘉許茲復首捐巨欵補助暨南學堂實屬好義急公關懐祖國披閱來禀佩慰良深除將捐欵札發暨南學堂外仰寗學司轉飭知照 
[武陽敎育會長之恬退常州]  
　　武陽敎育會去冬舉定屠元博君爲會長惲北生君爲副會長二君堅不承認經衆再三挽留不得已勉强任事然抱定消極主義不肯辦事本月十七日由屠君召集會員假先賢祠特開辭職大會同人等堅留不允不得已重行選舉當舉定屠敬山君（元博君之父）爲會長朱稚竹君爲副會長屠君現不在里承認與否尙未可知而朱君則堅不承認云 
實業 
[樹藝公司桑枝被拔之結果無錫]  
　　金匱東北郷斗山崇實樹藝公司槍拔桑枝一案已誌前報茲悉袁令前日札飭崇實樹藝公司文云該公司因被郷民滋閙槍毁上控請辦一案業奉農務局憲委員會同本縣查明邀集商會紳董並公司代表及該處董保等議斷賠洋一千元並令公司酌貼各郷民墾費以示體恤由商會議定按樹給發每樹計錢十五文均經遵議具結在案茲飭承查核案卷前由公司付過桑樹價洋一千元之譜分作三等共計桑樹一萬七千餘株以此計之約須補給錢二百五六十千文惟旣以樹計算須有的實細數方能補給以昭平允而公同有舊帳可稽董保係原經手人必知詳細札到該公司務速查明切實 
具復以憑核奪 
 
 

Page 12

 
 
[物産會研究辦法情形常州]  
　　常州物産會各邑幹事長現已舉定於十五日在商務分會開研究會茲將議决事項錄下一事務所科員各縣互相推讓當由陶賓南君用拈鬮法拈定武陽陳列科錫金會計科江靖文牘科宜荆庶務科每科一員月支薪水三十元一籌議經費八邑官籌一百元紳商籌二百元作爲開辦事務所之用會塲費用有謂由八縣自行陳列者有謂無須乎事務所者有謂須籌足經費歸事務所陳列者議論紛紛莫衷一是擬下次再行研究一事務所應設何處由正幹事長惲莘耘君會同八邑幹事長審定敬節外堂定於六月初一日爲成立期一會塲已擇定萬壽亭但該處現尙一片荒基不識將來能合用否一開會日期定十一月初一日 
雜記 
[劇賊夥刦之駭聞杭州]  
　　十四晚東城金剛寺巷李宦家被巨竊五六人各執刀械用繩梯縋入圖刦僕婦聞聲起視被賊衆擒住以万擱頸禁止揚聲梆手堵口棄置暗處遍薫悶香烈炬搜括數小時金珠細軟被竊殆盡失贜至千餘元之巨天將破曉始綑戴而遁同時宿舟河下龔姓家亦於三更時被賊在臨街大門旁穴洞入内將大廳陳設及銅錫器皿將担開門從容而夫各懸件俱有刀痕並有兩人足跡始知亦係携械而來該兩處逼近巡警第三區副官鄭有才一味因循草草一勘迄今尙未報緝現失主等已轉報採訪公所並擬環請署警道卓觀察澈底嚴究 
[蔡其銘萬死莫贖廣東]  
　　粤省官犯蔡其銘審訊時已認抄搶吳姓家資財産係其弟蔡均所爲揑劉永福之勇爲匪電禀正法係師爺王張等所爲已紀前報茲聞當日蔡均曾力勸不可將該勇正法該犯官不允蔡均復約同該犯官之妻一家大小跪求该犯官仍置弗顧用聞已正法其弟尙昏仆街上又張姓幕友因諫此事不聽即日辭館尙未出城即聞放砲將劉之勇斬首蔡因挾二人諫爭之嫌故欲推歸二人身上云 
[維持倫紀爭端之一斑南京]  
　　休寗附生吳廷芸以至親骨肉枯菀懸殊悖親負義禀求江督飭辦當奉端午師批云察閱粘抄縣批甚爲明允以理衡之大約該生之祖若父及伯氏本屬寒素初無家可分也迨後一顯一晦貧富懸殊在長榮念裕承先人遺産履厚席豐無論有無遺囑均應念及一本之親量予周濟敦睦婣任恤之誼即以宏承先啓後之謀春秋貴備賢者長榮念裕固不宜妄自菲薄也至於該生旣身列膠庠當知君子固窮宜安顔子之貧而居易以俟豈容妒阿阮之富而挾長以爭况涉訟公庭更兩失之矣仰休寗縣轉諭該族戚中公正紳耆妥爲調處毌任滋訟致傷親誼 
[革除賽會陋習辦法南京]  
　　江督端午帥批常昭紳士宗嘉祿等禀云春祈秋報本吾華舊俗一日之蜡聖人所許必欲破除迷信屏退神權當俟敎育普及之時誠非一蹴可幾之事無如吳中風俗迎神賽會變本加厲舉國若狂金玉錦繡炫燿通衢男女俳優雜陳百戲蓋祈報者其句而淫樂者其實每値賽會之日百工輟市學子癈業青衿佻闥於城隅釵弁交錯於道路搢紳之家夷然從同累日未已擲金錢於虚牝失可寶之光陰爲誨淫召盜之媒有敗俗傷風之慮識者引爲深憂有司所宜禁遏此種敝俗本部堂早有所聞披覧來牘所陳適相符合自應嚴行禁止以挽頽風仰常熟昭文兩縣迅即查明示禁倘本年賽會已過即自明年起永遠禁絶不准城廂内外復有迎神賽會扮演戲劇之舉如敢搞違從嚴懲辦並先行廣爲曉諭俾衆咸知如此項賽會本有常年的欵即由該二縣酌奪情形或以此欵建設公園或設立勸工塲或組織文明俱樂部庶　宣暢民氣之中仍寓道德齊禮之意是在賢有司與地方正紳之善爲轉移化無益以作有益尤本部堂所深盼也 
清談 
[避暑花園]  
　　避暑花園者。滑少浪子　子塲也。　婦淫妓之消魂窟也。今天漸熱矣。而此一班寡亷鮮恥之烏男女。方將約姘頭邀相好。坐夜馬車。游夜花園。招搖過市以爲樂。而不料惡作劇之上海縣。乃以嚴禁爲請。 
[江蘇之掄才大典（適存投稿）]  
　　熱心優拔者注意 
　　道聽塗說之片片 
　　本年已酉爲考試優拔之年本月二十九爲蘇屬取齊之日堂哉皇哉。所謂掄才之大典也。科舉久停。秀才技癢。聞此則郁郁文思。多有不能自禁者。 
然而學司之宗旨。揣摩宜熟也。不然且無幸應考之人數。多寡宜核也。不然將大意。考試之人物。聲氣宜通也。不。然恐瞎撞。塲前之布置。規畫宜周也。不然。多不便。據所聞述所知因得種種 
（甲）學司之宗旨蘇提學以拔貢起家由是而舉人進士旋入翰林不特新學書夙未夢見即周秦諸子之書以及馬鄭之漢學程朱之理學亦無所知唯八股小楷確有專長其校閱學生國文課本專重字畫嘗語人言近日學生寫字惡劣不逮科舉時代遠甚其志趣可見日前與省視學某君語及此次考試優拔提學云據聞學堂敎員出洋學生應考不少他們講新學的原可不必但是考不考由他取不取由我我看見此種卷子横豎不取罷了其完旨之頑錮又可見並聞此次分閱卷子之幕友亦多老拔貢然則應考者。當以赶　寫字爲首要。以勦襲　調爲次要（乙）應考之人數各屬報名之多數倍從前常府學共二十餘人常屬江陰共百餘人武陽各五十餘人蘇府學共七十餘人蘇屬常昭各三十餘人松府學共五十餘人松屬青浦約三十人他屬未知者不與焉紛紛續報者又不與焉總之他日各報之紀事。其最後一語。必曰頗極一時之盛。 
（丙考試之人物）以朝廷不甚愛惜之名器。識者鄙夷不屑之功名。而稍通聲氣。逐隊其間。主試者如妄與之。與試者姑妄得之。本亦無甚可議者。蘇提學有見於此蘇之應試者深明夫此於是不挾帶厚贄千里歸來而預拜提學爲老師者有充省視學淵源有自而逆料必得者酸秀才尙知運動　提學亦解人情。請看場後之新談。不少報章之資料（丁）場前之布置科舉廢後往年之場前布置。相忘者久矣。道不終窮。而有六月興師之舉。曩時之餘興。又有奮發。於是買連號者已所在興起或五六元或四三元上房索　又極奢優拔四場定要每場二元另卷子二元而場前之破鈔已不少。倩人代搶者亦所在興起包得者或一千元或八百元代一篇者或一百元或二百元咬耳朶演手勢所見不少而文豪之財運乃大發。結數人伴租幾間屋借紗袍套買攜帶書而士子之預備已。大忙。　 
或曰是勞民傷財之虐政然而主試者應試。者。則同聲相應曰。是　拔眞才之大典。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 
各省籌辦諮議局 
[變通選舉章程]  
　　華僑 
憲政館咨江督文云接准咨稱據廣東石城縣商務分會總理柳龍章禀稱海外華僑統計不下數百萬名本屬中國赤子現在實行憲政可否稍示懐柔予以與聞政事之權擬請准予華僑一律照章選舉議員懇咨核議等情前來相應抄錄原禀咨行貴館查核辦理並希見復等因查華僑選舉前准粤督電詢辦法當經本館於本年三月初三日江電復准凡營業外洋願回籍得有選舉權者應准變通入册投票在案茲復據該商會總理禀陳就華僑所在地方調查人數限定名額公選議員一節查營業外洋離國較遠一經被舉勢不能回籍應選窒碍殊多蓋必有選舉區之隷屬而後選舉能行亦必有諮議員之列席而後决議有效所稱遇有條議事件就近禀明使館核辦之處究與定章所指議員名義不符至選舉議員以本省之人爲限所稱南洋各埠附近粤東日本各埠附近閩浙應令就近分隷各該省諮議局尤與定章多所未合礙難照准惟華僑人數甚多關心桑梓若於本省利病與革事件一槪不令與聞自不足以昭平允本館詳加察核應准令各埠華僑按照人數多寡酌量公推公正紳商若干名作爲各該本籍省分諮議局叅議員遇有應行條議事件即由叅議員臚陳所見呈由本國駐使咨送該省督撫交諮議局提議似此辦理華僑旣得與聞本省之政務而於諮議局章程亦無抵觸除僑民願回籍得有選舉權者應仍照本館前復粤督電辦理並咨復農工商部曁出使各國大臣轉飭遵照外相應咨行貴督查照　 
本埠新聞 
[浙撫復浙江旅滬學會電（爲塘工事）]  
　　浙江旅滬學會孫問清太史曁會内諸公均鑒頃接專電以塘工難靠險狀日形察核工程保全民命鄙人自維無狀霔雨爲災動念海塘難安枕席辱承忠千感佩良深查新章塘工議事會原爲指陳利弊而設工程隊弁兵全用土著以其保護身家兵力用事　警則專爲防護機關計自動工以來明查密訪不啻再三復參衆議差勝於前月前水勢驟漲特飭多備夫料晝夜搶護查催報告日數往還但期即時晴霽化險爲夷當與七郡生民同深寅盼至塘工總工李道輔耀提調杜守孝恂素稱爲守兼優即總監工錢丞增勛亦向有勤廉忠實之名各員久已駐工非要公未嘗至省前閱報紙有言辦工之員常在省　者想係傳聞之訛恐勞系念用布洋情如知新工實有欠缺仍祈隨時明示自當妥籌補救力求穩固也增韞嘯 
[詰問甘省災情要電]  
　　蘭州護督毛鑒咸電悉据吉帥奏連年不雨牛馬餓仆是災情必甚重前聞得雨而此間商號來電又稱秋禾尙不能種昨日由蘭來電有災情甚淡欵尙未動之語究竟災情如何被災共幾處何處最重雨有濟否振果放否如放尙需欵否此間現存捐欵萬餘惟災情不悉無所適從請詳復籌振公所叩諫 
[上海信義銀行停閉始末記（續）]  
當時商會司友日赴該銀行監視收兌已及兩句所收上海通用銀元票已違六萬三千餘元内有信義漢口通用票九百二十四元經該行執事力言各埠牌面攸關通融收入人心雖已略定鎭漢迄無欵來僅君克昌自請參革似近脫卸地步四月二十一日上海道以君克昌自行投案訪查該銀行未兌之銀元禀尙有五萬餘元而所收零星儲蓄各項存欵尙不在内槪無的欵可抵僅請參革查抄亦屬空言搪塞移請商會維持再籌現欵三萬兩以資兌付一面電禀南洋大臣曁度支部指明即在該行所押之鎭江造紙公司全廠房屋機器内抵償並札會審公廨知照捕房派捕彈壓另擇地方照票兌付專爲維持信義上海鈔票其儲蓄存欵令各抄細帳呈請會審肥堂與封存之帳簿逐欵核對俟鈔票理清再行禀部勒令還清云云商會接到移文後即又集衆公議續向華商各銀行號籌銀三萬兩訂期兩個月爲限仍在首次受押之鎭江造紙公司全廠機器生財房産内抵償如兩月期滿不能取贖即將該紙廠拍賣歸抵暫由商會與上海道擔任作保專備收兌信義上海通用票之需其儲蓄存欵各户飭照上海道電部辦法各開細數赴廨具禀静候别勒清還旋由廨員出示定期四月三十日五月初一初二儘二日内在公廨兌付曉諭執票人領洋共兌付洋三萬五千八百十八元計用各銀號銀行押借銀二萬四千五百兩連前押荷蘭銀行五萬兩實共押借銀七萬四千五百兩兌換現洋十萬四百四十元五角一分六釐總共付出收兌通用票及洋力票力等洋九萬九千七十元四角三分六釐尙餘洋一千三百七十元一角三分商會監兌之信義通用票前後共收回九萬九千四十二元核之該銀行報告票數是在外未及來廨領洋之票尙有一萬七千餘元又查該行三月二十五以前自行收回之票數實十八萬四千餘元與口稱１ 
約收二十萬之數亦不相符此尹克昌先後函請維持乃疊次收兌該行通用标之情形也商會籌辦此事之初曾將各節塌禀度支部南洋大臣察核訓示四月初三日奉南洋大臣電開前電請派員監兌已飭滬道照辦惟該行並無確實准備此後斷不能再准出票務望轉致遵照爲要等因後經廨員寶大令在该行樓上查得尙未蓋印簽字之空白鈔票十五萬元立即提廨封儲商會查得该銀行在商務印書館定印十元鈔票五邁紙計五十萬元訂有合同亦即面囑該館停印作廢並令朱清齋將收回鈔票連同圖章三顆一併封存將續收鈔票一律截角免出弊端鎭江紙廠所抵銀欵本由上海信義支付此番立據轉抵荷蘭銀行由尹克昌朱清齋二人於據上載明紙廠押欵應仍歸上海信義還欠他處不能移撥查信義銀行周轉不靈其原因雖由鍾某傅單所致然亦由信義之滥行紙幣並無確實準備以致偶一擠排即難應付誠如督撫各憲電諭架空朦設無異誑騙且該行究竟曾否奉部立案註册領照上海商會無案可稽上海商會對於此事苦心孤詣一再籌借無非以華商銀行發行鈔票久爲外人所指摘該銀行設在租界若不設法維持勢必累及他項實業公司此後紙幣信用全行失敗聞上海商務總會已將此事綠由移知地方官並禀報各部矣 
 
 

Page 19

 
 
[再請拆除無線電報]  
　　滬道蔡觀察以滙中旅館私設無線電報尙未拆除電禀南洋大臣請示核辦已紀昨報茲悉蔡觀察昨又照會英領大旨謂此事曾奉南洋商憲轉准美使照會已飭駐滬英領撤除在案今該旅館仍未遵飭除去顯違英使命令且查曾有俄人在山東設立無線電報亦經禁阻現在滙中旅館事同一律自應撤除請即飭令遵辦以符向章 
[江督獎勵復旦公學學生]  
　　復旦公學第二班畢業學生業已考畢日前由滬道蔡觀察會同曾觀察盤電禀江督請示去後茲奉電復以該校各學生旣經考試英文程度尙高甚爲欣慰應准由道給發文憑以示獎勵 
[浙江旅滬學會開會紀事]  
　　十七日下午三時開會先由職員胡叔田君布告開會原因（一）追悼會董濮紫泉方伯由嚴濬宣君詳述方伯對於本會事實（二）研究浙路辦法（三）諸曁水災由沈迪民君報告紹府蕭太守乞賑來電經衆議决函致上海商會及紹興同郷集募賑欵（四）沈迪民君報告金衢嚴處四府同郷因混成協統楊善德濫保私人蕭星垣事議决俟　員確查後再定辦法（五）海寗塘防護事决議派員至塘調查并先電浙撫電文如下海寗塘道光時决口江浙受害甚巨近聞工程難靠險狀日形値此雨水過多秋期驟至恐釀大災懇乞憲恩察核工程保衛兩省民命浙江旅滬學會廷翰等叩 
[寗紹輪船裝潢告竣]  
　　寗紹商輪公司之寗紹輪船業已裝潢工竣定於二十二日午後三時由十六舗碼頭展輪駛往吳淞試騐速率昨該公司總理虞洽鄕顴察特備參顴劵分送寗紹同鄕暨滬上官紳商學各界届時登舟觀覽一切並聞該輪試騐後即於二十三日開始往甬六月内凡逢禮拜五並繞道普陀以便避暑者之濟渡云　 
[淫僧摟抱女子駭聞]  
　　住居城内舊校塲之洞庭山人洪贊臣前日午後同其妻及妹赴小南門外桑園街莫釐三善堂殯房内祭奠行至該堂附近小靈山禪院門首突被湖北淫僧惠濤將洪妹强行摟抱擁進院内洪極聲喊救旋有巡士到來將該淫僧惠濤及客僧印澈一併拘解南區請究惠濤裝作瘋癲恃强抵賴區長因洪以事關名節不願到堂作証是以僅將惠濤解至工程局經陳副裁判提案研訊惠濤一味狂妄無可理喻判押候查明並傳詢巡士再行澈究 
[車站警長誘逃兩女]  
　　向操米業之紹興人陳紹隆家住小南門外趙家灣地方生有兩女均已長成頗有姿色其長女名善香年已二十早經許字某姓尙未完姻次名銀善年僅十六猶未許字詎昨晨兩女忽攜大洋八元小洋二十角金戒一枚相約私遁經陳細訪根由實被鐵路車站某警長誘令捲逃因即投報南區請爲查緝 
[工部局築路建橋]  
　　英美工部局茲又在美租界兆豐路北開築馬路接通張家口路並於新記浜建橋一座以利交通業已於昨日開工興造矣 
[城内]  
　　整頓清道○一路巡局游巡官牌示略云本城九畝地及西門南城脚縣後花草浜盛家弄等處附近居民逐日傾倒垃圾灰漬瓦礫日積月累繼長增高本委奉兼辦清道以來疊經出示曉諭並添置垃圾箱三百餘只分布街頭勸令各居户人等凡有垃圾齷齪等物一律傾入箱内次早由清道夫代爲挑除不得隨便傾棄乃近來仍有無知之徒以各該等處向爲垃圾堆積之所相率亂倒本月十三日經北五區巡警查獲顧阿美肩挑垃圾一大担向九畝地傾倒帶局訊问乃係廟前街陸炳元水菒店雇令挑去十五日下午本局巡警查獲王阿二肩挑煤屑一大担向花草浜傾倒帶局審訊乃係陸家栅張安四老虎灶遺令挑往似此情形實堪痛恨以後如再查有隨便傾倒者准由街隣人衆扭送到局卽以所罰全數酬賞各巡警等亦即嚴密查察不得稍徇情面 
　　注意衛生○醫學研究所各職員以熏臘店水果攤夜間所燃燈火均用馬口鐵燈内置洋油外無燈罩時有烟煤狼藉食物之上以致食者毒入臟腑釀成喉症因特會同巡警一路五區將近段先行禁止改用有罩洋令改良 
　　惡習宜除○本縣田大令以沿街晾晒衣服最爲惡習昨特出示禁止並移請總工程局及一路巡警分局諭飭站崗巡士嚴查禁阻如敢抗違拘局懲辦 
　　借重官勢○滬寗蘇肉業衆商張正隆等禀准上海縣設立宰猪公作已紀前報茲經各商議定於本月二十二日開辦届時仍恐有人阻撓昨特禀請縣令派差彈壓 
　　軍犯過站○南匯命犯周芝林判定充發甘肅軍罪昨日解至上海縣過站寄押内監俟備齊文牘再行按站起解 
　　牽累多人○龔琴孫盜押公地一案茲由本縣田大令查悉二十三保二圖及十三圖地保亦與同谋昨先飭提二十三保二圖册封張釗祥到案詰訊張供並不附和亦未同謀大令飭令退去候傳該二圖地保再訊　　股本消滅○楊學文控張韵生呑没股洋匿賬延宕前晚經一路巡局游巡官提訊楊供曾有光緒三十二年九月份由張韵生糾合小的開設永昌祥象牙店每股洋二百四十元小的轉合親戚許堯章爲股東由張韵生經手開至次年二月間張稱店中虧蝕將店閉歇所有賑薄一切均由張携去藏匿向論避匿今與遇見扭請究追張供紏股開店屬實後因虧本閉歇有賑可查判張交保着兩造邀同公正人將帳算清禀候核斷 
　　限期遷讓○秦百禒遣家丁馮福至一路巡局控稱房客邱壽卿積欠房租洋三十八元現願不收租金求請請遷邱供一時房屋難覓求請寛限判限十天搬讓如違押遷　　定期開會○地方公益研究會定於二十日下午八時開常會請朱錫百太史演講昨已遍發通告書邀請會員届時往聽 
　　道批五則○成星垣禀批受據　價爲事理上所罕見其據内列名過户過付之人據稱又係廖黨難持公道則將憑何追理惟旣據再三禀訴究係如何情形仰奉賢縣確切查明具復以憑核奪前禀抄黏附發仍繳徐墨波禀批來禀未將禀縣批詞抄呈保無不實不盡不准裕大土行禀批鄭允文陳浩然兩户存欵著即逕禀會審公廨核辦童德堃禀批仰會審官寶令迅遵迭次批示切實查明於此次文到十日禀復核辦毌延沈元福禀批以堂叔拐已寡姪女如果屬實殊屬悖謬旣有所失保險股單爲証應即嚴行追究毌稍輕縱仰上海縣遵照辦理並轉移公共租界會審官查照抄黏並發 
[南市]  
　　勸籌股本○内地自來水公司改歸紳辦後所需股本銀一百二十五萬兩除由錢業及油荳米業救火聯合會等認定數十萬兩外所缺尙鉅總工程局各董事爰於前日續行開會議定函請南北兩商會再勸各商盡力籌認以維公益 
　　斥革巡士○東區一有零一號巡士王迎祥近因屢在崗位與車夫留蓶昨被被總工程局警務處查知當將卯名革除送請裁判所押交學費 
　　盜賣墳地○王維銀昨至工程局控被張周氏出賣基地時將伊祖遺坟地盜賣於沈 
 
 

Page 20

 
 
姓請爲追還訊之周氏供有地一畝四分憑中出賣因原單失去以糧串爲証求鑒判交二十七舖地甲帶出着十二圖地保查明該氏究有基地若干禀復核　 
口角鬬毆○前晚吳長泰　器作遣店司施阿榮將軋花　一部送至永盛碼頭雇陸阿生之划船載送航船嗣因爭加渡資彼此口角兩造各紏多人互相鬬毆當由巡士拘至南區解送工程局訊明情由判陸戒責二百下鎖示三天期滿交夫頭約束店主吳鳳德及施均受　傷諭令自行醫治 
[閳北]  
　　勒令回籍○四路三區巡士貢長康前向彭浦郷民勒許洋三元經總局汪裁判訊實判責軍棍二百下拘留一月在案昨已期滿由汪裁判提出判令具結勒限自行回籍不准逗遛 
　　揑詞誣控○彭隆順控盧周氏逼令餋媳彭招招賣娼等情曾經巡警總局汪裁判訊明該氏係領招招爲女　與顧姓並非養媳亦未賣娼昨日該氏復偕招招投案供訴前情判令具結了案 
　　西婦追欠○西婦介勒前至巡警總局控告顧阿金欠洋一百五十元不還因顧妻戴氏在該婦處幫傭判令按月拔還七元在案昨該西婦復至總局控稱戴氏逃逸欠洋無着汪裁判因即飭提顧阿金到案押候交保理處 
　　拔還欠欵○趙福貴前投三路一區控告經金泰欠洋一百十元除由經繳過洋五十元外尙少六十元昨由該局解送總局訊理判經交保分期拔還了案 
[英租界]  
　　騙子宜懲○莊張氏控著名翻戲曹瑞卿蔡小雲洪阿金串騙洋四千餘元昨經公堂研訊氏供曹等與陳鶴卿串騙坐落白克路之房屋契據向人抵銀務求究追曹等延律師上堂代辯判曹等均交原保候補提人証到案再行訊核又有韓春芳附控曹瑞卿與蔡小雲串騙洋六百元中西官諭曹蔡别覓妥保候早堂訊追 
　　騙取柴米○過犯李阿生前日向張守標柴店騙柴旋又向伍永才米店騙米當被察破鳴捕拘入捕房昨解公堂訊明屬實判李押西牢九月期滿逐出租界 
　　如何處置○濟良所昨解妓女洪月仙到廨復訊據　婦吳阿金訴稱月仙係受狎客之愚投入濟良所求察又據該妓之母周許氏投稱洪妓係親生女兒求恩給領判吳鴇開釋候再傅訊漆妓仍留濟良所著周許氏於下禮拜二來案再核 
　　女犯狡謀○黄王代劉王氏因串拐楊吳氏由廨訊明判劉王氏押女所半年黄王氏押三月在案茲黄王氏期滿忽與劉王氏商通令其冒名先行出所昨被捕房查悉一併解廨判黄王氏加押三月示儆 
　　須憑見證○張李氏控楊桂增冒認伊女桂姐爲養媳昨晨由探解廨訊究中西官因兩造供詞各執判楊押候各邀見証到案於下禮拜二再訊 
　　圖賣餋媳○唐寶慶唐朱氏因將餋媳陳阿巧圖賣爲娼由捕房一併查獲解奉公廨分别收押在案昨又解案判各還押候下禮拜二訊核 
　　是否股東○德商天福美商德泰兩洋行控元豐號股東錢仲敡定貨不出昨日午後由廨會訊中西官以原千調查錢促敡是否元豐股東尙未明確候公堂給諭向同福鼎康兩錢莊詢明再行核奪 
　　起火可疑○前晚一點餘鐘四馬路吉羊樓扇店起火昨由捕房將該店主周樹炎司賬陳耀林店夥周壽春解廨請究判各存洋一百元交保候查旋據九號西探與華探李星福投稱該店保有火險銀三千兩情有可疑請爲澈究中西官諭候即日下午三時前往勘明訂下禮拜二再訊 
　　失火罰鍰○北四川路醉春園茶館起火一案昨由捕房將該館主林春榮夥友郭仁蘭李少雲徐炳生張生有等一併解廨請究據九號西探禀稱該館於本月十三夜起火因其情節可疑拘案訊究質之林等均供不知如何起火中西官以林實屬疎忽判罰洋四十元充公 
　　鉅竊監斃○鉅竊周王同於去年西歷七月十四號與同黨徐二在火車上竊取搭客邵祖振値洋五千餘元之珠飾由廨判周收押西牢五年在案茲周在押病死由看牢巡捕禀知捕頭飭傳地保查明家屬棺殮 
　　日探跌傷○黄美捕房日本包探中井前日乘電車至廣東路因下車過急跌傷頭角由捕車送捕房轉送公濟醫院醫治 
　　子債父還○楊煥文控周根源用空洋三千二百三十八元因周保出後避　不到由廨判令周父文炳繳還在案昨日復訊周求寛限判再限兩禮拜繳洋如再遲延勒令將子交出 
[美租界]  
　　西人無情○粤婦楊阿妹向與某西人姘識賃居青浦路十七號門牌近日不知何故婦忽求去該西人即誣指該代竊洋二百餘元扭控捕房捕頭詢悉情由斥退不理 
　　蕩婦受窘○蕩婦爛糊阿香近與章元卿　識前晚行經西華得路被流氓十餘人圍住調笑阿香大窘歸告章元卿昨投捕房控訴捕頭諭候查明核辦 
　　騙取貨物○粤人陳阿榮迭向天　路各雜店騙取貨物昨被粤探鋪鐸緝獲解入捕房押候究辦 
　　賭徒互毆○孫金福金阿紅二人昨在狄思威路因賭起釁互相兇毆由捕拘入捕房押候送廨訊辦 
[法租界]  
　　拐賣女孩○南京柯姓日前失去女孩一口訪知被王沈氏蔣王氏二人拐賣於粤人唐志控由該縣移文至廨將唐及二婦拘案判唐收押限十天將孩交案茲孩已交出暫留善堂當由來差禀請將唐等一併帶回歸案訊辦聶司馬諭候備就文牘准予帶回 
　　限制汲水○捕房麥總巡以法界自來水龍項近被染坊荳腐店老虎灶以及挑水售賣之徒爭先汲取民間甚爲不便爰特重訂章程嗣後不准再有前項情事如違究罰 
　　陡發心疾○法國郵船公司管理信件人某君前日赴法公書信館經理人陶伯輝處飲讌忽發癲疾所有杯盤等物被俱抛擲損壤當經各賓朋送往醫院請爲醫　後由船主領回延醫調理所遣管信一役暫令法郵局寫字人臧君前往代庖 
　　查獲流氓○流氓徐阿金在新租界僻靜之處圖刦行人財物適被包探查見拘入捕房押候解廨訊究 
國外新聞 
[智利國簡派日使]  
　　十八日倫敦電云南美洲智利國已派公使駐紥日本 
[英以飛船駐防米孜]  
　　十八日倫敦電云英國汽球飛船齊泊林第一業已駛抵米孜將永遠駐防該處 
[英國防衞暗殺黨]  
　　十八日倫敦電云英政府因印度學生結黨行刺現已設法保護印度事務大臣馬萊並印度各大員以免遇禍 
[伊籐王赴韓公幹]  
　　十八日東京電云伊籐王已於今日行抵漢城將以日皇書呈遞韓皇 
[日俄開議交涉問題]  
　　駐日俄國大使近照會日政府促將日俄各交涉問題從速議結以免引起國際衝突日本外務部頗韙其議故不日即將開議 
[水上自由車之發明]  
　　聞有日人某氏發明一水上行走之自由車業已禀准專利 
[印度學生行兇三誌]  
　　十九日倫敦電云威立君及利記醫生前在皇家學會爲印度學生鎗斃其屍身現經刑官率陪審員會同細騐兇手未曾到塲陪審員咸以該印度生爲有意行刺云 
[英國將派兵往波斯]  
　　十八日栢靈電云現在波斯境内之俄國哥薩克兵隊已佔據險要以待巴古援兵並以備革命軍之攻　英國亦欲在南境派兵豋岸以備緩急 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[蘇州地方自治會設立自治會研究所章程]  
　　第一條本所謹遵憲政編查館奏定章程辦法以講習自治章程造就自治職員爲宗旨 
　　第二條本所由本會呈請自治籌辦處批准照辦并由會中公舉所長一人呈請自治籌辦處核派 
　　第三條本所講授學科依館章所定爲限一憲法網要二法學能論三現行法制大意（如官制軍制審判制之類）四諮議局章程及選舉章程五城鎭郷地方自治章程及選舉章程六調查户口章程七其他奏定有關自治及選舉各項法律章程八自治籌辦處所定各項籌辦方法 
　　第四條本所遵照館章以講授八個月爲畢業并遵照本省官設自治研究所章程分兩學期而以四個月爲一學期 
　　第五條本所授　時間每日以五小時爲度自下午一時起至六時止每星期以三十小時爲度 
　　第六條本所學員定六十名不以本會會員爲限惟以本會會員資格充學員者於書籍講義等槪不收費 
　　第七條本所學員須具備左列之資格一文理清通者二不染嗜好者三年齡滿二十五歲者四品行無虧者五未犯國律所定之刑罰者 
　　第八條合於前條之資格者須至本所塡寫履歷書及志願書由本所審查確實方得入所肄業 
　　第九條學員入所肄業須遵守本研究所另定之講授規則如果違犯經本所所長審查確實後得令退學（未完） 
小說 
[俠情小說縵卿小傳（一名像片案）] [  𢊄窔著（四十五）]  
　　第二十七章贓主簿 
　　蓋以縵卿當日之在延陵氏也。已備受種種酷虐。種種毒楚。今日之與惡奴偕遁。而更落勾欄。且又歸他人矣。則其逮之而歸也。以前事爲比例差延陵能不置之死地耶。即或不然。則其酷虐毒楚。殆有十百倍於前者。是可决而言也。以縵卿如彼之豓廲。輕柔之質。而値此黑暗陰慘之境。其有不花殘月缺。玉損香銷者。幾希矣。轉念縵卿已歸牛氏。則與我爲毫無干涉之人。又何故爲之重勞念慮。得無近於傎否。更念牛氏當縵卿之歸之也。本非深願。今一旦事發。倘延陵固索不已。牛氏或不爲之庇護。則縵卿危矣斯時漫眞一往情深。思想專致。殊忘身在何所。與贓主簿之晤對。更未計及。在贓則知漫爲必有所思。亦不敢擾。默然相對而已。及僕隷呈餅餌。至漫始悟。略食少許興辭而去。 
　　第二十八章像片之發現 
　　一日漫眞無事。手情只一編。閱至情俠類。頗有棖觸。正凝想間。短童報客至。漫起出迎。則燕山公也。漫頗訝之。蓋燕少喜任俠。性豪邁。盤馬彎弓。舞刀輪槊。以爲快。腿足曾受傷及骨。旣年漸就衰。幾不良於行。豋樓最其所苦。今日之來也。其爲有極緊要之事故可知。旣迎入就坐。燕乃以拳輕擊其腿而笑曰。老之將至。雖彼亦與老夫爲難。不能如年少時之随我意旨矣。我今日之來。特就漫公言别。以我將有袁浦之行也。漫乃問曰。何時成行。歸當何日耶。燕曰。耶歸期遲速。未可預定。明日即就道耳。 
復謂漫曰公亦知縵卿之事。正未已耶。漫曰不知也。燕曰延陵氏所遣之人。前已由張主簿報書以歸。昨復賫延陵氏之手札來。一致丹徒郭令。一致張主簿。並持有縵卿之像片。即去年冬時在張素雲家所照者。我問之縵。卿當時僅印兩片。一赠魚氏子。一縵自藏之。今延陵氏所。得殆即魚氏物。延陵書中詞旨切迫。指明其逃妾現在牛氏處。託郭令爲之捕而送之歸。並究懲其拐逃之惡奴張笙。兼囑張主簿爲之就近追理。昨張君持書示我。我以作袁浦之。行無暇爲之計。特來報公。其能一爲經劃否耶 
[賑務]  
　　蘭州毛護督致盛宮保電盛宮保鑒暫護疆符兢惶萬分辱賀感悚諸祈誨啓公與同人又集銀六萬兩感何可言公謂州縣諱災非先辦蠲緩不可誠爲洞見癥結蕃此來道出旱區災民攔輿禀訴有告差役催徵並有勒扣子種銀兩代完上秋課賦者蕃嚴加訓誡故此查災放振不敢屬之地方官亦誠知其不可靠也甘省州縣岡嶺叢互轄境太廣有一郷周圍四五百里者一縣之廣可知勢難兼顧蕃皆揀可信之員紳任之此間官塲有謂甘肅向不辦振此爲第二次亦因山多路遠不通車道并有騎馬不能到非健步不可又有素乏井渠之處員紳數日不得水飲者故放振之員紳均須能耐勞受苦是以寛給資斧許以酬勞以資鼓勵凡派員紳必舉我朝成憲玩視振務者革職遣戍侵呑振欵者正法以爲敝戒其辦法首選妥員各赴被灰州縣密查各郷災情孰爲極重孰爲次重孰爲無災先記村莊大小户口多寡然後再派員查放先從最重之郷村入手庶振員經過之處不至爲災民環呼所困又查災必挨村挨户親入其家查勘當有由極貧而改次貧者即郷約紳耆册報不足爲憑其已放春振而災最重者蕃到官即已加振一次尙須續放　振總以民命得全活爲主現省城安定均已設局平糶係放豌豆青稞油麥三種粥廠一層外州縣居民零星散處山巒村落相距太遙領粥甚難省城如飢民就食者衆亦設廠知繫藎籌用特縷述承詢甘旣電奏能否援照各省奏獎各省辦法若何祈詳示蕃出勘渠工昨始旋省答覆稍遲爲罪蕃叩咸 
 
 

Page 27

 
 
   
 
 

Page 28

 
 
   
 
