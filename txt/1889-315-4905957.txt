# 1889 - 315 - 4905957

 

Page 1

 
 
[圖書集成局告白]  
　　啓者本局所印古今圖書集成早已裝釘齊全由預股諸君持票來領尚有未經提取者亦望及時取去以饜先覩爲快之心現在局中尙有若干部留存每部定價銀二百五十兩如有合意者請移玉申報館帳房購取可也此布 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祗以卷帙繁重加以去年釘匠忙迫異常致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔曰連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先覩爲快者幸卽早日至申報館掛號可也如至全書印成購辦者不照預定之例須再行定價今印有樣張欲觀向申報館領看此布 
[中國自種鶯粟議下]  
　　論者又謂種烟無減於洋土之來源近年秦晉豫蜀滇黔諸省以及浙之象山徐之豐碭均已廣種罌粟製爲土漿以圖厚利而核通商總册每年洋藥之銷數未嘗稍減可見土漿之盛行無礙於洋藥之銷數反使内地洋藥不到之區復被土漿起而乘之不啻助洋藥之毒使刼盡吾腹地之財也嗚呼書生之見抑何顚倒黑曰乃爾正惟内地諸省自種鶯粟故洋藥之銷路不能越清江以北漢口以上使非土漿禦諸門外無隙可乘則洋藥早已如水銀之無孔不入而内地諸省之元氣早已悉索告盡矣至於洋藥銷數未减者其故因華人嗜烟日多雖有土漿略能抵禦但能禦其銷數之不增不能禦我華人之增吸使非土漿分其銷數則每年洋藥不止暢銷一倍矣乃不咎華人之增吸而反咎土漿之分利不亦謬哉論者又謂種烟不及印度之製作印度種烟有種植之法刮漿之法搏製之法經英人日夜講求不遺餘力製成鴉片香味甚穠並聞另加蠱毒使華人吸之深入臟腑片刻失癮卽涕泗交頣斷非中國土漿所能及中國漿淡貧者吸之富者有不屑吸者矣此亦妄說也向嘗與西人共譯印度種烟一書頗知其製漿之大略其法無他　巧祗本年所收之漿必儲至次年始肯出售而印度土脉本厚是以香味特醲並無另有蠱毒攙入其中中國如派人赴印度學習其　植熬製諸法而復儲漿一年則製成之土斷無不及印土之理凡人酷嗜之物如不爽時刻久久服之無不成癮固不獨烟之一物也中國如擇天氣地脉與印度頡頏之地以種鶯粟必更繁茂第一在臺灣瓊州兩島該處土脉肥沃大半爲亘古未闢之地種出土漿必性味極穠其次莫如定海崇明該處天時稍次而間産木棉亦不致有妨五榖所以必擇海島者疆界有所限制不致蔓延如欲禁止亦易於收束蓋亦圈地之意也論者又謂種此害人之物爲不合於天理天生五榖以養人生百草以治病皆天意也但不能卽以藥草爲飲食日用之需故聖王專重稼穡以粒我蒸民今鴉片非五榖之比鶯粟非日用所需洋人毒我猶可言也若自種此毒草以毒華人豈合於天理乎不知此正天意也天怒華人故降此大刧然而天心有悔禍之時卽人事有轉機之候華人窮極思變自出心裁思種此鶯粟以保我利源而與洋人爭利今且秦晉隴蜀滇黔齊豫土漿遍滿天下矣此豈有人提倡而教導之哉其始吸也非人誘之其自種也非人教之且合十八省而人人思種此鶯粟雖有禁令而甘蹈法網而不辭雖有大吏禁止而種者依然如故如草木之勃生莫可遏阻人心之所注卽天意之所歸此正可以覘天意矣蓋天道無十年而不變否極則泰困極則通自有此來復之候譬如思病之人苟戒飲食愼起居靜攝數日則不服藥而自然告痊此爲天地自然治病之理故華人種烟正天憫生民之刼而子以一大轉機也論者又謂不禁烟而自種更將藉口於英人英之所以不肯禁烟者謂若洋土不來而中國鶯粟不絕反爲中國之大利英人不爲也故必欲中國先自禁而後英始肯應之今若大種則英人更有詞矣不知此眞墮英人計中也英之爲此言不啻金人以和局愚宋耳設中國果能禁絕鶯粟能保英之鴉片不來乎有以知其必不然矣今以鈎距之法推洋人之隱試以語英人告以中國將盡拔鶯粟以專購洋十則英人必以手加額若以語他國之人則其人必　之以鼻試再以語英人告以中國將自種鶯粟以堵洋土則英人必色然以駭而以語他國之人則其人必拊掌稱善可見種烟最爲英人之所忌而爲他國之所服何也盖凡有國有家者理當保本國之利未有利害切膚而猶漠然不知痛癢者也世之以種烟爲非者寗割肉以餵虎盖不自知其已爲虎之倀鬼已大抵此種議論不過陰爲英人作說客竊料各關所延稅務司等雖食中國之俸其心未嘗不陰袒英人深知中國自種鶯粟大有碍於英之鴉片而絕印度之餉源故常布散浮言以熒惑當局之聽而華人之無識者復從而和之循聲附和而不加細察其亦可謂效忠於英之至矣間嘗綜而論之自種鶯粟與買自外洋其利弊直一言而决禁自種而不能堵洋土之來則洋人之獲利愈饒而中國之脂膏愈竭能自種以敵洋土則中國之漏巵漸塞而烟癮亦漸趨漸淡以迄於無但鶯粟之種於内地則誠當禁而在海口則不當禁在内地欲禁自種尤當先禁吸烟否則烟癮未除仍須買自外國則貲財反耗矣在海口不但自種并當勸各國之爭種如波斯阿富汗俾路芝緬甸暹羅等國皆能産鶯粟可許其販運來華苟中國之産數日旺而各國復起而相爭則英人反將自禁以博義舉之名矣天下事有相反而適以相濟者我終以種烟爲禁烟之妙用也聖人復起其將不易我言 
　　此余友抱膝軒主人作也於種烟之策設爲十難逐層辨駁痛快淋漓利害得失洞若觀火而持論尤慷慨激昻文如其人鴉片爲中國絕大禍患此篇亦爲中國絕大議論試取中國十八省新科闈墨觀之雖佳文林立而無濟實用不及此篇之有益於國計民生也苟當局者能俯采其議翻然變計而不爲洋人之所蒙則大局幸甚亟登報章以告天下之留心時務者[  天南遯叟附識]  
 
 

Page 2

 
 
[諭旨恭錄]  
　　十月十五日奉硃筆武塲正考官着徐郙去副考官着徐會灃去欽此同日奉硃律這塲内彈壓副都統着敬信夫欽此同日奉硃筆着富亮何榮階監試欽此同日奉硃筆這收掌試卷着李有榮土得祿去欽此同日奉硃筆這外簾官着吳海揚李煥堯張桂森去欽此 
[烟臺瑣聞]  
　　南省水災之信傳至烟臺於是棉花粳米陡然昻貴花價漲至十四兩有奇上海粳米每石至九兩十兩之譜餘糧類是東省當荒歉之餘生　乍甦　又　此非惟覔食　艱卽被服亦殊不易小民其苦矣哉○諺有旱瓜潦棗之說本　夏秋間雨澤時若而紅棗收成持歉卽西府出産之處亦不見　以是知物産之　歉有非習俗之所可預料者矣○入冬以來雨澤頻仍麥田得此霑濡根蒂漸臻濚固來年收獲必有可觀望歲者差堪告慰矣 
[北通近聞]  
　　初五　狂風怒號塵沙眯眼下午三點鐘警鑼四起喧傳小西天紀宅失愼霎時八處水會飛奔而至文武官員帶同兵役亦呵殿而來登時撲滅計燒去倉柴一　尙禾延及房屋○河東高庄某氏婦有子一家頗充裕前日遇賊撬門入室意圖竊掠婦從夢中驚醒急持木棍捕賊賊揮刀來迎兩下對敵鏖戰良久婦受刀傷九處力不能支呼子來捕子起從黑影中當頭一槓將賊打倒赶卽　縳天明送官張邑尊略加審訊將賊釘以全副刑具隨帶賊下鄉勘騐婦因受傷過重恐難免性命之憂也○東門外大馬庄有新墓被匪覬覦正在斧鑿齊下之際守墳丁因腹痛出外便溺見墳　燈光閃爍知有變異大呼有人匪衆始棄棺而去是亦不幸之幸也○天氣嚴寒朔風砭骨日前有一丐仰臥西街理事府照壁階上一笑而亡由地保禀官請騐殮埋招認○有無業遊民販運私錢在街市上攤賣張邑尊飭差查拿外並出示禁止旋卽歛跡○南鄉李某家有良田數頃騾馬二十餘頭村落中稱爲巨擘前夜突來匪徒數人牽去騾馬九頭車一套家人見來勢兇惡未敢追捕事後報官請緝未知何時能弋獲也 
[天津近事]  
　　每屆歲科兩試烟花之隊博　之塲均利市三倍今屆府試經七邑廪保思患豫防聨禀乞地方官示禁以免士子失足乃前日天津縣孫筱坪大令偶經員院左側聞骰聲清越停輿查問知係地棍招集士子聚賭抽頭立卽喝拿而開塲之地棍早經兎脫惟將意天王三人捉去訊供同賭不諱判子枷號爲犯法者儆旋經廪保環求而罷○東沽張某氏無故自縊於徐氏之門經列前報兹有强作解人者謂氏夫十年之前曾患瘋病延其舅氏諸某卽津人所謂在天地門者爲之調治諸審邪魔纒擾理喻情遣不去遂以咸陽一炬焚之計斃黄鼠狼不止一頭然有漏網者不至迄無噍類張愈德其舅氏亦焚香附於天地門之末被焚之種類屢　報之而不敢於室中竊發爫摽氏於大門之外索一命之償洩十年之忿云云按此說殊怪誕不經姑錄之以符新聞之例已耳 
[撫憲閱操]  
　　蘇撫憲　大中丞示期於十六日調閱撫標前後左右各營操演陣圖及一切雜技是晨撫憲排齊儀仗命駕至大校塲司道文武各官先已排班恭迓中丞下轎後先行祭纛禮然後鳴砲開門中丞升坐演武廳司道各員各退中軍官跪請發令中丞命按營分操一時帳下健兒各顯神通中丞見各營技勇之諳練陣圖之變幻大加贊賞各營弁勇均賞賚有差標下各員莫不服中丞之賞罰嚴明至公至當令人想見大將軍八面威風矣 
[採辦米榖]  
　　蘇省淫雨爲災秋收歉薄經剛子良中丞據實入告奉旨渥加賑撫並蒙皇太后給發節省内帑至五萬兩之多吳中士庶一見綸音莫不歡欣鼓舞頌皇仁之浩蕩并感中丞此奏活人無算將來必食報子孫方興未艾也中丞現已飭藩司先撥銀四萬兩派委候補知府余太守慶祺袁太守恭宏赴産米之區採辦米榖赶卽運省以資急賑蔀屋窮民方憂凍餒有此撫綏孰不共慶更生哉 
[蘇臺小誌]  
　　蘇省現以災歉之區尙未勘定佃戸亦碍難繳租有田之家遲未開倉者十居八九聞有某某等富紳已於前日開倉一日之間往年可收至千餘元者現祗收得英洋數枚因是不免仰屋興嗟憂形於色○省垣現在舉辦冬防臬憲劉廉訪恐巡查各員梭巡不力於是親自抽查於二鼓後山轅直至黎明始回廉訪輕車减從祗帶差役數人可謂勤勞王事矣○城外蓬萊茶園暫聘請由滬回蘇之名優小金寶於十八日登臺開演一曲霓裳齊聲喝采是日觀者數倍於前云 
[刧盜被擒]  
　　秀水縣界棲眞寺鄉間土姓婦乘船赴油車港親串家行至千畝蕩地方突遇盜船數艘圍住行刦船夥見勢不佳大喚救命近處鄉民正在戽水同聲赶救四面兠拿當獲盜船三艘盜匪六名解至秀水縣署周邑尊於晚堂提訊尙無確供遂命收禁以待續訊受傷之船夥飭令延醫調治飢饉之餘宼盜充斥行旅往來可不戒哉 
[九峯霜信]  
　　武弁甲乙兩人素稱交好中有一婦賃屋而居一日正值歸寗乙偵知之誘甲赴酒肆暢飲設坐狂談命釂無數甲遂大醉夜半酒猶未醒乙乃將甲扶歸營次已則逕赴甲家破門直入席捲所有而去翌晨甲回家則見門戸洞開囊槖盡失還告乙欲至典鋪查詢甫出東關乙給以青蚨曰汝尙飢腸轆轆盍將此聊供一飽余當先往查訊中如其言比至典鋪不見乙至始知乙之詭計西找東尋已無蹤影徒呼負負而已世之半世訂交一朝下石者皆乙之流也○有朱某者家居華陽橋鄉三圖素行不軌魚肉一方常向各店鋪硬買强賖大千衆怒近經店鋪具禀華署葛邑尊立卽籖差提究想當從重懲辦也○蘇省大憲派委某君到松勘荒鄉農苦雨多時收成異常歉溥不知履勘後如何辦理也 
[閙房肇禍]  
　　本月初十日漢口黄陂街王洪興帽鋪主爲子娶婦衣冠輿馬賀客盈　新人旣入洞房咸欲作閙房之舉時日已暮令喜娘高燒銀燭圍看新人或評其眉之淡若春山或詡其目之秀如秋水或偷窺麝串成私揑鳳鞋談笑詼諧春盈四座猛聽一聲豁喇樓板齊折男女大小紛紛墮卜若滾瓜一時呼前之聲幾如鼎沸猶幸未經傷損尙能蹔而歸家然已驚駭異常不禁魂飛天外矣閙房者可不愼旃 
[僞栗破露]  
　　漢口市面每用票銀無論累百盈千但以一紙爲憑信近則錢亦用票美其名曰花板每紙一千文人皆便之而不知弊卽乘於不覺前月之杪有持錢票二十餘千至郭家巷大街某莊取現錢莊夥知係贋鼎當將來人扣住告知地保送交清軍府嚴訊之下供出同黨六名遂飭差嚴密拘拿隨卽獲到兩名各笞責五百收押待辦 
[鎭江近事]  
　　太古　行安慶輪船由滬上駛抵京江甫募馬頭諸客卽爭先上下有某甲挑担　跳板上偶一失足被人擠墮江心船主急命放划子救援而客已隨波逐流渺無蹤跡矣江行之險可不愼哉○某日明客託太古洋行某輪船帶皮箱三○至鎭江轉寄某處旣抵埠關上西巡役疑其藏有私貨堅欲搜查太古棧司事無奈持鑰開箱則内儲單夾棉皮各綢衣别無漏稅之牣乃飭小工挑往太古帳房擬於次晨輔寄不虞關騐時宵小已窺伺其側至晚人靜後躡梯越墻而入扭去箱鎖將衣服竊捲無遺次晨棧中人見沿途有衣服抛散并遺一木梯赶急稽查箱内已空諸所有旋卽禀明領事照會關道道憲札飭丹徒縣飭役緝拿越數日在江北七濠口獲賊土泰和吊取原贓並一小船解歸縣署懲辦○扒兒手楊蠻者專竊輪船之物星霜屢易案積如山日曨連賊夥三人一併拘獲解縣王邑尊訊供之下飭上刑具收入獄中 
[甬上雜聞]  
　　日來寍波米價漸平粗米每石洋銀二元七八角高者三元一二角柴亦不似從前昻貴惟魚蝦蔬菜等物依然奇貨是居俗所謂荒年先荒羹其信然歟○邇來城廂内外瘧症甚多且易傳染每有一家而數人俱病有○李某向操紙業邇年稍有積善念中饋乏人 
 
 

Page 3

 
 
因倩隣家嫗爲之執柯文定某氏女於今春合巹所費約百餘金不料新人旣入門卽歌泣無常人事不省盖頽然一痴人也李無可如何置米於家襥被出外女初則　米向人易飯米盡繼之以衣服首飾贈人終則動用什物事經數月四壁空空同居者代抱杞憂屢促李旋里而李逍遥事外終於音耗全無　媪之害人眞非淺也 
[喬粧又見]  
　　江省巡檢某君因缺瘠苦隻身履任其瀛眷留住省垣爲日頗久而寓中火夫有所謂大脚婆者幼年穿耳不啻婦人日前太太携小姐奶奶前往呂祖祠燒香因令該火夫扮作女裝四人同坐一車旁人無覺者旋給車錢少付八文車夫爭執久之始行看出亦姑置之未幾復如前狀四人同坐一車前往萬壽宮燒香車夫懷挾前忿漏語旁人旁人從而察之見該火夫叩首起伏果頸後髮　而頸前頦起卽行拘住交保甲局訊供據稱其髻係太太所梳其衣係小姐所給等語旋由局員禀知各大憲怒其男扮女裝不但冠履混雜且瀆亂嫌疑大爲人心風俗之害飭令裝入站籠以憑重辦某君治家不正恐亦難免吏議也 
[不願殮屍]  
　　格楞孟根西船上火夫林阿福原籍粤東因與同事之日本人齟齬致被毆傷身死其兄林阿九赴縣禀報後裴邑尊騐明塡格會同蔡太守至日本領事署庭訊等因已詳前報矣當邑尊騐屍時阿九訴稱小的自願備棺成殮邑尊允之隨會同日本領事訊供至午刻退堂用膳下午復命駕而往則阿九忽攺稱請先定日本人之罪然後棺殮弟屍邑尊開導再三阿九堅執前詞邑尊隨飭地保報堂暫行成殮發壇一面再偕太守及日本領事官研訊直至薄暮始得退堂至供詞若何外人不能詳悉盖緣訊供時日官不許人入内觀審故也又聞日本領事訊得並無實在憑據已將日本火工八名釋放矣 
[上海縣瑣案]  
　　張寶生控傅慶濤盜賣出内之泥獲邑尊一再訊供飭地保爲之理處前日帮審委員詹明府升堂訊究張訴稱小的有祖遣田十畆坐落洋涇鎭租與傅耕種每年租價除去完糧外淨收錢十四千文歴年被欠一百六十餘千向索不交且將田内之泥售與招商局得洋銀六百餘元小的向在上海貿易聞而下鄉向之理論伊竟一味逞蠻叩求究辦傅供稱其田實由小的售與張姓未經賣絕是以仍由小的完糧耕種此次售去田内之泥與張無涉張稱上海俗例錢糧由租戸承完傅向充地保故糧串亦遭覇匿惟其地總以田單爲憑所有田單早經小的呈案矣明府以兩造各執一詞着候覆訊察斷○昨報紀張鑒榮控張竹山誘姦妻子一案昨晨裴邑尊升堂訊究鑒榮稱妻子陸氏被竹山誘姦且將衣服銀錢乾没小的向以修理鐘表爲業實屬被累不堪叩求究辦竹山供稱小的失業無依是以躭擱鑒榮處並無犯姦情事叩求鑒宥陸氏供稱小婦人不敢犯奸邑尊飭將竹山釘鐐收所陸氏交官媒看管并令鑒榮明白補詞呈候覆訊核辦○王金钉控徐雅三匿帳吞銀一案已詳前報前日由詹明府訊究王聲請究追徐供稱小的已懇保人代歸銀三百兩餘求交保出外清理王稱三百兩一項雖已由保人交出惟帳簿尙被藏起無可核實計算明府着徐邀同保人到案訊辦○徐阿九控張春生毆傷頭額裴邑尊訊供之下令徐自行醫治張釘鐐收所前日詹明府升堂訊究張供稱徐之傷勢業已醫痊小的自知悔過嗣後决不敢再蹈覆轍矣明府謂徐傷是否已痊尙未投案禀明爾可邀同來案訊明核辦 
[英界公堂瑣案]  
　　昨日禮拜六德繙譯官古君未及到堂觀審捕房各案皆由蔡太守獨自裁判○包探何瑞福禀稱對買賊楊吉祥經小的緝獲向之盤詰則稱本年五月間在某綢庄行竊元色生綢一疋售與虹口某零剪店得洋銀四元二角當卽往問失主汪竹齋言此綢值洋銀六元九角及至零剪鋪吊贓言已剪成衣料出售與人無從交出并稱楊另有藍縐紗棉袍一襲由杭州竊來今特將人贓送案請究汪訴稱楊來購綢一丈五尺先付定洋二角後竟一去不來初不料其已乘間竊去元色生綢一疋價值洋銀六元九角今始由包探獲賊叩請追取原贓楊供稱小的係湖南人不敢行竊惟乞施恩包探禀稱楊係積竊請卽重懲零剪店夥某甲供稱不知楊係竊賊是以誤買生綢旋卽剪爲衣料售人矣蔡太守謂綢旣值洋六元九角而該店祗出四元二角諒係明知贓物貪買便宜着卽繳償洋二元七角再飭包探將縐紗棉袍質洋併償汪之綢價楊發捕房管押兩月以儆○前日花瑞芬校書控鴇母花楊氏時時凌虐乞恩超豁蔡太守飭暫發官媒候示昨日包探秦少卿禀稱花楊氏投捕房訴稱本年八月憑蟻媒阿多阿長介紹購瑞芬爲妓曾出身價洋銀三百二十元現被二圖地保夥楊錦華挈出乘間奔投案下捕頭命小的將楊拘押一面傳詢正身地保則言楊早經辭歇今特解送案下花楊氏供稱小婦人有衣飾等物被瑞芬帶出現存伊生母王陳氏處王陳氏投案訴稱小婦人並未將女兒價實阿多阿長供稱王陳氏托小的等將女售與花楊氏處賣娼楊供稱小的不敢挈瑞芬出外尙乞施恩麥捕頭稱地保夥不應擅目拘人有違租界章程請爲懲辦太守謂王陳氏將女售人甫經兩月卽托楊帶出投案喊控殊屬任意妄爲遂判將楊笞責二百板枷號一月妓交花楊氏具結領回赶卽擇良婚配花楊氏訴請追還衣飾太守謂向王陳氏究問可也○包探顧阿六稱租界定章洋貨鋪祗准堆存火油十箱逾限罰鍰兹經小的查得同春榮順等三家將火油盛在簍内每簍可積九箱禀奉飭傳今祗傳到同春榮顺二家計同春多儲七箱榮順多儲廿九箱該鋪夥甲乙等同供以後不敢多存矣蔡太守謂定章多積一箱應罰洋銀一元今照例判罰可也至未經到案之家可卽補傳科罰○江阿三訴稱車寓主某甲向車夫曹阿二索錢曹無以應反持菜刀恐嚇爲此報捕拘案曹供小的不敢行兇求恩原宥蔡太守判管押十四大期滿交人具保菜刀存堂○醉樂居夥友程啓如訴稱小的屢次爲外甥李永德舉薦生意不料李貪隋性成不能操作現經停歇時來借擾稍不遂意立卽逞蠻無奈交捕送案請發棲流公所俟具攺過再行尋覓生涯所有飯食之資小的情願照付李俯首求恩蔡太守准程所請飭將李發棲流公所管束○丁傅氏訴稱小婦人原籍寗波孀獨無依藉洗衣度日同鄉人張杏生曾借去洋銀十元言係娶親所用並許將來薦兒子習業不料向索不付延至如今昨令兒子向索忽遭毆擊小婦人前去亦被將手指毆傷不得已指交巡捕拘案請辦張供稱小的向在某洋行爲夥曾代友人向該氏借洋銀十五元利上加利已付過二十五元該氏尙來索洋致與爭執該氏稱自借去迄今祗有月餘如何利上加利張堅稱向借已久蔡太守騐得該氏受傷屬實判令張還該氏洋銀十元○小客寓主謝生發訴稱粤人秦隆第等六七人來寓借宿小的令其先付寓資秦等不允小的勸令他往秦等怒擊碎玻璃窓值洋三角送請判令照賠秦供稱情願賠償求免責罰巡捕禀稱秦身藏賭具今特搜出呈案秦稱骰子係玩耍之物並不用以賭錢蔡太守判令賠償玻璃窓洋三角賭具存候銷毁 
[法界公堂瑣案]  
　　包探王榮培禀稱緝獲裝假辮之積竊王永泰並在身畔搜出押票數紙解案請訊同轉詰王永泰曰爾前曾犯竊送案懲辦開釋後竟裝假辮欺人爾平日究作何事從直供來尙可從寛答稱前次蒙恩開釋已知攺過現在天津碼頭當小工同轉謂爾旣作小工該處工頭何人肯來保爾否答稱工頭徐姓人呼爲徐大窧子肯來保我同轉着將王永泰帶回捕房押候交保○王長生向舟子謝阿三訛詐錢文由捕拘獲解案同轉先詰謝阿三曰王長生如何向爾拆梢答稱小的昨日至小東門飯店用膳王等二人亦在吃飯王欲向小的借錢小的不肯伊硬取檯上錢四百文正與吵閙適巡街捕至拘獲一人同轉詰王長生曰爾等共有二人脫逃之一人是誰爾如何向謝拆梢答稱小的向做小工是日同脫逃之才寶至飯店吃飯適遇素識之謝阿三小的向伊懇借錢文伊指爲拆梢故與爭論適被巡街捕拘案求請開恩包探王榮培禀稱昨早在小東門緝獲積竊周阿炳中途被謝阿三攔阻口稱周是伊之繼子大呼包探拆梢後欲拘伊突被逃脫今爲拆梢事到案求請訊究 
 
 

Page 4

 
 
同轉謂謝曰周是否爾之繼子爲何口稱包探拆梢謝一味狡賴惟言年邁糊塗叩求從寛典同轉詰之周阿炳爾是否謝阿三之繼子答稱不是問爾現在何處所做何事答稱在南市生泰襪店燒飯問該店主是誰肯來保爾否答稱肯來保我遂着一併還押下期再行訊究○丁福長禀控養媳三寶被妓女張巧雲誘令爲娼經葛同轉飭提在案昨據包探王榮培禀稱至英界妓女張巧雲家該妓已聞風避匿復至三寶家據傭婦陸王氏言三寶有病往鄉下就醫未歸故將巧雲之母張氏三寶之傭婦陸王氏解案請訊同轉詰之張氏爾女張巧雲何在三寶如何至爾家爾女如何誘令爲娼張氏禀稱女兒巧雲不知去向三寶由丁福長之姊價賣與我今年端節由三寶之客還清身價遂脫娼籍現不在我處同轉着張氏與陸土氏一併管押着交張巧雲三寶二人到案再行研訊原告丁福長着於下期同姊至案質訊○包探李雲發郁廷湘禀稱昨在彩視街緝獲高阿仁係偷江天輪船上之外國鐵斧一柄爲此解案請訊江天船水手頭目史寶來偕船上洋人投案候訊同轉詰高阿仁爲何竊斧答稱小的於十九日由蘇動身廿一日到滬昨日到輪船閒看見有鐵斧一柄一時糊塗竊取嗣後情願攺過不再犯竊同轉謂爾有親戚否答稱有表叔管阿有在南市楊家渡開茶舘問爾叔肯來保爾否答稱肯乃着還押候伊表叔來案再行發落○小烟館主翁豐傳控劉阿毛偷水烟袋並衣一包將人贓一併送案求請究辦同轉着將水烟袋交該烟館主領去劉還押再行訊責○保大茶葉店徐加貴控俞大王虧欠洋五百餘元質之俞大王稱合開茶葉店虧折官着自去理算○王壽之控章才卿合開朝鮮字號虧折資本核算不明請爲提究同轉着憑中保見議等人限一禮拜自行理處倘理處不明再行來案訊辦 
[寗波府慈谿縣北鄉紳董告災書]  
　　夙仰盛名如雷貫耳未親雅範向日傾心辰維少欽封翁大善士大人義聲卓著仁德覃敷逖聽鴻猷同深雀躍謹啓者敝鄉籍隷慈谿疆分北鄙前不股引江源後則直連海際土性斥鹵民情獷悍向來土産木棉店七禾稻居三今夏雨暘時若滿擬大有豐收不料七月杪風雨狂施木棉損半猶冀大時晴霽尙望薄有收成奈自八月廿六日陰雨連緜四旬未已以致木棉脫手榖粒蒸芽被災情形固不獨敝鄉一處而敝鄉尤甚晴將半月水尙盈田秋熟旣經無望春花又難佈種蓋藏殆盡搶刼頻聞計非散賑不可無如集資甚鉅旣難謀始尤慮圖終敝鄉諸友祗以令郎子英兄與舍姪　圃忝店同榜囑泉敬修尺素藉爲將伯之呼素昧生平遽爾作發棠之請未免唐突尊嚴旣思遼晉燕齊並蒙澤被未必因交際有人始加援手以故筆將停而仍下者屢矣倘蒙諸善士惠澤渥施當約集同鄉藉供驅策芻蕘之言幸希采納肅泐佈奉順請崇安統期朗鑒不備經蓮翁土心翁陳詠翁葛番翁楊子翁葉澄翁陳春翁朱葆翁諸大善士處恕不另札均此候好世愚弟陳錦泉沈乃昭戎學泮　德風樓春土賡龢宓彰孝裘宗楨樂錦霞毛鍾棠洪維嶽李中龢韓景祺張紹齡沈敦禮虞琴餘沈乃清陳爔陳鏞張鍈葉佩蘅同頓首十月二十日 
　　姚子栖谷爲吳伯滔先生之甥畫本傳自渭陽山水尤爲神妙近人殆罕其匹昨以手繪便面見貽一面青綠山水神似文待詔一面則爲 
[公壽派殊足珍賞并領之下謝以長歌]  
　　子祥云遥公壽死模山範水推誰氏一枝妙筆傳渭陽石門姚子乃崛起蒼翠奇雲明淨妝手驅五岳掃八荒若雲夢者吞八九其中邱壑皆昻藏信手寫來成奇絕端詳不是輕下筆米點大小何足云古人五日畫一石况復雙管擅生枯秋鷹下擊盤徐徐屠牛批郤更導竅兵家避實專擊虚悟兹妙諦乃下手俯視餘子更何有不與黄荃判低昻但與道子分先後君不見冬日競作雲漢圖北風催冷無乃迂炎凉世態畫工手一笑擲筆忘故吾[  高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鐵路要覽自序]  
　　中秋佳節步月漢江適　人處齋頭見邸抄恭讀一過知京西自蘆溝橋至漢口欽奉懿旨准辦鐵路不覺勃然興起回至寓次遂借管城子捷書坐車避險法八條凡分二十九則意　印送親　爲將來搭車取便脫稿後時經午夜和衣熟睡醒來不覺漢陽城外日已遲遲檢閱昨稿竊意鐵路爲中國創舉議者不乏其人雖坐車有法而創造要志行車要法無所取資未免闕如特再博採旁搜增著創造要覽二十四條行車就穩法一十七條凡分一百二十有八則加以手繪圖　編成一書以石印法裝訂二本顔其名曰鐵路要覽非敢問世但冀閱者有裨於萬一云爾特敘其作書緣起如此是爲序光緒十五年仲秋　浣榖旦四明若痴主人識於漢臯客次 
[傷柳余所居楊柳樓臺左右向有古柳十餘株年來樓之東偏者日殘四之芟殆盡憑欄寓目不能無詩]  
　　助予詩興幾經年 
忽漫凋殘劇可憐也似良朋惱離散須知離散亦由天依依空憶舊風流不復垂條　影柔賺得良宵明月上無遮無碍照樓頭已丑九秋倉山舊主草 
[雨夜感懷錄請高昌寒食生正之]  
　　榮枯過眼莫追尋轉瞬滄　感古今籬畔傲霜容色淡檐前霪雨漏聲沈每懷親舍頻今涙翹首天涯孰賞音觸景增愁愁不寐短檠相對坐宵深[  蘅杳館主初稿]  
[菊秋之望偕蘆濱鈞叟游北之廣芳園歸途率成一律錄呈高昌寒食生疵]  
　　輪蹄飛逐軟紅塵覽遍名園景物新老圃黄花容嘯傲小亭紫燕自逡巡虬枝層疉千尋翠曲沼瀠洞數寸鱗獨立危樓　遠眺蒲帆遥矆倚闌人[  蘅香館主吟齋氏初稿]  
[寄懷康武惜紅生郵呈粲政并希玉和錄夢畹生大吟壇點定]  
　　十年前事記尋芳嬌小蘭陵第四娘剩有風流狂杜牧劇憐淪落舊潯陽輪蹄苦恨催人别勞燕分飛遠道忙忽聽故人消息近春申江上待聨床報道新聞紀惜紅萬言倚馬獨稱雄半生知已青樓友一掃詞壇白戰功食客名　彈鋏陋爪郎詩爲嘔心工班超自有封侯骨何必梯航拜下風[  已丑小春朔熙伯沈榖蔭草於沙川官廨]  
[三美吟]  
　　重來猶見舊雲英亦爲紅顔誤此生同是天涯淪落客直須憐我更憐卿十五盈盈掌上身左家嬌女態清新便應嫁作商婦人莫過芳時怨暮春金樽檀板　千觴一曲清歌最擅塲畢竟知音能有幾莫教憔悴到徐娘[  南林吟松館主初稿]  
[虹口廣育堂報銷謹登]  
　　竊惟樂善好施固仁人之雅願而鈎稽出納亦司事之明心敝堂旣承諸君子之捐助自應樽節應用候年終彚刋徵信籍資考核第爲日較遠未恐未得先覩爲快特將九月分各欵呈列如左○鍾藹翁十元唐茂翁六元陳善翁五元譚幹臣黄佐卿朱寶珊徐棣山闕鳳書王歇儒吳春池各二元張金和陳虚齋徐俊良周蓮塘何瑞棠趙馥疇韓山義各乙元莊源大六角復泰恊興各五角洪記兩角五分何立昌兩角徐雲岩錢一千振華堂洋貨衆商號樂助七八九三個月捐洋廿四元四角五分錢三千二百廿二文合錢廿八千六百五十文共計收洋六十八元五角錢四千二百廿二文又收許麗泉翁經募年捐咸集堂十四元張秉鑑七元又收何祖安翁經豈建堂捐范雲卿三元美記五元張孝思兩元何祖安十元○以上總共收洋一百零九元五角錢四千二百廿二文 
[上海四馬路高易公舘内籌賑所陳詠南經收山東江蘇浙江十月初七日第一百廿八次賑欵清單]  
　　初七蔡不留名一元指升堂十元何葛氏五元樊贊祿三角陳光斌林惟金各二角俞查氏俞秀金各一角共洋十五元九角萬祥泰同記升記德記裕記義記和記各二元共洋十四元德源號二元無名氏十元雨花書屋八元明本堂四元無名氏懷遠居承德氏恆記各二元不須名裕記愼名一元莊杏記隱居氏長生氏泰記隱逸氏各半元三鴈氏平安子各三角福慶氏隱名氏各二角共洋十七元五角景記四元量力氏十一元無名氏十七戸二元八角陳氏二角共洋十四元無名氏翁氏朱氏義隆藥餘記春記各一元蘭益軒替月居助公平繅絲股份單一張蔡雲卿唐寅記各一元唐瑞記二元鄧選清林輝堂各半元葉月軒二角無名氏一角共洋五元三角隆昌繼記童記函公氏不留名各一元昌記二元楊氏雨記無長心嵐記鎔記不留名二戸理記徐三云記也也記二戸各半元西記枚記流海氏和計卿氏御計各三角臣計左氏文記星焦氏厚記潤各二角共洋十六元無名氏八戸八角上谷氏寶差頭各一角羅隆泰五元唐譚氏粱盧氏無名氏唐李氏各半元盧唐氏四角唐宅無名氏各三角唐何氏馮唐氏陳氏梁宅各二角共洋三元八角愼餘莊十元敬義居一元三元樂善氏勗倫堂各一元陳學貴日湖小主各半元喜兆得子三角陳錫記無名氏各二角共洋十五元無名氏一元力不從心無力子各半元仝三人三角紅記寄吳山人朱記吳記各二角殷記張記馬計各一角共洋一元四角福成莊各友一元五角成茂號一元阮初記半元陳鴻記徐美記各二角阮福記一角恭盛瑞記各一元無名氏八戸一元六角進修堂一元食餘氏一元吳竹賢半元王蓮生小發善心人各一角共洋三元了母宿願三元竹隱軒昨非軒省心居士樂一軒作琢氏子各半元共洋五元五角無名氏四元無名氏二戸因怡記一元銅洋三元立順乾立順昇吳振聲允興義各一元許榮二元敦怡堂七角安定氏丹桂軒各三角平陽氏力不足謝小魯振興義各二角秋月軒胡仙氏各一角共洋八元三角不書名銅洋二元嘉和福成一元無名氏錢五百董畊書二角○以上總共收英洋一百七十五元銅洋五元錢五百文公平繅絲股份票一張合併聲明 
[上海北市絲業會舘籌賑公所施少欽經收山東賑捐七月廿八九日第二千一百八十六七次清單]  
　　嘉興塘匯鼎源典許應三洋三十元山陰夏士龍爲子六順病　速痊由延康莊來廿五元勤補書屋朱求父病速愈廿元常熟支塘周錦昌求病速愈十元棣溪分署繆山氏十元又募濟陽氏樂陶各二元又太原氏一元劉河德戚黄長泰求眼疾速愈六元陳玉斌保佑合家大小人口平安五元上湘陳槐欽求虐疾全愈四元金陵陳鄧氏同子後發求身體清吉二元眞如楊燿文求子病愈二元乍浦萬昌郎邪氏慶記求口舌永消沈袁氏求諸事稱意各一元練塘金永山一元嘉定莊四角○江西吉安廣孚號寄來補過客恆和錢號各洋二元源生布莊星順布莊廣孚號謝祗臣榮茂祥大順億鍾應昌王潤能王同豐正昌隆十戸各一元廣福泰茂合一元鼎新蕭寛和各錢一千文固江鎭卓立六百文焉德盛永茂仁焉九如堂榮和由號四戸各五百文開元堂錦昌和同仁藥謝嘉興仁興祥和昌祥松茂號振昌和同吉祥永豐三昌土號長和祥福隆昌　義生三和錢號薛裕和烟號裕昌錢　恆泰錢號曾悅和福昌錢號德和祥永茂隆韓　堂展泰號廿三戸各四百文羅震元堂陳一氏羅載氏諸耀南宋文運陳循化堂榮卿氏七戸各三百文陳和豐布號周如金曾品榮謝世德堂戚郁文程定華羅韋堂王輔能羅敬德堂聚來號六和號凌景祚蕭愼思堂羅者雲仁和錢號鍾麗泉朱安昌益豐恆集成生吉星齋仁義福怡昌正惠和恆德昌惠昌錢號楊謙和黄金長萃豐和局永孚泰昌合萬美裕生茂念念堂恆興三十四戸各二百文德福祥全裕布號張謙堂和聚神開泰藥號廣泰昌德盛鞋店賴源興八戸各一百文共九十二戸合洋三十七元以上廿八日○淮郡志道齋主人泰母命將壽延資移助由寶和莊淮平銀一百廿兩合規元一百廿七兩七錢零八厘梁高廣高梅玻爲添子節省湯餅移助洋一百元春華祥金廷芳祈病速痊廿元揚州連文生募溤云萬補助十二元弭過生保合家平安十元蘇城吳鼎盛節省中移費移助十元揚州魏子厚募吳士蘭奉父命求母病愈九元朱生求病愈六元新棧無名氏六元願姓求母足疾速愈五元關昌求病愈五元湖北長江埠厘局常州余謝氏求病速愈由招商局來五元潤德堂喬老太太求合家平安五元海邑張世鎔求子疾全愈愈四元松江張尙德求母病痊四元燃眉子求弟病速愈免悞試期四元高平徐氏爲生産母子平安完願保佑吉慶三元常熟同𢡟鄭樂亭求祖病速痊三元盛源二元海陽其不負生二元青浦縣署菊隱山人潤筆二元隱名氏求途次平安完願一元龍我裔人種蓮居士一元揚州隨遇安隨處樂各一元太倉汪福幼一元金壇不留名名求疾速愈合家平安一元不想發財人二角洪成貴汪世燄各一角○公信交來宏林書屋洋二元金之壽李幹臣各一元無名氏六角程炳初胡正培和二角共六戸事洋五元○楓經河署不留名洋二元又錢八十三十文吳興漁二百文共三戸合洋三　以上廿九日 
 
 
 

Page 10

 
 
   
 
 

Page 11

 
 
[光緒十五年十月十二日京報全錄]  
　　宮門抄○江督曾奏爲據情代奏摺○護粤西撫馬奏整頓吏治秉公舉劾摺○河督吳奏搶險出力各員仍照原請翎枝懇准奬勵片○尙書崑等奏請旨簡署卿缺摺○湘撫王奏選派候補人員充當房考摺○十月十二日兵部太常寺太僕寺廂白旗值日無引見○花尙阿志銳各假滿請安○順天府奏京師得雪六寸有餘○召見軍機烏拉喜崇阿徐用儀○○太子太保兩江總督一等威毅伯臣曾國荃跪奏爲據情代奏恭摺仰祈聖鑒事竊臣接准部咨光緒十五年七月十一日奉上諭江南徐州鎭總兵員缺着陳鳳樓補授欽此當經恭錄轉行欽遵去後兹據該總兵呈稱伏念鳳樓皖江薄植知識庸愚久領偏師未效涓埃之報暫權閫寄正深臨履之恩兹復仰沐恩綸補授今職荷寵榮之疉被非夢想所敢期聞命自天感慚無地伏查徐州爲南北冲要之區總兵有統轄操巡之責自維愚昧懼弗克勝惟有呈請代奏叩謝天恩俯准入都陛見俾得親聆聖訓庶幾獲有遵循等情前來臣查該總兵蒙恩補授徐州鎭總兵員缺自應入都陛見以慰其瞻就之忱惟查徐州界連三省爲南北衝衢該總兵久駐徐防操巡嚴密深得民心本年山東疉被水災飢民四出就食兼之瞬屆冬防彈壓撫綏均關緊要實未便遽易生手查前有狼山鎭總兵曹德慶壽春鎭總兵韓晋昌均因防務緊要經臣籲懇暫緩陛見迭奉恩允欽遵在案今該總兵事同一律合無仰懇天恩俯准徐州鎭總兵陳鳳樓暫緩入都一俟防務稍鬆再行恭請陛見以符定制臣爲愼重地方起見是否有當伏乞皇上聖鑒訓示謹奏奉硃批着照所請欽此○○暫護廣西巡撫布政使臣馬丕瑶跪奏爲整頓吏治秉公舉劾恭摺仰祈聖鑒事竊維防邊莫先固本察吏始能安民第一要務首在審官而總以忠愛勤廉曉事不欺爲衡人之法非明示激揚認眞舉錯不足清吏治而奠民生臣在藩司任内隨時留意人才或考言行或稽公牘或叅輿論僚屬賢否年餘以來不無所見謹將應舉應劾各員爲我皇上敬陳之查有署桂林府知府補用知府黄仁濟事理明通心精力果潯州府知府王賡榮正已率屬訓士愛民補用知府向萬鑅學粹品端諳練深穩明江同知熊繼軒勤愼篤實歴著循聲請補百色直隷同知興業縣知縣李昶愛民潔已悃愊無華歸順直隷州知州黄詠沂精廉勤樸器識閎深署柳城縣知縣河池州知州陳師舜愛民如子實政實心署奉儀州知州西隆州知州華世熙才良守潔明敏有爲署全州知州左州知州徐炳文爲守兼優盡心民事署臨桂縣知縣補用知縣張棠蔭持躬廉正任事精强署懷遠縣知縣柳州府通判趙淶彦少年老成通達治體賀縣知縣全文炳才長心細辦事勤能署宣化縣知縣補用知縣褚興周廉能正直瞻識俱優署永福縣知縣補用知縣左秉壎品端才裕辦事實心補用知州謝珩才識明通深知體要以上十五員均堪循良之選伏乞天恩量爲嘉奬以勵邊員又查有試用同知胡廷培不知檢束有玷官箴署懷集縣知縣補用同知倪燊居心貪詐狡滑鑽營試用同知景澄清心地譎邪語言荒誕隆安縣知縣劉應楨任用門丁聲名狼籍補用知縣陳鐸巧滑營求嗜好太重前署灌陽縣知縣試用知縣吳墀徇縱丁役擾累閭閻以上六員均請單職梧州府知府陳善均嗜利營私規模狹隘補用知府林苑生惟利是圖罔知大體以上二員請以通判降補補用知縣伍世燾遇事顓頇難膺民社補用知縣劉潭鎭才庸識陋猥鄙性成補用知縣周世昌辦公不力操守難信以上三員均請以縣丞降補補用知府朱錦洲老誖糊塗難資表率藤縣知縣宋瑛年力就衰難期振作補用知縣李延生年老昏庸難理民事以上三員均請勒令休致荔浦縣知縣楊忠祜精神不振人地未宜平南縣知縣裘彬考試草率聲名平常以上二員均請開缺另補臣爲邊地人才吏治起見不敢稍涉偏私亦不敢稍避嫌怨務使羣知懲勸上理蒸蒸以仰副朝廷澄敘官方之至意此外如有應舉應劾之員隨時察看辦理是否有當謹會同兩廣總督臣張之洞合詞恭摺具陳伏乞聖鑒訓示再梧州府及隆安藤縣荔浦平南等縣均係内地腹俸選缺廣西現有應補人員應請扣留外補合併陳明謹奏奉硃批另有旨欽此○○吳大澂片再據鄭工善後總局司道禀稱以臣等開單奏保堵合鄭州大工在事尤爲異常出力請奬翎枝各員現在吏部議覆以河工搶險不准保奬翎枝此次所保核與定章不符應令另核請奬等因查堵築鄭下汛十堡漫口大工金門刷寛至五百五十丈工作歴時至十六七月爲節次堵築大工之所罕有事繁工鉅勞苦備嘗前當逐占近堵之時壩頭三面臨河怒浪驚濤奔騰震撼在事各員或奮勇爭先往來策應或站立掃占協同進築無不與水力爭論功行賞無異親冒矢石較之尋常搶險難易迥然不同未可一律相繩且全案保奬開列六百五十二員内請給奬翎枝不過三十一員實已再三分别等差未敢稍涉冒濫應請將各員原保翎枝一層奏懇仍予准奬等情前來臣等復查該員等在工充當要差履危蹈險歴盡嚴寒酷暑晝夜勤劬未便不爲上達除吏部主事戴錫鈞候選知縣辛元炳等二員所請翎枝業經另行附片奏請特旨允准以昭激勸在案外其餘大小二十九員合無仰乞天恩俯賜特旨允准仍將臣等原保之河南候補班前先補用知府賈致恮河南候補知府榮昌吏部　事郭介田東河候補同知劉灨張潔河南候補同知紀忠候補知州中式已丑進士分部學習主事陳昌曇提舉銜知州用東河分缺間補用通判孫鍾潞四品頂戴同知用東河先儘班前先補用通判何保榮四品頂戴東河候補通判文慧瑞桐花翎五品銜東河試用通判丁文炳同知銜遇缺卽選知縣鈕金庚五品銜知縣用北河試用州判徐國楨同知銜知縣用指分浙江縣丞王升蕃五品銜知縣用候選教諭孫傳屬舉人中式乙丑科進士攺翰林院庶吉士王同愈等十七員仍請賞戴花翎内鈕金庚原請分省補用一層應請攺爲隨帶加一級王同愈應請加五品銜又原保之四品銜同知用東河試用通判薛爾安河南候補州同凌銳河南候補縣丞孟苞汪廷濟河南分缺先補用縣丞彭嶟東河候補縣丞黄肇焜同知銜河南試用知縣王豫徵分省補用巡檢顧欽愈候選從九品羅允慶河南候補典史田金聲六品銜東河候補閘官常祿東河試用未入流蔣恩培等十二員仍請賞戴藍翎内王豫徵原送履歴清册漏未聲叙到工日期查該員係於十三年十月初一日到工合併聲明所有堵合鄭州大工在事最爲異常出力各員原請翎枝懇准奬勵緣由理合會同河南撫臣倪文蔚合詞附片具陳伏乞聖鑒訓示祗遵謹奏奉硃批吏部議奏欽此○○經筵講官工部尙書管理光祿寺事務臣宗室崑岡等謹奏爲請旨簡署卿缺恭摺仰祈聖鑒事竊查臣寺例載凡恭遇皇帝親詣行禮飲福受胙兼理寺務大臣進爵滿卿進胙如適奉特旨出差或别有事故以漢卿滿漢少卿依次恭進如遇不敷執事臨時奏明恭候欽派均豫期赴凝禧殿偕太常寺官演習禮儀等語謹查壇廟祭祀恭遇皇上親詣行禮例應臣等恭進酒胙惟臣崑岡現有對引等差不克兼顧臣志顔臣景澧均現有期服例不得與齋戒臣裴蔭森現辦船政差使所有應備福酒福胙差使祗臣徐承煜一人執事需人漢卿一缺擬請簡員署理爲此恭摺具陳伏乞皇上聖鑒謹奏請旨奉旨已錄○○新授雲貴總督湖南巡撫臣王文韶跪奏爲鄉試房考實缺不敷調用循例選派候補人員以重分校恭摺奏祈聖鑒事竊照道光九年禮部奏定章程嗣後各省鄉試房考官如科甲出身之現任各員不敷考選准於卽用分發人員中擇其文理優長者一體充當仍將派用緣由奏明等因歴經遵辦在案兹湖南舉行已丑恩科鄉試應派内簾房考十二員據署湖南布政使崔穆之先期酌調科甲出身之現任長沙府同知王慶善等九員卽用知縣陳濬書等十七員申送考選經臣傳齊各該員至署認眞考選除於現任同知知縣内錄取王慶善等七員外其不敷之數於候補各員中選擇卽用知縣沈贊颺等五員均由科甲出身文理優長堪充内簾房考臣於八月初六日入闈封門後派令該員等與實缺各員一體分校所有選派候補人員充當房考緣由理合循例恭摺具陳伏乞皇上聖鑒謹奏奉硃批知道了欽此 
 
 

Page 12

 
 
[光緒十五年十月十三日京報全錄]  
　　宮門抄○諭旨一道錄前○發抄硃批三道○浙撫崧奏查明已故知縣虧欠交代銀兩無力完繳按例擬結摺○豫撫倪奏委署知府片○又奏叅革遊擊片○又奏選充内簾考官摺○又奏揀員調補知府摺○江撫德奏鄉試監臨事竣遵例出闈摺○又奏甄别知縣片○十月十三日刑部都察院大理寺廂紅旗值日無引見○希朗阿請假十日○掌儀司奏十五日祭奉先殿謨貝子行禮○召見軍機桂全○發抄王文韶奏武陵龍陽二縣被水籌欵賑濟奉硃批知道了卽着飭屬妥爲撫恤毋任災民失所欽此○又代奏前總兵余虎恩病愈懇恩賞差奉硃批兵部知道欽此○張煦奏鄠縣等屬被水籌辦賑撫奉硃批着卽飭屬妥爲賑撫毋任災民失所欽此○○浙江巡撫奴才崧駿跪奏爲查明已故知縣虧欠交代銀兩無力完繳按例定擬恭摺仰祈聖鑒事竊查前署浦江縣已故知縣張文藻虧欠交代銀九千五百餘兩延不繳解前經升任撫臣譚鍾麟會摺奏叅欽奉上諭譚鍾麟奏已故知縣虧欠銀兩請拿問究追一摺等因欽此當卽恭錄咨行查抄並檄司委據署杭州府知府郭武昌查明議擬由布政使許應　按察使廖壽豐會詳前來奴才詳加查核緣叅革已故知縣張文藻係江蘇如臯縣人由供事議敘雙單月未入流遵例加捐發浙領照到省援　廣信出力保以府經歴留浙補用衢郡解圍出力保補缺後以知縣補用克復婺源出力保戴藍翎捐足三班以知縣歸候補班補用復因衢郡解圍出力保補缺以同知儘先補用請咨赴部捐免保舉同治七年九月初九日引見奉旨着准其留於浙江以知縣補用並賞戴藍翎欽此十一月初三日領照到省光緒三年委署浦江縣事四月十五日到任因衙署傾圮並辦理清丈事宜及善後緊要工程撫恤災民兼以地連台境時有土匪出没雇勇巡防一切經費無從設措於光緒三四兩年先後在徵存各年地丁欵内陸續挪動銀九千五百四十一兩三錢欲俟事竣設法歸欵四年九月初一日奉文調省缷事分别造報未經准銷列册移交嗣由後任接收交代查明該革員張文藻任内徵收各年地丁正耗銀兩除解部外計虧欠銀九千五百餘兩禀准提訊查抄由司詳請奏叅欽奉諭百革職拿問卽札委杭州府督同仁和錢塘二縣將該革員寓所什物查抄僅止破箱衣物殘書無從估變當提該革員張文藻到府訊取親供核與所禀相符發押嚴追旋因在押病重由仁和縣詳批取保醫調詎保出後旋卽在寓病故報經飭縣詣騐屬實嗣准戸部咨准江蘇撫臣飭據如臯縣親詣該革員張文藻家抄出破屋四間及破爛床桌等物飭牙估值銀四十二兩尙無售主此外並無田房財物隱寄訊取家屬族鄰供結加具印結移詳咨部覆浙行知由杭州府催據現任浦江縣善廣查明該故員任内庫書樓鳳書已於光緒五年九月間病故家丁流亡無蹤取具該故書樓鳳書親屬隣族供結加具印結移送杭州府核明議擬詳由藩臬兩司復核會　請奏奴才伏查叅革已故知縣張文藻虧短交代銀兩旣據查明委係修理衙署辦理清丈田畝事宜及修緊要工程併賑恤災民雇勇巡防之用實在是挪非侵其墊辦修署各項爲紳民共見共聞並無揑飾侵吞情弊應卽擬結查例載挪移庫銀在五千兩以上者擬實犯杖一百流三千里不准折贖等語此案叅革已故前署浦江縣事候補知縣張文藻因修理衙署清丈田畝及辦理善後緊要工程併賑恤災民雇勇巡防經費無措輒將徵存地丁正耗銀兩報部正項欵内擅自挪墊雖係還充官用究屬挪移核計虧欠銀九千五百四十一兩三錢自應按例問擬張文藻合依挪移庫銀在五千兩以上擬實犯杖一百流三千里例擬杖一百流三千里不准折贖業已病故應毋庸議所欠銀兩已據查覆家産盡絕應准照例豁免家丁庫書見該革員違例挪用庫欵並不禀阻本有不合惟庫書樓鳳書查已病故應毋庸議家丁早經流亡飭查無蹤事在光緒十五年三月十六日欽奉恩詔以前應免查提除將印甘各結咨送刑戸二部查照外理合會同閩浙總督臣卞寶第合詞恭摺具陳伏乞皇上聖鑒勅部核覆施行謹奏奉硃批該部議奏欽此○○倪文蔚片再陳州府知府吳重熹現因大計卓異給咨送部引見所遺篆務亟應遴員接署查有候補知府方蔭唐老成穩練堪委署理據藩臬兩司會詳前來除分檄飭遵外理合附片陳明伏乞聖鑒謹奏奉硃批吏部知道欽此○○倪文蔚片再營將有操防表率之責倘持躬未能廉潔何以資整頓而恤兵艱兹訪聞光州營遊擊賈敦常於回任後將該營公置帮差租項私行吞蝕並攤扣兵餉情事甚或馬兵缺出亦任書識傳號等說合得錢衆論沸騰兵心不服當此整飭戎行之際未便稍事姑容相應請旨將光州營遊擊賈敦常卽行革職以儆官邪所有光州營遊擊一缺豫省現有應補人員理合扣留外補爲此附片陳明伏乞聖鑒訓示謹奏奉硃批兵部知道欽此○○河南巡撫臣倪文蔚跪奏爲鄉試内簾官現任正途人員不敷派用遵例在於卽用等項知縣内遴選充當恭摺仰祈聖鑒事竊查定例直省鄉試同考官調取由進士舉人出身之現任州縣試以文藝年壯才優者准入内簾如實任不敷考選准於卽用分發人員内詳加遴選擇其文理優長者與實缺人員一體充當仍將現任人員不敷派用情由專摺具奏等因歴經遵辦在案兹查光緒十五年豫省舉行已丑恩科鄉試需用同考官十四員當於現任正途知縣内考取八員計尙不敷派用遵例在於卽用截取各班知縣内考取楊錦江王臯徐壽兹廖國珍余嵩慶梁卓午等六員均屬文理優長堪以一體派充用襄校閱所有遵例調考簾官緣由理合恭摺具陳伏乞皇上聖鑒謹奏奉硃批知道了欽此○○河南巡撫臣倪文蔚跪奏爲揀員調補省會要缺知府恭摺仰祈聖鑒事竊照開封府知府孫雲錦開缺以道員候補光緒十五年七月初九日奉　上諭河南開封府知府員缺緊要着該撫於通省知府内揀員調補所遺員缺着善承補授欽此伏查開封府爲省會首郡管轄十六州縣幅員遼闊政務殷繁時有發審案件且濵臨黄河協防責重必須才識練達之員方足以資治理臣與藩臬兩司在於實任知府内詳加遴選非本任亦屬緊要卽人地未甚相宜兹查有陳州府吳重熹現年四十九歲山東海豐縣人由舉人遵籌餉例報捐郎中簽分工部行走因前在籍保守城池並辦梟匪出力保奏奉旨賞戴花翎學習期滿奏留以本部郎中候補光緒元年九月穆宗毅皇帝孝哲毅皇后奉移禮成奏保無論題選咨留缺出卽行補用並補郎中後免其試俸五年因恭辦太廟神龕奏保俟補郎中後以知府在任遇缺卽選並加四品銜又因穆宗毅皇帝孝哲毅皇后永遠奉安禮成奉旨着免補郎中以知府卽選並加三品銜是年五月簽選陳州府知府六月經欽派王大臣騐放十二月繳憑到省六年二月赴任十三年大計保洊卓異該員經術湛通才猷諳練於地方民情亦極洞悉上年辦理賑務不遺不濫尤爲盡心以之調補洵堪勝任與例亦屬相符據藩司劉瑞祺臬司賈致恩會詳前來合無仰懇天恩俯念員缺緊要准以陳州府知府吳重熹調補開封府知府實於省會要缺有裨如蒙俞允該員由現任知府調補知府銜缺相當毋庸送部引見亦無庸核計叅罰其大計卓異之案准部調取另行給咨送部至所遺陳州府知府遵旨卽以善承補授所有揀員調補省會要缺知府緣由理合恭摺具陳伏乞皇上聖鑒訓示謹奏奉硃批吏部議奏欽此○○頭品頂戴江西巡撫臣德馨跪奏爲鄉試監臨事竣遵例出闈恭摺奏祈聖鑒事竊照光緒十五年舉行已丑恩科鄉試臣職任監臨於八月初六日偕正副考官入闈凡一切巡查搜檢情弊各事宜俱督率提調監試各員敬謹妥爲辦理江西士子尙能恪遵矩矱現已三塲完竣内外均極清肅試卷俱謄錄解送内簾臣於八月二十五日遵例出闈諄飭提調監試等愼司啓閉嚴密關防並委臣標中軍叅將鄭國謨駐宿貢院門外親自彈壓防範臣仍督飭在事文武員弁隨時巡察以昭愼重除將出闈日期另行恭疏題報外理合恭摺具奏伏乞皇上聖鑒謹奏奉硃批知道了欽此○○德馨片再查前准部咨嗣後道府州縣保歸候補班人員應於到省一年後察看考覈分别補用等因歴經遵辦在案兹查有軍功保舉仍留江西候補班前先補用知縣張察試看一年期滿應行照章甄别據藩司方汝翼會同臬司瑞璋詳請留省照例補用前來臣詳加察看軍功保舉仍留江西候補班前先補用知縣張察明白穩練堪以知縣留於江西補用相應請旨留省照例補用謹會同兩江總督臣曾國荃附片陳明伏乞聖鑒謹奏奉硃批吏部知道欽此 
 
