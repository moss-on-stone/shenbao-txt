# 1922 - 349 - 4917902

 

Page 1

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *   
 
 

Page 2

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *   
 
 

Page 3

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *時評 
[反覆（冷）]  
　　反覆謂之小人今乃多出於自命爲大人者豈古今人之不同有如是耶 
或曰否在人言之稱之曰反覆在彼反覆者言之見有利於已而極力贊成見已之利不能得而極力破壞其於已之利實抱始終一貫之主義初未嘗反覆也彼輩之對已不反覆與彼輩之自命大人其理同也 
不然此反覆之輩人盡識之而仍得以大人自命且其同類人亦未嘗以小人目之蓋其間自有至理特局外人不之知耳 
命令 
　　十二月二十一日大總統令王承斌晋授陸軍上將此令又令僑務局總裁曉漢祥呈請任命王琦張克玉張祥鸞爲僉事方雲龍爲編譯均照准此令 
又令交通次長勞之常著暫行代理部務此令 
「二月二十日大總統令陸軍部呈請任命長蜀和爲陸軍第二十六師步兵第一百零一團團附翟印章爲步兵第一百零三團團附李濟善爲步兵第一百零四團團附舒潤爲騎兵第二十六團中校團附李德純爲騎兵第二十六團少校團附王用世爲步兵第一百零一團第三營營長王得勝爲步兵第一百零二團第二營營長趙百祥爲第三營營長李秉　爲步兵第一百零三團第一營營長馮世英爲第二營營長孟傑三爲第三營營長方　林爲步兵第一百零四團第三營營長劉長銘爲步兵第五十一旅少校副官張鸞翔爲步兵第五十二旅少校副官均照准此令 
又令關棣徐可亭盧初璜白瑞劉汝麟朱　楨陳玉麟賈述堯王鶴林許森李建民劉人炯孔紹堯吳道達許鎭庚徐邦俊陳榮廣彭廷珍譚正唐睿黄翼周世屏陳宗常何其義向作賓劉錦孝朱之洪田銘璋王憲章沈殿三于仲銓吳忠仁尹承福均給予二等嘉禾章此令 
十二月十九日大總統令任命王爲蔚兼歸德鎭守使此令 
又令張之浩授爲陸軍少將賈德懋授爲陸軍步兵上校並加陸軍少將銜邵金鐸授爲陸軍一等軍需正此令又令陸軍部呈請任命張季權爲陸軍第十七混成旅步兵第二團團附應照准此令 
又令陸軍部呈請授李元珠閻兆魁爲陸軍三等測量正均照准此令 
又令李大魁晉給四等文虎章此令 
十二月十七日大總統令韋發恩給予四等嘉禾章此令 
國内專電 
　　北京電王正廷昨向黎聲明本日起卽不到院黎云照十天算亦尙有二三天王云二十二休假二十四星期本人職務已盡務請總統改閣員輪値揆席俾正廷得赴魯視察善後黎約今午召張紹曾吳景濓張伯烈王正廷共商辦法　　北京電昨夜明令勞之常代交通部務勞始辭後允又恐候補新交長誤會故要求加一暫字於命令 
　　北京電保定對張閣仍未確定王毓芝回京言曹使對新閣無成見由政府與國會定奪（二十二日下午二鐘） 
　　北京電 
有人在實力派前破壞張閣其人卽十天前捧張最力者因入閣失望遂懷怨望致閣員名單在保無結果（二十二日下午一鐘） 
　　北京電 
新内閣員先派署慢提同意案俾新舊兩年關國會休假中得爲事實上之閣員縱來年通不過亦好再說（二十二日下午一鐘） 
　　北京電當初保派與國會相約不入閣經某介弟之主持結果非保派及國會派不能入閣消息適得其反（二十二日下午一鐘） 
北京電 
高恩洪由秦皇島他往後其在部親信人員皆懷恐慌委係高在任時武斷之反動交通查賬委員會已打消交部本年到期外債六千餘萬尙無辦法 
　　北京電 
某方計議廢鄂督以孫傳芳督理湖北善後蕭耀南專任省長（二十二日下午一鐘） 
　　北京電 
某方以六年復辟事件某疆吏曾有請願歸政摺謂已向辮帥方面覓到以抵制奉還大政控案雙方鈎心鬥角於今爲烈 
　　北京電 
湖廣路債外銀團要一次扣凈不贊成分期扣鹽餘政府以該債關係國甚多且該債已移交新銀團不欲以此失信於各國故政府不得已照外銀團意見辦理又京漢之正金一千萬兩次到期本利該路分明有餘利因兩大實力派每月提取八十萬致不能付還財政部不願由鹽餘上扣仍令交通部籌還但交部實無餘欵而展期合同亦無人敢辦該案將成問題（二十二日下午一鐘） 
　　北京電 
日使照會外部滿蒙山東及吉會各路借欵務速决定支付本利辦法請切實見覆 
　　北京電 
那威公使米賽李照會外部駐馬店一帶仍有匪警請切實保護該地敎堂（二十二日下午一鐘） 
　　北京電 
瑞士總統通告我政府云丹齊自由城已加入萬國救卹出征軍之傷者病者條約 
　　北京電 
駐通毅軍遷出城外城内由馮軍守衛（二十二日下午一鐘） 
　　北京電 
綏遠所購槍枝子彈在津關被扣但綏遠警備第二路司令李鳳銘由津運來槍彈二萬二或卽此物（二十二日下午一鐘） 
　　北京電 
綏遠公團電促馬福祥速回本任（二十二日下午一鐘） 
　　北京電 
法使照會正太罷工法籍路員生命財産應妥籌保護石家莊丁平瀾電告允許工會條件張貼宣布工人未滿洋員失望請示方略（二十二日下午一鐘） 
　　北京電 
新任墨使諾維克巴今夕到京（二十二日下午一鐘） 
北京電福建漳州厦門軍隊扣留日本敎會郵件開拆外國人信件羣託美領事抗議閩郵務長向臧致平交涉要求立卽取消檢查外人郵件（二十二日下午一鐘） 
　　北京電 
某派在參院主改推主席列同意案於日程但第二年長者谷嘉蔭爲護法分子仍未允列日程（二十二日下午一鐘） 
　　北京電 
無錫商埠會辦蔣士松辭職督辦楊壽枬報啓用關防 
　　天津電 
天津日郵馬日㈡㈩㈠撤銷華郵開始接收日人郵件 
　　天津電 
交長高恩洪懼查辦案實現已秘密來津（以上二十一日下午十一鐘） 
　　漢口電 
孫傳芳乘江新輪馬㈡㈩㈠晨五時赴潯一說赴密與齊商援閩進兵計劃第二師司令部及營底子將由省移往南昌另於景家臺設援閩總司令部駐漢辦公處胡念先部因在省候餉馬日始出發定在武穴集中爲援閩後路 
　　漢口電 
趙榮華馬日由大元輪到漢養㈡㈩㈡晨渡江謁蕭面陳鄂西防務 
　　漢口電 
飛機案第一審終結將由滬美公廨派員來漢復審飛機暫存美領署俟案决後再定但我交涉署抗議態度頗强硬又因美水兵扣留飛機時傷華駁舵工一名另向美領抗議 
　　漢口電 
郭幹卿不肯抛棄官錢局只允暫兼財廳長因養日係冬至節改㈡㈩㈢就任另將迼幣廠呈由會辦王葆受負責 
　　漢口電 
巡署軍需處長劉紹曾馬日解十一萬元赴洛 
　　漢口電 
王汝勤養晨由洛回漢 
　　漢口電 
湘趙派顧問李嶽樵偕川代表曾某馬日過漢赴川協商聨治一說係商聨防（以上二十二日下午五鐘） 
特約路透電 
[内閣近狀]  
　　二十二日北京電王正廷本約擔代國務十日昨已提出辭職呈文黎總統尙未作覆聞王將留至參院通過張閣案 
　　二十二日北京電昨日閣議每月撥欵五萬元充溤玉祥軍費 
　　二十二日北京電外間傳稱高恩洪現駐天津實則赴洛與吳會商高會請假十日 
[英將以庚子賠欵興學]  
　　二十二日北京電路透代表探悉英政府在原則上已决議以拳匪賠欵英國應得之部分撥充中英互有利益之用途今雖無正式明文但中政府已接非正式之通告　　二十二日倫敦電北京來　謂英國已决議將拳亂賠欵撥充中英　有利益之用途泰晤士報評論此事稱此爲有遠見政治家之智美舉動該報推測此欵將用於華人之敎育事務而由英人主持一切該報又表示意見謂今欲使中國優秀份子速得英國之學識匪特僅需金錢且需審愼之遠慮該報謂敎育當力求適於　用且當儘力於中國本地施之 
[英倫時報之賠欵興學說]  
　　二十二日倫敦電泰晤士報今晨載奉天訪員一文建議拳亂賠欵最佳之用途莫如撥一部份充海峡殖民地與香港中國畢業生若干人在英留學費中國今日最急之需要無過於運輸利便渠敢决海峽殖民地與香港有中國工科學生多人願於畢後赴英國學習造路與其他市政事業此輩旣有特别科目專門學識復薫染英國民政習慣之學生歸國後不難於中國郵務軍話電報局覓得位置且不難入英國工廠服務云 
[在英華人會社之演說]  
　　二十二日倫敦電昨夜朱兆莘氏在海外華人會社宴會演說謂輔助中國整理内務匪特有益於中國且可維持中國門户之開放而供各國經營商業此與世界均有利益而與英國尤甚中國利源發展愈甚就其對外貿易而論利英愈大彼信兩國今皆望同心合作云云愛汀堡大學副校長亞爾佛萊爵士謂愛汀堡大學中國學生之數約近全數百分之一彼願其他九十九學生皆勤學如中國學生學生中無如中國學生之完全令人滿意者伹中國學生皆不恝忘彼等乃代表曾在世界歷史中占大部分之一種文明此種文明甚至可於將來占更大之部分云云 
[洛桑會議中之海峽問題已解决]  
　　二十一日巴黎電據報紙載稱海峽問題業已解决今僅餘瑣碎問題待商克松勳爵答覆伊斯美將軍之宣言謂彼見土代表接受協約國建議之條欵深爲欣　俄代表對於該約殊不滿意保護少數民族之股員會今晨開會希圖調解雙方之爭點今有一端業已商妥即少數民族之語言學校仍用突厥文是具萊將軍在君士坦丁各報登載宣言極讚洛桑會議士代表之和緩精神並希望此會匪特可造成和平之初步且可締結切實條約基瑪爾將軍已接英法意代表簽字之牒文請在和約最後訂成之前勿更　君士坦丁之行政　　二十日洛桑電海峽問題業已解决餘事當可迎刃　　最後和約當可於一月第二或第三星期内告成 
[美國與德賠欵]  
　　二十一日紐約電聨合報社倫敦訪員稱聞美國已應德國商業委員團（庫諾氏爲領袖）之請與英法談判以期委派美國商家委員團規定繳付賠欵之新基礎聞英國已通告美政府贊成此計畫預料法國旦夕亦將答覆聞美國商會曾應庫諾氏之請以建議代達美政府請派委員團以霍佛氏爲領袖至德秉公調查財政濟經狀况 
　　二十一日倫敦電聞美國並未以派委員團赴德調查財政經濟狀况之建議或其他關於賠償問題之建議商諸英政府但現有理由可信美政府曾以非正式之建議由駐美法大使轉達法政府大約主張重行召集國際銀行家委員會蓋料委員會若依目下變化之時局召集當可覓得通過難關之解决法也 
[德國審理戰犯情形]  
　　二十一日巴黎電協約國所開戰爭罪犯八百八十五名迄今由萊浦齊格法庭定罪者僅九十四名其餘罪犯除六名外均經開釋麥剛將軍加爾維資將軍蒲洛將軍均在開釋之列 
[印度共産黨之主張]  
　　二十一日倫敦電寓柏林之印度共産黨羅氏已預備合於狀况之過激黨主義計畫擬提交下星期在加雅轝行之全印大會羅氏要求㈠印度獨立㈡建設印度聨邦民國㈢國民主權賦予國會國會爲最高之機關其計畫中匪特攻擊政府且玫擊地主僱主並陳述人民之痛苦其志全在利便革命　動 
 
 

Page 4

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *   
 
 

Page 5

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *   
 
 

Page 6

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *特約路透電二 
[法議會注重東方殖民地]  
　　二十一日巴黎電衆院今日辯論殖民地預算案時報告員亞香波氏引華會以徵其所主太平洋現成世界經濟中心點之說亞氏謂法國應保衛在太平洋所處之地位今宜將太平洋中法國屬地統歸高等委員一人管理亞氏之意印度支那之進步已有明證宜於財政上輔助太平洋殖民地殖民總長薩洛氏贊成亞氏最後之議並述及法國殖民地陸軍兵力單薄謂政府尙未贊成孟琴將軍以殖民地當地人民編練陸軍之計畫 
[南愛黨軍阻壞交通]  
　　二十一日倫敦電黨軍盛集洛斯區損碍道路鐵路交通昨夜在登達克南六哩攔截貝爾法斯與杜白林間之郵件火車先令搭客下車繼乃傾油焚之開足速力任令向特羅明前進旋與自杜白林開出運子彈接濟登達克自由軍之貨車互撞兩車均脫軌焚燒數小時且炸聲不絶殊難近之燬烏爾斯特寄至英倫之包裹郵件甚多搭客露宿野中今已有專車開往載之 
[各國近事紀]  
　　二十一日巴黎電捷克斯拉夫國會已通過國際航空公約 
　　二十一日巴黎電意國庫大臣愛諾第氏辭職墨索里尼氏擬將國庫部併入財政部財政大臣爲史台法尼氏屬於汎繫黨 
　　二十一日巴黎電大馬斯克回敎大學今日行開學禮與禮者甚衆演說者皆切言回敎徒當吸收歐洲文明以求進步之必要 
　　二十一日巴黎電避居俄境之意國衆議員波巴西氏及其他意國共産黨均奉命前往瑞士或奥國 
　　二十一日巴黎電波蘭新總統不許西柯斯基内閣辭職今將留任 
　　二日華盛頓電聞克勒滿沙氏在美演講所得之餘欵助充留法大學美學生及留美大學法學生經費者共美金二萬元 
　　二十一日海牙電荷蘭第一議院今日通過許募國債三五○·○○○·○○○佛洛林償還短期借欵議案 
　　二十一日巴黎電法總理普恩賚氏今日在參院演說 
賠欵問題後參院即通過信任政府案 
公電 
　　福州來電申報時報新聞報禡日福州農工商學各界在總商會開大會拒絶劉冠雄定敬日巡行 
國外要聞 
[歐洲通信（一羽）]  
　　東歐政局談（義大利捷克兩内閣成立） 
東歐政局在一九二二年秋轉變甚速義大利國同盟會員ＦＡＳＣＩＳＴＩ之乘時勃興不獨足以更動國内政局并將影響及於世界前途查斯會之成政黨爲時未久其第一步原係反對共産主義略帶秘密性質德文名爲ＢＵＮＤ意猶我國舊時代之結帮其時因恐俄黨侵入帮會弟史置槍購械略照軍隊編制其第二步爲反對社會民主黨義大利第一大城彌朗本　社會民主黨本部勢力集中之地今則拔趙易漢民主黨盡被驅散彌朗已成同盟會員之大本營其第三步爲反對奸商市儈歐洲戰後經濟狀况改易無定奸商投機壟斷坐獲大利病民　國罪不容恕其爲大多數人民怨憤所集正不徒義大利一隅爲然也其第四步爲反對各衙署局所婦人之任公職同盟會人數積時旣久日漸增加彈藥武器亦復整備充足至此與赤手拳之其他政黨相敵已覺綽有餘裕明目張膽輒以大隊同盟軍遊行示威其且干涉政治排斥婦人之任公職者其意則謂有家累甚重之男子　能任其賦閑不妨將獨身年少之女士一律撤換而改用男子任公職云其第五步爲直接反對現政府聲勢洶洶幾釀大革命之慘劇前内閣應時而倒同盟會要人　槊利ＭＵＳＳＯＸＩＮＩ繼起組閣以國務總理而兼外交内務兩總長可謂　極一時此一九二二年十月三十日事也聞此帮會抱大義大利主義對外雄心甚熾此後進行第六步即爲反對歐戰後之和約專致力於對外蓋近十年以來義雖强國徒有其名每値列强處分他國時義人恒抱向隅之憾有時英法等國更慷他人之慨引令鄰近諸國侵損義大利之境土與權利同盟會爲國家思想所激發亦思擴張威勢誠足爲世界大局前途之隠憂也 
捷克斯烈夫國國民民主黨ＮＡＲＯＤＮＩＤＥＭＯＫＲＡＬＬ勢力蒸蒸日上實可與義大利國同盟會新内閣並爲東歐政治社會一鳴驚人之轝國民民主黨重要人物内興博士ＤＲＡＳＩＮ任新内閣財政總長其父僅爲一焙麵包者其在公署事必躬親曾任數要職不用一秘書誠可謂富有『自助力』者内興博士到部之第一日卽對其部員曰予欲令工人一體减工資部員大驚某處煤礦工役聞信　大鼓噪立即宣告同盟罷工更逾四日罷工者相繼復業並允將原有工資减少四分之一將原定每日工作時間酌量增加聞者奠不深佩内興氏之預有神算實則其中有利益問題之關係焉在一九一八年而後　　捷克斯烈夫新任財政總長内興博士 
之三年内捷克境内社會民主黨正大得勢工人團體組織糧食維持會而有政府當局從中撥欵津貼工人可隨時罷工食用則永無告匱之時是以勢燄甚張幾成一時之新潮流云今則糧食無人津貼工人長此罷工生活無法支持捷幣甚昂工價長此遞增捷克貨無從銷售工人爲自身計罷工危險不如减工資之反爲安全工資旣减物價隨之漸减他日德奥物價日見昂騰捷克工業對外將大有發展餘地理財政策關係於捷克工業之前途者尤鉅今日酌减工資一事不過其發軔耳（按工役罷工有時或眞爲生計所迫萬不容横施壓力絶其生路以激成不測之變亂也如彼捷克財政總長表面雖爲抑制工人而論實際利益實爲工界預謀生計開展之途讀者若此本此存心爲大浪扁舟之把持危局者則庶乎其不失大政治家公忠謀國之偉度矣） 
[倫敦中國協會年會記（續）]  
　　繼由李斯氏起立祝來賓健康並謂以聚餐會之機會得與前在中國之良友及與在華各方利益有關之諸君一堂聚首促膝言歡深爲欣幸氏特别提及麥克萊爵士（駐華公使）謂在座諸人對於中國前途皆抱樂觀惟有時彼等之樂觀不免受高度之試驗彼希望麥克萊爵士將目擊中國人間不斷之爭鬧不久終止庶此泱泱大國之發展及興盛不復受阻 
麥克萊爵士起答詞謂今晚得置身於名流薈萃之間深爲愉快彼所欲言者不止一端但外交家爲噤口會中人衆所共知彼深知在北京之英國代表任重職鉅處境困難中國正在變　中其主因爲靑年華人在國内敎會學堂及美日兩國之大學校中受新思想之灌輸中國報紙代表與論亦較前更有勢力簡言之中國靑年派已處於不可侮之地位彼前離中國時袁世凱甫死中國不幸不復有强毅有才如袁氏者之　起但來日正長中國自有根本上之當識及勤能可博世人之忍耐及信任華盛頓會議爲中匣歷史上之一大標記勢力　圍之舊思想讓健全的合作主義代之而興中國必須助此政策俾得實行中國之急需爲金錢但乏錢者不止一中國中國靑年派以爲吾人應盡贊助之責貸以巨欵但資本稀少躊躇不前最後自有錢來自公衆方面但過付之前彼等將堅求保品供給此等保品同時整理其内部此爲中國之事中國必須由此處實行自救倘有堪以滿意之保品者中國欲從美國日本或英國取得財政上之助力將無甚困難至關稅之所入應專用於生産事業關於减軍問題中國目前養兵太多實非必要彼望中國於目前之内爭終了後能實行總裁兵裁兵一經實現則取得資本助其整繕内部付還債欵維新百度爲事不難矣中國協會欲助中國可奬勵依英國方法敎育中國靑年中國靑年來英留學者頗少可設法奬誘之美國敎會財力雄厚在華經營敎育事業甚力協會應與之竸爭留英中國學生大多來自新加坡等處非來自中國至爲可異其中有學法律者似非必要彼意寗學工程及醫學中國協會可規定學生津貼或學位俾中國學生得習有用之學最好實習於英國各鐵路公司英國鐵路工程師在阿根廷國内成績丕著大有造於該共和國之成功其學業之偉足見一斑彼力主此事須由私家爲之政府無力兼顧彼謂協會應奬勵大批中國學生至英倫學習眞正有用可以實施之商業末謂彼可恃協會與之合作非常滿意彼昔在中國時幸得追隨英國最偉大之駐華公使（朱爾典爵士）之後獲益匪淺今望仍遵守其規範云 
末由羅什福氏動議祝主席健康並謂主席連任會長七年有大動於本會願其長壽永康會衆皆獲敎益主席以簡語答謝盡歡而散 
國内要聞 
[北京通信（蘋）]  
　　陽曆年關財政與國際共管說之由來喧囂一時之張閣居然以三百九十二票通過衆院參院是否能於數日内開會投同意票以及閣員分配之是否順利雖尙有問題然第一難關既一帆風順則以下問題不歡迎刃而解此可以預卜者也惟内閣尙未成立而財政問題又惹起一般人之注意其最要者到期外債無法應付列國資本家甚至又倡財政共管之說此種論調是否全爲鼓吹空氣之作用茲姑不論要之年關在卽百債臨門但有仰屋之嗟而無量沙之策實爲今後政治上之一大焦點爰就目前所聞臚陳如左陽曆年關距今只剩十日就中央財政論眼前當以此爲前提茲據財政方面所云陽曆年前各機關薪餉並不十分緊要蓋十一月份之鹽餘扣抵各欵雖已無存而財部發行之十一年公債與中國銀行所訂包銷合同言明分四個月繳欵每一月繳二百零五萬第一次十月五號以前交齊第二次十一月十五以前交齊第三次十二月十五以前交齊第四次十二年一月三十一號以前交齊中央於此四個月內每月有此二百零五萬之現欵或按七成或按五成分配各機關發放薪金所以近數月來索薪風潮雖有不多且陽曆年關究不比陰曆即去歳梁財神登臺之初於陽曆過年亦并未發給全薪本年十二月份十五號左右業已按預定四個月之分配單照數發給一次嗣後即分文不發陽曆年前各機關尙可過渡不過軍閥方面之軍費國會方面之歲費此時正在與王代閣交涉當此新閣未立財長無人暫代閣揆之王正廷氏本有辭可假但軍閥與國會如不加以諒解能討甚急政府縱羅掘俱窮恐終不能不有所點綴藉資敷衍陽曆年前之財政當局尙在各處奔走百般籌畫者實即爲此也 
惟無關於陽曆年關之各項到期外債此時亦要索甚迫問題較軍費歲費尤關重大自不待言聞英義資本家鑒於我國廔次爽約本息全無竟擬聨合日資本家商量共同向我國政府作一次總算帳其所算者並不定指財部所借之欵一切森林路礦電線軍械飛機等借欵均包括在内且不限於中央凡各省區由地方長官與外資本家所訂之零星小欵亦羅列無遺結算以後擬共同委託總稅務司安格聨對於我國財政收入負監察之責事雖未必卽時實現但消息傅來並非無因卽下列各項觀之自瞭然矣 
蓋邇來到期外債催討最急者有如湖廣鐵路借欵到期債息不能照付經外銀團一再抗議政府始允於下月鹽餘項下一次扣凈一百二十萬其鹽餘不足之數再由關餘鎊虧内撥八十萬以資抵補此一筆僨息總算暫時解决又前淸郵傳部以京漢路收入作抵向日本正金銀行押借之日金一千萬元係本月一日到期日銀團迭向交部催索交部無法籌還要求將原合同改訂再行展期日銀團不允且聲明欲援南潯路之前例派員到克漢監視收入此事交涉未了昨日交部又接到正金一函云民國七年二月七日貴國政府與敝行訂結之四鄭鐵路短期借欵總額一百六十萬元於本月十八日到期務祈指令該局照付云云又匯業銀行代表柿内常次郎日前致交部函云敝代表等所代表之各銀行對於大部債權現均處於不安狀態致使敝代表等不能滿足情不獲已略陳辦法請予示復云云其他如美國芝加哥大陸銀行代表阿卜脫氏受該行委託來華已近兩月昨復訪王代閣問烟酒借欵到期應付之一百二十五萬美金利息及到期本金如何辦法王代閣亦無切實答覆祗允設法而已又匯豐滙理兩銀行關於一九○八年之英法借欵亦正在要求淸理有此許多债主紛紛追索政府幾於搪塞之詞而并無之實即國際共管之說之所由來也 
内國銀行團得此警告加以年關在即銀根緊迫亦紛紛向財部追索到期借欵之本息無如庫空如洗外债尙無法對付遑論内債軍警當局於此時期中亦深知中央之財政不可靠遂各自爲謀馮玉祥請在關稅項下每月扣三十二萬聞已照准孫實琦亦代王懷慶聶憲藩薛之珩請將每年鹽餘四百餘萬專作京師軍警餉項之用藉以維持治安是否能行尙在未定總之中央財政險象環生雖有善者末如之何母惑乎共管之說之不絶吾人之耳鼓也（二十日） 
[張内閣尙在擱淺中]  
　　張閣之在參議院形勢尙未許樂觀昨日（二十）下午該院開會對於張閣投票一節擱而不議雖有郭步瀛所提出之「速將同意案列入議事日程并以臨時主席投同意票之意見書」及李膺述登台提起先投同意票之動議究不能得多數之贊同當李未登台之先有人提議將趙世億辭職來函提出表决便惹起許多爭執蓋反對即投内閣同意票者執定本日之會祗能議及修改院法不應旁涉他事恐議員辭職果可表决則其他之案將隨之而提出也及李登台將次發言而台下之人似早知其所言之爲何事者再三阻止不令開口李雖勉强畢詞其聲浪早爲一種「速議院法「速議院法」之音調所掩李亦不得不怏怏下台矣由此情形觀之則除一二派願爲帮忙外其大部分之尙待疏解可斷言也尙有一節應補述者據聞前日（十九）上午黄陂曾招王家襄入府請其疏通將同意案早日列入議程并即行投票王氏謂祗能以個人地位將總統此意轉逹臨時主席曁院中同人至全體議員之態度如何仍須張敬輿倣照衆院前例直接與同人接洽出府後即以黄陂意轉告主席黄錫銓旋又往帽兒胡同見張敬輿聲明本人對於同意案極贊成迅速通過但現在所處地位亦不過議員中之一人殊不能代表全體院中同人意見仍須閣下自已直接接洽較有把握張聞言後當即派員星夜分頭與參議院各黨派議員接洽因時間過促未能立臻妥協故主席黄錫銓不敢將此案遽然提出報告於昨日之大會臨時囑秘書廳暫行保留以免有欲速不逹之患但本星期五（二十二）爲冬至節下星期一（二十五）爲紀念日照例均應放假該院最早亦須下星期三（二十七）方可繼續開會如届時再不能决定同意案投票日期則所謂張閣下半段文章眞不知何時方能做就於是外間頗有如參院方面延不解决則張閣或將出於派署之一途但張氏昨曾向王家襄及各方面宣言謂「此次内閣爲法統恢復後第一次之合法内閣故本人組閣雖經衆議院通過而法律手續仍未完全非獨通融派署不能就職即使參議院將本人總理通過而全體閣員仍未通過於兩院總理一人亦不能單獨就職蓋不如此不足以樹立責任内閣之模範與尊重國會同意權之精神」等語由此推測則張閣决非陽曆年關以内之所能成功黄陂因王代閣十日之期快滿中樞負責無人異常焦急昨又託王家襄向王正廷商量請其於張阁未成立以前務須擔任維持現狀王氏迄未應允王家襄再三傳達黄陂之意務望勉爲其難最後結果王正廷謂「有限期的維持則可」聞王家襄已以此轉陳黄陂然黄陂亦不能確定張閣何時成立之期故王代閣辭職呈文業由院秘書廳辦就决定於今晚（二十一）或明晨（二十二）送府逆料黄陂仍當照例慰留也 
[交部積負鉅債之危狀]  
　　數日來國際共管我國財政之說紛至沓來委託安格聨監察我國財政收入尤盛傳於東交民巷各國使館之間所謂監查我國財政之收入不外乎指關稅鹽稅烟酒稅等等而言關鹽兩項早在外人管理之下除此以外甚少足以塡滿各國慾望之稅收今試一考交通部之眞相當可知其内幕之亟亟可危矣交通部在前淸宣統三年列爲特别會計其收入甚钜又以其與一般會計分　故其財政上亦較有餘裕然民國以來該部經濟上之盈虧狀况除民國二年盈餘千萬元外其餘皆年有所虧欠三年與五年表面上雖收支適合實際上民國三年借入外債三千餘萬元五年借入四千七百餘萬元以彌補之也查十一年度之預算收入總額爲一千餘萬元但就支付内外債本利總計已約需六千四百餘萬元兩者相抵其不足額約五千三百餘萬元又查交通部總負内外債額共約七億元左右僅就日本方面言其總額已在一億數千萬元欵項凡十二種列轝如下 
名稱債額利息 
中國實業公司電話借欵一千萬元八釐中華滙業銀行電報借欵二千萬元八釐東亞興業第二次借欵一千二百萬元五釐新奉鐵道借欵九萬七千元五釐郵傳部五釐利鐵道公債九百三十四萬元五釐四鄭鐵道公債五百萬元五釐四鄭鐵道短期借欵一百六十萬元九釐四洮鐵道借欵一千二百五十萬元九釐半吉長鐵道借欵六百五十萬元五釐半吉會鐵道借欵一千萬元七釐半滿蒙四路公債二千萬元八釐高徐順濟公債二千萬元八釐交通所負日本方而債額旣已如此其鉅而又到期不能還本付息是以債　者派人坐索交部無法應付高恩洪長部以來但各搜括交通收入供給軍閥又私借外債（如京綏展線借欵郵電借欵等）現在高氏一走了事然交部已千瘡百孔矣近自湖廣鐵道京漢等路之借欵歸財部負擔交部特别會計制度亦已破壞又加之各種收入爲軍閥所没入愈足使交部債務陷於小可收拾之境今四洮借欵方又在延期交涉之中而日本力鼓吹共管我國財政之說日前某西報發現東交民巷某使 
 
 

Page 7

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *衙由海電拍致其本國政府略謂中國政府行政無力財政缺乏凡在中國内有利益之各國當此之時不能更無動作現在中國人民在軍閥主義壓迫之下怨聲載道政府所欠各種到期外債仍未償還政府官吏薪俸積欠不償公共事業廢棄不治兵士被追流爲盜匪災荒深重振務棘手國内戰事日有所聞國會終日爭攘政權不問他事工人罷工時作内閣幾無時不在變更使館鑒於情形之危急特提議敦請各國合派一委員來華考察救濟本國之利益而救中國人民之艱難俾中國得返其原狀云云不知當局者聞之將何以善其後耶也 
[農部議定增設勞工司（野雲）]  
　　農商部前以對内對外各種關係曾有增設勞工專司之提議當議案由農長李氏提出閣議時正値汪署揆去職之前一日議定結果交由農外内交四部會商辦法在當時列席閣員固屬没精打睬者多但亦因持特别愼重態度始有如此主張原非有意藉四部會議之一句空話欲輕輕將此案打消也農部係原提案之主體特於閣表齊集農曹公同商榷而農部首先派定之員則爲參事屠振鵬工商司長王治昌繼又加派秘書呂咸外部則派許同莘内部則派吳貫因徐穉交部則派馮懿同等三人四部所派之員皆屬職居重要預定今日（二十日）下午三時會集於農部特别會客廳依時各員畢集首由農部代表說明提案增司之理由其大旨不外因對外對内兩種關係並謂最近陸公使迭有電來此次對於勞工行政專機關對外較對内爲尤重且述農部以前對於籌設勞工行政機關之種種計畫與經過所言極爲詳明有秩序旣畢由外内交三部代表分别發表意見外部代表對於農部設司表示贊成惟主張於設司以外仍不可不有一種公同活動機關以期對内對外發生較大效力蓋同在一部以内處理事務究嫌範圍稍狹不如另立一種委員會以濟專司之所不逮雙方並轝庶可面面俱圓内部代表則主張設局或設處不甚以設司爲然其理由謂僅有一司增設於農部之内對外旣嫌局面狹小對内亦嫌勢力不充最好設專局於國務院與法制銓叙等局同地位直轄國務總理庶幾對外可以表示一種隆重對内亦可以表示一種尊嚴即萬一不能設局亦應仿照督辦振務處先例特設一處俾機關獨立局面宏開力乃較厚交部代表對於設司未表示贊否只言勞工行政關係重要人人皆知公共機關之組織其勢萬不能緩至於設局設司實無一定成見結果則亦趨重於大家處理一點意在由各部公共組織一種機關雖未明言而旨已可喩惟對於農部設司之意從未一言其不可綜合四部代表之意見農部係主張設司之主體當然極力維持原案内部係主張設局或設處顯然不以農部設司之主張爲然外交兩部則對於農司一表示積極的贊成一表示消極的不反對而於設司以外另立公共機關如委員會之類則爲兩部所公同一致之主張各方面意見旣經交換農部代表爲維持原案起見乃對於内部代表設局設處兩層加以解釋㈠謂設局於國務院遇事仍以局長出名並非純用國務總理一局長之職權並非重於農商總長是則以總長名義對外實在較優於局長㈡謂設處原無不可不過依照習慣設處似帶有臨時性質對外旣未必能表示鄭重即對於勞工亦不足以表示親切且地點宜在何處職權如何區分在在皆發生困難若專設一司則機關旣屬永久性質亦極分明辦事可以貫澈始終首尾如一是以對於設局設處不設司之意未敢贊同又謂外交兩部代表主張另立委員會以爲公共處理機關　係與部内專司相輔而行意良法美本部自當深表贊同將來專司成立以後自可約集三部另組一委員會延攬各方面富於社會勞動學識之員多多加入則於實際亦復大有利益外交兩部代表聞之當然無異議即内部代表至此亦不復堅持前說至是討論乃得告一終結本來議定會議完畢後由各代表返部各自陳明長官待長官裁定再予以農部以回話或將再　會議一次亦未可知惟當會議之際外部代表許同莘氏曾有一叚報告謂昨日陸子欣公使又有電自瑞士來切訽政府對於組織勞工行政機關一事已否着手有無具體辦法亟待回復外人農部當局因此乃自行决定不必待各部回話再開會議卽先行提出一主張設司議案於明日（二十一日）星期四閣議以爲如能通過即可修正官制呈請任命官吏着手組織至於公共組織委員會自亦不妨繼續籌辦好在各部代表意見頗相接近也（十二月二十日夜） 
[參院繼續討論修改院法]  
　　昨日（二十）下午參議院開會繼續討論修改院法事件延長時間至三時十分主席黄錫銓報告現在簽到人數一百六十二人李兆辛提議議員趙世億　請辭職請主席提出報告李述膺登臺發言張紹曾在衆議院已經通過參議院是否即行投票應即有所表示張樹枬謂臨時主席之得爲修改院法之主席是經大衆所賦與在院法未修改完成以前不能爲其他事件之提議王湘請宣告按照通告所列事件開議其時一方面主張請主席報告趙世億辭職事件一方面質問主席何以不將公文報告一方面李述膺仿欲動議議論紛紜莫衷一是繼由主席宣告本席只被委爲修改院法之主席如欲討論其他事件本席請求退席衆請將趙世億之辭職付表决遂由秘書宣讀趙世億來函主席以允許辭職者付起立表决多數通過主席宣告開議修改院法第十六條趙時欽修正十六條爲「議長副議長及院内行政委員組織院内行政委員會指揮監督秘書長及其所屬各職員」金兆棪修正爲「議長副議長及院内行政委員組織院内行政委員會指揮監督秘書長及所屬各職員」並加一項「前項委員名額及互選方法兩院自定之」張樹枬修正爲「議長副議長院内行政委員組織院内行政委員會任免及監督秘書長及所屬各職員對外爲一院之代表」張瑞瀛主删除十六條黄佩蘭謂對外爲一院之代表昨日已經否决今日不能再行提出最後以趙時欽之修正案付表决多數通過金兆棪　於增加一項自請取消戰滌塵修正增加第二項「前項委員應用抽簽法其名額各自定之」張魯泉主張在院内規則中規定委員之産生戰滌塵贊成張說自請撤消修正保留在委員會規則内討論主席已宣告討論第十八條並有焦易堂之發言提出修正案而郭步瀛張漢章等又將戰案提出非請表决不可主席不得已付表决萬鴻圖發言謂凡提出一案須經諮詢有無附議以及討論之手續必討論成熟方可表决主席以郭等提案諮詢有無附議附議者足法定人數付討論萬鴻圖反對謂抽簽之法只能適用於最短時間或不關緊要之事件趙時欽亦表示反對謂係無意識之舉動云云主席宣告已届法定時間宣告散會 
[稅務處催送工廠貨様（智）]  
　　稅務處因江海關設立様品室曾於上年七月間咨請農商部轉令各省總商會通知各機器仿造洋貨廠商將貨様商標各檢送一份送存江海關稅務司様品室陳列該部業於八月間通令各商會轉行知照并咨復稅務處在案稅務處近接總稅務司報稱據江海關聲稱各商呈送様品者爲數寥寥請稅務處再咨農商部轉令各省商會遵照辦理稅務處昨已據情咨行農商部通令各商知照其文云稅務處爲咨行事案查華洋商廠機製洋式貨物應將貨様商標寄送江海關様本室陳列一事前據總稅務司來呈業經本處於上年七月間咨請貴部轉飭各省商會通知各該省商人遵照在案旋准貴部來咨業經轉令遵照辦理等因復經本處令行總稅務司轉令江海關稅務司知照去訖茲據總稅務司呈復稱奉令當卽令行江海關稅務司遵照去後嗣據該關稅務司兩次將機製洋式貨物各工廠已經送滬之様品商標造具淸單備文附請查核總稅務司查在中國所設機製洋式貨物之華洋工廠統計約有八百處之多現核該關稅務司單開業經送滬様品商標者祗有二十三家是未經遵令寄送之工廠甚夥自應仍請鈞奪再爲咨行農商外交兩部查照後開辦法辦理㈠凡現在中國所設機製洋式貨物之華商工廠應由農商部通飭各商會轉知各該廠商速將所出様品連同商標一分寄送滬關陳列以憑證騐㈠凡在中國所設機製洋式貨物之洋商工廠應由外交部照知駐京各國公使轉飭各該廠商速將所出様品連同商標一分寄送滬關陳列以憑證騐㈠將來如有經部核准機製洋式貨物之工廠應請該部於核准之先卽令該工廠將所出様品並商標一分送部轉由鈞處令交總稅務司發寄滬關陳列以憑證騐理合呈請施行等情並附淸單二份前來本處查搜集機製洋式貨物陳列様本室内係爲各機廠預防影射保獲其已得特别利益起見今據總稅務司呈稱統計華洋工廠約有八百處之多而單開已經送滬様品商標之工廠祇有華商二十三家是未經照送者甚夥應請貴部再轉飭各省商會通知各該省機器仿造洋貨廠商其未將貨様商標寄送江海關者迅卽各檢一分逕寄江海關稅務司查照以備　列様品室内嗣後如有新請按照機製洋式貨物成案納稅者本處於核准時卽將貴部所檢送貨様商標兩份内各檢出一分發交總稅務司轉發該關陳列以期完備除洋商工廠已由本處咨請外交部照會駐京各國公使轉飭遵辦外相應咨行貴部查照辦理並希見復 
[阿卜脫催索烟酒借欵]  
　　我國所借美國芝加哥信托公司及太平洋拓殖銀行之烟酒借欵業已到期該兩公司曾派代表人阿卜脫來京催索現阿氏以此借欵逾期已久本人與中國政府磋商數次迄無結果甚爲不滿聞阿卜脫日前特向我國聲明謂中國所欠烟酒借欵之利息計美金六十萬元應請中國政府於三星期内如數淸還否則恐於中國之信用有碍至於中國政府要求展期一事現已得到芝加哥公司及太平洋銀行來電謂如中國能卽將利息淸還并先還第一次借欵美金五百五十萬元其餘之五百五十萬元可以展期至明年否則恐難照辦云云聞政府方面接到此函對於利息一項已决即淸還對於展期一節擬仍與阿氏磋商云 
[外僑在豫被擄案終結]  
　　外交團前日會議如被豫匪擄去之隴海路外國工程師等日内不能證明其已出險則本星期四仍須派員赴豫調查前晚政府接吳佩孚張福來　方先後來電外人被擄者十名確已完全出險隴海路外國工程師二人前日救出後護送至郟縣昨日可安抵鄭州華人被綁去者男女老幼共二百餘人現皆一槪救出且吳張近日專心從事於肅淸匪患約計不日豫匪可以完全剿平昨日星期三爲各國公使與外交總長會見之期各使本來詢問此事王外長以吳張兩方先後來電出示各公使後咸表滿意此項交涉乃完全告一終結 
[靳雲鶚報告豫匪近狀]  
　　某機關昨接勦匪司令靳雲鶚來電報告現在河南匪勢原文如下職奉部令兜勦豫匪迭經陳報在案謹將匪勢東南西北各部形勢分别報告於下㈠北部老洋人（即張廷獻）張得勝一股於前日業向職部投誠就撫㈡南部李鳴盛陳靑雲等股於十日擬向東竄被職令駐辛集之段團及胡營堵擊仍退回老巢㈢東部禹屬盧東方桿之巨匪陳老五等於十二日在縣西王莊行刦被義議鎭舉兩里團警剿繫追至包爐寨將該匪格獲梟首巿衆並繫斃匪徒若干獲槍三支起回肉票朱萬林一名㈣西部股匪韋鳳岐馬得勝稽元慶等桿迭經職部丁鎭守使痛勦紛紛南竄各隊尾追該匪後匿居盧靈交界之蒲城溝大山中十日晨丁使率各隊由朱陽出發崔營副由高湖燕子坡直攻蒲城陜軍由盧氏沙河繞抄匪後該地山高路峻匪距山頭望見遂聞風向西逃竄時已天黑未便窮追翌日探知該匪已遠竄陜省雒南三鄉大山中距陜州二百數十里現已函請陜軍各防剿辦除各路軍積極兜剿使匪思一律肅淸外特電奉聞 
[凌文淵反對蘇省公債]  
　　蘇省發行七百萬公債一事前雖經國務會議照准各方仍積極反對江蘇旅京同鄉會日來亦屢開幹事會議籌商阻止該公債發行之辦法財次凌文淵亦隷蘇籍前日（十九）特先發電到蘇請督長等將飭縣攤派之成命收回原電如下南京齊督軍韓省長嚴財廳長鈞鑒此次七百萬公債自滬報披露鈞署電召知事籌商攤派辦法後函電紛馳羣情惶駭反對之聲愈形激烈此間同鄕亦迭開會議堅持拒絶淵意擬請吾公將令各縣攤派之舉即行停止力圖善策或提交合法機關審議或征集蘇民意見以定從違冀可藉甦民困以郅治案臨電神馳不勝迫切凌文淵叩皓 
[天津裕大公司有售與日人說]  
　　北京晨報云年來我國棉業發達甚速頗爲日人所注目五六年前日本各大廠即着手聨絡决定百方進取在華設廠並收買華廠或投資華廠藉以打盤中國紡織業頃據某方面消息天津裕大紡織公司因組織較遲機價昂貴重受先令激之痛苦并因政治影響籌資不足近有售與日人之說此事苦確則方在萌芽之直隷紡織業將無一線希望矣我國民不可不注意及之也其草合同原文如下（甲）總合同天津裕大紡織股份有限公司（以下簡稱裕大公司與大日本紡績株式會社（以下簡稱大日本紡）議訂合同條件如左㈠大日本紡爲援助裕大公司發達經營起見允與裕大公司平均出資合辦經理裕大紗廠股份有限公司（以上簡稱經理公司）租借裕大公司全部工廠共同經營紡織事業以二十年爲限㈡裕大公司應將全部工廠售與某某公司（以下簡稱某公司）作價日金二百八十萬元但此項售價仍係借欵性質應由裕大公司逐年付給利息並償還本金㈢前項售價内一百八十萬元以裕大公司現欠日本東洋拓殖會社（以下簡稱東拓會社）借欵一百八十萬元劃抵原訂借欵合同取消作廢其餘一百萬元由某公司交付現金以便裕大公司淸還各項應付未付之欵㈣裕大公司於第二項售欵合同訂立後四年内得隨時備齊原價交付某公司卽將原産收回但須同時履行本合同第七項之條件㈤經理公司應將所得純益十分之五於每年决算後以現金給與裕大公司除以一分歸裕大公司自由支配外其餘四分專作償還本合同第二項所載二百八十萬元借欵本息之用㈥裕大公司如按第四項收回工廠此後每年經理公司所得純益應以十分之六給與裕大公司其餘四分仍歸經理公司所得㈦經理公司出資添置之永久設備等費應由裕大公司於收回工廠原産時在原價内扣除折舊後給價購入之㈧裕大公司應根據本合同第一項與經理公司另訂租借工廠合同由大日本紡及裕大公司共同簽字此項合同列爲本合同之附件第一㈨售廠合同由裕大公司與某公司根據本合同第一項另行議訂並由大日本紡及東拓會社共同簽字列爲本合同之附件第二㈩本合同及本合同第八第九兩項合同均經裕大公司股東會之决議承認由董事會全體簽名蓋印㈩㈠本合同共繕五份由裕大公司·大日本紡·東拓會社·某公司·經理公司等五方面會同答訂各執一份爲憑（乙）經理合同天津裕大紡織股份有限公司（以下簡稱裕大公司）與經理裕大紗廠股份有限公司（以下簡稱經理公司）根據某年月日裕大公司與大日本紡績株式會社所定合同（此項合同以下簡稱總合同）第一項事由議訂合同條條件如左㈠裕大公司將自有紡紗工廠全部機器房屋地基動用傢具一併租借與經理公司使用自租借後一切業務歸經理公司出資經營此項工廠財産目錄另開淸單列爲本合同之附件㈡前項使用期間以二十年爲限自中華民國某年月日至某年月日止㈢經理公司如在租借裕大公司工廠期内停止營業本合同應即取消作廢㈣二十年期滿時由經理公司將工廠交還裕大公司收回自辦㈤凡工廠現在業務上必要之物料均歸經理公司照價承受㈥裕大公司收回工廠原産時如查有缺少之處應由經理公司賠補如有添　設備等費由裕大公司按照總合同第七項辦理㈦經理公司應將每年所得純益與裕大公司均分即各得該項純益十分之五但總合同第一項發生效力時不在此限㈧工廠全部機器房屋應需修理保險及每年地租地稅及其他各項營業上必要之費用均歸經理公司負擔㈨本合同爲總合同第一附件共繕五分由裕大公司共同簽字（丙）售廠合同天津裕大紡織股份有限公司（以下簡稱裕大公司）與某某公司（以下簡稱某公司根據某年月日裕大公司與大日本紡績株式會社所訂合同（此項合同以下簡稱總合同）第二項事由議訂合同條件如左㈠裕大公司將自有紡紗工廠全部機器房屋地基動用傢具一併售與某公司承受議定售價日金二百八十萬元於訂立合同之日交付㈡　項售價一百八十萬元以裕大公司現欠東洋拓殖株式會社（以下簡稱東拓會社）借欵一百八十萬元劃抵其餘一百萬元由某公司交付現金㈢前項售價仍按借欵性質辦理應由裕大公司逐年付給利息並得於二十年内分期歸還利益本減但最初四年内無論何時得由裕大公司備價　還本利將原産收回㈣裕大公司應付前項利息按年息一分二釐計算每年分兩期支付如有欠付　事於次年補足不得加入本金計算複息㈤某公司承受裕大公司紗廠係爲保障借欵確實債權起見並不佔領工廠亦並不轉售於他人㈥裕大公司將前項售價日金二百八十萬元本息一併淸還後某公司即將工廠全部歸還裕大公司（七）第一項財産目錄另開清單列爲本合同之附件（八）本合同爲總合同第二附件共繕五分由裕大公司某公司大日本紡東拓會社經理公司共同簽字 
[山東警察聨合會反對程立]  
　　山東警察聨合會自去年打銷第二警察督練公所後對於膠濟路警靑島警政種種計畫屢有表示昨日該會因天津某報載有熊省長推薦程立充膠澳商埠警察廳廳長一事特招集緊急會議發出要電兩則表示反抗其電文如下（甲）致大總統電北京大總統鈞鑒報載山東省長兼膠澳商埠督辦熊炳琦薦程立充膠澳商埠警察廳廳長讀之不勝駭異查程立向爲警界所不滿前者魯案善後督辦王正廷因其素悉匪情委以靑島保安部務藉聨土匪保持接收時間之臨時安寗山東人民對此權宜之計尙認爲情有可原現在熊督辦接收靑島完竣即因其聨匪微勞薦以警廳重任貽警務前途之隠憂惹東西友邦之非笑本會一再研究實在難安緘默爲此電請鈞座萬勿任命程立充膠澳商埠警察廳廳長以順輿情而重警政是爲至禱山東警察聨合會張駿烈叩皓（乙）致熊省長電靑島山東省長兼膠澳商埠督辦鈞鑒報載接收憲兵警務本部主任程立業經鈞鑒薦充膠澳商埠警察廳廳長不日當有命令發表各等語讀之不勝駭異查程立向爲警界所不滿前魯案善後督辦王正廷氏利用程立熟悉匪情引任保安部務藉以聨絡土匪保持接收時代之臨時安寗此種權宜計畫業經惹起各界非難現在膠澳業經完全收回所有保持公安防禦危害之種種策略統以警察廳長是賴又爲東西友邦觀覘所繫鈞座接收竣事論功行賞如謂程立聨匪微勞可叙俾以較優位置固屬特别苦衷惟以膠澳警廳廳長輕予薦充警務前途實伏隠憂本會同人誓不承認究竟報載是否屬實敢祈愼修薦牘遴選妥員以順輿情而重警政臨電無任惶悚待命之至山東警察聨合會張駿烈等叩皓 
 
 

Page 8

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *   
 
 

Page 9

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *   
 
 

Page 10

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *國内要聞二 
[張錫元報告克門案眞相]  
　　自克門案發生以後外人方面頗多推測之詞察哈爾都統張錫元因發出通電詳述此事顚末茲綠其原電如左北京各院部各報館均鑒本月十二日據本署副官長周鼎銘轉據西沙河汽車盤查所稽查員車傳心報稱竊於本月十一日下午一時有美商元和洋行美利洋行自用汽車四輛出口乘載外人三名華人十一名由卡經過當經崗兵例示停止候騐報告前來隨派檢查兵四名赴車檢查該美人蘇克賓不受檢查該檢查兵遂婉言奉上官命令駐守此卡以檢查來往華洋營業及自用汽車爲專責貴行汽車旣不受檢查當係携有違禁物品等語該美人聲稱只携帶現欵數萬分載各車並無違禁物品當答以現洋出口即屬禁例碍難放行隨由電話報告副官處請示辦法嗣經王副官來卡向該美商理論該美人仍强硬百端不受檢查甚至拳擊檢查兵蔣占魁復經王副官勸同美人蘇克賓赴交涉署交涉去後該美人旋自返來即勒令司機人强行開車檢查兵等因未知在署交涉情形如何亦未奉有放行命令遂百端攔阻該美人蘇克賓及司機美人滿查里均即取出手槍向崗兵連發六槍崗兵二名一時情急出於自衞不得已始還擊兩槍不意誤中美不滿查里左臂惟在前之汽車一輛已趁此飛駛而去其餘汽車三輛遂復回行至十二日早五鐘半該出口載欵之汽車仍復偷行進口由卡經過復被崗兵檢查確係十一日强行出口之汽車車上有華商二名美司機一名載運現洋九千三百元理合報請鑒核等情並據該副官長查得該美商滿查里包運華商現欵中洋文保險單及各項證據送請核　前來查外人得駛汽車以自用爲限不准營業頒長途汽車條例組織汽車公司只限於本國人民並無允許外人營業之規定原爲防微杜漸保持路權起見此次該洋行經理滿查里等假自用汽車包攬客座違章營業已屬不合又查本區前因地方金融發生恐慌曾經宣布禁止現洋出境在案此項禁例於中外商民有同等之利益且値赤塔勢力伸張邊防緊急之秋關於往來俄文電報尙在應行檢查之例其由口地轉運庫恰現金尤須特别注意以防輸入外蒙及齎盜糧又本區對於自用及營業汽車出入張家口經過盤查所均須由駐卡之兵照章查騐有無違禁物品騐明放行此亦維持地方公安通例此次美駐張美領索克斌隨同美商汽車出口駐卡崗兵施行檢查係依照通例辦理並非單獨對於外商加以特别限制至阻其包運現欵出境原爲維持本口金融曁防接濟外蒙消弭隠患起見並無不合乃美商滿查理托庇駐張美領假赴多爲名包庇華商私運大宗現欵赴庫不服檢查不聽婉勸强硬開車迨至駐卡崗兵攔阻竟首先鳴槍崗兵因正當防衛不得不還槍抵禦致誤傷該洋行經理原係情急自衞並非自我開釁至美領出口須先期知會地方官飭屬保護方不致滋生意外（據盤查所報告内有美人蘇克賓一名即係駐張美領索克斌）此次該美領索克斌隨同該洋行汽車赴庫事前並未通知對於地方上臨時宣布保衞秩序一切則例不但不勸諭僑商一律遵守反率同該經理等首先開槍示威志在奪卡而出以致釀成此次事變除將各項證據存備證明並　外交部據理嚴重抗爭以維地方而保國權外因恐道路喧傳失實特電奉聞張錫元巧印 
[字林報痛論中國時局]  
　　字林報社論云中國今日大爲外國非難之的自革命以還未之有也西方各大報時時有關於中國之論文而最近倫敦泰晤士報駐北京通信員述中國内情之煩悶訪函及該報隨訪函而作之社論尤足爲世界注目中國之表徵更可憾者悲觀之論不獨泰晤士報爲然今日外國對於中國之失望與一年前華會中各國對於中國之特别顧念適成一反比例華會之結果其確有所獲者獨中國耳所獲或不如中國所望者之多但决不當輕看之且所獲各項皆足以大發展如魯案之解决威海衞之　還外郵之撤廢治外法權委員調查之允許在列强不但應合中國最急迫之訴陳實亦欲予中國以機會俾表示其能有何作爲使列强信彼確能善用機遇耳此項信心今已大爲搖勸矣中國政治上比一年前更爲渙散財政上則其政府雖享有停付賠欵增收關稅整理鹽務及滙價高昂之種種便利當然可得大宗之收入但猶日恃借債爲生活向使五年以來中國財政得善爲處理則其外債不但不必增且可大減可斷言也 
　　凡此種種吾人居於中國者皆知之不必贅論中國人民之深知其國家之弱點尤無待吾人之煩言中國大局雖惡幸其人民漸能痛心疾首此乃至少可以欣慰之點今之問題則爲用何法以救濟此時局是也西方人士復注意於華事吾人歡迎之但其所擬救治之方則竊疑其非智如日前財政時報有人著論主張公開巿塲許中國自由借欵吾人對於國際銀團或依個人之見解而異其愛憎願公開巿場自由借欵之法則在中國現狀之下直爲狂易而已泰晤士報在上述之論文中似主張一種形式較爲緩和之干涉以打銷較爲急劇之干涉蓋内亂不止勢必引起急劇干涉且「促成列强間之對抗」顧緩和與急劇如何分别非至難之事乎列强曾於一九一八年末正式致勸告於北京及廣州當時頗引起震動命令也諾言也一時紛起然未幾而故態復萌可知空言勸告無濟於事顧列强苟圖依勸告之意實行干涉則大多數華人之排外潛念立被引起亂水之中更加波瀾時局糾紛且將益甚即使此等困難可以打銷然任何政府及制度爲外國之力所建置者其基礎决不鞏固外助一經撤消其崩壤可立而待干涉之說時有所聞據云有許多華人且以爲若非干涉中國内亂將永不止然而吾人愈考慮干涉之形式愈覺此種救濟法之棘手而無把握 
　　吾人須知即中國有思想之人士亦不自知中國所需者究爲何事吾人今日或可助中國成一種之調整而明日即覺其不適用近年中國輿諭就吾人觀察已漸趨於統一而目下民間對於國會非當不滿即從前極端擁護國會者亦然蓋國會惡劣之天然結果也現頗有人以爲以一個國會代表全國不合實用數月以前聨邦分治之說極爲盛行近來漸不復聞今殆有復活之勢又有一種意見以爲一切憲政思想應暫時收拾數年之間代以開明專制有許多人素抱東方相　之人治信仰者現信中國終將恢復君主政體如英國於試騐克林威爾之共和政治後仍復君主者然在此種種意見衝突之際制就憲法决定中國之政體似爲危險之事要之吾人確信中國之得救必中國人自救之非他人所能爲力今在許多愁雲慘霧之中亦有少許之光明各省之混亂雖頗顯著半爲表面現象人民工作如舊其優越之耕種天性能團結全國於無形武人今亦覺悟北京政府中非多加西方敎育之分子不能成功再則商界人士漸見激昂雖目前尙祇以决議案及電報表其意見但彼等昔日本有實行能力吾人至少可希望其復題此種能力坐而言者更起而行救中國者端在此中流社會也 
[接收靑島之困難情形]  
　　王熊意見齟齬 
國間通信社濟南通信云中外屬目之靑島問題已於本月十日由我國方面正式接收此項接收人員係由魯案善後督辦王正廷膠澳商埠督辦熊炳琦兩氏於事前會同派定每部分均用委員名義自十日午後三時各委員按照派定事項分别前往接收當與日本主管人員議定自十日起至二十日止俟新任職員完全派定後由我國委員逐日前往會商管理維持現狀俟新任職員完全就職後即由日人逐項移交現在行政權業已接收其餘各項營業應逐日接收但聞各部接收異當遲滯已接收者爲郵政電報局無線電台林務所港務所等未接收者爲電話電燈鹽田屠宰塲水道事務所農事試驗塲埠頭局衛生組等且每至接收一處熊王兩氏所派委員均爭往接收有不能接收者則要求日人援助以致笑話百出弱點畢露其所以釀成此種情形者蓋王正廷以辦理魯案遭受地方人士之攻繫熊炳琦來東後鑒於此種空氣對王亦持反對熊度兩人遂積不相能此次熊氏被命兼任膠澳商埠督辦出自倉卒其自身旣毫無凖備且又不諳外交措置逐多失當至所用之人亦以無所凖備惟王鴻徐樹人兩人之言是聽倉卒派定王鴻現任省署參議爲熊之同鄕在軍界多年此次熊氏長魯王頗爲出力故極得信任但其人殊無學識可言徐樹人原任交涉公署科長向與日人接近曾被派至美在華府會議旁聽三回　　魯案籌後　辦公署派爲參議以未能得志倡議反對王正廷後被撤差對王攻繫益烈此兩人旣各以際遇得有熊炳琦之信任對於用人遂極力援引官僚政客均入彀中但所派接收委員旣無專門學識又不通曉外國語言以致辦理接收大感困難遂不得不仰仗王正廷所派委員以資倚助但王派委員又以王正廷善後督辦職務業將完了故均欲謀得重要位置藉以自存現以對熊正在　求故多不肯任事因此種種原因日來接收之進行遂形遲滯此次接收各項營業應歸商辦者頗爲不少因之濟南各派中人多視爲大利所在爭往靑島運動包辦一方青島商會會長隋熙麟等又以公共營業應先儘地方設資商之熊氏但各項營業中已多有王正廷批商承辦者熊氏乃一方致電政府聲明魯案督辦公署之批准爲無效一方又在各報大登廣告其廣告云膠澳接收以後一切巿政多急待設施全賴各公産收入加增藉資挹注如或變通辦理亦必由商民集合資本呈明本公署查酌情形方准分别承辦近聞有人利用外資即在北京包辦埠頭發電屠獸衞生各事業者殊屬駭人聽聞爲此鄭重聲明所有埠頭局發電所屠獸塲衛生組等凡未經本公署批准無論用何名義槪歸無效事關公産萬難含混特登報端諸希公鑒膠澳商埠督辦公署啓事又一廣告云查魯案善後督辦公署經費項下原有膠海關每月撥給稅欵二成作爲補助此欵　於十二月十日停止嗣經本公署電請財政部轉飭總稅務司　續照撥改作本公署補助經費在案現閱有人假借名義欲以此項抵押借欵倘果成爲事實無論時期先後及用何名義本公署槪不承認事關公欵特此聲明云云於此足見王熊兩氏之齟齬情形而靑島接收後之困難正復不少也 
　　膠濟鐵路日本職員因向其當局要求增加恤金曾於十五日罷工嗣以達到目的十六日卽復職開車同時淄川炭鑛日本職員以同様之請求兩千三百餘人　一律罷工並禁止華人工作至今尙未回復原狀據淄川縣知事致省長電云濟南熊省長均鑒淄川日人經營炭鑛忽於删日夜十一點半日本人全體罷工中國工人萬餘均被日人阻止不准工作淄境火車皆停駛除親往曉諭我國工人不得驚疑妄動靜候解决並妥維秩序外合亟電請迅與日本當局領事交涉速飭日人回復原狀以免萬餘工人大受損失激起變端是爲切盼淄州縣知事黄澤沛叩巧印 
[劉成勛當選川省長詳紀]  
　　四川民選臨時省長醖釀兩年至十二月二日方始實現此次劉成勛當選省長純由省議會單獨選舉並無農工商學各法團加入且當選者係屬軍人尙非完全民意但各省中之民選省長又多一人矣 
　　劉成勛在川軍中實力不及熊克武但懋辛鄧錫候等但實力派不願在此時出臺劉遂脫頴而出故此次當選雖曰出人意外實亦當然之趨勢也劉成勛取得省長數年前已有動機當前年川軍驅逐滇黔軍隊後熊（克武）劉（存厚）相持不下各軍將領卽擬推劉威勛爲過渡省長劉表示不幹嗣後熊劉下野轉推劉湘劉湘又轉推劉成勛劉又拒不幹劉湘將下野時被推又拒非不幹也時機未熟耳今年一二兩軍交訌劉以介居兩大之間無所可否乃應運而得總司令事定以後軍政兩界到省會議以一省不可無最高長官初議由聨席會議公推省議員聞耗以爲此種重大事件須由省會選舉方爲合法爰先提出四川省臨時省政府大綱提前議决以爲表示在省議員初意並不專屬劉成勛後經各方變化孫中山派在川勢力日益發展石靑陽亦出頭以國民黨名義大事聨絡熊但一系亦加入運動劉成勛在去年已由劉鴻逵紹介加入新國民黨其友人邊防軍總司令賴心輝所部之第七師師長陳國梀今次又新加入有此種種組合國民黨派以劉成勛尙可國成遂由黨中提出與省議員協商省議員亦有多數舊國民黨願服從黨義結果乃有十二月二日之臨時省長選舉大會是日到會議員二百一十六人投票選舉劉成勛爲省長者計一百零一人餘票有畫夏大雨施成勛劉臣石成勛等另有白票四張據當塲議員所傳述白票實只白票報告大衆劉成勛當選後國民黨川支部籌備處在各街散布傳單文爲「民選省長適合本黨主義本日由四川省議會票選本黨黨員劉成勛爲四川省長特此飛報」該黨爲協商選舉省長事本定十二月一日起在議員公庽設筵演劇公宴議員嗣因是日初開臨時大會籌備不及改於二日舉行及是日下午一時四川臨時省長呱呱墮地該黨遂視爲非常欣幸三日該黨又設盛筵歡迎劉省長下午一時開會由籌備主任曹篤（叔實）推該黨黨員熊錦帆爲主席經衆贊成時劉尙未到即由熊演說謂本人自加入同盟會後始終未入黨籍民國元年以後從軍故未入黨卽舊國民黨證書亦未領到癸丑出亡丙辰入川在野在位均以三民主義精神行之前年鑒於南方政府自行撤銷北方政府萬不可靠乃創四川自治無非本民權及地方分權主義發揮進行現在潮流重組政黨本人極端贊成此次由本黨議員公舉本黨黨員劉禹九爲省長不特爲川省之破天荒卽在中國亦爲第二次（意在承認趙恒惕而不承認陳席儒實爲中國與本黨前途稱慶云及劉到後演說三民主義謂本自體察覺三民主義尙未完全實行㈠民族主義民國元年在東三省烟台從軍眼見同胞受侮元年後在鑪關外又見邊藏人民受愚非常痛心是民族主義猶未貫澈㈡民權主義袁氏當國本黨推讓政權後竟帝制自爲馮徐曹吳又憑藉武力肆其野心致有護國靖國護法援鄂諸役及川省宣布自治始有民選省長之舉但此不過自治之一端應做事業尙多成動不敏願隨諸同志後由川省推及全國始爲完全民權主義㈢民生主義曩見關外土地膏腴實有墾殖之必要錦公當政本可率領師旅開發邊地實業乃因事變稍停頓今後執政一本三民主義催促五權憲法以完成中山先生之宗旨云云衆大鼓掌末由石靑陽演說畢遂搖鈴散會暢飲盡歡而散 
[鄂財廳長之逐鹿觀]  
　　以魏聨芳郭幹卿爲最有希望鄂省財政困難已達極點現任財政廳長鄭焯本無理財學識與經驗徒仗洛陽勢力撑持數月左支右絀幾無日不在押借與恐慌中蕭耀南以鄭未上台前大吹大播硬欲財政廳長一席乃到任未久即有不能維持之勢故對鄭極爲不悅鄭於財政會議席上屢碰蕭之釘子而猶戀棧不去聞者爲之齒冷向例財廳所收各縣局所解欵悉數存放於官錢局一有急需即向官錢局提取且有時預爲梛借者鄭氏就任後於財廳另立金庫不與官錢局往來官錢局總辦郭幹卿遂藉此機會深閉固拒不稍與之通融在鄭氏初以爲財廳收入必可支配裕如及至敷衍不下萬分無奈時又向官錢局商量墊欵而郭幹卿極力拒絶致省垣各機關政費數月未發大受政界之攻擊最近陽曆年關至少須有三百萬元始能敷衍除靠各縣局所解欵外尙差百除萬鄭氏迭向郭氏哀求請其援助郭氏抱定主張始終不理鄭氏計無所出始於十五日面向蕭督辭職當晚又將辭呈送之督署聲明决不再幹蕭固不滿意於鄭又以洛陽面子不能驅之使去及鄭遞呈求去遂召前任財廳長　聨芳入署勸其復任魏於鄂省財政界關係極多久靜思動未嘗無捲土重來之心但面子上仍力爲辭却經蕭勸勉再三魏始以兼任官錢局總辦與造幣廠長爲條件如能允許即可勉任數月蕭以郭幹卿爲保定所器重不好奪其位置遂未遽允魏請改擬以郭繼鄭郭亦常作財廳長夢者只要官錢局與造幣廠兩肥缺仍可維持縱財廳困難當不難於擺布故對蕭之勸駕未免半推半就蕭遂於十六日批准鄭之辭呈令其即備交代一面分電京洛保郭魏二人擇一繼任一面令郭暫行兼代是已表示屬意於郭而以魏爲陪襯耳詎郭氏官運不甚順利有某某兩要人對於郭以官錢局造幣廠而兼財廳長大不謂然謂此議一經實現必致官票前途發生極大危險且信任郭太過亦非所家目前此席仍以魏聨芳爲宜靿魏富有資財極爲武漢巨商所信仰手腕靈活遠非郭所能及蕭爲此言所動文有游移莫决之意暫俟洛陽覆電再行定奪就目前形勢觀察鄭氏之去已不成問題其眷屬已於昨日遷移出廳繼任人物舍郭魏外决無第三人不過魏氏復任至少須兼任造幣廠長若郭氏必欲一試亦須讓出官錢局以與軍署需課長王連城始可安然上台至張聨棻李春萓等雖亦思染指然已在彼戟彼哉之列不足齒數已（十二月十九日 
[浙憲審查會紀]  
　　浙江省憲法審查會十二月二十二日上午九時開會甲組審查員出席徐耀庭馬名冀等二十一人由朱紹文主席繼續討論立法一章對於省議員任期定　三年選舉及被選舉消極資格均依舊草案之規定至省議會内部决定採委員制廢去議長名義惟百一部草案中並無此項條文姑降格以求改列省議會設會長一人（並無副議長）由省議員互相公任之至委員制一層另行提出意見書請大會公决乙組番百員出席陳其禾等二十人由查人偉主席討論監察院一章監察員十一人由省民組織選舉會選舉之須同時選出候補監察員十一人監察院長由監察員互選之其餘依舊草案規定丙組審查員出席詹仰堯萬和等二十三人由韋以黼主席討論巿鄉一章公决巿與鄕劃分兩章取消特别巿名義所有特别巿精神包括在巿之一章内即採金煕意見書工商薈萃之區人口滿一萬以上者爲自治巿巿置巿議會又置巿長及巿自治委員執行自治事項由巿議會選舉之並决定巿收入㈠房捐㈡奢侈品入巿稅㈢娱樂場稅㈣消耗稅㈤其他捐稅得省或縣之許可者議畢遂振鈴散會 
[浙議會選舉調和無效]  
　　二十二日上午十時浙江省議會平社派議員張鞱楊毓琦稽文王一之等數十人在安吉路本社爲審查問題特開大會對於正副議長提出支配方法每股超然派三人餘爲平社星期會平均支配認爲允當表决通過對於法律審查員主張平社十二人星期會十二人叙餐會一人尙有二人以超然派查人偉沈定一補數同時星期會派林茂修鄭邁李開福等數十人亦爲審查員問題在羊壩頭本會開會對於調和辦法一致否决以爲平社與本會旣係无等人數（各有六十一人）竟可出席决選何必在會外支配倘本會實到人數比較平社爲多當然不能讓步沈議長杜副議長以未至調和時機本日下午開會必無良好結果預先請假由祝副議長代理主席議員先後簽到計八十九人出席祗三十一人主席諮詢大會應否依議事細則第六條辦理顧紹鈞云簽到有八十九人或再稍待片刻俾足法定人數王潤云天天開不成會請即提早閉會因參議員未選出對於閉會一說無人附議遂由主席振鈴宣告延會 
[蘇議會請取銷郵電加價]  
　　蘇議會致北京國務院交通部電云郵電加價本會前上儉電請收回成命未奉示復政府漠視民意銳志實施一月以來收入銳减中外非難厲民誤國事已昭然現在浙省長官已明令該省郵電各局取銷部令蘇浙毘連不宜獨異除建議省公署請仿照浙省辦法令行本省郵電各局立將加　章程取銷恢復　價以順民意外合再電陳伏祈垂察迅速通令取銷加價成案國民交利江蘇省議會哿 
　　又咨省長文云爲咨行事本月十九日本會議决取銷郵電加價建議案一件相應依照斬行法第十六條第九項之規定抄具議案咨請查照施行計抄具議案一件郵電加價本會先於十月儉日電呈國務院交通部請收回成命乃中央不顧民意銳志實施計施行一月以來商民怨嗟收入銳减且加郵與收回外郵有莫大之關係見詰外人貽差鄰國固不特國内反　呼聲　二十二行省已也現在浙省長官已明令該省郵電各局取銷部令蘇浙毘連不宜獨異應咨請省長仿照浙省辦法令行本省郵電各局立將加價章程取銷恢復舊價以順民意謹議 
[杭州快信]  
　　中央前撥浙災振欵五萬金令浙財廳籌撥現因省庫支絀呈由省署咨請在浙省印花官産兩處項下撥還仍先由財廳向銀行借墊散放奉復照准 
　　上海久大公司運銷粒鹽輸入浙境妨碍鹽現經軍民兩長會電財政部鹽務署曁松滬何護軍使一體　飭禁運 
　　張耀曾今晨八時赴紹高審檢陳陶兩廳長陪行東渡　　比京勸業商場第四期集巿定於明年四月九日至二十五日舉行深盼我國商人參與現由農商部通令到浙飭總商傳知各業自由　賽或先期呈報本部轉告該國使館代爲介紹 
浙江菸酒事務局呈請菸酒商設立同業公會須經主館菸酒事務分局呈候主管省局核准彙報備案以杜流弊等情一案現奉全國菸酒事務署令已咨農商部照辦昨由王局長通令各縣知事各分局長遵照 
　　杭州電報局員生　起中國電局生同盟曾現省内外之報名入會者已達三千七百餘名定明年一月一日在杭開成立大會已通電查照 
　　一師將校敎育團前日舉行第一期畢業除步兵三團 
 
 

Page 11

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *　　九連連長駱品驥砲兵一團三連連長徐寅留辦該敎育團結束事宜第四團三連中尉連附徐雄調師部服務外餘均飭回原團營供職 
[南京快信]  
　　省議會敎育審查會選舉張一　爲審查長張宏業爲理事前日議决取消郵電加價案除建議省署請仿照浙省辦法令行本省郵電各局立將加價章程取銷外昨又電請院部通令取消加價成案 
　　財廳昨電各縣知事稅所長催將　存各項稅欵掃數清解以濟年關 
　　齊督日前派趙福海陳湘汀赴漢謁孫傳芳商援閩問題昨據來電稱皓日抵漢當卽晋謁韾遠總司令面陳一切韾遠司令定於馬日偕福海乘江新輪船先行赴　就商種切然後過贛赴閩並云軍隊現在南昌前隊已達閩邊界 
　　僑務局咨省署現擬調查各省區已辦未辦各項實業詳細情形製成表式查明填註如因資木缺乏未能開業者自可知照本局代向僑界資本家介紹投資 
　　齊督昨派孫發緖赴杭謁盧有所接洽 
　　李厚基代表許逢時劉式淵昨辭齊督赴滬轉輪回汕　　嚴財廳長二十三日五旬生日昨乘晚車赴滬轉車赴杭避壽 
地方通信 
[蘇州]  
　　蘇警廳會議紀蘇州警察廳所屬内自各科科長科員書記員生等外至各區隊署長隊長巡官隊員長警等自九月迄今三月餉銀均未領發經李明遠廳長迭呈請領直至近日始由財廳發給公債票藉抵警餉李廳長友此項公債發給長警餉銀必不滿意特於前（二十）日下午二時召集全體在廳開臨時會議首由主席李廳長宣布蘇省財政困　情形在席者應互相諒解轉知部屬曲體上意云云討論結果科長科員署長巡官隊長隊員等均一律搭放公債票五成長警等則搭十元公債票一張惟聞事後各區隊長警頗有怨言聞昨已聨呈廳長請求垂念下情維持生計懇予發給現欵云云未識李警廳長如何辦法也 
　　盜刦傷人案兩起閶門外白馬澗地方開設小銀樓之王姓家前夜黄昏時忽來盜匪十餘人破扉入室肆意搜索一時許始携贓而去事後事主檢點遺物計被刦去現洋衣物約値三百餘元當匪等入門時因黄姓傭工某甲堅不說藏銀所在將甲綑縳吊打致甲腦漿迸流立時殞命觀音山下水石頭鎭石宕主吳雲山家前夜十二時許亦來盜匪二十餘人先以巨石撞門不開遂纍肩登屋踰垣入内傾筐倒篋肆意搜索因事主吳雲山子鳴鑼告警之故致被匪等將吳子獲住毒毆並斫去手指一只又將吳子密藏襪内之五元鈔票十張一元鈔票兩張共計五十二元一併搜去匪去後事主檢點遺物共被刦去衣服現洋約値五百元左右該兩處附近居民均已遷城避匪吳黄兩事主亦均已來城報緝矣 
　　尤宅領縣匾額故紳尤鼎孚生前熱心公益素爲鄉里矜式前由齊韓兩長官呈請政府頒給匾額以彰勞績茲已由京頒發特於昨日委員由寗趁車齎送匾額來蘇轉給尤氏領懸尤宅於昨午整備儀仗分派家人至閶門外鐵路飯店將大總統頒給「迹往名留」匾額迎入宅中懸掛道以軍樂綵亭沿途觀者頗衆 
[常州]  
　　昇西鄉盜案已破昇西鄉石柱堂居民時修甫及隣居時炳和兩家於二十夜十二時許突有盜匪十餘人踰牆入内明火持械分投入房任意搜羅刦去現銀二百餘元衣飾等件約値四五百元事主時炳和等三人拒敵受傷以炳和爲最重經隣人鳴鑼求援盜等始負贓逃逸遺下手槍一枝二十一日午後法警蔣斌高順等在北門德源當見有形跡可疑者四人持衣進典上前盤詰知非善類獲住于長發徐德才二名正擬解縣訊辦間忽有時修甫等投懸報案檢認衣件確係原贓晚間十時許開庭于長發徐德才二盜供認行刦時姓不諱素在上海作小工此次來常係前在時姓之田夥王某所約集共有十一人均在浦東趙家渡一帶作拉車挑煤等事至夜半一時許訊畢退庭二十二日晨法警多人已持票趁車赴滬按址偵緝餘黨以憑解案法辦 
　　新塘各校罷課新塘鄉各校因學董吳爾猷三個月不發學欵前經呈請縣署限令吳學董發放姚知事當卽令知吳學董於一星期内籌發各校乃吳學董仍不如期發欵以致激起各校於二十一日起一律罷課罷課後各校校長敎員即偕同段學委至縣署請謁姚知事姚知事允將吳學董傳案核辦各校長以不得要領晚問并推代表赴寗請謁敎育廳長面遞呈文申請設法維持云 
[鎭江]  
　　新豐籌辦保衛團東南鄉新豐鎭董事周元等因本年災歉之後盜刦頻仍現届冬令防衛宜周特捐鉅欵籌辦保衛團招募團丁嚴密梭巡以資保衛 
　　省委考察自治省委考察壇溧自治委員劉君及考察揚中丹陽自治委員二人刻均在鎭暫駐行旌擬改日分往奉委地點實地考察以便敦促自治進行云 
　　施肇基過鎭北上駐美公使施植之博士於昨早（二）十五時由滬乘特别花車道出鎭江駐鎭賈交涉員丹徒縣張知事警局張局長等均詣車站歡迎少頃開車赴寗轉搭津浦車北上 
　　東南鄉民患喉疫東南鄉石村一帶人民近來發生喉疫傳染甚速一二日間即行斃命據鄕農言天氣乾燥雨雪稀少所致云 
　　揚中自治定期成立揚中縣高知事頃奉省令自治宜及早成立爰於二十日午後召集各巿鄕董事及各團總在署會議進行方法聞定來年一月一日成立云　 
[揚州]  
　　停辦八區鄕學江都縣視學張雅璜視察新集鎭八區第四校學生無多殊鮮成續報告勸學所核辦而校長賈壽存亦以城鄕道路　遠不願奔馳函告辭職勸學胡所長主張暫將該校停辦俟來春再籌恢復 
　　批查輪運鹽數淮北輪運皖鹽一案業經鹽務署核准茲該商方南旗沈錄宜等以起運在卽呈報運署咨行關卡照驗放行丁司長查鹽務署指令係三萬擔今該商稟稱三十萬擔核數大相懸殊無從核辦已批飭該商明白呈復核辦矣 
　　減輕公債認數江都知事江慕洵此次奉兩長電召晋省諭銷公債於抵寗之日即將本縣民生凋敝情形先行陳述財廳復行稟報省長減輕擔負結果江都認兩萬元故江已於二十日旋揚矣 
　　　募贖路股欵淮揚胡道尹昨電江都縣署查勸募贖路股欵一案前奉軍民兩長令查各縣認募已繳各欵及全境共數由道電復迭經電飭迄未具復茲查沭陽縣呈報省署認籌贖路股欵三萬元沭旣認籌該知事及該縣紳民必不廿局人後仰即剴切勸導使人人了然於贖路之利益速將認定之數尅日電陳一面列表報核云云即經江知事轉知商會查照矣 
[如臯]  
　　各公團决心自治電申報館轉江蘇六十縣農會商會敎育會曁各法團公鑒吾蘇自民二年舉辦自治成績昭著斐焉可觀迄遭非法停辦各縣自治事業摧殘殆盡今也何幸乃得省會議决定十二年一月一日恢復逕咨省署施行省署咨部未復又爲停頓縣聨會根據省會議案决議自動凖期實行惟將來官廳方面必以未奉部令爲辭關於應行交議案件斷難依法交議竊謂縣會乃純屬法定之自治機關專爲解决地方自治事業而設在法治國家實吾民賦有之特權官廳方面固無權加以干涉但能否如期恢復全視吾民自動之能力如何現距正式會期已迫凡屬地方自治團體應行交議案件向例須呈由官廳交議者如官廳不予轉交各法團即逕行請議將來可决與否吾民絶對遵循表示堅决尊崇之意庶乎有豸敝縣各法團同此决心已備案請議謹此馳聞希一致進行如臯縣農會會長兼縣敎育會會長冒傑市鄕敎育會聨合會會長朱谷駕勸學所長沙元榘等印哿 
[湖州]  
　　鎭使嚴禁造謠嘉湖鎭守使王如見氏以近來城廂内外火患頻仍謠言迭起際茲冬令難保無縱火圖賠等情事若不嚴行查禁後患何堪設想爰特加派密探隨時巡察並嚴飭軍警切實查拿外昨又出示布告自示之後如再有不法棍徒藉詞神鬼揑造謠言或縱火圖賠或乘火搶刦等情事一經告發或被拿獲其情節重大者定按軍法懲辦爲地方治安計爲保全人民財産計决不稍予寛容云 
　　廠基改建公塜石塜　堂廠此次慘遭火焚斃及千人誠爲空前之浩刼縣議會方面爲杜絶後患計主張永禁復建並决定以焚餘廟基卽爲塋葬各無主棺木以作永久紀念且應需塋葬經費立由各士紳頃刻捐集足見衆意之所趨嚮詎當時該鄉人士以石塜商業全賴該廟香巿力主重興因之對於建築公塜一層極端反對旋由省議會吳藉議員特電吳興知事請准依照縣議會所擬辦法即予施行當經縣署電覆照辦在案不料又有該鄉人民陸積昌等（謂南堂神後裔）具呈縣署以縣議會違法處分南堂廣靈侯私有祖祠未便承認請予函交覆議當奉批飭不准並勉以共襄善舉無拂衆意等語照此情形則重興一舉想可從此取消矣 
[杭州]  
　　體專十週紀念會上板兒巷體育專門學校昨日上午舉行十週紀念會祝典到會者有盧督辦代表陳智侯君張省長代表馮季銘君敎育廳長張閩聲君省議員王氷忱君陸軍病院厲綏之君敎育會副會長李俊甫君安定·宗文·蠶桑·醫專·法專·醫專·工專等校校長開會後先由校長王卓夫君報告略謂開辦以來畢業期數及服務省份北至東三省南至新加坡除陜西甘肅新疆外各省及本省各縣均有畢業生之服務要由前任校長之籌備官廳之提倡議會之協助社會之信仰敎職員之熱心得有今日之盛會此後希望各界互助指導同學努力以副諸公之厚望敬請賜敎不勝歡迎次盧督辦代表陳君致詞謂體育校學風甚佳甚盼貴同學繼續進行互相勉勵次張省長代表馮君代省長致頌詞次張敎育廳致詞次來賓演說畢由王校長答詞誌謝撮影以作紀念下午開運動會夜間開游藝會運動音樂幻術新劇等目參互錯練興會淋漓上下午參觀者約有二千餘人云 
[北京]  
　　應試留學歐美之怨聲本届敎育部考試歐美留學生因部員罷工一般考生到京守候至三星期之久本不料如此延擱有衣服少帶經濟拮据之學生大受其累十八日始行往部考試考生叢集有一江蘇人大發牢騒謂四個額子被陳有豐佔去一個尙餘三個現在一個備已出洋之自費生補之一個爲瞿某所佔去一個供女生學醫者所用現在額已無餘吾等十餘人來此何爲蓋初試及格者六人免初試者十人共十六人也）浙江學生某謂吾省七個額子只餘三個而考者五十餘人早知如此吾等何必空勞跋涉云 
來函 
[灌雲潘潤夫潘春樓等來函]  
　　申報館轉全國諸父老公鑒七月十二日之颶風慘酷災區遍於各省如廣東之汕頭福建之厦門浙江之各屬江蘇之海屬均受災最重之區也他處之災黎已有拯救之方惟蘇省灌雲之災黎尙在苦海中田廬衣食早付洪流近風雪交作災民臥溝壑食草根死亡藉枕哀鴻遍野待哺嗷嗷悽情慘狀筆難盡述若再久延不加拯救則數十萬之同胞同入魚腹潤夫等不忍坐視敢代呼籲懇各界仁人善士體已溺已飢之心發救苦救難之願慨解慈囊設法救濟庶此數十萬生靈得慶更生聊貢微忱希　拯救不勝感激待命之至灌雲縣災區代表潘潤夫潘春樓等叩雜評一 
[各省之角逐（由人）]  
　　各省政界中之角逐其實無異於中央也特以範圍較小關係之人較少所傳布者不若中央之甚早苟以實切考究之則其如出一轍皎然共見也 
　　試以大概情形言之爭求厠身政界之人多一也必有若干派决不相容二也較得勢者爭擇肥缺四也以借欵爲生活五也議員之不能盡職專圖私利六也制憲面不能成雖成而不能實行七也凡此七者各省均然特其程度間或有多少耳 
 
 

Page 12

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *   
 
 

Page 13

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *本埠新聞 
[全蘇定期取銷郵電電加價]  
　　陽曆明年元旦起昨晚十時得消息上海縣知事沈韞石君接南京電令郵電加價一事江蘇全省定於陽曆明年元旦起實行取銷云 
[松滬取銷郵電加價之西訊]  
　　大晚報云本埠中國郵務局洋員對於松滬護軍使取銷郵電增費文之意見以爲當此客郵方在撤廢之際而有此舉動殊足破壞中國郵務制度又稱松滬護軍使治下之郵務局或將有停閉之必要中國在萬國郵政同盟會中之聲望必將大受損碍云 
[擴充閘北水電廠案咨交覆議]  
　　提出四理由省長咨交省議會復議擴充閘北水電廠計畫案文云爲咨交復議事准咨送議决擴充閘北水電廠計畫案一件咨請查照施行等因准此查貴會對於閘北水電廠旣主張省商合辦遵照公司條例改爲公司由省股及各縣商會閘北各公團共同組織則公司籌備處自應由三方面公推人員辦理今貴會所定大綱即以閘北各公團組織之籌備處除去商辦字様改爲公司籌備處各縣商會能否承認旣無把握省股主權全行放棄亦須斟酌且閘北各公團旣無繳股限期而各縣商會繳股獨限制在三個月以内似未平允此本署不以爲然者一官商合辦事業往往出資各半卽如貴會上届所議江蘇銀行股分公司條例亦採官商各半主義蓋以防權利義務之畸重畸輕今貴會議决省股與商股爲一與二之比又未規定權利義務平均之明文將來有無畸輕畸重之慮此本署不以爲然者二該廠原有資本數額均詳本署卷册先後咨經貴會决算通過歷年營業盈餘頗巨祗以現時省欵支絀不能供给地方需求是以咨請議决擴充方法與營業失敗或破産拍賣例須估價者不能同年而語且兹廠係獨占事業現在旣有盈無虧將來方日盛月異按諸商業習慣經濟價値該廠倘有股票其價値必且漲至票面額以上今以此權利公諸地方縱不願居爲奇貨然亦應以實投資本計算不應會同上海商會另行延師估計致有增損之爭此本署不以爲然者三廠旣改爲公司一切辦法自應依公司條例辦理查公司條例股分公司任免董事在於股東總會而官有營業任免執行職務之人係屬行政事項義取負責今將選與舉權明定由貴會行使實多窒碍此本署不以爲然者四除大綱第四項公司成立之後水電定價應與租界一律本署可以表示同意外所有不以爲然各項茲依據省議會暫行法第三十八條之規定聲明理由咨交覆議相應咨請貴會查照議復此咨 
[淞口俄艦問題之昨訊]  
　　蘇俄政府已有赦罪令到滬大陸報云蘇俄政府對於淞口俄國難民問題業有正式命令來滬倘史他爾克及各難民等能於一月一日以前回抵俄境以軍艦及所有國家財産交還政府則將槪予赦免不復治罪此項命令係由全俄中央行政委員署名經駐華代表轉知本埠俄蘇游艦柴福埃庫都督號艦長克斯氏克氏隨以電文交由俄僑事務局格羅斯氏轉致史他爾克氏 
　　大晚報云俄艦五艘今日開入浦江擬加修理聞諸艦將備足煤糧於陽曆新年左右駛離滬埠惟艦中之孤兒三百名尙無相當處置辦法若依蘇俄政府之赦罪條件回抵海參崴則到彼之後仍無自生之道恐轉不如隨史他爾克氏覓取棲身之所本埠已有人發急電籲請美國紅十字會收容此輩現候該會回電卽可解决美國紅十字會當然有餘欵救濟此三百孤兒今所恐者格於移民入境例不能入境耳史他爾克氏昨日午後收到蘇俄政府赦罪令後今尙未有决議伹無論如何諸艦在耶穌聖誕節前决不能離滬而艦中孤兒一切皆不以難民是賴尚望滬上樂善之士暫加救濟如有施助可交黄浦路一號格羅斯夫人轉送各艦 
　　文滙報云本埠俄難民接蘇俄政府赦罪令後已開會協商或將接受其條件折回海參崴云 
[殺父案犯執行後之餘聞]  
　　張欣生殺父案各犯業於本月十九日在江蘇第三分監執行絞决等情已誌本報茲悉此案自奉大理院三審判决後法律規定不出兩星期執行綠朱潮生一再呼寃迭次抗告及非常上告因此高等廳將此案擱置並未即日執行前日法權討論會會長張耀曾氏抵蘇查看監獄時始悉此案尙未執行且朱潮生頭頂狀詞請求伸雪張氏遂問檢察長謂此案何不早日執行故檢察長即於翌日飭即宣佈該犯等罪狀就該監獄廣場執行云 
　　又接蘇州快信云是案張欣生·朱潮生二尸經各該屍屬在蘇重殮後當即呈請高檢廳准將各棺帶還滬上埋葬許廳長接呈後均已核准故張妻徐氏及朱妻陸氏等均於昨日下午四時許喚齊工人多名各將棺木扛往閶門外輪船埠頭搭招商夜輪帶申今晨（二十三號）可以到滬返家埋葬惟朱健臣家實貧苦事後仍無苦主來蘇故昨日（二十號）已由司前街第三分監命小工人等將朱健臣一棺抬往附近義塜掘土埋葬並聞張欣生在囚時尙有用物多件及衣服等執行後仍存監内昨日亦由第三分監顧科長傳喚張徐氏到監將各物當面發還矣 
　　又訪函云張欣生之父張駕雲屍體前由上海地檢廳蒸骨檢驗有毒大小屍骨周身共三百六十四根當時標封存儲上海地方廳庫中現在全案結束該屍骨行將飭傳駕雲之妻張康氏等到廳具領埋葬云 
[顧維鈞眷屬抵滬]  
　　前外交總長顧維鈞之夫人由京南下轉乘滬寗路特别快　於昨日（二十二）十一時（因車誤點）抵滬寓公共租界大馬路外灘滙中西飯店内今日即須乘郵船赴新嘉坡 
[墨西哥新公使抵滬]  
　　新任駐華墨國公那結喇氏Ｆ·Ｎｅｊｅｒａ及其夫人由美乘太平洋公司之郵船林肯總統號於昨日（二十二日）下午四時抵滬那氏暫寓英大馬路外灘匯中西飯店内定於明後日乘滬寗路車北上履新 
[各團體昨在總商會聨席會議]  
　　定二十七日招待新聞界 
　　推余日章黄任之爲代表 
總商會發起之裁兵制憲理財委員會於昨日中午舉行第二次會議到者有宋漢章·勞敬修·趙晉卿·謝衡牕·第十四人討論各項議案之結果如下㈠聨絡新聞記者案决定下星期三（二十七）下午二時在上海總商會開茶話會招待本埠各報館各通信社記者㈡宣傳方法案以印刷品宣傳爲第一步入手辦　其各處分發機關託商會·敎育會·靑年會·辦理㈢遣派代表案先行推定余日章·黄任之兩君爲委員會代表與北京·天津·濟南·各處商會接洽爲一致之表示議畢散會 
[財政審查會對於裁兵之主張]  
　　江蘇財政審查會籌備處養日發出通函云上海總商會縣商會銀行公會錢業公會江蘇省敎育會各報館並轉江蘇六十縣公團均鑒近讀上海總商會致全國各商會支電及參衆兩院各省軍事當局删電揭藥三條力主裁兵痛言利害義正詞嚴而本埠各團體更於施使赴京復命之際合詞請願以冀政府之一悟同人等佩仰之餘竊願以平日研求所得佈其愚忱就正於貴會諸公幸垂察焉同人等竊謂裁兵之道不外三端其一由政府切實勵行伹其自身須具有極大勢力又素爲各省所悅服然後命令一頒推行無阻然此非所以語於今日之政府也自治各省無論矣即號稱服從中央之各省其能奉令承敎否耶區區關監督道尹之微秩非得督軍同意不能免其職則裁兵可知故以裁兵之舉責之中央不特羗無效果抑京太嫌詞費此以裁兵舉政府而必不能收效者一也其二由軍閥自動裁兵欲軍閥自動裁兵必自車閥有覺悟始覺悟云者感於環境之形勢知擁兵之無益而毅然决然痛自裁抑之謂也然而此輩武夫果有此大智慧大見地否今之軍閥平日未嘗學問又非有奇材異能建大勳勞於國而受其部衆之崇拜故非特不悟裁兵之必要即知兵之不可不裁矣而甫經提議已爲羣下所阻莫可制止非能令出惟行也况其人又皆爾處我詐深恐鄰省或敵派之有以乘已乎某督在半年以前廔言裁兵以聳動國人迄今未裁一卒意自食言而肥此又以裁兵希望軍人而必不能收效者二也政府及軍閥兩方面旣成絶望無已其藉吾人民督促之力以期收效於萬一乎竊謂今日情勢散沙難聚若欲通盤籌晝解决大局河淸難俟勢不可行莫若由各省人民各自認定其軍閥爲對待之目的物對待之法不尙空言蓋養兵必需餉糈餉糈非來自中央實取諸各省一省民力决非無限今竭全省之收入而尙不足以養此冗兵則其勢非募債或加稅不可凡爲該省人民所以對待此軍閥者亦惟有嚴拒募債抵抗苛稅之一法苟不應募公債又能堅拒苛稅則財源有限雖欲多養冗兵勢有所不能此爲消極補救之第一步且一省之收入不問其爲國稅爲省稅旣爲該省人民所負擔罄其汗血之資即應舉監督之實凡關軍民兩項用途須有公定標凖合乎此標準者謂之正當用途否則即爲浪費冗兵固當大裁冗官亦不任其幸免人民苟能堅自團結督促力行較之倚賴議會間接行使其監督權者其效力不啻倍蓰矣此爲積極補救之第二步近數月來皖人大倡裁兵聞所費不過數十萬而新安武軍未裁者現僅十餘營而已可知各省人民各自認定其軍閥而謀所以對待者其效已見若更從嚴拒化債及苛稅入手收效更宏同人創設本會對於本省當局痛下針砭力主削减軍費劃一財政公開收支七百萬公債之發行尤認爲違法殃民口誅筆伐鍥而不舍乃聞近日各團體分子仍有被縣吏强逼承受者貴會等關心省政不亞同人尙懇一致主張嚴拒公債然後進而謀削除苛稅監督財政痛裁冗兵此即總商會删電所云國民自救之良機亦即同胞不自暴棄之表示一省如是他省人民聞風興起裁兵救亡之效可立覩矣惟貴會同仁實圖利之江蘇財政審查會籌備處養 
[第二批客郵將到]  
　　客郵收回後第一批外郵曾於上週抵滬由四川路管理局分發各處寄遞昨該局又接外洋來電謂又有大宗外郵裝各國公司船運華一二日内即可抵埠就中以耶誕賀年片等居多必須於耶誕前送達者該局冬節雖有例假之舉然各部郵員均照舊到局辦公凖備公司船到滬後處理一切云 
[航業消息彙紀]  
　　中國絲業代表赴美國紐約參預絲業大會迭見本報茲悉代表團由西人佛洛河達開Ｖｉｌｏｕｄａｋｌ氏同往刻已購定提督公司之約斐遜總統輪定本月三十一號由滬上輪放洋各代表先赴西雅圖再轉火車至紐約大約一月二十日左右便可至紐約矣 
　　法蘭西政府現派海軍巡洋艦一艘滿載商業上各種貨様已離馬賽開駛先往埃及次赴澳洲然後經西貢·印度·而至上海預定一年行期聞此輪來華係法政府提倡對華貿易所派故艦中載來法國産品之商貨極多云 
　　大英公司之喀什格號郵船昨已出口赴歐上海載去有華絲六百四十件茶葉一萬一千餘箱　荳一千餘包餘爲絲頭綢子草帽緶等均運赴馬賽倫敦云 
　　提督公司之紐約班輪客賽號二十六日赴美本埠之出口貨計有茶葉一千九百箱絲頭綢子一百二十件羊毛皮六百六十一件樟油一千一百桶髮毛毯子一百四十件　花二十五件草帽四十箱中國蓆一百三十件餘爲雜貨 
　　大古公司本年新造輪船頗多先後出廠者爲萬縣號·長沙號·張家口號·江蘇號·瓊州號·貴陽號·廣州號·及牛莊號等共十一艘達二萬五千噸刻下香港太古造船廠内又有新海輪一艘業已下水船名取定「南寗」計船身長三百零五英尺吃水二十一英尺九寸闊四十四尺淨量二千噸一俟内容布置完工便實行開來云 
　　英印公司之芝鴨家號刻又派入中印綫内行駛該輪自本月十二日離印約於一月七日到滬 
　　太古公司之重慶號輪向行長江班刻因長江水淺較大之輪已難行駛蕪湖以上之水勢亦僅七尺左右此輪吃水較深殊難往來因之調航汕港粤班另以吃水較淺之長沙輪接代其班次矣 
　　昌興公司澳后號由香港開來將於明日（二十四）上午四點鐘抵淞接客小火輪上午九點半到新關碼頭再開往溫哥武送客小火輪二十五日上午十點半離新關碼頭 
　　刻下鎊價日漲而法公司之船價則日跌茲將各地船價之一二等室照現市合洋約計錄後 
　　往地甲級一等乙級一等甲級二等乙級二等馬賽一○八六元一○○○元七七八元七二四元蘇彝士一○五○九三二七四二六七九奇布帝六二四五八八四二三三九五哥倫布四七一四二五三一七二九九星加坡二九○二四四一九九一七二西貢二四四一九九一八一一五四海防一四五一一八一○九九一 
[日本艦隊之現狀]  
　　中國通訊社云今（二十三）夜日本駐滬武官小林氏請宴滬上日本新聞記者聞日政府欲將廣東漢口各地武官裁撤滬上武官雖不裁撤但今後將歸日本遣調第一艦隊司令兼任日本　泊黄浦江之軍艦安宅號將於一月七日開往漢口其所遺職務將由泊駐靑島之對馬號前來塡補日本現有巡洋艦二十六隻一四六·七五○噸驅逐艦六十七隻五七·七四○噸潛水艇四○隻三○·○○○噸海軍將校七千七百人士卒六萬七千七百人云 
[日僑居留民團會議紀]  
　　决議募集建設小學公債上海日僑居留民團前日下午七時四十五分在日人俱樂部會議廳開臨時會議到議員四百餘人由議長村上主席開會後首由主席代表駐滬船津總領事宣讀演說詞略謂滬地日僑人數日繁發展小學敎育實爲極重要之問題亦爲吾全體居留民公同之責職此項議案曾提出於今年春夏兩次會議不幸均未能决議殊爲遺憾本届行政委員對於此案曾數加考察是以本届議會預料必能通過深願議員諸君能審愼研究有以達吾人之素望則不獨數百失學兒童之受惠已也云云次委員長菊地宣佈議事日程㈠北四川路原有校舍狹小不能容納學生應如何解决㈡增設高等女學辦法㈢應於何處增設新校上項三題歸納於第一號議案即楊樹浦添設小學案垣原·倉本·向谷·小西·馬場·後藤·兒玉·諸議員各有討論爭辯良久嗣主席以應否添設付表决計反對者三十六票贊成者三百三十五票放棄表决權者二十六票多數通過第一案遂告成立至此主席宣佈休息五分鐘至九時五十八分繼續開議討論建設小學募集公債以充經費案由行政委員長菊地說明設立經費略謂楊樹浦建築小學一所各費預算約需銀若干兩由五紡織公司擔募七萬五千兩餘擬發行居留民公債請衆討論向谷·後藤·三浦等相繼起立責問爭論多時主席以應否發行公債付表决全埸一致舉手通過遂散會時已十時五十分鐘矣 
[日本委員之來去忙]  
　　國聞通信社云近日撤廢日郵等事陸續解决日本政府所派來華交涉各委員已相繼公畢回國詳情迭誌本報昨日撤廢日郵委員牧野實一氏由蘇返滬後卽於當日搭天津丸郵船回國又外務通商委員松畏吉郎氏亦與牧氏同船回國云日本外務部近又派第一課長矢田保吉來華考察中國近情矢田氏已定本月二十四日、由東京出發、經奉天、哈爾濱、大連、靑島、濟南、天津、北京、漢口、南京等處再由上海返日云 
[閘北水電廠復自治籌備會函]  
　　聨合通信社云閘北地方自治籌備曾日前爲租界自來水公司在華界東新民路埋設水管事特致函閘北水電廠（昨誤爲工巡捐局）詢問詳情昨得該廠復函云逕啓者前准貴會來函以租界自來水公司在東新民路埋設水管十餘丈並裝置太平龍頭三隻是否得有敝廠許可囑即迅向該公司爭回權限并盼見復等因准此查此事敝廠毫未接洽斷無許可之理似此擅越洵爲不合除函致該公司嚴重交涉外惟恐敝廠能力薄弱應請貴會分函淞滬警察廳曁滬北工巡捐局隨時制止俾易收效愚見如此仍希酌奪辦理是荷（下略） 
[英漁輪來滬先聲]  
　　字林報云漁輪韋盤敦號載重一百噸業於十月二十五日自英國波士敦城開駛來滬該輪原屬波士敦深海冰洋漁業公司係寗波漁業公會所購以供敎練捕魚之用倘試騐後成績優良其他漁輪亦將自英國海濱陸續東來俾建設中國輪船捕漁事業該輪航程經過蘇彝士運河預計約需六十日故須至陽曆新年後方能抵滬船長史克坡氏帶有英國漁夫七人同來以便敎練近世捕魚術此外船中尙有中日火夫多名云 
[豫匪所擄外人完全釋放消息]  
　　字林報云豫匪所擄外人日前曾有全行救出之報但未幾卽接有脫險敎士之電報稱隴海路二法工程師及某敎士等仍覊匪中其後各敎士出險之說雖經徵實而二工程師仍無音耗直至昨日本埠始接有二十日鄭州來電稱欒諾爾與米佳兒兩人均已見釋卽於本日抵鄭云云於是覊留最久之法工程師亦已重獲自由矣 
[抗議美國禁肉類入口之部批]  
　　如設檢驗所卽可照常進口本埠總商會昨接農商部批云有電悉所稱各節業由廣東商會呈請到部查此案前據上海肉業公所董事會電請轉知駐美公使向美政府抗議取銷對於我國肉類進口之禁令即由本部咨行外交部轉知駐美公使電復謂美商部之意照美國法律凡外國肉類來美須經出品國政府查驗給照方准出境從前未悉中國無此官立查驗機關茲旣查明故予禁止並非新例如中國政府查驗所一經設立卽可照常運美等因復由部咨請内務部會同製定肉類檢查章程各在案我國出口肉類俟該項章程訂定國家檢查機關設立後當可照常運銷除已批示該商會在案外合行批示知照云 
[農商部代徵赴比賽會商品]  
　　來年四月在比京舉行本埠總商會昨接農商部訓令云本部接准外交部函稱准駐京比艾使照稱比京勸農商塲第四期集巿定於一九二三年四月九日至二十五日舉行卽希查照並請注意該籌備處深盼貴國國外經商人等（或公司局所）亦爲參與等因查本年四月比京勸業商場舉行第三次展覽會前准比使照請轉令我國商人加入經本部咨准 
 
 

Page 14

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *[西牢監犯增加口糧]  
　　文匯報云工部局鑒於邇來監犯死亡率之高議决將犯人口糧增加百分之五十此案係麥總巡及醫官達維士氏提出蓋因近十年内督犯死亡統計八百零五起中犯肺癆而死者竟有五百八十二起且查囚犯中百分之六十五乃於入獄時即有病象因之多有未滿刑期即行瘐斃者是以建議增加目下食料中之最缺之脂肪量俾能减少肺癆病之死亡率云 
[各界宴餞張孝若三紀]  
　　張孝若君到滬後各公團分日設宴餞之二十一日午刻爲華商紗廠聨合會公宴於會所到者爲聶雲台·朱葆三·穆藕初·吳麟書·諸君席中暢談出洋考查之範圍及方針并詳詢穆君以檀香山商務會議之經過繼至銀行公會到者約五十人主席爲會長孫景西君席間亦有簡單之演說下午赴總商會公宴由會長宋漢章主席宋君歷述張南通及張君對於實業社會之關係張君答詞略謂此次雖直接奉政府命令出洋考查而間接即爲盡力社會故極願各處商會明以相示何者須去國外宣傳何者須在國外考察此外并希望商會輔導人民主張裁兵理財不達目的不止云云宴畢已九時許矣二十二日午刻爲何護軍使在署設宴由本埠政界各要人作陪四時應德國商會之約由會長主席致詞張君亦有答詞晚七時爲王道尹·許交涉員·徐廳長·姚關督·沈馮兩知事在一品香設宴濟濟一堂頗具盛况王道尹主席起致歡送詞張君答詞十時散席蘇朱鎭守使電約張君到蘇餞叙張使以時日怱促復電致謝張君已定敬日往寗北上今日答訪各親友及料理各事務云 
[張耀曾之行踪]  
　　昨日赴寗紹▲二十五日返上海中國通訊社云全國司法審查長張耀曾氏日前過滬赴杭調查各司法機關茲悉張氏昨日赴紹興寗波等處籌查一　定於二十五日返滬轉道北上云 
[浚浦局致交涉署函]  
　　爲有人在高橋沙灘地上建築塘工事江蘇特派交涉公署昨接浚浦總局來函略謂茲有人在下高橋沙之灘地上正在建築塘工工程爲特專函奉告請貴交涉員飭　該管長官轉知該地之有關係者不　在北能　　　任　建築　工等事奉上地圖一紙所標紅色　建築之地位希注意辦理爲荷云 
[納稅華人會理事今晚聚餐]  
　　公共租界納稅華人會定今晚七時舉行理事聚餐會商議調查華市民資格等各項要案聚餐地點已定嵩山路潘澄波君之私宅云 
[縣議員聯合會消息]  
　　陸續報告者有奉賢丹陽興化三縣江蘇縣議員聨合會日前議决於本月十五日各縣議會在本地方開預備會各縣議員代表回籍後均照議决案依期開會將開會情形函報本埠縣聨會查照者計有二十餘縣其間有數縣或提前開會有遲期開會者時間雖有異同望治之心則屬一致昨日該會又接奉賢·丹陽·興化等縣報告開會經過議决辦法其函如左　　奉賢縣議會函謹啓者敝縣遵照貴會議决案於十二月十五日開預備會公同討論一致贊成於一月一日開正式縣議會當即備文呈請縣長轉呈省長備案并請發還鈐記以備臨時應用（中略）貴縣進行方法如何希隨時示知爲荷 
　　丹陽縣議會函敬啓者敝縣爲恢復縣會事於十二月十七日假座縣農會開預備會到會者二十人（中略）公推貢自東主席議决案如下（一）依照聨合會議决於十二年一月一日開成立會函請縣署轉呈省署備案（一）函請縣署交還縣會房屋并發還鈐記文卷器具（一）由會預期東請行政長官届時蒞會（一）推酈士芬朱淵毛鳳翔荊鼎銘李光耀爲代表赴縣接洽一切（下畧）　　興化縣議會函逕啓者前接大函敬悉種切敝會業於本月十五日假縣敎育會會所邀集同人開預備會經到塲議員全體議决根據省議會之議决案及省長公意所在自應照准之咨文實行恢復舊縣議會并函請縣署將圖記器具公牘會所一併移交敝會以便應用（下畧） 
[華洋義振會將在漢舉行年會]  
　　上海分會提出議案四條北京華洋義振會總會已决定於十二年一月十七八九日在漢口舉行第一届年會商議進行事項上海分會業已議决提出下列各案㈠應請設法組織全國及外洋徵求會友大會㈡應請中國華洋義振救災總會在外洋有多數華僑各地設立支會㈢應請北京總會改訂華洋兩總幹事名稱以示同級㈣現各分委辦會均設於北京應請將其所辦各事分布於各支會辦理本會近接報告謂總會内有分委辦會曾發通函於江皖各縣詢問關於導淮各節與本會所訂辦法不同惟導淮進行事宜旣委託本會辦理應請職員會准其函致總會聲明本會亦極歡迎他方襄助但事前須與本會會商一切否則有亂雜重複之虞再上述京中分委辦會所發之通函内及地丁一節此事足爲本會與總會擬進行調查淮域之障礙云云 
[恒大紗廠風潮已平]  
　　老管鍾根廷調停一律上工浦東恒大紗廠車務稽查安子靑因毆打女工頭扣罰工資釀成罷工風潮暴動毁物等情已誌昨報此次出事後該廠協理陳子韾派人到滬招喚老管鍾阿根連夜到廠商量辦法鍾老管到廠後卽向協理助理稽查詢問起釁根由協理告以因車務稽查於查工發見斷頭不接欲將斷紗女工罰洋四角所致並無他種原因安稽查則稱扣罰工資係爲恐嚇意思俾各女工以後工作勤奮詎各工人有意爲難聚衆胡鬧云云鍾老管謂斷頭亦有二種斷法若謂車上少數斷頭不立時接好者係女工貪懶倘多數斷頭不易接淸者係機車損壞實非多數女工盡係貪懶今車務稽查扣罰工資之女工有二三十名之多以致激成罷工嗣經協理助理與老管等商議再三决將日夜班工人略予調換次日督同工匠將車間打壤之機件先行趕爲修配電燈電機重復裝置以便開工一面由老管分投招呼各工人到廠作工各工人始尙不允繼經老管勸慰將日夜班各工略行替換始得照常上工所毁辦事室現正從事修理此次該廠損失約費數百金云 
[少婦在途被戳紀]  
　　吳淞薀藻浜迤西殷家浜地方之徐永福向在淞鎭賣鮮魚爲業其女名銀仙現年二十四歲嫁於楊妙生爲妻已經八載詎於前日晚間六時該女自夫家歸寗途中忽被無業游民名江生者挾恨該婦用刀連戳數下傷在右肋之下立時暈倒時該婦太婆在後跟隨見孫媳受傷狂呼救命經附近鄕人聞知出而訊問情形兇徒已經逃去卽將該婦扶至兇手家中迨至深夜到淞請西醫楊某下鄕療治據云傷口血湧如泉肚中臟腑已流於外攸關性命無可救治其時該婦神智尚清並述已生兩子現下懹中有孕抑且産期不遠胎經傷及兩命攸關云云聞該兇手於前日曾向該婦强借其夫皮袍該婦答以丈夫卽將歸家此事未便允許因借物不遂遂起戳殺之意當時與該婦言明該婦因於前晚將此情形擬面訴父母知曉是以回家不料遭此毒手現由該婦之父徐永福報告吳淞六區警署由顔區長派遣長警前往調查聞兇手早已遠颺惟其家中尚有胞兄等人並聞該婦之夫楊妙生在湖州電燈廠爲司機業經拍電催歸云 
[薀藻浜新馬路植樹之籌備]  
　　吳淞商埠局　築薀藻浜附近新馬路業已告成兩旁應種植樹木點綴風景特派杜逢一君與工部局李台爾總辦商治就虹口工部局樹園中撥給樹苗四百株運淞播種經李總辦應允已通知工部局工程處照辦聞商埠局金坐辦日内擬派專員赴郝栢工程師處面洽一切云 
[友華銀行滙巿報告]  
　　昨日友華銀行滙巿報告云二十一日倫敦大條銀價近期縮一二五遠期一八七五紐約銀價漲至六角三分倫敦紐約間滙價爲四元六角四分一二五今日此問各國滙價掛牌僅美金長至六十九元七角五分日金漲至七十兩五錢港洋縮爲七十五兩餘均弗動早晨巿况有見平之勢投機家紛紛購進遠期尤踴大宗英鎊成交價十二月份三先令零三七五一月份三先令零一二五三月份及遠期均二先令十一便士六二五美金成交價十二月份七十元五角一月份七十元二角五分遠期六十九元七角五分一時英鎊美金悉照此價購進其後巿况大堅至下午已頗形堅定英鎊收盤售價十二月份三先令零六二五一月份三先令零三七五三月份二先令十一便士八七五美金收盤售價十二月份七十一元一月份七十元五角遠期七十元日金十二月份售價六十八兩八錢七分半購價六十八兩七錢五分三月份售價七十兩購價六十九兩八錢七分半銀行滙票定價英滙在舊曆年底以前均三先令一便士二五過年則爲三先令一便士美滙在舊曆年底以前均七十二元五角過年則爲七十二元法滙購價九百七十佛郎昨日倫敦銀巿印度中國均稍有售出巿况穏定紐約巿况同 
[上海商業市况彙錄]  
　　金融 
昨日早巿銀幣巿價稍回小釐價七錢二分九釐午巿收盤七錢二分九釐一毫二五比上日小去八毫七忽五中國銀行賣出現洋二十五萬元價自七錢二分九釐至九釐一二五交通中國兩銀行杭州來洋二十餘萬元交通裝往天津現洋六十萬元各錢莊裝天津十五萬元其他有裝往濟南五萬元 
　　銀拆因年關將届銀根甚緊故午前息價爲三錢午後收盤又略增爲三錢一分比上日則漲六分滙豐銀行收欵八十萬兩花旗麥加利道勝正金三井等各銀行亦收欵五六十萬兩 
　　昨日交通銀行杭州來洋十八萬元又去銀十五萬兩又去南京銀三萬兩又去天津洋六十萬元又去濟南洋五萬元中國銀行杭州來洋五萬元去銀十萬兩又去南京銀二十萬兩正金銀行去漢口銀二十萬兩本街各莊去天津洋五十萬元住友銀行進倉洋一萬元正金銀行出倉銀二十萬兩華比銀行出倉銀十萬兩中國銀行出倉洋二十萬元台灣銀行出倉洋五萬元各錢莊少存銀三十五萬兩少存洋八十萬元交通銀行出倉銀三萬兩出倉洋三十九萬元 
　　昨晚止中外各銀行共存現銀三千零四十一萬兩現洋三千五百二十四萬元大條十一條 
　　公債票 
昨日各項公債巿况雖不見十分熱鬧而價格略見回高金融公債現貨千元票開盤六十元零九角嗣後逐步高至六十一元三角收盤雖跌去五分較前日尙漲起七角本月期前巿各盤在六十一元左右後巿收盤又漲高一角結果較前日高二角一月期同增二角收盤計六十一元八角二月期最高價計六十三元收盤雖縮小一角較前日已提高五角五分整六現貨前巿由四十四元八角高至四十五元二角五分後巿初甚堅硬收盤略見疲落價計四十五元零五分計漲八角五分本月期高八角收盤價四十五元二角一月期前巿由四十五元三角跌至四十五元後巿曾縮至四十四元八角五分後雖回高至四十五元較前日仍退去四角收盤時毫無交易故價未繼續做開償還八釐開盤二十五元六角入後步步回縮收盤二十五元一角較前日小五分七年長期竟日中毫無問訊故價未開出整理七釐價計四十六元八角五分　增五分五年大票漲三角收盤四十七元二角綜觀昨日各票巿况因人心堅定故價格略見回高云 
　　國内滙兌 
昨（二十二日）各滙漲落較日前爲大北京公砝計跌一兩爲一千零五十六兩銀元漲高一元爲一千零十四元天津行化不動計價一千零六十四兩銀元亦大一元爲一千零十三元濟南濟平漲一兩半爲一千零五十三兩五錢銀元暴增八元五角計一千零十九元靑島已有來電計膠足價爲一千零七十六兩五錢七分較「七日」漲高三兩零七分正金鈔則遜去一元半爲一千零十二元漢口洋例仍爲一千零三十六兩銀元騾增六元爲一千零十五元五角宜昌宜平低去八兩計一千零三十兩銀元反大一元爲一千零十九元九江南昌銀元各漲五元同爲一千零十三元蕪湖銀元提高三元爲一千零十元安慶銀元漲三元半計一千零十一元徐州淸江銀元各爲一千零六元較前日各跌一元餘如蚌埠銀元爲一千零七元南京鎭江揚州無鍚常州常熟宜興等銀元久無上落昨日仍爲一千零二元蘇州銀元計一千零一元半南通一千零二元五分温州蘭谿銀元各爲一千零五元杭州寗波嘉興湖州紹興餘姚等銀元俱爲一千零三元奉天一千零十二元哈爾濱一千零十四元重慶九七平銀計九百六十兩銀元爲九百九十五元萬縣九七平銀計九百九十五兩銀元爲一千元成都九七平銀爲九百八十五兩銀元爲九百九十五元各無升降云 
　　外幣 
昨（二十二）各種現貨外幣巿况甚爲平穏中外各商稍有買賣錢業交易亦尙活動各票中仍推英票銷路爲最佳羅卜大票去路亦極熱鬧故價格各呈漲風英票較前日漲高二分買價爲九元零五分羅卜大票漲二錢計買四兩五百元票及五元至二十五元票仍買七兩二百五十元票買一兩三錢德票買九角五分法票計一角四分二釐日票買九角四分二釐美票計一元九角三分半荷票計七角五分坡票計一元零四分港票買一元零二分半蓋巿上需給之數無特别懸殊是以價格變動甚鮮云 
　　金巿與滙價 
昨日星期五大條銀近期縮去一二五遠期縮一八七五標金開盤三百四十兩零三錢最小至三百三十九兩九錢先令揭曉弗動美滙大二五香滙小二五東滙大一二五標金因而高至三百四十一兩三錢先令等巿况初時尙稱平穏銀行賣出三月份先令價二先令十一辦士八一二五買進二先令十一辦士九三七五又賣出三月份美滙價六九七五買進七十元又賣出三月份東滙七零二五買進七錢是時標金爲三百四十一兩嗣後巿况較軟銀行賣出三月份先令價二先令十一辦士六二五買進二先令十一辦士六八七五又賣出三月份美滙價六十九元半買進六十九元七五又賣出三月份東滙價七零六二五買進七零三七五所以標金最高漲至三百四十一兩五錢後至收盤時巿况稍爲回平銀行賣出三月份先令價二先令十一辦士六八七五買進二先令十一辦士七五又賣出三月份美滙價六十九元六二五買進六十九元八七五又賣出三月份東滙價七零三七五買進七零一二五以致標金跌小至三百四十兩零三錢後爲三百四十兩零七錢收盤午後標金開盤三百四十兩零七錢小至三百四十兩零五錢先令揭曉弗動是時標金爲三百四十兩零六錢先令等巿况開盤價與上午相彷後乃漸見轉硬銀行賣出三月份先令價二先令十一辦士六二五至二先令十一辦士七五買進二先令十一辦士七五至二先令十一辦士八一二五又賣出三月份美滙價六十九元六二五至六十九元七五買進六十九元八七五至七十元又賣出三月份東滙價七零三七五至七零二五買進七零一二五至七錢以致標金小至三百三十九兩八錢嗣後巿况尤硬銀行賣出三月份先令價二先令十一辦士八一二五買進二先令十一辦士九三七五又賣出三月份美滙價七十元買進七十元零二五又三月份東滙價仍與前價相等以致標金最小至三百三十九兩二錢後爲三百三十九兩五錢收盤先令等交易在未開先令時有正金銀行賣出三月份先令一萬磅價二先令十一辦士八七五後有東亞銀行賣出三月份先令五千磅價二先令十一辦士八一二五又三菱銀行賣出三月份先令五千磅價二先令十一辦士七五又買進三月份先令五千磅價二先令十一辦士六八七五又三井銀行賣出三月份東滙五萬元價七零半又朝鮮銀行買進三月份東滙十五萬元價七零二五又三井銀行賣出三月份先令五千磅價二先令十一辦士七五又大通銀行買進二月份束滙十萬元價七零六二五又道勝銀行買進元月份大連四十萬元價六九一二五至六九三七五又賣出三月份先令五千磅價二先令十一辦士六二五又花旗銀行賣出三月份先令五千磅價二先令十一辦士六八七五又賣出五千磅價二先令十一辦士七五又賣出元月份一萬磅價三先令零二五至三先令零一八七五又道勝賣出元月份大連二十萬元價六九六二五又三并銀行買進三月份東滙五萬元價七零一二五午後有台灣銀行賣出元月份先令一萬磅價三先令零三七五又大通銀行賣出三月份先令五千磅價二先令十一辦士七五又買進三月份美滙五萬元價六十九元七五又買進二月份美滙十萬元又友華銀行賣出二月份美滙十萬元價均六十九元一二五又道勝銀行買進三月份先令五十磅價二先令十一辦士八七五又大通賣出三月份先令一萬磅價二先令十一辦士八一二五 
　　紗花 
昨日星期五大阪三品紗來電近期與前日相仿遠期小去八九角美棉電報現期跌去十五個磅音十二月份跌去十九個磅音正月份跌去七個磅音三月份漲六個磅音五月份漲一個磅音七月份漲三個磅音印度棉花孟買電報朋　而跌四個羅比奥浮辣跌三個羅比白洛去跌五個羅比各交易所標凖比較上日漲起一兩三四錢巿上客帮現貨買價本紗日紗均無甚上落各帮交易又形淸淡川帮又買本紗一百餘包計二十支三羊價一百五十四兩二十支如意價一百四十九兩十支飛艇價一百二十四兩五錢十支地圖價一百二十五兩十支帆船價一百二十五兩五錢其餘各帮如威海衛牛莊汕頭廣東漢口江西蕪湖野鷄等帮共買本紗二百餘包日紗四五百包公會小包巿價勿動交易祗三四十包各廠皆未開出巿面平穏 
　　棉價漲勢雖定形式頗爲堅固通州花客人均扣緊不肯鬆賣是以紗廠家頗有受其影響者昨日祗有大中華紗廠購進現貨送廠之太倉花三百擔價三十四兩五錢又鴻裕紗廠買進太倉花六百擔價三十四兩六錢 
　　絲巿 
昨日本埠絲經巿面已轉靜歐美各莊皆因歲節在邇並無進意故廠黄灰絲經交易毫無巿况均趨平靜惟白經美莊方面略有銷路亦以進胃稀少巿况已漸鬆軟昨計信孚洋行購進秀麟龍馬牌頂頭二號三十擔價扯一千一百六十兩較前售價已跌小十兩 
[滬閔南柘長途汽車規定價目]  
　　滬閔南柘長途汽車公司以通車在即所有搭客車資價目自應規定爰特訂定自滬至閔行計程五十餘華里每客收取車資小洋六角凡乘九華里者計收小洋一角逾九里以外在十八里之内收洋兩角餘則類推如通車以後凡有華洋商人乘汽車經過滬閔汽車路線者暫不徵收捐資以期各界前往參觀惟人力車與馬車槪不准在該路往來以免碰撞肇禍云 
[朱進之博士逝世]  
　　商科大學將聨絡各界開追悼會前日（二十日）午時朱進之博士以肺病終於上海新閘路新康里二百零一號考朱博士原籍無錫於二十一歲時見國事蜩螗西學東漸非科學不可以救國遂發奮專修英文後入東吳大學肄業與馬寅初博士同學不數年即負笈新大陸首習哲學又見現世經濟竸爭激烈再習經濟學對於關稅問題尤喜研究故於三十二歲時（即一千九百十六年）曾著中國關稅問題二書美國經濟學者見之頗爲稱贊遂由哥崙比亞大學將此書列爲叢書之一并授以經濟博士學位及回國後曾在南京高等師範上海中國公學曁南商科·擔任敎授又授聘爲淮海實業銀行副經理至前年復贊助東南大學校長郭秉文博士規晝商科大學終日辛勤辦事而外猶復研究學問孜孜不倦蓋即病之所潛伏也及至臥病醫者謂已無望而博士仍於床第間日手一篇或披閱報章友人每勸以少休彼曰學問我所至愛者也博士家本淸貧專持敎授爲生所積無幾亦已盡費於醫藥所遺子一女二又皆幼小身後蕭條殊爲可憫想全國人士定當同聲哀悼也現聞商科大學及淮海實業銀行將聨絡滬上各界合開追悼大會云 
[義務敎育期成會近訊]  
　　明日開職員會籌備常年大會中國通訊社云江蘇義務敎育期成會上海支會其第五條章程所規定爲每年年終開常年大會一次現因會期日迫而開大會時之一切手續均須籌備故定明日下午假勸學所開職員會討論一切云 
　　　尙有本埠新聞等轉入後頁 
雜評二 
[嗚呼閘北水電問題（豫）]  
　　水與電爲人生所必需閘北人民因水電之窳敗受其影響久矣苟有人焉能設身處地以思其感觸將奚如耶然自問題發生以來擾擾不已抑又何也權利之念充盈乎胸中人民疾苦早已置之腦後矣否則果能不以水電自私而以整頓爲依歸商辦官辦官商合辦當無可無不可者何以至今未解决也大抵事之敗壞非一朝一夕之故旣敗壞矣不得不改弦更張之於是謀利之徒視爲逐私之良機巧立名目如蟻附羶可爲浩嘆其因而爲利之心殆出於幸災樂禍之劣根性耶以如是之人爭辦如是之事水電前途尙堪問乎省議會於閘北之水電也以其所謂議决之案咨請省署施行而省署方且以支配不均咨交復議何其重視權利而置人民疾苦於不顧也設使轉瞬議會閉會而尙未解决則延宕之咎誰任之耶嗚呼吾欲何言 
 
 

Page 15

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *本埠新聞二 
[十一月内之中日貿易觀]  
　　吃虧九百萬 
中國通訊社云據日本大藏省發表十一月内對我國貿易輸出二三五八○○○元輸入一三九三三○○○輸出超輸入九二四七○○○元云 
[萬國紅會在暹開會之報告]  
　　中國代表報告國内紅會情形 
本埠紅十字會總辦事處昨接赴暹代表寄來報告開大會情形原書云昨日午前八點半各代表均已到會場主席克勞的笑呵君宣告開會提及組織各部委員會公舉四位爲大會督率時間等事衆贊成當即舉定第一部紅會進行委員部即舉密格色上尉尼那家蛙楊晟三人爲主任第二部審查毒藥部即鴉片嗎啡古根等即舉羅昌鄂椰靑答勺多風羅媽達格娜娜門滑爺主任並請三位鴉片烟專家輔助之第三部公共衛生及靑年紅十字部公推委員不拉亦生博案斯敵啡力畢德輝妨羅媽瓦特米姬榜達力王培元各部均有主席一名第一部主席密格色上尉第二部羅昌第三部不拉易森均已通過後由秘書長不拉易森演講將來紅會必須注重推廣會務徵求會員敎育會公共衛生等並提及籌欵等事旋由美國代表秘斯色上尉起立宣講美紅會之進行及菲利濱各處會務之發達隨即請楊晨演講楊君即派王培元醫學博士起立演講中國紅十字會之各種服務王培元君即起立讀歡頌詞恭祝暹王並皇母之盛意衆鼓掌主席即起立道謝並請大會時議定相常之答辭送獎中國紅十字會王培元君即演講中國紅十字會之天職分爲二部因爲中國紅會爲萬國紅十字會之會友並爲萬國紅會聨合會之友即照一千八百六十三四年日來弗公約並一千九百十九年紅十字聨盟會之條例（一）戰地服務雖近來未發現國際戰爭但在國内局部小戰爭時我紅會嚴守中立拯救傷死兵民（二）太平時之服務（甲）醫藥部設立醫院在上海有五所各省共有三十餘處防禦救護隊急救隊施藥隊防疫隊敎授看護學校等事（乙）天災時之服務水旱寒冷飢荒風火地震等件（丙）中國紅十字會對於外國各紅會之關係如萬國紅十字會之請求輔助俄羅斯波蘭等國並金山地震日本鹿兒島地震等等我國紅會雖不能有大宗欵項輔助然而亦能籌欵數萬元（丁）靑年紅十字會我中國紅會向無此部現已成立由山西各學校入手將來此部必定發達公共衛生雖敝會不能及到暹羅紅會之廣大精細又不及美紅會之發展然我國紅會在於防疫預防花柳驅除天花及防止霍亂等事設立防疫醫院考查毒藥等品亦頗有成績（戊）敎育紅會之義務如用電影圖晝書籍以及演劇等事亦次第舉行（己）徵求會員募捐集欵等事亦已著手我中國國民向來抱有慈善思想不論何時請求相助我國同胞多係踴躍解囊演畢各代表鼓掌主席即請法國代表演說法代表羅貝伊因病推辭後請印度代表演講亦以未預備却之後請和蘭代表演說其詞甚長惟有一最要者略謂印度羣島推廣紅會甚爲艱難因回敎居民最多疑紅十字會爲耶敎之表號極其反對等語主席起講紅十字會並非耶致之表號等語畢萬國紅十字會代表萬國聨合會代表衛生敎育會代表均陸續演講至十二點半散會云云 
[張一鵬呈司法部文]  
　　爲司法會議各議案呈請施行事上海律師公會會長張一鵬氏呈司法部文云爲全國司法會議通過各議案繕具淸摺呈請鑒核施行事竊於本年三月間准杭縣律師公會快郵代電以我國司法制度沿自前淸多採日制本與國情不合識者久主改正現在各國調查司法委員不日前來領事裁判權能否收回均在此舉關係重要亟應集合研究擬在上海召集全國司法會議由上海律師公會主辦定期本年五月一日開會徵求各省意見旋得各省律師公會以及公私法校函復一致贊同即於本年四月二十三日假上海律師公會設立籌備處惟時値京津戰事道途阻滯以致届期報到者無多當由到會代表迭次會議决定展期至本年九月十七日再行召集至期報到者有浙江江蘇福建湖南河南北京安徽湖北山東黑龍江江西等省與會團體如杭縣律師公會永嘉律師公會金華律師公會鄞縣律師公會浙江公立法政學校浙江私立法政學校上海律師公會上海法學研究會神州法政學校東吳大學法科吳縣律師公會蘇州法政研究會江寗律師公會江蘇公立法政專門學校准陰律師公會無錫律師團治平律師團團侯律師公會思明律師公會福建法醫學會福建省監獄學會長沙律師公會湖南公立法政專門學校湖南羣治法政專門學校湖南達材法政專門學校開封律師公會信陽律師公會國立東南大學法政經濟系北京律師公會中華民國律師協會保定律師公會懹寗律師公會蕪湖律師公會夏口律師公會濟南律師公會福山律師公會濱江律師公會東三省特别區律師公會南昌律師公會等三十九團體代表五十六人提出議案九十三件於九月二十七日開成立大會擬定分組審查辦法將各議案一一審查先後提付九月三十日·十月二日·十月三日·迭次大會討論分别通過否决復經推定杭縣江寗上海吳縣四縣律師公會及公私立法校十一團體組織整理委員會將議案中事由相類者分别併合共成六十一案除議决先行電達者一案業已快郵代呈又應由各省自行辦理者三案不計外現在建議者尙有五十七案合亟開列淸單呈請鑒核至各議案先已繕就及淸摺等一併具文呈送並將此次呈送各案於單内注明餘俟繕就陸續具呈伏祈大部俯念各國調查司法委員不日來華改良計劃刻不容緩准將所呈各案分别採擇施行法治幸甚國家幸甚云云 
[財部咨行遺産稅]  
　　中國通訊社云我國財政羅掘俱窮百端無聊財政部近有遺産稅之咨行各省凡五百元以上者値百抽二○至萬元以上用積累法遞加其不滿五百元者豁免並定於十二年一月一日起實行徵收將來如果辦到人民又加一負擔矣 
[道路會徵求消息]  
　　韓省長與張福來等均新入會道路建設協會徵求會員消恩迭誌前報茲錄該會日來接各方面函如下（一）江蘇省長韓國鈞函云「貴會本愛國之熱忱抒救時之良策偉書宏謀至堪欽佩茲特匯寄銀二百元并入會志愿書一紙均希察收」（二）河南軍務督理張福來函云「貴會以化兵爲工築路救國請爲會員共襄公益茲加入爲贊成會員以資提倡」（三）香港廣利洋總理陳秋安函云「貴會提倡路政爲裁兵救國之預備熱忱救國能從根本上下手足徵高明欽佩無極廣州分會弟擬代請同鄉之熱心國事誠實可信者出而提倡組織廣州分會并請賜寄月刊各册如何希爲示復」云云 
[浙災徵募會今日揭曉分數]  
　　在寗波同鄉會舉行華洋義振會之浙災徵募大會定今日（二十三）下午二時三十分在寗波同鄉會舉行第三次分數竸爭大會届時浙江廬督辦張省長均有代表到會主席則由團長何護軍使任之秩序中有表演災情之新劇除請會内職員蒞會外并歡迎各界來賓參與（無須入場劵）現聞二十五總隊咸存奪標之望杭州金百順君之吉林隊昨來函報告謂已募得巨數想必有一番劇烈竸爭也茲將開會秩序列下一主席宣布開會詞（何豐林）二演說（職會員及來賓）三災情表演（鄭正秋君）四揭曉分數五災情表演（婦孺救濟會留養院）六散會云 
[請奬遠北巿經董]  
　　浦東遠北巿各學校校長錢爾介·朱保中·等公呈南滙縣長文云爲錄案呈請事竊本會於十一月二十九日爲籌備學生國語演講會事開臨時會有臨安學校校長錢爾介育新學校校長朱保中共同提議請本會呈請行政官廳奬勵本巿經董蔡雲棟熱心敎育案一件内開查本巿敎育經費向稱竭蹶各校經費每不能按時發給任校長敎員者庚癸恒呼不能專心校務致地方敎育鮮有起色民國九年現任經董蔡雲棟接任之始即借墊敎育經費銀千元各校宿逋得以一淸二年之間經臨各費蔡董無不竭力籌措毫無拖欠各校脫離恐慌狀態敎職員得以安心任事本巿敎育活潑動機即由於是此蔡董熱心敎育之最著者也他若敎育參觀團名人講演會學生國語演講會等凡關於敎育之種種集會蔡董措置經費毫無難色且大都親自出席發表意見其提倡敎育精神尤屬難能可貴爾介保中擬請本會將蔡董熱心敎育各節呈請行政官廳加以嘉奬用慰賢勞以昭激勸敬提議以待公决等因原案當經大衆贊同用起立表决法一致通過理合備文呈請縣長鑒核准予轉請奬勵以昭激勸實爲公便謹呈 
[廣東銀行將在漢口設立分行]  
　　聨合通信社云本埠廣東銀行分行自創辦以來營業發達所發行之鈔票尤見信中外流通各埠現聞該行將設一分行於漢口以便國内滙兌刻已組織就緒明春即可開幕從此滬漢粤漢間之滙兌益增利便矣 
[法租界冬防之嚴密]  
　　法捕房總巡費沃禮君蒞任以來整頓捕務不遣餘力邇因時届冬令深恐匪徒宵小發生强攫行竊情事故諭令西探長戴薩克君偵探督察員黄金榮轉知東西各班探目及通班包探務於每日傍晚各帶實彈手槍分往新老兩租界嚴行巡緝如見形跡可疑之人上前盤詰如言語支吾者立即拘入捕房訊究倘遇盜匪有開槍拒捕情事准予格殺勿論以淸匪踪而安居民 
[浦東南滙東門之行刦殺人案]  
　　浦東南滙東門外農民王小妺家於陰曆本月初二夜半時突來劇盜二十餘人撞門入内各出利刃嚇禁聲張王小妺年已六十歲氣力猶壯從睡夢中警覚猝起扭住一盜口稱相識致被盜用手槍擊斃又同居趙姓出呼捕盜亦被盜槍殺該盜等任意搜刦連搜房間五個歷二時許始携贓揚長而去聞失贓約計一千餘金由王之家屬報告南滙縣李知事於昨日派員蒞騐飭緝云 
[徐國樑親查長警勤惰]  
　　本城内外各警區署自冬防以來每至上燈時凡熱鬧處所一律加派雙崗並添班巡邏防務頗爲嚴密但警察廳長徐國樑誠恐各區署晚間派出外勤長警及巡邏等不能實力奉行暗中仍有偷懶情事爰於前晚起於十二時後親自策騎减從分赴各區署抽查警員巡官並長警之勤惰云 
[巡官查烟舞弊]  
　　前日（二十日）午後有唐某者至北站擬乘滬寗火車赴寗甫至站内即被駐站巡士搜查當在唐之身畔搜獲烟土二百八十餘兩立解淞滬五區警察署經巡官陳南詰詢之下即謂唐云爾身帶烟土竟有如是之多解廳訊判勢必辦罪甚重兹特爲爾設想烟土不必盡行交解另覓得烟灰二兩丸藥二盒將爾起解似此辦法則定罪或可减輕唐不諳法律聞言頗爲感激當由巡官陳南敎供以後即將唐某及換給之烟灰丸藥解交五區總署訊押李署長正在研訊時忽爲淞滬警廳劉稽查員偵悉陳巡官舞弊情形特報廳澈究徐廳長得報後大爲震怒昨令該區李署長迅將帶土烟犯唐某及舞弊之巡官陳南等一併解廳聽候澈底訊辦云 
[日紙烟在華之旺銷]  
　　中國通訊社云日人在浦東所設之聨合香烟製造廠現有工人三千七百二十名電動力二千六百馬力製烟機九十六架包紙印刷機器共百十八架自一月起至十一月止製出之香烟額三十三億五千萬支但該公司尙有支廠在奉天及漢口兩地其在奉天之烟廠共有機器十五架工人二百七十二名製出之香烟額自一月起至十一月止達三億九千萬支全數銷於我國今我國各地吸食尙旺將力求擴充云 
[冬節放假]  
　　昨日（二十二日）爲冬節日本邑行政司法各官廳均懸牌停止辦公公私立各學校亦於是日放假停課一天以誌紀念 
　　昨日滬上各機關並滬南工巡捐局等亦均給假一天今日照常辦公明日爲星期日後日又逢西節冬至亦將停辦公事並循例封關云 
　　昨日爲法公廨應訊刑事堂期適因中國冬節讞員聶榕卿君會同法副領事葛禮濱君預先知照法捕房刑事科停解瑣案一天 
[冬節工資之照給與扣除]  
　　昨爲古曆冬至令節各官廳循例給假南巿兵工廠謝總辦亦於昨日諭令本廠各工匠休息一天應得工資仍照常例核發以示奬勵惟江南船塢各工匠僅奉劉總辦准予停工一日工資則扣除一天以示節省云 
[火警兩則]  
　　小南門外大街姜衍澤堂發記老藥店主住宅（在該藥店對門）内披屋於昨晨七時遺火積薪頃刻燎原冒穿屋頂救火聨合會聞訊急鳴警鐘當經各區救火會將皮帶汽車等消防器具馳往施救約歷一小時火始熄滅計焚去後面第三埭客堂樓面並披屋等三四間餘未殃及後由該管一區三分駐所（水仙宮）崗警將起火之姜榮全帶所問明失火原因姑念無心肇災飭着罰洋五元充公示儆又前晚八點餘鐘時滬南乒工廠附近西栅外老營盤地方居民某姓家亦遭火刧由救火聨合會鳴鐘報警後經各區救火會馳往施救火已熄滅遂各分别折回 
[集議第五工場房屋之處分]  
　　滬南中華路江蘇省立第五工塲現因省欵支絀奉省長令飭裁併等情已誌前報茲聞該場房屋本係求志書院基址光復後經地方各公團議决收歸地方公有作爲公産民國八年該場創辦時因無合式塲址向地方欵産經理處借用今該場裁撤機器等件尚未出淸而各學校紛紛向欵産處借用故各公團定於本月二十四日下午二時假欵産處籌議該産之處分權以杜他日之爭議云 
[在途打架]  
　　昨有張阿二江阿三江洪根陸惠山等在靜安寺路廟弄互相扭門西人克明行經其地勸解不散鳴由二百零六號西捕將若輩一併拘入捕房捕頭飭各存洋十元保出聽候公堂傳訊 
 
 

Page 16

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *[印人强查郵件]  
　　太古公司京州輪船日前由外埠開駛來滬停泊該公司碼頭該輪寄來郵件包裹頗多正在駁運之際忽有印人四名登輪檢查郵件强稱包内藏有烟土等違禁物品郵差不允詎印人袖出小刀當經該郵差用電話報告水巡捕房梅捕頭立派西捕前往將該四印人拘解捕房轉解公堂訊辦 
[房客限期遷讓彙錄]  
　　英商通和洋行在公共公廨呈控牯嶺路二百五十二號至二百六十四號住户吳林甫等延不遷移等情前日下午由兪襄讞會同英包副領事傅訊原告邀見證工部局西員到堂證明該處房屋實已陳舊亟應修理否則恐有倒坍傷人之事云云並據該洋行收租人應子文投稱陰曆八月間即通知各房客遷移以便修理各房客於修理畢若仍租住者則須增加租金據房客吳林甫等供稱伊等住居此處已有二十餘年平時並不欠租此次房東修理不過粉飾外表若慮有磗瓦墜地傷人之事伊等可以暫避數日又何必定須出屋等語並延律師辯護中西官核供判限本案各房客於明年陰曆正月以内遷讓將屋交還原告房租照付 
　　竸益廠拖欠英商長利洋行房租洋一百五十元被控於公共公廨前日午後傳訊被告不到由原告收租人盧姓偕律師到堂呈出房票證明欠租中西官以被告臨訊不到原告呈出證據應認爲可信判被告限一個月遷讓房租付至出屋日止並繳堂費 
[拘獲花會賭徒]  
　　法捕房探目徐阿東任水揚偵悉無賴朱仁章　在新租界貝勒路吳興里内私設花會聽筒誘引婦人張陳氏張陸氏等賭博實屬有遠禁令爰於前晚稟明西探同至朱家抄出花會賭具帶入捕房當由陳陸兩氏投案證明被朱誘賭情形並稱婦人等將家中飾物典質殆盡今有當票可證捕頭諭令退去朱押候解堂訊辦 
[又一花會破獲]  
　　南巿第一區警署便衣警察昨日偵悉郎家橋附近梅園街某成衣店内暗設花會聽筒誘令無知男婦入局與賭立即回報王署長密令李申兩巡官帶同長警前往該店搜查獲得花會證據多種並桌上所收賭資大小銀元銅元等連同店主陸元來及其妻某氏與子陸某並與賭之三人共計男女六人一併帶署經王署長略詰一過飭分别拘留照章予以科罰賭證銷毁銀洋銅元充公 
[指控拐匿妻子]  
　　甬人張善卿在美租界提篮橋開設翻砂作其妻季氏忽於前日捲逃由張偵知被閘北掦班新民戲園花旦陳小六子拐匿控經英公廨派探協同警廳偵緝隊將陳逮獲移提歸案訊辦 
[戴程氏控夫虐待]  
　　上海人戴守之住曹家渡前日被其妻戴程氏扭入四區四分所控稱丈夫素有嗜好已將家中衣服當盡復時常向氏索錢稍不遂意動輒逞究肆毆等情經李署員質訊一過轉解司法科聽候核辦 
[髮妻糾葛之控訊]  
　　江北入汪玉池住胡家木橋四十五間地方前日扭其妻母劉滕氏至五區三分所控稱民妻曾於上月送回江北詎今日忽在分水廟後遇見當由民扭回家中而妻母到來反將民兇毆等情經孟署員質訊之下諭將劉氏交汪領回劉滕氏不准再至婿家尋衅未幾汪又扭山東人蔡玉生任秀海及婦人龍丁氏至所稱與蔡等素不相識突來民家要民檢出婚書庚帖並將民之親戚吳瑞志吳汪氏等披頰逞兇云云孟君傳集一干人證轉解司法科核辦 
[燕子窠破獲]  
　　江西人楊西發因在文監師路一千一百二十七號門牌屋内私設燕子窠容留烟客李葆三·陳忠良·陳瑞林等開燈私吸並組織花會聽筒雇用一般蕩婦爲航船到處誘賭欺騙歛錢昨被該管捕房包探陳連奎訪悉恊回西探麥丹前往將楊等一千人拿獲連同烟賭具帶人捕房押候解送公堂請辦 
[西崽竊綢]  
　　向在狄思威路一百二十九號門牌西人麥開能（譯音）住宅爲西崽歐陽鼎稚因竊取洋東値洋一百四十元之府綢四包被該洋東報捕派據王桂生往將歐陽鼎稚拘入捕房押候解究 
[馮楨持斧傷人續誌]  
　　新舞台看守帳房之高二遭住在救火會樓上之少年馮楨用斧砍傷馮即逃逸高則送紅十字會醫治已紀昨報淞滬警察廳長徐國樑據稟後除令飭二區一分署上緊查拿兇犯馮楨務獲解究外昨　添派偵緝隊隊士帮同協力進行　　二所傷部位在於腦後據醫生云當時出血過多恐有性命之虞至於高之家屬昨日赴法庭起訴時適冬節停止辦公故定於今日投檢廳具狀請究 
[少婦迷路遇救]  
　　聨合通信社云甬人孫小品之妻張氏年十六歲於昨午隨夫搬家迷路被無賴乘隙誘騙甫擬登車他往適爲寗波同鄉會會員繆賢卿查見詢得實情即陪至同鄉會當由第一科陳良玉君立着茶役二人車送至高昌廟唐家木橋舊宅適其夫亦尋覓至該處遂即詢前帶領張氏至會復由會派人隨同伴送至虹口通州路新宅云 
[私娼拉客P ] 
　　私娼朱愛實王鳳仙前晚同在雲南路拉客爲老閘捕房一百十八號一百八十一號兩暗差巡捕查見以其違章帶入捕房捕頭各存洋十元保出着自投公廨候訊 
[一週間之車輛違章案]  
　　星期四下午公共公廨車務公堂開庭傳訊車輛行駛　章案二十七起内註銷者四起成立者二十三起被懲罰之車夫併誌如次張姓押七天　和尙楊士發張阿郎各罰十五元于克昌顧狗子馬阿二各罰十元王根生罰八元吳秀山胡杏芳于森春朱恒泰馬德良管阿福宋阿實陳芝餘各罰五元劉榮郎兪林端武正彬陳福根金阿生各罰三元孫紀生陸三子各罰兩元以上罰欵一併充公 
[介紹新刊]  
　　「同德醫學雜誌」係同德醫學專門學校師生所輯月出一册現已出至四卷六期專以介紹最新醫學知識及指導國民衛生常識爲主旨昨承該社惠贈四卷六期一册誌此道謝並爲介紹 
　　中華書局同人進德會出版之「進德季刊」前出一二兩期頗受社會歡迎現第三期已出版昨承惠贈三册材料較前豐富内分言論研究報告文苑附錄五欄如有索閱者祗須郵費本埠一分外埠二分半該會即可寄贈 
來函 
[少年宣講團來函]  
　　敬啓者敝團建築上海通俗演講場籌備三載早已購定基地於中華路小西門口近爲預備明春開工工程事務上之便利起見遷辦事處至基地北首以便就近照料茲因有謠傳敝團建築計劃中止進行實屬全　根據鄙人於籌備建築事宜上亦始終擔負全責深恐各界誤會特此聲明惟希公鑒少年宣講團建築籌備處理事長汪龍超啓十二月二十二日 
來件 
[友聲旅行團宣言]  
　　團址新閘路一七○六號其視囿者其目眕其聽囿者其耳　其知囿者其聰　是故人當自闢其囿不爾不足以當物也夫人莫不願爲多知營營者逐利半而求知亦半焉闢其囿所以求知也環吾身者上下四方莫知其極也非不可知也不之求也非不知求也求而中滯也嗟夫彼求知者果目眕耳　聰　乎曰不也吾靑年負七尺軀者果願自儕於目眕耳　聰　乎亦曰不也然則吾友聲旅行團者固可以明吾視·發吾聽·啓吾僿而求知也求而中滯則無獲無獲則仍歸其囿故吾友聲旅行團之同志當相戒曰毋使求而中滯也人事類萬各趨其鄉則如散沙族之而共趨則無不舉友聲旅行團者以旅行榜然而不僅僅歷名山大川窮幽陬僻隅已也會當資於爲學益所不足所以闢吾囿者罔勿當寢饙而求之也夫地之周匝不可得而極也識經緯之行度則可别其分野木植之滋生不能窮其名狀知其運化也盡人事之考察則可明其蕃息之跡於焉事事物物凡與吾人接者皆有道以得所不知是旅行也充而極之可以剖其子以爲學以旅行榜以學爲歸不亦盛乎然而有選要之士焉其爲言曰若者爲地理學者之事若者爲植物學者之事舉其事事物物胥有治之者若以旅行榜當以旅行歸所知者歷名山大川窮陬僻隅而已毋旁奪毋趨旁軌嘻此其人也　耳初不屑與之辨是非剖曲直第大聲告我同志日不知不如一知一知不如多知遑論地理學植物學羅舉羣學舉所以闢吾囿舉所以益吾知者吾皆當寢饙求得之吾得一知吾以一知宣吾得多知吾以多知宣宣之社會宣之全國播爲族知礨空之瀦可致大澤此特其廓耳特其嚆矢耳　者又何知吾曹其勉之哉 
　　友聲旅行團本部章程一宗旨本團以養成奮　精神拓展少年心志施實地考察之功求書籍以外之知爲宗旨二入團凡贊成本團宗旨者由本團團員介紹簽具志願書經本團審查詳議兩部通過發給團證即認爲本團團員三團員本團團員分爲三種（甲）本埠團員（乙）外埠團員（丙）國外團員四組織木團設總務幹事評議審查四部（一）總務部分星期旅行股·敎育股·圖書股·出版股·調查股·通問股·介紹股·招待等股（二）幹事部分書記會計庶務三股（三）評議部部員五人（四）審查部部員五人　五選舉本團各部職員每届年令時由全體團員用記名投票法選舉之六任期本團職員均任期一年連舉連任七權利本團團員皆有選舉及被選舉權並享受本章程所規定之利益（詳細則）八義務本團團員有互助及促進團務之義務九納費本埠團員年納國幣銀一元外埠及國外團員在各該地支部未成立前但須繳納入團費洋一元以後常年團費毋須繳納十旅行分爲四種（一）星期旅行（二）團體旅行（三）遠足旅行（四）特别旅行十一旅費旅行時費用在儲蓄金内提出匀攤之十二儲蓄本埠團員除繳納團費外每月儲蓄國幣銀一元作爲旅行費用願多者聽十三集會分年會·常會·臨時會·三種十四通告本團開會日期旅行地點在一二星期前發出通告信各團員接信後其出席或加入旅行者須於三日内通知本團十五出團團員自願出團或被議出團者均由評議部提交審查部審定由幹事部通知之十六支部外埠團員或國外團員組織支部時須取得本部同意按照所定支部章程辦理十七修正本章程遇應行修改或增删時由團員多數之提議於年令時表决之十八團址本部團址在上海新閘路一千七百零六號 
公布攔 
[江蘇高等審判廳]  
　　民庭判决胡培之因與胡安之因單紏葛抗告一案（裁决主文）本件抗告駁斥抗告訟費由抗告人負擔▲童阿炳與吳桂生因貨欵涉訟上訴一案（判决主文）原判關於童阿炳償還貨欵部分變更童阿炳應償還吳桂生貨欵洋四千三百十二元一角八分五釐童阿炳共餘之上訴駁斥第二審訟費童阿炳負擔十分之九吳桂生負擔十分之一（以上十二月二十號） 
　　民庭判决楊柳氏等與劉震動因房基涉訟聲請回復原狀一案（判决主文）本件聲請駁斥聲請訟費由聲請人負擔▲冐　程等與柴阿志因貨欵涉訟上訴一案（判决主文）本件上訴駁斥第二審訟費由上訴人負擔▲張東來與唐永良因蕩地涉訟不服上海地審　所爲再審判决上訴一案（判决主文）本件上訴駁斥第三審訟費由上訴人負擔▲陶恆年與柴永華因田地涉訟一案（判决主文）本件上訴應由江　地方審判廳爲第二審審判▲童世亨與葛少用等因中費紏葛上訴一案（判决主文）原判除駁斥吳秋江及葛少川等之附帶上訴部分外廢棄發回上海地方審判廳更爲審判葛少川等其餘之上訴駁斥 
　　刑庭判决張林書（即張二郎）强盜傷人覆判一案（判决主文）原判撤銷張林書共同行刦張少卿家之所爲處無期徒刑褫奪公權全部終身共同行刦陸湘雲家之所爲處無期徒刑褫奪公權全部終身應執行一無期徒刑並褫奪公權全部終身▲萬鴻德不服如臯縣判處竊盜傷害上訴一案（判决主文）原判關於竊盜罪刑及執行並没收之部分均撤銷關於輕徵傷害部分之上訴駁斥▲施竹友呈訴蘇伯銘侵占不服崇明縣判决上訴一案（判决主文）原堂諭關於刑事部分撤銷蘇伯銘無罪▲朱拐子不服靖江縣判處輕微傷害上訴一案（判决主文）原判撤銷朱拐子無罪▲戴學連（即大紅）等强盜傷人覆判一案（判决主文）初判撤銷戴學連共同行刦張少卿家之所爲處一等有期徒刑十一年褫奪公權全部終身共同行刦陸湘雲家之所爲處一等有期徒刑十一年褫奪公權全部終身未决期内　押日數准以二日折抵徒刑一日周祝卿栢長順共同行刦張少卿家之所爲處二等有期徒刑八年並各禠奪公權全部終身共同行刦陸湘雲家之所爲各處二等有期徒刑八年並各禠奪公權全部終身應執行徒刑十一年並禠奪公權全部終身未决期内覊押日數准以二日折抵徒刑一日石阿二共同行刦張少卿家之所爲處一等有期徒刑八年並褫奪公權全部終身共同行刦陸湘雲家强盜之所爲處一等有期徒刑八年禠奪公權全部終身應執行徒刑十年並褫奪公權全部終身未决期内　押日數准以二日折抵徒刑一日陸小弟無罪▲宋桂卿相姦上訴一案（判决主文）原庭諭關於刑事部分撤銷宋氏桂卿無罪其他部分之上訴駁斥▲張　齡放火上訴一案（判决主文）原判撤銷張　齡無罪其他上訴部分駁斥▲顧老虎因强盜及騷擾上訴一案（判决主文）原判撤銷顧老虎無罪 
　　批示律師王浩等呈爲請求將高郵縣劉歸鎭廳曁本　管轄以謀上訴便利由呈悉查丹徒地方　管轄區域前經本兩　會同擬定業將高郵縣劃歸該廳管轄矣仰即各照此批▲▲汪裕動一件請求委選特别代理人由狀悉該民聲請回復原狀係不合法業經本廳於本年十一月三十日裁决駁斥所請選任特别代理人現因法例無此辦法仰即知照此批（以上十二月二十二號 
[江蘇高等檢察廳]  
　　批示王企韓狀悉此案前據該民聲請易科罰金聞審廳已裁决駁斥惟尙未轉送過　姑候將來狀再行送由審廳察核辦理此批▲陳才應阿堂狀悉該民上訴如果合法何致駁斥所請應毋庸議此批▲張孝多狀悉據訴各節純屬爭繼紏葛即原縣堂諭亦係一種民事判决該民如有不服應即以民事狀逕赴審　訴凟核辦此批▲顧全生上訴狀曁委任狀均悉候調卷核辦此批▲陳振萱狀悉姑候調卷察奪此批▲胡氏（即王胡氏）狀悉查此案前據該氏聲明上訴業經大理院駁斥在案所請應毋庸議此批▲王企韓狀悉併科罰金二百元已由本廳　計處照收並候令行分監知照此批▲李師綱狀悉查被告人請求保釋本廳自有准駁之權此案該民不能交保前已明予批駁並無所謂疑間毋庸逞刁妄凟此批（以上十二月二十二號） 
[上海地方審判廳]  
　　批示一件姚陳氏狀請備案由狀悉據稱該氏於民國七年九月廿一日因　回祿之哭致將房屋器具以及單據等件盡化劫灰是否屬實事隔多年無從查考旣據登報聲明毋庸再予備案此批以上十二月二十日一件龔雪堂狀交案欵訟費由准交此批▲一件楊景和狀請分别執行由准予傳追此批▲一件龔雪堂狀領賬簿由准領此批▲一件丁柏卿狀請啓封由狀悉旣據稱被告人所有動産係因另案發封應否啓封自非該聲請人所得主張所請碍雖照准此批▲一件陸子生狀請執行由准予傳追此批▲一件鄧桂淸狀委宋士驤代領由准委此批▲一件鄧桂淸狀請銷案由准予銷案此批▲一件鄧啓祥狀交案款由准交此批▲一件張王氏狀領案欵並訟費由准領此批▲一件張王氏狀委葛張氏由准予委任此批▲一件宋文田狀請提案押交由已派吏移提矣此批▲一件謝守三狀請銷案由准予銷案顔德才已開釋矣此批以上十二月二十一日 
[淞滬警察廳]  
　　批示蘇保和批查匪徒結伙四人持械肆行槍刦殊屬四大不法已極前據該管警所呈報業經嚴令限緝並通令協拏在案據呈前情候再從嚴督促可也此批▲又批候再嚴令該管所隊上緊查拏候獲盜竊解辦可也此批▲劉洪海批查豐田廠衛警許明昌是否爲警區所派抑係該廠自用來呈未據聲明所呈各情事　淫兇擅物虚實均應澈究仰候令行該管警所查拏解辦可也此批▲五洲藥房批查招牌與廣告有别該源源廣告公司遽爾除牌索費情殊不合准即飭區傳水辦人到案諭禁可也此批▲祝榮華批仰即來廳以憑派警伴送至軍署具領可也此批 
　　批示聞六笙批據呈已悉查本案已經當庭和解所請應毋庸議此批▲王弼臣等批來呈已悉查本案已據狀訴法庭仰依法傳訊核辦可也此批▲蔡國良批呈悉准即發交偵緝隊遴派幹探會區偵查復候核辦仰即知照此批▲吳阿全批呈悉准予將案撤銷所有萬玉林等三名業已保釋矣仰即知照此批▲張小團子批據呈已悉仰速投案證明再行核奮此批 
 
 
] 

Page 17

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *本埠新聞三 
[粹華廠之昨訊]  
　　南京路望平街對面粹華製藥廠總發行所因一週紀念减價兩星期營業頗爲發達且適届冬令因之各界向該廠配補藥水定煎膏滋藥及購各種參熊補品者甚多聞在减價期内一律八折故日來顧客異常擁擠云 
[心心照相館消息]  
　　南京路心心照相館自開業以來甚爲發達該館發行之『心聲半月刊』第一期於今日出版内容有何海鳴等之小說·及戲談·短評·諧著·筆記·劇本等全書六萬餘言附有揷　及照片多種云 
[醉樂樓今日開幕]  
　　法租界大馬路吉祥街口新開醉樂酒樓聞係廣東著名廚師所辦座位雅潔佈置華麗現已工竣定於今日開市云 
[足球等之調查種種]  
　　南京路時評洋行之各種足球每隻自九元至十九元不等各種隊球每隻自七元至十二元各種篮球每隻自十二元至十九元棒球甲種每枚自三元至四元半乙種每枚自三角至二元五角 
　　惠羅公司之足球每隻自四元九角半至十四元 
　　商務印書館新到喜勞克廠所製各種足球現亦應時出售每隻自七元至十五元 
　　南京路福利公司之足球每隻自七元半至十四元 
　　　司公司之足球每隻自九元至十九元不等云 
[昨日之菜巿]  
　　價稍廉 
昨日南京路小菜場蚶子等較廉大蒜增貴各價如次湖葱每斤一百二十文薺菜每斤一百四十文鮮龍頭魚每兩五十文鹹香瓜每兩四十文白菜每斤一百二十文菠菜每斤一百文芹菜每把三十文蝦每斤三角鮮蟹每兩五十文鹹蟹每兩四十文小黄魚每兩三十文大黄魚每兩二十文靑魚每兩三十文鹹蛋每只十文鴨蛋每只四十文鷄蛋每只三十五文海鰻每兩二十文大荳菜每斤一百文雄雞每斤二角八分雌鷄每斤三角二分鴨每只一元鴿子每只二角五分甲魚每兩四十文鯽魚每兩三十文牛肉每斤洋二角四分羊肉每斤洋三角猪肉每洋三斤蛤蜊每斤二百四十文蘿蔔每斤五十文冬笋每斤洋二角苴笋每把四十文蚶子每斤二百四十文鮮帶魚每兩二十文烏賊魚每兩四十文靑菜每斤五十文鹹帶魚每兩三十五文葱每斤一百二十文大蒜每斤一百四十文班魚每兩四十文鯧魚每兩五十文 
　　又昨日南巿葷蔬菜價惟菠菜增十文餘較前日無　出入價如次 
　　大黄魚每兩十八文小黄魚每兩二十五文靑菜每斤四十文芹菜每把三十文鮮帶魚每兩六十至十二文鯽魚每兩三十文菠菜每斤六十文鷄蛋每只三十文鴨蛋每只三十二文雄鷄每斤二角八分雌鷄每斤三角二分鹹帶魚每兩十六文薺菜每斤八十文班魚每兩二十五文靑魚每兩二十五文甲魚每兩三十　蒿菜每斤五十文猪肉每洋三斤八兩羊肉每洋五斤牛每斤二角鮮蟹每兩四十文鹹蟹每兩三十文埸棵菜每斤七十文天津菜每斤九十文毛蚶每斤六十文蚶子每斤二百四十文鹹香瓜每兩二十文葱每斤一百文大蒜每斤八十文冬笋每斤四百文海鰻每兩二十文河鰻每兩二十文蘿蔔每斤五十文湖葱每斤一百文膠菜每斤一百文蟹粉每兩一百文鹹拷蝦每兩六十文小者三十文蜊肉每兩二十文河蝦每斤三百六十文白魚每兩十六文草頭每斤六十文搶　每兩三十文銅盆魚每兩二十文鯧魚兩每三十五文　魚每兩十八文 
[果品巿消息]  
　　黄巖橘味殊不惡 
近日本埠黄巖橘（小福橘之别名）到貨頗豐而價與前仍無上下聞佳貨巿售三元次二元八角至二元半攤上售價佳貨每只售二十文次之十文一只至二只不等其味殊不惡云 
[曁南與南洋中學之足球戰]  
　　二與零之比曁南商科勝南洋中學足球隊於本月二十二日下午二時半與曁南商科作友誼之比賽地址假徐家滙公學外操埸公正人爲上海商科大學陳君浩華銀角一吹雙方球員皆甚勇猛左盤右　勢均力敵結果爲二與零之比勝利遂屬曁南商科云 
[東吳附中將開演說竸進會]  
　　一月十三在蘇舉行東吳大學附屬中學有三一在蘇州一在上海崑山路一在湖州往年均有辯論會以練習學生之口才本年已改爲演說竸進會每校選派長於口才之學生代表赴蘇州一中比賽其時期爲一月十三日下午二時崑山路第二中學已於前日舉行預賽選出蔡其壽·諶厚慈·馬以鐘·杜受祥·殷金瀚等五人間將於此五人中再選出二人充任竸進會代表赴蘇與賽云 
[滬北公學之近况]  
　　兒童雙簧團大受歡迎滬北公學兒童雙簧團深受各界歡迎咸以兒童表演天眞瀾漫活潑無比且詞句新頴均含警惕之意是以各界開會每多先期邀請此次耶穌聖誕已有工部局童子改過局靑年會四育養成團童子聖經學校民福學校倫敦會天安堂等五處之請云 
[承天學校今晚開會]  
　　慶祝耶穌聖誕承天英華學校定於今晚七時舉行耶穌聖誕同樂大會其節目如下（一）主席報告（二）校歌（三）西歌（四）演說（五）中英雙簧（六）絲竹（七）滑稽說書（八）跳舞（九）京曲（十）幻術（十一）新劇 
[調查學校動産而發生之趣事]  
　　誤爲冒充·久乃解釋上海地方審判廳某承發吏於日前午後奉該廳命令前往閘北賽山路某學校内調查動産詎該校各學生誤會爲冒充官廳人員立卽鳴鐘召集各學生與該吏爲難經該承發吏告以如果爾等有疑義不妨同往審廳候訊故該學生等舉定六人隨該承發吏到廳訊係誤會云 
[溥儀婚後之新况]  
　　喜讀英文導報所載關於彼之婚事之紀述大陸報云廢帝溥儀自結婚後不理功課者已有數日但頗喜讀英文導報所載關於彼之婚事之紀述其英國敎師莊思敦（Ｒ·ＦＪｏｈｎｓｔｏｎ）君又爲其誦讀此記載中不僅關係溥儀之婚事而已且有其新婦之歷史故溥儀聞後頗示悅色因未結婚之前溥儀從未見過其未婚妻云 
[淸眞敎理之演講預誌]  
　　明日下午：在尙賢堂法租界霞飛路尙賢堂於明日（星期日）下午三時開中外敎務聨合會特請馬良演講清眞敎理由哈少甫主席演講節目分爲六項包含敎理靈學及人種史聞該堂擬臨時再請中外各敎名流宣講敎理以期切實聨合之進行現悉已函邀各埠各界人士與會且係公開無論男女均可自由往聽母須入塲證云 
[合作聨合會定期成立]  
　　本月三十一日 
平民學社國民儲蓄銀行同孚合作社職工俱樂部上海職工合作商店六團體共回發起之上海合作聨合會於昨日下午在職工俱樂部開成立大會籌備會議决大會日期定本月三十一號地點俟登報通告會場秩序㈠演說㈡跳舞㈢音樂㈣唱歌㈤火棍㈥影戲㈦絲竹㈧幻術届時並不用入場劵各界士女皆可往觀云 
[保牙會開會記]  
　　選舉職員中國保牙會昨假東亞酒樓開發起人及贊成人會到者邵仲輝·丁福保·周仲彝·戈公振·吳天倪·秦山森·陳維新等數十人一主席宣佈開會理由二司徒博報告三演說四推舉職員十時散會 
[儉德儲蓄會消息二則]  
　　勸導會▲旅行團一·勸導會該會第四届勸導會已於本月十五日開幕目的數一千人分二十五隊 
　　公推黄翊昌君爲總隊長盛澤丞爲天台隊隊長潘志銓爲鳳凰隊隊長毛和源爲峨嵋隊隊長方椒伯　武夷隊隊長張少蓮爲長白隊隊長胡樸安　棲霞隊隊長吳麟坤爲羅浮隊隊長金伯雄爲洞庭隊隊長徐喬笙爲崑崙隊隊長黄藝芳爲紫金隊隊長楊誦淸爲莫干隊隊長林春山爲匡廬隊隊長尹村夫爲雁蕩隊隊長黄實賢爲太行隊隊長楊翰臣爲九華隊隊長尤佩生爲終南隊隊長盧偉卿爲虎阜隊隊長陸達權爲會稽隊隊長謝仲笑爲括蒼隊隊長厲伯川爲普陀隊隊長兪丹屏爲天目隊隊長張道銘爲武當隊隊長范詠蓀爲北固隊隊長並由各隊長推舉副隊長數人參謀一人隊員十數人分頭進行聞第一次結分期爲本月二十五日下午七時想届時必有一番竸爭也 
　　二·旅行團該會旅行團數十人今日下午乘永濟輪船出發南通游覽各勝並參觀各大工廠聞定於二十六日返申云 
[商界贊助浙災游藝會之繼起]  
　　自華洋義振會山西隊長許少卿發起新世界游藝大會後各界加入贊助者甚多茲特分誌如下一·所需奬品金飾等件由浙江路商聨會函請銀樓新舊同行贊助二·南京路易安居容膝餐社擔認銷票五百張並以精美食物及中西菜品提成充振三·新愛倫影戲園亦認銷游券一千張并以初次運到新片開演全盡義務四·蜀東寄雲女士開會日在會重施水墨並以所著詩槁彈詞兩種售得各價悉充振欵云 
　　又法租界商業聨合會曁烟兌衆和社等各團體認銷游券五千份今日由該會長召集全體會員商酌銷券方法以利進行而救災黎云 
（尚有本埠新聞轉入後頁 
 
 

Page 18

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *[楊宅明日之壽事]  
　　太古洋行華經理楊梅南君於明日爲其太夫人在貴州路報本堂慶祝七秩壽辰各親友贈送壽儀殊多内有黎大總統及王代總理等壽幛是日並有票友演戲届時必有一番熱鬧云 
[旅滬香山同鄕會明日開幕]  
　　新會所之建築：共費三萬餘金旅滬香山同鄕會於去年由徐公溥發起組織均已就緒其在閘北虬江路所建築之新會所共費三萬餘金均由該處旅滬巨商陳炳謙·馬玉山·郭標·等所捐助刻下會員已達二千餘人會所亦已竣工訂於明日上午舉行開幕其秩序爲奏樂行禮開幕詞來賓頌詞演說拍照茶點云 
[武術會選舉董事之昨聞]  
　　明日正式開票 
中華武術會選舉會董辦法已略誌本報近聞該會發出選舉票均已陸續投到明日即爲開票之期該會佈置預備頗形忙碌所有本埠各官廳各團體及該會舊會董曁　職員均由會中幹事部具函邀請届時到會監視開票云 
[工界協進會選舉定期揭曉]  
　　明日上午十時 
中華全國工界協進會昨爲第四届選舉揭曉事發通告云啓者月之十七號選舉會嗣因時間過遭恐不及錄票故未開匭迺經衆議定於陽曆十二月二十四號（星期日）上午九時再行集會當衆聞匭届時務希台駕蒞會贊襄一切是荷順頌時祉中華全國工界協進會啓 
[故紳匾額褒詞之榮頒]  
　　郭聘之君 
邑紳郭聘之君歷辦公益慈善事業垂十餘載向爲地方人士所推崇逝世後去年田徵訪局叙明郭故紳事實詳請上海縣知事轉呈省長内務部褒揚在案日前奉大總統頒給孝德永彰匾額一方褒詞一卷發交該家族具領茲聞其子蔭葵君定於本月二十四日（即舊曆十一月初七日）辰刻謹敬縣掛以昭榮典云 
[美國電影界之新消息]  
　　電影明星李特飮酒過多而病劇大陸報云美國羅肆安傑ＬｏｓＡｏｇｅｌｅｓ（地名）所出之Ｅｘａｍｌｎｅｒ雜誌中載有特别之消息謂據電影界著名明星李特（ＷｓｌｌｓｃｅＲｅｉｄ）之夫人云其夫李特氏刻下身染重病按醫生云謂李特氏之病源起於飲酒過多之故現在李特氏中病甚深其狀頗爲危險云 
[天韵樓開映新片]  
　　片名：「探盜穴」 
永安公司屋頂花園對於影戲一項非常注意近又運到一偵探長片名曰探盜穴昨晚在該公司影戲部開演觀者極形擁擠該片之特長在於佈景及機關該片說明書譯有華文隨票贈送觀者因此愈爲滿意云 
[集會表]  
　　陽曆本月時期▲地點▲召集者▲事由廿三日浙江路北寗波路口新祿鞋莊開幕禮廿三日南洋大學操塲東吳大學與南足球比賽洋大學 
廿三日約翰大學操塲約翰大學與復比賽足球旦大學 
廿三日下午日暉橋南洋操場嶺南中學與南比賽足球二時洋中學 
廿三日下午四川路二零一號女靑年會幹事幹事聨合會廿三日晚六東亞酒樓　倫書院校友常年聚餐會時半會 
廿三日晚六四川路靑年　體育部慶祝耶誕大會時 
廿三日　淞同濟大學同濟與曁南學比賽足球校 
廿三日晚七湯恩路承天英華學校聖　　樂會時 
廿四日法租界典當街中華水手均安　事大會會 
四日晚七四川路靑年會童子部慶視耶穌聖誕大會廿時 
廿四日與廿龍華上海孤兒院游藝會五日 
廿四日族滬香山同鄕會族滬香山同鄕開幕禮會廿四日晚七中華路養志坊内少年宜　　演講會 
時 
廿四日晨九工界恊進會工界恊進會第四届選舉揭曉會時 
廿四日下午崑山路女靑年會慶視耶穌聖誕大會廿四日民國路皮　公會旅滬　江學生討論會務之會 
會 
廿五日下午靑年會基督敎主　學慶祝專穌聖誕大會二時　　　　　　　　　　　校推行會 
廿五日晚七界路五號儉德儲蓄會勸導會第一次結算時分數 
廿六日南巿大東門靑年普益社　求會開幕 
廿六日下午未定上海婦女會與歡迎美國西登夫人四時女權同盟會演說會 
廿八日下午福州路一枝香大丰　頭茶葉臨時股東會 
二時公司 
廿八日法租界大馬路西新鴻順祥鞋莊開幕　 
橋街口 
卅日下午二公共體育塲上海童子平　選舉明年職員大會時合會 
卅日未定滬江大學與南比賽足球洋大學 
卅日復旦中學球塲復旦大學與東比賽足球吳大學 
卅日下午二聖約翰大學籌備遠東　動第二次野外賽跑時半會各學校 
卅日新舞台南洋大學　務演劇　欵建築校舍學校 
十二年一月南巿竹行弄城東女學校廿週紀念會一日 
一日至十日新世界浙災振濟會浙災游藝大會一日至二日虹口靑雲里廣肇公學成績嚴　會一日下午三公共體育塲中華武術會選舉會時 
[今日之氣候]  
　　晴：：寒 
徐家滙天文台昨日下午四時三十分氣象報告云天氣晴寒沿海俱有冬季時令風惟自北緯三十度以北風勢遜於南方本埠温度在下午三時前之二十四小時内最高五八·一最低三五·一去年同日最高四八·四最低二八·五 
 
 

Page 19

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *自由談 
[座右銘] [  拿破崙]  
　　難之一字惟愚人之字典中有之 
雜說 
[蜘蛛網] [  曹文海]  
　　蜘蛛張網於簷下捕蟲爲食乃常有無數飛蟲投入其網不得脱身致喪生命於網中夫蜘蛛之網不能自動飛蟲特自投於網耳 
　　飛蟲投入蜘蛛之網而喪命彼固無智識之動物也顧我嘗見社會中有智識之高等動物亦往往自投於法網甚至喪失其生命是誠大可慨矣 
閑話 
[塞外聞見錄] [  嘯天生]  
　　蛛網式之大連巿今日吾人亦各注意道路巿政矣然大連港實一良好模範也（去歲吾浙有將三門灣劃作農墾區域之議余即以大連地圖屬之王君漢强以資參考）舟入大連口水勢平坦埠頭整潔一望而知爲良巿塲地勢三面抱海擁有六百萬方尺之海面一萬二千九百二十一尺之海岸線港口築有防波堤二道一爲東防波堤一爲西北防波堤東防波堤延長一千二百餘尺西北防波堤延長在萬尺左右兩堤之末各樹燈塔一座其在港南者放白光港北則放紅光光線能達八海里以外兩岸相距千二百尺是爲港口船隻出入其間舟泊堤内實有磐石之安（去歲舟泊烟台見其港口亦築防波堤尙未竣工）堤外南三山島則築有旋轉式燈塔一座光達二十三海哩以外爲大連通信管理局設以爲海行者報霧警也今更述其埠頭事業按大連港之足以建築埠頭者實有五處一爲紅涯套在港之東北外口水深至三十英尺有大和尙山爲北方之屏藩當北風大作時中等輪船輒停泊其處以就穏固徒以内口水深祇在六英尺至十八英尺之間不能停泊大船爲可惜耳一爲大箇口門西向居港之東端東北南三方各有高原爲之屏障足以阻各面之烈風水深二十四英尺乃至三十六英尺以上固甚適於埠頭之用惟以面積甚小祇能容四五艘中等之艦且岸勢竣行旅之往來於焉裏足一爲潮水套水深平均在十二英尺至二十七英尺中等以下之船隻足以停泊且海底泥堅適於投錨其地在港之西端西南北三面繞以高原足以蔽風一爲河套河套者吾人國恥紀念地也中日之戰日軍於此登岸吾軍節節失敗以釀成今日不可收拾之大局其地在港之北面東西北三岸爲高原水深平均在十八英尺至二十四英尺中等以下之船舶足以出入其間以上所述四處其水勢之寛深地勢之平坦舉不敵靑泥窪遠甚 
諧著 
[紅樓曲中影時語（下）] [  此生]  
　　第二支「枉凝眉」有句云「一個是水中月一個是鏡中花」影王家襄楊永泰也水月鏡花通是虚無幻影王楊兩先生各逞手段爭做議長開了十多次决選會只討得一場烏有豈不是水月鏡花一般嗎本曲又有句云「一個枉自嗟呀一個空勞牽掛」枉字顯示王家襄的王字牽掛者依依不捨之意毛詩采藢有句云「楊柳依依」可見此句是隠藏楊永泰之楊字 
　　第五支「樂中悲」有句云「終久是雲散高唐」唐者唐紹儀也唐先生高臥香山黎元洪命他做總理已徵同意於國會忽然消滅的無影無形眞可謂風流雲散了 
　　第六支「世難容」有句云「到頭來依舊是風塵骯髒違心愿好一似無瑕白玉遭泥陷」影王寵惠也王先生本是個人格潔凈有心愛國的人誰知下場的時候眞有風塵骯髒違　愿的光景白玉的玉字正是暗指王寵惠的王字遭泥陷是替王先生可惜很有無窮的感慨呢 
瑣錄 
[頑皮話] [  鴟夷]  
　　在狠　鬧的街道上來往的人再也不能性急搶上前去因爲大家擠住不是到三叉路口分散走去萬萬不能舒展的了那時節聽得後面接二連三的邪許聲大家恐怕要碰撞少不得勉强向左右退讓一些放出一條路來誰知並没有什麽重擔却是兩個小孩子在那裏空喊等人家覺得他們倆已經狠快的跳過這人衖了 
　　一位先生在上課時候狠喜歡將身全靠在講臺上有一天他點名不到一半忽然砰的一聲那先生隨着講臺跌下講座來了在閧堂大笑的中間却發見了致踢之因原來把四個橄攬的核放在講臺的四脚下面 
　　乙對甲說「你的帽結子上有些圈兒」甲伸手把帽兒拿下來一看果然有着便恨恨的把柴圈兜去少停乙又對甲說「又有了」；甲依舊去帽細檢却是没有恨恨的戴上去少停乙又對甲說「眞的又有了」甲不信走出門去許多人對着他笑甲知道眞的又有了 
　　弟弟接到了一封信走到姊姊那邊去說「姊姊你的朋友有信來了」姊姊把手裏做的生活抛在一邊趕緊來接一邊看一邊有笑容了誰知信封裏没有信箋便狠發怒的向弟弟索取弟弟說「請看郵局的戳子罷」姊姊看了恨恨的把信封擲去說「上你的當可是從字紙簏裏找來的麽 
小說 
[會小說人間地獄（二八二）] [  娑婆生]  
　　第卅七回身世感王孫凄凉舊夢琵琶撥商婦淪落天涯雲蘭仙館回去替張子純又奔走了好幾處一宿無話次日一早九點鐘雲蘭仙館便依着張子純的詁到押所外短鐵欄干内立着靜候早上的陽光非常猛烈正從欄干上面又無棚簷遮蓋日光射在雲蘭仙館臉上照得眼睛全睜不開鐵欄干内這時候又挨進七八個人大家前心貼後心擠得十分難受等到九點半鐘果然有一個高級的職員拿錀匙將押所的門開了鐵欄干内的人便魚貫而人押所高級職員數一數放到第十個人便用手一攔仍將押所的門鎖好立在第十一個人便不能進去雲蘭仙館幸喜來得狠早排在前三名得以入内尋到了公差述明來瞧張子純只聽見一聲喝張子純和其餘幾個被押的人一齊踱出來各人揀了凳子坐下交頭接耳談天子純見了雲蘭仙館又問昨天可曾見及易篁庵雲蘭仙館道總會裏也去過並没尋着傳振覃到見着的他說他已經見了易篁庵據說你這事越鬧越大告你的人非常辣手在你促進來的時候一併將你洋貨字號發封什麽帳簿圖章等件早已吊到公堂看來不是一保所能了事張子純聽了大吃一驚雲蘭仙館道現在傳振覃和篁庵的主張說你旣然進來爽性多住幾天再說他們打算一面替你和原告商量和平解决如果商量不下來再替你請律師和他打官司看來他們很熱心昵張子純歎口氣道和原告和解也不是空口所能了事請律師打官司化錢化得更大我現在一無所有本來靠空架子搭著過日脚如今拆坍了這空架子呌我到那裏去設法分文昵一個不得法恐怕要債的人還要追到家裏來昵雲蘭仙館安慰他道那或者不會人家曉得你吃官司了誰肯投井下石張子純道如今人情淡薄誰不是扶起不扶倒想到這裏眞是萬箭攢心愁容滿面雲蘭仙館正要和他說别的話只聽得押所裏么喝一聲說「出去」探望的人紛的起立雲蘭仙館不知什麽原故子純道這裏規矩探望的人只許在裏面談半點鐘工夫過了半點鐘第一批進來的人要退去好讓第二批探望的人進來雲蘭仙館道我只剛剛坐定還没說幾句話怎麽已過了半點鐘張子純道我們話多了談得不覺得公衆的鐘不會錯的一面說着一面公差又來催促雲蘭仙館只得出了押所對子純道飯後再來瞧你出得押所見鐵欄杆内又擠滿了第二批人要進來了雲蘭仙館回到家中已是中飯時候正要吃飯外面敲門走進一個女人雲蘭仙館一瞧見是從前做生意掮洋錢没還淸的阿金姐雲蘭仙館見他來了心中不覺一怔躱避不了只得起身敷衍幾句寒暄已過阿金姐便問你們少爺官司怎様了雲蘭仙館臉上一紅心想他這信息眞靈料想也不能瞞　便對他道錢債官司不甚要緊一兩天總可以出來的阿金姐道錢債官司打起來頂討厭没有錢還十年八年也會拖下去押在裏面的人倒還作罷了在外面的人可怎麽支持下去呢 
 
 

Page 20

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *常識 
常評 
[饕餮議員與宰相] [  老圃]  
　　孔子有盛饌必變色而作或疑孔子重視盛饌朱子辦之曰敬主人之禮非以其饌也袁子才以爲不必辦藉曰敬主人之禮非以其饌也是敬天之怒亦非以其雷也 
　　衆議院投張紹曾同意票演成墨盒戰爭及張紹曾親宴議員三百餘人於外交大樓午後即得同意票三百九十三枚此亦見盛饌而變色也或疑諸議員南北飄蓬槁餓已久一旦有果腹之樂乃由不同意變爲同意然諸議員號稱神聖當亦效法孔聖其投票之急且多者蓋亦敬主人之禮非以其饌也由此而推則前閣因武人一電而推翻乃亦敬武人之怒非以其電也 
　　今所謂總理古者謂之冡宰或謂之宰相本與宰夫之宰同故稱頌宰相者必用鹽梅鼎鼐等字知宰相之職在大烹養賢今日上海租界稱宰夫曰大菜司務此以古語易之即冡宰大宰也昔人有竈下養中郎將爛羊頭關内侯之語是將相與宰夫本不甚分别今亦行古之道也 
經濟 
[敬告施粥者] [  作楫]  
　　歲將闌矣嚴冬又届施粥之舉行將復現余以爲徒知養而不知敎非計之得也敢貢一得之愚與國中慈善家共論之施粥之廠余嘗往觀矣但見扶老携幼爭先恐後可數百人其中困苦者約十之二三面無業游民占十之七八以有用之金錢養無業之游民在施者方自詡仁義在受者反視爲應得况敎之效可以普及養之效則否敎之者可及於終身養之者僅及於一朝養之一朝適足害其終身是敎可恃養不可恃也 
　　往者已矣吾爲今歲冬季施粥諸君更進一解其法爲何一曰設貧民工廠授以技藝二曰設義務學校授以敎育則無業游民皆能自謀生活衣食足而知榮辱鋌而走險爲非作歹之事自能無形消滅社會上少一分利之人國家即少一棄才一舉而數善備豈不愈於簞食豆羹之瑣瑣乎管見若是質之施粥諸君以爲如何（乙種酬） 
道德 
[模範小販] [  仇潔]  
　　吾校之旁有小販名楊木林者日擔花生水菓等物兜售於同學以謀生也該販性格異人身長面黑兩目深回同學多有目爲印度産者國慶之晚余向之買花生數包藉資消遣照例付之以銅无而去但其中夾雜小銀幣二枚余不知也待半小時後余因事復經其側彼高聲呼曰「先生你多給我角子二枚禮當還你請你收受」余始則不敢受恐其詐旣見其出於眞誠乃接之彼又曰」我自營業迄今將及五載從不以所有劣貨售人苟有之亦自認損失面抛棄之蓋重視衞生也先生中有遺失銀包於我處者不知凡幾我必一一歸之蓋我家雖貧從不取不義之財所以重道德也今日國慶良辰先生等多興高采烈遊行演講諴熱心愛國之士也詎知言者雖諄諄聽者終藐藐且先生等咸手無寸鐵徒尙空言於事何濟」余聞之語塞不知所對乃詢其籍貫據云世居河南幼時隨父經商來申以時運乖劣曾流落爲　丐惟少時亦風流超人一翩翩佳公子也（未蓋章） 
衞生 
[罐頭食品之檢查法] [  江度]  
　　罐頭爲當今社會流行之食品及軍需上重要之糧秣故衞生之研究自在不可忽之列惟其内容物旣不能以目力透視則安全與否卽不能辨認故必以適當之法檢查之其法有化學檢查法細菌檢查法及物理檢查法之三種其前之二法極爲複雜於尋常購買少數罐頭時所不適用故卽略之其物理之檢查法則分外觀檢查與打繫檢查二種分述於下 
　　一　外觀檢查 
外觀檢查法頗屬簡單惟以罐頭之外觀如何推定其内容良否即察容器底蓋部之膨脹與否也大抵普通之罐頭其器内之空氣甚稀薄因之底蓋自呈内陷之現象有製法不完全者則係凸出即内外空氣相通而有腐敗之虞也此等檢查可適用於普通罐頭若含氣者與用玻璃瓶者難於辨别也 
　　二　轚打檢查 
擊打檢查者卽以金屬或堅木製之桿向容器表面輕輕擊打以其發音之淸濁辨别内容良否之方法也其音以内容物與液汁之多寡自有不同要之有堅實之淸音者爲良品虚浮而混濁者不良居多也 
[食鹽之簡易檢查法]  
　　食鹽者吾人日日所必需之品也凡調味及防腐上多用之故其品質之優劣必須檢查之而以防腐用者尤宜注意鹽之優劣純以鹽化鈉含有之多少爲標凖若施以精密之檢查必俟諸分析一時容有未便茲示以簡便方法共計三種即肉眼檢查法水分檢查法及鹹味檢查法是也 
　　一　肉眼檢查法以色澤爲主餘如水分之多寡夾雜物之混否粒狀之大小均爲檢查之標凖即色黑水分夾雜物多者爲下品反之則爲上品 
　　二　水分檢查法乃取食鹽少許納諸掌中緊握之若水分多者則成塊狀否則雖成塊狀亦即隨之分散也 
　　三　鹹味檢查法乃以其味爲定評味之純鹹者爲上品帶苦者爲下品（乙種酬） 
科學 
[物理常識] [  陳文彬編述] 　　 
　　（六）熱學方面 
物體温暖由其分子運動急速之故如手掌互摩而温鐵鎚連擊而熱摩與擊卽引起分子振動之加速 
　　熱能用以工作此事爲吾人所習見如火車之行動卽藉燃燒煤所發生之熱也 
　　物體大小之變大都關於温度之昇降温度昇則物體變大温度降則物體變小故物不論固體液體氣體莫不有熱漲冷縮之通性 
　　固體漲縮之多寡因各種物體而異如銅與鐵二物在同温度時則銅之漲大較鐵爲多惟物理學家試騐象皮時每不依熱漲冷縮之定律蓋在一定之界限内此二者能遇熱而縮遇冷而漲 
　　鐘錶上所用之補整振子及補整飛輪皆利用金屬之漲縮性 
　　液體漲縮之多寡亦因各液體而異惟亦有數種液體在一定之界限内遇熱而不漲者例如水由攝氏零度熱至四度時非但不漲且反縮小然熱在四度以上則遇熱而能漲今日通用之各種寒暑表即利用水銀漲縮性以測量温度之高低 
　　水中結冰始於表面雖値嚴寒河底不至冰凍故魚類仍可生活推其原因即由於水在攝氏四度下有冷漲之特性也各種氣體之漲度大槪相等無甚大差此氣體之特異處温度相異之物體互相接觸則冷物體之温度昇熱物體之温度降兩者之溫度終必相同物體之熱當以熱量計之物理學家謂熱量乃熱之儲能多少之别 
　　凡物之温度昇高一度時所吸之熱量謂之熱容量物之熱容量小者熱之則溫度易昇冷之則温度易降熱容量大者雖加以多量之熱温度不即昇高旣熱而後不易冷却 
河濱之地夏季較凉冬季較暖者因水有甚大之熱　　也物體因熱之作用致改變其形態者謂之物變化如冰水汽三者遞變是也 
　　加大熱於固體則固體變爲液體此現象謂熔解固體之熔解必熱至一定溫度謂之熔解點然一旦達其熔解點則其温度恒爲其熔解點而不復改　雖再加以熱亦不能使之更高須待該物體全行熔解後其温度始克使之再行增高 
市政 
[恢復自治後之我見] [  小山桂]  
　　溯自地方自治停辦以來已越九年此八九年中無正當之民意機關致黑幕重重到處皆是我民苦苛政久矣一再呼號請願恢復當軸者遲　審愼靳而勿予今幸蘇省議會於本月九日議决咨請省長於明年一月一日定行恢復縣市鄉自治我三千萬衆得以重覩天日自茲以往發揚自治精神共謀桑梓幸福胥在於是舉凡應興應革利國福民諸大端各縣市鄉代表度早成竹在胸有以慰羣衆之望者似母庸借箸代謀也唯是初經人手頭緒紛繁緩急先後宜有步驟敢本一得之愚列表如左藉供商榷之一助 
㈠淸釐公欵自自治停辦以來所謂國稅地方稅幾冶爲一爐難以分别綠是而縣經費市鄉經費亦未能十分淸楚甚且有一二舊紳劣董遂得把持公欵以便私圖結好官僚魚肉鄉　所有公欵用之於地方者不足十之三四細民　告咸敢怒而不敢言今旣得此機會首當將地方稅欵畫淸界限其屬於縣市鄉者分别釐定前之所謂公欵公産經理處曁市鄉董所經手需一一加以審查是否可以追　經濟之本源旣淸事業之措辦亦易此淸釐公欵所以列爲第一也 
　　㈡推廣義務敎育敎育爲立國命脈夫人知之我國地大物博人口衆多以理而論不應如此積弱推原其故敎育之不能普及實爲一大原因茲當推行義務敎育之時縣巿鄉應有切實之規　着手進行要知敎育普及不在官廳督促而在地方自謀苟能積極從事不僅增進地方幸福實爲培養國家元氣此進廣義務敎育所以列爲第二也 
　　㈢籌建縣道交通愈便利則文化愈進步已成爲世界公例我國進化之遲實由於交通之阻碍比年已來國人已漸覺悟從事建築道路此后各縣當竭力進行已築者徐圖擴展未築者亟事規畫務使全省之中四通八達朝發夕至雖有山川不爲修阻不數年后文化自可蒸蒸日上此籌建縣道所以列爲第三也 
　　㈣興修水利蘇省濱海地勢卑下年來每逢久雨低窪之區盡成澤國雖曰天災要亦人事之究有欠缺耳各縣河道有年久失修者通潮汐之處有需二三年一濬者當通盤籌畫擇要疏洩或關於隣邑者（如興修海塘連及十四縣）尤宜協力互商亟事進行誠能次第舉辦雖遇天災亦不致哀鴻遍野顆粒無收此所以興修水利列爲第四也 
　　以上四者僅屬管見所及就積極方面大者遠者言之耳六十縣中誠能發掦民治一一進行三五年后必有成績可觀不出十年我蘇省可以爲全國之模範矣度亦父老兄弟所樂觀厥成也予不禁拭目俟之（乙種酬） 
新年將届請買 
[文明書局出版最好的賀年信片]  
　　花様新式畫意新穎金彩輝煌賀年美麗悅目詞句雅典各界咸宜信封甲種每張三分每個乙種每張二分 
丙種每張一分二五釐上海棋盤街文明書局啓 
 
 

Page 21

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *申報汽車特刊 
評論 
[論經售汽車事業] [  殺]  
　　經售汽車者俗稱汽車掮客掮客兩字社會每以爲非高尙之名詞此殊不允當蓋介紹買賣調劑供求非有斯人不足以成交易其責任固至重今日經濟社會中自有其相當地位在至交易成後酬以佣金亦理所然也 
　　然則社會對於營是業者信仰薄弱亦非無故國人能甄别汽車優劣者蓋不多覯故購車時惟經售人之言語是聽而彼等以其易於售欺也或高抬車價藉圖厚利或陳貨刷新狡爲頂替黑幕旣層出不窮外界乃望望而去相戒不欲與聞矣 
　　余謂營汽車業者固應設種種方法以引起主顧之興味而助營業之發達惟須知商業上最大證信允爲貨眞價實貨眞價實則買主必滿意信用旣孚營業自廣故此非僅爲一身道德問題抑亦商人謀利之捷徑也林肯有言能欺人一時必不能欺人多時經售人能一矯前弊則社會信任亦隨之增高矣 
專論 
[自備汽車之經常費] [  張延祥]  
　　常聞人言某某牌子汽車每加倫汽油可行十餘英里現今汽油價每加倫九角則用汽車實較電車黄包車爲廉是言也驟聞之必深信之惟汽車中所費其汽油不過爲一小端其他經常費臨時費亦應計及諸君切不可以汽油一項價廉而爲其所欺也若欲自備汽車須先以各種費用分析之然後可預算其常年經費庶於個人經濟方面得有把握今試以二千四百雨中等汽車一輛爲例以算其常年經費如下表 
　　㈠利息我國貨欵利息甚高常在一分左右即若購車之欵並非貸借來然亦當以利息計入蓋否則此欵投之他途亦能生息也今假定年息八釐每年一百九十二兩 
　　㈡折舊汽車過五年十年後不堪再用即以之出售所得亦極微若每年不算折舊則待車舊後其二千四百兩之車價　在耶故折舊一項與利息相類常爲車主所忽略宜一併算入大槪以車價三分之二分作五年折還即每年三百二十兩㈢汽車房房租每年約一百二十兩 
　　㈣捐照保險費等每年約六十兩 
　　㈤每年平均車行二千英里每加倫行十英里　汽汕須一百三十二兩 
　　㈥車油約十兩　 
　　㈦輪胎零件雜物車身油漆等等平均每年一百五十兩 
　　㈧車夫一人每月三十兩每年三百六十兩 
　　總上覯之每汽車常年經費至一千三百餘兩每月計一百兩餘汽車雖爲商業運輸利器而自備汽車亦非易致也美國農夫家亦多有汽車則大都爲福特車價特廉僅八百餘兩耳其常年經費因之亦少又有半新舊之汽車則價亦廉亦爲大都數所歡迎也 
[汽車與建築新村之關係] [  雨]  
　　凡商業聚集之地必車馬輻輳人烟繁密此定理也上海爲中國最大之商埠中外雜處人民多於　致有地狹人滿之患諺謂寸金地不啻爲海上言也故吾人旅居於此思謀一空廓之房殊不易覯或靜安寺路及盧家灣等地又爲巨公及碧眼者流所佔非普通人所能問津海上之居旣如此之難而新村之建設於是亟不容緩今浦東新村之提議亦爲及時而生者惟剏設新村首先要看在築路以利交通而汽車則爲最要之關鍵蓋所謂新村者必距離繁盛之區略遠而人遷居於此每日必須出外服務苟無車輛往來則何能徒步而行耶故剏建新村無汽車必不能進行此種汽車家多設公共汽車以便人之乘載旣省經濟又甚快捷嘗聞歐美各國在大埠繁區之鄰近莫不有新村俾人民聚居於此雖所處之地甚遠不難藉汽車以往還彼普通之人家常置有汽車一具卽此故也吾國有志者今亦漸提倡此事誠人民之幸行見新村日增居民亦日興盛而汽車更隨之發達則國内交通之前途亦大有可觀矣余不禁企望之 
[浦江築橋與南巿及浦東之路政] [  潘光]  
　　浦江築橋之說由理想而將見諸實行矣此誠南巿及浦東各界交通便利之起點亦浦東與南巿發達之起點也故發起築橋諸公有負浦東及浦西交通之重大責任而現在握浦東及南巿之路政諸公亦亟宜注意其境内路政之改良俾發達有厚望焉 
　　雖然南巿之馬路其現在情形崎嶇不平之狀人多厭走無待余贅述惟觀租界馬路相離僅隔咫尺而懸殊竟若天壤由是　耳此誰之過歟然其遲遲不趨改良之途大半爲經費與守舊者所限制亦原因之大者也 
　　至於浦東之路政尤爲我人所不願言問雖設有路政處者亦無具體之規畫除少數人捐資築一二公路外餘則細小之泥路而已余嘗問津東紳士何不從事改良路政以期浦東之市面與浦西等彼皆搖首而言曰經費難籌也無人發起也怕多事也故人惰亦惰而至今日之情形良可惜也其巿面之難以發達路政之難以改良宜乎 
　　總之南巿與浦東之路政倘常保守其固有之態度而無改良之觀念則浦江雖有築橋之舉欲發達其市面恐終成幻想現在浦江未築橋時南巿與浦東握路政諸公不得不先有改良之規畫庶將來浦東與浦西成一大規模之商埠也 
[車主須知] [  嵩生]  
　　汽車費用之多寡在乎用者設備法之適宜設備而當阻碍盡除費用减省惟今之車主以舒適起見常僱用一車夫凡關於車上一切情形均託付之而其每月關於汽車一項之費用較自行駕駛汽車者超出且數倍 
　　我國之置有汽車具機械常識者實不多覩故馬路上自駕一車往來自如者寥寥也即我國之汽車夫駕駛法可稱熟諳而其對於如何能保車之壽齡又於未發生困難時而能使之不發生者能有幾人雖經驗富足之輩能了解車内組織此爲於實習已久方能臻此余謂凡欲爲駕駛者先宜熟悉内容然後再行學習此非特於個人便利車主公司均受其益也車主之對於汽車非特在行走時當留意即於晚間停車水箱内之水及其他各部均須注意及之故置有汽車者於乘坐之外亦須對於自僱車夫詢其每日所作之事也 
　　總之車主能自行駕駛最爲妥當蓋駕駛汽車非爲出風頭計特爲時間及費用經濟起見耳 
[驗收築路工程之程序] [  冷觀]  
　　建築道路將次工竣時關於工程方面必須舉行騐收辦法庶全路工程得於短時期内一律葳事因承包者多附鄉農農事忙則從事農作農事暇則工作道路主持築路工程者頗爲之苦往歲寳山縣道於春間動工一暴十寒至今年滬太通車前全路工程尙未告竣故欲求築路之迅速須預與承包者訂定完工日期過期按日扣價並規定奬懲辦法使承包者有所戒懼而工程得完美之結束茲將寳山縣交通局築路騐收工程之程序略述如左備各縣築路者之採擇焉 
　　㈠由各市鄉工程處主任召集原任監工員分發各段包工頭通知單限令挑築未竣土方修整路面輥堅等事務須從速趕竣其土方之不足與否應由原監工員查照土方册量見兩旁所開溝之寛深是否足度如寛深不合即知土方未足應令該工頭再行挑築至規定尺寸爲度㈠發出通知單後各工頭做工時應視其進行迅速者先给方價二成一俟騐收完全合式後即將方價發淸 
　　㈠騐收時景見土方已足路面亦合式者即由騐收員塡給竣工證工程處即可憑證發給末期方價如有抛工夫少不進行Ｎ工段亦得報告工程處撳扶辦理 
　　（一）騐收人員可分二組一組騐收土方工程一組測量路面水準並規定應作坡度㈠驗收某段如土方業已足額按照水凖路面尙須加高者另雇小工挑築 
　　㈠路面水準槪不另定海平面可按照滬寗鐵路水凖標减半尺爲度遞次操平㈠其餘未盡事宜隨時商酌減 
 
 

Page 22

 
 
第一萬七千九百零二號;中華民國十一年 西曆一千九百二十二年十二月二十三號
星期六 * * 
[地瀝靑道路與長途汽車之經濟] [  徐有慶]  
　　夫欲辦長途汽車道路之建築爲最要亦爲最困難之問題今中國之辦　途汽車者頗不乏人其中固多對於路政加以注意然視道路與長途汽車事業漠不相關者亦不爲少於是卽有貪一時之價廉以泥土不平之道路敷衍永久之事業乘客之不安固所不免而公司之間接捐失爲數亦大要知汽車輪胎之消費與道路有莫大關係不平之道路其輪胎之費亦因之增大英國最新之地瀝靑道路洛面平坦輪胎之消費至最小度而建築費惟少高於碎石路耳故特以其建築法介紹與全國關心長途汽車之路政者 
　　此法專論路面之建築任何路基皆可以此法配爲路面路面之厚爲六英寸分爲碎石與地瀝靑數層 
　　在原有路基之上鋪二寸厚之碎石用五噸壓重機壓平再在碎石上灑地瀝靑每方碼以○三至○·六加倫爲限第二層之碎石如前法鋪已灑之地瀝靑上壓平後再灑地瀝靑以每方碼○·二五至○·四加倫爲限統計此層之厚約二·五寸 
　　第三層照前法鋪碎石及灑地瀝靑碎石之大小以八分之三寸爲合格每方碼用○·二五至○·三加倫地瀝靑最後鋪石硝一層用壓重機壓平此層厚一·五寸在此層完工後車馬即許交通 
　　依上法之建築碎石與地瀝靑爲主要材料故在建築前宜先選擇碎石在建築中宜知地瀝靑之用法經英工程家數次之考察此項路面之碎石以靑石塊ＬｉｍｅＳｔｏｎｅ爲最合宜地瀝靑應熱至攝氏表七十七度後方可適用 
[南京道路狀况及汽車事業] [  林一]  
　　㈠引言予來南京將近三年雖功課繁緊讀書乏暇然予素有興於巿政以爲市政乃社會事業上最重要之一部故常外出考察三年以來於風俗人情都中狀况已知其大槪南京風俗誠樸居民多貧苦乞丐之多爲　地所罕見是以商業不易發達城内靜寂蕭條異常按金陵曾爲前朝定都之地歷經兵亂迄今荒凉如此亦可悲矣而城中之最不堪問聞者則爲道路道路之敗壞恐各小都市亦未有逾於此者游人聞南京之名而來此者睹道路之狀况必已大爲失望矣若不從事改良急極修築則南京之發達必無所望請陳其道路大槪之狀况并略述現今之汽車事業 
　　㈡南京道路狀况南京城内幾無處非馬路即極荒凉無市面如城東亦築有馬路馬路多用沙石築成上鋪溥泥與尋常馬路相同惟築路時石塊多不打碎故未及一年而石塊皆外露尖銳如刀大者方圓近尺頗不便於行走一日予自北極閣至中正街　八九里而鞋底爲穿亦可見道路之不平　崎嶇矣南京天氣乾燥雨量極少本年自七月至今日僅下雨半日然多烈風馬路上之灰泥暴於烈日之下一遇微風尙且四飛至北風緊吹時則全城竟成灰塵世界街上行人無一不以手帕捫口鼻不戴眼鏡幾無以張目自十月至次年二月十日中必有四五日如此游南　者莫不感其苦也六七月時一遇大雨則以道路高下不平各處皆多水潦深至尺餘而路上浮泥遇雨則即泥濘不堪竟不能步行如成賢街北門橋街及南門諸街無不皆然至街道之狹窄又爲人所不能料平常大街闊不過八九步如花牌樓大街及北門橋大街巿面尙稱繁盛惟街道太狹每日上午七時至十一時半行人接踵比肩胡推亂撞而黄包車汽車馬車等又不禁止行駛最可惡者則騾驢是也南京貧民多以養騾驢爲業專爲人代運磚石泥土等物重載貨物數十成羣鞭驅經大街高聲疾呼不顧行人甚爲可厭南京街道之不衞生達於極點不惟街道無人洒掃而道之兩旁尿糞廢物處處皆是居民子女之年幼者俱在路旁大小便爲父母者本無知識不知公共衞生之重要但求便宜而已警察亦不勸禁如大石橋街北段及成賢街南段臭氣難聞行人疾馳而過不敢停足夏日尤甚睹此現象實令人歎息不已南京古城也　樹木高盛風景幽雅詎料道路雖多皆頽敗不堪道旁偶有二三柳樹凋落不可觀自下關至北極閣一道長可十餘里道旁本有綠柳然年代久遠老枯居半無人修養種植任兵士截斬以爲薪柴吾恐數年之後現有凋落之柳樹亦將無遺舍此路以外其餘道路旁皆無一樹惟有馬厮及厠所而已如自大行宮街至東門明孝陵一道長近十五里道旁皆係荒地無一巿宅極可種植樹木然竟無人提倡餘如南門各街更敗壤汚穢西門住宅稀少多外人所創立之學校醫院風景較雅而道旁亦不種一樹南門大街商業爲城内最繁盛之處正街多巿宅不能植樹而附近小街兩旁空地甚多皆可種樹然亦無人發起吾人日間外出雖感上述之困難尙可行走夜間外出則困苦更甚蓋城内除南門大街中正街花牌樓街及北門橋街以外晚間日落全城幾成黑暗世界普通道路皆無路燈前年如成賢街夫子廟等處亦不過二三火油燈而已今年春初裝置電燈然十餘丈一盞仍無濟於事其餘猶未裝火油燈之街道尙逾全城街道之半數可深歎已 
　　㈢南京道路腐敗之理由南京道路之腐敗其理由甚多茲舉其要者言之（一）南京城周九十餘里直徑近三十里自下關至南門可五十里城之大爲中國全國之冠城内巿宅又甚離散竟如諸小鎭然不得不築馬路以連接之故南京馬路之多亦爲别城所罕有馬路旣多經費有限勢不得不勉强行之其結果所有馬路皆甚簡陋且以路長修築爲難東門道路未修竟而南門道路又頽壤矣（二）南京歷遭兵災荒凉已極工商業皆不發達工塲竟不數見商店亦極零落道路建築自不能興盛（三）馬路築成後未及一年即頽壤不堪其故因南京居民多用獨輪重車以運貨物致道路上車槽交雜而馬車亦多爲鐵輪非惟聲音可厭而道路頽壤之速實亦用此等車有以致之也（四）官員失職亦一重要原因南京城内前聞有巿政局之設負建築修理道路之責者當互籌計畫隨時考察不然又何用職員爲哉（五）道路上之不衞生乃由於法律不嚴警察不負責如路旁尿糞當嚴行禁止不從者罰警察於公共衞生當格外注意馬廐厠所當令移至遠處如此則街道始淸潔矣 
　　㈣南京汽車事業南京汽車事業極不發達吾人平日所見汽車號數均在三十號以内則全城汽車總數必在三十左右行駛地域多由下關而南至中正街爲止南門絶不見有汽車開行以道路腐敗灰泥堆積故汽車行經時灰泥上飛道路行人垂首捫口頗感困苦至冬日尤甚道旁灌木短草葉上皆爲灰泥亦可見灰塵之多矣又南京城内所用汽車式様旣舊行駛時聲音獨高且敗頽不堪恐南京所用汽車皆上海用舊不可再駛行者而已 
　　㈤南京汽車事業不發達之理由南京汽車事業之不發達其原因甚多請舉其要者言之（一）汽車事業之發達與否與商業極有關係商業繁盛則汽車事業自然發達南京商業極爲零落宜乎汽車事業不發達如此（二）南京自下關至中正街有寜省鐵道日夜來回開駛價極廉自中正街至下關凡二十餘里票價僅大洋二角故乘客甚多而南京馬車黄包車等車資京較各城爲賤故來往游客商人自不欲乘汽車矣（三）南京地方人民生計多極窮苦居民十之八九皆短衣裸足貧苦不堪乞丐之多誠能驚人小康富庶之家極爲罕見居民生計旣如此各種事業自難進行固非特汽車事業而已 
　　㈥今後之希望南京道路狀况及汽車事業如上所述似足令人悲觀實則南京形勢險要據津浦滬寗兩鐵路連接處且爲中國最古最可紀念之大城將來商業必能繁盛即就最近三年來之現象觀之亦足使人樂觀吾初來寗時至今日各方面進步俱甚速如夫子廟秦淮河一帶去年春尙爲一荒地自去年五六月開闢市場建築道路以來商業極有可觀如茶樓鐵園等絡續建立夫子廟附近街道俱爲石路闊可二十餘步甚爲寛廢又如鼓樓現正在建築公園預計明年春可完工園周雖不甚大然甚雅緻爲全城最高之處附近馬路亦甚寛廣自東南大學成立後南京將爲中國學術文化之中心點四方學子必望風而來敎育旣發達則居民生計及知識程度亦必提高如南京城内去年生活程度與今年大爲不同各種食物器用價目俱貴一倍以上將來文化程度較高汽車事業之發達可必矣今尙有無數敎育家以改良南京市政爲目的組織新南京週報竭力提倡改造南京而尤注意於道路總之南京日後之發達正未可預料也 
討論 
[餘屯長途汽車之急宜創辦] [  歛縣吳習齋]  
　　徽州僻處皖省之南與浙境毘連崇山環繞峻嶺插雲故交通不便地甚偏僻特以徽人善忍苦耐勞多經商外省足跡遍全國如鹽典·茶·漆·紙·墨·木材·各業幾爲徽人所獨占迄以交通不便之故其成鉅商置産業者多改入外籍娶妻生子試一詢江浙間人原籍徽州者爲數當非甚尠也 
　　吾徽以交通不便之故實業迄未發達風氣迄未開通人民生活樸陋非凡有識者鑒於年來汽車事業之風發雲湧有創爲餘屯長途汽車者聨接浙人創辦之杭餘線直達屯溪凡旅居蘇滬人士之欲返徽者可以朝發夕至去年即已聘請工師測繪路線公司股本擬定一百六十萬元發起人擔任其半以半數招股路線測勘後約爲三百六十里自杭屬之餘杭縣起經於潛·昌化·至徽州之歛縣·休寗到屯溪爲終點有橋梁三四處平均估價每里約需三千元以九十里爲一站四十五里爲一小站每日開行客車兩次公司已經成立即日開工招股忽聞半途有與浙省發起人意見齟齬處一則欲由徽人自辦一則浙省包辦所持理由以爲該路線浙省占其半迄今尙未解决有停辦解散之訊墊出之測量勘路等費二萬餘元只好由發起人分攤認去今後不知何日始能創辦成立吁亦難矣 
　　考徵境人士之出省也陸遵昌化於潛水由嚴州富陽等處陸行舍乘轎外卽須徒步而轎貴需二三十元水程雖有民船然自屯至杭少則六七日多則半月外因新安江灘多水急天旱易涸其不便之處舉其大而顯者約有下述三事㈠商業上之不便夫商市如軍情瞬息萬變而徽州茶商不僅徽境之大實業且爲全國出口貨之首位皆恃帆船以爲輸運動輒遲滯至二十餘日始克到滬往往供求不相應茶商至蒙莫大損失積貨壘壘皆交通不便之所至若長途汽車一經成立則貨物與商市呼應相靈朝發夕至其有裨於商業爲何如耶 
　　㈡旅外人士之不便徽人足跡幾遍全國京津滬杭之茶葉店無一非徽人所設徽墨之名聲聞舉國·典當主人稱至以徽爲普通名詞然出外營商者皆因交通不便之故致商家有『三年一歸之慣例經濟充裕者有不能不爲客藉富民之勢·故雖以善於經濟商著稱·然無裨於徽州全境也如故嘗就蘇杭等處一考徽州人之衆約在十萬以外每年至少有一萬人有回家不得之苦旅費之鉅固爲困難之一因稽延時日之久長亦爲商家所痛心飲憾之事若長途汽車成立不但旅外人士蒙其利即徽州全境胥受益匪淺矣 
三溝通文化之不便夫文化必接觸溝通始有進步之望而我徽人至今敎育不發達風氣涸蔽俗尙迷信鄉人至有不知秦漢遑論魏晋者民智之錮蔽可想而欲文化之溝通民智之開發必須交通便利多與外人接觸此不易之理否則永無進化之望直一渾渾噩噩終歸淘汰之民族耳 
　　故長途汽車之創辦其不可緩也有如此今僅百數十萬之股本以之招於市塲即就徽州商人之一部分足以擔任有餘可立卽滿額也發起之始固不免有困難處然天下無不可爲事苟感之以情意動之以利害意見之偶有不洽也則互相讓步互相消融以公道爲辦事之標凖以信實爲辦事之歸宿則人人無不可融洽之意見天下無不可爲之事矣所望該發起人一秉熱忱毅力謀底於成不儘爲今日之徽人造福無窮卽子孫後世亦蒙其利也 
　　吾徽之出口貨物雖無詳細統計然約可指數者如茶葉一項年達千萬元最盛之年出口三四百萬箱（每箱至少值二十兩）次之木材一業試就杭城江干一望層壘累積者彌望皆是沿河而下之木材充寒兩岸自衢嚴一帶來者不過十之一二餘皆我徽境所産之各項木植也年亦在數百萬次爲竹及柴炭兩項之出口亦在數十萬至百萬元次爲香菰之出口年來亦值十餘萬元又次之如冬笋蜜棗五倍子蕨粉等合計每年亦有 
 
 

Page 23

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *數十萬元若汽車一經開行除粗大木料不便裝運外其餘貨物皆將舍水取陸取其便捷價廉則汽車一業之蒸蒸日上發達非常可操劵以待也 
　　况屯溪接近江西之饒州·廣信至蕪湖亦不過一兩日之遙則汽車路成景德之磁饒州之布蕪湖之米其有不出於斯途者乎生涯之鼎盛可以預卜恐非其他各路之所能望其項背也 
[建議商辦全浦東路政工程局宣言] [  錢斗]  
　　浦東地居東海之濱民氣敦厚祗因墨守舊規以致數千年來仍如一日近雖民氣開通而迷信之風尤未袪除敎育不能普及智識何能開通迎神賽會動輙萬金會議道路側目輕心橋斷無人顧問燒香百姓助捐富則以千金娶婦誇耀鄉里貧則積畢生之資費於一旦疾病則求巫分家則涉訟素封之家俄而中落小康之家化爲赤貧言之可歎强迫敎育徧於一鄉破除迷信寡不敵衆無農塲之研究有入帮之舉動以致交通阻碍各國工廠之普通及黄浦線邊貪賣善價土權喪失若不亟起直追坐視良好土地將被外人越俎代勞此躔之所以提議建設道路促進東浦文化略舉數則以資研究進而敎之實深跂禱 
　　（一）會議開全浦東紳董聨席大會分爲四區各舉代表列席討論進行 
　　（二）測量測全浦東路線圖陸續修築 
　　（三）道路大路闊六丈中路闊四丈先置界石如有建屋等情須在預定路線之内先舗煤屑二丈房屋築至何處則道路二邊開放至何處此爲節省經費起見　 
　　（四）道路闢至何處警局設至何處惟歸商辦用人則歸警廳以便劃一 
　　（五）捐務所有一槪車輛建築房屋酌量取費 
　　（六）招股招股一百萬一半闢道路一半收買田地將來地基增價再行招股承造房屋該地即成爲各股東産業 
　　（七）碼頭規劃沿浦綫碼頭以利交通舉以上法行之全國人民自動築路莫善於此上海不乏資本家若能衆志成城聚沙成塔非惟東浦人民之幸福亦國家之幸也成事在天謀事在人試看今日上海以卜將來之東浦若得國民促進實行軌當代全浦東人民九頓首以謝 
紀事 
[鎭江南京間長途汽車] [  美人必樂思述]  
　　鎭江南京間亦有長途汽車出現焉是路經句容縣建築費悉由華北振費中劃出督其事者爲瑪利安（Ｃ·Ｃ·Ｍａｒｔｉｏｔｔ）瑪氏極勤懇有爲築路之初阻難百出瑪氏不之顧今該路工程將竣句容隣近縣屬裨益當復不少瑪氏之力有足多焉 
　　該路一部分現已舗輥舒齊至於全路能否一律舗蓋胥視經濟情狀以爲凖繩然路基已定交通上之便利已增進不少矣內地交通以小車爲最多其速率日僅數十里今由鎭江駛汽車至句容二小時可達句容商人已認捐助一萬二千元爲興築由句容至湯水一路由湯水至南京目下已有道路可駛行汽車故句湯路成後由鎭江至南京汽車可以直達費時約四小時而已 
　　東昌街董事陳鵬來君具有卓識於該路之成就襄助最力云 
[瓜揚馬路初步工程落成記] [  老蘆]  
　　瓜揚長途汽車已於十二月十三日行初步工程落成禮矣查該路原訂十一月二十八日行禮嗣因南段工程未盡葳事北段路面尙需修整爲審愼起見遂改在是日是日之晨天淸氣爽出福運門見運河對岸江北馬路工程處前面豎大牌樓一紥以松枝顔以一日千里四字十時行禮於工程處丁少蘭運使黄介忱旅長王淸泉警察廳長陳君禹言（督署副官代表督軍）梁君慕韓（省署科長代表省長）以及當地官紳學商凡贊助斯路者咸與行禮來賓甚多大電學家胡君國光昆仲亦與其列禮成試車黄丁王陳梁諸公黄君伯雨盧君紹劉陪乘導以鎭江苦兒院軍樂樂聲嗚嗚絕塵而去時正十二時一刻該路自小南海（揚州）至虹橋（瓜洲）三十里間地平如砥旣高且厚車行其上毫不顚簸南段多屬水田路在田中累土而成亦頗堅實一路風景絶不寂寞北段則梵林隠現時聽疎鐘南段則水田參差常飛白鷺是日自晨達暮馬路上游觀男女奚啻萬人莫不笑逐顔開嘖嘖稱歎爲江北空前之舉至於工程處以及汽車上各種點綴事屬瑣碎不必細述該公司於行禮試車後開創立大會舉董事馬雋卿盧紹劉金樹滋賈頌平胡筆江鄒子和朱幹臣王縵雲陸肖波君等九人舉監察於小川汪竹銘君等二人並議决進行事宜數則會畢聚餐攝影已夕陽西下矣查是路建築未及半年全部築成辦事者之熱心毅力至爲可佩回憶該路開辦之始實如難産之兒危險廔經幾至夭折自測地起已廔有鄉人齟齬施工之第一日横遭圍轚工程處被毁辦事人被毆在他人處此或則意氣相爭以懲戒爲報復或則志慮消極謀解散以相安惟盧君紹劉以辦事求成爲目的一已之恩怨在所不顧卒將此路告成亦辦事人之好模範也記者爲來賓之一爰撮其略以記之 
[上南通車後之影響] [  飛羽]  
　　上南汽車路自舊曆中秋日通車後昔日自周浦至周家渡須費六小時之䟦涉者今僅以二十分鐘之刹那間短時可達矣其交通便利運輸快捷固爲浦東各界人士所稱許可母庸贅述惟開車迄今僅二月餘而其影響之大步驟之速誠有出於意料之外者茲將其近日進步之情形一一條舉之 
　　㈠鐵橋進行穆抒齋陳子馨二君經營浦東素具熱心其提倡築路普及敎育建設工廠樂施善舉卽其明證邇日因有汽車通行不能直達浦西雖有輪渡往來迎送仍覺嫌其遲緩每引爲憾事故於上月間倡議浦江中建築鐵橋聞近已繪就圖様擇定董家渡與對江間建築須費八十萬金現正積極進行云 
　　㈡新村動議該氏以爲鐵橋旣成浦東面目當有一番更新非建設新村作爲模範不足以改良舊日社會之黑暗及生活之不良現雖爲一種動議將來鐵橋造成必可成爲事實浦東人士其拭目待之可也 
　　㈢里道開築汽車路旣通行矣康莊大 
 
 

Page 24

 
 
第一萬七千九百零二號;中華民國十一年 西曆一千九百二十二年十二月二十三號
星期六 * *道無力者不乘汽車亦覺馳趨隨意然里開小徑羊腸百曲或有通巨鎭繁市者行旅旣苦迤邐費時又憾躑躅雖行以浦東紳商有開築里道之議除楊思橋現是已開築外其他龍王廟至周浦·北蔡·張江欄等鎭亦紛紛興工開築以便與汽車路銜接得一氣相通焉 
　　㈣店肆添設自汽車通後沿站旁車路各店營業驟興獲益倍蓗近悉除周家渡·楊思橋·三林塘均有茶園·菜館·醫庽·雜貨小肆開設外其他周浦則有人發起建築遊戲場·公園·工廠等云 
　　㈤周浦興旺周浦人烟稠密市肆櫛比汽車通後商業更興赴滬者每以其巿物價廉相率購之餽諸親友來浦者因無風景地可遊輒造菜館大嚼故華陽樓華春樓莫不高朋滿座觥籌交錯而購三陽泰之寗波茶食者則摩肩接趾爭先恐後熱鬧不堪將來游戲場公園工廠等落成其繁盛當更甚近且聞已有人辦置汽油船開駛大團鎭以利交通云以僅通車二月之浦東遽有此進步推之將來二年二十年其發展益更無限量預測百廢俱舉萬象皆新光明燦爛浦東爲期當不遠也 
[本埠將來公共汽車行駛之路線]  
　　西人費特立克斯氏請求工部局於上海一隅亟宜行駛公共汽車以便各界來往迅速節省時間現正商訂路線記之如左第一路（祇准設頭等）黄浦灘南京路及表安寺路至靈佐治醫院爲止第二路（祇准設頭等）四川路北四川路及其展長線折入狄思威路約半哩爲止第三路（祇准設頭等）自北四川路展長線與狄思威路轉角處至江灣路虹口花園外四分之一哩爲止第四路（准設頭二等）自黄浦灘·百老匯路·至茂海路·復經東西華德路·西華德路·回至黄浦灘第五路（准設頭二等）自河南路·經北河南路·界路·北山西路·愛而近路·折回北河南路·而至河南路第六路（准設頭二等）自楊樹浦路瑞鎔船廠起經百老匯路·兆豐路·東有恒路·通州路·東鴨綠路·甌嘉路·至狄思威路與第二路相啣接第七路（准設頭二等）福州路·西藏路·北京路·及黄浦灘第八路（准設頭二等）北京路·西藏路·愛文義路俟放闊後）或白克路·卡德路·及靜安寺路第九路·（准設頭二等）愛多亞路·孟納拉路·福克路·及海格路 
[汽車友誼會内容] [  一份子]  
　　汽車友誼會綠起前已述及茲將其内容略述一些於下 
　　一宗旨該會由汽車同業之組合而成宗旨在聨絡全滬司機員之感情及儲金贖路並附設中文學校及撫恤醫科諸善舉 
　　二會員及會費凡華人之在二十歲以上品行端正身家淸白而任司機汽車者（惟須有工部局之執照者爲合格）均有入會資格入會後每年應繳費如下㈠永久會員十元㈡特别會員六元㈢贊助會員四元㈣普通會員二元會員除繳入會費外年須納特别贊助普通三項永久會員不在此例 
　　三設部該會分理事幹事二部理事部設員九人由大會時選舉其職權有㈠議决該會進行一切事宜㈡議决該會開支與存儲預算决算㈢制定或修正該會章程㈣議决幹事部應辦一切事宜幹事部設幹事長一人由理事會推任幹事員則由幹事長指定以上均義務職該部職權（甲）敎育科專辦中西敎育事宜（乙）文牘科專辦來往函件（丙）調查科專任調查内外一切事宜（丁）友誼科專司會員身後蕭條之聨誼事宜（戊）治療科聘請醫生診察疾病（己）交際科對外交際一切事務（庚）會計科專司銀錢出納並報告收支狀况（辛）庶務科統辦會中一切雜務（壬）介紹科專任介紹會員職業（癸）儲蓄科專司會員存儲借欵各節 
　　四職員該會設正會長一人副會長一人理事員九人文牘員一人會計員一人敎育員二人調查員七人交際員三人 
　　五優點該會章程上有數　優點茲錄之以供他處之參考 
　　（甲）存儲該會不分等級每人按月應收儲蓄會幾元存入銀行儲足五年後限作贖路之用不得支取别用 
　　（乙）善舉及撫恤該會對於各項善舉量力舉辦之又該會會員有不測身故等事到會報告後會中卽派調查員前往調查確實者由介紹人向該會領取壽器或銀錢等項以敬坐前之友誼當卽收回證書 
　　（丙）禁例該會定有禁例六則㈠弗凖賭博銀錢㈡勿凖飲酒鬧事㈢弗凖帶領婦女入内㈣弗凖爭鬧口角㈤弗損壞物件㈥弗隨意吐痰 
　　（丁）奠儀會該會爲互助主義起見故會内同志如有不測物故者來會通告後即當發出奠儀通告紙卽晚到會議决並隨帶奠儀數元 
　　汽車友誼會内容已如上述該會成績頗佳會員亦頗發達余謂汽車事業發達之處必不乏其地何不亦速起力謀作同業並助之精神而於汽車事業上亦不無小補也 
嬴談 
[取締汽車疾馳之新法] [  光屏]  
　　近來駕駛汽車者每在通衢中任意疾馳以致途上行人被車輪碾傷或斃命者日有所聞雖巿上崗警亦無法使其緩行及至面前則肇禍之事發生蓋汽車行駛速率自遠處望之殊不易定其緩急也現美國紐約有查理司科爾其人者新近發明一種汽車速度標明器以　導汽車　急之速率　駕駛汽車者依此標明器之光線而定快慢之標凖實有便於駕駛　非淺考其器之裝置法係裝於汽車之前方外層圍以金屬質裂之箱箱上鑿有大圓洞三能發紅綠白三種顔色光線器與車之前輪則連以電線當車行駛時以車輪　動生電之關係箱上之一洞卽能有白光自行發出如車行駛至通衢交界處須照章緩行箱上之第二洞即有綠光射出以示車已按照規定之速度而行如車行過速則箱上之第三洞即有紅光閃射遠近之人皆能一望而知其違章雖駕車者當卽回復緩行之速度紅光亦能繼續射出不需證人可使駕車者無所逃罪如是則不特行人可以少遇危險即御者有時因受傷者之神經錯亂或他車行駛太速之故以致肇禍者在法庭中亦有確實證據可查亦得以宣告無罪是實兩方面均有利益也 
[省費機器脚踏車之新發明] [  白宗傑]  
　　美國鄧佛（Ｄｅｎｖｅｒ）地方某氏近發明機器脚踏車一架車身不用撥齒輪鐵鍊皮帶以及握手柄等物故行駛之時毫無聲息據發明者自云此機從起點開駛在一百七十四尺之距離内每小時可達六十哩之速率且其需費極廉石腦油（Ｋｅｏｓｅｎｅ）一加倫可供駛行三十五哩之用驅使之力發自一兩隻汽缸單響雙推之引擎而直接施於後輪之軸使其輪轉動計此機之費用祗及普通燃燒揮發油（Ｃａｓｏｘｉｎｏ）之機器脚踏車五分之一且行動平滑皮胎甚省所需動力亦甚小其　便多不勝計也 
 
