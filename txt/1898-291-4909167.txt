# 1898 - 291 - 4909167

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印東萊博議初二三集及三才略出售] [  圖書集成局代啓]  
　　東萊博議一書識見高遠議論明通久已膾炙人口惟坊本流傅訛字脫簡不勝枚舉今由掃葉山房倩本局用新　給字排印警校精譁紙張　白計初二三集定價實洋八角分售一集每部實洋三角又三才略亦已告成每部價洋二角賜顯者請至申報館申昌書室及掃葉山房並各省掃葉山房購取可也此佈 
[醫書問世] [  圖書集成局代啓]  
　　六科準繩一書爲前明金壇王肯堂先生所箸遠宗古聖名著醫林前由書肆友人倩本局排印以廣流傳幾易星霜已空篋　兹又績付手民較前益爲精美每部四十八本分裝六套實價洋銀六圓又景岳全書爲明張介賓先生所箸立論精卓醫者宗之每　二十四本分裝兩套碼洋三圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[南漕攺折論續昨稿]  
　　然則統折之說卒不可行乎曰何不可行特當行之以漸而殫精畢力於其本耳本何在則水田是水田者萬年之生計永永無弊者也考三代以前北方物産殷富士壤饒沃取之不竭無煩仰給東南也秦漢阡陌旣開溝渠寖廢洊經喪亂地力漸瘠民生以困因循簡陋古人良法美意澌滅殆盡洎乎劉石擀亂歴十六國魏齊周隋二百餘載中原文獻渡江而南富庶之象渺焉難覩而荆揚等州水利農田轉存古意有唐之世乃始漕江淮之粟以濟關洛宋濬汴河漕荆揚之米以贍開封元明以降海運河運勞民傷財循生迭起以迄於今是知北方遼闊沃野千里本屬宜稻之區特以規制凌夷百廢莫舉旱則赤地潦則滔天人力不修地利亦遂壅遏而不得發元郭守敬創近畿水利之議明代徐貞更著論以闡明之國朝雍正三年命怡賢親王督理直隷水利營田貴胄天潢鞅掌是事不數年成效昭然徒以豪猾并兼習俗游惰鹵莽滅裂憚於作勞地方官僅顧目前不懷久遠之計妄謂北方之土紋理直南方之土紋理横虚詞搪塞熒惑耳目致賢王所苦心經畫者卒致廢於半途天下事一人創之尤賴衆人協力以成之一手一足之烈雖后稷復生終難持久攷夫怡親王當時立法之初共分四局爲大綱京東局共營田一千一百四十二頃十三畝京南局共營田二千一百八頃五十一畝京西局共營田二千二百六十六頃十七畝天津局共營田四百八十七頃四十三畝前乎此者康熙間鎭臣藍理於天津墾田二百頃後此則乾隆九年鉅鹿知縣詳明建閘引水鹹地四萬餘畝秋禾豐稔計得四百餘頃乾隆十年以來阜平縣農民得稻田八十餘頃咸豐間僧忠親王督兵大沽海口在鹹水沽營田三千五百四十畝葛沽營田七百五十畝計得田四十二三頃光緒初淮軍統領周盛傳於津東興農鎭以下營成稻田六萬畝計得六百頃又文安縣水涸可種稻者一百二十餘村以每村十頃計可得稻田一千二百餘頃以上所列皆成迹昭然按籍可考合而計之直隸已成之水田已不下萬頃卽曰不無荒蕪頽廢而七八千頃當在意中但得畝收石餘一百萬石之粟不難立致爲今之計宜飭下直隸督臣及順天府府尹將以上已成之水田見在民間佃種者實存若干頃若干畝悉數清查設法釐整官給田價歲收其租而仍以業主爲佃戸庶幾樹藝有方旱潦有備上行下效逐漸推廣俾數千里郊原頓成沃壤如是則南漕攺折亦可審機而行然亦不可不受之以漸大凡變法之道循序爲宜雷厲風行進銳者退必速如每歲南漕百餘萬石開辦之初先由戸部咨行各省將十萬石攺爲折色解交直督專供水利營田之用次年則增攺二十萬石每歲遞增行之十稔悉數統折如是則民不驚擾官不張皇而水利成矣嗣後溝渠四達蓄洩得宜所穫倍漕如操左劵此項漕折銀兩卽可移作他用江浙免轉輸之苦畿輔成樂利之區國計民生均蒙其福矣至若南米滯銷紅陳爲患則又有一說於此方今洋米接踵浸灌海疆厥數頗鉅中國講求商務日有起色儘可鼓輪飛輓接濟粤閩卽不然天災流行籌振竭蹶注兹挹彼在良有司措置得宜耳夫國以民爲本民以食爲天輕議變革者狃於一偏之說務欲澄蕩積弊而不爲本原之圖至老成持重之輩所見非不廣而暮氣已深萬不能舉前人燦著之規次第整頓其失則均余故略考前人之言參以今之時勢臚舉大要以質當世之留心國事者 
[本館接奉電音]  
　　昨日上午京師飛電傳來上諭一道旨一道敬謹譯登○九月初四日奉上諭四川川北道員缺著馮金鑑補授欽此同日奉旨伊犁副都統著拉禮補授照例馳驛前往欽此 
[講求武備]  
　　杭州訪事友來函云新任撫標中軍管叅戎定武素精洋操於測量一切亦有心得接印後日調本標及左右兩營兵卒時加訓練汰除老弱挑選精壯以期得成勁旅并在都司以下各弁中遴揀數員教以測算等術俾可帮同教習如此竭力整頓浙省武備當可蒸蒸日上矣 
[裁併要差]  
　　揚州訪事友來函云前者揚城官塲奉旨裁撤冗官及各項局所嗣由宦途中人傳述可以暫從緩議乃近聞保甲總局一差仍擬歸併府尊沈碧香太守兼辦以一事權而省經費太守奉檄後卽擇吉本月初一日蒞局任事至城内外各叚巡員若何更動之處刻下尙未有確聞也 
[江南自强軍在事出力各員保奬單]  
　　總辦營務處江蘇候補道沈敦和擬請賞加二品頂戴帮辦管務處江蘇差委記名總兵張騰蛟擬請賞加提督銜提調委員江蘇候補班前先補用知縣鄭汝騤擬請俟補缺後以同知仍留原省補用文案委員江蘇試用道庫大使張兆麟擬請以原官仍留原省歸候補班補用縣丞銜增貢生鄭宗蔭擬請以縣丞不論雙單月選用州同銜江蘇分缺間補用從九品洪恩波擬請免補本班以縣主簿仍留原省補用附生哈德馨文童阮藴炘彭秩東均擬請以從九品不論雙單月選用副營官藍翎都司銜兩江補用守備萬國棠擬請以都司仍留兩江補用花翎補用守備陳寶源擬請賞加都司銜儘先補用叅將黄朝榮擬請賞加副將銜副哨官藍翎補用千總王林麟擬請以守備補用 
[僞示駭聞]  
　　無湖訪事友來函云上月二十四日清晨有人行經江口天主堂牆外見有長篇揭帖就近閱視始知爲匪類僞示瞻敢僭號稱尊並揑造僞職以相誇誕末書大德三十四年六月十五日九龍議政局抄發云云語尤 
 
 

Page 2

 
 
悖謬旋見洋關旁亦有張貼者經稅務司章盛君飭人揭下函送洋務局請爲查拿嚴辦道憲張觀察以此等僞示顯係匪人煽惑愚民須以鎭靜爲主萬不可先事張皇惟暗中嚴飭地方各員稽查門牌盤詰行旅必期寗益加密毋任疏虞凡街巷栅欄均派兵看守其附郭馬流雁集等塲則更稽察維嚴彼匪類雖鬼蜮多端經此竭力拘拿諒亦難逃法網矣 
[股票撤局]  
　　武昌訪事友來函云鄂中前奉部文舉辦昭信股票卽於藩署西偏創設昭信股票局委吳直刺本義等經理其事現在股票奉旨停辦間有民間輸欵未經收齊者爲數亦已無多督憲張制軍因諭飭署藩司岑方伯將票局卽行裁撤以節糜費方伯奉諭後已轉飭各員遵照矣 
[巡道閱塘]  
　　杭州訪事友人云浙省自八月以來潮汛甚大中秋前後連日風雨江潮更形洶湧沿海各塘多被衝激海鹽之柴塘竟致坍塌五十餘丈巡道憲陳養源觀察深恐石塘亦有捐壞因於上月二十二日會同塘工局提調李小亭太守赴各塘察看查騐稍有罅隙卽飭雇工修補亦防患未然之意也 
[金郡試期]  
　　杭州訪事友來函云新任浙江學政唐春卿宗師接篆後以本屆歲試尚有六府未考深恐年内不及竣事遂擬於九月十六日起程按試金華先發起馬牌定於九月十五日取齊想金郡諸生童擔簦躡履于子而來者咸思一試奪標手叚矣 
[疏通水利]  
　　紹興訪事友來函云紹郡自中秋日起秋雨連綿歴五晝夜天始放晴以致河流暴漲山會蕭三縣之水向恃三江闡爲　閭之洩無如閘外秋潮盛　而八月十八尤係大汛兼之連日北風大競潮挾風力來勢更猛幾有倒灌進閘之勢閘内这水更無從宣洩紹興府熊太守山陰縣任大令先於十八日偕蒞三江致祭潮神兼與經理塘閘紳董共籌洩水之策二十日大令復馳赴閘外督飭夫役將閘港中潮積沙淤竭力開濬近已逐漸疏通河水得以漸落秋禾當可無霉爛之患矣 
[豐無常]  
　　江西訪事友人來函云本屆秋成本稱豐稔乃上月間大風猝起偃禾拔木勢甚猖狂近有自奉新各縣至省者言及是處魚塍鳩隴按連數百里晚禾皆在田中正當青黄半熟時忽于八月十六日遭此大風吹落殆盡以致收成大爲减色封家姨跋扈飛揚何阨我斯民之甚耶 
[誼重梓桑]  
　　厦門訪事友人云邇來米價仍復飛騰而平糶局業已停止小民待哺嗷嗷情殊可憫鴻記洋行主人見而惻然復爲設局平糶計每洋銀一元可糶米三斗貧民無不便之繼又得厦商之在外洋貿易者慨念梓鄉捐銀二萬餘元作貼本售米之欵由豐揚輪船裝之進口共計來米七千餘包每包一百六七十觔可見漳泉兩府之人雖覊棲異域不忘故鄉其高誼誠有足多者 
[鄂省官塲紀事]  
　　武昌訪事友來函云盛二尹肇楨咨補天門縣丞江少尉斌咨宝黄梅典史均已奉部覆准由藩憲飭赴新任又周少尉廕陞咨補黄岡縣典史尙未奉到部覆奉飭先生署理又通城縣典史委孫二尹家瑊代理襄陽縣典史飭新選之周少尉恩濂赴任均已懸牌曉示矣○總辦宜昌川鹽局趙蔚青觀察總辦官昌土藥局凌晴霄觀察前因要公赴省現兩觀察已公畢均於日前先後禀辭回局○武昌城守營羅叅戎珍材現屆署任期滿所遺員缺由督憲檄委璞琢之叅戎署理叅戎係撫中衡叅將現在撫標已經裁撤制軍因叅戎譽望夙優是以特加委任也 
[蕪湖官塲紀事]  
　　蕪湖訪事友來函云升任江寍藩司袁爽秋方伯於七月十三日入都陛見瀛眷尙留駐鳩江兹因帝心簡在内調京堂不克親自南旋因電飭公子挈眷北上定於九月初二日附江寛輪船啓行取道滬江航海北上○新任蕪湖道吳季卿觀察於七月下浣陛辭南下由上海順道回浙省修墓嗣因署任張觀察蒙劉峴帥奏保使才急須交缷北上入覲天顔是以撫憲鄧大中氶函致觀察　里殷勤勸駕　觀察擬於九月内赴蕪履新○署關道張曼農觀察下車以來勵精圖治頗不以五日京兆自居近以地方青皮匪類雖經保甲總辦祺子麟太守嚴行拿辦閭閻已漸寍謐惟水面划船良莠不齊向雖委有專司緝捕之李副戎查緝而副戎不時帶勇出差恐難兼顧因另委南岸江口保甲巡員吳特君二尹理司其事俾帶勇數名不時巡察所遺南岸江口巡缺以北岸新添帮查鄭子宜二尹量移遞遺北岸帮查以候補典史蔡子仲少尉接辦均於八月二十四日謝委到差○新關北卡本委黄光符别駕辦理刻經無湖道張觀察札委南卡委員陳别駕宏漣調辦遞遣南卡以候補通判王别駕堃元接辦均於八月二十四日到差視事○内河關景松耘叅軍差滿遺缺經道憲詳請以現辦江口保申分巡唐子範叅軍調辦嗣奉院批如詳辦理叅軍接到飭知遵卽赴轅　委旋於九月朔日到卡任事所遺江口保中一缺遴委候宝典史楊介帆少尉接辦亦於是日到差又通津鋪保甲巡員闕穉菴二尹另有差委所遺之差以前道轅發審袁東村二尹接辦均於上月某日到局任事矣○新簡安徽藩憲湯方伯壽銘由滇著交缷藩篆赴都請訓取道武漢上月二十九日附江孚輪船下駛過蕪道憲以下印委各官咸赴躉船鵠候迎迓方伯接見有差移時展輪東下俟到滬後再航海北上 
[蘇隄殘柳]  
　　杭州訪事友來函云上月十七十八日杭地陡起狂風走石飛沙勢甚勇猛沿江一帶店面雨棚吹落者不知凡幾停泊之船亦多走錨斷練所幸人口均尙無恙嗣有客由富陽來杭言及富邑當十八日夜潮汛驟至竟有丈餘之高附近錢村有一茅船被潮所激登時沈没舟中七人僅得三人生全其四則已魂歸水府矣○杭省於庚申辛酉年兩遭粤逆之厄男婦殉難者不下十萬餘人克復後曰　暴　由官憲設立掩埋局收取遺骨在西湖之北棲霞嶺畔南屏山下築成大塜二十餘座并奏請在金衙莊建立忠義祠春秋致祭沔中官商士庶每於八九月問集資在兩山骨塜旁延僧禮懴三天并募冥鏹焚化有某公子於本月朔日啓建醮壇三日命僧流羽士超度諸魂并備紙紥衣服不下數百件冥鏹數萬串一時往觀者頗爲熱閙○前者浙省米糧缺之價值昻貴居民無以爲生藩憲惲方伯特飭府縣照會紳士將各倉積榖次第春白設立平糶廠以資接濟又委陳大令廷勛採購西貢米來杭設局减價零糶無論官商士庶均可往購自七月望後新米登塲市價漸平乃將平糶廠停止洋米則遞减價值每升僅售四十文至中秋節後各路米石源源而來其價大貶湖墅米行次者每石不過三元三四角高者亦祗四元有零因此洋米官局無人顧問現奉府憲傳諭著於八月晦日將各局一律停止○拱宸橋自闢作租界後游客往來日益繁盛七月間二馬路新開陽春戲園招集京都日陜名優開演一時座客雲集生意極佳至中秋節前後連日陰雨觀者漸稀園主因命停演數日藉排新戲至二十日　演又復座無虚席現在又有吳伶招集姑蘇名角在南馬路開設丹桂茶園釋於九月朔開張惟所演係崑曲知音者稀未讝能否與陽春園爭勝耳 
[月湖凉汛]  
　　寗泚訪事友人云郡城自上月中浣以來風雨爲災湖水陡漲以致棉花抽尖湖白中稔等稻受損不堪糧　因之翔貴卽白菜亦多　浸爛入市者甚屬寥寥其價遂較往時爲巨茅檐部屋中人度日維艱莫不憂形於色私宰耕牛本于例禁乃日來寗郡屠戸竟視若弁髦市口街頭牛肉攤到處皆有其銷塲幾與豕着相將似此明目張瞻顧忌毫無不知何所恃而不　也○南門外某姓婦家境赤貧又兼老病所生一子遠出貿易久無音耗婦與其媳某氏形影相依難謀一飽不得已遣媳出外傭上自圖　口媳從之怱怱而去初不虞有他也不料 
 
 

Page 3

 
 
婦自媳去後形單影隻怨忿交加竟卽仰藥而絕次日鄰佑見其不起破罪入視則婦已四肢氷冷不可救藥矣因卽召其媳歸家爲之集　備棺收殮吁慘矣寗東五鄉碶有農夫傅某者娶妻某氏琴瑟加諧嗣念終歲勤劬所入不敷所出不如謀生海外或可滿載而歸則此生吃著不　矣於是去志頓决離鄉去國一别數年杳無消息某氏晨占夕卜魂夢難安嗣聞棻砧已作他鄉之鬼以爲今生永無相見之期不覺痛哭失聲　念孀獨無依此身誰托復經旁人再三慫恿遂攺適近村某甲不復念舊時魚水之歡矣不意近日傅忽自海外歸腰資甚富入宮之後不見其妻頗深疑訝詢諸鄰人知已琵琶别抱遂怒髮衝冠奔至甲家敲檯拍桌大肆滋閙聲稱如不還人定須訟諸公庭甲懼挽人調處願將某氏歸還俾圓破鏡傅始首肯復爲夫婦如初 
[越東山色]  
　　紹興訪事人云山陰縣任大令以早榖旣登米價未减實由米賈有意居奇因諭令米業公中舉紳董俾此後把持壟斷諸弊一掃而空○胡雲楣大京兆之夫人前年殁於任所京兆命其公子遄回蕭山原籍經營吉壞公子延請堪輿家遍視越中山水鮮有當意者嗣至山陰西鄉夏履橋淡竹塢始獲牛眠之所爰筮期八月二十五日下窆先於二十一日扶靈櫬渡江自西興迤邐進蕭山西門出東門登舟向夏履橋進發沿途設有路祭數處官紳之執紼相送者絡繹於途 
[示禁賭博]  
　　上海縣黄大令接到署理江蘇松江府張太守告不一道當卽照錄揭示曰爲出示嚴禁事照得開塲聚賭法所必懲重則流徒輕亦枷押定例何等森嚴豈容輕身嘗試本府蒞任以來見聞所及此間民情尙稱樸實惟訪聞各屬城鄉市鎭時有梟匪光蛋串同地痞開塲聚賭引誘鄉愚抽頭漁利鄉愚被誘入其陷阱往往傾資蕩産甚至鬻妻賣女家室破亡其究不至於爲竊爲盜不止是賭痞之惡殃及善良跡其流毒之由實爲國法所不容地方所共憤本府前因錢荒米貴民食維艱辦理平糶欲暫與民休息又因各案紛起事務殷繁無暇顧及現屆閭閻安靜新榖登塲各賭痞隱覷鄉民收獲有資復將逞其故智巧爲陷阱亟應嚴行拿禁以全民業而肅法紀除飭各廳縣嚴密查拿外特不忍不教而誅合先出示諭禁爲此示仰闔屬軍民人等知悉自示之後務須安分營生各勤本業倘能痛自攺悔不再從事賭博誘害鄉愚本府當悉視爾等爲吾屬良民許開自新之路不復咎其已往如仍敢藐視諭言顯違禁令仍復開塲誘賭抽頭漁利則是性成頑梗怙惡不悛本府數月以來業將各痞姓名訪查明確定卽按名指拿照例從重嚴辦所有窩賭之家房屋發封入官其就地勾引入局同賭之人亦卽一律拿究不稍寛恕爾民人等務當父戒其子兄勉其弟婦勸其夫切勿輕入賭塲致受無窮之害地保鄰佑自首免非如有得規包庇等情察出併于究懲决不姑容本府愛民如子嫉惡如仇言出法隨毋謂積習相沿可以輕身嘗試其各凛遵毋違切切特示光緒二十四年九月　日示 
[觀察謁客]  
　　昨日下午江蘇候補道維少耕觀察因事至英界會訊公廨拜會署理讞員鄭瀚生大令大令延入花　晤商要公良久始興辭而出 
[命案移縣]  
　　寗波人葉壽香在英租界開設某號漆店年已不惑似續猶虚撫年甫三齡之胞姪爲嗣子家居二馬路口昨晨其妻王氏在門首清潔便桶孩立於側不意俞坤榮劉春桃阮阿八葉金春曹六生等數人將塌車之木横衝直撞而至孩不及避讓致被撞倒碾傷頭腦血湧如泉登時殞命葉痛子情切奔至捕房聲訴捕頭卽派包探顧阿六將俞劉等五人一併拘獲轉送英界公廨鄭瀚生大令略詰情由以事關人命著備文移送上海縣署請黄愛棠大令核辦 
[撫恤被災]  
　　法界首善里永豐洋貨店火後焚讞員朱森庭明府已判罰銀三百兩嗣囚延燒左右隣毛趙氏陳心英李家才殷春山宋芹香等各戸皆貧苦小民不堪被累經捕頭查明傳毛趙氏等各戸到堂禀請明府酌加撫恤明府與何繙譯會商以毛趙氏孤兒寡婦情實堪憐著給洋八十元以示體恤李家才宋芹香陳心英各給洋二十元殷春山給洋十元 
[護花恩重]  
　　妓女花文卿前因有志從良投英界公廨求恩超豁經署理讞員鄭瀚生大令發交棲浪女所擇良婚配不料花妓之父杭靜軒竟在蘇州府控稱女被胡阿姐李媽媽誘拐至申求恩移提歸案訊辦日前鄭大令接到蘇看來文遂將花妓及鴇母王汪氏提案復訊花妓供年二十歲前年由父親領至蘇垣賣與金姓家爲婢時被凌虐夺不堪言隨卽奔回母家去年八月二十日父親與鄰居李媽媽將小婦人挈至申江售與王汪氏妓院作皮肉生涯由父親取去身價洋五十元言明小婦人所得纒頭與鴇平分自此父親時常往來共計陸續取去洋三百元之譜八月初十日有童姓客願出洋二百元娶小婦人爲正室當時父親與王汪氏均無異詞故童姓卽付洋一百元乃父親蓄心不良得洋後欲令小婦人逃回蘇州小婦人以此身飄泊無依終非久計不從其言特投案下叩求援出火坑則感恩非淺矣王汪氏卽四姐供花文卿於去年八月内由其父杭靜軒與其鄰人李媽媽領至小婦人處押爲夥妓當時由杭借去洋五十元至十月十二日又來取去洋五十元十二月十五日又取去洋七十元今春二月二十五日復取去洋三十五元五月二十日取去洋四十元又代付成及工帳洋五十元共計收去洋二百九十五元均有杭靜軒親筆爲証現將摺上註收之數除去核算結欠小婦人洋九十元供畢將摺呈案求騐升稱中秋節有童姓客欲娶花文卿爲妻曾付杭洋一百元小婦人並未阻止豈知杭得洋後欲囑其女逃回蘇州大令著花文卿具結限三日内囑童姓來案具領 
[求得反失]  
　　英商威德役英界公廨控已閉奇聞報館主沈棠卽沈子實欠銀圖賴前日午後三點鐘時署理讞員鄭瀚生大令偕英正領事班君升座提訊威德投案訴稱前者沈子實囑商人至漢口沙市代索鉅欵立有合同言明先付銀七百五十兩當付祥茂莊期票一紙携之而去詎料回申後祥茂莊業已閉歇沈亦避匿不面求恩究追丁鳳池供沈子實倩洋人至漢口索欠時職員與之同往當時曾立合同由洋人　付欠項卽期票一紙嗣因漢鎭欠欵分文不給沈以洋人索帖不力因此不肯付銀沈供稱職員係廣東候補鹽大使當職員與洋人訂立合同時先付銀票原以洋人能包索欠欵故許重酬今仍分毫並未追到此銀從何而來鄭大令與班領事晤商良久以沈輒用洋人包索欠項旣立合同無從更攺著卽看管嚴追 
[上海縣署瑣案]  
　　前者升科局許太守以新閘地保陳耀芳匿繳英記升科單戳子移送縣署請究前晚李二尹提訊陳供金理卿將無單充公之地售與英記所有契上戳子係父弟陳惠亭一時悞蓋今已廢棄尙有蔡梅春欲買之地業已報局小的當趕緊理楚二尹著陳耀芳於兩日内將各地從速料理禀復核辦陳惠亭前經收押姑念年老患病從寛開釋○黄尊三前因開設繅絲廠結欠某甲銀數千兩經甲投縣控追暫押典史署勒限繳案至今日久分文無著李二尹因飭原差將黄帶案詰問黄供久不出外無人代爲　資務求交保料理二尹以黄挺押不繳殊爲狡猾大加申斥諭再寛限兩天將銀繳案 
[美界捕房紀事]  
　　著名流氓陳阿金張金生李阿高專在北河南路天后宮前擺設賭攤誘人　局昨午爲包探吳瑞龍查見連賭具送入捕房押候轉解公堂請鄭大令懲辦○昨日東洋車夫繆阿生陸芝言瞻敢持假照會在虹口一帶兠攬生意事爲四百三十號巡捕所見卽將二人拘入捕房押候解送公堂禀請究辦○甬人某甲昨在天潼路與東洋車夫李高壽因爭論車價起見竟將手中鐵柄洋傘向李當頭猛擊致李大受損傷旋被李扭至捕房據情控訴捕頭飭將李送同仁醫院醫治甲看管捕房以便解送公堂禀請究辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[戒烟有草]  
　　天津國聞報譯美國某報云現有醫生名混少在本國查有藥草一種確能戒除鴉片烟害故醫生之意欲　草載運往上海開設病房療人烟癮果爾則將來海内之有志戒烟者均得以此脫離苦海豈非一大幸事哉 
[報館難開]  
　　江西訪事友人云自皇上留意報館以求明目達聰之治各處聞風興起爭相創設江省前經紳士籌辦　器鉛字開設報館原定八月内出報不料朝政多變以致收回成命華人念食毛踐土之　恩不敢抗違聖諭遵卽中止攺殷　局每日排印時務諸書次第興工頗能陸續出售亦未始非失之東隅收之桑榆之計也 
[哀此窮獨]  
　　福州訪事友云輿夫某中連江人携其妻子僑寓城中東街甲偶感風寒日漸沈重其妻見夫奄奄一息急　鄉里冀貸銀錢爲夫醫治不料途中感受時疫抵鄉卽猝然而斃由戚串草草收殮而甲在省寓旋亦病斃里人急往報知則其妻　先夫而逝卽爲捐募銀錢買棺殮瘞所遺子女養媳皆在幼年撫養無人遂日向街頭呼乞古所稱挜告窮民其卽此歟 
[上海巡局紀事]  
　　前晚十六鋪巡防南局委員鍾偉臣二尹帶領勇丁地甲往各處查緝路經王家馬頭見栅夫王和尙　阿炳二人收留來歴不明之長順在棚棚中歇宿不禁勃然大怒飭將王等各責一百板申斥一番然後將長順責一百板當塲飭　驅逐不准逗留○南市一帶邇來竊案繁多雖經各失主開單報緝而捕役敷衍了事獲案者殊屬寥寥日前十六鋪巡防南局委員鍾偉臣二尹傳諭汛捕到局判責二百板限令赶緊跴緝如違嚴比○本邑人談江江向在果育堂充當茶房年甫弱冠娶有妻室　月十八日同事戴勝林因有要需向談貸洋十四元談如數給之未數日戴妻趙氏邀談至家謂有一胞姊年已逾笄尙未許字君如有意可作撮合山談詢以聘禮幾何氏稱祗須二十元談喜甚遽爾允諾迨迎娶入門始知係有夫之婦婦亦知談有妻因之時時　目前日婦忽潛逃偵騎四出蹤蹟杳然談不得已訴知妻父何某控諸十六鋪巡防中局局員　仲泉二尹提訊之下談供二十　　果育堂當茶房月前堂中司閽人戴勝林稱有要需倩小的代爲挪移未幾其妻趙氏稱家有胞姊現尙竺字囑小的娶以爲室　須聘禮二十元小的無知受愚卽將借欵如數找給詎料娶回後知係羅敷有夫正驚疑間婦已私行脫逃故投案求追戴供三十歲　氏供年三十有一此事由談倩小的夫婦撮合二尹謂爾等將有夫之婦串賣與人不法已極著將戴掌頰四十下復笞責二百板　氏掌頰四十下談旣有妻不應另娶著掌頰二十下借欵不追一併斥釋諭以嗣後兩造均不准多事○本城梅家弄竹器店小主人名美妹者與竹素堂左近人馬桂生口角致被兇毆美妹之母某氏以子受人欺侮卽赴巡防中局控請提究局員　二尹飭勇　抱馬至局質訊之下知馬綽號少梁山帮素爲著名流氓勃然大怒喝令從重鞭責其母投案再四苦求始從寛掌頰四十下交保具結處以此後如再滋事定當重辦 
[英界公堂瑣案]  
　　包探林福生禀王馬氏所開烟館容留婦女周姚氏深夜開燈小的以其違章拘案請究王馬氏供周　氏誼關親戚小作勾留並非烟客鄭大令判罰王馬氏洋十元周姚氏洋二元以儆○朱徐氏禀稱昨日傍晚時因丈夫朱心元尚未回家小婦人親往尋覓行至吳淞路突遇流氓陳阿方姚德君等數人恣情調戲經小婦人告知三百三十二號華捕始得拘獲今已解案叩求究辦陳姚同供並無此事大令判各罰洋五角撥充某處醫院經費○江北小車夫朱福壽禀稱昨日忻光林雇車運物明門言定車資一百文嗣彼祗付小洋一角小的以數尙短少向之索取突被毆傷額角幸由二百六十三號華捕見而拘獲送案請　究忻供小的自知不合尙乞施恩大令著忻出洋二元給朱爲養傷費○包探費阿銀禀前日揚州人高阿二在公和祥碼頭行竊薟鐵適爲小的所見拘案請辦大令判責二百板○朱子勳陳　喜控陳晉山行竊水烟袋二枝當塲追獲今由包探劉阿炳送案務　嚴辦陳供與朱相識實因無錢吸烟　借一用大令判責二百板○王仁泉訴稱朱孔書行竊布　二條報捕後由包探朱阿生起到原贓送案請究朱供貧苦無依出此下策叩求恩典大令判責二百板仍發回捕房管押兩禮拜○雉妓陳桂蘭控被鴇兒凌虐求　超豁經鄭瀚生大令提訊陳桂蘭　揚州人年十八歲去冬被鄰居誘拐至申在麥家圈平和里李鴇家爲妓小婦人懷孕已閱五日鴇兒逼令墮胎服藥後復强令接客　不堪言求恩究辦大令著將陳桂蘭送棲流女所候提李氏究辦 
[法界公堂瑣案]  
　　王恒豐萃豐兩水烟袋店與恒裕宏元餘康怡大等各錢莊往來虧欠銀九千六百兩各錢莊不報捕房先將恒豐萃豐兩店派人看守並將萃豐存貨一并搬去門首黏貼招盤字樣將店主王猷卽王子厚扭送捕　解經朱明府訊供明府以各莊顯違租界章程飭探傳齊各莊報事人解堂研訊昨禮拜四堂期包探傳到各莊夥並恒豐執事陳匯春解請朱明府何繙譯會訊明府謂各莊夥曰上期堂訊本委而諭爾等眼同包探檢點各貨共有若干何以擅將萃豐貨物盡行搬去殊屬不合各莊夥同供由王恒豐店主交與小的等自行看管不敢冐昧搬取且萃豐之貨由伊等自行搬入恒豐尙有簿據可查明府飭探查明究竟何人搬取明白禀覆核奪王猷准予交保○李福叙前控汪士卿積欠貨銀四百零六兩有奇提到店夥程志澤解經明府訊供准予交保出外理處昨日堂期原告投案求追汪士卿供開中英藥房代買各貨被人拖累明府飭交保出外限五日内理明○流氓朱春泉糾同黨羽金阿篤陳掌珠張九子等毆傷五十七十一兩號華捕攫去衣服物件控經明府拘案訊供判賠洋十五元給該捕具領朱春泉之姘婦韓沈氏前交二十四圖地保帶回勒令回蘇州原籍氏依舊逗留昨日堂期飭傳該地保到案再三申斥如再含糊包庇定予重辦不貸二華捕禀稱各流氓聚黨肆横求請重辦明府與何繙譯會判將爲首之朱春泉荷枷二個月期滿重責三百板陳掌珠張九子金阿篤各枷一個月期滿各責三百板并諭朱春泉以後不准再至租界○流氓蘇阿如於七月間糾同羽黨與同　楊瑞生卽矮馬高因姦起釁挖去雙目經捕頭飭送仁濟醫館請醫生療治迄今已屆一月應需飯費洋二元五角昨由包探投案禀稱蘇阿如等匿跡英界請出票拘拿到案究辦明府飭將楊送善堂留養俟提到兇犯解堂備質○乞丐周阿才顧瑞昌宋福等三人至小東門外黄才林粥攤上攫取錢七百文由包探當塲拿獲護解案請辦明府判各枷號半個月期滿各責三百板○上林念芹期遞禀控僑居英界之王銀寶卽康林氏欠會洋二百二十元圖賴不還明府准詞出票飭提昨日堂期包探同原告將王銀寶解案請訊林念芹呈遞會帖王銀寶供與林並無來往明府謂豈有無因控告之理著交保出外邀同會總限五日内理楚○羅應培禀稱在永安街永昌太雜貨行爲夥雇王阿三駁船裝載牛皮檢點之下缺少五張報捕後查獲原贓尙少一張求請究追王阿三一味支吾明府判責二百板贓給還失主○包探禀稱王升在江天輪船竊取搭客首飾當塲拿獲贓已交還失主解案請辦明府判責二十板○包探禀稱偷兒丁德隆撬門潛入空屋　竊未成經巡捕拘獲解案請訊明府判責二十板○著名積竊楊金芝在押患病經官醫騐明昨日堂期明府飭送上海縣備文遞回貴池縣原籍○程福田前因揑造僞契向西人柏禮才抵銀八百兩迭經前讞員鄭大令追比繳到現銀四百兩其餘以田單作抵兹因在押惠病求准交保出外療治昨日堂期明府命帶案略訊候傳二十七保北九圖地保到案再核 
 
 

Page 10

 
 
[江西官報]  
　　籖掣試用縣洪曰珣繳照包國瑚楊青選俱拔委一次縣丞吳大漳委辦文報局署贑州府經周鴻飛期滿調省以劉祖培酌委署理又署永豐沙溪司　其興期滿調省以曾　　　委署理永豐營都司國興阿現已病故以標下右營候補都司趙福喜署理欽賜翰林院李廷藩由湖北來江親拜候補縣李光表住湖　　砲今工程孫　　查遐内保甲通判阮祖觀禀知由淮徐賑捐奬加監提舉銜署吳城主簿但壽椿缷事回潘肇煌委查永和門指分試用知縣倪望嶐繳照張　往南　府　胡欽往　　　　　　　帖黄秉湘往瑞州府屬李桐往贛州府屬黄麟往廣信府屬余官濬往饒州府屬楊廷燮往建昌府屬彭錫蕃往南安府屬張肇基往南康府屬單　榮往寗都州屬邵循　　　　　屬徐嘉霖往撫州府屬俱查牙帖從九馬守中委辦石塘厘卡江普薰往上　辦保甲指分試用知縣陳錫疇由京引見繳照分發試月知縣胡嘉銓繳照候補道許元張　　　　贛縣彭繼昆缷事清理交代回石長祜全昆朱士元供襄辦撫院文案洪曰洵禀知聞訃丁母憂回籍守制章燮理由吳城下來省又禀知調辦貴溪卡何惟傑起服來江指分　　孫秉惠繳照陳瓚壎缷辦萬載保甲回指分同知郭調元繳照安義縣丞朱齊祿委解九江關餉進京撫轅頂馬林寶廷進京會試署萬安武索司陳潤林期滿更替以徐之仁署理 
[邗江官報]  
　　八月二十三日龍分轉澤鈞銷文學差蔡鹺尉端麟等同銷北鹽○二十四日調署丹徒訓導陳廣文洵慶到揚朱鹺尹文渠等同銷北鹽○二十五日汪分轉覲潮委赴總避學習文案吳分轉允徠辭回焦山差吳鹺尹家駒辭赴如臯南閘差金分轉耀忠回孔涵卡○二十六日洪鹺尹溶委淮北大伊山卡徐鹺尹煌等均辭運滁來全北　○二十七日儀棧提調任分轉杰到揚禀陳要公○二十八日丁分轉　詁辭赴省垣分幹姚鹺尹到豐拳委淮監分棧差○二十　日過班知府許太守星雙由省回淮南總局杜分轉際辰委書局 
[仁施廣被]  
　　啓者昨承嚴俞氏太夫人爲子咳嗆保佑速痊身子康健由蔣挹之先生來助洋一千元無名氏善長由　　莊來又懺過生求鄭氏夫人貴恙速愈又杭州晉義莊來隱名氏三戸各助洋二百元蘇州隱名氏由萃昌仁來助洋三百八十元合規元二百七十八兩八錢五分五厘貽厚軒善士由朱森庭司馬來助規元一百兩鄭坤祥醫士爲次媳姚氏起患風痧濕痰吐紅不安等症祈保速痊諸事平安由崇餘莊來洋一百元錫邑徐錦春善長求病速愈丹陽元康愼莊代不書名杭州丁脩甫同年省節日用燕安等戸四戸各助洋一百元張雪堂先生續募不書名六十元無名氏善鐘行各二十元三戸合來洋一百元如臯東鄉安魯軒求合家平安又松江張則華善長爲令孫紹曾病求轉危爲安又杭州恆豐順守眞氏求濕瘡速愈又知止居善長又安徽無名氏求瘋氣速愈合家平安又恊興昌朱少梅善長六戸各五十元留溪亷貞氏移考妣妻妾經懺資又沈榮善長求母病速愈二戸各四十元永吉茶棧袁詠笙善長節中秋筵餅資又募金祿甫　長各三十元倪　復善長保夫人病愈三十元江孚輪船節省中秋筵資二十元分别拜登感無旣極脩德獲報古有明徵引領慈雲同深拜祝請登貴報祗謝仁施 
[上海六馬路仁濟育嬰堂經收各善士溺嬰果報册七月初一日至八月底止清單]  
　　范多惠爲子完愿洋三元補過愿心氏洋二十元天水明德堂主人求保平安洋十元陸衡甫隱名氏莫各洋五元敬勝堂葛馬公館各洋四元無名氏完愿洋三元七濠態麗記洋兩元陳銘奎一元二角郭學亨一元楓經朱麗泉洋三角以上共收洋八十五元五角正 
[申報館恊賑所經收順直山東川東鄂省江北賑捐八月廿一日至八月廿九日止第廿七次清單]  
　　八月廿一日正記同人洋六元周恆山洋四元全盛局來朱李氏求恙速愈洋廿元不留名求母病速愈洋五十元蘇州袁萬順節省洋三元○廿二日諸曁全盛來朱諸氏放生資移助洋一元朱寶瑗洋五角眉山後裔洋四元吳馥堂爲亡過侧室許氏祈早爲超生洋一百元蘇州恊源局來筆耕齋主人洋十元宛平足成柱求老母身體平安洋廿二元六角學樸子洋廿二無名氏洋一元二角○廿三日兌見藥水小洋四元全昌仁來京口周愛蓮洋一元○廿四日免力子求遇事順祥洋一元遺安堂孫求長壽平安洋四十九元銅洋一元○廿六日寗波永義昶來弇由氏洋二元和州太古晉來無名氏祈保平安洋廿元袁萬順求平安洋五元○廿八日德昌交來漢口壽昌參號洋一百元○廿九日無名氏銅洋一元挜名氏銅洋一元儀徵政大源局來李脩本求病速愈復原洋二元以上總共收洋四百零九元三角銅洋三元 
 
 
 

Page 11

 
 
   
 
 

Page 12

 
 
   
 
