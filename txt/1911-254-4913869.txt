# 1911 - 254 - 4913869

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　七月二十三日内閣奉上諭前因四川逆黨勾結爲亂當飭趙爾豐分别𠞰撫並飭端方帶隊入川現據瑞徵及重慶等處電陳四川省城城外聚有亂黨數萬人四面圍攻勢甚危急等語成都電報現已數日不通附近各府州縣亦復有亂黨煽惑鼓動川省大局岌岌可危朝廷殊深焦慮昨已電飭端方尅期前進迅速到川開缺兩廣總督岑春煊威望素著前任四川總督熟悉該省情形該督病勢闻已就痊著即前往四川會同趙爾豐辦理𠞰撫事宜岑春煊向來勇於任事不辭勞瘁即著由上海乘輪卽刻起程母稍延遲此次川民滋事本係不逞之徒藉端誘惑迫脅愚氓以致釀成此變現在辦法自應分别良莠𠞰撫兼施其倡亂匪徒亟須從嚴懲辦所有被脅之人均係無辜赤子要在善爲解散不得少有株累以期地方早就敉平岑春煊未能立時到川端方計已行抵川境著先行設法速解城圍俾免久困並沿途妥爲布置母任滋蔓該大臣等其各懍遵諭旨迅赴事機以紓朝廷西顧之憂而免川民塗炭之苦欽此 
　　上諭本日補行召見京察一等之陸軍部郎中李盛和著記名以道府用欽此監國攝政王鈐章奕劻假那桐徐世昌署名 
[宫門抄]  
　　二十三日召見内閣總協理大臣李盛和田吳炤 
[評論]  
 
 
 

Page 4

 
 
[川路这之收拾難（無名）]  
方川事之初起也。余即斷爲難於結果之一事。而至於今日。則糜爛更甚。其收拾愈難。試以種種方法解决之。均未見其適當也。其一。川人固獨立。固乘各省援兵之未到。而據四川。而圖革命。是財盡中國而不可收拾。不僅限之於川省。而况川路。 
其二。果如政府之計畫。擒首要。散脅從。以兵力鎭壓全川。以兵力迫上學。以兵力迫開市。以兵力禁罷工。四川之亂或定。而四川之人力財力。必消滅大半。川路可收拾。而四川已不可收拾。 
　　其三。政府不。能抗川人。因而屈服。於川人之請廢國有破借欵還川人以商辦川人固可無亂川路亦能收拾但是四國这欵旣借外人之約又不敢反汗是川路可收拾而政府又不能收拾 
其四折於二者之中如調停者之議將川路改線以期勿與川人之商辦鐵路衝突是川路或可因此而收拾而若粤若湘若鄂乂誰非中國之土誰肯承認借欵而國有是川路旣可收拾而其餘粤路湘路鄂路又不能收拾也 
凡此四者已盡將來川路之結果四者之外或有出人意外之奇謀奇策或能成爲美滿之結果則非記者所能知而記者所預料之四者則均不可收拾之結果也嗚呼 
[專電]  
重慶目十一日罷市半天後戒備極嚴可何無礙 
　　重慶商界赶辦商團防亂惟與官塲稍有齟齬因官不信商必欲督率辦理而商以官旣無力保商不願 
再受節制之故 
　　川省兵民已聯合一氣攻署戕官大局不可收拾（以上重慶） 
　　那徐兩協理奏請派令袁世凱勦撫川亂慶總理則保錫良盛宣懷則保岑春煊昨經會議公决派岑入川 
　　内閣電促岑春煊赶速入川會同勦撫今午（二二四日）接岑覆電謂赶即徵集寓滬川商意見起程前往 
　　粤督電奏川路風潮影響及粤現已躍躍欲試懇准發給四成利息股票以弭大亂并飭部酌撥的欵賑濟災民奉旨著度郵兩部速核具奏 
　　郵傳部奏陳審定輪船招商局股分有限公司章程并改良辦法奉旨依議（以上北京） 
　　九月十六日朝日本艦長海軍大佐伏見若宮代日皇參列暹羅皇帝戴冠式 
　　日俄罪人引渡條約已公表此條約除皇室罪人准其引渡外其餘卽政治上之罪人亦不准引度（以上東京） 
[譯電]  
　　聞四川成都城外有兵二千名現守中立 
　　英國砲艇維持夐號因川亂事已於二十三日由叙府開往嘉定 
　　重慶英領事（美國人民一應事務亦暫歸代事）已於二十二日上午一點二十分鐘發出告示謂英美人民於大局轉危之前務望即赴安全最近之地 
　　二十二日接重慶來電謂成都糧食來源漸少殊足爲慮與城接通之道路均爲亂民據守聞嘉定業已開戰敎士均離該地據傳萬縣人民大有排外之意重慶目下可保無礙因好亂之徒已悉赴成都外縣各敎士已由官塲請赴安全附近之點 
　　廷諭以岑春煊爲欽差大臣赴川治亂豫料岑抵川後必代趙任（以上北京） 
　　此間得悉現有外人六十名居於成都圍成之中十六日趙督命將各門緊閉未離城者均不得出成都大局極爲阽危聞兵變後提法使已被戕提督已自盡重慶大局現亦震搖 
　　成都萬縣叙府均是亂事官塲遏亂極爲盡力敎堂敎士均無恙 
　　上海隆茂洋行重慶代理電告該行謂重慶英領事已命僑居四川之西人從速齊至重慶起程赴滬成都大局仍無變動内地商業均已暫停連日未接成都來電内地交通現均阻斷（以上重慶） 
 
 

Page 5

 
 
　　據北京電稱亂民現據守與成都相通各路勢务漸增嘉定地方聞已開戰各敎士大都奔赴治安最近之地所拘之亂首聞有諮議局議長及副議長在内 
　　法德陸軍大操報告均注重飛船家所奏之奇功凡敵軍炮隊藏若之地爲馬隊所不能探尋者均爲飛船家探得其詳且攝取敵軍設防之影德國兩軍统領均報告謂當日演戰彼等之行動多倚所得飛船家之消息爲定但德國之飛船事業平時不若飛行器之露頭角云 
　　據基孚電稱俄國首相司徒來賓於星期三日在劇塲被刺受傷甚重兇手當塲拘獲俄皇時亦在座俄皇之至基孚係爲舉行亞力山大第二紀念碑之開幕禮俄皇已久未在聖彼得堡之外出臨廣衆之前首相係爲手鎗擊傷鎗彈擦肺而陷於脊骨狀極危險續 
電云路透電社接基孚電稱首相於戲劇兩幕交接之際倚身頭排椅架之上怱來一美服少年在相距兩步之地運放二槍首相即以手按胸仰倒椅上旋經人舁出當時觀客咸大怒狂呼俄皇即步至包厢之前觀客乃同唱國歌跪於臺上高呼萬歲直至俄皇率其公主出院而止兇手欲由側門免脱爲士官所拘第一鎗擊入首相左乳之下第二槍擊中其手槍彈斜出傷管臺人之足首相舁入醫院後業已蘇醒乃上書俄皇謂將爲皇候死槍彈由第六左肋骨擊入陷於脊骨附近第十二肋骨之下夜頗不安繼而稍愈安臥四小時之久 
　　戰險保費今日（二十三日）已漲至每百十二其尼惟各保險公司開價者頗多彼等均不肯爲赴北海之漁船保險以上倫敦） 
　　此間聞德國宇蘭斯軍隊已在宇納附近入法邊境羣情震動股票市深爲驚擾華爾街亦不安靖法人仍絡繹由德國提回資本柏林股票市因以縻爛今非設法以保商業則各種抵押物之價値均將大减德法兩國當尤甚 
　　駐德法國大使康本君已於今日（二十日）將覆文交與德國外務部大臣並與會談甚久巴黎異常驚擾並有無識之謠言謂德國宇蘭斯軍隊已入法國宇納維鎭比政府已挽留預備隊並召集三年期之義務兵 
　　康有爲在東京告人謂思赦一事尚未確實（以上東京） 
全歐工人近均擾攘不安據謂係受英國罷工影響所致德比法因食品騰貴疊起亂事西班牙亦有暴動歐洲各國政府之受害者聞將開一萬國大會討論遏止風潮之策（巴黎） 
[公電]  
　　報界公會轉廣肇公所粤代表漾來滬懇招待廣東保路會李曀堂等叩（廣東） 
　　湖屬各縣連朝風雨各山蛟水驟發太湖水溢漂沒田廬淹斃人口無算趕辦急賑需欵甚鉅伏祈慈善家援手湖屬紳商學界同叩（湖州） 
要聞一 
[川路大風潮彙聞]  
　　川督趙季鶴制軍兩次電致内閣探其内容第一電略　此次亂事計有兩因一川中自爭路風潮發生後即嚴爲防禦故其初並無暴動此次之亂實有革黨藉爭路風潮陰施煽惑而起一因端方刻將抵川川人指爲强制奪路乃先發制人以阻端方之行程裨代表等可以在京要求冀達彼等之目的請示辦法云云其第二電係報告力保外國官商尚無意外之慮等語並聞其二次之電係奉電旨飭令陳覆云 
　　前日内閣又接川督長電一道詳陳拿獲匪首情形並稱風潮勢難驟　豐無治亂之才深恐有悞國家致辜聖恩伏乞另簡賢能懇予罷黜以裨路政而固大局乞卽代表云云聞總理大臣慶邸接到此電立即進呈監國請示核奪川京官公呈内閣云爲川省人情洶懼萬難再事壓迫呈請主持以順輿情而奠危局事職等接川省來電内稱朔日股東會宣布盛端奏請仍派李總宜工仍支川款并請嚴飭彈壓已奉俞旨會衆駭憤悲號萬狀决議川人此後只乆股息抵納賦税不再樂捐輸不賣買田產不負擔國債會未散合城已一律罷市罷課罷税次日比户居民各設景皇帝靈位聚哭并有設台市中者甚至小學生女學界先後奉靈哭入督署哀請代奏雖經官府勸諭各界開導而民心堅决務懇收回成命乃止相戒嚴守秩序本無暴動然似此愁憤鬱結省外聞風繼起長此相持禍機實鉅昨日軍督司道已聯銜奏請暫歸商辦交閣會議並經財政官各法團分電度學各部未知結果如何希速轉同鄉諸公共圖良法盻切禱切等語傳閲之餘同深駴詫竊惟幹路國有現經定爲政策其爲得失固非職等所敢妄議前此頻接函電鄉人多以四國借款原約損失國家主權斷送人民財產受虧甚鉅爲詞意在仰籲天恩賞歸商辦職等已多方敦勸諭以勉遵朝旨不圖民心憤激一至於斯揆其 
 
 

Page 6

 
 
忠愛之忱當在矜憫之列徒以九重高遠事不上聞而近來各省督撫遇有官民齟齬之件又往往隱蔽其辦理不善之咎借名於維持秩序不免失之操切現在川省情形如此危急川督如何禀報職等無從揣知誠恐激水過山挺鹿走險非惟川省糜爛大局亦不堪言應否代奏請旨飭下郵傳部四川督臣曁督辦鐵路大臣妥籌和平辦法母徒事遏制則君民一心内訌不作而外侮亦紓矣是否有當伏候鈞鑒 
　　十九日聞有廷寄分交提署學部及川督趙爾豐略謂四川藉保路爲名意圖獨立圍攻督署燒燬局所飭川督分别良莠酌量勦撫代表劉聲元著步軍統領衙門押解回籍交地方官嚴加管束各學堂學生不得請假預會如敢故違著即從嚴懲辦云云現此廷寄已由學部分貼京中各學堂矣十九日午後二句鐘川路代表劉聲元在全蜀會館忽有巡官隆某等二人入館招其偕出至梁家園地方則有兵十數人擁之以行直至步軍統領衙門交該管官吏蓋以該衙門奉有廷寄將該代表驅逐回籍云十九日午前有署提武員到全蜀館由該館李君接待據云代表公呈業由烏提督代達慶邸惟此事朝廷自有辦法不必爾等過慮且爾等上呈手續亦太不合前日所收之呈特來交還語畢卽擲呈而去 
川京官接漢口轉來成都急電云保路代表鄧孝可被拿商民驚懼在督署外鼓譟衛隊開鎗轟擊死者甚衆有某學堂敎習及路局董事數人皆當場擊斃餘皆隨去之商民現在督署由衞隊守住嚴禁出入又電云成都城門已閉内外消息不通城外鄉民愈聚愈衆諮議局議長蒲殿浚亦被捕押城中益驚懼諮議局常駐議員公呈質問趙督不答成都至資州電線已於十六日中斷現在所有電報須由成都差人送至資州方可拍發各處去電亦由資州專差送省故往來甚遲然官電易達民電不易發也十五日之變先有鄧孝可等進内遞呈與趙督爭論多時遂爲督署所拘諮議局長蒲殿俊等見鄧久不出因入見亦被執遂有亂民數千人手執火把圍攻督署被衛隊擊斃數十人始罷攻成都罷市後旅川外人卽紛 
紛移居重慶蓋以該處僅罷市半日民情尚安靜也現英德已各派砲艦駛往嘉定旅京川人於十八日開會後分電粤水提蘇撫晉 
提學黔藩陜提學請速奏請設法維持並公舉代表往謁慶邸痛陳川事危迫請速代奏懇旨轉圜即於十九日黎明往謁慶邸允即代奏一面知會民政部勸令各代表靜候辦法毋庸集衆開會或致誤會滋事現已由民政部飭内外兩廳勸諭矣御史趙熙籍隸四川六月間避暑蘇州忽川聞四警耗連夜北上已於日前抵京遍向各同鄉探問四川近情知已有不可收拾之勢因即繕摺入奏請朝廷迅即設法挽救詞極哀懇川京官章京吳桐林亦於十六日獨具禀呈上之慶邸請爲代奏 
　　四川旅滬保路同志恊會因該省爭路風潮激劇影響全國定期二十五日午後一時假座靜安寺路張園開臨時大會研究維持方法 
小説 
[無名罪人（三十四無名）]  
　　克路小侯爵説完之後。果然頭也不回。一直下橋去了。愛姑十分感激。在那橋欄上。取起小侯爵的名片來。一看上面寫着侯爵克路。下邊註着住在俾利街十四號。愛姑看後。便將那各片塞在衣袋裡。呆看了一回。也下橋。走去家去了。且説。愛姑。到了。家内走上二層樓。那侍婢雲姨接著。尚未開口。愛姑心中。不覺大動。自想我在這偌大。的世界上。知我心事的。只有這雪姨一人。忙呌道。雪姨。雪姨。怎樣好呢不是别人。原來便是我。那個。説時。早已哭了出來了。雪姨也驚駭道原來眞是那芳秋君。愛姑哭道。什麽不是。現已經定了。死刑了。雪姨道什麽。芳秋君。定了死刑了麽。難道眞的。這豈不是裁判。官弄錯了麽。芳秋君。那裡會犯這樣罪的人。愛姑道。便是不犯這樣罪。那裁判。官却是這樣定了。雪姨道。那麽芳秋君看見你沒有愛姑道起初他沒有看見。後來看見了。看他心中甚是難的。雪姨道。那麽他見你之。後。説出了眞名姓沒有。愛姑道。沒有説出。因爲他不肯説出眞名姓。所以宣告死。刑的。雪姨道。小姐我看定是寃枉的。别人我不敢説。祇有只芳秋君。斷不犯此重罪的。愛姑道。不犯此重罪。大家都也知道。只因他不肯説出眞姓名來。結局纔受了這死刑的宣告。還有一層問官問他二月二十八日那夜。是在那裡。他不肯説。又重了陪審官等的疑心。雪姨道。什麽是二月二二八日那夜雪姨便取壁上的月。分牌來看。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[蘇撫鎭懾灾區之手續]  
　　蘇撫程中丞以蘇屬常昭崑新等縣常屬錫金等縣迭有先後搶米風潮皆因水災藉荒起釁客民附和滋事前已先後飭派飛划營王道曜督率師船馳往彈壓並加撥陪戎淺水兵艦隨同梭巡一面飭知太湖水師統領劉游擊榮盛暫爲駐紥常昭兩屬旋據王道曜禀報該道所派各船專駐常昭劉統 
領所率師船改駐東塘各鎭等語其崑新江震四屬除原有水師船隻及巡防兵隊外又再加派淺水振威大隊兵輪一艘專巡崑新兩縣屬之轄境派仁勇大隊兵輪一艘專巡吳江震澤兩縣之轄境内並派沿江巡防隊一哨專紥無錫金匱又 
派浙西緝私鹽捕營徐管帶於宜興荆溪金壇溧陽各屬嚴密梭巡各在案布置均雖周密然尚須遴派威望素著大員酌帶師船周流巡閲各該處以壯聲威而寒匪心等情特札委總統浙西鹽捕全軍蘇省巡 
缉公所總辦洪觀察爾振刻日前往周流巡閲母負委任 
是爲至要洪觀察奉文後已酌帶飛划盬捕水師各隊並帶同候補知縣謝成沁大令出巡日昨蘇撫程中丞又接據靖湖廳通判奇 
别駕齡禀稱廳境内因被水災鄉 
民聚衆滋事特請酌派兵 
艦至廳彈壓務乞於二十二日趕到等情中丞現已飭令巡艦統帶張連升副戎酌派翊麾兵輪一艘立刻馳往該廳彈壓梭巡該兵輪已於二十二日開行矣 
[蕪湖亦呈請禁米出口矣]  
　　蕪湖城自治公所呈關道文云今年本省水灾爲數十年來所未有大江南北一片江洋廬舍漂沈田畝湮沒灾情奇慘目擊心傷蕪湖本非產米之鄉即在豐稔之年本邑所出之糧尚不敷本邑民食今則外源旣絕内復空虚飢饉載塗已難救濟然上而湖廣下而滬寗或因平糶所需或爲振濟之用紛至杳來爭相購運萬錢一石穀價飛騰薪桂米珠人心益滋惶恐惟有先行禁米出口使米價稍平人心稍安然後再謀救濟之法正在商議間適准蕪湖商務總會來函略謂近日米價昂貴存米無多若不亟爲議畫 
深恐民生乏食爰於十四日特開大會公同集議擬暫行禁米出口一月爲期以保民食等因到敝公所同人極表同情惟向來蕪埠禁米出口寗國廣建各屬所出米糧悉由江蘇之東壩輸運出口漏 
巵甚多亟宜防範且禁運原杜大 
宗輸出各省軍需平糶之米來蕪採辦者最多亦應於禁期之内停止購運尤可慮者本省 
内地各屬豐歉不一全恃米穀流 
通庶足以資接濟設内地豐熟之區自聞蕪湖禁米出口之信其工於牟利者即多方屯積居奇其資本不足者或恐虧耗相傳裹足内地米穀愈形阻滯灾區乏食又恐滋生事端亦應先事防維以弭隱患除函復商會外理應備文呈請憲台鑒察懇即據情電詳撫憲迅賜維持一面示准自七月十 
八日起蕪埠先行禁運米糧出口一月期滿再行體察情形辦理一面電咨各省所有軍需等米於禁期之内停止來蕪購運一面通飭各屬出示曉諭 
本省内地米穀一律流通母得遏糴以妨民食並嚴飭寗廣各屬不得將米糧輸運東壩出口以杜漏巵並懇憲台電請撫憲可否照海關禁口二十八日限期量予變通以期迅速 
[蕭御史提倡普及敎育之政見]  
　　御史蕭丙炎奏民間求學維艱亟宜實行校外敎育摺云臣聞助苗長者不若聽苗自長之無傷也爲人謀者不若使人自謀之爲愈也方今朝廷勵 
精圖治毅然廢科舉興學堂設專部所以爲民造就人才者亦旣意美而法良乃學堂未易徧興敎育難言普及而民間就學之士視往 
昔並不加增且日减焉夫豈爲謀不臧哉亦因民之求學維難有不得不速行補救者謹爲我皇上縷晰陳之曩者家庭敎育父誡其子師勉其弟人人有敎授之法家家有從學之資閉門造車出門合轍本大同也今則舍學堂别無肄業之地進身之階家有回賜參騫不得小學一紙文憑不能立躋中學何論其他此限於學級而民間求學維艱者一也學問之道原不以貧富分優劣究其成材膏梁文繡中居少數而艱難困苦中轉居多數今則貧者裹足富者揚眉即就本國而論非歲糜數十金或數百金不能達願學之目的而遠涉重洋獲稱博士更無論矣此限於學資而民間求學維艱者二也跬步之内必有芳草十室之邑必有忠信天之生才固不以地限也今則通都大邑間或官立或公立或私立間有一二 
學堂使附近居民往學焉而窮鄉僻壤之民礙於山川道路未便負笈裹糧雖欲求一日之學而不得此限於學地而民間求學維艱者三也自古勤學之彥多在貧乏之中或耕讀兼營或寢饋俱廢或採薪作苦或約繩誦書蓋其自謀者切也今則麕集學堂舉凡授課聽講飮食起居悉依鐘點鐘點 
 
 

Page 11

 
 
之外别無作爲彼寒畯之徒欲挾其暇晷以爲他項謀生計者其勢不能此限於學時而民間求學維艱者四也人这智愚均由天授無關乎年齡之少長也今之學堂招生必曰若干歲始入中學若干歲始入高等而各堂卒業又有三年四年五年之分不問其人之天資如何造詣如何但及歲而留堂焉 
及年而畢業焉於是生而知之者未許其捷獲敏而好學者轉阻其進行此限於學齡與學年而民間求學維艱者五也凡此求學維艱之處俱係民間實在情形現查學部新章有單級敎授二部敎授諸法未始非爲謀普及之方惟設想仍囿於校中籌思未及於校外不知日本近年極力講求校外敎育之法其專門及中學皆頒行校外講義此法本創於英國厥後美國效之迄今德意諸國皆效之豈中國獨不可仿而行之哉竊謂中國今日之學堂旣有限而民間之學者又無多若得校外敎育法以補救之直不啻濟川之遇舟楫療疾之獲針砭其裨益誠非淺鮮也擬請飭下學部速議章程通行京外實行校外敎育無論何項學堂均發校外講義聽民自擇就其性之所近力之所能而嫻習焉熟之後准民自行呈明而官爲之考騐懸格以待及格而取取中而奬但奬學位不給實官授官之時另行考試而一切學級學齡學年之説皆可不拘至於編纂講義定敎育之宗旨示爲學之門徑折衷古今中外之學説而歸於適用則責成學部講義之頒行風氣之開通體察各省情形而妥籌辦法則責成提學使臨時之考騐平日之勸導使民悦服而景從則責成地方官似此通力合作在上者有輕而易舉之能而幼學壯行在下者有樂於從事之槪行見 
敎育不難普及人才由此奮興而國家之收效更速矣尚煩爲民謀建築籌經費斤斤於講堂宿舍間哉七月十二日奉旨學部知道欽此 
[浙屬因災環請蠲漕辦米之呼籲]  
　　浙屬沉災多至九府六十七州縣而尤以杭嘉湖紹爲較重雖經增中丞電奏撥欵三十萬分别籌辦急賑現聞各屬紳民仍复紛紛呼籲茲特彙列如下 
　　嘉興請蠲冬漕嘉興紳民吳文禧等聯名介紹具陳諮議局大略以該縣于本年閏六月十六七等日狂風暴雨農產半被損折早稻適當結實受傷尤重猶望天氣暢晴遲稻或可有秋不料天不厭禍又自二十八日起風雨連宵田禾淹沒雖鄉民搶築土突晝夜戽救至七月初四日後水高于岸戽救無效北陌南阡盡成澤國早稻出芽遲稻腐爛全邑同歸於盡加之縣屬七八年來迭遭螟螣之災農民窮困已達極點今遭沉災秋收絕望轉瞬隆冬必至弱者塡溝壑强者爲盜匪後患誠難設想若再依據舊例派令印委勘辦照章擬以幾成荒歉則人民之粒米無收者一届冬漕持何完納而牧令催科書吏追呼安保無意外之暴動伏思納税爲臣民義務恤災亦朝庭仁政紳等爲民請命謹據局章呈請决議轉達撫憲籲請代奏將嘉興縣屬水災情形上達天聽援照光緖十五年辦災之例請欵放賑求蠲本年冬漕以惠災黎而遏亂萌　　商會籌畫民食杭垣商務總會昨日移知災賑事務所吳方伯案據德清分會牒稱該縣於前月十六七日及七月初四五等日疊遭狂風大雨河江暴漲田禾盡失民情已極困苦近復據各米商報告各屬遏糶來源聚絕市面恐慌紛紛到會聲請設法以維危局業已兩次開會僉以迅速採辦運濟爲急策續據縣屬洛 
舍鎭馮紳毓淸及自治會函 
稱該鎭全市缺米已數日貧民粒食不敢飛漲每担仍售八元勉强支持數日並赴各鄉零星囤户商糶迄亦羅掘俱盡各米舖粒米無存民心惶惑實在無能爲力現查長安鎭素稱產米並聞有大批買存祗因縣諭遏糴不能裝運而鄰近各鎭埠米源已絕萬難設法接濟事關地方安危迅乞邀同城紳電禀各憲及總商會迅籌救濟並急電府憲請示外查德邑合屬所產最豐之年尚待外運况連歲荒歉民鮮蓋藏値此大災設再數日升斗俱盡値此人心浮動萬一飢噪如後患何如大局何現查城鎭鄉情形一轍環請迅籌接濟各等情轉移到所聞吳藩已回明撫院電飭湖府妥速運濟以維民食云 
　　杭垣開辦平糶杭城昨今晴霽嘉湖航路已通米舶間有到埠而商辦金衢嚴各屬米糧亦於昨日運到四千担至大義富三倉積穀奉諭開礱每日可出三百担左右除分濟餘杭平窑兩處九百担外其餘陸續分交東南西北四隅及江墅官米廠平糶民間購食亦不限制升斗聞南區淸太門内長慶寺米廠最旺之日僅售七十餘石他區銷數尤遜致一般奸儈及黑心囤户希望湖運未通壟斷無效故已照常交易市面 
 
 

Page 12

 
 
因之平靖惟頂高尖米仍私行勒價每担需洋八元八角且秘藏密室如非素識或託人商購者不能妄嘗禁臠云 
各埠通信 
[東三省]  
　　寃殺無辜平民長春府巡警局日前將靑菜鄧二斬决長郡人民俱爲呼寃蓋長郡有著名鬍匪名寳山者年四十許小河龍人現在已經逃匿昨斬决之鄧二亦名寶山乃係馬後門人素以賣靑菜爲業年甫二十八歲前經張紳雲舫面謁何守述及鄧二之年歲住址與小河龍之鄧二不同人所共知情愿出具保結並無情托弊竇具該岳母與其娘舅方振亭於府署巡警局均有保呈在案奈監察官由大令僅據投降鬍匪宋魁五一面之辭竟將該人正法矣 
山西 
[日本調查實業]  
　　翼城縣日前有日本同文書院學生西山嘉六富田傳佐膝逸齋膝儀一鈴木秀雄長野勳六人由他處至該縣敎育會調查米價絲價銀價並詢該處錢莊現有幾處銀錢如何交易詳記表册而去外人之留心内地時事有如此者 
[湖北]  
　　視學員報告不實湖北襄陽縣視學劉淦日前來省謁見王提學報告該縣改良私塾有二百餘處之多力言其均能恪遵定章王提學雖嘉奬該視學之能然頗疑其誇張當以轉訽於專門科長吳雲龍及圖畫科長劉賡藻吳劉與之至好亦隨聲附和王提學遂信之擬將劉淦升充省視學以示鼓勵嗣有襄陽某校長謁見普通科長霜君詢以實行改良確數乃祇三四十堂該科長擬白於提學斥其欺飾之謬經吳劉兩科長代爲央求故將委充省視學已繕未行之札稿取銷仍由普通科長傳見申斥而王提學則並不知此事其縣視學一差遂得保全然已大　斡旋矣 
[安徽]  
　　禀懇剔荒征熟皖撫朱中丞頃接泗州城區自治公所員紳 
來電以該州連年灾歉今歲又被水淹二麥無收秋成無望窮黎竭力佈種晚穀於七月初旬復被大雨傾盆所有低窪數十堡全被淹沒一片汪洋殊爲可慘現該州正當開征之時懇恩飭州剔荒征熟以紓民困等情當經朱中丞即電陳牧究竟該州低窪各堡被 
淹情形輕重若何錢糧如何應如何剔荒征熟仰即查勘明確歸入秋成案内據實禀辦云 
[禁止妄動積穀]  
　　婺源縣倉積穀甚多原備救荒之用茲有劣紳程　浩者藉端開倉希圖漁利事爲倉董聞知不允所請程即揑詞誣控幸各正紳均爲剖白以故禀縣數次均置不理現經該邑附生程瑞蓮恐程别生事端邀同學界各紳聯名公禀撫院立案請將此項倉榖永遠不准爲他事動用以備荒歲而濟民生 
[浙江]  
　　商輪公司立案 
甬郡職商何緒鏡等近以閩浙往來客貨衆多自應添輪行駛以順商情現已招集股本創設建長公司租就快輪一艘名曰圖瑞援照成案行駛甯波順泊石浦温州龕門興化泉州福州厦門等處遵章塡具細則禀請甬道轉詳立案聞揚觀察閲禀後查悉該職商等所呈各節事關利便商旅准候遵禀電陳郵傳部存案俟奉電復照會税務司给發暫行船牌先予開駛一面詳請注册給照分别呈報立案 
[杭垣土膏商之絕命書]  
　　浙屬禁煙功令自經巡警道楊味蒓觀察更改取締從嚴規定詳奉撫院核准通行在案現聞吸户牌照捐牌照費土膏捐等款向章酌提三成撥充仁錢禁煙分所經費惟該分所奉行禁令手續日見繁複近又添設官戒烟局種種開支不敷甚巨據情禀請層憲籌欵接癠茲奉增撫批准擬飭在增收膏捐内加提五成撥歸分所俾資進行查土捐向章每兩繳捐四分膏捐每兩六分上年夏增收一倍現又諭飭再加一倍計土捐每兩須納一角六分膏捐應納二角三分致各商怨嘆萬狀並聞本年十二月末日有一律停閉之説故某某兩巨號决擬於十月内先行遵辦爲各屬禁閉之倡導云 
[鎭海鉅紳逝世]  
　　三品卿銜度支部參議湖北淸理財政正監理官程紳利川居官勤愼頗爲度支大臣所器重茲聞月前因事國籍於七月十九日稍受感冒遽爾逝世人咸惜之 
[劇盜擄刧學生案近聞]  
　　台屬天台縣土匪周永慶結黨騷擾四出擄刦並敢倡言仇視學堂突於前月初紏搶集成高等小學堂擄去學生勒贖巨款一案疊經紳學界先後電禀撫學憲嚴飭查辦迄今匝月渺無效果復經該校長林紳即棠呈催速究一面由諮議局專文質問捕務廢弛之地方文武昨奉中丞答復謂此案前據該校長具呈到院即經批司飭府委查明確據實禀辦並飭會營嚴拿匪首務獲解辦在案俟該府禀復到日再行劄知云云 
[揚州]  
　　開會追悼李蓬仙夫婦揚州李蓬仙君於宣统元年自備資斧遊學德國後經監督江君仲良優加賞識拔充書記員擬於來年送部考驗俾得養成大材詎於二年五月初八日在德病故電耗到揚其夫人徐氏即擬殉身嗣經親族勸慰始稍勉節哀思詎十二月初旬李君歸襯將到徐夫人己於初七日吞金盡節矣前已由朱君天奎等聨名禀請旌表以示褒榮現復由學界孔慶鎔王昌年等發起將定某日開會追悼云 
[鎭江]  
　　巡士毆斃人命鎭江人石金子向在滬做工現因染病於二十三日黎明時搭輪回鎭上岸後肩負衣包一個行經西門外王家巷口站崗巡士某甲見之疑爲竊賊扭住盤詰石告以吾由上海來家住本城内所背衣包係自己所穿衣服爾如不信可同到吾家即明白矣奈該巡士蠻橫異常硬指爲賊以手持木棍向石亂擊因打傷要害氣息奄奄須臾斃命現己由石之家屬赴縣鳴寃矣 
[踩坊定期罷工]  
　　踩坊一業鎭郡百有餘人茲該工夥等以近來鎭郡百物昂貴用度不敷於二十三日約集會議定於二十八日一律　工要挾漲價未知能和平了結否 
[蘇州]  
　　蘇垣警務片片 
蘇省巡警道吳觀察以警界各項捐務亟應專派委員實力整頓以期漸有起色特札委現辦總務科副科長候補通判陳别駕熊調充專管各項捐務差並兼統計事宜的遺副科長一差札委吳祖恩大令接充又委相憂江蘇警務畢業生徐振鏕充武陽二縣巡警分所區官又以浙省巡警辦理多年頗有成效特派委本署衛生科科長蔡壎前往浙省參觀考查各項成績回省禀復以資參考該員等奉札後均已分别謝委禀辭到差矣又長元吳三縣合設巡警敎練所一處額定招生一百二十名飭令三縣每縣保送四十名均由各鄉鎭各團體擇其粗通文理者保送由縣轉送至所肄業以六個月畢業届時分派各鄉充巡長巡警等項之用云云昨己出示曉諭矣 
[派員監放營餉]  
　　蘇撫程中丞以現届發放七月分軍餉之期特派委督練公所糧餉科科長廬世伊赴陸軍四十五標一等科員鄧述陶赴馬砲工輜各隊一等副官杜士珍赴四十六標同知顏德淸赴本署衛隊同知閃國賢赴木湖水師第一營飛划水師第一營知府金鼎芳赴内河淺水巡艦隊知縣應德完赴飛划第三營通判吳肇華赴飛划第五營知縣單希曾赴飛划第二營分别會同各該營統領管帶等逐一點名散放以杜缺額等斃各該員均已謝委前往矣 
[淸談（平子）]  
　　甚矣。川督之大惑不解也。始許之而終靳之匪惟靳之。且反對之。而於是屠户之名成全川之亂肇矣。雖然川督亦何足深責者。以二數人之責任内閣。當此全川鼎沸時。而意見紛岐。或主和平。或主激烈。號爲責任内閣之首領猶洋洋然暇豫如平時也。 
嗚呼政府誠暇豫矣。然其如川人之生命何。川人之秩序何哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬上民食大恐慌十誌]  
　　减收平米運費本邑平價局現赴無錫購米接濟仍由滬寗鐵路公司火車載運來滬所需運費經該公司查照前章稍盡義務每包减取運費銀一分昨已函報自治公所董事查照矣 
　　董事不允通融城自治公所水巡隊查獲私運米石之寗波划船户陳品生徐心豪解由裁判所判將所獲白米六石五斗悉數撥 
充平價處應售已兩紀前報茲悉廣西輪船某洋人以此項白米係船上購備自用業已請由滬南商務分會轉懇發還而自治公所各董事以現價米缺價兄嚴杜私販之時萬難稍予通融當即函復商董謂該輪洋人如果必欲索還儘憑禀道請示 
[哈同花園游覽助振會展期]  
　　昨日爲哈同花園江蘇籌振會之第一天來賓甚多佈置周密日夜所放燄火均新奇奪目爲從來所未見李平書沈縵雲諸君演説尤熱誠流露聞者動容茲聞浙省旅滬紳士公函園主及義賑會長請於念六日續開游覽助振會一天以收入费專充浙省賑欵云 
[縣令歡迎商團]  
　　本縣田大令定於二十五日歡迎商團會昨日縣署自頭門起至大堂二堂均已掛燈結綵聞該商團約有千人先至縣署後到道轅領取軍械每夜出巡以輔巡警之不逮云 
[東糧廳遷讓衙署]  
　　縣署東糧廳房屋經田大令詳准上台翻改審判廳並諭糧廳王錫章二尹覔屋遷移每月由大令撥貼租金二十五元茲已租定西門内石駁岸某姓房屋於昨日飭役將所有公文什物一併遷入矣 
[茶館業打醮之禍胎]  
　　茶館同業前日在大東門内沈家弄先春公所設壇建醮内有同業奚阿林向與管公所之陶阿根素有挾仇前晚借查公所碗盞起釁一言不合被奚揿倒兇毆陶母羅氏見子受敵上前擋護又因出言不遜致犯衆怒立被衆人拳足蜂毆幸由鄰人俞順祥急鳴警笛衆人見已肇禍紛紛逃逸兇手則被陶扭住不肯放手遂由巡士一併帶入一路一區警局騐明陶羅氏受傷甚重立即送縣經縣署帮審承明府升座花廳提訊先據陶阿根供稱開設品樂園茶館公所素由母親照管已有三十餘年前日同行在所建醮内有流氓奚阿林前向小的借錢不允懷恨藉端生事前晚向小的查點碗盞小的答稱已被同行頭目錢阿雙取去即被誣指竊賣由奚將小的髮辮拖倒就打母親帮護亦被糾合衆人拳打脚踢受傷甚重求騐明府先飭仵作騐明該氏肚腹腰胸均有傷痕詰問該氏幾歲答稱五十六歲求請伸寃訊之奚阿林供稱寗波人係錢阿雙主使小的到公所帮忙並未毆打陶阿根供被奚先行動手餘因人衆紛亂認不淸楚明府諭陶曰爾母受傷應送往醫院醫治陶答稱自願抬回醫治明府准之判奚收押候緝帮兇訊辦 
[詳訴妬姦釀命情形]  
　　美捕房四百二十四號三道頭華捕江淮仁（即江昌桂）因與甬人桂阿琴妬奸起衅唆使馬和尚裘阿星周阿舟等將桂毆斃由公共公廨將江捕與裘周二人並倪沈氏（卽倪阿鳳）分别押候究辦在 
案前日午後經襄讞王别駕會同英翰副領事研訊先由西探壳羅香與華探王寶生施榮福蔣榮生等禀明前情請爲讯究旋據屍姊陳桂氏供稱伊弟阿琴與同鄉婦人倪阿鳳姘識年餘近聞阿鳳又與巡捕江昌桂有染江因妬奸於本年六月十四夜糾同馬和尚裘阿星周阿舟等在虹口元芳路將弟毆斃已奉縣憲騐明因傷致死求請伸又據見証王小娘等上堂証明桂阿琴被毆受傷倒地由伊等車送同仁醫院醫治無效身死並通知其姊報捕請緝以及驗屍各情形訊之馬和尚供與巡捕江昌桂素來認識是晚在西華德路附近見江捕上差經過與之閑談適桂阿琴亦過是處江捕因其佔伊姘婦囑令毆打小的恐有巡捕經過不敢動手江稱我爲三道頭巡捕又係派出兜差即有巡捕到來有我擔當江遂遠立望風小 
 
 

Page 19

 
 
的即邀裘周二人帮助赶　將桂毆倒後與江捕同走至轉角處分散小的等三人即入弄内聽書旋即被拘到案是實詰之裘阿星周阿舟供與馬略同訊據倪沈氏供稱丈夫在城内爲剪刀生意婦人與桂阿琴同在皇皇烟公司做工認得並無私情與巡捕江昌桂亦不相識至桂如何被毆身死實不知悉叩求明鑒並據二百八十二號九百零九號等華捕投稱是晚馬等打架之處並非巡捕等應查地段時在八點餘鐘此時確見江捕兜差經過曾與交談故到堂証明定非江捕指使實係馬等毆打質之江昌桂供在捕房當差已十二年向無過失與倪阿鳳並不相識馬等均係流氓時常在途唱歌胡閙屢經小的驅逐因之挾嫌誣攀求察中西官會商之下判將一干人証分别還押候下禮拜一再行訊核 
[骨器業識字夜塾定期開課]  
　　骨器業改良公會簡易識字夜塾定于二十六晚七時半開課所有上學期程度較高各學生業由該會設法介紹他校或荐改他業其餘諸生仍令准期入學並續招同業學生以補餘額 
[賭檯行賄之餘波]  
　　美捕房一百另一號西探壳羅香 
控粤人陳阿善與郭王氏代虹口賭檯上行賄洋六十元曾經公堂訊明判陳押三月出境賄洋充公嗣以郭王氏係美商斯密斯之妻送請美領訊核旋奉美領仍飭解送會審公堂訊明究辦故郭王氏昨延穆安素律師上堂請爲訊奪王襄讞商之德領判氏交妥保訂於下禮拜三上午開特别公堂照請美領會訊 
[木匠議加工資]  
　　前日有紅幫木匠七十餘人在吳淞路玉液春茶館集議增加工資向章每工七角半今擬再加角半紛擾多時未經議决迨捕房飭探往查衆已散去矣 
[金店失竊之嫌疑]  
　　吳子霖昨扭卜成貴蔣瑞乾許阿榮至一路一區即經德區長研訊據吳子林供在小東門内大街開吳悦來金店昨夜失去足赤五兩合銀二百十四兩又金對牌三串約十六兩左右合銀五百四十兩又磨金石一塊値洋四十元又現洋六十八元小洋一百四十三角此項金飾向放櫃内决非外賊竊去查店夥卜成貴於是夜三點半鐘始回由學徒蔣瑞乾開門放入今晨六點鐘出外並未招呼由伙夫許阿榮開門放出察其情形恐係卜成貴所竊並在卜之床上搜出龍洋五元票洋一元小洋四角五分及妓女名片一張錢袋一只似係贓物求察卜供今晨六鐘出外事誠有之店主以爲時過早致起疑心至於金飾不知爲何人所竊蔣瑞乾許阿榮同供先後開門是實餘不知情區長以供詞各執未便遽行定斷除飭長警查究外即將原被人証一併移送縣署訊究 
[拐案果能翻異耶]  
　　粤人藍芝蘭前因串拐男女小孩十吾　乘財生輪船帶往香港等處販賣被美捕房包探蔣業生查獲當將藍與各孩並其同黨王筱軒王張氏等一併拘解公共公堂訊明分别押辦詎藍以不甘服一再具禀公廨求請復訊業奉批准於前日午後經王襄讞會同英翰副領事復訊先由一百另一號西探禀明如何查獲及解堂訊實判押西牢一年等情旋據見証繆王氏供稱實因家貧愿將親生男孩扣沙賣於藍芝蘭爲子並非藍等販賣並由藍妻羅氏代求恩宥中西官會商之下以藍等販賣小孩有如許之多且經訊實押辦尚思翻異驟難定斷判藍仍還押候再訊核男孩扣沙暫留棲流所 
瑣聞 
[城内]  
　　預備祭祀○滬道劉觀察昨縣牌示云八月初三日祭先師孔子自七月二十九日爲始齋戒三日不理刑名八月初四日祭社稷壇自初一爲始齋戒三百不理刑名八月初四日祭文昌廟自初二日爲始齋戒二日不理刑名八月初十日祭龍神祠八月十三日祭關帝廟自十一日爲始齋戒二日不理刑名合行牌示爲此示仰道屬各官一體遵照　　電燈無光○昨晚八點二十分鐘縣前及三牌坊四牌坊等處電燈忽然熄滅約歷一點餘鐘始漸復明斯時適有商團會集縣署大堂排隊出巡因在黑闇之中防備尤密 
　　道轅紀事○同知銜候補知縣審查案件委員吳祖恩禀知奉巡警道札委到　審查案件丁憂江南將備學堂畢業生平義謝孝江蘇農務總會調查員閔鎔浙江候補知縣陳鴻恩候選州同王銘和均禀安 
城自治公所總董李鍾　禀見 
[南市]  
　　巡緝匪類○大達輪船公司碼頭巡丁長 
廖某日前病故即經該公司總辦議派前充大小東門盤查員之武弁楊芝階率同夥役在碼頭專司巡緝藉以保衛客商昨己函告自治公所董事查照矣 
　　聚賭受罰○船户許根生陳慶生張維生張阿才王仁生等多人在裹關橋潮源樓茶肆聚賭爭毆由　巡拘至自治公所警法當値處飭許陳各罰洋兩元　人各罰洋一元充公省釋 
　　不認訛詐○前日有阜甯縣婦人鮑董氐被拐匪趙文卿誘領來滬換乘大達公司新寗輪船販往崇明議賣旋被自稱探夥之馬淸蓮陳錦軋住訛詐趙忽情懼脱逃當被巡丁長楊芝階查知立將一干人拘至裁判所請訊氏供夫名德章翁名誰根　竹排爲業家住楓莊被趙拐出又被馬等圖詐求究訊之馬陳二人供在戴竹山處爲夥由車夫劉春江報知往看並無滋詐湯裁判駁曰旣不訛詐何致被拘到案判留候戴竹山來案保回仍勒緝趙文卿訊究該氏留候翁姑領回 
[閘北]  
　　誘　串詐○沈榮記之姘婦莊姚氏被王阿四勾誘與蔣正芳通姦匿居馬亞伯家日前由沈偕該氏外祖母朱羅氏前往尋見扭控三路分局詎蔣與馬串揑失單控沈搶物由龔區長判解總局前日奉陳裁判提案訊明判姚氏押女所一月羅氏交保着邀姚氏本夫到案具領蔣王馬各發習藝所禁錮四月沈具結保釋 
　　希圖拐逃○馬連卿之妻姜氏與陳桂林私姘日前陳串同彭阿二欲帶該氏逃走被氏母姜蕭氏尋見扭控三路分局由龔區長判解總局前日經陳裁判提訊彭不認串拐判該氏给馬領回管束彭拘押十天以儆　　祇可讓出○王生廷控陳叙卿以房屋三間押去洋一百三十元過期不贖前日經總局陳裁判提訊陳供無力取贖判具結限期遷讓交王管業了案 
　　失火罰鍰○洪安里豫通恊記花紗號失愼一案昨由四路一區董區長諭着該號認繳罰款洋十元即將經理袁慶堂開釋 
[英租界]  
　　追繳押欵○英商華洋人壽保險公司控邢雨周（即邢小毛）抵地不贖等情前日午後由廨會訊原告代表愛理司帮辦律師譯稱邢於西歷一千九百另九年間將坐落　邑之契地一方向原告抵去銀一千一百餘兩逾期已久延不取贖請將本利追還訊之邢供認抵地屬實惟求寛限料理德襄讞商之英康副領事判邢交人銀並保限兩月内淸理 
　　妓院受罰○龜奴陳根福在湖北路迎春坊二弄二百十六號門牌開設妓院因容留幼女王阿毛由探查獲將女拘解公堂送留濟良所候提陳龜訊究在案昨由捕房將陳拘解公堂訊明屬實判罰洋二十元充公如無力繳洋改押三禮拜王女交其母周氏覓保具結領回以後不准再入妓院如違查獲 
嚴懲 
　　傳訊被告○英商蘭味控張金觀欠銀不還又英商永年人壽公司控汪翰卿私用银兩又美商德高洋行控沈寳昌違背合同等案昨由差探將張汪沈三人傳至公堂判汪押候下禮拜一訊理張沈二人均交保候分别訂期會訊 
　　茶舘售煙○劉張氏在嘉興路開設小茶 
 
 

Page 20

 
 
舘因私設煙榻售烟被捕查悉昨將該氏傳到公廨訊實判押女所一月煙具銷燬 
　　爭風衝突○新閘捕房六百十三號華捕王阿四控王陳氏與己革華捕曾阿四無端行兇昨由包探將曾與陳氏併解公堂訊係爭風起釁各有不合判王陳氏罰洋五元如無力認罰改押五天曾罰洋二元一併充公王捕斥退 
　　流氓攫物○流氓楊爾小王福生陶毛頭等在七浦路攫取龔譚氏金戒被探查獲昨解公堂經中西官畧訊一過判楊等還押候下禮拜一英領堂期再行解訊 
　　雉妓拖人○雉妓胡王氏蔡阿囡均因在途拉客違背定章昨由捕房將兩妓併解公堂訊實判各押一禮拜示儆 
　　禁錮偷兒○杭州人孫順法竊取其友胡順生及廣東路二百十六號客棧内寓客許玉登之綢縐銀器等物由探查獲昨解公堂訊供屬實判押西牢五月贓交失主領回 
[美租界]  
　　電車衝撞○工部局三十九號洒水馬車昨在百老匯路被八十九號電車撞壞車身由馬夫稟報捕頭飭候查核 
　　無妄之灾○劉順發昨在百老匯路趁搭二十三號電車一躍而上立足不穩跌傷頭額又婦人衛費氏昨乘八十四號電車至西華得路下車夫足跌仆被車輪碾斷右手三指先後由捕車送同仁醫院療治 
　　壓傷車夫○小車夫陳田華昨載木料過西華得路新記浜路相近與二十九號電車互撞陳即倒地被木料壓傷頭部血流如注由印捕車送同仁醫院療治 
　　因何斃命○前日傍晚有年約五旬之男子倒斃於北江西路旁有衣包一個鐵鍋一口由捕禀報捕頭請飭地保報縣請騐 
[法租界]  
　　包庇傭婦○夏吉階夫婦前因房客宋閔氏被木匠張金寳行竊飾物在公堂誣攀傭婦高陳氏經捕房飭探往提出爲庇護即由該探禀明捕頭親自率同譯員等前往將該傭婦拘提夏夫婦復與挺撞爰由公堂出單傳夏讯究夏則抗不到案旋經捕頭派令譯員及該探到堂伸訴原委並請核示中西官以夏藐視公堂爰即改出提票拘案嚴究 
　　帶累好人○羅元喜前日因與某老虎灶主宋某口角鬥毆致將在塲解勸之徐庭士打傷當由捕房飭送醫院醫治昨將羅解廨請訊聶司馬判令還押候受傷人醫愈再核　　追還車價○前報記俞小亭所失之脚踏車在尤英夫處尋見經公堂訊供係向沈彩章處買來判限交沈到案再讯在案兹沈業己尋獲交案請訊沈供是車係由木和尚交來出洋買下前已將朱扭交警局因不肯收致被避匿求鑒判沈交保着交還價洋念元　　幸未肇禍○某酒店値堂人戎掌發帶同証人賣牛肉之張子卿投廨控稱周　榮前晚同一友人來店沽飮待店閉市尚不肯去酒錢亦不付給向論不服反遭行兇紕將張子卿牛肉攤上切刀搶來亂砍幸人多奪下未遭意外今由巡捕解案兇刀呈騐質之周俯首求宥判押捕房一月 
　　女孩迷路○女孩彩仔年七八齡衣衫藍縷日昨迷路哭泣由捕送廨請示判送善堂留養候核 
[海上閒談（亮渠）]  
　　向來各省有事。報紙據實紀載。官塲必有以官電囑登。或來函更正者。最近如廣東孚將軍李水提之事是也。今川省亂事。尤駭聽聞。官場殆無可掩飾矣。若其未至决裂。詎肯聽報紙揭破。實情。使該省官塲難以隱匿哉。然而報紙好看。難爲國家。記者亦甚願官塲之囑托更正。謂川中並無亂事也。則川民之幸矣。今何以望其更正。偏又不來更正耶。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[法部通行各省提取府治首縣原有欵項籌辦審判應卽確查實數限期報部核辦文]  
　爲通行事會計司案呈宣統三年閏六月二十五日欽奉諭旨内閣會奏請裁各省府治首縣併歸該府直轄提取原有欵項設立地方審判廳以飭民治而重司法一摺着依議欽此欽遵到部並由内閣刷印原奏通行知照在案查原奏内開各府首縣例定廉俸爲數均少向資以辦公者多在錢漕平餘漕餘及規费等欵除各省現已報明度支部者外均應令和盤托出不得任令稍有隱匿以免裁缺之後應提之欵又歸無著而此大宗欵項即可撥爲設立審判廳之用其首縣衙署亦可騰出建竐法庭庶各府地方審判廳卽可依期成立等語現在各省府治首縣旣經奉旨飭裁併歸該府直轄所有應裁各縣一應公私經費如原奏所稱廉俸錢粮平餘漕餘及規費等欵每縣究有若干並此外尚有何種欵項可以提用應由各該省迅即按縣切實查明飭令和盤托出毋稍隱匿除應如何酌撥府官公費以资辦公仍彙案報明外其餘各欵儘數提作審判之用更應通盤詳籌此次提取各欵先就該省各府治地方初級審判廳應需經费核實分配如尚有餘自可匀撥各廳州縣審判用欵倘匀撥不足應如何设法變通之處即由該省督撫一并妥籌辦理以重審判而促進行相應咨行各省督撫並札知提法使限文到一個月迅將各府治首縣原有欵項先行確查實數詳悉報部事關籌辦司法要政且應列入追加預算入之欵本部立待核辦毋得延遲可也 
[學部咨行各省臨時敎員養成所課程須用初等各科敎授書並將辦理情形報部文]  
　　爲咨行事普通　案呈本部具奏擬定臨時敎員養成所曁單級敎員養成所簡章一摺業經奉旨允准通行在案查臨時敎員養成所一項肄業年限爲一年以上二年以下此爲初等小學急於求師起見故不能不簡短時日以速造就但年限旣短修學若不得要恐將來出爲敎員時授受不能適合本部現定一簡切辦法凡此項養成所敎授敎育一門課程除講必要之敎育原理外其敎授法可就本部編定或審定之初等小學各科敎授書逐項講授並以學生所用敎科書爲之參助俾該師範生等心領神會正確明瞭今日受之於敎師者即爲將來敎授學生之具授受相仍庶不虞其扞格且可於實地練習時覘其領悟與否以爲逐項糾正之地此門鐘點不妨加多或各科敎授書中有爲敎育學敎員所不能敎者即以各本科敎員擔任惟此項敎員務取學識充裕富有經騐之人就其心得旣可發明敎授書之義藴復足以補敎授書之所不及相得益彰爲效更大庶幾養成所不至虚设此文到後辦理情形何如應於附省州縣所立養成所開所一月内由該提學使具報到部以備查核相應咨行查照飭遵可也 
來件 
[洞庭山紳董致旅滬同鄕告災書]  
　　本年入夏以來雨多晴少民心早經惶恐七月初旬狂風驟雨晝夜不息以致山水暴發湖水陡漲農民極力築埧戽水猶冀盡人事以挽天心孰料天不厭禍十二三日又大雨如注至今風雨時作陰霾蔽大遂至港岸不分高低田地盡成澤國前山如下六村下山如東湖廐里鷄山射鶚朱家港葛家凟西涇村等處後山如王舍南北望一帶均一片汪洋民間屋内都水深一二三尺不等鷄犬牲畜漂沒無算人均避難小舟中一片呼號求救之聲耳不忍聞此誠我山數十年來未有之奇災也日前正在邀集各米舖暫平米價一面前後山籌辦不糶查户塡票赴湖外糴米於二十一日開辦並屢禀廳尊詳請委勘發賬免糧而各村災民紛紛向廳署自治所告災扶老携幼數百成羣塗爲之塞十四日竟至鬨閙公所毆辱董事查歷届前山平糶不過大小七千餘口本年灾重異常卽薄有田地鄉農亦均露宿風棲頓時乏食非稍從寛恐一二萬哀鴻一百因飢生變如常熟等處搶刧肇亂其禍有不可勝言者况東南出米省分大半被災時僅秋初稻苗正在揚花今則高田全沒顆粒無收遲恐有欵亦無處購米山中積穀前後山僅有二千餘石不足半月之糧况水勢有增無减望退無期萬不及補種雜糧即春熟亦無把握來年籽種又絕如此灾重日長正在需欵近日人情洶洶非赶辦急賑不但饑殍可憐勢必橫生變故除平糶動用積穀欵項外約計急賑冬賑非有三四萬金斷不濟事現經葉翰甫萬梅峯鄭景之等倡捐洋五千五百元餘擬就在山有力者籌足萬元但所闕尚巨一木難支閣下急公好義素所钦佩今番梓里遭灾自必倍深惻怛惟祈大發慈悲惠茲窮黎並望廣爲勸募一錢不爲少萬金不嫌多但期從速捐募多多益善所捐之欵請就近交於施祿生翁收集 
源源解濟弟等已設籌賑局於文昌宫自治公所内如荷賜示請逕寄此間其募捐總册由官蓋印發出雨本一存本册籌賑局内一存上海施祿生翁處凡山人慨捐者均詳載簿内其代募捐册收條巳託金培生兄赶緊石印编號蓋戮再行就近送奉册到務祈速爲代募想我山人每遇他處水旱偏灾無不好善樂輸此次我山浩刧實非尋常灾歉可比一經大善長勸募必能義粟仁漿源源而來救垂斃之災黎實同人所頂祝弟等經手捐款涓滴歸公如有一文米粟侵吞必遭雷殛火焚再今年災情之重而慘斷非筆墨所能宣故先行函乞外並懇嚴价翁金殿翁即日來甲面陳一切爲數萬災黎請命弟等識見素陋値此危迫之秋日夜焦思殊少善策尚望不吝敎言俾有遵循尤深盼切劉德祉金齊鎭嚴國　翁長炳萬履占葉懋鎏朱家祿鄭言晨朱文豹嚴家成鄭汝賢姜昌鼎葉昭敦金鑑葉慶壎鄭贊堯仝啟 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本 * 
館最爲歡迎卽請開明住址以便隨時通信惟原稿恕不奉還 
[游戲文章]  
[觀夜樂園新熖口臺記（愛）]  
　　徐家匯路有夜樂園焉。乃人鬼莫别之區也。時逢中元。例開盂蘭盆會。旣列古玩。復呈百戲。兔月漸升。羊燈已點。但見鬼影幢幢。鬼聲許許。鬼態百出。鬼計多端。鬼之好游。於此立足。鬼之好淫。於此野合。鬼風吹面。鬼箭射人人方苦夜鬼乃樂辰。餓鬼不散色鬼又來。金銀脂粉。滿熖口臺。戒僧乃披搭衣。戴毘盧。手執一。香登臺作偈曰。鬼形本。隱。何謂其。明鬼物本。蠢何謂其靈。欲知鬼態。請視人情。鬼已烟銷霧滅人何魄動魂。驚且請近看世上。莫再遠跡幽冥。如食。鴉片烟癮曰深。雙肩高。聳枯木成形。有如夜义裙其質。粉銷脂枯。嚇人吐舌。有如紈袴。人極好色精竭髓枯。獨剩衰骨。有如。和尚。坐化身亡。無罣無礙。上下精光。有如乞丐。棲身於野。一病身亡。骨抛郊外。有如醉漢。鼾鼾而睡。一夢千年。尚不肯悔。戒僧偈畢。於是洒甘露。施法食。大衆人鬼。聚而相悦。車水馬龍。徹夜。不歇。今時犯寒露以尋歡。他日同孤魂。而入席。香乎烟乎。燈乎月乎。人乎。鬼乎。夜乎日乎。乃是糊糊塗塗之。一幅鬼趣圖。 
[寳塔詩一打（秋聲）]  
　　麻。是　。像梅花。鷄啄西瓜。翻轉石榴壳。兒童見了笑駡。。説他是個胡蜂屋 
　　官。審判。多口才。五品頂帶。蟒袍外套穿。出門便要人抬。前後擁衛虎威喊。人説是官我看是混蛋。 
　　兵。壯丁。也是人。呌化出身。個個是光棍。偷盜奸拐亂混。慣欺鄉下的平民。 
　　營。大人。戴紅頂。威風凛凛。呼喚都是兵。聽得打仗吃驚。一溜烟忙逃性命。 
　　鎭。軍門。紅頂花翎。黃馬褂加身。彷彿是個天神。可憐一戰便傾生。 
　　民。百姓。苦萬分。專怕官紳。終日辛與勤。背脊晒得如薰。碰着水旱就沒命。　　標。頭挑。身分高。出來帶刀。彷彿像强盗。吃着小虧不饒。闖了禍事不肯逃。 
　　僧。不稱。專吃葷。念不正經。嫖賭如本分。六根何常淸凈。實在是有玷佛門。 
　　盛。心狠。不是人。賣國奸臣。只要銅錢進。那管同胞性命。莫怪川人要　憤。 
　　端。瞎纏。不自愛。帶兵入川。同胞那堪殘。一旦激成民　。定要弄得不好看。 
　　老發哮。像栲栳。一磁便倒。兩頰鬍子繞。可厭可棄可惱。跌子跟斗不得了。 
　　翁。龍鍾。跑不動。耳目不通。背脊像灣弓。頭　縮雙肩高聳。遠望一座丈人峯。 
[揚州消夏竹枝詞（邗上寄雲生）]  
　　揚州城裹萬人家。到處凉棚赤日遮。何物詩脾淸可沁。兩三頻果壓新茶。 
蓬門雖設不常關。鎭日無聲靜自閒。只爲淸風吹不到。阿儂居舍小三間。（小家居户天暖開門延風） 
滿籃梔子賣門前。一個花球十個錢。要使檀郎知愛惜。只敎杳在枕頭邊。（梔子花球婦女買以懸掛帳中） 
文明輸到女兒郎。脱却嬌　學大方。粧飾入時人似玉。折紗衫子素羅裳。在家嬌小最工痴。爲愛名花不惜資。對面人來香撲鼻。白蘭襟上一枝枝。 
風凉頭　綺雲肩。顋暈紅侵汙氣鮮。粉黛輕描臨鏡懶。美人顏色擅天然。 
無端苦熱起相思。香燼茶温倦不支。豈是昨宵眠未穩。倚欄深悶立多時。 
午夢初回睡眼鬆。鬥牌鄰嫗喚怱怱。勝他一服淸凉散。四面風輪在握中。（未完） 
尊聞閣雜錄 
[犬偵探]  
　　黑龍江省滿洲里二道街。俄商秋林洋行。日前夜間被賊盜去皮貨衣服等物。値洋五千餘元。次早該行報請俄警署緝。當將滿街四面路口角兵堵截奈騷擾數日。絕未獲一蹤影。嗣俄警探聞海參崴俄國警署。前曾在哈爾濱以重資購一華犬。善緝賊有奇技。即電借此犬來偵此。案越數日果護送來滿。俄員將犬帶至洋行中被盜之屋。犬以鼻嗅畢遽外出。由二道街徐行俄警尾隨之。出街里許。至小北屯山後。忽見有兩馬一車。二俄人 
仰臥車傍。犬忽狂吠。俄警會意連擊數槍。二人驚起欲逃。犬奮勇力追。警員卒將車馬及俄犯一併拘獲。犬又吠。往返梭巡。旋在叢蒿中覓得蔴袋二。嚙之破。贓物在焉。時觀者如堵犬回至三道街。俄人飯館門首。復狺狺有聲。館中人俱出觀之。犬於衆中獨回俄人某怒吠。俄員因又飭差指拿。前後共三人。訊問時均供認不諱。並供出逸犯二人云。 
情天恨海 
[讀崔護重來詩有感率題四截（綺琴）]  
門巷依然人已非。桃花人面兩相違。曾聞寄語郎珍重。一寸相思泣夕暉。 
待到無花欲折花。可憐咫尺似天涯。東皇不管人閒事。一任飄零到别家。 
媧皇未補有情天。情到深時性亦捐。碧落黃泉同一哭。桃花依舊自年年。 
難除綺語祭愁何。追悔當時誤會多。兒女心腸非易了。憐他命薄受摧磨。 
[題林瀟湘焚詩圖（瘦蝶）]  
消息傳來恨不禁。玉郎何事負初心。一鐙愁聽潇湘雨。涙血糢糊漬繡襟。 
冰綃詩卷當年物。搜遍瑤箱意緖紛。畢竟聰明仍自誤。拚敎刧火一。 
 
 

Page 35

 
 
齊焚。 
病到難醫孰餐憐藥爐烟裡送華年芳心一寸同灰死已分今生不復燃 
瘦骨珊珊强自支三生悔煞縛情絲個儂一種傷心處除却鸚哥總不知。 
付之一笑 
[命名之意（寄重）]  
　　某邸以疏族入繼。封貝勒。晋親王。由疏而親。旣有次第。日歷年所。而某邸之心迹。於其生子命名時。已曲曲傳出。長曰振。謂其振作精神。干預政事。次曰　。謂其旣得政柄。名爲扶持社稷。已顯出搜攫現象。三曰。括謂其搜括全國資財。或有未盡。又勗其子包括之。然則振也。　也括也。直某邸一生歷史中之大關鍵也。書至。此適有友人過從。閲此。條喟然曰。如子言。尚有未盡。蓋某。邸係出天潢。性喜囗囗。三子名皆從手。實是三隻手之意也。 
[心直口快（玉劍）]  
　　人生最可貴者知巳。而最難得者亦知已。 
世人妒我者多。愛我者少。或曰妒我者亦知已也。 
飢軀奔走。不能肆力讀書。終日與市儈相周旋。眞大不幸。 
明窗凈儿。經史羅列紅袖添香。披覽之餘。與二三知已。暢談古今事。能享此福十年。死亦無恨。 
我不痛楊篤生之死。惟痛楊篤生之所以死。 
格殺勿論。久已膾炙人口。昨見一鐵匠罵學徒亦曰格殺勿論 
戲院易名舞臺。昨見一卦命先生。亦書曰筆舞臺。可笑。 
[戲攷吳下健兒]  
　　淸官册。一名陞官圖。又名提寇陰審。令公撞碑後。六郎進京告御狀。金牌宣召寇準。刻日進京。審問潘楊二家之事寇本一縣令。抵京後。潘妃賄以金帛。準直告八賢王。王囑以暫領賄金。留作証據。審時潘洪欺準官卑職小。傲不爲禮。請過聖旨。潘始下跪。審問時一味狡賴。乃令差役。扮作陰曹鬼卒。冥刑齊備。夜深提審。潘訝已身已死。見此情狀。毛骨悚然。始直供定罪。此劇於進京時。宿店中。準左思右想。坐至天明。所唱一段二簧。調頗動聽入後則全係白口取神耳。 
小説 
[醜情小説動物之愛（十四）（翼仍譯）]  
　　小白菊車中健談。忽覺飢餓。道旁有一酒店。遂與紅橘郎携手而入入座後紅橘郎展詢萊哇音樂廳中之人物如何。小白菊曰。吾惟佩華如史德小姐之單音唱歌。餘子碌碌。無可稱者。惟善妬耳。紅橘郎曰。但得萊哇先生時加靑眼。孰敢加非禮者。卿放懷可耳。小白菊俯首默然。旣復亂。以他語。遂縱談甚樂。未幾小白菊玉山頺矣。紅繘郎扶之上車。小白菊倚車窗見沿途乞丐。不禁頓足嗟歎。摸索囊中銀錢。浪擲路中。聲鏘然。丐者爭拾。紅橘庸郎撫掌大笑車抵門。紅白偕入室。一宿無話。 
[第八章]  
明日之晨。小白菊服最美麗之衣。至萊哇先生處。先生一見卽譽之曰。美哉我兒。以我觀之。當爲十五齡之少女耳。 
於是予小白菊以種種敎科書。又領至劇塲小白菊不禁技癢顧萊哇曰儂嘗學有名之舞。願就敎於先生也萊哇聞之。頗得意。促其即演。小白菊乃盡獻所長。極婀娜翩韆之致萊哇則大稱賞。伸其拇指。笑謂小白菊曰。我固聞汝善舞。今知人言爲不虚。找及門中當讓汝獨步矣。雖然。汝擅此技亦。旣負盛名。何必來學音樂哉。 
小白菊乃揚其眉。流其目。嫣然啟齒帶有自得之色而言曰。我欲爲唱歌會會長耳。萊哇聳肩狂笑曰。汝之志太大哉。小白菊曰。先生豈以我不能如願耶。萊哇曰是何言我心中方謂如我兒者。孺子可敎耳。 
斯時太早。同學者未至。小白菊退至休息室。獨坐凝思。覺萊哇先生之稱。許。至爲。允當。而其。熱誠至爲。可感。於是心花怒開幾乎樂不可。支 
大凡女子好勝之心。較男子爲尤。甚故老於交際者。欲得女子之歡心。莫不從誇奬入手。雖或贊飾過當。而女子不以爲謟。轉從而傾心焉。感情於是乎深。交際於是乎密。是誠女子之通病。又豈獨小白菊爲然。 
 
 

Page 36

 
 
 [G 
[新開新鼎泰土膏棧廣告]  
本號開設上海寳善街丹桂髦兒戲園東首一百六十六號門牌揀選大小洋藥親運上等各省本土另剪批發格外克已聘請頭等廣州燒烟名手監製三冬陳公烟膏輕灰濃烟細沫白泡一呼能抵經日之讔調和足有十里之香洵市上之特色實世間之罕逢也如蒙　紳商賜顧請認明本號招牌庶不致誤 
[燕醫生引病出外膏]  
骨骱損傷跌傷扭傷及肌痛潰爛等症用貼燕醫生稀藥膏立見神效其法照包紙仿單試貼凡抱以上各症者不到三天便即霍然謂予不信請至中國各大藥房代售處試購可也　老晋隆洋行總經理 
[德商順發洋行]  
德國老美女牌啤酒　登錄商標寳星爲記 
本行經理老美女牌啤酒已蒙　各界同稱讚美各埠早經馳名此酒之功用毋庸再贅如蒙　賜顧認定寳星爲記庶不致貽悞仕商各界承荷　購辦移玉　本行帳房接洽可稱價廉物美衞生有益之品以副　各界諸君之雅意如不信者請嘗試之方知言之不謬也　上海英界博物院路十七號德商順發洋行廣告　話電一千九百八十四號 
[華産精造龍頭爲記四時八節家家宜備之良葯清醒丸]  
江南陸軍軍醫官南京慈惠醫院院長張修爵鑒定謝雅堂經驗秘方 
挽回利權杜塞漏卮醫科聖品葯界大王商標註册 
實業界挽囬利權品之一口中香品清醒丸上海光華堂藥局 
價目様包五分　小包一錢　中包二錢五分　中包内附賽銀葯匣一只 
淸志醒神開關達竅心胸暢快口喉淸香 
無病者服二三粒芬芳撲鼻初病者服四五粒重病者服十粒至二十粒凡夏秋各種時疫急痧常服永不沾染其一切效能詳列包内仿單購者注意同胞注意 
效力　神志昏闷眼目眩花頭重體軟口渴舌燥胃碍喉乾酒醉暈船山嵐瘴气一切痧症時行瘟疫冒暑中寒嘔惡泄瀉肚痛牙痛䓁症一服無不立愈 
凡我同胞請用國貨倘存貳心先試様包 
各埠經售家天津漢口北京南京杭州各葯房各京廣貨舗縂發行上海四馬路老巡捕房東首惠福里底光華堂 
[老太古公司ＢＳ太古火險公司]  
倫敦崙格西火險公司柯里仁火險公司叭喇定火險公司雙司勞洽其火險公司 
家定火險公司 
啓者本行經理以上五保險公司事務現可代客保廠屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保請駕臨面議可也特此佈聞 
[全昌新製改良離鼻眼鏡洋鑲金鋼鑽珠寳金銀首飾]  
眼鏡首飾一道人身日用要品中國素不研究以至輸入吾國人人樂用利權外溢敝號非徒謀利意欲挽回利權特選超等名司格外精益求精自造各種改良玲巧金銀首飾眼鏡多蒙各界一再試驗推爲亞東第一等貨色實在外國貨之上折脚離鼻眼鏡可免壓鼻鈎耳之弊並合諸公面部大小種種舒服愛之不釋并由高明光學醫生考驗上等養目格致晶片黑白藍片不論年老年輕有患目光不正者俱能照配合光保護目力配換鏡片有光線表較準絲毫無差其價格外克巳鑲嵌鑽石珠寳翡翠首飾風凉頭針揷針領針一應俱全珠翠真金彈簧耳圈每付十元翡翠紅藍寳石洋鑲真金戒每付八元半真金挖耳每支三元以上之價均是起碼所售眼鏡首飾均用本金足赤煉就並非洋金倘有不合仍可收回兌換貨真價實老少無欺劃一不二　上海跑馬廳二馬路口電話一七零四號蘇州閶門外馬路全昌 
 
