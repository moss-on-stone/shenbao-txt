# 1907 - 401 - 4912508

 

Page 1

 
 
   
 
 

Page 2

 
 
宫門抄 
十月十六日召見軍機逹壽陳燦智格 
[論説論商法起草特開大會事（進續）]  
商法旣爲保護商人推廣貿易之用則編纂商法之事自於商人之利害較切商人雖無制定法律之權然依商事慣習而類編法規以相約朿至得政府認可而進爲全國商法法典則固徵之西國實有可援之成例攷商法之起源與他種法律不同不但異於刑法押且異於民法民法淵源羅馬自古由國家制定而商法則昉於地中海岸之商業慣例在西史十七世紀以前一切海上商法如羅爾德海法及屋來倫海法等全由商人以私人之勞力而編定卽陸上商法亦以歐洲中古時代盛行階級制度商人不得受國家法律上之保護遂自結團體以資捍衛自依慣習以定規則復由商人自設仲裁裁判所据此慣例而裁决紛爭於是有各種商習慣法如巿府所定諸規則與商業團體之决議及私人編輯之商法類典之類盛行於意大利西班牙等地至距今四百餘年前法王路易十四世出隊統一歐洲各地之商慣習法而制定海陸兩種商法然其陸上商法之草案全出商人薩懷利之手故又名之爲薩懷利商法嗣後比西意德各國踵起海陸商法始全由國家制定而近十年前英國擬增改商法單行法爲商法法典亦由倫敦商會議决併發表編纂方法之意見書此由沿革上觀之可知商人議編商法之並非創舉且論商法之性質亦與民法同爲任意法而非若刑法及别種公法之爲强制法苟無害於公安及善俗者皆不妨聽從其舊習故商法之編定由商人自爲較之出於政府更便調查有推行之利而無隔膜之弊今以商法草創由商人辦理其善二也 
今世商務以國際貿易爲主多内外國人之交涉故商法亦有各國從同之勢誠使編定文明完備之商法及各種法典並幸得撤去領事裁判權則不論内外華洋商民詞訟均可適用同一之規則而無偏袒不平之弊此事爲全國商民共同之利益不止關係於上海一隅故必衆建共維集恩廣益况如憲　實行各處商會諸君子本具有被選舉爲議員之資格得有立法恊贊之權此事實爲嚆矢今者議起商法草案而各處商會諸公遠近畢至其善三也 
夫商法一事爲振興商務之要端而商界諸公所應合力以圖者自尙不止此當日有人倡議組織華商聯合會亦經多數之贊許倘此舉成立而又能完全實行其造福於全國商民者豈有極哉（完） 
來稿 
[上海商務總會上度支部論鑄銀幣書]  
一主權問題分作四層 
（甲）當首破外國銀行必用墨銀之説墨銀爲墨西哥所鑄歐洲各國非墨西哥屬土何嘗承用墨銀卽墨亦以産銀甚多而吾國行用其銀圓因鑄爲一種工藝品以爲其産銀之銷路故非但歐洲不用墨銀墨國亦已用金并無收回自用之理塊銀尙爲一種貨物 
 
 
 

Page 3

 
 
墨銀欲再成塊銀轉多傾鎔火耗之費除吾國視爲不法之制幣外直謂全球無所用之可也外國銀行之用墨銀乃因我之用而用之洋商捆載回國之物從無墨銀一片其來與我爲巿必用我承用之幣而我竟無國幣大宗貨價相率用塊銀銀行亦用塊銀畸零日用相率用墨銀銀行亦用墨銀其用塊銀也與金價爲比例所以歸洋商金幣之成本也其用墨銀也以巿面所流通所以便當地鈔票之行用也不但此也洋商在各省通商各以當地平色爲巿以向來紊亂之平色尙有主權使外人不能不用豈有改鑄畫一之國幣轉慮外人把持之理把持中國必用墨銀亦知墨西哥有何等權力能使各國爲之把持各國對於墨西哥負何等義務而必爲之把持數十年如一日乎故謂外國必用墨銀者乃其不利國之有弊欲恫嚇以保其常用塊銀之私利耳或以爲商人利於輾轉繞算此大不然商人竭其心力僅能逆億貨值之盈虧幸而屢中輒因幣價之漲落復遭意外之險外國盛誇商學又無幣制之害我以無學有害之商當之國無制幣國之苦累至矣惟官中於用塊銀則有大利凡納之官者每兩作銀圓二四五六圓作制錢三四五六千不等所輸之於國者銀之巿價所徵之於民者銀之官價無紀極之平餘不可思議之宦槖皆得力於塊銀而誣外國爲必用墨銀又誣商人爲樂於繞算此真不白之寃矣地丁錢糧厘金蘭稅之必收國幣吾主權也一切俸餉之必放國幣吾主權也有此大周轉來路去路已活其間民生日用不期然而信向國幣之心堅於信向墨銀之心視信向之程度自能抑墨銀使低於國幣若干亦猶是吾主權也於是墨銀之來路可絶即尙未禁外國銀行之鈔票亦皆必以吾國幣爲鈔票之兌值謂予不信有如皎日此主權之復於本有者也（未完） 
專電 
[電一（杭州）]  
杭省商務總會十六日又籌路股四十一萬八千四百元 
[電二（杭州）]  
兩浙鹽商集議數次擬按引認股 
[電三（杭州）]  
嵊縣匪黨連結近萬人勢甚危急省中派一標全營往援 
[電四（北京）]  
滬道電禀外部華洋商人裝運麯粉向不收稅現土貨稅則　定應援何例乞指示 
[電五（北京）]  
[電五（北京）]  
崇文門向不分華洋携帶貨品一律收稅現美使代商人索還稅項外部駁復 
[電六（北京）]  
墨撫程德全叅案政府又電催徐世昌查復 
路欵要聞 
[江浙學生多願列名入奏]  
　　自京師大學堂中江浙兩省學生提議聯名呈請代奏一時都中學界聞風響應現譯學館實業學堂順天學堂陸軍部測繪學堂各江浙學生均願附名人奏全體贊成紛紛開列名單函送大學昨日繕成公呈列名者多至二百餘人 
[浙省學校聯合拒欵會致新浙撫電]  
　　浙撫馮行轅真電諒鹽借欵浙民死不承認公來善爲浙計並善自爲計 
[浙路公司致新浙撫電]  
　　新任馮帥鈞鑒先後奉元電蒙允維持紳民欣慰辦法想已商定急甚然眉東南半壁惟兩帥再造豈惟蘇浙人民世世子孫不敢忘王相病允以摺代表遵部電多舉數人浙舉定檢討孫廷翰分部郎中李厚祐刑部主事孫詒讓爲遵旨商辦不認借欵之代表蘇另呈蘇浙路公司 
[浙路新股暫行緩繳]  
　　浙路新股已集二千三百餘萬茲公司因章程收據尚未印就且各府總分經理收股處亦未據報告擬暫緩收俟收股處成立後再行通告云 
[蘇州轎役續籌路股]  
　　蘇省轎役等認路股洋五百元曾紀前報茲悉是欵係由城外轎役所認現城内轎役亦籌認五百元日内當舉 
 
 

Page 4

 
 
代表赴公司報告其籌認之法係於所入工資中每千文提六十文以抽足認數爲度云 
[嘉善學界集股]  
　　十三日嘉善縣學堂堂長陸君邀集紳商學界提議招股公推朱循柏爲會長錢立凡孫彦才副之當塲認定股洋三萬餘元復於十五日假座輔善堂公所開正式大會擴充招股并擬電稿 
附電報（一致浙撫）路欵借命脈絶浙人惶急萬狀乞援救以繫人心嘉善紳商學界删（一致杭州浙路公司湯劉二公鑒債入路去關係極） 
大善邑已開會招股乞堅持嘉善拒欵删 
[上海各團體定期開會]  
　　上海勸學所總工程局南巿商會分所公益研究會西北城地方會同仁輔元堂普育堂果育堂各團體定於十七日下午二時就總工程局開聯合大會邀請紳商學界會議集欵辦法 
[西北地方會開拒欵會]  
　　上海西北城地方會定於十九日下午二句鐘開拒欵大會演説借欵之利害會所設廣福寺 
緊要新聞 
[倫貝子預備起程北京]  
　　倫貝子往日報聘准定本月十七日午刻由北京乘坐專車起程先赴天津乘安平船抵神户昨已知照郵傳部轉飭車站預備一切并由外部電知駐日李使矣（酉） 
[興復海軍之决議北京]  
　　政府近以海牙平和會各國代表以中國無海軍幾不能列於頭等國在爲世界詬病日前籌議組織海軍須先建設海軍專部然後勘定軍港訂購鐵甲兵輪四艘魚雷艇四十艘一面在南北洋設立海軍學堂培植海軍人才并查取舊有海軍人員履歷及水師畢業學生名籍擇尤分别録用開辦經費聞兩宫允由内帑撥五百萬兩各省攤派一千萬兩不敷之數由度支部設法籌撥常年經費則擬舉行印花稅并將火車票加價兩宗作爲海軍專欵該部尚書一缺擬暫保薩鎮冰軍門署理議於年内即行開辦（酉） 
[中國購買戰艦消息]  
　　十五日倫敦電云英國裴敏漢報載稱中國將於明春向英國路廠訂購軍艦數艘並購辦大砲彈等軍械云譯文匯報 
[軍機處傳諭應考章京北京]  
　　初九日軍機處交内閣轉傳各部院衙門此次本處考試漢章京現定於本月十五日在憲政編查館考試所有各衙門保送人員希即傳知務於是日已刻携帶筆墨齊集該館聽候點名考試毌稍延誤（望） 
[外部近事]  
傳旨電賀德皇孫初六日駐德使孫寳琦來電謂德皇太子添第二子應否請國電致賀經外部於初八日覆電謂德皇得次孫業經奏明傳旨道賀 
德使請派員赴萬國救生會外部接駐京德使照會西歷一千九百零七年在曼因河南岸法郎扶舉行萬國核傷救生會請派員届期前往赴會 
照會日教習呈遞祝頌表式外務部照會日本教習謂所有萬壽祝頌表應用紅黄絹書爲宜俟辦妥後呈送本部查核如無違礙自應代爲呈進云（望） 
[旅蕪閩商提議建邵汀礦約蕪湖]  
　　福建旅蕪商界於本月十二日在福建會館開會提議建邵汀礦約到會者約二十餘人陳君勒生演説畧謂建邵汀礦約期滿應及時力爭收回自辦衆均賛成遂公同簽名電逹外部茲將原電録下 
北京外務部鈞鑒建邵汀礦約滿期懇收回自辦旅蕪閩商公叩（少） 
[蕪湖關道致湛稅務同函（爲緝獲軍火事）]  
敬啓者奉撫憲馮批開據本監督禀拿獲美順輪船砲彈情形并録呈護照緣由奉批據禀并抄呈護照均閲悉查此項護照所運各件早經運送到皖不知當日何以不將護照收回且此次護照係三十三年四月三十日驗訖誠如來禀所云萬無遲至九月初十日始行報運之理且此次起獲之三十三箱與護照所載貨件均不相符則此項護照不得指爲起獲三十三箱之護照毫無疑義總之此事疑竇甚多百思莫得其故節電該道已詳言之應即飭令原經理之道員宋芳賓親與該行理論明白再行核辦另禀併悉子彈一匣暫存仍候督部堂批示繳等因到道奉此合行函佈即祈貴稅務司查照函知滬關爲盼（儀） 
[中國向美借債消息]  
　　十五日倫敦電云英國地球報得一消息謂中國擬由新任美使伍廷芳向美國借債　百萬金磅譯文匯報 
[江西南贛拳匪閙教二十三誌]  
吉安府地方安謐初三日吉安府許太守電致兵備處洋務處云吉郡近尙安謐各縣教士多已回堂白教士懷德亦回寗都陸軍兵丁遵電 
 
 

Page 5

 
 
轉飭嚴加約束近守紀律足紓憲厪 
南康獲匪解府審辦贛州江臬台督隊在南康所屬之塘江一帶拿獲匪徒二十九日飭派員舁督兵押解贛城聽候訊辦聞該處地方亦已安靜云 
上猶縣禀贛撫電南昌撫憲鈞鑒連日會營續獲鉛坑匪黨陳良發曾紹洪并匪目鍾世欽之子鍾錦光限日交父壽琳冬 
大庾縣禀兵備處電兵備派辦處憲鑒昨據探報並按謝巡檢函赤土朱枋鋪有難民避居新城卑職擬親往查看安撫並遵江臬司電諭酌量資遣期將界南邊境先爲清厘以紓憲厪豓電所請借領銀一千五百兩現在急待支應務乞迅賜電匯爲叩卑職安謙禀江 
[商務總會公讌各埠代表紀盛]  
　　十六日午刻商務總會公讌各埠來滬計論商法諸代表於張園之安凱第到者三百餘人先由周金箴君起言諸君遠道蒞會不勝榮幸請各盡一觴來賓均起立呼萬歲繼由會長李雲書君請各埠代表演説新加坡代表林文慶君起謂寰球各國皆以學術戰勝吾中國將來能設一農工商大學堂造就全國人材以與列强戰勝於商界實爲最要之點沈仲禮君謂中國素稱士農工商四者商雖居末而實有絶大之關係并謂近來洋商多以麻代絲織成緞疋銷行國外故麻之價值日益昻貴各處代表能勸内地多植麻枲實爲吾國利源之一大宗馬湘伯君起謂爲今之計莫如各埠創設儲蓄銀行令我國人民皆知有儲蓄之意應請諸君聯合團體速謀組織並期望華人將來設立商塲於海外爲推廣貿易之政策云云演説畢由各埠代表公舉某君答致頌詞盡歡而散無不以此次之會實爲吾中國商界未有之盛舉而商業逹亦由此起點云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
[要摺郵傳部奏接收新奉鐵路摺]  
奏爲接收新奉鐵路及增改工程先後籌撥欵項恭摺仰祈聖鑒事竊查奉天至新民屯鐵路前由日本築造光緒三十一年十一月中日全權大臣會議由中國備價收回本年三月間外務部與日本使臣訂立合同奏明該路售價曰金一百六十六萬元由津榆鐵路餘利項下籌撥在案臣部接准行知當由京奉鐵路餘利項下提付日金一百六十六萬元于三月十二日交日本使臣林權助收訖一面派京奉鐵路總辦道員周長齡等辦理接收事宜于四月二十一日按照日使交來清單將全路約一百二十里曁車輛材料器具點驗清訖自是關内外全綫由京師直逹奉天兩京同軌悉慶蕩平當由臣部奏請將該路定名京奉仍飭周長齡等兼管在案查該路綰轂要衝于軍事實業諸端關係至爲切要今旣收回自辦亟應改良盡善以期便利轉輸該路當日築造時本爲行軍而設工程旣不合宜材料亦多虚劣其鐵軌距離較京新舊綫尙狹一尺二寸彼此車輛不能聯接必須展寛軌道方便交通而遼河木橋長約一千九百餘尺尤須改造鐵橋以免危險自餘工程材料亟須添改處尙多察看全路情形幾須全行改築經飭總工程司等切實估計約須銀元一百九十餘萬元臣等詳加覆核均屬實在要需自慶預行籌備仍飭分期領用撙節開支惟臣部現無存欵該路所需一百九十餘萬元除遼河以東工欵照外務部所訂接收該路合同應回日本籌借一半現議借銀元四十萬元外其餘一百五十餘萬元擬卽由京奉餘利項下分年撥付以資挹注而重路工綜計全路增改工程約明年夏秋可以完竣現就原路急加修理業于五月十九日由京至奉全路通車一面趕辦增改工程庶尅日程工藉副朝廷興業便民之至意所有接收新奉鐵路及增改工程先後撥用欵項緣由謹恭摺具陳伏乞皇太后皇上聖鑒訓示謹奏十月初四日奉旨知道了 
分類新聞 
[政界民政部催查鄉社情形蘇州]  
　　蘇撫陳伯帥接民政部咨文畧云本部奏請通飭各省查報鄉社情形曾於正月間鈔録原奏咨行在案乃閲時已久未據咨報查整飭鄉社實爲舉行地方自治之首圖如董事會議事會之組織地方自治研究會之設置與夫自治經費之監督調查等事皆與清查鄉社關係至重相應咨行貴撫將前文所指各節飭令該管官廳體察地方情形迅速清查具册報部云云（七） 
[經廳查察烟燈蘇州]  
　　江蘇按察使經歷劉大令遵奉憲諭密查 
 
 

Page 11

 
 
各處有無私開烟燈情事大令於十五日親至道前街各烟館查察見許老三挑膏店内有二人對面開燈吃烟當卽拘住帶回衙署訊問一係馬聚成鷄鴨舗小開由其父具結保出一名上保如因係無業遊蕩者當卽枷號該膏店門首示衆又大令查至金記膏店因訪聞該店有暗中私賣情事卽將其捐照吊去聽候復查核奪（直） 
按一保一枷同罪異罰 
[查明鶯粟地畝實數蘇州]  
　　徐州府屬沛縣李宗田明府遵奉憲諭飭各紳董等查明所屬各處共計種鶯粟地七十六頃十七畝三分已彚造清册呈送各憲查核矣（七） 
[蘇臬整頓警務蘇州]  
　　蘇臬陸升甫廉訪前日親往梅家橋巡警總局會商總辦馮觀察傳集巡警各員弁諭令嗣後每逢二七日齊集總局討論警務並傳諭各城門委員遇江北難民成羣結隊入城者務須嚴查禁阻以免匪類混入云（直） 
[委員調查習藝所蘇州]  
　　蘇臬陸申甫廉訪於十四日札委候補知縣洪鼎芬赴北洋調查習藝所章程及一切模範即日啟程聞札内有本司於陛見時奉皇太后面諭改良監獄須親赴各監整頓習藝須悉心經畫實事求是是以辦此二事不得不實力奉行也云云（假） 
[提學署添設自治科蘇州]  
　　蘇省毛提學擬在本署設立自治科專爲聽鼓諸君研究憲法其牌示云提學司係新設之且學務公牘悉無成蹟可循尤貴得人相助近來法政學堂爲講求一切新政之樞紐而憲法自治諸大端義藴最深關係最重尤貴有器識學行之員精心研究互相討論乃足善日後之推行業經禀明撫憲飭即舉辦爲此牌示冝廰所有候補州縣以及佐貳各班無論可項出身凡懷才欲試者自本月十五日起二十五日止至本署號房報名登薄聽候訂期考試計開報名規則如左一凡報名各員須將年歲藉貫三代出身及到省日期一平日有何項學問講求有素者報名時可自聲明以便專門名題一各員有久不作楷者試卷可寫行書一小楷工整而文理稍遜者報名時可聲明專試楷書（曲） 
交涉 
[再另租馬頭之糾葛鎮江]  
　　鎮江招商日清戴生昌三公司因關前總馬頭另歸東宇小輪局租用致啟衝突已紀前報茲悉三公司據情公禀鎮道請示辦理現榮星莊觀察已札委水陸總巡周錦堂會同洋務局總辦李樹生丹徒縣王緯臣兩大令妥爲查辦矣（退） 
[禀請力拒日本在鄂購米湖北]  
　　鄂省紳商學軍界爲日本購米事公呈趙次帥乞代奏云外部奏准日商來漢購米三十萬石衆議沸騰此事關係鄂人生死全局安危義不得緘口試畧陳之關禁一弛米價愈漲因迫飢寒遂生劫奪一孔潰隄適授莠民以階亂之柄此熟察内地情形而萬難照辦者也今禁猶未弛而連日報關轉口者十數萬石尙不在此數脫准在漢購運各國商人涎此大利勢必聳領事據條約無論何米出口卽爲弛禁之文恣意要求勢不盡東南數省之米粮輸出外洋不止是欲濟外人之生命而先絶國民養命之源此環願外患情形而萬難照辦者也若果能堅持到底力與磋商日人斷不能以反覆推諉貢我政府也總之鄰交固重民命尤不可輕部宜議遵輿情亦不可拂從井救人於事理旣無一可伏求俯賜主持立予電奏不勝激切待民之至（如） 
[英領照請嚴拿閙教首犯漢口]  
　　棗陽縣境九月間有洪江會匪徒閙教當經該縣陳大令竭力解散僅傷斃教民二人現在匪首尙未拿獲昨駐漢英領事特照會鄂督請嚴飭該縣地方文武各官務將爲首之陳遠山等拿獲懲辦現趙次帥已札飭棗陽縣陳令勒限將匪首陳遠山張芝炳陳雲先唐四蠻子等四名逮案嚴行訊辦（今） 
[東省日僑自治奉天]  
　　日人現居奉天省城内者計有四百餘户該處日僑以來得日多於本月初旬開自治選舉會舉職員擔任一切義務議定自治規則十三條以成自治團隐若一敵國焉（爲） 
[電阻教士擾民甘肅]  
　　日前甘督電致外部謂寗夏等處現有瑞典教士强佔民房居民惶急恐釀交涉請速照會該公使迅爲阻止現外部已與該公使交涉矣（未） 
軍界 
[會詳編足混成一恊辦法江西]  
　　贛省督練公所兵備教練兩處會詳贛撫略謂屢奉憲諭飭將本省軍隊實力整頓建議擴充查江省照章應有陸軍一鎮向光緒三十一年改練新軍以財政困難僅止練成步隊兩標馬隊兩隊其砲　輜樂等隊均尙闕如非將陸軍組織完全不足以資調遣若練足一鎮財　亦有未逮本司職道等擬再添練馬隊兩隊砲隊一營工程兩隊輜重兩隊軍樂半隊合之原有步隊兩標馬隊兩隊略符混成一恊之制謹將大概辦法列下（一）營房必需改造（二）原有之兵急宜選練而徵兵又不可缓州辦（三）馬匹鎗砲衣裝栅帳水瓶急宜購備（四）開辦經費約計銀三十餘萬兩（五）常年薪餉軍需約計銀四十萬兩（六）雨衣兩年一換每次約需銀一萬五千餘兩（習） 
[管帶緝獲劇盜蘇州]  
　　行劫太倉某當鋪之首盜江老四邱老么二犯現經飛划右營管帶李標勝部下兵丁自浙省尾至蘇州十三日李親率各勇在盤門外大馬路緝拿該二盜開鎗拒捕旋爲前領哨趙廷玉奮勇獲住禀由撫憲飭交發審局研訊後解赴太倉歸案訊辦（命） 
[震澤縣請兵駐防續誌蘇州]  
　　震澤縣張令請兵駐紥大廟港防範梟匪已誌前報茲署撫陳中丞以巡防緝捕係地方官應盡之責若處處請兵駐防不敷分佈爰批飭該縣認真辦理警察團防嚴密巡緝一面札飭飛划營統領徐副戎派令所部水師前往梭巡以資保衛云（七） 
[巡緝隊成立情形蘇州]  
　　蘇垣巡緝隊中左右三路隊官歐陽張王三弁會議請每路添設書計生一人每名月給薪水洋八元並酌提什長十名每名月餉銀四兩五錢正勇九十名每名月餉銀四兩二錢茲議定每勇一名給發腰牌一塊以爲憑信等情造册禀呈巡防營務處核准飭遵矣（真） 
 
 

Page 12

 
 
[電禀備補隊赴皖安慶]  
　　蒙城縣王樹鼎大令日前電禀撫憲謂奉飭招到之備補隊兵丁四百名已於初九日拔隊赴皖馮中丞得電後當卽札飭督練公所俟該兵到日即行分派各營備補云（賢） 
[緝捕營辦公處遷地漢口]  
　　長江緝捕營辦公處向在漢口迎賓江館内近因總辦馮少竹觀察捕授巡警道不能常川駐漢擬將辦公處遷至武昌西廠口聞現正料理一切云（今） 
學務 
[高等四年班學生准考畢業南京]  
　　江寗高等學堂近因四年班學生將届畢業特詳請江督示期考驗當奉端午帥批示云該堂四年班學生旣與前届豫科畢業學生程度相同自應准其畢業候飭寗學司於十一日初一日起到堂按科考試分别等第詳由本部堂親加評定示期蒞堂發給文憑（商） 
[開辦初等小學堂鎮江]  
　　丹徒鎮王在國君近日禀准大憲在該鎮設立養正兩等小學堂一所一切悉照欽定章程辦理學科暫設八門年齡以十二歲至十五歲爲合格現已草具規則呈請立案矣（射） 
[布古學堂考試案揭曉武昌]  
　　鄂省存古學堂前月考試之升級學生於昨揭曉高等小學畢業生正取二十五名備取四十名支郡師範各堂畢業生正取八十五名備取九十六名各州縣送考之廪增附生正取十名備取六名聞二十後即當開學云（宣） 
[學部催送參考書籍北京]  
　　學部近以本部各司局所需參考書籍爲數甚多非廣爲蒐　不足以資採用現正咨催各省迅將各學堂教員所編各書擇其最完善者數種送部以備叅酌而裨教育云（若） 
實業 
[鄂督撫奏請添鑄銅幣武昌]  
　　鄂督趙次帥日前咨商度支部請加鑄銅幣等情紀本報茲悉奉部批駁未准而次帥以財　支絀辦事棘手部臣不知爲難情形故擬於日内專摺奏請添鑄銅元八百萬枚以一年爲限未知能邀俞允否（音） 
[出示招募開礦工匠鎮江]  
　　鎮江句容縣界内銅冶山煤礦前經江督端午帥派委熊泉生别駕前往勘騐後即飭礦政調查局妥議章程從速開採現由銅冶山礦務局出示畧謂本局開礦招募石匠務須挑選精良原不拘定何省之人現在將開大工廣招高手附近一帶石匠人等如願到工投効限十月十五日起至十一月十五日止親赴本局報名聽候考驗（射） 
[控追錢莊倒閉鉅欵蘇州]  
　　蘇垣閶門中巿同龢錢莊倒閉共虧欠銀數萬兩前由董立傳赴臬轅禀控奉批飭蘇州府立提該帳友尹恭仕到案訊追斷結現經蘇州府何太守以案内均係紳董未便提訊可否請提歸臬署督番局提訊等情禀請核示矣（直） 
[批准設立青茶商會漢口]  
　　漢口商務局總辦孫觀察昨據湖南岳州茶商公禀請在漢組織青茶商會懇求立案業經觀察批准矣（音） 
[開礦禀詞須開住址武昌]  
　　湖北鑛務局司道以近來各官商呈遞禀詞指開鑛産具禀之人多不將住址開明每遇有須面詢之事無從查詢近特牌示以後無論官商請開採五金各鑛禀内務將庽處註明否則不收（音） 
雜記 
[塌墻壓斃六命慘聞武昌]  
　　鄂省於十一日晚颶風陡發屋瓦皆飛直至十二日晚始息是日貢院高墻爲風吹塌致將鄰近候補典史張某住宅一家六命同時壓斃幸張某在漢陽竹木局辦公未回獨能免禍後由地保報知警局及江夏縣同往勘驗聞情殊成憫云（今） 
[私賣鎗彈案犯定罪武昌]  
　　鄂省於六月間拿獲私造洋鎗收買子彈之王斯炳經前督張中堂飭發武昌府督同讞局審訊在案茲悉由武昌府趙太守提訊數次實係轉賣圖利並無通匪情事業已録供具詳鄂臬請予監禁三年以昭炯戒（宣） 
[蘇撫嚴禁梟匪賭博蘇州]  
　　蘇撫陳中丞通飭各屬文云查蘇松各屬鄉鎮賭風甚熾梟匪登陸大半以賭塲爲聚集徒衆銷售賤物之所其開賭之人亦無非販私夥黨藉此勾引地方痞棍及無業游民入夥爲匪或令其轉賣私鹽或令其探聽消息甚且多給贜物使之賄通兵役地保徇情包庇以致匪黨愈聚愈衆此拿彼竄旋散旋聚非嚴禁賭博以清其源恐梟患終無了日太倉沙溪鎮前已有匪入境滋擾當經派兵擊散而金山所屬與浙相近之廊下鎮地方現據禀報亦有匪蹤窺伺希圖開賭足見匪黨已蠢蠢欲動亟宜出示曉諭並通飭各屬各營一體認真查拿解縣懲辦如果陽奉陰違捕治不力以致匪徒入境開賭滋擾定惟各該營縣是問（真） 
學界通函 
[江蘇教育總會致金山縣勸學所教育會函]  
　　敬啟者前接來函以貴處學界糾紛頗多阻力當由本會公推方君還前詣分别調查茲據方君報告復經同人集議應行答復者如左 
一沈子德毆林憩南事已實行戒飭 
據調查員報告沈之爲人亦尙有可原處素自放浪一旦身爲教員即戒絶烟瘾土城折節改行似不必過爲挫折已到學服禮度可了結 
一吴道鎔賢名素劣已另函請縣處置 
據調查員報告吴道鎔於沈之禀控學師及提學使即非唆使亦近扛帮平昔健訟衆口一詞如係會員自應公决先令出會聽縣處置 
一教育會宜重行組織 
據調查員報告自設會以來未開一月會議事未有一通告沈子德誤會林憩南爲會計受有薪水亦由於無通告所致應設法重組織以免口實 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説滑稽小説支那旅行（三十九） 
弗倫聽了覺得滿心的不快活也不想一想這裏頭的道理便嚷道咱坐車子一樣的出錢又不是白坐的難道你派定了咱好坐野雞車不成西捕聽了心上更覺十分詫異道誰派定了你只好坐野雞車你初到這裡的人自已又没有車子請教你不坐野雞車可坐什麽呢弗倫道咱不管這些事情只曉得你們警察長給咱説的一班體面的紳士從没有坐這野雞車的你只去問你們的警察長就是了説到這裏那西捕忽然想著一定是他聽錯了一時恍然大悟便對他説道你不用説了你一定聽錯了警察長的話兒了警察長和你説的是法國租界的野雞馬車那原不是上等紳士坐的你這麽糊裏糊塗的弄到人力車上來了呢弗倫聽了果然低着頭想了一想也覺得有些模模糊糊的記不清楚只得説道就算咱聽錯了警察長的説話那野雞馬車和野雞人力車却總是一樣的野雞馬車上等紳士坐不得難道野鷄人力車咱倒是坐得的麽你無緣無故的把咱當做下流社會的人物又是應該的麽西捕聽了弗倫的説話曉得和他一時説不明白便一面笑着一面把這裡頭的緣故細細的和他分説弗倫起先還不明白直至後來西捕把原故説明白了弗倫方才猛然轉過念頭來曉得是已把事情弄拧了差不多從亞細亞纒到歐羅巴去了所以越纒越不得明白越説越不得清楚費了許多的唇舌繞了無數的大灣幾乎閙出一場笑話想到這裡自已也由不得哈哈的笑將起來笑了一陣便把這個道理説給那西捕聽了那西捕也是十分好笑對他説道如何我就曉得我一定是弄錯的弗倫聽了不免先對著那西捕説了幾句好看話兒然後對他説明要他代雇一輛人力車送到領事衙門去那西捕聽了不敢怠慢連忙替他雇了一輛人力車打著上海白對他説了幾句又回過頭來對弗倫説道這裡到領事衙門不遠你到了那裏隨意給幾個銅元或是給一個十分的小銀元就是了弗倫聽了免不得謝了一聲舉手和西捕作别跳上車去那車夫二十国分的巴結拖著車子拼命的飛跑就如風馳電捲一般有幾個支那人坐的馬車倒反没有他跑得快當被他一霎時趕過頭去弗倫坐在車上覺得甚是快活暗想今天咱本來早要到領事衙門去的不知怎樣的糊裏糊塗閙了許多笑話還到捕房裏去走了一蹚幸而那位總巡看著咱也昌英國人的分　没有難爲咱萬一他要是公事公辦起來好好的把咱教訓幾句却教咱還有什麽面目出來見人 
國外新聞 
[日本大操餘聞]  
　　十五日東京電云昨日大操事畢大開宴會以勞之日皇於今日遄歸東京 
[羅斯佛利民政策]  
　　初五日紐約電云美大總統魯斯佛所行輕减利息之計劃經濟界中大概均受其益孛魯克林銀行因被疑有欺詐等情已由官府派員會同審查 
[英國義勇隊之興盛]  
　　十五日倫敦電云按照年報清册豫定數英國義勇隊人數自一千九百四年以來增加甚速而尤以倫敦一區爲甚 
[法國人口不旺]  
　　十五日倫敦電云法國統計局總長聲稱一千九百零六年法國全國人口共八十萬六千八百四十七人前十年所生人口每年平均約有八十三萬九千八百四十三人較所死之數只多二萬六千六百五十一人耳總長又稱德國近年所增人口每年約有八十四萬五千人 
[貨車職員罷工]  
　　十五日倫敦電云東印度鐵路近因貨車上及運輸部之職員皆同盟罷工故一切之事皆失秩序又因缺乏煤火該處麻業異常受困皆不能裝運出口 
[葡相專制]  
　　十五日倫敦電云葡萄牙首相法蘭柯數月以來專權自恣凡所施爲皆不咨行議院現仍堅持此種政策今日復禁止民人開會聚議國事並嚴查各家報館 
[日人越界被捕]  
　　十五日倫敦電云英屬哥倫布有日人十名私自越界已在美京華盛頓境逮獲送至西脫爾地方放逐現邊界四十英里一帶皆有巡邏之人以上譯字林報 
[德國豫算費增加]  
　　十六日倫敦電云德國預算案所刋各費共計一百三十七兆五十萬磅實增加八百萬磅之多並預備債欵一千三百萬磅又須發行國庫債劵其數不逾一千七百五十萬磅云譯文匯報本埠新聞 
[新任滬道由蘇來申]  
　　上海縣李大令得蘇垣來電悉新任滬道梁孟亭觀察准十七日由蘇乘坐頭班火車蒞滬暫寓洋務局十八日接印任事云（車） 
[移請飭禁揑報災荒]  
　　蘇藩司奉署撫札文畧云准督部堂咨查 
 
 

Page 19

 
 
忙銀漕米俱係正供近來各州縣偶遭雨澤愆期或水勢稍漲往往揑報災荒希圖請緩本年麥收甚豐各屬秋收頗稱中稔亟應將緩征積弊一律湔除應責成該管道府州親往確勘如有揑報之州縣立即詳請揭叅並嚴密訪查倘有不肖書差勾通刁生劣監包辦荒災歛費漁利並即拿案訊辦除分行外咨明查照等因到院准此札司通飭各屬一體遵照辦理並分移各道知照等語昨朱方伯已移請滬道一體飭遵矣（企） 
[江督札蘇學使曁滬道文（爲補助學堂經費事）]  
照得本部堂前據南洋中學上海中學務本女塾先後禀請撥欵資助經費曾經札派余生建侯前往各該堂認真考察具復核辦茲據該生開具清摺報告前來本部堂詳加查閲具見各該堂管理各員經理有法積成可觀甚堪嘉尙亟應設法資助以宏教育惟查各該堂課程均極注重科學而畧於讀經一科其餘課目亦與奏定章程微有不合家政爲女學最要科目而務本缺如尤爲疏漏此外不遵定章自爲風氣不符規則之處各該堂皆所不免概應速加更正以歸畫一至學風以中正爲歸訓練以嚴肅爲要有教育之責者皆當注意講求以期各譽日隆發逹日盛不獨於一堂有益即於中國前途亦大有關係各該堂管理諸員毅力熱心久見稱於學界想能明此要義也應由上海道設法籌措每月撥給南洋中學三百五十元上海中學二百元務本女塾三百元以資補助並由蘇學司遴派妥員隨時考察情形厘定辦法加意整理期底於成本部堂於民辦學堂樂於贊助惟於教育宗旨攸關之事尤必極力主持以純正切實爲要著其有不合者應由蘇學司力加匡正庶將來畢業各生應得獎勵不致因違部章或遭駁斥人才輩出有厚望焉（後略琴） 
[學使來滬續誌]  
　　江蘇提學司毛實君學使因公來滬已誌昨報茲悉學使假滬北靜安寺愚園爲行轅滬道王觀察昨往拜會學使卽命駕進城答拜繼飭家丁至各署謝步（車） 
[甬婦自刎]  
　　美租界唐家弄懷安里三百廿七號汪益泰銀作有寗波成衣匠某姓與妻張氏遷八未及五日張氏忽於前晚用菜刀自刎身死其夫卽逃出不歸由二房東報知捕房飭保報縣昨晨由李大令蒞騐委係自刎卽飭由堂棺殮候核（西） 
[學徒竊洋]  
　　洪紀呢絨鋪前月被竊現洋鈔票洋七百三十无疑係司帳朱載舲所竊將朱送押捕房如數賠償始得保出今查悉確係已歇學徒羅啓梅所竊當卽訴知縣捕帮同至湖州長安鎮尋獲搜得原贓及票洋一百五十元餘俱用去遂將羅押至縣請爲押究（軌） 
[押犯病斃]  
　　皮匠朱阿唐持刀傷人收押在案嗣因患病由上海縣李大令諭發普育堂醫治延至前日斃命堂董即禀知大令飭差吴翔速傳尸屬來案問話旋據尸子投案禀求免驗自行棺殮大令准之（泳） 
訟案 
[公共公廨會案兩則]  
　　英商祥泰木行控木作頭陳生記圖賴價銀五千八百餘兩一案由王襄讞與英巴副領事復訊核對所呈各帳欠銀屬實判將陳交人銀並保限兩禮拜還銀○德商克魯林控祥茂楊裕興等七家不交所定麯粉一案昨由寳讞員與德師副領事復訊兩造所延律師逹商開逹高易等均投案伸訴祥茂一家已遵堂斷各認虧折一半而楊裕興等不允照辦判一併退去候復訊再斷（業） 
[總工程局紀事]  
　　陸程氏控剃頭店主婦徐封氏勾婦徐封氏勾串寡媳彭氏再醮與某細崽爲妻由南區解案孫明府判彭氐戒責五十下發堂擇配徐戒責一百下交保○長和米行前雇划船婦許莊氏運米兩石送往南翔航船茲悉僅收到一石由行夥陳華堂向該氏追還忽有揚阿五出爲覇阻一併扭案陳叅軍判賠洋三元給陳具領另罰洋兩元充公○李德奎竊三鳳樓茶店銅盆一只判戒責一百下○王金榮金小福在祥記碼頭圖竊由　夥拘案判各戒責一百下押候訊辦（夏） 
[巡警局紀事]  
　　總局謝永仁等在外大橋竊取鐵條行至永順里附近被王阿三所見向論阻毆由巡士拘局看管嚴究○流氓小山東昨因酒醉在义袋角胡閙拘局押候酒醒訊究○昨有姚某在閘北與陳富貴索欠扭毆由巡士拘局訊飭交保開釋○竊賊楊和尙昨爲巡士拘局先責三百板押候查明再核 
　　城内第一路分局徐阿土竊棕繩一根售在老北門外責貨攤得錢花用復潛至城内　竊由二號偵探拘獲押候訊究 
　　城内第一路第二區王金標竊小東門某姓家綢衣多件判責一百板（衣） 
[公共公廨早堂案]  
　　中西書院學生徐藹山用汽鎗擊傷同學岳德光右目一案昨由寳讞員與美白副領事復訊岳供右目被擊已成廢人前經説妥令徐出洋六千元並議有條規越數日徐忽反悔並由書院將學生名字開除實屬不公現在左目亦傷求驗訊之徐供係無心擊傷已倩王石磨張俊王培元等出勸不睬定欲賠洋六千元現在學生已籌得現洋五百元請堂上明察中西官以見証未齊判一併退去候明晨九點鐘再訊○郁玉金積欠電費銀二百六十八兩控奉傳究郁供實因生意清淡求寛限措還判釋出限一禮拜清還○高金元掩入侯金法家竊取綢衣判押一月逐出租界○沈和軒違章用籐條毆打學徒郭廣海由荐頭吴金奎控究判沈罰洋二十元郭交吴領去○馬桂堂竊馬毛等家綢衣判押一月逐出○妓女王四保周小保金阿保等五人違章拉客各罰五元○王根餘在曹家渡地方竊衣判由捕房拍照送縣發落○喬龍喜子竊丁劉氏家英洋二百六十五元控捕解究供有一百元寄交高昌廟某姓家判還押移提竊贓人到案再訊○九歲男孩甫金一迷路判送棲留所留養○竇竹齋竊馬裕亭家衣箱昨解復訊判押限七天繳當本一百四十元再奪○王阿木竊陳丁奚家木鐘等物判押候查明再訊（莊） 
[法租界公堂案]  
　　楊張氏前控楊竹卿紏同蔡阿永前控楊竹卿紏同蔡阿永徐阿掌强搶女兒吉弟經公堂訊明係屬一女兩嫁判一併管押吉弟發堂著邀同從前許配之向姓來案訊斷在案現楊等在押患病由探解訊張氏供向姓旣不來申願將女兒配與楊竹卿求請銷案聶司馬判蔡徐開釋張氏竹卿覔保領吉弟完婚並另具結如向姓來申著將所收財理歸還○沙米洋人控李開忠不交金磅價銀一千二百餘兩一案前日李延開逹律師稱金磅係賣空買空與賭博無異定單上無交貨日期且現奉道台示禁應請將案註銷沙米延穆安素律師稱定單上實有八月念五及九月初二日期道台禁止在後請鑒司馬判一禮拜内下堂諭定斷○韓永興牛奶栅前日將攙水牛奶售與洋人富被驗出送案判罰洋五十元充公○徐金生上年延蒲石律師控翻戲王少卿騙洋奉判交洋一千五百元後交一千三百五十元尙少一百五十元不交遂將伊子如生押追在案今該律師禀稱王托人向徐理處明白請將如生開釋銷案司馬准之○周長桂吴小四串竊洪鴻來烟紙店銅元七十千由探解訊周吴同供小的等各分用四千文餘被同黨取去是實判一併管押候捕拘同黨到案再訊（舟） 
[美租界捕房事]  
　　前晚華特路及百老匯路均有西水手酒醉滋閙由捕拘入押候核辦○江北人蔡瑞科扭控媳婦蔣氏不給食用請究捕頭飭投公堂具控（西） 
來函 
[爲周浦爲妾敬告奉札查覆之王大令]  
天乎有貪酷之董事有𩕟頇之大令乃有重視民命旁採輿論不肯糊塗 
 
 

Page 20

 
 
之道台 
馬妾鄭氏粤産馬某娶之滬上畏大婦悍不敢歸今歲大婦以好言誘之歸旣歸將甘心焉罵之撻之以鹽和粥食之虐待倍至妾不能堪馬某與議遞之滬大婦偵知益怒毒毆之以稱杆自其陰户穿入腹以死哀號求救之聲鄰里共聞之 
事旣聞於官董事胡惠萱往謂馬曰好大胆不畏官裏去乎馬大恐厚賂之 
乃共謀所以彌縫之策初議以難産産不似乃以吞烟報令官婆拭血汙剪腸之流出者以待 
將驗屍胡董出仵作後拍其尻一下仵作回顧胡董直立兩指昧之大令旣到仵作喝報吞烟死大令離坐親視無誤事遂畢事旣畢胡董給仵作銀二十圓仵作大恚吾以爲二百耳胡叱曰二圓亦二也二十已多矣無多言仵作回縣門丁喝曰好大胆非以胡董之一指給我我將禀之官後不知所終 
觀者同聲歎曰救生不救死王大令之仁也王大令之忍也哀哉馬妾無親屬 
人命何等重大國法何等森嚴虚虚實實還質之奉札查復之王大令 
來件 
[國會之政府]  
（美儒李佳白在尙賢堂演講） 
居今日文明世界人莫不知有國卽必有國會蓋亦無所用其辯論矣國無國會卽不得列於文明强國歐洲各國之無國會者惟土耳其南北美洲各國無論其爲自主與否昏有國會亞洲各國惟日本波斯有國會波斯國會甫於去年成立斐洲英國屬地如葛伯殖民地及其鄰邦皆有國會故几有國者必有國會始得號爲文明中國鑒於時局之迫切已先立資政院簡派澤公孫中堂爲總裁議訂章程矣國家有國會非新法也希臘羅　强盛時代皆有國會沿至今日國會之説遍及五洲但其名稱有不同耳 
中國今日欲立國會當求其合乎國民之程度按照通例則國會必有上下議院或先立上議院或先立下議院均無不可然兩議院之組織各國均不相同英國上議院議紳爲貴族及國教主教日本爲貴族爵紳德國之制稍不同則爲各聯邦邦主所選派之使臣美法兩國上請院議紳由民人於年高有閲歷有聲望之紳士中公推至下議院之制亦有二英國昔日下議院議紳皆由富户及爵紳選舉以代表民人今日英國及各國皆由民人自行選舉矣 
英國上議院之制不甚宜於中國　中國有爵位者皆係滿人至漢人之有爵位者則屈指可數然德國上議院之制亦未能悉合乎中國惟英國舊日下議院之制則於今日中國情形最爲相宜中國可先立一議院其議紳由各省督撫選充倘能先立省議會使議紳閲歷稍深然後再立議院尤爲稳固民選議院可俟之他日 
議院之制旣定將謂政權應由國會操之成一國會之政府耶此亦一問題也欲解决之督分别國會及政府之權限 
美國司法立法分晰至清總統及各部大臣對於立法皆不負賁任亦不預開上下議院之事倘行法之官能參預立法則國政當更易於措手惟其大綱則行之乞今未見阻碍中國擬立憲法尙其三復此旨 
德與日本之制則宰相及各部大臣皆得爲議院議紳但對於　院不負責任其黜陟之權皆操之皇上也 
英國國會之制歐洲各國類皆仿行之確可稱之爲國會之政府蓋行政官雖由君主或總統所簡派必得議院議紳多數投票認可且無論其充上議院議紳或下議院議紳皆須有一定之政見且必須順從多數之議紳各國大都視下議院投票之多數爲定者居多其法准行政官爲立法官之先導故可得同心恊力之效果惟其國政黨紛歧則各部大臣易遭多數之反對而内閣有紛更之患政府難期鞏固矣蓋此法必其國如英者始能行之無弊要而言之國之情形不同宜於彼者或不宜於此美之制宜於美德之制宜於德英之制宜於英皆遷地弗良也今人皆曰德國之制宜於中國是卽政權不操之國會之説也 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
商務論説 
[華人之性質及其貿易]  
今日者由歐美輸進之貨物價值極昻所以然者以其爲運來之貨物故也雖然中國人技能智慧素所著聞苟教導有方授以門徑當亦自能製造矧中國富有各種生料諸如煤鐵五金類礦産羽毛食品以及各項天然物産倘假以相當之智識與夫製法則此項産物即可用爲凡百新貿易及新製造事業之基英屬華僑由貿易起家坐擁巨資者無慮數千人此外往外洋從事各業者亦源源不已即此可見華人具有天然實業之能力其蕃育其毅力其忍耐其力量其純良蓋獨有足多者而且勤勞節儉得未曾有操此以往以之丄作則天下交相延致其競爭獲勝馴至外人生嫉視之心以之商賈則華人素有一言九鼎之美譽訂定之事向無食言者口之所宣雖折劵合符無以異也凡與交易旣久者咸交口推許謂華人誠信篤實與有成約類皆如期妥辦商業中有此美德蔑以加矣抑誠信所孚不獨個人之商業已也即政府亦何莫不然從前泰西人士於政府所發之債票頗懷疑慮不肯傾心信用所以然者未能洞見其内容其疑慮亦所應爾今則此種疑慮之見已消於無何有之鄉徵諸歐美各報帋所刋股票行情便知不謬中國政府之債票現時所值甚昻高山於原價之外即如西歷一千八百九十八年中國政府代關内外鐵路在倫敦借欵二百三十萬磅每百磅實收九十七磅而已今則漲至一百零三磅矣又如數日前中國政府因九廣鐵路籌借一百五十萬磅中政府担認利息其債票竟能如數收足無所折扣以上兩事可見中國財政日有進步能取信于人此外北京政府直接肩乘之債項甚多均可援爲柄證然則以今日之中國舉辦築路開埠要政改良河道水利一切有用丄程詎不能在國内集資或籌借洋欵自行舉辦而必勞外人之越俎耶卽謂專門學必需高等技能而一時尙難其選不妨借材異地延致泰西專門之士授以工程上管理監督之權一俟中國有識之士對于鐵路航路各事業羣知爲於國人德育智育兩有裨益能肆力以研究公司辦理之法則此項人才亦必層出不窮不致有才難之嘆祇須士大夫實心鼓勵使鐵路及一切工程日臻發逹以華人自操其權可矣大凡辦事之法雖微物細故亦宜振作精神一秉大公以有條不紊爲主薪水工資量能酌給而謂中國不能臻于富强者吾不信也中國人丁繁殖生料充物資本技能其餘事耳致之誠易易也 
雜俎 
[編纂最久之者作]  
德國瀨波的希之印刷所現受巴西政府之託開印一種圖書爲植物學界最大之著作全書分四十卷共有一百三十章二萬零七百三十二頁其内容係解説巴西所産之花有四萬種之多開手編纂是書者爲著名之馬爾蝦史君於一千八百十九年起即從事編纂自是以後繼績編纂此書者有著作家六十五人至今始得告成云 
[牛油皂製法]  
將牛油百斤入鑊内慢火溶化加鹻水七十至八十斤漸漸加入煑至匀和取出放模内壓七八日可切成條合於各種之使用其鹻水製法用梳打百斤鑊内加水溶之煮滾另將新鮮石灰五十斤加水攬成漿乘梳打水滾時加入攬匀待冷取其清水則可供用此爲烈鹻凡物浸此水内概能燬爛用者不可不慎 
[天然墨製法]  
將極好油烟加樹膠水和匀用手揑成一塊置大石板上用力春至細而匀密後入精糙石碓加稍開水令稀稠合適並回明礬水樟腦等使香而不漚然後裝盒 
[一千餘元之葡萄酒]  
英國西曷脫爾河口曩有一船因中途失事沈没於此今始撈起船中尙存葡萄酒四十八瓶現爲富豪某買去價銀五萬三千四百七十二元核計每瓶須一千一百十四十該失事之船沈於海底至今已三十六年諒酒味定必至美欵索值如此昻貴 
[男女成婚新例]  
美國依令奈省典委路埠紡紗婦女禀呈議院請立一例凡男子年已成人如無家室者每年征收稅項若干而男子亦呈禀議院凡女予如已成年經男子向其求婚倘不允願者罰銀五十元以爲抵制并請議院商設善法使女子時與男女交遊以便互相往來 
[變幻面孔奇術]  
去美國蒙脫勒十里許有一中國人曰黄和甫者居此已二十餘年性極骨稽且善種種變幻面目之術忽而老忽而少怱而研忽而醜隨意化造靡不畢肖凡有旅行經過者無不造訪出資演試且摹寫影相作爲紀念黄氏於此二十餘年之間合計所得已有七萬五千元云 
[十萬元之歌曲]  
英國著名音樂大家美爾白夫人聲價頗重偶遊紐約有一某工匠請其唱一生平得意之歌曲收入絶大留聲機器該工匠竟得莫大之利益乃以美金十萬元報酬夫人 
[每支十圓之捲烟]  
倫敦近開香烟傳覽會有專斯脫恩德地方之一烟草公司送來一種哈華那之葉捲烟每箱裝二十五支價值二百五十圓核算每枝須價十圓 
 
 

Page 27

 
 
   
 
 

Page 28

 
 
   
 
