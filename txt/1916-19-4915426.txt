# 1916 - 19 - 4915426

 

Page 1

 
 
   
 
 

Page 2

 
 
時評 
[國論] [  （默）]  
　　中國今日之會議紛忙者外交要人也陸軍要人也而日本議對華方針亦以外交陸軍兩界爲最紛忙中國外交議對外陸軍議對内初非一致也而日本之外交陸軍則議一致對華此一異點也 
　　中國除外交議對外陸軍議對内外别無其他之後援而日本於外交陸軍一致對華外尙有一最要之國論在曰開始喚起眞確之國論曰更欲表示國論明白之歸宿此又一異點也 
　　外交武力輿論三者合而後國家有眞實之力量今中國於此三者分而不全而日本則兼且一致以此比較優劣判然况乎日本所謂爲外交武力前驅之國論又極一致之活躍矣中國將何以應付之哉鳴呼 
[命令]  
　　一月十六日政事堂奉策令袁希濤給予三等嘉禾章此令 
　　又令覃壽堃易克臬伍崇學汪森寶王嘉榘羅惇時均給予四等嘉禾章此令 
　　又令胡仁源夏元粟陳寶泉湯爾和洪鎔馮祖苟温宗禹倫特均給予四等嘉禾章此令 
　　又令唐宗源給予四等嘉禾章此令 
　　又令方本仁陳嘉善均給予四等嘉禾章此令 
　　又令肅政廳奏請將肅政史蔡寶善孟錫玨均進叙一等應照准此令 
　　又令任命明羽林爲陸軍第七十四混成旅步兵第一百四十八團團長此令 
　　又令任命白運昌爲陸軍第二十八師參謀長此令 
　　又令國務卿奏據銓叙局詳稱遵核護衛司令部軍用文職薦任人員資格請予叙官等語張慈明授爲中大夫此令 
　　又令國務卿奏據銓叙局詳稱遵核蒙藏院曁全國水利局薦任各職員資格請予叙官等語諸宗元授爲少大夫陸鼎銘嚴善坊楊豹靈授爲上士此令 
　　又令財政部奏覈覆队省驗契出力各員請給予獎勵等語陜西長安縣知事楬宗漢前臨潼縣知事程延蒲城縣知事陳善述岐山縣知事賀良成鳳翔縣知事繆延福前扶風縣知事陳雲霖前咸陽縣知事任功周前藍田縣知事竇鵬前富平縣知事嚴肇徴前醴泉縣知事王頎前華縣知事張兆麟前韓城縣知事史秉貞前渭南縣知事傅廷春前漢陰縣知事范鼎榮前安康縣知事柴守愚前南鄭縣知事楊楷前城固縣知事羅傳銘前城固縣知事王京普洋縣知事黃明新前　城縣知事閻鳳詔前西鄕縣知事俞玉儒等微收報解均在一萬元以上辦理克著成效着各給予五等金質單鶴章以昭激勸此令 
　　又令財政部奏覈覆甘省驗契出力各員照章請給予獎勵等語甘肅前武威縣知事許倉霖徵收報解在三萬元以上天水縣知事張紹烈　伯竊知事沈廷彦隴西縣知事張思義徽縣知事陳樹萓前靖遠縣知事賀有一西寗縣知事張元森通渭縣知事曾士剛靜寗縣知事周國衡武都縣知事李華淸水縣知事王曾 
 
 
 

Page 3

 
 
　　　靈臺縣知事黃模平羅縣知事王之臣微收報解均在一萬元以上辦理克著成效著各給予五等金質單鶴章以昭激勸餘如所擬辦理此令 
　　一月十六日政事堂奉申令内務部奏准文官高等懲戒委員會議决甘肅巡按使張廣建奏劾屬吏一案署玉門縣知事田永楨應受褫職並奪官處分代理武都縣知事龍霖署環縣知事徐宗鐸署寗縣知事鄧毓楨均應受降職并降官處分署涇川縣知事梁純仁署華亭縣知事陳澤藩代理鎭原縣知事萬朝宗均應受解職處分等語著准照所議田永楨即行褫　停叙實官龍霖徐宗鐸鄧毓楨均即降職並降叙實官梁純仁陳澤藩萬朝宗均即解職以示懲儆此令 
　　一月十七日政事堂奉策令簡授般貴以動五位此令 
　　又令吳烈給予三等嘉禾章張競仁郝鵬沈昌祺均給予四等嘉禾章此令 
　　又令本月十日保送覲見之王章祜著交政事堂存記並交敎育部酌量任用此令 
　　又令國務卿奏據銓叙局詳稱遵核政事堂主計局薦任職員資格請予改署實官等語何家鯉屈蟠均授爲中大夫此令 
[專電]  
　　北京電大典籌備處昨承領登極經費二十萬元 
　　北京電總統登極醖釀已久現確聞陽曆二月九號即欲實行大典籌備處日前通知各機關除特任簡任以上不計外每機關派简任委任官十員至二十員參與大典届時一律穿帶大禮衣帽預備拜跪惟軍界方面現尙力爭須穿軍禮服至登極時之榮典大小官員各進一級亦已行文各省開單彚請矣 
　　北京電以後覲見官前一日須報到典謁室引進習禮以現禮官處已恢復拜跪制度恐覲見官失禮故也 
　　北京電陳宦以軍務緊要請另簡巡按聞有令王瑚氏前往消息 
　　北京電貴陽電政監督于德懋電請辭職業經交通部核准派董良猷接充 
　　北京電綏包電線已斷馮占元一支隊剿匪失利已同倪營長先後回包匪勢愈張并聞由包東竄之匪有攻襲薩縣之說 
　　北京電綏遠潘都統撤差委山西陸軍第一師長孔庚暫代 
　　北京電西藏辦事長官陸興祺電請給假兩月已准 
　　北京電聘葡使爲禮制館顧問　　北京電公府顧問莫禮循昨奉命乘京漢車南下赴滬 
　　北京電民國大學改名朝陽大學 
　　北京電内交兩部飭查日郵局暗寄革黨印刷物 
　　北京電頃因舊曆年關在即公府委任各職及雇員等元首特親批加給薪水一月以示體恤 
[特約路透電]  
　　成都電黨人佔據叙州之說不確該處有官兵六千聞滇省邊界略有戰事軍隊向南進發者絡繹不絶星期日有兵若干由成都開往會理黔軍未入四川邊界聞黔軍現駐松坎（在綦江之南）觀望待時 
　　（十八日） 
戰電 
[（英人路透電）]  
　　亞姆斯特丹電匈京消息謂外相鐵斯柴伯爵在議院宣稱孟國已請開媾和談判奥匈要求無條件之降服彼頃接消息孟國已允從此項要求故俟投降事成即可開議媾和問題云（十七日） 
　　倫敦電法境英軍大本營公報云昨夜奇凡希敵軍以戰壕臼砲及炸彈作戰頗爲活動今日英軍以炸彈來福鎗戰壕臼炮合攻敵軍甚獲效果英軍在佛勒蘭鄕柴爾特蘭及伊泊爾北面從事猛轟敵軍陳線後曾起大火伊泊爾敵砲隊甚爲活動（十七日） 
　　彼得格勒電公報宣稱西面陳線各地點僅有砲隊戰事高加索土索土軍兩次渡過亞克海夫河爲俄軍擊退俄軍奪獲化洛桑西北土軍砲庫一所獲槍彈萬枚砲彈數千枚（十七日） 
　　巴黎電今晚公報謂法軍以長射程之砲轟擊 
比境團聚之敵兵加以重創法軍損末斯河高地敵軍倉庫數所法軍轟擊松末河與愛恩河間敵軍戰壕損貝里約巴爾西北德軍防禦工程數所（十七日） 
　　彼得格勒電德奥軍退過斯特里巴河時處境頗危俄軍進攻甚爲猛烈敵兵一師以全日之功退過該河失戰士一半（十七日） 
　　薩洛尼加電薩拉伊將軍今日接英法軍總司令之任英法各界對於統一兵權甚爲歡迎戰地諸將以薩拉伊將軍年事最長且屢著戰功德國皇太子近以大軍圖破凡爾登時爲將軍所敗薩拉伊與白利安將軍感情甚洽法國戰地訪員估計馬其頓共有敵兵二十五萬人又謂英軍近得厚援法軍則陸續運到快砲及機關槍皆置於武裝汽車上（十七日） 
　　羅馬電意公報云意砲轟擊特蘭狄洛邊界之萊白爾砲台擊毁防衛工程之一部分敵兵一隊紛紛逃竄意軍仍在哇斯拉維亞四周山中猛攻頗得利（十七日） 
　　巴黎電今晚公報謂松末河與亞佛勒河問法砲殊爲活動（十七日） 
　　開羅電十三日英兵一隊在距瑪特魯四十英里之某處擊敗阿剌伯兵四百人阿剌伯人即棄軍而遁英兵未有損失（十七日） 
　　羅馬電聞塞政府將暫設白林狄意細意國各報一致歡迎 
　　倫敦電英皇電致塞皇曰余深信聨軍與貴國勇武之塞軍定能爲貴國人民奪回完全獨立云（十七日） 
　　倫敦電英國進援之軍刻已漸近克特今日印度事務大臣張伯倫在下議院稱土軍在哇拉失利退守華底十五日愛爾梅將軍奪獲華底目下土軍後隊據守克特東面六英里之愛興陣地前敵氣候仍不佳（十七日） 
　　倫敦電俄京發表英首相愛士葵之公文（内有余信協約國剗除公敵之希望定可圓滿於一九一六）一語（十七日） 
　　薩洛尼加電德飛機一架爲英砲擊中落於聨軍戰域内機中二人已斃（十七日） 
　　倫敦電西班牙商船比爾奇加號（二○六八噸已被沉水夫遇救者二十三人（十七日） 
　　倫敦電泰晤士報云所入稅一稅兩征殊欠公允將來殖民地諸首相會議於倫敦時定有切實之提議今孟買電車公司股東已議决將在倫敦之總局移往孟買此舉即可證明重征所入稅之害若各公司之總局紛紛移出倫敦則政治上商業上實業上皆有不利就經驗察之凡公司有總局在倫敦者其公司所需供給品與維持品皆取給於英國而不求諸他國今若執政者眼光不遠堅執苛征印度股東之偏見則國家收入轉受直接與間接之損失云云（十七日） 
　　倫敦電下議院工黨議員安特森氏今日擬在歇菲爾德地方演說反對强迫軍役制甫欲發言而大衆宣囂之聲已作歷一時半之久安氏並未能演說有主和派多人在倫敦金斯倫街敎堂開會主張要求英國退出戰團聞者大譁爭欲擁入演說壇而痛毆之旋經警察勸散並護送主和派之人至安寗之地　　（十七日） 
　　雅典電半官場消息謂柯夫島奥領事與奥商船公司之經理已被逮柯夫地方官報告謂船隻非經法國軍事當道許可不能出入海港電話交通今已復行設立往來電報悉須檢查報館電報一槪不發塞國儲君率領參謀部員多人已抵斯庫台太里塞皇由薩尼加乘法國魚雷艦行抵伊譬沙斯 
　　（十七日） 
　　瑙威京城電柏琴火災之詳情刻尙未悉因雷線中斷之故軍艦愛資胡號已裝載衣食前往柏琴散給災民政府刻籌集糧糖等品以備賑濟工程師多人已往災區趕造臨時房屋俾流離之災民得以有所棲止瑙皇與陸軍大臣亦皆啟程赴柏琴（十七日） 
　　瑙威京城電柏琴火災計其損失約英金五百五十萬有奇貴重房屋被燬者四百所死一人傷數人救濟災民之衣食今已陸續抵境 
　　（十七日） 
[東方通信社電] [  （日本人組織）]  
　　東京電日本對華外交外務陸軍意見業已一致惟因更欲表示國論明白歸着之點故由國民義會爲中心喚起眞確之國論已開始大運動鞭撻政府矣（十八日） 
　　東京電中日滿蒙兩銀行設立之草案已漸脫稿只須組織稍加修正共資本金等仍如前擬創立費三千萬元近將提出追加預算矣　　（十八日） 
　　東京電俄國大公今日赴都下陸軍各學校兵營巡覽夜間則於大使館開盛大之夜會招待朝野貴賓（十八日） 
　　東京電海軍參政官决定任命中正曾之岡部次郎氏（十八日） 
　　北京電出沒包頭鎭方面之蒙匪勢極猖獗其頭目名祿山（譯音）現有益向東方襲來之勢前由錦州將向南方第二十師之一部已奉急命派赴張家口　備（十八日） 
　　北京電綏遠城都統潘矩楹免職之報係由山西省電傳此中必含有重大事件云 
　　（十八日） 
　　濟南電山東當局以登極期近預備慶賀假定前淸時代某所（電文不明）爲式場現已從事修繕（十八日）　　濟南電烟台商會擬辦烟濰鐵道運動已久聞近已得政府許由官民合辦擬籌資本一千萬元惟現本省財政窮困之際恐終不能開工云（十八日） 
要聞一 
[英報之德俄軍情譚]  
　　字林報云英國比克斯中佐投稿於倫敦日日捷報曰德軍於俄軍之行動似皆先得消息隨機應變莫不應手如俄軍方在特文斯克境内出兵攻敵而在里加境内之德軍司令部已洞悉俄軍行動之性質立即施行相當方法以策應被攻之陳地兩境相距約百英里之遙此境有警彼境即立刻知之或派軍馳援以厚兵力或乘虚進攻以爲牽製務使俄軍不能取攻勢而後已德軍應敵如是神速果操何術而能致此俄參謀部百思而不得其故德軍於其陳線後修築波羅的諸省被毁之鐵道並設立電線電話俄軍已早知之然德軍縱有此交通利器亦未能傳報各陣地戰事詳情如上述之神速也俄大本營乃詳細調查今始悉德軍之所以能呼應靈捷者實賴一種無綿電信之利用耳德將比羅將軍所統一軍之陣後有無線電局規模極爲周密此軍旣有電局則他軍亦必有同樣之佈置可以推知德軍各方面得此有力之電機不獨可以敵人之行動呈報司令部且可接受或戰或守之方略軍報往還不過數分鐘雖隔百英里亦同咫尺再德人隨處敷設鐵路又多汽車一奉進援之令即可出發毫不糜費光陰德軍佔據柯爾蘭爲時未久然就俄司令部所知德軍除恢復舊有路線外已新築鐵路三條其佈置之敏捷誠可異矣三路皆經過軍事要地内有兩條由東普魯斯邊界直達北方今此數路已異常活動且裝載行客不僅運兵已也除軍用路線外德人又在各鎭敷設尋常鐵道及電車軌道凡此皆各鎭前所未有者觀於德軍各種籌畫而知德軍已决計在波羅的諸省過冬以俟來春復攻里加與特文斯克兩處據俘兵言比羅將軍仍希望奪取特文斯克俟特維拉河封凍後即將渡河而前俄軍從俘兵身旁搜得比羅將軍所發之軍令詞意中頗有於冬季力取特文斯克之意蓋德大本營以特文斯克爲里加之鑰匙也聞將來進攻特文斯克之德軍由藍思丹將軍統帶藍曾爲駐俄德使署隨員俄日一役藍隨俄軍觀戰庽俄多年善操俄語且熟悉俄軍情形今德國畀以此任亦可見德國之注重特文斯克而謀之愈亟矣 
[北京快郵]  
　此間當滇難發生之初朝野上下莫不以軍事爲前提記者亦誌不一誌乃至今日此項問題轉似歐戰消息爲人厭聞友朋聚首偶一提及膽怯者都揜耳而走初不解其何故旋悉政府慮人心浮動有妨大局加派偵探四出邏察而於靑年學子尤特别注意若輩亟於求功往往化妝而出百計誘惑圖獲報酬致日前有某校學生雇乘洋車回堂車夫於半途藉端與之攀話某不知其詐牽入軍事範圍漸形激烈詎該車夫即將其人車至警廳報告遂被告遂被拘押至是始恍然爲偵探所愚雖竭力辯釋已受驚不小矣此風一傳故對於軍事相戒不言大有偶語犯禁之勢近日所能言語自由者惟一般探員而已外間所傳謠言大半出自若輩之口政府不知其有所利用也疑爲黨人散布昨日（十四日）大元帥因此又頒緊急訓令謂查有雲南黨人散布黨人各處造謠煽惑似此亂民情難寛恕仰步軍統領衙門京師警察廳一體嚴密偵緝遇有造謠煽惑之人查獲即以軍法從事勿予寛貸等因奉經統率辦事處密飭軍警兩界凛遵轉行所屬嚴加偵緝從此西南眞消息永無發布於北京地面之期社會中人孰肯以口舌賈禍也噫 
遠生遺言 
[游美隨紀第十信（六）（在舊金山）]  
　　（十一月二十五日）（遠生） 
　　火車道中一次幾飽殺一次幾餓殺車船無别火車及尋常飯館之菜每一品皆一大盆預備每人吃一樣而副以麵包即已足也余初次不知此理即做了一回曲辫子略點數樣已畢而管食者持單叮嚀相問君要湯乎要魚乎又要番芋乎又要冷牛肉乎余不解則一一答以是是及携至則一客之菜略如上海戈登一品香等五六客之多其盆亦三四倍於尋常之盆紛列於前若三牲之供祖宗者然余不覺面紅耳赤略略食之即令携去至於次日余及同伴六時往赴食車則一座皆滿而座後尙立數十人候食一一依次候補余等三四往而未得一食自六時候補直至九時補缺（此時余等只點兩樣自不如第一次之曲辫子矣）蓋此時賣簡單式的火腿麵包之人之可貴之物力已赴厨房當差不復有出賣者故第一次幾乎飽殺第二次又幾乎餓殺 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滇黔問題之軍事與外交]  
　　决採用兵政策之辦法政府對滇政府對滇政策初本採用兼施撫勸辦法近來京内外交武各長官因危機四伏故對於此項辦法均不滿意或電請速以武力解决或上書質問茲聞政府方針刻亦改變擬决以干戈相見惟其問尙有特别重要困難者三大要點特於十四日密交各要人核議限本日晚十二鑟以前即行呈覆如得美善辦法定即以全力注重用兵是公府内辦公室旋又召開密議廕午樓院忠樞王士珍等均與議討論之件係關政府最近對滇政策第三次諮詢各省意見之覆電分别採取施行次日上午政事堂召集各部院長官及參政梁士詒等在國務卿辦事處密議特交對於雲貴萬全政策令速議覆問題僅聞所議中有繼堯反抗帝制毫無悔意龍建章欺瞞天下罪難容赦以目下情勢覘之再難姑息且处交已發生種種危象若不大舉痛剿國將不國矣等語惟會議結果無從探悉當日已由陸氏面覆矣 
　　關於雲貴問題之外交十四日上得政府爲重要外交問題特開聨席大會議所議案件關係匪輕極峯特親自出席約有半點鐘即退席茲悉議件係屬臨時提出未列議程其中主要之件確爲滇事關係列强問題現某國已提出責任上要求之通牒其措詞雖尙和平然含有困難之意於帝政前途關係密要即於登極亦涉有連帶之處是以嚴密討論其結果因未將某國通牒全文交出僅述其立意議無要領並聞日前傳召各參政入内亦爲此事先是上年十一月間政府爲修約事宜曾擬電召駐法胡維德公使回國因事未果近因滇事發生中法兩國有應行協商事件復召該公使近國參預會議十五日外交部已接胡公使來電有二月十號准可抵京之語蓋外交團對於滇事已略有梗槪政府亦屢與密議故急盼胡使歸國藉以知法政府對於滇事意見云何也惟貴州態度隨雲南而更變京中人士或謂已獨立或謂仍平靜如常而外交團因此亦以黔中情形尙難詳悉擬向我外交部詢問貴州省現况如劉護軍使龍巡按使對於中央之態度若何有無與滇通同獨立之象以便預定保護各國在黔僑民之策 
　　重要軍事會議之所聞統率辦事處於十四日召集各軍事中堅人物爲用兵滇省問題開第十四次大會議是日列席者計三十餘人關防加倍嚴密凡非與議之人槪不得擅行入内其會議室門尙有四名衛軍荷槍鵠立是日會議之關係可見重要迨閉議後當由張士鈺廕午樓將議案一呈極峯一咨軍事處審核施行兩件是否相同尙未詳知惟聞咨軍事處者大槪係扼滇省軍隊進攻各要路及還攻各辦法並附有軍事輿圖一件次日午前該處有密軍電通令各省將軍都統護軍鎭守使長江巡閱使各師長等高級軍官據聞係奉大元師交因近日各省高級軍官多維績軍陳自告奮勇力請征滇特再分電通飭各省略謂征滇政策業已確定已派大軍分路進發各該員等仍當恪遵疊次電令分任嚴防邊境維持轄境安寗秩序其預備徴調各軍隊仍着候令出發云云惟雲南僻在西南消息不靈電報又輾轉延滯政府不免焦灼擬派高等探員數人兼程前往偵探軍情以便諸事可以進行特令曹潤田次長往商法公使告以原因謂俟發給護照時簽字於上以便由滬乘輪取道香港入滇未識法使能否允許也 
　　各省軍防措置之關係政府對於陳宦龍濟光陸榮廷王占元馮國璋曹錕諸將軍爲滇黔反對帝制關係均甚注意所有對滇之防務戰事各計畫頻指詢十四日曾密諭軍電處飭嗣後以上各將軍所來之密電無論何時均須隨接隨呈不准稍行積壓至於夜間亦本此照辦以免貽誤至於各省關於軍事之進行政府亦頗重視昨特議派軍事員前赴各省與將軍都統及統兵大員等磋商重要軍政計一爲各省防禦地方之辦法二爲共同防守要害之事宜三爲用兵雲南分擔之責任四爲其他關於平滇之軍械軍餉各事宜此項專員由統率辦事處與將軍府内遴派日内即行出發又此次滇省事件在揚子江流域之各省最爲吃緊約計揚子江袤長二千四百餘里上至重慶下至江陰江面遼闊雖有江防十餘營節節防守而地勢太長耳目難周前經統率辦事處議定七省聨防計畫通令沿江各省將軍及巡閱使長江上遊警備總司令遵照辦理迄今多日尙未據各省會銜呈覆張應長昨又面奉交諭飭速飛電沿江各將軍及張定武將軍曹虎威將軍所有前定聨防計畫曾否照辦有無窒碍迅速具覆 
　　再擬勗勉軍隊之文章目下雲南風雲日加緊急政府意欲盡力兵事俾防牽動全局因此對於出征各軍隊連日諄諄訓迪藉以激勵奮勉振作精神茲聞十四日政府又以海陸軍大元帥名義擬定勗勉軍人書由中央派員宣讀大致該書一經讀畢即須凖備出戰蓋爲激勵士氣之一種文章也又據某京報載稱川省密報謂征滇某帥軍隊近日頗有不服軍紀現象恐與備戰前途發生窒碍故政府特擬密派侍從武官長廕午樓上將前往宣慰並賜以獎金俾資維繫軍心又謂胡景伊將軍熟悉川省情形或改派胡氏亦未可知諒此三二日内即束裝就赴川之行矣云云 
[參政院秘密質問之三問題] 　 
　　參政院代行立法院於十四日咨致事堂提出密要質問案一件經陸國務卿呈明後即於當日下午在遐矚樓召集政務會議討論答覆辦法並預陳擬請特派陸軍總長等定期出席各節已誌前報茲悉該院提出質問之内容確爲貴州省現對中央之眞相又某項重要外交問題有無與某某等國締結密約之事實並有無借欵之提議又中央議定對滇之政策等三大問題是日國務卿召開會議已擬定十七日咨覆該院次日星期二該院開會前政府特派大員出席分别陳述所質問之各問題昨日陳明並照准矣 
[陸使密電與周使中止之觀察]  
　　十四日下午六時餘政府接到駐日公使陸宗　密電一道當由機要局封呈據聞内容係覆報僑日華民受黨人運動對帝制極形能痛詆無法遏止前電奉示勸慰一節已難有效等情此外尙有請示中日國際上緊要之機宜一件次日該部又接到駐日陸使密電一道則係陳述日政府招待俄國專使米海拉夫大公爵之情形並某項要政當日均經曹潤田次長譯呈政事堂轉陳矣 
　　農商部周總長使日之行已中止矣惟當未得日政府請緩電文以前政府爲周氏此行之經營亦頗費籌畫聞十四日公府曾特召周氏入内密諭要公令到東後與陸公使商議進行計畫並令先與陸相國曹次長接洽聞周總長尙擬向外交部添調幹員襄辦外交事宜是是曾封 
交周緊要密令一件飭其調查日本政局爲對　　　　　　　　　　　　　　　　　　　　　　　　　　　　　 
華問題迭生暗潮之情形及各面勢力之情况與日政府朝野上下對於我國帝制成立正確之輿論主張并聞周出京期决定抱秘密主議因恐有意外關係不得不加意防範也 
[廣束之出兵與招兵]  
　　廣東龍鎭守使覲光前奉中央命令擬派爲雲南征討使龍使奉電後旋即交卸巡按使兼任已將出師計畫部署完備帶陸軍八營赴滇聞上月底先已密派砲兵連長王淸和赴西招募舊部現據回報經戰之軍已成四營現已飭由所部陸軍再挑四營定於日間出發隨員聞已派定參謀鮑志鴻軍需王子壽隨營文案黃彰李慶豐統將楊淸源李文富餘略廣惠鎭守使行後已保薦李嘉品暫行代理是缺 
　　茲據軍署傳出確息謂龍將軍以黨人活動地方多故已决議再增新兵俾資防守前日密電中央已蒙覆准惟從前之兵俱從雲南廣西招募現擬改招苗　之人充當日間已密派招兵委員出發想不久即有新兵到省矣 
　　貴州尙無確實消息惟此間當道對於來往該省商電密碼仍須檢查後方可拍發 
　　省垣現在加緊戒嚴所有各處衙署均駐重兵嚴密防範昨八號晚六時許巡按署突聞駁壳鎗聲兩響使署第二營親軍恐有意外立即戒備事後聞係某軍人失槍所致城内大北直街附近將軍行署昨晚有人將該處某柴店之門首滿澆火油縱火被旁人察覺即時撲滅縱火人已遠颺 
[惠州黨人活動之詳報]  
　　本月七號申刻粤將軍龍濟光在署設宴欵待廣西陸將軍派來之副官馬愼堂並召集馬汝珍等數人於席間開軍事秘密會議旋接某處密電一封龍即於是晚九時許帶同心腹將弁百餘人由大北門秘密出城在大沙頭乘輪馳往虎鬥沙角砲臺巡視（按此節係屬得之傳聞確否待查）八號晨早省垣長堤一帶發現廣東大都督陳告示數百張末署民國五年元月有七日示並蓋有大都督紅印其文洋洋約數千言此示文於天亮後發現觀者人如山海惟不數分鐘即被六區警兵撕爛全文已失警廳飭區照錄亦已無田抄錄矣上午十時軍署突接惠州淸鄕督辦李嘉品加急電報謂黨人圍攻惠州城情形危險請即派兵到惠救護呂參謀電致沙角砲臺與龍將軍密商龍着派陸軍第一混成旅軍士一營前往救應各軍隊即於十一時搭廣九專車出發二時後軍署又接李督辦加緊電報謂惠州城萬分危險請速派大兵前往救應四時許呂參謀又派陸軍砲兵一營往救惠州各軍人由城内鳴金出發是晚省垣全城戒嚴除大東小東大北小北小南門入夜關閉外即大南門正西門亦皆虚掩並加派暗探百餘人四出偵查同日香山城藍知事興袁統領亦下緊急戒嚴命令入夜關閉各城門祇留西門一處出入此則八號晚之實在情形也刻聞官場方面消息已迭接李嘉品等獲勝之報告矣 
　　惠州一帶地方形勢極爲險要昨午黨人圍攻惠州城之時係得四大圍紅黑旗各民團爲之贊助現在聲勢頗爲浩蕩將有進窺省垣之意現在廣九鐵路護路軍隊一律大爲戒備 
　　聞惠州淡水及黃麻碑地方近亦有黨人起事現經淸鄕李督辦電達省吏請即日加派軍隊前往剿辦 
　　廣九鐵路一帶邇因軍事緊急有黨人謀襲鐵路之謠經當道連日加派重兵防守并密飭護路警察局長派　分赴各地鄕落偵查在案頃悉該局長柴起標現據探報查得平湖車站以上迤東一帶昨日午刻忽有黨徒數百聚集該處圖謀起事現特飛足報由當道迅派軍隊前往堵截以免蔓延 
　　沙面防禦鐵網自年前建築後因地方秩序平復并未貫通電流茲以省外時事多故昨已由工部局飭匠將各機妥爲安配并將網線修葺遇有緊急即由電局放電將鐵網一律貫澈以防跨越并於東西橋正中之處躉積沙包以備臨時防範之用至白鵝海面美日等國砲艦日昨又有兩艘駛到防範頗形嚴密 
　　香山縣知事藍和光現因甫履新任於前晚在署設筵請警衛軍袁統領赴會藉資接洽席間正在暢談防務突聞駁壳鎗聲數響藍知事恐有意外即時避席而去祇留袁統領一人在座袁統領亦以爲有人暗殺即召隨從各軍官訊問據稱似由縣署游擊隊失鎗所致袁統領據情轉告藍知事始行釋疑惟席間已不能盡歡而散昨晚袁統領還請藍知事到城内馬龍洲行營宴會藍知事辭以有疾不赴刻下香山縣城内謠諑不息加緊戒嚴除於入夜關閉城門祇留西門一處出入外並於觀瀾街對海山頂設立瞭望臺一所建築砲臺一所入夜灣泊河干之師船一律離開　棚以防火燭現在縣城約有軍隊三百名駐守小欖鎭約有軍隊七百名鎭守所有來往渡船輪舶一律嚴搜軍火以期防範週密 
[瑞豐輪船被刧紀詳]  
　　香港通信云福海公司之瑞豐輪船昨由港動輪前往汕尾詎駛到三門關即被賊搶刦一空且轟傷印差兩名事誠可駭茲將其被刧之詳情錄下該輪於初五日早六點鐘由港瓊山碼頭動輪當時船上有搭客連船上水手辦事人等不下七十餘人裝有貨物百餘擔是早十點鐘已到平海下午一點鐘抵三門關沿途均未有搭客上落祇到平海時有人登岸及抵三門關時船尙未泊岸且未抛錨即聞大艙有爭吵之聲繼又有人彼此佯作打架形狀聲勢洶洶全船大亂當時船上有守衛印差兩名均持有六口短火（港政府鑒於曹參等船被刧後乃派此差在船守護旅客者）聞聲立即出鎗前往禁止詎一轉瞬間中有搭客約三十餘人亦均由身上㧞� 
出短火先將兩印人轟傷兩印人一年三十一歲者被賊擊傷右便小腹其年二十九歲者則被擊傷右手凡三傷而傷在小腹者勢尤危殆業經送入汕尾醫院調治尙未能拔出彈子其傷在手臂者則無大碍或可望愈賊旣將兩印差轟傷倒地即近前奪其兩鎗蜂擁入機房并分派三人持鎗向船主何金勝指嚇喝令慢車船主無法迫得傳令慢車各賊遂分往機房將船上機器各羅絲拔鬆船遂不動一面向各搭客大加刦掠凡有物件無論貴賤一槪掠盡旣而又將各水手及辦事人員盡禁於大艙中直入辦事房用鐵斧頭將鐵夾箱砍破内中所有港幣銀毫約千餘金及各人員之棉胎被褥衣物鞋襪與凡價値一毫以上之物莫不搜掠淨盡甚至船上之糞桶兩個亦被刦去直至是日晚上七點鐘有篷船三艘駛近接應各賊下船並將掠得各贓物一槪落下三艇艇爲之滿即向斗頭山方面駛去賊去後船主與機師將船上器具修整約一點鐘久方能復舊遂駛往三門關向警察投報該處警員派出江庚兵船到瑞豐巡視一切見船上祇有搭客四十餘人所餘三十餘人盡是賊匪逃匿無蹤矣至昨日下午六點鐘瑞豐與吉利一併駛回香港有偵探　帮辦偕同華探黎瑞西探馬非等到船查問一切船東尤瑞芝將被刦情形細爲陳述且呈出鐵斧與小刀各一柄並報辦事房失去千餘金長鎗兩枝短火三枝其各夥伴之衣物及搭客所失尙未能倉卒核定又聞賊徒係在港假扮苦力落船故未經搜查又聞偵探總帮辦以香港商船在華界地方被刦且將船上印差轟傷案情重大立即上禀警察司請示辦法警司聞報當即拍電上省照會龍濟光將軍飭令軍隊限日將該贜物起回至昨日下午仍未見省吏覆電福海公司昨接到由海豐縣泰豐號發來之電報云（瑞豐在平海被刧一空鎗轟縻囉二人傷重恐死刻在山醫院醫　可否載回港請急覆俾免耽擱）該公司閱電以此案情眞確難保不有交涉事發生遂將原電携上警局存案矣外間謠傳瑞豐輪船係被黨人奪去裝運軍火赴惠實屬不確也 
[粤東連次攻刦稅關案]  
　　鹽田關被刦因果新界沙頭角附近之鹽田 
稅關被據一事據該關員士丹吉君報稱吾在該關受職祇約五月最初所遇之事則有侍役將所謂告示一紙交我吾遂與同事多路君參觀之多君在該關受職祇數日該關除兩西人外共有華兵二十八名一聞有大隊圍攻之人在該關附近當即分開守護陸續開槍轟擊來攻者惟卒被攻入吾被各人用槍指向吾之背首兩部然後將該關刦掠計掠去現銀約二百元並快槍短槍等物其黨魁身穿黃斜軍衣事畢後始入該關將名片與我並磐稱係革軍統領故可擔負所爲之事除該黨魁外能講英語者至少亦有二十人伊命吾等離去並允擔任派人護送吾等至英界後乘舢板離去吾之馬亦被搶去除身上所穿衣服外餘均被掠云云昨稅務鹽務兩處已先後報告北京統率辦事處稱粤省九龍地方現有黨人𪊽聚迭次偷運禁品均被關卡緝獲偷運私鹽藉藏軍火亦被鹽務緝私輪船截緝該黨人因此挾恨附近關卡鹽田均被騒擾請飭地主官吏上緊協緝等情該處據報現已急電到粤查照辦理矣 
　　又刦華界兩稅廠士蔑西報云今日下午（十一號）本報訪員向華人稅關探悉昨禮拜一日下午又有華人釐卡兩處亦被刦掠先是禮拜一日下午有華人一隊顯係與前數日刦掠鹽田之稅關者相等到龍川墟刦掠稅廠該廠係距深圳河三咪里由英人夏理臣君掌理迨至下午沙頭處之稅廠亦被搜刦該廠則距深圳約七咪里係歸英人高巴掌理兩廠之財物盡被刦去惟未損傷人命 
[九南路借欵作罷之别報]  
　　九日東京萬朝報云江西省九南鐵路即自九江至南昌間凡八十英里之路工近來迅來迅速進行除三大鐵橋尙未完全竣工外其餘一切之工程皆已告竣其三大鐵橋之工程亦定於本年三月内告竣然該路局前會借入日商之欵現經用完因全路經費尙有不足故欲復借日欵若干以補經費之不足已向日商東亞興業會社提 
 
 
 

Page 7

 
 
　　議得其同意雙方正在交涉之中因有該路之大股東張定武將軍等極力反對續借日欵之事該將軍故又承認再出二三百萬圓之股份爲修築經費故此項交涉遂作爲罷論云云 
[日本練習艦隊抵靑] [  （傅瑾）]  
　　日本練習艦隊磐手及吾妻兩艘由海軍少將松村龍雄司令官事領由佐世保啟碇於一月十一日午後一點三十分駛抵靑島兩艦中滿載候補生稱以實地練習風波及學習駕駛航海測量沙線水雷砲術等各種學術而來該兩艦中計自松村少將與百武及飯田兩艦長以下總數共計一千三百九十七名預定停泊靑島洋人碼頭四日按磐手巡洋艦於明治二十三年份進水計載重九千七百七十三　吾妻砲艦係明治三十二年進水計載重九千三百二十六噸茲將該練習艦隊各將校職名詳誌於下 
　　司令官海軍少將松村龍雄一等參謀海軍中佐左近司政三三等參謀海軍大尉佐藤三郎副官海軍大尉野口厚司令部附海軍大尉高橋雄 
　　礊手籃長海軍大佐百武三郎副艦長海軍中佐永野修身 
　　航海長海軍少佐增田乙三郎砲術長海軍少佐松崎直水雷長海軍少佐桃井篤次郎機關長海軍中佐靑柳謙三軍醫長軍醫少監大西瀨二主計長大主計内田正廣 
　　吾妻艦長海軍大佐飯田久恒副艦長海軍中佐森脇榮枝 
　　航海長海軍少佐片山登炮術長海軍少佐圻田一二水雷長海軍少佐大谷箭太郎機關長機關中佐勝木政次軍醫長軍醫少監關市衛主計長大主計中村乾二 
　　司令官及兩艦長以下連將校及候補練習生總數其計一千三百九十七名 
[東三省之新匪禍] [  （化險）]  
㈠海龍海龍匪患久久不滅前之告急警耗屢誌本報矣茲據奉天軍署續得海龍知事報告云現又有大股胡匪連同霍家鍋馬賊滋擾地方猛悍異常當經警長尙昌多帶警兵會同護衛團及後路游擊隊協力兜剿無如匪衆我寡尙隊官業已受傷請援等語段將軍以該地兵力單薄難以制勝特電飭洮南鎭守使迅速調撥軍隊馳往剿捕並隨時詳報 
㈡突泉突泉縣西北一帶山嶺崎嶇林木叢雜久爲胡匪出沒之鄉前有匪首四天王小皇上等及四天王之義子小蝎子聚集黨羽一百餘人擾害閭閻民間受其累者不可勝數後四天王爲官兵剿斃而四天王之義子小蝎子近又聚集匪徒二百餘人恣意橫行宣言爲其義父報仇本月過于家窩舗一帶十八屯盡行搶掠共搶去財物二萬餘元良馬百餘四綁人二十三名及十八日該縣警兵前往趕勦雙方戰過數仗卒以匪衆兵寡被匪擊退陳亡區官一名巡長二名警兵二十七名餘皆傷歸該知事現已萬急飛電奉天軍署請兵矣 
　　㈢法庫聞現法庫之北聚有大帮胡匪一百七十餘名内有馬隊五十餘名其首領綽號雙槍小董謂其能於百步之外雙手開槍百發百中也本月十七日闖入晉陽鎭將該鎭搶掠一空並綁去李姓姚姓人票八名該處軍警正在追剿間也（未完） 
地方通信 
[蘇州]  
　　爭蕩據掠殺人之巨案吳江縣北鄕莊家灣鄕民所管業之珠字圩徐家漾蕩地一百七十餘畝内有三十畝在前淸同治年間出租與亢字圩人收花完租至宣統年間亢字圩人李茂元等與其戚已革武舉顯鴻魁等商議將亢字圩田單添註珠字圩徐家漾帶下等字欲奪全蕩被控法庭將田單註銷在案近李顧等因所謀不遂又起强捕蕩魚之念陽曆十二月二十八日顧廷華顯鴻魁與李茂元等邀同駐防五都區大苗港之水警三專署四分署三區一等巡官譚炳泰帶同槍船數只及網船數百號至徐家漾蕩强行捕魚莊家灣人出向理阻不聽以致兩相爭鬭互有受傷嗣李茂元等竟率領男女數百人鬨至莊家灣村内挨户撕打全村六十餘家門窗器具等全被搗毁各家細軟物件以及米籽猪羊鷄鴨等物盡被搜搶一空所搶各物裝滿七船儎運而去又將莊明其用繩套住咽喉勒致殞命並被水警拘去莊永高潘三寶陸元法周金賓謝阿龍等多嗣人李茂元等見已釀成大禍將上夜病故之李阿掌（即桂榮）屍身拖送至沈廳上誣指爲被莊家灣人毆斃莊家灣村衆遂羣起兜捕送尸之人當獲李坤法李德豐李阿實李阿五金榮昌五人解送震區警察所收押屍子莊永方赴縣報驗全村六十五家各自查開失單計被搶各物約値一萬數千元禀報縣署經周葆甫知事會同駐防吳江之水警第四分署長楊玉貴縣警所警佐季仲寅沙福侯等前往踏勘驗明莊明其委係被勒身死並勘明全村六十五家被搶各情形給圖帶回又驗明李阿掌確係因病身死其身上刀傷係死後所做明係借屍圖詐押令收殮嗣經莊家灣全村人民公舉沈鎰淸潘茂春莊永芳莊福其等數人來蘇上禀蘇常道尹並電禀南京軍巡二暑請求派員澈查拘兇追贓嚴辦 
　　盤門内又有火警蘇垣自交冬以來火警時有所聞前晚西區盤門内又有汪姓草屋不戒於火延燒十餘家嗣經各龍社救火聨合會警廳消防隊往救撲滅 
　　無錫縣職員撤差無錫縣紳商以該縣知事丁方穀及鄭承審員薛警佐等辦事廢弛司法黑暗等詞來蘇赴道尹公署曁省署禀控經省署派員查明飭將該縣知事記大過二次鄭薛二職員撤委聽候查辦 
[鎭江]  
　　金價忽然飛漲自鎭郡新慶和銀樓改換門面以後今已數月每兩金價祇在六十元以内並無漲落刻因年關在即市面銀根奇緊而各國交易又以金爲本位故金價近日忽爾飛漲每兩已至六十六元之譜 
　　富紳捐資課士鎭江寳晉書院自光復後所有進欵均撥充學堂經費書院一事業經停課多年一般士子膏火久已無着茲有富紳某慨念鎭城寒士居多値此陰曆年關每歎何以卒歲特自捐巨欵於陰曆十二月初十日命題課士題爲兩論一策限兩日繳卷額定取數三百名分甲乙丙三等試卷收齋之後寄至蘇州延請某名家評閱十日揭曉按等第之高下給膏火之厚薄以冀稍資救濟 
[南通]  
　　產　處定期墾荒掘港爲淮南產鹽區域之一其東有一千數百方里之荒地至今抛棄　墾現上峯委任單士琦爲該處墾務總辦汪　丹韓奉持爲經理定期來歲舊曆正月内舉行開墾　　朱連長因事銷差駐通警備隊第八營第二連長朱澄元因事銷差遣缺由該營李營長詳請以原連第二排排長陳某提升以重職守 
[南京]  
　　保委研究所員使署設立政治研究所已委任金陵道尹俞紀琦爲所長惟開辦伊始部署需人兼之道署政務紛繁俞所長特詳請保委諮議佐理許晋祁爲該所坐辦禁烟處佐理金　書爲文牘科長連德英爲庶務科長齏巡按已准所請各加委任矣　　改印出入城證自滇省告警後防務異常緊急各城門於晚問八點鐘即行關閉各機關非有緊要公務持有出入憑證不准放行現警察王廳長因此項出入證行使太濫夜間應用爲難殊於省防有碍茲特改印新證函送各機關一張依照登載注意事項以杜冒濫 
[杭州]  
　　汪副院長回京北京參政院副院長汪大爕氏日前請假回籍修墓抵杭後連日在西湖游宴並看故夫人墓地頗形忙碌嗣因參政院代行立法院開會提議要案迭奉政事堂電促回京汪君遂於昨日（十七）上午由杭州城站乘車赴滬不日將轉搭津浦車晋京當其臨行時戚友歡送頗衆 
　　財政檢查員蒞杭財政部特派檢查徴收機關委員僵委員兼審計院協審官陳廷銘等此次奉財政部令特派來浙實地調查各征收機關（如統捐局等均在檢查之例）已於十七日由申蒞浙庽居城站旅館休息數日即着手調查 
[湖北]  
　　方先亮辭職赴奉鄂省軍儲局爲收存軍械服裝之總機關在軍事局廠中甚佔重要該局長方先亮上校係叚香岩將軍所委任王將軍亦頗倚重近日王將軍時往軍隊查閱凡軍官之嚝職者多遭撤換日前查軍畢偶到該局見方不在局中即各員司亦多外出王將軍特添委帮辦一員助其整頓方意殊不安遂迭請辭職現經將軍批准改委王蓋臣接充方已於昨日交代淸楚禀辭赴奉矣王局長甫接事而所屬楚望臺軍械庫即獲线窺探庫儲形跡可疑之人現已送軍法處訊究尙未詳報軍署 
　　黨案嫌疑人保釋兩名魯瀛係本省人前於光復時曾任某縣知事祇因曾隷國民黨籍致被嫌疑拿交陸軍審判處迭次訊問毫無犯罪證據事實茲已在押多日由其同鄕李德恭等連名請保昨王將軍調查該案卷宗以魯旣無犯罪實據所請保釋事屬可行已飭令陸軍審判處迅傳李德恭等妥具連環保結省釋以免拖累又徐伯鈞前經中央駐鄂偵探疑爲黨人報由巡按使飭警務處拿案收押屢經該處長崔振奎提訊該偵探旣不能指實其罪狀搜查亦無附亂之證據崔處長以犯罪須憑證據旣無確證當然不負罪名正擬詳請保釋適其妻徐胡氏赴巡署哀訴叚使以此案業經警務處詳請核示前來該犯供無亂黨關係檢查亦無嫌疑證據應准保釋已飭警處遵照開釋矣 
雜評一 
[萬全政策] [  （默]  
　　嗚呼今日之事尙有所謂萬全之策载對内言征滇則國民之生命財產能保全否耶對外言交涉則國家之權利威信能保全否耶天下事失彼而得此已不能兩全矣然猶能保全其一今則所欲求保全之一能有把握否耶故以目前情勢諭幾幾乎束手無策而况乎其萬全耶然而諸要人方急急焉籌萬全之策也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報再紀日本之調遣砲艦]  
　　字林報云昨報所載日本三砲船奉命聽候調遣一節今由可恃方面探悉該三船乃伏見號隅田號鳥羽號現泊浦東日本海軍碼頭不日均將入塢修理隅田號當前年日本加入戰團時適在瑞溶船塢修理未竣三船旣由中國當道卸除武裝拘留上海隅田號遂停止修理今聞未了工程行　畢之而伏見號鳥羽號亦將同入該船塢修理上年終時日政府曾以此事請准北京政府擬由三井公司督工大約須月餘可以告竣現信日政府並不欲於目前差遣三船惟欲使其修理完整而有所豫備耳 
[日本武員來滬消息]  
　　字林報云據確實消息聲稱日本中將靑木現取道來滬將入日領事署辦公按該員曾充北京日使署武隨員及旅順口砲臺守將 
[工部局選舉董事預誌]  
　　公共租界工局設有董事九人每年由納捐外國人選舉之至於通稱之總辦實爲工部局之執行部長由董事任用而非由納捐外國人公舉者也麥金能君現代行工部局總辦　佛生君之職務昨日宣示本年之選舉日期與地點及候選董事之名單明日後日（二十日二十一日）爲選舉日期每日以午　十時爲始午後三時爲止投票處共設二所一在黃浦灘七號Ａ字工部局由捐處一在外白渡橋北百老滙路九號滙豐銀行分行選舉票列舉候選董事十人之姓名投票人祇須劃出九名以得票最多數之九人爲當選董事候選董事十人之名單如左 
　　愛慈拉（英）滕村義明男爵（日本）吉　安斯基爵　　（俄）江斯頓（英）麥基（英）滿列孟（美）披安斯　　（英）李佳資（英）史台法列曷史（　）古析（英） 
　　前列名單之中除日德代表及英人李佳資君外皆爲舊董事如披安斯君任總董已有多年去年當選者尙有英人葛倫特君及海特君未當選者爲日本人石井君及一德人後葛倫特君返國日人石井乃以次多數補缺而本年則日本人推舉三井分司之藤村男爵以代石井君瑞生洋行德人史台法列曷史君則亦希冀於此次當選以恢復德人在工部局中夙佔之位置 
　　本年選舉之預測六英人一美人一俄人之當選與否大約不成問題蓋英國新推出之候選員大英輪船公司李佳資君亦頗有聲望必能當選劇烈之選舉競爭蓋在一日人一德人之間本埠英國人所辦報紙已聲言英國人民皆當選舉同盟之日本人而擯斥仇敵之德人由此觀之則藤村君當選之希望似較史台法列曷史君爲大 
　　十餘年前工部局　事董事納捐華人亦有投票資格慒其時風氣未開華商大都祇知二三句洋涇洪語故無不放棄其選舉權以致公共租界之選舉權積久乃盡屬於二萬外國人之納捐者而六十二萬之中國人乃無一人有選舉權誠所謂以多數受治於少數也近年以來每次當選之董事恆爲七英人一美人一德人至去年選舉德人以歐戰關係始不當選遂爲一俄人所代伹其時之選舉運動不獨排斥德人即日人亦受排斥記者猶憶其時有人雇華人多名負二木板而行板上大書勿選德人與日本人其結果則德人與日本人均未當選但去年候選員十一名今年僅十名則德人日本人必有一人當選也 
[商家所得之四川消息]  
　　本埠自滇事發生以來謠言蠭起且聞貴州亦有不靖之謠人心更形惶恐適値陰曆年關在邇銀根緊急商貨遂致阻滯往歲駐滬各客帮每交臘月必辦紅單貨一批以爲次年正月之需今届則辦者寥寥前昨等日外間謠言四川亦頗不靖當經英租界三洋涇橋最長耕里川帮章洪源等電致重慶詢問情形昨得復電謂川地邊界稍有不安之風聞省城商業如常匯兌可通十支頭棉紗已無現貨綢貨春季貨須請略辦陸續裝運等語是以川帮即將通久源紗廠之十支出浴　牌棉紗一百六十餘包裝怡和洋行之隆和輪船運去 
[江輪運貨之阻礙]  
　　近來雨水甚少故開往漢口各輪船之噸位不能多儎因九江以上黃石港一段約五六華里水甚枯涸如吃水至一丈以外即須派輪駁連故怡和洋行專走宜漢之江和輪船目下專在漢口至黃石港駁運各貨暫停開宜而市以下之天星洲地方水更枯涸惟該行之昌和輪船（吃水八尺）仍照常往返漢口宜昌故運往四川之貨頗爲所阻云 
[浦東鬧荒風潮續誌]  
　　浦東南滙縣境張江栅鎭富户錢子蔭家於本月十六號因有災民數百人向之乞賑往招該鎭警察到場彈壓開鎗示威擊斃災民一名並傷三人以致災民大動公憤即將錢姓房屋拆毁集聚不散昨帮已詳紀其事茲聞松滬護軍使昨晨（十八號）已委調查員廖守忠與滬海道尹所委之顧君各乘差遣小輪及向海關商偕之小輪相繼出發馳往　查着將災民婉爲勸散如果勢不可遏即着就近商請駐浦第三營撥兵鎭壓並將該處敎堂妥爲保護免釀意外一面飛飭南匯知事速籌賑欵分投散放並聞該處鄕民當時因被鎗斃一人大呼均願聽憑處死號哭之聲振動四野合鎭商店大爲惶恐即同時閉市該處警察因灾民衆多無法彈壓當即赴縣報告馮知事聞耗立飭該縣警佐督率長警兩排並商同駐紥南滙陸軍第二師第四旅長蘇謙飭派兵士一排趕往解勸各災民仍聚集不散商店亦仍未開市嗣經縣警會同當地某　一再開導各店始照常開市並允災民要求賑卹懲辦開槍之人始漸散去事後馮知事亦帶同承審員警吏人等親往查勘並將已斃之災民巡警先後相驗塡明尸格以憑核辦 
[海軍總長南下續誌]  
　　海軍總長劉冠雄君奉令南下約十八九日抵滬已誌前報昨駐滬海軍司令部特飭浦江各軍艦一律懸旗並淚衛兵六十名戎服佩刀站隊於司令部前預備迎接一面在司令部内設備部長行轅俾便辦公乃候至下午五時尙未抵滬大約今日可到聞此次劉君南下應辦之事約有數端（一）調查肇和艦前次被脅之眞相（二）商議某機關取消問題（三）整頓江海防務考查各艦紀律察勘各路砲台詳情容俟續探 
[劃地築營之變通]  
　　陸軍第四師擬在本邑龍華附近購買民田建造營壘經已勘定將該處附近之湯家宅宣家宅吳家宅三村房舍墳墓盡行圈入茲聞楊護軍使因恐鄕民驚擾已諭將三村一律避讓以安民居至於應購民田每畝擬給洋八十元遷移墳墓則另給遷費云 
[揭破惡偵探之毒計]  
　　松滬護軍使昨飭淞滬警察廳文云爲飭行事照得詰奸所以亂除暴原爲安良倘設井陷人誣良爲莠是直罔民於法使保民之政轉爲厲民滬上偵探　集緝獲匪徒其中實心辦事破獲要案者固不乏人而設局誘騙冒賞邀功者亦時有所見或假設亂黨機關招誘愚民入黨或假造僞狀逆函令其携帶或暗藏炸彈手鎗設法栽贓一面揚厲鋪張揑詞報告一面密遣黨羽前往截拿似此貪功誣陷陰賊險毒天良何在人道奚存言之實堪痛恨此種惡習迭經中央政储曁前鄭鎭守使嚴飭查禁在案本使主持人道尊重法律匪黨固宜重究誣陷尤必嚴懲特再重申禁令嚴防誣害以挽澆風爲此飭仰該廳即便轉飭所屬偵探一體遵照嗣後凡拿辦亂黨人犯必須確有證據或通緝有案者方准逮捕送案之後該原辦偵探必須帶同眼線到庭質訊以昭核實倘眼線不能到案訊有誣害情事即惟該承辦之偵探是問一經訊實定照軍法嚴辦决不究貸切切特飭 
[栽贓圖害之結果]  
　　梁樂三前將炸彈一枚携至法新租界麥賽而　羅路鴻儀里一號門牌許振亞家藏於蔴袋之内旋至捕房報告謂有周劉氏携帶炸彈至許振亞家等情捕頭立飭探目沈德福前往拘拿查得實係栽贓圖害故將梁拘押解送法公堂請訊之下因梁供稱彼在王介方即王益芬家由劉文卿李克明陳敬高等向彼談及劉氏袴袋内藏有炸彈故至捕房報告訊之劉文卿等三人均稱並未向梁說過周劉氏身藏炸彈惟王益芬未到故未定斷昨日補傳王益芬到案由捕房續將梁樂三等解廨經聶讞員會同法副領事德君覆訊王益芬稱陰曆上月二十日下午六時梁樂三來家間往書局購買碑帖分散後至八時又來我正在寫字未徑招待梁略坐片刻旋即出外並無向梁說過劉氏身藏炸彈之事中西官會商之下以梁樂三由各人證明栽贓圖陷罪已成立着押兩年期滿永遠逐出租界並以陳敬高不應謊供炸彈由伊姘婦陳氏交於劉氏着押一月期滿逐出劉文卿李克明到堂口供與在捕房所供者稍有上歧異亦着各押十四天王益芬無干退去 
[探報黨人之秘密招兵]  
　　聞某機關據探報告現有黨人秘密招兵對於退伍及被裁軍人尤極意羅致須請設法查禁等情該機關除飭屬偵查外並電中央通飭各省一體查拿防範 
[再誌破獲兇案之神速]  
　　流氓阿者朱阿連張小桂等在小東門外法租界裕與街用斧砍傷沈紀林頭部逃逸習日即由探目黃錦榮包探韓邦達方福林程芝卿徐新發筀偵知蹤跡前往拘獲已誌昨報昨由捕房解送法公堂請訊並有被陳等帶傷右足之趙阿六投稱前晚八點餘鐘行經裕興街在沈紀林前面行走陳等壯沈砍傷倒地後將斧抛擲致被帶傷右足伊等與沈有何仇隙不得而知中西官察得趙略受皮傷論令退去醫詰之陳阿者供民人妻子於四天前捲逃無蹤現訪知被沈紀林所拐在途遇見一時氣僨故約同張朱兩人欲將沈置之死地連砍兩斧是實朱阿連供由陳邀同前往民人用斧將沈砍擊一下張小桂供民人雖持斧在旁並未帮兇求宥判一併管押候受傷人醫痊再行核辦 
[管鵬交保理債]  
　　黨人管鵬因擅辦安正鐵路私借外債日洋二十萬元並干預二次革命事敗逃滬經中央政府電致駐滬交涉員移行公共公廨將管逮案迭經中西官預審明白判管押西牢年半期滿逐出中國領士嗣經政府查得尙有挪用公欵洋三萬五千元咨請代表穆安素律師提起公訴復將管帶堂聲明押期將届請追被挪公欵因係民事判被告改押公廨候訊在案昨日上午由俞代襄讞會同英卓副領事在民庭研訊先由政府代表穆安素律師上堂譯稱被告所挪公欵早經查明所有證據現均呈案被告亦已承認應請訊追繼由被告代表維傑律師到堂聲稱原告所控案情被告亦已承認惟被告處此苦境請堂上鑒原准被告交保設法料理中西官以被告律師所述係屬實情遂判管鵬交一千元人洋並保出外淸理再核 
[捕房解訊盜案三則]  
　　盜匪周德標羅子淸顏芝順高佩香張長貴等於本月十三號夜半糾黨持械在滬西檳榔路華洋交界處搶劫俞新桃李瑞林俞鳳亭等數户値洋三百餘元之衣飾携贓逃匿法租界前日經戈登路捕房華探目陳永康偵悉協同西探海明威報明法捕房將周等五人一併提獲帶回押至昨晨解送公共公廨請究即據該探等禀明前情並稱周等五人雖已帶回解案惟與法捕房中西包探協拿時不及請出提票應請補出王襄讞商之美領郭君判周等各盜仍帶回捕房候調查有無别案於下禮拜二解訊並補具正式提票至法捕房以淸手續 
　　盜匪山東人李士傑於本月十二號夜九時許與在逃之某某等同黨三人各持手鎗搶劫福建路兆貴里七百十三號門牌祥豐土號内値洋八百元之烟土及現洋鈔票三百餘元並開鎗擊傷吳雲五圖逃當經老閘捕房一百七十五號華捕陳金生將李追獲抄出手槍一支槍珠八粒帶入捕房解至公共公廨諭着押候提齋同黨併究並經捕房查得李等在法租界大德里二百八十五號屋内設有機關於前日協同法捕房前往守候同黨安徽人曾沛仁一名提回收押昨晨併解公共公廨請究先由中西包探上堂禀稱曾在捕房供係民黨中人近由南京來滬圖攻製造局因乏軍餉故此搶刦所有同伴數人現不知何往業已將曾等解案請爲澈究繼由華捕陳金生投訴是晚在福州路站崗驀聞警笛聲見被告李士傑逃入浴春池弄内即追至弄内見被告在袋内摸取手鎗遂即趕上將被告擒獲等語並據西探禀稱查得被告等曾於西曆去年十二月二十三號夜糾同在逃之人持械搶刦江西路一百六十五號利康烟紙店内大小現洋鈔票共七百八十元已將該店主傅國唐傳案質證即據祥豐土號主李玉書見證吳雲五蕭明泉利康店主傅國唐等相繼上堂訴明當時被刦情形訊之李曾兩人供均推諉中西官判被告一併還押候下禮拜二復訊判决所有抄獲之烟士十一包現洋十五元鈔票五十元先給原告領回手鎗子彈存捕房候核 
　　泥城外卡德路黃寶和小京貨店被刦現洋一案業經捕房查獲與此案有關之楊餘羅春六許杏仁陳長根等四人解至公共公廨訊知陳長根係擊斃新閘捕房華探田廣林已經伏誅之兇犯楊三臘子等之同黨押候查明澈究在案昨晨復由捕房將陳等解廨請究中西官判仍還押候查明實情再行解訊 
[再紀華法自來水公司之交涉]  
　　上海内地自來水公司因法新租界推廣之時所有該公司在肇周路一帶所設之水管龍頭及營業權利曾經前任楊道尹與法總領事甘世東君訂定由法公司出價買回並補償損失現法公司似難如議辦理爰特開列細單函請周道尹轉商法領仍飭照議實行已詳昨報茲悉周道尹以此事旣由楊前道尹與甘總領事言定在前彼此自應照辦業已將送到淸單抄發上海縣公署飭由沈知事會同法公董局華董吳懐疚陸伯鴻與公董局局長切實磋議覆候核辦 
[縮短分運單期限之爲難]  
　　米麥雜糧等業反對停給分運單一事已由稅務公所吳所長轉禀江蘇財政應通融照准惟分運期限原定一年現改爲五個月該業頗有爲難蓋以分運單期限一年係前淸規定至今垂數十年相安無異今忽改短期限殊多不便當經議决仍由仁糓公所董事致函南商會請總協理轉禀吳所長詳請財政廳仍照舊章以示體恤 
[經董同負查禁烟苗之責任]  
　　上海縣公署昨飭十九市鄕經董文云爲飭知事案奉江蘇巡按使公署飭開照得蘇省禁烟一事迭經本使飭令各縣印委嚴厲進行各縣知事責任所在尤應督率警役竭力搜查以期爭絶根株諴恐各縣地面遼闊或有耳目難周之處自非責成各鄕市經董分任查禁不足收羣策羣力之效現據吳江縣印委詳報業經取具各市鄕助理員切結存縣備查並將結式詳送前來察閱結式尙屬妥協凾應通飭各縣仿照辦理各市鄕鄕董等對於本鄕情形較爲熟悉即有往來客民在偏僻處所意圖私種亦必易於覺察應由各縣印委尅日召集各鄕董等到署切實告誡諭令各按區域分别調查毌任再有私種罌粟情事一面即取具該鄕董等切結存縣備查將來該鄕境内倘再有烟苗發現除將種户地保提案訊辦外該鄕董等亦同負連帶責任除分行外合行飭仰該知事即便遵照辦理並將各鄕董等姓名及辦理情形具　察奪此飭等因計發結式一紙到縣奉此查禁烟一事昨因委員到縣行令該經董取具各結送候會同復查在案茲奉前因合行飭知該經董即便遵照切實調查加具切結送縣以憑轉報毌違此飭 
[德文醫工大學畢業考試]  
　　同濟德文醫工大學醫正科生現届實習期滿由正監督福沙博士副監督克禮博士會同中西監考委員於一月三號起至二十八號止在寶隆醫院内舉行第三届畢業考試其考試科目爲内科學病理學微生物學公衆衛生學外科學喉鼻耳科學產科學眼科學花柳病學皮膚病學藥物學精神病學每科有口試筆試臨牀考試剖割考試等之分由各專科醫學博士主之其得與考試者共十一計紅十字會保送七人董振民（浙江蕭山）朱恪臣（江蘇川沙）邵驥（浙江紹興）錢泰堃（江蘇無錫）陳魯珍（江蘇寶山）朱壽田（浙江嘉興）邱仁高（浙江上虞）上海市政廳保送一人沈羽（江蘇南滙）廣東省保送一人張家賓（山東長山）自費一人沈承瑜（浙江桐鄕）按該校成立於千九百零六年現有德國敎習四十五人學生四百六十七人已辦畢業二次初次畢業三人第二次畢業六人云 
[美國女士演說]  
　　本埠美功國婦女俱樂部昨日（十八日）開交誼會請需文夫人演　說歐美各國禁酒政策之進行夫人爲南京路中國營業公司大班雷文君之妻在上海美國婦女界中頗負聲望云 
[粤漢鐵路招人投標]  
　　粤漢鐵路湘段現須招人投標承造三十噸高邊貨車七十五輛又三十噸低邊貨車七十五輛投標者可直接向漢口漢粤川鐵路局付保證金洋五元領取詳章定期三月三十一日當衆開標 
[製造局添設稽查處]  
　　松滬護軍使楊君以原有憲兵不敷調遣挑選陸軍目兵二十名撥充憲兵曾誌前報刻因製造局開做夜工工匠進出均須檢查爰又設立稽查處一所其辦公室附設於憲兵第一連内昨已派 
 
 
 

Page 11

 
 
　　委憲兵營長張補漢爲稽查處長飭令認眞查　矣 
[議决添設馬巡隊]  
　　上海縣沈知事因時届冬令四鄕防務均須加嚴特訂於本月十七號齋集各市鄕經董在縣署開會籌商辦法曾誌前報前日届期於午後二時開會四市十五鄕各經董均到署與議沈知事謂四鄕地方遼闊原有警察人數寥寥不敷分布擬添設馬巡隊以資梭巡請爲核議當由各經董與地方警察主任景警佐縣署第二科莊科長公司討論因經費支絀决定先設馬巡隊長一名巡士十一名除縣公署酌留一二名以備巡護差遣外餘均淚赴四鄕各分所實力巡查以補原有警力之不足應需薪餉馬乾議在新定一成之官中費項下提半開支聞沈知事現已將議决情形詳報齋巡按使周道尹鑒核備案不日即當實行云 
[布置崗位路燈]  
　　淞滬警廳長徐君因内地華商電車公司已從小東門至小南門一帶民國路添設軌道通車在即所有該處崗位及布署電燈均宜預先規畫故已飭知該管第一區二三分駐所及二區二分駐所知照淸道路燈司員查明報告以便函致電燈公司添設電燈其設立崗位亦着從速布置現各警佐已遵飭辦理矣 
[催議酒稅問題]  
　　滬上所銷之紹興酒自設立第二區烟酒公賣分局以來該業並未遵章繳費聞均報由洋關運滬至租界起岸分銷故由省局長擬照浙省繭捐辦法就紹興產地將產銷兩稅一次收足曾經飭知上海謝分局長函致商會轉知該業經理所組之第六分棧核議呈復在案茲因日久尙未答復又商請商會迅即轉催毌再延緩云 
[發還公債本息]  
　　淞滬警察廳内部各司員及各區署所隊上級人員前經徐廳長飭知認購公債俱已承認昨届第二次發給本息之期徐廳長即將前項公債本息如數飭發分别收領 
[姦案發回重審]  
　　住居閘北老靶子路向爲珠寶生理之竺部宸家有一女名阿娥尙未許字曾被成衣匠姚掌榮勾引捲逃嗣經尋獲扭控附近警區訊供明確判將阿娥交伊父領回管束姚着繳洋十五元給償原　損失等費竺以所辦太輕心不甘服訴由地方審檢　提齋人證訊共判决姚掌榮監禁二年又二個月阿娥與人苟合且已私生一子　恥全無從寛判令拘役一個月在案茲姚掌榮亦不服判决邀請律師赴蘇省高　廳上訴當奉核准飭將原判撤消並以案關和誘發回原審衙門重審昨日午後由審判廳袁廳長督同施趙兩推事官並褚檢察官等開庭研訊當以案關風化禁止旁聽經袁君研詰數小時之久始行退庭姚掌榮判仍還押阿娥因拘役期滿當庭判交乃父領回管束候示 
[有情人成了眷屬]  
　　廣西路福祥里三弄第一家妓院内妓女劉翠蓮自　嫁於狎客趙鏡淸因鴇母劉氏過索身價故於前日投訴濟良所請求成全昨由所董知照捕房傳到劉鴇興劉妓併解公共公廨請示先由劉妓投訴前情並稱願嫁趙姓爲妻劉鴇延羅傑律師上堂聲明該女係劉氏親生並無霸阻及遇索身價之事趙鏡明亦延侯魯公律師到堂譯訴劉鴇遇索身價霸阻從良各節要求斷歸趙姓爲妻並據趙鏡淸投訴在奥　輪船爲寫字前到已故願娶劉妓爲室曾經禀知父母求爲成全中西官以男女旣均願意自應成全判劉妓暫留本廨七天着趙具呈正式婚帖並邀齋媒證於下禮拜二到堂證明准予娶回完聚 
[串賣女孩之懲罰]  
　　趙陸氏至法公堂控稱婦人因有事出外家有女孩德蘭乏人照管故暫寄於相識之胡金山家詎被胡託倪長榮賣於關土行之鄭幹臣得洋七十元向領無着業已報捕拘獲吊出女孩請求究辦胡供有趙湖林來言德蘭係伊之姪女領往鄭處售賣民人與趙同去事後分得洋數元是實倪供胡託民人向買主作保因不知拐來故敢介紹得有保費洋五元鄭供出洋七十元買爲使女不知其中曲折判胡押半年倪押一月鄭罰洋十元充公孩交伊母領去 
[拐案尙須對質]  
　　救濟會偵探日前查獲誘拐小孩之劉立康一名解送地方檢察　留候訊辦在案茲經檢察官提案研訊劉不供認判令還押昨由林檢察長飭傅該會何虞兩偵探到廳質對以憑核辦 
[鄕民請緝盜贓]  
　　路北寶山縣境某鄕民家前晚被盜刧去衣飾銀洋等物　案　事主投報縣公署及該管警區請爲追緝 
[老婦被車撞倒]  
　　馬夫李阿元前日駕馬車經過閘北大統路將某姓老嫗撞倒於地由四區崗警拘入警署經姜警正驗得該嫗尙未受傷判李暫押聽候懲戒 
[馬車撞傷苦力]  
　　車夫江六記昨拉黃包車經過北四川路被某號馬車撞傷頭面手足等處由暗差巡捕查見連同馬夫帶入捕房捕頭命將受傷人送院醫治候再核辦 
[女孩墮樓]  
　　住居北河南路某號屋内之郭某有四歲女孩名阿大昨日登樓不愼從扶梯上墮下跌傷右臂右足等處由其父送往同仁醫院求治 
[婦人欺侮瞎子續紀]  
　　　者劉步高控被張　氏以　水燬壞皮袍已記昨報茲悉此案業經姜警正訊明判解司法科核辦 
[害人自害]  
　　北協成汾酒店主郭周氏禀控張樹森冒充偵探誣陷伊翁郭裕生索詐銀洋一案現已由店夥成李二姓至護軍使署證明其事判處張樹森監禁三年日昨張樹森之妻某氏赴署禀求保釋當奉批斥云禀悉爾夫張樹森訛詐郭裕生一案　經訊明供證確　自廳按律科刑所請保釋之處廳不准行 
[烟紙店失竊]  
　　美租界漢璧禮路一千零八十六號門牌協盛興烟紙店於前晚失竊銀箱内之現洋五百餘元當經失主報告哈爾濱捕房捕頭飭派中西包探至該店履勘一週復候核奪 
[騙取烟土懲治]  
　　粤人李日泉揚善海卓成因騙取陳吳氏値洋九元之烟土被控當由捕房將李等三人拘解公共公廨訊供管押候查在案昨晨復訊兩造均延律師到堂辯護中西官以供證確　判李押西牢九月楊卓二人各押半年以儆 
[無賴串同敲詐]  
　　虹口源昌路一百二十九號門牌甬人吳阿九近托某輪船用人阿慶由大連灣購買値洋八十元之紅土一包携帶來滬囑令楊阿友送去詎被無賴楊四得悉串同唐如甫龍在臣將楊阿友攔住　取烟土勒詐洋一百元書被報告捕房昨由包探將楊唐龍三人一併拘解公共公廨經關讞員會同美領博君研訊屬實以被告等不應串詐判各押西牢半年烟土充公 
[四誌行主與執事之交涉]  
　　周義記米行主周問樵與該行附設之鉅與義字號執事張蘭溪在上海地方審判　互相控告曾經該廳提訊判張留候復訊在案前日上午又經錢推事官開庭研訊先由周問樵聲訴張蘭溪舞弊各節稱被私收客賬侵呑銀三萬三千餘兩次據馮漁山供在該號爲司賬所記各賬全憑張蘭溪報告登錄且内有數賬係張親筆所登所有賬簿七本早經商會送案又據關係人邱梅生供稱張至該號爲執事並非由商人介紹不過從旁吹嘘而已問官即將賬簿取出當堂向張蘭溪詰問張稱此項賬簿曾經三面簽封今已擅自啓封商人不能承認問官曰拆封一節由本廳擔任但此等賬簿是否該號之物張置之不答繼復供稱該號所做生意大半列入周義記賬簿中馮接稱並無其事此乃張有意牽涉惟周義記雖受虧累行中營業仍照舊進行所有各種賬簿未便取出乞鑒嵓官以張訴周契約糾葛毫無理由已經判决駁回而周訴張虧負一事須將賬目結算再行核奪諭候定期移送商會理賬張稱南商會理賑有所不便請送北商會理算問官准之判張仍留候核示 
[律師預備辯護]  
　　江西路某錢莊因倒欠華洋各商巨款被控經公共公廨訊供判候理賬員查明賬目再核在案昨日上午由担文帮辦好卜魯律師投廨聲稱此案已經理賬員查明股東四人請廨飭傳二人已經到案内有一人延敝律師爲代表請飭原告正式具禀俾明案中詳情云云中西官論候查核 
[修改敎科書之通告]  
　　上海書業昨接一月十二日敎育部頒發之通告囑將各敎科書迅速修正原文照錄如下敎育部爲通告事查國體變更業經宣布各中小學校所用敎科圖書前經本部審定之本除理科算術體操等各門均無國體關係應照舊通用外其國文修身各科間有涉及國體及標明共和之處當由各該　局自行修改凡已經酌加修訂改爲普通字樣者自不至有所抵觸惟業經售出之書早由各生購用勢難槪令更換應均暫准通用至已經修改之本如因重印不及亦准將國體抵觸各課先行多刋校勘記隨時分送俾可照改以免曠學此係維持學務體恤商艱一時通融辦法各該書局等仍應將各敎科書趕速修正以應急需特此通告 
[駁船缺少貨物]  
　　壳件洋行四百二十六號駁船前日在浦東裝載猪　一百五十箱當夜停泊華通碼頭嗣經查得缺少兩箱値銀三百數十兩當經該駁船頭目嚴永品報告水巡捕房拘獲該駁船户吳德友嚴子和平順永潘高甫柴友仁趙甫明等六名於昨日函送地方檢察廳訊究 
[誌謝]  
　　小說家天虚我生所譯之間　生涯曾刋入本報自由談其足以警覺吾國人者良非淺鮮茲由天虚我生重刋單行本委托各書肆發售昨承惠贈數册書此誌謝 
　　上海滬工大學校定於二十二日上午舉行遊藝會一下午行畢業式昨承校長魏馥蘭君東邀觀禮特先道謝 
氣候報告 
[（上海徐家滙天文臺天氣測候報告）]  
　　已遇者之報告一月十七日反旋風在掦子中游中國西北部氣壓下降蒙古發生低度　列濱之颶風漸漸集合天晴十八日上海天晴而寒日出時烟霧甚重風則吹向東北氣壓下降十八日下午四時前二十四小時内上海氣候温度至高五六·五至低二七去年同日至高五○·二至低二八·四 
　　未來者之推測十八日下午四時三十分豫測天晴掦子江口有烟霧海濱有尋常之信風 
雜評二 
[中國人之弱點（四）] [  （訥）]  
　　中國人諱言利西人則昌言之吾謂利亦何必諱第求公私分明正當之利雖爭無傷不正當之利即絲毫不能妄取而我諱言利之國人每營一職業則非分之念即緣此職業以生其職業而無甚關係者人之所失僅在財已亦僅喪名譽若其所營職業而關乎國之政治人之生命則遺禍無窮如今報所述惡偵探種種害人之法無一非貪利之一念基之故此貪利之一念不除小之破壤一切事業大則禍國家滅人道實我國人最大之病根也 
來函 
[江孚輪船孫鐵舟致陳少堂李鑑如黃炳奎龐志德函]  
　　敬復者鄙人自慚庸愚厠身航業渥承諸乘客聨翩惠顧招待旣慮難周更恐茶房等恣行舞弊所以昕夕兢惕黽勉不遑但冀洗除積習無愧於心昨閱十二月二十三號申新兩報來函欄猥蒙諸君子過情獎譽愈切報慙而今而後惟有益自奮勉竭我棉敬藉答雅誼專此復謝諸希公鑒 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[竃堂近事記] [  覺迷]  
　　陰曆本月二十三日竃君須照例上天入覲玉皇大帝面奏一次近見陽世抛擲炸彈案多起且各交戰　裝甲飛機又復佈滿空中殊多危險故各竃君已聨名奏請玉皇大帝暫免入覲將面奏各事先行電奏聞已奉玉皇大帝硃批知道了云 
　　陽世官吏競將公產拍賣以裕私囊各竃君見而眼紅特開會集議决將人間寵間竃頭錢子銅匙　刀沙鍋飯籃切菜刀筷箸籠等一應收歸公有由各竃君登報召買說者謂人家煨行竃者乘此可得便宜貨矣 
　　玉皇大帝飭造金質竃君牌位多座將分給成績最優之各竃君一般揩油出力之竃君莫不喜形於色云 
[戲擬禁止虐待禽獸會推廣辦法] [  東埜]  
　　旅滬西人設立禁止虐待禽獸會體上天好生之盛德具菩蕯慈悲之心腸孟子所謂親親而仁民仁民而愛物也惟其辦法尙未十分推廣茲爲代擬數則如左 
　　一不准虐待雉妓雉妓爲怡情悅性之物捉之狎之呌之來侑酒討之爲小老婆惟人所命而滬上滑頭少年偏喜打之是大不可若輩嫩皮膚風吹而肉痛豈若紅娘之經得起夫人拷打乎 
　　一不准虐待老蟹色衰愛弛人情之常若嫌其老儘可賣入老紫陽觀糟醉之以成異味若敲斷其肢體使成嘸脚蟹團團或殘害其兩鉗使不能重擺蟹鉗勢毌乃太虐况乎徐娘半老丰韻猶有存者甚不宜嫉之如蛇　也 
　　一不准虐待猪頭三猪頭三壽頭壽腦易惹人厭然尋其開心可也敲其竹槓可也若給之以巴掌奉之以外國火腿使之負痛長號如殺猪叫救命則遇於虐待有傷猪道主義必不可 
　　一不准虐待白螞蟻誘人失節白螞蟻誠不得辭其各雖然物必自腐而後　生使老寡婦矢志堅貞白螞蟻雖有小伎　何能起井水之波瀾哉是白螞蟻之罪可從末減而不可以虐待也 
　　一不准虐待河東獅河東獅者歡喜寃家之别號也張牙舞爪則打情一聲怒吼則駡俏夫伉　之問豈能舞香火情而家庭之内又豈能稍稍無反目之事受之者當以忍耐爲宗旨而不可以虐待相報復蓋都元帥之名譽固遠出薄倖　上也 
　　一不准虐待地蛀蟲我國官吏盗賣　山幾座　除地皮數層民間敢怒而不敢言　如之何也至若地蛀蟲所販賣者不遇數家之產所鑽研者不出數畝之間以視官吏逈不侔矣夫官吏變賣國家之產我國民優容之地蛀蟲不過蛀穿私人之田而反　待之可乎 
　　一不准虐待牛馬父母撑家立業爲子孫作牛馬及其老也吃得做不得子孫因而忤逆之是大不可夫老牛尙有呧犢之意慈鳥豈無反哺之私禽獸如此可以人而忤逆父母乎忤逆且不可况虐待乎 
　　一不准虐待猪仔拐匪貶賣猪仔以人類當貨物用固已酷矣再加以鞭撲則視貨物不如待遇之虐莫此爲甚吾觀商人之載運貨物者每於包皮上大書特書曰切勿碰壞切勿重壓重視貨物之道固宜如是也拐匪等如有一點天良未泯雖不能以人道待猪仔我尙望其能以貨物代猪仔而勿碰壞之勿重壓之也 
　　一不准虐待老鴇烏龜無老鴇烏龜則無妓院無妓院則冶遊者雖欲眠花宿柳將安所問津耶語有之愛屋及烏我望冶遊諸君因愛妓女而愛及於老鴇烏龜也是輩縮頭戢翼情殊可憫冶遊諸君切勿亂翻　面致折鴇翼而碎龜背也 
詩選 
[庚戌除夕大雪] [  寄塵奏粤生]  
　　二十九年隨例去光陰可惜一宵殘迷離變幻今何世俯仰茫茫不忍看 
　　朔風催雪送殘年守歲何因得早眠歷盡炎凉吾倦矣遣魔聊祭舊詩篇 
　　世路難塡可奈何飄零歲月等閒過一年容易今宵盡惆悵罇前百歲多 
　　撩亂紛紛總是愁臨風涕淚望神州江山何故改顔色也爲年華成白頭 
小說 
[俠情小說紅蘩蕗别傳] [  天虚我生]  
　　第七章（續） 
　　夫使海龍諸人稍有心肝則目覩此慘狀亦當中心稍有所動無如狼子野心人道久已滅絶但能少噬一人即已大幸又安望其生憐卹心哉吾姑無責乎海龍即以勃斯論彼固自命爲保王黨人以拯救王族爲已任今覩此狀亦將有動於中乎吾恐除奥國金錢而外其心中實無隙地以儲善念嗟乎季世風漓人人但有私念而無公德大地沉沉幾無破曉之時縱有木鐸又安能警睡人而醒之哉吾念至此吾乃不勝慨歎仍當以吾筆入書中事矣時馬丹西蒙已注藥於軍持中將飲太子勃斯怪其淡薄有如水漿因曰女國民此藥不甚難飲乎馬丹乃作色曰惡有是言此固最醇之葡萄酒也嘉蓓最喜飲之何云難服嘉蓓汝母之言當乎趣飲否則而翁怒矣曰而翁者蓋謂西蒙也太子聞西蒙將怒則大驚雙眸痴然注視承塵似有所思旣而决定乃蹙其額接瓶杯而吸吸時眉益蹙幾欲失聲而哭西蒙乃大樂曰聖魯易之子孫乃竟飲此村醪耶然而乃祖若宗瀝人之血已不知凡幾今汝飲此其報猶小也來今可行汝禱告聲音須抑揚以悅吾來賓言次蠢蠢步至廚次取出便帽一頂上繫三色之帶白色小旗一方旗之中心繡以百合金花蓋法蘭西舊時國徽顧已汚穢不堪西蒙乃以冠覆太子之首而擲其旗於地上令太子踐之太子木然竟踐以足西蒙曰唾之太子果唾且蹴之此旗即亨利第四用以抗拒全歐兵隊者今乃竟爲其子孫所踐踐之不已而復唾之辱國損威可勝悼痛然此讀者亦不能爲太子責蓋太子乃一孺子耳歷受暴虐其天性久已斵傷一舉一動莫不原於機械作用彼亦不知共和爲如何國度聖魯易在法蘭西爲如何位置但知人令之如此者即如此譬之檻猴行動跳舞莫不隨弄人之意旨亦不自知其所爲果何爲也此語吾非褻凟太子蓋此譬喻實乃至確 
[神怪短篇召鬼術（英國柯南達利原著）（續）] [  新]  
　　時爲去歲四月十四號南風猶帶淸和予徒步往遇哈倍則密昔司台郎梅已先在時方與密昔司蒂根評量一未竣之畫哈倍蒂根則含笑立於其旁家庭之樂煦煦然如坐春風予於美術初未問徑故平常於哈倍之所謂書者殊莫名其妙然於此畫五色雜陳如飛雲錦予亦不得不贊歡其美哈倍曰瑪汶汝以爲如何予曰惝恍迷離目乃不暇接哈倍曰此天雲縹緲圖也其中皆爲仙女及珍異禽獸予曰此仙女所跨者爲白馬乎哈勃曰否其聲似慍哈倍平日和靄可親今慍殊出意料遂扃予吻旣復問曰旣非馬乃何物耶哈倍曰此獨角犀也汝獨不見項上乃有角乎吾早告汝此中所繪悉爲天上神物奈何不知予見其果慍乃凾向道歉哈倍亦自覺其怒之無謂乃笑曰此過在我然君亦不能我責以我畫此神畜實不知費却幾許心思腦汁乃成此象自謂即有眞獸其神駿亦不過如此而君仍不識乃不禁失望耳予乃慰之曰此非君畫之不肖實吾眸子盲耳此崢嶸者非角耶哈倍悅以手撫予肩曰然予曰然則此風駑而雲馭者當爲龍矣哈倍曰此皆易爲不足賞識而所難者即此獨角犀耳今時已晏吾腦亦空可置此不論乃以紙遮其畫倚之壁間與予促膝娓娓話家常之事以待約翰慕爾之來而是日約翰來特晏且與一法蘭西人俱是人短小而碩約翰介紹其名曰保羅達克向者吾儕私約凡舉行召鬼時初不能有一外人糝雜其間以防擾亂秩序今約翰忽然引是人來且又爲外國人於是吾儕皆起爲私疑而約翰則解之曰麥歇保羅達克亦爲精神學專家此次游歷而來英且有紅十字曾介紹今來與會吾儕與有榮施焉於是予與哈倍皆起與握手疑團盡釋予細察客之形狀頗猥瑣不掦面濶而無鬚下額起爲重疊足引人發笑目光空靈初不專囑一物視人時亦然然衣服都麗則望而知爲上等人密昔司蒂根於此事初不贊同故即引退室中僅留吾儕五人四爲男子一爲婦人乃如例捻燈使黯適足辨識人影而止（未完） 
 
 
 

Page 15

 
 
   
 
 

Page 16

 
 
   
 
