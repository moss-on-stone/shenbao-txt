# 1914 - 376 - 4914859

 

Page 1

 
 
   
 
 

Page 2

 
 
時評 
[理論與事實（二）（抱）]  
　　所謂論者其中必含有多少整理改革事實之意味故凡反對整理改革事實者必反對理論此等人往往自居於事實派而遇主張整理改革者動詆之曰此理論耳其實彼豈眞能識理論者 
　　凡整理改革事實者必須忍受一時之苦痛但其苦痛在一時而安樂在永久也又必須犧牲一部分之利益但其所犧牲之利益小而所享受大也而彼輩即藉口於苦痛之不能堪與利益之不可棄而指爲事實上不可行而槪斥之爲理論 
　　吾見今日遠生通信述梁任公言而重復念此且吾嘗見今之所謂大官者矣有以整理改革之說進者摇手他顧曰此理論耳不可行不可行蓋其神情與口吻吾猶能摹擬也 
命令 
　　六月二十日大總統策令特任丁振鐸爲審計院院長此令 
　　又令任命徐恩元爲審計院副院長此令 
　　又令任命施肇基爲駐英吉利國特任全權 
公使此令 
　　又令陜西都督張鳳翽著卽來京覲見此令 
　　又令任命陸建章署理陜西都督此令 
　　又令姜占元給予二等嘉禾章此令 
　　又令劉政芳于金武均給予三等文虎章李泰和李象山均給予四等文虎章此令 
　　又令馬廉溥授爲陸軍中將此令 
　　又令領參謀總長事黎元洪呈請以夏鴻鈞陞充陸軍第二十師參謀長應照准此令 
　　又令内務總長朱啓鈐呈准前任山西巡按使陳鈺轉據省城警察廳長靳恐詳稱科長鄧澤塤因病請假逾期未回請免去本官等語應照准此令 
　　又令内務總長朱啓鈐呈准前任山西巡按使鈺轉據省城警察廳長靳鞏詳請任命蔡寳廉爲科長焦琴爲署長應照准此令 
　　又令内務總長朱啓鈐呈准廣西巡按使張鳴岐咨陳南甯警察廳廳長韋文林調署知事請免去廳長本官等語應照准此令　　又令内務總長朱啓鈐呈准廣西安按使張鳴岐咨請任命吕春琯爲南寗警察廳廳長應照准此令 
　　又令内務總長朱啓鈐呈據京師警察廳總監吳炳湘詳稱警察隊長文華因病辭職文華准免本官此令 
　　又令敎育總長湯化龍呈擬將秘書馮承鈞叙列五等等語應照准此令 
　　又令陸軍總長段祺瑞呈請將顔啓漢授爲陸軍步兵上校應照准此令 
專電 
　　北京電昨肅政全體呈袁謂覲見時諭令本大總統亦可直諫極所樂聞惟據官制該廳專司糾彈應請降明令開直言不諱之路否則拘文牽義將以越職言事爲嫌至敷陳大計入告嘉謨舉凡時政得失關於國計民生者士民皆可上書言官尤宜建議應一併宣布 
　　北京電明日平政院第一次開庭審霸縣劉案贓逹萬金以上因此發見官吏將剝奪受普通法廷審訊之權董康特訪張一鵬磋商砦謂院章如此無法挽回卽約法亦如此規定 
　　北京電鐵路協會昨開會到五百餘人各路總辦皆集舉梁士詒會長葉恭绰副朱啓鈐名譽會長評議員票數權量第一次周自齊再次馮元鼎餘亦多留任者 
　　北京電盛傳載振將長商部詢之政事堂人云決無其事 
　　北京電李經羲昨晚專車赴滬避暑送者塞途謂九月後仍來 
　　西安電白匪己過商州聞將回老河口一帶居民非常恐慌 
　　西安電數日間西征軍紛紛均回西安計趙軍陶軍張軍共二萬餘給養非常困難 
　　張家口電裕匪尙在托拉廟北猖獗何都統派隊前往匪向外蒙退却 
　　烟台電海濱近來海盜甚多據探聞均係黨人雇用鎭守使聶憲藩電調艦隊巡緝 
　　蕪湖電駐漢美總領顧臨美國華夏大醫學校長巴禮美國某大學校長柔遜由直豫卾湘贛調查中外醫院事於昨日來蕪今晨赴甯 
　　蕪湖電蕪關監督張煜全因稅務問題昨赴甯由津浦入都 
　　蕪湖電鮑鎭守使擬入都倪都督未允刻調第八團留駐廬州兩營回蕪此間張軍兩營有仍回當塗消息 
特約路透電 
　　北京電參政院行開院式院長黎元洪答詞大旨如下今荷天之庥國民願望己逹騷亂己平國中諸事均復原狀大總統軫念民瘼戡亂底績全球欽仰民衆倚重凡百改革必由大總統决之大總統虛衷納下蓋欲諮諏於衆故乃施行今制繼又論及參政院之宗旨及諸參政之職務乃自謙菲材無能爲役且稱頌大總統之勵精圖治末謂參政院志在黽勉盡職合籌救國方法云云 
　　北京電黎元洪是日並在院演說論及前國會議員各分黨派以相爭持致行政各部毫無進步此種情狀未便容其延久故乃解散國民黨國會因無法定人數乃致停閉論者或咎國會之閙意見或咎政府之加解散惟政府從無停閉兩院之意其悮則在兩院性質並無區别而人數復嫌過衆約法會議修改約法懲前毖後除立法院外復設參政院旣爲諮詢機關而有通過各問題之權立法院未設之前本院且爲立法機關此制參合各國先例又不違背我國國情故其法至善繼乃諄勸各員當以國家爲前提謂吾人履守共和眞諦督促政府實行參政院議决關於憲法之各事立法部或政府之權過重皆將發生巨獘政府授權本院擬决法制正所以矯正此獘吾人當斟酌中外意見體合古今時勢諸事當憑經驗决之不得專襲他國成文鄙人一介武夫對於行政毫無所知故無經驗足云惟幸諸君多爲鄙人之前輩舊雨而爲鄙人素所景仰者故望諸君惠敎云云 
　　北京電據華報載稱西藏會議專使陳貽範致電政府略　西藏代表列議以來態度異常强硬對於吾國方面提出條件藉口前清某大員進兵西藏軍律不嚴毁廟戕兵感情甚惡不願承認並不認中國在西藏有主權之行使貽範屢爭無效刻己停議云云按此電未免言之過甚藏務會議雖因藏人始終要求太奢而致暫停然謂因此將不能得滿意解决辦法不敢信也 
　　北京電政府命汴陜都督保護美孚公司開採　　油礦之工程師設法輔助之 
　　北京電審計院法國顧問巴特君己抵北京 
　　廣州電北江西江之水汜濫兩岸延及之廣甚於前十年今日己有四賑濟隊由廣州出發廢廣州一部分亦爲水淹鐵路交通今己被阻損失頗大貧民受難尤甚以高要清遠三水一帶爲最 
　　東京電今日日皇親自召集帝國議會海軍豫算案業己提出 
譯電 
　　北京電袁總統今日宴參政院院長及諸參政於懷仁堂 
　　北京電徐世昌通電各省除敎育實業之職司外不得以本縣之人任之 
　　北京電外交部因駐京各使均將休假避暑故自七月二十日起至八月三十日止暫停接見外國代表 
　　北京電庫倫活佛病重消息己確死後政局必有變動外蒙各王大半主張取消獨立 
　　北京電斯密司沙利安社之蘭登君華納君及天津華順公司之德人哈克滿君率駱駝二百頭馱負美孚牌煤油一百箱及其他商品於五月二十日由張家口啓程赴庫倫應於兩星期後行抵烏特（譯音）電報站今杳無蹤跡中國電政處己從事查訪並電詢張家口庫倫間之各電報站亦不能得其所在僅接覆電謂據蒙人聲稱曾在滂江之北五十里見一商隊爲烈熖包圍後此遂未見之 
　　維也納電今日（二十日）有陸軍汽球一枚在距地六百尺之高處炸裂乘者爲陸軍大尉一人陸軍中尉四人海軍機師一人土木工師一人兵兩人均遭非命該汽球昇空後向下攝影繼阿哥里斯堡進發半小時後有雙葉飛艇一艘駕艇者爲陸軍中尉兩人追及汽球而環繞之無何欲圖超昇其上汽球乃致綻裂轟然一聲火燄四射死者遍禮焦爛飛艇之二中尉亦同時殞命内有一員新婚未久艇落之際適其婦駕汽車駛至該艇當時似陽作攻擊汽球之狀目擊者聲稱該艇之推動機引起旋風致爲所捲 
　　雅典電土政府答覆希政府之文政界中見之皆謂土政府己表明願與希臘和平調停爭端之意 
　　巴黎電法國上院己一致贊成募債英金三千六百萬鎊 
公電 
　　北京中國銀行致浙巡按電中國銀行轉屈巡按使張廳長鑒浙金庫事部催敝行接收甚急尊處想己先後奉有部電顷委託張公權先生赴杭協同金行長辦理諸乞賜敎特聞號 
　　烟台鎭守使送員赴浙電朱都督覽准靳都督咨開按准台函以己撤巡長劉務祺畏罪潛匿烟台囑即拿獲等因查劉務祺係本軍帮統吳桐仁之甥當經傳詢據稱係屬悮指情甘投案聽候訊辦茲派本署參謀陶殿魁將該員於本日由海道起送赴浙除備文解送外特先電聞聶憲藩號印 
　　財政部通電巡按使財政廳長曁將軍財政分廳鑑各省月報本部亟待彙編希將一二三四五月支數迅速分别電部勿延爲盼財政部號印 
　　財政部通電巡按使財政廳長鑑查各省金庫發欵向由民政長出具支付命令現在外官制改組凡遇支欵由巡按使戕各機關原額交財政廳由財政廳開出支付命令財政部號印 
要聞一 
[中國銀行之歸部直轄（二）]  
（三月十九日）（遠生） 
　　今將從中國銀行之頭臘說起矣湯叡氏在康南海門中雅有財政家之號中頀有一時代總統幕府中極主張大總統網羅新人才以收物望故於孫多森氏去職之後力主以湯氏繼之總統以頗重其人優加拔擢遂致今職然湯氏性情消極屢次辭不肯就且函致梁士詒氏請婉告總統爲之辭職其辭等于告哀梁以商之于其時秘書陳漢第氏等陳氏力持不可謂總統方嚮用新人而所謂新人者遇事謙讓適足以寒總統之心而薄新人之信用湯氏一派人亦力主此說故湯氏遂推推擠擠而就職焉就職之後蓋曾兩度密辭中間且有張伯訥繼氏之說而卒不然跡其爲人好名譽不狗私情辦事有條理是其長處然迂執太甚輙亦以此開罪于人然尙未得爲理想上之國家銀行總裁者則以其人識優于才也 
　　此次財政部呈請直轄文書上後湯氏聞之乃力爭遞一說帖確上之於國務卿如上所云徐相國頗以爲然因告總統謂中國銀行係官商合辦未可由部直轄即楊左丞士琦亦以爲說然命令己下無可挽回此乃直轄之始末也 
　　然歸部直轄發表之後部中亦無何等動靜該行亦無何等變動則亦自有說蓋湯氏旣宣言在職一日决不能以國家銀行等于財政部一司之辦法爲然而總統旣不欲湯氏之去其位周總長亦頗加慰留則自有一時不必遽加變易之故也 
　　如上所述此次歸部直轄似與交通系無關至箇人運動位置之說則頗有一部分人注意於徐恩元及陳威二氏一時有徐總陳副之說二人者固財政部之有力人員新近由梁士詒氏調入稅務處爲坐辦（李景銘氏亦其一）月薪二百元（現在北京又復兼差兼薪矣）因此人乃疑爲梁士詒派之所爲以爲併呑該行之作用而其餘沫遂及亞細亞報以亞細亞所登即主此說頗爲財政當局所不懌該報日前旣以中比銀行事爲官廳所糾正今又有此警廳乃奉内務部命令令其派人每日檢閱該報稿件始准出版謂其害財政信用也今日該報即照諭更正矣甚哉新聞記事之不易也在直轄之文發表後未及數日而梁任公忽有辭幣制總裁之舉至面向總統言謂某所建策誠有過當者然必謂一一皆難實行則必世界學者所言及世界改革成蹟皆爲欺人之談不然安見通行於世界者獨於中國不能執行其言可謂傾筐倒篋而出總統力加慰留任公言留此亦無辦法總統因命周總長自齊挽留之並留湯氏以湯固與任公同庽于細瓦廠也聞挽留之詞甚爲堅苦但秘莫能聞矣 
　　周自齊氏久有調任審計院長之說微聞周氏力辭而中外皆喧傳周學熈氏將爲財政長院長一席或云丁振鐸或云周馥此中頗有曲折故至今審計人員未能發表焉 
　　參政院開幕之前提 
　　開院秩序六月二十日下午一時該院行開幕禮其禮節預先開單定妥茲就調查所得分條述之如下（一）開院（奏樂）（二）參政就席（三）秘書長就席（四）院長就席（五）特派委員就席（六）秘書長報告到院人數（七）院長演述開院詞（奏樂）（八）大總統頌參政院開院并勗參政詞（奏樂）（九）本院答詞（奏樂）（十）在場各員均向國旗行三鞠躬禮（奏樂）（十）（一）禮成 
 
 
 

Page 3

 
 
　　退席（十）（二）攝影 
　　兩府開宴黎副總統以院長之資格於開幕當日（二十日）午後四時擬延請各參政到府公讌一次一則以聨絡感情一則以磋商該院進行之手續頃聞具柬時係黎公與副院長公同出名此亦應有之禮數也又開幕以後總統對於各參政亦擬欵洽一番以表示其歡迎之意刻聞此事擬定任二十二日其地點則擇定懷仁堂云 
　　磋商旁聽參政院是否設旁聽席一節據近日林君長民屢次與政府磋商政府中人對於此項問題確分二派其一派謂從前約法會議政治會議均無設旁聽席之事該院事同一律自無設置旁聽席之必要其又一派則謂參政院之性質確與政治約法兩會議不同是否應設旁聽席此時政府亦無須代爲解决莫如俟該院開幕以後由院中自行議决較爲正當云云然以局外人眼光觀之將來設置旁聽席一節大槪必作罷論矣 
　　不許參觀參政院成立旁聽旣無可望參觀一層近聞亦成畫餅蓋政府之意以爲該院係顧問機關儻許參觀則反無以昭愼重緣此之故今日開幕遂一律不許參觀非惟本國人不能攔入卽外賓之觀禮者亦均末得允諾云 
　　補任參政依參政院組織法參政員額定爲七十人均己經總統任命其辭而不就者約有十餘人總統曾遣專員分往各處勸駕現在各該員己有電到京大致以總統之顧聘慇懃懇摯義不容辭應允就職者己有數人而不願置身於政治漩渦之中泌水自樂依然固辭不就者尙有數人聞總統接到此項電報對於固辭不就者以其旣己堅决未便重拂其意即擬以所擬定之人員補任日内當見發表云 
[國家財政之全年觀]  
　　一至五收入之小結各省正雜各稅本年收入較之上年收入頗呈好况除六月份收入各省尙未呈報外其一月至五月之收入共四千四百六十八萬六千五百四十八元雖不符預計之數而亦足爲民國財政漸次恢復之證茲將各省本年五個月之收入分載如左一月七百五十一萬一千四百七十一元二月八百一十三萬五千五百九十二元三月八百八十六萬三千四百七十一元四月一千零八萬六千五百一十七元五月九百九十八萬九千四百二十七元合計四千四百六十八萬六千五百四十八元 
　　七至十二預算之彌補本年出入預算上届一至六月不敷一千萬元之數己發行六釐公債以彌補之下屆七至十二月不敷之數與上屆大略相等至今尙無彌補之方日昨財政周總長具呈總統請示辦法大總統當召徐國務卿楊錢兩丞及周總長阮凌兩會長到府會議辦法關防異常嚴密未悉其詳但聞此種彌補預算案將交財政會議討論云 
[官塲新禮節]  
　　禮制館成立先聲編纂禮制一節本於内務部設立典禮編纂會討論其事其會長一席原爲錢能訓氏及錢氏被任爲政事堂右丞此席仍由總統命其兼任刻聞總統以典禮編纂事關緊要現己擬定於政事堂内設一禮制館專司編纂一切禮制將來該館成立典禮編纂會卽行同時取消至該館内容組織如何容俟探悉續誌 
　　總統定有兩生辰日前統率辦事處函致禮官處以九月二十日爲總統壽辰當經禮官處擬議以總統誕生於咸豐九年八月二十日查陰陽曆對照表是年八月二十日適爲陽曆之九月十六日推至民國二年陰歷八月二十日爲陽曆九月二十日可用咸豐九年之陰陽歷爲準陰曆八月二十日宜定爲大總統家慶之日其陽曆九月十六日宜定爲中外慶賀之期查英皇誕日亦分兩期其國際覲賀在六月三號其家人慶賀在六月二十二號是外國亦有分爲兩期之禮等情呈請大總統訓示當奉總統批定用陰曆八月二十日陽曆九月十六日之期日昨政事堂機要局奉總統發交當卽函知各部查照祗遵矣 
[外官制因革之問題]  
　　都督巡垵異地駐軍區制度連日統率處提出討論大致每軍區置軍區長一員各省都督仍舊爲一省之統兵長官鎭守鎭撫使附屬之茲聞軍區長駐地固依其區域而定鎭守鎭撫使以其地勢之險要可以隨時添設或裁減惟都督駐在地點以前本與民政長一處今聞擬將都督與巡按使異駐其地例如直隸省都督駐天津巡按使駐保定云 
　　道尹兼任交涉員各省埠特派交涉員從前政府議决由觀察使兼任所以爲節省經費也其任免由外交由務兩部會呈行之現在地方官制改定觀察使改爲道尹交涉員之兼任亦可仍依舊貫惟須經總統從新加以特任及其任免是否仍由外交内務兩部會呈行之此節聞外交内務兩部刻正磋商將呈請總統核示施行 
　　特别區域官制譚政事堂消息連日政治討論會爲熱河綏遠察哈爾阿爾泰四處之官制迭加研究略以各省地方官制己經宣布實行而四處之官制尙未從事編訂前曾通電四處長官各具意見詳細電覆以便採擇茲己得次第覆電其目前最須研究者則此四處是否爲獨立區域抑或歸各該省管轄若此問題解决則其他官制自可迎可而解刻正從各方面研究將兩方理由彙齊呈請總统爲最後之解决 
[籌擬中之借欵兩種]  
　　有奬債票之呈請發行政府久有意於倡行一種有奬證勝近探得此項證劵己由財政部擬定辦法呈請總統一俟總統批准即將見諸實行其内容大約如左（一）票面價額五千萬元分五十萬張（二）分定期無定期兩種（三）定期三年（四）無定期隨時可以取回但所得奬勵視定期者半額（五）定期者月息四釐無定期着月息三釐（六）每年分兩期付還本息同時抽籤給奬（七）得奬者第一期五十萬張以後遞減但皆爲總數十分之一（八）每期奬額一百五十萬元 
　　昨據北洋德華日報登載最近財政部擬發行一種有彩債票債額定爲一萬萬元利息五釐每年開彩一次以抽籖法行之卽以此爲償還債欵方法彩分五十級得彩最多者爲債票面額之一千倍次之則爲五十倍以此遞降云云 
　　短期外債之分等償還現己届期亟須償還之短期外債約二千七百萬元均己屢次催索迫不可綏雖第二大借欵專爲償還此項短期外債之用然談判尙未雙方滿意成立之期實難預定現財政部以將來槪算實行收入必可豐裕此項短期外債旣屬急急須償亦不必俟二次借欵之成立早一日清償國民負擔即早輕一日惟一時驟然無此巨欵故擬分别等差陸續籌備聞凡購械造船以及因建築而積欠之代價爲第一等均當儘先設法償還銀行墊欵爲第二等因其有營業性質不妨略予息錢寛展時日也地方公債外省欠欵以及有抵押之小借欵皆有息金及擔保品一時尙可無須亟亟以爲似此辦法旣可僵或家信用又紓一時困難而第二次借欵亦不致任外人之要挾予取予求也 
雜評一（抱） 
　　肅政史今日全體呈文請准直言總統過失吾知總统必嘉許之且温語褒勉之也雖然果克予影響於寳際與否非吾所敢知也 
　　人孰不欲博直言敢諫之美譽然利害當前而趨避生焉故雖荷大總統之准許直言而或以聖朝無闕不用諫書未可知也人孰不欲博從諫如流之美譽然公私之間則恩仇起焉雖有前日之准許直言而或陽示優容陰遭擯棄未可知也 
　　今且懸吾言以覘後日實際之何如 
　　廣東又告大水矣三千萬圓之紙幣未及上拾而滔天之禍復來苦哉粤民 
　　昨報載西江匪患今又告西江水患眞天人交迫哉 
　　粤素以富聞十年以來中乾之象蓋己顯著兩年以來乾且 
　　幾於僵矣乃復困之以天災其何以堪此 
　　雖然告災者豈惟粤而災吾民者又豈惟水哀哀吾民政府其何以對我 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[白狼再擾秦中之消息種種]  
　　匪到荆紫關風說昨聞旅京某西人接陜省某敎會來電云白匪業於日前至荆紫關現在官兵正在與匪徒激戰未識其勝敗結果如何云云又據政府方面消息連日川陜官軍大敗白狼指日可望掃平總統異常欣慰擬正式告令全國一面並通告各友邦云云者未知孰是姑併誌之 
　　陸總司令被劾剿匪總司令陸建章督率重兵未能先事禦防遂使白匪入陜直侵荆紫關聞其失敗之原因則由於陜督張鳳翽與陸曾略有意見遂致生斯意外之結果並聞陸兵在陜西省城八仙庵屯紥其兵恒失於約束屢有爭執張亦有任性自專之事又聞政界消息陸現被彈劾總統己於前晚特發密令褫奪陸職仍命留軍前効力帶罪圖功探其原因係爲白狼現又由泰州竄回陜境之龍駒寨其　雖約一千餘里　匪軍疾走如風僅四日而逹其地直向荆紫關而來陸君督率重兵未能先事禦防之故難辭咎云 
　　姜氏自請効力陸建章現被彈劾革職留任茲據續探此事的確無疑惟因事情糾紛頗有牽涉他種影響故現時未經發表繼陸氏之後者固未可預知其人然據聞熱河都統姜桂題現尙在京有自請盡力征匪之說政府近日亦有此種議論然又聞因有各種事情尙未能實行云 
　　白匪中止南下據西安本日（十二）來函云探聞甘肅　秦州地方之白狼匪刻己變更方策中止南下有己行逆襲陜西西部隴州附近之情西安官民聞之復起恐惶於是現駐西安勦匪總司令陸建章飭　部下　隊西征匪徒但此羣匪果爲白　　　爲分隊尙未明白 
　　　結白狼土匪有二千人左右起事於　縣及　縣等地方十一日西安北方一百二十里之盩厔　城失守匪勢頗極猛烈陸總司令接報之下本日（十　派遣軍隊六營從事征剿聞該匪暗中勾結白匪起事云 
　　陜民復形恐慌自白狼匪丁向以來西安人心漸形安靜巿面亦稍回復而最近南山一帶又有土匪蜂起因之居民驚駭異常謡言百出巿面頗見蕭條 
　　征匪軍　續入陜河南軍約三百名本日（十二）入城尙有軍隊陸續入陜以爲助援又有張勲所帶之軍隊二十營不日有入陜之說 
　　美人要求賠償白匪前在甘肅省之洮州岷州等處搶掠財產焚燒房屋各節茲聞當被其劫掠者有美國人十四五名且其捐失甚巨故駐京美國公使己於十七日即將此事先行通知外交部矣至美人損失之財產俟調查清楚當即向中國政府要求赔償云 
[平政院新上之兩呈]  
平政院成立之後關於彈劾事項己派肅政史分道調查共關於獻替事項則有新上之兩呈足以代表該院最近之進行爲誌如左 
　　文官任用甄别法文官任用甄别法規爲奬掖行政官愼重職守之第一作用近由政事堂提出平政院所上封呈一件交政治討論會核議其内容係由平政院所擬之文官任用甄别各法案略謂京職人員除國務卿左右丞各部總次長由總統察核功過外其他各職官供職年滿爲功爲過或陞或降當用何種甄别方法該原案仿效前清京察制度採擇大意定爲文官甄别法 
　　修正編制令意見平政院編制令前己由命令頒布惟其中尙有應行修正之點業由代理都肅政史夏壽康等提出公呈請將平政院編制令糾彈條件行政訴訟條件各案量予修改原案略稱編制令之規定凡肅政史糾彈官吏（一）必証據確鑿（二）必有二人以上列銜協力彈劾（三）此等彈劾案須交都肅政史審查同意則呈之大總統否則停止封進茲經夏氏駁斥以肅政史主持風憲義取嚴厲進行苟証據確凿必求長官之同意或長官意見參差擱於情面而與有關係則可參之人必因有所袒率而法爲情屈且朱令必有二人以上之列銜協進儻甲悉其底藴乙以不知情而不與連署或以怯於胆而不敢進言或以疏於口而走漏風息有一於此卽足爲彈劾案之障碍不計利害不畏强禦敢於進言而有膽有識者能有幾人楊椒山之又能嚴嵩張百行之參鰲拜抵死不懼此等風格正不多得必求二人以上同意則各員若不表同情何以樹風格而肅官方擬將原令修改以便進行云云 
[大理院呈准添庭]  
　　司法章總長准大理院函稱擬增設刑事一庭請如所議施行當即具呈總統乞批示施行其呈文如下爲擬增設大理院刑事一庭呈請鑒核事准大理院函稱本院審理刑事案件僅置一庭庭員又只五人其程序煩密殊甚即昕夕從事亦苦不敷分布上月到院之案驟增將逮百起此後日益繁冗槪可想見若不速籌辦法恐舊案待結新案双來寖成壅滯之勢推其流失將不免罪人稽誅無辜淹繫似非修明刑政之時所宜有此本院院長前覲大統承諄諄以清理庶獄垂詢當經面請增設刑事一庭仰邀允許嗣卽擬具說帖開列應需欵目呈請核定業於本月四日批可相應函請貴部允卽增設刑事一庭以重審判等因並將增庭經費槪算單開到部本部查大理院擬增設刑事一庭實爲當務之急旣准函開應需欵目業經擬具說帖奉大總統批可在咗 
案擬請如所議即行增設大理院刑事一庭以資整　理至單開增庭經費槪算係於該院原領經費外另予按月照數給發應俟奉批准後再由本部咨行財政部查照辦理理合具呈謹乞大總統鈞鑒批示施行謹呈呈上後己奉大總統批令准如所擬辦理矣 
[倫敦復電後之八百萬鎊借欵觀]  
　　財團會議十九晿上午英使館開財團會議因匯豐接倫敦復電云中政府擬減輕債額抵押改作還債之用自應贊助惟巿面金塊跌落每甥須虧十分之一五擬照百鎊計算八二交欵等語熙禮爾主張仍以現價交納有不贊同者訂於二十號再議 
　　政府計畫財政部周總長自得倫敦復電後與張岱杉晤談略謂我國幣制不採用金本位以致巿面金鎊之漲落全爲外人把持暗中吃虧甚巨擬另籌他法以抵制之（一）要求銀團所借八百萬鎊債欵之巿價以簽字日之巿價爲標準（一）如不照上項辦法取消前次條件另借長期借欵聞政府以另借恐難做到不如調停爲是日來磋商頗形忙碌云 
[下關商會之存没問題]  
　　下關特約負 
　　下關商會改組問題日久未有解决商人卡寳堃傳知各商稱面奉巡按使諭令商會照舊進行即日開會改選會長云云詎日前巡按使函知商埠局則謂查商會在新章未頒以前舊章應行遵守下關商會自民國成立以來爭奪職員控案盈尺官廳命令始終玩違又復朋比爲奸侵蝕公欵卽此次重組旣不遵令禀縣轉詳會長名稱又與部章不合如此程度幼稚該會實無存在之必要暫准卡寳堃管理會務毋庸選舉卽希轉飭遵照等語觀此知商會改組一時實不能告成也其所以如此一敗不振者自以侵欵領恤兩案爲最大馬裕泰爲領欵一萬元事擬分四期分成遞還巡按使以各商業經補具領狀並以承領日起算至多不得逾一年此欵由上年十月發交領借應以本年十月底爲償還終止之芿現在首二兩期己届又欲延至十二月底方能清還仍願以一期還一成二期還二成至年終爲止故斷難照准昨己批示並催繳到期之款其侵欵案周錦祥菘應繳六千餘元昨經江寗縣樊知事代向政務廳徐壽茲緩頰己繳三千三百元准其了案聞日前巡按使飭知江寗鐵路局以此欵指撥爲路局之費現旣减去三千元則又須另行籌撥矣兩案中己結束其一領欵案之結朿尙在遥遠之中巇商會改組實行之期殊難决定矣 
[卾省緝捕黨人近聞]  
　　破獲製造僞幣案牙漢總稽查劉友才前日在漢口破獲僞造湖北官錢局紙幣及中央某銀行鈔票之要犯十五名搜得鋼製版及僞票甚夥聞該犯多廣東福建籍貫據稱以破壞錢局銀行信用爲目的俾卾中金融擾亂巿面恐慌惟抵漢未久即被偵探窺出破綻設法人證並獲巿面未受如何影響刻己解送軍法處審訊供認造僞不諱業於十七號錄供呈報都督核示其首犯吳卓庸等七八名聞均擬處死刑餘則分别禁錮若干年 
　　劉鐵解卾不果說前卾軍第八師二十九團團長劉鐵與其兄劉英（衆議院議員）均爲國黨之健者去秋劉鐵在沙洋事敗潛逃通緝不獲茲在上海因製造炸彈被轟拘由法捕房訊明引渡上海鎭守使署處辦業己槍斃聞未槍斃前段督以劉係卾中可犯如任其在滬伏法猶不足以洩卾人之憤爰電滬鎭守使請將解卾懲辦後不知因何卽在上海伏法也 
　　黃自强仍不能免政府近己頒令赦免附從黨人蘇督巡按使並於上海設局資遣從亂之軍人故前在湖北謀亂流落異地之徒現均紛紛回籍各歸鄉里乃有前充卾軍第七師參謀長之黃自强曾以其與季雨霖輩在卾謀亂通緝有案茲以可邀赦免遂由安徽附輪返卾詎甫抵岸即被軍府稽查所見立捕送軍法處訊辦聞黃以被赦免自辨軍法處問其是否得有赦書及取消通緝命令黃不能答 
　　卾垣又槍斃八名卾省軍法處近日承訊奉發新獲之黨人多從寛貸一死處以終身之禁錮十八日上午忽在監提出八犯在該處頭門廠坪前執行槍斃隨以板棺收埋並不知其姓名及其罪狀有謂係新在南湖拿獲之八犯有謂係僞造紙幣之黨徒有謂係日前所獲各機關之首犯其說不一然爲謀亂之徒則無疑義 
[贛省政軍兩界新紀事]  
　　更動大批知事江西戚巡按使現以所屬各縣知事應行更換者共有三十五缺除騐契不力之石城鄧樹棻尋鄡譚鴻基興國孫新令因病辭職之浮梁蔡如榘部議降等之德興羅綱紀五縣外餘俱送京考試所有委署繼任知事戚氏主張新舊並用於六月十六日旁晚時牌示發表茲錄於下吳璜委署靖安孫炯委署萬年蔣士濬委署餘干胡德修委署泰和焦文基委署蓮花甄官何委署德興魯墉委署宜豐汪知本委署星子薛雪委署安遠楊道隆委署寗都吳寳炬委署德安余煥文委署宜黃段錫三委署石城張濟善委署寗岡鄭業盛委署安福賀泰壽委署會昌顧暟委署南豐何銘敬委署上猶唐鑑委署虔南吳贊清委署永新李鴻賓委署尋鄔陸秉鈞委署永修馬文兆委署清江王人怙委署樂安邱樹棻委署黎川揮金堂委署新喻倪源釗委署吉安全鼎元委署龍南羅毅威委署宜春王汝舟委署信豐魏鴻翔委署分宜傅迺謙委署進賢陳安委署浮梁沈企方委署興國許鳳藻委署贛縣南昌知事吳亮勲由京公竣回任 
　　調兵防亂原因贛省臨川縣屬雲山地方匪亂之後附近進賢東鄉兩縣又起謡言人民驚恐地方岌岌匪亂堪虞本報駐贛記者特往調查茲接其來函錄下贛生於本月十四號由省起行至武陽渡因撫水泛漲小船難進即就渡旁住宿一夜習晨渡至離省六十里左近之荏港地方風雨交加土車不能行走徒步於泥深路滑之中始於十六號早間行抵進賢沿路謡諑之言不絶於耳迨詳細探問知該縣並無土匪閙事惟東門外四十里池溪地方日前由該處某校校長傅寅報告有洪匪吳正山餘干縣人職業優伶勾結地保之子吳友生開堂賣票聚衆暴動等語當經徐知事（履中）會同警察所長丁志芳督率兵警馳赴該處將吳友生拿獲其吳正山聞風遠颺以此謡言四起人民驚惶故有請兵之舉現來軍隊一連駐紥文昌宫内街巿安堵如常惟聞臨川東鄉兩縣地方刻尙戒嚴駐紥進賢軍隊於十六號派兵四十名赴東鄉又派四十名至雲山奈連天滛雨撫河水大船不易行所有由省開往之兵隊現在尙未到撫而進賢地方刻尙安靜云 
[贛省賦稅改征銀元之實行]  
　　江西財政廳通告云贛省舊章地丁每兩征銀一兩四錢九分一八折征足錢二千六百八十二文漕米每石征銀一兩九錢一八折征足錢三千四百二十文又帶征耗協錢七八十文至百數十文不等嗣於籌解庚子賠欵案内地丁每兩　收錢二百文漕米每石加收錢三百文綜計地丁每兩征錢二千八百八十文漕米每石征錢三千八百餘文無漕縣分兵米每石征錢四千文至六千餘又不等民國始建之時改爲地丁每兩征錢三千六百文現分爲國家稅二千八百文省地方稅八百文民間所减之負擔甚微而國庫所受之虧損甚鉅加以九三八平巿銀之成色日低徒有空盤並無實質官票價格隨之俱跌落千丈從前丁漕正賦除支銷提補捐欵府縣公費等欵外地丁解部正耗庫平實銀一兩一錢漕米解部庫平實銀一兩三錢今試就地丁每兩國稅錢二千一百文以五錢五分扣算僅合九三八平巿色銀一兩二錢一分　釐五毫再以近日巿價每元一兩計之僅收銀元一元二角一分五釐五毫又以每元庫平七錢二分九扣折合庫平庫色是昔日地丁每兩國家純收入爲兩一錢又畝捐錢二百文今僅收入七錢八分七釐零漕米經此推算昔日每石國家純收入爲一兩三錢又耗協自數分至一錢數分不等又畝捐錢三百文兵米爲二兩至二兩數錢不等今僅收入一兩零五分有奇即連省稅計算名爲地丁每兩征收二千七百文究其實尙不足額銀之一兩米折每石征收三千六百文究其實尙不及額米之三斗夫時至今日百物價格因紙幣價落之故繼長增高有加無己卽勞工之傭值舟車之賃資亦各齊驅並進莫汉銀元銅元純銀之實質以爲比較商民視爲當然羣情毫無疑阻獨於國家征稅收賦則舍實質而言空盤衡情殊失其平前奉財政部電飭征收賦稅一律改爲銀元當由民政長國稅廳籌備處會同酌擬征洋計畫呈覆蒙部覆核准照辦各在案查所擬辦法係就贛省征賦之舊章照銀錢實質兌換之平價折中釐訂地丁每兩征收銀元二元二角内分國家稅一元八角省地方稅四角米折每石征收銀元二元九角内分國家稅塥元四角省地方稅五角並遵財政部電令於徵價之外另徵手數料爲各屬經徵書吏辦公之費地丁每兩於征價外征銀元七分米折每石於征價外征銀元六分屯糧租課每兩於征價外征銀元一角連串票錢納并在内從前另收之串票錢文槪予革除其征價内提給之戸書飯食錢文不准提扣給領悉數歸并正稅解交國庫以充國用即三年七月一日爲施行之期其民間以銅元制錢官票折納者仍照舊章由本廳按月核定牌價通令各屬大書懸於頭門照價折收以便民用而杜抑勒除通令各屬照辦外合亟摘錄章程示谕糧戸人等一體知悉務各遵照新章依限完納毋稍抗延茲摘錄田賦改徵銀元章程如下（一）每地丁銀一兩改征銀元二元二角内分國家稅元八角省地方稅四角（二）每米折一石改征銀元二元九角内分國家稅二元四角省地方稅五角 
[東三省之國界問題]  
　　國際河流新調查政府以東省松花黑龍鴨綠混同鳥蘇里江面航權本中國固有之權利向來甘心放棄致外人乘勢推廣無邊天險盡與敵共及今不設法挽救將來必致因航權並江河流域牽涉數千里之土地盡失其自主之權關係豈小故現特由外交海軍交通三部電令東三省巡按使將各江流域現在情形調查報部以便擬定徵收航稅辦法及各國軍艦游弋專條以固主權阿穆爾江（卽黑龍江）航業往年異常發逹每年開江後往來斯特列金斯克及尼古來斯克輸運邊地貨物常有擁擠之勢近據該省傳來消息本年航業異常蕭條原因該江去歲共有俄官商輪船九十餘艘所有貨物槪由圇船運輸本年阿穆爾輪船公司又添二十餘艘兼以江水低淺不能開駛而阿穆爾鐵路工程迅奮業己大半通車所有各種貨物多由火車運輸不惟較輪船利便且運費較輪運减省一半以故航業非常减色云 
　　中韓國界新問題中韓加界本有圖們江作天然界缐惟江源石乙水至定界碑一段計八十餘里自　年間島條約解决後雖明載約章而迄未會勘聞日人將以長白山頂爲界綫並己預備各種圖志日前某報曾著論說以警告當局乃頃接和龍峪來函謂上月一日有邢姓由外五道溝官渡口行走聞人言日本正運載各項工料赴長白山立碑勘界云云邢卽奔告三區警署巡官藍序東聞此即督率警兵赴渡口坐候及初五日果見有日人多名偕匠役無數拉大車二十五輛向西而去翌日又見大車十五輛裝束如一前日又見馱騾址餘頭負重進行該巡官未便攔阻訊問車夫均言到老白山頂上爲日本人辦國家大事云云現藍巡官己報告俞知事轉報上官特不知吉奉兩省外交官如何對付也 
[奉天政聞錄]  
　　蒙公借債案奉天張巡按使前日准外交部電開略謂内蒙札賴特旗鎭國公色巴勒珠京約借哈爾濱俄商羗洋一萬五千三百盧布現届歸期不履行契約致起極大之交涉經本部與俄公使交涉妥恊擬定將該蒙公在敖汗王旗所有財產一律查封變抵俄債以息交涉候與江省朱巡按使核擬派員執行云云當經　逹江省照案辦理矣 
　　驗契前後潮騐契征費章程奉省己行之數月各縣知事因去年曾遭旱災收成歉薄今春又乾旱無雨農民艱苦異常若逼迫騐契民力實有未逮且恐釀生變端以故對於騐契一事多取消極主義中央迭次催解驗契稅欵三月間僅解繳廿萬元嗣准中吳嚴令實行騐契功過章程故巡按使日前將驗契不力收欵未足一萬元之撫順本溪安東各知事撤任其營口鐵嶺遼陽各縣騐契收欵逾額之各知事均呈請中央奬給雙鶴金製勲章並 
 
 
 

Page 7

 
 
加奬薪俸以示鼓勵　在各縣知事因　於征收騐契費之功過無不嚴厲進行紛派員司書役下鄉逐戸查驗所有房地契纸是否更換倘係舊契卽迫令交費所換新契其中難免有攪擾勒索情事致西豐復州　縣演趸鄉民聚衆抗捐之風潮巡按使現飭縣　於騐契務須妥愼辦理本爲國爲民之主義行之倘再有滋擾情事定行嚴加懲辦惟不准敷衍從事云云 
　　二百萬協欵中央因軍政兩費需欵過鉅無法籌措中前曾通令各省籌欵協濟東三省分派籌解三百萬旋各省因爲數過鉅會同籲求核减日昨張都督又接財政部通知政府己將協欵切實核减東三省額定二百　仰速設法照解砦督得電後卽與吉黑兩省電商擬由奉每年籌集恊欵一百萬吉分攤六十萬黑分攤四十萬並請兩省護軍使巡按使迅速復電以憑會同復部 
[浙省國稅廳籌備處移交紀事]  
　　交代之咨文國稅廳籌備處昨日咨交財政廳云　照本騐奉令裁撤業經會商貴廳長訂期接收茲於六月二十一日交缷所有本處關防印戳職員姓名文件簿册物品等項以及結存印花稅票並經費餘欵逐一開列一併咨交爲此合咨貴廳長迅即查收見復以重交案又咨陳巡按使略謂本處奉令裁撤業與財政廳長會商詳奉部電准於本月二十一日交缷所有本處關防印戳曁職員姓名並文卷簿冊及物品稅票各件餅咨交財政廳長點收清楚除會同財政廳長詳　財政部備案　合各咨請　巡按使查照備案 
　　接收之手續財政廳實行成立尙有一旬國稅事項業於昨　先行接收張詠霓　長己國稅廳人員暫爲照常進行此後凡各處到文設　投遞國稅廳一律轉送財政廳收發登簿掛號再送國稅廳辦稿送財政廳核判仍發國稅廳繕校畢後送由財政廳印發俟二十九日實停止此次該處奉今裁撤不及二十日關於移交　　手續頗繁胡君茀處長又諭飭二十一須一體結束清楚故該廳員白本月十八起　　赶辦始得尅期竣事結束清楚惟各科尙有辦就文稿百餘件奉胡君並處長諭飭例行公事　移交新任廳長核明判行以便結束故辦而未行之稿約有百餘件 
地方通信 
[北京]  
　京　京拾　婦人乳案之眞相日前内左四區某巡警拾得割下婦人大乳血色甚蘚警廳以爲奇案通飭各區一體嚴查茲悉此案　相係手帕胡同内小藥王廟地方住戸王木匠（深州人）之妻與其徒有染王木匠頗愛其徒佯爲不知者己久未幾其妻又與隔壁鐵匠店某掌櫃姘識王木匠以該婦逢人便姘將來醋海風波必閙大事不如先發制人遂於某日將徒弟喚往秘密之處明言你與師母情形我己全然知道你如不將直言相告即要你的命其徒駭甚跪地求饒王木匠云你能將師母乳割下我便饒你其徒應允旋即直入師母房出其不意將一乳割去抛棄門外而去該婦痛極不久斃命迨王木匠回家知係其徒所爲卽隨便收殮了事現因警廳切實調查此案王木匠只得向警廳據它陳明並云其徒己往他處請從寛免究惟該婦人之母家現仍請嚴拿兇儿云 
[湖北]  
　　卾政界近聞卾省文官懲戒委員會組成未久適改組公署不免停滯綠各委員皆係前公署科長以上人員兼充現己全體更動昨由吕巡按規晝進行月派務廳長陳希　爲委員長（從前係民政長爲委員長）新任科長四人爲兼任委員其一切辦事手續仍按照前章辦理又吕巡按以中央第三届試騐知事期限九月一號舉行擬將卾屬現署各缺知事乘本届期内一體送騐刻正密商政務廳長詳查在任各員聲名優劣政績良否除應行保薦免考外餘均加具考語彙案送部飭令按期投驗 
　　催解契欵令卾省財政廳昨飭各縣知事略謂騐契爲現時要政迭經前國稅廳文電交催五令三申舌敝唇焦現查印發各縣請領之騐契憑照己有一百七十餘萬張而各縣報收之數仍未十分踴躍屢奉部電詰問彌切悚惶現在部定期限僅止兩月總計各縣解欵猶不足十萬轉瞬限滿若不籌集巨欵其更何以自解爰再令催各縣督率所屬員紳加緊催驗務期收足定額依限竣事並將所收騐費源源報解毋得稍有存留云云 
[安慶]  
　　中華銀行紙幣可望收回皖省自去歲獨立後所有中華銀行紙幣未收兌者尙有三十餘萬元擱壓至今商民受累非淺雖經各商號請由商會轉呈都督民政長收回迄未奉有一定辦法日前商會特開董事會討論辦法僉謂紙幣以商店存數較多似此久不兌收商困逹於極點與其久於停滯莫若請公家速籌現欵减折收回兩方面俱得利益云云當經全體認可昨己由商會具文請求倪巡按并聞此議己邀倪巡按允可矣 
　　呈請提訊戕殺署長案皖垣警察南署署長高士嘉上年被戕案當經都督令將該署關涉嫌疑各犯發交軍事執法處審訊至今尙未擬結現有高署長之胞弟高士聰於日昨逕赴都督府呈稱胞兄高士嘉前在警察南署戕殺冤案久懸懇求都督親提嚴訊當奉都督批示略云所呈各情是否屬實候仍飭軍事執法處迅提集訊務得確情據覆核奪所請提訊之處應毋庸議 
[鎭江]  
　　高資發現蝗蝻鎭郡西鄉高資龍潭一帶高山甚多田畝易於乾涸今年因雨水稀少發生蝗蝻其勢甚猛業由鄉人報告縣署劉知事立帶衛隊多名親自下鄉不分晝夜盡力撲殺未知能免蔓延否 
　　　南近况鎭郡新絲開秤以來各處負絲來賣者甚少因開盤巿價祇有四十五六元昨己漲至五十四五元故由鄉來城者較前略多聞育蠶者云今年絲　大爲滅色以視去年不過十之五成云 
　　烟鎗與手鎗並獲鎭江萬家巷人黃北山素有烟癖近爲警務總稽查某君訪悉特於前日率同巡士前往檢查當經查出烟士兩包烟膏數盒及烟具等件並搜獲手鎗一枝子彈四五十顧旋解警務總所訊辦張警務長以黃私吸鴉片當照得科罰至私藏軍械尙須澈底根究云 
　　中閘區長被控鎭郡對江中閘鎭區官孫鼎近被該鎭鄉董孔廣建等在揚州警務公所呈控該區員收受烟燈陋規以致境内有土舖四家烟燈三十家公然售賣肆無忌憚復濫用刑訊等情現張警長己派稽查員林作霖前往調查以便核辦 
[揚州]  
　　師範畢業之籌備江都乙種師範講習所現届畢業期限業由所長焦汝霖呈奉巡按使委派省視學張樹勛涖場監試聞張君己至海州下月初即可到揚 
　　江都縣催徵糧漕江都縣知事謝元洪因壬癸兩年應徵忙漕尙未截數本年上忙又將開征萬難再任延宕致誤報解期限本月十九日特傳各都圖甲場里書至縣諭令趕速清完倘十日後再有欠完之戸卽惟該里書是問己取切結存案矣 
　　巡城營又將遣散揚州巡城營前己併入兩淮緝私營惟餉糈一項由鹽務項下暫行籌措尙無的欵昨姚司長特邀張旅長曁方澤山等諸君到署會議擬在該營挑選精壯編入淮北緝私營其餘酌量遣送回籍以節經費 
雜評二（默） 
　　暴橫殘酷之官吏吾嘗言今後官場將發現三種人物其一騐矣即所謂窮凶極惡欺壓平民之一種是也近來知事之刑斃人命者時有所聞而皖南青陽縣之騐契委員竟以鄉民汪某不服罰酷刑杖斃奉省之西豐復州等縣又因員司書役驗契騷擾屢起聚衆風潮此輩暴橫殘酷之官吏將來必收一種效果效果維何即驅民心以入於他途而己政府對於呑欵受賄之官吏嘗嚴訂專條而於此等暴橫殘酷之輩獨未嚴加懲創者其政府之百密一疏歟抑亦不得己而寛其一面也欲契稅收數之旺不得不藉此輩敲扑之力如奉省各縣之騐契初亦有良心發現之知事以迭遭水旱故而寛其手段迨見徵收不力者撤換微收逾額者獲奬於是　然興起極力搜索雖至閭阎騷然而不顧奉省之現象如此他省又何獨不然耶若輩爲盡力於徵收故而得暴橫殘酷之罪名政府苟嚴加懲罰何以勸有功而望收數之起色此所以不得不稍加原諒也奉巡按之通飭此後對於騐契事務須本爲國爲民之主義行之不許再有滋擾情事特門面語耳幾見有國與民兼顧之知事而可以獲奬勵也哉暴橫殘酷之官吏苟不加以奬勵己失其望况欲加以懲辦耶雖然由此道以往而欲望人民之安樂加家之治平終不可得也願政府進計之 
　　創設禮制館國事平而制禮作樂之事起此歷代之通例也羅致名儒綿蕞習儀拔劍擊柱之輩見而肅然此在草創之國不能無此作用民國成立三年卒卒鮮暇一切制度多未草訂今者政局己平而有禮制館之設誠切要之國也雖然土匪之擾亂未己民生之憔悴己極財力民力未遑培養殺育實業未遑興辦一切根本上之建設未遑布置得毋更有急於此者乎吾故又願政府之圖其遠者大者 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[電車路綫實行更改]  
　　公共租界電車公司前擬自七月一日爲始撤公園靶子路至卡德路一線旋以西人紛紛投函字林西報抗議遂有規復之說己誌前報茲悉該線己於昨日議决規復而提籃橋至馬霍路之新路線遂亦改自提籃橋經西華德路黃浦灘大馬路浙江路以至火車站西人所爭居然償願但華人所爭之常劵不用照片不識何日能逹到目的耳 
[車站增設通用電機之便利]  
　　上海滬寗鐵路管理局局長鍾文耀君奉交通部飭開據郵傳局呈稱案查鐵路電線照章不得傳遞官商各電惟遇有行旅人等發電必須前赴電局拍發往返路遠有碍行程殊多不便今爲便利官商發電起見仿照各國辦法擬在各繁要車站報房内增設路線電機拍發官商各電旅行人等可就近在站拍發不致躭誤行程茲擬先在津浦沿路之濟南濟甯徐州德州泰安泊頭鎭等站裝設此項電機等情據此查此事因便於行旅起見應即准如所請除批行外合亟飭知該局長一體查照滬甯等路亦屬繁要應否裝設此項電機叩即悉心籌畫查明吾復以憑核辦 
[反對產銷併徵之電稿]  
　　上海總商會南商會曁　業商董等公電北京財政部農商部總　長云蘇省國稅廳布告產銷併徵七月一號實行各業商連日曾議僉以各省旣未劃一本省又分南北窒碍磁甚請電飭暫緩更張等情查本年二月間大部致國務院函開產地銷場兩稅頭緒繁冗必得預爲綢繆方免臨時延誤　預籌方法宜先調查各省情形並示以產銷兩稅性質俾可循塗　議不致誤會歧異俟各省查議具復再行彙集參議酌定辦法大綱一俟加免開辦有期即可分行各省遵照妥辦等氏三月間各省商曾在滬開聨合會提交會議呈請加重消耗奢侈等稅抵補常關釐金而有餘免爲各國加稅之阻碍是大部議行產銷兩稅尙在調查參攷抱劃一主義聨合會統籌兼顧擬議方法抱抵補主義其不願瓊商而期裕國用宗旨則同今蘇省未待大部規定辦法自爲風氣而江北仍完釐金地屬一省事分兩歧與大部原意相背且章程又極煩擾斷難推行盡利爲此請求察核電飭蘇省國稅廳暫緩更張仍靜候大部議定大綱全國一致甲省之貨運至乙省通行無碍進口加稅不致通過留難庶幾商貨流通不煩不擾商民擔負踴躍國稅收入增旺若以一省計不爲全國計仍無補於時艱貽害於商民伏乞迅飭緩行祇候示遵 
　　又致南京國稅廳籌備處蔣處長電云產銷併徵連日各業會議以各省旣未劃一本省又分南北窒碍滋甚電請暫緩更章除電部外敬祈察照 
[迎提德婦被害案之嫌疑犯]  
　　虹口禮查路十四號門牌德商牛肉店主婦密雪司南門被人謀斃並刦去值洋三萬五千元之金珠鑽石一案經中西探捕四處偵查未經破獲茲悉滬海道尹公署近接江蘇都督來電謂都督府軍事執法處覊押女犯李陳氏（卽張氏）一口與德婦南門被害一案似有關係仰即轉飭迎提等因該署當即轉知公共公廨備文出票並由捕房派西探目其文司華探目陳永康持文往寗昨日該探己將李陳氏迎提回滬並由都督府加派衛兵四名協同押解當由捕房帶回收押俟公廨訂期研訊 
[核减警察經費之爲難]  
　　閘北警察分廳長徐輔洲君奉中央任命爲淞滬警察廳長將南北兩分廳合併改組屢紀前報茲查南北兩廳通常經費按月額定洋四萬一千餘元但國家財政支絀異常不得不力求撙節前日徐君奉到韓巡按使電儃此次改組經費每月照原額須减少二成計洋八千千等因徐廳長卽通盤籌算除緊要各區署按照定額萬難核減外其餘簡缺各分署極力節省止可减去一成斷難再行收縮業己據情電覆巡按使請示核奪矣 
　　又聞徐廳長己定於本月二十九日接任總廳長職務現己通飭派駐滬南閘北各區署偵緝隊士槪於二十九日歸隊聽候另行酌派並聞該隊正副隊長將有改派李金標狄某充任之說分廳原有辦事各員須大加裁汰至滬南警察分廳長崔鳳舞君則由韓巡按使委爲淞滬總廳顧問昨己有電來滬矣 
[查究匿名郵信]  
　　近有人用匿名郵信致駐滬德副領事裴君謂住居愛而近路四百七十五號之甬人吳啟山家藏炸彈通同黨人並深悉法租界各暗殺案之眞相裴君接閱後即發交匯四捕房派令探目楊掌生等前任查得有蘇州人汪儔曾與吳妻有暗昧情事被吳窺破汪遂挾嫌圖害昨日將汪拘解公共公堂經中西官訊供不認判押候查明實在再行訊核 
[張堯卿己爲廖安閣聲明]  
　　五月十七號有住居法新租界白面部路四十九號門牌之張堯卿被金金標暗殺未成卽經法捕房中西探捕將金當場拘獲嗣又獲到屈文龍等十一人解經法公堂訊判金金標等四人解送内地照律懲辦劉雲等七人分别驅逐開釋内有廖安閣一名據供張堯卿係是堂母舅因聞屈文龍等欲行暗殺故有意與屈等爲伍探明實信先向張堯卿通知故免遭害等情判押候查明核辦在案昨日復由捕房將廖安閣解至公堂禀稱現張堯卿由日本來信代廖聲明是晚實由廖先來通信幸得避往他處未遭其禍請爲從寛辦理並由捕房覆查屬實故解請發落聶讞員商之法副領事德君諭曰汝旣知屈等欲行暗殺理應報告捕房往拘不應反偕金金標前往暗殺雖係汝之計策惟危險殊甚本應重辦姑寛押滿兩月方准開釋 
[陸軍遣撫調查所將遷華界]  
　　陸軍遣撫調查所籌備開辦情形己迭紀前報茲聞所長杜朱章三君以該所原訂簡章有收繳手鎗一條恐在租界不便實行特會商鄭鎭守使擬將該所遷往華界現正派員赴西門外一帶覔賃相當房屋一俟覓妥即行遷往云 
[接濟勦狼軍鎗砲子彈]  
　　製造局督辦鄭汝成君前日接陸軍部飭開現因陜豫等省剿匪各軍隊需用軍火甚急着將該局去年向洋行購存之砲械及該局自行造成之過山陸路各炮並砲彈鎗子按照單開數目一併解京以濟軍用等因茲督辦己將去年購存之陸路快炮六尊又向德國購來作樣之七生五口徑過山炮一尊又本局新近造成之過山陸路七生五口徑新式大砲三尊並配砲彈三百二十箱每箱計裝十個又六米立槍子三百五十箱每箱計裝二千粒於昨日午前七時一併裝載駁船運至叉袋角起岸交由滬甯火車送往南京轉裝津浦火車解京並派軍械科石科長爲押解委員又撥炮匠二名夫役六名隨同赴京以便裝配 
[普益習藝所評議會紀要]  
　　陰曆五月二十七日普益習藝所開第一次評議會到者十二人公推莫子經君爲評議會會長議决分爲三大部（一）經濟部（二）管理部（三）工藝部各剸專責任以一事權議案錄後 
　　擇期陰閏五月初一日開辦分爲圖畫科醫藥科竹工科木工科陶磁科肥皂科染織科缝紉科洗衣科並每日施以商業上必須之知識其餘各科陸續添設藝徒暫定二百名容後再行續招所有建築廠場置備器料以及技師藝徒等一切供給需欵浩繁擬籌月捐一項聞己有人擔任勸募 
　　經濟部凡籌集欵項會同工藝部採購物料分銷成績預備各藝徒衣食住三項需欵登記簿籍按期報告及一切關係出入欵項皆屬之 
　　管理部凡藝徒作息時刻鳴鐘爲號蕶徒在臥室飲廳除進工場時間不問外放工游息食宿等事悉當約東及臥室飯廳廚房茶灶浴堂等處清潔事宜切庶務約束用人等皆屬之 
　　工藝部凡各科工藝由評議部議定後選擇工師會購物料考察工師之敎授法藝徒之勤惰巧拙每日成績之多寡優劣及另出心裁繪圖貼說以新世界之耳目而受社會之歡迎者皆屬之 
　　一以上三部各派司事數人以專其職惟文牘一科三部均可直接請其辦事惟所擬之稿須交三部主任閱過而行 
　　一每次評議會三部須將會前情形報告大槪以爲評議之資料 
　　當經公推田資民主任經濟部張逸槎主任工藝部臧廉遜主任管理部 
[英皇加冕紀念日]  
　　昨爲英皇喬治及皇后梅雷加冕三週年紀念日港中兵船均爲懸旗慶祝英國商店英人住宅亦多懸英國國旗 
[文匯報館股東會]  
　　上海文匯西報館資本金十萬五千兩每年四月三十日結帳茲聞擇期二十六日午前十一點半鐘在該館開股東年會據本年度報告結餘銀四千三百三十三兩五錢二分每股擬發息四釐 
　　浦東又出命案 
　　浦東洋涇鎭附近廿四保廿二圖地保昨日下午至地方檢察廳報稱圖中陸家宅地方前晚有一少年行至該處不知如何被人謀斃查無家屬請爲相騐汪檢察長立委賀檢察官沈檢驗員等前往驗得該尸年約二十餘歲身穿竹布長衫身畔抄出抵針一個似係成衣匠實係生前被人用麻繩在咽喉勒斃餘無别故因無家屬到場認領判由善堂棺殮發封厝壇候禀復汪廳長緝兇究辦 
[妓女被匪攔刦]  
　　公共租界北海路（卽六馬路）一號門牌謝姓妓院内妓女林筱香於前晚九時應某客之召僭同女傭乘黃包車行經胡家宅羣仙戲園後面平望街突被匪徒三人攔住各出手鎗恐嚇刦去金鐲一副金挖耳一只並女傭所帶之鍍金鐲一副該菲等尤恐喊捕臨行時有身穿白熟羅長衫一匪開放空鎗兩響從容而去事後林妓投報老閘捕房飭探查緝未獲昨己禀請張代總巡通諭各捕房中西探捕一體留心偵緝務獲嚴究 
[審檢廳組織分庭續誌]  
　　地方審檢廳在閘北梅園漢中路賃定房屋組織分庭己詳昨報茲悉地方審判廳袁廳長己委任沈培之君爲分庭庭長於昨日起受理訴訟案件惟檢察分庭庭長尙未經地方檢察廳汪廳長委定故日來外間傳聞有檢察廳不設分庭之說未知確否 
[水公司押欵糾葛案近聞]  
　　前大清銀行清理處及交通銀行義善源票號等同在地方審判廳禀控内地自來水公司總理莫子經不理押欵前經該廳迭次開庭辯論未結嗣又有滬欵清理處到廳起訴被該公司虧欠押欵銀二十萬兩有零諭着滬欵清理處呈繳切實證據續開辯論在案茲又由交通銀行與義善源之代訴人王寛基投廳請求示期開庭辯論以便結束審判廳袁廳長以此案前曾諭令滬欵清理處將一切證據呈案迄己多日未見禀呈須俟該處將據呈出方可訊判昨己傳諭知照矣 
[體恤軍人之宣告]  
　　上海鄭鎭守使以現駐製造局之十三團各營兵士人數較多現屆天時炎熱衛生問題亟應講求以名傳染疫癘爰於昨日午後三時飭傳十三團所部三營長官士兵齊赴砲隊營操　並飭本署參謀官陳君爲代表當衆宣言謂鎭守使因爾等均係去夏出力之人甚爲敬重茲值夏令深恐偶患疾病是以令飭宣告務須保衛本人身體設有疾病醫藥等費槪山本署核給如各士兵有因病欲回原籍者亦可報由本署給發川資以示體恤云云 
[竊賊被毆殞命續紀]  
　　昨報紀小南門外草鞋灣源茂染坊毆斃竊賊一節茲悉該坊係是漂坊其牌號爲恒昌開設地點在三官堂自經檢廳詣勘後尙未提案預審前日忽有該坊司王阿熬阿金兩人投案自認爲此案正兇聲明被拘之余大昌等五人實係無辜被累汪廳長諭飭一併收押聽候預審核辦 
[作頭與校長交涉]  
　　木作頭張杏根控白克路忠心學校校長丁立君購辦校中應用器具少付洋廿二元七角經前閘北初級廳移歸地方審判廳訊辦在案昨日午後由推事官王君開庭辯論原告訴稱校具共值八十四元七角收過六十二元尙少廿二元七角屢催不付請求追還丁立君不到由伊妻丁姚氏投稱丈夫因事在甯故不來案查校具於今年正月十七日向張買來共值六十一元七角外加車力等共付洋六十二元早己清訖有張之發票呈騐張稱發票由民人倩鄰人劉道安代書所以今日劉亦到案作證劉稱該氏所呈發票係是僞造非商人親筆堂上如若不信可以核對筆迹該氏又稱此案自交涉之後張曾央許少林沈耀生及劉道安等到來勸氏夫婦在正價之外再貼償伊洋五元了案因氏等不允以致涉訟求察問官以此案欠欵雖爲數無多惟其中尙牽涉僞造契據亟應澈底根究判令兩造暫退候星期六傳集許少林等到案續開辯論 
[廚司與東家拚命]  
　　住居公益里之王幼齋卽王堯圖前雇四川人周海琴爲廚司曾向周借洋六十元近因王往杭州周己歇退所借之洋屢索不還前日周購洋烟一盒至王處欲圖自盡由王之友人唐爕文投報一區一分署將周解送警廳司法科質訊唐願代王償還洋二十元周不應允判暫行看管聽候調查核辦 
[復訊深夜狙伏之疑犯]  
　　江北人高懷明因深夜狙伏楊樹浦辛家灣附近來田内被捕查獲以彼處木作頭辛和尙家曾於舊曆五月初五夜被盜搶刼恐於此案有關將高解送公堂押候澈查在案昨晨由廨復訊據包探禀稱查得高於辛家被搶一案並無關係請爲訊核中西官以高深夜狙伏麥田内决非善類姑念在押多日從寛判押一禮拜期滿帶堂再核 
[代父受罪之請求]  
　　王啓元前因私帶烟土被巡警拘送地方檢察廳交保候示在案茲悉此案己由該廳起訴審判廳請爲判决一面飭警往傳王不到案前日忽揀伊子王毛毛到廳聲訴情願代父受罪不知汪廳長能允准否 
[查獲烟土嗎啡]  
　　閘北二區警署前日查獲携帶烟土之胡祥林尹鵬壽趙子卿趙阿根四名抄出大小烟土共三十五包烟膏三盒又獲沈子全一名抄出嗎啡二十包嗎啡針一只均經司法科預訊一過移送地方檢察廳究辦 
[南洋路礦之測量隊]  
　　北四川路南洋路礦學校鐵道專門科學生三十人今年春假後曾至江灣及吳淞等處練習測量業經繪圖竣事因滬地無山林昨又乘滬寗特别快車前往鎭江測量實地演習由校長林兆禧監學胡伯承二君呈請鎭守使鄭君掣發護照并由敎員温其濬君支配儀器偕往指授各學生精神煥發益自淬勵際此暑假之時尙復一息不暇該校長之熱心偉力可見一斑矣 
[重慶法領事任滿來申]  
　　前本埠法總領事署繙譯官兼會審副領事升任四川重慶法正領事顧寳君現己任滿交缷乘大貞商輪來申假寓密采里西客店内聞小作勾留卽乘公司船啓行返國 
[巡捕攔住快馬車]  
　　向爲煤炭生意之王佐根前日自駕兩輪馬車在湖北路揚鞭疾馳被七百四十三號華捕查見以彼處往來人衆且有電車軌道向之阻止王仍　鞭圖逃該捕即鳴警笛經一千零七十五號華捕攔住帶入捕房存洋保出昨經公堂傳案訉明判王罰洋十元充公以儆 
[投浦遇救]  
　　浦東人陳阿二前日至黃浦灘投浦圖盡由捕救起帶入捕房昨解公堂請示據供因聞母病垂危乏資回鄉是以圖盡中西官以浦左祇隔一浦渡資無幾何至輕生當向開導數語而釋 
[調戲婦女案尙須質訊]  
　　唐伯如與友林伯壽前日在北四川路見有徐沐忠與兄徐沐德偕其嫂及妹同行唐林以褻言調笑以致衡突唐將徐沐忠之鼻孔擊破流血不止由捕查見將唐拘入捕房着存洋二十元保出昨經公堂傳訊原告投訴前情訊之唐供實因碰撞起畔並非調戲中西官會商之下判唐存洋五十元着徐之嫂與妹到堂於禮拜三再訊 
[女子屢被誘拐]  
　　女子韓小菜芝前日在虹口徘徊由捕查見詢係被誘出外帶入捕房轉送濟良所留至昨晨解送公共公堂盤詰據供年十五歲江北人父名韓仲良兄名韓耀天均在清河縣原籍女子被人誘拐來滬現在北四川路迤北華界　德里周陶生家爲婢又被人引誘出外等語王襄讞商之英領康君判候派探送交其主暫行收領候函致清河縣查明家屬復候核奪 
　　汽車夫不認姦拐 
　　汽車夫李鴻生奸拐秦祥春之妻方氏匿居九江路八十五號屋内前日被秦撞見鳴捕將李與方氏一併拘入捕房分别拘留昨晨解送公堂經孫襄讞會同英領卓君訊供不認判分别押候查明於禮拜三再訊 
[須覔兩個保人]  
　　孫雲生控湖州人孫賢章在百頓路搶取現洋等情由廨訊據被告供稱伊兄孫賢昌在籍開設店舖伊亦向來安分係遭悮指判押候函請湖州地方官移傳其兄來案再核在案昨經公堂復訊據孫賢章之母王氏投案證明伊子素來規矩稟求省釋中西官會商之下以伊兄並未來案證明判交兩人具何如六個月内被人以刑事起訴除提案嚴懲外再令保人各賠洋一百元 
[騙案證據不足]  
山西路九十五號烟膏店夥王　太控袁本照驅取值洋五元之烟膏等情昨由捕房將袁拘解公堂請究中西官以烟土係不道德之營業且證據不足判令被告開釋 
[原告自願减折]  
　　德商地亞士洋行控楊介堂不理定貨虧銀二千八百四十餘兩等情由廨訊判被告押繳在案昨日復經關讞員會同德領裴君將楊帶案訊追原告訴稱因被告貧苦現愿折收銀一千兩了案訊之被告供稱在押己有四月之久現己央友理勸中西官會商之下判楊折還原告銀一千兩着先交現銀二百兩再交八百兩人銀並保分四個月理清 
[避債人仍被尋獲]  
　　金幼雲虧欠法商高濟洋行貨價銀三千九百餘兩不理避居公共租界茲經該洋行控請法公堂於昨日派探協同老閘捕房中西包探將金拘解公共公堂經中西官訊悉前情判交來探帶回歸案訊辦 
[保人賠清借欵]  
　　吳子怡前投法公堂控稱陳石亭於前年借去洋二百元日久不還核計本利共洋二百五十四元請求追還等情判令交保後業己交過洋一百二十元尙少一百三十四元逾限不交且迭次抗傳不到故傳保人張林桂限三天賠洋昨日張遵諭將洋交清判給原告領去完案 
[野鷄回復自由]  
　　公共租界工部局定章每屆春夏兩季不准出售野味前日有湖北人毛正泰網得活雉鷄數頭負至租界内銷售經衛生西人查見以其有違定章鳴捕拘入捕房昨解公堂經中西官訊明判毛罰洋五元充公並將雉鷄放去 
[介紹新刋]  
　　中華圖書館印行之游戲雜誌早己膾炙人口無俟贅言今第五期亦己出版昨承惠贈兩冊特爲介紹亦奇文共欣賞之意也　 
[謝贈暑藥]  
　　昨承中央大藥房送來唐製四時清快片三十餘包急救時疫藥水八十瓶囑代施送祇領之餘書此誌謝 
雜評三（訥） 
[告遣撫調查所]  
　　卾省前充第七師參謀長之黃自强因見政府頒有赦免黨人命令乘輪回卾不謂甫抵岸即被拘捕黃以赦免辨而拘者則以有無赦書及取銷通緝令詰之遂不能免然則政府雖有寛赦之美意而奉行者不能善體以行之是徒有寛赦之名也吾謂命令旣寛其旣往則凡非現犯謀亂者均當子以自新不宜過事挑剔吾尤望滬上之辦理遣撫者從速舉辦俾黨人早得遣撫証書免爲黃自强之續不然赦同不赦政府之實惠安能及於黨人哉 
專件 
[擬改良徽州茶業意見書]  
　　婺源俞爕（二續） 
　　（乙）茶號茶號所應研究改良者有數事 
　　一採辦自美國宣布不准有色綠茶進口各茶號採辦毛茶辨别不可不益加精細稍一忽略雖號中製造無色茶業時監察如何嚴密而本來之作色末由補救一經洋商騐出退盤割價受虧匪淺詎不大可惜乎至於休歛兩縣一般之茶戸晒胚烘胚之茶茶號貪扯均堆隨便採辦縱或少數究之瑜不掩瑕是故各號至茶戸採辦毛茶須首先辨其作色與否次則凡晒胚烘胚之茶雖價極廉宜均宜以不貪買爲是（苟無人買茶戸必自思改良矣）庶乎茶之本原旣無夾雜而成製必爲佳品無疑矣此茶號首先改良注意之一事也 
 
 
 

Page 11

 
 
二製造近十餘年來一般茶號以爭先　後之故於製造時如倣工揀工炩工多從疎略運至滬上與洋商交易時經洋行茶師品視或嫌做工之不凈或嫌揀工之太毛或嫌烚工之未足以此貶仰價值者時有所聞詎非各之自致歟聞之昔者茶號揟造茶葉極爲研究就揀場論每發揀一類之茶看揀者必先揀一小樣爲之票準且時臨視各揀茶桌案明白指示諄諄告語如塾師之授兒童讀書者然其審愼周詳爲何如乎至於司管鍋司做場諸工亦莫不各自盡其職而無或疎略者茶號改良製造於此不可不傚也此又茶號改良之一事也 
　　三裝潢洋商無論經營何業於裝潢上莫不極意講求雖甚細微所值銀圓不過數元數角數分之物要皆别有一種精緻耀目堅美可愛之裝潢品式足以供人把玩不置者就使其物己經食用無遺而其裝物之箱或　或瓶或匣均有爲人假作一種適當之用而不肯輕棄故往往其物之食用或不能與價值相當或非爲人所必要而購物者之心理亦明知所食用之物與價值固不相當然其裝物之箱鑽瓶匣亦得其用而因以購之者亦明知所食用之物本非必要有愛玩其裝潢之美而因以購之者洋商營業之精巧如此所由無物不厚獲其利也徽州箱茶價值如何權不我操姑且勿論就以成本計每箱須合九八元二三十兩四五十兩不　使裝潢過自陋劣萬一茶有受傷之處詎不先自虧折其本歟每見茶號裝茶之箱桶也錫罆也蝴罆糙箱之紙也無一不採用其澆薄者以至成均上箱非錫罆先自破裂則箱桶先自損壞臨時張皇補苴敷衍了事是無惑乎箱茶運滬與洋商成盤後而洋商行復苛索吾茶商之破箱費也果也箱罆堅實洋行豈故爲是苛求乎然則裝潢之事甚未可以吝惜小費而談漠視之也至於内牌或刋印說明書外牌則精刻招牌紙是亦茶號中一種信用美術之條件夫又安可少哉此又茶號改良之一事也以上所陳改良之事皆屬工行爲者是根本問題之解决也請再就商行爲者言之（未完） 
來函 
[蔡繼枚等函]  
　　敬啓者前見各報登載使署偵探誤將陳仁琅　爲陳英拘禁一事不勝骇異杳陳英由前都督張　前江蘇高審　函請通緝之案己由枚等聨名公呈昭雪業蒙前都督張於去年十二月二十三日批准通飭撤銷在案上海縣公署等均己奉到公文滬上各報多曾載及復經司法部第五百九十號及一千九百四十二兩次訓令據總檢察廳呈稱據蘇高廳所呈證據文件查無内亂確據未便起訴仍准陳英執行筆師職務明白解决在案滬上各報亦曾登載茲將事實聲明希即登入來函攔内俾衆週知無任感禱蔡繼枚等謹啓 
[交通部上海電話局函]  
　　逕啓者本月十四號貴報新聞登載南巿中國電話局長奉江蘇都督巡按使會飭裝設長綫電話節蓋此事籌辦本局前經交通部令飭勘估並未奉有蘇都督巡按使另飭趕裝其於傳聞稍有不符茲奉部查不得不函請更正即祈登入來函欄内爲幸交通部上海電話局啓 
[余源茂染坊函]  
　　逕啓者報載竊賊被毆殞命一則查該坊係業漂水並非染色牌號恒昌坊主阮張隆警拘之五人内有俞姓一名報登牌號源茂係恒昌之誤余姓係俞姓之誤適與小號牌姓符合案關人命請即更正無任感禱余源茂謹啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[上海嫖客賦仿滕王閣序] [  詩隱]  
　　春申故郡繁華天府地多娼妓人易糊塗　住家而打野雞帶長三而做么二靠將皮肉通商開呌貨之場只要金錢頃刻下留香之榻姑娘面俏嫖客魂馳蛢頭枕插燭之交搭脚戀無鹽之美馬戲影戲之遊戲帶局同臨書場劇場之灘場包車滿駐星期休暇狗黨如雲花酒逢迎狐君入座爭風起釁撥醋罐之祖宗吸魄勾魂人夜又之府庫家兄作孶慣受釘錘曲辫何知錯嘗蜜餞時遇數月節近中秋荷包凈而腰槖汪梅瘡染而面孔紫猶徘徊於馬路仍流戀於龜窩上易安之茶樓登醉摳之酒館沿途吊膀膽大如天債主登門　鑽無地十分厚臉作巧計之安排幾句花言擺空場之姿勢屁包積酒帳多大姐目其斜視老鴇示其怒矚羞慚滿面怕過相好之家懊惱傷心悔入迷魂之局牀頭金盡踯躅街衢家雞與野雉齊飛皓月共電燈一色書樓唱曲響傳天樂之窩窮鬼驚心涙滴春申之浦低思暗想魄散魂飛快活過而憂愁生淋濁凝而毒氣遏遊園敲竹曾充關老排場踏月尋芳猶記衖堂隔塋賣烟具喫燒餅交墓庫於終年忍饑寒於永日妻啼子哭無一線之生機樂盡悲來歎多磨之天數求知交於門下現晦氣於眉間形容杭而疾病深借貸多而親朋遠灘開測字可憐落魄之人窮到拉車半是銷魂之客望家鄉而不見轉運氣以何年嗚呼豪富何奇迷途易舛綿袍絮露鍋灶塵封想揮霍於當年眞如做夢逞威風於片刻並不多時所惜嫖蕩傾家窮愁送命祖遺田產須知創業之艱我愛風流不立少年之志灌米湯而覺爽括糊罐以猶歡欲海難填脂膏易竭空囊如洗懊悔己晚幾聲大少誰存要好之心偶遇良朋枉作無聊之哭某戲編片紙苦勸衆生斬斷情絲莫學色中餓鬼冩來秃筆爲傷海上淫風歎失足於花叢每丢醜於鄉里况烟花之下賤皆露水之因緣到處爲家胡成眷屬臨時公館高住牆門掷物潛逃起黑心面不覺披簑掛號戴綠頂以何慚嗚呼冩意不常壽緣難再春夢醒矣白骨歸墟斃脚堪憐幸勿迷於女色回頭即岸是所望於諸君借此諧文用爲藥引膏盲病去道德修成樓臺金粉臨江渚逹旦通宵微歌舞昨放方行巫峽雲今宵又夢高唐雨任他百事總悠悠問柳尋花春復秋閨中妻子啼痕在痛哭良人逐下流 
[瓶甏罐頭齋筆記]  
　　有某名士與一妓愛情甚篤臨行時書介福二字贈之一日其友至妓粧閣見此二字大笑曰汝爲彼駡矣妓曰我與彼交情甚厚彼焉忍駡我友曰我爲汝解之乃用折字格將二字分作二聨曰畢世爲人只憑着兩條大腿半身衣綠全靠那一口小田昔有甲乙二人互相問姓甲曰骑青年過函谷老子（北人稱父曰老子甲用此二字者直隠然爲乙之父薑討乙之便宜也）姓李甲欺乙不知自鳴得意乃請敎乙乙曰斬白蛇興漢室高祖（乙用高祖二字者蓋高祖長於父也）爲劉（不受酬）（鏡波）其學寛　鄉村圖有人　唐詩中一句云白　河北昔書斷詫曰是必　黨不焦何以與白喪有信札往來[  子枚]  
　　九江路新開烟膏店中　紅　一幅金字大書曰國富民强 
　　某鄉人素嗜紙　烟日必吸强盜牌一包一日問於友曰人皆謂紙烟之害甚於鴉片設孔子而生於今日未審亦欲問津於此否友人答曰豈不聞書有云孔子不飲盜泉之水夫豈肯吸盜牌之烟哉鄉人聞此遂亦惡其名而與紙烟絶交[  丁生]  
（按此君爲烟公司中人亦能抱勸戒絶烟之熱誠可敬） 
　　南京路某君能爲外國語與中國人接談則操中國語與外國人接談則操外國語不知者怪而問之答曰我見人是說的人話見鬼是說的鬼話 
某人讀書讀心不在焉爲心不在馬一人在旁笑之曰焉字何爲讀作馬字旣又讀後生可畏一章首句讀曰後生可畏焉其人又笑之某曰我又不曾讀後生可畏馬你笑什麽[  天傭]  
[戲擬衆壽頭致瓶甏罐頭齋主人書] [  槁木子]  
　　瓶甏罐頭齋主人滑鑒慨自貴齋筆記出現以來日偵某等之一舉一動爲之描摹盡致播惡衆前旣只毛以求疵復盡蛇而添足温犀燭怪禹鼎鑄奸必使某等無所遁形而後己未審某等有何開罪於先生而若是侮弄之甚也須知羞惡之心人皆有之某等雖不長進有時於大庭廣衆之間被人耻辱亦自飛紅了臉是某等之面皮初未可與鎭江之醃豕川沙之黃魚比也今爲先生奚落至此使某等何地自容乎且揭短攻私實大乖乎隠惡揚善之道惟先生圖之書上卽乞賜覆順請謔安辱愛弟壽頭戴帽 
[瓶甏罐頭齋主人覆壽頭書]  
　　猪位壽頭先生　鑒頃獲來書以畫蛇添足及播人之惡等詞相責僕雖無行亦何至是徒以敝齋循有聞必錄之列而諸君之成績又班班可考不得不據事直書間有潤色一二者於諸君本來面目故未盡失不可謂之無中生有也抑僕更有說焉諸君之所爲趣事也非醜事也醜事令人恨趣事則引人笑丁福保先生云凡人每日能引吭大笑一次於衛生大有裨益僕之多紀諸君趣史者殆亦一片婆心欲令世人皆大歡喜耳豈播惡之謂哉君等若明此旨當多演趣劇爲本筆記生色爲閱者助興庶于愁城苦海之中超拔無數孤魂則諸君之德大矣臨書嘖飯卽請 
蠢安冐昧弟瓶甏罐頭齋主人坐歪（四） 
尊聞閣詞選 
[多麗從蛻巖樂府體題瘦鵑香艶叢話] [  蝶仙]  
　　一重重花嬌粉膩脂濃妝點做金荃玉葉睛窓展向春風綺羅香芳情醉蝶玻璃軟靚影驚鴻心事千般眉圖十樣玉臺明鏡炤玲瓏似身在寳山珠巿銀海眩矇矓評量到衾鸞衣麝釧鳳釵蟲盥薔薇低鬟廻誦恍聞絮語喁喁悄然時眉聲蛾絲嫣然處唇綻猩紅瘦燕輕盈癡鶯睍睆珮聲環韵互丁冬盡分付蠻牋綵筆密密替形容分明似峧絲細織鴛錦裁縫 
[月華清新月] [  鴛痕]  
　　耿耿銀河迢迢珠闕夜光寒又清徹竹影花痕檻外有時明滅問嫦蛾碧海青天經歴了幾回圓缺離别想織蛾新　舊時顔色看取閨中玉玦伯夢醒鸞床室虛生白隠約簾鈎淺浸湘波皎潔待良宵三五　圓忘不得桂秋時節今夕只蟾禪淡照涙鵑紅血 
劇談 
[滑稽新劇錯姻緣（續）] [  天虛我生]  
　　（王媽媽）我想你家公予實在是個有福分的人能彀討得這一房妻子只怕神仙也不要做了呢（夫人）他心裏原想討他表姊華素雲的只奈素雲己經有了人家所以他提起親事一萬個都是不願意好在這位莫小姐的相貌簡直和素雲是一個板子印的我想他必然歡喜（春蘭復上云）太太我把照相送給公子　了公子先還道是素小姐呢喜得什麽似的後來我說是莫家小姐便是給你提親的他便懊惱起來說什麽墨小姐黑小姐干我什麽事太太歡喜他儘管討了去做媳婦我總不願意做他的丈夫呢後來又說這張照相一定是素小姐的他說素小姐自從許了人家不肯見他的面了如今把這照相送來多分是送給他的他便留着不肯還我了（夫人笑云）如此說來他是十分歡喜的了孩子們臉軟軟的說不出要娶妻子的話也是難怪他把照相留着那便是願意的意思了王媽媽旣是如此便煩你替我求下這門親事你的媒金我總格外些兒（王媽媽做臉介）憑着老太婆一張貧嘴落水鬼也要騙他上岸那裏有講不成的事只請太太把件件聘物與我一經說妥我便把聘物丢下問他們要件回聘轉耒再定日子做喜事那便一勞永逸老太太好享老福老太婆也好交一點兒小小的老運呢（夫人）旣然如此我把我手上的翡翠鐲兒做個聘禮罷（缷釧付王媽媽介）（王媽媽接釧審視介）好一隻玻璃翠的鐲兒老太婆的老法眼估來倒值三百塊錢呢（幕漸下）吓吓怎麽天竟晚了下來呸原來你們把這幕兒牽將攏來呌我如何做戲也罷我便不做下去進台去養養力罷（笑介）（幕閉） 
小說 
[俠情小說北美婦（十）（八）（美人柏列希著）] [  是吾譯]  
　　勃來納夫人問曰汝有主見否對曰祗有穿此假冒衣服混出界線勃來納夫人曰終起人猜疑非萬全策况今夜防範非常森嚴卽此跳舞場亦守護周至吾肿一施救法惟吾之名譽全在此舉望勿洩露隊長曰吾終身守秘密誓不告人勃來纳夫人曰吾固知汝乃君子否則吾决不以名譽爲孤注也請聽吾言望回至跳舞室與卡而登將軍談話片刻吾卽來汝可用暗號爲記隊長默思此婦可謂人傑矣即分道而行隊長由邊門出復由正門進不數武即遇卡而登將軍與之談片嚮勃來納夫人至矣隊長觀其便服淡裝心異之至則與卡而登將軍握手曰吾甚喜晤汝於此吾將有所請不識見許否對曰勃來纳夫人有所請求吾從未拒却也勃來納夫人郝然曰感甚指隊長曰彼係克倫總兵想汝己熟識無待介紹昨夜在勃來納統領司令處往宿茲欲返里吾固望吾友之平安出境也言旣勃來納夫人卽以紙遞將軍曰此係吾所擬執照須將軍簽字庶可有效卡而登將軍笑曰人當慶賀克倫總兵有美婦引導吾甚顯助汝平安勃來納統領不久將返去時曾囑吾待至十二句　後不見返則不必待吾等旣係同胞安得不彼此相助言畢即從衣袋取出空白紙交隊長曰請將姓氏及職分書於其上隊長即冩派曲列克倫啞海啞第六營砲臺總兵卡而登將軍接後復添數字卽交與隊長曰掛经可平安出境此界線範團全在吾勢力之下也言己即道晚安而别勃來納夫人則執隊長之手曰吾信此處熟徑不致如前夜之迷路任吾導汝行隊長見其態度從容神色自若不禁欽佩馱思途中設這不測則吾生命喪失彼亦名譽掃地矣但勃來納夫人毫無長怯之狀牽隊長而行至門一將校謂之曰吾以爲勃來納夫人未必離此若是之遽因晚膳尙未通告也勃來纳夫人曰迫於事務不克終局勃來納統領曾言十二句鐘前不到此即己直返司令部故吾須探之顧隊長復曰彼係吾友克倫總　汝認龐否隊長卽與之行鞠躬禮而出門外凉風襲襲頗覺爽人勃來納夫人指屋頂附耳曰彼尙在此否隊長曰何人彭清乎彼固早己離此矣後面有樹可攀登而降如未脫逃早被拘矣行抵一獗隘處甚黑暗祇聽得營中馬嘶聲人囂聲輜重聲不數武見廚房内燈火熒熒頗形忙碌顯係明晨出隊之用旋向左轉途甚平坦惟堅如石印觀星斗始知向東而行除營中人聲外餘皆寂靜空氣清凉令人健爽且行且談隊長問曰汝長寒乎曰否甚快隊長此語蓋使二人回憶前夜在途中扣緊外衣之事勃來納夫人又曰今夜多穿衣故不畏寒也隊長默思吾等冒險而行宜寡言免窺破二人徐步行弗閒談有時勃來納夫人失足仆於石隊長抱持之亦不　 
了青追悼會 
[輓了青] [  包柚斧]  
　　惜汝奇書緣未了 
除他靈鬼眼誰青 
[輓徐了青先生] [  重光]  
　　涙珠日記成千古（了青有涙珠日記小說） 
文采風流少一人 
[輓了青聨] [  眞州趙二] 　　 
何處可招魂斷稿殘編餘手澤 
爲君欲挂劍清溪流水是哀音 
[了青先生輓聨] [  冰徐弢] 　　 
嘔心血三十年一腔悲憤滿腹牢騷著作等雲霄君自大名傳宇内 
　　訂神交數百里涙洒殘編神傷遺照音容空想像我來何處哭先生 
[輓徐了青先生聨] [  楊篤] 　　 
自由談曾許自由落落訂神交健筆至今愧楊意 
不了緣眞成不了綿綿此遺恨艶才何處覓徐陵 
[輓徐了青先生] [  隠] 　　 
翰墨結綠念吾道悠悠不禁欷歔失知己 
文章憎命任神州莽莽又看憔翠了斯人 
[又] [  井水]  
緣不了願仍不了 
文可傳名亦可傳 
[輓徐岱祥先生聨] [  樵賓] 　　 
萬劫賸殘詩（指劫餘草集）禍水滔滔（指急智小說）赤手誰　手擔石 
　　千秋同灑涙泰雲黯黯傷心怕讀不了綠（不了綠未完稿讀之使人起悲） 
[輓了青徐先生聨] [  淑梅]  
　　是當世奇才不惜昻藏遽齎志以没 
作同人死氣可傷塵劫使聞風而悲 
輓了青君詩文聨語極多不及備載敬擇其尤排日發表其餘祇將作者名字彙列於右以誌感謝 
　　杜悲吾邱振標槐園舊主秋影野樵朱愚民顧逵陸徐天恨吳興愚丐鎭海　愚依塵愛霞室主人 
 
 
 

Page 15

 
 
   
 
 

Page 16

 
 
   
 
