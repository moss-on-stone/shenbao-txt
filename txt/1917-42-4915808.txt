# 1917 - 42 - 4915808

 

Page 1

 
 
   
 
 

Page 2

 
 
時評 
[行將揭曉（冷）P ] 
　　對德抗議之結果行將揭曉矣揭曉之後自有新事實之發展斷不至如前數日之寂無所動也 
　　以京電言德國答覆抗議之言斷不能消滅我第二步之進行是所謂斷絶邦交之舉當在章中也然余謂今後新事實之發展不在斷絶邦交與否而在加入戰團與否蓋斷絶僅在對德其果效之變化尙待他日戰畢之後加入則所對之方面甚多其所生之變化即在此加入與未加入之間余雖不主張此次之有此舉動然亦不反對此次之有此舉動者也特是動機巳啓我所惴惴於心者不知任事之人有無能力以應付此所生之變化否耳時機迫矣願任事者毌忽 
[命令]  
　　二月十六日大總統令誠明孟富德李恩榮均加陸軍少將銜祁連甲授爲陸軍步兵上校高峻峰授爲陸軍輜重兵上校此令 
　　又令國務總理段祺瑞呈請任命朱寳仁試署印鑄局僉事應照准此令 
　　又令署理察哈爾都統田中玉呈請任命王瑞霖試署興和縣知事應照准此令 
　　又令陸軍總長段祺瑞呈請授陳鴻逵爲陸軍步兵中校李煥章爲陸軍砲兵中校孟星魁爲陸軍步兵少校張　唐爲陸軍騎兵少校應照准此令 
　　又令陸軍總長段祺瑞呈請授張爲珊爲陸軍砲兵中校並加陸軍砲兵上校銜應照准此令 
　　又令陸軍總長叚祺瑞呈請授徐明允爲陸軍三等軍法正應照准此令 
　　又令國務院存記之孫振家著發往湖北交該省長酌量任用此令 
　　又令濟克登諾爾布林沁札木蘇晋封爲郡王此令 
　　又令許昌有給予三等文虎章此令 
　　又令王瑞林給予四等文虎章此令 
　　二月十七日大總統令茲制定雲南第一覆選區改選衆議院議員日期令公布之此令 
　　又令茲制定哲里木盟補選參議院議員日期令公布之此令 
　　又令四川建昌道道尹杜慶元著免去本職别候任用此令 
　　又令任命周恭壽爲四川西川道道尹楊端宇署建昌道道尹此令 
　　又令兼署内務總長范源濓呈准綏遠都統蔣雁行　綏遠警察廳廳長孫榮宰因事懇請辭職孫榮宰准免本職此令 
　　又令兼署内務總長范源濓呈准綏遠都統蔣雁行咨請任命李如璋試署綏遠警察廳廳長應照准此令 
　　又令久原房之助給予二等嘉禾章此令 
　　又令韓鳳樓劉顯潛均給予二等文虎章此令 
[專電]  
　　北京電聞德使對於抗議之駁辭（一）抗議書言潛行艇損害中國人生命財產此爲中國人乘坐交戰國船隻且蔑視中立條規輸送勞動者於敵國之結果（二）封鎖區域英國亦曾劃定中國何以未提抗議（三）潛行艇使用方法公法中未有規定聞德政府之答辭將與此意畧同 
　　北京電顏使巳有電來述德厲行其潛艇新計畫甚詳政府昨本國務例會改特會歷五鐘久僉云第二步應付時機漸趨成熟 
　　北京電又一外交確息駐德顏使於抗議後來電除報告外參述己見謂加入無利力主仍守中立同時駐奥沈使電陳美與奥尙無宣戰或不致决裂我對德奥亦應分别國務院議以兩使身在駐地不無偏向英人某顧問且疑前電係德人僞托昨外部因電顏使質證 
　　北京電法使館於前日下午五時開會英日俄比意各使皆列席外交界所聞有三說一謂係受日使訪問之結果專就日本方面外交活動情形加以討論二謂某使擬由彼領袖協約方面勸中國加入戰團而各國公使則因尊重中國主權認爲不可三謂係受陸徵祥訪問之結果關於準備護送德使假道之問題 
　　北京電德使辛慈昨電在華德領轉告德僑務守鎭靜毌輕率 
　　北京電德使館對駐華諸德領事發有訓令 
　　北京電美使昨謁段總理談二小時述美政府最近態度又前晚美使館聞有長電致華盛頓報告東方情形 
　　北京電昨午政府密電駐德顏使内容甚秘 
　　北京電昨上午九時陸徵祥謁元首報告歷訪駐京各使晤談情形 
　　北京電昨日（十七）政府先開外交會議畢仍開國務例會（一）吉林財廳長楊壽枬未到任前派高某署理（二）履勘淮河旅費由財部撥發歸入五年豫算 
　　北京電衆議院昨開外交委員會舉代表十人每星期與政府接洽　 
　　北京電楊晟調京有專辦加税免釐事說 
　　北京電各政團爲一院兩院制問題今日（十八）開協商會交換意見互相讓步 
　　北京電熊希齡長平政院巳得同意使𡩋歸即發表 
　　北京電范源濂改内務蔡元培長敎育將提出 
　　蘇州電今午（十八）熊秉三蒞蘇聞赴鄧尉探梅 
[外電]  
　　北京電德國駐京公使昨日通電駐在中國各地該國領事告知時局急迫情形並飭萬一國交斷絶務須愼重將事處二切（十八日） 
　　漢口電王督軍之對時局問題聲明與馮副總統同一主張維持現狀（十八日） 
　　漢口電椗泊武昌之中國水雷艇四艘現奉海軍部令集合大沽該艇等巳急準備開駛（十八日） 
　　漢口電長沙電云北京政府近曾諮詢湖南督軍譚延闓對時局之意見譚督巳於十六日答覆希望嚴守中立（十八日） 
　　漢口電王督軍因欲改良鄂省製茶擬設製茶模範工場目下正與茶商等籌議一切（十八日）以上東方通信社電 
[戰電]  
　　倫敦電由德歸來之美訪員證實英法戰事家所持德帥興登堡不久將有大舉之說據謂德國人民幾皆忘其痛苦惟望早日大勝了此戰局泰晤士報軍事訪員聲稱德國刻方集大軍於西境去年十一月間有兵一百二十八師今則增至一百六十六師大約陸海軍將同時大舉攻擊英倫德參謀部軍略書中曾有暫握海上一部分之管轄權俾可縱兵登陸則雖德艦遭受損失巳足相抵等語今德艦隊實爲參謀部所管轄其海陸軍同時進攻英倫之謀必不稍懈故英政府務宜維持國内有力之防務云云比利時麥特洛波報云探悉比境德軍異常活動自二月初起德軍當道佔用各鐵道兵士由羅境塞境或俄境來比者絡繹不絶内有騎兵頗多且有身强力壯裝備充足之少年生力兵然亦有年輕而無經驗之新兵（十六日） 
　　瑞士京城電德皇之赴維也納其最大原因乃恐奥國宮廷内閣經近今之變動後對德態度或有轉移新員中之數人富有家產若輩對於奥國受德節制之財政利益皆不關心舊臣今惟餘匈牙利首相鐵柴一人此君擁護德皇甚力其未被擯棄者蓋恐失德之歡耳（十六日） 
　　亞姆斯特丹電德國里文洛伯爵駁斥各報評論英國上議院討論潛艇戰略一事之言謂前次德國潛艇戰爭非爲英國之計畫所敗乃因美國以干涉恫嚇故遂不能發展據柏林官電聲稱德皇下諭海軍曰當大决戰醞釀之際全賴我海軍旋轉英國餓人之戰術我至頑强之敵方擬用此戰術傾覆德國吾人宜以權力所能爲之方法阻塞海上交通以拒此敵並其與國此舉應以潛艇居上云云德皇自信必能破壤敵人 
 
 
 
] 

Page 3

 
 
之戰略近嘗於化夫堡與詩家穆勒氏偶　謂拿翁所抱大陸封鎖之理想今巳成爲事實英國後未如今日受此創痛又謂公理道德皆屬德國方面今必用各種利器以達奏凱目的云（十六日） 
　　亞姆斯特丹電奥皇巳代佛里特里區大公充奥軍副司令（十六日） 
　　亞姆斯特丹電德國自開戰至今巳用去兵費英金三千兆鎊（十五日） 
　　亞姆斯特丹電荷蘭漢特爾斯白拉特報載稱荷政府現議遣貨船取道巴拿馬運河開往荷屬東印度至於旅客則議令乘船至紐約然後遵陸至舊金山再由該處荷船載之至目的地（十六日） 
　　倫敦電德國准美員留居比境及北法辦理賑務美員巳允約定一切須照舊時情形（十六日） 
　　瑞典京城電瑞典政府巳將燕麥大麥及其他物產收爲官有並禁止以芋薯爲芻料（十五日） 
　　倫敦電每星期銀巿報告云近來購銀者雖少而銀價仍漲一因美國來銀遲緩一因印度國庫存銀短少八百萬有奇（十六日） 
　　倫敦電路透電社探悉英國各有力方面對於中國决議與德斷絶外交關係一事大爲滿意駐北京協約國公使現與中政府會商取此舉動後應行之計畫甚爲密切（十五日） 
[公電]  
　　魯督通告濰縣民軍解除武裝電各報館均鑒魯省民軍均巳編制完竣次第調省點驗惟省城附近營房實不敷用商准參陸部借用馬廠小站營房暫駐前巳將周村之隊兩營開往馬廠茲令濰縣新編第一旅第二團開赴小站當飭其團長王貫忱於十五日晚五點由濟上車乃該團違抗命令届時竟不上車當以其新編隊伍軍紀未明從寛辦理面諭該旅長朱霽靑曉諭其部下並派朱參謀長前往再三開導始云服從復令其於十七日下午三時上車届時不但仍不上車並有暴動行爲如此有心擾亂軍法難容遂令第五師及二十四旅並各隊齊赴該團解除其二三兩營武裝分别懲辦地方秩序如常恐遠道傳聞失實特此電聞張懷芝洽 
　　北京中美聯合義賑會來電馮副總統各省督軍省長上海盧護軍使申報新聞報館鑒中美聯合會乞中國會員一致主張中國不得承認交戰國無論何方面令中國加入歐戰團内深維本國利益直至歐戰完竣均須嚴守中立現在美國勸告中國與德抗議並聲明無效即斷絶邦交本會中國會員認爲此舉與本會不便擬將本會暫行解散俟歐戰完竣新設中外愛國聯合會台端意見若何專此飛佈肅頌勳祺並候還電中美聯合義賑會　 
要聞一 
[我國與世界戰局（六）（飄萍）]  
　　昨今之北京外交界 
　　某要人之談話紀要 
　　昨今我國政府方面除秘密外交會議而外仍無何種表示今日（十六）外交會議原有各員列席而前外交次長夏貽霆亦參加焉至外國顧問如莫禮遜等亦時請到院備關於公法及國際慣例之諮詢所籌議者仍爲第二步之準備事至繁瑣以後即逐次開會討論之準備妥洽則俟德國態度如何表示然後實行是爲近日政府進行之步驟 
　　德國駐京公使辛慈氏自接我國對其政府抗議之公文其活動狀態如故昨日之宴梁任公亦其交際自若之一端也同時尙有幾與德使處相等地位之奥國公使亦時向外交當局爲反對之運動前日下午之晤劉次長聞陳述加入戰團之害頗詳而德國使館中近亦疊開密議據某外人傳聞則籌商防止我國加入戰團之方法以外巳爲第二步之準備以現在情勢觀察之第二步之實行爲時殆巳不遠也 
　　此次外交問題發生而後政府中人與新聞記者之談話甚鮮昨晤某要人略有詢問但在今時尙無紀載之自由僅能就表面者記之亦可稍知政府外交方針之眞相及今後進行之程度記者問某君今次政府之所以出此舉動於保障人道維護公法之外其原因别有在否某君言今尙不能爲充分之說明但考察近時國際社會之情形中立國之美國巳取如斯態度中國雖非被動而然但不如是則國家在國際社會將一時陷於孤立故抗議乃不得不然之勢但中國仍與美之對德程度不同者則美國在未與德國斷絶關係之時巳經屢次交涉中國與美不同自不能不先之以抗議而靜觀德國之如何對待至於抗議以後政府固不希望其急轉直下而不能無所準備連日會議卽在準備之中準備以待時勢之變化乃日内政府之態度也 
　　記者問萬一國交斷絶而後其進行如何某君答今尙難言但縱令國交斷絶而後未必即達於宣戰至其時尙有國會在政府不能獨斷此次抗議政府因其爲重要之事故曾向國會報告議員諸君頗有手續上似先宜商之國會爲言者但應政府負責之事而商之於國會是爲政府溺職應國會負責之事而不商之於國會是爲政府違法（如約法規定宣戰必得國會同意）僅爲提出抗議乃應政府負責者也故政府意以爲報告國會而巳足矣　　記者問現在協約方面與美國方面地位尙殊中國對於兩方孰爲輕重巳有一定之方針乎某君言中國有自己之地位以現在言兩方皆同樣對待無所輕重於其間今後方針須視兩方以如何政策對我而决定政策有以政治軍事之手段行之者有以經濟手段行之者對待此種政策或應有所避就或不妨並蓄兼收今則正研究各國對我之政策以定方針之時耳 
　　記者問今後國内政治之變遷其趨勢若何某君言政府正思有以整頓記者問對人乎抑對事乎某君言目下自先重對事整頓但對人亦難免相因而生按此言果信殊足爲政局改組之張本特時機成熟在於何日乃一問題而巳 
　　所謂某要人者並非身居當局而與局中有大關係其言半可以代表政府半爲個人意見讀者試細味之或可爲觀察時局之一助也 
[中德問題之外交形勢]  
　　昨日爲星期五本非國務會議之期惟總理於昨午前十時邀集各要人會談梁任公陸子忻汪伯棠曹潤田等七人及外國顧問數人對於中德邦交之種種研究至下午一時始行散出一時半公府特開國務會議國務總理曁各國務員其他高級軍官等均列席惟參謀總長王士珍因事未到自二時開始討論訖三時半止所討論之事件仍不外中國對待德國之外交方針如何完善將來第二步之進行如何繼續措施萬一斷絶中德關係僑華德人之生命財產如何處分再加入協商國後中國應擔負之義務與加入時之條件均關係重要不可不從長計畫樹一目標俾朝野上下努力同注其結果則先擬兩個辦法（一）德國答覆如取强硬的態度毫無轉圜政府卽實行第二步之主張（二）德國答覆或道歉忱有商榷之餘地政府即嚴守中立另用他種適宜辦法聞政府當晚將是日會議情形密電各省長官依中央所持之外交方針分别籌備内外一致以期無隔閡之弊而收指臂之功又聞公府方面消息政府於前晚接得駐德公使顏惠慶之電覆略謂對德抗議書巳依正式手續遞呈德政府德政府現正開會籌議答覆中國但因德華電阻止交通不無延緩時日等語當茲事初起時朝野議論有所謂條件附加入之說於是頗有議及修改條約收回領事裁判及增加關税等等者近日政府當局對於此層意思似有更變意謂此次中國對德抗議純爲維護公法尊重人道起見本無一毫私利之念介於其間若必提出以上種種爲交換條件轉滋各國之誤會甚或逞其媦嫉使外交上别生枝節更屬非計故政府擬格外以愼重出之日來外間頗傳日本將代表各協約國勸告我國政府再進一步直捷加入戰團此項消息尙未有所徵實惟聞政府連日對於萬一中德絶交後如何布置正分别研究其中一端卽將願回國之德人如何送還是也聞政府前日曾派陸徵祥氏歷訪英俄法三使館關於此事有所協商據法公使之意謂此事有三策可行一由西比利亞鐵路運往瑞典一由海路運至土耳其第三則送至附近中立地帶之荷屬羣島等處而此問題中之最先注意者則爲護送德公使出境駐京各國公使館内有護衛之兵此爲我國之特例是不特護送德公使出境卽爲了事所有德使館之衛兵自當善爲區處近聞政府中對於此事議定將來中德邦交果至中斷除護送德使出境外所有德使館之衛兵尙擬妥爲安置又自對德發出抗議以來中央各機關無不增數倍之忙碌而敎育部亦爲其一　聆此言似覺可異及探詢情形始知該部之忙亦自有故十日晚發出抗議後兩小時敎育部即向柏林留學生經理員發一急電令速轉達學生自翌日起該部即會議萬一中德絶交後留德學生學費及一切善後問題如何布置昨聞該部關於此節業有凖備又關於在華德國敎習及德人所設學校有種種問題俱須預爲研究以是連日以來該部亦忙碌異常 
[孫洪伊致各政團書]  
　　不主張絶交與加入 
　　孫洪伊氏對於中德問題曾有致韜園函一則發表其意旨茲聞孫氏近又有致各政團書力言加入戰團之不可其文曰海上遠聞加入協約之訊初未敢信洎讀報載抗議巳發加入未確時流持論復多懹疑略陳鄙言幸商榷而主持之凡國之外交以實力爲後盾内力不充外患易入事至危也幾至微也吾國今日　釁可也啓釁不可也息事可也生事不可也今也對於德之行動亦非不可以抗議但抗議而從焉與否不從而絶交與否絶交而宣戰與否此諸問題應先解决而後可以通牒若遽馳抗議之空文即作絶交之硬語謂之爲吾國近世外交史上空前之創舉則然竟謂爲世界新舞臺上開始之壯劇則殊恐未必然也或謂抗議而不必絶交今巳表示絶交矣絶交而不必宣戰或不竟至交戰斷絶而後旣多發生戰之機會即易捲入戰之潮流非予美以促進戰亂終局運動之要徒授德以擾亂極東安寗平和藉口之資無限制潛艇之政策厲行愈演愈迫又焉能極其所至我即能以不戰自安而未必能以不加戰於我限人言念前途至堪危懼或謂美共和也國體同美中立也地位同此次對德方針宜與美採同一之步調今也對於美之行動巳有同一之表示矣美之國勢何如而我何如美之民意何如而我何如美之軍實財力何如而我何如美受潛艇不知多少痛苦對德不知多少交涉抗議不知多少次數今乃稍示强硬始言斷絶而我又何如其非同一不待中智辨也今後或參與戰爭或武裝中立美之態度尙在不能明瞭之數而所謂隨宜隨行者果何謂也夜半臨深險何似也歐戰終有停止之日勝負之數縱難預言擲孤注投入漩渦之中其勝利也吾何所得其損失也吾安所避此又應先自審者矣今之持加入論者一曰取得列席和議之發言權一曰圖免協約國之處分夫發言權之作用一在主張利益一在抵抗危害利益必有目的試問吾國今日利益之目的安在若國家要素及世界人道之危害縱不加入凡爲國際團體當然可以發言此種作用不因加入而發生亦不因不加入而遂消失歐戰以來美國對於協約同盟兩方面屢次嚴重發言皆爲天下所聳聽猶是局外中立資格耳即令美加入戰團我仍保守中立有美之先例在豈可誣也且發言權之實際以效力大小爲有無效力又隨國力强弱爲伸縮我國之弱無可諱言加入而後果何實力挾以相從也麃　虎逐之場我卽鼓掌軒眉論列是非血肉搏戰而得之發言權與虚聲援助而得之發言權代價旣巳不同效力可以預决名義雖有亦等於無而巳夫我之加入一感情之表示耳一名義之關連耳將謂協約勝利而伸張其勢力耶其失敗也將謂取償其損失耶此或人人意中不可免之事但旣至單獨行動以謀我公同處分以軋我時移勢易境過情遷豈追隨奔走其後即具有操縱左右之權能偶或有牽制阻撓必諸國中利害衝突爲其主因斷非一時間感情所能轉移一團體名義所能維繫預計將來議和之際轇轕極多土地之互相交換權利之互相分配損失之互相抵補無論孰勝孰負皆不能免此困難吾國而在戰團以外則其所交換分配抵補者推而極於遠東方面必諸國巳取得於中國範圍以内現有之土地權利尙可互相讓渡其範圍以外則中國固有自主之權非諸國所能處分也若加入戰團之中以權利義務公同之故則舉獨立自主之土地權利托諸公共支配之下而受强迫約束之制裁是時論所謂處分者尙屬和議以後未可知之事而攤配轉嫁之實禍巳促其即在和議之中况將來戰後情形縱散約解協約國與同盟國間之縱横變化協約國又與協約國間之離合變化地位各易形勢頓殊吾國外交正多活動自由之機會我而發奮踔厲外應外交之趨勢内圖國力之充實豈遂無自立自存之道更進而問吾國近數十年問其勢力之彌漫政策之摧殘不平等之條約及待遇制吾死命使憔悴萎　不能發展幾至不能生存者果將何屬必明審其方面所在然後可以定外交上從違取舍之方針乃貿然不察於一方面隨聲附和於一方面斷絶關繫設令切身利害迫於無可如何之境萬不得巳之情形孤注一擲尙有可言潛艇之封鎖區域遠在重洋渺不相涉何爲不稍留外交上變化之餘地哉要之歐戰問題與遠東問題究爲二事我一加入則將併此兩問題縮而爲一促短處分中國之時期其危一處勢力均等之下縱能排除一方面勢力而一方面勢力必益鞏固膨漲永遠受一絶對强大勢力之壓迫其危　加入之後國力不能自衛必招外力之侵入其危三抗議本爲國際團體應有之權利但絶交加入無一利而貽三大害甚爲中國危之洪伊謹啓 
[徐州快信]  
　　熊鳳凰昨抵徐住巡閲使署張勳卽於昨日午後二時在署設讌歡迎國會議員吳蓮伯王幼山前湖北巡按段書雲均在座席間談話略涉外交問題吳景濂定今日晚車回京王茂材回沛縣省親張勳反對收買存土案前日曾派某赴寗謁河間探詢確情 
　　聞倪嗣冲又調集所部二十餘營駐防蚌埠定武軍三營巳開回徐州 
　　第八路統領楊瑞文昨來徐報告軍防事宜第九營營帶張肇恩有升第二路帮統希望 
[南京快信]  
　　浙省督軍省長昨電馮副座表示外交意見主張中立 
　　駐寗德國領事昨謁馮副總統有所商榷 
　　中央昨通電各省遇外交事件須審愼辦理 
　　師景雲馮國勳將奉派入京參與國務院召集之外交海陸軍防特别會議 
　　海軍第二艦隊饒懷文日内卽乘津浦車入京列席陸海軍防會議 
　　王寵惠昨由滬携眷過寗旋卽轉津浦車北上 
　　省議會議員抵省者巳有四十餘人聞正在協商選舉參議員事 
　　前晚碑亭巷口失愼火燄甚熾警察廳長王桂林督操官王桂森恐延燒花牌樓店舖督隊拆毁鄰屋火燄始殺 
　　本月二十四日爲上丁祀孔之日齊省長昨飭江寗知事籌備儀節悉照上届辦理 
　　部視學錢家治周開鋆巳來寗視察學務明日卽乘車赴鎭江 
　　江蘇印花稅分處擬日内派員分赴各處調查銷行情形 
　　五年度内國公債尙未收束淸楚財部昨來電催報以資結束 
　　黃穉賢張宗燡由各屬查禁煙苗公畢回省銷差省署委候補知事朱祖懋暫代無錫縣知事 
　　馮副總統派劉傑代表赴滬祝柏文蔚之太夫人壽 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[英報論收買存土問題]  
　　十六日英文京報社論略曰記者敢謂星期二日上海禁烟大會之詳情足以證明馮副總統不合爲繼續擔負國民所賦予重大職位之人物記者竊望此種觀念定可爲國會所採取而引起要求副總統辭職之行動也禁烟大會所披露之詳情尙有遺漏不盡之處記者幸能述其所知以補其闕副總統自己極力贊成買土合同並力勸中政府予以同意今乃欲卸罪於唐紹儀此誠爲近日歷史上一最大不名譽事件之點試觀副總統致北京論存土事之電文卽可暸然副總統於第一次電中主張收買存土頗有志在必行之意聞國務院以副總統情面攸關未便拒絶討論蓋遽行拒絶則與副總統之面子過不去也國務院乃囑其以詳情見覆一月十六日左右馮發長電來京又力勸政府收買洋藥公所之存土略謂存土共二千一百箱若立即成交可以每箱銀八千二百兩之價格收買之否則土商將昂其價值每箱須銀九千五百兩若照前價收買縱須給予現資猶爲大可滿意之交易而况給付債劵尤屬卓越估計其利爲數不資苟照尋常方法蘇省僅銷九百箱粤省復銷五六百箱則政府不獨可收回債劵且可淨得餘利至少五百萬元若政府製烟成丸則獲利尤多約計除贖回償券外每箱可淨得餘利二萬元以一千箱計之即可得餘利二千萬元電文内又有一奇異之語據謂當禁令實行之日凡未售盡之烟土槪由政府收買此固東西各國禁絶鴉片者之通例云云記者尙有一要事不得不言者當副總統未議收買存土之前有某某者自稱爲洋藥公所之代表來遊北京運動某某要人謂洋藥公所如能與中政府成就關於上海存土之滿意辦法願以五百萬元爲壽幸北京尙不若是腐敗於是此事之磋議遂由北京而移至南京矣 
[馮副總統與國會議員之談話]  
　　表示收買存土理由 
　　馮副總統之收買存土前於萬國改良會代表丁義華君之晉謁曾將其原委說明丁君在上海禁烟會中之報告閲者當猶能記憶也近國會議員王茂材偕吳景　氏來寗王君曾一度謁見馮副總統對於收買存土一事有所詢問馮副總統所答覆其理由仍與告丁義華君者大致相同昨王氏在江蘇自治促進會之歡迎會中報告其與馮副總統之談片泚筆紀之亦足見當局之收買存土即其發表之理由亦不過爾爾也王君云予偕吳君出京來甯之後昨日卽進謁馮副總統談次曾叩及收買上海洋藥公所存土案之内幕據馮公云此次收買烟土予對於國家對於人民對於土商均無絲毫私意國人不察妄加責備是使予於國事抱無限之悲觀凡人論事須審察事實　其利害予之建議政府以債票收買存土實爲應時勢之需要對國家旣可免外人將來之藉口索償損失並可免奸民之私自販運且債票實價現在不到六成政府如將土售罄可贏大宗鉅欵與國家財政未嘗無補予因有此種種利益故决然行之云云予察馮公之意似不外兩種觀念蓋以三省銷土之合同期滿所存之土洋商如果照約運回所受損失必鉅假使我國禁煙不能完全奏效私種私吸依然目前景象豈不授以口實索償損失再如洋商不肯運回依舊屯積於上海方面則奸商私自販運必多内地烟毒仍不能完全禁絶與其任奸商之販運毌寗收歸官賣此項合同確巳簽字大約一俟銷土合同期滿（三月三十一日）卽雙方履行至收買後之計劃係將烟土配製丸藥派員分赴各省設立專局銷售云 
[政府辦理烟酒公賣計畫]  
　　煙酒公賣爲我國國庫收入之一大宗去年陳瀾生入長財政時向美國資本家磋借美金五百萬元卽以此項收入爲抵押財政部爲求增加此種收入特於京師設煙酒公賣局並於各省設立分局專理國家烟酒稅項收入事宜該局某公近語人云政府之辦理烟酒公賣祗求收額充量不求稅率加增查我國烟酒稅及公賣費之預算各爲一千萬元而去年之純收入巳達一千八百萬之多若復加上徵收使費三百萬元則收入巳達二千一百萬除新增公賣費外所有國内烟酒稅率一槪仍舊並無絲毫之增加倘此後各地能依照現行稅則切實徵收則每年收入比較預算必綽有餘裕今後國家對於烟酒稅務方冀力求改良以便商民一俟若有成效將來稅率或能減輕亦未可知有謂國家之舉行烟酒公賣也其勢無異於阻抑土產提倡洋貨所言未免過當我國酒類之行消最廣者莫若紹興而此種黃酒乃該地之特產非他地人所能仿製蓋水性地質及他特殊緣因有所限制絶非智力之所能爭也且烟酒稅項苟非因國家特加注意則外人之在我國製烟釀酒者勢必爲所欲爲無人理問查外人在我國設廠製烟釀酒者上海則有英美烟公司之製烟廠奉天則有東亞三菱公司之製烟廠漢口則有法人之釀酒廠此其落落大者然僅就此三地而論每年應繳政府稅額至少不下五六百萬元現我國以整頓烟酒稅故對於外人之不依法治者自可據有充分理由與之力爭庶可使彼就我範圍否則將無奈彼何矣今者英美烟公司巳遵章照繳矣漢口法人雖未繳欵而交涉業巳定案矣今之懸案未結者僅日商耳一俟解决則政府將又多數百萬之入欵烟酒公賣之施行即係改良烟酒稅法之先導現全國烟酒稅法種類旣異率額尤歧釐金牌照雜稅統捐種種名目不一而足或值百而抽五或值百而抽十一國之中省與省異一省之内縣與縣殊方其運行也每經一地必納一稅每納一稅必延滯多時展轉徵抽層加疊累計稅額最高之省分竟達百分之四十五其不及者則僅百分之十行之愈遠納稅愈重稅率不平苦樂不均長此不改國何以國烟酒公賣實爲改革烟酒稅則之張本公賣辦法各省同名是名昭劃一也費率雖各省不能强同而一省之内巳不復縣與縣歧矣且稅率納法較之往昔巳屬簡單此現行公賣之實察也循此而進必至各項烟酒稅法悉行裁撤而以公賣爲歸宿而公賣之主旨則在產銷分徵酒之自產地外運也依價納公賣費一次領帶牌照無論運至何地沿途槪不復有何項之徵收及至銷地復依當地價格納稅一次除此以外别無他求較之現狀殊爲簡捷且與外烟外酒之進口銷場二稅緊相符合庶外烟外酒將來磋議徵收時外人亦不致因徵收方法之不便而藉口搪塞也云云 
[恢復海軍司令之提案]  
　　我國海軍由前淸設部時事屬草創是時淸室洵邸持絶對集權中央主義京部之外並無執行督率機關民國成立後應時勢之要求特設上海海軍總司令處袁氏當贛寧事件發生時頗賴該處收臂指指揮之效去年滇事範圍擴張盛大時劉子英因海軍中少年系軍官多數有傾向護國軍之表示突然請將總司令處裁撤另設總輪機處代行其職權現聞程玉堂總長以目下國防重要沿海之第一艦隊及沿江之第二艦隊僅由部中指揮易失靈捷之功能提議恢復海軍司令處稍異從前組織以期完備黎大總統亦以茲事爲今日當務之急本月十三日上午十時元首曾因此事召程入府訓示一切以便籌備江海要防聞擬以薩鎭冰爲總司令李鼎新爲副司令業經提案交由國務會議一俟通過即可實行設處 
[兩院協商保利借欵案]  
　　昨（十五）下午一時兩院協議會在衆議院開會兩院委員全體出席共到二十六人先用抽籤法簽定主席衆議院委員長黃雲鵬主席遂開始協議先討論收鍊制錢合同第一條衆議院某君發言維持衆議院修正案即限制噸數爲六萬噸反對參議院之議决案於是以投票表决共投二十四票（因參衆委員須爲同數衆議院委員長旣主席故參議員須減一人以抽籖結果參議員某君失投票權）贊成衆議院修正案者投白票反對者投藍票計白票得二十三票衆議院修正案成立衆議院第一條原修正案爲暫定爲六萬噸參議院王湘昨臨時提出修正案改爲至多不得過六萬噸表决結果白票二十二藍票一亦成立次討論第三條分利成數此條爲公司最注意之點亦爲昨會辯論最激烈之點衆議院曹瀛反對衆議院修正案最力主張公司分七成惟參議院李兆年持論相同餘如參議院之朱念祖解樹强等衆議院之馬驤孫鍾等皆維持衆議院修正案者孫鍾發言曹瀛質問孫謂貴議員非公司代表何必如此着急一時幾有大衝突之勢某議員忽提出修正案改爲收錢省分得四成公司得六成蓋一種調停辦法也於是又經幾多辯論之後先以修正案付表决贊成者僅五票然後以衆議院原修正案表决得白票二十一票藍票三票衆議院又大獲勝利衆議院王乃昌提議於第三條之下加入一項文爲收錢省分所得利益以用於地方爲限非經省議會議决不得動用表决全體贊成繼議第五六兩條參議院議决案係將該兩條删去昨日討論之結果衆認此兩條無規定之必要大多數贊成參議院之議决案五鐘散會 
[滇黔補選議員之研究]  
　　此次雲南省舉行衆議院議員某選舉區補缺選舉曾呈奉大總統命令明定選舉日期未幾貴州省亦舉行某區衆議員補缺選舉則逕由該省省長自定日期并未呈請大總統令定兩省辦法顯歧必有一省於法不合當發生選舉無效之問題者聞内務部正在研究此項問題查衆議院議員選舉法第三條雖規定每届選舉年限其選舉日期以敎令定之臨時選舉日期亦同等語然關於補選之規定則無日期必以敎令定之之明文補選與臨時選舉顯屬兩事不能比附故内務部對於此事認爲有研究之價值但查同法第八十九條明定關於改選及補選事項均依本編之規定行之然則補選日期當依第三條之規定以敎令定之固又了無疑義將來此事如何解决誠又爲法律上之一問題矣 
[對德勸告聲中之武漢]  
　　對德交涉起後中央早巳諮詢各省長官意見武漢間頗傳王子春督軍主張加入協約方面爲有利益因是謠言蠭起盛傳將逐除漢口德人之說德商所用之人紛自告退德租界之華捕亦擬即辭職德領事昨特向各捕開導謂中德夙敦睦誼此次提出抗議乃屬朋友忠告並非卽斷絶邦交爾等切勿爲謠言所惑其各照常服務云云王督軍聞知此信恐匪徒趁隙造謠特下緊急戒嚴令飭武漢軍警各官妥爲防範於德租界附近各地加派軍隊駐紥保護其餘街巷步哨巡邏實彈荷鎗通宵不絶以防意外聞王督軍對於中央徵求加入與不加入之意見曾經數集軍政各長官會議以我國軍備不充海戰旣乏艦隊陸師只敷國防造械又多缺點加入戰團於協約國殊無大利於自國徒增隠憂確巳覆電請仍守中立但交涉情形瞬息萬變日來京鄂密電紛繁使者亦絡繹於途究不識果否採取與美一致行動也又聞王督軍因漢口商巿停滯人心皇皇於十四日親自渡漢召集各帮董在商會開會宣布政府對德之主張有無論美國若何吾國决不輕入戰爭漩渦之語且謂吾國抗議後德政府尙未答覆目前尙未至國交斷絶一步一切仍守中立往來如常云云 
　　漢口商貨因現在揚子江水涸航運不能暢行火車運費較貴近四五星期出口者寥寥入口之貨亦大減於前自對德抗議之聲息傳來商業益呈停滯之象出口貨運美者如絲蔴皮毛之類皆以海運阻隔暫停不辦入口貨屬舶來品者如疋頭五金煤油之類無不飛漲華商向美商訂貨者恐將來無貨可交多紛紛退盤此近數日來商界之現狀也 
[戴戡與省議會第一次接洽]  
　　川省議會前此曾有一部份人反對省長以致戴戡到省久未到該會刻經王檢察使疎通戴氏始於月前一行兩方意見從此或可融洽茲將相見時談話情形述下 
　　一月三十一號午後二鐘蜀省戴省長到省議會與議長議員接洽本日爲該會常駐委員協議會開審查會之期議員到者甚多戴省長蒞會後由招待員延入行政官集合室唐議長宗堯先出會面彼此相見頗道契闊戴省長聲明本當早到因諸務蝟集兼之王檢察使正擬回京有許多待商之事牽制故致遲遲未來言畢問省公署遷定否戴省長答現尙未定因原省公署多爲兵隊所駐且軍民同署諸多不便故暫借高等學堂將來尙須移駐舊督院議長又問川東秩序現恢復到何樣戴省長歷述恢復川東治安之困難並謂前承蔡總司令之命由松坎移防重慶實出於萬不得巳因北軍有七萬餘屯聚川東尙有周駿散卒二十餘營未經收拾在在堪虞迨後北軍逐漸撤回周師亦收束就緒而各地防範空虚匪徒又乘之而起護國軍復待編制嗣熊錦帆出巡各處將五師編就並分令黔軍赴各縣駐紥乃稍告肅淸言至此議員戴正濬楊應璣等出而接見由議長彼此介紹然後入座 
　　楊應璣起言去年敝縣石砫爲匪所困由本員以私人名義電告省長承派兵到縣鎭懾甚爲感激石砫地居邊鄙原無城垣匪易滋擾前見軍署劃定衛戍區域石砫歸入綦江一區未免不明地理戴省長答稱責所當盡不敢云勞川東各縣皆爲匪困不獨貴縣爲然其實綦江雖當戰區尙較各縣淸靜因北軍撤時知會敝軍塡防因軍到迅速故未經匪蹂𨈆綦� 
江隣近之江津尙多匪徒酉秀黔彭自無待論言至此又有馬文勛章咸楊績鄒宗魯景昌運諸議員入室 
　　唐議長云維持巿面全在整頓金融商民不安其業根本動搖饑民因之日增治匪淸鄉爲近今要著上年華銀山等處嘗爲匪聚以致勞師費財經許多時方克平定戴省長謂欲望地方安靜須整頓團防唐議長云官民和衷共濟地方自易安定 
　　馬文勛云袁政府時代將兵權交與知事故有警備隊之設置警隊大多係本地遊民三個月爲兵五個月即出捕匪弊端甚多川西三十一縣惟德陽一縣爲完善前撤任留緝之劉知事到任卽更換大半位置私人警隊原知本縣内情解散後無事可做流入匪類遂有刦城之舉敝縣平武因警隊勾結去年曾被刦三次皆警隊階之厲也望省長注意 
　　唐議長云我國自反正以來深資綠林豪傑之力去歲倒袁川滇黔三省牽掣北軍亦多賴其力他省尙無大影響惟吾川軍隊複雜不比他省單純故川省之受隱禍比有形尤甚 
　　戴省長云凡此種種皆關係生計問題最不容易解决近數十年之社會現象皆由此發生有形者爲饑民其實貧民到處皆是帝政以前姑且不　自民國光復以後偉人輩出除蔡松坡一人而外我皆不敢贊成歐洲戰事停後吾國經濟必受最大影響將來危險更甚今日瞻望前途眞有不寒而憟之勢景昌運云川省各縣地方附加稅增加甚多如敝縣宣漢超過正稅十分之五以上戴省長答云兄弟初到川省尙不知其詳細惟聞其大槪比敝省黔中爲少卽田租一項較貴省價昂以永川一縣論兄弟到省經過該縣詢諸鄉人言皆如是鄒宗魯云川省匪徒猖獗財庫空虚實一危象還望省長從速維持戴省長云一省人總須固結團體諸事乃容易辦若一省又分若干部落則甚難爲整頓財政必須利用外資然借債過多將來必致破產亡國衆議員多云借債用於提倡實業一途則可生利若用作軍費即係召亡之端戴省長稱是 
[蕪湖商業之悲觀]  
　　皖屬蕪湖地居長江中流雖爲繁盛之區然旣無製造又　工　闔埠精神全恃米糧爲消長查昔年繁盛時代出口之米每年有七八百萬石之多中稔之年亦四五百萬石迨至光復後退縮至一百四五十萬石前舊兩年收成本豐而出口不過二百餘萬石米糧出口旣巳大減現貨又别無來路商業因而一落千丈查米糧不旺之原因半因粤省兵亂半爲稅捐過重蓋蕪埠行銷之米皆由鄰邑載運而來莫不釐而又釐稅而又稅卽就宣城一路而言經過新河莊關須完飯食銀二分八釐八毫去年新章改徵五分至東門渡完釐六十六文又抽海軍捐一百文至三里埂再完釐六十六文抵蕪轉運出口又完常關稅銀五分安徽米捐一錢一分七釐二毫鐵路公債五分江蘇米捐七分再加海關稅一錢五分民儎輪船兩種水脚以及各項使費尙不與焉一米之微每石價值至高不過四兩而關稅釐捐以及一切使費竟加至一兩二錢有奇米商　足米巿日衰蓋必然之勢也 
　　蕪湖添設掣驗補抽總分兩局實爲商業中之大障碍查海關章程三十里内不得添設釐卡坐賈亦因負郭商民擔負巳重以免重徵前淸光緒二年規復蕪湖常關先將上下游兩釐卡裁撤以符定章詎民國三年安徽財政廳龔受財政委員潘伯和之囑託不顧商艱添設五卡其時因全省商民出而反對將所議街口定埠兩卡停止獨於蕪湖一處添設三卡總局設於大江口分卡設於浮橋以上並在下游和尙港設一分卡星羅棋布涓滴無遺旣設之後變本加厲浮扦勒補留難百出稍拂其意輒遭苛罰以致皖北米商出裕溪口順流直下皖南米商東趨高淳東壩西出當塗金柱關口均不來蕪湖間津以避重捐而 
[煙台張裕葡萄酒公司廣告]  
本公司按照西法釀造紅白葡萄酒及高月白蘭地自開售以來荷蒙中外人士歡迎同聲讚美其外埠以及南洋各島巳次第設立分銷以便各處惠顧者就近購取此佈 
外埠分售處南昌九江兩埠湧興裕號漢口一碼頭恒源祥號重慶小校場人和公司蚌埠頭道街東盛號蘇州觀西華興國貨代銷處寗波新江橋北首福和公南洋各島俱有出售　上海英大馬路小菜塲對門民康里張裕釀酒公司啟 
[化痰順氣立止咳嗽丸]  
傷風咳嗽久咳新咳一久立止每瓶四角本號遷移上海東棋盤街口門牌念二號　　廣東保太和啓 
[振新染織工塲新發明美彩花洋紗細呢夕法條布]  
上列出品由化學精染美彩絲光線建造良機織成其色鮮艶奪洗樣晒不退其質光潔匀淨歷久猶新兼之經緯全用雙線尺幅豐足花目新奇誠以價廉物美中外爭購士女樂用南洋羣島及中國各埠均有出售本工場以雙手牌爲記經農商部批准中國境内由滬完納正稅一道其餘關卡落地概不再征惟崇文門仍要照捐如荷光顧請至上海法租界三洋涇橋德銘里公和來號接洽可也 
分銷處　漢口公和來小吕宋隆泉公記 
上海振新染織工場謹啓 
 
 

Page 7

 
 
免擾累試問蕪湖巿面焉得而不敗　也 
　　蕪湖常關在前淸時代名目雖多稅則尙不過重且有八折恤商便商等政至光復後大改關章外加二成公費以此例被輕重懸殊而苛罰一端猶不多見自民國二年改歸海關管理取消八折恤商增加稅則密佈巡丁立法之苛商民不堪其苦稍有誤會卽遭重罰以致高淳東壩和州廬州一帶生意一槪趨入江蘇境内最苦者四境密佈巡丁凡遇鄉民肩米上街毌論一擔半擔偪赴就近關卡完稅迨鄉民歸去所購日用之零星貨物亦必勒令赴就近關卡請驗而應徵應免又無一定標準且此項巡丁（又名砲兵）類多不通文墨之人離開關卡恣所欲爲稍拂其意動輒毆人大凡鄉僻之人又多愚陋一經入巿流連忘返及見日將西墜亟亟遄歸突遇巡丁謹愿者莫知所措惟命是從倔强者以爲上街購買零星貨物向不完關語言相抗時遭毆擊設遇陰雨或昏夜鄉人歸心如箭必責以舍近就遠繞道數里奔赴就近關卡報驗匪特中國向無此種榷政恐亦非人情所近鄉民視爲畏途其害又在商業 
　　金融枯窘亦爲商業受累之一種原因查蕪埠當商務繁盛之時不獨申漢鎭揚等處來蕪放欵有七八百萬之多卽釐局關欵亦常存百餘萬均在巿面流通各業藉以週轉商業因之興旺自光復後各埠旣不來蕪放欵公家轉向商民擠現而中交兩行自顧不暇豈有餘力顧及他人巿面旣失週轉之機商務自少興發之兆矣 
[皖省近事]  
　　現任宣城縣知事高培德巳經大總統簡任廣西桂林道道尹刻巳預備交代准日内來省赴蚌入京然後履新 
　　安　公益維持會懷寗分會現由公署秘書彥紹泗組織於十八號假二郎巷舒貽生宅内開成立會 
　　長江水上警察分汛警官歐陽靑日前查獲煙土並私罰洋五十元現經人告發巳由該應程廳長委員密查再行核辦 
　　安省印花稅處長鄒日煃業巳到省籌備該處擬於二十號成立 
[杭州快信]  
　　浙財廳長中央巳簡張厚璟（文襄之孫）聞同行者有袁文藪鄭思李諸人 
　　中央以浙省認解專欵全年百八十四萬元與上年所認四百五十萬元相差尙鉅前日又咨齊省長量爲籌增 
　　高審檢廳經費前議定照五年度核減五萬元茲陶經二廳長以六年度預算不敷擬仍照四年　開支 
　　各縣專審員不日將有更動高審廳長巳通飭各員速將五年十二月判决書抄送到署以資考核 
　　司法部電高審廳各縣審檢所自三月起一律改爲司法公署 
　　　編游擊隊業由楊督軍令飭歸併第二歸第七團軍官自營長以下一律保送軍學補習所肄業照原職八成支薪 
　　警務處令第一區警備隊撥兵二棚保護　山採石督工英人 
　　滬杭甬新局長江紹沅今日（十八日）來杭 
[江北新語]  
　　江北運河春水漸長淸鎭小輪現除江都縣屬之寳塔灣淮安縣屬之百子堂水勢異常淺涸必須背　而外餘巳一律通行 
　　江蘇淸理官產處電令淮揚屯灘局速將截留存局各欵限十日内掃數淸解不得稽延 
　　淸江華興公典本絀不敷周轉停當三個月只許取贖貧民殊不便利 
　　商人史更生在袁江新舞臺所組織之新鳴新劇社開幕一日以生意冷淡即行閉歇藝員星散 
　　江北各屬由冬徂春雨澤稀少麥苗枯萎蔬菜價昻十四日夜天降㣲雨農民稍慰 
　　淮揚道尹左杕周於二月十四日午後九時由徐返浦外交消息傳至後一般投機家紛紛堆積煤油以便居奇 
地方通信 
[蘇州]  
　　將設印花勸導員吳縣公署接奉財政廳轉奉部令略云印花稅開辦數年省會縣城稍有頭緒而各縣鄉鎭迄未一律貼用　於各縣鄉鎭酌設印花勸導員以策進行其所設委員於各鄉鎭紳耆中擇其品行端正素孚人望者由縣委任刋發鈐記所有該員領售之票價得援商會之例提給百分之七以資辦公云云聞孫知事擬卽令二十八巿鄉各公益董事兼任本巿鄉印花勸導員現下正在刋刻鈐記不日卽當發表 
　　詐欺取財案判决上年冬間有鄉民蔣竹亭因伊戚顧姓犯盜案被獲解縣收禁遂來蘇央李炳章運動脫罪言定需費洋九十八元當卽交洋由李轉托張錦川代作狀紙具狀請求將顧姓交保經吳縣公署批示申斥不准蔣竹亭卽向李張二人索回前欵李等不理蔣即喚同巡警扭李炳章至縣補禀起訴由縣飭提張錦川到案開庭審訊李供認收受蔣洋九十元以五十元交張手其餘四十元自願先行繳出三十元尙少十元請求交保出外措繳又訊張供不承認曾裁判員謂爾上年詐欺卜世年一案曾忘懷否當時格外從寛未曾重懲今此案巳經徵實尙敢狡賴張始俯首無詞遂判决張照詐欺取財律處拘禁徒刑六個月所詐取之洋五十元限期繳案李則從寛准其交保將呑沒之洋措齊繳案聽候核奪 
　　商團紀念大會預誌蘇州商團公會成立以來迄今適届十載歷所分組支部城鄉各埠巳有一十八團統計開辦至今巳經畢業及現任會員人數達四千名以上於辛亥光復之役贛寗變亂之時維持地方保護治安成績均有可觀自前年非法解散後停滯多時今巳規復本年二月中旬舉行十週紀念大會現由正會長鄒椿如副會長金儒友商定籌募經費准假振巿新劇社演劇三天悉數撥充業經胡經理允可日來巳在籌備之中舉行地點爲城内黃廢基届時城鄉各支部均須到場慶祝必有一番熱鬧也 
[無錫]  
　　私運嗎啡之敗露葛王氏年四十餘歲江陰人在申購買大批嗎啡藏於褲内私運來錫行至北門大街爲警察稽查張釗所見以其行走蹣跚大起疑賣卽上前搜查獲到嗎啡一包該氏見巳敗露乃以手上金戒指一隻爲壽張稽查員不允隨喚崗警拘入第四分所由陶巡官傳穏婆到所又在該氏褲内搜出嗎啡九包聞巳將人證詳解縣署罰辦 
[鎭江]  
　　盜匪密謀被捕鎭郡對江沙頭地方某茶社日昨來有匪徒數人團坐啜茗密議圖刦某莊殷富人家事經地保聞悉報告警區派警潛往掩捕當場扭獲匪徒三名並兇器等件一併帶區轉解縣署訊辦 
　　協緝巳撤知事廣東朱省長咨請江蘇齊省長飭屬協緝巳撤揚陽縣知事樓守　務獲究辦昨巳轉飭鎭屬五縣知事一體協緝矣 
　　擬設商業學校巨商林某擬在鎭城王家巷内組織乙種商業學校學額暫定八十名經費由林王諸商等負擔昨日呈請章縣長轉呈省署備案 
[揚州]  
　　警務會議詳誌江都縣警察所一等警佐沈孝丹爲整頓警務畫一權限起見特擇於昨日（十五）在江都縣署内開特别會議先期通知城鄉各區區長區官等届時到會共同會議是日赴會者三十餘員自午后三時起至晚八時始散其提議案件計有二十一條茲擇其重要者錄下（一）此次會議原爲整頓警務起見自應先從本所入手原設警佐三人權限亟宜分淸辦事應有條理一等警佐查照部頒章程負有全所責任一切事權隨時商承所長代表執行二三等警佐各照前訂辦事細則分科任事以免推諉而專責成（一）巿鄉各區書記應於三月一日齊集本所聽候考驗巡長同（一）鄉區每兩月由所派員視察一次城區每月視察一次（一）各鄉區祗准辦理違警事件如有涉及民刑事項一槪不得管理（一）城區對於違警案件應於預審后呈送警察所罰辦各區無判决權所有拘留所應卽取消（一）各區查獲烟案應隨時將人證送所核辦不得擅自發落（一）各區境内烟苗業巳肅淸應由該區長區官等於三月一日出給呈報考核 
　　鄉間又出刦案距鈔關城外三華里之紅廟莊地方有朱姓者向以礳坊爲業昨夜（十六日）突來盜匪數十人明火執仗闖門而入刦去財帛衣服約值數百金盜匪於黑暗中誤將同夥砍傷一人登時斃命該莊當即鳴鑼聚衆追捕又獲二人現巳送縣請求懲辦 
　　小輪交涉案未了飛雲小輪交涉案前由齊省長與駐寧日領事高尾氏會議令日淸公司賠償損失了案茲悉該公司以此次肇禍係互相誤撞而飛雲噸數較輕遂致沉沒只肯認賠數百金而兩淮緝私季統領以此事不獨損失船隻且溺斃人命非數百元所能了事特於昨日又晋省面謁省長要求再行交涉 
[湖北]  
　　建始縣悍匪之猖獗建始縣與川中接壤時有匪徒出沒該縣屬之竹林堡（距縣一百五十里）森林叢密道路崎嶇盜匪尤易藏匿以故行人視爲畏途現有大宗搶匪由川竄入該匪等以竹林堡地勢險要人跡稀少遂盤踞於此日則潛匿夜則大肆劫掠盜夥動至百餘人之多各執利刃雖有大族莫之敢拒上月（即一月）初曾將附近之朱家灣合族（十餘家）刦掠一空並殺斃三命燒毁房屋十二棟經該族報由王知事派隊緝拿未獲乃十一號匪衆復聚集百餘人各執鎗械直向龍口鎭（距竹林堡約五里）將該鎭東端商店搶至十餘户之多刀傷八人并將巿莊縱火焚燒共焚去二十餘户迨附近團勇趕至則匪等巳杳如黃鶴此次損失約計不下二十萬金現該邑人民巳公舉代表何建勛等八人於昨日來省訴懇當局派兵剿捕以靖地方 
雜評一 
[新戰術（一子）]  
　　今日之世界眞所謂鐵血文明之世界也鐵血主義愈昌而文明愈進步文明愈進步而鐵血主義愈昌大地不足以殺人爲飛行機翔於碧落海上不足以殺人爲潛行艇匿於水底於是九天之上九原之下無一非殺人之場因今日殺人之事之結果而他日竭智盡巧以儲備下一次殺人之用者不知又將有何術以破此九天上九原下殺人之利器然則今日之世界鐵血文明巳併而爲一而立足於其間者能離鐵血以别求所謂文明乎抑能不文明而可免鐵血之　　嗚呼自立之道可以悟矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[女飛行家第二日獻技記]  
　　昨日爲美國飛行家史天遜女士在江灣賽馬場續演飛機之期適值日曜往觀者較前日尤爲擁擠午後起滬甯鐵路淞滬線特開專車往返於江灣上海間更番不息英美及法界電車公司亦均加車往來於滬寗車站一路以便觀者茲將昨日種種情形錄後 
　　一分鐘之飛行昨日午後僅飛一次三點十四分史女士仍御小機起飛由北而西而南而東高僅百尺以外繞行一匝旋即從觀賽廳上落下先後僅越時一分鐘詎飛機落地時適在兩邊所設木欄之間（賽馬處所兩邊均設木欄）維時雖巳停機機行未巳致南邊内層木欄被機撞去二根而機下橡皮汽輪適又陷入濠内於是全機始戞然而止 
　　小飛機之受損小飛機經此磕碰重要機件及機葉等雖均未受損傷而下部汽輪之軸（約徑一英寸）巳經撞曲左翼下層所綳之布亦巳破裂一時不及修理女士乃擬再馭大機飛行 
　　大飛機之呆滯大機本停在場内即經女士指揮中西各助手將進行機（即風扇）用全力攀之使轉旋轉旋止與前日無異後經加足汽油並將汽缸拆下揩擦裝置訖更以數人攀之仍不能久維時觀者以天寒風厲時將五點乃陸續散去女士亦遂决計休止 
　　彈壓者之盡責賽馬場内外由吾國軍警分投彈壓秩序頗爲整肅惟昨日小機落下後觀者竚待良久未見大機起飛乃紛紛走近機前觀其究竟至是軍警雖欲干涉則人必有所藉口故亦祗可聽之而巳 
　　中外人之評論前日大機未能起飛衆料昨日必巳整理妥當可無阻力不謂其進行機旋轉旋止仍與前日無異中外觀客咸謂史女士於昨日上午不先預備實有缺憾幸而史女士之精研航空學理早著令聞未必因此小挫致碍大名若在程度幼稚者爲之則觀者之心理或稍異也 
　　入場劵之帶回昨日五時史女士决計休止後聞曾登高向衆人告曰本日遊客所購之入場劵仍請帶回槪不作廢現定星期六日續演届時仍請携劵來觀云云 
　　斐洲人之怪狀前日有一斐洲土人面塗紅黃二色頭戴鵝毛編成之帽足登黃色革履身披花絨毯手持鵝毛三根繫以響鈴由二西人導至場中觀覽所一時觀演飛機者視線均集於此人僉謂見所未見云 
　　石子車之載客昨日滬寧路局以所有車輛不敷支配故往來江灣火車竟以素載石子車載三等客而以三等車載一二等客亦可見乘客之繁多矣 
　　假砲台之虚設前日觀賽應之前場中本支竹爲架蒙以藍布繪成磚形遙望之正如砲壘一座布面大書三砲台香烟五字或謂此即女士俟飛機行經該處時抛擲炸彈之用者惜前日午後風力頗勁至四點鐘時竟將全台布竹吹倒無遺嗣後史女士一再飛經該處並未擲下炸彈昨日雖經修整仍未見其作用特是否果爲施擲炸彈之靶抑僅爲香烟公司之特别廣告則不得而知之矣 
　　扒兒手之鎖示昨日江灣賽馬場中有一扒手行竊歐陽昇皮夾一只内儲五元鈔票一紙當被偵探捕獲鎖示門首木欄之旁以資懲儆 
　　二十日之演講理科敎授研究會訂於二月二十號即陰曆正月二十九日下午四時特請史女士在江蘇省敎育會三層樓演講（飛行機之原理構造及駕駛之心得）會中備有飛行機模型以便詳細指示 
[軍用飛機炸彈之發明]  
　　美國飛行家史天遜女士近日在江灣試演飛機擬擲炸彈轟燬砲臺頗引起全國人士之注意此次歐戰中多恃飛機炸彈爲重要戰器其製法則各守秘密吾國向未製造前有陸世益在鄂省管理軍工廠時曾發明四十二生的軍用飛機炸彈兩種送呈參謀部審足彈分二式一名劇爆彈一名霰發彈均長四十二生的故名霰發彈用以殺傷人馬劇爆彈以炸燬堡壘砲臺等防守之工程彈體均以鋼製描準施放利用重心不用翼子保險機關亦僅恃壓縮鈑與免險螺故製法甚爲簡單彈内所裝炸藥因壓榨棉藥及畢克林酸均不甚合宜故仿用德人最新發明之硝化篤拿兒此藥性質安全運輸貯藏絶不危險該彈詳細圖說關係國家軍備例守秘密至於大略製法則巳載於陸氏所著炸彈世界及火藥學等書中云 
[商團籌備處發起外交後援團]  
　　上海商團籌備處前晚開常會到者百餘人由顧霖周提議以我國政府對於德國聞巳提出抗議我國民亦應妥籌善策以爲政府後盾現在北京巳有外交後援會等團體出現上海係中國最大商埠實爲全球所注目我商團精神亦當奮發擬請本團發起聯合各團體組織外交後援團以盡國民責任云云當經公衆研究全體起立表决公推顧君草定詳章以便聯合上海各團體議决實行 
[粤路股東請求併股]  
　　旅滬粤漢鐵路股東以粤路爲東南幹線關係國家路權股東血本迭議維持辦法僉以國有爲一大結束併股爲一小結束蓋此路腐敗巳達極點非收歸國有無從整頓是以上年曾以澈查弊端收歸國有等詞請由總商會轉呈交通部在案今因財政困難收歸國有尙難解决是大結束巳無希望不得不亟籌併股以爲一小結束爰又致函總商會略謂查頭期二期股東所以未交三期原因固由公司腐敗股東未敢以血本輕投兼之連年迭遭兵燹復遇水災人民蕩析流離富者降而爲貧貧者無以爲養更有何力續交三期故該公司雖多方挾制迫交三期股欵比年以來迄無應者而此千餘萬之頭二期股本亦大都爲艱難困苦之民所投入今國有旣一時未能則舍併股外實無結束辦法查浙路當日與粤路相同伏乞貴總商會俯念商艱據情轉呈交通部請將粤路仿照從前浙江併股辦法巳交頭期者五股併一股巳交二期者兩股併一股令飭粤路總協理即日執行俾股本藉資保存公司再圖整頓一俟國庫稍裕再行收歸國有以維路政而保商本云云 
[國民禁烟大會之進行]  
　　法租界新民里國民禁煙大會於昨日下午二點鐘開發起籌備會到者甚衆當由大衆公推曾君爲主席即由曾君登台報告開會宗旨大致謂禁煙一事在十年以前巳有積極進行之主張現在禁烟末日伊邇竟有人運動破壤烟禁作根本打消之計名爲修合藥丸之用實則不啻由官販賣而參衆兩院爲國民代表尙無正式提出質問於政府者我輩國民斷不能默無一言應即糾合團體推派代表詣京請願國會速爲提出質問務期政府電令取消契約務使烟禁如約禁絶故有是會之發起等語某君語畢大衆拍掌贊同公决定名爲中華國民禁煙大會並推舉于右任伍平一韓復炎諸君爲籌備正副主任又舉籌備員多人俾得籌備一切云 
[鐵路運輸總管之通告]  
　　滬杭甬鐵路運輸總管昨日發出通告兩則照錄如下（一）爲通告預防意外危險事本總管深望各站長以及負有責任之員司各負其責各盡其力對於預防各員役罔遭意外各訓條均能嚴行遵守各員役爲行使職務計固應先事預防免蹈危險而罹傷害而當服務時内尤應小心翼翼時懷虎尾春冰之戒總期於路員及公衆之安全以及本路財產均能兼籌並　兢兢然時爲留意焉至要至要（二）爲通告免票展限事案奉局長民國六年第四號通告内開凡民國五年所發給本路各級員司以及其他與運輸處有連帶關係各員司之免票其有效期限准續展至民國六年三月三十一號或續展至各項新免票由交通部頒到時爲止等因奉此合亟通告仰各運輸員司對於本總管民國五年皮字通告第三十二號併案查照可也 
[制錢鍊銅減收運費之展期]  
　　滬甯鐵路局奉交通部電開財政部鍊銅廠運輸制錢鍊銅減收運費辦法前經本部准予展期至本年一月底止業經令行該路遵照在案現在該項減費辦法又届期滿茲復准財政部咨請展期到部准將該項辦法展至本年三月底止並咨送減價憑照外飭即遵照 
[鐵路物料投標單之改良]  
　　滬杭甬路局奉交通部訓令云查各路購用物料招商投標中外各商所投標單向祇用洋文一種殊非愼重主權便利人民之道嗣後各該路招商投標須飭各商擬具中英文標單各一份同時投遞不得祇用洋文以維國粹而杜流弊仰即遵照 
[再誌私售軍火之敗露]  
　　皖人王宣汪炳恒（卽王瀛州）近在公共租界兜售軍火並在山東路某旅館内設立機關被總巡捕房五十號西探總目安姆斯脫郎偵悉密飭華探目陳雲忠與二十七號西探目彭山佯爲買客與王等訂立合同定購洋鎗二萬支機關砲三十六尊勃朗林手鎗六百支子彈四十餘萬顆王等信以爲眞交出樣本等憑證遂被拘入捕房解送公共公廨訊供收押在案茲悉王等帶回捕房後經捕頭秘密研詰供出軍火存儲浦東某棧内並牽涉他人故由捕頭諭令承辦是案之中西探目詳查實在情形復候核奪 
[查拿恐嚇圖炸之主犯]  
　　靜安寺路西藏路轉角新世界游戲場曾經發現炸彈並連接恐嚇圖詐信函報由捕房加派探捕分駐各游戲處所保衛以免游客危險各情迭詳前報茲聞此事經捕房查得係由混名牛皮大王之陳某指使巳禀請公共公廨出票拘拿惟陳巳知風遠遁尙未逮捕 
[熊希齡來滬紀聞]  
　　前内閣總理熊希齡於前晚九時乘滬寗火車來滬僅隨僕人一名有人見其下車後向租界方面而去至熊君寓居何處此次是否奉中央委任南下外間尙未得悉 
[修築寶山海塘之預備]  
　　寳山海塘每年必在冬盡春初水涸之時從事修築茲齊省長查照前例電令寶山塘工委員夏鳳翔將寳山沿海堤塘應行修築之處勘明造册禀候撥欵興修夏委員接電後巳將海塘應修工程繪圖說明於昨日親赴寗垣面禀省長核示 
[各團體挽留交涉員]  
　　本埠各團體因駐滬交涉員楊小川君蒞任以來中外輿論均甚翕合今忽奉令免職頗有依依不舍之意爰於昨日公電中央請爲挽留原電錄下北京大總統國務院段總理外交部伍總長曁南京馮副總統鈞鑒本日滬報載交涉員楊小川奉令免職明文　埠惶恐楊使在滬政績有口皆碑不但吾國士商愛載軍警服從即外國官商亦皆欽慕現對德抗議旣巳發表此後滬事更繁折衝匪易遽易生手覆餗堪虞自聞德美絶交之信人心駭亂楊使竭力勸慰鎭攝甫就寗靜忽然去官殊衆望務懇收回成命以安大局而順輿情中華工商研究會謝復初謝天錫中華國貨維持會王文典王介安東亞實業團劉候我陳耀卿等同叩 
　　又聞南北商會亦因楊氏在滬辦理外交頗爲得手且振興實業提倡國貨與商界感情甚洽若果去滬商界頓失所倚是以聯絡南北兩會正副會長及各業領袖等電禀外交部竭力挽留 
[烟酒聯合會常會紀事]  
　　昨日（星期）爲中國煙酒聯合會常會之期午後兩時開會各業代表到者有安心一朱心齋張少孚王　敷等四十餘人首由主席陳良玉報告近接駐京代表聶允文來函謂事務署巳向呂會長發表意見准照本會請願主旨先從一省試行惟何時試行先從何省正在催詢云云報告畢各代表以試行祇限一省宜再討論嗣接皮絲業代表闕仰西來函報告今日因皮絲公會開會所以不能到會惟接湖南同業來函謂該處公賣局近又加抽產地公賣此項新章未經國會通過該省公賣局何得單獨施行應請公衆討論云云當經公决由本會致函湖南同業告以本會同人對於此事之意見旋將儀徵分會福建汕頭烟業瑞安堂潮州烟業義安堂函助會費及各處來函贊助情形逐一報告因時逾五句鐘遂搖鈴散會 
[再錄道屬高等小學聯合運動會之規章]  
　　滬海道屬高等小學校及公立乙種實業學校定於淸明後立夏前舉行聯合運動會所有道屬敎育行政人員聯合會之議案及議定簡章巳錄昨報茲再將細則及與會須知續載於后 
　　滬海道屬公立高等小學校第一次聯合運動會細則（一）本會依規程第五項之規定設事務技術兩部推定職員分部辦事由會務主任總理一切呈請會長指示進行（一）各職員應辦事項以本規則定之本會職員應一律遵守（甲）事務部（文牘）（一）擬訂本會各項規章（二）草擬關於會事之各項函牘（三）整理關於會事之各項函牘並保存之（會計）（一）司會中經費之出入（二）編造本會經費槪算及收支淸册（幹事）（一）布置運動會場（二）預備會員食宿處所（三）購置或借會中應用器物（四）照料會場運動器械以外各種物品（五）不屬於文牘會計編輯招待紏察之事項（編輯）（一）紀載會場事件（二）編輯會場新聞（三）編纂會務報告（招待）（一）留意會場内會員之支配（二）注意會場内來賓席之整齊（三）入場劵之檢驗（糾察）（一）維持會場秩序（二）糾正違犯規則行爲本部各職員除招待糾察外其餘開曾以前及閉會以後均應按照推定職務辦理以會事終了爲度（乙）技術部（司令）（一）指揮各項運動之先後起訖（二）矯正運動員之動作（評判）（一）關於團體運動之評定（二）關於競技運動之評定）編配）（一）運動順序及時間之編定（二）運動員號數之編定（三）本部一切表類之 
 
 
 

Page 11

 
 
編製（陳設）（一）會場圖之規畫（二）運動圈内外之布置各節運動器械之設備與整理（報告）（一）每節運動前報告節目（二）報告競技運動優勝者號數（三）報告會場内臨時發生事項（衛護）（一）競技運動後運動員之護持（二）運動員有危險時之救治（三）衛生藥品之管理與施救本部各職員除司令評判衛護報告外其餘開會以前及閉會以後均應按照推定職務辦理以會場終了爲度（一）職員辦事及會議規定如左（甲）開會前（四月十五日以後每日下午二時至五時）（乙）開會日（全日）（丙）閉會後（閉會之後三日）每日下午二時至五時本條之規定文牘會計幹事編輯編配陳設職員適用之職員於會前會後所辦事務有不能限以規定時間者應變通辦理職員於甲丙兩項日期辦事每日須先會議（一）進行日期規定於左（甲）分送入場劵編印運動順序時間表編定運動員號數繪成會場圖商定會員食宿方法處所須儘四月十八日以前（乙）佈置會場搬運器械分發職員徽章運動員符號須儘四月二十日以前徽章及符號以色帶别之（甲）事務部文牘白色會計藍色幹事靑色編輯淡紅色招待淡靑色報告淡藍色衛護淡綠色衛護服加紅十字章（丙）事務主任紅色（丁）會長絳色競技運動員用椭圓形之白布編列號數（一）褒奬凡團體運動優良者分别給與奬狀凡競技優勝者分别授與褒章（一）本細則呈請道尹核示轉呈省長鑒核施行 
　　與會須知一團體運動每校以二節爲定一各校職員均須佩帶徽章運動員一律穿校服一各校運動器械毌庸携帶惟應用何項器械應先報告一赴會旅費及舖蓋均由各校自備惟膳宿處所由本會代爲設法再行通知一赴會旅膳費之開支按照第二次高等小學校長聯合會議决事辦理一各校自奉縣署通知後應先將與會職員運動員姓氏數目運動員年級及運動種類名稱於二月二十號前逕寄本會事務所 
[浦東工黨支部成立]  
　　浦東地方遼闊工廠林立茲由吳少林王佑彬等發起在爛泥渡前商團會舊址組織浦東工黨支部遍發傳單於昨日（十八）假蒙養學堂開成立會到者五百餘人午後三時開會公推鎰昌當舗經理蔡熾文爲臨時主席登檯報告開會宗旨並研究工界進行方法繼由總部韓復炎代表顏某熒昌火柴廠陸某三區巡官倪文彪等相繼演說至四時半散會 
[製造局鎗廠將開夜工]  
　　製造局鎗廠所造之勃朗林七響手鎗頗合軍用各省軍警皆欲購領惟每月僅造一百二十桿尙不敷用是以日前李總辦赴寧時馮副總統面詢能否照額再行加造李總辦回滬後卽傳鎗廠委員王蘭生籌議加造手鎗辦法聞擬設法加開夜工以每月造成二百餘桿爲度云 
[粤省派艦來滬運械]  
　　粤省督軍近因剿捕土匪需用槍砲子彈咨由陸軍部令飭上海製造局撥發現粤督軍巳將應需軍用物件詳細開單另備公文派令廣平兵艦由粤來滬裝運昨李總辦巳飭軍械科照單撥給矣 
[匪徒擾累行旅]  
　　昨晨六時許有甬人董振紀身帶衣包銀洋由甬乘新北京輪船來申抵埠時雇舢板船渡浦至太古公司碼頭上岸突被匪徒六人上前假搜查私土爲由乘間搶取大洋一百八十元小洋二百十四角而逸事後經董投報三區警署請緝當由解警正委派巡宫倪文彪督率長警前往追獲陳阿二一名到署押候研訊 
[熱鬧場中之雅集]  
　　昨日爲邑廟點春堂羣芳社同人舉行梅花會二十周紀念之第一日特約潤鴻社雅奏崑曲午後遊人如織陳列古梅三百餘株皆爲該社同人家藏舊本如紅梅綠萼玉蝶骨裹紅等無美不備古香古色風雅宜人崑曲友高唱入雲絲竹迭奏以滬城繁溷之區得此雅集胸襟爲之一爽聞今明二日仍繼續開會高人韻士定多蒞止茲將各社員名單錄下金吟齋蘅香館范香孫石湖小築金仰孫紅薇館吳楚臣五雲山房金粟人珊玉交柯館趙芹波讀論齋錢怡靑怡靑室吳芹甫淞隱廬蘇筠尙蘇廬威廉遜拜經之後楊定齋怡怡草堂袁慶生留春小築夏應堂九芝山館楊亮夫棣華書屋周煩卿忍　周讓卿廉讓居周俊卿逸眞閣葉鍾甫尙梧草廬 
[動物院游資之收入]  
　　邑廟勸業場之動物院爲季海蘭所經辦因樓下無處設置暫設在該場二層樓之東隅遊客入内觀看者另收銅元六枚聞截至前日止所收遊資除開支外盈餘百餘元季君　如數送交紅十字會充作善舉經費云 
[鈞和艦駐泊龍華]  
　　鈞和兵輪自由江浙交界之泖港查巡回滬後昨奉盧護軍使令飭停泊龍華港口保衛浦東軍械庫該艦長董仲發遂即駛往該處防護 
[製造局總辦由寗旋滬]  
　　製造局總辦李鍾岳近奉馮副總統委爲副總統府諮議官故於前日（十六號）由滬赴寗謝委並面禀局中鑄造軍火情形茲巳公畢於昨日午後乘車旋滬 
[護軍使定期宴客]  
　　松滬護軍使盧子嘉訂期二十一日（卽陰曆正月三十日）在署設筵延請本埠紳商各界諸領袖讌飲昨巳具柬相邀 
[南陽皂燭廠呈請援案納稅之部批]  
　　本埠法租界由華商組織之南陽燭皂廠開辦以來成效巳著茲於日前具呈農商部請爲援案納稅免予重徵業巳由部核准於昨日奉到批回云據呈巳悉所請將仿造洋燭洋皂援照成案准予完納值百抽五正稅沿途槪免重徵等情本部當即咨行稅務處查　見覆茲准覆稱查華商用機器仿造洋式貨物歷經本處核准只完值百抽五正稅一道給與運單沿途槪免重徵今上海南陽燭皂廠所製地球太陽葫蘆福和飛艇等商標之肥皂請照機器仿造洋貨例完稅核與成案相符應准援照辦理所有該廠製成貨物運消出口時應由經過第一關按切實值百抽五徵收正稅一道給予運單沿途各關卡查騐單貨相符並無夾帶影射及漏稅等情弊卽予放行除崇文門落地稅外不再重徵稅釐此外如限期十二個月繳銷運單曁貨品轉運各辦法均照本處先後通行成案並修正簡章辦理至此項特别稅法係爲奬勵實業而設將來中英續訂商約第八欵内第九節實行或機製貨品稅法另有變通之處該廠亦應一律照辦等因准此合行批示遵照可也 
[關於推廣印花之公函]  
　　上海縣沈知事昨致縣商會公函云逕啓者案奉財政廳令上海縣每年派銷印花票額四萬八千元等因查推廣印花銷數必須多方勸導業經邀集各巿鄉經董會議擬請各經董與各鄉商會分會長一律兼充印花勸導委員以期逐漸推行因思貼用印花以商界用途最廣現擬邀集各業董事商請分任勸導並兼任印花勸導委員定期會議進行應請貴商會迅將各業董事名號住址開單函示俾可定期邀集會議云 
[斜橋南首之火警]  
　　前晚十二時斜橋南首徽州會館附近某紙作内不戒於火致兆焚如各區救火會員聞火鐘樓報警急駕皮帶車到場救熄共燬房屋六七幢事後由二區余警正飭警前往將起火之人拘署候究 
[染坊主捲貨潛逃]  
　　在滬北小沙渡租開順泰染坊之韓阿堂近因虧本歇業將店中所存布疋捲逃至南巿潛匿昨被靛靑掮客鄔祥雲在關橋地方尋見向追欠洋八十元無著扭控一區署請追繼有該染坊之原主陳阿福恐韓逃匿後爲所波累故將韓之夥友陶阿大及所捲布疋衣服七十二件鋪蓋三個一併送請警署核示董警正以案屬刑事諭令暫留候星期一移送地方檢察廳訊明核奪 
[復訊定購顏料糾葛案]  
　　郭雪瀾前委代表楊裕慶至法公堂控稱郭前向晋和顏料號經理蔡蘭友定購硃紅顏料二十箱兩次共付銀三千兩後因貨價飛漲該號延不交貨以致郭在香港抛出之貨無貨可交被人控告損失銀一萬餘兩店巳倒閉郭亦被押難以措置故委商人投案禀訴今將香港官廳責令賠償損失之判决書呈案請察求向晋和號經理蔡蘭友追償等語被告蔡蘭友延賚美律師代表聲稱原告前向晋和定購顏料二十箱並託墊欵晋和因郭前欠未淸不允墊付曾於上年陰曆正月初七八日連拍二電囑其現滙貨銀電中言明如逾限不來出貨作爲無效應請堂上着原告交出電稿察核中西讞員判著原被告各將往來電稿呈候訊斷在案昨又傳訊各將電稿呈出據代表榻裕慶聲稱正月初七八二電係催速出貨惟自定之後並未書明期限况於正月十三付銀一千兩又於十七付銀二千兩之時並未云及遲延請求察核詰之蔡蘭友供稱所收之銀巳歸郭之前欠此項顏料商人前向掮客許阿文購來祗有十四天期限被郭遲誤以致過期不出亦被許阿文將商人所付之定銀一百兩充公作罷曾經函致原告所定之貨期限巳過無貨可交是實賚美律師又因原告來函内有在香港賣出正月十四期之貨因過期不出應作罷論囑令晋和照來函書明發電至香港預備涉訟地步等語復向代表楊裕慶詰問是何道理楊答稱前託晋和代電以十四日爲限期事實有之因郭抛出之貨無貨可交故以此搪塞俾免涉訟今郭仍被各買主控追損失故不得巳委託商人代表投案請向蔡蘭友追償中西讞員會商之下判候七天宣布判决 
[田產應先拍賣]  
　　達興銀公司洋人前至法公堂控稱前由陳天福經手抵下田單七紙計洋四百元今均過期不贖陳亦避匿不面似此情形抵款必無歸結之日請求傳陳訊追當經中西讞員核准迭次傳提陳不到案昨日原告又投請請爲核示判將田單拍賣備抵再核 
[鞋店主累及保人]  
　　陳道丕前至法公堂控稱前有鞋店主林銀紹付來期票十一張計洋四百元向收無著請向林銀紹訊追林稱所付期票仍可往取判交四百元人銀並保出外收取限十四天繳洋後由吳榮芝將林保出至限仍不措繳迨又傳訊匿不到案昨由原告投案請核中西官判提保人吳榮芝到案再行核辦 
[限繳呑用保險費]  
　　金星人壽保險公司經理易次乾在公共公廨呈控司賬錢錄臣呑用保險費銀三百零九兩上星期五午後由廨傳訊原告延中國律師上堂陳述案情訊之錢錄臣供認借用不諱俞襄讞商之義副領事羅君判被告交人銀並保限三個月將所用之銀及本案堂費繳淸了案 
[控追欠欵案三則]  
　　侯維釗在公共公廨呈控葉佑年不還貨洋一案上星期六午前由廨傳訊先由原告偕妻侯潘氏上堂聲請飭追被欠貨洋七百零九元五角八分訊之被告供稱原籍寗波滬地並無親族無力措繳中西官判葉交舖保限五個月還淸 
　　何秀廷控邵松廷不理欠欵由廨押追在案嗣因被告挺押不理復於上星期六提訊原告投案請追訊之邵供實因家貧無力還洋中西官判着原告查明被告有無家產復到再核 
　　永泰米店夥唐德臣呈控公興號主周培臣不還米洋一百三十六元五角上星期六亦由聶襄讞會同英卓副領事傳訊因兩造供詞各執判被告交保着原告檢呈賬據再行訊核 
[公舉代理總辦]  
　　法工部局總辦唐登君於本月十號逝世所遺之缺現由法總領事及局董等集議以局中職員臘商君熟悉局務辦事勤能卽公舉臘君代理總辦現巳接任視事 
[汽車不照定章行駛]  
　　汽車夫洪成法前日在黃浦灘駕駛四百五十四號汽車不照工部局定章行走當被巡捕查見向洪詰明汽車主人回訴捕頭轉禀公共公廨出單傳洪到案訊究 
[妓院聚賭之敗露]  
　　浙江路鼎豐里一百五十九號門牌妓院前晚招集賭徒聚賭抽頭適老閘捕房十二號三道頭西捕巡查經過見有多人走入該妓院内疑有事故卽偕另一西捕同入該妓院察看見一荷鎗華捕手持洋四角走出向之詰問無詞回答該西捕等知係賭窟正欲抄寫該捕號數樓上各賭徒巳得聞消息均欲逃逸互相擠軋致龜奴坤榮跌傷現該西捕等巳回訴捕頭諭候查明澈究 
[雉妓違章拉客]  
　　雲南路一百零二號門牌雉妓院妓女王桂寳張月仙前晚同在南京路拉客被捕查見以其違章一併帶入捕房派探查明屬實轉送公共公廨發交官媒看管候訊 
[賣烟販土之被獲]  
　　屠子祥陳阿海在閔行鎭附近私售燈吸並私販烟土漁利前日經人報告縣警察第一區署飭警前往抄獲人贓併送上海地方檢察廳訊核 
[一女兩字之訴訟]  
　　本邑西南北橋鄉農民金達生有子阿祥現年十七歲前年由龔炳生爲媒聘定張渭生之女藕珠爲媳當時送去茶禮洋十八元並首飾等件言明今年正月過門詎料藕珠不願嫁於阿祥其父亦嫌金家貧苦希圖悔婚由該處某學校敎員趙小春爲媒再字於上海玉佛寺附近爲媒油生意之王煥章爲室正欲過門爲金姓查悉邀同媒證龔炳生報告該管警區將兩造申送縣警察所轉解地方檢察廳訊究 
[男女均屬無恥]  
　　蕩婦郝李氏向與銅匠朱金生姘識近又與鄉人李毛大有染賃居虬江橋附近朱因此懷恨昨與該氏在途遇見互相詈駡繼復將氏扭赴捕房控伊捲逃捕頭以兩造均屬無恥斥不准理 
[逃婢迷路]  
　　女孩高阿德年十歲前日在永盛里迷路由四區崗警查見帶回警署經姚警正訊據該女供稱係浦口人被母賣於某姓爲婢因遭凌虐私逃出外判送慈善團留養聽候查核 
[蕩子毆母子扭控]  
　　向居本城東馬橋之婦人陸秦氏有子關順不務正業巳將家產變賣殆盡該氏由其婿沈雲寶接至小東門内平安里家中居往詎關順於前日尋至母處硬索銀洋該氏不允關順竟敢將母兇毆該氏遂將其子扭控地方檢察廳林廳長諭候究辦 
[藉端拆梢之衝突]  
　　住居閘北太陽廟之王嘉榮前日在途拾得錫箔一塊詎被無賴李佳綸所見乘機向王拆梢致起衝突互相毆打由王借同證人王煥章將李扭入四區警署控稱被李毆失小洋八十六角諭暫拘留候訊核辦 
[細崽擅取同伴衣服]  
　　滬西愚　路三號洋房某西人家侍者湯榮德因賭輸負前晚私將同伴方紀富之綢皮衣服質洋償負被方查悉訴由洋東知照捕房派探將湯拘入捕房押候解廨訊辦 
[搶匪移送檢察廳]  
　　住居滬城梅家弄之婦人殷王氏前日在藥局弄口被曹成達搶去金挖耳一支由警將曹追獲解送警廳司法科訊究巳誌前報昨經警廳劉科長研訊殷王氏投案請求究懲訊之曹成達供稱實因饑寒交迫無奈出此下策求宥劉科長立即備文將曹移送地方檢察廳收押候究 
[水偵探拘獲積竊]  
　　積竊張三邱金三屢在浦東各碼頭各洋棧行竊貨物屢經官廳飭緝未獲前日邱張二人又混至浦東華通碼頭竊取棉花當經水巡捕房偵探何春生將人贓並獲禀奉梅捕頭飭送地方檢察　訊辦 
[道尹公署批示照錄]  
　　滬海道署昨批南滙縣民張順千呈印單費現巳認繳懇請吊單給領以免勒迫由呈悉此項印單旣巳認領所有單費即應交納繳後何至仍有勒迫情事詞不近理殊難核實着卽趕緊赴縣如數繳納領單分給毌庸遽請吊單徒勞周折此批抄件附 
[介紹小說]  
　　江都李涵秋君所著廣陵潮小說業巳膾炙人口風行海内惟此書全部共八集此時七八集尙在撰述中未經出版而一集至六集均曾再版歸四馬路震亞圖書局印售茲該六集再版又出校訂印刷較前益臻美備特誌之以告愛閲小說者 
[氣候報告（上海徐家滙天文臺]  
　　巳過者之報告十七日北方之低度增長甚深且越高麗向日本海進發直隸與山東海濱因以起狂風山東有雨或雪本區天氣　而暖有西南風十八日天氣陰而有烟霧凉風轉向東北北晴雨計漸升是日下午四時前二十四小時内上海氣候温度至高四五至低三六·三去年同日至高五八·三至低四一·七 
　　未來者之推測十八日下午四時三十分豫測天陰而有風北方尤甚本區如有北風則揚子江流域一帶恐將降雨或雪南方信風頗勁 
雜評二 
[挽留者之心理（庸）]  
　　近年以來地方官吏之調動自非其人劣跡昭著爲一方所共棄則挽留之聲浪必洋溢於一時推挽留者之心理或與去職者有特别之感情或因繼任者爲心意所不愜均不願其竟去若無此原因而漫然表示挽留則匪情殷借寇也不過爲循例之應酬而巳 
　　循例之應酬匪可濫施者也故於去官或降調則用之於升遷則不適用焉此其例吾於近來上海高級官吏之更調而見之矣 
[補錄命令]  
　　二月十一日大總統令陸軍總長段祺瑞呈請任命韓金元爲陸軍第一師副官長應照准此令 
　　又令陸軍總長段祺瑞呈請任命楊桂連爲陸軍第一師步兵第三團第一營營長應照准此令 
　　又令陸軍總長段祺瑞呈准吉林省長郭宗熙咨請以金奇獻補吉林蒙古正黃旗驍騎校應照准此令 
　　又令陳時利正揚濱李升基嚴家　均晋給三等嘉禾章吳承湜顧獻曾均晋給四等嘉禾章此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[賦得周瘦鵑新婚] [  天虚我生]  
　　杭州舊俗稱新郎結婚爲小登科是今日卽瘦鵑登科之日也故鈍根獨鶴各爲文章一篇以資頌祝但依科場規例兩藝之後必當綴以一詩方爲完卷惟現在民國事事維新鈍根獨鶴之文旣不用破承起講則五言八韵之例亦應變而通之爰拾口頭語湊成十六句作試帖詩觀可作催妝詩讀亦可卽作今夜新舞臺上小生小旦之坐場詩唱亦無不可謹依小說體裁閒話少表有詩爲證 
　　博得高堂笑口開雙株玉樹稱心栽合歡杯酒須斟滿喜劇開場第一回 
　　忙煞生花筆一枝曉窗躭誤畫眉時（瘦鵑擔任中華書局編撰每晨七時卽赴局自今以後必多躭誤工夫矣）從今說部翻新樣盡寫閨房　事詩 
　　願花長好月長圓願作鴛鴦不羡仙容易韶光三百日餅筵開在臘梅先 
　　雨水新添夜漏長（今日適爲雨水節故改成句爲雨水）東風有意便周郎惱他髠朔工諧謔（鈍根嘗以淳于之髠東方之朔自居）笑指銀瓶索酒嘗（杜甫少年行云不通姓氏粗豪甚指點銀瓶索酒嘗絶似爲閙房賓客咏者故借用之） 
海外拾聞 
[法國步隊之價值] [  不署]  
　　日文報云法國步隊近在蘇模河及末斯河二處所指定之進攻計畫步步得利其外表雖未盡美然以實效言之固爲歐戰中軍隊之冠至砲隊雖具有掩護步隊轟擊敵軍之用而進行布置全賴步隊故步隊者實據地奪城之主隊也步隊前進則戰爭必操勝利矣觀此足知法國步隊之價值 
[德人之代棉新法] [  劍平]  
　　歐戰開幕後英國實行封鎖德國海港政策美洲木棉遂不能輸入德人乃倡言將覓他物以代之美人每非笑之寗知有志者事竟成苧蔴一物世人多知其富於纎維質顧無術使與木質分離維也納敎授李區透屢事試驗卒得一新法簡易而費廉所織之洋紗布匹能受各色之煊染卽使之不透水亦復易易故其利殊溥國内亦將廣植苧蔴云（二） 
短篇小說 
[哀情短篇望夫樓（五）] [  （歐德魯著）小翠譯]  
　　於時一男子突烟而出聞語即曰予巳遍覓卽倍德亦不見珊文斯曰然則予當更往覓之毌使二老葬身火中時女郎巳力疾而起搖手曰勿祖姑母巳偕倍德行矣珊文斯曰行耶女郎曰然今日之火實爲倍德所縱當予覺而出時倍德正狂奔出廳且狂笑曰今日爲望夫樓之末日吾爲主母復其仇矣予仍始知倍德之意蓋在殺汝函登樓欲醒君不意竟暈言次忽遙指曰噫君見彼小舟耶駛近水妖渦矣趣往阻之趨往阻之嗟夫舟中人卽吾祖姑母及倍德也珊文斯聞言立奔海濱適有一小舟擱於灘上亟推之入水女郎亦至卽相將躍入舟中打槳而前顧風勿順舟行至緩遙望前舟巳將入渦乃大呼　德若勿聞仍從容自盪其槳克麗蘭則兀然立於　首若非綃角飛舞者且疑其爲石人矣旣而舟　入渦倍德笑聲忽縱桀桀若怪梟夜鳴聞之使人毛戴於晨光熹微中微見白影一側珊文斯亟棄槳摟女郎於懷不使之見己亦埋首於女郎秀髮中及更昻首則但見水妖之渦白沬四濺並小舟亦無矣女郎嘆曰傷哉老人願汝魂歸上帝勿更受生前諸苦珊文斯曰姑娘言然生苦不如死樂又何必悲况媼死心巳决吾儕即追得之渠亦未必肯聽吾儕言矣言次欲轉棹歸女郎亟曰勿勿予决不願更歸曰然則何往女郎泣曰任爲地獄魔窟均無不可惟勿願歸我傷心之地珊文斯沈吟頃之曰予有姊居陸性頗温厚倘蒙不棄盍往依之女郎聞語則凝睇而頷其首現感激之狀其熊媚絶珊文斯不禁舉其柔荑吻之舟旣行回望望夫樓火勢正烈濃烟勃勃上騰似一白衣女鬼臨風而立火鴉亂飛點點如血淚墮入水中海亦爲之黯然無色而怒潮觸石起爲巨聲似向女郎警告曰汝毌蹈汝祖姑母之覆轍（完） 
長篇小說 
[絶塞奮椎記] [  野鶴]  
　　第十一回（六） 
　　正在這千鈞一髮的時光虧得春巒不知從那一個手裹奪了一柄短刀便裂喉大喝道你們小醜敢這樣無理麽不要退去給你殺個乾凈說罷一揮早倒退了數十個人那邊鐵人也把這酒席上的碗盞向空亂擲後來索性把桌子打做幾段任意的當頭亂打費了許久時光纔冲開道途出了衙署向外一看適才騎來的馬匹也巳不知去向祗得狼狽而行這時候四更向盡早巳星疎月黑不辨途徑又給軍士追殺了一陣晦軒等也早巳不見一同行的祗有十餘個人一個個筋疲力盡正緩緩地望着東後街行去沒及二里恰經過一片荒場箐篁織翠夜霧凝空瑞華忙呌道兄弟們留心些言還未了叢林裹又突出了數百軍士和凌霞那邊的一般服色手裹也大半拿着武器還有數十個執的都是鐵索一見他們依舊一擁上來拿的拿鎖的鎖春巒等這時眞個途窮日暮無力抵抗祗得聽他們支配不上一刻便簇擁着轉回原路去了如今且暫行按下不表單說蒙古内部賀蘭之南廣陌無垠飛鳥絶迹本是個荒寞的所在離開三四里遠近纔有一個邨莊這莊名喚榆莊莊内只有數十户居民鷄犬時鳴男女無忤加之綠蔭當空啼禽蒞止丹堞在望白雲招人景物越發動人其中有一户姓劉名喚麗京的乃是此中豪富碧穡紅瓦儼然上國的態度原來他家本從南邊遷來的莊中同居的也大都敬禮他家不同貧户那一天三更時分涼露漙漙疎星點點全莊居民都巳身入睡鄕幾乎萬籟不聲羣動盡息忽的南邊路上跟踉蹌蹌的來了一個人走到劉宅便大呼開門呼了好幾聲却並沒答應的人那人不覺憤恨起來三拳兩足的向這板門亂撞又撞了一回麗京纔披衣下樓把門呀的一關見了那人不禁失聲呌道原來是江兄麽多時不晤眞個有失迎迓了正是 
　　屋樑落月年時夢花徑開醅此夕心（第十一回完） 
 
 
 

Page 15

 
 
老申報四十年来之囬頋尊聞閣選 
[四十年前之衛生上海口各國洋船從有傳染病症海口來滬]  
　　章程（見本報甲戍年九月二十九日） 
　　以後章程八欵係江海關監督及各國領事官酌設 
　　一江海關監督及各國領事官隨時可定何處係爲有傳染病症海口如酌定後監督即知照河泊司傳知派駐吳淞管理燈塔潮勢之人 
　　二有洋船駛至吳淞口外即由吳淞管燈塔潮勢之人前赴該船查問如係從監督及各領事官所定有傳染病症之海口而來者當給與該船此項章程一紙並令該船挂一黃色旗號在前桅梢上方准進口 
　　三河泊司知有扯掛黃旗之船來立卽通知所派醫生迅赴該船查驗 
　　四河泊司見有掛黃旗之船來卽令該船在浦江泊船界口三里以外停泊並派水巡捕赴該船之旁看守醫生查驗時船内之人不准上岸外來人不准上船 
　　五查明該船從有傳染病症之口開行及在路之時並無一人患此病可准其進口如船内曾經有人患過傳染病症而患病之人巳在半路卸去不在船上該船到滬亦准進口如船内曾經有傳染之病巳故者應令該船在泊船界外停泊一二日如船内現有患傳染之病者多人查船醫生令其駛回吳淞口紅浮椿外停泊卽將有病之人設法安置别船並將船隻貨物妥爲薰洗所有在船人貨仍不准上岸亦不准外人上船須聽醫生吩咐方准上下其停船時日如需多定幾日醫生與該船本國領事酌辦 
　　六醫生查船後將查驗各情函報河泊司由河泊司轉報上憲曁該船本國領事官查閲 
　　七按照引水章程第十欵内上海分章第十七欵引帶該船之引水人不能擅自離船須聽河泊司吩咐方准離開又引水人引船時知該船内有患傳染之症者應令所僱帶船之小火輪船用繩跟繫小火輪之後拖帶而行不准靠旁該船左右 
　　八有人違犯以上各章者華人送地方官查辦洋人送領事官查辦 
尊聞閣筆記 
[敗子悔賭（見本報癸酉年二月二十六日）]  
　　何祥居河南龍導尾年逾弱冠誤隨損友習狹邪曾私盜其父數十金爲浪費父大索之遂出亡友人某甲家某見顏色沮喪疑其有因也茗欵而詳叩之祥曰死無地矣遂舉顚末告某曰父子天性也豈以區區之故而遂置子死地祥曰我父非猶夫人之父也愛憐側室少子予雖嫡出等諸孽子每謂予斷不能自立恐擔誤人家閨閣遂不與締婚予誤以爲失愛者無不可爲遂溺下流因以至此今若徒手歸適觸其怒如以油澆火耳某因代爲之謀得十金曰區區之衷盡矣心石力棉惟故人諒之祥無法謝别而行某屬其多方張羅務歸見父不可輕自棄擲祥點首而去私念持此以歸必不能塞責不如從事於博勝則還家有日負則何處非埋骨地哉趨往博場一敗塗地神魂蕩漾垂首而出方不知何往之善忽有執其手者視之固父也祥益驚默無一語此時如身非己有提掇由人其父固無厲色執手携往茶坊謂之曰前事毋庸絮論矣顧自此能悔悟否倘能悔則可隨歸譬昨死而今生另圖自立否則予家業無幾不能供爾浪費天涯海角任爾所之予當不復追問或者成立有日則念父子之誼歸收予骨可也語未畢不禁淚隨聲下祥亦泣言知悔矢以天日力圖自新其父遂携之歸 
雜錄 
[紅豆館主人庚詞（見本報壬申年十二月二十日）]  
　　縉紳全書　　　官名一　　　　吏目箕子敷陳第二疇　　官名一　　　　朝鮮通事二十年華父命無　　四書一句　　　許子冠乎阮藉猖狂其故何也　易經一句　　　爲多白眼予早知有今日矣　　獸名一　　　　果然事父母幾諫　　　　烏名一　　　　子規一代不如一代　　　四書一句　　　子謂子賤心喪三年　　　　　左傳人名一　　師服强盜搭賊船　　　　詩經一句　　　匪載匪來冷宮妃子害相思　　四書一句　　　不幸而有疾掩耳偷鈴　　　　　藥名一　　　　防己稻柴　　　　　　　西廂一句　　　苗條卒　　　　　　　　西廂一句　　　行一步免補知府　　　　　西廂一句　　　便做道子亦有異聞乎　　　易經一句　　　元之爲言也一滴何曾到九　　　官名一　　　　祭酒暗處穿針　　　　　四書一句　　　孔子不見和尙帽　　　　　　四書一句　　　不顯其光蘇嫂郊迎非羡位 
靑邱題句爲探梅...人名一...............鍾　失物不知何處去 
求籖問卜總無憑...西廂一句............只少個圖光分明是摩詰圖章 
何顚倒殘缺若此...詩經一句............維王之邛乃築新台於河上而要之公牘語一　實爲公便問晋有淸談之亂唐有女主之變明有流寇之擾具載四書能一一言之否四書三句何晏也則天也自或也 
 
 
 

Page 16

 
 
   
 
