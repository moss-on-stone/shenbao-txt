# 1882 - 88 - 4903204

 

Page 1

 
 
[佩文韻府展期出售] [  點石齊主人啓]  
　　本齋縮印之佩文韻府業巳竣工本擬於月之十六日出書刻因裝訂未齋尙須展緩數日發賣屈時當再預出告白也此佈 
[論懲辦臺基之法]  
　　臺基之名不知始於何時大抵吳中敝俗有爲癡男姣女成撮合之謀者而旁人聞之取其義於借臺演戯因以爲名久之遂相沿以稱之耳或謂此二字惡濁不堪何可見於楮墨之中而官憲張貼示諭竟有去爲禁臺基者煌煌條教乃有此齷齪穢污之言誠令觀者竊笑矣而不知示諭之詞大都因乎民間之稱謂不必盡出典雅考核掌故始可成文也民間競言臺基苟禁者别以二字代之安知不以官憲爲不知而禁者自禁犯者白犯也特官之示諭亦曰禁之而已其如尙辦理則此事本無例案可援無罪名可比也故禁之而仍不能絶之且官欲禁之而甚不欲其有破案之日轉至不辦不可辦之不能幾於無所措字也何也律載犯姦罪名苦平等人和姦止於枷杖若等而上之和姦而罪在姦夫本婦情有可原則姦夫似應從重亦不過變其名曰刁姦誘姦而已至於婦人犯姦其父母翁姑本夫知情縱容者謂之縱姦得錢財者則曰賣姦　從重從輕亦僅於枷號笞責之問分别其等並無科其罪而至于徒流斬絞者葢法重人命律尊服制非姦夫姦婦謀死尊長本夫及無功以上親屬相姦但平常姦案枷杖之外無他罪也此臺基之所以無可比例亦無專條也夫臺基惡俗也犯姦人情也王道本乎人情故有諸犯姦之條惡俗志于衰世故無開臺基之罰令以斷罪無正條援引他例比擬爲言以此等無恥男女論之則和姦可也然覿面並不相識前情初無　戀偶然邂逅而牽引成事者豈和之謂哉則近十刁矣小家婦女往來街頭媽媽嬸嬸互相招邀因而堕入奸計此非婦女之本有私好也則似乎誘矣一床一桌居然借作行窩旣非入此室處又不穿我屋墉爲撮合山者具與父母翁姑本夫之縱姦賣姦者殆有間也此所以無從比擬也顧吾以爲不必拘于例也其情之可惡實已罪浮于例載各項犯姦之上則準情酌理而斷之但求有挽回乎風俗而防制乎人情奚不可者他處之臺基猶不多見而上海則徧地皆是他處之臺基尙覺隠藏而上海則彰明較著若案已破露控狀到官猶曰事無實據不過押之數日責之數十而仍令取保放歸如此而謂其風之可以漸絶乎嘗見地方衙門之處置惡棍也其人著名凶惡勒索錢財武斷鄉曲魚肉平民生事闖禍種種罪狀不可勝紀而歴任州縣未及拿辦豪勢之紳衿爲之護庇蠧惡之差保爲之聨絡惡貫滿盈而刑不及之苟有風屬之官府訪拿到案破除情面不爲人言所動立斃杖下閉置站籠一時市井歌謡同聲稱快不聞以某官爲濫於刑也蓋此等棍徒若必定其罪名則犯案正多而分别定擬尙不至於死故惟以此法處之而後可以爲民除害竊謂上海之臺基亦宜以辦惡棍者辦之不必拘於例也或者以開臺基之人與赴臺基之人均其罪名而辦之可也夫姦案之緣起必在姦夫臺基之設所以便溺情花柳之人秦樓楚館厭其習氣之喧囂乃更履邪徑而誘良家一遂其貪歡之欲設無此雄狐綏綏者亦安有是生涯哉吾謂凡遇告發臺基者嚴訊臺基之主便將平日曾經來往住宿之人一一供出由公堂籥提到案質證得實而厚示以罰或重罰其鍰或以犯姦本律坐之枷示而杖責焉必令此等好赴臺基之人皆以破案遭罰爲恥而此後不敢再往則庶乎開者無甚生意而無恥之婦女亦漸歛跡矣聞赴臺基之人大都生意人爲多以其價廉而又不露形跡若依此法行之則生意人無不自重顏面其必不敢貪片時之樂而貽事後之羞可必也年前英租界公堂遵奉憲札嚴拿著名臺基四五家聞當重辦而至今尙不知如何處置近日法界又出殺陸氏一案可見臺基之多非嚴懲一二不足以示警戒而不知大局者乃謂此事苦無憑據難於坐實噫是何言歟 
[外國消息]  
　　外國新聞紙言日本新簡日斯巴尼亞使臣已於去臘二十三日謁見西廷備道日皇企慕願與通好之意西廷亦温言答禮極爲優渥也又言伊犁地方有不願隷中國而願隸俄國者計十萬人又言中國駐德欽使李丹崖觀察刻下前赴荷蘭京城緣荷國欲開設博覽會華人多有運物至荷者故欲與李欽使商議也 
[日船開行]  
　　香港西字報言日本兵船粗姑曰十於初八日啓輪赴新金山去矣初七晚該船尙未啓行之時船中忽放火箭衆人突見火箭疑有意外之事急往查問知此箭乃粗姑白干所放籍以娛目别無他事衆心始安 
[稅司抵滬]  
　　禮拜日怡和洋行之大沽輪船由津回滬有總稅務司赫君德附乘該船抵申聞赫君此來須查察各埠海關事務也 
[蕪湖火警]  
　　蕪湖西人來信言本月初十日蕪湖大火其火由瓦屋而起緣瓦房内藏有洋藥三十五箱火油二十餘箱盡付一炬延及草房一百餘間有海關上人寓於該處相近地方故海關上之夫役巡丁等均奮力撲救將近焚及衆力合救僅燒去欄杆等物而舍宇尙未遭焚尙有草房均爲衆人拉翻以開火路然後得熄 
[火災彚誌]  
　　福州水部門外琉球館卽所謂耿王庄又謂之桑棉局内有園亭樓閣荷沼桑堤園田約六七十畆果木則荔支最多夏日乘凉攬勝洵足以銷酷暑而叙幽情其旁民居稠密櫛比鱗編大都小户寒門竹篱茅舍忽於正月念九夜不戒於火延燒二十餘間幸局内塘水正深局外河潮正漲街衆爭先汲水頻相撲滅城内之水龍亦次第到來故未燎原及二月初四夜亥時南台之安樂鋪新橋地方卽閩安稅厘關右邊一帶街道由石橋轉下之金長利籐床店因吃烟癮火又延燒數十間自福聚酒樓起左右合掌齊燒其中有洋貨店數間儲有火油玻璃等故頃刻間火焰騰空猶幸夜尙未闌奔救者絡繹不絶焚至子刻卽熄不至燒入桃花源裹人家也又二月初一夜閩縣屬之蓮浦村由某姓漁舍起火延燒民房念餘間幸潮水大漲汲救尙易是村農賈各半貧者多而富得少農家被災後春耕無具婦子悲啼并飢寒切膚尤覺聞之傷心見之慘目也 
[火災未已]  
　　杭里火災今猶疊出計二月朔日艮山門外失愼後至初三日晚武林門外之吳家河頭又兆焚如該處去城十餘里與留下相近亦一小市集村居茅店約有三十餘家是日被焚者十去其八只餘頺墻敗丽不復更 
 
 

Page 2

 
 
成村落矣初四日三更時城中又報警鑼遠近瞭望紅光燭天各水龍間信奔集比到塲火已漸息是處與板兒巷元帥廟相近地名殺牛弄弄内並無瓦屋祗有江淮等游民誅茅結草而居計共一十八家一經失火勢如風倦殘雲片時卽盡雖有水龍亦無能爲力也所幸人口無恙尙屬如天之福初八日九點鐘後上城十五奎巷又火巷中草屋極多蔓延甚易有某姓婦生惟六歲一子是日清晨婦携籃至城隍牌樓賈菜其子尙酣臥在床忽傳火起急忙回家而火已滿屋不能搶入其中所有并六歲子同付一燼辛各水龍爭先撲救漸待寢息然計草屋平房等已共焚去十五六家且皆係極貧之户是日下午下城之祠堂巷内又聞失愼　處適在城守署對門洋龍近在眼前急爲澆息比各集得信欲出則火已撲滅矣夜間四更時武林門外之華光橋又報失火　時警鑼雖鳴而各水龍皆以城阻不出夜間尙有一處聞係東鄉地方因水龍未去故未詳知日來城廂失燄之家甚多有燒焦板壁者有延及屋椽者其最險者是爲某姓婦家樓梯業已燒斷幸卽澆滅云 
[蘇台火警雜記]  
　　月之初八日蘇州東鄉太平橋鎭李姓因滅火登床　翻火油燈頃刻延及被褥蚊帳不可救遏床上母子四人搶逃不及致李姓婦焚灼咽喉至于見骨諸孩雖均奪抱出外其四歲兒已燒及胸腹火毒攻心李婦翌日卽斃肚腹爆裂人不忍視伊夫在城中某棧司帳得信而返家中房屋三十餘椽囤米二千石房田契劵現洋衣飾均已蕩然該鎭遠在鄉僻防火之法本未盡善况時當夜間宜其燎原莫遏蘇地官憲方禁用火油燈不料該姓又以此致禍也○又十一日黎明城内因果巷失愼燒去某姓及置器店兩家又對門某姓牆門一進共計十餘椽當爲水龍救熄據云人皆熟睡不知火所起處故或疑爲放火所致○又日前小倉口許姓失愼聞是日其同居某姓乘轎歸來輿夫爭價未給卽駡云如此刻扣必遭天火當時亦不在意至是夜柴房火起始疑輿夫潮煙灰遺種致燃然亦無確証不能深究矣許姓男女數口見前門火勢已烈不能出去後門瀕河卽取門一扇抛入河内許某隨卽躍下詎門不負重稍一傾欹許某已入水矣幸有小船來救全家皆至船上僅取得箱子一只餘則盡付囘祿云○蘇城各廟各善堂水龍經費由董事向店鋪居民勸募每逢出救一次捐錢一百文在願捐者以爲每年出資有限事屬公義故樂於爲善今則火災疉見一月之中捐至千餘文以致出錢者厭數告停收捐者頗形艱澀且水龍屢用亦多損壞修理又須欵資善堂尙可貼付各廟力難支持故近日因果巷等處失愼水龍到者漸少從前水龍踴躍聞報卽往雖火災甚多尙不至於蔓延恐以後人人觀望或將釀成大災甚爲可慮蘇臺多樂善之士宜如何妥爲設法也○前湖北巡撫潘尉如中丞丁憂在藉其第宅在富成坊巷因疉聞火警購買七石大缸十隻排列蕭墻左右滿儲清水以備不虞苟大姓富户倣照此法各備水缸數雙不特可以自衞並可以救人思患預防之法莫善於此 
[新撫行程]  
　　新簡蘇撫憲衛中丞節抵清江蘇省頭站迎接者奉派馳去曾經列報兹聞頭站已回據云本月十三日由清江啓行至揚州後換凌雲輪船東下大約十八九日準可到蘇或謂二十日接印云 
[春雷發聲]  
　　蘇垣自十二日陰雨連朝天氣時覺鬱悶間露陽光作淡黃色而　潤欲滴路上行人多有被祫衣而摇箑者迨十四晚亥刻大雨如注雷聲殷然閱半時許卽止望日仍陰晴參半潮濕異常芊綿芳草緑潤如油正合清明時節也又本埠于十五夜大雨居人睡夢間亦聞雷鳴云 
[王府失竊]  
　　正月二十七夜京城朝陽門内九爺府内被竊傳聞是夜十二點鐘府中侍女媽媽等猶未睡熟忽一人自外入室一侍女問你是誰其人喝曰你睡波少說話侍女等悉戰栗不能言所有几案陳設各件任其選取包裹而去旣出媽媽等少甦喚值班人皆不在左右尋之則往他院賭博矣次日步軍統領親往騐視限五日拿人現在限期已滿犯猶未獲是以官役等皆有難色焉 
[湘省項聞]  
　　前蘇撫黎簡堂中丞去臘移疾回抵湘省家居靜養現聞病體漸已復元劉峴莊制軍正月杪回湘聞將擬請終養云省河水師統領新放福山總兵陳君海鵬經涂中丞奏請留帶防營陳君儒將風流樂善不倦故官紳士民亦皆推重云 
[杭垣官報]  
　　杭州府龔幼安太守官杭數年吏畏民懷政平訟理人咸以渤海比之洵不愧家聲焉近因北上有期行將交缷接署者爲湖州太守桂文　郡尊也聞桂太守於刑名錢榖等事旣精且熟幕友未敢欺蔽且於民事十分認眞常有親信家丁輩在外密訪故各胥吏無敢舞文作奬約十四日卽可抵省其接署湖府篆者爲補用府郭印式昌云 
[客官行程]  
　　湖北臬憲蒯廉訪赴都陛見聞于初八日至督撫兩院辭行初九日坐官輪船東下十二日抵安慶船泊西門外官碼頭廉訪籍隷廬郡諒須小作勾留再行北上也 
[染坊失愼]  
　　揚州舊城北門内大街義成染坊於本月初七日午刻失愼幸在白晝人手衆多水龍亦卽刻齊集登時救滅只燒去厨側柴房一間蘆柴念餘担聞其起火因在大鍋内熬煉皮膠後大段木柴未曾熄透風吹復燃及人知覺已不可近此役本坊未大吃虧而四鄰之搬移物件者轉多損失云 
[扣門行刦]  
　　揚州西門外大街又名雙橋於本月初六夜三鼓時有街東之游姓雜貨店東夥皆已睡熟爲人騙開店門一擁而入約十餘人形似尋釁鬪毆而實圖刦財當時攫去碎銀七八兩錢十餘千文碰傷一小學徒之左背卽刻散去追之無蹤該店東游某黎明卽奔訴甘泉縣現由桂大令及本段保甲金委員嚴飭捕緝云 
[團操定期]  
　　本埠西商團練定於十八日下午二點半鐘大操在工部局空塲會齊至跑馬塲操演其兵頭已出告示令各兵届期赴集緣工部局董欲查看該團兵之技藝是亦年當舊例也本埠各銀行因此亦出有告白云是日十二點鐘卽閉門停公并聞各洋行亦於是日閉門該團練兵頭聞已發函遍致各西人男婦請往觀看大約至期必當格外熱閙也 
[誘逃判押]  
　　前報載誘逃水手一節兹悉八德拉已於十四日獲案訊據八德拉供並未誘逃惟曾爲該水手黎甲帮移箱物而已現聞黎甲被禁心實不安云云虹口捕頭禀稱此人向來無錢時至捕房謀食覔寢每聞水手之有錢者多方誘惑令其上岸將錢分用如是者已非一次刑司因斷八德拉監禁一月以儆按該西人本無恒業時向捕房謀寢食之方今乃斷令監禁似反便宜矣 
[般塢漏水]  
　　去冬本埠有某洋人在浦東新造一船塢今年收接夾板船輪船各一艘在彼修理豈知該船塢忽四處滲漏塢中滿水船上之貨均被浸濕該船塢四面及底皆砌鐡板頗似堅固殊不知何以致漏按西商之船塢工程甚大卽修理費亦不貲兼之船貨濕損其間耗費無算矣 
[求改煙囱]  
　　十一日報滬北失愼一節係老閘北首迤東之旗昌湖絲棧起火延及間壁萬利煤炭北棧燒去及失損煤炭木柴價值洋三百餘元萬利棧遞禀英界會審公堂聲請追賠兹悉陳主守批不准理昨由該處隣人陶秉忠陶錫榮等十餘名聨名禀稱該湖絲棧繅絲灶之煙囱向用磚砌今改用鐡烟囱冐出火星甚多以致肇禍求飭傳該棧主到案諭令仍砌磚囱加高等語太守准其所請着候傳諭云 
 
 

Page 3

 
 
[准求免辦]  
　　年逾花甲之張姓投英界會審公堂控稱在布號執事昨有舊徒某從柴堆扒進竊去大錢八千文出外撞見三十九號華捕見其情形可疑帶至捕房盤問得竊我號之錢今蒙解訊爲此投案請領某前在我處習業因其荒嬉辭歇漸入下流其父兄亦係有體面之人可否求免究辦等語某供張係我習業之師向借不遂初犯行竊叩乞施恩陳太守念原告代求宥免斥釋錢交張領去 
[控竊判罰]  
　　公和祥棧房洋人投英界會審公堂控稱昨見管棧人某甲竊取肥皂二塊爰將甲與一同管棧之某乙交捕送案請究甲供係粤人在公和祥管棧已有六七年從無差錯前日因上肥皂九百箱其間有破箱數件我檢點其數目缺百詎被洋人見之疑爲行竊連我學徒某乙一併交捕求賜明察陳太守商之司副領事謂是否行竊無憑難斷然瓜田李下應自避嫌隨判罰甲洋二元撥充醫院經費甲當堂繳洋完結 
[接續訓學良規]  
　　一教子弟者如問其父母之志甚欲其讀書習舉業而或子弟之材質粗笨性復厭煩其家又一無恒產者則又當勸其家早爲棄去另習生業蓋讀書一道甚非易事必具敏悟之質而又專精奮發十餘年乃克有成卽使貧而不遇而學優文美自然屣履爭迎羔鴈踵至不患不能餬口若其人質性愚陋家道寒微而欲强使讀書彼於少年旣不克專精及至年過二十家計日增記性益拙名爲讀書而作輟想恒帖括之外固無所知應試時文亦未及格進不能徼一命之榮退欲以處館餬口而所獲式微養家不足困頓中年變計無及貧窘顚踣能保其有恒心乎鳴呼是誠不如早習他業以謀生或反可有資事畜矣教子弟者其亦念之于早哉○一教欲讀書之子弟切不可早令開筆須令多讀書多讀古文俟其識理旣精經典稍熟然後開筆庶易於入彀而將來能有好文字做出卽不得巳而降格以求亦須五經完而四書通略讀古文百餘篇乃可試令作文近今風氣往往年纔十餘齡讀經三四部四書講章尙不能解說遽令讀啓悟集學破承題一切經史東之高閣一二年後遽令出考勦襲敷衍希圖倖進雖有英俊之質亦祇小就而無成况乎近日之童生習氣甚壞每有一經應考而從來未聞之穢語自此而聞向所未習之惡態自此而習嗚呼是實以良璞而送入殺塲矣其悮人豈細故哉普勸爲師者如遇讀書子弟切勿急於見功而早令開筆設有東家惑於時俗而欲子弟之早開筆早出考者可委曲曉論之勿迎合其意見也○一設教不獨當量人之材而尤當量已之才焉近見今之授徒者每於門首貼出内設文藝經書學塾或又添出詩賦二字以冀招徠竊謂如果學優文美有長無短固是美事如自揣已之本領僅足以勝讀書子弟不能勝開筆子弟或僅長于時文短於詩賦而子弟已當開筆學詩賦之際則宜勸之另從名師或更訪名師指薦之方爲厚道蓋人各有長有短苟能善用其長亦不害其爲短切勿貪戀其束脩强用其短以悞人也○一爲師者雖不必矜情作意過欲迂腐然舉動嚬笑總要自重庶子弟有所憚而旁人知所敬至於我之教法如與東家意見不合而東家有意見與理不甚遠而無害於其子弟者亦不妨舍已以從之如東家之意見甚屬鄙　而有不利於其子弟者則必當勸止之勸之不悟則去之不可戀其厚脩而狥從其失諉爲東家欲之非我之罪也○一不可常放學一年至少總要有三百日在館蓋時當放學則非特子弟書要生澀且心已放逸讀書安能得力故旣受訓蒙之責一切世故應酬自當力求减縮不可因東家不檢點而漫不自檢也○一每有子弟在學堂中則頗覺馴謹一出學堂則肆無忌憚無所不至者不知吃緊爲人處全在此時爲師者必須時刻訪察之如有大過必思有以戒飭之實心教人者當不僅於學堂中爲塞責也○一子弟有過人之質而或貧不能從師者須委曲成全或免其束修或省其供應俾有所就蓋提拔一佳子弟於斯世有無限好處也○一近日世道空虚貧多富少請先生之家未必皆係有力甚或有拮据而延師者吾輩館食他家於人家供給總要體諒不可有所吹求不使爲我多費盡學者之志本不在温飽斷　畫粥古人何等刻苦若僅於區區口腹間計較厚薄其居心鄙陋極矣况吾輩硯田餬口家風寒素未必饜飫膏梁薄福書生正宜惜福何得過於享用致自折其福也○一鄉間一切筆墨多請塾師其中務要斟酌卽如爲人寫信其事可言則言之若有不可言或言之而挑動火性及關人名節者切不可直寫須善於周旋至於寫俚鄙及離婚書稿此大關陰隲稍知自愛者自斷不肯爲尤宜戒子弟勿犯○一吾輩貧士無權無力旣不能大有作爲所可自効者惟口舌筆墨二端可以稍補於人须要隨時留心廣行勸化人有癡迷出一言以提醒之人有寃抑出一言以辨明之人有急難出一言以救援之人有爭訟出一言以和解之見人爲善出一言以贊成之見人爲惡則以微言婉勸之而其事則絶口不對人言人有好談閨閫中事者急勸止之勿使傳佈敗露與父言慈與子言孝與兄言友與弟言恭凡一切對人言語總期於人有益至於筆墨一事尤須謹愼凡下筆有關人名節開人情賣及害人生路者斷要禁止卽風雲月露之作亦屬無裨實用似不若移此精神專力於有用之學也○一激濁揚清維持風化爲吾人分内事蓋奬成善類懲創奸頑人便知所觀感故凡地方中有孝子悌弟貞女節婦苦心孤行未及旌表者須留心採訪或勸其子孫請旌建坊其貧而無力者或恊同人劇分代爲旌表或載入縣志或詠以詩歌或記以傳序庶潜德幽光不致埋没而人人知所觀感矣此不費錢好事可以大有裨於風化者也○一世儒每矜通脫一切善書往往束之高閣或以爲此非儒教或以爲老生常談槪不欲寓目不知晚近人心全賴幾部善書相與挽回補救爲平等人說因果者此也吾輩卽自戒有餘亦何妨於勸人之餘借作談柄况自己身心尙須多方檢束也勿嫌迂腐請日置案頭時時翻閱其中有多少裨益在 
[鮑春霆爵帥閱兵山海關右繪圖屬題]  
　　中與人傑彭雪琴宮保楊厚庵制軍並稱百戰百勝虎氣上騰帝重海防詔公於蜀八表具瞻四裔慴服文忠益陽胡公文正湘鄉曾公推公國士持節湖湘悵望恩地敦詩說禮德容粹温功追楊忠武岳威信名滿乾坤 
[贈黃繡君校書]  
　　翩翩丰致自超羣合買新絲繡玉紋慧眼能將名士識此君應可繼者君○贈許小翠姗姗秀骨冠羣英似此丰姿畫不成惹得尋芳人又說天風吹下許飛瓊○贈黃蕉林誰將碧玉擲風塵占得人間無限春信是瓊宮瑶鳥伴老傖草漫喚眞眞○贈葉蓉仙皓齒明眸儼若仙謫來南國鬥花鈿問卿記否前生事曾主蓉城别有天[  漢上漁隠戯筆]  
[題朱桂卿校書抱琴圖卽請霧裏看花客高昌寒食生同政]  
　　欲譜求皇操含羞且莫彈這般高格調喜向畫中看卓立風塵裹時人莫浪猜畫中有深意須待賞音來 
[省撫轅抄]  
　　二月初十日同知莊濟泰禀知接辦軍裝局差正任杭理事同知英禀見叩辭赴都解黃茶前署歸安典史支銓交缷回省禀到坐選永康敎諭樊兆恩禀 
[知藩司委署嘉興敎授叩謝]  
　　十一日補用通判徐樹淵銷臨浦厘局差叩見選用詹事府主簿查之時差辭赴都 
[蘇省撫轅抄]  
　　二月十二日蘇海防同知王恩晉辭赴江震復勘歲修橋竇各工差縣丞范景賢俞永泰明晉柱從九虞廷哲孫啓爕童謙益禀知奉委福山河工差辭○十三日知縣李澤鑾禀知　委赴江北緝捕差辭新選包港司劉桂林辭赴任○十四日安徽候補知府李松榮辭赴無錫常昭查哨代理崇明縣汪謝委接署籤分江蘇試用主簿何樹勲四川人禀到牌示南匯縣三林司巡檢徐心照病故遺缺查有試用從和王裕經署川沙同知司獄沈志曾期滿遺缺查有分缺先用從九屠堉均堪以委署 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年二月初三日京報全錄]  
　　宮門抄○上諭四道錄前○發抄旨五道○調補湘撫涂奏恭報假滿由籍起程赴任摺子○大臣劉奏爲刋換糧臺新關防並銷燬舊關防夾片○湘撫李奏爲請旌表夾片○護蘇撫譚等奏爲織務經緯請仍准暫間市價辦理摺子○皖　裕奏爲請　部註銷前給卹典改照陣亡例　優議卹夾片○又奏爲請議卹來片○大臣色等奏爲請加神靈封號並添設春秋祭祀摺子○二月初三日禮部宗人府欽天監侍衛處值日吏部引見八十六名○惇主前往東陵請訓○齡中黨全中堂專摺謝賞　糕恩○邵亨豫續假二十日○召見軍機○發抄李鴻章奏　在固安縣立建李朝僟專祠奉旨看　所請該部知道欽此○又補用同知竇延馨補石景山同知奉旨吏部議奏欽此○又總兵郭寳禺之母命婦曹氏捐賑建坊奉旨着照所請該部知道欽此○又設法清理東淀水道奉旨知道了欽此○又節婦周氏奏請旌旨　着准其旌表禮部知道欽此○○調補湖南巡撫臣涂宗瀛跪奏爲微臣假滿由籍起程前赴新任恭摺其陳仰祈聖鑒事竊臣於光緒七年九月二十日恭報起程回　審慕日期旋於十月初五日抵籍十一日接到　回原摺後開軍機大臣奉旨知道了欽此微臣十十年未回鄉里此次展松楸幸皆無恙稍紓春露秋霜之積悃皆出自聖主推仁錫類之鴻慈惟適借陰雨兼旬道路不無阻滯又復感冒風寒　　醫　現在漸次就痊遵卽收拾行裝於十一月二十七日由籍啓行十二月初二日抵安慶　城登舟上　經遇各州縣雨雪應時麥苖秀茁豐稔可望地方亦尙綏靖堪慰宸厪所有微臣感激下忱及由籍起程前赴湖南新任緣由　　摺借有安徽巡撫關防拜發合併陳明伏乞皇太后皇上聖鑒謹奏軍機大臣奉旨知道了欽此○○劉錦棠片再陜西按察使沈應奎蒙恩搉授貴州布政使例應陛見卽赴新任臣與護理陜甘督臣楊昌濳因其有經手軍需報銷尙未辦　不便遽易生手前經會銜奏留懇將沈應奎着俟葉伯英到陜交缷臬篆將經手事件辦竣仍遵前旨來京陛見欽此欽尊在案曁查沈應　從前辦理西征糧臺事務由大學士前任陜甘督臣左宗棠刊發欽差大臣營務處辦理西征糧臺事務布政使銜陜西按察使司按察使關防一顆曾經奏明有案現在沈應奎旣已升補貴州藩司暫行　辦銷案自應刊換關防俾　信守　由臣攺刻木質關防一顆文曰欽差大臣春委總理營務處督辦西征糧臺貴州布政使司布政使關防發交沈應奎啓用並飭將原用關防卽行銷燬至該臺原行　催及咨行各省照舊是由陜西撫臣核辦一面呈報陜甘督臣衙門曁臣行營縈核以符原案　會同護理陜甘督臣楊昌濳陜西撫臣馮譽驥附片陳明伏乞聖鑒謹奏軍機大臣奉旨知道了欽此○○李明　片再查現存節孝婦黃劉氏係江西德化縣人劉恭德之長女歸本邑儒士黃寶階爲室爲現任湖南溆浦縣知縣李大緒之甥婦事姑以孝聞姑患病　氏割醫肉和藥以進姑病若失咸豐七年黃寶階染病牀褥該氏百計調治衣不解帶者累月是年三月寳階病殁該氏年二十九歲絶粒數日誓以身殉其姑勉以撫孤延祀始飲泣佯歡撫養幼子以慰姑心其子儒斌卒能成立該氏頻年奉姑携子　其舅氏僑寓湘南現年五十三歲計守節二十四年兹據該同鄉官准補永州府知府劉鳳儀長沙府同知李必昌等造具事實册結禀懇奏請旌表前來臣覆查現存江西節孝婦資留氏靑年勵志白首全貞洵爲巾幗究人官荷旌揚盛典相應附片奏懇天恩勅部照例旌表以彰志行間維風化除將事實册結送部查核外謹會同湖廣總督臣李瀚章湖南學政臣曹鴻勛附片具奏伏乞聖鑒謹奏軍機大臣奉旨着准其旌表禮部知道欽此○○暫護江蘇巡撫布政使兼管蘇州織造臣譚鈞培江南織造臣文琳杭州織造臣廣英跪奏爲織價未平本届織務需用經緯懇恩仍准暫照查報市價辦理以全要工恭摺仰祈聖鑒事　查織造衙門需用絲斤因兵變後例價與市價相去懸殊歴經奏蒙天恩准照市價造報嗣奉户部行令浙江撫臣每年於新絲上市後據　查報一次上市卽經各前織造奏請按照撫臣報部價值辦理以昭核實於不緒六年十二月二十二日奉旨着照所請該部知道欽此　遵在案本年新絲上市臣等靜候查報北准護理浙江撫臣德馨咨稱照案飭季候補知縣忠滿馳赴德清縣地方會同印官吳　椿確查本年新　吐　時天氣多寒兼被雷驚以致收成減色新絲市價雪白經絲每兩資需庫平紋銀二錢九分四厘八毫亮白緯絲每兩實需庫平紋銀二錢七分四厘二毫取具牙行甘結由印委加結詳經前　任撫臣譚鍾麟一再飭查委無浮　業經據實報部咨會查照等因並來臣等伏查本年報部絲價核與上　並無加增所有本年奉傳已解之孝貞顯皇后埠安典禮應用一切沽計以及年例應辦大運及奉辦各款縀綢等項需用經緯合無懇天恩俯鑒下情仍准暫照撫臣查報市價辦理以昭核實而免棘手來年絲價如能平減自索據實陳明漸圖復舊斷不敢視爲成例致負高厚鴻慈所有本年需用經緯懇請暫照查報市價辦理緣由理合　銜恭摺具奏伏乞皇太后皇上聖鑒訓示春軍機大臣奉旨着照所請該部知道欽此○○裕　片再廬江縣人六品軍功監生王純臣在籍帶練　賊陣亡經兩江忠義局報由前督臣曾　　彚案奏卹奉准部咨照例議給卹銀兹據該縣紳士劉汝屬等聨名呈稱該監生王純臣當咸豐三年賊陷廬江帶隊隨同邑紳追贈四品卿銜孝廉方正吳廷香收復縣城又扼賊於三河忍飢固守屢殲悍逆適逆酋陳玉成大股　至衆寡不敵裹創血戰猶手刃賊目二名而殁賊衆支解其屍查明死事情形極爲慘烈懇請援從前廬江縣文生鮑　　合肥縣　生吳毓蘅陣亡請卹城案復奏攺卹並自行捐資建祠又定遠縣人六品　戴候選未入流武達鄉於咸豐三年賊竄定遠　城固守因城被地雷　陷帶練巷戰陣亡合族男婦死難者七十餘人前經督臣李鴻章彚案請卹奉部議給世職兹據賊家屬武繼昌等援照奉天各省奏卹殉難紳民婦女捐資建祠立坊成案懇請奏明自行捐資建祠各等情先後到臣臣覆查該監生王純臣血戰捐軀職員武達卿闔殉義均屬大節凛然據該紳民家屬所請詳加採察係屬輿論僉聞合無仰懇天恩將廬江縣監生王純臣定遠縣職員武達卿准其各照成案由該家屬自行捐資建祠其王純臣一員死事情形與文生鮑　鵬等前寨亦屬事同一律並懇勅部註銷前給卹典攺照陣亡例案從優議卹以彰忠烈而順輿情出自鴻慈謹附片具陳伏乞聖鑒訓示謹奏軍機大臣奉旨着照所請該部知道欽此○○裕祿片再記名總兵劉保忠花翎副將銜兩江　先補用叅將程先鳴副將銜儘先補用叅將王有柱等三員均曾　曉軍帶隊勦賊屢立戰功先後在勞積勞傷發病故又六品軍功儀先把總宋克縀六品軍功宋鳳竹八品軍功宋史寛宋鳳彩均於咸豐十年在蒙城縣帶練禦賊陣亡候選從九品沈文光於咸豐十年在寍國府守城陣亡又兩江儘先補用守備察家義因押運軍糧赴營于淮河覆舟殞命據各該統領營務處曁地方官查明禀懇　案請卹前來臣覆核無異相應彚案請卹可否仰懇天恩勅曾將劉保忠程先鳴王有柱等三員均照軍營立功後病故例從優　卹宋克敬等五員蔡家義一員各照陣亡及因公殞命例分别議卹之處出自鴻慈謹附片具陳伏乞聖鑒訓示謹奏軍機大臣奉旨兵部議奏欽此○○奴才色楞額奴才維慶跪奏爲瓦合將軍疉顯靈應援案請加封號並添設春秋二季祭祀恭摺具陳仰祈聖鑒事竊據察木多糧員　補同知熊錫恩署察木多遊擊綏定營遊擊馬應祥禀稱據察木多兵民任永忠張雲山曁類鳥齊倉儲巴僧俗人等公同呈稱緣瓦令山神乾隆年間蒙前駐藏大臣奏請勅封將軍建祠於山頂往來漢番什商咸入進香祈禱屢有應騐光緒六年冬類鳥齊地方雨雪數月不止積厚二尺有餘該處备民沛帳居住人馬牛羊乏食幾無生路不得已捫雪齊赴瓦合將軍祠内呼號禱祝旋見雲開時霽暖日烘蒸積雪漸消人畜共慶再生本年夏間天氣亢旱靑稞枯槁附近居民復至瓦合祠内祈禱數日卽獲甘霖秋收亦屬豐稔此皆神人庇佑所致懇乞代禀駐藏大臣具奏仿照丹達山神成案加封並舉行春秋二祭俾崇報享等情轉禀前來奴才等查丹逹山神護國佑民經前駐藏大臣奏請勅封昭靈助順丹達王由該地方文武春秋致祭在案茲瓦合將軍疉顯靈應實屬禦灾捍患有功於民可否援照前案加封並添設春秋二季祭祀以答神貺而順輿情理合恭摺具陳伏乞皇太后皇上聖鑒訓示謹奏軍機大臣奉旨禮部議奏欽此 
 
