# 1920 - 289 - 4917125

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
申報 
時評 
[保定會議（老圃）]  
　　異哉保定武人之會議乃無端干涉我江蘇之民政姑無論今日江蘇是否必須督軍是否必須巡閱使即果須督軍果須巡閱使亦何勞曹錕張作霖輩出而越俎代謀試問吹皺一池春水干卿底事 
　　異哉保定武人之會議一方贊成王士珍爲江蘇督軍爲蘇皖贛巡閱使一方又贊成速開國民大會此等不倫不類之事乃相提而並論吾謂武人干政之罪初不因贊成國民大會而從末減藉武人之力而欲布置督軍巡閱使其罪猶止於竊鉤藉武人之力而欲製造國民大會乃并其聖知之法而竊之試問國民果欲開大會豈武人之不贊成所能禁止亦豈因武人之一贊成而生效力 
　　異哉保定武人之會議中央不加禁止反派代表與會往者武人集議政治中央尚有官樣文章加以阻止今并告朔餼羊而亡之矣諸俟會盟王人與焉此東周之事何圖於今日見之 
　命 
　　十月二十日大總統令山東省是齊經瑞迭呈辭　　詞懇摯齊耀珊　免本　此令 
　　又令特任田中玉暫行兼署山東省長此令 
　　又令署司法總長董康呈直隷高等審判廳推事周伯甲奉天營口地方檢察廳檢察長邵邦翰署奉天遼陽地方審判廳推事吳霖因病懇請辭職均照准此令 
　　又令劉鎭華晉給一等文虎章此令 
　　按尚有表揚故李督令已見昨報專電 
　　十月十九日大總統令署内務總長張志潭呈准江蘇省長齊耀琳咨請任命高桂馨試署江寗縣知事瞿鴻賓試署淮陰縣知事李文玉試署銅山縣知事趙汝梅試署無錫縣知事張宗嶧試署江陰縣知事彭世祺試署灌雲縣知事張德焱試署豐縣知事婁毓棻試署碭山縣知事吳清望試署興化縣知事劉式譔試署吳江縣知事唐紹垚試署寳應縣知事李廷琳試署宿遷縣知事馬良翰試署六合縣知事朱宗衡試署金山縣知事張景榘試署江浦縣知事蕭文彬試署青浦縣知事均照准此令 
　　又令兼署陸軍總長靳雲鵬呈請任命賀超雄爲陸軍第十二師步兵第四十七團團附王金達爲步兵第四十八團團附陳葵蔭爲第二營營長任先倫爲輜重兵第十二營營長董世信爲步兵第二十四旅少校副官均照准此令 
　　又令王履康晋給二等大綬嘉禾章胡存忠晋給二等嘉禾章孫懋銑洪逵均晋給三等嘉禾章此令 
　　又令李升培給予三等寳光嘉禾章此令 
專電 
　　北京電小吕宋運來振災糧食五千包曁衣服等已飭京奉路護送（二十一日下午八鐘） 
　　北京電曹錕電和會總代表錕屬軍人實非所宜（二十一日下午四鐘） 
　　北京電章士釗謁徐詢和議是否仍取會議手續抑直接辦理徐答予無成見可與翼青商决（二十日下午三鐘） 
　　北京電田中玉歸報王士珍經一再敦勸意稍活動允即來京就商取决（二十一日下午八鐘） 
　　北京電盛傳王士珍爲蘇贛皖巡閱靳蘇督潘復省長將成事實但府院仍否認（二十一日下午四鐘） 
　　北京電蘇軍界要求實授齊督蘇政府已默許但一時未便發表陳楊兩師長明日返蘇（二十一日下午四鐘） 
　　北京電豫趙請李遺書置三殿廣流傳（二十一日下午四鐘） 
　　北京電魯同鄉反對田兼省長無效一致加入廢督團體（二十一日下午八鐘） 
　　北京電奉張電琿春日兵藉剿匪進兵不已經霖再三阻止無效據報日兵又開赴延屬三百餘名請中央再與日使嚴重交涉頃外部已轉電莊并提抗議（二十日下午三鐘） 
　　北京電對日琿春事件抗議已提出日外務省口頭答復仍以剿匪爲詞匪平撤兵决不久駐惟據吉省團體報告日兵到後添築營房意在久佔人民非常惶惑（二十一日下午四鐘） 
　　北京電吉省會電琿春交涉萬勿讓步（二十一日下午四鐘） 
　　北京電顧使再電紐約報載停止俄使待遇實受勞農之意又華兵協助激黨等謡猶歐戰期内誣我親德相同意在離間中美感情美政府以中美對俄不能一致亦抱不安（二十一日下午八鐘） 
　　北京電顧使電美報載滿洲地方官似被激黨籠絡曾捕俄上校某及俄領交激黨政府懲辦領團聯名抗議雖北京政府謂不知情惟引渡確係事實云云確否請查示俾辯正（二十日下午三鐘） 
　　北京電黑河裘領事請與優林交涉松黑航權（二十日下午四鐘） 
　　北京電權領電赤塔國民議會不認優林代表請查照（二十一日下午八鐘） 
　　北京電周嵩堯電法工師將來華請迅簡浦口商埠督辦主持工程進行並自請辭職（二十一日下午四鐘） 
　　北京電粤七十二行商請派龍建章爲兩廣宣慰使勸雙方停戰促成統一（二十一日下午四鐘） 
　　北京電岑電李厚基准陳炯明在厦門招兵并借給槍械請電閩督禁阻（二十一日下午四鐘） 
　　北京電鄂王電暫編第一師已成立再前保漢黄施宜蒲通各鎭使缺請卽發表（二十一日下午四鐘） 
　　北京電文官考試揭曉如額取足（二十一日下午八鐘） 
　　北京電昨日勸業銀行開幕計收存欵三百萬政商軍學各界要人均往賀（二十一日上午十鐘） 
　　北京電航空處否决中法合辦航空營業（二十日下午三鐘） 
 
 
 

Page 5

 
 
   
 
 

Page 6

 
 
申報第二張 
專電二 
　　北京電交部專員赴唐山調查礦工死狀並議撫恤（二十日下午三鐘） 
　　北京電閩南安鄉公團電護法軍第五支隊焚燬村莊二十一都死傷山積請電閩督救援（二十日下午六鐘） 
　　北京電搶物拒捕之兇犯劉蘭亭經衛戍部訊係奉軍馬弁執付該管司令槍决（二十日下午三鐘） 
　　香港電翟汪遣民軍一面扼守源潭以下各站堵截桂軍北上一面進攻韶城並電約楊益謙飛調滇軍協力夾攻（二十一日下午八鐘） 
　　香港電莫因滇贛軍大舉攻肇迫將省防軍抽調皓（十九）往北路致省防又形空虚（二十一日下午八鐘） 
　　香港電石龍經粤軍統領林祖密由虎門率隊千人會周之貞潘菴虎等民軍在京山司一帶與盧炎山所部桂軍劇戰聞滇軍進行計畫（一）東出翁源與粤軍聯合（一）南下琶江由水道襲清遠與四會廣寗民軍曁三水聯軍策應（一）由源潭出花縣與徐維揚民軍會合（二十一日下午八鐘） 
　　香港電林葆懌已露不預粤事意初由海珠移駐永豐昨竟出駐海圻各界聞林有免湯艦長職信昨函林質問（二十一日下午八鐘） 
　　香港電粤浙兩軍規定互助條件七欵蒸（十日）巳在潮汕行營簽字聞臧某率大軍助粤前鋒已抵老隆另有二十營將抵前敵與粤軍會師俾速下惠城早定粤局（二十一日下午八鐘） 
　　香港電陳炯明諫（十六）電稱粤軍復入河源由許崇智間道襲古竹桂軍傷亡甚衆（二十一日下午八鐘） 
　　香港電皓（十九）午海珠會議莫代表李梁提五欵（一）不認湯爲督軍（二）莫自願辭職離粤由岑陸任沈鴻英督粤（三）桂軍二師常駐粤爲國防軍（四）陳須撤兵回漳魏退駐香山李仍駐河南（五）陸仍執行巡閱使權湯等因卽停止會議（二十一日下午八鐘） 
世界路透電 
[英國礦工罷工四誌]  
　　十九日倫敦電今日國會開議討論煤礦罷工事旁觀者甚衆工業部大臣賀恩氏出席陳說罷工情形略謂自桑基氏委員會調查後礦工工資加增之多甚於生活代價煤礦罷工發生甚大惡影響百萬礦工賦閒無事船隻不能開行煉錮廠不能工作各處工廠行將閉門失業勞工日增萬人將使國家工業逐漸凋零而令多數國人感受痛苦此次罷工之議礦工不自知之據煤區消息礦工多不知拒絕政府提議之第二步即係罷工在政府方面凡可和平解决爭端之辦法政府仍願聞之云云 
　　二十日倫敦電衆信解决煤礦爭端之談判可望進行聞雙方現皆準備提議事項報紙多謂昨日下議院之討論已開雙方諒解之門 
[英國處置失業人問題]  
　　二十日倫敦電衆信解决煤礦爭端之談判可望進行聞雙方現皆準備提議事項報紙多謂昨日下議院之討論已開雙方諒解之門 
[英國處置失業人問題]  
　　二十日倫敦電首相喬治今日在下議院答覆關於失業之質問謂退伍兵士現無職業者不下十八萬人今國内需有新房屋五十萬所故建築業當可養納失業者若干萬人政府已以此議商諸建築業聯合會政府又籌議築路等工作之辦法並請各業聯合會暫時撤除其會章若干條俾可容納失業之人甚望用此方法能於冬間安插多人但礦工輟業賦閒人數將大增矣 
　　十八日倫敦電示威者與警察之衝突歷兩小時始止被捕者不少示威者傷三四十人警察傷十人 
[愛爾蘭問題之經過]  
　　十九日倫敦電愛爾蘭事務大臣今日在下議院聲稱自本年一月一日起愛爾蘭境内警察死百人兵士死十八人警察傷一百六十人兵士傷六十六人警署被攻擊者六百六十七處多被搗毁愛爾蘭人且謀排斥警察及其眷屬不與之往來近來政府保衛官吏懲治暴徒之方法漸見妥善 
　　十九日倫敦電内務大臣在下議院答議員之質問謂未便呈請英皇釋放柯考市尹獄官並無喂以食物之事 
[英法阻止波蘭侵入立陶宛]  
　　十九日倫敦電路透社探悉星期日駐華沙英法代表交與波蘭政府之牒文勸波蘭政府勿佔據立陶宛京城並謂如時局不即肅清則英法政府不得已將考慮認爲必要之行動 
太平洋路透電 
　　二十一日北京電華字報稱曹錕吳佩孚田文烈等在保定會議通過事項如下（一）設法從速召集國民大會（二）催請政府速派北方議和新總代表（三）贊成任命王士珍爲江蘇督軍兼蘇贛皖三省巡閱使（四）勸令軍界襄助賑務吳佩孚認國民大會爲解决各項問題之最善方法 
　　二十日廣州電湖廣鐵路之廣東路線上司機車者與車守皆已罷工因不願運兵赴北江以迎拒來援粤軍之滇軍也 
　　二十日海參崴電據可恃消息謝米諾夫已取銷遠東俄軍總司令之名稱 
　　二十一日神户電謝米諾夫妻子今日乘輪到神户 
　　二十一日北京電自停止俄人治外法權後都人多有以内地華官對於俄人難保不濫用其威權爲慮者兹得庫倫消息足證所慮非妄蓋庫倫俄人現受虐待頗有碍於華官行政之前　也　日内將向中政府交涉促其迅速設法以實行保護俄人與其利益之約言 
　　二十一日上海消息本埠報紙所載關於上海　總領事地位之消息不一其說兹路透社聞諸有責任方面云華官與俄領署雙方迄未議定辦法且切實提議尚未規定何能恊議上星期一日俄總領事與許交涉員曾有非正式之晤談互換意見許交涉員　發之建議非俄總領事所能接受故今日俄副領事猶在　審公廨會同讞員審判案件 
國内要聞 
[北京通信（穆）]  
　　軍閥内爭之近狀 
　　蘇鄂　其衝 
　　非廢督自治不能自保安寗 
　　自我看來海内之大局確有一種變化而江蘇實陷入漩渦中何以言之今之局面南北未統一兩方仍有　雲之醖釀而北方之實閥向之分直皖兩派者近又化爲魯奉兩派之聯合與直派角逐中原蓋皖系敗　繼以李純之死直隸籍之督軍只賸曹錕陳光遠二人而當李純未死前曹錕與張作霖作表面之聯合以排斥李純謀去其競爭正副兩座之敵陳光遠爲曹錕王占元所利用而對李忽然反目以反對其三省巡　李之煩悶自殺此爲一因而直系内　掌握兵權之人如直之吳佩孚蘇之齊燮元皆係魯籍與外之王盧永祥内之靳雲鵬已有所謂魯系之聯合最顯者如吳齊　日加上將銜而由於王占元一電之保薦張作霖離間曹李爲披直系之勢力而暗中却　魯派提携一面擁　作總理一面又聯絡王占元使爲領袖故今之局　爲奉魯兩系互相利用而直系成弩末之勢　今日蘇督之爭卽由於此蓋若輩所認爲中原之樞紐爲京漢津浦兩線之終點一爲湖北一爲江蘇且因對於川湘粤而爭湖北對於浙閩而爭江蘇所生變化須不出此兩地也李純未死以前鄂人排王占元正力王乃派楊文愷赴奉爲重要之接洽比其歸也乃喧傳有所謂張王同　者其條件之内容（一）長江方面以湖北爲領袖合力以排除李純之勢力（二）維持王占元地位勿爲湖北人所摇動（三）湖北默認山東在東三省勢力範圍内俾親附奉天與長江（指王領袖之長江）聯爲一氣（四）張王取一致行動（五）一致擁護元首（六）　換代表互駐省城（七）軍事上爲攻守相助（八）互守秘密此條件之訂即上述魯奉聯合之結晶奉派之勢力直欲由京奉津浦溯長江而上直達湖北而以江蘇一地爲所預備征服者蓋陳光遠早與王一致蘇以外無可慮也且彼輩於蘇據個中人云與齊燮元亦先有默契可以由奉魯兩派之關係而利用之然楊文愷之返京適當李純自殺之後而局勢又爲之一變 
　　蘇督出缺矣而張王同盟之條件亦爲保定所聞數日以前保定方面之直派曾有重要之　會提出條件於奉派聞其結果係張督兩方京漢津浦各據其一於山東之兵事權默認奉派有參加之作用而將湖北換回爲直派之所有奉天兵力不得侵入且以完成奉派津浦勢力之故並由魯奉兩派之要求允以江蘇讓與將來魯派首領之王氏故數日以前所謂蘇督之繼任人者有王士珍靳雲鵬兩說及前昨兩日乃變爲王占元占優勢靳雲鵬兩次致電欲令調蘇而曹錕亦默爾而息且所擬之鄂督爲陳光遠贛督爲蔡成勳蓋曹猶視陳爲己派而蔡亦直籍也田中玉之奔走其右關係猶爲顯然今日田兼省長之案已通過　　繼此則將以山海關人之資格附入於奉蓋瓜分津浦京漢兩線之形成矣 
　　今之爭廢督自治者以蘇鄂兩省人士爲最烈據兩省之洞明大勢者言實已了了於此種形勢慮以其祖宗邱墓之鄉爲各派之戰塲故欲廢督自治脫離戰爭之漩渦蓋逆知彼等或自相衝突或與西南戰爭將以兩省爲犧牲故蘇鄂兩省人之意欲效法湖南藉自治爲緩衝免自己　炭花期免全國戰禍也今日江蘇各代表見靳要求廢督靳氏慨以迁闊無邊縹緲無憑之語以敷衍爲拒絕某代表力　以後靳氏乃　（今　憑　看一省須看四圍之形勢未統一未罷兵督不能驟廢）按諸縱横之現狀覺靳氏亦認有上述之形勢而其不能廢督則仍在此波動中卽謂其　知爲造成天下大亂之因而牽於系統不肯作消弭之計亦非過言但兩省人既自覺此種危險則即當盡力做　以求免於禍各省人欲減輕國内之氣象亦當以互助精神與兩省相應使達廢督自治之目的也 
　　此兩冩成忽得電話謂蘇督問題今晚又有變化因齊夑元之運動及楊春晋陳調元之要求將以蘇督畀齊並用王士珍爲巡　　藉　敷衍直派然前已言之齊　（上爲杜威博士下爲會場全景 
此次授名譽學位者係杜威博士與前美國駐華公使芮恩斯氏兩人芮氏現不在京由代表到場領受此圖係杜威博士起立答謝之情形） 
魯人與奉亦有聯絡則形勢初未嘗變而王士珍巡閱之說即由王占元未讓出湖北又一交換條件也然蘇鄂兩地皆直奉兩派所必爭以後之危險如不廢督自治脫離漩渦之外仍不能免也（十月十九日夜二鐘） 
[蘇人運動廢督之近訊]  
　　靳總理於上星期四約見江蘇八代表乃臨時忽因事改期前日（星期二）張一麐等七人又應時而往於下午四時許赴靳宅六時許乃得見辯論至八時半始散談話情形據各代表所述（一）廢督理由（二）江蘇廢督之時機（三）廢督係官制問題非對人問題不獨不願另簡蘇督且並今之代理亦認爲不必靳氏所言大概謂對於此項主張政府亦甚贊成惟我有統一計畫改造方針諸君可靜候勿問我做法如何現在不妨醖釀俟其瓜熟蒂落總有最後之解决云云反覆辨論始終不出此數語範圍全無絲毫結果又據中美通信社云當軸近對蘇省公民運動廢督問題屢與靳氏籌商阻止此項辦法因無結果遂决意一而交閣議討論一面令蘇籍各軍官向公民方面疏通略謂在南北未統一之前各項官制均難更易况西南唐李又具圖鄂之野心蘇省一旦廢督各省起而效尤則軍政前途何堪設想是否以暫令齊燮元暫行兼代容再從長計議云 
[京學生對於琿春事件之電爭]  
　　北京學生聯合會因日人借琿春事件擅向我國進兵前日特通電全國各界及東三省巡閱使請奮起力爭兹錄其原電如下全國各界聯合會總會學生聯合會總會急轉各地各界聯合會學生總聯合會各地農工商會各報館均鑒日本窺伺我國無孔不入兹查琿春韓人以恢復運動波及我境日政府遂乘勢進兵小題大做佔領我琿城盤踞我中東路站尋將侵入我延吉又復强詞奪理向我爲種種無禮之要求光天化日之下遽伸其魔怪貪戾之爪我東北之領土又在岌岌旦夕之中矣朝鮮人以百折不回之精誠圖謀獨立世界之人所共佩也我不能仗義執詞爲之扶持已蒙人道之大　而大有造於日本矣孰知既不我德又藉端以爲侵略之資天下無理之國孰有過於是者政府柔懦抗議無力驕師悍卒方有事於蕭牆而不顧也我國民自非麻木不仁尚能忍此乎時勢急矣務望全國各界一致奮興亟謀所以對待者以救國命又致張佳電云韓人以百折不回之精誠謀其獨立天下之所共悲也今以琿春事件波及我境日本大肆强横借題發揮擅行進兵侵入我中華民國領土事既平定又復飾詞爲種種無理之要求其居心大可見矣務祈嚴飭所部力固吾圉於彼要求嚴予拒絕無使得逞庶保我東北土域於不墜國民將益拜厚賜於無窮矣 
[十九日閣議紀聞]  
　　十九日爲星期二閣議例會之期靳氏及各閣員均於上午十一時十分先後蒞院旋即開議重要議案計有七起（一）表揚已故蘇皖贛三省巡閱使李純案結果該　使爲國捐軀即日頒發明令宣布事實並將其遺書三封四件交由内務敎育兩部妥爲保存垂諸永遠以彰令矩而揚國光（二）山東省長齊耀珊電請辭職案結果照准遺缺由魯督田中玉兼代即日明令發表（三）交通部提出籌定以工代賑辦法從建築滄石烟濰兩路路基入手核計滄石路經費一百八十萬元烟濰路經費三百萬元請追加九年度預算結果通過（四）晋省督軍閻錫山呈請設立統計專處並擬訂組織簡章及辦事細則懇予核准結果照原案通過（五）農商部提出請任何佩瑢督辦湖北官鑛事宜結果照准（六）議海軍部請調永健軍艦赴海參崴接防海容艦决定發欵五萬元（七）張一　電請在中東路先辦臨時法庭開辦費六十萬元經常費每月三萬元結果由俄國賠欵項下動支此外尚有例案數起略有討論時届十二點三十五分散議由王迺斌葉恭綽兩總長晉府報告 
[大陸報之北京電訊]  
　　大陸報二十日北京電云今日保定軍人會議通過吳佩孚所提立即召集國民大會之議案並决定舉王士珍爲江蘇督軍及蘇贛皖三省巡閱使譽曹錕爲北方議和總代表與議者爲曹錕吳佩孚及徐總統之代表袁乃寛張作霖之代表秦華魯督田中玉浙督盧永祥之代表某未幾馮玉祥亦來與會該會又主張從速統一國家亟施北方賑災辦法徐總統雖贊成以王士珍爲蘇督然願以北方議和總代表一席屬諸梁士詒聞王士珍以年老故將辭却江督職 
　　熊克武近與北方所派之劉存厚聯絡擊敗滇軍後現稱已取銷獨立願受北京指揮成都現爲桂軍所據桂軍聲稱如有安然回桂之擔保則願不與熊劉交綏唐繼堯經此失敗已易就中央政府統三南北之　難熊克武欲北京授以川督之職此事未免使北京政府躊躇爲難耳唐繼堯之代表由滇赴京現已行　香港 
　　現悉日本陸軍省擬駐兵於琿春直至韓人革命黨與俄人過激黨之危險完全掃除時爲止張作霖之精兵六千人將於明日行抵琿春將來行動不與日人二致 
[天津通信（若冰）]  
　　國民大會籌備之進行 
　　天津各界聯合會前發起國民大會籌備　及籌備恢復地方自治事宜函請總商會縣敎育會各　代表與會討論進行方法已於前日（十九日）下午四鐘在商會開茶話會出席者各界聯合會爲宋則久時子周總商會爲張品題縣敎育會　劉激清吳紹棠公推時子周主席首由主席報告開會宗旨略謂國民大會籌備會及恢復地方自治問題迭經敝會開會討　惟兹事體重大非敝會一機關所敢專擅故函請貴會派代表與會討論期收集思廣益之效國民大會籌備會應由根本着手即先由城鎭鄉組織然後由縣而省現今可先就天津城組織因國民大會籌備會範圍甚大可命名曰天津縣國民大會籌備會發起會由各界聯合會與總商會縣敎育會三機關先作一發起機關再招集各民意機關人會共同組織以利進行以何機關應入會請討論之結果縣敎育會商會各界聯合會救國十人團聨合會各商同業會各工同業會小學職敎員同志會中學以上職敎員同志會基督敎聯合會公敎救國團天津紅十字　善堂聯合會回敎聯合會鹽業公所律師公會等均加入宋則久提議召集各機關入會可登報徵求由登報日起凡本會認定應入會各機關限十日内可投函本會將住址載明以便函請如有未組織成者亦可從速組織隨時加入主席云開會日期暫先不定俟各機關函到後再爲擬定推吳紹棠君爲登報徵求各機關加入籌備會之起稿員主席又云本會對於發起會可擬一簡章俾各機關代表到齊開會時有所遵循可預推起草員遂公推吳紹棠宋則久二君爲起草員主席提議恢復地方自治間　各處已有成立籌備會之舉惟天津對此尚無若何表示此後進行方法以機關出名組織或以市民出名何者爲宜宋則久云可照國民大會籌備會召集辦法由城鎭鄉舉出代表以公民資格組織張品題云宋君所云實屬良法然召集手續頗形困難莫如先召集上列認定有入國民大會籌備會之資格各機關開一會議討論進行方法以期速成並以召集城鎭鄉舉出代表作爲後援諸君以爲如何衆贊成遂定函請各機關於下星期二日（即舊曆九月十五日）下午七點半在商會開會討論進行方法即推劉激清君起稿至七鐘　佈閉會 
[夏壽康遲遲赴鄂之原因]  
　　夏壽康此次被命鄂　長經幾番疏通始告妥協而夏又迫於黄陂少樸之敦勸武漢各團體之歡迎已允勉此一行然迄今徘徊觀望仍無南來之確期者蓋此中不無暗幕之可言也鄂省政權淆亂始於王占　自兼省長之時荏苒六年遂成今日積重難返之勢故鄂省民治遽欲脫離督軍範圍乃决不可能之事即如用人一項凡各機關差缺稍較重要者靡不因緣督軍而進如鄂人不圖自治則已否則必以澈底改革爲第一步王初督鄂時尚知顧惜名譽今則惑於左右事事干涉若夏氏爲澈底的改革必致引起王督方面之反感以持身冷靜無所竸爭之夏氏斷無此魄力也鄂人之自治運動甚力夏氏如欲事事敷衍甘爲何佩鎔第二則與鄂人擁夏上台之目的相背馳夏爲個人名譽計當亦不願出此故夏氏對此一端已大費躊躇而旅京鄂人主張根本改革又力所有政務財政實業敎育各廳皆應易鄂人以符本省人辦本省事之實際並擬定孔某阮某張某等數人交夏任用夏不便推却業於前日赴津而詢黄陂少樸二人意見王得駐京代表電告大爲不快其左右 
 
 
 

Page 7

 
 
申報第二張 
策士又羣相慫恿謂若此是直接掉了我輩的飯碗間接損了督軍的權利王信其言遂立即電京反對大意謂聞夏省長蒞任將大事更張且聞已擬定素無物望之某某數人來長某廳當此人心浮動之際若因此激起他界反響元將不負責云云據聞王之所最忌視者爲孔某孔當三年前交卸西北某鎭使後寓居漢臯爲某事被王通電緝拿孔遁走他省而免今聞鄂人欲起用之故先與以當頭捧喝此電到京後夏深爲怏怏原定二十日南下之行期遂復中變據甫自京歸者云夏受此打擊已心灰意懶但現在王占元調蘇說甚盛未來之變化尚不可逆料耳（十月十八日） 
[湘西戰雲醖釀之續聞]  
　　湘西王育寅將所部改編爲湘西靖國軍推戴林修梅爲總司令在慈利宣布獨立已誌昨報現聞王　實力頗覺雄厚蓋其所儲藏之武器甚爲富有也（據某方面調查王軍快槍約共萬餘稈過山野戰各砲共及三十門機關槍及數十架各種子彈及火藥均大可支持蓋目王正雅於辛亥攻克荆州之後九年之間年有所積也）譚組安對之除將第一旅全部開往常德一帶駐防外並另委總指揮部督戰委員長鄒序彬即日前往湘西與各軍司令共籌防務又經迭發密令分致宋阜南旅長及蔡鉅猷劉叙彝李韞珩田鎭藩陳嘉祐陳渠珍卿衡各司令指示機宜内容如何以事關軍秘不能詳爲披露其大要係先令湘西各軍區司令相機進攻而以宋旅爲其後援並令警備司令卿衡隨同宋旅爲一致之行動（外間傳言卿衡以所部曾屢爲王軍所逼今幸得此機會可以報復爰特電譚氏自告　勇云云刻聞此說不甚確實該軍以未領到開拔費現尚頓兵南沅並未出發）又間中山方面曾來電詢問湘西情形特覆一電云王部聲言援粤實力尚嫌薄弱且九年以來該部反覆無常不足以資援粤之用應請仍電林君浴凡（林修梅别號）促其返滬一而另派陸軍少校黄遠孝代表赴滬晉謁中山面陳一切 
[粤局調和中之海軍]  
　　宣佈南北統一 
　　粤人又喫一驚 
　　十四日科維持會未有開議各社團代表在此叙會者三十餘人以現在籌欵一事已有頭緒抵押品亦有數欵可任債權指定到會者均有喜色現專候舉出赴港之林熊宋三君與陳賡虞接洽後返省報告再行開議惟自海軍眞電發表後粤人大爲驚駭昨日和平維持會已電詢林總裁請其表明態度挽留在粤以竟調人之功復派代表往謁湯新督據湯督答稱此係海軍内部之事不過取其統一後海軍可以南北往來無礙於粤局前途殊無關係將來縱有北去之艦亦只少數林總裁依然留粤其調和粤局必始終如一云云又據某方面消息自林葆懌發出眞日通電聲明南北海軍實行統一社會人士咸抱懷疑風聞海軍因餉項問題大有結隊離粤之勢聞北方已派人向海軍磋商擔在撥給從前所欠之餉訂明以離粤爲條件此中人云該事已業有成將來或至成爲事實亦未可定至於全隊駛回北洋之說恐此事亦未易做到因海軍中有人提議留海圻舞鳳等三艦在粤駐防也兹錄和平維持會挽留海軍電如下海軍部林總裁鈞鑒即誦眞電萬衆駭留吾粤糾紛於焉數月省會戰禍若箭在弦仗鈞座出任調人雙方止戰莊　羊石暫保安全五嶺民生咸深感激詎粤事解决正在進行之際而海軍統一忽　北返之期調人一去責任譙肩萬一不幸衝突偶生不特重粤桂後此不解之仇抑且負鈞座此日維持之意伏願善全終始扶助和平暫駐樓船表明態度倘貴部爲促成全國統一别有問題亦請俯念留粤多年感情正厚俟粤桂和平實現然後移旌北上以竟全功區區愚忱尚乞鑒允佇候明敎用釋驚疑廣東全省各界聯合和平維持會叩元 
　　自林葆懌藍建樞蔣拯等　佈南北海軍實行統一之　文後外間對此電文頗多疑點第一以爲日前喧傳莫榮新有電致中央取消自主而海軍今又實行統一電首稱大總統國務院表示服從中央似與莫氏行動同趨一致而又不先不後發現於今日粤局糾紛未解之時以爲莫取消自主則局部和議已成北方將令江西陳光遠出兵助莫攻陳炯明以定粤事而省垣方面一旦有事亦必助莫以攻李魏此一疑點也第二以爲南北海軍統一後將相率北返所謂護法政府護法國會皆無存在之餘地軍政府與國會之宣布解散當然屬之早晚間事此又一疑點也更有一事爲粤人所極端驚懼者以爲林葆懌一旦同率艦隊全數北返則海圻一艦必與偕行而該艦艦長即爲今督軍湯廷光若與偕行則就任數日便離職他去粤局無人主持將益陷糾紛若不與偕行而仍留粤任事是又將使湯失却後援陷於孤立地位使莫得從容以全力圖李魏此又一疑問也但海軍界人聲言海軍統一之議發動在數月以前當汕頭事未起時林葆懌乘海圻赴厦門與蔣拯等籌議卽爲此事之動機蓋自海軍分裂以後外人對我國海軍幾不承認吃虧滋大某國公使向北京海軍部提出警告及至今日遂有不能不急圖統一之趨勢南北同人咸相警覺故有此舉其中種種原因及經過一切情形不能詳述亦不便發表此電之拍發全爲對外起見及解决南北海軍自身問題故電首并分致各國政府特各報略而未錄耳至以後駐粤海軍各艦現仍决暫不北返或派一二艦出巡各處未定軍政府國會以及海軍部皆依然存在海軍此舉絕非聯莫行動對粵局問題確無何等關係此眞電發表之日粤海軍全體各艦長均於十二時在海珠列席會議一律署名始行拍發是全體海軍皆與聞此事并非林葆懌個人有受岑莫等運動爲私意的異動云云觀此則可了然於林發眞電之内容而疑團盡釋矣 
[桂粤軍仍未停戰]  
　　東江戰務至今未嘗少息聞某方面輸運軍糧子彈前往屢爲民軍所截獲特將子彈每三箱綑作一包外裏蒲包仿作貨物又將餅干麫包用籮盛載面加生果少許以掩人耳目分帮由陸路輸運又爲民軍截獲因是當局頗爲焦灼據前敵消息云本月十一日桂軍林馬兩部仍極力作戰派桂軍數營猛攻粤軍左翼時粤軍據險以待暫取守勢一面派飛機師陳應權由空中抛下炸彈桂軍傷亡甚衆紛紛向白芒花逃走洪部及第四路鄧部乘勝追擊現淡水城已由該軍陳根駐紥又粤軍右翼許軍長已將海疆軍全數擊破卽集合全力向惠州城進發聞已將觀音閣七女湖横瀝等處要隘一帶之桂軍擊敗十一日前鋒已抵馬鞍墟桂軍節節退却沈盧兩部均逃入惠州城固守又據石龍消息云惠州戰事仍甚劇烈淡水方面自桂軍唐紹憲統率殘部三千餘人退守後粤軍方面由鄧鏗翁式亮下令共督率七千餘人與戰四五兩日僅係小戰六日晨鄧翁下令以全力進攻淡水桂軍唐紹憲黄業興兩部在正面萬禹嶺安置開花砲十餘尊機關槍二十餘挺以俟粤軍之來粤軍偵悉其計改由側面進攻北路桂軍未預備遂被攻佔數里淡水幾在包圍中現仍相持不下傷亡甚衆又聞石龍方面昨已發生戰事虎門東增各體粤軍分路包圍駐防該處之桂軍極力抵禦兩方混戰勢頗劇烈石牌站附近一帶已被粤軍佔領 
　　肇慶發生戰事甚劇據云邱可榮與韋榮昌所部桂軍鏖戰最酣時李耀漢李華秋等由天堂率所部民軍爲邱援助而魏邦平之第五軍兩營與游擊隊百餘名亦拔隊馳至韋軍大潰退回肇慶城十一早見該地有二處火災附近鄉民有爲流彈傷斃者情形甚慘 
　　日來和平聲浪雖高惟往返磋商已逾旬日尚無何等結果邇因險象環生沙面領事團近因商業種種關係曾向雙方勸告勿令有所損失日乍沙面英國正領事葛福副領事斯華德美國正領事波賀勞副領事朱克納法國正領事伯威副領事狄美納日本代理正領事森岡正平等因時機緊迫持乘自動汽車聯同往晤岑春煊林葆懌温宗堯莫榮新諸人嗣又轉赴河南訪湯廷光等有所談論均係關於粤局解决問題 
[桂軍砲擊英艦之交涉]  
　　桂軍近有砲擊英艦引起交涉一事據粤報所載云肇慶爲兩廣咽喉之地又爲用兵必爭之險要自因省城李魏獨立後三水至石圍塘一帶概由李福林魏邦平二軍所扼守凡肇慶城外各屬民軍四起尤爲危急萬分故廣西方面聞耗盡　精銳士卒悉數調到肇慶防守桂軍鑒於陸裕光由梧所乘之輪船到肇沉没後每因運載兵士均需廣西新購之兵輪往來於是桂軍住在肇城日見其多有兵滿爲患之憂日昨某氏電催肇城桂軍趕赴省城助援某團長得此電報即率軍士千餘人星夜起程乘廣西兵輪二艘開行甫至三水馬口即遇英國巡洋艦一隻直上肇慶桂軍是時認爲粤軍兵輪登時迎頭轟擊連放數砲一彈中在該巡洋艦船邊傷水手數名該巡洋艦隨即還砲將桂軍二艦轟沉所有大砲槍枝砲彈軍用品均没於海中桂軍因不熟水性同時斃命甚多聞現英領事因桂軍砲擊該巡洋艦致傷水兵損失甚大昨謁莫氏嚴重交涉莫氏派交涉員與之理論仍無結果英領事堅持須由軍府賠償損失方能了結不知莫將如何　付之也 
[皖議會與省長交涉]  
　　質問八分米釐案 
　　皖省八分米釐一案省公署屢次交議早經省議會打銷在案今聶省長貿然將此案咨請財部以部分行之實屬違法該會議員現先提案質問如不取銷則議再提彈劾案兹將議員質問聶省長書錄下查由運漕十五釐局出境之米糧按石加抽八分一案曾經本會於第二期常會時問議决否認　咨覆在卷嗣准省長於上年臨時會期間復將此案諮詢交議當由本會審議根本取銷案未成立又在卷近聞十五釐局突以遵奉部令就出境米糧每石加抽八分雜糧每石加抽四分彌補九年度國家預算已於十月一日實行徵收本員等聞之尤深駭異且加收地方稅率應由本會議决咨請省長公佈始能徵收斷無擅加人民擔負之理若云加收國家稅率亦應由國會通過咨請大總統公佈方可施行更無以部令代行命令之理如此事果出於本省計畫違法卽在本省官廳設或出自中央王張違法卽在政府况十五釐局地點並非設在　界出口之區今假加抽出口名義純係取之　省食户爲言是誠巧飾其詞視商民猶童穉之不若也想我省長篆長鄉邦更當惠顧桑梓明知直接抽收買户實間接增加當地商民酌理衡情豈忍出此本員等原爲減輕人民負擔起見究竟此案會否實行本會未見明文猶難懸揣兹依照省議會暫行第十九條之規定提出質問書咨請省議於三日内明白答覆以釋羣疑而消物議須至質問書者提出者丁炳烺董澤潤陳景榕崔翔青孫煥昌高星拱李盛耆胡家驥陳殿英儲春浦林詠韶張振麟李德星楊祚延余炳成鮑中丁德趙繼椿葉光第范錫恩張桓周堃王運超程鵬九 
[杭州快信]  
　　杭總商會昨選出商事公斷處評議員倪幼亭宓廷芳嚴少山宋錫九李錦堂周子卿唐雍甫朱志瀛俞申如袁華庭王湘泉沈紀春金理堂查明揚韓錦畇嚴少琴方增卿程德榮張巨川陳冠三饒子圭等二十一人調查　王浩甄于少炎宋學三葉少溪謝虎臣張旭人等六人 
　　沈省長委任用知事屈樹培督同三倉總董赴　錫補購積穀即日首途 
　　杭縣律師沈宗周王晨吳德遠其同詐欺汪宏荃　費洋一千七百元訴後經杭地審廳於前日預審將介紹人俞光祿發押沈等一律交保定明日覆訊即付公判安定中校准二十三日開本校全體運　會 
[南京快信]  
　　何恩溥電告徐總統擬保存李故督絕筆遺書已提閣議齊代督擬交由李馨中將親賚赴京田錦章少將日前係送李故督自戕及遺筆照片赴京昨已公畢返寗 
　　近日謡言繁興齊代督以定有不法之徒造謡生事煽惑人心昨面諭王警廳長嚴查懲辦並加派軍警日夜梭巡以保公安近日郵電局檢查更嚴 
　　齊代督　日政躬不豫即請西醫須籘療治昨午又延中醫阮寳珍診視聞因勞頓過甚現仍力疾照常批閱公牘 
　　軍署秘書處長周嵩堯辭意堅决聞將以主任秘書婁裕熊升任惟尚未發表 
　　齊急於求去迭次電京催王瑚來蘇復電仍無確期蘇代表穆湘瑶由京返寜錢崇固黄以霖儲南强三人尚留京 
　　省議員宋銘勳錢鼎昨電府院反對起用張勳督蘇 
　　魯督田中玉有口内來寗消息 
　　全國烟酒督辦張壽齡明午可抵寗 
　　江蘇第三届省議會壽備事務所昨已成立經費已由財廳先撥五千元濟用 
　　直曹代表張調辰皖張代表史久常奉張代表周樹銘 
王懷慶代表李東萊十五師旅長齊寳善昨均來寗弔唁李故督 
地方通信 
[蘇州]  
　　電請廢督减軍北京大總統國務院鈞鑒李督出缺請乘機廢督減軍以順民心江蘇吳縣教育會皓 
　　無主屯田將變賣前清時蘇州衛守備衙門向有經管屯田一千數百畝每年租稅皆歸衙署收川至民國時代此項屯田即由各屯田業户作主撥充蘇衛學校經費迨至上年蘇衛學校停辦此項屯田竟成無主之産咋經各屯田業户數十人邀集在吳縣城隍廟内開會籌商辦法聞已議决變價擬給各屯田業户未知確否 
　　兵士捉烟搶洋閭門外樂安里周根興開設燕子窠供人　吃前夜十點半鐘有某師已革兵士李憲章結連身穿制服之兵士十餘人各帶小刀擁入周家先將前後門把守李等入内名稱查烟即將周之錢櫃打開當塲取去現洋八十元並烟具三副夥友某甲上前欲思奪回銀洋竟被李某及各士兵扭住攢毆並聞受有刀傷然後乃一哄而　現在間門商界擬呈請朱使澈究 
　　燕家浜盜案縣　滸關鎭附近燕家浜地方查姓家於十八號黄昏時忽有盜匪數十人蜂擁入内搶去現洋百數十元並將同居爲敎讀之李姓用槍擊斃携贓呼嘯而去當塲擒　嫌疑鄉人劉阿大一名即行報告該管第一警察分所轉報到縣昨日已奉藍承審員帶同錄事險騐人等馳往勘騐矣 
　　處决盜犯嘉定縣盜刦殺人案犯閔浩成一名經高等審判廳提審明確呈奉督軍省長核准照懲治盜匪法處以死刑兹經高檢廳王廳長於十月二十日上下十時飭派本廳檢察官前往司前地方分監内將閔提出訊明正身依法綑綁並經蘇常鎭守署加派兵隊一排將該犯押赴黄廢基空地執行槍斃一而由高檢廳將該犯罪狀出示宣告矣 
[武進]  
　　又一主張廢督電北京大總統國務院鈞鑒李督出缺爲江蘇廢督天然機會人民羣起要求中央僅令齊帮辦暫代足見顧及民意應請電令齊代督先行移駐徐州實行軍民分治一而迅籌廢督辦法以順輿情武進縣農會會長朱溥恩四鄉公所主任劉辛芸叩效 
[寳應]  
　　三團體請廢督北京大總統國務院鈞鑒蘇督出缺請即廢督實行民治寳應縣敎育會農會商會公叩巧 
[鎭江]  
　　鎭　棉花歉收本年鎭屬各縣所産棉花其初頗有豐收希望及至白露節後陰雨連綿暴風大作棉楷忽受損傷今各處收成結果以金壇溧陽爲佳其次爲丹陽西南各鄉餘如丹徒揚中兩縣各鄉區收成最下不過四分之數現在新花雖已上市因來路不多價格仍未見鬆動 
　　省令調查獄務齊省長以鎭屬揚中縣監獄逃逸大批監犯業將該知事李廷榮撤任日前奉賢縣又有逃逸監犯及看守所犯共有三十六名之多實屬獄務廢弛特令仰高等檢察廳長將各縣監獄詳細調查整頓以免再有疏忽等因聞該廳長昨已通令鎭屬兼理司法各縣知事一體遵辦矣 
[揚州]  
　　槍斃盜犯内河大達公司揚通班飛雲小輪於八月二十六日夜間在泰屬葛港被盜搶刦現洋一萬二千五百元一案嗣經泰縣探警曁駐防各該地陸軍陸續拿獲該案内之盜犯袁三（即袁學堂）等五人經泰縣縣知事鞠訊供認行刦不諱詳請大吏核辦日昨縣署已奉到軍省兩署會銜指令着依戀治盜匪例執行縣署遂於十八日將該犯等由監提出騐明正身押赴城内大教場執行槍斃以昭炯戒 
　　商店閉市泰州彩衣街各店舖之簿據泰半未貼印花或已貼而未蓋戳者十八日經印花委員檢查概將簿據帶去以致激動衆憤全街舖户一律停市嗣經警察所查明眞相發還簿據始照常營業云 
[平湖]  
　　小學聯合運動會平湖於十月十六七八日開聯合全邑小學運動會三天首日爲國民次日爲女校第三日爲高小會場設於公衆運動塲由勸學所佈置秩序頗見整齊來賓每日有六七千人極一時之盛各校所演節目均極純熟而尤以登　國民之潭腿工力拳當湖女校之混合操短棒操觀海高小之書操精神活潑校爲出色云 
來函 
[安徽省立第一中學校來函]  
　　主筆先生台鑒頃見貴報地方通信欄内載有安慶迭起罷課風潮一節中有第一中學校日前亦起推翻校長風潮雖已平靜然至今尚無具體辦法聞各生又有第二次罷課之舉等語想係傳聞之誤敝校自秋季開學以來秩序井然各班學生均頗安心向學所云推翻校長之舉實無此事應請更正以符事實專此祗頌著安事務室謹啓 
[吳中保墓會來函]  
　　申報館主筆先生大鑒閱舊歷九月初三四日貴報滸關人爲敝會立宋趙定城墓界石開會交涉鄙人倡辦保墓事凡古賢塚墓一例表揚立石載在章程咨部刊錄爲後來依據此次事前事後迭與關董張君誦青昭商且本會定章只保塚墩不管餘地界石占地無幾建校表墓彼此兩無相妨事實如此一切謡傳皆該鄉人誤會也吳中保墓會會長吳蔭培白 
雜評一 
[魯督軍（默）]  
　　當人民力爭廢督之時而田中玉獨得地位穩固之保證而回任其能力可謂大矣當人民力爭分治之時而田中玉非特督軍地位穩固且攫得兼省長而回任其手腕神矣 
　　雖然吾且勿論今日之督軍應保存否省長應由督軍兼任否第問督軍所督之軍爲何用耶對外能禦外侮耶對内能平匪亂耶山東成爲今日之山東吾且爲山束督軍羞之山東督軍而苟稍有良心者必不敢再當此危局吾嘗以今日之山東問題告魯籍軍人矣然魯籍軍人尚非身當其衝者也魯省之督軍乃正身當山東之衝今無一言以圖挽救無一策以謀自全全國爲此山東問題奔走呼號亦旣聲嘶力竭而彼爲督軍者反若置身事外日惟思擴張其個人之權利豈不可歡之甚耶 
　　嗚呼魯之一切人民不思所以自保其山東也則已苟欲所以自保其山東則運動自當益力蓋今日魯人之拒督軍非僅爲廢督而拒督軍亦非僅爲分治而拒督軍實因爲自保而拒督軍魯人責任不較各省爲重耶 
 
 
 

Page 8

 
 
   
 
 

Page 9

 
 
   
 
 

Page 10

 
 
申報第三張 
本埠新聞 
[納稅華人選舉理事紀盛]  
　　聯合通信社云昨日爲公共租界納稅華人會選舉理事之期上午九時起各監察人相繼蒞止遂當衆開箱騐視然後將箱蓋鎖任投票人陸續投入計是日各監察員均行到會投票人數甚多隨到隨投直至午後二時許各監察員推湯君節之江君湘甫張君炳榮赴交涉公署報告嘗日選舉情形並請派員會同封鎖票匭當由交涉署會商之後遂請律師朱斯芾君　會作證辦理一切至午後五時遂准大會議决時間由朱律師會同各監察員將選舉匭完全封固並簽名其上以完手續該匭鑰匙即交朱律師收執准今晨午前九時仍在青年會當衆開匭由原律師到場證明一切云 
[中華義勇軍贈奬會紀盛]  
　　十月二十日萬國義勇軍中華隊第十四年稱職及九年賽槍在總商會舉行發給各種文憑奬品等情已誌前報兹悉是日五時左右來賓絡繹到場頗形擁擠全隊隊員軍服蒞場軍容異常整肅迨五時三十分鳴號開會由徐通浩副隊長登台報告略謂今日本隊爲十四年稱職紀念及九年賽槍大會發給奬品之期因葛隊長身體違和未能臨場囑鄙人代表開會請胡筠秋副隊長詳述本隊十四年來經過事蹟大略如下（本隊第十四年稱職大會今日在總商會舉行回溯本隊成立之初迄今十有四年與萬國商團同維治安競爭隊譽爲國增光此固由於諸君熱心毅力創造而成端賴各業諸君熱忱贊助之力爲多鄙人附諸君之驥但求無過不願居功對於國家社會以及本隊盡個人之天職而已兹將三者分别言之（一）對於國家方面應出全副精神使莊嚴燦爛之中華隊三字立於萬國之中出人頭地則國際之生色莫此爲甚（二）對於社會方面須遵守萬國商團定章維持公共治安保護居民生命財産於社會服務之道應盡天職（三）對於本隊方面以服從命令嚴守軍紀其次則勤愼和愛亦本隊榮譽之要素以上大綱果能貫澈宗旨必不致越出正軌之外至十四年來經過成績十餘次出防均能按步就班各盡厥職此則鄙人所欣幸者倘將來能於各地方盡立商團藉收自治之效强國强民則又鄙人所默祝者也）次由徐副隊長請本會會長訓詞嗣因虞洽卿袁恒之兩會長有事離滬由發起會董祝蘭舫君代表訓詞如下（上海之有萬國商團已六十餘年矣其維持治安地方咸受其益而軍紀嚴明精神活潑有足令人景仰者二十年前我華人尚未編列其中鄙人每歎國家之不强致使我商人處於萬國商場之中不能相輔而維持公益未免相形見絀乃不數年間時事變遷民智漸進日處於競爭場上亦頗知服務社會爲人民應盡之天職講求體育爲健身强國之根基前清光緒年間上海爲黎黄氏案引起大鬧公堂以致租界方面市政紊亂經萬國商團維持秩序每因言語不通時生誤會故鄙人等集合同志組織滬北華商體操會以保護地方煆煉身體爲目的遂得與萬國商團聯爲一氣編成中華隊迄今已十有四年矣此皆由各業領袖盡力贊助工部局及總司令部積極提携正副隊長葛徐胡諸君督率有方各敎練員悉心敎授各隊員銳志奮進始有今日之成績聞本年四月間大閱英軍官閱操以中華隊爲萬國之冠即今年稱職成績亦不亞於他隊鄙人一種欣喜之狀幾不自禁惟於欣忭之餘有不得不爲諸君告者即來日方長以後增進隊員正未有艾其服務十餘年後或因不得已事退入常後備者不得不希望青年諸君循序漸進亦如今日之隊長敎員熱心任事使我中華隊永立英名於萬國之上鄙人有厚望焉其各勉之）次總商會會長祝詞嗣因聶會長赴歐未回秦副會長亦因事離滬由該會會董朱子謙君代表兹將祝詞照錄如下（今日爲義勇軍中華隊第十四週年稱職發給證書奬品之期鄙人忝爲本總商會代表誼不能無一言爲諸君子祝我中華隊發軔以來已有十五年之久正備後備分其程序常備續備分其年齡旣不耗國家之餉糈更足靖閭閣之奸宄司守望相助之益無征調遣散之煩有尚武之精神有自衛之能力有民兵之資格有軍國之榮施炳炳焉麟麟焉戎容曁曁望之威如軍服振振勇可習也陽以保商埠之公安實陰以弭僑民之隱患豈區區射擊賽槍爲諸君子頌哉惟諸君子其孟晉之）次徐副隊長特邀前任總商會會長朱葆三君發給各種文憑奬品得奬者依照次序登台受領一時掌聲四起歡忭異常領畢已鐘鳴六時三十分矣仍由徐副隊長宣告散會並令全隊隊員立正致謝來賓鳴號歡送遂散隊 
[蘇省施行義務敎育之計畫]  
　　全省普及 
　　八年辦竣 
　　蘇議會對於義務敎育自本年五月經陸議員以鈞等提案議决後本届常會又有省敎育會張會長之請願案十月十七日該會又接省長交議江蘇省施行義務敎育計畫案並附江蘇各縣學齡兒童統計表江蘇省籌辦義務敎育預擬經費數及敎員數一覽表其計畫大致謂查全省男女學齡兒童除已入學者五十一萬零五百零六人外未入學者尚有三百四十八萬四各六百五十人平均統計學童之未受敎育者竟占百分之八十六强依照部定期限自民國十年起至十七年止全省一律辦竣以增設學校增加級數爲進行之規畫以增設省立師範及縣辦講習所爲師資之預儲以本區原有經費爲基本外仿照東西各國徵收敎育特捐並照知事辦學考成條例分别奬懲云云蘇省義務敎育已有實行之希望惟定期太長仍不若晉省之猛進現各省敎育家正在上海開全國敎育會聯合會當必有討論此案定全國敎育普及之計畫增高中華民族之程度也 
[西報論疋頭業之情形]  
　　大陸報云據洋布商人及與疋頭業有關係者之推測洋布商人之前途氣象黯淡日甚近有謡言謂日商之作疋頭貿易者利用他國商行不能活動之機會擬展緩債期藉以聯絡華商推廣其在華之商務但兹據日商云日商需欵之亟較他國商家爲尤甚蓋日本金融緊急日人銀行方竭力收回借欵計在上海放出之債欵爲數約及日幣三萬五千萬元也進口貨日商有疋頭在手者現方照本脫售不計損失本埠著名商行數家其疋頭部主任皆否認日商乘此時機展長憤期以期奪取英美貿易之說以爲情形嚴重已極斷無放出債欵之理凡有責任之日商因日銀行收回貸欵之壓力縱欲羅致將來生意亦不敢與事勢相抗三菱公司疋頭部主任云情勢黑暗不信日商目前有放出大宗貸欵之事存貨今尚不少但不復運入非至過年後未必有大活勤今所期望者惟在滙率起色而已云云 
　　字林報論疋頭業情形略謂近兩日來未有顯明之事實發生然悲觀之空氣愈濃華商方日日開會但無補救之望而損失如何之鉅事勢如何之危則謡言繁興屢觸耳鼓夫情勢嚴重固無疑問但以許多情節言之損失僅爲預測而市塲對於貿易起色之景象則視若無覩目前中國市塲局面如此誠爲不幸勇氣退落太驟而不竭力爲之吾人現所經歷者誠爲極危迫時代因是之故凡生意之表示縱甚細微商人尤當歡迎之今生意起色之第一徵象起於星期二日是日川帮入市購求疋頭貨夫川帮之不活動已歷許多星期今一旦出手辦貨則有西方大市場前因政局紊亂久無聲息者兹將復爲買客之希望重慶存貨銷耗一空政局行見寗靜生意定甚興旺也生意起色之第二徵象則發現於昨日棉紗價格大漲每包高起五兩與八兩之間此事尤關重要蓋棉紗爲中國政局之氣壓升降表紗價稍起即政局稍靜之表示也紗價適於此時漲起尤可歡迎一般疋頭商人應注意之不宜自擾於預料未來之損失吾人非謂今日似屬不可免之危局將來可經過之而無所損失但商人之須賠累者今並未以最好之機緣給予市場此則事實也吾人確信若干須遭賠累之商人今以最惡劣之色彩加諸市况以期獲取洋商方面之最大助力彼等所爲如是此未可與有體面商人所取之地位等量齊觀事有可爲扼腕者市面因須遭賠累者方面所作之投機事業而愈呈險象試舉一事證之某商人謀購進市上所有因日本市價暴落而售價便宜之日本貨以扯低其所購入之貨價乃購入日貨甚多滿擬前後所進貴賤不一平均扯計當可合算詎知不一出星期日貨源源入口售價約低十分之二以致欲求合算反吃大虧有此投機營業市面安得不呈悲觀哉 
[絲繭最近之市况]  
　　廠絲近日廠經對外貿易惟美國有活動之機各洋行曾接紐約電報上中貨限價八百六七十兩購進運往可以合算等情已誌昨報昨日滬地各絲廠紛紛核算成本雖尚不敷但存繭甚多遂向美商各洋行詢問如能確有實際交易者則至少價在九百兩可願售賣於是該行大班將市價電復至美俟回電允諾即可成交定奪云 
　　乾繭昨日各絲廠購買安徽乾繭五百擔價每擔元一百三十四兩此項乾繭繅絲約須六百斤繅絲一擔合計成本爲八百兩有奇又無錫雙宫統貨廠家亦有售出價每擔五十六兩又長吐每擔一百三十八兩然交易不多市面呆滯也 
[蘇議會議决廢督之通電]  
　　江蘇省議會昨發快郵代電致各省省議會文云省議會鑒本日因廢督問題電致政府其文曰北京大總統國務院鈞鑒慨自國事　螗政綱解紐其原因雖非一端而督軍制之不善實階之厲及今不革積成外重内輕之勢必釀六朝五季之爭是以憂國之士競倡廢督之議外人亦多以此建言而爲督軍者亦且自請廢置以　潮流南北協商且列爲條件之一中外大勢趨嚮可知蘇省當江海要衝督軍一缺爲强有力者所必爭中央且將有左右爲難之勢尤宜首先廢置以爲統一先聲本會盱衡世變默察民情知欲息爭救亡當以廢督爲先提經大會議决應請政府速頒明令廢置江蘇督軍風示天下江蘇幸甚國家幸甚等語如蒙贊同乞協電主張蘇議會哿 
[崇明各公團聲請廢督電]  
　　北京大總國務總理鈞鑒武人跋扈我國民治幾成泡影現蘇督李公犧牲身命以警勸軍閥疆圻諸公諒亦觀感而興乘此時機實行廢督厲行民治伏望毅斷用副輿情崇明縣敎育會農會商會叩嘯 
[美國艦隊司令赴杭]  
　　美國艦隊司令格里甫上將昨乘汽油船赴杭游覽各處古蹟定於二十四日乘滬杭路車返滬並聞格君是日卽轉乘滬寗路車赴蘇云 
[比公使將來滬接眷]  
　　駐京比國公使費甘擬來滬接眷於十一月五日晨同往北京已由駐滬比總領事函請江蘇特派許交涉員知照路局預備專車到浦口並預定臥室五間許交涉員接函後除派員届時照料外一面電陳外交部知照交通部轉飭路局照辦 
[敎育慈善聯合會議决舊松屬欵産辦法]  
　　上海縣署已准備案 
　　上海南匯青浦金山奉賢川潲等縣士紳組織七縣敎育慈善聯合會爲舊松屬公欵公産問題與松邑士紳爭議已久迄未解决兹各縣代表在滬集議公决暫行辦法六條公函各該縣知事備案並函各縣公欵公産經理處照行該代表等昨接上海縣知事公署第五九四號指令内開據慈善敎育聯合會代表秦紳錫田黄紳申錫及南滙青浦金山奉賢川沙各代表呈送議案一紙摘錄前清同治十三年松江育嬰堂徵信錄一紙事關公益應即備案仰公欵公産經理處轉致查照此令 
　　附錄七縣敎育慈善聯合會議决舊松屬公欵公産暫行辦法（一）舊松屬公欵公産（凡屬於育嬰全節普濟等堂融　書院及松江府學學租之欵産）坐落松江縣外之其他各縣者應由各本縣欵産處或勸學所通知典業董事及地保查報存欵數目及佃户租額（二）無論息欵花稻租經典業董事及各國地保查報後　由該縣欵産處或勸學所另立存摺並發縣徵租其收息日期及收租限期折價等事悉該善堂等習慣辦理（三）徵得之租金息欵除完賦及收租收息上必要開支外應儘數專欵保存不得移作别用（四）各縣欵産處或勸學所徵取此項息欵田租應另備清册及收支賬目俟本案得滿意之解决卽連同息欵租欵移交原有機關（五）前項公産應納賦稅所有由單印串由欵産處或勸學所傳知櫃書暫行截留由本縣經收機關自行投櫃完納（六）上開各項辦法由六縣代表呈請各縣公署備案松江欵産管理人如向各該縣公署呈請追租開欠應概置不理 
[縣署訂期開省會初選籌備會]  
　　上海縣公署昨接省令略開省議會第三届選舉業已期近仰各該知事於初選手續速即妥愼籌備云云沈知事奉電後昨即發出通啓遍請各市鄉經董訂於本月二十五日在署開省議會初選籌備會討論調查選民之辦法並聞届時尚有其他選舉上之重要事項亦將於是日一併公同籌議云 
[嚇詐犯又經公共公廨定罪]  
　　自稱天誅黨愛字部領袖之嘉興人湯哲夫（又名王天俠）於九月二五兩日致函虹口蓬路一千零五十號門牌居人周扶九詞含恐嚇希圖索詐洋一萬元經周報捕請緝嗣湯又在法租界向廣萬源彩票店等索借一萬二千元案發被捕解由法公堂判處刑期三年並引渡至公共公廨命押候禮拜四查明訊究等情已詳本報昨晨届期由張襄讞會同美約副領事升座第二刑庭提審先由中西包探上堂仍將抄獲之木戳及周收到之兩信重復呈察次由周扶九之代表朱姓到案證明被告兩次致函與周索欵及周報捕請緝各節而湯亦當堂供認揑名王天俠書函借欵不諱並稱尚有辯訴乞准陳明問官諭以既經承認嚇詐之事且法公堂亦已判决何辯之有湯卽供稱被告此舉實因貧困自兩次函周均不得復已具悔悟之念不欲再犯至法界之事實係該案原告登報誘我犯罪等語中西官核供以湯嚇詐行爲業經證實無可狡賴處斷刑期三年期滿逐出租界惟法公廨判决在先着將其函送法廨押滿再送回本廨執行 
[華特路發生越貨傷人案]  
　　楊樹浦華特路高郎橋西許家宅鄉民胡玉全所設之小肆前晚十一句餘鐘突有匪徒三人闖入袖出利刃嚇禁聲張胡弟阿福覩此情狀哀求乞命及胡自外歸來見匪等正在搜刮銀洋遂大喊我認得爾的該匪等見稱認得卽持刀向胡玉全喉間連戳兩刀將銅元十三千小洋二十餘角大洋數元大英牌香烟兩打搶取逃逸迨匪去後胡子和尚上前察視其父見已倒臥血泊氣絕身死遂據情開單投報該管捕房立飭通班中西探捕馳往追拿贓盜未獲卽折至出事地點將屍舁入斐倫路驗屍所回禀捕頭通知各捕房中西探捕一體留心偵緝務獲解究外昨復報請公廨中西官蒞所相驗再核 
[質訊賄縱案内之人證]  
　　程冠吾賄縱要犯劉刁根案内牽涉之承發吏王蘭生法警毛子坤丁進等曾經檢察廳預審屬實起訴審判廳請爲公判日前曾經開庭審理當因人證未齊諭候再開辯論在案昨日下午二時由該廳陳備三推事官會同潘亞山檢察官特開第五庭研訊問官命提丁焦氏至案供稱丁進是氏丈夫問官得供問曰爾夫丁進與王蘭生於賄縱劉刁根案有關爾可得知答不知又問爾至王蘭生家中去過幾次答從未去過官曰前據王妻王氏到案供明爾此次由蘇來申之後即赴王家究竟去過與否答實未去過惟與王氏認　則有之又問爾現在不必抵賴當案發時由檢廳將爾夫拘案押辦之後爾迭次前赴王蘭生家中滋擾有否答因丈夫與王爲友是以前去借貸並非有何成見問官得供謂曰然則爾夫僅認識王蘭生一人而已餘無他友該 
氏不答官又問此次王蘭生托郵局寄蘇之洋二十元爾在何日接到答稱舊曆七月十四日收到惟寄蘇之信現已遺失又問爾現在得知王蘭生與劉刁根賄縱案有關否供據外間傳述咸謂王蘭生確有關係究竟如何氏不得而知求鑒問官命傳證人佘愼志至案供南京人爲醫生住馬立師地方問爾與王蘭生毛子坤二人認識否答均皆相識又問爾與王蘭生至大馬路一樂天吃茶有否答無並稱去年冬月因毛子坤與伊婿徐子九婚姻涉訟因徐亦南京人與民人同鄉當由子九之叔徐某致信民人代爲排解是以民人曾至毛子坤家關說着其將女送回徐家事畢出外會晤王蘭生閑談數語而散次日毛子坤果將伊女送回徐家餘事一概不知又傳證人史濟川至案供稱淮安人住閘北長安路前在緝私營當差現在賦閒在家與王蘭生毛子坤素來相識官問曰今年陽曆八月二十七日 
爾與毛子坤會晤否答稱是日在廳前茶館内與毛會面據毛稱因有要事欲與王蘭生面談故央民人往喚當因王不允至茶館民卽回復毛子坤不料未幾王蘭生忽與毛子坤在茶肆中同桌啜茗所談何事民實不知問官得供逐一駁詰各執如前會商之下諭飭丁焦氏佘愼志史濟川等一併退去聽候示期提同在押之王蘭生等質訊核辦 
[雜糧油豆餅業昨日會議紀]  
　　上海雜糧油豆餅業之一部份自加入交易所後爲同業中所嫉忌互相攻擊是以初爲競爭買賣繼續買賣之爭辯近又有於穆居士等倡言客帮混合濫充經紀人損害同業利權刋發通告召集全體開會研究已誌前報昨日下午二時該同業又在法大馬路黄浦灘三德里房屋通崇海實業公司内新設雜糧公會事務所集議到者有葉惠鈞張樂君蔡裕錕顧士章朱祥生等及客帮同業共一百三四十人開會後即有某號主等發言略謂自交易所成立以來漢津廣潮福厦各客帮與我同業混合加入爲經紀人且有證劵棉紗棉花等部兼做雜糧是我業自甘放棄責任與利權現新公會將次成立所有經紀人祗准同業中人充任客帮不能濫厠云云旋又議交易所係競爭買賣商法之一種由部審定對於同業似不適當已有十餘家决定退出於是互相駁詰爭論二時之久議無結果定再行擇日開會至五時散 
[廢娼聲中之所聞]  
　　聯合通信社云租界妓寮原經工部局納稅外人本年常會議决分期禁絕本年十二月二十一日抽籤取消妓寮執照五分之一業經工部局公布在案一般妓尸聞此消息所抱之觀念約分兩派（甲）因負債過多萬一本期抽去執照即須停歇而出外跑馬頭殊非易事因之恐慌萬狀（乙）向來生意較佳龜鴇已有積蓄即收束或他往均可隨意爲之萬一僥倖延長獲此五年專利如鴉片之漸禁漸貴更可大發財源以上所述尚不過淫業中一種預爲計劃之辭今又得可異消息有浙人王某朱某於十六舖華界逼近法租界處置有地皮現聯合嘉興某巨富合組市與營造公司聞資本在三百萬元以上放價挖買該處房基翻造新屋專爲妓寮遷移之預備此舉代妓寮計劃固盡美盡善而將來官聽之是否容納各方面之是否承認尚是一大問題也 
[趙會鵬返蘇]  
　　江蘇全省水上警察廳長趙會鵬前因東溝附近盜匪拒斃水警案來滬往淞查勘一切昨已事畢由滬乘滬寗路快車返蘇矣 
[各方面之籌賑聲]  
　　華洋義賑會華洋義賑會昨裝運棉衣褲二千套交滙通公司轉運至河南鄭州交駐豫查放員張賢清君查收散放聞尚有棉衣褲二千餘件餅干十二箱亦將即日運豫分别散放云該會昨致内務部電云皓電敬悉捐入敝會賑欵均直接由敝會核收自成立以來即將所收捐欵逐漸分解各災區計滙解直隸賑洋十萬元北省義賑會洋二萬元山西閣督軍賑洋五萬元河南賑洋十萬元浙江台州賑洋二萬元山東東昌府賑洋五千元總計解出賑洋二十九萬五千元怡和滙豐等欵均由敝會核收彙總支配散放特電敬復華洋義賑會個又致該會名譽會長錢幹臣君電云號日奉内務部皓電詢怡和所捐四萬五千元滙豐所捐二萬五千元欵　何處係在何處放賑並應按照本部通行清弊辦法辦理等因本會當以捐入敝會賑欵均直接由敝會核收自成立以來即將所收賑捐逐漸分解各災區云云（同前電從略）等語電復在案惟奬勵辦法請轉商部逾格從優以昭激勸華洋義賑會馬 
　　濟生會上海中國濟生會接駐蕪會員翟展成君曁余詠南知事來函云已聯合就地紳商各界募得北五省振欵一萬元由莊滙到除將貴會送存正式收據塡給外合即照錄來函並塡報告書連同滙票一紙備函送上即祈察收實行分解直魯豫晋陝五省查振員散放並登報徵信仍希見復爲荷計送銀幣一萬元滙票一紙並報告書抄函 
　　廣濟會本埠北京路中國廣濟會昨接直隸義賑會電云朱葆三周金箴王蔭亭徐乾麟裘蕉蓀孫衡甫顔伯卿先生均鑒頃聞諸公痌癏在抱饑溺爲懷擬協同醫士振欵北來救濟熱心毅力感佩莫名惟嚴冬將届諸公早來一日即災民早活一日務望仁旌早舉義粟廣頒是則敝會同人所馨香祝禱者也直隸義振會叩元又直隸省長及紳士邊卞二君電廣濟會云廣濟會朱葆三周金箴王蔭亭徐乾麟裘蕉蓀孫衡甫顔伯卿諸先生均鑒前因敝省災情奇重曾於元日由義賑會電懇諸先生從速北臨普施救濟諒達慈照刻嚴冬將届無衣無食之民何以卒歳凍餒災祲均堪致死言念及此焦灼萬狀素諗諸先生心具慈悲懷宏胞與敬乞從速惠臨普頒德澤不勝盼切之至曹銳邊守靖卞蔭昌叩皓 
　　稅務總公所上海稅務總公所俞琢吾所長前因籌募北方賑欵擬就稅額項下加成撥濟已向各業認商磋議辦法迄未解决現聞俞所長已向商界妥爲勸募特與各業代表磋商籌募方法勸令各該同業商號量力捐助聞已由各該認商機關酌量輸助矣 
　　台屬各縣代表每縣推四人到會議决一切振濟方法（二）即點在上海民國路四百四十二號（三）會期定十月二十九日（舊曆九月十八日）（四）齊集日期十月二十六日（即舊曆九月十五日）以上各項特請省署飛電六縣知事速推代表限期蒞會届時並派員與會以資接洽其支配振欵之辦法（一）約略預算爲次第辦法標準（二）以上縣爲單位每縣約占百分之幾（三）就兩次報災成案分别輕重公平支配以上各項特懇省署速飭新設振務處專　趕辦頒行本會曁各屬一律查照又第一次水災僅台屬四縣第二次水災四縣而外延及天台仙居此外更有被災區域非逐漸實地調查無從得其精確現時只能根據報災成案約略計算云 
　　商界籌振協會商界籌振協會潘勵紳袁履登任矜蘋等昨晚五時在一品香菜館宴請中西報界人士到者如葉楚愴許建屏張竹平夏奇峯邵力子謝介子郝兆先周孝菴等由潘勵紳主席報告此次代表南洋兄弟烟草公司親往北方查災情形（與其前日在該會所報告者相同已見昨報）末謂現在以急速設法振以食物爲第一要務其餘種種如設留養所與收撫嬰孩等似不妨作第二三步辦去希望羣衆共同努力謀　云云至十時始散 
　　基督教救國會基督敎救國會依據上次職員會議議决推書記賴綬臣君親往商假適中地點公開大會討論北方賑災辦法兹經借定於本月二十三號（即禮拜六日）下午七時在山東路麥家圈天安堂開會已專函通報本會職員並全體會員曁本埠各教會各學堂主理請其届時惠敎矣 
[各輪船進出口消息]  
　　國内輪船 
　　長江昨日太古洋行之聯益號從長江裝來白米八千八百零三包黄豆一千九百零五包小麥一千四百七十八包芝蔴五百二十五包菜子三百三十五包紅黑棗一百六十九包荳餅二萬七千零八十三塊苧蔴五百三十八件皮油一百四十桶茶油十桶炮竹一千四百九十件電爐二十四只白果一百十五件雙連紙一百九十八捆沙礦四十桶蛋黄五十件烟葉三十六件棕絲棕片九十九件餘爲雜貨三百零一件絨緞絲綢十五件白腊十 
 
 
 

Page 11

 
 
申報第三張 
一件同日招商局之江華輪船出口裝去各貨共五千六百餘件其中洋布一千餘件香烟一千餘箱黄白糖六百餘包紫銅四十餘件紅木六十件香烟紙頭二百五十箱餘爲洋燭鋼鐵玻璃棉紗及紅皮罐食等項又太古之鄱陽輪船裝赴長江之出口貨中有細鹽三千七百三十六包洋靛青二百五十桶顔料二十箱糖四十六包蔴袋二十二件又日清公司之鳳陽丸昨自長江　申裝來之貨有大批麩皮五千餘包餘爲白蔴及牛皮 
　　烟津太古洋行之順天輪船昨自烟津來申裝來之貨計有細鹽三千七百三十六包紅瓦三萬包灰桶灰二千件活馬四十九匹顔料五十件栗子二百九十七包生梨一千一百八十四簍水菓三百零四件冬菜一千件氷糖五百包紅棗三十袋箱草巴一百十件鷄毛蔴五十五件粉絲八十件羊皮二十一箱餘爲布疋杏仁蝦米府綢等二十九件並雜貨七十九件銀子一箱出口貨中有麫粉棉花須本日運裝云同日有招商局之同華輪船亦從烟津來申裝來生梨一千四百零三簍栗子五百六十一包鹹羅蔔二百八十件瓜子三百三十八包合桃三百五十一件葡萄四十包棗子七十七包石版八十九塊鹹魚七十一件魚乾一百零三件繭綢野絲十五件絨布皮二十二件蔴姑十件粉絲三十件冬菜十件餘爲大頭菜三十五件沙參藥材十七件 
　　港粤昨日招商局之廣利輪船由香港廣東厦門等處還申裝來之貨有蔴包糖二千九百十七包草包糖一各六百零九包拷皮一千六百十件紅牛皮九十四捆小牛皮七十九件白米二百包沙籘一百五十五件香烟二百箱櫝　蘇水一千二百八十件荔枝乾桂元乾六百六十三箱綢貨二十八件錫渣二十件餘　燕窩十一件玉石四件銀子四箱艾片一件蔴袋二十件椰子五件生漆四件雜貨一千五百四十三件 
　　寗波昨日招商局之江天輪船由上海裝赴寗波之貨計有烟絲五十四件棉花三十包紅棗八十包桐油三十桶皮油二百件水烟三件蓮子三十包桂圓乾十四箱湖北紡織局布及洋紗二十餘件靛青三十餘桶藥材十餘件 
[國外輪船]  
　　歐亞好時洋行之芝梅奴克Tjimanoek從德國之漢堡及荷蘭國之落得旦來華已於昨日進口停泊於虹口公和祥碼頭之浦心起貨載來貨物中有顔料鐵器靛青等預定二十三日清晨開赴荷蘭在上海裝往之出口貨以麵粉爲大宗現已裝有一萬餘包又怡和洋行之納波而司號CitylfNoples亦由漢堡及荷蘭開來於昨日下午進口停泊於浦東公和祥碼頭其開期須至出月十八日先至英國倫敦再往荷蘭之落得旦又太古經理藍烟囱公司之尼羅司Neleus從利物溥來申於昨日上午進口亦停泊於浦東起貨此次該輪裝來之貨以五金爲最多次爲疋頭洋貨及呢羢等物其開行期則尚未定法國輪船公司考狄勒號Cordiilorc於九月二十二日自法國開出現已行抵西貢定本月二十一日山西貢來滬約二十七日可到上海 
　　中美福來輪船公司之海瑞惠號Hathaway於十月二號從新金山開行來申業於昨日抵日本之横濱在横濱停三日再赴紳户大約十一月一號離開日本來滬其進口期當在十一月之五號又歐羅那號Euraua係從美國之巴拿馬開來業於本月七號起程其進口期須在下月月杪又昌興輪船公司俄羅斯皇后號由香港小吕宋開來明日（二十三）早晨八點半鐘紙吳淞該輪即於是日下午六點鐘離淞開往温哥武 
　　日印日本郵船會社之八幡丸此次從東洋來申裝來之貨中以紫銅爲最多餘爲白糖紅磚棉紗洋布以及大條鋼鐵該輪預備運裝之出口貨中爲菜子鷄蛋等物云又英火輪公司之日本號於本月十一號從印度喀爾喀達行後業於十六號　檳榔　十九日到星加坡二十七號可至香港二十九號可以到申 
後十六到哥倫布昨接來電報告本日可抵星加坡大約二十九號至香港出月二日到上海 
[友華銀行銀市報告]  
　　中美新聞社譯友華銀行二十一日報告云昨日倫敦銀價近期漲七先令八便士遠期漲五先令八便士紐約銀價漲至七八又八分之一倫敦紐約滙價三四五此間開盤時金榜五先令三便士金圓九○半日金五件半市况終日不定午後投機家大賣出收盤時市面堅定賣出價金鎊五先令四便士半金圓九三係十二月份交貨倫敦銀價之漲由於中國買進之故聞印度亦將買銀故數日内銀價恐將再漲 
[汽車夫誤斃人郚之押儆]  
　　汽車夫陳蘭根於本月十七號在虹口北四川路開駛汽車將七十三歳老人談子明碾傷身死業由公共公廨中西官騐明　體飭屍子談少明具領棺殮陳押候捕房起訴到廨再訊在案昨晨工部局刑事檢查科提起公訴由俞襄　會同美丁副領事升座第一刑庭集訊先由捕房律師起述案情次屍子談少明上堂訴稱原籍鎭江是日上午十句餘鐘偕父談子明行經北四川路轉角處被告之汽車迎面飛駛而來並不聞有喇叭聲響致父不能預避遂爲撞倒比即扶起奈受傷已得不治等語並由該管捕房捕頭麥根泉君上堂禀稱出事後我即前去調查得被告之汽車當肇禍時猶未停止開駛越有一段路才止約五十八尺左右因有車輪影跡故該汽車亦有損傷被告不能辭責云云時捕房律師即稱捕頭證明被告之汽車已壞似不能立刻停機然其時若開慢車何致肇禍查近來汽車夫開車大都横冲直撞幾以工部局所築之馬路似彼等産業一意疾馳罔顧行人生命危險應請嚴辦云云被告陳蘭根亦延律師到堂辯護陳並供稱車至出事之處速率祇有十五買及見死者等來亦揑喇叭停機惟因機件受損不能即止而死者又未走避故遂撞倒等語中西官核供以陳蘭根玩忽業務以致誤傷他人之生命咎實難辭應處刑期三月着解往西牢執行 
[送貨汽車碾斃人命]  
　　甬人史小寳於前日午後偕沈書林及某日本人乘坐機器脚踏車駛經北京路北江西路轉角偶一不愼從車後跌仆於地時適中華捷運公司之送貨汽車馳來不及逃避遂被碾傷身死當經巡街捕　警趕至將汽車夫蔡紹陽帶入捕房禀明捕頭派探將屍舁入斐倫路騐屍所昨晨由捕房同屍母史陳氏屍妻史金氏及見證沈書林等報請公廨張襄讞與英領包君蒞所檢騐屬實遂塡明屍格升座公位命將各證人傳案訊供一過諭令屍屬具結領屍棺殮着汽車夫蔡紹陽傳諭該公司從優撫恤云 
[汽車夫開駛快車之押儆]  
　　汽車夫王小弟於十四號在南京路開駛四百九十號汽車任意疾馳經五百四十六號西捕查見禀由捕頭轉請公共公廨出單昨將王傳案請究據車務處捕頭開納晋到堂禀稱南京路地點繁盛行人孔多被告竟敢違章開駛快車設人被撞必致身死應請嚴辦云云中西官核禀向王質訊一過判發押西牢一月示儆 
[前晚南洋公學之幻燈演講]  
　　徐家滙南洋公學於前晚（二十日）七時請該校舊同學陳體誠君以幻燈演講鋼鐵之製造及其建築陳君逐圖分析解說鋼鐵之如何製造及如何用於建築術上聽者津津有味陳君於民國四年畢業於該校土木科以最優等生由交通部咨送美國工廠實書先入紐約橋梁公司實習三年半有極佳之成績及心得後美國因歐戰方酣亟須建設一世界極大之兵工廠於璧珠堡陳君以此機會難得乃請入該廠爲技師歷六閱月設計籌畫歷盡艱辛乃歐戰忽停兵工廠之建築亦作罷陳君乃始回國回國之前又在卡内基工科大學研究鋼鐵製造一年回國後被任爲福建閩江水利局副工程師蓋効力於君之桑梓也近擬北上與交通部有所接洽道經滬上故爲該校所邀請云 
[豫學會開會誌略]  
　　十七日河南旅滬學會假吳淞同濟學校開常年大會到者七十餘人首由幹事田君報告開會宗旨略謂本會按章應於春季招集常年大會今年適以學潮影響到未舉行頗爲遺憾近觀吾豫學者來滬日衆本會前途定當樂觀鄙人特於今日招集大會用以改選職員並討論一切進行事宜云云次由白君致歡迎新會員詞 
皆含勸勉勵進之意再次討論會章改選職員討論一切進行事宜最後茶點閉會約六句鐘盡歡而散 
[南翔義務小學來滬參觀]  
　　南翔義務小學校高等部學生一百餘人於今日（二十日）乘六點三十分鐘頭班車來滬由校長周鼎華並職教員十餘人率領參觀北市各學校各工廠後轉乘淞滬車至砲臺灣參觀無線電　及同濟醫校省立水産各校後沿海塘一帶旅行至寳山步伐整齊内有女生六七人亦甚活潑云 
[二師附屬小學運動會預誌]  
　　尚文路省立第二師範附屬小學校一二兩部共有學生四百餘人歷來該校於秋季開課後令全體學生舉行各項運動會一次兹届聞會經楊聘漁主事定於本月陽歷三十一日午後一時就第一部學校操塲舉行是日並邀請學生家長到校觀覽現正由楊君預備一切 
[百老滙路聯合會開會記]  
　　昨日下午二時百老滙路聯合會開職員常會李澤源主席首先報告商界籌振協會來函爲委各路籌備擔任募捐事除照該會定章以正副會長擔任正副募捐隊長外當　隊員十人如下郭慶恩何宏梅劉勝甫張印奎吳漁虹楊菁華王漢禮周振聲鍾若雲陳靜山次議本星期日（二十四日）下午二時商假澄衷學校開交誼大會並發通告及送入場劵再次議施醫局前在新記濱路創設以來原議以三個月爲止今期限已滿本照原議取消乃由正會長許廷佐提議謂施樂局事關善舉不宜中途廢止雖經費方面有所困難假使每店按月能認捐洋一角則何患之有在認費者負擔極輕然集腋成裘足使施藥局得以存在本路會員熱心者極多必能贊同樂爲所有本月經費暫出許君擔任如有樂助格外歡迎云云議畢散會 
[聯合會施米停止]  
　　上海學生聯合會各路商界總聯合會商業公國聯合會三團體前以米價騰貴貧苦者雖以度日共同　起游藝大會籌得之欵悉交各路商界總聯合會購米印成米票分送各路商界分聯合會擇最苦者施給取米分處機關於十月一日開辦二十日爲期滿之日昨日委員會集議報告施給數目核計與原定數目相符决不再延就此結束已於昨日實行停止矣 
[洋貨號營業發達]  
　　公共租界南京路石路西首和豐呢絨洋貨號經理徐梅卿君近向泰西各廠定購上等呢絨嗶嘰羅緞羽紗駱駝絨海虎絨等一切洋貨及國貨絲搶線呢花標布疋名目繁多花樣精巧以故顧容接踵而至營業甚爲發達 
[地方廳法官之更調]  
　　上海地方檢察廳檢察官許恩麟奉命調任甘肅地方廳檢察官遺缺以潘亞山調辦又書記官長姚熙績亦奉蘇高廳調蘇接辦高廳職務遺缺委蔣文棟（柱臣）來申接充昨晨潘蔣兩君先後到申立即蒞廳謁見譚檢察長禀知即日分别到差視事 
[駁船公所通告換釘船牌]  
　　淞滬駁船公所昨發通告云逕啓者本公所前呈准官廳編釘牌號於各駁船梢已將届年其號牌顔色原係白底黑字現已時久不免字跡模糊且不壯觀以致對於本公所所雇水巡捕等照料時不易辨别兹特改定紅底白字藉能注目而利保護自陽曆十月二十號起至十一月二十號止限此一個月内一律改釘新牌如逾期不換者經本公所查出後即將該船户牌號取消不再另給凡我同業船梢間釘有本公所　牌者請持原牌速來本公所領換幸勿觀望以資稽考特此通佈 
[高昌廟浦江擺渡之限制]  
　　上海防守司令榮道一查得高昌廟對面浦江時有擺渡船往來現值戒嚴期内軍廠要區未便任意往返特限定晚間六時後禁止渡船擺渡以昭鄭重 
[昨日公共公廨訊案紀]  
　　昨晨公共公廨民四庭由關讞員會同英包副領事訊理各案如次（一）婦人朱張氏訴其壻王桂全不還借去方單半張案前判被告將方單交還兹據原告之律師到堂聲稱被告所還者係屬傷造並將眞方單半張呈察被告因病不到延律師代表出庭辯護結果應將兩造呈案方單各半張函送會丈局查明眞僞復廨再核（二）陳容生延律師訴馬義金不還米價洋四十元案結果着被告按月拔還洋五元以八個月還清（三）華天才訴婦人王氏不理欠欵案雙方律師同意請求改期結果改期七天再訊（四）郁文俊訴史德豐不理擔保貨欵洋二百四十餘元案被告延律師辯護否認該保單仍有效力結果以原告自甘喪失權利本案應即註銷（五）劉東海訴李元坤吳萃五不理借洋案原告因事不到結果改期七天再訊（六）曹石香延律師訴袁松亭不理方單抵借洋一百元案被告承認以方單向原告抵借七十元屬實其餘三十元堅供實不知情亦未在三十元之借據上簽字等語結果着被告備洋七十元向原告贖回 
　　又午後民四庭由陸襄讞會同美約副領事會訊（一）馮進益訴李良才不還欠洋案結果着被告還洋四十七元（二）王敬臣訴沈聖全將地皮擅自盜賣與張根生案張因病未到由律師請求改期二禮拜再訊結果照准（三）賡餘錢莊等九户同訴恒和泰號主趙子芳不理往來欠銀案經雙方律師將案情辯駁畢時已不早故原告祇由賡餘一户證明被告欠銀一萬一千二百三十二兩六錢一分其餘原告均不及上堂訴述結果改期續訊 
[俄人控追膳宿費之訊判]  
　　俄國人愛禮司斐五（譯音）在會審公堂訴無領事管束西婦禮華斐斯（譯音）不還膳宿費洋二百元等情此案係在我國政府宣佈停止俄使領待遇前起訴以故俄副領事麥拉夫君於昨午後照章蒞廨會同李襄讞升座第二公堂會訊據原告上堂訴明被欠情形請追被告禮華斐斯承認欠欵要求寛限俟外國滙到銀兩再行清償等詞經李麥兩君得供會商之下判曰被告認欠屬實應令償還洋二百元並堂費該被告押所伙食洋二元六角由原告擔任以後該被告由原告自行留意照額俟該被外國寄到銀洋即由原告向取歸還此判 
[災民賣孩之糾葛]  
　　前日上午有口操北音自稱災民之某甲携有二三四歳之三孩在大東門外中華路坐地求　適有路過婦人某氏向之購買最幼一孩議定價銀十元由該氏給銀抱孩而去詎甲忽反悔追上意欲將孩抱還旋被一人中途阻止致未追獲未幾在大東門外鹹瓜街口程裕新茶葉店内見有徽州人胡成模誤指其頃間相阻者即向索交購孩之婦胡驟聞大駭迨窮究原因始知其誤力向辯白終難解紛甲一味踞擾要求不已經店中人招到崗警將甲帶入該管警所問明前情即飭申解警廳司法科額核在案後由程裕新茶葉店主函致縣商會聲明胡成模係在徽寗會館思恭堂内爲收租之職今日因本店有分號開幕胡來帮忙正在店中午膳即遭誣指踞擾顯有人唆串滋詐至胡對於前項事由毫無干涉本店可力爲擔保請求轉函警廳述明事由將胡保回並懇嚴究踞詐等情該會接悉前情准即函請徐廳長將胡交保出外以待調查眞相再行核辦云云徐　長准如所請一面派偵緝隊士從事澈查矣 
[大雅旅館准予啟封]  
　　九江路西鼎新里大雅旅館因違犯烟禁由公共公廨給諭　封已紀前報昨有謝惠安延許理律師投廨聲稱該旅館業由前東於九月二十七號盤　謝等曾付與價洋三千六百元惟因　照尚未領到故門首貼有暫停營業字樣今被發封要求准予啓封等語並令謝惠安到堂證明向羅瑞卿盤頂該旅館情形而捕房律師則到堂反對謂西探奎爾當時曾八次往傳股東司賬無一到案今堂上如准其請必令具保云云中西官核禀判准予啓封着各股東具結未領執照以前不准營業 
[控追汽車找價之結果]  
　　大利汽車行前延達商律師代表投法公堂控汪康年不材汽車找價銀二千五百兩請追等情被告由巴和律師代辯一切判聽候下堂諭飭遵各請已誌前報昨經中西讞員商明堂諭諭曰此案據原告具控被告不付汽車價銀被告立有期票届期不付據稱因所購之貨車不能裝載所訂之貨故此止付等情現經本　堂派員試騐實能載重二噸半之數被告所稱證據不足着將兩部汽車取去限七天内將銀如數還清代售之車令原告交還被告堂費一百兩被告負擔此判 
[合股販魚糾葛又訊一次]  
　　唐仁志前投法公堂控合股販魚之徐元初鮑華松以盈爲虧不還所墊股本洋一千四百餘元等情被告等亦延律師代辯一切判限鮑將賬簿呈案察閣各情已誌前報昨又傳訊鮑華松稱賬簿經摺等物均在海門原籍現已派人往取仍求寛限交案並由賚美稱請求堂上准予被告交保出外候訊等語中西讞員判鮑華松還押限三天内將賬簿呈交檢察處交保一節聽候將賬簿呈案再核徐元初退去候覆訊核奪 
[受傷人另送醫院療治]  
　　東台人陳如泰住居西鄉小沙渡擺設山芋攤被該地著名流氓清江人陳名揚拆梢洋五元不遂敺傷腰部當由戈登路捕房將受傷人送仁濟醫院療治因事出華界陳名揚送四區四分所轉解司法科訊辦各節已詳前報兹悉如泰傷尚未痊因無力繳納醫費（該院定章凡租界外人民就醫須納醫藥膳費）令其出院自行調治昨陳投科聲訴前情段科員將在押之陳名揚提案質訊一過判名揚還押如泰送普慈醫院療治再核 
[帶土滇孩仍押候訊究]  
　　十六歳雲南孩子王大携帶鴉片烟土四十四包在山海關路弄内被捕查獲解由公共公廨判交五百元保候訊等情已誌本報兹悉王因無保在押捕房昨晨其代表律師又到廨請求減輕保數中西官未經核准諭王無保押候訊究可也 
[攫物行兇押一年]  
　　王小廷糾黨在虹口武昌路密勒路轉角攫取日本僧人皮夾一隻並將其毆打被捕解由公共公廨訊押在案昨晨中西官飭將王提案復訊之下判押西牢一年期滿逐出租界 
[攫取金挖耳]  
　　婦人胡朱氏前晚九時許行經方板橋東首背後忽來匪徒張立根將該氏頭上金挖耳一支攫取奔逃該氏大聲喊救由警趕上當將人贓並獲連同　氏押送二區一分所於昨轉送地方檢察廳訊辦 
中華職業敎育社通訊 
[致金壇縣勸學所函]  
　　敬敬者昨見報載貴縣富商王君慨捐財産二萬元擬在本邑剏辦職業學校又瓦木業輩　擬捐集鉅資剏設工業學堂云云查職業敎育爲解决吾國經濟問題之惟一辦法亦即爲最切要之敎育方針本社成立以來不敢不勉力提倡除自設職業學校實地試騐外尤望各地熱心家聞風繼起今聞貴縣王君與瓦木業董諸君既捐鉅資熱心興辦深致敬仰尚冀將王君等大名及其興學詳細情形函示本社以便載入雜誌而代表揚爲感事頌公安中華職業敎育社敬啓十月十九日 
雜評二 
[蘇議會通電（訥）]  
　　蘇議會之廢督通電蘇民意之總表示也各縣各公團各公民之廢督通電蘇民意之分表示也以就表示言蘇人之表示可謂至矣盡矣 
　　政府當局能依據蘇民意之表示卽可從蘇人之願乎則今日之廢督正當其時政府當局倘以蘇人僅以意思表示爲未足則蘇人所以繼此表示而進行者亦正當其時然而今日蘇人以明白曉暢之言示政府而政府則以玄之又玄便人莫測之語示蘇人是政府已隱拒民意於千里之外矣蘇人此後將仍本其明白蹺暢之意以進行耶抑亦學政府玄之又玄之手叚耶吾謂蘇人欲達最後之目的當始終以明曰曉暢之手叚出之而不當稍含玄意 
公布欄 
[江蘇高等審判廳]  
　　民庭判决一件棉業公所代表張雲山與戴承興爲基地糾葛上告一案判决主文本件上告駁回上告　訟費歸上告人負擔一件沈　與周大坤爲墳地涉訟上告一案判决主文本件上告駁回本審訟費由上告人負擔一件林巧南等爲貨欵涉訟抗告一案决定主文本　抗告管轄　誤應移送上海地方審判廳審查　判以上十月十九日 
　　民庭判决一件汪張氏與汪務學爲莊産糾葛控訴一案判决主文原判撤銷被控訴人在第一審之請求駁回訴訟費用由被控訴人負擔一件馮朝冕與唐坤咸爲田畝涉訟上告一案判决主文本件上告駁回上告審訟費歸上告人負擔以上十月二十日 
[江蘇高等檢察廳]  
　　布告江蘇高等檢察廳布告第四號爲布告事本年十月十二日奉司法部指令第一○二六九號開本廳呈一件爲遵擬加征狀費成數請令遵由奉批呈及清單均悉該廳所擬加征民刑各種狀費成數核與訴訟狀紙規則第五條尚無不合准予施行所請將此項加征狀費在九年度預算未公布以前悉照舊案辦理亦屬可行仰即一併遵照單存此令等因奉此除抄錄原呈連同狀紙征費清單通令各廳縣自本年十一月一日起遵照部定新章征收銀幣外合將狀紙征費數目抄單布告仰訴訟人等一體知照特此布告計附粘單一紙中華民國九年十月十九日高等檢察長王樹榮 
　　狀紙征費清單 
　　種類部定原價　加征數目　合計 
　　民事訴狀　三角　三角　六角 
　　民事辯訴狀　三角　三角　六角 
　　民事上訴狀　三角　三角　六角 
　　民事委任狀　三角　三角　六角 
　　刑事訴狀　二角　一角　三角 
　　刑事辯訴狀　二角　一角　三角 
　　刑事上訴狀　二角　一角　三角 
　　刑事委任狀　二角　一角　三角 
　　限狀一角五分一角五分 
　　交狀一角五分一角五分 
　　領狀三角一角五分四角五分 
　　保狀三角一角五分四角五分 
　　結狀三角一角五分四角五分 
　　和解狀三角一角五分四角五分 
　　布告江蘇高等檢察廳布告第五號爲宣布槍斃盜犯閔浩戚罪狀事案　高等審判廳函開案奉督軍省長指令水廳呈爲提書審實嘉定縣盜犯閔浩成一案依法添具意見請核示由内聞呈悉該犯閔浩成張盜殺人既據該廳審訊屬實照准　以死刑仰即依法執行具報仍補呈本督軍署　查此令判詞存原卷四宗　卷一宗會簿一本發　等因奉此查本案係呈奉省令核准提審敵廳迭次開庭研訊均經先後月請貴檢察官蒞庭審實之後加具意見呈省核准當將該犯閔浩成就近　押貴　所轄吳縣分監一併呈明在案兹奉前因合將原卷送請貴廳即希查照懲治盡匪法第六條之規定依法　理執行後仍希造送執行死刑報告書一份過廳以便彚報並希轉令該原縣知照至粗公誼等因到廳兹本廳定於本月二十日上午十時委派檢察官提犯閔浩成騐明正身押赴王廢基當衆依法執行槍斃以昭炯戒仰諸色人等一體知悉特此佈告中華民國九年十月二十日高等檢察長王樹　 
[上海地方審判廳]  
　　公示送達第二一三號爲公示達事案查許誦虞與夏筱波等因執行異議一案業經本廳判决在案查被告人夏筱　住址不明無從送達合將該被告人判决書依法公示送達仰即知照特示民一庭推事章鴻烈第二一四號爲公示送達事案據朱文　訴潘石蓀等利息及墊欵糾葛一案業經本廳受理並據原告狀稱被告等　匿無踪　求將被告傳票等件公示送　等情前來兹本廳定於本月二十八日上午十時審理按訴訟通列當事人住址不明得將書類文件公示送達該被告潘石蓀潘三星既據原告聲請踪跡不明廳將傳禀繕本依法公示送達爲此仰該被傳人潘石蓀潘三星依期到廳候審毋違特示民一庭審判長推事許文鎔 
　　判决主文（民一庭）一件决定陳王氏與范承烈債務涉訟不服常熟縣批示聲明抗告一案主文本件抗告駁回抗告費用歸抗告人負擔一件判决清長清與孫明當因票欵糾葛一案主文孫明當應償還潘長清票欵　一百元訟費歸孫明當負擔一件决定郭迻蒂與黄贊君因棧欵糾葛聲請展限一案主文本件聲請駁回一件决定費秀齋與費寳全因房屋糾葛聲明抗告一案主文本件抗告應由本廳以控訴受理一件判决顧臣　與任雅　因租屋及欠欵涉訟控訴一案主文本件控訴駁回本審訟費歸控訴人負擔（民二庭）一件决定鄧全經興王升昌房租糾葛聲請註銷假執行一案主文本作假執行之聲請准予註銷一件判决朱海海與莊福生因借欵糾葛一案主文莊福生應償還朱海海洋九十九元朱海海其餘之請求駁回訟費歸兩造平均負擔一件决定朱振聲聲請抗告一案主文本件抗告不合法駁回抗告印紙費洋一元發還 
　　批示一件沈涵生等狀　催繳標價由狀悉若即來廳候　此批一件阮阿榮狀領會　由准領此批一件顧乃林狀請銷案啓封由狀悉准予銷案並准飭吏即日啓封此批一件石藴瑜狀請執行由狀悉准如所請辦理此批一件顧乃林狀　給領由准領此批一件談樹香狀請傳追由狀悉本案業將存案方單公示召買嗣後郭建良提起執行異議之訴故爾中止所請傳追之處暫行緩議此批一件印三喜狀領欵洋由准領此批一件王保康狀請執行由狀悉准予派吏執行此批一件胡昌　狀請吳樹銘由狀悉該民既據承發吏報稱並非該店店東所請應即不准此批一件王升昌狀准租洋由准交此批一件陸靜安狀請銷案由狀悉准予銷案此批一件包六一狀保汪芝昺由准保此批一件孫協春狀請執行由狀悉吳正康應償還部分准予註銷其餘候依法執行此批一件黄東生狀請給領由狀悉着即來廳繳證具領此批一件鄒金品狀請按期還欵由狀悉應俟本案卷宗發回時再予傳同債權人到案訊明核奪此批一件俞萬豐狀請發還卷宗由狀悉查本案原卷業經本廳於六月四日發　原　矣仰即知照此批 
　　一件候榮良狀保王錦昌由准保此批以上十月二十日 
　　公示送達第二一五號爲公示送達事案據朱葆三等訴任月如等欠欵滲訟一案業經本廳判决兹查本案共同被告葉　生一名早經避匿無踪判詞無從送達按照訴訟通例當事人住址不明者得時書類文件以公示送　爲之該被告葉薇生踪跡不明應將判詞依法公示送逸爲此示仰該被告人葉薇生知悉特示 
　　判决主文（民一庭）一件决定邢蔡氏與周桂香等契約涉訟一案主文本件訴狀准予註銷一件决定周金生與吳宋氏因抵欵糾葛聲明抗告一案主文本件抗告駁回（民二庭）一件判决薛乘鍼訴朱錫卿貨欵糾葛一案主文朱錫卿應償還永大磚灰行貨欵洋四百四十六元五角三分八厘利息洋六十七元六角八分七厘繳由薛秉鐵具值薛秉鐵其餘之諸求駁回訟費歸朱銀卿負擔一件判决陳孫氏與吳留五因婚姻糾葛一案主文吳留五與陳小黑子之婚姻准予撤銷訟費歸吳留五負擔一件判决陳宋氏與吳吕宣等典價糾葛一案主文吳昌宣應償還陳宋氏典　錢七十千文陳宋氏對於吳周氏吳連章之請求駁回訟費歸吳吕宣負擔一件判决顧珊臣與施友人因米欵糾葛一案主文施友人應償還姚　隆號洋五百八十八元三角一分交由順珊臣具領訟費歸施友人負擔一件判决卓建候與李永興等爲保證債務涉訟控訴一案主文本案維持本廳民團九年九月九日之　　判决聲明窒碍後費用歸控訴人負擔以上十月二十一日 
[上海地方檢察廳]  
　　批示沈善元狀悉該被告人對於騙財一節是否有共同情事應俟費曾銓拿獲到案後方可證明所請暫毋庸議惟該被告供認賭博罪業已起訴仰候判决可也此批夏洪氏狀悉案已起訴靜候公判此批王蘭生狀悉案已起訴仰候公判可也此批汪伯英狀悉准予撤銷此批周榮蓀狀悉靜　偵查所請應毋庸議此批朱繹如靜候偵查此批金中德狀　陳阿九强姦行爲爾既不知何得　凟此批諸增祥狀悉據訴背夫潛逃恩義斷絕等情尚與刑事無關所請存案之處本廳未便受理此批余智明狀悉已當庭諭令取保矣毋凟此批朱雙喜狀悉據訴各節多　推想之詞並無確據足資證明所請應毋庸議此批陳胡氏　復訊核寗此批薛嘉平等案已起訴碍羅交保此批朱　甫候呈轉高等廳核辦此批以上十月二十日 
　　批示潘費氏狀悉業經函致漂陽縣代傳爾夫來案具領所請暫毋庸議此批李陸氏狀悉該氏子李嵩　除公訴私訴判决外並無併科罰金之判次所請既出誤會應毋庸議此批金月生仰即遵傳來廳　奪此批王阿三向同級審判廳具訴可也此金月生仰即遵傳來廳訊奪此批王阿三狀悉候審判　送卷到廳再行核辦此批毛章鈺狀悉夏維　等既立限據查尋爾媳雙方業經同意何得　行申訴致　訟累此批張奚大狀悉候調取吳縣原卷到廳再行核辦此批孫阿星狀悉本案正在核辦毋凟此批陸蘭生狀悉案已起訴候送同級審判廳核辦此批陸馮氏狀悉所請不准此批張仁軒狀悉已於陸趙氏訴狀中批示矣仰即知　此批謝有餘狀悉　准此批吳光宇等據訴各節尚難搆成刑事應毋庸議此批劉九康狀悉已於爾母訴狀中批示矣仰即查照此批張奚氏狀悉候核辦此批以上十月二十一日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[游美學生團紀程（二）] [  趙迺傳]  
　　八月三十一日天晴 
　　正午舟自横濱港開駛兩岸皆山雖無突兀崢嶸之勢而草木青葱秀色可餐天然圖畫洵足供詩人之吟咏焉鯨魚躍出海面噴水帆舟三五往來港口飛艇一翺翔空中斯時所見如是而已 
　　時將抵岸同人忙於作書閱覽室中各案早已據盡或在艙中就箱面書之蓋去國已近一週咸欲早寄竹報以慰倚閭之望矣打字機之聲亦頻頻觸於耳鼓緣客多以英文作札也 
　　下午二時舟抵英國碼頭即下椗焉先是船員預告四時抵岸忽焉提前游覽部委員不及籌備同人結伴登陸分爲十數小團咸先赴郵局寄信旋乘人力車（車資甚昻較諸京滬奚啻倍蓰）至櫻木町車站乘火車向東京進發二等車資日銀一元外納稅三分課稅之重甚於吾國而民不爲病用之得其道也開車後經一站而至横濱再經十四站始達東京約需一小時沿途綠野秀郊彌望不歇風景之佳令人懷想不置是日正值日皇誕辰太陽旗飄摇街市道旁行人肩摩轂擊莫不喜形於色 
　　四時抵東京下車後同人分道出發有赴青年會者因該會幹事部先期致函本團預備招待也予與北大唐君等七人雇摩托車二輛遊行繁盛街市顧同行八人咸不諳日語幸馭者略解英語且出精圖見示乃赴遊就館英名MilitaryMuseum時同行皮君訪友鄰巷余等乃下車入覽以待之館内分四十餘室陳列歷史上或戰爭上之紀念品櫺桷壁璫之間悉皆布滿名人遺像亦復徧懸各室或畫像或攝影無不各極其致也凡所陳列其最怵吾人心目者莫如甲午一役日人所獲吾國龍旗葉志超軍旗來遠靖遠二艦之通風桶奇恥大辱不忍卒覩匆匆一覽而出 
筆剳 
[負楊花記（五）] [  既澄]  
　　伯純遂匆匆就湖濱旅館此時心事既熾二小時延如兩載低徊蹀躞如蟹之落湯鑊中覺天下無寜靜地也二小時之期既越小娟輕促之足音尚渺然無聞伯純疑慮間作日且中矣乃思出而偵覓之忽浩然倉卒至懟伯純曰吾妹已自滬返頃君父亦自蘇來吾及鏡塵四出覓君乃追蹤及此果何爲而遽出吾家也請即歸見君老人并面吾妹言未既鏡塵亦至促之急伯純莫可諉卸又虞小娟猝至爲二人覩乃遺語侍人客來請待置其行篋惘然從二人行抵沈家浩然後出謁君父匆匆闔户去伯純藝如入夢既昏且怯次且不前既忽自念計不如親向沈氏女自剖其心以沮其志則兩家婚議必且中止遂賈勇入内室則一靚妝女郎方背户坐綠絨椅上聞足音反顧伯純瞿然大驚脫口微呼曰小娟汝胡在此小娟囅然曰否我非小娟我沈浩然之妹素瓊也小娟從兹逝矣言未已浩然拊掌入笑呼曰何如我固謂顔伯純非佻薄兒也妹必嘗試之以不惜兩日之勞今其信矣乎素瓊微笑不語伯純憬然悟則亦笑曰何許子之不憚煩也我雖入君等彀中要之亦未爲失浩然復笑曰雖然楊花一月之期又何如者伯純目素瓊曰小娟且負我二時之約我又寕必不負楊花一月之期耶（終） 
諧著 
[西廂新詮] [  車家駒]  
　　忽聽一聲猛驚（四時四十五分王夫人夢中微聞有聲砰然） 
　　眼花撩亂口難言魂靈兒飛去半天（李督出缺而第一受驚者當爲文龢此時誠有眼花撩亂口難言之概矣） 
　　乖性兒何必有情不遂皆似此却没三思一納頭只去憔悴死（噩耗傳來曹大帥當興兎死狐悲之感然自念身榮勢衆滋味正佳則笑彼李督者抑何短氣不思之甚耶） 
　　他那里修時和涙修多管是擱着筆兒未冩涙先流（李督臨死遺書與二齊可敬亦復可憐人孰無情能無涙下乎）尋思就裏此恨誰知（李督自戕固光明正大然人非至日暮途窮之際縱鄉野小民亦不出此則李督之死還須質之泉下人也） 
新聞拾遺 
[死後作劇] [  諤]  
　　杭州下城平安橋有某料房新雇一夥友不旬日遽病亡詎此夥親屬全無該東自認晦氣爲之收殮殮之日死者忽然由材蓋上躍起將家中什物搗毁一空其時人皆四散有崗警上前死者云該東調戲吾妻謀財害命言竟復至材蓋上仍然死去該警向東質問究屬如何實情該東惶恐遂四出遣人訪問夥之親人僅有一姊謂吾弟未曾娶親焉能有妻云云後遂爲安葬了事 
[醉中惹禍] [  丕承]  
　　北海路某里之某甲素喜杯中物飲必醉醉後輙尋事日前爲其友張某之子吉期夜間循俗鬧房衆親友正興高采烈某忽大發酒瘋哭笑無常當即勸其出外某甲謂出外亦可惟須與新娘一吻始可衆無如何一閧而散詎某反老羞成怒將新房中物悉擲於外幸有一力大者入内將其抱出送之返家迨酒醒後始自引咎昨特前往掛紅放炮並允賠償損失始得了結云 
[高處跌交] [  警世人]  
　　重陽日俗有登高之舉惟海上無山可登可登者祗有半淞園中之土山故是日該園游人如織有女學生一羣均足御革履競走登臨爲戲一生忽失足而跌連墜數級幸爲大樹擋住不致一滾而下同儕遂共扶起慶告無恙而一身嶄新閃光緞衣服悉染塵土大呼欲避災反遭災云 
小說 
[社會小說衆醉獨醒（一七二）] [  瞻廬]  
　　第二十九回便園居士提倡風雅高鄰公所召召集詩人翠娥入校讀書時應繳的學費依着邦平意思要他丈人和舅子擔任他娘柳老婆子道你也太精刻了我哥哥和姪兒雖同你關着幾重親誼卻是明清皎潔錢財上不曾沾你一分半分的光翠娥這妮子既做了你的媳婦幾個月學費你也要這般計較呌我哥哥和姪兒擔任他們没有沾你的光你倒要沾他們的光道理上也講不過去從來只有藤繞着樹那有樹繞着藤邦平没奈何只得破了慳囊承認三個月學費心頭兀自疼痛誰知翠娥進了學校交結了幾個闊小姐手頭的費用也是闊綽起來更兼校長知道他是劉富翁的媳婦常常請他到校長室裏談話甜言蜜語稱讚他的成績優美性質温柔是此間數一數二的好學生翠娥戴了高帽兒得意揚揚不消說得過了幾天校長又請他去閑談談論中間校長道翠娥有一件東西送給你一壁說一壁在揷袋内亂摸翠娥私自歡喜多分是校長給我的奬品奬品到　便好向着同學擺架子向着家庭出風頭校長一隻手尚没伸出揷袋翠娥兩隻手已趕忙去接受比及校長把這東西掏出翠娥要想縮手已苦不及（伸時容易縮時難）原來這東西不是奬品是一個乞助經費的募捐啓翠娥接受回来向柳氏娘子說知便瞞了邦平在學校裏多少助了些經費自從翠娥在學校裏輸過捐欵一發增長了幾分氣燄所以那天誣人作賊校長明知翠娥的不是看了捐欵分上卻不敢去傷犯他（補叙前事） 
自由談之自由談[  鵑]  
　　半稔以還滬壖男子多尚華履雖衣飾少差而雙趺灼灼必艶如堆錦始以爲美此歐美美男子所未有也竊謂華其履尚不爲美苟能如南朝潘妃步步生蓮花則東昏侯有知亦且銷魂地下矣 
大昌煙公司徵文揭曉（丙等） 
[小囝歌（仿唱春調）] [  吳雙熱] 　　 
　　正月裡小囝出娘胎大昌呀公司染紅蛋香湯沐浴開個湯餅會要吃呀紅蛋一齊來 
　　二月裏小囝笑嘻嘻呌伊呀一聲小弟弟人人看見人人歡喜伊格隻呀而孔怪有趣 
　　三月裏小囝笑春風眉清呀目秀嘴唇紅崢嶸頭角弗是尋常種小辮子矗起一條龍 
　　四月裡小囝喜洋洋本牌呀香烟大家嘗嘗伊香烟香香小面孔淡芭菰帶點奶花香 
　　五月裏小囝好來些一個呀面孔蟹團臍雪白粉嫩賽過羊脂玉斯斯呀文文笑迷迷 
　　六月裡小囝熱得來脫了呀袴子脫布衫灑花手帕拿來著地攤小肚兜遮蓋肚臍眼 
　　七月裏小囝笑哈哈小寳寳抱進大世界哥哥弟弟大賽羣嬰會金鎖片奉送小娃娃 
　　八月裡小囝笑呵呵吃吃呀香烟唱唱歌說道香烟名色多多少惟有我本牌最平和 
　　九月裏小囝志氣高要向呀商場戰一遭手把香烟擺個金鎖陣大昌呀公司勝劵操 
　　十月裏小囝呌聲媽五十鈿買匣小囝牌匣子裏邊交關好别相百子圖好把嬤嬷齋 
　　十一月小囝笑吟吟恭善呀大家多子孫吃我香烟勝佩宜男草白衣呀送子觀世音 
　　十二月小囝雄赳赳小英雄名震全地球三拳兩腿坐鎭大世界一脚呀踢翻五大洲 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[自殺之分别觀] [  覺]  
　　有肉體之自殺有精神之自殺 
　　痛心時局以一死謝國人冀以喚醒爭權奪利之迷夢者其肉體雖死而精神不死　如近日李督軍之自殺是矣 
　　一　爭權奪利以全國人之生命財産爲兒戲使時局永無 
解决之希望者此其人但縱肉體之慾而不自知精神之已死者也如近日安福部之自殺及一般武人政客之自殺是矣 
　　肉體之自殺其精神有死有不死精神不死者雖死猶生精神之自殺其肉體不死而亦死故雖生猶死 
　　吾甚願今之人勿自殺其精神也 
法律 
[警察之種别] [  剣荷]  
　　警察職務之種别分保安行政司法三種所謂保安警察者以維持國權保護公共秩序爲目的之警察也例如關於集會結社及出版等之警察是也所謂行政警察者卽國家施行特别之行政時附隨而行之警察實施禁令以維持一部之公安爲目的之警察　例如礦業警察森林警察及鐵路警察等是也所謂司法警察者則專爲搜查犯罪收集證據逮捕犯人爲司法機關實行刑事訴訟之補助即司法警察是也 
　　保安警察與行政警察統可謂之行政警察學者分爲保安與行政者實因保安警察由設專務之警察官廳司之行政警察爲各部之行政作用因之亦爲行政各部附屬之職權其警察事務均山掌管此行政事務之各官廳分掌之 
　　進一步研究警察目的在維持公安預防危害而司法警察執行職務於既犯罪之後何得謂之預防犯人既敗壞秩序安所用其維持於此而稱警察名義未免不合不知警察目的爲防止危害及回復秩序司法警察雖非防止危害然逮捕犯人乃爲回復秩序是非警察而何此又爲閱者所不可不知者也 
　　按警察種類學者區分各有不同兹分三　係爲研究警察之常識爲法治國人民所不可不知者也作者並識（乙種　） 
公民常識 
[破除迷信] [  有餘厚齋主人]  
　　（甲）闢鬼火 
　　鬼本古聖所不語鬼之有無且不可知遑論鬼火鬼火者卽化學中燐質之作用燐之爲物輕體易融一觸空氣即能發火在畫中僅見白烟在夜間則現弱光而其質之含於人腦中者至多且富人死以後膚肉盡爛而燐質安然也於是墟墓之間燐光飄颻不知者即疑爲鬼火也 
　　（乙）闢鬼號 
　　夫人之所以能保持其生活者無他係乎一靈妙大機器之作用也骨骼筋肉主運動之機能消化循環呼吸排泄主新陳代謝之機能神經五官主統宰之機能合斯三大機能而成一完全大機器機器壞則表面必生銹人體死則膚肉必腐爛勢　亦理也鬼號之說按諸學理可斷必無考人之頭部其口鼻兩腔之後面非喉頭乎喉頭者上承咽頭下接氣管中間具有聲帶聲之發也即由於聲帶二重薄膜之振動音之差也即由於聲帶二重薄膜之緊張至於屍體之膚肉既經腐爛則聲帶之薄膜早歸烏有不有薄膜焉能振動不能振動焉能發聲然則鬼號之說豈可信哉 
　　（丙）闢僵屍 
　　萬小說中多有僵屍之說識者早已力闢其非目爲無稽之談考諸各國學士有解剖觸電之屍體者矣五官之構造未嘗變也神　之組織未嘗傷也惟一時麻木其知覺運動有以致斯予聽其說不禁豁然何也蓋五官未變神經未傷一受感應之電流自能生已死之運動再受日光之反射自能起似活之靈體此等學說雖未實騐然以科學之理詳加推究亦有必然之事也僵屍之說殆謂斯歟（乙種酬） 
衛生 
[厠所設置之改良] [  兆楠]  
　　衛生一道言之者衆矣惟鄉間每置若罔聞雖鄉人體質强健足以抵抗之然遇有微生蟲則受害不淺矣其最甚者莫如鄉人之厠所鄉間對於厠所之地位及設置多不講求竟有附近臥室或廚室者亦習以爲常未嘗以爲有碍衛生也此在冬季尚無大害至夏日則蠅類羣集厠所中其腹中及足上滿載微生蟲再飛至廚房中則飯菜間均暗藏有微生蟲矣食之最易釀成疾病預防之法回在清潔而尤以厠所之設置爲最須講求兹有一簡便之法卽在住宅之後方於離臥室及廚房稍遠處築一厠所厠所内通常置一大缸或鑿一方池四圍塗以石灰其底開一溝再向住宅外開一暗平溝與厠　底下之直溝相連結此平溝須作傾斜形俾糞易於流出其長須二三丈然得因地勢而異於此溝之最低處置一大缸以便糞缸之淤積其中如此則厠所内無多存留之糞而溝中之糞亦無臭氣露出至於溝中間缸内之糞上揷以蓋如鄉人欲用爲肥料亦可掘開取用而其中之窒素不稍减施於土中作物必形茂盛此法極簡鄉人自己亦可措置於衛生上大有益也（乙種酬） 
家庭常識 
[小兒口腔之衛生譚] [  萬鍾]  
　　嬰兒於口腔最爲緊要我國育兒者素未研究及此故所育之兒多軀體尫弱易於夭殤誠可慨也特不揣謭陋述口腔之衛生數則於下以與我國之育兒者一商榷也 
　　小兒之乳齒小兒之乳齒最關緊要不第可以助食物消化以後永久齒發生時亦與乳齒之佳良與否甚有關係 
　　小兒之鵝口瘡初生兒之舌而常附有白以之苔常人恒以爲乳渣之殘餘漫不經心以致延及腸胃發炎而死蓋此白色之苔乃小兒於吸乳　口内未行清潔乳質分解又因細菌而發生也 
　　小兒食固形物之時期小兒生後十二三月乳齒發生後方可與以固形食物如稀粥之類蓋齒既發生咀嚼之能力方具而胃内之組織亦漸次完善也 
　　小兒食時忌多飲小兒食時當令細嚼緩咽不可多飲茶水及羹湯之類不然置中鹽酸被其冲淡不能盡消化之責 
 
 
 

Page 18

 
 
任且將釀成營養不良之症矣 
　　不可囓食物與小兒常見世之慈母溺愛過度以嚼碎之食物送入兒口以代兒之咀嚼者此事雖極尋常然據衛生上之眼光觀察之則此事野蠻殊甚危險亦殊甚蓋兒母口中不幸染有病毒則直傳染於小兒矣 
　　小兒飲乳之心得乳汁固爲營養小兒之要素然附着齒面或存留口中則起化學變化成爲乳酸蛀蝕牙齒傷害腸胃矣故小兒吸乳後宜以紗布浸冷開水而拂拭清潔之 
　　小兒之口腔清潔法小兒當三四歳時宜敎以使用牙刷之方法就寢之前朝起之後兒母當督率其刷牙俾成習慣其在一二歳時不能使用牙刷者則於食後用布片拂拭其口腔（乙種酬） 
道德叢話 
[西方格言（五一）] [  謝介子選譯]  
　　誠爲人之至寳高叟（Chaucer） 
　　無論用何種高價購求智識究其實則甚廉（英吉利諺） 
　　君子受欺一次而已（德意志諺） 
　　物多有兩端知者取其良者（英吉利諺） 
　　自知最難（德意志諺） 
　　貧窮能令人卑屈（英吉利諺） 
　　無名譽者恒不知有不名譽之事（葡萄牙諺） 
　　勿講囊中之豚（英吉利諺） 
　　肉食之鳥不並棲（西班牙諺） 
　　戰勝於權力者難戰勝其敵矣（密而登）（Milton） 
[婢女在人類上的地位] [  招本今]  
　　現在人人都曉得說牛馬是賤的人類是貴的但是在中國看來可算得人人都不賤嗎細細根究起來人比牛馬更賤的還不少呵别種不要說單說婢女一種已經是不及牛馬許多了因爲我們中國的習慣素來重男輕女的做了中國的女子已經是很不幸做了婢女則更不幸了試看做人婢女的年齡不過十餘歳非但要日夜的勤工做得不當意還要捱主人的打無論天氣怎樣寒暖食的總是冷飯殘羹穿的定是破衣敝褲不幸害了病非但没有醫生或醫院的調養看護還要勉强工作死了有那個替他伸這口寃呢等到長大起來婚姻自由的權不消說是没有的就是爲人妻的也都是嫁與很苦的人有些有良心的主人把他嫁給人作妾已經是萬幸了做了人妾也有主婦和種種的壓逼要自由還是不成的假使遇了嫉妬的主婦還要把他害死或販給娼家去那些没良心的主人自然是把他押到娼寮裏去了又有鴇母的壓迫也是從前一樣一生一世從小到大都困在壓逼的範圍裏面牛馬被打被殺還可以宛轉呼號做了婢女就簡直是死了一樣没有什麽可以反抗的地方了現在提倡女子解放的聲調狠高婢女也是女子也是同胞也是圓顱方　聰明才力是和我們相等的我狠願我的父老兄弟姊妹們在家庭裏社會裏替這種呼籲無門的女子解放解放那麽他們的痛苦可以減去了（乙種酬） 
工業常識 
[香精檢騐法（上）] [  祖英]  
　　香本爲化裝品之一考其製法係溶解香精於酒精中而成香精價額甚貴優良之香精每克值十元左右職此之故市上銷售之香精大都攙和酒精石蠟（Paraffin）鯨蠟蠟（Wax）Fixedoil及他種精油（EssentialOil）以增重量使不加檢騐購者受損多矣 
　　晋通檢騐法 
　　（一）用嗅管辨别其香味 
　　（二）與標本比較其香度及性質 
　　物理上檢騐法 
　　（一）檢騐香精中攙和精油法 
　　（甲）將香精溶解於强酒精中若其中雜有精油者則香精與精油分離 
　　（乙）將香精滴一小點於玻璃片上若雜有松精油者則易揮發因沸點不同之故耳 
　　（丙）用蒸溜法分溜香精因香精與精油之沸點不同倘攙　精油者不能同時蒸出 
農民常識 
[霜害影響植物之理由] [  謹初]  
　　霜害影響植物所關至大近來入秋已深轉瞬即届降霜之期謹就霜害影響於植物之理由及簡單預防法爲研究農學者一告焉 
　　大凡植物之生存需保有一定之温度若超過此一定温度之上或低下均於生長有不適或漸至於枯死此植物所以每遇降霜多受其害其故亦緣於温度低降之過度耳但凡植物每由其種類之不一而蒙害亦有差别大抵富於水分者其被害大彼春暖發芽之桑易受霜害者以嫩芽富有水分而組織軟弱故也秋季植物漸就休眠同體物質多已木化樹液既少流動則植物體中含有之水分亦少是以冬期之霜害比晚春之霜害較小亦即此理夫植物體爲寒氣所侵同化作用暫時休止若寒氣漸增而至於零度以下此時植物體中之細胞間卽生冰晶同時細胞間之水分因失其内外壓力之平均亦漸次滲出於細胞間隙而結冰晶細胞膜即失其緊張力因之收縮卒遇高度之温融解急激水分或蒸發而散失細胞雖欲吸入亦已不及故每多枯死且有因降霜之冰結而十壤之表層扛起者此現象名曰霜柱斯時生活於其土壤間植物其根部亦因之引起若遇强光直射急激融解則土壤隨之低降而植物之根部即不能復歸原位因之不能吸收土壤中所有之養分以爲營養終必致於枯死此霜害影響於植物之大概也兹略附預防法於左 
　　一宜多開溝瀦以免積水於植物之根部 
　　二用草蓆稻藁及糠殻等覆於植物之上亦可減少霜害但只可行於苗圃及面積狹小之處 
　　三晚聞順風之方向燃富於水分之柴草使濃烟彌散温度加增亦頗有效（乙種酬） 
識字捷法 
[應用字] [  濟滄]  
　　母牧也言養育子也篆文作　从女八象懷子形一曰象兩乳發育之狀又女之尊長者亦曰母禽獸之牝者曰母凡物由之而生者亦曰母如分母母財是 
　　母止之也篆文作　从女有奸之者（以表示禁止之意猶奠也古或作無又將母母乃皆發問語含意而未决之詞也 
 
 
