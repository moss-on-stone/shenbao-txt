# 1911 - 292 - 4913907

 

Page 1

 
 
   
 
 

Page 2

 
 
H上諭 
[九月初三日内閣奉]  
　　上諭監國攝政王面奉隆裕皇太后懿旨今年各省水災甚多其被災尤重之直隸吉林江蘇安徽山東浙江湖南廣東各省厪念殊深著每省撥出宫中内帑銀三萬兩由内務府發交該督撫派委妥員核實散放以賑飢民欽此 
　　上諭内閣印鑄局局長著黃瑞麒暫行署理副局長著柳陽熙暫行署欽此監國攝政王鈐章奕劻那桐徐世昌 
評論 
[安靖地方説（無名）]  
　　此次。武漢事故。爲政事上之爭戰。非其。他之亂事可比。其所殺戮驅逐者。有指定之人。與一般之人民。無害。不但與一般之人民無害。且亦欲一般人民之平安而有秩序。以望。日後事成後之易於。料理。此革命軍一方面。决無可恐者也。若現今政府之官吏。則亦深願本地之平安。無事。决不欲無端自擾。以投於旋渦之中使。政府之兵力。有所分注。而各事多所牽制。是官府一方面。亦决無可恐也。故地方而平靖。革命軍與政府。均有所利。地方而不平靖。革命軍與政府。均非所願。是設法使地方平靖。無論心在革命軍者。與心在政府者。皆當出全力以爲之者也。 
　　革命軍旣不害地方。政府官吏亦不害地方。則地方原可安靖無事。然而。人心仍皇皇無定者。則以恐各處土匪之乘機起事也。然而各處土匪。旣入革命之地。自有革命軍爲之鎭壓。未入革命軍之地。仍有。官軍鎭。壓官軍雖多不奉調遣。以攻擊革命軍。然而鎭壓地方。土匪。尙有餘力。則亦無可恐也。唯有一端。稍可注意者。則各地方之貧民是也。各地之經濟界亂。則各。種工廠貿易。驟然停止而貧民工人。無所事事。則挺而走險。致起無意識之騷擾。甚於大局有害。故今日之。最宜注意。而安靖地方者。莫如維持經濟界。 
[專電]  
　　西安新軍變遂失守 
 
 
 

Page 3

 
 
　　陜西西安昨夜（初三）革命軍起事新軍全變文武皆逃城卽被據（以上潼關） 
　　按此電係另一訪員所發 
　　廣州將軍鳳山乘寳璧兵輪蒞任方登岸過南門有人連擲炸彈兩枚鳳立斃并死衛隊十人 
　　傳聞旅港粤紳主張如再有二三省會投降革軍則粤省亦將宣告獨立（以上廣州） 
　　昨日（初四）戰役革軍計有五千人黎元洪統中軍在跑馬塲十里以外調度 
　　昨日兩軍自晨八點鐘開戰至午刻酣戰愈劇勝負不分後革軍有援隊自武昌前來接應始收隊罷戰 
　　革軍預備與官軍大戰聞其計畫擬將北軍逐出灄口至雙坌灣然後分右翼之兵力進逼鄭州 
　　初二日有革命軍六千名自湖北起程謂將前往攻擊南昌 
　　聞革軍赴川軍隊報告軍政府二日之内可包圍端方於夔州 
　　初二日革軍於漢口東南十基羅邁逹建築砲台一座以防北兵襲擊 
　　聞初一日黨人派武員二人賫書與袁世凱袁受書未復幕友楊某出言袁有疾不見客犒武員銀五百兩武員不受據傳此事已爲蔭軍偵悉恐將入告 
　　昨日革軍由武昌電電局通電各省新軍勸其同仇協力速奏膚功 
　　長沙都督焦逹峯通電各省諮議局速起義兵共扶大局 
　　長沙東南一带土匪蜂起大肆騷擾革統黎元洪已招巡警千餘人前往保護居民及商務事宜 
　　革軍昨派陳釆赴黃州設立糧臺轉運文報等部以通長沙武昌間軍情 
　　招商局快利輪船已爲革軍扣留充作運兵之用按本報昨日曾載革軍請撤龍旗之電大約此事卽爲此而起又按快利係走宜昌漢口間者 
　　據革軍言河南某州亦宣告獨立（以上漢口） 
　　京師盛傳慶王扈駕西巡之説其實慶王連日請假係赴彰德親訪袁世凱勸其出山 
　　蔭昌電請速催袁世凱起程内閣已派張永成往彰 
 
 

Page 4

 
 
德竭袁婉催 
　　袁世凱奏調江北提督叚祺瑞助勦鄂亂 
　　副都御史陳名侃面奏瑞澂張彪萬難寛恕懇卽明正典刑并請宣布軍情以息謠諑 
　　粤督張嗚岐電復内閣長沙失陷懇飭蔭昌分兵往援粤省謠風愈劇有蠢動之象自衛尙難無兵可調 
　　資政院李總裁密商各議員趙爾豐違法激變已得跋扈確據决計彈劾 
　　某御史奏川亂日張蔓延甚速監國以與軍報大異顯有欺飾隨密諭慶朗兩邸電寄趙爾豐務須從實奏報如再隱飾定加嚴懲并飭軍諮府速派親信人員馳往探察虚實（以上北京） 
　　蘇垣人心皇皇遷眷者甚多且盛傳城外滋事波及留園之說（蘇州） 
　　兩軍進逼漸近大戰在卽政府中人皆信本星期内必有大戰革軍向北而進顯欲阻拒廕軍抵漢此間極欲聞未來戰爭之結果如官軍戰敗則政府將處極危之地位惟各大員均信此戰必可獲勝且謂如廕昌戰敗即當續派大軍前往漢口某領事來電謂萬縣嘉定叙府均爲革軍占據此間已接長沙失守之官報城中安靜外人均由革軍保護聞西安府已爲革軍占據回敎亦有極活潑之舉動（北京電） 
　　日本海軍省接南京秋津舟巡洋艦長消息南京戒嚴惟尚不致有變（東京電） 
　　某日報載有消息謂革軍首領恐日本協助北京政府則革命事業必致失敗故已宣言如日本干涉此事則革黨即將解散軍隊宣布抵制日本之舉（東京電） 
　　革黨據長沙後已宣告獨立並照會外人謂果嚴守中立必極力保護聞日總領事此時尚在城中其餘西人均平安（長沙電） 
　　廣東電稱將軍鳳山自砲艇登岸後過南門時有人以炸彈擲擊鳳山未傷衛兵死十人後又接一電謂廣東將軍鳳山已爲炸彈轟斃（香港電） 
　　北京電稱西安府已經失守未有抵抗政府以西安爲險要之地今聞警信大爲驚惶（倫敦電） 
　　俄報力勸俄政府宜乘中國内亂速在俄京恊議中俄條約及蒙古親王來訴困苦事宜謀獲蒙古之自治權並其一切制度（倫敦電） 
　　此間第三鎭陸軍所携軍械入夜均須繳入軍械由哨兵嚴守（長春電） 
　　美國國務部不認已與俄國訂立密約以威力恢復中國之和平並謂革軍領袖黎元洪保護外國人民美國深爲滿意（華盛頓電） 
　　此間革黨首領常與中國革黨通電日夜開會籌議國内大局（舊金山電） 
要聞一 
[漢口戰報（四）]  
　　二十九日下午三鐘有小輪一艘懸日本國旗駛過車站十基洛米逹爲江濱革軍所見即舉號令止並向之放空鎗一響該輪隨即靠岸輪中滿載煤斤據謂革黨恐該輪以煤接濟附近之中國砲艇故特止之又亞細亞火油公司拖船開至漢口時亦爲革軍所阻惟旋即准其開行 
　　二十九夜間有革軍馬兵一隊由灄口向漢過歆生路據謂革軍已占據灄口而官軍則被逐往他處并遣下野戰砲數尊由北方新運到者亦爲革軍所得此事想必不虚方革軍告人時見其狀極歡悅也　　江寛輪船前午由漢抵埠據某西人云三十日有官軍七千人行抵漢口附近初二日將有戰事聞此番官軍離開漢口鐵路係由遠路繞至中國及外國跑馬場之中間紮營（即二十九日開戰之地）是日是下午復有火車一輛載官軍八百名行至中國跑馬塲附近尙未下車卽爲革軍所攻軌道之中有路革軍先於該處安置大砲兩尊火車過時即開砲轟之車不敢進革軍遂一擁而上所有官軍八百名盡爲俘囚隨由革軍用他車押送漢口監禁是役又獲糧食軍裝無算此事爲某西人所目覩當時該西人曾臥地以 
 
 

Page 5

 
 
[説明]  
　　武昌與漢口漢陽鼎足而峙地據本部之中心北循京漢鐵路逾黃河鐵橋可直抵京師中經直隸之保定及正定由正定而西可至山西省城太原府 
　　東由長江順流而下過江西安徽江蘇直抵於海由江蘇循運河則可逹杭州由海則可逹寗波等地 
　　南由岳州渡洞庭湖溯湘水而上至長沙東南可入廣東西南可入廣西或循沅江西行則抵貴州雲南 
　　西入長江卽入四川西北泝漢水而上則抵陜西甘肅誠四通八逹之區兵家之要地也 
免被擊云 
　　革軍所製之軍服業已用罄而應募之新兵絡繹不絕現在日夜製造猶不暇給 
　　前三日戰敗之官軍現均不知何往大致有逃避他處者亦有投降革軍者故七里河一带頗爲安靜 
　　武昌革軍已至漢口分隊駐紮各路以防敵軍侵入漢陽鐵廠亦由革軍嚴加防衞 
　　上海電報局接漢口電局初二晨來電謂漢口情形無甚更動凡中國電信皆由革黨辦理致武昌消息近無不無所知京滬電線已斷現在未能修理因斷線處兩軍日有小戰也 
　　今晨上海大謠日兵一萬已抵奉天不知何意並傳此舉係由中政府乞助於日本云云惟日本官員不信此事如果派萬人至奉水陸裝運必早有人注意斷不能如此秘密此種謠言想因日本常備兵大操而起午後文匯報記者專謁日總領事詢及此事日領事謂日本已宣告中立安得再有派兵至奉之事此乃無稽之談現各領事已發電各處探詢惟尙未接徴實之覆電 
[袁世凱以曾文正自居]  
　　袁宫保近由彰德電致東南各督撫云世凱現將力疾就道尙祈遇事指示以匡不逮昨奉命節調沿江各軍而各處伏莾頗多須統籌全局不敢顧此失彼尊處軍隊想足備彈壓地方之用祈示復 
　　又通電各省督撫云世凱此次奉命督鄂正當武昌漢陽失陷大局震動時事阽危何敢以病體固辭現定日内誓師抵漢先後承諸公分兵籌餉共扶大局甚感特病衰如世凱未悉能救時艱於萬一否耳還望諸帥遠籌藎略以匡不逮抵漢後軍事如何容妥别電陳以慰藎念 
[九江革黨之行蹝]  
　　九江失守已見昨報專電茲悉九江一埠早爲革黨听注目自武漢 
 
 

Page 6

 
 
陷後黨人已密佈該處上月廿四日有漢口電報局員陶君因漢局被據擬往九江接綫另通消息以此未得登岸徑乘商輪來滬曾告人云船抵九江時余正與友人在鐵欄傍眺望忽見友人陡避入艙余心滋疑叩其故友人曰埠上人叢中有西裝倒八字鬚者二人非即從前漢鎭無線電學堂之學生乎其姓名雖不能詳其容貎猶能記憶方革軍未起事之前久聞革黨有預備設立交通部之計畫且聞頗引用無線電局之人觀今日事此言良信我意此二人必爲軍政府中之偵察員語畢復指點曰是二人非歟余此時思至城内郵局發一南昌信故意行經二人之前二人亦不顧但見出城者極形擁擠城關之旁有白布𦆑頭之軍士四人守立見進城者則驅之使回自城中出者亦必盤詰再四方得放行余見此情形知此地已戒嚴遂未入城仍折回船詎方抵岸此西裝人忽將余肩一拍曰陶君何來何匆遽如是余倉皇不知所云彼云無恐試與君作簡單語便拉余至靜處曰君等此來非全班皆來乎余曰唯彼又云此來將作何計將留此歟抑去此歟余曰將留此曰留此何爲余知不能隠遂將接線之事告彼點首曰善汝言皆實在泃無一虚詞然汝旣以直言相告予亦以誠實待君接線之事恐難做到余等亦於此設交通部矣且第二次下水船當有訪尋君等之人來也蓋漢局被佔時革軍曾派人至商輪上訪緝逃逸之電報生故云言畢揚長逕去余回船告知總辦遂不果上岸按以上所言似與九江失守事無甚大關係然即此可見革黨蓄謀九江行動秘密之一斑矣 
革命軍起事紀（十一） 
[漢口大同醫院肄業生蔣明卿]  
　　君偕武漢倫敦會西人趁江新輪船於上月杪返滬初一日集衆報告鄂亂原委略謂革軍原定八月中旬起事先由領袖晤商漢鎭會審分府該分府懼得禍立用電話禀告瑞督致將軍中兵士捕殺數名黨人大憤遂於十八夜圍焚督署文武盡逃十九閉城市亂二十佔守漢陽兵工廠二十一出示安民二十二國民軍曉諭軍中一體保護租界二十三籌款釆糧維持市面二十四兵艦抵漢江二十五市面照常貿易人心安靖二十六國民軍照照會各國領事請守中立并設赤十字社公推聖公會慕醫生爲社長二十七北軍到漢國民軍先開空砲小挫嗣日人發二大砲國民軍遂勇往直前寗死不退北軍大潰傷斃不少是晚余即隨同西醫孟君等附輪東駛故自後情形如何皆不得知并言黎元洪亦聖公公會會友云 
[瑞澂張彪未離漢口時聞]  
　　黎元洪充任革軍都督即連名致書勸降略云足下久受國恩恭膺大任前由張文襄優保與余兩人久在一處親交如一家今足下甘爲亂黨企圖不軌國家大兵將次到鄂勦捕余等深知足下賦性忠良此次爲革軍都督者諒出萬不得已必能改悔以贖前愆並勸部下投誠上安聖意下救萬民誠爲萬幸此亦無聊之舉動矣 
[黎都督致薩軍門函夫子大]  
　　人函丈前肅一函早邀鈞鑒然至今未奉訓諭中心惕悚莫安洪此次所以出督諸君之由實非出於得已敢敬再上告于雪門之前洪當武昌變起之時所部各軍均已出防空營獨守束手無策黨軍驅逐瑞督出城後即率隊來洪營合圍搜索洪換便衣避匿室後當被索執賣以大義其時鎗砲環列萬一不從立即身首異處洪只得權爲應允吾師素知洪最謹厚何敢倉猝出此雖臨事數日未敢輕動蓋不知究竟同志若何團體若何事機若何如輕易著手恐至不可收拾不能爲漢族雪恥轉增危害今已視師八日萬衆一心同仇敵愾昔武王云紂有臣億萬惟億萬心予有臣三千惟一心今則一心之人何止三萬而連日各省紛紛之士大多留學東西各國各種專門學校及世代　纓學有專長閲歷極富並本省官紳人等外交著手各國已認爲交戰團體確守中立黨軍亦並無侵外人及一私人財産之事不但在中國歷史上視爲創見即各國革命史亦難有文明若此可占清國氣運旣衰不能任用賢俊致使聰明才智之士四方畢集此又豈淇一人之力所能致哉即就昨日陸戰而論兵丁各自爲戰雖無指揮亦各奮力突淮漢族同胞徒手助戰持刀協擊毁損鐵軌者指不勝屈甚有婦孺餽送麵包茶水入陣此情此景言之令人奮武誰無肝胆誰無熱誠誰非黃帝子孫豈肯甘爲滿族作奴隸而殘害同胞耶洪有鑒於此識事機之大有可爲乃誓師宣言矢志恢復漢土改革專制政體建立中華共和民國維持世界和平是以連日通告各國政府遍檄各省各同胞勸其各自獨立以備聯合擇定地點公舉大統領攝治同胞歡迎此言聲震天地故一戰而殲敵數百現今滿漢興亡之機兆端已久不待智者而已明洪之所以能明此大義者一係吾師平日訓誨之功此次武昌之舉洪已審定確實非如他項革命可比以數小時之聞居然恢復武漢三鎭其地有兵工廠鐵廠織布局紡紗局蔴布局繅絲局爲全國商務上政治上之中心今值交通之世國都合建於此始能與倫敦栢林巴黎聖彼得堡華盛頓相頡頑刻下又風開永平秋操滿漢各兵亦交相閧　果如所云則天數已定豈人力所能爲洪受業於師學識淺陋不能擔負重任已向同志宣告將以黨軍之所要挾者誚諸先生登輪要求師憲昔人謂謝安云斯人不出如蒼生何同胞萬聲一氣謂吾師不出如四萬萬同胞何刻下局勢只要吾師肯出拯救四萬萬同胞則義旗所至山色改觀以四萬萬同胞與數千滿族競爭以方興之民國國民與運藝之清朝抵抗華盛頓興美八年血戰吾師若出將見不八月而亞洲地圖之上必有中華民國國旗飄掦也知弟莫若師知師亦莫若弟洪雖不肖不爲旗人之奴獨不爲大匠之弟乎時乎時乎師一出不但名正言順面實較勝於湯武何也蓋湯武救民猶自爲帝吾師救民必不讓華盛頓專美於前也洪非爲私事干求函丈實爲四萬萬同胞請命滿漢存亡擊於師台一身齊王反手洪計之已熟否則各同胞視爲反對此志之人即以滿奴相待雖洪亦不能禁止其不邀擊也倘不以爲妄尙希訓示祇遵當即率漢族同胞出郭歡迎臨𪑸不勝迫切待命之至肅此即請鈞安 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[度部請停不急之務]  
　　度部因鄂省軍務事起倉卒調兵發餉供億浩繁且鄂省爲財賦　區攤認洋款賠欵及京協各餉爲數甚鉅兵事一起均難照解川省風潮未定解欵亦不能應期此外東南各省籌防吃緊餉項當亦同一支絀部庫存欵無多而來源易涸自不能無緩急輕重之分以目前論除軍餉洋欵實力籌措外其餘部庫可緩之欵祗能分别暫行停放專顧要需並電各督撫凡一切不急之務均應酌量停辦以備不虞現已具摺奏聞奉旨依議矣 
[疆吏軍權擴張之前提]  
　　軍諮府日昨分電各省以近來新軍多有勾結革黨叛變如現在鄂省前年粤事皆是明證應如何懲前毖後各督撫各紓所見以便採擇當由張督電復略以陸軍部定章各省新軍將領曁督練公所官長委任須由大部札委外省旣無用人之權倘用之失當督撫憚干電部更換而各級將領官長多有悍桀恃大部爲護符竟不服督撫節　之勢　　部相　遙遠查察難週委任旣重悍桀愈甚部章非畢業生不能充當而畢業生類皆少年短於軍事閲歷督撫馭御稍弛而黨人遂得以從中勾結現在懲前毖後惟有將定章重加釐訂刻下全國新軍俱皆成鎭若徒爲中央集權之計一旦有事各省督撫無馭御新軍之權則後患有愈甚者矣大局安危關係甚重用敢披瀝詳陳以備採擇 
[各行省紛紛請添防營]  
　　鄂事起後各督撫日來爲維持地方治安起見相率爭先招募巡防各營致經資政院奏明預算案亦不能成立昨已見之明諭矣近日粤秦兩省又請添募防營茲據訪友報告彙錄如左 
　　廣東張督以粤省濱臨大海爲南洋門户華洋雜處港澳紛歧且爲輸運革黨之孔道鄂省失陷影響所及防範豈宜疎懈至粤省現有防營分佈各屬清鄉抽調回顧省垣外屬空虚土匪乘間竊發惟省城爲海疆重鎭非有隊軍旅難建威銷萌現特札行藩司速行預籌餉需先行就近添募八營尅日成軍全駐省垣以資鎭懾並據情電逹軍諮府陸軍部查照併聲明粤省有此兵力尙足鎭守或不至有意外之虞 
　　陜西陜西巡撫前以鄂亂已電請添募防營現在籌畫均已就緒擬添練巡防兵八營共四千人扼守陜鄂毗連要隘如商州興安府屬之白河平利等處以防北擾兼之陜省苗猺雜處興安一带老林數爲盜匪出沒淵藪尤宜嚴密防範亟應從速編練以弭隠變所有防軍餉項可否由土税項下撥付聞已允如所請矣 
[杭垣紳商大閙民團會]  
　　杭垣因鄂亂日劇商界中亦擬組織商團迭經衆商協議咸以金融恐慌才財兩絀不如縮小範圍改稱守望會草定簡章十二則先期刋發傳單訂初三日下午特開聯合會首由顧總理宣布發起原因衆卽推爲臨時主度將簡章逐條宣讀請衆討論（一）宗旨（二）定名（三）區域紳學界主張民團其意蓋因昨會成立總理不就經濟尤形困難欲藉商款充基本而商界因金融恐慌力主守望爲自衞抗爭多時意見已多衝突故將第四項組織暫停先議第十二條之經費潘紳鳳洲請先定組織大綱約計預算然後再定經費之支配衆議定額千二百人每名七　　　八千四百元以五個月總核需四萬二千元連開辦費須預籌五萬城廂界線酌分十二段惟對於經費有請提不急公欵者有擬向官廳借撥者有擬按户派捐者有擬仿房捐攤派者聚訟紛紜莫衷一是其時衆商咸謂守望會不過爲捱户支更之變相若云民團即有軍隊性質不但經費難籌人才缺乏即日後遣散尤多窒碍故全體均不認可致與紳學界反對諮議局職員馬叙倫等主持最力汹汹詰問二三惡少從旁附和創爲當塲書捐勒迫衆商入座及至書竣報告又僅得一千二百餘元衆商因此愈不服紛紛退會總協理當衆布告謂民團辦法敝會業董全體反對鄙意擬酌中調停各歸各辦免誤進行不料馬叙倫等聲勢汹汹要求衆商復席詰問謂商董有意破壞設或土匪滋事應令先燒商店某商董云革命軍未來恐君無權命令土匪衆商亦動公憤羣起衝突一時二三惡少從旁閧閙破口肆罵攘臂奮拳幾乎打成一團會塲因此激散云 
蘇撫安置幾匠之 
 
 

Page 11

 
 
手續 
　　蘇市現洋缺乏人民恐慌各情迭記前報茲悉蘇城北市一带織緞機匠現已全行歇業緣織出之緞無處銷售只可令各工人停機而此項機匠人數約有萬人一旦無可度日勢必洶洶欲動蘇撫程中丞聞信深以爲慮然蘇城市面現洋自鄂亂以後數日内從無大批運出之事何以如此竭蹶想其中必有奸商壟斷綑集鉅數以圖漁利遂密派偵探四處查察業已偵悉開設道前街等處當舖之王駕六及閶門錢莊俞子尙等各捆住現洋數十萬又以閶門某紳富亦藏現洋二十萬中丞得禀後爰飭蘇城商商會傳諭王俞二人各出現洋二十萬元分發各莊流通市面並充作當本以備各機户織成蘇緞赴當押洋之用如敢故違定卽究懲並一面令各機工照常工作免滋事端日昨商會已邀集王俞兩人議商王俞面允合出洋五萬元備作機户當緞之用凡機户織緞成匹者送由雲錦公所加蓋戳記方可當錢每匹當洋五元並擬製印一種鈔票票上書明一元惟只可兑換銅元銀角不可兑換現洋計共出票二十萬元以期流通市面業已由商會禀明中丞將此項質緞局附設吳趨坊養育巷等處某某典當卽由該典主王俞二商籌欵擔任禀縣開辦詎有向來失業之機工多人突於初三晨擁至古市巷某緞莊家藉端滋閙經巡警得信彈壓驅散旋紛至左近各莊硬索錢洋三縣带同通班差役先後呵殿而至當塲拘獲之人押送警務公所訊辦餘皆竄逸散去云 
[章江浪接楚江潮]  
　　錢市贛省財政困難已逹極點官銀錢總號發行官錢票有六百萬串之多現因鄂亂蔓延銀根緊迫雖經官府維持而一般人民手持官票赴號取兑銅元者日以萬計所定兑取規則亦難實行勸業道傅春官特於上月廿九上院會商馮撫以銅元廠舊存銅料甚多可鑄銅元三四十萬元之用請示開鑄馮撫頗以爲然現在由道電調耿千總朝泰由餘千煤礦來省召集工匠整理機件預備開鑄補救市面以致從事之輩頗形忙碌 
　　米市贛省地面自武昌警報到後一般米商抬價居奇搖動人心於貧民生計大有關碍現經勸業道傅春官熱心維持民食特赴商務總會與總理鄒安孟協理龔士材召集米董議定米價每官升早熟米售錢六十四文次米五十八文十日之内不得再漲如過十日再行會商議價通告業於九月初一日出示曉諭如有奸商抬價准民人控道從重懲辦以維民食而靖人心 
　　路事贛省南潯鐵路辦理腐敗迭閙風潮現因借欵不到仍歸部辦已定政策業經董事局召集全體股東定於初五日在百花洲沈公祠内開議討論部辦條件現當鄂亂激烈誠恐一般反對部辦股東閙出風潮以致革黨藉端起事極爲堪虞刻正預備展期開議須俟大局平定從容討論以保治安 
　　學界贛省提學使王同愈現以各堂學生因湖北告警謠言四起不能安心向學並有要求監督給假回籍之事似此情形殊屬張皇失措省城地居腹裡各色人等現均安堵如常况已調回防營預備不虞有恃無恐特諭各堂學生一體知悉勿爲謠言所惑徒自紛擾各校管理員應隨時切實開導無任張皇致荒學業是爲至要 
[東邦對待鄂亂新風雲]  
　　報界之言論武昌事件發生以來日本各報紛著論説雖言人人殊而要其口吻總不外主張乘危進兵以首創實行瓜分之詭計日昨某報竟登載論説一段謂日英協約與日俄恊約均載稱保全清國獨立如清政府而爲革命軍推倒則日本爲堅守日英盟約與日俄恊約起見决不能坐視清國政府爲革命軍撲滅云云 
　　寺内總督之雄心朝鮮總督寺内正毅昨語人曰武漢亂事在今日之清國時勢固不甚奇特因此致列强干涉則此項問題頗覺複雜人所最注意者爲日本熊度然當滿洲政府將覆之時除求救日本外别無他法卽滿政府不來求救而我國爲保全東亞和平堅守日英盟約與日俄協約總當以相當之手段出之務以保全清政府存立爲目的假令不幸而列國紛紛出兵割據各地則應在我勢力範圍内者當亦歸我所有我大日本帝國亦斷不能讓人占先着也 
　　日政府之舉動據確實報告日政府確已議决派遣二師團馳往中國相機行事同時命軍艦一艘滿載糧食彈藥於日昨在吳軍港出發馳往 
 
 

Page 12

 
 
武昌以應該二師團之用軍艦龍田號等二艘亦已開往該地並在吳軍港挑選壯健海軍二百餘名以補足龍田二艘之缺 
　　留學界之情形留東學界自革命警報到束後雖少數保皇黨不甚贊成而大槪皆引領西望日祝革軍之成功紛紛籌集軍資運回祖國以供革軍之用發布傳單者日有數起而尤注意於日人之態度日昨有人在神田發布傳單警告日人擬發兵助政府之事謂此舉不啻引狼入室擬即開會籌議對付方法云 
各埠通信東三省 
[海蘭鐵路之近訊]  
　　江省物産以海倫呼蘭兩處出産甚多前呼倫道于振甫觀察　倡修築路一條以期運輸之便利原係官督商辦彼時認股者甚形踴躍自川路風潮傅播後以致認股者觀望不前近日竟有呈請退股者于觀察以此路建築於商務實邊兩有裨益究未便因噎廢食刻擬改爲官商合辦以堅民信云 
雲南 
[浪穹又遭水災]  
　　大理府屬浪穹縣地踓邊遠尙能講究農事不意今年五月以來雨水甚多已見災象近尤霪雨連綿不稍停歇因此山水暴發溪河漫溢所有栽成田禾悉被淹沒水村户多被冲刷灾情　重未知官吏何以爲情也 
廣東 
[屠行紛紛滋事]  
　　惠州府人屬屠捐新商譚元福於八月十五日開辦名爲永順公司詎開辦以來屠户均不遵抽各屬亦無到承子廠緣因舊商陳廷和係屠行中人從中鼓煽欲圖抵制致新商以辦理𣗥手情形電省數次不知將來若何聞屠户團體甚堅恐有劇烈風潮而嘉應州商會三十六行代表林三元等現電致張督李提略謂全州屠行巧（十八日）罷市職奉州諭開導仍並不開且忿激莫名不𨑙挽回恐懹巨禍乞速主持云云 
山東 
[棉花收成大减]  
　　武定府屬向以棉花爲大宗如海豐商河陽信利津各處上等地畝泰半種棉遇豐收時每畝可收花四五百斤上下農民依賴此項以輔年欠今年霪雨爲災各屬被淹之棉已無望矣其未盡淹者下垂花桃浸久腐爛獨在上部者尙可拾花然近時天多陰寒花開遲緩現聞每畝收數僅得二三十斤拾棉日期本自有限將來收花多數每畝不過五六十斤矣 
浙江 
[蝗蟲會之蔓延]  
　　山陰縣屬之板橋漁后賓舍等處鄉民成羣結黨詐擾富户名曰蝗蟲會近則隣近村民亦皆聞風興起相率效尤八月二十八日小赭村民羣向富户索食當由孟姓給米五斗並豆腐小菜等物在社廟煑食而散又三十日傍晚阮社村有泥頭阿毛者手敲洋鐵箱徧歷各村號召無賴八九十人在前廟前會議定於九月初一日擁至各富户索米否則肆據云云近地紳富聞悉前情出爲勸解不知果能息事否也 
[米舖因誤傅洋價被毁]  
　　山陰柯橋鎭洋價長短素聽城盤前月終龍洋每角作錢一百十六文道路喧傅無人不知乃柯鎭惟昌米舖沈象山誤傅每角作錢一百另四文告諸振泰振泰信以爲眞無諭進出統作一百另四計算適有蜀山村人向振泰買米以爲有意短仰竟率同多人與振泰爲難即將門窗器具全行搗毁並將賬房某甲毁傷惟尙無搶擄情事旁人咸謂振泰咎由自取云 
揚州 
[體恤灶丁之禀牘]  
　　通分司禀增都𨍭云各塲近年商本之虧實由於收鹽之少收鹽之少由於灶情之困灶情之困由於草本之昂草本之昂由於粮食之貴灶丁舉家數口工貲能餘幾何故灶丁即透私走漏分司擬將繳鹽稍旺之丁凡溢額者每桶給錢三百文足額者賞給錢二百文九折者一百文八折者則不賞七折者遞賞統計本年九十冬臘四個月約共産五萬引足額者不過六七成之譜所需約二萬串擬請即在庫存復價歸公等欵内量提資助似可裨實濟而免透私 
蘇州 
[法署總務科長更員]  
　　提法司署總務科科長謝直刺陶奉委五厙厘局差所遺總務科科長差昨經左子異廉訪札委高等審判廳推事朱得森調充朱推事奉札後已於初三日謝委到差 
[城自治特開臨時協會]  
　　長元吳城自治公所以蘇城近日金融　關不甚靈通於市面不無窒碍本公所爲輿論代表應即會商維持方法准於初三日下午二時召集議事董事兩會自治職員開談話會公同會商已通告各員召集開會矣 
[官紳維持民食]  
　　蘇府何太守及長元　三大令以近日金融恐慌適值新榖登塲之際鄉民負米求售各米行無銀收買深恐民食不濟特於昨日至海紅芳巷倉董潘紳家邀集米董蔡某並紳富曹雷諸君勸令收買米殺以利農佃而全民食商議良久始散想各紳富具有身家必能顧全大局設法維持也 
清談 
[黃帝卽位以來大事表]  
　　民族者國民特立之性質也凡一民族必有淵源之可溯而黃帝軒轅氏者四百兆漢種之鼻祖也今將黃帝接位以後中國種種大事列表如左 
　　元年　　　　　　　　　　黃帝軒轅氏即位 
　　三百三十七年　　　　　　唐堯即位 
　　四百八十五年　　　　　　夏禹即位 
　　九百二十七年　　　　　　商湯即位 
　　一千五百七十三年　　　　周武王即位 
　　一千八百四十七年　　　　周民逐厲王 
　　一千九百十八年　　　　　周逐犬東遷 
　　二千二百二十七年　　　　孔子生 
　　二千四百七十五年　　　　秦始皇即帝位 
　　二千四百九十年　　　　　陳涉起革命軍 
　　二千五百九十二年　　　　晋避五胡戎東遷 
　　三千二百八十七年　　　　隋文帝一統南北 
　　三千六百二十五年　　　　沙陀李克用入主中國 
　　三千八百二十九年　　　　金人陷宋汴京宋室南遷 
　　三千九百八十年　　　　　蒙古滅宋入主中國 
　　四千零六十八年　　　　　明太祖光復中國 
　　四千三百四十六年　　　　本朝入關 
　　四千五百四十七年　　　　洪秀全起兵金田村 
　　四千五百九十八年　　　　聯軍入北京 
　　四千六百零九年　　　　　黎　洪起兵武昌 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[沈製鏡面散還我本來面貌]  
目前武漢有戰事凡外埠購藥及現銀批發本藥室用保險寄貨倘遇遺失如數賠還儘可放心鈔票一概通用保險寄費並不另加 
余面生雀班酒剌兼之烟容謹面屢購各種著名藥品終鮮效驗自得尊製雙料鏡面散二料一用月餘居然掃除烟容盪盡酒剌雀班人稱妙藥果當世第一之良劑也還我廬山真相感何以報謹登新聞聊申微忱並告同胞俾患面症者不致有望洋之嘆下略售價雙料用羊脂珠粉搽之更靈每瓶半元每料六瓶洋二元五角單料每瓶洋二角五分每洋五瓶○本埠北浙江路敬業里第一百零事一號門牌金陵鮑公館靜夫氏拜手 
人壽醫藥室開在上海山西路集益里對門 
[驥製哮喘氣急丹神騐鐵據]  
一病經十載無殊受慘刑何來龍府藥枯木頓回春附近假冒須認明五開間門面 
謹啓者僕因紅羊之厄奔走過勞壯年又不善衛生致患哮喘氣急逢節必發醫家謂肺主出氣腎主納氣病係腎虧感寒邪所致投以藥石毫無功效近年愈發愈甚竟至食不下咽口不能語僵臥如尸累月不巳滬上馳名妙藥服食殆徧祈死不得自厭餘生去秋偶感風寒宿病又發危險異常諸醫望而却步忽得陳蘭如表兄來舍述及上海盆湯衖寗波路口五開間門面崔氏瓣香廬製哮喘氣急仙丹靈騐昭著渠亦賴此痊愈並言家中尚有餘藥一大瓶爾時僕巳昏沈不知幸二小兒急偕往取來用薑湯送服三次當日略覺安善一面郵局匯洋五元購辦一料一面將餘藥次第送服睡中稍有微汗醒後嘔痰碗許三日之間呼吸舒暢竟得起身行步星期幾度未見再萌一種感激欣喜之忱未可言狀特先登報以誌神驗鐵據容再踵門泥首○附近一開間假冒須知丸藥非他物可比若購僞藥貽害非淺須格外小心進盆湯衖過絲業會館寗波路口五開間門面方是的真湖州府城隍廟前郭修身誌購者或至製藥所仍在上海北京路根德里内亦可 
[治癡癲最靈方法]  
廣東彭壽堂秘製專治痴癲隂陽醒悟丹功效說○舖分上海英租界抛球塲南首河南路七號洋房交易 
邪入隂爲癲邪入陽爲狂癲文狂武總名曰痴又有鷄猪馬牛羊諸癎而羊癎最多俗稱羊癎風是也癲疾欲發志意不歡精神委頓言　不倫日夜嗜睡以邪併於隂也狂疾欲發多怒不臥兇狂喜殺目直詈罵不谟親疏以邪併入陽也癎發則吐涎神昏猝倒口噤牙緊手足抽搐而醒後頓如常人是其異也要之病源總不外痰氣驚風鬱火邪七者而己向來内外諸醫均無善治之法本堂不惜工本獨得隂陽醒悟丹秘方專治癲狂五癎各症百發百中内用龍涎沉香以化痰順氣安息　合以殺邪袪風牛黄珍珠以降火清心人參茯神以寗神定志麝香琥珀以通竅活血鬱金白　以開鬱去滯復佐以專治痴癲各藥雖極貴之品不减分毫發兌以來歷愈數萬人皆稱神效不論文武痴癲狂癎患經數十年醫藥無功但用開水化服一二粒能使癲狂大發之時立刻平復如常其患苦失再每日吞服此丹一日不使間斷不過十餘天包能永遠斷根所有痴癲情形保無再發屢試屢驗確有把握深知此丹之功千靈萬妥穩爲聖藥真不媿也每粒一元每料念粒十八元 
[花柳毒科胡蒓香唘事]  
包醫○白濁○白帶○下疳○横痃○楊梅瘡○出立保單○永遠斷根○不用覇藥○生育照常 
本醫室包醫白濁下疳梅毒等症無論輕重新久均可包醫全愈簡便妥速保無後患早爲各界所深信矣乃近來各埠來信往往因探問病源及療治之法日必數起雖屬空函本醫室必將病狀之傳變醫治之得失詳細奉復竟有應接不暇之勢兹擬本月爲始凡通信問病及治法者每件英洋一元二角覆書附送靈藥一包（内服外敷隨證酌奉當日回件空函不覆○另售各藥仍照前價○八寳化毒丹每瓶二元每打念元白濁斷根丸五角每料五元珍珠下疳散一元諸瘡一見消二角二馬路石路西鏡中天照相館東首誦清堂醫藥室啓 
[京都天寳齋花柳無憂經騐良方毒門聖藥除病妥速]  
京都天寳齋藥房○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
此丸乃本齋獨得異人傳授良方重用真正犀黄珠粉血珀極品上藥泡製煉成專治男女楊梅結毒横痃下疳小便皮破腫爛一切毒門　論初起久染包可限日痊愈如請醫不精服藥不愈或庸醫　利不顧人之性命攸關獨用輕粉升藥倒提丸等當時立愈乃毒氣内攻逢春復發四脚酸痛甚則鼻塌髮秃紅　起點皆緣毒藴經絡且必染妻絶子其害非淺餘毒未凈其害不休此買藥者未得其法患者豈能安全今本齋不惜重資修合濟世染者即將此丸服下立刻止痛消腫袪毒絶盡凡　重極危之症服藥一料立可全愈價雖略貴而效足值當可掃盡骨内一切毒氣且能生育無害屢試屢驗必發必中輕者五天重者旬日除根如用倒提丸輕　升藥雷殛火焚凡有染此毒者雖諸醫束手危險萬分請嘗試之方知本藥房方真藥靈之功每料價洋十元每瓶洋二元○另有珠黄下疳散每瓶洋七角如男女下疳腫痛或陽物臭爛或筋爛去半節卽搽此散立可拔毒去膿生肌止痛保復原形仍可生育種子此乃第一奇方也○立愈珠珀五淋白濁丸價洋一元如不效驗包退還洋以昭信實鋪在上海二馬路中巿西鼎新里石庫門内便是遠埠託郵局購寄信局作弊難靠信力自備 
[歙縣藍田葉氏修譜廣告]  
本支爲下門禮公派今議修譜凡宦商遠游者乞開世系從培字排行以下鍾滋或作志懋榮堅錦澤八代挂線考妣字氏生殁墳隴功名職銜務示詳盡郵寄里居叙倫堂開辦處定於本年十月收集彚刋特此佈聞或寄徽城裕大布店代收亦可 
[沈製生髮膠包出頭髮]  
髮爲血　血枯髮落本主人由化學發明一種生髮膠以活血生髮　　化煉成膠香而清潤而滑融流血液係生髮　第一妙品專治病後産後隂虚脫髮等患男女均可照仿單用能使秃髮重生或髮黄髮枯久　　烏黑滑亮由本醫室一家發行以來治好巳指不　　各　大藥房均有分售每瓶大洋五角每料六瓶洋二元五角上海山西路集益里二衖對　 
門人壽醫藥室主人製●目前此漢戰事凡外埠寄購及現銀批發小號用保險寄貨不加保費倘有遺失照數賠還鈔票郵票一概收用 
 
 

Page 18

 
 
本埠新聞 
[鄂亂影響]  
　　江督張安帥以鄂省革軍擾亂以來警耗頻傳各處人心惶惑市面大爲震動誠恐妨碍治安曾經派員赴鄂觀探軍情迭據電復謂此等烏合之衆北軍大兵到日不難立時解散乃訪聞近日有等無知識之輩信口雌黃任意造謠以致民心更爲驚疑殊與治安有礙而滬上爲通商大埠商民薈萃之區深恐遽行聽信浮言亟應查拿造謠之人嚴行懲辦以息浮言而定人心爰於昨日電飭滬道查禁茲聞劉觀察除飭上海縣及各警局遵辦外並又照會租界領袖轉飭捕房傳諭中西偵探隨時查拿造謠之人嚴行懲辦 
[明府果然回來了]  
　　縣署帮審委員承厚因未告知田大令遽自出外隔夜未歸致起疑慮等情已誌昨報茲悉承明府於前晚挈領寳眷曁三子一女並男女傭等多人携带筐籃由後門出外出寶带門乘車遷至租界居住因部署行裝忙促故當晚未曾回署明日㕑房進内開飯忽見祗剩家丁守户將情禀陳大令亦以先時未據明府説明緣由殊爲可疑至昨日傍晚明府始回而道憲劉觀察亦飭號房到縣詢問由明府將情轉託禀復矣 
[維持商辦銀行]  
　　滬道初二日覆蘇撫電云查滬關放存信成生息公欵約二十萬茲承兩憲訓示故不提回俾資補救並即日由道撥借庫欵十萬兩以示維持謹復 
[商團會議]  
　　上海各商團及商餘參藥荳米閘北清眞韞懷等十餘家發起將上海一埠實行聯合假定廟園商餘學會爲事務所已誌前報茲悉各商民集議一俟議决再行續報云一提議推舉正副所長事公推李君平書爲正所長毛君子堅爲副所長一提議汚損操衣事决議俟更換冬季操衣後將髮辮盤於帽内以免汚損制服一提議冬季操衣色樣劃一事决議用日輝厰土黃色毛呢色樣照舊袖長須與大指尖相齊不用反領内襯蔴布用黃銅大光鈕五粒釘袋兩只軍帽笔甲（譯音）均用本色呢料黃皮帽口一提議劃一腿布與皮鞋事决議用華裝用黑皮長統靴 
[信義存户結案之餘波]  
　　信義存户高素恆劉良佐陸稚勤藍道椿陳鳳石宋雪琴等上禀滬道文云爲請責成禍首收拾殘局事竊存户等被信羲銀行倒洋十八萬餘元蒙斷以信義抵進之鎭江紙廠抵還銀十二萬兩憲諭周詳莫名感激惟鎭江紙厰該股東並不取贖日本商人議定價值忽又中變存户與墊户虚懸此十二萬之欵毫無着落而禍首尹克昌業已出押置之不理存墊户皆憤不能平伏念尹克昌受抵紙廠及抵還存墊欵作銀十二萬兩之鉅其實在價值若干必有把握今惟有責成尹克昌將紙廠變價銀十二萬兩交還存墊户設變價不足責令籌欵賠補務足十二萬兩之數以符憲斷爲此環求大公祖提回尹克昌勒令將鎭江紙廠變價還欵並嚴予期限取具保人若逾期無效仍將尹克昌收押嚴辦以符原案實爲德便 
[陸惠生案另派審員]  
　　公廨幕友王博謙被人槍傷案内牽涉之陸惠生前在大陸西報内毁謗寶讞員一案曾由廨員寳大令禀請滬道澈查等情當經劉觀察批飭寳讞員仍自訊理無庸另行派員各節已誌昨報茲悉寶明府昨又禀陳滬道略謂此案奉到批示之後自應遵批仍自審理何敢復再瀆陳惟該被陸惠生旣出言毁謗則此案仍由公廨自訊深恐難以折服其心爲此再行禀請另派委員至廨會訊以昭折服而免藉口等情現聞劉觀察已允照辦惟派委何員訊理容再探錄 
[西商定期賽馬]  
　　旅滬西商秋季賽馬之期茲悉已由跑馬總會擇定於西歷十一月六號星期一卽華本月十六日開始舉行云 
[德襄讞喬遷租界]  
　　公共公廨襄讞員德勝臣大令亦旗籍也向寓於閘北公益里茲因鄂省亂事已於前日遷居公共租界靜安寺路寶讞員公館附近矣 
瑣聞 
[城内]  
　　本縣也上過你當○冒官撞騙之曾子唯程輔臣王百秦等逮案訊供推諉不認分别還押候再研鞫等情已誌前報詎曾等在押希圖脱罪假裝相打有意胡閙由管所家丁喝阻不服反遭譞罵當於前晚禀奉田大令飭差提出升座二堂研訊先據程供曾王二人已蒙恩典除去脚鐐改押上號獨小的脚鐐未除仍押下號不無偏徇心有不甘乞恩官問禁烟公所之印是誰所刻到遇何處朦錢多少從實供來或可施恩成全如不供實拖脚鐐也要拖死程供禁煙公所之印係曾子唯從南京出洋三元托刻字店内刋刻盧稿係是王百禀寫的物件均放曾之箱内我祇綱藍一隻未曾朦得一錢官問張星喜是什麽人答稱是王百秦之親成質之王供寫稿玩嬉不止一次實已忘記張星喜係是同鄉之李明高的朋友李亦寫過一件札文由王百秦至吳淞梁統領處騙錢因被窺破是假未曾朦得一錢又訊曾子唯供詞狡展官間誰扮老爺誰扮二爺到梁統領滬軍營朦錢多少僞札僞印是誰起意做的曾供去年九月十九日由程輔臣囑往滬軍營借盤費不允爭吵逮案僞札僞印亦是程的大令惡其逞刁拍案大怒謂曰爾等東撞西騙又敢到本縣處誆騙當給洋四元嫌少尙要聲稱田首控告收發處吸洋烟爾等胆大妄爲有何王法在押屢次吵閙寳屬可惡喝令刑責曾子唯等始俯首乞恩遂判分别還押候再訊究 
　　並非拐販○清江逃難來滬之張三等男女六人在南鐵廠地方探尋朋友未遇被人瞥見疑係拐販密告高昌廟巡防局拘獲訊移到縣請究前晚經田大令提案研訊張三供稱清江人因有水災於六月問逃難來滬同王張氏是隣居前日到南鐵廠地方去尋朋友未遇有路徘徊即被局勇拘送案下乞恩質之王張氏供台州人年五十四歲來滬已三十年丈夫故世現住虹口張三係住隔壁伊因生疎托婦人倍往南鐵廠地方找友官問爲何男女小孩带往該處究竟如何答稱带往遊玩並無别故又訊陳成氏供年六十七歲女兒陳大英子年十九歲兒子棄世乞恩又訊陳大英子供同往遊玩餘供略同太令得供判張小和尙王小居子陳英君等各自領回省釋 
　　踏勘盜案○本邑西南鄉莘莊之南顓橋鎭徐永興京雜貨店於前月三十半夜被盜搶刦一節已誌前報茲悉前日早晨由督捕廳劉少尉鴻圖带同捕役人等下鄉詣勘飭傳十八保十五圖地保莊春濤到來詢問並據失主徐鐘秀引領驗勘報稱是夜共有盜匪四十餘人圖蓋花面明火執仗用巨石撞門面入將陸姓王姓二夥及學徒褚姓用繩 
 
 

Page 19

 
 
梱縳手足嚇禁聲張當被搜刦去洋一百八十元銅元二十六千及衣飾貨物開呈失單細賬該盜等當搜索時約歷二時之久携贓呼嘯而去驗得遺下四尺多長石條一塊樹枝一根繩索三條賬檯錢櫃大門均被該盜撬打破壞洋錢係用文櫃裝去勘畢回衙據實禀復當奉田大令嚴諭捕役人等趕緊踴緝務獲贓盜解究 
[南市]  
　　控翻戲○皖人詹鯉庭與其親戚宓某同寓太平弄新安客棧内被同寓之無賴陳順生勾引賭騙輸負洋一百四十餘元除付去一百十九元尙欠二十餘元事後查獲賭具均係賭騙僞物心不能甘向諭不睬是以求究經湯裁判訊得詹供宓亦輸洋二十餘元今悉陳係素操翻戲之術訊之陳一味狡賴判暫留限繳騙洋並補提棧主質究賭具銷毁詹亦申斥而退 
　　究中人○平湖人姚晉臣在裁判所控南市小普陀橋木作頭吳勝林於去冬承造新塲鎭黃姓家房屋旋因乏本開工特央堂兄吳兆明爲中借去銀二百兩約定開工後第三四期銀照付迄今日久不理呈據求追經陳裁判傳吳兆明研訊不認爲中惟稱查得該屋係由勝林之師孫逹洲經造憑張楚臣介紹小的不諳字義致受其愚聞係鍾裕生代寫借據乞鑒訊之勝林亦復推諉旋據張楚臣亦投案聲明認荐不諱該欵係因中費紏葛官以兩情各執姑判兩吳交保着邀同孫鍾二人來案以便質訊核斷 
　　恤民生○本邑城自治公所諸董事以邇來年荒歲歉米珠薪桂如以鄂省警耗滬埠市而牽動大受影響金融恐慌小民生計更形窘迫謀食維艱是以議定通融之法几犯罪較輕罰金一二角及數角可了者至此暫行寛貸故已傳知東西南三區區長及當值處知照嗣後凡遇前項情罪較輕罰洋一角則改押一小時多則以此類推亦體恤之一端也 
　　欠房租○惜米公所司事徐子望投裁判所控大東門外城脚木器店主俞小毛欠去房租洋四十九元向催不付求追經陳裁判傳案訊明俞供至本年七月止結欠洋四十五元實因無力付楚判交保限至九月初四日止先理舊欠然後將新租拔付如違定行押遷 
[閘北]  
　　禁秋興○每届秋令本埠西鄉法華等處往往有一種無業流氓痞棍在彼開設鬥蟋蟀塲抽頭漁利迭經各憲嚴禁在案近有賭棍六眼少卿馬扣鉄阿炳蹺脚永昌籮間頭龍泉及前充某報訪事之林如玉等在三路二區　子路某姓花園内開塲聚鬥另有吳順順張潛卿王寳齋項柳齊汪連生等一班亦在三路五區江灣鎭開鬥輸贏颇巨昨爲三路分局龔區官訪悉特飭該區區官按名查拿解案嚴辦庶戢賭風而保治安 
　　巡士混賬○沈簡甫在北新涇開設油米雜貨店日前因與其子沈仲園口角衝突不料四路五區崗巡汪元鼎潭韻軒赶來不問情由反將逃簡甫批頰數下鄰居沈阿四金殿明見而不平斥責該崗警等鹵莽汪譚二警即鳴警笛召集鄰崗李崇義巡長倪𣗥將一干人一併拘局沈仲園亦被毆打受傷於是該鎭居民大動公憤投總局告發前日經司法課提集人証訊明屬實判該長警等併發偵捕隊看管候辦沈簡甫父子斥退自行醫傷沈金二人不應多事各罰二元具結了案 
　　獲拐匪○前日有住居三路三區北四川路長興里之某甲投函總局告密云該里庽有大帮拐匪藏匿小孩多口時有鞭打喝罵之聲不許小孩啼哭等情當經司法課長以大令密派偵捕隊長警前往該處拿獲拐匪朱得勝朱陸氏夫婦（前經警局辦過有案）劉張氏（聞係已革暗探劉標之妻本不安分）及馬有才秦國臣等五名男女小孩五口經陳裁判分别提訊供詞均極支離奉判一併還押聽候訊明嚴辦 
英租界 
　　迷路○女孩費小和子因不辨路徑由捕遂廨暫留昨由官媒將女送案請示據供江北人年十歲父死母存住居虹口嘉興路河邊等語奉刋暫留棲流所候認 
　　騙銀○粤人阮國英因騙潘澄波銀四千二百二十兩由廨訊判阮押追在案嗣阮央人保出昨奉公堂提訊詎阮不到奉判着保于禮拜五交案訊核 
　　竊雜物○日商財津控楊阿金竊取雜物一案由廨訊判楊押候會商日領再核在案昨由日副領事田中莊太郎君會同德襄讞並英副領事康君研訊明白判楊押滿五禮拜以儆 
　　竊衣物○劉恩歐阿華控乇阿狗朱阿五等行竊衣物等情昨由捕房將王朱二人獲解公堂訊知均係過犯判各押西牢一年期滿均逐出租界 
　　竊脚車○孫錫榮因竊蔡偉章脚踏車由探查獲　奉公堂訊押查辦在案昨經中西官復訊得孫係過犯判押西牢半年以儆 
　　調戲小懲儆○洋貨掮客劉炳生因調戲法商電燈車公司内繙譯王浩勳之妻張氏妾徐氏並行兇將徐氏之肚腹踢傷被王控奉公廨訊判劉存捕房洋三十元保出候查復訊在案昨晨由廨復訊王偕見証白正先醫生黃文卿傭婦朱金氏並代表律師穆安素上堂聲稱劉前爲西崽且犯過刑事案件於七月初七夜見伊妻妾在第一台觀劇出外行至濟良分所門前調戲並行兇踢傷徐氏肚腹將藥方呈案請究劉調戲行兇之罪質之劉供詞推賴並延律師費信惇及見証夏蕙芳徐子奎上堂力辯被誣各節德襄讞核供會商英康副領事以劉不應調戲良家婦女實屬不安本分着將保洋三十元充公示儆 
　　銀樓大失竊○河南路萬裕錢莊經理樓星時前晚失竊鐵箱皮夾袋各一隻内儲值洋一萬元金珠各飾報請總巡捕房派探目李星福包探嚴阿慶往勘並無形跡當將可疑之茶房戎金順带入捕房詳細盤詰因無証據即將戎送回該莊詎戎即至㕑房取菜刀自戳當經嚴探瞥見上前奪刀傷及手指而戎喉間亦受皮傷復將戎带入捕房押至昨晨解送公共公堂請究據供在該庄已有六年向無過失因被誣難甘是以用刀圖盡是實並據原告投訴前日旁晚惟匯豐銀行買辦來過且未進房事屬可疑應請訊核王襄讞會商英翰副領事判戎交妥保候查明再核 
　　已歇車夫尋釁○江北人俞阿三向在北河南路粤人梁文興家拉包車茲已歇出詎俞紏同王阿四持刀向梁恐嚇圖詐被控捕房由探將二人獲解公堂訊供押查在案昨奉德襄讞會同英康副領事復訊屬實判俞押西牢九月王押三月分别示儆 
　　養媳豈可虐待○虹口塘山路三百四十八號居婦王周氏因將養媳秀英凌虐受傷被捕房查獲於昨由探將氏拘解公堂訊供不認官以該養媳受傷屬實判送幼女所留養氏姑寛斥釋 
　　過犯何必復來○過犯張阿四因復來租界行竊各居户衣物由廨訊實判押西牢九月在案茲已期滿昨由捕房將張解案請示奉判再加押四月期滿逐出租界 
　　抵單總要清理○英商矮皮古興控錢道生抵單不贖等情由廨判錢押限清理在案昨奉公堂訊判錢押候給諭原告管業再核 
[美租界]  
　　流氓橫○施阿榮两月前被流氓田四根用刀戳傷十餘處由捕車送同仁院醫治至今未愈田在逃未獲田妻拘押公廨在案茲悉施於昨晨因傷身死捕房飭傳地保報縣請驗 
　　醉漢押○某洋人前晚因醉倒臥於乍浦路由三百八十七號印捕巡見車送捕房押至酒醒開釋 
　　兇終隙末○沈阿林昨向俞阿林索討所借之衣服無着在西華得路互相扭毆由捕併送捕房各押一小時開釋 
　　車夫控車寓○車洋車夫沈阿二昨報捕房云因欠已革華捕袁興根之車租無力歸還致被毆傷甚重云云捕頭派探往提袁已逃逸矣 
[法租界]  
　　俱非善類○高錦春前控王桂榮在鎭江竊伊衣表等情經公堂提訊據供高亦是光蛋因小的與楊桂華之妻經手綑押媢寮高索詐不遂在途亙扭飾詞誣控司馬以俱非善類判高交保王押候查明再核茲據捕房查明王雖無别情惟惯作蟻媒是實司馬判王押捕房半年以儆 
　　欠租不付○收租人徐若式前控房客馬阿友戴春林均欠租不付一案經官訊實判各交保限七天付洋詎逾限多日馬戴不惟 
 
 

Page 20

 
 
無人具保且家屬等及二房客俱將各物搬出意圖逃避昨復投廨禀明請示司馬即提戴馬至案詰問供稱弟在押不知外事求恩釋出設法料理司馬不准還押候追 
　　狡賴無益○朱文奎小孩上年被袁阿大拐往厦門價賣經朱扭控公堂判押候原告赴厦查明情形回滬禀復後再行示核茲據原告查明於昨投案禀稱小孩實被袁拐往厦門託楊子炳陳文榮經手賣去已具控厦門審判廳祗獲楊一人餘人俱逃避不肯供明售孩處惟供楊德寳匿在何處向袁可知故求限袁將楊交案質之袁仍狡賴司馬判還押候移文厦門審判署查明案情再核 
　　逃走何用○開扇子作之陶春楊前日因欠租無力償付即棄作逃走當由收租人陳福庭立報捕房飭探查明無甚什物令即投廨請示聶司馬命存物着陳收管以抵租欠 
[來函]  
　　竊自卾省兵事發起以來沿江沿海各埠闻茲風鶴頓相驚擾紛紛向銀行錢莊提欵換票爭先恐後致金融機關大受擠軋商業因之冰擱市面遂以蕭索不獨本埠商業彙總之地爲然也不知上海乃萬國公共租界無論他處如何糜爛而此一埠可保磐石之安如果上海不保則别地更難保矣奈何數日之間擾擾攘攘作此舉動以自招無形之損失耶查上海北市三十六莊擠倒者十二家南市一十四莊擠倒者四家凡此被擠之莊其股東皆爲平日殷實可恃聲望卓著之資本家獨因倉猝之際周轉不靈遽被擠倒並非有辦理不善之咎也且市面之銀根猶人身之血脉血脉積滞則人身病銀要壅閉則市面塌國寳貴乎流通理固然也譬如甲號以銀存放於乙莊則乙莊决無藏諸地窖之理必將該銀轉放於丙丁戊已等莊一旦甲號突向乙莊提敢存銀乙莊所放於丙丁已等莊者偶有一家一時無以應付遂并乙莊亦招甲號之所擠輾轉拖累致現今日之危象殊要惜也往者已矣來者可鑒若長此以往其有不同歸於盡者機希推諸提取存銀者之意無非避危就安起見詎知取銀於此莊即以此銀存諸彼莊是疑此莊爲不可恃而移存於彼莊設彼莊亦有人提欵因而受擠則彼莊何獨不步此莊之後塵耶今觀現行新章只開十天以外之期票且祇准同業匯劃此其宗旨蓋欲免使現銀輪入外國銀行即以除圖周轉也故鄙意以爲維持市面即隠以自保財産若槪存個人便利之心恐徒多紛擾轉使自招損失應請存銀各户各自省察勿再互提存疑以安市面而保大局况目前各莊經此危險之後何能保存於今日則其内容之充足信用之昭著可見矣倘表同情以扶危局庶幾金融流通各得安居樂業而全局於是大焉 
[海上閒談] [  鈍根]  
　　吾嘗謂上海者。騙子世界也。只要不穿。即善騙者亦將受騙。今觀曾子唯之冒。官撞騙。何其騙膽之大。而官塲亦致受騙也。田大令拍案大怒曰。爾等東撞西。騙又敢到本縣處行騙。給爾四元。尙嫌其少。聲言控告本縣收發處吸烟。實屬膽大妄爲云云。嗚呼。昔爲坐上客。今爲階下囚。大令心中。苟一思今日之高坐訊騙者。即爲前日受騙之人。當亦唖然失笑。雖然。大令申斥數語。頗耐尋。味 
 
 
 

Page 21

 
 
   
 
 

Page 22

 
 
[戈製半夏]  
真正起首第一家戈老大房善慶堂秘製半夏老鋪在滬城三牌樓中巿萬興米店對門左近假店甚多貴客留心 
本堂祖傳秘製半夏專治各種痰疾氣喘痴癲等症於乾隆念四年我上祖復齋公創始向在姑蘇閶門外楓橋米巿老宅發兌載明蘇州府志嫡傳迄今巳歷百數十年客商信服久遠馳名乃前十數中間竟有假冒隱戤甚多而本族統稱戈製者亦復不少爲此本堂在光緒庚寅年備案登明申滬兩報又於辛丑年禀請府憲給示勒石諭禁在案詎料今有同族不肖串通本堂歇夥套印仿帖私刻圖章製造僞藥帶往長江漢口一帶並閩廣浙各處及本省本地各寳號之前驅取銀錢貨物並將假藥暗中混充上門兜售同情詐騙本堂拿有實據爲特登報告明望各寳號留意切勿受其欺騙混朦倘有等情慨與本堂無涉凡仕商賜顧者須認明上海縣西三牌樓大街發兌蘇州仍在閶門外上塘義絲巷底三六灣第十六號門牌内兌蘇申兩店餘者假冒惟本堂祖傳秘製原方服之無不應驗如神倘士商悮購别家僞藥不驗者姑向本堂驗試服後立判真僞祈細察焉　凡遠處函購須托郵局匯寄最妥如由民局來辦必先須寄郵信關照庶免假冒作弊等情特此再告 
[鎮江慶昌煤鐵號經理開平礦煤啓事]  
謹啓者開平煤屑煤塊久巳馳名火力之堅消路之廣用過珷 
皆知毋待贅言長江各埠現歸小號經理如有各寳號欲意包消輪船可以直放缷貨廠局坊家及磚窰等户須訂常年用煤合同或隨裝現貨乞駕光臨小號接洽無不格外克巳以廣招來或向上海頭埧慶昌亦可再利康洋行安南紅崎白煤亦歸小號經理如蒙賜顧價當從克此白 
[上海開平礦務局啟事]  
謹啓者本礦煤屑煤塊久巳旺消長江各埠現歸鎮江慶昌煤鐵號經理如各寳號欲意包消或批現貨逕向面譚無不克巳從願或向上海頭埧慶昌鐵號接洽亦可恐未週知特此通啓 
[救我惡痔]  
鄙人患痔十年醫藥罔效瀕死者　矣有勸我赴外省就醫者予悉拒之以其憚於奔走而枉費多資何益乃今新正五日酒後大發痛不可忍舍姪以本埠河南路康東彭壽堂化痔丸並外治藥靈驗異常勸吾服用　未經親試一概抹煞亦屬非是况藥恆有彼用之而不效此用之而效以予所聞彭壽堂之痔瘡藥業巳經　多人内有三人向所熟　雖未知痔病之輕重然服該堂藥而愈者確有的據想必該堂之藥自有把握　不與他家等類何妨一試幸而獲效并可除根豈不終身脫累僕鑒其誠即遣人至河南路囑其問明廣東彭　堂招牌爲買化痔丸雙料一大盒外治藥一中瓶照單服用果然痛止水乾起坐平服因再按次施治至第三次痔核縮小因竊　姪言固自不虚若果能除根豈不大快俄而姪來告之故姪曰觀現在藥力甚大必能　根或者前買之藥尚嫌不够耳僕曰旣有靈效何難績購爲再來洋八元乞照付雙料化痔丸一大盒外治　一中瓶務選佳製以繼前功由是依治數日果然逐漸輕减久年惡疾不半月消患無形欣喜之狀溢於言表繼念天下之如僕者何可勝道特再表明俾知問津嗚呼人生在世藥石安可不　乎哉滬城西門内戴彦臣頓啓 
[中國通商銀行給發股息告白]  
本銀行自宣統三年正月至六月底止第二十八届官利照章於本年九月初一日起給發届時有股諸君祈持摺向本銀行收取利息特此告白 
[言茂源暫移廣告]  
本棧於上月十七日因比鄰失慎殃及池魚原處房屋翻造尚需時日值此秋風黄菊把酒持螯恐負賜顧諸君雅興爲此暫寓對面春風得意樓下開張仍設客座俟工竣後再行遷回原處特此佈告 
[真正紹酒棧]  
四馬路西同慶和號各貨格外精究堂座上下舒暢特請光顧此告執事啟 
[吉屋出租]  
本行經理各房子有屋出租店面住宅大小均備屋内晒台自來水一應俱全如合意者請至本帳房接洽可也兹將各界各里開列○英界白克路祥康里福建路普慶里○美界天潼路頭壩渡久安里西華德路師着里晉源里新茂里老靶子路永興里長興里○法界大馬路興昌里八仙橋歸安里○楊樹浦美興街　二馬路口祥茂洋行告白 
[順氣化痰止咳天下第一奇方]  
上海河南路廣東彭壽堂始創順氣化痰止咳四寳半夏露功效神速當面可試如不信將巿上各藥分日比試立見真僞優劣 
消痰止咳各藥到處皆有仿單詳載悉皆絶妙依次試服均屬子虚皆用成法古方改名製　並無　在經驗妙藥故也即近日自稱枕秘者初服雖有微效然力薄性緩並無斷根之力　者憾焉本堂秘製真四寳半夏露化痰之神止咳嗽之速爲别藥所萬不能及屢將男女老少内傷外感各種痰飲各種咳嗽以及氣喘吐血等症一一試驗果能藥到病除超出他家百倍故所到諸般治症均千真萬確實有效驗試過者僉謂無論何種藥品均無如此露之神效妥速者所以對症服之萬無一失此露數十年來治愈下列各症不下數百萬人特再詳錄於左○專治五勞七傷諸虚百損○傷風咳嗽寒熱往來○寒痰凝滯氣阻咳嗽○風火夾濕鬱熱咳嗽○肺葉閃動喉　咳嗽○肺腋枯燥喉乾咳嗽○肝風煽肺動怒咳嗽○色勞傷腎吐血咳嗽○病後中虚氣逆咳嗽○頻咳不止變聲失音○産後虚咳週身酸痛○痰火積寒久年哮喘精涸神頽動則氣喘○咳急傷絡嘔血盈碗○思慮過度痰帶血絲○痰迷心竅文癲武狂○痰流骨節左癱右瘓○中痰中風手足麻木○痰阻氣塞喉痛肚痛○濕滯中宫心胃氣痛肺痿生癰腥痰五色○臟腑氣弱瀉痢不止○小兒驚風猝然氣厥○神昏囈語猪羊癲癎○乾咳無痰行咱氣急○自汗盜汗骨蒸潮熱○以上各症輕者一服全愈重者數瓶斷根海内如患上列各症服過各家之藥不能奏效者請速一試無不立起沉疴最奇者無論風熱寒濕諸痰一沾藥性立刻盡化爲水從大小便洩盡頑痰旣去周身頓覺暢快四脚因之有力繼則飲食加增百病盡除而身體不覺日强矣每瓶一元每打十二瓶十元大瓶二元每打念元每料四元近有作僞之徒因此露靈效異常信從日衆竟依樣仿冒到處兜售甚至抄襲告白登報反噬然一經試驗則孰真孰假孰優孰劣不待辨而自明矣購者鑒之○注意瓶上新鑄彭壽堂化痰止咳半夏露字樣以防假冒○順氣化痰丸大瓶一元小瓶二角半○立止哮喘斷根丹每瓶六角○吐血斷根膏每料四元○止咳杏仁露四角假冒甚多購者認明河南路抛球場南首廣東彭壽堂内懸上海縣示庶不致誤○各省託辦必須由郵局另發一信通知爲憑以免混冒 
[秘製肝氣立愈將軍丹]  
此丹並治九種心胃氣痛服則立愈●如吃過别藥不愈者請來一試方知實濟●不效還洋●以昭信實 
肝氣之症婦女最多或因怒氣傷肝或因晨昏不舒致傷肝木從此觸怒即發甚至氣逆不順肝堅如鐵食不下咽坐不安樂若不早澮變爲頭眩耳鳴目赤胸痛脇脹嘔逆胃呆隂縮筋骨疼痛等症且他年正氣一衰其發更甚每有因此殞命者古方有左金丸治法試之毫無效騐今本藥房不惜苦心訪得御方名曰將軍丹無論男女新舊肝氣之症服後神功立見若係二三年新患之症二瓶即可全愈如其一二十年舊恙至多一料永遠斷根包不　發萬試萬驗皆尅日見瘳從無復萌之人如此奇驗未敢秘藏特登報布告俾患斯疾者智得解脫呻吟牀席之苦則幸甚矣○每瓶實洋一元每料六瓶洋五元遠埠信購郵局回件 
上海三馬路西首小華園斜對面鼎豐里口鍊雲大藥房發售 
 
 

Page 23

 
 
   
 
 

Page 24

 
 
[上海四明銀行廣告]  
本銀行總行開設上海甯波路分行先設甯波江北岸一處兹於上年三月二十二日股東大會重整章程商業櫃存銀活期三厘計息定期三個月四厘六個月五厘一年六厘存洋活期二厘計息定期六個月四厘一年五厘儲蓄櫃存洋活期三厘計息定期六個月五厘一年六厘二年七厘其餘押欵等匯欵格外公道如蒙賜顧者請至本行面議可也 
[洽鎔公司]  
公在浦東南碼頭設立新廠一所將次告竣專製圓筒中壓緊之養氣及阿西台里尼（卽炭二輕二）及自能鍜接之完全器具並鍜接而成之各式大小鐵桶幸望造船家工程廠船塢公司及一切與鋼鐵工業有關之工商注意爲荷如有醫院及醫學會欲用筒中之純凈養氣者無論多少該廠亦能照備 
上海亞細亞火油公司上海怡德有限公司同啓 
[南巿大屋召租]  
車馬直達南北交通問豐記碼頭裏面培遠山房陳宅便是 
[京都天寳齋]  
嫩面玉容散 
此散治男女面上油膩黑氣烟色酒剌雀班暗晦等患每晨搽擦自然嫩嬌溢潤清秀真整顔妙品也每瓶三角每洋照拆四瓶舖分二馬路中巿 
[新到正雲南火腿]  
本號專辦正雲南宣威火腿發售貨甚鮮明取價克巳舖在上海四馬路巡捕房西首接元堂啓 
[虹口三元宫西首洋房]  
山月館英法番菜 
特備味美英法大菜每客五道加水菓點心牛奶咖啡茶共售洋五角如鮑魚鮮龍蝦等亦如期應備仍增東洋生炒鷄魚蛋飯食等品售洋三角半 
[吉房出賣]  
馬立師大沽路吉房十八幢内有三間兩廂房内有花園連亭子一個又馬房一間又車房一間如欲買者問馬立師小菜塲角子大有糟坊領看可也 
[立止白濁丸]  
每瓶三角雙料半元不效倍罰上海二馬路晝錦里東首保太和啓 
[洋房召租]  
今有法界老北門外西首沿濱洋房五幢前後門均通馬路電車交通甚便門内花園自來水俱全如欲租者請至該處七十四號房主住宅面議可也 
[（江海關諭）]  
照得本關現有充公食米六十四担雅片烟膏四十斤土藥三十三斤白銅水烟袋一百七十四枝外國鋸子十打外國鏎鑤子刀十打黄銅古玩十五件雕刻木件七件其餘鏡子膏藥洋廣雜貨不計訂于本月初六日下午二點鐘在本關拍賣特此諭知宣統三年九月初三日 
[奉諭拍賣]  
菜巿街一百十二號長春客棧主因欠租逃避業奉公堂諭限三天即初五日午後二時將該店生財拍賣以償欠租此佈　法捕房白 
[三井保險]  
啓者本行經理東京水險明治火險東京火險日本火險共同火險五極大公司數十餘年辦理妥善賠欵迅速中外紳商深所共知專保各口岸及洋面水險南北巿房廠棧火險其價格外公道諸公光顧請駕臨四馬路東首四川路口四十九號本賬房面議可也　三井洋行告白 
[老太古告白]  
倫敦崙格西火險公司柯里仁火險公司 
叭喇定火險公司雙司勞洽具火險公司 
家定火險公司 
啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈聞 
[醉墨生諭相一角]  
庽英大馬路郵政分局隔壁香粉弄連元棧内 
[正貨漲價]  
本館各項丸散膏丹無不靈效非常實非彼等售劣貨者可同日而語也歷蒙○諸君光顧何敢藉此牟利無奈所進各貨日貴月昂故不得巳先將龍涎戒烟丸畧爲加些以維持血本料購好貨○諸君必能體諒苦衷龍涎香戒烟丸大瓶現售大洋六角小瓶三角○上海○蘇州○杭州○鹿芝館啓 
[新表到滬]  
惠爾楷表機器堅固裝璜精奇價亷物美 
惠爾楷 
今到有新樣各種金銀時表人所罕見恐未週知特此佈白 
上海捷成洋行經理惠爾楷表行謹啟 
[上海英大馬路]  
何瑞豐 
改良洋服革故鼎新 
本號創設數十餘年專製洋裝衣着學堂操衣水陸軍戎服南北洋禮服西式客衣冬夏齊備今因風聞各處軍警紳商學界屢有剪髮易服之舉是以本號主人今庚特聘精藝洋衣之裁剪加工選料定賈劃一以應各界諸君采備焉至若禮冠便帽風領汗衫貼身線絹帕之類應有儘有不及備載 
[（一瓶斷根）]  
心肝胃氣痛 
此散不論何種心肝胃氣痛痛極難忍一經服下馬上止痛縱有遠年幾無可治之頑症以及結核成塊胸腹腫脹等氣痛即服此散限定一瓶包能斷根每瓶一元小瓶半元　上海英大馬路晝錦里廣東杏濟堂啓 
[三日愈癩疥瘡藥]  
每盒二角不效還洋上海英二馬路晝錦里保太和啓 
[乍浦路十四五號]  
寳亭英法番菜 
本館開設數年荷蒙中外紳商惠臨久巳膾炙人口公司大菜每客五道加水菓茶點取洋半元禮拜日六仍用龍蝦鮑魚如有宴會及開會請　卽一二百客均可承辦價從亷預定勿悮電話三五三九 
[廣東杏濟堂]  
一掃光疥瘡藥 
治諸專般毒廣乾濕疥癲瘡小孩黄水瘡一搽止癢除根永無再發大盒五角小角半上海晝錦里中 
 
 

Page 25

 
 
   
 
 

Page 26

 
 
要摺 
[内閣會奏議覆廣西巡撫沈秉堃奏振興實業擬請整頓敎育特設銀行摺]  
　　奏爲遵旨議覆恭摺仰祈聖鑒事宣統三年六月十七日廣西巡撫　秉堃奏實業爲裕民至計擬請整頓敎育特設銀行以圖振興而固邦本一摺奉硃批内閣會議具奏欽此臣等竊維振興實業爲當今切要之圖是以臣奕劻於内閣成立之初定政治之方針首先注重於此該撫所請整頓敎育特設銀行各節又爲振興實業切要之辦法其中有已經籌及者有亟宜變通者有無庸更張者謹分别縷晰陳之原奏内稱應將實業學堂升學章程及時修改畢業獎勵但給學位並養成多數粗淺技能之人一節所言深得要領均與敎育原理相合查上年四月學部奏實業敎育宜擇定外國語文並修改課程摺内曾經　明將實業學堂章程課程分别修改應俟修改章程時即將此項學生按級升學辦法一律停止至畢業獎勵實官本係從前提倡學堂不得已之舉本年七月學部已經奏明自文官考試任用章程施行之日起無論何項學堂畢業者槪不獎給實官在案至所陳以養成多數粗淺技能之人及工塲製造應以民生日用所需爲主等語核與本年三月學部農工商部會奏議覆駐義大臣吳宗濂請興日用工藝實業一摺用意正復相同原奏又稱外國敎員留學生充當敎習及農政學農事法規等課本應籌畫辦法一節所指各項弊端亦頗切中現在情事查實業學堂科目中或關於本國法規或關於本國物産民情此項科目自不能直用外國課本應參酌本國情形方昭昭合惟課本之條緒繁重非一時所能編撰茲先酌定辦法應就各該學堂所編講義呈由學部核定如有禾當之處即隨時飭令改正其外間書坊目行編撰之敎科書講義非經學部審定合用者各該學堂不得採用似此嚴行考核自無偏重外國不合實用之弊原奏又稱學部定章與農工商部籌備事宜隸屬各異宜釐劃權限一節查行政綱目内開凡各項實業學堂在學堂統系之内者均由學部管理其蠶業講習所之類專爲隨時實習起見與普通學堂性質不同者仍由農工商部管理如此劃分則提學使勸業道之權限已甚明晰自無庸另議辦法原奏又稱於京師設立殖業銀行並於各省或特别繁盛府州設立農工業銀行以爲催進實業之機關一節並臚舉辦法五端查度支部前經奏定殖業銀行則例三十四條如第十條之債主以所借欵項經營他業得以償還期限前追繳本利即原奏守定範圍之意第二十條之發行債票第二十七條之度支部得令官款入股第二十九條之派監理官均與原奏發行債票官商合辦官任檢查監督用意相符惟所請於京師設殖業銀行及各省遍設農工業銀行則斷非厚集資本不可刻下庫儲奇絀驟難籌撥大宗官欵自殖業銀行則例頒行之後商民響應者尙屬寥寥且上年以來源　潤義善源等號相繼倒閉市面大見衰落商力太虧商情日渙欲集厚資殊無把握總之農工實業於全國財源關繫至切亟宜策勵進行不容或緩已由農工商部奏定勸懲專章應卽通行各省督撫隨時體察情形提倡維持以圖進步其敎育各事當由學部督飭各學堂力求改良將課程及敎授法詳細釐定以期啟發實業之精神養成適用之技術其殖業銀行必須審量商力集合鉅資而又有精研物質通曉製造之人才爲之輔助當由農工商部會同度支部統籌全局另行辦理至於該撫原奏所請擬將川漢粤漢各鐵路公司原有股本移辦殖業銀行一節此項鐵路股本本年五月間度支部郵傳部會定還欵給股三項辦法奏奉諭旨欽遵在案似未便再議挪移致碍大信所請應毌庸置議所有臣等遵議緣由謹恭摺具陳伏乞皇上聖鑒謹奏宣統三年八月二十三日欽奉論旨内閣會奏議覆廣西巡撫沈秉堃奏振興實業擬請整頓敎育特設銀行一摺着依議欽此 
譯件 
[俄德協約（遠東社通信）]  
　　俄德恊約自去歲提議以來擱置已逾十月近復由兩國代表重行談判具詳第九十七號九十八號通信頃聞此約確已於西八月二十號在聖彼得堡簽字一時各報爭宣布其約文然皆斷碎不全且舛誤之點甚多聚訟紛紜莫衷登是昨本社覔得該約原稿亟譯述其大意固與去歲傳聞無大出入也 
　　約文首述各國在波斯商務向取機會均等主義而俄國則有波斯有特别之權利德國原僅有商務利益彼此情形各異因此理由俄德兩國特立協約如左 
　　第一條德國政府聲明不欲再向波斯要求敷設鐵道航路電線之權亦不并助德國或他國人民要求在波斯北部承築自加斯爾依希蘭 
　　經越依斯巴罕依澤特加克以逹於阿富汗邊境茄希爾高地之鐵道　　第二條俄國政府本有向波斯要求敷設波斯北部諸鐵道之議今已决定添造自波京迭野抗至加立金之鐵道使波斯北部諸鐵道與土耳其波斯交界等處互相連接並使貝格逹德大幹路告成之後與蔭第地至加立金之一道相連德國旣得添造此枝線之權應於蕯第地至加立金一道告成之後務限於兩年之内動工四年之内完竣俄國添造前述之路雖有畫線專權然仍須會商德國務須得德之同意俄德兩政府查勘加立金至迭野抗一線及自加立金至貝格逹德一線均應和衷共濟彼此鐵道運費不得參差亦不得設立釐捐有礙商務德國若將孔尼河至貝格逹德大幹路之支線旣自薩第地築至加立金後俄國若不於兩年之内動工開築加立金至迭野抗鐵道應即聲明失去承造此路之權德國可以要求代造 
　　第三條貝格逹德大幹路至爲重要俄國政府聲明絕不反對德國如借用外欵充此路建造之費但與俄國利益無碍俄國亦不阻抗 
　　第四條俄國於波斯北部鐵道與薩第地至加立金鐵道之間添造枝線（即第二欵所謂自迭野抗至加立金之鐵道）亦得吸收外資並令外國資本家承築 
 
 

Page 27

 
 
　　第五條俄國雖令外國資本家承築波斯鐵道仍有監理之權將來償還築路之費路即全歸俄有 
　　訂此協約之兩國如有一國在所造波斯鐵道上得有特别權利應由兩國均霑以上各項條件並不因此失其效力簽約大臣德國駐聖彼得堡大使巴大賚伯爵俄國代理外部大臣外部次臣奈哈篤甫　　按此協約首二款畫清俄德兩國在波斯造路權限後三欵聲明俄德在波斯造路其費不必出自俄德此約導源於往年波士逹門俄德二帝之會數日後英國晚報即探得約文大旨揭載報端與今茲簽定之約大同小異説者謂約旣如初而簽字乃待之一年以後其中必有特别原因俄外部大臣沙索洛夫之病蓋託詞耳法國報紙疑忌特甚有謂此約之外别有密約以後俄德外交各行其志不相妨害足使俄法同盟失其效力者有謂俄德在波斯勢力互爲消長本年以來俄勢日益鞏固德勢日益衰微俄德協約若僅如所宣布毫無價值此約直可不訂意者所發表之正文不過藉以掩人耳目而其内容眞相别有所在德報亦言若此約之外别無密約則德國訂此協約是自斷其經營波斯之路可謂失策以上雖皆懸揣之詞然俄德議約一年延不簽定而忽定於德法因摩洛哥問題交閧之日羣疑之集不爲無因歐報又有一種議論謂俄德皆無信之國往年俄德二帝會晤英法瞔有煩言故此約暫緩簽字今乘歐洲多事乃忽驟行結訂俄之惟利是圖愈益彰明而德國往年提議之約所求權利必較今約爲奢故亦觀望徘徊今因摩洛哥事棘手乃亦遷就俄國冀免腹背受攻其用心尤爲叵測然德之無信尤甚於俄往年與法協約固亦聲明不欲干涉摩洛哥事也曾幾何時忽翻前議今之許俄絕意經營波斯亦猶是耳此雖忌德者一面之詞然亦其實情也 
雜記 
[游美學生旅行記（一）（美洲特約通信員）]  
　　游美學務處第三次選派美洲留學生於閏六月十六日乘太平洋郵船公司波斯輪放洋業於七月十一日抵美茲爲記載其旅行之狀况如下 
　　此次清華學堂考取游美學生共六十三名其中張貽志胡博浦鮑錫瓚等五人因病不克就道故同行者祇五十八人益以京師税務學堂所派盧壽汶雷恩賜二生曁自費男女學生十一人共得中國學生七十一名波斯輪載重僅九千噸爲太平洋郵船中之最小者上等艙住亦不多旅客除中國學生外歐美人祇十餘人一若此輪專爲中國人而開行者故途中學生頗不寂寞歐美人旣佔少數學生於禮節種種雖不熟悉殊不至呈侷促不安之態 
　　波斯輸於十六日七時吳淞出口是晚十二時值大風雨因即抛錨翌日下午五時風稍殺始啓椗波濤雖不甚大而中國人於航海一事素未習慣加之船身狹小致學生中嘔吐不能就餐者幾佔十之二三十八日風浪愈大午飯時就食者不足半數（此實中國人之弱點歐美人無論男女罕有暈船者也傍晚入日本海風浪平靜舟行極穏多數學生乃羣集船面作促膝談晚十二時抵長崎翌晨有日醫三人登輪檢騐對於上等旅客不過點視一過耳二十日傍晚五時蒞神户二十二日上午七時抵橫濱到埠時醫生檢騐如前輪船停泊時俱有公司小輪運送旅客登岸故每抵埠必有多數學生登岸游覽輪抵橫濱時以停留有四十六小時之久學生之未至東瀛者頗欲假此良機一游東京乃由伴送員譚鍾二君於是日上午電致東京青年會請爲招待傍晚五時約有學生五十人由橫濱乘汽車偕往東京抵新橋車站時青年會幹事已先期在彼招接遂由該幹事導至會所小憇是晚各學生有寄宿該會者有賃居旅館者翌晨青年會開會歡迎由該會幹事美國留學畢業生到君伯明（江蘇人）演説美國留學界之狀况及該會對於留學生之熱誠頗極一時之盛散會後另由他幹事導往東京各名勝若上野公園博物院皇居等處游覽傍晚始返 
　　由神户至橫濱舟行一晝夜風潮狂大波濤之高逹二丈餘學生多偃臥不起一到橫濱無不急欲登岸冀心胸之一鬯加之一來復未進中國飯食而東官橫濱等處中國飯館極多學生得團坐大嚼飽當鄉味故東京之游大爲愉快 
 
 
 

Page 28

 
 
[青春不老]  
天下同病者鑒○曩承厚惠頒來彭壽堂如意丸酒兩種扻領况味頗覺精神驟長日漸增加泛應各項層疊不疲花天酒地之塲豪　　　其樂靡窮俯仰自歡用是恃爲珍寳恆向上海抛球塲南首河南路廣東彭壽堂絡續購取以爲家常應用之需老妻穉姬令服該堂鷄血　夢態丹從此爕隂理陽太和保合生機暢達萌芽日繁首尾將及三年而各房弄璋弄瓦纒綿不絶今復有懷六甲者數人他日門楣之盛竟於閣下所贈丸酒發之然則有該堂丸酒天下必無孤苦零丁致膝下無兒之歎矣閣下　之當復以爲何如雖然藥力固極其妙而老夫　厭其煩呼笑歌啼接應不暇紅情綠意將有爲是而致淡者閣下其誚我寡情否耶惟念置此身於世界豈可令其痿弱不堪狀如病夫欲振一刻之精神而不得僕信該堂丸酒實爲補身第一聖品故仍不忍舍置依然吞丸飲酒無稍間斷年近五旬而齒不落髮不斑者皆此丸酒力也省欽同硯兄雅鑒弟懋源拜上 
[中國武士道皇帝之偵探術二百年來初出現之俠客談雍正劒俠奇案]  
憲廟在濳邸三十餘年嘗微服巡幸物色海内俠士劍客盡入其彀中登極後用以察奸摘伏如神如天不可思議至今傳其逸事無不嘖嘖呼奇兹編搜集繁富事實詳確文筆亦明白如話懲貪汚之官吏振國民之懦弱于此書不無深望焉每部三册定價大洋一元五角經售處上海棋盤街江左書林○南洋官書局○掃葉山房○集成圖書公司○四馬路博學圖書館○麥家圈改良小說社○青島路朝記書莊○蘇州振新書社○上海中國偵探研究社啟 
[京都天寳齋人參鹿茸靈芝野术海狗腎扶陽種子衍慶丸]  
天下馳名○種子仙丹○靈效無敵○舖在上海二馬路中巿西鼎新里内交易○若服他家藥不靈請求一試虚言欺人罪我惟天 
本草云海狗腎一名腽肭臍其性大爲扶陽補腎養精堅固一切諸虚百損五癆七傷夢遺滑精腰酸骨痛四肢無力服則立驗本齋獨秘良方用真正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可服專治男子陽痿不舉舉而不固旣舉不久或精清如水精冷如冰或未交精洩洩而不射雖年輕損傷體弱之人服之轉弱爲强雖白髮老翁久服陽足宛如壯年久戰不倦任情歡樂藍田種玉左劵可操扶陽種子效驗神速此乃本齋獨得秘寳非他家大言欺人毫無實際可比常服補命門益丹田開胃健脾活絡壯筋培元固本養精烏鬚黑髮轉老還童却病延年多男多壽此丸扶陽種子固十分靈驗敢稱第一絶非是誇口矣每料雙料二十兩洋三十六元每兩二元單料减半▲另有始創秘製鹿茸海狗腎壯陽補身種子衍慶酒大瓶四元中瓶二元功效上同此酒如購十瓶照巿九扣▲扶陽煖腎種子膏每張一元▲扶陽第一海狗腎每條洋十元功勝鹿茸十倍遠近函購托郵政局最妥信局慎防作弊上海二馬路西鼎新里内天寳齋啓 
[中國武士道皇帝之偵探術二百年來初出現之俠客談雍正劒俠奇案]  
憲廟在濳邸三十餘年嘗微服巡幸物色海内俠士劍客盡入其彀中登極後用以察奸摘伏如神如天不可思議至今傳其逸事無不嘖嘖呼奇兹編搜集繁富事實詳確文筆亦明白如話懲貪汚之官吏振國民之懦弱于此書不無深望焉每部三册定價大洋一元五角經售處上海棋盤街江左書林○南洋官書局○掃葉山房○集成圖書公司○四馬路博學圖書館○麥家圈改良小說社○青島路朝記書莊○蘇州振新書社○上海中國偵探研究社啟 
[好立克麥精牛乳]  
最補飲料無上食品 
經理處上海仁記路二號文達羅洋行 
本公司所製之麥精牛乳久巳馳名各國最宜於老年氣虚血衰弱肌瘦以及仕宦紳商旅行之用因其能補血益氣强健筋骨乃乳膏中之魁首也光顧者請認明牌記幸甚 
[上海開設林益豐景福建皮絲號擇於九月初六日開張]  
本號創辦皮絲巳歷二百餘年始設總號於湖南繼復分運於蘇州揚州申江等處銷售久巳膾炙人口各省馳名乃有無恥之徒屢以低貨冒充本號牌名前曾禀請示禁有案可稽惟射利之徒仍属假冒不絶兹特在上海法界新開河浜開設一家卽取名林益豐景號庶免以僞亂真並設有益豐管記裕順曾記益豐亷記益豐乾記等牌以便惠顧者就近購買荷蒙仕商賜顧請認明本號牌名及烟包紙内有林益豐景永印睹票並烟内放有當蓮子者庶不致誤特此佈告 
[盈豐泰東洋貨號遷移廣告]  
敬啓者小號開設在法界泰和里内歷有卅餘年專辦日本各牌洋　毛巾線毯絨毯扣子燈筒料貨及各種雜貨名目浩繁不及細載深蒙各埠信識巳久無庸贅言兹因房屋頽壞今遷移於英界二洋涇橋春江里内照常交易如蒙各寳號往來信札添辦貨物務祈直寄該處可也至於價目從亷批售以酬惠顧厚意特此佈告 
[大洋房出租]  
本公司現有大住宅洋房一所佔地四十畝房間三十餘間花園池臺一應俱全如欲租住房價克巳再 
本公司備有現銀五十萬兩專做押欵代客買賣地皮房産并保火險倘蒙各界諸君賜顧請至本公司帳房接洽可也　英界江西路三十九號營業公司謹啓 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎即請開明住址以便隨時通信惟原稿恕不奉還 
游戲文章 
[戲擬新鄂督致舊革督書]  
[冷眼]  
　　腥帥足下。别後待罪項城。不諳時事。近四載矣。憶僕去位之日。足下猶在滬江也。老賊奥援。一吹而撫蘇。再嘘而督鄂。健羨健羨。汴鄂接壤。側聞足下。殺徐氏父子。斬架子大王。打倒馮矮。逼死張鬍。氣走監理官。嚇煞。金回子。其示威也如彼。獵犬充偵。探馴兎列幕僚。丫姑爺倚爲爪牙。黃鼠狼視如心腹。保高二哥署藩缺。荐寶四爺理川鹽。其示恩也如此。主張借債。則作俑於先。附和路事。則助焰於後。以專利爲宗旨。以格殺爲手段。尤憤近來世變之亟。湘亂起岑撫匿於藩署。粤亂起張督匿於商號。川亂起趙督匿於民家。雖未棄城在逃。足下已。竊竊然笑之。自負知兵。遠勝趙括。怒視鼠輩胆小如鼷。不足與談軍事。即僕驟閲足下十九日電奏弭患於初萌。定亂於俄頃。擬將在事出力員弁。擇尤保獎。未嘗不心折偉略。五體投地。無何温詔甫下。警報又傳。輜重工程。一時譁變。足下。不嘗云不動聲色。一以鎭定處之乎。不又云張鐵王齊。忠誠奮發。迅赴事機乎。如何隊下倒戈。署中微服。督眷已生於江上鄂民猶死有夢中。乃歡六軍不發無奈何。宛轉蛾眉馬前死以今方昔。明皇不走。貴妃之死誠寃。或者不察明哲保身。先去以爲民望。妄論足下過疑。新軍爲革黨而立。斬之。新軍乃。假革黨待足下而還報之。甚謂足下如。果平日。拊循有方。臨變慷慨赴義。郭令公單騎見虜。韓昌黎隻身應敵。至誠相感。未有不動。縱及於難。雖死猶榮。此皆腐儒迂談。祗知小諒之匹夫。未聞見幾於君子。僕則獨。服足下事前。徼功。急中生智。督署去漢江。相隔一城。計英尺不知。若干里。能於鎗林砲雨中。挾其妻子老小。一躍而登兵艦可謂神勇。是以廷寄先責足下辜恩溺職。不過忘及從前割地。猶戀戀於武漢一隅。繼知武漢之民。實與足下非有骨月之親。棄之如遺。不可謂忍。僅僅革職留任。自是朝廷之明。今者僕奉簡命起用。辭不獲已。來繼足下之後。自維老邁。智識昏瞀。年來又病軟脚。步履維艱。一攖革黨之鋒。勢將蹉跌。命不能保。回思獻后賓天。未遂攀龍之。願賢王開綱。始安倦鳥之魂。忽以埀暮餘年。强迫來鄂。螻蟻尙貪生命。老夫豈願死亡。伏乞足下權爲龜山敎跑之師。密授長房縮地之術俾得。隨機。應戀放步狂奔。褫職旣有例可援。退休仍。無往不樂。舊令尹之政。必以告新令尹。想在大度不吝敎言。臨楮神馳。幸賜裁復。 
[麻雀傳（愛）]  
　　麻雀孤竹氏之支族也。繼爲牙氏螟。蛉子面有蔴點。傅粉亦不能掩。性爽直。多機智。内圓而外方。由是朝野上下。無一人不樂與爲友。其人由白丁而中而發。遍歷東西南北。足跡滿天下。精算術。故有誤解麻雀之名作碼帳。者心思敏捷。亦極可。驚故其。於一切。酬應間。頗能。得主客歡心。但其交。接販夫牧豎之流。另具一副面目。詬誶時聞。仇擊頻見。於見富貴人。即驟現一種雍容之象。嘗於洞房曲室。間合友朋四人。作排日連宵之秘密心談而能不懈不疲。則其酬應功夫之老到可知矣。其人雖無大積。蓄然阿堵物之經其手者。不知其幾千百萬。平生好作狎邪游。公餘之暇。即匿跡青樓。與諸狎客相周旋。花筵綺席之餘。若無其人在座。即覺寂寂寡歡矣。其朋交中有窶人子某。因竹戰屢北。移怒於麻雀。欲投諸烈。熖賴窶人妻緩頰。乃免。由是麻雀之交下等社會。時惴惴然有戒心。不敢過作左右袒。並勸其降格至半邊四開之微。猶時時聞人作山膏之罵也。與麻雀同時。又有排九其人。性極激。鹵莾滅裂。不能如麻雀之和平。故時人多崇麻而不崇九。余因其非將相而能得天下之名也。故傳之。 
海外奇談 
[寄情書之新法（微）]  
　　情卵加拿大有婦人。以鉛筆作繩頭精楷。將其身世希望等。一一露布於雞卵之上。如天之幸。此卵竟爲大西洋畔一鰥夫所得。遂成多情之眷屬。 
　　情果又有購蘋果於市者。取一最巨者剖之。一紙情書在其中。知爲悮投。揉碎而棄之。 
　　血涙情書英國德哀河畔之新堡。有密史雪梨㾗者。艶名噪一時。與鄰人子相悦。以其貧女父母深惡之。至杜絕兩人这交接。並書。信自由之權。亦不得請。鄰人。子乃托友人向女處借書一册。翌日還之。間一日則又住借焉。往來旣頻。女父母不能無疑。細視其所還之書。 
 
 

Page 35

 
 
亦無甚疑。竇。不知書中固有兩人血淚所成之情書。附於其中也。書不以字。以暗記。暗記之讀法。不以橫。以縱。如中國之書然。故女父母亦猝不之。覺也。後卒以此演成私遁之結果。 
　　瓶貯情書數年前。兩蘇格蘭人偕遁至美洲結婚。其初因婚姻不得自由。彼此通函。以書信置於瓶中。隨流而下。而受信者預於下流候之。是又與我國古時御溝紅葉之事。若相符合矣。 
瞎費心思 
[南北軍之有無（愛）]  
　　南軍有敢死團。北軍則無。之 
　　南軍有助。餉之商人。北軍則無之。 
　　南軍有苦力帮助輜重。隊北軍則無之。 
　　南軍有華僑擔任戰費。北軍則無之。 
　　南軍有投入之學生僧人婦女等。北軍則無之。 
　　北軍有親王無數大臣無數。南軍則無之。 
　　北軍有戰艦有。兵車南軍則無之。　 
　　北軍有京外之督撫提鎭。南軍則無之。 
　北軍有稱病不出之將。帥南軍則無之。 
　　北軍有借外債之大臣撫臣。南軍則無之。 
　　南北軍之有無若此。勝敗之分。請諸公决之。 
[千金一笑] [  代塵]  
　　某省昔有一捐班知縣。上日將試士。問幕友曰。作文果以何等爲佳。何等爲不佳。敢先請敎。幕友難以對。因率爾謂曰。此亦無他。不過看其用筆如何。用筆好。便爲佳文。不好。即不得爲佳文。令頷之。及點名畢。因召多士前。訓之曰。汝輩作文。第一須講究用筆。用筆好。方有佳文。多士怪其平素胸無點墨。何忽能作當得語。咸唯唯。令繼復曰。某少時作文。亦狠講究用筆。每筆一枝。非三四元不辦。衆聞之。不覺哄堂。 
　　一村僕奉主人命向磁肆購痰瓶。告以形像。乃徧搜各肆。竟日方歸。入告主人曰。此物貴甚。每只止少值四五元。且不以痰瓶名。而呼爲花瓶。 
　　常塾秀才某。以你錢糧。被縣署傳去。縣令某。説大　出身而捐官者。是日坐堂。問何故欠糧。秀才答云。國課本不敢虧欠。但以貧甚。未能完納。令又間然則汝竟抗糧乎。曰求緩則有之。何敢云抗。又問汝平日作何生業曰。敎蒙館。問何等書。曰大學中庸論語孟子各種。 
令曰呀。原來都是小書。無怪你不明道理。連國課都敢違抗起來曰。敢問公祖是否以三國演義爲大書耶。令大慚。 
[戲攷（吳下健兒）]  
　　鍘美案。一名不認前妻。宋仁宗時。陳思美娶妻金香蓮。已生二子。往京應試。第一人及第。太后愛之。欲以公主配之。招陳爲駙馬。陳竟允之。爲妻探悉。携兒進京控告陳大驚。遣家將候於要路截殺之。不料家將見。香蓮母子三人。零丁孤苦。心存惻隠。頓效。鉏麑。金香蓮乃藏刀赴開封府包相處。告陳以離妻娶妻。欺君殺妻。包邀陳至府直告之。勸其將妻子納入府中。欺君之罪。拯願代爲解救。詎陳竟不認糟糠。諱言事實誣衊。包謂不聽良言。後悔無及。此事關係甚大。論法當斬。陳倚駙馬之親。夜郎自大。語語挺撞。包公大怒。令鍘之以彰國法。太后公主。聞信急至。命包釋駙馬。包謂不斬思美。國法不伸。枉法從。事願棄官去。竟不徇太后公主之情。而斬思美。令公主香蓮。各携一子以。終身焉前郎德山演此劇。出塲白口。（鐵面無私大宋臣擎扶龍廷）十一字頓挫有法。嚴重得體。確肖正色立朝之大臣風度。一龍字用。鼻音轉出。紆徐曲折。尤爲得神。 
小説 
[短篇小説銀杏怪（柏身）]  
　　成氏園中有銀杏一株數百年物也。枝葉扶疏蔭庇數畝。一日主人 
婦攀折其下。覺腹有微痛。夜夢。白衣人入室曰。我銀杏之神也。遂生一兒因夢杏而生。名曰。杏生。幼警敏。得父母歡心。一日一老道士至門見之曰。何物老嫗。生此寗馨見。乞與道士抱之入山修煉。可登仙籍。不然。殺之母滅成氏之門。主人惡而逐之。道士嘆曰。數也。然道士有二言。郎君須切記之。母貪利。母專欲。貪利無衆。專欲難成。不特關成氏之存亡。實擊天下之治亂。道士一片婆心。毌訝豐千之饒舌也。主人置而不聽。旣長。才具出衆。顧屢不得志於名場父爲之捐一道銜。筮仕於直𨽻。直督李公。深器之。蓋李杏本係。同株的謂三生石上早訂前綠者也。杏旣負經濟才。又得李下之庇蔭遂壟斷天下之財源。凡鐵路。礦山航路電局諸大政。均歸其手。不數年擁資千萬。顧盼自雄。無何。李公棄位。杏遂大失所恃。海内知名之士。復交章劾之杏遂如蒲柳之傷秋零落海上者數年。無何。國家大興路政。杏復夤綠入爲侍尙知天下之莫予善也。遂大施其倒行逆施之計。壓制愈高。專利愈急。適革命軍起。天下以誅成爲名。凡成氏之財。散布於東南者。一量悉爲灰燼。成則一朽株枯木。傫然獨存求生不能。求死不得。今有謂其已自盡者。是耶非耶。因有熟於成氏之事者。述之如此。爰樂誌之。以作他年之史乘焉 
　　異史氏日。吾聞黃。帝子孫。屈服於異族之下者。一百餘年矣。竭衆豪傑之力。屢起屢仆。卒不能。損其毫末。成氏一出。結怨於民。身爲矢的。革命軍起。遂取天下如反掌。不可謂非吾族一大功臣也老道士何知焉 
 
 

Page 36

 
 
   
 
