# 1887 - 275 - 4905203

 

Page 1

 
 
[開印　二十四史　九通　資治通鑒　五種記事本末　東華錄　預啓]  
　　本局所印圖書集成將卽竣工現擬印　二十四史　九通　資冶通鑑　五種紀事本末　東華錄　紙張則務取潔白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字無訛此種書印出行見士林中同聲讚歏視同拱璧至每書價值自當格外從廉且俟陸續出書時再行酌定藏書家如欲購求善本願少緩須臾必當有以報命也用特預為布知　圖書集成印書局啓 
[新印曾文正公書札出售] [  申報館啓]  
　　曾文正公勛業文章彪炳寰宇觥觥大集久付棗梨本舘並將向未刊出之家書一種印行海內鴻儒爭先購致茲又經景賢書屋覓得公之書札以新鑄鈴字印成中皆　名公鉅鄉之函或請戎機或闡理學或詳　政或考鹺綱要皆確切精詳原原本本而校對之心細印釘之工良尤為有美　臻衆目共賞計二十七卷都二千八百四十一首又續鈔六卷都二百九十二首現已告竣定於八月初四日出售每部分裝二十本價洋一元六角諸君子有先覩為快者至本埠申昌書畫室各書坊及外埠各申昌購取可也如欲躉購則請至本舘帳房面議 
[敬印　雍正上諭期截股并定期出書告白] [  點石齋代啓]  
　　雍正上諭一書本齋自春間開印以迄於今印已過半此書自開裱迄套硃凡七易手而後終故校對一層亦必七復讀而後止毫髪之憾袪除盡凈不可謂非恪恭將事矣惟多用一番精力卽多破數日工夫出書之期約以十月間為度而分售股票則以九月終為截數過此以往統照成書例每部實洋四十元願得此書者幸勿觀望貽悮為盼 
[招請文人抄書告白] [  點石齋主人啓]  
　　本齋現有大部書籍　人抄寫如有精通楷法之人請卽寫樣送至輔仁里點石齋分局面晤卽可隨帶筆硯到局抄寫辰集酉　飯食一切各目備辦專此布告祈卽惠臨是荷此布 
[論小車夫被毆事]  
　　本埠某處寓居之西人　獵犬數頭雇一侍者以為之監行獵之暇時或驅之出外隨意遊行以適其性皆責之侍者犬亦習以為常至晚則招之入室弗使狺狺道路擾人清睡中秋後七日其犬出遊適遇有小車迎面而來所裝之貨過多車勢甚重車夫竭其推挽之力蹣跚而行手不敢有偏　足不敢有偏遲目注前途心凝重載見者莫不動色相戒謂倘過其旁而偶一失手則貨側車翻略一沾著非死卽成廢疾岌岌乎殆哉而彼小車夫非不刻刻防側處處防翻兢兢業業不敢稍休祗以數十文錢積少成多足以養口腹　妻子夫是以勉力為之而不悔然一車之微而載如許重物安得一無所誤行將上橋而手力已乏不克支撐突然而倒一犬適過其側被壓轅下侍者驚救不及而死乃　驅餘犬歸而拽死犬告於東人東人他出則訴諸東人婦東人婦不能庇也侍者知東人回寓知此事必不干休啜泣不已俄而東人婦聞之不勝憤怒謂此犬價值百餘金今無端被壓而死咎在典守者當責令賠償侍者哭而請命則曰速覓斃犬之車夫來尚可貸汝罪侍者遂明查暗訪四處尋求邂逅得遇諸途以甘言誘之來以交諸東人東人一見該車夫以為斃吾良犬之仇人也率三四人按車夫於地而痛抶之至於號呼轉側而後釋之去盖該洋東見此車夫　衣鵠面百餘金之犬斷不能賠藉此一洩其忿則亦已耳顧吾以為此事咎不在車夫車夫之被抶者寃也夫西人最愛犬往往一犬之值有至數百金者獵犬則其值尤貴其所以愛護之者無異於心愛之子女坐臥行立或皆與共食則必以牛肉寢則必以洋毯專雇侍者以司其事飢則飼之飽則驅之出以遊行於外一年之中行獵者不過數次而未行獵之時多犬則終歲優游飽食以嬉身體甚壯毛色光潤西人則顧而樂之謂豢犬之侍者能勝其任矣一或瘦瘠則且為之延醫服藥其視之也如是其重一旦無端而被小車壓死則攘腕而起痛心切　必欲得仇人而甘心此亦情理中事無足怪者然彼為車夫者不過日覓數百文手重物足峻阪夏則日炙冬則雪侵迎面而餐晨風垂頭而宿宵露其苦已甚其情可憐初何嘗與犬為仇而必欲斃之其車之突然而翻以至犬突然而死非其不小心實則力偶有所不及乃因此而遭毆不亦寃乎吾則謂此其過皆在於雇車裝貨之人夫小車獨輪其行轆轆一人一手之力能負重也幾何而裝車者往往不顧死活盡情捆載竟有一小車而裝至六七百斤七八百斤者試思以車裝貨每輛不過三五十文彼貧苦食力之人何苦而使之負此重任分而為二卽輕而易舉而裝車之費不過加倍而止亦何憚而不為哉工部局　小車裝物笨重礙路者有禁然不笨而重者則不禁之此缺典也上海號多善人於遠處飢荒皆知悉心竭力籌欵寄賑而於眼前之事極易知而極易勸者反昧昧焉豈以辦賑者有美名故樂為之此等小務則有所不屑為故無人措意以告知工部局而請其設法耶西人之犬斃於小車其咎固不在於車夫而犬之斃則固明明為小車所壓而死小車之所以壓死其犬則以裝物過重之故然則該西人而不欲賠犬則已如必欲賠犬當控之華官令車夫指交雇車之人使之繳價賠償庶幾理正而辭順今計不出此而但知於車夫乎尋仇識斯褊矣夫道路之事工部局是其專責昔者東洋車大可坐兩人其形狼骯有礙街道工部局為之設法令一律將車改小止准坐一人限以尺寸不得稍逾車行皆奉命惟謹至於小車則凡見有移家載遷家具如榻床廚桌裝載過高有妨行路巡街捕見之輒拉入捕房議罰而後領物其用意亦頗近情然一小車而載一棕榻不過數十斤而已覺其龎然一車而載洋布兩包或石板四塊則其重且數百斤而巡捕反不之問豈工部局不知輕重之辨乎抑其所以禁者在大而不在重耶重車易翻亦實所宜禁竊願為工部局献此芻蕘庶幾行道者不致殃遭不測也夫 
[閩臺通電] ○昨接臺灣電信知臺北滬尾口至福州川石山水綫已於廿三日造齊廿四日通報從此閩嶠臺城信息往來自必較常靈捷矣 
[京師剩語] ○新　簡出使日本大臣黎莼齋星使庶昌現赴總署將中日交涉一切要緊檔案逐一披閱俾成竹在胸不致臨時棘手至請　　訓出京大約在滿城風雨時云○前紀前門大街裕通錢鋪被賊盜去銀錢為數甚鉅云云兹聞八月初十日清晨北火扇恒隆錢鋪忽有二人持錢鈔百緡支取現錢該鋪夥見之卽蜂擁而出將二人按置地上縛交南營守府觀者咸各驚異不解其由後有知者謂二人卽刼取裕通錢鋪之犯事後裕通卽將所失銀鈔號頭圖記開列清楚通知各同行今該鋪見三人所持之鈔與裕通所開號頭符合是以不假思索卽知其為賊人耳守戎嚴訊 
 
 

Page 2

 
 
之下二犯將案內數犯住址姓名逐一供出守戎急派幹役往捕至張燈時在花兒市獲得三犯復訊得所盗銀兩若干寄存花兒市某烟鋪若干寄存興隆街某切麺鋪守戎亦將兩鋪主人拏獲次日將全案解送步軍統領衙門訊辦至兩鋪是否仇攀尚未訪查確實容俟諸犯解交刑部訊供後續錄可也○八月初十日張燈時有無賴某甲手提破舊汗衫至前門外迤南板章胡同德盛當鋪硬欲當銀二兩當鋪中人見甲神色不正惟恐滋生事端遂將衣估計僅值銀一錢因格外加多付銀三錢不料甲竟袖出利刃詈罵交加並云若不依我定必入汝鋪中拚命主人聞言大怒急呼諸夥立扭甲至院內棍棒交加旋復送諸中正司署問官以甲詐訛撒潑判　號該當鋪門前一月以為之儆○八月十一晚四鼓初敲忽有賊至前門外迤東草廠十巷百川通匯兌莊猱廾屋脊揭去翠瓦縋入櫃房學徒聞聲驚覺喚起諸夥賊遂逃逸無蹤次日報官勘騐見屋脊有一尺許窟窿僅容一人出入云○前任坐糧廳監督曹太倉令會成任內虧欠銀兩未及遵限完繳戶部卽已染病而歿當經戶部照例咨照奉天府府尹派員查訪該員原籍勒令後嗣措賠旋經尹憲咨覆戶部內稱查明該員僅有一子遠出無蹤至其家產則詢諸隣戚僉稱　盡無存理合將奉查緣由報部查核○前門外南缺子地方路僻人稀時多暴客八月初九日有一人肩負京蚨一二十緡道經是處驀叢林中躍出一人以巨棍擊其頂其人卽暈仆於地迨更夫見而喚醒則青蚨早已化翼而飛矣遂稟報中東防署叩請飭查 
[津沽紀事] ○正任津海關道周玉山都轉前赴旅順業經列報兹於十六夜乘操江兵船回津稟見李傳相面述要公武備堂學李寶君帶同肄業各生前往煙臺旅順威海大連灣一帶亦於是夜附該兵輪而返○直督行轅中衡府孫性天軍門誠樸耐勞前中傳相札委署　開州協副將現經奏請與多偷恊徐平川協戎互相對調以收人地相宜之效○掮客張洛俊前代德泰板鋪向某號購取木料計銀一百兩有奇先付七十餘兩飭徒同往取木詎行至半途張將徒推於溝中擕銀逃逸張得銀後於西關眷戀一妓名曰順喜肆情揮霍妓願委身以事張復出資置辦衣飾於中秋前一日携之入京比德泰知覺業已望塵弗及矣長安居大不易不知區區數十金一朝告罄將何以處其後耶○中秋節地方鎮將軍營統領先後到津稟見傳相並賀節禧嗣於十八九日各回防所以重職守○十七日顯直隸提督李漢春軍門懸弧令誕時適軍門在津　城文武各官公設彩觴於吳楚公所為軍門祝嘏歡會永日及暮始散 
[汽球再述] ○天津武備學堂連日試放汽球並由傳相示期於十九日蒞堂騐放迭列前報兹悉十八日所放之球高五百密打卽一百五十丈堂中督辦周玉山都轉總辦楊藝芳觀察並漢文教習楊藩甫副剌孫筱槎明經等次第乘球而上飄飄乎如遺世獨立羽化而登仙傳相於十九日因另有公事未及到堂騐放俟有定期再述 
[名勸捐] ○福建省城之道南祠相傳為朱文公所建祟祀楊龜山先生先生以道學名宗特創閩中一派為後學所宗仰年代久遠棟宇傾頹邇者楊石泉制軍開府閩中念木本水源之義擴報功祟德之規於本年夏間建議重新祠宇擬向同族中勸募以收集腋成裘之效制軍首先捐廉一千元正儀觀察奉厚菴宮何命亦慨捐鶴俸若干所有董其事者亦不假手外姓之人此舉誠為美善近日忽有人在漳泉兩府按籍募捐挾制官長擾害鄉閭富者以術解免貪者不免勒派而其實則徒飽私囊於公欵毫無裨益是豈楊制軍創辦之初心哉想制軍聞之必當急為禁止也 
[京口談資] ○近有湖南北及江皖等處難民二百餘人自上江而至鎮江據言故鄉慘被水災房舍田廬悉被沖毀棲身無地祇得轉徙四方為餬口計今欲往吳門及上海等處就食云云所過之處凡遇殷實之戶無不恃衆強討受其累者不可勝計保甲局員孫君立傳地保囑于水陸要路嚴加巡察毋使其逗遛滋事居民因此感局員之防患於未然也○前日清晨有大划船一艘自瓜州載客二十餘人甫至半江突遇狂風一陣將船吹覆幸有救生紅船瞥見趕往馳救只有七八人得慶更生其餘諸人均占滅頂矣江行之險固如是哉○信局所用接收輪船信件之夥每於輪船抵埠時不待繋纜伊等卽飛越而過搶取信袋蓋綠生意清淡而各行棧及水客又皆以先覩信札為快遂致各局夥恐後爭先置性命於不顧日前有招商局之上水輪船到鎮甫傍躉船諸夥皆一躍而過繼有老福興信局之劉某見衆人過去未免心慌卽於船梢亦欲飛躍上前不虞其足為繩所絆墮入江中別夥見之急呼救命該輪船隨放小划打撈而劉已杳無蹤影嗣經劉妻及其弟前來雇人打撈仍未得見屍身劉妻呼號甚慘欲以身殉當經親友勸止未　此後屍首果　撈起否也貪生意而捐軀命大是可憐○十八日傍晚風神廟源記碼頭突有一人年約三十餘貿貿然來向江干奔走該處居人見之急呼弗行其人若弗聞也者竟向江心跳下適有分叚救生船泊於該處旋將其人救起撫之四肢已冰當卽告知救生會傳保看管以便親屬前來認領延至次日未見有人來認經該處各行棧湊資若干置備衣履隨向善堂領棺一具始得收殮論者謂此人必有萬不得已而始出此下策也○十三日下午糧捕分府蔡君由丹徒縣監提出前刦高資鎮某姓案內盜犯王有才周開邦二名押赴陽彭山處斬因丹徒縣王邑尊前往金壇辦理考差未回故委蔡君代為監斬耳 
[决口述聞] ○維揚訪事人來信云本月某日河南鄭州黃河决口三百餘丈淮北西壩刻已上水海分司項分轉方因公至白下於二十日晚接得本署電音遂星夜買棹遄回淮北鹽廩錢粮皆在西壩是以若是汲汲也 
[江官報] ○八月十七日徐州道叚觀察過揚赴省虞鹺尹恩蔭委南鹽廳帮辦差十八日吳分轉用　稟知奉前憲委赴徐屬查隣私十九日角斜塲唐鹺尹呂四塲高鹺尹均到揚二十日蘇松鎮黃鎮軍本富過揚運轅牌示永豐壩缺委運判凌樹模管理二十一日大通督銷楊觀察儒黃觀察祖絡到揚公幹 
[記女騙子] ○客有混跡于紅軟十丈中者旣不知其姓氏亦未識先生為何許人因以甲呼之甲年纔弱冠顧影自憐裘馬翩翩何異濁世之佳公子人固不敢目魏收為驚蛺蝶也一日適護國寺開廟之期綠鬢紅裙萬花如海衣香扇影別具風流甲悶坐芸窗苦無聊賴乃亦逐隊而往至則人山人海喧擁如潮乃散步至什不閑場小坐傾聽忽有一少女扶一老婦娉婷嫋娜穿花拂柳而來就甲坐處坐焉微聣之花容月貌儀態萬方鬢邊斜插木犀花毬香風襲人醉入心骨甲　腆不敢正眼視惟偷從扇底窺之嫗展問邦族姓名并旁及官閥甲惟約略以對旣而嫗他顧女櫻唇微啓低語曰郎亦患消渴乎妾携有荳蔻在試一含之隨以　指取一粒納甲口中甲至此神魂飛蕩疑入天台深處飯飽胡麻不復知塵世間肝龍炮鳳矣須臾忽眩暈仆地女佯驚曰哥哥犯急痧矣邇來疫氣盛行不急治之恐釀飛禍阿母可速覔挑痧人來嫗難之女復曰似此輾轉地上衣服將沾污泥曷卷而懐之以免塵垢媼肯以首遂相將褫其上下衣祇留　服連眼鏡班指洋表扇袋打疊成包復囑媼曰爾好生看守哥哥待奴喚車來載往醫治語畢手提衣包向人　中姍姍而去良久不來媼徐向衆曰小妮子真累殺人回家祇一箭路恁時還不到來趕車者多歹人莫非別有意外耶煩列位代為照料片時待老身一行也衆曰諾媼遂去迨夕陽下山甲漸漸醒揉眼四顧見衣已被裭駭極以問衆衆曰汝頃患急痧由汝母妹持衣物去雇車來迎汝汝猶夢夢耶乃還問之我等也甲曰我一人來此安得有母妹衆以母女之言告甲始恍然於適纔遇騙乃怏怏然垂頭喪氣而歸 
[三泖凉波] ○松江自甲乙丙三宦家所設乾大豐錢鋪倒閉後市面為之震動所有官項銀兩催取甚急三宦開呈各戶所欠請官追繳 
 
 

Page 3

 
 
以為彌縫計華亭縣漕書吳某拖欠最多已繳千餘金餘尚未省釋金山縣漕書畢某拖欠二千金之　現亦經華亭縣楊邑尊提押云○某生起家寒儉其室人屠戶女屠戶以生長貧　凌踐之生亦意氣自負箕踞詈罵應之初尚口角繼至揮　終竟扭丈人嗚於官不知公堂如何判斷也○南門外某甲弱冠年華若無恒業日與匪類為伍游手好閒近忽目云得異人傳授神符治病一時持香花供奉者不覺戶限為穿此殆米賊之流亞歟抑襲往年亭林某和尚施大悲水之故智也 
[明娩離婁] ○英人剌沙剌士潛心於眼目一科考核群明深知要領製為眼鏡頗覺精妙超羣設肆於印度某地方歷年向購者多至四萬一千人頗邀英國諸大員鑒賞兹來滬上登告白於本館報章略謂如有欲究目之精微者不妨踵門請益諸君欲取金　以刮盍赴禮查旅邸一嘗試之 
[分別笞責] ○昨報列鴇婦暫覊一節昨由捕房將薛王氏之姘夫吳阿喜解案傭婦阿方卽朱方氏投案聲稱在該氏家跟隨妓女陳金福當日命我同至上麟里口買水果轉瞬間不知妓往何處我自回告該氏以我與妓串通被逃須向我索償帶檔洋五十元閉在室中不容出外第三天妓仍回來該氏仍要我料理銀洋致被覊留二十三天直至該妓央人將銀洋料理伊始放我薛王氏吳阿喜同供朱方氏是跟隨陳金福者當日約同出外朱方氏獨自歸來妓已避匿故向理論不敢私行覊留目伊氣忿不食我等尚勸伊吃飯蔡太守謂此事由麥總巡捕頭訪聞私覊朱方氏屬實且旣因跟隨之妓女脫逃起見該妓在外祗二天何致尚將朱方氏覊留二十餘天殊屬非是飭將薛王氏吳阿喜分別押候笞責掌頰各八十下以儆朱方氏斥退 
[催訊拐案] ○前有尤文榮者投縣控韓三誘拐伊妻叩求提究時綰縣篆者為　虎臣大令准詞提韓訊鞫韓供詞狡展不肯直承大令飭管押候追前日尤復投縣呈催帮審委員吳端甫司馬升堂研訊尤訴稱小的現已查悉妻子由韓寄在沈小弟家韓仍不供認司馬飭卽還押諭令速將沈交案并諭尤如見沈許卽扭案訊追尤叩謝而退 
[委勘盜蹤] ○前紀寶順信局腳划船戶阮四十由姑蘇擕帶縀匹至申行至離虞姬墩三里之遙被盜刼去遂投縣叩請緝拿時王　臣司馬方攝縣篆訊供之下立飭捕役嚴密緝查前日裴浩亭大令委捕廳許少尉親詣被刼地方查勘少尉勘得是處江水蒼茫毫無形跡乃回縣據實稟覆 
[傳諭猪作] ○本埠新北門內有義記等猪作七家鳥喙將軍日出入於新北門行者殊多窒碍巡防北局委員金子鄉明府訪悉情形着該作主等須將猪一一用扛夫扛進毋許成羣結隊驅逐入城該作主等以扛費不貲且多周折是以不肯遵行明府復諭以爾等如以為不便則新北門內大街現將開筚陰溝爾等須量力捐貲以充經費俾羣豕進出時不致帶水拖泥污人衣服云 
[英界公堂瑣案] ○馬南大稱販賣蔬菜為生昨至長順行挑菜行主宋選鄉謂我積欠伊錢九千餘文然我祗欠千餘文與論口角竟被持刀砍傷右手報捕拘案請為騐傷宋選鄉供開長順行被馬積欠九千餘文有帳可稽昨伊又要賒菜不允口角伊自碰傷不敢持刀行兇蔡太守騐得馬南大受傷屬實飭將宋選鄉押候送馬南大至醫院醫傷平復再行訊辦○趙桂鄉稟稱原籍山東自幼賣與瞿姓家為婢被薙髪匠閔銀香誘拐為妻迄今已有二年今又被逼勒至曲江里為娼我不允幸逢寄母珠姐招留閔反來饒舌報捕拘案閔銀香供浦東人為薙髪匠光緒十一年三月十七日該女在我店門問信要尋金硯春無　懇為招留我卽將伊送回伊主人瞿姓惡婢屢次逃遁問知我無妻情願送我為妻領至浦東居住今又以居鄉不慣來滬欲為女傭據言在珠姐家囑我每月取洋二元不許到門故與爭執珠姐上堂稱閔欲將妻取帶擋洋我不願閔又稱珠姐卽開花烟館者蔡太守命將各人分別押候過堂覆訊○德和洋行經租人稱有粵婦向接西人租住房屋該婦忽患瘋顛見物便擲多方吵閙隣人受驚不淺前來告知及我往查見婦有傭人皆言患瘋屬實問該婦竟將瓦盆擲我房租無着請為安置蔡太守商之賈副領事謂該婦旣有傭人可着伊照料再查其有無家屬核辦○周湘木稱昨日我妻在門口見有走失之女孩張雙林詰得是江北人年十二歲賣在粵婦家屢遭毆打私逃出外妻將情告知我立將女送捕解案該女張雙林供與同蔡太守飭將張雙林送城內普育堂留養再行發落○太平洋行東稱雇用張永林為侍者已有三年前向我借洋六元後忽不告而去往別處生理且物件尚未交齊招令點交伊竟不來為此報捕拘案張永林供曾在此洋東處為侍者每月工洋十二元前因急需借洋六元又因我家中孩子出痘欲回家探望為雇替工洋東不要替工另用他人因此別就生理安有不告而辭之事蔡太守商之賈副領事飭張永林先繳借洋六元再着點交物件候示○石蔡氏稱清晨持籃至小菜塲買菜被賊竊籃內之錢二百文當由巡捕阻獲人贓今蒙解案請領該陳阿西供係粵人年十三歲行竊錢文是實惟求施恩蔡太守謂陳阿西犯竊本應笞責姑念年幼戒責百下起案之錢交該氏領去○沈文隆稱在路上被人碰撞與論遭毆頭面受傷適逢巡捕拘案請為騐傷李石川供彼此行走相碰我被辱罵致與門口角今求施恩張阿海供與李同行伊等爭執時我曾解勸沈文隆又稱李張均是行兇並無解勸之事蔡太守騐得沈文隆略受皮傷判罰李石川洋五角給償養傷費張阿海管押一天以示薄懲○唐志義稱在寶豐呂宋票鋪生理有楊阿明將呂宋票之條頭二紙改為中彩要收洋二千元當時察出將伊交捕伊又言大寶來呂宋票鋪中之曹蒙州交伊一併送案條頭呈閱楊明春供紹興人曾將呂宋票條頭收洋惟此票由曹交我曹蒙州供在大寶來票鋪為夥並無條頭與楊收洋之事惟與楊認識賈副領事請重辦楊阿明蔡太守隨判楊阿明管押六個月以儆曹蒙州交保呈案之條頭塗消俄又據唐稱現在在查問大寶來據言曹蒙州之為人難靠或是通同舞弊請為併辦以儆太守允之○妓女周秀寶稱有閔行人范慶雲來住宿後卽將洋鏡裹之金印戒指取去當時追赶不及報由捕房包探顧阿六獲范吊贓無着該包探稟獲范詰問印戒據言已兌在慶雲銀樓計洋十三元半五元賭輸三元借與友人餘均用去往銀樓吊　據言已經鎔化然兌後不過一天何已鎔化後傳銀樓夥到案并在范身邊搜出銀印戒一隻銀洋一元小洋二角范慶雲供與該妓相識已久該妓以戒樣不佳囑我代為改換花樣蔡太守謂旣稱托爾改花樣豈卽改作銀戒耶不然所兌之洋何以用增范稱原是不合容卽措辦銀洋償還銀樓夥供收兌范之金戒是實平時四五天鎔金器一次今范來之戒適在併鎔之時太守飭將范慶雲押令償還金戒所有銀戒給還起案之洋一元二角先交該妓領去俟范繳足再行投案具領○洋藥局緝私巡丁袁萬連稱昨見楊阿明吳良卿身藏漏捐川土二十塊協捕拘拿送案楊阿明吳良卿同供有友人在安慶輪船帶川土囑我等送交鐵馬路地方蔡太守問友人是誰鐵馬路地方是誰家楊吳均支吾莫答太守商之賈副領事飭將楊吳連漏捐川土二十塊一併備函送歸洋藥局辦理 
[贈詩誌謝] ○王松堂司馬有小樓焉公餘之暇日與諸名士吟詩飲酒於其上自號小樓主人　名手繪成一圖偶吟兩律海內外詩人屬而和者數百主人乃彚而刊之凡有和作贈詩者各贈一部以誌謝忱現已工竣登告白於本報後報李投瓊不讓古人獨步吾知爭先快覩者必不乏人小樓之名傳主人亦與俱傳矣 
[上海文報局內協賑公所接吉林電局姚彥森別駕電音] ○綏心公同鑒吉林豐道臺二胞姊適那拉氏孀居六旬餘因病捐賑吉平 
 
 

Page 4

 
 
銀一千两由蔚泰厚電匯合規平應加五十兩到卽寄收條松叩 
[浙省撫轅抄] ○八月十二日縣丞草韶南稟銷海運津局差○十三日候補縣雙斌稟安陳錫著稟知聞訃丁母憂○十四日富陽典史許澍稟辭赴任○十五日調署樂淸縣東陽縣路自樂淸專丁來省稟奉藩司飭知回本任叩謝 
[江督撫轅抄] ○八月十五日知府崧峻蘇州來○十六日藩轅牌示如皋縣楊春芬因病請假調治遺缺查有試用知縣黃本弟署理○十七日同知司徒　銷解京餉差○十八日代理如皋縣黃本弟謝委江防同知興奎任事朱其煌卸事○十九日程儀洛進京引見○二十日南北洋勘驗軍火候選道馮瑞光上海來○二十一日候補道丁葆元回儀棧 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年八月十七日京報全錄]  
　　宮門抄○諭旨四道錄前○發抄　旨五道○欽差恩等　奏查明會匪倡亂該知縣並無諱匿摺○八月十七日禮部宗人府欽天監正白旗值日無引　見○嵩山假滿請　安○召見軍機　高萬鵬興廉王仁堪文啓○皇上明日辦事召見後至北海○發抄　錫綸奏軍政再請展限奉　硃批着照所請兵部知道欽此○又請以德海輔佐領奉　硃批着照所請兵部知道欽此○錫珍奏一年期滿徵收正額無虧奉　硃批錫珍等奏崇文門徵收稅謙盈餘未能足額着戶部議奏餘依議摺二件片一件單三件併發欽此○又徵收洋藥稅數奉　硃批覽欽此○又解交內殿銀兩奉　硃批覽欽此　○○臣恩承臣薛允升跪　奏爲查明湖南武陵縣會匪倡亂該縣知縣並無諱匿據實覆陳恭摺仰祈　聖鑒事竊臣等奉　命查辦湖南事件正在督飭司員逐欵密查間隨於五月二十五日承准軍機大臣字寄光緒十三年五月初十日奉　上諭有人奏湖南常德府武陵縣洩陂村篾匠徐姓招集亡命萬餘於該村瓦屋壋等處力砦製造軍器賊渠多人均於本年三月舉事知縣李宗蓮希圖消彌經該署知府裕慶請兵剿捕始將首從各犯擒斬多名分別懲辦嗣經該縣揑詞具稟撫臣亦不之問請飭查辦等語土匪聚衆煽亂豈容地方官意存諱匿致釀事端着恩承薛允升確切查明據實具奏另片奏叅署湖南提督李媵營務廢弛貪劣營私各節着恩承等一併嚴查叅辦毋稍徇隱原摺片均着抄給閱看將此由四百里各諭令知之欽此遵　旨寄信前來臣等查叅摺內稱本年三月間常德府武陵縣洩陂村有徐篾匠招集亡命萬餘於該村之瓦屋壋白衣菴等處立砦製造軍器約期三月初三日舉事鄰團舉發該縣知縣李宗蓮不信及派差往查被殺斃一命傷七命則大懼遣馬快石英田勝前往說合希圖消彌署常德府知府裕慶聞信詣提督李媵署請兵該提督因與李宗蓮狼狽為奸意存袒庇經副將叅將等力勸始派兵三百名交副將等分帶並率團勇前進遂斬賊渠一名生擒十數名燬瓦屋壋李家橋梁砦收穫軍器硝磺無算生擒賊中有號三大王八王九大王者業經裕慶審實李宗蓮猶欲爲開脫該府不允始行正法其餘盡行釋放事定後署岳常灃道劉繹稟報旬餘該縣始商之提督揑詞具稟撫臣亦不之問各節若如所奏地方官諱匿巨案貽患何可勝言當卽行文將署提督李媵前署常德府知府裕慶武陵縣知縣李宗蓮分別調撤來省聽候傳訊一面調齊卷宗並行查撫臣卞寶弟按察使豫山遵照原叅各欵逐層聲覆查核原奏內稱三月初旬據署常德府知府裕慶武陵縣知縣李宗蓮先後稟報該縣瓦屋壋地方有外來會匪龍老九潛居白衣菴內勾結流痞土工陰謀爲逆經該縣選差往拿並提臣派委叅將紀交鑑副將馬迎順帶兵會同該縣拿獲要犯鐘業章李發兒周旺生周家艮訊供聽從首匪龍老九糾邀入會謀逆約於三月十一日夜集衆舉事派鐘業章張貼告示嚇索居民錢榖等情不諱李發兒已被格斃鐘業章等解府覆審就近稟商提臣先行正法復查得主謀之趙美畫匠畏罪服毒身死批飭該府縣騐實戮屍並密飭都司申大發將龍老九拿獲解省督同泉司訊據龍老九供係桃源縣人向在鳥龍會充當老冒光緒十二年六月來白衣庵開太吉山堂放飄派周旺生楊金幅爲總理大爺鐘業章爲當家老三周艮爲紅旗老五趙美畫匠爲軍師並有梁么兒李光爕等聚集多人搭棚住宿該犯打得刀矛一百餘件鐘業章買得火藥八十餘斤藏在棚內糾合三百多人定期三月十一日到府城外搶奪起事因聞差拿各自逃散等供該撫以龍老九糾衆謀逆實屬罪不容誅於訊明後卽行照章正法等因於閏四月二十四日會同湖廣督臣裕錄署提臣李媵具奏各在案嗣准該撫咨光緒十三年六月初四日奉　上諭卞寶第奏拿獲謀逆人犯正法一摺據稱本年三月間訪聞武陵縣瓦屋壋地方有外來會匪陰謀爲逆結黨甚衆當即知照署提督李媵派撥將弁會同該縣上緊查拿旋據該縣知縣及提標弁丁馳往該處起有僞示及刀矛火藥拿獲要匪鐘業章李發兒周旺生周家艮等正法並據都司申大發將首犯龍老九拿獲解省供稱與周旺生楊金幅鐘業章周艮亭趙美畫匠並梁么兒李光爕等糾合黨與多人約期起事已於訊供後將犯卽行正法等語匪徒聚衆謀逆實屬罪不容誅業經先後殄除辦理尚爲迅速逸犯楊金幅等仍着飭屬一體嚴拿務獲究辦以凈根株等因欽此恭錄　諭旨移送前來臣查此案犯供係三月十一日起事首犯係龍老九並無篾匠徐姓而原叅則稱徐篾匠首謀爲逆約於三月初三日舉事擒賊中有三大王等 
　　京報　第二千四百六十號　丁亥八月二十五日申報附張不取分文 
　　犯李宗蓮欲爲開脱知府裕慶不允等語與該撫原奏尚多不符查據該撫覆稱此案據該府縣稟報獲犯鐘業章周旺生周家艮等訊供均稱龍老九爲首會內有徐缺缺徐澍寅二人並未稱有篾匠徐姓各供均稱三月十一日起事並無三月初三日舉事之供署岳當灃道劉繹並無一稟正法人犯內亦無三大王八大王九大王等名目續據該員稟獲殷天佑熊定兒二犯尚在研訊等語據該臬司覆稱十三年三月內武陵縣屬之洩陂村有匪目龍老九勾結滋事先後拿獲龍老九鐘業章周旺生周家艮等訊明正法案內並無徐篾匠者僅遽周旺生供有逸犯徐澍寅是否卽係徐篾匠無從查悉將全案齎送等因查閱該府縣稟件係三月初間訪聞龍老九結黨煽亂稟明提督立派弁兵會縣往剿先後拿獲鐘業章等均供三月十一日起事訊明卽行正法均會銜通稟奉批有案臣等以該府縣旣稟經提督派兵剿辦何以擒賊後該縣李宗蓮猶欲開脫是否該府裕慶不允抑或李宗蓮別圖消彌究竟該提督李媵有無袒庇均應確實質明隨飭據前署常德府知府裕慶稟稱本年三月初間府縣訪聞鳥龍會匪龍老九隱匿縣屬北鄉瓦屋壋白衣菴煽惑土工勾結流痞陰謀爲逆當稟經署提督揀派營員由府飭縣督率練軍三百名初八日馳往剿捕立時擒獲鐘業章等各匪督縣隔訊僉供龍老九爲首約期三月十一日起事嗣經拿獲龍老九解省訊供亦自認爲首是龍老九確係首犯無疑惟手下頭目有徐澍寅卽徐大漢係長沙縣人曾習篾匠手藝未聞有賊渠十數人僞號大王之說至匪黨如有萬餘豈三百練軍所能撲散果約期三月初三日舉事練軍係初八日下鄉何以此地方先不蹂躪恐係傳聞之訛三月初甫得匪徒匿名信會商營縣各派兵差密往確探李宗蓮不時詣署面籌散衆擒渠之衆營縣初次下鄉搜捕時匪目李發兒拒捕傷差一名當被格斃未聞有隣團舉發遣馬快說合等事初七日探差查得匪黨實跡回城稟報李宗蓮刻卽至府稟商就近請撥練軍往剿以期迅速遂同詣商提督立傳副將汪迎順叅將紀文鑑選帶練軍飭李宗蓮會營前往於初八日辰刻啓行並未延緩實無狼狽為奸意存袒庇之事營縣兩次率兵差團勇拿獲鐘業章周旺生周家艮各匪目迭經督同李宗蓮審訊確供立予斬梟李宗蓮並未欲爲開脫保釋者均經再三研詢實屬無辜各匪並無三大王八大王九大王者此詞匪黨謀逆先期訪聞立時擒渠散衆均與李宗蓮會銜通稟無所用其揑詞亦未聞劉護道另有稟報等語又據武陵縣李宗蓮供稱本年三月初間訪聞縣屬北鄉洩陂村瓦屋壋內之白衣菴有匪首龍老九勾結土匪潛謀不軌有三月初十日起事之信當即隨同本府面請提督撥派練軍三百名飭於初八日縣會營馳往剿捕各匪逃散尚有登時格斃之李發兒拒捕傷差一名並未致傷七名所帶壯役內有石順田勝之名寔無從說合消彌隨同本府詣提督署請兵同日奉派會營前往何至狼狽為奸意存袒庇亦無俟副將叅將力勸始行派兵又於十四日會同營弁督率兵差下鄉搜獲鐘業章周旺生周家艮等匪目均由府督縣訊明照章就地正法又查有聞拿自盡之趙美畫匠戳屍示儆先後拿獲鐘業章等由府督飭確審各匪目眞姓名毫無別見供內並無各項大王名色旣得確供自應照辦亦何必再爲開脫當時帶獲形跡可疑各名訊係無辜回明本府交族保釋餘如殷天佑等仍行研訊均係由府會銜通稟前護岳常灃道均查照會稟批示有案並未另有稟報旬餘之舉且會銜稟件應商諸本府從未有商及提督者似此殲渠散衆不及一旬自可堂皇具稟無容另行揑詞等供復據署提督李媵呈稱本年三月初七日酉刻探聞武林縣洩陂村一帶地方有會匪煽亂謀逆卽經署常德府知府裕慶武陵縣知縣李宗蓮探報相同立時派委副將汪迎順叅將紀文鑑督帶練軍三百名會同該縣於初八日馳往剿辦旋據拿獲巨匪鐘業章等多名由縣訊認聽從龍老九糾邀謀逆約期三月十一日起事解府復審稟經就地正法梟示並據都司申大發將首犯龍老九拿獲解省訊供與鐘業章等相符卽行照章正法由撫臣會銜具奏奉　諭旨欽遵在案遇匪某亂登卽派撥弁兵剿辦乃分所當爲何須部下將官力勸該縣知縣李宗蓮雖則同城文武不轄無從袒庇事定後該縣稟報均與本府聯銜並未與聞等情核與此案原奏情形相符又原奏叅湖南會匪黨與極衆近年來蠢動却殺之案層見迭出長沙縣去冬搶案多至七八起辰沅水驛商族戒嚴始猶夜聚晝散今則肆行無忌聞有匪首乘坐八人大轎僣服黃袍遊歷各村莊之事地方官一意粉飾本地人莫敢舉發等語札據臬司覆稱長沙屬地方去冬止有何光照家被劫一案業經獲盜正法奏報有案　此本未完 
 
 

Page 12

 
 
[憲示照登] ○兵部侍郎兼都察院右副都御史安徽巡撫部院提督軍門總理糧餉陳爲剴切勸誠以保民命事照得螻蟻尚且貪生人生一世困苦的人運轉時就享福了貪窮人運轉就發財了惟有一口氣不來便十分懊悔閻王也沒法子放你回來人人都知道的無奈糊塗到底的人或爲錢債或爲口角動不動尋短見自盡以爲自盡死了便可蒙混官府同人家打一場官司若他怕打官司就可以訛詐他殊不知白白的替中間人作狀子的說事的打點衙門的尋錢究竟自殘死的與人家害死的全不一樣就是檢骨頭還分別出來從前也有屍親圖財已經騐明埋葬了又聽唆上控後來開棺檢骨到底是自盡就將誣告治成死罪都在洗冤錄上明明白白况且大淸律例上說的遇告訟人命有自縊自殘死及病死而妄稱身死不明意在圖賴詐財者究問明確不得一概發檢若係自盡並無他故屍親揑詞控告按誣告例科斷如乃悍之徒藉命打搶者照白畫搶奪例擬罪仍追搶毀物件給還原主其勒索私和者照私和例科斷勒索財物入官這是陽官律條宋朝傳下來慈恩玉歷上說不奉勾帖擅自輕生自刎自縊服毒投水等類尋死者每逢戍亥悉如臨死痛苦照樣現形或七十日或一二年之後押魂歸　尋死之處毋許受享羹飯紙錢這是陰官律條如此看來要想審人也審不着要想尋錢也尋不得自己白送了性命還要在地下受罪你們想想犯着不犯着而且人已死了還候官府相騐糜爛血肉暴露形骸傷心慘目可憐可憐如今又加洋烟各處皆有土店到處皆有烟館買取甚便不比藥店砒霜信石所以死的更多你們想想要錢做什麽的人人都說財爲養命之源如今命都不要了要錢做什麽人要錢時過日子一個人過着莫趣所以有兄弟妻子如今一個人尋樂死活的就抬屍首到人家想錢錢一天講不妥屍一天不收兄弟夫妻都不相顧古語說兎死狐悲物傷其類像這般人連狐兎都不如了你們摸一摸良心可對得住死人對不住天還教你發財麼又有人家夫妻不和或因頂撞公婆娘家就攛掇他尋死好替他出氣或因病身故揑稱他身死不明無論親屬男女邀同前往打毀什物百般拚鬧不飽不休甚至揑詞混控總期傾家而後已更有做父母的自己覺得年老不中用不如尋死了替子孫爭幾個錢那不明白道理子孫也就送他上路這等人天理全無更不用說當日廣東吳羅氏將伊夫羅瑞康致死圖詐一案浙江有蔡允光聳母自縊圖賴一案至輕也要問斬决的爲此示仰各屬百姓知悉你們往後遇見不平的事先忍半個時辰的氣定神想想是自己的錯事人家的錯果然人家十分欺你輕則投人理講重則告官有憑有據官府自然替你作主用不著尋死若是有理的事做假命案想人的錢我總呌你半個錢也得不着還要照誣告例圖賴例搶奔例私和例辦你枷杖徒流人財兩空若是老年人尋了自盡我先問他子孫可攔他救他沒有若不曾攔他救他救將他的子孫問不孝之罪若是服洋烟身死更要問他親屬死者向來吃烟不吃烟如不吃烟究問烟土徒那裏買來土店烟館曾否向其盤問如土店烟館不曾問他貪利也不能無罪你們總不要懊悔再者差人持票下鄉原是教他辦公不是教他詐人錢的我見了州縣官無一次不諄諄教他約束書差你們大約都知道的萬一有這等事你們儘可到官同他講理也不可一口氣想不過來就去尋死就將他辦了死罪再也不能活了再者婦女糊塗更多你們做公公做爺的要將我這告示時常講與媳婦兒女聽做丈夫的要講與妻子聽做兒子要講與娘聽自然家門淸吉不遭橫事要緊要緊特示鄉村識字通文之人遇見鄉里有氣忿想尋死的務將此示苦口苦心講與他聽勸得一人便是救得一命善報斷斷不爽也特此在再諭 
[奉題舒母余太安人殉難節略卽請芷厚仁兄正之] ○大丈夫不肯虛生天地間當爲慷慨殺賊凱唱大力環苟遇時窮勢迫力不濟馬革裹尸誓願不生還古來忠臣多如此往事一一垂靑史今人豈獨讓古人世間亦有奇男子不圖正氣出女宗古黟舒母就義何從容寇氛狂逼堅不避干戈擾攘當其衝固遣子婦盡室去母曰吾老復何慮賊衆持戈方入門母兮髪指赫然怒謂汝鼠輩胡猖狂光天化日敢跳梁天兵掃蕩在指顧直搗巢窟昭王章賊亦勃怒割其頸母甘殉節拌首領令子聞耗奔喪回寇已四竄成荒境纍纍屍骨如山邱徧尋母骨涕泗流隣媼有心似相識導視一處遺骸收倉猝　葬一坏土働念劬勞淚如雨人民城郭復舊觀改殯先塋並乃父探風方幸降輶軒褒忠旌節隆君恩母雖歿矣名不朽綱常懔烈萬古存春秋爼豆薦祠廟彤史輝光尤照耀當時死者豈沽名九原瞑目應歡笑渺爾懦夫歌同袍死不得所輕鴻毛請以是母作金鑑節義直凌雲霄高　崇川驪睡軒主秋承保溶鈞拜手呈稿 
[舟行遙見靑山知入錢塘縣境口占成此] ○桂花香裏泛輕舟一抹凉痕宿雨收迎面萬山青欲語片帆行已近杭州　綺禪盫主初稿 
　　意琴室主以粵西名士作滬瀆寓公平章風月婁易星霜秋風乍起忽有八閩之行賦詩留別謹次原韻藉送行旌卽希教正幷呈夢畹大 
[吟壇斧政] ○聽到驪歌孰解憂分襟怕上小紅樓蔬簾蟾影人聲靜旅館蟄吟客夢留酒盞詩筒懷舊兩白蘋紅蔘感新秋片帆遙指閩江去好向壹南記勝遊○秋夜不寐有懷湘水詞人　剔盡殘缸未忍眠思君爲劈數行箋自從別後無消息風雨吟哦倍黯然　斜風細雨冷雲屏靜夜更籌不耐聽最是苦吟無賴甚一燈如豆小窓靑　惠馨山人廉石氏稿於延芳小舍 
[中秋後二日晚霞生招飲恫韻閣以病不能赴約力成四詩寄贈徐鳳琴詞史卽博席上諸大吟壇一粲錄請高昌寒食生正之] ○名花提倡賴名流一曲求凰雅事留玉漏西風金井月妬他消受十分秋　宵來綺夢圓於月月下吟情豔似花濃福淸才兩無憾詩仙眷屬酒仙家　江天如水夜如霜病倚秋燈一枕凉同此琴心忻戚異懶從絃外辨宮商　不信銷金別有窩藏金屋子夢如何　晚霞甞夢至一處榜日藏金屋固是佳兆　晴霞到晚非常豔毋怪田郎豔遇多　二素仙人稿於意琴室燈下 
[題嚴芝楣先生感蓼廢吟圖率成七律二章錄呈霧裏看花客北濠居士靑藜閣主人吟壇削政] ○岡極悠悠籲彼蒼桮棬手澤撫周詳萱堂棄養年猶樨　先生墮地甫彌月痛遭失恃　菽水承歡顏未償回溯劬勞頻感喟不忘鞠育此旁皇克哀劇慰先人志　紫誥榮膺遂顯揚○繦免深恩迄未酬至情至性慣綢繆循陔奈歉瞻依養陡屺空教想像留耿耿存心縈寸草綿綿長恨寄長楸廢詩門下無遺憾今日披圖淚欲流　平江不羈生樂甫嚴家駿呈草 
[恭頌施少欽年伯福壽] ○仁心周七省而遙歲活人億萬計　嘉獎拜九重之命願祝公千百年　年愚姪薛福辰頓首拜譔 
[舒母余太安人忠節歌] ○君不見森森凌霄竹獨抱堅苦心鬱鬱壽萱草堪爲良女箴惟有安人獨從容勤儉持家守寒素生成德性本淸貞早作孤鸞淚睫盈代夫盡孝啜藜藿女嫁兒婚了向平婚嫁初了弄孫纔忽驚干戈動地來鴟張凶燄遍黟色子婦催行心益哀安人回言吾已老汝輩避賊計宜早獨坐家庭待賊來唾駡而死埋黃草令子聞耗睦州歸撫膺長慟失慈闈幸賴鄰媼指遺骸合向先塋葬玉徽吁嗟乎死夫有烈女死國有藎臣安人守節兼殉難應是瑤池歷劫身賢哉邑侯欽其德載入邑乘垂女則大吏請　旨爲建坊忠節祠開拜　恩敕令子欲彰賢母風開明節略寄詩筒鄙人一介愧書生作傳合歸靑史功　桐鄉永叔沈善成拜稿 
[韻三仁兄大人有滬瀆之行於時疏雨敲桐嫩凉滌暑率成一律以代祖餞卽求郢正] ○風捲濤聲海國秋逍遙快作采眞遊墨香染袖呼詩伯花氣薰杯拉酒侯譽擅出藍徵妙悟　君遊莊貴嚴先生之門精究幼科　願殷保赤在誠求　君因海上幼科甚少設局滬北案期診治具見保赤心誠　相期滿載書和畫共泛襄陽貫月舟　雙紅豆館主芷鄉顧麟未是草 
 
 
