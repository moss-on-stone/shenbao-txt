# 1909 - 219 - 4913121

 

Page 1

 
 
   
 
 

Page 2

 
 
上諭 
　　 
[監國攝政王鈐章] 六月二十九日內閣奉上諭監國攝政王面奉隆裕皇太后懿旨昨日禮部奏九月二十七日孝　欽顯皇后梓宮奉移菩陀峪定東陵十月初四日永遠奉安一片孝欽　顯皇后永遠奉安典禮綦重皇帝理應恭往以盡孝思惟念皇帝尚在　沖齡且節屆冬令天氣漸寒銜哀遠出實非所宜屆時予當前往恭送　皇帝不必同行欽此上諭隆裕皇太後於九月二十七日跪送孝欽顯皇后梓宮後啟鑾三十　日駐蹕隆福寺行宮十月初二日祇謁各陵初五日由隆福寺行宮啟　鑾回京沿途地方毌庸另備御道所有應行典禮並一切事宜著各該　衙門及直隸總督敬謹預備欽此上諭本年九月二十七日孝欽顯皇后梓宮奉移山陵已諭令沿途地方　毌庸另備御道其梓宮經由之路一切應辦事宜着端方敬謹預備務　從節省所需經費准其作正開銷不許絲毫攤派民間以免擾累欽此上諭恭纂德宗景皇帝實錄稿本著陸潤庠敬謹專司勘辦欽此上諭薩鎭冰著開缺作爲海軍提督廣東水師提督　着李準補授欽此上諭雲南交涉使着世增調補湯壽潛著補授雲南　按察使欽此　軍機大臣署名奕劻世續張之洞假鹿傳霖那桐宮門抄　二十九日召見軍機　會述棨　汪榮寶論說 
　　 
[論普通教育上二大問題] （三續）　丁美國　美國教育。胚胎于英吉利。然爲純粹的社會主義。不分等級　國民自六歲起入小學校。至十四歲卒業。進中學校。分四部。曰拉丁科　學部。曰古文學部。曰近世語學部。曰英語學部。均四年或三年卒業。　戊日本。　日本教育。近雖模仿于德意志。然其始基。則以美人史克脫　爲之先導。故普通教育。亦屬不分階級定制。尋常小學校。六歲就學。四　年卒業入高等小學校。分三級。曰四年程。曰三年程。日二年程。凡有志　于中等以上教育者。就二年程高等小學。其或急于謀生。不願入中等 
 
 
 

Page 3

 
 
　以上學校者。進四年程或三年程不等。由此觀之。各國普及教育其修業年限。規定明文。或以八年。或以七年。惟日本則因國民生計艱絀。急于謀生。故義務教育。不能持久。暫以四年爲限。然彼邦教育家。則又生國民普及宜延長不宜短促這祥。而汲汲于增智慧強身體養道德。以四年之限終嫌太促。近有展至六年之議。而我中國何如者。而我中國之初等教育果何如者。五年之初等。定爲經制。然未嘗強人以必習。固無所謂義務之教育也。而讀經講經之說。牢結于胸中。根深蒂固不可驟拔。至今而忽議變通初等小學章程。有三年級或四年級簡易科之設。吾不知學部定章。命意何若。謂造就人格也。則個人之價值。原非可以一蹴而幾。茍欲造就個人之價值。必先造就個人之品格。吾人一身。無品概。無行誼。斯謂不合人格。謂發達人性也。則教人之道非就一端一事而言。直欲人生于事事物物有完善之基礎。智識感情意志三部分。必一一發達之而不拘于一偏。否則即不得云普及。以至重至大之希望而顧。定爲至淺至短之限期。其學也聽之。其不學也聽之他人所定爲七年八年。而尚恐其學力之不充。設立種種之補助學校。以培養其道德。暢茂其心性。中國若恐五年之過長。而反別設一三年級四年級之簡易科。以爲初等小學之補助品。其可乎。其不可乎。此普通教育上所不可不研究者二也。嗟嗟。教育者。興國之要素。教育通理。繁賾奧衍。主實際。不主空談。茍僅以一已之意見。見諸行事。其措施斷難盡。善惟日演繹教育家論議。與先進國施行方針。融會而貫通之。更按之以本國時勢。定爲至當不易之法令。若者爲我國所宜學。若者爲今日所宜亟言普通而普通之眞髓何在。言初等小學而初等小學之精意何存。如購物然。入五都之市。必先定一目的。以得適用之品物。如築室然。當締搆之初。必先製一精圖。以爲輪奐之希望。況教育之道。有精神。有物質。學校章程者。教育之物質也。而學童階級義務年限二問題。則教育上之精神也。茍合教分教之主義不定。則入學之初。父兄子弟。先無以定其志趣。而今歲甲校明歲乙校之弊生矣。不曰。學校中品類不齊。即曰學校中課程不善。氓之蚩蚩。初不識何者爲志向。何者爲合羣。但覺校章錯雜。茫然而無所適從。至所謂道德哲學社會哲學。更無論矣。若夫義務年限不定之流弊。其影響於教育界者爲尤大。學童之就學。雖爲國民所必需。然茍無一成不易之年限。懸爲準的。則入學以後。或一年而輟矣。或二年而輟矣。求所謂三年程四年程之卒業。已屬渺乎其不可得。一國之中。上等社會若而人。中等社會若而人。而所謂不識不知下等社會之愚民。實占全國之最多數。是故國家之行普及教育也。非爲上等社會計。非爲中等社會計。正爲此全國中無數下等社會之愚民。啟發個人之顓蒙。以促進全國之文明耳。而謂可不規定年限以謀教育之普及乎。記者敢爲一言以正告國人曰。世界上萬事萬物。皆發源於始基。作始也簡。將畢也鉅教育之道。何莫不然。分教合教。在各國既有行之者矣。我國今日。在初等小學校。則宜以合羣爲重。不分上等下等而就學于一校。迨高等小學以上。始各因其志向以別爲差等。若是者庶不失爲普及教育之正鵠至義務年限。則當折衷于東西洋各國。暫以六年爲規定期限。其在今日宜延長初等小學之年限。而不當別分階級。定爲三年程四年程之簡易科。宜縮短高等小學之年限。如日本例。別爲等差。而不當施之于初等小學校。（完） 
[專電]  
○電一（北京）陸軍部奏派朱恩黻往各省密查軍械暨各鎭編練情形奉旨依議○電二（北京）海軍籌辦處奏暫設職掌遴員充補奉旨依議○電三（北京）東督錫良連日密春東省交涉異常棘手○電四（東京）日本練習艦隊司令官伊知地海軍少將及參謀長坂本海軍中佐謁見天皇奏陳該艦隊阿蘇宗谷兩艦巡洋狀況及候補生練習次第○電五（東京）東亞興業公司創立總會於西歷八月十八日開會工學博士古市公。威既被推爲總裁。○電六（東京）美國各商業會議所會商美國鐵路公司預備特別列車專用日本實業家之事。○電七（東京）日本銀行於西歷八月十三日實行減利規則。○公電（蘇州）各報館鑒蘇州物產會借留園爲會塲七月朔開幕十二日閉會初五至初八招待女賓餘日招待男賓倘荷各報記者惠臨指示毌任歡迎豔緊要新聞一 
　　 
[京師地方自治章程將次入奏] 北京　　○民政部廣尚書日前與各堂提議謂京師爲首善之區地方自治一事自應提前辦理以爲各省之倡惟京城地方遼闊奏定城鎭鄉自治章程。多不適用必須分區辦理始能聯絡一氣查原定章程雖有分區劃治之規定惟區內 
 
 

Page 4

 
 
並無准設議事董事等會之明條現擬另訂京師地方自治章程其大綱係內外城分區辦理。卽以警區爲自治區域。區內准設議事董事會。務使各區成一自治團體各堂深韙其議已飭司員起稿日內即將入奏　　 
[澤徐二尚書對於借債修路之偉議] 北京　○澤徐兩尚書在內延與某邸提議借債條修路弊害甚大。即以京漢而言。較之各路蔓生糾葛者固已稍善然觀收回後入欵之比較則十餘年來。失利奚啻數千萬。金現在各國爭投資於某某兩路其害十倍於前。亟應設法謝絕。以重路權而免遺累。某邸極以爲然擬俟張相國病稍愈即行妥商辦法　　 
[籌辦海軍最近之計畫] 北京○經費　度支部各堂會籌海軍經費已非一次終無長策近聞澤公與慶邸會商議將籌欵方法分爲三種（一）十之四。歸各省攤派（二）十之三由外省大宗定欵中指撥（三）十之三歸各省億及旅。外華僑捐助凡捐欵者按其數之多寡。酌令遣派子弟入海軍學堂肄業。其自願投効者則按所捐之欵茍足購造極小軍艦一艘。即奏請御賜匾額。並優詔裦。獎聞慶邸深然其說擬不日與薩軍門商議取決奏請施行（按此條略見前報專電）○軍港　薩鎭冰軍門對于籌畫軍港。一事最注意於威海衛榆林港三門灣。三處以威海衛爲北部軍港榆林港爲南部軍港而以三門灣居中控御南北惟三門灣與舟山島。及榆林港與霞浦港。形勢均佳擬派遣諳悉測繪人員前往詳加考察。繪具圖說申報。再行核定　　 
[軍機處進呈述旨之辦法] 北京　　○攝政王前諭諸樞臣清編述旨各節。係內閣每月照例繕編具奏之件仍如其舊其軍機特派章京。敬謹編述。者係分別發鈔不發鈔之硃諭電旨。及自光緒二十七年迄今關於憲法各諭旨另行編述。按月進呈。並詳註軍機字寄各函件以符樞臣承宣之制　　 
[津浦鐵路之善後策] 北京　　○日前端督請訓時攝政王於召見軍機後特召入內垂諭津浦路政善後事宜。著端督與魯皖蘇三省巡撫。及督辦徐尚書。等切實會商整頓全局。勿蹈前此之弊。云云訓諭數小時端督退下已近午時矣　津浦督辦徐大臣。與帮辦沈大臣會致魯蘇皖。三撫要電略謂該路線長工鉅。又值敗壞殘局。現與端帥籌議。擬將全路人員淘汰澄清。必須搜羅才俊。以資臂助。貴撫如有精幹賢才。希即函薦以。便延聘　自津浦鐵路北叚叅。案發表後李德順等。已分別懲處頃聞督辦大臣徐尚書。以津浦鐵路原分南北兩路。各設總辦一員。北叚整頓近已稍有端倪南叚積弊。雖不若北叚之彰明較著然亦久有所明。若不澈底查究。殊與路政前途大有關係刻已密派妥員前往叚嚴密查辦。一俟吳報到部即當核奪辦理　津浦鐵路北叚總辦李德順。既經奉旨革職。所遺北段總辦一差聞督辦大臣徐尚書已決定委派郵傳部丞叅上行走林某接任。日內卽將專摺奏請　津浦鐵路南段總辦某觀察。會向某國將該路不急用之材料。儘先買備。以便從中漁利。現聞督帮辦易人異常惶恐已密派戚某。來京探聽消息　徐尚書近已派有二員。到津接收北段總局事務。　　 
[中日會議安奉鐵路問題]  
　　○字林報載二十八日東京電云駐京日使伊集院昨與外務部大臣那大軍機開第一次安奉鐵路會議東京官塲因安奉欠路　務權利。爲條約所規定。且鐵路地段時有鬍匪結隊爲惠故堅執不肯棄讓比權。　　 
[直督奏陳建築諮議局動用欵項] 北京　　○署直督那相片奏云諮議局依限成立亟須建築房屋業經前督臣奏報在案當由籌辦處司道叅仿各國規制繪具詳圖投標招工承辦迭經該處官紳會議並延熟悉工程之員將一切作法逐件細估造具圖冊詳經前督臣分咨憲政編查館民政部度支部查照立案所有議塲辦公室。接待室旁聽席。休息室議員住室規模尚稱完備。共需銀十二萬兩。經前督臣飭由運庫動用陸續　交該處按照佔單分期發價業於六月初一日開工。據籌辦處司道詳請具奏前來奴才得經詳加考核該處擬定建築辦法詳細估單祇取宏壯堅固不事侈美外觀順直議員較各省爲多。是以建築費用較鉅。尚無虛冒濫用之弊六月二十日奉　硃批知道了　　 
[直隸紳民恭送那中堂誌盛] 天津　　○那中堂原定於二十四日早七鐘回京因新督端午帥改於二十三夜四鐘由京起節來津至七點十五分始到故那中堂改於八點半鐘回京先一日由直隸團體事務員在新站巡警局旁搭設蓆棚內設台座特備酒果門外懸燈結綵高揭國徽四面商旗兩面另有水紅色方旗兩面分揭棚之左右上嵌黑字大書。（直隸紳民恭送那中堂）九字屆時紳學商工各界人等到塲恭送者二百數十人。公推李士銘石元士王賢賓寗世福四君爲代表。約八點餘鐘中堂乘輿而至紳民等在柵前排班站。中堂降輿對衆連揖。衆還揖隨由代表導入棚內敬酒致頌詞中堂云直隸民情樸厚開通最先。故近來民氣甚好。惜找到此未久。並未作甚事。今承歡送找匪惟感激且慚愧寗君世福答云總是我直隸人福薄。不能久沐德化。深可痛惜。中堂云我等有緣將來仍可再見且云津浦路一案。我本不應過爲已甚。致傷同寅之誼。奈李德順。等行爲我實忍不下去。故不得不從重辦理。又云楊村河水汛濫居家門前多泊小舟甚可悲慘似應設法籌欵。將該河大加修理。約略計之。須籌欵八萬金。當能敷用我回京後擬奏請由度支部籌撥四萬金。再由直隸自籌四萬金。大家能竭力設法籌措方妙。王君賢賓答云容即會商辦法談畢讓酒中堂興辭行時王君賢賓云此後 
 
 

Page 5

 
 
我直省如有爲難之事。仍請中堂大力維持中堂云此後倘有爲難之事即請隨便寄信一對。我必辦理。中堂出棚升輿又對衆拱手隨入車站官廳少時豋車各紳民等又齊到站台迤西空地處排班恭送。火車開行後中堂在車門外向衆連連作揖極爲謙和。及火車。去遠衆乃。散歸。　　 
[學部設立憲政研究所] 北京　　○學部現擬在本署設立憲政研究所。聘請諳於禍國殃民法之留學畢業生充任講習員。專以研究憲政爲主義。凡本屬堂司各員。於辦公暇時。均可隨意聽講。限以半年爲期。自七月初一日開講。至本年十二月初一日停止。　　京師近事 
　某大臣日前在海軍處會議時頗主借才友邦任以叅謀顧問等職以資贊襄惟薩軍門對於此議極不贊成故未定議。　聞政府擬派蒙古喀拉沁王管理新政要差。使得發舒蘊蓄以展其才現已位置妥當不日發表。　禁衛軍已由第一鎭內挑選一營。擬駐南苑訓練。所有第一鎭兵額擬由八旂兵丁內遴選。昨日已由陸軍部行文八旗保送。　各科大學本年將次成立由各高等中學畢業學生升轉惟經科大學爲中國所特有。並無程度適合之卒業生。可以升入。故學部擬由舉貢中選擇。既得駕輕就熟之益又爲科舉中人推廣出路用意至善因開辦在即。行文各省定於八月初間考試。　大學預備科自舊班畢業考入新班由學部奏改北京高等學堂仍在原地授課現因分科大學新建校舍尚未竣工暫在原大學堂處開設分科大學而。以預備科學生借譯學館地教授。俟分科大學建成即行復舊　學部日昨咨行各省提學使大略以國家不惜帑金廣設各項學堂原屬陶鑄人才以備異日効用該諸生等。自應專心向學力求上進。尤宜敦品爲先束身自愛所有。地方政事不准從中干預茲。特先行頒發禁律各條飭令各自遵守　農工商站溥尚書擬。派幹員。前往庫倫。考察各項實業。以資提倡興而實業起程之期。約在秋間。云　聞某軍機面奏攝政王已革道員李德順罪重罰輕。不足以昭炯鑒。當此興辦路政之際該道如此貪贜枉法。豈能輕恕。請旨飭追贜私以重路政。嚴加懲儆以戒貪污。聞攝政王已允所奏不日續佈嚴懲詔旨　法部人云貽榖案日內卽行入奏探聞內容大略。均已洗刷淨盡。惟發往新疆。作爲了案。　保定速成學堂陸軍畢業生現已考竣俟秋間隨入近幾各鎭會操。實習野戰。即分撥到鎭見習當差　署直隸總督軍機大臣那琴軒相國此次交卸後卽行來京聞七月初二日。政務處會議。那相國尚有臨議會商之要政。　端午帥此次赴津履新暫假前津浦鐵路督辦呂大臣行轅爲駐節之處。俟楊文敬靈柩發引後再入督署。聞天津紳民因北京學商界有歡迎端午帥之盛舉擬俟午帥接篆後。亦開歡迎大會。以表欽慕。　各　咨送留美學生。刻已陸續到京日前政府議決先在北京設立留美學務處。一所派外部參議周自齊爲總辦自七月十一日起。至十六日止。將咨送各生分省考試聞此次考試專以拉丁文字爲主。非有拉丁文程度者概不取送云　日前湖南王闓運電致張相國謂此次粵漢鐵路借欵問題。關係於中國前途甚大湖南爲路線必經之地。凡屬湘人皆應有保全此路之責任。現時成議未久廢約尚不甚難。所有湘線路欵。定由湘人自籌自辦。決不容外欵攙入致失全省路權。卽希大力維持湘人受賜匪淺 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
　　 
[浙省清理財政之忙碌] 杭州　監理官之求言　財政監理官王清穆錢應清致浙省各地方團體書云立憲爲自強張本理財乃庶政根源而其要實不外官與民相見以心上與下相助爲理今國家豫備立憲宣布籌備年限亦既將關於財政應行籌備之事宜昭示中外復由度支部奏頒清理財政章程部設清理財政處省設清理財政局以列欵調查爲入手以分年棕核爲程功。以截清舊案爲刪除轇轕之方。以酌定公費爲杜絕瞻顧之計。以劃分國家地方經費。爲清理中之要領。以編定豫算決算表冊。爲清理後之方針。實事求是期在必行蓋財政者國家之命脈而清理財政者籌備憲政之權輿清穆等猥以菲材忝膺使命職司監理于役是邦深懼不克勝任致辜朝廷開誠布公循名覈實之至意顧以兩浙爲東南賦稅較重之區上級則有省垣。各署局所之財政。下級則有十一府七十六州縣之財政。現當清理之際非特與中央有密切關係抑且與地方有永久。關係入欵。如田賦鹽漕關稅釐金。以及其他雜項出欵。如廉俸餉糈教育巡警。以及其他雜項大凡見諸案牘者出納之數已屬浩繁。又有內外擋案所無而習慣上視爲通例者名目更難究詰。財政棼亂急切不可笆梳在本省大吏督飭所司主持局務固自有鈎稽攷核之權報告清釐之責惟是立憲之精義。在使國家與人民。權利義務。上下分明。而相維相繋之中。尤以財政爲第一關鍵。諸君子既任地方代表則凡關於財政一切事宜本有建議發言之職以輔助長官之不逮清穆等督催稽察責有攸歸值茲與民更始之時竊附周爰諮謀之義統籌全局究竟何者爲利。何者爲弊。何者當因。何者當革。何者可減。何者可。增諸君子生長於斯利害身受見聞較確計畫必精儻有條其所知據實具告者。清穆等願承教焉。公諸輿論敢忘先帝之綸言示我周行尚乞邦人之嘉惠簡則如左　（一）條議說帖不拘成式惟不具名。或具名而以私嫌告訏個人者例不閱。　（一）依據調查條欵各就地方情形說明沿革利弊。與其實在確數其條欵所無。而慣例所有者。得特別拽出。　（一）收函處在凌木梳巷行館。或就近交由議紳。遵照部頒局章第八條第三項轉行具報本省財政局。　藩司之造報　藩司統計各欵現已辦有頭緒茲查得其內容如下（一）藩庫內銷各欵。向來報部姑作罷論（二）向不報部之外銷現均一律造具。月報冊。移送財政局彙辦照歷年庫賬。一無遺漏（三）歷年積存外銷各數目。亦均謄出如數列入報告冊。（四）藩司及庫廳書吏所得平餘如數和盤托出。（此係各州縣解省錢糧項下所得按每千兩大中縣隨收銀二十兩小縣十兩藩司得二十分之七餘均庫官書吏分派）（五）自匪擾以後庫帳從未清理迄四十餘年之久欵目繁多糾葛難免現已飭令在事各員悉心稽查並督同承辦書吏。澈底根究。必須欵欵相符。纖悉不遺而爲一省之倡。（六）監理財政官監查藩庫時照開報之實存銀數逐細點騐相符。毫無弊混一俟報告造齊從中或有不實不盡之處不難根究庫賬及簿冊案據云。　財政報告之咨部展限　司道關局出入各欵向例應造春季報告　限於夏季內一律辦齊彙總編造達部茲因財政官履任伊始爲時甚促各庫欵目紛繋必須逐細清理以昭覈實。增中丞業經電商度支部准予展限三月。　財政局之用人行政　省垣財政局自正副兩監理官到省後連日調查各庫所存欵項異常認眞即局內辦事人員亦大半添。委日昨撫憲增中丞查得各科人員尚未足用業已札委法政畢業生馬君兆龍朱君統會陳君簠三人充各科科長。以資辦公其月薪聞每人一百二十兩云財政總局現因各處送到宣統元年春季報告冊格式紙張均多參差不齊。特於前日通飭應製前項報告等冊務遵頒。式造具六柱清冊概用官紙。以清眉目而昭劃一分類新聞 
政界 
　　 
[實行開放奴僕之計畫] 廣東　　○奏請放奴一事業經字寄到粵札行各屬遵照現聞大憲以此等陋俗實非立憲政體所宜已決議一律開放另編戶籍報明大部立案近又札行各屬一體查報略謂鄉族有買貧民子弟爲奴屢代任聽驅使寔爲地方陋習亟應一律開放准予編立戶籍報明立案合就札司通飭各屬確切查明從前賣身爲奴其子孫仍爲奴僕者分別妥籌辦理并將查明籌辦情形禀司彙詳核辦　　 
[咨請改訂清理財政局章程] 安慶　　○清理財政局奏定章程會辦以下各員常川駐局即係承啟樞紐之員杳安省奏設清理財政局派委各員有提調帮辦等名目紛歧錯雜實與原章未合刻經度支部咨請皖撫將該局提調各員按照定章酌改相當之差俾歸畫一並令該局將辦事細則從速釐訂報部查核　　 
[南田島會詳請設專官] 浙江　　○寗波所屬之南田一島孤懸海中形勢險要港灣紛歧舊設保甲局一所兼辦全島墾務並有防兵數營而地面遼闊顧此失彼致海陸扼要處所概被劇盜佔據如大佛頭山有石洞數十深闊幽邃峯高嶺險明知爲盜窟而不敢往剿其餘如金漆門高塘大小鳥巖珠門龍泉塘等處概被梟桀佔據黨羽衆多近來勢愈猖獗時有殺人祭旗出海夥刦情事前經保甲委員田大令馳禀各憲請兵痛剿增中丞當即咨照提督軍門派隊搜捕並分飭司道妥籌辦法刻藩臬二司會同督練公所寗紹台道一再妥商詳復撫憲擬請設立專官或改撫民同知節制防軍盡力防剿俾資整頓增中丞刻卽據情入告候旨遵行云交涉 
 
 

Page 11

 
 
　　 
[東沙島交涉最近聞] 廣東　　○開闢東沙一事前經由部電粵詳查在案現大憲查得該島水陸物產礦有金鐵磁燐森林有紫檀油雜等木此外珊瑚玳瑁珍珠及石花海藻雀糞等物皆採用不竭若能乘時開闢實足以挽大利而固海疆現已將該島水陸形勢及出產品物詳陳政府酌核妥籌　便切實興辦又聞日人西澤氏擬俟東沙島案了結後移其工人往琉球某島開採因已查得該島物產不亞於東沙實一無主島云　　 
[盜賣公地交涉案將結] 常州　　○奸胥毛菊生吳坦生盜賣公地致與美教士交涉蘇撫派陸守來常查辦等情已見前報陸勉齊太守當於前晚到常庽式陽公學先飭武邑令提審吳毛二人具結限兩日內退出定銀交呈單據逾限卽行嚴懲一面傳諭教士誤買公地致生糾葛不如退還單據免爲奸胥所欺教士已有允意此案當不難了結矣軍界 
　　 
[電商添卡查搜軍火] 廣東　　○粵督以近來西路匪風日熾大則糾黨竊發小亦據劫橫行屢經添營痛剿迄未盡絕根株推原其故實由恃有軍火接濟故肆行無忌雖經嚴飭各文武廠卡嚴緝但細察形勢一自德慶州至都城藤縣戎墟一帶一自羅定州沿山至岑溪北流一帶均皆偏僻險阻而又四面交通向無口卡設立從前已多由此偷漏稅釐難保匪黨不因利乘便在此偷運接濟現擬就該處扼要適中之和坪泉涌兩處設卡添員嚴行查搜以資杜絕而保治安業已將情電商西撫并札屬一體查照妥籌辦法　　 
[籌辦八鎭陸軍監獄] 武昌　　○陳制軍近准陸軍部咨湖北第八鎭陸軍成立有年軍容完備亟應遵本部去歲奏准章程開辦陸軍監獄懲治軍事罪犯相應咨請轉飭該鎭統制務於本年內設立以符定章免成缺點昨已札行張虎臣統制遵照迅速籌劃經費建築監獄免干部詰學務 
　　 
[全省自治研究所預備開講] 浙江　　○浙省自治研究所報攷人數前後千餘人昨已揭曉取錄三百八十人原議每縣取四人嗣因各縣投考人數不足或并無人應考今定以每屬若干縣應取人數通計在內以便明年各屬開辦所聘教員均係留學日本法政畢業生現在本省或會在外省任事素有名望者茲悉其規定課程共分七門（一）法學通論（孫董才在籍翰林由浙撫奏留者）（一）國家原理（陳敏人全浙師範學堂優級歷史地理科教員）（一）憲法綱要（同上）（一）財政（呂明珊日本法政大學法律專科畢業現充巡警講習所講師）（一）經濟（徐芝生浙江法政學堂教習）（一）地方自治制（邵仲威諮議局籌辦處科長杭屬當選議員）（一）行政法（王葵若籌辦處科員）聞定於七月初二日開講　　 
[皖江中學監督濫費之狀況] 蕪湖　　○蕪湖皖江中學堂由關道督辦每年常年經費約計萬金自李守永鎭監督該堂三學期內濫費乾沒數達五六千金其中以去年國恤期內在該堂請酒酬客開支一欵最爲駭人聞聽關道郭子華觀察已派王曹二委員會同皖南教育會調查員稽查屬實關道即將教育會照復情形札飭該監督自行明白禀復云實業 
　　 
[官銀錢局收回銀票之爲難] 廣東　　○粵督准度支部咨開查銀行通行則例第一條第二項紙幣法律未頒布以前官設商立各行號均得暫時發行通行銀錢票等語此係一時權宜之計現在本部籌辦畫一銀幣此項銀錢票頒發過多恐於劃一銀幣不無妨礙亟應限期停發以接到部咨之日起算半月爲限凡各省官商行號未發者不得再行增發已發者尤應逐漸收回以示限制而歸統一相應飛咨貴督轉飭該省官銀號一體辦理等因當以粵省開辦官銀錢票紙約七百餘萬元所得票價除酌留應付票銀外餘均發商生息將息奏撥新軍餉需若將未發行之銀元票不再增發已發行之銀元票逐漸收回非惟頓窒利源抑亦有失信用民間一聞此信難免不紛紛持票兌取現銀則存欵勢必全銷新軍餉需亦將無着恐於粵省大局不無窒礙惟事關通行部章究應如何辦理昨特札行善後局督同官銀錢局委員悉心妥議詳覆察奏　　 
[商會第二次會議出品協會] 廣東　　○江南勸業會廣東出品協會第一次會議情形經見前報昨在商會開第二次會議其提議事件列左一議籌辦處公議設在晏公街總商會內一議籌欵出品公議先集股本三十萬元辦天然品工藝品之精良者運會陳賽如須擴充再添股本其餘行商自願運品物前往或附本會之內均爲贊成一議舉協理公議先事部分一議由總協理延聘書記員速擬集會股本及辦事草章定日宣佈一議先刋關防文曰江南勸業會廣東出品協會之關防由勸業道詳請督憲刋送行用　　 
[蕪湖商會舉定總協理] 蕪湖　　○蕪湖商會總理李君榘接辦已屆三年刻已辭職各幫商董遵章投票另舉陸君如珩得票最多數爲總理湯君鈺泉得票次多數爲協理刻已禀請農工商部並呈請督撫憲立案雜記 
　　 
[梁鼎芬提倡國忌守制之通告] 廣東　　○禮學館顧問官梁鼎芬頓首上言竊惟上年十月兩日之內連遭大喪薄海臣民如喪考妣日月有盡哀痛無窮伏惟我孝欽顯皇後德宗景皇帝盛德在民豐功邁古凡我士庶皆目見身親與懷古謳思用情全別況廣東明尊親之大義在先朝有紀念之溫言（光緒廿七年黎君國廉陳君慶桂馬君慶詮陳君昭常譚君學衡恭進方物奉旨有深明尊君親上之褒八月鼎芬赴行在召見孝欽顯皇後面諭此事我母子此回至苦廣東人記念我母子實在難得言畢泣下先帝泣下鼎芬亦泣下追念泫然）八載如馳九齡竟奪今者挽持不及時日又更回想冬寒可勝雨泣我廣東百姓卜懷慈孝下抱忠誠鼎芬竊欲於我孝欽顯皇後德宗景皇帝每年壽忌誕辰不宴會不嫁娶（國忌例如此但遵行者不多）省會紳商諸公爲之領袖永遠實行由城及鄉自近而遠必使我廣東百姓處如此人人如此方足以殫臣子瞻戀之意生死不二之情至省會外府外縣各公所每年此日如何盡禮 
 
 

Page 12

 
 
俾行路之人觸目悽心悉聽紳商諸公議定全省遵行今我先帝壽誕爲期已近壽詞與挽詞如接生母與違母同悲人心不同愛君則一鼎芬雪車灑血霜店驚魂既叩竭之艱危復歸來之遲滯風難寒柏幸一息之尚存病馬枯葵恐餘生之無幾敬商耆老告我友朋同維忠義之邦（上年大喪陳庚如兄弟所居鄉無一人薙髪者可謂感化至善鼎芬名之曰忠鄉刻石以勸來者）都識君臣之分有裨世道可止邪心其諸懷忠之彥守禮之儒有所取焉宣統元年六月二十三日鼎芬頓首　　 
[裹下河農民困苦之現狀] 揚州　　○今歲入夏以來運河一帶十分暴漲實爲近數年所未見由于河道日漸狹窄之故高郵境界原設中五埧曰車邏草埧五里新埧昭關若在往年秋成較早或啟放一二埧導入東海以殺水勢奈今年因距秋收時期尚遠徐海各屬又鬧水災荒亂景象已漸發現一開埧口則裹下河五州縣之民食商務悉付東流而後患將不堪設想故淮揚道及堤工局員力主酌緩開埧日夜保守非至萬不得已時方敢啟埧不意廿三日夜忽增水五寸加之西北風甚緊人心惶惶大有崩潰之虞萬無再守之理已于是日早辰先行啟放車邏壩以靖人心倘水勢仍日增無已尚須啟放他埧總之民食民命恐難兼全來日方長終非了局云　　 
[浙西各屬水災之餘波] 浙江　　○嘉屬桐鄉縣本屆被水成災地方官紳先後電禀請賑派委馳查並經官紳創議購榖給民補種等情疊詳本報嗣於本月十二三等日又有該縣士民公電撫憲指飭紳董購榖誤期貽害全局環請查辦亦經增中丞電復飭查茲悉該縣積榖經董徐棠等具禀撫轅聲訴該紳等歷年經理積榖並無貽誤此次突遭水患猝不及防迭奉縣諭設法補救分赴鄰近各縣鎭採買赴運中途亦無故延情事拒挾嫌者藉端攻訏揑電豋報至勢心公益之人聞風解體自維綿力不得不退除陳請縣主另選正紳接管外籲請憲恩飭縣查辦以彰公道本日奉增中丞優詞慰留謂毀出求全人言奚恤該職等經理積榖購運既未誤期辦理尚無不善幸勿以悠悠之口遽萌退志所有揑電豋報之人仰候札飭桐鄉縣確查究辦　德清縣被水成災縣令膜視緩勘激成鄉民公憤聚衆暴動搗毀庫書房屋並波及紳士施涵住宅等情屢詳前報日前該縣紳商學界徐士駿等聯名公禀撫藩臬道各憲以該縣農田突遭水患急于報勘匪徒乘機煽誘致成暴動波及正紳現在事雖敉平而農民補種逾期購秧無本困苦流離望賑綦急之際忽有謠傳帶征積榖之說以致民心惶惶訛傳蠭起蒙派委會縣周勘災區會否上達災黎待澤孔殷環請迅賜賑撫等情茲奉增帥批示該縣鄉民信謠暴動總由偶遭水患困難所致至莠民從中煽惑一經查實自然罪不容誅現在事既敉平顧此窮民自應設法籌欵救濟惟前經行司委員馳勘尚未據查復到院究竟何處被水較重何處應行振撫仰候勘明復到即行察核籌辦至所稱帶征積榖一層災民謠傳惶惑併候札飭杭嘉湖道查明示諭以釋羣疑　　 
[竊賊戳斃店夥之猖狂] 常州　　○常郡北門外吊橋堍係繁盛市口昨晚夜半某紙號忽有竊賊由屋頂蛇行而入臥帳棹前之某甲聞聲叫咕竊賊即將刃刺入帳中遽中腰際立時斃命某乙亦將叫喊賊卽手叉其喉頸使勿張聲旋即飛豋屋頂而逸　　 
[清談]  
　　考優拔之怪現狀（四續）（睡獅）　　　派護勇大令當差辣教員向與鳥烟大令有舊識。適鳥烟令爲某某縣。辣教員往竭。大令曰定。從何處來。辣教員曰。從某郡來應試。大令曰。不差。不差。來考優拔麼。同伴幾人。僕帶否辣教員曰。同伴五六位。僕祇一人。大令曰。此次一定恭喜了。這個提學司。不過喜歡幾句舊文章。閣下可隨意爲之。不必經營。辣教員曰。是是。還有一句說不出的話。大令曰。儘可說。辣教員曰。晚生尚少僕人送攷。諭借護勇四名。大令曰。這個容易兄弟應該當差的。君等進塌。遵當派若輩來。辣教員連口稱謝。及期。四位護勇持鳥烟大令片。到辣教員庽所。聽候差遣。辣教員將書裝好。潢一箱。堅一籃。一一搬出。四護勇提也不提起。乃向辣教員曰。老爺們去考。何用許多銀子。辣教員曰。混帳的東西。我們有如許銀子。家裹作樂不會麼。我們吃在肚。裹着在身上。所以來赶這件事。護勇曰。然則裝在箱裹的何物。辣教員曰。我們所看的書。某勇略識文字者。乃起而對已。我匿了。我們火老爺常說學富五車。喻讀書之多也。幾位五車老爺。書本如是多。眞眞利害呢。辣教員。曰休胡說。我們進場去。於是或肩或　或扛或背。一擁而入考場。　　 
[託門斗秀才得意]  
場前提學使牌示云。凡送考人等不准人大門。一般秀才聞之大不平。互相私議曰。我們御批通鑑要帶的。九通四史時務通考又要帶的。即以此數種書。已非個人所能提得起。而況此外應帶之書。更比此數種多呢。又曰令番考優拔。比前十二年更不同。前十二年。但備四書講章。五經備旨。已可敷衍了。今應用的書。浩如烟海。用幾人扛進去。尚恐不彀用呢。這提學司不是外行的東西。竟絕不曲諒秀才的苦衷。豈不可惡。適有某商人在旁曰。這個提學司要拔取眞才。要君等少帶書籍。所以不准送考人入內。某秀才曰。放庇。爾不懂。休胡說。多帶書籍。豈即考不出人才麼。商人見秀才酸氣。銳不可當。乃無言而去。某秀才乃向大衆曰。我生是一計。君等何如。衆曰。君計如何。無不樂從。某秀才曰。如是。如是。衆曰。大妙。大妙。立刻招門斗至。告之曰。我等書籍。各人各有足足的一箱。我等無力可帶。你們能爲我送入號舍麼。門鬥應聲曰。可可不過將來喜酒須濃一些。某秀才大得意曰。那個不消說的。并極口稱賛該門斗曰。你辦事狠能幹。很能幹。　　 
[雜說]  
　　[  厭世派] （朗）自後政界學界。一一參預。隨起隨仆。慶振　蹶。我心力俱萃。精神漸頺。不再　從。前少年氣象。及地方自治公所成立。我雖厠身其間。而興不甚佳。勸我發起者。不曰精神不振。則曰暑天辛苦不能耐。此何故哉。凡此人心變詐。世態炎涼。魑魅岡爾。蛇龍魚鼈。指鹿爲馬。轉綠回黃。觸處荊棘。隨地陷阱。我不害人。人且傷我。口中如飴。腹中有劍。是眞逼人以厭世也。夫何言。今而後春花秋月。夏葛冬裘。杯酒自酌。琴歌是娛。讀書與古人相契。論交與今人相違。自樂其樂。獨適其適。富貴不淫。貧賤不移。自全其爲厭世派而已。鳴呼。若人也。愛身與。愛家與。愛鄉與。愛國與。誠不自知其所以然也。第公認其厭世派而已。然使世界而盡此厭世派也。則天下事將誰任。鳴呼此厭世派。然使世界而有此厭世派也。誰職其各。鳴呼此厭世派。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　 
[各省籌辦諮議局]  
　　分配初選當選人名額　河南（懷慶）懷慶全屬選舉人六千六百五十六名出議員四人當選人十倍議員共四十名經當道分配初選舉人一百六十六名出當選人一名計河內選舉人一千零二十三名出當選人六名餘二十七名濟源五百十二名出三名餘十四名修武四百六十一名出二名餘一百二十九名孟縣一千四百二十五名出八名餘九十七名溫縣一千二百二十四名出七名餘六十二名原武四百二十七名出二名餘九十五名陽武一千一百六十三名出七名餘一名以上共出當選人十七名餘三名應分配於零數較多之修武孟縣原武三縣各一名合四十名之數　　 
[預備舉行複選舉]  
　順天順天府凌大京兆現已將複選舉一切事宜預備妥協定七月初一日如期舉辦　四川成都府正堂複選監督示云本監督前奉諮議局籌辦處札發各複選區應得議員額數及各初選區初選當選人額數業已轉飭各初選監督遵照辦理并榜示在案茲於六月十五日爲複選之期據議員選舉章程應於選舉區一個月以前頒發選舉告示本月十五日即爲宣示之期應行遵照定章出示宣告并將複選日期時間及複選投票開票地址投票方法條列於左以便周知而免延誤（甲投票日期及時間）　一六月十五日爲複選日期不得展前更後各初選舉區初選　選人應先期到本複選區選舉事務所府署相國祠內投到以便造冊屆期到投票所投票至於投票時間以是日午前八時至午後六時爲準不得過限複選投票所地址及複選開票所地址　一定於成都府城內福建會館爲本區複選投票所提督街三義廟爲本區複選開票所（乙投票方法）　一投票人到所投票須先於所內投票簿中所載自己姓名項下書一到字始得領取投票紙　一投票人須於所內投票簿中列有姓名者始得入所投票　一投票人到所投票應由左門進右門出以免擁擠　一投票人須親到投票所始得投票不得請人代投　一投票人所領之投票紙如有偶爾污損者應將原紙繳還由管理員騐明補發　一投票人於投票紙上只准書被選舉一人之姓名不得夾寫他事及自書本人姓名　一投票人寫被選舉人之姓名不可潦草如其字跡模糊不能認識者該票即作爲廢紙　一投票人於各投票區內具有被選舉權之人皆得酌量選舉不必以本投票區爲限　一投票人領取票紙之後應即照式書畢投入匭中不得延擱及携帶出所　一投票紙既經入匭雖有誤寫之處不得取出更正　一投票人於投票之後應卽退出不得逗遛窺視及互相交談　　 
[複選舉開票]  
　山西（太原）太原府於六月十五日舉行複選事宜次日開票姓名錄後　唐愼徽程　毅　渠本翹　張　熙　劉文炳　成連增　任晉藩　賈榮業劉大鵬　玉廷賓　會紀綱　駐防一名　延善　候補議員　馬繼楨王鴻綬　韓友芝　張希詠　駐防候補議員　全壽　　 
[電咨各府召集議員]  
　浙江浙撫增子帥電致各屬文云查諮議局章程第三十一條第一項諮議局會議期分常年會及臨時會二種均由督撫召集又第三十二條常年會自九月初一日起本屆事屬創始凡一切應議事件之通知及互選規則議事規則旁聽規則必須從前預備方可無誤正式會期經電詢憲政編查館請提前召集議員選舉假定議長副議長先期準備已奉復電准行茲本部院定於宣統元年七月初十日爲召集之期應由該府分別專差照會業經應選各議員務於七月初十日以前齊集省垣俾獲從容計論所有七月初十日至八月三十日止五十日以內已由諮議局籌辦處設有議員接待所妥爲接待九月初一以後應致旅費照章由諮議局議定呈核後再行補致凡我駐防及十一府一百十七議員除茲嚝典尚其協濟艱難發抒讜論本部院實有賴焉院敬印本埠新聞 
　　 
[札委上海協贊會協理]  
　　○江督張制軍札上海協贊會文云據勸業會事務所案呈南洋創辦第一次勸業會業經分別呈請派員辦理在案查勸業會事屬創舉非先於各省會各通商大埠設立協贊會預爲籌備斷難收效上海地方商務繁盛素爲中國冠尤宜迅速成立以樹各省埠之先聲茲查有候補道夏敬觀衆望僉妥商情素洽擬請委充爲上海協賛會協理以期聯絡紳商廣　物品以爲勸業會之基礎等情據此合亟札委札到該道即便遵照章程速爲預備其出品協會關係重要目應首先組織並將辦理情形會同在事人員妥爲籌辦隨時具報該所查考毌負委任　　 
[限制江皖兩省添設麵粉廠]  
　　○農工商部札上海商會文云據上海阜豐華興中興裕源立大裕豐等機器麵粉公司禀稱庚子年間阜豐始設廠於上海華興各廠以次設立而蕪湖通州海州鎭江寗波無錫泰州清江各地亦相繼設廠江皖以上武漢各廠又接踵而起惟製粉之廠既多麥價因之漸漲江皖兩省每石向售洋一元五六角近增至四元有餘蓋兩省所產之麥不足供兩省機廠之用成本既重出貨困難近三年內各廠虧耗將近百萬皆有岌岌可危之勢若再添新廠或舊廠加機勢必未成者徒棄資本而已成者彌受影響各國創立機廠務先調查所出原料之多寡爲機廠之限制既可推銷土產復不至有同業擠軋之患應請量予限制分咨兩江總督江蘇巡撫安微巡撫並札江 
 
 

Page 19

 
 
寗蘇州上海安慶無湖各商會自此十年之內江皖兩省中不得再添麵粉機廠並已設之廠亦不准逐添粉機等情前來查商業通例總以供求相劑爲準擁擠傾軋必至兩受其害該公司等請量予限制亦商務中應有之性質惟麵粉爲民食所需若准如該公司等所請於各該地方究竟有無窒礙抑或另有維持之法除分咨江皖督撫外合行札飭札到該總會迅即查明各該省地方情形詳細禀復以憑核辦　　 
[總工程局定期改名]  
　　○總工程局改名地方自治公所因木戳尚未頒到仍用舊稱旋經局董禀由滬道給發到局現訂定七月初一日起遵照實行　　 
[浙江旅滬學會特別會紀事]  
　　○昨日午後浙江旅滬學會開特別會於四明公所到者五千餘人先由臨時議長周金箴君報告開會宗旨一爲寗紹商輪維持問題一爲浙江鐵路集股問題次由陳伯剛君報告商輪一月收支賬略約計贏餘一千數百金次由胡君叔田陳說寗紹同鄉深明大義若往來滬甬者多願乘坐該輪惟間有經紀小民力不從心者不可不設法補助現由錢業參業及洋貨魚果等各業董事迭次開會議以公積銀量行津巾凡貧苦人按照他輪廉價出資兩角卽可向木業董事領得五角船票兼發起航業維持會以津貼各業外之貧苦者定初一日在　安里開會舉吳錦堂君爲會長衆皆贊成且有助維持會經費者次仍由胡叔田君報告杭嘉鐵路昨已開車僅一日間售得票洋一千餘元將來營業發達可操左劵惟搞甬一綫亟須動工面現繳股欵僅得三百餘萬不足過半若分四年按繳緩不濟急切望同鄉已認者如數併繳未認者特別添認次由陶君赤彪報告鐵路工程之堅固軌道之平坦布置完密招待周到實爲各省商辦鐵路之冠並報告紹屬以地價作路股辦法卽由胡叔田君陳述　由約計寗紹兩府地價購股可得一百五係中國實業前途聞者動容六句鐘散會　　 
[南洋律法官入山避暑]  
　　○南津律法官担文律師於本月二十八日前赴古牛嶺避暑擬於西十月間回滬昨已函告滬道查照矣　　 
[函商會剿梟匪辦法]  
　　○南滙縣所辖之張江柵鎭係與上海川沙聯界爲販賣私鹽交易之地此次梟匪羅本初因爭奪秤私將緝私營兵鎗傷業經王少谷大令禀准上台札派緝私統領趙如芳帶兵馳往剿捕惟捕拿之時深恐竄入上川各境昨日函致田大令陳司馬請予一體派差協緝田春霆大令接函擬即日至張江柵鎭與南邑尊王少谷大令川沙廳陳伯昂司馬面商會剿事宜　　 
[滬道親訊元源莊控案]  
　　○昨日午堂滬道蔡觀察親訊元源莊主控告邱潤初欠銀七萬餘兩一案沈上之先訴被欠情由趙松坪供收帳稍有眉目准定日內可繳呈銀五萬兩質之邱潤初求請寬限十天措籌銀一千兩觀察怒其刁狡謂若照爾供十天繳銀一千爾欠甚鉅必經兩年始可繳清喝戒責手心二百下限半月將欠銀如數措繳如違監迫諭畢仍交縣署收押并諭沈上之趙松坪限五天內合繳銀五萬兩沈等遵諭而退　　 
[八誌寗紹人之團體]  
　　○南北市燭業寶輝堂五十餘家之代表童性甫范松生諸君日前邀齊同業議定不論船資若干凡同業來往均趁寗紹爲主每友每次發給船票兩紙店中補貼洋六角又顏料業亦經貝潤生鄒薇卿徐棣蓀諸君邀集同業議定所有貨客均搭寗紹由各號簽字以昭信守　　 
[匯中無綫電交涉之結果]  
　　○本埠滙中西旅館因設無綫電報郵部查與主權有礙特飭滬道照會英領拆去出價收買改設滬電政局茲經電政局籌備價洋一萬零七百零五元送交該旅館並於日前由局飭派洋總管帶同工匠前往該旅館將無綫電機等項一律拆卸移囘局中安設　　 
[日本自來火廠不肯改製黑頭]  
　　○商會以東洋三井上海爕昌自來火柴公司所製紅頭火柴內有毒質時有鄉民吞食畢命情事特移由滬道轉請日本領事飭令三井等行設法改造黑頭火柴發售茲接日領永瀧君復稱紅黑火柴外洋各有專廠係爲進出口貨之大宗因紅頭火柴成本較輕售價稍廉是以鄉民購用者較之黑頭火柴爲多且係引火所需並非食物其中雖有毒質然與民間無甚妨碍至慮民間誤吞祇須飭由各地方官示諭各鄉民不得吞食所請改造一節查與約章不符碍難允准　　 
[城內]  
　積竊破獲○城內淪智學堂屢次失竊未經破案前日有北　站崗巡士在該學堂門首見有陳林探望形跡可疑遂將陳拘住帶至北區轉解到局奉游正巡官訊認迭次竊物不諱判責三百板　示該學堂門首三天期滿再押改過局三月　瘋婦可憐○城內虹橋南首王源來錫箔店主王亦卿去年與妻單氏不睦另娶一婦單氏遂氣成瘋疾朝夕吵鬧且日在街坊游行伊姑伊夫均不收管亦可憐矣　強姦○高昌廟巡防局函解原告劉福興控湖南人成衣匠歐時斌強姦伊妻何氏等情到縣奉田大令諭飭看管候訊　小竊○周江生行竊陳才發家衣物被獲解局游正巡局官判責三百板送押改過局三月　道批○瞿張氏禀批爾孫女許婚贅據既因胡桂生犯竊由原媒送還豈有不即銷廢致被竊去控爭之環惟未成婚男女如犯　盜律有聽其別娶之條如果胡桂生犯竊屬實亦不能以執有贅據准予斷合慶由縣查訪明確秉公質認核斷以昭折服仰南匯縣迅即遵照辦理抄黏並發　黃桂元禀批已據瞿張氏等來禀批縣查明核辦矣　周麗泉禀批前禀批縣呈送　帖口供原以案情疑竇頗多欲加詳核以憑飭遵何以該縣迄未呈道候核輒將發交官媒之婦被葉厚發領去仰上海縣立即明白具復並遵前批將兩造庚帖原被媒証各供立送察核母再遲延切切　陳鵬志禀批羅汝芹暨鄭姓究犯何罪能否准予交保以免寃抑仰會審官寶令妥速核辦具報勿延保狀并發　　 
[南市]  
　船婦吞烟圖盡○竹行碼頭江北划船婦王袁氏之　媳周氏年僅十六隨船同養分駕划船度日周氏之夫王四子在某木行掮木尚未完烟不與共居故被其嫂王袁氏凌虐前日又因細故口解周氏氣憤吞烟自盡當由巡士查報工程局據稱急痧身死旋有尸父周子大同妻某氏到局訴報被虐吞烟致斃局中立飭地甲查明因何致死以憑察核 
 
 

Page 20

 
 
　轎夫遇事索詐○貨捐局浦江某巡查委員之轎夫張小章前日在楊家渡碼頭船上查見錦泰義洋貨店送至馮三益船上之黑絨兩匣指爲偷漏勒令補捐將貨強行取起送局旋由該店執事顧樹屏向之分辨張反紏同轎夫王二等多人逞兇爲巡士拘獲張解至工程局詰得並無腰牌顯係多事判提訊申斥將張送還該局令顧赴局禀明章程具領扣貨事爲金總辦得悉立將張函送到案聲明轎役向不准干預捐務明係招謠索詐病商請爲嚴懲判戒責二百下押候函復金總辦將貨給還顧具領如果貨物無存責張賠還　二址捲洋紙紛爭○紙捐公所巡丁方炳雲前在新北門查獲漏捐洋紙一箱計共二十捲責令至公所袖捐銀二兩詎該貨主許鳴昌希圖朦混與方爭論致被兇毆解送巡警分局送縣驗傷當由認捐人壽允懷具禀貨捐局暨湘滬厘捐總局在案昨奉總辦金太守批云該巡丁查獲洋紙因其貨票不符囑令補捐該貨主不服竟將巡丁肆毆實屬不法已極已將巡丁招驗應由上海縣訊明究辦洋紙存候捐罰可也　五百兩銀子交涉○漢口周進記木作主周某在漢口失去正金銀行支票銀五百兩後有人持票至晉大莊掉現後該莊向銀行收銀無着稱已有人報失後由講莊查得實由周弟文秀掉銀後即已回滬浦東家內該莊乃遣夥熊金生來申在小東門外尋見扯控工程局訊不承認判暫留限一天內隨同原告赴漢理處　　 
[閘北]  
　垃圾內尋出自鳴鐘○住居華興坊之顧老四即願慕三前晚臥於弄內天明時有江北小孩在該處垃圾桶內檢出自鳴鐘一只被顧瞥見冒認已物携之而去昨有某姓投局報緝當由巡士將顧拘住解究判押候查明核辦　鐘表店釋放小夥計○鐘表店夥楊阿才唆使仁大燭店學徒金瀧福竊洋二十元分用昨奉巡官復訊判揚　保寶釋　王阿順賣妹子○　　　昨投　路一區控稱前憑陳蘭舟王學卿爲媒娶王阿銀之女爲媳去年十二月逃回母家往領不放近探聞已被阿銀之子王阿順將伊媳賣與他姓提王質訊判押候傳到見証人覆訊核辦　徐六壽失墊子○徐六壽控吳三竊伊衣服訊無實據惟吳不應私換車墊判責手心五十下　巡弁吃醋○閘北三路二區巡警分局巡弁顧富林陳佳蘭先後與住居邢家木橋之寡婦某氏有染前晚陳上差不到顧疑其往婦家姦宿將　訴諸醉巡長往婦家窮搜未獲遂以上差不到爲詞報告局長將陳斥革　硬挑烟○昨有某印人以銅元一枚硬向閘北永成烟膏店挑烟店夥不允該印人再四紏緾迨店主喚站崗巡士該印人始怏怏而去　　 
[英租界]  
　釀成命案之流氓○薙髪匠李文瑞杜友發因誣指同業郭洪發與虹口華記路七百零一號剃頭店內之女子王阿二有私希圖借端勒詐致郭吞烟自盡報縣請驗在案昨晨由探將李杜二人及見証王阿三女子王阿二一併獲解公堂請究李襄讞與德裴繙譯官研訊據見証王阿三投訴實係李杜二人造謠謂店主之女與郭有私希圖拆梢致郭吞烟身死是實旋訊王阿二供稱均不知情求察中西官以案關人命判李杜一併押候備文解縣訊辦　形同娼妓之婦女○婦人王阿三即王三寶因在途拉客由捕解廨請究訊之王婦供稱實係民婦並不爲娼求察官以似妓非妓之裝飾情屬可疑判交保候查明是否妓女於下禮拜二再訊　傳子鳳騙銀○傳子鳳因騙吞丁長釧押櫃銀兩被控公廨會判交保料理在案刻因傳延不措繳復由差探將傳傳至公堂請究中西官判傳押候過堂訊追　朱伯華吞欵○王裕卿控朱伯華吞欵一案昨晨由探將朱傳案判交差候晚堂訊核　茶舘主容留雉妓○四馬路四海昇平樓烟茶　迭次容留雉妓在茶堂拉客會經公堂訊罰茲又容留雉妓混入烟室殊違工部局定章由竊覔見禀率捕頭飭　將　　陳　泉值堂人沈阿榮一併傳至公堂請究中西官以該　主屢次容留雉妓實屬故違定章本應重懲姑寬判罰洋二十五元充公　西妓院失竊鉅贓○江西路五十七號西妓失去值洋千餘元之衣物疑西崽應金生沈運根楊小橋所竊控請捕房將三人一併獲解公堂訊押查辦在案昨奉公堂復訊無憑判一併開釋　朱林氏背夫私逃○朱蘭鐵之妻朱林氏於去年十一月初五日背夫私逃經朱控請捕房查究昨晨由探將氏獲解公堂請究判氏還　著下禮拜二訊核　林阿三投浦圖盡○女子林阿三前日在外虹口投浦圖盡由捕救起帶入捕房轉送公廨請訊女供年二十歲住居虹口雖已許人尚未出　現在絲廠做工因母聽外面浮言指女不貞時加阿斥是以氣忿圖盡官判暫留女所　其　到案再核　抵屋○劉沛高因將房屋抵與信記洋行不贖破控公廨昨由差探將劉溥案官判交保訂訊　欠租○勝業公司控王阿表欠租昨奉公堂傳訊判王交保限一禮拜向原告清理　攫鎖片○陸永才控李小弟陸根寶攫取伊孩項內金鎖片等情由探將二人提案請究經中西官訊明李陸均係過犯判李押四月陸押三月期滿仍逐出租界　騙衣裳○陸雲根因騙華洋各商衣物被控捕房由探查獲昨解公堂訊供不諱判陸押西牢半年　竊萌絲○徐炳記控姚正寶　絲昨奉公堂復訊屬實判姚押西牢九月　偷金飾○徐通浩控瞿王氏與女瞿阿順串竊金飾一案昨奉公堂訊明判氏開釋氏女押女所二月　定貨不用○徐頌堂控孫福　定貨不出案內之汪長川由探傳案判交保候訊　拐賣爲娼○鮑芝萬控王瑞寶誘拐伊女招大價賣與東尚仁里鴇婦吳阿秀家賣娼一案日昨由探將各人一併查獲解送公堂訊究官判招大暫留濟良所王與吳鴇均交妥保候補提人証再行訊核　　 
[美租界]  
　領事避暑出發○法總領事巨賴達君請假赴日本避暑一應公務倩副領事　　嘉君暫代　日人潑水難收○三百零三號華捕昨日巡至吳淞路被某日人潑濕號衣鞋襪該　婦禀捕頭飭查核辦　蕩婦脫累○蕩婦張大寶前與崔阿三姘職近匿居北蘇州路葉阿長客棧內昨日被崔尋見即向捕房控婦捲逃捕頭飭探提到大寶詢知所控不實一併斥退　車夫便宜○顧安生昨雇某人力車載運行李不意車夫中途逃逸由顧鳴　　獲拘入捕房管押一宵從寬斥　　　 
[法租界]  
　楊炳臣居心難問○上年十月間戚仁芳與經理人邵鴻　控錫記烟葉行主楊炳臣陸續將烟葉抵去銀九萬餘兩不贖後估價照市僅值銀四萬餘兩判交保料理在案迄已日久未據理明而楊又爲別案收押公廨由原告禀請移提因有某洋商控案未結未能提案聶司馬恐楊英廨案了避匿特飭原保王恆豐水烟店主到案　示該店旋遣夥李玉山投稱當時圖章係經理人所蓋非店主之意現店主經理均他出不在司馬以保狀既是蓋王恆豐圖章命李傳論店主須另覔的保將保狀存案如楊有避匿等情惟該店主是問　廖鴻記順手牽羊○廖鴻記烟間主扭張阿根至廨控稱張來過　乘間竊去洋傘眼鏡等物至翌晨在某飯店尋見向論不服　究張供因開燈乏資將洋傘抵押有之並無偷竊情事中　官以供詞各執判押候查核　脫生意要把事來尋○李阿寶前在玉津池浴堂爲堂倌替工因作事不善辭　後疑經理人唐信卿播弄邀吃講茶唐卻之李即行兇將唐肆毆唐即報知捕房拘李至廨請　判押七天　做拐子請你監裹坐○閩人陳明　則由漢口趁輪來申帶有小孩陳德華霍長富兩口爲捕房查知一併解廨訊得來歷不明當將霍孩送堂陳孩給予船票路費送往　　帶回漢口回籍　日復訊羅　捕房三月 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
　　 
[度支部會奏議覆東督奏請銷磅餘銀兩]  
　　 
[碍難照銷請飭分案詳細開單送部摺]  
奏爲遵旨議奏恭摺會陳仰祈聖鑒事內閣抄出東三省總督徐世昌奏請銷磅餘銀兩按照部飭另繕詳細清單一摺宣統元年三月初六日奉硃批該部議奏欽此欽遵到部茲據該督將另繕清單咨送前來原奏內稱前經具奏動用磅餘銀兩開單請銷免造細冊經民政部及度支陸軍兩部先後覆奏咨行到奉查民政部原奏內稱各省土木工程例於工竣後造具細冊保結咨部備奏方准核銷今該督開單請銷與例案不合應令分晣造具清冊並取具保結咨部核銷又查度支部會同陸軍部原奏內稱報銷求其核實必須分案開單方與事實相符不致有籠統疏略之弊今此案用銀二百數十萬之鉅列欵至三四十案之多彙總併作一單實有未能詳細之處擬令按照指查各節將用過銀兩詳稽案卷另行分案開具詳細清單送部核銷以重欵項各等語臣查前奏請銷磅餘一項歸度支部核銷者十三欵民政部十一欵陸軍部十三欵當時以欵目繁雜若必逐造細冊曠日持久轉非清釐財政之道是以遵照度支部奏定新章開單請銷今既飭查自應按照部指各節於原單所未及詳者另繕詳細清單俾清欵項間有碍難照辦省亦於清單內詳細陳明惟此案列欵雖多而所用銀兩均在磅餘頃下動支事屬一起自毌庸分案開單轉致割截應卽另繕清單懇飭核銷等語度支部查東三省磅餘銀兩民政部令其造冊係照定例辦理惟因清理財政各省積案甚多經臣部於本年正月奏定新章行令將光緒三十三年以前舊案分案開造詳細清單以期速藏陸軍部並定有格式畫一通行是以該督前次開單請銷臣部會同陸軍部遵照奏章議令分案開報等因奏准遵行在案今據奏稱前因臣部按單查核仍未分案辦理殊與定章不合查原單共用市平銀二百二十一萬六千五百六十四兩有奇內購買房地等十三欵應歸臣部核銷銀四十六萬四百六十六兩有奇所有指查各節均係籠統登覆並未開列細數即如上年該督奏陳調查蒙邊開支經費係專案奏報之件而此次單內並不叙明是奏咨各案仍多遺漏又建造營房購置軍衣等十三欵共銀九十九萬六千五百九十九兩有奇陸軍部查各省光緒三十三年以前報銷各案臣部業經按照度支部奏准開單請銷辦法擬具畫一單式總綱內第十三條開稱各項建築工程如係初案或專案報銷者仍照向章將作法工料詳細造報並將圖說暨保固切結一併隨案咨部等語奏准遵行在案此次該省建造營房係初案報銷自應查照前條辦理且營房建造是否合宜臣部均有稽核之責該省既未將此項圖說咨部房間之尺寸大小單內亦未聲敍保固切結亦未隨案咨部車裝一項係屬初案自應照章分扣年限更換惟單內步隊第一標砲隊一營及馬步衛隊均未聲明領用年月下次更換無由扣定限期八路各營所置衣靴等件非常用裝服可比原單所開既無領用年月又未聲明此後更換限期即無限期亦應聲明此後接續辦法至八路各營及新安軍馬步四營兵丁數目亦未據該省造冊報部以上各節均屬無憑稽核至單開購備馬步衛隊軍衣靴帽二百分用銀三千二百四十八兩八錢每分合銀十六兩有奇價值未免過昂亦應令該省將此項價值昂貴之處詳細聲敍以資考查又建造公署學堂馬路等十一欵共銀七十五萬九千四百九十八兩有奇民政部查各省建造一切工程例應先事聲明立案工竣造冊請銷所以嚴考核而重帑項雖准度支部新章凡光緒三十三年以前各案准予開單請銷惟查該省建造各工改爲投標包辦其工料價值固不能拘定成例按項分列而所修公署學堂等項並未分別開明房間尺寸大小其馬路工程亦未指定叚落里數寬窄丈尺且各工圖式保固甘結均未隨單咨部無憑考核總之分案開單辦法至爲簡易承辦各員分事分欵據實開報並不爲難而臣部亦得察知其用欵之虛實以散合總本無割截之虞況三部分銷之欵必須各部先將分銷細數核銷全案總數乃能核明清結相應請旨飭下東三省總督遵照汪理舊案通行章程仍將前項磅餘銀兩另行分案開具詳細清單送部再由臣部分別辦理所有磅餘爭兩碍難照銷緣由理合恭摺會陳伏乞　皇上聖鑒再此摺係度支部主稿會同陸軍民政二部辦理合併陳明謹　奏宣統元年六月十七日奉　旨依議欽此小說 
　　 
[美人虹] [  英勞敦斯著] 瘦狷譯意（三十二）　　第十五章愛蘭晤件雪之次日。欣然謂賽倫曰。伴雪君將常駐於倍黎村矣。惟有瑣事未了。明日尚須至城小作勾留。言至此。忽憶昨日楷羅與伴雪同在一室。不能無疑因問曰。距吾至室中時。安索夫人在彼幾時矣。曰一剎那耳。曰。彼等胡能相遇。曰吾伴伴雪至欵客室適安索夫人自圃中來。遂相遇耳。然則彼等相見時若素諗者乎。曰否。愛蘭乃不復詰問。屬速爲治粧。粧成。薰香水上坐。遲伴雪久不至。乃自至旅館訪之。緾綿私語。永畫忘曛。迨月上柳梢。猶密誓丁寗。依依不忍遽別。是日之夜。楷羅行過愛蘭之房。賽倫見之。含笑相近。楷羅曰。若主歸乎曰。未也。楷羅乃笑曰。吾正有事問汝。昨日汝主入欵客室時。若僞聞鈴聲而趨至者。何故。賽倫曰。夫人得母以是爲奴罪。今晨主問我矣。吾詭辭對之。主乃不疑。若爾時奴不爾者。主見客與夫人相對室中。疑懷莫釋。不知更將絮語幾許矣。楷羅曰。明慧哉賽倫。顧汝胡厚我若是曰。人孰無情。夫人平素待我厚。吾安敢自外。楷羅聞之。意良欣喜。便瑣瑣問其伴雪見彼後。作何情狀。賽倫曰伴雪乍見夫人。怖極思逃。吾阻之乃止。楷羅遂益暢然自得。一夕疑團。類敗籜受風。掃蕩無剩。實則賽倫非先作屬垣之聽者。胡能覩愛蘭入時。故作奪門之舉。譽語醉心。頓忘審度。楷羅亦一時之愚 
 
 

Page 27

 
 
哉。賽倫堵楷羅受始。乃更作種種諛語以悅之。楷羅聽之。聲聲入破。幾欲立從。愛蘭處攫此敏捷之婢。使爲已侍。旋出一電授賽倫。令爲代遞。賽倫諾之而出。離屋克來稍遠時。出電就月光讀之。電係致埒根者。詞曰。　事急。明日來。勿誤。　楷羅。楷羅此電。特爲伴雪而發。彼見伴雪來。知於已必無幸。日間會以危詞警告愛蘭。謂埒根與伴雪。仇也。吾當使彼兩人蹤跡。各不相同。君亦宜遵此約不然。於君婚事。不無少阻。愛蘭頷之。今乃更作此電。速埒根來。冀出伴雪不意。共謀中傷之策。楷羅之爲謀密矣。顧賽倫一見。亦已了然。持電急行。狀甚怱迫。荒林畫處。茅台三緣。燈影機聲。與砌蛩相唱和。海介獨坐其中。頗饒靜趣。忽有美一人。叩關而入。審視。識爲賽倫。則大喜。笑曰。姑娘好粧束。老身乍見。不知誰家閨秀。玉趾臨也。語已。相就坐。　　國外新聞 
　　高麗漁業專利近聞　○二十八日東京電云東方殖民公司公與政府訂結合同准該公司總攬高麗西北海濱捕魚執照之利藉以阻止私捕惟尋常漁人如遵公司管理該公司亦可准其捕取　　墨西哥拘獲革黨　○二十八日紐約電云墨西哥已拘獲革命黨二人該黨侵界之謀因之失敗　　居留島問題續聞　○二十八日倫敦電云土爾其照會希政府謂土政府對於前此希臘之覆文殊不滿意應請希臘曲從土爾其要求各節以全邦交云云措詞頗爲激烈會請希臘從速答復惟並未限定時日　居留島政府已將近今竪立希臘國旗問題布示民衆并力請國民勿得浮動以免貽害大局致各國有再占居留島之舉　　波期王有辭位之意　○二十八栢靈電去波斯新王聞有辭位之意　　俄皇擬閱意國地震情形　○二十八日栢靈電云俄皇擬赴意大利南部近遭地震各鎭游歷一周　　德飛船家被害不確　○二十八日柏靈電云近傳德國飛船家一人在俄境被逼豋岸爲俄人殺害等語實屬子虛該員當時頗蒙優待今已回國　　英皇太子將赴斐洲　○二十九日倫敦電云英國皇太子已允赴南斐洲舉行國會開幕典禮大約將偕妃同往云　　英國畫一軍制之偉舉　○二十九日倫敦電云帝國防務大會已賛成政府之議畫一軍制如組織訓練軍械輸運及國家軍隊交替等事無不兼及並擬設立練習學堂其辦法悉照謙伯萊地方學堂辦法政府及陸軍參謀部並各代表對於此事大爲滿意因國內陸軍經此可以統一也來件 
　　 
[中國新公學校董會緣起之緣起]  
敬啟者竊維教育之道淵博無垠非有智周六合容吸萬流之思則舉鼎折臏斷不足以勝天下之重國家變法以來振興學校部章分官立公立私立三種私校以個人材力標主學說其大者拔立於政海思潮澎湃之中而力足以左右全國如東鄰大隈伯之創早稻田福澤翁之建慶應卓業彪然目下既無望於我國若官校則舉國林立省府廳州縣悉備然而士子莘莘類多舍桑梓而冒險遠負寒笈以涉重瀛則夫社會心理之所趨亦藉以覘其大致已是則謀國家教育之實力而籌統合之進步舍公立學校末由雖然爲公共事業者必先有公天下之心中國社會教育未發達非惟公家應興事件待舉孔繁即有一二發端未竟之功而舉國之賢且能者亦往往淡漠相遭以謂責莫余屬也而秦越視之以此公益未呈而公害先著其流弊之餘波每足以關經營公益者之口而奪之氣同人等戚焉本校自去秋開辦以來發起之倉猝成立之苦辛撐持之因棘事體如是其重大也前途如彼其艱遠也經濟如斯其因難也所恃同學一心茹苦勵學歷今二學期不至墮落久在海內外熱心名公先生大人鑒宥之中無俟同人等贅述矣自前上海縣令李公墊金維持於發　之初繼由各處捐欵幸延一綫近復蒙奉天巡撫程雪帥捐金三千兩以示提倡本校將來發達之希望既於此可卜端倪然同人等忻荷之餘芬深惕厲竊計以爲本校既以中國新公學命名則必有以副公學之名而慰全國之望經費仰資全國則每歲之預算決算監財之權應公諸全國一也教育普及全國則舉校之學風學科建議之權應公諸全國二也扶植提撕範圍既及於全國則辦理校務遺大投艱之重責斷非二三議陋末學所以勝任故任人之權應公諸全國三也同人等爲此再四圖維祇求就此初址以冀擴張將來全國公立大學之基礎藉以無負全國熱心名公先生大人提携之心計惟有敦請遠近各界泰斗組織校董會近者隨時直接行與論監督之權遠者以時函電規訓總期各盡匡糾之誼以同策此公益之進步則非惟同人等少數人瞻仰之幸抑亦全國學務前途之一大幸也夫至若大路推輪繼此日臻文軌之盛時夜鴞炙藉茲以供彈卵之觀是在當世有力鉅公之能喣育涵濡提以耳而援以手者是爲啟賑務 
　　 
[照錄蘭州毛護督致上海道電]  
上海道台蔡伯翁鑒洪近閱滬報載甘肅籌賑公所告白有易子而食飛蝗蔽天之語閱之詫異甘炎如果若此爲大吏者未有不旱日奏聞我輩雖至不肖亦何至目覩奇炎諱不上達該公所附設一口報館內但藉此騰報章之口說求聳遠近之聽聞不過圖賑欵之招徠又不間地方之情實變亂是非其莠言已屬難寬又該公所五月廿三來電詢間炎賑情形乃謂蘭電有炎情甚淡之語敝處與滬上盛宮保商會諸公往來電文具在該公所豈未之見更何得有意矯　顚倒黑白似此數千里外任意造謠而復託名議振居心既不可問流弊尤不堪言於振務實大有關礙惟公酌奪施行是幸蕃敬印 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
