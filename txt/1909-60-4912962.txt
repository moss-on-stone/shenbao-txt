# 1909 - 60 - 4912962

 

Page 1

 
 
   
 
 

Page 2

 
 
宮門抄 
　　二月十六日召見軍機鐵良壽勳姚錫光 
交旨 
[二月初九日軍機大臣欽奉]  
　　諭旨貝勒載洵等奏崇陵工　遵吉動土敬取吉土尊藏一摺知道了欽此又奉諭旨内閣奏　勘修尊藏實錄紅本大厙工程一摺著　鹿傳霖查勘修　欽此又奉諭旨理藩部奉酌擬簡放副將軍章程請旨遵行一摺著依議欽此諭旨景澧奏請更名景豐一摺知道了欽此 
[初十日軍機大臣欽奉]  
　　諭旨上駰院奏恭備西陵　務調用馬匹駝隻一摺著依議欽此 
[十一日軍機大臣欽奉]  
　　諭旨副都御史陳名侃奏外交重要亟宜整頓使事一摺著外務部知道欽此又奉 
諭旨副都御史陳名侃奏順直賑捐収數久不達部報銷永平七屬鹽務入欵並未歸公等語著度支部查明具奏欽此又奉 
諭旨御史徐定超奏重整海軍首在得人請飭設機器學堂精求製造一摺著籌辦海軍王大臣知道欽此又奉 
諭旨御史徐定超奏保薦人才三期以後報到人數無多請加體恤等語著吏部查明嗣後如有二三人到京卽時請派考驗大臣欽此又奉 
諭旨御史徐定超奏請减運煤車費一片著郵傳部知道欽此 
論說 
[論華僑之可憫（東）（吴）]  
嗟夫悲哉。華僑之别祖國焉久矣。或因祖若父之流庽而生長於外邦。或隨其父兄經商於絶域。或因壯年貧困。不得不食力於異鄉。凡斯三者。推其宗旨。皆無非欲少得金貲。遄返故國。爲優遊卒歲計耳。是故商則耗其精。工則敝其神。錙銖以積之。分寸以儲之。竭其數十年之心思材力。幸而得當。則積資數十百萬以至千萬。可以睥睨一世。顧局面旣大。收束匪易。仍不得不。滯跡於異邦。不幸而不得當。則終歲之勤劬。僅免八口之饑寒。更無餘資可爲買田歸隠之計。又不得不留庇於鄰宇。徘徊炎瘴之鄉。夢想蓴鱸之味。蓋其心皆有所不得已焉。非甘棄其祖國。以爲此間樂不思蜀也。乃他人見。我人數多而工價賤。用費省而積資豐。則其嫉忌之念頓生。或相殘殺。或相焚燒。或加以放逐。或繩以苛律。其凌蔑而虐辱之者。幾於無所不至。顧我數百萬之華僑。曾不因屈伏强威之下。稍存一依附他族之心。蓋我華僑之勞其筯。骨餓其體膚。含垢忍辱以仰他人之鼻息者。數百年於茲矣。間有一二。負氣徑返。則又鄕黨辱之。官吏虐之。使旣還者憾進退之維谷。未來者持首鼠之兩端。嗟夫悲哉。君門萬里。歎帝聽之難。 
 
 
 

Page 3

 
 
聰。　瀛海千重。竟立錐而無地。我華僑果何負於祖國。而祖國之視華僑。乃漠然不加喜戚於其心哉。幸而華僑愛國之念素富近十年來。鑒於祖國之貧弱。則願捐資以助行新政。偶遇年歲有荒歉。則更滙欵以拯救同胞。𤍽心熱力。經久未嘗少衰。卒能感悟政府。使之翻然變計。或添設領事以爲之保衞。或多。派巡艦以問其疾苦。而華僑益復歡欣鼓舞。感激圖報。最近三年。有子弟回國就學者。有巨商興辦商業者。上下一德。内外一心。賴以相維相繫於不絶。莫非華僑一片愛國之𤍽誠。有以培其本而扶其枝也。嗟夫。白刃可蹈。豈東海之無波。赤傘擎天。戴南冠而不返。此其境遇之可悲。志節之可嘉。有國者宜何如加以憐憫也耶。 
今者荷屬領地。忽有迫勒華僑入籍問題。此其事起倉卒。而政府所不及防。亦華僑所不及料。顧荷人之蓄此意焉久矣。向者誘之以利而不動。繼者臨之以威而不動。其計將窮。其謀更毒。遂逼而至於强迫之一途。其意以爲華人素無聯羣合衆之能力。政府又無保衞僑民之𤍽心。一旦入其彀中。則或困以重稅或誘之同。化一惟其所處。分而數百萬華僑。皆將戢然而爲彼族之順民也。不意華僑愛國之心。至堅且摰。自此問題發現後。即電禀外商兩部設法抵制一面電致本埠商會。請予協助。今本埠商會已據禀大部。力請維持矣。竊謂如此問題。關係至大不。必外商兩部也。凡爲中國官者。皆當盡其維持之力。不必本埠商。會也。凡爲華人商會。皆當任其協助之責。何也。華僑中國人也。凡爲中國之一人。即有中國主權之一分之關係。今荷人欺我華僑。欺中國也。欺華僑中之一人。即欺中國主權之一分也。統計華僑。四百餘萬。其於主權之關係若何。設有他國。起而效尤。何以防之。而謂可以　其凌踐乎。不寗惟是。向者華僑因祖國之貧弱。願捐資以助行新政。愛祖國也。遇年歲有荒歉。即匯欵以拯救同胞。愛祖國之同胞也。今以𤍽心愛我祖國愛我同胞之人。處於極危困之地位。正殷殷焉望他人之援救。而我祖國我同胞。反漠然視之。即在外人。豈得謂爲報施之道。况乎生同一氣。居同一國。如我可敬可愛之華僑者乎。嗚呼外交之手叚。以靈敏爲上策。僑民之向背。視政府爲轉移。我國外交官。於此問題未發之先。未嘗有所覺察。及此問題旣生之後。又未有所聞知。今距泗水商會上海商會電奏之時。又浹旬矣。部臣與荷使之切商如何。駐荷陸使之與荷政府抗議如。何均無意見發表。僅僅見奏訂國籍法一摺而已。夫我愈示人以弱。則人愈臨我以强。設華僑急不暇擇。謂他人父。環瀛海九萬里。猶有盈尺之地。可以容我華人足跡者乎。嗚呼。涸轍有鮒。待西江之水而已殭。無米爲炊。雖巧婦之才而亦拙。我祖國。我同胞。其亦急起設法。以慰華僑殷殷望救之心歟。 
專電 
[電一（北京）]  
　　廷寄各省督撫將軍等朝廷實事求是不尙虚文大喪三年後除例貢仍准進呈外所有該督等本人貢獻即著永遠停止 
[電二（北京）]  
　　軍機大臣那桐因中風請假 
[電三（北京）]  
　　吏部奏東三省及新疆各項人員請改爲由部分發奉旨照准 
[電四（北京）]  
　　軍機處招考供事張相主張僅招廩增附生 
[電五（北京）]  
　　御史李灼華請復科舉一摺學部已得各尙侍同意議决駁覆即日入奏 
[電六（北京）]  
　　某邸以近日各御史揣摩攝政王意旨摭拾浮詞交章彈劾且有納賄賣參情事政界危恐爰請攝政王整頓臺規故昨日特降諭旨 
[電七（杭州）]  
　　屈麟書因黨案牽涉在浙被拘後昨又由官將兩級師範生胡俊等四名拘去質訊 
緊要新聞 
[保護華僑之法律兵力北京]  
　　日前農工商部溥尙書奏請速定國籍法一摺已經修律大臣會同外務部詳細擬訂内容略云中國向未有國籍法而東西各國於此事極爲注重故中國人民寄寓外國年久則漸入外國籍中國無國籍法則外國人民雖寄居年久而無 
 
 

Page 4

 
 
從入中國籍亟宜規定人籍之年限及產業之保護至外國男子聘華女華女招聘外國男子所生之兒女其兒女應入何國籍等類若無定章則將來必起糾葛故外務部與修訂法律大臣會商首先編定此條又修律大臣沈侍郎昨因奉旨編纂國籍法飭繕咨文致外務部請其派員定期會商辦法以憑速訂 
修律大臣應行會同外部議訂國籍法一事聞現擬均歸修律大臣議訂已於十二日會同該部各堂會議辦理並聞外部現正檢查各駐使歷年奏報華僑丁口册案以備會議 
民政部肅邸以各國華僑例於十月間由各駐使詳報人口一次現當清查人口之時特電請各星使此次年終調查務宜格外詳細從速咨部以便年終彙齊入奏 
農工商部奏請調派兵艦慰問華僑一摺　蒙俞允聞部中對於此舉十分愼重謂所派巡視各員必須名望素著通諳外情者方能充任倘用非其人不特失僑民之望甚且貽笑外人云 
[籌辦海軍最近聞北京]  
　　肅親王昨日商請管理學部大臣張相國會訂親貴大員留學各國海軍專章張相國已允另派司員兩人幫同商訂 
籌辦海軍大臣又擬商請學部於將來派遣留　學生時多派學習海軍學生以爲日後任用之地 
昨有人呈遞條陳於海軍大臣請借外欵開辦海軍肅邸澤公鐵尙書殊不以爲然 
[郵部規畫路務北京]  
　　郵傳部以鐵路電報均爲交通機關現在各處路線漸次籌設完備自應酌定路電交通辦法以資聯貫現擬先從滬寗辦起餘外以次擴充其法先將各車站與電局接通所有各車站代收官商電信由鐵路電信遞至電局其傳遞辦法應以部定章程爲準業將一切權限辦法劄行各路電局遵照辦理矣 
政府以郵傳部所轄各省之鐵路餘利爲數甚鉅惟因各處紛請提解經費以致度支部無從查核殊爲不合擬嗣後凡鐵路餘利專歸郵傳度支兩部儲蓄無論何處要欵不准提解 
[吏部奏陳恩詔開復條欵北京]  
　　吏部奏稱光緒三十四年十一月初九日欽奉恩詔内開内外文職自三品以下降革留任及住俸罰俸處分准其開復等因欽此臣部自應欽遵辦理應請將京外文職官員自三品以下從前部議降革留任及部議降革奉旨從寛改爲留任限年開復並引見復用原官其降革之案帶於新任以及降革降罰住俸罰俸停升並補官日降留罰俸例無展參事在恩詔以前已經議結之案均予開復其有已到未結者即予免議或未到部而出咨在恩詔以前者將來到部亦予免議至尙有展叅之案亦應以恩詔之日起准其另起限期俟限滿日仍照例議處並應由各省督撫將例應開復各員詳細造册送部查核 
頒賞兩宮遺念品 
[德宗景皇帝遺念單（續）]  
　　張之洞　熏貂冠一頂　黃江綢單金龍袍一件　石青　絲棉金龍褂一件　烟壼一件　玉珮一件 
　　鹿傳霖　熏貂冠一頂　黃江綢單金龍袍一件　石青緞棉金龍褂一件　烟壼一件玉珮一件 
　　那桐　熏貂冠一頂　黃　絲單金龍袍一件　石青緞棉金龍褂一件　烟壼一件玉珮一件 
　　　親王世鐸　青氈冠一頂　絳色江綢灰鼠皮袍一件　石青江綢棉金龍褂一件烟壼一件　玉珮一件 
　　　親王魁斌　青氈冠一頂　藍江綢灰鼠皮袍一件　石青　絲棉金龍褂一件　烟壼一件　玉珮一件 
　　克勤郡王　杰　青氈冠一頂　駝色江綢銀鼠皮袍一件　石青江綢裌金龍褂一件玉珮一件 
　　莊親王載功　青氈冠一頂　藍江綢銀鼠皮袍一件　石青　絲裌金龍褂一件　玉珮一件 
　　順承郡王訥勒赫　青氈冠一頂　藍江綢銀鼠皮袍一件　石青江綢裌金龍褂一件烟壼一件　玉珮一件 
　　肅親王善耆　青毡冠一頂　絳色江綢灰鼠皮袍一件　石青江綢裌金龍褂一件 
烟壼一件　玉珮一件 
　　總管内務府大臣奎俊　黑羊皮冠一頂　藍江綢羊皮袍一件　石青緞裌金龍褂一件　玉珮一件 
　　　祿　黑羊皮冠一頂　藍江綢灰鼠皮袍一件　石青緙絲裌金龍褂一件　玉珮一件 
　　增崇　黑羊皮冠一頂　絳色江綢灰鼠皮袍一件　石青江綢裌金龍褂一件　玉珮一件　 
　　景澧　黑羊皮冠一頂　絳色江綢銀鼠皮袍一件　石青緞裌金龍褂一件　玉珮一件 
　　大學士孫家鼐　天鵝絨冠一頂　藍江綢青頦皮袍一件　石青緞挾金龍褂一件烟壼一件　玉珮一件 
　　協辦大學士榮慶　天鵝絨冠一頂　絳色江綢羊皮袍一件　石青緞裌金龍褂一件烟壼一件　玉珮一件 
　　尙書陸潤庠　天鵝絨冠一頂　藍　綢羊皮袍一件　石青江綢羊皮褂一件　烟壼一件　珮一件 
　　溥良　青毡冠一頂　藍江綢羊皮袍一件　石青江綢羊皮褂一件　烟壼一件　玉珮一件 
　　鐵良　黑羊皮冠一頂　絳色江綢羊皮袍一件　石青江綢羊皮褂一件　烟壼一件玉珮一件 
 
 

Page 5

 
 
　鴻慈　青毡冠頂一　絳色綢羊皮袍一件　石青江綢羊皮褂一件　烟壼一件玉珮一件 
溥頲　青毡冠一頂　藍江綢羊皮袍一件　石青緞羊皮褂一件　烟壼一件　玉珮一件 
梁敦彥　青毡冠一頂　藍江綢羊皮袍一件　石青緞羊皮褂一件　烟壼一件　珮一件 
壽耆　青毡冠一頂　　灰色江綢羊皮袍一件　石青緞羊皮褂一件　烟壼一件　玉珮一件 
都察院都御史張英麟　黑羊皮冠一頂　駝色江綢羊皮袍一件　石青緞羊皮褂一件 
南書房行走朱益藩　黑羊皮冠一頂　藍江綢羊皮袍一件　石青江綢青白肷皮褂一件 
吴士鑑　黑羊皮冠一頂　絳色江綢羊皮袍一件　石青緞青頦皮褂一件 
鄭沅　黑羊皮冠一頂　絳色江綢羊皮袍一件　石青江綢洋灰鼠皮褂一件 
袁勵準　黑羊皮冠一頂　藍江綢羊皮袍一件　石青緞青頦皮褂一件 
御前行走阿穆爾靈圭　黑羊皮冠一頂　絳色江綢棉袍一件　石青江綢棉褂一件烟壼一件 
蘇珠克圖巴圖爾　黑羊皮冠一頂　藍江綢棉袍一件　石青江綢棉褂一件　珮一件 
熙凌阿　黑羊皮冠一頂　灰色毡棉袍一件　石青江綢棉褂一件　珮一件 
御前侍衞桂祥　熏貂冠一頂　黃　絲天馬皮金龍袍一件　石青緙絲天馬皮金龍褂一件　烟壼一件　珮一件 
達賚　熏貂冠一頂　絳色毡棉袍一件　石青江綢棉褂一件　珮一件 
芬車　熏貂冠一頂　藍色毡棉袍一件　石青江綢棉褂一件　珮一件 
色楞額　熏貂冠一頂　藍色毡棉袍一件　石青江綢棉褂一件　珮一件 
善豫　熏貂皮冠一頂　灰色毡棉袍一件　石青江綢棉褂一件　珮一件 
伊立布　熏貂皮冠一頂　灰色氈棉袍一件　石青江綢棉褂一件　珮一件 
良秦　熏貂冠一頂　藍江綢棉袍一件　石青江綢棉褂一件　珮一件 
都統　倫額駙符珍　熏貂皮冠一頂　絳色江綢棉袍一件　石青江綢棉褂一件 
珮一件 
阿勒坦卾齊爾　熏貂冠一頂　絳色毡棉袍一件　石青江綢棉褂一件　珮一件 
棍布札布　熏貂冠一頂　絳色江綢棉袍一件　石青江綢棉褂一件　玉珮一 
麟光　熏貂冠一頂　藍江綢棉袍一件　石青江綢棉褂一件　玉珮一件　烟壼一件 
溥倬　熏貂冠一頂　藍江綢棉袍一件　石青江綢棉褂一件　玉珮一件 
松椿　熏貂冠一頂　藍江綢棉袍一件　石青毡棉褂一件　玉珮一件 
琦瑤　熏貂冠一頂　絳色江綢棉袍一件　石青毡棉褂一件　玉珮一件 
直隷總督楊十驤　熏貂冠一頂　灰色江綢棉袍一件　石青毡棉褂一件　烟壼一件　珮一件 
兩江總督端方　熏貂冠一頂　藍江綢棉袍一件　石青毡棉褂一件　烟壼一件珮一件 
東三省總督錫良　熏貂冠一頂　絳色江綢棉袍一件　石青毡棉褂一件　烟壼一件　玉珮一件 
郵傳部尙書徐世昌　青毡冠一頂　絳色江綢棉袍一件　石青毡棉褂一件　烟壼一件　玉珮一件 
[京師近信]  
　　張侍御請飭整頓警務一摺經肅邸諭飭内外兩廳確查禀復茲悉該兩廳均於初十日查明具禀到部除某某四五員外餘均不致搖動 
法部戴尙書以立憲一事漸次施行各省應將地方審判初級審判高等審判等依次設立現除京師天津奉天已經設立外而各省仍未舉辦全國審判若不劃一則將來訟獄必滋弊端故於日昨飭部員繕辦文牘咨飭各省督撫於各該省内速行開辦初級審判廳俟完備後再立地方審判廳其規模皆須按照部章以昭一律 
民政部以各省巡警道所設之總務文牘司法行政衞生會計敎練七科其中冗員甚多殊違撙節經費之義擬卽札飭各巡警道將敎練會計文牘三科即行裁併所有應行事件統歸總務科兼辦 
上年五六月間前任袁尙書飭由駐俄薩大臣蔭圖與俄外部議定黑龍江省阿爾古納河限制行船專約大致雖定尙未成約現梁尙書會商那中堂擬於日内電飭薩大臣提前商辦 
舉辦已酉京察過堂之期昨經内閣各中堂議定於閏二月初二日 
派生赴美留學一事學部現已組織就緒聞已由外部電飭駐美伍欽使與美政府商議添設監督俟接覆電後即行會議派員前往 
　學部榮尙書因本年各省應先開簡易識字學堂特咨行各省督撫飭提學使先於省會地方設立簡易識字學堂並飭府州縣官將所屬各境人口數目　查清晣以便按照人數多寡分配設立學堂須從速查明報部俟本部擬定後遵於本年九月内一律開辦張相國與榮尙書商訂簡易識字學堂課本擬選擇三千五百字爲將來普通作用故飭部員詳攷選擇各字呈閱後發交圖書局刷印裝訂再行頒給各省 
　　督練大臣鳳山於日前考騐南苑第六鎭軍操法現已一律考竣於昨日上午十一點鐘乘軍用小火車回京 
　　直隷旅京官紳提議本省滹沱河下遊深州安平饒陽獻縣一帶之河流均係有北隄而無南隄一遇伏汛南岸數州縣立成澤國數十年來水災未絶皆原因於此故提議籌欵築修南隄以防水患 
　　饒芝祥日前呈　封奏請將各省移奬之欵限一年報部過期不准請奬實官 
　　粤漢鐵路借欵一事昨經督辦大臣復派湖北高學司及曾履初觀察將借欵事宜與銀公司議妥一切辦法悉按蘇浙借欵成案辦理共計英金二百萬磅分期交收並派高曾兩員擔任兩湖支欵修路事項湖南工程仍派余紳肇康總理准於二月内由湖南長洙一段開　湘省全路共十六叚限定兩年内即與粤路相接昨已將辦理情形詳告各省大吏矣 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[湖北氈呢廠機器仍難免稅北京]  
　　湖廣總督陳夔龍奏請仍將湖北氈呢廠所購機器材料准予免稅三年一片奉旨該部議奏欽此茲由稅務處會同度支部農工商部覆奏云查湖北氈呢廠購自外洋之機器材料應照奏定官物徵稅原案一律完稅不得援京師自來水呢革公司之例請准免稅三年致與他廠兩歧已於上年由臣等核覆具奏在案茲湖廣總督復申前請並謂此項氈呢專供軍隊學堂之用實非普通營業且以官商合辦爲言不知官用物料應統照商民貨物一律徵稅早經臣處奏准通飭遵行不得謂該廠有官本在内即與商辦公司强爲分别至京師爲首善之區自來水關係衞生消防較之氈呢一項實爲重要該廠一再比例斤斤較論究未允協雖預計定購者衆無庸别籌銷路然究係商業性質亦不得謂與呢革公司無異臣處官物徵稅原奏曾聲明學堂物品材料應照常徵稅至分别徵免清單又聲明官用軍械原係禁品凡係已成之件仍照舊免稅其餘一切未成材料無論生熟品均應照章完稅是凡學堂軍了隊自行備用之物料尙應徵况普通工廠更未便藉詞邀免致與例案不符再該廠所出氈呢等項旣據奏稱專供軍隊學堂之用應由該督轉飭將各色樣本咨送陸軍部核定再行出售以免叅差 
[陜省高等學堂畢業請奬北京]  
　　陜撫恩中丞奏稱竊查陜西三原縣宏道高等學堂原係書院舊址光緒二十八年經前學臣沈衞改設學堂開辦之始學生造詣尙淺遵章補習中學畢業經前撫臣曹鴻勛併案奏明援照河南福建高等學堂先辦中學畢業考試給奬在案茲據署提學使余堃詳稱轉據該堂監督禀稱三十四年六月該堂甲班學生已將中學學科一律補習完畢呈請考試畢業當由司派員會同監督敎員按照所習學科分門考試嚴加甄錄評定分數合之各學期考試分數通同核算列爲表册計取最優等五名優等十二名中等二名分别塡給文憑擬請照章給奬由司具詳請奏前來奴才覆查該學堂自開辦至今已逾六載迭經前撫臣學臣提倡經營奴才刲任後復飭學司切實考核力加整頓在堂諸生均能爭自濯磨力求上達此次考試畢業成績及歷年成績較之中學程度均尙合格年限且有贏無絀自應照章給予奬勵查中學堂奬勵章程内開中學畢業考列最優等優等中等者給予拔貢優貢歲貢等項出身上年陜省高等學堂學生補習中學畢業業經遵照辦理奏部核准在案此次事同一律仰懇敕部核議照章給予出身奬勵以昭激勸計開考列最優等畢業生范凝績陳廷璧魏之杰屈夢蘭劉覲光以上五名擬請作爲拔貢考列優等畢業生張殿璋張綬琛王夢篆黃昌吉顧燿離宋璟如閆登龍白希易鄭炳蔚程清炤楊聯第杜永功以上十二名擬請作爲優貢考列中等畢業生黃　任榮幹以上二名擬請作爲歲貢共計宏道高等學堂補習中學畢業生十九名均請援照中學堂畢業章程請奬 
分類新聞 
政界 
[江督維持圜法之法令揚州]  
　　江督札淮運司文云　江蘇候補道曾紀壽丁憂知縣施煃禀奉憲台札准湖廣督憲陳蒸電鄂省銀錢低落商民交困當即飭員查復稟稱武漢錢莊藉口以孫道廷林但　小利不顧大體誤用漢口仁太莊承辦裕寗官錢局時由江省裝運大批絡繹而來甫經出售抛盤賣空以至錢價有减無增市面受害請查究等情查各省銅元不得大宗販運出省致令他省有充斥之患經財政處户部會奏依議欽遵在案查買空賣空例禁綦嚴該商故意減價出售由敝處示禁漢口錢商不准買賣抛盤如違究辦伏查近來錢價低落各省相同武漢商會議請本省止鑄外省停運以杜奸民私鑄販運而錢價仍不能平據請憲台檄飭各關道局卡在於海口認眞查辦令私錢不得暢銷以塞其源禀請核示等情到本部堂據此除批據禀已悉漢口錢商王大愷經理裕寗分局事務旣據該道等確切查明從前運銷寗省銅元按照市面通例預先抛盤實兌在所小免並無賣空之事自屬可信况寗省銅元前准湖廣督憲來電已飭令暫不運往鄂省漢口分局祇專理淮鹽收解匯兌各欵及代兌總分各局錢洋鈔票事務較簡無庸再派專員督理以省浮費惟該分局旣屬營業性質與市面各商即不免往來交易全在辦理妥實無礙江省官局名譽仰候札飭裕寗官銀錢總局嚴飭該商務須遵局定章曁漢鎭錢商大市貿易情形一律妥愼辦理不得稍有弊混至近來銅元充斥各省皆然實由於奸民與外洋私鑄私運源源不絶受害最深早經訪聞前已嚴飭查禁候再查照另禀分咨沿江各省曁通行本省各關局卡一體認眞嚴查務令有私必獲從重究懲以正圜法 
[詳覆推諉經收膏捐蘇州]  
　　蘇省巡警總局推諉經收長元吴三縣膏捐並禀請另籌警務各項經費當奉撫憲批飭藩司核議詳復茲經蘇藩瑞方伯議詳略謂查此案起點原因禁烟公所經費取償膏捐名義不符擬易正欵開支所陳四難意非不是但收膏捐以資經費職司地面查察易周正如他省警章兼收妓捐戲捐之類隠寓取締無所爲難更非如公所之禁烟捐名義未符有所藉口至膏捐改章以後如何支銷如何分配本司詳確稽核實在二縣膏捐就現在捐數尙可月收錢六千七八百千除額支巡警用欵及公所經費查騐所戒烟局各費尙餘每月一千七百千之譜雖僅就十一十二月月報約計而大致不至懸殊故詳復文 
 
 

Page 11

 
 
内請將公所經費由警局收解戒烟局經費商准善後局撥給總計實有盈餘擬照司庫代籌商局應撥經費千元就數抵支無庸由司另籌此亦司財政者通盤籌劃無論何人設身處地當表同情非靳而不與也今警局深恐膏捐之不足恃原不妨由司竭力勉爲其難惟目下庫空如洗其公所經費若再歸司庫增籌委實力不如願幸征收膏捐之名已歸警局擔任與公所無涉且由警局解交公所與司庫籌解無異爲公所計但求經費有著似不必追問欵所由來夫膏捐征之於民而司庫之欵亦莫非民之所出也本司擬以公所經費仍由警局收欵項下照數撥給現在三縣膏捐究於何日爲始歸警局經收並請核飭交替早日定案詳祈核示飭遵 
[裁改警區之計劃南京]  
　　江督端午帥札巡警局文云江南巡警局分區派員設立崗位原係規仿北京　制辦法現北京總分　制重經釐定裁併大半汰除繁冗則省費旣多各專責成則任事尤力洵屬法良意美亟宜倣行查江南巡警局所設分區前係劃爲五路每路設六十崗共巡士三百名以四人擔任一崗每日約有五十人休息本部堂擬卽改爲四路每路增二十崗共八十崗仍有巡士三百名以三人擔任一崗每日約有三十人休息所裁之路即歸併東西南北四路崗位旣有增加各區應辦事宜亦可無虞挂漏每年節省用欵爲數甚鉅且按照民政部頒定公所章程亦能符合應由該局總副監等督同總務處叅事照指飭各節切實裁併一面將分區設崗一切事宜刻日妥籌辦理擬具改支薪費詳細章程曁查明每年用欵實可節省若干一併明晣具詳察核合亟札飭札到該局即便遵照辦理迅速擬章具復無稍違延 
[湘省禁烟之一班湖南]  
　　長沙土藥一業去冬至今迭奉示諭開辦憑照牌照各捐仿蘇省辦法邀集同人會議僉稱憑照捐爲數不多由同行按年完納尙無紛擾牌照捐歸購烟之人完納由同行代收不無窒碍難行之處擬請變通辦理據情呈禀撫憲曁巡警道憲懇予核辦當奉撫憲岑堯帥批云據禀牌照收捐責重情迫公懇展期興辦所稱各節不爲無見查此項捐欵責土膏店舖代收其中爲難本部院亦慮及之然使土膏店舖皆如關燈烟館之下流社會惟利是圖不知有義務之當盡則亦無責焉耳該商等深明大義自可無慮旣云運售烟土多歷年所必素悉烟土爲害之深又云禁烟令下限年禁絶薄海人民所同慶幸必深願吸食禁絶之速且知牌照之設原以促人之戒除便官之查核則應知此項捐欵不加於統稅原重在查禁不在撥補該商等如能遵照部章共盡義務助官力所不及担任代收捐欵商同查騐牌照互相稽察嚴禁私售凡來購者非騐牌照不賣則富室之終身私蓄鄉村之零星偷販將從何而來即或有之自當設法查禁亦不必代爲之慮至烟土之根源在種枝流在吸而能遵其根源以達於枝流者實在該商等之運售故一面禁種禁吸不能不責該商等之共盡義務也况此次禁烟各國皆表同情共相贊勉該商等何忍獨求緩辦湘省地雖偏陲人皆忠義遇有急公奉上之事向不甘後於他省禁烟之舉功令森嚴民情鼓舞各省已切實舉行本部院豈能獨徇該商等之情上違功令下拂民情耶爲該商等計如實事處萬難因人受累不妨早圖改業否則即應遵章担任收捐據實報交如查有不領憑照不騐牌照而私自販賣者准該商等禀明懲辦以盡官商相維之義務公益所在勢在必行愼勿藉口商困妄希展緩也 
交涉 
[俄人自治會勒捐之交涉黑省]  
　　哈爾濱俄人設立自治會限令華商按照新章納捐東三省總督徐欽帥以其有傷國體電告外部請與俄使交涉撤銷前議迄未决定現博克圖　俄人於二月初三日將華商各店封閉昂昂溪商埠於同日午後有俄人巴釐司率帶俄兵將華商匾額毁壞各華商門首均派俄兵持鎗看守不准往來運貨並將舊街慶順棧櫃房貨房客房釘封商衆無地棲息車站華人亦皆露宿街上衆情大爲憤激當封閉商店時有鐵路局交涉委員與巴厘司磋商巴置之不理旋因華商有强悍者自行開門巴即指爲劉委員從中主持擬將劉　押經劉據理辯爭幸免於辱刻聞巴釐司限令各埠華商於七日内若不照新章納費當將人貨一齊驅出車站故日内人情非常激昂云 
軍界 
[蘇撫奏陳太湖水師改編情形蘇州]  
　　蘇撫奏云查蘇省留防太湖水師五營於光緒三十二年六月間經前任撫臣陳夔龍奏明改爲巡防隊在案惟軍隊之制忌紛歧而貴畫一該水師向分中前左右後五營親兵一哨其原編營制輪隻弁勇數目各有不同殊非整肅營伍之道查蘇省飛划水師自上年改編以後營制較爲整齊所有蘇省太湖水師亦應叅酌仿辦現經臣飭將該水師原有五營一哨師船一百二十號改編爲第一二三四五五營營各三哨每哨匀配師船七號各加長龍一號先鋒一號計每營師船二十三號五營共一百十五號仍餘師船五號作爲該水師親兵隊官薪餉船隻以有餘補不足並無增損已於光緒三十四年十一月二十六日一律改編成軍至於整飭戎行重精神不重形式原充該營統帶已革副將歐陽成祥不甚得力業經遴委前署山西大同鎭總兵胥明德接統太湖水師飭令認眞整頓仍照常巡緝兼護厘卡以重防務據蘇省巡防營務處司道詳請奏咨前來臣覆核無異除咨陸軍度支二部謹會同兩江督臣端方恭摺具奏伏乞聖鑒二月初三日奏硃批該部知道 
[嚴懲滋事兵弁南京]  
　　駐蕪浦軍於正月初與妓院互鬭毆傷多人波及鄰舍一案前經江督特派孫觀察多祺會同郭觀察重光查訊懲辦現已查明禀覆當經端午帥札飭程提督於該營返浦後查明爲首滋事各兵從嚴懲辦其該管營官王斌修記大過二次以後該營弁兵倘敢再出滋事定惟該營官是問並飭郭道轉飭蕪湖縣曁巡警局將流娼驅逐出境 
學務 
[津貼留東女學生學費南京]  
　　江督批女學生禀云前據該女生 
 
 

Page 12

 
 
禀請設法補助學費或再飭安東令速遵前批酌提公欵匯交等情當經批飭寗學司轉行該縣遵照歷次批示資助母再延宕在案茲據禀稱以經費不易學習速成師範預算至卒業時須日幣一百八十元回國費三十元請匯由游學生監督處給領一面札飭該令如數解送等語查該生補助游學費用業經迭次批定由該縣酌提公欵資助現據禀開數目爲數非鉅地方官有提倡學務之責似此區區之數無論如何爲難亟應設法補助俾遂該女生苦心求學之願仰寗學司迅飭該令切實遵辦具報母再玩延 
[全省改良敎育之通飭浙江]  
　　浙提學通飭各屬文云照得各屬學堂上年兩學期以來其辦理之優劣迭據省視學調查報告應候隨時核辦茲據省視學會議條呈改良各事本司逐加查核所陳劃清學級稽查積分均爲易於查察起見請飭勸學總董實行巡視一條尤爲定章所應盡之職務各種公文由勸學所通告學堂俾咸知曉亦輔地方官敎育行政之不逮廣頒初等小學章程及實發敎育官報係爲開通風氣使無阻礙均應照所議辦理除廣發初等小學章程一條另飭辦理官報委員遵辦外合行抄黏通飭札到該府立即分飭所屬轉行各學堂各勸學所一體遵照辦理至改良私塾一節尤爲今日興學普及敎育最要之舉應候專案另行通飭 
[視學員蒞松松江]  
　　蘇提學樊文宗派視學員吴良欽君到松考察學務府縣各官均往謁晤不日赴各學堂調查一切 
實業 
[鹽觔又加岸價揚州]  
　　淮南運商所購場鹽前於培養商灶案内遵加牌價二文今據食岸票商謙益永等紛紛援案禀請加增岸價昨日趙都轉又奉到督帥行知准於二月初一日起每觔食鹽加錢二文一面飭知各岸並繕發告示諭令一體遵照云云 
[農務總會之組織鎭江]  
　　鎭江府各屬荒山隙地所在皆有該地各紳董現擬組織農務總會請求開墾以盡地利日前特將一切辦法及章程彙齊經常鎭道劉觀察禀由江督咨請農工商部立案現經午帥批准飭令迅速照辦並咨請大部立案云 
[製造廠注意電燈安徽]  
　　安徽製造局附設電燈廠鑄幣處提綱挈領任重事繁提調劉熙台太守近就局中另設辦公廠每日以四小時召集全體司員研究製造事宜務使美善兼盡於電燈一項尤爲注意另覓城内適中之地添設接電箱誠恐電機馬力過大藉此輾轉電力較　平緩光茫亦屬明亮云 
雜記 
[餘杭盜匪之猖獗杭州]  
　　餘杭平天堂一役已詳前報初二日盜匪又聚集百餘人身穿號衣手持前膛鎗盜首風帽皮袍率隊遊行初八晚竟敢直撲百丈營欲圖報復幸涂排長先事預防卽與接戰并由團防相助得將匪擊退當獲住二盜次日解至黃湖値防營金管帶省標秋管帶統兵均到又獲小匪目一名逸盜一名隨帶作眼線往各處搜捕聞大股盜匪已匿跡餘臨交界之合上某廟等處 
[串竊鉅欵被獲鎭江]  
　　駐鎭裕寗官銀錢局司事陳某串竊鈔票九千五百元逃逸已見前報茲經該局遣人四出尋覓在東鄉丹徒左近將陳獲住當即送官懲辦並將原欵追出所少尙屬無多 
[考查委員之妄爲南京]  
　　南洋大臣端午帥接准商部考察外埠商務大臣張咨稱前派龍守佐才往江蘇安徽等處考查商務及農工路鑛一切情形云冬兩准大咨該守竟有請欵開辦銅山鐵礦之　並派員查封無照私開礦山甚至擅收民詞批判科罰實屬不明權限胆大妄爲遵將該守龍佐才嚴行申斥立即撤差以昭炯戒咨煩查照午帥接咨後通行各屬一體知照 
[金山賽放花燈松江]  
　　金山洙涇鎭近日迎賽花燈非常𤍽閙居民多至郡城雇匠定紮燈彩夜間迎入縣署蔣令興復不淺頗有賞賚故觀者賽者意興愈豪 
評事 
[所謂保護華僑]  
　　所謂保護華僑云者。奚僅派一二　敗　兵輪。巡歷南洋一次云爾哉。必更有保護之　在。 
　　所謂保護華僑云者。奚僅保舉奬勵一二僑民盡我籠絡手叚云爾哉。必更有撫字之眞心。 
　　所謂保護華僑云者。奚僅設一無聲無臭。食祿不濟事之領事云爾哉。必更有措施之手叚。 
　　所謂保護華僑云者。奚僅保護其可愛之資本財產云爾哉。必更有以服其心願。 
　　所謂保護華僑云者。奚僅恃此數輩留學生仿造之國籍法云爾哉。必更有條約之商訂。 
記事 
[日本新發現之奇聞東洋花蝴蝶（六）]  
　　總述　　電小僧之歷史大略如此。自今大阪等處之婦人會。陡然减少其興趣。女學生之父兄亦皆約束其女弟子。勿使時常入會。一般婦女聞電小僧事而痛恨之者。固亦有之。然尙有咨嗟太息若不勝其惋惜者。夫以電小僧之　迹昭彰若此。而婦女猶且惋惜之。可見其媚術之工。被其迷惑而不知返者衆矣。其父西尾多六。現恃伊甥議員仲幾太郎氏度日。自聞電小僧被捕信。大爲快樂蓋恐其作惡愈甚。將來或被牽累云。 
　　按電小僧審訊後情形。現尙未悉。將來如何判定其罪案。能否不再被其兎脫。亦在不可知之數。記者述此事。不禁喟然有　於電小僧之言。電小僧之言何如曰日本女子多虚榮心。思想淺薄。竊謂世界女子被此二語之毒。而流入於非爲者。寧獨日本。有志振興女學者。亟當研考婦女之心理。於敎科書中。應即此二語而思所以補救之術。則獲益當非淺鮮。吾國女學初興。其第一障礙。即在女學生胸無主宰往往誤認蕩檢踰閑爲文明。不堪入耳之事。時有所聞。於是父兄之愛其女子弟者相以入學爲大戒。而女學遂永無發達之望。　中國流蕩子弟。　身女學界者不少。雖其濟奸之學問遠不如電小僧。然出其小技。已足惑亂婦女而有餘。電小僧之語。尤切中我國女界之普通。心理者也。端風化而昌女學。是所望於當世之敎育家。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉區成立]  
　　浙江（紹興山會） 
二月十五日爲浙江諮議局初選舉宣示人名册之期旅滬紹人電致山會兩縣初選舉事務所詢問初選舉人總數茲得覆電云兩邑共四千六百餘人日内已將名册宣示投票區亦早已劃定矣 
江蘇蘇屬（松江上海） 
上海縣初選舉監督李令移行投票開票管理監察各員紳文云案照選舉章程第五條初選複選均各設投票管理員監察開票管理員監察若干名管理不拘官紳均可派充監察員應以本地紳士爲限第六欵初選監督職掌第二項保荐初選投票開票管理員及監察員第七條複選監督職掌第二項派定初選複選投票開票管理員及監察員第十二條凡辦理選舉人員除監察員外不得與於選舉人及被選舉人之數各等語現在期限將届管理員旣無選舉之權自應專歸官充以免窒碍其監察業據事務所公同推舉由縣照章保荐除申請府憲核示並分别移行外合先移請爲此合移煩爲查照希於届時親往某區投票所内會董妥愼管理足級公誼望切須移 
　　謹將本縣代擬投票管理員開票管理員名單呈請鑒定 
　　第一區一路一區正巡官游澤寰一路三區副巡官易𢡟恭 
　　第二區本縣帮審李光乾一路五區副巡官曹家鼎 
　　第三區本縣縣丞王錫章總工程局副裁判官陳仁琅 
　　第四區本縣主簿孫傳楨高昌廟保甲局員李錫年 
　　第五區公共公廨曾審員王篤基本縣典史趙熙 
　　第六區龍華保甲局黃永璣梅家弄保甲局員徐寳源 
　　第七區二路一區正巡官沈潮塘工局委員嚴善增 
　　第八區巡警總局裁判官孫調鼎三林塘保甲局員汪鳴謙 
　　第九區吴淞司巡檢嚴善圻北新涇保甲局員何紹先 
　　第十區黃浦司巡檢徐宗一北橋保甲局員梁慶眞 
　　開票管理　本縣儒學杜學謙 
　　謹將推定各區投票監察員及開票監察員名單呈請鑒核 
　　第一區投票監察員　莫錫綸　陸文簏　林曾賚　郭廷鉁　范熙瑞毛經嚋　顧學坤 
　　第二區投票監察員　姚文枬　郁懷智　蔡正蒙　顧鴻逵　葉承壎楊　晨　程宗浩 
　　第三區投票監察員　王　震　顧履桂　葉增銘　張嘉年　單慶銘包宏基　奚元良 
　　第四區投票監察員　祁祖鑾　吳　馨　顧徵錫　姚曾榮　蘇本炎周文彬　曾澤民 
　　第五區投票監察員　王增祺　瞿慶善　周樹藩　王銓連　沈功章曹繼曾　嚴鈞淸 
　　第六區投票監察員　劉增祥　錢　椒　唐錫瑞　張秀峰　史恩及曹壽恭　姜渭　 
　　第七區投票監察員　謝源深　劉志濤　盛麟書　孫　燾　閔起鳳瞿　堃　顧名驥 
　　第八區投票監察員　秦錫田　趙履福　周希　　趙履信　胡祖德孔祥百　陳義生 
　　第九區投票監察員　沈宗𢡟　顧大綱　王豐玉　潘紫綬　楊鴻藻黃　熾　楊鴻釗 
　　第十區投票監察員　何其章　耿大覲　李祖佑　周違璋　馬軼羣蔣清鏡　董炳章 
　　開票監察員　朱壽朋　王增禧　李鍾珏　顧言　葉景澐　唐尊瑋朱孔文　金慶章　梅豫棖　葉永孚　楊保恒　葛尙冲　王納善　李宗鄴　姚明煇　顧鏡清 
官長設立 
[湖北]  
　　湖北諮議局鑄辦處司道因各州縣於交替之際每將選舉要政延擱不辦一經催查彼此多方推諉刻特具詳督院請通飭各牧令　後凡遇交替之際一切選舉事宜須由前後任查照期限清單已辦過何事未完全何事是否如期告竣抑或因事遲延均當會銜禀報切實申明詳請督院批行本處查核陳小帥以所議辦法係爲愼重憲政起見當批允如詳通飭以專責成而免推諉 
專件 
[諮議局事務調查會意見書（留日學生來稿）（續）]  
　　二直省審判廳問題吾國民自由之所以不伸財產之所以不穏固世之通論則曰專制政治實爲之也雖然專制焉者無立法機關與行政機關相對抗之謂然就吾國情形論則此義之外更有大因焉是爲司法與行政之混同今者朝廷亦旣知此義矣於是設大理院於中央分設審判廳於各省然除數省之外尙未邇行是我國民未知此爲立憲國之要素　政府之奉行亦未見其以此爲國家要政也吾今欲問我政府曰吾國最下級之審判廳其權限其管轄區域當何如乎地方審判廳之權限及其管轄區域當何如乎控訴院之權限及其管轄區域當何如乎大理院之設置以我國之大交通之不便只京師一所而已足耶且世界之制未必即以行政區域爲司法區域吾國舊制沿而不革耶抑他日另行分配審判廳之位置及其管轄區域耶凡此類者是當待中央政府之主持非直省之所可議然以吾國民呻吟於是黑暗制度下者亦旣數千年則今日思所以促其進行者當不獨同人等數人之意見抑亦全國民之心理也 
　　吾國省政治之所以不發違雖曰不中央的事業之負擔然省官制之不備亦一大因今後而欲爲行政整理計就其應改革者言之則廢幕友之 
 
 

Page 19

 
 
制增設補助官吏是也就其事務之增加言之則府縣以下自治體之　督當以法律委之各省是也以此等特别關係故吾國省政府之組織萬不可不大加研究至審判廳之階級組織各國俱有成規毋俟多言惟其分配之方萬不可使吾民以道路之遠手續之煩致不樂於保持權利此亦不可不加之意也同人所欲與吾國商　者此其六 
[仁錢初選事務所報告查得有權人數禀稿（續）]  
惟原定初六日一律出發嗣以鄉董公推之指導員未據推舉齊集出發先後不無参差故截至十五日止查有選舉權者僅五百三十五人計連前共二千二百五十四人據調查員報告鄉間風氣究屬閉塞尊重選舉者更少幸有指導員及熱心鄉董幫同竭力解譬兼之調查城廂時業已先樹風聲方免枝生節外然尙有具出身之資格而亦飾詞推諉者知縣等上年擬在城廂查竣之區延請名譽審查員覆查旋因紳商學界各有專事之職是以邀集需時遲至月半後纔能定議由事務所將造册規則等摘要酌抄交給按照各條切實複查鄉區如定南安吉定北長壽等由楊紳復查報較先知縣等爲愼重調查恐有掛漏起見亦照城廂辦法派員複查酌給川資俾免賠累而資體恤此外鄉間各區調查期限迫促已極經分别懇催並託其於竣事後就近再行留意審查以期異趨同歸事半功倍而調查亦可免遲逾用副憲台循名核實依限程功之意是否有當理合據實稟陳仰祈大人察核俯賜批示祗遵實爲公德兩便再正在禀辦間接奉府憲札發覆昌化縣函將造册事宜明白指示容遵飭妥籌盡善方法再行禀請憲示合並聲明 
本埠新聞 
[工部局不認買地築路爲違約]  
　　閘北公益里及引翔港左近等處前有洋人並工部局購地築路經滬道蔡觀察查悉以該處均在租界綫外洋人不應築造馬路曾照請領袖領事飭阻在案茲聞領袖飭據工部局等復稱刻下局中擬築馬路應用地畝均同民間出資公平價買係按第六欵購地章程辦理並無不合且現築馬路與從前在界外築路同一辦法况工部局有管理路政之權旣經買地執有道契亦係正辦等語昨聞領袖已據情照復滬道查照矣 
[錢業禀訴翁婿串騙情形]  
　　南北市錢莊元豐愼和森康厚大裕源長大慶怡祥和康裕祥怡大興業行大德通鼎昌同福怡慶德大等十六家公禀滬道略謂上年十一月間被江西德化縣富紳候補道劉矞祺即雲樵父子所開之晉益升號倒欠銀八萬八千七百五十五兩洋銀八千元并各處公私各欵共計八十三萬餘兩曾經禀懇詳請督憲援照湖北三怡成案將劉父子電叅革職提訊追繳並歷叙翁婿串騙實證上控督轅奉批查前據上海縣詳業經批道飭提熊石秋勒限清理並聲明劉紳矞祺是否確係股東由道核辦具復在案據呈前情仰上海道飭縣遵照前批併案嚴追等因仰見上憲體恤商艱之意惟是劉矞祺與伊壻熊石秋串騙實証莊等上控禀詞所抉四端尙僅就其顯著者而言若論其細情更有萬難遮掩者查劉矞祺父子爲江西巨室其所開行號如恆益升謙益升等皆取用卦名故晋益升爲劉所獨開確無疑義光緒二十八年間如果議斷歸與熊石秋不但應加記號尤應另易牌名今牌名營業一切如舊交往之戶無一人知有熊姓接替之事突於倒閉後私造僞據其誰信之况劉矞祺身任繁劇十餘年近且爲本省鐵路總埋其於國法民情商界體例自必洞悉豈不知店號盤頂必將前帳結清人欠欠人交接明白並赴有司衙門立案及登報聲明方可免累乃晋益升開設至今從未聞換易簿摺歸結帳目而劉矞祺所立僞據於外人欠欵盡推與素無資產之熊姓於已之資本存項則悉數提回但於僞據内假造年限以冀掩人耳目不自知其欲蓋彌彰且尤有進者父業傳子則店名一切可不更換故設遇虧耗爲父者仍必出爲清理今劉熊係屬翁婿而該號接替竟同父業之傳子是此項虧欠即使議斷在先劉亦不能置身事外乃事經據實呈控而劉姓父子尙自恃聲勢指斥憲台謂何所據而率意牽涉斥莊等爲憑空誣陷以致熊石秋恃其妻父妻兄之勢燄挺押公廨行所無事伏乞詳請督憲援照鄂省怡生和成案將劉矞祺父子電叅解任咨提訊辦並飭公廨立提熊石秋隨案嚴追曁移原籍地方官查封家產變價備抵以儆刁串而伸公憤 
[四誌租界食鹽事宜之交涉]  
　　蘇撫陳伯帥以上海法界捕房拘押浙鹽復新分店管事一案關係主權頗爲重要因於前日電飭滬道從速力爭仍將辦理情形隨時電告 
[慈善戒烟大會紀事]  
　　昨日四時中國慈善戒烟總會及青年會開除烟大會青年會長黃君佐廷宣佈開會南洋大臣代表曾子安觀察宣讀南洋大臣訓詞萬國改良會代表丁君義羣演說謂中國靑年應合力爲國却除烟害以盡救國天職次慈善戒烟會幹事長黃君有敢起言本會發起情形并謂我國民不合力勸助戒烟不特有失萬國禁烟美意且失國體求青年會諸君贊襄斯會爲幸次由禁烟會中國代表唐君介臣起言我國政府竭力禁烟兼得各友邦賛助誠不可多得之機會然苟未得國民合力於事無濟云美大博士明君恩普演述洋烟流毒中國情形言極沉痛又言中國能合力戒除烟害自於百度改良必易著手將爲世界一等强國亦屬意中事云入座者約千有餘人均極感動鼓掌不絶散會已六時半曾子安觀察宣讀南洋大臣訓詞如下今者萬國禁烟大會届議决之期凡我友邦對於我國此次禁烟之舉無不共信有美滿之效果此固吾國人民脫離烟害之轉機亦即增進榮譽可出與世界人民相見之關鍵何幸貴會復繼禁烟大會開除烟會實行禁烟夫有形之烟害曰種吸販買無形之烟害曰不知振作不知廉恥貴會爲修道德講學問之文明團體今以除烟大會揭櫫示人是欲使吾國人民知振作知羞恥而有形之烟害自絕也且此次禁烟一事約期已届假難禁絕則吾國凡百政令皆不足言不獨不可爲國并且不可爲人本大臣願以此意告我國人民庶烟害自此除禁烟期限并可自此短此則本大臣所厚望於貴會者也 
 
 

Page 20

 
 
[西人戳傷巡士]  
　　東洋車夫賈金榮前日拖車至閘北三路分局境内大倫里口忽來一酒醉西人跳至車内將車槓踏斷車夫扭住索賠反被毆打站崗巡士周吉虎上前排解亦被該西人突出利刃戳破左眼而逸周巡士急吹警笛由他號巡士幫同追捕仍未追獲旋將車夫及周帶回巡局周送醫院醫治車夫解送總局禀請總辦查核 
[禁烟會代表回國]  
　　萬國禁烟會日本代表宮岡君昨乘春日丸郵船回國聞宮君已奉日政府簡爲駐紥日斯巴尼亞欽使 
[城内]  
　　押犯滋閙○昨日縣署南班房及鹽快班房覊押之犯互相滋閙由看役禀知大令立提最兇惡之剥衣案犯陳阿大到案判改押改過所二年巡警總局送辦之滋事流氓郝得勝判改收外監又陸寳順改收捕快班房追究盜黨○搶刦全　昌及沈妙根家之盜犯水金華嚴成許由縣收押在案茲英界捕房查得沈妙根家前門係在租界後門則在華界且供出盜夥住在租界者爲多昨特派探持函到縣請將水嚴兩盜帶歸公堂研　同黨姓名李大令准即將兩盜交與來探帶回先行查詢 
榜示罰欵○一路巡局榜示正月罰欵如下劉春山等十三人共罰大小洋六元六角四排巡警楊得勝等七人共罰小洋三十三角四排巡警周孝譜罰銀兩角一排巡警袁輝爲等共罰銀三兩一錢 
[南市]  
　　停止例假○總工程局警務處昨出條論云仰巡目巡士知悉本警務長查得巡士缺額甚多已經不敷崗位若再准例假各崗位更加斷續不齊遇有要事不能相接關係甚大自二月十五日爲始所有例假一律停止停止之後不得托病請假以重公事 
紏衆賭博○洪生碼頭朱根發剃頭店内前晚聚衆賭博被巡士查見報告總工程局派令巡員前往拘獲如　樓茶館主朱妙生及李桂山連根發等十三人解局判朱妙生李桂山各罰洋五元朱根發罰洋十元其餘九人各罰洋兩元一併斥釋 
另行立契○寡婦王魏氏前偕表弟王榮安控孫桂堂租　太平碼頭剃頭店生財期滿欠租　佔等情曾由工程局判孫限二月半交還生財氏貼償遷費了事乃孫竟不服赴道上控由蔡觀察批飭孫裁判於昨日傳同行頭巫兆壐并原被到案研訊孫供並未欠租　被誣控該氏供租摺租契均已遺失今將房屋加租被　覇阻判兩造均交地甲帶出着另　立契自今正起租限至明年九月十五日止月付租洋十三元期滿退租不得踞佔其店後餘屋仍歸該氏収回自用各具遵結而退 
仍須追繳○源茂糖坊主張文瀾前控伊姪張炳坤吞没洋四百元炳坤未及到案文瀾已故茲由川沙廳陳司馬將炳坤提　移解工程局訊究據張蔣氏供丈夫文瀾已於去冬病故求恩究追詰之炳坤供故叔在日早已理妥判交保照數繳還如違嚴懲 
分期拔還○法租界江天碼頭小工顧其源控南市大生鷄行執事楊浦金于耀田掯給股洋及利息洋四百九十元并附股二百元昨由工程局傳訊判楊先還一百元至二月底再還一百元其餘限至閏月底還清 
[閘北]  
　　私賣洋烟○金阿大趙吉二人在長興里私賣洋烟由巡士查獲拘解四路一區判各　示一月房屋發封烟具銷燬 
聚賭罰洋○崇明人高王氏前晚紏人聚賭由巡士拘獲賭徒陸阿根等四名解入四路一區判高王氏罰洋五元陸等各罰洋三元具結開釋 
乳媪串逃○木作頭黃發記之妻葉氏控乳媪張朱氏串誘夫妾陳氏捲逃並扭該媼荐頭王和尙到案請究據供陳氏現匿西門某尼庵内孫正巡官判押限五天交出陳氏 
[覆訊]  
　　兇手脫逃○沈金氏控楊伯仁毆死其夫沈梅祥一案楊已逃逸由保將楊妹吴楊氏及房東徐九臬解至巡局判交保限尋到案再行核辦 
[英租界]  
　　儆戒巡捕○老閘捕房華捕顧寳元因辦公不力降充二等巡捕兩月又華　張金凱因　離職守將下級升期展緩二月 
　　奬勵包探○老閘捕房四等包探錢壽生居阿巧因緝獲巨竊章毛豐昨奉卜總　升爲三等包探以示奬勵 
包探更調○總巡捕房探目張寳榮昨奉總巡卜君調至老閘捕房當差所有老閘捕房探日石錦榮調往虹口捕　虹口捕房探目米順飭與新　捕房探目李星福對調 
西探回國○總巡捕房十五號西探副頭目伊克請假九月於昨日乘輪回國各捕房中西探捕均至法公司碼頭送行 
移提拐匪○拐匪徐廣清張四郎張濮氏因拐賣劉王氏之女二姑娘由氏控奉公廨將　奴成大法鴇媂成王氏拘解公堂收押在案昨又由總巡捕房包探至法捕房禀明將徐等男女三人提回捕房押候究辦 
俄人行竊○前晚有俄人三名至江西路廣東路口協昌茂烟店買烟乘間竊収鈔票洋十元當被店夥邢渭汀窺破喚同印捕將三俄人一併拘入捕房捕頭飭送該管領事署訊究 
失竊巨　○北京路一百二十九號居民姚莊昨至捕房報告被賊竊去寳石金表及珠翠各物計値洋四千八　餘元請爲查緝捕頭准派包探往查 
作頭倒斃○木作頭李阿九前日在南京路寅大烟間内開燈忽然倒斃經店主報知捕房飭探將尸車送虹口斐倫路騐尸所報　相騐旋由尸弟李桂林偕同地保到縣求免自行棺殮 
學徒撞傷○鼎豐盛紙店學徒毛龍生昨至江西路寧波路口被包車夫王阿二撞倒碾傷脚骨　捕一併拘入捕房捕頭飭將受傷人送請仁濟醫院醫治王押候解究 
押店　咎○福建路裕隆押店主翁根寳因収押胡蓮卿被搶之血跡皮衣昨由捕頭飭探赴　禀請出單傳訊 
查獲原　○九江路三日九十三號客棧内失竊皮衣一件昨由包探在南京路裕祥當内查獲原贜帶入捕房存　認領 
傳訊雉妓○汕頭路雉妓王麗卿廣西路雉妓王老二前晚在途拉客由捕查獲禀明捕頭昨飭包探請廨出單傳訊 
[美租界]  
　　跌斃續誌○顧阿金挑　跌斃已紀昨報前日傍晚本縣李大令前往相驗經屍　金氏求免自行棺殮 
西人求乞○某西人前晚在吴淞路向西探求乞由探帶入捕房送交該　領事核辦設攤誘賭○陳阿紀李三郎等在西華得路擺攤誘賭由捕拘入捕房押候送廨究辦 
女子走失○張榮記昨至捕房報稱女兒年十七歲前日出外不歸請爲查緝捕頭准之 
[法租界]  
　　工人閙事○昨晨有印花染坊工人二白餘名擁至新租界大盛印花坊内聲稱不應不入同行紛紛吵閙繼將生財什物搗毁無遺並將把作司某甲擄去迨捕房聞　派令探捕往拿已各逃散旋命該坊開呈失單聽候核辦 
修理領署○法總領事巨籟達君以本署東西兩處房屋久未粉刷有失觀瞻昨特諭飭工匠擇期修葺 
收殮路斃○前日城河洪岸上有倒斃男屍一具年約三十餘歲嗣由捕房查無屍親即請同仁輔元堂爲之棺殮 
　　巨竊就獲○某巨竊避匿法界昨由英界包探偵悉投報捕房協同法探將該竊擒獲帶回究辦 
幕友失竊○王阿三前日在某烟　竊取城内某署幕友皮　掛一件由探拘入捕房押候解　訊究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（九）]  
　　第一回　老紹興行路截輪船　　知縣當堂標别字 
　　這位吴大老爺見了。就猛然吃了一驚。看那信面上的字。又是認得的少。不認得的多。没奈何硬着頭皮。把信拆開。假意看了一遍。便問道。旣是你們的輪船一時擱淺你們的心上。打算要怎麽樣呢那帳房先生道。船主的意思。無非要請老公祖咨行水師營的將弁。撥幾號砲艇保護。再請公祖揀派幾名幹役。就住在船上。隨時勸諭鄉民。以免滋事。吴魯仲聽了大喜道。這點兒事情。容易得很。我見你們的信上寫得不明白。所以再問你一聲。那帳房先生却又朝他打了一恭。總算謝他費心的意思。打過了恭。仍舊立在一旁。只見吴大老爺。回過臉來。呌了一聲來。就有一個家人。答應了一聲嗻。吴縣尊道。拿我的帖子。到營裡頭去照會一聲。請他立刻派兩只砲船。前去保護。那家人聽了。一連答應了幾聲是。又站了一會。見没有什麽吩付。方纔退了下去。這裡吴大老爺又點了四名差役。姚陞。李貴。張富。朱洪。叫他們前去彈壓。那四個差役也答應了一聲。偏偏的這個朱洪。是新來的。不曉得本官大老爺的脾氣。見他不標日子。便跪着一條腿。禀道。求老爺標一個日期。這位吴大老爺聽了。又是當心一拳。不覺漲得面上一陣一陣的紅了上來。暗暗的駡着朱洪道。你這個混帳王八蛋。難道不曉得我老爺是不會寫字的麽。怎麽要我寫起字來。一面想着。恨得咬牙切齒的。恨不得要撤下一把籤來。把朱洪打一個半死。但是當着那輪船上來人面前。又不便十分發作。只把個吴縣尊的一個臉兒。逼得紅了又白。白了又紅。没奈何只得提起一枝硃筆來。好像那一枝筆。就有幾百斤重的一般。那裡落得下去。只好回過頭來。問那家人道。今天是什麽日子。那家人道。今天是十七。吴縣尊想了一想。便提起筆來。先寫了一個十字。又寫了一個七字。却一個模糊。把個七字的鈎子。在左邊去了。不知後事如何。且聽下回分解。 
來件 
[美國卜技利中國留學生寄宿舍募捐啓]  
　　竊維美國加罅寛尼一省爲遠東學生留學西洋最近之地日本𪟽進歐化請求西學已四五十年於茲然彼國之學生自備資斧至西洋留學者仍絡繹不絶近在加省加罅寛尼與士丹佛兩大學之留學生爲數常達四五十人可見西學精深非數十輩學徒窮數十年精力所能窮其底藴入其堂奥也近年以來我國官費學生派赴歐美者雖不下千數百人然自費留學者比之日本瞠乎其後熱心愛國力圖富强之官紳士商誠急宜多方設法以奬勵鼓舞自費留學之士也敝會仝人目擊卜技利自費學生因經費不濟或半工半讀或半途而廢之景况隨時思議力謀補救曾於光緒三十二年春端午帥戴尙書來美之時禀請籌欵設立寄宿舍復於是年夏禀請前任梁　東欽使如日後金山振濟捐欵有所盈餘請提撥若干爲卜技利留學生寄宿舍之經費今金山振務已畢尙有餘欵已蒙伍欽使批准提撥美金一千元爲卜技利中國留學生寄宿舍之經費惟是敝會此舉原爲久遠之計設非購置房屋而暫時租借則一二年間千金輒盡不過現今卜技利之自費學生稍受其利益而已是以同人决議將已得之千金存銀行生息一面再籌捐欵務必達自購房屋之目的而後已查現在卜技利屋價每幢可容十餘人者需美金六七千左右敢請海内外官商士民慷慨捐助爲數不論鉅細但於學界大有補助倘寄宿舍成立則房租旣廉又可自炊華餐用費旣節内地有志之士不難自備資斧出洋留學其利一已在美洲之自費學生得價廉之食宿不至因乏費而輟學其利二生長於美之華僑子弟得在舍中時閱漢文書報且與來自中國之學生同居習閱祖國時事以激發其愛國之心其利三來美留學之人一上岸後即向寄宿舍訪問留學情形不至有人地生疏之苦其利四至於將來學成歸國之士輸進文明振興祖國尤爲捐欵諸君之功德將埀千古而不朽者也西美留學生等同啟 
 
 
 

Page 27

 
 
   
 
 

Page 28

 
 
   
 
