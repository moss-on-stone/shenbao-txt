# 1907 - 311 - 4912418

 

Page 1

 
 
[葉巴納吕宋烟廠廣告]  
啓者本廠向設吕宋瑪泥拉地方已經多年選料之佳品味之美歐美各國士商久深贊賞現託上海申報舘西人畢禮納君一人經理代銷各行號如要定貨或批發或躉買均當格外從廉以廣招徠倘蒙賜顧請駕臨望平街申報舘或崑山路三十四號門牌與畢君接洽可也此佈 
[招請北京派報廣告]  
啓者本館向於北京設有代派以便　閱報諸君就近訂購茲因該處經手辦事不力不得不亟易妥人以資接辦如有願承斯乏者請速函致敝館商訂可也本舘主人啓 
[蕪湖新開浙甯葉同慶銀樓　今擇於七月十七日開張]  
本樓開在蕪湖長街寕淵觀東坐南朝北新造洋臺石庫門而自煉丙字十足赤金葉金標金精造滿漢金銀首飾朝頂束帶鳳冠霞帔博古酒噐堆纍鑲嵌搜挑人物中西鍍金法藍仿京包赭金點翠花樣玲瓏珍珠翡翠各式俱全兼收各路砂條荒金凡仕商賜顧認明蔴菇爲記庶不致誤 
[聲明姚花公稱]  
稱維吾姚花裝申一夜之隔信息靈便雖是大宗生意寳係佛面　金滬上經手均是寄莊所叨薄　微乎進客之稱常有輕重未同一例致多爭執今邀集同志以新花爲始設立公稱概用十六兩八錢準足可馬稱以婦劃一而後承　貴客進辦姚花者一例在洋棧用公稱過砠以昭公平恐未周知特此登報聲明諸祈　垂鑒 
[工部局諭第一千八百六十一號]  
照得本工部局設立之華童公學准於西九月二號華七月廿五日卽禮拜一開學監院康普君准於西八月三十號三十一號即禮拜五禮拜六上午自九點鐘至十二點鐘在公學接受新學生學費每半年十五元如欲知詳細章程赴愛而近路請公學詢問取閱可也此論 
西一千九百七年八月廿三號副總辦麻經醴示 
[浙江旅滬學會成立廣告]  
浙人庽滬歳　增益未能團結一氣進步極難是以亟謀創設學會今粗幸成立議于八月初即須舉行大會辦理會中一切事宜以謀全省公益凡我浙旅滬官紳士商之熱心公益者務乞贊成此舉通信處在四馬路東首惠福里口新智社樓上本會事務所或惠福里内科學儀噐舘虞君含章處均可草章即向通信處索閱可也 
[聖芳濟學堂告白]  
本學堂開舘於七月二十五日於前二日午前招考新生　只收走讀不收留謹者　只教英文不教華文其時務諸科皆用英文教授　月脩四元欲付半年者只取十八元欲付整年者只取三十元　昆季二三人來學者議從减　諸位教習皆延自歐西諸生當以禮貌師事之學堂坐落於上海虹口南潯路二十三號　本學堂監督安廣告 
[襄陽丸新輪七月廿一開往長江]  
本行由神户川崎名廠製造新輪一艘名曰襄陽丸專走長江各埠船身堅固行駛快捷艙位寛廠裝修精美並有電燈風扇一切便適噐具可稱長江船之魁首今調大利丸買辦石亮丞君爲襄陽丸買辦石君老成精練應酬週到久爲紳商稱許所用各友及茶房等均精選熟手如荷紳商搭趁無不格外道地擇七月廿一晚開行務乞惠臨一試特此佈聞　日清輪船公司廣告 
[經理批發謀得利新到頭等唱戲機器各省頂響戲片]  
價比别家格外公道上海棋盤街北興昌祥愼泰慾昌洋貨號啓 
[恆裕錫箔公司有股諸君注意注意]  
同人等本昨已登報訂十一開會現在深恐外埠不及週知故改定於本月十七日下午仍知徐家花園爲會所開股東團體會業具詳情於申報後幅請自初九起十三止檢閱該報便假　　股東團體會啓 
[蘇城祥椿壽板棧新到陳紫香楠獨副]  
本棧向設吳趨坊自運四川桫枋江西圖心婺源血板以及各成壽噐各式俱全倘蒙賜顧無不格外克已以廣招徠此白 
[恊義保商票准照湖北籤捐票八月份日期號碼開彩廣告]  
本公司出售保商票以來蒙本外埠紛購將近四萬號前禀准大憲如銷七成以上即行開彩現在銷數將符故准照湖北票八月份號碼開彩至期所開各大彩電碼先由本公司登報聲明俟八月份對號單到申即可按其正彩號碼領彩絲毫無悮茲因開彩轉瞬存票無多特再廣告海内諸公倘欲得此巨彩尚祈快奪錦標曷勝盼禱上海大碼頭合利公司啓 
[中國電報局提派官利餘利廣告]  
啓者本局第二十五屆每股提派官利拾元餘利拾元照章於七月初一日爲始望各股商持摺來局盖戳付利恐未周知特此奉聞　上海老垃圾橋浜北電報總局謹啓 
[頭等唱戲機噐戲片大减價一月本行之貨比衆不同聲響十倍賞試之請認本行招牌]  
方知眞正好貨○小戲片每張售洋六角餘者仿單詳明○京調梆子崑腔廣調各省小曲洋操俱全○仕商賜顧請至○上海大馬路東首○謀得利公司 
[蘇省鐵路公司催交第三期股欵]  
本公司自去臘開工以來鳩工庀料以求速成現已將築至松江　車亦已運到者故用欵之多日增一日所有第三期股欵規定於本年七月底爲止現限期將届所有分交各股東請將第三期股欵從速交下猶恐未周知特登報聲明 
[最新小說栖霞女俠出版]  
書爲日本巖谷蘭軒自述而亞東破佛譯儒冠和尙評思想高澈詞語精潔現身說法皆大歡喜孔腦佛腸一爐陶鑄是以小說之體參上乘之禪而足以點頑石之頭爲小說界之一大特色誠如本書所云黃種必讀者也每册定價大洋二角半　總發行所華商集成圖書公司　發行所上海棋盤街點石齋○四馬路開明書局 
 
 

Page 2

 
 
上諭 
[七月十六日奉]  
　　上諭奉先殿遣載澤恭代行禮壽皇殿遣載振恭代行禮欽此同日奉上諭朝廷簡用疆臣畁以重寄一省之安危係之該督撫等應如何公忠保國力任其難昨據錫良奏雲南地方諸務廢弛所辦新政半皆有名無實總由去任總督丁振鐸於練兵興學課吏理財各要政多不講求遂使困難至此殊屬曼負委任前雲貴總督丁振鐸雖經開缺仍著交部嚴加議處所有該省應辦事宜著錫良次第考求通籌補救務使日有起色邊圉漸就艾安現在時事艱難各省督撫均宜振　精神維持大局儻或敷衍貽悞定行從重懲辦决不姑寛其有辦事認眞者亦必隨時奬勵直隷總督袁世凱兩江總督端湖廣總督大學士張之洞於用人行政均能悉心籌畫力求振作深堪嘉尙嗣後益當加勉母得始勤終怠朝廷懲勸兼施總期上有益於國下有益於民痛除因循之習卽以立富强之本爾諸臣其共勉之欽此 
論說 
[論今日中國之兩大害（塞）]  
　　今日之中國。燕處幃幕也。外而列强之挾以謀我者。始而英日聨盟。繼而。日法協約又繼而日俄協約。莫不持利益均沾之說。爲剖。分而食之謀。内而馬賊之禍。土匪之禍。革命之禍。互相聨結。徐。俟輟耕以圖破壞專制政。府之。基礎。故自表面上觀之。則革命之禍急。而列强之禍緩。而自實際上觀之則列强之。禍大而革命之禍小。而推其。禍之所極。均足以亡我中國。而有。餘然欲。圖所以救國之方。非實。行立憲更無足爲救國之策。一革命之發端由於立憲之不能成立故不立憲則革命何自消除夫今日之中國。欲立憲之必須革命。與革命之。不足以成立憲。而適以速中國之禍。此種問題。姑舍之不論。但今日現象觀之非立憲。必不足以救國之亡此固夫人而知之矣。夫革命之禍可謂。亟矣旣處滿人之地。位軍火萬無可以不搜。黨人萬無可以不捕之理究。之。捕之搜之亦末也。殺一馬福益而十。百之馬福益起矣。死一吳樾而十。百之吳。樾起矣。刑一徐錫麟而十。百之徐錫。麟起矣。故不能實行立憲决。不足以消除革命。其理在兩宫亦豈不知之。故自皖撫被戕而後於是。有庶民共其責任之諭。消除滿漢之諭。抑知立憲尙未實行。將使庶民担。何等之責。任消除滿漢之諭方下。而滿人起而反對者頗有其人。故革命。之禍稍平。則立憲。之局亦成氷炭即曰立憲。亦不過塗飾耳目。蓋頭換面。之立憲而已。此固必然之勢也。夫蓋頭換面之立憲。旣不。能消除革命之。禍。而亦無救於國之危頽然則中國者革命亦亡。不革命亦亡危矣哉中。國也。一非實行立憲則不足以消除革命之禍革命之禍不消則列强之害亦終不能去今日之世界。一弱肉强食之世界也。日人之用心猶英俄法美之用心也。詎眞有。一。分爲中國。計哉。前者日人假保護中國爲名。以與俄憑軾。而中國不能。自立。而以保。護之職希望於人。夫親弟尙有爭財産而操戈入室者。而乃。以我國之財。産不能自保。而望保護於人。亦愚矣。一旦幸而獲勝。儼然以。滿。洲之利益據爲。已有。此固必然之勢也。夫日本旣以滿。洲之利益據爲。已。有則不能不許。列强於中國有均等之理益。亦必然之勢也。故利益均。沾之說。卽爲瓜分中國之代名詞。何多利。益任幾。許之列强可以均沾。何多中國有。幾多之利益可以共享。今我國之兵力旣不能保全國家之生。命財産。而我國之民氣。又爲壓制政。府之所摧殘。獨此。孤立無助之政府。而欲其不失敗於外交也。曷可得。矣砧上肉任人之。臠　　中魚任人之。 
 
 
 

Page 3

 
 
烹調。勢有必至。理有因然。是以一國之大。非數輩食肉之所能謀也。國事之重非孤危之政府所能辦也而又無兵力爲之。前矛無民氣爲之後盾。一日外交有事。其不欲惟命。是聽也。得乎韓亡。之前車已覆。中國之後軫。方遒。危矣哉中國也。 
　　核諸外患之變局已如彼。計諸内難之情形又若此。有一於此。足以亡國。而况内訌外患之交乘耶。夫至内難外訌之旣亟。使眞無策以出之。尙得爲政府恕夫至。内訌外患之旣亟。而中國仍有苞桑之固。亦尙得爲政府。恕。獨是外而瓜分之局勢已成。内而民心之向背可見。今日之政。府宜若。何。消除滿漢若何實行立憲。以救國之。滅亡乃政府。對於革命。旣刈除之。惟力。對於立憲則實行之無。期對於列。强之協約。則秦越之肥眷而置。若罔聞也吁異矣。 
專電 
[電一安處（十六日午後十點四十八分）]  
　　徐錫麟同黨馬宗漢於今日（十六日）申刻在司監南隙地處决被拘學生全行開釋（若） 
[電二北京（十六日午後七點四十二分）]  
　　贛撫瑞鼎帥有内用消息以後任無人故未發表（木） 
[電三北京（同上）]  
　　某邸擬代朱寳奎乞恩開復錄用醇邸世相國以爲期尙淺尼之（土） 
[電四北京（同上）]  
　　李提摩太電致政府謂學部擬奏停學堂出身殊代憂慮（句） 
[電五北京（同日午後十點）]  
　　皖省鐵路在蕪湖租界設立車站官紳磋議未妥現外部伊飭照租界章程辦理（大） 
[電六奉天（同日午後八點五十分）]  
　　東省擬設鐵路巡警南滿公司力拒不從現東督將來往照會咨送外部請示辦法（慕） 
京事小言 
　　此次内閣會議政務特派吳郁生學士爲提調聞吳　　固著名生平以詞賦擅長同鄕舉貢有進謁者吳必詢以能同章否常謂人曰此次考試舉貢令各認專門畢竟有何用處不過則襲雷同而已不如試以律賦試帖尙可拔取眞材云云此言果確則以吳爲内閣之提調寗以吳爲存古學堂之監督 
　　日前政府會議憲政事宜擬咨各省督撫飭屬廣設憲法宣講所無論官紳十民均著人所聽講並速組織議會以爲預備立憲之根立憲乎立憲乎汝豈狄青之銅面具乎政界　多之蟊賊將賴汝以藏身 
　　政治館提調寳瑞臣侍郎日昨諭飭司員速將應議摺件及各衙門呈遞說帖并各項案卷一律檢查清楚於二十日移交内閣接收聞内閣會議政務事宜定於二十四日開辦此後京外人士可拭目而觀新猷矣 
　　初四日丑刻彗星見於井宿經欽天監堂憲占得主國亂失政當於初八日密摺入奏初九日夜該監監正會同天文科官員齊集觀象臺考騐彗星現在退於何位射於何方以便詳細奏聞嗚呼當此危急存亡之秋實事之不務而反戚戚於無憑之虚象此中國所以不振歟 
緊要新聞 
[趙次帥奏陳治川三事四川]  
　　四川總督趙次帥初七日請訓時兩宫諭令認眞整頓川省一切新政次帥當卽面奏三事（一）到任後體察情形隨時調用能員（一）清添練陸軍分駐要隘（一）請撥巨欵興辦工商礦務并謂土司五屯礦産甚富不可不早日開辦兩宫頗深嘉許諭飭到任後詳核情形奏明辦理（益） 
[慶邸决計奏請撤去要差北京]  
　　初六日慶邸在政府宣言蒙恩派充軍機大臣曁總理政務外務部陸軍部鑾儀衞各項要差責任綦重現旣奉旨實行消除滿漢畛域自應先由我身取法一俟各衙門議有端緒决計奏請開去一二要差以期名實相符尙望諸君届時爲我表白庶可仰邀恩准云（武） 
[慶邸力保周督改任湖廣北京]  
　　近日政府會議消融滿漢界限擬將封疆大吏多用漢員惟以歷練精深者頗難其選甚費躇躊日前慶邸召見時力保開缺粤督周玉帥堪勝湖廣總督之任兩宫沈思良久不以爲然大約作罷論矣（武） 
[各國公使請改轉運軍火章程]  
　　自天津查獲 
 
 

Page 4

 
 
瑞記洋行勶運大批軍火一案北洋會同稅務處訂定鎗械進口章程甚爲嚴密外人均嫌不便近日英使函致外務部言上海常有鳥槍子藥運送來津請籌示辦法德國義大利亦有照會請酌改轉運軍火進出口章程當由外部咨行稅務大臣應如何併案辦理之處乞核示見復不知能酌量變通否也（恭） 
[泉州又有土匪蠢動厦門]  
　　厦門提督洪子青軍門於初九日接奉督憲電開泉州安溪土匪紛紛蠢動四出劫掠并有約期起事之說請貴提親率大兵速卽前往相機辦理現洪提督已於十一日親統兩營兵士向泉進發矣（新） 
[札飭密查會黨勾結圖亂湖南]  
　　岳州府屬之巴陵縣西鄕有武生朱仁山紏合黨類倡結一蘭譜會與湖北監利縣閻土會首領陳三魁等勾通滋擾等情已紀前報現悉朱仁山又在巴陵崇慶寺演唱花鼓藉端勾結入會者百餘人一面并糾約四五千人派劉杰邦爲行堂其餘陳三魁花逹貴王拔賢等六人各立一旗另管一方爲進會統帥互相援助聲勢極張事爲湘撫岑堯帥訪聞恐該會黨將來愈聚愈多一旦猝發難以收拾爰卽密札岳州府嚴密查明迅速禀覆以憑核辦 
[葉榭港梟匪刦犯駭聞松江]  
　　葉榭港梟匪焚船戕弁後蘇撫陳筱帥訪得此案客帮以管大老窩子爲首本帮以李秀林爲首嚴札所屬勒限　緝十一日鹽捕中營沈都戎據眼線報稱該匪潛回打牲埭家内因卽面禀府尊戚太守派巡船三隻駛泊五厙外港另雇民船一隻　艙長唐興來率勇王桂良錢阿滿錢土生駕駛入内至打牲埭鎭果見李秀林在小茶肆啜茗唐等從後躍上呼勇擒縛隨即曳解回舟詎該梟生父李成南聞信後卽鳴鑼召衆紛持器械蜂擁來劫唐等見衆寡勢殊急鳴槍示威僅彈傷岸上一人餘皆紛紛躍上船頭將李秀林劫去並將唐錢等攢毆幾死幸外港巡船聞聲來援始將唐錢救出現已禀報上峯加派師船到港跴緝矣按前數日各報登載拘獲李秀林云云其實獲者係該梟之叔李成蘭當時誤傳爲該梟也（木） 
[招募北洋退伍兵丁安慶]  
　　皖北過陽蒙城兩縣民情素悍現由北洋退伍之兵丁九千餘人多籍隷該兩縣且皆少年性情好勇喜鬥當此伏莾未靖之秋設被梟帮各匪乘機勾結易起禍端故淮北藥土局張樹建太守會同渦蒙兩縣令具詳撫帥擬將該兵丁等九千餘人即日查照巡防軍章制擇其精壯略明大義者另募兩營分别訓練以備調撥巡防而消禍患於未萌云（若） 
叔子曰當兵有年歲退伍有期限此各國徵兵之通例也今以退伍之徵兵忽爲入伍之募兵然則徵兵乎募兵乎一而已矣是謂中國之新軍制 
[師範監督申禁學生遊戲蘇州]  
　　師範學堂監督意式之主政以學生下課時往往至門外遊戲有失學生體制特出手論略謂師範爲全省敎育根本之地始於範　終於範人觀瞻所集豈容隨意從前學生下課後有站立門首任便購食者有於甬道一帶結隊聨朋眺望談笑者均經前監督再三示禁在案試思此等舉動諸生卒業後出而辦學聽之乎抑禁之乎一念及之則正已而後正人必自今日始矣茲再切實告誡所有從前積習一概掃除如再有藉口運動任意嬉遊者本監督爲整頓校風起見惟有照章辦理望諸生厚　諸生者不得不嚴云云 
淞滬要聞 
[札飭照會租界各領事一律禁烟]  
　　蘇州洋務局羅觀察查得閶盤門外一帶烟館自從嚴禁以來均各遷往租界因向日領事大賀桂吉商請禁止當承日領事允准自六月底以後各烟戶在租界租賃房屋一律堅拒却絕并帮同禁止等情已紀前報現羅觀察特於日前禀陳蘇撫憲查核辦理并　陳筱帥據情札行上海道迅即照會租界各領事仿照辦理（盧） 
[上海巡警總局移滬道文（爲糞夫聚衆兇毆巡）士事）]  
　　（前略）查巡警清道章程糞夫挑糞時刻每日限在早晨九點鐘以前各處定章皆然即租界亦復如此所以期清潔而重衛生乃城内偏敢抗違查上月二十六日城内西區巡士李仲卿在張家弄地方以張姓糞夫過時傾倒糞桶阻止不服竟被該糞夫等立時號召同類數十人將該巡士擁拖前赴上海縣署當經該巡官具禀到局卽據情轉飭該縣迅提爲首抗章滋事之人從嚴究辦以示懲儆尙未據復茲乂有糞夫顧春泉等聚衆毁屋兇毆巡士情事藐視禁令一犯再犯尙復何行事體若不嚴加訊究不特警章徒成虚設竊恐他事亦將效尤氓之蚩蚩囂然不靖實非地方之福總之此案該糞夫等違章糾衆毁局毆巡復敢蓄意滋鬧挾制種種不法三尺具在難再姑容至巡士傷勢之輕重現尙不必具論除札飭上海縣迅提該糞夫顧春泉等從嚴訊辦外相應抄單移煩查照轉飭施行（屋） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
輿論 
[敬告爲秋女士呼寃者]  
　　女士之死。海内寃之哭以詩者有人。弔以文者有人。傳其遺事者有人。刋其著述者有人。知其寃而對浙中大吏。筆伐口誅者有人。問其寃而向浙中士紳致函詰責者有人。嗚呼此遂足以對我同胞之秋女士而無。愧乎。夫神州莾莾。其稍露一線光明者。惟上海一埠。匡扶敎育有總會。預備立憲有公會其次如憲政研究會。以及商會。學會。自治會。均早成立。是我同胞士紳。固儼然負。立憲國民。之責任矣。固隱然欲舉我同胞以同享立憲國民之幸福矣。夫同胞所謂幸福者何。不過欲國家明定法。律上下共守。俾我同胞能有自保其身家性命財産之權耳。陳越之獄。是官吏奪我。同胞身家性命財産之權矣。於此而不爭。是天下無當爭之事矣。且今日之。爭非僅。僅爲秋女士一人也。爲我同胞士民之前途計也。抑非爲我同胞。士民之前途計也。實不啻爲我一人身家性命財産計。浙省官吏。媚上取榮。可以不遵法津。任意搜學堂。戕學生殺敎員。拘商富。種種殘虐。不顧名義。他日吾蘇有隙可。乘官吏猶是也。能保其不效尤乎。故今日之事。非浙。紳一部分之事。也凡我國民。與有責焉。鄙人等學疏識淺。於法律未曾研究。然就事理上之易明者觀之。則今日秋女士之獄。截爲二。夫女士之。主張革命。固不能爲女士諱而亦不必爲士諱也今國家雖預備立憲。而新律未編女士果起革命軍矣。固不能如文明國處以國事犯相當之罪。勢必難逃一死。若七命未見實行。罪名未兇宣布。而遽以秋風秋雨七字定讞則是官吏蔑視法律魚肉我同胞也故今日之爭。不必問。秋女士之。革命。眞與不眞但當問官吏之殺我同胞。當與不當。女士當殺。殺之。宜矣乃殺之而於法律未當。是不啻殺我無罪之同胞矣。我士紳而忍以無罪。之同胞。供官吏之魚肉。是安於無意識置之可也。若旣欲舉我同胞以同。享立憲國民之幸福。則不宜稍存顧畏。徒托空。言而不合群以謀相對之。策。且也安慶學生。爲徐脅從。獄成即釋。大通學生。在堂修業。而竟不問是非。遽行格殺。國法至尊。民命至重。以彼例。此其不公不平之理。有不令人。目眦盡裂者乎。公等或擔言責。或負衆望。或精通法律。或素具熱心。海内士。民仰望棊切。是宜投袂奮起。合我紳商學界。開會研究。積資舉員調查。務期水落石出。昭示天下。以盡我立憲國民應盡之義務。上旣可與朝。旨官紳士民共擔責任一語。隱隱相合。下亦可以爲我同胞維持前途官。吏違背法律之慘毒。此鄙人等所爲馨香禱祝。而有冀望於諸公者也。至於浙紳。居浙省官吏宇下。其賢者方受其牢籠。供奔走之不暇黠者將藉。端敲詐。以肆其報復之心。次則伈伈俔俔。低首下心隱。忍不言。懼羅黨禍。此固不足責矣。若我同抱士紳。今日對於浙省。論地勢雖有省界之分。論人民則全國皆爲一體。同舟救溺。義不容辭。若竟因浙紳之不問而亦漠。然置之。不思一實行對付之計畫。非特於心不安恐泰西各國將訕笑我。同胞無人心。無氣節矣。豈不大可羞哉。狂瞽之言。是否有當。希諸公裁之。 
内治部 
[電咨滇督墊欵備賑南京]  
　　江督端午帥咨雲貴總督文云案准京師勸賑滇災事務所公函雲南三年奇灾斗米值銀十三兩民困已極請將寄到義賑捐册分飭勸募等因當將捐册分布廣爲勸募俟集有成數彚寄京師轉匯災區散放在案查去年大江南北被水成災籌捐籌賑力盡筋疲司局各庫羅掘俱窮本難再行協助惟雲南連年奇災民情困苦江南雖值大荒之後亦當盡恤鄰之誼因念勸捐非一時所能集彚匯京師轉匯亦屬緩不濟急應卽先由江寗藩司籌墊洋五千元刻日電匯雲南司庫查收以資急振俟收有捐欵卽行歸墊除飭寗藩司遵照并先行電逹貴部堂查照外相應咨明貴部堂請煩查照轉飭藩司一俟解到先收撥用（育） 
[江督咨復留學生改給官費南京]  
　　江督端午帥日昨咨復學部略謂准六月廿二日貴部咨開准出使日本大臣兼游學生總監督咨開遵照貴部奏定管理日本游學生章程第四節凡自費生能攷入官立高等或專門學校及大學者應由總監督商諸該生本省督撫改給官費等因准此查册開江蘇學生共四十二名内有辛漢徐家齡張景光陳亮熙徐家瑞張文廉楊琬南胡藴莊等八名均係籍隷寗屬自應由寗省補給官費惟查前派章道亮元赴東調查據請開除陸軍實業案内學生三名兩江師範敎員案内學生二名計有空額五名又准出使日本大臣咨開除黄湘元等學生七名以汪泉等抵補外又遺空額三名共計八名均經先後咨請將考入官立高等以上各學自費生抵補在案是前項學生業己一律補給官費惟履歷相片各項尙未寄到應請出使日本大臣催取補送以備查考現在庫儲奇絀以後自費生補給官費應俟官費生出缺經出使日本大臣將學生履歷及肄業校名學科程度相片各項咨送商定再行補給於綜覈名實之中寓愼重度支之意務期學皆崇實欵不虚縻至此次蘇屬自費生入官立高等以上學堂者共有三十四名之多蘇省財力能否一律補給官費應由蘇學司禀商撫部院斟酌辦理（諟） 
 
 

Page 11

 
 
[調署知縣要缺蘇州]  
　　蘇藩陳伯平方伯於十五日懸出牌示云署丹徒縣知縣宗能述調署長洲縣知縣丹徒縣缺應飭現代理寳山縣知縣　得庚卽速赴任所遺寳山縣知縣員缺以請補斯缺之胡調元先行署理現代洲縣知縣吳熙飭　鎭洋縣本任新選嘉定縣知縣高蒸飭赴本任（間） 
[松督管理海關之布置福州]  
　　閩海關自歸松督辦理後就署内前設之督練處改爲關務處委吕韻笙觀察爲總辦其督練處移至洋務局内所有泉州海關委員陳太守錟及總辦福州海關委員張太尊兆奎均於日内到差并聞松督諭令各口均不准用一閩人以免舞弊云（涯 
[組織改良風俗會武昌]  
　　鄂紳洪孝廉近日邀集同志組織一改良風俗會其所定辦法以實行五事爲宗旨一戒絶鴉片二戒纏足三戒迷信邪神四戒嫁娶之非禮五戒喪祭之非禮並擬刋發改良風俗會報以期開通風氣（讀） 
[嚴禁女犯携帶子女入監武昌]  
　　鄂省各衙門女監向來女犯往往有携帶子女入監　養　現因江夏縣模範監獄落成特嚴申禁令此後女犯子女年在三歲以外者均不准帶入監内并由臬司通飭各衙門一體遵照（今） 
外交錄 
[日本留用鄂省軍官武昌]  
　　湖北工程營帮帶曹炳焜君係鄂省應山縣人曾在武昌武備學堂卒業領有優等文憑前因遊歷德京考查軍政路經日本爲叅謀部留充某學敎員聞其月薪頗極優渥云（新） 
[駐俄欽使電告日俄協約人意北京]  
　　駐俄使臣胡惟德報告政府言日俄協約已於聖彼得堡簽字宣布大旨係爲維持亞東開發商利起見以我東三省爲兩國競爭商業之塲不可不預籌抵禦以免利權書爲人所侵奪應請飭下東三省督撫竭力綢繆等語當已片交東督速行布置并將籌畫情形議奏聞以紓宸厪云（金） 
[護勇毆辱義商之交涉北京]  
　　前日有義大利商人在西直門外被榮中堂之護勇毆辱愬於該國欽使義博署使函致外務部請將護勇從嚴懲辦並須榮中堂親詣使館賠禮等語經那中堂派高子益叅議再三調停將該勇斥革重懲並由榮中堂函致義使婉逹歉忱始得和平了結嗚呼護勇固野蠻然以中堂之尊貴亦不能不俛首降心以相從豈非國勢爲之耶（木） 
[調查日人居留滿洲之總額本天]  
　　奉天日本總領事館之報告日人居留東三省之總額如左奉天戶數五三七人口二二五五鐵嶺戶數四五七人口二四三九新民屯戶數六九人口三七一長春戶數八三人口四七一孟家屯戶數八三人口三三四遼陽戶數八五人口四六一開原戶數一二人口五五昌圃戶數三五人口八八法庫門戶數七人口二七通江子戶數二人口四吉林戶數一四人口四二合計戶數千三百八十四戶人數共六千六百十九人（木） 
軍事界 
[部議調查蒙盟操法北京]  
　　錫林郭勒盟前曾奏請挑選精壯蒙兵改練洋操現經理藩部核議以該盟所籌辦法尙未咨部無從調查特奏請飭令該盟迅將開辦情形曁所定各辦法詳細報部以便查核（金） 
[駐軍山巓巡視鬍匪錦州]  
　　錦州第五協盧協統以該處鬍匪出没無常行蹤詭密日前特派撥步隊一營赴小紅螺山附近屯紥不時至山巓望海寺梭巡登高遠望鬍匪蹤跡（水） 
[勘測校塲地址奉天]  
　　東督徐菊帥擬於西校塲建築演武廳以便校閱在省各營操練日前特札派承德縣唐令勘驗地址現唐令已勘妥測量方里繪成圖式呈請審閱矣（玉） 
[派兵預防土匪福州]  
　　日昨汀漳龍道電逹孫統制以粤潮黄岡土匪近有竄至閩轄之武平永定等處潛謀不軌當卽會同汀州鎭督率練兵相機防守以保治安（天） 
[咨飭軍門選考軍政福建]  
　　閩督松鶴帥近札飭洪軍門云今當考閱軍政大典以憑黜陟而昭激揚爲此咨請貴提督所有實缺人員由把總以至叅遊務請貴提督秉公校閱考核精　彚咨到省以憑報部洪提奉文後有實缺大昌例歸督憲考閲者昨備文選考矣（徐） 
敎育誌 
[浙省體育會可望復開杭州]  
　　浙撫張中丞因秋瑾一獄札飭提學司禁止全省士民不准開設體育會此事顯與部章不符當經學務公所議長議紳商議由吳太史雷川遞禀提學司請與撫台商議收回成命聞撫憲業已允准（金） 
[鎭江宣講所成立鎭江]  
　　前報紀鎭江勸學所内附設宣講所按期宣講學務等情茲悉由丹徒縣宗明府捐廉提倡中校監督吳君亦助欵贊成餘由該所董事王君設法勸募現已延聘師範卒業生周玉成君爲講員不日開辦（射） 
[請提串捐充作學堂安慶]  
　　霍邱縣高等小學堂經費不敷擬由丁漕串費項下分撥若干以資挹注日前該縣令具禀撫轅請予酌提應用並懇給示立案俾可永遠遵行（若） 
[舒城縣與興小學安慶]  
　　舒城縣以小學爲敎育之基礎擬創辦各等小學堂以期普及業已籌有的欵次第開辦並將開校日期呈請省台查核（上） 
[茸城各學堂次第開學松江]  
　　松地各學堂因暑假已滿如雲間師範學堂松江府中學堂懷新高等小學堂兩崇公立蒙學堂等均遵照頒示章程於七月十一日一例開學其餘如華婁高等小學堂振德存眞披雲通波等各蒙校聞均定於十四日開學（此） 
 
 

Page 12

 
 
[飭催嚴提陳正齋繳欠公欵杭州]  
　　京師工藝局領辦人陳正齋前因赴滬辦料音信杳然虧欠公欵至四千二百六十餘元查陳正齋係浙江黄巖縣人在該縣路橋鎭開設昇祥泰紗廠當經工藝局東尹家楣察知禀奉農工商部部行浙撫飭縣嚴追現在查知陳正齋到玉環廳披山地方辦礦又經張筱帥札飭温州府就近查辦昨日農工商部又咨文到省以案懸日久請撫台速飭勒限押繳 
[農業學堂續招新生揚州]  
　　揚郡農業學堂現擬擴充學額續招插班生二十名以十歲至十八歲國文通順能知初等科學者爲合格不取學費業已出示招考矣（差） 
[批飭勘驗銅礦契據江西]  
　　江西宜春縣查覆霞塘吳家尖銅礦係屬封禁官山不准私開曾紀前報茲復有人抄呈契據備具詳情禀奉農工商礦總局批云據禀各情是否屬實姑候再飭宜春縣調騐契據查明此山確係何人管業刻日據情禀覆聽候核奪勿得廻護前禀仍滋爭訟至封禁此山因該縣禀稱彭鄒何晏四姓均無契據乂復迭次有人爭控並由紳耆環請封禁是　批飭作爲官山以息爭端應候該縣禀覆至日再行核辦（家） 
瑣事欄 
[閩省山水大發福建]  
　　福建龍巖州交界之永定縣屬太平里於上月十九日七句鐘時雷電交作大雨傾盆至十二句鐘方止蛟水大發漂没田畝房屋人口不計其數永邑僻在萬山素無水患此次被災實屬出人意外聞里中有長流孔夫文溪大排　鄕被災尤甚云（金） 
[著名土匪正法松江]  
　　金山著梟張小蘭生向在後崗松隱一帶横行無忌其姘婦某氏尤倚勢妄爲前經營員拿獲解交前署華亭縣程大令訊實詳請就地正法十一日奉到復文卽由現任張大令提梟綑綁押赴西門外東嶽廟斬决（治） 
[匪犯遞籍監禁南昌]  
　　江西宜春縣阮令奉委提訊匪犯黄家野子據供拜師入會並無隨同焚槍情事該縣以金萬年已獲正法恃無質証抑係實情惟拜師入會其非安分可知若予給照悔罪自新未免經縱禀請大吏將該犯黄　野子遞回萬載原藉監禁三年以示懲儆（家） 
[上控縣書門丁揚州]  
　　江都縣袁令任聽家人王某勒抑需索現經外覊所押犯赴臬司衙門將提牢吏韓書管獄家人王某列欵控告業經批飭該府查復袁令以案關考成已設法用旋矣（午） 
[縣差姦拐孀婦案已結揚州]  
　　甘泉縣糧差童禄祥日前在小溪鄉姦拐陳姓孀婦潛逃至揚意圖作妾旋經婦弟訪知其事來揚尋覔詎該差竟敢恃勢挺撞當即禀訴該縣陳大令將兩造提案訊辦現已私自結局禀知大令一併釋放矣（誠） 
[禀報金壇縣修築城濠工費蘇州]  
　　前任金壇縣孫花樓大令修築城垣城濠禀請上憲委員估勘等情均志前報茲悉共計修城費洋五千餘元修濠費二千七百餘千當由藩憲陳方伯委員會同現任倪曾　大令驗勘屬實禀復察核（間） 
報告 
[蘇路公司工程處六月份報告]  
　　第一段 
　　土方自零號至五百六十號補修之土方已修二百餘橛號矣 
　　橋工第一百號日暉橋橋背之土已築完開河之工已完五分之四其迎水石隄等工立等亂石 
　　第一百二十六號姚涇港橋已做成開河塡河之工正在趕築第一百八十號龍華港橋背之工已築完開河之工已完五分之四其迎水石堤立等亂石 
　　第三百三下八號張家塘橋兩碼頭洋灰墻已做成現正趕擋土墻開河工已完三分之一 
　　第四百七十號屈家浜橋灰沙已運齊惟等石料 
　　第五百零二號北長浜椿已下完正趕挖底基之土 
　　第五百三十一號横塘底基之土已挖出石料運到即可開工矣 
　　第五百五十二號大浦浜椿已下完底基之土已將挖竣專侯石料 
　　以上候石料之處請領袖注意實爲公便莘莊一帶因無石料已將停工 
　　水溝第三十三號三尺洋灰水管料已運齊正趕做地基等工 
　　第四十一號二尺洋灰管已做成 
　　第一百三十三號二尺洋灰水管正運材料挖地脚 
　　第一百四十四號二尺二空洋灰水管正趕底基　 
　　第一百四十六號二尺一空洋灰水管底基已做成正安設管筒 
　　第一百五十四號二尺二空洋灰水管已做成 
　　第一百六十八號三尺一空洋灰水管已做成 
　　第三百五十三號九寸方木水管已做成 
　　材料廠日暉料廠機房乂道土方已成 
　　新開大河土方已竣其兩頭進港處各一百尺應照原給水平單加深八尺而包工人僅加一尺三四寸經該工頭再四央求始準照現做收方惟出港之處約一百尺至極枯之潮祗深二尺雖欲做深而人力難施矣 
　　江濱碼頭迎溜曁檔土邊椿正在趕下 
　　第四十七號正道過馬路處所修馬路已成 
　　車站南門車站站房已於念伍日動工起造 
　　釘道自十號橛至九十號橛軌已舖設已能於日暉港用火車運料矣（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（十九）]  
　　尼卡忒。曰且勿爲此悻悻之言。旣至我前。有迫欲告爾者在。者提垂其兩手。植立如故曰。必欲我前。固無不可。然尙須爾以一事允我也。爾其允焉否耶。尼卡忒曰。試言之。言苟當理。自無不從。直提曰。楷麥不得復立於此。其速麾之太陰室中。尼卡忒不解所謂問楷麥曰。太陰室何在。其内容若何。楷麥黯然曰。室以太陰名。所以居死罪之人。言旣入此後。終其身無天日之望也。尼君乎。其亦忍我之受此禍乎。君如不以我爲念。但俟乎言之出。而我卽迅速而去矣。尼卡忒低語曰。狡矣哉。汝之姊也。旣欲殺汝。而又惡受殺姊之惡名。必出諸他人之口。試思我何忍以汝之美麗。入此室以飽餒虎乎楷麥曰。吾固知君深於情。必不忍置我於死地。顧於直提將何以處置之乎。尼卡忒訝曰。爾何以有此說。其宗旨吾猶有所未解也。楷麥曰。吾於吾姊。勢不兩立。君旣生我。亦置直提於太陰室乎。尼卡忒遽摇其首曰。否否。我之視直提也。雖　於爾。然欲爲此慘酷之事。終有所不忍也。時直提復大聲曰。允與否。一言决耳。何遲疑爲。尼卡忒曰。何憎於彼。而殘酷至於若此。直提不俟言畢。遽曰。吾固不能强爾之必允。然猶有一言。爾其聆。之尼卡忒曰。恣言之。直提曰。是處之人。號稱難治。顧罔不惟我言是從。一日授子以管理之權。得我以輔之。則民自帖然就範。非是而子卽忝居民上。斷不能服從斯民也。尼卡忒大笑曰王位之說。子自言之耳。豈我意哉。旣能卸此仔肩。事亦良佳。直提曰。固也。特此中之權利。非子所得而享之。欲爲王必守圍塲之約。否則子乃是處之罪虜耳。將入之太陰室矣。尼卡忒曰。異哉。欲與不欲。特一間耳。而遽有上下床之判乎。顧以身飽虎。前旣不以不欲者施諸人。今豈反願人之加諸已。言至此。而自覺已之一身。進退維谷。不禁暴怒勃發。楷麥耳語曰。聆直隷之所言。意在言外。迫君以不得不從。顧彼旣不能忘情於爾。爾即不忍見我之死。彼將肆其强硬之手段。以錮我於太陰室矣。時二人相偎語。直提已射入眼簾。向者猶以爲尼卡忒雖親愛其妹。當不難以術挽回之。乃以情動之。以理喻之。以威脅之。而尼卡忒終廻護於其妹。無一語及於已者。彼甚殷殷。此殊落落。不禁妬心大熾。瞋其目。緊其眼。勃然變色。解所佩鎗。取準而立。尼卡忒知其怒已逹於極點。不可不有以解散之乃。乘其納彈之際。急趨而前。則見鎗之所指。實準對於楷麥也。自念情之於人。亦甚矣哉。直隷至於木已成舟萬難轉圜之際。猶不忍洩其忿於男子之身。惟思去其愛情之障。使已復有親愛之一日。其設心亦良苦矣 
國外新聞 
[誌日人歡迎伊藤侯]  
　　十五日東京電云昨夜國會開宴欵伊藤侯席間伊侯自稱年邁不能久留於統監大臣之職惟俟日韓新約所有各事佈置完善方行退息云此間市政局中人及商界中定於下星期二欵請伊侯其他豫備開宴以敬伊藤侯者尙有數起盖刻下伊藤侯爲日本最有聲望之人也 
[日本工人非黄種人乎]  
　　十五日東電云舊金山消息該處連請日本外務省遺派特别委員蓋以目下太平洋沿海之實業境况不能不有日本工人入口云舊金山新市尹因前次滋擾日本人商務案内千連警察中人故將警察部中各有關涉者全行解職大約警察首領亦將解職云 
[脫政府節省政策]  
　　十五日倫敦電云脫國政府爲减省經費計擬將文職人員開去一千二百人 
[組織殖民省之新政策]  
　　十五日倫敦電云英國殖民省大臣愛爾琴擬將殖民省重新組織將原分四部改爲三部（一）專理各自治藩屬之事務（二）司理受治藩屬之事務（三）理值通常事件 
[澳洲稅關交涉]  
　　十四日倫敦電云澳洲紐塞斯韋爾斯州與共和政府大起衝突其原因由於紐塞斯韋爾司州用警察之力在雪黎地方强取鐵綫網等件且不付應納之新稅澳洲稅關司員阻之亦無效因是澳洲商務大臣萊因氏電告紐塞斯韋爾斯首相客羅塞氏相請其勿執迷於此不合例之舉以關係甚重云云客羅氏答以仍當遵紐塞斯革爾斯大審院定律而行事云十五日倫敦電云澳洲商務大臣萊因氏昨在美爾蓬下議院聲稱發諭將雪黎警察所取之鐵綫網取回並當懲罰其强取之罪雪黎警察又欲作第二次至船强取幸爲澳洲稅關人員一百人攔阻而止現萊因氏聲言將拘拿其首相客羅塞氏照稅關法律客羅氏應得五年監禁之罪云 
[郵便契約仍舊]  
　　十五日倫敦電云英國下議院討論印度豫算案時經大衆承認英國披亞輪船公司郵便契約依舊施行呵爾脫氏倡議通行西比利亞一路以便中國郵便但魯西孟氏則以此路於郵局有損無利不贊其議 
[德皇后傷足]  
　　十五日倫敦電云德皇后干威倫紗近處閒步時適天雨初晴地面尙有泥濘之區故后以致失足倒地並傷左足筋大約必須調養多時乃可復元云以上譯字林報 
[美報申辦遣艦事件]  
　　十五日紐約電云紐約報近來時有論說辯明遣美艦隊赴太平洋事并援引一千九百零四年時爲太平洋艦隊總司令哥立處而開歡迎會事 
 
 

Page 19

 
 
[摩國馬隊之龔擊]  
　　十五日倫敦電云據克薩孛朗卡報告十三日清晨有摩人組之織之馬隊襲攻法軍當其離法軍四百碼爲法軍鎗砲轟擊而退 
[意奥大臣之相會]  
　　十五日栢林電云意國外務大臣鐵托尼與奥國外務大臣愛倫塔爾於森茂林地方相會 
[法國治摩亂近情]  
　　十五日栢林電云法政府雖聞有慕運海斐僭號爲皇之說而生疑慮然政府中亦深信目下在摩國之法軍已資足捍衞矣 
[斐洲使者抵德]  
　　十五日栢林電云斐洲愛貝西尼國所遣使者持有商務大臣及軍務大臣約於二十三日到栢林以上譯文匯報本埠新聞 
[宣布徐錫麟事迹]  
　　江督端午帥現將暗殺殺家徐錫麟鎗傷皖撫恩新帥確實情形刋就文告發交上海縣李大令飭差頭薛貴等分貼各鄕及浦東等處俾知警懼云（醜） 
[違禁開燈罰銀]  
　　日前滬道詳華亭縣莘莊鎭金六卿違禁開燈一案現奉蘇撫批示云金六卿旣經訊辦誤會並無聚衆抗拒情事應如所擬罰銀完案仰卽轉飭遵照（宇） 
[積習難除]  
　　公共公廨讞員關絅之太守以廨中差役每將涉訟原被約集茶察烟館叙談公事實屬不成體統特定新章諭令三班卯首約束各役以後不准再入烟茶等館詎各差役奉諭後以案証候訊暫入烟茶等館守候或約原差詳詢案由此係常有之事一經奉禁窒碍難行昨特聨名禀覆請爲通融辦理不省太守能令出惟行否（根） 
[誤疑匪人]  
　　前日製造局南卡巡長班大章遣伊弟班禮明在北市購取船票兩紙歸來已值夜深行至滬軍營後乃船塢工頭李永桂聞聲突出拉住交四號巡目拘至南區解案經孫明府提訊以指竊無憑判交保旋有開山東衣作之陶樹松卽李之甥投求將李送縣辦其誣指之罪明府開導不從反肄咆哮遂飭逐出局門其搜得之船票兩紙并洋五元交班具領（永） 
[道批照錄]  
　　廣濟善堂董事李廷椿禀批籌欵設局借貨發賣取其餘利藉以謀生誠屬意美法良章程亦尙妥洽惟行之縱無窒碍亦應詳加考究至另設戒烟局祇須酌製藥丸施送令吃烟之人報名領取酌定限期戒絕擬章登報無庸設所收養以期節省經費仰總工程局總董查明一併酌議復奪（娛） 
[發給銀牌奬勵優伶]  
　　滬道瑞觀察以鴉片一事迭奉憲飭嚴禁曾經札屬遵辦在案茲因查得丹桂茶園主人夏志臬夏雲臯夏耀臬潘萬勝等四人嚴禁戒吃洋烟一事編成戲曲勸導愚民殊於禁烟問題大有裨益是以核給特别執照四張並發銀牌四面以示奬勵（速） 
[禀查内地開行小輪]  
　　職商章子珍陸鍾岳等集股在於南市鹽碼頭地方開設三逹内河小輪公司專走由滬開往南匯大團新塲等處曾經禀請南匯縣出示曉諭等情邑尊王大令以該公司小輪船牌是否禀准核給禀陳滬道函詢新關稅司查復再行准予行駛（惻） 
[改用印捕押解枷犯]  
　　陳阿根前因調戲七百十三號華捕之妻某氏由捕拘解公廨訊判管押枷號兩禮拜發新閘橋犯事處示衆詎陳之羽黨遽將看管二百八十九號華捕兇毆并將陳刦去當時禀經捕頭飭緝未獲現新總巡勃羅斯君以華捕解犯不甚得力深恐重蹈覆轍特自傳諭各捕房嗣後枷犯示衆概派印捕押解以免疎虞云（莊） 
[工程局照開常會]  
　　每逢禮拜六爲總工程局當會之期昨日又爲暑假後第一期常會由各董邀集議董開議地方一切事宜（永） 
[催解行主歸案]  
　　杭函云杭嘉湖道接到滬道電稱平湖陳裕興花行主陳二觀移請飭提未到現日領稱該縣有意庇護擬照會撫憲核辦乞飭催速解等因現聞啓觀察二嚴飭平湖縣將陳二觀赴速解滬訊辦矣（伊） 
[忠言逆耳]  
　　閘北新寡婦于陳氏與同鄕馬載山同居前日馬以正言勸其回籍不聽反敢聽唆糾同鄧阿三將馬痛毆旋卽扭入警局局員黄大令訊悉前情判鄧責二百板氏掌頰二十下仍着馬送氏回籍加違提究（莊） 
[放白鴿]  
　　浦東西巷鄕民張慶林憑媒朱李氏陳大娘價娶某氏爲妻近忽捲逃無蹤昨將朱陳氏扭入閘北巡局奉局員訊判押交（莊） 
[造屋不照路政章程]  
　　城内登雲橋南梭子弄有姚姓翻造房屋恃與某紳同族並不照路政章程將地趾縮進二尺經人函訴總工程局始將地收進數寸云（泳） 
[東區小學堂定限開課]  
　　老白渡街風神廟内東區小學堂設立一載成效卓着學生多至八十六人所有暑假補習科已畢今於十九日開學校長顧君丹泉柬請縣尊届期觀禮以彰盛典（川） 
[獲盜送縣]  
　　念三保五圖某鄕民家前晚被盜由虹鎭局勇兜拿當獲張根根金阿二沈和尙等三人於昨解縣訊究 
[相騐落河溺斃]  
　　新記浜路某西人侍者潘阿海因向洋東索取工資落水溺斃當將屍身撈起送人驗屍所飭保報縣由上海縣李大令於午後四時帶同書差刑仵蒞驗據報委係落河身死詎屍母王氏屍妻倪氏堅稱實被洋人毆打落河求恩伸雪并情願自行棺殮大令著卽具結備案候照會西洋領事訊究 
[上海官事]  
　　前陜西學政沈衞法租界會審委員聶宗羲太陽廟巡防局委員沈祺年招商局文案王纉文高昌廟巡局委員李錫年昨均到縣拜會（泳） 
訟案 
[上海縣案]  
　　文生沈希椿控徐小芸騙單等情前晚奉李大令傅訊沈供徐將房地方單一紙抵借洋五百元初六日徐來稱房地出售需單照看即將原單交伊至今單洋無著求究徐供房地售於孫某尙存價洋五百元孫立存洋憑據給沈往收外另付洋二百元有盈無絀沈欲另借四百元不從故揑情妄告判两造交保限三天清理○劉昌連等控追欠銀訊究劉供是正茂莊夥被開福記牛行之許錦餘欠銀一千八百餘两又欠義豐莊銀一千五百餘两去年控追經汪前縣斷令清償抗延不理求究義豐莊夥何錦章供同許供求寛限判許交的保限本月杪歸楚如延嚴比○沈俊明父女喊寃訊稱壻已病亡女願守志親家湯慶三逼女再醮不從于初七日毒打三次復持刀威迫由壻妹縱女逃歸泣訴情由小的送女回　 
 
 

Page 20

 
 
湯仍無理行兇故挈女投控湯沈氏供同判候飭差保查覆察奪○楊香林喊求驗傷訊稱娶妻徐氏昨在吊橋上與流氓調笑回家後小的將妻斥責詎流氓胆敢紏黨來家行凶求驗大令驗得背肋果有傷痕判候查提究辦○貨捐局會辦志太守公館在十六鋪内有借住留學生失竊衣物報由工程局縣署飭緝未獲大令飭傳捕甲訊比各責五百板限三天務獲贓賊解究（車） 
[總工程局紀事]  
　　德大莊執事王以莊控聚昌號執事沈子康欠銀二千两奉孫明府訊供已將田單抵銀五百兩尙欠一千五百两判交保理楚○丁妙生控王計氏欠會洋一百九十元訊判交保理楚○糞夫張新根控丁和尙不還租去糞戶飭探查理不明昨復解案訊判交原中保出理處○十八號巡士解竊杉板　戶殷阿狗棉被枕箱之劉阿四到案訊判戒責二百下押兩禮拜○划子船戶張關和向渡客留難由孫明府訪拿到案昨提訊詰其因何向渡客留難張一味求恩判戒責一百下鎖示三天交埠頭帶往碼頭示衆該埠頭不能約束咎亦難辭判戒送示儆（永） 
[公共公廨早堂案]  
　　陳大郎將吳胡氏誘騙價賣經楊和尚報明夫兄吳炳記投控捕房派探於昨解究帮讞王肇之明府商之德領事判陳　西牢　年胡氏交其兄領回管束○瑞順絲廠管車人沈福泉與姘婦阿英掯阻各女工藉資不給由衆女工投廨喊寃奉讞員關太守飭卽補禀候奪在案昨解請訊沈福泉供照章應扣三禮拜工資各女工不應吵閙停工請究訊之瑞順絲廠洋人湯那其經理人王益梅供與沈同質之陳與女工頭陳小弟王阿二陸彩娥等同供實因沈福泉時常兇毆女工並用燙水刑法各工人不愿再做所以停工請付算三禮拜工資太守以該絲廠任意虐待工人殊屬非是判將陳福妹等大加申斥外諭令各具改過安分工作甘結送釋該廠東卽日將所欠三禮拜工洋照發違干未便仍候補提人証再訊○小工戴德標雷富廷同在奥國商輪上工作乘隙串竊艙内芝蘭肥皂八十匣逃逸經洋東查悉報由水包探陸阿九拘究太守以供認不諱判各枷示五天押禁两月再照章送上海縣發落○過犯施三郎胡友金胡金千等人前日因細故在路打架由捕解究判各押两月期滿逐出租界○自稱緝私勇丁張老和子因到公共租界查察某醬園食鹽被鳴捕將張拿獲拘押捕房此係七月初一日事至昨日始行解案太守以捕房解案日期與定章不符應俟禀彰道憲下禮拜六再行核辦○雉妓王金保張小保花文玉張菊仙洪如玉趙鳳仙等違章拉客由捕先後傳究太守逐一提訊答稱有夫或係殘疾或係患病均願以後改過求察判一併發棲流所擇配傭婦王柏氏陳李氏陳楊雪常等各押兩禮拜開釋○周旭升違章收押紀和尙所竊之綢衣各物由捕將紀解訊判押三月在案昨解周請究判罰三十元再押十四天○談鶴甫與談相州私行盖戳與德商永發洋人買地一案昨解談等請訊判交保下禮拜六再訊○日商爾藤亞支奶戒烟丸經理人席裕麒前控席文光冐充亞支奶戒烟丸一案奉中日官會訊判席押候保出追罰一千元仍將冐牌處發封各情已誌前報昨由保人將席文光交案保席供求酌減太守以此案已經上控應准奉憲批判席押候追繳罰款再行核辦○萬泰祥京洋貨店無端失愼一案奉中西官曾訊判罰店東陳昌坤洋一千元在案昨陳延博文律師到案伸訴請堂上酌减判從寛减罰洋八百元完案（莊） 
[法租界公堂案]  
　　崇明人張海郎前將幼姪洪寳帶來上海由張姊王張氏託張阿三售與南市蕭和興水菓行内爲繼子議定後倩張老二在薦頭陳惠文家繕據陳即勒索洋十元當由張氏先付洋六元前日陳在新租界茶館内向氏索討餘找互相口角致被安南捕一併拘入捕房昨日解訊旋有高毛氏亦因不見六歲小孩恐此孩即是伊子投案控追聶司馬訊悉　情判陳交保張收押餘人斥退候查明核辦○騙棍陳鶴卿因案判押三月昨已期滿昨日解訊司馬以陳妻被控交保候訊在案未便開釋仍命還禁候示○衛源記牛奶棚售賣和水牛奶捕房將棚主錫源傳案罰洋六十元○陸阿才楊阿三吳榮生在小東門外互相鬥毆爲捕拘訊司馬以吳頭擊破從寛押七天楊陸各枷七天○羅德桂所用棧夥陳桂生前私盜同居開　票局之張仁記洋數十元經公堂訊得羅因欠陳之工洋命羅料理後羅又稱有會款與張紏葛等情互相纏訟昨又集訊判羅不准藉端生事令各退去陳判枷七天完案○寳昌衣莊主陳世彦欠嘉福綢莊洋一百三十餘元控經公堂判先交洋一百元嗣因所交之泰和莊票不能作用故將陳由押所提訊令換通用銀幣並覓的保出外速了各莊往來控欠○利興洋貨號夥何階失去包車一輌查被大方機車夫趙阿四串同長春機車夫殷阿福所竊報探拘訊殷供趙將車囑小的送往主人估看不知竊物旋由殷之主人陳某投訴被誣情由判趙押七天殷交主人帶回車給何領去（泉） 
[美租界捕房事]  
　　百老匯路普濟西酒店失火救息一則已誌昨報茲悉捕房因該店保有火險銀二千兩昨拘該店主押候查明核辦○某人力車夫在密勒路發痧斃命由捕房飭保報堂棺殮昨由屍妻向領棺木並有某善士捐扛力洋兩元俾氏領回安葬○侍者潘阿海前在新記浜路向洋東索收工資落水溺斃當將屍身撈起送入驗屍所飭保縣報請驗（西） 
來件 
[浙江旅滬學會暫定章程（續）]  
　　五職員 
　　本會職員如左 
　　會長一人 
　　副會長一人或二人 
　　會董暫定十二人（視開會時以會員之數比例再定） 
　　評議部 
　　評議員若干人舉一人爲長 
　　幹事部 
　　庶務課幹事員若干人（舉定後再分任會計庶務招待各門） 
　　調查課駐滬調查員暫定六人内地調查員每府至少囑托二人 
　　交通課書記員三人 
　　六會費 
　　本會經費如左 
　　一會員入會費　一次繳足計銀拾圓（仍未完） 
通信 
　　某某二君鈞鑒前展誦瑶函領悉二君遠適他鄕亦有年矣故土之景况不識不知理有固然今承問高等小學堂以及地方長官近來情形等語此二問題皆當今第一之要務也二君問之旣不憚煩僕等亦弗敢隱諱宜一一直陳以慰遠人之望高等小學堂自開辦數年以來空費鉅欵不特無有成效而且腐敗不堪幸今正留東學生潘君祖彝返崇見此情形不得已曾議開會公舉優紳邱君禮箴爲學務總董并舉由申畢業生衷君琴西爲敎員其學堂較去年頗見成效雖目今有些缺點庶可變遷於將來至於地方長官殊屬切齒痛恨我崇縣主自厲君嘉修以下惟王君國瑞略可其餘非貪卽酷兼有似癲似呆好貨好色之徒相繼不絕此皆我崇民之薄福素遭藩憲以不肖之人員悉選而宰我崇嗚乎吾民何辜偏使之遇人不淑也乎雖然此皆過去之縣主毌容多贅而目前之繆大令仁惠之政渺不聞於四郊賭嫖之風早已遍於一邑四鄕之賭嫖姑置勿論即城内之鐵井欄地方滿眼盡是賭場妓院良家子弟因此受害豈鮮也乎然猶不獨繆大令如是且張游擊更有甚焉該署内常有妓去請安一見妓面則呵呵大笑手足無所措平日無所事事只在外與人賭賭雀牌與繆大令坐收分賭費而已嗟嗟爲此日深我崇無可救藥而有限之財源悉歸無厭之官長憤時之士能不悲哉草草佈悉筆難盡述覆請進步閩省崇安縣學界同人叩 
 
 

Page 21

 
 
   
 
 

Page 22

 
 
[安徽鐵路息字號股票收條告白]  
本公司息字號收條前交江湘嵐觀察經手茲據江君知照此號收條由伊轉交諸君以恆去後至今股銀照根全未交到人亦不知下落業于本月廿二日登報作廢等語本公司查息字九十八號吳藻卿名下已塡換股銀一百两股票亟應聲明此票停止付利請吳君見報自向原經手追繳股銀到日方能作數特此聲明　安徽鐵路公司告白 
[姚西儀象生公牌　全乾棉花包退回換　姚西公牌　商標　白象爲記]  
竊維我姚西棉花自去年整頓公立象牌已蒙華洋各埠企慕暢消兹際新花將起惟恐日久玩生稍不經心即于公牌聲名有碍爲此邀集五鎭彙議務當加意認眞選採乾白花衣内用仿單外用細索緊布包皮爰取羲易太極生兩儀生四象生八卦之義是我八莊象花均蓋儀象生大印以歸一例而絶朦混倘有無此假冐者公禀　商務局照律懲辦决不寛宥又恐　貴商賜顧尚未周知特此登報聲明庶不致悞 
廊厦鎭○萬餘豐○泗門鎭○泰生元○和豐泰○泰仁○湖地鎭○大乾豐○臨山衛○戚天　○黄家埠○黄林泰○馮順茂公啓 
[皖撫恩忠愍公告示]  
出示曉諭事案據五品銜候選縣丞韓鳳棲禀稱竊職商以鴉片之流毒積二百餘年神州滋蔓不可圖除昔林文忠公具特逹之見秉高人之識創立藥方流傳海内而終以未獲廓清爲憾迄今各大憲體念民艱保强種族查訂戒烟章程事未頒行己有成議斯誠足繼文忠公之遺志庇億兆姓以洪福也然戒烟非難戒烟之藥實難戒烟之藥非難戒烟之良藥實難求其尅癮至捷除癮自然環球奇方百出當推爾藤醫員亞支奶藥丸爲最優自上海席裕麒經理以來頗著成效前經西醫用化學化驗毫無流弊並禀請　商部曁　两江督憲給示保護以杜假冐懸掛鬥首以昭信允在案邇來銷路漸旺推廣漸遠分售之處不一而足間有奸商僞造亞支奶牌記假託席裕麒名號魚目混珠藥旣失眞癮即雖斷甚至和攙嗎啡灰渣者有之不徒難以斷癮亦且有碍衛生職商所以在皖省縣下坡開設分銷專售席裕麒經理爾藤亞支奶藥丸於每瓶上加錦記分銷四字戳記開通覺路砥柱中流所願渡普天下迷津之筏亦仰副各大憲望治之心但恐狡獪之徒摹訪戳記實礙商情祇得抄粘　督憲印示瀝懇鑒情賞准給示以杜假冐而昭信允等情到本部院據此當經飭據懷寗縣查明所售爾藤亞支奶戒烟藥丸凡並無僞造確係爲人除害起見除批示外合行給示以杜假冐爲此示給諸色人等知悉該職商專售席裕麒亞支奶戒烟藥丸爲人除害並無僞造情事毋違特示　　右諭通知 
光緒三十二年十一月初十日告示　該商　爾籐亞支奶經理韓公館門首 
 
 

Page 23

 
 
[茂生保險公司謹啓]  
本行經理英國皇后公司經行在英京倫敦歷年在申辦理公正素爲紳商共鑒茲因查得有一同業華人乘機造謡以圖私利故特聲明一切照常辦理如荷　惠顧仍請函致三馬路東首新關旁本行保險帳房姜桂生何明生郁潤生三翁接洽可也　經理西人潑立辣具 
[控懲寓言報館案不得巳之詳情]  
寓言報舘揑造姚順卿等上粤督禀詞並取擅揑粤督批詞刋登告白圖損本藥房天然戒烟丸艾羅補腦汁二藥名譽初由周龐二人向本藥房拆梢洋一百元繼又先索洋廿元謂可立將該告白拆去本藥房　二藥暢消二十二行省以來眞名實效自在人間區區報舘浮言何足損我毫末本可一笑置之無加此項禀批其混淆黑白顚倒是非之處實與本年四月間粤督嘉獎二藥賞給廣東本分藥房上池神技匾額之舉大相剌謬未便大度包容以致惑人觀視且長其造謡敲詐之風爲此萬不得已禀控英美會審公廨奉中西官訊得拆稍誣鐵屬實頒發堂論判員管坤捕房六個月龐押捕房两個月仍追洋一百元充公期滿均逐出租界以儆在本藥房宅心仁厚初非好爲搆訟定欲請懲周龐二人其如二人所犯之案情眞罪當故雖匍匐就審之時哀求願將報舘發封再罰洋元並甘具結永遠不開報館但求免辦而會審員嫉惡如仇不准所請是誠法律難逃周等噬臍何及然本藥房當時曾有戚友一再懇將二人曲予矜全堅作解鈴之請非本藥房重違諸戚友雅命實因案經涉訟權在公庭之故此中抱歉良深爲特登報謹陳下情伏希垂察至此後如有類於周龐二人之一流人則當各以周龐二人爲鑒也可　中法大藥房佈登 
[中英大藥房所售之乃安戒煙藥片]  
此善戒洋烟第一良藥也名曰乃安者係西醫博士唐君之官名也曾經考驗邇遠馳名服法另詳仿單此啓　藥片每匣大洋二元五角小匣一元二角五分 
[晉昌機器鋸木有限公司再續招股廣告]  
本公司自客冬登報招股幸蒙　紳商踴躍贊助漸次成效隨在滬南擇地建廠卽將工竣電運靈捷新式機噐不久即可抵申所有章程照舊辦理無庸贅述今再登報續招以盈其數倘蒙海内　紳商士庶情殷附服者請速　惠臨本公司寫字樓取閲章程自知詳細原訂章程每股本銀一百两正分三期清繳前蒙附認之股二期經已開收限至七月底截止三期限至九月底截止再續招之股一期繳足亦限至九月底一律截止當即發給股票息招以昭信實幸勿觀望爲荷至經收銀處英後馬路裕源長莊南市元　莊海寗路錢業會舘後順徵里一千三百七十四號本公司寫字樓是盼　總董何鏡秋總理林綿泉司理凌紹彝　飽逹洲　陳寳之　李焯之　林應祥　同啓 
[中英大藥房改良戒烟精水以及桂花參片]  
本藥房前製戒烟精水參片暢銷煙界久爲海内所深信詎知利之所在弊即叢生其靈效特著者無非攙入嗎啡故伎與今日市上最有盛名之戒烟藥品同出一轍喪良漁利負疚殊深茲本藥房精心研究純用化學工夫特製一種液品性善克烟功能補虧名曰改良戒烟精水以及桂花參片經西醫博士唐乃安君鑑察認可亷價出售一以補曩日之愆尤二以救同胞之沉淪三以挽嗎啡之奇刦從前所製之精水等一槪付諸東流不再禍人區區此心海内同胞幸垂察焉此藥功用掃盪烟毒滋補元氣健腦養血舉凡由鴉片所受之損傷均能療治并兼解嗎啡癮其質淸潔其味和平最易下咽並附贈化驗嗎啡藥凡含有嗎啡之藥水藥丸如將此化驗藥滴入立現綠色倘無嗎啡並不改變服法價値另詳仿單　　外埠本分舖各大藥房均有發售 
[遷移廣告]  
啓者本號開設上洋英界四川路老旗昌大街斜對門東首已歷廿餘年專辦各省道地紅綠名茶兼販紅茶米磚東口靑磚承接定裝三星漆盒圓占扁　人物花箱各色式様加工監製選配各種名巖上品佳名色味精良久蒙中外仕商辦銷踴躍無不交相許可誠信相孚今因原處房屋翻造兹定於七月初九日仍遷在本街西首五昌里口門牌第二百四十一號開張照常交易誠恐遠近各埠未及周知用特登報廣告以便接洽是荷此啓唐信和茶號謹白 
[（限期出貨）]  
今源大號遺失ＹＤ２４５７８元羽紗二箱本單一紙恐有别行瓜葛等情限十七日前向本行聲明否則貨交原主出去與本行無涉恐未週知特此登報英商錦隆洋行啓 
[遺失提單]  
西七月廿九號大通進口第一號提單Ｊ唛烟絲一件茶葉一件計提單一帋在途遺失當卽報告太古公司及棧房將貨止提并將前項提單作廢特此登報聲明　王合記具 
[寳順洋行保險]  
本行設申最先辦理火險歷有年所敝公司在上海創歷百餘年資本頗鉅賠款迅速恐未周知爰特登報無論行號棧房生財家私一律可保價極克已倘荷見顧請至二馬路外灘本行帳房面議此佈 
[上海文明戒烟社　　分設蕪湖]  
本社分設蕪湖寳塔根石庫門内擇於六月初七日開張凡吾蕪屬嗜烟同胞務請就近購服 
[老牌縫衣機器]  
本號經理謙信縫衣鐵車逺近馳名各國賽會奬賞頭等功牌另有打襇切邊摺縐一切玲巧價廉物美貨極堅固價比别家公道加大號每只售洋二十四元大號二十二元批發另議如蒙賜顧請至三洋涇橋北王森記啓 
[任祥茂外國木器　鐵床籐椅再减價]  
新到單人鐵床半只洋十二元寸每柱雙人銅横床每只洋十八元黄黑籐椅每只洋一元六角五分原箱另議製造外國木噐榻床籐椅比衆公道另備洋式椅子數千只出租光顧請至三茅閣橋下棋盤街便是 
[老太古告白]  
倫教崙格西火險公司柯里仁火險公司叭喇定火險公司雙司勞洽具火險公司 
　　家定火險公司 
　　啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寕波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈 
[上海萬豐保險公司　賠欵迅速]  
六月廿七晨小號失愼幸早向江北岸何振豐寳號經理萬豐公司保有火險其銀第二日領歸足見該公司誡實可靠特此登報鳴謝　寗波江東白丈街咸大號李勇祀同啓 
[京都天寳齋嫩面玉容散]  
此散治男女面上油膩墨氣烟色酒剌雀班暗晦等患每晨搓擦自然嫩嬌滋潤清秀眞整顏妙品也每瓶三角每洋照拆四瓶　舖分上海二馬路中市 
[五鳳樓　添唱改良蘇灘]  
兹者本樓不惜重資油漆裝修敦聘姑蘇超等名家張筱棣葉菊生彈唱改良蘇灘於本月十七日開唱特此預告樓主謹白 
[公信洋行　五金什貨廣告]  
今本行在外國名廠專辦五金什貨物料精良貨色各樣花磚堅固價值公道向爲中外紳商稱許今更到有新式各貨如有意購定者請移玉至本行面訂是荷　五馬路公信洋行謹啓 
[香港太古糖局車糖出售]  
本行由港自運ＳＣ唛冰糖ＢＡ唛五温Ｂ唛四温半ＣＷ唛四温二五Ｘ唛四温　唛三温七五Ｈ唛三温車糖出售如　貴客欲買祈請到本帳房面議買定即收定銀如過期不出將定銀罰去特此佈聞上海老太古洋行謹啓 
 
 

Page 24

 
 
[普地球上第一等眞正好貨　軍界學界商界女界均鑒○小行之貨比别家大不相同]  
本公司經理之英美德法諸國著名精緻洋琴風琴自行琴手拉琴花樣之多貨品之佳中外遠近馳名羣推巨擘凡軍營各樣樂噐諸色齊備貨分上中下三等貨眞價實非他項次貨可比○唱戲機噐聲比戲檯上更響且包永遠不壞實爲盖世無雙之品近多假冒將次貨影戤實可痛恨仕商賜顧須認明本公司牌號方是眞正好貨以免受欺　上海英大馬路東首○謀得利公司謹白 
[集成圖書公司續出敎科書廣告]  
初等國文教授案　第一學年後期上　價洋一角四分 
初等國文敎科書　又　價洋八分 
初等歷史敎授案　又　價洋七分 
初等歷史敎科書　又　價洋三分 
初等地理敎授案　又　價洋五分 
初等地理敎科書　又　價洋三分 
初等理科敎授案　又　價洋五分 
初等理科敎科書　又　價洋三分 
初等圖畫敎授案　又　價洋一角 
初等圖畫範本　　又　價洋一角 
初等習字敎授案　又　價洋七分 
初等習字範本　　又　印刷中 
初等算術敎範　　又　價洋一角 
初等體操敎範　　又　價洋一角 
初等手工敎範　　又　價洋一角五分 
初等學歌敎範　　又　印刷中 
幾何畫敎科書　　又　印刷中 
　　所有上學期各書早經發行兹出第二學期各書以應暑假後一學期之用惟　學界同志鑒之 
　　總發行所上海棋盤街本公司發行所點石齋開明書店 
[遺失會票]  
汴梁公興和向上海大德通票莊七月十五日期會票一紙計申平銀一萬兩整是票係六月初二日立候佩蘭經手渠昌畯書在途遺失已向該莊掛失如有中外人拾得概作廢紙特此聲明祥裕公謹白 
[京都天寳齋　中外第一　耳聾丸]  
耳聾丸一藥市上售者雖多祇有稍瘥之功實無復聰之方惟本齋選藥以驗而知靈查方以試而知效秘製是丸廣濟世人無論男女老幼遠年重聽服此一料當能轉聾爲聽諸君請嘗試之始信中外第一也每料一斤洋四元每匣洋一元鋪在上洋二馬路西鼎新里石庫門内 
[招請式老夫]  
本行專做進口綢緞疋頭欲請熟悉經營並能招攬客家及各路生意之跑街友數位如欲就者請於午前來行面訂佣金從優以酬　雅誼此佈　二馬路九號日華洋行白 
[不愧毒門聖藥　謝]  
余今夏道晉上海蒙至友不棄終日酒地花天初走長三么二繼戀土娼野妓不意野妓之毒染則甚易回里後小便稍有淋漓日久滿身紅班陽物腫爛且淫毒過染妻子蔓延不休幸購二馬路京都天寳齋毒門聖藥八寳化毒丹一料珠黄下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里　杭州服藥愈姚氏子敬錄 
[燕製除痰聖藥　燕醫生除痰藥]  
專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海四馬路東首第二十一號門牌燕大闢父子藥房經理人謹啓 
[協貞聲明]  
小號專造泰西各色咸甜餅干等批發現時修造擇吉開張並無分枝别店代理倘　貴客光顧照常交易請認明招牌爲記虹口蓬路二千二百三十二號協貞福記啓 
[diamklimＤＭＡＭＤＫＬＩＭ　doctnapauＧ　lauorClluF　LLROW　OCH　UL　ELAC　TUOLEAL　]  
[企公牛乳天下馳名]  
本廠製造牛乳歷有年所爲寰球第一色白而潔味香而濃得化學之新裁眞無上之妙品老年服之可以還童幼年服之可以强壯銷數之廣英國爲最日本香港新加坡印度南花旗舊金山盤門等處每年能銷五百萬箱亦可謂盛矣極矣當此中國力强戒烟社會林立若以此乳服之不但身體强壯可養衛生而體操諸君尤宜時服精神百倍於國於身裨益不淺賜顧　諸君請嘗試之始信言不虚謬也　企公牛乳公司主人謹白上海志大洋行經理 
[秘製墨魯窩兒　華譯鰵魚肝油精丸]  
墨魯窩兒者即華言鰵魚肝油精丸也此油之功用能治内傷瘰患吐血陰虚癆瘵肺痿咳喘肺管發炎童子身體軟弱肌肉不生等症無論老幼服之均能立着神效但其味腥厚胃弱之人或不能下咽而况詐僞日多每難辨别不但無益且有大害本藥房因詳加考究以化學提取此油之精秘製爲丸此丸之力實具二十五倍之功效凡平時服油一瓶者改服此丸不啻己服二十五瓶魚肝油矣價廉功倍莫過於此而且一經製丸不論胃强胃弱之人皆可吞服以小瓶裝之隨身皆可携帶年老者以之補血生精孕婦以之固胎滋乳小兒隨意與食尤以糖果無異易化易長疾病不生一切男婦服之開胃健俾身强力健服丸一個月能抵服油兩年之功真挽回造化培養後天之一大補劑也維亞兒藥房謹啓服法毎天服三次每次二丸上海中西各藥房均有寄售 
[良醫]  
老閘萬福樓茶舘西首文生程梅卿先生不獨眠科精明也即幼科亦然妙手小兒疾病暈　蒙先生一劑回春感德甚深特揚名誌謝　嶺南郭月波啓 
[召盤茶樓烟館廣告]  
新開河金利源碼頭如意順風樓茶舘烟間兹因店主另有别謀願將全副生財召人盤頂或租均可合意者請往面議可也　店主謹白 
 
