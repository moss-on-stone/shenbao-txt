# 1925 - 142 - 4918766

 

Page 1

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *   
 
 

Page 2

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *   
 
 

Page 3

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *   
 
 

Page 4

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *十日星期六（申報）舊曆乙丑閏四月初九日（四）時評 
[一一相反（冷）]  
　　使人但閲今日官中之文告與要人之通電以及有權位者之談話無一不和平謙泰清廉嚴整慈祥惻怛振作有爲幾疑中國之今日爲第一治平之日中國今日之人爲第一有道德之人中國今日之居官受職者尤爲中國第一流人使不居於中國之人聞此消息最多亦不過疑信參半使不生於今世之人見此記載至少亦不過斥爲全屬虚誣而孰知竟一一與之相反耶　　文告不足信也通電不足憑也談話不足恃也以此爲斥人虚僞之具可謂盡斥之詞矣而不知今乃尤有甚者蓋謂文告足信也通電足憑也談話足恃也特無一不有相反之效耳國内專電 
[北京電]  
　　奉代表告予張作霖至早艷（二十九）日由奉啓程（二十九日上午十二鐘） 
[北京電]  
　　張作霖勘（二十八）電段謂檢閲現駐京畿軍隊定艷（二十九）上午十時啟行赴津公署例行公事由王永江代拆代行 
[北京電]  
　　鹿鍾麟辭警衛司令段交還辭呈 
[北京電]  
　　鹿鍾麟尚擬續辭（二十九日下午九鐘） 
[北京電]  
　　豐台南苑一帶馮軍紛紛撤往宣化康莊又馮軍第二師之第四旅及衛隊旅移防張家口綏遠一帶每日開兩列車由西直門起運官兵由永定門上車共備車十五列每列掛一千噸一星期可運竣奉軍移駐營房當於一星期後 
[北京電]  
　　奉軍駐京辦公處函部刻因雨帥入關京奉文電頗多急盼京津津榆第五第六兩號電線作爲通奉專線請派員移接敝處并撥莫爾斯機一付部允照辦 
[北京電]  
　　使團今日集議係滬烟土又發生軍警刦奪案滬領事電告使館某使提議上海安全辦法須實行禁烟聞更將由代理總税務司建議添置武裝巡丁於海關 
[北京電]  
　　英美法意日比荷葡各使艷（二十九）午在使館集會海關賑捐問題决各報告本國請示交還滬廨問題多數反對意見不一無結果（二十九日下午九鐘） 
[北京電]  
　　外部再電陳籙華會關税協定法國會交付外交委員會審查希將審查形勢隨時電告（二十九日上午十二鐘） 
[北京電]  
　　府要人云王九齡赴滇係携政府命而往王可回任又謂楊庶堪將來京對政治亦非决絶閣席仍虚位以待 
[北京電]  
　　王揖唐視蚌爲畏途繞滬北上 
[北京電]  
　　勘（二十八）夕奉軍步兵七十六團沈明啟由京招新兵三百六十名乘奉天通車赴錦州（二十九日下午九鐘） 
[北京電]  
　　艷（二十九）晨盧耀陶雲鵬赴榆關迎張岳維峻派張璧迎張段派陶雲鵬赴榆關迎張（二十九日下午九鐘） 
[北京電]  
　　艷申刻楊毓珣王正廷鍾世銘葉恭綽赴津迎張梁鴻志莫德惠則今夕赴津 
[北京電]  
　　段允發挽留章士釗令章據以探各界空氣而定回任法長否（二十九日下午九鐘） 
[北京電]  
　　聞財界某要人有發行内債七萬萬之駭人計畫頗失歡於同系 
[北京電]  
　　張作霖咨交部戊通公司决地方政府接收或招商接收該公司虧空逾百萬所剩財産以時價估計不過十萬縱任何方接收亦未能擔舊有債務交行與部訂有抵債辦法數種能否實行請與債權者及關係部商量（二十九日上午十二鐘） 
[北京電]  
　　陸洪濤電告部派測勘包寗路之周良欽等已由磴口駐隊保護 
[北京電]  
　　楊增新電部阿山阿克蘇喀什道旅俄華僑財産損失一千三百零三萬三千七百七十一元七角請提向蘇聨索償 
[北京電]  
　　港讯俄助黨軍槍五千砲六十門鄧本殷黄志恒會保林繩武爲高瓊財政廳長（二十九日上午十二鐘） 
[北京電]  
　　夏超電謂中央所存海關賑附四百萬聞各省有請領消息浙災重請酌撥 
[北京電]  
　　參謀部派胡承祜陸部派凌元洲協助王士珍整理軍委會（二十九日下午九鐘） 
[北京電]  
　　艷（二十九）商聨會開會到四一人二十二省區張志良田由奉回京主席通過修改會章選舉規則評議會細則等三案餘延會并改定六月一日閉會 
[北京電]  
　　財部定製運鈔票特照無此照以私運論由海關扣留（二十九日下午九鐘） 
[北京電]  
　　蘇俄禁各國貨幣入境我國亦援俄前例令海關禁盧布入口（二十九日下午九鐘） 
[北京電]  
　　瑞士小羊畜牧會政府令陸徴祥就近派員蒞會（二十九日下午九鐘） 
[北京電]  
　　外部函農部美使函稱檢查肉類條例及設專所何時訂妥希核復 
[北京電]  
　　昨津浦快車在浦口誤十五個鐘 
[北京電]  
　　英館息英皇儲下星期可到上海 
[天津電]  
　　李景林張學良姜登選韓麟春今早七時專車赴榆迎奉張奉張衛隊等前站昨晚已先後開到三列車 
[天津電]  
　　財廳呈部請追加經費月二千元 
[天津電]  
　　省會艷例會因審查積案休會 
[天津電]  
　　勘（二十八）吳光新由京來津艷（二十九）盧小嘉來津（以上二十九日下午四鐘） 
[天津電]  
　　今晨李景林姜登選郭松齡張學良等帶衛隊赴山海關迎張（二十九日下午一鐘） 
[天津電]  
　　日海軍飛機兩架確於艷（二十九）午後兩點半自東飛航過津赴京在津未停 
[天津電]  
　　張作霖准今夜十二點到津衛隊旅已派機關槍迫擊砲各一步兵四共六連憲兵自站布至曹家花園（以上二十九日下午十一鐘） 
[奉天電]  
　　張艷（二十九）晨起行入關楊宇霆曹汝霖等同行（二十九日下午三鐘） 
[奉天電]  
　　張今日下午二時起程入關帶隨員六十餘人 
[奉天電]  
　　王省長禁糧出境辦法關税局負禁糧責私運者糧充公並勒令停業又通令各縣積榖 
[奉天電]  
　　張宗昌電華籍俄官眷駐吉黑者百五十餘名請給照 
[奉天電]  
　　軍需處結算各縣恤金共百六十萬 
[奉天電]  
　　日本南滿製糖會社華工罷業要求增薪二倍（以上二十九日下午五鐘） 
[吉林電]  
　　東鐵九四問題雙方爭持益烈俄已調隊集交界處張作相昨得王樹翰由哈電促於今晚赴哈佈防並即率隊巡視東鐵全線及綏芬滿站一帶邊防形勢嚴重 
[吉林電]  
　　奉張勘（二十八）日入關聲言爲檢閲津沽一帶奉軍（以上二十九日下午七鐘） 
[哈爾濱電]  
　　九四令東鐵俄局長仍强硬競造俄境各種準備空氣傳滿洲里外近來火車百五十輛吕榮寰陳瀚昨回究何應付未布但奉張確甚憤俄方所爲張作相明晨到哈各首領昨晚赴長迎張王此來謂與九四事有關仍僅局外揣測實則尚未入政治問題地方長官不遽置問 
[哈爾濱電]  
前東鐵沃局長案特法院原定今日開審因被告律師請已展期（以上二十九日上午九鐘） 
[濟南電]  
日令以税局重徴日商棉税二次抗議交署函財廳從速解决免生意外糾紛 
[濟南電]  
張督定日内北上己飭路備車 
[濟南電]  
駐沂五旅因前被控聞張宗昌已派人前往解决（以上二十八日下午一鐘） 
[漢口電]  
湘趙咨勦請派軍協助蕭派陳嘉謨儉（二十八）午赴蒲圻調度 
[漢口電]  
李根源感（二十七）謁蕭未談時局惟希望鄂豫永久團結以維持中原又安蕭儉（二十八）在署宴李陪席有韓玉宸等十餘人李請鄂彷豫省辦法以税契收入擴充教育基金儉（二十八）晚八時乘江大輪赴寗（以上二十九日下午六鐘） 
[漢口電]  
某烟廠勘（二十八）函警拘捕工人三代表鳴鑼上工工人亦鳴鑼抵制並散傳單堅持到底 
[漢口電]  
租界箍桶匠要求加薪散英文傳單宣言艷（二十九）罷工 
[漢口電]  
岳維峻在漢廠購山砲六尊勘（二十八）運赴鄭 
[漢口電]  
關賡麟儉（二十八）晚同孟祿專車北上關此來本勘粤漢南段路綫並收買楊子機器廠備粤漢工竣後會同京漢津浦隴海等路改作機車廠 
[漢口電]  
浙孫派參議楊文愷勘來鄂接洽 
[漢口電]  
蕭令陳嘉謨將吳部軍官及退伍軍官六百餘人合組軍官團附設二十五師司令部每人月給火食十元 
[漢口電]  
財廳呈准在漢英界官商合辦地方銀行資本五百萬元董事十一商六官五監察五商三官二已委商界周星棠吕超伯吳幹卿陸德澤及李春萱王子雲等爲籌備員 
[漢口電]  
造幣廠總辦楊纘緒虧官錢局銅元七十五萬串又借七萬五千元官錢局呈蕭飭令追繳蕭儉（二十八）傳見楊申斥並派王連城查辦（以上二十九日下午六鐘） 
[宜昌電]  
盧金山艷（二十九）日午前接任上游總司令任（二十九日下午五鐘） 
[宜昌電]  
米荒日甚黔軍隊運米下河被暴民圍搶（以上二十八日下午八鐘） 
[長沙電]  
唐生智將進剿攸衡及茶酃等縣各股匪現正在計劃中擬不分畛域所有各縣警隊團防均歸指揮調遣使匪無此剿彼竄之處人民有安生之日 
[長沙電]  
唐繼虞電趙敝部即日由綏通入桂决不取道武岡唐又派余橈周印川兩人代表來省謁趙聨絡好感並述離洪入桂情形蔡部田義卿已由桑植竄鄂境 
[長沙電]  
桂軍白崇禧電趙沈部經我包圍完全繳械遣散日（以上二十九日下午二鐘） 
[長沙電]  
趙特派前全國水利局副總裁陳介爲駐京催結六一案專員望於六一以前請北京外部與日使解决懸安用平民忿 
[長沙電]  
賀龍電趙進駐桑植田應詔已進駐乾城敵紛向黔邊退 
[長沙電]  
商界代表譚梅村等請願議會轉咨政府實施統税不願受釐金剝削 
[長沙電]  
政府籌商節關借欵預定向淮商借八十萬商會借三十萬均以日後鹽税及新加五角口捐爲擔保限閏月十五前繳解 
[長沙電]  
葉開鑫電趙一俟將水保殘敵清除即行親赴洪江俾便撫綏 
[長沙電]  
省議會限水災籌賑會五日内將存欵支配被災各縣 
[長沙電]  
議會感通電各省請一致嚴厲禁烟 
[長沙電]  
第二師劉鉶進剿大溪小溪股匪 
[長沙電]  
寗鄉安化益陽三縣交界之雪峰山匪首紅辣椒猖獗異常當道將派兵前往圍剿（以上二十八日上午十一鐘） 
[長沙電]  
時而省路會辦時而某軍師長之楊伯笙現在靖縣爲省軍劉雪軒劉興兩旅所包圍勒令繳械 
[長沙電]  
賀龍電告周朝武尚率少數盤踞大康縣屬經派隊圍攻周僅身免率百餘人潰走餘均擊散 
[長沙電]  
議會感（二十七）議决三十閉會後未完案件遲幾日再開臨時會該會定艷（二十九）開協議會磋商新省議會組織與議員選舉法 
[長沙電]  
第五旅長劉重威有（二十五）抵洪江滇軍已取道綏靖入桂（以上二十九日下午二鐘） 
[香港電]  
沁（二十七）頤養園會議對大本營决改委員制委員長一席將屬楊希閔惟對桂軍問題未决反唐派力主倒劉震寰惟鄒魯主助劉進攻南路意見紛歧當時各人均懷槍赴會極易决裂故未終局諸人已相率退去經此廣州形勢又趨嚴重政界紛紛遷眷胡漢民三日不到省署深居士敏土廠夜間則宿中山艦聞汪精衛廖仲愷戴季陶等均住士敏土廠 
[香港電]  
楊希閔沁（二十七）電范石生希努力拯全滇之厄 
[香港電]  
徐紹楨昨抵港 
[香港電]  
白崇禧由桂林率部赴柳州助防因沈軍正聨滇唐軍進逼柳城 
[香港電]  
聞粤籍各軍大聨合驅客軍各方已接洽就緒陳炯明方亦允許崇智將潮汕讓回陳炯明軍回師廣州惟陳炯明林虎均不出頭林軍由黄業興統率滇桂軍協商拒粤籍軍人决以滇軍在東江取守拒粤軍回兵桂軍則在北江取攻將廣州粤籍各軍殲滅再會同滇軍進兵潮汕 
[香港電]  
范石生楊蓁馬（二十一）電粤本軍大破敵於南寗即日振旅回滇石生與蓁誓不爲省長總司令（以上二十九日上午八鐘） 
[厦門電]  
泉州傳莆田董旅養（二十八）入永春吳威退山頃坪陳國輝楊學良有（二十五）日佔安溪城楊漢烈逃陳部已進至詩山接省軍遺防陳將就省軍第八旅職孔昭同令陳攻永春吳威陳已自詩山進兵 
[厦門電]  
高義陳清祺於感（二十七）日自安溪來鼓浪嶼（以上二十九日下午十鐘） 
[鄭州電]  
勘（二十八）下午五時隴海路第十六次東下貨車與第三軍西上兵車在義井鋪洛陽間相撞貨車出軌十七輛所載陜花盡被焚毁聞因押車兵不取路簽强迫開車所致 
[鄭州電]  
鄭州商務運輸協進會馬（二十一）日成立公推穆藕初爲正會長金頌陶吳德丞副之業於勘（二十八）日呈地方官廳立案 
[鄭州電]  
路訊勘（二十八）由徐州開專車一列載運被遣散之豫軍一師至歸德下車奉軍第一軍三十二旅騎兵團全部由碭山專車開往徐州（以上二十九日下午六鐘） 
[温州電]  
日人捕禁鹽商湯楚臣一案程交涉員提出三項條件與日領交涉（二十九日上午九鐘） 
 
 
 

Page 5

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *國内專電二 
[南京電]  
　　江蘇清理財政委員會委員現由盧鄭委定二人王其康黄慶瀾另由所選出之委員中指定三人黄伯雨沈維賢蘇民生 
[南京電]  
　　蘇善後委員會艷（二十九）開大會通過發行金庫劵五百四十萬以資過渡案衆主即照抵補辦法向中央請求截撥兩淮鹽税盧聲明過渡費如無辦法十四年度預算標準即不能實行至稽核財政委員會案發生法律疑義交第一審查會重行審查（以上二十九日下午七鐘） 
特約路透電 
[中國時局]  
　　二十九日北京電代理英使曾親至外交部提出關於直省徴收油税之牒文直督辦李景林已有書面保證允不徴收此税 
　　二十九日北京電據官場宣稱張作霖乃於今晨六時十分離奉 
　　二十九日北京電鹿鍾麟昨日辭職據半官消息政府將於今晚下令慰留 
　　二十九日青島電今日憲兵開槍擊盤踞紗廠之罷工人工人持鐵棒拒抗無效死者兩名傷二十名内重傷者數名憲兵發排槍後工人即驚散旋即安靜各廠非至工人聨合會解散及近今罷工首領遵警署之命離此後不開工今局勢雖極嚴重但當局似擬以嚴峻手段對付任務暴動 
　　二十九日里加電聞蘇俄政治家見日本在太平洋一帶勢力漸大頗爲不安建議美俄當恊同防此危險聞奉天現有袒日之組合張作霖不復親聨蘇俄據此間各報稱張作霖近向英美領事建議取銷中東鐵路俄人權利惟英美當供給借欵二千萬元云 
　　二十八日莫斯科電俄伊斯凡斯蒂亞報評論中東鐵路鮑貴卿與伊萬諾夫之爭端謂滿洲當局破壞俄人鐵路與政治利益實由張作霖仇對蘇俄之故張疑蘇俄助馮玉祥國民黨及煽動各國日本守舊各界現力謀逐蘇俄於滿洲之外而尤不欲使之握掌中東鐵路英國對奉張之態度近已稍佳惟馮玉祥國民黨及直系現方聨合抗張如張忘蘇俄在其背後則似將蒙不利云該報又勸日政府有以告誡滿洲日員俾日俄可談判恢復舊日之邦交 
　　二十九日巴黎電中法已於四月二十四日締關於償付拳亂賠欵之約故法政府將於六月初批准一九二一年在華會成立之九國公約而各簽字國將於十月間集議於上海討論中國税率鐵路及未付外債等事或將預開一會以融合列强所抱之參差意見　　二十九日北京電日飛機兩架今日午後飛抵南苑昨晨被迫降落錦州午後及今日侵晨曾圖續飛因大雨不果後於十一時三十分出發抵時大受歡迎 
　　二十九日香港電英皇子喬治今日啓程赴滬 
[勞工大會中之日印代表]  
　　二十八日日内瓦電今晨勞工大會日本與印度代表相繼發言論批准華會每日八時工制公約事日本勞工代表佐佐木以日本未批准此約爲憾印度勞工代表卓希稱印度諸邦遲遲未批准此約至爲扼腕如日本不批准之則印度勞工欲圖工作狀况之進步將甚難矣印度資本家代表英人史密士贊成卓希之言並請日本從速批准此約日政府代表稱日政府並非漠視此約但日本工廠法已規定改良的工作狀况渠不信印度與日本間在棉貨製造上有劇烈競爭之存在又謂僑民入境問題不應有人種上與國籍上之歧視云印度代表稱希望日本注意於社會改良之事業此事與印度至有關係尤望日印中三國表示其在世界事件及社會的與經濟的進步上不遜於泰西諸國云 
[英内長與共産黨]  
　　二十八日倫敦電内務大臣希克斯今日在下院稱政府不允國外共産黨參加五月三十日在格拉斯戈舉行之共産黨大會如有未經特許而在英倫登陸者一經查出即將驅逐云工黨藍斯堡與克萊思皆問所謂破壞的宣傳者之界説並謂政府是否認共産黨宣傳爲違法希克斯答稱某種事件可許本國人爲之但政府不欲許外人來此而爲之也藍斯堡問此舉是否爲英政府與他國政府接洽不許英人參加國外國際大會之結果希爾斯答稱並無此種國際約定英政府此舉並未商諸他國政府云 
[法國與里孚人戰事]  
　　二十八日巴黎電據班樂衛在衆院之報告摩洛哥戰事中之法軍方面損失現共死四百人其中五分二爲法人五分三爲菲人共傷一千一百人班樂衛不願宣佈法軍赴摩洛哥之寳數但謂渠不欲無端延長此種戰事云 
　　二十九日巴黎電據摩洛哥法軍參謀處之報告里孚人近來損失甚重五月二十五日一役死傷逾千人　　二十八日巴黎電聞摩洛哥有數部落因損失甚多已通告阿白杜爾克林氏聲明不願續戰 
　　二十九日巴黎電闻今日衆院辯論摩洛哥事共産黨稱一九二三年法英商行以軍械供阿白杜爾克林外部對之毫不活動外長白里安力闢此説並謂渠希望法與西班牙不久可恊定防阻軍械接濟之辦法又謂法國對於摩洛哥事已至忍無可忍之地位法國於被擊後始有舉動法國願尊重條約和平可即成立是在阿白杜爾克林爲之耳共産黨某議員問里孚何屬白里安答稱屬西政牙云此事展期辯論 
[法國不續發俄代表護照]  
　　二十九日巴黎電法國承認蘇俄後有俄人六百八十名來巴黎陽稱出口聨合會代表旋由當道查明此輩皆爲共産黨宣傳人外交總長白里安氏今决計於彼等護照期滿時不再續發 
[比國閣潮]  
　　二十八日比京電比國自由黨梅克斯氏數日前曾允組織非國會之内閣但現已抛棄組閣意 
[援助探極飛機]  
　　二十八日瑙威京城電據航空聨合會稱探險家阿孟曾氏在起程以前曾謂此行或將歷半月久之故聨合會不信阿孟曾業已遇險但已請當道遣海軍飛機兩架襄助探險策應船俟半月後策應船兩艘即將出發搜尋 
[公債彚誌]  
　　二十八日紐約電銀行家白萊爾公司與國民城銀行競爭已收購價值三千三百萬元之五釐瑙威公債 
　　二十八日倫敦電在倫敦發行之債券近來多招募失敗現承募新南威爾斯六百五十萬鎊之五釐債券者尚有百分之六八·五未曾售出查此債券實收九八·五 
[各國近事]  
　　二十九日東京電上年有不知姓名之人在美大使署附近自殺表示反對美國通過排拒日僑律今有人準備於五月三十一日開會追悼 
　　二十八日柏林電德國會今日拒絶社會黨所提反對國防預算之彈劾案 
　　二十八日柏林電國防部長吉斯勒博士今日稱德國現誠實履行和約但不能犧牲自由又稱一九二三年德政府在内亂時確曾許擴張國防軍與和約抵觸但暫時所招之兵未幾即遣散云 
　　二十八日海牙電荷蘭皇家火油公司提議發給股息一分三釐 
　　二十八日巴黎電布政府已將教堂炸彈爆裂後所招臨時兵士一萬人遣散三千 
公電 
　　北京通電各省衙門均鑒臨時執政令簡任職存記龔預奎着分發江蘇彭毅着分發江西交各該省長酌量任用此令内務總長龔心湛呈准浙江省長咨請任命劉哲爲浙江外海水上警察廳警正應照准此令京儉（二十八）印 
　　奉天張作霖電各報館均鑒奉軍自入關以後散處各省人數較多軍紀風紀均宜及時整頓鄙人遠在東省鞭長莫及若深居簡出深恐將干日久或未免生懈必須親往津沽就便巡視茲於五月二十八日啓程時局多艱人心浮動遠道傳聞或恐失實用特通電奉布伏乞公鑒張作霖勘印 
　　安慶來電上海申報轉京津滬漢旅外皖同鄉諸先生公鑒本日上執政電文曰北京執政鈞鑒皖局糾紛已久人心恐慌萬分現值常軍入境逗留大通蕪湖遣散未盡之時鄭督旣就職無期王省長又怱遽離皖軍民兩政負責無人長此因循危機日亟籲請執政當機立斷迅解糾紛藉定皖局迫切電聞等語務請諸先生同聲呼籲共挽危局無任盼禱蕪湖道屬旅省同鄉會叩感國内要聞 
[北京通信（Ｈ）]  
　　危如纍卵之段政府張作霖之入關雖尚未見諸實事而花車已備其所謂壓道車（即兵車）已兩次到津在京之奉方要人皆紛紛赴天津迎帥駕是亦不過一二日間事彼之此行關係時局若何揣測之詞所在皆是而於段政府不利之説則幾於衆口同聲今以愚所聞者述之 
民國十四年中政局無三年不變而十一年後則一年一變故段政府命運之不長爲一般人所共料今日段氏左右已覺岌岌不可終日許世英語人謂即云對當局無惡意而當局處此已覺難堪林長民語人數日之後我輩或變爲罪魁亦未可料而一般安福系如梁鴻志李思浩之流及段之子宏業其危懼程度則較一般人尤甚蓋奉方之於中央政權力謀攫取而其所用手段則爲先剪段之羽翼數月以來對於段之左右嘖有煩言所謂清君側之説在今日已爲公然之議論蓋以奉方之屢有所求從無一事爽爽快快如願以償者奉方以爲君側實把持之認爲非變易其大臣棄其所不肖而用其所謂賢將不能指揮如意也故自吳光新不安於位以後如梁如李皆地位屢見動摇在奉方人所言謂段所能用者一非止此一派人其意殆指新舊兩交通系而此兩系與奉之踪跡亦甚親密不過段氏崛强近又在安福系包圍中其不至弄僵與否未可知耳此一事也 
　　山東之鄭士琦本爲段系實力之碩果王揖唐赴皖更欲謀發展於長江此爲奉側所深忌故勢力入蘇以後其第一着即利用倪道烺等排斥王氏使不能安於皖而徐州等處皆遥爲倪辈之聲援其第二着即爲張宗昌索山東旣占津浦線之中權以去段系之勢力其第三着則使鄭士琦不能赴皖而終歸於姜登選今第一第二目的已達第三着正在進行而最近胡翊儒旅之解散則尤與段以難堪者以鄭氏赴皖必須帶兵第五師第四十七旅旣由張宗昌留之於魯從事改編惟此第七旅可隨鄭往故於不動聲色之中收其槍槿此即李景林對王承斌之手段而解散鄭部即不啻解散段部也段始終不允鄭辭亦對奉爲不肯屈服之表示然實力已去又何能爲此又一事也 
　　善後會議國民代表會議段氏馬電所主張者張作霖自始即不甚熱心然因國民黨反對善後會議段以此爲説請奉相助故遣派代表然軍事財政兩大問題則以奉方之異議遂無解决而設兩委員會敷衍了事今各新設機關已如春笋怒發而奉方漠然以愚所聞今日奉方趨向（一）國民代表會議之選舉不辦（二）軍財兩會之代表不派且東三省議員平日皆受張之豢養者其政治行動多無個人之自由今則對於建設會議已一致表示不加入在段側言之此種種組織實爲其立足點而奉方如此則對段奚啻取瑟而歌此又一事也最近有一新潮流即法統重光四字是也然此中實分二説一爲約法之統即恢復十二年六月有十三日以前原狀其合法之政府爲黎元洪如不用黎則以張紹曾代一爲憲法之統即恢復十三年十月二十三日以前原狀其合法之政府爲曹錕如不用曹則以顔惠慶代此皆爲日來天津奉天間之暗中活動一般失意之議員政客以總統歆動奉張而取此途徑以爲選舉地步者此兩法統中後者較難出口然吳佩孚欲承認曹錕之合法賄選派又自謀昭雪故頗持之拒賄諸人日前則尚拒此説而外間所傳則曰業已成熟矣蓋拒賄派之非常會議今已由某某等行政委員實行赴津樹通訊處之幟而肯加入建設會議者直寥寥無幾人姚震許世英等雖盡力疏通一無效果而如爲約法之統則固拒賄派所承認且如奉方欲招轎班又不能不利用輕車熟路之賄選派借恢復十二年六月十三現狀合一爐而冶之以愚所知則此兩派議員皆將惟奉張之馬首是瞻也特所不可知者（一）此事成熟尚須若干日（二）對於段氏將取如何手段耳或謂將師吳佩孚對徐世昌之成法某人發通電某人打電話言之鑿鑿然段氏本崛强者其於鐵獅子胡同之執政府半年之久未能遷入至昨日忽然遷移有人謂即騰出吉兆胡同使完全爲私人住宅使段得進退裕如形勢一緊即發一通電不赴執政府視事以爲下台之計則似可無須此也但另有一説謂奉方尚有各種布置如皖豫地盤之取得如西原借欵之繼續皆將藉段爲之如此則尚可假以時日矣（五月二十六日） 
[北京通信（隨波）]  
張作霖入關之推測張作霖將於護從如雲中命駕入關矣其到津以後對軍事政局上之布置如何着手則實爲吾人所亟應注意之事蓋政局或猛烈變化或和平解决均看張氏之手腕如何也據所聞將以京畿換防爲第一步奉軍自天津開拔北上後近郊南北西三苑馮軍至今並未開走奉軍遠來一時無地可棲則沿豐台以南之鐵路擇附近民房駐紥居民一時騰房不及多棄家中農産什物而行奉軍所需雖皆自已供給而沿津京鐵路之居民已有倉惶出走之象今非戰時而重累人民張良有所未忍遂不得不急遽入關商所以解民之法京表面言奉軍之不能前進在於馮軍未行首當與馮相商其實馮軍所以未能開拔則以向執政府請開拔費未得換防之遲延與政府不無關係且自奉軍增兵入關以來段始終默然不贊一辭則段方對此事之態度可以想見故張於此不能無所懷疑遂親自前來以謀根本解决在張初意本欲以學良主持關内軍事不意學良至今尚無辦法此張作霖入關之第一原因也 
奉軍餉項除分駐蘇魯直等省已能就地籌欵不再累奉天外而其餘軍隊由東三省自行供給者猶有十七八萬人每月所需約在二百萬以上而三省所負担當然尤以奉天爲多奉自大戰後奉票價值日跌（奉票爲永不兌現票）僅合五折所恃以維持東三省金融而資週轉者前途已十分危險奉爲未雨綢繆計不能不減輕軍餉减輕軍餉之辦法有二一則開拓地盤移軍就食一則請中央恊濟關於開拓地盤一層目前之目的地爲安徽爲京兆而皆有特種關係不易得手非張自回段索不可至於中央恊欵財部雖有所規劃奉方未能認爲滿意尚有待於澈底解决此張作霖入關之第二原因也 
奉軍在關内者現不下十三四萬人其所佈防區南至江蘇西至直隸石家莊東達山東烟台青島軍隊所及不爲不廣雖各軍皆有統率之人而各方尚欠聨絡奉張深恐分防日久有减奉軍内部之團結故親自入關佈置以鄭重其事且聞自此以後張即將命學良爲某項總司令（名義未定）在京奉或津浦路之適中地點組織總司令部其所負之任務則爲統轄關内奉軍此事問題頗大張不能不來一度形勢此張作霖入關之第三原因也 
張氏對於政治上之發展此爲當然之趨勢近有以大選問題向奉方探問者奉方只以未到時機爲言絶無根本否認之表示張之此來雖不爲此然張對於中央政治在奉常有不滿之意流露今來天津則北京近在尺咫自可隨意商辦據奉方人言以後張有所需可以隨時向執政府請領一面對於京津間之政客則聽其爲自然之活動段方如不耐而去則張可以各方之请求蒞京維持此説也雖未必可靠然近日天津方面各派政客均十分活躍一聞張將入關無不欣欣然有喜色張之左右存有攀龍附鳳之思想者已與此輩政客一度接洽此又張作霖入關之第四原因也聞張入關後在津至少有三星期之勾留來京期未定即來京亦不過與段略事週旋一二日即返津浦路上之張宗昌姜登選等均將來津與張會晤張之第一著固爲接收京兆區第二著即拔姜登選督皖至於其他各項在旬日内或亦不難一一實現也（五月二十六晚） 
[張作霖入關之先聲（舜年）]  
衛隊來津布置行轅要人蒞津準備歡迎天津通信張作霖入關聲浪近日愈傳愈高但截至本日（二十六）下午三時記者詢問督辦公署副官處據云尚未接張雨師定期入關之電告則本日京津各報所載張氏於昨早離奉今晚抵津說可知其不確矣惟張氏衛•等團之一部分分駐河北高等工業學校•恒源紡紗廠及黄緯路元緯路等處昨今兩日徴發大車數十輛預備張氏到津時裝運軍需物品其行轅仍在曹家花園業由督辦公署派員糞除清潔奉軍將領郭松齡亦於前日抵津下榻日緯路蔡家花園張學良前此與段執政晤談返津後原擬溯津浦路南下檢閲沿缐軍隊嗣因乃父入關期近遂暫中止政府亦於昨日派陸軍總長吳光新來津準備恭迓待張到津時吳即代表政府歡迎晋京與段氏面談一切而奉方駐京辦公處之楊毓珣邴克莊等十餘人亦於昨午聨翩抵津由此可見張雖未動身而行期固已不遠矣前傳奉軍入關或稱四旅或稱五師近悉業已增至七師零三旅計第四•第五•第六•第十•十一•十二•十三•等師及騎•砲•工•各一旅刻均次第出發除已由津浦南下一師餘衆外其駐於廊坊豐台楊村者約一師人餘均停留灤州至錦州各車站上待張氏入關後始能劃定分配駐紥地點原駐京畿南西北三苑之馮軍刻雖整頓行裝但尚未定期出發外傳奉軍屯兵三苑已得馮玉祥諒解者大約須俟張作霖與政府當局晤商之後又可知馮遣張樹聲兩度赴奉張遣楊毓珣一度赴張口磋商並無成績也自奉軍大隊入關後京津人民非常恐惶益以有人乘機造謡挑撥因之離奇消息日多然欲消滅此項謡言非口舌所能爲力須俟張到津後以事實證明之耳 
另據京報載交通界消息京奉路局昨（二十六）日下午五時有電來京報告張所乘專車已於昨日下午四時升火張之隨員副官等均已上車張本人至昨晚當可登車開行計行程今（二十七）日可抵灤州如無特别躭擱今日下午可抵天津其連日西上之奉軍除第十•十一•十二•十三•四師業已行抵廊房外昨陸續到津者爲第十六旅之第五六兩團就中第五團駐河北營房第六團駐黄緯路曹家花園蓋曹園爲張指定行轅故特駐重兵以資保衛聞張恐入關後有事躭擱不能即時返奉故將總參議楊宇霆留奉代理總司令職務京中奉方要人除楊毓珣等前日已赴津昨又回京佈置行轅外昨日又有胡若愚等五六人聨袂赴津從事歡迎京中之順承王府及奉天會館等處均已着手掃除大約在津勾留數日即將入京 
電通記者爲奉軍進駐京畿及張作霖入關事昨（二十六）往詢馮玉祥駐京代表某君紀其談話如左此次北苑及通州之駐軍開往西北原爲預定計畫因西北地廣人稀開關爲難馮督辦爲實行兵工主義故將該處軍隊調往西北而以所遺之北苑及通州營房交還陸軍部與奉軍進駐京畿之舉毫無關係又此次奉軍進駐京畿有下列之三原因（一）奉軍駐紥民房極感不便故亟欲遷移（二）張督辦往返京奉携帶衛隊對於馮督辦及段執政面上不甚好看故欲駐兵京畿以免此種困難（三）近來第三者對於馮張間之感情時加挑撥張督辦爲防止發生誤會起見故有駐兵京畿之必要至於張督辦此次入關其目的何在蒞津時當有宣言發表其目的大約亦有三種（一）此次戰爭奉方損失竟達奉票一億四千萬元之鉅（合現洋爲五千萬元左右）故爲補救東三省財政困難起見有與中央商量之必要（二）駐關内奉軍軍餉多發奉票與關外軍餉相差甚鉅故非全盤計劃不可（三）奉張對於段之左右實有一二不滿意者抵津時當有意見發表至於張督辦逗留關内期間之久暫此時殊未能預測惟馮張間之感情縱令有第三者挑撥其間而因兩方向來開誠布公故絶無隔膜可言此外馮張對於段執政尤屬毫無問題因段本爲馮張所推舉故應絶對服從惟因段之左右殊有不能滿意者則爲擁護段執政計不能不有相當表示耳 
[二十六日之執政會議]  
昨日（二十六）星期二執政會議在鐵獅子胡同執政府舉行列席者爲外沈内龔財李海林交葉陸賈法王等十時三刻開議仍由段主席秘書長梁鴻志首先報告各項文電内有浦口商埠督辦李國筠來電謂公務殷繁請添會辦一員以資襄助僉謂與條例不合未便照准次外長沈瑞麟提議湖北交涉員胡鈞來電請增加經費議决准予增至四千元江蘇省長鄭謙來電請將瀏河開闢商埠並附陳意見書議决交主管機關核議又孫傳芳來電謂上年江浙戰事商民損失甚鉅上海兵工廠正在折賣中請將賣價撥償江浙以彌補人民損失議决交由陸軍部財政部會同核議下次提出閣議報告茲將公布例案錄下（一）臨時法制院呈遵核全國烟酒事務 
 
 
 

Page 6

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *中華民國十四年五月三十日星期六（申報第二張）舊曆乙丑閏四月初九日（六）署呈請增設額缺修改官制擬請照准修正議决照辦（一）臨時法制院呈遵核海軍部呈請修正海道測量局編制條例擬請准予修正議决照辦 
[八公使照覆加拉罕抗議]  
　　俄使館前曠地問題關於加拉罕抗議美兵使用俄館附近曠地一節有關係之各國公使已於昨（二十六）日作最後的照覆聲稱該案已達終結程度不能再有所辯論茲將其照會全文譯錄如次爲照覆事關於貴公使三月三十日所交付之同一照會本公使代理公使等業已代表各本國政府接受之矣對於本年正月二十七日之照會將援引一九零四年六月十三日之條約誤爲辛丑條約之附件認爲事實惟該項條約對於簽署辛丑條約之各國實有同等效力似無疑義因辛丑條約不過爲該約之序引也至對於貴公使照會中其他各點本公使等認爲並無根據對此殊深抱歉下面簽署之各公使對於上項所主持之辯論理由之結論一致贊同對於該項並無爭點存在之問題即認爲討論終結爲此相應照會查照此致蘇俄大使加拉罕連署者翟祿第（意）·芳澤（日）·瓦溪（比）·馬太爾（法）·加里都（葡）·羅緯絡（荷）·巴雷萊持（英）·邁爾（美）· 
[加拉罕之兩抗議]  
　　取消九四命令中東路局長伊萬諾夫下令開除非中俄國籍人員督辦鮑貴卿通告取消該局長命令一事據俄人方面消息蘇俄大使加拉罕以此事關係重大業於二十三日提出抗議除要求取消鮑貴卿通告實行開除非中俄國籍人員禁止東路長官勾結白黨外並請另派得力人員督辦東路其照會大意如下據暫行管理中東路協定該路員只能僱用中俄人民東路局長爲履行協定計去年十月下令通告不任用非中俄國籍人員今協定成立已及一載董事會之組織與新局長之任命亦已九月局長進行實現協定所載各欵乃分内之事故該局長遂於本年四月九日發表第九十四號命令通告凡非中俄國籍人員槪於五月三十一日前停職以符爲中俄謀利益之要旨此項命令之要點即使與中俄爲敵之分子不能受該路任用以實行協定第五欵并除去不負責任之皇黨分子俾路務可確切保證進行無碍受俄國皇黨及中國軍閥與反動派慫恿之不負責任分子對該命令加以攻擊俄國皇黨餘孽聨絡中國反動派保護該路與中俄爲敵之分子原皆必然而無可奇者但不幸中國政府所任命之當局董事會中中國董事以至督辦鮑貴卿皆墜於俄皇黨與反動勢力之中强指局長侵犯董事會權限終則突然有五月十九日鮑氏通告之舉是誠難於索解者也鮑氏通告十九日在哈爾濱各街貼佈内容宣佈局長命令作廢命路工勿予遵行茲對該通告聲明如左（一）根據中俄奉俄協定（督會辦共同管理理事會務并簽定各項文書）鮑氏通告顯然與此相違故該通告乃屬非法文件該路機關及局長祇能遵奉督辦會辦協同簽字之决議案今該通告祇由鮑氏一人簽字其對該路自不能發生效力（二）中國爲今日庇護俄皇黨及容留俄皇黨軍隊之唯一國境雖經蘇聨屢次抗議情形仍未稍變今鮑氏之舉即係袒護不負責任之俄皇黨分子而此種袒護舉動即繼續施行五年前中國借同帝國主義者所持之侵略政策（三）鮑氏通告中亦謂被開除者只爲一萬七千人中之數百人然則鮑氏焉能因此數百俄皇黨不與此萬七千人爲敵破壞中俄協定以至與蘇聨爲敵且鮑氏自被任爲督辦向未一到哈埠亦未列席於董事會議對於路職旣如是忽略自必不諳該路實情然竟有破壞協定袒護俄皇黨之舉此乃尤屬可驚者（四）局長有開除薪水在三千六百盧布以下之職員工人之權薪金較高者局長可將其遷調原已規定在案故局長此次之命令原爲其職權以内之事因上述事實敝使謹代表蘇聨政府對於破壞中俄奉俄協定及鮑氏之破壞暫行管理中東路協定第五條提出抗議而對於中國當局之繼續庇護俄皇黨尤須嚴重抗議茲提出四項如左（一）嚴重訓令中東路督辦鮑貴卿（甲）嚴守中俄協定（乙）立行取消破壞路務之通告（二）令中國董事通過立行開除董事會内之非中俄國籍人員（局長權限以外者）（三）嚴禁東路中國高級官員及當局庇護俄皇黨分子（四）鮑貴卿被任九月尚未就職於路務妨碍殊甚且其薪水與督辦公署開銷達二十萬之鉅故堅决要求另派實際駐哈供職能嚴守協定促進路務及使只物人員和好合作之人員爲該路董事長敝使尚有須特行伸述者即局長命令乃四月九日所發表督辦始終未召集董事會議提出討論而以爲發出通告乃中國方面之實際需求故終出此發出通告之舉爲免東路發生紛糾計務請早日有滿意之答覆云云 
　　白黨在哈招兵俄人方面消息俄國白黨尼查伊夫將軍（Metchayeff）最近在哈招募年十六七之俄人送往濟南編入軍隊應招過奉兩直者已有五六十名皆乘三等車且受嚴重監視其招募方法乃以種種利益引誘至使無知童年俄人極易墜其術中據稱今後尚擬招募二千俾能在中國軍隊中成爲有力之獨立隊伍但實際上中國當局對尼氏軍隊並無力約束此乃極堪注意者本月二十一日俄使館對此事已向外部提出抗議照會原文略謂據哈埠領事報告近有俄人赴該領事館報告其子弟被尼查伊夫引誘入軍任哈尋覓不見踪跡且年歲皆在十五至十七之間而被招者皆有中國當局發給之護照故無法阻止向地方黨局交涉亦毫無結果此項招募事宜皆由尼查伊夫之代理機關如施提洛夫（Stekloff）及維里金柯（Velitchenko）以及中國代理人等辦理其招募方法乃誘以軍餉馬匹並假保皇之名義謂加入中國軍隊祗屬藉以庇護而目的則在與蘇聨爲敵俾童年俄人易受引誘中國境内容留白軍實屬違反中俄協定第六條及附帶之聲明今尼查伊夫在中國境内藉反革命之旗幟招募軍隊顯見中國政府援助與協定相違之運動本使館因而不能不重申本年二月二十五日蘇聨大使向外部抗議中之意見并指出此舉與協定及其附件以至中國與蘇聨間友誼關係相違之事實促外部特别注意且被誘者皆在尚應受父母指導之年此種招募在各國皆屬犯罪行爲今竟由中國軍事當局及中國代理機關助成此舉是乃尤堪詫異者此項行爲自不能認爲與招募之目的無關故目前除重申本年二月二十五日之要求外更請中國政府立行訓令軍事當局釋放被招之童年俄人不問其本人志願如何悉行交還各人父母并請立行制止招募依法追究參與此事之人員云云 
[東路爭潮日急吕榮寰已赴奉請示]  
　　國聞社哈爾濱通信自鮑貴卿督辦佈告伊萬諾夫局長違法之局令爲無效後該局長除停撥特區各公署之公費外復繼續嚴令東路各員司非華俄兩國籍者迫令辭職其對待條件倘該項員司仍不自辭者俟六月一號被局撤退後各員司在路局之儲金均爲没收决不發還近三日各職員紛紛辭職已達三百人恐届期被其撤退故也當鮑督辦之佈告甫出時該局長親赴電報局向其本國各重要機關發電至八小時之久駐哈俄領格蘭德又認該項佈告爲命令藉口以會辦未簽字電知加拉罕請示機宜加使覆電對鮑之佈告加以否認措詞又極强硬並風傳東路將有一大罷工本埠蘇俄僑民連日秘密集會中國警察對之非常注目恐釀成極大風潮伊局長旣如此堅强九四命令一至六月一日當然有實行之决心吕理事長榮寰恐此事將釀成不可收拾之局昨晚搭車赴奉請示機宜矣 
[中比談判退欵]  
　　英文京津泰晤士報云庚子賠欵比國部分之退回問題上月曾由比國外交部與中國駐比公使非正式談判最近外教財三部又開一度聨席會議討論二事（一）爲中國即時付欵之方法（二）爲賠欵之一部分應作爲中國文化教育事業之用三部代表討議之結果决定比國庚子賠欵剩餘部分中國可一次付給但附有兩種條件（一）中國政府依照電匯辦法付欵（二）至少須從賠欵部分之全數中撥出三分之一充發展中國文化教育事之用比政府之意表示對庚欵充中國教育事之用比可以同意但援照法國前例亦須用金雙方意見相距尚不過遠中政府將向駐北京之比使館直接交涉此事俾此案可以以早日結束 
[全國商聨會第九次開會紀（尊庸）]  
　　本月二十五日下午二時第五届商聨會在西珠巿京師總商會開第九次大會到二十三省區計五十一人由副會長王文典主席先報告文件正會長張志良來覆電準於閉會期前到京次依議程開議（一）國幣成色分量不一請政府通籌辦法并速飭幣廠按例改鑄而重國信案（漢口總商會提出）由周以燦説明略謂幣制不能統一最爲商務阻礙自民三幣模頒行以後本洋墨洋港洋等外幣已在被逐之列確爲將來統一幣制基礎無如辦理不得其人輕質减之事迭出去年寗廠皖廠在滬化驗寗廠確未减輕外人無所藉口而皖廠確爲輕質當被上海拒絶復由全國銀行公會第五届聨合會議决呈請財部勒令皖廠停鑄然皖省輕幣在各處尤多發見等語張興漢等略有討論結果决合併審查次議（二）票據爲執行債權履行債務之憑證請政府厘訂票據法規公布案（漢口總商會提出）由周以燦説明略謂政府起草票據法前清末葉業已着手民國以後法律編纂館之對票據法亦甚注意而迄未見成立草案凡關於票據之出票人·抬頭人·付欵人以及票據形式·文字形勢·簽字·并輾轉相讓之背書·義務·付欵·時效·等等均應列於專條萬難徒事習慣上海總商會年前曾有研究票據法之舉上海銀行公會亦相應作票據之研究政府復派專員專事調查各地票據習慣及形式文字以備參考又逾二年之久尚未頒行外人且有創議國際票據法規者應請政府先草條文再徴各省區議會商會意見折衷修訂公佈施行如公司條例初佈時商民似覺不便今則視條例爲保障等語余名銓王文典略有討論决一面催促政府速行起草一面函各省商會徴集各省習慣意見次議（三）鐵路車輛不能久假軍用請政府設法調劑案（漢口總商會提出）由周以燦説明略謂車輛被軍用所扣久不放還商運停滯日煤乘機侵入長江以奪我利權等語王文典王秀山等俱有討論結果合併審查併推周星棠•曹祝九•陳堅夫•張造卿•韓立如•王秀山•高楚秋•聞蘭亭•任漢臣•王慰三•陳少卿•秦禊卿•劉炳文•馬香孫•等爲代表分向執政府陸軍交通等部交涉次議（四）國内保險事業速呈政府趕將保險法規頒布案（漢口總商會提出）由周星棠説明略謂保險事業現雖有數家僅永寗一家在本國政府註册其他數家俱以華商名義在港註册適用外國法律一有危險發生動涉華洋訴訟國權旁落應請速頒保險法以資挽救等語江湘浦發言外國保險公司皆有聨絡故一處出事各處共救如不相聨譬有一處失事并公司亦焚去則索賠無存即失信用應由各省各埠商會聨合發起組一聨合公司每省有資數十萬元存儲殷實銀行則利權盡可挽回而所獲更不可勝計韓立如王文典等互有討論結果决付審查次議（五）機製洋式貨物完税辦法增訂條文應予廢止案（上海總商會提出）由聞蘭亭説明略謂民五所定完税免除重徴辦法工廠漸可與外貨角逐去年財部忽改新章增訂（機器仿製洋式貨物以教育品類•機械類•布匹棉紗類•毛織物•及其他各種工藝品爲限）一條經上海商會力爭財部解釋以專爲化裝食物藥才三項不得享受請免重征之待遇嗣復允其與工藝品同等待遇但如香亞公司天廚味精廠等援案請免重徴尚未邀准手續繁難商情受擾應請將新增一條删去仍照舊章辦理等語江湘浦等略有討論决付審查（未完） 
[内部開放北海辦法]  
内務部日前上呈臨時執政請繼續開放北海組織董事會並擬有開放章程執政已准其所請茲特探得開放章程披露如下（第一條）内務部依民國十一年呈准開放北海原案將北海一帶地方開放定名曰（北海公園）由内務部委託京都巿政公所組織董事會經營管理以謀公共衛生提倡高尚娛樂維持善良風俗爲旨（第二條）北海公園内所有物産應由北海公園董事會經營管理其右塔殿宇等建築物仍由内務部保管董事會均加修理但不得變更之（第三條）北海公園内三希堂快雪堂等處原有石刻仍由内務部保管北海公園董事會不得移動或拓印但遇必要時應呈由京都巿政公所咨明内務部呈請核准其他碑碣應由董事會妥愼保管如有拓印亦應呈由京都巿政公所咨明内務部核准（第四條）團城内玉佛及其他古物石刻仍由内務部保管遇有特别展覽時應呈由京都巿政公所咨明内務部核准（第五條）北海公園内舊有各建築物除快雪堂已借作松坡圖書館靜心齋向歸外交部管理外槪不得借給各機關或團體及私人使用但經呈請特准者不在此限（第六條）北海公園董事會組織章程應由京都巿政公所擬定咨明内務部核准施行該會成立後常務人員姓名並應咨部備案（第七條）北海公園經費由董事會擔任籌給（第八條）北海公園内舊有普通建築物北海公園董事會應負保管之責前項建築物遇有必須修理時應由董事會詳叙理由呈由京都巿政公所核准並由巿政公所咨明内務部備案（第九條）北海公園内所有道路建築營業各事項應由董事會隨時呈報京都巿政公所核准（第十條）北海公園内應設公園警察派出所以維持秩序隨時與董事會接洽辦理（第十一條）北海公園内所有衛生清潔風紀各事項董事會應依第一條規定之宗旨辦理京師警察廳關於前項各事項對於董事會得隨時監察並糾正之（第十二條）北海公園董事會遇有請求借用公園供集會結社之用時應經會議决定允許或拒絶如允許借用應即呈報京師警察廳（第十三條）北海公園管理規則及游覽規則應由蘒事會呈由京都巿政公所咨明内務部核准並由京都巿政公所咨明京師警察廳備案（第十四條）本章程核准日施行（第十五條）本章程如有應行修改時應由京師巿政公所提出意見咨由内務部核定呈明修正 
[津浦路管理局電飭遵守軍輸條例]  
津浦路自軍興後各項客貨車隊往往不能按照法定次數開行路困商艱達於極點雖經唐王兩局長竭力疏通迄未收效聞從前商人託庇運貨尚能照納運費近則並運費亦無之蓋前則僅止包運今則竟稱爲軍用品矣日來津浦貨運幾致無欵可收奉張有鑒於此特製發各種軍運執照嚴行取締該局特根據此項辦法致電車務處云查軍事運輸本應按照軍運暫行條例辦理近復奉鎭威上將軍頒發軍需物品運輸執照等八種軍隊路員更應雙方遵守嗣後對於軍隊運輸各物如無執照又不起票應責成該管段站長分别根據上叙兩項辦法與其嚴重交涉倘仍不理無論何項軍隊均應會同站警一律扣留發交警務保管一面將軍隊名稱物品種類重量報候充公充賞如經放行所有運費即由該管段站長負責賠償本路損失本局言出法隨决不寛貸仰即嚴飭一體凛遵毋得畏縮致干重咎並將前項各節擬具簡明通告張貼各站顯明地點大站並須多貼仍檢通告送局備查管理哿 
[山東之省長問題與謡諑]  
濟南通信張宗昌近以奉張行將入關亦預備北去與張作霖在津會晤今日（二十七）特令第一軍交通處長胡文通預備車輛日内便可起程張氏此次北上第一問題即爲山東省長問題據倒杜派議員回濟報告云張作霖對山東省長一席須具有以下三種條件始得合格第一須爲魯人第二須素孚衆望者第三必須能與張宗昌合作者且必須得張宗昌同意此次張宗昌欲北去與張作霖會晤即爲解决省長問題也至於籌劃第一軍底餉問題亦是張宗昌北去之惟一任務自第七旅遣散後巿面即謡諑紛起有謂第五師將繼第七旅而被遣散者有謂五師意圖反抗雙方均有軍事預備者記者以事關重大邊向各方探訊始悉純係子虚之談别有作用蓋五師情形與七旅不同張宗昌自到任以來即與第五師長孫宗先開誠佈公毫無意見張日前赴五師閲操對五師操法極爲稱賞方思收爲己用絶無遣散之意五師内營長以下軍官十九爲魯人各有身家妻子鄭士琦欲帶赴皖尚堅不肯行又焉能有軌外行動自貽伊戚至各師旅近日積極下操練習戰術係張宗昌預備張學良來濟檢閲并無其他作用再則自張宗昌撤换度路政局長唐恩良以第一軍交通處處長胡文通接任後於是又有一離奇消息謂張宗昌已下條諭更易警察財政實業三廳長并謂警察廳繼任者爲督署副官長李文徴財政廳繼任者爲第一軍兵站司令祝仭千實則警察財政二廳長早晚固必須更換但人選亦尚未定而實業廳長王訥自去歲到任以來整頓全省實業張宗昌極爲稱賞亦絶對不至更動也 
[晉閻停收房捐]  
太原消息晋人爲抗抵閻錫山徴收房屋苛税舉行大示威運動後閻當下令四道（一）停止房捐（二）停辦保衛團（三）此次徴收房捐與財政廳長楊兆秦政務廳長賈景德等無關係請勿再與其爲難（四）罪己此四項命令發表後抗税運動可謂大告成功惟晋人仍恐其改頭換面另以他種方法繼續進行故對於此次倡辦房捐之禍首仍主張嚴行懲辦財政廳長楊兆泰•政務廳長賈景德已具呈堅决辭職並不到署辦公閻雖派人慰留伊等仍不敢繼續視事賈辭呈中並有服官十年當苦行李累贅現在搗毁一空可以輕車旋里免有明珠蕙苡之嫌等語亦可見其牢騷矣 
[王揖唐離省之蕪蚌消息]  
蕪湖快信王招唐自一再辭職後雖經段執政派員慰留並責成其在鄭督未就職期間暫負維持之職但暗潮洶湧迄今未已其有幾微之希望者惟視鄭士琦能否來皖爲斷鄭本皖人部下亦多皖籍其於皖事糾紛當然明瞭故徘徊觀望未敢赴任近鄭甫擬南下其胡翊儒一部亦正籌備開拔蚌方倪華各部本欲以拒王手段拒鄭聞此訊後先期派兵數營在夾溝一帶佈防以備抵抗不料胡部開至兗州即爲奉軍張宗昌部繳械是遲疑不前之鄭士琦已無到任希望更無立足餘地正在預備離皖適奉執政電召遂於二十六日夜由省乘安豐兵輪起程二十七日上午六時抵蕪停泊三公司碼頭此間軍警政商各界要人先期接到電訊均到江干迎迓王鎭守使趙參謀長徐團長警廳趙廳長汪縣長總商會湯會長等均登輪晋謁王氏一一接見略道寒暄後遂談及時局及蕪湖五九學生情形約一小時久始與各要人道别鼓輪下駛蚌埠通信王揖唐自辭兼督後省長一職勢必不能存在稍有眼光者無不早爲斷定而王氏身處局中熟察四面環境豈有見不及此而乃戀戀不捨遷延乞今始有昨日之北上者其故何在茲據與王接近者云王氏當專任省長命令發表時已深知幹不下去决志堅辭嗣爲左右包圍云鄭士琦調皖大可與之合作鄭氏旣有軍隊若利用其實力即可强制皖省將領種種説詞王爲之動一而拍電鄭氏表示歡迎並遣某某先後赴魯接洽鄭氏以入皖之始當然願與聨絡嗣見皖將領依然堅持廢督表示反對乃徘徊津門趦趄不進王迭電鄭請其速來就職意謂皖將領所持論調皆是虚聲恫嚇只要蒞臨决不至發生障礙不謂鄭氏尚未登程而所帶之第七旅中途已遭遣散鄭之督皖勢必無形打銷王氏至此遂大爲失望乃於昨日（二十七）將督印交由參謀長省印交由政務廳長收存怱怱離省此間接電後各將領當晚即在某處召集會議一次微聞係討論應付皖事辦法詳情如何未能探悉（五月二十八日） 
[許蔣由潮汕回兵廣州（錫）]  
有已與滇桂軍接觸説汕頭通信蔣介石十五日在潮安出發梅縣之後潮梅各縣駐軍紛紛調防韓江梅江上下游電船民船槪被封用許崇智每日加派四人到汕頭郵政局檢查信件潮汕鐵路搭客上落車及中途均受軍警搜查雖携帶最細微之茶罐亦必啓視凡旅館客棧之住客夜間常有大隊憲兵到棧一一盤問來去之地點及事由略有嫌疑即被拘去審訊汕頭人士見此種情形逆料時局不久必發生變化由是謡言四起人心大爲不安蔣介石十五晚在潮安起程帶隨衛兵四十餘人十六日午刻抵松口即在松江旅店宿一宵十七早僱民船上梅縣因前方軍事緊急在中途丙村地方起陸改乘肩輿上梅縣下午四點半進城駐節道前街簡臣廬十七晚在梅縣召集部下會議出兵計畫一面電令興寗縣長稱大軍即日過境速購備草鞋八千對十八日蔣在梅縣受教育界歡迎在縣立師範演講（三民主義與學生）十九日起駐梅縣之學生軍教導團等六千人次第向興寗平遠兩路開拔以上爲蔣介石到前方準備迎戰之動作至在潮汕之許崇智部十六日第一師陳銘樞旅從三河大麻調回潮安十七日第三師何彤旅及第八獨立團余鷹揚部由大埔調返潮安同日饒平之梁燊堯團（楊錦龍部）第一警備司令梁士鋒部由饒平黄崗調回鳳凰山十八日許部駐澄海•饒平•潮陽•各處之新兵紛紛調汕集中十九日汕頭巿民見大軍雲集知大戰在即謡言益熾十九日之後汕省間長途電話不通二十晚潮汕鐵路開專車運兵從此形勢日緊一日二十一日汕頭揭陽電船多被封用儎兵同日許崇智接海豐鄧文烈來電報告（鄧係第後督辦）從惠州出兵連日進佔永湖•平山•三多祝枋鋪節節向海豐進迫火速派兵救援許得電後即召集部下軍官百餘人在總司令部商議圖存之策席間許對各軍官言從前陳炯明忘恩負義叛黨叛國兩次北伐之師功敗垂成今楊劉對我亦復師其故智撓成入閩之衆言時涙下沾襟部下大爲感動會議席散即晚下動員令將集中潮安各軍用專車載至浮洋星夜開赴揚陽往解海豐之危是晚在潮出發之軍隊即係何彤陳銘樞梁士鋒等四千餘人由鄭潤琦統率二十二日黎明各軍已渡砲臺河抵揭陽兵不解甲馬不停轡日行百二十里宿營河婆此爲許崇智東江迎戰之先鋒隊許軍回兵迎戰之計劃大槪分兩路蔣介石駐兵興寗平袁扼潮梅之上游堵禦林洪有滇軍由河源東出之學生軍（滇軍亦有學生軍係周自得部屬於楊希閔）此一路取守勢許崇智自統第一二三師取道揭陽普寗陸豐回救平山許濟羅翼羣（潮梅軍）歐陽駒（警衛軍）等率兵由五華出紫金截擊海豐滇軍之後路以上爲許蔣兩軍連日迎戰之實况汕頭二十二日巿面大僱挑伕揭陽砲臺河面架搭浮橋嚴密檢查新聞不准登載軍事行動下午有傷兵三十餘人自前方運回舁入華鄔黄家祠調醫此可證明前方已經接觸多時其激戰地點則言人人殊二十三日汕尾至汕頭電報不通韓江一帶船隻多被封用松口至梅縣以上完全不通各要徑分布哨兵郵差亦不許通過梅江上游形勢同時嚴重據某方傳出激戰地點如下（一）在蕪嶺之新村羅崗（二）平遠之八尺新坪等處（三）在海豐亭子凹•在汕聞得東江滇桂兩軍之動作如下桂軍於五月廿日調回北江之大軍駐紥廣州第一軍韋冠英率砲兵千餘人扼守觀音山將軍部設於山頂安置大砲三門與狗頭山頂之滇軍協同守望第三軍伍毓瑞則移防東莞滇軍第五師長曾曰唯•新編第九師長鍾子廷之一部原日駐守河源二十日滇軍增加周自得部之教導團一千八百人加入河源左路向老隆龍川前進同時第六師胡思清部由永湖平山進窺海豐將來粤戰必從此而擴大滇桂兩軍雖佔有廣州首要之區但被粤軍各方重重包圍唐軍仍遠困於邕垣不能爲楊劉之聲援則此次楊部出兵潮汕恐未必能操勝算茲將粤滇桂湘各軍之兵力報告如下粤軍許崇智直轄第一師李濟琛有步兵四團第二師張民達有步兵四團兩獨立營六路司令二十支隊海軍陸戰隊一營工兵機關槍大砲共三連隊第三師長鄭潤琦三團機關槍一連第四師長許濟四團五連第五師長莫雄有步兵四團第九獨立旅楊錦龍有步兵兩團粤軍軍官學校蔣介石有學生軍六百名教導團第一二三四五共七千五百人憲兵營長林祥有兵三連以上均駐潮梅（粤軍每連足一百人三連爲一營三營爲一團二團爲一旅兩旅爲一師）合計二萬四千人以上又粤軍第一軍長梁鴻楷有步兵四旅分駐恩平開平台山新寗有兵力八千人又肇慶西江一帶有粤軍第一二三四五六警備司令有兵三千六百人分駐四邑番禺香山又粤軍第三軍長李福林有步兵四團零兩連三千六百人分駐南海順德東莞番禺第四軍長黄明堂有兵千五人分駐羅定雲浮封川又廣東警衛軍吳鐵城所部第一團歐陽駒第二團（未明）第三團陳翰岑又砲兵一連有兵力三千人統計粤軍有兵力四萬三千七百人湘軍北伐軍與粤軍合作計魯滌平部有二千人陳嘉祐部約一千人湘軍講武堂學生五百人合共三千五百人駐韶關始興一帶又直轄第一軍朱培德部一千五百人駐連江口建國第七軍劉玉山一團九百人駐廣州又惠州警衛軍司令林海山有四百人駐大沙頭又大本營衛兵隊一百人駐士敏土廠又航空局飛機掩護隊一百人駐大沙頭又鐵甲車隊一百人駐廣州公安局又程潛有鄂軍一千人駐樂昌坪石又楊虎有兵四百人駐樂昌又贛軍李明揚有兵六百人駐贛邊連平又豫軍陳青雲有兵四百人駐南雄又閩軍何成濬有兵六百人駐始興又閩軍蘇世安有兵六百人駐仁化董開福有兵四百人駐贛邊粤軍與各部連合實有兵額五萬四千二百人滇軍楊希閔直轄趙成樑有兵四團三千六百人駐韶關第二師廖行超部有步兵四團零一連三千七百人駐西關滇軍幹部學生周自得部六百人又教導團一二三四五六七八大隊（每隊三百）二千四百人現開往東江又滇軍第三軍胡思舜部第五師曾曰唯有步兵三千七百人分駐河源觀音閣七汝湖第六師胡思清三千人駐淡水平山三多祝新編第八師長駱鳳祥（楊坤如部）千五百人駐惠州城新編第九師長鍾子廷一千二百人駐河源又滇軍第四師長朱世貴一千八百人駐英德清遠滇軍合計二萬一千五百人桂軍劉震寰直轄第一師韋冠英有兵三千七百人駐廣州第二師嚴兆豐部有兵二千五人駐廣州西村南岸第三師黎鼎鑑有兵二千人駐石龍飛鵝嶺第四師伍毓瑞有兵一千八百人駐東莞第五師林樹巍有兵二千五百人駐虎門寳安第八師朱卓文有兵二百人第九師丘國志有兵五百人現駐石龍增城獨立旅陸蘭培有兵六百人駐三水以上爲桂軍兵額共一萬二千八百人合滇軍共有三萬四千三百人以兵力論亦屬不弱（五月二十四日） 
 
 
 

Page 7

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *㳺藝叢刊 
[惱門塔文之電影談]  
　　余家本寒素又乏積蓄故余之求職業殆爲當時急務故遂入維太葛拉夫影片公司按公司定章出片之前在片中扮演之演員皆預先露布所飾角色亦先配定有但列其名而其下不註何角者則必在羣景（即幕中用演員數千人者）中扮演無疑薪之多少例以來復計余初入時主事者詢余每星期之代價余思十八元足矣乃即以此數答之我以爲此十八元者其數至昻其用至廣苟能得此數者於願足矣歷數日遇土曜爲公司發薪之期公司例將鈔票裏於信封中授之演員余旣得信封啟而視之則二十五元也於是驚喜交集歷計生平當以此星期六爲最富有之一日矣　　一片之攝也預習之時甚少今日而攝者今日且畢事余扮演之角色至雜僕也童也婦也嫗也自小村之女郎以至大鎭之主婦靡不遍飾默計余生平扮演之角色其數達二百餘而其大半則在此時然則余旣演如許之角色亦有怨言乎曰無有也匪特無有心且甚感蓋余扮演之經騐亦大半得於此時縱彼時之成績尚不能斐然可觀然至今思之今日之經騐胥當時主事者之能令余多飾角色有以成之也有導演員名勃洛克者（VanDykeBrooke）循循善誘余之獲自此君者良非淺鮮蓋余初入該公司時即對於化裝時用之脂膏初不知爲何物在ＴheFirstViolin中之能飾主角者亦賴此君之力其後又在（二城風雨錄）ATaleofTwoCities中扮演爲勃拉克登君導演則又以勃洛克之先曾提携也　　余扮演主角之第一次此時又能記憶者其片名曰（鄰國）（NeighboringKingdomds）主事者與余一長衣蓋上公堂之服色也余以此角旣屬主角則扮演亦當格外注意乃效杜納（FlorenceTurner）之步行狀態杜納者維太葛拉夫公司最著名之角色也當時雖尚未有明得之稱然杜納演劇）常爲其中主角故余以爲若杜納者必深具電影藝術余之效彼敬佩之也不意有一婦見而力阻且謂余曰演劇當以自然爲主不自然者非電影界之所需也一人有一人之態度且汝之態度亦頗不惡何效人爲余聞語效人之念乃消　　余累年之境遇至今日遺忘者已大半惟有一事爲余終身不忘者即維太葛拉夫影片公司有一象余等常得彼之援救一日者余與培特（LeahBaird）正在演劇余等所處之屋爲一已焚者窗户皆閉無可出者街中亦無行人能爲余等助於是大駭正驚愕間而象至以鼻繞余二人置於平地始得出險苟無此象余等生命殆矣又有一事亦縈余腦際而不能忘者余與一演員名陶樂賽啟蘭（DorothyKelley）者正在試片室觀試片忽有人呼余名急召另攝新片余不敢耗費光陰乃疾趨而下此新片中叙述内亂事蹟中有拍賣黑奴情節余之被召即飾黑奴因急塗面以黑油彩立于拍賣臺下已成交乃隨新主人離臺余之頸部怱促間未染黑色一轉身間怪狀立現於是全場皆大驚蓋當時之影片公司其視底片珍貴無匹從不肯輕易犧牲一尺不若今日之欲求藝術不惜底片也 
[游藝消息]  
　　啟賢舉行歌劇大會北四川路啟賢公學定於今晚（三十日）七時半在横浜橋中央大會堂舉行音樂歌劇游藝大會其節目爲（一）王漢倫女士（吹簫）（二）黎明暉女士新曲（明月之夜）（三）梁賦葆女士（粤曲）（四）黄梁女士（崑曲）（五）張畹清女士（火棍）（六）汪昱亭君（瑟琶）（七）浦夢古君（閨怨曲）（八）中華音樂會（粤樂）（九）儉德儲蓄會（絃樂）（十）國樂研究社（滬樂）（十一）該校學生（葡萄仙子）及（可憐的秋香）（十二）職員某君（滑稽武士道）等俱甚精彩其餘尚有特别游藝多項詳載會塲特刊中入座券槪售一元北四川路一帶各商號皆有代售云　　太平洋將赴龍潭攝片太平洋影片公司新片（火裏罪人）連日攝演内外景已及六千尺其不如人意者亦已重行攝製聞片中（遇刧）一幕不日或將往龍潭攝取云　　二次扇面展覽會將開幕本埠小世界後宛米山房書畫陳列所近來會務進行甚速上月曾開合作與扇而展覽會各一次已誌本報自閏月初九起又將舉行第二次時人書畫屬面展覽會遠地畫家加入者亦有多人云 
[習隸片得] [  季守正]  
　　守正習隸無師承初臨漢碑恨不能得力乃訪碑南北登東南兩嶽摩挲殘石稍有心悟倐近二十載質鈍無所精進用將所得告世敢乞方家教之隸書本於篆法須先究小學再博覽漢碑昕夕觀摩筆法悟澈方可臨寫寫時不可再對碑帖凝視一任己意寫去畢後再將碑帖較閲務求其神不求貌似日久腕熟自入妙境若依樣點畫必無生氣或曲屈作蚯蚓狀則流入岐途矣但漢碑榻本精舊者其值昻至數百金得亦匪易或字畫剝蝕或隸法拙劣所可臨寫者不過數十種邇今書肆影印諸碑多經名人審定其值尤廉較諸普通榻本大多明晰茲將余所好諸碑聊舉於後季官　　　西嶽華山廟碑歴代名人評爲漢碑第一初學者從此碑入手不失漢隸正宗可書之丈疋惟不適於過小此碑學成再臨他碑不致滔於流俗鄧完白書法力出此碑者也　　張遷碑方正古拙能此殊稀何蝯叟鷄頴作此稱得神髓　　曹全碑勁健留麗全文完好爲漢碑第一精刻錢梅溪擅此名重南北惟適於一二寸者不能過大　　孔宙碑隸法嫵媚惜多殘闕如參以曹全腕法有端莊並婀娜之妙翟云叔書源於此　　石門頌瘦勁騰挪初學不易臨寫若能參悟可得虎臥龍跳之神　　武梁祠畫象題字大未及半寸爲漢隸最小者法勁健如漢印矩穫 
 
[季守正手書格言]  
　　喜來時一檢點怒來時一檢點怠隋時一檢點放肆時一檢點 
[西洋口技考] [  履氷]  
　　西洋口技發源何時殊不可考據古藉所載薩定人（Sardinian）有名披可（Picco）者以牧羊爲業眇一目善弄三寸短笛且能翕動其口發爲音調與樂聲相應和似爲口技之始然其技亦絶而不傳至十四世紀中葉音樂家歐倫司丹氏（Enlnstein）因吹猶太　筱而傷其齒乃運用口舌習成異聲善作風雨雞犬之嗚當時聞者均以爲奇十九世紀中葉德人米克海氏（Micchael）嫻口技某日宴客献藝鼓其雙頤用手輕拍同時口唇左右牽動忽開忽合高下疾徐發爲音調能與凡奥令（四絃提琴）六絃琴等合拍聽者莫不神往其後倫敦某戲院忽來波希米亞（Bohemian）音樂班一組計四人三人歌曲一則手無樂具祗口奏凡奥令音與之諧和今舞台上丑角每有以足踏拍以口作樂者殆亦淵源自古也 
[程艷秋之玉獅墜] [  看雲樓主]  
　　程艷秋此次來滬成績極佳故最近新編諸劇尚未一唱前夕（二十三）演玉獅墜尤具精采特爲誌之　　玉獅墜劇情各報頗多紀述茲可不贅艷秋去吳幻娘頭塲裝束極受看（風清日朗艷陽天）一句倒板（朗）字圓正（天）字若在小雲必拼命提高而艷秋則平緩出之韻味極饒此句在場内唱予坐台側聆之更覺清晰正座顧客恐無此耳福也出場身段姿勢絶妙（柳絮飛　盡作棉）（紫燕一雙飛似剪）二句隨意出口無雕琢之弊而字字着勁殊非易易（老爹爹去訪道）一段慢板（遠）字腔予已佩其巧妙（安然）腔幾非意想所能及是非五音俱全口中有勁而又板糟工穏斷不辦也（流年）二字韻味雋永耐人咀嚼（茶不思來）（那一日）（不提防）（拜别爹尊）幾段摇板能在平淡中見長允稱能手（歎孤身）一段二六小腔特多皆唱得清晰台下彩聲雷動歡迎程度筆難描寫是劇唱做念打均極吃重艷秋唱工固佳念打亦極精彩表做夙爲艷秋所擅長但是劇吳幻娘面部恒向下場門而予座在上場門未能完全看着殊憾事耳吳富琴之朱秀英張春彦之吳人傑文亮臣之錢母曹二庚賈多財之醜婢均佳王又荃之錢琮亦尚不俗誠趣味濃厚之妙劇也 
 
 
 

Page 8

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *   
 
 

Page 9

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *   
 
 

Page 10

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *星期六（申報第二張）舊曆乙丑閏四月初九日（十）國内要聞二 
[杭州快信]  
　　浙省財政現值絲繭各捐開征四月分軍政警各費業已分别補給教育實業諸費亦次第酌發本月分應支各項下月初當可全放　　菸酒總署與英美公司續訂聲明書已咨行來浙希即照辦現悉浙特税局已詳叙不能撤銷理由多種呈請軍民兩長力予維持　　吳興縣商會·南潯商會·富陽縣商會·新登縣商會·前昨等日均有函電到省籲求取消增加貨物附税一成撥充教育基金之議　　杭縣議會昨將征收牙帖附税案修正改爲除正税外加增附税百分之十由參事會征收補助縣費　　麗水縣屬保定村一帶林樹繁茂現由公民吕調陽等聨合各山場往分辦第一二三四等七林場並共同組設保定村林業公會已呈准實業廳備案　　軍民兩長以寗屬岱山漁汎現值上巿特飭該管縣加意保護　　今晨（二十九）拱宸橋某烟公司貨倉失愼聞其損失約在九萬金以上（二十九日） 
[江蘇財政不統一]  
　　清理財政委員會暫緩設立江蘇十四年度歲入歲出槪算業經昨二十六日善後委員會審查報告提交大會通過收支相抵可餘七百萬元以償還積欠分年清繳盧宣撫鄭省長王財廳長均表贊成並宣布必依此次槪算切實施行惟江蘇財政上極感困難者在收支之權不能統一省長不能施行監督財政職權財政廳長不能施行主管財政職權則十四年度之槪算無法執行蘇省歲入以田賦貨税兩項爲大宗田賦收入十四年度列六百八十萬元其在蘇松常鎭各屬者達五百萬元佔全數十分之七今者松江金山等縣對於江蘇省長令文已不奉行鄰省方在松江預借十四年度忙漕而蘇常太鎭各屬縣知事又接奉第一軍糧餉處長張夢熊通電謂頃奉軍長面諭查本軍積欠薪餉已逾三個月勢非趕速設法不足以資發放惟臨時提撥餉欵各該署旣苦於措畫維艱而本軍亦感其瑣屑過甚欲爲長久之圖必須通盤合計着糧餉處通電週知仰各該縣遵照將全年漕糧雜税共收若干分月實收若干以及指定抵押過借欵若干分别詳細查明限電到三日内電復糧餉處轉呈以便籌計酌定數目　知照解等因合行電達等語　善後委員會爲此事已提出意見書略謂查漕糧雜税爲本省收入大宗其徴收支配權專屬於民政範圍非軍事長官所得過問况第一軍餉糈前經中央准撥鹽欵每月三十萬元該欵縱有不敷亦非財源枯竭之蘇省所能擔任今乃通電飭縣報解不但破壞行政系統致全省軍政警各費無從支配且恐相率效尤此取彼奪吾蘇財政前途危險將益不可思議云云此又一事也　　江蘇貨物税收入十四年度列六百八十九萬元在滬寗路線内十八税所收數約五百五十萬元佔全數十分之八今者滬寗路線貨税完全解交第一軍昨二十六日下午三時張效坤所委之滬寗貨捐局長蔣邦彦在南京下關召集全路税所長討論收税解欵方法儼然一江蘇財政廳之職權近兩月滬寗鐵路恢復交通原狀積貨轉運甚多且各屬自上年八月商店停止進貨迄今半年之久日用貨物脱者極多即如南京月前巿面豆油白糖幾到無貨可賣商店補貨者紛紛是以滬寗路貨税收數大增各税所長爲張效坤直接委任者固然解欵於第一軍即非張所委之税所長亦藉口奉到張令對於省令廳令槪置不理可以免除比較之束縛脱離驗票之稽查俾得自由收解月前鄭省長過魯時與張效坤晤談彼此諒解極稱融洽張曾對鄭言及在蘇軍隊由蘇省暫時供應給養是臨時的非永久的統一財政收支極端表示贊助之意故昨在會塲由沈宣告在蘇省魯謁張磋商江蘇清理財政委員會選出之委員沈維賢黄以霖蘇民生袁希濤等昨日在會塲由沈宣告在蘇省財政收支之權未經統一以前清理委員會無成立之必要因現時征收人員旣不受命要他交一空賬何用且恐雖向他要一空賬亦未必能辦到不如俟將來能統一財政收支時再言清理黄蘇等一致贊成盧宣撫鄭省長王財廳長亦以沈言爲是遂表决江蘇清理財政委員會暫從緩設以統一財政爲先决問題 
[南京快信]  
　　鄭省長於二十八日正午在省署瞻園宴盧宣撫使陪席有何豐林及省城各司令各師旅長至下午二時散席　　上海中華國民拒毒曾推派代表陳良玉林炎夫鍾可託黄嘉魚四人來寗謁見盧鄭請嚴查烟案切實懲辦以免毒國禍民並訂於三十一日下午二時假花牌樓青年會演講鴉片貽毒報告滬南販土情形及拒毒辦法　　鄭省長電邀蘇紳馮夢華來寗商議災振事務及運河工程局改組問題　　南京國民黨巿黨部因新舊兩派意見衝突組織上許多障碍現由中央執行委員會派孫鐵人來寗疏通可望合作　　安徽旅寗同鄉會因王揖唐離皖特召集緊急會議擬電段執政請求設法維持皖局以免糾紛　　蘇省政治共進社近來本省候補人員陸續加入者甚多已迭開會議研究對於蘇政意見定六月一日假秀山公園開會歡迎鄭省長及此次由京南下組織監算會之丁錦王紹　諸人預備有所貢獻以求貫澈蘇人治蘇主張　　日來米價步漲每擔已漲至十元左右貧民生計益形竭蹶　　本城基督教青年會定五月三十日下午二時在花牌樓會所開會歡迎本届徴求之新會員並設各種娛樂助興地方通信 
[蘇州]  
　　情節複雜之救火交涉前日（二十八）晚八時許閶門馬路蘇州飯店水灶間之烟囱中以噴出濃烟中略有火光未幾即平復如常忽有人在外狂吹警笛並用電話通知各救火會謂蘇州飯店失愼移時各救火會驅龍到場七八起惟警廳消防隊及閶區警署之消防隊均以無火而未到已到之各龍首由新安會館之當龍頭者主張開水向蘇州飯店灌澆該店職員當以並無火患何必開水且疑此主張開水者即係用電話召集各龍者故頗不平遂與衝突各龍人員未明其内幕眞相第見蘇州飯店與救火人員衝突遂羣起鼓噪一致主張開水其時軍警稽查處六十九團稽查處閶區警署等各官長均已率同通班軍警到場彈壓巿民公社亦派員向各龍人員説明原委阻止開水一面定於翌日在馬路公社開會公議解决方法而六十九團團長張藎卿以此項之事均係吹警笛者一人所釀幸而維持得法否則馬路治安必有極大危險故已飭屬嚴緝吹警笛者到案究辦矣　　刀傷人命案已移法廳閶門内下塘王和海刀傷董小成致死一案已誌昨報前日（二十八）兇手王和海解由警廳訊問後於當日下午即備文將該犯移送地檢廳收訊經檢察官黎冕開庭提訊據王供稱當時與董小成互相鬭毆因董用刀相向故即奪取其刀有手上之傷痕可證將刀奪得之後遂將董戳傷致死等情黎法官據供後又傳此案發生時在場之楊德義等四人到案研訊一過因無關係即令各回王則發交看守所收押聽候向同級審判廳提起公訴後核判 
[松江]  
　　兵災會貸欵撫恤松江縣兵災善後協會前經議决振欵内提出九千元爲農工小販貸欵兼體恤傷亡之用業由該會規定辦法茲錄貸欵辦法如下（甲）本會於振欵内提銀六千元爲貸欵（乙）貸欵之分配以六千元作六百分每八十元視各巿鄉受災輕重爲分派比例茲定各巿鄉分派數如左松江巿一百分楓涇五庫新橋各四十分官紹吕蕩白沃各三十五分泗涇三十分小崑山天馬山莘莊陳家行張澤各二十五分七寳小西涇各二十分亭林葉榭龍興金山衛各十五分拓林漕涇各十分（丙）貸欵分下列三種（一）農具貸欵（二）工具貸欵（三）小販貸欵（丁）貸欵數目兩元至十元（戊）貸欵人應覓妥實保人塡具本會製定聲請書其離城較遠者由本會請巿鄉董代行之（己）貸欵人應塡具本會製定貸欵書（庚）貸欵不取息（辛）貸欵得分頭償還償還期另定之（壬）貸欵償還後留作各該巿鄉慈善基金　　勘驗越貨傷人案亭林汝五西圖徐姓於二十夜被盜數十人各執快槍利刃毁門入室因匪等先行開槍示威彈傷事主三人然後分至各房搜索一空始呼嘯而去聞事主傷勢異常沉重損失亦頗不資縣署據報後已令委學習朱濟華前往勘驗矣　　塘工撥欵案之省批松江縣民姜璜等以縣境舊華亭海塘工程險要請提交善後委員會妥定籌欵方策分期施工代電省長茲經省公署批云效代電悉該縣西塘第二段尾工經費已令催財政廳速即籌撥矣仰即知照此批 
[常熟]  
　　胡助理赴蘇會議軍米結果莊知事近委二科助理胡塍赴蘇州第一兵站列席會議擔任購辦軍米問題一節已誌前日本報茲悉胡助理於二十七日公畢回常將會議情形向莊報告據謂會中决定由常熟·吳縣·無錫·太倉·吳江·崑山六縣各擔任購辦軍米三百石樹柴一千五百斤鹽菜一千五百斤所有購辦用欵准作正開支至現在駐紥本邑福山滸浦兩鄉之奉軍一連供給費用亦在内開支 
[無錫]  
　　絲繭捐分局之恊爭武進紳士惲禹九等以該邑繭巿日見發達呈請省署財政廳將武丹繭捐在武進另設專局徴收不屬於無錫範圍並將武丹繭捐比額每年十八萬元增加至二十四萬元錫人得此消息以與繭巿將來至有關係且絲繭捐已經省署核准指撥二十萬元抵作軍用借欵特由軍用債欵委員會委員長錢孫卿向省署請願力陳利害打銷前議而無錫武丹絲繭捐局長蔣汝正亦以設局之初以從前武錫交界處曾設立分局發生减價招徠之弊致影響無錫税收由無錫税所長王幼農呈准改設專專今再變更則愈滋流弊特分呈省署財政廳詳陳利害内列要點三項（一）就公家言分辦後則减價之弊重起税收必然短少（一）無錫出口絲額每年八千餘擔而比較尚難足額倘將武丹劃出則越境投税者愈多則比較更難足額（一）在地方而言武進附捐五角無錫則徴八角半商人避重就輕必轉致武邑納税就以上三項而論於公家於地方實屬有害無利云云此呈甫發詎又得財廳來電謂分局已經核准派定惲繩曾來錫接洽籌備設局蔣局長奉電以分局旣已定案將來捐務益難辦理昨特電呈財廳省長請將絲繭捐裁併税務所以一事權而節糜費不知省署如何復示也 
拘毆孕婦受傷落胎錫常交界之雪堰橋鎭前日有客民四五人在酒店飲酒將畢有本鎭商人陳海根到店向客民楊阿二討賬阿二謂稍緩數日即奉還海根不允兩不相讓以致口角繼則用武扭作一團後經商界報告警察警察到場不問情由誤拘旁人並舉警棍毆人以致觸犯衆怒雙方互毆結果各有受傷警察方面即赴常驗傷縣署即派法警下鄉拘拿禍首未獲該鎭警察忽將客民家屬沈氏拘捕氏不願往被警拳打脚踢致受重傷沈氏家人赴警所責問巡長胡某知事不妙將氏放回無奈沈氏身懷六甲受此痛毆回家後即復痛一夜翌晨即落胎疼痛難受家人見有性命之憂即將沈氏抬入警所嚴重交涉未知此事如何了結也 
[南通]  
軍署委員之行蹤軍署近派紀參謀與副官宋君於前日由寗到埠即赴通海鎭署晤謁兼旅長張鎭守使鏡湖接洽點查軍械及考查軍紀事宜業經辦理竣事紀宋二君昨已前往泰興調查一五一團現况已由鎭署電飭陳團長兆豐知照聞該委員等俟泰邑考查事畢即遄返寗垣呈報盧使核奪 
總商會請免布税江海常關近規定土布每疋補加税銀二釐二毫各商以布巿衰落萬難加重負擔迭經呈請總商會籲請税務處免加現由紗布公所代表宋滋修顧昌鼎與税務司賴君接洽准暫記賬昨又由總商會電呈税務處蔡督辦令飭免加布税並將常關税則原註英尺標準數目按照衣尺酌加修正以卹商艱 
[鎭江]  
槍决搶刦行船要犯本月六日往來辛豐諫壁之公司班船被潰兵單正喜楊忠山王正德三人手持炸彈嚇禁聲張將在船搭客周身搜查計共刦去洋一千餘元嗣經辛豐鎭警察保衛團協同追緝至吳村地方始將拿獲隨解由縣署押送至駐鎭三十一旅訊辦昨已由王旅長訊明供認搶刦行船不諱應處死刑以昭炯戒即將該犯三名驗明正身綁至陽彭山槍决並宣布罪狀通告周知 
巿議會召開茶話會丹徒城廂巿議事會因接准巿教育會函謂依照巿會議决原案組織城區教育參觀團應請推選人員公同組織故特於今日（二十九）午後三時召開茶話會公同推選以便進行 
[揚州]  
呈請包辦屠税江邑屠税爲張朗芝承辦瞬届期滿公民曾達生等願加額數包認呈由教育經費管理處訓令縣署出示投標包辦以昭公允緝私統領赴寗淮南緝私統領方更生於二十七日赴寗公幹聞係奉盧宣撫使電召 
請放被封鹽船兩淮杜運使因據江運北商公同發等禀稱裝鹽空船駛經高寳各處爲各該縣警役封僱裝差殊礙鹽運請轉令免予封扣等情特令飭各該縣查照辦理以利鹽運 
[儀徴]  
新城鎭之大刦案距縣屬十里之新城鎭忽於昨（二十七）日薄暮來有械匪四五十人先將警所槍械搶刦一空旋即入鎭大肆惡擄約歷四小時之久被刦之户計有趙同源布店•趙公盛南貨店•葛玉記蛋廠•陳炳記麵粉公司等十八家之多損失約在三四千元以上搶畢縱火呼嘯向北而去並聞匪服均一律黑色所操都近於北音張知事得報後特於今（二十八）早前往勘驗查本月中各鄉被刦連此已三見矣而尤以昨晚所出之案爲重也 
[清江]  
泗陽臨河集被搶泗陽西鄉臨河集二十三日上午正逢集巿熱閙之際忽有該邑巨匪王某梁某等領帶僑裝匪徒混入槍聲四起連刦大小商店多家並擊死集主王某練丁四人傷巿民九人抬架男女財神三十餘人奪去快槍十九支然後呼嘯而去 
聨防主任易人淮漣泗等四縣聨防主任一席自經韓前省長委派漣紳朱際雲後於今四月有餘迄未到所視事而朱亦一再呈請辭職懇求另委他人接替茲新任鄭省長到任以青紗障期將届防務不可無人負責特另改委前充漣水警備管帶王樹藩君接充以重防務二十五日上午王已到所任事矣 
[湖州]  
槍殺偵探案續誌槍殺偵探洪阿勝案内之凶手即於當晚引渡分庭茲聞該匪蔣姓嵊縣人今由滬來湖係啣匪首王某之命轉赴泗安綁票聞地方分庭因案關重大將移送衛戍司令部詢究矣繭行開幕蠶事已畢新繭登場繭行業已陸續開秤２惟來貨不甚踴躍巿盤因之步漲原訂每擔五十五元現已漲至六十元 
[寗波]  
大批難民紛紛來奉甬屬奉化蕭王廟地方日前到有江西難民一百三十餘人當由地方人士捐集洋十元交與彼等次晨始向西鄔鎭而去至昨日又有寳慶縣大批難民四百七十餘人由亭下方面而來當難民尚在溪口時即有頭目朱慶瀾先到蕭王廟經警察局及地方人士又集洋三十元交與彼等始免過境他去數日之間難民連來兩次地方不堪其擾 
[紹興]  
柯鎭巡緝隊定期撤消紹興柯鎭巡緝隊自去年由總隊派駐以來原擬於今年三月間撤消後因該鎭當業爲防患起見請求延期三月現又届期定於本月末日實行撤消退伍兵士滋事之拘懲退伍兵錢高順（嵊縣人）李長生（永康人）在外滋生事端被駐紹浙軍第一旅部稽查員查獲送交警察局拘懲以維治安 
[海寗]  
海崇桐板木業公會開會紀海寗•崇德•桐鄉三縣板木商曾於前年組織公會呈請農商部曁浙江實業廳備案當選舉宓陶鈞君爲會長進行會務不遺餘力聞於本月初旬曾假海寗長安鎭裕記南行内召集大會到有各木行代表六十餘人議决松杉出售照同業行情單分毫無讓又一切交易均須現欵等案 
[滁州]  
土匪乘機搶掠鄉區匪氛甚熾年來搶掠之案層見疊出茲有土匪十餘人亦欲乘機搶掠手持土槍苗刀半節棍等物於前日（二十五）夜半時到北鄉珠龍橋鎭之附近管姓家撞門入室勒索財物將管綁起用火烤其兩臂滴油淋漓慘不忍言掠去牲畜衣服糧食等項事後報由陳知事勘驗情形立派幹警多名星夜馳往珠龍橋附近一帶嚴密查拿要犯矣 
[涇縣]  
王達扶柩回涇現任皖省官礦督辦王達之太夫人壽終於鳩江寓邸茲王氏扶柩回涇沿岸大小鄉邨商鎭靡不設祭營奠昨日舟經賞溪河涇縣知事祝崧年先期封船三艘船上結綵張燈設宴伺候俟至九句鐘王船始至祝即先行祭奠後城内紳商學界及各機關先後上祭觀者甚衆今晨七時舟駛上游擬由溪口登岸擇日安葬 
 
 
 

Page 11

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *中華民國十四年五月三十日星期六（申報第三張）舊曆乙丑閏四月初九日（十一）教育消息 
[專電]  
[哈爾濱電]  
　　聨合運動今日起在秦家崗賽馬塲開會（二十九日上午九鐘） 
[濟南電]  
　　女職校已暫上課並組校災善後會募欵修房（二十八日下午一鐘） 
[漢口電]  
　　孟祿博士儉（二十八）晨由湘返鄂十時在師大演講中國現在國家與教育十二時教育改進社鄂社員假抱冰堂歡宴蕭親到陪席並歡迎博士答詞希望中國從學術上競爭推廣教育午後二時赴中華大演講四時半過漢赴商場督辦署歡宴並演講晚十一時專車赴豫（二十九日下午六鐘） 
[厦門電]  
　　厦五十三校宣言改組思明教育會後擁教育會派寢（二十六）集議反對感（二十七）各校再議對付儉（二十八）教育會再開會發表宣言（二十八日下午十鐘） 
[太平電]  
　　艷（二十九）職業教育參觀團黄竹銘魏小輔包明叔等十餘人由蘇來塗參觀靜仁職業學校（二十九日下午八鐘）要聞 
[中法教欵一百五十萬元分派之大]  
[糾紛京國立各校意見不一]  
　　政府决定暫緩分配本月二十一日閣議通過財部提出法基金現欵一百五十萬元分配京外國立各校京國立大學對於分配問題意見不一而教部因財部提案手續不合又提出抗議閣議乃於二十六日决定該欵暫行停止分配茲將各項情形分别錄下 
[（一）重新分配辦法]  
　　國立七校對於財部與北大所定分配中法教育基金一百五十萬元辦法表示反對當局對於上述欵項此已有重新分配之意其辦法計分三要點（一）由金法郎欵項下所撥付之一百五十萬分五六七月三期撥付每期五十萬（二）除國立八校外中法大學·東南大學·廣州大學·武昌大學·等均得分潤（三）其分配辦法由主管各機關恊同擬定云 
[（二）京國立學校聨席會議]  
　　前日（二十五日）下午二時八校教職員聨席會邀集七校校長在法政大學開會届時北大蔣夢麟·法大江庸·工大馬君武·女師大楊蔭榆·醫大張黻卿·及各該校教職員代表查良釗·王季緒·孫慶霖·吕達·馬名海·吳沅·許繩祖·徐瑾·等均到場仍由許繩祖主席許比報告中法教育委員會與財部交涉此欵之經過措詞極爲簡略並希望各校特别遷就迅將原欵領出以免落空台下有人對之頗有異議次請北大校長蔣夢麟出席報告蔣即登台説明本人與中法教育委員會各委員辦理此事始末並聲明事先不得不守秘密之苦衷主張從速將欵領出以免被他人攫奪等語次師大代表查良釗起立發言云剛纔蔣先生所述辦理此事之經過可謂偏勞已極同人無不感佩惟此事與國立各校前途關係最爲重要同人等因未預聞致令支配偏枯頗屬遺憾查北京國立各大學多係近年成立而民八預算係辦高等學校經費今昔異時用費漸增然京師各校皆由高等蟬脱而來尚有民八預算可以依據若廣東大學中法大學開辦亦不甚久何來民八預算今但憑中華改進社之調查及各代表之口頭報告何足以昭大公况國立云者當然包括全國各國立學校在内成都高師瀋陽大學亦係國立之一何師向隅即就廣東大學而諭是否國立官廳尚無明文且財部提案第五條明明規定此項現欵一百五十萬撥付積欠教育經費當然指由國庫領欵有積欠之各校而言京外各校有無積欠是否係國庫撥欵尚有討論之必要依本人（查自稱）意見財部此項支配實屬欠妥同人等萬難承認次師大馬名海·工大王季緒·女師大孫慶霖·吕達·吳沅·等均相繼發言大致均屬相同最後工大校長馬君武又提出辦法（一）此欵應以還積欠爲主（二）以正式新預算爲標凖（三）無正式預算者以最近一年之支出狀况爲標準但各代表主張各回本校徴求同意再行决定 
[（三）京國立學校推四校長領欵]  
　　二十五日校長教職員會議將終時馬君武動議云無論如何今日應先赴教部將支票取出到銀行取欵由京外各校長及教職員代表指定銀行共同負責保管聽候從長討論一致通過於是公推蔣夢麟·馬君武·張黻卿·江庸·赴教部交涉次江庸又動議中央公園水榭開會交換意見總期支配公平衆贊成各教職員並請將恊商情形於午前見告以便下午四時在法大開會討論各校長均認可至下午五時半散會 
[（四）京師大之開會討論]  
　　前日（二十五日）上午九時師範大學評議會對於此事曾鄭重討論出席各教授如陳裕光·馬名海·查良釗·楊榭達等發表意見甚多大約均主張推翻前案以昭平允茲將其會議結果錄下（一）領欵學校之資格一以中央政府直接領欵者爲限（一）分配方法以積欠多寡爲標凖北京各校己改大學者用大學校預算（一）在未定絲法以前應妥商保管欵項辦法（一）中法教育基金委員會國立大學均應派人加入 
[（五）教部聲明不負責任]  
　　關於閣議通過分配中法教育基金案教育部專門司長劉百昭於前日（二十五日）以中法教育基金委員會教育部代表資格致函財李聲明本人旣未與聞此事教育部對此即不能負責茲照錄其原函如下贊侯總長勳鑒敬敗者頃奉到臨時執政府秘書廳致教部第一千零四十一號公函内開准財政部提出法國退回賠欵撥作教育基金與學界同人磋議决定五項辦法一案並附分配表兩紙分配辦法單一紙茲經國務會議議决照辦除分函外交財政部外相應抄錄原文附件函達貴部查照辦理可也等因昭前奉部派爲中法教育基金會委員迭次出席該會並未聞議及處分教育基金之事此次關於基金一百五十萬元之撥發昭旣未接有該會通知致未預聞至教育部會計科長戴修鷺之出席該會亦非由部派遣昨日教部部務會議僉以該科長旣非部派委員自無代表教部之權現因教部總次長均在假中部務無人主持昭旣係部派委員凡關於中法教育基金委員會一切事務未經昭參預者教部槪不負責事關行政手續特此鄭重聲明肅此致頌勳安中法教育基金委員會教育部代表劉百昭拜啟五月二十三日 
[（六）財部分配法金提案原文]  
　　財部在日前閣議中提出分配法金案原文如左竊查上月間酌議解决法國賠欵之時學界同人因曩年法國退還賠欵由教育團體奔走呼號所得之效果故要求將此次法國退回二十四個月之欵一千萬元悉數撥充教育基金浩將中央財政困難不得不藉此以爲周轉各情形反復陳述學界同人僉謂此案解决後關税會議可以開會關税可以增加政府所得者不少此項退回之欵仍請撥充基金以副執政嘉惠士林之意浩又與磋商擬將二十三年以後將海關收欵等於應付法國賠欵之數依撥兩年作爲教育基金學界同人以因時太久亦未滿意嗣經再四磋議雙方决定辦法如下（一）政府允將法國退回二十四個月之欵一千萬元撥作全國各學校教育基金函致中法教育基金委員會中國代表團接洽（二）中國代表團允將前項一千萬元悉數撥與政府由政府給與國庫劵酌給利息（三）俟關税實行增加滿一年後每年撥還庫劵一百萬元以五年爲度計五百萬元庫劵應悉數繳還（四）俟二十三年後海關收欵等於應付法國賠欵一年之數撥充教育基金所有庫劵悉數繳還政府（五）現在撥付積欠教育經費一百五十萬元其中一百萬元以税欵撥交五十萬元每月由鹽餘項下　撥五萬元撥清爲度（附分配表兩紙分配辦法單一紙）以上辦法曾將大略情形一紙口頭報告茲特提出會議現欵支配辦法及支配表（茲從略） 
[（七）閣議决定暫勿支配]  
　　教次吕復駁斥財部手續不合之結果財政部提出國務會議通過分配金欵一百五十萬元時教育部總次長均在辭職或請假中當由專門司長劉百昭致函財政總長申明事關行政手續教部無人預聞不敢負責昨（二十六日）次長吕復到國務會議曾陳述意見大約如下（一）此事原係教部主管事務今乘負責無人時通過國務會議似於行政手續不合聲明關於此事不負責任並聞教部已飭令會計科長將所領支票退還財部（二）提案内容多不妥洽如稱（學界同人）範圍甚廣但預其事者不過數人如北京國立八校即有七校事前均未與聞現均不承認前次閣議之决定並主張重行公平分配又提案中專指國立學校廣東大學部中並未立案中法大學亦非國立性質均得分配鉅欵而成都高等師範瀋陽大學原係國立反未得分配分文又文有中（由教育部會同各校領欵）字樣各校均由教部管轄今變爲平行機關此後行政更難處理尚望設法補救云云吕述畢衆均以爲然結果决定由財部另擬辦法藉資補救現據某方消息財部對於此事已自覺辦理失當業决定由財部發出通告令各校暫勿支配欵項以待解决此項通告大約昨晚當可發出 
[（八）各校長再議分派辦法]  
昨日（二十六日）上午九時八校校長蔣夢麐江庸馬君武等原定在中央公園水榭約京外各校代表共商互讓辦法以京外各校代表全體不到只由蔣報告與彼等接洽無結果情形尋即互相商定（當時馬君武及女師大代表已退席師大代表聲明保留）擬此次暫認吃虧即照分配單分配但要求以後一千萬基金之利息須八校多分若干因八校積欠最多現狀最苦至十一時半散會當定於下午四時再到法大出席八校聨席會議 
[（九）七校代表留財長李思浩]  
教職員會中大聲呼打昨日（二十六日）下午四時各校教職員代表到者約二十人北大無代表列席由許繩祖主席宣告開會後即請各校長出席報告接洽情形首由蔣夢麐報告本日下午李石曾接到財長李思浩來函略謂此欵暫緩分配俟接洽周妥後再辦等因擬即具呈乞退云次報告上午校長會議散後與京外各校代表接洽對於一千萬基金利息已允將來八校多領若干情形並謂事已至此須另想辦法云云次由江庸報告上午在中央公園各校長（或其代表）擬予忍受之經過報告畢即有師大代表查良釗王桐齡發言繼又有農大代表發言蔣夢麐因馬君武江庸已因事退席亦聲明退席經衆挽留繼由女師大代表吳沆吕達發言略謂李財長來函尚有商量之餘地主張再商辦法維時蔣將京外各校代表易培基•燕樹棠•胡敦復•陳達•顧孟餘•李煜瀛•胡庶華•聨名致蔣函面交主席而退各代表因函中有（恣意搗亂）語遂認爲侮辱同人乃有某校代表竟大放其不堪入耳之詞時蔣夢麐正由會揚前經過乃亦有一二人追出大聲呼打秩序頓亂蔣急避而去蔣去後主席極力維持秩序稍定醫大等校代表亦主平心靜氣再行討論但發言嘈雜依然毫無秋序直至最後約下午六時始勉强决定將同人主張另行分配理由呈明執政府財政部教育部並即日派代表赴財部挽留李思浩且詢問法欵有無着落政費何時發放此外並發表宣言至於紛擾之原因因工大醫大美專各投代表均要求回去討論後再定辦法遂無結果至六時二十分散會聞各校長等亦曾略商善後辦法云 
[（十）關於停發法欵之函件]  
閣議將法欵暫勿分派後財長李思浩致李石曾函及易斗基等致蔣夢麐函照錄如下（一）（李思浩致李石曾函）（前略）本日閣議因各校對於分配辦法尚有爭議奉執政手諭此欵暫緩分配俟接洽周妥後再辦等因浩應付北事左右爲難殊深焦灼對於諸同人更深歉仄擬即具呈乞退以免罪戾（後略）（二）（易培基等致蔣函）夢麐先生鑒頃得李財長來書云因各校爭議停止兌欵此事時機已迫七校少數同人仍恣意搗亂致使當局有所藉口殊堪痛恨而以後一千萬基金之約亦同此付諸東流貽誤之責自有攸歸李信抄閲此請大安易培基•燕樹棠•胡敦復•陳達•顧孟餘•李煜瀛•胡庶華 
[（十一）京私立大學要求平等待遇]  
京民國•中國•朝陽•華北•平民等私立五大學昨日（二十五）又推出代表潘廷幹•張光煐等八人同往執政府教育部財政部三處要求平等待遇其往吉兆胡同爲下午四時二十分段未出見僅由侍從武官賈德耀代見各代表向賈陳述意見後賈即代爲轉達結果允於本星期三答覆一切時已下午五時半各代表乃復往教育部請願適吕次長招集本部悮長參事開會延至六時始接見代表等又重申前意吕答此次分配之不公允都人已知之惟此時余未在京章總長已辭職領欵時即直接由會計科長收取由財政部代具領又余未奉令代部不能出席國務會議對於此項恐難爲力但有可設法之處必效徴力云云衆代表六時半至財部至七時許李總長始到李謂此次之一百五十萬非金欵正項下爲國立八校之補積欠者最好俟有機會再爲設法代表等又力辯此次分配不平李答應於明日提出國務會議代表等始散去云云 
[比庚欵將照法國前例辦理]  
一部分充教育用途但須用金付欵英文京津泰晤士報云庚子賠欵比國部分之退回問題上月曾由比國外交部與中國駐比公使非正式談判最近外教財三部又開一度聨席會議討論二事（一）爲中國即時付欵之方法（二）爲賠欵之一部分應作爲中國文化教育事業之用三部代表討議之結果决定比國庚子賠欵剩餘部分中國可一次付給但附有二種條件（一）中國政府依照電匯辦法付欵（二）至少須從賠欵部分之全數中撥出三分之一充發展中國文化教育事之用比政府之意表示對庚欵充中國教育事業用途一節完全可以同意但援照法國前例亦須用金雙方意見相距尚不過遠中政府將向駐北洋之比使館直接交涉此事俾此案可以早日結束云 
[中華平教會組織平民文學會]  
中華平民教育促進會總會爲推廣平民教育提高平民知議起見特提議組織平民文學委員會聘請國内著名文學家及教育家爲該委員會委員擔任研究審查平民文學撰著各種平民讀物及關於平民文學各種文字本月二十四日正午該會假北京宣南春召集在京各委員討論進行方法到會者有錢玄同•黎錦熙•劉廷芳•莊澤宣•林玉堂•高仁山諸人胡適因事未到及該會幹事晏陽初傅葆琛•斐文中等各委員先後發表意見逐層討論計議决下列各事（一）添聘文學家及教育專家爲委員（二）各委員每人認定一種具體工作（三）爲宣傳平民文字重要起見各委員於十日内每人撰著關於平民文學一篇交該會發表（四）推舉胡錢兩人爲正副委員長（五）定期招集常會研究進行方法討論至四時餘始盡歡而散 
[蘇省長催報籌借教費]  
江蘇省長公署訓令令各縣知事云案查省立各校二月至六月應發經費前據財政廳會同管理處來文經已通令各該縣知事一以本年上忙及漕糧兩項省税指抵息借分月撥解在案現除青浦一縣已籌定銀數奉賢一縣亦已籌商就緒先後呈复外餘均未據報到省校二三四三個月經費積欠甚鉅勢將斷炊前令解欵定限亦已逾期各該縣知事目擊各校艱難情形不應漠視若此茲限於文到之日起迅將接洽經過情形及籌商抵借數目立即呈報以憑核奪本省長下車伊始將視各縣籌欵之多寡與報解之先後藉覘各該縣知事有無維持教育之誠心其各遵辦毋延此令中華民國十四年五月二十七日江蘇省長鄭謙 
[蘇教廳慰留三中校長]  
江蘇省立第三中學校長蔣拱宸近以校費竭蹶無力維持瀝情呈請教育廳准予辭職刻奉蔣廳長慰留令云該校戰事兩經積虧數月該校長督率教職員於危急之時仍祈勉力維持熱心校務殊堪嘉慰際此省費萬分支絀尚希努力共濟艱難所請准予辭職之處應毋庸議 
[蘇三農校請設蠶桑特班之廳令]  
江蘇省立第三農業校長汪惠章近以應付地方需要造就蠶桑人才呈請教育廳准予附設蠶桑特班招生納費聞蔣廳長查該校請准附設蠶桑特班至聲明招生納費不支省費但事關變更學級編制未便擅專已指令該校云候據情轉呈省長核示飭遵一面呈請省署鑒核示遵 
[蘇省五中童校長二次辭職]  
江蘇省立五中童校長上蔣教廳長第二次辭呈云爲續呈上情萬乞允予辭職事竊斐前以年老事艱懇求辭去省立第五中學校長職務并附呈校内學生情狀已蒙派員蒞校查察理應靜候核辦惟因學生於斐來省之後先電繼禀請廳長許斐辭職十三日復已電致斐文曰教廳轉童伯章先生鑒公去志旣决請商教廳速簡賢能接替五中全體學生叩元等語同日復於省垣得見學生油印佈告察此種種舉動學生欲逐去校長之意固已迫不及待而逐長手續亦早應有盡有斐竊自維有不可不去三謹瀝下情務乞俯鑒學生禀詞及油印佈告所持唯一理由曰上體操時點名可由他教員兼之無須專請一人虚縻經費因而罷課以當諫今惡點名嚴密之故不辯第論學生所謂體操點名之一人此一人者本不僅任體操點名一事尚有初中三年級之化學及輔助體育教員檢查各生體育進步與課外運動等事無不伴體育教員合作而月薪給三十元體育教員之月薪則四十元今學生持節省經費理由而欲省去其人殊不知人可省而事未可省事未可省而謂可以省費學生能定之校長不能言也其他教員兼其勞而無以其酬勞總暫時允任何以持久且學生所欲去者去矣復紛紛電報佈告之不已是胡爲者亦可見司馬昭之心矣此不可不去者一也不寗維是五中學生七級共數約三百人校長及職教員共三十三人專任教務及教務而兼事務者二十七人專任事務不任教務者六人俸給自十元以上至百二十元不等若據學生兼并之説爲例則人數當可减去三分之一而其中最爲贅旒者莫如校長一職民國七年斐奉省令赴京開中學校長會離校兩月於教務進行並無妨礙此實校長一職可以節省之明證今學生除去體育輔助及兼教化學之教員初試發端耳以後援例進行則以罷課諫者可屢諫不一諫此斐之不可不去者二也抑斐更有進者記云凡學生道嚴師爲難師嚴然後道尊道尊然後民知敬學今之學生不遵道不敬師久矣終乃至於出種種手段迫之以必去電報不已繼以禀詞禀詞不已繼以油印宣言各處廣播汙之辱之惟恐不至夫醴酒不設尚宜見幾遠引業已發於聲徴於色矣尚欲强爲之師斐實不能作此厚顔再與惡己者相對此不可不去者三也總此三端并爲一去初呈本以年老事艱爲定不欲多翹學生之遇以自炫其直亦師君子交絶不出惡聲之義伏乞廳長批准初呈許其自退以養士節而免紛擾不勝急切待命之至謹呈 
[蘇三女師報告學生曹之謙病故]  
江蘇省立第三女子師範呈省長教廳呈報學生曹之謙病故由云呈爲具情呈報事竊屬校二年級學生曹之謙年十七歲宿遷縣人於民國十二年秋季考取入校本年三月來校修業後照常上課忽於今月之十日傳染時症當由中醫蘇慶五到校調治十二日並由西醫謝葆初診斷確係傳染時症一發即險連日由校内職員及該生姊三年級生曹之儉隨時看護十三日黎明頓見沉得當即函告家屬延至上午九時故於校内之調養室中一而電告家屬來校一面由職員率同該生姊曁該生在笔之親戚同鄉具辦衣衾眼同棺殮時校長在寗與校長會議亦行電告十四日該生家長曹蕚樓來校騐視聲明即日帶柩回籍校長接電迅即返校詳詢該生病故經過情形悉如前由理合具文呈報鈞座廳電鑒准予備案實爲公便謹呈本埠 
[各界籌備歡迎遠東運動選手昨訊]  
中國遠東運動會選手偕日選手乘俄國皇后輪來滬昨日該輪電准明日（星期日）午後六時抵上海船泊浦東華棧各選手則由昌興公司派小火輪接至新關碼頭上岸七時可以登陸臨時歡迎中國選手團自郝蔣孫三君發起後連日向各團體各學校接洽情形已詳誌前報昨據本報孫道勝君報告與滬上注名團體接洽情形非常樂觀上海總商會會長方椒伯君各路商界聨合會會長袁履登君評議長葉惠鈞君中華商業協會董事徐乾麟君均表示同情並或親自前往歡迎葉君且在各路議董評議會中提出通告商界加入歡迎亦已通過上海童子軍亦議决加入並推廣肇義學童子軍爲代表隊其他各隊之教練可任意加入約翰童子軍亦將全體加人該日歡迎秩序將由蔣湘青君排定至通函或接洽工部局事件將由郝伯陽君主持云 
[上海童子軍聨合會昨晚教練會紀]  
上海童子軍聨合會教練會議於昨晚在九畝地新舞臺内舉行主席沈同一書記孫恩霖列席者盛子道•徐子成•俞元爵•樂秀榮•王瑋•徐湧芳•鄭潤榮•余起•王靜僧•金星•吳旭昇•楊潤滋•孫志浩•陳宇澤•郭振聲•李經芳•彭金俊•懷伯明•陸禮華•及清心招商金榮之代表等共約三十餘人八時半起議十一時告終議决案件甚多列席者精神均佳故結果甚行完美茲錄其議决事件如下（一）三十一日下午六時中國選手上岸時該會特派廣肇義學童子軍以上海童子軍聨合會名義加入歡迎團各隊教練可任意加入（二）同日寗波同鄉會之胡笠翁君追悼會特派蘇州旅滬公學童子軍前往服務（三）南巿保衛團之前往參觀極表歡迎惟該團露宿一事改作星期日在該日（星期日）早晨童子軍將與該團野戰（四）華光影片公司之前來攝影全體同意其他影片公司如願前往者亦可惟須由該會職員陪隨攝取該片在公映前尤須經該會審查後方可披露（五）厦門集美學校之海上童子軍將於下月十日左右來滬該會擬舉行歡迎會以資聨絡（六）該會大露宿之職員已定者（司令）沈同一•徐子成•盛子道（比賽）樂秀榮（營地）王瑋成績經乾林等以事務繁雜特增加職員（衛生）徐子成兼（交通）盛子道兼（軍需）俞元爵（救護）張江泉（報警）（報時）楊潤滋（書記）孫恩霖（舉火）（娛樂）沈同一兼女童子軍由陸禮華主持幼童團由汪舜孝主持訉號處一在土山一在司令部（七）游藝各團可自由加入當時該會指定者有南洋附小之游戲廣肇義校及東吳二中之功課表演兩江中國之舞蹈招商教養金榮二師清心等之游藝另有拔河之戲分教練隊男女童子軍隊及南巿保衛團三隊（八）七日晚教練同人及男女童子軍羅浮童子軍等舉行聚餐會加入者餐費一元公推王瑋籌備（九）滬海道童子軍來滬時先在車站或輪埠上迎接並在大露宿時舉行歡迎會若有餘暇當陪往各地參觀（十）各教練報告大露宿時之參與約計人數及帳數計東吳二中（人數）七十（帳座）十教養（人數）四十（帳座）六清心（人數）二十二（帳座）一二附（人數）十四（帳座）二南洋（人數）作十（帳座）二十金榮（人數）二十（帳座）二廣肇義學（人數）二十五（帳座）四招商（人數）三十（帳座）五中國（人數）三十三（帳座）四兩江（人數）二十（帳座）四蘇州旅滬公學（人數）二十八（帳座）二總計人數四百零四帳座六十云（道勝） 
[新任教廳長沈彭年將就職之滬聞]  
昨日由寗　滬之基君　於江　教育廳長及東大校長兩問題有所見告言之甚詳　亟錄於下新省長鄭鳴之到任後蔣教育廳長曾往面謁省長詰其延不交卸違抗中央命令蔣曰職廳遲不移交之原因有三（一）江蘇教育界有勢力之某君囑再幹幾日（二）職廳擬凑足任期三年交卸（三）校長方面力主職廳不去倘去則全體辭職省長覺其言毫無理由籲係有意　棧對於第一點謂某君一人不足以言勢力對於第二點則一笑置之對於第三點謂請向各校長疏通倘消極辭職余亦有消極之法對付之總之中央命令不能不遵蔣至此知話不投機當允即辦交代時新廳長沈彭年亦往訪省長省長詢其態度沈謂惟省長之命是從省長訓令接任則接任否則惟有向教育部辭職此第一次新舊廳長與新省長之談話也蔣旋回教廳一面囑各科辦理移交一面托人以東大校長爲與沈替換之條件向省長疏通省長答廳長校長截然兩事須俟廳長交卸後再説安能以長校爲離職之要挾言時頗現不悦之色蔣聞訉知已失望决計先行交卸並與沈作一度之接洽於時新教廳長沈彭年於六月一日接事之説盛傳白下矣至某君囑蔣再幹幾日經教育界證明確無其事又南京方面省立校長因沈接任將辭職其餘校長尚未聞有此舉云云記者於前兩月通信中曾早料沈君必可到任今不幸而言中矣 
[曁南學生請省長速任新校長姜琦]  
國立曁南學生自治會昨呈江蘇鄭省長請予轉促教育部迅派校長維持校務略云呈爲校長辭職學校無主仰懇鈞座轉呈教部迅簡新校長維持學校事趙校長於二月七日宣布辭職一方面提出辭職書於校董會即由校董會議决准其辭職校中各事宜業由師生共同組織維持委員會負責維持照常上課關於新校長人選問題則由學生自治會提出范源濓•蔣夢麟•姜琦•吳稚暉四人於校董會請選擇其一爲敝校校長校董會議决請姜琦繼任時姜琦留歐未回由校董會去電徴求同意旋得覆電允就並准於四月二十三日由法起程回國校董會得電即電達教部請迅簡姜琦爲敝校校長生等亦曾疊電催請請但數月以來教部尚無表示現趙校長辭職日久暑假轉瞬即届校務會只能維持至暑假以前爲止姜琦雖行將抵滬然未經教部正式任命必不肯到校維持則敝校至時主持無人必遭停閉危險實甚鈞座愛護華僑教育素著熱心即懇力予提携轉呈教部迅簡姜琦爲敝校校長庶敝校主持有人不致驟遭消滅華僑學子有所依歸是爲公便謹呈江蘇省長鄭國立曁南學校學生自治會中華民國十四年五月二十八日 
[集美海童子軍行將來滬]  
福建集美校海童子軍自開始訓練以來各級功課均已修了茲由總教練顧拯來船長張君一率領海童子軍第一隊十四人於六月一日駕練習船集美號航行來滬途中在舟山羣島間略事勾留約於九日抵滬届時邀請本埠省縣童子軍會職員及童子軍團前往參觀云 
[省立二師念周紀念會閉幕]  
昨日爲本埠第二師範二十周紀念之第三日上午爲展覽會及名人演講楊賢江講題爲（評教育救國論）黄任之講（教育者應開闢鄉村教育改良農民生活）惲代英講（小學教員之痛苦及革命之需要）袁希洛講（青年之精神修養）下午有沈易書之三弦拉戲新劇有（這是誰的錯）等又有本校比賽籃球印廷華之魔術附屬小學之京劇包勝之武術及啟賢女學之葡萄仙子翩翩舞衣輭腰飛舞殊爲可觀又有楊杏佛演講謂中國教育分爲四時期晚間爲提燈大會路由出小西門沿民國路進大東門走肇嘉路出西門走方斜路朝南走林蔭路朝東走黄家闕路進小門回校燈燭煇煌沿途唱校慶歌觀者道路爲之阻塞有數店大放爆竹以資慶賀至十時全集大操塲共有二萬餘人三呼民國萬歲二師萬歲洵盛舉也聞此次念週紀念較前十五週紀念勝過倍蓰云 
[二師念週紀念會中之幼稚生表演]  
省立第二師範念週紀念會前日爲第二日記者於下午往甫至門首忽有汽車數輛魚貫至車中滿載男女兒童數十人視其旗幟知爲康腦脱路上海幼稚院來加入外孫會表演者記者熟聞該院成績優良特隨往健身房觀其表演移時幕啟始爲國樂武術次即上海幼稚院之游藝登場矣所演各節有好春光小歌劇小雙簧等頗得觀衆贊許余則獨賞其各個動作各能發展其個性而不爲團體所拘自然活潑恰稱幼稚生之程度最後殿以崑曲一闋歌喉宛轉笛韻悠揚令人擊節嘆賞 
[南大附中之演講會]  
前日四時麥根路南大附中請印度哲學家夏士屈里教授演講中國文化之特點首由主任張四維介紹夏氏之學問道德及事業足爲近代領袖之模範夏氏演詞大意謂歐美之物質文明多含侵略色彩遠不如中國數千年來聖賢所提倡仁義道德之明教若吾人能將此旨發長世界人類之大同永久之和平庶有豸乎演詞甚長寓意深切張主任繙譯頗詳聽衆頗覺明瞭 
[美專籌備第七届暑期學校]  
上海美術專門學校暑期學校已辦六届今年前經教務會議議决繼續進行籌辦第七届暑期學校擇其現時之需要分設西洋畫系•國畫系•音樂系•工藝圖案系•西湖旅行寫生系五系共學程六十二種業經編定課程刊印章程行文各省教育廳令知各縣教育局保送學員到校補習至本届之各教授俱爲國内外專門名家如該校校長劉海票•教務主任李毅士•西洋畫主任王濟遠•俄人普特爾司基斯都賓及李超士陳宏汪亞塵等担任西洋畫教授國畫專家許醉候•王陶民錢瘦鐵•潘天授•謝公展担任國畫教授俞寄凡•滕固•何明齋•黄頌林等担任理論學科教授音樂專家劉質平•潘伯英•沈淑清等專任音樂教授現定七月十九日開課自六月一日起報名註册刻各省紛紛函索章程及郵校報名者頗見踴躍云 
[復日同學會叙餐預誌]  
復旦大學同學會前經理事部議决定於三十一日（星期日）午刻十二時假座大東旅社開夏季叙餐會藉聨情誼同時歡迎該校校長李登輝博士及其夫人返滬並歡送該會理事邵力子君赴粤凡屬舊日同門均可携眷加入云　 
[現代書畫界之泰斗（申報館　　）] 　 
衡陽曾農髯先生海陵譚組雲先生 
 
 
 

Page 12

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *   
 
 

Page 13

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *本埠新聞 
[各團體力爭工部局三要案]  
　　總商會等電請外交當局交涉撤消公共租界納税西人特别會行將開會工部局又提出加徴碼頭捐等三案各團體紛起反對茲將昨日總商會及納税華人會等之函電照錄如下 
　　總商會致交署函逕啓者公共租界工部局提議加徴碼頭捐·印刷附律·交易所註册·三案迭經本會曁各團體電呈外交部曁函請貴署抗爭有案一切詳情無待贅述茲因工部局又爲此事召集特别會議特於今日由本會召集入會各業團體開聨席會議一致表示反對並以該三案歷經中國政府提出抗議聲明否認工部局不應再於特會時交議應請交涉使向領團力爭撤消等語合亟函達務祈貴署迅向領團嚴重交涉務將該三案即予撤消不勝幸甚此致江蘇特派交涉員　　納税華人會致外部電北京外交部鈞鑒加徴碼頭捐·印刷附律·交易所領照三案歷經我國政府否認茲工部局又復列入六月二日特會議程會期在邇乞迅向使團嚴重交涉轉電滬領撤消藉維主權上海公共租界納税華人會叩艷 
　　納税華人會致交涉員函逕啓者公共租界工部局所提加徴碼頭捐·印刷附律·交易所領照·三案歷經我國政府聲明否認乃此次六月二日特會又復列入議程殊屬蔑視我國主權茲經本會全體理事會議决一致表示反對除電陳外交部向使團嚴重交涉並委托華顧問向工部局抗爭外相應函達貴署同時向領團交涉將該三案撤銷藉維主權巿民幸甚此致江蘇特派交涉員上海公共租界納税華人會 
　　華顧問致工部局函逕啓者關於貴局準備提交本年六月二日納税人特别會議之議案自第三至第六案茲將上海總商會曁其他二十九商業公團致抗議之意見書一份隨函附上至希察閲同人等以貴局華顧問會委員之地位對於該書聲述之意見亦表贊同深願貴局於此項議案提交該會議核准之前先將抗議事項予以嚴重考慮是所切盼此致上海公共租界工部局書記魯和華顧問許建屏·宋漢章·袁履登·吳藴章·羅芹三·同啓 
[運動納税外人出席特别會訊]  
　　大陸報云運動納税人出席下月二日特别大會之函牘已送出一千三四百封其獲有準期出席之答覆者約有五百封刻下從事運動各員正竭力勸誘二千七百納税人出席俾足法定人數昨日並藉英領事之力有童子軍一隊參加業已領去函牘二百封分往遠處運動日本委員亦竭力運動五百餘納税日人已有一百五十人允出席聞日人將於二三日内開巿民大會促納税人出席云 
[各界反對華界賣土之昨訊]  
　　土行運輸改裝外輪烟土公賣蔓延外縣各土行向外洋定貨華界賣土風潮已將一月各團體雖積極反對而土商之販賣反變本加厲近聞土行方面有改用外輪裝運烟土之事至烟土之銷路且將由本埠推及外縣各土行並有向外洋定貨説茲將昨日消息述後　　銷路已推及外縣滬埠華界烟土公賣後外縣私販來滬定貨者日多滬寗路如蘇崑常錫一帶向來烟禁甚嚴近則沿鐵路之旅館已公然售賣鄉僻區域開燈私售之燕子窠更如雲而起烟土之禍大有蔓延至蘇省全境之勢 
　　土商向外洋定貨本埠推銷之烟土多係紅土雲土·邊土·等類均爲國中所産至印度土輸入者比較尚少近外商以滬上烟禁大開故向土商接洽推銷大土辦法聞土行因外縣定購日多所到之貨不敷銷售連日向外洋定貨至此項外貨入境即藉外輪裝運云　　各團體拒毒會所得報告本埠各團體聨合會議拒毒委員會昨據調查者報告現在華界各土行對於官廳告示毫無顧忌至於各團體欲切實調查因各土行僱有武士保護並備武器均無從着手當局對於所查獲之烟土亦不移送司法官廳懲辦又凡購賣烟土者出土行百步即不受保護故日來往購者均有被流氓搶刦烟土之事發生土行方面凡定貨到埠均另僱小輪及駁船駁運登岸時或在晚間或在清晨使各方面不及檢查又土行爲避免輿論攻訐計往往揑造疏通團體或某團體已受運動使團體方面自猜忌或可减少反對文電聞此種計畫實出於包庇者之指使云　　拒毒代表晋省後之函告中華國民拒毒會昨接晋省請願代表鍾可託黄嘉惠二君來函云代表抵寗後當即分向各方而接洽南京拒毒分會已公推夏曰瑚君擔任召集南京巿民拒毒大會事宜訂於本星期日（三十一日）舉行各代表均將出席演講又各代表定於二十九晚間假省教育會分事務所開會先行接洽一切以便晋謁軍民長官除原有五代表外并有中華國民拒毒會名譽會長馬相伯副會長黄炎培·加入討論代表等决定擬就説帖詳述上海烟禍與海陸軍警之關係請當局按律查辦并將辦法宣示各界以示誠意是項説帖將由各代表面遞盧宣撫使·鄭省長云 
　　袁希洛致段執政電北京段執政鈞鑒箇電當蒙覽及淞滬軍警暴力賣土連日更無忌憚法紀不張皆由官邪軍政長官吸食鴉片者多何能爲力全國喧傳執政躬犯嗜好故致威令不得若果眞也則請立即戒絶下令自責以謝國人若其否也請立將證據確實之上海海陸軍警販土官吏依律懲治以昭威信國家治亂種族存亡實在此舉不獨淞滬安危之問題也願急圖之寳山縣公民袁希洛艷 
　　查辦違禁藥品局長駐滬違禁藥品管理局局長施鳳翔及副局長樊進瑗因爲上海烟土案經人向内務部控告昨據某方消息内務部日前派來上海調查烟土案之總務廳長周家彦昨奉内務部電飭就近從嚴澈查依法究辦淞滬警廳常廳長亦得盧鄭兩長電飭將施等嚴行監視聽候查辦云　　調查代表着手進行内務部扔派代表周家彦·吳硯山·來滬調查烟土風潮自昨日起分向警廳等處接洽一切　　巿鄉禁烟聨合會開職員會巿鄉禁烟聨合會昨日上午十時開職員會計到蔣俊廉等四十三人由主席楊心正報告近日拒毒經過情形並提議二要案（一）宣讀請願書經衆討論修改主席付表决全體通過不日由請願代表晋省謁見盧宣撫使時遞呈（二）滬南刦土事公决電請盧宣撫使澈究查辦即由文牘員起稿拍發其他進行計劃定明日上午十時（今日）續開會議　　縣聨會函請縣巿議會拒毒江蘇縣議會聨合會昨致上海縣巿兩議會函云逕啓者浹旬以來滬上發生土案輿論大譁環球騰笑如魚日·佳日·元日·寢日·種種怪劇層見疉出烟禁不嚴滬難未已海陸軍爲之庇運警察廳爲之庇販明目張膽事實昭昭法紀蕩然成何體統貴會前呈執政請撤軍隊以符明令而維烟禁誠屬治本辦法然時機緊迫急則治標茲准浙江縣議會聨合會來函以蘇浙唇齒關繫預防波及囑爲設法拒毒想此案發生在滬匹夫有責矧在法團茲值貴會開會期内濟濟一堂救時俊彦爲特備函奉達即希提出大會公决辦法以消烟毒而靖地方無任盼禱　　職工青年會之公電全國各公團均鑒華界鴉片公賣先由南北巿推及淞滬十八巿鄉業已由浙江流入浙省内地蘇之南通無錫等處亦有轉運前往據西報所載該土商兼販嗎啡高根等毒物近因滬公團之反對劇烈將僱用流氓武力對付有恃無恐一至於此官廳方面只有空言文告迄無切實辦法此中隠情不言可知故欲廓清烟毒非由全國民衆共起反對合力進行不可敝會預料烟土勢必蔓延各省流毒全國故早於青日通電各公團請求一致反對何應者寥寥迄無辦法土商放膽營業紛紛運入各省勢將不可遏止務請貴公團等各本國民天職一致奮起聨合各界組織有規模之拒毒機關積極進行郭清毒物倘仍坐視緘默無言任其到處營業則中國將變爲毒物世界亡國滅種指日可待臨電憤激不勝盼切上海職工青年會叩艷　　紹興旅滬恊會等忠告浙公團旅滬浙屬各公團各同鄉會曁全浙同鄉公鑒上海華界鴉片公賣行將匝月我旅滬浙團體爲數不少除祗見全浙公會·工商學會·温州同鄉會·等少數團體表示意見外而所謂爲謀同鄉幸福之各同鄉會·各法團均一無表示不識居心何在浙省自盧孫開戰後本月鴉片公賣之説嗣經各團體一致反對迄未實行然暗中交易者爲數不少近因滬上公賣浙省勢必蔓延我旅滬浙人苟有心爲桑梓謀幸福應聨合各團體組織拒毒會反對烟毒流入免浙民有亡省滅種之苦凡我浙民其各鑒諸旅滬紹興恊會·工商學會·浙民自决會·海鹽協會·嘉興工商協會等公告　　滬南六路商聨會特别會滬南六路商界聨合會前（二十八）日下午八時召集各職員開特别會議到二十餘人公推周運忠主席報告開會宗旨畢即由樂樹滋報告各路商界總聨合會上届議董會公决組織拒毒委員會請本會推舉一二人爲拒毒委員以便恊助進行事關急需請衆討論公决推舉樂樹滋爲拒毒委員並由會函商總聨會預先知照議畢散會　　汪龍超致李平書函昨日汪龍超致上海巿公所李總董平書函云敬啓者竊念吾國之弱弱於鴉片國恥之始始於鴉片爲鴉片面辱國喪地爲鴉片而失利病民鴉片之誤國大矣鴉片之害吾民重矣所以晚清有厲禁之舉凡稍具智識者莫不疾首痛恨誓必拒絶龍超圖民份子自以宣傳拒毒爲天職十四載奔走呼號宣講鴉片之毒害雖不能説成效卓著然凡受勸者莫不有感於心决然拒絶近者鴉片公賣之説喧傳道里果使實行不但前功盡抛誤國誤民之禍復興是國之不亡也促之亡也民之不死也使之死也中國復有何望亡國滅種之慘即在目前曷勝心痛素悉先生熱心愛國社會欽仰主持巿政成績斐然是以不揣冐昧專函奉陳尚祈先生詳爲調查切實嚴禁地方幸甚國家幸甚 
[軍人奪土案这昨訊]  
滬北六路商聨會緊急會滬北六路商界聨合會前晚爲南巿軍隊開槍刦土事特召集各部職員開緊急會討論辦法簽到者二十餘人公推陸文韶主席先由主席報告開會宗旨略謂華界烟土公賣迭經各公團通電反對詎知前日南巿軍隊竟敢明目張膽開槍刦土以致巿面驚惶行人受傷此等擾亂治安目無法紀之軍人若不按律懲辦則何以張國法而弭後患云云繼由各職員發表意見議决電請段執政迅速派員查辦以儆效尤而靖地方次討論已經查獲之烟土應請警廳當衆焚燬以慰輿情議决通過閘北公民致盧鄭電閘北商學界公民吳鐵民錢聲濤陸維信等爲南巿大碼頭軍人奪土案昨電省當道云南京盧宣撫鄭省長鈞鑒滬埠烟土公賣一月以來屢肇巨禍本月二十六日傍晚南巿竟有軍隊搶土向水巡隊尋衅開槍擾害商民搗亂閭閻似此横行不法尚復成何世界當地官廳事前不能防堵事後敷衍塞責罪有攸歸無可逃遁軍人以保境安民爲天職竟敢開槍奪土不特違反鈞使宣撫之本旨且將引起外人之責難爲此環請俯順民情從速嚴查肇禍軍人依法科罪並將所運烟土飭屬明白焚燬戢奸商之豪膽懲貪官之污行臨電不勝迫切待命之至王棟電報獲土情形三十一旅旅長致張宗昌電云山東張軍長崇鑒滬埠烟土風潮迭起特於前日來滬視察據聞烟土機關遍地皆是謡傳均係第一軍包庇殊深駭異故令部下嚴加查緝今日午後得線人密報現有大批烟土計裝五般私運來滬停泊十六舖南面等語當派董副官率領兵士數人並會同諜報處前往檢查發見土船正欲上船查詢詎警察第一區總署突來警察憲兵數十人不問情由開槍轟擊職部於倉卒之際僅獲到小土船一艘計烟土四十箱並私運犯五人一併交團部分别看管尚有四大船均由憲兵警察雇輪拖去合將職部查緝土船憲兵等開槍攻擊緣由據實電呈伏乞訓示祇遵三十一旅旅長王棟叩宥常之英指王棟電爲無稽攔言常之英致三十一旅王旅長電云三十一旅王旅長子良兄鑒滬上烟土風潮甚囂塵上敝廳職責所在迭經督屬嚴拿宥日下午有船駛近浦江水巡隊正擬施以檢晒忽有形同軍人十餘人追蹤而至突然開槍轟擊致商民人等羣起驚皇幸警察彈壓得力方始安謐頃閲呈報軍長宥電殊屬失實此種無稽斕言實足以淆惑聽聞特電聲明諸惟亮照常之英艷何靖國上各當道書南京盧宣撫使•鄭省長•奉天張總司令•山東張軍長•鈞鑒上海烟土風潮中外駭歎人民團體奔走呼號力竭聲嘶而販賣輸運有加無已自滬寗車發現憲兵與軍士衝突以後旋又有南巿之軍警開槍轟擊三十一旅旅長王棟宥日上張軍長一電明指滬南開槍轟擊係警察第一區總署警察憲兵聨合動作四大船烟土均由憲兵警察雇輪拖去等語是軍警包庇烟土驚擾地方無可諱飾似此情形循環報復將無已時上海地方華洋雜處中外觀瞻所繫内則擾害閭閻外則玷污國體諸公或身膺疆寄或手握兵符福國保民責無旁貸國家雖窮籌欵之法正多飲鴆而甘自殺之圖何亟巿民目擊心傷難安緘默冐死進言伏祈立震雷霆秉公處理以救民命而存國脈不勝悚惶待命之至上海巿民何靖國謹呈 
[袁希洛請懲現任職官犯鴉片烟罪]  
寳山公民袁希洛呈江寗地方檢察聽長文云爲呈報現任職官吸食鴉片又放縱家族吸食鴉片公犯刑律應請檢舉懲治以彰國法以肅官箴事按希洛前日赴寗請求宣撫使省長厲行禁止鴉片在寗知友皆言江蘇警務處處長王桂林吸食鴉片繼於實業廳會客室遇蘇紳張一麐（即張仲仁）詢其是否確實張言甚確又遇知友金一新談及禁止烟土金言甚難甚難江蘇教育廳長蔣維喬夫人亦吸食鴉片蔣亦不禁止希洛即往教育廳面詢蔣廳長言妻多病頑便吸食鴉片本人勸禁皆窮希洛勸其無論若何應請設法戒除蔣言本人實無法禁止聽君提訴懲治夫警務處長負有禁烟之責教育廳長負有表率人情之責乃一則躬自吸食鴉片一則縱妻吸食鴉片國法官綱蕩然盡失爲此呈報應請我檢察長依司法獨立之精神不畏强禦不徇情面毅然檢畢依刑律第二百七十一條•第二百七十五條•提起公訴依法懲治不勝迫切待命之至此呈江寗地方檢察廳長寳山縣公民袁希洛呈請人住址寳山縣西門外年歲五十歲職業吳淞同濟大學職員兼寳山縣教育局局長（又呈盧宣撫使鄭省長請嚴行查辦呈文大致相同從略） 
[程國瑞奉張宗昌命來滬]  
第一軍第二十八旅旅長程國瑞奉張宗昌命來滬調查某項事件程氏抵寗後於昨日（二十九）下午六時三十五分由寗特開專車來滬惟經過無錫時略有勾留大約今午可以到申云 
[三十一旅在滬設辦事處]  
第一軍駐紥鎭江三十一旅旅長王棟因鑒於該旅士兵往來滬鎭辦理事務頗繁而該旅駐滬士兵遇有機要不可無接洽機關致生隔膜特在閘北新民路北南林里西一衖租賃第五十八號民房一幢組設（第一軍第三十一旅司令部駐滬辦事處）委派司令部副官王煥耀（字光宇）常駐是間以便與各方接洽一切連日内部裝修將竣即日辦公云 
[全皖會館駐留奉軍移往瀏河]  
今日徒步開拔閘北中興路全皖會館内所駐奉軍之第一軍補充旅二團一營兵士一連原係留滬防守營底茲悉該連連長劉化南現奉徐州旅部命令全連移駐瀏河歸營訓練該管營長韓秀山特派副官温忠成帮同照料准於今日一律徒步開拔其行李及軍用品等件另僱長途汽車裝運云 
[瀏河軍隊查獲烟土]  
前晚（二十八日）八時瀏河有吳某身藏烟土至各處兜銷被駐紥該處三十一旅一連郭排長探悉將吳某身旁抄出烟土數十兩訊據吳供出該土係由某沙船從海州運來托爲代銷云云郭排長得悉後立即派兵至船上搜查果得烟土數十箱遂將該船扣留一面報告上海營部請示辦法 
[水巡沙隊長之撤委]  
淞滬警察廳長常之英昨日令飭浦江水巡隊隊長沙湧潮着另候差委所遺水巡隊長一差已委本廳游巡第三隊隊長谷某繼任聞谷隊長奉委後已訂定今日接差以故沙隊長已預備移交手續云 
[私藏烟土案將處重罰]  
小東門口某綢莊主王某因家中私藏烟土被軍警查獲將烟土數百兩及燈槍烟具連同王某本人一併帶至稽查處拘留各情已紀昨報茲聞被拘者係某綢緞公司經理黄姓其所藏之烟土係向機關内陸續賤價收買備爲自吸之需起初拘留在滬南大碼頭軍警派出所内三天頗爲優待至昨日始行解往閘北軍法處以便由袁處長發落據外間傳言謂須十二萬金之鉅欵方得贖罪云 
[商總聨會臨時緊急會紀]  
上海各路商界總聨合會於昨日下午八時開臨時緊急會議到者葉惠鈞•鄔志豪•王漢良•陸文中•潘冬林等二十餘人議長葉惠鈞主席議决案如下（一）第一案須執行後宣布（二）鄔志豪報告上海紛擾須電請段執政迅予實行巿政條例並催督會辦早日蒞滬以期解决時艱公决通過（三）歡迎遠東運動選手歸國公决通過并通函各馬路商聨會•一致歡迎（四）歡迎萬國商團顧問徐通浩公决定期在寗波同鄉會舉行（五）五馬路商聨會提案請禁詩謎公决致函各當道請嚴行制止（六）主席報告來函對於引翔港及雲南北海商界聨合會等處函件均加以討論十時半散會 
[淞滬條例通過閣議之滬聞]  
照法制局原案淞滬督辦公署條例及自治條例久經擬定因内務總長龔心湛主張將督辦職權收爲部轄以致延未公布近以本埠烟土風潮劇烈内務部違禁物品管理局頗受攻擊已告停辦龔亦不再堅持茲悉總商會方面已得京電謂各方盼望甚殷之淞滬督辦公署及自治各條例業於儉日（二十八）依照法制院所定通過閣議云云 
[鄭謙代表過滬返寗]  
蘇省長鄭謙派乃弟鄭巽代表赴杭答禮已見報端茲悉鄭氏於昨日事畢返滬定今晨乘滬寗早快車返省陳報 
[楊樹莊昨日回滬]  
海軍總司令楊樹莊昨晚由北京抵滬寓慕爾鳴路私宅 
[林虎由贛來滬]  
國聞通信社云昨據確訊粤軍首領林虎失敗後由粤赴贛在九江勾留甚久現因滬上有事已搭日船鳳陽丸於日昨抵埠云 
[青島日紗廠工潮之外訊]  
文國限云今晨本塲得訊青島日紗廠工人罷工風潮 
 
 
 

Page 14

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *漸趨嚴重某某廠現爲工人盤踞日經理及職員均不能入内聞日警察現全體出衛大日本·内外·日清三紗廠大日本紗廠自星期一夜起停機工人之盤踞廠内者雖經華員勸喻終不肯離現信將以嚴峻方法對付若輩今晨七時三十分青島消息云日驅逐艦由旅順駛抵奉兵由濟南開抵後華員决計强迫工人離廠三時中國保安團及消防隊開始驅逐内外第六廠之工人預開空槍十餘響示威罷工人即緊閉廠門於是華兵乃開實彈之槍擊斃暴動者二名重傷六名輕傷十名衆見當局取激烈手段乃即啓門外出日清及日本兩廠工人繼亦齊出又據正午所得消息華兵二百名包圍大日本紗廠强令罷工者離廠罷工者頑抗之後卒悻悻而出廠中機器未受重大損傷 
　　日本電通社二十九日青島電云青島工潮益形惡化以來日本即派軍艦前往保護奉天軍隊亦有來青鎭懾之説中國官廳始放棄其優柔不斷之態度而採强壓手段今晨三時保安隊巡警消防隊全體出動先至第六工廠勒令工人退廠占領工廠之工人閉門不納官兵遂開銃擊斃工人二名重傷十人輕傷甚多逮捕六十人有乘機縱火者旋即撲滅建物機器受害極輕大康紡廠午后四時中國軍隊開到二百亦勒令工人即時退出工人並未抵抗陸續出廠惟行至中途稍有不穏舉動官兵開銃示威尚未傷人日本職員全體無恙機器及其他亦無損害日清紗廠各工人亦遵官廳命令全體退廠 
[潘冬林辭謝調和紗廠工潮]  
　　紗廠工人顧正洪因傷身死後工潮日漸擴張嗣由文監師路商聨會總務主任潘冬林出而調解旬日以來仍未見就緒潘於昨日致函上海總商會辭去調解責任原函云椒伯會長大鑒猥以青睞並因工潮囑冬林奔走調和雙方誤會無任愉快敢效棉薄詎料迭次向雙方游説不得端倪工代表方面表示和平情願讓步惟廠主方面無確實答復消息岑寂旬日以來徒勞往返若長此以往難免不節外生枝故特函告台端冬林嗣後辭却魯仲連責任務希察諒是荷 
[美商商年會紀]  
　　大陸報云上海美商會昨日下午在大來洋行樓上本會會所開年會到會員二十四人會長法孟氏主席除處理常務外並議及各省非法徴税與軍人干涉路務二事各會員咸有論列當即議决對於非法徴税請美政府注意此時急有協同各國政府保持條約權利之必要並同時通告中政府關於此項性質之考慮保留以待爲此召集之特别别議對於軍人干涉路務請美政府注意此種現象日益嚴重希望有關係各國密切合作由各羃與中政府交涉及自行互相恊商獲得若干救濟辦法此外並通過一案因美政府猶未正式贊成中國商標法應請中政府准予再行展期六月俾美商有註册機會云云 
[美艦隊出發赴烟台會操]  
　　大晚報云美亞洲艦隊驅逐艦等八艘擬開往烟台夏操者在滬候令業已數日現已定於今日出發旗艦湖龍號·又阿拉伐將軍號·驅逐艦波雷號·福特號·保爾瓊司號等即於今日啓椗赴烟驅逐艦闢資堡號及德魯克斯頓號將於星期一離滬泊匹號則將守候約克森總統輪郵件再行赴烟據海軍中人言今夏將有軍艦三十艘在烟台會操目下幾已全隊離菲在赴烟途中云 
[永健兵艦駛回上海]  
　　高昌廟海軍司令部前派之永健兵艦一艘開往寗波鎭海浙屬洋面保護漁業昨日（二十九）上午九時該捕艦由浙境駛回上海仍泊高昌廟江邊碼頭 
[航業界要訊]  
　　商輪損壞之滬訊太古公司之港粤兼行青島班之頴州號輪此次由滬開赴膠州載運貨件來滬原定昨日上午進口至申當日再赴汕港粤各埠詎昨日該輪竟未見到嗣得電訊謂該輪在上海開往青島之時尚未入膠澳港即行損壞聞因遇霧不辨方向致肇此禍幸搭客貨件均未受傷該輪至青島後即從事修理以不能即時竣工以致延緩來滬青島旅客之欲搭此輪來申者因不及守待均已改搭怡和及大連公司之船至該輪受傷原因以電文簡單尚未明悉須俟其到滬後方可詳知一切也 
　　皖茶大批運到新茶上巿以來温州貨已先運到皖茶占吾國茶葉産額之大宗新貨今亦上巿第一批（紅綠茶均有）七千五百箱已於前日載到上海第二批八千箱昨亦有電至滬已由招商局之江華輪載運將於本日至滬尚有一萬餘件亦將在此三數天内裝滬云 
[浚浦局在淞設立小警浮桶]  
　　吳淞張華浜·浚浦局挖泥機船刻在藴草浜口東浦脚開挖浦港已有多日現因進出口各貨船抵淞報關待驗時停泊該處頗爲不便且時有碰撞船隻等事發生特爲便利工程及預防危險計在該處工程機船所及之兩端設立白色小警浮桶·兩隻以示區禁爰於昨日函知指泊所副河泊司洋員轉函吳淞江海常關傳諭各經報税行轉餾各貨船户嗣後須距離該局挖泥機船二千碼以外停泊免涉危險而阻要工違者處罰云云 
[警廳函催米業籌墊警餉]  
　　滬上米業仁榖公所嘉榖堂等同業各團體反對淞滬米石特捐曾經上海縣商會代電江蘇韓前省長請將米捐收回成命以恤商情等由當奉核准並經上海縣公署曁淞滬警察廳長接長接奉省電准予取銷在案現縣商會接到該電已轉知米業查照所有該業前經聨席會議議决凑集洋五萬元以爲一次繳足報效四月份淞滬警餉之要需已照原議案進行刻常廳長函致縣商會以淞滬警餉刻不容緩請轉知該業先行籌墊洋四萬元以便於本月三十號發給警餉等因該會已函致米業董事轉知華大銀行顧行長請先行匯欵四萬元解交警廳將來仍由各米業集欵交與該銀行歸墊云 
[縣議會函請縣知事趕編預算分册]  
　　上海縣議事會昨致縣知事公署函云逕啓者接准公函並十四年度地方預算總册及各專册均經交付大會正在審查惟尚無忙漕徴收費專册在内查忙漕收費迭奉省令核實支用餘欵應充地方自治經費民國十年三月十日又奉省署特令須先經地方會編預算呈報核准方可動支年度終了並應宣布餘欵儘數撥充自治之用在案本縣年徴忙漕合銀元四十一萬五千餘元每元帶徴六分合收徴收費二萬四千九百元除支徴收各欵共一萬九千一百四十八元外應餘五千七百五十二元十三年度業遵省令將此項忙漕徴收費編製專册送會議决在案此次參事會審查十四年預算議决案内亦有查十三年度忙漕徴收費另編專册本届尚付闕如亟應趕造專册逕交縣議會查核等語相應備函務請貴知事查照原案迅將十四年度忙漕徴收費預算專册尅日編製並印四十份送會彚案核議以重省令而符法制 
[縣議會昨日續開審查會]  
　　上海縣議事會於昨日下午二時續開審查會各鄉議員出席者十七人當將初讀會通過之本年度地方費預算案各項專册分册繼續分股審查至六時尚未告竣即行散會定今日繼續審查本届臨時會十日期限已將届滿故各審查員趕辦頗忙云 
[滬海關增加布税之眞相]  
　　税務處咨復農部文通崇海泰總商會因滬海常關增加莊布税前曾電陳農商部税務處核示茲據北京快訊税務處令行代理總税務司澤禮查復已據情咨復農商部文云爲咨復事准貴部咨稱據通崇海泰總商會電呈滬江海常關忽加徴通海關莊土布每疋二釐事前並未通知商情惶駭懇電税司仍照舊額徴税再通海土布全係農民手工關係貧民生計近年以來又爲日人仿製賤售所奪生計垂絶故籲請免税救濟未可更加負擔並懇查明批示等情查土布减半徴收甫經公布在案該總商會所陳各節究係如何情形事屬貴處主管除分行並批示外咨請查核見復等因前來查此案本處前據該總商會電同前情今據代理總税務司電令滬海關税務司查明呈復據稱前項通海關莊布每疋之長超過江海常關税則内載標準尺寸則該關按現行比便法折合徴收自無不合等語除批示該總商會遵照外相應咨復貴部查照可也此咨農商部 
[防止僞造紙幣之辦法]  
　　先從嚴禁私運入手本埠總商會昨接江蘇財政廳公函云逕啓者案省長公署訓令内開查接管卷内准財政部咨開查本部近據報告僞造紙幣之案層見疉出查其來源或在外國印製秘密運入内地或竟在内地及租界内僞製就地行使充其流弊必至危害巿面擾亂金融本部以爲防制之法應從嚴禁私運入手惟嚴禁私運應以官廳證明爲扼要辦法以後發行紙幣之銀行如運送紙幣經過各關須先將紙幣之種類張數元數箱數起訖地點經過關卡逐一開明呈由貴省長咨部或由財政廳呈部發給准運護照否則以私印論由關扣留銷燬一面由地方官及警察廳注意查緝如有人假造·或私印·或私運紙幣者一經拿獲應即盡法懲治並錄案由咨部備查除分行外相應咨行貴省長密飭所屬及各銀行一體照辦可也等因准此除分行外合行令仰該廳長函知各銀行並轉飭所屬一體遵照辦理此令等因奉此查此案前奉財政部令行到廳遵經錄令函請貴會轉致各銀行遵照在案茲奉前因除分别函令外相應再行函達即希轉致各銀行一體照辦此致上海總商會王其康 
[茶食業工潮之昨訊]  
店帮與工帮代表之接洽茶食業店帮總董朱永清於昨日午後邀集董事陳翰卿•張蘭亭•吕柏康•張兆麒•陸子蔭•曁各店主等三十餘人磋商解决此次工潮討論之下工帮所提條件一律否認惟工人增加薪工一層各同業承認工人個人要求應由各店主酌量增加當場公推顧文郁爲全權代表而散經順代表即與工人代表華蘭生接洽工人提出條件有二（一）要求將兩公所合併（二）增加工資接洽之後各店東允許第二條增薪惟组織公所及合併一層堅持不允磋商良久•結果由代表華蘭生再向工人方面勸其讓步聞糖工油麵兩部份工人七十餘名昨已回店自願上工所有增加工資問題經勞資兩方自行酌量增加云 
縣知事公署之令文上海縣知事公署昨訓令茶食業工人代表俞桐松文云案查該業工帮請設尚義堂公所一案前據店帮總董朱永清等呈稱茶食業敦義堂公所成立多年對於工人一切善舉一視同仁不分畛域工人等毋庸另設公所致啓紛爭等情據經令行該代表等知照在案茲據朱永清等來呈以工帮威迫罷工聚衆要挾並印發營業執照苛派各工人納威迫罷工聚衆持藉端歛錢致南北店商同業受其挾制情甚危迫懇請咨警廳解散各歸營業等情到署查聚衆罷工有干禁例抑且妨礙治安除咨請淞滬警察廳令行查禁外合亟令仰該代表等即便遵照傳知衆工人各歸原店照常工作如果各店主爭持意氣拒不容留許即指名禀究至該工帮如有不得已必要時陳請情形亦應另推公正領袖提出理由向店帮業董和衷協商妥籌辦法呈候本署秉公核奪如果任情要挾仍有聚衆罷工把持業務情事本署爲維持公安計定當從嚴究辦不稍寛容仰即遵照切切此令 
又批示茶食業店帮敦義堂公所總董朱永清爲俞桐松煽惑工人罷工聚衆要挾事呈請轉飭警廳勒令解散等由云呈悉候咨請淞滬警察廳令行該管警區查禁解散勒令回店工作一面已諭令該工帮代表傳知衆工人各回原店照常開工如有必要請求理由呈請本署聽候核辦矣仰即知照 
[太寳塘工明日開籌欵會議]  
寳山沈兆九君與馮知事昨爲太寳海塘各段工程急待興築事會銜致函兩縣士紳於本月三十一日開會集議籌欵方法原函云敬啓者太寳海塘現在逾逼逾險此修彼壞日出不窮並查各段險工危在旦夕若不急籌修治潰决之禍將有不堪設想者兆九等目擊情形深爲焦慮但自上年江浙構兵省庫奇絀新出之險工長欵巨迭次呈請未蒙准撥而去歲已修之工尚欠工欵七萬餘元屢催無着現奉省令飭即就地設籌以資救濟等因兆九等一再會商惟有邀集太寳兩縣賢達之士共同設籌庶欵項有着要工克興爰定於本月三十一日下午二時在閘北寳山路升順里兵災善後恊會開會集議籌欵方法届期務懇撥冗惠臨千萬勿却幸甚 
[寳山水利研究會展緩舉行]  
寳山縣水利研究會前本定本月三十一日舉行常會茲該會以太寳塘工局爲籌經費事亦於是日邀集地方人士討論特將常會改後一星期展至六月七日舉行昨已發出通告矣 
[天津路火警焚斃五命]  
昨日上午一點五十四分鐘天津路德仁里二百七十四號門牌無錫人袁德生家不戒於火霎時冒穿屋頂延燒隣居救火會聞警即驅皮帶車到場竭力施救至三句餘鐘始行撲滅袁之母袁何氏五十五歲姊周袁氏三十四歲女兒大順子十一歲阿毛一歲紹興乳傭阿金四十歲均因逃避不及葬身火窟與袁爲隣者二百七十二三號門牌所住吳毛頭成衣店等八户二百七十五號門牌天成洋行賬房張友生二百七十六號門牌邱茂卿包飯作等房屋均遭焚燬其二百七十七號門牌電車公司賣票余芝台家亦被焚去一部份被災各户祇邱曾向喴喱洋行投保火險銀一千兩餘均未保險事後老閘捕房派探馮百順與西探台朋前往調查之下並着土作從瓦礫場中掘出袁母等尸身五具皆已焦頭爛額肢體不全舁入驗尸所候報官檢驗嗣袁講求免驗經捕房核准遂即備棺收殮云 
[剌斃譚浩明兇犯引渡至寗訊辦]  
前廣西督軍譚浩明被兇僕黄永福剌斃後法公堂判送内地官廳訊辦在案昨晨由南京宣撫使署副官廖守忠•持文至法公廨請求准予將兇僕引渡至寗訊辦當經中西官會判准予將兇犯交廖副官帶去歸案訊辦聞廖守忠業於昨晚乘滬寗夜車帶黄永福往寗隨有護兵四名云 
[僞鈔票案中陳志剛請求覆訊照准]  
展期七天再訊陳志剛•朱新增•朱孟云•等前因私造中國交通銀行僞鈔票經法公廨判押等情已誌本報茲因陳志剛不服判决提出理由仍延達高律師代表請求覆訊經中西官核准於昨午提訊達律師稱此案自判决後敝律師甚爲詫異被告陳志剛究係根據何種證據而定其罪不過僅憑朱新增等供詞而已今由敝律師閲得初審判决書内載有人在陳志剛家絨毯内抄出僞鈔票一束即根據此層而定其罪查此種言詞於英公署及貴公堂審訊時始終未曾有人在案證明此言從何而來敝律師甚爲不解要知南翔房屋被告早已售賣與李姓轉押與甘維露可證此案發生時被告尚在杭州游玩聞悉來申即由其妻至敝律師處商酌結果囑其自投捕房並無逃避之事按照法律須有確切證據方可有罪今被告毫無證據豈能懲其重罪此案牽涉人係甘維露•虞鳴歧•陳志剛•三人甘虞兩人訊無證據宣告無罪獨陳不知是根據何種證據而定其罪敝律師甚爲難解被告朱新增前在英租界曾經犯過僞造鈔票案辦過釋出後即在華洋貿易公司辦事故與陳志剛相識今朱等復犯案發後圖卸其罪故此誣攀陳等均係空頭言詞毫無確證豈能憑信旣無證據應請堂上准予宣告陳志剛無罪云云又據中國交通銀行代表律師葛萊梅稱此案仍請堂上保留私訴權等詞中西官判展期七天再訊 
[交署經費無着已六月未領到]  
陳世光自去年接任交涉員後舊有同事一律留用雇用新員爲額亦多又值戰事未戢動需欵項以故用途浩繁經費竭蹶署中公欵已六閲月未曾領到於是債務累累陳焦急之餘因抱小恙乞假於部初未准陳乃擬辭職現陳在假期内但欠户逼債甚烈不得已將私産變售抵償聞外間現逐鹿此交涉員者有五六人云 
[閘北徴收日僑保衛捐之解釋]  
應採屬地主義 
閘北保衛團昨爲向閘北日僑徴收保衛捐事復交涉公署函云敬復者接准鈞署函開接准日本總領事來函（已見前報）等由准此查閘北自去年迄今迭遭戰事各軍潰退麕集閘北者前後兩次均達四五萬衆當此地方治安岌岌可危即齊軍潰退一役沿路巿鄉姦淫焚掠所過皆墟吾閘北地方人民幸免於難者皆由敝團嚴密防衛不分晝夜一面擇要設防力爲保衛之所致然敝團倉卒成立費無的欵地方雖告無事經費愈形竭蹶乃蒙地方各公團議照部頒保衛團條例就地籌欵之規定徵收保衞捐以作公益自奉准開捐以來承地方踴躍捐輸該日商僑居閘北旣在敝團範圍之内受同樣之保衛當有納吸之義務事關地方公益應採屬地主義無論中外僑民均須一律照繳准函前因相應函請俯賜查照即希轉咨日總領事顧念邦交飭知該僑民等迅將保衛捐一律照繳以重大局云云 
[閘北商會籌備選舉催繳會費]  
閘北商會籌備處昨發通告定今日開籌備選舉大會云逕啓者茲定於星期六下午三時在閘北大統路慈善團開籌備選舉大會届時務祈台駕撥冗惠臨共策進行爲荷再本處編製會員錄經上次職員會議决訂於下月一日截止在案用特重行聲明凡我會員如有介紹他人入會如未繳送本處者望接通知後即日派人送繳到處以便編製會員錄根據前次登報廣告過此以後繳到會費雖皆認爲會員而本届會員錄因限於時間不及列入則本届之選舉與被選舉權未能享受尚祈台端格外注重望勿遲誤爲幸 
[女權運動會將開年會本月十四日]  
本埠女權運動同盟會成立已久現聞定下月十四日開本年度年會已發柬請人演講云 
[曹家橋鎭刧案又拘獲嫌疑人]  
昨晨黎明三區警所飭派長警夏清田等至顓橋鎭南許家塘拿獲嫌疑人許百根帶所訊據許百根供稱販賣私鹽等語形跡可疑即經三區所長董治解送縣警察所核辦據該處鄉人云許平日横行閭里魚肉鄉愚殊爲不法指爲盜匪未免抱寃云 
[曹行鄉議事會昨開緊急會]  
曹行鄉議巿會以曹家橋鎭發生大刦案亟謀善後昨由議長嚴恭召集緊急會議計到議員吳守六•丁樸生•康銀泉等九人已足法定人數由主席宣布開會宗旨並分發議案逐件討論一件吳議員提議組織保衛團案一件丁議員提議依照韓省長通令組織民理案議决均付審查一件康議員提議奬勵關港鎭保衛團團丁姜興嘉葉志祥案議决姜葉二團丁於刦案前（七時二十分鐘）拘獲盜黨陳香橋張金生否則警所無綫可索斷難破案應先行集欵奬勵再行呈縣請奬一件康議員提議關港保衛團尚未備案應請議會轉呈省縣議决照辦一件公民丁伯琴請議奬勵受傷警察費鳳標洪新安案議决該兩警被匪槍傷又能負痛逃出鳴鑼報警商家得以閉户間有數家未遭搶刦該警等與有功焉應由本會移請縣警察所照例特奬並由當地商家集欵補助以昭激勸議畢散會已下午六時矣 
[請工部局免加人力車捐]  
中國新聞社云公共租界工部局對人力車加捐一案經車商一再請求曾有讓步之表示但該案係除加軍捐一元外擬每月驗車一次嗣由車商奚應川等説明驗車苦衷請工部局改定三月檢驗一次車務總巡史畢林斐現對加捐一層允暫不實行對驗車問題至少須二個月檢驗一次車商方面已表示滿意日内即將解决云 
[救火會定期試演新式帮浦]  
内地各省各縣消防向不講求每遇火警並無良好器具以致施救爲難茲由法國專造各種救火爏浦之特來依名廠發明一種最新式每分鐘出水二百茹倫之救火小帮浦適合内地應用業已裝運到滬由上海經理之百賚洋行函商上海救火聨合會定於六月六號下午二時准借滬杭車站南區救火會試演並請轉邀内地各省各縣救火專家到滬參觀聞英法兩工部局救火會主任亦在被邀之列想内地關心火政者必往參觀也 
尚有本埠新聞轉入後頁 
 
 
 

Page 15

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *中華民國十四年五月三十日星期六（申報第三張）舊曆乙丑閏四月初本埠新聞二 
[納税華人會催塡納税資格表]  
　　上海公共租界納税華人會以籌備第五届選舉前曾函請各團體代爲調查界内納税人資格茲因已逾限期而調查表尚未塡明交到者甚多特於月之二十七日下午七時召集各團體代表討論辦法經議决展限十日由會派員向未將調查表交到之各團體面催茲錄該會昨致各團體函件如下逕啓者此届敝會選舉所發出之納税資格調查表未荷貴會查塡到會恐於選舉資格未能普及用是再將調查日期展長十日并由敝會特派邵小村君特函來前接洽一切尚希貴會於六月五日限期以内將是項調查表查塡到會不勝感荷之至 
[英僑慶祝英皇壽辰之預備]  
　　英皇第四子將來滬大晚報云下月三日爲英皇喬治第五六十壽辰本埠英僑將舉行盛大祝典而英皇第四皇子喬治親王已於今日離港來滬届時亦可在滬共襄盛典英國商團定於是晨在英總領事署行閲操禮英海軍亦可參加是日第一禮節爲升旗禮午間英總領事將在總領事署歡迎各國祝壽官紳其餘秩序尚未决定 
　　文匯報云據英領事署消息英皇子喬治親王來滬後將於下星期二晨乘太古輪往威海衛英總領事定於下星期一上午十時四十五分至十一時四十五分在署開歡迎會請中外官紳及英國僑民參加歡迎云 
[商船會館收回浦東基地之糾葛]  
　　浦東楊家渡南首鈔泥蕩基地六十餘畝本係滬南商船會館業産年來被客民在上搭蓋草棚計有二百餘家之多該會館董事曾致函該管警區飭警知照遷讓該客民等忽於前日午後聚集男女老幼數百人擁至收租人王金標家内吵閙不休聲言該基地向由王及朱鴻泉等分四季按户收取租金今非王等發還不可旋經三區一分署巡警到來詢據王聲稱此項租金係受該會館董事朱君委託收取並無舞弊情事該客民遂各散去現擬推舉代表單興亞等向商船會館詢問究竟有無其事云 
　　國聞通信社云昨爲浦東鈔泥塘事旅滬全皖各界聨合會推派工界會員偕同各省難民代表向商船會館接洽上午九時各代表同往老電話局蘭因里莫宅與會館董事莫子經接洽莫云鈔泥塘地皮實係敝會所有但無派人收租之事代表楊秋江·單興亞等云實有其事不但收租且給有收據隨將收據交莫君檢閲且更告以收租之王錦禁等勒索情形莫檢查證據後立即派人到會館呌賬房説話約半小時用人回報外出莫向各代表聲明云敝會確無派人收租之事一班難民如何能向他們取錢一定是藉名敲詐請將假收據佈告報紙放在此地再商量辦法并約定今日上午與諸代表作第二次談話云 
[寳山楊行鄉破獲盜案之請究]  
　　寳邑楊行鄉民萬惠祥等爲鄰右黄晉良家被盜傷及事主環陳縣署請求嚴行追侒以安閭閻原呈云竊民等世居治下楊行鄉裳五十七圖發五十五圖與被盜事主黄晋良爲鄰務農爲業究分度日不干外事緣本月十二日時已深夜民等正入睡鄉忽聞鑼聲甚急知非佳兆夢中驚起始悉黄晉良家被盜正擬設法救護無如盜匪手持快槍見人射擊民等手無寸鐵無法抵製不得已任其翻箱倒篋呼嘯而去迨召集多入尾追已不知去向所有被刦物件前從事主黄晉良開單報請本鄉警所轉呈在案民等後到事主家見事主黄晉良臥於床後左足已爲槍傷旋帮同抬赴滬上仁濟醫院醫治現雖醫愈然左足已經截去變爲殘廢思之甚爲慘惜嗣於本月二十三日事主命其子黄培棠赴吳淞購魚見人手持銅鑼二面沿街兜售即上前觀察該鑼實係己物即係是夜被盜擄去者當報告吳淞警局將人贜一併拘獲解請鈞署法辦竊查是案關鍵非嚴行究追斷難水落石出且不足寒匪胆民等素蒙縣長愛護如赤子本不敢多凟且對於外事向不干與祇以生家性命在在可虞爲此迫不得已聨名環懇仰祈俯賜察核迅予嚴究以正法典而安閭閻實爲德便謹呈 
[羅店小川沙河開竣完工]  
　　寳山縣公署昨有布告云爲布告事案據羅店巿總董孫啟麟呈稱小川沙開河工程於本月五日奉經縣長親自騐收所有工程未合各段業經遵諭督促趕緊加工一律如式開浚當以該河北段一帶整理秧田較早待用河水已迫即於本月八日下午五時除北段銜接太界大壩外將南首出口顧涇之壩曁沿河各小壩同時一律開通工程即行告竣理合備文呈報鑒核惟查小川沙河正式開浚遠在前清雍正年間迄今百數十年非但自然淤積以致河身狹小並沿河兩岸農民任意建築駁岸種植樹木農産等物已成習慣故昨日開壩今日河邊已有無知鄉愚駁種之家經管段員報告前來詫爲奇事爲亟呈請出示布告嚴禁沿河駁岸種植并一切侵佔之建築倘有建造修補橋梁等事務須預報巿公所察核其牛隻放水亦須一律在宅溝小河以内不准於大河中任意上下以免坍塌河岸如敢故違立予懲辦藉　鄉愚而保公河等情到縣據此除指令外合行布告該處人民一體知悉自布告之後該處鄉民勿再將小川沙河兩岸翻駁種植并一切侵佔之建築其牛隻放水務須一律在宅溝小河以内不准於大河中任意上下以免坍塌河岸倘有建造修補橋梁等事務亦須預報羅店巿公所察核辦理以上各項如敢故違一經指禀定即提案嚴懲不稍寛貸其各凛遵特此布告 
[迭犯刧案盜匪之定罪]  
　　盜匪廣東人洗道菴·胡宏聰·譚啟·被捕解由公共公廨諭令押候查明訊究在案昨晨提審據包探凌潤庠·朱成上堂禀稱拘獲被告時在洗身畔抄出實彈手槍及利刀嗣經偵查得海寗路三千一百十八號協記煤炭店及一千四百十號李鳳氏·一百五十三號李金武·北四川路二百九十五號徐李氏·又三十一號梁謝志·新閘路一千零六十五號沈楊氏等六家被刦金銀飾物均係洗胡糾黨所爲彼等亦已供認隨將供單呈案請察繼由各事主投案證明各家於一月十三號·三月十八號·二月二十二號·三月念三號·三月二十五號·一月二十一號被盜搶刦情狀質之洗俯首無詞胡供係由洗道菴等邀往海寗路搶刦李鳳氏家一次譚啟供多推諉邵襄讞核供判洗押西牢五年期滿再核胡押五年期滿一併逐出租界譚啟押候原告證人到堂證明再核而陪審英領惠君則將洗判押二十五年 
[盜匪擊斃包探案見證具結出外]  
　　糾黨持械搶刦海寗路馬洽盛米店並開槍擊斃包探李子榮一案之盜匪李湘臣及要證婦人邵楊氏被捕解由公共公廨押候訊辦等情迭記本報昨晨官媒將邵楊氏帶案據包探戴步祥上堂禀稱調查得該氏係處見證地位中西官磋商後諭令邵楊氏具結出外仰於六月三號到堂作證 
[包探拏獲藏有眞假手槍之兩人]  
　　前晚楊樹浦捕房探目季立仁·包探吳長愷·與五十號西探在眉州路拏獲伏維友·金如眞兩名抄出眞假手槍各一支帶回捕房昨解公共公廨請求延期以便着手偵查無犯案經中西官判被告押候查明展期十四天再審 
[閘北渭源里盜刧傷人案續聞]  
　　閘北永興路渭源里江姓家被盜擊傷事主擒獲一盜已解四區警署懲辦已誌昨報茲悉擒獲之盜已於昨日下午三時由司法科傳同事主到堂訉問該盜供稱姓何名玉山二十八歲山東人向當兵士現住太陽廟就近是晚在某浴堂洗澡有同黨數人一同至渭源里行刦三人入内刦物三人人在里口把風因事主大聲呼救故開手槍二響並未擊中後爲另一人將門閂擊傷事主頭部而逸其他各人亦因聞槍聲相繼逃遁彼爲最末逃出之一人云並已供出同黨姓名數人聞寗署長業已派探偵緝矣 
[閘北里正聨合會請頒鈐記]  
　　閘北第四區里正聨合會爲請頒鈐記事具呈寳山縣署云竊職會前蒙縣長批准簡章迄今多日現急擬開成立會即爲啟用鈐記之日爲敢仿照本届户籍事務所刊用鈐記先行篆就式樣一紙文曰寳山縣第四區里正聨合會之鈐記呈請鑒核或有不合之處仰求俯賜修改刊發俾職會自請刊刻呈報啟用以利進行統祈鈞核不勝迫切待命之至再頒時請逕寄閘北永興九如里六十九號敝會籌備處爲感 
[江淮同鄉會明日開聨席會]  
　　江淮同鄉會昨日發出通函云逕啟者茲定於五月三十一日（即夏曆閏四月初十日）下午二時開同鄉會及公所聨席會議討論種種要案務希台端准時列席與議事關公益希勿吝玉或延誤時間是所至盼附列議案如下（一）會所落成虧欵如何結束案（二）籌備選舉案（三）建築丙舍案（四）搬運骨罎回籍案（五）討論被槍傷身死之同鄉工友顧正紅案（六）浦東貧苦衆同鄉被人勒索來函要求援助案（七）報告四月份帳略（八）臨時提議 
[南區商聨會定期開會]  
　　上海南區商業聨合會昨發通函云敬啟者本會現定閏四月初十日下午二時在豐記碼頭浦東公所開一周全體大會報告經過情形及收支賬略敦請來賓演説攝影紀念敬備茶點兼有餘興届時務請執事駕臨同襄會務至爲禱切 
[肇嘉路商聨會今日開會]  
　　十五舖肇嘉路商業聨合會因南黄浦江刦土開槍及内地自來水公司增加水價兩問題訂定於本月三十號（今日）午後開會討論辦法昨已分發通告請各職員届時蒞會 
[遊民債劵開籤記]  
　　昨日遊民債劵又届開籤之期開出中簽號碼及經銷票號如下一等三一五三一號漢口振華二等一九六○一號漢口中華三等二六八四六號本埠飛來福四等二六○八六號嘉興永最利五等一五五六五號紹興全號 
[龍華鎭之烟案]  
　　昨日下午七時龍華四區分駐所巡官虞祖堯訪聞前於四月三日拘解警所訊辦之烟犯湯阿毛故態復萌帶同長警前往搜查當場搜獲烟槍烟燈等件一併帶所訊據湯阿毛供稱自吸等語查私售私吸均犯刑事當即解往四區警所已由所長程麟備文送請上海縣警察所核辦云 
[新記浜路之烟案]  
廣東人蔡紹龍•在新記浜路一千三百四十一號屋内私售燈吃洋烟被該管捕房聞副捕頭訪悉即往將蔡及烟民王順根•王斌泉與烟具一併拘入捕房昨解公共公廨中西官質訊之下判蔡押西牢一月王斌泉罰洋三元烟具銷燬王順根係過犯押候查明再訊 
[水手帶土之查獲]  
某輪船水手甬人劉根生近從宜昌私運川土五磅來滬於昨起岸經過秦皇島路碼頭被包探金養吾查見將劉攔獲抄出前項烟土帶入捕房諭飭押候解送公堂請究 
[漕河涇鄉公所給發路價佈告]  
漕河涇鄉公所爲給發路價事昨發佈告云照得龍華至項家宅里道路綫收用畝分業經本公所派員測丈完竣即日開工茲准於六月十日起發給田價仰劃入路綫各業户届期隨帶田單來所具領萬勿自誤特此佈告云 
[滬西火警兩起彚誌]  
前晚十點三十五分鐘新西區附近蘆家灣西首貼近日暉港地方某姓所居之草房内突然火起頃刻冒穿屋頂由各區救火會携帶消防器具馳往施救得即熄滅計共焚去草房十六間前晚十一時四十分鐘西門外斜土路進西某鄉民所擹草棚内失愼頃刻成災亦由各區救火會各　邦浦前往澆救熄滅計焚去草棚五間 
[愷自邇路火警]  
法租界愷自邇路一百八十九號沈才雄所開之茶食店於前晚失火昨由捕頭傳至法公堂請究沈稱實由學徒油煎新荳板不愼起火該店開設多年焚去二千餘元之貨雖保火險惟商人受損甚巨求察中西官判着照賠欵罰一成 
[派警保護美最時牛皮棧]  
浦東陸家嘴德商美最時牛皮棧共有小工百餘人近有客民某某等因奪取該廠工頭發生事吵鬥毆情事該棧經理以若輩妨碍營業以故報告駐滬德總領事函請警廳派警防範常廳長於昨訓令該管三區警署飭警保護以防工人滋事而保治安 
[尋獲被拐女孩送廳核辦]  
住居江灣如家浜婦人張周氏之女張才仙今年七歲於去年四月二十四日被人拐失該氏四處找尋無着直至前日在北新涇地方查見在徐阿狗家中當即報告淞滬警察五區五分署派警將徐阿狗並女孩張才仙拘到詰據徐阿狗稱該女孩係李阿三趙阿友等領來賣與小民爲孫媳當出身價洋六十七元實係不知被拐等語該署立派長警等前往將李阿三趙阿友等拘案李等供稱該女孩係倪雪雪及婦人大阿姐等拐來托民等物色主顧價賣於人因此爲媒賣於徐阿狗家得洋六十七元瓜分化用不諱該警署又派長警往捕倪雪雪大阿姐等早已聞風潛逃遂判將原告張周氏被拐女孩張才仙被告李阿三趙阿友徐阿狗備文派警一并申送警廳請爲轉解法庭按律核辦 
[拐帶女孩在寗破獲]  
拐匪馬世章張正發等在鎭江龍王廟拐得女孩李桂寳周如意子張長生等三口由婦人陳胡氏朱吕氏等帮同在鎭江碼頭乘大福丸輪船運送至南京柏永卿所設之販賣機關内圖賣出口爲該輪大班查見以彼等形迹可疑密派員役暗中監隨該輪在南京停泊時當即報警將拐匪及被拐女孩一并拘獲盤詰之下李桂寳聲稱家住鎭江龍王廟父名李成龍此次實被拐帶到此周如意子等供亦略同遂將柏永卿亦一并拘獲解送南京警察廳發電至上海婦孺救濟會請爲派探提申救濟會董即備文派偵探余長林高金霖林泳舫等至寗將拐匪馬世章張正發柏永卿拐婦陳胡氏朱吕氏被拐女孩李桂寳周如意子等於昨日乘輪提回奉飭函解法庭奉檢察官訉供之下判馬張柏三拐匪及拐婦陳胡氏朱吕氏等分别收押被拐女孩李桂寳周如意子張長生等發該會留養候傳家屬來案認領 
[駁船户請究冒探索詐]  
太古公司堆棧之駁船户陳金生永順行駁船户朱老五昨至水警第三隊報告稱民等前日承裝黄荳至徐家匯萬隆醬園卸貨之後空船摇回船抵裡日暉橋地方忽有舢板一隻儎有四人岸上亦有二人喝令停船口稱係水警偵探特來看艙查無違禁物品只有掃艙黄荳少許指爲竊贓詐去洋八十元事後查係查係流氓許海波•樓宗發•陸楚南•王嘉裕•徐小毛等冒探索詐請爲究辦王隊長據報後以事關冐探索詐允予派探查究 
[租屋與人開設妓院之被控]  
公共租界之娼妓除書寓外其餘照禁娼辦法應早絶跡雖仍有發現者槪以私娼論此項私娼應受處分即賃屋與其賣娼者亦有應得之咎茲經捕房查悉某經租處之收租人錢文濤因將福州路西蕙芳一百六十三號門牌房屋租賃與人聞設雉妓院特控錢帮助私設妓寮違犯刑律第三十四條昨經公共公廨傳審錢延哈華托公館律師辯護以捕房所控犯三十四條一節查該條文並無帮助字樣云云中西官判被告交三十元保展期七天再訊 
[公共公廨訊案彚錄]  
昨日公共公廨訉理民事訟案併誌於下（一）顧任氏訴許子誠欠鑽石價洋一萬三千二百元案被告代表台維斯詹紀鳳兩律師請求改期以便繼續進行和解堂諭准改期訊（一）由林氏訴顧文彪不將故父顧瑞昌分給之方單四紙及中國銀行一萬元之　單交出案堂諭准提早排審（一）郭王氏聲請執管已故郭卓然遺産案堂諭准免堂費隔日公示申新兩報十四天（一）陳建庭延甘維露律師訴丁雨生欠欵案堂諭隔日公示申新兩報十四天（一）俄人囑老夫訴大北汽車公司撞傷損失案被告延海思克律師代辯堂諭註銷（一）源大木行訴楊裕順欠貨洋案堂諭准具結出外趕向該被之債務人索收欠欵繳存公堂如兩星期欵難收取着將情形報告公堂毋違（一）張和尚訴傳琳祥欠欵案堂諭准具結出外有力償還（一）柯觀雄訴柯杜氏不分已故柯　巢遺産案被告延楊國樞律師代辯堂諭改期續訊 
誌謝 
昨承商務印書館惠贈第二十二卷第八號（東方雜誌）曁第十四卷第五六號（兒童世界）各一册謝謝 
公布欄 
[上海地方檢察廳]  
批示顧福林狀悉所請備案毋此辦法仰即知照此批黄杏　狀悉准保此批蔣燦生狀悉本案業已諭知不起訴　送　處分　可也此批沈子江狀悉仰向審判廳請求可也此批朱曉舟狀悉查本案件聲請再請擊奉江蘇高等檢察廳令開朱曉舟僅以無據之詞聲請再議不能認爲有理由等因予以駁斥前經傳諭知照合再批示仰即遵照毋凟此批周濤濤狀悉案已起訴仰逕向同級審判廳請求核辦可也此批許恒茂等狀悉案經訉明靜侯處分此批秦兆如狀悉秦文良向爾果有不法情事儘可就近報警究辦所請先事備案本廳無此程序碍繼照准此批以上五月二十八日 
 
 
 

Page 16

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *中華民國十四年五月三十日星期六（申報第四張）舊曆乙丑閏四月初九日（十六）商業巿况 
[北京專電（二十九日下午六鐘）]  
　　前塲玖陸開盤三扣低至二九七七五收盤二九九五成交八十餘萬柒長現貨開盤七零二五收盤七零二二五成交二萬整陸現貨開一盤七八六成交五千後塲玖陸開盤二九九高至二九九二五收盤二九八七五成交二十一萬整陸現貨開一盤七八六五成交五千 
[洋釐猛跌二厘餘]  
　　銀拆略升昨日洋釐巿况回跌甚巨早巿價開七錢二分七釐五較上日猛跌二釐八毫七忽五午巿稍回改掛七錢二分七厘六毫二忽五比上日尚小二釐七毫半暴跌之故聞因浙省繭巿已届終結現洋所剩甚多且有退回者銀拆早巿價三分午巿價四分與前日收盤比較大起二分 
[國内滙兌巿况]  
　　上海銀行國内滙兌五月二十九日行巿報告云今日津電爲一千○五十九兩五錢滬巿爲一千○六十二兩漢電仍漲爲九百七十六兩五錢滬巿爲一千○二十六兩二錢五分未動又京公砝爲一千○五十四兩五錢洋匯京津漢均上漲京爲一千○○四元津爲一千○○三元漢爲一千○○九元烟台亦漲銀爲一千○四十一兩洋爲一千○○四元漲起五元濟南青島洋滙均平銀匯稍有出入濟平爲一千○三十一兩五錢青島膠足爲一千○七十二兩五錢南通跌去一元爲一千○○二元海門亦跌一元爲一千○○三元福州來電仍爲一千○十三元厦門亦漲爲一千○○七元查今日各埠洋釐大致均漲其原因實由申地洋釐陡跌與昨日相懸至三釐之多預料申釐仍須繼跌而各埠滙價恐亦有續漲之勢也 
[神户英美匯巿電訊]  
　　昨日神户滙兌巿午前電日美滙兌賣價四十一元六角八分七五較上日高六分二五買價四十一元八角一分二五較前日跌六分二五日英賣價一先令八辦士五六二五不變買價亦不變仍爲一先令八辦士六八七五正午巿價與午前同午後無巿 
[法滙掛牌價改賤餘無更動]  
　　昨日星期五各外滙掛牌獨法郎見賤餘無變化計先令仍掛三先令零半辦士印匯仍掛二百零二羅比七五法匯大五法郎改掛一千四百七十五法郎美滙仍掛七十四元香匯仍掛七十四兩一二五東滙仍掛五錢六分半嗬匯仍掛一百八十三盾新滙仍掛七十七兩五錢與上日價同 
[先令巿况轉疲]  
　　昨日先令掛牌依然勿動内價轉疲交易平淡計銀行賣價爲三先令零九三七五買價爲三先令一辦士後則並無變動午後巿况續疲銀行賣價爲三先令零九三七五至三先令一辦士買價爲三先令一辦士至三先令一辦士一二五 
[美滙巿况趨鬆]  
　　昨日美匯掛牌勿動内價趨疲交易仍清計銀行賣價爲七十四元八角七分五買價爲七十五元午後更疲内盤賣價爲七十四元八角七分五至七十五元買價爲七十五元至七十五元一角二分五 
[東滙巿况續疲]  
　　昨日東匯掛牌雖未更動而内價則繼續見疲計銀行賣價爲五錢五分八七五至五錢五分八一二五又至五錢五分六八七五買價爲五錢五分七五至五錢五分六八七五又至五錢五分五六二五午後巿况更覺不堅交易清淡華商廣帮均欲求售而銀行未有進胃以此價格疲跌計銀行賣價爲五錢五分七五至五錢五分半又至五錢五分二五買價爲五錢五分六二五至五錢五分三七五又至五錢五分一二五云 
[標金突跌二兩一錢]  
　　昨日星期五大條銀來電近遠期均長一二五皆掛三十一辦士三一二五花旗滙兌開盤小二五收盤勿動銀價及日英均係勿動惟日美大一二五七月份標金開盤較小三錢爲二百七十二兩四錢當時尚有數號扖進以此價復回高至二百七十二兩九錢先令揭曉銀行東滙價略緊金價又高起一錢爲二百七十三兩全巿之最高價其後銀行東匯繼鬆巿况復疲計小至二百七十二兩五錢略高至二兩八錢復小至一兩七錢又回高至二兩收盤價仍爲二百七十一兩七錢烚赤價仍爲三百二十七兩五錢登賬價格五月份二百七十兩六月份爲二百七十一兩七月份爲二百七十二兩補水二百七十兩午後巿况益形疲弱人心不定交易較多計開盤價爲二百七十一兩三錢先令揭曉時價爲二百七十一兩銀行束滙進胃頗乏華商皆欲抛出以此價格見鬆金價亦相繼而跌至二百六十九兩五錢爲全巿最低價嗣後巿况略行回好金價漲至二百七十兩零六錢收盤較上日收盤價跌銀二兩一錢補水二百六十九兩云 
[海利洋行外股巿况報告]  
　　昨日橡皮及船塢股均極堅挺餘各平平成交價格如下藍格志單股十三兩三錢半又九月期十四兩銀公司八兩保家港洋三百零三元公共汽車十三兩半業廣新股五十三兩至五十四兩阿爾麥八兩七錢半英特去五兩六錢又六月期五兩七錢英爪華十二兩二錢半愛耶太華念七兩白都安南一兩一錢白結子一兩半六月期一兩六錢二分半别由一兩三錢陳九錢古拉記名股十二兩爪華康沙二十一兩又九月期二十二兩半上海記達一兩五錢半斯尼王六月期一兩六錢半蘇門答臘三十二兩生加杜利六月期九兩半太平六錢半至六錢七分半天傍二兩二錢半至二兩三錢又六月有期二兩四錢至二兩四錢半橡皮七兩至七兩一錢又六月期七錢 
　　橡皮巿價倫敦二先令十辦士又四分之三紐約美金六角四分半新加坡坡幣一元零四分 
[紐約植業公司歐美各種公債行巿報告]  
　　駐滬辦事處上海九江路二Ａ號花旗銀行内名稱官利滿期時日五月二十賣價五月二十七賣價期滿時約得之利息杜白禮機器公司債劵六厘一九四九年七月一日一○一·○○一○一·○○五·九五捷克斯拉夫政府公債八厘一九五二年十月一日一○○·○○九九·七五八·○五古巴杜米尼根糖公司債七厘五一九四四年十一月一日九七·五○九七·三七五七·七五芬蘭擔保地方公債六厘五一九五四年十月一日八八·五○九○·○○七·三五智利公債七厘一九四二年十一月一日一○一·五○一○一·五○六·八四巴黎里昻地中海鐵路公債六厘一九五八年八月十五日七八·五○七八·二五七·八○賽因河工局債券七厘一九四二年一月一日八九·五○八九·五○八·一五法國公債七厘一九四九年十二月一日九二·○○九二·二五七·七○德國公債七厘一九四九年十月十五日九五·五○九五·五○七·四○那威公債六厘一九四三年八月十五日九九·五○一○一·五○五·八四丹麥公債六厘一九四二年一月一日一○二·五○一○三·七五五·六六維萊司沃阜蘭公司債券六厘五一九三三年九月一日一○二·○○一○一·七五六·二五瑞典公債五厘五一九五四年十一月一日九九·七五一○一·五○五·四○加拿大太平洋鐵路公司債券四厘無限期八八·二五八八·五○四·五二比國公債六釐一九五五年一月一日八七·五○八七·○○七·○五恩特司銅礦公司債七厘一九四三年一月一日九六·三七五九六·五○七·四○德國通用電氣公司債七厘一九四五年一月十五日九三·七五九三·七五七·六五薩克遜公共工程公司債七厘一九四五年二月一日九二·○○九二·○○七·八○古巴大北鐵路公司債六厘一九六六年七月一日九一·五○九一·五○六·六○道奇氏兄弟公司債六厘一九四○年五月一日九七·○○九七·二五六·二五芬蘭公債七厘一九五○年三月一日九四·二五九五·二五七·三五安那康達銅鑛股票七厘一九三八年二月一日一○二·○○一○二·○○六·七五　　右例各債劵之價目皆以美金爲單位如有疑點當以紐約總公司之報告爲準 
[紗花平穏]  
　　現紗成交三四百包賣價平平現貨因實行交割停巿昨日星期五美棉初因南方售出而跌後因出口增加及外商購進巿勢趨堅計期貨漲八至十三磅音現貨未動英棉期貨跌十點現貨跌八點印棉初隨美棉消息疲軟後因本地空頭售出巿况益弱計七月期孟加拉跌三羅比七八月期白羅溪跌五羅比大阪現紗二十支藍魚跌七元二十支紅財神跌六元十六支福島跌五元十六支三馬跌二元本埠紗花因美棉微漲略形平穏茲將期現紗花巿况分列於後 
　　期紗紗布人鐘標準因實行交割停拍本月期交割數量六千包交割價一百六十八兩總價銀一百萬零八千兩交割品以大發爲最多計一千五百包人鐘五百五十包雙虎三百包鴻福二百五十包藍鳳一百五十包富貴雙象各一百包金鷄地球紅團龍各五十包餘二千九百包自行交割茲將交收兩方牌號及其數量列左 
　　交貨交貨收貨大孚二○○包中興一○○包仲記三七○○包寳記一○○包昶記四五○包利昌二三○○包裕康二○○包同豐一四○○包茂記五○包勤豐一五○包公記一一○○包長豐二五○包同興五五○包興元四○○包天隆五○包新大五○包怡隆五○包現紗客帮方面北帮進七十包漢口帮進五十包廣東帮進五十包其餘天津福建江西寗波内地等帮共進二百餘包賣價漲跌二錢五分廠家未有開出各牌巿價列左 
十六支孔雀一六七·○○二十支大發一六九·五○十二支得利一五八·○○十六支地球一六五·七五二十支砲台一七○·二五十二支雙喜一五七·二五十六支雲鶴一六六·五○二十支日烏一七五·七五十二支鴻禧一五八·五○十六支豐年一六九·○○二十支豐年一七八·○○四十二支陽鶴二四二·二五十六支丹鳳一六五·七五二十支水月一七三·七五期棉通州標準亦因實行交割停拍本月期交割數量一萬三千二百担交割價三十九兩五錢總價銀五十二萬一千四百兩茲將交收兩方牌號及其數量列左 
　　交貨交貨收貨收貨裕康三○○担仲記四八○○担昌記一五○○担仲記四四○○担公記八○○担漢豐四○○担大孚二○○担長豐二○○担達記二○○○担鴻泰四○○担益豐一九○○担義餘一五○○担泰生康五○○担長豐一九○○担達記五○○担利昌一○○○担怡隆二一○○担泰興二○○担信誠一○○○担昶記七○○担嘉發一○○担現棉公會消息成交不多巿價如左火機花四一·七五振新進一六○包送火車站本花四一·○○怡和進一○○担現貨送廠大阪紗巿清淡（二十九日大阪電）三品期巿明日爲交割日今日後巿照例休業故現貨巿况亦極清淡輸出方面更無起色行情無大變化中等二十支本月期呌價爲三○二元次月期爲二百九十八元成交無聞 
[大阪布巿閑散（二十九日大阪電）]  
　　棉布巿况亦因紗巿觀望毫無活氣行情不動 
[洋莊絲巿續趨清堅]  
　　昨日洋莊絲巿仍然清堅歐美各莊咸以海外銷路不暢進胃有限價望抑小本埠各華商類皆因新繭成本看高巿面望漲以致所談各絲交甚鮮就範廠經期貨昨祗有餘進龍馬牌二十包價仍堅挺輯里新乾經僅由達昌開利購中下等貨十五包絲價如舊川黄絲經昨連納等行進中等廠經僅由達昌開利購中下等貨十五包絲價如小車揚返經三十二包價均堅定惟灰絲經無聞交易 
[粉巿堅漲]  
　　南洋帮動辦期粉··洋麥未到··陳麥價開四兩六昨日期粉巿面均具堅漲之勢緣洋麥仍無到滬江北陳麥雖有數車運到而價開四兩六錢臨淮新麥業已登場價開七元合銀四兩有零上午開盤後因粤帮動辦現期南洋帮對於五·六月份期貨躍躍欲動七月份多頭亦有抛進故價均有數釐及近分之漲度午後客帮進意奮起各月期粉分别購辦巿價步漲收盤結果本月份價爲二兩一錢七分半七月份爲二兩零九分七五均較前日收盤價各漲一分五月份爲二兩零四分計漲一分二五六月份爲二兩零八分七五　漲一分七五期粉成交額上午十五萬三千包下午十五萬五千包收巿十七萬四千包共計四十八萬二千包股票未開現粉計由福與隆交裝廣大輪船轉海防計兵船粉五萬包 
[洋莊茶巿續趨暢達]  
　　昨日星期五本埠洋莊茶巿續趨暢達　門紅茶一項交易最旺人心咸呈堅穏之象祁紅總計成交二千七百二十四　中低莊貨居其多數售盤自五十八兩至九十三兩巿價較前日仍無漲跌温州寗州兩路之紅茶昨由裕平洋行及華茶公司買進一百十二箱寗紅售盤七十兩較前亦無漲跌温紅售盤三十一兩五錢較前已略爲見低綠茶巿面依然穏固但巿上存貨不敷需求交易未能見旺昨巿成交珍眉·秀眉·針眉·等貨總計七十四箱珍眉售價六十八兩秀眉售價二十兩針眉售價二十八兩巿盤均較前不弱云 
[五金售價鬆動]  
　　近來五金巿况因到貨湧旺頗有漸趨衰弱之勢各帮出路雖尚活動終覺無補大局一吋至六吋比德貨洋釘通盤又見鬆動祇開四兩一錢五分即三吩至六吩亦有跌落五分及一錢之譜云 
 
 
 

Page 17

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *自由談 
[新山歌] [  仁伯]  
　　鄉人要學上海樣學死學煞學不像學來稍有瞎相像上海已經換花樣 
[三言兩語] [  鵑]  
　　時局改造的謡傳甚囂塵上能不能成爲事實雖未可知而（事出有因查無實據）八個字的考語總可以裝得上了但我以爲改造時局没有甚麽用試想這一回推倒那横行全國的直系牽出個拜佛念經的段干木來可算得大改造而特改造了爲甚麽一會兒又不滿意起來又要改造啊千句并一句要改造時局須從改造人心做起凡是當國大人物的心非改造一下不可 
[名字對] [  馬鵑魂]  
　　我們天天讀着報紙只要加些注意力進去總可發見幾件談助即如那般偉人名士的姓名也儘可拿來做對子玩這種無情對撰的人很不少現在就我所見而未曾被别人道過的幾個寫出來以作讀報諸君的誤助 
　　湖南很有名的唐家軍凡是老于時局的總能知道這唐家軍在湖南占着很大的勢力就中還要算那湘南督辦唐生智比較的首屈一指聲勢赫奕所以人們對於他知道的也比較的多了我以爲（唐生智）這三個字可以拿來和民國初年被剌海上的民黨要人（宋教仁）作對（唐）旣是朝代名兼姓（宋）也是如此（仁）（智）原是可以相提並論的至於那（生）和（教）記得那越王勾踐的典實裹有有十年生聚十年教訓的話那末這兩個字又是有作對的可能了雖不能説天衣無縫但也可當得渾成兩字 
　　江浙戰爭中有個旅長朱聲廣是屬于盧永祥的後來戰事結束朱聲廣代理第十師師長孫傳芳來滬想給他收編我當時以爲一定能夠妥洽的爲什麽呢因爲（朱聲廣）這三字可以對（孫馨遠）馨遠就是傳芳的號那知後來出我所料竟没有和孫合作 
[餐櫻廡漫筆] [  蕙風]  
　寒山問拾得曰世人謗我欺我妒我笑我害我輕我騙我辱我如何處之拾得曰我只是忍他讓他耐他由他避他敬他不要理他蕙風屬太希書作座右銘不要理他下有你且看他句從君木之言省 
　　爾雅杜鵑一名　周甌閒曰怨鳥夜啼達旦血漬草木凡啼皆北向前人詩如子規夜半猶啼血不信東風喚不回詞如惱煞行人東風裏爲誰啼血皆絶韻之句張華禽經注云子規莫肯先鳴每旦必推一烏使啼不歇歇却羣啄之必流血乃已據此則其啼血乃同類迫之使然不得入詩詞號韻事矣　　宋車若水云杜鵑鷄屬梟之徒也飛入鳥巢烏見而去因生子於其巢烏歸不知是别子也遂爲育之旣長乃欲噉母是説絶奇事尤非韻張茂先禽經注子規生子百鳥爲哺豈其有神靈寓託爲之耶（説文蜀王望帝化爲子規）據此則若水之言非事實矣 
　　閲微草堂筆記（姑妄聽之四）云有狐居人家空屋中與主人相安若此鄰一日狐告主人君别院空屋有鬼多年矣君近拆是屋鬼無所棲託乃來爭我屋時時現惡狀恐怖小兒女又作　使患寒熱不復可忍某觀道流能劾鬼君盍求之除此害主人果求得一符焚院中俄風霆大作屋瓦格格亂鳴如數十人奔走蹴踏者屋上呼曰吾計左悔無及頃神將下擊鬼縛吾亦被驅今别君去矣蓋不忍其憤急於一逞未有不兩敗俱傷者昔宋理宗許蒙古夾攻金未幾金亡宋亦不臘其爲失計與此狐將毋同 
　　蕙風詞話云宇内無情物莫如山水眼前循山一徑行水片帆乃至目極不到即是天涯古今别離人何一非山水爲之閒阻數語警徹非深於情者沈頓情中數十年未易道 
[新無題] [  佐彤]  
　　膏沐堆鏡奩蓬鬆亂新　胡蝶漫尋香飛上皮鞋立　　沙沙鋼筆鳴言長書難了生怕同學窺姓氏拚顚倒 
　　郎情比春暖郎貌比花俏自愧太文明私語乞小照 
　　得即令山水有知度亦無詞自解免蕙風生平不好游山水曩寓都門以不赴西山之約半塘詈之曰俗人直受之不辭也 
[五分鐘小説集] [  天恨]  
　　愠意 
　　阿蘭道（采姊姊别再和鵑姊姊説罷伊已有愠意了） 
　　阿采道（鵑姊姊怒我麽我不信我並没有開罪伊啊） 
　　阿蘭道（怎麽没有愠意你瞧伊臉上方才的那付笑容到那裏去了） 
　　阿采道（奇怪我實在没有開罪伊）説着走到阿鵑面前握伊的手道（好姊姊你爲什麽事不樂當眞是我得罪了你的麽） 
　　阿鵑把手一揮道（你下次不必和我交語就當我死了罷） 
　　阿蘭嗤然笑道（采姊姊如何　説鵑姊姊臉上含有愠意啊） 
　　阿采道（實在奇怪我什麽地方開罪了伊啊）又向阿鵑道（好姊姊你不助説明了我才好服禮）　　阿蘭道（你自己還不明白麽）　　阿采道（眞不明白細想也不明白倒把我弄入五里霧中去了）　　阿蘭道（你方才爲什麽對伊談及程中行呢）　　阿采道（中行是伊的表兄談了何妨）　　阿蘭道（在一個月前談了無妨現在却不能在伊面前提及了明白麽）　　阿采也不禁笑將起來自責道（不錯這實在是我的不是我忘了）又對阿鵑道（鵑姊姊當此文明時代還）到底是個女孩兒家也羞於續説了 
　　阿鵑很很的瞅了阿采一眼獨自走入房中去 
新聞屑 
[雷峯古經] [  潔]  
　　雷峯塔圮後·其磚内發現錢武肅王時所印之陀羅尼經卷·大都以年代久遠·紙張隨手成灰·故求一首尾完善者·殆不可見·惟陳君愼先·覓得首尾完善之一卷·有題籤絲帶竹軸·如有好古家·意欲收藏·陳君亦願割愛·欲觀者可於上午十二鐘以前·至哈同路民厚南里六百零八號與陳君接洽云 
[白宫長人] [  葉夢影]  
　　美總統珂立芝白宫中·現有二長人·一爲海軍次長惠而白·一爲律師總監蘇承德·二人均長六尺許·遠望之巍然如巨石云· 
 
[上海蜃樓（一九一）] [  釧影]  
　　第二十回高高名園歡聊南社喬遷仁里居近西門這時大家傳觀都説好诗詩不能移到别人身上陳百忍道我只愛他這句（工詩那慰客中貧）活畫出一個蘇玄曼來蘇玄曼道我也愛這一聨（有母將迎湖上住）當時有此志小人有母不知幾時遂償此願咧這時祖書城却把一隻象牙筷敲着小碟子不住的念道欲向筝牀問舊人眞個我倒想起來了玄曼道想起什麽來祖書城道我此刻也是和長眞先生的詩句一樣欲向筝牀問舊人了玄曼道禪心已似沾泥絮不逐東風上下飛祖書城道只怕未必罷你寄給我的一張明信片我還是藏諸錦帙這人婉妙無倫可稱東方之美他所彈的東西在我們中國就像瑟一般大怎麽他們稱筝呢陳百忍道這就叫做於無瑟處稱筝祖書城道日本的樂器本傳自中國不過他們把去略略改造就似琵琶一種和中國的還不甚相遠不過比較得小一些而且他們不用手彈是用一種象牙片撥的没有我們輕攏慢撚之習一作聲便是一種剛勁之音也没有中國琵琶的那般幽細綿渺之意蘇玄曼道這也是他們的國民性使然因爲他們提倡武士道酒酣擊劍長嘯放歌所以便是幾個藝妓唱起歌來也都是帶着悲壯慷慨之音不比我們中國唱的歌都是柔靡之聲這種事都是自然而然萬不能强改的祖書城道我只問你幾時重聽割鷄筝到底還有重會的時候嗎蘇玄曼道相逢時風約浮萍散去時花隨流水人生都作如是觀祖書城和蘇玄曼兩人談話時那諸季屏這時取出一封信來説這封信是汪塡海從南洋寄來與南社諸了的這裏頭也還有兩首詩咧大家聽得是汪塡海從南洋寄來的詩也都凑上來看却是（感事）兩首七律那詩道 
　　强將詩思亂離愁即惹茫茫感不收九死形骸慚放浪十年師友負綢繆寒燈難續殘更夢歸雁空隨欲斷眸最是月明鄰笛起伶　吟影淡於秋 
　　珠江難覓一雙魚永夜愁人慘不舒南浦離懷雖易遣楓林噩夢漫全虚鵑魂若化和何處馬革能酬愧不如凄絶昨宵燈影裡故人顔色漸糢糊 
阿蘭嗤然笑道「采姊姊如何　說鵑姊姊臉上含有愠意啊」 
　　阿采道「守在奇怪我什麽地方開罪了伊啊」又向阿隖道「好姊姊你不防說明了我才好服禮 
　　阿蘭道「你自己還不明白麽」 
　　阿采道「眞不明白細想也不明白倒把我弄入五里霧中去了」 
　　阿蘭道「你方才爲什麽對伊談及程中行呢」 
　　阿采道中行是伊的表兄談了何妨」 
　　阿蘭道在一個月前談了無妨現在却」不能在伊面前提及了明白麽」 
　　阿采也不禁笑將起來自責道「不錯這實在是我的不是我忘了一又對阿鵑道「鵑姊姊當此文明時代還...」到底中個女孩兒家也羞於續說了 
　　阿鵑很很的瞅了阿采一眼獨自走入房中去 
 
 
 

Page 18

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *   
 
 

Page 19

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *本埠增刊 
[天氣預報]  
　　徐家滙天文台昨日下午四時三十分氣集預報云天晴而暖　風或將繼續折向北趨或向東北趨沿海有南風及霧並有無風區域又昨日下午三時前二十四小時内本埠氣温最高九二·一最低六三·○去年同日最高八六·九最低六二·二 
[上海最始之公共車] [  茸餘]  
　　目下行駛之電車及公共汽車人盡可坐納資頗廉人皆稱便然行駛最早之公共車當推二十年前帶鈎橋至十六舖一段之公共馬車坐者人納銅元三枚滿四人即駛行惟車輛敝舊不若今者之裝飾華美云 
[女青年會展覽會場紀錄]  
　　女青年會展覽會於昨日在黄浦灘六號大英銀行二樓舉行下午三時開幕記者二時即往因得歷觀諸室縷瑣記之以告未經親歷者入門登樓首觸眼簾爲鮮花部由西人莫理生女士主任於梯次設一桌陳理鮮花紅紫繽芬競鬥研媸招待收券諸女士盛裝立其傍大有與花媲美之觀雛鬟四五挾小筐賣花笑容可掬憨態依人故生涯殊不冷落第一室爲糖果雜貨部羅列各種糖食裝璜鮮美售價亦廉雜貨在室之南陳列各種手製兒童衣服及小鞋小帽刀剪銅器之類玲巧可愛第二室爲古董部由唐乃安夫人唐瑛女士主任室中陳列康熙彩畫盆　瓶罇多件醇樸可愛阮芸台刻石鼓文端硯十方亦爲希世之珍壁間懸徐紹渭繪觀音大士像慈容藹藹眉目宛然畢臣周繪鍾馗像髭髯戟立猶有啖鬼餘威王崇節繪雙鷄筆姿工細栩栩如生南田繪山水中堂一幅則懸諸室外售價爲一千二百元 
[女青年會展覽會内部攝影之一古董部（中華照相館攝）]  
與古董部相對者爲兒童游戲及釣魚部主任爲王佐庭夫人·曾廣頃夫人室中陳列各種兒童玩具遍懸汽球到會兒童之戇跳嬉笑其間者爲數甚多屋角爲釣魚部隔幕垂釣所得恒超過其值小兒納資二角成人則倍之第四室爲織錦及絨織物部陳列織錦屏條及繡畫多幅古色盎然購者以西人爲多用作窗幃椅披極爲相宜絨織物以兒童衣服·圍涎·枕套·等爲多色彩鮮艷美麗絶倫第五室爲寳華乾牛奶陳列處第六室爲磁器·玩具·麻布部第七室爲億定盤路盲童童學校之各種籐器·竹器·尤以篾片組成花式之短屏爲最佳屏凡四扇僅售兩元五角屋中陳列簡雅可喜第八室爲音樂室惟僅能容二百人未免美中不足台上飾一長身女郎蓋就衣架改製御淡紅衫觀之莫明其妙也廓間設綢緞部更進爲膳室四壁綴小花紅綠相間絶類蔦蘿膳室相對爲茶點室布置爲全場之冠室中窗幃俱用緋色人坐其間陽光斜照如薄施胭脂空間綴以小花如坐豆棚架下也 
　　場中甬道俱紥紙花間以紙燈足以表顯東方色彩沿道縣鳥籠無數流鶯百囀使人不知身在危樓也 
　　來賓中西咸集日人亦多駐滬日領矢田夫人亦挾女伴同蒞購取字簏及雜物多件而歸 
　　五時半至七時爲音樂會由盲童學校唱歌表演次蕭𤪘英𤪘珍鋼琴合奏鏗鏘悦耳次尹任先夫人獨唱響遏行雲次爲董龍珠女士表演AGreatMistake次華格夫人奏梵姻琳曲名ThaisMassauet次由中西女塾表演短劇趣味濃郁又次爲謝白兩君奏六絃琴及邱女士之獨舞穆希達女士之獨舞穆希達女士之鋼琴獨奏及俞楨吳美英·張品英·孟藴佳·四女士之雙倭舞九時至十時半仍爲音樂會惟增加高夫人之獨唱及黄君與鈞天集之國樂　　西婦之往該會者大都喜購籐竹器及織錦物爲多每人手提竹籃幾令人疑置身小茶場也一笑 
　　該會門券一元學生券則售六角入内可於游藝茶點冰淇淋中擇一享用有人已進茶點聞絃歌之聲復擬聆曲不可得而入當時深悔貪吃不止該會茶點室佈置甚精美每座均覆以白巾其上更置鮮花一束記者入内進冰淇淋售價與巿同諸女士招待尤殷勤其所售之冰淇淋即巿上馳名之凡而冰淇淋VelvetlceCream也又大菜每客僅六角由青年曾西餐部供給食堂中亦殊精潔 
　　據程婉珍女士云該會此次所陳列之各件售價完全與巿相同並不較昻而會場中之售花亦悉聽來賓之便云　　記者在場攝影係用鎂光偶有未及覺察者輙爲之一驚作此文時無任抱歉一笑 
[上海之納凉塲所] [  凝冰]  
　　烈日當空驕陽若炙炎戚逼人熱不可耐終日營營者當此夏令日中孜孜作業無從消署迨夫斜陽欲墮凉飈輕飄或駕摩託之車或登百尺之樓披襟當風飄飄欲仙矣 
　　海上高樓以永安·先施·爲最闢屋頂爲園爲夏夜納凉佳處遠囑巿廛星火萬點如草際流螢下瞰通衢車水馬龍若川流之不息大有登泰山而小天下之觀園雖凌空而綠樹紛披足以解酷暑故趨之者多 
　　滬南半淞園引江水築池疊奇石成山幅員雖窄而邱壑自具夏日納凉殊爲得宜惟距離較遠往返感不便耳徐園在滬西康腦脱路佈景得宜惟面積較半淞園爲尤小而雅靜過之 
　　黄浦江濱爲夏夜情侣徜徉之塲一輪皓魄照澈江流濤音波聲隨風入耳携素人賞明月對此長流有悠遠之想惟浦濱公園華人不得入内亦僅能於江岸微步耳晚近歐戰紀念碑落成圍以石欄大可憑藉小憩也　　兜風爲滬人消暑之一乘麽託疾馳濃蔭長道風來𫃊𫃊如服清凉一劑惟嗜之� 
者每作長夜之游露濕紗衫快然未覺因是受凉凉而病者數見不鮮是殆逾量之過也 
　　游戲之塲雜陳百戲以新世界大世界爲最著日之夕矣士女如雲惟羣聚一堂縱有電扇迴盪亦難解汗氣之薰蒸故游客乃趨空曠之區新世界北部之噴水池前大可小憩旣覩飛瀑流泉之勝復賞活動寫眞之奇小園則茅亭竹舍位置井然因不以方寸之地而嫌其仄也大世界共和廳前闢地爲園場圍以竹榭旣聆清歌復賞鳥語寛爽敞朗休憩是宜此外則屋頂電影之設旣悦目而復怡神且鶯鶯燕燕競鬭紛糜尤爲滬上樂趨之所靜安寺聖喬治花園年例由愛普廬主人賃爲影戲塲爲消夏勝地聞今歲有某君將闢大華飯店園林爲影場吾人復可增一納凉地矣 
[旅漢川人之乞賑函]  
　　本埠蜀商公益會昨接旅漢川人來函痛陳災情急圖賑救其辭云嗚呼川人何不幸而遭此浩刧痛念民國以來兵匪交鬨自相殘殺死亡枕籍十室九空加以水旱頻仍流離滿目昔之所謂天府四川者久已變爲悲慘地獄矣近復有不忍言者川人自殺未已繼以天災流行川北一帶三年無雨民失所天草根樹皮剝食俱盡老者早死於溝壑壯者悉逃之四方甚至全家餓死無人掩埋又有婦人失夫携帶兒女沿途乞食有人給食即與爲妻糧盡婦逃抛兒棄女無知小孩死喪滿路内中災情較重之地如達縣·東鄉·太平·城口·渠縣·三匪·通江·南江·巴川·儀龍·劍州·昭化·廣源·蒼溪·蓬安·營山·南充·西充·南部·閬中·榮縣·綦江·南川等縣久無收穫尤爲慘不忍言又值本省戰事方殷無暇賑撫四方慈善遠不濟急約計流亡小孩不下數十餘萬幼穉何辜遭此慘刦言之酸鼻聞之摧心重慶地方雖有同善社派人收養各地小孩就食川東然川東民食仰 
[上海蒔花會紀念會]  
　　日昨爲上海蒔花會之五十周年紀念會故較之往年與賽者益形踴躍豆花一科尤具精采計陳列室兩間歌舞場一間就中石臘紅等甚爲繁殖蔬果則較往年略少臺花八處布置亦各具匠心且佐以西國女童跳舞音樂自三時開幕至十一時止節目亦多中西人士之研究園藝者相繼蒞會程艷秋亦於四時許翩然蒞止深深賞姹紫嫣紅之開遍爲北京所罕覯按蒔花會發起至今已五十年提倡蒔花蔬果不遺餘力但係蒔花同志均可入會會費每年五元凡會員所自種之花果均得陳列並得領給優等之奬金金牌等等學校所植花有恒路西女公學及聖瑪利亞女學陳列者以豆花爲多五色繽紛艷飛之致復有驚粟花二盆一紅白相間一作慘紅似張毒嫍向人令人望而生怖每組皆列等次西女公學者其一爲平均十歲六月之女孩所植其一爲平均十三歲女孩所植聖瑪利亞女學則或以五束爲一組或以六束爲一組植者年齡大都自十二至十八歲育才公學學生亦有出品有一年生植物亦有多年生植物植者年齡皆在十二歲以上有麥克葛里果夫人者（MrsDMacGrgor）以其英國杜倍種子所出蔬果陳列有葱蒜萊菔大頭萊菘萊楊梅諸屬國家豆花會陳列豆花最多形形色色令人目不暇給其得豆花第一奬者爲克利亞夫人（Mrs·G·F·Clear）亦該會會員云給西南現在川西大旱川南稱兵本省糧源斷絶重慶地方已有自顧不暇之虞近聞該地米價每升制錢漲至二千文之多所恃外省糧食源源接濟乃有生機萬一外援遲滯誠有不堪設想者惟有仰求中外仁人同深矜憫大發慈悲垂念川中災黎旣遭人禍復罹天災慨解義囊救茲餘命爭先急賑善後徐圖不獨災民戴德即全川七千萬人皆啣感靡涯云云 
[胡笠僧追悼會籌備之昨]  
　　訊章太炎主祭胡景翼追悼會已定本月三十一日在寗波同鄉會舉行上海團體請求加入者仍紛仁里房客聨合會海昌旅滬同鄉會上海工團聨合會江蘇自治協進會廣東自治會國民黨上海巿一區一分部國民對日外交大會全國各界聨合會改造江蘇同志會等昨日二十餘人周震麟主席議决敦請章太炎主祭並推定各項職員如下（一）贊禮周霽光吕選青田桓孫鐵人（二）招待方子樵方春勤石贊湖鄭藝園譚熙宇童理璋周劍寒徐畏三華抱禪吳子實譚希吕劉毅（三）布置鄧嘉縉洪振九袁曉嵐沈卓吾盧智泉（四）文牘向奇岡曾梅軒（五）庶務周麗生沈君萄葉季平周亦齋陳和生盧智泉吳公望胡菊生梁幼良沈卓五（六）演講葉楚傖徐季龍楊滄白周道腴孫哲生沈儀桐黄宗漢（七）女招待宋棲鳳吳曙東馮貞一蔡想仙諸夫人云 
[香囊競賽會] [  絜廬]  
　　海上香粉肆中之香囊有容香屑者有容臭丸者而繡結精美不讓蘭閨女郎之作品鄙意於端陽節前應開會展覽亦提倡美術擴充營業之良法也予前年任某女校教科嘗發起（香囊競賽會）於端午前二日開會展覽得香囊二百餘枚禽魚花奔人物器皿靡不有之琳瑯滿目美不勝收乃懸諸會場請某剌繡女教師判甲乙焉此事極有興味足以增進學生美術思想創作能力也主持女學者盍試行之豈讓香粉肆獨擅其美耶 
[厠所]  
　　本刊日前説起了垃圾桶便使我想起了隨地厠所上海是中國的首埠樣樣事情都是很好的但是你倘然放大目光四周去看一看除了這只方形的垃圾桶之外牆壁上黄顔色的東西便是隨地厠所的證據了我很奇怪這班先生們厠所裏不去小便却偏要在弄堂或者小路裏去行方便雪白的牆壁上染了這種不雅觀的黄色又加了一種不堪聞的阿馬尼亞氣味使得别人看見了好不難受啊唉這一班人眞眞是太不顧公德了而在這酷熱的天氣這種臭氣噴出來聞着了至少也要發痧那是愈覺有害了但是話又説還來了有了垃圾桶把垃圾倒在桶外這是倒垃圾的人不好不過我們走在路上却不大看見有公厠所設在那裏所以這班小便的人也是不得已而爲之我很希望現在的當道們快一點築幾個公厠　所使得這班不得已的人一有一個去處而一班行路的人也不至於聞着這可恶的阿馬尼亞氣味那眞是公德無量了我同時也希望無論什麽人最好不要在弄尾巷頭放肆害人那末庶幾乎可以減去這件害人的惡味（吉）女青年會展覽會内部攝影之二盲童學校室出品陳列中華照相館攝影 
[（傀儡之家庭）明日公演]  
劇情一斑 
戲劇恊社（傀儡之家庭）自試演後極爲各界人士所稱道主演之王毓清女士其藝術亦較去歲飾演（少奶奶的扇子）與（回家以後）更見進步刻該社因氣候及學業關係其公演日期業經議决縮短僅三十一日日夜兩次本埠女學界中人以是劇於女權運動及女子覺醒方面影響頗巨故尤表示歡迎並派員要求放寛演期俾便普及該社因種種不便婉辭謝絶此次劵價日間爲大洋一元及小洋六角兩種晚上爲八角四角一律小洋託由申報館•時事新報館•代售目下存劵亦將告罄定座者以女學界爲多茲將劇情宣布於後 
霍玉門娶妻憶蘭伉儷綦篤玉愛之深常直呼蘭爲小百靈蘭爲求家庭幸福亦以小百靈自居窗前調鉛花前聨句融融如也某歲霍將任華國銀行經理有行員柯士達者本霍同學不檢於行爲霍所勿齒至是遂以函辭其職而以遺缺畀蘭同學林克芬柯旣得信立至霍宅求情於蘭冀以夫人之命有以挽回之也詎爲蘭所拒絶初蘭玉結褵一年而玉竟因積勞成疾醫囑作南方旅行俾挽危症困於資斧方嗟仰屋蘭愛夫情切乞助於柯柯允焉但要求蘭父任保證時蘭父方疾革蘭遂冒大險簽僞名於借據柯因以此據要挾復職事爲蘭同學林克芬所調知力任調解之職蓋克芬初果與柯有戀愛關係者時柯方喪偶而林亦新寡事易爲也議旣定而柯函已入霍手霍本疾惡若仇而妻意犯之不覺怒眦欲裂迨柯悔過函至並璧還借據已無及蘭念救夫命冒大險而結果難爲夫所諒已無同居樂趣乃離婚焉全劇脚本見國聞週報二卷第十四十五十六三期當日劇塲亦有發售云 
[啟明女校今日開游藝會]  
徐家匯啓明女校定於今日（三十號）下午二時開游藝會並演劇兩齣助興劇名牧神與羊羣又雪兒該校功課素稱整 
 
 
 

Page 20

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *齊想必有一番可觀入場劵分六角四角兩種所得劵資悉充作校中建築花棚之用 
[立羣女學開游藝會]  
　　立羣女學定於本星期六（即今日）下午假座夏令配克影戲院開游藝大會有舞蹈粤曲·古瑟·國技·魔術·京劇·音樂·電影·等項劵價分一元二元兩種本埠各學校皆有己繪就之精美廣告畫及書就之廣告連同入座劵送去請各該校庶務處等代銷 
[尙賢堂演講佛敎]  
　　法界霞飛路石牌樓尙賢堂中外敎務聯合會定五月三十一日（即舊曆四月初十日）星期日下午三時開會由譚萊蓀居士演講「佛敎之因果若何」此題於今局勢及往昔情形深有關係聯合宗敎求世界大同堂共討論及之屆時各界士女皆可往聆無須入塲劵也 
[今日江灣賽馬之預測]  
　　第一次跳浜二哩（一）却思得飛（Chesterfield）（二）哈利愛姆（HarryM)（三）衣瑞　　女青年會展覽會内部攝影之三茶點室（中華攝影） 
　　麥南（FasyMoney) 
　　第次四分之三哩（一）愛司愛司一即兜古典」(SSLateTeKooti)（二）胎拉矮司(TerrorEyes)（三）騰洛普（Dunlop）第三次一哩四分之一）（一）排肯麥南（BargainMoney)（二）克司登騰（Christendom）（三）阿囊司門（Announcernent) 
　　第四次一哩（一）阿太門（Ataman)（二）生少歇浦（Censorship)（三）惠鐵恩生（ＷhiteEnsign) 
　　第五次二哩（一）亞而皮兒（OldBill)（二）福立司蘭（Forestland)（三）楊葛雷（YoungGrey) 
　　第六次九法郎（一）康門定强男（CommandingGeneral)（二）反羅歇浦（Fellowship（三）雪陀蘭（Shadowland） 
　　第七决一哩三法郎（一）白塔歇浦（Ｂattleship)（二）阿爾太（Ａltai)稍司塘（SouthDown) 
　　第八次一哩（一）敵納的第二（ＤignityII）（二）哈杯巧司（ＨappyChoice)（三）白塔司（Ｂattus） 
　　第九次一哩（一）奪麥的强男（　ＤramaticGeneral)（二）台但佛兒（ＤareCevil)（三）地英拿生培（ＴheInnocentBird) 
　　第十次二哩四分之一（一）拍令司歇浦（Princeship)（二）雪佛雷克（ＳilverLake)（三）黄龍（ＹellowDragon) 
　　第十一次一哩半（一）楊蒙果（YoungMongol)（二）鮮克立司（ＳeaＣrest)（三）萬能司帶（Valiant　Ｓtar) 
[中華皮鞋公司今日贈送絲襪]  
　　南京路抛球場中華皮鞋公司爲優待顧客起見凡男鞋購滿十元女鞋購滿十五元者均奉贈上等眞絲襪一雙惟期限只有今日一天云 
[元元新到可克帽]  
　　夏令護首之品除草帽外尙有可克帽一種質係軟木外罩光細之呢或雞皮量分甚輕式樣玲瓏現二馬路望平街轉角元元帽莊新向外洋運到此項可克帽顔色分白與灰色二種發明者姓氏及製造之廠名另有牌子陳列窗中云 
[磁鐵牌熱水機又到一批]  
　　先施公司三樓電器部又到磁鐵牌熱水機該機形寸許便携帶凡有電燈之家均可裝用用時將此機任置何器皿中即可藉電力煑食物及開水烹茶酒可可粉咖啡牛乳等一切飲料清潔便捷聞售價僅三元半故往購者甚多又大世界中電世可得開水前往參觀者甚擁擠云 
[電燈牌鞋油將改用機製]  
　　石路鄧中興號自發行電燈牌鞋油以來銷路增近聞各埠客帮購辦者亦日益踴躍特向美國訂購機器並擴充工場以冀出品迅速因改用機製則可減輕成本故於下月一號起實行每箱售大洋三十五元云 
[夏令貨品之廉售]  
　　抛球場南首華彰洋貨號夏令貨品減價如下頭號鐵機不脫拷雲紗每尺六角半至一元二角半拷紡綢每尺三角二分至四角八分做帳子白生羅每碼二角二分至二角半台灣蓆子每床十元至六十元橡皮套鞋每雙二元五角頂細巴嘈麻草帽每頂六元半至十一元餘洋紗夏布窗紗定價亦廉並經理施德之神功濟衆水每打一元批發尤廉 
[致中和運售廣東拷綢]  
　　北四川路鴻慶坊口致中和藥號自運廣東上等名機拷綢零剪批發價頗便宜云 
[錢江會館將設立小學]  
　　寗波路錢江會館仿照錢業公會例將設一小學定名曰錢江綢業小學校中經費由會館中津貼於敎授同業中夥友之子弟外並兼收外界子弟己經董事會議决准下學期起開辦云 
[汽車撞傷行人併誌]  
　　昨日上午十一時某號汽車駛經法公館馬路撞倒江北人高文興腿足受傷由法捕房九十號華捕抄錄汽車號碼另雇車送受傷人往仁濟醫院醫治一面歸報捕頭候示又有某號汽車於昨日下午四時許駛經四川路撞倒江北人周士强頭部等處受傷經老巡捕房一千二百七十六號華捕到來將汽車號碼抄錄另雇車送受傷人往仁濟醫院治又昨日下午四時半常州人沈士仁在靜安寺路被汽車撞倒碾傷足背經新閘捕房八百九十二號華捕到來抄錄汽車號碼另雇車送受傷人往仁濟醫院醫治即持傷狀單呈報捕頭候示 
讀者通訊 
　　本欄所發表文字由來稿人負責稿上請註明眞姓名及通信處以備查考至發表時用何種署名悉聽其便原稿槪不退還記者先生·吾人試披閱上海地圖於公共租界北區及法國舊租界内得空矌之青色兩處而熟於上海之路徑或曾數數乘五路電車者亦莫不知有上述者一係北浙江路會審公堂南之同仁輔元堂義塜地·一即八仙橋街寗波路附近之四明義塜地也 
　　之二地者名曰義塜實係完全無用之廢地據老於此間者云己數十年不埋棺柩徒令雜草滋生間有二三頑童跳躍其中路人之渴欲得小坐駐足者輒望門興嘆終使此寳貴之公地任彼荒蕪氨於民國十四年非常可惜夫築園非難事（而無餘地實難）今此兩地待建者且數十載有志之士試登高一呼設公園籌備處集欵一二萬衹須刈草成場挖泥成流蒔花栽木短椅數十曲徑若干不必爭奇不必鬭美各外國公園己足壓惘惘無所之之上海人矣 
　　本增刋記者因游法租界之法國公園而有所感余亦此有感者之一份子余因讀該　　一女青年會展覽會内部攝影之四－寳華乾牛奶陳列室－（中華攝影） 
　　記者之園林清話而尤有動於中吾願覩此篇者其亦如余之讀園林清話而得重大之同情心有以發輝而廣大之幸甚幸甚（許受培） 
　　受培先生·尊見極是不過該兩地之所以任其荒廢者或有其他之原因吾人未知底細固難加以揣測也（記者） 
 
 
 

Page 21

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * * 
[醫訊]  
　　内科專家陶賡虞精傷寒時疫肺胃病及婦女調經種子胎前産後小兒急慢驚風等症上午九時至十一日受大東門中華路孫家弄敦仁公所之聘不取診金以利貧病下午則在大南門阜民路一百念二號内聞尚擬設分診所於北巿以資便利云 
[書報評論]  
　　東方雜誌商務印書館最近出版之東方雜誌第九號佳作尚多其中關於國外者爲美總統就職與美國政治之將來及新社會政策的國際運動兩篇關於國内者爲留學問題吾國高等教育之方針及中國最近之新聞事業兩篇關於議論者有唯用派哲學之自由論堅白盈離辯及爭鬭觀念中的垂直關係和水平關係三篇各篇均有精當處中國最近之新聞事業一篇對於新聞界之缺點及補救説得極有經驗實較他篇尤爲實用此外更有小説劇本及參考資料等篇亦均有價值 
　　浦東中學月刊浦東中學月刊第六期業已出版内容頗精美文字亦甚明顯文藝欄佳作亦不少 
[出版界消息]  
　　禮拜六晚報六期出版禮拜六晚報第六期今日出版本期始有江紅蕉著長篇社會小説春風拂海記逐期刊登短篇有某土販被騙鉅欵記·某學生之奇死·高麗見聞錄·東三省拉雜談等尚有陳畏壘題詞·姚吉光揷盡·及關外女匪首駝虎之艷影等該報優待定户辦法應遠道讀者之請特展期一月定七月二日爲答案截止期期内報費全年收大洋六角另有特殊利益可享辦法載該報四期定報處南京路勞合路口聨益貿易公司云 
　　德文月刊之革新吳淞同濟大學中學部所發行之德文月刊爲研究德文之雜誌已出一卷傳誦甚廣現第二卷已出版二期内容較前者更多革新該社因便利讀者起見所撰材料深淺咸備且附以詳明之註譯所載如（怎樣學習德文）等皆爲習德文者之具體指導閲者可逕向該社定購外聞本埠民智書局亦有該刊代售云 
　　韶華半月刊之發行韶華半月刊係北海路一百三十九號同志惜韶社之第一種社刊第一期定於陽曆六月一號出版索者附郵一分即寄歡迎外界投稿云 
　　現世報將出版現世報由彭半蘭沈陛雲二君主編將於夏曆本月十一日出版又昨報載潘心怡君等合編消息茲悉係傳聞之誤云 
　　小慧集海寗萬石君著乃游戲書之佳構全書三百餘幅大半揷圖尤爲養金魚·養百靈·打回籌·解連環·鬭詩牌·猜謎語·等爲最妙末有古錢譜·古磚文·爲潘　君臨摹尤爲名貴現由中華新教育社出版世界大東各書局均有發售 
 
 
 

Page 22

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *中華民國十四年五月三十日星期六（申報本埠 
[閘北第一小學舉行二週]  
紀念 
　　本埠天通庵路閘北區立第一小學（原名育德學校）自開辦迄今已届二年規模漸稱完美茲定於本月三十一日在本校開二週紀念會上午九時舉行紀念典禮並請名人演講下午一時至六時有新劇·英文劇·雙簧·魔術·及蝴蝶歌舞·管絃齊響·等各種游藝届時將有一番盛况云 
[集會表]  
　　時日地點召集者事由 
三十日黄浦灘六號女青年會展覽會三十日至三十一日滬南半淞園半淞園書畫瞻覽會三十日午後六時西竊路寗波同鄉會南大附中校游藥會三十日下午七時半横浜橋中央大會堂啟賢公學歌劇游藝三十一日假上海大學旅滬黔人籌備振災會成立會三十一日家庭日新會家庭日新會烹飪比賽大會三十一日午後一時江淮同鄉會江淮同鄉會改開大會三十一日下午一時半麥德赫斯脱路自治學院河南旅滬學會大會三十一日下午二時三馬路東方旅社常州嚴滬同鄉會徴求會員三十一日下午二時西藏路寗波同鄉會上海各團體追悼胡笠僧六月一日下午七時西藏路寗波同鄉會大夏大學游藝會六日午刻四馬路一枝香商辦吳興電氣公司股東會六月六日晚假中央大會堂啟英女校游藝會六月十四日下午二時南車站普益習藝所滬閔南柘長途汽車公司股東會十四日下午二時四馬路一枝香大通煤礦公司股東會二十日下午一時浦東慶寗寺上川交通股份公司股東會 
[無線電話播送音樂時間表]  
　　每日節目 
　　時間節目 
上午九時三刻至十時一刻中國音樂及商情報告下午一時至一時半謀得利及愛迪生退新唱片下午六時至六時半英文報告新聞及巨雷最新唱片下午八時半至九時中文報告新聞名人演講百代得勝兩公司最新戲片下午九時至十一時派利飯店跳舞音樂歌唱凡啞林批亞拿曲奏　　特别節目 
星期三下午六時至七時大陸報館特别音樂會星期四下午七時至八時亞美電影公司特别中西音樂會星期六下午八時至九時票友京劇或名家會唱均藝術界明星星期日上午十一時至十二時美國教堂講道及讚美歌星期日下午七時至八時一刻日本音樂會星期日下午九時一刻至十一時工部局巿政廳音樂會 
[本刊投稿條例]  
　　（一）來稿在千字以内長篇篇幅須不收 
　　（一）本刊潤資並無限制亦不必以字數計算如極有趣味極有價值之稿件酬贈格外從豐（譬如極有價值之新聞字數雖僅一百本刊可給以五元至十元之酬資） 
　　（一）揷畫以時裝仕女社會寫眞兩類爲限政治諷剌畫不收每幅分三種致酬甲種二元乙種一元丙種五角 
　　（一）來稿不登載者恕不發還　　（一）投稿者篇末須開明眞姓名及詳細地址署名之下並加蓋圖章以便取酬時核對 
　　（一）投稿者信面上須寫申報館本埠增刊編輯部收切勿書個人姓名以免混雜 
 
 
 

Page 23

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *中華民國十四年五月三十日星期六（申報本埠增刊）舊曆乙丑閏四月初九日（四） 
[參觀商務印書館影片部紀]  
　　中國電影近日有突飛之進步而商務印書館之影片事業開創獨早不可謂非中國電影之椎輪自楊小仲君導演之（醉鄉遺恨）出映各界一致贊美商務之影片事業遂日見昌明昨日記者有事過該館遇楊君約往參觀影片部以事匆促未及多所詢察但記其各部場所如左 
　　影片部在寳山路該館總廳之東商角佔地約四畝爲一建築堅固之玻璃房前有花園緣蔭障之頗幽蒨入門爲圖畫室方有二三職員繪製字幕頗勤圖室左爲攝影塲殊廣足容極大之佈景即有百餘演員在内作業亦不覺狹窄場間方置有客室布景一堂聞昨日下午即在此攝製（杜鵑血涙）新片焉場東有梓匠五六人方彫縷極精緻花紋之圍屏與窗格而塲内置有炭精燈八架探海燈一架楊君謂已向法國訂購頂光燈不日到滬一俟裝置即可日夜攝片云由攝影場南側登樓爲各部寫字間及接片室貯片室等晤部長陳春生君陳君亦殊謙和年事已老而辦事精神則頗英毅近來頗信任文藝家之作品與天才故（醉鄉遺恨）一片由楊君全權督率編製而陳君頗信任其有優美之創造力也近聞該部並請小説家程小青君編製倫理一劇專寫母子之愛亦將由楊君導演云圖畫室外長廊壁間張影片之照片甚多由廊東行得嚴户啓户則爲晾片室室置大輪架二架上圍洗片由電力轉動而晾乾之每架可圍片二千尺以上晾片室再進則爲洗片室製鉅槽三藥械等稱是其南更得一嚴户户内即爲影片室亦爲暗室平時不輕啓室有BellHowell（美國出品）AndreDebrie（法國出品）印片機二架爲世界印片機之最迅速而精美者（該館攝影機聞亦爲此兩公司出品）凡以底片及空片在此印成後即持赴洗片室冲洗然後人晾片室乾之更持以登樓修接而全片始告成手續之繁不可勝言此三室承塵地壁俱以白鉛鋪縵故無纖塵且不漏光圖畫室南有試片場一所凡攝成影片必在此多次試映方定剪接去留而各部分工辦事均極勤敏云 
　　楊君又告我（醉鄉遺恨）飾劉子明者爲前東南大學之體操教員飾瘋婦者爲一上海有名之産科醫生而飾前期劉子明之子女確爲姊弟當攝劉子在床哭念其母時忽怠工不願再攝楊君以其年齡頗穉無法理勸乃嚴詞謊以不攝成不准返家且令其姊速先歸而一方則命攝影者對準光圈預料其哭泣則立攝之渠聞言果大泣遂攝入影匣而成爲片中凄婉動人之一節焉又此劇原脚本無彌勒佛而是日置景時忽見旁桌上置一佛楊君乃即命置几上佛在劇中凡兩見一爲劉子明飲酒快樂時佛向之微笑而劉子明悼亡時佛態依然故我此與劇情無關宏指但亦足以暗示人之境與心可以變遷而物之本性則終告不變云此係楊君隨機應變之情形也 
　　楊君又示我燒燼之雛形木製洋房一所曰此即（醉鄉遺恨）中所付諸一炬之鉅厦也我爲之軒渠此雛屋高僅二尺有餘而攝成後一經放大遂亦逼眞此則不得不歎光學之幻化無窮者矣（ＫＳ） 
[上海人暑中消遣法胡健行]  
　　（一）富人 
上海彈丸之地人口繁息甲於全國居室櫛簇雖席地不容有間加以工廠林立汽管森矗吾人蝨處其間精神上不良之影響决不能因財産富有而倖免蓋空氣之惡濁疾病之傳染富與貧則皆共之而腦力之運用交接之忙煩住居都會者自屬尤甚當此暑熱之候而心力體力猶必須及時而謀休養之方曰以食品滋養乎則富者何慮於此曰以聲色自娛乎則更非適當之舉於是旅游尚矣　 
　　凡山媚水秀林菁草茂風景美麗之區空氣清潔之地非止有補精神又足使心目不厭身體暢適故暑時消遣當以避暑山林中爲最宜茲將適宜之避暑地介紹如下 
　　莫干山在武康縣西北二十五里搭滬杭車前往盡十二小時之光陰即可達到是山林深木茂境地清幽爲住居上海者最近之避暑地由滬出發極稱便利彼處有上海銀行辦事處商務書館鐵路飯店其應需物品之商店消遣閑興之場所靡不悉備 
　　北戴河在直隸臨榆縣西南此去途程較遠然山明水秀風影特佳著名之避暑地也 
　　廬山江西九江境内氣候清和無間寒暑每聞大風振巖逸響動谷悠然脩然去塵世遠矣 
　　鷄公山在河南信陽縣南與湖北應山縣接壤亦絶好之避暑勝地也 
　　有志往遊上列四地而感旅游手續繁瑣者不妨託上海銀行旅行部辦理便利實多 
　　（二）中産階級 
中産階級牽於生活問題雖不克如富人之自由然個人之幸福勿能屏却而不顧也瞬息之間溽暑將臨果以何法補救之乎曰有 
　　稍有智能之士各就本身所居之地集合鄰里先行提倡衛生事業務使里閭以内盡人皆知衛生之必要一切毒氛穢氣掃除務盡再就空隙之處搭蓋軒敞之凉棚閑暇之時凡里中人皆可就此休息披襟當風邀月迎凉彷彿避署小山莊也且多人會合之時或講小説或談故事以至音樂歌唱讀書看報皆足消署熱之煩擾而目前報紙材料之豐逾於往時足爲增進平民智識之用取以爲講演之資料益智與消遣兩俱有焉或曰此事辦理經費又將安出予實籌之已熟夫上海人士所住之處每里中年年莫不有打醮之舉苟有人出而提倡將彼無謂之費移辦此有益之事固綽然有餘也吾願滬人士亟起而運動之 
[國樂談屑]  
　　我國音樂溯源甚古宗廟祭祀必助以音樂而一般士大夫亦莫不視音樂爲清雅之事惜國人無進取性質對於樂器不事改良甚至昔日所有之樂器今日已不能保存之以致國樂之一落千丈及至歐化東漸西樂輸入國人乃趨之若鶩由是國樂漸歸無形淘汰之列除一二依此爲生之輩外餘均對於國樂不屑一顧噫音樂亦爲國粹之一種烏可任其受歐風美雨之摧殘而不事匡救深願我國志士而今而後對於國樂之樂器力事改良對於西樂亦須同時研究條陳得失取彼之長補我之短如是則國樂之復興權利之挽回可指日望矣 
　　墨子嘗有非樂之説謂音樂爲奢侈的樂此者徒足以曠時廢業此説殆屬謬見蓋音樂對於人類之精神予以莫大之愉快且對於個人之智慧德性亦有莫大之關係然則所得豈不足以償所失而有餘耶 
　　中國之樂器構造頗簡故價甚廉不若彼西樂器之動輙需數十金其所奏出之音調視諸西樂幽靜過之惟活潑則瞠乎其後秋夜之簫使善吹者奏之聆之殊令人悲慘不勝余性素柔往往爲之泣數行下其感人之深固不稍讓彼西樂中之凡啞林也 
　　不諳音樂者不喜音樂者其人感情必不富天資必不聰明此余敢斷言也 
　　閒中歲月以音樂自遣誠無上妙品與游覽名勝之地同爲人間樂事（黄道扶）社會寫眞 
[上海觀察雜談叙之]  
　　記者憶數載前王君一之曾章上海觀察談數十則以繼旅美觀察談後按日刊諸自由談對於上海之形形色色住民特性語多中肯一時閲者具認爲有價值之記載惜王君參贊赴歐汽笛一聲重洋遠涉而此作亦因之中輟不謂相隔數年滬上之風氣習憤變化轉移異於昔者奇夥申報爲便利上海居民起見有本埠增刊之設立意至善爰就管見所及拉雜書之俾資商榷或亦海上諸君子所樂聞者歟 
　　今先言上海之建築最巨者推匯豐銀行華麗雄偉堪稱一時獨步沿浦濱者有中國·麥加利·正金·臺灣·諸銀行怡和洋行房産·惠中旅館·字林報館等而交通銀行通濟隆諸屋向之視爲高爽精緻者今處二大之間反形渺乎其小居南京路旁者有先施永安之高聳對峙蘇州河畔有禮查飯店郵政總局之巍立在建築中者如海關及新新等公司方興未艾其他如旅館·洋行·公司·之以偉大名者更指不勝屈此近十年來上海商業之發達有以致之記者曾登海上最高之樓俯首下瞻通衢如甬道行人如螻蟻以望遠鏡遠測歇浦則微波起伏一望無極不可謂非洋洋大觀也旅館事業在上海有單獨記載之價值後當另詳之上海之建築旣如上述而園林勝緻之供人消遣者亦大有所在私家花園有愛儷新康等旅館有大華滄洲不幸綠蔭深處爲個人産業不供大衆欣賞大華滄洲舉止家闊僅供西人或豪富巨賈之盤旋稍可涉足者僅半淞徐園數處佈置因陋就簡滬人公餘稍暇得此慰情勝無西人公園規模宏大靶子路白渡橋二處俱足怡情悦心者而法國公園凡華人之衣西服女子繫裙者皆可入内靜安寺路霞飛路等處每有於住宅之旁自闢園林僱工灌植各遂所欲培種芳草則又當别論矣 
　　記者旣盛道上海之繁華今且述上海最忙碌之巿街最熱閙者莫過於南京路此人人皆知而南京路之最熱閙處尤莫過於浙江路轉角及四川路轉角二處浙江路南京路爲上海最中心地點南北車輛晝夜不絶四川路南京路爲上海商業之重心舉凡居住滬西及虹口之商人夥友供職公司洋行者莫不經是處故自上午時八起至下午六時許遥望南北事輛如演長蛇之陣蜿蜒不絶益以巨賈買賣之往來顯宦巨閥之顧盼更覺終日無寗刻記者曾於某日遇友立談於惠羅公司前瞬息同號之汽車凡三見蓋其自西而東復自東而西又自西而東一若不如此不足以顯其風頭之足者記者頗笑其風塵僕僕所爲何事於此亦可覘上海人之愛虚榮若命矣 
　　上海一隅女界之服裝日新月異爲全國之矯矢近日變遷之方向避趨重於歐美化今之女界能自出心裁創製新式者有三大派一女電影家此派乘時突起研究新裝不遺餘力以求銀幕上之美觀而電影之風本濫觴於美國西風東漸電影家耳濡目染惟西式是尚二女學界女學界日誦西書且大多數與西女教授多所接觸西洋風化自多摹仿三妓界妓界雖多頑固守舊者亦頗有學校識字之流置服之時中西合璧以顯其格外漂亮者至於普通家庭惟大衆之趨勢是從華人之崇尚歐風旣若如之盛而事有不可逆料者則西人之摹華俗幾具同樣之熱度觀於年來出口繡貨昨日本報開洛無線電話播送站由許君窺豹往請戲劇家歐陽予倩·周信芳（即麒麟童）·王靈珠·高百歲四君放送歌詞由下午五時半起至六點一刻六時以後本爲大陸報館傳送之時由本館特向情商故延長一刻鐘節目有周信芳王靈珠二君之投軍别窰原板一段歐陽予倩君之五花洞二六一段高百歲君之鬼斷家私二六一段最後復由周君歌寳蓮燈二簧原板一段第一台經理尤鴻卿公子尤文奎君亦到場照料周君信芳長於做工聆其歌者於其字眼聲調中可以想見其台上做工之淋漓盡致焉歐陽君腹有詩書其質彬彬嗓音響亮而又饒有書卷氣味亦近今花衫俊才也（中華照相館攝）（肯）之陡增最可異者革命以還前清官僚之禮服以及梨園中之破舊行頭華人棄之如敝屣彼方視爲奇貨廢物利用取其錦繡部分製舞衣錢囊之類以爲美觀蝤蠐粉頸間則備我華人前清所用之朝珠爲項鍊此數事者向爲銅臭撲鼻中人欲嘔頑固官僚之固有物不圖十數載之後乃得與清芬罄香碧眼黄髮之西方美人一親芳澤固亦物之有幸有不幸記者預測十年之後上海女界之服裝或將完全入於同化之結果矣 
 
 
 

Page 24

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *中華民國十四年五月三十日星期六（申報本埠增刊）舊曆乙丑閏四月初九日（六） 
[汽車新聞絅賢]  
[中華郵政局之汽車運輸]  
　　中華郵政局現今共有汽車三十七輛用作輸運出入之郵件此數中大半爲運貨汽車其餘爲小型汽車上海·北京·天津·漢口·奉天·均駛用之上海郵局所用者計十五輛茲列記如左 
International一九一八年式載重二噸運貨車六輛Rcpublic一九一八年式載重二噸同右一輛Ford一九二○年式載重一噸同右一輛Packard一九二一年式載重三噸同右一輛Werner載重二噸拖車一輛Citroen小汽車五匹馬力小汽車六輛以上各車貨車日夜駛行通年不息且載足重量車夫分三人更替每人服務八小時小汽車則每日駛行八小時車夫並不更替載貨重理平均三百磅 
　　上海郵局運輸主任爲德隆尼各夫（Dronnikoff）德君爲汽車工程師嘗著有關於汽車之書籍數種並發明自動機關多種又曾辦理汽車行數年在二年前始入郵局任職經驗豐富故於汽車運輸之措置極有秩序也 
　　上海郵政總局内之汽車貯藏處爲一大廣塲四周有水泥月台以作裝卸郵件在沿北蘇州路一面爲寛闊之出入口修車處則與貯藏處相毘連凡修理·銲接·油漆·製造車身皆在此處在此地入口道旁有鐵欄畫分之所則專爲加油及修理車輪車軸者再進爲貯油室其側有一長六英尺之車牀爲製造小機件之用修理工人計七名又有工人六名專司洗濯及加油等事各工人每自上午八時起至下午五時爲工作時間各車時加修繕保護甚周故不僅耐用且清潔美觀然修理費用並不甚大每月平均不出二百元也　　各車每日駛行途程甚長貨車每月平均約行一千二百英里小汽車因往返次數較多故每月平均行二千五百英里汽油之供給則在總局貯車處有一地窖可容汽油一千二百加侖每星期所用汽油約及一千加侖又各車均有電燈故在德君辦事室左近有一電池間專爲蓄電池充電之用且修理一切電池之損傷德君之任務不僅支配汽車凡郵差所乘之脚踏車亦歸彼管理計有二百七十二輛其存貯及修理皆在總局之地下室常須修理者爲車胎聞脚踏車胎平均可用八個云（丁祖澤） 
[美國汽車事業發達之確]  
　　證立凡本年三月間紐約某報有言美國汽車事業之發達不久將排除馬匹而全代之此説一出有人指其並無可靠之統計未足徴信其後遂有供職國家電氣事業之秦特爾（RaymountZindle）者發表其所得忠實之統計焉　　據美國調查户口處之記錄自一九○○年至一九二○年間通行全國各城巿馬匹確已改少一·七○六·○○○之數當一九○○年少際通行各城巿之馬數爲三·一八三·○○○云　　以紐約一城觀之馬匹之運用尤見鋭减一九一七年爲一○八·○三六匹至一九二五年祇五○·○○○匹而弱矣又據該城衛生處之報告謂至去年（一九二四）五月十五日止往來全巿之馬數已减至五○·○五三矣　　紐約如是其他各城亦復如是芝加哥公共事務處長史泊辣氏宣稱祇去年一年間·芝加哥各通衢馬匹之改少數爲二·二八八至現時所存在者實不過二二·八○○匹矣　　此種現象何由而來由於汽車事業之擴張不言可喻彼國某汽車週刊甚至有云（人類之用馬時代已經過去（老馬）對於我人之服役亦將於此告終不見彼遲緩之運行已不過現代各種事業之需求乎） 
[瑞士國汽車數最近之調]  
　　查洪洪水瑞士國汽車業之發達雖遠不如英美等國然以十年前較之則斐然增加多多矣茲據最近調查所得全境共有汽車三萬六千零八十輛之譜其最多處則爲穌利克Zurich之Cautoon計有五千五百九十二輛其次則爲琴納凡Gencua計有五千一百三十六輛平均約一百二十人有汽車一輛云 
[江北之長途汽車事業談]  
　　澤恩晚近江北長途汽車之發展幾有一日千里之勢大江以南以水陸交通之便利轉覺發達汽車儼若無可緩圖而江北之汽車事業反日致健全是亦汽車界之好消息也　　江北長途汽車其所以發展如是之速其原因有三第一即江北缺少鐵道除北部隴海及津浦兩路外猶無所補於大局也第二即道路之寛大不若江南之狹小稍加人工即可駛行汽車加之河流又少又省架橋之力矣且不特此也晚近汽車之潮流可以振蕩世界我國亦以旋渦之所趨從而發展汽車事業此即江北發展汽車之第三原因也　　江北長途汽車發展之原因旣如上述今且論其成績矣江北汽車發展之成績全在於汽車路之擴充最初在一九一六年即有盧殿虎等創辦瓜揚長途汽車自瓜州至揚州建築路道其問屢遭挫折卒於一九二二年終始完全築成及至今日已由揚州接至淮陰（即清江浦）再經漣水新安而終止於海州長凡四百六十里總計之爲江北長途汽車路自海州至淮陰曰海清路綫長凡二百四十里其間更分二路一自淮陰經漣水新安而至東海爲馬玉仁師長所經營一自淮陰經西壩灌雲而至海州爲白寳山師長所經營海州附近道路良好可以行駛各種汽車現海清路綫内已滿藏汽車矣自淮陰以至瓜州曰瓜清路綫長凡四百里除瓜揚間有汽車外餘則尚待發展耳　　江北長途汽車路外更有阜鹽路綫自阜寗至鹽城長凡一百里現已築成道路預備駛行矣如南路綫自如臯至南通長凡一百餘里爲大實業家張季直所經營江北發達之道路也　　今更進而求汽車路之中心點焉江北全區當推淮陰南通及海州三地淮陰地居中央是以易於發達現已有汽車路東通海州南通瓜州兩經宿遷以至徐州將來汽車事業之中心點也南通與四郊均有汽車路相通爲江北最良之道路異日與幹路相接則形勢當更重要矣海州爲隴海鐵道終點近則又發展汽車事業於其地北有海濰路綫經沂州而至濰縣西通淮陰他日更行發展則江北北部之中心舍此莫屬矣 
[法國沙漠汽車事業之成]  
　　功（續）龔駿譯法將校之探行當時法將Ninevelleo遂决以飛行自任自都哥爾脱至丁布葛多在此全距離内自起點至塔門拉先脱間每○·八八五五哩内必設無線電三處及格沙林貯藏所與修理等站而開始舉行冒險焉　　一九一九年十二月三十二輛汽車載六十三位官員自都哥爾脱出發車内載四十餘噸之用件加以無綫電及飛艇之助屢瀕艱阻然卒以明年二月一日安抵塔門拉先脱其結果能使Tonareg蠻族起敬至其損失之車輛僅十一分之二耳繼Ninevelle將軍者有Laperriue將軍然徒演成悲劇飛艇下落oFatherdeFoucauld將軍亦具有同等之結果　　嘗試之成功在一九二○年三月二七日此探行隊始抵塔門拉先脱至七月抵華格拉然已狼狽不堪矣矣所剩者僅破車三輛Laperrine將軍之尸棄諸極南所携之汽車駱駝及一切用物均付之瞠然於是向者以爲浩望者遂沉諸海底焉　　幸而MAndreCitroen一再探險用KegresseHinstinCaterpillarTractor汽車費十七日之時間終自都哥爾脱出發安抵丁布葛多　　開今後之路Citraen所駕之汽車逈非其他所比故其所經現已以其名名是路矣　　其第二次之嘗試自哥倫勃却（ColombBachar）至亞得拉（Adrar）此路名格蘭梯司（Gradis）汽車路蓋自格蘭梯司得名者也由是大沙漠中之汽車路均取道於是焉　　六輪汽車在一九二三年末法人Renault發明Ｒensult汽車此種汽車輪軸各自獨立能在沙阜錯石之地不受損害　　Renault所劃之法國線路自都齊爾（Tozeur）至哥都爾脱再接至華格拉及若勃（MZab）等地於是二百開羅密達之荒地遂一變而爲有用之境矣　　法國路線之成功頗稱順利在都哥爾脱與都齊爾間設有客車並擬自撒赫拉大沙漠全境通至尼日爾流域設一法國汽車路線數週以後而格蘭梯司路復有第二次之嘗試自哥倫勃却至巴里姆（Ｂourem）不五日而達目的地（未完） 
[汽車引擎加油之重要]  
　　蔚文汽車引擎之受損原因雖多而損於加油之不審愼實居多數蓋用劣質之油引擎固易損壞但所用油料與引擎之構造不合或加油而不適其當皆足以促引擎之壽命吾人試觀引擎各部有一相同之點即活動部份被一層稀薄之油膜以免接觸而損蝕如無此膜則金屬一經摩擦引擎立發異聲勢必損壞故欲使機件之不受損當先使其滑潤而不接觸下列四項尤爲重要　　（一）劣質油料易生炭質足以阻擎引擎之活動　　（二）當先考查引擎之形式以選擇相當之油料　　（三）駛行之前當察看油表倘所蓄之油在正當油綫之下應加入充分之油使其適當　　（四）凡軍使用之後應將汽油放洩以去污垢　　吾人對於引擎每多加意求精非常愼擇 
 
 
 

Page 25

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *中華民國十四年五月三十日星期六（申報而對於加油若引擎内部無何種困難發生則每多忽視此皆未知保護機件之正當法也昨承本埠光裕機器油行惠賜汽車之正當加油法一册内載種種加油之法異常精密至引擎困難之補救法與汽車用油一覽尤爲正確完備實爲汽車業上之一大創作故特表而出之俾欲保護引擎節省修理費者知所問津也 
[倫敦汽車界之女子履冰]  
　　倫敦愷萊女士HelenKelly善駛汽車於歐戰時曾駕車爲軍隊輸運前年七月乃募集資本創設一派萊脱Pirate公共汽車公司當即被選爲經理現在營業極稱發達實爲汽車界女子中之傑出者年祗二十六識才均贈以派萊脱女皇之嘉號亦足豪矣 
　　尚有米勒夫人MrsBarbara乃貴族龍司丹爵士Lonsdale之姪女從事汽車事業已達十八年之久交游極廣經驗亦富現受邦特街汽車陳列所之聘專事推廣營業成績殊佳故有汽車界交際花之稱云 
[美國西部汽車近聞篤]  
　　加省之汽油及汽車之收入美國西部之加省對於徴收汽油捐税及汽車執照費早經定有新章茲將其第一年之收入列成計算表但其中尚有一部分未曾收齊焉 
　　汽油税 
歸入省政府者六·○六三·○○○元歸入各州者六·○六三·○○○元共計一二·一二六·○○○元　　汽車執照費（一九二四年） 
歸入省政府者三·一○○·○○○元歸入各州者三·一○○·○○○元共計六·二○○·○○○元 
依該省定章收入欵項須用於道路上之發展及保護故去年用於改造省道者計五○○○○○○元用於修路及他種路政者計四○○○○○○元云 
西部汽車路之新計畫美國西部位太平洋之濱今有聨絡各重要城巿建築一汽車路以供商業運輸之便利全路之情形均合於行駛汽車之應用務使其毫無阻礙對於轉灣及橋樑等尤加注意汽車速度可開至每小時行五十哩或六十哩但至少亦須每小時行三十哩用費共約一二·○○○·○○○此誠汽車路之佳音也 
[南洋大學道路汽車工程]  
　　消息松喦 
南洋大學爲中國工程學府本有土木工程一科造就人才不少前因改組交通大學遂將該科遷至唐山大學邇來國内提倡築路之呼聲甚高而土木一科需才孔急全國道路建設協會因有函致該校恢復土木工程科之請該校現擬開辦道路工程專科以應社會需要一切辦法業已擬定日内即將呈請交通部批准第一班將於本年下學期起開辦實吾國道路建設方面之福音也 
　　該校機械科四年級第一學期向有汽車學一門教授汽車構造應用種種原理本學期循該級學生之請增設汽車駕駛實習即以該校原備之汽車一輛爲實習之用學生分組上課先在該校附近貝當路一帶練習駕駛調換速輪等法近在校内路上練習轉灣倒退等法云 
　　該校機械科四年級生裴元嗣君於去午暑假中編譯最新汽車學一書以增進國人之汽車智識爲主計分十六章都十餘萬字立意極爲簡明本吾人之起居常識而進述各機械構造这原理無論有無科學智識者皆易閲讀最適宜於一般工業學校長途汽車公司汽車行等之職員及學生若車主閲之於修理管理諸端亦可不致有被人欺蒙之弊裴君以近來汽車以福特式銷行最廣凡關於該式之特異處該書特詳書中附入圖樣照片表格甚多極爲清晰實用是書板權已爲商務印書館購法不日將由該館付印發行矣 
[美國汽車之銷數飛騰]  
　　谷雍 
美國全國汽車總商會報告云三月份共售出汽車及運貨車共三六二·三○五輛·獲利高出二月份百分之二十九故三月份爲今年汽車銷數之最巨者也又得外國各地之報告謂外國之銷數已達一空前絶後之巨數矣蓋先前三個月中所輸出之汽車其數遠過於一九二四年之先前三個月矣 
　　美國製造汽車於冬季時羣漸保守其基礎此計之結果乃數月後使經理者操巨大之資本及得暢快之銷數矣然一般普通之趨向則俱喜購篷車而入夏時普通車又將大增銷數矣且所售出之運貨車其所獲之利高出去年尤大堪注意也其一部份之貨車已用於鐵路蓋有輔助旅客輸運之職也 
　　因汽車銷數日增其所獲之利是亦日增故美人將於勃羅率爾斯（Brussels）地方舉行一萬國汽車總商會大會以討論關於汽車之種種故歐洲汽車聨合會將召集著名人物如約翰威爾斯（JohoN·Willys）羅却别林（RoyDcBbaplin）及喬琪番受（GecrgeFFauer）等先開一特别會議而此數人亦即將代表全國汽車總商會出席者也 
　　萬國汽車總商會大會之所邀請者有喜爾靜克（Helsinzki）之奮南許汽車商人聨合會（FihnishAutomobileDealersAssociation）柏林（Berlin）之德國汽車商人聨合會（GermanAutomobileDealeisAssociation）凡恩南（Veinna）之奥國汽車製造家聨合會（AustrlanAutomobleManufacturersAssociation可賓海琴（Copenhagen）之丹麥汽車聨合會（DanianMotoristsAssociation）及蒲特派斯脱（Budapest）之匈牙利汽車聨合會（ＨungarianAutomobileAssociaton）等云云 
[中國各埠汽車之調查高祖英]  
　　中國通商各埠及租界等處之汽車數輛年來有增無减蓋自一九二○年中華道路協會提倡築路運動後或由兵工築路或由公司役資築路通行長途汽車故汽車路線亦增加不少即就上海一隅而言新建之路有通至吳淞·閔行·瀏河·等地者·築路運動·實爲增加汽車數輛之原動力也爰將國内汽車數輛别類列表如下 
機械脚踏車２１３５２３９２３３２０３６６９３９３３０１４４１０４３１１２６運輸車及長途汽車９１２５６４２７８１０１１９１１５８１０１５２１３５５５８１１４９９１１４０客車３６８２８８２９９２２１５２９１２２１４３４２７１５１０５１０２５２１００１２４８４０９４７５０６３１８８１８５１０地名車輛種類厦門安東廣東長春長沙芝罘鎭江大連福州杭州漢口哈爾濱香港張家口庫倫奉天南京南通州牛莊北京上海天津濟南青島雲南總計 
 
 
 

Page 26

 
 
1;第一萬八千七百六十六號;中華民國十四年 西曆一千九百二十五年五月三十號
星期六 * *中華民國十四年五月三十日星期六（申報本埠增刊）舊曆乙丑閏四月初九日（八） 
[海外譯聞邸天雁]  
　　新涇蘭有以軌道懸空以汽車行駛其上然危險殊甚今春有冒險家墨若與葛立蓋二人駕汽車自極點而下速率至快不料過於迅速車遂出軌墨若被仆而亡葛立蓋幸在前面得以未罹此禍云近據美國商務部報告現今歐洲採用小式汽車銷路甚旺出品不能供給需要遂由各廠主令加工日夜製造以應出品英國亦需用美國之汽車分銷處獲利約有九扣或獲五十磅二十五磅十五磅不等年來英國進口汽車之銀當在一萬萬磅之數 
　　美國近發現有廣告汽車車長於貨一倍頗足以引起當地人之注意·曾有某影戲院映第一國家影片公司之出品TheLostWorld一片足以號招觀客更有在該片中飾角之蒙泰那立在車傍車名（黄色斯）Wampaso車上有一似魚之大骨骼云 
[汽車遊歐記黄道扶]  
　　伊利諾之愛米爾勞却（EmilLocher）夫婦二人前曾往歐洲作一十五萬哩之汽車旅行近已返美 
　　此次余等（愛氏自稱下倣此）之旅行甚覺滿意在歐共住四月余等所駕者爲裘惠得旅行車同行者除余夫婦二人外尚有五人途中並未遇何種不便惟對於國之重稅殊不能令人滿意綜計在德所付之税已達一千五百元　　駛經阿爾伯（Alps）山時頗多危險惟以裘惠得車之堅固尚能處處化險爲夷余等每至一處則圍觀者至少數十人車中機器毫無損壞此余不得不讚裘惠得車製造之完美也 
[改良道路與各方面之關]  
　　係影 
　　偶閲五月份道路雜誌HighwayMagazine見改良道路與各方面之利益甚大爰節譯之以爲我國促進道路事業之借鏡焉　　 
　　（一）與病家之關係寗歇根省之第脱勞城有著名畫師白賚克者M·L·Bracker近繪一畫頗與道路改良問題有所發揮上繪一不良之道路經風雨打擊後路面高底不平致汽車行於其上時顚撲不前下繪一精緻之居室一病者方呻吟於牀第之間而病者之母復頻頻回顧案頭之鐘似深呀醫生之不按時而至者及至病者已氣急甚不久即與世長逝初未悉其致命之由乃因車遲之故而車之所以遲遲我行者則因上圖所標之不良道路使之也此畫刊行後負改良道路之責者莫不奮起蓋此事不僅爲實業謀發展抑亦與病家一絶大之保障也 
　　（二）與旅行之關係吾人營營終日本非衛生所宜於是有旅行之舉焉每當春光明媚之際美國各省之優美道路中滿駐旅行家之汽車絡繹於途若亞利江省Oregon有一路兩旁遍植高可二丈許之修竹清雅異常旅客游行是處精神爲之一爽雖云物質天然要亦賴良好之道路爲之點綴焉 
　　（三）與行人之關係旅行之利益旣如上述乃更推論之而爲行人謀福利苟道路凹凸不平者則行人有畏懼之心躑躅不前爲農工者早出晚歸有步行至十餘里者則若能以卑劣之道路易以平坦則彼輩精神上所感受之愉快爲何如故欲謀公衆福利者當以改良道路爲唯一要義云 
　　（四）與警署之關係道路與警署自表面觀之似風馬牛不相及但一旦社會中有盜刦等案發生時警署即可驅車追襲之苟道路不平難免爲匪徒乘隙逸去而所駕之汽車或有傾翻之虞也（蓋警署所出發之汽車其速率必快稍一不愼而誤鐲障礙物則其勢必傾覆無疑） 
[英美之特别汽車學富五車者]  
　　現英國有一種特别汽車爲一電影商人所裝其車箱之價約英金二千磅其中有睡室·冰箱廚屋·電燈·自來水·照像處等興旅館無異故旅行極爲方便 
　　美國米歇干省有計洛格者著名之食物製造商也現創一特别汽車車中可飲食起居如一家屋此車用運貨車之車架而於車架上裝設車身車長二十七英尺一切應用器具皆備無論日夜胥可作遠游其佈置有牀有桌椅有爐竈有冷藏機甚至無線電話亦備之並有搭篷帳之具以便露宿故旅行更爲方便 
　　以上所述英美兩國創造特别汽車旅行者皆樂坐之所以英美之汽車已極爲發達然物質文明以科學爲轉移科學日加研究思想愈臻精奇丁此商戰甚烈交通務求便利之時尚望富有工業學識人才對於汽車之製造加以研究改良則將來之利益有不可以言喻者矣 
[歐洲盛行小汽車丁祖澤]  
　　據外國新聞通訊社消息歐洲現在盛行小汽車故英國小汽車廠日夜加工製造車胎廠亦增加出品其故因此式汽車之行駛費與油費均甚省云 
[兩種汽車之暢銷]  
　　奥佛來與惠列斯那曉兩種汽車·爲美國所盛行者近亦暢銷我國初係中央汽車公司經售現由馬迪汽車公司經理最近由澳后號運到奥佛來四部篷轎俱全均一九二五年式構造裝璜益視前爲佳最小價格爲一千四百五十兩聞於兩星期中當有二十二部陸續運申至惠列斯那曉價較略昻爲美國最上等汽車之一聞十五天内將再有十部到申 
[英國汽車數大增丁祖澤]  
　　近來英國汽車與機器脚踏車之數量大增社會上一般中等人士幾皆購置其原因爲汽車商售貨甚遷就大槪利用分期付欵之結果是以考察一般置車之人百分之九十爲分期交欵者凡一次躉付之交易殊不多覩也譬如一人備欵五十鎊左右即可購一汽車不足之欵數則分一年付清每月僅付十餘鎊至二十鎊耳若購一機器脚踏車則付欵尤易先付十餘鎊餘數亦儘一年繳清每月祇須付數鎊故青年人入欵較少者亦有此購置能力也 
[汽油船與火車比賽]  
　　汽油船勝 
　　本月二十五日自紐約至亞班萊Albany地方間特别快車與摩托汽油船比賽汽油船沿黑貞河HudsonRiver上駛速率異常之快卒以二小時三刻鐘完畢其行程較火車快二十五分鐘一時沿黑貞河兩岸參觀者人山人海 
[美國汽車珍聞陳養齡]  
　　一九二四年中美國所製造之汽車與貨車共有三·六五○·○○○輛其中三·二八○·○○○輛爲汽車三七·○○○輛爲　車 
　　以此數較之一九二三年之産額·則减少百分之十然若較之一九二二以上諸年則又已增加百分之三十八 
　　於此總數中狹窄汽車佔其百分之三十計有一·三○○·○○○輛 
　　全年所産之汽車與貨車其總售得之資爲二·二七九·○九六·○○○圓 
　　一九二四年汽車零售之平均價目爲八一四圓 
　　又一九二四年中美國運貨汽車公司所雇職員共有三·一○五·○○○人 
　　美國註册之汽車與貨車以現在計之大約有一七·○○○·○○○輛 
　　全世界上註册之自動運貨車共有一九·五○○·○○○輛 
　　全世界上汽車美國佔有百分之八十七美國已經改良之大道計達四五五·○○○里而所有大道之總教則爲二·九四一·二九四里 
　　美國汽車工業所用橡皮·竟估去世界橡皮總數百分之七十 
　　一九二四年中美國運貨汽車共用去六·○二九·○○○·○○○加倫之搿士林美國所造之自動手車出口者佔其百分之十 
　　一九二四年中美國出口之汽車與貨車共達三八○·○○○輛價值二六五·○○○·○○○圓較一九二三以前諸年增加百分之十五 
　　據美國政府商務部統計册所載去年（一九二四）十一月中美國共造客車與自動運貨車二二二·一二七輛而一九二三年十一月中則造車三一三·○二四輛又十月中造車二八九·三七○輛 
　　美國汽車商與貨車商其有五○·五一二人公共汽車行五九九八九處修理店六七·八二八爿又汽車需要物品店六四　二三三爿 
　　客車出數爲一九五·二七九輛較十月産額二五七·九一五輛計少六二·六三六輛 
　　貨車出數總計二六·八四八輛·十月中則造三一·四五五輛 
　　歐洲各大國所有總共汽車據最近調查所得其爲美國所産者以百分數計之則如下表 
法國５·６％英國５４·５％意國７４·４％德國６·３％比國５１·３％奥國１２·８％葡萄牙６６％西班牙７１·２％丹麥９２·５％瑙渭９７·２％浦蘭６８·４％瑞典９５·７％瑞士１９·１％荷蘭８２·２％CzechoSloviaka９％ 
自此表觀之德與CzecboSloviaka兩國在此後二年中其百分數將有極大之增加 
　　法國於一九二四年中自動車有一○七·○○○輛美國同時則有五六九·○四五輛而十年之後美國共計約有一七·○○○·○○○輛法國則幾達五百兆以兩國大小論之則法國之進步殊足驚異法國人民於一九·八年中投資一·○○○·○○○佛郎一九一四年中一二三·○○○·○○○·又一九二四年中則及一千兆（一·○○○·○○○·○○○）矣 
　　美國於去年築成六千里之特殊大道又三千里之城巿街衢 
　　五○○·○○○元之汽車比賽道路現擬於羅勒兒地方（Laurel）興工築造該路介在培爾滴馬亞Baltimore與華盛頓之間其第一次比賽將於六月四號舉行云 
 
 
