# 1901 - 171 - 4910193

 

Page 1

 
 
[古今圖書集成减價] [  圖書集成局謹啓]  
　　本局新印古今圖書集成一書除股印之外多印之書歷經售出現已所餘無多本局因急欲結帳擬將所餘之書减價出售每部計九八規元二百兩是書間有誤釘處刻已查準補釘完全賜顧者請至申報館帳房交易再前所出股票尚有數股未經將書取去者亦請從速找銀取書幸勿再遲特此布聞 
[四續劉張兩制軍遵旨謹擬采用西法第三摺]  
　　一定礦律路律商律交涉刑律中國礦産富饒藴蓄而未開鐵路權利兼擅遲疑而未辦二事久爲外人垂涎近數年來各國紛紛集股來華知我於此等事尚未定章外國情形未能盡悉乘機愚我攘利侵權或藉開礦而攬及鐵路成因鐵路而涉及開礦此國於此省倖得利益彼國即於彼省援照均沾動輒號稱某國公司漫指數省地方爲其界限低知豫先寛指地叚不知何年方能興辦近年去於雲貴德於山東英意於晉豫早有合同章程紛歧恐未必盡能妥善此次和議成後各國公司更必接踵而來各省利權將爲盡奪中國無從自振矣且此後内地各處礦務鐵路洋人無處不有不受地方官約束任意欺壓平民地方官只有保護彈壓之勞養兵緝捕之費無利益之沾無抵制之術一旦百姓不堪欺陵或滋事端又將株連多人賠償巨欵爲害何可勝言此必須訪聘著名律師采取各國辦法秉公妥訂礦路畫一章程無論已經允開允修之礦路未經議開議修之礦路統行核定務使界地有限資本月據興辦有期國家應享權利有著地方彈壓保護有資華洋商人一律均沾洋人有範圍則稍知歛戢平民免欺侮則漸泯猜嫌至滋生事端公司受累亦須分别有因無因辦犯賠償豫定限制庶中國自然之大利不至爲中國無窮之大害尤今日之急務也再互巿以來大宗生意全係洋商華商不過坐賈零販推原其故蓋由中外懋遷機器製造均非一二人之財力所能所有洋行皆勢力雄厚集千百家而爲公司者歐美商律最爲詳明其國家又多方護持是以商務日興中國素輕商賈不講商律於是巿井之徒苟圖私利彼此相欺巧者虧逃拙者受累以故視集股爲畏途遂不能與洋商爭衡况凡遇商務訟案華欠洋商則領事任意要索洋欠華商則領事每多偏袒於是華商或附洋行股分略分餘处或雇無賴流氓爲護符假冒洋行若再不急加維持勢必至華商盡爲洋商之役而後已必中國定有商律則華商有恃無恐販運之大公司可成製造之大工廠可設假冐之洋行可杜華商情形較熟工價較輕費用較省十年以後華商即可自立駸駸乎並可與洋商　角矣且徽收印花稅其公司工廠行棧掛號等費皆係與商律相輔而行之事必有商律方能興辦故又不可不急行纊定也至刑律中外迥異猝難改定然交涉之案華民西人所辦之罪輕重不同審訊之法亦多偏重除重大敎案新約已有專條無從更定外此外尚有交涉雜案及教案尚未釀大事者亦宜酌定一交涉刑律令民心稍平後患稍减則亦不無小補擬請由總署電致各國駐使訪求各國著名律師每大國一名來華充當該衙門編纂律法教習博采各國礦務律鐵路律商務律刑律諸書爲中國編纂簡明礦律路律商律交涉刑律若干條分别綱目限一年内纂成由該衙門大臣斟酌妥善請旨核定照會各國頒行天下一體遵守惟所有各國律師必須確係律學著名曾辦大事之人不妨優給薪水庶各國聞名敬服知中國礦路商各律及交涉刑律係其訂定不致爭執妄駁方爲有益此項教習其合同内須議定歸礦路商務大臣節制並隨事與該衙門提調商辦一面於該衙門内設立礦律路律商律交涉刑律等學堂選職官及進士舉貢充當學生纂律時帮同繙譯繕寫纂成後隨同各該教習再行講習律法學習審判一兩年後四律旣定各省凡有關涉開礦山修鐵路以及公司工廠華洋錢倩之事及其他交涉雜案悉按所定新律審斷兩造如有不服止可上控京城礦路商務衙門或在京審斷或卽派編纂律法教習前往該省會同關道審斷一經京署及律法教習復審卽爲定讞再無翻異京城學生畢業并須隨同洋員學習審判此等案件學成後卽派往各口充審判官隨時添選學生接續學習以期多儲人才取用不竭各洋教習旣爲我編纂四項新律兼能教受學生卽可長留在京以備諮訪而資教授果能及早定此四律非特興利之先資實爲防害之要著矣一用銀圓銀圓之利有三平色畫一出納分明吏胥不能舞弊勒索官民不致貼補受累一也商賈交易簡捷撫欺駔儈無權旣益於行旅亦便於匯兌二也官欵收發全用銀圓以大圓爲母小圓爲子相輔而行工火局用外尚有盈餘三也惟官發之欵若係采辦官發製造工料等事商民物價工價必然暗加其中且出納皆以大圓爲主小圓不能過多然鑄數發數旣多盈餘亦尚不少此爲整齊銀幣之善政尚不在有無盈餘也惟有最要兩義或謂中國用銀皆以兩計各國洋銀皆係七錢二分宜每圓改爲一兩方爲整齊敵用此論未嘗無見特是錢幣之制櫂量之法必先有雄厚之力乃能操轉移之權中國財窘商弱不能自爲風氣以後尤甚若銀圓輕重恰與洋銀相同尚可依傍洋銀而行設改爲一兩與洋銀數目叅差恐沿江沿海洋行不肯行用商埠不行内地必阻故仍須鑄七錢二分者方有暢行之益或又謂官收則按庫平庫色補足官發則以銀圓當紋銀計算不必補水部庫可歲得鉅欵此則萬萬不可出納必須一律商民方能流通蓋交官之欵自必指定專收中國龍紋銀圓然則收欵所進之龍圓仍是官局發出之原物必官先發一萬然後民間有交官之一萬是官欵發出時已先將此一萬之盈餘扣收在庫矣果能收發一律則商民信用不疑散布天下或辦貨或積存周轉不已大率皆在民間豈能將每年發出之數全以繳納官欵還之於庫乎若出納不一則民間亦以九成視之其勢斷斷不能通行且爲英國麥西哥日本諸國銀圓所軋必致從而壓價每圓尚不及九成之實數華商自行壓價何論洋商商埠旣須折算民間安肯收用壅滯虧折其損多矣尚何盈餘之有乎昔咸豐年間嘗行鈔票矣徒以計臣不知理財之大道不考宋人交子會子之用法不籌票本其意但欲出空紙以換實銀於是出納兩歧發欵搭成多收欵搭成少或收欵全不准搭或發欵全用鈔票戸部旣不視爲實銀民間亦遂視爲虚器數年之後壅廢不行鈔票一百值銀二兩此乃前車之鑒萬不宜以此自阻銀圓之銷路也此摺仍未畢容俟排日錄登 
[硃筆恭錄]  
　　大理寺奏留漢寺丞學習三年期滿奏請留寺一摺滿奏請留寺一摺五月二十四日奉硃筆圈出孫錫三任光裕朱文炳著准其留寺欽此欽天監奏補漢靈臺郎等缺六月初三日奉硃批漢靈臺郎員缺著陳壽山補授漢監候員缺著杜塏補授漢博士員缺著張萬茂補授滿洲博士二缺著維善慶喜補授欽此吏部人奏簡放禮科滿給事中一缺六月初十日奉硃筆圈出賡颺補授欽此吏部奏詹事府右中允吳郁生應否仍留學政之任一摺奉 
 
 

Page 2

 
 
硃批著仍留學政之任欽此吏部奏簡放禮科漢給事中一摺六月二十日奉硃筆圈出張兆蘭欽此吏部奏簡放漢御史三缺奉硃筆圈出吳保齡左紹佐王誠羲欽此 
[本館接奉電音]  
　　昨日午後西安行在飛電傳來上諭二道謹敬譯登○七月十九日行在内閣抄奉上諭都察院左副都御史著張仁黼補授所遺順天府府尹著陳璧補授欽此同日奉上諭凉州副都統明惠因病奏請開缺一摺明惠著准其開缺欽此 
[和議畫諾]  
　　昨承駐京友人飛函相告云和議草約已於本月初二日經各國使臣畫諾隨由西安行在軍機處專電至京令兩全權大臣訂期十二日一律簽押以便施行 
[點派章京]  
　　京師友人來函云外務部章京顧康民部郎經出使日本大臣那琴軒星使調充頭等叅贊官遺缺由慶親王點派帮辦章京陳夢陶部郎爲之庖代業已擇吉履新矣 
[頒發護照]  
　　京師友人來函云直隸藩憲周玉山方伯督同屬員擬刊發護照招令各匪投誠兹已釐定格式大略謂爲頒發護照事今准某縣某村人某某年若干歲情甘悔罪交械投誠回家復業永不爲匪保人某某合行給照收執 
[解散匪人]  
　　聞之京師官塲中人云直隸祁州知州曹直牧景　辦理土匪投誠事宜甚爲得力計祁州一帶土匪多至數千人業已妥爲安置定章爲首之匪准繳械隨營効力其脅從者或願投營或願回家均聽其便連日收得快槍千餘枝快砲四尊後門擡槍二百餘枝直牧遂於本月初八日由望都縣乘火車赴省垣趨詣藩轅面陳一切 
[兵船又減]  
　　天津直報云七月十四日駐泊大沽口内外之各國兵艦運船减至二十五艘其中英國七艘美國一艘德國五艘法國四艘俄國二艘日本國四艘義國二艘 
[保陽患水]  
　　保定友人來函云近日直隸省城霪雨連綿山洪曩發以致南關外天水橋及東關外一帶汪洋一片行人均乘筏往來大約左近各村皆已化爲澤國矣 
[口外患雹]  
　　京師友人來函云七月初八九等日張家口及懷來縣保安州一帶數百里内冰雹爲災大者如桃小者如李田中禾稼被毁靡遣且有擊傷人畜損壞屋宇情事日内天氣嚴寒無異三冬時節亦歷來所罕逢者也 
[請行采票]  
　　武昌訪事人云自北省拳匪肇禍順直一帶疉遭兵燹民情困苦異常議和全權大臣李傳相奏請開辦善後振捐并檄委某太守來鄂勸辦事經數月各捐戸未能踴躍輸將近有某巨商者具禀太守擬仿照江南籌振采票之法在鄂中創設順直振捐彩票每月報効銀若干太守允之刻已具禀傳相請示遵行尚未知傳相若何批示也 
[三誌僞官敗露事]  
　　僞官敗露前已兩志報端昨得武昌訪事人手書云湖南人曾某冐稱山西候補道僞繕端午橋中丞手書至糧道署騙銀旋復詣武昌府署拜會府尊余堯衢太守窺出破綻禀請中丞辦理曾遂伺隙脫逃中丞以此案情節甚重務須澈底根求特於日前面諭夏口廳同知張堯臣司馬江夏縣陳介庵大令漢陽縣馮小琴大令會同嚴緝旣而司馬以漢口茶商某甲素與曾往來親密因卽逮案訊鞫甲供稱與曾誼屬同鄕平日雖與往還實不知其有冒充職官情事司馬恐所供不實暫行收押翼房日求湘人之在武漢經商者以甲實非匪黨擬聯名禀請保釋回家未知能邀允准否也 
[飭勘水災]  
　　武昌訪事人云本年江流盛漲沿江一帶皆被水災湖北黄州府屬黄梅縣受災尤重闔縣七十餘村悉成澤國嗷鴻徧野慘不忍聞縣主任季山大令據實通禀各憲轅請卽撥欵振恤現已由藩憲瞿賡甫方伯禀商張香濤制軍端午橋中丞札委大挑知縣王大令如松馳往查勘矣 
[批示報災]  
　　南昌訪事人云近日江西各屬備文呈報水災者計南昌新建豐城進賢新喻峽江東鄕星子建昌德安十縣大抵皆生民塗炭庚癸頻乎藩司張筱船方伯除分别發給榖米以資振撫外隨復剴切批示大致謂查省垣本年五月間猝被水災前據具呈到司業經批府飭縣確切查勘禀候核辦並設局平糶開辦粥振各在案該處是否亦在被水之列據呈前情仰南昌府轉飭南昌縣查照前後批飭事理迅速親詣履勘禀覆察奪現在節氣尚早猶可及時種植如有積水未消之處務卽赶緊飭令設法疏消補種以期一律有秋事關民瘼毋稍違延切切此繳 
[閩海壽聲]  
　　福州訪事人云上月十八日午後天色晦暝雲翳滃然至夜間八九點鐘時風聲怒號幾欲摇山撼嶽習日午後飛廉氏始歛威而退雖閱時未久然禾稻已大受損傷居民受虧殊不淺也○連江縣屬浦口卿人滕某于去臘娶妻陳氏琴躭瑟好伉儷頗諸前月滕往某處貿易中途染病而歸陳氏親侍湯藥竭盡心力祗以病入膏盲延至五月二十六日溘然而逝陳氏痛不欲生翌日竟投繯以殉嗚呼烈哉○上月某日福州楊橋頭官河中忽有一犬泅水而過路人見之羣集河棚上閒觀一霎時多至數十人正在鷺翹鶴企之餘𥒐然一聲棚遽坍塌諸人不及趨避紛紛墮入河中其强有力者幸得誕登彼岸尚有四五人竟與波臣爲伍中一女子年甫及笄慘遭不測誠无妄之災也○福州人陳枚西席先人餘蔭擁資頗富去年就東街新管廣厦美輪美奐氣象崇宏嗣又在後街開設瑞康典鋪在南臺開設謙豫錢鋪百萬一黄標千萬一紫標金穴銅山固不虞涸渴矣顧陳舉動豪奢柳巷花街盡情揮霍不二年虧空至數萬金現在錢鋪業已倒閉除貲本化爲烏有外尚虧欠各錢莊三四萬金經人控由日本領事官照請閩縣追究縣主某大令飭差將陳宅標封備抵一面提案訊明限期措繳 
[晴川雲樹]  
　　漢口訪事友人云丁憂漢陽府施鶴笙太守自扶柩回川後卽部署一切遁入空門其果塵心已死耶抑有所激而爲此耶非外人所得而知已○有吳四九者大軍山周姓槍案内正犯也匿跡陽邏被夏口廳署捕役王順偵知前往拿獲押解來漢禀請廳尊陳少石司馬核辦○漢口開辦鋪捐每月約收錢八千千文○由漢口大智門外至喬口止向有子堤一道備將來襄樊鐵路之需數日前横流猝至堤身潰决數叚雖培修尚易爲力然所耗恐已不貲矣○客有自咸寧來漢者述及鄰邑蒲圻崇陽通山通城等處俱被水災惟咸寧獨慶安瀾所産之麻價甚昻貴每擔需錢九千數百文之譜○湘人王某向操公輸子業年逾而立甫賦桃夭其婦某氏二八年華頗有姿首同業劉某見而豔之肆意諧謔婦心滋不悅邀其兄某甲至責劉無禮致相憤爭劉因羞成怒拔刀相向甲見勢不妙飛步奔逃劉躡迹追之敵城守營某哨弁督勇出巡將劉拘獲訊明原委以其白畫持刀形同無賴立飭送縣究懲○黄陂人周某素業居衣鏤月裁雲生涯不惡其妻某氏深明大義倡隨之樂如鼓瑟琴鄰里皆稱其賢淑近日周感受暑熱纒綿牀蓐將及兼旬一息奄奄勢已垂殆氏料量　藥昕夕無倦容深恐良人設有不虞終身將何依賴遂於每日黎明時在門外焚香籲天願以身代鄰人目擊其事者無不嘖嘖稱羡邇聞周已病體全愈操作如常意者賢婦一念眞誠果能使蒼穹感格乎 
[肩拍洪崖]  
　　南昌訪事友人云江西撫憲李勉林中丞以省垣大水之後溝道壅塞不通穢氣薰烝易滋疫癘特札飭候補道涂觀察椿年督同洪少尉家衍何叅軍家謨一一爲之修濬亦善政也○距萬載縣城四十里之羅陂頭有一石橋長約二三十丈飛虹𠀕水頗便行人下有 
 
 

Page 3

 
 
涵洞五蓋以便舟楫往來也本年五月洪水爲災衝毁二洞地方官雇工勘估約需修費五六千金而近年水旱頻仍人民蓋藏已竭不得已擬禀請各大憲籌撥千金俾得以工代振不敷之處仍由紳民勉力集捐○五月初旬風雨交作自江西省城逹九江之電錢摧毁無遺迄今兩月餘尚未能興工修復凡來自京陜及長江埠各電信均暫由九江封寄省垣雇人轉遞○去夏北省拳匪肇亂大憲特派威武四營北上會剿秋仲時節始抵清江旋因聯軍入京乘輿西幸遂暫赴汴省擇地安管邇者和議已成大憲下令裁撤本月某日由陳叅軍懋功將軍裝旗幟解回省垣繳存局庫營哨各弁有回籍者有來省者不知大憲將何以處之○江西各屬辦理籌餉實官捐大縣派銀三萬兩中縣二萬兩小縣一萬兩自去冬以迄目前迭經上憲嚴札飭催並飭委員偕紳耆剴切曉諭無如贛省歷年水旱頻仍相彼小民困苦已極雖諄諄勸導依然觀望不前各委員計無所施爰議定章程自七月初四日起先向店鋪收捐計上戸捐銀六十兩中戸四十兩下戸二十兩各鋪主知難違抗一律照輸惟有下戸四家投局訴稱成本不多萬難遵照委員紳士謂其有意抗阻送縣請追各店鋪羣抱不平次晨相率罷巿適前署南昌縣現署廬陵縣江雲卿明府因公在省親往各鋪勸導並允四家免捐各鋪始如常貿易○宜春縣倉董虧短積榖侵蝕平糶餘資以致被人訐控臬憲柯遜菴廉訪遴委馬鏡秋明府馳往會同縣主某大令提訊三次諭令將所短之榖六百餘石如數買補不得短少分毫至平糶餘資有無侵蝕飭卽繳呈帳籍以便句稽倉董堅不遵依因卽押候追繳 
[九派江聲]  
　　九江訪事人云新任江西饒州府齊子佩太守赴省禀見上峯事畢卽於本月十一日挈眷乘鴻順小輪船前赴任所○代理江防同知郭子秩司馬現屆瓜期藩憲張筱船方伯委蓮花廳同知唐小寅司馬署理已於本月初十日抵潯矣○富池口釐局委員楊司馬目擊洪水爲災民情困苦捐廉購米百餘石在吳王廟分别散振殆亦好行其德者歟○五月某日蛟水爲災建昌縣署適當其衝頽然倒塌城垣亦一律衝毁縣主周明府幾及于難雖幸經人援救然宦囊已蕩焉無存矣 
[康山秋眺]  
　　揚州訪事人云邇日郡城保甲總辦章觀察巡查各處見新舊城街衢條石類皆欹側不齊每逢陰雨之天行人最易傾跌推原其故多由小車磕壓所致此項車夫大都來自徐海各屬日增月盛人數旣衆良莠不齊安知無作奸犯科及窩匪情事爰飭保甲總巡及江甘兩縣會議章程十五條就其中遴選樸實誠篤者一二人充當頭目編列字號格印腰片給發各車夫以免散漫無稽章程中最要者不准深夜露宿街心不准於城内裝載笨重貨物以免壓損街道如違定行嚴辦詎章某日竟有某車夫滿載貨物而來坊保攔阻不聽遂交保甲巡勇帶回旣而又拘獲滿載磚石之車夫一名局員向之研訊分别笞責將車鋸毁追回腰牌然後取保釋去○當兩淮鹽務全盛時修葺名區勝蹟梵宇琳宫以及各項善舉類皆踴躍樂輸厥後鹺務日疲各欵遂因之减少今更異常支絀此等欵項籌措維艱某日南門外蓮性寺僧西瀛至淮南總局禀稱上月二十九日疾風暴雨寳塔基及四圍石闌俱被擊毁乞臨勘騐撥欵興修等情局員派差查勘屬實據情轉詳運憲旋奉程雨亭都轉批云蓮性寺塔基被雷擊毁應由該僧自行募修現在各項正在裁减之時無可矜全日來局員已照錄牌示矣 
[上海官塲紀事]  
　　昨日法界讞員杜枝園大令因有要公命駕至南巿馬路工程局投剌總辦翁子文太守延入内廳互談良久而出○昨日清道局委員章喆卿明府親往各叚巡防局投剌繼復至馬路工程局總辦翁子文太守飭家丁擋駕○昨日本邑小東門稽查委員胡錫堂二尹及新委稽查清道事宜之郭二尹曾和先後命駕至馬路工程局投剌總辦翁子文太守均飭丁擋駕○昨日江蘇糧儲道羅少耕觀察命駕至二十三七鋪巡防局投剌旣而折至馬路工程局拜會總辦翁子文太守太守飭家丁擋駕蓋謙不敢當也○昨日上海縣學教諭邱贊思廣文命駕至縣署拜會縣主汪瑶庭大令大令適有要公飭丁擋駕○前日前奉派辦理北洋軍械總局工部屯田司員外世襲三等男爵程竟卿部郎因公到滬昨午命駕至道轅拜會蘇松太兵備道袁海觀觀察觀察延入花廳寒暄數語而别○湖北採辦委員武從超明府及某省候宝直隸州知州童直剌大疇均於昨日蒞滬趨詣道轅禀見道憲袁觀察○江蘇候補知府查掄先太守由杭州來滬昨日趨赴道轅晉謁道憲袁觀察○委辦新關查騐洋藥洋貨之梁廣淞别駕涓吉昨日到差旋赴道轅禀見道憲袁觀察○吳淞釐捐局員江蘇候補知縣周椿圃明府於昨日命駕至滬趨能道轅禀謁道憲袁觀察 
[監司勘局]  
　　本邑南巿馬路工程局總辦翁子文太守以局屋過千狹隘一切辦公人役實不能容因繪圖貼說申請蘇松太兵備道袁海觀觀察撥欵擴充昨日午後觀察乘馬車蒞局捕頭王經年督率印捕數名戎服佩刀恭申迎迓旋由太守肅入内廳將圖呈閱觀察隨親歷各處勘視一周然後命駕而返 
[法兵抵滬]  
　　前日午後二點鐘時武昌輪船由天津抵埠載到法兵二百餘名旣登岸卽由管帶官督同至八仙橋迤西新租界内顧家宅兵營暫駐 
[美界火警]  
　　昨晚九點逾三十分鐘時陡聞鐘聲鏜然每擊一下知美租界中有走水情事亟出偵之僉云火起於元芳路時則月明如水凉飈瑟然惟見紅燄燭天無異晴霞片片少選人聲鼎沸水龍到來萬斛狂濤四圍噴薄祝融氏勢不能支始斂威而退至焚去房屋若干椽倉卒未經偵悉請俟翌日詳陳 
[名醫來滬]  
　　朱家角名醫陳蓮舫徴君邇應本埠洪姓之聘於昨日抵滬假寓滬北觀音閣碼頭晉陞棧内聞勾留三五日卽須遄返珂鄕凡滬人士之偶沾清恙者幸勿交臂失之 
[光緒二十六年八月至二十七年六月缺單]  
　　郎中吏部騐封同王誠羲升小京官國子監博士劉東美省親内閣典籍王䋲升中書科中書蔣嘉澍未過堂道江西鹽法道春順調知府安徽地州祥順故直牧陜西邠州王兆慶病雲南武定李保邦未過堂山西沁州孚仁升知州四川重慶胡良生丁廣西横州王芝祥赴省差委雲南南安夏獻芬丁廣西象州謝珩調通判山西大同楊毓嵩以教職銓選廣西柳州郭建中調廣西思恩冷玉輝未過堂江西南昌閻賡良故知縣浙江常山劉朝鎔革福建安溪劉晉庚湖南桂東黄炳文江西石城張善鐸俱丁湖北潛江朱恩錫恩施劉庚來鳳恩潤俱革遠安當世瓊降河南靈寳徐元釗山東蒲臺裴維翰山西寗鄕武玉崑俱革四川黔江黄兆麟陜西安塞項夢羆山西定襄馬杏林江西陜江王易山東臨朐鄭熾昌俱丁河南中牟朱驥涉縣車均陜西長武莊鍾濟四川隆昌趙廷澍雲南祿勸鄭崇敬山西右玉黨步衢江蘇荆溪薛星輝俱修墓山東青城朱俊安徽銅陵劉佐宸河南汜水秦鎔山西陽高孫符泰廣東曲江李九波四川興文李盛東江西新城譚紹裘俱丁河南濬縣韓國鈞捐離任湖南永興劉熙純未過堂山西汾西楊壽祺降榆社陳德峻近福建順昌秦德埏丁四川南溪高莊凱山西潞城王賓基壽陽金慶慈湖北黄梅董志敏俱近直州同山東濟寗潘蔭堂修墓直隸定州王儆故 
直州判山西代州任毓萼調府經歷甘肅甘州尹宣昭修墓縣丞湖南長沙楊衍昌修墓按司獄廣東錢晉慈調巡檢湖南攸縣王國楨故廣東東莞裴錦琦終養山西陽曲鄭輝祖調直隸平山徐上雲逾限湖北江陵鄒振清捐離任典史直隸南樂王志灝故昌黎樓炳瑩革安徽當塗楊顯名故廣東西寗黄思堃丁山西陽城鄭道湜遇害陜西華陰梁國輔革江西石城吳金溶丁廣東文昌董恩墀江西新昌張淦俱近 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　　陶金氏控閔秀甫造屋佔地等情縣主汪瑶庭太令提案研訊　陶金氏令提案研訊陶金氏俱　治五年小婦人　　　八分售與莊姓後莊轉售與閔秀甫閔蓋造房屋佔及小婦人地基求即飭令拆讓莊供小的贖得陶金氏歷基悉照原契所𢆟四址　　與閔閔供小的遵照原址造屋並未佔及陶金氏之地且丈量之下其地實在不滿八分大令諭令陶金氏檢呈舊契聽候核斷○鄭雲谷控傳義勲浮開虚帳侵用洋銀等情前晚經汪大令提訊鄭供原籍廣東潮州府屬某邑賃屋南巿開設義森土行雇傳司帳已歷多年兹因虧折閉歇查核各帳被傳侵吞洋銀五百七卡餘元連透支薪水共註洋銀一千餘元叩求追給傳供小的係浙江紹興府屬某邑人在鄭行内司帳歷十有二年所有帳上暫記各項或由　内買賣空盤以致虧折或由各夥預先支借至小的所欠爲數無多求恩鑒察大令大加申斥判令酌還鄭洋銀五百七十元交人保出限十日繳案違則比追○日前船戸湯全川控著名流氓朱連生糾衆訛詐等情大令准差往提朱聞風避匿前日縣差探悉朱匿跡滬南陸家渡隨帶同夥役前往協同巡防局勇拘拿朱突出手槍開放差勇急奮力兠圍朱又掣尖刀亂戳幸差勇眼明手快自其身後抱住奪刀砍傷臂腿等處始得就擒并奪獲手槍一枝尖刀兩柄剌刀四柄連羽黨大眼睛毛毛銅匠金發解縣大令飭押候訊懲○杭州人張玉炳汪錫幃前在老公茂紡紗廠執役乘間竊取執事洋人所有寳銀及金剛鑽戒指逃往杭州洋人報明捕房捕頭派包探赴杭關提旋經仁和縣主黄大令派差拘獲備文押解上海縣署大令接閱來文飭將兩犯小心收押旣而英美租界公廨差役洪福奉張柄樞司馬之命投縣禀請帶赴公堂歸案訊辦大令准之 
[上海巡局紀事]  
　　　前日王慶林扭陳榮芳至南巿二十三七鋪巡防局訴稱小的突被陳糾黨兇毆致受微傷局員邱友林二尹詰知釁起細微飭地甲帶出妥爲調處毋庸興訟○前日午後南巿二十三七鋪巡防局員邱友林二尹親率勇甲往各叚巡查行經董家渡附近見有東洋車横截當街爰飭各勇驅逐勿准逗留 
[英美租界公堂瑣案]  
　　　包探趙銀河解丁林生到案禀稱此人原籍南匯昨日潛至租界中包克事家圖竊經小的拘獲解案請究讞員張柄樞司馬商之偉繙譯判責一百板遞解南匯縣原籍○張阿美行竊史文元家衣服三件携之而出卽經四百十九號巡捕拘入捕房昨晨捕頭令包探張寳成解案請究司馬判責三百板○陳阿明王阿二沿途設攤誘賭適爲包探張才寳所見拘解請究司馬判責陳三百板管押一月王責二百板管押半月賭具銷燬○薛立興行竊某洋人所佩銀質對時表一枚報經包探邵仁初拘解請究　堅不認竊司馬判責手心一百下並罰洋銀十元○胡阿大行竊周金山家烟槍一枝報經包探竇如海拘解請究司馬判責一百板○張炳奎行竊鉅昌隆號衣服洋傘烟袋等物報經包探張才寳拘解請究司馬判責二百板遞解杭州原籍○包探顧阿六解徐阿虎到案禀稱此人原籍蘇州昨日身帶小刀行經租界爲此拘案請究司馬判責二百板遞回蘇州原籍○積　　裕泉裘相洲潛至戴生昌船局某小輪船上行竊搭客周成富所携洋銀一元報經包探陳金標拘解請究司馬判責馮五百板管押半年裘責三百板遞解回籍贓給還失主○王阿根行竊陳桂亭家水烟袋一枝報經包探邊槐洲拘解請究司馬判責一百板○馬榮生李阿和行竊洋人惠所置點銅錫數條報經六百二十號巡捕拘獲昨晨捕頭派包探張阿五解案請究司馬判各枷號 
○二十三號西捕解胡金標到案禀稱此人前因犯案奉判管押未及期滿遽爾脫逃現經拘獲解案請究司馬判責一百板　　　林阿三行竊徐海林家金約指一枚報經包探榮堂拘解請究司馬判責三百板○陸富男張生法王小弟王毛雲諸棍相約向徐阿皆沈阿毛勒索洋銀不遂所欲遽爾行兇報經包探榮堂拘解請究司馬判各責二百板枷號半月○張桂松至蘇氏家胡閙不休報經二百八十三號巡捕拘解請究蘇氏訴稱小婦人清白家聲素所共信今張膽敢冋之調戲叩乞嚴懲張供詞含混訪事人不能筆錄司馬判責三百板交人保釋 
[法界瑣聞]  
　　　上月蘇州人李六寳借寓法租界榮華客棧旋竊取榮華客棧旋竊取同棧客某甲所携洋銀三百餘元逃回原籍棧主車阿連追尋至蘇與李遇見追問之下李族令姑夫沈阿三出頭霸阻車遂回滬具禀公廨讞員杜枝園大令備文飭探投吳縣署關　及縣主田大令派差往拘而李已聞風逃避祗獲沈阿三交探帶回歸案訊辦○上月十五日之晚公館馬路三元錫箔店火起延燒鄰右四戸店主黄掌林被包探拘解公堂大令判罰洋銀二百元以儆前日黄將洋銀繳案旋由程某持保單投捕房求保捕頭允之 
[美租界捕房紀事]  
　　　前晚流氓王毛毛糾同羽黨至新設菜巿向木匠徐某索詐不遂所欲肆意行兇徐忿甚投報捕房捕頭令包探錢榮堂將王拘獲押候解送公堂禀請讞員張柄樞司馬懲辦○昨晨舟子王阿毛在兆豐路馬頭與同業章昌來口角突持竹篙　章亂擊致章血流被面四百九十號巡街捕見之拘入補房捕頭察得章受傷屬實令送同仁醫院醫治王押候解送公堂禀請究辦○昨晨穿虹浜二號門牌某姓木作閽人胡南生竊取油木數株售與吳淞路五百六十三號門牌錢阿春木器店報經包探孫阿新查知將胡錢拘入捕房捕頭令押候解送公堂禀請訊辦○昨日午前甬人羅得林投捕房訴稱行經裏虹口石橋左近突遇流氓訛詐不遂扭至鄰近第六百十三號門牌小茶肆中强褫身上所穿紡綢衫請爲查緝捕頭允之○前晚有某國兵上醉容可掬闖入斐倫路第二百十九號門牌某粤妓家恣情胡閙擊毁所懸火油燈事後妓投報捕房請爲究辦捕頭允之 
[上海六馬路仁濟善堂籌振公所施子英經收順直陜西振捐六月初一至廿九日第八十二次清單]  
　　　初一日孫榮記善士喉症全愈完愿棉力子各洋二十元楊栗齊洋六元陳桂森還愿保平安洋五元昌虚氏求母並　病愈昌虚氏求弟子求病愈清河無力氏爲子病轉機愿三戸各洋二元○初二日孫熾昌壽昌變昌永益父壽洋一千元○初三日丁楊氏洋十元清亷居士求延言除病洋五元銅洋五元○初四日緶業遲日本洋七元龍邊洋一元小洋廿角楊氏洋八元蔣樂山三元無名氏洋二元銅洋一元潘馥齋洋二元丁易範顧少霞沈蔡氏三戸各一元吳姓虚對開二元恒孚銀樓桶内洋二角銅洋一元二角無名氏銅洋二元○初五日龔清堂求妻吳氏病速愈洋二元○初六日求慈親口患速痊精神强健人完心愿人各洋十五元奚仲侯先繳愿洋十元○初八日武林太原子洋二十元泰源昌號强連雲龍邊洋三元銅洋五元○初九　無名氏洋一百元○十二日守愚氏爲兒孫　症危檢灶神前許愿得　轉危爲安完愿洋二十元龔清棠爲妻吳氏病篤求轉　洋五元倪榖豐因病求速愈二元○十三日無名氏爲女姻緣祈早結洋五元　湖樂安居洋四元謝揆坤龍洋一元○十四日姑溪别墅洋三元吳淞顧隠名應還前求消災延壽愿洋一元求合店諸友順遂人洋十角壽　銅洋一元○十五日完心愿人洋廿五元○十六日章存　堂龍洋一百元英洋五十元侯春林香金洋廿五元保安氏洋十九元銅洋一元王福開王仔洋十三元朱其昌保平安楊玉崑各洋十元求家宅平安人洋七元丹桂王慶堂求病愈五元松記一元○十七日黄燧臣洋二十元耕餘氏洋十五元趙芸孫爲妻許愿保平安程氏弭災種福各洋十元洪述庵子禾子原合洋九元無名氏洋九元徐載志洋四元○十八日張瑞熙洋五十元希渠氏洪何氏祈心事如愿洋四元○十九日慈北翁舟山氏慈北翁崇禮堂各洋五十元莫厘子爲女病祈愈鄭少堂因妻外症求愈各十元○廿一日陸鴻　洋五十元存養堂四元○廿二日同和公號洋一百元上黨氏爲妻分娩母子平安愿洋甘元凌頌堯洋十五元古杭三願子洋十元童直卿將道塲經資移振洋七十角○廿四日承德堂洋五百元江都永錫堂洋廿四元完心愿人洋廿二元養　子俞　　各洋十元陳芳榮洋三元○廿五日朱彝叔經募第三批洋三十五元九十七角古吳回心子洋四十元彭雲從洋二十元知年堂黄爲子病愈還願黄鍾山保平安各洋十元○廿六日嚴善士洋一百九十八元○廿七日胡耀奎祈合家平安洋十元龔門唐氏求病速愈五元忍霞氏二元無名氏一元○廿八日沈門顧氏洋一百元甘吉　洋五十元孫萬氏保平安十元倪母求長年陳古修爲媳病愈違愿各二元秦守芳龍洋一元○六月份共收洋二千九百七十一元扯七三七 
 
 

Page 10

 
 
二半申元二千一百九十兩零三錢七分花洋龍洋一百十三元扯七二申元八十一兩三錢六分小洋一百九十九角作元十三兩五錢五分二厘對洋二元作元七錢一分以上共收元二千二百八十五兩九錢九分二厘又收銅洋十六元二角連前共收元十二萬一千七百六十七兩九錢八分三釐除解各處振欵外净存元七百八十四兩五錢六分銅洋一百零三元八角水晶圖章二方又皇烟壺五隻珊瑚頂珠一座湘綉屏四幅九成宫眞舊法帖一部勸學篇一千部歷代統系歌四百部幼科醫書一百九十四部 
 
 
 

Page 11

 
 
   
 
 

Page 12

 
 
[奏疏彚錄]  
　　丁振鐸片再時局艱難遇有中外交涉必須明曉事體才堪應變之員方無貽悮武員中得此尤難兹查有奏留總辦滇緬界務甘蘇西寧鎭總兵劉萬勝戰功夙著謀略兼優自光緒二十三年經前督臣崧蕃奏派該總兵與英員會勘滇緬界務齟齬多端轇轕萬狀該總兵不激不隨剛柔交濟精明果毅實爲將領中不可多得之員又雲貴督標中軍副將蘇掄元勇於任事廉幹勤明去夏五月省垣有焚劫教堂之案内訌外釁岌岌可危臣與前雲南布政使李經羲指授機宜辦理均臻妥協法領事方蘇雅回越由該副將護送到蒙一路情形煩難已極該領事近復來滇尚無格外吹索則該副將之力爲多值此巖疆多事之秋臣未便沒其勞勩可否仰懇天恩俯准將甘肅西甯鎭總兵劉萬勝以提督記名簡放雲貴督標中軍副將蘇掄元以總兵　　記名簡放出自鴻施謹附片具陳伏乞聖鑒訓示謹奏五月二十六日奉硃批覽欽此 
吏部尚書臣宗室敬信等謹奏爲遵旨清查選册完全先行擬定開選月分恭摺具陳仰祈聖鑒事竊臣部前奏銓選章程一摺當經恭奉諭旨交軍機大臣會同六部妥議具秦嗣於四月二十二日接准軍機處鈔錄原奏摺片並奉旨派出御史如格陳璧監察臣部清釐檔卷等因一併恭錄諭旨咨行前來臣等詳譯會奏全摺復奉聖明指示仰見朝廷嚴剔宿弊愼重銓衡之至意跪讀之下欽悚莫名伏查臣部案卷繁多前以有關銓選各册檢查尚無殘缺是以奏請開選現復欽奉諭旨飭令一面查册一面擬定開選月分奏明請 
旨自應欽遵辦理臣等當即遴派得力司員將有關銓選各册運至柏林寺公所業由欽派御史監同逐一清查計四百一十八本訂立總簿分晰註明卽擬於六月内遵照會奏辦法凡北京西安投供應選人員一體歸八月分按班銓選此外如會奏所稱電知各省並取結認識補行投供以及有關缺分文件仍照出咨日期到京定限扣算各案均一併遵照辦理俟此摺奉旨後臣部卽行開選庶銓政不至久稽前報捐各生亦不至因開選無期觀望徘徊致捐輸反多窒碍至各項案卷實屬繁瑣儲存衙署勢難盡數挪移擬俟衙署交還卽飭司員隨同欽派御史逐一清查另立總簿分别存失詳細註明此後即責成派出之員親身分管一俟詳查完竣再行專摺具奏所有遵旨清查選册完全先行擬定開選月分奏明請旨緣由謹恭摺具陳伏乞皇太后皇上聖鑒訓示遵行謹奏五月二十七日奉硃批著照所請欽此 
甘肅新疆巡撫臣饒應祺跪奏爲委署巴里坤鎭總兵並副將遊擊各缺恭摺具陳仰祈聖鑒事竊臣前委氓名提督借補瑪納斯恊副將曾松明署理巴里坤鎭總兵於去秋奏明在案兹於本年四月十二日在任病故遺缺亟應揀員接署以重職守查有莎車協副將頭品頂戴儘先補用提督霍羅奇巴圖魯胡義和誠勇老練勤謹稳成堪以署理遞遺副將員缺查有統帶撫標練軍左翼馬隊翼長頭品頂戴儘先補用提督奏補濟木薩營叅將業普肯巴圖魯陳國明戰功夙著樸實老成堪以署理所遺練軍馬隊翼長查有現署阿克蘇鎮標中軍遊擊准補撫標左營遊擊儘先補用提督納清阿巴圖魯吳首懷堪以接統遞遺遊擊員缺查有委署撫標左營遊擊補用副將黄桂芳堪以調署代理該營遊擊補用總兵英勇巴圖魯項鵠改爲署理胡義和未到任以前應委署巴里坤鎭標中軍遊擊提督銜補用總兵德楞　巴圖魯黄清發暫行護理遞遺遊擊員缺查有奏補哈密協標左旗中軍都司補用遊擊濟木薩營中軍守備陳天榮堪以護理遞遺濟木薩管中軍守備員缺查有副將銜補用叅將周元吉堪以代理除分别給委外謹會同陜甘總督臣崧蕃署喀什噶爾提督臣張宗本恭摺具陳伏乞皇太后皇上聖鑒訓示謹 
奏五月二十七日奉硃批兵部知道欽此 
頭品頂戴兵部尚書銜山西巡撫臣岑春煊跪奏爲山西賑捐限滿旱久災重懇請接展賑捐一年以資補救恭摺仰祈聖鑒　竊查去年山西省亢旱日久麥難布種民食維艱籌賑不易經前護撫臣何樞奏請援照湖北等處章程開辦賑捐藉資補救聲明以一年爲　奉旨敕部議准開辦當在本省及湖北江南等省設局勸辦自光緒二十六年五月十一日開局之日起除去封日日期扣至本年六月十二日一年期滿本應依限停止惟是迄今捐勢弩末捐局林立勸辦雖已期年集欵實在有限而晉地去秋不收今春猶旱飢饉未已賑日方長百計搜羅銀糧兩竭卽此有限之捐欵亦是補救之良方若遽如限停止賑事益形棘手惟有援引直隸湖北等省展限之例將山西省封興加銜貢監等賑捐展限一年俾資接給據署布政吏吳廷斌會同振捐局司道詳請具奏前來臣復查該司局所請均係實在情形合無仰懇天恩俯念晉省旱久災重振事竭蹶惟將前項振捐自光緒二十七年七月起接展限期一年稍資補救除咨戸部查照外所有山西省振捐限滿旱久災重懇請接屬振捐一年以資補救緣由謹恭摺具奏伏乞皇太后皇上聖鑒訓示謹奏五月二十七日奉硃批著照所請該部知道欽此 
岑春煊片再查巳故山西屯留縣知縣白焯任内交代除有抵之欵不計外實短正雜各欵銀一千二百九十六兩八錢六分七釐自光緒二十六年十月十八日交缷起扣至二十七年二月十八日二叅限期已滿屢經嚴催該家屬未經完繳分釐殊屬玩視公項據接任知縣陳壽昌禀經該管府道揭由署布政使吳廷斌請叅追前來相應請旨將已故屯留縣知縣白焯追革官職勒限該家屬四個月悉數清交限内全完即請開復逾限不完或完不足數再行分别叅辦以重公欵除咨部查照外理合附片具陳伏乞聖鑒謹奏五月二十七日奉硃批著照所請該部知道欽此 
胡延幹片再查接管卷内上年閏八月間戸部議覆山西撫巨奏晉庫支絀請撥欵恊濟案内曾經咨令山東　　銀三萬兩　　　司需撥去後旋經竭力騰挪籌撥銀一萬兩發交山西來東勸捐委員候補同知蔣志震承領解晉又晉省開辦振捐囑爲籌　當此東省捐　　末驟難集欵因在東省振撫局三成振捐項下動支庫平銀三千兩作爲東省恊濟山西振欵交由商號匯解赴晉又陜西災重待振該省寄到　册囑爲勸捐當經正任撫臣袁世凱飭屬籌捐先後已解過銀一萬八千兩本年三月又經各州縣睦續捐到銀八千兩已交東省管解陜餉便員候補知縣吕耀良帶解赴陜交納據署藩司並振撫捐局司道先後詳請奏咨正任撫臣未及彚報旋即缷篆兹臣接准移交理合附片陳明伏乞聖鑒謹奏五月二十七日奉硃批戸部知道欽此 
饒應祺片再臣據署巴里坤鎮標中軍遊擊黄清發申稱奏補瑪納斯恊副將署巴里坤鎮總兵曾松明偶染風寒醫藥罔效於光緒二十七年四月十一日子時在任病故所遺瑪納斯協副將員缺應卽揀員請補除飭取委員承查印結嫡親甘結咨部查照外謹會同陜甘總督臣　蕃署喀什噶爾提督臣張宗本附片具陳伏乞聖鑒謹奏五月二十七日奉硃批兵部知道欽此 
饒應祺片再于闐縣知縣韓瑶光調省遺缺查有同知銜候補知縣吕榮鼎堪以委署據新疆布政使文光鎭迪道兼按察使　　　森會祥前來除批飭給委外謹會同陜甘總督臣崧蕃附片具奏伏乞聖鑒謹奏五月二十七日奉硃批吏部知道欽此 
 
