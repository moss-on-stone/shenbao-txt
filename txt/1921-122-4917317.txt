# 1921 - 122 - 4917317

 

Page 1

 
 
   
 
 

Page 2

 
 
時評 
[兩以去就爭（冷）]  
　　語云兩虎鬭必有一傷今兩以去就爭必有一去乎兩以去就爭者何也靳欲去交部特别會計而葉以去就爭靳欲去葉未决而亦以去就爭是即所謂兩以去就爭也兩去就爭而果不一屈則葉不去靳必去靳不去葉必去是即兩以去就爭必有一去也 
雖然政界之變幻雖神智不能測其究竟不憶曹張二人之初至津乎閣員之間似 
聞曾有欲留同留欲去同去之說今乃至於兩不並立然則今日雖有兩必去一之勢安知不轉瞬間而復有互依爲命之日耶 
　　嗚呼際此時局旣皆有不能放棄之隱衷復皆有不能貫澈之力量然則除此盤桓歧路以圖儌倖之天命外豈有他法哉 
命令 
　　五月六日大總統令任命慶寛爲正藍旗蒙古副都統此令 
又令國務院存記陳登澥著交外交部酌量任用趙光甲著發往江蘇交該省長酌量任用此令 
又令署財政總長周自齊呈請派顔世淸爲京綏鐵路商貨統捐局總辦應照准此令 
又令署内務總長張志潭呈准兼署山西省長閻錫山咨試署神池縣知事劉寳廉請免署職應照准此令 
又令丁家立給予二等寳光嘉禾章此令 
又令齊耀城陳維福均晋給三等嘉禾章姚宏晉給四等嘉禾章此令 
五月七日大總統令署内務總長張志潭呈京師警察廳警正王執中因病懇請辭職應照准此令 
又令王永江晋給二等大綬寳光嘉禾章魁陞馬龍潭均晋給二等寳光嘉禾章何厚琦給予三等嘉禾章此令 
又令谷立克給予三等文虎章此令 
又令馬得勝給予四等嘉禾章此令 
 
 

Page 3

 
 
　　五月八日大總統令任命李濟臣爲直魯豫巡閱副使署參謀長此令 
又令　夏兆麟授爲陸軍少將此令 
又令　署内務總長張志潭呈准兼署吉林省長孫烈臣咨全省警務處處長兼省會警察廳廳長趙憲章呈請辭職趙憲章准免本兼各職此令 
又令　任命鍾毓爲吉林全省警務處處長此令 
又令　署内務總長張志潭呈請任命鍾毓兼吉林省會警察廳廳長應照准此令 
又令　兼署陸軍總長靳雲鵬呈請授王國樑爲陸軍步兵中校蔣朝一爲陸軍砲兵中校田鶴年江保泰孫會川宋鶴年李世英苗培善張中成梁如寳薛連枝爲陸軍步兵少校李慶墀郭玉璋爲陸軍砲兵少校舒恩榮兪英華劉玉珍爲陸軍工兵少校高崇信爲陸軍二等軍需正杜拉敏爲陸軍二等軍醫正許維一爲陸軍二等獸醫正張其昌爲陸軍三等軍法正李敬堯爲陸軍三等軍需正白香濤爲陸軍三等軍醫正李振鐸爲陸軍三等獸醫正馬恩波爲陸軍三等司藥正均照准此令 
又令　署海軍總長薩鎭凉呈請授林鏡寰爲海軍中校沈秉焯爲海軍少校均照准此令 
又令　魏聯芳给予三等寳光嘉禾章胡汝霖張賡陛均晋給三等嘉禾章熊賓給予四等寳光嘉禾章沈澤春范慶頣舒正曦均給阳四等嘉禾章此令 
國内專電 
　　北京電張志潭以與源利有關張弧以與小野有關均爲輿論攻擊潭力辭調交弧交援於曹汝霖且三使不願居來京改造内閣之名故五日所定閣員名單擱淺但靳以去就相持（九日上午十二鐘） 
　　北京電三使請欵以葉下臺銀行未墊故兩使復勸靳留葉靳云予欲將交通特别會計推翻改爲一般會計俾除交通外各機關可周轉葉以去就爭故去葉葉若犧牲成見予亦何必多此一舉仍無結果（九日上午十二鐘） 
　　北京電新提財交兩長張弧已函靳力辭張志潭亦不應調改組事停頓（九日下午三鐘） 
　　北京電徐午在懐仁堂邀三使西餐二時同赴春藕齋賞牡丹四時回居仁堂會議現尚未散催辦選舉電稿已交院秘書草定 
　　北京電范源濂經各方敦勸辭意可打消現閣有全體不動說 
　　北京電美政府對於上海造船廠借欵及某烟公司借欵認爲非投資時機日政府訓令小野只許將舊債整理新債不許借（九日上午十二鐘） 
　　北京電英政府對於廣東二十三縣礦權取得在新銀團合同之後列國認爲英國自破壞新銀團規約于必要時將此礦權移轉新銀團（九日上午十二鐘） 
　　北京電英美比法各資本家八日集議謂日本債務要淸理吾等債務亦須淸理應委託新銀團派員淸理以昭公允（九日上午十二鐘） 
　　北京電奥國吉高德廠義國滿發高利廠戰前與我定造砲槍戰艦合同計三百萬鎊現由交葉改購平和物品計車頭一百個車輛車軸計三百零六萬七千鎊將軍用品合同打銷（九日上午十二鐘） 
　　北京電四鄭路續訂契約將利歸入本内計改爲一千二百五十萬元（九日上午十二鐘） 
　　北京電魏宸組電巴森斯函稱卽赴美商洽資本後來華請於半年内勿與他人或他團體商辦電車待渠到京面商（九日上午十二鐘） 
　　北京電顧使電事忙仍難分身不能應召歸國（九日下午三鐘） 
　　北京電日鑛師中川若林赴大同臨城井陘查礦（九日上午十二鐘） 
　　北京電某督電請裁撤蘇皖贛巡閱院復正在核議俟决定再聞 
　　北京電徐訂眞（十一）日邀外交團及三使與軍政界要人開游園會發帖共百二十份（九日下午八鐘） 
　　北京電三使定文（十二）日同出京 
　　北京電陸電據梧防司令林虎報告粤軍肇慶前防第二軍第四五兩團已於歌（五日）發動共分三路進攻梧州以破壞德慶封川各處防務爲入手除派第二支隊三四兩營增防外請速電贛閩各省至時機緊急時協助進攻（九日下午七鐘） 
　　北京電鄒芬急電據滂江第四支隊報告支（四日）拂曉蒙邊圖古嗷克哈井各處蒙匪乘防軍不備由右翼襲擊事前被哨兵探查卽通知各處防備故未得手遂由我軍擊退並將蒙匪生擒十餘名除令五原褚旅前往增防外請示防邊機宜（九日下午七鐘） 
　　北京電吳佩孚與王占元電信往還甚密浙閩選舉仍未疏通好　　北京電昨任王正廷爲海牙常設裁判所中國公斷員（九日下午一鐘） 
　　北京電本日令派孔祥榕爲全國所得稅總辦（九日下午七鐘） 
　　天津電小幡日使昨晚七時半抵津今晨乘營日丸回日（九日下午一鐘） 
　　天津電駐廊坊奉軍第六混旅奉張擬令援庫已商請政府籌餉械　　天津電吳佩孚以豫事已平持電請曹錕將直軍二十四五兩師撤回（以上九日下午十一鐘） 
　　香港電陳以高州茂信各屬重要特令黄大偉前往增防 
　　香港電港因加抽房捐房租大起昨華商總會請劉主席維持 
　　香港電駐懐賀間沈軍連長劉勝標倡變殺營長馬某全連挾械遁去陳炳焜恐再行變調駐潯州令馬濟填防（以上九日下午八鐘） 
[國外專電]  
　　紐約電纽約華僑千餘游行慶祝孫中山就廣州總統職（六日） 
世界路透電 
[法總理之德事談]  
　　六日巴黎電法總理白里安氏由倫敦回抵此間時觀迎者甚衆白氏語新聞記者謂此次大會之結果甚可滿意協約國之團結力因以益固白氏又謂德國如以噯昧移之詞作答協約國决不能容忍之 
[迫德牒文限期及西萊亂事]  
　　九日倫敦電協約國致德政储之哀的美敦書尚有四日即將期滿而西萊西亞之事變使國際現局增重困難聞德軍已由柏林馳往西萊西亞德國或將藉口亂事施武力干涉及延宕履行哀的美敦書德國社會黨現昌言反對新戰爭 
　　八日巴黎電此間各報載稱大使大會曾考慮以上西萊西亞之泊萊斯與里白尼克二區割予波蘭以哇特河左岸之地割予德國波蘭德國互爭之實業區域仍由協約國管理之議此議乃由英國提出今尚未解决大約不致採納上西來西亞之亂事倫敦數界歸咎於德人之宣傳蓋該地盛傳凡有價値之礦產商業區域幾全割予德國波蘭幾毫無所得藉此激怒波蘭人起而反抗俾德國得借須派兵赴上西萊西亞保護德人利益之口實延緩解除軍備 
[英礦工之最近態度]  
　　九日倫敦電礦工領袖似已覺全國現願爲政府後援非將利益共同分配之要求作罷爭端難望解决衆意礦工領袖現正變易方針運動實行投票礦工聯合會會長斯密士氏星期杪所發礦工現求體面解决之言殆以自覺礦工不能勝利故谷覓取回復工作之方法以保全幹事部之顔面首相喬治氏星期六日在美特斯通演說時所抱堅决之態度足使談判得速重行開始 
[愛爾蘭黨人之新襲擊]  
　　九日倫敦電星期杪愛爾蘭有黨人從事襲擊死警察五人平民六人國軍在開凡郡山中與黨人激戰兩小時之久擒黨人九 
[英時報評中東計畫]  
　　九日倫敦電泰晤士報今晨載有社論述及上星期每日電聞所載邱吉爾氏整理中東之計畫指爲顯係有人授意之預示泰晤士報謂邱吉爾氏之計畫如果實在則邱氏所謀實左恐大不列顚或不列顚帝國全部將因此遭遇無窮之危險蓋统一阿刺伯之計畫苟將尼特之元首索特氏置諸局外則無事能成况阿刺伯各部領袖彼此猜忌儼如散砂必不能團結而成一體今若於美索波太米亞建設大航空站而歸遠距海濱之孤軍一旅保護則如抱火臥於積薪恐將再遭如庫特被圍之役云 
[日太子抵英記]  
　　八日倫敦電香取號之路透特别訪員由樸資茅來電謂西南風大作香取號駛往斯闢特海特加入日艦支隊之一路甚不安寗海上濃霧彌漫探索多時始見諸艦日太子因明日將大忙碌故今正儘力休息今日惟擬登愛里柴伯士皇后號與海軍大將美登爵士茶會該艦現泊香取號之側日大使及海軍隨員等今晨均登日艦隊旗艦辦公 
　　九日倫敦電今晨八時日軍艦於陽光中駛入樸資茅港英太子即登香取號奉謁日太子直時半英太子導日太子登陸樸資茅市尹及海陸軍大員多人集岸上恭迓之市尹代表全市呈遞歡迎詞日太子答謝如儀兩太子旋乃同乘專車前來倫敦樸資茅港内各船及岸上砲隊時皆鳴炮致敬且有樂隊奏日本國樂 
　　八日倫敦電愛里柴析士皇后號上之茶會賓主僅以簡短之演說相酬酢 
[海外中國要人記]  
　　八日倫敦電英相喬治氏在美特斯通演說之際述及世界商業之沉滯謂星期五日曾晤中國名員朱啓鈐氏朱言中國商業現亦停滯中國頗需英國之機器與他種貨品但照目下之匯兌率殊不能購之 
　　八日倫敦電王寵惠已抵倫敦代表中國參與國際聯盟修正公約委員會會議 
太平洋路透電 
[北方近事記]  
　　九日北京電王正廷已應政府之請即將來京顔外交總長擬推舉王任海牙萬國公斷法庭中國代表因駐荷公使唐在復已調往羅馬故也如得王同意即將以明令發表並將請王兼理修訂關於荷蘭殖民地華僑及中國荷僑之中荷條約事務 
　　九日北京電聞閣員之更易總統未全同意尚須續行討論 
　　九日北京電中政府已致電美政府表示歡迎康萊爾大學校長許滿氏任駐華公使 
　　八日北京電津浦鐵路管理部以陳醫士之報告上諸交通部内謂路線一帶疫氛已淸德州濟南等站之檢疫處已於四月三十日裁撤 
國外要職 
[列寧放棄共產主義]  
　　中美新聞社譯麥克拉大佐三月十九日黎凡爾通信云勞農俄國國務總理列寗頃在莫斯乎第十次共產黨大會中宣布放棄共產主義及對於世界革命之宣傳運動其對共產黨諸代表之言有極痛切數語云倘吾人不將所得之敎訓謹記於心而就此次大會將經濟政策改變則將來世人之論及吾人者必以慨歎之語爲形容辭也當大會未開前及旣開後列寗共爲五次演說均表示勞農政策之改變列寗現已承認布爾失委克黨所鼓吹之世界革命實不能實行彼謂 [目下各國之革命黨確漸發展歐洲之經濟危機亦漸緊急然吾人若即期望得一蔡礎穩固之世界平民革命之贊助則未免太早計也 ]俄國現有一派人非難列寗之准許外國人投資於俄國以爲我方推翻本國資本家安能歡迎外資列寗則答之曰 [俄國資本家控制政府外國資本家則不控制俄政府此其間有不同處今吾人不能以自已之力恢復破毁之國非輸入外資不可若僅輸入設備品尚無濟於事今已開始與若干世界最大之托拉斯開談判彼等自然不持愛他主義徒以博得大利之故爲吾人服務吾人所付之代價自然甚鉅然專門技術上之進步實爲吾人所必需也 ]觀列寗此言足見其已明白承認國内之破壞非國外之革命所能補救目下俄國之要關爲恢復經濟力而欲恢復經濟力非利用外資不可也大會中對於列寗之表示祗科隆泰夫人及工團主義者沙潑里古氏二人不以爲然並主張公衆經濟之最高機關應另由生產家專組一會以管理之惟大會中之大多數代表則聽從列寗之言利寗又云一國如俄羅斯者爲大規模之工業而欲達此目的必須先有大工業良好進行同時以助力給予小農業家使其發展生產力又合作勞動亦極有利益『此等情形俄國現皆無之必須覔一解决之法無論如何困難必須設法使中流農人滿意而最先須滿足一般小農家此事有兩法可行一爲規定商業上之某種自由及私人小經紀之自由二爲使此等人取得用以生產之物品吾人前此限制農人之商業自由實太過度今應准許地方的自由貿易亦不至毁壞平民之政治勢力或反足以擴張之也』按此言直不啻爲前此所行經濟集中制度之一種退兵掌號然尚不止此彼且聲言農人合作社之問題亦宜重行考慮使彼等得較大之獨立又謂穀類之國家專賣制現已終止又謂自由貿易足以奬勵農人增加種植擴大其工業如此亦足以調劑無產階级及農人間之關係 ]英國國名撰述家倫森氏當第十次共產黨大大開會時在會中旁聽後告紐約傳宣報通信員謂列寗之主張會中一一通過此會實爲俄羅斯革命中一最大之轉點其言云『列寗不但承認必須將美英德諸國之大資本家挈入俄國且承認必須與國内之小資本家謀和蓋目下俄國之尚有少許生產力者皆賴此等小資本家也據倫森氏言前此莫斯科與彼得格洛之危機係人民不滿而起但旋有克郎斯他之兵變幾復引起戰爭及白黨之新陣線於是人民之不平立即靜默克郎斯太之變與俄羅斯革命大有關係蓋莫斯科政储聞變後立將其對世界及國内農民之策略改變也又據三月十九日華盛頓通信云美政府當局今晨得纽約傳宣報黎凡爾電訊知列寗已放棄其宣傳世界革命及其他可反對理想此舉不先不後適於英俄訂立商約之後發生致華盛頓方面頗爲震動雖國務院方面未有所表明大約美政府於此不能再久不表明其對俄之態度商務總長霍佛最注意此事謂從經濟上言之俄國時局實爲世界上最重大問題之一預料下星期二日閣議中將以此爲一主要議題以討論美國對列寗脫勞斯基政府之態度云 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞二 
[倫敦通信（紀鴻三月十四日）]  
　　自費留學生（再續）雖然余以求知識之費爲主要而又不能直接從此說起蓋必先述必要的物質生活費實則此類費用亦正與求知識有重要之關係更爲便利叙述計尤不能不述之於先留英學生的物質生活因所在地之不同自有輕重之差異大致在倫敦者較重阿克士夫Oxford與堪不列及Cambridge者次之此外距倫敦愈遠其費亦愈輕若所修科目爲自然科學或文學不必定在倫敦就學可往外省或近倫敦之小城必需之生活費旣稍輕無聊之交際費亦較少更得避去繁華其利健康也益多若學社會科學則倫敦自較外鄉稍宜若吾人之經濟力每月只有十三鎊左右在外鄉（除阿克士夫與堪不列及外）似乎頗有餘裕則學自然科學或文學者將必往外鄉自然不成問題苟以同樣之經濟力因學科關係而必欲留學倫敦則爲眞正求學計母寗犧牲餘裕之境遇而就學於窮迫生涯之倫敦以是則余將述之生活恐又專爲此輩未來之留學者道也 
　　所謂物質生活云何最重大者當然是住食兩項此兩項費用至爲不一總在各人自視其力量何如耳豪華子弟寄食宿於高等人家每月食宿費約略十三四鎊享高大之門庭貴族之器用然而拘守細節儀文亦直可謂 [受活罪 ]此等生活之留學生乃資本家之子弟或旣有豐裕之資而又兼有官費者方能享此次於此類之生活即寄住於中等人家每週住食約費二鎊外月需九鎊上下或十鎊已足屋宇器用自然不及前者之華貴然較住上海之各大新式旅館已舒服遠甚此類人家所在之街衢適如上海之愛文義路然淸潔可人目前官私學生資財小康而又老實求學者多寄寓於此等人家 
　　要而言之若每月共有十三四鎊而寄食宿於高等人家則食宿兩費即耗去全數其他各種費用即無從支取則將舍此而就中等人家乎中等人家至少在八鎊半以上以便宜機會之不易得姑定爲每月九鎊亦不爲過然則就中等之人家比較上等已可餘四鎊有奇如學文學或社會科學但閉户讀書與人不相往來即步步履行吳先生告人之儉學方法極乾燥之苦或亦勉强可能然余仔細一思終覺未免過難因除食宿費只有四鎊矣再除學費三鎊（學費各校不一此就平均言並限於文藝及社會科學類）更除上課車費十先令則剩餘之十先令充添製衣履與正當所需之學校指定書籍（有時一本書已過十先令上）以及洗濯郵費等用無論爲誰要皆不易支配難能終且不可能而吾人必欲爲之則精神上之痛苦必不堪言狀學問亦必終難成就矣 
　　每月十三四磅之消費照目前滙價約値中洋一百三四十元全年约値一千六百元内外費旣如是之鉅而不達留學之目的反增加無窮煩腦則是與求學之初衷相去遠甚然則爲今日自費留學生計將有良好之法乎就余所知厥唯寄寓中下人家（指中等不足而又在下等之上）並且躬自炊爨在余自計不得愛文義路之華潔屋宇亦可退而處霞飛路之仁和里再不然更可退一步而住寳康里不得每餐如馬玉山公司亦可降一等而至小西餐館再降一步亦可吃中國餐並不甚苦而同往一校上諃課敎師絶不分此貧富之階級也余所謂倫敦之寳康里者實際已較優於上海之仁和里余所謂倫敦之各小餐館者實際或亦優於上海之大餐倫敦之寳康里下仍然如上海之寳康里下還有再下更下極下之比例然則於實際旣無害健康且實較北京學生公寓已優愈十數倍不止更就再下更下極下之人家言則吾人所擇之住室亦不大碍觀瞻也吾儕學生非若外交官然正不必過於考究 
余來倫敦居處已數更由最高之生活（每日六仙令只有早餐）改而爲中平之生活更等而下之每月食住兩費共只六磅第一月用四十磅次月用十八磅再次則十四磅以後每月不過十三磅之界限實則四十磅與十八磅及十三磅之間並無若何之效能比較只是初來不大留心或添幾本書或多去幾次餐館或買幾件小玩意品至於影戲塲與大舞台尚未涉及 
　　在一月前余所租之屋僅一小間寢習於斯每月房金共二磅再加燈費四先令再加自炊食費二磅統計一月之食宿兩費共四磅半較平常生活省五磅較貴族生活省七八磅然此屋過小終覺不大舒展而又只此一間則遇有生客或見外國朋友多不方便（以寢室見客在西洋太不禮貌）乃更易一處屋子旣大過一倍而又得公用主人之客室每週房租及燈費共一磅每月計四磅房價增高一倍器用較多且其寛大可於朝夕體操其間（在上海費二十五元租此兩屋尚無陳設諸具加上賃器亦須三十元外）更有一宗便利即室内有瓦斯汽爐管道有五大小不同裝置精緻極便自炊之用六分鐘可得開水十五分鐘可熟飯作一尋常便餐不過二十五分鐘因西洋食品買來即可烹調不需洗濯兼其火力甚速故費時極少也只飯後洗刷器物費時稍久約略十餘分鐘有一種洗濯之粉名Vim用以助洗濯又最省時間然吾人又思吃現成飯的人於飯前飯後何嘗無片刻休息此十數分鐘之周旋即作令後之休息當亦無傷也禮拜日或平時有暇餘時間易逛酒樓之工夫及金錢造作種種食品無論東西南北品類任自烹調趣味之豐濃尤甚於入化學實驗室中數年前余好讀魯濱生飄流記今日余之生活正彷彿在飄流記中其樂可想見矣 
國内要聞 
[曹張王抵京後之行動]  
　　自曹張王三使於臆日先後抵京後即馳往公府報到東海即於前夕八時二十分在後樂堂召見會談約有四十五分之久至九時十五分始行退出昨日下午三時復在集靈囿單獨召見曹氏傾談最久聞垂詢津事甚詳對於時局及閣員問題亦間提及然其所提大抵與津議無大出入東海並定於明日（九日）下午二時在南海春藕齋請三使賞牡丹五時設宴居仁堂爲三使洗塵招閣員陪席此事已由公府庶務司籌備全切至三使昨日之行動曹錕於昨早曾往前日赴車站迎接者之各要人處答謝在行館午餐並延見政軍界來賓多人張作霖昨日除會客外僅往各部總長處道謝在車站歡迎之盛意午後三點餘與靳茗談良久王占元昨早（七日）午前十點餘在行館與靳密談良久靳走後王亦乘坐武裝汽車出門拜客至午後二點餘始返行館並聞直奉鄂旅京同鄉均將各開歡迎會 
　　内閣問題津議告終已十定八九即内務齊耀珊財政張弧海軍李鼎新交通張志潭是也惟敎育一部尚待商酌大约非邊守靖之加入即張志潭之兼署據昨日所聞敎育一席仍未完全决定他如烟酒署合併之議則已根本打消即張壽齡地位亦不致摇動又張弧所遺之幣制局總裁本有以僑工事務局長三多調任之說昨日復聞院秘書長郭則澐頗希望此席當局已有允意其遞遺之院秘書長一缺將以秘書廳帮辦楊祥熙升任 
[京津之國恥紀念]  
　　昨日爲五七國恥紀念日北京國立高師全體學生於上午十時在操棚開國恥紀念大會首由主席鄔翰芳君報告開會宗旨後即介紹萬兆芝君演說大致謂中國外交之失敗在於不明了外國國情而日人之駐我國公使及外交當局對於中國國情洞若觀火所以一則應付適當一則舉動乖張以後的外交希望由政府的而移於國民的由秘密的而趨於公開的演說畢當由主席致謝辭後即報告所有旗幟及傳單均已預備齊全下午一時請同學領取分頭出發遂宣告閉會茲將傳單錄下 [我們最親愛的市民呀今天是什麽日子呢今天是五七國恥紀念呀我們記我民國四年五月七日日本用最後通牒强迫我們政府承認他提出的二十一條這二十一條内容大致是要求山東滿洲蒙古經濟上政治上特别權利並要求中日合辦漢冶萍公司日本有特殊的權利並要求我國允許不得將中國沿海一帶的港灣和海島再讓給别國並要求我國要用日本人作軍事上財政上最有力的顧問這種惡毒的亡國的條約用强力的壓迫我們政府當時一概都承認他了這個條約的流毒我們的子孫還得受一輩子呀五七以前和五七以後所受種種的恥辱我們一時那裏說得完呢來日大難方興未已我們當痛定思痛千萬不可忘了民國四年五月的今日呀又昨日午後一時高師平民學校在附小操棚開國恥紀念大會職敎員學生來賓到會者四百餘人並有奉天第四歸範參觀團到塲參觀首由孔德同報告開會宗旨於國恥紀念四字詳加解釋嗣全體師生唱國歌向國旗行三鞠躬禮次唱國恥紀念歌由王鄴君演說五七經過歷史學生咸握拳憤恨泣下繼由該校主任王育黎致訓詞以中日國旗反覆比喻學生激昻慷慨愛國精神勃然興發後復由敎員劉希璞李澄學生李煥文等相繼演說皆對於日人謀我計畫及欠必須自謀者多所發揮國恥紀念四字已深印於一般兒童之腦海演說告終全體職敎員學生齊立國旗前宣誓詞曰中華民國十年五月七日北京高師平民學校全體職敎員學生從今以後願犧牲生命盡力抵制囗囗保全中國土地人民主權此誓誓畢復合唱國歌散會 
　　津人對於國恥之哀痛熱心之士學界爲多此次南開直一及耶穌敎會各中學或減餐或停課停止集會均在本校演說舉哀曁演警世各慘劇並有痛哭流涕激發同學永誌不忘者各小學校如私一營處直指菴慈惠寺亦皆課餘特别表示而廣北小學校大禮堂上特書五月七日奇恥大辱力圖自强以謀報復四語此外校長對全體有國恥之訓話敎員在各級有國恥之演說並將奏樂唱歌各項停止小學生自製小旗百餘上書勿忘國恥還我山河五月七日二十一欵等字樣滿揷校内高等班生並於上課之外對國民班生分隊講演述說紀念之由來宣布條约之秘密並由學生將二十一欵印刷多張滿街傳散商界方面大胡同如商務書館中華書局廣生行稻香村等及估衣街東北兩馬路各商號均下半旗以誌國恥國貨售品所並於門前特别揭示勿忘國恥四大字上書（今日是日本威逼中國承認最難堪的二十一條欵的那一天）等語詞意極慘觀者無不動容 
[京敎潮變化之原因]  
　　垂息之北京敎潮最近兩日敎職員方面又以四月份經費及應攤欠薪支票愆期發生波折曾紀昨報兹聞此事與内閣改組問題極有關係緣當初靳翼靑赴津時曾面囑秘書長郭則澐令其早日代爲結束郭因此事若能早日結束不特於政府根基上添一層鞏固而且自己亦可有功故貿然將二條辦法提出閣議通過並且正式的對校長方面長示欵項已有着落祇要敎職員能遷就不日即可發出不料敎職員方面表示讓步後交長葉恭綽因自已地位無維持希望不願賣人情與内閣致四月分之二十二萬元並未允許撥付以致郭氏之計暴露敎職員知爲所欺乃决定非將其要求完全辦到不能上課據昨日之形勢觀之星期二限期即于校長方面亦必無圓滿答覆故此風潮非内閣完全成立後不能解决且亦無從解决矣 
[京綏路之日債問題]  
　　京綏鐵路綏包公債日人根據丁士源時代之借欵契約要求承辦交通部本有默許之意惟加一附帶條件只許承募五百萬公債不得發生鐵路運輸管理關係日本方面以未饜所欲遷延未决現聞交通部中復有人爲日人說話將承募公債改爲以京绥路抵借日債並再將包頭鎭線展至五原復由張家口修築至多倫一道支線爲京綏支缐惟京綏收入爲定期支付劵之擔保品且爲整理金融公債之第二擔保品若與日本合辦必致引起國人之反對故交通當局尚在躊躇中 
　　又據新聞編譯社消息云京綏鐵路以建築綏包間展缐爲名向日本東亞興業銀行借欵三百萬元聞早已成立於四月十八日由興業銀行交欵一百萬以某稅爲擔保據大阪朝日新聞載東京電話則謂中國交通部以建築京綏路之自綏遠至包頭鎭一段鐵路向日本東亞興業銀行借欵三百萬元交涉頗見順遂興業銀行刻正與正金及在春他有力之銀行秘密爲籌畫出資之交涉但此項借欵表面上雖爲中國政夜對於日本私立會社間之契約而實際上資金之融通仍爲與新借欵團有關係之正金及其他有力之銀行則於新借欵團方面不能不一加考慮故該借欵難以速成云云按交通部去年曾以綏包路線名義發行五百萬元債票聞此項債票雖名爲内債而實際則已全歸日人之手今乃又有以該路抵借日欵三百萬元之舉然則該路好幸而築成亦將爲日本所把持矣 
　　附交通部通電本部所轄京綏全路工程節次建築截止去歲十二月僅餘卓綏一段新工計路線一百七十里迭經本部督飭該局兼程併進限日竣工僅四閱月該段工程業已完竣現該局呈報京綏全路已於五月一日通車發售客貨等票該路關係西北交通實業邊防胥資利賴將來商務定可日臻發達各省資本家投資企業振興邊陲國家幸甚除包綏一段新工仍由本部督促進行趕速修通期於本年之内告成外特此奉聞交通部陽 
[延琿日軍仍未全撤]  
　　日本在延琿各縣所設警署經我國外交當局疊次交涉迄未撤退日本日本方面竟向吉省宣言不撤理由其内容一爲日軍甫撤韓黨是否再行運動排日應令日警詳爲調查一爲延琿五縣股匪是否肅淸所駐警兵亦有巡緝之責一爲保護所駐各處僑民云 
　　至撤兵一節亦未完全辦到政府日昨曾接孫烈臣來電略謂延琿五縣所駐日軍雖經赤塜領事一再聲明完全撤退惟迄今五道溝尚有一中隊百草溝尙有一支隊局子街五道溝各駐三十餘名均未撤回而岩尼隊長且隨時帶領軍隊向鳳都嶺懐慶街等處任意偵探韓人行動務請中央速向日使嚴重交涉 
　　又延琿一帶日軍聯絡員仍設置如故聞駐延吉者爲原田大佐係聯絡員長所轄聯絡員共七人（一）板野大尉本池中尉駐局子街（二）太和大尉駐六道溝（三）羽山中尉駐汪淸縣（四）平間大尉駐頭道溝（五）小見大尉織田中尉駐琿春原田大佐本月四日曾以聯絡員長之名義致函張鎭使陶道尹聲稱奉朝鮮軍大廷司令派爲延琿一帶聯絡員長辦理撤兵後一切應行聯絡事宜即日任事等語當經張鎭鎭等轉報吉軍署請示應付辦法聞孫烈臣昨已據情電京以此項聯絡員之設置毫無理由當然不能承認除飭該鎭道等據理拒絶外應請由部迅向日使交涉撤銷 
[張景惠之消弭蒙亂策]  
　　張景惠之援庫司令始終未出張家口一步其戰績當然絶無可言然聞彼日前曾上政府呈文一件侈陳消弭蒙亂之計劃其原文如下慨自外蒙不靖庫倫變亂凡毘連外蒙地方莫不受其影響察哈爾所轄盟旗等處亦復風聲鶴唳草木皆兵幸賴各軍鎭懾以及各旗軍總管旗員等深明大義未爲該蒙匪等蠱惑得以不致蔓延但長此以往消弭無力亦非久計故特派員召集該各旗總管等來署面商保衛計畫據面稱各旗於元二年間曾受匪衆騷擾極爲痛心現擬挑選旗兵爲自衛之道並陳明該旗等亦素稱勁旅在前淸時代曾剿平捻匪厥功甚偉迄今雖承平日久然各廗官佐皆係將門之裔其兵丁類皆善騎耐苦驍勇異常因之邊遠之地尤屬相宜祇以糧餉不繼器械不良不能及時自効等情查該總管等所陳各節尚屬實情擬請准如所請由各該旗選練壯兵籌備槍械如有不足不妨稍予接濟俾蒙人自衛　家好所以保我邊鄙設有不虞更可隨時策應以爲援軍之後盾似此以蒙治蒙保衛治安誠無上之善策第管見所及能否施行尚乞卓奪核示俾便飭遵 
[蔡成勳益無到任望]  
　　任命蔡成勳爲甘督之明令久已發表然蔡仍未能到任其中之原因想早爲閱者所悉近日外間復傳蔡氏行將赴任然據個中消息則赴任一節終難成爲事實蓋非特甘人一面仍持反對態度而甘陜兩省當局亦有表示阻蔡到任之舉動甘省各界聯合會已組就請願團並派有代表鄭睿徐立朝謝映南蔡兆祥劉綜郭修鄭浚等十餘人來京請願該代表等昨上書府院中有甘省地瘠民貧震災奇重誠無力供給軍餉等語而甘省各軍將領如了隴東鎭守使孔繁錦等亦以甘省軍隊過多若蔡督帶兵入甘恐主客各軍不免發生誤會致起衝突爲詞一致表示反對態度且不特僅表示反對態度而已聞近日并有與陜督互遣密使實商陜甘聯防之舉至聯防表面上之理由則爲保境剿匪其實互相結合共同抵禦外界勢力侵入陜甘茲有一事足證明聯防之說不無來歷此次陜督圍攻鳳翔而能戰勝郭堅即因有甘軍以一師兵力爲之援助陳督所委剿匪總司令即隴南鎭守使孔繁錦而以鎭嵩軍柴旅長副之由此看來則蔡氏赴任前途較前日形障礙矣茲附錄甘省各電如下（一）甘肅漢回公民代表抽登龍等電天禍中國兵辭相尋於今十年慘遭塗炭政府應如何力籌治安方不負人民付託之重乃竟故意搗亂禍我邊氓隱忍不甘直告天下自去歲起易督風潮甘人亦引領望治政储明知甘肅漢回方始和睦乃不知位置妥當故離漢回感情迨甘人一爭蔡督命下陸護任則軍民分治蔡來甘則兼任省長同一軍籍事出兩歧甘肅奇貧全國所無舊有軍隊百餘營欠餉已二百餘萬窮極羅掘補救無從蔡又欲帶一師兩旅自衛政府亦惟命是聽試問甘肅何以支持去歲地震陷没十餘縣壓斃男女百餘萬人慘禍奇災千古罕見至今死者暴露生者流離四野鴻嗷慘不忍覩甘人籲懇振濟力竭聲嘶政府置若罔聞全不顧念同甘人服從命令政府以爲可欺委官捐派重疉不息近聞蔡擬帶兵西來甘人少年豪傑武夫健卒誓結死團拚命拒絶而老成紳耆暫不欲開違反中央風氣瀝膽披肝聯電告哀政府裒如充耳一辭不答似此倒行逆施竟視甘民於化外誰無生命何惜犧牲竊思甘肅爲西北門户甘肅壞則門户亦壞蔡欲帶兵不知嚴行阻止反爲籌撥開拔等費財政如此困難蒙患如此緊急輕開重兵故亂甘局將來戰端一開政府難辭其咎公民等再四忠告忍甘戎首無奈政府襲聵視我若仇自今以後萬一蔡兵履境惟有率我健兒兵戎相見幸而勝則地方之福若不幸而敗九百萬父老子弟同死疆塲亦所不恤總望凡我同袍知政府逼我出此非甘民好爲亂也一言剖白九獄雪寃泣涕陳辭無任憤激甘肅漢回公民代表岳登龍王有德尹世彩宋萬選包永昌趙文源張斗南馬萬福喇士傑哈鑑等四百二十三人率九百萬人民泣叩（二）甘肅公民代表劉綜等電自蔡氏帶兵督甘聲傳耳鼓旅京旅滬旅陜旅粤曁在籍各甘人肉顫股慄心膽俱碎文電呼籲幾至硯穿筆秃牛汗棟充而政府漠不加察一若督甘不帶重兵不足爲蔡氏固地盤者古今中外養兵原爲固圉今庫倫旣失恰城又陷綏兵近在咫尺不令恢復疆宇而必移駐平靖之甘肅是以綏兵爲刀俎以甘人爲魚肉甘人値生死關頭對存亡問題本擬宣佈脫離各自爲計惟念南服土崩蒙古瓦解旣屬食毛踐土不應於多事之秋增國家西顧憂合再披瀝籲請如不報可則鋌而走險亦所不恤甘肅七十六縣公民代表劉綜等同叩（三）甘肅軍官李義等電自蔡氏帶兵督甘風聲傳來全甘土農輟業商賈罷市各縣組織拒蔡團統計不下二百萬人靡不拔劍斫地拚命拒絶軍士等職任保衛不忍坐視地方糜爛萬一蔡兵履境誓以武裝對待决不讓一騎生還以負父老抗違命令亦所不恤臨電迫切尤望鑒原甘肅省垣親軍司令李義率全體統領分统支隊長管帶七十二員名同叩 
[開封通信]  
　　孫會友授首豫督軍問題汴亂平靜業將一月矣趙倜經此次簸盪後地盤益形摇動其憤愈甚力請中央下令嚴懲成孫政储兹已准趙所請（見前命令）惟命令並未提及孫會友現孫已被獲授首矣茲將孫氏被獲詳情錄下軍署昨夕連接彰德萬急電報數起略謂此次彰事逆首孫會友自失敗後即復連合各區土著竄匿彰屬西北山中結屬二千餘人連日分出搶刦安湯武林各縣村莊燒殺淫虐慘無人道當道聞報即飛電駐彰宏威軍邱旅長探究當於本月四號經邱旅新充團長之樊鍾秀於三號夜半往剿在石枕頭村會遇激戰一侂次日黎明即於陣前將孫孫友擊傷立將孫生擒餘衆大潰並將其悍黨僞連營長擊斃八十餘人生擒三十八名奪獲快槍子彈戰馬車輛無數曁孫所勒肉票百餘名比因孫會友傷重解往湯陰縣正法示衆邱旅當復續派馬步各營跟追餘衆於上高村沿途攔擊孫黨復死傷六百餘名支日（四號）派馬營長將孫會友等首級押解來省懸掛城門示衆雖血跡糢糊面目尚可認識 
　　成愼敗後本擬津奔東省因種種阻碍不敢遽行近已通緝令下遂以二十萬金請某國人保護其生命危險聞現尚在彰屬某處或云在天津恐未確 
　　連日吳佩孚督豫聲浪極高趙因鑒於四圍形勢不穩聞已預備退休并有屆時將宏威軍遣散之說惟部下頗反對此事豫中有一部分人士擬請願中央趁此時機廢督者連日學界方面對於此事亦有討論據敎育界某君言姑無論事實之可成與否我豫人誠不可無此廢督之决心及其精神云云又據洛陽師部來人云吳子玉無自爲督軍意已電曹使力荐王承斌督汴此事速則在一月内遲亦在三月内必能實行蓋外間所傳天津會議對於豫督問題决由曹使自定則來人所言或不爲無因也（四月六日） 
　　另一通信所報告與前說略異并錄如下成黨潰散後多嘯聚山林四出搶掠趙傑駐節彰德分頭襲擊並由趙督派王耀東團長赴道口一帶收集變兵以免滋蔓且聞有數營由道口分竄附近各處該地逼近直魯邊疆趙督電請曹使及魯督就近堵勦又聞衛輝境内之叛兵匪當嘯聚千餘人聲勢浩大趙傑由彰德馳往剿辦雙方遇于潞王墳遂起激戰趙幾不支正危急問幸有步一團二營營長吳江由右翼助攻匪始敗退是役吳營長身中兩砲力戰不退始克制勝又成黨餘孽舒得合李明耀等經直軍解散後在彰德附近號召一千餘人將内黄縣境之田氏集攻破大肆搶掠附近之石盤屯集張村集大里村等皆遭蹂躪臨漳武安林縣湯陰以及彰衛各屬幾無一片乾淨土其距山西較近者多有扶老携幼逃往晋境避難者此五月五日以前之情形也除以上情形外尚有一事足使閱報諸君注意者即在彰德倡亂首領前河南陸軍第一旅步團團長孫會友被擒授首之消息是成愼之圖謀河南本非一朝一夕孫團抗命不過此事之導火線耳乃事敗而孫不遠颺仍在彰德一帶潛匿竟至殺身梟首據某方面傳述謂孫氏失敗後與成愼洒涙而别相約分頭運動捲土重來成去後孫帶其親信十餘人擬赴西安投奔劉雪亞三號晚行至石枕頭村投宿農家次日黎明西去被樊鍾秀所部哨兵幣見以十餘人携械同行必非善類好招呼 
 
 

Page 7

 
 
同營兵士截剿孫知衆寡不敵奪路圖逃偶中流彈倒地餘人知不能脫遂繳械然尚不知中彈者爲孫會友也旋有某軍檢孫衣裝得一金壳表知厞普通兵目乃禀明樊團長將孫屍移至湯陰訊其同行逃兵始知即孫某遂電禀趙督云云其說與官電所述不同特未知孰是耳 
[鄂議會淸查官票案續聞]  
　　鄂省議會簽定議員三十五人負淸查官票專責於五日茶會議决分組前往淸查已誌昨報兹悉查票議員共簽定三十五人區爲七組每組支配五人甲組爲楊奎光席葆珍許傳綬黄元曹昌江等淸查資產其種類（一）局有房產地皮（二）抵押房產地皮（三）前淸各局資本（四）各種股票證勝乙組爲索閥丁榮學陳家鍾朱秉珪時象晋等淸查票額票根其種類（一）刷印年月（二）發出年月丙組爲陳憲南陳紹龍羅樹蘅葉蘭彬劉周駿等淸查庫存現欵其種類（一）票據（二）現金丁組爲胡賢宰劉文藻馮兆南閔啓豫周之瀚等淸查流通票額其種類（一）前淸發出各種票據（二）流通各種紙幣（三）已銷燬者若干（四）實在流通者若干戊組爲王映森周海門謝璟沈增祺陳邦忠等淸查各種存欠欵其種類（一）前淸押放各欵（二）前淸各商號欠欵（三）前淸各署局欠欵（四）前淸各學堂欠欵（五）前淸奉飭墊撥各欵（六）前淸各州縣欠欵（十）前淸各署局存欵（十一）前淸各學堂存欵（十二）前淸各花户存欵（十三）民國各官署存欵（十四）民國各花户并各項存欵（十五民國各署局欠欵（十六）民國各花户各項欠欵已組爲易榘郭肇明邱東陽劉化南何矩新等淸查營業其種類（一）狀况（二）盈餘庚組爲田作硯尹掄一郭璜葉引榮游幼山等淸查編制及局用概算刻已通知簽定各議員定期十日上午十二時在省議會集齊同往官錢局開始淸查矣（五月七日） 
[福州通信（遂夫）]  
　　縣自治之擱淺提倡國貨之注意　　閩南政務之新談片縣自治案經省議會臨時會議决咨請省長公佈實行計逾匝月由省長公署電呈部院謂福建省議會開臨時會議决請照八年九月中央頒布縣自治法提前辦理地方自治儘三個月内實行當查縣自治法第十三條第三十七條第六十七條第六十八條第六十九條均载以敎令公布等語且道自治講習所現正籌辦又奉令組織地方行政會議討論辦法此皆實行凖備自治之先聲應俟籌備完竣即當遵照敎令公布日期施行等語咨復在案茲復准該會來咨以應由會擬訂暫行章程先行籌辦復經本署咨復自治章程應俟中央令定施行若由省議會訂章究竟能否與中央法令悉合殊難懸斷仍請靜候中央令定辦理又在案所有該會請求先行籌辦自治及本署咨復情形謹陳大略伏乞察核云云昨准内部電復謂縣自治法施行細則及議員選舉規則本部現已擬訂俟釐定後公布施行現在地方會議開會在即關於地方自治事項大綱應俟該會討論决定云云省長公署當即咨復議會以茲事體大一經頒布即未便遽行更動前項暫行條例規則自應暫存統候中央令定辦理於是向之省議會臨時會之大問題至此遂遭擱淺矣 
　　提倡國貨自五四運動而後漸有進步保存公會之兩次國貨陳列國貨游行社會大有影響據海關確實調查外貨入口較去年少二百餘萬元之數自足爲國貨前途之樂觀即駐在福州之外人亦大注意日來到建華火柴廠參觀者甚多某領事又報載福建實業公司製革廠將次開辦即派員調查内容最近又以電話查詢保存國貨會之國貨陳列是否存在亦足見外人注重福州工業界之一斑也 
　　閩南接收後即有漳雲米捐局之設以雲霄關長盧鴻球兼任開辦僅兩月其收入較粤軍在閩時增加至三千餘元之多米價高漲久而不落實其一因近聞以淸理賦稅爲名不日亦將設局正在籌劃中并聞汀漳道尹汪守珍不日又將召集閩南善後會議名爲親詢各地紳民對於閩南善後事宜之意見惟據一般推測又將有增捐加稅之種種問題提出也 
[厦門之警權問題]  
　　民國五年間日本在厦門梧桐埕設警察分所當時厦門道尹及交涉員即向駐厦日領交涉一面電告福州巡閱使及中央政府向日本交涉在厦往來之照會盈尺卒無效果近年來各省人士對此問題又紛紛通電務達撤銷之目的今年四月福建省議會開臨時會對此舊案重提議决咨請李厚基向日本嚴重交涉其咨文略謂本會臨時動議以日本近在厦門懐德保梧桐埕地方設日警出張所並與美南行吳老七締結契約將原買岐西保箭道舊屋重新建築爲日警辦公處並附設拘留所等因查此案曾於民國五年由本會推舉代表入京報告危迫情形請政府設法解决並經咨請省長切實辦理各在案究竟此數年來交涉如何結果何以至今又有此等事實發生主權喪失禍患無窮相應咨請省長責成厦門交涉員嚴重交涉迅行撤銷以保領土李厚基接咨後當即咨覆省議會並令厦門道尹陳培錕隨時注意稽察陳乃咨請厦門交涉員唐柯三向日領繼續交涉並函警察廳稽察詎日人方面不但不理竟有得寸進尺之勢除設警外近日并擬設警備隊令厦門台灣同鄉會組織其槍械聞係由領事署發給厦門之厦聲江聲兩報曾紀載此事聞警察廳昨已令第一第二兩署長注意調查若查得實在情形即向日領提出嚴重交涉一面并電北京外交部以期雙方並進云 
[厦門企業家之勃興]  
　　厦門係一繁盛之商埠而對於飮料一項最欠注意前經林爾嘉黄慶元二氏出任籌辦自來水公司特以街道褊小未能着手近因第一馬路將次竣工林黄復主續辦致函厦警廳略稱敝公司籌辦厦門自來水經於民國六年呈准省長備案茲聘美國工程衛根氏業經到厦欲即舉行測量惟恐居民不無誤會之處請即通告云云該廳當即舉來知事會銜通告現聞測量業已蕆事從江東憍之三义河發源達鼓浪嶼以至厦門頗爲足用第工程浩大沿途鐵管計須九十萬元其局廠之全部機器亦須百餘萬元 
　　厦門僑商倡辦德化模範瓷業有限公司發起人王漢宗等四十餘人創辦人林有益日昨已將其意見公表並設籌辦所於檳城中華總商會未知克底於成否 
　　厦門農業銀行倡設已久兹聞已由來玉林知事招股二千份每股百元業經商界認購如額昨開股東會公舉來氏爲總經理黄某爲副經理並經議定營業性質及章程呈請農商部立案不日即將開業 
[川省之臨時政府觀]  
　　有學步湘政府之形勢川省局面近來稍有眉目重慶方面各軍聯合處已决定五月一日起開特别軍事會議推舉軍政總長與商榷收束新舊軍隊辦法自治聯合會亦已决定在最近期間組織國民委員會議監視廢督裁兵成都方面各軍聯合處行營司令部對於推軍政長事刻亦有所協商全蜀省議會對於選民政長事現亦有所組織總之成渝兩方各機關雖意見未盡融洽而欲迅速解决川局則同趨於一軌也 
　　各方之意均急欲成立臨時地方政府然後議及其他各事至設立政府之事議論頗多有主合治者有主分治者有主軍政兼民政者有主民政管軍政者最後一說頗得大部分人之贊同因爲川省屢興戰事皆係爭督而起以後欲避爭端非廢督軍與類似督軍之總司令等不可民選省長現已不成問題一俟實行以後即由省長紀織民政軍政兩廳處理軍民兩事此種論調各軍官已有贊成之表示 
成都方面主張民選臨時省長之聲浪甚高一主由省議會聨合農商會選舉一主由省議會單獨選舉前說頗得大部分人之贊同惟運動省長者已紛然並起在位者有第一軍長但懋辛第三軍長劉成勛第九師長楊森三人在野者有前督軍周道剛現議長李肇甫前省長張瀾三人以一省長而有六人運動其結果正難預料矣重慶方面對於軍民兩長問題一主由此次召集之軍事會議推出一主由將來產生之國民委員投票兩者各趨一端絶對不能融洽前路茫茫莫知所届在據當地傳來消息各軍聯合辦事處現在有名無實將開之軍事會議籌議聯絡感情之不暇安有餘力問及民政川省議會現雖開會黨派亦甚複雜進行頗滯惟一般人甚盼望該會議員之覺悟也 
[九江近訊]  
　　陳贛督以近來西南局勢日形變化贛邊接壤湘粤自非駐有重兵不足以資防範現在本省軍隊不敷支配特派員往北省招募新兵前日由漢口運來九百餘人昨日又到數百人均駐車門旁今日已由南潯車運送晋省一俟運完即行正式成軍 
　　新簡九江關監督黄祖徽已交卸新堤關監督本擬來潯接事惟因前監督景啓屢求陳督設法陳氏以碍於情面須俟景有位置方能准其交替致黄一時不能到任外間遂傳陳有拒黄之說現聞景已向財部謀得某項位置大约黄不久即能到任 
　　北方賑災此間前經規定開辦花捐洋五千元及各機關捐助洋若干藉資賑濟現軍政兩界領袖以北省災鉅欵絀特在警察廳議决假潯陽第一舞台演劇三日以其收入爲賑災捐欵聞分派各機關劇票共一千零七十張每張售錢一千文其餘尚有臨時售出者收數約在千元以上一俟彚齊即由軍政兩界領袖凑數解京 
[蕪湖快信]  
　　張文生因籌新安武軍餉擬恢復出口八分米釐惟此案皖人一致否認省議議萬難通過張現擬親自赴省壓迫特於前日乘安豐兵船往省六日下午二時過蕪停泊三公司碼約一點鐘之久始起椗赴安慶利濟兵艦裝有張文生衛隊一連同時過蕪上駛安武軍帮辦馬聨甲亦於七日乘吉安差輪赴安慶擔任向各方疏通 
　　大通鹽局移蕪一節該鎭商會派代表晋京向鹽務署請願此舉可望打消刻聞有將稽核處改遷蕪湖之信該局局長孫多禔前日由大通來蕪見馬帮辦次晨即下駛赴京 
　皖敎育廳長張繼煦此次來蕪受各界歡迎聞張廳長在蕪住兩日即赴宣城察勘第四師範修理校舍再往當塗察勘第八師範建築校舍並赴皖南各縣考察敎育 
　　劉兆麟刻持靳内閣函來皖見聶省長指索烏溪釐金局差聶以現辦烏溪釐金胡某係倪道烺戚頗有左右爲難之勢聞劉於前日見財政廳長陶鎔時陶云須有倪七爺電報到來方可掛牌 
　　皖軍第五混成旅旅長史俊玉警務處長程炎勳前日同由安慶來蕪六日同隨張文生赴安慶 
　　魯直豫巡閱使憲兵司令王贊卿前日來蕪與馬帮辦接洽在鎭守使署小住兩日即由津浦路回保定 
[杭州快信]  
　　學生聯合會發起國恥紀念大會今日上午在公衆運動塲舉行適値天雨未克到齊然精神頗見煥發 
此間日來寒燠不時蠶汛决難起色靑葉開盤每擔售兩元六角逐漸跌減昨僅售一元六角左右 
　　杭造幣廠長沈寳瑩前赴京曾奉幣制督辦諭此次别發鑄本改歸中央總期有益幣政方符本旨如各銀行莊號以生銀交廠代鑄於流通市面極有關係尤宜仿各廠例照辦等語昨特函致總商商以本廠現在籌備就緒擬即擇期開工代鑄銀幣各廠均有成案照章每元只收鑄費六釐本廠收歸部有事同一律應請轉行各莊查照　 
省議員之到省者自昨日止已得四十餘人惟該會籖到僅有二十三人明日（十號）准先開談話會再定開會日期 
薄摺加貼印花案實行之期久逾各縣商人仍舊否認現印花處已派督查員分赴各屬調查情形聞將依多數爲標凖再定辦法 
　　海鹽陶汝梅僞串得贓巨案杭地檢廳偵查月餘昨又飭傳士紳吳尚彬許淸澄等訂期十二日開庭復審 
蔣尊簋舊部軍官之閒散者因蔣有任粤某次長消息紛紛馳往投効 
救火聯合會新會長顧竹溪不就已定期另選 
[南京快信]  
　　今日（九日）國恥紀念各校均放假一日上午九時男女學生千餘人在公共體育塲開會先報告開會宗旨次全體學生向國旗行三鞠躬禮次各校向大衆演說畢攝影出發游行由體育塲至復成橋經過太平橋府東街驢子市夫子廟南門大街三山街黑廊街評事街至珠寳廊散隊各回本校 
　　學生聯合會昨開會各校代表到十八人高師代表何大駒主席宣布劉少棠辭職應以一女師李劍秋接充又議决五月九日游行時將舊存日貨運至夫子廟焚燒一女師定十五日開游藝會並舉行新建禮堂落成禮東邀各界蒞校參觀 
　　鎭江九師風潮經胡敎育廳長派員調解校長學生均敎育部在京组織實施義務敎育總會昨令蘇敎廳務於一月内迅即成立此會以促義務敎育之進行 
昨日星期省議會休會一日今明日開審查會十一二兩日接開第五六次大會 
　全國商會聯合會蘇事務所定本月十三日開委員會籌商全國商會聯合會在滬開會經費問題 
　　寗垣各公團昨又續電府院請速明令宣布裁撤蘇皖贛巡閱使缺以息各方爭端 
財廳昨委周善繼赴寗句丹儀四縣會勘洲灘又委史樹璋赴滬查案省署委陳廷英張樹森錢宸訓監視崑山寳應泰縣焚燬烟土烟具差 
　　司法部派僉事沈竺叔來蘇調查司法昨乘車抵寗 
蔡道尹嚴財廳長昨赴鎭游覽金焦今晨返寗 
寗省鐵路昨晚由中正街開往下開有陶王氏年已六旬因下車不愼跌傷頭部登時斃命 
地方通信 
[蘇州]  
　　聯合運動會續紀八日爲縣立各高小聯合運動會第二日來賓參觀不减於第一日上午爲各校選手舉行决賽茲將各科分記如下（甲）百碼賽跑甲組第一陳嘉祥（四高）時間十二秒又五分之三乙組第一顧泉源（乙商）時間十三秒五分之二（乙）撑高跳丁組第一沈垚（一高）高度七尺十一寸五分之一乙組第一顧泉源（乙商）高度七尺四寸（丙）擲鐵球丁組第一沈本垚（二高）計遠三十三尺十寸半乙組第一蔣煥章（三高）計遠二十八尺八寸（丁）四百四十碼賽跑甲組第一沈家寳（三高）時間六十七秒五分之一乙組第一顧泉源（乙商）時間七十三秒五分之一（戊）跳遠甲組第一朱培均（一高）計遠十八尺乙組第一張茂新（二高）計遠十四尺五寸（已）跳高甲組第一陳嘉祥（四高）高度四尺十寸乙組第一王鈺生高度四尺二寸（庚）輪流賽跑第一四高第二三高第三一高各選手之分數一高二十四分二高四十四分三高二十二分四高三十六分乙商二十分團體操之分數以女高八十八分第一大同及乙商八十分次之下午童子軍會操操畢給奬散會 
　　查烟委員抵蘇省委吳縣海門常熟崑山等縣查勘烟菌兼捕蝗委員閔煥萍已於昨日來蘇拜會温知事後即留宿署中將到境日期會銜呈報省署並預備即日赴鄉調查業由温知事通令各市鄉董事曁警察分所查照矣 
　　沙地案將召代表會議常熟沙民與廣業公司因沙因爭執發生風潮一案前經王省長委派前淮揚道尹王耀齋會同蘇常道尹王莘林及沙田局局長屠文溥調查核辦王耀齋道尹到蘇與王道尹等會晤後面商此事辦法僉以沙民與公司各有血本關係各有正當理由若遽前往沙地察看亦難即下斷語自應召集雙方代表公同磋商和平解决遂議定函知雙方各舉代表來蘇齊集道尹公署會商辦法一俟議有端緒再行同赴常熟會勘辦理並已呈復省長查核矣 
[松江]  
　　招商承包屠稅縣署遵照財政廳新頒章程出示招商承包屠宰稅定期五月二十日在縣署大堂設匭投標投標底額定一萬六千元投標人應以底額之二十分一計八百元缴存縣署作爲保證金屆期並由縣呈請財廳派員監投云 
　　宣布特别戒嚴上海因有過激黨倡亂之謡由何護軍使宣佈特别戒嚴松邑防守王司令得悉後以松江密邇上海軍隊林立因照上海辦法宣佈戒嚴業已出示布告俾衆咸知 
　　童子軍之會操松江童子軍聯合會召集全縣童子軍於五九國恥紀念日在公共體育塲會操各團童子軍先於八日晚間在體育塲宿營並習野外炊事至校閱及表演各種功課則於九日午後舉行屆期並有上海乙農閔行孤兒院之童子軍參與來賓表演縣立一高則於場上設臨時販賣部出售該校各種工藝製作品售得之資悉數移充災振 
[鎭江]  
　　派兵剿匪齊督軍因淮北泗陽宿遷一帶匪勢猖獗特電派白寳山軍隊前往助剿以除匪患 
　　常熟新知事赴任新任常熟縣知事朱元樹於日昨午後乘車過鎭警局張局長及各區署長等均詣車站歡迎少頃開車赴蘇聞朱擬先見廳道然後赴常接印 
　　英艦蒞鎭本月七日午後三時有英國頭等兵艦一艘由滬駛抵京日下椗江心旅鎭英商各洋行大班等咸登艦歡迎該艦統帶亦登岸拜會駐鎭各西官暢談良久興辭而出八日下午展輪上駛逕赴南京蕪湖九江等埠 
　　水警保護繭商瓜洲水警趙署長以時屆立夏繭汛上市蘇滬錫華洋各絲廠多分赴鎭屬五縣收繭特於日昨調派師船十艘常川在於小河丹徒大港三江口下游一帶游弋保護收繭船雙以維繭市 
[徐州]  
　　皖督電借軍餉皖督張星五氏當昨年赴皖任時即留有新编安武軍駐紥徐屬各邑計連陳德修之皖軍不下四五營現張因駐徐軍隊待餉孔亟故於六日電銅山縣商會令向當地商號轉惜五千元以便發放刻銅山商會已派員向各業接洽業有成數計錢業借一千五百元洋貨業一千五百元雜貨業一千元木業一千元一俟收齊即直接發交駐徐張軍 
自治講習所風潮徐海道區自治講習分所業於五月二十五自上課昨日（六日）有竇敎員上課内有嫠字碭山某學員誤認爲婺課終時詢問敎員竇即在黑板將嫠婺二字並書使其審辨後復向該學員大加申斥有如此學識不配來當學員等語竇臨行時大有憤恨狀態各學員恐竇再有若何舉動乃公推班長向敎務主任徐嘉礽請求徐允不再追問詎約一小時忽有革條一紙高粘壁上將某學員革除以致全體大譁羣向主任詰問主任允改爲記大過一次各學員因之全體罷課非取消記過不止云 
雜評一 
[娛樂與國事（默）]  
　　古有譚笑聯盟好杯酒釋甲兵者而今日政局中之要人亦有此種氣度也天津會議旣於娛樂塲中解决各大問題以淸一色代統一以四喜代川湘滇黔而入京以後又借賞牡丹之娛樂解决津議未了之内閣閣題想見諸公雍容不迫之雅量矣 
　　雖然吾憶段祺瑞之言曰國家大事可如此一局棋了之迨直皖戰事急猶以奕棋爲樂曰勝負視此一着耳其欲藉娛樂以解决國事與今日津議諸公同也然不旋踵而樂盡悲來其平昔指揮若定之氣概又安在哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[紀昨日之國恥紀念]  
　　各商店之休業與表示昨爲五九國恥紀念日公共租界内華商店舖經商界聯合會先期通告届時休業而昨日實行休業者惟南京路較多該路東起江西路口西訖西藏路口之一段華商店舗約有七成將店門關閉門首粘貼國恥紀念在家默想五月九日母忘國恥等 
字條極多其次河南路·福建路·福州路·廣東路·各處亦有休業之家其他如浙江路湖北路新閘路各商店大都下半旗誌恥此外各馬路及法租界休業者或十分之五六或十分之二三然皆抱定閉門默思四字故集會演說游行等事尚不多見本城内外及南市大小各商業有停止貿易一天者有照常進行者至於男女大小中各學校均一律放假一天而救國十人團刋發隱痛二字之紙條遍貼於電桿木與牆壁上觸目皆是 
　　各學校之游行與開會各學校大都休假并開國恥紀念會或有游行者兹彚紀如下 
　　（一）南車站路大同學校各學生昨日上午九點時齊集學生三百餘人各執白旗上書毋忘國恥等字樣排隊由校出發往北過利涉橋至老西門經民國路直往小東門進城往西一直至方浜橋向西由白雲觀在公苛體育塲門首經過向東經陸家浜逕行回校該學生等沿途游行之時高唱毋忘國恥等句散隊時已十一下鐘矣（二）圖畫女學校之各女學生於下午一點半時集隊三十餘人各穿制服臂束白布一條上書國恥紀念等字樣出發游行由中華路民國路繞道一週而返（三）寳山路國民公學上午九時開會首由校長劉鐵報告繼由各敎員演說次唱紀念歌即整隊偕同普志學校持旗游行沿途散放簱幟高唱紀念歌至十二時歸後下午又出行雖値天雨男女生精神均未少懈（四）虹口唐家弄紹興旅滬公學昨日開國恥紀念會學生四百零四人及敎職員等均集禮堂首由校長朱堯臣演講二十一條約逐條證明國權之損失及前年五四運動經過之情形又謂諸生欲雪恥須奮勇求學堅持抵制云云繼山朱定一湯立賢何耕禮張伯良張振遠等演說由學生全體唱國恥紀念歌而散（五）愛文義路毓賢高等小學校上午舉行國恥紀念式學生到者一百七十餘人首收校長唐豪演講日本要求之二十一條及逼迫承認之經過情形次敎員金行素演講軍事協定二十條全文末杭石君黄滌之相繼演說大致皆激勵之詞散會時全校學生高呼 [勿忘國恥 ]興奮令者三（六）海寗路北區公學停課一日上午九時開國恥紀念會男女學生全體出席該校校長曁敎職員相繼演說講國恥之由來及知恥足以强國之歷朝故事散會時已近午矣（七）虹口淸雲里培德公學昨開國恥紀念會全體學生唱國恥歌畢開演 [亡國恨 ]新劇演畢齊唱愛國歌而散（八）北京路亞東公學於上午九時舉行國恥紀念禮學生到校乾二百七十餘人唱國歌校歌後職員學生均有演說並唱國恥歌十一時散（九）西華德路民福學校於上午十時特開五九國恥紀念會首收校長翁國勛報告開會宗旨并謂今日放假非等常日當在家默思所以放假之原因繼由校董沈佩蘭勗勉今後尤當奮發精神以圖雪恥云云復由學生金文林洪子軍張頴才等相繼演講本要唱决心歌分發印刷品散會（十）派克路養性女學校於昨（九日）上午十時開國恥紀念會各敎職員及全體學生一百六十餘人入座後首由校長袁學孟女士登壇演說報告國恥詳情各敎員相繼演說語皆憤慨十二時散會下午休課（十一）寗波旅滬同鄉會各公學休業一天午前各集全體學生開國恥紀念會由敎務主任烏崖琴及各敎員學生相繼演說末唱國恥歌而散（十二）北京路商界聯合會市民公學上午九時舉行國恥紀念禮學生到校二百餘人唱國歌校歌國恥紀念歌職員演說學生演說散會已十一時半矣（十三）南京路聯合會義務夜校晚間八時舉行國恥紀念會敎務長余華龍主席學生到百餘人敎職員咸列席全體向國旗行三鞠躬禮次監學朱華德敎職員蔣夢芸李瑞生潘艙仙沈錫琪學生周夢熊相繼演說至九時許散會（十四）法租界藍維藹路中法義務學校於下午地一時開國恥紀念會先由校長徐金鵬報告開會宗旨繼向國旗敬禮後學生唱國歌由職員吳質凡汪舜孝樊劍揚等相繼演說五九之隱痛等後山學生蔣啓生周柏生等演說提倡國貨李忠輝楊益尚張佩生等唱國恥歌畢遂散會（十五）梧州路九九九號基督公學晨間開國恥紀念會全體敎師先後演講語頗沈痛散會後並由該校一部份學生分散四方作單獨之演講（十六）商務印書館補習學校第五屆同學於午後一時在寳山路義品里開國恥紀念會首由全體唱毋忘國恥歌次由各會員演說略謂國恥紀念倐已六次而國恥終未稍雪此皆由吾國民不能團結互助堅持抵制之故此後吾人當有澈底的覺悟互相扶助持之以恒并在根本上着手進行提倡體育推行敎育庶有雪恥之一日云 
[昨日軍警之防範]  
　　本埠軍警兩界昨日防務仍行注意一體加班巡邏直至晚間仍各加防其十六舖華租交界地點及裏外馬路中華路民國路等各要隘均有軍警站隊防護聞今日起始可撤銷加防云 
[四大團體歡宴英公使紀]  
　　星期夜中國總商會·銀行公會錢業公會·紗廠聯合會四團體在總商會公宴英使艾思敦·及香港總督史特白·英艦隊司令杜夫·上海英總領事法磊斯英商務參贊福克斯並請中外官場及重要英商如工部局總董史密士等爲陪客蹌躋一堂頗極一時之盛主席爲聶雲台氏於互祝英皇與中國總統健康後主席操英語致歡迎詞詞長不克遍錄兹擇譯其重要者如下 [以言中外人之合作上海不乏設法養成合作精神之證據除商業而外吾人嘗謀社會交際上與體育運動上之聯絡其結果當可使吾人友誼垂久在座諸君如史特白爵士杜夫將軍法磊斯爵士等熟悉吾人情形乃吾人摯友第一固愛其本國其次即愛我中國愛我人民定能就其權力所及以公允平正之形式待遇吾人此乃吾人所竊信者當不大謬也 ]華人繼起演說者數人皆注重合作而宋漢章氏則尤注重國際銀行公會之組織英使答謝演詞甚長略謂今晚辱荷寵召欣幸實深得與中國商界如商會·銀行公會·錢業公會·紗廠聯合會等有勢力圑體之代表聚晤一堂尤所愉快備承優待感不可言中國總商會乃此商務集中點華商眞正代表團體之一與外人商會情感甚佳而與英商會尤爲友好余甚欣慰尚願此種合作歷諸永久而商會均獲其益焉合作之益言之甚易行之則須眞實艱苦之經營與進取之精神而後而此則非可易致者但余可確言者居留此邦之英人眞欲以友好精神解决此困難也世界商業因數年戰事之影響致呈蕭條之家各處皆然上海亦復如是此誠可爲扼腕但余望此邦之中外商人各就其所以互相扶助以超脫目前之困難而不久待至商業恢復時也余近見上海史一書載六十年前上海黄浦灘之影片今昔相較將見此間中外人士苟無眞正合作安能有此世界最重要商埠之上海乎余知今日華人中有一種趨向尤以强幹進取愛國之士能造成輿論者爲甚以爲今日時機已到可於以新法發展中國利源之際儘量排除外來助力但以余數年見聞所得余斷其爲失當政策如竟堅持此意則將阻中國之進取無異植其工商業於不穩健基礎之上此余不能不爲諸君告也華人不妨以今日上海爲合作價値之模範而於改造時代招請外人贊助以發展其國家如馬路鐵路之建築河道之修浚礦產之開採等事其尤著者余非謂華人應請助於英國或任何國也中國如聲明其目的在羅致外國專家之襄助則歐美最良專家自應求而至以使中國立足於正軌而躋於萬國之林占其應有之地位余知中國銀行家現資助中國財政事件之計畫必獲良果而外人銀行家必歡迎其行動而願與其華友合辦其所能爲者以使中國財政處於穩固地位並竭其能力以資助中國工商業余於此竊願言及上海擬設造幣廠事此事如欲成功而達到發起者之目的則必採用可得中外銀行全體信用之方法以辦理之否則不過多增一非所欲之造幣廠無裨於中國幣政也今輕質銅元充斥於滬之嚴重影響諸君已自見之余僅述銅元事已足概見國家幣制問題辦理不善之害矣余知今晚聚集於此之中國銀行家必將施其所有之勢力以誘導中國政府採用唯一確當之方法使國家幣政處於穩固基礎之上其法維何即裁除獨立而駢指之各造幣廠而使國幣悉由一總廠發出如上海造幣廠是也上海造幣廠如欲爲國幣所出之唯一機關則其辦理之效力與誠實必須與列强國家造幣廠同一水平線而後可今晚宴會之主人有紗廠聯合會在内此余深感激者余知紗廠近因向英國定購之紡織機械不能到手致感困難但余信紗廠必能體念英廠家近年所遇之非常情形余料英國雖目前有不幸之煤礦罷工風潮然漸臻佳境而中國紗廠所定購之機器不久當可到也前任朱爾典爵士曾謂英人絶無視中國各處新建工廠有害於英人商業之理由蓋中國實業興則購買力增定可爲英國之更大主顧也諸君余謝君等盛待願乘此機會祝中國興盛祝中國銀行業·商會·與實業界之先導即紗廠聯合會·興盛云云香港總督史特白爵士演說謂世界前途全恃合作並舉香港爲證謂香港本爲不毛之地現成世界極富口岸之一全賴合作之力也英總領事英商務參贊英艦隊司令等各有演說匯豐香港總理史狄芬氏亦發言極贊同宋漢章氏所倡中外銀行合作之說並謂他國銀行亟宜攷慮此事如欲拒絶與華人銀行合作冀减華人銀行之勢力則無異欲以掃帚掃去揚子江耳香港各銀行皆處於平等地位上海亦應如是且上海尤有合作之必要外人之不許華人銀行加入外國匯兌銀行公會即外人所以不被允許與聞上海造幣廠之主要原因今幣制事必須注重因目前所流行之貨幣頗不能謂爲可恃之國幣也云云賓主各發意見情誼極歡至夜十一時半始散 
[英公使昨日赴杭]  
　　駐京英國公使艾斯敦及隨員喬其·寗波英領事於昨日（九日）由交涉署科長陳震東陪同乘坐花車掛在滬杭路由滬七點三十五分開行之快車上赴杭游覽准星期二（十日）午時回滬應何護軍使許交涉員等公宴並聞艾使定明日乘滬寗車赴鎭江游覽一日轉車赴寗北上 
[越南金融報主任參觀本館紀]  
　　越南金融週報（Bulletyn　Financier　DeL　Indochine）主任卞德麗夫人（Madame　Pierre　Bietry）挈其女公子（ 
[卞德麗夫人消影]  
該週報編輯員之一）現由越取道廣州香港來滬調查商務並定於回越後在該週報上增刋兩頁專用華文登載各項出入口貨品價格·航運之情形·海關之稅則·以及商業消息與意見因華人在越南之事業有增無滅但華人特性往往爲人誤解該週報認爲時機已届宜鼓吹中國與越南間之良好交誼即所以間接提倡中法兩國間之商業與友交也卞夫人抱此目的率其女來滬後法總領事韋禮德君極爲贊許特致函本館史量才君·與中國通商銀行傅筱菴君·華商電車公司陸伯鴻君介紹接洽昨日午後三時許卞夫人母女來本館晤史君陸伯鴻朱孔嘉兩君亦至由史君與張竹平君欵待並導觀各部程婉珍女士亦相助引導至四時許始别去聞該週報係法人所辦於一九○九年發行越南所有之經濟財政報只此一種其宗旨在謀遠東全境法人經濟生活之發展注重實業商業農業航業等問題每週銷四千份經理本爲前充法國白萊斯特州國會議員卞德麗君其人向爲資產運動家之頒袖嗣因厭倦政治乃離巴黎而往西貢創辦該週報一九一四年卞君從軍馳赴前敵一九一六年初因患病不能服役遂返西貢肆力於報紙西貢人士咸欽遲之一九一八年休戰約成卞氏積勞驟發賫志以殁館事遂由其夫人繼續辦理逾一年招股擴張西貢與巴黎之商界與財政界中人多認股焉股東大會仍請卞夫人襄辦館事年來館中事業蒸蒸日上云 
[西報紀拒收輕質銅圓問題]  
　　字林報云前公共租界法租界與中國境内三家電車公司會同發出通告不收輕質銅元茲聞華商電車公司受有壓力已取銷此項通告蓋反對者以不收此項銅元將使貧苦者受累甚鉅也但外人之電車公司則力持前議不稍通融查近來運入上海分量輕薄鑄造惡劣之銅元數達一千六百萬枚係由蕪湖運來執有驗照由某某中國錢莊售於市上銅元情勢之嚴重由此可見此項銅元其全數或至少一大部份似由日本以銅坯形式裝至中國售價甚廉售者潦草模印而發行於市場當上海電車公司通告不收輕質銅元之前三日兌洋店舖已有拒收之者電車公司倐然發此通告當時頗不爲錢莊所贊成有電車公司如堅持此種辦法則錢莊不接受公司銅元之意上海電車公司即覆稱如錢莊果欲排斥公司則公司將自辦兌換銅元之營業而以收入銅元供給需用銅元之兌換店與工廠錢莊得此覆函遂寢前說有人請求電車公司收用此種銅元以惠貧民夫拒收輕質銅元暫時誠不免使貧民受累但行之旣久則暫時受累之貧民終將受其實惠蓋輕質銅元掃除後原有銅元將恢復其舊有之價値也現悉電車公司之舉動已有顯著効力想不久輕質銅元大半可脫離市場矣電車公司受輕薄銅元之害實非細微此次舉動已得官塲强有力之扶助北京領袖公使已以上海電車公司麥考爾氏關於銅元之說帖轉遞外交部並表示意見請政府及時轉飭各省限制各種銅元之發行非至銅元市價約漲至每洋一元換銅元一百枚時不宜鼓鑄新銅元外交團之請政府立即設法挽救圜法爲中外人民雙方利益計也 
[起運銅圓須由省署給照]  
　　上海稅所接江蘇財政廳訓令云奉江蘇督軍省長令開案准幣制局咨關查各造幣廠及平市官錢局各銀行等起運銅元或製幣材料向係呈准本局核發護照由經過各關卡等憑照查驗放行歷經辦理在案現在本局爲愼重起見嗣後各處起運銅元或製幣材料運至到達地點應由該地方之檢查機關於護照上加蓋運到驗訖放行作廢字樣戳記並截留一角以昭核實除分行外相應咨請查照轉飭所屬一體遵照辦理至紉公誼等因准此查蘇省銅元充斥稽核尤須嚴密所有起運銅元仍由省署核准給照方可起運以示限制至製幣材料運至到達地點應即照辦除咨復外合行令仰該廳長轉飭所屬一體遵照辦理此令等因奉此除分行外合行令仰該所長一體遵照辦理此令 
[錢業會議拒押交易所股票]  
　　南北市匯劃各錢莊因見近日各交易所股票狂漲恐受抵危險特於前日在錢業公所開會僉以各莊上年放賬所受痛苦今歲皆主穩健恐有夥友等在外私相接做此項證劵徇情抵押一旦市價回跌受抵者何堪設想云云於是遂决定對於各交易所股票不能作抵押品承受云 
　　又函云錢業公會昨在北會館會議對於交易所股票飛漲議决致電國務院反對拒絶首由主席泰潤卿報告謂近來交易所股票飛漲於市面影響甚大對於吾錢莊同業表面視之雖尚無直接關係然吾業經營放欵苟主顧經營交易所股票一朝一夕間破家亡產錢業放欵被陷是錢業間接所受之影響殊大也如庚申橡皮股份之風潮吾業受害極巨可作殷鑒云云繼由鍾飛濱起言謂交易所條例本所股本不能賣買故目前交易所實屬有犯法律應電致農商部反對云結果除起草拍電外議决凡以交易所股票做押欵者只可以票面數額爲限云 
[航業消息零拾]  
　　昨日寗紹公司之新寗紹輪船出口有協和絲廠裝赴寗波之現洋三十六萬元而招商局之泰順號由香港裝來現洋四千元並價値三萬一千五百元之金洋一箱又價値六萬六千元之金條金葉子五箱同日太吉公司之奉天號輪船在天津裝來俄國羅卜洋十九箱今日開赴港粤之四川號輪船有陳炳記裝赴廣東條我銀十一箱合三萬三千兩又銀子四箱合一萬二千兩裝往香港者共有現銀小洋等八十七箱合計銀洋三十五萬元以上 
　　近自烟臺發現俄人染疫後此間輪船已一律停開烟埠邇日江海關對此尤爲注重凡從因臺開來之船必須先經海關衛生員之檢驗准許後方可傍岸否則不准進口 
　　大豐洋行經駛之海參嵗班甬興號向由上海直駛嵗埠今該行爲發展日本方面航務起見定自本月十四日起添駛長崎一埠 
　　太古公司之臨時外海班輪嘉興號上次開往天津停泊於俄羅斯租界之江心中該輪之二副赫邱WSHitch在船上忽失足落河當時徧撈無着該輪昨已還滬報告公司當以該西人自落水至今已屆一星期仍無蹤跡發見度已溺斃昨日滬公司已電津公司趕速訪求該西人下落並設法打撈其屍體云 
[日輪大洋丸將抵滬]  
　　屆時邀請各界參觀東洋汽船會社之新輪大洋丸係向日政府賃用之没收德輪其初次來滬原定本星期六可到該社之總行經理淺野總一郎亦乘此船來滬該輪抵申後將邀請滬上各界參觀並設席欵讌昨日總社來電謂今以布置未竣須展延至十六號抵滬進口時停泊於吳淞另派渡船兩艘在新關碼頭迎接各界來賓故參觀及讌聚之期刻亦臨時改變至十六日矣此次該社邀請滬上之英美中日等各界來賓多至二百餘人已定先則導觀船中之艙位及各部次餐聚次游藝其主席招待爲該社之總經理淺野總一郎及上海經理秋野金藏二人被邀者計英美兩國人中以湖絲商居多共有八十餘名日本人中則以駐滬總領事及各艦長等官場人物爲多餘爲滬上之著名日商亦有八十餘人至華人方面政界有松滬護軍使何茂如（派參謀長汪幼農代表）·秘書長陳傳經·副官長孫占元·副官李翰卿·交涉員許秋颿·總務課長陳世光·楊念祖商界爲朱葆三·顧馨一·聶雲臺·王一亭·宋漢章·錢新之·張竹平等云 
[近一週中米麥雜糧油餅市况]  
　　米市已趨鬆動小麥價格見漲米本星期初因天氣陰雨河下貨不到故米價仍不鬆動星期三後天氣放晴人心看鬆價略回疲至本週末時價已較上週跌落二三角之譜最近價格計廠機北粳九元七角至九元六角較上週跌三角南粳九元四角較上週跌二角之外白元因釀酒需要極殷致到貨尚不敷銷價格非但未鬆且步步見漲最近價十一元一角較上週漲三角之外看勢尚難回鬆據米商觀察苟天氣放晴米價定能回跌云又聞日來滬米裝往寗波甚多日必二三萬擔自甬裝滬者數亦甚鉅約計進出之數較運入略增云 
　　麥本星期來小麥成交寥寥粉廠辦去甚少總一週中開售者不過三四天成交不過五六千包價格反見回高考其原因聞由到貨不多所致蓋各客帮鑒於滬地麥價日落不願收貨運滬也粉銷仍不旺故小麥交易難望旺盛惟市面趨勢麥市已呈平定之局價格尚不致再趨疲落最近售開之價計明光小麥三兩五錢五較上週漲高一錢三分之譜懐遠小麥三兩五錢二較上週漲高三錢餘其他江西貨則最近無開出云 
　　雜糧本週中各種雜糧方面荳類交易暢旺據大連最近電訊連荳價格計現貨蠶荳四元三角七分期貨五月份四元三角四六月份四元三角七月份四元二角九分五本埠大連荳略有交易最近價計平格三兩四錢上格三兩五錢餘黄荳懐遠貨日有開出穎州貨亦有成交懐遠荳價計三兩二錢之譜穎州荳計三兩二錢五較上週均高錢餘生仁去胃甚大日有開售市價又見進步廣帮辦去頗多最近價計山東生仁四兩三錢碭山貨四兩四錢五河南貨四兩六錢均與上週相彷市面可望站定其他雜糧以芝蔴爲最好洋莊日有動辦如漢口九江毫州徐州南京明光張八嶺等貨均日有成交市形步步見俏已不復如從前之岑寂歐美電訊海外市面已見起色且先令看長是以洋莊漸有動辦也最近價計亳州貨五兩五錢八較上週漲四錢餘九江黑芝蔴六兩八錢二明光白芝蔴四兩九錢徐州貨五兩三錢五漢口貨五兩六錢五南京貨五兩三錢八均見髙其他各種雜糧有漲有落茲均從略 
　　油餅本星期油餅交易甚旺價亦見好各油行有到貨本街客帮均有去路據大連電訊最近價計現貨八元一角期貨五月份八元四角六月份八元六角本埠連油價漲數分最近價計七兩七八錢生油交易亦旺太倉油最近價計七兩九錢較上週漲三錢餘餅市正當銷令市形堅挺市價看高交易亦旺價計一兩三錢餘 
[一週間之秈米市况]  
　　滬上所到蕪湖江西湖南靖江等之客秈米歷來皆銷天津烟台廣東汕頭厦門等處滬地銷者不過十分之二近來因滬上米價極大各該處來源頗多查本月一號至昨日止由招商太古怡和寗紹等商輪陸續運到計有九萬餘包其中江西蕪湖米爲最多銷路不甚廣濶客帮以價昻少辦惟廣東厦門天津等帮共辦去八萬餘包現滬地存底頗厚市價疲軟前高貨開至九元七八角現在祇八元六七角中次者八元左右如無大宗銷路市面尚看疲軟云 
[總商會覆碾米公所函]  
　　上海總商會昨復上海機器碾米公所函云逕啓者頃奉大函指摘米店領照限制存米一節萬不可行於滬上米市情形所論極爲透闢已即日函致交涉公署請其併入嘉穀堂前案照會領事團與工部局商緩實行俟得復後再當佈達知關錦注先此奉聞 
[查禁私運米糧之廳令]  
　　江蘇財政廳訓令各縣知事及江南北各局所云案奉江蘇督軍省長公署訓令内開准松滬護軍使公函内開頃據淞滬糧食維持會函稱（中略）仰懇咨請江浙督軍省長通飭軍警嚴查私運務獲嚴辦並函駐滬江蘇交涉公署照會駐滬領團轉飭捕房照案嚴禁囤積按季調查規定存米藉保公安等情到署除函復並分别咨行外相應函達貴署即希查照通飭所屬開津局卡一體查禁以維民食爲荷等因除以查奸商私運米糧出境應即照案飭屬嚴切查禁以維民食至囤積居奇自與民食不無影響惟與私運情形不同滬上生齒浩繁存米過少供不給求亦屬可慮且恐操之過急杜甲商囤積之弊而適以利乙商店居奇之謀自應兼籌並顧相時進行質之高明以爲何如查取締私囤本有成案因時提議在念不忘再查該會設立前據呈請本署立案當以查閱簡章語多含混究竟該會係何人所設有無别種作用經令行上海縣知事查明呈復尚未據查復到署是該會機關並未呈經本署核准成立合併聲明等因函復並分行外合行令仰該廳長即便遵照轉飭所屬一體照案查禁私運具報此令等因奉此合亟通令各縣知事及各局所長一體遵照此令 
[輪船上查獲私運白米]  
　　海關緝私隊前日淸晨在太古碼頭奉天輪上查獲偷運出口上白機米七十餘包當即用小輪運回海關充公拍賣並將小工頭某甲傳至關房從嚴申斥諭令以後如無棧單之米包不許代爲駁運違則照章罰辦云 
[雨水過多麥已受害]  
　　自淸明節至立夏以來時已一月有餘霪雨連綿四鄉田禾蠶桑皆有關係本邑四鄉及常熟崑山黄渡陸家浜 
 
 

Page 11

 
 
等處裁麥居多昨崑山鄉客來申云今屆雨水過多麥田已受損害預計收成尚難定斷若即晴曦和暖則七八成可說如再多雨則麥欲發僵吃虧更甚云 
[加貼印花之反響]  
　　五月份印花稅大檢查現已由官廳預備手續將次舉行滬上各業商深恐官廳壓迫强令加貼二分爲一角因此大起恐慌紛請縣商會維持經該會開臨時會議公决先行呈請護軍使警察廳縣公署陳明商艱請予體恤等情已紀昨報茲悉昨日該會又得參業公所函云逕啓者今日敝同業爲加貼印花稅事開臨時全體會僉謂非法加增斷難承認無論如何堅持到底雖勸之再三依然一致反對爲此據實佈達務請向官廳方面代訴商困情形如果一意孤行將來激成事變試問咎將誰歸又藥業公所函云敬啓者印花稅原定章程每年簿據貼用二分依據法律共相遵行已數年矣乃忽以命令變更法律改二分爲一角增加有四倍之多剝削商民無乃太甚今將大檢查印花之時商民因恐慌而生憤激衆口一詞萬一發生事端何堪設想事旣勸導無效勢又簡默不能不得不函達貴會懇請會長設法維持不至激生意外維商業即以保治安不勝盼禱之至 
[褚輔成到滬]  
　　第一屆國會衆院副議長褚輔成君因不滿於中山派於三星期前離粤在香港盤桓多日昨乘太古公司新寗輪船抵滬 
[華僑代表向各公團接洽]  
　　南洋英屬自去年五月間提議取締華僑敎育疊經各埠華僑力爭無效至十月十三日三州府已通過因而有余佩臯女士回國請求政府交涉並求國人援助十一月間四州府又繼續議决實行因此公舉吉隆坡中國學校校長廖衡酌君爲華僑代表專程回國懇請政府提起國際交步冀達取銷目的廖君於前日到滬現庽大東旅社二十七號昨日上午九時起由商務印書館幹事黄警頑君偕謁各路商界總聯合會·寰球學生會·全國各界聯合會·上海各界聯合會·上海學生會·南洋拓殖會·江蘇省敎育會·中華職業敎育社·上海勸學所·上海總商會·華僑聯合會·華僑學生會·海外華僑學校聯合會·中華實業敎育宣講團等要人所見沈信卿喻商之孫鏡亞謝碧田李頌唐吳應培莊希泉匡子儀諸君面陳返國原因及報告居留政府亦已頒行同樣之例華僑敎育淪亡在即望全國同胞協力反對以圖挽救等語并述向軍府要求提出國際交涉情形各團接見者聞之無不關念僑民願爲後盾接洽結查已得華僑聯合會答應開會商議協爭而學生會對此尤表熱忱藉慰四府四十三萬華僑之渴望云 
[交通大學滬校消息]  
　　本埠格路交通大學滬校主任已由交部聘定張鑄君代理校長凌鴻勛爲副主任刻凌君致函該校庶務長王寅淸君謂渠與張君大約十號左右可以到校並囑王君速好印就交通大學滬校信箋又囑於校内建築工程請狄克生萬特克諸講師積極進行云 
　　明年爲該校二十五週紀念會該校學生欲繼二十週紀念之盛發起課餘俱樂部内分新劇股·西劇股·粤劇股·幻術股·等已着手招員以便從事練習屆時當有一番盛况也 
　　昨日（星期日）下午二時該校棒球隊與上海西人棒球隊比賽觀者數百人兩方歡呼之聲不絶結果爲西人勝該校附屬小學於是日下午開各級田徑賽運動會各項運動成績頗佳結果爲三年級勝個人得最多分數爲王元淦君云 
[逆倫案審廳預審終結]  
　　張欣生毒斃親父張駕雲一案上海地方審判廳又飭警前往拘傳醫生任志道及張萬興米店夥任關林學徒吳關大等到廳再審在案昨日午後又奉該廳堵叔明推事官先後飭傳屍妻張康氏屍弟張安仁屍次子張燡生以及朱潮生之女巧林等到案惟任志道未到並提同在押逆子張欣生媳張徐氏並朱健臣朱潮生趙杏城等開庭預審所供與檢廳偵查筆錄相同當即宣告預審終結將張欣生等還押保人飭退聽候决定移付公判至朱巧林傳案原因蓋當前年秋間張駕雲未死以前朱潮生與張欣生議向朱健臣處購辦毒藥朱曾令伊之長女並次女巧林往返傳喚因此牽涉其長女已於去年病故故此時祇傳巧林一人云 
[續誌虹口越貨傷人案]  
　　谷阿四已因傷殞命裏虹口街永祥南里葉姓家前晚（八日）十時許被盗闖入强捋某氏金鐲並刦去價値數百元之飾物臨行復又開槍一響詎有住居附近之通州人谷阿四（昨報誤爲丁阿四）與其子谷金榮時適由外回來致流彈擊中谷阿四肚腹頓時受傷倒地迨巡街捕聞警到來車送醫院療治經紀昨報茲悉谷已因傷身死捕房得報飭探將尸舁入斐倫路驗尸所昨晨稟請公廨關讞員於午刻會同英領包君蒞所檢驗屬實填明尸格升座公位先由西探康仇稟明前情繼由尸子谷金榮投求伸雪並稱昨晚與父谷阿四啜茗而返途經該里父在前我在後突聞槍聲即見三匪迎面奔求急即躱避迨匪走過尋見我父云已中一彈矣中西官得供會商之下遂在驗訊單上簽判曰驗得死者谷阿四委係生前爲盗槍擊身死着其子領尸棺殮聽候捕房緝兇究辦 
[盗匪拒捕案受傷探夥將痊愈]  
　　北海路同春坊興發元記旅館内盗匪拒捕斃兩包探傷一探夥等情迭誌前報茲悉是案受傷之探夥江北人吳長發送入江濟醫院經醬治後傷已漸告痊可一星期後將可出院昨由探前往調查傷狀即據情復報捕頭矣 
[内地水公司訂購出水機]  
　　商辦内地自來水公司總理姚慕蓮日前會同愼昌洋行大班西人至公共租界自來水廠察看該廠内容及各種出水機器其中最優者爲英國威靈敦名廠所造機器每日出水量至有一千二百萬加倫之多遂决定仿造此項式樣之出水機一架當倩該洋行爲之代購即便電至威靈敦廠定造先寄圖樣價目及何日可以運到等情已紀前報茲聞現該洋行已接得該廠回電此項機器約定六個月可以運到姚總理已於昨日向該洋行西人訂立合同雙方簽字以便實行定購聞該機運滬後其裝配手續須在兩個月之間约年内即可開用新機藉以擴充該廠水量云 
[外洋輪船進出口行程紀]  
　　藍烟囱公司海克托號由利物浦來華昨已進口其運來之貨以揚子江各埠起卸者爲多其中裝至上海者計呢絨洋紗疋頭最多共有六百餘件香烟四百六十箱雙炭醋蘇打四百二十件銅鐵烟管五十件屋頂蓋三百五十件大件扎鐵三百件電線絞絲二十七件焙魚蘇打三百五十件餘爲五金雜貨該輪即日便須開往漢口卸貨云 
　　日本郵船會社之賀茂丸昨日已從日本開來今日即須開赴英法及盎凡爾等處由滬裝往之出口貨有湖絲油類等項尚有加義丸刻已從倫敦開還昨得電訊本月月底可到上海 
　　英國郵船公司之名古屋號此次由英來滬後即開往束洋原定昨日開還歐洲茲得該輪來電因在日本卸貨稽遲今日始離開門司還中因之遂展延三日臨時改變行期定十二日出發　　東淃汽船會社之西比利亞丸自美國三藩市還申准定三十三日到上海船上載有四月二十日以前之美國郵件甚多 
　　昌興輪船公司之亞皇后號刻已將抵日本十三日可以進口定十四日開赴香港小吕宋 
[國内輪船運貨進出口之調查]  
　進口貨（威津）太古公司之奉天輪船昨自天津威海衛來申裝來紅瓦二萬件清鹽二百二十四包杏仁一百三十六包羊毛一百六十四件駝毛十件生梨三百五十八簍花生四百二十件猪鬃五十五件猪腸九件碱一百桶棉紗三十五件香烟十九箱古玩十件草邊三十二件棗仁二件土布五件紙頭十一件雜貨五十二件（港粤）招商局之泰順輪船昨自香港廣東裝來雲石四十方海菜三百十八件櫝香一百二十四件桂圓枝乾二百七十四年籐皮四十二件藥酒十三件椰子十包沙籐三百九十九件葵扇二千八百五十三包綢貨四件點銅錫二百塊拷皮九百三十二件赤糖五百五十一包羊皮四十六件紅皮十九件黄牛皮七十四件銀器三件雜貨一千二百五十二件（寗波）寗紹公司之新寗紹輪船由甬裝來飛花一百五十包圓乾二十六箱鐵器一百桶綿紗八十件木竹一百扎竹笋一百六十一糖火腿魚肚五件當歸獨活四箱木器等十七件（長江）三北公司之華麗號昨由長江裝來白米九百六十八包小麥二十一包花衣一百件綢子六十八件皮油六十二桶官布三十件夏布二百三十四件瓷器三百二十件鐵絲十五扎又有轉口白米六千三百九十六包信石十件硃砂一桶 
　　出口貨（港粤）昨日太古公司之四川號裝往香港之貨計有黄荳二百六十四包香烟一百二十箱藥材二百九十一件洋參九箱水銀三十四件瓜子三百二十八包蓮子金菜三十包猪油三十八桶羊三百七十只胡桃三十二包洋酒七件白菓七十九包雜貨二百件裝赴汕頭有麵粉二千包洋紗二百二十八件香烟八箱藥材四十件花衣三十二件煤油二千七百八十聽生梨三十件荳餅一千零四十張靑蔴三百件烟葉二百十九件參鬚一件雜貨十二件黄荳六百六十九包裝往皮蛋九十七壜生餅一百十四年生仁一千八百零四包石羔二百件麵粉二千包黄荳四百零三包洋紗三百八十件麝香一箱羊九十八只藥材一百十六件雜貨六十六件（温州）招商局之海晏輪船昨日裝往温州之貨祇洋布八十四件飛花一百十件白糖四十一包靑蔴七十一件鐵器八十六擔六十五斤雜貨二百十一件（牛莊）又有該局之公平輪船今日直開牛莊計裝去麵粉一千包紙頭二千二百四十六件竹掃一千六百六十件茶葉四百四十九箱土酒二十壜棉花二百零五包靛靑四十五桶白米二百四十三包雨傘一百六十五件水菓二百十簍生羗一百五十件桐油二十桶洋布五百二十七件紅皮五十七件雜貨一千五百零三件洋紙二十年鐵器五百八十九件（寗波）寗紹公司之新寗紹輪船昨日裝出白米三千七百二十二包棉花一百四十包麵粉八百包香烟九十六箱洋布二百五十二件松木及板三百六十件白糖一百十七包石粉三百包甘蔗四十件鹹魚五件鐵器一萬八千三百二十六斤點銅錫四百塊 
[友華銀行銀市報告]  
　　中美新聞社譯友華銀行九日報告云上星期六日倫敦銀債近期漲四分之三便士遠期漲八分之五便士紐約銀價漲至六角二分半倫敦紐約滙價漲至三百九十八元半今日此間定價與上星期六同惟金圓漲至六四又四分之三市况開市時穩固收市時鬆動金榜賣出三先令四便士半金圓六七半上星期六倫敦銀價之漲由於中國買進之故惟目下不致再買除中國外日前祗有印度買進故銀價不致再漲據美國通信稱舊金山存銀甚多約一千萬以至一千五百萬盎斯如銀價再漲必須出售也 
[渡船傾覆之慘劇]  
　　溺斃女工兩人下海浦三新紗廠所招女工大半住居浦東方面昨日天將黎明時有陳阿德所駕二百零七號之杉板在洋涇港口攬得該廠女工八名又賣菜傭甲乙二人並菜二擔過江直向油車碼頭開駛不料潮水緊急兼之船小載重該船户支持不住即在該港中全船覆没男女搭客與陳俱皆落水一時大呼救命當經葉阿炳楊阿大等聞警趕往設法施救先將陳阿德並甲乙等三男人以及楊小妹（即楊徐氏）等六女工先後救起尚有十四歲女子張阿妙及十九歳女子李阿大二人已經溺斃當時屍無下落阿妙之母張曹氏阿大之母李周氏聞耗趕至央人分投打撈直至十時許始在壩基口將二屍撈獲該氏等痛女情切撫屍大慟遂將二屍安置該處岸灘三區二分駐警所以案關人命飭警將陳阿德拘所傳到證人葉阿炳楊阿大及楊徐氏等併送上海地方檢察廳訊辦並令廿四保四十八圖地保潘惠昌帶同屍母張曹氏李周氏投所報請相騐譚檢察長據報後令飭該保預備一切候次日上午委員往騐 
[協拿楊家宅刦案匪徒]  
　　楊樹浦平陽路附近楊家宅鄉民楊柏福楊王氏家於本月七號夜半被盗糾黨持械侵入刦去價値一百六十元之財物後由事主投報該管楊樹浦捕房查緝迨至前晚由華探目楊阿泉偵悉此案係江北人王明法徐雙喜顧文炳殷文山何正元周雲橋（又名周永新）吳正文魯人馬德勝朱玉山鄭玉金顔瑞生等所爲刦後匿居法租界藍維格路八十五號屋内因稟明捕頭加派西探搿勃脫華探程明德姜喬喬季立仁張玉嶺謝水泉等投請法捕房加派探捕密往將王明法等十一名拿獲移回收押昨晨解送公共公廨稟明前情以尚須調查一切證據請求展期開審當經陸襄據及英赫副領事核准命將王等一併帶回捕房展期七天再訊 
[賑災武術團表演武術紀]  
　　今明兩晚（十·十一）仍續表演賑災武術團於昨晚九時半假大世界乾坤大劇塲表演武術助賑來賓甚衆先由馬子貞君致辭說明旨趣繼由團員三十六人陸續表演率角科與劍術科之武術如單人拳脚術二人三人對手拳脚術單人表演各種武器二人三人對手表演各種武器率角術角勝表演（二人三人角勝法）石噸運動（手舉法）（足舉舞石法）單手旋舞法（肩脖舞法）（腰腹舞法）手足交換法（力舉千斤式）攀竿術等並有來賓表演均極有精彩約至十二時始散聞今晚將續演棍術科與拳脚科之武術等明晚亦續演喜習武術者盍往觀詣 
[助賑畫繡展覽會紀]  
　　今明兩日（十·十一）仍續開會廣東鮑少游君與其夫人曾麗銓女士因助賑起見特將畫幅及繡品於昨今明三日（九·十·十一）假四川路靑年會每晨十時至晚九時舉行展覽會昨日往參觀及購件助賑者甚衆鮑君昔在日本京都美術學校與繪畫專門學校畢業曾任神户同文華强學校敎員其作品聞曾入選於文部省美術展覽會本屆所陳列之畫幅人物花鳥蟲魚各類皆備尤以山水諸幅爲優美曾女士昔在日本親和髙等學校畢業後延師學習剌繡音樂多年曾任神户女子高等手藝學院長兼同文華强學校敎員本屆所陳列之 [天女散花 ] [海景 ]等繡畫工細絢爛精美異常皆係鮑君作畫面曾女士加繡者凡研究美術人士不可不往一觀也 
[豫園商業聯合會開會紀]  
　　昨晚七時邑廟豫園商業聯合會開第十六次討論會理事長葉錫昌曁全體職員到會討論事項如下（一）提議添加路燈因豫園街道曲折甚多路燈稀少晚上進出殊苦應函致淞滬警察廳請求於黑暗處一律添裝衆贊成公推王塵影起草函致徐廳長（二）由李文洪王榮堂提出驅除扒竊辦法因邑廟甚緊易爲若輩所混跡扒竊之事日有所聞應請討論驅除之法徐子航起云鄙意擬與警區商訂辦法或添派便衣警士暗中探察蔡伯琴謂警區未嘗不注意扒竊特懲戒太寛今日游街示衆而明日放出又行其故技矣必須本會推派數人擔任查視潘君謂徐蔡二君所說極是但鄙意發行一種印刷警告行人留意扒手並繪出扒手竊物之標式使行人隨時注意衆贊成並决定即日實行議畢而散 
[寧波旅滬同學聯合會消息]  
　　交通大學方子衛等所發起之寗波旅滬同學聯合會加入得已有十餘校曾於前月三十號在寗波同鄉會新會所開第一次委員會通過草章又於前日在原處召集第二次委員會討論進行辦法到會者有各大學文科法科學員對於草章猶須詳細修改以期完美不日即可開成立大會矣 
[家庭日新會消息]  
　　家庭日新會前二星期一爲修訂會章公舉職員開會於體育塲王渥然君値主請黄勝白君演講蚊蠅蟲蝨等毒一爲遠足龍華參觀孤兒院及游民花園顧蔭亭汪傑樑君値主前日星期爲顧翕周莊詩錦君値主開會於半淞園湖心亭先後到會者四十餘人穆杼齋君提議家庭改良組織各問題旋即攝影及各游覽一周結散又是日原定歡迎姚慕蓮君加入本會後因姚君有事已至北京故未及舉行 
[設置備用飛行塲之訓令]  
　　上海縣公署昨接江蘇督軍省長會銜訓令内開案准航空署皓電開京滬航空線前定在貴轄區内徐州南京上海三處設置航站及鎭江蘇州兩處設置備用飛行塲均蒙准照設立無任感佩惟查大江以南地形複雜天然寛廣平坦之地絶少爲妥愼起見每五十華里應行設置備用飛行場一所請查照前案准予飭知鎭道及沿途地方官遇有本署勘地委員蒞境予以協助至爲盼禱等因准此除分行外合亟令仰該知事即便遵照俟航空署勘地委員到境即行妥爲接洽協助辦理具報此令 
[聶雲台母壽辰紀]  
　　前日爲上海總商會會長聶雲台母曾太夫人（湘鄉曾文正公之女）七秩壽辰本埠官紳商學各界均往祝嘏所送壽禮概行璧謝惟曾農髯何詩孫等所送書畫則皆收受聶君以是日本當設筵因軫念此省災黎命將筵資移助賑需云 
[塌車撞斃女孩之騐判]  
塌車夫陳增裕前日午後在虹口漢壁禮路駕喀二一二號照會塌車車運貨物不愼將該處居婦戴翁氏家三歲女孩戴金興撞倒碾傷要害頓時傷死由探侯阿保查見將陳拘入捕房收押並將該女孩尸體車送騐尸所昨晨傳同尸母及見證沈才亭報請關讞員與英領事包君蒞所檢騐委係碾傷殞命遂填明尸格升座公位命將見證沈才亭傳案畧詰數語並由一千四百零五號華捕稟明當時目覩狀况即判諭曰騐得幼女戴金興委係生前遭塌車撞斃著其母領尸棺殮塌車夫陳增裕押候禮拜五解訊 
[塌車撞傷女孩]  
　　某店送貨塌車於昨日上午九時許行經西華德路撞倒九歲女孩宋毛毛身受重傷由虹口捕房八百六十七號華捕到來僱車送往同仁醫院醫治一面帶該塌車夫人捕房稟候捕頭發落 
[俄人私藏軍械]  
　　虹口閔行路捕房西副捕頭麥根泉訪悉肇勤路三十八號門牌外國旅館主俄人平納勒私藏軍械因於前日帶同一百十三號西探目八十九號西捕前往將該俄人拘獲抄出手槍一支昨解公共公廨稟經中西官略訊逮捕搜查情形一過命將該俄人帶回捕房收押展期一禮拜再訊 
[破獲秘密煙窟兩處]  
　　虹口漢壁禮路一千零六十二號與東栅街十六號屋内均因有人秘密售賣鴉片烟土烟膏被該管捕房華探目沈阿炳與一百七十六號西探目駱四偵知稟明捕頭前往抄出紅土七磅十兩烟灰數兩以及剪土煎烟各種器具賬目一併帶回捕房暫儲聽候稟請公堂傳究矣 
[賣烟售土之押儆]  
　　李德生邇在法租界地方私設烟榻容人在内燈吃兼售烟土事爲大自鳴鐘捕房捕頭偵悉以李有違禁令故於前晚帶同包探前往抄出烟槍烟土並違禁之兇械物件一併帶入捕房昨解法公堂請究先由捕頭上堂稟明前情並將烟具等物呈鑒詰之李德生供此項烟土兇械實係朋友寄存餘供支吾中西官判李押西牢四個月以儆烟具銷燬 
[科罰男女賭徒]  
　　新閘白克路六百九十四號門牌成衣店主曹如全前晚因糾衆在家聚賭抽頭被新閘捕房辛副捕頭偵悉率同中西探捕前往將曹及賭徒丁長盛丁朝南王裕坤任正榮王阿六徐子元黄連富高華旺楊登科沈德來馮萬榮周榮金家勝婦人丁陳氏李周氏王馮氏等男女十七名連同賭具一併帶入捕房着曹存洋五十元餘人各存洋五元保出昨奉公堂傳案訊實判曹如全罰洋三十元餘人各罰洋三元一併充公賭具銷燬 
[少年恐嚇女士之科罪]  
　　住居虹口通州路向在某洋行爲寫字之本地人曹品仁迭次致函荆州路三十七號門牌陳女士恐嚇被控由該管捕房於昨將曹拘解公共公廨請究原告延律師到堂略陳案情將信函數封呈察經中西官訊據曹供年十八歲前日之函係我所投餘信不知等語問官以曹旣經供認投函恐嚇不諱應判處徒刑三個月姑念年輕從寛緩刑 
[過犯僞鐲騙錢各押三年]  
　　胡阿寳王順法前日在虹口西華德路將假金鐲一副以擲包術向行路婦人騙錢適被包探陳金揚查見將胡王兩人連同證據帶回捕房押至昨晨解由公共公廨中西官質訊之下以胡王兩人均係數次過犯判各押西牢三年期滿一併逐出租界僞金鐲銷燬 
[過犯搶銅元押三月]  
　　婦人徐王氏日前淸晨至法租界菜市街購買菜蔬詎被無賴張阿毛從背後上前將王氏手中所持之銅元一百餘枚搶取而逸當經該氏大聲喊捕由包探聞悉趕來將張人贓並獲一併帶入捕房昨解法公堂請究先由原告投訴前情詰之張阿毛供認搶取不諱中西官判查得被告前亦犯案辦過此次不應復來着押西牢三個月期滿逐出租界一年 
[過犯剝刦衣服之押儆]  
　　無賴小丹陽日前糾同黨羽十餘人在法租界前新街地方强將行人兪廣拖至弄内將兪身上所穿之元灰色華絲葛夾袍一件剝刦質洋十元化用當由原告報告捕房請緝現爲包探程富生偵悉前往將小丹陽拘獲吊出原贓帶入捕房昨解法公堂先由捕頭上堂稟稱查得被告專在界内拆梢度日曾經公堂迭次懲辦出境有案請究繼由原告投訴拆梢情形詰之小丹陽供此衣實由原告在炒麫店内吃點心忘却不敢拆梢餘供支吾中西官判以小丹陽不應屢犯不悛着押西牢十八個月期滿仍永遠逐出租界贓給原告領云 
[顧春榮被毆受傷]  
　　顧春榮昨日淸晨被人毆傷倒臥於虹口舟山路東海里弄内地上爲一千零四十七號華捕查見詰據顧稱係被二百五十五號落差華捕揚州人朱鈞拆梢不遂毆打成傷該捕乃出外雇車以便送顧往醫院迨雇就車輛仍回該弄見朱鈞從弄内步出因將朱拘獲帶入捕房捕頭飭送顧往院醫治旋命中西包探將朱解送公共公廨由控捕上堂稟明前情朱延律師代辯謂朱服務捕房已有七年素無不規則行爲請求准予交保中西官磋商之下判朱交五十元舗保候原告傷愈再訊 
[曰爾路行竊匪徒捕拿未獲]  
　　昨報載法新租界白爾路姓家突來盗匪四人入内搶刦一案茲悉當時實係竊賊早已竄伏在三層樓上於九點半時竊取手飾小皮箱一只内藏鑽戒珠飾等物價値數千餘元當由兪姓察悉立打電話報告捕房飭派中西越各探捕前往拘拿詎該竊賊從屋上逃逸後由各探捕回稟捕頭諭令務獲該竊到案究辦 
[兩淸江人因案被拘]  
　　住居龍江路一千二百二十四號門牌之淸江人楊四元因與某刦案有關昨由華探目楊阿泉與西探搿勃脫傳至捕房押候解究又淸江人沈六因有與匪爲伍擾亂租界治安行爲亦被該探目等拘入捕房押候查明解究 
[鴇婦容留幼女之科罰]  
　　浙江路淸和坊六十二號門牌妓院内因容留十二歲幼女王大寳被專查妓院之三十五號西捕·八百二十五號華捕·查見以其違章將該女與鴇婦陳王氏一併拘解公共公廨經中西官訊判陳鴇存洋一百元交保王女暫留濟良所候查明訊核在案昨晨由廨復訊即據該捕等上堂訴明前情並據女供年十四歲由祖母挈領來滬押與陳鴇改名晴雯等語訊之陳鴇延律師到堂代辯否認受押王女又據老婦顧邱氏供稱大寳是伊外甥因其母患病來滬借錢住居六馬路同春坊小房子内並不留宿妓院要求給領經關讞員核供商之英包副領事以陳鴇容留幼女違章屬實判罰洋三十元充公女發濟良所留養 
[瑙領履新之酬酢]  
　　駐滬瑙威國總領事履新伊始昨特函達江蘇交涉公署訂於本星期四拜特派交涉員許秋颿君以聯睦誼 
[昨日公共公廨訊案紀]  
　　昨晨公共公廨民四庭由兪襄讞會同美約副領事訊理（一）寡婦張忻氏訴瞽者陳賢榮不將課命館交還案 [結果 ]着陳賢榮於一個月内將張善濤課命館交還張忻氏管業（二）兆昌絲號訴震豐收繭公司股東孫衡甫陸寅卿汪味靑等不理押欵案 [結果 ]改期續訊 
　　又午後民四庭由張襄讞會同美奥副領事訊理（一）朱秋卿訴康年保壽公司不付賠欵案兩造律師同意請求改期一禮拜再訊 [結果 ]照准（二）華子玉訴華啓腸假冒牌號侵犯營業案 [結果 ]着被告將牌號永記兩字與華德茂字樣大小同樣被告呈案註册執照由丁律師當堂取去（三）朱德記訴曾澹如不理擔保欠銀一萬六千餘兩案原告律師以案情冗長時間侷促請求改期訂訊 [結果 ]照准（四）震裕莊經理黄漢臣聲淸破產案結果着登報聲明並將詳細賬目呈候核奪 
[誌謝]  
　　北城商業聯合會日夜校爲籌募敎育基金定於本月十二號夜讀天蟾舞臺藝員演劇籌欵昨承該校惠贈觀劇劵一紙又賑災武術團昨晚起在大世界表演武術三天承贈參觀劵九紙誌此併謝 
雜評二 
[自養（訥）]  
　　當局日以民生主義爲號召而所爲之事實迫民於不聊生之地借債借以養武人也加稅加以養武人也借債加稅之不足又爲種種之搜括以養武人銅元何以如是多以鑄銅元之利養武人故米何以如是貴以販私米之利養武人故爲養武人雖至國家破產全國騷然商民凋敝而皆有所不惜祇求兵有所養而民無所養不顧也當局旣不顧民之生且奪民之生以養武人之生而民猶日日向之呼籲以乞苟延殘喘其有幸耶然則人民於此亦求所以自養而已敎必自敎治必自治養安得不謀自養能自養而後乃有所發展此眞所謂民生主義也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[絲業團旅行日記] [  李登魁寄]  
　　俄國皇后號於十二月二十五日自横濱開後無日不與太平洋中狂風怒濤相搏戰日航一二百英里不及平日之半船主告人云此等風浪爲余十二年中初次遇見者其天氣之惡劣可知矣同行諸君大半嘔吐暈眩伏榻呻吟種種苦况不堪言狀即余與徐君錦榮素不畏暈者至是亦體憊神倦飮食爲減矣航經寒帶相近時連日大雪艙面氣候在○度以下直至正月三日雪霽天晴風浪亦平乘客咸喜出望外蓋經太平洋以來第一日得見日光也船主告語正月五日可抵維多利大陸相近更添興致不少是日下午連接維多利及西亞得耳聯華總會商會及商人總會無綫電知各團體已着人在維多利接候並要求吾人在該二埠留住數日西人國民外交之週到誠可欽佩 
　　正月五日星期三同人等五時起身八時已見大陸十時船入北美之哥侖布河兩岸山林一碧無際山頂積雪未消恍若綠衣美人冠白色軟帽旣迎且送十餘日困憊精神頓爲振作十二時抵一小島名William 'sgead有關員醫生前來查驗頭等艙客週視一過三等艙客檢視稍嚴二時船旁維多利埠吾國駐温哥武領事葉可良君西亞得耳商會及聯華總會代表Lewis君領事代表陳祺君偕二部男女僑商領袖數十人來迎登岸後即赴皇后旅館投止晚該埠華僑商會宴同人於北京酒樓會長李君葉領事路易司君均有演說丁君汝霖答詞至十一時盡歡而散 
劇談 
[天蟾之七擒孟獲] [  箸廬]  
　　近時流行本戲電光目佩鳳緣英雄鑑普陀山日日見諸報端即舊劇之鍘判官亦排成八三風尚所趨理如是也尤以新舞臺之閻瑞生及天蟾之七擒孟獲爲駭人聞聽經他舞臺排演多日之劇稍事改削便可哄動一時閻瑞生無論已該臺面積較寛當然易於點綴且滬上婦女多有以冶行爲生活者兎死狐悲觀者自衆至七擒孟獲之魔力乃至於此亦該臺編排時所不自料者也 
　此劇雖有他舞臺爲之先河余以未曾寓目不敢盲加比較僅就該臺排演之劇理劇情與角公之優劣一評之此劇照情理兩字而論（一）患重頭輕尾武侯之擒縱孟獲甚有計較第一擒是下馬之威諸將戰鬥自宜分外賣力至旣縱而後明欺孟獲小兒可以玩諸股掌之上其不十分在意宜也至第七次烏戈兵出現則其運籌决勝何等煩難即諸將之分路對敵亦當異常奮勇而乃草草了事即盤蛇谷火攻一塲布景亦未見周密瀘水祭將士應有祭文一道而僅以時髦派之對唱了之此一誤也（二）患不倫不類該劇佈景以武侯赴宴時之馬路一片爲最佳純得力於光學者然當時何來馬路何來電燈有識者先我言之矣歐西歌舞果足悅耳娛目特恐當時南蠻風氣未必如此文明豈不如此不足以顯馮子和之所長耶凡此之類於情理上都欠體會且吕凱爲上山時不可少之人物該臺以筱寳懶於聯音不再他煩擅自删去亦一誤也 
至論角色之優劣平穩無疵者當推李百歲之山神原板用拔音處極自然幾句山歌亦幽韻有味對唱時善於吞吐不似他伶以拖腔討好工架臺步恰合老人身分實不可多得之作 
雜錄 
P>春暮尋愁錄[  禹鐘]  
　　余恒謂烏聲可以驗物候之變遷春林嚶嚶之嗚其聲淸越似欣歲華之正好一至春殘則歡聲盡減落紅飛雨之間似啼似咽聞之意愴閱 [顧潛山茶記 ]云山中有鳥至正月二月嗚云 [春起也 ]三月四月鳴云 [春去也 ]採茶者呼爲報春鳥據此則鳥之爲物固具有知時之特性而 [春去也三字之銷魂似更在杜宇啼歸之上矣 
　　沈豐垣詞曰若說愁隨春至可憐寃殺東風为此語誠具至理須知東風者初非自秉權衡春來春去彼亦不過一點綴品耳苟必欲謂愁隨春至則春盡之時東風當吹愁而去矣乃何以春去自春去愁在自愁在可知東風本無力而别有有力者主之也吾宗所言足爲東風訴屈而吾今更爲之下一註脚矣 
 
[尚未成熟共思染指]  
陳維崧詞云奈把酒聽歌幾番不是暮雨瀟瀟記吳娘曲子余暇日舞樓顧曲歸恒曼聲誦此覺此寥寥數語中大有無可奈何搔爬無着之情春暮多愁歡塲如夢繁弦急管中旣非埋憂之地而曲罷人歸坐倚空齋雨風交惡輒不禁恨前人搆語之工永永攪人愁諸乃至末由擺脫也 
　　楊虎諷孔子仕曰日月不居歲不我與余謂虎雖小人然此二語實有未可没者試一味其語意驚心動魄足以喚起痴聾使人油然生其及時努力之志不觀夫春至幾時又隨風片雨絲而去諺云一年之計在於春則春去不啻年去也人壽幾何春光易盡觀虎語可以念也 
新聞拾遺L ] 
　　嚇師南京南門外吳姓童性極頑劣在附近讀書塾師馬某因其屢與他生口角時常撻之吳童恨師剌骨輒思洩憤前日吳童捉得一小水蛇長不滿尺用布裹之携入塾中私置馬枕旁將蛇尾壓枕下及晚馬就寢蛇尾覺痛在布包内亂跳馬疑爲鼠以燭照視見一布包異之迨啓視乃一蛇大駭立即執棍擊斃始得安寢翌晨拷打諸生始悉係吳童所爲立將吳童開除云[  隱厂]  
　　奪夫老拉圾橋延吉里有顧某者性好漁色藏有金屋五六所該里内亦有一妾係最寵者年祇二九容貌嬌好故最得顧之歡心昨日天甫黎明陡聞擊門聲甚急因不知何人乃喚傭婦往啓則一擁而入者計有四入均顧之妻妾也直入臥室將顧呌起定須同去而該妾則哭鬧不休且不許顧去嗣仍被四人拖之而去觀者咸笑呼爲四美奪夫云[  不承]  
小說 
[社會小說衆醉獨醒（三三二）] [  瞻廬]  
　　第五十回求福得禍誤信觀僮　除舊布新改造空氣慧姑說時伸着柳眉鼓着粉腮舉起着手腕一副熱血奮涌的神氣流露於不知不覺之中說到大改造家便揑着一個粉團般的拳兒單把大拇指高高翹起（神氣如畫）他娘朱氏笑說道慧兒做甚麽又要猜那一星高照的拳兒了你有多大本領又不會翻着筋斗雲怎能跳上崑崙最高峯抽氣筒有怎麽大打氣筒有怎麽長你有多大神通怎能把全國的空氣一邊吸入一邊放出通通都改換了好孩子你小小年紀開出口來總是一口吸盡五大洋全不想想自已的能力幹得幹不得你不記得那天華校長說凡是志氣太高的人和没志氣的程度相等又說開萬朶理想的花兒不如下一粒眞實的種子你想華校長這般才具這般閱歷絞了許多腦汁耗了許多金錢也不過革新了一個村落他還說是得了幾個同志的帮助通力合作才有這般的成績要是單仗他一人這新村便不能成立你想辦事這般萬難怎好輕易出言唱那改良社會改造空氣的高調講到這裏王媽走來說道師母麵粉和雞蛋都調匀了請到廚下做糕去原來新村裏破除階級傭役對於主人不過喚一聲先生和師母朱氏搬家後便把太太的名稱實行革除呌王媽改喚師母王媽不肯推說呌慣了太太一時不便改口况且我又不在這裏讀書怎好師母師母的混呌呌出來也羞人答答似這般推三阻四惹惱了旁邉的慧姑連連向王媽數說道你這人眞有了奴隷根性人家尊重你的人格把你擡舉起來你顚倒向泥潭子裏直鑚的下去呌人師母你害羞呌人太太你倒不羞你不呌我偏要你呌（憨態如畫）王奴没奈何只得含含糊糊的喚了一聲師母慧姑拍手道好好索把從前的稱呼一齊改造了便指著自已的鼻尖道你喚我時喚我一聲妹妹又指著聰生道你喚他時喚他一聲弟弟王媽道這般稱呼怎不折了我的草料那是萬萬不能依從朱氏也覺慧姑的主張未免矯枉過正便道稱人小姐並没分著貴賤階级你只依舊稱呼不須改變惟有你喚聰兒做官官這兩個字覺得剌耳似乎輕視了這個孩子你以後别把官官相稱只喚一聲寳寳我們不是害著官迷的人家聽得官字便惹動了我們的氣 
餘瀋[  石征鴻]  
　　昨觀某伶演葬花劇頗纒綿盡致座有譏爲過甚者謂當日顰卿葬花時當不若是做作其意一若眞有林黛玉其人者噫嘻可謂痴矣 
　　雖然人生朝露百年旦暮使果有黛玉其人則亦一坏黄土芳草萋萋徒供後人之唏嘘憑吊而已是則吾人正不妨以假作眞又奚必斤斤於有無之間耶 
 
 

Page 15

 
 
   
 
 

Page 16

 
 
常識 
常評 
[無恒] [  覺]  
　　無恒二字爲吾國自古遺傳之劣根性徵之經傳而可見者也 
　　仲尼云得見有恒者斯可矣又述南人之言云人而無恒不可以作巫醫一則可推想有恒之難一則可證明無恒之着且其最滿意之弟子如顔淵者亦不過許之以三月不違仁此可見當時無恒心者之多矣 
　　至孟氏之立論則謂無恒產而有恒心者惟士爲能若民則無恒產因無恒心蓋推十合一爲士士之本義斷非一知半解者所可濫竊其名智識旣富則其品性自異乎常人彼戰國之游士朝秦暮楚仍無恒產無恒心之游民耳非孟氏之所謂士也 
　　今之學校敎育能養成無恒產而有恒心之士乎此一大疑問好曰能之非所語於國民敎育也苟旣受敎育而尚無生活能力則直接之害爲無恒產間接之害爲無恒心此等敎育幸未普及耳如曰普及不將使全國皆游民乎 
　　歐美風俗凡一技之長終身研習而不已或由其子孫繼續成之故發明之新理造成之新物品日出而不窮豈其國民性之與我不同歟政府之所奬勵社會之所崇拜皆足以促成之然則欲矯正國民無恒之劣根性固有其道矣 
國民常識 
[省縣道興築之必要] [  守書]  
　　年來我國官民漸知交通之重要而以興修道路互相提倡道路條例政府曁頒布於前省道局之籌備蘇社更建議於後蓋其證也按道路條例分道路爲三種界限頗淸其大致則省與省間之道路爲國道縣與縣間之道路爲省道城市與鄉鎭間之道路爲縣道三者本並重而識者觀察在今日之中國省道與縣道之興築尤爲最要觀於南通縣道之已經告成及滬太長途汽車之積極進行蓋可想見其理由如下 
（一）輪軌航路逐漸發達國道已至發展之地位而省道與縣道仍毫無以異於昔非積極興築無以收指臂之效而使交通之具三者相得而益彰 
（一）實業之不發展論者咸歸咎於交通之不便蓋農礦產物工商出品惟運輸便利始足以有無相通互爲調劑故非築路無以救貧 
（一）中國内地風氣閉塞敎育不興通都大邑相去天壤其故可思不謀所以便利交通之方雖日謀改良敎育吾未見其有濟故非築路無以開民智 
（一）鐵道之築必工大資鉅始克竣事尋常道路事簡易成得交通便利之益而無經年大舉之勞 
　　（一）失業貧民隨在皆是實社會一大隱憂舉此等工程能養無數之貧民（乙種酬） 
衛生 
[肺癆病中之運動上] [  鳳賓]  
　　肺癆病當急性時期宜靜養若在緩性時期一切病狀已有歛跡之兆宜稍事運動運動之益在加深其呼吸增益其心搏力並加速其血管中之循環率 
　　急性期中若行運動則此三項勢必陡加而發生危害緩性期中苟不事運動則健康之進步殊艱而病軀難期强壯病癆者應靜養抑應運動有時不易判斷大抵靜養已久徵候减退病狀已在寂靜之時宜逐漸試行運動然所謂運動者乃小運動非大運動也例如步入浴室或蹀躞飯堂或起立自整衣冠均在運動之列俟此數事能行之無礙則可乘車代步或安步當車以不覺身體疲勞爲度 
步行宜履平地不得游崎嶇之山徑铣以五分鐘至十分鐘爲限每日試一二次足矣倘力能勝任則時間可遞加夫步行爲之動中之最　　者是以肺癆病院中恒以此爲初愈者習勞之一事也 
法制 
[民事訟費應由敗訴人負擔履償之释明] [  吕鍊百]  
　　民事涉訟未有原告不遵章預缴訟費而經法院受理者（載明民事訴訟費用徵收規則第三條）其有不然者厥惟原告貧無資力聲請訴訟救腲是也惟雙方旣經涉訟則訟費之負擔身有判别焉其屬於平均負擔者因原被兩造互有勝敗也其屬於一造負擔者或出於原告訴狀之被駁及起訴撤回之情形抑或出於被告之敗訴夫出於一造敗訴之負担訟費匪特負担印紙費而已其凡關於勝訴人於訴訟期間内所用之訴訟費用如承發吏送達費狀紙費錄事抄錄費證人曁鑑定人到庭費等項皆應負担之 [審判廳試辦章程八十二條載有凡關訴訟所生之費用責令輸服者繳納之規定 ] 
　　至若當事人旅費及所延律師費皆屬於不必要之列勝訴人縱費不貲固無權向敗訴人爲賠償之要求緣大理院已頒有解釋之明文也 
　　又有被告經缺席判决敗訴因不服聲明窒礙而其結果終歸於敗訴則敗訴之一造好應負担聲明窒礙後之費用舉凡關於勝訴人所用一切之必要費皆應担負之（見民國四年大理院上字一○八六號判例）蓋訴訟旣告終結勝　人對於訴訟費用之損失有賠償請求權可以向第一審爲確定費用額之聲請（參照四年大理院上字第六九一號判例）雖然勝訴人猶不可不具備法定手續也所謂法定手續者何即勝訴人向法院聲請確定費用額時應於狀面粘貼訴訟印紙七角五分並提出費用計算書及證明費額書狀一併呈遞法院始予受理而爲之决定焉（見大理院民事訴訟則例第二十四條） 
　　按訟費由敗訴人負擔法令規定綦嚴雖曰保障勝訴人之權利要亦所以防止刁民濫訴之弊也於此可見立法者之苦心矣（乙種酬） 
科學常識 
[用氟化水素彫鏤玻璃之方法] [  甫]  
　　氟化水素（分子式HF）爲氟氣（Fluorine）與氫氣之化合物有剌激性且能侵蝕玻璃普通商店門窗玻璃上所刻之字玻璃器皿上所彫之圖畫及花紋以及毛面電燈泡等皆賴氟化水素侵蝕玻璃之作用而製成誠亦爲工業中一重要品也彫鏤玻璃之法甚爲簡易茲錄之於下讀者諸君 
[自殺就是無奮鬥精神]  
倘有不信可照法一試當饒有興趣也 
　　用鉛皿或玻璃缸一隻中盛濃硫酸少許再投入螢石數塊（FluosPar分子式CaF2）徐徐熱之另取玻璃板一塊一面塗以蜜蠟（Paraffin）用針在蠟上任意劃成山水人物然後將玻璃片蓋於缸上硫酸與螢石受熱以後即起化學反應（反應式CaF2H2So4=CaSo4　2HF）而發生氟化水素蠟被針尖劃去之一部受其侵蝕倘將蠟洗去則宛然如彫鏤者矣如欲著色亦頗容易可在受氟化水素侵蝕之處用筆蘸色塗之因侵蝕之處皆爲凹進之毛面顔色易於附黏而不易脫落也（乙種酬） 
工業常識 
[人造絲之製法] [  奚福旦]  
　　近年以來絲業日益發達人造絲之功用亦漸廣人造絲之所以異於天然絲者僅植物繊維（人造絲）動物繊維（天然絲）之别耳期製法頗多茲述其最簡單之二法如左一用碎紙製法先作硫酸銅（CupricSulbhote）之溶液於一器皿内然後加以苛性鈉（Sodium　hydroxide)而成氫氱化銅之沉澱（Cuprichydroxide或徑用氫氱化銅亦可）置濾器内濾過加入濃阿廳尼亞水（Aminonia　water)遂呈藍色於是投入紙屑攪和之置有小孔之器皿内（通常以鋼製）下承以稀硫酸（水與硫酸各半）加以壓力則此藍色之溶液由小孔而堕入稀硫酸内凝成白色之絲即人造絲也惟用此法製成者不如第二法之純潔光亮 
二用綿花製法取製火藥之綿花（Cun　Cotton）稍經硝酸作用然後置入酒精（Alcohol）及以脫（Ether）之混合物内溶解後是謂哥洛殿（Ccllodion）置哥洛殿於多小孔之器皿内而加以壓力則此溶液從小孔内出凝而成絲此時絲已成就惟尚無光澤再加以鹹質（Alklai）如苛性鉀（Potassium　hydroxide）苛性鈉（Sodium　hydroxide）均可則成光潔之人造絲矣 
　　附人造絲與天然絲之區别法 
一　人造絲燃燒時其臭氣如燒棉布天然絲則如毛而缩成黑塊 
二　加苛性鈉水煑之則人造絲不變而天然絲則漸溶解 
三　浸濃硝酸中則天然絲呈黄色人造絲無變化 
四　浸稀硫酸（硫酸與水各半）中乾後炙之則人造絲成粉狀天然絲無變化（乙種酬） 
農業常識 
[蠶病預防法] [  焦桐]  
　　蠶病無治療之方祇有預防之法考蠶病發生大概有兩種原因其一原因於微生物之寄生者如膿病微粒子病硬化軟化等病是此等病皆有傳染性而微粒子病爲害尤烈蓋其病不特染傳於一時且遺傳於數代也故防之不得不周其二原因於非生物之損害者如烟草中毒病煤烟中毒病黑頭病虚弱病等是此等病雖無傳染性而影響繭產收成者殊大亦不可不防也茲將蠶病預防法分别略述於左俾厚 
近日養蠶者知所注意焉 
（一）蠶種之選擇蠶種或因母蛾遺傳病毒或雖無遺傳病毒而因儲藏不適之故致細菌寄生則孵化後往往發生各病故養蠶家欲免危險須向各蠶業機關購種催靑爲妥如滸墅關女子蠶校洒陰南菁農校皆有蠶種出售可向購用勿吝惜區區小費也 
（二）蠶具之消毒農家舊蠶具往往堆積汗穢不潔之處未免菌類寄生（爲人目所不能見）其或有往年病蠶之遺毒尚留存其間者用時不可不設法以消其毒消毒法有多種有滌以霍爾買林液體者有薰以蟻酸阿爾待黑獨氣體者有浸於鹽化銀鹽酸與水混和之液中者而以石灰乳消毒法最便利其法每生石灰百兩和水一斗七升半攪拌之經過三日用以洗濯各種蠶具毒即消矣 
　　（三）蠶室之淸潔農家雖無力置備特别蠶室以適蠶體之衛生然果能力求淸潔亦足減少蠶病情潔之法一宜採取日光二宜流通空氣三宜掃除積穢四宜避去一切汙濁之氣庶使微生物不得寄生而厞生物亦無從損害又蠶兒最畏西北風氣候倘有劇變北窗切不可開是亦最要注意之事也 
　近日養蠶家果將以上三條實力奉行則於蠶病旣可减少繭產自然豐收關係於國計民生者殊非細故也（乙種酬） 
 
