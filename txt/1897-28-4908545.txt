# 1934 - 28 - 4908545

 

Page 1

 
 
[四百七十三號報出售] [  點石齋啟]  
　　京師某寡婦玉貌韶顏雅有文君風韻鄰店某夥思爲援琴之挑購布一匹倩令製襪一雙又以杜布二丈使爲之裏意若曰有餘悉以　卿而婦僞爲不知也者竟依布之大小丈尺哉成絶大襪材製就　往算工資當衆傳觀人有見此包身大襪者無不知夥之詭計而婦之有意破之云他如賊胆如天道人遇鬼等　悉依　例藉博雅觀准於二十六日出售此佈 
[珍物待購] [  申報協振所拜啟]  
　　本舘協振所自經解賑欵以來　　諸六善　源源接　且有以珍物助振者惟連城之寳旣承割愛　　記美玉之沽　賴知音鑒　　將各種珍玩羅列於下倘蒙仁人君子慨　廉泉旣能　　陰功且可增輝藝圃誠一舉而兩得也計開　　漁珊帖　　　高澹游山水一幅天　　馬　料一件 
[欽天監用西儒治歴緣始考]  
　　歲云暮矣街頭之以歴本求售者多苦繁星或用木板干成或以　孛　印其中福建羅氏通書久已准行人皆稱便而南匯賈氏更製成新歴門分類别精益求精經前蘇松太道西泠吳曉颿觀察及新任蘇松太道兼辦江南製造總局事務湘鄕劉康侯觀察撰爲引言弁諸卷首行之海内幾於家置一編其有裝釘精工封面鈐欽天監印信者謂之官歴每本需錢至一二百文僻壤窮鄕購致良非易易有客猝然問於執筆人曰夙聞欽天監向用西人治歴其說果信而有徵乎執筆人應之曰奚而不有曰治歴曷爲必用西人曰當有明萬歴三十八年欽天監推十一月朔當日食届時不應言官已有疏而劾之者自後屢推屢爽歴法幾紊亂如絲於是五官正周子愚疏言大西洋速人龎迪我熊三拔携有彼國歴書乞勅取知歴儒臣率同監官譯之以補典籍之缺然其疏尚留中不發也至崇禎二年禮部奏請徵召西士設局修歴懷宗允之而利瑪竇鄧玉函龍華民諸人乃得入局督修歴法遂得以復正至四年龍華民等進歴書二十四卷旋又進二十一卷明年湯若望亦進三十卷七年湯若望進歴書二十九卷嗣更進三十二卷八年四月進七政行度歴此爲西人治歴之權輿越十四年湯若望預進十五年新歴洎乎聖朝定鼎前欽天監官繕就順治二年新歴進呈疏稱西士湯若望之法頗合天象旋降旨西洋新法推算粗密現今造歴准悉依此法等因欽此而歴面遂加刊依西洋法推算等字西儒乃益荷裦榮矣是年欽天監印信奉旨著湯若望管理一切占候事宜悉聽舉行十七年南懷仁奉召入京纂修歴法康熙八年南懷仁補授欽天監監副其時欽天監官楊光先等心懷忌嫉時時詞而闢之攻訐百端不遺餘力而宸衷獨斷仍以西法爲準則信任乃益見其專十年九月宣通曉歴文之西洋人恩理格閔明我入京十一年閏七月宣通曉歴法之徐日昇入京十七年南懷仁預推將來二千年成歴書三十二卷名曰康熙永年歴法明年宣李守謙進京襄理歴政二十七年南懷仁病故遺缺著閔明我補授如有治理應行事宜著問徐日昇安多由是而紀理安巴多明張誠戴進賢諸人終康熙朝皆擢入監中專理測算之事洎乎雍乾之際如徐懋周之授欽天監監副戴進賢之升欽天監監正劉松齡之補欽天監監正鮑友管之補欽天監監副高愼思之授欽天監監副寵榮備至恩禮有加此外如德理格也高愼思也羅懷忠也安國寗也李德超也邵世寗也湯士選也李拱辰也高文福也畢學源也凡西儒之習天文家言者先後皆授以崇銜使修歴法直至道光七年欽天監監正高守謙因病乞假回葡萄牙自後欽天監中遂無復有西儒任事者方今五洲通道萬國來同舉凡練兵製器諸事宜無不借才於異域而不知列聖相傳之歴法已先有經西儒手訂而成者所惜疇人傳中未及諸西儒之姓氏徒令傳教士箸書立說始得詳考而知之耳寒夜無聊篝燈走筆餖飣之誚所不辭已 
[詳紀童革舉讞詞]  
　　上海縣已革舉人童迥卽童汝福妄控學師宣廣文經松江府陳太守提訊後連文生姜承烈趙光第監生唐承基民人王嘉福卽王小二童生汪裕清佃户羅聚吉等七人解赴省垣蘇州府桐太守倩發審局員莫雨香司馬葆辰疊次研訊前已備紀報端昨接蘇州采訪友人來函悉宣廣文之撤任歸案實出督撫二憲之急文中略謂童迥旣經斥革則宣教諭自宜撤任歸案候質等因是以廣文卽日解組抵省至前報紀姜趙二生具悔控切結後童迥復遞禀詞云云此禀實係二生所遞因二生所具結上有童迥卽童汝福字樣因之童向二生饒舌二生不得已復遞一禀改稱據聞童汝福係童迥之胞弟現方質易在外並不干預此事然生等未嘗與之謀面究竟是一是二無由深悉等情司馬閱禀之下卽提二生至案問　此禀是否汝二人所遞供稱是問何故遞此禀詞供稱童迥堅稱汝福是伊胞弟與生等似有爲難之意是以爲之剖明問童迥與童汝福究竟是一是二供稱據童迥所言如此至童汝福其人生等從未見過不敢指實司馬提童問曰汝確係文生童汝福何得諉爲另是一人童稱革舉名迥汝福實係革舉之胞弟司馬謂旣如此汝可傳汝胞弟童汝福來案一証諭畢退堂當日卽將童改押長洲縣刑房此本月十九二十等日之堂供也至二十一日司馬復提一干人集訊先問汪裕清曰汝何故於童所具禀上列名且爲之送信汪供稱童生曾從童學習天文算學是日本縣黄公祖蒞騐骨甕童令童生送函童生以師命難違祗得持之而往卽被黄公祖拘押至禀上列名一節童生實出不知司馬謂照汝所供願具結否供稱願具結司馬遂飭當堂具列名控告並未知情切結旋問唐承基曰汝與童迥何時相識訐控學官之禀汝何故列名唐供稱監生曾充某圖董事與童素不相識某日在岳父王嘉福卽王小二家遇童據云現在學師盜賣學田汝爲董事何不出首控告監生答以訟事從未經過不敢出首言已卽拱手而别嗣後不知童如何竟將監生之名列入禀内所控諸事監生皆未與聞司馬亦飭照供具結存案王嘉福卽王小二供稱小人之先祖租得王長林所管學田若干畝由小人在租地左旁支蓋房屋數椽去年某日某署差役押令拆去旋聞此地已由曹梅卿介紹售與葉成忠管業旣而築地造屋掘出骸骨四散抛棄經童迥檢齊裝成二　放在小人屋後未幾偕地甲前來取去至此地究竟是賣是租小人實不知情大老爺欲知底藴請提曹葉二人訊問可也若列名控告之事童並未知會司馬飭當堂具結羅聚吉供稱小人所佃之田與王小二之租田同時贖出至控告宣老爺情節小人均不得知司馬令具結存案隨飭差將汪裕清押入元和縣刑房姜等五人概發待質公所收管二十三日司馬提童至案并傳宣廣文當堂質對廣文稱童迥所控各情皆無影響曾在松江府署投遞清供童嘵嘵辯駁不休司馬謂童曰爾所控各節均無實在証據本委勸爾不必如此糾纒今餘人皆已具悔控切結獨汝一人挺身訐訟恐日後欲罷不能海之無及矣汝其三思之童俯首不語司馬飭仍還押諭令廣文暫退俟禀知上憲再行核奪 
 
 

Page 2

 
 
[代鑄銀圓]  
　　廣州博聞報云張香濤制軍奏准在粤鼓鑄銀圓業巳通行市上邇來銀根短絀各省皆欲奏請開鑄惟購辦機器動需時日是以來粤託鑄者時有所聞滋者湖南省亦託粤局代鑄銀圓本月初三日局員熊三峰太守方柏已將湖南銀式禀呈撫署察看然後開辦從此國寳流通利權藉挽外國銀圓不能獨擅其勝矣 
[憲示彚登]  
　　廣東厘務總局示爲出示曉諭事案奉太子少保兩廣總督部堂譚札開接廣州口岸法國署英領事官照稱查有英商現在領單運洋貨入廣東内地照請札局查明前奉總理衙門咨行事理出示曉諭并飭各縣遵照辦理等因查此案前奉准總理衙門來咨粤省半稅單一事英通商條約善後章程第七欵内載免稅各貨除金銀外國銀錢行李三項毋庸議外其餘海口免稅各物若進内地仍照值百兩完稅銀二兩五錢此外運入内地各貨該商應將該貨爲目若干原裝何船進口應往内地何處各緣由報關查騐蓋戳放行無論何處均不重徵等語是内地半稅卽以抵沿途厘金單内所指之地呈騐蓋戳自不應再行重徵至單貨相離之後再照厘金章程一律辦理原須曉示商民知悉方免再生枝節相應咨行查照飭屬將約章語意明晰出示曉諭華洋商民一體遵照等因咨院行局除通飭各屬地方官及各厘廠一體遵照外合行出示曉諭爲此示諭華洋商民一體知悉須知半稅單運入内地之洋貨條約載明無論運往内地何處沿途呈單查騐概不重徵至運至所指之地單貨相離所徵之課與沿途納厘同類之貨毫無區别此係申明約章以維商務起見該商民等各宜遵守毋得妄生枝節切切特示○廣東等處承宣布政使司張廣東等處提刑按察使司魁爲曉諭事照得私鑄大小銀圓大干禁令地方官拿獲給予優奬不獲撤叅所獲人犯照私鑄制錢例治罪經總理衙門及刑部先後奏准咨行有案嗣經巡防營員弁會同地方營縣在於順德等縣屬地方拿獲私鑄龍紋銀圓匪犯鄭亞東等二起奉督撫憲於飭發審明後以現當整頓圜法之際將爲首糾夥之鄭亞東掌管機器之陳亞璧謝亞生三犯奏請卽行正法餘犯李藻南等分别發遣充軍並將獲犯員弁從優保奬均經奉旨允准欽遵辦理在案除移行各地方文武嚴密訪查如有此等私鑄匪徒立拿懲辦外合行出示曉諭爲此示諭闔省諸色人等知悉爾等須知私鑄大小銀圓罪名綦重爲首糾夥及管理機器匠人均應擬斬爲從合夥及帮同工作均問擬發遣給官兵爲奴卽得受微值在私廠傭工亦擬杖一百徒三年例章何等森嚴爾等務宜守分營生愼毋以身試法致干咎戾各宜儆惕勿悔噬臍切切特示 
[武林小雪]  
　　杭州訪事人云天公屢次釀雪卒未告成雖鄕間茅舍竹籬略有點綴而城内竟鮮見六出之花安排紅泥小火爐煖酒者幾乎望眼將穿矣本月十八日天氣峭寒密雲布護風聲寂靜似乎滿天雪影至晚果見雪花漫空飛舞却不甚大二更後瓦簷間微映白光以爲天公玉戲來日當大有可觀乃次日起視則僅鴛鴦瓦上一層白暈淡若秋霜無所謂因方成珪因圓成壁也者惟遥望吳山高處玉樹銀花或隱或見似有若無一篇小雪賦而已少頃一輪朝日高照庭間曾不移時見睍曰消矣說者謂此番所積雖不高厚然瑞兆豐年於此可卜亦快事也 
[臨刑合卺]  
　　叻報館得小吕宋來信言近日亂黨内有西醫來沙者經有司定以死罪當臨刑前點前鐘時先舉行新婚之禮是亦奇矣事因西一千八百九十二年香港救火會西人兠花充管理機器之役撫勿力根爲義女嗣患目疾不良於視轉赴小吕宋就來沙處求醫并携帶義女以往時小吕宋有司已疑來沙欲謀不軌貶至打卑丹地方禁於砲臺之内兠花父女亦往砲臺附近稅屋而居如是者年餘目疾漸痊復回小吕宋未幾兠花因老疾而亡然當其居打卑丹時女與來沙往來已稔情意甚屬相投兠花死後女卽復回打卑丹與來沙訂白頭之約婚議甫定來沙卽由國家發往西班牙都城未幾復解回定以死罪來沙視死如歸毫無依戀之狀惟以婚禮未成爲畢生之憾事遂請於當道求於畢姻後行刑有司允之嗚呼紅鸞甫照鬼籙旋登瞬息新娘遂成嫠婦其爲來沙之不幸耶抑此女之不幸耶噫嘻二 
[粤東火警]  
　　廣州博聞報云肇城土瘠民貧類多析薪以爨稍或不愼火患堪虞十一月二十五日蓮漏將殘天未破曉東門内某香店因焙香失愼致兆焚如一時黑燄衝霄紅光燭漢附近人咸嗚鑼告警水龍飛奔而至竭力灌澆只燒去鋪屋一間及鋪尾某巷住屋三間而已○省垣西門外法輪寺附近某甲家於十一月二十六日午後三下鐘時失火幸與河近取水非難水龍到來當卽救熄惟起火之屋則已化爲焦土矣○本月初一晚河南洗涌西約某店忽報回祿爲災急往訪之始知起火者爲公益歇業杉木鋪因遺火燼以致一發難收經水龍協力灌澆僅燒店屋及右鄰鋪尾一間餘均無恙 
[蓬島仙蹤]  
　　昨日得日本友人來信云東歴一月初八日凌波丸方駛至北海道屬札幌附近增毛冲洋面忽與飛龍丸互撞以致飛龍丸卽時沈没幸船上人皆無恙○日本長崎埠鎭西日報云日皇太后駕崩後中國及英德法俄美意奧比和墨西哥葡萄牙各國朝廷均傳電弔唁日本全國人民懸旗一月旗上加一黑布條以表哀思官吏喪服左袖加黑紗一方○某日報云一月十七日長野縣屬高井地方忽然地震房屋倒壞甚多 
[神京臘鼓]  
　　都門訪事人驛寄云土棍陳小秃兒前經五城察院出有賞格緝拿陳匪聞風遠颺今北城練勇偵其逃往天津侯家後烟花隱匿立卽帶同眼線赴津追捕某日勇丁來京禀知陳匪業已擒獲懇請添派練勇五十名護解以免中途遺誤嗣據勇丁言及擒拿之時甚爲棘手先到此處查詢知陳匪在某茶社啜茗同座有餘黨一名當卽擁入有練勇某甲膽力頗壯奮勇直前陳匪見事不祥舉手扳槍機某甲飲丸而倒勇丁某乙恐其脫逃復卽上前洋槍又應機而發乙躱避不及致傷左Ｊ膊於是衆勇一擁而上陳匪衆寡不敵連餘黨一併就擒當將其兩腿用鐵毆斷仍用大鍊鎖固一面禀知　　府掛　並請派兵護送云云噫陳匪在京時無惡不作去歲在妓館羣毆輙發洋槍打死宗室普某立卽潛匿僅將爲從之内丁獲案現覊刑部待質陳匪旣逃法網仍不痛改前非復在花叢中藉端訛詐可見天網恢恢疏而不漏大約不日卽可解部究辦語曰人心似鐵官法如爐陳匪性雖堅硬久煉自當鎔化矣○前門外四神廟胡同某妓館醋海忽然生波龜奴與混混某甲兩相齟餞偶不及防應聲而響鎗丸擊傷龜板立卽殞命甲與妓共謀用炭炎將屍身灼焦報官時僞稱醉後被煤火燒死嗣經中城司帶仵親詣相騐據仵作報稱屍身非煤火致命騐有洋槍傷痕因將該妓帶案嚴審盡吐其實當將甲一併帶回監禁錄供詳城○日前某侍御入奏條陳謂東陵松樹被　　蝕業　降旨令長少冡宰英少司空前往捕捉朔日巳請訓起程矣二 
[牒廊冬旭]  
　　蘇州訪事人云太湖同知恩司馬壽曁溧陽縣知縣楊明府志立均經撫憲趙中丞奏叅撤任所遺員缺藩憲聶方伯於本月十九日傍晚懸牌以試用通判孫别駕毓驥署理太湖同知至溧陽縣缺則以卽用知縣劉大令允恭酌委署理○五年前有一游方僧老態龍鍾至蘇城吉由巷西首空地上結一茅龕以蔽風雨併塑偶像於中引人禮拜藉取香金以資餬口不足則沿街托缽募化佈施時或鐘磬叮噹爲人諷經禮懴雖不能豐衣足食亦可免凍餒之虞如是者二年一日忽來一中年僧某甲向老僧俯　願在蓮花座下以弟子自居老僧自思形影相依本覺枯寂得此高足差慰孤悽薄合之蹤遂居然如師弟焉由是老僧則入定出定在室焚修甲則早出暮歸至各處募化繼以坐關四十九天竟募成大殿三間取名藥草菴香火頗盛近不知何處來一野僧狀貌解狞力能舉鼎向甲僧尋釁欲將師徒逐出鳩占鵲巢旋經人爲之調停令乙僧出洋四百元俾甲僧另覓枝棲老僧以年高不能他徙責令乙僧終養不料乙僧自得此菴後卽廣交匪類結黨横行事爲長洲縣王大令訪聞飭差查緝當經差捕等查出賊贓甚多立將僧拘解到署王大令提訊之下供出行竊某某等數家所得贓物多半花去尚有住宿菴中自稱 
 
 

Page 3

 
 
少爺之某丙訊係僧之賊徒勒令交出現僧已釘鐐收監想須照例懲辦也 
[滬上官塲紀事]  
　　前署江蘇臬憲兼理蘇州洋關稅務江蘇督糧道陸春江觀察因公來滬曾紀前報兹悉觀察於昨日命駕赴製造局新簡關道行轅拜會劉康侯觀察迎入茗談然後辭别○和國領事葛而福君於昨日偕繙譯某君赴製造局行轅拜會劉觀察延入花廳晤談片刻○製造局委員奉委會丈局兼理洋藥稅釐事務候補通判楊蔭棠别駕和培假寓本廠工程局昨日命駕赴道憲行轅禀謝並面陳公務○直隸候補知府隨辦各國通商事務陳琴甫太守淑昨日赴道轅晉謁又吳淞關委員陸甄卿二尹及委辦巡洋發審委員俞羲桐明府鳳琴先後至行轅禀見○浙江海運局委員候補知府蔡增光太守又大挑知縣王仲衡大令培均先後赴製造局道轅禀見面陳要公 
[監司勘路]  
　　新任蘇松太道劉康侯觀察準於今日午後至南市沿灘一帶勘視馬路工程上海縣黄愛棠大令先期飭差知照各叚地甲預僅一切以俟觀察駕臨 
[示辦硝磺]  
　　欽加四品銜辦理莫美租界會審事務兼洋務局提調正任江寍府南捕分府屠爲出示曉諭事案奉前道憲黄札奉兩江督憲劉札據商人附生陳澤等禀硝磺兩項爲花爆等鋪必須之物自江寗府屬批准設立公所由洋火藥局代運剔除一切擡掗私販各弊商民利便商等分隸外府州縣因非寍屬所轄未能領用擬自備資本請由該局採辦委員顏慶培督運外府州縣所需硝磺設局分銷俾附近各屬隨時購用等情當經批准飭令洋火藥局轉飭該委員督同議章辦理嗣據該委員擬具章程禀覆並據呈稱向來各鋪多係購私應用無非貪圖便捷此次果於適中處所各設一局則購取較易稽查便切尤不致稍滋流弊查揚州常州上海等處皆係扼要地方以之設局兼銷毘連各屬均極實在相宜擬請次第往辦以期弊絶利興遐邇稱便至於一切採售事件及備本辦公等情統歸卑職等互相商酌認眞經理以專責成而期妥協不致稍有歧誤其銷路之能暢與否本聲明係屬聽便並不掗派分受固於各屬商民自能允洽惟此間奉准情形尚朱周知將來恐不免疑異之處應請分行該管各道轉飭所屬一體諭知並求賞示張掛以昭鄭重而便遵行除再禀請給予護照分别赴採一俟到境飭行申報試辦日期外所有擇定分銷設局地方曁請分照給示各緣由理合具文呈報再前請擬刊鈐記現已遵照啟用應一併聲明仰祈電鑒查考等情到本部堂據此除此據禀已悉查所指各處旣係適中地方應准查照寗鎭兩屬之案設立硝磺公局以便附近各鋪户隨時購用除分發各該道轉飭各該地方官示諭知照外仰卽遵照曾理此批卽發外札道轉飭各該地方官一體遵照辦理等因除行上海縣遵辦外札飭查照等因奉此並准江南官硝磺局顏移請示諭等因前來除函請各國首領事轉飭巡捕房知照外合行出示曉諭爲此示仰花爆銀爐等鋪商人一體知悉爾等如果製造花爆以及鎔銀等項需用硝磺准向該局購買照章備具的實店鋪保結送交該局備查倘有奸商以及私販匪徒膽敢藉端朦混肇釁准由局送案嚴究其各凛遵毋違特示 
[丙申格致書院春季正課出案]  
　　今年格致書院春季課題由前任江南海關道黄幼農觀察所命共題二道其一中外和約條欵有應增者有應删者有應變通者試援據萬國公法以備修改約章之時采用其二繙譯泰西有用書籍議現由調署蘇松太道下任常鎭通海道憲吕鏡宇觀察鑒定甲乙優加奬勵已行出案計取超等十名潘敦先楊毓煇陳翼爲儲桂山王輔才李經邦項思勳許玉庭楊壽椿王景琦特等十二名何長慶李鼎頤薛莎楊家禾陶師韓何稼孫章宗元虞逸吳肇基吳佐清李寳鑄王鵬飛一等四十二名丁逢甲陳元凱馮華第殷履階黄岡程瞻洛萬祖蔭董琪平彝林季賢吳肇璜馮鏡芙侯于東朱其鋆吳毓奎楊超管樂才張世昌文在兹程祖勳鄭坤鴻徐受齡施景徽曹家鳳周鳳鏘黄潤漳耿杏林何如基葉祖鼎陶思鳳劉邦俊王曰龍耿覲文本桂琪孫廷魁羅峻張錫瑛黄爾謙章炳麟吕亮蔡之嘉李芳照吕觀察特沛廉泉自損清俸推長裘廣厦之心庇蔭多士凡在儒林無不聞風感激所有加奬洋計共一百十五元今將書院正奬銀一併開列於左超等一名正奬銀十兩加奬洋十元二名正奬銀七兩加奬洋八元三名正奬銀五兩加奬洋八元四名五名正奬銀各一兩加奬洋各七元六名正奬銀一兩加奬洋六元七名八名加奬洋各六元九名十名加奬洋各五元特等一名至五名加奬洋各四元六名至十二名加奬洋各三元一等一名加奬洋二元二名至五名加奬洋各一元凡在肄業諸生當此歲暮得以沾溉恩膏函濡德澤益以見吕觀察愛賢禮士樂育英才所以造就多士者有加無已至其衡鑒之公品評之當如明鑑在空物無遁影所取者皆高才碩學名實相副得其拔擢者如登龍門海内共以爲榮洵不虚也今自出案之日爲始凡在院考試列於前茅者仍至三馬路格致書室閱卷領奬可也 
[法界火災]  
　　永安街泰安里廿八號門牌某姓家昨日上午十二點鐘因放高升遺火積薪一時烈焰上騰幾穿屋頂幸在日間易於施救旋經法捕房皮帶車駛至澆灌熄滅不致蔓延事後將遺火之某甲拘入捕房研訊 
[函請協緝]  
　　松江府華亭縣職員徐彭齡家資富有素爲宵小所垂涎本月二十二夜突有匪徒多人撬門掩入内室將其家中所有衣箱多口及洋銀雜物席捲而遁比徐知覺起身追捕早已形跡毫無因開具失單報縣請緝葛大令聞報後立卽往勘允爲查緝並飛函知會英界公廨請爲派差協緝未知能否弋獲耳 
[流氓送縣]  
　　前日本邑著名棍徒混名火燒毛毛及江北某邑流氓雙龍子等七八人結伴至浦東張家浜左近見有販賣私鹽之浦東人某甲挑鹽而過卽一擁上前冐稱鹽捕營巡勇攫去所帶洋銀八圓旋經鹽捕營巡船哨弁何君得知飭勇將雙龍子拘獲以便送縣究出餘黨拿獲重懲 
[總巡讞獄]  
　　張阿桂者寳山人住江灣鎭偕伊子阿林開荳腐店曾央媒陋定顧姓女爲媳無資迎娶無奈於春間糾人將顧氏搶至家中草草成婚事後帮同往搶親之流氓向索酬謝張無可如何遂將其次子賣在本城沈香閣爲小沙彌得洋三十元分酬各流氓後顧氏回母家居住忽與鄰人莊姓犯姦被張父子查悉邀令歸家不料九月中媳忽私自出外前日在西門外尋見媳與父並莊姓借屋同居當卽扭赴巡防局經蔡二尹申送總巡局鍾明府訊問以張顧氏不應背夫私逃著鞭背国百交張領去管束當時明府以張賣子娶媳實屬可憫飭沈香閣持住將張子交還俾得骨肉團聚莊桂林誘姦有夫之婦責一百下莊苦求愿罰明府著罰洋四十元顧阿全縱女爲非責二百下寺僧戒法擅收良家子弟本應究辦姑念一再苦求從寛斥釋 
[咨照停訊]  
　　英讞員屠興之别駕於昨日清晨乘輿至滬南大馬頭謁見江蘇糧儲道陸春江儲憲面禀一切至停午始行回廨所有捕房各案已不及會判故預先知照英領事及各捕房停訉一天 
[失竊求緝]  
　　法界吉安里某姓家前晚被賊撬門入内其時主人深入黑甜鄕睡夢中聞聲急起賊忽將火油燈吹滅黑暗中由樓梯滾下逃出弄口適遇司閽人出外小遺拉扯不住仍被逃逸查檢之下失去金表一枚值銀數百兩及皮衣等件翌晨開明失單投報捕房請爲查緝未識能珠還合浦否 
[上海縣署瑣案]  
　　匿報灘地之地保張耀玉及業户陳小狗等被丈量升科局委員許太守寳書送縣訊究黄大令飭傳人証等情曾紀本報現悉差役持票將龔少興于咸平等傳案由大令升堂集訊據龔少興卽里發供稱本邑人務農爲活二十四保十五圖於前年係小的輪育 
 
 

Page 4

 
 
十五圖内有灘地十餘畝丈量有十畞零其地並未升科十五年六月間憑王龍生干咸平爲中價賣與和昌成每畞得洋五百元内有五六畝並無方單小的等允伊代領然後再立契據當收定洋一千元由干咸平過付洋三百元尚有七百元小的自向和昌成收取後陳小狗將洋分給各業户陳小狗供田單遺失所有糧串均在干咸平處干供此田職員偕王龍生二人爲中共有十六畝其中有五六畞無方單職員許領印諭再立契據找價每畝洋五百元先收定洋一千元職員付與陳小狗龔少興洋三百元尚有七百元是龔等自去收取大令得供著交差一併看管候覆訊○賈豐桂扭控吳祖之匿不交貨一案前晚蔣刺史提訊賈供南匯人向當掮客八朋間同茂紗莊龔勝祥言及莊上有花子出售小的遂定買二十擔每擔九角一分由莊主吳祖之立出定票先付洋二百元爲定約九月中交貨小的後將定貨轉賣與洋人龔又說尚有二十擔欲售與小的每擔八角八分又立定票付洋二百元自後延不交貨洋人催促向吳追交吳忽推諉龔已歇出是以扭案求斷吳供本地人在花衣街聚生行爲夥與龔勝祥爲友龔住居大南門五月間糾小的合開同茂紗莊代買豐桂買花子二千擔收定洋二百元當經立票後來二千擔係龔經手與小的無干小的所收之洋已付還一百元餘亦可在外間清理龔勝祥現已避匿所有同茂紗莊均被龔一人用空小的反被賈扭案求明察刺史著吳　之交保出外限十日清理明白禀覆再核 
[英界公廨紀事]  
　　昨晨有王通明李海函二人在路爭閙適爲某包探所見拘入捕房轉送公堂值日差向詢情節王稱曾有洋銀十三元借給與李屢索不還扭案請訊李稱並未借伊洋銀實被誣指心有不甘等語當卽入禀内署屠别駕著暫押候示○昨有女孩李六寳獨自一人在路啼哭二百八十八號華捕向詢情節據言隨父出外閒玩在人叢中失散問其家在何處茫然不知乃禀知屠别駕著交官媒暫爲留養待伊家屬來案認領 
[法界捕房瑣案]  
　　昨禮拜三鄭大令蒞捕房發落各案○金阿炳至城内某姓家冐周瑞昌所遣之使修理水落乘間竊取水烟筒馬褂等物控經鄭大令飭提一干人研訊著將周瑞昌交保出外理明昨日周偕金母蘇氏投案呈遞林德茂保狀求准保出清理大令准之○天主堂街吳雲泉小洋貨店被已歇學徒許兆炳竊取大小洋元一百廿七枚當塲拘獲控經大令飭傅其父許才元到案著將竊洋置備之皮衣三件及洋廿三元一併交還再賠洋五十元昨日命提許兆炳至案照原斷笞責二百板還押許才元著交保出外措洋交案○積竊陳阿金竊取鼻烟壺爲包探拘獲解經大令責比復又拘到賊徒王阿三研訊矢口不承昨日提案先行笞責一百板依舊不認著還押嚴比○大令命提竊取成美烟館烟槍之顧心泉照原斷笞責一百板釋出○小東門外一枝春街麻皮大阿姐花烟館内烟妓馬張氏卽桂林爲其姑尋獲控經大令訊知伊家尚有六妓飭包探會同會捕局線勇將王月紅王巧仙李鳳寳姚桂紅張金寳陳愛林一併拘入捕房昨日提案逐一研訊月紅供年十五歲江北人巧仙供十六歲揚州人均由母送來鳳寳供年十九歳鹽城縣人先在榮四家爲妓轉至程陳氏家桂紅供母在一枝春街開小烟館小婦人係借程陳氏房間金寳供年廿七歲父母貧苦送入花烟館包帳二年明年滿期愛林供年十二歲係本家之養媳自幼父母均逝大令得供命將六妓發堂程陳氏著從重鞭背二百下枷號二月飭將筆據交案○錢瑞賓控朱竹君吞没田單一案前經大令會同蘭繙譯斷訊明償洋六百元昨日命提原被到案著錢具領奬領洋並各具銷案切結存查錢禀稱此田已收過錢子鶴定洋四百元現欲索還求請公斷大令謂爾案已結不得節外生枝如果欲控只能送縣辦理 
[美界捕房瑣事]  
　　昨午李姓小孩名阿德者行經元芳路第二百八十九號門牌張義記成衣店前偶不經心致將門首之玻璃撞壞店主張甲將孩拖進肆意毒毆旁人代换不平喚四百零二號華捕至將甲拘入捕房捕頭令押候解送英界公堂訊究○車夫趙和順昨午拉貨車一輛疾馳至斐倫路將路旁之鐵欄杆撞損旋經三百四十五號華捕拿送捕心捕頭判罰洋銀若干爲修理費然後開釋○著名流氓混名小鬼阿雙前晚在燮昌自來火廠附近向人拆档四百九十一號華捕見之擬欲拘拿阿松呼其黨羽甲乙二人帮助毆捕捕急吹號呌他捕應召而至襄同將三流氓悉數拿獲押候解送英界公堂究辦○寗波偷兒張阿生前曾遞解回籍刻又重來昨晨溷蹟北河南路圖竊經包探竇如海拘解捕房押候送廨訊究○前日傍晚有甲乙二人在下海浦地方不知因何互相毒毆經八十一號印捕一併拿送捕房捕頭詰其何故在租界閙事甲稱管姓現居虹鎭地方乙係族姪向伊索取方單姪異常蠻横致被兇毆求請送究捕頭謂旣係叔姪家務應得熟商爲何冒味互毆令投英界公堂控請讞員訊斷 
[順屬勸賑第十二]  
　　逕啟者敝公所前辦棉衣褲四萬八千二百件加貼補申出孩衣褲四千七百八十件共計五萬二千九百八十件赶解京城蒙胡大京兆具摺奏明業經抄請登報以供衆鑒兹蒙欒子明善士捐洋五百元小蓬萊館主求子病愈捐洋一百元瑞芝書屋捐洋三十元耕蔭竹支廬還病愈愿捐洋二十元小蓮花吟館主捐洋四元陸氏捐洋四元共計六百五十八元昨接胡大京兆來函本届冬賑已竣明年青黄不接爲日方長春賑經費尚無著落將何以堪如能力勸南中善士源源協濟渥荷仁施實無旣極等語兹擬將棉衣節省項下及蒙諸善長續捐之欵備解順屬明年春撫之用但爲數無多不敷散放仍乞各大善士乘時協濟救人救徹則所厚望者也謹伸謝惠之忱并逹集捐之意上海三馬路源通官銀號義賑公所嚴信厚謹啟 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
