# 1904 - 297 - 4911326

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯　當卽照發不誤 
[四書五經義大全] [  圖書集成局啓]  
　　坊問四書五經義汻牛充棟日互相劃襲十九雷同本局有見於此特請名夙廣收古今名人經義之作彚爲一編題有未備埃次擬補共五十七卷爲文五千餘篇類皆獨運匠心詞嚴義正本屆鄉會試各題無一脱漏税塲利器無有過於此者訂十六厚本價洋兩元八角欲購者請至上洋三馬路申報館申昌書室及各書坊均有代售 
[論嚴究誣陷事]  
　　九月十二日本報登嚴究誣陷一則内載現任如皋縣單大令儒紳與駐紥彼處之緝私營管帶劉某素有嫌隙前月劉派勇在彼緝案大令聞之飭差拘到指爲盜匪不由分辯遽命釘鐐收禁繼又賄囑一盜誣扳劉窩頓匪贜且目爲某案盜魁通詳上憲意圖傾陷經前督憲魏午帥電飭劉來省派營務處詳細研訊具得其情復飭該管通州知州王直刺提盜推鞫果有單令教供扳害之事據實上詳近日江寗藩憲黄花農方伯已將大令撤任聽候參辦一面檄委候補知縣胡大令廷琛前往署理以上係金陵訪事人所述執筆人閱之不禁喟然而嘆曰有是哉人情之險詐眞令人防不勝防也夫士人出宰一邑凡民生之休戚地方之安危皆於是焉寄之故雖百里稱侯而其責甚專其權甚重督撫巍巍在上於各邑利弊茫無所知旣以耳目寄之縣官卽惟縣官之言是聽故事無大小一經具禀通詳上司卽極仁明未有不爲其所惑者蓋以彼身膺民社熟悉境内一切情僞故必聽其設施也膺是任者宜何如精白乃心孜孜以除暴安良爲已任盜賊之必誅也寃誣之必雪也不肖紳董如有包攬詞訟魚肉良懦者必拘而懲之貪劣弁兵如有通同匪人爲患閭里者必破而獲之不徇情面不挾私嫌勸懲一秉大公法律不容或枉以是上酬知遇下慰輿情庶不愧爲民之父母乃吾觀今之知縣其盡心民事卓有見地者雖不乏人而藉勢作威輕信讒佞抑勒無辜以致寃沈海底者亦何可勝數不意昏憒荒謬竟有如單大令之行爲者何仕途中品類之卑人心之險竟若是之愈趨愈下哉夫大令與劉雖有嫌隙一爲知縣一帶緝私營文武分途如風馬牛之不相及也向使劉意氣是逞遇有梟盜不允派勇協緝致要犯逃逸貽誤事機大令揭之宜也又使劉所部之勇實有爲盜情事而劉竟將贜窩匿且爲某案盜魁大令揭之亦宜也公也謂夫縱勇爲盜與匿贜行劫皆爲民生大害地方隱憂也安得以兩人之積不相能遽目爲私相攻訐哉今劉之勇則明爲緝案而來初無爲匪證據也劉亦無匿贜及起意行刼之案也特以大令與之不洽遂欲以此快其陷害之心旣令勇誣服矣猶恐不能使劉身名俱裂也復賄串一盜以證之以爲供出盜口其罪當無可逃豈知虚實情形必須澈究莫須有三字安足服人卒之午帥查悉隱情飭將大令撤任候參而劉轉安然無恙害人自害謂之何哉吾因之重有感焉夫古來權奸當道凡與已不愜意者必百計搆之又令爪牙爲之佐證羅織罪狀鍛鍊成詞斥逐誅夷無不惟其所欲種種殘害之事考諸史册每使人感慨欷歔若大令與劉勢力尚屬相侔安能遽效權奸所爲以制其命乃不忍區區之忿輒欲陷以巨案人謂其心之毒吾笑其計之愚矣且由此以推大令平日之訊理如邑各案安知不顚倒是非誣害良懦特小民愚賤末由伸雪其寃今以劉事而鬼蜮隂謀昭然畢露不可謂非天奪其魄也午帥性嚴嫉惡側聞將去白下之際嘗具摺奏參庸劣不職各員未知大令卽在其中否然卽倖免恐李勉帥丰裁峻厲懲治更不容寛至此而始悔用意之非不亦晚乎或曰此事係訪事人得諸傳聞大令雖曰乖張恐不至是子何持論之刻則告之曰吾惟知就事論事而已曷嘗於大令有意誅求也願明眼人共鑒之 
[本館接奉電音]  
　　昨晚十二點鐘越十五分時京師友人飛電傳來旨一道敬謹譯登○九月十八日内閣抄奉旨太僕寺卿著張振勳補授欽此 
[電傳宫門抄]  
　　昨晚十二點鐘越十五分時京師友人專電告知本館云九月十八日皇上召見軍機大臣及振貝子 
[互述俄擊漁船情形]  
　　華歴九月十七日英京倫敦來電云俄國波羅的海艦隊在黑兒海面擊沈英國漁船刻已由英廷致書俄政府詢以何故并請速覆英外部大臣擬謁駐英俄使亦以辦理此事也維時俄使自德國乘火車回英甫至車站卽爲英人大加訕笑並有一童擲石碎其玻璃窓各國報紙旣紀其事無不笑俄之無理焉漁船公所亦已禀請外務部此事務須嚴加詰責故首相已致書黑兒地方官謂政府於此案必不輕率了事請各寛心至英國各報紙則謂此事俄人不得以虚文謝罪卽冀寢息應將波羅的海艦隊統兵官懲治其罪我英亦當阻止俄艦隊不令駛赴遠東刻下駐英俄使告　窓日報館謂此事大爲可異我俄甚抱歉忱而俄國各日報紙則不提此事惟晚報中祇載波羅的俄艦隊在黑兒海面撞沈英國漁船二艘駐俄英使聞知後卽以巳意往問俄外部俄外部答以亦未深知不過據倫敦來電謂有是事我水師部亦未接到波羅的海艦隊信息提及是事也 
[日報死傷軍數]  
　　昨日承駐滬日本總領事小田切君以華歴九月十七日東京所發官電見示云日兵沙河一戰至十七日止查見弁兵死傷之數計共一萬五千八百七十九員名 
[綜記沙河之戰情形]  
　　日本東京某日報云東歴十月十七日之夜我日滿洲軍總營務處電達此閣大本營 
 
 

Page 2

 
 
内開　日侵　我日攻占上平臺子及代家峈之右翼陸軍突被敵人反擊其時敵兵約有一聨隊鑿戰之下力漸不支至午前九下鐘越二刻時被我軍所敗紛紛潰亂向北而逃斯時敵軍尚有陣於歪頭山者勝負情形未經探悉惟聞與我右翼大軍對峙者不變不動穩守如前先是十六日晚間我陸軍少將山田氏督率左翼軍一枝與駐屯沙河堡迤北之敵兵互相戰鬥及巨砲疉發敵軍見我右翼前來援應遂退赴巍家　子附近地方我鹵獲敵人所遺砲二尊載運藥彈之車二輛厥後我軍分出一隊列陣三道岡子將敵擊退旋以夕陽西下深虞敵人乘夜劫營因卽退回從前布陣之地迨鐘鳴七下果有敵軍一枝奮勇來襲將我軍兩翼包圍苦戰逾時始將敵之正軍挫衂左右兩側亦拒不使前時我砲隊中員弁兵士及所乘之馬類多飮彈而仆不得已將野戰砲九尊劈山砲五尊次第委棄十七日敵軍之在我左翼前面者仍如昨日情形其正面則局勢寛舒利於交戰戰至日入見敵兵之數較前加多中軍亦兵力漸增合左翼左哨分隊計之約有數千名之譜是役也我軍之在陣上損失者約有一千名迨十八日午前又接滿洲軍總營務處電報云十七日之夜敵人兩次反攻我左翼右哨之兵并試探我右翼及中軍兵力皆由我軍擊敗陣上遺棄屍骸甚多餘均潰亂四散旋又得遼陽來電略謂此次沙河之戰敵兵之在本谿湖烟臺堡一帶者與我右翼軍對抗揣測其數計林能坑蒲騎兵一枝乘馬步兵一枝及鎭守司他開羅培魯皮之西伯利亞第一第三軍内第五十隊我軍截獲敵人文報知司他開羅培魯皮及林能坑蒲諸軍隊擬攻破本谿湖進迫遼陽迤東以攻我軍右翼旣而我右翼軍士檢點敵軍屍骸計太子湖左岸三百五十具本谿湖畔一千五百具大嶺及土門子嶺二千五百具朝鮮嶺一百具達富毗誇科及柳河左近六百具三家子迤北一千具三家子迤東六百具西溝附近三百具又散在各處者三百具此次敵人之數倍於我右翼軍士然對壘之下竟死亡至二萬八千人我軍之最勇敢善戰者爲岡崎氏部下分隊管帶川崎谷山二氏當十三日之戰大將黑木氏感其奮勉手書褒之十五日我右翼軍中右哨擊退敵之占據康大人山者右翼軍中左哨及中營則將敵軍逐出沙河右岸摇烏塲及奉集堡隨將沙河堡占而有之然敵仍在北沙河堡以死抵抗至十六日戰事方終 
[俄軍退守]  
　　日本東京來電云俄人恃兵數之多易守而攻其勇猛可謂極矣我軍却四散攻之俄遂不克在奉天駐足目下其大隊已移至奉天城南鐵路之畔一切軍糧芻秣則運赴鐵嶺附近存儲其在興隆店地方者另向鐵嶺退却西歴十月上浣就鐵嶺後路及西南方鐵嶺河右岸添築營壘數十座醫院則設在營壘之後相距約十五西里之遥 
[背水鏖兵]  
　　營口來電云華歴九月初八日屯駐渾河左岸之俄兵奉其帥苦洛拔托金之命毁去鐵橋背水列陣以與日人互决雌雄目下戰鬥方酣尚未分雖强誰弱也 
[俄撤浮橋]  
　　營口來電云遼河上游本由俄人建設浮橋二座兹忽由其帥派令士兵次第撤去僅留張旗山麓一橋誠不知其有何秘計也 
[調停非易]  
　　日本大阪某日報登中國京師來電云前聞華政府願爲日俄兩國作調人俾得言歸于好擬簡使臣赴各國道達其忱而令奉天將軍增瑞堂留守免官以前湖南巡撫趙次軒中丞繼前任使之籌畫滿洲善後事宜云云此眞齊東野人之語也有備悉其中巓末者謂某日皇太后召見趙中丞埀詢日俄戰事中丞奏稱目下日俄勝負未决我中國如欲進調停之說使之息事寍人則當其訂立約章時自以償銀爲第一義其次如鐵路如商務如駐兵如開礦如互市日人倘得種種利益各國必將起而爭持由是以觀欲令兩國以玉帛易干戈目下正非易易也皇太后聞奏深嘉納之至於中丞之簡任奉天將軍大約當在戰事旣定之後云 
[俄帥量移]  
　　德京栢林來電云俄廷近令海軍總兵太平洋第一艦隊統領岳列何怡統率海參威艦隊而以海軍總兵愛新代統太平洋第一艦隊中一轉移間可各收因材器使之效矣 
[旅順俄將銜名錄]  
　　日本大阪某日報云旅順俄軍之隷大帥司堵瑟爾麾下者咸養精蓄銳願於今後與敵人一决雌雄今特訪悉銜名備錄如下計全軍總統陸路提督司堵瑟爾砲臺統領陸軍副將司米路諾夫代理艦隊總統海軍總兵公爵烏科脱磨司幾艦隊統領海軍總兵烏怡林軍港統領海軍總兵岳利額烏怡氣管理海口事宜海軍總兵洛司輕司基 
[藏事述聞]  
　　京師來電云英藏條約議尚未妥本月初八九兩日卽西歴十月十六七號外務部領袖慶親王及那琴軒尚書桐迭次與英國駐京使臣薩君互商秘密異常局外無從探悉至唐少川京卿紹儀旣拜議約專使之命飭卽馳驛入藏考察情形大約日後可望繼張星使德彝之後簡任駐倫敦也 
[英俄交誼]  
　　京師來電云本月某日軍機處得駐英大臣張星使電音内開西藏一事英俄兩國各無異言大約俄政府已許英人握措置藏事之權英人則默允俄國於新疆蒙古滿洲任意更張絶不從中牽掣蓋欲各自保守其利權也刻下軍機處已據情奏達兩宫請示善後之策矣 
[記俄日債劵行情]  
　　日本大阪某日報云東歴十月十九日横濱正金銀行得英京倫敦來電悉目下日本所貸周年利息四釐之公債每股值英金七十四磅又二之一軍務公債每股值英金八十九磅一先令四辨士周年利息五釐之公債每股值英金八十七磅五先令八辨士周年利息六釐之公債每股值英金九十五磅又四之一至於俄國所舉之債自聞敗耗每股卽貶去英金一磅刻下實值九十二磅又聞英國昆河路公債每股貶去一磅中四之一今祇值八十八磅又十六分之一矣 
[商船被截]  
　　烟臺訪事人云客有自小平島來者述及近有日本艦在小小平島一帶截獲商船一百餘艘將貨扣留然後發砲轟沈其船各商船聞之咸深畏懼因皆繫纜不放開行 
[扣留禁貨]  
　　烟臺訪事人云日前有一漁舟裝載牛油三十二箱甫經出口卽爲海關查獲將船貨扣留而解舵工至官衙請飭交出貨主查明是否運往交戰地方 
[英人招工]  
　　烟臺訪事人云英人在此間設立保工局招募華工三十萬名前往阿斐利加洲南境開采礦金近日復派令工頭赴登萊二府廣爲招募陸續送局聽候騐明身體壯健委無疾病者方准載運出洋日前代理登州府同知羅司馬忠銘接奉憲檄飭就近帮辦保工事宜大約不日卽可到局視事矣 
[備豫不虞]  
　　安慶訪事人云數日前皖撫誠果泉中丞接湖南來電知邇來各處匪徒蠢動防範不容稍疎爰卽會同臬司濮紫泉廉訪 
 
 

Page 3

 
 
籌備一切事宜旣而廉訪復率同大學堂監督洪君曁武備學堂教習某君至西門外相距二十里之亂石堆察看地形以備設壘安營調兵駐紥誠備豫不虞之道也 
[移駐分防]  
　　紹興訪事人云浙江山隂縣縣丞幾等閒轉應在裁汰之列兹經紹興府熊再青太守通禀各大憲擬令移駐縣屬臨浦鎭藉以分治地方禀中略謂山蕭毗連之臨浦鎭夙爲水陸衝衢人烟輻湊商鋪繁盛而就地棍徒或開設賭坊或窩頓娼妓如天樂鄉朱家塔大湯塢等處官差罕到遇案簽提往往拒捕奪犯形同化外擬請將山隂縣縣丞移駐臨浦市面劃歸該縣丞分防遇有緝捕不力應行議處等情撫憲聶仲芳中丞分飭兩司妥議迨經禀覆中丞准卽據以入告并批示曰該鎭爲山會蕭三邑毗連之所能否兼及并如何派撥書役以專責成飭卽妥定章程申詳備案 
[噬嗑終兇]  
　　重慶訪事人云四川順慶府西充縣劉大令鴻烈前因天久旱諭禁市中屠宰向署内猪羊之肉依然充塞庖廚民咸不服赴署喧譁大令怒飭役執械驅之傷十餘人慌亂中有踐斃者順慶府鄂太守聞之據情禀揭上峯旋經督憲錫清帥派直隷州黄直刺汝楫馳往稽查并先摘印委員代理 
[盜犯候懲]  
　　蘇州訪事人云李老窩子趙大波二盜係已經正法之著名盜魁高東山羽黨當未逮案之前曾投飛划右營作線人導令破獲各案旣而被管帶黄子香副戎查悉種種不法情事星夜解至撫轅禀知撫憲端午橋中丞中丞飭交蘇州府許子原太守訊究連日太守率同讞員許司馬在發審局迭次研鞫李供認劫案數起及結黨販私擄人勒贖等事趙稱小人只在江湖上聚賭販私雖與李相識然行刼之事並未與聞太守隨通禀上海請將李就地正法趙永遠監禁聞臬憲朱竹石廉訪已批准惟午帥尚在躊躇云 
[鄂省官塲紀事]  
　　漢口訪事友人云甘肅大學堂總辦劉觀察因公過漢在龍河街高陞棧小駐行旌○雲南大吏委周參軍紹楨解鉛若干過漢小作勾留卽須就道○湖廣總督張香濤宫保札飭學務處匯銀四萬兩往比德二國充留學諸生公費○日來官塲傳述夏口廳同知馮少竹司馬有調署施南府之信然尚未見明文 
[劍門細雨]  
　　重慶訪事人云四川永寗道趙季鶴觀察剿辦苗匪拿獲首要彭大老圈及窩户某某等人悉數將家産充公撥充勸工所經費○慶符縣生員嚴鍾崙悟得以煤氣煮鹽新法并可於此中取出油漆兩種以抵煤價現已辦有成效禀經督藩二憲及商務局給與專利文憑以便招股興辦犍富兩廠鹽商均願入股惟添置鍋爐及一切銕器尚須往上海購求也○邇來礦務局行文各屬勘查有礦之山業主何何人或洋人合貲開採或自行集貲開採或已停工礦中是何苗質著卽一律注明以便斟酌辦理○重慶府張振之太守慮學堂教習乏人擇地來龍巷創設師範傳習所定章四閱月卒業後分佈各屬俾教法不致參差八月二十日爲招考之期到者約三四百名○南川與巴縣接壤之處萬盛場蒲渡河一帶頗饒煤鐵去歳有人創設溥利公司督工開採歴半年餘所獲不少現擬築路備船爲推廣之計是誠川中大利也 
[雲間寒雁]  
　　松江訪事人云本月十一日華亭縣孫花樓大令乘舟至張澤鎭拜會董事王某旋入義塾將某學生當塲斥逐立卽回署意者大令此舉必有所聞而然乎○華亭縣學教諭何庾香廣文因第三子染疾甚劇高年焦急遽爾云殂成殮之日恐驚病者不張樂不鳴砲詎料十一日亭午三子又赴玉京遺缺初擬求府尊田紹白太守委婁學歸廣文兼攝嗣因戴明經某輪應接署業已聞信到郡學中人向之商議擬以三百金爲夀本年出息仍歸何廣文家屬明經慨然許諾嗣復憐何廣文苦况又自願减去百金聞者義之○本月十一日華亭縣孫大令飭傳城鄉各地保及南北鄉糧差到案諭以三事一錢糧爲國課所關宜赶緊催繳二房捐膏捐爲賠欵要需如有遺漏應卽賠補三賭博乃盜賊之媒無論大小凡有犯者卽須禀報否則干比○日前江南提督楊鏡巖軍門自滬上遄回節轅卽懸牌示考拔彭郎重古等汛缺並考署左營千總缺與考各員弁試坐立睡三槍全中者拔之嗣每夜親出巡查巷尾街頭足跡殆遍五茸土庶可以高枕無憂矣 
[上海官塲紀事]  
　　昨日常鎭通海道郭月樓觀察道直因公來滬命駕至縣署投刺拜會縣主汪瑶庭大令飭丁擋駕○昨日江蘇候補知縣吳文卿明府樹橒命駕至縣署拜會○昨日新科進士翰林院庶吉士張欽五庶掌書雲前廣東肇慶府鶴山縣知縣蔣少柳明府定權江蘇候補縣丞潘頌芬二尹候補守備楊隆清守戎先後詣蘇松太兵備道轅分别拜會謁見 
[劣勇宜懲]  
　　南市十六鋪保甲巡防南局委員賈礎玉參軍以江蘇撫標滬軍續備右旗勇丁張德勝至荷花池附近增源祥鞋店購鞋論價不合互相口角擊傷店夥馬金桃提案訊供張咆哮特甚參軍不得己判令將馬笞責張意猶未足復糾人前往滋閙參軍聞之遂飭地甲局勇將張遂交管帶龍葆珊遊戎懲辦遊戎准之 
[上海縣署瑣案]  
　　周荃鴻與其弟周荃宗因地互控前晚縣主汪瑶庭大令升堂研訊荃宗供小的於二十五保十二圖内南馬頭有袖遺地四畝荃鴻妄稱公産向之力爭親長不知昔年分産情形以故爲之禀白荃鴻供先祖佐臣遺下田十三畝半分給父親與伯叔三房各四畆半傳與小的及荃宗荃文三人荃宗已賣去二畝半其十二圖内之地四畝係先祖户名三房公産所有方單糧串均由小的經管且執有先祖分據呈請明鑒荃文供詞與荃鴻無異大令將據察閱斥荃宗妄奪公産且迭次供詞歧異一再喝令笞責荃宗苦求得免大令飭仍照分據將地作爲三房公産自後各自完糧永不准賣○馬王氏控夫嫂夏氏逞兇毆傷等情前晚大令升堂研訊馬王氏供丈夫有祖遺磚灰行兩處一在城外由丈夫經管一在城内由夫嫂夏氏經管近夏氏以生意不佳欲與丈夫調换丈夫不允夏氏遂率子到行攫去帳箱小婦人出爲阻止致被毆傷求恩騐明訊究大令飭仵作騐得氏稍有傷痕諭令退去靜候飭差查明核辦 
[馬路工程局案]  
　　前者南市馬路工程局襄讞委員黄衡堂二尹公館中婢女雷氏被家丁金升卽金巧生串同伊妻誘至北市事發經二尹拘送工程局總辦翁子文太守升座訊明判令笞責若干枷號三月昨日太守以金情罪較重枷責不足蔽其辜因命移送攺過所禁押數月以儆刁頑 
[允充會董]  
　　上海創設黄浦救生善會歳需經費銀二千兩已蒙蘇松太道袁觀察獨力慨允歳助銀一千兩餘田會董勸募萬兩存典生息以資開辦兹聞日前會董沈仲禮觀察等致函工部局總辦濮君商請相助旋接復函允許原函譯下沈觀察曁救生會各董事均鑒逕復者接誦惠函内述擬設黄浦江救生會之事業已轉告工部局各董事現各董事之意　貴會諸善長俱有同心承邀余充董事一節局董囑余應允余亦誠所樂從將來會中凡係救生免災各事工部局自當極力相助此復工部局總辦濮瀾德 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[棄蔗造紙]  
　　重慶訪事人云四川叙州府屬富順宜賓南溪及資州所屬内江頗饒甘蔗用以製糖不獨可供本省之用并能挹注鄂中除將蔗汁煎糖之外所餘渣滓向祇用以代薪蒸今有某某等用化學之法製成白紙潔淨匀細頗宜洋灑近擬糾股購機開辦紙廠是亦一大利藪也 
[嚴查客棧]  
　　本邑保甲總巡朱森庭明府查知城南各處小客庽往往窩留來歴不明之婦女恐其中難保無藏垢納汚情事爰傳知十六鋪二十三七鋪各地甲著將鋪内所有客棧若干家造具册籍呈候親往稽查 
[英美等國租界公廨晚堂瑣案]  
　　前者天津人宋蘭亭控蔣志卿等串同妓女花文寳以開設洋紗店爲由騙去洋銀六百餘元經讞員黄耀宿司馬提訊飭蔣等交人保出理楚兹已日久宋遂投案禀催前晚廨差將具保花妓之朱玉田及爲蔣具保之陳惠如花母石李氏解案宋稱日前由壳件洋行買辦陳子雲理勸願給小的川資洋銀二百元俾回原籍至昨日忽然翻悔花妓現匿英租界中務求嚴飭保人交案訊究朱陳同求寛限司馬怒謂石李氏曰爾等朋串謀騙匿不到案殊屬可惡本擬比交姑念苦求予限三日將花妓及蔣交案如違定卽嚴比○美商豐泰洋行主投該管領事署控三泰公司執事人楊永奎圖賴欠銀經美總領事據情照會公廨司馬簽差恊探將楊提案前晚升堂訊問楊供稱積欠行中銀一百六十餘兩已浼人理勸求恩交人保出司馬准之○趙梅全前控木作頭吳廷之圖賴貨欵洋銀三百六十餘元一案經司馬提訊以兩造供詞各執飭各呈帳核訊前晚趙吳各將帳簿呈案司馬諭令退去候飭差送交魯班公所董事查明禀復核奪 
[英美等國租界公堂瑣案]  
　　昨日洋人某甲訴稱在公共租界派克路設立商務學堂專教中國學生中有李月溪葉雙鵝二學生串同行竊各學生衣服牙筷等物已非一次前日李又行竊某生衣服持赴質鋪押得洋銀九元爲傭婦所見投報捕房經捕頭派包探張天林前來盤詰李稱葉雙鵝囑其行竊搜之在李臥牀上得有前晚所質之洋銀九元因偕失物各生赴案候領讞員黄耀宿司馬與英副領事德爲門君研訊之下李供稱犯此不端係葉所囑實在受愚尚求鑒宥葉供稱生員係杭州府屬仁和縣人李稱行竊係生員所囑實是寃誣今者所質洋銀全數在李臥牀上若果生員所囑何竟不爲之俵分耶司馬原情揣度以葉所供頗是隨轉詰李曰爾何不將洋銀分給與葉李語塞司馬乃判將李責手心一百下送攺過局管押一年起案之贓分别給領○日前巡捕頭及西包探在大馬路四十六號課餘總會拿獲劉愛山孫子京二人昨日解訊劉孫延博易律師之夥愛禮司律師到堂申辯五十四號西探禀稱二禮拜前有朱某者投捕房訴稱七个月前在該總會賭負請爲查辦本月初九日晚十下鐘偕麥捕頭前往至則有三四桌人打牌均用籌碼劉係帳房查其帳簿出入人數頗多詢以朱姓所訴之事劉云可以取還愛禮司律師曰查該總會於一千九百零一年十月開設在工部局領有執照按第四條章程有准打牌字樣西探稱華人打牌名目不一所謂牌九者確在律禁止之例愛師曰打麻雀如何西探曰不在禁例於是愛律師與西探辯論良久且謂朱姓於七個月之前賭欠何至今始行控告西探謂因冀其歸還耳愛律師又問朱姓現作原告否西探稱不作原告司馬與德君檢查簿據良久時已過午隨訂於翌日午前再訊○吳生泉控馬四福顧四明竊去田單寄於王徐氏家旋被盜賣等情司馬准詞飭差協同包探張天林將馬顧提案押候過堂訊問○五百九十一號華捕解趙阿芳趙王氏至案禀稱小的於前晚奉捕頭之命寗拿沿途小便之人在浙江路廣西路轉角處見趙小搜上前拘拿突被掌擊並由伊妻王氏帮毆幸由五百六十二號暗捕及五百十二號巡捕襄助始得拘入捕房趙供稱捕在門前調戲妻子小的正言斥之老羞成怒闌入肆毆求恩鑒察司馬諭捕曰嗣後上差務當安分兹姑不究遂一併斥釋 
[法租界公堂瑣案]  
　　前者徐陳氏之女阿囡被流氓張阿賢誘匿寗波舟山埠倩陸小九前往尋獲携之回滬旋由潘王氏說合許字與陸收受財禮洋銀一百元涓吉上月初四日完姻旣而徐陳氏忽以陸妄思將女賣入英界某妓院控經讞員陳楚生大令提訊押候枷責嗣陸之鄰人以其中頗有不實不盡之處呈遞公禀爲知申辯大令因於昨日提案覆訊陸呈遞婚帖潘王氏聲訴前情大令商之法總領事署繙譯官魏武達君著一併押候查明覆核○朱少賢前控趙小舫將期票調换現洋銀五十元逾期不付等情經大令訊供押追在案昨日朱投案訴稱今者趙已央人緩頰願先付現洋銀若干餘出期票陸續歸還叩求銷案大令准之○李阿俊前控小工高毛扣乘間竊去白紡綢五疋等情昨經大令提訊高供李報失之日小的適在虹口安能犯此大令准交人保出聽候查明覆核○鄭子生前控黄成坤欠銀一百九十兩洋銀三百十五元約期不還等情大令訊得此欵牽連蔡姓著押候補提昨日升堂覆訊准交人保出從速清理○湖北人李光藻前控王祥生串同英界某包探夥役楊欣謀將未婚媳玉貞賣入娼寮等情楊聞風逃逸大令飭將伊所私蕩婦屈阿珠及王提訊押交玉貞到案昨日升堂覆訊阿珠仍求寛限大令惡其有意抗違著還押嚴比王押候查明訊核○吳順生訴稱前夜被賊竊去錫燭臺錫香爐報時鐘洋傘衣服等物報捕查獲賊犯陳阿榮吊到贜物今已解案求准領回大令判責陳三百板押攺過局三月贜給吳領去○偷兒周阿坤行竊某姓家松板被包探拘獲送案大令判押一禮拜責二百板○楊蘭卿訴稱本月十四夜失去衣服十餘件報捕查獲竊賊林阿發吊到原贜解案請辦大令判責林四百板押攺過所三月著楊交還質本方准領贓○某牛乳棚主張妙林前將牛乳攙水混售被包探解奉大令訊供判罰洋銀五十元昨日張投案呈繳三十元餘求寛免大令不准著即照數繳清 
[美租界捕房紀事]  
　　前日傍晚時朱阿會投捕房訴稱在百老匯路開設龍園小錢莊突有俄羅斯國甲乙丙等數人持銀圓來换小銀錢議值不諧致相口角竟被將莊夥兇毆請爲究辦捕頭頷之隨令某包探前往稽查○昨日合興牛乳棚馬夫某甲駕車至西華德路偶不經心將李阿三所拉東洋車撞壞適爲二百九十五號巡捕所見將甲拘入捕房捕頭詰知事出無心令償修車洋銀若干從寛釋去○昨晨一百七十六號巡捕巡至元芳路老街口見有孩屍一具因卽回報捕房捕頭令地保轉報某善堂備棺收殮 
[蕪湖道台童觀察續募紅十字會捐欵清單]  
　　郭棫生助龍洋二十四元姚玉彬助龍洋三十元利和生寳裕福愼餘堂李洋各十五元陸元記聚和莊和順木場洋各十元童若蒸洋五元匯源莊恆太和洋各十元德記莊洋六元陳木吾鹽行公各洋十元鹽公記張炳耀各洋二十元胡震林錢堂氏洋各四元譚光國方禮耕李聘之萬少禾胡　丹唐靜齋怡生金調生洋各二元王兆熊洋五元錢達如洋一元張文灝洋二十元[  上海萬國紅十字會同人謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
　　　提書院租榖三百餘石及學田租榖外又酌提廟會四五處歳各收租數十石不等均經撥歸學堂各項本係公産具有常年收數可稽其實非該員紳紳所能結納侵吞又原叅苛罰嚴酷屢經紳士上控暫縱令門丁潘道全交通黄光藻等關說案件一節查該縣並無被紳士上控之案惟廪生黄光藻歴經各縣官派管團務遇事不知引嫌文生郭親仁赴省上控黄光藻支唆命案呈詞内有牽涉該縣耿葆煃之語現正由府提審原叅或卽指此縣署有家丁潘姓並非門丁其名又非道全訪聞素未在外招摇原叅所叅交通關說案件酬費未經指明案據無從根究查覆以上各節均經逐欵確合密訪據實禀覆等情前來奴才詳加覆核並查取本署擋卷該縣耿葆煃洵無被控苛罰之案本年正月間該縣因甫經准辦酒釐充作學費旋奉批飭酒税提歸省局縣屬學額不敷可否准其催收拖欠學堂捐欵等情詳請核示曾經奴才批准在案一面復又行查叙州府知府文焕覆稱藍澤豐等户捐各數雖未及齊該縣曾於前代理知府榮麟任内禀報有案奴才叅密互徵據查各節似屬可信竊維興學爲育材之要政籌欵乃興學之始基而籌欵尤在禁絶苛虐用恤民艱至若酌提書院學田舊産廟會等項以及不得已而勸捐紳富各屬辦法雖閒有不同但惟以是否入己曾否禀准而斷設繩及尺寸恐適遂疲庸牧令畏難苟安之私而振作力事之員轉至無所措手隆昌縣知縣耿葆煃被叅苛罰歛財各節旣據查無實據現在該縣小學堂將次竣工各蒙學正在興辦應請免予置議伏候聖裁廪生黄光藻旣遭物議擬飭該府勒令毋許再管地方公事家丁潘姓雖據查無招摇應仍飭該縣卽予驅遣回籍以遠嫌杜弊所有遵旨查明知縣被叅各節理合恭摺覆陳伏乞皇太后皇上聖鑒訓示謹奏奉硃批知道了欽此 
[署四川總督錫奏爲知縣祈雨期内開屠致釀多命又復虐及無辜查明叅處摺初三日]  
　　頭品頂戴署四川總督閩浙總督奴才錫良跪奏爲知縣祈雨期内開屠致釀多命又復虐及無辜查明叅處恭摺仰祈聖鑒事竊照順慶府屬本年夏間亢旱成災各地方官設壇祈雨理應如何誠敬乃據調署順慶府知府鄂芳揭禀所屬西充縣知縣劉鴻烈因祈雨期内開屠致釀多命並有妄拿無辜等情奴才先據該縣來禀因情節可疑正在飭查遂行司先將該縣劉鴻烈撤任一面委員馳往會同該府查辦去後兹據委員候補直隷州知州黄汝楫知府鄂芳查明會禀前來奴才覆加查核緣本年五月間西充縣地方天氣亢旱該縣知縣劉鴻烈出示禁屠求雨二十七日適逢城隍會期劉鴻烈諭令開屠祀神未經先期示諭時值會期人衆當有四鄉不識姓名男婦多人忽見屠户賣肉疑係違禁私宰將肉抓赴縣堂喊控屠户亦卽赴案呈訴劉鴻烈當卽提訊以開屠係由官諭鄉民不應混抓飭令將肉退還該鄉民疑官袒屠無心求雨羣向劉鴻烈索水救災維時來縣觀看者愈集愈多擁擠不散劉鴻烈當傳保正趙元吉到縣諭令勸解自卽走進二堂各鄉民見劉鴻烈退入愈加不服紛紛呼讓劉鴻烈向外逃竄後面退避不及擠跌多人當時自相踏斃男婦龐蠟狗等十七命劉鴻烈見釀出事端急思抵制自將公案印架一齊打毁誣指在場觀看之斯耀亭何長盛何薛李文藩張麻子等所爲獲案酷責監禁並飭將各屍擡赴屍廠諭令各屍親領埋否則拿案究以鬨堂之罪各屍親無奈將屍領回分别棺殮埋葬二十八日劉鴻烈復傳訊屠户李善本等查究抓肉之人李善本等供有武廟學堂學生在内並未指出姓名劉鴻烈卽帶同家丁馬大及差役多人親往該學堂搜查並無猪肉當將無辜之學生楊時太吉文正蒲明芬李樹華張培元伙夫歐老二楊光夀妄拿到案分别嚴責鎖押揑詞朦禀並據該學堂教習范堯及在城紳糧張仲孝等聯名控經該府飭委南充縣知縣葉桂年前往確查旋據各屍親呈請免驗取結禀覆並將人卷解府訊明禀揭飭司將劉鴻烈撤任一面委員會同該府據實查辦兹據該印委查訊明確錄供禀覆並由藩臬兩司會詳揭叅前來奴才查該縣劉鴻烈正值地方亢旱祈雨忽而開禁屠宰維時百姓取肉赴縣喊控原欲官爲責禁私宰期獲雨澤起見初無聚衆挾制之心後經劉鴻烈訊飭退肉不服該鄉民亦僅止向官索水核與刁風鬨堂塞署者迥别劉鴻烈如果當時妥爲開道解散何至釀命至十七人之多事後猶敢自行毁壞公堂印架妄拿平民任意誣賴酷責監禁以爲掩飾彌縫之計雖踏斃之龎蠟狗等死固由於自取而劉鴻烈之玩法殃民膽大妄爲未便稍從寛貸相應請旨將西充縣知縣劉鴻烈卽行革職發往新疆充當苦差以示懲儆丁役馬大等聽從本官妄拿無辜分别從嚴責懲抓肉赴縣喊控之不識姓名男婦無從查究斯耀亭何長盛何慈李文藩張麻子楊時太吉文正蒲明芬李樹華等訊屬無干已由府釋回安業平空誣扳學生楊時太等抓肉之屠户李善本等現已逃逸應俟飭緝獲日另結踏斃男婦各屍已據各屍親趙連城等到案懇求免驗取結附卷並飭查明如有無力之家就近妥爲撫卹除咨部查照外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[署四川總督錫奏爲揀員調補首縣要缺知縣以資治理摺初三日]  
　　頭品頂戴調署四川總督閩浙總督奴才錫良跪奏爲揀員調補首縣要缺知縣以資治理恭摺具陳仰祈聖鑒事竊照四川成都縣知縣趙源濬升補遺缺接准部覆應扣至光緒三十年六月二十八日作爲開缺日期所遺成都縣知縣缺係首邑要缺毋庸掣簽自應揀員調補查例載省會首邑要缺無論原缺應題應調令該督撫於現任人員酌量調補等語今成都縣知縣缺係省會首邑要缺五方雜處政務殷繁必須精明幹練之員方足以資治理奴才與藩臬兩司於通省現任正途人員逐加遴選查有達縣知縣鄧維琪現年五十一歳貴州貴筑縣人由優廪生中式同治十三年癸酉科並補行甲子科本省鄉試舉人光緒十五年已丑科會試中式貢士殿試二甲朝考一等攺翰林院庶吉士庚寅科散館以知縣卽用簽掣四川彭山縣知縣十六年九月引見奉旨著准其補授欽此十七年四月到任調補富順縣知縣二十五年補行十二四年大計保薦卓異旋丁父憂回籍守制二十八年服闋引見奉旨著准其俸滿卓異加一級註册候升欽此遵例呈請分發原省補用是年十一月引見二十九年二月到省奏補達縣知縣該員各任内並無降革留任展叅案件人地實屬相需例准調補據布政使許涵度按察使馮煦會詳請奏前來奴才查該員才優學裕明幹有爲以之調補成都縣知縣缺堪期勝任與例亦符合無仰懇天恩俯准以該員鄧維琪 
 
