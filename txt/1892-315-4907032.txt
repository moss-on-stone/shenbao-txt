# 1892 - 315 - 4907032

 

Page 1

 
 
[九朝東華録减價出售] [  圖書集成局啓]  
　　本局所印九朝東華録一書紙墨精良校警詳細分裝六十四本外加紅木夾板六副可謂盡善盡美髮憾毫無矣三載以來購者甚衆所有工本草已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻　列聖鴻謨乎 
[論廣東謝别駕請備施衣以給流民]  
　　天下之事若皆但知自顧其身家身家之外悉置諸不聞不見以爲吹縐一池春水干卿底事則人人皆能自立而後可孟子所謂有大人之事有小人之事治於人者食人治人者食於人又可謂也哉天下之窮民而無告者王政所必先固非民間之責也然民間　能爲善人則王者亦且奬借之爲其有善心之發見而可以補王政之所未逮也至於地方官無論印委人員但其職所當辦者則又何可以自諉顧吾見今天下之爲官者矣委以一事則必計薪水之足以敷用與否此外有無出息若有可以意外生財者無不時時留意而於本分當爲運事轉置之腦後焉若此者不特委員爲然卽署事諸員何獨不然不特署事爲然卽實缺亦何莫不然其有實心辦事者人或忌之嫉而加以謗語故反以實事求是者爲迂而自顧腰纒絶不關心民事者反庸庸多厚福且見人爲善則誚之見人得意則妬之有時而直揭弊竇顯發莊論而其意則仍在乎聲東擊西左顧左盼是獨非世道人心之憂哉竊以爲此皆釋氏所謂貪嗔之一念誤之也猶憶去年有辦棉衣褲者奉上憲之檄爲施濟貧黎之用於是召縫工承攬其價非凡之尅扣甚至有縫工繳衣而領不到錢者蓋其排塲甚大公館規模門房號房帳房一切與衙署等縫工輩初時不知見是大注生意競相招攬迨旣經議成遂局勢大變領銀之時層層扣回處處小費竟有賠累不堪者以致怨聲載道而縫工等多係窮人究亦何能賠累不過省布减棉於衣袴中極意扣减雖曰繳衣之時必須過磅而小費旣到自有遮眼之神以少報多以輕報重混蒙過去直至解至災區而災民之受惠者則不免興盧衣之歎而此中欵項則得其實惠者殊不乏人若此者且不止一人一事而已也世風至此曷禁三歎乃昨觀粤省犬北門外棲流所委員謝别駕禀請大憲撥欵以備施衣之用大憲亦旣允之此其居心不又大相逕庭乎大北門外之棲流所爲前數年所新創凡外省游民在此流落者均許其入所居住日間則仍聽其出外謀食夜間則可以棲宿其中貧民固已無不歌功頌德大憲又委謝别駕管理所中諸事别駕賦性本屬仁慈復能仰體憲意曲加體恤凡有年老及患病之人不能出外謀食者早晚各施粥一次俾免飢餒近以瞬屆嚴冬流民輩無褐無衣何以卒歲故有此請而大憲果能大發慈悲俯准所請則所中貧病當無不恩銘挾彍矣而或者謂廣東地氣温煖儘有以夾衣過冬者不但可以不衣皮而且可以不衣棉所内流民苟得腹中一飽則負曝之暄儘足以煖何必多費欵項爲之施衣不比北邊大氣嚴寒雖棉衣尚且不足以禦若棉衣之中又尅减其棉則更形瑟縮可憐此其情形大有不同今謝别駕此舉不且有議爲多事者哉然而廣東地氣雖煖素少雨雪而每至大寒之際究不可以袒裼裸裎彼所中流民則又安能留一衣以蔽體常人所謂吃在肚裏着在身上彼皆吃在身上着在肚裏者也故彼處雖不必定施棉衣褲亦與北省一律而每人給以一單一袷則亦不可再省吾知謝别駕之以此爲請初非有藉此以自利之心又非有借此以沽名之意盖實有見夫諸流民赤身露體情實可憐因而爲之請命此其存心之仁慈爲何如者以此等仁慈之見管理棲流之事則流民皆怡然興樂土之感頌聲交作衆口皆碑而大憲之知人善任亦於此可見矣方今順直山東河南災祲疉告各賑所竭力辦賑不遺餘力不爲浮言所動不爲外議所阻但知籌得一分捐卽可救得一分命當此冬寒已屆瞻彼中澤啼飢者將轉瞬號寒棉衣褲之施較之廣東棲流所中尤亟而多今年夏間大熱冬間寒　必早恐封河之期不遠倘再稽遲縱有棉衣無從寄到所當及時措辦及早解赴各災區庶幾有濟且製辦棉衣褲者切勿再蹈去年之轍棉則宜乎新而厚料則宜乎長而大所謂及時行善不禁爲海内諸大善士禱祀求之因論廣東謝别駕請錫施衣之欵拉雜及之幸垂鑒焉 
[本館接奉電音]  
　　昨日京師飛電傳來上諭二道敬謹譯登○九月二十六日内閣抄奉上諭李鴻章奏永定河决口大工合龍一摺本年六月間永定河南上翹灰壩漫溢成口經李鴻章卽派道員桂本諴張蓮芬督同員弁挑挖引河築壩進占勒限趕辦於本月十八日合龍全河就歸故道辦理尚爲妥速在事出力各員自應分别給奬除桂本諴另父軍機處存記外候補道張蓮芬著賞給二品銜並隨帶加三級知府劉盛璧著以道員留省補用道員用石景山同知竇建鰲著開復摘　處分並開去同知本缺仍以道員留省補用在任候升知府永定河北岸同知孫錞祥著以道員在任候升補用知府北河候補同知唐應駒著俟補缺後以道員用並賞戴花翎知府銜北岸通判署南岸同知蔣廷皋南岸同知署北岸通判陳汝勳均著賞戴花翎候補都司北岸協守備李明德著加三品銜在任候補知縣霸州州判唐照著開復摘頂處分並開去本缺以知縣留於直隷補用革職府經歷銜前來水縣典史裘德潤著開復原官原銜免繳捐復銀兩仍歸原班補用永定河道萬培因前署南岸同知夏人傑霸州州同周榮第均著開復革職留任處分署北岸同知周起濤良鄉縣縣丞韓傳琦均著開復摘頂處分周起濤並著開復降二級留任處分餘著照所請辦理該部知道欽此○二十七日奉上諭湖北宜昌鎭總兵員缺著傅廷臣補授欽此 
[玉堂清話]  
　　户部爲傳知事所有奏請給奬貴州管解白鉛委員貴州候補同知袁慶元一員本部於九月十八日帶領引見相應傳知該員於是日丑刻穿天青褂並佩帶對子荷包手巾赴西苑門外六項公所内户部公所報到以便帶領引見先於十六日已刻赴部演禮○禮冲爲咨行事儀制司案呈本部具題議覆湖南巡撫張煦奏請將年逾百齡運湖南新寍縣壽婦樊何氏旌表等因核與例案相符應請旨准旌九月初十日奉旨樊何氏著照例旌表加恩賞給上用縀一匹銀十兩餘依議欽此欽遵到部相應抄黏原奏咨行湖南巡撫查照辦理○管理太常寺事務禮部尚書臣宗室崑岡等謹奏爲具題請旨事恭照九月二十九日孝敬憲皇后忌辰應行遣官恭詣泰陵讀文致祭謹按臣寺祀則内載應由陵上守護公等中題遣一人就近恭往致祭准宗人府將守護公載卓載遷等銜名開送前來臣寺照繕題本進呈恭候欽遣一人俟命下之日再由臣寺知照宗人府轉行遵照謹此題奏請旨 
 
 

Page 2

 
 
九月十三日奉旨遣奉恩輔國公載卓行禮欽此○長石農少宗伯麟　升侍郎所有内閣批本處批本官自應於繙譯翰林中保送引見經内閣將翰林院侍講清銳恩順二員於九月十五日帶領引見請旨簡充本日奉硃筆圈出翰林院侍講清銳欽此○恩文慎公所遺稽察内七倉大臣一缺經值年旗開列八旗各固山都統銜名清單請簡九月十五日奉硃筆圈出廂紅旗漢軍都統貝勒載濂欽此○軍機處爲片交事九月十五日軍機大臣面奉諭旨本日引見之截取繁缺知府福建道監察御史曹志清一員著於九月十七日預備召見欽此欽遵爲此片交傳知該截取御史於是日寅刻在西苑門外伺候召見○新任甘肅甘　道聯星橋觀察魁滿洲廂紅旗監生洊保升補兵部郎中掌武選司印神機營文案翼長海軍衙門主稿章京上屆京察保薦一等本屆續保一等引見奉旨交軍機處記名以道府用欽此適甘凉道奎觀察順升任西寍辦事大臣遺缺卽以觀察簡畀榮任吉期大約於一陽初復時云○原任工部尚書祁文恪公靈柩於九月十八日發引十六日已刻爲諭祭之辰主祭官李蘭蓀大宗伯鴻藻陪祀官祠祭司滿漢掌印執壺　展祭文禮部司員四人在祭文前引禮部筆政四人捧祭文由鴻臚寺鳴贊宣讀孝子以黄亭儀仗鼓吹迎於宣武門外炸子橋楊公祠並延官員四人花衣補褂乘馬往迎在前導引至司空宅内孝子在門左跪迎主祭官詣靈前開讀祭文畢立奠三琖然後將祭文送至燎爐中焚化孝子向祭文行一跪三叩禮畢主祭官率衆官出宅孝子跪送如前儀○新任内閣學士兼禮部侍郎銜壽武卿中書侍郎廕涓吉九月十九日已時到任先期經典籍廳移付各堂處所侍讀中書以及供事蘇役人等至期一體謁見○户部爲咨報事本部現有奏請　記名漢倉監督十五人奏請留部員外郎一人主事二人奏補筆帖式一人奏請給奬運　委員一人運鉛委員一人共五排二十一人於九月十八日帶領引見相應開具排單滿漢各二分先行咨報軍機處查照○本月十六日户部貴州司接到盛京將軍裕咨送彚報光緒十七年奉省内外各城抽收厘捐銀錢數目繕列四柱印册計自正月起至十二月杪止共收厘捐歸公東錢八十五萬三百七十六千二百五十文茶厘銀七百十二兩三錢八分六厘先經司員核稽然後呈堂備案 
[遼陽雜録]  
　　九月十七日營口巿中人舉行財神會爆竹之聲竟日不絶於耳○是日傍晚風伯從南來勢甚猖狂幾至摇山憾岳夜半　　轉東北風猖狂益甚各船不能穩泊多有斷纜走錨者卽火輪船亦均吹至南岸民船損失不少一時悉數難終亦一刼也○湄雲兵輪船因封河在邇於本月十一日出　赴旅順當差○今夏招商怡和太古三公司敗盟後營口各貨水脚逐漸從廉兹風聞已重訂合同規復　制自九月初十日起不准私减分毫倘敢不遵罰銀二千兩估客聞之咸欣欣然有喜色○油荳餅三項時廉時貴並無一定行情紅糧因直東兩省販運　多稍昂其值 
[續述案情]  
　　前報紀逼醮命婦一則係王周氏堂訊後偕劉姓家丁及原差等人在蘇州顧家橋某茶肆樓上泣訴於衆且指天誓日謂非虚言本館訪事人因泚筆記之郵登報簡兹又聞劉觀察在金陵娶　氏後未及週歲卽舉一男觀察歡喜異常爲其捐納功名並爲王氏請誥命不料子甫四歳遽爾夭亡去年十一月觀察病故後其長公子卽將誥命藏匿挈王氏扶柩回姑蘇今年五月王氏致信生母王周氏言被劉家朝夕肆毆百般凌虐直與婢僕無異且有逼令改醮之意王周氏閱信駭然適陳舫仙廉訪在金陵卽具禀控訴廉訪以所控無憑擲還不准嗣見其言詞懇切卽飭發元和縣訊理王周氏遂買棹至蘇欲將女領回守節劉公子以其年齒尚稚不允所求王周氏屢向饒舌因將王氏送至安濟局存頓一面遞禀送王周氏至元和縣署請辦李紫璈大令問王周氏曰爾女自願入安濟局守節爾何堅不允從王周氏供稱女兒並非自願入安濟局實係劉家强行送入務求大老爺判令將女兒交小婦人領歸且求斷給養贍費大令謂爾欲將女領回萬萬不能王周氏頓首堅請大令怒曰爾若執意不從莫怪本縣將爾女當堂擇配如具自願入安濟局守節甘結則案旣可了本縣當再勸劉家不虧待爾爾甘心否王周氏矢口不移堅不具結大令勸諭再四始退堂此五六月間事也至本月初六日王周氏復投案請訊大令向之研問所供一如前堂大令以其執抝性成呵斥一番飭交官　看管十四日復提訊王周氏供桶女兒情願守節惟不願入安濟局如大老爺另行設法則小婦人願具結矣大令諭以爾欲另行設法可自去與劉家婉商諭畢著卽開釋聞連日經親友從中調處尚未允洽故王周氏仍日在茶肆中指手畫脚哭笑不常云 
[戲塲失火]  
　　南海金子堡六鄉祀洪聖爲香火神自號爲大六件緣鄰鄉有小六伴故也六伴輪流值年迎神而祀於其鄉每年八月十六日爲瓜代之期是日例必賽會仙仗排雲靈旗映日徵歌菊部選舞梨園各鄉人不遠數十里來觀士女如雲絡繹不絶誠鄉落之大閙熱塲也前月十九日有江湖士賣藥於戲塲旁以香火融化膏藥爲人敷貼患處餘燼誤擲於篷廠中遽兆焚如烟館賭塲酒廠茶肆瞬息運間盡付一炬時值北風大作戲棚在南觀者人海人山驚相走避班中亦急於封箱以爲災且立至也鄉人急捧洪聖龍牌神位大呼神靈垂救忽而反風滅火戲棚卒保無恙 
[懸賞捕虎]  
　　廣東新興縣城東三里許鼎村人黄某獵户也畜有獵犬二頭趫捷絶倫不啻韓盧楚獷每出爲先導自能知獸之窟穴前月中旬帶犬出獵中途犬嗅虎腥走避不前而黄不覺也少頃見虎咆哮而至黄情急適旁有大松樹猱升其上以避之虎守候樹下眈眈不去黄疾聲呼救鄉人聞呼持槍械出　虎遂逃之附近江根鄉藏匿翌日約同數鄉人復持砲械入江根鄉後山搜捕突遇三虎某甲燃砲轟之不中爲虎爪傷其臂翌日旋斃現虎仍藏匿江根鄉鄉之人如防大盜刀械羅列夜問鼓角喧鳴新興縣葛明府特懸示諭如有能捕虎者每頭賞洋銀三十元江根鄉亦每頭謝洋銀十五元聞有壩塘鄉人應召爲馮婦者不悉能禽獲否也 
[甬東音書]  
　　十四日浙江提督馮煜康軍門操演本操六營精兵是日六營遊戎督率所部在大校塲伺候軍門於辰刻駕臨演武廳各營兵次第叅見發令開操始操大小步陣次操洋槍線槍又次操干盾矛戟繼以雜技打靶有五花八門之觀至下午竣事軍門奬賞有差○甯郡冬防尚未開辦邇來城廂内外竊案疉出店鋪居民偶不小心卽被妙手空空兒所算說者謂如早辦冬防庶足以寒匪膽而杜窺伺也○西門外田舍翁某甲家計小康年逾知命僅生一女秀外慧中鍾愛逾恒每欲擇一快婿迄無當意者以故年已及笄尚未許字月初甲因事出外囑女看守門户迨日暮歸來見雙扉虚掩失女所在初猶疑存鄰舍繼見箱籠倒置失物甚多且所藏銀洋一百餘元亦化爲烏有始知女席捲所有而遁然終不知其蹤跡越數日聞女被鄰人某乙之子誘拐行至某村天色昏黄幸有甲之舊戚見而留住一面遣人告甲使來領歸甲愧忿交集堅不肯往經戚央村中之曉事者出爲勸甲謂一對小兒女天生佳偶若早字之何致有今日之事甲曰昔所以不許者恐小女不能耐貧也衆對曰爾將女妻隣子使其入贅汝家何患其終窶且貧甲然其言遂擇吉成婚○天妃宮現已修理一新擇吉於廿四日開光江夏各店鋪皆先期標發紅單挨日演戲以慶落成○甯郡賭風甲於他處麻雀花籠其名不一　袴子弟年輕學徒往往被其所誘無不傾囊而出更有曲房幽室銀燭高燒艶妓列於前俊僕隨於後呼盧喝雉一擲千金雖經地方官屢次嚴禁此風終未能絶近聞各賭棍串同衙役假公館爲賭窟今宵設此明夜遷彼迄無定處所望賢有司親督差役不動聲色密拿暗訪庶可懲一儆百也○南門内某作塲學徒性極聰明學藝一年已得師傳其師亦愛逾常格給以辛工無如學徒嗜賭性成近又屢賭屢負甚至衣衫典盡避債無臺清夜自思彌縫乏術潛　紫霞膏背人吞服臥牀揮涙幸師知覺尚早急爲灌救將毒吐盡不致魂遊泉壤賭之害人實無底止有劉盤龍之癖者盍及早回頭免致傾家喪身也 
 
 

Page 3

 
 
[合浦珠還]  
　　有周姓者聽鼓鄂垣生一女當五歲時被爨夫某甲誘拐鬻入漢鎭龜奴劉和尚家周自失女後徧地搜尋毫無蹤跡誤疑某乙某丙送縣收禁迄今已閱六年疉次研訊堅不吐實終成疑案有賣花人某丁常在周家出入夙聞家人言其女被拐事遂代爲物色今年丁至劉龜奴處賣花見一女郎面貌酷似周女遂鼓棹渡江向周緬述周約契友數人以訪艶爲名同至劉家暗中訪察寂無所見茗話片時相將辭去次日復往開樽花下珍錯紛陳酒至數行諸妓當筵奏曲聲動梁塵周酒酣四顧皆非族類遂謂鴇婦曰我輩今日飮酒樂甚爾可喚合家女子徧加賞賫鴇婦不知其計出户一呼粉白黛緑者聯袂而前周見其女在焉凝神注視者久之女亦似與周相識不敢遽認周憶女三四歲時曾穿耳珠又臂上有疽痕握手細視痕跡宛然乃問曰汝何姓女對以姓劉周不禁老涙汍瀾曰爾非姓劉實我女也女如夢方醒涙痕盈頰少頃周呼地保至拘劉送官女止之曰拐我者非劉也周問爲誰女言不能詳其姓字尚能記其容貌周遂挈女歸翌日親朋咸來慶賀其時甲猶在省垣亦來看視女見甲頓觸前事謂父曰拐我者卽此人也周遂縶送江夏縣懲辦始知乙丙在縲絏中非其罪也失女多年一朝璧返此中離合之故殆亦關乎天數不然飛絮天涯東風無主不幾成人生恨事哉 
[䢴上天時]  
　　滿城風雨近重陽原不過詩人撫時寫景之作乃天公悮會竟視以爲典實一至佩萸佳節無不簷溜琤淙獨今年花樣翻新由月朔至望前一日晴曦朗照無日不高掛銅鉦登高日更氣爽天高纎雲四捲遊客命儔嘯侣意興頗豪惟老農老圃之流則不免深抱杞憂眉峯雙鎖蓋揚州向有重陽無雨望十三十三無雨一冬乾之諺故也尚幸雨師解事特於望日惠然肯來至二十二十一兩日又稅駕於此於是田疇沾足坱圯頓酥隴畔居民不禁轉憂爲喜刻下各鄉均已料理耒耜准於日内播種來牟矣 
[瓜步江聲]  
　　鎭江信云時屆隆冬例有冬防之舉街頭巷口添設棚欄大街派定十家更輪流看守其費悉捐自民間刻下丹徒縣王伯芳大令已出示勸諭商民照章舉辦以十月初一日爲始○某晚有南鄉農人携一三四齡小孩至西門大街某餃麵店進膳計錢四十餘文食畢覥顔向店主曰阮囊羞澀久矣尚缺數文錢待向友人措借請以小孩爲質可乎店主允之詎此人一去不來店主以孩不可久留出帖招令說者謂此人必謀食無方意欲遠適他處又苦上兒無處安頓不得已而出此下策然歟否歟請質之深知其事者○鎭江關司秤人某甲畜有百靈鳥一頭時與後街某店主某乙所畜者相比賽一日二人各提籠而出遇諸中途甲鳥在籠中鼓　長鳴徧效百鳥之音乙鳥忽聲爲之　甲喜鼓掌大笑乙引以爲辱詬詈交加甲亦氣不能平揮拳肆擊各矜勇力扭作一團迨經旁人勸令歸家兩人俱未釋然復引類呼朋再决勝負先瀹茗於鶴鳴園評論曲直甲約集關中巡役水手約廿餘人乙黨則爲著名青皮數亦不相上下各藏器械摩拳擦掌欲得甘心旋有人出爲排難解紛始得掩旗息鼓不然恐釀成人命又將索鎖纚身矣嘻一鳥也而竟值得如此乎是故君子戒玩物喪志 
[潯上霜鐘]  
　　特授湖口縣徐雲階大令允升前由藩司檄令署理鄱陽縣事兹於本月十八日交卸署篆遺缺以黄杏泉明府錫光瓜代○九江文報局員郁仲孚司馬震培奉檄勸辦順直賑捐刻已出示通衢招人上兌矣彼身家殷實盍亦效卜式之慷慨輸財乎○九月十九日釋家謂爲觀音誕辰西門外小圩天后宮中供奉白衣大士香火是日深閨靜女相約焚香膜拜默疇蓮臺誦王次回稽首慈雲大士前莫生西土莫生天只求一滴楊枝水灑作人間並蒂蓮之句覺眼前光景髣髴似之○有撫船停泊龍開河口本月十六日上午鐘鳴十下一水手偶於跳板上失足墮入波心急救之已無及矣○十八日下午二點鐘時江中有一男屍浮至身穿舊　布長褂皮肉腐潰面目模糊某姓小划船户見之帶至義渡局禀報局中司事施以棺木著人成殮後舁至義塚瘞埋建碑爲記 
[錢江雁字]  
　　杭垣癸已年各書院掌教經崧振帥於十五日飭各監院齎送關書分别聘定孝廉堂爲楊雪漁太史文瑩敷文書院爲吳左泉户曹超崇文書院爲李梅孫太史鵬飛紫陽書院爲王同伯秋曹同詁經書院爲俞曲園太史樾王秋曹於十九日午刻詣撫院拜會振帥接見之下稍叙寒暄旋卽興辭而出○金忠甫閣學在京仙逝後其公子扶柩回籍擇於二十二日在仙林寺開吊想屆期白馬素車定有一番熱閙也○時值冬令宵小潛滋代理省防統領候補副將李副戎成林派撥新左旗哨勇一隊駐紥錢塘門外照膽臺新右旗哨勇一隊駐紥鳳山門外萬松嶺護左旗一隊駐紥化仙橋護軍旗一隊駐紥艮山門外下菩薩廟以資縷壓庶幾人慶燕安户無厖吠也○北關門外十里長街巿廛鱗次議興水龍一集爲有備無患之計此已屢登報牘兹悉已定分叚辦理如聞警報互相救護擇於二十二日祀龍先於十九日在大王廟搭臺演戲想從此衆志成城緩急自可相恃矣○皇誥兒巷有靈菩薩者係某甲造言惑衆藉香燭錢爲酒内計愚夫愚婦羣然信之甲遂得以大飽貪囊兹因産主索還房屋移至馬巿街永甯院内十九日觀音誕辰婦女宿山者若男若女右老若少紛至㳫來無賴少年或唱花名卷或唱劉香卷粉白黛緑團坐一室通宵達旦院中秃奴亦跋來報往因香火緣惹脂粉氣如醉如痴不復知有廉恥高坐堂皇者盍　申禁令以端風化乎 
[幸未成災]  
　　前晚本邑南巿新太平弄某姓家因作晚膳遺火積薪中以致濃烟滿室鄰人見而呼救經衆人竭力澆灌始得火滅烟消 
[上海縣署瑣案]  
　　江茂卿江合生以堂兄江阿土霸填河道控請訊懲黄愛棠大令正在批示間茂卿又投案訴稱阿土糾同多人至小的家攫去耕牛一頭子花數包大令立飭公差提到一干人前日倩帮審委賆竇明府研訊茂卿訴稱小的係本邑人務農爲業前年出價數十千向阿土購田數畝内有小河一道爲戽水之用阿土自賣之後忽將是河填平向論不睬爲此投案控告旣蒙提訊阿土又將小的所豢耕牛及棉花攫去求恩訊斷明府問合生曰爾可知是河向有否阿土攫物之事可知之否合生供稱是河開鑿迄今已歷二十二年小的於上月十六日起在憲署前候訊故未悉攫物之事有江桂林知悉請傳問可也茂卿又稱目下阿土已央人將耕牛及子花送還矣明府曰旣經送還應無庸議命傳桂林至案桂林倩其父福全訴稱兒子今日有事不能備質問爾可知是河素來有否答稱小的向在滬上營生是以家鄉之事未及詳知明府命提阿土研詰供稱小的係本邑農民是河係小的之産並未售與茂卿伊等如欲戽水灌田另有老河在彼明府一再駁詰兩造各執一詞明府遂謂阿土曰本委祭核情由并觀呈案之圖顯見爾之不是况福全供詞含混諒必懼爾行兇今日本合責懲姑從寛典著地保下鄉押同阿土將是河依舊開濬如違重辦○去冬蔣毛囡之親戚章福壽持銀飾至某押店質錢忽被地保孫耀增串通王阿金誣指章於去年十月竊取蔣家之物遂私刑吊打並存閉空房任意恐嚇蔣因年幼畏懼央族人云仁投縣控告其時袁大令尚示丁憂提集通案人証訊供延久未結邇來黄大令查閱接管卷知有此事因於前日倩竇明府集訊云仁投案訴稱毛男家於光緒十六年曾被竊投川沙廳報案去冬並未失物章所質之銀簪實由毛男借給不料案下地保孫耀增等强指竊物私刑吊打小的等心實不甘請爲究辦章供稱小的向習竹工因乏資向蔣借得銀簪一枝思質錢作本不料孫等肆行毆擊並指爲竊賊將銀簪攫去求恩伸雪鄧家萬繆家生投案訴稱小的等均本邑人章與小的等素稱知交人頗誠實並無犯竊事情孫王同供稱小的等在治下當地保章素不規矩屢在鄉間犯事此次由蔣在更棚中拘獲叩求明察明府問孫曰銀簪現在何處供稱小的並未取簪實遭誣陷明府判令各責一百板一再研詰孫等矢口不移遂判分别還慙章交蔣帶去蔣鄧一併交保聽候查明訊辦○陳沈氏訴稱小婦人家在本邑西門内生有三子爲桕油公所董事長子名良玉已成親矣邇來不務正業甘入下流時與匪類爲伍强將家中雜物典錢目下媳婦已回母家小婦人訓斥再三良玉置若罔聞不得已扭送局中轉送案下氏姑陳陶氏訴稱良玉不肖求恩訊辦良玉供稱小的失業 
 
 

Page 4

 
 
在家欲取零用錢母親不給並無違忤事情明府判令笞責五百板鎖示二月發大堂前示衆 
[英界公堂瑣案]  
　　包探王阿二禀稱邢茂茂向在租界拆梢訛詐送請大老爺訊懲遞籍者已四次矣兹又來此向沈松林敲詐是以小的獲送案下沈訴稱小的在虹口鄉間某圖充地保前有王阿多者在小的所管圖中被人殺害邢藉此危言恐嚇小的因恐株累先後給以洋銀十五元小洋銀五十七枚錢三千五百文後又索詐又給洋銀兩元伊尚不滿意詐擾不堪無奈投報捕房拘拿送案邢供稱王在沈圖中被人刃害應開銷一切使費由父親爲之擔保小的故向追償現在事已理明伊思胡賴小的惟與口角並不詐錢蔡太守飭押候備文移送上海縣請黄大老爺訊辦後諭令沈自行投質○包探黄四福禀稱小的緝獲竊犯羅太來詰知向操烟業曾在寳山縣境江灣鎭方昇茂烟店爲夥乘間竊取店内洋銀二十二元六角持至上海用去二十元零五角祗存二元一角尚有布衣一領鞋子一雙質劵十七紙今特一併送案羅供稱小的係嘉定縣屬南翔鎭人年二十二歲曾在江灣方昇茂烟店爲夥竊取洋銀花用目今所剩無多布衣及鞋子當票均自已之物今旣到　只乞施恩蔡太守飭押候備文移送寳山縣請馬大老爺就近傳失主領贓究辦包探唐寳榮禀稱平和洋行管棧人報失值洋銀一元之羊毛疑被揀羊毛女工張宋氏及顧阿二竊取小的查無實據送案請訊張宋氏及顧同供稱小婦人及小的並不敢行竊尚求明察蔡太守飭唐探帶回捕房查明究竟有無贓據送候覆訊發落○包探孔阿才禀稱竊犯楊秋才竊取鄭阿四家茶壺經上的拿獲人贓解送案下鄭請領贓楊供稱小的初次犯竊並非積年老賊兹已痛自怨艾誓不敢蹈前愆矣蔡太守判令管押一禮拜贓給失主領去○一百零一號華捕禀稱昨日小的奉令巡街見馬夫黄德才蜷伏車上打盹有違工部局定章因之拘案請罰黄供稱小的連日供執鞭之役困憊異常是以倦而假寐自知不合尚乞鑒原蔡太守判罰洋銀兩元悉數撥充某處西醫院經費○盧徐氏訴稱竊賊王小桂掩入小婦人家竊取所豢之雞二頭當塲獲住人贓送至案下王供稱小的近况貧迫以致偷雞摸狗原思藉供一飽不料竟被禽拿蔡太守判令管押兩日雞給氏領去 
[法界捕房瑣案]  
　　積竊楊和尚經包探拿獲送請葛同轉訊供收押已列報端昨爲發落之期至下午兩　鐘時同轉始命駕莅捕房旣升座卽有失主蔣湯氏投案遞禀聲稱小婦人家中失去洋銀三百十元此係一生餬口之貲務求追究同轉命提楊覆訊楊仍供稱小的所竊金約指金鈎各一枚七月初九日被現充寳山縣捕役兼收大塲鎭一帶烟館規費之尚華攫去金耳環金簪被南匯縣捕役白頭　阿泉攫去同轉謂爾一再行竊身冒賊名及得贓卽被人攫去亦可謂枉費心機矣尚不思痛自改悔乎楊供稱各贓實由紹興阿三竊得小的　同去而已謂物由阿三竊得豈肯　分與爾爾須從直供明免受刑責楊仍矢口抵賴同轉喝令比責復加詰問楊始稱小的竊物後與阿三在街沿上　分内有皮夾一枚洋銀十元由阿三取去謂失主控稱共有洋銀三百十元爾祗認十元尚少三百元究在何處楊仍一味堅執同轉問先主曰楊所供之皮夾内洋銀十元是否爾物蔣湯氏訴稱皮夾亦是原贓外有洋銀三百元同轉喝令將楊重責五百板枷號三月再行追比洋銀○小船户沈春華卽矮麻子邀同羽黨　傷玉工張祥福一案其詳已屢列報章昨日葛同轉命將沈及其黨陳阿寳船主王阿炳三人提案　訊沈供稱是晚小的獨自一人與沈打架與陳王無相干涉旋有佛照樓茶房夥全德金投案聲稱陳係小的之妻弟素來安公營生此次悮與歹人爲　家有高年父母賴以度日求賜恩寛同轉謂陳雖稱安分但不應與沈爲儔現旣到案若不懲治恐後來更膽大妄爲遂喝令陳帶下重　一百板著　堂具結交全具保諭以嗣後不准違犯如有前情惟保人是問○前報兩紀金大榮控順風小輪船舟子李紀林吞没烟膏一百五十兩一案昨日大榮偕其兄大成及公和祥船局夥周子香投案由周供稱小的奉諭卽向李之主人鴻泰船局主陳百寅理論據云李業　辭歇局中並不知有吞没烟膏情事現須自行訪問如得確信然後投案禀請究追葛同轉著將李帶案覆訊李堅執前詞不肯供認喝令掌頰四十下仍不肯供遂飭仍還押所諭大榮與周等出外料理速來禀覆 
[功歸實濟]  
　　謹啓者敝堂接奉陶春宇大善士遵父叔淵翁遺命移經懴之貲樂助山東賑捐以資冥福由和豐號匯到立大莊交來制錢貳白干文又奉林寳善大善士求子病带愈樂助山東賑捐洋五十元又奉太倉無名氏大善士祈佑安康樂助山東賑捐洋四十元種　菩提之樹卽爲功德之雲迓將天地之和便是平安之劵孝慈推廣福壽無邊敬告同緣藉鳴叩謝上海六馬路仁濟善堂籌賑公所施善昌等謹誌 
[樂善情]  
　　謹啓者敝堂昨奉漢口誠願氏大善士由招商局江寛輪船叨免水脚運到新棉衣五百六十件計裝十四包囑助順直災區祗領之餘仰見濟世情殷樂善不倦俾哀鴻病鵠齊叨挾纊之温雪地冰天遍作祥和之氣德門餘慶造福無涯乞附報章藉伸叩祝上海六馬路仁濟善堂籌賑公所施善昌等謹誌 
[申報館協賑所經收順直山東河南賑捐九月廿一日至廿六日止第一百八十次清單]  
　　廿一日祈安氏求合家平安祈安氏求行事平安二　各洋五十元徐龔氏還觀音愿洋二元無名氏洋一元○廿二日吳約盦經募曾劉氏洋二十元呈壽洋二元常州八齡童子求保平安洋四元姑蘇延因耳聾求速愈延州來季子求速去病靈澤無名氏三户各洋一元文報局謝簡庭翁交來駐英參贊署春暉閣主許英金二磅五百梅花舘主世厚堂王玉華堂楊繼善堂張敦厚堂左當兩齋主人胡六户各英金一磅槐蔭舘主有懷堂趙經訓堂瞿三户各英金　磅存古堂王求邇草堂陳二户各英銀五仙令以上十二户合來洋七十元零零三分○廿三日不肖子求先父母冥福洋二十元莘學耕堂洋五元求書子洋一元○廿四日安定氏病愈還願洋十元霅溪青藜　　人送錢昕伯之文孫彌月代儀移賑虚對洋一元謝榮林洋一元○廿五日琴川支塘大生道生不書名三户各洋二元有心無力子就居客旅祈人口平安洋五角以上總共收英洋二百四十五元五角三分虚對洋一元 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江近信]  
　　前報登江西消息備載剛字營解匪首至省吉字營振武後營暫留各處以資鎭攝云云兹聞剛字營已派往蓮花廳等處駐紥振武後營紀律嚴明秋毫無犯民情感戴力請暫留已改派吉字營前往安福等處駐紥並聞剛字營打仗驍勇奮不顧身德曉帥甚爲欣慰已飭令招滿千名有此一枝勁旅可以獨當一　誠有備無患之道也 
[吳儂諺語]  
　　姑蘇訪事人云有某甲者年逾知命本月二十三日行至臨頓路齊貴子橋忽仆於地旁人見而撫之氣已絶矣地甲聞而赶至奔投元和縣署禀報翌日李紫璈大令臨場騐得委係急痧身死卽著填明　格由善堂棺殮瘞理○本月二十三日清晨護龍街九勝巷口遺　一呱呱者　頃圍而觀者不下數百人旋有好事者抱而視之知係雄物身畔繫有八字正喧嚷間有某姓雇人抱至善堂撫養○有男女二人年皆在二十以外賃居西貫橋某姓家屋數載於兹矣鄰右意其爲夫妻略不疑慮本月望後某日忽有一莽男子昂然直入揪女之髮連批其頰大聲告人曰此我之妻室也我家向住横涇鎭于七年前行花燭禮未及旬日遽爾捲逃踏遍天涯杳無蹤影今日始得尋獲萬不肯休語畢喝令速行女　掘强不動其人怒更甚拽之使出女横臥於地宛轉嬌啼後不知其究竟○胥門内倉米巷隆慶寺住持僧雨香年逾七十老潔郎也今秋忽開堂傳戒一時比邱僧比邱尼雲集寺中更有婦女之帶髮修行者官紳瀛眷崇信佛教者履舄交錯皂白不分過其門者惟聞鐘聲鼓聲木魚鐃鈸聲　喃念阿彌陀佛聲日夜喧阗頗聒人耳甚無謂也○某鑷工向在衛前街開整容店　光刮垢非一日矣某夜忽患　痛宛轉呻吟翌日鄰人之强作解事者告以服皮硝水能愈鑷工聞而欣然急央人購取一文以開水冲服逾時痛不可耐徹夜哀號而斃 
[殺妻斃母]  
　　有名阿三者未詳其姓氏惟知其爲丹陽産向在蘇州道前街設攤售火腿生涯頗不落漠端節後以事回原籍前數日忽見其身帶刑具由差押解來蘇鐵索琅璫囚首垢面駭而詢之知回家後未及旬日驀持利刃將妻子砍斃其母年已老邁登時驚絶遂經鄰右獲　縣署邑宰詣騐後飭提研訊阿三供認不諱兹故申詳上憲解司過堂耳究其殺妻之因則云阿三本與某蕩婦有私婦兇横異常胭脂虎也其妻屢受挫辱窘不得仲今春乘丈夫不在家中與婦互相狼鬥婦勢不能敵誤傷要害旋赴黄泉事爲阿三所知欲爲報仇將妻　刃初不料驚死老母遂釀成逆倫重罪也噫如阿三者旣已失足愛河復欲逞一朝之忿禍之及也誰曰不宜 
[卾垣官報]  
　　候補州張茂時赴隨州棗陽會審案件候補縣王奎照赴江西守催領墊欵銀兩俱見辭管帶楚功輪船候補副將馬鴻圖禀　赴湘候補府史悠慶奉委勘念鐵字營修造營壘兵　工程候補縣丁憂李汝釗奉委織布局採棉售布政支銷新關竹木差俱赴兩院禀知委辦黄陂縣城厘局候補縣丞譚鴻壽赴兩院禀辭候補通判黄辰奉鹽憲委赴江南一帶催查鹽船赴兩院禀辭候補縣涂九疇奉委辦新關稽查　務候補巡檢辛澤憤奉臬憲委留稽查新有東鋪差俱赴兩院禀知謝候補通判金講廉解一批京餉藩憲牌示武昌府經歷員缺飭准補之曾鴻赴任安陸縣典史事務改委海防例分缺先補用巡檢白瑞生署理 
[江西官報]  
　　辦理皖岸緝私安徽補用道許元章往金陵知縣沈維楨由順直賑捐補缺後以直隷州用准補德化典史沈志沂飭赴新任從九陳爲韶帮辦南昌保　方學諡接查章江門葛慶鍾調查廣内保甲朝鮮國乙酉科進士金雲集由撫州回湖北包國瑚解九江關餉進京府經余錦禀謝准補吉安府經行知左營千總張壽桂病故　缺以該營把總葉金祥拔補遞遺左營把總事以右營外委陳立貴拔補與現署靖安把總事巿汉把總黄得貴互相對調其現署該營巿事靖安把總宋發槐飭回本任右營外委事以該營額外劉鳳鳴拔補該弁亦係本營兵丁出身酌將城守外委盧得　　之對調所遺額外事以左營馬兵吳熊彬拔補 
[邗江官報]  
　　九月十八日户部郎中孫正郎明廉抵揚沈分轉元龍委辦蕪湖分銷局湖北楊守戎啉解餉來湯十九日齊鹺尹雲驥委赴通泰查探水勢二十日張鹺尹行孚徐鹺尹承諫楊鹺尉萃均傳考 
[上海北巿絲舘施子英經收順直賑捐八月十四至三十日第三次清單]  
　　十四日閩省裕昌言思堂洪時氏求病速痊洋三十元新陽縣署左積善洋一元又募三鳳齊飛險廢八各一元○十五日無名氏由乾盛亨號來洋一百元黎以炤黎以銘五角○十六日平安堂由泰源莊來洋十五元長沙朱樂道堂一元吳寳善堂一元○十七日信昌隆來無名氏王木饒各洋一元錦春堂　蘭堂修竹堂三户各五角忠信堂南陽堂無名氏懷仁堂五福堂五户各錢五百文共十户合洋六元○十八日沈錫　洋十二元景德　安雅堂四元樂善堂二元無名氏銅洋一元○中興和來營口裕盛長仁昌銀號合盛元大德通京都大盛川無名氏中興和無名氏八户各營平銀一兩合　元八兩四錢六分四厘○十九日不具姓名由秀署來洋一百元姚江石堰場署廖聯五八元杭州織署無名氏思補齊敬善堂三户各二元通州吟秋氏二元張景　依仁堂各一元漢口源記號錢五百文陳　堂一千文譚魁元五百文孫理卿一百文四户合洋二元○二十日吕兆璜規元五百五十兩練塘同春居士洋四元○廿一日壯猷堂規元一千兩杭州柏薌堂　洋二十十壽竹齋主席費移助由硤石晉裕莊寄來五元越郡無名氏本洋二元○常熟金叔和募何憶琴徐印士徐蔚如張厚齋李簡庭李　南陸墨涵徐香祖徐　善金慎卿十户各洋一元李藹如五角○廿二日芝蘭書屋主人保病全愈洋十六元吳儀卿十元長沙阜成參號洋二元石光美莫恕亥各一元王養初翁安泉羅蘭亥無名氏四户各五角○廿三日延陵求安子爲室余氏在日曾許施棺願移助棉衣洋二十元常德泰記銀十兩由盤記棧來合規元十兩零七錢二分二厘不名氏洋四元○補過氏一元五角吳曉春吳衡甫馮海籌三户各五角余謄甫余岐峰方煥卿三户各二角蔣志峰胡輔臣吳朗垣無名氏四户各一角共十一合洋四元○廿四日乍浦雨辰竹尹山莊中秋筵資移助洋十元成鮝求母病全愈三元不書名二元兩足齋一元不足齋一元無名氏一元○鎭江竹蔭堂代募凌洪高一元五角袁恆吉鄭嵩年秦雙明張匯川乾昌孫四太爺郭雲門七户各一元戴義　景長發高壬林三户各五角共十一户合洋十元○淮安來記號來英記來記各洋一元束記子記介記清記均記捷記文記蔚記八户各五角共十户合洋六元○廿五日　山周　　募餘慶堂周謝氏各洋十元無名氏爛板洋三元○三晋源來江右夏芰舲募桐華吟舘銀四兩無名氏安樂窩主承喜堂三户各二兩松桂軒壽萱堂忘憂居三　各一兩　正書屋七錢一分秋芙春芍舘七錢楊氏三錢三分忘記二錢六分共十一户合規元十六兩零三分五厘○台北機器局募敬義軒無名氏仁本堂無名氏四户各台番洋一元無名氏二户各五角世德堂袁振記張雪記三户各三角無名氏一角共十户合爛板洋六元○廿六日湖北漢陽清軍府署由江孚船來洋十元仙女鎭芒稻河稅局諸君四元○西　山無名氏洋四元又二元朱鴻甫王錦雲王秀峰吳春　楊子峰無名氏六户各一元錢炳章孫正亷各五角○新場品源寄來樂子卿求心事如意五角綺紅　居士求母平安品源求心事如意願各三角無名氏一角共四户合洋一元二角樂亦毅求病速愈銅洋一元○廿七日無名氏規銀四百兩京口義渡局寄來李薌圃募天佑安洋二元思　客一元悔非者生銀洋一元無名氏銅洋一元○廿八日浙紹東江場署玉屏鄭思復堂漕平銀廿兩零二錢洋十元内鈾洋一揚州如斯堂洋十元○閩省南臺搉署敬和堂季　泉　敬和堂李洋八元文石堂陳十元敦立堂汪驥德堂托大帳房公三户各四元寳順行劉　順郭古川　帳房公四户各二元立雪堂楊洲頭公各一元共十一户合洋四十元○三十日餘姚劉　敬堂介記爲慈再周冥忌移齋醮費洋廿元又求眷屬平安洋十元漢口公裕行一元鄭敦厚左玉美大和福同元明劉仁泰五户各錢一千文合洋五元○八月份共收大洋一千零十元規元一萬二千零零五兩二錢二分一厘銀廿兩零二錢本洋二元爛板九元小洋七十七角生銀板一元銅洋廿三元錢四百文 
[上海各火險公司訂定保費章程告白]  
啓者所有上海保火險各公司今於壬辰年五月初七日卽英一千八百九十二年六月一號公同議定保費章程一律遵守庶無彼此軒輊之弊特此佈告以昭劃一　計開　各欵保費價目錄列于左一上等石庫門房屋四面有高圍墻者每千兩保費常年十兩　洋房店號每千兩保費常年十兩　木架市房疋頭洋布字號每千兩常年保費十二兩　店號市房或住宅木架房屋每千兩常年保費十五兩　烟舘照以上各價每千兩均加二兩　以上各價各公司會同議定極爲公道　　 
上海　巴勒　裕昌　公裕　保宏　泰隆　太古　豐裕　天祥　禪臣　永平　各公司仝啓 
[人參鹿茸三貴丸○參茸衞生丸○參茸白鳳丸○金鎖固精丸○舒筋活絡丸○小兒回春丹　廣東鹿芝館分設上洋老巡捕房對門]  
人參鹿茸三貴丸○益氣之品人參爲最補血之物鹿茸爲速此丸重用之以爲君凡遇氣血虧損隂陽失陷精不化氣血不歸經酒色過傷腎冷精寒心煩舌燥肢體怠倦上能塡充髓海下可温煖丹田中則健脾益精補先天不足之元氣培後天已定之精神增壽延齡潤顔益嗣每兩洋一元四角○參茸衞生丸○統治男婦老少氣血虚弱精神困乏病後失調婦人産後欠補凡因虚弱百發皆宜卽無病者服之亦能生精神耐勞碌誠衞生之聖藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦科聖藥如資質薄弱不受誕育月事不時經來腹痛經閉血枯赤白帶下一切胎前産後各症皆能奏效每丸洋一角雙料洋二角○金鎖固精丸○專治心腎不交夢遺滑洩精血不固洩後餘滴及年久白濁等症此丸有如金鎖固守玉門功效神速每兩洋一角○舒筋活絡丸○專治風邪氣閉壅塞經絡胸膈膨痛半身不遂口眼歪斜手足疼痛等症每丸洋三分雙料一角○小兒回春丹○統治小兒驚風氣喘咳嗽吐乳多啼發寒發熱水瀉不止一切萬病立可回春每丸洋一角　分寄杭城　樓外元成參號内發售 
[荆溪災荒]  
逕啓者荆溪縣境毗連皖浙田少山多所屬永豐金泉山亭各區沿山田畝全仗雨暘時若始得有秋光緒十四年患旱闔邑歉收永金兩區竟遭絕粒由該處紳董稟呈大憲悉是處爲數省客民聚集之所蠲徵减賦賑撫兼施半載有餘地方賴以安謐十七年秋復遭水患而永豐區爲最甚客民茅蓬蕩析人口傷殘更有大石壩一座爲入山數區之金城門户亦皆冲塌經董等來滬叩募蒙大善士施少翁慨捐洋六百元曁前荆邑尊錢公捐洋三百元荆邑尊薛公捐洋一百五十元宜邑尊萬公捐洋四十元以及同鄕紳耆任筱翁捐洋一百元任逢翁捐洋三百元本鎭居民亦合捐洋三百餘元散給寒衣酌施米食民賴以安而石壩亦得重新鞏固今年自夏徂秋又復無雨飛蝗入境遺孽滋生至得雨則高阜由田枯槁旣極大半又歸絕粒被災之重較之十四年十七年殆有過之而邑尊專以國課爲重不准報荒下情難以上達有心世都　　　客民　居之地經此畜災倘不急爲拯救恐客民挺而走險未必能似土著之賠補錢槽守法安命也仰乞仁人君子解囊慨助解數萬生壽得以出溝壑而登社席誠感德靡涯矣專肅並請壽安伏維惠鑒不宣荆溪縣闔邑同人公啓 
 
 

Page 10

 
 
   
 
