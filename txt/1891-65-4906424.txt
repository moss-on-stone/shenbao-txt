# 1891 - 65 - 4906424

 

Page 1

 
 
[展限取書] [  圖書成局啓]  
　　本局所印古今圖書集成去年曾布告諸君請於年内侍單提取兹尚有未經來取者深恐因路遠所致未使遽爾充公是以再展限期遲至本年三月之杪若仍不來提取則定將提單作爲廢紙此後决不發書矣用先布知唯祈　鑒 
[勸募順山左急振扄一] [  申報舘恊振所同人拜手]  
　　　直山左洪水爲災自去年四月以來一片江洋數千里盡成澤國災民遍地轉徙死亡男女屍骸蔽江而下其幸而不死者飢腸　轆全無粗　下咽有不視息難延漸將　斃者乎伏念本舘勸辦賑捐而後江浙福建諸省　蒙大君子慷慨輸金今兹畿輔巖疆齊魯名境遭兹　沛何忍不復解囊時肅短籌附陳苦狀　肯玉成美事巨欵慨施則作善降祥福報可操左劵己 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論以神治病之謬]  
　　日前本報登有以神治病一則其中備載潮人篤信鬼神有病則使巫祝默禱於神俄而神附童身謂病者有災宜虔禳則相雍遵行無敢或違禳災之法不一惟上刀梯最是駭人聽聞以此禳病閃有應手而愈故信之者愈衆鳴呼何其謬也彼身爲巫祝者豈能視於無形聽於無聲逹人鬼之情通幽明之故哉度其所以營營擾擾絶不憚煩者無非爲騙人財物計耳旣欲騙人財物勢不得不舍平易近人之說而爲險怪駭俗之談庶使愚夫愚婦見之相與色駭神驚心搖贍戰而益信鬼神之近在咫尺巫祝之果有神通也此種伎倆與滬二所謂跳茅山大同小異不惜以血肉之軀與白刃相拚當其見神揑鬼滿口讕語滿身亂舞一若不知有　苦也者見之者或從旁代爲寒心或且嘖嘖謂眞有神鬼式憑於是競相傳說隠爲術會且益堅其篤信之心不知聰明正直之謂神安有昭昭在上而顧附體於淫昏之人動輙以吞刀吐火炫人耳目惑人心志致類江湖　解者之所爲卽使有之亦不過野澤游魂多年厲鬼藉巫祝之身肆欔食之計光天化日之下斷不應有此種鬼蜮况巫祝之騙人財物每每無中生有所稱每神每鬼大率憑及臆造冥冥中初何嘗有鬼神降鑒而式憑之乎在世家大族讀書明理者固不致爲其所欺而小户入家未嘗聞道德之言守庭闈之訓卽不免爲習俗所移遇有疾病輙信祈禳可解之說貿焉嘗試而婦女信之尤篤往往平日操持并曰勤謹異常一至室有病人則過信巫祝之說多方祈禳雖摒擋簪珥典質衣裳亦所不惜揆其心無非欲病者速就痊愈故不憚多出貲財以冀氛祲銷而祥和至萬不料彼之挾幻術以誆我者紙能騙我貲財曾不能爲我解除凶惡醫治疾病惟其相沿旣久遂致　信不疑間有一二病不當死巫祝益得假此以神其說而信之者且愈以爲神果有靈卽有禳之而不效者巫祝必以爲汝家心志不誠神弗饗也而聞其言者亦皆唯唯無異詞惟自歎命數之有前定不敢歸其咎於巫祝　誠不解同此形骸同此心性何以聽信邪說爲其播弄沈迷不悟一至於此也推原其故由於不知命人以一身處乎天地之間　失窮通富貴壽夭皆有一定孰綱維是孰主宰是所謂命也孔子曰不知命無以爲君子孟子曰莫非命焉順受其正自來聖賢豪傑惟曉然於命之前定是以兢兢業業若將終身由義居仁脩身樂道不敢稍存冀倖之私一切異端邗說怪誕不經更何足動我毫末哉世之愚夫婦胸無成見異端邪說由是得起而乘之所謂物必先腐而後蟲生也今於流俗波靡之時而欲使黜邪崇正則莫若告以窮通之自有定數脩短之不可强移官長之條教或未能徧及於窮鄉當由縉紳耆老或於朔望在鄉校殷勤指示俾啓愚矇或於歲時伏臘賓筵客座隨事化導使之不惑於迷途其於風俗人心裨益正非淺鮮言雖近迂理實不易也或曰病者不當信巫祝敬聞命矣然不延巫而延醫竊恐當世良醫少而庸醫多與其誤服藥餌送命於不操刃之劊子手毋甯多費貲財聽命於不甚效騐之巫祝則應之曰是固然矣孟子曰矢人豈不仁於函人哉矢人惟恐不傷人函人惟恐傷人而巫醫二者雖不必皆有救人之心而其挾術以嬉則固儼託救人之名者也巫者說類荒唐醫者力能調治則延巫似不如延醫之爲得計然醫國手世不概見懸壺巿上者僅讀揚頭歌訣寒熱虚實茫乎莫辨倘以性命付之此輩之手不啻以鴆止渴誠不若守古人不服樂爲中醫之說庶得鄭重之道也巫固當闢醫亦未可輕信偶有所感縱論及此質諸明理之君子以爲何如 
[鳳城春望]  
　　正月十二夜二更時京師德勝門内花針胡同路北某宅車房燈火遺燄以致上炎頃間椽　皆燃萬道金蛇空中繚繞幸宅中人取水以潑地方官廳汲桶齊至竭力撲救逾時始火滅烟消　焚去車房二楹及前　窓櫺隔扇臨街車門二扇雖爲火灼尚未化灰誠幸矣哉○總管内務府大臣爲知照事内奏事口傅奉旨正月二十一日醇賢親王二滿月祭期皇上親詣園寓金棺前奠酒行禮相應知照各該衙門凡有應行傳派預備之處查照向章辦理○管理廂藍旗滿洲都統大學士恩爲咨行事摺房呈稱本旗公中佐領淸瑞於光緒十七年正月初十日病故所遺之缺應行咨取文武各項人員與本旗應放各員一同揀選相應咨行内閣六部翰林院詹事府都察院理藩院九卿衙門宗人府侍衛處鑾儀衛枯杆處上駟院前鋒護軍火器步軍等營卽於本旗之三四五品京堂科道侍讀郎中員外郎及三四五品武職人員保送一二員卽日開送履歴過旗以備揀選○正初前門外給狐寺西源發永錢鋪突然關閉放出之欵甚多中西坊官傳拘各欠户勒限淸還隨先後收得銀三千數百兩○正月十六日侍衛處傳發淸字諭旨一道皇上明日辦事用膳召見後於卯初二刻由勤政殿檐前乘轎出德昌門西苑門走北長街至大高殿拈香行禮畢出東隨墻門進景山西門至壽皇殿行禮畢由西山路出北上門進神武門順貞門至建福宫行禮畢弘德殿少座辰初二刻出乾淸門走後槅扇升保和殿寳座筵宴畢出後槅扇進乾淸門還宫少座出内右門隆宗門西華門進西苑門德昌門還瀛臺欽此○貴州古州鎭總兵丁衡三鎭軍槐任滿後奏准入都　陛見於正月十一日到京暫駐地安門内某刹宇循例備其　安摺二分膳牌一分於十四日子初差弁齎赴南海分交奏事軍機二處呈遞隨於刻 
 
 

Page 2

 
 
衣冠趨詣西苑門以竢迨聖駕由壽皇殿行禮還海卽召見於勤政殿詢以黔滇邊政戎機鎭軍據情跪奏免冠踫頭而出乘騎回寓中○阜成門外某官花爆作製成大小花盒數架大者圓徑丈二三尺亮四尺小者圓徑七八尺高二三尺並有葡萄回葫蘆架南瓜架菊荷梅榴牡丹各色花盆數十架曁筒花欑燈十二日午刻導以黄龍旗迤邐至西苑門交内務府蘇役等舁入瀛秀園恭備皇太后賞覽○廂藍旗恩護軍統領普定於正月十八日卯刻在地安門内五龍亭正黄旗侍衛教塲揀選委護軍叅領二缺滿洲護軍校二缺蒙古護軍校委署護軍校各一缺並挑補七個甲喇護身世四缺除傳令應揀應挑人等是日前往預備並咨請稽　旗務侍御及枯翼各旗統領屆時赴彼會看○内務府傳述醕賢親王薨逝一切喪事曾奉懿旨由宫經理金棺在邸暫安一月所有祭祀儀物　經送聖燒活執事舁夫奉移旛杠棺槨一切經費除奉移園寓另行開銷外綜覈在邸所需約在六十萬金○醕賢親王薨逝所有禮部分派司員筆帖式等在府值班承辦奏議摺件文移　隨從　理喪事各堂恭備要差竟日趨公始終尚無貽悮勤勞已著自應量予獎勵經崑錢兩堂憲擬奏請將在事人員擇尤保獎數員並咨商福熙兩堂憲俾將工部内務府備差人員彚案保獎以便聯銜入奏邀請殊恩○上駟院爲咨行事本院現懸司鞍司轡等缺應卽咨取前鋒護軍等　充是缺相應咨行貴營卽於前鋒護軍中　其年力富强熟習鞍馬之人各保送數人造其履歴淸册並木片二分務於五日内咨送本院以便傳　揀補 
[津門談藪]  
　　鬲津徒駭兩河横亘直隸山東交界之區代遠年湮已非復禹時舊迹矣山東紳士聯名禀請撫憲張　齋中丞擬爲疏　中丞俯如所請委員查閱禀候核實興工一面移咨直隷總督李傅相遴員會同辦理正月二十日天津府鄒岱東太守輕車减從前往　查○海河爲輪船入津要道廻　繚曲沙土停淤凡輪船之入水深一丈者兩年來已不能入口當道擬裁　就直以利遄行正月上中兩旬經天河兵備道曁津海關道迭詣掛甲寺等處查勘以便興工掛甲寺等村民恐碍廬墓田園禀求繞道李傅相恐果有不利於民之處復委吳觀察贊誠會　所開地段憑公核給價值并向村民開導不得祗使私圖云○招商局曁怡和太古輪船公司鼎足而三向來所取船資畫一無二各由執事者訂立合同至去歲合同　滿意見不合以致互相貶價以廣招徠往來津滬船資較前减去其半實價則　取三分之一眞可謂廉之又廉矣計洋布每墩去歲祗收銀八九錢數月以來耗折不止以億萬計幸秋冬之際李傅相奏免米石稅釐輪船運米至津高如山積米商深恐凍河後不及載連爭相增價俾爲捷足之先登每船運費有多至萬金者方可稍作彚榆之補日内依然貶價聞不日當　約照前辦理以免　蚪相持云○城廂内外各茶園向於臘尾春頭演唱各種淫詞招徠生意然尚有聲無色也前年變本加厲用男落子演劇淫思古意敗俗傷風去年經天津府訪　飭縣懲辦若輩稍知歛跡不復敢裝束登場今春改用男女幼孩公然演唱爭妍鬥麗傾動萬人正月廿三日鄒太守傳集差役給以牌票按園諭令閉門如違帶案嚴辦○書差之舞又　法作奸犯科幾於普天之下莫不皆然而以天津爲无甚若　黨羽最多權勢最横凡民人搆訟不論原告與被告及事之曲直家之有無先須料理書差謂之講差帳又恐兩相授受被人告發須有中人爲之過付謂之管公事者城狐社鼠忌憚全無官雖知之終不能根株盡拔奠良民之累也○楊柳靑有張某者向以販賣暇米起家人咸呼之曰暇米張去　次媳服毒身亡母族以威逼控諸琴堂張遂被官管押承差劉英魁索差帳銀一千兩嗣由管公事者再三說項除給票役錢一百千外復賄劉六百千分期書立錢票六帋上盖張所開某雜貨　圖章案亦旋結至臘盡正初如期支付三百千尚餘三百千不知已未屆期而劉索之急於星火張不能耐遂以差役詐贓等詞投府上控鄒岱東太守當卽准詞根究　主解卷宗被告到堂而原告己似神龍之見首不見尾矣○薛小松因案被押縣署去臘患病看役據情禀報孫大令判令取保醫調俟病痊後交案看役以差帳銀未敷管押如故比病勢增劇仍於腦後置之延至今正十四日瘦斃邑尊循例騐屍訖飭屬領理屍屬心不能甘以差役詐贓私押斃命等詞投府上控鄒岱東太守批提訊　訊得薛於發押時被詐錢六十千由某甲過　原差邱三堅不肯承旋又究得看役某乙曾亦分　提乙詳究供認得錢廿餘千於是案無遁飾邱雖狡展當亦無可如何矣○天津義塾大小二三十所向由運司曁道府廳縣主持以期造就人材栽培寒畯塾師勤惰舊由紳董稽查嗣恐瞻徇情面以致徒有虚名遂改由委員總司其事去歲查得南閣某塾師功課潦草塾爲蓮司管轄禀請額玉如都轉辭退另延現已由都轉懸牌招考以便補充意師道何等尊嚴而可招考乎哉 
[松郡火災]  
　　月之初日十一點鐘時松郡　野橋迤西杜晉泰醬園宅内不戒於火祝融氏跋扈飛揚烈烈轟蟲頓將五開間樓屋焚毁一空屋内有高粱酒數大壜爲之助虐是以火勢蔓延不可嚮邇幸各水龍間警馳救不至殃及鄰居云 
[東報雜譯]  
　　長崎理事張子豫司馬曾隨使泰西兩任美國古巴等處領事此次下車伊始卽與各國領事及日本地方官往來頗形輯睦署中襄辦公事者除譯員外一以名進士現宰官身一以名孝廉久歴仕途月初星使下札派定專司又查得各帮全賴董事排難解紛非紳商中具有精明强幹之材者不足以充此選故給發諭單時子廣帮則添一中書科中書葉君香泉江帮則易一陳中書禮華二君固素孚衆望者也近日又連發告示三道一係　禁賭博有一經發覺除重懲犯者外定將房屋充公一限二月衆商照舊分上中下三等繳費換領籍牌一爲駢體文係司馬自叙家世羊城歴任泰西領事夙存爲國護商之意不忘睦鄰修好之經及今者來駐斯工動求商務云云第一道頗爲日人所稱　據日報　中華理事爲禁賭事旣出示諭又　會長崎縣警察署如遇聚賭須一體咨照恊拿似此認眞辦理庶不難　絶風淸云○某甲寗人也去春由戚串薦至長長崎德豐號　東某乙處司帳言語舉動皆極迂拘衣履亦樸儉無華月得辛資四元分文不用嗣乙因事回國托某丙總司生意而囑甲仍司帳乙去後丙因事甚冗繁卽銀錢亦央甲經手歴多時並不見甲之花費至新正燈節甲接家信悉妻死母病丙乃囑其將帳交出然後回去及翌日閱之則帳上不符者甚多尚未疑其有侵蝕之弊也詎料甲自憂破綻難彌私將行李連往他處悄然附野鷄火輪船逃往上海言旋故里丙因自朝至暮不見甲面入其房檢點其行李已大半亡去帳上虧至二百多元并於臨行時竊去乙妾之銀表號中人皆大駭至廿一二等日丸山妓舘中屢道女傭來探聽至是始查出甲與福亭某妓狎已久所費不貲或日赴陽臺或夜半由後門而出黎明始回故人無知者如甲者其僞爲拘迂乎抑淫風易染乎不得而知之矣○日本國會本限二月二十七號滿期嗣因各大臣及兩院議員奏請展期以補火災後所曠時日并可將各要事議竣日皇准之丁二十三號下詔展期九日限至三月七號停止隨於八號在宫中舉行停會儀式西彼杵都浦上淵村平民山口乙松年己六十有一本月四號午後五點鐘時正在西泊鄉字崩岩下採取石材以備修築道途之用忽岩石墮下頓時壓斃又中川鄉居民横山久松之長子順三郎年纔十二自長崎開築自來水後逐日爲之擔土採石功抵成人六號照規往字駒鬣採土石午前九點鐘時上層土石崩潰適從順三郎頭部壓下耳目口鼻鮮血迸流速延醫生到來騐得腦殼已經壓碎療治無功遂致絶命誠慘極矣○英皇維多利亞選得駿馬二頭送至日本命駐日英公使夫列柴轉饋日皇上月廿七號由英公司船載至日皇受之命御者牽入内廷御覽旋着好爲牧義○上年十耳其軍艦遭難後日皇特飭比叡金剛二兵船載遭難之船主水兵等人回國今由土國來信知二船已於西歴新正安抵土國當船距土國不遠時土政府遣兵船出迎與日兵艦上人會晤殷勤致謝先將遭難人接回至正月五號日兵船主及士官登岸會同土將某君赴皇宫呈遞國書叅謁土皇土皇接見之餘頗加優待感謝日皇救送之恩不絶於口並問日本海陸軍法及兵士食物如何又問此次承贈大花瓶如何製法日皇平 
 
 

Page 3

 
 
日有何愛好船主田中大佐一一答之土皇遂顧左右命選好馬以爲贐贈諭令如有郵船卽　送至日本當夜又傳旨賜筵命總理大臣海陸軍天臣著名戰將外務大臣及文武大員十二員陪讌又賜寳星及救難印章計比叡船受賜者九人金剛艦八人八號天氣晴朗土將導游各勝地並乘輕舸近海峽上陸遊觀二離宫但見大殿巍峨高聳霄漢裝卹燦爛金碧交輝所有帳帷及器玩皆華麗異常幾令觀者户眩云 
[掌珠頓失]  
　　揚城小教塲向爲遊人薈萃之所現當歲　較平時尤爲熱　貨攤櫛比車馬紛紜鄉人初次入城械顧右盼眞有應接不暇之勢前日上午有村婦三五人携帶數孩遊玩正在嘖嘖嘖稱羡不虞轉瞬間失去一七歲女孩登卽分投喊覔影響全無直至上燈時仍無下落同日有某姓女小名八子亦因出遊不知去向或謂小竊拐匪往往溷跡於擁擠之塲現當新歲熱閙處所甚多凡携孩出遊不獨婦女所當留意卽七尺昂藏者亦宜愼之又愼也 
[䟎辦河工]  
　　吳淞港自去年開濬至今經營數月將次竣工前日總辦周觀察樓奉撫憲文書限於本月二十五日竣工是以從事畚挶者無不異常勤奮並聞吳淞港報竣後尚須接開四港口河工云 
[堂諭全錄]  
　　本埠匯　銀行控源開等莊擔保元源長匯欵一案當以事關大局節次將兩造律師辯駁之言詳登報簡本月初二日律師至公堂候示蔡太守諭以商園情形初三日遂將堂諭鈐以印信送交領事衙門今特備錄左方以供衆覽英商匯豐銀行控華商元源長號及源開鼎和兩錢莊不還匯欵薦洋一萬五千元一案查票一項爲商務最爲緊要之事理宜謹守劃一章程固不應稍有忽疎亦不應隨便通　今匯豐於前年十二月在上海付元源長號鷹洋一萬五千元由元源長號出立匯票交由　豐向日本國神户地方之元源長號照收載明見　十天　付有源開鼎和兩莊於票上各蓋圖記作保元源長號主徐國楨亦以棧單地契交源開鼎和作保是月廿四日神户之元源長號主鮑子卿張茂枝亦已於票上簽明見票字樣並盖圖記旋因到期不付上海匯豐又向源開鼎和收取本莊銀票兩紙作保上年正月初七日匯豐接神户本行回電已有收到字樣遂將銀票兩紙交還源鼎兩莊源鼎亦將棧單地契交還元源長號詎是月初十日上海匯豐接到神户退回匯票查係前電錯悮並又遽信上海元源長號有貨運往總可照付之言復將原票寄神始則控鮑子卿等於神户繼則控上海元源長等於本公堂此案之大略情形也本分府與滿副領事秉公察核源開鼎和以圖記作保匯豐如以爲可憑何必又欲伊等續出銀票若圖記爲不足憑何以當日又無他說是則辦理不能劃一矣大凡匯票照付之期簽字之後不容稍有推諉元源長有貨無貨匯豐本不必過問乃神户匯豐買辦供有東家雖不十分應允等語是又隨便通融矣匯欵至一萬五千元之多宜如何小心經理乃神户誤發電碼是又難免疎忽之咎矣匯豐有此三者不應再判源開鼎和賠償惟上海之元源長號主徐國　旣收到匯豐鷹洋一萬五千元並無貨物連往神户豈容飾詞圖卸况匯欵從無兩頭無着之事應先將徐國楨押追其所供鮑子卿確有欠伊之之欵如果屬實着卽禀候關提到案質追俾徐國楨得以湊歸匯豐之欵冀可早日結案毋再玩延取咎按徐國楨卽去歲報登之徐幹亭也 
[押追欠欵]  
　　諭吉祥綢莊主陸綺雲控夥張坤和侵　貨銀三千餘兩由英公堂吊到原貨備抵外尚少二千餘兩送縣訊供旋准交保淸理在案前日由帮審委員宋莘樂二尹提訊之下陸投案求追張供稱一時實在無力惟求再行寛限二尹得供以其有意延宕卽著收所押追陸退去候示 
[行凶示衆]  
　　王長桂者向無恒業住居滬城南門外桑園地方前日下午向嬸母某氏借錢不遂遽爾逞　竟敢拖　街心欣在地上任意亂毆鄰人代抱不平將王扭至廿七　巡防局由局員王明府提訊王供稱本邑人今年廿二歲向爲花行生意嗣因失業多年無以度日向嬸母借錢並無行兇睛事求請恩宥明府得供判令笞責　百板鎖項一月發三昧菴門前示衆 
[英界公堂瑣案]  
　　包探黄四福張松樵同禀相小的等緝獲竊賊陳瑞山搜出質票吊到銅器棉衣詰得竊自王益順沈梅芝兩家又天靑縀狐皮外套一件竊自鐵路大橋北恒慶里内裁縫沈昂靑家沈已移居不知何往今將人贓送案請辦王沈投案領贓陳認　求恩恒德當夥某甲呈票聲稱狐皮外套質錢十四千四百請追質本易副領事謂此件外套失主報稱值洋五十三元且未製成該當鋪明知來歴不明故祗質錢十四千四百文况觀陳形狀安有此等衣服請爲判罰以儆將來甲稱陳來質時見其衣服鮮妍因此受質易君又謂衣未製成安有卽質錢之理蔡太守察得外套縀面狐皮已經配就推貼邊尚未縫好照章當　查吊竊贓　償質本一半今罰去可也甲嘵嘵置辯易君謂似此情形除質本不追外再須罰泮十元今貴分府已格外從寛伊尚呶呶瀆訴乎太守叱令甲退去判將陳笞責二百板發捕房管押六月銅器棉衣給兩失主分别領去外套暫存捕房俟沈來案給領○巨竊楊錦芝由法公堂懲辦移送捕房解歸案下包探顧阿六禀稱伊前因犯竊獲案奉大老爺判令發抽房管押三年竟偕各犯遁去楊俯首求恩祭太守查閱前卷判令仍押三年侯期滿再加押一年零四月又二十二天○自來水公司西人某小訴稱楊樹浦公司地沿灘時有浦京人懏小舟竊泥今獲吳德富交捕送案請爲枷號示衆所有派人看管之飯食等錢公司中淸願照付吳供稱小的以後不敢矣蔡太守商諸易副領事判令枷號三天發該公司門前示衆○某號華捕禀稱小的於巡街時見楊德生手持布經情形慌追向之盤詰言語支吾及帶至捕房始稱在鄉間竊得楊供稱小的係樊城人行　該死以後不敢再犯矣蔡太守判令押候備又遞解回籍贓仔候天主認領○包探沈金隆禀稱大花園中人某甲投捕房報稱有小火輪船一艘由項夏毛管理現因不用囑項貰與林阿三旣已言定租價囚無保人事遂中止不料林將小船上機器拆去請卽究追捕頭命小的拘林時據言因氣忿難消是以拆下均已交出並不私藏今特解案請訊項　稱林無保人執事人不允租賃豈知竟拆去機器林供稱小的向項言明轉租小輪船業己修理一新繕就租契交項豈知項復賃典他人故將機器拆去項稱小的並不將小輪船租與他人且並未繕立租契惟草議一紙耳蔡太守飭差帶林將機器裝好禀覆候訊 
[法界公堂瑣案]  
　　流氓陳善杳屢犯拆梢經葛同轉笞臀二百板押候送縣遞回原籍昨日過堂覆訊陳指東說西嘵嘵瀆訴陳指東說西嘵嘵瀆訴同轉曰　在法堂之上尚敢如此意者竹笋和肉尚不足以飽餐乎隨商諸祁繙譯官判令押候掌頰一百下遞回原籍請地方官嚴加管束○裕豐恒顔料字號主丁德林訴稱去年十二月某日倪雪兆持某小錢莊期票一紙計銀二百九十三兩九分五釐云有急需懇兌現銀言明屆期仍由倪將銀交付不料去後絶不還銀且小錢庄業經倒閉持票向倪索取非但不付反出惡言是以禀請提究葛同轉飭包探王榮培徒倪詰　旋禀稱小的奉諭往提倪在樓中辱駡不肯偕來小的無奈步上樓頭拘拿解案同轉問丁控爾欠銀二百九十三兩九分五釐并息銀五十七兩有奇兩共三百五十餘兩爲何歴久不還反敢恣横答稱此欵實代友人轉借會經丁仁昌旣魏姓出爲理說言明祗須還銀一百二十兩卽可了事丁稱等來時言須查明期票數目小的曾抄一單付去並未言及折還同轉曰爾持期票換銀安有折還之事旣有魏等理處看押候交的實保人保出限五日理明禀覆如違比究○包探孫錦榮禀稱小竊陳阿二專在菜巿竊物昨日不知從何處竊得一小秤沿街求售是以拘案請究陳供稱此秤在新北門内途中拾得不敢犯竊葛同轉謂爾年紀尚輕不務正業使非貪吃懶做斷不至此着押候掌頰四十下以示薄懲○顧兩三訴稱小的向在治下開小烟舘前日有二客前來過癮一客出外小便一客烟迷睡去被素不相識之王阿三乘間竊取老竹槍一支經他客撞兒告知小的 
 
 

Page 4

 
 
在袖中樓得原贓爲此送請究辦萬同轉向王研訊王狡　不承遂着押候掌頰四十　槍給失主領去○通事稱李阿三竊取木板經巡街捕拘送來案李供稱小的一時貪小求賜恩寛曷同轉請禀旣行竊何必巧語花言着　候掌頰四十下○小烟舘主周雲豐訴稱平眞福僞稱訪方竊取水烟袋一支去而復回因之拘獲當在身畔搜出揖票數紙一併齎呈葛同轉問此押票所質何物究從何處竊來供稱所質　鞋烟燈棉袄馬　均小的自已之物同轉將水烟袋給周領去平押候查明核辦○公興客寓夥沈錦堂訴稱正月初三日韓阿寳來借宿至初十日淸晨小的正在開門時突被乘間逃出查看房中棉被已被將面拆去追之不及至昨日始遇諸途中扭請訊究韓供稱小的向在某兵艦當水手目下已遭斥革暫住寓中並無竊物事情尚求恩宥葛問轉詣事雖懸隔日久然爾若安分守已何致失業無歸着押候交人保去○冰鮮行主吳植生訴稱旌夏生經售鮮魚由怡園茶肆中人徐正興躭保今查得用去價洋一百九十八元零五分是以禀請追繳葛同轉立出牌票將徐提訊徐供稱施由伊堂兄春華來懇小的轉保目下欠泰昌行魚價洋一百二十一元問公順行亦欠洋七十七元爾知之否供稱小的不知其細同轉着交保出外候傳施訊核 
[筵資助賑]  
　　順直水災春賑孔亟今蒙洪崑蓀大善士函致敝堂交來英洋三十元以琴絃之續調籌弩末之接濟節將口福拯波飢寒省却賓筵代親朋而造福堅持善念俾子女以蒙庥祗領之餘欽佩無旣除　付收票外合登報章以誌謝忱並爲福劵上海六馬　仁潘善堂籌賑公所施善昌謹誌 
[樾蔭竊檐]  
　　虹口僻處滬江境内信多貧户雍飱弗繼事已堪憐疾病旋生苦尤可憫倘無　救必至死亡兹敝堂勸募施　贈藥一文愿疉蒙諸大善士見義勇爲當仁不讓復由正月廿五日至廿九日止承陸續擲還捐册三十四扣共收洋八十一元四角對開二個　銀三兩天 
錢一千五百六十文堂捐十愿駕慈　于苦海盡超沉疴濟涸轍以恩波咸沾惠澤　登之下感激奚如惟有爇一瓣心香望慈雲而祝之曰俾爾熾而昌俾爾壽而藏愷悌君子降福穰穰上海虹口元濟善堂同人等拜啓 
[助賑摭要]  
　　直東罹災不特樂善君子傾資佽助卽身處閨幃靡不奮然興起可見匡時之略迄今日而無所不至矣邗江易泰來善士求病速痊由立大莊來洋一百元通州徐氏壽增災退病除由天昌糖行來洋一百元常熟森和號自開張至今寶東和洽者事平安願助洋四十元陳竺記規元一百兩吉恒豐號包仁文慶聽由潤昌棧來洋五十元又　經堂募三十六次二户洋五元善女畢氏爲女病保佑卽愈續助洋五十元不留名善士由惠泰莊來洋一百元九江正昌源號胡餬記求生意發逹心地和平洋六十元善女桯胡氏祈諸病速愈由周魯峰先生交來洋五十元均委解災區積善餘慶蒼穹詎爽報施和氣致祥丹悃自泯歧異誰迺敦乎賓主福尤集於門庭行仁則不待參苓康强聿頌脩德則弗詳籍貫側隠仍昭凡兹拯濟之多方　出　旋之有術也[  上海北巿絲業會舘籌賑公所施善昌謹誌]  
 
 
 

Page 5

 
 
　　揚名報恩 
　　祖傳凌鳳山先生隱居陸家浜東荳芽作內專治小兒驚風諸症手到回春小兒二歲去冬寒熱變驚諸醫束手特去求請果然絕處逢生酬金不受故特上報 
　　張炳山具 
　　聲明 
　　虹口義茂錦米鋪閉歇後所有生財什物一切時值作價及帳目盤與楊姓開張錢物兩交毫無瓜葛倘有別項往來仍向原主理直與楊姓不涉 
　　楊義茂恭記告 
　　盤店聲明 
　　啓者楊樹浦源和泳記糧食楷坊今盤與泰隆號開張倘有源和泳記如有一切欠項等欵與泰隆號無涉特此告白 
　　泰隆號啓 
　　呂商老票行 
　　英三月份票出售分條七角頭彩得洋四萬五千元共設四萬五千號開期正月廿四日遠處信購認明各行圖章式樣是要此佈 
　　頭彩四萬五千元 
　　四月全票張六元半張三元分條六角半批發公道信購原班回件指明拋球塲北大富貴必得元萬利生仝啓 
　　新到金鏢石鐘 
　　自運各國上等金銀壳對時鏢石鐘洋琴鑽石約指專精修理鐘鏢諸尊賜顧請至英大馬路長盛號啓 
　　分條六角半 
　　本行屢中大彩登報聞知今售英四月份票全張六元半張三元信購寄上洋棋盤街便是 
　　分條六角半 
　　英四月票全張六元半張三元遠處信購棋盤街北首 
　　專做批發 
　　英五月沙厘士票全張四元半張二元得彩有五千四百號寗波老允大經售蘇州張樹德經售上洋四馬路梅春里同德洋行經售 
　　遺失派司 
　　今遺失英一千八百九十年六月卅號牛莊來大沽船進口蘭壳卅六件計卅六担內已報過三件計三担此派司作廢祈各寶號勿收用為要此佈 
　　怡和行啓 
　　眼科來申 
　　山陰胡小梅世傳眼科秘製丹藥專治遠年一切目疾去歲五月返舍諸君來遲不遇為歉今仍寓盆湯衖底如華銀樓 
　　浙江慈谿祝家渡袁氏修譜啓 
　　謹啓者我　谿　家渡袁氏　出宋正獻公次　廣敬公諱　後七百年才子姓繁衍遷居者不可屈指數去年來續修譜牒各處採訪恐足跡不能遍　為此告白凡我廣敬松後　後四方者或　房　公遷居某地或本身寓住某地讀詳細載明確塡生配卒葬嗣續職銜並　　藝文旌褒節教等類彙録一冊繕寫勝正寄至上海北市立文錢莊或由寗波靈橋門內資深錢莊轉寄慈谿祝家渡譜局俾得篆修成功以廣收族敬宗之義幸甚盼甚 
　　光繪樓精巧各法影像 
　　泰西脫影之法原由光學化學格致而成百數十年於斯為美亦於斯為盛矣本樓主人究心是學不遺餘力凡放大磁片與夫各等新法莫不精巧現設樓於四馬路愼裕號東隔壁房宇寬敞補置雅麗所照人物山水房屋內外俱有專鏡且用藥料裱紙均係西國極　而金水銀水尤為如重故能　久不退與眾不同雅人賞鑒尚祈垂顧 
　　輪船往東洋等埠 
　　啓者本行賽局麥魯輪船船主名康乃爾於禮拜五即十九下午半點鐘開往長崎西門舍革神戶橫濱等埠小包收至十八正午十二點鐘為止搭客票出至開船之日上午十下點鐘為止在船買票須照定價加十分之一如各寶號欲裝貨搭客者請至本行訂定可也此佈 
　　日本公司啓　 
　　草聖到潥陽 
　　朝鮮國名士尹稱書法之妙為近時之冠所到處揮毫風生紙貨一空未知鍾王當時亦如此也今寓潥陽南門內矣 
　　廣大祥 
　　本號自運呂宋大票並彩上加彩票全張四元半張二元分條五角批拆從煉收兌紅票格外克已香港上海漢口杭州等處發售 
 
 

Page 6

 
 
　　召租 
　　點石齊東首紫陽里內石庫門一宅計五樓五底兩廂灶披深大晒臺泉井俱全合租者請至五馬路本帳房面定德和行啓 
　　新書 
　　彭剛直公事跡海內素欽茲將德清俞君所譔神道碑文續印供覽每本一角二王紫銓先生分類尺牘備覽一元兩般秋雨盒八角上海著易堂啓 
　　催柩回籍 
　　本堂十三年分八邑滿期之柩於望　盤　徐鞀嶺本柵安葬如有親族自願盤者速即至堂領去浙紹永錫堂告白 
　　頭彩四萬五 
　　四月票全半張分條照市批拆紅票比眾克已上海棋盤街 
　　時來福啓 
 
 

Page 7

 
 
   
 
 

Page 8

 
 
   
 
 

Page 9

 
 
[光緒十七年正月廿四日京報全錄]  
宫門抄○諭旨一道錄前○粤督李奏開復知縣革職處分摺○又奏甄别知縣片○又奏叅革武員審辦片○又奏請議卹片○又奏請仍以原擬之員補授遊擊摺○署江督沈奏請獎勵片○正月二十四日禮部宗人府欽天監正黄旗值日無引見○濂貝勒崐岡等各假滿請安○德恩謝充侍衛班領恩○橚貝子崇禮各續假十日○遷公續假五日○恩全續假二十日○召見軍機崑岡○皇上明日午初二刻至紫光閣召見各國○○頭品頂戴兩廣總督兼署廣東巡撫臣李瀚草跑奏爲代理知縣欠解交代銀米叅後全完請開復革職處分以昭激勸恭摺仰祈聖鑒事竊照候補通判王鍾祥前代理高要縣任内欠解正雜欵銀一千三百五十餘兩米一百一十餘石疉經嚴催未據完解業經奏請革職勒限嚴追欽奉諭旨恭錄轉行欽遵嚴催完解去後兹據署布政使王之春署督糧道周炳勲會詳稱查該員王鍾祥被叅後於光緒十三年六月二十九日完解光緒九年渡餉銀一十三兩造入光緒十四年春季册報又光緒十四年五月初三日完解光緒九年分耗米盈餘銀一百八十六兩八錢七分七厘造入光緒十四年秋季册報又八月初九日完解光緒九年分糧道養廉銀一十三兩六錢五分四厘又十二月二十六日完解光緒九年分地丁正銀九十三兩七分七厘九毫耗羡銀一十五兩七錢三分二毫均造入光緒士一年春季册報同日完解光緒九年分役食二成銀一兩五錢八分四厘十二月十三日完解光緒九年分役食二成銀五十五兩二錢四分一厘前項銀兩向不列入季册又十二月十九日完解光緒九年分地丁正銀九十二兩一錢一厘耗羡銀一十五兩五錢六分五厘又光緒十一年正月十六日完解光緒九年分解户部水脚銀一百五十六兩七錢三分八厘三月二十九日完解光緒九年分耗米盈餘銀一百九十一兩七錢八分一厘八毫四月十三日完解光緒九年分稅羡銀二百八十一兩七錢二分均造入光緒十五年秋季册報又十二月二十三日完解光緒九年分解户部水脚銀一十一兩同日完解光緒九年分稅羡銀七分一厘又光緒十六年正月十六日完解光緒九年分解户部水脚銀一百兩正月二十三日完解光緒九年分解户部水脚銀七十九兩均已造入光緒十六年秋季册報又八月十九日完解光緒九年分耗米盈餘銀七兩四錢二分一厘二毫糧道養廉銀一十兩七錢四分六厘耤榖價銀六兩四錢三分三厘支剩囚糧變價銀一十九兩二錢八分八厘均係造入光緒十七年春季册報又光緒十六年三月十三日完解光緒九年分本色米一百一十六石二斗七合九勺此項米石向不列入季册以上完解各欵銀米查照原叅數目均屬相符請將原叅革職之案奏請開復等情前來臣伏查該員王鍾祥於被叅後卽將欠解銀米照數全完尚知愧奮相應請旨將前代理高要縣候補通判王鍾祥革職處分准其開復以昭激勸所在代理知縣欠解銀米叅後全完請開復緣由謹恭摺具陳伏乞皇上聖鑒再兩廣總督係臣本任毋庸會銜合併陳明謹奏奉硃批着照所請該部知道欽此○○李瀚章片再前准部咨無論何項出身凡係補缺應行具題者試用期滿由督撫詳加甄别專摺具奏等因歴經遵辦在案兹查大挑知縣黄恩甘肅秦州直隷州兩當縣人原籍安徽安慶府桐城縣由禀生應光緒元年乙亥恩科並帶補同治元年壬戍恩科本省鄉試中式第四十名舉人十五年已丑科大挑一等以知縣分發試用簽製廣東光緒十五年十月初二日到省扣至十六年十月初二日試用已滿一年又大挑知縣任燕譽浙江紹興府山陰縣附生中式同治十二年癸酉科本省鄉試第一百十三名舉人光緒十五年已丑科大挑一等以知縣分發試用簽掣廣東十五年九月十七日到省扣至十六年九月十七日試用已滿一年均應甄别據藩臬兩司詳加察看具詳請奏前來臣查該員黄恩年壯才明吏事講求該員任燕譽舉止端莊吏治熟諳均堪膺民社除將該員等履歴册送部外謹附片具奏伏乞聖鑒再兩廣總督係臣本任毋庸會銜合併陳明謹奏奉硃批吏部知道欽此○○李瀚章片再廣東靈山縣屬報捐都司張其輝歴次挾嫌紏匪械鬥搶擄勒贖致釀人命迭據縣民梁超琛徐自海等先後控訴經督辦欽廉防務雲南提督臣馮子材督同地方文武拿獲就近飭發欽州知州李受彤勘訊據該犯張其輝供稱由武生赴廣西省投効剿匪遞保把總千總並戴藍翎加守備銜報捐都司於同治七年與該縣屬上張村張永成等爭管廟租起釁卽次紏衆械鬥不諱惟詰其先後搶擄得贓及如何致斃人命該犯則含混支離堅不吐實顯係因無質證恃符狡展應請將該犯功名斥革以便提同人證環質務得確情俾成信讞等情詳經藩臬兩司會核詳請奏叅革審前來臣查張其輝身爲職官雖屬武弁亦當恪守官箴乃挾張永成爭管　租微嫌竟敢屢次尋釁糾匪搶擄致釀人命實屬愍不畏法迨經獲案猶復恃符狡展亟應從敢審辦以儆官邪相應請旨將報捐都司守備銜藍翎千總張其輝卽行革職並拔去翎枝以便澈究確情照例擬辦除將繳到該犯張其輝功牌行知並報都　實收分别咨銷曁咨部查照外謹附片具陳再廣東巡撫係臣兼署毋庸會銜合併陳明伏祈聖鑒謹奏奉硃批着照所請該部知道欽此○○李瀚章片再湖南儘先副將羅以勝前因投効來粤經前督臣張之洞檄委管帶運籌輪船出洋緝私巡至香山縣屬疉石河面瞭見大帮梟匪駕艇走私該副將駛輪追捕被匪艇開砲拒傷越日身故前督臣張之洞據報行查該副將出身履歴事實詳辦去後兹據廣東海防善後局司道查明核議詳請奏卹前來臣伏查該故員羅友勝駕輪追捕梟　被開礮拒傷越日殞命事因公殊堪憫惻核與請卹之例相符合無仰懇天恩勅部照例議卹以旌死事除將該故員履歴册送部查核外謹附片具陳再廣東巡撫係臣兼署毋庸會銜合併陳明伏乞聖鑒訓示謹奏奉硃批着照所請該部知道欽此○○頭品頂戴兩廣總督臣李瀚章　奏爲遊繫員缺緊要懇恩俯准仍以前次請補之員補授以裨營務恭摺具陳仰祈聖鑒事竊照廣西桂林營遊擊員　先　議會同廣西撫臣馬丕瑶廣西提臣蘇元春奏請以儘先補用遊擊刁經裕補授現准兵部咨查該員名次在後其在先各員雖據按名聲叙惟查部中官册在刁經裕之前尚有莫火生一員摺内漏未聲叙所請以儘先遊擊刁經裕補授碍難議准應俟查明聲覆　日再行核辦等因於光緒十六年八月初九日具奏奉旨依議欽此等因咨行前來查莫火生儘先名次碓在刁經裕之前惟該　業由儘先游擊借補廣西平樂協中軍都司於光緒十五年三月十八日引見奉硃筆圈出着准其借補照例用欽此經兵部發給札付飭赴十樂恊中軍都司新任前以該員甫經借補都司員缺且於桂林營遊擊員缺亦屬人地未宜未便稍涉遷就合無仰懇天恩俯念桂林營　擊員缺緊要仍准以該員刁經裕補授俾於營務地方俱有裨益如蒙俞允俟部覆到日再行給咨送部引見以符定制除咨部查照外謹會同廣西撫臣馬丕瑶廣西提臣蘇元春合詞恭摺具陳伏乞皇上聖鑒勅部議覆施行謹奏奉硃批兵部議奏於此○○李瀚章片再署高州府知府常穆因事撤任所遺高州府知府篆務應行委員接署查有另補知府佘培軒老成詳愼　練事情堪以署理又委署陵水縣知縣杜友白委署儋州知州所遺陵水縣知縣篆務查有儋州知州許方亮振作有爲吏治鞋敏世以調署該員許方亮任内並無盜刦已起四叅之案據署布政使王之春署按察使王景賢會詳前來除分檄飭遵外理合循例　片具　伏乞聖鑒再兩廣總督係臣本任毋庸會銜合併陳明謹奏奉硃批吏部知道欽此○○沈秉成片再查接管卷内據兩淮鹽運使江人鏡詳稱例載各省經徵鹽課各官能於奏銷前全數解完准照地丁錢糧議叙等語今栟茶塲大使趙慶濂任内經以甲申乙酉内戍丁亥戊子已城六綱折價錢糧俱於奏銷前全數解完洵屬催科得力核與前任餘東塲大使馬晉恩經徵折　六載全完奏　以知縣在任候選之案相符開造淸册援案詳請奏獎前督臣未及具奏留交前來臣覆核無異合無仰懇天恩俯　將五品銜栟　塲大使趙慶濂以知縣在任候選以示鼓勵而昭激勸謹附片陳明伏乞聖鑒訓示謹奏奉硃批該部議奏欽此 
 
 

Page 10

 
 
[光緒十七年正月廿五日京報全錄]  
宫門抄○諭旨一道錄前○分選單○大臣伯等奏爲會議具奏摺○滇學政王奏恭報科考完竣情形摺○直督李奏請准建坊片○粤督李奏叅革都司片○將軍裕等奏查勘陵寢要工應修情形請欽派大臣勘估興修摺○正月二十五日兵部太常寺太僕寺正白旗值日無引見○禮王等謝議叙恩○克王謝紀錄恩○謨貝子明安各假滿請安○盛京兵部侍郊豐烈請訓○召見軍機鳥拉喜崇阿豐烈○光緒十七年正月分選單朗中户部廣東司　堮順天廕同知浙江温州吳中俊順天貢知州廣西賓州朱蕡順天舉通判山西大同鄭萬成直隷廕知縣山東齊東王儒章順天舉江西上高吳殿錫河南監四川萬縣桂秀廂黄監湖南臨湘劉鳳綸湖北甲福建尤溪胡玉瀛正藍舉府經江西贑州翁守德浙江監巡檢奉天廣寗文俊正紅監廣東曲江何福璋山西監淸遠李正靑四川書識安徽績溪董立源四川吏○○御前大臣科爾沁博多勒噶台親王臣伯彦訥謨祜等謹奏爲會議具奏事臣等遵議醇賢親王飾終至奉移一切典禮業經兩次會奏在案恭查奉移園寓後所有廟制及葬祭各事宜均應先期集議次第舉行伏讀本年十一月二十一日懿旨恭引高宗純皇帝御論立廟於邸第爲不祧之廟祀以天子之禮合乎父爲士子爲大夫葬以士祭以大夫之義等因欽此聖訓昭垂範圍千古臣等欽遵妥議謹分列條欵繕具淸單伏候皇上恭請懿旨遵行謹　奏奉旨已錄○單開一醇賢親王廟擬請於新賜邸第恭建欽派大臣查估承修至廟額應請謹書曰醇賢親王廟一廟制擬建殿七楹殿外中門三間殿前東西配屋各五間殿後寢室五間中門之内建焚帛亭祭器亭中門之外建宰牲亭一座神廚五間神庫五間東西廂及治牲房各三間大門三間至殿宇及正門瓦色應用緑色琉璃或黄色琉璃恭候懿旨一每歲時饗擬仿宋秀安僖王［記祀典於四仲月朔舉行由承襲王承祭前期太常寺請旨是否親行如遇皇上親詣行禮應以承襲王陪祀一禮節樂舞祭器祭品應欽遵高宗純皇帝御論祀以天子之禮由各該衙門詳晰具奏請旨視文樂章均請由翰林院撰擬一立廟後恭遇醇賢親王誕辰忌辰是否親詣行禮恭候懿旨一皇上期年除服擬請親詣行禮照大祭禮讀文致祭一恭繹御論醇賢親王葬禮應查照親王例由各該衙門敬謹備辦一醇賢親王園寢饗殿業經建造其碑亭瓦色因碑文内恭書御名擬請用黄色琉璃一奉安前期擬請皇上親詣園寓行禮照大祭禮讀文致祭奉安禮成後擬請親詣園寢行禮至奉安日是否親詣恭送屆時恭候懿旨一醇賢親王饗殿神牌擬請由工部製造先期知照欽天監擇吉神牌字樣擬謹書醇賢親王神位欽派大臣恭題奉入饗殿時擬請派承襲王恭奉行禮其廟内神牌擬請俟廟成後擇吉製造題寫至供奉日仍由承襲王恭奉擬請皇上親詣行禮所有應行禮節事宜屆時由各該衙門奏明辦理一醇賢親王碑文是否御製抑由翰林院敬謹撰擬恭候懿旨一奉安後每淸明中元冬至歲暮致祭園寢擬請派承襲王行禮一查宋秀安僖王於立廟前班諱醇賢親王應否諱名一字恭候懿旨一醇賢親王廟及園寢均請設官員兵役看守應由該衙門酌擬奏明辦理○○雲南學政臣王丕釐跪奏爲恭報微臣科考一律完竣情形仰祈聖鑒事臣上年考畢三迤歲考情形業經恭摺奏報在案嗣於四月初二日前往澂江府舉行科考於十四日考畢接考臨安元江開化三府州屬五月初三日考畢接考廣西州屬於十九日考畢接考曲靖府屬於八月初七日考畢卽行回省接考雲南武定二府州屬於七月十七日考畢嗣於八月十六日出省前考大理及附考之麗江府屬蒙化永北等廳屬於九月二十二日考畢接考楚雄府屬及黑鹽白鹽琅鹽三井於十月初十日考畢回省合較此次所考之處生童文理均有進境塲中無槍冐作弊之事闈外無招搖不法之人頗爲整肅其昭通東川二府及永昌棚所附之順密府騰越廳景東棚所附之普府鎭沅廳廣西州所附之廣南府均係係歲科連考前已陳明至各屬貢生恭逢萬壽應貢生員自奉到部文之後亦隨棚考定其有遊學在遠未能猝赴者例准隨後赴省署補考下餘明歲辦理辛卯正科錄遺及考優事件一俟考畢之後再行陳明現在合計通省歲科兩考一律完竣惟念滇省元氣未復習詩書者大半耕讀兼資未能專精然人心渾厚亦可嘉尚今特將通省料考完竣寔在情形謹缮摺具奏再臣經過地方人情安謐年榖大半豐熟足慰宸厪合併附陳伏乞聖鑒謹奏奉硃批知道了欽此○○李鴻章片再據直隷通州人江蘇候補道張翼因上年浙江水災遵其故祖父二品封職張存禮祖母二品命婦張趙氏遺命捐助浙賑銀一千兩又江蘇吳縣人廣平府知府吳中彦因本年順直水災遵其故父二品封職吳經壇故母二品命婦吳朱氏遺命捐助直賑棉衣褲二千件又江蘇宜興縣人署宣化縣知縣史善詒遵其故祖父三品封職史殿宣故祖母三品命婦史吳氏遺命捐助直賑棉衣二千件又户部坐粮廳常裕遵其故父原任廂紅旗漢軍都統鳥里雅蘇台將軍明誼故母一品命婦托克托莫忒佟佳氏趙氏鈕祜錄氏並生母修氏之命捐助直賑棉衣褲一千套分别轉解撥放洵屬克已救災善承親志所捐銀數及所捐棉衣褲核銀一千兩以上均與建坊定例相符據藩司籌賑局司道具詳請奏前來應請旨俯准張翼爲其故祖父二品封職張存禮故祖母二品命婦張趙氏吳中彦爲其故父二品封職吳經壇故母二品命婦吳朱氏史善詒爲其故祖父三品封職史殿宣故祖母三品命婦史吳氏常裕爲其故父原任廂紅旗漢軍都統烏里雅蘇台將軍明誼故母一品命婦托克托莫忒佟佳氏趙氏鈕祜錄氏並生母修氏各在本籍本旗自行建坊給予樂善好施字樣以示旌獎理合附片具陳伏乞聖鑒訓示謹奏奉硃批着照所請禮部知道欽此○○李瀚章片再補用都司韋有才前隨總兵劉永福帶隊光緒十三年裁撤後屢向營官吳鳳典需索挾制經前督臣張之洞驅逐回籍今復潛來廣東以欠餉未淸等詞妄控臣飭據營務處司道查明遣撤之餉當時卽已發淸並據南澳鎭總兵劉永福禀稱昔年遣散三營均係實支實銷並非吳鳳典經手韋有才行爲乖謬迭次逞兇需索訓誡不遵禀請叅辦前來臣查該都司揑詞需索行同無賴不遵統領約束未便稍事姑容相應請旨將補用都司韋有才卽行革職解回原籍交地方官嚴加管束如再出外滋事隨時嚴行拿辦理合附片具陳伏乞聖鑒訓示謹奏奉硃批着照所請該部知道欽此○○奴才裕祿阿克丹跪奏爲敬謹查勘福陵明樓等處工程應修情形奏請欽派大臣勘估興修恭摺仰祈聖鑒事竊據福陵掌關防常陞等報稱福陵明樓正脊靠東及北面垂獸均有倒落前後坡瓦片脫落飛簷椽望木植𡮦朽油飾爆落隆恩樓四面飛簷岔脊滴水瓦片脫節墜落廊柱門窓坎框隔扇木植全行𡮦朽油飾爆落劵門臌閃地基甎塊鹻爛條石走錯西北角樓第一層北面飛簷墜落椽望柱木門板𡮦朽第二層琉璃瓦片脫節墜落樓窓木植𡮦朽頂上葫蘆炸裂廊柱油飾爆落銅幪損壞西南角樓北面座台沉陷裂縫東北座台亦有沉陷前正門三間正脊倒落飛簷岔脊墜落瓦片脫節油飾爆落劵洞沉陷臌閃座台走錯天橋一座橋面沉陷兩邊花墻倒落劵洞沉陷脫落石柱倒頽一百單八層一座磚塊酥鹻兩邊花牆倒落墻頂黄瓦脫落東西底座臌閃等情呈報前來奴才等親詣工次敬謹詳勘均與所報情形相符伏查福陵明樓隆恩樓西北角樓西南角樓前正門天橋曁一百單八層各工有係遠年舊工未經修過者有係嘉慶道光年間欽工修理者均久逾保固年限現旣情形皆重明歲方向相宜亟須赶爲修理惟通計工要費鉅實與尋常歲修工程不同恭查光緒十年福陵隆恩殿十四年永陵啓運殿啓運門宫門等工皆因工程緊要奏請派員估修此次應修要工自應查照前案敬謹辦理相應恭摺奏請欽派大臣勘估興修以昭愼重至應用一切物料照依歴次辦過成案俟估有確數行知到日卽行飭令各該　赶運工次以備應用所有奴才等敬謹查勘陵寢要工應修情形奏請派員勘估興修緣由理合恭摺具陳伏乞皇上聖鑒訓示謹奏奉硃批另有旨欽此 
 
