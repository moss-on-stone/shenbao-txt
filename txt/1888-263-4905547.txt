# 1888 - 263 - 4905547

 

Page 1

 
 
[新印東華錄東華續錄出售] [  圖書集成局啓]  
　　東華錄一書初編于蔣氏後長沙王益吾祭酒從事史館復取累期掌故列聖宏謨編纂成書箸爲續錄由是自天命迄道光九朝治績爐然大羅恭閱之下不特仰見祖宗宵旰勤勞孜孜圖治之至意卽列朝名臣章奏大將勳猷以及外藩恭順之情邉疆開拓之事亦皆編年記月一覧可知固宜家置一編朝夕披閱者也第原本已多漫漶坊間翻刻又皆魯魚亥豕訛悮良多茲用新式鉛字排印精選上白紙張校對裝潢俱　佳妙刻巳告竣每部分訂六十四本外用紅木夾板六副定碼洋十二元定于本日起出售賜順者請至本埠及各外埠申昌書畫室購取均可姐欲躉　買請移玉至申報舘帳房面議可也此佈 
[大題觀海初二集分售章程] [  點石齋啓]  
　　是書先出二集後出初集書分兩次取者洋亦分兩次繳所有取書送票等情早登前報布告四方矣如有單買初集不買二集者碼洋十元股單不給彩票無抑或單買二集不買初集者碼洋十五元股單不給彩票無按近來登門買股單者絡繹不絶惟恐彩票不敷分撥故特變通其例以期　便耳此佈 
[石印五鳳樓試帖發兌] [  點石齋主人啓]  
　　五鳳樓試帖精選名家藏稿曁鄉會應制之作分編上下平韻得萬餘首凡典制時令詠古賦物有題皆雋無體不工或冠冕堂皇或風華掩映或巧思綺合或好語珠穿出處則梳　詳明事類則編排匀稱其中拗澀纎佻之作不宜場屋者概從擯棄洵推試帖之金科玉律也准于二十五日出書每部四本價洋二元在南北申昌文瑞發售此啓 
[論治河捷柱]  
　　同鄉董紫珊太守襄辦船政念念不忘鄭工前以鐵柱之說進曾錄入報端兹猶慮鑄鐵濡遲復作治河捷柱之說一篇郵寄見示惓惓之苦心誠有難能而可貴者矣爰亟再爲錄之其說曰鑄鐵成柱由各處分鑄白柱尙須半年袁匠　等集議不如熟鐵圓柱之易得也鑄鐵者中空其徑一尺熟鐵者中實其徑五寸上海各處有徑五六寸洋圓長三四丈者現成可購外洋則大小長短現成者盈千累萬一電卽來其柱　尖螺由該匠備爐煆製法以柱首煆紅以氣錘敲成扁尖以大鉗用機一轉卽成螺矣匝月可成千柱之螺其長亦用兩柱煆紅接之甚便較之鑄鐵鑲螺其鑽孔遲遲何啻霄壤則八百丈鐵岸數月可成其工價比鑄鐵更廉而捷若河底有堅土碎石則柱首不必尖螺以柱首煆成鋼尖勢如打椿更捷杞人之戞以今冬水涸泥稭雖可合龍須防明年夏秋冬汛蓋音年决口無幾下占卽合邉有鞏固舊堤夾護今大溜八百丈堤工浩闊舊堤甚遠新築闊口易鬆如漏桶小孔用泥一塞卽止而桶底横尺之隙塞之以泥不旋踵連泥冲脫矣萬一今冬泥稭如天之福勉可合龍只作鏡花水月蓋部議新章承辦各叚河員須奏明包在三年不壞否則賠修等語恐此闊溜稭泥明秋卽有岌岌可危之勢矧包三年倘錫帶而三褫終朝豈不可惜鄙意於堤外加以鐵柱則千載安瀾萬年磐石何慶如之卽自鄭滎儀蘭以下千里各堤不必全堤列柱當履勘鬆沙因地制宜若邉有土石堅牢如長江之有岸者無妨否則加柱所費無幾普天有同慶也每八百文鐵岸不及五十萬金上詳捷柱製法任人可造不必由琦承辦只求利國利民耳其說盖如此竊思紫珊太守素精天算究心機務前者曾獨出心裁造成混沌混初兩船不甲煤火以四兩壓千金之法試造成功親見其行於浦中雖行不甚速且易損壞實由於經費太少船質不能堅固而又船身過小機力太弱以至美中不足而太守之心思才力則已於此畢見之矣自襄理船政局以來事事精究刻刻講求必期精益求精元之又元算無遺策而後已而又以其緒餘注意於鄭工鄭州河决其寛深如此合龍之說識者早已决其不易無論楷泥之力不足以當此大溜卽曰可當而去年冬間不辦遲至今春始辦已屬失算而况辦料之人聞必索取規費而後收買否則屏不予購以至鄉人咸懷不平此等事大都差役家丁輩之所爲而爲之上者司其事者終不免於失察之咎辦理此事何等鄭重但須盡自己一分心卽可救多少生靈性命而乃寛緩因循卒至不可收拾今日報合龍明日卽報復决正不知其所謂合龍者若何也鄭工一起吾儕小人無不日夕引領以望庶幾有人焉出一新法運一良謀俾得一勞而永逸災處哀鴻嗷嗷中澤雖仗東南賑恤幸延殘喘然究以早一日合龍早一日得夜眠貼席而乃於興工則誤在遲緩於辦料則誤在刻剥大功不成嚴譴立至又何怨焉聖朝如天之度僅予以降革坐臺之罪若照部定新章三年之内必須承修之人賠修則此等大工雖河工諸人自大而小悉數罄其腰槖傾其家產而亦未必敷用噫獲譴諸公方且私心竊幸之不暇矣刻下特命吳清帥馳赴河工清帥平日文章經濟卓卓一時尅日到工正如李臨淮初至軍門壁壘爲之一新旌旗爲之變色度其胸中早有成竹必不至再如前此之因循貽誤聞有嘉謀嘉猷必且採而用之以收衆志成城之效如紫珊太守之策則正在所採之中吾知太守之志懷之有素者至此可以大展其驥足也夫泥稭之鬆不如鐵柱之實孰不知之第泥稽價廉鐵柱價貴泥稭隨時可有鐵柱鼓鑄需時前有擬用麻袋盛土之法曾飭上海辦麻袋二萬五千隻旋又以事係試辦不必多糜但用一萬五千隻以去噫是直借大工以試本領猶之醫生借他人之性命以一試其技小病猶可大病則未有不死者矣太守深知此中積習思欲一埽而空之易稭泥而爲鐵柱則一勞永逸千載固於金湯而又反復深思更運妙想恐鼓鑄遲延復得此捷訣以示人柱旣隨時可以購取則其便爲何如柱上之螺一經將柱首燒紅擊之使扁一入機輪便成螺旋一月之中可成千螺則其速爲何如柱若有長短不齊之處但用燒紅接頭極爲易易但吾聞熟鐵性柔恐打樁時有屈曲之患不知有何良法以解之然鐵柱之粗徑以數寸計則或者亦不至於屈曲也此法而果可行也爲時旣速需費亦廉勞於一時功在萬世太守之績豈在神禹下哉 
[秋雪奇聞]  
　　昨晚本埠接有電音知東三省都伯訥地方於本月十七晚下雪數寸十八日十分屬寒云夫北地氣早寒沍固其常事然甫交秋分卽行冬令是亦可異之事矣 
[戊子科湖南鄉試首塲題]  
　　君子篤於親至則民不偷誠之者擇善而固執之者也千歳之日至可坐而致也賦得方召聮詡賜圭卣得宣字 
[監臨回皖]  
　　金陵友人來信云現在三塲事竣監臨俟拜摺後卽行出闈於本月十八日啓節回皖想皖北賑 
 
 

Page 2

 
 
務正當吃緊皖南洋案難得輕重攸宜中丞旦夕焦勞恐未暇賡金罍浮菊催開宴句也 
[棘闈果報續錄]  
　　江南秋闈遇崇暴亡諸事前已據見聞所及錄入報章兹又聞初九上燈後平江府某號内忽焉喧嚷詢之則一生仰臥板上自以裁紙小刀縱横劘其腹如惡其不瓜剖者頃之號官至查其卷則十七歳係某學附生卷内大書張大姐三字無數據號軍云先一日將封號細點號内多一人綠該號一百零兩間通起訖數之則有一百零三人如是者再高聲傳呼一遍以爲是人必從他號來游者聞封號自去矣遂不介意至是始悟冥冥中相隨者非一日又西瞭樓旁某號中有一生以酒代薪火燎其面焦黑如雷擊髮亦爛盡焚及所垂之號簾左右隣始驚覺呼之不應號軍擎水止其火則此生卷屈死於板上衆共不解其何以不一聲呼痛而痴若木偶以待斃又一生患暴泄初猶能起立初九夜正執號軍手與之言忽愈握愈緊號軍纔掙脫其氣遂絶他如初十開門時扶出病重者三四人一老人痛哭而出倒於地經某營派來彈壓之親兵間其寓負之去此頭所得諸耳聞目見者時藍榜已上牆大半因病未完卷其中惟一卷僅就首頁上書江姑娘三字想係孽海中之失足者或曰娟娟此豸死後猶深愛惜冥冥中知其無捷望卽爲之省却兩塲辛苦十一日熱氣蒸鬱十二下午忽扛死者三人經平江府北首而過云將中牆頭縋出該處與巡道署照墻僅隔一牆闈内規矩生者可抬出龍門死卽由牆頭縋出此爲向來送死之路未半夜又來三人則皆自縊云聞此三人本同鄉里先一日聚於某號語剌剌不休促以封號始散是日迭問夜如何其又書一字浼茶水夫給以錢令送至某號死後其友乃查知卽波三人者正不解其駢盡之由爲之垂涕又有謄錄生亦置尸墻下其黨與爲言其籍隸涇縣每屆恃術欺人念切功名者多信其說涇縣學最大應試者衆此人鐵網一收珊瑚滿載諺所謂吃白食也不料儤著如是或曰買謄風氣浙江爲最江南尙不盡然又一生於將睡未睡之際燈已息忽月色蒙籠中一老嫗揭其簾探首作左右顧生側臥形影分明不覺大呼見鬼於是衆齊就視都令其自念生平有無隠慝可嚙指對衆懴悔衆當爲之禱告許爲作保調解或可免厄此人果歴憶前後二十年間實無曖昧不明之事更無口過心非致閨閣中除死别無生路之事焚香立誓願此生一以方便持爲波羅密萬一是此生業實爲前生冤亦願早爲了結衆共憐其誠篤相議再四愛莫能助一老者云嘗聞鬼有錯掀號簾之說今此君仁厚殆長者或者錯認主顧亦未可知衆乃翕然而退此生秉燭逹旦竟亦無他十四大雨滌煩解渴人無咨怨惟士習不端次日未晌午便鼓譟欲奪門而出紛紛投卷後查知策多不滿三百字翌日悉貼出不下數百人向例三塲藍榜貼内圍墻以便扣謄而已故每落卷中有缺三塲者人多不悟此中之義本屆特揭出以爲草率了事者戒據老於塲屋者云苟非矮屋中有報應不爽之說彼有文無行者將不知天高地厚益無忌憚但無如本屆之多且顯耳事昭聞見筆之不爲過且可爲獨往獨來於風清月白時者作一晨鐘暮鼓如姑隠其姓名使言之者無罪聞之者足戒未始非有心世道之敝帚也 
[古潞近聞]  
　　魁星樓李某少年夫婦琴瑟諧和前數夜門窗忽格格作聲起視依然緊閉本月初四日午後李婦趁屋内無人竟雉經而死迨人知覺解救無及李某據情禀明邑尊並請免騐刻已自行含殮擇日發引矣○時屆下忙之期民地糧銀及旗地雜租張邑尊定於本月初四日開征按三人卯期完納違干比追○東闗王某開設窩洞誘人聚賭某甲少年子弟因賭口角竟紏集多人將王某打傷十數處經王報案當將正兇帮兇四人鎖押在案近王某因傷殞命直剌帶同兇手在屍場相騐正兇年約十六七歳意氣揚揚直認不諱眞可謂愍不畏死者矣直剌飭差將兇手帶回聽候覆訊詳辦○年例六月二十四日山左小車行捐資在三義廟演戲前因雨水連綿改於八月初六日特雇東都長盛和班演戲四天是日男紅女緑逐隊往觀者人多於鯽廟規極肅臺前後派有巡風數十人故青皮混混咸安靜無譁不敢滋事云○本月初四日爲丁祭之期例應道憲主祭是日許觀察駐平家疃堤工管司馬政體違和尙未銷假道憲委理事同知常司馬恭代文生適值鄉試進塲之期執事者亦寥寥無幾前後奔走未免接應不暇也○初九日晚天大雷電以風俄而雨電交作城東南菜各庄一帶雹大如碗長約十六七里打傷禾稼牲畜禽島無算大樹砸去枝葉只餘枯幹恍如牛山濯濯然次日鄉民多有擔死驢死猪及砸死之鷄鴨烏鴉寒鴉等物進城來賣者被災之重可見一斑大田已熟轉瞬登塲今遭此災何天不佑小民若此耶○許仲韜觀察於本月十一日乘舟赴津謁見李傅相面禀要公捕盗營兵沿途護送○時屆秋令宵小潜熾張直剌傳諭四街兩闗鋪商起辦團防添募更夫練勇徹夜梭巡管司馬亦諭捕盜營兵自八月初一日起按堡支搭窩棚每晚梭巡以靖盗賊而安閭閻○中秋佳節小本生意人均置辦節貨在鼓樓前後擺攤售賣十三日運到鮮貨一千餘篁堆積如山意　利巿三倍詎天不作美細雨淋漓終日不息竟少過問者諺云貨到地頭死豈虚語耶○客民某甲自稱清水縣人年約四十左右肩担行李行至新城南門外忽患霍亂時症針治罔效竟爾身死人生如朝露諒哉○田各庄胡某家道小康一夜有賊入院胡某驚起急燃鎗轟擊詎火門炸　回擊右臂暈倒於地越日因傷斃命○聞三河縣地方盜風甚熾近日連報四十八起均係搶刼要案計斃人命三十餘名遐邇聞知鶴唳風　不安寢饋 
[接錄上海茶業洋棧保險全案]  
　　茶業董事禀闗道憲具禀茶業董事茶棧同前茶客安徽湖南湖北江西浙江稟爲　求體恤商艱恩賜保護秉公照會事竊商等於本月初九日謹遞公禀至今未蒙批示兹讀本月十七日字林洋報内刊憲台致英總領事函譯悉有加以申飭諭令立卽照常開巿等語伏思中外通商全憑信義今商等議立章程凡茶一經發入洋棧後洋商須一律擔承保險並將章程簽名無非爲保護資本身家性命起見查日來與洋商賣定之茶箱數以萬計價值甚鉅若洋商不將保險章程一律簽字而遽將大數茶箱發入洋棧萬一有失洋人不肯賠償商等資本卽無着落勢必立刻傾家是性命所關時刻堪虞是以礙難遵諭照常開巿爲此情急環求大人體恤商艱恩賜保護秉公照會值年總領事飭令西商速將保險章程一律簽名當卽照常交易爲敢縷述下情冒瀆鈞聽伏乞憲台迅賜批示恩准施行實爲公便戴德上禀六月十七日遞○英總領事致闗道憲函啓者六月十四日接准復函以茶業停巿現已傳到茶董加以申飭諭令立卽照常開巿請飭西商公會和衷商辦等因准此當卽轉致各國領事官並行西商公會知照咸欽貴道按約秉公和衷共濟之至意同深欣感並據該商會禀請伸謝前來想該業旣蒙諄諭自必恪遵功令不日開巿無敢或違至保險一節西商會董已於十六日函致茶業會館一經照常開巿立可會議定妥所議章程彼此意見大致相同自必易臻妥恊可見該商會誠如來函所云和衷商辦也祇因茶業會館尙未遵諭開巿以致躭延刻下西商一待開巿卽與會商尙祈貴道顧全中西利益諭令茶董刻日照常開巿勿稍違誤以持大局是所深盼此頌日祉六月十八日到○闗道憲復英總領事函啓者六月十八日接展來函以茶業會館尙未開巿西商一待開巿卽與會商請卽諭令茶董刻日照常開巿等由查此案前經本道面諭茶董轉令衆茶商照常開巿曾據稟稱西商一允保險立卽交易斷不違誤兹承函示西商須俟　巿後再將保險一事會商等因是中西商人彼此相持殊失和衷共事之道本道復傳茶董令其赶速勸導察看衆情所重者係保險一節西商允此一層無論茶葉買賣大小卽可送棧若不允此一層華商身家性命所闗畏懼遲疑事所不免本道亦未便稍加抑勒前已將茶董來禀另抄附呈左右今該董事等又有覆禀到道合再抄送尙祈貴總領事查閱　致各國領事並行西商公會與中商和衷商定辦法不致相持不下兩有遲誤或先將允辦兩得其平情形由西商公會明白禀由尊處示知以便轉飭茶董傳諭遵行統望持平妥辦見復是所盼禱此頌日祉計抄唐董等禀一件卽十七日所遞一禀六月十九日發十九日唐君簡泉與德興洋商密司凌嘉同至担律師處商議調停 
 
 

Page 3

 
 
之初嗣後連日奔走頗費心力也二十一日道憲復請茶董面詢是日赴署者係唐國泰葉樹芳蔣澄武維治俞軾面禀近日辦理詳細情形 
並請給子諭單以安衆茶商之心蒙俯如所請感甚○照譯和明西商公會致茶業會館函諸位董事鈞覽啓者查本月十號貴會館來信一節本商公會已奉值年總領事飭知云貴商議立章程囑爲簽字無禮背約停止茶巿已蒙道憲指飭並諭令貴商卽行照常開巿貴會館勒令洋商一節本總董代衆商爲貴會館深惜一俟茶巿一開本公會卽行預備與貴會館訂議章程至貴會館所議章程大致不相懸殊想衆洋商總可和衷允洽無大難也西商公會首董來佛司具華六月十六日西七月廿四號○照譯担文律師復和明西商公會函啓者本律師代上海茶業會館言於本月二十四號接准來函内有無禮背約等語查茶業會館辦理此事草率於始未能以極優之禮貌相待各洋商彼亦自知其躁切良用歉然深望見諒至來函謂背約一節彼竟絶然不認此責緣彼辦理此事詳細審定並無絲毫違背條律之處是貴公會之責備斷難任當至設法照常交易一節茶業商董深願從長計議與西商良有同心焉若送樣議價照常落簿等事華商均可隨時照辦且願舉董事到貴公會與貴董會議保火險章程一奉知照頃刻卽全一經議定章程大茶卽可照發惟此項議定之保險　程當日須經貴商卽買客簽名並照章逐起交易出立收據方可將大茶發入洋棧也此復並頌日禧西商公會大董事來佛司台鑒担文具華光緒十四年六月二十二日西一千八百八十八年七月三十號○闗道憲諭茶業董事欽加二品銜監督江南海闗道分巡蘇松太兵備道兼管銅務加一級紀錄十次龔爲諭飭事六月初九日接英總領事許來函據西商公會禀上海茶業會館保險規條未向西商會商忽令簽字停巿背約請傳茶董　諭嗣後遇事務與各西商和衷商辦等因當經本道集董究詢情形並據面遞一禀抄黏致西商公會函稿請照會值年總領事曁各國領事諭令各洋行將知單簽字照認保險等情隨卽函復許總領事並將該董等原禀抄送去後六月十八日又接英總領事許來函西商一待開巿卽與會商等因復經本道以保險一卽旣華商身家性命所闗將該董等十七日續遞一禀又抄送許總領事轉致各國領事並行西商公會與中商和衷商定辦法不致兩有遲誤各在案現於六月二十日復接許總領事復函茶業會館並不遵照開巿先議保險未便准行西商公會於十六日致函茶業會館乞置不復尙祈剴切諭導勿任固執等因合亟抄錄全案諭飭諭到該董等立卽查明十六日西商公會致函如何措詞因何不復現在茶業曾否開巿據實抄函明白具禀立等轉復一面傳諭衆茶商和衷交易切勿固執自誤速速特諭計抄來往函稿共四件共一本統錄前右諭茶董唐國泰俞軾等准此光緒十四年六月二十二日[  此稿未完]  
[頂替招牌]  
　　法廨讞員王司馬枷號野雞一事前已一再詳登兹悉是日午後司馬飭將胡阿保王才保張新保三　鎖示南誠信門首約一點鐘卽帶回昨日司馬蒞捕房時飭帶三妓到案包探江德林禀稱新保染病奉諭帶往醫院看視是以開枷今已告　禀請核辦司馬謂胡阿保等曰爾等均被劉顧二人所累以致受此折磨三妓連連叩首籲求格外開恩司馬命帶劉顧至案謂本分府觀三妓均已受刑不起爾二人可代伊枷示劉顧叩首求寛司馬命枷以雙連枷隨援硃筆標曰枷號包攬游娼出入烟館滋事犯人劉仁光顧松林二名發往南城信門首示衆又諭以爾等倘遇野雞妓來吸　閙事司告以公堂照此施刑須得該烟館絶無婦女之蹤始將爾等開釋并令通事轉逹捕頭謂必須將此二人鎖示該烟館門首捕頭曰可司馬又謂三妓曰爾等應如何發落胡阿保稱小婦人尙有丈夫才保新保求恩釋放回籍擇良婚配司馬謂爾等如有丈夫及實在居址决不肯日游烟館中招蜂引蝶今本分府將爾等發往城内普育堂擇良婚配終身有靠免至各烟館找尋丈夫三妓一再叩求司馬親自缮函致普育堂暫行收養按滬上各鋪類多頂賛别家牌號以廣招徠今三妓若此金字招牌而司馬竟令劉顧代爲枷號其亦師頂替招牌之術耶哈哈 
[令原誼薄]  
　　二十五保頭圖鄉人蔡三三貝禀法公堂控稱胞兄長春欲將祖遺地基四分托喬錦堂售與洋商叩求提究王雁臣司馬准詞移請上海縣傳到長春前日午後升堂研訊三三稱去年長春將地基抵與洋商蒙大老爺親臨丈勘旋由小的禀控奉斷代長春措歸押洋百元小的向呑姓借洋歸還洋商所有田單存在案下豈知長春將田單領去仍欲出售叩乞究追喬投案禀稱監牛租蔡姓地基造屋收租去年三三向監生借洋百元當卽代向費姓借交今春向索三三不認反囑監生向長春索取後由長春歸洋五十元地基係王玉英户名確是長春之產與三三無涉司馬謂手足之間理應友愛三三妄控兄長殊屬不合田單是否由長春領去候查明核辦可也 
[縣批照錄]  
　　賽馬塲地基找價一案迭紀報章兹有業户孫千千具禀投縣請將找價飭交董事具領給發裴邑尊批謂找價一節歴經本縣一再出示催領迄今已閱兩月之久未見將找價單繳案領銀殊屬不解孫千千迭次具禀究竟有租地若干畝亦未詳細聲叙殊屬含混着令明白具詞呈候核辦 
[英界公堂瑣案]  
　　山西人張升控稱妻子坐東洋車出外被魏春帆所駕馬車撞倒碾傷左脇蔡太守訊供之下飭包探顧阿六傳該車夫到案訊供以上各情已詳前報昨日該包探傳到車夫沈雲則供稱小的載該婦由四馬路向西至會香里前突有馬車二輛銜尾而來小的先讓過一車及第二馬車飛駛而來猝不及防致被撞翻其馬跨於小的所拉車上是以婦人跌仆受傷張申訴前情并稱妻子現在醫院傷勢頗重食不下咽魏春帆供稱車夫年幼無知見馬車迎面而來棄車逃去以致婦人跌傷並非我車所撞然東洋車毫無損壞車夫亦未受傷沈稱小的車上葉子板已壞該句探禀稱東洋車確未損壞沈稱該婦之夫明知小的無悮然車照已被捕房撬去當償錢四百文張稱小的確曾償車照錢四百文太守謂是案總須查明碰撞之由飭魏交保俟該婦傷痊再行覆訊○包探陳阿九禀稱馬秀卿曾失箱内綢衣牙扇假鑽戒花邉等物初疑傭婦朱湯氏所竊盤詰不承今該氏與所歡王松林爭閙說明所失衣物在該氏箱中小的因前往吊贜一併送案馬供小婦人用該氏爲傭春間往杭州燒香歸檢點各衣知己失去因該氏在家照料别無他人可行竊因向盤詰該氏卽對日月拜咒以爲不應誣伊小婦人遂付之莫可如何今因伊自與姘夫口角得由句探起贜然尙缺少衣服王供小的與該氏相識已久今荐伊至人家傭工伊不願去反至他處與人有私小的往尋見箱内有竊贜因之報捕　氏供箱内竊贜不知何由而來或被王挾嫌誣陷蔡太守判該氏發官媒管押一月王斥釋起案之贜交馬領去○前紀一百五十一號華捕禀稱陳王氏門前堆有竹頭碍路因卽拘至捕房及釋出後小的又經該氏門前猛被辱駡與之理論又被拉碎號衣遂又拘案該氏訴稱該捕前欲賒欠竹籃小婦人不允後丈夫陳阿興與夥仁孝口角扭至捕房該捕索賄洋二元丈夫未付致被挾嫌尋釁蔡太守飭該氏交保俟傳其夫到案再訊昨傳到其夫陳阿興候訊一百五十一號華捕申訴前情并邀見証人二百六十一號華捕禀稱是日一百五十一號華捕被該氏辱駡拉碎號衣小的確曾目見該氏仍執前詞陳供與該氏同太守問該捕究竟曾否賒籃及索賄答稱並未賒籃陳稱寔係小的與夥口角扭至捕房釋出後該捕索酬洋二元小的無力未付太守謂爾妻所遞禀詞載明該捕因賒籃不遂起見今爾何以又言與夥口角起釁該捕乘間索賄殊見所訴不實今姑從寛罰洋二元以示薄懲○包探秦少卿禀稱緝獲曾犯行竊送案懲辦之陳阿福搜出仁大恒德恒豐等當票及押票吊得衣服係工部局拜經堂二處傭人所失今將人贜送案工部局拜經堂一處傭人顧阿林字隻士投案請領原贜陳認竊求恩富押鋪夥均呈票請追本錢蔡太守判陳發捕房管押三月當本着失主給償一半押舗竊賊　不追本贜父失主分别認領○英商司惠　投英領 
 
 

Page 4

 
 
事署訴稱華人陸驛梅曾將寳山縣境地十三畆有奇永遠出租與司道而司今司道而司轉交與我請爲照會華官傳陸交割賈副領事據情照會蔡太守飭差傳陸訂於昨午會訊司惠而申訴前情并呈契據圖樣中人徐阿桂供稱　基雖　十三畝其實祗十畝有奇陸供西人旣欲管業理合換契完糧太守謂換契須傳地保然後備文全寳山縣查明情節丈量畝數冉行商辦司惠而夥徐少亭稱寳山縣地保邢茂允投案候示 
[法界捕房瑣案]  
　　昨報載湖南人趙濟安與潘周氏拆姘一則昨日王司馬在捕房飭帶各人至案潘氏之母葉周氏挈女掌珍訴稱昨蒙判斷後趙復糾鹽梟數十人蜂擁至家將所有搬掠一空通事禀稱昨晚該女前來報稱趙欲將伊拔去以致胆怯不敢歸家因令伊暫歇親戚處司馬令潘周氏將母扶出掌珍供稱昨蒙恩斷趙復將家中所有搬掠一空并聞欲將我搶去司馬謂爾母與趙如何姘識爾父是何名字曾寄銀洋否答稱父親潘子卿現在廣東爲玉器業去年三月有洋五十元寄至家中幼弟今年七歳母親由趙送衣漿洗漸致往來後不知如何住下父親所寄洋五十元均被趙用去今趙在三馬路某花烟舘又姘一婦時常與母口角動輒兇毆昨因七文乳糕起見就將母毆打及至外婆相勸亦被傷及手膀我之右眼亦已受傷司馬令掌珍扶外婆出外帶潘周氏上堂謂爾丈夫出外五年去年仍有五十元寄至家中爾何云無以度日况爾夫寄洋來家爾復貼與姘夫尙有面目見爾夫耶本分府察核各供明係趙在三馬路又有姘婦爾故欲與趙拆開另行姘識耳遂判令掌頰二十下領母歸家俄聞人聲鼎沸司馬訝而問其故包探土榮培禀稱潘周氏釋出後趙之同黨數人欲將掌珍搶去該氏扭住其一餘均逃散　馬命傳進研訊據王文炳供稱湖北人縫窮度日司馬謂看爾不似縫窮人現居何處到滬幾日答稱小的到滬二年夜住虹口友人吳克亮家日則在劉姓家力作王司馬謂爾可認識趙濟安否答稱趙因就醫與之相熟司馬謂今日因何到此可知伊等之事答稱趙等時時吵鬧經小的勸過幾遭今由新北門來過此被此婦人拉進司馬謂外人不少何獨拉爾看爾亦非善類遂着押候查辦俄頃該包探又禀稱王到押後被人詰出數起賊案明是竊賊不是縫窮人司馬謂容再訊供究辦○昨日王司馬臨捕房發落各案畢有姑蘇人孫幼梅　禀呼寃司馬令包探王榮培收禀察閱謂爾所出之洋在何處過付答稱當時小的向張鐘索欠被誘至南巿押在十六鋪小的托小南門武弁徐百爺出爲說情伊等索　三十元聲言否則送諸巡局委員務須重責一百板小的係手藝中人無辜被辱恐壞聲名無奈令妻子向人借質如數交徐尙有質票可証司馬聞而喟然謂閱爾所呈借票有張阿姐爲中今日張何不來答稱因事未到司馬日其中恐有别情姑令邀張來案訊供核辦可也孫叩謝而退 
[江督轅門抄]  
　　八月十五日首府李禀知缷兼署巡道事○十六日知縣葉懋本奉高郵堤工局委領工欵到○十七日皮壽頤府委漂水查災辭○十八日江寗陶禀知程儀洛丁母憂前日本國隨員知縣梁偉年到由外洋回省銷差 
[蘇省撫轅抄]  
　　十五日吳縣夏禀知遵例報捐花翎○十六日藩轅牌示照得新選金匱縣知縣羅　業經到省應卽飭赴新任供職以專成候補通判張祥符缷署新陽縣事回並禀知奉委發審局差○十七日副將銜候補游擊丁兆麟禀知昨日到葑門路巡香差委辦金陵駐蘇鏕貨厘捐候補同知直隸州孫國琛禀知昨日到差候補理問于貴之禀銷臬轅監印差分發江蘇試用從九品尤鑒廣東人禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[急智堪嘉]  
　　初八清晨京師前門内東長安街馿夫牽一黑馿正在街中行走忽一孩童從馿前行過此馿竟將孩童嚙住懸於空中手足不能落地經行人解救此馿總不鬆口一老叟出急智針剌馿頭始得開口否則孩童性命難保矣聞孩童傷不甚重只將左胯皮膚嚙破當投施醫院調　稱言不甚妨碍云 
[乘月過涵碧湘君錄事剪燭深談各訴衷曲撫今道昔頓觸於懷感賦三絶以博芳粲請折丈桂郢玫]  
　　碧天如水月當頭萬　闗山一笛秋試向廣寒仙子問綺禪參透木樨不記否裁紅互昌酬如卿慧業幾生修良宵同倚　頭月金粟香飄又一秋去歳中秋夜有涵碧樓偶成詩倡和一燈靜對訴濚衷我亦天涯　轉蓬同　風塵淪落感幾回搔首問蒼穹[  惜紅生初稿]  
[上海北巿絲業會舘籌賑公所欽少經收河南皖北賑捐五月十五至十八日第一千七百六十至六十三次清單]  
　　祈南隠民氏完愿洋三百元江　吳縣金善氏求病速愈由源恆　來二日元無名氏求外症速愈五十元吳氏殷門節省助賑求人平安身體健旺由森記行來五十元蘇城曹里沈王氏求病痊廿元源豐閏來　遐　釋悔塵阡主人各十元又宜綠堂二千許闗鹽公堂程培之募無名氏五元坦直橋傅金馥堂募保安清河氏四元朱秋記爲季女病痊凌眷修爲次媳病痊各四元長安勉善子四元士虞陳肇紀求免災消决二元程女病愈完愿二元杭州張恩綿恩綸求母病速愈由奉賢青村港寄來二元楊州王公館二元百慶燭麯資移一元太倉陳不留名爲妻保產平安一元姑蘇益昌　無名氏古虞張均金再求趾　免倉疾速痊一元蕪湖同安福同人一元錢四百文金季韶　潤助赈四百文求安銅洋四元以上十五日○和王綸求腿疾速痊照　行走由顧雲錦杭莊來洋一百元常惲全記由康莊來一百元不書名求保母平安由朱大全號來一百元姑蘇費門徐氏求病速愈廿元内銅洋二元無名氏洋十元吳　寳求病全愈十元葉講鎭吳志褘求母跌痛速愈十元金陵魯綬章长母腿疾早愈由晉泰杭莊來十元莊朱氏求疾速愈五元吳闗源求病速愈五元睦心發二元省省　拙生朱近生五角蒙養書屋主　一元五角金陵忱紹生五月分捐求消災晦並合家平安一元求身病速愈人求妻產平安人各一元憇鶴軒主募諸季韋由益記赤金鋪來一元洪裕記銅洋一元　林止江兄來自求福壽洋八元天爵齋主人求名遂意保產平安願兒無恙十元介石齋主人爲親求壽各四元無名氏林得頤自求易養成人　二元也狂人求平安女史無名氏素心女史四户各一元共十户合英洋十六元蘭板十八元○江西蠡　居士募陳遵道室洋十元積福室明珠氏隠濟道人三户各一元共四户合洋十三元内銅洋一元以上十六日○一經居士求病速愈洋廿元梁用興求妻病速痊廿元京口張積昌油號七十老人友人所送壽儀移助廿元清芬堂由張季園兄來六元韋謝氏五元眞州求智慧子一元角直東卡棉力子一元大通同孚嘉無名氏由慎餘莊本洋廿元岳江敦福堂由同慎祥來九八五平銀廿兩鎭江隆昌裕求水客在外并合店平安由怡盛莊來規元廿雨○如臯東石家甸同人無名氏曙手尤渭川各洋十員衆得堂吳氏存後齋許氏陳得厚三户各五員陳光和龍文尙義　三户各三　姚敬亭無名氏各一員無名氏程手無名氏陳積善　無名氏四户各八百文莊永豐無名氏各四百文孫朱氏二百文共十七　合洋五十元○夾石吳永和谷湖祇信　募吳　秉谷湖寒松生各洋二員谷水吳王林二百四十文吳興杏會稽坤沈朱氏三户各二百文河間鏡太原遜各一百文共八户合洋一元四角以上十七日○黎里周丙奎求母目疾速愈并產婦平安洋十員金友於由得生義十員勾章樂琴書崖蔡祈保合家内外平安十員徐紫庭保合家平安八員日本洋二員無名氏求身體　旺洋五員杭省楊亷翁募陶蔭官祈保身體康强百病肖除　員無錫時長刻苦指甲三員梅里裕速嚴溶藥資充賑求病速愈二員太倉洪氏員無名氏由泰亨源來員杭州蔡棠孫祈文思快利境遇亭通一員烏鎭泰豐心記無名氏一員吳阿通求父病愈一員玉邑庸字棧一員徐少笙病愈完愿一員崑山崔氏銅洋二員○蕪湖同泰厚募胡在衡開東店各三百文趙歡喜時若各二百文王氏王裕成候世庸許古人古歙氏胡吉升尙星趙得三謝喜歡不書名方溪士宋吉甫　大士　涵玉李作中余問心許汝榮徐三徑鄭三多祁餘慶汪漁津包源裕廿二户各一百文江大成許成嗣各五十文共廿八　合洋三員以上十八日 
[上海可熾順春記經辦四馬路奉省水災恊賑公所第十六次收捐旬單]  
　　漢口華記洋行來吳朗珊翁規銀一百兩○安定來有心無力人求子病卽愈洋一百元○培德堂求平安五十元○退隠松樵洋五十元○樹德　劉馥記二户各三十元○崑山正心崇善局盛鳳標來孝始堂洋十二元三祝堂六元益智堂二元益慧堂二元○蛟川無户氏洋十元殷裕泰十元陳均房祈合家平安十元葉順安翁八元施鳳占因孫女求病愈愈後再帳徐陳氏丹陽魄和貴三户各一元葆椿童子求病速愈洋三元○九江西門大街各善人共洋四元○食力子求身體健旺錢二百四十○嘉定張幹臣翁來七户共洋一元○同生合裕生祥二户各四元劉弗卿大順益聚興仁同德義四户各二元同盛和三義源義生厚無名氏光裕全同義源人和恆七户各一元○杭州　耄兒求痾疾愈洋十元○夏心香祈保平安洋五十元○無名氏洋四元張文洲洋一元楷記號洋三元海寗沈公館來沈其儀求消災愈病脫花千手鎖計銀重四錢沈敬記小替小洋計重一錢○湖南上湘聚星堂陳洋一百元○又捐册練塘同春典來五　共洋三元五角○高吉記省中秋節費洋五元廬江子一員○二成齋高二員○陳與昌帶來無錫石堪灣孫訽芻孝亷近　堂洋六員○慈谿秦啓祥來各友十二户共洋三元又銅洋一元沙頭沈桂山來各友十八户共洋三元崇德堂尹洋二元謹江司徐牛費錢洋四元太昌繆朝荃先生募邵勅義景亷　屋王春塘三户各元鄭雲溪錢培記二户各五角天從人願一元蛟川捕署來洋一元又銅洋一元開同大和尙來九洋一元錢三十蘇州胥門成昌桐　號來十三户共洋二元漢口來史富猷金永和船福記號裕記號同茂船林蓉六户各一元義泰洋行二元蘇州閶門内保康號來各友洋五元又銅洋五元同里企德泰來各友四户共四元蘇州金大有來金志昻無名氏二户各二元知非子清芬堂胡匯缷農胡俊卿遺遠堂朱五户各一元黄少卿祥記二户各五角永壽慶銅洋一元無名氏一元夾石來全家貪九户共洋一元一角晏局氏祈保平安三元鎭江永昌隆來平安女五元各善士三十户共洋三元三角錢五百廿五慈谿學李洋八元蘭溪周同大來各友十七户共洋三元三省堂保安氏二户各一元蘇州通裕局帶來曹壽松洋一元章德修二元金壇仁昌典來各友三十户共洋四元錢五百九十無名氏洋一元以上共收規一百兩洋六百十八元九角銅洋十一元一千三百八十文花千手鎖小替小洋各一件共計重　八月二十　日奉省恊賑公所同人謹啓又前報第十四次旬單内野梅　主募來五户共洋廿二元今接來函囑爲逐户登明李翔亭十元陳景觀三元楊永鑣二元楊文福四元李助盛三元特此聲明同人又啓 
 
 
 

Page 10

 
 
   
 
