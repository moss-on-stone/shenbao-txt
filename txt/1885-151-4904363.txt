# 1885 - 151 - 4904363

 

Page 1

 
 
[四十號畫報出售] [  申報舘主人啓]  
　　貓可以爲田獵蛙可以爲戲嬉雖屬創聞要有確據特繪兩圖以供好奇者之觀覽其畫譜之兩圖一人物一山水均係任君伯年所繪格老氣倉自有　實力量與一味趨時以爲能者有上下床之别畫報仍然九圖准於十六日出售後附淞隠漫錄　說一則閱者鑒之此佈 
[皇清經解石印精本出書] [  點石齋主人啓]  
　　皇清經解全書爲儀徴阮文逹相國選刻解經各家書於學海堂計一千四百卷通志堂後又一鉅觀也咸豐丁巳燬於兵庚申善化勞文毅督兩粤補刋之　續刻八卷共訂成三百六十册卷　　重繙閱較難携帶舟車尤多不便本齋不惜重價購得阮文逹初印善本付諸照相石印又取勞文毅　刻八卷補抄附入共計七十四家　書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱塞暑而書成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精縮印則簡而又簡居則易於繙閱行則便於取携於重規疊矩之中得挈領提綱之妙以此問世更無並駕齊驅者矣好古家宜各置一編以俻　考惟本齋所印無多恐不敷海内士林購取譬如逐鹿捷足者得尚其先覩爲快乎現巳躉數售出欲購者請至上洋新北門外新昌泰行法大馬路南甲昌號及醉六堂書坊面訂可也此　 
[近憂篇]  
　　客問於余曰法之爲國何等也余曰法蘭西亦歐洲之大國素以强武稱雄於海上自其前皇拿破侖第一恃其兵力有囊括宇内席捲天下之志駸駸乎戰無不勝攻無不克大有合五大洲各國并而爲一之意其後卒以佳兵不祥師潰於俄邊命盡於英島而國以不振其嗣皇拿破侖第三亦能勵精圖治發憤爲雄祖武䋲其孫謀貽厥不啻夫差之立人於庭句踐之嘗膽於口其志未嘗不大其功未嘗不高當其爲將軍之時早已卓著戰功迨踐祚以後號稱神武然能紹其祖之隆業而仍不鑒其祖之前車逞其狡謀恣行傲很欲合衆小國以爲之助而覆普　於反掌之間天怒人怨各國反戈相向普遂克建大勲燬法之京都擄法之君主援春秋之例則君死者謂之滅法已不國矣祇以歐洲各國並立不欲普并有法國於是仍得存其宗祀君雖死而國不亡自是厥後法巳筋疲力盡矣休養數年死灰復燃元氣漸復乃又改其初志不敢稱雄於歐洲而欲拓地於亞洲觀於法國致仕兵部大臣干庇能所言是法之從事越南大爲失着今者越南事定中國俯准法國之請曲意言和凡前者法人之無禮於我中國者皆以大度容之條約十欵其七欵則中國曲從其三欵則法亦遷就雖不知其所約若何未見明文不敢　斷大約旣于津約之外别無要求之說則亦無甚不平之處而中國旣以大度容之縱稍有吃虧之地亦可概置不論及是時而法國倘能知感從此罷兵息民培養元氣則仍不失爲歐詶之　國若則有隂謀或將移兵於埃及以與英國從事或將力攻馬逹加斯加或與俄人合謀不肯稍事休息窮兵黷武莫有巳時則方此政府紛更民心不服議院喧擾籌餉多艱吾恐兵猶火也不戢自焚拿破侖兩代之禍行將又見矣客曰子之所言爲法國計者可謂明若觀火矣然而法人若不息覺也法人旣不自覺則見子之所言將以爲是嘲　詛咒嬉笑怒罵之　而巳方且謂爲不入耳之談又豈肯因此而稍生悔悟竊恐其拓土開疆之志猶有未能　息且豈特不暫息而已中國之大度彼乃目爲畏葸中國之優容彼乃視爲懦弱越南東京法人之所志者也謀山甫捷遽議撤兵則法人之志得逞而欲可遂順化之約亦旣互換越南卽盡入法人堂握之中而其意猶未快　澎湖基隆明明中國之地　恃其詭詐强悍而據之旣經議和理合交還而近日聞臺北人之到厦門者述及法人不特無退兵之志方且修築砲臺惟日不足　雇華人爲之工作華兵　單行於法營左近者亦多被擄勒令作工步步着　困苦不堪言狀此何爲也哉滇粤兩路我中國關外之軍早已如期撤退不肯失大信於天下關外則越南之地耳尚且華兵一奉諭旨卽不敢久留悉數退回而法船之遊奕中國海面者如大戢山鎭海口外與夫閩洋一帶依然抗不退去　踞如常往來行船無不恣意搜查如平安火船則掠至西貢矣關上之飛虎船近始聞有放回之信日前匯利輪船亦被拘留不釋水手遭其槍斃近日則日本之納格約麥魯亦被截查如匯利如納格約麥魯皆局外各國商人之船匯利所裝聞係白鉛並非軍火所需而法人居然肆無忌憚任情搜截至於如此則其目中尚有各國哉其意中尚有公法哉旣無各國在其　中又無公法在其意中則雖和議已定簽押互換各執爲據而安知其不忽焉中變如去年諒山之事倘經中變則中國之兵已去越南再調出關多少費力各口防兵雖曰前有諭旨令不得稍懈防務然各處防兵則未免因和議有成不無稍懈其志氣而法兵停戰多日養息已久軍資糧械接濟已到一舉手而中國之口岸安有不墮其計中者此則憂之近在目前尚得以法爲歐洲大國而欲以信義二字馳驅而束縳之耶余曰子之言固近似有理然法狡詐雖已屢見不一見一似萬國公法未嘗爲彼設者而我中國秉軸諸公與夫各口岸統兵大員亦何嘗不先期密爲防範特以中國兵船實不足恃不能長驅大進一埽法船於洪波浩渺之中則惟有嚴加防備俟其來而禦之或者天心厭亂法人悔禍不復滋生重變則固萬幸倘其不然有備者亦必無患子何憂之深也雖然子之所憂自是切近之事亦足存之以備一說知我者謂我心憂不知我者謂我何求載讀魏風不禁三復也已 
[本館接奉電音] 　 
　　日昨京友專發電音到本館内有四月二十二日上諭一道謹敬譯登○四月二十二日奉上諭福建興泉永道員缺緊要着該督撫於通省道員内揀員調補所遺員缺着恩良補授欽此 
[東京來信]  
　　廣東大憲委中西各員至東京諭令退兵一事本舘前已錄登兹得東京來信云有一委員偕一西人乘馬至宣光地方邀請劉淵亭軍門商請退兵許其回至粤西服官中國其所部兵士則給以地叚俾得各安生業軍門允之現劉軍巳離宣光惟軍裝甚多行路不能迅速法人見之借給駁船五十艘使其裝運入關其委員則商定後馳回河内三月廿九日晚法員邀集康京各官設筵欵留柏里也將軍現定期每禮拜三接見中外各賓至期華員多與聚晤内有一法員中朝贈以寳星以爲榮異四月初二日中國委員借一西人離河内至海防然後由海防至廣東尚有一西人復至宣光觀劉軍門撤兵事另一西人刻駐東京以便日後畫定疆界三月廿八日駐河内之安南府憲拜會柏里也餽送刀一柄象二頭及其餘零物並呈書信一函以賀和議有成云 
 
 

Page 2

 
 
[俄報譯登]  
俄京聖彼得羅堡某日報述俄阿起釁緣由謂先是有英將之駐紥阿甫汗者設筵招請俄國邊將俄將因事覊遲婉轉辭謝後俄將考曼夫邀請英將赴宴英將竟如期而往懽洽逾恒直至夜分始盡歡而散英將請俄將派兵護衛歸營考曼夫乘機派將弁混入護衛兵内藉探阿營動　旣抵營内見有人繕寫俄兵册籍阿人見係俄將卽將冊籍收藏俄將强要索觀彼此爭執閭驀聞鎗聲轟然不知何人所放俄國護衛兵士登卽奔回本營訴諸營宫遂於翌日發兵進攻阿營云 
[法兵死傷計數]  
西報載法兵之與中國戰于越南　僅就本年而論計諒山之役傷四百四十名在廣西關外傷四十五名宣光失壘時傷四百六十七名宣光守城時傷一百八十一名紅耗之戰傷四十六名又三月二十八日啓利爺之戰傷二十八名二十三日之戰傷十六名廿四日關門戰敗走諒山時傷二百八十三名以上受傷諸法人　在病院療治有數可稽合計共一千四百十一名其餘戰死于陣及不知下落者不在此　之内可見法軍屢被痛懲所失不償所得　雖譎詐實有諱之無可諱者亟譯之以　薄海人心 
[英船觸礁]  
香港西字報言有英國輪船名惠爾工由香港開至西貢在西貢裝煤前赴澎湖以供法兵船之用將至澎湖之時該船忽觸海中暗礁幸夾底且船底分格甚多傷而不沈仍得駛抵澎湖將煤缷出略加補苴仍駛回香港船廠以便修理聞損處頗多約需　月工程方可仍前駕駛也 
[添進洋線]  
西報言大東公司添造電線自大戢山洋面直逹高麗口外哈密墩地方然則英人之在哈密墩者卽可傳遞消息矣 
[濬河通海]  
法國巴黎斯京城並未傍海惟有一河其名曰勝可以通海而河身頗淺大船不便行駛六十年前本有人創議欲將勝河開濬俾輪船得以直逹京城嗣以注國正值多事之秋蹉跎至今迄未舉辦兹又有議及此事者查該河約長三百里倘得開深使大船往來無滯則商埠近在京城殊爲便利估計所費約須洋三千萬元是誠非常之大工也 
[立誓新法]  
美國寓居之華人雷某被華人王阿福所殺一案凶手獲案後傳集証人質訊國家狀師言於刑司謂華人言多不實但以西法立誓恐仍不足取信當令照中國之法立誓刑司按查律法可以准行遂許之其法除先照西法執書立誓外再用黄紙一張書明年月日姓名叙明今爲王阿福殺人一案到堂作証天知地知堂上諸人咸知所言皆屬眞確倘有虚詞以致案有寃抑天地鬼神皆應降罰死者雷某亦可索命立時斃命不得令終死於刀劍之下若回中國溺於海中凡此誓言神人鑒之卽於帋上簽名附案然後聽質西人之不見信華人如此然亦可笑之甚矣 
[福州水災]  
閩江西人遞來鴈帛登諸中外新報云福州本月十四五連日大雨滂沱勢如傾江倒峽海水暴漲泛濫平陸南台一帶地方爲潦水淹浸悉成澤國附近隴畆前經播種之田盡行灌沒是歲夏季收成恐非農夫之利且於洪水消退該處地勢低産潮濕薰烝必致鬱結而成疫厲之氣居民沾染不無疫症之憂殊可慮也至閩江前因法人滋擾時各處險要海口經華官安放水雷砲具密如列星藉禦敵船而衛疆圉近日洪水驟漲波濤洶湧所放水雷未悉有無衝動漂離原處否也 
[回祿爲災]  
粤西珠帽岡財神廟後地面黎宅小康家也其宅東向黎某則在省垣營生居家日少月之十五晚二更時候宅人因火水燈不愼至兆焚如撲救無及火勢騰升望樓人遥望見之鳴金報警水龍齊至協力灌救始獲熄滅焚去該宅一椽左右隣拆開火路克免池魚之殃而黎某當荀完苟美之時服御器用積聚已多均付咸陽所失一千兩有奇亦可惜已 
[司宼行程]  
潘伯寅大司宼祖蔭服闋入都一事本館已錄登在報昨日上午九點鐘後十五分時蘇垣訪事友人專傳電信云大司宼於本日辰時啓行用小火輪拖帶至申然後北上時申地各員已齊集小東門外金利源碼頭迎迓至午刻時先有大司宼之侄少君乘坐民船用小火輪拖駛抵申安排一切大司宼則約在晚間亦可蒞止各員遂乘輿返署命家丁及值日差在碼頭伺候聞大司宼擬卽換坐海晏火船鼓輪就道故滬上並不預備行轅想見猷宣魏闕移孝作忠黄閣宣麻不難拭目而俟巳 
[制軍抵鄂]  
日前鄂省官塲探得新簡兩湖總制裕壽山制軍巳泝流而上武漢兩府江漢兩縣曁文武各員皆郊迎境上恭迓節旄其本署之巡捕官及督中汪協臺更前赴黄州一帶接差江東督標在塘角以下江邊列隊塘角大營沿江佈陣漢口通濟門外有漢陽協洋鎗隊伍齊列江右城頭之升字營亦站隊恭迎如是者三日至二十日九點鐘時制憲乘坐兵輪兩艘鼓浪而至駛近楊陵口但聞鎗聲不絕如珠將近塘角西號烏烏然砲若雷　兩岸之爭覩憲威者以數萬計少頃憲舟駛近文昌門就皇華舘外泊定屬下文武紛紛呈遞手版請安將　午刻憲節由文昌門進城先在保安門大公館行臺中暫駐沿途觀者咸謂制軍方面黑髯目光炯炯若電旋於二十二日接篆前任卞頌臣制軍則定于二十四日啓節南旋云 
[閩茶消息]  
福州茶巿今年尚未開盤或疑因法人在閩海氛未靖之故而不知非也緣洋商購茶過磅一刻章程有未盡善之處交貨之後延不付銀動需時日故茶業公所具禀於西領事官備陳不便各情請爲釐定領事官准卽據禀出示曉諭而洋商仍有不服茶會各西商咸欲集議此事迄今尚未定局以致目下尚未開巿不知將來議得如何容俟續聞再行錄報 
[茶巿近景]  
漢口茶巿自三月廿八日開辦至四月十九日止共來甯祁茶七百八十二字計二十七萬八千零四十箱兩湖茶來六百八十五字計四十五萬二千八百九十三箱共售出甯祁茶二十六萬一千四百五十五箱兩湖四十二萬四千三百八十一箱漢口現存寗祁茶一萬六千餘箱漢河現存兩湖茶三萬三千餘箱較之去年尚少十五萬餘箱現巳裝往英美等國者計四十六萬一千一百八十一箱往俄國者十八萬六千三百箱前禮拜内行　甯祁茶約十三兩至二十八兩五錢河口茶十三兩二錢五分至二十兩湖北茶十一兩至二十一兩五錢湖南茶　兩六錢至二十兩安化茶十五兩至二十六兩五錢湘潭茶十兩三錢至十一兩五錢好茶較去年高出一二兩低茶比去年所高無幾近聞山價亦昻好茶難覓故著名之茶稍爲得利若産自偏僻地岸如雲溪高橋北港　陵等處者不免稍受折耗其運茶水脚怡和行輪船每墩銀二磅他行均一磅五自通商以來未有如此便宜者茶商竭力將山價壓低全仗進價之廉或可獲利耳西商之價仍　舊例不相上下先令匯票價較前更靡茶船除頭二次開去三艘外十四日又開仁記邊勿里十四日開阜昌札立沙十五日開怡和格林加亭十六日開寳順巴登十六日開阜昌馬沙利亞並羅士現漢江泊有俄船二艘英船三艘計怡和寳順仁記各一聞尚有兩船續來日内尚未到漢也 
[皖垣近事]  
新任湖廣督憲裕壽山制軍旌節所至疉登在報兹悉憲節經過皖境之時文武各官均至江于恭送追念舊恩頗有戀戀不舍之意見其入人者深也○皖垣向無女閭偶有一二畫舫載美來游小泊江邊數日卽去故樓臺如畫之家花月良宵之宴雖欲招小紅以侑酒而不可得去冬始有竹西歌妓在西瓜園小築香巢於是三步兩橋五塘坡縣下坡等處並結鴛鴦之隊爭開姊妹之花玉笛三更珠簾十里較之北地胭脂南都粉黛殆不多讓少年子弟爭擲纏頭往往因而潙産近經丁臬憲訪聞卽飭保甲局一律驅逐打鴨驚鴛刈花薙草在若輩以爲 
 
 

Page 3

 
 
煞風景而地方則交頌賢長宫矣○桃汛巳過萍浪驟添　人詩云不知江水長但覺釣船高彷彿此時風景惟近水之田多爲波濤所沒嗟彼農人不免其魚之歎耳○撫署文巡捕候補縣丞熊兆興請假回籍脩墓卽委候補府經歷熊瑞生接充 
[吞針遇救]  
陳某向充兩江督轅兵房家在城北洪武街年僅弱冠家業頗豐去年娶妻某氏琴耽瑟靜式好無尤日前偶因細故致占脫輻之爻陳妻積忿塡胸遽用豆皮裹花針七口吞之非同羅什之戲天魔實效范文之祈速死嗣爲家人所覺徧延名醫皆束手無可爲計適有太湖李君子嵩懸壺巿上專治疑難雜症刀圭小試無不着手成春陳遂託人延致許以厚酬李君令取吸鐵石末朴硝二味服之次日針已化軟由大便而出錄以備救急之需 
[墮河夤誌]  
上元某甲武庠生也家道尚稱殷實家住水西門内上浮橋今歲係大比之年在家練習弓馬以期桂子高攀本月初九日九點鐘時章馬就飮河干馬忽躍入河内甲左手執䋲一時立脚不稳淬被曳倒滚入波心逾時馬自登岸而甲則一去不返竟步三閭大夫後塵矣次日屍始浮起由家屬備棺收殮○某甲不知何許人年約三十餘歲身穿布夾襖徜徉於文德橋上臨流散步其樂洋洋忽將夾襖解脫繫橋欄上聳身一躍墮入河心兩旁小艇睹此情形赶卽放船撈救無如是處爲泮宫之月牙池水勢極深雖用長篙遍處打撈終苦毫無影響止不知淹者有何不可對人言之處而故蹈三閭大夫之芳蹤歟 
[小工溺斃]  
漢皋今年茶汛由關憲武觀察傳喚各小工頭到案諭以不得偷挖茶葉貽害商務飭令具結方許承辦故自茶汛開辦以來積弊爲之一洗方幸無事矣孰知禍變之起竟有出人意外者十三日下午五點鐘小工頭因寳順行之茶船需工裝載一呼而至者甚衆向來小工渡上茶船率坐瓜皮艇每船或二三十人或一二十人不等今年因人多之故爭先恐後一船坐至二十九人初時湯槳徐行尚無妨礙及傍洋駁船時小工大半起立以致船身欹側人盡落水其躍上洋駁船及小划救起者共得十人其餘十九人盡與魚鼈爲伍於是父覓其子母尋其兒妻索其夫者紛紛擾擾不可辨别胡都戎得信立將小工頭數名拘去候　憶應敏齋方伯備兵海上時深知浦面渡船每以貪載多入致遭傾　之悲於是遴委幹員專司渡船裝人之事視船式之大小定人數之多少如敢逾額多裝立將船戸笞責行旅至今頌德然則漢口等處何不仿　行之 
[圖竊未成]  
近來生意中人皆尚奢華而以錢莊爲最自擋手跑街以至夥計學徒大率衣服麗都應酬闊綽年終結帳往往虧空數百千或數十串不等延宕不得則思彌補彌補不得則思偷竊此必然之勢也上月杪漢口某錢莊於晚粥之前算清帳目點銀入櫃　有一學徒將大寳一錠暗納袖中被人覷破登時訴知莊主然尚不便明查詭以帳目不符將現銀檢點果少大寳一錠閉門大索終無所見再令搜檢各夥身畔該學徒故作强項先自解衣抖撒之際急將寳移置身旁帳卓都夥見而呼曰在此矣該學徒乃大駡何得誣我爲盜莊主知其情慰以好言　罵諸夥一面催薦保人至僞託該學徒有病當夜送歸此一事也又有某莊夥亦因放蕩不覊虧負甚巨驟生妄想一夕俟衆巳臥潛入櫃房用刀撬開帳箱竊取鐵箱匙開箱取出大寳十錠正擬夥藏待明早取行詎知主人臥近咫尺聞該夥入房撬箱至開鐵箱歷歷在耳及聞元寳相撞錚錚有聲方始闖進櫃房提燈一照但見該夥以兩手又頸口吐涎沬紅暈於頰坐元寳上詢其何爲夥云樓上忽墮多人貌極獰惡攝我此至逼令交匙取寳禁止聲張我固不願故坐寳上　人用力叉我頸欲置我於死地幸主人驀至不然命亦休矣語畢以頸示主人紅印宛然主人曰汝想沾梁邪氣不必去獨宿不如坐此待天明請醫救治該夥覥然允諾次早主人將薦人喚至並遣出店送該夥回家此一事也又有某莊夥竊取花票百張亦未出門被管錢者知覺一搜卽得此又一事也三事大都相類不書姓名者冀其改過也 
[援軍抵甬]  
左侯相楊制軍奏派劉樸堂觀察統楚軍福字等五營援浙業於本月十二三日由温開拔三營到甯駐紥楊家溪育王嶺一帶劉元尊軍門帶恪靖禮營王蘭亭軍門帶福字左營賀春棠總戎帶福字右營軍容甚爲整肅且逐日督率弁勇勤加操演不以議和而稍涉疏懈也其兩營因温郡紳民挽留並奉浙撫憲令暫駐温州聞劉觀察月内仍當晉省謁見中丞云 
禍由酒起○吳淞長春樓茶肆担水夫某甲崇明人素嗜杯中物無日不在醉鄕前日下午二三同類約伴沽飮三爵之後巳從麴秀才兆糟邱之游至晚復乘興獨酌二鼓後偶從窓隙小溲傾跌階下頭顱頓破腦血横流迨店夥知覺扶起巳奄奄一息昏不知人酒之爲禍大矣哉 
[上海縣示]  
爲出示曉諭事四月初四口奉府憲轉奉松滬捐厘總局札奉蘇撫部院衛批本局詳牙帖捐局歇業各牙應繳廢帖責令牙甲查報追繳以杜頂冒錄摺請示由奉批據詳巳悉仰卽移會蘇省牙厘總局一體遵辦移江藩司查照繳摺存等因到局奉此除分别移　遵照外合行抄黏札飭等因到府專飭遵照辦理並抄章程下縣奉此除諭牙甲協同各圖地保查報追繳外合抄章程出示曉　爲此示仰闔邑各牙戸人等知悉爾等開設牙行務各遵照現定章程一律添書部帖二字毋許暗中租賃他人廢帖冒頂朦開　候委員董事查騐盖戳安分執業倘有無力閉歇各戸務將廢帖隨時呈繳不准存留出租頂替明充自示之後倘敢不遵一經察出定卽照例究辦决不寛貸其各凛遵毋違特示
光緒十一年四月十七日 
[水利廳示]  
爲出示嚴禁事案准水縣正堂莫移奉憲行照得青蛙又名護榖虫俗名田鷄專食水田螟蟒蝻孽除害保禾有功農稼札飭嚴禁捕賣等因兹屇夏令正田鷄生發之際移煩查照出示嚴禁等因到廳准此除飭查禁外合行示禁爲此示仰鄕民漁販人等知悉爾等須知田鷄乃保衛禾稼有功何忍捕食自示之後毋許捕捉沿街挑賣如有不法之徒再行私捕漁利一經察出定提移究不貸毋違特示光緒十一年四月二十日 
[盜犯解蘇]  
盜冒鹽捕一案由縣節次刑訊各情早已錄入本報前日下午王鴈臣司馬將干香泉陸小長李文明徐金標小仁寳等五犯提案騐明年貌逐細較對口供至昨日下午由莫邑尊備文批差飭將該犯裝入囚籠各穿赭衣押解赴蘇矣 
[目無法紀]  
本邑廿四保副八圖地保朱坤賢侵蝕條漕屢催不繳前日莫邑尊飭差韓順往提到案詎朱胆敢糾集伊弟朱炳賢等十餘人將韓毆打受傷並將差票撕碎似此目無法紀想當盡法嚴懲也 
[被毆擡騐]  
前日有本邑洋涇鎭人楊春泉倩人舁至縣署訴稱被唐仁杜狹嫌糾黨毆傷遍體復被撳入糞坑不得己投案求請騐傷提究莫邑尊騐得楊受傷屬實飛籤拿唐到案由幫審委員王鴈臣司馬升堂　訊楊伸訴前因並稱今春小的家中失竊查有竊賊高錦山等窩頓唐家因而控案蒙卽將唐提訊驅逐出鎭致唐挾此嫌怨頓萌毒計求請究懲唐供今春奉斷遷移後小的早經遷出楊等昨在我家對門某酒店沽飮飲罷出門驀將小的妻子毆打小的聞信前來探視見妻尚被肆毆卽欲扭伊來案伊自知理屈旋圖脫逃自不小心以致失足落坑並無將伊毆擊推跌之事求請明察司馬謂爾旣不毆楊何至逃遁顯見逞刁飭笞六十板着交保候楊傷勢如何再行核辦並諭楊速卽倩人舁回醫 
 
 

Page 4

 
 
治楊唯唯叩謝而退 
[誣控捲逃]  
前有金甘氏投上海縣控稱夫故無依因於光緒七年再醮與金彦春爲室五閱歲華生有男女各一詎邇來彦春在外私識一婦將小婦人置之不問所存衣物均遭騙去反時時向小婦人尋釁稍不遂意輙被毒敺本年正月十六日偶因細故口角竟將小婦人驅逐出門無奈奔回母家詎彦春反在英公堂控小婦人捲物遁逃不得已投案求請提懲莫邑尊准詞飭提去後前日下午由帮審　員土鴈臣司馬升堂集訊金甘氏申訴前因並稱彦春素爲地棍婦人之略有家資者輙遭誑騙以致失節喪財小婦人遭伊騙去之物開單呈騐求請究追彦春供昔年憑媒娶甘氏爲室迄今已閱五年近該氏竟有外識因於今春正月十六日驀然席捲而逃小的控悉被伊母所　向之理論反遭朦控求恩明察司馬問金甘氏實有捲逃之事否答稱並無其事是晚遭伊驅逐後小婦人隨卽回家所有替換衣服後由伊母金張氏送來豈有捲逃之事司馬傳金張氏上堂謂金甘氏回母家後爾曾將衣服送去否答稱送去者係替換之布衫𥛹至細軟之物早被運去司馬謂爾旣知日氏匿在母家爲何稱伊捲逃復間彦春曰爾尚欲領甘氏回乎答稱請憑恩斷惟該氏捲去之物求請給還司馬又問甘氏曰爾願仍從金彦春回去否答稱小婦人屢被欺凌况彦春現巳另娶一婦小婦人情愿寡守母家求請追還物件司馬謂兩造所控無憑均不准理彦春旣經另娶妻室無庸領回甘氏遂着出洋五十元交該氏該氏旣不願從彦春著卽發堂擇配兩造各具遵斷切結並著彦春交保完案 
[駕言出游]  
奥國正領事夏士近因水師提督到滬伴同遊覽選勝尋幽未暇批書判事故昨禮拜六未到英會審公廨仍由黄太守獨判各案所謂我獨賢勞太守有焉 
[新添菜巿]  
公平洋行所設北菜巿街自五福弄北口起將朝東門面房屋拆裝門口并拆去墻壁如走　式其向西小弄兩面房屋一律改裝約有四五十幢昨係第一日開巿祗有鹹貨肉庄三家其餘屋房雖有人租定尚未開張聞房租極賤每間每月租洋一元盖爲招徠巿面計也 
[謝客壽筵移助粥賑]  
謹啓者僕今屇花甲一週承世友親隣寵賜隆儀仍恐却之不恭是以拜領理當具柬相邀敬治桃樽申謝今蒙諸君固辭現　浙甯鎭邑爲法人犯境詢悉失業同鄕坐困城中束手無策嗷嗷待哺已蒙紳董目覩悽慘苦心孤詣籌欵施設粥　係因紳富巨商有力之家早經遷避他鄕無從勸助以致勸捐不易前閱申報得悉查戸口竟有萬千人之多欵少人衆萬不得已函商寓滬同鄕善士　同四出勸募幸承上海絲業會舘籌賑公所施少欽封翁不分畛域一視同仁連撥兩處鉅欵救我同鄕被困窮黎之性命若非大力斷難接濟　事雖已停戰和局未有端倪究屬何日能了想鎭海饑民一日不放粥一日不得活言之傷心聞之慘然請將謝客席資節省移助粥賑撲亦忝在鄕誼敢不遵教謹代諸君造福卽將菲筵之資英洋三十元移交鎭海籌賑局歸入施粥經費明知杯水何濟于事萬望鎭海巨富遷　他鄕者垂念的親同鄕被困城中朝不保暮之　聞而興起解囊樂助上資祖考下蔭兒孫請登貴報謹呈公鑒慈西葉慶餘堂主人頓首拜謝四月二十日
奉賀俞階青世兄泮元之　卽步令祖曲園年老前輩志喜詩元韻請政○春在曲園堂名文章一脈存康成衣鈢付同　冠軍不共珠遺海科試入學第一例不錄遺奪解還如玉出昆漫惜琴堂非獨步會從朶殿取三元重陽上已符佳話俗傳賀新進秋捷者作歇後聯云上己以前猶是夫人自稱曰重陽而後居然君子不以言更報天中入翰垣[  年侍嚴辰拜稿]  
[原韵和睫巢小隠馮六鐵琴寄懷]  
誰似馮郎器宇恢半生事業掌中杯詩多慷慨悲歌意人是權奇磊落才　道别來狂態减可能歸去笑顔開英雄末路休惆悵有客黄金正築臺江南憶否舊游狂跌宕歌塲更酒塲共向繁華淹綺夢渾忘身世各他鄕看花蕭寺　光暖聽雨紅樓夜色凉漂泊從今懷舊侣不堪憔悴鬢添霜[  鐵城西河石橋生政稿]  
[蘇省撫轅抄]  
二十二日候補道龔壽圖辭行赴金陵又蔡世保辭行赴上海府經歷霍鎔炳禀知辭奉委解首級赴如臯縣丞陳鳳崗禀知奉委賫解青海王公俸縀赴甘肅交納 
　 
 
 

Page 5

 
 
［G>　　禮拜二拍賣 
　　啓者雖于廿七日兩點半鐘在信和棧拍賣雙工色呢元羽綾魚牌色呢四元羽綾尺六小美人尺九尺三舊跑鹿元絨等貨此佈 
　　麥葛神行啓 
　　禮拜二拍賣 
　　啓者本行於廿七日十一點鐘拍賣各色象牌呢老雄羊紅羽毛英牌天鵝各色羽毛八四紅獅藍獅綠獅原布七磅日牌洋標元虎羽綾等貨特此佈聞 
　　　名洋行啓 
　　禮拜二拍賣 
　　廿七日十一點鐘在本行拍　馬草皮酒香幷白藍地會四格舍利把得混郞呣火酒皮皂香水茶盃盆皮靴什物不計此節 
　　永發洋行啓 
　　禮拜二拍賣啓者准于念七日二點鐘在寶順棧拍賣八四眞鳥布A綠獅布金鳥布步獅布紅仙鶴藍仙鶴銀野鷄蚱蜢原布等貨此佈 
　　麥葛林行啓 
　　七月票出售　廣發 
　　全張六元半張三元條頭七角大小得彩向不登報以免招搖來信寫四馬路 
　　新增茶點 
　　本軒開設專辦廣東酒席茲當夏令特將樓上先新卽日添增名茶細點各式炒麵以邀高人憩息而取價極亷此佈 
　　四馬路嘉樂刊啓 
　　當房减價出售 
　　啓者茲有湖州府屬之南潯鎭向開乾格現改振成典房全所是屋共計七開間四進後連棧房四十餘間屋內裝摺周闈墻垣均各高厦堅固我湖誠謂無二造本及基地銀數四萬五千兩今因需欵情願格外折價格買倘有　貴客欲意購辦者請至上洋介福綢莊問章吉齋湖州問小西街劉少滇本鎭問淸風橋陸子璜等處領看議價可也 
　　顧容齋謹啓 
　　禮拜四拍賣 
　　啓者本月廿九日卽禮拜四十點半鐘拍賣路燈船牌羽毛GGL嗶嘰船牌羽綾八鎗小呢六磅雙人假飛鳥藍三元七磅藍人鎗藍三元藍四美假飛鳥八磅四洋房藍人鎗彩人鎗雙人五子登科藍三元紅三元金四美藍四美紅四美假飛鳥藍馬頭銀洋錢原布九磅十二紅人鎗十磅藍人鎗紅三元紅四美十磅十二彩人鎗十一磅銀洋錢彩三元十二磅人鎗松鼠市布金三元洋棉紗六十四線藍雙路燈洋房毛光漂布七十二線紅雙路燈紅金星毛先市漂布八磅孔雀松鼠細斜文十五磅老人頭粗布十四磅飛龍人鎗老人頭十五磅跑鹿斜文七磅彩人鎗藍人鎗藍三元紅三元彩四美藍獅眞飛鳥八磅藍獅眞飛鳥彩三元挺市洋標等貨特此佈聞 
　　四月廿五日　元芳行啓 
　　聲明 
　　相士陳淸照先生設視滬上盤香街往寓探仿乃陳君持論於過去未來之事歴歷均同今特登報感謝 
　　候選署正鄧元烺白 
　　詹氏丸藥發兌 
　　常見富貴之家艱於子嗣者不惜巨金熟參煎茸或購藥傳方於市希圖種子不辨藥之美惡偏信如神以身嘗試致而生他病者深　可憫本堂主人家藏補血生精丸一方修合濟世此方用眞正人參為君　選地道藥材加工泡製煉膏入參末為丸服之補血生精延壽種子而且藥性和平不燥不熱不論虛實老弱皆悉奏效如神惟愿善於養生者購試焉每兩四換足紋銀四兩正服法另有仿單○並售偏正頭風藥每瓶洋一角偏正頭風久而不愈乃內挾痰　風火　揭經絡氣血　滯甚則目昏緊小二便秘　等癥並治尋常傷風頭痛○發四草戒煙丸每兩一千二百八十文○詹氏戒烟丸每兩三百文○各種牙痛一角大瓶二角 
　　上洋英老巡捕房斜對門中和里內詹誠德堂藥房啓 
　　大呂宋公司英七月份票出售 
　　英七月份呂宋明全張六元半張三元分條足洋七角今七月又更新章得彩照前加多設票仍三萬號頭彩三萬元二彩一萬二千元三彩五千元其餘彩額未及細錄另刊仿單隨票附送開期華歴五月廿六日在呂宋開彩卽晚三大彩有電報到申如得主欲隠名若悉聽尊便遠處局寄指明呂商牌號交送並祈騐明各號信式回件圖記庶不致悮此佈 
　　大呂宋公司分設 
　　各洋行列後　立發廣和天祥盈利天成必得恊記萬有利同得利 
　　大英醫院 
　　本藥房創製戒烟藥片已歴多年通行海內斷癮旣速服且較便列中外方藥無有出此右者至引之新奮量之大小加减服法悉載仿單戒時一無弊病除後精神增強惟望嗜染諸君志切心堅離此苦海是則本醫院有後望焉爾賜顧者請認明牌號瓶式庶不致悮 
　　大英醫院　寄售引病出外膏藥 
　　此膏藥製自鐵西氏用行多年馳名各國專治內傷外損腰春痠楚筋骨疼痛胸腕肺胃諸痛風濕癆傷各症以及傷風威冐一切無形之疾皆能見效凡患以上者用貼此膏立卽引病外出而散愈矣每筒價洋一元五角另剪每張洋二角仕商賜顧者認明牌號曁分鋪庶不致悮 
　　英七月票出售　鴻運來 
　　全張六元半張三元分條七角紳商函購原班回件騐明本行金錢為記另有增彩仿單隨票附呈賜顧者註明上洋拋球場北 
　　英六月大票　大得利 
　　逐月自運呂宋票雙張單張四開分條專收紅票價可相宜士商惠顧註明本行棋盤街北首特此佈吿 
　　大彩票　萬實源 
　　本行由呂宋香港二埠分設於上海棋盤街北自運逐月呂宋票並呂宋烟零躉批發收兌紅票價均克己今售英六月大票雙張單張四開條頭價照大市如蒙外埠賜顧當班回件不悮 
　　招尋實收藩照 
　　啓者二十日在滬城內外遺失錫邑孫軼千捐貢元藩憲實收照一帋如有仁人君子拾得者送至拋球場後興仁里口永興棧當酬洋二元决不食言此佈 
　　劉如福啓 
　　四彩詳細聲明 
　　接英五月號單查本行經售第二千九百號四彩全張半張常熟致大局徐鴻馨又五條崇明浜鎭大成烟店金渭橋萬豐號盛澤福興館楊文卿本埠城內館驛橋豆腐店六馬路正隆土行共得洋一千幷小彩頗多不及細載速請對號兌洋今售六月大票 
　　天源行啓 
　　着彩不登報　現售六月份大票　發記 
　　本行自向呂宋運售接月發財票倘得大彩住址姓名槪不登報受實惠而免物議巳列前報現售英六月大票雙張單張四開分條均可價照大市遠處託局立速回件上洋棋盤街北首 
　　發記行啓 
　　頭彩五萬元　萬實來 
　　英六月新章呂宋大票雙張為一張洋十二元單張六元四開三元條頭七角遠省函購回件立繳在二馬路中只此一家 
　　得彩不登報一本有萬利 
　　今售英六月大票雙張單張四開分條均可賜顧須認明雙獅捧金錢庶無假冐 
　　只此一家萬有利啓 
　　好運齊來　運來 
　　本行運售呂宋票誠信素着現因六月大票雙張單張四開分條價照大市光顧者指明棋盤街北 
　　鉛皮出售 
　　茲廠本存有鉛皮每捲每尺六磅重其貨要全捲出售不能零翦如要者望請至申報舘問明可也此佈 
　　江蘇藥水廠啓 
　　發賣 
　　本廠常有硝强水製出價比外來者公道按月約出數千瓶欲買者請至三馬路大禮拜堂南面申報舘間壁申昌書畫室問價可也此佈江 
　　蘇藥水廠啓 
　　廣東梁四遠堂　白濁白帶閉經丸 
　　　愈白濁丸○專治膀胱受濕血氣不能運通或花柳成毒以致白濁流連一當小便痛刺難堪凡遇此年卽服此丸立能解毒止痛功效甚速每瓶三角〇白帶閉經丸○專治婦人赤白帶下或憂勞成疾閉經不通卽服此丸立見奇效乃保全婦科之聖藥也每瓶三角在萬勝祥呂宋票號發兌 
　　紫文閣發兌書籍 
　　精校仁在堂全集二元縮本小題文敷四元小題　嶲五角白六角大題　彙二元四角江西試讀二角山左校士錄四角五經　佔八角白一元巧搭淵海二元富文玉篋十六元三江文韻二角五白三角六三十科廻瀾五角墨選空群三角六食舊齋二角四川試讀二角廣陵叢桂二角性理新論二角小題精註得月樓賦七角白一元賞鍳者詰至上洋實善街東口本坊購取可也 
　　JOHNBEYNOLD&SONS．　NewkownBow　EIBMINGHAMERGC　ND 
　　外國釘作 
　　啓者本作開在英國八閩巷地方善打各樣釘所打之釘有鋼有鐵皆係上等之物釘頭有大有小各式俱備本作特意打成此項釘以備運來中國之用如有華人欲買者可請寓居中國之英國商人寫信開朋本作招脾卽可購寄此佈 
　　英國釘作禮乃司啓 
　　三彩聲明 
　　英五月份呂宋票對號單巳到經本行售出三彩第一萬二千零六十三號全張分條售與本埠係倪陳王錢陳徐瑞沈朱章十人合得洋五千元其餘各彩所得甚多恕不鎖陳外埠巳有函報諸翁得彩者請卽來對號兌洋格外克己此佈 
　　萬福來啓 
　　呂宋大票　必發行 
　　英六月票雙張十仁元單張四開照算分條足洋七角賜顧請至西馬路口老巡捕房　首 
　　呂商必發啓 
　　呂宋大票　利大行 
　　英六月票雙張十二元單張六元四開三元分條足洋七角遠近惠顧請至棋盤街中市 
　　呂商利大啓 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
瑣案彚登○正號莊王雲生偕俞姓遞禀控稱魏心田將房地契據向抵銀一千二百兩去年催還經其叔魏肯堂担保換寫筆據言明今年三月底歸還從前契據則由魏肯堂收執今已逾期向索則一味推諉特請傳案追究翁太守唯卽傳人集訊據魏肯堂稱担保屬實因今歲巿面欠佳房屋無受主以致還欵遲延魏心田稱抵銀時本言變産歸還現在房屋實無人買翁太守謂房屋無人買伊之銀兩卽肯不追討卽魏肯堂稱祗好將利息先付待房屋變價再行歸欵太守謂爾當時將契據收回現惟保人自問着將魏等交保限五日料理○昇茂庄夥經文控　青章一案昨復集訊經文稱仍無人來料理及詰曹青章據呈寫交石仁記借票一紙計銀五百兩利息讓免期在光緒十四年分歸還太守謂比票暫留公堂下期傳石到案給領曹又請寛限料理太守謂春閒三个半月不爲不寛今無多瀆着遵斷先還現銀一千五百兩出擔保近期票銀一千兩遠期票銀一千五百兩限七日歸還曹稱七日太促請限半月并求交保出外方可措銀太守謂爾由英公堂送來此間不能交保當送 
英公堂再行交保七天旣嫌太促着限十天但爾之言語不實着具限狀繳案○震泰米店夥王濟川竊物一案昨復解訊王供老母抱病到申住熒大鋠錫公所請從寛釋放嗣後改過翁太守謂爾之爲人天良已昧母信置之不顧妻病付之不問在外所作何事本當枷示以儆將來今姑從寛笞責一百板責後再解公堂送縣遞解回籍○捕房緝獲竊犯徐寄生經翁太守判先笞一百板昨又解案據供南匯縣界高家行人太守着將徐送縣遞籍○西捕前在小弄中拿獲形跡可疑之台州人謝步雲管押多日昨復解案翁太守着將謝步雲遞解回籍如再來上海無論犯案與否照例懲辦 
英界公堂瑣案○王阿金稱爲縫工兼賣新衣昨持衣六件到烟妓王趙氏處兠攬生理突被趙小弟毆打致失衣服報捕拘趙趙小弟供老閘北鄕人昨來滬賣布得錢經花烟館門口被該妓邀進同吃點心索錢不付忽被王阿金毆打王趙氏供與王同包探顧阿六禀查得王阿金固是縫工與該妓相識並無衣裳帶去實因趙小弟亦與該妓相識吃醋起見遂致打架且趙係彭王廟人專販小錢黄太守問該妓王趙均是相識否答稱是昨事實係趙先動手我之什物亦被打壞太守謂該男婦等無恥巳極押侯分别掌頰笞責五十下以儆○趙華氏稱昨有隣人王錦堂李士芳在我門口小便有心調戲及向爭論竟敢行兇又有隣婦解勸亦遭毆打致碎翡翠簪由捕拘案隣婦某氏供與同王錦堂李士芳同供與該氏爲隣昨因伊後窗所掛竹籃墮在我家披屋上該氏用長竹挑取適我等在窗口觀看致被竹梢碰痛頭額故與爭論並無調戲之事黄太守判罰王錦堂等洋二元給償經勸婦人之翡翠簪○華捕稱在義錦戲園管門昨有王金壽圖看白戲一味恃强拘案請辦王金壽供因先有友人觀劇約我前往詎被該捕阻止致與爭執黄太守隨判王錦壽管押二天以示薄懲 
杜邠農剌史輓詞乞高昌寒食生補刊○吟身長健未衰齡噩耗傳來四座驚豈是將軍招舊客故乘明月返蓬瀛先生舊佐吳軍門全美幕府凡十年轉戰數省甲申中秋吳公卒於瓊州軍次先生亦同日卒於滬甚奇李邕筆健應千古子美詩窮誤一生萬里雄心成底事蕭蕭旅櫬滬江城○最憐幕府故棲棲老去江湖漂泊時百戰餘生仍托鉢十年旅恨總歸詩慰言未至空悲我秋間聞先生欲歸作書寄慰未至而先生逝矣遣稿重編更屬誰太息交情從此絕何堪重讀送行詞先生送余返粤詩有逋仙名下士莊叟夢中身志趣欣同調文章妙入神之句[  西河石橋生甫稿時客新安]  
上海北巿絲業會舘籌賑公所施少欽經收山東賑捐四月十九三十廿一廿二日第六百六十五六七八次清單○浙湖隠名氏求謀逐願二十元仁記十元平陽氏資親冥福二元甬夢氏銅洋八元○蕪湖羅匯川轉託周心培募昌冊一萬五千一百三十七號茹芝堂周本洋三元寄樓本洋二元榮興本洋二元雙宿堂西平堂何文亭李覬臣陳永祥朱道齏朱久甫葛懷寳畢記九戸各四百文中山堂無名氏楊興源無名氏四戸各三百文十六戸共來本洋七元錢四千八百文以上十九日○籌萱書屋祝母壽洋三十元協成官銀號隠名姓求病速愈二十五元謝氏五元琴川不留名求病速愈二元琴川無名氏求病卽愈二元廣業帳房二元傳繼長爲嗣父四十冥壽移助二元江隂殷君一元袁明福保身平安一元○金陵廣源號募昌冊五千九百九十二號雲德臣求母病速愈三元翠竹山房主人求外症速愈三元三戸合來六元○硛石恒受參號募昌冊二千五百六十四號朱仁記五角無名氏一百五十五文楊寅記吳道記張少記三戸各一百文又募富貴源頭同字二次二千七百五十號冊蔣莘伊五元佑子二元金姓一百文以上二冊合來洋八元以上二十日○洞庭翁思絜爲三媳俞氏病求速痊十五元東莞縣袁姓求母病速痊十元禮耕氏保赤病愈完愿十元無名氏五元童子施柏順求毌病愈四元徐在莘二元洞庭晚香居子記一元岳巿元成王經募十二戸一元唐公舘王姓虚對開一元王姓銅洋一元○滬電報局代發濟寗解銀電報費全助計洋七元八角四分○直隸滄州知州陳印復恩募昌冊五千一百零六號守拙子紋銀四十兩渤海科友京錢三十三吊合紋銀十兩英堂氏五元韶儀氏五元慧覺生春宴氏澤田氏輔堂氏石夫氏五戸各二元大吉子一元十戸共來洋十三元紋銀五十六兩三錢估見九八規元五十九兩九錢零六厘以上廿一日○楊壽椿二十元無名氏五元無名氏五元無名氏銅洋三元○許藴華募昌冊二千七百三十五號復泰行陸友梅一元陳茂如一元許藴華六百文徐姓不留名五百文劉新祈四百文復昌號三百文公盛號三百文同興號三百文八戸共來洋四元以上二十二日 
 
 
