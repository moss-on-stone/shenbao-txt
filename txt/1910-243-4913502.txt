# 1910 - 243 - 4913502

 

Page 1

 
 
   
 
 

Page 2

 
 
上諭 
　　監國攝政王鈐章八月初五日内閣奉 
上諭吏部奏道員廻避姻親請旨簡調一摺吳筠孫着調補湖北荆宜道湖南岳常澧道着卓孝復調補欽此 
上諭本日引見之法部候補主事貴胄學堂畢業生劉祖蘭着以陸軍正軍校用欽此軍機大臣署名奕劻毓朗那桐徐世昌 
宫門抄八月初五日召見軍機鐵良楊忠義 
論說 
[資政院章程質疑（續）（選）]  
其二第十五條。云但第四欵所列修改法典事件。資政院亦得自行草定議案。此法典二字。無論解爲編纂成帙之法典。或解爲普通之法律。然考各國議院法。凡議員皆有提出法案之權所謂提出法案者。兼法案與修正案言之也。今據此則能提出者。僅屬修正案。脫欲提出原案其亦許之否耶。夫議員提出議案。經議决後。然非得裁可。不生效力。裁可與不裁可。權操自上。議員卽有此權。何遽足爲政府之梗。何必並此區區者而靳之。彼擬章程。之人若有。意剥奪此權。則其心可誅。若曰行文偶爾缺漏也。不知緣此缺漏之故。而資政院損失已多矣。 
其三第十六條。云資政院於第十四條所列事件。議决後由總裁副總裁分别會同軍機大臣或各部行政大臣具。奏請旨裁奪。據此條文。則 
 
 
 

Page 3

 
 
資政院尙能單。獨具奏否耶。萬一軍機大臣及各部行政大臣。不肯聮銜。則所議。次不悉成無效耶。 
其四第二十條云。資政院於各衙門行政事件。及内閣會議政務處議决事件。如有疑問。得由總裁副總裁咨請答覆。此條所規定。根本於各國議院之質問權。意至善也。雖然各國所謂質問權者。議員中任舉一人。皆可向政府委員。以口舌當塲質問。不必用公文。尤不必經議决。蓋凡議院開會時。行政大臣或。親臨會所。或派。員代表。故議員對於政府政策。有所懷疑。自可以當塲往復問難。爲勢甚便也。今本條所規定。限以由。總裁副總裁咨請。則議員對於蒞會之政府代表。不能面詰一辭世界各。國議院。豈聞有此辦法。而所。謂總裁副總裁咨請云者。例必須經全院議决。而後得行也。考本章程第三十六條云資政院自行提議事件。非有議員三十人以上之同意。不得作爲議案。然則議員有欲質問政。府者。必須先求得三十。人以上贊成。提議再經多數議决然後。得由總。裁咨請明矣。似此僕僕。則一會期中所能質問者幾。事嗚呼。是不啻剥奪資。政院之質問權而已矣。 
其五本章程第二十一條第二十四條第五十二條皆有違背法律一語。其第二十一條所規定。則軍機大臣或各部行政大臣違背法律。資政院得奏劾也。其第二十四條所規定。則各省督撫違背法律。資政院得核辦也。其第五十二條所規定。則資政院議决事件違背法律。得經特旨諭令停會也。此三者與資政院權限所闗皆甚鉅。其不可無一定之範圍甚明。吾不知此所謂法律者。果以何爲範圍耶。考今世諸法治國。其所謂法律者。皆經過一定之手續。遵依一定之形式。乃始成立。蓋必由政府或議員提出。經國會兩院議决。得君主裁可。以定式公布之。然後謂之法律。此立憲君主國所大畧從同也今我國國會未開。其手續雖不能如此完備。雖然。亦當指定一確實範圍。凡具若何若何之形式者。則謂之法律。然後違背不違背。乃可以有所據以爲評决。若如今者。各種章程則例條規等名。紛岐雜糅。或沿舊案。或奉特旨。或由各部各館擬進。或由各省督撫奏准。樊然淆亂。莫衷一是。無一可稱爲法律。又無一不可稱爲法律。其各種章程之効力。孰强孰弱。不可得指也。不特此也。舊章程與新章程。往往相矛盾。同時所發出者。而此章程與彼章程。往往相矛盾。甚且同一章程中。而此條與彼條。往往相矛盾。不違背此者。必且違背彼。然則違背之界說。究於何定之。然則欲使此。諸條所規定者能生效力。非先明示法律之範圍不可。欲示法律之範圍。非先定法律之形式不可。若一如今日現狀。則此諸條必悉成具文。否則亦緣此而生無量之爭議已耳。（未完） 
專電 
[電一（北京）]  
　　御史石鏡潢奏法律解釋紛歧致適用未能畫一一摺昨經憲政館議覆奉旨依議 
[電二（北京）]  
　　廷試游學生題目黄帝堯舜氏作三句 
[電三北京]  
　　開缺尙書吕海寰將入樞 
[電四（東京）]  
　　遊歷中國之美國實業家三十九人乘高麗號輪船於陽歷九月九日到横濱港澁澤神田等處之日本人士擬至該港迎接旋乘自動車導觀東京巿並在日本橋俱樂部大讌演劇 
[電五（東京）]  
　　日本闗西諸縣及神户京都大阪地方暴雨洪水神户巿家屋浸水者四千家北陸山陽九州臺灣諸地亦均有水患歧阜被害最酷宫城森岡地方亦復遭水災 
[公電鎭江]  
　　各報館曁浙路维持會鑒旅鎭同鄉討議留湯保路請李善祥君代表赴會全浙會館朱中孚李高裕魏謙等微 
緊要新聞一 
[度部竟作加賦之計劃北京]  
　　度支部堂司對於全國財政持一消極主義主張裁减行政經費而不主加賦曾紀昨報茲得最近消息知澤尙書日來宗旨又稍稍變動以爲内外財政艱窘已至極端若量入爲出極力裁减費用於財政上固可稍形活動然值此時局阽危籌辦憲政無一非救亡至計卽使并日程功猶恐不及如過持消極政策勢必百舉俱廢無異束手待盡奈查核國課進欵數目以目前而論出入不敷已鉅若照籌備清單宣統三年以後應辦之事預行估計則虧累當較目前更增數倍實有不可支撑之勢綜計他項捐稅或可稍爲加重然零星散漫杯水車薪於事亦屬無濟若將全國地丁稅加增則可得巨欵然於祖宗成法又覺相背日昨特與左右堂商議此事反覆討論舍此竟無别法現决議將現行徵賦科則酌量加增庶可稍補不足業已飭叅議廳督同田賦司司員等核訂一切加增辦法及名稱俟呈堂查核毫無窒碍後即行專摺入奏請旨敕下資政院議决施行 
[吏禮兩部决於明年裁併北京]  
　　吏禮兩部久有 
 
 

Page 4

 
 
裁撤之議前因世中堂鹿文端在樞意存保全爭之甚力故雖有是議尙未見諸實行自世相出樞文端薨逝兩部已失所恃而吏部近更因黄祖貽案牽連多人百弊盡發監國已微有所聞大不滿意曾向樞臣諭曰吏部如此作弊不如裁撤樞臣奉諭後業已會議數次决將吏部裁撤至禮部今年辦舉貢優拔考事畢後已一無所事故亦决議裁去以省糜費日昨特由朗徐兩軍機建議擬將禮部歸併内務府學部民政部三處吏部歸併内閣决於日内約集吏部李尙書禮部榮尙書清理案件預備交代期於宣統三年實行裁撤 
[袁項城確將起用北京]  
　　自濤貝勒回國即向監國前力請起用項城朗軍機錫制軍繼之均極力保薦此次廕尙書自德歸來於引見時即首請起用項城以故近來京中紛紛傳說項城必不日起用現得最近消息項城袁宫保已於日昨到京因樞府日内須大開會議應行討論之事甚多内政固有動機并有國交上之籌畫故朝廷特召東督卾督同時來京叅與機要而袁世凱亦爲樞府督促來京秘商各事惟袁係開缺人員此次來京其名義上尙是私人行動聞慶邸徐相將於日内再行面陳攝政王力保起用俟降旨著其來京之後袁始能詣闕請安故現在外間知項城來京者極少又外間謂徐相與項城之交情中有變遷其實不然日前徐相謁慶邸時細商甚久即爲力保項城事當袁前年被黜時雖徐相對袁之度態一變然實官塲塗飾外面之習也又聞軍機王大臣於二十三日循例召見時曾奏陳數分鐘確爲起用項城事有請仍着該尙書入樞辦事者第一次退出後隨由各樞臣會擬諭旨三道進呈留覽未發未悉内客何若 
另一函云鹿相故後所遺差缺如禁烟大臣派陸潤庠接充崇陵承修第四叚工程派内府大臣奎俊接修實錄館總裁則派徐世昌國史館總裁則派世續惟大軍機一缺迄未補人樞府所舉之陳夔龍張人駿盛宣懷沈雲沛鄒嘉來唐景崇陸潤庠李殿林等監國均未加可否蓋將虚席以待袁項城也聞監國曾於日前面奏皇太后謂時局愈艱迭據樞臣力保袁某才尙可用廢棄似覺可惜籲請量材起用太后默然未置可否監國擬得間再向慈宫奏懇故此事一時尙難發表 
[蒙藏新疆設置郵政情形北京]  
　　京師大清郵政總局前爲推廣邊疆郵政起見擬在西藏蒙古新疆等處逐次創設局所開始遞送信函等項以便通信已自上年春著手籌辦現在已有眉目日昨京總局接有藏蒙新疆等處郵局報告大旨謂西藏郵政先在亞東拉薩二埠設置分局各一所以通信件所有由兩局與本國間來往信件托由印度郵政局遞送而其郵費按照美國郵政章程所定之率黏貼郵票新疆郵政則由前設之甘肅凉州府起經肅州安西至新疆迪化府設行省總局更於焉耆庫車温宿疏勒伊犂塔爾巴哈台等處各設分局辦理郵務而所貼郵票須較内地行省郵票加倍並有一路即經西比利亞鐵路與該各局來往信件之郵費仍照萬國郵政章程貼票蒙古郵政則由前設之張家口起經庫倫至哈克圖更由庫倫至烏利亞蘇台科布土每埠設置分局亦經西比利亞鐵路由克圖可以來往信件而其郵費即與新疆辦法同但蒙藏新疆等處僻在邊徼地大人稀又因人民未悉郵局之靈便故郵寄信件尙未見多茲由各該局督飭吏員認眞辦理故近來已日見發逹云 
[滇督電請撥欵之惶急北京]  
　　滇督李仲帥以滇省財政困難百事待舉自度支部統一財政後藩庫各欵多抽提歸部以致省中欲辦一事竟無一欵可籌雲南僻處邊徼危狀畢露即使應舉各政并日程功猶虞無濟乃財政如此奇窘事事掣肘是直欲令疆臣束手坐斃殊非國家鄭重邊防之道日前特電逹度支部力請撥欵詞極憤激謂滇省財政拮据萬分無米爲炊巧婦所難並云官即不做命即不要亦須請大部設法撥欵以應急需澤尙書接電後知其惶急笑謂彼旣能拚官拚命敢來請欵我又何嘗不可拚官拚命籌欵但實在無欵可籌亦徒喚奈何而已旋仍勉强籌撥五十萬以徇其請刻已電覆李督照收矣 
[川督將督辦川藏鐵路北京]  
　　郵傳部前以川藏鐵路闗係重要擬仿照津浦路辦法奏設督辦大臣專司其事曾將此意商諸樞府朗貝勒以津浦鐵路雖設有督辦大臣然弊端百出屢釀參案較諸未設督辦之各路尤爲腐敗川藏鐵路不如派川督趙爾巽就近辦理於經費旣可節省且於地方情形不致膈膜徐協揆亦以爲是刻下郵部已將設川藏督辦鐵路大臣之議取消矣 
[沈雲沛亦嗜賭誤公乎北京]  
　　郵傳部沈雨人侍郎接署尙書以來每日到部僅數分鐘即去較之徐協揆在部時殊有天壤之别而盛侍郎兼辦幣制亦未能日常到部故部務日益廢弛而大權全落于梁士詒一人之手沈署尙每日來部必稱公務忙迫怱怱而去近有人調查其行蹤始知並非公務實沈溺于賭博之中如闗冕鈞朱路章邦直任鳳苞阮惟和周嵩堯等凡預求闊差者無日不至其私宅藉賭博以爲逢迎之機故揣知沈需何牌時雖自已之中發白已至三張或已成對亦可提出一張以厭其慾每至結局無不以沈赢爲樂而以自輸爲快從前肅邸禁賭嚴厲時彼等尙有戒心時派一親信家人在門外探視有無巡警竊查此刻則爲所欲爲無敢過問者矣 
[電知粤督酌裁綠營北京]  
　　軍諮處陸軍部日前電致 
 
 

Page 5

 
 
粤督袁海帥略謂本部按照本處核定籌備憲政事宜清單已於日前具奏籌備酌裁綠營辦法一摺内開各省綠營現存額缺除水師應由海軍處酌辦外其餘陸路各營或分析成數次第裁汰或出缺不補以歸簡易騰出餉項專作編練陸軍之需等因奉硃批依議欽此欽遵除恭錄咨行外合先電逹貴處煩希權衡緩急妥慎籌辦其節裁之餉共得若干專作編練陸軍之費特先電聞 
[粤路缐圖呈送到部北京]  
　　郵傳部昨接粤路公司羅總理申呈一通并附粤漢路線總分圖十八張其申文云前奉鈞部照會路政司案呈本部擬繪各省四政線路分圖現已將大勢脫稿尙需路綫詳細各圖互相考證以免貽誤所有各路已成路綫及已定路綫總分各圖均應送部以備參考相應照會貴公司即將該路總分各圖送部應用等因奉此遵經轉飭總工程司鄺道孫謀詳繪廣東粤漢全路路線總圖一張省城黄沙至樂昌縣第十七叚已勘妥路線總圖一張第一叚第二叚已行車路線分圖一張第三叚已行車路線分圖一張第四叚已行車路線分圖一張第五叚已行車路線分圖一張第六叚已行車路線分圖一張第七叚第八叚已成基未鋪軌路綫分圖各一張第九叚第十叚第十一叚第十二叚第十三叚第十四叚已興工路線分圖各一張第十五叚第十六叚第十七叚已勘妥未興工程線分圖各一張統共一十八張賫送前來相應備文連圖申呈再省佛枝路係三省鐵路總局經理卾湘委員專辦合併聲明 
[似此即可杜移奬之弊耶北京]  
　　度支部日昨通咨各省督撫略謂查各省捐輸報部奬册凡未經核准各捐生向准本省改奬及移奬子弟歷經辦理在案乃近來各案内未經核准各捐生往往有在部呈請以數人或十數人之捐欵湊集歸併移給一人請奬實屬不成事體嗣後凡此項常捐及銜封賑捐等項各案内未經核准各捐生不准以數人數案之捐項移奬一人其一案移奬一人者下餘銀兩亦不准存俟另奬以示限制又查各捐生原領執照或實收因事遺失向由失事地方官加具印甘各結轉詳咨部立案方准補給執照其未經核准之案並准移奬改奬惟現據順天府咨報遺失執照實收之案日見繁多隨據捐生在部呈請改奬移奬亦屬易滋弊竇自應分别釐定以防流弊以後凡未經核准之案各捐生有將原捐空照或實收遣失者仍由失事地方官加具印甘各結申詳咨部立案祗准按照原官核准補給執照概不准移奬改奬以杜弊端 
[西報紀北京政界近事]  
　　字林報載初四日北京電云東督錫良已起程回奉又電云鐵良之補授江寗將軍實欲减削太后黨之勢力惟攝政王已無法起用袁世凱是以更動大臣之舉現仍猶豫未决同日倫敦電云泰晤士報著論謂誠望中國爲大局起見消弭宫闈之黨禍此時攝政王黨從速起用近年曾顯其毅力實心之人云（按此即指袁世凱）文滙報載同日北京電云據可靠消息新簡江寗將軍鐵良决不受命赴任又聞鄒嘉來有補鹿傳霖軍機遣缺之望惟須俟唐紹怡抵京後始可發表初五日北京電云政府仍與袁世凱電商囑其出山中央政府如無相當之位置則將畀以總督之任觀此可見攝政王實欲施行改革之政策矣 
[日韓合併餘哀]  
韓太子之末路韓太子自明治四十年十一月初旬渡東留學以來深得日政府之優待今皇太子之尊稱削爲世子日本宫中及政府之待遇爲之一變其住所之護衛兵及敎育長各項事務官一律撤去此後以個人資格待之其一切經費本由日韓兩國負擔現由日政府飭令李王獨力支付聞韓太子年幼無知驟見侍從撤去寂寞伶仃亦不免私自飲泣云 
皇貴族之謝恩新受日本恩賜列入日本皇族中之朝鮮皇族義親公完興君及列入貴族中之亡韓宰相李完用宋秉畯均於前日至東京謝恩嗚呼新皇族嗚呼新貴族 
朝鮮王之别邸朝鮮李王李太王聞日政府已爲之建築别邸於東京其本邸仍設朝鮮京城惟現在之皇宫須改爲都督府不復爲朝鮮王安身之處矣 
韓大臣之無聊亡韓各部大臣現已一律罷職由日本都督府改委日本官吏日政府恐其别生貳心特設樞密院札委若輩爲顧問官惟不凖干涉政治問題但備李王之顧問而已 
留學生之血涙朝鮮留日學生會長李水泉日前在東京　町區三番町大韓興學會演說云日本併合韓國謂爲我韓人之衷心悅服實屬誤解我韓千數百年以至今日無頃刻不受迫於强鄰而强隣之所以慶收成功者非以仁政得民之心乃以武功壓伏韓人也從來一般韓民富有依頼性不知皇室國家爲何物又因平時深苦韓吏之殘酷遂至自甘唯諾於强者之下此吾所深信而自知者頃者日本仗其威力迫令韓君承認合併吾已早知有今日也惟日本以統監旗插入韓國而昌言於衆曰此韓民之倒履相迎誠心悅服雖斬盡吾韓人頭不承認也語畢涙涔涔下嗚呼亦可哀也己 
 
 

Page 6

 
 
[京師近事]  
　　今年留學生來京應試者約有七八百人可稱最盛茲有吉林榮孟枚君發起留學生公車上書擬對於政府條陳内外大計而歸本於速開國會贊成者頗多聞定於考正塲後即開同志大會决議進行 
駐俄欽使薩蔭圖現届任滿外部擬將薩調回襄辦部務所遺俄使一缺業經胡侍郎力保施肇基右丞熟悉中俄交涉堪以接替那相國亦重其人不日即行出奏 
江督蘇撫昨有警電到京畧云湖水運河復漲各堤水勢增至一丈六尺有餘與前無異請撥欵修築以防水患 
黄祖詒一案日前業將寳慶傳訊到案茲聞查辦大臣現又欲提傳數人到案計傳訊者係文選司掌印毓祺劉華及隋勤禮崑玉諸員并騐封司掌印各管股限即日到法部收發所報到 
皖撫朱中丞日前有電奏到京係陳皖北一帶災情甚重商民流離失所非速籌急賑恐湘省之變復見於皖北現在皖庫支絀擬向大清銀行息借二十萬以濟急需奉旨度支部知道現度部以皖撫擬借大清銀行欵項儘可向該銀行商議部中無庸干預聞已電覆朱中丞查照矣 
北洋造幣廠現在鑄成新幣甚多昨己交度支部一百萬元聞另有一百元以備進呈御覽 
吉撫陳簡帥日昨電致樞府報告松花江水勢日漲哈爾濱傳家甸全部被災傷害人命財產甚多附近商民惶恐異常現已派員前往妥爲佈置俾免流離失所 
樞府日昨接伊犂將軍廣福來電約百餘字内有某國在中俄交界地方增兵至千名之多無法抵禦請外務部速向該國公使會議以免釀成交涉 
内閣世中堂以東閣大學士鹿相國出缺應以恊辦大學士徐世昌晋升恊揆一席决請以唐景崇李殿林兩尙書欽選補授惟大學士缺出向例四十日外出奏昨雖飭擬奏稿預備一切聞具奏須至九月初間 
東三省財政監理官熊秉三京卿奉召入京簡爲湖北交涉使已於上月二十七日謝恩聞謝恩之後仍卽回至奉天係因造幣廠創辦伊始諸未就緒一時難得替人故由澤公商允瑞督准其稍緩時日前赴新任因此暫不請訓 
京師内外兩廳各區舉辦區議事會投票選舉議員等情曾紀前報茲查辦理最完善者爲内城右五右三兩區而外城右一區及右二區以表面觀之似有秩序其實内容極爲腐敗調查員並未切實調查遺漏有選舉資格者甚多所列者不過各舖商掌櫃而已然各舖掌向不開化不知投票爲何事故多畏縮不前甲級爲當商金店銀號中人以及住户等乙級程度不一二十五六七三日選舉時之現象筆難盡述有到所聲明不識字取銷者有稱舖掌未在不知舉何人者有倩人代理者查倩人代理投票一節七月二十三日地方自治期成會曾開會議當衆决定如代理人持有知會原單卽准代理投票云云然二十五六兩日代理甚多管理員先詢將舉何人如非相識之個中人即告知母庸投票投不投不要緊祇令在名下書一到字將知會原單扣留即勒令退出舖中人本不知爲何事祇得出所悻悻而去該兩日投票者至多不過二百人其餘一千餘名均未投票（書到字者亦在内）風聞竟有私填票數之事嗚呼帝京且如此他處更可知矣 
時評 
[其一]  
　　資政院之政府委員。將以中央政府之事。與議員相討。論也今 
度支部之政府委員欲不提出預算案。其所以欲不提出者以 
其素未與聞預算故夫預算者。度支部中之要事。而亦議案中 
之要事也。旣未與聞。何以派委旣不知預算條理。亦豈可受委。 
乃在經派委員者。必擇不知預算之人而派之。而彼不知預算 
者。亦靦然受委而不辭。則今日之畏首畏尾。亦固其所 
噫。其人之運動力。與夫部中之現狀。不胥於此可見哉。 
[其二]  
　　郵部之對於浙路公司。飭令另舉總理。浙人不願另舉援據商 
律。呈請浙撫代奏。懇朝廷銷去不准干預路事字樣。似此上下 
相違。吾不知此事之結果。究將何如。 
將必飭令另舉乎。則大衆不願。且衆所據以違抗者。確係欽定 
之商律。雖袞袞諸公。亦無詞以强迫也。將不令其。另舉乎。則浙 
路總理。將長此無人矣。 
天下之事。逞一時之意氣。一切不顧。而毅然爲之。則其終必致 
窒碍。而難行。今欲徇浙人之請。則非諸公所願。欲抵制浙人之。 
請而迫令另舉又非勢之所得行。吾知諸老此時。亦覺難於措 
手矣。 
噫前。事已矣。此後其亦慎諸。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙路對於部飭另選總理之手續杭州]  
　　浙路湯總理奉旨譴責後郵傳部因行文公司另舉總理並一面由撫憲照郵傳部來文咨請公司等情均詳前報茲悉劉盛兩副理以應否另舉當由大會公决未便遽定已於日昨備文咨復增帥聲明定律奏懇銷去不准干預路事字樣以洽輿情原文摘錄於下副理等恭奉上諭後即傳告董事局集議據董事局聲稱遵查欽定大清商商律公司律第七十七條公司總辦或總理人司事人等均由董事局選派如有不勝任及舞弊者亦由董事局開除等語浙路公司商股商辦所有總理副理均由股東開會公選經董事局派定原係恪遵商律辦理由來已久湯總理續任未滿股東信用素孚朝廷黜陟自有權衡惟董事局派定股東公選之總理並無不勝任及舞弊等情股東血本所在路事爲重今遵公司律第四十九條公司遇有緊要事件董事局可隨時招集衆股東舉行特别會議由董事局登報通告各股東定於八月初八日在上海開會特别集議將來取决多數公論此時董事局雖爲各股東代表未敢擅便惟湯總理辦路成效卓着甬紹工程正在吃緊尤不便遽易生手應請貴撫部院奏懇銷去不準干預路事字樣以洽商情而維路政前來相應備文咨復仰祈查照據情代奏并咨復郵傳部察核 
[郵部查勘路工股欵詳情武昌]  
　　郵傳部因鄂湘兩省鉄路借欵爲紳民所力拒現因與四國簽約在即特派路政司員外郎梁用弧主事陳光爕至湘卾查勘路工股欵實在情形以便對待紳民之抗爭日前抵卾後因卾路並未施工特會同王護院所委之候補道卞綍昌至鐵路恊會索騐商股協會當將簽名認股册呈查梁部郎謂我等此來須騐現欵貴會簽名簿雖認有二千萬元股份此不過一筆空帳而已協會乃將錢莊呈驗實有現欵一百二十餘萬遂據情電復郵部一面起程赴湘勘騐長洙一叚工程及湘路公司現存股欵云 
[瑞制軍乃亦有保荐人員耶武昌]  
　　卾督瑞制軍到任後參劾劣員不遺餘力聞於啓節晋京前曾密摺奏保湖北候補道四員請交軍機處存記一爲前署提學司李孺一爲現署巡警道黄祖徽一爲籌振局總辦清理財政局坐辦袁勵楨一爲丁憂候補道前法政學堂監督李國棣並聞瑞制軍於覲見攝政王時尙須面奏薦舉謂該四道精明幹練才具優長即現任司道中亦不可多見此項人材大約必可仰邀特旨允准矣 
[廉州府禀請開濬欽廉鹽利廣東]  
　　署廉州府孫守志羣到任後擬即援照瓊崖章程修築鹽田運鹽赴省銷售昨將各情具禀大吏略謂知府奉委署理廉州府事到任以來調查地方應辦新政如學堂巡警監獄農務工藝各要端不獨不能擴充均有難乎爲繼之勢無非因地瘠民貧無欵可籌而屬内所產米穀豆麥尙且不敷民食士糖士靛又爲洋貨所奪出口變爲進口以致無計謀生盜賊半爲饑寒所迫且連年匪亂田地荒蕪欲求治亂之方必先足民之食然講求農務種植墾荒均難收目前之效惟查鹽田一項以地方自然之利還之地方不過一轉移間即可爲補救之急務昔管子治齊富强甲於天下者煮海爲鹽之力也廉屬僻居海角以鹽爲出產之一大宗乃鹽地半屬廢塲棄之殊爲可惜如白石東西兩塲之石頭埠產鹽極旺現經業主李紳懷遠會商潘姓招股興築大攬墟隄基可開十四路水估計工本約二萬二千元乃以產鹽滯銷股本無着爲慮又有富紳鍾寳善於海濱油蔴地價買朱姓廢田重築堤基大工告成乃近村之黄姓聮絡衆姓出而阻撓迭次上控纏訟不休揆厥原因皆由利益未能均沾不無觖望所致知府查看情形與紳董再四磋商擬集股創立阜廉公司先將廢漏溢坦擇要修築招丁曬鹽俟鹽田修復應徵丁課遵例完繳所出餘鹽卽由公司照價收買用帆船轉運出口在北海口設立轉運公司一所但恐限於引地不能暢銷惟有仰望憲恩援照瓊崖振興公司運鹽章程准其運至省河先報鹽務公所騐明貨照按包繳餉由公司招商投買一切完餉用費均照振興公司運鹽辦法以昭劃一查法志平櫃定例配銷十四州縣共十四埠内六埠專把西櫃生引平櫃熟引熟鹽煎本過重不及地曬生鹽且轉運須由小河起撥數次力能抵埠運道之艱不敵閩私運梧之易查粤省所產之鹽尙屬不敷民食故有充銷融銷借銷之法閩鹽准其入境約銷四成以士是粤鹽不過六成配銷廉州究係本省何以轉有滯銷此種原因實由閩私充斥故粤鹽轉以格於成例塲鹽愈產愈滯也旣滯而不疏銷不僅廢塲不能興即熟塲亦將久而就廢知府愚見欲爲地方開利源並爲小民謀生計莫善於此至於集股之法無論官紳商民均可附入所沾餘利按股攤派酌提十分之一爲地方籌備要政於公家餉項旣有裨益於民間受惠實屬無窮且紳商均皆樂從集欵甚易惟視疏銷之能行與否查此舉業經署欽廉道郭觀察具禀督憲派員查復所見亦大畧相同是全在憲台破格恩施俯念廉屬地方士民瘠苦財政因難准予試辦則一切學堂監獄巡警農務工藝經費均有的欵指撥日見擴充而匪風或可潛消地方漸稱富庶矣 
分類新聞政界 
[劃定長洲全境自治區城蘇州]  
　　長洲縣趙豹文大令以鎭鄉自 
 
 

Page 11

 
 
治亟應赶緊籌備以期依限成立迭經會同城鎭鄉各董籌商將全境區域繪圖劃界現已劃定並在各鎭鄉設立籌備自治公所七處均已一律開辦由縣禀報各憲矣 
[諮議局紏舉違法縣令杭州]  
　　諮議局具呈浙撫文云查照諮議局章程第二十一條左列第十二項收受本省自治會或人民陳請建議事件茲據長興縣民人竇阿銀陳請書稱銀等均籍隸長興耕作而食光緒三十二年因水成災應納銀漕無力完繳厥後災象迭見供納新賦已形竭蹶是以舊欠仍無力繳完雖追呼綦嚴籌措無術上年乃蒙恩詔豁免共慶更生不圖文邑尊於上年十一月間仍如舊追呼銀等雖不識不知罔知政治惟豁免係莫大皇恩身受者未嘗須臾忘郤因一再與糧差詰辨旣經豁免定係私催糧差以信牌相示鄉間父老咸謂諭旨豈可違背信牌雖有未敢遽信爲眞擬即扭控糧差答以我等奉官所差牌之眞僞日後自知遂即遺牌而去是時長邑士紳談及此事咸抱不平以爲此據確係官吏違法當向上級官廳控告在銀等伏處田間焉敢動輒控告以觸長官之怒因此隠忍而止延至今春追呼愈嚴騷擾愈劇桑麻田畝工作無從不得已於今年三月間糧户章良敖等將信牌攝影黏呈撫憲究辦當蒙批示祗以呈首列名者爲章王等姓呈尾黏牌僅竇姓一家遂於牌之眞僞曁官廳之是否違法並未置一語諮議局爲人民代表機闗并查局章第二十八條本省官紳如有納賄及違法等事諮議局得指明確據呈候督撫查辦爲此瀝陳實情并呈原牌伏候貴局議决呈請撫憲查辦等情業經本局七月十八日協議會審查公决可以代爲呈送自應呈懇撫部院即賜察核俯加採擇以通民愫呈請鑒奪施行 
[規復蔡甸統捐專局原因湖北]  
　　湖北蔡甸統捐專局前經統捐總局爲節省局用起見將該局改爲查騐分卡附屬於漢口統捐專局祗派司事二名駐卡經征漏捐茲因新委該卡員景大令崧以事權太小特運動仍將該卡規復爲統捐專局離漢口獨立禀請瑞制軍於晋京時面諭藩司速將蔡甸專局規復等因日昨高署藩遂具詳護院略謂蔡甸捐卡爲襄河出口要隘往來船隻絡繹不絶且距漢口專局過遠若僅恃一二司事經理則耳目難周恐不免有隠瞞偷漏情弊擬請仍將該卡改爲專局以重榷務當經王護院核允並加札改委景令爲該局專辦矣 
[鹽務處對於鹽餉抵賭之政見廣東]  
　　粤省同鄉京官以鹽餉抵賭事具禀鹽政大臣及度支部茲奉鹽政大臣批云據呈己悉此次整頓廣東鹽務所增欵項以之抵補廣東賭餉本屬可行惟粤督原奏謂各項規費與正課相埒本大臣派員到粤復據粤紳聲稱該省鹽務規費抵補賭餉已屬有餘是以奏交粤督切實查明和盤托出詳細造報一俟造報到日抵餉自不患無着倘或提出規費爲數無多仍當將此次新增鹽欵酌量撥抵該省賭餉本大臣斷不稍有所靳也該中書等其母過慮 
軍界 
[派員覆勘秋操塲地杭州]  
　　浙撫增中丞以浙省秋操業已定期八月二十七日舉行轉瞬已届操期一切均須籌劃妥善所有前次委員測勘之地勢曾經繪具圖說呈復前來惟所定行軍地點係由烏龍廟以下直沿江塘究竟該塘一帶有無障碍且此次操期暫定五日其駐紥處所尤宜查勘妥協先期計畫近特諭令楊協統轉諭二標標統蕭星垣君一標三營管帶張載陽君卽日前往覆勘如實在無他闗碍並卽趕緊將沿塘地點應行修整之處早日預備以免臨時局促云 
[電請擴張粤省軍事經費廣東]  
　　粤督自准軍諮處陸軍部冬電編練新舊各軍經費無論如何爲難未便輕易核减後當電覆云冬電敬悉粤省新軍奏案原係兩鎭前因兵變奏准儘年内規復成協展期宣統四年成鎭現報部明年預算案内僅列一協經費大部酌加之電未曾接到又來電已經編練各軍經費未便輕易核减一節現經度支部派員清理財政軍事經費疆臣但有規畫之責並無核准之權似無從輕易核减請俟報部册籍到時由大部經咨度支部核准以期接洽而裨國防乞裁奪勛叩文 
[陸軍犯官解寗監禁蘇州]  
　　前充蘇省新軍執法官樊肇元虧空餉銀潛逃奉陸軍部電飭監禁已由督練公所拘獲等情已記前報茲悉蘇省督練公所三處總辦吳參領已禀奉撫憲程中丞批飭將樊肇元解赴江寗省城陸軍監獄收禁吳總辦已派衛兵四名將樊押解乘汽車赴寗矣 
[旗兵殺人案辦理情形鎭江]  
　　京口駐防旗兵李十六子日前持刀殺斃八旗巡士二人並刺傷二人各情已紀報端茲悉是案出現後爲江寗將軍清秋圃留守所知大爲震怒不肯含糊了事定欲照例歸奏案辦理（照例旗營官長俱有處分）旗營各官長俱異常恐慌日昨左司那子籛由省回鎭後親往縣署面晤文大令請將李十六子移歸旗營辦理大令因係刀傷數命重案且該犯已到縣十餘日照例通詳此時忽仍歸該營自行辦理恐於例不合致干上峯責問乃婉言却之謂此案須再電禀將軍詢明情形方敢遵辦云 
[軍隊儲蓄社之發起武昌]  
　　第八鎭步隊三十標一營管帶郜翔宸以軍人雖須技術精熟尤貴有自立氣概如平時用度無節不知儲蓄設一日因事被革出伍旣無以資生必流爲游民特發起於該部設一儲蓄社令下級官弁自隊官至司務長每月各節存銀五元目兵則　存錢五百以備將來死亡降革退伍各種不虞之急需而爲經營生計之資本庶人人能自立藉保退伍軍之名譽至儲蓄之欵均由軍需官代存公儲錢局生息按名各立摺據决無錯誤一俟辦有成效即請統制通飭各營仿辦 
學務 
[諮議局抗議部提學欵武昌]  
　　卾省鹽斤加價提充學欵一項每年約銀四十二萬前經度支部清釐鹽欵提去四分之三致卾垣學務大有一落于丈之勢議裁議併人心解體茲聞諮議局各常駐員已迭開會議於日昨呈請督院謂鹽欵爲留學及省城各學堂經費若遵部提撥則游學東西洋學生務必廢於半途貽友邦之訕笑且各學堂另籌的欵殊爲不易果遵部議提撥是無異逼令停辦摧折敎育之進步即爲憲政之阻力懇即速籌的欵云云當由王護院札行司闗道局即日會同提學司妥議維持辦法或另行籌欵接濟或專摺與部力爭俟司道會議妥協後再行核遵 
[贛學維持單級師範練習所南昌]  
　　贛省敎育總會附設單級師範練習所迭經各紳籌畫欵項定期開辦惟事外者掣肘多端致經費困難已逹極點贛學王勝之文宗概然引爲已任自初秋起由學務公所月撥庫平銀二百兩其椅桌等件概移用某學堂餘件以免另製刻日催飭 
 
 

Page 12

 
 
學員辦理就緒俾師範練習所不致無米爲炊云 
實業 
[烟濰商辦鐵路近耗烟台]  
　　由烟台至濰縣之鐵路去秋經盎斯執事譚君虚谷等二十家發起商辦組織公司公舉孫君文山爲招股總理譚君及李載之爲協理招集數月而實在可靠股份不過二百萬元不敷尙鉅故春間孫君等曾禀謁撫院設法維持當經孫撫允許札飭各屬富紳巨商一律認股協助成立並將烟台商會附設招股總公司濟南商會附設招股分公司至青島濰縣周村黄縣威海等處商會一律附設招股副分公司俾認股者就近附入務期踴躍從事日前又札飭烟台總公司將從前招股章程及司事人員姓名籍貫等開具清册呈送諮議局由各議員詳加考訂聞該局將所有總章細則訂立已妥呈送撫院而孫撫以萊陽亂事影響烟台紳商各界均無暇經營商務招股之事不得不暫爲延擱現今亂事已平聞該章程日内即分飭各公司一律遵照實行矣雜記 
[慘哉八濠地陷鎭江]  
　　鎭郡對岸之八濠江岸一帶近因江潮盛漲水勢奔騰詎於初三日午後三時忽然地陷計陷去霍家村南首圩田及蘆灘約二千餘畝倒塌民房不計其數 
[酷哉漢口火災漢口]  
　　漢口後湖咸寗會館一帶多係貧民結棚而居時虞火患七月二十九日一句鐘時會館側某蓬户失慎時值西北風甚勁勢如燎原各善堂各救火會雖聞警齊至施救奈風向下捲不能爲力遂向上風灌救而該處又係湖水一片並無居民致祝融氏東衝西突致將最繁盛之堤街福建菴大巷二爽巷美人街南城公所下巷籃子街楊千總巷各錶屋民房妓院悉付一炬直至日暮風勢漸微時始行撲熄總計是役連湖邊茅棚共約焚去四百户内有上等妓院二十家中等住家妓院（若滬上之么二）一百五六十家幸在白晝尙無傷斃人命情事惟火熾時所有南城公所前後一帶數百家妓院均極可危各妓女成羣結隊紛紛逃避而一斑流氓光棍趁此搶刧或拔簪環或奪手圈呼號救命之聲不絶於耳其彈壓之新舊軍隊巡警曁文武印委皆注意於救火竟有無暇救人之概故此役損失當以妓院爲最 
[苦哉革令裝瘋湖北]  
　　湖北崇陽縣王令公輔前經瑞制軍以心地糊塗辦事竭蹶奏參革職遺缺委候補知縣連炳署理刻連令已抵崇陽接篆而王革令因虧挪公欵甚巨自知不了竟裝成瘋疾不與連令接洽辦理交代又不騰讓衙署連令前往逼算交代王復自呑烟膏錢許嚇之實則該革令烟癮甚重服食烟膏固無碍其性命也昨連令已將交代難清覇署不讓情形電禀卾藩請示兼署藩篆高學使特委唐通守維藩前往督同清算如該革令實有瘋疾則勒令其子姪幕友交代如有虧挪卽破除情面嚴行追繳以重公項 
[樂哉總理家人廣東]  
　　粤路參案發現後梁總理以贖路有功逍遥海外羅總理信任非人亦逍遥事外日昨總理致函行車處預備花車一厨房車一略謂敝家人欲附行車一遊藉抒秋興是日九點鐘總理家人率領男女僕婢共四十餘人乘花車徧遊各站日暮仍乘原車而回誠足樂也是日計耗粤路百金有奇云 
[不法哉望仙橋之土棍太倉]  
　　嘉定望仙橋著名上棍張伯惠勾集本地無賴及外來匪徒在該鎭東巿老梅園地方大開賭塲已近句日賭徒逾千輸赢頗巨遠近人民已有因而破家蕩產者值此青黄不接開辦平糶之時而竟明目張胆有此擾亂治安之舉民命其何以堪乎 
[堂皇哉丁祭之演禮杭州]  
　　春秋祭聖已奉旨升用大祀杭垣春祭不及舉行改於秋祭爲始大成殿之階沿加闊數丈天井中添蓋棚廠樂器亦均修飾一新一切布置均屬妥善向用六佾六六三十六人現用八佾八八六十四人文舞之外又添武舞文武共計一百念八人均以正蒙學堂學生承充服製照部頒之新章辦理文舞生穿紅袍武舞生穿杏黄袍昨爲大演之期向例僅由杭府臨蒞昨自增中丞以次一律親臨以昭鄭重觀者之多十倍於前倍極一時之盛 
清談 
[今年者何]  
　　今年者何。預備立憲之三年也。部臣之籌議羽檄星飛。疆臣之辦理。文牘四達。舉國臣民。喁喁望治。曰今年立憲第三年矣。自是以後。而四五年。而七八年。以至於九年我國固儼。然立憲。國矣。大可與東西列强相抗。衡矣記者曰。噫嘻胡爲其然也。今年者。考試競爭之一年耳。留學生授職也。舉貢授職也優拔授職也。留學生廷試也。彈冠之士于于。搢紳之綬若若。禮部之導引官。委委蛇蛇。吏部之策名版。魚魚鹿鹿。而内自部臣外曁疆臣。莫不疾首蹙額。曰今日又多一般新進矣。仕途之冗雜。果何日而。得澄清矣乎。 
雖然掄才之厚意固自有加而靡已也。子不見。法官乎且擔簦負笈以觀。光上都矣。曾幾何時。而某也授官。某也任職。又將喧　於人口矣無已。試拭目以觀其後。 
意林 
[天榜一夕夢（述）]  
　　科舉未廢時。頑固者咸謂春秋兩闈。皆有天榜。一般新學家恆斥之。有客適赴都。旅邸無聊。日暮假寐。忽有一纓冠皂衣者。手一刺入曰。文昌帝君請君往。客詢以何事。來者曰至則便知。客大訝。逡巡不遽行。來者促之甚急。客辭不獲巳。肅衣冠隨之行。不數里。見一巨闕。氣象光昌。異香　氳。客隨入。則見　。樓大厦。軒廠爽塏。規模極壯麗。彷彿似帝王居。來　復。掖客登階。未入門。見有冠服數輩。肅客入。時則堂上古裝者。年約五十餘。見客來。咸起立致敬。客莫知其。故唯唯而已。來者乃導客曰今日定留學生天榜。倩君。畫押。以爲光寵。客仍唯唯。未幾。有人高聲贊。曰入座。衆咸入座。客之位次在末座。於時堂上堂下。寂然無聲。突有老吏抱牘至。呈正座主者前。旁有役。唱曰。某應得法科進士。某應得工科進士。某應得補牙科進士。某應得製革科進。　遂一唱畢。書吏三四人在。案旁。恭楷繕寫。客心大訝。意進士乃清貴之科名。補牙等輩。亦得入進士之列耶。名器之濫。至斯已極。約三時書畢。進主者閱。閱竟。畫押。傳至。各座。座客亦咸押。默無一言。末至客座。客起曰。余不願押此榜。主者詰何故。客曰進士乃清貴品。補牙製革者豈配稱耶。主者笑曰。以君開通士故延君來畫押。不料仍存頭固之舊腦筋耳。自今以後。不但補牙製革者得稱進士。即在外洋。有學習織毛。學習剃頭等技者。若歸國考試。亦可得一名進士矣。客笑曰。然則名之爲何等進士。主者沉吟半哬曰。即名之爲織毛進士。剃頭進士。亦無不可。客又笑曰。然則。出洋留學。學習修脚割痔。亦可得進士乎。主者聞客言。知爲戲謔。亦大笑曰。有補牙科進士。即當有剃頭科進士有製革科進士。即當有織毛科進士也。客因仰天大笑在旁諸人亦大閧。遂離席辭曰。科名目稱。離奇已極千古未聞。余實不願畫押。貽青史羞請另延。正紛爭間。忽所押之榜。火光烈烈。頃刻灰燼。臭不可耐。觸鼻而寤。時巳雞鳴喔喔矣。俯視已身。偃息在牀。方知入夢。然此榜臭氣。猶彷彿在鼻端。旋繞不肯遽散。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[河南巡撫寳棻奏查覆署唐縣令錢祥保參欵摺]  
　　奏爲查明知縣被參各欵據實覆陳恭摺仰祈聖鑒事案准開缺撫臣吳重憙移交承准軍機大臣字寄宣統元年十一月初七日奉上諭有人奏河南署唐縣知縣錢祥保玩視人命貪贜厲民等語著吳重憙按照所奏各節確切查明據實覆奏勿稍徇隠原片著鈔給閱看欽此等因當經吳重憙遴委候補知府吕耀卿馳往密查旋據逐欵查明開摺禀覆聲明原叅王玉毆逼母死等三起命案倫紀攸闗出入甚鉅推求不厭精詳請飭現任知縣再行詳查即經飭據現署唐縣知縣徐家璘密查禀覆復批令切實查訪拿究吳重憙任内未據覆到缷事臣到任准交比即專電飭催茲據徐家璘訊取供結禀覆前來臣綜核吕耀卿徐家璘迭次摺禀稽諸案牘所查尙覺翔實謹爲我皇上縷晰陳之如原參該縣源潭鎭民人戴全義平日以種菜爲生因差役訛詐不遂誣以素不安分該令信任差役恃爲爪牙即拘拿戴全義嚴刑拷訊並無惡跡可據竟至刑押斃命其妻不肯領屍該令當堂婉勸賞錢六千其妻不允上控至院該令竟以匪徒揑禀並謂死由於病院司道府遂信不究以致民寃莫伸一節查戴全義曾種菜園後漸游蕩好勇鬭狠光緒三十年六月間該鎭流娼劉王氏被七棍張九少率衆毆砍案内經源潭汛把總並南陽鎭標左營游擊雙魁分請拿究當時未獲宣統元年二月間戴全議濳回仍復滋事十五日地保王長年等將其送縣訊供狡不承認提騐骽股間現有刑責舊痕諭飭該鎭巡警首事李秉瑜等查覆實非安分收所待質二十三日據報染患時症錢祥保騐明屬實飭交劉玉田保出暫寓四官廟醫治無效閏二月初一日身死錢祥保詣騐明確給棺殮屍當塲令屍妻戴劉氏領埋戴劉氏藉口地保王長年挾仇誣拿抗不領棺錢祥保遂先將騐訊情形填格通詳並具單禀聲明抗領緣由繼念該氏貧苦擬給埋　數千以示體恤而戴劉氏仍行堅抗慫使夫兄戴文義揑詞控府批縣查覆並未赴省上控該故犯戴全義先經營汛請究後由地保首事人等送縣其身死在取保七日以後並非差役訛詐不遂拘拏押斃即該令平日亦無信任差役恃爲爪牙情事又原參光緒三十四年六月有奸民張建元夜入孀婦鄭張氏家圖姦未遂畏罪濳逃嗣復懇人處和求免追究其後鄭張氏因赴田道經張建元門外張建元窺見即將鄭張氏搶去其姑喊控該令置之不理鄉鄰聞此衆怒不平因將鄭張氏奪回並傷斃張建元之父釀成重案一節是年十一月間縣屬新唐寨民婦鄭李氏呈控張玉勝從子張建元强搶孀婦鄭張氏爲婚一案經錢祥保批准傳究尙未集案即於十二月初十日張建元以伊父張玉勝被張記靖黑狗子等砍斃釁由娶婦而起等情喊控錢祥保立詣騐明張玉勝委係被砍身死填格通詳差闗勒緝宣統元年七月間緝獲靖黑狗子一名訊供狡展現未定案該委員詳細察訪調查原卷錢祥保一接鄭李氏呈詞即予准理並無不合至張玉勝之死實緣縱子强搶鄭張氏爲婚莊隣羣起不平將其砍斃所致豫南民氣剛强苟事爲衆怒所歸即不待官長處治而擅行殺傷者比比皆是此案謂係錢祥保釀成未免苛論又原叅古城村彭金榜被押以中毒身死縣城西闗常豫泰將張發祥毆死該令貪其賄賂皆不禀報勒令私和了案一節查彭金榜於光緒三十一年三月間被同村人彭九祥呈控夤夜燒掠等情經該前縣胡開元拘獲屢訊不認惟被控案件甚多不便釋放收所習藝三十二年九月在所脫逃十二月間爲桐柏縣平氏汛外委在於湖北交界拿獲送縣三十四年十一月初七日在候審公所因病身死錢祥保詣騐當因鼻内有血流出即用銀鍼試探並無服毒情形給棺殮埋雖未申報有案可據至常豫泰卽常建清光緒三十四年十一月間爲同闗民張發盛指控因索會錢口角將其兄張發祥砍死之被告錢祥保當時騐明張發祥委係受傷身死填格詳報差闗緝拿旋將常豫泰獲案訊供游移飭查覆審旋因常豫泰患病取保醫治該委員訪查此案常豫泰之妻平素不守婦道張發祥潛往圖姦被常豫泰撞獲將其毆傷殞命常豫泰保醫後經街衆理處帮給張發祥家錢文張發盛亦即未再呈究以上兩案錢祥保並無貪賄勒令私和了案情事又原叅張半坡因爭地而刃殺其堂叔張老七葉里村王玉毆逼母死黄太寺蔡楊氏毆其夫蔡清蘭身死陳伯灣被其弟毆死似此逆倫鉅案該令皆不實究一節查唐境無張半坡其人惟光緒三十四年十月二十一日有張下坡村民人張明順呈報伊父張克成因挖草口角被伊堂弟張遂羣張明貴等毆傷顯門右臁肕等處殞命兇逃一案經錢祥保騐訊詳報傳到張明貴迭次研鞫供情不符被控正兇張遂羣亦久未就獲致難定讞原叅當指此案而言王玉之母王王氏現在生存該署縣徐家璘親就該氏面加詳詰據供年五十三歳王玉係親子平日力田侍奉孝順並無忤逆願甘具結質諸鄉鄰衆供僉同原叅當係傳聞之訛（未完） 
本埠新聞 
[工部局賛助禁烟之進行]  
　　英美租界内大小烟館自去冬一律禁閉後即將挑膏店烟灰攤加增捐欵以期不禁自閉嗣更嚴禁娼寮置備烟具邇又取締客棧不准開燈西人贊助禁烟實已不遣餘力茲工部局西董以此事未經明白宣示恐未周知議於今届收取季捐爲始所發大小客棧捐照均於前定規則十二條外加蓋硃戳不准在棧私吸鴉片俾見者觸目自戒以除痼疾 
[餘姚商會致浙路維持會函（爲浙路總理獲譴事）]  
　　敝會自見閣抄後迭次集議僉以請願政府要求總理非厚集股本無濟於事此間除咨經收各錢莊查核原認股額一律催繳外悉索敝賦預計添招二十萬當可實踐但必假湯蟄老清望招致鼓吹較易得力否則索還股本聲勢洶洶同人等救過不暇尙何原額之與有此敝會籌議之大略情形也維諸公實圖之特派蔣張李邵四君來會代表趨領指敎 
[江紹昌得母自尋煩惱乎]  
　　劉聽泉之第三媳陳氏在道署控告 
 
 

Page 19

 
 
長媳江氏串同其弟江紹昌乘喪盤踞覇奪遺產業奉蔡觀察照會自治公所會同上海縣查明理處在案茲江紹昌遞禀總工程局聲訴情由昨經裁判所批示云劉聽泉積蓄一生擁資甚鉅乃子先父後血系中斷現劉陳氏已因家產赴道控告該職自應靜候上海縣訊辦何得仍往干預致與劉陳氏扭毆據稱事不干已旣已知此何如裹足不前之爲愈耶案經飭傳仰卽投候訊明核奪 
[邑人保全廟產]  
　　西北城紳士商民上滬道禀云竊照五區副巡官華承祺辦理白衣庵女尼一案不遵巡警局定章自行判罰刑責側聞巡警道憲汪札飭上海縣田令會同一路分局正巡官德令詳查實復以憑核辦等因仰見主持公道保全治安之至意今華承祺業因是案撤差不料縣中傳到該住持尼聘三並無實在訊供即行飭令還俗并將庵產發封竊念此案是非曲直官民自有定論姑弗具陳惟白衣庵載在志書建於未有城池衙署之先數百年來實爲上海遺蹟之一以自治法規論地方人民應有公同保存之責縱使住持尼果有劣蹟亦與廟產絶不相千况乎光緒三十一年三月初八日欽奉上諭凡大小寺院及一切僧家產業一律由官保護至地方要政亦不得勒捐廟產等因欽此尤應欽遵辦理職等就西北城地方迭次開會詢謀僉同爲敢合詞籲懇大人迅賜札飭上海縣將白衣庵即日啓封交由佛敎公會或僧敎育會會同西北城地方會慎選戒行高僧或清修女尼照常住持實爲公便 
[房捐局委員動怒]  
　　十二圖地保陳春圃欠繳房捐抗傳不到前日囑令其夥阿二繳呈捐洋四十六元房捐局委員因核與原數不符即於昨日傳陳到局向之詰問詎陳與謝委員一味挺抗該委員以陳藐玩已極當塲披頰數下隨送工程局押追所呑捐欵再行究辦 
[張中丞由滬晋京]  
　　桂撫張堅白中丞鳴岐入都陛見道出滬上暫駐行旌於老靶子路扆虹園茲悉中丞已乘招商局安平輪船北上矣 
[救火聮合會定期開會]  
　　救火聮合會定於初六晚八時開常會提議預備更舉各職員會所仍假蓬萊路地方公益會昨已通告各會員知照矣 
[城内]  
委員祭聖○今日爲祭聖之期滬道蔡觀察因有要公特委松海防查司馬上海縣田大令分詣致祭 
縣令驗屍○二十七保十圖地保王順堂昨晨投　報稱有一無名男子忽患急痧倒斃新閘橋南堍尸身已車送驗屍所請往相驗田大令即於午後帶同刑　往驗 
捕夥訛詐○昨有施抗生金海生指稱王得生曾犯竊案在途事吵由巡士一併拘至東二區轉送一路警局訊問施金二人稱係縣署捕夥執有光緒三十四年諭單王供冋業成衣生理並未犯案今被施等折梢求究巡官着將諭單扣留一　送縣請究 
爭奪學徒○泥水匠王阿二將　木林扭至一路警局供稱去年由周　張春生至小的處爲學徒平日一切衣食均由小的供給今周忽欲領去求究周供學徒張春生從前本在小的處學業由小的薦至王處近因張之胞姊有事欲令回家一次詎王把持不放求鑒判張春生交伊胞姊領回以後不准在王周二處學業以免爭執一併斥釋 
借債爽約○劉炳榮將顧瑞珍（即顧乃得）扭至一路　警分局經德正　官審訊劉供曾於去年十二月十二日代顧瑞珍　顧子清借洋三百五十元言明二個月歸還至今屢索不付顧子清已在縣署控告向小的追取請爲追究顧瑞珍供係爲王仁祿代借巡官以旣在縣署控告諭飭兩造目行投縣質訊 
女孩迷路○女孩陳東耀在途啼哭由巡士帶至一路巡局移送上海縣交差看管候傳家屬具領 
道批三則○馮張氏禀批錢如松被控持刀行兇業據前禀批縣核辦何以迄未禀復輙行縱釋仰南匯縣立即具復察奪喬雲川禀批所控南邑書差節次阻遞呈詞是否屬實抑係該民有意刁控仰松江府飭縣查明分别究辦具報禀　前禀附發陶否斌禀批此案現據南匯縣詳復以該田碍難斷贖經李前縣於光緒三十二年二月間諭飭將案註銷如有寃抑何以直至三十四年四月間始行上控顯見該民健訟伎倆殊屬可惡應遵照息喙如果來轅安瀆定予押發究懲不貸凛之 
官事○四川鐵路總理學部右丞喬樹稱昨日到道拜會代辦二路巡警五區副巡官王震東到道謝委救生局小輪委員陶鳳威到道禀知該小輪人塢修理 
　　 
捕房弔贜○法捕房昨日派探持片帶同小竊周阿木至工程局禀請派探至明興錦裕等押店查吊衣服等贜局中准予協同吊獲交付來　帶回 
無賴攫物○六灶航船夥傅阿二前日在鹹瓜街地方買藉被無賴多人將手巾包攫去當卽追獲　阿生一名交由巡士解至工程局傅供包内共有大小洋銀三十餘元迨追獲時已被同黨接贜逃逸詰之張供詞狡賴判戒責一百下留　飭採查究 
交保理處○滬北捷成布號執事程祥在工程局控告程養惠呑用帳欵及宕帳共二百餘元一案昨日集訊程養惠供所放之帳未收者尙多且前由程祥面許每月辛資洋十五元後給六元是以用空百餘元判令交保限一禮拜料理 
[閘北]  
以女騙財○馬陞和控施子堂前將次女許供爲媳付過財禮洋四十元近欲携眷逃逸等情已誌本報昨經四路一區黄正　官集訊因施不認圖逃判令交保候查旋有木匠侯佩生投案訴稱前憑陳鴻拿等爲媒聘定施之長女爲室付過聘金三十元又金銀首飾各三件不料施後忽圖賴叩求作主巡官諭侯退去施仍還押候查明再行訊究賣女爲娼○江北人龔桂生之妻張氏前被妻母張崔氏賣入花烟間由龔告發後經總局孫裁判移提到案給龔領回在案不料近復被崔氏賣於天保里陸李氏得洋二百二十元由吕劉氏等爲中將欲帶往天津販賣昨復由龔將崔氏扭至四路一區喊控經黄正巡官將龔妻及陸李氏吕劉氏等一併提案分别收押候提齊人証訊明究辦 
誘匿女子○無錫婦人許趙氏昨至四路一區　稱女兒阿金被劉張氏　引與公益里口牛肉店主林阿三私姘致被誘匿求請提究當由黄正巡官　到阿三及張氏訊供之下阿三祇認姘識不忍誘匿判令收押張氏暫交妥保限尋阿金到案再行覆訊 
索還修費○張陸氏昨將塌車夫王慶祥扭至四路一區控欠修車洋二元五角屢討無着當經黄巡官訊明判王還洋二元了案 
[英租界]  
租地糾葛○英商譚華於前日午後延請愛理司律師投廨研稱原告曾向奚鶴臯租地嗣忽悔議現奚已去世所有虧損及墊費銀六百餘兩請向伊弟奚鶴九究追給領寳讞員商之英副領事康君以被告未到諭令退去候會商再核 
未明眞相○王錫甫控侯松齋呑没道契前晚由廨提訊侯供此項道契係由王自托商人轉向　茂齋抵銀二千兩並非呑没德襄讞以原告所禀不符且查卷宗陳茂齋曾控王侯二人串抵道契此案非陳到堂不能 
 
 

Page 20

 
 
明白判侯押候傳陳到案再行訊核 
仍難劃抵○已開甡和猪行主孫錫齋偕夥孫旭茂控陸稿薦秋記肉莊主顧秋生雲記主周雲生不理貨欵前晚由廨提訊據被告供稱此項貨欵早與該行夥韓姓劃清判顧周交保限五天自向原告清理所有韓姓紏葛准其另行控追 
帮同料理○榮記磚灰行主孫聮笙控李順記木作主李逹　積欠貨欵避匿不理前晚由廨將李之保人張怡庭監工吳熙棟一併傳案訊供推諉判張等交六百八十元人洋並保限半月帮同清理 
勒限清理○魏庭禎控吳松筠不理欠欵前晚由廨提訊原告由魏汝霖到堂代表聲稱前奉斷令被告限於二月内還銀一千兩現已逾限日久並無分文交下請爲究追訊之吳供求寛限判吳交一千兩人銀並保限十天清理如違著保贻銀 
酒館失慎○昨日天將破曉時浙江路醉仙樓酒館忽然起火焚　房屋四間事後捕房恐有别情卽飭包探張實榮前往查勘妓女擇配○劉金氏去春被朱曹氏誘入妓院改名劉彩雲賣娼曾由捕房查悉將劉婦拘送公堂訊明判送濟良所留養在案昨届一年期滿由所送廨請示德襄讞商之美海副領事判改發捷流所擇配 
慎重命案○馬夫王阿三撞斃殷子桂之二歳女孩蓮鳳一案昨由捕房將王解廨復訊王供愿給撫恤洋三十元中西官以案闗人命未便率准判仍還押候下禮拜四訊該拐匪收押○甬人周阿根因誘拐吳阿良之學徒沈金林被控昨由捕房派探將周拘解公堂訊實判押四月以儆 
勿再私逃○薛葉氏背夫私逃由廨訊明判押半年在案昨届期滿由官媒解案請示判留候其夫來案具領 
私用帳銀○李雅亭私用日本郵船會社帳銀一千七百十四兩由謝榮春控奉捕房派探查獲昨解公堂請究判李押限兩禮拜繳銀再核 
先姦後要○童榮生控妻母湯氏藏匿　妻一案昨由包探將湯氏傳至公堂訊據供稱女兒與童姘識並非明尊正娶現在避匿何處婦人亦不知悉訊之童供與女先姦後娶是實判湯氏交保著帮同尋女到案再行訊核 
　無可推諉○龜奴徐步青因縱妓拉客由廨傳訊徐不認爲本家奉判押候查辦在案昨由捕房解廨訊明實係龜奴着押兩禮拜以儆 
[美租界]  
匪徒　物○蔡吳氏昨日經過吳淞路被匪徒搶去金挖耳一支氏即報知捕房飭探嚴拿務 
婢女何往○北江西路一百六十號門牌粤人郭玉容家之十三歳婢女旺西昨忽不知所往四尋無着郭即報由捕房飭探訪查失竊報捕○湯子林昨附瑞和輪船赴漢被賊竊去衣包一個湯卽投報捕房請爲查緝 
欠租封屋○新記浜路一百五十八號王德甫一百五十九號陳阿寳兩家均欠房租四月被房東瑪禮遜洋行禀請公廨派差協探將屋發封 
幸未殞命○住居塘山路地方之劉阿二昨與姘婦將髮妻董　兇毆並推入河中當由隣人援起鳴捕將一千人併送捕房捕頭以事涉曖昧斥釋不究 
店夥舞獘○西華得路茶葉店夥張子雲私用帳洋被店主婦朱沈氏察破扭控捕房張一再苦求捕頭諭找薦保赶速理楚 
[法租界]  
各執一詞○南巿長和泰號夥趙秋生控陳永康不交定貨一案前日由廨集訊趙稱於六月初一日向陳定購荳餅八千張限半個月交貨言定每張價銀一兩一錢二分半詎届期不交價亦跌落向之理論陳　認償損失銀三百二十兩當出期票兩紙不意到期又悔前議圖賴不認求鑒質之陳供趙所定之餅因到期並無現銀付來是以不交至所出期票確是被趙借去今硬欲作爲貼償損失銀兩應請察該司馬判陳交保候查明再訊 
分償借欵○金寳初控朱春江圖賴借洋二百元經公堂迭傳保人陸順發等訊追勒限押交在案詎迄已收押數月分文未付前日復又提訊　司馬謂原告曰現已查明朱實在該店爲夥並非店主朱欠之欵祇能向朱嚴追與該店無涉朱供此欵本有生財作抵後因金目甘放棄致被房東拍賣現在小的等無力償還須求恩宥判朱陸二人各償洋一百元陸限兩　拜交人銀並保朱仍還押着交 
自認貪小○無賴李阿福前日將王鳳庭家之小孩騙至馬立師地方將頸内所帶之銀圈及金耳環等取去逃匿嗣經家屬訪悉報由捕房將李緝獲　廨請辦李供貪小初犯求恩寛典判枷一月發犯事處示衆贜存捕房若原告前往具領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[諮議局聮合會陳請資政院提議請速開國會提議案]  
　　爲陳請提議請速開國會以救國亡事竊直省諮議局議員去年聮合上書請願速開國會未蒙聖允今年各省紳商敎育政治各團體以至海外各僑商雲集烏號相率而繼續請願聖明不察仍守宣統八年開立國會之成命海内外人士奔走呼號終持國會不開國亡不救之見又將准備上書矣議員等詳究此事深維將來外患内憂日易月異將死未死不敢緘默其國會不可不開之理由闗於憲政上法律上敎育上實業上種種方面爲前二次請願所先陳可不復殫述謹就本年五月二十一日諭旨參之數月以來人心時局見聞所及披瀝陳之伏讀五月二十一日諭旨仍諄諄訓以九年立憲者主要有四曰憲政籌備未完全曰人民程度未畫一曰資政院爲議院基礎曰議院不能參預一切前三者第二次請願書已反復言之而聖訓仍云然者自係出於鄭重立憲之深心然議員等猶有說焉所謂籌備憲政者非指立憲政治則已如係立憲政治必先定立憲政體而後政治乃得以理立憲政體雖根原於三權分立然司法行政兩機闗無論國家政體如何此作用均不可少若無國會則無立法機闗即亦無所謂預備立憲然使立法機闗不獨立而憲政無以籌備完全則國會永遠不開亦不妨留此政體乃今觀之中國現情所謂審判巡警敎育自治諸大端或椎輪伊始或初設維艱雖朝廷按期責效而空文具報誠如聖訓所謂未完全夫此數大端者非立憲所始有事乃至預備立憲而竟不能舉則無完全法律以俾之執行而又無完全法律定之監督機闗以迫之執行也然此猶曰財政支絀執行匪易也籌備原單編訂法律章程各省定限自治爲立憲初基何以每届頒布年限必於十二月上奏官制爲行政根本何以去年應行釐訂者至今日尙待起草此其故匪由於人才之不足必由於改革之碍難夫無完全法定獨立機闗而編定法規延緩窒碍如此又何憚而不早設完全立法機闗故議員等以爲籌備憲政未完全由於立憲政體未確定立憲政體非速開國會不可也若謂人民程度未畫一必俟諸九年則此九年中必籌一完全畫一之方法今籌備清單祗期人民多數識字而止以此推之後此六年并未頒定人民有如何之程度且欲增進程度必賴完全敎育今日敎育根本困難諸多間題均待解决非萃人民全體之知識以解决之則人民程度永無增進之日况所謂程度者果以何爲標準若必人皆聖賢則古今中外無此歷史若謂人民係對於官吏而言今日人民程度不及官吏以此爲畫一之準則必人人皆逹於今日官吏之程度而後謂畫一則必使全國非官吏者人人皆有官塲之習氣而後可謂之人民有程度朝廷又何樂而有此在朝在野不能完全籌備之全國人民若謂人民係立憲國所謂對於君主者而言包含官吏於内在位在野均未畫一則莫若合全國之人民選舉其優者以與聞國是議員等以爲專制之國僅恃一二聖賢立憲之國則尙普通之知識因在野人民程度之未畫一而選舉就全體人民中選舉其優者以與聞國是此代議制之所由來也因在朝人民程度之未畫一而選舉其優者　之以代議之權而實行其監督行政之事此代議制監督政府之所由昉也又况國會不開敎育不能發逹人民永無增進程度之日故議員等以爲非速開國會不可也若謂資政院爲議院基礎實又不然無論其性質其組織絶不相似也以法制言議院爲獨立機闗而資政院不然以効力言議院議决之案經君主裁可大臣副署而實行而資政院不然以责任言議院議决案對於負責任者爲内閣而資政院不然資政院以不能獨立之故而喪失其議决之效力於此而負其責任者惟吾皇上一人爲全國怨毒之府大臣善用其趨避之術而以國家大難多方諉郤於一人之躬律以善則歸君過則歸臣之古訓容或不然而按之立憲精神尤允無一當者也故議員等以爲資政院與議院居於反對之極端實非基礎之預備欲預備立憲基礎非速開國會不可也至謂議院不能參預一切此尤壅蔽聖聰之言立憲國雖具三種機闗實祇議决執行兩大部分事執行機闗爲司法爲行政議决機闗祗有議會以議會立法言之則除日本欽定憲法外無論何項法典曁其他法律無一不經議會議决而成各國皆然歷史具在也以議會參預一切言之則如議决預算案如事後陳諾如質問上奏彈劾受理東西各國此項參預權莫不畀之於議院此外如軍政外交雖有爲君主之特權者然歐西各國亦多有經議會協賛者蓋議院而不能叅預一切則議决權内之一大部分將無所屬而議决之執行終亦必以無監督故而失其效力我皇上不欲守先皇帝之遺詔預備立憲則已如欲立憲宜速開國會選全國之優於聰明才力者與之議决全國一切大計不宜聽信少數雍蔽之言割裂議决之事項枝枝節節而籌備之以爲議院於立憲無大闗係國會不必速開也（未完） 
小說 
[奇情小說鸚鵡禪（十七）]  
　　然吾父雖苦貧。而傲骨嶙嶒。依然以圭臬自持。有不利於民者。從不肯效齷齪小人。阿諛取容。亦不。肯一言。及私寗沈淪而不悔。猶憶吾十三齡時。令吾入倫敦文法學堂。殷勤爲吾言曰。人立於天壤間。要有窮時。只須具才藝。於根本之地。培養常好耳。音容已渺。明訓猶在吾何敢一日而忘之乎。言次。涙皆盈盈。自嘆薄命。謂吾父何。辜而不能享永年也。 
斐德蘭家計殊窘。其父之同母姊妹。有一人以賣餅爲生。尤赤貧斐德。蘭曾於無心中。爲琴宜道其家世。琴宜性倜儻。聞之。蓋泊如也。而斐德蘭乃言出後。悔憤不堪。謂如是則人將賤惡我。是時聞琴宜云。滋不。悅以爲誚已。欲藉一事。爲詞鋒之報復。而不。得其題躇踟良久。大言曰。余曾讀愛司蒙特書。其中古人吟咏之作。擲地皆可作金石聲。僕已譯拉丁文。請爲卿 
 
 

Page 27

 
 
誦之。何如。其詩曰。 
天地大且空。其中何所有。拳石非雲小。高山非雲厚。寒暑日往來。古今猶芻狗。偶然富與貧。一笑付塵垢。側聞軒冕士。得勢如雷走。手拄白玉杖。腰垂。紫文。綬朝露忽泫然。孤墳野兎守。男走羊塲道。女倚門前柳。儼然一世雄。不堪更回首。那如寒乞兒。空空本兩手。來不有所樂。去不有所忸。興至一登高。長嘯作龍吼。 
琴宜故聰慧特甚。察其意。與已爲絶端之反對。亦不悅曰君痴耳。吾今者急欲返余室矣。言已。即轉身行。未數武。斐德蘭乃呼曰。卿卿。汝髮上有蜘蛛。將𧏅人。請爲子去之。琴宜初以爲誑也。不省。斐德蘭蹤而至其前。以手探之。曰此何物耶。琴宜乃嫣然微笑。并致聲母殘害而去。 
[第六章狡謀]  
　　斐德蘭見琴宜旣去在園中獨盤桓移時。取蛛蜘裹以長春籐之葉。起一足踐之。旣而嗾其母姨之犬洛奇。（犬名）迤邐向松圃而行。圃之前有大苑。廣可三十丈。周圍皆叢林密翳。古木參差。蜿蜒如龍蛇。中爲草地。一碧連天。即斐德蘭所常遊觀其間者也一路悵惘萬端。湫然以悸。洛奇繞裾後。隨之行。過後門。見其竇。顧瞻不肯前。 
時斐德蘭爲情絲所缚。一意孤行。久已易其常度。至是平心設想。覺已與琴宜情好愈篤。而變幻之至。亦日以愈多。若造化忌才。凡世間美滿之事。必故作風波。以尼其成。人力之經營。有未足恃者。而况秘書未見。古戰可疑。以吾也用情如此。定能無一毫之不慊其意。思至此。益倘　如夢。豪情頓减矣。 
國外新聞 
[英德各獲軍事偵探]  
　　初四日倫敦電云樸資茅拘獲德國副官之消息業已確實搜獲之要件已送陸軍部查閱該犯頗受優待僅奪去其自由權而已同日又電云據栢靈消息謂德國馬干帕斯脫報載稱西八月二十七號在巴克姆島拘獲之英人兩名其身携文件已經公家出訴員檢查確有偵探之證據現已諭將該犯送拘萊泊齊獄該犯一名白萊登一名屈蘭巨云 
[斐洲國君病情續聞]  
　　初四日倫敦電云據阿提斯阿比巴電稱阿比西利亞國君米列里克第二之疾已稍有轉機 
[英國船業爭端續聞]  
　　初四日倫敦電云南希爾斯之汽鍋匠不意亦同盟罷工以表同情於克里特之輟業汽鍋匠云 
[英使抗議美國稅則]  
　　初四日倫敦電云英國外務部已命駐美大便白拉西君向美政府抗議棉織品新稅章該章程應將貿易之秘密明白宣示而所列之欵英國業出口貿易者視之多有擯拒外貨之性質云 
[俄國外交官更調之謡傳]  
　　初三日柏靈電云外間謡傳俄國駐法大使現患急症俄國外交界各員不日將有更動外務部大臣伊斯華克亦在其内之說實屬不確 
[紐約省實行禁賭]  
　　南清早報載前月二十八日倫敦電云紐約省禁賭律已於今日實行覺基俱樂部及他種賽馬會均已决議於昨日閉門有馬房多家已遷往他處新律之行賽馬塲停閉者共有九處之多（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
