# 1884 - 111 - 4903964

 

Page 1

 
 
[奉送東京地圖] [  申報舘主人啓]  
　　法人用兵越南注意專在東就現在漸次深入内地其中山川村落一切地名往往苦於未能詳知而西人所稱又與越南土音各别識者憾焉夫熟悉地理是爲用兵第一要着尤爲中國此時用兵之第一要着故本館各處搜求不殫心力兹於西友處得有東京全圖一幅係親至該處躬歴而手繪者其中城鄉道路莫不瞭如指掌不特於軍事大有裨益卽談越事者亦可披圖指證歴歴如在目前現特譯成華文詳加校勘用石印照相法以外國　白紙張印就頗極精工　於月之初五日隨報附送不取分文並有測量道里之尺地方相距遠近不難量度而知也至於越南全境輿圖則本館早經分送諒象靑睞矣肅此預告藉候時安惟照不備 
[招延訪事人] [  申報館主啓]  
　　本館現欲請一友人在福州採訪時事如滬上建帮中有願膺斯聘者望移玉趾來本舘面訂或福州有人肯承斯乏亦可信來酌商此布 
[新印屏條對聨横披直軸出售] [  點石齋主啓]  
　　本齋近又用石印照相法印得字畵數種皆精細可玩懸諸壁間頗覺雅觀準於卽日出售所有價目列下計開姜芝仙排七巧圖白紙對每副洋一角裱成每副洋二角顧惠卿六尺條幅人物着色每堂洋六角裱成每堂洋一元三角俞蔭甫小篆字横披每張一角裱成二角五分又白紙篆字琴條每堂洋一角裱成三角五分吳菊譚六尺行書字屏每堂洋五角裱成洋一元二角杜鳳岐朱子家訓每張洋二角裱成洋五角五分 
[第三次石印鴻雪因緣出售] [  點石齋主啓]  
　　長白麟見亭先生所著鴻雪因緣圖記一書本齋兩次縮爲石印出售俱蒙海内諸君許可揆踵爭購瞬息售罄今於第三次開印之前細審圖畵字跡間有未盡愜心處故又不惜重資倩善書者一手重抄圖則逐頁鈎摩惟妙惟肖歴一載而工始竣反覆校警仍付石印以視從前所印者益覺精美絶倫毫無遺憾披閱一過眞有宗少文臥遊之趣現已印成準於二十八日出售仍訂六本外加鐫字紅木夾板計價洋一元一角惟所印無多賜顧者尚祈早臨爲盼售處悉扔其舊 
[接錄擬上高麗國王策富强書] [  涇川吳廣霈孟霖甫]  
　　今試陳勤民力之大綱凡數則焉曰開礦産曰闢草萊曰鑄錢幣曰北而織氈絨曰南而樹蠶桑曰種棉織布曰植蔗製糖曰窖磁作紙曰造酒栽茶舉凡閭閻日用飲食之細微市井百工之瑣屑靡不須周知而導之興作省試餼廪以勸之務使一國所産足自給而外售於人所謂生財而導其源也然而其源導而其流尢必節焉則曰裁冗官曰減世祿曰汰妃𡣕之御曰罷宮室之營菲衣惡食率臣庶而趨於廉儉務使一國之賦敷度支而綽有餘裕則三年而蓄一也此圖富之大較也試更陳作民氣之大綱亦有數則焉曰闢尊賢館以來俊乂也曰開武學院以講戰守也曰立上下議院以博采羣謀而同好惡於衆也在朝則能者超擢成格勿拘不才者立斥雖親弗恤在野則義者旌之賢者辟之通外奸者誅之泥古非今者放之設善旌謗木以召之立方伯連帥以整之輕刑罰以結之養孤獨以恤之耆老酒肉存問之少者庠序教育之武臣優禮寵異之勇士死者弔賻之務期官無尸位而民漸知方此圖强之始基也之數者雖編册之陳言實霸王之根祗乃老生俗儒記空文而鮮實濟時賢新進急小利而忽遠圖嗟乎此所以舉東方皇王禮義之𫒗而翻爲西洲異族之所　也某不學嘗聞殷湯之王七十里文王王以百里孟子固亦言無千里畏人者也今大王撫臨八道地方數千里人民繁庶山海雄深值此列𫒗林立發憤爭雄之日乃不能振起有爲而徒疾首痛心畏逼圖存之不暇此雖顓氓亦知其可恥矧以大王之英睿有以决其必不忍晏然也夫旣恥之矣恥之而誠欲奮發以有爲矣則雖曰東人締好願大王勿以締好爲可久要也雖曰中朝大援願大王勿以大援爲可常恃也時懸此知恥慮危之一念於深宮宵旰之中外而旁求賢輔下而廣諮羣策於内疑外訌之秋定千慮一得之計審而出之靜以鎭之勇而行之堅以忍之人定者天回力至焉勢轉則雖謂通商之日卽貴國自强之期奚不可也非然者一口苟安兾之千日十年無事幸以百年惑東鄰之甘言謂大援之足恃時愈久而機愈去病愈深而藥愈難倘猝然一旦值中朝有事與他國戎馬周旋禍結兵聨勢難立解彼東家狡敵方且蹈隙而前投袂以起各國守觀望之例中朝艱首尾之顧則曩時平秀吉之兇鋒不難復肆於平壤而大王之憂將有不可終日者矣此某之所以扼腕椎胸甘觸忌諱而爲殿下一慷慨直陳者也某中原下士學術短淺偶遭時會隨節墨洲足未越乎浿川名不逹於侍從原未應以誠貢陋越爼陳言第伏念中朝厚唇齒之交殿下重求賢之禮如現掌統理事務馬建常王錫鬯者皆與某疇昔交游有素今悉過蒙優渥待以客卿坐之前席斯燕昭之師郭隗無以過也某雖誠魯鈍苟凡有一隙之明又烏忍懷寳握瑜而靳爲明廷獻哉敢特貢狂愚如此幸垂覽焉冒瀆尊嚴無任主臣之至謹上書以聞 
　　右稿係涇川吳瀚濤少尹於去年由美國使署郵寄到館以篇幅太長未卽登錄置之案頭者已數月於兹矣然觀其筆力之雄健命意之周密不啻如董仲舒之天人三策賈長沙之痛哭流涕語語皆切中高麗情弊讀之令人慨然攬轡有澄淸天下之志殊有不忍割愛者爰分日排印以供衆覽想有目者自當共賞也[  本舘附識]  
[本館接奉電音]  
　　昨由通州電局專發電音到本館有三月二十九日諭旨二道敬謹譯登○三月二十九日奉上諭崇志奏特叅劣員請准重懲一摺據稱前任莊浪城守尉慶志應領十成廉俸馬乾銀兩在任時僅按五成支領迭經該副都統飭令管理支放之佐領祥元常續交出帳目延挨支吾又復不服查辦署莊浪城守尉定禧扶同朦混管轄不嚴請將定禧祥元常續分别懲辦等語莊浪城守尉應領廉俸等項銀兩向章如何支領佐領祥元常續署城守尉定禧如有移挪侵吞及扶同朦混情弊自應從嚴叅辦着譚鍾麟查照所奏各節確印查明據實具奏欽此同日軍機處口傳奉旨嗣後如遇出宮行禮拈香等日期京察記名應行預備人員毋庸呈遞膳牌仍於次日預備召見欽此 
[津沽要電]  
　　昨晚八點三刻接到在津友人專發電信云法將孤拔率兵船六艘已抵旅順口電音止此然則 
 
 

Page 2

 
 
津防當必益加嚴密　想吳淸帥壐兵在彼駐防法人未必遂敢逞志但未識能否不至决裂耳 
[法船進口]  
　　法國兵　都桂得祿音前數日泊在吳淞口外曾經列報兹悉該船已於昨日進口在法租界對面下椗矣 
[美國兵船]  
　　東報言美國於一千七百八十九年始設海軍省以來其所用海軍經費不下十億萬金半供兵船修繕軍火糧食等費半給兵士養廉等費共有兵船大小新舊九十餘艘砲位五百五十門計費修整船隻一項七千八百五十萬有奇海軍經費亦属不少而不足以供差遣此次議院議准添造鐵甲新船七艘以壯水師軍容云 
[東報摘錄]  
　　日本政府擬在五口通商口岸及三府地方雇請外國裁判官爲日本刑官遇外國交涉事件與裁判官妥議後再行審理但淍未見接到各國覆文也○查得去年東京府下全年中遭回祿者三百三十二次燒失民居八百三十七户迨至本年正月中已失火七十六次又於二月中共燒五十四次如此計之比之去年倍蓰矣○本年正月聞得日本全國府縣人民犯事繫斷者以及罰懲勞役者總計五萬八千五十名内男子五萬五千三百五十八名女子二千六百九十一口未决者一萬五千八百五十一名已决者四萬二千一百九十九名查全國只有三十餘縣而犯事在監者至五萬餘名之多卽此可見其禁令之寛也○東西兩京之間有江州柳瀨隧道開鑿經年業已開通一律竣工於上月十六日開賀大工告成之禮卽於是日開行矣○熊本縣監獄署自正月初旬至去月二十日監内囚人患熱病者十餘名故另設避病監於室園村移病人以居之二十二日至二十六日五日之間患熱病至六十餘名之多尚且日增蔓延幾有不可收拾之勢也○海軍省前向外洋購水雷火船三艘今擬添造數艘以資調遣訪照所造船式掣造目下着卽繪圖核辦並查騐銅鐵之合用者製鍊聽用也○日本全國府縣所收關稅向歸大藏省指撥所在錢莊經收彚解自去年東京設立國家銀行以來名曰日本銀行業已由大藏卿行知各府縣嗣後凡地方一切經費限於七月初一日起統解日本銀行分設銀行收支云○近來日本内地官設書信館改定章程不拘遠近信資一定價目并聞官設電信局行將與資信一樣辦理　内地電儉同一價目不分遠近也 
[比便來滬]  
　　比利時國之駐華京公使於前日乘太古公司之重慶輪船來滬聞將有東洋之行卽由東洋返國云 
[侯相傳聞]  
　　近閱西字報及本埠西人傳言謂中朝有欲使左侯相赴滇督師之信并有謂醇邸有信間左侯相可否力疾從公然以本館所聞則左侯相刻下送其眷屬回籍而侯相則仍駐節江南督署以順攀轅臥轍之輿情滇池之行具確否固不敢知俟有的音再行錄報 
[粤團近聞]  
　　民間團練各鄉均已舉辦而督撫所殷勤勸勉最加意者係東門外燕塘沙河北門外增步窰台三元里等村現於廣府學宮設一團練總局爲全省團練統轄其中規條每鄉團勇若干報局註册以便查核將來餉源旣裕卽於每縣中酌調來省在東北城門駐紥以分兵力或當交戰之時官軍不敷亦於民團調遣此寓兵於農之意法至善也局内總辦黎兆文京卿副辦黄植庭觀察餘外紳士皆有入局經理者 
[殺敵獲賞]  
　　二月中旬有何莫兩人從越南旋粤何某香山人莫某東筦人行囊頗豐每人約有千餘金親友詢間在越南作何事業則云並無事業不過上年曾在劉提督永福部下充當兵勇而已曰何以得此巨資則云劉提督殺敵專以與賞鼓勵軍士每當交戰之時先行布告軍中謂生擒某兵頭賞銀若干殺斃某兵頭賞銀若干是以軍士當接仗之時莫不如狼似虎奮勇爭先以期獲賞而我兩人曾殺三畫四畫等約有十餘人所以得此巨欵於是凶暴者聞之無不以得人劉提督部下爲幸噫戰陣危機也而衆志趨焉利之勁人大矣 
[練勇操]  
　　綏靜營練勇前在惠州剿匪受傷數十名傷斃十餘名回省後卽查點名數選募充足前月十七日起連日皆在較塲操練每日早七點鐘操至晚六點鐘　其新充充者步伐多有未嫻營官殷勤訓飭無或稍懈督撫兩標則在箭道輪日按營操演安勇則在東得勝西得勝兩砲台另操聞係欽憲諭飭自後各營操練毋許一日停止云 
[新建藥局]  
　　粤省火藥局原設有兩所一在粤秀山下一在增步兹因防務緊急而且又要接濟西省兩局所造之火藥不足敷用現於小北門外五層樓後邊新建一局將次告成本月中旬卽可進局開工矣 
[粤垣氣候]  
　　三月以來陰多晴少而忽寒忽暖亦復早晚異時衛生者頗難調攝是以症候極多愛育善堂贈醫每日有二百餘症云 
[水灾未弭]  
　　北值去年慘被水灾其寛闊不下二十餘州縣冬令冰凝水勢未退今春冰泮依然一片汪洋現在榖雨已過被水灾區耕者未耕種者未種轉瞬麥秋無望大田之熟時尚遥遥自春徂秋非得一賑窮黎奚能存活現在津城籌賑局司道擬在鄉間春賑一次然而微乎其微矣 
[缷船述聞]  
　　今年江浙沙船原擬提前缷罄經列前報現悉江蘇船隻較前稍少而寗船轉多寗船本届計七帮有零而江蘇之船不滿六帮之數惟寗船十二隻爲一帮江蘇則一帮三十六隻現在提前從速隨到隨騐隨騐隨駁無奈駁船有限運通交缷在在濡期間有潮濕且非風晾不能濟事現在寗船雖可告竣而江蘇船隻則只缷到三帮餘外尚泊小劉庄一帶候提待缷聞說有四月初八日一律報竣之說然屈指計之最快當在四月中旬後也 
[都下紀聞]  
　　京師崇文門外喜雀胡同東口聚寳源烟店於上月十五晚十點餘鐘失愼當卽鳴鑼報警時值月蝕遠近聞之咸以爲月迨各處水局知係火警以激聞趧往撲救則火已熄滅矣計焚去房屋六七間聞其起火係火炕烙烟所致遂將該店司事人傳至南城坊責打三十板以爲不愼於火者戒○安定門某宅娶婦賀者盈門午前方擺席怱遽間一老過五旬餘衣藍布衫旗下裝扮中内宅挾一巨包而出口稱某宅尋車未幾又執朝珠盒復稱找車司閽者疑之自念曰旣尋車何以不見有人上車乃潜伺之日暮又復照前司閽者阻之不令出嫗乃棄物意欲逃遁隨被獲搜其身畔計當票百餘張錢票百餘吊訊之始知其久行此技被其騙者不知凡幾主人恐有株連不肯送官責而釋之○外城雉堞間有傾圮者現經查城大臣奏明由工部承修各木廠商人認領地叚尺寸分别承做上月初有某官廠之夫匠某年二十許正在拆動下疉磚石不料上面之磚石驟然脫下竟將某頸骨小腿壓折雖未傷命而傷已十分沈重現該廠將其舁囘調養云 
[京口大風]  
　　京口上月念六晚八點鐘時陡起颶風拔樹折木屋瓦欲飛沿江一帶吹倒草屋數十家江面船隻走錨斷鍊損桅折舵不可勝計一片啼哭呼救之聲令人慘不忍聞至十二點鐘風勢稍减當風猛時排灣巷某姓不戒於火比水龍聞警馳救已成灰燼祝融之虐得風伯而益肆矣 
[縱火可惡]  
　　京口西門外保甲局後有萬醫生者家道小康有女年及笄許字城内某旂人擇於前月十二日迎娶先期納幣頗極華贍比隣甲乙二人見之遂萌惡念廿八日二鼓時卽於萬姓簷際縱火萬姓所居係草屋最易惹火霎時烈燄騰空及萬姓知覺欲搬物件已不及矣事後查出火爲甲乙所縱萬姓欲鳴官究治以洩其忿不知如何了結也 
 
 

Page 3

 
 
[輪船修竣]  
　　招商局之富有輪船擱淺後駛回滬上卽在祥生船廠修理現在聞已竣工今日可以出塢云 
[停公又誌]  
　　本埠西商跑馬届期英領事署銀行海關停公均已列報兹悉美領事署亦於初四五六三日内十二點鐘後停辦公事英工部局則於此三天内全日閉門云 
[修治輪船]  
　　前日招商局之拱北輪船由津囘滬後當雇小火輪拖往浦東老船塢分廠修理大約略有小損也 
[失愼卽熄]  
　　滬城西門内杜家灣東首范福昌銀樓於昨日一點鐘時在樓上鎔化紋銀而人則在樓下午餐樓上火星直冒延燒屋頂經該處地甲報知善堂各水龍堨力灌救僅燒去後樓兩間鄰居店舖無不驚惶失措云 
[本埠換季]  
　　四月初一日蘇松太道邵觀察懸牌擇於初二日換戴凉帽 
[換戴凉帽]  
　　英工部局現擬華捕概戴中國式樣之凉帽昨由捕頭傳帽鋪定買凉帽二百頂因論價未合故未定見云 
[又責彌陀]  
　　朱楊氏扭探楊沈氏投上海縣喊稱我子阿大年僅五歲寄養在楊沈氏家現被賣脫求請究追明府質之楊沈氏供稱朱楊氏並無兒子寄在我處因伊之拚夫龔南寳現與我拚識伊懷恨揑情誣告至我前雖犯案蒙前憲重辦後已改過自新求恩明察明府謂兩造均屬無恥胆敢閙至公庭混帳已極飭將每人掌頰五十驅逐按楊沈氏前經莫邑尊嚴辦蟻媒六門遊示之楊彌陀也 
[拐婦遊街]  
　　浦東人沈阿大投上海縣控稱我妻沈陳氏被徐海龍拐逃雇船載至湖州意圖變賣船户盤問我妻始知被拐及到湖州徐上岸尋主顧船户乘間將我妻載回送至我家請提徐究辦黎邑尊准詞飭提因徐尚未回先提徐妻管押着交其夫前日徐海龍潛自囘滬卽經原差提到禀經蔣明府訊問沈供訴前因徐初則供詞狡猾及與沈妻質對知難隱諱只得招認蔣明府謂若不嚴辦不足以儆飭將徐海龍重責二百板枷號兩月發各城門遊街示衆 
[扭毆責釋]  
　　守府衙門前楊茂所開之烟館内有阿金之妻前往尋夫適自流氓偷馬阿六在舘吃烟見而調戯該婦怒罵詎被阿六扭住頭髮痛毆失去　壕等件該婦卽投守府署喊冤傅守戎查悉情由立將阿六車責五百板該處地甲亦責一百板開釋 
[無故吞烟]  
　　成衣匠阿蘭原籍蘇州上月廿八日不知因何吞服洋烟往英租界四美園弄内某姓姑母家纔入其門烟毒已發其姑母卽倩人請陳君竹坪施救不及而斃當邀其父叔至家於前日湊資安殮云 
[眼斃小工]  
　　江灣人徐奎寗年二十二歲在虹口工部局作小工前日新虹橋南首某成衣舖捕獲一鼠灌以火油在門外燒之旁人圍觀甚衆一西人見之亦駐足細視徐適在打掃街道欲將鼠掃去西人不許徐不識西語該西人卽舉足踢其腰膂徐負痛而回當夜身死現經工頭函喚其兄一面往報捕房捕頭卽邀同西醫往騐隨至成衣舖查詢行兇西人該成衣舖答以不相認識垷飭西包探查緝俟其兄至再行辦理嗣聞其兄徐奎榮已會同三圖地保赴縣請騐矣 
[拘辦肇事]  
　　英兵船上之兵官在高橋地方打鳥被該處鄉人奪鎗一節當經英領事照會道憲邵觀察飭委洋務委員陳敬吾貳尹並道署護勇頭目李德勝前往該處念六圖地方查辦當將在塲之崔姓並洋鎗一桿帶回稟覆邵觀察查得該處係寳山縣境故飭承差將崔姓送往寳山縣訊問並着交滋事人云 
[覆審欠項]  
　　昨報會審欠項一節昨午後二點鐘時由翟副領事曁黄太守覆訊原告老沙遜洋東母在斯同前東軋斌與大寫洋人及大訟師哈華托投案被控人陳蔭堂及保人范德盛見証德順和豐兩土行内人并大訟師担文仍遣大寫洋人代辨原被告及兩造訟師逐層辨駁審至點燈時始由中西官會商容斷着保人范德盛照老沙遜所控追之一萬二千六百三十餘兩限於三日内先行措繳一半餘則再限一月掃數繳候給領供詞甚多因時太晚不及照錄容俟明日補登 
[再訊訛詐]  
　　虹口鄉婦譚周氏等控瞿桂寳藉端圖詐等因定於昨日覆訊捕房復將瞿桂寳解案原告譚周氏瞿茂茂道士許西村及蔡樹春朱王氏吳沈氏嚴增咸曹阿三高張氏朱許氏周咸春孫朝珠卽沈朝林孟福福張陸氏等投等各訴前因朱星寳投陸賣田遭瞿桂寳之子瞿慶祥硬要作中勒洋百元向索被領至瞿桂寳處行兇受毆王桂芳控因胶有房屋抵押與人計錢十六千今因向贖被瞿桂寳插身硬覇令我出洋六十元等語瞿桂寳倛譚周氏所控之事實係前有房屋四間價賣與該氏盖是處房屋共有九間今則併賣與該氏詎華捕相林竟圖從中索費洋百元不遂妄訴捕房將我拘案然我有産加價不得爲詐至道士許西村所控亦係妄瀆盖小的原籍弨興住虹口已有七代是廟係我瞿姓之家廟伊因請我吃酒欲爲住持我並無不合之事至朱王氏所控伊夫朱關興身死之案早經縣署訊結沈朝林所控曾向邢桂方借洋百元已經還洋借據未銷邢將是據交與再向索洋寔無其事且我監禁在縣如何能向索洋况邢蒙傳案可訊至其餘吳沈氏蔡樹春等所控各情大半由縣斷結或有親友因賣買田地口角邀我相勸然皆該捕唆使伊等妄控至王桂方贖房原本確祗十六千因抵押迄今已十餘年爲此相勸加本利至六十元我亦毫無錯處請爲送縣黄太守謂送縣與否非爾所能自主瞿子瞿慶祥供並無作中勒洋情事前日被捕毆傷某重乞恩開釋周省山卽周少山地保唐星橋及在縣保瞿之瞿淸泉邵春華等各執如前邢桂方供孫朝林向我借洋還後並無將票據交瞿冉向索洋之事原告中又有人稱瞿姓父子兇横已極設或放出我等必更受累施繙譯謂瞿慶祥旣稱有傷請發醫院騐明定奪太守然之施君又謂瞿桂寳素行不法請判押十年察其能否改邏再行核辦太守謂瞿之作惡久押亦不爲過姑發捕房覊押苟能改過合當從寛今姑勿定日期瞿淸泉邵春華無干保釋唐星橋交原保周少山押候過堂笞責百板開釋邢桂方管押七口瞿慶祥飭送醫院尚有周咸春所控案内牽涉之周長春飭傳到案訂於下禮　六再訊 
[法界公堂瑣案]  
　　法工部局收月捐洋人稱小東門外洋行街新開錢店向其收捐抗不肯出故特送案翁太守詰之鄭開興據稱不是錢庄實係土店門面雖已開張生意却尚未做因東家未到耳太守謂櫃檯招牌已裝就否答稱均已裝就太守云如此理應交捐隨詰收捐人應收月捐幾何答稱應收洋一元錢十三文太守着鄭照數繳到完案○前報人贓並獲一節捕房昨將在押之徐盧榮解案旋據法包探稟稱今早伊妻到捕房繳洋七十七元中有銅洋十二元生銀洋兩元照數尚少洋七元應換洋十四元等語翁太守詰之徐盧榮爾弟何以不到案答稱實已逃避無蹤不能交出太守謂此事本不干爾祗須將爾弟交案卽可開釋今延不到案豈爾甘心管押乎着將徐盧榮管押銅洋暫存捕房好洋六十三元着原告仍具義源領狀到來當爲給領○錦名洋行管房洋人僭收租人陳某稱被義和客庽張祥生欠房租二十六元立有約據如三月底不還洋卽將生財拍賣現已過期特報捕房傳到張祥生請追約據呈案翁太守閱畢詰張據係自己寫否荅稱係自己寫但該房已於三月 
 
 

Page 4

 
 
初十日釘門現在有人要盤託其開門不肯若拍賣則殊不值得太守謂旣有受主習收租人同往開門以便估價惟不准將物件携出 
[陳家木橋賑所電音]  
　　二月二十寄山東潘振翁臘念四正初十十七杏初七初八電到否速復○三月二十振翁來報疉接二月初七八二十電前所借　千賑利津五千商河二千皆施子翁借者表現辦海豐係周京兆匯來三千尚不敷二千暫請中丞墊付會舘四千歸施兄收帶賑樂　霑化自佑翁去後共解弟若干速示○三月念三日復振翁嚴去後解數十月中五千臘下五千正上五千正下五千怡順匯隆祥二千杏中三千六百另　日再解三千均解兄兄有餘撥施請兄主裁○三月晦稟陳中丞今由東解奉鎭蘇閩滬賑庫銀三千七百餘部飯等六百另知潘紳不敷請酌發宣應善福稟 
[陳家木橋賑所公啓]  
　　啓者敝處昨日起解東賑現銀四千後本擬截止又承江右善士來銀一千兩諄囑敝處分解查江右諸公來欵前後共計五千兩已解直隸二千五百兩山東一千五百兩現來千金理應解東惟第十七批已經起解不及附入准於卽日續解山東第十八批如有各處附解幸速擲下大約盡此一批爲止奏同人拜啓 
[擬勸移酒肆茶寮等費暫行酌减助賑啓]  
　　啓者臚歡酒肆消塊壘於胸懷叙話茶寮襲芬芳於齒頰此固生平韻事也何必裁汰鳴高哉奈齊州饑饉荐臻順直流離控告半罹呼癸隸東北以恣嗟備歷艱辛望西南之拯濟悽然枵腹衋焉傷心乞糴書來解欵猶難爲繼傾談座滿隨緣胡弗分輸賭緑螘之新醅奚堪下烟對碧螺之淸品休事評量積少成多旨醴𣂏兮汨汨移緩就急廉泉汲兮涓涓並非不近人情談笑暫辭敷佐要亦深諳天道災祲獲免流行聊遣興於三杯仁漿挹生溯歸源於一勺活水取攜供驅策者亦有妻孥忍從𢷤斥歎飢寒者誰無父母亟講撫綏值奔濤駭浪之衝作恤患救災之計不比烟霞掩映有癖錮人儼同雨露涵濡無聲潤物還希掇拾俾得遵循　　玉液之細微差補金穰之荒歉灃瞻闓澤敢拜下風謹質高明須原麤鄙想恫瘝瘠壤者不以爲計較錙銖而遊息層樓者當由是後先布濩也霅溪靑藜閣主人謹擬 
[恒山觀察冡媳胡氏未婚守節爰成拙句十四首謹步月樵都轉元韻以誌欽仰]  
　　女宗奇節播寰中金石堅貞志與同腸斷離鸞歌一曲涙珠壼裏血凝紅○牽就紅絲早締婣韶華空負鏡中春甘心載詠共姜什巾幗如斯有幾人○鹿車無復賦同歸怕見簾前燕子飛留得藁砧遺挂在焚香鎭日對空幃○休云陸海與潘江詠絮才華擅綺窓早識淵源本家學阿兄詩筆鼎能扛次樵司馬詩才雋妙與余時相唱酬○貞操直可感幽明契闊悠悠判死生高行古今同一轍合將雙傳付公平○從來有志事終成翕口交推嘖嘖聲任爾海枯兼石爛此心百折總難更○寺侍而翁四載餘不彈長鋏慨無魚翩翩公子慳謀面聞道生前好讀書余就恒山觀察記室時澤臣殁已半載○一門節烈已開先彤管流芳載簡編正氣至今猶凛冽令人讀罷涙濺濺都轉一門八烈鐫有欽旌三坊錄○堅冰爲鏗玉爲衡古井澄波証此生純孝格天傳割臂眞無一個不傾心○靑天碧海恨偏多塵世繁華一瞬過願祝他生好緣會心經含涙教鸚哥○吹簫人杳夢依稀凉月窺窓　錦機雅稱練裳崇樸素生來本厭綺羅衣○有道門庭淑媛多良由天性不由他從兹繡佛空閨裏一卷華嚴于幾挲○和丸課讀一經横喆嗣相期遠大程到底苦心終食報他年聖奉板輿行　都轉送女來閩適澤臣嗣君由粤同日而至咸謂節烈所感斯足奇矣○採風異日到羊城軼事曲思五内縈綽楔千秋長不朽煌煌天語有褒旌[  侯官林鴻逵拜呈初稿]  
[浙省撫轅抄]  
　　三月廿五日牌示曉諭事照得時交夏令天氣漸煖今本部院定於三月廿八日換戴凉帽爲此曉諭仰闔属文武各官一體遵照特示候補同知陳文璣禀奉藩司飭知解九年第三批京餉記大功三次禀謝題補富陽縣歐景芬稟見卽辭赴新市前署瑞安縣周雲章稟知交代在温郡會算淸楚回省禀到題補於潛縣石維堂禀知金華交代在郡算淸由金華回省禀到候補縣薛受采禀銷塘棲厘局差回省禀到並請感冒假數天湖北大挑縣汪瑞曾禀辭赴湖北杭府經歴顧錫恩禀知奠司委提仁錢二絲秋審差從九王品湘禀知臬司委秋審差杭州府通判周候補同知黄昌甲俱禀知臬司委秋審彈壓差仁和縣丞汪春樹禀知臬司委朝審差禀安叩謝○廿六日補廿四日嘉松分司黄禀知二十五日考試商　王傷前湖南是台羅印大春衢州來省拜會處州鎭劉拜會辭行江蘇撫標卽補叅將程福禀謝禀辭候補同知褚調元通判張慶麟銷假俱禀知臬司委秋審彈壓差按察司司獄李杭府司獄張候補府經歷貝藴章主簿陳壽萱王文光未入流范啓泰侯禀知臬司委秋審執事差從九牛克昌禀銷金華措資假並禀知臬司委秋審差 
 
 
 

Page 5

 
 
   
 
 

Page 6

 
 
[各股份失票聲明　貴池礦掛號股份單] 七百四十七號四股嚴希唐名　七百四十六號四股嚴原唐名　八百零三號四股楊並蘭名　六百七十六號三股張柏生名　三百七十四號三股　八百二十八號四股莊椿山名　六百七十三號二股張銘朱名　招商局股份息摺被失股票尚存　五股第六千三百十四號至十八號止陳海記　五股第一萬五千二百八十四號至八十八號止陳海記十股第九千零七十一號至八十號止能自寛齋名　十股第一萬九千零七十一號至八十號止能自寛齋名　上海火燭保險股份息摺被失股票尚存　五股股票第四百三十五號　五股股份第一千六百四十四至一千六百四十八號　五股股票第四百三十號五股股份第一千六百四十九號至一千六百五十三號　以上各票如有人拾得者已向各局說明作爲廢紙如送還善昌棧内决不追究且願酌給酬資也善昌陳吳生謹啓 
[省吾齋戒烟眞藥]  
本齋專用王道正藥煎蒸成膏每吸烟一錢攙入此膏二分始終無須增减癮自漸輕百日後卽可戒盡此係因勢利道除患於不覺也僕初合此膏僅濟戚友嗣後索藥者多不得不收回藥本　白開張上洋大東門内魚行橋南首以來已歴年久中外馳名擾戏迥異如蒙　賜顧須認明本齋招牌並　上海邑尊告示庶不致悞藥膏每兩八百四十丸藥每兩十百八十 
[奥商永利行　英五月份票出售]  
本行逐月運售呂宋大票全張六元半張三元分條足洋七角收兌彩票格外比衆公道惟小行票甚豐盈號頭遂意撰擣批拆價照大市如蒙各埠紳商賜顧祈認函購原班卽奉無悞開廣上洋棋盤街北首 
[呂宋票]  
英五月份票出售每張洋六元分半亦可外埠紳商信外購原局奉上無悞　　在英界大馬路老旗昌過南首福利洋行賬房 
[新開允章綢莊]  
本號開設上洋小直街專辦名機綢緞上細顧貨眞價寳倘蒙　紳商賜顧當格外克以圖廣遠此佈 
[上海科發藥房在抛球塲東首]  
本藥房開設上海已歷有年精選上品藥料無不博製合成馳名中外今特摘數種登報於不細載洋蜜糖　治臉上乾燥將蜜搽之分外滑潤胃氣痛藥　　專治胃寒疼痛定能效騐除根咳嗽糖　　能止嗽化痰驅風寒治肺家諸症三瘧藥　　治三日兩頭或四日兩發寒熱等補血藥　　能補血活血生血兼能益血頭風痛藥　　專治頭風疼痛無不立愈牙痛藥　　治風火牙痛或虚痛均能立止養髪藥　　若髪秃則生短則長常用則黑潤固精丸　　治體虚精滑年老陽痿反老爲童油渍藥水　　凡綢绫昵缎若染油汁均能立退 
[三鞭壯陽種子丸　參茸婦科毓麟丸]  
凡人身之旺弱不外乎陰陽眞陰固不宜虧元陽尤不可損故欲固本必先壯陽本舘創製此丸用鹿鞭騾鞭海狗鞭爲君佐以參茸配合上藥鞭卽陽眞以陽補陽故能壯陽功用更捷取山海靈物助水火元神藉補先天克培中土使老還少反弱爲强此眞壽世之良方無愧回天之勝術如遇精元虚損色慾過傷陽事不堅氣不納腎夜便頻多耳鳴眼花等症早晚每服三錢淡鹽湯送下不燥不烈無倚無偏由漸而久自堪益腎添精服之旣常又能提神養氣健體延龄培元種子取效如神每兩洋二角另秘製調經毓麟丸專治婦人久不受孕月經不調赤白带下咳嗽潮熱胎前産後諸症服之無不奏效每丸二角半欲廣嗣者男服三鞭女服毓麟則男精壯而女經調陰陽旣濟功效更速一索定徴蘭夢雖老翁亦能廣嗣此二丸家傳秘方泡製精良與諸家逈别的確應騐冀　高明信用焉 
廣東鹿芝舘陳鹿芝舘陳家　分設上洋英老巡捕房對門 
[遺失銀鏢]  
初一早十點鐘在新關左右失去小銀鏢一只係西女客所用者鏢面黑色紅字有洋鈎掛住在鏢尾上綀者如四方君子執得乞送至旗昌行茶樓自當重謝决不食言 
[同文書局新出書籍三種　發兌告白]  
一史記　前因本局所印二十四史巻帙浩繁定議逐史印出逐期告取已列前報去冬會出陳書股取之外購者紛紛兹又出史記全部者証在内悉照殿板全式修飾愈加精工除在股諸君持單取書外如願專購此書亦可書計二十六本裝爲四函價洋十元正○一子史精華　此書亦係重價購到殿板原書照印行墨清朗點書精嚴查閱之下一目了然置之案頭一切類書可以該括在内亦士林不可少之秘簡也書凡八本裝爲一函價洋四元正○一增廣詩句題解彚編　此書踵前人所輯詩句題解五編又增人同舘錄所集題句彚爲一編原刻字跡糢糊間有錯悞貽累匪輕兹編各註皆經繙閱原書細爲釐正其詩人出處分韵詳註另作一編凡以醒人眼目便於查對也試帖爲大小試所最重有志聲律者諒必家置一編寶同枕笈矣書凡四本價洋四元　凡欲購老希五本書局並 
上海杭州楊州金陵各書坊曁各馬頭招商分局發兌此三書定於四月初十日出兌嗣有孔子家語古今圖書集成目錄前漢書三種五月中亦可出書 
[王硯香先生鐵筆]  
嘗謂篆刻有徽浙兩派或善徽而不善浙或善浙而不善徽我友西泠王君硯香兼擅其長不但升堂而竟有室無近今之俗韻有秦漢之古風綠本局欲鐫印譜碑帖等件用特敦請來申倘好古先生擬欲篆刻誌碑文者卽至局賜教可也　四馬路文海堂書局謹啓 
[買呂宋票須知　快来發財]  
呂宋字與别國不同人多未嘵今本行將呂宋十二个月字機及一切章程繹以　文斷票分送以免混淆今售英五月票全張六元半張三元條頭七角賜顧者至棋盤街北首立速回件　廣生祥啓 
[號單已到]  
英四月份對號單已到經小行售出之票出之票得彩極多諸來對號兌洋自當比衆格外公道特经佈聞　萬福來行謹啓 
[失票]  
今遺失四月初二日期晋康庄第三百五十一號票規元一百兩已向前途說明作爲廢紙特此佈告　謝徐同啓 
[赫勃專創各樣油漆　赫勃　專創白鉛　名辛克之白]  
赫勃煮過淡色油　赫勃白鉛做之各樣顔色及　赫勃爲船底用之油漆　赫勃不壞之油漆　赫勃冰納苦而及哥沙油　赫勃之油及漆俱装好便於運往他國　赫勃之油漆爲最高所以最廣於用請各客戒心不受别人冒充本行招牌并聲明者一千八百七十三年四月間有華商在香港用倫敦假貨揑造本行招牌爲港署查明懲辦　倫敦麥司　赫勃父子公司啓 
[告白]  
昨長源泰内同興義被贼竊去賬簿六本同興圖章四個晋生愼餘安康莊摺三個已向各莊言明作廢同興以前圖章亦不作用 
[均昌鐵廠告白]  
本厰因資本不足生意清淡今將全盤頂與耶松承受所有各户欠欵望早清還各户存欵開賬來對各股分單卽來桂號以憑核辦四月初一日啓 
[張仲景注解傷寒發微論]  
從來講醫道者推仲景先生傷寒論爲宗祖兹名發微論乃發明論中精微玄深之理奥妙無窮之旨價洋兩角　四馬路文海堂啓 
[新刊書籍發兌]  
戴東原集洋二元經韻樓集二元半丁氏禮記釋注三角張氏苔荅經義鈔一元阮氏定香亭筆談六角以上之書爲攷据經學詩賦詞章秝算等之用　上海絅瑛閣啓 
[呂宋票　必發行]  
英五月份票全張六元半張三元分條足洋七角遠近賜顧請至老巡捕房南首四馬路口呂商必發啓 
[請來對號]  
號單已到本行售出五彩一張得銀五百元係分條其餘小彩甚多不能藍錄得彩者快來對號收銀此佈　運福齊 
[永吉對單已到]  
英四月份對單已到查本號售出小彩甚多不及細錄望速來對號領洋並英五月票發售全張六元半張分條亦可此佈　呂商永吉行啓 
[奇巧鐵灶]  
本公司新由外國運來小號奇巧鐵灶中外人都可合用其燒法不用煤炭以用火油冷天可作火爐或在房間一時要茶酒頃刻就可熱耳　上海福利公司白 
 
 

Page 7

 
 
[出售上等六合棉線]  
啓者本塲主技雪复城專造上等　肥白棉紗紡線可代絲線用塲最合成衣工作已蒙四遠馳名上海通行亦已年久承诸貴商深樂本機之線乃六根紗絲合成一線而粗細號數皆如一式做出每個有二伯碼足長向由上海禮和洋行經手定售倘蒙諸貴商賜顧者不論粗細儘可隨意選樿故特佈告自今之後常有現貨祈向禮和洋行面訂其價格外公道老少無欺　甲申三月　日　禮和洋行告白　 
[枸杞桑椹清補露]  
此酒釀成氣味甘香荨爲身者每日隨量酌飮大有養顔潤體之功轉老還童之効延年益壽百殶不侵此係遵依古方只選枸杞子桑椹等清補之味釀成并無烧熱之晶不拘老少男婦均可常飮倘若带進酒舘有酒呼脇實非五加皮玫瑰露之類所能少其後塵也枸杞子甘平性潤滋腎益氣生精阴陽强筋健骨袪風明目利便消渴桑椹味甘功專補水利五臓關節安魂鎭神常食令人有烏鬓黑髮耳明百足徽古聖賢命方專用此兩種清補之味釀酒其功確非淺鮮也謂余不信請嘗試之每瓶錢二百四十文　棋盤街北首廣東梁愷 
[運福齊行]  
今有英五月份票出售全張六元半張三元條頭足洋七角外埠信購原班回件收兌彩票比衆公道並有舊咯空烟神効立愈吐血仙鶴草發售鋪在上洋四馬路中市 
[萬福來呂宋票]  
英五月份呂宋票出售全張六元半張三元遠處函購原班寄奉小行自售票以來信義素著其分條小票一槪不售凡蒙賜顧者請到上洋英大馬路望尘街口此佈 
[致謝良藥]  
予患白濁邊服攻伐之藥以致腎元大損長流稀濁經年未愈並關申報見有愷悌堂乾健丸購來吞服數月果然安痊矣書此提名 
[貨眞價實　上海大馬路老德記起首藥房　童叟無欺]  
救食生烟藥　專　油跡藥　隠逸汗斑藥　止瀉止血藥　咽喉腫痛藥　湯火起泡藥　秘製止痛藥　治胸胃痛藥　　風袪濕藥　文武痴癲藥　瘰癧疤平藥　小兒諸瘡藥　經騐冬瘃藥　男婦黄疸藥　情慾癆瘵藥　諸瘡潰爛藥愈咬髮癬藥　退雀痣斑藥　補氣補血藥　面上斑點藥　痂脫鷄眼藥　立止牙痛藥　舟車發眩藥　金刃刀傷藥　牝牡痔瘡藥　期颐烏鬚藥　患臘梨頭藥　神效疥瘡藥　骨節痛楚藥　立治頭痛藥　跌打損傷藥　善絲惡痣藥本藥房於道光二十二年上海通商之初首先開創所製各種藥水藥酒丸散膏凡皆係精益求精不惜工本是以按病給藥立見奇功業已遐邇馳名消路日廣但存濟世婆心並非貪圖利益另有照相藥水鍍金藥荷蘭水檸檬水大小腸氣夾带搜風氣箱分墨杯避風鏡牛痘刀上刷洋刀並外科應用一切刀針器具新式巧樣磁瓶及粧臺各種玩物一應俱全尚有無數藥味曁應用物件不及傋載均各貨俱全實老幼無欺倘望托信局　带自當照信發藥决不延悞此啓　又有乳瓶剪刀發售本藥房今設分鋪 
[龍涎戒烟斷癮丹]  
夫人首重身命然嗜洋烟每致身體虚弱甚而百病隨生推原其故烟自外夷而來收用藥名　粟之膠蕊而成于太陽未升之時斯　究其氣味寒毒不初輕食以爲提精神不知日積月累寒滞　痰因而毒乘臟腑之虚而人吃必應期如數名曰上癮若期後不吃百病叢起人心經小使　數時辄驚悸人肝呵欠涕淚人脾泄瀉腹鳴人肺咳嗽氣喘人腎白濁遗精或陽事頓痿必要應期如數吃足然後快心久則氣血憊弱精神衰痿深爲可憫宜戒之以保全身命然戒烟之方如　有能止不能去癮能去癮後生他病怪乎立方未得宜 
而已矣本堂祖傳良方配製爲丸不但去癮並解其毒能和臟腑養血調痰健脾開胃永無復發癮之弊每吃烟一錢用丸三分滖水送下周經應騐誠戒烟之一助云耳每瓶重五錢洋五角廣東　元堂何均年選料監製上海四馬路巡捕房對門 
[新刻說文經典異字釋]  
是書係古吳高翔先生著凡十三經中句語相承之字其說文引稱異者詳爲詮釋復蒐挅羣書義有可與發明者廣　援互証以通其說俾知文有古今義仍一貫實於初學究論字義这功大有裨益每部洋二角上海四馬路萬巻樓啓 
[新刻本草詩箋]  
朱東樵先生著是書將本草藥石詳明藥性病症治法每藥名下偶成七言詩一首韻格之超絶對偶之精工便於記誦直可作醫林之寳笈每部價洋六角由上洋五馬文玉山房發售　寗波羣玉山房啓 
[堅鋼鋒利　禮和洋針　禮和洋行]  
兹本行自運英國上等堅鋼洋針身子纯熟经衆不同已蒙各省城鄕市鎭四遠馳名今本行格外加工精細揀選從無斷頭破是之患每箱十萬枚如貴客合意者可向本行面訂可也特此佈白上海禮和洋行啓 
[上海自來火公司告白]  
啓者本公司所用自來火機器可以轉動务種之機器現在購用者甚多故本公司董事新定章程以西歴八月一號卽華六月念九日爲始日間所開機器及炊爨火爐所用自來火定價每一千方尺收洋二元五角再者本公司所售之運動機器及炊爨火脚等費此外不加分文如有欲知用法及一切情形本公司可以來火公司經理人啓 
[新到各貨]  
本行新到外國運來褒南秘製格里斯得花露　褒南秘製椰子油　褒南妙製百花露　褒南秘製克隆香水　褒南秘製薑汁出售各仕商貴客賜顧者請至四馬路電線行對門交易是荷　隆茂洋行佈告 
[杭州大井巷德記]  
本號開設有年蒙客賜顧交易照常外埠信購原班寄奉不悞並有外國各種藥水戒烟藥粉代售貢都藥水 
[小題文藪]  
小題向無善本坊刻旣瑕瑜並錄且皆漫漶錯落不堪卒讀此書選擇旣精又用石印照相法縮成訂成六本題文宏富而卷帙簡少深便舟車携带誠士林之秘笈也每部價洋四元如要水磨紅木夾海申昌書畵室並北市各畵坊及申報舘各外埠發賣申報處如有躉售至乾記衖蔣同泰紬庄内面議 
[出售告白]  
啓者本行常有公司運來务種新式金銀上等名表皮壳鐘華字打閙鐘各樣什物等貨如蒙光顧請認本行招牌不悞此佈　上海天津增茂行啓 
[茶捐請奬]  
本號代辦閩省茶捐諸公欲報捐職銜　封典者望來面議壬午年部照已到請携實收倒换此佈　抛球場東晋豐里和興祥茶棧内森記啓 
[同文書局招人照影書史]  
本局開辦圖書集成廿四史刻下添造影房加置影鏡人手尚未足用如有向操影相並能變通影書爇精法熟者卽同殷實保人來局面議一切此佈 
[軍械出售]  
本行專辦泰西务國馳名鎗砲鋼鐵戰鑑水雷快船藥彈硝横銅帽電線水雷並製造濬河開横一切機器本選器惟精取價從廉祈　貴紳商賜顧焉　上海五馬路新派利洋行啓 
[上海同文書局書帖價目]  
本局招印圖書集成二十四史兩書已於去由久已登報兹又開印史記及圖書集成目請早前來定印可也此佈 
碧血錄分裝五本每部洋一元　陽雅圖分裝二本每部洋六角　毛詩稽古編分裝八本枝木夾板每部洋兩元四書味根錄分裝二本綾匣每部洋二元　宋本唐人合集分裝八本綾匣每部洋一元四角　钦定篆文四書六經分裝十本枝木夾板每部洋二元　宋本切韻指掌圖訂裝一本每部洋三角　佩文齋書畫譜分裝十六本綾匣每部洋七元　趙文敏公墨蹟裱成每册洋八角未裱每册洋五角　康熙字典分裝六本枝木夾板每部洋三元　劉文清公墨蹟裱成每册洋八角未裱每册洋五角　成親王墨蹟裱成每册洋八角未裱每册洋五角　何子貞墨蹟裱成每聞洋五角未裱每册洋本角　鐵保將軍墨蹟裱成每册洋四角未裱每册洋三角　管夫人金剛經墨蹟每部洋五角　戴文節公墨蹟每部洋二角御批通鑑輯覽每部六員愚荃敝帚每部洋三角　同文書局啓 
[上海自來火公司告白] 　 
啓者本公司所用自來火機器可以轉動务種之機器現在購用者甚多故本公司董事新定章程以西歴八月一號卽華六月念九日爲始日間所開機器及炊爨火爐所用自來火定價每一千方尺收洋二元五角再者本公司所售之運動機器及炊爨火脚等費此外不加分文如有欲知用法及一切情形本公司可以來火公司經理人啓 
[彝陵輪船往宜昌]  
啓埏此輪船來往宜昌如貴客裝貨欲保險者在上海向保家行在漢口向寶順洋行在宜昌向立德洋行保險可也宜昌立德洋行啓 
[熙記呂宋票]  
英五月呂宋票出售全張六元半張三元分條照市並售送禮紅茶公烟呂宋烟遠處信購原班奉上在棋盤街開張 
 
 

Page 8

 
 
   
 
 

Page 9

 
 
   
 
 

Page 10

 
 
[光緖十年三月念四日京報全錄]  
　　宮門抄○諭旨兩道錄前○發抄旨五道○直督李奏籌挑運河緣由摺子○御史劉奏請飭下妥議片○總兵黄奏恭報出洋統巡日期摺子○皖撫裕奏查明荒田已未墾數日摺○又奏甄别知府片○蘇撫衛奏恭漕糧兌竣放洋日期摺○大臣恩奏爲奏聞摺子○三月二十四日工部鴻臚寺廂黄旗值日無引見○張佩綸假滿請安○耆齡續假十日○恩興許有麟預備召見○召見軍機醇王許有麟恩興○發抄譚鍾麟奏都司李淸和陳書蘭守備史永祿馮天述互相對調奉旨兵部議奏欽此○又平遠令英麟調海城令奉旨吏部議奏欽此○又兩當令喻炎丙調敦煌令奉旨吏部議奏欽此○又題奏道徐錫祺期滿甄别奉旨吏部知道欽此○又捐建劉松山專祠工竣請將所部陣亡將士附祀奉旨禮部知道欽此○○前大學士署直隸總督一等伯臣李鴻章跪奏爲通州張家灣迤東之北運河新冲河道現擬撥欵挑挖通暢並將舊河頭堵塞以利漕運恭摺仰祈聖鑒事竊通州張家灣迤東之北運河上年伏秋大汎自蘇莊至姚辛莊冲開新河一叚溜勢頗暢舊河已形淤墊臣等以事關漕運應否徑由新河行走抑仍疏濬舊河迭飭漕運通判通州知州查勘並令通永道薛福辰督飭各員勘估籌議兹據該道薛福辰詳稱舊河自上口至下口長六千四百餘丈形勢迂曲且大半淤墊業已斷流若欲挽復工大費鉅應毋庸議新河自上口至下口長七百二十四丈兩頭均與舊河相接形勢順直舟行便利全河大溜均循新河而下惟河身係自行冲開河底不能一律深通寛自二十餘丈至十丈不等深自丈餘至二三尺不等察看河面無庸展寛河底深至四尺以上者亦無庸開深其僅止二三尺者計有三百丈行船尚須剝淺亟應設法挑挖但溜勢甚急施工不易若築壩阻溜使水暫行舊河以資工作核計需費不少現擬製造新式鐵口刮泥大板用牛騾之力在兩岸拖拉並招募熟悉水工大鍁土夫同力合作使其一律通暢約需工費庫平實銀二千二百兩係屬竭力撙節至舊河頭不堵恐盛漲分流河形又有遷徙應堅築攔水壩兩道及挑平新河頭土埠一座並聲明新河所估民地應以舊河身淤出地畝相抵等情核示前來臣等查所擬辦法均合機宜應卽照辦除舊河築壩工費由直賑項下籌撥外其挑挖新河工費銀二千二百兩事關漕運擬請由倉塲衙門庫存輕齎銀内照數籌撥此次各工係以牛騾之力駕板拖拉非尋常佔計土方可比請免照例造册報銷以昭核實現在蘇浙漕粮陸續到津亟須轉運赴通工程緊要須於三月十五日前後辦竣方免遲誤俟奉旨後卽行發欵飭由通永道薛福辰督同委員核實赶辦臣等與臣錫珍臣游百川往返咨商意見相同理合會同倉塲侍郎臣錫珍臣游百川兼管順天府府尹臣畢道遠順天府府尹臣周家楣恭摺由驛具陳伏乞皇太后皇上聖鑒訓示謹奏軍機大臣奉旨着照所請該部知道欽此○○御史劉恩溥片再查吏部章程俸滿截取道府准其呈請分發原爲疏通京職起見惟於報捐歴俸及保奬歴俸截取人員仍須實歴年限方准分發殊非疏通之道更失情理之平查此項人員旣經捐保俸滿並有於年限尚未實歴卽蒙簡放寔缺者何獨於分發而靳之應請旨飭下吏部一併准其分發以便疏通又知縣選缺現改爲一咨一留而同知通判知州仍照舊四留一咨未經議改查同通之缺較知縣甚少其開缺又難若不量予變通則在京候選各員直不啻河淸之俟鹽運同鹽庫各大使布政司經歴理問按察司經歴直隸州州同州判等項出缺現俱改爲一咨二留而州同州判未經議及似亦向隅並請飭令吏部妥議嗣後同知通判知州州同州判各班改爲一咨二留以免偏枯謹奏奉旨已錄○○廣東陽江鎭水師總兵侃勇巴圖魯奴才黄廷彪跪奏爲恭報奴才出洋統巡日期仰祈聖鑒事竊奴才恭查道光二十三年十一月初七日奉上諭嗣後水師提鎭着於每歲出洋時具奏一次俟出洋事畢卽將洋面如何情形據實具奏其實因公不能出洋卽著自行奏明均着咨禀該省總督以憑查核等因欽此欽遵在案伏查陽江鎭所屬洋面照章每年分上下兩班統巡上班自正月初一日至六月底止輪值陽江鎭總兵出洋統巡下班自七月初一日起至十二月底止輪值赤溪協副將出洋統巡現值光緖十年上班之期奴才遵於正月初一日出洋隨據調署赤溪協副將戴朝佐禀稱下班統巡各營洋面均尚安靜届期班滿在洋將各兵船呈交前來奴才就日接帶統巡督率各營值巡將領備弁管駕兵船在於所屬洋面遍歴梭巡嚴密查緝總期有盜必獲以靖海疆除禀報督臣查核外容俟洋巡班滿再將巡過洋面如何情形據實陳奏所有奴才出洋統巡日期理合恭摺具陳伏乞皇太后皇上聖鑒再奴才奉到原批奏摺九扣合併恭繳謹奏軍機大臣奉旨知道了欽此○○頭品頂戴安徽巡撫臣裕祿跪奏爲皖省光緖九年分各屬荒田查明已墾未墾數目開具淸單恭摺仰祈聖鑒事竊查皖省各屬開墾荒田經臣於光緖六年二月將辦理情形縷晣陳奏並聲明每届年底由司核明已墾未墾田畝總數彚册詳送奏咨以俻考核歴經照辦在案兹據布政使盧士杰詳報安徽通省州縣民衛原額田地共三十八萬二千三百三十九頃二十畝零内豁除挖缺田一百九十七頃十六畆零上届原報截至光緖八年止已墾成熟田地三十萬七千六百八十九頃五十二畆零今光緖九年分各屬按月開報已墾未墾各數綜計續墾熟田一千四百一十七頃四十六畝零仍未墾荒田七萬三千三十五頃四畝零造册詳請奏咨前來臣覆核無異理合繕具淸單恭呈御覽除淸册咨送户部並飭司隨時督飭各屬竭力勸墾以期漸復全額外謹會同大學士兩江總督臣左宗棠恭摺具陳伏乞皇太后皇上聖鑒謹奏軍機大臣奉旨户部知道單併發欽此○○裕祿片再勞績保歸候補班道府人員應於到省一年後察看考覈奏明分别煩簡補用歴經循辦在案今查有三品銜候補知府梁泰亨自光緖九年正月十一到省之日起扣至十年正月十一日試看一年期滿例應甄别據藩臬兩司會詳前來臣覆查該員梁泰亨穩練勤能辦事詳愼堪以煩缺留省補用除咨部查照外謹會同大學士兩江總督臣左宗棠附片具陳伏乞聖鑒謹奏軍機大臣奉旨吏部知道欽此○○頭品頂戴江蘇巡撫臣衛榮光跪奏爲恭報蘇省海運漕糧全數兌竣放洋日期專摺奏祈聖鑒事竊照蘇松等五府州屬光緖十年起運九年分徵收漕曰二糧仍由海運當將頭批米船於正月十八日兌竣放洋業經臣恭摺由驛會奏一面飭催上緊撥運接續兌開北上嗣據具報兌竣二批米船七十隻共裝交倉漕粮正耗米一十五萬三千四百一十九石零隨運經撥食耗等三欵米四千九十二石零沙船耗米一萬二千二百七十三石零二月初一日起陸續放洋亦經臣分别咨行騐收防護在案兹據蘇州藩司譚鈞培臬司許應鑅粮道王毓藻會詳據海運滬局委員詳報末批米石催據各屬接續剝運到滬詳愼選騐米色現已全數兌竣計配用沙衛等船五十二隻共裝交倉漕粮正耗米一十一萬九百九十一石零隨運經剝食耗等三欵米二千九百六十石零沙船耗米八千八百七十九石零一律發給水脚等銀取具領狀互保實裝米數各結查明水手籍貫携帶器械塡給聨單於二月十八日起委員押令開出吳淞駛至崇明十滧海口守風放洋連檣北上所有派撥招商局輪船裝運交倉漕糧正米二十一萬石白粮全數正米七萬二各餘石現已據報起運漕白共米四萬六千六百石其餘米石亦卽接續趕運赴津等情詳請具奏前來臣伏查今届徵運交倉漕白正耗米七十萬三千二百餘石仍由沙衛各船並招商局輪船分裝海運到津後令糧遒專行運通交兌今沙衛各船承運正漕米業已全數兌竣放洋北上辦理尚稱妥速除咨江南提督臣李朝斌派撥輪船出洋梭巡催儹前進並飛咨沿海水師按叚遡提護送以期迅抵天津趕早駁運赴通交兌仍飭催招商局將輪船承運漕白米石掃數裝兌開行另報外謹將沙衛等船海運正漕全數放洋日期會同大學士兩江總督臣左宗棠漕運總督臣楊昌濬恭摺由驛五百里馳陳伏乞皇太后皇上聖鑒謹奏軍機大臣奉旨知道了欽此○○奴才宗室群亨奴才恩來謹跪奏爲前任成都將軍魁玉在旂病故恭摺奏聞仰新聖鑒事竊奴才等據鑲紅旂滿洲恊領墨爾根額轉據佐領寳壽報稱前任成都將軍魁玉於光緖十年正月初八日病故呈報前來奴才等查前任成都將軍魁玉於光緖三年因傷舉發奏請開缺蒙恩准其回旂調理於是年十一月由任囘旗抵荆後隨時醫治時發時愈惟年届八旬精力就衰加以望效心急以致傷發身故旋據該故員之子工部郎中邁拉遜等呈具遺摺一件懇請代奏湔來奴才等理合據情恭摺奏聞伏乞皇太后皇上聖鑒謹奏軍機大臣奉旨知道了摺内銜名字有錯悞祥亨恩來鈞着交部議處欽此 
 
