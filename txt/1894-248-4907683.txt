# 1894 - 248 - 4907683

 

Page 1

 
 
[新申重脩上海租界城廂内外全圖] [  三馬路申昌書畫室啓]  
　　重脩上海租界城廂内外全圖摹繪精詳如張茂先畫建章宮有千門萬戸之觀又如馬伏波聚米爲山形勢宛然在目計裱成每幅碼洋五角裱成摺　碼洋四角未裱碼洋三角賜顧者請至本埠三馬路申昌書畫室曁外埠申昌售申報人購取爲盼此佈 
[論科塲弊竇之多]  
　　今年爲甲午正科鄉試之期自初八入場以至十六完竣此九日中之辛苦余曾嘗過七次近則自壬午科以後久不作進取之想不但自度不能進取實亦不欲進取也筋力已衰則塲中辛苦不復能勝任荒蕪已久則風簷寸晷恐不能完卷自顧七次秋風文章憎命又何必與今人爭此一席退而彈琴著書以自娛老景看他人飛黃騰達亦未始非計之得也然而他人之飛黃騰達者往往不滿於衆口大都皆不能獲雋之人造作謡言騰其口說謂某也以槍賛而中某也以割卷而中某也以飛卷而中某也以抄襲而中又有甚者則以爲某也通關節某也買謄錄種種蜚語不一而足然則果皆不足信者乎則又不盡然也浙省鄉闈其弊實多有初九日淸晨塲外卽知闈題者說者謂有人在明遠樓將題紙高懸塲外之人就近擇地以照相之法將題字照出故傳播甚速顧雖有好事者亦何必如此譸張其所以煞費苦心必欲將題目先睹爲快者其故可想而知矣若夫割卷而中者則猶是同在塲内而互換卷子割卷頭而易之者飛卷之弊以前尚少近數科始有此說蓋接卷之後携卷出外倩人捉刀至繳卷之時則套入馬封充爲公文一經混入塲内自有照應之人爲之代缴卷并查號之戳一切塲中所應有者皆無不有所費頗不貲而大可以逍遥作塲外之舉人此等弊端非有財有勢者不得爲之今年上憲已有所聞設法杜絶或者要以少此一弊至於外槍則終不能免也其外槍文稿傳遞入塲以先皆由水夫當每日放水之時水夫擔水進場托其隨身携帶入内輾轉有人爲之暗遞旣而上憲知之乃用竹筧放水入内水夫但在塲内接挑不令從塲外挑入斯弊可絶矣孰意狡者卽以文稿裹以重重油紙置之竹筧中由外而入仍由水夫轉遞而此外傳遞之法又復層出不窮此絶弊之所以難也關節之說每科皆有而余獨不之信蓋主考房考各官耳目衆多而功令又極森嚴何敢以身嘗試稍有舞弊者卽不難揭而出之故不敢深信至謄錄之弊則浙省爲最甚何則浙省士子買謄錄者十之八九三塲文字謂之一套士子之買謄錄者則每人約費洋三四元其至豐者則八元十元不等其實則貲之豐者不過用洋紅和入硃標内令其字跡格外鮮明亦有以香水香料如諸紙之反面使閱此卷者聞香疑爲神佑然此等畢竟不多而費三四洋以買謄錄者不過欲其字蹟淸楚而已其不買者名曰草謄余曾見過草謄之卷不但字畫潦草直是不成點畫如極字則皆書作及字恥字則皆書作此字惟取律畫之少而音之相同而已甚有筆畫稍多之字皆書作一字此等卷不能句讀又焉能望薦望中然而此等草謄之卷殊不多見要皆本生實不能文不求聞達但以入塲一次必有賓興費可領亦有祠堂中有公產者每人發給盤川若干旣領此費不得不入塲應景其實則志不在中省吃儉用餘得若干尚可以貼補家用除此之外則無一不買謄錄者通塲皆買謄錄則通塲卷子字跡無一不淸楚者則是不絶弊而弊亦不足患也其有墨卷中攺易數字者則又易於覺祭且彼當謄錄者亦非盡屬通品故吾以爲此一弊也不足以爲大患而所患者則外槍爲最大諺有之曰塲中莫論文余初不之信然徐而騐之文之佳者或未必中中者或不盡佳文則又恍然若以諺語爲可信倘其果可信也則塲中又何須辦外槍又何須作諸弊爲安命之君子爲知命之聖人可矣而顧百計千方以冀文字之有靈人謀之倖勝果奚爲哉然而有弊必除則固官之責也 
[本館接奉電音]  
　　昨由京友電傳上諭二道敬謹譯登○八月初九日奉上諭步軍統領衙門奏拿獲結夥搶刦相傷事主盜犯請交部審辦一摺所有拿獲之鄭六兒張幅劉元幅男狗仔李發等五名均著交刑部嚴行審訊按律懲辦未獲之王大個仔侯滿付新麻仔等仍著步軍統領衙門順天府五城御史一體嚴拿務獲究辦餘依議欽此同日奉上諭禮親王世鐸等奏侍衛鍾祺等呈請從戎據情代奏一摺廂黃旗三等侍衛鍾祺著發交伊克唐阿軍營差遣委用廂黃旗漢侍衛陳國璧發交葉志超軍營差逞委用欽此 
[電傅順天鄉試首塲題]  
　　首題子夏曰百工居肆以成其事君子學以致其道子夏曰小人之過也必文二題詩曰衣錦尚綗三題征者上伐下也詩題賦得五色詔初成得成字五言八韻 
[電傅江南鄉試首塲題]  
　　首題夫子牆數仞至得其門者或寡矣次題故君子語次題故君子語大天下莫能載也三題有布縷之征粟米之征至緩其二詩題賦得大將龍旗製海雲得雲字五言八韻 
[電傅浙江鄉試首塲題]  
　　首題知之爲知之三句次題君臣也五句三題周公思兼三王至仰而思之詩題賦得雨後潮平兩岸闊得平字五言八韻 
[電傅廣東鄉試首塲題]  
　　首題顔淵問仁全章　次題懐諸保也至畏之三題禹疏九河詩題賦得水曲萬具開得開字五言八韻 
[吏部文章]  
　　吏部爲批示事據分發陜西試用道倉大使張大麓呈稱竊職江蘇監生由陜西試用道庫大使遵新海防例報捐道倉大使指分陜西試用呈請騐看分發等因到部查該員尚未起有交代咨文到部所有本月分騐看應行扣除相應批示可也○漢京官秋季俸銀向例於八月中旬支放所有本年漢京官秋季俸銀經承辦之户部陜西司於七月十九日通行京師大小各衙門内　光緒二十年秋季應行支俸漢京官共若干名内應支全俸者若干應支半俸者若干逐一詳細查明有無應扣應罰等情造具淸册兩分一投送户部一文職投送吏部武職投送兵部均限十日内造齊分送以憑覈支可也○禮部爲知照事本部具奏萬壽慶典事宜摺件定於七月二十七日具奏相應知照各衙門遇有應行廻避事件勿與同日呈遞可也○太常寺咨行户部所有本寺應去光緒二十年秋季辦公經費銀四百兩請希貴部卽行覈支傳領等因當由陜西司覈付銀庫照數支給而銀庫尚未定期開放云○侍衛處爲知照事二十四日奉旨朕於明日辦事後由勤政殿檐前乘轎出德昌門西苑門走北長街進景山西門由西山道至壽皇殿行禮内廷行走王等隨同行禮畢仍由西山道出景山西門走北長街進西苑門德昌門還瀛臺用膳召見大臣卯初 
 
 

Page 2

 
 
二刻預備欽此○端邸近諭健銳營外火器營圓明園三處各抽派兵丁一千名隨帶擡槍五百桿歸本爵等訓練以備緩急該三處已遵　抽派成軍勤加操練矣○聞公主福晉命婦等之凡時奉皇太后傳進在内侍戲隨游者以本年皇太后六旬萬壽擬各酌湊資財共効祝嘏之舉俾昭誠敬等情蓋甫行舉商尚未議有成說也○崇文門向例於餘羡項下每年撥給侍衛處銀一千兩俱於任滿前期給領兹由崇文門行文侍衛處所有本年應給貴處銀一千兩卽希派員於八月初一日赴本衙門領取可也○侍衛處爲知照事二十五日奉旨朕於明日辦事後由勤政殿檐前乘轎山德昌門西苑門走北長街至大高殿拈香畢仍走北長街進西苑門德昌門還瀛臺更衣用膳召見大臣卯初二刻預備欽此○聞某日晨刻總署王大臣翁大司農李大宗伯齊抵西苑内樞垣値廬内與軍機王大臣會議事件晤議多時方行散出諒必仍因倭事惟廷議如何外間例不與聞殊令人無從悉其厓略也○本日預備召見之截取知府户部郎中林開章禮部郎中龔鎭湘刑部郎中于民新等三員經軍機處片父著於七月二十六日寅刻仍在西苑門外伺候召見並自行呈遞膳牌可也○禮部爲知照事祠祭司案呈本部具奏八月初九日太宗文皇帝忌辰又具奏八月十一日太祖高皇帝忌辰此二日照例穿素不報祭不還愿不宴會不作樂不理刑名照常辦事等因奉旨知道了欽此欽此欽遵到部相應知衙閂一體遵照可也 
[招募新軍]  
　　正定鎭徐見農軍門邦道所部砲隊兩哨經李傅相檄調來津已將就道日期列入前報兹查砲隊由統帶陳燕　都戎督率　津一哨駐於城西軍門公館一哨駐於附近之呂祖堂軍門於七月三十日命駕至津謁見傅相聽候指示當時原有奏派大名正定等匹鎭駐紥通州之議而檄調者只係砲隊兩哨故所部尚有馬隊兩營並未到津及軍門謁見傅相自陳受國厚恩願効前驅以圖報稱傅相以其忠勇奮發遂飭添募砲隊三哨帶赴朝鮮以資進剿軍門奉諭而出不日卽當開招一俟招募滿額訓練成軍馬隊亦全數到津卽當拔隊起行馬隊從正定到津不過數日程惟新軍訓練尚需時日置辦旗幟號衣亦難急就約計拔隊起行最速當在八月下旬馳抵朝鮮約在菊花黃後秋高氣爽士飽馬騰會當直抵韓京與諸將痛飲耳 
[勁旅開差]  
　　會辦浙江採訪局候補道陳觀察禀知督憲福字前營准於七月三十日開差壽字前營准於八月初三日開差並於初一日新赴下關　壽中二營名總戎謝得貴亦於是禀知送新招隊伍赴京口一帶以資防禦勁旅桓桓豈非于城之選歟 
[大軍過境]  
　　海疆有事各處防營紛紛征調連日揚州城外陸續由長江到有大號划船數十艘滿載兵丁高扯湘軍福字營旗號聞統帶者爲錢馬二君此種兵士係由三湘七澤間新募由揚州至淸江然後遵陸北上兵士皆恪守營規並無一人登岸紀律之嚴巳可概見或謂此軍乃江蘇臬憲陳舫仙廉訪所募皆三湘舊部到此者纔四營尚有六營續到日内卽擬開往袁江俟廉訪駕至一律隨同北上 
[臺防新志]  
　　本館派赴臺灣訪事人云中日啓釁以來唐薇卿方伯欽奉帮辦防務之命每日與邵筱村中丞楊西園軍門籌議一切除基隆滬尾兩處均駐重兵外又於營務籌防各局添設衛隊數營近已陸續成軍類皆如熊如羆勇敢善戰上月二十六日午後鐘鳴三卜方伯在臺北府城東門外大教塲行祭旗禮撫標定海正副兩營籌防前後左右營務處衛隊皆由管帶官督同聽令方伯排齊全副儀仗呵殿而來人演武廰小憇旋望闕三跪九叩再西向焚香致祭差官手執令箭高喝殺牲於是羣擁猪羊各一頭操刀宰之階卜齊放排槍聲如珠買方伯隨登輿返署沿途金鐃競奏鼓角爭鳴大有勢挾江河氣吞山岳之象○邇來臺北府城内外及基隆滬尾諸處添設防軍數十營其中正右兩營管帶官一爲綦軍門高會一爲傅遊戎德生前者奉檄赴江蘇招募勁旅近由斯美輪船連至請唐方伯點名畢軍門卽於上月二十六日奉飭拔隊至滬尾遊戎則拔隊至基隆至籌防右營謝柱卿大令及滬尾關渡砲隊營王瑞庭遊戎亦已陸續招募若干人昕夕訓練二十七日方伯親赴小南門外籌防右營點名隨調砲隊營勇至是處一同點騐 
[倭奸買米]  
　　倭奴犯順凡沿江沿海各口均不准米麥出口以防接濟敵糧此憲章也倭國民食向來仰給外邦今忽無故興戎出外旣無處可購商販又裹足不前加以國中收成荒歉無論軍中糗糧不繼卽彼國人民亦一律有柺腹之虞窘蹙非常於是倭官窮思極想飭人攺裝易服潛往内地朦購本月初二日有客從裏下河而至揚州者言及七月下旬某日范堤以東某鹽塲忽來四人向該塲各米行購買米糧等物爲數甚鉅該行以其言語含糊且見此數人中有二人雖係華裝而狀貌不類又聞彼等談次言語亦不甚明晰該處雖未覩過倭人然嘗於洋畫中見過頗滋疑惑時行中有黠者暗使眼色令夥飾詞覊留約日兌交一面星夜遣人就近至東臺縣署將情形禀報東臺相距約百餘里邑宰湯大令聞報卽刻帶同民壯弓兵各班差役兼程而至此四人已得消息於夜半時逃竄矣蓋此處係產鹽之區濵臨大海由串塲河至海口近者僅數十里出海東渡節達琉球故常有遭風琉民飄至也倭人欲於此處買米可以逕達琉球其計可謂狡矣顧自禁米出口以來米之暗中出口者仍復不少豈盡由倭奸之狡獪抑亦華奸之貪利喪心置禁令於不顧耳 
[兵農交閧]  
　　寗波訪事人云日來四野農民紛紛舁草龍求雨初四日東鄉求雨農民數百人來自江東將過老江橋突有廣勇二名頭戴草帽貿貿然來鄉人求雨最忌戴帽張蓋見卽呵責勇不肯讓以致互毆勇勢不能支奔赴大教塲號召同伍若干人各帶短刀前來助鬥鄉農手無軍械致被廣勇砍到二名各店鋪見此情形深恐驤成巨案譁然大噪一律閉門適江東皆安水龍局圑勇入城恊同各鄉農齊心禦侮廣勇懼抛棄號衣而遁當塲僅獲一名鄉農遂舁被傷人擁入縣署宅門求將兇手立時正法楊稚虹大令無從剖斷只得慰以好言又許給養傷費鄉農仍不肯退將宅門敲碎譁擾不堪大令無可奈何令把守宅門之緑頭兵扭獲二鄉農交差管押衆鄉農始稍稍退去是役也鄉農重傷者二人微傷者四人圑勇傷者一人廣勇重傷者二人微傷者三人刻聞大令已禀請提道憲發落未知張軍門吳觀察如何辦理也 
[高人解滬]  
　　松江訪事人云本月初四日午後東門外圑防局勇見有某甲乙二高麗人彳亍大街以高麗參及藥草求售衣衫藍縷狀貌不揚恐係日本奸人隨卽拘解華亭縣署童米蓀大令升堂研訊甲乙供稱小的等確係朝鮮人經商至此大令問此間有相識之人否答稱無問爾到此巳幾次矣甲供稱十餘年前曾到此間僑寓東門外某飯鋪今此鋪已無從尋訪大令飭役搜其身畔除參樂外别無違禁之物乃慰諭曰刻下中日搆兵爾等雖係商人亦不得不嚴爲防範俟本縣備文轉解上海咨請爾國領事發落可也至夜二鼓卽派差押解登舟望滬江進發按高麗爲我大淸藩服普天率土誰不知之旣爲藩服子民自應歸我大淸管轄滬上曷嘗有彼國領事或者犬令未發是語特訪事人悞以傳訛耳 
[汛弁記過]  
　　粤東黃沙海旁某米店日前被盜刦去銀七百餘兩此處係歸順德恊水汛管轄大憲聞之以其疏於防範將該汛官記大過一次勒限嚴緝 
[立斃刀下]  
　　殺人者死律有明條天津混混動輒殺人一似抵償不足介意者正不知是何肺腑也北門内混混盛三　與某婦有奸婦巳半老徐娘而有女别饒丰韻盛三於染指之後副令賣奸爲街隣所擠不得於城内爰居爰處遷寓河東河東有劉某者向與盛三有舊介紹同宗開張材廠之劉五亦與結交比之匪人劉等亦自難辭咎嗣往來漸密遂有嫌疑然劉固不自知而盛亦未露於詞色也七月下旬有相謔　謂劉之友盛醉翁之意不在酒而盛亦明知故縱以期卵育而龔覆之盛正觸下懐怒不可遏暗持利刃兩柄覓劉洩忿時溽暑初退新秋漸凉劉五 
 
 

Page 3

 
 
氏在門前與朋儕夜話盛當覿面詈駡相加劉以突如其來不知就裏旁人方在勸阻而盛已露雙鋒津人習染無綸是否混混均有袵金革而不厭之意徒手相搏迅雷不及掩耳被刃十二傷旁人以事不千已初不敢挺身而前後恐釀成人命勉爲㦨隨而劉五已傷及要害血如泉湧勢殊危殆其致命之傷係胯下一刀上及小腹旁及腎囊不可救藥逾時斃命現將盛三捉將官裏去備受五刑　取實供以便擬抵 
[不准售票]  
　　呂宋票向不准在内地販售日前營口海防廰奉道憲札飭因省憲訪聞各處仍有販賣呂宋祭情事通飭各州縣一律示禁申明定例有犯必懲現已貼示通衢重申禁令矣 
[營口瑣談]  
　　蓋平縣城各小錢鋪因各錢鋪逼令行使小票坐收餘利聨名上控業經省憲批飭蓋平縣認眞查辦錢鋪首董張某楊某聞風避匿現將副夥拘押候訊○營街油價經大會集議不知作何辦法 
[接篆有期]  
　　蘇州官塲傳言新任蘇州府前常州府知府桐太守筮吉本月十三日接印然紅諭尚未下頒也 
[宜都火警]  
　　宜昌下面六十里地名鼓慺培乃宜都縣所屬地方街面頗好七月二十二日夜某甲家偶爾不愼以致失火焚去河街鋪面八十餘户亦可謂大災也現在各門保甲鳴鑼喊示使居民鋪户小心火燭蓋不啻秋行冬令矣 
[北通州近聞]  
　　順屬寳坻縣爲最窪下之區連年被水成災今夏自六月後平地水深數尺間有一丈上下不等該邑令俯念民艱禀請急撫道憲張觀察派員携銀三千兩前往該縣查明極貧次貧户口分别賑撫以舒民困○通州學正李樹藩調補開州學正所遺通州學正卽以開州學正恩順調補恩廣文諏吉於七月十八日接印視事○本地土棍崔二等三名汪三等七名串通裝漕暗户攙水舞弊由倉憲拿獲奏父刑部在案前日刑部頒到提犯火票榮直剌當將兩起人犯由禁提出備大車二輛飭令人犯十名披帶全副刑具已於七月二十日派差解部審訊矣○前報奉旨撥調京都神機營馬步隊及各省練軍來通駐防原定七月十八日端邸督帶神機營馬步隊八千名先行到防是日闔城官員在西門外預備茶座遠迓蜺旌遲至下午五點鐘由京都發來電報略云神機營兵現回南苑聽調暫緩赴防云云官員得信後皆排導而回○今夏運河水疉漲四次曾列前報七月二十三日復大雨滂沱接連兩晝夜漫堤溢岸水勢狂奔東門外横街有渡船一隻行至河心詑挽不住全船傾覆内有善泅者四人均慶重生其餘諸人盡葬於龍宮蛟窟矣○今屆中午正科應文武鄉試及武會試者近日紛至沓來車價因之昂貴由通至京僅四十里之遥雇轎車一輛霽銀三兩至三兩五錢不等且道途泥濘節節難行跋涉之勞咸嘆爲生平所未遇○七月二十三日倉帥開通濟庫放漕務正雜欵項○近日海氛不靖謡言四起道憲張觀察誠恐匪徒乘機煽惑滋擾面諭陳小亭司馬榮心莊直剌勸令四街兩關鋪商圑練以壯聲勢而衛閭閻鋪商得諭後自七月二十四日起各分地叚演習過山鳥擡鎗火鎗雙手代單刀滕牌花鎗竹鎗等藝一俟櫟演嫻熟六圑合併一處恭請道府州三憲親臨閱操○自海道不通米價異常昂貴前由津運來洋白米存棧待售現　天津缺糧裝船運回以允兵食傳聞江北河運已抵衛河有截留兵米之說惟尚未見明文也○倉署水月院前挖池栽運兹値蓮花盛開之際河心突出一莖花開並蒂一時遠近傳聞士女往觀者人多於　鯽○城東北引各莊某甲娶溝子某氏女爲過門半載夫婦尚稱伉儷一日在塲院拾掇莊稼無故而去女之父兄疑其被害百般擾累嘵嘵不休後經男女親串出爲調處照女已死論男家預備衣衾棺木將女之生辰八字置之棺中定期迎之延請緇流談紅燄口家人號咷痛哭首七開吊出殯埋瘞儀仗槓罩雖不甚盛然男家所費已不資矣○原任通永道許仲韜觀察在任時捐亷發商生息以備鄉會試賓興之贈兹屆甲午科鄉試由紳董查明在潞河書院肄業三四次者每人致送二金於八月十七日到京都前門外觀音寺連升店憑卷　自領 
[潤州叢話]  
　　鎭江訪事人云立秋以來天氣暢晴溽暑薰蒸比之三伏田疇龜坼禾苗槁若薪蒸鄉人紛紛赴縣禀陳籲求矜恤王伯芳大令遂擇於七月十八日起在郡廟薰壇齋戒祈沛甘霖並出示禁屠以照誠敬二十一日蔡和甫觀察彥詠之太守及理事同知錫司馬早晚兩次親詣郡廟風紳廟等處拈香未識蒼蒼者天果能鑒此眞誠大施膏澤否 
[禾中人語]  
　　邇來禾郡亢旱異常不雨已匝月矣河水乾涸鄉民難於戽水宗太守劉邑尊親赴郡廟祈禱七月廿五日四點餘鐘時陰雲密布急雨横飛惟片刻卽止農田尚未霑足嘉秀兩縣出示禁屠早晚三次赴壇默禱以冀速沛甘霖○七月三十日晚十一點鐘時浙省正副主考過境在大西門外官碼頭停泊各官迎送如禮 
[彝陵捃抬]  
　　新任東湖縣魏遠猷明府於七月廿六日未時接印任事舊令尹仍在署内暫住尚有公事未畢僅讓出兩間公署以作魏明府辦公之地須俟八月初間舊令尹方搬移出署也○新任魏明府於接印之次日拜會宜昌洋碼頭之稅司及領事官正欲回署忽聞人喊救命之聲卽派差將咕救之人帶至保甲局中訊問乃鄉農來城市賣燒瓜者有一賣肉人向買鄉農索價三文一條屠人只與兩文爭論之下屠人竟將鄉農扭打是以喊救遂飭令賣瓜者仍去賣瓜諭以在市須要和氣爲主將該屠人喝責三百下諭以嗣後再犯定必重懲卽釋之去一時觀者咸稱明府之公○天氣亢旱爲歴年來所僅見雖只半月未降甘霖而農田待澤甚殷棉花田乾裂苗如枯槁卽小園蔬菜等類亦皆枯槁若不急降雨澤恐田園皆成龜坼現在街市小菜昂貴無比棉花雖亦上市售　但恐不適於用所幸河下新米到者甚多上熟之米每石不過三串三四百文尚易於謀生無奈天時太旱人多暑疾甚望恩膏下沛得以潤澤乃四處數日内似皆得雨惟宜昌城内外雨澤毫無盼至廿九日以後始油然作雲仍未沛然下雨僅得小雨一陣未見簷溜雨師卽行返斾依舊陽光普照而暑熱並不少退也○近有銅船數號由事慶開至宜昌行至奉節縣地方扎水旋因水略退卽行開駛比至忠州地名魚洞子將銅舟撞破一隻當卽沈没現已雇人打撈不知能全數撈獲否也又某號鹽船行至歸州亦將舟撞破行家赶至宜地再行換船過載想不免折耗也○襄暢榖城提督現因進京祝嘏近已由省咨委宜昌鎭傅軍門前往署理不日卽可赴任又湖北藩憲進京祝嘏派宜昌鎭中衡府蒯　戎德溥到省一路入京以便照料一切事宜已擬於日内乘坐輪船晉省其署理宜昌鎭及宜昌鎭中衡游府尚未聞派委何人也○快利輪船到宜之次日早六點鐘忽有剝船水手由輪船邊落水該處小划赶往援救已流下數丈適有紅船援起其人体善泅故不致有滅頂之災也○近日天氣倍熱廿三日寒暑針　升至九十六度東門外熱斃婦女二口一爲新婦因多穿嫁衣又在花轎内行路稍遠以致氣悶太甚出轎拜堂後送入洞房卽奄奄而逝一爲產婦已分娩數日矣大約產後身體虛弱不禁煩熱以致斃命也現値貨物暢行之時江水又大漲日前怡和昌和輪船由漢來宜裝載貨物多至二千九百餘件嗣快利輪船抵宜又載貨物四千數百件存漢之上水貨物仍然不少此時正貨物暢銷之際所以上貨之多若此而下水之貨尚未發動也○近有由川保險之下貨有一種烟灰多至數百斤將運往下路而去竹頭木屑皆有用之物於此亦云○天時不正日間酷熱異常夜半轉冷幾欲蓋被所以人多患痢若不急救六七日卽已不起又有發燒而兼痢者幸不纒緊三五日卽可望愈每户皆然不知秋　有無時疫也○東湖縣周大令門上周子松係湖南人無錢不貪無弊不作現因犯事被人告發經存太守拘拿堂訊後交經廰管押經廰朱某係山西人極忠厚周在押轉謀於書差王姓求請保釋有阻之者經廰不聽不料周一出押卽行私逃次日府尊提人朱始着慌悔之無及著將保户交出而保户王姓亦逃避無蹤於是將王之父交出王恐累及老父親自投案府尊動怒訊其如何賣放周子松定要賣以小板王再三求恩抵責數千手心現仍管押著交周子松到案方准開釋嗣又經府尊派幹差多人或到周之原籍或至省城緝拏偵騎四出務欲獲案並懸有賞格但不知果能拘案否至周大令瑞鑾前經存太尊揭叅周卽赶赴省 
 
 

Page 4

 
 
城欲爲彌縫之計兹藩署掛牌已委宜昌關委員魏遠猷明府署理周己於前日乘昌和輪船　且料理交卸聞魏明府定於七月廿六日後豕　爭 
[方伯拜客]  
　　湖北布政使王方伯之春晉京祝　嘏道出滬江前已列報昨晨方伯乘坐緑呢大轎前導有戈什哈四名至各衙門答拜至英公廨時宋莘樂通剌飭丁擋駕 
[幾釀火災]  
　　前晚八下鐘時南市揭普豐會館後鼎泰北貨行廚房内不知如何遣火以致烟霧迷漫幸左右鄰望見　星急爲救熄雖未冐穿屋頂然已驚擾不堪矣 
[不翼而飛]  
　　朱阿大居新閘北首務農爲業家頗小康祗以勤儉性成每事必躬親辦理昨晨携帶洋銀十餘翼至大馬路購辦雜物至某洋貨店選取洋貨講價已畢向身畔摸索所藏洋銀早已不翼而飛不覺呆若木雞追憶情形始知在泥城橋畔人叢中似覺有人在身旁擦過當時不以爲意至此始知被匪徒所算然已無可如何惟有徒呼負負而巳 
[求免騐屍]  
　　十六鋪南合和飯店夥周掌生忽發急痧臥於閣上本月初八日起牀大便兩足無力跌仆於地旋卽氣絶身亡前晚店主金裕隆投上海縣報請臨騐匪晨黃大令帶領刑仵前往屍父周阿狗偕十六鋪地甲裘鎭投案求免大令升坐花廰研訊金供稱小的在十六鋪南首關設合和飯店店　掌生患病多日大便時失足跌斃今伊父已來滬叩求免騐阿狗供稱小的係本地人兒子掌生跌斃後小的聞信而來查明與店主無涉不便訛詐人家情願自行收殮裘甲禀亦相同大令謂阿狗曰爾子因何而死理應查訪確實不可含糊如有别情儘可從直聲明本縣當伸寃理枉周堅執前詞大令准如所請著具求免騐屍切結諭令速去收殮 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[曉諭民人]  
　　頭品頂戴江西等處承宣布政　司力頭品頂戴江西提刑按察使司福江西督糧兼巡南撫建道二　子爵劉二品銜江西鹽法兼巡瑞袁臨道裕爲出示曉諭事照得日本不遵條約不守公法渝盟肇釁妄啓兵端欽奉上諭著沿江沿海各將軍督撫及統兵大臣整飭戎行遇有倭人輪船入口卽行迎頭痛擊悉數殲除等因欽此欽遵辦理在案此係專指日本一國而言與别國毫無干涉　　百姓不知其詳或有誤會合亟出示曉諭爲此示仰各屬軍民及諸色人等知悉爾等須知日本自開釁端故朝廷有整軍奮武之命此外各圃與中國和好通商已久各守條約自必仍舊一體保護毋許無知小民誤會其說稍滋事端致干咎戾其各凛遵毋違特示 
[臺灣官報]  
　　臺灣訪事人云署理基隆撫民理番同知包哲臣司馬容籍隷江西去冬由臺南支應局調署是缺兼攝銘軍營務處　　金沙司近以襄辦海防積勞成疾竟於上月某日在任仙逝大憲聞報卽飭候補知縣前署臺東起隷州知州呂幼漁大令兆璜代理大令於二十四日詣各憲轅禀辭束裝履任所遺籌防局一差由現任臺北府經歴李蔚三叅軍烇兼辦○前澎湖通判蕭輔臣通剌贊廷丁艱離任在家讀禮近復航海來臺求賞差使大憲委辦基隆金沙局事所有澎湖通判缺由藩憲詳請原署是篆之陳子岳别駡步梯補授 
[試演水管]  
　　浙闈自辛卯科創造機器運水鐵管以杜水夫混雜傳遞之弊甚爲妥善本年仍照舊章於東西兩轅外高搭水臺二座　理運水事務由藩憲派委候補縣丞趙二尹長保經理其事啓閉機紐東臺委仁和主簿吳少尹崧生西臺委錢塘主簿葉少尹家瑶總管現在各處水管均已裝修齊備於本月初一日試騐是日提調郭觀察式昌監試黃觀察祖絡曁一府兩縣親詣貢院當將機紐一啓水皆源源而來其有出水稍滯之處立命工匠赶緊修整矮屋中人當無不飲和食德矣 
[委勘竊案]  
　　昨報紀高家行鎭朱其仁家竊案上海縣黃大令擬親臨勘視云云兹悉大令以公務紛繁札委糧廰呂慶堂二尹帶領壽吏捕役等人馳赴事主家勘視矣 
[差夥行兇]  
　　差役吉翔之夥陳阿增因蔣子春向索欠銀竟持刀將蔣戳傷左脇經吉役禀明上海縣黃大令　堂提訊將母馮氏　案具詞求騐大令問子春是爾之何人答稱是小婦人之大兒子次子在總巡局當差幼子在洋塲某姓家當庖丁今大兒子被陳戮傷左脇小婦人稍有疾病有人來家訴知不知究爲何故惟聞六月間曾有洋銀一元借與陳用後向索未還或者因此而起亦未可知蔣供稱　的在大老爺署前當白役正月間陳借去洋銀一元五角索至六月大爲口角經人出爲理勸代還七角陳尚忿忿不平時言欲將小的戳傷前日陳適在吉役處値日小的至班房内向問其故陳卽大肆咆哮小的返身出頭門蔣已追至向小的背後一拳小的轉身視之伊卽將刀戮傷小的左肋大令飭仵作騐得蔣左肋有小洋刀傷痕一處陳供稱小的係本地人年二十六歲欠蔣洋銀半元前晚向小的索取大肆兇毆經衆夥勸開聞非日小的在班房内寫水牌伊又將小的髮辫扭住痛毆伊身偉力强小的勢不能敵經旁人勸出旣而小的在頭門口用洋刀剖生梨蔣又來毆小的無意中順手一戮恰傷伊之左肋尚乞開恩大令判令蔣自行醫傷俟平復後再行核辦陳先笞責五百板枷號頭門 
[上海縣署瑣案]  
　　朱洪大扭丁惠南至縣喊請追還欠欵黃太令升堂提訊朱訴稱小的家在浦東廿四保十六圖向當埠頭夫頭目聞公義碼頭欲換夫頭因託丁設法圖謀給以洋銀二十元不料另有何雪雪洪秀全二人亦以此事囑丁所出之錢較小的爲多因卽成就事後小的向丁索還洋銀二十元丁吞没不還并言如欲洋銀須繳呈大老爺案下以故小的扭丁喊控及至署適大老爺公出小的在大堂下站候突有丁之黨羽張義方等數十人一擁而入將小的攢毆洎曳出頭門經差喝散丁供稱小的家住十六鋪南首王家碼頭以瓦磗匠爲業從無得錢之事且被毆至遍體有傷大令問差役曰伊等在本署兇毆究有其事否趙役禀稱朱扭丁來喊控時適大老爺公出小的囑伊至茶館中小坐朱不允坐在大堂後見多人擁進攢毆經小的喝散大令謂丁曰爾等專在碼頭上哄騙訛詐本縣常有所聞朱旣無洋銀付爾難道憑空與爾爲難乎丁仍强辦大令喝責四百板收入所中飭差恊同地甲傳行兇人到案再訊○抛球塲某報關行主姚沁耘代客裝貨出口偷漏釐金經厘捐總局發縣訊究前晚黃大令倩帮審委員葉司馬升堂研訊姚願遵繳厘捐局所斷之錢一百十千零六百文并具限奬昨日午後黃大令問案時姚如數繳足大令謂曰爾以後切宜遵照向章捐納姑念初次格外從寛姚唯唯而退 
[英廨瑣紀]  
　　瘋婦葉章氏年約三十餘衣衫藍縷或歌或泣彳亍道中問其家居何處所答非所問好事者尾隨其後不下二三十人婦益肆顚狂動輒將人扭住胡言亂語三百零四號華捕恐其在途肇事遂拘入捕房捕頭飭送英公廨請爲安揷値日差禀明宋通剌著暫交官媒看管如有家屬人等儘可至英廨領回○朱許氏扭董會芳至廨控稱姪女朱如芳被董誘拐藏匿向領不認是以扭案請訊値日差禀明宋通剌諭令交差看管聽候堂期訊核 
[法捕房瑣事]  
　　永安街同安里某報關行前晚七點鐘被妙手空空兒掩入竊取衣服五件行中人深入黑甜寂無聞見至天將破曉賊始携贓而出爲行中人瞥見拘獲人贓解送捕房捕頭飭押候堂期解訊○小東門外梅園街小烟館被賊挖門而進竊去烟槍數枝開單校報捕房捕頭飭孫包探帶同探夥前往勘視情形禀覆核辦 
[美界捕房紀事]  
　　根生金松皆流氓也偵知自來火行畔弄中有吳順生者在家聚賭抽頭乃冐稱包探江阿三之夥役向索陋規江探知之於昨晨獲送捕房押候解辦○前日有偷兒林蘭生掩入裏虹口三百三十一號屋内張沈氏所開烟館竊取烟槍脚爐諸物經氏投報捕房昨晨經包探江阿三查獲拘押捕房○今春寍波杉板船户史新仁向同鄉阿友稽貸洋銀十元屢索不還意圖吞噬前日午後遇諸虹口重申前說史分文不付且以惡語侵之遂互扭至鴻泉樓茶館爭持良久一百零三號巡街捕聞聲而至將史拘入捕房捕頭令押兩點鐘時卽行開釋及出行至天潼路與阿友遇仍前滋閙有某甲者出爲理勸謂所欠固應付楚惟旣押兩點鐘時卽扣去二元可也二人乃依從而罷○寍汲人鄒春生向在洋涇漢大英醫院當細崽去年十月竊取某西人之金對時表經西人報諸捕房并稱此表値銀七十餘兩務須緝獲原贓鄔知風聲已露不敢將贓銷售寄與同鄉人王瑞泰家王察得表中機器已不靈持至美租界福建路楊義生鐘表店修理事爲張阿五竇如海兩包探偵悉將王及原贓帶入捕房詰知鄔仍在大英醫院爲傭乃通知英捕房拘獲一併押候解辦 
[仁壽同登]  
　　潘仲唯善士求病速愈助賑洋一百元雷桐君堂交來養晦居士爲第六子完願助太乙丹一千服泉塘郭張氏四十　辰壽筵移助施粥經費洋十四元養狗經費洋六元仁民愛物同沾救命之恩壽宇長春永叶康彊之福謹登報牘頂祝心儀上海六馬路仁灣齊堂籌賑公所施善昌等謹誌 
[江西官報]  
　　七月十三日候補府聨震委驗中軍叅將鮑莊腿疾傷差署廣信通判許應銑禀謝委義寗州同伊葆衷制事回卽解九江關鶬進京南昌府照磨朱　　　辦禮樂局張慶霖接辦善後局文案張善鐸禀辭賚解萬壽貢餉進京寗都叅將陳步曾卸事回俞承慶起服來江贑左營　擊王振邦病收遺缺以贑後營都司　興阿署　竊　司事以袁州都司英俊署　○十四日翰林院吳家俊辭行進京候補縣梁樹堂往臨江候差指分縣丞張照奎禀到係浙江監生署泰和縣劉至健禀辭赴任　撫州府耀光　鑿報丁憂以臨川縣劉瑞礽兼署武巡捕在　守備劉雙曜升補蓮荏廰都司給咨赴部引見以全承恩接署○十五日金福保驗收新建縣工程石守　　　號電鄭輔　騐教　殿之程通判鄭同誥同知唐繼周俱能門外巡察王峻起服來江 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
