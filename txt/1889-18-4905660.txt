# 1889 - 18 - 4905660

 

Page 1

 
 
[本館告白]  
　　啓者古今圖書集成第一次出書四百零八本第二次出書六百本裝釘旣竣卽經本舘詳加檢點本數無訛然後盛以木箱黏以封條及　設　　付足第三次銀來舘取書本舘又必　其當面點遇誠可謂　之又愼詳益加詳矣不料邇來屢有人藉口於書本短缺函索補添不知此書係　　字印成並無零餘且難續印倘必齗齗索補勢必將所存整部者拆散不全不特本舘受虧卽與股諸君亦未免近於不該爲此再行布告伏乞　　書時細如查檢免致事後嘖有煩言大雅諸君尙其俯鑒 
[續印三層本佩文韻府告白] [  點石齋主人啓]  
　　是書　印三層本向爲本齋所特創當時頗有以式不雅觀爲言者然而購者紛如爭先恐後可見揷架累累宜居不宜行船唇禺腹之提携終以　便者爲可貴今本齋率由舊章仍印三層本取原書整頁發裱不經割裂何從舛誤而又加意校讐加工精印每頁領行字無論多少書縫中備載無遺檢之卽得分本從薄書腦從寛異時定價又必從亷年内一準出書想明年需用此書者必先覩爲快也先此佈聞伏惟雅鑒 
[一百七十五號畫報告白] [  點石齋啓]  
　　賦閒關一什風雅宜人考昏義一篇儀文美備覯此日新婚燕爾祝他時多　宜男常事也無足記也乃閱近來日報竟有仗符籙以迎親乍結禱而抱子甚至因閙房惡劇身受奇創者凡茲三事均足解頤譜入畫圖以供淸覽准於十六日出　前後附式悉仍曩例 
[鷄鳴萹]  
　　余起故早夏則以夘正冬則以辰初率以爲常昨遇風雪余見窗外白光以爲天明已久遽披衣起震兒曰天甫辨色鷄鳴呌　猶未絶聲寒氣凛烈咄咄逼人何不少安乃夙興如是余顧謂雯兒白爾今年雖止十有一齡讀書數年四子書甫卒業近誦毛詩平日似亦稍有解悟試爲我誦鷄鳴之典乎雯兒曰孟子言鷄鳴而起孳孶爲善者舜之徒也鷄鳴而起孶孶爲利者蹠之徒也又曰鷄鳴狗吠相聞而達乎四境詩經則曰雞旣鳴矣朝旣盈矣匪雞則鳴蒼蠅之聲又曰風雨瀟瀟雞鳴膠膠風雨凄淒雞鳴喈喈風雨如晦雞鳴不已又曰女曰雞鳴　曰持旦子興視夜明星有爛皆鷄鳴之典也余曰　能誦之亦能解之否雯兒曰大都言鷄鳴爲時　早維風雨及狗吠相聞意則有異耳余曰然風雨懷朋友之　也達乎四境則言其聲之衆以形其戶口之繁庶皆不與於早起其餘則皆就早起而言之可知古　夙興夜寐固有無間寒暑者也唐人詩中亦有絳幘雞人報曉籌之句則雖貴爲天子亦當早起以視朝鷄鳴朝盈之詩正賢妃戒夙興之語也劉琨與祖逖同寢聞雞鳴蹴祖生起曰此非惡聲也因起舞凡有志之士未有不黎明卽起者然則雞鳴而起正算時矣民則言孝子鷄初鳴咸盥潄子之事親也如是如爲父母者高臥未起日上三竿猶未下床則爲子者亦何必如是之早積而久焉戕有父母已起　子猶未起者矣夫天下之人不外乎善與利兩途爲善者鷄鳴而起則平旦之氣淸明在躬也爲利者亦鷄鳴而起則趨之若騖爭先恐後也乃近來觀於上海之風氣則不然上海一隅圖利之藪也雖近年以來辦賑者均在上海凡一切施衣施粥施藥施棺戒烟育嬰樓流淸節諸善事莫不畢舉而絶無一人焉訓之以勤課之以儉俾人人皆克自立不待仰給於人遂任其怠惰疎懶以至於困頓而不可救藥　可慨也人之所以自立者不外乎一勤字儉猶其後也書之美夏禹者曰克勤於邦舜至耄期而後倦於勤詩之頌文王者亦曰文王旣勤止此大子方伯之勤也周公思兼三王以施四事仰而思之夜以繼日幸而得之坐以待旦此大臣之勤也日出而作日入而息負耜者于田懋遷者於市此民庶之勤也勤則不匱古人早先我言之矣勤則不淫孔子又爲李氏之婦言之矣是故爲人之道非勤不足以自振亦非勤不足以自立余少時肄業杭城之紫陽書院貧無聊賴意欲赴蘇倚泰山之峯以謀餬口同鄉孫吉生觀察時亦在院與之談及孫君曰蒹葭不可倚也人貴自立求人胡爲余聞之不啻淸夜鐘遂息赴蘇之念惟一意於書夫孫君之言本老生之常談耳而吾自聞此言使覺猛省至今如聞其聲且余則終愧其言至今仍作依人計所謂自立者不知何日也顧細思欲求自立非矢勤不可故夙興夜寐迄於今不敢稍懈嘗見上海窮苦之人遍地皆是善堂施粥施衣日不暇給而夜間至四馬路一帶則竟似無一窮人不但淸歌妙舞筝琶之聲不絶於耳而且行人往來亦多緩步徐行揚揚意氣　途中碍手碍足者則東洋車之膨脝也東洋車何以如是之多以窮人之衆故也窮而無以餬口欲習他業無業可執乃羣焉以拉車爲業而其所以致窮之故則不外一懶字平時不肯習業貪於遊戲又慕上海繁華境地欲來此以一擴眼界旣到上海托人謀幹而問以客何好所好甚多也問以客何能絶無一能也早則睡至已午之交始能抽身晚則貪遊遲至亥子以後始就枕則神　惰甚出門一步必以車雖有諷以安步可當者而彼不　也則四體懶甚約同人以啜茗竟至半日而不倦邀朋輩以吸烟或至夜半而不返但求適意絶無他念則志氣昏甚惰且懶以至於昏此其人尙有克自振拔者乎彼嫖賭吃着之誘人入阱者猶其偶焉者也試觀拉東洋車者無一不烟色滿面形容枯槁行步蹣跚而冷街僻巷之中偶然循行乞丏之追隨索錢者不知凡幾凡此等人皆此病中之也上海流氓拆梢層見疉出彼皆不肯自求口食而專恃分他人之餘以爲食當其捕風捉影未嘗不見其勤而勤於彼者不勤於此則仍懶之一字受之病也不勤於自立而勤於害人則是孶孶爲善者甚少而孶孶爲利者甚多舜之徒不敵蹠之徒地方　得而平靖閭閻安得而高枕哉士爲四民之表正當整躬以率之愼毋忽鷄鳴也夫 
[京洛緇塵]  
　　十月間江西贑寗道文觀察遣家人赴内務府呈稱竊家主前於光緒十二年任内短收贑關稅銀除經戶部議減成數者賠外尙　應賠錢一萬三千四百餘兩兹遵南苑交一免三認交修工章程措得銀三千三百餘兩　請兌收等語旋由内務府咨查戶部是否相符旋經戶部以該員所短數目雖　相符但其　減　案係在修工章程限期之後内務府遂將該員呈詞批駁刻聞内務府復　戶部咨稱所有修工　續一年限期業經奏准在案遂傳該員家人將所交之款當堂兌收矣○廣西梧州府田太守翰墀於光緒七年虧短梧州廠稅銀一萬四千餘兩刻經家人在内務府　交南苑修工銀三千六百餘兩呈請兌收由内務府咨詢戶部未知數目是否相符也○前門外打磨廠瑞生祥洋貨鋪於冬月初間由天津運來貨物　車停於門前迨至卸載時天已昏黑諸夥紛紛忙亂潛被妙手空空兒竊去零星洋貨甚多幸核鋪學　瞥見暗將賊之髮辮揪住諸夥羣擁上前遂得弋獲解交東河沿汛守戎署究辦矣○ 
 
 

Page 2

 
 
前任殺虎口監督榕　守彬曾欠交大靑山木稅十月間由其靑州府任措　銀二千九百餘兩詳請山東撫憲就委員解京餉之便將比欵解交戶部當經戶部銀庫兌收嗣查得實係工部之欵冬月初間復經工部派員承領矣○每科會試例由禮部漢軍漢司員中擇其科甲出身者擬派提調循例帶領引見俾得辦理塲中一切事宜明年爲己丑科會試所有科塲事宜卽宜預爲開辦刻經禮部各堂憲於所屬實缺司員中遴選充當會試提調揀得儀制司員外郎詹鴻謨主事徐堉擬充止提調鑄印局員外郎高蔚光主客司主事黃桂丹擬爲備提調不日帶領引見○吏部示傳所有光緒十四年十月分分發道沈守謙本部於十二月二十八日己刻發給執照相應傳令該員等是日親身赴部以便承領執照勿得目　○十一月二十九日　某省委員解到木桶十餘隻悉以黃帋糊飾内盛極品上用橙橘當由内務府飭交菓局存放窖中以備陸續呈進御用○禮部爲知照　祠祭司案稱本部具奏十二月十一日孝和睿皇后忌辰又具奏十二月十二日孝德顯皇后忌辰此兩日均穿素服不報祭不還愿作樂不宴會不理制名照常辦事等因奉硃筆知道了欽此欽遵到部相應知照各衙門飭屬一體遵照可也○兵部奏演放木師　位繕單請派硃筆圈出乾淸門侍衛左翼前鋒統領恩全乾淸門侍衛正白旂護軍統領德隆欽此刻由兵部司員禀請訂期演放恩德兩統領商定於本月二十九日辰刻在東直門外東褡褳地方閱視遂由兵部行令水師官兵屆期前往該處演放水師各礮○吏部出示曉諭查定例開印後投供騐到各項人員仍按初一日計算所有光緒十五年正月初一日封印期内例不投供騐到自應於二十一日開印後定期於二十三日投供廿四日騐到仍以初一日計算相應先行出示曉諭可也○上月廿九日八點餘鐘由刑部獄内提出斬犯一名當堂騐明綁縛由刑部右門　出裝入囚事衙役二名於車門把守該犯愍不畏死仍唱窰調淫詞致觀者啞然失笑且有遙指唾駡者囚車由刑部街迤邐出宣武門至菜市口法塲處决並出京營調到弁兵十數名沿途圍護聞此斬犯係於觀象臺城上鷄姦年未及歲之幼孩姦畢將孩砸斃棄屍脫逃後被跴發故人多睡駡謂其淫兇無匹也○數日前由京東密雲縣詳解　造步軍統領牌文赴縣投遞之犯數人至順天府訊辦又由步軍統領衙門移　私造印文赴順天府密雲縣投遞之犯一名歸案審訊高搏九大京兆立卽升堂審訊該犯自認描畫印文而不　私刻印文也究竟如何訊　俟再綴錄○廂藍滿托咸等印務叅領　現屆年終彚襲出職照例先行考騐應襲乙人擬定正陪咨部於年底彚襲等語禀請本管都統恩露　相國訂期楝選經恩相國諭於十二月初三日辰刻在本旗都統衙門考騐已由該旗傳令應襲人等於是日穿灰布開氣袍靑布靴佩帶荷包手巾各携弓張進署預備揀選聞該旗彚襲者僅騎都尉雲騎尉八缺内除奏襲雲騎尉三缺外爲京旗騎都尉一缺雲騎尉一缺山海關駐防雲騎尉一缺盛京駐防雲騎尉一缺杭州駐防騎都尉一缺○戶部片行左右翼前鋒營八旗護軍營所有　營章京應支本年養廉銀兩本部庫於十二月十二日辰刻開放相應片行貴營派員齎持印領赴庫投納簽押以便是日支領此項銀兩可也○皇太后皇上已由南海還宮内務府奉宸院議以南海迤内各殿亭應宜扃鍵並將簷外雨搭全行放落俾免暴曬卽内外圍看守之弁兵蘇役亦宜用心看守不時巡察勿得以駕還宮内致生怠慢 
[珠聨璧合]  
　　兪曲園太史之孫女公子許嫁宗湘文觀察之子舜年字子戴本月十三日宗公子入贅於太史著書之廬自中丞以下無不往賀太史　大金字八懸於聽事之東西兩序曰金榜題名洞房花燭葢宗公子今科新捷秋闈也一時盛傳以爲佳話 
[供詞各執]  
　　前報所載管帶紅單船蘇遊戎裝扮商船拿獲洋盜十一名解交永嘉縣訊問一節兹聞該盜等均係福建人前曾裝載閩鹽來甌售賣其船中海關牌照行家保認實屬確可稽查且有閩幫具結取保惟事主寍人某甲富堂供稱小的販運岱鹽已遭該盜等行刼兩次並將小的之船奪去駛往各處行刼故我隨同紅單船認明自已船隻方敢懇求紅單船向前緝拿况其中實有數盜我尙認得等語當經恩邑尊訊問數堂各執前供是　尙未定讞云 
[禾郡雜言]  
　　本月十一日晚二鼓時嘉興縣屬石佛寺鎭附近某姓家有盜毁門而入恣情刦掠勢甚洶洶刦畢隨呼哨一聲揚長而去不知事主曾否報縣也○前報列水師營丁統領以有客在航船上失去洋銀三百元飭勇拘航船戶云云某日統領將航船戶拘到卽赴秀水縣署申訴情形至晚周邑尊升堂提訊失主供稱係湖南信客收得信洋四百數十元到此及至統領處開箱檢視已失三百元船戶供客來附船並未將洋檢點不知其爲有洋與否復訊兩船夥所供不同邑尊飭發班房管押以待訪查○日來細雨連綿無異杏花時節而寒冷轉甚居民挾重裘煨榾柮尙苦凍合玉樓大約天公將爲玉戲矣 
[安徽學政錢大宗師觀風題]  
　　四書文蕩蕩乎民無能名焉巍巍乎其有成功也煥乎其有文章經文水火金木土榖惟修試帖賦得土先器識得文字賦李白月夜著宮錦袍泛舟采石賦以顧瞻笑傲旁若無人爲韻雜作擬李白當塗趙少府粉圖山水歌三江旣入解禮記王制爲殷制攷明堂太廟靈臺辟雍異同辨六書轉注說平當以經明禹貢使行河論擬張載劍閣銘擬王勃宇文德湯完秋夜山亭宴序 
[袁江雜錄]  
　　淸江公濟質鋪經人鬨閙事爲張邑尊所悉出示曉諭略云奉督憲札文典鋪於冬間應行減利今年各屬荒歉猶不可緩著將棉衣褲減半取息綢衣單夾皮金銀珠寳均不在列云○甲乙二婦戲賭謂有能行河中氷上者獲上賞乙婦毅然行一週衆誇異之翌日又賭行不料砉然一　氷忽碎　婦遂占滅頂之凶○河干積柴以售易肇火災歴經示禁在案日來有復萌故智者保甲總局現又出示嚴禁矣○初二初三兩日凛冽異常寒暑針降至二十餘度至初五日天公又作玉戲花飛六出一白無垠運河舟楫一望皆氷不能行駛矣 
[鳩江臘皷]  
　　蕪湖訪事人來信云歲云暮矣霜雪盈途無衣無食之流瑟縮於敗絮堆中轆轆飢腸難謀一飽其有黠而桀者輙思一試其妙手空空伎倆以獲意外之財是以每年臘皷聲中卽多騙竊之事有客至某號買貨包内有洋蚨若干翼綹手見之暗中掉去又一鄉人肩挑雞蛋沿街喚賣腰置靑蚨千餘意將購取零星貨物見有售年景耍物者光怪陸離不覺注目凝視不知腰内錢文已入偷兒之手矣於是豪陶大哭痛不欲生有慫恿其赴團防局泣訴情形者卒以海闊天空無從追獲其餘掉包剪綹挖洞踰垣時有所聞不可勝記未識當事者肯籌一策以隱弭其患否也○北鄉農戶某甲曾貸錢與同　某乙甲子年將弱冠乙則生有小嬌生甫及破瓜年紀當貸錢時甲戲向乙言令愛將來配與小兒則一對小鴛鴦亦是天然佳侶乙笑而不答事隔許久乙己忘矣日前甲竟倩親友多人住乙家將女搶回强拜花燭乙邀領多人登門搜獲劍負而歸隨入城訴諸琴堂嚴笠樵明府立卽簽差下　　甲父子及族長來案訊斷想賢宰官必有風流妙筆判斷此重公案也○某土店主細小皆住店後其子年甫七齡偶在店中嬉戲拾取烟土頑耍比隣某氏孩年纔五歲偶來土店店主子將烟十塞在孩口内孩含之其毒已　津液嚥下回家又抱其弟親喙餘毒又傳入其弟腹中其弟年甫二週逾時毒發雙雙殞命父母痛子情深哭赴土店拚命由隣里坊保出爲轉圜後不知如何了結 
[憲旌過鄂]  
　　新任陜甘總督楊石　前月抵鄂官船停泊漢臯大碼頭已詳前報惟楊石帥駐節行旌並未另設行轅就在官船稍作勾留地方官免其供應體恤之懷優加無何迨至二十七日午前飾麾啓行一路由襄河西進前赴新任地方文武皆如禮送行玉帶門外沿河旗幟 
 
 

Page 3

 
 
　風戈甲如林　砲之聲隆隆不已少頃官舫砲艇皆擁護出境揆其到任接印之期當在明年杏花汛裏歟 
[楚山寒翠]  
　　漢口信云呂宋票風行海内外已有年矣無知之輩意欲頃刻作富家翁竭手胼足胝之勞積得錙銖購買半張或一條日日翹盼電報及知頭二三彩　着則又望對號單郵至幸中小彩亦可頓發數百金其有不識西文者到處懇求倩人指示種種情狀幾　如醉如痴財之悞人竟如比乎更有一種無業游民以意創爲小票大則每張二百四十文小則每張十二文若中頭彩則十二文者可得洋銀數百元均以呂宋票之對號單爲憑証前月之杪小票店多至十餘處分佈各街偏僻之所有人適中頭彩售票者自知力不能當乃卽席捲而遁其人默告於官當飭拿得十餘名由淸軍府研訊有數名經人保釋餘則移交漢陽縣分别責懲○漢口向稱巨鎭年來市面漸形窮促銀錢緊迫賴以活動者惟莊票耳然生意愈難花樣愈衆自中外通商輪船開埠後又添出絲頭洋銅金爐鴨毛等許多生意上年有某甲者見絲頭出口爲數甚鉅遂默商衙署書吏充當絲頭官牙以牟同鎭之利衆情不洽甲遂無可如何本年復踵前弊愈覺拖累不堪至本月初百孔千瘡一齊　發甲遂棄行而遁是眞所　　巧成拙者矣○前月古十夜滕六稅駕遍地祥霙氣候嚴寒氷凌堆積至初五晚又得大雪紛紛如洒鵝毛初六淸晨紅日一輪銅鉦高掛消寒圖裏蓋日漸染燕支矣 
[給發膏火]  
　　本埠橤珠書院八九月膏火花紅聞定於十二月十七日在城内范董處經發想多士得此亦聊補歲暮之需也 
[儲憲回蘇]  
　　儲憲來申已登昨報兹悉景　汀觀察在南市江蘇海運局駐節在滬道廳縣印委各員均往拜會至下午觀察卽乘輿入城拜客昨晨八點鐘時乘坐官舫用小火船拖帶回蘇各員又往江干送行惟英廨讞　蔡太守另有要公遣號房持片往送云 
[縣試騎射]  
　　昨日上海縣考試馬箭淸晨武童七十二名各帶弓矢齊集小南門外教塲伺候十一下鐘時裴邑尊會同提右營陳鈺卿叅戎學師宣琴　廣文排道詣教塲升坐演武廳點名開考 
[兇手解司]  
　　小伶馮瑞彩卽粉菊花因用手槍擊傷武伶十四旦由縣訊實解府勘轉發可前晚裴邑尊覆訊批解臬司過堂定讞 
[上海縣署瑣案]  
　　前日周富之控稱妻子陸氏失去無蹤叩求飭緝至晚裴邑尊升堂訊究周稱小的憑媒娶陸氏爲妻相安無異月初忽然走失無蹤後悉曾至姑母羅姓家旋卽不知去向邑尊着偕原差將羅周氏傳案訊供核辦○各老虎灶主公舉無錫人張義照爲董事裴邑尊傳案訊供交差看管等情節登前報前晚覆訊張稱監生素來安分今由同業公舉充當董事邑尊准予充當諭以須謹愼小心無許多事張遵諭而出 
[英界公堂瑣案]  
　　豐裕洋行某西人投美領事署控稱華人秦良記汪粹記定買各色羽布三十四箱及貨到祇出八箱餘則藉口于藍羽布顔巴不　　擱不出請卽傳令付銀出貨易副領事據情照會蔡太守飭差傳秦良記卽秦良炳汪粹記卽汪粹甫到案候訊豐裕洋行西人偕價辦趙福壽投案訴稱秦　定貨時付下定銀一百四十兩及貨到將派司交執祗出八箱其餘延久不出向之催促則稱貨係代汪定買須轉向汪催當時告以如果前曾說明代汪定貨行中原不願交易盖汪往往於定貨後藉端生枝節也目今旣稱藍色不符儘可退去其餘各色應得照帳買去倘若另售必虧耗三百六十　定銀尙不敷向索派司勒不交下以上皆趙之供詞及趙訴畢西人稱請令交出派司將定銀抵銷虧耗汪供與秦合定豐裕洋行各色羽布我得七股秦得三股其間淺藍者十箱豈知所到皆深藍務須减價况定貨時言明日期及到遲不合銷路今日帶有深　藍布二種請爲比較西人稱藍色不合儘可退還若欲减價則不能或者交還派司一槪另售定銀抵銷虧耗可也汪稱一倂退還須將定銀交下　稱貨確遲到當曾問明嫌遲可退伊說定要付銀出貨今何又藉口於貨到之遲耶秦向汪言淮其退還藍色其餘求限付銀出貨太守判限十日内着汪　銀出貨須覓人具保如再延遲惟　人是問汪唯唯遵斷○美教士台弗司訴稱家中僱用細崽潘阿關牧牛童王桂生時時失去自鳴鐘絨單切　刀等物不知何人行竊今在潘臥虚搜出鎖二具匙六枚與各門之鎖皆配問其何用支吾莫對題見被竊爲特　潘交捕送訊猶　王亦知情是以一倂帶案鎖匙呈閱蔡太守先問王曰爾知潘竊主人之物當卽訴明否則爾亦未便王稱實不知情潘供九月二十二日小的至薦頭人家吃喜酒邀父親慶和替工十餘天主人　鎖匙交與父親小的旣不知情亦不犯竊慶和稱兒子阿關請小的替工台先生隨將扁鎖空房之鎖匙交與小的隨手放下未經告　兒子台弗司稱從未將鎖匙交伊可見父子串同犯竊太守一再研詰各執前詞遂飭將慶和阿關一倂暫押飭捕房查明候示鎖匙存堂○包探唐靑山禀稱王福順至日昇洋貨鋪購辦牛奶混用銅洋經馮順看破交捕遂案馮申訴前因銅洋呈騐　俯首求恩蔡太守判枷號十四天以儆銅洋銷毁○包探王阿二禀稱拘獲竊犯施金富起到棉被二條詰得係王春太余阿茂等失贓今將人贓送案王余均請領贓施認竊求恩蔡太守判發捕房管押一月贓交失主分别認領○包探王阿二禀稱拘獲竊犯李阿明起到自鳴鐘絨單查係從五十號屋内西人茄定及新南潯輪船上西人處竊得現在西人均不在申先將人贓送案李認竊求恩蔡太守飭將人贓帶回捕房俟新南潯輪船失主到案再訊 
[法界公堂瑣案]  
　　前報列信泰雜木行趙晉言經買陸洪兠售之臺灣木植收價轇轕等情昨日捕房將陸及趙解案信泰主婦某氏呈遞禀詞官木局董事劉某晶頂大帽　明來金頂大帽上堂聲請追還木植價銀一百四十兩趙供帳上實欠六十兩之譜是貨共計三百四十兩當時付過鈔票五十兩作爲定銀後付南申昌票銀一百五十兩現洋四十元虹口發茂票洋七十元均由陸經手過付王司馬問陸平日究竟作何事答稱在十六鋪毛家弄南首開柴行領有部帖司馬問部帖何在答稱部帖由兄出名目下欲倒換姪子名字是以送繳縣中司馬問何年月日送繳縣中答稱二年前司馬謂然則爾憑何據作生意答稱内中已歇二年之久司馬謂朦混偷稅自應照例而辦遂着將陸趙兩人帶出候查劉趙諭令退去○前月初旬本報登湖北人蕭慶才控唐金奎出票不付銀兩一案王司馬着押候繳銀唐卽經人保出前期蕭投案請追司馬着包探傳保交唐昨日交到司馬研詰之下唐供實因帳目不符尙須核算司馬謂洋票儘管付下日後果有不符　爾再算可也究竟何日付洋答稱總須俟許來滬算帳方可付洋司馬着押候嚴追不准交保○前報列某西人控公館馬路野荸薺茶食店主楊某欠洋一百九十六元又票一張計　三十兩今已被房主釘門店主逃逸因將其子阿全扭案王司馬因借據内有一紙係楊洪才具名盖有鼎興圖章詰得洪才係阿全之叔因飭包探江德林帶阿全前往指拘到案昨日解遂公堂洪才供稱並不欠過西人銀洋此乃哥哥所欠小的本在西鄉爲布生意哥哥屢來說有茶食店生財出租爾何不攺行因於本年七月接開司馬謂筆據確鑿卽使是爾哥哥所借亦應料理着將此欵先還西人日後爾與兄算帳爾兄欠欵不少房租積至一百二十五兩限三日繳還否則嚴比○前報列浦左六灶鎭某槽坊主欠本埠某米店洋一百三十四元一案昨日解訊正大米店夥馮月卿投案申訴并附南市茂記酒行洋銀四十元之過期票請追王司馬詰訊槽坊主供稱姓施名和秀所欠數目無訛惟前曾言定取伊紅糧糙米遲兩月還洋現在當卽爲料理司馬問茂記中人如何不付答稱俟將酒裝到始可照票付洋司馬謂茂記有人在外否馮稱有司馬着傳進訊問供稱姓顧名申甫出票後伊未來對照倘有貨裝來自當照付無貨則不能代墊司馬謂生意人聲名要緊爾票上並不註明今應見票照付施處之洋當爲押追 
 
 

Page 4

 
 
[善與人同]  
　　敝局自八月開設以來蒙諸大善士助資疉登報章以鳴謝忱臘月十六一期本擬暫停又蒙徐子靜太守慨許助洋五十元囑展一期遵於初十日仍聽掛號來局戒烟者莫不頌太守之德勿置昨由朱稚村先生交來李君聨仙一函并助經費洋十元函内述及欲在南潯設立分局以推廣善舉囑將章程函寄其意至美昨又蒙英會審公廨蔡二源太守交來英洋五十元署名曰無名氏凡此皆　心利物善氣　人拜領之餘倍深感　除各掣付收條外先此鳴謝敬請德安[  上海平康里恒濟戒烟局司董何鏞楊兆棠鍾洪南仝啓]  
[上海陳家木橋電總局内豫皖揚鎭恊賑處十二月初九至十五事略]  
　　貴陽電局藩企曾二尹自上年郵寄捐册去後迭承籌募到賑欵四批已早列前報今又接天順祥號遞到第五批貴平銀一百十九兩并附來原捐册一本囑將各捐戶姓名另登報端以昭微信云云仰見二尹痌瘝在抱　切災黎雖遠隔天涯　又竭力籌募不遺餘力實深感佩○李秋亭太守募黑龍江省城候補員外郎堂主事英君印壽助銀二十兩○乏力者助規銀四十兩○仙女廟鎭胡又亭來集善堂同仁十一月捐洋四元又汪子安來集善堂同仁十二月捐洋五元○楓涇北栅隱名氏爲室人求病愈助徒陽災賑洋四元又因目疾續助二元○南京春字前管來張采臣等四戶洋四元○無名氏借物遺失賠償不收移助賑欵洋二元○蘇城儀鄦三十初度以親友所送禮物及自已節省讌客資共來洋三十元均移助賑欵以答親友隆情高誼又售出遏淫　孝編資助賑洋二元得見齋來廿五批文三爲求病愈善士助賑洋十元又來不列批藤香館主洋一元百花巷程交來求安居代募洋十二元○金匱可園楊夙根先生募十二批洋八元○石州官湖鎭汪榮宜先生募曹平銀四兩三錢六分○江西省城六眼井筆耕居士以書院館課資移助賑欵原平銀一兩另八分○漢口鎭雲集恒號募洋　元○姜堰德厚莊募洋三元均到先此報謝 
[上海三馬路與昌恊賑公所陳竹坪經收河南皖北奉直揚鎭賑捐十一月廿一二三日第一千二百廿五六七次淸單]  
　　揚鎭册無名氏劉穀生各四元宋均生隱名氏各二元震源心咸子周記杜鏡湖義隆各一元善記雲記各半元共來洋十八元○又册不如人氏愧無力隱名氏力不足子四戶合洋四元○又册晋隱名氏三元又册宿遷福興潤局交來高作培堂洋十元○丹陽屠田寺嘉泰典募何柳記錢霞記何立記樂天居士四戶各一元朱昆記周桂林各二角何亞記等六戶各一角以上十二戶合五元○又册平陽氏二元康泰仁一元王怡源一元銅洋一元讓德堂耀記合英洋三元銅洋三元萬順昌銅洋二元紫陽舊　銅洋三元又小兒女節省一元以上七戶共英八元銅九元○靑浦儒學正堂祁浩泉善士寄來不留名洋廿元杭省湖野源愼確坊寄來求人口平安二元漢口求平安花洋四元○隱名氏四元陳篤卿先生醫金移助一元五角售去前來狗頭帽一角無名氏銅洋十五元萬生銅洋一元無名氏英五元屠求合家平安一元潤記洋十元召溪無名氏四角○免災單江陰顧山鎭來無名氏一元○○以上廿一日共收英洋九十六元銅洋廿五元小洋十氏○○杭州恆豐順寳號寄來樂安永春求子助丹陽徒洋一百元嚴墓泰和典節省年費移賑洋十元○免災單公濟錢記公濟善記合助洋廿元○又單通州永懋布號募仁泰莊十四戶合洋七元又單金錫卿等十一戶合四元銅洋二元又揚鎭册無名氏韶記等七戶共五元又册一心軒二戶合二元同洋八元又册顧翰臣等二戶合二元又功值册無名氏善記合六元以上六册共來洋廿六元同洋十元○丹陽册周浦餐盧五角愛吾盧三角不書石　角以上合一元○又册聞香草廬六角五分勉記力不從心隱名氏三戶各二角敬善等八戶各一角四戶各五分以上共洋二元三角五○李東原先生交來孫坤求長命百歲洋三　元孫鴻業求合宅平安十元喜生求長命百歲王素貞求已病速愈王省吾求身體康健三戶各二元以上共洋四十六元○○上格册江西克室堂六百敬業堂樵風書屋等六户各二百天祿堂一百四十三戶各一百以上共收來花洋二元○又册杭省盛源　來林石書屋三元無名氏一元○潘成樂堂爲保小兒壽生痧子平安助規銀十四兩七錢正昌順一元復來典衆友節省四元朱少山久病全實無力求恙速全各一元趙吳氏求疾速愈四元○杭省有心無力入錢二百七十○○以上廿二日共收英洋二百廿一元内花洋二元規銀十四兩七錢同洋十元小洋三角五分錢二百七十文○○廿三日上格册正祥永京莊交來惕庵京平銀一兩五兩又募無名氏傳待之潤元周孝友堂無名氏五戶各一兩靈石龕主五錢以上共來規銀七兩一錢七分五○又册山東登州府　　縣募浙台陳友琛富順鄭友林各錢二千歴城陰松年灌縣蕭子如長淸劉文卿三戶各一千臨海陳友恭八百富順陶興順棲霞汎司龐全省悟子霞泉芝庭等八戶各五百西霞來陽張發二百以上共合來平銀八兩申批見規銀八兩三錢六分七厘○免災單江西蔚長厚寄來求免災病人三元德大乾大袁秉仁黃富生述事堂吳五戶各二元叚衍三賈一五高樹榮三戶各一元以上共來洋十六元○又單洞庭山元裕號募鳳記一干雲葆五百八十孔朝榮馬端卿等五戶各一百共合二元○揚鎭册武康集義號募隱名氏宣有誠藝蘭堂應三戶各一元沈兆昌夏吉人王子笏順福宣雲癸種　氏銅山寺程杏林方蓉鏡陳錦和夏逢鈺姚第蓉十二戶各五角無名氏種玉氏不興名福田氏無名氏五戶各二角以上共合洋十元○　册杭省孔善土募無名永睦堂袁宅孔公興記世論堂顧宇無名氏肯翼堂始餘堂十戶合來洋五元淸江浦載保康善士保體芝居士令巧樓安樂小齋腕琴山房初學幼童吟秋間靜壽軒繡餘吟舘麗娟女史性善人等十戶各助洋一元共十元正○蘇州恆孚銀樓顏十賡善士經手桶捐祝錫恩求病速愈十元沈廷楨保佑康健六元勉力子將神前　油費移賑錢二百移作有用二百散錢十一文以上共來十六元錢四百十一文○丹陽册昆山萬與號來椿壽軒守約合二元○又册三泰莊三元歐山金典溪洪溪村蕪柳川程四戶各一元共洋七元○孫善本爲求子病速愈洋十九黃裕春一元有心無愧一元三角○白卯塘市永豐新來稽朗記栢靜記合二元○○以上廿三日共收英洋七十二元規銀十五兩五錢四分二厘小洋三角錢四百十一文合并聲明 
[上海三馬路與昌恊賑公所陳竹坪經收河南皖北奉直揚鎭賑捐十一月廿四五六日第一知二百廿八至三十次淸單]  
　　寗波陳燮星權氏爲二令卽裘賢授室並大令卽喜得熊夢蒙滬上諸親友惠賜儀禮本應設席酬謝茲將筵資洋三十元移賑以諸君造福又寗終南山賑助揚鎭捐廿元弇山退翁爲繼室龔恭人二十週忌將懺資移助以郇冥福洋八元楷記棧來無名氏指助揚鎭十五元蘇來蔡記茶棧洋十元○揚鎭册太倉汪拓生先生交來謝談記經手捐花洋五十四元樹滋堂八元吟華山舘姚六　豐翰堂四知堂三敏齋安懷堂沈作書屋五戶各四元抱僕山房永思廬胡各二元培元堂一元共來花洋九十三元羊見規銀六十四兩九錢五分六厘○鄭泰隆莊來結功德丹陽賑等四册召溪壽仁堂每册五元共助念元○袁江金莊鎭來免災單盡心者力人各二元受福册知足者勉力子各二元施當册積善堂同善堂各二元功德册存仁堂留庚堂各二元倒斬動補過子三省堂各二元知機　一元上格册餘慶　誦分齋三益堂三戶各二元以上六册共詳廿七元○上格册閩延永安縣人賴輔卿募沙永公所復興義各二元王上華銀二兩一錢元亨唐一兩四錢沈朝鑑二戶闕丙光黃煜賓各銀七錢黃含貞美昌陳馬臣信豐瑞候官學郭大成蛟川劉萬益和賴輔卿　戶各一元候秋尊三戶各四百文潘子香二百余竹圓呂峻記等六戶各一伯合洋廿四元又來陳蔚卿求脚疾速愈洋十元○又别杭三元坊湯寄來沈竹齋二元提虎臣潘爽雲各一元金丁氏銅洋一元湯氏五角數竹高五伯女搏棼室守愚子各四伯三樂堂等　戶各三百黃桐軒等十一戶各二　廿七戶各一百五戶各五十文共來英洋十二元銅洋一元○丹陽羅店鎭來愼獨子一元隱名氏八角思子二角三戶各一角共洋二元一角錢二百十文○又單新陽縣來求祖母康健六角蔡孫氏保平安五角求家宅平安四角求病愈費武無名二氏四戶各三角樂善居二戶及棣花出屋求子成名等十戶二角徐朱氏求平安無名氏等九戶各一角共洋五元五角○又單平湖來祥和號承啓堂孫各一元怡耕堂黃半元無名氏二角元裕等三戶各一角共洋三元○又册可熾經募蛟史坤三元不留名二元萬分安王錫圭陳求病愈三戶各一元胡辰孫等三戶各五角林望子四角三戶各三角一戶二角共洋十一元○又單屠鎭　陸堂　湊合洋一元○　單合記六角振記樹記勳記金記三角椿記冶記各二角志記并記各一角共洋二元六角○又葆和糖行來九江祥發元經募幸獲平安氏五元免災氏二元必餘力薄子等八戶各一元四戶各五角共洋十七元免災單江天成號來翰記銅洋二元又錢五百樂記錢五百文琢記二百八十鳳記等四戶各二伯共來英洋二元銅洋二元大團受屈人銅洋一元松隱慶太典來嘉善李少蓮朱凈怕平安愿三元烏鎭彚游典來李功記一元武林申昌來金奚氏保病痊一元漢口守出山房惠我氏三元○本埠來雲亭氏英洋七元日本三元補間社一元無名氏銅洋一元泰昌棧張英洋一元敦叙堂求平安四又慈親康健大小平安愿二元孫鴻逵求病卽愈小洋一百角朱寄生二元福潤南局一元無名氏二元盛記五角○○三天共收英洋二百五十元内花板四元規銀六十四　九錢五分六厘小洋一百十七角銅洋十四元錢二伯十二文合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
