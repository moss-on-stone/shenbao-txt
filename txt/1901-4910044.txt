# 1901 - 89 - 4910044

 

Page 1

 
 
[勸募濟急局春振急欵] [  申報館協振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急書局募捐集欵資送還鄉保全甚多皆四方好善君子解囊之助本館協振所襄贊其後深愧無補車薪惟念今者和議雖已將成而淹留失所之人尚復不少欲居則饔飧難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁大大義士救人救澈再發慈悲各隨力之所能爲不拘數之有多寡聚沙集腋自易成功請早佈施擲交本館協振所轉交本埠中國通商銀行隨時彚解蓋振欵能早到一日則黎民卽早安一日翹企惠澤固不啻羽書之急也肅此禱求諸維德鑒 
[論藥廠飛災事]  
　　今天下至險至猛之物又最易肇禍者其惟火藥乎夫自近數十年以來中外武備競尚火器日益精良亦日益猛烈但火器必藉火藥以致其用故欲求火器之精必先求火藥之猛於是有所謂餅藥焉有所謂栗色樂焉有所謂棉花藥焉其性猛烈已勝於舊日鳥槍擡槍所用之火藥萬倍苟儲藏不愼則轟然一震殺人已無瞧類而精研製造者猶以爲未已也乃又製爲無烟火藥愈研愈酷愈變愈猛其死於兩軍相見彼此轟撃者吾固不能以恒河沙數而死於積儲不愼製造時失事者亦何可以更僕計謂盡有意肇事耶斷未有以血肉之軀輕爲嘗試者謂盡無意肇事耶亦有因侵虧之故而以一炬了之者未收其用先受其害觀火藥之屢爲大禍不禁慨善全之無術而爲生民抱剝膚之痛矣乃日者湖北又以火藥飛災聞此事也始由漢口訪事友飛函相告略謂本月十二日清晨漢陽黑山之麓製造無烟火藥廠忽肇飛災自觀察以及司事諸人或死或傷大都肢體狼藉至其因何被禍傳聞不一尚難信以爲眞也繼復得武昌采訪友人手畢略謂黑山火藥廠向製無烟火藥由直隸候補道徐仲虎觀察總理其事本月十二日午前十點鐘時火藥忽然轟炸湖廣總督張香帥聞報立飭提調汪子雲太守馳往查勘知觀察及司員工匠十餘人悉數慘斃觀察屍骸僅存其半此外殘肢斷骨大半不能辨識矣此信語焉稍詳然亦究不知火藥保以猝炸聞觀察素精製造之學近世之談此者當首屈一指焉然則此日之災無論其爲如何肇事第以觀察爲此中斵輪老手則必有審其禍之烈而防之於先者乃竟自罹其厄此其中其殆有天耶夫火藥肇禍之事年久者無論矣地遠者亦無論矣余試就上海一隅言之而近年高昌廟製造局子藥廠及龍華火藥分廠皆有轟炸事幸而肇災尚不甚臣得不致附近物產悉化刼灰然已毁屋矣傷人矣寓居近處者鑒於前此之失事皆不免心竊憂之或謂火藥庫宜仿效各國良法避城市稠密之地而建於空曠寥廓之區昔者薛叔耘侍郎嘗見及於此具疏奏達朝廷卒以已成之功經費之缺而不能將各處火藥庫一律遷移余則謂藥庫之宜遷於曠地固矣即或偶逢危險當亦不致民命多傷而要其第一至計則莫如戒　之密蓋藥庫爲蓋藏之所肇災尚屬不易而藥廠則工作之塲肇災至爲容易也否則如徐仲虎觀察者格致名家西藝魁首豈不知火藥之利害而慘遭此劫大約亦由於疏忽所致耳獨惜香帥方以此次和欵中有禁止軍火入華之說擬將黑山左近火藥廠添建機房增招工匠推廣製造以利行軍乃措施尚未廓充而災患已生俄頃且　失一擅長藝事之徐觀察則此後指示各工誰堪勝任非特香帥少一臂助當亦爲國家興人才難得之歎也 
[英德聨盟]  
　　英京倫敦來電云某日英員蘭士君在議政院宣言曰英德兩國所立盟約其第二欵言英德當協力維持中國此係指中華通國而言滿洲亦包括在内 
[償欵畫諾]  
　　中國欽命議和全權大臣慶邸李相與各國使臣議定賠償兵費等項共銀七百兆兩分五十年償清此已紀諸前報兹得京師友人來信悉邸相核定此項銀兩由漕折銀及鹽釐常關稅項内籌付已於本月十二日畫諾施行矣 
[九天雨露]  
　　去秋兩宫西幸所過之處秋禾徧野不免被隨扈官弁及各項兵役損傷欽奉上諭著將直隸宛平昌平延慶　淶保安宣化懷安等州縣凡蹕路所經地方應徵錢糧加恩豁免一年以示體恤等因欽此前已見諸邸抄兹得天津來信云向來定例直隸山東等省蹕路所經之處豁免錢糧皆按御道兩旁地畝丈算山岸河坎窄狹處所以二里爲限曠野平原以三里爲限歴經遵辦在案此次自應仍遵舊例以歸劃一其應蠲里數界址刻由直隸總督李傅相飭相飭司迅速造册詳咨已完者准留抵次年正賦至現被兵燹不能耕穫及本有偏災應行蠲緩之處仍俟查明確數入告九重 
[承流宣化]  
　　京師訪事友人云客歳十二月十三日皇上曾嚴隆諭旨嚴禁華民私立仇視各國官民及教民之會與夫散布邪術煽惑愚民隨又嚴定地方文武官員不善辦理民教交涉處分現由直隸總督兼北洋通商大臣李傅相等敬謹刊印謄黄於本月初一日張貼通衢俾衆一體懍遵旋復聨銜出示曰北洋大臣一等肅毅伯直隸總督部堂李兵部正堂兼管順天府府尹徐留京辦事大臣順天府府尹陳爲出示曉諭事照得順天爲首善之區所屬民風素稱純厚從無匪徒立會聚黨滋事自上年四五月間忽有外來義和拳匪闌入境内傅習教練到處流行愚民無知一倡百和羣藉仇洋爲名焚燒刦掠拒捕戕官肆無忌憚致釀此非常之變上貽君國之憂現在和議旣開欽奉諭旨飭令曉諭軍民人等痛改舊習勉爲善良毋再結黨私立仇視各國人民之會致罹法網並嚴定文武各官縱容匪徒違約處分等因除將奉到諭旨敬謹刊刻謄黄遍行張貼并飭各地方官欽遵辦理外合亟出示曉諭爲此示仰闔屬軍民人等一體知悉爾等務各仰體朝延愼固邦交之意遇有各國官民入境及各國設立教堂處所實力保護毋存歧視之心卽教民亦係國家赤子原與齊民無殊切勿稍分畛域各宜愼守刑章潛消巨患自示之後倘有不逞之徒再行私立擅入與各國人民爲難之會或竟公然械鬥肆行刼掠定卽嚴拿盡法懲治决不姑寛各宜凛遵勿違特示 
[修屋須知]  
　　京師訪事友人云本月初一日五城街道察院出示略謂現在和議告成事局大定商民照舊生業所有修蓋房屋仍循舊例赴本衙門呈報其自去年迄今已修未報房屋統限於兩月内來報以便補給標舊倘有逾 
限不報及私佔官街鄰地者一經查出或被人告發定卽按律懲辦倘鋪頭扶同隱匿定行重究不貨 
 
 

Page 2

 
 
[力持大體]  
　　武昌訪事友人云湖北巡撫于次棠中丞曩官鄂中與外人不甚浹洽月前奉旨仍回鄂撫本任東西人士頗不謂然禀請駐漢各領事聨銜照會督轅略謂中丞秉性乘僻不識時宜平日嫉惡外人見於詞色漢口爲通商鉅埠今若仍住鄂撫深恐遇事掣肘有碍邦交請電致行在政府毋庸令其來鄂云云湖廣總督張香濤制軍以用舍之權操之自上斷非臣下所敢妄干况事關内政外人亦不應越俎所請電奏一節未便照行爰備文婉轉聲覆大約謂鄂省洋務交涉向歸督署主政本與巡撫無干况于撫通達政體並無嫉惡外人之意請貴領事毋庸疑慮等因亦可謂力持大體矣 
[恩波下逮]  
　　武昌訪事友人云去歳鄂省洪水爲災武昌府屬田畝半遭淹没以致收成歉　居民流離載道觸目傷心督憲張香帥惻然憫之上達九重籲恩蠲緩現已仰蒙俞允因卽出示曉諭俾衆周知 
[衡案已定]  
　　武昌訪事友人云去歳湖南衡州府屬疉出歹人閙教之案并有戕傷教士焚燬教堂情事經湘撫俞廙仙中丞委員查辦業將首要各犯按律嚴懲保護不力之地方官亦已分别叅革惟教堂房屋須一律賠修教士教民慘遭殺害亦應優加撫卹以示懷柔中丞曾委蔡伯浩觀察至鄂垣與教士籌商壹是教士所欲甚奢一時未能就緒現由湖廣總督張香濤制軍諭令漢黄德兼江漢關監督岑觀察會同向各領事婉轉磋磨允賠銀三十五萬兩各領事均已首肯大約從此可永息爭端矣 
[刼匪傷官]  
　　香港循環日報云廣東釐務總局報銷委員劉司馬德心寓羊城旗街進士里本月十二日之夜初更後突有盜匪數人詭稱要事向之叩門閽人不察拔　納之諸匪遂蜂擁而入搜掠所有司馬出而抗拒被匪槍傷右手其親串某姓亦受重傷似此劫掠風行尚復成何世界耶 
[轟斃什長]  
　　香港循環日報云廣東南海縣境九江及沙頭等處素爲盜匪出没之區大憲曾撥出廣勝營某弁帶勇駐紥其間購線緝捕本月某日某弁偵知有盜數人窩聚沙頭因飭什長某甲督帶勇丁前往圍捕匪放槍以拒至將什長轟傷斃命刻下某弁已移文南海縣主派某委員下鄉勘騐矣 
[節錄庚子五月唐比部煊上某大司宼書]  
　　煊竊嘗默計自開闢以來天下之治亂興亡視乎道而道之有無則在乎人心之是非而已世治則是非操之上世亂則是非在於下漢黨錮宋道學明東林是已若晉之五胡唐之五季則是非顚倒下凌上替習爲固然而不足較斯大亂之勢成矣畿輔數十年來吏治之壞莫可究詰順屬尤甚而人心之陷溺士習之頽庸浸淫　釀以積成今日之奇災異孽譬之人身正氣虧竭邪魅交作可勝歎哉義和圑之初起也傳符咒習拳械不過一二桀黠者流炫術惑衆稍有身家者不肯爲也黨羽漸夥激而成雙遂以仇教呑洋爲名聳動閭里苟得明决慈信之令長繩以官法諭以王化必可廢然思返因循姑息無復忌憚試之一鄉而自若試之一邑而自若遂恣横於郊甸傾動乎城闕亦莫可誰何矣其始讀書識字者尚視爲黄巾白蓮八卦等教自作不靖懲刈不難遲之又久而搢紳商賈王公鄉士皆喜其名之正而服其術之神以爲天佑中夏故降此奇尤殊絶之品以抒其尊君親上之忱豈非生民未有之快事哉噫嘻是耶非耶夫天下之眞非者不足以撓是而似是者乃適以亂是而成其非煊竊以爲義和圑不足患而士大夫是非之不明正大可患也前年康逆之禍實由於此幸賴兩宫慈孝立銷亂形宗社獲安赫赫宗周豈堪一試哉嘉慶林清之逆咸豐庚申之約皆京師之大變也然一則應時撲滅一則旋就範圍非盡師武臣力也人心固結而不摇天命眷佑而不替故也今經年亢旱赤地千里立夏大雪數尺五月以來經旬日月無光此災在天時者也連朝焚掠伏尸相望詔旨嚴切置若罔聞士民借習拳爲護符强暴以殺人爲兒戲勳戚巨族出貲供費焚香載路頂禮恐後此孽在人事者也夫天人相應未有不治且興者也天人相左未有不亂且亡者也知其相左在下者諉諸氣數而無如何若易亂而爲治易亡而爲存則在君相之力修其道以挽回之矣今之議者有二說焉一曰圑民祗仇教耳於良民無與是義師也必盡其技神且助之陽爲禁而隂爲犄安知非天之假手以剪國仇也果爾則中國得息肩矣一曰圑民與洋人無兩立之理必致死以相抵拒以烏合之衆當節制之師立見其殲耳於 
朝廷何與焉嗚呼圑民者亂民也亦叛民也皆吾赤子而大愚不靈者也旣亂且叛矣吾不能戢之而一委之於敵非愛民愛國者所宜出也人有畏其仇者謬與相善而使其子弟狙之角而不勝仇且益深角而勝仇復矣必坐家長以首謀之罪也又若生有逆子好勇鬥很其父日欲置之死一旦爲人所殛横屍路隅其父必愀然而不樂也今日之事將毋類是此書未畢明日續登 
[京師火警]  
　　京師訪事友人云禁城西華門内北海萬砩樓有殿亭八十一楹半屬香楠半屬伽楠香製就鈎心鬥角結搆玲瓏中有十二楹工尚未竣正月二十夜忽然火起雕題刻桷悉化劫灰至二十八夜北海小西天宫殿又兆焚如畫棟雕樑同歸於盡閱一晝夜始熄二月初一日午後前門外煤市街車輦胡同某姓家亦遭火患延及比鄰某姓曁潞安會館後進共燬房屋十餘椽 
[揚城火警]  
　　揚州訪事友人云本月初五日郡城廣儲門内迤東某姓家忽遘回祿之災警鉦旣鳴保甲局總辦王季業觀察首先到塲彈壓旣而各善堂水龍紛紛馳至吸水狂噴約半時許卽火滅烟消計燬毘連之甲乙丙三家餘未延及十三日傍晚舊城小東門外丫子橋迤南某姓茅屋中因晚炊遺火積薪忽兆焚如之禍轟轟烈烈勢同拉朽摧枯幸地近護城河汲水較便經各水龍竭力救熄僅燬草屋三　 
[節烈可風]  
　　温州訪事友人云莊諒城少尹受采曾於上年入王雪廬太守幕襄辦書啓積資報捐從九品聽鼓省垣旋即委辦房捐差使祇以操之激切致成民變撤差後賦閒無事僅藉筆耕以餬其口客冬爲造化小兒所祟纒綿牀第醫藥無靈延至正月二十五日撤手西歸其婦某氏年甫三十竭力摒擋始得成殮迨事畢卽櫛沐更衣仰藥以殉傭婦呼之不應急燭之則芳魂斷送已體冷於冰矣郡人士憫其志節聨名報縣立案因乏嗣續擬代卜葬於仙巖山之麓立碑記其崖略適縣城隍廟側有莊公忠義祠遂奉少尹夫婦栗主入祠配享焉吁是亦可爲薄俗風已 
[上海縣試正案]  
　　昨晚上海縣主汪瑶庭大令發出縣試正案計錄取一百九十四名兹特照錄於下許繼光嚴恭翼錫去 
蔡景濵韓其燦李顯謨朱光照王承旦韓鴻藻唐祖涵金澍黄熾趙澄瀾何鈺顧祥麟沈日章胡光奎 
陸鑫徐勳葛士熙王臨訓程宗鵬姚明輝胡光　潘浩楊嘉春朱樹蒸毛恒遇張佐辰王銓運周微 
唐鶴年朱文煥朱禮儉吳熙璋王式森張之綱劉濤曹浩曹繼曾楊兆椿喬國英張景范沈燈李雜楨 
凌紀勛李維華顧鬯卣范熙祥全文杰魂雲飛楊洪鏡陳其藻曹士龢馬才輝李秉厚喬世德　崇　葛尚遠 
瞿慶鴻孫承燾楊春緑蔣宗翊姚明德潘中良顧光煥方彥章王翰芳梅祖蔭徐文鏞張其　王　功顧　 
張仁龍蘇海曹蔚深唐在章奚維塤金希聲項鎭方錢書城曹堅張魯修姚明　　其經汪　　　　　 
王樹仁姚寳文王鎭功王釗功瞿鉞丁光弼奚燾黄有鄰劉洪金宏基陳珊清唐書紳徐文仁許輪 
瞿慶善蔣樹封倪鍾凌黄家佐王茂功高壽基陳德桓鈕永祺沈兆楠翁貽孫楊書誠徐顧曾唐　賡潘鍾杰 
王瑞長朱炎周明德朱望雲顧　清吴　伯莊允恭盛朝爵潘曾　丁應星周文　季鴻　徐寳瑣毛恒受 
 
 

Page 3

 
 
張躍范訪賢艾曾悌孫壽康徐世達金煥章張其桐葛懷兪俊尤桂芬張光豫唐祖嵗黃佐才金保樂顧學河孫鷗朱堯丁文龍楊我潤楊洪鈞曹達龔海王承綸楊孝則賈　洞龔酌楊我煥曹　沈錫齡龔福常吳中維樊葆深李厚恩王亮功潘光耀翁師楷范本崇丁承　單慶昌王式　王瑞芬張之紀王端章張國華姚明喜張本謙楊德圻王承梁朱錢標宋學禮張士瑾黃觀樂薛寳琦錢江陳翰清王楚　王增壽周士清曹永煇嚴祖顚胡光騶胡明陞張敬業沈慶蓮杜翔聲 
[考試技勇]  
　　昨爲上海縣覆試武童步箭之期上午十一點鐘時縣主汪瑶庭大令升坐大堂傳齊各琥童關名先試步箭繼試刀石各技旋復默寫武經至午後三點鐘時始畢是日應試者共六十餘名 
[縣訊盜犯]  
　　法界公廨讞員杜技園大令移送盜犯劉明山傳才喜等七名及窩贓之張正記至上海縣署前晚縣主汪瑶庭大令升堂研訊供小的係湖北某邑人前月某日來滬糶麥本月十四日在南市新馬路指南白玉茶樓與劉相遇劉卽邀小的赴浦東賭博及至先有多人在彼守候邀至烟館吸烟當晚劉告以今夜欲往某處行刼小的懼而思逸無奈被伊等再三强逼只得隨之而往由伊等毁門入内劫得衣飾若干事後分給小的洋銀一元六角大令詰以當時何人手執兇械傳供持有兇器者係在逃之王阿五與劉明山李金生三人大令提訊張端園袁端風李萬甫王明榮等人所供一味游移大令飭各鞭藤條五十下始與傳所供相同惟稱小的等均受劉王二人之愚叩求恩赦李金生供小的係湖北某邑人餘供任意支吾大令飭鞭藤條一百下始供小的手持鐵棍入内行劫所得贓物均交劉手小的祗分得洋銀一元五角劉初甚狡展大令命鞭藤條三百下飭與各犯對質始供認不諱大令飭將劉李釘上脚鐐收禁外監餘人釘鐐還押窩贓之天寳閣烟館房屋發封烟館主張正記管押候示 
[米船遇盜]  
　　本月十五日之晚本邑南市長豐米行執事人雇陸福生駁船載米二百八十包至某處暫泊新馬頭浦濵至夜半時突來盜匪五六人上船搜劫陸大聲呼救被盜持刀亂砍致腿上受傷三處旋劫去紅　十二包行中執事人得悉告知司月萬祥三泰及生泰裕昌長義等行開單投上海縣署禀報前晚又聨名訴諸馬路工程局總辦葉孟紀司馬立飭水巡丁頭目協同地甲限三日内迅將各犯一併嚴拿務獲解案訊追 
[寡鵠鳴寃]  
　　徐朱氏挈子阿根投上海縣署詐稱小婦人被人掯匿田單縣主汪瑶庭大令研訊之下徐朱氏稱小婦人家居治下二十七保七圖夫故無依出外傭工餬口將田單二紙寄存夫弟鑑和處夫弟現已病故此單遂被尹茂榮茂松掯匿向索圖賴投案求追阿根供亦相同大令諭令退去候提被告到案核奪 
[移解船戶]  
　　有孫益元者投本邑南市馬路工程局禀控船夥夏長林季林文串竊洋銀迭經總辦葉孟紀司馬訊明枷號前晚飭提至案疏枷移解上海縣署請縣主汪瑶庭大令遞解淮安府屬鹽城縣原籍交地方官管束 
[迎神例誌]  
　　昨日午後三點鐘時本邑大南門外高昌司廟由好事者舁偶像赴各處游行所過之處觀者塞途各叚巡防局員恐肇事端均派勇丁沿途彈壓 
[竊犯庾斃]  
　　去年巨竊金裕卿因竊乾元錢莊寳銀十五錠經上海縣捕拘獲解經縣主汪瑶庭大令研訊管押前日在所患病由看役禀明送請普育堂醫治無效延至昨日倒斃堂董曹寄耘函報到縣大令派捕役前往監視棺殮發壇　埋 
[車中怛化]  
　　前日本邑南市倉橋街萬豐錫店夥某甲由西門外雇坐某號東洋車至小南門外佛閣左近甫及中途忽僵斃車内車夫急棄車逸去後經人告知店主舁回棺殮人生如朝露信然 
[火後餘談]  
　　英租界盆湯弄新橋下葉德馨香店失火情形已詳昨報兹悉先一日有年近大衍之老嫗陳氏借宿樓上到火起不及奔避竟罹於難昨日檢出屍骸已如槁木死灰慘不忍覩當經屍屬備棺收殮聞者哀之 
[美界火警]  
　　前晚十一點鐘越四十五分時美租界裏虹口文昌閣後某姓草屋中忽然火起時適南風甚勁吳回氏左衝右突鋭不可當司瞭望臺之某西人見之急鳴鐘告警救火會中人各驅皮帶車飛馳而往無奈是處皆係曲巷並無自來水龍頭以致無從施救幸鄰近居民爭携木桶汲水以澆約歴三十分時始熄事後查得焚去草屋四間餘未殃及 
[火未成災]  
　　昨日本城西門内戒珠菴左近某姓家廚房内午炊不愼遺火積薪霎時毒燄熊熊幾釀燎原之禍幸鄰人聞警畢集竭力施救得即熄滅不致成災 
[法界停訊]  
　　昨日禮拜六爲法界公堂會訊之期適逢耶穌受難後第一日由法總領事署費繙譯官咨照讞員杜枝園大令暫停訊案循向章也 
[濃蔭長留]  
　　上年法界公董局董事在徐家匯馬路旁植柳數百株後時被歹人伐去昨日法總捕頭克賴美派甲乙丙三包探晝夜輪流看守以免摧殘 
[英美租界公堂會訊案]  
　　求是齋畫報館經理人吳璧臣隨報附送贈物票日前經工部局中人訪悉將吳傳送英美租界公堂讞員張柄樞司馬訊知事由南順泰洋行執事人徐乾麟介紹經行中寫字西人弼司可繕立合同允爲保護每月酬以洋銀二十元并先取去領事署掛號費四元八角因飭傳徐質訊核斷昨晨包探竇如海將徐傳到司馬會同德總領事署繙譯官佛爾克君升堂研訊吳延律師業理和主控業律師齗齗與爭持之甚力大略謂此項贈物票係隨報附送並不售錢且照江南義振采票號碼贈物從未付給洋銀曾由南順泰洋人弼司可允向領事署掛號每月餽以洋銀二十元不得謂吳違章請爲公斷徐乾麟供稱前者確由弼司可代爲掛號每月取去洋銀二十元掣有收條今弼司可已不願管理此事矣司馬與佛君互商之下佛君欲罰吳洋銀一百元司馬謂據供是票確係贈物弼司可旣經包攬不能僅罰吳一人隨判罰吳洋銀五十元尚有五十元罰令徐代弼司可繳出案遂得了 
[美租界捕房紀事]  
　　昨晨某號華捕巡至西華德路某押鋪門前見小竊方阿桂持布衣若干件求質詰知竊自鄰近某甬人家因卽拘入捕房捕頭令押候解送分堂禀請讞員張柄樞司馬究辦○粤婦某氏僑居靑雲里昨日午前與鄰婦數人團坐作葉子戲一言不合互相毆擊旋復扭至捕房呶呶聲訴捕頭念係女流從寛開釋○昨日清晨小竊顧榮全混入靶子路某木作竊取松板數方被事主所見扭交巡街捕帶入捕房捕頭令押候解送公堂禀請訊辦○昨日午前十點鐘時東洋車夫張景昌拉車至百老匯路茂海路轉角處驀被工部局第二十四號灑水車撞倒碾傷足背痛極呻吟巡街印捕見之倩人舁送捕房捕頭騐得傷勢甚重令送同仁醫院求治水車夫某甲押候解送公堂禀請訊究○昨日亭午時甬人王宜田駕駁船至斐倫路河中與孫長生所駕糞船爭泊以致互毆孫力不能支被傷面部血若泉流巡街捕見之一併解入捕房捕頭令送孫至同仁醫院求治王押候解送公堂禀請懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[騐放名單]  
　　京師訪事友人云去年七月分各項人員之應引導見騐看者者本月初五日始補行計共三十員兹特照錄於左滿月官簽掣盛京兵部員外郎延祚簽掣盛京户部員外郎永順漢月官簽掣刑部河南司主事劉繩武兵部司務吳協賡翰林院孔目汪家玉廣東化州知州凌驥浙江雲和縣知縣孫克勤河南舞陽縣知縣李文烈陜西宜川縣知縣劉恒雲直隷唐縣知縣陳友璋廣東豐順縣知縣朱益堪甘肅會寍縣知縣蔣康四川東鄉縣知縣李德忠安徽含山縣知縣郝廣涵四川鄰水縣知縣謝汝錕月選筆帖式簽掣刑部堃齡巴圖隆阿工科常連兵科周祺理藩院札郎阿兵部永通户部椿壽吏科清順分發官捐納分發山西試用道志森保送官保送分發補用知府簽掣雲南宋思允保送分發補用直隸州知州捐指河南潤芳保送分發補用直隸州知州捐指四川胡治銓擬補官擬補廣東布政司廣豐庫大使沈福申卓異俸滿官在任補用道江西南安府知府文炳奏留官吏部學習郎中榮厚 
[英美租界分堂瑣案]  
　　前日小工陳彩興向楊紀仁攤上購取餅餌一言不合遽起爭端糾集同黨陳阿忠李阿金陳洪卿陳茂田林南芝班高財等二十餘人持械行兇擊折楊紀仁肋骨並傷及汪龍生王慶寳旋經巡街捕召集各捕帮同拘入捕房昨晨捕頭令包探張阿五解案禀稱楊紀仁受傷甚重恐有性命之憂讞員張柄樞司馬商之德總領事署繙譯佛爾克君諭令一併帶回暫押一禮拜候楊傷稍愈再行訊奪○小孩王福林沈連生徐阿二徐榮堂串竊吳松茂吳氏陳因香等十三家衣服烟袋之類經包探金標拘獲解案請訊司馬判各責手心二百下管押捕房半月○洪信若許英山携帶手槍藥彈形跡可疑經包探沈阿岳王湘州拘獲解案司馬判令遞解湖南原籍手槍藥彈一併充公○徐福生竊得陳阿大家綢衣及鞋經包探邵仁初解案請究司馬判責三百板遞解通州原籍○龎四福竊得馬阿和家衣帽等物經包探邵仁初拘解公堂司馬判責二百板○張瑞林與姚福生同至某飯店晚餐口角扭毆致傷姚面經五十二號西探拘解請究司馬判責二百板○陳明倫竊得曹春同家馬褂一件經包探拘解請辦司馬判責二百板押解寗波原籍 
[法租界捕房紀事]  
　　前晚歹人某甲在八仙橋畔强攫某姓小孩銀臂釧一枚飛奔而逸適爲某包探所見拘入捕房捕頭令押候解送公堂禀請讞員杜枝園大令訊辦○昨日積竊某乙在公館馬路某烟紙店竊取香烟一匣適爲事主所見扭入捕房捕頭令押候解送公堂禀請究辦 
[西安官報]  
　　正月初十日直隸州葆平往長武知縣孫培恩往白河俱收釐金知縣李兆勤委咸醴收土釐知縣劉林立由耀州公幹回發陜直隸州恩光知縣羅光鼎俱禀到十一日同知兪恆齡委蒲富收土釐同知焦阿綽往武功辦賑調署長安縣朱弼臣由山陽缷事進省署西安城守協劉明日寅時接印知縣丁偉病故十二日新授江蘇撫台松由東路來省知縣江雲鳳往靖邊解銀署甯羌州劉鼎臣缷事回十三日藩台懸牌知縣高涵和署宜君縣事知縣劉璋毓由同州解銀回知縣記佩由鹽屋問案回知縣陳兆煥往同州辦賑典史振麟病故十四日藩台懸牌知縣陳兆煥署盩屋縣府司獄徐祖　署長武典史事調授陝甘總督崧進省十五日藩台懸牌同知陳壽彭請補留壩廳典史蔡惟勤署咸甯典史事知縣席德恆委沔縣收釐金十六日知縣曾士剛往岐山查案典史李三光由甘公幹回知縣謝世瑄丁母憂十七日咸寗縣舒紹祥由臨潼缷事進省知縣李僑委官書局事務知縣趙太瀛往興安收釐金訖十八日撫台懸牌叅將董署撫標右營事藩台懸牌請補留壩廳陳壽彭先得署理現署李端榘調署鳳翔縣事知府王往蒲城公幹知縣蔣徑往耀州查案十九日知府劉往太白山取水知縣劉璋毓往二華典史余巽光往乾州俱解賑銀典史李世法往甯陜轉運分縣孫毓芑由河南回 
[江西官報]  
　　丁憂刑部主事楊增　親拜知縣張桂芬委辦滁槎卡蔣殿甲禀謝九江關奬給輪委釐差並提前酌委本班優缺一次沈秉權林志埏俱銷監修城工葉佩蒼委辦河口分局按知錢撫辰往南城翟寳英往南豐俱催墊欵雩都縣劉侖德缷事清理交代回候補府余鎔委辦湖口釐卡江蘇知縣袁國鈞由上海來省張肇基就近起服來江葉永暉湖南查辦硝磺回未入李麟鈞接查章外保甲同知李毓璠缷辦瑞昌鹽棧回河南縣丞王之翰由直隸來省饒州營鄧家埠千總張國銘與九江前營千總李國華互相調署前護陜西巡撫李有棻拜會賀滋蘭由饒州來省知縣姜汝祥缷辦玉山釐卡回張之鋭代新建下鄉勘案張炳華鹽局委代拆代行錢泰階委解鹽餉往金陵沈晉往泰和催墊欵署蓮花營都司李人傑禀知江西賑捐奬給藍翎府經　保和舒和暢俱帮辦湖口卡王履安接查惠外保甲周贊元就近騐看萬安孫劉步元因病請假遺缺以鉛山縣陳元焯調署遞遺鉛山縣缺以前委南康縣截留在省林向滋署理候補知府謝若潮接查進賢門蔣德幹接查惠民門承恩調辦總查七門城外保甲殷崇光總查楊毓瀛會辦俱七門城内保甲候補縣惲學基禀知賑捐局奬給花翎縣丞鄧裕杓禀謝酌委釐卡一次章定瑜廖恩光俱解京餉由陜西回安仁縣劉泰龢署龍南縣楊長達俱缷事清理交代回知府余鎔騐收城工陳方銓缷辦三湖卡回道庫應汝爕禀知奬給五品頂戴汪善培接辦蠶桑局署袁州恊副將謝魁元據報病故以標下左營候補副將陳步曾署理候補府洪鑾委辦牙釐局提調知縣黃曾詒九江候差回未入何家齊往德安邱景行往餘千高　城往安仁俱催墊欵署　南道繆德棻缷事回知縣丁方榖委辦營務文案從九嚴宜煥委監臬印並收發公文馬肇修代南昌下鄉公幹趙廷采由吳城鹽局來省 
[杭州西湖恊德堂陜賑桶捐信錄]  
　　正月份育嬰堂上旬大洋二元小洋廿五角錢一千三百五十文銅洋一元中旬大洋一元小洋十八角錢六百五十文下旬大洋一元小洋廿二角錢二百文同善堂中下旬大洋九元小洋六十五角半錢二千九百零一文銅洋五元二角普濟堂中旬小洋十二角　八百五十八文下旬小洋九角錢五百零五文銅洋一元二角宓大昌上旬大洋三元小洋三十六角錢一千四百文中旬小洋八角錢七百文銅洋一元二角下旬大洋二元小洋九角錢五百文慶福綢莊上中旬大洋一元小洋十四角錢一千零三十八文下旬大洋一元小洋四角錢一百八十四文鼎記莊上中旬大洋十一元小洋七十四角錢一千三百七十二文下旬大洋五元小洋十七角錢六百零五文開泰莊中下旬大洋八元小洋七角錢四百九十文　泰莊下旬小洋十六角錢九百文銅洋一元以上正月份共收大洋四十四元小洋三百三十六角半錢十三千六百五十三文銅洋九元六角[  上海絲業會館施則敬錄]  
[鎭江集泰和代收陜西賑捐正月初七日至二十日第五次清單]  
　　　餘堂洋十元常州源通錢莊募虞孝　諸公節省春筵洋十八元　黃捐餘洋三元施義順五元梅甯源二元陶炳梅二元宏大潤二元陶炳銓二元敬泰慶二元陶萬和一元五角亦濟典諸同人省年節酒洋六元張同源一元五角程晉昌四元嚴定生一元楊萬順一元黃義豐一元三亦子一元德生堂一元施文煥五角德大　樓一元無名氏十元金陵寳善源莊代收解來江甯八旗二五寳銀二百兩中哨四棚二角中哨五棚二角中哨六棚洋九角錢四十文中哨七棚二角顧太太一元芮少爺五角三秀峰一元崔太太五角黃桂亭二角常二少奶奶一元大生四角繼裕氏一元開太永五角視　堂一元子記五角張福臣二角長河三角無名氏四角甡昌三角後哨衆姓二元中和二角德仁山五角森大一角舒仁山五角祥泰春二角文漢川五角乾源二角右哨衆姓十六角吉祥陞五角長老興錢二百文萬景十角鳳少仁二角聚隆一元左哨二角義昌一元無名氏一角益昌五角天水堂一角鑫記四角前哨衆　二元正泰五角炳明軒二角謙泰五角耿銓　氏二元永順五角盧姓善氏一元順泰祥五角李春山一元生源五角烏拉氏二角鼎裕一元興仁齋二角慶陞一元長仲益五角萬源五角江寗廂紅三甲衆姓五元復聚興二角無名氏錢三百文東興恆五角中哨頭棚六角張順興一元中哨二棚六角永和生一元中哨三棚四角源泰生一元甡源祥二元周　和一元怡廣順二元義和五角榮興發一元太元五角仁泰一元裕和五角源興一元湧祥生一元兆億二元徐廣泰一元春生一元　泰五角湧茂一元鴻昌三角廣興一元李萬順五角恆順祥一元鑫盛五角戴振興一元翠草堂三元義利生二元匯豐一元張九如一元天茂四角義森二元義利公一元復泰一元馬盛祥一元祥順一元生和二角馬恊泰一元天興六角合盛一元漢興一元吳春和一元乾陽四角泰來三元豐和二角泰生祥三元永茂二角裕泰和二元馬同興五角永昌一元五角玉盛四角西泰來二元安隱寺五元德泰　一元康吉三元德和一元乾盛三十角星記七角錦春一元二角庚盛一元五角永和五角鼎裕一元豐裕一元五角公興一元天太三元鎭昌一元甡泰一元五角瑞芝一元周發成一元五角寳豐一元五角三立堂三十元鄭鼎行一元李香池一元長泰一元鄭炳南一元乾元六角傳子壽一元聚元洋一元徐雨棠一元田泰森一元江麗記十元江春和一元江川記三元長子厚三角徐五寳代收一元長錦堂二角徐五保代收七角江寗崇將軍二五寳一百兩願學堂八元知不足齋二角三槐堂二元緣墨軒二角務本堂二元隱名氏五角望記三元無名氏一元生昌三元恥不若人室一元佐記五角無名氏二角孝友堂八元碧　　屋二角無名氏一元續收潘世燦一元無名氏六角老廠六角求家保平安人五元大廠小洋四元三角葉菊如一元西廠一角傳立庭三角豫豐泰四元無名氏四角王昌紀角洋二元姚瑞　二角金記二元　竹泉四角汪　靑一元劉怡甫二角江樸臣二元唐　齋三角 
 
 
 

Page 10

 
 
   
 
