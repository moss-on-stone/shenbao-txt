# 1919 - 231 - 4916711

 

Page 1

 
 
   
 
 

Page 2

 
 
   
 
 

Page 3

 
 
時評 
[破壞（冷）]  
　　人之欲成一事立一義也必經各種之艱難因苦而後稍稍以見效然而其破壞之也則又甚易或受人愚或貪近利稍投以隙而事遂不可爲矣譬如築防成之也費千萬人之力决这也不過一手足之勞耳如謂我能決之而我仍能防之雖若何大膽之人不敢負此任也 
　　雖然假使一種人築之而他種人決之我不之責也若自築而自決則日後寗有與之共同築防之人哉 
[命令]  
　　二十五日大總統令　司法總長朱深呈請任命劉錫璠爲陜西長安地方審判廳推事應照准此令 
　　又令　外交部呈駐薩摩島領事林潤釗請子免職應照准此令 
　　又令　陸軍總長靳雲鵬呈准黑龍江督軍鮑貴卿咨請以和祺陞補佐領應照准此令 
　　二十三日大總統令　林鴻集廖世功馬榮均給予四等寶光嘉禾章此令 
　　又令　李穆廖世經均給予二等嘉禾章管鳳龢汪麟章廖名縉張德熏林炳華李陘鸞宋明善李景堃譚定瀛均給予三等嘉禾章陳書田朱貽清傅良弼金朝樞關葆麟均給予四等嘉禾章此令 
　　八月二十二日大總統令　任命董鴻逵爲陸軍第四十七旅步兵第九十三團團長此令 
　　又令　陸軍總長靳雲鵬呈請任命何承梧爲陸軍第十八混成旅步兵第二團團附應照准此令 
　　又令　陸軍總長靳雲鵬呈請任命劉樹棠爲陸軍第四師步兵第十四團團附薛連枝爲步兵第十四團第一營營長均照准此令 
　　又令　譚士先齊耀君均晉給二等嘉禾章王牧科晋給三等嘉禾章朱禮和晋給四等嘉禾章此令 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電　朱啓鈐昨由北戴回津後電邀王揖唐商辦法王擬卽日赴津惟逕南下抑尙回京一行未定（二十六日下午一鐘） 
　　北京電　紛傳安系贊成復六年憲法王揖唐王家襄時換意見但保存新國會說安系仍力持 
　　北京電　昨徐讌王並觀歐戰影戲王面告徐新國會閉會後卽南下（二十六日下午一鐘） 
　　北京電　今日徐讌王餞行各總次長陪席徐令吳笈孫囑方樞先下下（二十五日下午二鐘） 
　　北京電　總統今日宴王揖唐催請南下（二十五日下午四鐘） 
　　北京電　朱啓鈐昨遣秘書携和會案卷來京面交王揖唐收存並詢赴津日期朱月初仍赴北戴河（二十六日下午四鐘） 
　　北京電　西林間接托人電復南方對北代主張尙未一致暫難表示意見（二十六日下午四鐘） 
　　北京電　駐美代辦使電本日上院外交股通過德約修正案關於山東問題一章所有日本二字盡改爲中國二字特聞容揆二十三日叩（二十六日下午四鐘） 
　　北京電　容代使電美上院已提修改德約案主靑島及附屬權利還華（二十六日下午七鐘） 
　　北京電　　巴黎電奥約修正案尙未决定各協約方面正在商榷中（二十六日下午一鐘） 
　　北京電　召回巴黎陸王魏三使係因國際聯盟應商事件預計九月底可到（二十五日上午十二鐘） 
　　北京電　丿院表决劉鏡人使日案以二百零一票通過 
　　北京電　銀團得歐復電謂新團將成舊團未墊欵卽據復財部 
　　北京電　地審廳今日判决北大案魯士毅徒刑四月王文彬劉翰章徒刑二月均緩刑陳邦濟等拘役十日判决前拘留折算已滿易克嶷狄福鼎朱耀西等無罪（二十六日下午六鐘） 
　　北京電　拘入警廳之各請願代表尙未釋各界訪問不許接見 
　　北京電　今午續有各處代表男三十女九人至新華門要求入見警察正商勸尙未散 
　　北京電　京津各界代表三十五人午赴府求見迄酉止環坐府前聲言不見不退（二十六日下午七鐘） 
　　北京電　警廳對請願代表將遣送回籍昨通告各報謂人民應向議會請願行政署陳訴不應請願元首尤不應元首不見在新華門喧譁依違警罰法不得不帶廳辦理（二十六日下午一鐘） 
　　北京電　報載將援湘例令滬漢津解散學生聯合會 
　　北京電　當局擬滬護使或設副使從四十兩師中擇充或由該兩師軍官中派人秉承盧督代行使職决不另簡（二十六日下午二鐘） 
　　北京電　邊業公債案提交新衆院（二十五日上午十二鐘） 
　　北京電　國史館改隷國院將任江瀚編纂處長（二十六日下午一鐘） 
　　北京電　參陸處邊防處籌邊使開聯合會議籌劃設防 
　　北京電　財部竭蹶異常據李思浩言卽數千元目下亦難設法 
　　北京電　法官口試有日在譯學館擧行分三日考竣應考者二百餘人（二十五日下午四鐘） 
　　北京電　本日閣議（一）更易陜敎育廳以郭希仁繼（二）章嘉活佛因時局顚危率衆諷誦大經七日發令嘉奬並頒匾額（三）本月軍政費不敷商各機關切實減政（二十六日下午四鐘） 
　　北京電　沃木斯克政府有東移消息（二十五日下午四鐘） 
　　北京電　楊增新電據阿克蘇劉道烏什賈副將報稱俄舊黨與新黨近在俄屬哈拉湖開戰被新黨撃敗有舊黨哥薩克兵百餘名逃入烏什境聲言擬赴伊犂等語已令查照公法解卸武裝嚴重監視（二十五日下午二鐘） 
　　北京電　楊增新電駐伊俄領迭次要求募兵近又在伊境擅自發貼布告徵募僑居伊塔一帶之哈回族人當兵爲抵禦新黨　用請向俄使嚴重交涉 
　　香港電　軍府電龔請取銷洛潼路成議（二十六日下午二鐘） 
　　香港電　滇省議會倡在滬開議會聯合會籌商外交省會覆電贊成（二十六日下午二鐘） 
　　香港電　日領函商會請取締抵制（二十六日下午二鐘） 
[各通信社電]  
　　北京電　王揖唐昨電滬克希克圖謂行止俟晤朱啓鈐後再定 
　　北京電　陸榮廷電徐東海謂個人對王揖唐無迎拒意思唯西南多數是從又謂岑西林領袖西南苦心孤詣榮廷素受提挈而謡傳内訌不知何來 
　　北京電　許世英即日南下疏通和議問題　吳鼎昌徐佛蘇辭職决計更換俟另委有人後即隨王揖唐南下（以上二十五日）以上平和通信社電 
　　北京電　中央謀和特定三辦法（一）代表雖新易進行則仍舊贯（二）前决各案促南北籌備履行（三）明定章程開會時準旁聽 
　　北京電　政府電蘇督保護各代表南下 
　　北京電　院電湘督嚴飭禁米出口並盼復 
　　北京電　國史館更名國史編纂處改歸國院主管 
　　北京電　贛督電南軍近集梅縣請示 
　　北京電　政府預定裁兵正副委員南北各二人段祺瑞靳雲鵬陸榮廷莫榮新已電徵陸意見 
　　北京電　馬福祥電包頭電報局自部令申斥後凡要電均延擱兩句方送到請嚴辦（以上二十六日） 
以上中華通信社電 
　　北京電　聞政府電致歐洲各使奥約如不能恢復原案决不簽字另以他法加入聯盟 
　　北京電　政府聞活佛將派圖棍貝子來京擬由蒙藏院優予接待以示特異 
　　北京電　王揖唐對人云此次會議擬先解决法律問題法律方面旣得結果則餘事自易辦理（以上二十五日） 
　　北京電　直魯皖豫各省均電促王揖唐從速南下早日開議徐昨亦囑王速行免生枝節 
　　北京電　林葆懌軍至厦門探報實以防制陳炯明惟當局對此頗懔疑慮電李厚基加意嚴防 
　　北京電　謝米諾夫日見猖獗協約軍以其有違定約合謀對付中國决取同一行動 
　　北京電　財部召集鹽務會議現各省鹽運使及所派代表已陸續到京將於下月初開議 
　　北京電　德俘羅約米卡爾由陸軍醫院逃走中央昨電各省一體查緝（以上二十六日） 
以上中孚通訊社電 
路透電 
[俄國之近狀]  
　　二十二日倫敦電　路透電社得悉新設立之西北俄政府不日將發表政策包含下列要則西北政府乃與協約國代表商同建設與柯爾恰克政府聯合今將實力作戰以抗過激主義擔保公民亨完全平等之自由召集新國會各民族均依據聯邦或自治之基礎爲統一俄羅斯之一部分依民治主義組織州議會與主政會之行政機關田地問題由國會决之未决以前田地仍由農民享有定每日工作八小時制出産由政府管理並將施行保護勞工規則 
　　二十三日倫敦電　希爾新福電稱戈夫將軍以飛機在彼得格勒散播通告人民之示文謂西北俄羅斯不日將設立民治政府而以救援人民脫離過激主義與壓制爲務一俟該城自由即將以糧食借給人民克朗斯太港之海軍大勝利已啓其機云云 
　　二十二日希爾新福電　近今克朗期太港海戰一役俄國巡洋艦哇羅拉號與逹加號似均失單鬭力 
[匈國之近狀]  
　　二十三日巴黎電　高等議會聆胡佛氏發表之意見後即致電匈京協約國委員團請轉逹匈國當局電文謂匈國目下之政府一日握權則協約國一日不能與匈國人民訂持久之和約目下匈政府之成立非出於國民之志願乃受某外國軍隊保護之少數警察所施暴力政變政府之主任乃舊皇室中人世界受害無窮之大刧泰半乃該皇室之政策與野心有以釀成之與該政府談判之和局决不能持久約瑟大公曾謂彼之地位擬受决於平民但以約瑟大公之政府辦理選舉其結果必難令吾人滿意故協約國爲歐洲和平計不得不堅主令現僭握匈國大權者辭職俾得選出代表各黨之政府云云 
　　二十四日巴黎電　聞洛伐齊氏將任匈牙利總理 
　　二十三日匈京電　約瑟大公與其政府因協約國拒絶承認之業已辭職 
　　二十四日丹京電　匈京消息約瑟大公之辭職乃接昨日電傳之協約國電文後决定　内閣辭職後協約國委員團委託菲里特里克氏於三日内組織代表各界之内閣委員團現擔保維持秩序 
[德國之近狀]  
　　二十二日柏林電　麥剛森上將之軍開回德國者其第一批已抵維也納尙有五萬人隨後續至該上將亦在其内 
　　二十四日柏林電　政府軍已佔據共産黨機關因共産黨下令擅行選舉柏林勞兵會之故　 
　　二十四日丹京電　柏林消息飛機新聞載稱員士拉將軍與烏克蘭西軍已占據波杜里亞全境伏爾希里亞及基夫省之大部分現進逼尼泊河聞已占據基夫鎭 
[各國近事記]  
　　二十二日丹京電　加土維資消息西里西亞騷亂之區今較安靜礦工百分之五十業已上工 
　　二十三日巴黎電　善後總長通告高等議會謂德煤已開始交付惟因人工缺乏運輸困難故少於豫定之數 
　　二十三日巴黎電　法報論叙利亞之將來謂法國極不願在亞細亞要求任何權利以成立法國對於回敎徒之管轄權今獨立回敎國方在亞洲力謀發達協約國之勝利不可以壓服回敎國爲結果此舉不獨不公且有危害法國之意如漢志斐塞能維持其國内之秩序則法國不難締結無碍及回敎徒獨立之協約 
　　二十三日倫敦電　蘇格蘭急進黨之愛汀堡晚報得確實消息愛士葵氏擬覔機重入下院該報謂前首相之重行出現與前大臣之步其後塵將使今一般人士所切望之代替的政府有所發展 
　　二十三日加塞白蘭加電　飛車哥里亞士號因推動機破壞在聖路易與達加問黑人所居之某村降地乘客均安 
　　二十三日維也納電　意國陸軍飛行家四人在愛斯配試機失事同遭非命 
　　二十三日華盛頓電　參議院外交委員會採納洛志氏所主張將德人在魯權利交與中國而不交與日本之提案此事參議院將有一番爭論共和黨謂有足以通過修正文之票數惟民主黨則深信可以打銷之 
　　二十四日倫敦電　工黨領袖漢特森氏今日宣稱一九一七年彼赴俄之時政府曾許其代白克倫氏充駐俄大使彼以無故請白克倫氏回國殊欠公允故遂犧牲此優缺 
[公電]  
　　廣東舊國會致南方代表電　唐總代表各分代表諸先生公鑒密北廷派王揖唐爲總代表今日兩院聯合會討論僉謂西南舉義不外護法救國兩大主張王身任非法議長實行壞法之人又爲安福部黨魁實行賣國之人與壞法者言護法賣國者言救國根本上絶對不能相容國人方以外交失敗集矢於賣國之徒友邦除日本外均贊許國民之公義多方援助我若與王言和對内必陷國民於絶望對外必失與國之同情危險實不可勝言即以條件言之如懲辦禍首取消非法國會裁撤參戰軍取消中日密約各欵盡王等自作之罪惡與王商及此等條件事實上必無商量之餘地證以和會兩次停頓之故皆王輩從中作梗今以主戰之人充議和總代表北廷不過爲敷衍中外耳目則其欺侮國人毫無議和之誠意已可概見歐和開始之時美總統即問題國代表爲主戰派抑爲主和派後德國聲明非主戰派乃允與接洽此爲絶好之先例蓋我雖不待囗言和然其惟一之主旨在解决目前之紛糾建設立國之根本必須得一誠意言和者始足以語此若與王氏言和實使紛糾愈加紛糾而國家根本永無建設之日故一致議决請貴總分代表一致拒絶王氏不與開議仍盼諸公仍留滬上守候北廷另派相當人物方予接洽以表示南方言和之誠意且免北方藉口拒絶王氏即拒絶議和以淆亂是非嫁禍西南除將此意咨請護法政府對北廷嚴詞拒絶並據情轉告各友邦曁通電護法區域各省各軍及全國外謹由森等本兩院同人公意轉達諸公希卽採納敬候卓裁參議院議長林森衆議院議長吳景濓叩哠 
國外要聞 
[太平洋貿易狀况] 　　 
　　中美新聞社譯太平洋雜誌云當歐戰以前澳洲貿易已稍有變動半由於他國人之在該洲爲直接買賣者甚多半亦由於該洲生齒日繁百務興盛貿易日廣德國向著名爲該洲羊毛之大買户他如牛皮五金脂肪等亦多購買其裝運出口者爲對歐貿易之一大銷路一九一三年總額達一百二十五萬頓然自一九一四年八月四日以來因受歐戰影響此項貿易猝然停頓幸尙有英人購其羊毛該洲市面得以維持然亦曾有一時市面大受恐慌進出口貿易均受大損後稍加整頓該洲商業界乃别闢一新蹊逕向之與德奥及其他交戰國或中立國貿易者忽轉而與日美及坎拿大等處有新交易矣試觀下列一表其中所載爲自一九○八年至一九一六及一九一七年間澳洲進出口貿易其所謂太平洋方面之貿易可略見一斑 
　進口　　　一九○八年　　一九一六至一九一七年 
坎拿大　　五三二·七五二鎊　　一·四○八·○九一鎊 
錫蘭　　　　六八一·九五○　　一·一九一·二四八 
印度　　一·六五八·一四○　　三·八九六·四六三 
中國　　　　三一五·八八九　　　　五八○·二○ 
日本　　　　五七四·九○六　　三·三七三·六八四 
美國　　六·五八一·八四六　一五八七六·○一○ 
出口 
坎拿大　　　二○一·八三二　　六·三九二·五七九 
錫蘭　　四·○五○·八二六　　　　一六七·八二八 
印度　　二·八二八·二八○　　二·八五二·五八二 
中國　　　　三四○·七二六　　　　一○五·九九三 
日本　　　　八六九·三五○　　三·七二六·七八八 
美國　　二·四八三·六三七　　六·七八三·○三三 
又下列一表可見澳洲貨出至東方年來益形發展 
澳洲出口貨至東方諸國之價值 
　　一九○一年　　　　　一九一六至一九一七年 
中　　國　三三·九○六鎊　　　一○五·九九三鎊 
荷屬印度　二○四·三一五　　　八六六·七八四 
香　　港　三一·八五三　　　　三○三·九六五 
印度錫蘭　四一七·二九一　一·七七九·二五○ 
日　　本　一二三·三五五　三·七二六·七八八 
斐列濱　　三○二·○八六　　　二二四·四三五 
南洋羣島　一一三·四○七　　　七四二·八○○ 
　總數　一·三六·二一三　七·七五二·○一五 
據統計學家尼伯斯氏最近所編之年鑒云日本貨之輸入澳洲近三年來日增月盛其價值雖較之美國相去猶遠然增加率尤速一九一三年六七三·五一九鎊至一九一七年已增至二·六五二·三五四鎊其所增貨物大抵爲織品與衣服一·一三六·二六八鎊五金製造品與機器一八七·一五三鎊磁器八○·九六五鎊其他窰貨陶器玻璃文具紙張玩具眼科外科應用器械硫磺麻布袋竹筐衣箱衣刷及火柴等均有增加是可見日美及坎拿大印度諸國與澳洲貿易關係益形密切將來繼長增高可斷言也 
[法國消息]  
　　華僑從軍得獎　北京法文新聞云美國加利福尼亞州華僑新記（譯音）者前編入美國步隊第三百零六營中充當兵士從征法境以勇武見稱曾兩次獲得美國勳章今復由法國貝戴上將獎以法國十字勳章貝戴將軍之諭令曰本將軍贊許駐法美國遠征軍司令稱述步兵第三百零六營Ｇ隊兵士新記之中勇雖受有重傷仍不願離營操作營中勤務如常其不顧危險表露勇武忠誠之概實在常人之上應奬以法國十字獎章聞此忠勇之華人一手已經殘廢自退伍後仍居聖若仙城之家中 
　　限制投機事業　北京法文新聞云法國司法總長耐爾向下議院提出限制投機及屯積商家之法案較從前規定者尤爲嚴厲將由議院加以討論法案大略謂投機商人之違反本法得應處兩月乃至兩年之禁錮或五百法郎乃至五萬法郎之罰金或禁錮與罰金同時行之若投機商人經營食品有益衛生之飲料煤炭衣着等必需品而違反本法則當處三年之禁錮或十萬法郎之罰金 
要聞一 
[北京通信（靜觀）]  
　　中華博物學會爲南北兩團體改組合併而成學術界中最新之産物也其初在北方有博物調查會係敎部内重要人物所組織而又佐之以北京高師校之職敎員就中以前敎育次長袁觀瀾氏及現任部視學前高師植物主任敎員彭世芳氏兩人最稱熱心極力糾合同志合計所得不過三四十人如鑛學界中章鴻釗翁文灝之著名學者皆在其中又如研究動物有名之陳應璜並在會員之列此皆其中堅分子也該會入手辦法在於徵集各種標本年來搜羅亦頗不少故此次有博物展覽會之設置卽其平昔調查成績之表示也在南方有博物研究會會長爲吳家煦氏此外則江蘇省立各學校博物敎員多爲該會會員其中中堅分子尤以前清江蘇優級師範博物科畢業生居多數如第一師範敎員黄以增氏第一農業敎員吳元滌氏均屬研究有素心得頗多其設研究會也人數並不多且無何等重大舉動惟三五學者互相討論質疑問難而已去年曾在蘇州第一師範學校開博物展覽會一次社會頗有所觀感此南北兩種團體平日本稍稍有所聯絡近因袁觀瀾吳家煦兩氏會商之結果乃决定兩會合組一會之議於是通知兩會各會員定期開會於北京並由調查會組織博物展覽會於北京宣武門外徽州會館 
　　八月十五日開成立會於北京高等師範學校兩會會長會員均蒞會惟南方研究會所到之人甚少議定章程十條定名爲中華博物學會共宗旨在考察全國之動植鑛物增進學識改良敎材啓發實業北京設本部上海設分事務所各地方設支部會長副會長以下分設主任入會會員之資格極寛凡本部支部均區劃爲動植鑛三科由各會員分科擔任其進行事項（一）調查全國物産（二）編印雜誌書籍（三）舉行殿覽會及講演會（四）製造標本（五）籌備博物圖書館（六）籌辦動物園植物園及博物標本陳列館章程旣通過遂投票舉定會長及各主任會長爲袁觀瀾副會長爲吳家煦陳寶泉本日並提議進行事項六七條約經議决有具體辦法可以實施且議决下届開大會於上海會期爲九年七月博物展覽會之會期共二十五日自八月十五日起至九月十日止記者曾游展一週其中出品雖不過多然驟觀之亦頗五光十色目爲之炫出品機關共計一百二十處就中以農商部中央農事試騐場曁北京高等師範兩處爲最多論及個人出品則以高師敎員彭世芳所製植物標本最出色化石則以開灤鑛局所陳者較有價值動植鑛三部分皆有惟鑛物岩石等則爲數不多會場地方太窄故陳列方法多不能加意講求記者以爲博物展覽會旣純以研究學術爲主旨則陳列各物似宜依照學術的分類如動物則始自微生物而終至脊椎植物則隠花顯花（顯花又須分其大類）各分其部此外則擇其切於人生實用者可另立應用動物應用植物二部壁間則多掛圖表物側則多附說明 
 
 

Page 7

 
 
書如此庶於該會所謂增增學識啓發實業之宗旨相合據會中人言民國十年將開一規模較大之展覽會其地點俟明年大會時議决云 
[王揖唐已準備南下]  
　　東海刻因南方反對王揖唐聲浪仍高特囑張紹曾赴滬寗疏通意見免使王氏無南去准期一面並促方樞等分代表提前赴滬期期南代表夁商續議方針刻已交諭吳世湘秘書長將斯意轉達方氏惟聞王揖唐表面上對於各處反對聲浪絶不介意原定啓程日期亦不更改最近曾電致唐少川氏略稱此次出膺艱巨實因元首委託之殷國人望和之切義不容辭惟表勉盡心力促成統一尙希鑒察云云是王氏决計南下可以證實至其毅然出此之原因據安系中人言安系全體連日集商結果已將國會問題付與王氏以全權前此所謂絶對保存新國會者倘至萬不得已時亦未嘗不可自由處置但王氏赴滬之前須往北戴河與朱桂莘接洽一切並面勸吳達詮南下隔昨王氏接朱禡電即於昨日拍復敬電關於上述各節已經有所商定將來接洽改在天津其往來電文如下（朱致王電）北京王總代表鑒頃因礦事明日返津約有兩星期勾留兄月初若成行當在津晤敎文卷另派專員送京並聞啓鈐禡（王覆朱電）天津朱桂莘先生鑒禡電快悉准三日内趨津藉聆敎益代表中鹤雛三人在申候議餘五人現均在京惟達詮尙滯留北戴河未歸盼嚴切敦促揖唐敬 
　　自王揖唐接充北方議和總代表後鄂省軍民兩長曾去電歡迎王於二十日拍來皓密覆電其文如下湖北王督軍何省長統鑒接閱篠電旣表歡迎復加勉勸材輇任鉅懼弗克勝惟揖唐此次承乏議和總代表一席懍元首付予全權之重託經疆吏國民推崇之殷意敢不自勉以膺艱鉅連日秉承元首及在野派並各有力方面交換意見討論大綱按大局現勢參以前會相隔各議題確立謀和方針誓除個人私見脫離政黨氣味純粹以國家爲前提如事實法律兩項擬定相提並論事實方面採因時因地合兩用中主義提示讓步之極度以求折衷之解决法律方面以約法爲基礎俯從全國民意及時勢趨向爲具體解决之根據務希西南屏除障碍相見以誠庶議題少而會期速審查便㨗結總較易耳揖唐現正摒擋行裝擬即親往北戴河面晤朱前總代表復準於一週内率同各分代表兼程南下抵滬時仍希隨賜南針藉匡不逮而利和局無任厚幸云云按王氏所謂方針將來能言行相符否耶人將信其言而與之開議否耶 
[北京請願代表被拘後情形]  
　　北京及直魯兩省各界代表因前日到總統府請願被警察全體拘去（詳情已見昨報）茲聞被拘之人昨日（二十四）尙未釋放女代表四人昨日亦仍在廳中其同學昨赴廳中探視者不乏其人均經警察拒絶不許接見但對於來者加以安慰之語謂廳中對女代表尤爲優待不特供以飯食且并櫛沐用具亦均爲代備云云至廳中對於全體代表據聞已定兩種辦法（一）非北京之代表設法押送回籍（二）北京各代表則令其自行取保又聞京中與此事關係之各團體昨日下午三時曾在某處集議商定對於各代表援助之法已舉出多人向各方面接洽至被拘各代表中有已知其姓名者爲俞勁夏秀峯王承緒李實劉鍾秀賀禮之丁寶義（以上北京）王夢如易守康（以上天津）張謙（唐山）徐寳和（山東）逢會全（山海關）于克敏（烟臺）又女代表四人北京爲孫稚平佟蕙媛天津爲劉清揚郭隆眞 
　　另據津報消息昨日星期日被押之各代表仍在警廳午前午後均有人往警廳希望見各代表均被拒絶内有新國會議員數人亦往要求晉見警廳對人之言仍與上日無異略稱在内優待諸事儘可放心惟外間有人傳言被捕各代表將送法庭起訴囑令預請律師辯護聞公府於昨日上午拍至山東張樹元屈映光府密要電一件大要係告以於地方上警備事宜應格外注意學生團要求取銷山東戒嚴令與懲辦馬良之兩事皆已拒駁云云京中自昨日起提督衙門會同警察廳又施行暗中戒嚴於衝要地方並各車站等處均已密佈偵探各學校亦有警探暗佈 
[北大學生案範圍擴大（續）]  
在京全體學生願同負責 
　　届時則見楊許諸人正在散布誣人之傳單一面聲言蔡校長允回學校之電爲僞造主張非胡即來維持不可大衆同時即成列入座旁觀彼等見之内怯不能聲有避去者衆請畢共說許等久久無辭詰之急則期期艾艾半吐半隠同學中有詳知其始末者衆請詳報俾得共曉遂起而述之衆情憤慨旣悲校中出此少數敗類貽全體之羞又覺政治惡潮今竟擾及敎育之大可懼或加以怒責或予以誥誡紛紛發言則誠有之至於强暴行爲如所謂逮捕監禁毆打强迫不惟無此舉動且亦無此必要許等見眞情旣露知無從隠遂亦詳細自陳惟謂是皆受人愚弄深自知悔求勿公布社會俾免惡名所謂悔過者此也衆有憐其愚而哀其不幸者乃起爲解說且保證其言之誠主張仍不必將此劣跡公布所謂保證者此也若云迫其具結等等學生誠未曾夢想及之會衆旣多人人發言則費時自久旣聞校外有蓄意攫取本校之陰謀且已誘本校一二學生如楊許等諸人使爲虎倀自當究詰原委以免他日更蒙危害故日問之會不足只可少休而繼續開會至夜會旣未散如許楊等與茲事深有關係之人則求其與會自亦常事彼等方告衆以悔求其事之不外布彼能先徇衆意而後可望衆人之相諒而許以隠惡故彼等并無散去始終隨衆起坐至於畢會而歸如謂意思有不自由或其因有所求而不得不以從順衆意爲見好此非學生之所敢知如謂身體有受人强迫看管綑縛之不自由則大學并無治外法權警察可以隨意巡視當日巡官等人亦曾來校親見何以不聞有所制止今乃聞起訴文有監禁逮捕綑縛毆打審判供結保結等之犯罪名詞無乃過於張大粧染有類文致之嫌此絶非區區學生所堪任受者也且當開會之前學生等雖亦有聞之者然不過一二知之較眞若大衆則尙無覺察亦無從有預籌對付之商議則是事前無計劃無共謀也開會之時不約而同見有往視者皆紛紛隨往蓋校内有人開會而學生全體乃無與知者豈非可怪之事則往視者當然也旣見彼等開會及所誣蔑所主張之言論羣向質問或致詰責或請研究眞象人人有發言權人人皆發言共坐一室彼此問答則臨場無行爲之分配也然則所謂共犯何由成立又况魯士毅等當時或僅在場質問數語或僅報告自已關係之事實或聞聲來視少坐即去或並未到會學生等本無首從之分亦無主要帮助可指魯士毅諸人尤非有特别與衆不同之關係乃因許等挾嫌誣告檢廳遽信其言迄今被押使之獨居本案被告之地一若所有罪責皆在其一身也者是尤學生等痛心負咎義當代白者矣學生等竊維法律所謂犯罪者應有一定之界限及一定之程度而犯罪之認定尤應精審確切不爲籠統之辭與夫參入疑似之見解魯士毅等十一人被告各節所謂共 
面之辭絶非事實至以此次事件專歸責於魯君數人尤爲牽涉失當墜入楊許等報復之奸計無乃與法庭審判之正軌國家法律之眞意有所違反乎學生等終覺開會雖有爭執尙非干犯刑章况當個人及團體之名譽均被誣毁學校之根本幾被動摇之時因欲明眞相之故而要求陰謀發難者報告其經過當亦無何等不法檢廳未及用察抱一成見逕行起訴實爲不合楊許等五人反覆不悛屢次稱悔而屢次受人指使爲此敗德不法之事共所犯詐財誹毁僞造印章及誣告等罪事跡昭彰情節極劣應否依法訴追懲治貴廳自有職權不在本狀陳述範圍之列而本狀所陳者則以本案事實確與犯罪毫不相涉如果眞係共犯數罪亦應由學生等同負罪責魯士毅十一人實不得爲本案犯罪之主體爲此合行具狀投案謹候貴廳秉公審訊明辨是非不使寃濫以保司法眞正之莊嚴至爲感激 
[京華短簡]  
　　陸徵祥專使因國際聯盟開會各種進行有待研究特親回國就商由當局復電照准陸氏日内自法啓椗預定下月底抵京 
　　留京舊國會議員五十餘人曾會集議决即日南行完成制憲事業二十三日又在廣和居集議擬定於八月三十日以前陸續南行據江蘇某議員言前數次之會集係討論憲法問題現旣紛紛出發在京已無會合之必要並將臨時團體形式消除其中或有一二假借名義向各方活動者此次南行諸人均視之爲一種無聊舉動唾棄不顧其有借端造謡意圖離間者該團中人亦付諸不理 
　　江蘇軍務會辦一席本無設置必要現盧子嘉已升任浙督一時尙無相當人員繼任最近政府擬先將會辦一缺仿照直省近例暫行裁撤以一事權聞不久當以明令發表 
　　財部前因庫欵奇絀曾發行一種定期有利國庫證劵搭放軍政兩費惟此項庫劵僅有五元一元兩種遇有崎零之數即難分配龔財長現爲發欵便利起見又添印半元一種以資流通聞已飭令印刷局趕爲印製 
　　參謀部測量局局員應領薪俸津貼已三月未曾發放各局員枵腹從公異常憂憤前日特集合全體向局長索放勢甚洶湧經局長多方開導答以財政支絀综在無欵撥付只可稍俟下月初旬局員聞之大譁即云暫請先放一月否則全體辭職局長無法遂允暫行借給二十五元以濟眉急餘薪仍容力籌發放於是此項風潮始漸歸平靜 
　　農商部昨准新疆楊增新來電新省風氣閉塞擬籌官欵設立製糖工廠提倡製糖以供人民需用而免外貨之漏巵茲擬派員赴吉林阿什河糖廠或部設江西糖業試騐廠實地練習祈查核電復以便遵辦聞農商部擬於日内即行電復 
[中美新聞社京訊]  
　　中美新聞社二十三日北京通訊云中國駐各大國二公使有改爲大使之說按此項提議討論已久在内閣案卷中殆已一二年自歐戰告終外交益爲重要在各國之華僑多向政府陳述宜將公使改爲大使藉以增高中國在國際間之尊嚴最近經内閣鄭重討論後已贊成更改决計實行惟須待陸徵祥由法回後再爲正式行動現料改爲大使之駐在國係美日英法四國蓋即代表新銀團者也 
　　新任山東交涉員施履本不久出京赴濟南履新又新道尹某氏亦不久赴任以前山東交涉員與濟南道尹係一人兼任現乃分開施氏爲北京外交部秘書多年於外交事務極爲熟悉前會留學日本操日語甚嫻熟故在山東與日人交接極合宜惟施君頗關心該省事務當在京時曾向美員之稔悉魯事者有所諮詢云 
　　據北京高級政界消息本星期在西部西比利亞之過激派之戰線係經過愛卡探林堡該處爲過激派佔據已數星期其地距沃木斯克七百佛斯脫預計過激派軍隊如欲進至現在之哥爾却克政府地點須長驅一百日果爾則彼時已在仲冬難以作戰由此觀之沃木斯克政府現在未必急急向東方遷移也但沃木斯克之軍隊地位現頗嚴重英軍正在逐日撤退據云不再補充捷克則不願再戰故哥爾却克將軍目下殊不得相當之贊助其所部哥薩克軍隊殊不足恃故該政府現已在轄境内發布徵兵令强迫人民當兵美國大使毛利斯在沃木斯克留居頗久自美國代表團到沃後人人皆注意於美國在西比利亞政策之改變目下因無人材處置一切故美國之贊助沃政府不見效力總之過激軍隊現向沃木斯克逐步進行殊一可慮日本政府最近曾向過激派軍隊致一警告謂在貝加爾湖之日軍將力拒該軍云 
　　據一駐西安外國訪員報告得該省高級官員方面消息陳樹藩近與某日人訂約借欵三百萬元共擔保品與用途均未詳悉該省大局仍甚紛亂陳近曾屢電政府請欵以應軍費並請添撥兵隊供剿匪之用今忽自借外債中央頗爲注意又據八月二十日路透社京訊陜督向一日本銀行訂借一百萬元已呈請政府核准實因陳氏在該省所種鴉片近爲大水冲毁乃欲借欵以圖補救以西安官鑄局及紗廠作抵又另據上星期一消息陳樹藩將該省紗廠押借外債該省人民羣起反對紛電政府請阻止陳氏答稱此借欵係將官鑄局作抵並非紗廠至此借欵之用途即爲整頓該官鑄局之需據此以觀則無論用途如何而陜省曾向日人借欵則已確有事實矣 
[龍沙通訊（柳）]  
敎育前途之危險 
　　江省僻處邊陲開化較遲敎育興起亦較晚於他省年來復感受軍事影響當局咸不以是爲急務遂至日現慘淡情狀故在今日而談江省之敎育鮮有不爲之長歎息者也茲先述全省學校之概略再叙學校前途之危險與夫學生畢業後之困難以供留心敎育者之参考焉 
　　據最近調查省立各校有法政專門一處（正科僅一班七十餘人）師範學堂一處中學二處一在省城一在呼蘭尙在籌備開辦甲種工業一處甲種農業一處女子師範一處女子中學一處另有蒙旗中學一處此校經費由八旗生計處擔任專收蒙旗子弟學生甚少所謂省立學堂者僅此上述之數校若果能實心實力去做事如朱子橋督江時以學務之成蹟爲吏治之考成者則亦未始不可收成效於將來（據聞上述數校半係朱子橋手創）何如袞袞諸公無此熱誠且復多從而摧殘之者屢次將敎育經費核减移充軍費此於萌芽時代之敎育有極大之關係也所尤可憐者明明是中學考其内容中學僅設一二級或僅七八個中學生而附屬高等及國民反爲其主體省立各學校除法政師範外均有此現象學校之數旣如此其少其内容復如此消極興言及此殊深杞人憂天之喟而全省二十九縣六設治局之男女高等小學總數僅六十五處（男五十一女十二）呼蘭交通便利有縣立中學一處高等五處女高等二　佔全省敎育十之一·五其餘各縣勉設一二處以爲敷衍門面之計間尙有不設高等之縣治其精神概可想見而所謂國民學校者調查其由縣轉報到省署立案之數竟有千餘處之多然求其純粹能遵照部定章程辦理者百不得一二簡單言之皆爲表面改良之私塾由地方稍盡補助之力即顔曰國民學校其综私塾而果能改良其成效亦大有可觀也江省敎育苦瘠幾達極點近更受錢法毛荒之影響大有不能支撑之勢省校歲費共十八萬元左右按九五扣發給江票現在時值每元二角五分（郵電局須四元八合一元）試問一事而減去其實力四分之三時尙能保持其現狀否此固盡人知其不可敎育前途之危險實有不忍言不能已於言者又省立各校敎員大抵借材異地遠道而來所爲何事今錢法毛荒若斯更有何法以挽留其辭去故在今日欲求敷衍且不可得孫新督來而仍不能整頓錢法以爲根本之解决我恐敎育之生命將由此以告終而九月放寒假之說必可見諸事實矣又各校畢業生升學者全年不滿十人工業畢業至金鑛局實習者月得羗帖二百元（合現可五元）師範畢業至各縣高小服務者月得江錢二百餘千（合現二元奇）其餘各校畢業尙不易得事出處大抵類是生計困難可知故年來頗多投効奉軍之畢業生蓋其月得八元或十元實較勝於鑛局作苦力與學校任課程也然而余不忍再述矣 
[湘垣兩謀殺案續聞]  
　　在湘垣接貴街暗殺張鐵仁之兇犯柏如亭即玉卿已經軍警各機關懸賞緝拿在案現聞駐在長沙下游二十五里霞凝市之軍隊於前日忽遇形跡可疑者三人上前盤詰言語支吾時該軍等並不知有省城暗殺案尤不知此三人中即有一人爲兇犯柏如亭也旋將三人中任帶一人押解來省詎至省城藩城堤該犯忽圖逃脫因係爲西區警察截獲故即解交西區警署當時有人指認謂該犯卽爲柏如亭經警署再三審訊始行吐出並謂剌殺張鐵仁我並未動手係劉老三所爲因我與劉老三合運烟土千餘兩來省託張銷售張旣恃洋行爲護符又明知我等爲犯法行爲不能與之訴訟遂將所有烟價一併侵吞我等本錢全失盤費俱無無可如何乃憤而出此云云該署亦未深問當卽解交警廳現已由長沙地檢廳向該廳索去以憑訴辦矣說者謂柏犯同行三人獨將其逮捕解省一若冥冥中有爲之主宰者矣 
　　船山學社之謀殺案據吳燦煌未死之口供固謂行剌者雖有多人而指揮者則爲由唐斌介紹來訪之曹某唐斌與我有仇故嗾使曹來行剌等語是此案祇須將唐斌捕獲即可了然乃唐雖已拿獲到案然仍迄無確供並謂與吳燦煌絶無仇怨於此案並不知情至曹姓則確有共人名典動號作臣然亦絶無嗾使行剌之事云云現在已由各級官廳懸賞一千元緝拿此案正犯務期弋獲儘法懲治一面仍偵查唐斌平日行爲以爲此案之佐證聞唐斌係永州人年二十餘歲現奉其祖母寄住長沙雙井巷第四號門牌同居者除妻室外尙有其胞弟某其父在日曾爲某省提督唐並無職業平時頗喜出風頭至被剌之吳程兩人係上海某會所派之湘省總代表聞擬在湘省組織國民大會討論各項善後事宜云 
[南陽綢之現狀與將來]  
　　中美新聞社開封通信云絲識品之聲價向推中國爲巨擘河南南陽一帶所出綢縐各品久已四遠馳名行銷頗廣其色澤品質雖較江浙出品爲遜而價廉物美亦大受社會之歡迎比年下路綢緞價值日昻中外服裝需要日多際茲歐和告成國貨發展之會南陽綢一項實足占重要之位置謹將調查所得者詳述如左以貢實業家之考鏡焉 
　　南陽綢之起原　南陽爲古襄陽地人民於農業之外素重工商前清中葉居民仿織汴綢及春綢行銷鄰省各地由來已久同治年間（一千八百六十餘年）有殷汝璧者知事南陽殷天津人本其所知竭力勸導各機工改良製品不數年即頓改舊觀出貨漸旺當時南陽綢有殷綢之稱遂致有今日之盛况該地人民至今頌之 
　　種類及其價值　南陽製造各貨之機分大小兩種大機織提花之縐類與湖縐之織法無異小機織素地之綢類與汴綢之織法相同其出品可大别爲縐與綢之兩種縐之長皆五十尺寛一尺五寸各色俱備分頭重二重兩等綢之長六十尺或七十尺不等寛一尺八寸或一尺六寸或一尺五寸不等亦各色皆備分頭重二重兩等更有所謂八絲綢者仿照紡綢織法長六十尺或七八十尺不等寛一尺六寸或一尺四五寸不等惟白黑靑灰等色無染紅綠色者其重量羞别頗多縐之頭重者每疋十四元五角或十五元二重每疋十二元有奇綢之頭重者每疋二十元有奇二重後疋十六元或十七元八絲綢最優者每疋二十七八元下者十七八元不等此其大略耳 
　　出産之額數　南陽業織造者皆在城關區域之内業此者約七百餘家大小機約計三千餘具每日可出綢縐一千餘疋前清之季僅值銀八千餘兩今可值銀一萬七千餘元每年約出貨四百萬疋共計值銀六百餘萬元 
　　原料之生産地　南陽絲織品之光澤非本省土絲所能適用不能不採自異地最優之絲皆購自山西潞安及陽城等處次則購自山東曹縣一帶或湖北德安各地再次則本省之淅川密縣等縣亦間采購及之 
　　營業之情形　南陽業織造者設廠僱工之機爲多居户自織之機較少前清時多自設商號於本省鄰省各地直接銷售其外商運行出境者綢類多銷於口外蒙古縐類多銷於漢口較劣之黑縐多出口行銷於日本近則受外貨競爭之激剌力圖改良花樣翻新多爲外商運銷大宗於他境各貨出口者亦較多而自行銷售之商號比年反日見减少矣 
　　附近之出産狀况　南陽絲織業旣甚發達迤西七十里之鎭平縣亦接踵而羣起仿效據最近調查大小機不下兩千五百具惟大機無我小機占四分之三出品較南陽稍遜不知者亦多以南陽貨目之綢類占重要部分種類價值及營業狀况亦皆與南陽無異前清末年幾駸駸陵駕而上之矣南召縣在南陽北百二十里地産山蠶出絲頗盛居民多織造繭綢（亦曰取絲綢）運銷各地間有仿織南陽之綢類者惟品質較粗而無提花之機邇來亦見發展亦南陽出品之一部也 
　　將來之推測　南陽鎭平絲織品出産雖多全用舊式木機運動拙笨提花織縐之大機概須兩人協工用力頗巨男子始能勝任女子惟司絡絲之役比年絲價日昻生計日艱價值雖已倍漲而利率反不如從前之優厚以故近雖銷售漸廣而製貨之工作仍不發展皆機械不良所致耳年來魯山密縣南召所出之取絲綢行銷日盛有起而代之之勢該地工商大受感動於色彩尺寸力求適用屢赴賽會皆獲優奬亦有聯合大資本家改良機械之動機苟能急起直追當仍於河南出産品中不人其重要位置也 
[杭州快信]  
　　浙省中等以上各學校已定下月一日起次第開課所有浙江學生聯合會杭州學生聯合會前昨兩日俱已宣告閉會分舉理事長及委員等主持未了事務 
　　楊故督發引在即魯省長屈映光派朱勗夫駐閩浙軍潘國綱派郝國壐代表致祭昨已分别電囑到浙 
　　已故前江蘇民政長應德閎准二十八日由滬運柩回浙暫厝西湖南庫房下月一日設奠昭慶寺 
　　此問鹽政界得可靠消息袁思永任長蘆鹽運使說已成熟日内將見明令 
　　前菸酒公賣局長夏翊宸卸任後仍飭回會辦職現因另有他就向中央力辭業奉照准遺缺另委錢增動（前清浙江知府）接充 
　　杭嘉湖各屬被水災重區域現經財政廳核定將八年上忙地丁滯納罰期及省稅罰期一律展緩兩月已呈奉省長照准 
　　省城疫勢仍未少减各機關咸捐廉配置藥水丹丸分送療治車站亦派醫官專駐察騐聞已蔓延至西興蕭山聞堰一帶 
　　財政部新頒定期有利國庫劵（分一元五元兩種六箇月兌現）財政張廳長已函各縣商會代爲勸募蘇浙紗緞業雲錦公司電呈省長請規變開放繭行例以五十里爲限已飭實廳查核各縣會議情形辦理 
[南京快信]  
　　院電各省核減軍政各費聞李督齊省長會商結果已復電無可再减　 
　　軍署參謀長何恩溥電告有（二十五）日抵京即赴府院報到 
　　王揖唐有月内來甯消息太平巷代表公庽已飭人布置一新 
　　王揖唐代表薩福懋克希克圖前日乘津浦車抵寗李督在署設宴欵待准今日午車赴滬 
　　學生聯合會函請齊省長俯順興情立免第一女子師範校長呂惠如職以慰衆望齊省長批駁不准 
　　第一女子師範校長呂惠如引咎辭職齊省長胡敎育廳長均温語慰留 
　　海州白鎭守使電軍民兩署報告日前在沐西一帶剿匪撃斃桿匪百餘名生擒二十餘名奪回被架男女三十四名李督即復電嘉奬 
　　各縣知事多因疫症盛行電省請撥防疫費齊省長批令就地籌欵開辦 
　　財政胡廳長前日請假赴滬昨已回寗 
　　三牌樓俘虜收容所已裁撤 
　　督軍署軍需課長劉同春軍醫課長黄翼卿陸車糧服局長梁逢森經李督齊省長電京保以簡任職分蘇任用奉令照准昨禀知到省 
　　齊省長委候補知事陳時必充南京造幣廠代鑄江西銅元監視員又委葉樹維充監視銅元裝箱押運出境委員 
　　今日尙有要聞及地方通信轉入後頁 
雜評一 
[湘例（默）]  
　　凡所謂援例云者欲爲之而懼人言又恐見拒於人故引一事以爲證示非開始於我也今政府欲援湘例以解散津滬等學生聯合會者意果何在耶如謂一援例而人即無言則湘例之可援者多矣張敬堯之拍賣紗廠也販米出口也亦何不可據爲成例而令各省仿行耶且湘例旣可援則其他如馬良之辱學生戮商民殘酷無人道事又何不可援魯例以令各省仿行耶苟一援例而政府卽可不負其責者則中國之惡例甚多皆可肆意行之而一無顧忌矣試問有是理耶 
　　吾於此事一以見政府之巧於卸責凡違反民意之舉必乘間以進行一以見惡例之不可開凡國民應爭之事當盡力於其始 
 
 

Page 8

 
 
要聞二 
[粤聞紀要]  
　　呂超生張軍人不干政電　呂行營來電云自靑島問題發生以來京内外人士協同挽救惟軍界獨𨵙然無聞焉誠以事關外交軍人例不越爼今則危亡之禍近在目前雙方趨於極端兵艦集於腹地羣起而謀抵制者僅此罷市商人及少數瘏口嘵音之學了苟無後盾誰續前矛此譚吳諸公有電所爲痛哭陳詞以詔示全國也超待罪行間每一念及耿耿於懷惟今日大勢欲固國防先弭内亂欲弭内亂先一政權政權統一之方則自消滅武人干政之風始此議早經林莫諸公倡導於前各省名流贊同於後通電具在無俟贅陳南北和會所以一再停滯自有甘心决裂而不顧者貌爲法律之爭執實受武人之驅使不肖政客復從而播弄愈至不可收拾以蜩螗沸羹之内危而欲免外人之覬觎寗可得耶長此相持糾紛日甚使赴歐專使絶望後援賣國諸人藉爲口實恐所失者不僅一靑島所慾者不僅一東鄰大錯鑄成陸沉禍至雖有百喙將何以謝國人也爲救亡計對於千鈞一髮之和會宜交相扶掖以促其進行國會之去留内閣之組織宜認爲純粹之法律問題凡我軍人誓不過問彼蓄志破壞者無論爲南爲北國人得而共誅之無所謂爭本良心之作用爲根本之解决俾憲法早日告成政權歸於統一然後合全國實力以謀鞏固主權所謂亡羊補牢計猶未晚否則外侮之來實有不忍言者夫軍人者以捍國衛民爲天職者也今猶尙不團結其何以存國衛民且國勢至此瓜分之禍甯復諱言國賊肆其奸謀軍人被其簧鼓設使危亡殘局斷送於鷸蚌相持之日爲亡國罪人爲萬夫怨事曷有逾於此者公等高瞻遠矚全局在胸使此存亡呼吸之頃必有救國良圖倘不以爲狂瞽尙希有以敎之四川靖國軍第五師長哠超叩馬印 
　　林葆懌派兵入閩之覆電　林葆懌昨因方會辦親率部衆馳赴内地改編民軍詔安一帶兵力頓形單薄特派衛隊三營開往保衛行署聞林氏最近策劃以詔安沿邊一帶地方遼闊原有警察祇能保衛商場僻遠之區則已鞭長莫及現擇邊要區域設立馬隊警察分段梭巡遇有股匪嘯聚非警察之力所能圍捕者卽由該段警區馳報軍隊協同剿捕以資迅㨗北方曾爲此事來電詰問茲據軍政府復龔心湛電云北京龔仙舟先生鑒冬電悉查派隊赴閩一事前接林督軍來電以前綫民軍散處險象環生方會辦率隊親履内地改編各軍以資整頓詔安爲葆懌行署所在地方未便空虚擬派衛隊三營前往填紥等語嗣接專電復轉電查詢茲准覆稱此事經電陳鑒察葆懌渴望和平特於各路民軍散漫亟謀收束爲將來統一之籌備方會辦率隊改編民軍詔安行署自應派衛隊填紥皆内部應行事乞電復北方幸勿輕信浮方致生嫌隙等語合亟覆聞岑春煊伍廷芳陸榮廷唐繼堯孫文靑 
　　舊議員否認洛潼借欵案　近閱各報登載河南洛潼路線自觀音堂至潼關由日人包辦現在該路督辦施旋曾已與日本定議欵由日出工程由日人監視日人勘騐路線絡繹不絶全豫大譁誓不承認等語竊思包辦云者即借欵之變相也軍械借欵旣間接以殺吾全國同胞洛潼包辦又直接以侵吾河南土地計果得行將來東據膠澳西斷隴海扼津浦之交通握京漢之咽喉必至大江以北盡入日本勢力範圍之中而無一片乾凈土凡吾國民斷難承認查未經國會議决之借欵概不發生效力曾經迭次宣言通告中外應請據此理由通電全國一致力爭並通告北京公使團主持公論必達到取消目的而後已是否有當請開兩院聯合會討論公决提出者楊銘源田增李載賡董慶餘等 
地方通信 
[松江]  
　　請愼簡聯盟委員　松江各界聯合會昨電國務院云國際聯盟關係我國生死存亡委員長一職陸使以手訂二十一條件之人作繭自縛斷難勝任舍王使正廷其誰與歸委員亦須以顧使維鈞伍公朝樞任之和會成績昭在耳目除函告陸使引咎自退外特再電懇鈞院憑良心之主張以民意爲前題俛允所求無任切禱 
　　又一救疫醫院　松地自發生時疫後即經邑紳謝宰平李芭香蔡叔明省議員朱鹤生等在前縣議會舊址設立臨時救疫醫院延聘松滬名醫主持其事開辦以來成績卓著惟苦地方遼闊疫勢蔓延獨院不敷救治茲又有省議員閔瑞芝商借錢紳仁齋之花園增辦救疫醫院一所業已聘定上海保隆醫院德醫焦湘宗黄勝白爲住院醫生不日即可開幕 
[靑浦] 　　 
　　臨時防疫治療所成立　巿浦朱家角等處居民因患疫死亡者頗多地方向乏公共醫院大有坐以待斃之勢茲經縣知事連述三警佐涂嗣臣發起籌設臨時防疫治療所旅外學生聯合會會長盛組江君及地方士紳均願出爲贊助商請西醫楊作明許蓉村兩君半盡義務暫借本城草庵舊址組織成立醫藥概不收費地方咸感便利聞連知事捐銀一百元各寮佐亦捐欵有差各界認捐者亦頗踴躍故得不動公欵與他處辦法稍異云 
[蘇州]  
　　維持敎育經費之會議　吳縣教育經費自八年度第二月（即八月分）起暫按七成支給教育界與縣公署正在相持未决間昨聞縣署已奉到敎育廳令略謂縣屬被水歉收自是實情惟敎育事業關係重要廳山該知事盡力維持倉　也方士紳將不足之數設法預籌抵補等因温知事奉令後當即遵令訂期本月二十五號下午二時函邀慈善敎育各機關曁各市鄉公益事務所各董事以及在籍省議員等在本署開會集議籌補方法結果俟探明續登 
　　同日舉行落成禮與畢業式　臨平市民公社前因房屋不敷應用即將後埭破房拆卸改建客廳迄已數月近已油漆工竣尙未正式落成現因商業夜學校初屆畢業經該社長各職員等議决房屋落成禮與畢業給憑式併作一日舉行擇於陰曆閏七月初一日束邀各官廳各機關蒞臨參觀並佐以各項游戲以助餘興尙有王道尹前頒給該社職思其居四字匾額一方亦於今日縣掛 
　　糖果業議决漲價　稻香村采芝齋趙天祿佳蕙舫等店以現進上海太古赤白車糖原料旣昻恐虧成本肢於前日邀集同業數十家在施相公弄永壽糖果公所公議决　江安茶食一律辦法各項食品略加價格以維血本 
　　時疫醫院之成績　蘇州警察廳所設之時疫醫院業已旬日核計到院就診及住院者共計男女二百七十三人不及救治者僅六人其餘均告痊愈社會咸感該醫院之功不置云 
[鎭江]  
　　鎭紳創設貧民工廠　鎭郡某紳前曾捐資創辦學校貧寒子弟受惠不尠現又捐資創辦貧民工廠收納鎭地無業游民使之學習技藝庶免凍餒若某紳者誠可風矣 
　　棉紗最近市况　棉紗一項上星期客帮交易仍無起色本廠紗已跌銀二兩五錢英紗文明牌因來源不旺價漲二兩外印度紗價並無變動惟中國新棉因近來長江流域天氣晴佳將來收成可望豐稔 
　　時疫蔓延愈廣　本城内外日來疫勢稍殺惟新洲新豐黄村馬家山大樹崗一帶鄉村疫勢甚爲險惡而以新洲黄村兩鄉爲最盛患者三四小時即斃每日死亡甚夥鄉民不知延醫救治惟知求神保佐以致蔓延甚廣云 
[揚州]  
　　保護平山勝蹟　本邑平山堂屋宇門窗遭風坍塌後磚瓦什物時　賊竊現該　往持特　憤呈　塌運局轉咨　署出示嚴禁藉保勝蹟 
　　所長辭職未准　本邑勸學所長曾雲程近以辦事棘手呈請縣署辭職佟知事以該所長辦理成績尙佳未便准如所請昨已令知該所長勉爲其難矣 
[嘉興]  
　　貧兒畢業後狀况　嘉興縣立貧兒院成立至今成效尙著所有第一次招收貧兒已於署假期内舉行畢業現已續招敎養其已畢業之貧兒由院長嚴米石設法推薦至相當商號學業外其餘各生擬送入省垣某繅絲廠習藝俾作他日自立之基礎 
　　敎育經費之概數　本邑縣敎育經費以縣稅爲大宗年約二萬八千餘元學田租息年約八千八百餘元航船捐數年約一千八百元統計收入年約三萬六千六百餘元區敎育經費除縣稅補助外合捐欵産息學費等項年約二萬五千餘元其分配方法縣立各校每校每級每年六百元女師每年補助二千六百元總計縣敎育費占全數十分之六區高小補助費年約三千元區小學補助費年約九千元由各區學務委員按照各校人數或級數分别支配 
[杭州]  
　　學生聯合會消息　浙江學生聯合會自成立後連日開評議會議决案件頗多茲該會評議員以上課期迫水得不從事收束遂於二十四日閉會閉會後一切評議事務由該會公選杭州代表陳中嶽君陳德徵君嘉興代表葛敬庚君袁伯樵君寗波代表葉秉憲君紹興代表范萇銘君爲委員擔任一切至該會執行一切事務均責任該會理事實行現已舉定杭州代表陳德徵君爲臨時理事長嘉興代表袁伯樵君寗波代表張智棠君紹興代表范萇銘君金華代表湯善朝君爲臨時理事又杭州學生聯合會於暑假期内設杭申二事務所於一切進行頗能着實做去現該會以上課期迫乃宣告評議會暫時閉會一切未了事務現已公選陳德徵君陳中嶽君金鐘靈君施存統君爲委員主持云 
[安慶]  
　　巢縣監犯越獄　巢縣監獄前有要犯李國義於深夜越獄潛逃事隔二十餘日該縣始行呈報當經該縣紳呈控省署指該知事爲受賄私釋旋經省署飭令審判廳分派委員查明將該知事罰俸並將該典獄員撤任惟高等廳不以爲然業派周某再往澈查矣 
[江西]  
　　章江門外大火紀　二十二日早四時章江門首吊橋街同興紙馬店厨房與永茂發瓷器店爐房毘連不知何時遺火柴薪至四時火燄直上騰空加以風助火勢撲救無效故蔓延甚廣事後調查計被焚之户由吊橋街第十二號起至四十號止共焚去正户二十四家副户二家現三十六號與三十七號因起火地點互相爭賴警署一時無由審定乃將兩造一併送廳訊究計焚燒户數（吊橋街）張辜氏住宅周桂臣和太鐵店熊李氏草鞋店涂永泰鞋店陳恒發豆干店（又附户兩户傳定邦委必堂）程怡裕磁器胡興泰煤炭楊廣義飯店周乾豐煤炭店熊義成缸甏店劉鴻昌磁器店胡林財商業太順齋鞋店徐茂發錫店新太厚紙店余裕和雜貨店永茂發磁店永茂祥磁店徐同興紙店萬益廷永茂發磁店胡樂龍住宅同興堆紙棧永茂軒磁店（猪市街）鞠禮福鐵店當火勢猛烈時人聲鼎沸中雜以猪呌聲極慘又邊砲店磁器店缸甏店一經着火爆列之聲如天崩地拆直至天明五句鐘後火勢始殺云 
[湖北]  
　　蒲圻新店鎭兵變四誌　浦圻新店鎭防軍第六連潰兵聞已由崇陽方面向江西逃去王督軍聞報除飭下游水陸各軍警曁黄州謝團長等一律嚴密查緝外並擬將此次失去鎗枝設法收回以重軍實所有收回鎗枝辦法如後（一）繳鎗一支得洋二十元（一）無剌刀者十八元（一）缺少鎗之機件者十元（一）子彈每百粒洋六元（一）受潮混者减半（一）如有私藏不報者按私藏軍火例治罪云云又該鎭商會會長楊玉墀以其父慘遭撃斃而又迭據被搶被傷商民陳請故特呈請軍署迅飭將各變兵一體緝獲明正典刑並追賠損失以恤商艱 
 
 

Page 9

 
 
   
 
 

Page 10

 
 
本埠新聞 
　　電請打銷舊銀行團借欵 
　　蘇省議員徐瀛等請打銷舊銀行團借欵上北京大總統電云北京大總統鈞鑒近傳中央密向舊銀行團訂借二千四百萬約并先與日接洽等情似與約法和議兩有妨礙矧山東問題全國主張留待國際聯盟會解决正表示不願與日直接交涉之决心今中央乃先與日接洽訂借舊銀行團鉅欵深恐復激起全國之憤潮應亟請鈞座當機立斷打銷前約羣情切迫願速明布全國和平聯合會蘇省議員徐瀛叩敬 
[各界爲國呼籲續誌（續昨）]  
　　（三）爲四北問題致北京國務院電　北京國務院鈞鑒中日軍事共同條件成而滿蒙之局去猶幸歐戰告終撤廢有期乃現據報紙喧傳又有借邊防爲詞改訂西北共同防禦密約以爲軍事協定之替代果成事實則是當局諸公甘心賣國國人雖弱必難相容望明白宣佈用釋羣疑 
　　（四）爲反對與日本直接交涉致各省各界團體函（銜略）德約拒簽山東問題自當提交將來之國際聯盟會公判乃北京當局措詞游移閃爍卒無明白表示報載阪西居問英美調停莊景珂來電芳澤游華在在均有與日本直接交涉補行簽約之傾向此間各團體深恐大錯鑄成挽救不易是用聯合决議除電各友邦曁各使團並北京當局外略揭舉其害於左我國爲對德宣戰之一所有中德條約前經聲明解除則德國前在山東所得之一切權利亟應直接交還日本前在山東之佔據設施亟應全部撤銷已無疑義倘與日本單獨解决微論不能如我國之願也即如我國之願而間接經日本之手不啻以日本爲東亞代表從此我國之國際地位無形喪失其害一也日本素乏信義彼攻下靑島時何嘗不向列强宣言交還靑島轉瞬即已反汗倘與日本單獨解决則列强不欲過問無論如何允諾終等畫餅其害二也二十一條由日本以哀的美敦書迫我締結國民方面始終不肯承認美國威爾遜總統對於日本内田外相之宣言亦曾聲明「美政府决非默認中日兩國於一九一五及一九一八兩年所訂之約」正可俟國際聯盟會成立時請求廢除查二十一條中有「關於德國之營造物及財産之處分兼其他之條件手續等於實行交還之先日本國政府與中國政府應行協定」之文倘與日本單獨解决將爲履行此約增一證據無異自縛其害三也德約所擬山東問題之不公爲各國人士所公認英國下議院慕埋氏美國代表波列氏皆有反對山東條件之表示美國上院議員與其政府爭持尤爲劇烈倘與日本單獨解决則人方代抱不平我即中途讓步懼怯無能之劣根性完全暴露於世界必爲列强所不齒其害四也尙乞尊處一致主張共策進行喚醒國民之迷夢振刷自决之精神母聽肉食者以國家供私人犧牲不勝翹盼 
　　（五）爲預防新借欵成立致各省各團體函　各省各團體公鑒頻年以來約法失效國會播遷當局動輒擅舉國債以茶毒生靈壓迫異已國人雖間起呼籲彼等執拗如故長此以往國家必至破産人民何以爲生茲又有舉新借欵二千四百萬之消息此間各團體决議是後無論何種借欵非經合法國會同意即應認由承借者私人負責國民不能承認尙乞尊處一致主張大局幸甚 
　　（六）爲關於山東問題反對與日本直接交涉致北京國務院電北京國務院鈞鑒德約拒簽山東問題自應候國際聯盟會開會時提交公判乃當局迄未明白宣布方針報紙喧傳似有與日本直接交涉補行簽字之傾向務望尊重民意勿以醖釀東亞危機者破壞世界和平否則國人雖弱當有自衛之策何去何從惟圖利之上海商業公團聯合會報界聯合會歐美同學會全國學生聯合會總會上海學生聯合會留日學生救國團等十六團體叩 
　　（七）致巴黎專使電　巴黎和會中國專使鈞鑒山東問題應提交國際聯盟會公判絶對不認與日本直接交涉補行簽字上海商業公團等十六團體叩 
[學生聯合會總會消息]  
　　學生聯合會總會理事會臨時會議之議案如下　一南京省立第一女子師範全體學生請願省長敎育廳更換呂校長案議决致函省長敎育廳代爲申訴求援二催各地學生聯合會繳臨時費以濟急靈三本屆理事會無論各處理事到齊與否决定本月二十六號宣告正式成立四山東臨沂縣學生聯合會學生被捕案議决致函該省長請求飭釋五豫西學生聯合會查出似日貨鉛鐵蛋盤請本會代爲調查案議决請上海學生聯合會派員調查六日刋停版手續不清各處來函責問案議决先致函日刋社經理陸梅僧君請示辦法七電國務院請求飭張湘督收回解散學生聯合會命令八致函各地請將學生愛國團均更名爲學生聯合會並請各省組織全省學生聯合會以期統一九分發總會章程十對於滬商公賣事再登報聲明本會並未與聞十一電張湘督請其收回解散學生聯合會成命十二四川夔州學生聯合會來函該會查獲某某紡織公司所製之棉紗數十包已經當衆燒毁請本會調查證明免起交涉案已派人調查純係日貨函復該會十三理事議决將本會已辦事項每一週或二週通告各地學生聯合會並請將各地情形亦常常通告本會十四商務印書館專員來函請本會派人調查該商是否有日股并謡傳進日貨案議决派人調查以上所列十四項係理事會未正式成立前自二十二號至二十五號臨時議决者 
　　致國務院電　北京國務院鑒頃據湖南學生聯合會代表來稱張湘督下令解散該會勒繳會章并嚴禁以後集衆開會等語查此次該省學生集會原出愛國熱沈實無違法之舉何得妄肆摧殘請嚴令張督收回成命以維正義中華民國學生聯合會總會叩 
　　致張湘督電　湖南張督軍鑒報載湖南學生聯合會已被麾下解散殊深詫異查該會并無違法何得妄肆摧殘務請收回成命以維正義中華民國學生聯合會總會叩 
　　致北京電　北京大總統國務院鈞鑒馬良禍魯民命不堪不待請願理應嚴懲孰意反將請願代表拘禁是何居心懇請立釋并希允其所請以平公憤否則激起意外恐難收拾迫切陳詞不勝待命之至中華民國學生聯合會總會叩 
　　特别啓事　本屆理事會已於本月二十六日正式宣告成立公推上海理事狄侃君爲理事長此佈 
[上海學生聯合會消息]  
　　二十六日上海學生聯合會交際部開常會九時宣告開會蒞會者三十八人主席陳琮書記蔡祚章（一）主席報告上次通過案及某公司私運麫粉二十餘萬包用某洋行出面貨布同福祥碼頭某公司棧房候煤船到申即將運往當由張明煒調查確切現已有辦法數種即可實行（二）主席報告調查錄編已將告成惟尙乏校閱今請淩其詩歐陽雪鄭希莊蔣國珍吳淵白顧祖銓擔任（三）主席報告公賣局事當由蔡祚章主張學生祇有監督性質决無助理之由李峻華根本反對以爲當今正在抵制如何反實行提倡况各處學生會已將某貨焚毁是否當學生會賠償當由主席聲明公賣局種種苦疻及學生當立監督地位然亦不可乘風破壞如有踰越範圍者當卽命脫離本會關係云（四）主席報告自二十七日起因有要務生席請湯成辛代理（五）主席報告現今各馬路聯合會已經成立如願與聯絡者請各自簽名（六）調查科報告某綢緞局私進某貨三千餘兩（七）調查科報告大馬路某公司發售廉價皮鞋從各方面證明確係某貨請各界注意至十時半散會 
[官廳注意徵收帳篷捐事]  
　　江蘇特派交涉公署昨接淞滬警察廳函略謂近據北四川路萬和醬園泰山堂等百餘户呈以工部局越界收取帳篷捐侵害主權環請轉函交涉公署迅與領袖總領事交涉取消此議等情楊交涉員以前據該商等具呈業已轉函領袖總領事迄未得復據函前情即經函轉領袖總領事迅予照復云 
　　又函云公共租界工部局向閘北各商號徵收帳篷捐一事淞滬徐警廳長據萬和醬園泰山堂藥店等聯名蓋章呈請保全主權後已經批候詳請上臺力爭在案昨日徐廳長又飭該處五區警署着將工部局如何徵收並連日曾否進行情形限即日查明具復云 
[大陸報論加捐問題之善後]  
　　大陸報社論略云租界中新舊房捐華商已允照繳此爲解决目前時局之唯一方法第此時局所由發生之根本爭點現仍存在尙須有以應付之所謂爭點者何即華人代表加入租界管理團體是已此番經騐當可子極端頑固者以敎訓使其覺悟不獨華人應有代表且租界政體應完全改造之必要按華董問題之發生不始於今日從前此問題曾提出於納捐人會議但爲人藉詞推翻公理旣不適用又無怪華人之忍無可忍者决計對於最關重要之點施以壓力而求達其目的乎華人之能施用壓力今已有事實表明之其力亦殊可畏大陸報於兩星期前曾言拒繳捐欵之不可爲訓蓋租界中無論何國人民未可因任何之不平遽礙及全部居民之生活也但若全部居民中竟有一部受抑鬱而不得直有公道而不能伸則不得謂爲治理得宜今之租界居民即未得適當治理之居民此非指施治者人物而言但指行政組織而言租界行政之組織根據於數十年前專爲海濱小小外人殖民地而設之舊法今之上海豈尙數十年前可比中外雜處以行政觀念察之直可謂爲都會夫一都會而施以僅合用於村落之治理法其不能治理得當亦固其宜今惟有依照現狀籌慮將來從根本上透澈改造之方爲識時之舉動今縱暫圖敷衍終必有改造之一日然則何不及今行之以免將來一再發生非必要之風潮乎 
[民治學會致雲南唐督軍電]  
　　雲南督署唐蓂賡先生頃奉電示贊成民治主義敝會同志無任歡迎今泰西列强立國之本皆由於國民之自爲與地方之自治决非恃一中央政府爲孤注而可抗衡萬國者中國地大民衆名爲民國然未從各地方平均發展組織整齊故蹉跎八年長此糾紛根本遠圖固賴國民自悟而倡率次第要由先覺實力以江蘇論雖有南通無錫等景略具規模然其力不廣致用不弘滇省爲首義之區我公乃西南之望若能從模範縣着手其下建設模範鄉村其上組織道省以立模範區域從富敎交通工械上逐步進行則隨手珠璣皆遠過比利時葡萄牙丹馬者數十計和彼山西素稱貧瘠經閻督極力提倡裁兵費以普及敎育現已有模範省之號天下事不在人爲乎惟今事屬創始培才爲先運用物質講學爲要敝會現正開辦模範地方自治講習所期各縣均有模範村長人才簡科三月畢業本科一年鄰近諸省來學者不乏共人貴處若能多派學生以資切磋互相提携則幸甚幸甚除另函詳述外謹先電達 
[粤商之森林金鑛談]  
　　聯合通信社函云粤商徐卓堯君留心實業已久對於浙省森林及東蒙敖罕金鑛均經實地考察迭次上書政院請求提倡復分函各團體及社會聞人喚起援助茲將原函節錄如左（上略）浙省安吉孝豐爲湖郡孔道而乃森林遍野樵采未開禽獸逼人蒐捕乏術即自餘杭以至新化計程二百八十里其中荒山藪澤幅貞廣漠殆不可以道里計援　虎豹競爲巢産地旣幽曠人尤稀少竟自數百里之遥居民寥寥不過數户而林木陰翳幾至不見天日該處住日未及日昃輒閉户牗以猴猱之來盈千累百稍或不愼則釜甑床椅米糧衣服且攫取無遺迨至夜中虎豹出没豺狼奔突山民旣非獵户絶無捕獲之方該管官吏以其地瘠民貧無欵整頓由是棄利於地坐使腹地膏腴幾類洪荒世界不誠可惜乎夫南滿洲官荒猶能開墾東三省林木亦曾採辦該處爲江浙奥區轉運尤易開辦之法先從築路入手交通旣便通運何難該處巨木旣多則枕木車站材料之取携自便次即狩獵方今南北旣和冗兵亟宜裁汰以節餉糈應請選其謹愿矯㨗者編爲該處巡警間日荷槍出獵務殲其類而後止又次招致大匠督率人夫前往採取林木凡參天拔地之材俱裁度測量以便轉運靡論棟樑偉質所值不貲即樗櫟薪蒸亦足供然料迨林陰稍疏猛獸已去則雖巖壑幽深無虞吞噬是該處屋材可銷外埠而已裁兵弁且可資其徵調案揷無難斯誠一舉而兩得者也（中略）鑛質以金類爲最有價值而金類又以赤金一種爲價值最昻然赤金一門有沙金石金土金之區别就中惟土金一項來脈最遠苗質最優以愚所聞莫如内蒙古敖罕王旗六道溝導六金鑛該金鑛面積計共三百餘里此六鑛中以二道溝爲最優六鑛平均計算每鑛每日約産八十兩之譜金質至佳大約有九九成色前經鑛商富利公司孫劉關諸君向敖罕王購定礦界延聘美國礦師三次勘視並將礦質化煉確有把握嗣因閣部垂涎雖已呈明批准而阻力横生需索難堪又資本家適遭事故以至中途停滯迄今尙未開辦然此等佳礦各國皆知設再宕延恐外人之强有力者豪奪勢取將若之何該礦奉准原案以五成報効國家代償外債原定美國機器計價美金二萬有奇機凡九節最前爲　櫎採砂最後爲鼓鑄金鎊之模形式優美上有中華民國字樣唐番文俱全重量與英美金鎊同式如果成立則國債雖多不難計日而償從前礦商不難接洽兹得此項礦務籌辦事宜列後（一）現在籌辦此礦由奉天錦州府至敖罕王旗之貝子府計程八百華里此路砂石犖确盜賊横行宜建築鐵路沿路立站崗兵警以資保衛（二）從前礦師不再來華此次開辦宜另聘優等之英美礦師並用中國礦師爲助手日本礦師萬不可用（三）上項建築路軌及購買路界至少須八百萬元又採礦機器及聘礦師與添購推廣礦界頂受前商費用統共計算至少二百萬元此項資本最好由政府擔任若干餘由發起人擔任若干此外招募華僑　資（四）以前奉准條件幾費斟酌固不宜輕改鑄鎊爲財部特權今祇由礦商聯機並鑄未免越分應由財政部派員監督或分設機器由部指定地點另行裝設鼓鑄庶幾權統於一不至違背經制（下略） 
[請救旅墨華僑之函電]  
　　上海總商會昨致北京農商部電文云北京農商部鈞鑒據華僑聯合會函稱接墨西哥華僑代表陳兆英余衍然等電告墨人排撃慘無人道泣懇各界代向政府呼籲等語方今世界崇尙和平尊重正理華僑何罪遭此酷虐應懇鈞部設法救護以安海外同胞不勝急切待命之至上海總商會叩宥 
　　旅墨華僑代表朱蔚然譚廣大黄煜江陳樹明等因華僑在墨水深火熱待援孔殷特自香港致函本埠香亞公司鄭藻森林壽圖李文恩囑向聯合會就近商辦其函云弟等居墨多年屢受虐待但排我風潮時仆時起吾人爲發展計不得不想忍一時乃最近迭得旅墨同胞來函墨人排我慘不忍聞動輒殺我同胞刦我商店被殺傷死亡者甚多各團體已不能與彼國交涉而我外交官又置若罔聞本擬直接電請政府奈墨國檢查頗嚴恐其覺察不特電不得達將益受其殃故不得已函告弟等代電華僑聯合會轉請政府設法援救先生熱心公益又居滬瀆乞就近與該會謀商營救則旅墨同胞感謝無已矣 
[江寛案招商局不服判决電]  
　　致海陸軍大元帥電　北京大總統府海陸軍大元帥鈞鑒楚材撞沉江寛一案業由海軍軍法會審宣告判决艦長趙停銳無罪被難不救由該管上官懲罰招商局因航行錯誤應負擔楚材因訴訟而所生之費用等因商局對於此次判决認爲極端違法未能甘服除將不服理由另行具狀分呈請求另發命令特派精明法律人員重行組織法庭再行審理外謹先在法定期間内提起再審肅電奉陳請求察核上海輪船招商總局董事會叩宥 
　　致國務院海軍部等電　北京國務院海軍部交通部農商部外交部司法部大理院鈞鑒楚材撞沉江寛一案業由海軍軍法會審宣告判决艦長趙進銳無罪被難不救由該管上官懲罰招商局因航行錯誤應負擔楚材因訴訟而所生之費用等因商局對於此次判决認爲極端違法未能甘服除將不服理由另行具狀分呈請求轉呈大總統另發命令特派精明法律人員重行組織法庭再行審理外謹先在法定期間内提起再審肅電奉陳請求察核上海輪船招商總局董事會叩宥 
[美術展覽會之第一日]  
　　昨日爲寰中國學生會開美術展覽會之第一日自下午二時起至十時止中西人之往觀者絡繹於道會場陳列品除劉海粟汪亞　王濟遠陳國良諸君油畫水畫外復有丁悚張邕江穎彦諸畫家之風景畫件都一百餘幅均屬生平傑作觀者咸贊美不置云 
[拳術研究會表演國技預紀]  
　　中華拳術研究會係由南北各派技撃家組織而成以冀彙合各派之專長發展吾國固有之國技頃聞該會全體會員定於本星期四（即閏七月初四日）夜九時在北四川路虬江橋大風新劇社表演各種武藝以供留心技撃者之研究聞該會員中有劉高陞精於劍術馬萬起專練氣功并有劉徒公春桃年何數齡拳術甚精其餘各會員均各有專長想屆時刀光劍影必有一番熱閙也 
[靑年普益社學生會消息]  
　　南市大東門基督敎靑年普益社學生會前假夏令配克戲園開游藝大會籌欵撥助上海學生聯合會創辦義務敎育近聞該會已將所得之資除開支外餘欵四百元業已由該會會計處逕送聯合會查收並聞該會尙有零星欵項未能如期結束俟收齊後再行補繳上海學生聯合會至出入賬略不日將有發表云 
[函詢楊樹浦建築分關意見]  
　　上海總商會致各業商董曁領袖函云逕啓者江海關擬在楊樹浦建築分關徵集衆見一事本會接准稅務司來函即於七月二十九日函請貴業曁各業發抒意見各在案現在本會查各業已聲復到會者皆以楊樹浦建築分關報關等事多有不便等語時將匝月未據各業復齊碍難彙核辦理合亟備函分催貴業對於楊樹浦建築分關是否利便應請即日會議切實復會以便彙復爲荷再此次稅務司徵集衆見係事前愼重起見究竟便與不便凡我商業自應從長計議發表確見特再聲明務希注意 
[浦岸公所重行開幕之不准]  
　　前有人在南市組織浦岸公所雇用脚夫專在沿浦各碼頭代客挑運行李物件其夫役由該公所編號按名發給號衣銅牌便於稽攷以免行旅客商被野鷄挑夫爭挑中途失竊或短交行李等事惟輪埠間挑運概由公所夫役包送而馬路等處仍歸散夫承運各歸地段擬就簡章呈請上海縣公署淞滬警察廳核准給示曉諭實行開辦厥後爲寗紹大達等公司查知以該公所攘奪苦力生計跡近把持且未先事通知各公司商允該辦遽爾進行碍難允許遂同聲反對阻止承運各客物件該公所只得中止進行復分呈各當道請示迄今案懸兩載未有切實之表示茲南市第一區警署趙墨林署長忽接邵福林呈稱經理浦岸公所事宜現已佈置妥洽行將重行開幕專爲傳利客商以杜客家損失請爲派警保護等情趙署長察閱所呈各節以曾奉警廳令飭查阻現在又圖設施其爲朦蔽可知當卽批飭着不准行 
[米船實行罷裝之第二日]  
　　蘇浙帮米船户（即南帮米船）因整頓積弊要求增加水脚未能解决於古曆閏月初一起罷裝要挾已誌昨報昨爲罷裝之第二日内地仍無切實解决辦法南帮米客公所嚴少泉莊桂清等昨日仍邀該代表周蘭生到所磋商勸令轉告各船户令寛約期間必籌妥善解决各船仍照常行駛俾免損失並稱南北商會米業均來詰責等語而周則以力弱能薄勿克擔任爲詞以致無法疎通船户方面堅持甚力亦集衆議若破壞團結罰洋五十元是以一時殊難結束也 
[酒醬業夥將次會議]  
　　酒醬業夥要求加薪問題業已稍有頭緒茲定陰曆閏七月初五日下午在城内邑廟内酒業公所開會籌議解决辦法昨由該業增薪商榷會發出通告云敬啓者本會定於本月初五日下午新鐘一時在城内邑廟四美軒對面酒業公所開會討論進行事宜屆期務乞枉駕惠臨俯錫海針不勝盼切云云 
[剪髮同業團體之渙散]  
　　本埠南北市剪髮同業向分湖北鎭江揚州句容本帮等五帮前因定價參差曾由總領袖湯世斌及各領帮等在法租界霞飛路裕德里設立事務所抽收月捐每椅子一只每月納捐六十文後因該業人類複雜收取時每不肯繳且近來定價仍互相跌落並在門前標示價目故昨日湯領袖等在事務所邀集五帮同業二千餘家之代表開會各店多不肯承認月捐遂大起衝突互相爭閙雖經解勸各店先將懸掛賤價除去並勸告各領帮分别擔任勸告仍各照繳然仍議無續果而散 
[楊交涉員昨日北上]  
　　江蘇特派交涉員楊小川前奉政府電召北上面詢要政當因患病曾電請齊省長轉電外部緩日北上已誌前報茲悉楊交涉員已部署完備於昨日午前乘招商局新銘輪船北上隨行者通商科長卓健伯及關某等差此次晉京隨帶關於租界之文卷多宗以資面陳云 
[公廨研鞫送彈嚇詐案]  
　　老閘捕房華探顧阿根西探開納偵悉陳仲良等在新閘山海關路六百零三號門牌組織中華國民鐵血團專事嚇詐富商當即前往拿獲十人抄出各種證據并查得曾遭其嚇詐者爲南京路先施公司總理歐彬永安公司總理郭標湖北路孟淵旅社之徐孟淵九江路天蟾舞臺經理許少卿及許之平望街四十二號門牌寓所並江陰縣鄉居富户何者亭等爰將以上各人呈出收到信函與已經被炸爆裂之炸彈壳連所獲十人解經公共公堂訊判除蘇少山無干摘釋外其餘九名一併拘押候究等情迭經本報前日下午由捕傳齊人證將在押之陳仲良（即廖一凱）章杰蔣武（即蔣斌）陳虎臣王九江吳玉生陸金根沈阿二陸小三子解至第一刑庭繼續研訊先由原告何者亭上堂訴明家内於六月四號發現炸彈爆裂後來滬找尋堂弟何雪梅查訪廖等擬與其和平解决情形次由見證何雪梅至案經捕房律師向其詰據供稱者亭是我堂兄我在法租界永和祥號爲夥該號者亭附有股份自伊來滬告知廖等寄信附送炸彈與伊家中欲依廖等函内要求囑我登報與若輩和解之事後我遂於七月十六號向某報登一告白至翌日午間章杰偕一現未獲案之人前來章向我謂伊是民黨首領廖乃一無賴此事可完全解决須出洋一千元我當時答應四百元章不允兩人遂去是晚九時章又來蔣陳王吳四人亦接踵而至彼四人皆言隸章部下章旋指陳向我曰彼係偵探有制廖之能力章又言欲了此事最少須五白元我遂允之並與訂定準十八號在湖北路福州路轉角大新旅館接洽屆時我往該旅館十八號房間内見章與第六被告已在章即言此處殊覺囂然令我另擇地方我遂與章等同往福建路惠商旅館開第五號房間章言外面有黨人伺我囑坐房内俄而蔣王兩人倐來倐去片刻之間多至五六次我問今欵已携來廖姓何不到我並將鈔幣三百五十元現洋二百元與彼等看畢暫交該旅館賬房收存其時章欲我將欵交與彼且加索車資洋五十元我皆不允蔣王二人遂去歷時一刻偕廖同來我向廖詢問姓氏詎廖不認其爲廖祇言伊係廖派來接洽之代表陳仲良章於此際從袋内摸出中華護法團籌餉部主任廖一凱木戳兩顆一瞥眼間仍收去藏放此時中西包探突來將若輩一併捕去言至此由章杰陳虎臣兩被告之律師將何雪梅前供盤駁一過復據何雪梅答被告律師稱以上所言之事事前曾與承辦此案之中西包探商議章從前雖曾對我言伊可代報捕房拿廖究辦但我願和平解决不欲纒訟江陰我從未去過章杰與何者亭有無戚誼不得而知何者亭曾否販賣烟土被人在江陰告發亦不得而和供畢退下又由永安公司總理郭標及許少卿之子曁天蟾舞臺茶房王阿四分别投案證明先有人來勸捐予之嫌少繼送恐嚇等信置而未復再發現炸彈爆裂各節即由捕房律師將永安天蟾兩家收到之信逐封呈案函内所言係借欵及託抵廣東軍政府之公債票並如何送欵交接等事各信均由中華護法團籌餉部主任伍渭田簽字蓋章審判官俞奠孫襄讞與義副領事羅斯君訊至此時已黄昏宣佈退庭九被告帶回捕房押至昨日下午新鐘二時半仍行解訊至晚尙未終結其續審詳情俟明日再誌 
[請免救火機件之關稅]  
 
 

Page 11

 
 
上海救火聯合會致江海關姚監督函云敬啓者據敝會第一區救火會函稱（中略）查東西各國救火器具早已改用新式馬達救火機不獨行動利便而遇警施救即能頃刻奏效近如上海英法兩租界救火會亦皆改用此項新式求火機故近年以來成績昭著敝會深愧力薄相形見絀思欲求助於國庫而國家財政一空如洗如仍就地籌捐尤恐商民財力有限曷克負此重任躊躇審顧已有二年迄今四處羅掘多方借貸甘冒危險倉猝從事明知財力實有未逮然需爲事之賊縱觀時局此舉實有刻不待緩之勢緣上海火政向爲全國之模範尤爲邦人士觀瞻所繋乃於本年春間特託上海祥興洋行經理向英國倫敦著名之談尼斯廠定購每分鐘出水三百茄倫之四輪馬特救火帮浦二部馬特扶梯車一部計價英金三千一百鎊又託上海永通洋行經理向英國摩立斯廠定購二寸六分之膠布出水管六千尺計價英金五百七十五鎊均訂明在英倫碼頭船邊交貨一切運費保險及關稅等項概由敝會自理自訂約至今已逾半載交貨之期轉瞬將屆將來機器到後除定銀已經籌墊外其應付正價如何籌劃尙無把握加以運費保險關稅各項開銷敝會實有力不勝任之慮就地籌募爲數究屬有限繼思消防行政在國家則爲保護安寗之内務行政在人民則爲慈善事業之公益團體人民與國家其實均有分擔義務之責任然值此時局而欲求助於國庫則國庫比此重大之行政費用尙苦缺乏焉有餘力可以資助惟關稅究是國庫收入之一種無論其有無抵補而對於此種慈善事業之公益團體羅雀掘鼠咄嗟待用之貧乏機關所購此種保護公安之機體宜如何酌量情形捐除稅欵使人民稍輕負擔稽諸事實按諸理論此項機件當在免除關稅之列今爲時已迫正在一籌莫展之際惟有具函懇請貴會據情轉達當道准予免除等情到會據此查敝會第一區不受國家絲毫捕助而能爲國家主持消防事務日新月盛首向倫敦定購新式馬特救火帮浦並馬特扶梯車等救火器具爲全國之模範而又媲美鄰封力任艱苦内政外交均有裨益則此項進口機器實與其他進口機器專爲商業營利者大不相同茲旣交付期迫欵項無着敝會目撃情形勢難坐視理合據情函乞貴監督迅賜察核顧念火政係爲當務之急俯准咨照江海關稅務司待上海第一區救火會向英倫定購之馬特救火帮浦及馬特扶梯車及膠布出水管先後進口時一律免稅並請據情轉呈稅務處備案并令總稅務司行知江海關稅務司一併遵照以維公益而重國課是否有當並候示遵爲荷 
[没收敵艦合組公司之解决]  
　　前年我國對德宣戰時没收之德奥商船兵艦十五艘當時海軍部因需船駛用議定提出奥艦利㨗利綏兩艦歸海軍部備用其海軍部源有之靖安軍艦改爲淺水砲艦已於前月間奉令開往松黑兩江駐防其他十二艦曾由交通部租與華商招商局大達公司茲因歐戰終了兩輪局租船期限亦已屆滿交通部擬將各輪收回自行組織航業公司振興航業因海軍部聞信反對曾經海交兩部會銜呈請大總統核奪迄已數月尙未解决近聞海交兩部業經會商已有端倪大致該航業公司由海交兩部合組會派督辦一員副督辦一員以及各項戰員均由兩部會委並於天津上海厦門各通商大埠設立分公司以利進行公司中每年如有盈餘除開支外擬提若干作爲海軍補助費餘均歸交通部作爲正當收入一俟定約即當實行開辦 
[蘇州旅滬同鄉會議籌賑]  
　　蘇州旅滬同鄉會評議部前日開特别會議籌辦災振事宜當經評議員公决就本會事務所附設蘇屬水災籌賑處即日委託調查各處確實災情詳爲報告一面刋印捐册分送勸募議畢後並得正會長楊叔英君及副會長貝陳二尹認可又楊會長申明對於仁濟善堂所來捐册由伊個人名下助銀三百元即日繳去云云旋又得會員袁仲慰殷受田二君來函亦請開辦振濟當即覆函懇其到會協力襄理 
[關於賑務之函電]  
　　仁濟善堂接湖北督軍省長來電云　照　省本年入夏後　雨連旬江河並漲兼以山洪暴發各道所屬皆有水災而尤以濱臨襄河各縣受災晨重計冲破大小堤院并連帶冲刷者約共數百處田禾盡淹廬墓被毁蕩墟蒞邑湮没生　有報稱沿隄居民方在民祠集衆上堤搶險忽經决口而祠内堤上數百之衆盡隨堤以去者有潰堤之時附近聚居之數村人民同被漂流經派救生船往援而老弱死亡已不可勝算用船載尸共數百具甚或掛於樹枒陷於泥塗少莊而倖免於死者亦屬喘息餘生棲身無所或暫寄古廟或搭蓋蓆棚蕩析離居窮蹙靡告餓殍盈野流亡載途軫彼哀鴻方嗷嗷而待哺睹茲災象實惻惻以難安近已先後憿委分勘趕放急振並電奉令發帑銀三萬元惟是災區甚廣分布爲難一杯之水何救乎車薪千金之裘端資乎集腋素仰貴堂貴善士赴義若渴見善必先仁聞遠昭舉國蒙福近者江浙皖三省設立籌賑會皆貴堂諸先生爲之經理湖北災情重大尤甚鄰邦用是專電奉陳祈於三省籌振會之内加入湖北一省貸監河之潤相期涸轍之俱蘇救同室之危尤賴纓冠之共往茲派勞君念祖謝君宣徐君顯曾爲湖北駐滬勸振委員已另電囑令趨前就敎伏乞俯賜接洽爲民請命冀仁漿義粟之時頒作善降祥定甘雨和風之默感臨電拜禱企盼福音王占元何佩瑢漾 
　　又接杭屬同鄉會事務所函云頃接於潛縣商會來函以本年自五月二十七八日至六月初旬大雨連朝蛟洪𨺗發北鄉三都八都沿山起蛟之處冲去田泥變爲石積不能成復者一百餘畝此外沿河之田被水淹没靑苗受損者不下數百畝迨交七月靑蟲爲患各鄉皆有田禾受傷更廣更鉅均經報請地方長官履勘有安囑爲轉報等情前來爲此據實函達敬祈察閱彙核無任感激之至徐宗溥王爲榦謹啓 
　　濟生會昨接湖北義劵駐滬分局勞念祖徐顯曾謝宣等來函云本年沿江各省迭被水災受災之重以鄂省爲最是以前蒙大總統特頒帑金三萬元賑濟鄂省災黎亦較他省爲優厚惟 
是災區極廣待賑孔殷杯水車薪誠難普及念祖等昨奉湖北督軍省長會電派爲駐滬籌賑委員囑代表鄂省軍民兩長分請執事協同勸募設立籌振機關以拯災黎等因想尊處已接有前項電文矣佩仰執事痌瘝在抱見義勇爲尙祈鼎力勸募源源接濟彙解災區俾鄂省數百萬哀鴻不致流爲餓殍是大君子再生之德不禁馨香禱祝者也 
[各學校消息併紀]  
　　務本女校　西門外縣立務本女子中學校開辦將二十載歷届成績燦然呆觀本學年縣署改委張女士爲校長霎任後對於一切課程更加整頓并將校舍重行修葺是以校中氣象煥然一新現定八月二十五日起招考新生一星期九月一日開學昨日爲招考之第一日投考者已有八十人之多其已報名而求試者尙有百餘人云 
　　民國女子工藝學校　民國女子工藝學校於舊曆閏七月初一日午後二時行秋季始業禮當由校長周雲濮託敎務長白中磊代表報告此次開學於工藝一門應興應革狀况内部職員重新支配齋務主任邵女士萍巿庶務主任張女士惠如繼由校董謝達函致訓詞其餘校董如袁不同謝蘅牕袁履登李伯葆劉昌言尹劍白倪北春吳象美均因有事未到由本校敎職員白中磊徐仲升高芾與陳宗明邵女士萍靑迭起致訓詞來賓顧君以國恥不可忘學業不可荒勉勵諸生隨公同議决下星期一（即閏七月初八）開課七時茗點散會 
　　中華英文學校　法租界中華學界聯合會所設之英文專門學校本屆下學期校長程萇碧因會務殷繁勢難兼顧現已聘定復旦大學畢業生吳國光擔任敎務長兼夜校校長前聖約翰大學敎員麥甘霖美國康納耳大學碩士秦景鎏聖約翰大學畢業馬麗霞工業專門學校畢業蔣壽祺分任敎科凡由正科畢業者由該校送美國留學或介紹相當位置是以近日報名者頗多定九月五號開學 
　　大同校夜課　北福建路東歸仁里口大同校英文夜課業於前晚（二十五號）七時半行開學禮該校監學葉雲峯爲主席首由校長李心田述歷年夜課經過之概略繼山主任王熙清宣佈本學期進行方針繼來賓相繼演說該校校長以近日天氣尙熱故再展一星期准於陽曆九月一號正式上課並定八月三十萬開職員會散會後即由王君將各生排定班次聞尙有餘額可補云 
　　秋鐸小學　南成都路長浜路口西首秋鐸小學自本學期起添設夜校對於中文英文算學三科較爲注重已於昨　學 
[浦濱公益會會所修葺將竣工]  
　　浦濱公益會自置會所後從事修葺已焕然一新昨日特開會議討論布置辦法室内几桌椅櫈等件均由該會交際部主任王彬彦擔任購辦至於供設物件亦由各董遂項分任辦理俟布置完竣後即開大會舉行落成禮云 
[營長注意兵士衛生]  
　　步兵三十八團第三營營長王次靑以現在天時不正深恐所部士兵對於衛生不甚注重致生疾病是以令飭本營軍醫生李志誠時往各連檢查兵士號舍是否清潔飲食物品是否講求如有不妥之處即令整頓倘兵士偶患疾病務宜速醫昨已分令各連長一律誥誡猶恐軍醫查察不周又親往各連各棚時加檢查 
[緝私團長親緝私梟]  
　　蘇屬緝私第一團第四營所轄之師船在金山衛海灘附近内港防汎攔緝私梟被梟匪奪去槍械毆傷兵士迄今槍械梟匪均未追獲現團長高在靑據偵探查悉各匪匿跡金山縣境之沿海一帶故於昨日會同　飛兵輪管帶閶玉振督帶兵士一隊駛往該處嚴密搜剿 
[小輪與石灰船互撞]  
　　昨晨七時許有浦東隆茂洋棧之公司班小輪自天祥碼頭開行渡浦將至陸家渡洋棧適遇一滿裝石灰船駛來兩不及讓該灰船爲小輪撞翻船夥二人落浦幸俱諳水性相繼鳧水起岸惟滿船之灰均被水浸爆發損失頗多聞該船夥回報灰行請向公司案償云 
[憲兵更改名稱]  
　　駐滬京畿憲兵營係直隸陸軍部管轄共有五連每連連長一員排長二員司務長一員其第一第二兩連移滬駐防尙有三連分駐漢口濟南奉天等處茲悉陸軍部以憲兵有京師京畿之别京師憲兵編有二營京畿祗有一營現已設有京師憲兵司令長應將京畿憲兵一營改歸京師憲兵司令長督帶以成憲兵一團定名爲京師憲兵第三營仍以張輔漢爲營長業經編定昨經陸軍部令飭張營長遵照矣 
[添備垃圾箱之呈報]  
　　淞滬警察各區署所前奉徐警廳長訓令着即傳知各該管境内房主居户等各宜愼重衛生以免疫氣蔓延須在街巷等處添備垃圾箱以水門汀堆砌外用鐵門關閉當經分别傳諭遵章添備在案茲南市第一區署趙署長據境内各户呈報已經遵章添製者共有四十餘只因即開明地點列表呈報徐廳長請爲備查 
[石子汽車碾斃行人]  
　　江北人陸潮貴昨日上午十一時許行經公共租界大通路遭工部局裝運石子汽車撞跌碾折肋骨三根受傷甚重當經新閘捕房一千三百八十號華捕瞥見前來拘該汽車夫交另一捕帶入捕房一面雇車送受傷人往醫院醫治及抵院即氣絶斃命由捕回捕房報告捕頭承諭將屍送入騐屍所候詳請公廨相騐 
[水木作藝徒深夜露宿]  
　　浦東北蔡鎭男子葉阿興年十五歲在滬北提籃橋某水木作内習藝近因其師虐待逃出在南市董家渡天主堂街深夜露宿爲崗警查見帶入一區一分駐所由王署員問明前情飭留候家屬認領 
[男孩兩次迷路]  
　　寗波男孩王文德年十歲前晚在陸家浜地方徘徊迷路爲警查見帶入一區一分駐所經王署員查得該男孩前因迷路帶所經其母在某處帮傭聞信來所領回未久又忽迷失歸路當飭暫留候傳伊母到來領回管束 
[領回逃妻之被阻]  
　　揚州人王道榮之妻吳氏前被周松亭引誘成姦匿居大東門某號屋内吳氏已懷孕數月前日道生同母孫氏至該處將妻尋獲偕乘滬寗火車帶回原籍不料姦夫周松亭糾同張在連等在北車站攔阻上車正在　嚷間適五區警到來將一干人併解警署經王署長預訊一過昨解司法科核辦 
[法警移提拐匪]  
　　上海地方檢察廳昨派法警持文至法捕房禀稱有住居法租界之王小弟曾於日前在某處拐得母女兩口欲乘輪出口圖賣事爲探捕察破上前拘捕詎王乘間逃逸當時祇將同黨某甲拘入廳中供出王匿跡法租界請求提案訊辦等語當由捕頭飭探前往將王拘獲帶入捕房諭令管押聽候解堂訊辦 
[蒲包内搜獲烟膏]  
　　法捕房包探任水揚前晚巡緝至法新租界敏體呢蔭路查見葉金先手持蒲包一只形色慌張上前詢問葉飛奔圖逃當由任探上前追獲察得包内乃係料子烟膏當即將葉帶入捕房捕頭詰據葉稱此項料子係朋友陳德生托我送至黄浦灘某輪船上餘供支吾諭飭押候解送公堂訊核 
[查獲私賣燈吃併紀]  
　　法新租界霞飛路捕房捕頭日前偵悉居民葛桂泉范潘氏陳阿金等三家私設烟榻容人燈吸故於前晚帶回包探及暗差捕等前往各該處按户紗出烟槍烟具等物又寳建路捕房捕頭查得居民張明山私賣燈吸亦於前晚飭探前往抄出烟具等物一併帶入捕房諭各存洋二十元保出聽候傳解公堂訊辦 
[輪船搭客染疫殞命]  
　　虹口順泰洋棧用人李阿二原籍寗波其堂兄李阿金因表弟婁阿七在申日久無信奉婁母命乘密紹公司輪船來滬找尋昨晨抵埠詎阿金忽染時疫由同伴急送紅十字會求治甫抵該會門口即己氣絶十六鋪地甲立投地方廳檢察廳禀請相騐事爲阿二得悉午後奔投該廳稟求免騐情願自行棺殮 
[汽車撞斃行人之相騐]  
　　有一年約三十歲身穿白夏布長衫之某甲在愛多亞路被汽車撤倒輾傷即送醫院不及醫治而死屍送輔元分堂稟請中西官蒞昨經上海地方廳朱檢察官毛檢騐員等會同法廟中西官蒞堂騐得該屍實遭汽車碰撞跌出以致左太陽穴受傷致命而死且左手擘左腿等亦有探破傷痕填明尸格因無家屬命由該堂收殮 
[僞劵朦領奬洋之察破]  
　　滬城老北門西首榮大票店昨有粤人黄寶林持七月二十五日利濟正劵一條爲三萬五千八百八十四號係中六奬應得奬洋五十元向該店收兌當經執事許席珍察得此劵號碼已經塗改且上次己經受愚被騙洋數十元遂喚瞥將黄連僞劵拘送二區一分所轉送地方廳經檢察官提案預審一過判黄收押僞劵存案許退去候示 
[姘夫糾衆奪婦]  
　　楊州人范文玉之妻施氏今年二十四歲於三年前從原籍背夫私逃此次范偵悉該氏匿居上海遂來滬找尋住居閘北天保里十一弄第七家日前范經過虹口嘉興路適與伊相遇上前扭回天保里家内以便擇日同回家鄉不料前日忽有該氏姘夫徐大寳子糾合多人前往刦取該氏范出外喊救由警趕來將徐連同姘夫婦拘送四區警署昨日移送地檢廳訊辦 
[指控司賬舞弊案續紀]  
　　在滬寗火車站對面界路三百三十四號門牌滙通轉運公司内爲司賬之蘇州人吳福庠謝嘉霖經經理王勗甫查悉自今年正月起至八月陸續串通舞弊賬洋六千二百餘元延律師在公共公堂刑事訴准出票交由滙司捕房派探將吳謝兩人獲案諭各交三千元人洋並保等情曾紀前報茲悉吳謝兩被告均因無人擔保押至昨晨解廨續訊兩被告同延律師上堂譯稱現在原告律師以被告無人擔此巨大保數願減至每人名交千元之保是以敝律師要求准如所請云云俞襄讞與美思副領事核稟以原告律師旣已同意遂諭吳謝二人各改交一千元人洋保出聽候訂期訊核 
[煙案過犯從寛斥釋]  
　　潮州人張阿龍黄阿二前會在北浙江路某號屋内私設燈吃被捕房破獲解經公共公堂訊明罰辦有案前日經虹口捕房華探周小弟偵知張黄兩人又在東西華路二千六百六十五號門牌屋内出售鴉片烟膏並容人開燈過癮稟明捕頭傳請公廨出票特派一百零九號西探協往抄出烟膏二十盒連同張黄一併帶回收押昨解公共公堂稟明前情將烟膏呈轉請究被告延律師到堂辯稱烟具係被告從法租界購來擱置不用捕房所控容人吃食並無證據請求將案註銷中西官核供判兩被告從寛斥釋烟膏送關焚燬 
[烟客各罰五元]  
　　寗波人張福安從吳淞路一千二百五十二號門牌家内偕錢瑞炳陳徐生吳葉生往嘉興路十七號門牌燕子窠中吃食洋烟過癮被閔行路捕房華探周小弟查悉與一百零九號西探 
帶回收押昨解公共公堂經中西官訊實判各罰洋五元充公 
[指空婢女行竊]  
　　住居北四川路求志里九百七十四號門牌之婦人謝慈雲指控婢女凌東彩於前日串同附近九百六十八號門牌某粤人家婢女李川妹將值洋三百元之金鐲金戒金表等物竊捲逃逸等情由該管捕房捕頭派探徐阿華與八十六號西探鄧於昨將兩婢獲解公共公堂稟明前情請究中西官諭將兩婢收押候查吊原贓展期再訊 
[包探拘獲吳福卿]  
　　吳福卿（即小阿坤）於本年六月一號糾黨姜阿二等在北蘇州路將西人裘弗倫氏攔住用强將夾金表一隻現洋十一元小洋二十餘角搶取逃逸事後經該西人投報該管捕房飭緝未獲昨由包探王桂亭與四十號西探目潘林士將吳拿獲帶回捕房押候解廨請究 
[指控吞没烟土之辯論]  
　　公共租界廣東路正豐街让海樓客棧經理計阿新因吞汲陸文元（即陸阿文）囑令代携之紅土三百七十五兩經陸託友函告插房派探將計陸兩人一併拘解公共公廨迭經訊供判均押候補傳人證質訊在案昨晨由探傳同證人俞濤瑞（即俞道三）將陸計兩人解案質證即據陸文元供稱於本年三月間由海參崴來滬途遇俞道三言及販土利益巷大囑我下次購買抵埠時彼能代送是以此次購得一千二百元之烟土來滬囑俞轉交計阿新携取竟被吞没云云並延律師到堂代表請追並據俞道三供稱與陸文元計阿新均不相識亦無託計代運私土等語訊之計阿新亦延律師到堂代爲辯護旋經陸計兩人之代表律師向計陸兩人互相盤詰良久而計之代表律師要求推計交保出外候訊經俞襄讞核供商之美思副領事判俞濤瑞退去陸計兩人仍帶回捕房候會商堂諭展期一禮拜宣佈 
[調戲行兇案押候再訊]  
　　女子鄭財恩前晚在新世界游戲塲内觀影戲出外詎有胡憲廷王和尙與滙司捕房七百四十號落差華捕見面攔住調戲經女阿斥胡等遽起行兇將女面部撃傷經旁人經如運張天民童立培觀見不平代報新閘捕房派探何正喜往將胡等一併拘入捕房稟明捕頭諭令胡王兩人各存洋五元保出該落堂華捕另行稟請麥總巡核奪昨由捕房將胡王兩人解送公差請究即據女父鄭　楣偕證經如蓮張天氏等並延朱斯芾律師到堂代表譯訴前情以原告因傷現在家中醫治不能投質要求將被告收押候究等語中西官得供判胡王兩人一併押候展期一禮拜候原告傷愈解訊 
[收藏贓布之科罰]  
　　南市新馬路某號學徒席先元因收藏廣東路永豐利報關行失竊之洋布四十餘疋被捕查獲吊出原贓將席與代爲運贓之烟妓吳銀寳范阿媛先後獲解公共公廨分别押候訊究在案昨晨由廨提訊據中西包探上堂禀稱查得此項洋布係王四所竊現王已逃逸等語並據原告夥友趙某投案證明被竊情形訊之席先元供此項贓物係順記猪行小主囑我代收實係受愚求宥旋據吳銀寳供稱所有洋布係由在逃之狎客託送至順記猪行代銷不知竊贓求察范阿媛供詞支吾經中西官核供以席先元不應代收竊贓判罰佯五十元充公吳銀寳押女所兩月范阿媛無干省釋吊案贓物交原告領回 
[冒騙外國紙牌之押儆]  
　　車夫周傳珍因私刊河南路金華外國酒店圖章書寫字條向同路廣同昌號騙取值銀二百四十兩外國紙牌變價花用被受騙人察悉報捕將周拘解公共公堂訊據周供係在逃之某甲囑往代取不認行騙判押候吊贓再核在案昨晨由廨復訊即據受騙人陳啓泰上堂訴明被騙情形並將假圖章之字條四張呈案請察訊之周傳珍堅供係在逃之陳某囑往代取實係受愚求宥經中西官核供以周行騙屬實判押西牢一年示儆吊案峸物交原告領云 
[介紹新刋]  
　　美術雜誌第一期山上海圖畫美術學校出版茲於第二期起改組獨立昨承惠贈一册中有三色版銅版多張頗足引起社曾審美觀念又中華圖書館出版之清代名人笑史昨承惠贈兩部略閱數則頗足資酒後茶餘之消遣又商務印書館惠贈第五卷第八號婦女雜誌一册其中亦多佳著書此併謝并爲介紹 
[誌謝]  
　　昨承大世界游戲塲贈閏七月份游劵十五張謝謝 
來函 
[靑年普益社來函]  
　　謹啟者讀二十四日報載上海學生聯合會義務敎育團啓事一則云承敝社同人捐助該團敎育經費特此鳴謝等語查敝社同人均無如此鉅欵得助該團敎育經費實係敝社所設之日夜兩校學生合組之學生會前在夏令配克大戲院演劇籌欵以助該會興辦義務學校經費則有之敝社同人因不敢受斯榮名爲特具函聲明懇即登人來函欄内以明界限爲幸 
[基督徒布道團來函]  
　　啓者敝團義勇衛生部隊員連日分詣南北各區宣講清潔贈給藥品成績甚佳因收到中英秘製靈丹一百包中法國製人丹二百包集我救急霍亂藥水二百瓶南洋時疫藥水八十瓶中西保命藥水八十瓶業已贈罄各該大藥房之藥品不獨眞正國産而且病者按法對症靈效異常特懇登入來函門内以彰善舉基督徒布道團總幹事龐子賢上 
雜評二 
[國民注意借欵（庸）]  
　　北京政府近向舊銀團磋商二千四百萬元墊欵致起各方反對蘇議員徐瀛電請打消前約亦即表示反對之一但據最近消息舊銀團以新銀團行將成立此項投資當讓諸新銀團未來之大借欵中不願於此時擔任已有正式答覆則此一問題當不至成爲事實　　列强對於中國曾有宣言在南北尙未和平統一以前决不承借欵項致長内爭銀行團爲列强所共同組織當無自食其宣言之理故今日國民所宜注意者不在銀團之共同投資而在一國之單獨借欵且此種單獨借欵又皆含有秘密的性質其契約之喪失權利危險程度過於共同投資遠甚近日單獨借欵之謡甚熾吾故以是爲言 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
垚火 
　　自由談三字皆用當代名人字跡每星期調換次　今日係侯堯夫先生手 
新談 
[影戲之結構談（五）] [  秋葉]  
　　第二十七　工場内部 
　　瑪喬梨復治事中哈威側立拈所製衣讚其美麗瑪起以衣置身前哈爲之校量曰 
　　字幕『此衣似恰合汝身然否』 
（續原場面）瑪頷之復坐而思此衣之美（絞閉） 
字幕『他日』 
　　第二十八　衣店事務室内部 
　　瓦特山座起狀苦不悒就哈威詢所執書件中作何語哈靜答之仍不愜而復坐 
第二十九　工塲内部 
　　瑪喬梨從事之際見一女工手持跳舞會票二枚第三十一　返前場面 
　　其女工以會票一枚授瑪喬梨瑪驚謝略一沉思而自語字幕『奈儂無可着之衣何』 
（續原場面）女工更訂約而去仰視壁上掛鐘 
第三十二　掛鐘大寫（時針指五點零五分） 
　　第三十三返前塲面 
　　瑪喬梨輟工整理衣持往室旁衣橱 
第三十四衣橱近近寫 
　　瑪喬梨懸衣時手觸早日手製美服不覺痴視而凝思（絞 
閉） 
　　第三十五絞開幻影 
　　瑪喬梨衣所喜之衣而行人皆側目（絞閉） 
第三十六　返前塲面 
瑪喬梨遂思暫借此衣以赴會 
字幕『彼女决定於翌日歸還而借用彼美服』 
第三十七衣店事務室内部 
瓦特起向通工場之門而行 
第三十八工塲户口 
　　瓦特方啓户欲入而遠見衣橱前之瑪喬梨乃止 
第三十九　衣橱近寫 
瑪喬梨取美服藏之所挾外衣下 
第四十工塲户口 
瓦特見狀徐閉户入 
第四十一衣橱近寫 
瑪喬梨四顧無人遂出 
第四十二工塲全景 
瓦特入至衣橱前暫住審視似有所决急向壁間電話機行第四十三電話機前之瓦特大寫 
瓦特說明偵探局之號數靜待接綫 
新智識 
[童子軍游獻（續）] [  上虞陳伯源譯]  
（乙）油膩竿 
竿端繋一標於岸頭一端而繋之（共繋竿於碼頭也不宜矗然直立稍使傾側以便在岸者之觀察） 
（丙）馬上比技 
於獨木舟中使一員打槳一員以木質衛身手執六尺竹竿（（丁）游泳　競賽入水競爭以及鑽入救命圈之種種游戲 
第十一章救護游戲 
（一）救囚 
距營寨五十碼週圍置年幼隊員（人數之多寡視又賽者而定）縛其四肢徉失知覺作爲受傷俘囚 
　　及隊長發令之際參賽者必須赶一指定之受傷俘囚負之歸營凡首到營案而解綁者可得分數十二參賽者可先解去囚之縛綁然後負之歸或待至營寨而後解之然無論如何必須先解去囚身諸結方爲完備手續 
劇談 
[東籬軒雜綴] [  柳遺]  
　　學戲當有所師法根底紥住然後再求變化則得之矣楊小樓之宗老俞不如尙和玉之純粹然其克自振拔之處實有發輝光大之功余最服膺其能於疏懶中見長每一下塲寥寥數手而簡凈且蒼勁令人神往白口清亮無匹更能依戲情百爲哀樂唱亦具有并剪哀梨之致其所造詣確與專門亂打亂跳者有間故内行中人靡不推尊之至氣宇從容無好勇鬭狠之病尤爲高人一等 
 
[英國大學]  
　　圖橋大學爲英國著名大學之一設於十三世紀之後半期中係十九校而合成其最大之校則爲德里尼學校次則爲孫約翰書院再次爲古司醫學專校其建立最先者爲孫彼得學校設於一千二百八十一年校舍最小而建築最美者爲古魯學校設於一千三百二十六年惟創立未久被燬於火旋於一千三百三七八年重建至一千八百五十六年乃改稱今名右圖即古魯學校正面之風最也 
　　武生所宜注重者三事一日起把二曰走邊三曰盪馬大概起把要穏重走邊要流利盪馬要安頓而總其成者爲乾凈穏重而不能乾凈則必失之呆板流利而不能乾凈則必失之浮躁安頓而不能乾凈則必失之澀帶俞菊笙之起把李春來之走邊黄潤甫之盪馬（黄非武生以其戰宛城盪馬絶佳故論昅）非都人士之所謂三絶者乎然而長於起把者未必果能長於走邊而長於起把或走邊者未必果能長於盪馬此蓋由於紮靠於短打之差别而亦各人爲學不免有偏畸之處比近武生中惟楊小樓能於三者並重彼尙和玉之起把蓋呌天之走邊非不佳妙然終不能如小樓之並重於三者爲可惜耳 
　　今人習鬚生者必以譚鑫培爲嚆矢痰毒流傳滋蔓成習然竊有惑焉不學盛年時代之譚而學晚景頽唐之譚學譚之穏脫流利而學譚之委靡不振取其皮毛而遺其精華遂致學譚者日多而譚學反日以衰又往往於一二小腔關節揣摹之不遺餘力而於譚之大氣盤旋處則茫然也嘗見村婦工梳妝百般點綴然終無烈婦態今之學譚者不幸類是矣夫以老譚之學之深邃非始不可以取法惟富從大　落墨潛移默化斯得漸臻佳境急於速成最易流入於貌似神離之途學譚諸公成亦樂聞其說歟 
小說 
[北冰洋歷險錄（四）] [  劉雲舫]  
　　翌日天氣較佳時有一線陽光怡然自雲罅中下射雖無生物可見而沙灘一片平滑可愛諸人乃就沙上熟睡矣有頃船長忽聞有聲自沙面來如人足踏其上驚起視之則見一極大之紅狐立於諸人附近處因急舉槍射撃該獸見勢狂奔沿海岸而走船長失此獸心滋不樂尤露失望之色良以諸人不食者凡五日四夜矣享以此獸豈非快事無何船長思喚起諸熟睡者則見諸人瘦弱不堪兩頰漥下蓋船長與諸人同行雖久而注意諸人之形容面貌者此則第一次也諸人睡熟船長喚之無效乃曳其足方大醒睡雖未幾精神似已大振矣於是復前行西行方五百碼一人超前且狂呼不已餘不知其故疾追而前以窺究竟至乃大喜蓋超前者已於地上拾得木桶一船長急以鎗剌啓視之則見内貯燈一火柴數匣麵包多塊詎意諸人樂方極復大失望蓋所藏麵包霉黑不能復食矣燈復貯有汕油汨外流而燈亦毁該木桶上標ＡＢＢ三字船長沉思良久方悉該物乃屬阿米雪斯特捕鯨舟該舟失踪已多年舟中人或死於水或死於冰雪或爲白熊所吞食今無其踪跡矣諸人旣無所得仍欲覔特然皆不能如願以償也 
　　万是時船長凝目遠眺海水似見黑烟一縷隆隆自地平線上升初以爲幻想不敢告諸從者蓋鑒於前事不願今諸人喜後生悲也少頃信以爲眞乃令諸人集乾苔一堆燃之以表歡意旣而此一縷黑烟愈覺明瞭則見一大艇鼓輪而來不禁狂喜　曰貝兒 "Ｂeai "美艇民每歲必來北冰洋視捕鯨隊一次以占該隊進行狀况該輪旣抵岸以一小舟放下舟中置有夾肉麵包大麥酒各少許諸人餓且將死得此乃喜出望外旣畢食則見貝兒艇中尙載有被難之客皆自他處遇險登舟者銀羅舟子前此之失踪者亦在艇内若等僉稱船長旣去時若等遍覔不得繼乃獲一破舟抵一村落即於其間久待冀得船長及諸他舟子消息然終不得正欲返巴羅角東端原處而貝兒艇適至若等乃登舟以其所遇述者貝兒船長船長躊躇萬狀思有以援救銀羅船長及其他舟子等方入大海已擬轉舵東向適見岸上黑烟濃濃知有人在乃鼓棹附岸耳有頃貝兒船長曰銀羅舟子更有失踪者歟銀羅船長答曰與予同行者五人惟尙有二人以繩索自懸岸上援予者迄未獲覩其面於是諸人復燃乾苔一堆冀失踪之二人向烟前趨不致失望有頃二人果至惟面目大變不可復識蓋二人迫於饑餓必就途次啖藥草以致唇部浮腫作深藍色舌亦如之且垂於口外幸貝兒艇中有醫士立爲診視始漸就痊然身體特倦怠不能復振矣 
　　貝兒艇中尚有前此銀羅舟子誤爲雙桅方帆之舟中人若等稱某夜風犯雨猛時值一冰山在前遂下半旗求銀羅援救而銀羅舟子並未援助等語銀羅船長詢曰爾曹獨未見舟中人之犯奔疾呼歟曰吾儕固以爲捕鯨也船長復曰嘻當此深夜可怖奚暇捕鯨奈何有閒情若是耶衆皆大笑未幾貝兒艇駛往奥那拉斯加Ａunalaska旣就該處增煤少許乃前駛赴舊金山矣銀羅船長每一述及此番歷險事輒指耳示人曰予之北冰歷險所失甚鉅蓋衣服器用之已喪失者原不足深惜所可恨者耳聾不可復聰矣船長現常於澳洲及北美間輸運材木每與人言终不忘往日在阿拉斯加北部所度之日月也 
[自由談之自由談] [  不冷]  
　　上德不德　老子云上德不德此係一種玄妙之論非世俗平常之談也若推此語而用之於平常之事如謂大吃不吃大着不着大買不買大賣不賣有是理乎 
 
 

Page 15

 
 
   
 
 

Page 16

 
 
   
 
