# 1893 - 333 - 4907409

 

Page 1

 
 
[恭印本年秋季諭旨告成] [  申報館謹啓]  
本館於欽奉諭旨隨時恭錄報首外復按春夏秋冬四季排以新鉛印以大版俾薄海臣民咸得整襟莊誦本年秋季諭旨今巳印成每本　　四分欲購者仍循曩例此佈 
[新印彭公案出售] [  圖書集成局代啓]  
彭公案一書新奇可喜酒後茶餘一編晤對足以醒倦眼而寄來情由三友書屋託本局代印紙墨精良裝潢工雅每部碼洋八角由天津文美齋上海逢源里熙記書莊申報館間壁申昌書畫室及江左書林各書坊寄售有欲快讀奇書者必當爭先購取也此佈 
[武英殿聚珍板緣始恭攷]  
古無刻本書竹簡漆書尚已秦漢而後或泐諸金石或輾轉傳鈔至五代時始有授之棗梨者沈括筆談載宋慶歷中有畢昇者創爲活字板其板以膠泥燒成顧膠泥雖極堅牢終嫌麤笨用以刷印未免模糊金臺紀聞謂毘陵人初用鉛字印書視板印尤巧意者其卽活板之權輿歟我朝定鼎燕京修文偃武詔天下名儒碩彦旁搜博采集成四庫全書萃天下之琳瑯備古今之册府美矣備矣蔑以加矣顧其書但有寫本未付梓人其儲諸京師文淵閣鎭江文宗閣杭州文瀾閣揚州文匯閣等處者後生小子咸得弦誦其中聖化涵濡不已至周且渥哉自是厥後武英殿 
佩文齋所刊善本日積月累簡帙尤多至乾隆三十八年管理武英殿事務金簡始創行聚珍板奏稱臣聞目下内外彚集遺書己及萬種奉旨擇其應行刊刻者鐫板通行但將來刊發不惟所用板片浩繁且逐部刊刻多需時日臣詳細思維莫若刻做活字套板一分刷印各種書籍比較刊板工料簡省懸殊臣謹按照御定佩文詩韵詳加選擇除生僻字不常見於經傳者不收外計應刊刻者約六千數百字此内虚字以及常用之熟字每一字加至十字或百字不等約共需十萬餘字又豫備小註應刊之字亦照大字每一字加至十字或百字不等約需五萬餘字大小合計不過十五萬餘字遇有發刻一切書籍只須將槽板照底本一擺卽可刷印成卷倘其間尚有不敷應用之字豫備木子二千個隨時可以刊補其書　行欵大小式樣依照常行書籍尺寸刊作木槽板二十塊臨時按底本將木字簡較明確擺置木槽板内先刷印一張交與校刊翰林處詳校無悮然後刷印棗木子大小共　十五萬餘個臣詳加核算每百字工料需銀八錢十五萬餘字約需銀一千二百餘兩此外做木槽板添空木子及盛贮木字箱格等項　用銀一二百兩已敷置辦是此項需銀通計不過一千四百餘兩臣因以武英殿現存書板核計卽如史記一部計板二千六百七十五塊按梨木小板例價銀每塊一錢共該銀二百六十七兩五錢寫刻字一百一十八萬九千零每百字價銀一錢共需銀一千一百八十餘兩是此書僅一部己費工料銀一千四百五十餘兩今刻棗木活字套板一分通計亦不過用銀一千四百餘兩而各種書籍皆可資用云云奏入宸衷大悅著照此辦理至三十九年十二月卽陸續印成禹　指南春秋繁露書錄解題蠻書　冠子五種進呈上以活字板之名不雅馴因賜名聚珍板并題詩卷端曰稽古搜四庫於今突五車開鐫思壽世積板或充閭張帖唐苑集周元梁代餘同爲製活字用以印全書精越鶡冠體富過鄴架儲機圖省雕氏功倍謝抄胥聯腋事堪類埏泥法似疎毁銅昔悔彼刊木此慙十旣復羡梨棗還教愼魯魚成編示來學嘉惠志符初蓋康熙朝先有銅鑄活字板之製曾用以印欽定古今圖書集成工蕆藏之武英殿歷年旣久銅字或被竊缺少司事者懼干咎適值乾隆初年京師錢貴遂請毁銅字供鑄故宸翰中有毁銅昔悔彼之語也其後次第刷印諸書多至一百三十八種名曰武英殿聚珍板書典册高文風行海内我國家文明之盛不己超越前朝乎今者紅羊應刦兵燹屢遭民間藏庋之書半多散帙多有搜求殿板書籍以重付手民者草莽小臣因恭稽前代典章著爲攷略以告留心典籍者至其中造木子木槽銅漏子刻字字櫃槽板類盤套格擺書墊板刷印校對歸類逐日輪轉諸事章程井井另有成書兹不復贅云 
[諭旨恭錄]  
十月十九日奉上諭松椿奏節逾霜降工稳安瀾逾霜降工稳安瀾一摺本年伏秋大汛水勢盛漲險工迭出經松椿督飭在事人員設法疏消竭力防護仰賴神靈庇佑工程一律平稳裹下河秋成豐稔實深寅感著發去大藏香十五枝交該漕督祗領前詣河神廟敬謹祀謝以答神庥餘著照所議辦理該部知道欽此○太常寺題十一月十四日冬至大祀天於圜丘奉旨朕親詣行禮四從壇遣鍾秀德壽立瑞兆玨各分獻欽此又題同日祭先醫廟奉旨遣錢應溥行禮兩廡遣周之楨李德昌各分獻欽此 
[福相懸弧續述]  
福箴庭相國於府第演劇三晝夜以慶花甲壽劇三晝夜以慶花甲壽辰曾錄前報兹聞復於本月十八十九二十等日演劇三晝夜梆子二日係玉成班二簧一日係三慶班大張壽筵延請寅僚戚友門生屬吏滿座高朋非常熱閙 
[皖臬入覲]  
新授安徽按察使員廉訪鳳林奏准入覲由黔啓程已於月之十三日進京暫假東安門内關帝廟住宿繕具跪請聖安摺緑頭銜名牌一併由内廷蘇拉齎往西苑門於十五日夜子刻呈由奏事處分行呈遞廉訪卽於十六日寅正趨詣西苑在九卿房坐聽諭旨旋由軍機處發出傳單皖臬員鳳林第一起預備召見廉訪遵旨步入西苑上御勤政殿詢以皖省歷過任所及黔省情形數語廉訪據實奏對畢出海回寓午飯後卽赴各要津處禀安 
[無獨有偶]  
前報紀京師簾子胡同承善當有某甲自閹其勢强欲當錢一事本屬罕聞不意旬日又有踵而行之者有汪人向以赶車爲事後被辭歇卒至一貧如洗遂於本月初四日徑赴東安門内大街路北當鋪中將前隂割下擲於櫃上立時倒地血流不止爲内廷太監所聞立卽馳至用藥救治俾免杜死遂經人調停以孔方兄爲和事老立將汪大擡出鋪外送至鋪東堆子内調養内監謂如七日内溺出性命便可保全云 
[行輪中止]  
太平灣在山東登州府屬距烟臺水路約二百餘里之遥附近士人之赴京津謀食者須折至烟臺然後附輪就道回里者亦復如是頗以紆徐爲憾去歲曾有華洋商人禀請津海關道設立太平灣輪船公司試行數月齊聲稱便惟該處並非通商口岸窒碍難行且輪船已由礦務局包雇而來滿期之後事遂中止今年秋間又有華商具禀開道擬質銀二千兩於招商局請派輪船往來該處船中薪費每次擬定若干如有盈虧與局無涉關道盛觀察移 
 
 

Page 2

 
 
請招商局覆核惟該商初擬往來一次以四日爲期而招商局謂水程迢遞非七日不能逹期限旣寛薪費遂鉅因此未經核准該商斡旋數月迄無成議現已知難而退矣 
[太守接篆]  
蘇州府王可莊太守於十月二十日丑刻病故遺缺經上憲遴委林太守文炳署理疉登前報兹悉林太守奉委　卽詣憲轅謝委旋涓吉二十五日辰刻在兩廣會館接印是日清晨府署書差人等咸往司前街公館恭請太守至寺祺巷兩廣會館迨吉時己屆太守朝服而出望闕行三跪九叩禮然後接印各書差一一叩見俄而長元吳三首縣及在蘇印委各官咸來道賀一時輿馬紛紜太守與各官略一周旋卽排導詣三大憲衙門晉謁然後往各處拜客旋回公館按太守向辦蘇城六門厘局差老成練逹素爲上游所器重此次委以首府重任自可大展經綸吳下士民莫不企而望之所遺厘局一差現經上憲札委候補府余太守慶祺接辦余太守奉札後亦於二十五日到差矣 
[典史更調]  
長洲縣典史員缺現經藩轅牌示以寳山縣主簿吳二尹廷瑞調署所遺寳山縣主簿員缺以現署上海縣典史陸捕廉桐華調署遺上海縣典史則飭令正任典史蔡捕廉延河回任 
[蘇試續紀]  
江蘇學憲溥太宗師於十月初五日按臨蘇郡所有考試情形已先後登報兹悉蘇屬業已考竣於廿三日總覆新進文童其題爲公事畢詩題賦得　　觀光士得觀字五言六韵覆二塲優生題經解周禮天官酒正凡爲公酒者亦知之鄭注謂鄕射飮酒以公事作酒者亦以式法及酒材授之使自釀之試申鄭誼策題問東漢顯宗初服旒冕其制見於續漢輿服者可得而言歟詩題賦得筠帚埽花驚睡鹿得花字五言八韵補覆題勞之來之至使自得之詩題賦得西風屢鳴雁得鳴字五言八韵廿五日撫藩臬三大憲蘇州府長元吳三縣尊以及候補道等公請宗師在撫轅内飲宴又召梨園子弟登臺演劇絲竹嗷嘈衣冠濟楚頗極一時之盛迨酒闌人散夕陽已西墮矣 
[武闈發紀聞]  
江南武闈定於十月二十五日發榜二十四日供給所委員派人往貢院鋪陳一切清晨外提調瑞方伯監試王觀察分校東西闈巡道胡魏兩觀察及督中恊城守協先後戻止未幾黄軍門鳴騶而至閱片刻外間喧傳制軍到矣各官出至公堂恭迎惟見儀仗鮮明僕從煊赫如荼如火絢爛非常制軍略與軍門周旋卽入内小憇此時派有執事人員將留堂武生三百餘名陸續點入給以試卷令各歸號舍默寫武經迨投卷給籤方准魚貫而出赳赳者平時舞刀石如飛兹者忽握三寸毛錐便覺汗流浹背洎交卷出塲畢升砲閉門衡鑒堂上設公案十餘座略如文闈塡榜之儀制軍與軍門巍然中坐各憲東西對面坐若雁翅然坐旣定制軍袖出清單一紙上寫中式者名姓另派正途州縣四員照所開名姓將默經試卷核對無訛然後送呈憲閱復發下交該員塡寫榜條由書辦高唱履歷持條向各公案前一走方交付寫榜人照塡自第六名至九十七名全榜塡畢退堂用膳少頃燃五花燭塡五魁塡解元時五花燭已搶去無遺較之出文榜時更爲草率此時門外發榜升砲鼓吹喧然比黄亭舁出已鐘鳴十二下交二十五日吉期一時觀榜者轂擊肩摩非强有力之人不敢爭先一步云 
[武闈揭曉]  
鄂省武闈已於本月二十二日子丑時分揭曉約中四十一名今届譚敬甫中丞所取皆技勇與人品兼優者不獨騎射步射之可取而已如五魁皆能開十五力重弓至所取之人品或魁梧或勁秀或碩大且長亦不專主一格大都才品兼全者也 
[癸已恩科順天武鄕試題名全錄]  
石玉如遵化王文元寳坻周平安平郝利臣献縣李永吉廣宗高聯第深州秋魁正紅滿樊飛鰲鉅鹿王建侯河間簡文瑞宛平連魁正白漢陳超彦鉅鹿吳鍾宛平李安邦冀州高文彪景州吳肇麒巨鹿張蘇深州朱瑞昆大興夏錦標大興阿勒豐阿滿高偉廷大興王希魁大興李翔林大興郭清賢遵化胡仁傑遵化張炳元宛平周振甲正白劉鴻志平鄕侯振崑吳橋劉成忠平鄕海洪阿正黄白英華南宫閻保益淶水白聚魁河間陳希恕正白樊秉剛大興王振邦大興路學洪玉田鄒鴻逵承德蘆豐泰淶水楊俊清武清楊武臣承德高文斌曲州陸炳鵬廂藍梁海峰大興井遇春祁州周殿甲大興劉鴻賓元城趙振邦朝陽于茂桐南宫佟之蕃安平閻飛鵬大名趙廷璧豐潤李天慶薊州楊保勲豐潤穆慶恩大名胡仁聲遵化梁若蘇遵化孫在田河間安景元大興王桂月永年答從雲大名徐含英鉅鹿周振清鉅鹿張廣賜大名劉鴻江元城邱成春玉田陳懷義正定毛繼彩豐潤紀昭禮正定趙化南正定徐至貞鉅鹿陳懷誠正定趙會鵬天津李春魁保定張德祿保定張楷保定高盞堂大名楊明玉趙州趙萬金正定李慶元蠡縣胡占魁藁城劉永清永平吉陞廂曰滿王國長吳橋瑞芳正黄漢孫藎臣承德杜大順深州吳杞材河間寳樹廂白滿韓萬成東安靳其章深州文鋕廂黄漢武振宗河間李恩榮河間瑞增廂白滿支錫璐深州王鎭邦宛平黄彦正藍漢孫在堂深州劉觀澧棗强連蔭正紅蒙霍五維大興劉錫朋安平張名揚任邱周之貞廂曰李萬增大興李昌佑安平渠承江衡水高秉寅饒陽李金壁廂藍邢有烈冀州劉步鯨大興王景福廂藍吳榮珂任邱王炳輝献縣郭連魁宛平培垣正藍漢胡鵬商南和王錫善大興馮景新通州王秉鈞固安韋汝霖献縣張振綱献縣郭維翰成安張國鵬任邱臧毓芳献縣陸鑑源任邱葛書翰河間白桂馨河間張繼桓冀州 
[癸已恩科江南武鄕試題名全錄]  
任聯捷山陽夏龍飛六安劉廷升海州吳可興鳳陽屠殿煌淮安李傳業潁州黄震鈞山陽胡維斗太湖顔振汝海州楊光國太和施朝宰海門鮑蘭生壽州錢禎禮常熟潘連芳潁州宋國梁泰興沈貫一鳳陽朱犀員贑榆郭義林鳳陽施承元海門王金林壽州郭干城鹽城李保凌鳳陽宋開茂山陽郭秉心太和胡錦標定遠楊錦燿江寧續賞駐防楊興國太和楊步昆淮安王楷堂太和潘國梁奉賢李如魁涇縣姜桃通州許正道全椒孫殿甲南匯臧殿甲壽州蘇鳳標宿遷聶虎臣阜陽余克定六合李甲三鳳陽富　雅罕旂王國樑長洲黄久安鳳陽馬匯川江寧高應元鳳陽季登鰲江都徐聯珠鳳陽袁肇廷甘泉廖益三鳳陽榮芳駐防劉毓敏寳應水佩瓊無爲耿兆永沭陽王鳳懷寧劉容愷海州朱門太湖楊名江寧張大宗海州黄寛和潛山王鼎華安東劉克昌廣德韓魁光沭陽王明彩壽州吳從先沭陽陳濬猷懷遠胡得標安東王朝曾太和鄭良元清和鄒正國太和徐鴻磐上元金安江寧王應魁廣德國芳京口旗楊銘悅江寗李子英太湖朱錦書崇明曹廷傑太平王廷良婁縣謝成章太和金世動山陽韋登榜阜陽屠金冠山陽傳仁傑太和張大標海州徐聯墉鳳陽楊積蒼海州張家璜定遠馬登瀛江寗饒學孔太和梁占魁鹽城趙國祥寧國陳德麟吳縣錢魯林桐城馬聯芬海州崔華榮太和趙錫鏞阜陽張馨蔚海州 
[癸已恩科湖北武鄕試題名全錄]  
 
 

Page 3

 
 
賈華早興國韓永慶德安雅里罕旗人莊開壽襄陽牛正朋黄陂任丙榮黄陂丁元朗麻城成雲荆州陳春龍黄陂應國賓黄陂莊化丙襄陽劉傑人石首唐朋主應山庚林旗人任年元棗陽李丙言雲夢松青旗人張登雲南章張魁標咸寧羊恒春興國王甫亭孝孝感向定國沔陽熊占魁黄陂劉利言棗陽何年甲棗陽丁寳三京山曹登甲宜傷張祥林長陽榮六旗人胡儀張利川劉内陽荆門中成旗人江内元天門劉壽國黄岡馮内元安陸高子江黄州劉桂林全江朱利甲通山魯雲鵬沔陽沈超三漢川黄德立均州 
[五馬蒞鎭]  
新簡鎭江府知府彦太守秀由京南下道出蘇州禀見撫藩兩憲前報已紀之矣兹悉太守奉蕃憲鄧方伯飭卽赴任旋於月之二十二日禀辭擇定二十三日午刻自蘇垣起節乘坐頭號官舫用普慶小火輪拖帶由内河行駛卽於二十四日薄暮抵鎭舟泊六吉園碼頭先一日丹徒縣王大令接蘇省發來電信知太守蒞鎭在邇卽飭辦差人等將碼頭灑掃潔净懸燈結綵陳設一新預備迎迓迨官舫泊定在城文武各官均赴碼頭迎接投遞手版太守接見後旋乘藍呢大轎前導有親兵四名往文武各衙門答拜復回舟次於二十五日將曉時啓輪上駛前赴金陵謁見劉峴帥然後回鎭履新 
[榮抵珂里]  
浙江正主考殷秋樵大叅議出闈後起節登程回京覆命於本月十四日駛抵維揚珂里地方官聞文旌榮旋當至馬頭迎迓大叅議謙遜非常旋命便輿入城逕回東圈門府第聞擬小住數日卽行北上副主試周太史聞已先返都門云 
[粤東武闈近聞]  
廣東武闈步箭十四日已一律射畢主試剛大中丞諭知各武生凡步箭中不及四矢者可無庸考試技勇宜速回家習藝以待來年正科云云又聞定於月之廿六日揭曉然尚未頒發紅示也 
[違式被擯]  
粤省武生某甲年富力强騎射嫻熟卜榜花者咸推爲于城之選生亦自命不凡頗有絕類超羣之概乃日前應考步箭射甫三矢皆已中的陡覺神思昏迷遽跪在主試案前報名射畢忽忽而出主試卽以違式擯之一時聞者咸歎惜不置有知其底藴者謂該生素性乖戾去年曾因小事悮踢館僮斃命今犯塲規見斥未始非作惡之報云 
[肇守履新]  
請補廣東肇慶府文太守康業已奉准部覆由藩憲札飭赴任以重職守太守奉札後卽向各上憲禀謝聞定於月内起程履新想星巖羚峽間必有竹馬歡迎興歌來暮者矣 
[蜀道晴雲]  
四川學憲瞿大宗師示期於十月初旬出省科試由眉嘉叙瀘四屬以至重慶計六十餘日可到地方官巳將試院鳩工改造以備按臨○茶課一項乃朝廷惟正之供不容偷漏巴縣某甲慣用竹羅擔茶入城上蓋海椒及小菜等件以爲掩飾之計從未被人窺破日前仍用故智擔茶進城不料羅䋲偶斷茶卽墮地遂爲巡丁所獲除將茶充公外並拘甲到案子以懲警○巴縣卽巴子故城也砌石成墻高十丈周二千六百六十六丈七尺環江爲池共開九門自承平後城樓等處漸就倒塌現在重加修理俾壯觀瞻○江北廳文童夏錫疇今夏經代理江北同知鄭司馬拔取縣試第一名尚未院試適逢奏巳恩科用巴縣民籍監照進省比及揭曉居然高掇巍科端午以前猶是夫人自稱曰重陽以後居然君子不以言此聯可以移贈 
[甯城又火]  
月之廿四夜五更時分寧城三法鄕胡二房燈籠店對面棧房不戒於火紅光高燭警鑼亂鳴幸臨安會水龍近在咫尺立卽往救將棧房左右兩家拔開火道况融氏始斂威而退僅焚平屋一間然四鄰已受驚不淺矣 
[皖省官塲紀事]  
前署蕪湖關道安徽候補道彭受臣觀察祿前因阿中丞一案被議掛冠歸里頤養林泉已兩閱星霜矣兹聞觀察於十七日行抵安慶小住電報局彭新三明府處聞仍欲作出山之計云○本任安慶城守都司馬子皋都戎奉兩江督憲劉峴莊制軍調署池州都司奉檄後遵卽交缷十九日乘坐師船東下涓吉廿二日接篆 
[錢巿荒凉]  
漢口訪事人云目下銀根甚緊因之錢鋪時見倒閉本月初五六兩日連倒三家一爲小關帝廟鼎豐一爲大通巷福昌一爲堤口慶和鼎豐之門已由地保請官封鎖慶和尚在發錢至有無虧空尚未詳知也 
[因賭釀命]  
十二日穗垣西門外撒金巷有甲乙二人因賭博起釁遂致相鬥甲施放洋槍將乙擊斃卽棄洋槍於路隅奪路逃去乙之親屬報官鳴寃當蒙縣憲騐明緝鸳究辦矣 
[幾兆焚如]  
十一晚二更時候廣省西關黄沙南約陳姓住宅因火油燈爆炸幾兆焚如火光熊熊大有不可嚮邇之勢幸爲時尚早人未就寢登時撲滅不致成災聞有一女孩年甫三齡被火灼傷因而斃命吁慘矣夫火油價值雖廉而爲禍最烈用之者可不加意謹愼哉 
[𪺷節將臨]  
津海關道盛杏蓀觀察奉北洋大臣李傳相委辦上海機器織布局善後事宜聞於本月杪出月初可以抵滬其行轅已擇定三馬路卽從前馬眉叔觀察居住之處云 
[軍門回郡]  
江南提督譚青崖軍門巡洋回滬換坐大號官舫停泊小東門外吳淞碼頭己紀昨報兹聞軍門於昨晨解纜向松郡晉發本邑提右管廖叅戎督率各兵弁赴江于恭送 
[總戎蒞滬]  
蘇松鎭朱總戎淮森因有公務乘坐滿江紅船於昨晨抵滬本邑文武各員均往迎接亭午時總戎乘坐緑呢大轎入城往各署答拜輿前有親兵八名護衛繼至縣署黄大令飭家丁攜駕 
[淞濱夢影錄]  
閘北唐家弄人唐阿金因老屋將傾雇陳海榮爲之改建正在鳩工從事忽墻壁倒下壓傷金陵人張姓家八歲小孩毛頭及比隣某茶食店中六歲女孩掌金手足頭顱鮮血噴注兩家父母聞信而至將孩舁返已家旣而張以孩傷重難痊訴諸二圖地保向陳理論陳反出言不遜以致爭論不休世有魯仲連不知能出而排解否也○寧波四平庵住持尼法名林岳年將知命一意苦修蓋彼教中善知識也本年八月挈其徒東生來滬化緣駐錫美租界漢璧禮路永祥里東生穉而憨淺笑輕顰頗可人意輕薄子弟咸以摩登伽目之日前林岳附海舶歸山旋有蕩婦阿順嫂者誘東生出外私售與見樵夫得身價洋銀十八元從此雨雨雲雲朝朝暮莫緇衣一染凡念頓生前日林岳事畢而回入門不見訪知其故忿火上炎急扭阿順嫂至某老虎灶中與之評理阿順嫂詞窮理絀糾流氓作護身符舌劍唇槍勢將用武旋有旁觀者出爲塲散特未知尚能合浦珠還否 
[遷地爲良]  
本邑虹口賭檯自美捕房黎捕頭飭捕嚴拿後若輩皆遁跡城中如石皮弄張家弄魚行橋西門内及學宫相近之處關塲聚賭逹旦通宵近日上海縣黄大令亦有所聞卽飭差役四名出外查拿各賭徒知城中不能存身遂於前晚遷往滬北山家園徽人某甲家中關賭狡兔有三窟若該賭棍等眞乃無孔不入豈但三窟而已哉 
[一蹶不振]  
本邑文生張甘甫家住城中淘沙塲地方年逾知命前日下午有事出城有頃回來行至錫籠底相近祗以路滑難行跌仆在地良久不起該處居民見而異之上前諦視見其神色慘變僅存一息旋有相識者奔告張之族人立卽雇人舁回甫至中途氣已絕矣人生如 
 
 

Page 4

 
 
朝露豈不信歟 
[賊贓存庫]  
現署柘林通判張牧九司馬前任保甲總巡時所獲賊贓大率留存局中以俟失主認領至今各失主有赴局具領者亦有遷延未領者今總巡一差已由葉臨恭司馬接辦見各贓甚夥常存局中諸多不便商諸上海縣黄大令請將各贓存儲縣庫以俟失主認領大令允之葉司馬遂於前日飭令局勇將各贓移送縣庫 
[游勇作賊]  
湖南人朱曾兩姓未知其名來滬己久向在某營當兵嗣因違犯營規經營官斥革驅逐出營朱曾遂逗留滬上遁爲竊賊每至夜深人靜時往各處肆其伎倆前晚將交三鼓至滬城西門外日暉港相近忠字營中偷竊衣物曾在外接贓正在搬運適巡夜者至聞聲查視始知有賊喚集衆兵四面兠拿朱曾棄贓逃逸行未數武被兵拘獲禀知張軍門卽於昨日午後送縣請辦值日差禀明黄大令飭令收所候訊 
[滬城瑣綴]  
有名長生者向在邑廟豫園團扇作爲夥裁筠製錦不愁餬口無資顧獨喜與無賴爲儔遇事生風無惡不作前晚糾合同業十餘輩至三牌樓某酒肆轟飮旣醉而出酒保索值四百餘文長生只給三百餘文酒保以其尚少九十文呶呶不巳長生卽呼朋引類大肆咆哮肆主剌以微言遂益肆無忌憚將肆中諸物擊毁一空肆主心不能甘喚八鋪地甲至告以前情地甲向長生勸令照賠並備香燭服禮長生自知事不得了唯唯依從○南巿各木行搬運木料向由江北小工承當昨早有小銀扣者與癩仔因分工值以致揮拳旋復約至洪昇碼頭某茶寮互相評理工頭某甲出爲排解令將工資照數平分小銀扣等不敢抗違依言而散○前晚十二下鐘時小竊某甲不知從何處竊得衣物携至小東門外適經甲乙丙兩捕夥所見向之盤問甲支吾以對遂帶之入城想不免私刑拷問矣 
[壽筵移振]  
本館協振所昨接錢塘刼餘子郭亮甫善士惠函云僕浙人也兩遭兵燹孑然一身避居滬濱倐逾三十載日昨適逢五十初度且長男亦於是月十二日二十生辰承諸親友餽賜隆儀固辭不獲理應設筵奉答盛情因念北方災民正當凍餒交迫之際是以仍援以惑之例除是日循俗齋星之外湊集銀餅五十枚送交貴館希卽彚解被災最急之處居樂地而思災况大君子當不我遐棄也又病洋三元便祈烊見附助云云敝所捧誦之餘實深欽佩旣掣收條復將來函登諸報牘以爲好善者勸 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[開呈細帳]  
滬北楊樹浦機器織布局被焚後經南北洋大臣派員來滬辨理善後　　　　上海　　大令提集該局工人唐景蘭及總理局務之華祖勲經管銀錢之潘仁岱等到案訊供均言是日清晨由清花廠地板下起火大令著　去開明細帳呈案再訊其已紀見前報前日華祖勲潘仁岱開明細帳呈送到縣大令著候核奪 
[巡局瑣案]  
炳豐土棧托南巿成順信　寄小土一包至杭州交德裕查收及拆看包内均係　　　　將原貨退回經炳豐向成順理論己前報兹悉此事理勸不妥前日由炳豐投十六鋪巡防北局控訴訴並稱小土共有三十八兩八　合銀十八兩零向論不理控請提究祝翼雲二尹飭提成順執事某甲到局尚未訊供甲允賠銀一半炳豐尚未應允知如何了結○賭棍　　　　　合邱四葆在南巿聚賭前日邱向馬索取賭欠互相口角旋卽用武馬遂扭邱至十六鋪巡防北局喊控祝二尹提訊之下以兩造均非善類判將馬笞四十板邱笞八十板各具切結一併驅逐 
[英界公堂記事]  
裏虹口宋姓家餘地租與胡源昌柴行堆存蘆柴無端失火焚及宋屋前日宋周氏查失板門一扇忿甚詈之曰我家遇災苦極矣誰人竊取板門欲改作棺木乎其實外甥歐陽德桂因遇大風暫借此門遮掩未向氏言明故氏未知及聞氏惡罵聲大發雷霆挈取菜刀狂奔而至謂板門係我暫借爾何惡語傷人氏見來勢甚兇急避入内旋有人將門閉上不使歐陽入内歐陽恨之將門亂砍其人婉言勸阻歐陽仍咆哮不已氏無奈遣人報知四百十四號華捕將歐陽拘住奪下菜刀解入捕房捕頭命移送公廨蔡太守諭令暫行管押旣而氏復偕宋關生宋仁園等人具呈請辦想太守必有以持其平也○寧波人吳利紀租得石路兆富里口設攤售水菓其眷屬卽棲宿門樓上前日有布衫曬在樓窓至上燈時往收悮將竹竿戳屋瓦墮適某捐局某員乘轎過此被瓦擊破前肩輿人陳阿三之頭鮮血淋漓痛不可忍卽將轎停下向吳興問罪之師吳曰我家非有意傷爾爾自不謹愼與我無尤今送給爾白布一條將傷處包紥可也陳聞言怒不可遏大肆咆哮某員則端坐輿中一若不聞不見也者吳遂以陳有心圖詐告知印捕印捕雖不知華語見陳頭破血溢不肯拘拿吳又以印捕無知喚一百十二號華捕至華捕問明情節拘吳至捕房捕頭命解送公廨蔡太守飭暫行管押著陳醫傷候訊吳懼央人向陳服禮並願償工食洋銀二元五角陳允之求官免究太守准如所請著吳交人保釋○吳明遠挈子阿雙　伏街頭哀哀啜泣卽俗所謂告地狀也二百零三號華捕驅之不去拘入捕房頭頭令移送公廨蔡太守諭候訊供發落○前夜二百三十九號華捕巡路時見余胡氏往來行走迄無定所向之盤問言語支吾因卽拘至捕房捕頭命移送公廨蔡太守飭發官媒收管 
[法界捕房瑣事]  
前晚八點鐘時包探郁廷湘行經公館馬路孫家弄突有一人迎面而來横衝地撞孫意其醉也置之不理其人反狺狺若犬肆意咆哮適有巡捕到來因命帮同拘住巡捕似有難色孫不得已自行扭入捕房○小船帮中甲乙丙三人相約至小東門外同興飯店午餐不知因何怒及值堂人互相毆擊杯著碗碟砸碎無遺因呼巡捕至拘押捕房昨晨轉解大自鳴鐘捕房克捕頭詢悉情由著照賠錢六百文卽行繹出○偷兒某甲掩入陸家石橋河下所泊之船竊取坎肩一領事爲某包探所見拘送捕房詰之卽船主人之弟乃送至是船問明後再行核辦 
[鉅欵疉頒]  
敬啓者昨接漢口協成官銀號經辦順直義賑林君友梅來函並交到第十七十八兩批漢口各紳商捐助義賑英洋一千元所有清單除已刊報外用特布聞兹接廣東源豐潤銀號王晉叔兄來函因聞義賑需欵孔亟先行籌匯規銀五百兩又接厦門源豐潤銀號陳子琴兄來函並交到經募義賑英洋三百元又十元又椿壽堂求病速愈先助義賑英洋一百元均已彚解災區分别散放藉副諸大善士殷殷好善之意惟刻下已交小雪各輸船將次停行敝公所除七月津門墊解五千兩又上海墊解五千兩外日前解第三批浙欵一萬兩又解第四批五千兩雖經黄愼翁辦理東安永清等處賑務核實撙節意欲兼辦香河刻接津信知所解之欵不敷尚鉅必須迅速籌募以資接濟現經津局派委經培卿兄携銀前往以助愼翁之力伏望諸大善士俯賜矜憐廣爲捐助曷勝迫切待命之至上海新關後源通官銀號勸辦順直義賑慈谿嚴信厚筱舫謹啓 
[邗江官報]  
十月十二日江西羅少尹家祥解餉來○十三日周鹺尉積康○十四日胡鹺尹省曾均委總局聽差蕭鹺尹其鑫解海分司餉來○十五日署廟灣塲鄭鹺尹缷事回揚○十九日知府許太守實書由省公幹回揚湖南陳守戎文欽解餉來○二十日施分轉鑪勘估壩工回○二十一日蔡鹺尹廷本禀辭赴西臨局差次 
[粤督牌示]  
廣西梧州恊　　都司缺委梧州恊左營儘先都司承襲雲　尉朱衍慶署理廣西鬰林營遊擊陳世林廣西左江鎭左營都司岑國祥均飭赴新任 
[蘇州馬大籙直東義賑公所挑隖同人彚報蘇復昌滬信昌杭公信甯文茂粤會舘各收欵十月中旬清單]  
培字冊無名氏顧范氏二戸各五角聽泉求子顧品記范　棠補拙子四戸各一元銕如意齋主人二元金剛保求疾愈八元陶忠　爲母病許愿漸獲痊可十元無名氏求肝病速愈續助無名氏爲先人求資冥福二戸各二十元桑門張氏爲次子國正求病速愈無名氏二戸各五十元以上三戸共收洋一百六十五元共合規銀一百廿兩七錢九分八厘○上海畫錦里信昌珠號陳君養泉經收信字册隠　氏求平安十元張曼農五十元沈福亭一百元　勝亨源生慶萬億　廣泉泰會泉盛五戸各一兩無名氏十五兩襄陽電局募二十六兩六錢八分以上十戸共收洋一百六十元銀四十六兩六錢八分共合規銀一百六十五兩八錢九分○蘇州中巿復昌　徐君乾齋經收復字冊耕蔭各友　席費移助十元畢壽芝求病卽愈二元以上二戸共收洋十二元共合規銀八兩七錢八分一厘○廣東金陵會舘周君樹三經收　字冊二龍山人江夏人實池蓮記伸記五戸各規銀一錢八分胡光弟規銀二錢八分八厘無名氏規　三錢六分胡　門規銀七錢葉左香規　七錢二分逢泰號規銀一兩四錢四分禺陽山人規銀七兩一錢以上十一戸共收規銀十一兩六錢八厘○杭州公信號南京宋文茂號經收下旬併登○　旬共收規銀三百七兩七分七厘連前共收規銀一萬八百十一兩六銀六分五厘○共解過直東賑規銀九千兩候嚴佑翁信再行起解 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十月十九日就報全錄]  
宫門抄○諭旨四道錄前○禮親王等奏保奬繕辦漢檔出力各員片○又奏爲奏聞摺飭○又奏循例保奏請旨奬勵摺○豫藩叟奏報回任日期摺○豫臬長奏報交缷藩篆仍回本任日期摺○桂撫張奏揀員更補知縣摺○護江撫方奏副考官請賞假回籍片○十月十九日禮部宗人府欽天監廂藍旗值日無引見○河南正考官王懿榮到京請安○河南副考官李桂林到京請安○試用道府劉盛芬等謝恩○戴錫均預備召見○提督衙門代奏緑步各營兵丁謝賞半月錢糧恩○恩佑李端遇各請假十日○孫家鼐續假十日○禮部奏派勘外省繙譯試卷派出壽陰長麟長萃志銳松安○召見軍機王懿榮李桂林戴錫鈞張蔭桓○○禮親王等片再查歷屆繕辦漢字檔案告竣所有派出總司校對之軍機章京及尤爲出力之供事均經懇請鼓勵查光緒十年十二月十三日奉旨軍機處歷次請奬向有專案可循與别項保舉人員不同毋庸援照新章覈議等因欽此光緒十六年繕修漢檔保奏總校之章京繼昌等及尤爲出力之供事朱景榮等均經奉旨允准在案此次派出總校之内閣中書卽補侍讀連文冲工部卽補員外郎張正堉總司校對頗爲詳愼平日行走亦皆奮勉自應叅酌成案量子鼓勵台無仰懇天恩准令内閣中書卽補侍讀連文冲作爲候補郎中籤分戸刑二部遇缺卽補工部卽補員外郎張正堉以本部員外郎無論題選咨留遇缺卽補均毋庸另給議叙並請將尤爲出力之承辦供事候選從九品馮德霖以巡檢歸議叙本班分缺先選用俟得缺後在任以縣丞補用候選從九品史支昌以縣丞分發省分歸候補班補用俟補缺後在任以知縣補用候選從九品毛炘以縣丞分發省分歸候補班補用俟補缺後在任以知縣補用候選從九品蕭佐廷以縣丞歸議叙本班分缺先選用俟選缺後在任以知縣歸候補班補用候選從九品范熙春以縣丞分發省分歸候補班補用俟補缺後在任以知縣候補候選從九品李中逹以巡檢分發省分歸候補班補用俟補缺後在任以縣丞補用候選從九品王錫九以鹽大使歸各項議叙班先選用俟選缺後在任以知縣歸候補班補用以示鼓勵謹附片具奏○○禮親王等跪奏爲恭摺奏聞事竊查軍機處歷年所有漢字諭旨寄信及議覆等項册檔前於咸豐四年奏明每屇三年繕辦一次自光緒十六年辦理以後本年復屆繕辦之期前於三月内奏請繕錄並聲明將出力之供事隨案擬保奉旨依議欽此臣等遵卽查照成例傳内閣中書十六員分冊繕寫並揀派軍機章京總司校勘計自光緒十六年正月起至光緒十八年十二月止共三十八册又逐月登記號簿十二冊　洋務檔三册又電寄檔三册又引見檔六册事檔十二册並將積年舊檔一律補綴齊全查歷屆辦理清漢檔册告竣均經奏蒙賞給議叙在案此次繕寫三年檔案並將積年各舊檔督飭供事人等修補完善所有承辦各員及在館供事等可否比較歷屆告竣之例酌量賞給議叙出自天恩如蒙俞允臣等查明各該員功課及供事分别等第咨部辦理所有軍機處漢檔告竣緣由恭摺具陳伏祈皇上聖鑒謹奏奉旨依議欽此○○禮親王等跪奏爲循例保奏請旨奬勵仰祈聖鑒事查向例軍機處行　滿漢章京每閱三四年遴擇當差勤奮者請旨量予鼓勵歷經遵辦在案兹查光緒十六年保奏之後至今己逾三年臣等留心察看於各章京内擇其資格較深及辦事勤奮者數員公同酌擬理藩院卽補郎中員外郎多壽請仍以本院郎中無論滿蒙題選咨留遇缺卽補兵部卽補郎中惠兆請仍以本部郎中無論題選　留遇缺卽補戸部筆帖式卽補主事兼雲騎尉世職慶連請作爲本部候補員外郎遇缺卽補内閣卽補侍讀中書榮霈請作爲候補郎中籤分戸刑二部遇缺卽補吏部主事王嘉禾請以本部員外郎無論題選咨留遇缺卽補内閣候補中書郭之全請免補本班以侍讀遇缺卽補先換頂戴戸部候補主事馮兆騤請　補主事以本部員外　遇缺卽補戸部候補郎中林開章請以本部郎中無論題選咨留遇缺卽補合無仰懇天恩俯准照所請奬勵以昭激勸所有　例酌保章京緣由理合恭摺具陳伏乞皇上聖鑒謹奏奉旨依議欽此○○頭品頂戴河南布政便臣廖壽豐跪　奏爲恭報微臣回任日期叩謝天恩仰祈聖鑒事竊本年七月間臣以三年任滿遵旨入都展覲仰蒙召見二次訓諭周詳莫名欽感陛辭後束裝就道於九月杪行抵河南省城奉撫臣裕寛飭知回任十月初一日准署布政使長祿將印信文卷移交前來當卽恭設香案望闕叩頭謝恩祗領任事伏念臣渥蒙恩遇承乏中州三載旬宣愧涓埃之未報九天晉接荷綸綍之重申自揆駑　滋虞蚊負臣惟有矢勤矢愼益勵愚誠遇事禀商撫臣實心經理以期仰答高厚鴻慈於萬一再臣經過地方二　普種民情安謐堪以上紓宸厪所有微臣回任日期及感激下忱理合繕摺叩謝天恩伏乞皇上聖鑒謹奏奉硃批知道了欽此○○奴才長祿跪奏爲恭　奴才交缷藩篆仍回臬司本任日期叩謝天恩仰乞聖鑒事竊奴才於光緒十九年七月初二日接署河南布政使篆務當經恭摺奏陳在案兹奉撫臣行知以正任藩司廖壽豐陛見回豫飭奴才仍回臬司本任遵於十月初一日交缷藩可篆務並准署臬司桂霖將印信文卷移交前來奴才富卽恭設香案望闕叩頭謝恩祗領任事伏念奴才暫攝藩條重陳臬事　輕就熟敢謂軌轍之易循敕法明刑倍覺　淵之是懔惟有勉加策勵益矢愼勤隨事隨時禀承撫臣實心經理庶稍　夫駑鈍冀上答夫鴻慈所有奴才父缷藩篆仍回臬司本任日期並感激下忱謹恭摺叩謝天恩伏乞皇上聖鑒謹奏奉硃批知道了欽此○○頭品頂戴横西巡撫臣張聯桂跪奏爲苗疆要缺知縣需員籲懇天恩俯准更補以資治理恭摺仰祈聖鑒事　照懷遠縣知縣曲福綬修墓開缺經前護撫臣黄槐森會同督臣李瀚章奏請以北　縣知縣姚長齡調補兹准部咨查姚長齡由候選知縣選授廣西北流縣知縣於光緒十六年六月十七日到任計自到任之日起至該撫請調懷遠縣知縣到部歷俸尚未期滿與定　不符所請調補之處　毋庸議其懷遠縣知縣要缺應令該撫等另行照例揀選等因咨行到粤自應遵照辦理查懷遠縣知縣曲福綬吉假回籍修墓奉部核准坐於光緒十八年十一月十九日行文按照限减半計算扣至十九年正月初九日接到部又開缺應歸正月三十日截缺所遺員缺係苗疆衝繁在外揀選調補五年俸滿再立限三年分别考核題請擾叙之缺民苗雜處與黔省古州湖南綏甯通道苗　相連水陸紛歧一切撫禦巡防整飭化導均關緊要非熟習明幹歷練通逹之才難期勝任臣與潘臬兩司於内地知縣逐加遴選非現居要缺及歷俸未滿卽人地未宜實無合例堪調之員亦無合例應升人員兹於正途班内查有卽用知縣陳　澔現年三十九歲係貴州貴陽府貴筑縣人由監生中式光緒八年壬午科本省鄕試第六名舉人光緒十六年庚寅恩科會試中式第二百五十三名貢士殿試二甲第一百四名朝考三等第十九名五月初十日引見奉旨著以知縣卽用欽此簽分山東光緒十六年九月十五日到省前遵新海防例捐離原省改指四川未及請咨赴補隨將執照禀請詳咨註銷仍歸山東卽用十八年三月復遵新海防例捐離原省改指廣西歸原班補用領有執照在東並無經手未完事件請咨赴補於光緒十八年八月二十七日到廣西省該員陳鍾澔年富才優辦事稳練以之請補懷遠縣知縣員缺實屬人地相宜與例亦符據藩司黄槐森臬可胡燏芬會詳前來相應仰懇 
天恩俯念員缺緊要人地相需准以卽用知縣陳鍾澔補授懷遠縣知縣於苗疆要區可收得人之效如蒙俞允該員係卽用知縣請補知縣銜缺相當毋庸送部引見亦毋庸核計叅罰合併陳明謹會同兩廣總督臣李瀚章恭摺具奏伏乞皇上聖鑒飭部核覆施行謹奏奉硃批史部議奏欽此○○方汝翼片再據江西副考官鄒福保函稱自庚寅春進京供職親母仍居江蘇元和縣本籍未曾迎養到京迄今三年有餘久疏定省本年蒙恩簡放江西副考官試事現己告竣擬懇天恩賞假一個月自備資斧回籍省親一俟假滿卽富回京覆命請爲代奏前來理合附片陳明伏乞聖鑒訓示謹奏奉硃批鄒福保着賞假一個月欽此 
 
 

Page 13

 
 
[光緒十九年十月二十日京報全錄]  
宫門抄○諭旨一道錄前○給諫唐奏請旨剔除科塲積弊摺○漕督松奏請開復知縣處分片○　　　車布奏　清　　新餉摺○又奏籌解頤和園經費片○杭織造英奏叩謝天恩摺○蘇織造慶奏接收前任交代庫　摺○　督劉奏報銷揚州府屬各項工程用過經費摺○川督劉奏調署知州片○又奏甄别知縣片○陜撫鹿奏查明涇陽　屬災狀分别振撫懇請豁免錢糧摺○直督李奏請旌表片○桂撫張奏調充鄕試内簾考官摺○臺撫邵奏雲林縣治移駐斗六地方請旨飭部立案摺○十月二十日兵部太常寺太僕寺八旂兩翼值日無引見○毓麟由籍回京請安熙敬因伊子留部謝恩○四川藩司王毓藻請訓○壽蔭等磨勘試卷覆命○召見軍機敬信長麟王毓藻○○兵科掌印給事中臣唐椿森跳奏爲科塲積弊甚深謹陳管見請旨嚴飭剔除恭摺仰祈聖鑒事伏讀嘉慶十三年上諭朕惟立法之道小懲大誡則罹辜者少凡事當弊端初起有人執法揭奏鮮不以爲苛刻不知因此杜絕奸宄所保全者甚衆若相率因循使作姦犯科者肆無忌憚久必釀成巨獄等因欽此本科北闈慶榜宏開倖中者僅子斥革聖恩寛大薄海同欽惟是曠典出於特施而塲規亟宜整頓謹就臣愚昧所見爲我皇上切實陳之一文塲地面寛闊瞭望亭近接棘墻東西龍腮及後新號諸處最易跳越皆緣墻外地勢日高以致墻頭日矮黑夜極難防範伏查順治十五年題佳貢院宜圍墻高峻溝渠寛深如修理因循怠忽者在外聽外巡察在内聽内監試指名叅處今擬遵照辦理請旨揀派大員於棘墻外相度地勢周圍挖成寛深溝渠則外間之傳遞可絕外塲巡查御史頭二三塲晝夜在外圍塲梭巡嚴防漏洩題目傳遞文字是其專責臣愚以爲未揭曉之日仍宜晝夜巡緝以防跳越棘墻致滋漏洩等弊一聞點名時士子應早伺候出結官亦應到塲識認如有遲誤統俟補點事畢出結官方散歸葢冒名頂替之人當點各旗各省各府時耳目衆多必藏匿不露是作弊全在補點也補點入塲後倘查出冐名頂替應將出結官從重議處一甎門御史點名本科士子異常擁擠擬請設立高竿懸掛燈籠書某牌某旗某省某府大字於上俾衆周知一鄕會試應貢成外塲巡查御史密防窩留　手之家查拿治罪以杜傳遞文字之弊一士子祇准携帶考籃或竹或柳近年士子　塞不前實因拕帶重大箱隻所致應　成搜檢王大臣甎門御史遇此等士子卽時斥逐不准入塲一鄕會試號軍向例飭五城營弁挑選本軍正身近年多雇覓不堪應用之人濫行充數不遵點騐擅行擁入致偷　情事層見疉出且漫無稽查雇倩槍替何所不有應貢成甎門御史发吸前項情弊將承辦營官認眞叅處不得遷就了事臣爲科塲除弊起見是否有當伏乞皇上訓示施行謹奏奉旨巳錄○○松椿片再據湖北督糧道岑春冥詳稱光緒十六年分漕項奏銷案内署蘄水縣知縣本任漢陽縣知縣薛福祁經徴未完一分四厘折漕兌費銀七百七十四兩一錢六厘内除光緒十八年被水展緩　厘銀三百十七兩三錢六分二厘應俟屆限催徴完報外實未完八厘銀四百五十六兩七錢四分四厘己於光緒十八年閏六月二十九十九年三月十四等日先後全數續完解儲道庫業經列入十八十九兩年秋撥册及十七年奏銷册并俟彚入十八年奏銷册報部查覈又光緒十七年分漕項奏銷案内江陵縣知縣龍兆霖　徴未完一分折漕兌費銀一百九十一兩二錢六分三厘己於十八年十二月十九十九年六月二十四等日先後全數續完解儲道庫業經列入十九年春秋撥册并俟彚入十八年奏銷册内報部查覈應請分别開復免議詳候具奏等情前來奴才覆覈無異理合仰懇天恩俯准飭部將署蘄水縣知縣本任漢陽縣知縣薛福祁江陵縣知縣龍兆霖前叅未完各處分查照分别開復免議以符定章而昭激勤相應附片陳明伏乞聖鑒謹奏奉硃批戸部議奏欽此○○福州將軍兼管閩海關稅務世襲一等繼勇　奴才希元跪奏爲遵限解清光緒十九年分甘肅新餉銀兩恭摺仰祈聖鑒事竊奴才承准軍機大臣字寄光緒十八年八月初六日奉上諭戸部奏籌撥甘肅新餉一摺甘肅關内外各軍餉銀關繫緊要現經該部將光緒十九年新餉　撥閩海關銀二十萬兩核飭　限報解按照部撥數目於本年十二月底止赶解三成至來年四月底止再解三成其餘四成統限九月底止　數解清如能依限完解卽由陜甘總督奏請奬敘儻仍前延欠卽由戸部照例奏叅等因欽此並准戸部鈔錄原奏恭錄諭旨咨行遵照前來所有十八年十二月底止應解三成銀六萬兩又十九年四月底止應解三成銀六萬兩節經奴才先後籌撥發商匯解分　奏咨在案尚有本年九月底止應行解清四成銀兩正在籌措赶解間復准戸部咨催清解等因奴才惟有竭力騰挪暫向號商籌墊銀八萬兩援案發商匯兌塡具文批給交號商恊同慶承領限定九月十五日由省起程解赴甘肅藩庫兌收除咨明戸部曁陜甘督臣查照外合將閩海關遵限解清光緒十九年分甘肅新餉銀兩緣由謹恭摺循舊由驛具奏伏乞皇上聖鑒謹奏奉硃批戸部知道欽此○○希元片再准戸部咨本部具奏籌撥頤和園當年經費行令閩海關在於常稅項下籌解銀一萬兩限六月前解到一半十二月初間掃數解清嗣後務須按年遞推依限籌解等因業已遵解至十八年分止所有十九年分應解銀一萬兩曾經奴才照案於十八至十九年分徴存常稅項下先行提銀五千兩於七月十四日發交商號　解兩片奏明在案兹仍就十八至十九年分徴存常稅下提出銀五千兩查照批解京餉成案塡具文批發交號商源豐潤蔚泰厚承領定於九月十五日由省起程限於二十天到京　赴頤和園　納　欵謹　片具奏伏乞聖鑒謹奏奉硃批該衙門知道欽此○○二品頂戴杭州織造奴才英瑞跪奏爲叩謝天恩仰祈聖鑒事竊奴才恭閱邸鈔本年八月二十六日奉旨杭州織造仍著瑞接管欽此當卽恭設香案望闕叩頭謝恩伏念奴才内府世僕知識庸愚仰沐鴻施　以織造差便任事二年莫效涓埃之報恩維清夜正深惶愧之　兹復渥　温綸仍令按管命錫自天感深無地奴才惟有倍加僃惕益失愼勤將應辦事宜敬謹接辦查上年赶運曁另派各項活計業經陸續辦解交納至本年運務並傳辦皇太后六旬萬壽慶典需用之件及上用賞需等項又已辦未完各項活計奴才當隨時咨催撫臣曁藩司赶緊撥欵妥速辦解總冀工歸實濟欵無浮糜以仰副高厚鴻慈於萬一所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○蘇州織造奴才慶林跪奏爲接收前任交代庫欵稽核相符恭摺奏聞仰乞聖鑒事奴才蒙恩簡放蘇州織造所有接印任事日期恭摺奏報　案今將前任織造榮廷移交各項錢糧按欵盤查計　運正欵項下存庫銀七千三百二十三兩一錢三分一厘指欵項下存庫銀四萬四千一百四十兩二錢六分六厘辦差項下存庫銀八千五百八十九兩一錢一分八釐匠糧項下存庫銀九十八兩九錢五分二厘申餘項下存庫銀二萬二千七百五十三兩一錢九分五厘與册列各數均屬相符並無短絀查奴才衙門歷任織造奉戸部内務府傳辦各項活　動用各欵銀兩除運務業經題銷至光緒十五年止外所有十五十六十七各年分奉辦添派縀細曁長春宫應用縀綢布　以及由敬事房奉 
旨特傳要件並十六年分辦差等欵前織造均已造册奏銷至該前織造承辦辛卯壬辰兩運本年癸巳赶運並添派另傳各項活計業巳次第辦齊解京交納惟有工部傳辦慶典應用騎駕　片金壽字縀曁内務府另文派辦九龍被面通天幔帳兩欵因工料銀兩司關各局一時未能籌撥不及赶辦移交前來奴才刻已開工竭力儧赶一俟告成卽當星飛解交不敢遲誤本年大　奴才現已咨催司關兩處俟工需銀兩撥到隨卽詳愼開辦外謹將接收交代庫欵稽核相符緣由理合恭摺具奏伏　　皇上聖鑒謹奏奉硃批該衙　知道欽此○○頭品頂戴兩江總督臣劉坤一跪奏爲光緒十七十八等年修辦揚州府屬　河東西堤及拆建涵洞修補甎工等項工程用進經費繕具清單恭摺具陳仰祈聖鑒事竊查揚州府屬運河東西兩堤殘缺坍塌前督臣派委道員會同兩淮運司調集員弁逐叚勘估　要修築截至光緒十六年止用過經費業經奏銷在案所有光緒十七十八等年江蘇候補道丁葆元莫繩孫經修之東西兩堤等工及拆建涵洞修補甎工等項工程内計高郵汛拆砌東岸臨河石工應銷銀一萬二千八百九十五兩有奇甘江汛鰍魚口處修辦甎工應銷銀一萬七千五百九十五兩　奇又寳應汛拆建涵洞應銷銀五千七百五十五兩有奇又　江汛 
 
 

Page 14

 
 
邵伯鎭一帶甎工應銷銀七千八百五十七兩有奇又　應汜水永安高郵甘江五汛修築東堤應銷銀一萬五千六百七十六兩有奇又寳應汜水永安高郵甘江五汛補鑲舊護掃應銷銀三萬五千七百四十八兩有奇又實應汜水永安高郵甘江五汛搶廂防風應銷銀一萬二千二百九十七兩有奇又永安高郵二汛修補西隄臨湖碎石坦坡應銷銀一萬九百六十一兩有奇統共請銷銀十一萬八千七百八十九兩有奇均係實用實銷悉遵部章按照漕規辦理兹據揚州府屬運河堤工局兩淮鹽運使江人鎭等繕列清單備具清册　　奏銷前來臣覆核無異謹繕具清單恭呈御鑒除將送到清册咨送部科查照外謹會同漕連總督臣松椿江蘇巡撫臣奎俊恭摺具奏伏乞皇上聖鑒敕部核銷謹奏奉硃批該部議奏單併發欽此○○劉秉璋片再廣安州知州陞法言調省遺缺查有巴州知州邱祖培安詳老練堪以調署該員任内並無經徴錢糧未完展叅及承緝盜刼已起四叅案件兹據藩臬兩司會詳請奏前來除由臣批飭遵照外理合附片具陳伏乞聖鑒謹奏奉硃批吏部知道欽此○○劉秉璋片再查嘉慶十六年八月十五日欽奉上諭嗣後各直省督撫遇有分發試用期滿人員務須嚴加甄别如係才具明晰辦事勤能者准予保留欽此又通行内開嗣後道府丞倅州縣等官無論何項勞績保歸候補人員卽以到省之日起十限一年詳加察看出具切實考語奏明分别繁簡補用各等因兹查有試用知縣楊昱候補班補用知縣曾傳泗均各到省一年期滿例應甄别由藩臬兩司分别造具各該員履歷詳册塡註考語會詳請奏前來臣查試用知縣楊昱年壯才明候補班補用知縣曾傳泗年力强富均堪以本班留省　例補用除册送部外理合附片具陳伏乞聖鑒謹奏奉硃批吏部知道欽此○○頭品頂戴陜西巡撫臣鹿傳霖跪奏爲查明涇陽等屬被雹被水收成歉薄分别酌籌振撫開單懇請豁免錢糧恭摺仰祈聖鑒事竊查涇陽等廳州縣本年夏秋之間被雹被水成災歉收各情形經臣先後具奏奉旨著迅速查勘飭屬妥籌撫恤毋令災黎失所等因欽此欽遵遵卽查照新章督飭藩司移行各該管道府親詣　墈確查被災分數錢糧應否緩免分别極次貧月大小丁口妥籌振撫去後現據各處陸續禀復查明岐山南鄭安康撞關四屬被災較輕己由該廳縣捐廉補救或借動義倉散放均毋庸另籌振撫其涇陽同官醴泉耀州淳化高陵興平安定府谷綏德等十屬被雹尤重均己分别振　尚未據報細數同宫具報散振動用捐儲京斗麥一百五十石京斗榖五百六十三石九斗九升零醴泉縣魏村等處已出借義倉糧石散放又大楊村等處俟查明被災窮黎實數再行籌欵撫恤耀州散振動用義倉京斗榖四百三十四石六斗淳化縣共散振京斗麥四百三十二石内動用差餘錢文買存京斗麥八十一石八斗又由司籌發庫平銀六百兩採買京斗麥三百六十石二斗並散給被水貧民銀易錢四十八千零高陵縣先提義倉糧石振散並由司籌發籽糧五百兩酌量撫恤興平縣散　動用本年振糧京斗五十餘石散給籽種錢文共合庫平銀四十兩三錢零府谷縣共散振京斗榖七百三十九石二斗内動用該縣存儲義倉榖四百二十八石四斗五升不敷之數在於振糧内補足散放綏德州散振共用京斗榖豆二十一石七斗四升九合其鳳　扶風商州　寗四屬被災次重毋庸籌散籽種義糧以上各該屬等被災地方應完本年錢糧其己完銀兩准其流抵次年正賦　完　糧均請分别豁免展緩以示體恤至咸寗藍田宜君府谷神木紫陽膚施安塞靖邊九屬續報被雹被水被霜之秋禾災民應否撫恤錢糧應否　緩應俟覆勘至日再行核辦等情由藩可張岳年遵章開具細數清單具詳前來臣覆查陜省本年被災各屬除被粛較輕之岐山南鄭安康潼關四屬經該廳縣捐廉散放借散義倉糧石毋庸再籌振撫應徴錢糧毋庸議緩外其被災較重之涇陽同官　泉耀　扶　　　商州高陵咸寗興平鳳翔安定府谷綏德十四屬雖已散給賑糧目前無虞乏食第小民生計維艱或收成全行失望或　　　　　　其拮擬情形實屬可憫所有未完地丁錢糧謹遵定章開具被災地畝分數緩徴錢糧細數清單仰懇天恩俯准分别豁　　廣　　仁而紓民困至各該屬應行豁緩未完錢糧前己由可飭令各屬先行出示停徴已完銀兩准其流抵次年正賦並飭來春　　　接　時體察民情應如何妥籌撫恤隨時禀明另行覈辦總期災民衣食有資不致失所以仰副聖主軫念民瘼之至意所有　　　　被水被雹成災分别輕重散　積榖籌備撫恤並請緩籌錢糧絲由謹恭摺具奏伏乞皇上聖鑒訓示謹奏奉硃　　所　戸部知道單併發欽此○○李鴻章片再據天津府河防同知調署遵化直隸州知州馮清泰等禀稱已故浙江山陰縣人直隸候補道朱福榮之繼室李氏秉性賢淑事翁姑以孝聞於夫妾張氏善視之張氏亦深明大義事大婦若車姑十數年如一日冡庭牽穆内政肅然朱福榮供差海防積勞致疾該氏等躬侍湯藥疾篤時李氏刲臂如掌和藥以進張氏泣禱於天求以身代朱福榮病　不起於光緒十八年十月初一日溘逝張氏於初二日親視含殮畢仰藥以殉時年三十歲李氏亦以死自誓因張氏已先殉節慨然以歸葬自任雖臂瘡重至筋斷猶力疾料量喪務十九年六月扶柩回籍以山向不利未能下窆乃撫棺號痛謂以死殉因家屬嚴防無由自盡時當溽暑臂瘡大潰遂堅蠶醫藥屏絕飮食於八月初一日畢命時年五十六歲該員等誼屬桑梓見聞較確不忍廳其湮沒因原籍無人呈報造具冊結請由服拒省分核奏前來臣查候補道朱福榮積勞病故其妻李氏妾張氏均能從容就義以身相殉深堪敬憫例得由直隸具題請旌惟至行奇烈萃於一門逈非尋常可比自應專案奏請仰懇天恩俯准勅部旌表以維風化而慰幽塊除册結咨部並咨浙江撫臣外理合附片具陳伏乞聖鑒訓示謹奏奉硃批著照所請禮部知道欽此○○頭品頂戴廣西巡撫臣張聯桂跪奏爲本年舉行癸已恩科鄕試實缺人員不敷考充内簾遴選卽用試用補用候補大挑人員一體充當循例奏祈聖鑒事竊照道光十年二月内准禮部奏准外省鄕房考官各督撫照例調取科甲出身之現任各員試以文藝遴選充補如現任各員不敷考選准於卽用分發人員中擇其文理優長者與實缺人員一體充當仍將現任人員不敷派用情由奏明等因又道光十二年六月内准禮部咨奉上諭各督撫務將簾官認眞考校不得以年老荒謬之員濫行充數等因欽遵在案兹本年舉行癸己恩科鄕試據藩司黄槐森先期調到科甲出身人員詳送到臣遵例調至署中認眞考核實缺人員不敷充補内簾之數詳加遴選有卽用知縣賴宏陳鍾澔試用知縣陳增王三員均係進士出身試用知縣徐兆蘭補用知縣陳鏡蓉候補知縣杜夔元大挑知縣陳應奇四員均係舉人出身文理尚優令與實缺人員一體充當内簾所有各簾官内並無年老荒謬謬之員濫竽充數謹循例恭摺具陳伏乞皇上鑒謹奏奉 
硃批知道了欽此○○頭品頂戴福建臺灣巡撫臣邵友濂跪奏爲臺灣雲林縣治移駐斗六地方請旨飭部立案恭摺仰祈 
聖鑒事竊查臺灣雲林一縣向在林圯埔建治業經前督撫臣奏明有案兹杳林圯埔迫近内山氣局褊小催　撫字時有鞭長莫及之虞前據代理臺灣府知府龍景惇轉據紳董鄭芳春等以林圯埔相距二十五里之斗六地方村落相連人烟稠密田土膏潤形勢適中禀請將縣治移設該處當經批飭核議嗣據臺灣府知府陳文騄前往查勘該處地屬中央西螺塗庫他里霧林圯　環其四隅爲雲林扼要之區南至嘉義北抵彰化東入山西至海道途遠近相若足資控制且斗六門舊有都司一員文武同城遇有會商亦甚便利惟城工需鄪浩繁現擬暫植竹圍併建置四城門樓以資捍衛衙署廟宇一切亦擬次第興造前項工程先由該處　富勸辦如有不敷再請公帑衙署未造以前暫以昭忠祠爲棲止至林圯埔地方空虚應否添設佐雜分防俟察奪情形再行妥　辦理等情禀由臺灣布政使唐景崧會同臺灣道兼按察使銜顧肇熙詳請奏咨立案前來臣覆杳臺灣分設行省事多草創建治　駐原爲吏治所關雲林縣治旣據該府陳文騄覆勘以移設斗六地方爲宜所禀各節亦尚妥洽似應准子所請除將林圯埔應否添　佐雜分防併移設縣治未盡事宜批司飭府察度情形另行妥議辦理旣分咨各部外所有雲林縣治移駐斗六緣由謹會同閩　總督臣譚鍾麟恭摺具陳伏乞皇上聖鑒飭部立案施行謹奏奉硃批該部知道欽此 
 
