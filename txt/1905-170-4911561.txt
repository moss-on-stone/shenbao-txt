# 1905 - 170 - 4911561

 

Page 1

 
 
讀蘇撫陸中丞奏辦理蘇省政治情形摺稿率書於後 
記者讀蘇撫陸中丞奏蘇省政治摺稿不禁喟然曰自來地方之安危民生之休戚豈不關乎撫臣之賢否哉撫臣而賢則必蒞任之初於吏治之若何隳壞閭閻之若何疾苦奸宄之若何懲儆秕政之若何掃除處處留心實力整頓則民自隱受其福而地方因以大治否則或遇事𩕟頇或秉性乖僻賞罰倒置任情妄爲甚者昵比僉壬貪黷賄賂大吏如此則下僚之揣摩意旨者勢必奸滑巧詐但知媚上而不顧病民吏治遂隳敗於冥冥之中而受其大害者則在百姓嗚乎大吏之一舉一動其關係如此之巨然則朝廷之於疆吏安可不選擇加愼哉蘇省爲東南要區地質膏腴民情儇巧地質膏腴則作爲也易民情儇巧則治理也難歴來撫臣徒羡其財產之豐規模之大高自位置顧盼自豪而於民間之利害損益並不稍加措意焉恩壽撫吳時恃有貴戚以爲奥援以荒謬糊塗之行爲濟以貪得無厭之意念公行賄賂不恤人言蘇省吏治之壞幾致不可收拾嗣以屢被言官彈參因以去位而蘇民之憔悴於弊政之下者固已久矣端午橋中丞疆吏之卓卓著名者自鄂省移節吳中下車伊始於察吏治民頗能不憚煩勞不避嫌怨而於興學育才諸事尤持以全力運以精心三吳吏治始稍稍有起色惜措施未竟遽去湘南海隅下士方慮繼任者之不得其人則前功必致盡棄而弊端又將無窮幸陸春帥欽承簡命移撫是邦蒞任之初朝廷特降旨諄諄朂以整飭營務吏治破除情面認眞整頓豈不以蘇省當積弊之後非有賢能之疆吏重加整飭固不能遽挽頽風哉夫自來督撫大吏之由州縣擢升者大抵於地方情形較爲明白蓋閱歴深則智識廣躬親民事久則周知民隱微此亦自然之理也春帥前任上海縣時正值蘇省縻爛之際中丞撫循綏輯民以又安嗣後由道府而藩臬而巡撫而漕運總督其蹤迹皆不越蘇省故與吳民親愛爲最深而於閭巷情形尤能知之深而言之切今者撫湘未久重蒞吳中民間旣來暮興歌中丞感聖眷之優崇民心之愛戴不惜寳心任事兾得力挽頽波即如此次所奏如振興學務整頓營制維持圜 
 
 
 

Page 2

 
 
法嚴治梟匪是皆關於國計民生之最大著蓋興學堂則足以開民智振武備則足以壯國威齊圜法治梟匪則民用以舒民情以謐綱要旣得然後於整頓警察振興墾牧仕學館一切次第舉行如此而蘇省猶患不治者僕未之聞也雖然中丞此奏猶不過陳大略情形定辦事之方針耳中丞之意方將澄清仕途懲貪污之吏奬賢能之員俾上下相見以誠則事無不舉而民無不服中丞果能不計毁譽不問利害而實力以行乎蘇省小民之幸福自當永永無窮記者竊弭筆以待之矣 
[津郡浙紳王觀察宗堂不售美貨說帖]  
　　今日承諸君駕臨合南北各商同議抵制美國禁工續約而以不售美貨此固第一良策實力舉辦以冀挽回苛例表國民之同情盡社會之公義中國商界文明發逹之起點在此一舉天津商界文明發逹之起點亦在此一舉堂幸厠其列曷勝榮忭想諸君成竹在胸必出鄙見萬萬芻蕘之獻義不容默謹陳大綱四條細目十六節願諸君垂察焉 
一曰出和平之手叚美國禁工條約無論是否出美國工黨之意見今旣以不售美貨爲抵制以人易物本極和平第恐舉辦之後失之激烈使美人有所藉口搖動大局而起交涉徒滋紛擾無益空費同胞諸君之苦心則大事去矣特愒明四節足見吾人舉辦宗旨之所在 
第一節善遇美國教士美敎士在華傳教歴有年矣其立言行事之宗旨奥禁約絶不相類此吾人所共見共知者今抵制之策行切勿仇視教士在吾人猶當厚遇之亦使彼教中人知吾人合羣不售美貨莫非希望廢除禁約之苛例别無他意並願教中教外華人各安其業勿因此以存芥蒂而起嫌疑 
第二節優待美國商人華美通商載在條約華商美商誼屬友朋本有泛愛之義此次籌議抵制不售美貨無非望美國廢除禁例優待華人望人以優禮待我我必先優禮待人故凡美人之到各店鋪購買貨物者及相遇無論何等美人從此愈當加以禮貌亦見吾人舉動特具文明之性質 
第三節勿踰商界權限不售美貨其責任皆在商界一切辦理須照商界之規例凡應開辦之事須由衆商號預先公認即有不諳此理者務賴行董婉言開導曉以公義使人人自知應盡之義務愼勿以强硬手叚自殘同類 
第四節勿侵國際公例解散學堂與醫院及仇視美國教會商人等皆與國際有關務望吾人親戚朋友推類勸戒幸勿輕舉妄動别生事端至非商界中應辦之規例吾人概不採用 
一曰結堅固之團體少數人之識見不敵多數人之識見美國禁約以多數之工黨而成今日欲廢除其禁例而思抵制之法亦賴我國多數人以挽回之吾人宜勿分畛域勿挾意氣博採羣言襄成是舉特揭明四節足見吾人能結集團體之能力 
第一節會同上海章程上海爲中國通商衆匯之區人材薈萃甲于他埠且美國進口貨上海居其大宗開辦是舉必用全力津地須與聯絡一氣應隨時電函詢問辦法 
第二節採擇各埠議論近日遠近報紙皆注重抵制續約須多購各埠報紙凡有關是舉者概行摘録可以補本地辦理之未及 
第三節聯合南北意見在津各商五方皆有雖南北風氣各殊皆屬中國之同胞吾人務宜不分彼此合力同謀倘有善策隨時遞函至商務總會可用者從之不可用者存之是宜推商務總會董事爲領袖凡事須受其指示 
第四節泯除高下等級智識人人所同具不以商業之大小而殊今日集議是舉爲華人公共之利益起見故人人有應荷之責任凡大號小鋪諸君子有特别之識見者均得暢所欲言未完 
[津郡抵制美禁華工大會議天津]  
　　十六日午後天津各帮商董在商務總會會議抵制美約實行不購美貨之辦法除建帮未到其餘各帮皆到約共二百餘人所到各帮凡素日購辦美貨者均畫允從此不買美貨餘如綢縀洋貨商竹貨行木行雜貨行薑行北洋烟草公司臨記烟捲公司亦均畫允米商亦允認不購美孚煤油及機器美麫三津衆磨坊亦允認同心協力不買美國麫粉並議定罰規如有違者認罰銀五萬元是日自二點鐘開會至六點鐘閉會（月） 
[永和棧不賣美貨北京]  
　　西單牌樓北路西永和棧向賣烟捲煤油近日特貼告白於門前云本棧不賣美貨賜顧者免問（月） 
[譯學館學生抵制華工禁約傳單京師]  
　　美禁華工羣議以不購美貨爲抵制之計惟吾國幅員廣闊海內人士恐未能周知今議將上海之美國華工禁約記及北京之抵制美禁華工演說並新舊各報所載美國人虐待我國民之慘狀湊成一帙由我同學集資排印人分若干部分往外省府廳州縣俾吾同胞得以周知遍悉全國不用美貨則亦我輩今日所應盡之責任也爲此傳知甲乙級同學並擬辦法三條於下（一）凡我同學均須捐洋一元以作排印之費至願多捐者儘可量力捐助（二）編纂抄寫校對經理均須有人擔任諸同學願擔何項義務祈卽注明其不願擔任者聽（三）一經捐項湊齊卽由經理人將書發刊刊成分給諸同學再由諸同學分寄各處 
[金山縣學堂演說抵制美禁華工事松江]  
　　美國續訂華工禁約各埠羣謀抵制之策松郡金山縣柘湖明强兩學堂於前日會集各處學生由敎員來賓以次登壇演說略謂苛例一經簽押辱中國國體蹙華民生機後禍方大旣經海上志士竭力抵制則無論何處均宜急起應之以盡國民之義務云云聽者約有數百人均鼓掌稱善（賁） 
[俄人尚無意議和]  
　　二十一日倫敦電云俄外部宣言云倘滿洲凌義維樞將軍能耐守陣地俄必續行戰局又電 
 
 

Page 3

 
 
云俄議和大臣即駐法欽使納立陶夫君曾宣言云俄並無請日本訂約停戰之意譯太晤士報 
[盛京將軍電告蒙匪在青溝子及屯門等處焚燒刧殺盛京]  
　　日前盛京將軍電告外部云據新民府禀稱四月二十九日有蒙匪十八人路過青溝子匪五六百人綁去民十餘名又至東首屯門槍死人民十命傷三名燒房六十三户計三百餘間劫去車馬什物竄赴養息牧門而去聞蒙匪係日軍所招往詰日員兩次未見除由斯民府查撫外一面照會日員查明是否日軍所招囑其送交歸案電請施行（艮） 
[爭回粤漢鐵路近情廣東]  
　　三省合爭粤漢鐵路權事前由梁欽使密逹張香帥謂廢約可望辦到須預備贖路欵項約七百萬兩三個月內交清等情嗣經香帥酌定三省分籌廣東三百萬兩湖各二百萬已電告粤紳赶緊籌辦日昨粤紳函逹兩院堅請仍行國民贖路股票章程當即覆函照准飭司道邀請各紳於十四日到藩署晤商探悉當時會議情形大旨謂前接香帥來電知合興已可廢約共用美金六百餘萬元除發出小票二百餘萬元可從緩收回外約須贖路費四百餘萬元折合華洋三百餘萬元自西歴五月一號起至十一月一號止兩個月內先交若干餘於六個月內交足派定廣東籌銀三百萬兩湖南湖北各籌二百萬兩惟期限甚迫恐一時籌措不及先由官代借俟將路贖回自辦後紳商擔任籌還至是否三省合借抑分借須預爲酌定云云當時各紳商僉主合借分還之說又論及粤省三百萬兩籌欵之法欲將省佛支路溢利抵撥照現時估計此路每年可獲利四五十萬兩已足相當將來舉行國民贖路股票三月一次每次收入一百萬元除派去特利及各費用外尚贏七十萬元每年共贏二百八十萬元以之按年攤還借欵尚有餘力可以築路是日蒞會者莫不贊成其議（暌） 
[趙留守求各省籌欵恊濟原電]  
　　新簡奉 
天趙留守次珊電致各省督撫請代籌東三省善後經費兹將原電照録如下口口鈞鑒巽蒙上命濫膺重任惶恐失闪亟求明教牖助愚蒙巽行期未定且瘡痍滿地百端待理莫不依賴財政而行連蒙召對諭令向各省妥籌少亦百萬兩因思各省同此艱窘何敢强爲取求第東事關繫大局東安而各省舉安知公必能宏此遠謀敢求電示能代籌若干備東行開辦經費之用巽到彼相宜佈置斷不敢浪擲一文如能自籌亦不肯求俟得賜復即當據以入告上慰聖厪至懇 
[政務處會議各部添設叅丞京師]  
　　日前政務處具奏議覆御史王誠羲奏吏部裁革書吏統籌永遠無弊辦法請設叅議左右丞使一摺查原奏內稱各部書吏舞弊皆由司員不能久於其任現在吏部書吏旣裁請將建議開辦及協議帮辦數員數年不調或援照外務部商部添設參議左右丞使事無不理等語惟該御史條陳添設參丞官制攸關應請各署會議俟奉旨後咨照各衙門堂司官員遞具說帖彚核覆奏以昭愼重聞已奉旨依議由政務處行知各衙門繕具說帖限五日內送交本處以　採擇矣（訟） 
[海關春季收稅計數廣東]  
　　九龍拱北兩關共十八萬五千二百六十二兩龍州蒙自思茅騰越四關共七萬二千八百九十四兩其餘中國各口岸共六百六十萬六千八百六十二兩以上統計六百八十六萬五千零十八兩較去年春季多七十八萬九千二百七十八兩云（暌　） 
[詳紀被盜弁員正法事廣州]  
前帶續備軍駐紥流花橋哨弁莫國琦被匪刧去槍械并將勇丁擊傷一案當經營務處派員查究據報失去槍械頗多卽將莫國琦等收禁南海縣日前奉粤督批行飭將莫國琦等正法以昭儆戒惟當時曾拿獲本案匪犯一名由營務處司道申詳督憲准將莫弁暫緩正法勒限嚴緝餘匪請將帮帶營勇三名先行正法聞該弁係現署高州鎭總兵莫善積之嫡姪莫鎭當謝委時痛哭跪求岑督謂該弁係其寡嫂單丁苦求恩開一面以延一線之嗣續岑督答以如能依限緝獲餘黨當可末减及至限滿仍未將此案匪犯拿獲卽於五月十四日批行營務處將該弁正法咸謂捕盜之人猶且被盜軍法固屬難容云（暌） 
[擢升管帶之可異蘇州]  
　　常備第二營差弁唐憲斌中毒身死一案兇手文宣臣已供認因被揭破逆謀用毒謀斃奉撫憲飭將該營管帶李瑞林撤差發縣究辦遺差即委該營帮帶候選州同盧世儀代辦已於五月十五日接差惟當唐憲斌死後田管帶帮帶勘明無傷無毒買棺成殮是帮帶亦未嘗無咎今反得擢升管帶殊爲可異（蠱） 
[大金吾整頓營務京師]  
　　步軍統領那大金吾以現有之緑步各營疲弱不堪實屬不成事體昨已面諭五營將官卽著分期傳集兵弁先行考試技藝分别等第獎賞嗣後訓練新式槍砲如有技勇可嘉操練嫻熟者破格擢用其疲玩者一併裁革另補以肅營務而重餉項（訟） 
[日商新造輪船將開行長江]  
　　日本大阪商船會社大阪船廠內新造之大亨輪船已於今日由日本抵滬不久將來往長江譯文匯報 
[日本在漢推廣航業漢口]  
　　日本大阪公司擴張航業甚爲急切兹又備就快輪數艘分駛横濵及廣東等處其停輪碼頭擇就日本租界內（泰） 
[不准小輪船裝載客貨鎭江]  
　　鎭郡江邊華洋各商小輪船局鱗次櫛比拖帶船隻本不得另裝客貨乃近來各輪往往雜帶各貨希圖偷漏經常鎭道郭月樓觀察札飭洋務局轉諭各輪局嗣後祇准專連土藥勿運他貨以符定章（觀） 
[張殿撰擬辦拖貨小輪船禀請鎭關統稅鎭江]  
　　通州張季直殿撰擬雇用小輪專拖各商貨船 
 
 

Page 4

 
 
由鎭運至清江爲止均歸鎭江關統收貨稅經過沿途各常關釐卡驗票放行概不重徵刻已議定章程詳請常鎭道郭月樓觀察轉禀江督核示矣（觀） 
[西商責問鼓鑄銅元事自謂已有影響]  
　　本處西商商務局向華政府責問鼓鑄銅元之事已稍有影響今春杭州所鑄之當十銅元販至上海甚多昨日接電知該處之鼓鑄現忽停止不知何故譯字林報 
[謀斃印度人兇手已獲]  
　　昨晚聞英租界捕房在浦東拘獲印度人一名疑其爲謀害船廠中印度更夫之兇首按此更夫之屍首於初七日由黄浦江內撈獲身上縛有極重之鐵桿譯字林報 
[中英兩國續訂滇緬接線約欵]  
　　第一欵大清國大英國彼此願將電報便於傳遞擬將前訂中國在雲南邊界英國在緬甸邊界兩綫相接各條欵重爲酌改以期暢逹　 
第二欵中國電局騰越英國電局周岡原爲兩接綫之局蠻允爲中間之局均仍照舊 
第三欵中英兩電局彼此應將相接之線時時認眞修理保護即用第二欵內所指之兩局或以後另定之兩局傳遞各報兩國在本境內所需此項各費應各自出資其兩國之邊界尤須愼守以清界限 
第四欵所有電報在第二欵內所指接綫之兩局傳遞者均照萬國電報公會所定章程辦理寄報之人如不注明由何路傳遞而此條線路與别條線路遲速無異彼此議定如果價目較别路便宜此等電報須全歸第二欵內相接綫上傳遞若價目一律應分半歸相接綫上傳遞 
第五欵兩國至本國邊界爲止各自定價收取報費 
第六欵第二欵內所指接綫上傳遞各報報費開列於後 
甲印度電局應收本線費一緬甸各局至中國邊界各報每字十生丁二印度各國至中國邊界各報每字三十五生丁 
三錫蘭各島至中國邊界各報每字四十五生丁 
乙印度電局應收過綫費一中緬邊界及其餘各邊界各報每字三十五生丁 
甲中國電局應收本線費一中國與歐洲並歐洲過去諸國（美國不在內）來往各報每字三法郎克三十六生丁二中國與美國來往各報每字四法郎克八十六生丁三長江或長江以南各局與其餘各國來往各報每字一法郎克四長江以北各局與其餘各國來往各報每字一法郎克五十生丁五一緬甸印度錫蘭與雲南來往各報每字五十生丁二緬甸印度錫蘭與雲南來往中英兩國官報每字二十五生丁乙中國電局應收過線費一歐州並歐州過去諸國（美不在內）與中國過去諸國來往各報每字三法郎克三十六生丁二美國與中國過去諸國來往各報每字四法郎克八十六生丁三一中緬邉界與上海或長江以南各邊界之局來往各報每字一法郎克二十五生丁二其餘各邊界之局來在各報每字一法郎克五十生丁 
此等報費專指中國與緬甸印度錫蘭兩鄰國來往電報其中國與歐州美國來往電報不得由中國分局或經手人照此價目私爲接轉以杜取巧此約欵期內倘中國電局或他電綫公司在中國設有電局將中國（香港在內）與歐州並歐州過去諸國來往各報報費減去若干其經過緬滇接線處各報之本綫並過綫費中國亦允同時一律减去一半 
第七欵第二欵內指明之接線兩局每日須將來往各報字數以電核對所有帳目須於每月月底結算清楚帳目找欵應歸印度者即匯恰爾克得之印度電局歸中國者即匯上海之中國電局不得過每月結帳一個月之外一律找清月分照西歴算帳各報均作二等不收報費 
第八欵中國電報各局照此約欵第六欵內所定之法合法郎克收取報費其報費及兩局結帳找欵須用英洋每英洋合法郎克若干應照實在市價核算此價應由兩國之兩電局每年分四季每季須在一個月之前照上季酌中之價彼此知照定奪至付代收中印過去諸電局報費中印兩局可將數目互相知照收費並結算時彼此可以隨時作價免致吃虧 
第九欵此約欵應於光緒三十一年四月二十九日即西歴一千九百五年六月一號起以十年爲限期滿後如欲將此約欵停止以及更改此約於十二個月前知照否則仍照前辦理 
此約繕就中英兩國文字各三分校對相符於光緒三十一年四月二十日卽西歴一千九百五年五月二十三號在北京畫押 
大清國外務部尚書會辦大臣那 
大英國欽差駐劄中國便宜行事全權大臣薩 
[滿洲最近戰情]  
　　二十一日東京電云本處官塲宣告滿洲戰地十九日之情形如下開原逹吉林大道上葉和城境地內有俄兵千餘人由黄溝觜口拔隊向西先將日軍逼至鄉城後反被日軍擊退俄軍傷亡甚多其後又被懷遠便門之日軍大隊所追逐又有俄軍一隊約步兵三師團馬兵四中隊大砲十二尊向吉林大道東行走又有俄軍一枝隊向大道西行走嗣後兩軍會見於蔡奔溝及南村子東北五英里李家屯之間又有蓮華前東南高地之俄砲兵攻擊附近之日人交戰數時卒被日軍擊退日人遂占據吉林大道上華石林附近高地現尚在追逐譯字林報 
二十一日文匯報接東京電云二十日滿洲之俄馬兵攻英儀門方面黄溝嘴口日軍所守之陣地又攻英武城方面之三濠坡均被日軍擊退兩次交戰俄人傷亡甚多日軍現尚在追逐 
[加那大自請附入英日商約]  
　　二十一日倫 
 
 

Page 5

 
 
敦電云英屬加那大下議院會議時農務大臣宣言云加那大政府已於初五日行文於英外部請將加那大附入於一千八百九十四年英日所訂之商約內蓋日政府已允不問從前加那大不允參與此約故也譯字林報 
[回教與鄉民互鬥]  
　　二十一日倫敦電云俄盍立凡省內回敎之亂黨三萬七千人蹂躪亞密尼亞鄉村多處慘殺亞人甚多內有一村將回教人逐退殺死囘教一百人有官軍一隊在某村被亂黨包圍後將亂黨逐退拘獲八百七十人現已有可薩克兵五千人由白哥至該處彈壓譯字林報 
二十一日柏林電云俄高加索境地內盍立凡省亞密尼亞人種有殘殺之事譯德文報 
[俄俘犯在日本計數]  
　　二十一日東京電云俄俘犯官兵之在日本者自開戰後至西五月三十號爲止計共有六萬零四百十九人內有陸軍統領及海軍提督十人加對馬海戰時所拘獲之俄俘犯七千二百八十一人合計總數共六萬七千七百零一人譯文匯報 
[摩洛哥公文之交涉]  
　　二十二日倫敦電云柏林傳來消息法首相兼外部大臣羅維益君爲摩洛哥事答復德政府之公文頗不滿意譯文匯報 
二十一日柏林電云法首相羅維益君爲摩洛哥事答復　政府之公文內並未提及德法齟齬之處斷定何國爲是亦並未提及辦理此事究竟法允否遺專使至公會因此歐洲各國之股分市面頗滯譯德文報 
[俄皇詰責各報誤會演說]  
　　二十二日倫敦電云俄政府已出諭單詰責各報將俄皇演說於各地自治會委員之言誤爲俄皇允許在國內創設國會蓋俄皇之意祇謂國民可照法律聚會以議一切國務　譯文匯報 
[日親王將赴倫敦]  
　　二十一日栢林電云口本有栖川親王及其夫人游歴比京及里渠後卽赴倫敦譯德文報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[派軍保護西人逭暑杭州]  
　　杭屬莫千山夙爲西人逭暑之所建有洋房種植花木邇日各西人紛紛偕伴挈眷而至各當道已選派常備軍駐紥該山左近以資保衛（復） 
[電請查明撤退洋行續誌南昌]  
　　江西省垣電致駐潯英領事請其查明撤退太古洋行各情已誌前報茲因九江道瑞觀察於十二日回潯令就近與英領事面商想能就緒也（音） 
[督憲飭捕主筆重慶]  
　　重慶日報爲日本竹川藤太郎所發起今春回國後卽由江津卡小吾支持筆政妄肆譏評藉端索賄爲輿論所不容經日領事飭令停報茲聞巴縣傅伯員大令於日前接奉督憲來電命將此事澈底嚴究云（險） 
[示杳僞造籙蘇州]  
　　有曾彩文者自稱煉有職籙在蘇杭一帶誆騙錢財爲張眞人查知移請長元吳三縣嚴密查拿元和縣孫大令已先行出示查究矣 
[小學堂勒捐上控江西]  
　　萬年縣創辦小學堂已有數年而勸捐經費迄尚不止惟前署王大令任內尚無上控案件迨文大令接任後屢次上控因文大令僅據印册核明數目相符便卽以並無侵吞情事禀覆上官不知弊在印册之外故屢控不休也今任余大令又委吳二尹總理其事勾結某某劣紳串同舞弊受賄勒捐時有所聞故地方之受累者又復紛紛上控（晉） 
[川漢鐵路招募墊路築基工人]  
　　川漢鐵路籌欵已有成數惟勘路估工各事甚屬爲難前　查看道路之委員現已回省銷差聞已出示招集墊路築基工人若干名先行平治道路每人每日給錢太十文（險） 
[煤船滋事寳辦蘇州]  
　　有蘇綸紗廠由滬運煤船到蘇船夥十三人至盤門外馬路閑遊行經某花煙間門首有多人擁擠三道華捕持棍而至　令各散船夥不服與之爭閙捕即拘一人解至公堂其餘十二人亦　　而來一同上堂供大令訊問之下訓斥一番諭令勿得在外滋事而退各船夥回船紏同船主復上岸尋見三道華捕扭住兇毆迨至遍體受傷然後樂於馬路旁河內他捕見之急吹號呌招集數十捕將十四人一併獲住送至公堂洪大令立刻提訊將船主責八百板枷號一月船夥十三人各責四百板　　苦工一月華捕給錢養傷完案 
[老人被剌厦門]  
　　距厦十餘里海澄縣屬　坑附近有魏某者年已八十有六素爲鄉長前日魏自雷坑觀戱歸家途中忽被人殺斃棄屍河邊家屬聞耗即投海澄縣禀究縣主易大令立即　往相　委係刀傷致命當飭差役緝兇懲辦（　） 
[絲麥市價南京]  
　　今年四月　水過多天氣又多寒少燠蠶麥二事均不相宜育蠶之家大受虧折工麥所獲亦止五成新絲上市　盤定價每百兩值洋四十元麥價又較增於前每石加洋四角（　） 
[寗波]  
　　甬江北傅家道頭一帶邇來因巡捕房收取月規各處娼妓紛至沓來故娼寮林立人烟異常稠密本月十一日夜石作棧內金媛媛娼家失愼經遠近各水龍聞警馳救一時火勢猛烈驟難撲滅焚燒一鐘點之久始行漸熄該棧房屋十數幢悉成灰燼○鄞縣高子勛大令近來訪聞東南西南二鄉有棍徒開設花會聚衆械鬥時有所聞特於日昨親帶幹差多名往各鄉查拿並諭令各圖地保隨時訪明禀報倘或賄庇定卽重懲（坎） 
[前署户部尚書趙遵旨奏陳應行時政十二事摺]  
　　奏爲遵旨擇要覆陳恭摺抑祈聖鑒事竊奴才面奉諭旨飭將應行時政迅速擇要奏陳仰兒 
盧衷圖治之至意奴才何敢以浮詞進謹陳十二事恭候采擇一曰通各屬之强在事事不隔人人不隔無一事不合衆而謀無一國不合衆而謀我中國則內外上下之交無事不隔如猜　如鬥智往往自相牴牾欲除其弊非先求通不可宫廷之上非臣下所敢議擬請先自政府始每月應飭軍機大臣定准分班接晤外廷官僚之期或五日一次或七日一次接晤一日卽作爲休沐免其人直如有要政仍可召見亦仍請召對並可一日兩見其政府　晤之處必須嚴密不用隨從不用烟茶不作寒喧公事則公言之密事則密陳之已往之事應如何補救現在之事應如何處置將來之事　如何預備軍機大臣以是爲問衆官所陳所答亦不外此無事者晤畢即出此外各部院亦宜定互相接晤之期各堂官之接晤本管屬員亦如之政府接晤各官如何分期分班之處應由軍機大臣酌定外省督撫至各州縣亦宜定接晤紳商僚屬士民之期以通下情而資治理一曰簡各國之能通必先求簡如衣冠如出內概從其便如儀從如禮節概從其省如文法如欵式不必其工如期日如奏事不必全到如公事呈轉不必太煩如要務數奏不必擇日此外繁文末節一切忌 
 
 

Page 10

 
 
　各省陋習如儀仗排塲請安站班賀禀之類悉令删除禁革不能備舉一曰眞內外之虛僞相承久矣各省吏治學務之講求其眞能成就人才者幾何汰書吏恤刑獄禁用門丁勸勿纒足之旨屢下而奉行者不可核也改律例編教科書之諭疉頒而編上者仍無日也皆非亟加考核深恐成效難期他如繁要酌補命盜請讞之奏詞皆成印板到省到部之甄别必曰堪留已用已放之銀糧尚列實在捐案之減收融銷分發之塡寫違礙因求合例遂成欺飾凡諸作僞皆宜汰除惟汰除之後不可又以不合例文牽引加駁務使上下內外規見以心無復拘忌一曰實如民數榖數由數必須實查實資報如各省歲出歲入必須實報實銷如部核銷不得憑虛册而昧實事如行查事件不得空文糖塞以及置之不覆一曰專各省委任督撫一二人可以理全省之事並理兼　省分之事京中部院則數人而辦一事一人又兼數事或牽掣難行或瞻顧不暇欲求事之舉也難矣是必擇官愼之於始責成歸於一人應令責無旁貸一曰分時事至今繁難已極如州縣一身萃兵刑錢榖之任又加以傳教遊歴爭礦勘路及學務警務農工諸新政無論不學而仕者茫昧倉星卽久宦者亦難遊刃有餘此則必須酌設分曹另立鄉官佐其任使以飭庶務者也一曰合今日時政本極困難新政繁興遂增公所如內閣政務處皆爲議政之地户部財政處皆爲理財之地兵部練兵處同爲治兵之地工部工程處同爲營繕之地禮部國子監與學務處判若兩途工巡局旣稱得力應合外城而兼治之而與步軍統領衙門歸於一辦事最忌紛政今官署公所日苦重疉必致舊者安於廢弛新者亦多觀望是宜斟酌至善或合新於舊或舍舊圖新無事之官汰之不必疑有用之官增之不可緩庶不至貽譏敷衍未完 
[奉母游學]  
　　户部山柬司廖劭閑主政曾手編户政各書頗爲人所激賞其太夫人爲京師女學衛生醫院總社長素爲吾國女界碩宿人皆敬之今年二月主政欲奉母東游　僚挽留不可遂於日前由京來滬定期七月初首途夫吾國游學諸君固多忠愛孝友之士然每因庭幃遠隔抱憾晨昏如主政之侍母遠游於孝養學業二端胥無缺憾洵乎足資觀感爲學界之光榮而太夫人復以攷查敎育爲心不憚長途跋涉是非古人所謂巾　丈夫哉（容） 
[同沾慈惠]  
　　外虹口老順記總經理葉君洪濤之太夫人樂　好施居恒儉樸前月底病劇遺命將誦經等無益之錢移捐濟良所及各善堂經費迨太夫人仙逝葉君即遵命以洋銀二百七十　元二角捐入濟良所茲又慨助同仁醫院常年經費一百元太夫人周卹貧苦遺澤深長而葉君克承母志不愧爲孝思不匱者聊志數言爲世人勸（旦） 
[委解電料赴京]  
　　前由袁督電飭上海製造局購辦頣和園應用電燈料業經解過二批日前又由魏觀察向怡昌盛洋行購買　燈料計六十六件札委崔二尹押解北上咨請關道袁觀察轉咨稅務司估價驗放聞崔二擬由新裕輪船載運赴京（渙） 
[飭查司巡]  
　　滬上浦江巡船及各處釐卡司巡人等往往藉端訛詐百般苛索以致商家受害不堪兹爲蘇臬司朱廉訪訪明實情移請釐捐督辦陳觀察飭屬查究以恤商艱（金） 
[船牙需索]  
　　經理薛家浜河工局董秦君日前知照船牙派出大號駁船三十餘艘駁運泥土曾由各船户照章給予用錢豈知船牙夥役任意需索秦董以事關大局應卽查明禀知上海縣澈究昨已知照地甲挨查名次矣（土） 
[船婦輕生]  
　　江北婦人曹小老海向在萬聚碼頭駕划船度日自嫁同鄉曹加興爲妻時占反目前日吞服洋烟施救不及而斃事爲十六鋪地甲偵悉以事關人命大言恫嚇由划船管帮潘懷玉出爲關說令屍屬賄洋數十元私和了事（土） 
[船塢與製造局類紀]  
　　鍋爐廠各工匠於二十一日由船塢總辦一律遣散各工匠無所依歸公懇製造局總辦魏觀察留用昨日由觀察批仰提調酌量留於製造局撥用○船塢機器廠因赶銅元機器酌留工匠念二名已紀昨報兹悉昨日被裁各工匠心不甘服聚衆至廠要挾所留工匠不許作工魏觀察聞之立派警兵二造十名於今晨開工時嚴爲彈壓並諭所留各匠照常工作被裁者靜候設法安置（渙） 
[限緝私鑄逸犯]  
　　周浦人張某在浦左賃屋安設機器私鑄銅元經保甲總巡謝明府訪明飭拿張已逃逸祗獲炊工及機器一架搜出銅坯移南匯縣訊究在案茲經明府諭飭該捕仍勒緝在逃各人及爲首張某務獲訊辦（土） 
[嚴防犯]  
　　本城改過局內近因禁押各犯往往集衆議事欲圖逃逸經道憲袁觀察訪知特飭該局委員姚殿卿明府嚴加防守如有前項不法棍徒准即加鐐禁押以免疏忽（金） 
[控案交保]  
　　方道生前在公共公廨控蔡元生圖賴工銀一案當經飭提未訊昨日蔡因另案保出今經原差解候訊追蔡挽人說妥并倩姚次巖出爲担保並具保結工蓋萬興館圖章保於一月內如數理償如違提追（木） 
[上海官事]  
　　昨日午後二卜餘鐘上海道袁觀察命駕至滬北洋務局接見駐滬日總領事小田切君商議俄艦要事至一下鐘又見英總領事霍必蘭君晤商一切○留防營十一隊隊官袁庭華副戎十二隊隊官洪連勝都司十三隊隊官余忠勝十四隊隊官魏廷樑等昨日均有要公奉上海道袁觀察逐一傳見（金） 
[上海縣案]  
　　上海縣汪大令奉道憲函開准新關好稅務司函請飭提私拆郵信之信差王和林訊辦前日由高昌廟巡局將王解到經大令訊究供在高昌廟郵政分局當信差私拆四信吞洋一百數十元刻已飛信回籍求父親信理大令判責一百板押限十天交洋違干嚴比○周錦祥控何開廷圖賴借洋奉汪大令提訊周供開天順木器店去年正月何開廷股開福泰洋貨店購去生財計洋二百五十元作爲借欵除　尚欠八十元店閉後屢索國賴求追何供福泰未開時允附一股　因將股悔賴小的向借洋二百五十 
 
 

Page 11

 
 
元入股又還一百七十五元福泰閉歇小的股本無著分得貨廚四只購價一百元及退還作價周僅作洋三十五元有收條呈覽周今仍控八十元求鑒大令判何還洋四十元當堂繳楚借據塗銷完案○浦東楊姓家兩次被竊案內續獲匪犯談步金蘇阿二二名奉飭提案判發押改過所二年○枷號竊犯陶仁生突患病症由地甲禀奉大令提案察騐屬實判疎枷收押病愈再辦○小流氓王二六滋事收押改過所滿期解縣發落判姑開釋再犯嚴辦（金） 
[轉商注銷覆訊敎習案]  
　　滬北黄峙青太史所延之教習及汪姓等學生二人日前因小便違章爲捕所毆并拘至捕房於十五　解公共公堂訊問謂須戒責旋即交保訂期覆訊此事現爲上海道所知以教習等旣被毆傷若再戒責未免激動公憤因特札飭屠太守轉商會審西官將案註　（别） 
[會訊尚未定期]  
　　前報紀義領事照會蘇松太道袁觀察蒞滬北洋務局會訊祝少英抯保一案兹悉並未會訊緣被告所延愛禮司律師方從威海衛回滬諸事尚未豫備故須再　訊期也（木） 
[公共租界早堂案]  
　　流氓王阿成李陶連張福生沈金桂等常在北京路搶人衣物并持刀恐嚇昨經探捕拘獲解究奉襄讞王春　　府會同德繙譯師君訊供判沈責三百板餘三人各責二百板○洋人意沙培控蔣年豐行竊象牙十六只昨經包探李星福拘解並禀明銷贓於城內徐國良處判俟移提收贜人到案訊奪蔣還押○美最時控青島船買辦韓炳南等侵吞關稅一案昨經襄讞王明府同德繙譯師謀君斷韓管押捕房一月鄭何譚三人開釋○妓女金素珍前因不願爲娼發棲流所擇配有龜奴孫阿金者曾於正月間行竊金妓之翡翠金銀各飾昨經捕房拘解判責二百板枷二禮拜贜存捕房待領木匠楊掌掌楊侯生王金生控被鋸匠頭徐阿三唐七發毆打受傷由捕拘案楊等三人供由做工起釁竟被毆傷請驗木匠頭林木林到堂禀稱受傷人業已倩醫調治求恩寛辦判青徐三百板唐二百板○范阿林控袁阿二沈阿法合會不遂行兇毆打有六百九十七號華捕上前詢問被袁阿二毆打受傷扯壞號衣拘解請究判責三百板枷七天○禮和洋行軍裝買辦之馬夫董天祥昨因快馬爭前由捕拘解後經印捕禀稱另有一人拉韁並非董姓判俟飭傳小馬夫阿二到案再行訊奪○上年十二月間增裕麫粉公司控鄧錦堂曹桂卿串竊麫粉歴經中西官訊供並無實據昨日又經捕房將鄧曹解案鄧延律師戴理門到案聲稱此已訊十數次旣無佐証又無實據而被告已押五月之久致廢時失業况鄧在滬貿易四十餘年從無不端不能信原告一面之詞拖累無辜請堂上將鄧開釋并將案註銷德繙譯師謀君商之王明府將鄧曹當堂開釋完案○捕解深夜違章售烟之王明泉到案請懲判罰洋十元充公○王阿龍王金福等四家控王阿三竊去衣服首飾等物報由包探劉銘芝將王逮案判責二百板贓分别給領○洋人大羅司控馬夫張齊寶行竊馬料若干判枷二天責手心五十下○華捕解在途曳客之流妓黄桂香請究判罰洋念元充公○捕解徐阿忠至案禀稱徐在松江路某姓門口圖竊請究判責一百板○某木作夥周妙福控小工張阿福王田慶串竊食米判各寳五十板○包探張寳成解竊賊楊桂龍至案並在揚身畔搜出賊具求辦判責五十板（木） 
[南市捕房紀事]  
　　南市捕房捕頭訪悉指南白玉樓茶肆時有流氓混迹其中自稱包探招搖撞騙訛詐良民因即禀明工程局翁太守派差協探一體嚴查究辦○蘇州人王福全前日傍晚漕人生義碼馬長春醬園內被人察破獲住痛毆包探查見之下一併拘入捕房管押候解工程局訊究（土） 
[法租界捕房案]  
　　偷兒殷阿金行竊劉阿德炒麫店大洋七元銅角一百五十枚爲劉拿獲送捕解奉大令訊供著枷十天責二百板○劉阿生迭次犯竊驅逐出境前日又來圖竊爲包探拘獲解訊判押三天不准再至租界○沈文卿在陳阿大烟間開燈竊取烟槍一枝爲店主當塲拿獲送捕解究判責二百板贓給失主○張阿大行竊某姓家自鳴鐘一架插鏡一座失主報捕合獲弔到原贜解訊判押二十天責四百板贓給失主○劉阿四洪阿慶邱阿四　竊衣服銅吊等物爲包探查獲弔贓解訊判洪押七天責二百板劉責二百板邱責一百板斥釋○丐童韓仁生行竊東洋車坐褥　車夫拿獲送案請辦判押捕房一月期滿責二百板○顧阿生王阿利在長江輪船行竊烟槍水烟袋等物爲包探拿獲解訊判各押十天責二百板○楊順金雇車至三茅閣橋換車入英界被流氓朱二寳槍去衣包洋傘當塲拿獲交捕帶回捕房解奉大令訊供判枷號七天示衆期滿責二百板（水） 
[美租界捕房事]  
　　福建人某甲在某輪船當水手僑居西華德路買同鄉人女爲婢甲妻兇悍性成時將婢女兇毆前晚又將木棒亂擊婢乘間逃出在匯山路啼哭拐匪劉阿二見之意圖誘匿適爲巡捕所見一併拘送捕房捕頭令傳甲　婢領回不准凌虐劉姑念誘拐未成從寛斥釋○提籃橋捕房某印捕忽與僑居白老匯路某西歸互毆田婦訴知捕房捕頭令將該捕押解駐滬英總領事署請究○某巡捕在新記浜路見陳王氏之子某甲用石片擲破枕巧弟之子某乙頭顱當卽拘送捕房捕頭令將乙送同仁醫院醫治甲姑念年幼從寛釋出○某巡捕在塘山路荒地見有孩屍一具投報捕房捕頭令傳地保前往收殮○孫顧氏投捕房內訴稱夜間有歹人用火油抺於門上意圖縱火幸經行人撞見救熄門已焚去一半捕頭令包探陳三林前往查明再核○昨日提藍橋西牢押犯陳毛毛因病身死由管牢西人知　捕房捕頭令傳地保查明有無屍屬卽行棺殮○昨日虹口港內浮起男孩屍一具後經孩之父母聞信到來據稱因在河中洗浴以致淹斃卽舁回家中棺殮（火） 
[筵資助振]  
　　頃承鄭仁記土行鄭建明仁翁交到振欵洋一百元并惠函云並者仁　開張并去年遷移時均蒙諸親友惠賜　　本應設筵致謝因忽遽　將禮簿遣失恐相請不週有辜雅意特將席費移助振捐藉爲諸君　福云云情深故　念繫災荒一轉移間而嘉賓賢主共荷天庥矣附報端佈呈公　上海　馬路仁濟善堂籌振公所施則敬等謹誌 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
