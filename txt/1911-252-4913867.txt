# 1911 - 252 - 4913867

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　七月二十一日内閣奉 
上諭廣西高等審判廳廳丞着俞澍棠補授高等檢察長着朱文劭補授欽此監國攝政王鈐章奕劻那桐徐世昌紹昌署名 
[宫門抄]  
　　二十一日召見内閣總協理大臣喀拉沁王濤貝勒朗貝勒評論 
[三評川路風潮（無）（名）]  
　　川路之有今日官吏之罪也。與人民無關焉。他且勿論即以二十日上諭言之。官吏釀成此次川路之變。其罪豈可恕哉。上諭有曰川。人未明幹路國有之意。因而爭執。是責備我人民也。即無論。國有政策是否盡當。即以人民開會演說爲誤會。然上諭不。云乎。並飭郵傳部將路欵轇轕。妥速淸理。明示辦法。以釋羣疑也。然而遲至今日。而郵。傳部之所謂將路欵轇轕。妥 
速淸理者何在也。明示辦法者何在也。只與一分公司總理。私行移交。以激川人之怒而已。此官吏之罪一也。 
上諭又曰被脅紳民均係無辜。尤當妥籌安。撫不得少有株連。免致地方糜爛。然抗糧抗捐之議。未見實行。而自保。商業傳單。亦非全川人所公具。且聞數千人圍守督署之舉。不過因聞端方帶兵入川。恐招糜爛地方之故。要求川督電阻。而官吏不察。飭拿首。要以致激成鬨鬥。致傷兵民。是啟釁之。端其朕實發。於官吏。官吏。先有格殺勿論之成。算而後殺民以威嚇之耳不然端方未帶兵入川以前。何以未聞有絲毫之暴動也。官吏積於停課罷巿之忿怒。而又無法。故借此 
衆民環哄之際。一洩其所。恨耳。此官吏之罪二也。 
　　總之釀成此川省之大亂三。郵傳部。鐵路大臣。川督。 
專電 
　　川京官今晨（二十二日）得某處轉來川電十九日川民復圍督署激烈要求經趙督親自勸諭散去旋復和平上奏 
　　聞川省亂事有余黨在内勾煽趙督已通飭嚴防 
　　政府據某督電告得四川確信雖未開巿食物仍有時可買惟延不解决必致不可收拾 
　　政府得鄂湘粤滇等省督撫復電川中亂事如有所聞遵當隨時電告 
　　粤督密電政府澳門浚河與鐵路國有兩事均甚緊急内外棘手萬一粤人發動必較川事更爲猛烈 
　　東督電奏某國併力經營路事居心叵測前調近畿三鎭兵隊仍請留奉專駐沿路藉資鎭懾 
　　内官制通則繕竣卽日入奏 
　　度支部奏參直晉東甯蘇浙閩湘陜粤桂等省下忙逾限各該藩司先交内閣議處再延嚴參 
　　桂撫電奏遵照部議核减預算從撫署及各廳局力爲節省可得十餘萬惟收支兩抵虧短尙鉅萬難彌補奉旨着度支部核議 
　　贛撫請裁江西省藩司屬官及同城佐貳雜敎等職七十一缺奉旨内閣議奏 
　　粤督張鳴岐有摺到京請告終養聞可望准 
[譯電]  
　　資州府知府致書成都但傳書者恐難達到聞現有亂民四面攻城兵士在城上開鎗拒敵有敎士及小孩十八人已於星期一日行抵叙府現向重慶進發川督趙爾豐因恐中途不靖已派小船五艘護送現想成都情形不甚危險否則必不能派兵登城但軍隊不能速進亦殊可慮現料四星期後可有大軍馳抵成者 
　　據重慶道電稱成都軍隊奉川督之命登城開鎗轟擊亂民死者甚多成都至重慶之交通尙未復原今已有英人數名由成都抵埠鄂督瑞澂派往之砲艇本月杪可抵資州（以上北京） 
　　華美書局日前接成都電云成都美國敎士十六日始行出發暴動者殺死民人三十名此次亂事因遇大雨尙未剿平惟不足爲慮 
　　路透電社得確實消息謂德國要索法屬孔戈土地之議將令德國有直入孔戈河之進路且可以鐵路與大道橫過孔戈與德屬東斐洲交通要索之地産樹膠象牙森林甚富據巴黎電稱法國曾頒半官文告謂法國答覆德國之文甚爲明唽而於維持各國在摩之經濟同等權及法之政治自由權兩層尤爲注重該覆文於本星期内可到柏林法首相開洛 
 
 

Page 4

 
 
君已赴培桑爽閱看陸軍大操 
　　柏林股票交易社之震動其影響已及美國此間某大股票公司已於昨日倒欠美金洋四百萬圓據由歐返美之銀行家云歐洲股票巿之震動幾如戰事恐慌（以上紐約）　　此間深恐法德兩國釀成戰禍調兵駐紥邊界以備不虞（以上海牙） 
　　德國社會黨大會討論議案反對惹起殘殺戰禍牽涉英法德三國此事惟屬地之防盜與海外之狂論家及製造軍器之人獲益而已該黨要求即行召集國會使民人代表宣布意見當時曾有激烈演說痛詆黨首使人懷疑社會黨對於摩洛哥一事有猶豫反對之意該會並决議該黨在國會提議如有萬國爭端發現政府應召集國會將詳情報告大衆該會並反對食物騰貴 
　　哀德那火山爆裂仍未熄滅門德内革羅亦裂成一噴火口該處連遭地震繼有鐵屑如兩而下火山熔汁流及三百米達之廣且逼近鐵路火山熔汁流和極速現已達七英里之廣葡萄田及茅屋多被毁壞 
　　據澳洲新南韋爾斯電稱澳政府以英金七千磅捐助馬生君之南極探險隊 
　　英國北方大旱已止勃拉特福與北韋爾斯兩處已得大雨英吉利南方亦有大雨 
　　陸軍中尉特爾維與兵六百名在西拂魯爲阿拉伯叛民所圍陸軍大佐白里芒已率兵一千五百名由摩 
京前往援救 
　　據米里那電稱摩人在寇的里厄攻擊西軍激戰頗久西軍死陸軍大佐一員士官兩員兵十三名並傷兵四十三名敵軍死者七十六名傷者無數聞尙有其他西班牙縱隊正與摩人交戰 
　　據法國摩爾末倫電稱飛船家底特里厄女士於兩點四十五分鐘内飛行一百四十三英里獲獎費米那巨觥 
　　日本外務部决意令第三艦隊預備開至中國亂地最近之點富士炮艇將回宜昌 
[公電]  
　　各報館鑒海州大水災狀極慘乞登報募捐救此浩刧紳民公叩（海州）要聞 
[川省路事警耗]  
　　喬樹枬等呈遞封奏一件探其内容係爲川路風潮請朝廷决定辦法以弭隱患措詞極爲和平惟列名者僅喬樹枬曾鑑等數人并非四川全體京官之同意蓋以此次四川京官所擬之公呈語意激烈喬樹枬等以官秩較崇恐干讉責故先上此摺以占地步也 
四川官塲紛紛電致政府請爲代奏大致咸謂十五日上午十點半鐘突有亂民數千攻擊督院衙門闔城震動各處鹽塲竈丁數十萬同時罷工將釀巨變請卽宣示辦法以定人心 
　　鄂督轉電政府略謂川人於十五日已刻聚衆至川督署要求爭回鐵路趙督未允川人即包圍督署屢勸不散勢甚决裂趙督不得已命衛隊開鎗示警川人亦卽鋌險格鬥衞隊與人民互有損傷事甚急迫請示辦法外務部近接駐藏大臣電稱英人因四川罷巿後人心搖惑恐釀劇變藉口保護商務發兵入川業經首途請即宣示辦法并與英使商阻 
軍諮府陸軍部接駐紥四川之第三十三協協統電稱川路風潮影響及於軍界近來軍心鼓噪羣情洶洶大有動搖之勢經飭官兵日夜梭巡恊統等百方勸導暫可無慮惟日久生變恐有不測請轉知内閣速定辦法否則如此重大事件協統等不能擔負責任 
　　四川京官以川路風潮激烈大局危迫於十五日在全蜀會館開同鄉大會商議辦法詳情兩誌本報並聞是日警廳派巡警多名嚴重監察郵傳部亦派員到塲偵聽其會議結果係呈請都察院代奏請罷郵傳大臣盛宣懷以謝川人茲將呈文照錄於下爲桑梓危迫禍在旦夕事由大臣誤國謹請罷斥以安人心而弭亂機呈懇代奏事竊川省人民自借欵合同發現後異常憤激本月初一日成都罷巿後此外如成都内十六屬以及重慶潼川叙府嘉定資州五通橋相繼罷巿川電絡繹危迫萬分軍督司道當有報聞職等備員京朝聞信焦急事前旣勸諭之旣窮此時已挽救之無及顧又無善策以上抒宵旰之憂而下慰鄉閭之望神明内疚獲罪實深然推原禍始使我川省七千萬人民奔走哀號窮而無告則郵傳部大臣盛宣懷階之厲也何以言之 
 
 

Page 5

 
 
當國有政策旣定使盛宣懷能體皇上一視同仁之心如湘粤一體被遐之舉權利旣均平等人情亦已相安不平則鳴理有固然此其首禍一也旣而督辦收路設使交代明白羣疑何來乃該大臣於川路總理李稷動來京時私相授受暗攘商辦之路奪我現存之欵以致衆情憤激愈不可遏其首禍二也不特此也當罷巿風潮日甚一日該大臣不爲曲突徙薪之謀乃爲求穴熏鼠之　報章紛載聞朝旨已派督辦大臣端方帶兵赴川查辦此說如實卽使端大臣别無意見而先聲所播風鶴皆驚鋌而走險乃意中事則我川民本來恪守秩序毫無暴動情形萬一激成變端不知咎將誰屬恐該大臣捫心自問亦不能諉罪於他人忍叢怨於君父也揆該大臣用意非必願與川人爲仇惟從前旣有所主張此時但知怙過以爲愚民可以威刧朝政可以力爭辣手進行悍然不顧殊不知挫海内之民氣亂先朝之政體釀無窮之後患貽未來之隠憂卽基於此職等爲國家計爲桑梓計若仍緘默不言匪惟辜天高地厚之恩亦莫解水深火熱之厄惟請將郵傳部大臣盛宣懷暫予罷斥以安將渙之人心而收激潰之危局川民幸甚職等幸甚 
　　旅京官紳於十七日接成都來電云川省保路會開會到者萬人次日即全城罷巿至今未息官紳均無法解决趙督允爲代奏川民要求立將借欵合同注銷方可轉圜學商兩界因路事停課停巿未見效果均擬解散民間慌亂異常勢將暴動 
四川保路代表劉立淸叩閽上書後步軍統領屢傳該代表到署安慰十五日川人開同鄉大會時步軍統領又將該代表傳去到署後卽與内閣商議内閣奉攝政王面諭囑勸川人不必再起風潮宜靜候數日宣示辦法劉以現狀危急迫不及待將二次叩閽書呈交烏大金吾閱看并請代奏烏不允所請並飭將書留下暫緩呈遞劉以習日卽須呈遞隨將原呈索回 
[江蘇災賑要電]  
　　蘇撫程中丞昨致上海江蘇義振會電云信成銀行内江蘇義振會諸君鑒五效電悉蘇屬災重已先電奏仰蒙天恩賞頒幣銀蘇共二十萬兩並另請借撥庫欵二十萬兩辦理平糶虧耗作正開銷沿途免完釐稅立派兵輪於海口嚴杜私運均蒙兪允一面電飭甯藩司江北米糧内地流通不准遇羅湘省豐收尙未弛禁又電商鄂督湘撫格外通融派員採運五萬石并飭各屬勸辦義振此近日辦理振糴之情形也川米未有採辦之議據蜀商公所稱川路風潮甚熾現正禁米出口此事恐辦不到等語容再隨時察酌核辦貴紳等關懷桑梓組織振會足以輔官力之不逮災民幸甚大局幸甚全箇 
[學部奏定畢業生學位]  
　　學部奏定畢業名稱一摺聞所定者卽是學位計分進士貢生舉人生員四項大學畢業爲進士高等畢業爲舉人中學畢業爲貢生高等小學畢業爲生員 
小說 
[無名罪人（三）（十）（二）（無名）]  
　　不是别人。原來便是方纔在裁判所。和那隔座老婦相談的克路小侯爵。愛姑一見此人心想。必然是他在那裁判時。看出我和犯人有相關的情形來。特地跟了來的。因只做不見。不去理他。低著頭只顧看那橋下的流水。克路小侯爵見他。立定在橋欄。邊四面無人。便乘此機會。三腳兩步的追了上來。走至愛姑身旁。愛姑心中忍耐不住發話道你跟著我做甚。你休要弄錯人了。你是克路小侯爵。在裁判所内。我已知道。我是甚麽人。恐怕你還未知。却貿貿然來跟。我克路小侯爵聽了這話。羞的滿面通紅。定了一定。答道姑娘休要見罪。我此來非爲别故。我因今日在裁判所時。見那犯人實在可憐。知姑娘也有同意。因此特來和姑娘相商。愛姑道你可憐這犯人。你將若何設法。小侯爵道我將盡我的力量帮助他。愛姑見他這樣說法。心中知他是個同志的人。早去了所有疑慮答道。你想怎地助他。小侯爵道我和犯人的律師黑兒。是個至好朋友。黑兒律師。他也知道犯人的罪極是寃枉的。只是犯人爲何而說。不願上控。倘若能殻上控。上控之後。便有一個有餘暇。便在這一個有内。我和黑兒。盡力探出那眞正的犯人。那這被告。便可無罪了。愛姑聽了這話。不覺心中大動因思倘若不上控。這三日内。我那犯人。便上斷頭台了。現在幸喜有這機會。還有這人來相助。 
 
 

Page 6

 
 
[ 
[哈同花園籌振會内附設茶點洋酒廣告]  
啓者吾江浙今年霪雨爲災迺蒙諸熱心君子于月之廿四五日在哈同花園舉行籌振大會同人等深愧棉力不克追隨爰集資購備茶點洋酒等物設肆于園内冬桂軒欵待來賓　藉以憇息得蒙賜顧惠資多寡悉聽尊便同人等連本助振一俟事竣再當併數登報以答盛意　振華堂洋布業同人啓 
[上海三馬路永泰棧特别廣告]  
啓者本棧開張以來各客尙有行李押欵迄今未贖本棧未便從緩因各客行李日久存貯難免汚爛等情今限于中秋日爲止倘如再不來贖准其拍賣如不敷抵欵仍由原保人索取恐未週知特登報聲明現已本棧房價特别克已茶厨各房侍候格外週到以副各客惠顧之雅意荷蒙　各界諸君務請賁臨爲荷 
[華興廠儉柴爐廣告]  
夫爲人生七事爲宗旨要需者糧食爲佳品次用者燒柴爲大宗本主人注視商號厨房用磚灶傷柴未免可惜昔年在粤東佛山鎭創做多年去秋到上海五馬路中分設華興鐵廠自造儉柴爐各公館商號購去用過無不讚美精益求精烹煮快速最奇最妙十五六人飯祗用松柴十二兩足矣厨間潔凈舟車可帶喬遷活動可移此爐用鍊熟鐵板造成堅固玲瓏連飯鍋菜鑊湯鍋水壺一應全套分大小六種大號可煮四五十人二號三十餘人三號廿餘人四號十餘人五號十一二人六號八九人　仕商賜顧者請至五馬路中認明華興廠庶不有誤 
[新開新昇泰土膏棧廣告]  
本號開設上海寳善街丹桂髦兒戲園東首一百六十六號門牌揀選大小洋藥親運上等各省本土另剪批發格外克已聘請頭等廣州燒烟名手監製三冬陳公烟膏輕灰濃烟細沫白泡一呼能抵經日之讔調和足有十里之香洵市上之特色實世間之罕逢也如蒙　紳商賜顧請認明本號招牌庶不致誤 
[好時洋行白]  
本行今有芝板拿士船於廿四日抵申准於念六日即禮拜一開往香港呱哇等埠各寳號如欲裝貨搭客者祈請駕臨本行面議可也此佈 
[上海商務印書館發行法政用書法律之部]  
科目　　　書名　　　　　價目　 
法學通論　　織田萬著法學通論　　　一元七角 
憲法大綱及比較憲法　欽定憲法大綱講義二角五分美濃部著國法學講義一元政治學及比較憲法論二元五角 
法政法　淸水行政法泛各論一元二角半　六角 
法院編制法　法院編制法講釋義　二角五分　二角五分 
訴訟法　松室刑事訴訟法編一元四角　高木民事訴訟法論綱二元四角 
科目　書名　價目 
刑律　大清現行刑律三元　牧野刑法通義一元 
民法　梅謙次郎民法要義總則編物權編債權編親族編相續編　一元一元四角二元一元四角一元 
商法　松波商法論總則會社編商行爲編手形海商編　一元一元一元四角 
國際私法　山田國際私法　一元 
平戰時國際公法破産法大淸新刑 
律釋義副島憲法論皆在排印中 
去冬學部　奏定改訂法政學堂章程及法官文官考試章程草案所定法律各科於本國法典未行頒布實施以前暫取東西法學書以資講習本館分别法令頒布與否或編或譯所出各書臚列右方餘俟讀出隨時奉佈 
[滬浦航輪愼成有限公司廣告]  
本公司設立在上海十六鋪地方兹仿照商辦集股章程備有嘉寗美有大輪兩艘專駛滬浦航路以收商旅及裝運貨物刻因津浦鐵路尙未開通權宜暫行滬揚路線所有船中招待行客及茶房伺應無不格外週到飲食特别改良衛生所裝各項貨物派友加意保固以重商情而資招徠今擇於本月二十日開班特此奉聞嘉甯念七開往本公司謹啓禮拜二四六由上海開往 
[上海景綸廠錦地衫上巿]  
本廠自行製造紗線汗衫外特創製錦地衫褲温和適體春秋咸宜洵貨品之特色誠衛身所必需也發明以來極蒙各界歡迎兹值當令之際除造男服外添製女界最新式高花領滾袖衫褲花樣完備顔色均齊定價克巳以期人人購用亦挽回利權之一也本廠各貨在各省及南洋均有分銷處總廠在虹口狄思威路二百八十四號電話三三三五本埠經售處英大馬路恆昌昇和祥四馬路潤錩棋盤街裕昌法大馬路德源祥巨誠昶美界廣東街口永同昌天津南巿景綸分局漢口正街金鑑里鑫濟香港中環興隆福州南台振華九江大街裕昌蕪湖萬新南京湯泰和厦門惠濟堂烟台明善寗波後巿祥記西安萃綸庇𠹌廣安泗水增興吧城增興三寳壟印務公司小吕宋遠勝餘不細贅 
[上海寳泰興洋臘號]  
本號開設上海北蘇州路三泰碼頭自運新發明各種繅絲機器最新式輕銀小絲輪磁鈎磁眼各種造洋燭機器澆華燭模型巴羅賓全精白色洋臘洋柏油黄色臘斯的雅林臘各種東西洋燭蕊線藍紙白紙一應俱全定價從亷藉圖推廣零躉批發一律克巳凡蒙　光顧請認明本號招牌庶不致誤特此佈告 
[新到花榜狀元姑蘇花筱雲]  
去歳南京勸業會塲從未見如此各様比賽頭奬之名見金粉台賽花會格外美資姑蘇花筱雲得賽會金標迎送花榜曲元衆聲皆响令人歡羡雖屬妓女京城名聲第一最難得也近來因南京水火已到申地初次到天樂窩　張某點戲四河果然唱牧羊卷賽過滬上第一昨日胡某酒席呌唱敎子連唱老生靑衣之韻調最熾可見是京城之中第一也近來淸狀坊沿馬路媚蓮小謝聘請花筱雲仝住準於巧月廿四日卦牌沿馬路頭一家特此聘之有名望也]  
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞 
[江蘇議員後職之宣言]  
　　江蘇諮議局覆預算維持會函云謇等前以寗寗預算一案久未成立自愧信用未孚引咎辭職貴會以預算案關係憲政前途至大亟起維持毅力熱忱終使此案底於成立並不以謇等爲無狀加以挽留謇等竊維此次督撫院所公布較之局議尙多出入誠如大示所云未能悉符然諸君子旣以會期伊邇顧全大局相勗謇等敢不同體斯旨茲於本月二十日集議公决議長副議長常駐議員先行復職即日到局任事豫備九月大會事宜除呈報並通告普通議員外合亟函佈並志感忱卽希公鑒 
[贛路借債黨大獲全勝]  
　　贛路十六日大會宣布部辦借欵各電情形略紀昨報茲悉是日開議後首由名譽總理陳伯嚴吏部宣言請各股東舉一臨時主席衆舉謝味餘謝就席宣言請衆股東研究以定從違股東李國珍出席宣言以劉浩如與郵傳部所訂七條從表面上驟然觀之利頗不淺然鄙人則不但以爲無利且有兩大害一則必受外債之禍一則失却督責之權不僅此也名譽爲第二生命江西商辦鐵路實爲中國商辦鐵路鼻祖蘇杭甬乃繼其後今蘇杭甬將次告成區區九南二百四十里之路歷以八年始築其半尙强以支路貢呈郵部圖目前微利將以何面目見江蘇浙江人乎請諸君自問究竟主張何說如主張自辦請起立主張部辦不起全體起立李君復宣言現諸君旣主張自辦應由董事局議决借妥實僑款情形報告股東董事羅朗三君出席報告借欵大槪情形陳總理宣言就兩合同表面比較自以借壽徴之欵損失較少惟據十四日上海來電則積聚確非外債已有鐵憑鄙人本意贊成壽徴然旣接此電不能不爲所移李國珍出席宣言借債一事關係甚大倘一不愼政府之挑剔報館之吹求諮議局及留學生之攻擊必相逼而起我輩股東就利益論之積聚之合同固稍吃虧就避風潮論之實當贊成積聚之借欵贛路危險現達極點務請諸君早决如贊成積聚起立贊成壽徴不起立全體起立陳總理宣言將來訂合同時須全體董事隨同總理往上海簽押全體贊成公推董事隨總理代負責任簽押並云改選總協理董事問題如何决定李國珍君答言改選手續不完全不能改選且此次係特别緊急大會不能涉及範圍以外多數贊成李君又宣布今日之會於借欵部辦兩問題均經議决會事已畢明日不再開會衆贊成搖鈴散會散會後隨奏馮撫照會以准郵部覆馮撫電以所定七條辦法答復於下（一）無論商股貨股槪換國家股票（二）七釐息改六釐息（三）一體分紅（四）准在交通大淸銀行抵押（五）代償吳欵（六）所有零星債欵槪准歸部給還（七）材料派人查勘如交有發單之件查騐相符亦可照辦倘謂借債自辦必須愼重如願歸部速决不然福建山東亦請部辦届時該路請歸部辦而欵已移辦閩魯之路不能允准接收矣當即由路局呈復馮撫以本日開會全體股東願借債自辦不願歸部議决借債聚欵呈院咨部核示辦理矣 
[澳門交涉近訊]  
　　勒停浚海工程葡人又復浚海鄉民激憤勘界維持會電禀到部外部以葡國如果實行浚海不休自應先行勒令停止然後與彼交涉特電粤督體察情形酌量辦理並電覆本部察核云 
　　葡使在京開議昨聞外部電致粤督云葡政府已派專使奥高剌馬田士來京會議界務請飭該地方官曉諭紳民靜候交涉切勿暴動致誤事機 
　　議定交涉條欵中葡交涉久未議有頭緖昨葡領事晋謁張督之後張督連日與秘書員胡道銘槃及交涉科員魏子京等頻數會商交涉辦法並擬迅速議妥俾解民間狐疑聞議定交涉條款辦法甚爲秘密云　　禀請添派黃土龍香山勘界維持會上督院禀云新軍駐紥前山紀律嚴明紳民交感然善將兵尤貴善將將素聞陸軍參謀官黃士龍情形熟識轁略過人久爲軍民所共仰敝會念界務危急借寇情殷敢乞憲恩寵賜添派前來以粤人謀粤事其指揮佈置當必更有可觀抑更有進者前山一帶地方遼闊固鷹膦虎視之區而附近淸鄉恐受城火池魚之禍是内匪外患在在堪虞今聞各統領之言將來築砲壘建營房爲一勞永逸之謀似此任重事繁如得黃參謀來裨益定當不少用敢敬佈情形爲民請命當能俯從輿論不以敝會爲曉曉也 
　　張督佈置周密現張督以澳門交涉外間紛論不一附近前山香山鄉民平日激刺已深設因小忿而至暴動外人必有藉口一面札行新軍標統秦懋榛約束新軍不得入葡界滋事一面札飭地方官勸諭鄉民靜候交涉一面 
 
 

Page 11

 
 
電部速與葡使力爭以期内外互相堅持保固主權 
　　省港兩督交涉港督昨電粤督以澳門浚海之事與英無涉該英商不過與澳門政府訂立合約承辦工程居民等不應悞會並請官力爲保護該浚海船等情當由粤督覆電云現當會議澳門界務之際該浚海船應駛往别處否則恐居民致有誤會之處並請港督飭令該商將浚海船馳回香港以待與澳督議界務云 
　　葡人治兵態度澳門於十三日下午有葡兵百餘名在操兵地大操時澳督偕中軍命駕到塲觀者二百餘人至七點鐘始罷自操始以至畢事葡督未嘗稍有怠意精神奕奕但不知其操練之用意果何在耳聞昨有來自澳門者述及葡督方招華人充當兵士每名月餉十五元以招四百名爲額計招得數十名擬於月底成軍 
[橫涇鄉自治公所被毁眞相]  
　　蘇鄉橫涇鎭自治董事會附設於橫溪公學餘屋初七日下午突有鄉民數百人蜂擁而來聲言八都七圖搶築圩岸忽有麥船兩只乘風破浪自東駛西幾將圩岸冲塌一時觸犯衆怒鳴鑼將船扣住押同該船主來所當經該所職員允將人船先行看管再議辦法正在傳保間有一人陡門首施茶缸擊碎並將大門懸牌抛棄街衆乘勢湧入公所擣毁並遷怒於橫溪公學一律毁壞辦事員從旁門逸出幸未遭毆先是初五日農佃六七十人聲稱水勢浩大現須加高圩岸以圖補救欲向各業主領取資本購辦木竹等料應用各業主城鄉散處未免推諉鄉民遂來公所報告公所緩言却之不料初七日晨東風稍殺太湖積水内流頓漲尺許農民益加情急糾集百餘人來所肆擾所中職員見聲勢洶湧持衆要挾遂從權允許該鄉民一面飛函通知各業主一面趕辦裝木准於初八日下午交付囑令公推村長一二人協同催申來所領取方幸解散詎適麥船下駛該鄉民竟借端起釁致成如此惡劇經自治會報請吳縣履勘懲究後當由吳大令派差馳往彈壓一面輕舟减從前詣履勘繪圖存案訊據圖董顧雲卿地保許鎭卿張永源詞亦相同查此案禍始由麥船乘風破浪而起傳訊該船主朱申甫據供愿將兩船麥六十石罰出一半按照時値每石價洋五元合計洋一百五十元因無現欵願將麥在該鎭售繳等語當經取結照准即將該船主省釋惟自治公所房屋曾經諭飭另擇迄未遵辦以致此次被毁波及學堂繳到罰款自應飭令先修校舍以便開課除飭差查提滋事首要務獲究賠並諭將被毁各物查明開單補報外業由吳大令將勘訊大略情形禀報省台鑒核矣 
[蕪埠鎭懾飢民之手續]  
　　蕪湖大水已經兩月有餘外來飢民　集於鐵路大埂一帶約有萬餘名其本埠人力車夫荷米小工無業流民及小本營生者亦有萬餘近因水淹日久無從謀食江北災民來蕪乞食者在長街一帶拖泥帶水挨戶乞討竚立水中終日難謀一飽男啼女泣慘不忍聞前日竟有地痞游民聚衆糾合飢民强搶食物店二十餘家幸經兵警彈壓未致殃　貨店又有不法之徒在邑廟演說煽惑人心兼發雞毛傳單約期某日搶刦某紳情事人心惶恐除由紳界集資在西北兩門城内舉辦團練商會創辦商團以期自保外由自治公所呈請關道示禁謠言並電請江督皖撫飭派兵輪來蕪駐泊以資鎭懾江督商准薩軍門已泊派駐寗江貞兵艦來蕪皖撫亦電商浦口張軍門借撥江防一營以冀換出南路派駐無爲和州隊伍回蕪以厚兵力近日二街馬路以及一河兩岸因水過深巡士不能站崗警丁總辦已飭各區各備划船派巡士乘划在區内巡查水師營王少雲遊戎亦加派舢板在内河外江巡緝以遏亂萌各埠通信 
[雲南]  
　　大水冲崩滇越鐵道 
滇省自入夏以來浮雨爲灾滇越鐵道被水冲崩各車站之石洞倒塌路綫崩壞者不計其數而呈貢以下平地且成澤即軌道俱被水淹即人行之路亦須另關新道聞車站中人云欲全路修竣非至十一月不克蕆事云 
[滇垣夏季之怪象]  
　　昆明舊俗凡夏冬兩月婦女製造一種楮錢將原人姓名註明其上向城隍廟焚之名曰塡庫楮謂今生所燒塡庫若干來生即受金錢若干塡庫之日火光冲天幾疑火警又於六月間尼姑僧婆邀集村婦購取魚鳥等物男女同舟載往昆明池之華浦外放之名曰放生會今年夏季此風较盛亦可見滇民之迷信矣 
廣東 
[潮州大水紀詳]  
　　潮州大水紀略昨報茲又得訪友報告云潮汕一帶自本月初四五等日天氣酷熱異常本年中熱度以此爲最高初八九等日遂傾盆大雨連綿不斷十二日潮汕鐵路火車頭次由汕往潮者向章六點餘往九點餘即回到汕乃至十二點始到以後停駛旋警局迭接道府告灾電請撥輪船赴救至下午五點餘鐘水巡局鎭潮及江電小輪乃即上駛救援十二日意溪即見河水盛漲彩塘巿站旁水深四尺華美站旁深三尺庵埠站旁深三尺華美庵埠間之路橋已被冲毁所有民居均浸水中傾牆露脊乘舟緣木之人呼號悽慘者比比皆是汪洋一片均成澤國旋又據 
 
 

Page 12

 
 
　　鶴巢站報告該處附近之關爺涵河堤初被水冲穿一洞當時居民盡力赴救嗣竟决口至潮郡於十一日已封東門十二晨東津猪頭山通山面之堤崩决　决口之鄉村屋安掃蕩一空登時冲去千餘人各人紛逃至山暫避餘如海陽屬東鳳鄉某堤及龍湖鄉某堤均先後潰决澄海屬之外沙亦有隄被决至關爺涵决口聞極廣闊東津之决口或言寬長二百餘步又聞湘橋東畔梭船頭之第一堆亦全傾圯因各處决隄而潮城水已大　北隄可告無虞此次被灾汕頭紳商以目前無法救護只擬事後發賑惟刻下汕中存米無多昨各紳當發電外埠求助矣錄各電如下汕商會致香港南北行公所電潮州衆紳商鑒十二潮郡洪水暴漲東南而堤岸崩决居民失所岌岌可危乞公等付來米濟急復（十二夜九點發）高紳繩之致香港元發行霣春泉伯鑒潮郡水患隄决人民失所勢其危急請倡付米濟急 
[新會大水後之損失]  
　　新會東南各沙前因西北江水圍基多被衝崩田禾浸沒約有千餘頃早造全無收割目下水尙未退晚造又不级插秧全年失收農民受害不堪現聞該處二十四沙安甯農務分所以農民數千一量失業後患堪憂已據情函懇農務總會設法補救矣 
福建 
[閩垣風雨爲灾]  
福州於本月初八晚後風雨交作初九日風勢更猛飛瓦拔木各處電線亦多吹折龍眼橄欖等菓正地成熟之際遭此搖落捐失頗多初十早風止雨大竟夜不休初十後倉前山洋屋圍牆均已崩捐而尤以毓英女塾及福音書院倒坍較多至各處民房則更傾牆倒壁不勝危險十二晚江流頓漲十三日平地水深兩三尺城内南門西門水部門及沿河一帶多被淹浸南台一帶被水尤多中洲茶亭蒼霞洲水部等處水皆三尺以上各店多關閉門戶暫停生理各鄉禾田一望汪洋下午雨止水退翌日午後又復大雨如注云眞數十年希有之奇灾也 
[厦提新舊交接記]  
　　厦門水陸提晉洪子靑軍門旨准開缺已見明諭現已簡孫道仁軍門補授斯缺日前已由孫軍門來電定於八月初八日接印查孫軍門孫前泉州陸提孫庚堂軍門長公子出洋多次於泰東西各國兵制考求有素此次簡放水陸提督可謂將門之子繼起有人矣湖南 
[仇永忠負嵎不服]  
　　湘省匪首仇永忠本年先後在沅州府屬之黔陽芷江等縣結連周圃等聚衆搶刦拒傷官兵旋經撲滅周圃被鎗擊斃仇匪則兩次漏網曾由府縣懸賞緝拿迄未弋獲昨聞該匪復又嘯集匪黨數百人在永州府屬之永明縣肆行搶刦率衆拒捕致傷斃官兵頗多該縣隨即電禀省台請兵彈壓刻已由撫院電飭右路巡防隊統領謝澍泉參戎就近派兵前往相　剿辦聞該匪原係桂省會匪首要夏小辮了餘黨曾在桂開壇至七八次之多去歲因桂撫剿滅夏黨多處仇匪遂竄入湘境屢謀起事亦可見其勢不少衰矣 
[鐵道學堂開學遲緩之原因]  
　　湖南公立高等鐵道學堂所有常年經費向係由湘路公司按期撥給現因鐵路收回國有各省鐵路學堂亦須歸併一處由郵傳部督飭辦理刻經該堂監　龍研仙觀察將本堂一切辦法及所籌經費等項電達督辦端大臣請示辦法茲得電復謂已與郵部熟商俟　欵指撥有着再行核奪故該堂暑假後迄今尙未開學云 
安徽 
[皖南又遭風雨奇災]  
　　南陵自五六兩月陰雨連綿各處圩田大半被淹方冀水勢稍殺藉資補種詎料本月初五日狂風大雨日夜不休山洪下注東西七連三連五連上下義豐郇興李陽土橋等圩水由埂上漫過下林都圩冲决經紳搶救保全黃金　傍西河之圩於初六下午潰決多口無法搶救涇縣於本月初四五大雨傾盆自丁溪蔡村　陶窰一帶巨蛟續出二十餘處洪水陡漲二丈沿河田地廬舍冲洗殆盡山田稻谷亦剷除一光淹斃人口甚夥 
宣城本月初四五兩日夜大風暴雨山洪陡發江潮倒灌水勢較前加漲一倍除僅存金寳厮羅鴉鵲羅公塘溪保城等數圩外其餘大小百餘圩一律潰決計田三十餘萬盡沒於水貴池濱江圩田上月已被水淹本月初五日又復風雨大作水勢陡漲尺許人力難施所有圩堤冲破凈盡人民咸立水中坐以待斃靑陽於本月初五下午忽然大雨如注發較二百餘處平地水深四五尺即九華山之百歲宫火熖山之觀音菴皆雄居石岩高數十丈歷千餘年竟被此次蛟水衝毁低者更可知矣統計溺斃二十餘人慘狀不忍目睹太平於本月初五日大雨如銀河倒瀉下午四時山洪下注水高一丈有餘後經查悉知係南鄉譚家橋前黃山脚發蛟數十丈之高山竟崩坍一半幸人口避奔不罹浩刧而田禾財産損失已不可言狀矣大通於初五日狂風大雨通宵達旦登銅官之巅張目西視但見通州屋舍漂浮水面宛若蜃樓莫辨區域 
[設立土稅分局]  
　　皖省土藥統稅自部局裁撤後所有本省存土及外省運入之土照章仍應抽稅現在改歸藩司辦理業已擬定新章於皖南北各州縣向來産土之區或銷場素旺之地分别扼要設立土稅分局其徴收查驗事宜即由各州縣牌照捐曁菸酒稅委員兼辦以期撙節開支并派委提調一員駐紮蒙城亦由皖北支發局曹守鼎兼理其事至本省出境之土即派委陳令　功分駐贛省九江專事查驗聞不日即行分别發給關防照章開辦矣 
揚州 
[辦米函電一束]  
　　揚州府嵩祝三太守奉淮鹽總棧陳觀察來函略謂十二圩灾情極重必須廣爲採辦以濟飢民現赴貴境採購米石除給護照前往邵伯一帶採購外望速即知照商會並分札所屬州縣印佐各官騐照放行業由該府移知經過各關卡查驗放行矣又奉甯藩來電云奉督憲電飭常鎭道委員在邵伯寳應一帶採買糶米本司又委黃令履直在泰州仙鎭邵伯高郵汜水寳應等處調查米價以相宜之處着手購置從速運省事關平糶務即電飭各州縣一體保護放行又奉江蘇巡撫程中丞來電據滬道電開頃准商會接濟滬米事官紳會議除採購洋米外聞泰姜堰揚屬裹下河等處積米甚多擬先往辦二萬石應急請憲台准電揚泰四屬暫予弛禁俾得裝運出口至禱等語查内地流通並不禁止前已電飭寗樊司通飭在案希飛飭不准遏糶至要 
[伍祐亦辦平糶]  
　　兩淮泰屬伍祐塲因七月初六七日兩晝夜大風雨平地水深二尺田禾一片汪洋該鎭各戶斷炊十有七八人心惶惶大有不可終日之勢幸該塲劉大使邀同塲商籌欵平糶息借莊伍裕甯官錢局錢欵購米開辦矣 
蘇州 
[蘇垣禁屠祈晴]  
　　蘇垣迭遭大雨各屬紛報水荒迄今仍未晴霽經晉府何太守督同三首縣先在城隍廟設壇求晴數日並無效驗旋由太守等將壇改設於太陽宫内恭請兼蘇藩左方伯同提學司樊文完督同府縣至太陽宫祈譸三日亦無效果日昨經兩司諭飭三首縣示諭民間從二十日起禁止屠宰恭請撫憲程中丞督同兩司府縣逐日至太陽宫設壇祈求云 
[巡緝公所添員差遣]  
　　蘇省巡緝公所總辦洪觀察札委修補同知閃國賢司馬修補知縣王晉涵大令充當本公所差遣委員該二員已謝委到差 
[清談]  
　　川省僻居西服。路事風潮。釀成暴動而道路遼遠。傳聞異詞。即就記者近日聞見。測之。已有不能無疑者矣。 
趙季帥旣肯代表川民爭路噢休而保抱之何以至今日忽有開槍傷人捕獲首要之舉。 
川人旣自命集會爭路。並非喜事。亦非反抗。何以忽有意圖獨立約期起事之舉。且有數十人兇撲督署肆行燒殺之舉。 
嗚呼此次之民。變其果。與爭路初意相背馳耶。抑或當局者傳之非其眞耶。否則大吏撫循。無方始之以。撫慰者。或將繼之以壓。制耶是誠非所測矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[全國農務聯合會呈農工商部文]  
　　廣興水利 
　　　移民開墾 
　　　　農團旅行 
　　爲呈請通飭派員蒞會事竊據核准本會章程每年度大會期及開會地點由會長擇定施行茲定於九月二十一日開大會於江蘇之上海并已通告在前又據會章團體入會以各省農務總會列於首項現查各省之入會者自居多數而未經入會者亦有其地竊思總綱就緖基礎始堅廣衆集思易於奏效况水患頻年實由河渠之壅塞非廣治水利不足以收其功東省偏災實由實業之廢弛舍移民開墾無以弭其患且以各地風土互異俗尙不同非合力調查無由得考察之實謇等有鑒於斯故此次預備重要議案爲全國水利移民殖邊以及農團國内旅行之三大問題利害所關及於通國是非羣策羣力曷克竟其全功爲此除呈請鈞部派員監察隨時指導外合請札飭各省農務總會無論已示入會均請各派代表應期赴會其於未經設立農務總會之省應請各該省勸業道選派代表到會於未經到會之先并將所派代表之姓氏籍貫及意見書報會以便編訂提議伏維鈞部紀綱農下統畫全局務祈察核迅予施行 
[滬上民食大恐慌八誌]  
　　報告議辦平糶情形邑紳葉佳棠姚文枬姚天來郭廷鉁前日致田大令函去疊奉照會以米價騰貴民情惶迫飭即詳查各處情形通盤籌劃應如何動用積榖開辦平糶妥議具復等因奉此遵即邀集城鎭鄉紳董於本日午後二時集議各鄉董到者甚多僉以目前如辦平糶苦於無米可辦探聞湘省採購已有成說每石七元約兩星期内可到届時酌派各鄉辦糶此一說也或又以新穀登塲在卽即使辦糶爲日亦甚短淺而明春靑黃不接爲日正長尤爲可慮應當專意注重籌辦不必沾沾目前此又一說也至城廂目前辦糶八元半之秈米四鄉須加運費不盡合宜候查看米色再行定議本日所議大致如是謹先奉聞候有確定辦法再行陳報　 
　　但須支持旬日本縣田大令復浦東總巡游區長函云浦東地瘠民貧風俗强悍且有一種販鹽婦女結羣滋擾此次楊家渡德大米店及其昌隔壁米攤被婦女滋擾幸貴局並分區事前防備臨時彈壓損失無多而老擺渡及塘橋地方均以警備在先得免滋事足徴擘畫精詳極爲周密地方賴以獲福欽佩奚似弟自初十以後因本埠米缺價昻連日與紳商籌議採辦客米暫禁出運已奉道憲委員即赴湘省購米五萬石運滬以資辦理平價各事並奉撫憲連電粤省採辦洋米且天已放晴來源稍旺價亦略平大局已有轉機而浦東情形尙如此一則婦女無知胡閙一則恐有莠民陰唆尙祈察核現請就近勸諭加派巡警竭力防維但得支持旬日則湘米一到平糶固可開辦而米價亦必自平前派幹役六名前赴貴局聽候飭遣又簡明告示二十張請分發地保擇要張貼又囑各米店照常開巿官爲保護米價城廂已由米業議决最高之米不得過十一元中次米以次遞减剴勸力平巿價凡待零售升斗之戶須格外和平以保營業而圖治安統祈察酌辦理並希隨時示知足紉舟誼 
　　浦東將售平米城自治公所董事在商船會館内設立平價處 
 
 

Page 19

 
 
昨已開辦自晨至暮購者擁擠惟浦東一帶貧民尤多若不趕緊平糶恐再肇事昨由所董移知二路一區游區長轉知各鄉鎭董事請即備價至平糶局購辦米石赶緊轉糶聞洋涇鎭董事業已定二十五日設立分局開售平米至浦東楊家渡等處米店亦均有願照平價局章程貶價出售以濟民食　　平米免完釐稅滬道劉觀察照會城自治公所云奉蘇撫憲皓電採辦平糶米糧免完沿途釐稅業經電奏欽奉電旨准行除電達各省督撫轉飭關卡遵照外特聞購辦商郵姜堰米穀護照二十張卽日快郵遞道轉交李紳等因奉此除札行上海縣並知商務總會外相應照會貴紳移即煩查照施行　　押犯自討苦吃南巿裁判所押犯反對改給麫包當將爲首之張予雲張三陳文浩三人帶出由陳裁判向之開導謂當此米糧昻貴於每晚改用麫食爾等每名給大饅頭三枚另加菜湯未嘗不能充飢何得違抗該犯等仍嘵嘵置辯陳裁判怒甚喝將張子雲戒責二百五十下並傳同張之原告吳馬氏移送縣署訊究張三陳文浩各戒責二百下改發下等押所 
　　查獲私米續紀自治公所水巡隊查獲陳品生徐心豪之杉板船私運白米六石五斗分儲十三包當即解至裁判所研訊供由法租界永安街瑞順米店雇令駁至浦東太古馬頭廣西輪船出口等語奉諭將查獲米石撥充平價處昨即派探至法捕房恊提瑞順店主去後嗣查永安街並無瑞順米店無可提究即由該探回禀請示諭候另行移請法公堂讞員澈查懲辦 
[質問選舉人格之覆函]  
　　城内公益研究會會長陸松侯等十餘人爲選舉事公函自治公所董事會質問一切昨得復函云昨奉公函以縣自治選舉名單内有萬厚愚潘月樵二人一係覊押縣署一係營業不正應否照章辦理等因萬厚愚别無名號相同之人潘月樵卽小連生的係新舞臺藝員因先時失於檢點及知覺業已　人名單其傳單則已扣除矣專此奉復 
[創製新式軋花車]  
　　滬道移商會文云據商人陸阿書禀稱竊商人向在輪船工廠學習製造機器爲業緣爲各省産棉之區所採棉花中有棉子必須將子軋去方能應用向有之外洋軋花機每天軋花無多費時耗資遲笨不便商人感念及此爰爲悉心研究多年始能製成雙面皮輥軋花機器車今該車每天可軋出凈花二百餘斤之多當衆試騐咸稱靈捷現在治下萬裕碼頭南首裡馬路地方設立陵順興牌號出售於巿使得共享利便車上加有萬年靑圖爲記惟此項機車係商人獨出心裁研究製成事屬首創與商律專利之例相符謹特繪圖禀呈察核備案恩准專利十年給示立案以杜假冒而維實業等情到道據此查此項軋花機是否該商人獨出心裁研究製成試騐如何靈捷除批示外合亟備文移請貴總會請煩查明見復以憑核辦施行 
[聲訴畢凿文憑之來歷]  
　　閘北巡警總局偵捕隊在城内北獅子弄查獲僞造憑照之龍葆慶等七名解回總局暫押候訊已紀前報前日經司法課長以大令分别提訊先據跟丁㕑役李有珍劉春茂及躭擱伊家之鄧芝光蕭茂宣等同供此項憑照均係大少爺龍振海與在押之周少山及尙未到案之蕭晋藩三人所爲彼等時常同淘出人老爺及三少爺均不知情嗣據龍振笏供稱振海係是胞兄素不安分與周蕭二人時相往來惟假造文憑一層並不知悉又據龍振海供與蕭晋藩素來相識去年九月間蕭偕周少山同來周稱在巡警學堂當敎習與總局張課長（現已撤差）交好當時送我巡警畢業文憑一張越數日復來約我至匯芳茶園吃茶並要我請該課長吃大菜據云如能餽送洋八十元即日可以得差云云我因一時無錢故未應允至起案之戶部執照係從前經辦振捐時剩下求鑒判振海等六人一併收押龍葆慶暫行看管候詳巡警道憲請示核辦 
[有志戒烟者請看]  
　　上海縣田大令昨出未諭云據禁烟分公所正董周文彬副董姚元焌呈稱切照發給第二期吸戶煙照業經截止造册呈報在案茲查第三期吸照已奉蘇省禁烟公所憲頒發到所現擬於七月十二日起照章十五日止換給第三期吸照並隨照附送監製林文忠公戒煙藥丸除發傳單通告外呈請出示曉諭並先期預飭地保掮牌鳴鑼傳諭各吸戶到所換給吸照等情至縣准此正在出未諭飭間後准來函因領照寥寥擬展長本月底爲止請卽聲明除諭飭地保鳴鑼傳諭名合行出示曉諭爲此示仰烟戶人等一體知悉爾等如前已領照煙未戒除仍須領照吸烟者趕緊於本月月底以前速赴西門内禁烟分公所換領第三期吸照庶可憑照挑膏另有戒烟丸藥并可呑服戒除一俟限滿截止槪不准予續換將來無照挑膏照章罰辦毋得觀望自誤其各凛遵毋違 
[閘北商團救火]  
　　昨日午後五鐘閘北洪安里豫通棉花棧失愼消防隊未到以前先由商團會駐所預備隊王彬彦蔡良弼周福元諸君破門而入將焚着各物盡力撲滅不致蔓延亦云幸矣 
[夫婦均圖自盡]  
　　甬婦王李氏私逃已久近被本夫王阿才來滬尋獲寄居其戚陳阿祥所開之福興小客棧内與陳妻 
 
 

Page 20

 
 
曹良妹同臥一房詎氏又於前晚乘良妹熟睡潛行逃出與銅匠岳仁發姘識匿居華界陳得悉向妻斥實良妹以代人受過心實不甘即至狄思威路投河圖盡當經一百九十一號華捕查見救起帶入捕房經捕頭詰知緣由轉送公廨暫行留養而陳聞知其妻投河怨命已亦呑服洋烟希圖自盡幸經王阿才察悉設法救愈昨由捕房將良妹並王解廨經王襄讞會同美哲副領事訊悉前情判曹良妹開釋著王另行具禀以便移提岳仁發與李氏到案併究 
[議結裕新裕泰糾葛案]  
裕新紗廠與裕泰糾葛一案迭經總商會再四邀集各股東勸令朱高兩造和平息訟現已遵議了結至其各罰二萬兩以充皖省災賑之欵由朱高自向藩署直接繳欵現錄其議案如下裕新公司一事現由商會於七月十七日集議解决按照公司帳目原本規元二十萬兩除虧本及義善源欠款外尙餘元六萬六千四百兩按二十萬股份分派每股派元三十三兩二錢内中有義善源名下股份四萬兩應派元一萬三千二百八十兩公議交存通商銀行暫儲其摺留存本會須俟義善源繳還存欵之日由裕新股東公同决議分派此外股分十六萬兩應派之銀統由裕新公司按照股票自行給發業已由會函致各股東前赴裕新公司持票取欵矣 
[印捕强姦鄉婦]  
　　鄉婦唐毛氏在楊樹浦某廠做工前晚一時放工歸家行經塘山路僻靜之處被某號印捕撳倒强姦該氏極聲呼喊無人援救後投捕房控告捕頭允爲查辦 
[哨弁偵悉盜蹤]  
　　盜匪顧永生陳永林徐金生近在金山地方夥刧衣飾等贜逃至滬上匿跡公共租界被飛划營哨弁蕭仁山偵悉前日協同老閘捕房包探劉森堂沈河岳等將三人緝獲並抄出手槍兩支一併拘押捕房昨解公共公堂經德襄讞會同美海副領事略訊一過判仍還押候松江府來文提回歸案訊辦 
[訊結濫出莊票之騙局]  
　　騙子葉松年等濫出莊票誑騙貨物一案業經法公堂先將開設同協祥號之孫炳奎等訊供定斷分别監禁昨日又將德裕號各騙子逮案復訊葉松年供開設賡餘莊起意串騙是實馬朝榮供開設成康號同謀串騙黨夥袁士奎王靜齋翁元章等亦俱供認分贓董愼言潘菊生各供生意早已辭歇此事並不預聞葉松年之姘婦供認知情並稱收押日久求恩寬典聶司馬以各犯贓旣難繳未便輕宥遂商之顧副領事判葉馬各押二年袁押一年王自拘押起著押滿六個月釋放翁押滿五個月陳等與周氏四人從寬開釋吊案之小土縐紗變價公攤 
瑣聞 
[城内]  
　　優待尙武國民○本縣由大令於二十五日午接待商團體操會滬城體操會員到縣會操聞來賓約有千餘人今日上海縣大堂巳雇竹匠蓋搭凉棚預備一切 
　　幸未燎原○小東門内四牌坊中段涵德生藥材號北隔璧小弄内某姓住宅於昨晚八句五分鐘因請客煑菜遺火積薪霎時濃烟四射火星亂飛幾兆焚如幸人手衆多急即灌熄及至西城救火會水龍到來已煙淸火滅矣 
　　王亦難其咎○曾春山劉長生控輪船夥王成章串竊皮夾銀洋等情前晚由田孫令提訊王成章供在大利輪船爲夥所有曾劉二人之網藍已經破壞交下行李七件船抵碼頭據稱少去皮夾一個察驗係由網蓋漏去向伊開導恃蠻送案求察質之曾劉二人同供於初四日九句鐘船抵碼頭查點行李始知少去皮夾一個此項行李係交王成章收管理應着王賠償求追大令得　判王交保帮同查緝再核 
　　小竊直爽○小竊張春林案破被獲由警局訊認竊不諱送縣訊辦田大令提訊據供向做漆匠在某作内做工乘間貪小竊取綠油二斤高櫈一隻提桶一隻銷贓於王家庫地方大令詰以前次廣漆等物亦是爾偷竊否答稱不是大令得供判先收押查明訊核　　吃官司想着老母○沈子聊閙事被控到縣田大令提訊據供住居二十七保五圖及頭圖地方家有十二歲孩兒老母無人照管小的已經痛改前非以後不再滋事乞赦大令詰以究住何圖答稱岳家住在頭圖小的家住大五圖係是交界地方隔離不遠大令得供諭本應貴懲姑念苦求免予深究判交該圖地保管束省釋 
　　惡媳要來何用○李林氏投縣喊　魏斌覇媳等情前晚經田大令提訊據供河南人年五十一歲丈夫已故遺有兩子長子燕靑敎讀度日前年由郭某爲媒八月初五日聘娶魏之女爲兒媳是年祇十七歲過門後兇潑不堪去年正月初四夜頓起不良將子燕靑謀害幸早覺察未遭毒手初五日即托歸甯屢次向領被魏斌覇阻不放旋據葛義堂之妻看見媳之姘夫某及淫蕩情事急不得已投案喊控大令得供判飭退去候查再核　　勒拆籬笆○本城西門内陶沙場地方蔡紳某硬將絲業會舘交界之公路圍笆阻斷經絲業董事孫廷翰禀控上海縣昨午田大令親往該處履勘一週喝令將笆當場拆去與孫紳廷翰茗談而散 
　　藥業被欠之苦○藥業公所控已閉令興甡蜜行股東之代表盛菊生欠欵等情由裁判所轉送到廳請追前晚經田大令升座提訊據盛供稱所欠藥業公所捐銀一百多兩係被股東潘伯芹串通司帳陳蓉蕃二人舞弊呑用當時不知陳潘二人爲奸亦未分肥乞察大令得供以原告並不投質姑寬交保田外着向原告理處違干未便 
　　道批六則○王陳氏禀批旁觀人衆氏夫王天寳果無牽涉何致平空拘拿謂爲挾嫌遽難取信究竟氏地與朱阿七是否同黨仰上海縣分提顧仁生朱阿七等詳加質究錄供詳報察核李殿章呈批因爭地而逞毆如果傷重屬實難掩家人耳目豈有赴縣請驗反遭呵斥之理來呈殊未可信不准徐熾禀批仰會審官寳令照案飭催瞿孝文趕緊設法理結勿任抗延切切抄黏並發劉懷善禀批旣准補提復訊仰崇明縣詳察案情秉公核結以免藉口仍將訊斷情形具報抄黏並發周連生禀批旣禀寳山縣出示禁阻有案着即赴縣控究勿遽家轅越凟太鎭二州縣議事會呈批旣據並呈兩院憲曁蘇藩司著候核辦并批示遵行 
[南巿]  
　　帮尋逃婦○洞庭山馬頭李泰興繩索店主李了頭之妻張氏於十一日私逃無蹝查有業已遷出之同居姚妸泉與伊友盛佐臣形迹可疑將姚同妻康氏扭控裁判所由陳裁判提訊李供被氏捲去金飾衣服共値八百餘金查係姚妻從中勾引與盛私識以致逃遁訊之姚推託不知唐氏供盛患病來家躭擱醫治後於閏六月十二日赴江西至李妻私逃實出不知判交保趕緊帮尋 
　　交保理處○鼎昌祥洋貨店夥葉慶生扭浦東塘橋已閉同泰染坊執事兪桂森至裁判所控稱前有託染洋布六疋被其呑匿不還求追價銀二十四兩訊之兪供已央人勸過將坊底估洋三十元攤抵因無保人致未了結判交保趕緊理處 
[閘北]  
　　尙須覆訊○周茂春偕姘婦楊姜氏控趙晏有姦佔媳婦吳氏由四路分局解送總局已記昨報前日經陳裁判提訊一過供仍各執判押　覆訊再核 
　　各執一詞○沈阿寳投三路一區控楊張氏楊竹潤正阿福疑竊金戒等物前日由龔區長判解總局昨奉陳裁判質訊一過供詞 
 
 

Page 21

 
 
各執判分别收押候再覆訊 
　　無可藏匿○張杜氏在四路分局控媳婦黃氏被其父黃子恆藏匿一案昨經蕭區長覆訊判黃限三天交女到案如違押追 
[英租界]  
　　汽車違章○邵元榭許錫發均於西歷八月二十九號午後自駕汽車在靜安寺路爭先疾馳巡捕以其違章回禀捕頭請廨出單於昨傳訊判各罰洋十五元充公當堂開釋　　抵單不贖○高旭泉控陳元慶姚關模姚樂明蔡忱忠抵單不贖等情昨由差探將陳等四人一併傳至公堂過堂候訊 
　　茶舘聚賭○有混號馬白眉毛者與蔣駱甫均在靜安寺附近開設小茶舘聚衆賭博昨由包探將兩人傳至公堂訊實判各罰洋十五元充公賭具銷毁 
　　逐出復來○過犯沈桃南復入租界被捕查獲昨解公堂訊供不諱判押西牢一年期滿逐出租界 
　　唆使行竊○兪子培家十六歲婢女彩鳳被張阿泉唆使竊取値洋三百十元金珠飾物局乘火車逃匿南翔鎭經兪控請捕房派探將張與婢查獲於昨日併解公堂訊明判張押西牢九月彩鳳押女所兩月期滿交其主領回管束起案各物交兪領回 
　　設攤誘賭○無賴王阿二在蘇州路擺設三四賭攤誘賭被捕拿獲昨晨解送公堂訊明判押西牢半年期滿逐出租界 
　　流氓攫物○流氓陳八郎在虹口攫取張李氏之衣包被捕追獲昨解公堂訊實判陳先枷一月再押西牢半年期滿逐出租界 
又史金春在山西路攫取王高氏之金挖耳被探查獲昨解公堂訊實判押兩禮拜 
[美租界]  
　　並無傷痕○昨報記無名男子被人毆斃一節茲悉死者身穿監布衫褲赤足形似小工業經本縣田大令騐明並無傷痕委係患病身死已着地保收殮候認 
　　西捕打醮○前晚有一落差西捕乘醉闖至西華德路永吉里適該里正在建醮被西捕將壇上陳設搗毁一空嗣經事主報告捕房捕頭諭　查辦 
　　西人酗酒○前晚又有一酒醉西人至百老匯路日本剪髮店行兇毀物由店主鳴捕拘送捕房押候解辦 
　　匠人被○西華德路周阿綸冢前日雇泥水匠熊阿梅修理屋面後失衣物擬熊行竊昨扭捕房控請查究 
[法租界]  
　　原告求銷○寳亨烟紙店主厲景春因不還施寳春王錦友等代墊股本已經公堂諭將該店發封如三天內再不料理定即拍賣理償在案茲厲挽人向各原告料理清楚當由各原告投求銷案即予啓封　員准之 
　　傭婦脫累○行竊宋閔氏家金珠飾物之木匠張金寳經公堂提訊稱是傭婦曹陳氏竊出交彼付當旋又提氏質訊堅不承詔判候查明核斷在案茲經　房查明並無其事原告亦稱實是挾嫌　攀判張押捕房一月氏開釋贓給失主領回 
　　無心失火○東新橋街周阿榮絨衫店前晚不戒於火幾致燎原幸人手衆多得以撲滅事後由捕房將周傳至公廨請示聶司馬姑念無心失火申斥開釋 
[海上閒談] （亮渠） 
　　上海人浮於事。生計艱難。已年甚一年矣。而消耗品且日多一日。外觀愈闊綽。內力愈艱窘。亦何苦爲此不急之需。自取煩惱哉。然而旣在上海。則不能不講求外表非然者。人必厭之惡 
之輕視之欺侮之。非但不能求名利且將不能謀溫飽矣。若辦事之才幹識力。猶其後焉者耳。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[魯撫孫寶琦奏陳宗支不宜列入内阁原摺]  
　　奏爲實行憲政宗支不宜列入内閣以崇政體而固邦本恭摺仰祈聖鑒事竊臣恭讀四月初十日諭旨設立内閣派總協理大臣並以各部行政大臣均爲國務大臣等因仰見朝廷順世界之大勢定立憲之宏規使内閣負責任爲宗社策治安凡屬臣民罔不忭慶顧臣猶不能　於言者則以宗支充總理及國務大臣實非立憲政體所宜有而不能不鰓驄過慮敢爲我皇上陳之夫立憲之要義在以政府代君主負責任政府者全國人民身家性命之所繫故人人得而糾詰之人人得而非議之此亦今日世界之公理至不可易者矣政府旣代人君負責任則行政之功過皆歸於政府而皇室常保其神聖不可侵犯之尊嚴故地球各國時有推翻政府之舉初無損於皇室之安全此正立憲制度之妙用也至於宗支與皇室爲一體親親之義固宜使與國同休豈可列入政府擔負責任受天下之激刺倘政府稍有顚越牽及宗支即波及皇室此實至危極險之事方今各立憲國宗支多任海陸軍或備宫内省顧問或代表聘問鄰邦獨不聞充國務大臣以當行政之衝溯查中國歷史以周公之聖夾輔成王乃不免於管蔡之流言而召公則否豈非以周公懿親之故哉博稽漢唐以迄宋明亦罕見以皇族當權執政柄者我朝定鼎之後凡從龍諸王貝勒俱令食釆邑受榮封宿衞宫廷出入扈從槪不預聞政事家法森嚴所以杜漸防微者至深且遠迨同治初元天下擾攘兩宫垂簾恭忠親王輔政削平大難功在社稷而且疑謗叢生至於三黜光緖十年以後以醇賢親王之賢參預朝政而小心翼翼跋前疐後爲天下所共知然則宗支之不宜柄政考之中外古今不亦彰明較著哉蓋大臣者必當抱合則留不合則去之志以安社稷爲容悅决不容委蛇遷就於其間而以宗支處之若遇事抗爭必羣目爲驕蹇若稍從阿順又將何以對人民且朝廷之待宗支寬則無以間悠悠之口嚴則慮有失親親之義上下之間牽掣殊多影響所及政治受損夫因宗支之故而使政治受無窮之障礙朝廷必不忍出此矣近年以來宗支迭膺各部尙書爲從前所未有不免動臣民之疑慮生天下之浮議不曰貴族社會則曰假託立憲革命排滿之徒益得據爲口實隠相煽惑此甚非國家之福也今新内閣成立之初諸王貝勒等或以老成而尙資坐鎭或以才俊而暫備匡襄原係一時之計决非久遠之謀在諸王貝勒等明於世界立憲之通例亦必不貪此權勢觀於慶親王兩次力辭總理疏稿具見其公忠之性謙抑之懷臣愚伏願我皇上念宗社之至重杜禍患於將來明諭天下使宗支不列入内閣毋膺總理大臣國務大臣之任示大公無我之心普聖上如天之量將見環球傾聽率土同欽爲皇室奠苞桑即爲宗支謀幸福至於不列國家務大臣各差缺尙少凡屬宗支憂無以自効上之密參帷幄之謀職管兵馬之柄次之掌稅課之任銜使命之榮曷嘗不可各顯才猷共享安富豈不較之居政府之衝要招人民之耳目之爲愈哉臣世受國恩憂心時局旣有所知不敢不言用是不避斧鉞冐味上凟伏冀聖明省覽採納施行天下幸甚謹繕摺具陳伏乞皇上聖鑒謹奏宣統三年五月十八日奉電旨本日朕覽山東巡撫孫寳琦摺一件所陳宗支不宜預政不爲無見然不知朝廷因時制宜之苦衷且摺内頗多措詞失當之處著傳旨嚴行申飭原摺姑留中欽此 
譯件 
[萬國合治中國之倡議（譯大陸報）]  
　　美國懷愛脫博士。鈕約敎習聖經高等學校之創辦人也。今任該校校長。近至東方中日韓等地辦理敎務。公畢。由滬乘太平洋郵船滿洲號回舊金山。博士游東。今已爲第二次矣。日昨束裝之前。曾以對於中國大局之觀察爲大陸報訪事述之如下。 
　　余初次游東回國。私意於中國之事。所知頗博。而嘗存定見。今再游之後。覺前見皆非。乃悟昔之所知者。雖謂爲皮毛。猶不足當之也。惟余經久居中國博學之士。詳告種種之閱歷獲益匪淺。以彼等所言。參以已所目覩。竊不禁爲此老大帝國之前途。傷心而失望也。 
　　事之最可駭者。則爲胸中之存想。今日之大局。非有雷厲風行經天緯地之動作。必不能挽救危局。而貧困灾害。將綿延數百年而無已時。今通國之官吏。靡不出重金而買秩。繼乃剝奪貧民之脂膏。以抵其買秩之金貪黷之風。徧行全國。無一事不從中漁利。凡遇水旱之災。他國士女慷慨輸捐。雖此種要用之欵。亦消於貪囊者居多。此事人都不之信。有知之者告余謂蕪湖有公司兩家。其侵呑之安徽賑欵。較彙解災區散放之數爲多。即以上海近事證之。民人出資購米較原値昻至二三倍有奇。此因不准米糧運入。售者乃囤積居奇。以括民財。而官府不之禁也。 
或曰。將以何法整頓而後可乎。余意中國非盡革貪黷之制。則仍不免奄奄一息。以處列强之中。雖欲除去官場之腐敗。亦無濟於事也。中國今非自行整理其舍。除去種種腐敗之事。則欲挺然立於列强之中必無望矣。余敢斷曰中國必不能發意而自爲之也。 
　　故余嘗建一議。今欲解决此問題。行之能有益者。則惟有由列强同道而治中國之政。立行政之制度。革官場貪黷之習耳。故當組織一萬國聯合會。實行以上之改革。改革之事。尤當首尾貫澈。列强凡顧公共人類之利益。及特顧中國婦孺利益者。當入此約束。而布告世界。聲明中國之主權。 
 
 

Page 27

 
 
當仍維持。中國之疆土。並不瓜分。列强惟以淸白之心。爲其縱情之兄弟。代理事務。示之以所爲之過。導之入於正路。而令其進行耳。 
　　華人今日自知政府腐敗。已深入心臟。無可補救。惟彼等並無圑體。以改良彼等之地位此誠可悲者也。華人之毆擊外人。或戕害外人者。往往並非志在仇視外人。蓋因嫉恨貪官污吏。故思借此使蒙不能保護外人之罪。而受巨累耳。 
　　余因有感而於此時特發此語。蓋余深知揚子江被災之區。來年必受慘苦。届時世界各處必捐已欵以賑災黎。此欵如交與中國官吏。則必消入彼等之私囊。灾黎　得。僅區區餘數耳。 
余言乃出於至誠。余意空談已過。今已臻實行之時。凡寓華日久熟悉中國情形者。皆知此法之可行。今以經營改良事務之故。犧牲有用之生命。余殊不忍。今日誠爲聯合政府實行事務之時。余意余之計畫。非難實行者。試觀英國之治印其事功豈不巨哉如英人棄此地而令土人治之。今日焉能政安而樂乎。夫一國治印。可以成此大功。則各國合治一中國亦能成立大功固自然之理也 
　　今有絶好時機小試萬國聯合會之事業。余意當由各國組織一會。管理被灾各地。該會應在各荒區。以工代振。令飢民築造揚子江一帶之堤壩。其工程須歸能幹之工程司指揮而爲之。最妙者當爲一勞永逸之計。夫以適當之工資。給予飢民。使其購食糊口。則較之徒養其生。以至來夏。豈不更美乎。今非俟合用之堤壩及溲水之池築成後。則水災無年能免。而中國久未興築此項實用之堤壩水池。亦足見官場之腐敗無能矣。 
　　今必令中國知其自已之弱。彼今已不能庇護爲腐败政府所害之人。一旦有水旱之灾則必由鄰國踴躍出財。始得保全民命。中國殊無力爲此也。而華人自知即使中國有錢。解往災省。然一經官吏之手。視基職之大小而分金之多少。災黎所得。爲數無幾。中飽已成華人之性質。彼等殊不解敎會中人散放賑欵。何以不從中漁利也。 
余深覺世界列强。不日必應合力管理中國。俟其能明行政之方法而後已。余信華人皆爲有才幹者。如萬國聯合會能得權改革官俸之制。停止捐官量才授職。則此黑暗之地。或有光明之一日也。 
來件 
[靑浦縣珠葑鎭自治總董陳承澍朱家角商會總理席裕壽上縣令書]  
　　竊查今歲自夏徂秋迭遭霪雨各省紛紛告灾即以靑邑而論低田沒水高田亦與水平逆計收成必歉以致米價飛漲民食維艱節經奉諭分區開辦平糶仰見仁憲粒我烝民之至意欽佩莫名顧私衷不無遠慮者豐備倉積榖無多調查本地各米行存米又皆僅敷門巿零售無從躉購挪用而各區貧民嗷嗷待哺杯水輿薪窮於應付昨聞該倉已在無錫採辦白米若干石第各處飢民搶米之案甚多沿途裝運在在可虞辦理迄無善法現在約計新榖登塲至速尙需十天半月倘能就此晴朗則平糶截止以後適當新米上巿猶可期桑榆之補萬一秋霖不止不特收穫之期尙須展緩並恐低田被水不計外即高田亦漸遭淹漬秋收必大爲减色種種危機不可不慮欲於此時保護治安不能不延長平糶然平糶無米何以持久其他埠之米又以轉運爲難遠水莫救近火再四思維不能不預籌一權宜之策則惟有以麥代榖之法而已查北人素嗜麫食北地産麥多於日間開花故食之旣可充飢且與衞生無礙聞上海南北兩巿存米雖屬不多而各家麫粉公司均用北麥統計存麫不下口口包設以麫粉之有餘補米食之不足實屬有盈無絀徒以南人平素不慣麫食或多疑慮必經官商提倡民間乃能仿行近閱各日報所載上海縣署曁城自治公所文告均聲明署中所中上下人等每日三餐參用麫食以爲小民表率法良意美誠有先得我心者爲今之計擬乞憲恩迅賜照會豐備倉董速赴上海採買麫粉數千包以備接濟平糶之用且由申達靑可用輪載往來較便麫粉不比白米似可無虞沿途搶奪一面除出示曉諭從衙署局所及各紳董家日餐參用麫食以爲民倡外並請通詳省憲轉飭各屬凡缺米之區一律仿照辦理似此麫食與米食相輔而行則一月之米可匀作兩月之食斷不至有靑黃不接之虞江蘇全省米價可以漸平人心亦於以大定矣至平糶之時或純用麫粉或與白米搭成分配統俟臨時察看情形集衆妥議辦理愚味之見是否有當如蒙俯賜採擇施行則地方幸甚大局幸甚 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[點綘唇贈某尙書（瘦蝶）]  
　　利慾薰心。大批借債。經吾手。持籌握算。九五叨回扣。曳尾泥塗。姬妾人消受。銅錢臭。衣冠禽獸。一任商民咒。 
[某某寺姦僧向鄉紳乞援書（愛）]  
　　諸大護法閣下。敬啟者。貧僧主某寺講席有年矣。素學菩薩低眉。不作金剛努目。齋魚粥鼓。受盡酸辛。隻影軍形。備嘗孤苦。適逢三春香巿。西施與王嬙偕來。遂致一點靈犀。意蕊和心花並發。禪房花木。不愁屬耳垣墻。餓虎情形。豈顧易輶攸畏。散花天女。點點着維摩之身。布地黃金。徐徐歸龍女之槖。禪參歡喜。方期地久天遙。事洩春光。不料氷消瓦解。至今望寶相莊嚴而雪涕。聞梵宫鐘磬以傷神。牽絲騷婦。嚦　鶯啼。索賄警官。耽躭虎視。觀事成觸藩之勢。爲急來抱佛之謀。伏維諸巨紳回天妙手。役鬼神通。乞動婆心。借重鼎力。念僧身亦有淫具。王道不外乎人情。想尊閫素。事燒香。慈懷必中乎佛面。况如僧人絶跡。嗣後無以慰思婦之情。果若釋敎亡宗。將來何以超幽冥之魄。幸莫誤聽維新之言。還祈仍入迷信之路。要知我輩在世接引始得上西天。敢望善士施恩。運動終堪歸舊寺。燃眉事急。切望雨露之施。護法功深。容圖啣結之報。肅泐貝葉。謹供香花。虔叩金安。幸乞氷鑒。 
海外奇談 
[雞瘟（掩耳）]  
　　法報載法國某省有地名罷斯端。居民所蓄之鷄。大半委地而死。人莫解其故。有獸醫某將雞支解而騐之。見其筋絡血脈中有小蟲一種。以顯微鏡窺之。兩端微大。中細如。束芻。其至鷄身也始而僅着一二。繼且蔓延全身。而雞乃立仆。抑且傳染迅速一雞患此。則羣雞同歸於盡爰將此蟲箝出。置於水沬中。則拳曲如粒米。若置諸雞羹内。則伸展頭足游泳甚樂。於以知是物之性專殺雞也。惟刻下治蟲之法。尙未盡備。務求一物以尅制之云。 
[跛行衣（欽）]  
　　有西婦麗婀娜。性好奇。一日購一跛行衣（穿之祗能作跛行不能快步）回家。服之家人覩其狀大笑。麗婀娜亦自以爲樂。遂常服之。一夕服跛行衣至某戲園最高一層觀劇。彼意不在觀劇。惟欲使衆人見其衣而笑。果然見之者皆不注意觀劇而笑觀麗婀娜。正得意間。樓下火起。樓上觀者。聞聲趨下。惟麗婀娜服跛行衣。不能快步。行至梯口。梯已將斷。幸有一救火者以斧直破其衣。挾之而下。得免於難云。 
情天恨海 
[和懺痴綺懷八絶（瘦蝶）]  
　　浪跡天涯作客身。無端邂逅畫中人。等閑博得芳心許。信說三生有夙因。 
　　 憐我憐卿倚畫樓。吟情兜的上心頭。錦箋寫出鶼鶼句。笑問檀郎解得否。 
　　耳鬢厮磨一載餘。幾番踏月叩芳居。那堪情海濤頭險。驀地驚開比目魚。 
心心相印感朝霞。何竟紛來巿虎譁。畢竟卿儂堪自信。幾曾白璧玷微瑕。 
海榴紅到畫闌前天假重逢一面緣。握手相看惟有淚。個中幽怨倩誰傳。 
　　穿簾怕見燕成雙。如繭春愁酒不降。别後相思渺何處。遠隨流水入婁江。 
　　好花容易綠成陰。回首前塵感不禁。賸得綉囊貯行篋。摩挱幾遍觸愁心。 
　　和淚親焚舊贈詩。柔魂消盡有誰知。情魔願乞吳鈞斬。一瓣心香懺我痴。 
[綺愁八絶集龔定句（）（髠）]  
　　人間無地署無愁。好夢如雲不自由。撑住東南金粉氣。文人珠玉女兒喉。 
　　綘蠟床前欵一尊。春歸誰與試温存。忽聞海水茫茫綠。强續狂遊拭涕痕。 
　　抛却湖山一笛秋。重來不見綠雲稠。香蘭自判前因誤。但折梨花照暮愁。 
　　藉絲衫子鬰金翹。依約湘君舊姓姚。一種春聲忘不得。珠簾揭處佩環搖。 
　　紅似相思綠似愁。三生花草夢蘇州古今誰免餘情繞。忍說挑鐙爲應酬。 
　　極動當筵炳燭情。六朝古黛夢中橫。兒家心緖無人見。交與鴛鴦訴不平。 
 
 

Page 35

 
 
　　删盡蛾眉惜誓文。不曾題滿杏黃裙。新知觸眼春雲過。臣朔家原有細君。 
　　誰肯心甘薄倖名。天風鸞鶴怨三生。栽花鄭重看花約。萬一天塡恨海平。 
靈心巧思 
[巧謎（失名）]  
　　普救寺。草離離。空花園。或借棲老夫人有病頭難起。一炷香卜禱神祇。暮日已沉西。張生長别離。雖有約。誤佳期。錯認道白馬將軍來矣。射晉國天下莫强焉一句。又黃昏後一鼓未敲。我的合心人爲何不至。俏佳人獨坐床沿下。悶把門兒開。射感應二字。均巧妙絶倫。 
忽發奇想 
[傳形電話（頑童）]  
　　自西人得律風。發明電話以來。通行便利。受益匪鮮。然頂冐之弊。在所不免。今擬將電話機改良。另置電鏡一枚。使於吸收聲氣之時。並人之容貎而吸之。則彼此臨鏡傳言。便如晤談一室。科學家其注意焉。 
[心直口快子遣]  
　　見友人剪了辮子。免了豚尾之譏。可喜。 
　　見無辮少年喜戴外國帽子。銀錢外溢。可惜。　　見灾民露居野外。面有菜色。可憐。 
　　見某國設立東亞會。陰行調查吾國民情土地可怕。 
　　見澳門劃界。葡人持强不肯遷就。可憤。 
　　見内地人民。遇外人生恐怖心。可恥。 
　　見民賤土貨而貴洋貨。可痛。 
　　見日俄在東三省厚增兵力。可危。 
　　見澳人愛國心熱。劃界一事。堅忍不拔。可嘉。尊聞閣雜錄 
[升允]  
　　升吉甫督甘時。因反對憲政。奉旨開缺。回京後。修治園亭。點綴花鳥。若將終身焉。春間忽發奇想。單騎入秦至長安某觀爲道士裝。卷髮談經。怡然自得。迨經夫人西上干涉。始行出觀。徐與夫人在長安巿上開設酒樓老夫婦洗盞拂塵。日與酒傭爲伍。而談笑自若。蓋自以爲不得志於時者之所爲也。 
[戲攷吳下健兒]  
　　文昭關一名一夜白鬚。春秋時。楚國伍奢爲太子建傅被費無極讒於平王。收之獄中。逼其繕書招二子來。二子得書。長子尙欲往。次子員字子胥。恐遭不測。力止之尙曰。不往非孝子。我爲父死難。弟爲父復讎。尙遂往。與奢同戮於巿費知員不來。斬草不除根。逢春必復發。使武城黑追之。關津險要。畫形拿捉。子胥得信。急出逃奔。遇黑。以箭射退。子胥思可以復讐者。惟吳國。以吳楚世仇易於挑釁也。但不識 
路由躊躇無計。幸遇東皋公。留住山莊。然欲往吳。非過昭關不可。子胥萬分着急。七日夜不得安眠。鬚眉盡白。東皋公云。友人皇甫訥。與公貎相似。已折東相招。到時彼此調換衣服。可以混出昭關。未幾皇甫至。東皋公囑其易衣先至關上。 
果被關吏拿住。皇甫方欲剖白。已一鬨停城。而眞子胥遂混出昭關。矣。東皋公乃見關吏。說明並非子胥。的係至友皇甫訥。吏釋之。後子胥破楚歸。齎金帛投東皋公家來但見荒烟蔓草。敗瓦頽垣。公已杳如黃鶴噫。施恩不望報。公亦人傑矣哉。恩曉峯唱此劇余最喜聽之小說 
[醜情小說動物之愛）十三）（翼仍譯）]  
　　小白菊紅漲於面羞憤交并。大有進退維谷之勢。語萊哇曰先生命我來此。乃爲衆所不許。予甚覺無顔。不如去休。言畢轉身欲出。萊哇亟挽之曰。請勿介意。我當一一爲汝介紹耳。 
　　於是葛勞脫語史德蘭曰。儂甚疲。欲歸去。君能與偕否。萊哇先生則又亟挽之曰勿走。勿走今晚課目。不已定二君合唱耶。史德蘭曰。然則即唱可耳。 
　　史葛二人。强打精神。合唱一歌。然聲調不揚。毫無興趣。其餘諸學生又竊竊私議小白菊。喧譁之聲。與歌聲相雜。史葛二人。乃不終曲而止。 
　　小白菊以一身遭衆女之妬。孤立壁隅。無可與語者。則大恚。無何。有福司低納者進與之語。且責衆人嫉妬之非。小白菊以爲同調也。微詢之曰姊在此求學。宗旨如何耶。福司低納曰。預備至戲園耳。小白菊曰。然則姊之所求。乃我之所棄也。福司低納惡其驕。不語而退。 
又見哇如司德小姐指揮衆學生合唱各種歌曲。聲低而雜。竊腹誹之。唱畢。萊哇與諸學生握手而出。乃執小白菊之手而問曰。彼等所唱如何。小白菊曰甚佳。甚佳。然我不欲及之也。萊哇吃吃乾笑而已。 
　　閱者試思。小白菊亦爲求學歌唱而來。何至見嫉於同學如此。則彼同學諸女之品性如何。萊哇對於學生之感情如何。小白菊與諸同學風貎之比較如何。不難懸揣而得矣。 
　　斯時所最難堪者。則冷冷落落之門外漢紅橘郎也。候小白菊幾至二小　　時之久。精神漸覺倦乏。歸坐馬車中。昏昏欲睡。忽聞小白菊與萊哇先生笑語聲。自遠而近。出視之。則萊哇先生送小白菊登車也。 
　　小白菊經此一回激剌。轉覺紅橘郎爲最可親。相與挽手登車。一對痴人。逐馬蹄聲中而去。 
 
 

Page 36

 
 
   
 
