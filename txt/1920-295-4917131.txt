# 1920 - 295 - 4917131

 

Page 1

 
 
   
 
 

Page 2

 
 
   
 
 

Page 3

 
 
時評 
[責直奉軍人（冷）]  
　　假使推廣軍人之勢力範圍而於其範圍以内之職守名分無所虧缺已不可爲訓矣况乎并此範圍以内之職守名分而亦不能盡耶 
　　琿春事件奉軍之範圍以内之職守名分也今乃不之盡而爲外匪所侵又引外兵之入奉軍果所爲何事乎庫倫事件直奉兩軍同有守邊之責直奉兩軍之範圍以内之職守名分也今乃不之盡而爲外兵之所襲至乞援而又互諉直奉兩軍果所爲何事乎一有權利之可圖無論在其範圍以内範圍以外必開會議必有主張是何勞有此越俎之會議與主張也然而一有患難至則未聞有投袂而起以衛國護民者嗚呼此其軍人果爲何種之軍人耶 
[命令]  
　　十月二十六日大總統令派何佩瑢督辦湖北官鑛事宜此令 
　　又令任命劉毓漳署綏遠都統署審判處處長此令 
　　又令國務院存記之全斌著交内務部酌量任用黃丙焜著交財政部酌量任用陳守謙著發往江蘇交各該省長酌量任用此令 
　　又令據署司法總長董康呈李天德等因案判處有期徒刑四年查該犯等犯罪行爲實屬情有可原擬請特赦等語本大總統依照約法第四十條特赦李天德黃維梁榮楊國杰何少卿蘇漢雄原判刑期免予執行以彰寛典此令 
　　又令王鴻年晋給二等大綬嘉禾章此令 
　　又令陳世華晋給二等嘉禾章此令 
　　又令杜逹晋給三等文虎章懷履光給予四等文虎章此令 
　　補十月二十四日大總統令署内務總長張志潭呈准兼署山東省長田中玉咨山東省會警察廳廳長晉延年因病懇請辭職應照准此令 
　　又令署内務總長張志潭呈准兼署山東省長田中玉咨請任命高延文試署省會警察廳廳長應照准此令 
[專電一]  
　　天津電華北華洋義賑會調查山東災情海豐無收穫災民二十萬霑化無收穫災民十萬八千惠民收五成陽信收二成災民五萬商河收六成樂陵收二成災民八萬德平收三成災民十五萬平原收四成災民二萬一千蒲台收四成災民六千三百高陽收三成災民六萬六千青城收四成災民七千利津收一成五災民一萬九千博興收四成災民八千一百（二十六日下午十鐘） 
　　北京電　庫褚其祥敬（二十四）電稱已戒嚴軍心甚固可無慮又高在田宥（二十六）電稱宥早三時俄謝黨由北東兩路攻庫血戰六小時該圑亡連長一傷排長五兵傷亡三四百卒將敵擊退俘大砲二馬匹槍彈甚多别隊在毛駝慶抄敵後路已血戰八時現尙未停（二十七日下午四鐘） 
　　北京電　院部連接庫倫八電告急最後褚旅報告有（二十五）日與謝軍開仗謝軍敗退四十餘里惟我軍力單内外又須兼顧不敢窮追速派援軍並指撥飛機應敵參陸處電新楊迅派三營赴科布多協防（二十七日下午三鐘） 
　　北京電　黑孫電復本省兵單碍難援庫（二十七日下午三鐘） 
　　北京電　閣議（一）庫論警報迭至决定分電察綏新各派三營馳援並令褚旅堅守陳使未到前責成主持（二）法部提出無約國人民刑民訴訟章程改爲無領事裁判權國人民刑民訴訟章程（三）財部提調冒廣生爲淮安關督任賈士誼鎭江關督（四）法部提許受衡署豫高審廳長均通過（二十六日下午八鐘） 
　　北京電　岑來電稱已辭去總裁通電西南四省勸告取消自主與中央謀和一致對外（二十七日下午三鐘） 
　　北京電　劉湘電報川軍收復叙府並將沿江諸要隘佔領轉向東道會師渝城全川現已恢復十之八九逆氛不日可盡（二十七日下午三鐘） 
　　北京電　交部接京奉路報告近山海關第百二十三號橋梁有夜車過折斷車入河内死傷搭客四百餘人部已專員勘騐（二十七日下午三鐘） 
　　北京電　吉督電延吉防剿事已派張旅長率隊前往（二十七日下午三鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電　鄂督電王育寅勾結林修梅在湘西獨立松滋各線已飭王師長抽調一圑赴防（二十七日下午三鐘） 
　　北京電　曹錕已派隊赴鹽山剿龍軍（二十七日下午三鐘） 
　　北京電　災振借欵新舊銀圑互諉恐無成望（二十七日下午三鐘） 
　　北京電　蘇齊來電歡迎王士珍巡閱（二十七日下午三鐘） 
　　北京電　院電蘇齊李純國葬閣議通過俟下届國會再交追認（二十七日下午三鐘） 
　　北京電　徐諭王瑚俟王士珍到京再赴任聞王士珍日内可來惟蘇督巡閱堅决不就（二十七日下午三鐘） 
　　天津電　河南災情濟源無收穫災民十萬温縣孟縣沁陽災况未詳西華收四成彰德災民二十萬杞縣六萬懷慶三十五萬林縣二十萬内黃十萬涉縣六萬湯陰十萬武安二十五萬陽武十萬深武五萬臨漳十萬又山西襄垣收三成五台收四成災民一萬定襄收五成災民六萬五千（二十七日下午十鐘） 
　　天津電　順直議會秋季常會第一次會展期三次皆不足法定人數至感（二十七）日始開會（二十七日下午十鐘） 
　　漢口電　俄領職權頃正式接管就俄領署組代管辦公處設總會辦各一捕房工部局仍舊惟要事須商承總辦中俄國旗槪不掛（二十六日下午九鐘） 
　　香港電　今日省港電報不通（二十七日下午七鐘） 
　　香港電　岑今午搭新疆船過港不登岸明日赴滬（二十七日下午七鐘） 
　　香港電　徑（二十五）日聯軍在車尾砲臺會議黃强請以全力對北江與滇軍會師韶關各司令贊成卽由陳德春李雍陳章甫各軍擔任率隊駐防宥（二十六）日已出發（二十七日下午七鐘） 
[公電]  
　　岑春煊通電各報館均鑒日前驚悉李秀帥噩耗并讀遺書四紙血淚縱横愴懷欲絶茲讀張雨帥願電願同人以秀帥之心爲心勿以鷸蚌之爭而利漁人勿因權利之私而傷國脈更讀曹仲帥巧電秀帥以身殉國藉以喚醒一切來日大難若僅知哀悼死者而死者未竟之遺志末由繼續心滋痛矣各等語憂時念亂語重心長追念前塵益增悲感溯自南北構兵和平之議秀帥倡始於長江煊則和之於滬瀆自斯厥後函電信使環絡繹齊志壹慮聲應氣求縱段祺瑞梗之以武力安福系撓之以陰謀兎起鶻落變幻百出和平中梗不絶如縷而排除萬難百折千迥同趨一的以謀貫澈則固三年如一日也不幸大　旣除素願尙阻因以尸諫警覺同人如此純潔犧牲論煊交期尤抱無窮遺恨今秀帥旣不惜一死以謝國人煊復何所徘徊增茲多難天下洶洶迷夢未悟土崩之兆已見魚爛之形將成治絲益棼萬方一轍淪胥慘禍迫於燃眉倘因一二人之故長使一國分裂永陷國家於斷潢絶港之中坐視我民萬刧不復將何以對天良更何以對死友午夜徬徨籌思萬遍息爭惟有不爭交讓當自我始爰於卽日宣言引退更以四事呼籲國人（一）希望西南各省速取消自主俾南北統一早日告成（二）希望京廷速依法召集國會俾得補救外交完成憲法（三）希望南北軍人自動提倡裁兵以免財政破產（四）希望京省開誠布公共圖善後並協定外交財政實業敎育諸種建設大計以定國是庶幾九年紛亂自此告終民治曙光從新圖始煊亦得憇息林泉幸觀盛治轉禍爲福要在國人懺悔之誠垂涕陳詞伏維諒察岑春煊漾印 
　　唐繼堯劉顯世通電各報館均鑒滇黔軍隊以大局未得解决暫留川中邇因和議已有曙光戰事將漸收束乃飭在川各軍陸續移轉陣地以期實行裁兵民治之主張乃川人不明大義乘虚擊襲我師並於滇黔軍撤退之後搶戮商民在渝國會議員聞亦多遭殺害夫國民無關政爭議員爲人民代表乃亦殘加毒手誠不知其是何居心况滇黔軍駐川數年對於地方人民莫不盡力維持保護從無此疆彼界之分川人乃以怨報德此野蠻行爲實屬毫無人理用特通電奉聞務祈主持公理以重人道而明是非不勝幸甚唐繼堯劉顯世叩敬印 
　　江蘇旅京同鄉會電上海各報館轉江蘇省議會敎育會商會農會六十縣各公圑並全國各界公鑒敬日江蘇旅京同鄉假湖廣會館開全體大會全塲主張廢督爲實行自治之先聲務希一致進行爲禱江蘇旅京同鄉會有 
　　旅湘蘇人來電各報館并探送沈恩孚黃炎培諸先生均鑒天福吾蘇李督自斃并悉諸公乘此機會力持廢督實行民治無任欽仰尙希毅力奮鬭鏟除禍根以免彼奉直系之紛爭攘奪務使吾江蘇人之江蘇鮮明之旗幟永樹於石頭城上諸公望重并勿爲氣餒勿因時變爲江蘇人羞也旅湘　縣陳自新朱炯笙宥 
世界路透電 
[英國礦工罷工十記]  
　　二十五日倫敦電　礦工幹事員今夜於討論礦工代表與首相談話結果後定明晨續議據書記何志斯聲稱自雙方談話以來迄無發生可使談判中止之事非官場消息謂礦主願盡其力以增多出產已以此意向政府聲明而礦工亦願減少曠假但要求於產額增多時加給兩先令以外之工資傳說依此條件加資兩先令可望卽准礦工授權與幹事員如政府提出可接受之辦法則幹事可取銷罷工無先行投票然後恢復工作之必要 
[柯克市尹餓死後情形]  
　　二十五日倫敦電　柯克市尹死於獄中之消息傳佈後柯克全城皆爲之舉哀各公共機關皆停辦職務各游戲場所亦皆閉門迄未發生變亂杜白林掛半旗誌哀 
[俄波和約之談判]  
　　二十五日巴黎電　波蘭各報對於俄波媾和草約未經任何修改而加調印評論甚爲滿意波蘭國會外交股員會現正開始研究媾和正約之切實條件大約俄波兩國代表不久將在里加續行談判以便簽定該約 
[羅馬尼亞之大罷工]  
　　二十五日巴黎電　羅馬尼亞發生罷工大風潮政府已宣布戒嚴令並檢查報紙全國輿情贊成此種防範計畫京畿及各省現均安靜衆視罷工之舉必將完全失敗 
[國際聯盟與立陶宛]  
　　二十五日巴黎電　國際聯盟會討論受託代管問題後今日開始研究波蘭立陶宛問題赴立陶宛國際聯盟委員圑主任查爾狄尼氏曾報告一切 
[法國之進出口貿易數]  
　　二十四日巴黎電　本年前九個月内法國入口品共值佛郎二萬七千一百八十九兆枚出口品共值佛郎一萬六千五百兆枚較之上年同一時期内入口品增多佛郎二千五百兆枚出口品增多佛郎九千八百五十兆枚 
[各國近事記]  
　　二十二日瑞典京電　瑞典黨幹事部已以十三票對二票通過决議案贊成莫斯科工圑之條件 
　　二十二日華盛頓電　美國銀行公會决議請威爾遜總統恢復戰時財政圑以便輔助棉花小麥及其他農產品之出口業 
　　二十三日瑞典京城電　白蘭汀氏内閣因自由黨不允協助社會民治黨組織混合政府業已辭職社會民治黨在近今選舉中未得大多數 
　　二十四日瑞典京城電　瑞典王與保守黨及自由黨領袖會商後今日已請奇爾男爵羅致專家組織超然内閣 
　　二十二日華盛頓電　墨西哥政府專使貝斯基拉氏已抵華盛頓談判美國承認墨政府事 
　　二十六日巴黎電　希臘國王亞歷山大已逝世昨晚五時雅典已宣佈此消息 
　　二十六日紐約電　羅馬訪員電稱丹倫齊哇氏否　阜姆有推翻意政府之謀 
太平洋路透電 
[俄軍來襲庫倫之眞相]  
　　二十七日北京電　政府接庫倫高圑長二十六日電據稱是晨二時俄人二千山山中出發襲攻庫倫分東北兩路其主力則在北路挾有砲六尊及機關槍擊死華人三百内以平民爲多中國步隊守城東騎兵守北迨見俄人行近距陣線五百米逹時即槍砲齊施但俄人數衆故交綏六小時後華兵漸覺力難久支高圑長乃决計衝鋒反攻親率第一第二第十一第十二四隊衝入敵陣致將敵衆逐回相距十六哩之山中騎兵隨後追擊之當發此電時戰事已進行八小時兩方死傷皆多此後華兵喪隊長一人士卒傷亡七十餘人而敵衆喪失則多至數百人高隊長　稱敵衆顯有後援請即派援兵士苦戰並請優奬政府現已撥欵五千元奬勵戰士並遣派軍隊從張家口等處出發庫倫商會亦有電來京謂商會會員目覩戰事者見某國人從中指揮戰塲敵屍中亦有某國人在内請政府注意俄人在庫倫委棄砲兩尊及馬匹彈械等物中政府已命飛機往援庫倫 
[奉直增軍之反對聲]  
　　二十七日天津電　華字報載有直奉增置軍備之消息京津時報論之對於中政府及北方督軍攻擊甚力謂曹錕重編軍隊一事將使中央政府多費三百萬元直省多費二百萬元曹並　　諸省議會今使直人多此一層擔負必爲直人所反對張作霖之整頓軍備至少亦須多耗費五百萬元而　總理此時　以國庫月少八百萬元爲言焉有敎育之華人不知聯合抗議默然承認亦不能無責也 
[東俄近狀記]  
　　二十六日海參崴電　議會與内閣逐日集議一般輿論以爲後貝加爾之事變實上烏定斯克與阿穆爾之軍隊爲之除共產黨機關外各報紙皆以時局不久將有大變爲慮海參崴之代表已起程赴赤塔擬竭力游說冀免流血而致國家分裂日人當道稱在赤塔之日本委員圑安然無恙日與海參崴互通消息 
[日本各政黨之演說]  
　　二十五日東京電　憲政會已在某處開大會黨魁加藤氏亦與會演說者均抨擊政府各項政策並要求政府立即辭職加藤氏近會在日本南部周游演說某日有黨員在會場問以曷爲不於上議院開會時在會演說聞加藤氏答稱此舉無益於事蓋現内閣之人員决無滿意之答覆也 
　　二十五日福岡電　九州政友會會員在此間開會閣員與會者六人其宣言及演說咸以抨擊極端主義並主張保守主義爲務所通過之决議案主張（一）保全糧食供給（二）整定物價（三）建造下關海峽之地底隧道（四）開辦長崎上海間之直接航務及其他數事 
[日本駐德大使]  
　　二十五日東京電　内閣决定以前充駐北京公使日置易氏爲駐德大使而西比利亞外交委員長松平氏將任外務省歐事司司長 
[中國内戰記]  
　　二十六日廣州電　温宗堯已起程赴滬聞與南北和議有關 
　　二十六日廣州電　東江方面運來傷兵甚多醫院已滿昨日飛機向桂軍司令部擲下炸彈以恐嚇莫榮新聞北京將以親桂派之粤人督粤果爾則粤事將更複雜 
　　二十五日成都電　劉存厚昨入成都熊克武現赴重慶 
　　二十六日廣州電　今日河南發行華英合璧文字之日報 
　　二十六日漢口電　法租界後今日失愼焚毁華人房屋頗多損失約逾十萬元救火外人受輕傷者二人保險行損失不少 
國内要聞 
[北京通信（穆）]  
　　鏡花水月之海軍統一 
　　海軍北歸之說喧傳者已久及本月十一日有林葆懌藍建樞聯銜之一電說者以爲果告統一矣然旋又有南方艦隊不肯承認之說糾紛之勢依然如故其經過可得而言 
　　民六之秋程璧光率一部艦隊以赴粤遂成護法之局此已往之歷史人人知之北方雖欲使海軍北返以拆西南之臺而苦不能下手劉冠雄去年赴閩亦欲招回西南海軍而久未成議然自滇桂失和西南瓦解局勢一破海軍始有統一之說最初在厦門地方以南北兩方艦隊自行接洽以兩方海軍之名義提出三條件（一）福建督軍必用閩人且須得海軍之愛戴者（二）海軍餉項當指定關餘指撥按月發給（三）在福建附近指定一艦隊停泊場此條件之提出由海軍某將領以私人名義電告薩鎭氷其時薩氏尙代總理之職因向東海陳說而東海不肯作主諉諸内閣成立以後及軍政府派定議和代表與政府接洽海軍又以此條件電告谷文二氏使向政府要求而政府對此三種皆覺爲難不肯允許蓋第一項爲保林葆懌督閩即政府所不敢爲亦曹張所不欲也 
　　厦門方面之接洽爲練習艦隊司令蔣拯其初實以兩方海軍之共同利益提出條件當兩三月前大有三條件不允即北方海軍亦將南歸之趨勢然以粤桂戰起粤中軍費不給海軍之按月發餉者不能持續而南方艦隊乃决計遷就北方先取得若干餉項以濟目前故有發餉二十萬元艦隊赴厦會齊之說林藍之通電即此二十萬元之作用也 
　　政府籌畫二十萬元以付南方海軍亦大費事經海部與財部之迭次交涉薩鎭水且有一度之辭職以去就爭僅得此欵滙付厦門且申之以一種保障爲軍政府所任命之海軍將校一切有效不得更張而從前提出之三條件且允以全部統一告成可以商辦故有林藍之一電然電文實空空洞洞旣未言擁護中央又未言取消獨立但以一致愛國爲言識者已疑其所謂統一者並非事實據海部調查西南之海軍至今尙未開赴厦門並無北歸之訊不過政府之意以爲從前議定應給海軍費用爲六十萬先撥二十萬元並不能發餉今仍將續籌四十萬再付林葆懌或者可以有效然猶有顧慮者則（一）程璧光率以赴粤之艦隊爲海圻聯鯨肇和等十艦而廣東原有之軍艦不在此内則亦只能招回一部而廣東原有者仍必俟南北和議之告成則仍非眞正統一（二）政府對於餉項實無把握西南海軍向由軍政府按月發餉並未虧欠北歸以後不能給餉必致海軍缺望再生問題故今之統一海軍計畫雖正努力進行而前途實岌岌也 
　　至統一後之設官問題則亦未能决定者海軍方面之意在林葆懌督閩然政府未之允且有劉冠雄從中爭奪使之打消目前林氏對於北歸並未有位置上之表示而政府之計畫則最初擬設海疆防禦使四缺以劉冠雄林葆懌藍建樞杜錫珪四人充之而藍建樞現爲總事令以地位之關係對此官制異常反對乃又擬改設兩防禦使且稱海疆巡閱使劉冠雄爲正使林葆懌爲副使且存總司令一職以敷衍藍氏而劉正林副非特林氏不願即南方海軍亦以反對劉氏而不贊成且旣有海軍部又有巡閱使更有總司令駢枝之狀政府中人亦多不贊成至今仍在停頓中則又一海軍北歸之梗也（十月二十四日） 
[四面楚歌中之庫倫警訊]  
　　俄兵入庫問題茲據京訊謂此項俄兵係俄舊黨阿年闊夫部下計有一萬餘人在七河省爲新疆所敗退至新疆經諾城華軍堵截其半並將阿氏扣留嗣此項未受截留之兵五千人竄入科布多復爲俄新黨拒之於邊境故復南竄其中且有謝米諾夫在内且前在新甘運動回族之日人川村乙麻亦附和其中前日國務院接褚其祥急電謂於二十三日下午我軍已與俄兵在庫倫西北之札薩克屯衝突聞此項俄兵後方尙有大隊援軍餉械充足有人帮助·且庫西蒙兵又復蠢動庫倫實處四百楚歌之中請速籌辦法並請將駐恰克圖滂江烏德各隊一律開拔援庫茲將駐庫旅長褚其祥漾日（二十三日）三電政府告警原文錄下第一電云俄黨由東北進兵業於禡電陳報聞該黨實係蒙人勾結而來現已扺庫業經派隊抵禦又據確報蒙人亦由西路進兵等語揆其意旨係分探我軍兵力起見查蒙謀復治前被識破事雖稍息然車臣王及大喇嘛楚克伊爾濟狡詐多端匿居佛宫陽爲表示心跡暗則密謀急進前經結納紅黨以恰防戒備甚嚴且紅黨勢孤未得以逞遂結謝黨該黨勢正無依遂爲所動詎料由東北森林密布之中潛行來庫但該黨雖爲流黨動輙數千槍砲馬匹完備想與西路蒙兵雙方並進况蒙地俄蒙人民聚則爲兵散則爲民暗中援助防不勝防情勢危急已逹極點職旅駐庫只步兵一圑即街市方圓已二十餘里周圍山路四通八逹爲防守計實已不敷分布中央屢令其祥維持但兵力單薄顧此失彼今戰端將開孤立無援鎭撫使又未蒞庫大事無人主持腹背受敵焦急萬狀中央如以蒙局爲重務懇迅賜方針并祈速飭沿邊各隊集合汽車運載星夜來援或可補救於萬一否則蒙局前途不堪設想伏乞飛示俾有遵循臨電迫切不勝待命之至云云第二電云漾電諒逹刻俄黨已迫近庫倫東北約有三千餘人砲械俱全今晚若接近明日當可開戰情勢危急務懇卽飭沿邊各隊火速應援需欵尤爲萬急務祈將十月分餉卽日電滙以濟急需不勝祝禱至戰端一開恐電不通應如何之處祈速指示餘容續報云云第三電云俄兵迫近庫倫今晚偵探業已衝突被俘明日拂曉當必攻我現由庫赴口大路已被敵阻絶電線亦難持久前電所陳各節確係實情並非張惶失措乃孤軍遠懸進退維谷庫地方兵力單薄雖盡力抵禦恐難久持聞該黨内部有某國人指揮且供給後方接濟此間情勢危急萬狀務懇俯念蒙邊重要孤軍無援設設法飭隊藉乘汽車火速來庫並滙欵項以應要需不勝切禱云云政府前日又接察哈爾都統署來電略謂頃接庫電刻有大批俄軍逼近庫邊旦晚即與我軍接觸情勢異常危急除派員馳往偵查外先此電聞政府得此電後除催鎭撫使陳毅迅速前往外並電東三省張使就近派兵協助進行 
[奉天將開重要會議]  
　　北京晨報載張作霖所召集之軍事會議在奉天城内舉行異常重要專爲解决長江方面及邊防各要事故姜都統派出鎭守便殷貴爲代表王占元派副官長楊文愷爲代表連同察哈爾都統張景惠均爲會議席上之要人殷於二十五日上午八點半車赴奉楊張於同日午後八點半車亦偕往奉天張景惠未出京以前於二十五日上午八時晉見東海報告張作霖此次召集軍事會議於對外方面亦有重要關係其大要係爲鞏固國權起見此外尙無别故云云又據軍界傳述鄂督王占元近因李蘇督逝世擬繼起代執長江之牛耳惟慮自身實力不充已派本署軍務科長楊文愷赴東省與某巡閱使締結同盟之約據聞雙方磋商結果業已訂就密約六條（一）長江四省應以湖北爲領袖有爲此種計畫障礙者須共同剷除之（二）王督地位如有搖動某使須竭力爲之援助並設法使其地位日增鞏固（三）對於政局應爲同一之主張某使一切計畫王督不持異議（四）一致擁護總統南北和局如有危及總統之虞時應竭力共同防制之（五）軍事行動彼此互爲策應（六）彼此互派代表長駐省垣以便隨時接洽又一消息代理蘇督齊燮元亦擬派參謀長何恩溥浙江督軍盧永祥派其公子盧耀東少將充代表赴奉參與會議 
[旅京淮徐海人之廢督運動]  
　　當蘇人運動廢督劇烈之時一部分旅京淮徐海人亦復以異軍蒼頭起而作桴鼓之應日前以學會名義召集一百四十餘人開會討論後該會即依據會塲議决之結果繕成兩書於昨日分呈府院書中瀝陳督軍不可不廢並廢時毫無可慮各理由至爲詳盡原文如下大總統國務院總理鈞鑒竊維國家置兵所用以固邊防非僅爲平内亂邊疆重鎭師旅星羅一朝事變發生原可特設督師司令等官以資統轄然用僅在於一時而職非設諸永久若夫内地各省司民政者有省長詰奸宄者有警察苟非遇難平之寇何庸駐國有之軍至特設最高級之軍事長官則更無絲毫之必要徒以民國初建省政棼如各設都督之官統理軍民之政本爲一時之權宜未計將來之利弊中經兩權分劃而督軍之設置如初九年以還國事蜩塘内爭未息督軍之權威日重而國家之隱憂益深坐擁重兵權亘全省對於中央旣已尾大而不掉對於省政更復越俎以代謀不惟民治無發展之期即民政亦無獨立之望長此不變國運可知近年以來外人旣屢加譏評軍閥亦漸有覺悟廢督之議西南倡之於前浙督應之於後國民以痛定思痛之餘何忍再束手旁觀坐視淪胥而莫之救此次江蘇李督發憤自戕檢讀遺書復斤斤以勿爭權利爲誡大 
 
 

Page 7

 
 
義昭垂朗如日月忠肝烈膽中外咸欽今爲政府用人計簡繼督未必即能得人格高尙如李督其人而爲國家大政計廢置督軍實爲救國要務有此一舉可以表示政府之决心遠考前清有督撫裁缺故事近徵民國有護軍撤廢明文前例具存不難援引缺懸未補機尤可乘至慮地方軍隊統制無人然有師旅長官直接負責且皆深明大義保衛閭閻則督軍存否原與駐省之軍隊無關又慮已定軍制不免紛更然觀司令軍使設廢隨時可知軍政組織尙少統系則督軍有無更與國家之軍制無涉事關國本安危民生苦樂應請大總統本尊重文治之初衷我總理本振新國家之素懷環顧外情俯察輿論毅然飭下院部從速議决提出閣議呈明元首即日頒發明令將江蘇督軍一缺永遠裁撤一面轉飭商王省長迅行赴任協同省議會整理民政煥發新猷庶上可以紓樞府之憂勤下可以慰蘇民之喁望江蘇幸甚大局幸甚臨書不勝迫切待命之至淮徐海旅京學會謹上 
　　該會於上書府院後即以快郵代電分致江蘇省敎育會省農會各總商會六十縣各公圑其文如下江蘇省敎育會農會各總商會六十縣各公圑鑒霰日本會開全體大會對於本省廢督之議一致贊成本日繕成兩書瀝述廢督理由分呈總統總理務請貴處一致進行書稿另呈淮徐海旅京學會叩禡 
[旅京蘇人之廢督會議]  
　　前日下午一時江蘇旅京同鄉會在江蘇會館開幹事會到者四十餘人當時討論事件如左（一）將前日開會情形通電於各省各機關公决電稿略謂敬日江蘇同鄉假湖廣會館開全體大會全塲主張廢督爲實行自治之先聲務希一致進行爲禱（二）討論辦事細則陳匪石發言本會旣取幹事制幹事會合則爲評議機關分則爲執行機關此點須於辦事細則中標出又開會時關於出席人數應否有限制亦應規定於辦事細則中衆略有討論决定爲出席人數滿三分之一即開會又關於分股辦法亦應規定季通對此點力主有設出版部之必要大致謂吾人對於廢督運動當促全省人民一致進行而所以喚起全省人民之覺悟須賴有相當的工具即出版物是已又將來自治法草案亦當由全體人民共同討論以江蘇幅員之廣勢難集於一堂則必用書面討論庶可使各地域各階級之意見充分發表則此等討論亦須賴有出版物故鄙意非設出版部不可王玉樹反對設總務股討論結果决設文書會計·庶務·編輯·調查五種幹事並决不用股字其後公推孫潤宇許卓然凌文淵顧名等六人爲辦事細則綱領起草員公决二日内草成（三）王玉樹提議現在運動蘇督者大有人在我蘇人在閣席中佔二席應即用書面或派代表與顏董兩閣員交涉如提出蘇督應在閣議席上力爭並要其切實回答蔡培謂顏董兩員一面爲閣員一面仍爲蘇省公民論理自應力爭我等要求之理由極爲充分凌文淵謂吾蘇最初爲省長問題本主蘇人治蘇中途夔計已爲吾蘇人之恥王瑚長蘇之令與夏壽康長鄂之令同日而下尤顯與吾蘇人以難堪因蘇人主張蘇人治蘇與鄂人主張鄂人治鄂同而政府對鄂則許人民之要求對蘇則突有王瑚之命相形之下何以爲情况我蘇尙有兩閣員豈在閣議席上竟不聞不見並不發一言乎嗣公决先用書面通知兩閣員以此急應草擬公函分致政府及顏董乃公推張鶴第等四人爲臨時文書幹事專任草擬此項公函（四）凌文淵提議應通知各幹事到會任事並聯絡同鄉紹介入會顧名謂向來組織圑體只限政軍學三界本會應注意工商界吾蘇在京者工商中人爲數雖不甚多然在金融界中亦不少且本會將來尙須聯絡各省共同進行我蘇若注意於工商界他省自必觀感興起如山東一省在本京工商界實佔重要位置倘得其助力於我儕廢督自治之運動必有所裨最後公决卽日通知各幹事到會任事並决幹事會員均應負分頭聯絡同鄉紹介入會之義務最後又就幹事中募特别捐以充會費各幹事自由認捐極爲踴躍云 
[旅京鄂人續議自治去兵]  
　　前日上午九時旅京鄂人仍續議省自治法於湖廣會館由駱繼漢主席宣告討論人民義務一章原起草人周兆沅高維崑提出草案如下（一）人民有納地方稅之義務（二）人民有服地方兵役之義務（三）人民有受强迫敎育之義務（四）人民有應就相當職業之義務（五）人民對於社會公益有互助之義務（六）人民有服從一切法律之義務以上六項除第四項「人民有應就相當職業之義務」一條爭持未决外餘均照原案略加修正卽行通過第四項由原提案人說明理由甚詳略謂此條之規定即根據俄國最新學說「不勞動不吃飯」二語之意義而來而且與人民權利章「人民有生存權」「人民有要求相當職工之權」兩條有密切之關係故認爲有規定之必要繼而周兆沅駱繼漢蔣羲明陳定遠等均主張規定此條以救正吾國多數人民不勞而獲之弊蔣羲明周澤春謂條文尙須修正遂公推周蔣二君修正條文主席宣告今日繼續討論周澤春報告甘肅代表柴春霖等願加入各省自治聯合會以便隨從蘇鄂皖豫各省之後而爲廢督之運動全體表示歡迎繼復討論去兵問題多數主張乘此時機先用公函向政府當局說明鄂人希望去兵之理由如政府不能採納再開始爲第二步之運動其致靳總理公函大略如左啓者鄂省軍隊之多甲於他省近復以張部敗軍毛旅潰卒改編駐鄂更覺複雜異常前以湘軍敗績鄂境動搖西南復有會師武漢之謠不得不亟爲設防以資警備現在湘鄂防務業將就緒滇黔聯軍亦已退至瀘叙川湘軍隊當無圖鄂舉動邊地情狀異曩時鄂境實無多駐軍隊之必要聞現在駐鄂各軍有王督所部兩師七旅又有毛旅一旅兩圑張敬堯敗軍一師王汝勤一師閻相文一師王樹功一師共六師八旅兩圑均係就地籌欵騰挪支注鄂省財政支絀人民困憊萬難勝此負擔且近日孝感麻城羅田陽邏武穴蘄春等處駐軍姦淫擄掠村落爲墟迭據南中父老報告蹂躪情形不堪言狀查鄂省幅員有限在前清祗駐一師一旅儘敷分布即民國二年段祺瑞督鄂時亦祗規定一師一旅有案可稽現在窮困情形倍於往昔即回復原制供億已苦不支矧主客各軍加至數倍悉索敝賦羅掘俱窮若不急籌收束恐金融枯竭民怨沸騰必至險象環生牽及大局惟有仰懇我公體念民艱審察現勢電令王督軍就現駐軍隊揀擇精良仍照一師一旅原案留備捍衛其餘額外客軍槪予移調他處俾地方旣得藉保共安而久困之民從此亦稍得蘇息實於大局前途裨益至鉅爲此公請裁决施行不勝迫切待命之至（下略） 
[鄭州之基督敎青年會（曉）]  
　　全國青年會上年在天津開總會議决籌設鄭州會所募建築費數萬金於本月二十號行開幕禮記者特於是日由汴搭車來鄭參觀認爲職務上略有價值之報告紀之如下該會建在汴洛站東叢林幽曠是日入場券發出五千張故會場甚形擁擠來賓以路學工三界最佔多數洵爲鄭州未有之盛會也吳子玉將軍本擬親臨前晚忽因保定電召遂不果來特派代表偕同趙督代表蒞會午後二時二十五分由主席何君報告開會旨趣並述經過建創情形繼由開封青年會會長魏亦亨君演說吳趙所派代表次第致頌詞河南警務處特派全部軍樂以娱來賓後由主席請來賓自由參觀種種設置均屬完備尤以浴室·閱書廳·健身房·爲最此外又有旅舍之設因該會鑒於鄭當南北衝衢遠來人士每苦客棧濁擾並有種種缺德之事誘人故對此種辦法來賓均表同情查該旅舍有數十間無論何人均可住歇並有飲食沐浴閱報種種便益用意至善參觀畢由全國青年會總幹事余日章碩士演說全場均爲動容演題標以「賣國」二字陳義可發人猛省爰撮記大要如下或亦愛閱諸君所樂聽也「今日中國無他可稱僅可稱賣國時代故特與在坐諸君語賣國國用何法賣之非賣三要素不可主權·人民·土地·是也今我國此等賣國賊塡阱滿谷愛國者惄然憂危亟思所以救國之道或以金錢救國然孔方兄乃人人好朋友誰肯出錢救國鄙人不敢謂在坐中無此人但信千不擇一以言語奔走呼號救國爲學界諸君前此所爲據鄙人觀察不惟無效且反增浮劣之氣欲賴干戈與强有力之體魄以救國乎歐洲軍國主義尙致失敗何况吾曹然則眞欲救國其道究在何處望諸君惠示據鄙人意見宜以人格救國四字喚醒同胞世界無一代無賣國賊歷史惟賣土地賣人民賣主權皆非眞正賣國之能手眞正賣國者必先賣其人格人格不先賣其他斷不至於賣去然人格非他人所能賣實由我自賣世間最大罪惡無過於自賣人格者矣據鄙人主張欲救國當先自不賣人格始」末述「青年會以△形爲徽係標明德·智·體·三育以發逹個人輔助社會蓋青年會非他種會社乃直接輔助社會改良社會的機關冠以基督敎三字即儒敎仁智勇之義將來各地均有青年會人格乃受感化國步庶乎有豸」是夜並有種種餘興最後電影係演泰西社會故事來賓乃代表參觀者致頌詞盡歡而散 
[皖議會第一次開議]  
　　議員對於菸酒印花稅之質問 
　　皖省議會本届常會每次到會議員均不足法定人數致未能開議今日（二十）到會者始足法數（計五十七人）遂於午後三時開會首由晋席珍議長報告議員請假及宣布外來函件畢省長派委潘君淇出席報告印花稅自八年九月至九年八月止實徵洋六萬一千四百餘元已徵未解者一萬八千元又菸酒稅亦從八年九月至九年八月實徵洋三十六萬餘元淮孫前局長以五萬元變成公債票云云馬仲五崔翔青同時起立質問（一）菸酒孫前局長何以接濟中央一萬元此欵本會斷不承認（二）孫前局長携欵潛逃省長當時不追緝想省長必能負責况孫局長未走時本會已行文咨詢而所欠之欵現不問新舊局長如何交涉本會總惟省長是問（三）印花稅旣經徵收何以未解其中大有含糊以上三條請委員明白答覆否則請省長另委出席或省長親自出席並要求將印花稅欵一萬元限日解到當時該委答以不能負責即以電話詢省長省長即以電話答覆云上三端均可負責任但須致電中央約兩星期後方可解决後有何震吳藩皆有確切之質問然議論紛紜仍無結果至鐘鳴五下散會 
[蕪湖快信]  
　　皖人實行地方自治已組織皖社已於二十一日在省垣開籌備會凡以前在公益維持會把持皖政諸搗亂分子槪行拒絶入社倪道烺日前因此事由蚌來省調和無效倪刻在蚌召集公益維持會舊部擬以金錢另組一黨意在破壞皖社 
　　皖省礦權倪氏居十分之七倪道烺擬將最優者自行開採其餘悉改爲商辦並撥欵若干交實業廳高炳麟組織一小化鐵廠 
　　銅陵公益維持會會長王良臣丙代倪氏在該縣購買礦山出力該系省議員要求財政廳委王釐差以酬其勞帮辦安徽軍務馬聯甲十七由寗來蕪二十三日回蚌埠財廳長陶鎔日前因事赴鄂與王督軍接洽亦於二十二日回皖省長聶憲藩因安武軍餉問題二十四日由省乘利濟艦赴蚌與張又生接洽一切張文生則派參謀長彭少臣宣慰軍隊於二十五日到蕪寓大旅社 
　　陸軍部派姜鴻志來蕪採辦軍米四萬石 
　　稅務司諭知蕪湖各輪船公司凡裝載米糧出口須三家聯保以杜影射出洋之弊 
[南京快信]  
　　徐代表師尙雲靳代表楊熊祥均於昨日抵甯致祭李故督擬待出殯後冉行返京 
　　吉林省議會第三次常期會已於二十日閉會又順直議會第三期常會業於二十日開會昨均來電通知省議會 
　　省議員蔣培元馬良逵均因病故出缺昨省議會咨請齊省長依法遞補 
　　阜寗東北鄉公民周德榮等呈控該縣郭知事侵吞公欵違法殃民齊省長已派員前往密查 
　　齊省長飭各科趕造七年度决算以便轉廳彚交議會核算 
　　天津南開大學校校長張伯苓以李故督捐助五十萬爲該校基本金極感熱忱擬親來寗弔唁以表哀誠警務王處長呈請齊省長縣知事不得兼任警佐已經省署批准定於下月一日實行統一全省警政現正從事審查警佐資格以便分配委任 
[杭州快信]  
　　沈省長前日勘視海塘第一日宿海寧二日宿尖山今日（二十七）省署得平湖來電准由該處乘汽輪至硤石換車下午七時許返署 
　　省議會簽到議員已逹百十人明日（二十八）上午十一時凖行開會式省長親詣成禮致祝詞 
　　省垣中等以上各校聯合運動會定下月五日在梅東高橋舉行售券助賑購者踴躍 
　　省議員孫宋卿提出籌辦浙江省會市政公所議案待通過實行 
　　綢業董事金溶仲反對泉塘證劵物品聯合交易所以絲綢兩業爲本省大宗商品亦爲列入於絲綢業工人生計有害呈請省長取消省署以案經咨部一時恐難挽回姑飭財政實業兩廳會同趕速飭查具復核辦 
　　全浙敎育會聯合會昨陳請省議會民國五年議會决定籌辦義務敎育案實苦無欵未能普及要求將本省抵補金項下附加稅及屈巡按使所增加之貨物附加捐提議撥充以宏敎育 
　　吳興新創麗生絲織廠雲署已准備案並頒發告示飭屬保護一面令行實業廳查照 
地方通信 
[蘇州]  
　　省立醫校驅范風潮蘇垣間門外馬路省立醫院院長蔡文淼前因牌示開除醫生激起風潮當經農業·師範·二中三校長出爲調停將牌示撤回在表面已經和平了結然内部暗潮迄未平靜該院各事皆由范補臣（醫生兼醫學專門學校敎員）主張故范最爲衆人所反對近日風潮已由醫院方面移至學校方面且移其對蔡之心理而對范遂由各學生發表驅范宣言書中有范某卑鄙之徒不能稱職等語蔡校長乃於前日假間門外西園設筵宴請本校各人席間宣言擬派范敎員赴西洋考察醫學藉爲和平了結之法遍詢能否同意詎料無人起應詢之再三有胡韵成起言校長如以范某爲是即當駁斥驅范者如以范某當去亦不能以派遣出洋爲掩飾含糊過去云云因此遂無結果而散 
　　警廳會議紀聞本月二十六號蘇州警察廳召集各區隊巡官隊員等常會之期是日崔怡庭廳長因政躬不豫未能列席委總務科長高第君代表茲將會議情形探錄如下（一）各區隊長警下班後不准穿着不整齊之服裝在街行走倘經查出惟該管長官是問（二）各區值班長警多有與人閑談情事各長官須竭力訓誡（三）各長官往往擅離職守致悮要公嗣後倘敢再有私出情事定即撤差（四）各街巷之賭博應即嚴行禁止會議約二小時之久始各散歸 
　　呈准帶徵積穀捐吳縣洞庭東山紳士嚴家熾鄭汝賢等因鑒於近歲以來災歉頻仍　荒之舉最爲要圖查前清時代該山忙銀項下向有每兩帶徵附稅之成案爰擬自本年上忙起每兩帶徵積穀捐二角專欵存儲藉備荒歉之用呈由東山行政公所轉呈縣署請先佈告周知並於印串上加蓋紅戳以昭信用聞縣署已如呈照准矣 
[松江]  
　　發起組織水利研究會松人盛競生等以水利局對於江浙水利諸多漠視爰集同志發起水利研究會藉促進行業於本月二十五日假古浦塘河工局開研究會成立會開會結果决定該會爲暫設機關俟會員發逹再改爲水利分會并推定盛競生·朱哲生爲正副會長吳步蟾爲研究主任張蔚丹等爲幹事即以盛競生所擬章程呈請省縣備案茲將該會所定研究範圍錄下（甲）規定全縣水利測量施工及籌欵事件如與鄰縣或鄰省各縣水利有關係者組織聯合會會議行之（乙）縣行政公署及水利工程局交議事件（丙）水利協會江浙聯合會及縣屬各法圑諮詢水利事件（丁）解决市鄉水利爭議事件（戊）關於農田森林水利事件 
[揚州]  
　　商校運動會成績江都商業學校本届運動會各級之分數以二年紴爲最計得六十三分半英里替換賽跑及圑體比賽均爲三年級所勝總平均甲組第一封庭芬得十二分半乙組第一趙乃杲得十三分半丙組第一張兆臻得十一分半丁組第一汪兆福得九分 
　　繼續減食助災振揚州五師學生自治評議部前因北省待賑曾議減食助振一月現以此項之收入每月可得三百元擬繼續行至明春始行結束云 
　　選定商會正副長揚州商會於二十六日下午二時集會董三十人川記名投票法選舉正副會長佟知事特親自到塲監視結果朱竹軒得十三票當選爲正會長王輔臣得十一票當選爲副會長 
[嘉善]  
　　愼重選政之公電杭州沈省長鈞鑒上届省議會初選舉善邑各調查員敷衍從事遺漏選民不知凡幾設均臨時請補何必有此調查本届初選調查又復出發深恐仍蹈覆轍務請飭縣嚴令各調查員認眞辦理以重選權嘉善縣城鄉公民孫言錢樹元周邦昌王廷榮王瑞榮李錫珪張傑吳紀雲等叩十月二十七日 
[吳興]  
　　靛油最近市况自抵制劣貨以來各種美貨之營業遂漸佔優勝如靛青一物吳興各染坊向來均購日貨近則無不需用美產之靛油以其價目經鬆較之靛青幾賤去十成之之三四昨日杭州慶大公司特派水客來吳兜銷靛油聞每桶賒盤做開一百八十一元共計銷去靛油五桶其餘現盤銷路數亦不少聞每桶祗合進價一百七十五元以致木城各顏料號如祥和廣昌生等亦爲爭挽回利權起見將靛油特别賤價抵制藉廣招徠 
　　又有平糶開辦吳興慈善事業除旅滬同鄉義振外向有小同善堂之名積資旣甚充足辦理又有成績素爲湖人士簧許茲聞小同善堂已定本月十六日在火神廟開始平糶亦規定每人每日購米二升每升售錢五十文故義振分會在局前橋塊之平糶處昨已撤局現聞糶存餘米悉暫行封存計有一百餘石大約留作歲底布施孤老之用云 
[山東]  
　　青州學生會募捐助賑青州學生會自成立以來對於救國救民等事無不竭力提倡近以五省罹災哀鴻徧野特公同會議於雙十節前後假山西會館演義務新劇助賑自九號至十一號共演三日會場秩序井井有條而所演流民圖及飢民慘狀等新劇尤能形容畢肖一時觀聽者莫不動其惻憫之心又恐青州地方褊隘徒恃售票獲欵無幾遂於各機關各公館及各商家酌派特等二等入塲券以期大衆維持共襄善舉今各界捐欵業將收起與戲塲所賣約計有七八百元並擬派代表赴濟南籌募捐欵以期多多益善云 
雜評一 
[俄軍來襲庫倫（言）]  
　　俄軍無故來襲庫倫此其事雖由於俄舊黨之詭秘然亦以中國内政之不舉有以致之何也蓋軍人競以爭權利地盤爲計而於軍事上之責任全不措意也不然俄軍爲無源之水安敢來襲即令來襲亦應早有所備一鼓而逐之不必至今日再三告急之後而始分撥援軍也 
　　况乎此其事今雖不必能爲大患然俄軍之所以敢於出此者必於琿春之事有相聯之關係苟或應付失敗西北之患永無窮期矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[上海民治會開會續紀]  
　　丕爾斯演說「上海之市政」 
　　上海民治會前晚在博物院路博物院開會有前工部局總董丕爾斯演說上海之市政等情已略紀昨報茲將丕氏演說詞錄下今日承召蒞會演講上海市政曷勝欣幸余當發揮此題使饒興味取上海之發展與其市政撮要言之當不致有所遺漏也上海開埠在一八二四年係按照南京條約供外人貿易居住初來者大半爲英人租界地址於一八四三年由英領事貝爾福及上海道會同勘定面積一英方里南界洋涇浜（即今愛多亞路）北界蘇州河西界泥城浜（今西藏路）閱兩年始訂定第一次地產章程當時並無工部局由租地人委員會治理租界章程中規定凡他國人之欲於租界内租地造屋或租屋居住或貯物者須先請於英領事以定可否俾杜誤會及後他國人來者漸多並各派駐領事此項章程漸不適用遂發生章程是否有效之問題因無結合界内外僑之權力且有一種市政府統治全體僑民之必要乃於一八五四年採用新訂之工部局地產章程焉一八四五年美敎士文監師與美以美敎會始卜居於蘇州河北岸及現今之百老匯路其他美人繼之遂有美租界之稱亦稱虹口租界當時蘇州河南北兩岸僅有新閘石橋可通並藉渡舟往來而英租界與虹口之問則直至一八五○年後始有一橋自英領事館通至吳淞路一八六○年後太平軍逼上海宵小蠭起虹口缺乏巡捕以維持秩序受累尤甚而界内華人爲數甚衆爲租界當道司法權所不及因於一八六二年磋商合併租界然至一八六三年九月廿一日始有成議美僑旣議决與英界合併復經英美中國官塲當時之工部局人員討論良久方始議妥而英美租界遂同受治於地產章程時則洋涇浜以南之法租界亦漸發逹初擬合併繼因法政府之特殊行動終致分離於一八六六年七月頒布其公董局章程而與英美租界分道揚鑣焉地產新章於一八六九年得外交圑批准管理工部局之權操於領事圑以是頗多齟齬遂於一八八一年重行修改章程授工部局以絶對的權力此後附則之修正與取消不必請示於外交圑並授捕房以充分之權力惟外交圑復加以修正限制工部局之權力使僅爲一執行機關凡附則之修正須得各國領事及中國官塲之同意捕房權限亦大皆改變最後則納稅人之决議凡非於章程中明文規定者亦須得領事圑之同意焉此項新章續經修改於一八八三年提交外交圑然至一八九八年方始通過上海道當時表示不願過問市政章程以爲當由領事圑與工部局議定之依照此章租界以五人以上九人以下之工部局議董管理之每年由外國租地人及納稅人選舉租地人及納稅人每年開會一次由工部局報告一年中之辦事成績及下年度預算此外如有要事納捐人可以召集特别會議故工部局之行政無時不受納捐人之監督也凡關係工部局與中國官塲之事通例以領事圑爲居間外人得享治外法權由本國領事審訊其遇華人訴訟或無領事圑代表之外人則授審於會審公堂公廨之設立在一八六四年此外復有領事法庭以受理控告工部局之案捕房爲各公堂之執人非有逮捕證不得捕人若係會審公堂案則逮捕證須經領袖領事副署然自一九一一年以來公廨之傳票拘票已完全歸捕房執行矣至於推廣租界一事則一八九九年五月八日上海李道台所頒發之告示交領袖領事轉致工部局總董者可供一讀茲錄其告示中第二段與末段之文於下其第二段文曰未幾議定劃一新區加入虹口租界光緒十九年五月十三日（一八九三年六月二十六）前道台聶委派黃知縣會同美總領事與工部局總董戡定租界界綫竪立界石其末段文曰除已諭上海縣會同福（開森）虞二人偕工部局總董繪製地圖竪立公共租界推廣處之界石並通告各國領事外合行佈告一切人等知悉自出示後公共租界之區域悉歸工部局管轄惟奉旨建築之廟宇及中國官塲所用之地不在此列云云推廣租界之界址如下東自楊樹浦橋至周家嘴西自龍飛橋至靜安村復沿界綫至蘇州河南之新閘南自八仙橋至靜安寺北自虹口第五界石至上海縣北界卽與寶山交界處按照地產章程第十九條九議董每年改選一次初在正月後改二月惟新議董須俟舊議董於四月初旬納稅人會報告一切後方始接任九議董先舉正副議長繼乃分爲財政工程警務三股按租界人口據一九一五年之調查計外人一萬八千五百十九人華人六十二萬四百人今日之人口幾何已於本月調查不久當可發表也（未完） 
[全國敎育聯合會消息]  
　　昨日（二十七日）下午二時全國敎育聯合會續請美國麥克樂先生講演體育由沈信卿君致介紹詞次麥克樂君演講先講實用敎材分運動·游戲·武術·跳舞·游泳·改正身體姿勢·戰地實用之活動·等七種次講敎授法分全體同時敎授法·及分隊敎授法兩種大致謂每一動作除健康身體外尤當有敎育之價值而其終極之目的爲適於應用使能自身避免危險與扶助他人俾免危險末提出意見六條盻會中公决施行（一）組織體育委員會募欵辦理進行事宜（二）審定體育會名詞（三）專請一人主持其事（四）舊曆年終後召集體育專家會議共訂體育敎授細目與統系（四）募欵發行體育專報及其他體育刷印品（六）製定個人體育成績統計表演講畢仍由沈信卿君致詞道謝而散三時五十分開第三次大會出席會員三十人沈信卿君主席先報告繼討論各省區提議案共十一案除否决一件原提議者自行撤回修改一件外計成立付審查者九件内合併審查者四件（一）改革學制案（二）改革學校系統案以上兩案與第一次大會成立之關於學制案合併審查（三）省敎育費宜指定專欵案（四）請劃撥官產作學校產業·籌撥專欵作學校基金與經費案以上兩案與第一次大會成立之關於敎育經費案合併審查（五）推行國語案（六）推廣蒙養圑案（七）請敎育部增訂知事辦學考成條例·并請部飭各省區實行此考成條例案（八）修改學校圑體公文書式建議案（九）修改學校學生學期及休息日規程建議案又議决各省區提出議案以本月三十日爲止五時散會今日下午二時續開第四次大會四時請美國賈斐烈先生演講美國敎育之新趨勢 
[法文協會演講會紀]  
　　法文協會在法租界霞飛路二四七號華法敎育會内昨日下午五時半該會請三德堂沙龍（R.P.Sallou）神父演講題爲「白利才與不魯逹尼」（Brizeux　Et　La　Bretagne）白利才係法國不魯逹尼人著名之詩家及宗敎家也是夕中法來賓甚衆如比法兩國領事與法領事署職員李徵五君等亦均列席由法國公立學校校長高博愛（Grosbois）君代表法文協會偕華法敎育會沈仲俊君殷殷招待首由法總領事雷霧（Reau）君致介紹辭沙龍君遂登壇演講略謂昔白利才氏與Victor　Hugo及Rouger.de　L.Isle同以詩名（後一人即在德國攻奪亞爾薩斯勞蘭二州時作Marseillaiser歌以鼓法人之氣者）白利才氏生於不魯逹尼其詩不獨富於美感且於愛國思想一篇之中三致意焉白利才氏嘗舉其所有資產捐建極宏麗之天主敎堂於不魯逹尼蓋其對於宗敎亦信仰綦篤也至今游人過其地猶及瞻覽遺築而想像其爲人誠足法已沙龍君演講至此繼遂廣作宗敎之言至七時許始畢散會 
[南洋大學演講無線電話記]  
　　前日（星期二）下午四時南洋大學敦請青年會敎授饒伯森碩士在大禮堂演講無線電話聽講者甚爲擁擠饒氏爲該校電機科敎授迪克森先生舊同學於科學頗得精微對於電學一門尤爲特著各種試騐器具布置於大禮堂内外饒氏先出電學原理試演種種電流之作用因電磁同性相却·異性相吸之件推廣及有線電報·電鈴·電燈·電話之功效　於無線電一門其原理則由於一種電浪作用此電浪可遠逹而感應他處之電機以致發聲·發動·發光蓋電氣每一動作必有波浪周圍發出如聲浪水浪然傳逹電浪者爲空中之以脫其速度每秒鐘可繞行地球七次饒氏所携之電機構結極爲精奥收接徐家滙無線電臺之時計報告該機發聲甚爲清亮該校敎授張貢九君由該校無線電臺發來號碼之聲浪尤爲洪亮後由該校學生惲電君在禮堂外向堂外無線電話機講話唱歌其聲由堂内之機發出聲音清亮竟與留聲機器無異聽者駭異繼用無線電放爆竹於窗外演畢已鐘鳴六下矣饒氏爲熱心灌輸我國科學起見於無線電問題將重行演講於青年會自本星期五起至下星期止每日下午四時研究科學者盍往一聽乎 
[聯太平洋會開會預紀]  
　　聯太平洋會之集會原定上星期四日後改至本星期五日（即二十九日）午十二時二十分在卡爾登飯店舉行主席爲鄧碧氏乃從前駐　美總領事今來滬擔任美興洋行遠東經理之職演講者爲舊金山中國總領事朱兆莘氏演題爲中國對外貿易尤注重於美國方面届時各會員可携友朋與會女賓亦所歡迎餐票一元五角凡尙未定位者可函告或電話知照該會招待股書記陸邇氏以便留座 
[金融維持會第三次宣言]  
　　本會成立至今已有五月深愧力小任重無以副同業諸君之望惟是時勢雖極顚危進行須依程序在洋行銀圑方面未嘗不知華商困難情形祇以雙方損失過鉅輾轉磋商動需時日本會前接英國駐滬總領事官來函轉述駐滬商務參議之意囑向英商會直接磋商以期簡捷而免曠延當經本會備函轉逹英商公會約期會議務望同業諸君忍痛須臾靜候解决勿爲軌外之行動致貽外人以口實總之積誠足以動人欲速反虞不逹本會始終以維持華洋市面爲職責苦口呼籲不厭再三無非本此眞誠求其諒解况英美商家航海來華已有七十餘年論國勢雖有强弱之分論商業但有主賓之别歐西各國旣以遠東爲逐鹿之塲豈能坐視淪胥自貽之戚必有良謀善策惠我同人掬誠奉告尙乞三思 
[四十一路商界聯合會開會紀]  
　　聯合通信社云四十一路商界聯合會前日下午八時又開聯席會議到者甚衆公推張漢傑主席趙南公記錄主席報告會議宗旨路謂聯席會議原爲修改總會章程而起同人之意取眞正共和制度一律平等無會長總董董事等階級名稱今日總會第四十二次會議因通知函中并未叙及修改章程一節是以各路代表多未出席聞林大松君已到總會應請其報告情形云云次林大松謂今日三時始到總會以不足法定人數改爲談話會所討論者（一）修改章程鄭鷓鴣以爲業已在報紙宣佈不能中止陸祺生反對不能修改無結果（二）各路具函新加出席代表鄙人以爲多一人卽多獲一人之益陸祺生主張暫時不能承認須調查後再行决定（三）總副董業已辭職公推金馥生暫主其事（四）包世傑出洋文報告總會房東限期交租否則下逐客令報告畢孫鏡湖報告總會一年經過情形並謂今日鄙人到總會已遲不及建議聞陳會長因公赴魯燕俞副會長已先告辭茲因選期已届公舉金馥生暫主會事主席主張改組似宜從緩鄙人須一面詳告浙江本路會員再從多數主張主席謂同人目的在修改章程今總會如此已不成問題司徒俠海謂决定脫離但須愼重趙南公謂本席主張即時宣佈脫離陳家寶起立贊同趙說主席請衆再三討論經多數人之辯駁决定暫不脫離總會即宣言改組並擬定召集各路商界假大行臺特開籌備大會定名爲上海商界總聯合會籌備處鐘已十下遂推定籌備各職員而徵（文牘）崔通約司徒俠海孫鏡湖史觀濤張漢傑（會計）馮梓材葉貺辰（交際兼庶務）林大松陳家寶施獨舟周榮奎趙南公葛品生 
[雜糧油豆餅業籌組交易所紀]  
　　前日（二十六號）雜糧油豆餅業因自組交易所認股問題在黃浦灘三德堂交易所事務所開各帮大會到者顧馨一張樂君葉惠鈞張春蓀及各帮代表等首由發起人蔡裕琨報告籌組交易所經過情形繼由主席顧馨一報告接到各帮圑體聲明退股信函除天津帮仍認二千股外他如漢口·廣東·福建·厦門·汕頭五帮均願退股同業如何處置應請討論當由張　蓀提議應先解决主體查各客帮旣願退股關於交易所之組織完全係仁穀萃秀兩公所籌組倘同業諸君認爲合法自　將進行事宜歸入仁穀萃秀兩公所集議以符定例全體同業共韙斯旨遂卽起立表决旋由發起人將假定股額四萬股支配計發起人得一萬二千股萃秀仁穀兩公所同業得九千六百股南北口沙船號家一萬股天津帮二千股另給個人號商二十家四千股其餘二千餘股派與出力者爲之議畢散會 
　　昨日（二十七號）南市豆米業仁穀公所内開同業全體大會到者張樂君葉惠鈞錢貴三嚴少泉朱森桂等百餘人首由主席宣言昨准董事報告交易所股分總額爲四萬股經發起人支配假定仁穀萃秀兩公所同業九千六百股茲經各同業全體公議僉以此項股分旣以本業公所爲雜糧業交易所主體組織須得股分過半數方合昨發起人支配之九千六百股旣難分配於同業且與主體又難適合今同業共有百餘家交易所旣爲仁穀萃秀兩公所籌組當應得過半股額云云當經全體贊同决議去函責問次議昨交易所派定志成堂股份五千股而接志成堂來函已願退除否認股份今有朱斯記等二十家以個人名義認四千股此事應照主體認定之後將所餘之股另行支配似不能以個人先爲爭認亦應去函責問衆贊同末議同業近來營業未見發逹爲懲前毖後計須圑結研究當由陳良初擬組豆米業研究進行會全體通過推曹振卿爲起草員暫設事務所於仁穀公所一俟覓定會址再開成立大會議畢散會 
[滬南商界對加貼印花之呼籲]  
　　滬南各業商家近據江蘇印花稅分處通告自民國十年一月一日始凡銀錢支票及性質類似支票之憑證貼用印花一分憑摺及賑簿各改貼印花一角羣情一致反對紛投縣商會請代述明商界當此内外多事之際政府旣定明年起實行所得稅又增加印花稅如此重稅商家何能負擔要求正副會長轉向各官廳請求體卹商艱並懇電請省公署財政廳印花稅分處等各長官暫緩實行云云未知能有效否也 
[賑濟糧食運費收現之反響]  
　　本埠紗廠·銀行業·錢業三圑體昨致北京大總統國務院益世報晨報電云北京大總統國務院鈞鑒益世報晨報鑒此次北省災情之重爲歷來所未有政府對於急振未聞有絲毫籌措敝會等所組織北方工振恊會出其血汗之資購辦糧食前往災區散放亦以政府不能救民國民勉圖自救乃交通部對於各路運費收現四成提交國務院會議竟予通過各捐户聞之大爲憤激以爲政府不恤民命至此已極若謂鐵道係國有營業車之折舊煤之耗費不得不並顧兼籌何以軍人扣車動輙數百不聞有所制止獨於救濟災黎爲此嚴格之限制假使數省災黎悉塡溝壑政府將何以自解於國民爲此電懇大總統總理重提國務會議將振濟糧食收現四成之規定立予取消以惠災民而崇政體否則敝會等無應盡義務之責任祇有將捐欵按户退還臨電不勝迫切待命之至華商紗廠聯合會上海銀行業上海錢業公會叩宥（二十六日） 
[聯合通信社所得港電兩則]  
　　粤軍克惠州後之軍情　岑温同船來滬 
　　聯合通信社得香港電云粤軍洪兆麟入惠州梁鴻楷到石龍右翼横過博羅皆已徵實昨今兩日沿鐵路線砲聲不絶桂軍紛紛潰商狼狽不堪海軍自艦長以下一致反對北歸風潮甚烈虎門亦已嚴防叛艦逃逸得煤不易云又電云温宗堯搭法國郵船赴滬二十六號下午從香港開行約二十九號到滬泊黃浦碼頭陳錦濤同行岑春煊聞亦同船云 
[改造廣西同志會開幹事會記]  
　　改造廣西同志會昨晚七時半假孟淵旅社開幹事會議到會幹事十六人公推汪千仞爲主席首由周公謀雷在漢梁烈亞吕鐵三提議四條（一）提議聯絡兩粤同鄉磋商解决兩粤問題以固西南并請旅滬粤人圑體設法排解兩粤人民之惡感通過推定馬君武李暮陳壽貽蔡灝汪千仞梁烈亞六人爲代表向旅滬粤人圑體接洽（二）提議籌欵方法議决公推馬君武汪千仞周公謀三人擔任向旅滬桂人勸捐（三）提議分設支會於香港以便就近辦理改造各項事宜通過公推王乃昌雷在漢周公謀梁烈亞四人爲全權代表赴港組織支會隨機辦理一切（四）以本會名義通函粤港各圑體排解粤桂人民之惡感通過公推汪千仞起草王乃昌提議派代表赴美聯合留美同鄉襄助一切通過推定馬志超爲赴美代表馬君武提議由本會函請旅京同鄉鄧孟石王友玗蘇榮甲李樸卿黃日葵五人籌設北京支會以便與各省在京代表磋商人民自行廢督裁兵辦法通過楊文炤提議用本會名義通告廣西省議會及各法圑與本會一致主張通過當時已九時半由主席將議决案讀過一遍宣佈散會 
[國民大會策進會評議會紀]  
　　國民大會策進會昨日午後五時開第十七次評議會公推唐豪主席陶樂勤紀錄（一）報告出發代表曹慕管朱定一二君已於昨晨早車向南京出發（一）報出本日已出發代表曹朱二君由寗來函詳述途中與江蘇敎育會會長黃任之君談話情形及到甯後與各界初次接洽情形現暫庽交通旅館擬即日遷寓城内華洋旅館（一）報告審查員交到第二批已經審定加入本會之各圑體（一）報告接朱定一君來函現因出發所有評議委員會職務不能兼顧應請另推遞補而曹慕管君前日亦有同樣之表示應遞補二人當經公决以次多數張鱣堂陶樂勤二君遞補并推定陶樂勤擔任編配議事日程張鱣堂擔任保管文件議畢已鐘鳴七下乃散會 
[寗紹公司開會爭鬧案五訊紀]  
　　寗紹公司於上月十九號在四明公所開股東會被衆吵鬧涉訟法公堂一案昨日又經聶讞員會同葛副領事升坐特别公堂爲第五次集訊先由原告朱湘順代表逹商律師聲稱各股東所報告之股東户名内有福記平記等均與眞名不符此案起因實緣各股東意見不合互相爭權奪利致起爭吵已有三次公司中有大股東傅某與被告邵立坤係屬親戚關係前堂到案作證之高馥蓀經堂上訊據高否認在傅處辦事現由敝律師查得高實在傅某股開之洋行内充當職務今有洋文簿據可證呈鑒至於原告朱湘順在塲被人擊破頭部曾有見證在堂證明王聲臯舉凳行兇况各董事均係體面商家决不貿然至案下具控被告等唆使行兇云云次寗紹公司代表晋來梅律師聲稱原告朱湘順因在會塲被衆吵鬧以致頭角受傷至案起訴惟公司對於開會利益起見故亦加入起訴現據第一批證人在堂證明由王爲首衆口一詞顯見確實至於第二批見證到堂所供之詞或稱並未看清或稱起畔時已經走開均互相推托對於此案起點實因公司中於上年七月間登報通告更換新股票原告方面之人均各贊成更換祗有被告等反對未換因此三次擾亂會塲應請堂上追償損失云云被告王聲臯代表律師郭蘭克聲稱現今祗須請堂上訊明王是否毆打朱湘順及有無喝打之事即能水落石出况原告朱湘順毆傷至捕房時由七號包探問其被何人所毆欲拘人否朱答稱一時難以指拿有事可向董事會交涉可以不必拘人等語顯見不能指實當時因舉議長問題樂振葆即向王聲臯稱你是吃糞之人故此後面各股東羣起吵鬧况前次曾經樂振葆證明王實未舉凳祗有顧錦華一人在堂指王係行兇之人應請堂上注意惟會塲擾亂之第三天寗紹公司貿然登報驅逐王聲臯等詞實與王名譽攸關今將報紙呈鑒請求堂上着各董事將住址開呈公堂以便追償損失云云第二被告邵立坤代表律師巴和聲稱甯紹公司開會何不先行通知捕房派探保護而致擾亂秩序實係該公司辦事不當所致且朱湘順受傷後由包探問其要至捕房否朱稱不必至捕房能向董事會交涉此乃朱自己錯誤且該公司登報時並未載有邵立坤之姓氏而起訴時忽又牽涉被告顯見有人挾嫌唆使各證人曾經到案作證邵立坤是否行兇喝打始終不能指實證據毫不充分實係誣控求請追償名譽損失洋一千元訊至此時已過午中西讞員會商之下判候覆訊核奪 
[滬官廳由寗返滬]  
　　江蘇特派交涉員許沅江海關監督姚文敷造幣分廠主任鍾文耀稅務所長俞壽璋交涉署交際科長陳震東偕美軍艦長二人因在寧吊唁李故督已畢於昨日（二十七日）同乘滬寗路特别快車於下午九時返滬 
[駐墨駐日兩公使之行踪]  
　　駐墨西哥公使王繼曾氏由京南下轉乘滬寧路夜班快車將於今日（二十八日）晨七時到滬駐日公使胡維德氏於日前乘滬杭路車赴杭昨日由杭乘車返滬矣 
[關於省議員初選事宜之兩函]  
　　上海市經董陸崧侯致縣公署函云接奉鈞函以籌辦第三届省議會議員上海縣初選舉事宜曾邀集各市鄉經董議决辦法六條並奉發議决案查議决案第一條各市鄉推定分任調查員儘五日内報縣備查等因合將上海市各圖圖董開具清單呈請委任各該圖董爲上海市各圖分任調查員再二十七保二圖郁圖董培卿病故後繼任圖董未奉核准此届調查事宜無人擔任應如何辦理之處伏乞賜示祗遵附名單一紙各圖圖董計二十九人 
　　又分致各經董函云奉縣公署内開（中略）請於本月二十五日（即陰曆九月十四日星期一）午後二時駕臨敝署籌商一切以利進行事關選政期限迫促務希早臨母任盼荷再調查單現已趕印開會時即可支配帶回并及等因即經文麓於二十五到會所有調查單刻已領到茲於本月二十八日午後二時開會届時務希駕臨敝處商議一切是所盼荷 
[各方面之籌賑聲]  
　　華洋義振會華洋義振會昨接查振員吕士龍自河間來電云河間現有旅津江浙粤直行商急振會散放紅糧五千石據云由錦州購米原價每擔僅一元數角由省長咨部要事可减價速運我會如散放糧食可電請□主辦理又電云河間查竣重處不減東光平糶尙未開辦逃亡占一成以上困苦殊甚善圑祗行商急振會散放紅糧餘函詳明日赴肅寗云云又豫省孟津縣知事來函云該縣境内自去歲七月得雨之後入冬以來雪未沾足本年自春徂夏雨澤又復愆期主地乾旱二麥枯萎已無豐收之望兼之夏曆五月間迭被蝗蟲氷雹各災損害甚巨以致二麥收成更形歉薄滿望秋穀豐登藉圖補苴詎意入秋以來旱魃肆虐於前河伯爲患於後將熟秋禾非因旱枯萎即被水淹没收成不及一分天降奇災實從來所未有民情困苦謀食維艱且津邑地方褊小素爲瘠苦之區近年以災患頻仍户鮮蓋藏飢民徧野嗷嗷待哺目覩心傷除設法救濟俾免流離失所外所有被災情形函請查照等語又河南修武縣函云查縣境地近太行沿山一帶石厚土薄水面距離地深六十餘丈向不成井本年秋禾無望乾旱枯槁西北第三區及四區共受重災村莊一百九十三村災民六萬六千餘口缺少糧食十三萬五千石等情其狀甚慘又浙江青山縣來函報告敝邑入夏以來四五兩月久晴不雨田禾枮揷農耕已失其時迨六七兩月華而甘霖迭沛方欣引灌有源藉資補救詎料彼蒼不恤霪雨兼旬苦涸者轉而苦潦溪水隨退隨漲四旬之間淹没田廬三次堤壩冲坍田禾霉爛鄰封如 
 
 

Page 11

 
 
　縉等邑同時遭刦陰曆七八兩月正值早晚不成熟之際乃七月二十一二三日大風而兼大雨晝夜不休由崩水湧一時驟漲沿溪村落盡成澤國邑城亦深至丈餘禾黍絶無僅有田廬則沙礫成堆水勢暴烈之際人民號呼攀椽悲慘之狀楮墨難形至高山僻壤之區非水所能潦没而風伯作祟沙石交飛穀粒之飄燹無遺盡被摧折業山敝知事會同籌振會商諸在地殷富先施以薄粥少延殘喘一面電請上峯撥欵急振而疫癘復起病者病死者死吾民其何以堪統計受災人數二十餘萬有奇其間極貧極苦亦有四萬八千七百五十九人云 
　　基督敎救國會二十三日午後七時基督敎救國會由徐季龍鈕惕生發起集合會員敎友假座山東路天安堂開籌振大會徐季龍主席祈禱唱詩及報告各方面關於籌振與北方災情之各椷件後即由徐君紹介吳山君出席演說略謂北方災情重大言之者已多無容多述但振救之法單憑本會會員捐助無濟於事惟賴會中熱心諸君子除量力捐資外更盡力籌募庶幾集腋成裘收效自易山見上海每日乘汽車者若干人使能少乘一二點鐘的汽車改乘馬車即移所省汽車之價洋捐助北方災民每日至少亦有數千元乘馬車者改乘人力車乘人力車者改乘電車乘電車者少坐一二站路步行一二站路各移此省儉之車費捐助北方同胞每日統計當有數萬元再上海婦女喜買生花小兒喜食礬星食品各節半費移捐助振每日約計亦有數千元又上海花酒麻雀及一切婚喪壽筵等事亦各節半費移助災民每日約計當有數萬元凡此皆不急之需可省之費易籌之欵集以助振推舉有操守而又熱心之實業家慈善家携欵前往災區多設貧民工塲陸續兌欵接濟使現在將死之健兒能爲將來禦外之勁旅使失業之餓夫能作生產之工業對内對外所關重大吳山竭誠祈禱願上海各界男女同胞採而行之云云 
　　濟生會中國濟生會昨接浙江會稽道尹黃涵之函云前日回滬得領諸公大敎欣悉籌振熱忱莫名欽佩台屬水災弟此次謁見省長及會晤政務廳諸君子商定大致辦法不外平糶·冬春放振·以工代振·三種大約平糶即須開辦冬春放振尙未據各縣切實報告究竟是否必要工振固是治本之策然能否有此財力尙須通盤計算究應如何擇要舉辦現亦未能預决惟目前平糶一項約計虧耗將來不在少數最妙官欵義振合力並行或能接濟至明年早稻登場之際若各自爲謀財力旣不能延長尤恐難於平匀現在即須按户清查先給糶票俾作憑據此最要手續會中能否派員會同官廳及各該縣紳董公同調查以冀週妥尙乞迅賜示下至會中所有振欵擬請滙交敝處爲平糶之用至購米一事省中已委託朱葆三一手經理大約各處募欵均作爲購米之用也 
　　上海學生會上海學生聯合會近因南北八省災荒勸令各分會捐集振欵送交華洋義振會並組織籌振委員會日前商界籌振協會因發起八省急振游藝會公推任君矜蘋與該會會長何君世楨接洽介紹各校游藝當經何君慨允贊助云 
[各輪船進出口貨物紀]  
　　國内輪船 
　　長江招商局之江新輪船昨從長江來申裝來之貨有麫粉二千二百包棉花三百八十包黃豆一千五百十二包機花一百包紅棗三百四十五件烟葉二百八十二件白果十二件雙連紙三百八十件鴨蛋一百九十二件花果三十四件舊銅八十件棕片十九件絲綢五十一件生漆二十件白碱三件土酒六件銅元一百箱板炭五十件羊毛二十件猪腸二十件牛角蹄三十五件青蔴七十六件木板一千五百塊皮油五十桶烟梗二十六件菉豆一千二百十二包烟絲十七件瓜子四十三件黑棗四十五件綠茶三十六箱洋皮二十箱上紙十二件絲繭十六件麥子八百十四包官布二十七件麻油五十四件蓮子桃肉三十三件白豆二百零九包木耳十三件芝蔴四十包藥材一百十八件皮蛋一百五十件冬菜四十件白鐵絲四百十六件雜貨二百六十一件又太古洋行之吳淞輪船昨日所裝出口貨有洋紗五百件海帶菜三百件紙頭一百餘件玻璃六十件其餘之貨尙須加裝云 
　　寗波太古洋行之新北京輪船昨自寗波來申所裝之貨有錫箔四十一件乳腐一千二百件螟蜅四十二件藥材一百六十八件棉花二百二十五件英洋十箱烟葉二十六件杉木二十根茶梗四十五件小竹二十件草蓆六十八件竹根二十一件鵝毛五件香粉十八件空壜九十四只雜貨二十一件又寗紹公司之新寗紹輪船山寗波來巾裝米之貨有竹木四百九十件掃帚六十三件豆子六百四十五包漿粉四十件錫箔十八件舊鐵絲一百四十件草蓆九十二件油花一百二十五件鐵桶二百七十只棉花一百五十包香粉一百三十五件茶末六十四件雜貨九十六件 
　　港粤太古公司之新寗輪船昨日裝赴香港廣東厦門之貨有果肉一千一百包菉豆四百包洋紗三百件花衣五百件米二千餘包香烟一百五十件銀洋二十箱其餘之貨尙待續裝云 
　　國外輪船 
　　中美中國郵船公司之尼羅號Nlle此次從美國檀香山來滬已於昨日到申由美乘來之旅客搭頭等艙者共有一百零五名内華人三名英人十六名其餘八十六名均爲美人二等艙有華人十七名美人三名瑞典人一名裝來貨物共五百三十噸其中以各種香肥皂·雛菊及裝瓶之大批生菜油·罐頭食品等爲最多又有大條銀一千一百條現定明日開赴香港在上海裝往之貨共有麫粉五百噸云又大來洋行之西海撥彭號　West　Hepburn自前日在新金山裝來罐食二千噸在申出清後業於昨日下午五時空船開出大約沿途運貨返國矣又密勒佛而大來號Melvllle　Dollar從小吕宋·及南洋羣島來申大約在此一二日内可以抵滬刻已定三十一號開赴温哥武昌興輪船公司蒙提格爾號定二十九日午時由香港開抵上海當日即須開出取道長崎神户横濱等處而往温哥武 
　　歐亞維昌洋行之日本號Japan從瑞典來華業於昨日上午進口裝來進口貨有紙頭五千餘件福盛隆所裝之冰糖七百餘包餘爲　球牌火柴一千餘箱現在虹口公和祥碼頭起卸同日英火輪公司之尼藍亞Nellare從倫敦·錫蘭·星加坡·等處來申亦於昨晨進口該輪亦停公和祥碼頭其裝來之進口貨有大批白籐·松木板·白臘·花露水·船底油漆·大宗皮革件·鐵床·呢絨·鋼片·等項共一千餘噸又有太古經理藍烟囱公司之德藍門號Teiamon定本日開還利物溥在上海裝去之貨最多爲麫粉共有二萬餘包至於怡泰洋行之格林你茀Gleniffer已定三十號由申開往熱乃亞·倫敦·及哥倫布·落得登·等處在申裝出之貨中有大批菉豆運往哥倫布云 
[部頒賑米領照手續]  
　　海關姚監督昨奉財政部訓令云查本年北地亢旱災情　重辦理賑糶當務爲急所有平糶米糧業經奉頒明令豁免釐稅其在災區以内商人採運米石本部亦以事關平價應予暫行寛免三個月釐稅藉資提倡經提閣議照准由部先後通行在案此項賑糶米糧亟宜規定領照手續公布週知俾資遵守茲特擬定規章數則除分行外合亟令知遵照此令計開（一）賑糶米糧應由該省最高行政長官發給護照其在京兆以内者呈由財政部發給護照（一）商運米糧在本省境内由此處運至彼處者得呈由本省省長或財政廳發給護照（一）商運米糧須前赴他省採運者應呈由財政部　給護照（一）賑糶米糧護照應由地方行政官廳或慈善圑體具呈請領（一）商運各種米糧護照應由商會或籌賑機關轉呈請領（一）三個月免稅期限應以本部通行文到之日起算由各該機關速爲布告周知並將起止日期報部備查（一）請領各種護照均應遵章粘貼印化稅票一元五角 
[友華銀行銀市報告]  
　　中美新聞社譯二十七日友華銀行報告云昨日倫敦銀價當地跌四分之一便士遠期跌八分之一便士紐約銀價跌至八○又八分之三倫紐滙價不動此間開盤價如昨惟法郎漲至一四二○市况亦與昨同金鎊賣出價五先令三便士買進價五先令三便士又四分之一金圓賣出十一月份價九一買進九一半倫敦紐約銀市均不活動 
[絲綢機織聯合會開會紀]  
　　江蘇絲綢機織聯合會前日舉行第一届第二次常會江浙兩省同業代表出席者三十八人由會長王介安主席提出議案兩起經衆磋議後公决如次（一）請求駐日胡公使轉向日本商酌減輕朝鮮新加稅案（議决）推定李子言王介安潘祥生爲代表請中華國貨維持會會長楊小川介紹面謁胡公使瀝陳情形請求轉向日本交涉要求減輕一面再提出請求書呈農商部轉咨外交部向日本交涉（二）據江浙二省絲綢同業紛紛到會報告謂本埠天津路福綏里庚源緞莊及集益里天生錦緞莊向日本定織鐵機緞及華絲綢等貨爲數甚鉅不日即可來華云云只知肥已不願大局應如何對付以維同業案（議决）請國貨維持會與本會出面函請綢業彚商處維持一面去函忠告該莊立即中止以後不得向前途定織或購辦已定之貨到申後送曾公議限三日答復或不納忠告以下列四項辦法對付之（一）請國貨維持會通告全國國貨會請名界注意協力抵制且邀報界記者全國上海兩學生會抵制劣貨會各界聯合會織物公會綢業公會定期開會共籌對付方法（二）再函告各商號各公所以愛國爲前提勿貪厚利而禍同業（三）請報紙宣布其不納忠告不悔前非請各界注意勿受其愚（四）另籌他法以爲對付 
[日輪撞損華通碼頭]  
　　日商海業丸輪船山東京滿載煤炭開駛來滬昨日午後三時許抵埠擬泊浦東華通二號碼頭詎傍岸時行駛過速船主急令抛錨喝打倒車然已不及致將該號碼頭猛撞一下轟然一聲截爲兩斷當經該公司用電話通知海關河泊司到塲勘騐據云損失約有一萬餘金云 
[蕩口班小輪遇盜四紀]  
　　虹口老閘橋北蘇州河日商泰東輪船局之通安小輪拖帶安平公司船於二十一號下午經過洋澄湖遇盜搶刦一案迭紀本報現聞是日男婦各搭客中之最可憐者有蕩口金氏婦人向在上海西門外壽康里陳姓家帮傭此次因家中有要事回鄉料理一切事畢將所有田產鬻去計得洋五十餘元擬帶至上海存放作爲終老之計詎盡數被刦抵滬哭訴主人主人憫其可憐遂爲代募二十餘元以償其志願亦好行其德也 
[盜匪戳斃水警案六誌]  
　　水警第四區偵探沈杏山因在吳淞口三不管地方偵緝盜匪反被盜刦去軍械並傷斃水警探夥多名迭誌前報茲悉水警廳長趙會鵬對於此案頗爲震怒除嚴諭所屬官警一體購線緝拿務獲懲治外復於昨日飭派稽查員來滬將該探沈杏山並當時在船未受傷之水警探夥等二名傳往蘇州聽候研訊 
　　又函云江蘇全省水上警察廳廳長趙會鵬昨咨本埠各官廳文曰爲咨緝事案據敝廳第四區　稱前以浦江中東溝高家橋一帶搶刦頻仍行船裹足當即飭派探員沈杏三督率水巡挈同偵探前往各該處所巡緝探捕詎本月十四日下午八時駛至高橋西東溝地方猝遇匪船兩艘匪徒多人各執槍械相率拒捕甚至蜂擁上船儼然對敵卒因巡船人少寡不敵衆致被拒傷水巡一名戕殺偵探一名受傷落水三名至該匪等死傷人數因暮夜昏黑江面惡鬭無從探悉等情據此查該匪徒平日在江爲害行旅聞警緝捕尙復聚衆持械拒捕傷斃警探多名似此横行實屬兇悍已極亟應嚴拿懲辦以遏匪氛除飭屬趕緝外相應咨請貴縣煩爲查照並希飭屬協緝飭將是案兇盜獲解過廳訊明究辦實紉公誼 
[鷄行夥失欵受傷案續誌]  
　　南市十六舖萬豐鷄行夥楊五收得賑洋九百餘元儲在布袋後云被人中途奪去並戳傷左腿兩處躺臥太平弄東口爲販户唐啓玉之妻某氏路過瞥見代報該行執事崔蓉芙投入第一區警署報告後由警將楊五帶署詰問供詞支吾已將楊送至紅十字會南市醫院醫治隨將疑點情形詳請淞滬警察廳長通令所屬一體協查在案茲聞楊五遂至醫院經醫生騐得腿上傷口出血者僅一處深約一二分當即敷治俄即出院回行昨日已由警廳徐廳長撥派偵緝隊隊士前往該處詳細調查據商家居户咸稱禾聞其事迨詢之楊五據云於下午時出門先至楊家渡向某販户處收得賬洋四百九十餘元至八點鐘光景又到平陽弄收得賬洋數十元又至太平弄唐姓處收得鈔票二百元現洋一百元出外甫行至門口突遭甲乙兩人抱住其身用泥塊塞口不能發喊致被戳傷乘機將袋中之洋一併搶去詰其搶洋者之面貎年齡服式如何均稱不能記憶云云該隊士向之駁詰謂汝於五點鐘由行内走出先到楊家渡收得賬洋後何以直至八點鐘始到平陽弄内收賬此三個鐘禱時間汝在何處存身楊不答爰回廳據情照復一面由趙墨林署長派人秘密偵查以便破案云 
[同德醫學專門學校董事會成立]  
　　本埠麥根路同德醫學專門學校成立已逾兩載今夏因校務發逹乃白幹事會請熱心贊助該校諸君組織董事會當於前月在大東旅社開成立會董事爲許秋颿薛寳瀾錢新之周宗良陳光甫吳蔭培顧棣三郭春秧嚴俊叔等九人席中由該校校長江逢治博士起立致歡迎詞並推周宗良爲臨時主席議决事項如下（一）男女同校受課問題議决以國人程度尙低此舉或嫌太早但該校管理極佳且爲專門學校不妨試行（二）同德醫院合併問題議决醫學注重實習醫院爲學生實習之處兩機關自以合併辦理爲是（三）提議董事會名稱問題議决董事會完全負學校及醫院經濟責任顧名思義應稱爲問德醫學專門學校經濟校董會關於校中功課及管理事項應由校長責成各敎職員切實辦理董事隨時監察而指導之云云即由江校長致謝盡歡而散聞不日將由各董事召集第二次董事會議定該校基本金并發展辦法云 
[二師附屬高小運動會展期舉行]  
　　尙文路省立二師附屬高小學校原定本月三十一日（二十日）午後在校舉行秋季運動會茲悉是日上午該校童子軍隊因經聯合會總敎練　麟書君規定各隊童子軍圑齊集　　公共體育塲内舉行聯合運動會　值楊聘派主事是日訂開小學敎育閱書部研究會致所定運動會未　同日舉行茲經楊主事規定展緩一星期　十一月初七（即二十七日）午後仍在該校舉行 
[少年宣講圑歡迎敎育會代表預紀]  
　　本埠少年宣講圑總部茲定本月二十九日（星期五）下午六時半假座大東旅社設宴歡迎全國敎育會聯合會各省區代表以資聯絡並請各代表指示進行方針 
[蠶業女校學生赴通過滬]  
　　蘇州滸墅關江蘇省立女子蠶業學校職員三人率領學生二十餘人赴南通參觀聞於今日到申當晚趁大逹公司輪船起程往返約一星期云 
[閘北經售米糧公會開會紀]  
　　閘北經售米糧公會昨日下午一時仍在米商公會原址開常會到會者正副會長陳叔明范和笙曁會董會員已過半數即將各種議案討論計通過者（一）提議仁豐米廠郭筱甫君入會情形當衆通過（二）提議龔鴻逵與鎭昌米廠江陰客吳樹銘短欵交涉事（三）提議印花稅檢查部章更定五月十一月本會應先通告各客（四）提議預備明年設立北帮米客公所情形現已初讀通過日後當須討論各種組織章程議畢散會已四時矣 
[攙水棉花變價充振]  
　　棉花檢查局前經查獲花販孫金生所運之棉花計重八十四斤其中雜以石屑且澆熱水函送上海縣公署奉沈知事發交縣警察所由司法員提案研訊據孫供此項棉花實在鄉間向人收買而來不知其中有此弊混求察當奉問官判令交保出外限交賣花之人到案再核但孫自保出後逾限多日迄未將人尋交昨飭將該棉花悉數變價所得花價撥充華洋義振會助振 
[王耜雲靈柩定期安葬]  
　　邑紳王慶平（號耜雲存年七十三歲）於舊曆九月初一日逝世曾紀前報王君家境蕭條一孫年尙幼稚故其身後喪務悉由舊友爲之主理茲定明日出殯將王君靈櫬雇用大號官舫載送青浦佘山塋墓安葬現已遍發訃告想届時吊唁盈門必有一番熱閙也 
[昨晚火警三起]  
　　昨晚月蝕本埠舖户狃於舊俗羣放爆竹以爲護月謬舉本堪發噱詎料因是而致有火警三起雖均未有大損失然鄰右已飽受虚驚矣其火警時間及地點如下（一）九點十分時虹口元昌路二十八號門牌（二）九點廿分時甘肅路六百八十四號門牌（三）十點零三分時海寗路某號門牌均經救火會駛小救火車前往救熄云 
[高等廳訊理楊日華案之滬聞]  
　　廣東人楊日華前因向同鄉人陳秉祥勒索不遂將陳子錫霖擄去藏匿無踪經陳訴奉上海地方廳訊判楊死刑楊不服上控省長並高等廳奉諭發回重審旋經地方廳復訊之下飭將原判撤消改處楊無期徒刑詎楊仍不服上訴江蘇高等廳候示在案茲悉楊日華自奉上海地方廳解蘇之後前日曾經高等廳彭刑庭長開庭研訊並傳到陳秉祥當庭與楊質對彭君閱卷後以楊上訴各節毫無充分理由並諭楊日華曰本案前據上海地方廳判爾死刑係屬依法辦理並無不合爾之家屬竟不服判决至省長公署並本廳等處分别遞呈上訴當因案關重要奉省長等發回地方廳重審改判無期徒刑此乃法外恩宥詎爾仍然不服來此上訴尙思輕減罪名殊不知此案早經本廳偵查明確爾之上訴明明自取罪戾還是將上訴撤消爲妙又諭陳秉祥曰爾子現已失踪三載欲思聚首已成泡影現在惟有嚴懲楊日華耳訊至此復問楊有無陳述楊堅稱寃誣請求恩宥問官諭飭楊還押陳退去候示 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理民事訟案五宗彚紀如次（一）新世界游戲場訴唱大鼓之鍾姑娘違背合同請追損失洋一千二百五十元案前經訊明原告所控毫無證據判决註銷茲該場尙不甘服延林百克律師到堂請求復審「結果」原告請求復訊不准（二）陳芝谷訴邱璧香私將伊值洋二千七百八十五元之機器三部盜賣與鄔永裕麥厚方陳永發等案此案原告前以刑事起訴訊悉含有民事性質故着原告改歸民事控追被告邱璧香自被控後至今未具辯訴而其餘各被告亦甫延律師呈遞辯狀以是原告代表律師到堂聲明被告並不遵公堂定章於一定時期詳具答辯要求缺席判决「結果」被告訴詞准予收受訂十四天後訊理（三）徐掌生延律師訴徐銀寳徐桃桃徐小毛將界石揷入伊之地皮佔地請飭搬移案「結果」應即諭令該圖地保馬張坤將本案所爭地皮界石移揷原處一而函請會丈局將該地重行丈量復廨再核（四）楊潤身訴北京路湧大煤炭號主何錫廷不理擔保章綬卿借洋六千元案兩被告飭傳至今尙未到案交保茲據原告偕代表律師到堂聲明保人何錫廷業已避行外埠請發封何在北京路所開之湧入煤炭號或禁止該號於本案未解决之前變當貨物並請准原告登報傳送云云「結果」准給諭湧大煤炭號本案未訊結以前所有貨物不得變賣一面着原告登報十四天限被告等到案候訊（五）楊春泉訴周筱雲不還押櫃洋六百五十元案前經判决被告還洋並著押追茲原告到堂聲明被告有股本七百五十元在三進鞋莊請吊賬簿查追「結果」應諭令三進股東駱煥章將歷年總紅利賬簿交存公堂改期十四天再核 
　　又午後民四庭由張襄讞會同美約副領事審訊德大號訴張百銘不理期票銀四百兩案「結果」原告勝訴 
[移屍驗係病死]  
　　馬橋鎭糖坊主周嘉賓唆使王阿茂將糖販唐某之屍抛在該鎭大石橋上爲警查獲拘送地方廳請爲騐究在案茲悉該廳委派魏檢察官沈檢騐員等於前日下午前往騐明唐委係病死判令該糖坊備棺收殮候返廳提同在押之周王及船户趙根壽到案訊辦 
[救生巡船撈獲男屍]  
　　同仁輔元堂救生局巡船昨在南市大逹碼頭浦面撈獲無名男屍一具年約二十餘歲帶至碼頭查看屍身委係落水身死因無屍屬指認即由該局照章給棺收殮厝壇召屬認領茲將屍身服式錄下黑洋布對襟短夾襖白洋布對襟短衫黑嗶嘰西式單褲藍柳條布襯褲黑洋襪紅色弔襪帶黑緞皂鞋頭髮平頂式腰束白武帶 
[南京人投浦獲救]  
　　南京人趙順星前日下午潛至廣東路外灘投身浦江圖盡經一千零四十五號華捕瞥見急即援起帶入捕房留至昨晨送請公共公廨發落據趙上堂供稱係因貧圖盡並無别故中西官命將趙函遂江寗公所資遣回籍 
[逃荒難民乞助]  
　　昨有直隸獻縣難民廬殿奎等男女大小三十餘人持有該縣王知事所給之路票投閘北慈善圑及四區警署聲稱民等因家鄉迭遭兵災旱荒結伴挈眷來滬暫棲城内各廟宇奈資斧告罄饘粥難求請酌予佽助苟延殘喘云云當經顏署長諭飭十一圖地保向各舖户募集白米五斗大洋兩元給盧等領去分散該難民等稱謝而去 
[查見迷路男孩]  
　　六區崗警前日在吳淞鎭查見迷路男孩一人據供姓杜名阿林住浦東高橋杜家弄在上海陳興記皮鞋店學徒今日隨父歸家於途失散當經署長飭該管第二分駐所查詢此孩家屬無着轉解閘北司法科發慈善圑留養候查 
[緝獲搶刦貨船之首盜]  
　　浦東周家渡居民楊秉田貨船本年一月間被盜夤夜越入船内及其住處持刀搶刦一案曾由水陸軍警飭緝迄未破獲嗣由水警第一區沈區長勒令偵探認眞偵緝去後茲於前日在滬緝獲此案盜首吳大連子一名昨經該區探員解送閔行第一區訊辦矣 
[候查珠花失主]  
　　總巡捕房包探尤阿根等前日在廣東路泰記客棧内查獲匪類王阿福·王阿大·王耀卿三名帶回稟由捕頭詢悉若輩曾於本月十一日在南京路攫取婦人珠花一朶質洋分肥並犯路刦案數起因令該探吊出珠花（係老光珠三十粒串成）昨晨解送公共公廨稟明前情請求改期當經中西官核准判三被告還押展期七天獲查珠花失主及另案再行解訊 
[紗廠小工之慘死]  
　　楊樹浦三新紗廠加油小工蔡海江前晚夜半三句餘鐘在束車間加地軸油時偶不經心一手套入車輪頓時血肉横飛濺及各工人頭面迨經工頭通知引擎間將車停止設法將蔡救下奈兩足一手已被軋去早經氣絶身死因即報告該管楊樹浦捕房派探季立仁往將殘缺不全之尸體車送斐倫路騐尸所昨晨傳到尸妻蔡王氏尸子蔡得福候稟公廨中西官相騐再核 
[婦人供訴被拐獲救之顚末]  
　　謝東生及婦人張王氏被杭州婦人俞趙氏延朱斯芾律師在公共公廨刑事科狀訴於前年十月間串同城内檢察廳判决監禁七年現已越獄脫逃之應振才將伊曁胞妹阿毛拐往奉天賣入娼寮伊得拯救回滬妹仍不知被賣何處等情業由滙司捕房將兩被告拘案訊供命押候函致上海審判廳將應振才供詞送廨再核已誌本報茲悉該廳已將應之供詞抄錄一份送廨昨晨張襄讞會同英赫副領事升座提齊人證續審被告代表許理律師以應之供詞不能證明被告爲有罪與原告朱斯芾律師略有辯論旋據原告俞趙氏供稱年二十一歲父親已死母在原籍我之丈夫係政界中人前因　某　由寗波天台偕我來滬寓於寶善街來安客棧至前年七月丈夫與友葉天香往粤經營盼至九月未得音信其時葉之姘婦老三（即張王氏）頻來我處甘言勸我遷至老蘇台旅館與彼同居我允其請因是得識彼之新姘夫王老三並由王介絶應振才與我姘識後應又引謝東生到老蘇臺指與我曰謝尙未有妻並問我有無姊妹伊願作伐我答以有幼妹阿毛伊云可於來年成婚嗣後應又與我移寓山西路佛照樓客棧並向我言爾丈夫現在四平街地方願伴我同往尋夫謝願出川資七十元交與應手我遂挈妹阿毛同應乘滬寗火車往南京臨行謝及張王氏王老三均至車站相送謝復與我洋五元謂作零用旣到南京轉車赴津再往奉天住大有客棧隔數天應令小阿元陪我至哈爾濱火車站囑我往哈運取烟土時阿毛仍住該客棧我尙未登車小阿元即介紹俞萬隆與我會而俞遂將我邀赴其家向我謂爾已被賣共計身價七百元並出字據一紙迫我蓋指模印彼此遂爲娼妓嗣有狎客某君詢及我之身世我乃畢訴爲娼顚末承某君致函我母通知救濟會將我拯救回滬妹之蹤踪至今不明供畢由被告律師向該氏盤駁一過時已過午問官宣佈退庭男婦兩被告分别還押候下禮拜三續訊 
[誌謝]  
　　昨承海關造册處惠贈民國八年貿易册（中卷三中段）一册又科學社贈第五卷第十期科學雜誌一册又銀行週報社贈第一百七十一號銀行週報一册又民鐸社贈第二卷第二號民鐸雜誌一册書此併謝 
雜評二 
[救護月食與失火（黑）]  
　　救護月食所謂迷信之一端也假使其迷信而無害於實事者則或者可爲愚人之懲勸或者可作社會之運動固不必其急速廢除之也若茲救護月食之迷信不過以前君主時代愚民之一法欲以日月自比使民於其急難時共爲之救護耳今國體旣革奈何尙保守之况乎每當深夜易兆火災如今茲一夜之中因是之故而致失火者有三次之多是誠無妄之災可憐而又可嗤者也自今以後留心社會之人願有意設法革除之 
公布欄 
[江蘇高等審判廳]  
　　▲民庭判决▲一件莊綬林爲債務涉訟聲請如臯縣知事迴避並移轉管轄一案决定主文本件聲請管轄錯誤移送江寗地方審判廳審查裁判▲一件羅以增爲債務涉訟聲請管轄錯誤一案决定主文本件聲請駁回▲一件談氏爲柴欵糾葛不服無錫縣公署庭諭聲明抗告一案决定主文本件管轄錯誤應發交江寗地方審判廳依法裁判▲一件余關溶與黃斌閣爲賣荳涉訟聲請回復一案决定主文本件聲請照准聽候本廳另行定期傳審▲一件劉才子與孫會朝爲匿媳涉訟控訴一案决定主文本件上訴狀應予撤銷以上十月二十六日 
　　▲民庭判决一件顧范氏與沈士珍等爲房屋涉訟控訴一案判决主文原判第八點内關於沈士珍承買訟爭之房屋部分撤銷控訴人關於該部分訴訟駁回該部分訟費由控訴人負擔▲一件王黃氏等與王蔭堂等爲繼承涉訟控訴一案判决主文原判關於王動承繼及王馬氏還銀部分撤銷王勳名下應以王繼堯王性堯並繼承嗣繼堯身故無後應由其妻王馬氏依法爲之立繼控訴人其餘之控訴駁回王馬氏無庸給與王黃氏銀一千元本審訟費由控訴人負擔十分之八被控訴人負擔十分之二▲一件鄭司諌輿曹梓根爲息洋涉訟上告一案判决主文本件上告及附帶上告均予駁回上告訟費由上告人負擔▲一件林嘉章與俞思源爲貨欵涉訟上告一案判决主文原判撤銷本件發還上海地方審判廳迅予更爲審判▲一件余陶氏與陶陳氏爲水繼及遺產涉訟控訴一件判决主文本案控訴駁回本審訟費由控訴人負擔▲一件沈楊氏與蔡勤樓爲債務涉訟上告一案判决主文本件上告駁回本審訟費由上告人負擔▲一件劉興順爲山地涉訟再抗告一案决定主文本件再抗告駁回再抗告訟費由再抗告人負擔以上十月二十三日▲一件何禮如爲房屋執行不服吳縣公署批示提起抗告一案决定主文原批撤銷本案發還吳縣公署更爲適當之執行▲一件唐延祜爲田價涉訟抗告一案决定主文本件抗告管轄錯誤移送江寗地方審判廳受理▲一件顧王氏與黃協觀爲田產涉訟上告一案判决主文本件上告駁回上告審訟費歸上告人負擔▲一件李德華與王德福等爲水利涉訟上告一案判决主文原判撤銷本案發還江寗地方審判廳迅予更爲審判▲一件李純甫與施佩生爲貨欵糾葛聲請窒礙一案决定主文本件聲請照准聽候本廳定期審理▲一件張秋琴與潘朱氏爲債欵涉訟控訴一案判决主文本案控訴駁回本審訟費　歸控訴人負擔▲一件濮仰山爲債務涉訟聲明窒碍一案决定主文本案准予回復缺席前之訴訟程度定期轉審以上十月二十五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[游美學生圑紀程（七）] [  趙迺傳]  
　　過夏威夷大學University　Hawaii入内參觀内設文理二科於應用科學如製糖等科特别注意緣埠中果實繁殖產糖之額爲世界第二也校内設日文科延日人某博士主講據校長丁蔭Artbur　L.Dean云久擬增設華文科以無人主持迄未成立該校位於山麓其上爲Miirs　School　名日歡迎會場即設於是同人行抵該校日已過午矣下午　時就餐二時開會以時間怱促演詞均極單簡主席Y.T.Char述開會詞領事唐則徐君代表陳召商會代表　Chanees.A.Wang先後致詞又有女士十人嫻於音樂獨奏合唱凡四次手法嫻熟珠喉圓潤宜乎檀埠以音樂名也本圑朱少屏君清華護送員王文顯及學生代表甘介侯君分别停詞道謝三時攝影散會同人復乘電車循故道而回 
　　拍發安電託上海申報館登載 
　　四時同人一律返舟自檀埠登輪者又有美國男女四五人五時起椗 
筆剳 
[懺悔記（三）] [  君豪]  
　　讀書觀其書可以知生之傷心余閱後淚盈於眶不禁作一哀艶之函覆之旋又獲其來鴻曰 
　　讀手書凄然淚下且悲且懼同是天涯傷感人相逢何必曾相識余至是盍未嘗不悔今歲之遄歸故里得以與君相識也然予不能不爲足下懼夫余固魂魄已喪奄奄欲絶之人也才晦行劣文質無所底上無以報父母之恩盡國民之責下無以揚一己之名償三生之願已負莫大之罪而猶不能自振日復一日天待之以心刑造之以哀恨旣不能得之於天又不能行之於人至今空贏得蕭條孤館青燈映血淚縈縈而已尙何冀於人生之榮名天賦之樂境哉秋風殺木江郎寫照爲余落拓遠方庾信傷心最早余蓋終至負不孝不弟之名抱悲哀慘恨而没耳足下一絶大希望之中國新青年也足下而爲自傷之語余輒爲足下懼也吾已入於苦恨哀痛之海吾不忍視他人復入於此更不忍視余至愛之友自入於此余蓋已備嘗其中滋味矣足下亦何辜哉學以專故行以誠篤常視己爲非常之人則屹屹以進將見令名榮譽洋溢乎衆人之上足下固有希望之中國青年也吾將翹首以待願足下勉旃勿過自悲以傷身喪神固有莫大之樂境待足下也勉之勉之 
劇談 
[論余叔岩（三）] [  夢華]  
　　實力如鳥盆之遇害瓊林宴之吊毛他人未嘗不能未嘗不如法演之顧演時似夙爲之備兢兢有戒心决汪能瀟灑出之也演劇盡尙實力則如賣藝者之鬻挍何足爲貴顧不參以實力則但能引吭而歌者即足登檯矣但觀瓊林宴之後倒與冀州城之後倒二者絶不相同均需實力若必以冀州城者爲貴參之瓊林宴　則范仲禹爲一武將矣其中同異之詳非每劇細爲辨之不可也 
　　演劇貴雍容貴靜穆此不特習鬚生者貴之即武生亦何獨不然楊小樓武生之知靜以守者也余叔岩鬚生之知靜以守者也雍容非癡肥之謂靜穆非疏懶之謂能雍容者縱演瓊林宴天雷報亦不爲悖能靜穆者縱演南陽關打鼓駡曹亦不爲悖論劇者曰氣味氣味卽靜穆雍容之謂也余叔岩以靜穆著人人知之其雍容處或有未深辨别者吾今申雍容之說觀劇者大可特之以觀叔岩定評之謂爲何如 
雜錄 
[雋語] [  紅蕉]  
　　情海者淚海也 
　　無愷值之珍品乃情人之淚 
　　最苦者情人離别之吻也而最甘美者亦此一吻而已慈祥熨貼之看護婦乃病榻凄清可憐孰甚 
　　眞愛情由眞犧牲而來 
　　夫婦之愛情係形式未足恃可恃之愛情不在夫婦間少女初解綺情有如小狸奴之弄繩 
　　天下無貧富貴賤則有情人多成眷屬 
 
[彼已我取雄威大鎭]  
新聞拾遺 
[烈女守寡] [  立德]  
　　揚州鹽商許某前聘定富紳徐某之女爲媳尙未過門詎許子於月前患病身故徐女聞耗悲甚抱從一志向父母哀求轉懇許宅願至許門守寡現已雙方說妥昨以綵輿迎娶過門拜見翁姑後遂向亡夫照相開臉披蔴帶孝云 
[老父讀書] [  冰伯]  
　　桐城人黃某年少失學幾至目不識丁其子年僅十八甚聰頴今歲曾在某中校畢業成績甚優黃某頗思讀書遂令其子每晚在家敎中英文各二小時並常作短篇文字囑爲修改孜孜不輟進行頗速如黃某者因求學之故竟肯以子爲師可笑亦可嘉矣 
[義丐助賑] [  丕承]  
　　昨在阿拉白司脫路見一乞匄席地而坐似痴似顚口唱京調有觀者則必每人乞錢五文多則不取最奇者牆上掛木牌一塊上書云「本乞匄係直省大名縣人前年謀事來申無成現雖流爲乞匄尙無饑餓之苦惟我本省人竟遭天災若不救濟其苦實不堪言伏乞諸大善士捨大錢五分則我可以集少成多以救我同胞云云」後觀者愈衆巡捕出而干涉命其他徙衆始一閧而散云 
小說 
[社會小說衆醉獨醒（一七七）] [  瞻廬]  
　　第二十回　摘豔薰香醜人作怪態行吟覓句狹路遇詩婆 
　　方便園雖然滿口謙遜但是心窩裏樂不可言高聳着背扯開着嘴手拈着幾莖蝦鬚專待社員到齊一堂吟咏掙札那千秋盛業雌雞噪子的吕文甫兼充社裏的會計員社員的入社費都由他收管欄杆充數的曹墨亭兼充書記員正在那裏登錄入社的姓名還有大多數的年輕社員入社宗旨醉翁之意不在酒（詩翁之意亦不在詩）都慕着便園女弟子的艶名才肯化這五角錢的入社費誰知待了良久郤不見半個女詩人入場便疑及方先生欺許取財故意掉這槍花準備要向他理論索回方才的入社費在這當兒外面恰來了一個四十多歲的婦人生就一副刮肉臉兒兩塊顴骨高高的聳起穿着七分舊的淡荷色紡綢衫又長又大掩過了膝蓋這是三十年前出色當行的時新女衫下面没穿裙子兩隻褲管都用腿帶束住一雙小脚裹得又尖又瘦倘被三十年前的詩人瞧見便要步香郎羅襪之吟續飛卿繡鞋之賦可惜得了今朝社會的心理轉移詩人的眼光變換憑你三寸金蓮一握春鈎再也不把他收入香奩詩料這婦人行路時仰着腦袋反接着兩手肩膀兒左一扯右一扯下面一雙小脚居然也踏着八字步做出那沿路尋詩隨地覓句的模樣裏面許多詩翁見這婆娘進門好生詫異看他的裝束又不是道婆佛婆又不是媒婆穩婆倒有些像嫖院戲劇裏的虔婆方老先生見了陡的離座而起嘴裏連嚷着女詩家來了吕郭夫人來了一壁說一壁蹣跚着雙脚降階迎接那些年輕社員呆等了長久等着這一個詩婆只落得你看着我我看着你套着神童詩的句調輕輕吟哦道詩人何太苦遭此醜婆娘...... 
自由談之自由談[  鵑]  
　　心不可太放太放則不易收譬之星期日舍勞工商夥報館記者外咸得休暇於是嬉游自放徵逐於燈紅酒綠之塲夜過午樂不思歸翌日出而服務自必不能專其心志故曰心不可太放太放則不易收也 
大昌煙公司徵文揭曉 
[大小嬰孩牌香烟五更調（丙等）] [  孤山藥樵] 　　 
　　一更一點月光輝○一個嬰孩○呀呀得而噲○一個嬰孩○粉妝雪琢玉胞胎○○笑口開○○盡仔俚呀○以廣招徠○呀呀得而噲○以廣招徠○十人九個齊稱贊○○奸個官官○○呀呀得而噲○好個官官○○管牢烟枝勿發霉○○銷路推○○小寳貝吓○○乖呢勿乖○○呀呀得而噲○乖呢勿乖○○ 
　　二更二點月兒彎○一個小囝○呀呀得而噲○一個小囝○年紀勿過半歲寛○像粉圑○○見仔俚呀○大家喜歡○○呀呀得而噲○大家喜歡○○赤身抹個新兜肚○○和氣一圑○○呀呀得而噲○和氣一圑○○小辮颭風頂上攅○○紅線纏○○仔細看吓○○笑得腰彎○○呀呀得而噲○笑得腰彎○○ 
　　三更三點月常階○大小嬰孩○呀呀得而噲○大小嬰孩○聰明秀麗雙胞胎○○勿拆開○○手攙手吓○○同到商界○○呀呀得而噲○同到商界○○挽手同行等買賣○開逛長街○呀呀得而噲○開逛長街○大昌公司　發財○碰着哉○請俚篤吓○做個招牌○呀呀得而噲○做個招牌○四更四點月中天○製造香烟○呀呀得而噲○製造香烟○嬰孩香烟算頂尖○香味全○聞著仔吓○○口角流涎○○呀呀得而噲○口角流涎○○茶坊酒肆人評品○萬選青錢○呀呀得而噲○萬選青錢○吸仔香烟種藍田○○喜連連○○的刮的吓○○瓜瓞綿延○○呀呀得而噲○○瓜瓞綿延○○ 
　　五更五點月歸塢○講個典故○呀呀得而典○講個典故○上海有位馮介甫○○四旬多○○年復年吓○○子息全無○○呀呀得而噲○○子息全無○○夫妻同把香烟吸○○日月如梭○○呀呀得而噲○○日月如梭○○嬰孩牌吸仔廿打多○○阿埋虎○○產一顆吓○○掌上明珠○○呀呀得而噲○○好顆明珠○○ 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[勇與怯] [  漸]  
　　勇美名也怯惡名也吾國人之缺點在爲惡勇而爲善怯又或僅僅不爲惡而爲善亦不勇 
　　夫使爲惡而能怯則怯亦美名矣爲善而能勇則美之又美矣 
　　善惡之界限問之於良心則是者爲善而非者爲惡也證之於事實則有利於人類者爲善而有害於人類者爲惡也然則良心以爲是者爲之宜勇也良心以爲非者不惟爲之宜怯且拒絶不爲之心宜勇事之有利於人類者爲之宜勇也事之有害於人類者不惟爲之宜怯且拒絶不爲之心宜勇能如是則可决爲善人可决不至爲惡人 
國民常識 
[法律與道德之區别] [  何振]  
　　法律道德同爲保障生活增進幸福之具曷爲别設名目以示其異於衆乎蓋其間有不同者在也敬舉其異點於左 
　　（一）法律係强制的而道德乃自由也法律係國家的制裁人民制定法律藉國權以督責人人使不得不遵守故爲强制的道德爲社會的制裁維持社會同時亦賴道德之力而道德之率循與否一任個人良心之自由社會惟有勸導之力而無强制之權也 
　　（二）法律係消極的而道德乃積極的也法律之基礎在於不侵人權利不害社會秩序而道德不僅爲此且當圖個人與社會之發逹使人類得有圓滿之生活故法律之用在使人憚於爲惡道德則使人樂於爲善法律僅以保障生活道德則當照人類生活之充分發展己立立人己逹逹人此道德之作用而與法律不同之處也 
　　（三）法律制裁於外而道德則規範於内也法律出於他動其心内之微不易察知故祗能制裁於外道德由於自動全出於己願而誠心爲之故先己規範於内太史公曰禮禁未然之先法施已然之後蓋一則規範意志而出於無形一則裁制行爲而由於有形也 
　　（四）法律主人已平等道德則律已嚴而責人寛也法律藉國力以排除紛爭故主人已平等我固不得侵人之權利亦不容人之犯我主權道德貴自動而用以自律故責己嚴能愛人而重在化導故遇人寛孔子曰躬自厚而薄責於人即此意也 
　　總之道德規範意志而立於法律之先法律裁制行爲而承乎道德之後法律强制人以不爲惡道德化導人以爲善道德所不足則制裁之以法律法律所不及則勸誘之以道德法律道德固相輔而行者也（乙種酬）「移賑」 
經濟 
[國家財政上之節約主義] [  見鹿]  
　　國家財政者乃一切行政之命脈也財富則百政行財乏則百政廢政行則社會安定政廢則社會恐慌社會安定則國財恒足社會恐慌則國用時窘然而國財奚自來乎是在掌財用者用之有度而已斯「節約主義」Sparsarnkeit之爲國家財政上之一重大原則也 
　　「節約主義」云者非絶對的損減之意義乃相對的省愼而已蓋國家財費之軀使不在其所廢額之多寡而在其費之之終結何如終結之效力即爲公共事業之利益故經費多寡必與其效力成正比例乃可 
　　「節約主意」之意義旣得明悉於前矣然必何如之準則方足以充實其意義耶今就財政學者所認定有三要件焉 
　　（一）國家經費非謀公共幸福之目的不得濫支 
　　國家設職官所以行政也職官而不行政但取錄俸不過供個人之豐衣足食其影響於社會利益安在今之顧問也諮議也經濟調查員也凡此冗員職官蓋不知其幾何矣甚至北官而南守毫不問及職責所關者亦受俸月數百金或千金如此類俸給之支出在「節約主義」悉應裁除 
　　（二）不可以小目的之用途消耗大目的之用途之準備經費 
　　國政萬端支費繁重一切需要自不能圓滿供給用之者必權輕度重分别後先然後不至以小亂大如國家之敎育費雖有不得已亦不可移作他用有時且犧牲較小之目的而爲敎育上之補助 
　　（三）不論何時何項之經費其預算均以最少數爲限 
　　預算經費必求消費最少而收利益最大方適合經濟的原則雖有時經費有不能至最小之限度亦必求其利益有莫大之增加斯爲美也（乙種酬） 
道德叢話 
[傭人道德] [  金阿秀]  
　　吾是一個鄉下的苦女兒因爲没得衣没得吃從小就傭在主人家裏已有好幾年了每天所做的事情除揩檯掃地洗衣服外就是陪幾個小主人白相相却也自樂其樂還有一樁好處主人主母不獨相待甚好並且空下來的時候還肯敎吾認幾個字念幾旬書後來亦曾把筆塗鴉代主人上上賬這多是主人的恩典亦不要多說了前幾天申報上有某君揭破娘姨大姐的惡德覺得十分慚愧趁今天空寫幾句俗語勸勸姊妹們 
　　第一要有長性旣然得着一家相當的人家就應該當家裏一般的帮他圖個長久不要江南望見江北好今日張家明日李家受薦頭的挾制敲詐那金錢上就要大受損失試看年深月久的老傭婦主人信用總有幾個私蓄那朝三暮四的斷没有發財的 
　　第二要勤儉要清潔勤儉是貧人本分内的事要想在家裏亦斷没有吃現成茶飯的清潔亦是人人要講究的並不是專爲着主人然後清潔的吾依吾的本分做去主人自然没有說了 
　　第三要喜歡小孩因爲小孩是主人的第二生命吾喜歡他的孩子他一定優待吾的 
　　第四不要利心太重往往有年輕傭婦貪賺重工給人家騙去的這多是不肯安分所致要知道普通人家總是差不多的吾能省儉些自然有些餘多何必要想意外發財昵講到作弊偷盜那一定自破案的日子亦太不想後來了 
　　以上所說如有熱心的主人講給自己傭人聽聽大槪總有些益處啊（乙種酬） 
 
 

Page 18

 
 
法律 
[法律上之廢督說] [  勇公]  
　　攷各國官制對於軍旅平時祗有如師長旅長之職對於戰時迺有如總司令總指揮之特任官實無如我國之一省有一督軍得節制數師之衆動輒藉兵干政刧奪政府之行政權犯一國之衆怒者也嗟乎古來外重内輕之弊非肇割據之禍卽爲簒奪之媒奈何不見於前清專制時代反行於共和造成之後此人人所應痛哭流涕長歎息也今者廢督之說呼聲已高作者隨諸君子之後盡個人之責執筆揭破督軍制度爲各國所無俾飽嘗督軍之害者知督軍制度係不合於法之制度深願我同胞行使國民主權不惟以空言相爭當以不合法而拒絶始終堅持勿稍畏怯實民國之幸國民之幸（乙種酬移賑） 
家庭常識 
[食蟹須知] [  仲]  
　　（一）雌雄之鑑别雄的腹部極狹雌的腹闊而圓產卵期中有多數小卵附着其上在初期宜吃雌蟹末期宜吃雄蟹俗語說得好「九月圑臍十月尖」這話是很不差的 
　　（二）不可吃的蟹凡動植物有特異而顯著的狀態都是有毒的特徵諸君如見有獨螯或獨目的兩目相間或眼珠帶 
[歐美式的實業制度] 這株樹不要讓他在中國生長鵬 
紅色的足上有斑紋的六足或四足的腹有毛的甲殼有黑點的這幾種蟹都含毒性切不可吃他還有一事須要認明蟹腹有臍和腸相連顏色暗綠包含在蟹黃裏面性地最寒吃了下去重的生瘧輕的腹瀉 
　　（三）忌　吃的食物蟹性本寒吃了他很易致瘧或腹瀉如性寒的杮子性熱的椒芥燙酒等物尤不可同時合吃因爲寒上加寒寒上加熱在胃腸中都要起很大的擾亂所以很是危險的 
　　（四）蟹肉久藏拿蟹蒸熟剝出肉黃拌鹽少許盛在磁器再傾入已熬的脂油使他結而吃時刮去脂油挖出蟹肉與新鮮的無異 
　　（五）藏養活蟹活蟹可以久養揀肥大而活潑的養在罐子裏祇須常常到田裏去挖幾個連泥的稻根放在罐子裏因爲稻根裏有許多稻蟲是他最歡喜吃的 
　　（六）蟹黃污衣蟹腹的黃吃他很易濺散倘不愼污了衣服一時决難洗刷祗須用煑熱的腮洗之立淨或先塗松節油待他揮發置温水中洗之亦可 
　　（七）食後盥洗吃蟹時手上及唇際必留腥味及油質須先用肥皂和冷水洗滌腥味自去倘先用熱水腥味仍留和不洗無異 
　　（八）蟹與醫藥（一）蟹殼燒灰研做細末熱杜酒冲服可以治腰酸背痛或骨節傷諸病（二）臭虱爲患用蟹殼燒烟燻之便去（三）活蟹打爛熱杜酒冲服可以治傷症（四）蜈蚣或蜂針等螫傷可用蟹殼灰調蜜敷上立刻平復止痛（乙種酬） 
工業常識 
[藥水皮之製造法] [  月波]  
　　皮革之製法有二（一）單寗酸製法（二）重鉻酸鉀製法用單甯酸製者普通稱曰栲皮　Tanning　Leather　用重鉻酸鉀製者曰藥水皮　Chrome　Leather　製造栲皮手續極繁需時彌久至少三月方可竣事藥水皮製法甚簡廢日無多至長不過三星期即可竣事用途亦甚廣其重要工程可分八部茲述之於後 
　　（一）浸漬Soaking　將獸皮（如牛皮羊皮狗皮等）浸於水中去其污穢物及血質等然後用刀剷去裏面附着之筋肉以清水洗滌使之清潔 
　　（二）脫毛Dehairing　洗凈之皮浸於百分之十之石灰水中再加微量之硫化鈉或硫化砷增加其脫毛速度約兩星期則毛可脫盡取出水洗之 
　　（三）鹽漬Pickling　脫毛後之皮浸於百分之十食鹽及百分之一硫酸液中水約三倍（藥品重量係對皮重而言以下均仿此）一小時後取出吹乾 
　　（四）鉻處理Chroming　經過鹽漬工程後之皮歷一晝夜再浸入百分之五重鉻酸鉀及百分之二·五鹽酸之混合液中（水約二倍）兩小時後取出置濕潤處光線不宜過强過一晝夜再浸於百分之十次亞硫酸鈉液中此時以百分之二·五鹽酸徐徐加入約兩小時取出 
　　（五）中和　Neutralisation　將鉻處理後之皮水洗數次以百分之二硼砂中和其中含有過量之酸再洗數次 
　　（六）染色Dveing　經過以上五種工程後所製成之皮爲淡青色若欲染以他　顏色亦可須照動物纎維染法直接染料Direet　Colours　鹽基性染料Basic　Colours酸性染料Acid　Colours均可合用 
　　（七）加油Oiliug　皮革上所用之油多動物油牛脚油爲最佳植物油蛋黃牛乳等亦可應用惟用時須以油類與輭肥皂製成乳狀和以水浸皮其中約兩小時取出曬乾 
　　（八）磨光Polishing　製成之皮以砂紙或其伸之粗糙物磨其裏面去其毛頭再以光滑物磨其表面使生光澤而增美觀（乙種酬） 
識字捷法 
[應用字] [  濟滄]  
　　盾干也俗謂之籐牌篆文作盾厂象盾形十其執持處也盾所以扞身蔽目从目有時用以窺伺又荷蘭錢幣名今譯文作盾 
　　巨規巨也篆文作巨　象手持之又大也又通鉅又通詎詎猶豈也或作榘 
　　矩俗巨字規巨今率作規矩規所以爲圓之器矩所以爲方之器又法也 
　　尹治也篆文作　从又又手也丿指所握之事凡官僚有執行事務之職故尹爲官名又進也正也又誠信也 
　　丑手械也篆文作　作又丨者有物以縶之也又十二支之第二位夜半一點鐘至三點鐘爲丑時又戲劇中脚色之名敷粉墨於面而打諢者爲丑俗謂之小花面本名爨宋徽宗見爨國人來朝使優人效之以爲戲故有此名後人以音近誤爨爲丑 
　　前日參觀錄誤載田稻豐君爲青年會會友特此更正並誌歉忱 
 
