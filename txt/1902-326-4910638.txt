# 1902 - 326 - 4910638

 

Page 1

 
 
[新輯皇朝政典類纂五百卷開印招股啓] [  圖書集成局白]  
　　是書爲華亭沈師徐大令手定體例徵集同志分類編纂數朞而成最錄典章政治之書旁及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二爲門目百三十一每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學咸究心經世之務官書卷帙繁重購寘匪易私集事　龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘種之菁英彙爲一編書凡五百卷千餘萬言以圖書集成局九通本校計七千二百餘葉可謂體大思博政典之淵海矣稿本由本局大號鉛字鑄印準明年三月初旬出書裝訂一百厚本每部收回工本二十四元又徇同人之請酌設股票一千號每號取洋十六元於十月望啓售印有凡例總目一卷及編目一卷引用書目一卷有欲先覩爲快者請至申報館索閱樣本可知全書之厓略矣 
[論譯學]  
　　譯學之興古矣周禮大行人王之所以撫邦國者七歲屬象胥諭言語協辭命九歲諭　史諭書名聽聲音鄭司農註云象胥譯官也胥讀爲諝王制曰五方之民言語不通嗜欲不同達其志通其欲東方曰寄南方曰象西方曰狄　北方曰譯蓋王者撫有寰宇諭言語書名於天下而不能通之於異域則必建譯官以達彼此之情此譯學之所以爲世重也漢揚雄方言自謂采古輏軒使者所奏絶代别國言語亦古譯學之枝流魏晉以降釋氏經典傳譯最多唐代設譯桱潤文使多以宰相繫銜然梵典肇興天竺卽今五印度之地與歐洲諸國猶無干涉惟景教東流亦有傳譯故說者謂　丁　馬文字唐時已通中國理或然歟我朝聖祖仁皇帝幾餘典學曾召西士南懷仁等入侍内廷學習拉體諾文拉體諾卽拉丁也至喇嘛世宗憲皇帝定同文韻統以治黃教高宗純皇帝修西域同文志以靖回部豈不以王天下有三重必同文始得同倫歟道咸之間泰西各國航海東來傳教通商交涉日盛於是中朝士夫咸思從事於譯學同文館廣方言館京外各省相繼而起所譯之書不下數百種政居其七八藝居其二三中國士人得稍窺西學門徑者未始非譯學之功也甲午以後譯者日繁然大都舍泰西各國而取法乎日本良由日文華字居多本國之字不過錯雜其間聊資語助凡資質聰頴之流祇須從事三月卽可率爾操觚故偶涉坊肆之門見其插架縱橫無非繙譯日人之書籍其間圖表詳明足裨實用者固不爲鮮而凌雜蕪亂一開卷而令人生厭者亦覺悉數難終夫所貴乎譯學者爲其能將外國之事通以中國之文俾未讀旁行斜上之書者得以由此精研藉收事半功倍之效故愚謂所譯之書藝學爲上政學次之至於浮言泛論徒以炫人聞聽豈能有裨富强是故居今日而言譯學宜多譯西文而不宜多譯東文宜多譯政藝有用之書而不必譯空言泛論之書如此始足以靖浮　開智慧人心於以正國勢於以强至其譯書體例所用之字圖　　　　入　地名尤須歸乎一　　時譯　　　人地　各　　准　　志　　　文書一律視而可識居然鞮寄無歧後來化學書亦有定名便於讀者良非淺鮮迄乎今日紛糅雜　人自爲言如　思麥畢司麻畢自馬克一人而有數名也木司宼莫斯科莫司哥一地而有數名也其他人名地名这殊更屬不可枚舉讀者方審音測字之不暇更何能研究精微嘗讀昭元年公羊傳以大原爲大　註謂地物從中國地人史從主人此係古時譯官之略例今宜略師其意倩精於譯學者於各國國名地名定以官音列爲一表從前所有之人名亦照此例自後凡譯書譯報均以此爲準無論南北異音不得意爲更動如是則譯者便讀者亦便失印度以語言雜而致紛爭埃及以文字　而幾危殆此西國之失也英德諸國譯拉丁書爲本國文字而羅馬諸學之精深微學者得以用力此西國之得也語言文字雖微而所關實巨中國而欲圖富强其可不知所取法哉 
[電傳宮門抄]  
　　昨日午後四下鐘時京師友人專電告知本館云十月二十七日皇上召見軍機大臣及承芳慶錫是日並無明發上諭二十八日皇上召見軍機大臣及順承連陞工部奏派稽查火藥房派出桂公 
[俄國撤兵]  
　　香港循環日報登奥京維也納來信云俄國政府刻已將伊犁戍兵撤去祇留可殺克陸軍若干保護領事署按伊犁爲新疆巨鎭西歴一千八百六十五年中國　宼猖狂土回乘機叛亂至一千八百七十一年爲俄人所佔嗣左文襄公出師充服隨由滿臣崇厚訂約將其地畀與俄人迨後曾襲侯奉命與俄爭持始將地收回仍歸華官管轄 
[請禁俄兵]  
　　日本某日報云邇者中國駐藏大臣某星使見俄兵之入藏游歴者日漸加多難免匪人伺隙驛　釀成劫奪之事特電達京師外務部請禁俄兵入藏以免釁端本月某日外務部領袖慶親王商之俄國駐京使臣刻尙示知如何定奪也 
[華官自盡]  
　　香港循環日報登西伯利亞亞克斯城來信云有中國武員陳姓者前在奉天與俄人爭鬥被俄人所獲送往海參威未幾陳又私派揭帖煽令華民仇視洋人俄官遂解往亞克斯城閉諸一室現在陳己乘機自盡矣 
[俟查緣始]  
　　香港循環日報云中國前任駐俄大臣楊子通侍郎　逝之後其三公子亦服毒自盡東西各報議論紛紛究不知因何事故兹聞介弟衡甫大令每對人言卽聲淚俱下云須至俄京聖彼得羅堡詳細探問情由按大令現充新任駐俄使臣胡星使之隨員 
[俄國火災]  
　　日本某日報登英京倫敦來電云東歴十一月二十日俄國啞留之殺埠賢麥痕氣賢之夫火油棧不知因何猝然火發焚去火油七十五萬捕獨直至全棧同歸于盡始得火滅烟消按捕獨係泰西量名不知合華權若干俟攷 
 
 

Page 2

 
 
[暹儲游日]  
　　日本某日報云暹羅國王命其世子赴日本遊歴定於下月第二禮拜内乘本國哈氣耶苦利兵艦逕抵橫濱日政府派　垣公使及西村商業會議所長以禮欵迎 
[日本商情]  
　　日本某日報云刻下海關已印成清册計昨歲明治三十四年有稅貨物之入口者値日銀一億六千五百二十一萬圓無稅貨物之入口者値日銀九千零六十一萬圓共値日銀二億五千五百八十一萬圓所徵稅項較前年多日銀一千四百四十五圓 
[贑撫柯中丞奏行内河輪船摺]  
　　護理江西巡撫柯遜菴中丞奏請創行釐金統捐並内河行駛官輪船裝運客貨商民利便有口皆碑兹由南昌采訪友人覓得原摺照錄左方爲官商合辦内河輪船以與商務恭摺仰祈聖鑒事竊查江西水道衆流奔赴注鄱湖以達長江實爲通省商貨出入之總匯惟風濤險惡帆檣上下時有戒心轉運亦多阻滯近年本省紳商先後創設小輪公司行駛内河頗稱利便臣在藩司任内將士産各貨攺辦統捐擬購小輪往來省城九江及饒州等處裝運客商曁已納稅釐各貨藉利轉輸適有商輪四艘並躉船碼頭公司房屋器具出售當與議定價銀三萬兩詳經撫臣李興銳批准由司籌撥成交又招集商股銀五千兩添購淺水小輪二艘以備冬令水涸之用均照章報關換領船牌聽候隨時查騐在於省城設立内河商輪公局派委藩司及現署督糧道試道用丁乃揚總司其事已於六月開辦至江西向有紫電官輪年久多有損壞當飭製造局酌量修葺估價銀五千兩撥歸該局作爲官本嗣後無論官私雇用一體照章收取水脚所收銀兩先提一分官利再除逐月支銷下餘之欵以五成存爲公積預備修船各費以五成爲官商股本餘利及在事員司花紅大致仿照各公司章程辦理原派管帶紫電輪船員役均於光緒二十八年五月底一律撤回應支薪費亦於五月截止循舊歸善後用欵彚案造報自六月起卽攺由輪局水脚項下開支以節糜費據司道詳請具奏前來臣覆查無異除咨明外務部曁户工兩部外所有江西撥欵招股購置内河小輪裝運客貨以保利權緣由理合會同護理南洋通商大臣兩江總督臣李有棻恭摺具陳伏乞皇太后皇上聖鑒訓示謹奏 
[遠迓憲旌]  
　　漢口訪事人云前直隷通永道沈子枚觀察以直隷總督袁慰庭宮保將次由信陽州乘火車至漢口取道上海航海赴津因於日前赴漢皋恭申迎謁 
[協鎭蒐軍]  
　　杭州訪事人云本月二十三日署杭州協副將郭副戎榮桂檄調城守營及錢塘營兵丁至羅木營操演新式陣法繼以洋槍打靶自辰至午始畢乃事 
[兇殘可駭]  
　　香港循環日報云日前廣東海豐縣紳耆蔡瓊芳等赴臬轅呈控鄰村黃姓匪徒擄掠族人活割烹食等情臬憲吳廉訪批示云黃蔡二姓因爭地迭次互鬥致斃多命業經札飭拿辦乃尋仇報復鬥殺不已實堪痛恨現詞所稱蔡亞永被黃姓擄去活割烹食兇殘至此尤聞所未聞再不嚴辦地方將不可問仰惠州府嚴飭海豐縣會商營員馳往該鄉督率差勇嚴拿首要各兇犯務獲盡法懲辦一面將所爭地基速爲斷結以弭釁端毋再玩泄從事致干重戾 
[火匪伏誅]  
　　香港循環日報云本年正月某日廣東東莞縣屬石龍鄉祿元街某店失火延燒三四百户隣近各家搬移貨物多被匪徒搶掠駐紥彼處之介字營勇並不嚴加彈壓且敢乘機劫奪嗣經鎭紳赴憲轅禀控旋由總巡水師親兵拿獲火犯姚亞順一名解交縣署研訊供認在介字營當勇當火起時曾乘機奪得貲財縣尊遂錄供申詳大憲飭將該犯按照軍法懲治以儆效尤 
[杭試三誌]  
　　杭州訪事人云府屬仁和錢塘二縣舉行縣試已於本月二十三日頒發初覆案計仁和招覆五十名錢塘招覆四十二名示期一十四日二覆仁和首題喜怒哀樂之未發謂之中義次題三代之世庽兵於農同仇敵㑶皆有尊君親上之心秦漢以還此風日替讀古詩木蘭行及石濠諸篇知民之苦兵久矣自唐張說廢府兵爲招募民雖行安於畎畝而兵制遂終無善策今泰西各國士農工商國胄貴族半隸軍籍兵制之盛遠超前古其亦可以歴久而不敝歟試申論之策錢塘首題無曠土無游民義闢地利策是日仁和到者四十名錢塘到者三十七名 
[礦師赴湘]  
　　有客自湖南至漢口語三館訪事人云湘撫兪廙軒中丞前在省垣創設湘阜沅豐兩礦公司以興地利業已電請駐英大臣浼英政府禮延礦師二人赴湘襄理一切矣 
[冬防嚴密]  
　　鎭江訪事人云時届冬令匪徒蠭起防範不得不嚴常鎮通海道長久山觀察商諸南洋續備新湘全軍統領陳宇山軍門撥出勇丁二百名分駐城廂各要隘嚴行查察烃安閭閻繼又按照城廂内外各叚每局札委候補佐雜一員會同保甲局員輪流巡夜並添委善餘齋别駕爲城廂内外總巡民居店鋪一律換給門牌各街巷木栅俱於每晚二鼓時上鎖不准擅開烟館客寓稽察尤嚴意乾奸宄當舞從托足矣 
[蕪湖火警]  
　　蕪湖訪事人云城内大街恒春藥號於本月十五日忽兆焚如時當正午警鑼四起各洋龍聞警馳至恊同救滅然已延燒錫作及棉花店二家矣 
[粤省官塲紀事]  
　　聞之廣州友人云兩廣督憲德靜山制軍廣東撫憲李勉林中丞於本月二十日偕往大學堂察看肄業各生功課總教習率同各生衣冠伺候旋復順道往閱製造局考核工程○前江西巡撫德曉峯中丞於日前來粤僑寓八旗會館查察各郡縣礦務本月十九日赴督轅拜辭定於二十三日航海北上 
[潯郡官塲紀事]  
　　九江訪事人云日前官塲接南昌電音云某日藩轅牌示部選江西崇仁縣現署瀘溪縣羅煥垣准補瀘溪縣現署安福縣張鳳岡均飭赴任安福縣以大挑縣蕭兆熊署理新選德安縣周廼華樂安縣錢志銘均飭赴任署興化縣白士元調省所遺興安縣以正任瑞金縣章乃正調署○江蘇題奏道錢琴齋觀察自接江西統續備軍以來即將溺職之營官某某等員悉數更換營規爲之一肅某日派前營管帶曾都戎輝煌統率所部駐紥馬當左營管帶譚遊戎駐紥彭澤右營管帶周千戎廷華駐紥湖口後營管帶陳都戎寶源駐紥饒州各員奉命後已相率拔隊起程矣○新委代理德化縣汪芑孫明府擇吉本月十七日未時接印○江西正主考本星使於本月十一日行抵潯江因慕廬山之勝命駕往遊至十八日始行起節各官恭送如儀 
[皖省官塲紀事]  
　　安慶訪事人云安徽候補知縣鄭大令筠近奉蕪湖關監督吳季卿觀察委辦大江口稅務日前已申報撫憲聶仲芳中丞矣○署池太同知陳司馬之嗣君由湖南原籍挈婦來皖於月之初十日抵埠 
 
 

Page 3

 
 
[蕪邑官塲紀事]  
　　蕪湖采訪友人云本月某日江南鄉試第二房同考官萬大令祖恕由金陵至蕪旋附某輪船直安慶叩謁撫憲聶仲芳中丞傳聞大令經濟夙著此次詔下舉行經濟特科中丞擬登之薦剡云○本月某日裕溪關委員袁澤民少尹因公至蕪謁見蕪湖關監督吳季卿觀察聞本年皖化奇荒關稅因之比較不足猶幸本月出口之米較前稍多或可藉以彌槰其闕○前任廬州府知府陳太守文騄刻已捐升道員仍歸皖省補用日前行旌抵蕪小駐湖南會館○下一五鋪保甲委員景柏生少尹由上憲委令兼辦商務局事務及修整街道督工差日前吳季卿觀察見其辦事辛勤不無微勞可錄已委辦清弋河稅關以資調劑矣○日前長江水師提督程從周軍門道出蕪湖水師營遊擊張遊戎玉昌及左哨都司徐雨亭都戎均在江口伺候并禀知緝獲著名會匪二名軍門飭卽梟首示衆 
[客官過境]  
　　昨日廣西候補道嚴鳧薌觀察因事來滬命駕詣道轅拜會蘇松太兵備道袁海觀觀察繼至上海縣署縣主汪庭瑤大令飭丁擋駕 
[驅逐惡僧]  
　　本邑西南鄉龍華寺住持僧深意容留婦女達旦通宵並將山門前哼哈二將殿攺造市房開設烟寮茶肆惡蹟昭著罪不容寛經蘇松太兵備道袁海觀觀察訪聞札飭上海縣提案訊究縣主汪瑤庭大令遵卽選派差役將深意提到前晚升堂研訊深意合十供稱僧人住持龍華寺接受師父毓慈衣鉢迄今已閱十餘年寺中僧人百餘名並常有十數僧掛單寄錫惟恃香金度日别無産業不得已出外勸捐至婦女在寺念佛皆係自願並非僧人招之使來晚間皆宿殿旁地上至哼哈二將殿當僧人接管時已經攺造至與僧人無干求恩明察大令惡其刁狡大加申斥謂爾如此胡行本應重辦姑寛宥以後自當洗心滌慮痛攺前非隨著交地保帶去限三日内驅逐出境候禀復道憲叧選戒僧接管 
[大令騐屍]  
　　前日二十三保十二圖地保周子雲偕屍父高明山投上海縣署禀稱小的所轄圖内民人高明山之子妹郎被高海林高炳千毆斃叩求相騐等情傍晚縣主汪瑤庭大令即帶同刑仵書役人等命駕蒞屍塲周保禀稱海林炳千兩兇手已由租界中探捕拘獲明山供稱兒子妹郎在义袋解裕源紡紗廠工作是日工畢回家忽向小的言及海林炳千意圖尋釁小的漫應之厥後兒子出外良久不歸小的因遣孫兒阿大往尋始知已被伊等在墳旁戳斃今幸兇手已獲叩乞伸寃海林炳千同供小的等皆操製豆腐業與妹郎同族族中有公共房屋一所久被妹郎霸佔向之理論一味恃蠻并出兇刀向小的等恐嚇小的等奪刀還戳偶一失手致釀此禍尙求格外開恩大令飭仵役相騐旋唱報頸項有刀傷十餘處咽喉已被割斷委係因傷斃命大令親騐無訛飭吏塡明屍格諭令明山備棺收殮海林炳千较包探帶回捕房候解公堂轉送到縣歸案訊辦 
[局示照錄]  
　　昨日馬路工程局總辦翁子文太守飭吏繕成告示張貼通衢其文云照行本局奉飭試辦推廣裏街馬路業經先後安設電燈以便行旅陸續添派巡捕分叚稽查並飭小工前往裏街依照馬路章程按時掃除垃圾事屬草創所有一切不敷經費均暫由本局捐項分别支銷除向有之米業捐外未有取給於裏街之處至於逐漸整頓自在乎就地籌捐然須詳細定章妥籌的欵禀明各大憲通飭曉示辦理目下並無收捐之事爾等當亦共見共知近聞有不法之徒冐充本局丁役向裏街各鋪户收捐藉端營利如果眞確實屬膽大妄爲愍不畏法除飭探捕訪拿外合亟出示諭禁爲此示仰裏街各鋪户及諸色人等一體知悉自示之後務各自知斂迹痛攺前非倘鋪户居民遇有前項冐充收捐之人許即立時扭送來局定予從重究懲不貸其各凛遵特示 
[蓮出污泥]  
　　昔梅禹金作靑泥蓮花記如今之雲仙校書者誠可謂出污泥而不染者矣先是有龜奴潘定桂者駕一跳板船蓄名花數朶容與於浙这新市一帶作賣笑生涯船中本有金珠銀珠二妓光緖二十六年四月又浼蟻媒羅老太太及金標價買杭州人李信全之表妹雲仙逼令賣娼雲仙不從至今年九月下旬伺隙逃回杭州遍訪信全不値遇潘春頌者述及各情潘遂憫之至上海濟良所安置潘龜知之砌詞赴蘇州元和縣探春頌姦拐伊妻縣主訊行潘龜買良逼娼飭押候緝獲雲仙再核及閱某報雲仙登有告白具詳巓末因即簽差持文投上海縣及英美租界公廨移請飭是讞員張柄樞司馬因卽據情函致濟良所昨日管所西女將雲仙帶至公堂請小司馬訊悉前情遂商之美總領事署白繙譯官將雲仙交西女帶去聽候備文轉解元和縣歸案辦理從此解語之花依歸得所自當合十焚香祝有情人多福多壽已 
[英界火警]  
　　昨日天將黎明廣東路九百九十六七兩號門牌吉祥軒烟館不戒於火登時烈𦦨薰天瞭望臺上人見之立即鳴鐘報警救火會西人急驅英美法三界皮帶車馳至分投救熄然已延及九十八號利昌外國帳簿店九十九號泰和堂丸藥店聞吉祥軒曾保火險應不受虧也 
[上海縣署瑣案]  
　　前者網船户周德福控族人周寶發强占河面等情縣主汪瑤庭大令升堂研訊德福訴稱小的向在浦東洋涇港捕魚寳發在港外浦江捕魚各有地界今彼將浦江捕魚之地售與他人欲向小的爭奪河面不遂所欲膽敢將魚網砍破並將母親毆傷前已舁請騐明叩求訊究寶發供小的與德福同祖有祖遺浦灘無糧公地近被清丈局充公所曾發遷棺費洋銀七十五元被德福呑没小的和之理論聲稱已作正用及令伊核算帳日卽揑稱欲奪伊捕魚之地唆使伊母裝傷朦控叩求明鑒永發金狗同供小的等是寶發胞弟並無助兄毆傷叔母之事德福供小的確曾領得清丈局所發遷棺費目今早已用罄大令叱令一併退去不許爭閙○某洋商控石硯卿將地永遠租出已收價銀不交基畝前晚大令飭提研訊石供小的之地向來租與他人耕種須俟收成之後方可交與洋人求恩寛限地保林少卿禀稱石將地出租時曾邀小的指領小的查知此地與袁姓尙有糾葛不敢與聞大令著石將各租户姓名及坐落基址開單呈候察核○前者徐伯生控其姪徐裕江盜賣地畝時裕江已被其母朱氏呈控忤逆經大令訊明發押攺過所兹已期滿由局員送回縣署前晚大令升堂研訊裕江供小的業已知過此後當恪遵母訓不敢有違至賣與施達仁等之地實叔父伯生產業已向說明並非盜賣今聞此地已另賣與何姓施處之事容小的出外料理惟前蒙大老爺斷令償還叔父洋銀三十元小的無從措置求恩减免大令著交人保出自向叔父懇讓 
[大和翔洽]  
　　頃承靑蓮氏大善士求病速愈助賑規銀四百兩丁子欣爲賢郎病愈還愿洋銀一百元浙紹鍾福焱求病速愈洋銀一百元蘇州恒孚銀樓經募各户洋銀四十八元五角目下四川山東被災甚重滬上來源久竭欲袖手而勢有不能欲援手而力難爲繼智盡能索無袖計可施惟有仰懇仁人君子再宏願力弗懈佈施庶幾兩省災黎或有出水火而登袵席之望乞登報牘翹盼仁施上海六馬路仁濟善堂籌賑公所施則敬等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[武林喜雨]  
　　杭州訪事友人云入冬以後雨澤愆期河水漸枯舟楫艱於行駛市中米價陡貴人心皇皇幸本月十八日大雨傾盆水源漸漲至二十一日晚又甘霖達旦内河米舶得以源源而來目下每石已較前减去小銀錢二角矣 
[馬路工程局紀事]  
　　四十號巡街捕陳玉山之妻董氏不守婦道經陳控諸上海縣署縣主汪瑤庭大令著發堂留養未幾令陳領回管束前日忽又反目氏遂奔赴局中控訴總辦翁子文太守倩襄讞委員黃衡堂二尹研訊飭陳每月給家用洋銀四元以了其事○日前船户季春和雇駁船户周銀華載糯米八十四石至某處交納中途被周竊去十一石向論支吾遂浼常昭米業公所司事赴馬路工程局控追翁太守飭水巡捕頭目陳向榮拘周到案倩黃二尹研訊季因患病倩張三三投案歴訴情由周供當日小的只裝米七十三石並未竊取二尹著傳李質訊○翁太守訪悉近有無業流民冐稱局中探捕向鋪户詐擾爰出示曉諭併飭差探留心偵緝務獲訊懲○前者翁太守曾擇地南馬頭雇工運土塡築擬將老白渡電燈廠移設彼處昨日太守命駕親往履勘工程 
[英美租界公堂瑣案]  
　　包探竇如海解流娼周鄧氏鴇母兪陳氏到案禀稱前者歹人李金生由金陵拐周妓來滬押在平和里四百七十六號門牌俞鴇所開妓院取去洋銀五十元立有押據今又向之索詐報由小的送請究懲俞鴇供李偕周星海來自稱周鄧氏之夫願將氏押洋銀五十元周妓供李在金陵與小婦人相識被誘來滬抵押爲娼司馬謂俞鴇擅收來歴不明之婦女爲娼本應究辦姑予從寛取具攺過切結存查鄧押候傳妓夫訊明核奪李責五百板押捕房一年○包探劉光震解惡龜郁春新流娼王桂寶傭婦楊陳氏到案禀稱王娼每夜被郁龜逼令至街頭拉客如無客至卽以鞭箠從事務請究懲王娼供小婦人年十八歲四川人被歹人誘拐來此賣與郁龜逼令拉客時遭楚毒苦不堪言今幸得見靑天叩求超豁司馬飭發棲流女所擇良婚配郁龜格外從寛責手心四十下○包探方長華解著名流氓王阿海到案禀稱伊於日前將吳壽富之頭擊破適爲小的所見是以送案請懲司馬判責五百板枷一月押捕房一年 
[法租界公堂瑣案]  
　　法律師克伯魯在公館馬路開設脚踏車行被傭人邱永福王和尙串竊皮箱一口内儲橡皮帶及對時表等物約値洋銀六百餘元報捕拘獲除搜出原贓外尙少三百餘元之譜昨日將王邱及王父忠全一併解案克伯魯量遞失單聲請追給王邱認竊不諱讞員孫建臣大令商之法總領事署費繙譯官將王邱押候繳出餘贓忠全交人保出帮同清理起案各贓先給克伯魯領去○廣東人陳阿四王阿五鄧徐氏携帶男女孩五口附廣利輪船回籍被包探緝獲解案請究陳等同供小的及小婦人因無嗣續購爲子女并各呈賣身契大令察得筆據係一人所繕情有可疑著將王交人保出邀代筆人來案候核鄧徐氏陳阿四及小孩五口暫行管押○吳淞防營統領班馥齋軍門遣管勇護送婢女來喜齋物至英界六馬路中途相失經巡街捕帶回捕房昨日解送至案隨有陳春甫者投案聲稱係班軍門之戚串今知來喜在此特來禀明大令命將來喜留候軍瘦信來始准領去○許阿祥吳茂昌殷長安同由某處附美順輪船　滬轉附北京輪船回甬在船時同鄉人王清來忽失去一竹籃内有洋銀四十元旋查得籃在殷等三人鋪旁籃内洋銀已不翼而飛遂於抵滬後一併解案請訊大令謂王曰輪船竊賊甚多未便遽指殷等所竊著分别交人保出候飭探查明再核○朱雲軒前控車夫邱正福串同水果攤主杜阿六呑没洋銀一百元經大令訊供著將杜交人保出昨日朱挈張榮桂投案訴稱張在西門某學塾讀書是日由浦東來此至滬南第一樓啜茗目見車夫將洋銀藏入賣落花生人陳才英籃内因此將陳送案請追陳極口呼寃大令謂張所言未便深信飭探將陳送至十六鋪交地甲保去邱還押○胡雙林行竊小東門外某姓家衣服二件携至英界被包探拘獲昨日查得犯案處係法租界因之轉送到案大令判責五百板起案之贓存候充公○偷兒殷掌掌在外大橋左近行竊測水機器一具携至法界被包探緝獲解案請辦大令判責二百板贓存候失主具領○某號巡街捕禀稱馬夫陳端生駕車亂馳小的向之喝阻反被辱駡是以解請訊辦大令判罰洋銀十元 
[美租界捕房紀事]  
　　昨日捕頭查得司考脫路左近某姓煤炭棧悉茅屋恐肇火災因令某號華捕前往告知限期拆去如敢故違定將棧主解送公堂禀請讞員張柄樞司馬訊究○昨日午前百老匯路第一千零七十九號門牌某雜貨店主某甲以門前墻上被鄰近某店懸掛招牌以致出入諸多不便向論不服投報捕房捕頭允派探捕勒令將招牌除去○前晚楊樹浦路某紡紗廠放工時女工某氏乘機竊取棉紗携之而出適爲司閽之印度人所見連贓送入捕房捕頭令押候解送公堂禀請究辦 
[江西官報]  
　　知縣吳鳴麒往建昌公幹鄭際良記大功一次縣丞吳錫華往贑州措資指分府經張　遠從九楊康俱禀到候補府張允愷奉商約大臣咨　赴滬知縣王濬道往省外公幹鄭季相往載州候差馮廷　解地丁進京高維陳由京解漕折引見回府照李樹芬隨同周道往樂平查煤礦盧榕謝遇缺先補用行知畢椿融記大功一次袁錫璋解餉往金陵龔冀雲禀丁母憂廣豐洋江司沈錫麒據報丁憂以李作楫署理禮部主事劉景熙領到開礦執照回贑州正一眞人張元旭回貴　籍代瀘溪縣邱應華缷事淸理交代許回寶蓮九江公幹回趙鯤業由京解關餉回程金鑑提前拔委一次月世啜往峽江公幹　錫銓辦農工商務局文案張壳銓往上海公幹指分縣丞趙景祜肅延琦俱禀到候選筆帖式景林由京來江知縣許智蓮謝保舉補缺後以直隸州用何榮煇往武寗公幹翟鳳儀辦課吏館支應許雲　接查進内保甲指分典史李　訓禀到薛宜聴禀丁母憂 
[金陵民報]  
　　十月初九日文武各官約禀賀調授廣西藩臺湯壽銘見藩　李叩謝飭知並禀知亥時任事糧道胡禀知交缷兼署藩臺事徐州道桂嵩慶淮北鹽務候補道陳桂森蕪湖米釐候補道劉錫庚特用府黃家傑安徽補用府黃國賓運漕釐金知府何亮標六合釐捐知縣陳周愼均到江陰四路炮臺測量繪圖候選縣丞謝承武北洋號樂敎習五品頂戴沈和順王永泉由北洋奉調來均到見管帶新勝水陸各營徐責山辭初十日甲午翰林院劉廷琛到親拜卽辭行代襄河木師左營羅珍材見候補道王樹蔭到十一日兼署將車都統額會　臺李糧道胡巡道徐均見運樹程淮揚道沈徐州道桂均傳見總理兩江營務處候補道沈邦憲禀知到差調辦揚𡱆提工局候補道　禀知交缷營務處差前福建興衆泉道惲祖祁赴安慶管帶襄河水師左營羅珍材錢淸兵船徐振鵬　泰兵船何心川保民兵船楊永年護軍前旂張顯榮均辭淮揚鎭潘萬才統領銘元等營陳鳳樓銘軍水師程映山江陰協謝詩才引見回直隸水名中軍遊擊崔書鼎宿松縣曾光熙准相大通梭哨守備李傅　投文請咨均到同知吳廷貴　委　　門外粥廠彈補請差壓海州州判黃士榮叩謝准補縣丞商步祥主薄阮臺棠均叩謝奉飭文闈出力給予酌委差缺一次十二日藩臺李運臺程糧道胡巡道徐揚淮道沈徐州道桂均傳見吳淞淸丈局候補道何福海蕪湖米釐劉錫庚掣騐查馬稽駐滬文報局吳庚幸候補道宋濳局承乙范德培羅長裿钶維業秦納禮沈佺武　均見傅補道張金城由蘇回蕪采營叅將楊大章大河口釐捐知府李盛鍾廣東平海叅將張殿琦指分湖北試用縣龔世準由京引見來安徽知縣徐傅棠江陰縣吳鏡均沈到運漕釐金知府何亮標宿松縣會光熙均辭巡檢倭什洪額禀謝奉飭奬給　先酌委差缺一次十三日湖北督銷候補道夾良湖南督夾銷席匯湘湖北鹽務陳桂森正陽關鹽釐楊鴻度　　洲　　　汝蕪格至書院吳楚西掣騐薛華培湖口掣騐賴紹　揚屬提工局丁葆元委辦沙漫洲緝私楊覲圭揚州保甲局李光瑜候補道潘學祖首府朱内河釐捐總巡柱殿　知府徐乃　溧水縣聶培新正任嘉定縣章鴻森六合釐捐陳周愼淮揚鎭潘萬才統領銘元等營陳鳳樓銘軍水師程晚山木師前營陳有明策　蚊船史建中均見大通營叅將張有亮瓜中營遊　吳　位孟河營遊擊彭兆琳　兵左旂蔣錫　三江營遊擊朱培森　　江陰恊朱桂亭　淸兵　徐振鵬　泰兵船何心用保民兵船楊永年均見辭知縣陳宗提辭　　北 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年十月十二日京報全錄]  
　　宮門抄諭旨均已錄前○署粤督德等奏奉撥雲南銅本銀兩請就未解京餉内截留攺解摺○又奏報解粤省本年八月應還洋欵數目摺○又奏調撥營勇會辦捕盜事宜片○又○奏抽調輪船添配弁勇開支糧餉數目片○又奏飭提鎭赴任委署鎭篆片○陜撫升奏報揭曉日期摺○侍郎盛奏請准保奬電局各員片○軍機大臣奏章京請暫免廻避緣由片 
頭品頂戴署理兩廣總督臣德壽調署廣東巡撫江西巡撫臣李興銳跪奏爲奉撥雲南銅本銀兩萬難照解請在於未解京餉内截留攺解恭摺仰祈聖鑒事竊准户部咨遵議鑛務唐炯奏指撥的欵銅本银五十萬兩一摺光緒二十八年五月二十一日奉旨依議欽此等因咨行前來當經轉行遵照查光緒二十四年户部奏撥雲南銅本三十萬兩本無的欵可指先經設法籌措銀十萬兩分作兩批解滇嗣准部咨尙欠銅本二十萬兩應令廣東省在於司庫各欵先其所急騰挪銀一十萬陸續解赴雲南兹又奉催速解如果粤庫稍可騰挪自宜設法兼顧惟此時最急之欵莫如洋債自俸攤還新案賠欵以來每月驟增出款一十七萬餘兩計去臘至今共付還賠欵及補平匯費等銀一百五十餘萬雖有新籌各欵不惟收不敷支抑且緩不濟急所有司局各庫無論正雜以及外銷各欵均已悉數挪移爲湊還賠欵之用此時兵勇糧餉欠發甚多京恊各餉短解尙鉅而以後按期應還之新舊洋欵又復接續踵至左支右絀正苦羅掘無方實無餘力再行兼籌銅本滇省旣待用孔殷而粤省又萬難照解若不另行設法勢必彼此兩誤籌思至再前項銅本旣係必需之欵惟有於廣東本年未解京餉項下截留銀二十萬兩攺　滇省以應要需如京餉未便截留應請由部攺撥别省指定有著的欵以免懸宕據廣東布政使丁體常詳請奏咨前來臣等覆核無異除咨部外謹合詞繕摺具陳伏乞皇太后皇上聖鑒謹奏奉硃批户部知道欽此 
頭品頂戴署理兩廣總督奴才德壽跪奏爲報解廣東省本年八月應還洋欵數目恭摺仰祈聖鑒事案准户部咨應還英德本息每年指撥廣東省鹽斤加價銀五萬兩加放俸餉銀五萬兩闈捐銀二十四萬兩地丁等項銀三十八萬兩每年匀分二五八冬四個月解赴江海關道交納等因兹據廣東布政使丁體常兩廣鹽運使國鈞善後局司道先後詳稱本年八月分應解前項銀兩現經設法挪湊作爲鹽斤加價銀一萬二千五百兩加放俸餉銀一萬二千五百兩闈捐銀六萬兩地丁等項銀九萬五千兩共銀一十八萬兩定於八月十三日由商號大德恒等匯解江海關兌收備還英德之欵詳請具奏前來奴才覆核無異除咨部外謹會同署廣東巡撫臣李興銳恭摺具陳伏乞皇太后皇上聖鑒謹奏奉硃批户部知道欽此 
德壽等片再前准部咨嗣後增裁勇數餉數隨時奏咨立案經將光緒二十六年添募各起勇隊分案奏咨並造册報銷各在案惟廣東素稱多盜現經酌定捕盜章程飭令各州縣會督營勇按鄉查　認眞巡緝其勇力不敷調撥之處並准各州縣酌募勇丁俾呼應較靈辦理不致掣肘綜計光緒二十七年分長寗運平靈山合浦等州縣並各營先後添募勇丁連派武弁共四百二十九員名叧委候補直隷　李家焯接管水師提督何長清靖軍　整營勇丁一千名因奉飭專辦緝捕零星分撥攺爲四底營添派管帶哨弁以資箝束較爲得力所有各弁勇薪糧公費銀兩均經查照定章核實支給據廣東善後局司道丁體常部外謹俣詞附片具陳伏乞聖鑒勅部立案謹奏奉硃批該部知道欽此 
德壽片再前准部咨各省增裁勇數餉數隨時奏咨立案等因先經前督臣將光緒二十六年以前應行奏咨各案查明分别奏咨并造册報銷在案兹查光緒二十七年分因各屬盜風尙熾此拿彼竄將水師各輪船認眞整頓派定地叚責成巡缉期與陸路防勇互相策應原有各輪不敷分布是以抽調各處差遣輪船添配弁勇按叚分派以期周密業經列入是年季册報明有案現當查辦報銷之際所有各輪添配弁勇月支薪糧公費數目及起支日期據廣東善後局避道丁體常等造册詳請奏咨前來臣等覆核無異除册咨部外謹附片陳明伏乞聖鑒敕部立案謹奏奉硃批該部知道欽此 
德壽片再調補廣東陸路提督程允和新授潮州鎮總兵蒯德浦均已到省應即各赴新任以專責成又廣東高州鎭總兵張士元據報病故所遺總兵篆篆務查有現署香山恊副將事兩廣督標中軍副將吉瑞堪以署理除分别咨行外理合附片具奏伏乞聖鑒謹奏奉硃批兵部知道欽此 
頭品頂戴尙書銜陜西巡撫奴才升允跪奏爲恭報揭曉日期仰祈聖鑒事竊陜西於光緒二十八年補行庚子辛丑恩正併科秦晉兩省合闈鄉試奴才職任監臨督同各官與陜西考官翰林院編修臣朱延熙翰林院編修臣叚友蘭山西考官翰林院編修臣曹福元掌江西道監察御史臣楊士燮於八月初六日入闈業經奏明在案遵查陜西鄉試每科中額四十一名　輸永遠廣額九名共應取中五十名内北山等九屬輪應正科加編木字號取中一史又陜西駐防旗學原額續加共中三名今届併科合計應中一百零六史兹經陜西考官臣朱延熙臣叚友　統共取中舉人張尙謙等一百零六名又查山西鄉試每科中額六十名捐輸加廣定額十名共應取中七十名今屇併科合計應中一百四十名兹經山西考官臣曹福元臣楊士燮統共取中舉人王炳宸等一百四十名均於九月十三日揭曉除兩省墨卷曁刊刻鄉試錄行令陜西布政使分别照例送部並繕寫三塲題目及題名錄各十本一同送部磨勘外奴才敬謹繕寫陜西省題名錄一本恭呈御覽所有秦晉俣闈鄉試揭曉日期理合繕摺陳明伏乞皇太后皇上聖鑒謹奏奉硃批知道了欽此 
盛宣懷片再庚子七月以後行在政務煩劇詔旨頻頒加以東南保護之約全權議和之役京師及各行省各使臣往來問答萬里瞬息悉惟電局是賴維時臣卽嚴飭各該局員學生諭以事機危迫傳遞官電皆關緊要倘該員生等或不小心致有洩漏或所轄桿線　壞致有阻滯定必從嚴懲辦如能線路暢通遞報愼密定必從優奬叙通行在案計自軍興而後以迄回鑾各該局懍遵臣復於和局定後鑒其成勞許以奏奬各該員感激企望爲日已久似未便失信於下僚且現議商約京滬江鄂往返會籌仍賴電音通達督臣張之洞屬臣以要電如不遲誤應許優給奬勵夫用人之道激其將來必先勉其已往伏查行在官電局委員學生均經請奬仰蒙恩准已照異常勞績優叙欽遵在案京城官電局亦經外務部咨明臣處酌核辦理各局員等著有微勞事同一律容臣隨後嚴加汰核擇尤保奬伏望天恩俯准以資鼓勵而免向隅謹附片陳伏乞聖鑒訓示謹奏奉硃批准其擇尤酌保毋許冐濫欽此 
軍機大臣榮祿等片查軍機章京楊壽樞之父長蘆鹽運使楊宗濂奉旨開缺以三品京堂補用向來三品京員子弟應行廻避軍機處差使其候補京堂並無　避之例該員楊壽樞當差多年極爲得力臣等公同商酌擬仍令其照舊該班以資熟手俟楊宗濂補授實缺後再行遵章辦理謹奏奉旨依議欽此 
 
