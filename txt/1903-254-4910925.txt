# 1903 - 254 - 4910925

 

Page 1

 
 
[古今圖書集成增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[新印大字遼金元三史出版] [  點石齋啓]  
　　遼金元三史爲近時極要之書大小試塲俞題皆兼及三史局齋繁重價值又昂海内塞儒每苦力難購置且三史中地名人名之類率皆　牙　屈　檈難　臨時若不檢查卽素經流覽者亦往往有差舛之虞貽悮匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功旣屬不費自力而携帶則尤極相宜裝訂廿八册價極克已祗收回工本洋銀四元八角欲購者請臨英大馬路平齋三馬路申報館申昌及各書坊購取 
[俄人將建都西卑利亞論]  
　　日前某相報載俄人將有移都相卑利亞之意本埠各日報咸譯登之一時議者咸謂俄人之爲此將有居高臨下囊括亞東之志執筆人默察時勢不禁喟然曰俄之君若臣計果出此國勢其殆將不振哉夫俄自前皇大彼得運其深謀　慮時有震懾四海併吞八荒之心其遺詔十四條於經營東亞之計尤咄咄逼人後之繼緒者時思竟前人未竟之志以擴張霸權知本國僻處西陲難期振作於是建築西卑利亞鐵道糜帑金數千百萬不及十載竟爾竣工自聖彼得　　驅至中國爲期僅及二旬又以西卑利亞地多荒蕪苟非力征經營不足張威棱而擴權力乃就彼處多設俄文學堂　華人以俄國語言文字海參崴則設立東方大學校錄取武弁入校肄業專教中日滿蒙語言文字更以餘力兼翼英　文其培才之急有如此者附近滿洲諸曠地則驅本國貧民携其妻孥前往彼處或耕種或畜牧或開礦俾令利源　　甚　日深其移民之急有如此者俄國駐紥東方之兵自庚子年後日漸加多近日陸兵之在旅順者多至八　　　人在海面之大小輪船多至七十餘艘其經武之急有如此者至倫敦電報所紀俄廷派提督阿拉錫夫爲　龍　　　等處總督此事尤駭人聽聞夫俄人之不惜巨欵建築西卑利亞鐵路而又培才移民經武諸事如此汲汲彼其心豈　一日忘亞東哉今也果有將移都西卑利亞之舉窺俄人之意豈不以東方諸務難已布置盡善然本國　　　　　　　有事策　豈篷　捷控制豈能雄　故廷臣建　　　爲控馭四方之計識時俊傑咸兢兢焉以此爲　而愚　　　　臬　　人之　計未有甚於此者何以言之自來英雄創業志事多莊東南而立基必在西北此蓋由於地勢之自然而非人謀所參預者粤稽中國古昔如魏遷洛陽金遷汴梁示及數傳皆漸衰弱元世祖崛起漠北兵力何等盛强迫入中原不再傳而國勢瓦解土崩一蹶竟不復振豈非輕棄故國覬覦中原之爲禍哉况今俄人建都之區北負冰洋東倚典安嶺風尚質樸民俗雄强故朝野上下皆有堅忍耐苦之概以與人爭衡設一旦忽棄故土重建新都不特故家　族因移徙不便噴有煩言虚無諸黨人亦將乘此機緣潛謀作亂種種情弊皆在意計之中卽或俄國運正强皆無慮此而　經遷徙風尚必漸變民俗必漸栘數世而後未有不蹈北魏金元之覆轍者夫以俄人力之强謀之狡其圖侵東亞之土地固已如司馬昭之心路人皆知惟目下或不卽遷都中國之禍固可較遲而俄人養晦遵時於計亦屬甚得萬一竟毅然决然遷其宗社中國之首承其患不待智者而知然俄人雖得志於一時必不能貽謀於久遠揆諸往事歴有明徵以俄人之深心夫豈計不及此哉抑嘗思之英自併吞五印度後其君主徽號皆繫以印度二字說者皆禍英廷久有移都印度之志然歴時旣久而並不聞舉行者誠以兹事重大固不敢輕於建議也然則俄人而善於謀國殆亦知所　則哉 
[本館接奉電音]  
　　昨日午後四下二刻鐘時京師飛電傳來宫諭旨二道敬謹譯登○七月二十五日内閣抄奉旨崇文門監督仍著奕劻去副監督著世續去欽此同日奉衣旨粤海關監督仍著常恩接受欽此 
[德美猜嫌]  
　　英京倫敦來電云簡駐馬律之美國副領事被亂民槍擊美廷特調艦隊馳赴土國一事德國各日報大不滿意以爲美國不應干預東方之事而破德奥俄所定政策按美國前因美洲地廣頗足經營故不與聞外事近則已易孟祿之遺規前年竟與班國啓衅將小呂宋割入版圖雖當時聲明迨飛獵邊平定之時卽將此地歸其自主然亦不過門面語飛民其能望此耶自兹以往美人拓地之心已殊曩昔又烏能膠執時局以限之至于德國當日旣佔膠州灣復謀山東全省不聞英美法俄出有責言德報又何不諒之甚總之歐美諸國旣逞貪謀必有互起而爭之一日彼時大局尚忍言哉夫亦諉諸天運之循環而已矣 
[英奥交深]  
　　英京倫敦來電云此次英皇駕抵奥都奥人士異常恭敬警蹕過處沿途店户莫不懸旂結彩以誌敬忱當在波輔自宫宴會時英奥兩皇互相稱頌英皇特以英國一等陸路提督銜贈與奥皇迨後又在奥京英使署中開宴英皇於席間代英吉利全國陸軍稱頌奥皇奥皇答稱寡人今日得領貴邦如此崇銜自今以後當與英國軍兵益加親密矣 
[皇子從軍]  
　　德京栢林來電云德皇第三子亞謝弼定於本年四十月往中國海面德兵艦供職一年至明年回國時取道美利堅赴聖呂士埠觀賽會 
[嚴查軍火]  
　　聞之廣州友人云兩廣督憲岑雲帥以西粤匪人猖獗實由地方奸民私運軍火接濟所致因之派員嚴密偵查日前偵悉匪中軍火一由肇慶等處運入梧潯一由欽廉等處運入南甯一由桂林等處運入柳慶其粘運之法裝入酒鐸專雇米船朦混遂示諭關卡嚴密稽查倘敢玩忽被别處關卡及軍民人等查出定將未經查出之　卡委員懲處如能拿獲私運軍火送官訊明屬寶卽賞洋銀一千元情節較重者更從優獎勵似此賞　腿　　　　不 
 
 

Page 2

 
 
敢輕爲嘗試矣 
[逮解會匪]  
　　香港循環日報云日前有三合會匪千餘名溷蹟香港對面油麻地及旺角等處港中帮辦英員恐滋事變遂禀准政府出票往拘隨拘獲林甲湛乙余丙三人搜出各項爲匪之據隨於本月十五日之晚將湛解往羊城請華官核奪其餘二人白諸政府然後解往　難辦理 
[喜占勿藥]  
　　香港循環日報云兩廣督憲岑雲帥於本月初六日由潯督帶武建軍赴柳州途中政躬不豫遂於初八日折回潯州以俟調養復元再行赴柳兹者省中大憲接行轅來電知雲帥業已喜占勿藥闔省官民莫不爲之慶慰 
[直督袁宫保奏整頓土藥稅務增訂試辦章程請旨遵行摺]  
　　太子少保北洋大臣直隷總督臣袁世凱奏爲外省土藥商販入境繞越走漏稅務難望起色謹擬增訂稅釐試辦章程四條請旨遵行恭摺仰祈聖鑒事竊查光緒十六年四　欽奉上諭土藥稅釐或於出産之處就地徵收或於販運過境嚴查走漏著該將軍督撫等查明地方情形詳細籌議等因欽此遵經前督臣李鴻章籌議奏覆奉經總理各國事務衙門會同户部議定直隸每土藥百斤以價銀二百五十兩爲率徵落地稅銀二十兩給予印花運至别州縣驗有落地印花之土不再徵落地稅運過釐卡再完釐銀二十兩給子印花别處釐卡驗有釐局印花之土不再徵釐運至稅關再完納稅銀二十兩給予印花此後無論運至何省何地驗有三次印花者不再軍徵各等因奏奉硃批依議欽此行令欽遵辦理當經前督臣李鴻章奏設稽徵土藥落地稅局飭避詳定細章十二條報部刊行試辦在案查自設局以來督同地方官經徵併奉准部咨兩次各加二成稅銀通計每歲總不過收落地稅銀二萬兩上下以順直幅員之廣户口之繁而土藥落地稅銀收數止此自屬稽徵不力臣到任後正值地方糜爛未敢操切以圖迨二十八年時局稍定飭局申明定章通飭各廳州縣核實徵解截至上年終考核各廳州縣所報收數仍無大效復經臣飭令自本年起由局員會同地方官切實整頓認眞稽徵數月以來悉心諮訪實緣直隸産土無多銷土甚暢前督臣所定章程詳於本省所産之土而略於外省入境之士以致各省之土販羣起走漏有設法繞越以避稅者有勾通員差以包庇者於是私土頗覺暢銷而本省納稅完釐之官土受其充斥則種土者逾少而稅務亦因之减色今欲整頓稅務必先嚴查入境之土以有無黏貼印花定稅釐應否徵免而關口僻路處處可通多設局則經費不貲少設局則稽查難密臣通盤籌畫分别重輕現擬擇二三要隘及著名屯聚之所遴委大員設局專辦此外則仍責成地方官帮同局員稽徵務令外來之土必須照章完清稅釐而完過稅釐之土必須黏貼印之句抺但期各商完清稅釐黏有印花卽予放行不准留難需索以恤商艱如此明定章程庶本省之土不至爲外土所充斥而稅務當日見起色矣現值庫帑支絀籌欵維艱外輸賠償内理庶政需用浩繁來源竭蹶不得不先就本省稅釐認眞整頓冀可稍資挹注除設局經費及勸懲辦　等條仍循舊章外所有續行增訂入境土藥稅釐試辦章程四條謹另繕清單恭呈御覽伏乞皇太后皇上聖鑒訓示謹奏計開一外省土藥入境宜詳驗印花分别徵免也查光緒十七年總理各國事務衙門會同户部議覆四川土藥稅釐辦法摺内聲稱鄰省土藥販運入境應即照川土徵收其已黏有各省各項印花者自當驗明放行免予重徵如查無印花或雖有印花而僅完關稅或謹完釐金又或僅完落地稅並非釐稅全完者自係漏稅繞越之土應查明欠完何項稅釐卽令照直省章程補行完納以杜取巧一沿邊要隘及屯聚處所宜專委大員設局稽徵也查直隷界連數省處處可通西北兩邊口門如張家口則有陜甘土販由蒙古草地繞越入境古北口則有熱河土販走私入境此外如赤峯等口臨洺等關皆有零星私販入境而東南兩邊尤爲十數省通衢本無要隘可扼官商夾帶固所難免至若貢差包庇不服盤查爲數旣多漏稅尤鉅惟查宛平縣屬之長辛店與津榆盧漢鐵路交界之豐臺車站均爲各省私土屯聚處所以上張家口古北口長辛店豐臺等處每年落地私土綜計甚多非遴委大員在彼設局專司稽徵殊難得手擬於張家口古北口長辛店各設一土藥落地稅局豐臺距長辛店不遠即歸長辛店稅局兼管此外各關口邊境若概設專局經費不貲擬仍責成各地方官帮同局員隨地稽徵以節糜費一印花必須黏貼句抺不准與土相離也查印花係完清稅釐憑據因防其循環影射故定章必須黏貼土包句抺爲記使印花與土相依附土如用去印花亦必隨之扯毁法至善也惟經手員司之懶惰者往往以逐包眼同黏貼爲煩瑣竟將印花交與商人自貼而奸商貪循環影射之利焉肯黏貼如途遇局卡盤杏則呈騐印花以爲完清稅釐之據局卡不加深察則土到售所而印花又復帶回産土之處其二次販土卽可　必再完稅　而印花在手莫可究誥欲杜此弊必須將印花黏貼句抺不准與土相離儻沿途關局查有印花而未經黏貼者卽將印花塗銷其土仍照童應徵稅者完稅應徵釐者完釐以防弊竇而示懲儆一嚴禁留難需索以恤商艱也查商販運土照章應完稅釐倘稅釐均已完清黏有印花無論過關過卡過局卽應隨到隨騐騐明放行　得故意延緩尤不得需索小費即令稅釐三道尚未完清但黏有落地稅印花再過落地稅局卽杳騐放行不准藉口無關稅釐金印花再徵落地稅銀其稅關釐卡亦照此類推倘有違章徵收者准商民告發查實嚴辦 
[主試丁艱]  
　　武昌采訪友人云欽命湖北正主考李太史翰芬現已行抵河南某縣兼督端午帥照章派巡捕官往迎隨接汴省電音悉副主考饒太史芝祥聞訃丁艱已於半塗折回珂里矣 
[札委監臨]  
　　武昌采訪友人云各省鄉試例由巡撫入闈監臨本年鄂撫端大中丞兼綰督篆政務倍極殷繁因於六月中奏請以布政司瞿方伯代庖未奉批回而方伯已因病出缺現在試期已迫中丞遂奏請攺委署藩司岑方伯入闈代辦隨於本月二十二日頒下委札方伯當卽趨轅謝委料理入闈 
[遷除誌喜]  
　　杭州訪事人云北間官塲恭讀綸音知浙江鹽運司以正任寗紹台道惠澍滋觀察森升補所遺寗紹台道缺以前任寗波府浙江候補道高璵卿觀察英補授等因欽此一時寅僚紳士士咸往公館賀嘉衣冠車騎爛其盈門 
[浙省官塲紀事]  
　　杭州訪事人云浙江候補知縣楊大令淸綬前奉藩憲崔磐石方伯委調簾差嗣因患病力辭方伯遂改委正任德清縣卸署鄞縣黄鞠友明府○泗安統領陶總戎應科因公至省禀見護撫翁筱山在中丞面陳一切旋於本月二十二日禀辭回防○温州西門釐局總辦現屆期滿由總局憲札委候補知縣陳綺柳大令宗元接辦○正任壽昌縣具大令藴章前經翁中丞奏請調補臨海縣缺現奉部文核准卽中藩憲崔方伯下札飭知○撫標候補都司孫梅春都戎文彬委署金華都司在任患病呈請開缺調養於本月十二日交卸回省二十二日親詣撫轅禀到隨銷病　卽日到營當差 
[甬江秋浪]  
　　寗波訪事人云江北岸向設永安小輪船局派令各小輪船往來寗姚二處嗣由美益洋行購置小輪船二艘定期行駛以 
 
 

Page 3

 
 
致互　减價折耗良多目下兩局已言歸於好仍照往昔每客收錢二百八十文矣○前報紀耶蘇教民方某冐充天主教欺壓鄉民一事兹悉方名信祿冋入耶穌教有田數十畝往年每畝收租榖若干斤今鄉民忽商請减收方不允口角之下呈控府經廳署經廳卽飭差　追鄉民情急寅緣天主教民謂方冐充天主教欺壓鄉愚並將榖掮至天主堂矇請教士函致鄞縣鄞邑尊周少軒大令飭差查知方係耶穌教民並無冐充天主教情事耶穌敎牧師徐某亦投函縣署聲　其事大令深恐兩教因此起釁遂令浼人在外調停○去歲迄今金價值異常昻貴每兩售至洋銀六十一元近忽平减每兩祇值五十五元○盜匪猖獗搶劫之案時有所聞寗波府葆太守以時交秋令瞬届冬防是非舉辦民團不可以安閭里因特出示曉諭各屬一體遵行 
[隋堤秋柳]  
　　楊州訪事人云上月某日揚城疏里道準提菴旁張姓家被匪所算失物甚多旋由巡練各勇拘獲匪犯一名解經甘泉縣主沈大令訊鞫供出同黨六名均桃源宿遷一帶人已將贓俵分四散遂發出賞格嚴密緝拿未幾駐防仲興之虎字營某弁緝獲此案要犯兩名押解甘泉縣署大令飭先釘鐐收禁獄中俟訊實口供照例懲治○前因郡中制錢缺乏經運憲程都轉派員赴省請領當十銅圓分飭大小各錢莊領回行用爲時未久錢價仍昂貴異常新任運憲恩都轉知由巿上奸商私運出省所致因商請揚州營參將袁參戎嚴飭各城門守門弁兵認眞稽察某日在東門查獲私運一起計錢五十千文盛以某字號麻袋分載四驢遂解送保甲總巡局南面者研訊之下不知因何僅酌提數成罰充公欵驢夫等概行釋去不予深求○十二圩運河擬於本年十月内挑濬所有南北引鹽均須預爲儲積是以儀徵棧憲蒯觀察特備文咨請運司恩都轉迅將丁酉秋網新增北鹽三千引提前派委領運來棧都轉接閱來文卽委員往清江領運一面札飭淮南局員諭催皖岸承運北鹽各商一體遵照 
[皖撫蒞申]  
　　新任安徽巡撫誠果泉大甲丞由京南下前晚安抵申江小駐全安客棧蘇松太兵備道袁海觀觀察上海縣汪瑶大令先後前往迎謁昨日亭午中丞命駕赴道縣各署謝步 
[星使赴粤]  
　　出使日本大臣楊星垣星使陛辭南下駐節申江於今日乘某輪船遄粤東珂里勾留數日然後赴東瀛履新 
[守戎謁縣]  
　　昨日江南提標守備程厚庵守戎策騎至上海縣署拜會縣主汪瑤庭大令晤商良久蓋以提標右營參將廖楚材參戎因病出缺後亟須籌辦一切事宜也 
[要犯脫逃]  
　　前晚本城攺過局所禁兇犯陸文卿周福生及盜犯大刀關勝卽徐關勝等七名相約將看役用繩綑縳然後一擁而出逃逸不知所之昨日駐局委員王崑源參軍函致上海縣署請縣主汪瑤庭大令立卽派差跴緝 
[巡丁被害]  
　　日前江海關巡丁張正甫駕船至浦江稽查漏稅貨物後竟不知所之其母四出偵尋全無蹤影兹始探悉已被仇人謀害因卽告知稅務司並具禀道轅請蘇松太兵備道兼江海關監督袁海觀觀察照會吳淞關稅務司密杳核辦 
[載運垃圾]  
　　本邑保甲總巡朱森庭明府自兼辦清道局務以來查悉南巿各水果行每將茭曰　等物抛置當街殊屬不成事體爰飭船牙預備大號灘船數艘常泊浦江傅諭各行主挑入船舟中以便載至閒曠處堆積 
[怨妾留堂]  
　　前日李張氏至南巿浦江自尋短見經二十五號巡街捕帶至捕房捕頭轉解馬路工程局總辦翁子文太守倩襄讞委員黄衡堂二尹研訊氏供稱小婦人係鎮江人嫁大東門外財神弄裕豐祥帽店主李子洪爲妾已閱兩載近被大婦百盤凌辱丈夫更助之爲虐是以忿不欲生二尹以李未到案著函送普育善堂暫行留養 
[賭徒狡脫]  
　　昨日本邑南巿二十三七鋪巡防局員韓仲甫二尹派勇恊同地甲查拿沿途所設賭攤各賭徒消息靈通早已聞風逃避遂各廢然而返 
[禀辭讞政]  
　　英美租界會審公廨讞員孫建臣直剌以事繁任劇老病難勝因於前日禀請蘇松太兵備道袁海觀觀察另委幹員綜理讞政觀察准之卽委洋商租地會丈局員李蘭眞大令接辦大令辭不奉札不知觀察又將遴選何人也 
[英美租界公堂會訊案]  
　　英商摩素投本管總領事署控華商譚毓秀譚菊生以僞猪油騙去銀兩等情英總領事照章函致公廨隨經讞員孫建臣直剌飭差將二譚提到前日午後會同英繙譯官迪比南君研訊摩素浼高易公館律師瓊師轉延侯魯公律師聲訴二譚延博易律師處愛立師及凱第士哈華托三律師主控先由侯律師聲稱摩素向二譚購猪油運往意大利國那歧里銷售初時貨物甚好是以摩素聲名頗佳迨後運去數百箱色均變黑兼有腥氣因之退回索還原價旋由經理洋人囑化學師騐得此油攙和生油臘油等物眞猪油祇三成有半衛生局以食之有害不准出售祗能供製燭及揩抺機器之用但此油由上海運往沿途須換輪船兩次始抵意國那波里船上堆貨處及外洋棧房均甚透風不應有變壞之理所裝馬口鐵瓶封固亦甚妥帖如謂船中及棧房有碍則油必漏出現在外洋買主已經成訟共須摩素賠銀二萬二千佛郎克另費用一萬六千餘佛郎克且摩素牌號因之而壞連販運牛皮亦無人問價述至此直剌與迪君會商令二譚退去聽候訂期复訊時田被告律師伸辯 
[法租界捕房紀事]  
　　新拓租界中居民陳某生有一女年甫六齡日前被蟻棍某甲拐至虹口售與粤人某乙得洋銀五十元事後陳投報捕房經句探將一干人拘獲捕頭令押俟堂期解請讞員魏蒓塢大令訊究○甲乙丙三車夫在小東門外向同鄉人某丁藉端訛詐洋銀三元被包探拘入捕房捕頭令押候堂期傳同某丁解請訊辦 
[誌謝新書]  
　　茸城書院之設由來已久曰雲問曰求忠曰景賢冋課八股者也曰融齋冋課經史性算者也自科舉攺雲求景三書院均以策論課士而融齋則仍其舊時越數載傑作如林由姚松泉比部擇其尤雅者若干篇付之石印昨承掃葉書肆以一帙見貽特書數言藉鳴謝忱 
[聞風興起]  
　　啓者敝堂經年施醫給藥爲數不貲而於五六七八數月則尤突過尋常向非諸善士恊力捐輸何以維持久遠兹承張立　翁概助規元三十六兩孫復瑞翁助洋銀五十元又銅洋十三元南山氏助洋銀十元寶泰洋貨號交來沈景春翁洋銀二十元　領之餘具見　君子痌瘝在抱歴久如常而又能於經費支絀之秋作補救彌縫之計恩同霖雨望切雲霓翹首寰中想不乏聞風興起者乞附執章藉希均鑒一滬北天后宫前廣益善堂司董嚴信厚龔心銘施則敬朱佩珍唐榮俊葉貽釗等謹誌 
[]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大清光緒二十九年七月廿七日申報附張]  
[宫門抄]  
　　七月十七日内務府國子監正黄旗值日無引見慶王因伊子授商部尚書謝恩振貝子謝授商部尚書恩陳璧謝授商部右侍郎恩希朗阿續假十日掌儀司奏三十五日祭奉先殿振貝子行禮召見軍機皇太后皇上於明日辦事後至頤和園駐蹕○十八日理藩院鑾儀衛光祿寺正白旗值日無引見阿克東阿假滿請安劉國安　兼襲二等子爵 
恩奎善等謝充日講起居注官恩四川參將張連同謝恩祥普請假五日恩公請假十日召見軍機 
[整頓漁團]  
　　紹興訪事人云浙東濵海各漁户前因在洋面滋生事端經當事者編作漁團設局稽查旋又攺章派董互保責令納費領照各委員不能實事求是以致弊竇叢生護撫翁筱山中丞查悉情形立命裁撤札委温州府王雪廬太守就近督董辦理革除私耗折减照費現復頒發告示曉諭周知略謂沿海各屬編立漁團分派委員設局查辦原以洋面遼闊島嶼紛歧每屆漁汛奸宄混跡盜匪伺劫該管文武衙門塡發漁照徒循故事營兵胥役資爲利藪是以嚴加整頓期於積弊一清迺攺章已歴年所團務未見起色逐加訪察各委員辦理此事弊端甚多所收照騐各費盡數開銷徒資中飽際此時艱欵絀凡屬虚糜無益之事急宜攺弦更張查該管知府親臨所屬考察易周案經本部院將各屬漁團責成俯辦并飭另議妥章詳侯察核去後兹據温州府王守委查議章禀覆係請由府遴派紳董設局查辦其照騐各費按照現在船户所出之數酌减核定各屬胥吏兵埠不准再有私收察其所擬辦法尚屬核實周妥除批准照辦並飭各廳縣一體知照外合行出示曉諭爲此示仰温屬沿海商民漁户曁各衙門弁兵胥役人等一體知悉嗣後漁團保甲務遵現在更定新章聽候該府督紳查辦照騐各費按照定數繳收不准需索分文其從前一切私費概行革除並不准另立名目抽收病民倘敢故違以及弁兵胥役人等私收不遂藉端阻撓圖擾卽由府從嚴究辦不稍寛貸其各凛遵毋違特示 
[皖省官塲紀事]  
　　安慶訪事人云日前安徽候補知縣梁大令昌駿孔大令慶晃葉大令濬接奉安慶府桂太守瑛轉奉江蘇撫憲恩大中丞札調江南闈差因卽禀辭就道○准補安慶府照磨虞少尹德元擇吉七月十一日接鈐任事前署照磨准補東流縣典史徐少尉祖昶卽於是日交卸○蕪湖創設巡警總局經撫憲聶大中丞札委候補道石觀察鎭前往督辦觀察接奉行知隨詣各轅禀謝 
[彞陵近事]  
　　宜昌訪事人云前次快利輪船來宜時有一水手行竊某客衣服當場拘住告知經理人令將水手辭歇水手疑爲某茶房所訐銜恨甚深此次快利抵埠茶房適帶有私貨若干件至晚起岸被水手獲住邀人凶毆致茶房身受重傷旣而茶房將水手同黨某甲竭力扭赴東湖縣喊控熊明府質訊確實將甲責一千板收押所中茶房則飭卽回船養傷○六月二十九日午後四點鐘時陡起狂風繼以猛雨江干所泊各艇走錨斷纜大受驚惶内有一船中坐男女大小共七人一律凶占滅頂其餘有流至寶河者有流至磨盤溪者迨後風雨並息始各駛回○某甲者年二十餘冋在碼頭上爲挑夫某日某輪船抵埠甲由人叢中聳身躍上人多擁擠墮入水中急卽打撈已無蹤影父母妻子聞訃至江邊痛哭不已聞甲於去冬完姻妻年甚少艾哀號慘怛血涙爲枯路人悲之再三慰藉而去 
[上海縣署瑣案]  
　　湖北人蕭正雲前在法界蘭芳里口戳斃寗波馬夫吳福生案發被獲解經縣主汪瑤庭大令訊供覊押前晚提案復訊蕭供小的與吳同眷烟妓小紅初時小紅與吳交甚密後見小的誼同桑梓遂意氣相投與吳日漸疎遠吳因此懷恨五月二十三日小的復至妓處吳伺諸樓下肆口辱　經人勸解而散次晚八點半鐘時小的又往行至蘭芳里口適遇劉三仔與李阿寳自内出以吳守在里内告知小的小的聞言卽偕劉李往北正欲過橋吳在後追至揮刃猛剌劉恐小的遭其毒手扭伊髮辫小的因力奪其刀乘勢戳去悮傷劉手迨後一刀中吳腰背連戳兩下始棄刀而逸回至作内安睡不料吳竟因傷殞命事出無心求恩超豁劉三仔供是日小的與李阿寳出城遊玩雖與蕭遇彼時伊尚未與吳格鬥安有扭吳髮辫之事大令謂正兇業已供明爾何得抵賴喝責二百板始供小的竭力解勸見吳持刀恐致傷人故扭其髮辫隨卽釋手而去餘不知情大令著將蕭還押劉交的實人謀出候示○今春新科翰林朱錫伯太史家劫案由捕役赴金匱縣緝獲盜犯徐鳳儀解經大令訊鞫扳出唐雲江因即飭提到案前晚升堂研訊徐供唐究竟曾否夥劫小的不知確情惟二月内小的見伊衣衫藍縷景况　据迨四月杪忽渾身綢衣舉止闊綽因此疑有夥劫之事唐供小的係安徽頴上縣人駕船爲業光緒十六年將船售去挈同妻子來滬賃屋新閘橋北開設點心店每至夏間至無錫爲各繭行配船去年與徐相識彼此均未犯案近來徐忽與小的有嫌故被誣扳尚求鑒宥大令著與徐一併收押候再訊核 
[英美租界晚堂瑣案]  
　　金生林以張富來其妻計氏私通糾同季金山前往掩捕嗤擾之際被包探沈阿岳一併拘入捕房前日解公堂讞員孫建臣直剌略訊口供飭分别暫行管押至晚升堂覆詰金供稱小的冋業冶銅娶妻計氏被同業張富來引誘成姦小的知之糾約季金山往捉吵閙之下驀地被拘現求將妻發堂另行擇配計氏供稱丈夫逐日邀人來家聚賭張與丈夫同業且係鄰居是以時至家中叙譚不料丈夫竟疑小婦人與彼有姦實則並無其事計供稱伊等吵閙時小的前往勸解致被悮拘尚求察斷張供小的係銅匠實遭誣指求恩鑒察直剌判將張笞臀二百板氏掌頰一百下交官媒收押○龜奴侯月泉控嚴福生唆令妓女金巧仙捲物遁逃等情前晚直剌升堂研訊侯供詞與前堂所述略同巧仙供稱小婦人入城尋客行經縣署入内呼寃其實無人唆使且與嚴福生向不相識亦未携有金對時表及金飾等物嚴供小的寶無串誘各情被誣到案叩乞恩施直剌分别押候禮拜五會訊核奪 
[英美租界公堂瑣案]  
　　包探王長桂解曹仁生至案禀請此人在英總會爲細崽無故停歇執事洋人查知有帳欵未交報由小的拘請訊究讞員孫建臣直剌商之德總領事署麥繙譯官判責二百板枷號七天○湖北人王開銀楊天才與龔阿章口角爭毆由包探李星福拘獲請究直剌判各責一百板○流氓朱阿二屢次在路中攫取小孩臂上所籠之釧經包探王長桂拘獲解請究辦直剌判責二百板枷示一月○謝春生與林利和串竊唐菊生所開號内銀錢報由包探陳雲忠拘獲解奉大令訊明押候追繳洋銀三十元在案昨日升堂復訊謝林同供小的等無力繳案求賜宏恩直剌判令將謝責二百板林責一百板 
[美租界捕房紀事]  
　　昨晨沈阿如不知在何處竊得衣服數件携至吳淞路某押鋪質錢被某包探所見連贜帶入捕房捕頭令押候解送公堂禀請讞員孫建臣直剌懲辦○前晚小竊周子蘭至漢璧禮路春園烟館開燈過癮乘間竊得烟槍二枝旋被包探朱桂生查獲送入捕房捕頭令押候轉解公堂禀請訊辦○昨晨鍾阿元至黄浦路某棧房内竊取銅板數方被包探陳洪德所獲連贓帶入捕房捕頭令押候解送公堂禀請訊辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
使之從政其不僨事者幾希皖省本設有課吏局僅試佐雜無裨實政自奉諭旨臣當與司道訂議章程籌撥經費設立課吏館派委候補道楊奎綬爲總辦凡候補同通州縣及佐貳雜職現無要差者按季傳考試以公牘批判曁時務策論擇前列各員入館肄業課程分刑名錢榖交涉武備四端刑名凡經制掌故律例諸學隷之錢榖凡稅則礦産農桑工藝諸學隷之交涉凡外國歴史政治公注約章隷之武備凡謀略形勢測繪技巧諸學隷之令各就質性所近分門專習遇有心得隨時劄記呈核觀其識見其未能入館之員亦令照章講習由總辦隨時傳至館中考其學業勤惰仍由臣督同司道不時傳見詢事考言察其品行如有品學兼優通逹治理者自當不拘資格量予委用其有才識平常者勒令學習倘有實在不堪造就之員卽行據實參劾咨送回籍務令各知奮勉振興以仰副朝廷循名核實求治勵才之至意除將擬辦章程分咨政務處曁吏户二部查核外所有安徽省遵設課吏館酌擬章程緣由理合會同兩江總督臣魏光燾恭摺具奏伏乞皇太后皇上聖鑒訓示謹奏奉硃批該衙門知道欽此 
[河南學政林奏激揚人才分别舉劾片初五日]  
　　林開暮片再教職人員有訓迪士子之責學官之賢否實與士習之純駁　關臣蒞任以來每於接見各屬教職之時悉心察看其有心術純正才具優長者固不敢不據實陳　懇恩獎勵至間有一二品學不端辦事不謹者亦不敢故加寛恕曲子姑容兹查有在任　選知縣安平縣教諭王錫侯操守謹嚴守心任事在任候選知縣榮陽縣教諭李恒春品端學粹士論翕然五品銜永城縣訓導胡贊采問淵通留心吏治武陟縣教諭李　籌通逹時務學識俱優以上四員皆係品正才長堪膺民社可否仰懇天恩將安平縣教學王錫侯滎陽縣教諭李恒春仍以知縣歸部卽選永城縣訓導胡贊采武陟縣教諭李鴻籌均以知縣歸部選用以示鼓勵之處伏諭聖裁又查有南陽府學訓導邊濟棠學問平庸辦事　頇光山縣教諭李潯性情疲玩嗜好甚深臣考察旣確未敢姑容相應　旨將南陽府學訓導邊濟棠光山縣教諭李潯一併休致以示懲儆臣爲激揚人才起見分别舉劾是否有當謹附片具陳伏乞聖鑒訓示謹奏奉硃批另有旨欽此 
[兼湖廣總督端奏報藩司因病出缺摺初五日]  
　　頭品頂戴兼署湖廣總督湖北巡撫奴才端方跪奏爲藩司因病出缺循例奏報恭摺仰祈聖鑒事竊據湖北布政使司經歷楊鎔呈　　北布政使瞿廷韶於光緒二十九年六月初四日辰刻因病出缺業經奴才電請軍機處代請旨迅賜簡放在案伏查該藩司瞿廷韶在鄂服官三十餘年由知府薦升今職於湖北地方情形最爲周悉近因受感暑濕瘧痢交作醫治兼旬遽致不起奴才當飭府縣將該藩司身後事宜妥爲經理所遺湖北布政使一缺用人理財關繫重要除已遴委漢黄德道岑春萤署理另行奏報外所有藩司因病出缺緣由理合恭摺具陳伏乞皇太后皇上聖鑒謹奏奉硃批知道了欽此 
[漢黄德道岑奏報接署藩篆摺初五日]  
　　署湖北布政使漢黄德道臣岑春蓂跪奏爲恭報微臣接署藩篆日期叩謝天恩仰祈聖鑒事竊臣奉兼署湖廣督臣端方檄飭以湖北布政使奏委臣署理遵於本年六月初七日恭設香案望闕叩頭祗領印信任事伏念臣粤西下士世受國恩由知府吏部帶領引見蒙朝廷篤念臣父毓萬實効力邊陲奉旨以道員卽選旋授湖北督糧道調補漢黄德道兼江漢關監督曾署臬司兼攝藩篆涓埃未報時懍　淵兹復重綰藩條彌增兢暢查鄂省地居衝要藩司職重承宣值此時事艱難財方殫竭舉凡用人籌餉察吏安民在在匀關緊要如臣儔昧深懼弗勝惟有遇事禀商兼署督臣實心經理不敢以暫時攝篆稍涉因循以冀仰答高厚鴻慈於萬一所有微臣感激下忱理合繕摺叩謝天恩伏乞皇太后皇上聖鑒謹奏奉硃硃知道了欽此 
[鹽法武昌道繼奏報接署臬篆摺初五日]  
　　頭品頂戴署理湖北按察使監鹽法武昌道奴才繼昌跪奏爲接署臬篆恭謝天恩仰祈聖鑒事竊奴才奉兼署湖廣總督湖北巡撫臣端方行知湖北按察使李岷琛奉旨升授江西布政使亟應交卸北上所遺按察使篆務暫委奴才署理並准李岷琛於六月初二日將印信等件多交前來遵卽恭設香案望闕叩頭謝恩祇領任事伏念奴才内府世僕樞密備員湘水分巡曾廉豐之暫攝鄂中移任復臬司之權陳查　北爲江漢要區臬司乃刑名總匯明刑弼教敢存五日京兆之心潔已奉公期竭十駕馳驅之志惟有矢愼矢勤隨事禀商督撫臣妥爲經理以冀仰答高厚鴻慈於萬一所有奴才感激下忱並接篆日期理合恭摺叩謝天恩伏乞皇太后皇上聖鑒謹奏奉硃批知道了欽此 
[護江西巡撫柯奏知府留辦農工鑛務局事竣給咨赴任片初五日]  
　　柯逢恃片再江西前因創設農工商局及鑛務公司事體繁重必須在籍員紳相助爲理適新選甘肅慶陽府知府華煇請假回籍經臣奏留暫緩赴任委充會辦農工商局並鑛務公司事務深資得力現在諸事辦有端緒該員並無經手未完事件懇給咨赴任前來自應准如所請除給咨赴任並分咨吏部户部外謹會同兩江總督臣魏光燾附片陳明伏乞聖鑒謹奏奉硃批該部知道欽此 
[盛京將軍增奏請豁俄公司鐵路佔用地畝應納錢糧摺初五日]  
　　奴才增祺玉恒跪奏爲俄公司修造鐵路佔用地畝應納錢糧勝案籲請豁免恭摺仰祈聖鑒事竊據承德遼陽海城蓋平復州鐵嶺關原七州縣將俄公司修造鐵路佔用各項　畝未完錢糧仿照檜關鐵路佔地准免錢糧成案詳請豁免等情查被災地畝豁免錢糧例應委員查勘以期核實隨經飭委候補知縣殷鴻壽分往履勘兹據該　查覆會同各該州縣分年造　加結請豁前來奴才等查俄公司修造鐵路所佔地畝與榆關鐵路佔地成案事同一體榆關内外鐵路佔用地畝旣經豁免錢糧東省鍾路所佔地 
 
 

Page 14

 
 
畝若不援案請豁此項錢糧亦屬無從追比合無仰懇天恩俯准援照榆關鐵路成案將承德等七州縣應徵鐵路佔用地畝錢糧分年豁免以廣皇仁而省民欠其有已經輸納在官者應請分别流抵期歸一律除將送到清册咨部查核外是否有當理合敬繕清單恭呈御覽伏乞皇太后皇上聖鑒訓示謹奏奉硃批著照所請該部知道單併發欽此 
[護江西巡烲撫柯奏籌辦贑省地方各要政摺初六日]  
　　補授廣西巡撫護理江西巡撫柯逢時跪奏爲江西籌辦地方各要政恭摺彚陳仰祈聖鑒事竊爲政之道保民爲先當兹時事多艱民生日蹙苟非宫紳恊力無以宣上德而逹下情臣自護理撫篆以來日進僚屬紳商而商榷之於地方利弊所關應興應革次第籌辦顧以知慮短絀欲速未能甫引其端未竟其緒謹臚陳大略上邀宸聰一設工藝院臣前在臬司任内籌備於省城自新所建造房屋將管押之犯教以工作詳經撫臣李興銳奏明有案現在織布編巾諸有成效南昌新建亦於監獄造房開設此外各州縣亦陸續禀報設立尚未彚齊嗣因省城開辦警察未便令乞丐流氓群行街巿爰於城外拓地經營區分六所工藝院廠則專收壯年懷少堂則專收幼童皆以委員董之分别習藝普濟堂則專收老民南昌養濟院則專收殘廢新建養濟院　專收　女麻瘋則以居惡疾皆以正紳主之分派司事經理而以南昌府知府總其成所需經費除以舊有之普濟　老民日用食米孤　　布等欵撥用外除皆就地籌辦不動公欵據報房屋一律造成窮民不致失所一設豫善　江西地氣低濕歲有疫癘施棺施藥迄無定所糜費滋多民間或未盡霑實惠上年創設豫章善堂延請正紳經理不用委員仍以南昌府知府總理堂内一切事宜並將育嬰清節各堂歸併管理添撥鉅欵以資應用附設紳士會議公所選派各屬素有各譽紳士常川聚會於新學新政認眞講求各抒所見呈候採擇且以知民間之疾苦惟不得王預詞訟及侵地方之權以杜流弊並潑官房二　籌給開辦經費一設農務公所振興實業以農爲先外洋各國新法日出實能倍獲兼收其理非甚精深不難取法中國地廣土沃江西民皆力農如果産額大增卽可任其流通利益甚鉅惟須考求水利俾得旱澇有資因廣購中西圖書令之悉心研究卽以新建縣查出官荒洲地五百餘畝撥爲試騐場復將蠶桑局併入先就淺近易行者編成課本發給各屬勸諭倣行俟稍有門徑再行遣赴外洋學習以期深造將來並擬奏請專設農官藉資鼓舞一設商務會議公所古之爲商不過懋遷居積以逐什一之利今則各口通商公司林立資本旣厚心計彌工商務一端遂隠與國事盛衰相維繫中國商情渙散江西近年更疲玩不堪今委派官紳商董考查利弊通逹羣情務期信義相孚力除隔閡知有　商集股等事並由公家爲之主持一設醫學堂歧黄奥旨究極天人非資性明敏文理精通不能領悟中國醫學漸次失傳夭枉生靈不可勝計臣竊隠然傷之西人甚重此科雖中學有課虚徵實之不同要亦不可偏廢臣上年延聘通曉醫理之紳士爲教習施診之外購買醫籍　集學生常川住堂認眞課試卽於學習經費開支以上端緒麤具規模未臻美備臣現將交卸惟有移交新任撫臣補其缺略逐漸擴充以副朝廷子惠元元之至意除飭承辦各員迅將此議章程鈔呈另行咨送各部立案外所有江西籌辦地方要政緣由理合會同兩江總督臣魏光燾恭摺具奏伏乞皇太后皇上聖鑒訓示謹奏奉硃批該部知道欽此 
[護江西巡撫柯奏調派道員總辦學堂警察各事片初六日]  
　　柯逢時片再江西建立武備學堂曾將開辦情形及委員會同藩司辦理具奏在案嗣奏調江蘇候補道錢德培調回南洋差遣經臣委辦理大學堂事務遇缺卽補道汪瑞　兼辦現届半年臣親臨考騐各學生體幹壯實步伐整齊於各程技藝操演漸次純熟至兵法測繪等學亦復各肄專門互相切磨開辦未久有此進步良由該道任事實心不辭勞怨其選擇教習訓練學生督責防閑寛嚴互濟用能各守程度日起有功異時造詣精純可期儲爲國用又江西新設警察責重事繁亦調委該道會同臬司實力經理其大學堂事務勢難兼顧攺委試用道傅春官總辦以專責成所有調派道員總辦學堂警察各事宜理合會同兩江督臣魏光燾附片具陳伏乞聖鑒謹奏奉硃批知道了欽此 
[兼湖廣總督端奏爲奏調人員留鄂補用片初六日]  
　　端方片再奴才前以湖北學堂事務繁重奏調浙江候補知府楊鍾羲來鄂差遣委用奉旨允准在案查該員到鄂以來委辦學堂事宜教課精勤條理縝密地方吏治尤極究心該員由編修保送知府分發浙江從前隨官在鄂多年情形極爲熟悉合無仰懇天恩俯念地方吏治需人准將奏　湖北差委浙江候補　府楊鍾羲留於湖北補用以資治理出自逾格鴻慈其應繳離省銀兩仍令照例補繳所有奏調人員留鄂補用緣由謹附片具陳伏乞聖鑒訓示謹奏奉硃批著照所請吏部知道欽此 
[熱河都統松奏請調道員差遣委用片初六日]  
　　松壽片再熱河諸政具舉文牘浩繁綜理鉅細之方委　實難其選奴才前歸自汴闈調有河南試用知縣陶炯照其人才具通明文行卓異隨奴才赴熱頗資臂助兹該員考取經濟特科奉旨以知縣仍留原省卽補奴才左右辦事益覺無人查有安徽試用道呂承瀚才猷茂著幹練有爲奴才前在江蘇藩司任時該道以知縣屢充緊要差使均能認眞辦理以是深知其才熱河政務殷繁如得該道贊助其間措置必更稱井井應請敕下吏部及安徽撫臣迅速行知該道星馳赴熱差遣委用如蒙俞允實於熱地不無裨益除分咨查照外理合附片陳明伏乞聖鑒謹奏奉硃批著照所請吏部知道欽此 
[護江西巡撫柯奏籌措粤西餉需片初六日]  
　　柯逢時片再廣西應辦一切善後事宜需費不資非另籌常年的欵不足以集事江西庫儲支絀償欵尤鉅本難接濟鄰封惟本年土藥一項攺爲就土徵膏比較上年收數較有起色經臣飭據牙釐統捐局會同署布政使陳慶滋詳稱擬請於徵收土藥捐項下　 
 
