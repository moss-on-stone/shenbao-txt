# 1892 - 290 - 4907007

 

Page 1

 
 
[新印正續新增刑案匯覽出書] [  圖書集成局啓]  
　　刑案匯覽一書爲申韓家金科玉律向來雖有印本　於漫漶模糊茲本局代鏡古書屋用新式鉛字挑成印以上品洋墨紙則精選雪白連史校讎諦當裝釘精工盛以木箱式亦古雅茲已告竣因將股崇停售每部四十本連箱核定實價洋銀七元正由申報館帳房出售所有從前入股者再向申報館繳洋銀三元卽可取書一箱特此布陳伏　雅鑒 
[新印駁案彚編出售] [  圖書集成局啓]  
　　律一成而不易例因時面制宜讞獄之道不外乎此然情僞百變有非三尺所能賅者此司刑者所以有平反之舉駁正之條也駁案彙編一書爲金君秋濤所輯其中分門别類比事屬詞不特身膺民社者所當時加披覽卽襄讞之員掌刑之幕孰不當奉爲圭臬哉今由本局以　鉛字排印紙色潔凈校對精詳每部釘成十二本連套定價碼洋二元有欲研究刑律者請至申報館帳房及各處申昌或經售申報處購取可也 
[論近日内匪易於剿除]  
　　天地開闢以來治日少而亂日多故自古國家不有外患卽有内憂周秦之際干戈擾攘遂成戰國迄於亡秦天下苦戰爭者數百年漢有七國之變晉有五胡之亂降至後世無代無拴革之事論治者每以内憂爲重於外患盖謂能守而後能戰安内乃可攘外苟其寰宇鏡清海内安謐雖有外患自無由乘間而入也我　國家自勘平髮逆以來閭閻享昇　者數十年於兹休養生息孳生無窮桀點狡猾之徒料遂萌蘖其間聯爲盟會結成黨　蠢然動其覬觎非分之心去歲鬧教案起幾有岌岌不可終日之勢賴當事者先事預防尙不至大肆猖　至武功朝陽等處則竟敢揭竿倡亂顯背王章雖經先後撲滅得慶無事然而星火燎原蟻穴潰堤爲虺弗摧爲蛇若何滔滔不絶流爲江河自古禍亂之作大抵起於微而成於著發於隱而見於顯今小醜固已蕩平而餘黨之散布寰區者尙不能一槪肅清憂世者咸以髮逆爲前車之鑒惴惴焉恐其一發而不可復制蒙則以爲今日之國家非昔日之可比捍外患則不足平内匪則有餘也蓋髮逆未經首難之前承平日久上下狃於治安天下罕聞兵革故羣不逞之徒得以乘間崛起張其燄而肆其毒向使平日講求武備不遺餘力則方其蠢動之際鋤而去之裕如耳何至蹂躪十餘省遷延十數年哉今　國家承勘亂之餘勵精圈治一洗從前委靡不振之積習况與泰西互巿以來凡槍砲船艦悉數仿行水陸軍政煥然改觀當此之時而猶敢盜兵潢沲自取滅亡多見其不知量也然則謂近日内匪之易於剿除夫固有眞知灼見要豈得與過爲誇張者同日而語哉謂予不信請舉數端而言之兵法云兵無糧食則亡信乎三軍之事莫重於食矣蓋士必先有含哺鼓腹之樂而後有折衝禦侮之勇今我之有事於用兵也行者齎居者送餽遺轉輸源源相繼軍無匱乏卒無凍餒而後能將士一心上下恊力志感風雲氣壯山河誠以有恃而無恐也彼陸梁草竊烏合亡命平日旣無資蓄臨時又鮮接齊所恃者刧奪抄掠之長技耳設一旦無所得食待哺嗷嗷其果能效死勿去而不渙然解體乎吾有以知其必不然矣故不必窮追盡誅但絶其食以困之而土崩瓦解已可翹足而待此糧餉資用之不相敵也軍志曰得地者强又曰善戰者立於不敗之地蓋形勢之得失卽勝敗之所繫未可忽焉而不講而我之身任將帥者固已揣摩於平日矣巿人不可驅之戰則操練之道爲不可少而我軍之操練者非止操其步陣而已操其技藝使之精熟操其耳目使之不驚操其心志使之不亂操其瞻氣使之外不畏敵而内不愛身彼匪類果能若是乎雖有旂幟而不諳指揮雖有金鼓而不曉進退雖有渠魁而不精兵機雖有脅從而不汰老弱形勢之不知步伐之不嫻不待兩軍相當而勝敗固已决矣此戰陣攻守之不相敵也古八之修戰備者必曰堅甲利兵蓋非堅則無以衛身非利則無以克敵方今火器盛行舊時弓矢漸歸於廢棄故堅甲已無所用之至論乎兵則火器卽兵也烏可不使之利然我軍所用鎗砲軍火悉購自外洋都係新式製造堅利便捷足稱上乘而在已亦設局製造務求其精彼匪類所持者　鋤棘挺爲多卽偶有火器亦大抵朽鈍不堪用之物以彼當此卵石之勢昭然若揭况我陸則有精卒勁旅水則有兵輪鐵艦一遇事變相度機宜水陸並進疾雷不及掩耳彼匪類備多而力分又奚能爲哉此甲兵器械之不相敵也况近來電報旣行聲氣相通一省告警則各省咸知戒備遠非昔日音問隔絶郵遞阻滯所得相提而並論異日者鐵路告成則中國全境骨節靈通首尾相應調兵徴餉朝發夕至禦變尤易爲力吾故日内匪不足平也雖然余之爲此言者夫豈鋪張揚厲哉蓋所以示今之内匪勝之不足爲武欲令將帥士卒不可由此而生驕怠之心墮勇敢之氣必且愈加奮勉益矢忠勤爲國家異日當大敵禦外侮則草茅下士區區期望之心耳 
[甘肅水災]  
　　甘肅凉州府古浪縣屬土門大靖安遠古浪並營堡等處於本年六月二十五六等日並閏六月初旬大雨連綿山水陡發冲壞禾苗甚多淹塌民房二百餘間道路橋梁亦多冲壞人口亦有淹斃者又西寍府屬又西寍縣東鄉十里鋪等處於閏六月初五六夜大雨傾盆山水暴發田禾被淹經過道路橋梁立被冲毁並漂没房屋牛羊甚夥人民亦有損傷又董志縣丞吳故高三百戶等地方於閏六月二十六夜雷雨大作平地水高數尺淹斃居民數十人禾稼什物漂没不計其數經該管官先後飛禀楊石泉制軍得報後飭司飛行該管道府撥給銀糧督同履勘妥爲賑撫毋任失所應否續賑再行妥籌禀覆已將情形上達九重矣 
[獲犯再述]  
　　會匪龍松年經蕪湖保甲弁兵追至江西擒獲後解皖正法業已詳紀前報兹聞龍松年生平逆跡多端實足令人髮指錄之亦可見伏莽潛滋已非一日而地方官懲奸除惡誠不容稍緩也龍自號三江總大爺又稱聖賢所謂聖賢蓋僞軍帥之别名也生有點才能掉弄文墨凡匪黨新立山頭必請龍赴會爲之胡謅疏文龍又自立匪黨兩大股一稱楚鄂山永樂堂鄱陽香長江水一稱天官山地靈堂三山香五岳水每山總有數千人又有暗號云伯夷叔齊不知何所取義種種悖逆怪誕實爲人世所罕聞去年閙教案是各省大憲查拿匪類龍自知爲光天化日所不容遂欲乘機作亂去年七月初旬邀同沿江各匪首齊集湖北黄石港三夾地方借盂蘭盆會爲名開堂議事謂李洪現有信來約會十月十五日在沙巿起事吾儕必須前往接應遂議定派去年鄂垣所斬之濮雲亭統東旗劉高升統西旗張慶廷統南旗高德華統北旗龍自統中旗分遣匪黨先往沙巿樊口預備船隻陰謀旣定躍躍欲試幸天奪其　先斯經張香帥將各頭目次第拘獲訊明情節立時梟首匪焰始不至鴟張此中關繫甚重惟龍旣係主謀在逃未　深恐養癰 
 
 

Page 2

 
 
貽患故香帥遂於去冬將各匪口供及未獲各匪姓名飛咨沿江各省一體查緝皖撫沈仲帥於捕匪一事頗能實心辦理而苦於未得端倪　年二月間憶及蕪湖保甲領哨李葆林叅戎善於捕盜疉獲要案幾於無往不利遂卽不札責成叅戎專拿會匪首犯叅戎奉札後多　　綫四處密緝又親赴江皖鄂豫各省偵探蹤跡無如龍來往不常游跡靡定於五月初九日始探悉龍已回至黄石港老巢叅戎留心緝捕某日夕陽將下時見龍徒步至小巷内突起擒之簇擁疾行不料已被羽黨所見跳刀拍張而來初僅十數人叅戎手撥洋槍擊斃一匪奪獲雙刀旋又斫中二匪頭肩嗥然返奔叅戎急擁龍匪以行未數武後面大股匪類風馳而來將拘龍之兵丁猛祈一刀趁勢一携將龍匪刼回其時叅戎雖帶兵勇十餘人究竟寡不敵衆只得徒手而回連夜知照武是縣撥派兵勇沿途追捕則已杳無蹤影沈仲帥聞之以叅戎得而復失實屬咎無可辭勒令務獲原犯方能將功贖罪於是叅戎益形振奮渡江溯湖崎嶇險阻涉歴風霜後與龍之侍役陳慶元相故遇與殷勤揮金不吝因此得其　心知龍已至江西彭澤地方乃用陳爲餌矿意危迫其詞謂弋者已悉行蹤將來追捕勸龍急買扁舟往下江暫避龍信其言遂舍陸而舟迨至江心叅戎　線兵共有二船伺候已久飛棹向前一擁登舟將龍擒獲加上鐐銬閉置艙中疾解至省沿江數百里絶不走漏風聲得以滅此首惡叅戎之功亦偉矣哉又聞匪黨暗售飄布凡受其蠱惑者必使將布上邪號逆詩誦熟然後將布燒燬彼中切口謂之扯紅旗是以皖省前獲各匪到案後卽供稱飄布早經銷燬現已改邪歸正云云蓋係若輩口頭禪耳今者渠魁就誅率從解散凡有血氣者當凛然於國法之不可犯矣 
[襄水秋紋]  
　　牙釐局袁榆生觀察赴皖禀見各大憲并順道赴鄂一行於八月二十四日回蕪兹復於廿八日乘輪赴津謁見李傳相須俟事畢言旋再行交代局務云○王宇春大令因四野飛蝗雲集屢飭鄉民奮力撲捕八月廿七日復親詣南北各鄉察看蝗災督率農夫昕夕從事必使小醜盡殲而後可謂盡心民事矣○安徽候補道彭受臣觀察因阿中丞一案被議解職脫離官海趁勢抽帆適遇福安輪船奉差下駛遂拖帶官舫以行八月廿八日清晨行過鳩江二三父老有戀使君舊日德政者壺漿出迓情意惓惓觀察雲輪疾駛一片冰心昭然若揭矣○洋務保甲總辦吳春農司馬日前行過洋街新街一帶見污泥水臭傾潑滿街不但有碍行道且易釀成疫癘卽傳地保面諭速卽雇夫打掃並出示嚴諭居民毋得再潑苟有不遵定當嚴辦想從此可復睹清凈世界矣○甲乙二人由江北無爲州販鴨數千翼放乎中流泛泛而渡甲惟在前撑瓜皮小艇嘘嘘押陣而已行近大關驀被划船棍徒衝波激浪使鴨驚散滿江亂撲甲首尾不能相顧卽被棍徒將鴨竊取其未散者漂至雞窩老湘營小港羣鴨爭思登岸已僅存十之四五甲以資本盡付東流不覺放聲大哭爲營主譚軍門詢悉立飭健兒拘棍徒三人送至保甲局懲辦局員復飭地保與甲向划船搜查追回多隻甲始破涕爲笑○葉熾堂者粤之嘉應人在蕪湖設肆貿易娶仇氏婢以主中饋雖出逢青衣頗嫺於姆訓操勞井臼不憚辛勤伉儷甚相得也今夏葉思獨返家山留氏在店不忍良人遠别堅欲隨行於是雇得扁舟相將歸里長途涉歴不名爲暑氣所侵抵里未及旬餘葉遽懸崖撒手彌留之際囑氏復返鳩兹琵琶别抱氏掩涕慰藉迨葉逝世氏從容督同家人料理喪事是夕懸梁自縊以從葉於地下族中欽其節烈撰成事略訃告蕪湖聞者莫不感歎世間崔耦儘多然有生前畫眉相得一旦鸞分鏡破卽不復念及前情仇氏生長小家年方花信能深明大義視死如歸嗚呼賢已○日來蟹巿大旺於前價値亦爲之貶損持螯畢卓荷鍾劉伶無不携杖頭錢爭來物色藉以飽老饕之欲俗又艶稱姑孰龍山所產風味尤勝謂其膏肥似脆殻大亽杯偶一剔玉搜金儘許雌黄滿口故巿中出售者又以太郡所產爲上乘云 
[六朝餘韵]  
　　金陵風俗富貴人家凡遇慶弔諸事皆呼庖了來宅司烹飪之役火夫水夫紛然雜處忙亂時固無從辨其面貌也邇日梁上客皆冐充灶下厮衣服裝束無不畢肖夥輩疑係事主家之僕事主疑爲供刀　之人兩不相謀便藏身於僻靜之區待更闌人寢時一施其倒篋傾筐之術拔關而出坦然於心卽老於捕務者亦念不到此嘻鼠輩誠狡矣哉門西王姓縀商也某日家有懸弧之喜設筵以欵嘉賓次最門戶洞開失去衣飾不少不知賊由何處來後有坊快途遇一人形同廚役下著時樣套褲頗似王家贓物嚴加盤詰顚未了然此七月事也至八月中有某公子借利涉橋寳記照相館宴翩翩年少者五六人瓊筵坐花羽觴醉月喧呶半夕輿馬而歸次日地主一夢驚回見房門大敞起視房中所有少去衣箱二口計價約値二百餘金後訪知王家之事呼昨晚庖人追問據云來夥祗四人而衆目所睹實有五人事爲保甲總局馬漢卿觀察所知勃然大怒立飭分局叚卡敵期獲案閱旬日信府河申昌書局夥於柴房中積薪下搜出一賊不知何時混迹於此狀亦有類膳夫當卽捆送四福巷武卡轉送河北叚分局方别駕升堂研鞫供稱前曾在廣和堂樂店爲夥因竊藥料以致停歇貧乏不堪不得已而爲此不端之事别駕姑念圖竊未成飭笞二百下從寛交保開釋以上各節亦可請花樣翻新矣而終不免于被獲然則宵小伎倆有何益哉○某日城外保甲總局親兵拘獲著名惡棍三人一爲張太歲一爲李三虎一爲馮和　解請本局委員　堂研鞫判令各笞五百板然後送交江寍縣縣宰藍大令復令用籐條鞭背三百製成三聯枷械三人之頸派差協同地甲押往大道通衢俾同黨諸人觸目警心知所畏　道旁行人觀者如堵而該地棍嬉笑如平時並購白酒監蛋等物置諸校上圑圑歡飮嘻其眞喪盡羞惡之良者乎○江南糧道馬儲憲於八月二十二日回金陵寅屬紛紛入謁觀察一一接見略無倦容並設筵招押運諸委員會讌 
[押犯過境]  
　　八月廿六日傍晚有北路解司人犯一起過揚計三名口一壯漢一老嫗一少婦皆坐木徿中由城外舁寄縣監翌日黎明由原差押解登程有見者謂少婦姿態妖嬈年約二十左石杏壓生春柳眉倒竪雖在縲絏之中尙有剛强之氣或曰此起人犯與水滸傳中之金潘蓮西門慶王婆相彷彿果如所云則人心之壞風　之澆不亦大可慨哉 
[籌欵修塘]  
　　松江府屬兵燹以後曾籌集鉅欵修築海塘慶安瀾者垂二十餘年邇來日漸倒坍深恐洪濤衝决擬加修葺需欵約至十四五萬金現已由大憲札府行縣飭在闔屬漕糧内每畝加科海塘捐錢十文准今明兩年帶徵上月二十五日華亭縣吳邑尊乘舟至漕涇亭林等處海塘閱看順道踏勘南鄉各處災荒 
[禁擡米價]  
　　各米鋪因入秋以來雨澤稀少居奇壟斷每石增至三四百文之多杭府陳太守仁和縣伍邑尊錢塘縣朱大令厪念民艱出示曉諭大略謂米價陡漲原在富戶無妨害貧民升斗之需愈形困苦雖係河乾水淺運載不便卽加不脚亦不得過百文之數自示之後如有刁猾之徒藉此漁利或攙和糠粞陽奉陰違一經察出當卽懲治賢有司體恤民困可謂無微不至矣 
[蕪火紀餘]  
　　八月廿一日蕪湖火神廟後居民失愼波及廟宇瓊樓廣厦盡付刦灰前報已誌其詳兹聞地保開報共燬一百十四家并燒斷電桿兩株局員王明府親往察看係十七號十八號當卽購備新木兩株更換又富火熾時有一嫗見吳回怒捲而來不覺心驚瞻裂登時仆地旁人急爲扶起一縷遊魂已離三千大千世界又廟中泥塑木雕各菩薩荼毗不下數十尊間有被墻壓覆尙未燒成虀粉者羽士藉此炫異於人謂爲佛力無邊此其明證引誘愚夫愚婦焚香膜拜抑何可笑又聞此火確係客民姚姓婦炊爨時所肇當熊熊上熾時婦並不喊救惟亟亟　被負箱致使釀成巨災隣右反不能搬物因此銜恨將婦搶出各拐復鄭於水亦可謂忿火難消矣 
[寍波火警]  
　　上月二十九日之夜三鼓時寍波郡城祥符廟對面朱姓老屋東首鄔姓家不戒於火一時紅光燭天警鑼傳報各氷龍聞聲往救得卽撲滅然已焚去大小房屋十餘椽四隣居民被匪搶去衣　不　 
 
 

Page 3

 
 
[浙省官報]  
　　八月十七日將軍吉杭都統常翰林院吳蔭培均拜會郭會準差人辭行回閩通司惠進見候補道黄進見禀知本日到防軍局會辦任禀奉委辦蘇浙賑捐進見候補府楊葆銘嘉屬總局來处　到禀見運副蔡德培紹屬鹽局來省禀到叩見江蘇候補縣丁内禀見前者天台縣張振祥專丁來省禀知交卸在郡候算交代大挑縣李思敬禀銷黄察海運差　省禀到候補縣李光益禀知臬司委發　局差禀見叩謝汪肇敏禀見十八日織造英親拜謝步候補同知沈維桂青田局專丁來省禀知捐數有盈留辦一年記功一次叩謝通判羅振謙禀見江蘇候補同知翁慶龍由上海領絲捐餉來省禀到叩見鍾守鑅禀知釐捐局委寍郡洋廣捐局差禀見叩謝並錧讞局差王澤民禀知杭府委新於昌查勘荒熟差署秀水縣主簿陳壽萱禀知藩司委署禀見叩謝海寍州州判愷壽禀知藩司飭知回任禀見叩　候補府照磨沈顗禀知湖州輿圖局辦竣回省禀到銷差十九日湘軍水師後營副將彭惟貴王店防次來省禀見候補同知夏之時禀見准補泰順縣李蟠根禀知藩司飭知准補禀見叩謝卽用縣黄耀奎開復引見回省禀到並銷京餉差叩見大挑縣伍燮寅禀知臬司委讞局帮審差並禀知杭府委勘荒差叩辭候補巡檢盧龍垣交卸江山縣典史回省禀到 
[銀行定議]  
　　八月廿七日本報載有利銀行結帳一節爾時謠言紛起有謂該銀行將關閉者本報已載明日後與股東會議卽行重開以釋衆人之疑兹接電報言有利銀行經股東議定改爲有限銀行定爲六萬股每股英金二十五磅每股先收一半卽十二磅十先令六萬股之内以三萬股售僣新股東以三萬股仍歸原股東如生意獲有贏餘先給新股東五釐息銀再給原股東五厘息銀俀利之餘尙有贏餘則均匀照派按此法甚爲美善目下商情甚艱有銀存與銀行所收息銀甚微不能至五釐今該銀行付股東五釐息銀已較平常各銀行所付之息爲多况金銀分道揚鑣如係外國者出納槪以英金係中國印度者出納槪以銀如此則不致受先令漲落之害自必較常穩妥查有利銀行其中並未虧折所存之銀目下仍可照數給付如持有鈔票者卽可向收無不立時應付交取現銀或換匯豐麥加利銀行銀票均可前此風波蓋因數年前有許多英金連至印度中國其時每一羅比値英金二先令至今每一羅比僅値英金一先令有奇照此核算數十萬英金已不能符原數今者重新整頓金自歸金銀自歸銀自必穩妥異常毫無折閱凡商人之有心計者自當樂於買股也 
[鵠候憲旌]  
　　江蘇巡撫奎大中丞定於昨日出轅乘坐官舫約於今日抵申上海縣黄大令接奉電音卽於昨日派辦差家丁及執事人等赴滬北天后宮碼頭伺候並在行轅内鋪設一新昨日午後五點鐘大令等乘舟出境恭迓旌麾 
[司馬騎箕]  
　　昨日午刻本邑官塲接得浦東信息悉現任川沙廳倪司馬人涵因病出缺諒須飛禀上憲另調賢員接署上憲另調賢員接署也 
[聚賭宜徵]  
　　近日聞有粤人在本邑英租界仁濟醫院斜對面小弄中租屋開塲聚賭昨日細查之下知已停歇然亦足見若輩之瞻大妄爲也 
[供認行凶]  
　　寍波小工頭目王阿多被仇人刃斃由虹口頭圖地保沈錢揚投上海縣具報當由代理竇奠高明府詣騐卽將形迹可疑之賈阿標及其妻賈鄔氏馮寳林等先行拘獲訊供不認分别管押迨新任黄愛棠大令查接管卷飭差續獲鄔安忠交差看管再候覆訊此已迭列前報前晚大令升堂命提賈阿標夫婦並鄔安忠馮寳林等至案謂此案現經本縣再三訪查王阿多實被爾等刃斃須將實情歴歴供明尙可從寛馮寳林供稱小的係寍波人向爲工頭素來安分不敢滋事此次實被誤拘求請明察賈阿標賈鄔氏堅不供認鄔安忠供稱係寍波人今年廿六歲向爲木匠來申已有三年棲止泥城橋地方素與王阿多認識六月二十七日小的與友人林姓偕王同往酒店飮畢各自走散小的復與林往浴堂洗澡至次晨忽聞路人言王阿多被人刃斃至閏六月初二日小的與作頭等往蕪湖地方作工不知王阿多如何身死此次實被悞拘尙求明察陳林陳四山張阿榮三人同供小的等或作小本經紀或賣　飯爲生王阿多被人殺害小的實未知悉求恩鑒核大令復　鄔安忠駁諸鄔供詞支吾繼而供稱六月二十日小的往虹口姊夫賈阿標家探望賈令小的至茶肆中小憇遂向小的言爾姊現有不端事小的詢問何事伊言爾姊與王阿多姘識詢問何以知之伊言有馮寳林知照現欲與王阿多拚命小的向伊解勸謂此種醜事不可聲揚旋各散去至次日小的向姊賈鄔氏盤問可有此事姊當時承認不料至二十七日竟肇此禍此是實情大令復向賈阿標馮寳林研詰賈馮所供一味含糊大令怒曰鄔安忠供詞確鑿豈容爾等抵　喝令將賈馮上挺棍良久賈阿標供稱妻鄔氏與王姘識由馮向小的知照小的等在家鬥牌抽下頭錢由鄔氏購酒與王阿多飮醉後將鄔氏毆打小的懷恨已久至六月廿七日晚間由馮寳林起意欲將王殺害小的應允馮卽出錢一百八十文購小刀一把給與小的馮持菜刀與小的同往至沈家宅左近乘　醉後動手小的連砍二刀馮連砍四刀王卽倒地斃命小的與馮將兩刀放在一處現在起　者卽係馮寳林之刀賈鄔氏供稱小婦人與王私識丈夫並不知情實係馮寳林向丈夫知照並由馮購小刀一把給與丈夫欲將王殺害當時被小婦人知覺將刀藏匿不料六月廿七日丈夫復與馮在外商定動手小婦人實未知覺直至次晨始知　阿多被人刃斃後悉係丈夫等所爲求請明察馮寳林供稱王阿多與該氏姘識確由小的同氏夫賈阿標關說賈遂與小的商議將王謀害約定廿七晚動手小的等於九點鐘將王灌醉後跟至該處乘王醉時下手小的共砍四刀賈砍二刀賈之凶器現在不知去向叩求恩典大令訊得賈阿標馮寳林旣係爲首行兇理應擬抵卽著釘鐐收禁外監賈鄔氏仍交官媒收管鄔安忠到案後首先供明從寛交保陳四山張阿榮陳林訊無十涉當堂開釋 
[縣案彚錄]  
　　湖南人王春亭投英公堂控稱胞妹王詠貞卽陳王氏遭吳先卽吳春山誘拐來滬售與東棋盤街楊巧鳳所開鳳彩堂爲娼改名陳蘭卿求請提究蔡太守准提到案飭候訊究已列前報前日太守備文飭將楊巧鳳王詠貞吳春山一併解送到縣値日差禀明後黄大令飭將楊巧鳳王詠貞分别交官媒看管吳春山收所聽候訊供原告王春亭亦投縣候質矣○董勝初唐掌生兩人因誘拐周許氏之媳由英公堂解至縣署値日差據情禀明黄大令諭飭收所候訊 
[英界公堂瑣案]  
　　陳氏訴稱昨日隨丈夫張阿福至寳善街突被邵葉春擠軋丈夫與之理論反被兇毆致失去頭上小帽約値洋銀三角五分三十三號華捕禀稱小的巡至是處見邵逞蠻因之追獲邵供稱小的係鎭江人向爲製屨匠昨在此處行走突有馬車駛來慌卽避讓無心與陳氏碰撞因之口角不敢行兇蔡太守判令管　十日○三十九號巡捕禀稱粤東婦人陳榮連中途與洋人某甲紛爭洋人囑小的將　連拘案榮連卽陳關齡供稱小婦人向江通輪船上西人索取欠錢因之口角副捕頭禀稱榮連不應中途爭鬧蔡太守飭暫發官媒收管俟捕房傳到原告西人以役質訊○包探江阿三禀稱積竊王海林前曾獲送天老爺懲辦今又竊取閔阿咸等家衣服銅器經小的查獲人贓送案請辦閔等各失主投案領贓王供稱小的連次犯竊自知該死尙乞施　祭太守判　笞責三百板管押一月贓給閔等分别認領○包探唐寳榮禀稱孔阿才行至中途與許阿寳爭毆孔突持磚將許擲傷小的見之拘案請究許供稱小的曾與孔相識被欠布褲錢向索不還意欲扭入捕房反被擲磚致傷右眼角孔供稱小的並未欠錢更無行兇之事蔡太守騐得許略有傷痕判合將孔管押一禮拜○包探王阿二禀稱竊犯王長桂竊取陳王氏家水烟袋布衫經小的查獲人贓解送案下陳王氏投案訴請領贓王供稱小的窮極無聊初次犯竊以後誓當洗心滌慮學作好人矣蔡太守判令管押一禮拜贓給陳王氏領去○盧阿三訴稱小的有東洋車一輛被竊犯朱阿二竊去是以報捕拘朱送案朱供稱盧欠小的洋銀五元 
 
 

Page 4

 
 
向索不還自願將東洋車暫抵由母舅周阿富介紹並非小的所竊周供　朱係小的之外甥被盧積欠洋銀將車暫抵盧又稱小的並不欠朱洋銀尙求明鑒蔡太守飭將車給盧領去朱交保開釋○包探何瑞福禀稱積竊王洪生曾送請大老爺遞解回籍今又來此是以拘案請懲王供　小的係元和縣人前曾犯竊蒙恩遞籍此次來滬意圖小本營生决不敢再犯矣蔡太守飭押候備文再行遞解○包探江阿三禀稱前者有　洋人報失金對時表疑是許陳氏所竊小的查無贓証今特送請發落許陳氏供稱小婦人並不行竊尙乞開恩蔡太守飭將該氏交保開釋如果查有贓據再行究辦○裕興洋行小寫西人某甲訴稱前有許小倫者夜宿行中至晨持絨單出外及喚捕拘送案下訊知小倫係行主處細崽許小五之弟今小五已投案請卽訊供小五供稱小的現在裕興洋行主人處執役曾薦胞弟小倫在行中拉風扇未取工錢旣而小的隨主人往臺灣囑胞弟睡在房中絨單係小的自已之物不料竟被小寫疑竊扭交捕房及小的回來知有此事是以投案聲明蔡太守謂小倫之案早經斷結今據稱工錢未取著自向主人理說可也 
[法界公堂瑣案]  
　　某土店夥馬錫光鄭子祥曾控接開老義泰烟館之張鍾積欠土價洋銀葛同轉將張提案訊得此項欠欵均係前者義泰主汪芝田所欠芝田已故理應向其子士林及向在義泰執事之高毓岩索取遂著張交友人劉少坤保去尋交士林及高到案質訊卽而張將士林扭案同轉訊問之下供稱父新於去年病故後由滬軍營左哨哨官張蘭坡出面將老義泰生財盤頂與張開設作洋銀四百元除去舊欠洋銀二百元外應找二百元至今分文無著同轉著將張交劉保去限期邀蘭坡質明再行核奪現在案懸日久高已聞風避匿蘭坡等亦未到案昨日張夥金山品偕堂倌七人投案聲稱張於上月杪將烟館中所剩烟膏兩缸計一百三十五兩取去次日蘭坡命幕友曹善明督率部下護勇二十餘名身穿號褂前來勢甚洶洶並不報知捕房擅欲搬取生財等物并言欲將小的捆送幸有債主多人堅不允許代喚巡捕將護勇許大才拘送案下今晨蘭坡親自到烟館又將物件扣留烟膏亦失去甚多小的亦有押櫃洋銀務求追究七堂倌同稱小的等皆留存洋銀若干有恒洋行收租華人藩晉卿投案訴稱被義泰積欠兩月房租請將生財扣留備抵包探王榮培禀稱小的查得芝田在日曾將義泰房屋租與他人蘭坡存欵已將新義泰生財租契抵押按月收取租銀作息不應搬取老義泰之物同轉謂曹曰蘭坡平空帶同護勇數十名擅入租界内不法可知曹稱芝田借欠洋銀現由張承當筆據呈閱同轉以曹許均係滬軍營中人飭護勇函送回營諭令將張等尋交到案金交人保出將烟館物件清厘再行核奪○月前湖北人熊德中控同鄉人黄仁卿竊去紋銀三包洋銀三十八元旋將黄尋送案下葛同轉迭加研訊供稱各贓寄存某花烟館因飭將鴇婦包劉氏提案訊無實在著將黄押候查明再辦此已見報章者也昨日包探王榮培查知黄將洋銀寄存鴇兒陳錢氏所開花烟館内包劉氏實是被累因向陳錢氏追問陳錢氏投案聲稱黄約在上月二十左右來小婦人家作押邪游有文銀一包洋銀三十八元寄存小婦人處言明除夜度資二元外再賞給小婦人八元不料是夜銀包被庖丁竊取遁逃小婦人處卽雇人四出追尋追至吳淞方得拘獲據云紋銀已兌換薦洋將兌銀發票交其人帶歸如今小婦人自願湊集鷹洋五十一元五角呈案求免重懲同轉謂庖丁行竊爾本應賠償答稱此係小婦人應得之咎現願將庖丁尋交到案同轉諭熊曰爾夥將銀何寄存陳錢氏花烟館内爾竟指實包劉氏呑没今幸經包探查明可於明日下午至發落案具領陳錢氏等暫行交保限交庖丁到案質訊○通事禀稱李金初在某小茶肆中向人拆梢將人衣服押銀使用經某號巡捕拘案请懲葛同轉訊究之下　供稱有某甲者向友借錢不遂以致口角小的從旁解勸並不拆桓原告張阿二訴稱小的置有東洋車出租取値前日因與車夫口角李卽串通取去衣服再欲訛詐洋銀兩元因之呼捕拘送案下李供稱衣服由張自已典質同轉著押候交人保出贖還衣服再行核奪○沙遜洋行收租華人董一亭控李嘉濤欠房租洋銀八元意欲遁逃送請追繳李供稱小的現欲出外籌措然猶恐一時未能得手葛同轉著押交人保出限三日後理還○包探王榮培禀稱某童欲乘江天輪船往寗波在碼頭畔失去鞋籃今小的始訪知被小車夫朱光　携去故朱並人贓送案朱供稱鞋籃由不知姓名人放在車上隨携車上照會而去不知所之　同轉謂朱曰甲旣去爾不應將鞋籃運往别處者　候　中鞋籃給童領去○通事禀稱王阿二在途中向人强借錢文是以送案請究葛同轉以王實屬不安本分判令管押一宵 
[福緣善果]  
　　謹啓者敝堂接奉董斌夫大善士完愿樂助山東賑洋一千元爲其夫人資培冥福由惠泰莊交來囑爲葉　災區敝堂祗領之餘仰見大善士推抗　之婆心　者提之善果雖達人無心施報而功德不落虔空定上庨昊永超十地瓜綿椒衍福廕無邊敬告同緣藉者觀感 
[免災修德]  
　　南巿鼎泰糖北實寳行日前因近隣失愼渥承諸友惠莅隨時照拂得慶敉平本擬開宴酬答轉念災區需　孔亟與其　酒言歡藉伸謝　何如筵　撥給具種善根由凌墅极先生交來英洋四十元委充賑欵是誠善於報德者茂裕甲紙寳號相距甚近東翁亦沐　庥並承親友保護助賑洋二十元以杼謝沈免災修德不約而同用特併誌以告世之　危爲安者　上海北巿絲業會館籌振公所施善昌謹誌 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
