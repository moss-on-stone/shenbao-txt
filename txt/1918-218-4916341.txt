# 1918 - 218 - 4916341

 

Page 1

 
 
   
 
 

Page 2

 
 
時評 
[政局慣例（冷）]  
　　我今有一政局慣例之言預爲國人告者今者時局進行之望莫不在議會旣開選舉總統之後而此議會此選舉總統不知能否成功此在可疑之例也何也中國政局之遦例大抵如此也 
　　其原因則以集議會選總統者當其始也方於其間欲有所利用也苟至其時於已有不利已不能利用而反或爲人所利用者則毌寗破壞之爲得也苟欲破壞則議會選舉總統之事難其相持不决之情形與南北和戰之局無以異矣 
命令 
　　八月十二日大總統令内務總長錢能訓呈准浙江省長齊耀珊咨請任命韓秉衡趙延齡郎允驎韓鴻逵試器　波警察廳警正均縣准此令 
專電 
　　北京電馮昨自國會回府即發通電聲明願讓賢能希望安治暗中推重東海此電即交公報 
 
 
 

Page 3

 
 
發表又召集府員演說言余以武人歷任要職今當適可而止國家存在吾人仍有盡義務之機會望屬員皆體此意攝影而散（十三日下午六鐘） 
　　北京電張懷芝代表督團來京商定大選舉前閣員暫維現狀軍事固守防地故段聽張返魯一面促曹南行（十三日上午十鐘） 
　　北京電張懷芝昨赴津對人言如政府一時不能接濟擬先回魯（十三日下午五鐘） 
　　北京電黑鮑督此來商决國防軍支配兼爲張徐間疏通故先赴津面張接洽復再入京徐所練新軍係奉軍名義開招張欲全部收回現允兩旅歸徐充國防用（十三日上午十鐘） 
　　北京電奉省提回之新軍火爲曹截用半數現各路紛紛指索又苦不敷支配（十三日上午十鐘） 
　　北京電龍濟光昨赴小站其第四路新振武軍准十五南下（十三日下午五鐘） 
　　北京電閩議員李兆珍以臨時議長名義召開院内談話會定期選舉正副議長及討論其他先决問題（十三日上午十鐘） 
　　北京電我國出兵先發隊已由 
南滿路出發（十三日下午五鐘） 
　　北京電陸宗輿幣制總裁閣議通過即發表金劵銀行已着手籌備（十三日上午十鐘） 
　　北京電交部擇定天壇興建無線電台（十三日上午十鐘） 
　　北京電張勳再派密使求西南贊成其特赦（十三日下午五鐘） 
　　北京電法部總務廳第三科即　　會計科因歷換總長皆未查賬全科舞幣科長主事等皆致富朱總長已澈查（十三日下午五鐘） 
　　北京電安福部機關報將出版聞定名民福（十三日上午十鐘） 
　　北京電段祝國會詞雖有監督政府語而重在令國會與政府一致（十三日下午五鐘） 
　　北京電京報界例祝國會今日休刋（十三日上午十鐘） 
　　北京電臨時參院解散議員給全月薪（十三日上午十鐘） 
外電 
　　香港電星期六日午前某洋行被盜搶去價値萬元之首飾　　（十二日） 
　　海參崴電第一批日兵因遇大風遲到二十四小時今晨始到明日登陸（十一日） 
　　海參崴電今晨却克軍參謀部開會歡迎日兵協約國軍隊領事團與海陸司令亦皆列隊相迓日兵整隊遊行居民羣集觀之意在看熱閙而非表示歡迎也日兵武裝甚佳已引起良好感想（十二日） 
　　海參崴電英法使署參贊通告西比利亞與霍氏兩政府謂協約國現應解决之難題須俟俄人統一時始可解决若多數政黨彼此相爭則難題斷不能解决協約國皆遵守不干涉俄國内政之主義故協約國代表對於西比利亞政府與霍氏政府仍持中立之態度（十一日） 
　　以上路透電 
　　北京電據某方面消息張作霖與徐樹錚之關係今已全然斷絕因張收回徐之奉天軍指揮權及新募之四旅兵且又與曹銀張懷芝約以後對於各種問題之協議勿令徐參與因之徐已陷於全然失敗之境域矣而其結果將來政府之對南方針及北京各議員之黨派關係或生一大變化亦未可知（十二日） 
　　北京電張懷芝自稱回山東今晨離京（十二日） 
　　北京電參衆兩院議員於十五日開談話會爲選舉議長及商定正式會議日期（十二日） 
　　北京電新國會議員成立後首次即協議正副議長之决定及議事細則之修正梁士詒之參議院議長王揖唐之衆議院議長可無更動惟副議長之候補者參議院有田應璜梁善濟李盛鐸張鳳台等衆議院有王印川劉恩格高雲芳（譯音）周勃（譯音）孫潤字諸人議事細則所修正之主點在新議會比前議會議員數之減少並減少各種委員之定數云（十二日） 
　　廣東電陳烔明報告云南軍於六日開始運動即攻陷河頭峰市等處於八日又佔領永定（十二日） 
　　廣東電關於大庚嶺方面戰鬭進行之說余（本社訪員）質之當局云此說似係莊郡嶺（譯音）方面斥堠退却之誤傳該方面現有陣地戰鬭之性質然戰之時機尙未成熟（十二日） 
　　漢口電現滇黔川聯合軍公推柏文忠（譯音）爲援鄂總司令與王天縱黎天才諸軍聯合水陸並進攻擊巴東吳光新軍已退至下游高家塞（譯音）南軍擬乘峽水暴漲北軍補充較爲困難士氣沮喪之機會進攻宜昌王督軍已派一混成旅往援同時又派二等砲艦三艘前往宜昌協助（十三日） 
　　漢口電頃得報告云鄂北鄖襄一帶近有白狼餘黨數千人揭陜西軍或河南軍之旗幟逞其劫掠暴行自下雖已派兵前往討伐但該匪蹤跡出没無定不能剿滅有漸次蔓延之勢（十三日） 
　　東京電現爲賤售糧食各地認捐經費者爲東京岩崎三井兩家各捐十萬元大阪藤田·住友·久原諸家各捐二十萬元其餘各地方富豪各有相當之捐助（十三日） 
　　東京電各地爲米價飛漲而起之暴動勢益猖獗京都大阪名古屋等處已派軍隊出而彈壓神户鈴木商會已遭焚燒搗毁惟東京尙屬平靜（十三日） 
　　東京電駐莫斯科日本熊崎領事及上田書記官之安危現無消息一般人士甚爲掛念（十三日） 
　　東京電海參崴來電云西伯利亞政府因時局之必要擬向聯合國商借五億羅卜（十三日） 
　　東京電據過激派政府機關報所言李寗關於日本出兵西伯利亞之舉已致最後通牒於日本政府（十三日） 
　　以上東方通信社電 
　　東京電聯合國協議結果决定委總指揮權於大谷司令官日本出征師團司令部步兵旅團司令部及步兵之戰鬭部隊於十一日在海參崴上岸（十三日） 
　　東京電三菱船舶部計畫開始大阪神户與漢口間之直航航路其第一次船大順丸已於去十一日啓輪向漢口（十三日） 
　　東京電米價騷動後復自京都名古屋擴及於各地方今延播至大阪神户桑名廣島等處鈴木商店諸户等富豪被其燒燬形勢不穩乃派出軍隊始漸鎭靜金澤靜岡豐橋亦不穩富豪等之願捐出救助金者甚多豫測立可集得二百萬圓（十三日） 
　　東京電因中國南北紛爭紡績會社之一部對前途懷抱悲觀運向中國之十六號物者改爲二十號而應印度南洋南美方面之貿易（十三日） 
　　以上共同通信社電 
戰電 
　　倫敦電今晚海格上將報稱今晨敵人由後備軍中調生力兵數師猛攻里盎英軍陣地激戰後均負重創敗退但敵軍曾於里盎正北某地點破英軍陣地攻至該村西邊英軍繼乃奮勇反攻於艱險之地從事激戰卒將敵軍逐至該村東北兩面英軍陣線全復原狀英軍右面之法軍繼續進攻在羅瓦伊西南得有進步昨日天空戰事至爲劇烈英飛行家擊落敵飛機四十一架又逐走二十架英飛機失蹤者十二架（十一日） 
　　巴黎電今日午後公報云昨晚與昨夜法軍在亞佛河與瓦斯河之間全陣線續得進步佔據數地點進至布斯東面法軍於稍南攻入瑪資河與瓦斯河間之叢林境進至拉貝爾里勒與居里村外法軍並於歇凡柯爾北面前進三基洛邁當今晚公報云今日法軍雖在亞佛河與瓦斯河間遇猛拒之敵軍但仍得進步法軍於亞佛河南岸佔據二村進至亞曼柯爾·蒂洛洛瓦陣線法軍在羅瓦伊須爾瑪資北面前進二基洛邁當已至柯尼須爾瑪資村外法軍已廓淸稍南土地越過拉貝爾里勒瑪資河與瓦斯河間歇凡柯爾北面法軍之進步已更加速且估據瑪歇芒與康白朗勒二村（十一日） 
　　華盛頓電澳大利亞與加拿大之兵已佔據旭爾萊協約軍戰於比加爾第者已俘虜三萬五千人内有軍官千員獲砲五百餘尊今仍在亞拉與瓦斯河間前進蘇瓦松右翼陣線之敵軍今與美軍力爭所失凡塞勒河之地美軍從戰異常勇武（十一日） 
　　倫敦電美軍大本營路透訪員電稱敵軍佈置凡塞勒河陣線之防務似已告竣今已能由愛恩河對岸運大砲轟擊我軍敵軍若非於他處受有牽制似有於此反攻之象惟我軍飛機今已不易從事偵察（十二日） 
　　巴黎電美國第一軍已在法國宣布成立由裴興將軍將之仍兼美國遠征軍總司令職（十二日） 
　　巴黎電德人射遠砲已兩日寂無聲響現疑該砲乃置於圭維斯加爾與洛瓦容間之某叢林因法軍沿羅瓦伊·拉細尼陣線進攻危及其地故未發彈（十一日） 
　　倫敦電星期報載稱威爾遜總統有游英之志（十一日） 
　　亞姆斯特丹電據柏林官中宣稱駐莫斯科德國代表希爾佛里區博士通告過激黨政府謂社會革命黨掦言擬以慘烈手段爲作戰方法此殊與德使署人員之安寗有礙故德使署將遷至比斯柯夫因彼得格勒之可危亦與莫斯科同也（十二日） 
　　倫敦電莫斯科大局甚爲不穩反革命黨雖未能控制大局然確已漸佔優勢據柏林傳來最近消息里林與特羅斯基今均逃至克朗斯太（十二日） 
　　瑞典京城電駐莫斯科英法領事經瑞典代表運動後均已開釋（十一日） 
　　丹京電過激黨之伊斯維斯蒂亞報載稱俄國已有多鎭發生反革命風潮勞兵會均被推倒代以社會革命黨議會著名過激黨領袖哇爾斯慶斯基氏在加桑被殺拉桑與洛夫哥羅之過激黨死者頗衆今風潮蔓延頗速（十一日） 
　　紐約電共同新聞華盛頓訪員電稱日本大谷將軍將爲赴西比利亞協約國遠征軍之上位軍官（九日） 
　　華盛頓電陸軍參謀總長瑪區將軍宜稱西比利亞之美軍將由格萊夫斯將軍指揮先以菲列濱兵兩聯隊爲中堅續由美國派兵增厚其力瑪區將軍謂協約軍之司令尙未擇定（九日） 
　　倫敦電西班牙對德態度今後爲人注意蓋西班牙内閣曾開秘密會議聞有重大决議據傳事關德國漠視西班牙之抗議德潛艇擊沉西班牙船舶會議情形現仍嚴守秘密（九日） 
要聞一 
[新國會與選舉觀]  
　　新國會之開幕式新國會於十二日開幕象坊橋頭當然有一番盛况此次有一可異之事即關於參觀劵限制極嚴議員往領亦頗困難北京報界係由報界同志會代領然該會對報館亦未通知有數家報館到籌備事務局領劵竟被拒絕上海各報駐京記者往索亦均被拒國會與新聞會有至密之關係斷無以國會而不許新聞記者旁觀之理官場承辦之人謂因總統總理出席不得不嚴重此等謬見殊堪怪詫七年以來總統總理到象坊職出席不知共幾十百次何此次獨如此限制若照官僚之頭腦演繹之是將來議員上會亦非至淨街不可矣有是理乎上海報紙風行全國今新國會開幕而上海記者一律不許參觀豈官場之理想在使上海報紙不載新國會一字北京開會情形以不令全國周知爲妙乎抑可異已 
　　新國會之議長問題新參議院之議長原擬梁燕蓀氏昨據某方面消息梁氏近日鑒於各方面之催請已定十四日由港啓程十九日到京雖對於參長一席未曾表明允就然亦未曾表示不就大約旣肯來京當尙有可轉圜之餘地而新國會之多數派亦主張無論梁氏就與不就决計舉出再說衆院之王揖唐當然不成問題惟副議長則似人人皆自命爲有此資格即在安福派一派中已有四五人以上十一十二兩日正在奔走最活潑中惟調查情形衆議院以王犯川最佔優勢參議院形勢全然不明田應璜之說恐不能成事實也 
　　副總統緩舉說據數方面有力議員之所談謂十二日之届新國會開會之期選舉正副總統問題迫在眉睫大總統旣决舉徐東海不成問題而副總統問題則依然無法解决雖段總理確曾表示不就而某方面所謂張作霖已表示退讓之言則未必即爲可靠倪嗣冲到津後力倡授與有大功者之說此時何人爲有大功者殊不易下定義故今之仍以副總統自居者實有三方面以上之人在焉萬一草率舉出一人三方起而反對彼時舊總統任期已滿新總統覩此現象不肯就職政府搖動將釀成莫大危險故現在各方有力者之意仍以爲不如先舉大總統俟大總統舉出新舊總統交替然後再協議副總統問題卽在統一時局上亦可留幾分轉圜餘地且副總統與國務總理不同並非不可一日無者從各方形勢觀察自不得不稍從緩議以免危機之勃發此種主張殆佔議員之大多數至有謂依大總統選舉法正副總統應同時行之者此所謂時非狹義的同在一點鐘以内之謂不過同一時期行之而已然則相距數十日或月餘之久因協議未妥而延期亦未始不可云云 
[外人之金券條例評]  
　　共同通信社消息云某銀行大家對於政府所公布之金券條例曾發議論謂發行金券之計畫並非始自今日當滙業銀行創立以　即有斯議本條例最可注意之點在雖發行金券而並非金本位此次發行金券卽所以預備改用金本位也此種事業尙須專門家從事研究在中國貨幣制度上本條例爲預備改用金本位尙非正當之解釋無準備金之金劵將如何使之流通市面乎今日之制度欲以法律强使流通恐不可能據阪谷男爵之意見幣制改革之第一步應整理現在之銀貨使之統一然後再改金本位若單發行金劵恐複雜之貨幣日益複雜而貿易愈形困難再金貨之分量與美國貨制度一律此更可注目者政府將定爲指何銀行發行刻雖不明但欲求良好結果恐不易得又云政府公布之金劵條例與阪谷男爵所擬之幣制改革案不同之點甚多預料阪谷男爵定將拒絕財政顧問之招聘云 
[外交總長回京之原因]  
　　外長陸子欣君因病請假赴北戴河靜養部中例行公事由次長陳籙主持關於交涉事項仍多向段總理請示往返商量動致延擱且公使團因此逕與段總理直接交涉不復由外交部經過亦於體例不甚相宜最近遣使敎廷一事法使與段總理交涉數次尙無結果當局頗覺不便經種種挽回故陸外長業已回京至遣使敎廷問題當由陸氏與法使磋商矣 
[日本之米風潮]  
　　路透電社十日大阪電云米價飛漲羣情惶恐政府雖臨以嚴威無益於事價漲如故外間有政府將定米價之說又有主張給發口糧者中等社會之受雇於人者最受打擊警察郵差車夫則紛紛要求增加薪俸且見大阪因戰爭獲利之輩奢侈極甚相形之下益覺已身之困苦市政局現平價出售高麗米冒署守候門外以購者數千人有自黎明即往者某縣有女子聚衆阻止運米恐運出後價將益漲各報抨擊農商大臣仲小路政策之失敗要求該大臣即行辭職現信食米並不缺乏米價之貴乃因農民豫料價漲囤積居奇之故西京暴民昨晚截斷電燈線城中一部分因以暫入黑暗電話時亦不通街中車輛交通均爲中止暴民紛集各城搗毁米肆警察無力解散之西京知事曾請派兵鎭壓當即由此間派去百人同日名古屋電云今夜公園聚集多人大呼推倒壟斷居奇之米商至十一時尙未經警察解散 
　　十一日大阪電云各處皆有閙米風潮之報告比留島附近某城居民鳴鐘集衆聚合四千人搗毁米店勒令賤賣存米暴民中以婦女居多又某處有婦女五百人攻擊官署撞擊裝火油之洋鐵箱大聲呌號要求低價西京風潮始於少數貧民初僅五十人繼乃蔓延數千人羣起附和分爲數起每起約有五百人有米店數家門外高揭啓事曰自明日起賤價售米有警察分署一處爲衆搗毁警察勉力安撫之大聲告曰汝輩即將得便宜米官場已極力設法矣西京知事今已得外米頗多價値不貴行將出賣全部警察悉已召出憲兵亦相助彈壓警察對於受苦之貧民表示同情大阪知事請富户資助各處貧民此間公民大會業已召集 
　　十二日大阪電云閙米風潮現蔓延於西京當遵已調軍隊出而鎭壓名古屋之警察曾與暴民衝突聞他鎭亦有流血之事西京電云城中某部分之暴民首領吹號召集其鄰尙有數處則以鳴鼓爲會聚之號暴民曾於多處制勝警察搗毁警務分署損及米商之屋産且有數處掷石交閧毫無忌憚日間有婦女聚集米肆逞强購米所出之價僅約市價之半 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[重要之兩會議]  
　　國務會議十日爲星期六國務例會之期段總理到院雖早（在上午九時）而列席較遲蓋因接見張錫元也諸國務員中外交仍由陳次長代表列席曹交通兼財政總長遲至正午十二時始到其餘均於上午十時零先後至齊旋即開議是日議案之較重要者（一）爲張庫汽車案查此案爲俞人鳳丁士源建議由交通部提出經衆討論結果以値此邊防緊急此項車路於軍事運輸上極有關係自應從速組織遂議决通過（一）庘倫辦事大員陳毅電陳增兵外蒙安聞該來電中有外蒙增兵固屬善策但孤軍深入似非外宜擬請於烏滂兩處增加重兵及機關鎗隊以爲援應等語電末並陳蒙古邊防情形原電極長當經諸閣員詳加討論以所陳尙多可採當卽分别通過惟擬派之一旅尙未决定交參陸辦公處電覆（一）由兼財政總長報告日内須撥軍政各費數百萬非俟某項借欵告成不足以資應付之財政問題雖經一度磋商因種種關係一時暫難决定且體辦法僉謂尙須從長計議故無結果此時 
曾傳觀已蓋印之金幣條例案囑即交局發表（一）公府交到前日所議定之維持軍費及統一軍權案（係昨晨十時送到）頗有討論惟亦無所謂結果此外尙有邊防及閩粤方面之重事要電數通亦僅傳觀而已至於普通例案及任命官吏諸案從略未錄散議時約在下午一時有半由曹閣員入府報告 
　　參陸辦公處會議九日上午九時參陸辦公處曾開重要會議一次其所議何事未悉惟聞張錫元及甘肅代表均列席十日下午一點半參陸辦公處又開大便段總理及海陸兩部總長均親列席專就最近軍事上各種重問題討論如籌餉籌械案湘東南軍反攻及分别設防案均曾提出討論至下午四點方散 
[邊警彙聞]  
　　駐京美使署得華盛頓消息云布爾札維克政府理藍理寗氏宣告云俄政府與聯盟國已處於交戰之形勢但俄外交委員加以解釋謂藍總理之宣言不得作爲宣戰但可爲宣布俄國之防守形勢云云莫斯科地方居民則歡迎協約國軍隊極爲誠懇九日上午法兵已抵海參崴下午即擬開往尼歌里斯克美國已任命陸軍少將古勒夫司氏爲派往西比利亞軍總司令 
　　日前外交次長陳籙奉政府命與駐京各公使口頭磋商關於出兵防守渍洲里問題聞各公使均一致表示贊助而美公使以此種問題係中國國防關係洵屬自動的似無贊助之必要至若與德奥俘虜開戰時美國政府自當提議與各協商國共同出兵協助請貴國積極籌備進行毌庸游移云云陳次長當即據情面覆某當道矣 
　　吉林省長郭宗熙八日由哈爾濱來電略謂鈞電奉悉承示捷克軍假道各節藎籌周密欽佩良深當經迅電鮑督軍張司令等接洽一切捷克軍擬於十日出發現哈埠日人組織司令部哈境情形孔亟中央出兵辦法是否决定日期務乞迅速出發以維邊陲而安大局迫切謹陳統祈垂察聞政府尙未答覆 
　　十一日接吉省長郭宗熙自哈爾濱來電云我軍赴崴一事與中東路拉代辦接洽妥協據云各站俱爲代備飲料無慮缺乏車輛亦極充足何時需用均可立應絕對不至貽誤届期仍飭各站長注意照料等語我軍究於何日出發懇先電示云云是中東一路已無問題只待南滿一路之答覆矣 
　　公府於十日下午七點鐘接到天津電話謂鮑貴卿督軍已乘車抵津據另一報告鮑於十日下午六時許乘京奉車抵天津同來者有隨員數人術兵二十餘名至夜十二時尙無何時可以由津來京確信然邊事緊急十一日即可入都又聞鮑於起程時曾有電達中央報告此後關於黑省之一切軍事來電即改用中密碼由參謀長代發者上冠齊齊哈爾字樣由滿站司令代發者上冠黑龍江字樣以示區别 
　　十日晨政府得駐滿洲里張煥相總司令來電略稱謝軍卸除武裝一切舉動尙無違法之處滿站秩序照常安謐兩軍旣未在滿站附近接戰而滿站境内確無俄新黨踪跡請勿輕信奸徒造謠云云 
　　十日新督楊增新急電政府謂現得謀報稱新省西境及上西北境忽有大股德奧俘虜來犯其數在三萬人以上形勢危迫應由何處派兵來新協防務乞速爲電示又楊督八日云准喀什朱道尹電據安集延偵探員報告波斯地方土英軍隊業已開戰烏倫貝爾復被舊黨奪據薩馬干發現德俘敵蹤甚衆俟詳查明確後再行續陳陸軍部因恰克圖俄國所開採之六處金礦所有俄華工人頗衆恐其各助黨首在恰境交訌發生危險連日與蒙藏院參謀農商等部會商取締該處礦工辦法 
　　日本現派松平恒雄木村銳市赴海參崴處理各項外交事務英法兩國亦已先派駐華公使館參事官赴該地當外交折衝之任我國駐該處領事邵恒濬以領事署經費原來甚少即以杯酒往還一端而論已較前加多經費支絀已極領署規模狹小爲觀瞻所係亦當遷移政府已允加給邵領事經費矣 
　　捷克軍先日遣其統領率隊至哈爾濱採購糧食此項兵隊現尙在哈政府電吉林省長郭宗熙探報確情十一日郭省長來電報告遣員與捷克軍統領商酌據稱暫時駐兵哈爾濱專爲採備軍需斷無久駐哈埠之理由 
　　蒙古方面先日由察哈爾綏遠各調騎兵四營出防烏得烏得距庫倫八百里馬行三日可逹除留綏區四營駐烏得外其烏得原有之二營及由察區新調之四營由高團長統率進駐庫倫十一日陳毅來電報告庫屬商民聞大兵遠來異常欣慰現正租備營房趕飭修理又向隸綏遠管轄之騎兵尙有五營駐紥近畿現擬調駐滂江以厚兵力如是則庫烏滂三處計共駐兵一十五營邊境防務不至更有疏虞矣 
[政局之裏面]  
　　對付長江諸督之眞相蘇鄂贛湘諸督軍日前來電之内容大略就外交内政財政等類極方消弭禍辭歸於和平之必要並謂中央如不顧吾人之建言依然主張武力討伐吾人今後决不參與中央政策專期維持省内之安寗秩序倘有破壞省内之秩序者吾人責在守土不問其爲北軍與南軍均視爲公敵云云是長江諸督軍之態度純爲消極的中立於主戰派之前途實不啻予以一大障害現政府接閱該電後迄今尙乏對付之策段總理心中似已有所决定其意欲暫時維持現狀以完結總統選舉之手續質言之不願方和亦不必眞戰現在之總統選舉問題較討粤問題尤爲重要不欲分心於彼只要敷衍幾天俟選舉完畢然後騰出工夫專講此事外間揣測或謂方針已改或謂仍主極端皆非眞相也 
　　奉督及奉軍之舉動某報云連日某要人曾親函敦勸張雨亭來京一行面商要件乃張始終游移其詞故某要人頃又致函在野之某元老請其轉勸張督早日入京晤商國政善後辦法是否有效尙難預定外間所傳公府曾電邀張督晉京恐不可靠又聞張奉督本擬暫緩入京某當軸三次電催乃有前夜到京之說其隨員某確於十日晨謁見某當軸據云此次天津會議張督初志已圓滿貫澈京畿一帶治安軍隊力能維持决不令放謠言者有隙可乘但至十日之夜十二時張督仍未到京别一消息云外間傳說張奉督擬以奉軍一部移至南苑以保衛京畿治安而原駐南苑之第十五師則令以剿匪名義開拔於一里以外於是謠諑繁興相驚伯有云云張旣非公府所邀則所謂某要人者可知何以必疏斥十五師而代以奉軍奉軍旣來何以又必苦勸張來張旣早調奉軍來京力任維持何以於已身之入京再四挨延却又並不拒絕此種内幕殊耐尋思也 
　　曹張之餉械問題此次各要人在天津集會决定貫澈主戰方針公同敦促曹經略使張總司令赴戰聞曹張二氏最近與中央接洽謂赴戰非難必須中央萈籌餉械因詢中央每月究能籌餉籌械各若干必須詳細計算方有把握張總司令到京後即專以此事與各方面接洽九日赴參陸辦公處即曾詳細討論並謂從前欠發第二路軍餉逹八十餘萬之鉅尙未荷發還請設法籌撥又一消息張總司令入京後卽趨謁總理商議繼續征南問題嗣復出席參陸處關於作戰之籌備亦有長時間之討論參陸處當將作戰計畫交張促其早早南下以便實行張請將此次魯省財政廳所墊軍餉二十餘萬元先行撥還以便南下一說張到京後鑒於軍餉之困難前日入府謁馮時頗露辭意而中國銀行總裁馮耿光於九日公府會議後即夜車赴津與曹使接洽平粤經費問題云云曹於中央窺見癥結却又不能說破而以心照不宣之手段行之謂爲婪索尙非眞相也 
　　倪嗣冲之補電倪嗣冲於津議散後派員來京一面起程赴蚌倪究以何故不能來京其對於中央之措詞如何想亦人所亟欲知者聞其庚日補致府院電云嗣冲因公赴津迭與曹經略使張總司令等籌議軍事機宜業已妥定辦法滿擬入京晉謁崇階面陳一切第舊疾未愈艱於步履不得已於今日（指八日）晚間專車旋南專肅謹陳伏維鈞鑒云云 
[十日之公府情形]  
　　十日上午八時三十分大總統蒞辦公室披覽楊增新李厚基劉鎭華張文生諸長官來電七件九時半與方立之秘書長談話片刻並閱本日蓋印之命令方君出府後又將前日議定整理財政方針從詳核閱十一時後進内宅午餐下午二時二十分復至辦公室於三時五分延見交通兼財政總長曹汝霖埀詢當日閣議通過之重要議案又討論某項財政約半小時曹總長辭出四時傳見察哈爾都統田中玉諮訽察區軍政現狀與其參預津議之經過情形並促田早返任所田答准十二日返署密談達五十分鐘至六時後大總統始退入私室休息至日前之會議據公府中人云元首因交代在即故特召各重要人物爲最後之會議其主要問題雖爲對於金幣劵詳加研究然後蓋印似尙不盡爲此其後乃以會議中財政要案頗多而總理未列席爲詞再將議定之件於十日早一律封送國務院以便提出閣議 
[張庫間長途馬車辦法]  
　　張家口至外蒙庫倫間通行汽車迭經試驗因洞路沙石銳利車輪屢毁尋常汽車能用十年者用在此路祗及一年經濟上撍持不易實行上亦有種種困難最近京綏鐵路提議改爲馬車仿照俄國西比利亞長途馬車辦法分設若干站按站換馬預計開辦費共需七萬餘元由京綏路承辦業在國務會議通過不日卽可實行 
　　近有人新自庫倫回談及該處情形頗爲詳切某君曰余六月一日由張首途次日行抵滂江損壞車輛耽延三日五日復進九日夜抵庫計程一千九百五十里留庫四日十四日遄返十八日午抵張只四日路上所見不利行車之處約佔三分之一滂江局長李維章建長途馬車議聞已得政府許可然汽車敏捷將來二者必相輔而行至商家行駛汽車大成商會兩公司均用福特式汽車至其間道路以張上壩一叚爲最艱上壩有兩路一爲漢努壩一爲神威壩次日抵廟灘（距張百○五里）再次日抵滂江（距廟灘八百五十里）再次日抵烏得（距滂江四百五十里）再次日抵叨林（距烏得五百二十里）九日抵庫倫（距叨林四百五十里）由張至庫内外蒙各地係爲察哈爾西蘇尼特王墨根王棍布蘇倫王達爾罕王那木薩賫王所屬地方庫倫大小商號一百五十餘家人口得十七萬餘人進口貨年値千五百餘萬 
　　向來蒙古旅行春冬别有駱駝及駝車夏秋則有老官車及騾馬車老官車行走一次需三數月之久騾車亦須四十餘日駝車最速亦須二十日乃至三十日此次乘坐商會公司汽車苟非毁壞車輛往返僅九日可見其速矣 
[奉天軍界消息]  
　　八日午後二鐘許張輔臣代督特召集秘書廳長袁金鎧馬鎭守使軍法軍醫軍務軍需四課課長並其他文武官吏共同討論三事（甲）防守江省黑河俄過激派之侵入（乙）第七旅開拔東流一帶駐防之分布方法（丙）籌畫財政軍費及救濟災民之辦法議畢即行散會又聞張代督以此次水災比往年更甚而往年水 
籌辦恐人心渙散流入胡匪日昨在公署會議時附帶議定仿照去歲辦法（一）按照商民殷富者酌量捐欵（一）各機□充差人員薪金在五十元以上者扣捐十分之一（一）開設平　局（一）不准糧石出境以待軍長回奉即通飭各屬趕速辦理 
　　前五十三旅旅長湯玉麟自解戰後回里安居無所事事而今春改編混成旅凡軍長素所深信之人莫不得任旅長職務惟湯玉麟尙未獲得實缺聞張曾邀請數次未肯一就現八旅已入手改編旅長一席即擬畀之湯氏特派某要人登門聘請後始許允一俟軍長回奉即行來省就職 
　　奉督張作霖由津致某要人電略稱前奉天二十八師師長馮閣忱中將素日聲名甚著予擬保薦馮氏擔任籌辦邊防以資熟手等語並聞某要人接閱後亦甚贊成由是觀之馮氏出任諒不久必成事實也 
　　陸軍二十九師五十八旅旅長陳錫五前奉吳師長指令前往北京面謁極峯磋商國防出兵及剿辦蒙匪諸問題現已竣事於八號由京乘車回奉不日即可回防又陸軍二十七師軍醫處處長王宗誠以當此夏令兵士多病特購辦軍用藥品八箱偕同軍醫官十一名於日和乘車前往天津 
　　東三省地處邊域與俄互相毗連現邊境告急各協約國均行出兵政府於國防一項極爲注意特委陸軍諮議官張鉞携帶鉅欵赴吉黑兩省籌備一切日昨到奉下榻於彭齡醫院勾留數日即行北上 
　　第七旅分期開拔西豐一帶曾誌本報茲聞該旅旅長劉子齡本擬每次出發兩營惟行路宿店又携運軍需殊多不便特改爲每次出發一營日昨（九日）已將十三團第三營先行開往朝陽鎭奉省原有巡防營均已次第改編陸軍惟東邊鎭守使馬龍潭所部之右路巡防雖有改編消息迄未實行茲聞張督爲統一軍制計擬將右路巡防合練軍營及警備二團全數改爲奉天警備隊即以馬氏爲警備總司令聞其編制之内容與日本守備隊相同北京華富總銀行協理姜溰智於六月間來奉調查華富分行事宜被財政廳王廳長將姜協理送交警廳看押業已兩月有餘日昨接京電釋放姜氏當乘晚車回京矣 
[長沙新佈戒嚴令（詹詹）]  
　　有因公新自湘省來者談及張勳臣督軍雖久歷戎行未諳治理前此封禁正誼報逮捕該社全體職員一案頗招社會物議斯可爲張氏處事操切之一證按正誼報之所以觸怒督軍虎威者不外刋載馮玉祥獨立一事吾人檢核該報當日此段新聞確係轉載並刋有錄外某報字樣蓋報館職責有聞必錄縱令事屬子虚仍可據實更正或以戒嚴期内官廳應有特種取締亦不過勒令停版數日該報爲圖新聞迅捷之故竟蒙封禁與逮捕之令不可謂非寃也張氏箝制輿論旣如此而對於某旅復疑忌交并因此更惹某旅長注意懸想之詞遂愈逼愈緊或竟進而爲事實亦未可料以故中外各報時有某旅不穩之說吾人耳目亦受此說之渲染其實穩與不穩外報已昌言久之稍其常識者類能辨明眞象自勿須再加剖解近聞湘西某重要商埠西南已派胡瑛郭人漳爲軍民兩政維持代表早已到埠就職凖是以譚則湘西局勢益形糾紛因此八月一日省垣復有緊急戒嚴令之公佈下午八時以後街上已不見行人蹤影有自株州携回流民圖影片一紙閱之令人心摧膽裂圖載一布店老幼六七人或仰或臥之遺骸全影白骨嶙峋如陳列館之物品蓋其血肉早因炎炎之蒸汽溶爲臭水矣以此推及一般災黎之無列　绠令人不寒而慄樊西巷福源巷向爲公娼集聚之地今已繁華　空商店現有十之三四復業然皆若新年景象無一將大門全行打開者且各於門上貼有本店被刦幾次之白紙條而附郭三數十里恒有大批土匪出没假護國軍名義實行搶刦雖有張宗昌分撥所部某營擔任游擊刻尙未聞肅淸至南門外碧湘街天鵝塘一帶所駐奉軍輸送隊約兩團與張督兼轄之第七師留守隊伍積不相能城中經旬不見憲兵棒令巡街以致强買惡賖之舉日凡數見商民亦莫可如何華昌鍊廠背面一帶居民門首皆揷太陽旗或書某某洋行住宅堆棧等字以爲護符亦可見湘中之狀况矣 
[湖北之新戒備]  
　　陜南不靖鄂北防務因之吃緊茲聞第九師長兼襄鄖鎭守使張聯陞特分兵扼守險要並以與陜交界之竹谿鄖西劃爲第一警備區域竹山均縣鄖縣劃爲第二警備區域所有省中調去協防軍隊業經混合張部共同抵禦一面又與豫南防軍携手互相策應昨有信陽州軍糧局來鄂者述及張鈁據陜南獨立後鄂北邊防吃緊鄂豫聯防確有此事惟各報載光化河口現有土匪滋擾則屬子虚河口距光化僅十八里在襄陽上游二百里與南陽接近至信陽旱道不足二百里故河口至信陽消息最靈商民至信陽貿易往來如常毫無危險云云又聞張鈁獨立陜南王督以鄖陽接近陜境特調劉文明旅長自遠安移駐鄖陽擔任防禦之責襄鄖　鎭守使所部之兵士多開赴鄂西近以不敷防禦特與南陽鎭守使吳慶桐商榷調吳楚傑所部一團塡防均縣與劉文明作犄角之勢 
　　至鄂西方面滇軍東下靖國軍反攻巴東北軍未及提防偶爾小挫茲聞吳光新司令一面請援布置宜防一面派勁旅扼守野三關及與湘西接近之白洋灘等處連日安排稍有頭緒局勢漸穩吳仍駐宜昌自治公所並未離宜又聞軍署昨據朱廷燦旅長電稱夔巫敵軍近得舒榮衢軍隊協助反攻巴東甚急所有巴江南� 
岸已由職旅奮力抵禦在北岸者僅有王都慶部隊六營似嫌單薄因特加調趙團雲龍加入攻守當已無虞知注特聞云云又交通界消息邇來施南方而之戰事已經停頓巴東方面南軍雖有返攻形勢亦尙無戰况可言不過前楾略見衝突要不十分猛烈又一函云上游戰事吃緊迭經吳光新司令來電告急王子春督軍爲補助軍威起見有令查家墩之第十八司令部開赴建始駐紮之說 
[湘鄂軍事之緊急（赤水）]  
　　湖南戰事南方以北方政府方注意於總統一事無暇兼顧於是乘隙進攻冀圓一逞而各地游勇伏莽亦乘時而起於是戰機又復吃緊其最急者爲寳慶安仁兩亞安仁攸茶一帶之蘇軍及奉軍屢舉南軍接戰北軍勝少面敗多南軍爲新來之兵其鋒正銳前線要隘屢爲所得張宗昌電向張湘督告急湘督無力調遣客軍未有援兵馳往南軍又出奇兵於江西蓮花境以側攻茶陵於是茶安愈形危險湘張督據報勉力商允李傅業令所部安武軍開往前線援助或可救一時之急寳慶方面南軍幾以全力攻之其將領爲張其鍠賁克昭周偉林俊廷等之新舊軍圍向寳慶者幾達三萬人而貴州東出之援辰軍一梯團由芷江改道向龍潭進發與攻寳司令張其鍠犄角進行進窺新化以斷北軍後方旅長田樹勛接戰不利目下桃花坪石門以外之陣地多爲南軍所奪昨日消息謂圍攻邵陽正面之軍距城僅四十里側方吳佩孚之軍駐紥衡陽者態度甚冷田氏致電長沙張督亦束手無策現聞已調桃源十一師之一部出資江向南而下如一得期邵陽無事則援軍可至或可暫保無虞也耒陽祁陽方面碍於吳氏停戰之約雖時有衝突然究無大戰目下尙平靜惟邵陽茶安之兩側若有危險則衡陽之軍如鳥失翼亦無能爲矣湘西方面使馮氏擔保防務本無足慮無如馮氏力辭人心惶恐前日曾請常溰鎭守使王正雅派兵來防王以無此能力至迫而辭職張敬堯此時亦未向馮氏求助僅請李奎元調其駐寗鄉之四十一團入桃源張敬禹之兵入慈利溰州帮同正使防戰現田周及黔軍雖反攻甚烈然張王死守尙無若何危險此外有劉具熙起於瀏陽郭人璋起於安化臨岳間之土匪迭起洞庭中之水賊亦興雖無甚大力量惟湘中北軍絕難兼籌並顧是以長沙一隅現又成楚歌四面之勢矣鄂西軍事亦甚緊急當此戎馬悾惚之際而司令吳光新又有請辭北上之電并電王督軍謂有要項必須入京面陳已電請中央照准所有鄂西軍防事宜暫以參謀長汪樹璧及朱司令廷燦代理等語王督當即去電勸阻略謂南軍謀我正在猖獗鄂西防務專倚執事鎭攝如遽離防地致貽軍心散漫之憂殊爲可危如有要事不妨遣人代表免自往返務請維持現狀暫緩北行云云此電去後尙未得復北上與否尙難確定也 
[寳慶吃緊之原因] 　　趙恒惕之母 
　　在湖南之吳佩孚與趙恒惕之南北兩軍相約進戰兹聞其眞相如下南軍司令趙恒惕衡州附近人也當其由該地退却時因事出倉卒在家鄉之老母無暇令其避亂趙母落於北軍之手而攻擊該方面之部將吳佩孚聞爲對敵部將趙恒惕之老母痛顧已身離鄉背井追念老母之事縱與之爲敵交干戈於同一主義下特趙以護法賭生命雖爲敵人亦宜尊敬况係其生母耶故吳佩孚立命其部下軍隊予以叮嚀之保護因留置衡州附近如有萬一危險之虞不可不遷於適當安全地點幸値馮玉祥於常德之好機會遂護送至馮氏處懇託其保護於是陷入敵手趙恒惕之母意料外得北軍之保護平安寄居於敵陣内一面吳佩孚將其眞相通報於趙恒惕趙深德吳佩孚之行爲邇來對於吳佩孚之軍有不深爲仇視之决心兩者之間口雖不言停戰竟至自然了解而休兵且吳佩孚之部下與趙恒惕之部下互相往來彼此以戰陣之無聊相慰南軍窮於糧食常用衡飯北軍於彼此相見之下深與南軍表同情竟由北軍所囤積之糧食而輸送於南軍以果南軍之空腹者以上事實是吳趙兩軍之間將出於自然的妥協而不至於互以炮火相見可以證明以此之故廣西軍之奉部原係對抗吳佩孚者今則舉其全部而應援寶慶故刻下寶慶已陷於非常之危險矣 
[瓊州龍軍之恐慌]  
　　討龍第一軍總司令沈鴻英降復雷州後即率領所部會合海軍艦隊曁黃志桓所部各營由徐聞海安渡海進攻瓊州龍軍司令納順洪馬如驤曁道尹周沅等昨有十萬急密電一通拍致北京告急爲某當道所截獲聞中有敵衆我寡餉竭援絕軍心難恃孤城不久等語其危迫之現狀於此足見一斑矣頃有由瓊回省者言龍裕光當雷州被圍將下之日其部下各營兵士聞風動搖相率閙餉多欲得餉離去瓊州者是時幾難收拾後由納順洪乘馬親赴各營勸導仍未寗息不得已由龍裕光下令海口商會總理無論如何困難限本日提借商欵五千元以濟目前之急並令府稅及辦照鹽務各公司分别尅日擔繳欵項多者數萬元少亦萬元各營始獲安靜去月二十三日雷州軍有出降消息傳至海口龍即命道尹周沅率兵四營分乘民船用廣利兵船及由香港　 
 
 
 

Page 7

 
 
來之商輪拖帶出海口正在由白廟港向每安前進爲粤軍軍艦察覺開砲轟擊逃同口内聞是役因轉舵不靈拖沉民船兩艘溺斃兵士數十名海口商民以爲省中大軍來攻紛紛逃避龍軍立即戒嚴後廉得其情始各安息現龍軍駐海口兵數大約有千餘人大廟兩連文邑會館一連五邑會館兩連先鋒廟兩排關帝廟兩排潮州會館係梁金文統領部高州會館係李姓帮統部兩處合約駐兵一連海口以外軍路頭之某尼庵駐兵一排大英山已完全築做砲台由砲兵駐守名號一營實只有砲六尊秀英山砲台岸線用賬幕爲營約有三十餘募聞約兩營機關鎗山砲均備聞係爲砲台掩護瓊州府城五里亭駐兵一排地藏廟城隍廟等處約一營北校場演武廳約一連東樓已四面挖有濠塹及砲壘并紥均振武軍衛隊聞納順洪各要人均在此居住督辦衙門則由道尹在此辦公四城樓均派兵把守城外東廂及北涌口已派重兵而尤以西門外之雷峯塔要隘爲嚴密加築砲壘蓋防定安以内之民軍也自此以後每日派員往各公司及府稅等處坐催勒繳當事者無法措籌於二十六日由龍軍派員收回自辦奈人心驚惶商市停滯自辦亦無起色聞已電港辦事人電京催龍接濟以濟眉急查定安以南各民軍日來已歸沉寂因子彈告乏相率往嶺門固守以候省中大軍謠傳省軍進攻之消息一日百至城内居民已一律遷往各鄉矣 
[熊克武之維持財務策（成者通信）]  
　　七月二十四日蓉城開政務會議總司令熊克武主席除各機關重要人員外紳商亦均列席是日首議平米價議定飭令各屬縣知事對於以後如仍有貧民撶袋刦米者以盜匪論處以死刑并急辦淸鄉免運道梗塞次討論維持川券開辦彩票收券一事多主張舉蕭財政廳長爲總辦陳希虞爲監辦商務總協理爲會辦均盡義務開辦八期每月一期其票額一萬二千張計收入十二萬元以五萬截銷六萬餘元發彩并擬設分銷數處東設重慶南設雅安北設潼川後熊總司令以爲不可暫從緩議另籌善法聞是日只議此兩案詳情如何容探續誌 
　　抽籖兌川券亦維持濬券之一法茲聞當道以開彩案旣經打銷不成事實所有維持川券之法一面議將來完全兌回方法一面提各軍政人員薪俸二成截角銷燬又擬繼續從前抽籖之辦法各方并進務期金融活動公私均不受困刻間川券因此漸有起色之象 
　　財政廳布告云案奉四川靖國各軍總司令態訓令開照得本部前以軍需孔殷而各縣局徵解稅欵緩不濟急曾經通令各縣局攤借餉欵以稅收作抵在案乃查原案本限二十日籌解足額迄今時逾數月且經本部一再嚴催僅萬縣綦江重慶商會三處籌解足額巴縣江北江津長壽涪陵忠縣解過半數其餘各縣多以所入稅欵變易名目搪抵一時旋即稱解似此有名無實在政府虚負攤借之名而縣局則取巧以應甚有瀝陳困難分釐未解并有事實障碍隻字未覆者若任長此拖延徒煩文告毫無實益誠不若早事收束嚴厲催收稅欵之爲愈也茲特明令宣布除奉有特别命令就地籌撥軍餉仍應遵辦外特將從前借欵通案立卽取銷所有各縣局已經收入借欵應呈解本部其未經收入者亦停止進行一面由該縣局催收稅欵源源報解以濟餉需除分令外合行令仰該廳即便遵照併佈告紳民等一體知照切切此令等因奉此查總司令前飭各縣局攤借餉欵之案現旣奉明令取銷此項借欵除已經收入者即由各該縣局儘數報解查照原定歸還期限在稅收内撥還外其未交納者應自奉令之日即行停止不得再事催收以淸界限除通令各縣局一體遵照外合行佈告俾衆週知此佈 
[東三省力爭林鑛借欵紀要]  
　　吉林團體聯合會原定七日開評幹大會嗣以覆選事宜又加種種議案未宗備遂延期開開至九號（今日）午刻十二時始開評幹大會昨已通知各評議員幹事員各縣代表及各機關人員届時到會矣各團體選定赴京之代表前後共十一人韓子揚因要事首先歸來昨（八號）日下午一時松秀濤伊鏗額初鶴臯安漢臣等四人亦相繼歸來同歸者更有督軍代表王鶴亭團長聞松君等四人歸省原因係爲報告一切並妥議進行辦法餘留京之六代表則奔走一切松君等定今日午刻到會報告在京狀况 
　　黑龍江人民反對林礦借欵十分激昻鮑督軍以吉林郭省長已於四日蒞江正好會同籌畫善後并以所召集之各道尹知事均已來江特在省署開林礦借欵會議議决由兩省聯銜向政府陳說利害力請取銷并聞鮑督軍對於林礦借欵頗與人民同意近十餘日拍致中央請求取銷之電共二十餘通致吉林電三十餘次致奉天六十餘電各省曁各縣則共有百餘電之多并派代表二人分赴吉奉協助吉林代表力爭以圖取銷可見其對於此事之熱心矣 
　　吉黑林礦借欵問題吉江兩省人民反對風潮至今未息會由代表中推舉祝范梁諸君赴津面求張雨亭督軍設法維持張督軍慷慨言曰人皆以爲政府祗將吉黑兩省林礦抵押因我之故不及於奉天其實唇亡齒寒吉黑兩省吃虧奉天又何能獨存無論如何此項借欵合同非取銷不可政府如以欵項已付爲詞即由三省公攤一千萬將此合同贖回取銷如三省力量不足我尙可向各省告帮已將此意告知政府云云本月三日吉林新議員赴津謁見張督亦有同一之宣言 
[運河七釐金幣借欵合同之全文（三續）]  
　　第六條（一）督辦由政府派任代表政府辦理關於本合同之工程於工程開辦時該督辦應即於濟寗縣或其他便利地方設立機關在工程期内稱名曰總工程局此後於借欵期内曰運河水利局内設三科公同負責如下（甲）總務科由督辦委派主任一人綜其事本科經管關於總務一切事宜（乙）工程科在工程建築以迄工程完竣期内由美國總工程師一人主任此後在債劵期内則由一中國工程師主任以上兩工程師均須由督辦商諸公司或經公司之薦舉後委任之退斥之或更換之其人均須爲公司所薦者名譽經驗應操上乘在工程期内上稱之美國總工程師即爲政府辦理本工程之總稽查並諮詢工程師經包工工程師之認可應規劃關於整理并溝洫之一切計劃倘所規劃之工程在包工工程師視爲難行或其價値不當時則督辦必令其將計畫重行審定臻於計畫可行並其價値相稱實施之工程務得總工程師之滿意倘總工程師以爲所施或將施之工程不能符合上述之計畫因之不滿意時得有否認包工工程師具領整欵之權包工工程師之整　具領單應得有總工程師呈准督辦簽字無論何時督辦或其代表操有檢查工程之全權一俟運河整理告竣運河之修養事宜即田中國總工程工師理務使運河臻於善狀（丙）會計科由美國總稽核一人主任由督辦商諸公司或經公司之推薦後委任之退斥之或更換之在借欵期内總稽核必須爲一美國人而經公司推薦者該總稽核應管理關於履行本合同所有一切收入并支出并於借欵期内監察各項擔保品之收入印花稅不在此限凡由外滙華由華滙外并在中國之滙畫欵項事應由總稽核經理之借欵項均歸總稽核提取但提取時須持有本合同所定之正當簽字具領單此外如本合同所述之本息之支付修養費與經常費之支給并將收入欵項即應存入借欵賬項外之餘數撥還政府籌事均歸總稽核管理（二）倘總稽核對於擔保品收入事有所建議得陳請督辦如可實行應予以實施（三）各科職員非督辦核准不得委派（四）政府對於涸復地畝與涸復地畝之管理並運河交通權利之發展事如願聘用顧問時得托公司推薦相當人員擇尤委任（五）總工程師及總稽核薪額由督辦與公司會商酌定 
　　第七條（一）如本合同有背約時則爲債權者利益起見各項抵押作據保品之收入經公司聲請應即交予公司或稅務司管理之 
　　第八條（一）本借欵發行之債劵倘有遺失或被竊去或經毁壞等事公司可隨時知會中國駐華盛頓公使由該公使允准公司於四種通行報紙刋登告白聲明該項債劵支付之停止並准按各該國法律國習慣之所宜施行别種手續若債劵已經毁壞或所失竊之劵已過公司所定期限仍未覓回則中國駐華盛頓公使應照原額補給副劵送交公司即該項被竊遺失或毁壞債劵之主代表關於送交與補給該副劵一切費用稅由公司代該劵之劵主擔任（二）一切債券息券以及關於本債務之出入欵項在本借欵流動時内槪應特准豁免中國各項釐稅雜捐 
　　第九條（一）發行之金幣六百萬元債劵其三百五十萬應於美國發行其餘二百五十萬可於他處發行每部分或每批或以後之增加其發行此例皆以此爲準（二）公司得政府核准後可轉讓或托付其一部分之權利但經管工程科會計科及承辦包工之權利除美國人民外不得轉讓與托付與他國人民 
　　第十條（一）以後若遇借欵整理江蘇省内自台莊至鎭江之一段運河時應先向廣益公司商訂 
　　第十一條（一）本合同應繕寫華英文各四分互相對譯俟後對於構結意義如有爭論須以英文爲準（二）本合同華英文各一分須交存（甲）督辦水災河工善後事宜處（乙）外交部（丙）北京美國使署（丁）公司 
　　第十二條（一）本合同以政府外交部正式致交北京美國使署之日發生效力中華民國政府與廣益公司證明本合同雙方之同意特准督辦水災河工善後事宜處與廣益公司代表於一千九百十七年某月某日在中國北京簽字中華民國政府督辦水災河工善後事宜處廣益公怀正式代表 
[杭州快信]  
　　杭總商會協理王湘泉被選爲衆議員困慶祝楊督壽遲未北上昨乘早車起程送行各界幾逹千人城站馬路途爲之塞 
　　省城自本月十一日起附近督署一帶警位信間咸加派雙崗衛戍巡　不絕電燈公司亦派隊守護步哨線直放至城站爲止 
　　新國會成立日除遵部令懸旗慶祝外各機關及學校俱奉省長臨時電飭一律放假一天惟司法範圍因重票已發照常訊案辦公 
　　浙省自入伏以來天時亢旱田稻枯槁河流乾涸災象已成浙東一帶尤甚農民晋省告災者已紛至沓來 
　　浙江緝私統領趙廷玉有與三區警備隊統帶常榮淸對調消息惟未發表 
　　寗波機織軟蓆傳習所經省長核定每縣選派一二人所需膳宿等費准在縣稅公益費項下開支已令實業廳轉飭遵照 
　　浙省實業廳自成立後至六月終止各礦商繳存礦颧稅計銀二百九十三元五角四分五釐昨已悉數移解財政廳核收 
　　江山硤口警佐朱士樑違法殃民經自治委員劉照黎臚欵舉發已令警務處派員查辦 
[南京快信]  
　　張懷芝有日内乘津浦車來寗消息 
　　軍署參謀長何恩溥日前奉李督派赴北京接洽要公聞何昨同京電致李督報告一切 
長江巡閱副使王廷楨奉馮總統電召准日内由浦北上 
　　倪嗣冲前日召第六路統領李紹臣赴蚌會商擬增調重兵駐紥滁州 
　　湘張敬堯派諮議梁某來寗謁李督協商時局 
　　李如璋昨啣張作霖命來寗有所接洽 
　　鄂督軍署楊參謀贛督軍署陶諮議均乘車赴杭祝楊營軍壽 
　　贛南鎭守使吳鴻昌電安武軍五千名齊日全部開抵贛縣 
　　蘇軍第十九師之團長吳大芬電告現由贛州率所部赴定南禦防 
　　軍署擬定臨時剿匪條例十二條令行外防各軍官遵照辦理 
　　省警廳長王桂林以省防重要昨與齊鎭守使會商擬日内邀集軍警兩界要人在軍警聯合會開一茶話會以聯感情共保省城治安 
　　財政廳長胡翔林久萌退志聞某要人有保胡慶培接充消息 
　　新當選之句容省議員屠宜厚被控案聞經人調解可望撤銷 
　　省署通飭各縣知事將辦理參衆兩院曁省議會選舉費用支出計算書迅速呈報以資結束 
地方通信 
[蘇州]  
　　委員會查要案蘇常鎭守使朱琛甫君昨特派委本署軍法官王鼎臣前往無錫調查要案蘇常道尹王可耕君亦委本署第和科某科員會同前往聞係查辦前日軍警衝突案王君等奉文後立即乘車赴錫 
　　唐團長赴虞閱兵查案第二師朱兼師長特委第四旅第八團團長唐業樞前往常熟檢閱第三營十一連及駐防福山之第十連各兵士各種操法並調查第十連因打靶誤傷兵士一案唐團長已於昨日啓程 
　　狗之交涉本城北區署長關人文任事將及一載終日出入熱閙場所如城内之半園遂園及城外之留園夜花園靡日不有關某之足跡本月十二日午後四時關某隨帶最鍾愛之靶兒狗一只由吳縣橫街庽所（與徐懷德同居）赴遂園往聽錢幼卿彈唱書曲路經慕家花園適有某玉器作所畜灰色母狗一隻在屋外衛護初生小狗詎關某之靶兒狗跳伏該母狗身上並賜以狗尿迺灰色母狗起而反抗不料關某見而大怒以大石猛擊之該母狗負痛潛入玉器作内關又闖入該作必欲處該母狗以死刑並責令玉器作主服禮該作主以狗無智識况係狗與狗之衝突並非狗與署長之交涉互相辯論而關署長不問情由遽施掌頰並口吹警笛號召崗警捕人一面又以電話立召管轄之分駐所巡官派警拘提適該處係吳縣公署後巷有署警某見此景象大抱不平與關某一再口辨原不知關某爲何許人也該署警察謂目下非專制時代何得如此陵虐小民正在互辯間適西區分駐所巡官帶同長警奔馳而來竟將該作主並縣警某鎖繫而去彼時情形直如逮捕大盜於是各鄰右及旁觀者咸憤憤不平大駡關署長之横行䟦扈詎不數分鐘該分駐所（所設鎭撫司前）又派警持鎗前往拘捕該處左右鄰人以致該處居户非紛紛避走即緊閉免禍不知此案將如何了結也 
　　吳縣搜捕螟蟲續紀蘇垣設局收買害稻螟蟲等情已紀前報茲悉吳縣知事署接奉省長訓令略謂收買蟲蛾辭法業經另電飭遵在案惟各種蟲卵顔色不一附著異處二化螟卵産於稻葉之表面卵色初呈淡黃白後呈黃褐漸變爲黑紫一若魚鱗之狀三化螟蟲之卵灰黃色附著於稻葉之裏面卵塊有母蛾之體毛以蔽之大螟蟲卵則爲淡黃色其他如害稻之浮塵子苞蟲泥蟲象鼻蟲等亦均有卵子産生而目力遽難辨别須用顯微鏡養蟲箱等考驗始得明瞭總之凡蟲卵生於稻中者於禾苗皆有損無益仰即轉飭農佃認明顔色及附著處所分别搜除務須一律淨絕事關除害愼勿玩延云云吳知事奉文後已轉知各市鄉董一體遵照 
[南滙]  
　　肉業反對加增屠稅南邑屠宰稅自開辦後向由各警所於月終飭人至各莊收取全邑總數每年六千五百元本年夏財廳冀增稅欵曾通令招人包認大團鎭人史樹椿遂挽盛夢生向省廳接洽初時照原額願加一千五百元財廳以此較數較少於他縣不允因又續加二百元始行照准史自承包後已捐者令其加捐未捐者亦令報認全邑肉業界因年來商業凋敝無力擔負一致反對新場鎭日前曾起罷市風廟現史等擬先從城内入手本月九日悉東門外之鞠阿培態度最爲强硬且鞠所開南門外之新店尙未認稅因報告警所翁警佐飭警將鞠帶所勒令認捐尙欲處罰洋八十元旋經人關說減縮十倍遵繳始行開釋現新場祝橋六灶灣張江棚六灶坦直橋周浦四團倉魯滙城内沈莊三墩大團航頭屑村等處因利害關係對於史姓甚不滿意連日正在秘密集議共籌對付之法 
[鎭江]  
　　旱象可虞天久不雨迄今已有月餘四鄉農田望澤孔殷丹徒縣倪知事業於十一日起在邑廟設壇祈雨已紀昨報茲悉西南等鄉山田稻苗已枯各農夫昨至縣署呈報旱荒此外丁角寶埝大樹崗各鄉區農民亦均紥成草龍游行求雨而東鄉孩溪姚家橋等處近日則有蝗蜅過境滿天飛舞天王寺亦有螟蟲發現城中米價因山田望雨來源遲滯上色米每石由五元九角漲至六元四角中等米每石亦漲四五角不等小麥價亦由三元六角漲至四元二角日内若得大雨秋收可望否則旣遭蝗患又遇旱災前途殊爲可慮 
　　路政司長北上過鎭交通部路政司長關賡麟於十二日由滬乘中班火車道出鎭江駐鎭滬寗車站各員咸往歡迎少頃開車赴寗轉搭津浦車北上聞關司長並有眷屬隨行云 
[揚州]  
　　開壩淮運使張子蔚現以秋潮泛漲運河水勢浩大恐歸江十壩自行崩塌有費工程特委員何壽春於十二日前赴各壩履勘相機開放矣 
　　追欵場運局前局長某虧欠公欵迭經運署催繳均以空言搪塞十二日張運使復行文飭催該欵並限日繳解設再延宕即行拘縣押繳 
[嘉興]  
　　籌劃開浚城河嘉興舊府署至東門一帶河道漸形淤塞經公民陶元鏞徐景儀等陳請水利議事會設法開竣當由該會議决呈省核准飭令張知事於水利經費項下撥洋一千五百元雇工開竣預計河道一千四百餘尺共需工資二千一百餘元除公家撥洋一千五百元外不敷之欵擬挨户籌集不日即將興工 
　　訓令收買螟蟲嘉興田禾近來發現螟蟲疊據螟蟲考查團員報告到省張知事昨接省署訓令仿照嘉善收買螟蟲方法將螟蟲及卵子蟲窠等定價收買使鄉民勤於捕捉所有收買經費於公益項下實支實銷張知事已令行九區自治委員遵照辦理 
[杭州]  
　　慶賀新國會開幕典禮十二日爲參衆兩院正式開幕之期省城各機關商號懸升國旗以誌慶賀茲將省長公署通函錄下逕啓者頃准國務院蒸電開當選參衆兩院議員陸續齊集京師已過法定人數定於八月十二日舉行開會典禮各省區地方均應於是日懸旗慶賀希即通飭所屬一體遵照等因即希尊處查照轉飭所屬一體遵照爲荷順頌公綏 
　　慶祝督軍壽誕盛况十二日爲楊督軍曁劉夫人六秩雙慶省内外官紳紛紛前往慶賀賓客滿座車馬如雲洵極一時之盛齊省長於十一日下午三時許率帶本署衛隊往賀楊督軍留宴夜膳至十時許始行告别十二日十二時復乘輿前往慶壽馮總統特派趙俊卿（字金波現任將軍府參軍）爲代表祝壽趙君於十日乘快車到杭即至軍署聞勾留二三天回京覆命茲將趙代表去電錄下北京公府師嵐峯兄鑒弟於庚日抵寗晉謁秀督蒸日到杭所賫禮品業已致送楊督對於主座厚意感謝不盡請轉陳俊卿蒸又松滬護軍使慮永祥氏因慶祝楊督軍壽辰於十二日由　乘坐頭等花車附搭早快車來杭借來者尙有長江緝私總稽查米占元等十餘人 
　　發行義奬劵之消息浙省將募分債修築紹蕭塘閘茲悉此項公債專供水利之用由紹蕭紳士發起並爲易於勸募速觀厥成起見擬仿儲蓄票之例分等給以奬金卽定名爲籌修紹蕭塘閘工程義奬劵額定一百萬元委托官商銀行代爲發行至義奬劵式樣及發行章程現正在擬訂中 
[武進]  
　　商會反對買土製藥武進縣商會呈省長文云爲呈請事稱據本邑耆紳惲彦彬金琥祥　掉曾省三趙　盧正衡吳章屠寄沈秉厚公函到會以報載中央收買存土指定蘇浙鄂贛爲行銷地點以備製藥之用深恐以此破壞烟禁亲求轉呈省長電請中央收回成命以救民生等因竊惟鴉片之禍足以滅種私吸之罪著在刑章刻已届禁絕之期亦改革以來差强人意之舉豈可以製藥之名行私銷之實飲鴆未必足以止渴而騰笑萬邦茲事未見正式文告商會未敢信以爲眞惟是某處設行銷之總機關各縣設分機關之說喧嚴衆口日來竟有舊土商赴蘇訂正式行銷合同經本邑公正士紳嚴詞詰責業已自知悔悟立即取銷可見公道尙存人民自治之力亦差堪自信竊爲蘇浙鄂贛四省之民向未自居化外何可以鴉片專毒我四省又何以知製藥之用除我四省外竟無需要百思不得其解商會遍詢中西各醫生武進全縣實無須此項製藥原料設有藉製藥之名以圖私銷烟土者商會惟有會同各團體嚴密查訽果得確據當取出焚燬藉以維持法令伏乞省長令飭武進縣知事隨時查禁并賜轉咨中央收回製藥運銷成命以絕後患不勝迫切待命之至 
[河南]  
　　省垣地震本月九號上午九餘鐘省垣忽發地震自西北向東南約二分餘鐘即止嗣至十二鐘地又震動時間稍短城内房屋未聞有倒塌者惟西鄉十里堡民房震塌數間致將一老叟頭部壓傷甚重趕赴醫院調治 
　　水災彙紀省中昨據修武杜知事呈報縣屬靈雨連綿平地水深數尺房屋冲塌田禾淹没災象堪虞請派員履勘賑濟以恤災黎省署遂派候補知事尙葆初携欵前往勘驗又安陽縣此次亦遭水災蓋因天雨連綿河水暴漲西南北三面地多高阜並無積水之處惟東鄉一帶地畝低窪間有積水秋禾稍被淹没現在積雨已消河水仍歸故道昨經該知事將全境地形及受災原因呈報省署查核 
[天津]  
　　省議員揭曉十日假鼓樓東廣東會館内舉行順直省議會議員覆選舉投票共到二百四十人考各縣初選人投票時間分别確定計上午八時至十一時爲天津縣初選當選人投票時間下午一時至二時爲靑縣慶雲兩縣投票時間二時至四時爲滄縣鹽山兩縣投票時間四時至六時爲靜海南皮兩縣投票時間六時後開匭唱票當選者爲邊守靖李志敏翟玉琦寗奎章石作蘭劉守榮張瑞生孫兆義梁逢中潘自濬張玉琪李寳誠十二人　　捕蝗彙誌深縣因發現蝗蜅經知事舒翎通諭發現蝗蝻各村齊集村人竭力撲捕並謂地内縱有莊稼萬勿顧惜如蝗蝻剿滅後尙可補種則由村長佐月頭邀人帮種若播種之時已過由村長佐月頭會議由本村豐收之地酌量收歛償其被損田糧云云又柏鄉縣屬北張村八里莊趙家莊楊村南張村並三十里舖北江村正元寺趙營村等處近日均有蝻蝗發生身如巨蠅色黑力能跳尺餘當經知事督飭警役雇用民夫依捕蝗成法晝夜撲捕 
雜評 
[暫時維持]  
　　今日之時局爲暫時之時局而當局之政策又爲維持暫時之政策也戰略則總統未舉前暫時不改變也内閣則總統未舉前暫時不更動也副總統則大總統未受任前暫時不選舉也曹錕則暫時不南下奉軍則暫時按而不動其他各督軍則暫時觀望而不表示以表面言之今日之當局不過敷衍目前之局面而已暫時維持以待將來大勢之推移而已然以實際言此暫時維持之短少時期中卽爲醖釀將　新局勢之日今日擔任維持暫時沉寂鎭靜之人物卽將來登場大獻手段之人物也萬木無聲待雨來其即今日暫時之景象乎 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[世界戰爭後我國敎育之方針]  
　　江蘇省敎育會内師範敎育研究會與小學敎育研究會前日合開大會情形已誌昨報茲將該兩研究會共同决定之世界嚴爭後我國敎育方針錄下 
　　（一）中國國民性與各國國民性之比較（各國但取其優點） 
　　（二）現時中國國内之情形（一）工業知識幼稚（二）經營商業知識道德之缺乏（三）應用物品多仰給外國（四）經濟恐慌甚至破産 
　　（三）歐戰解决中國所處之地位（一）中國各地爲各國經濟競爭之中心點（二）各國竭力輸入應用物品銷售於中國（三）中國之經濟權將爲他國所操縱支配（四）中國之各種實業將爲各國所經營 
　　（四）現代國民應具何種能力方足適於生存（一）應具强固之意志（二）應具生産之能力（三）應具公民道德知識及體力 
　　（五）我國今後之敎育方針及方法（一）發達個性鍜鍊意志（二）養成使用物質之能力并有發明及創造之能力（三）使人人明瞭個人與團體與國家與世界之關係并確負對於社會及國家之責任方法大綱如下 
[調處商民債案之法部原批]  
　　上海總商會縣商會前曾會呈北京司法部請援照京師成案關於商事案件先由法庭委託公斷處調處一事已由部批准咨請外交部令行駐滬交涉員轉行英法兩公廨知照並由兩商會將部批通知公斷處各議董查照等情已誌昨報茲將司法部原批照錄如下呈悉查本部會同内務農商兩部呈准京師商民債務案件由法院委託商會先行調處辦法原以確有必要情形爲限並非遇案均由法庭委託調查原呈未免誤會且原案就一造爲商人之案件亦准法庭委託調處者係因京師法院管理之案純然爲商人間有商事訴訟者甚多非稍擴張範圍無以副體恤商艱之本旨上海地方債務訟案兩造均爲商人者居多與京師情形不同自毌庸援案辦理其業經判决應行執行之案件查核該會原呈亦已認爲無保護債務人之必要應亦毌庸置議至所稱法庭厲行假扣押假執行制度往往因原告一紙之告訴遽將被告財産查封商人每因陷於恐惶或至於倒閉一節業經據情令行江蘇高等審判廳轉令上海地審廳嗣後因假扣押執行或假處分而查封之財産應以與債權額相當爲度並得斟酌情形就債務人因此所受之損害命債權人提供擔保且得因債務人之提供擔保而廢棄假扣押或假處分已據復稱嗣後遵令辦理再會審公廨華人控告華人之商事案件業已咨請外交部轉令上海交涉員行知會審公廨查照修正商事公斷處章程辦理矣仰即知照此批 
[交通部通告電桿被水衝毁]  
　　本埠各機關接交通部通告云據直隸臨城電局報告距臨城二十里沙河發水被衝電桿多里現在水深丈餘河水有漲無退人力難施又據赤峰電局電稱暴雨傾盆河水洶湧桿線被水衝失無蹤又據奉天電局電遼陽撫順兩路電線阻斷省東邊鬥外水深丈餘南邊鬥外水亦没頂鐵路衝壞須俟水勢稍退方能設法修理又據通化電局報告山水暴發渾江等處木牌衝散淹斃牲畜損失頗鉅所有至人道江桓江輯安興京桿線均被衝毁現在雨仍未止遍地汪洋又據山東濟寗電局電大雨傾盆北路桿線復被衝毁此次水勢洶湧較前更甚沿河村莊淹没無數即濟寗關廂一帶亦水深數尺實爲數十年來未有之浩刦又據壽光電局電河水大發被衝電桿甚多又據河南孝義鎭電局報告洛河暴漲孝地各屋灌水尺餘又據福建漳州電局電狂風大雨南路電線均阻水流驟漲局中已水深數尺各等語查臨城等處發水線阻均係實情所有與上開各處往來電報不無稽延特此通告 
[海舶行程之調查]  
　　中國郵船公司之南京號本日黎明可抵吳淞定下午五時起掟赴美送客之小輪下午三時開離新關碼頭 
　　東洋汽船會社之高麗丸因在香港修理躭擱已改期八月二十一日由滬起椗赴日本各口岸與舊金山按該船原定十八日起椗 
　　花旗輪船公司之愛瓜多號將於本星期五日開離香港定下星期一日下午三時由滬起椗赴美此行並不經過祝户 
[江南造船所承造美船近訊]  
　　大陸報云江南造船所昨日接到美國寄來造船新機二十箱日内即將依照七月十二日所定合同開始建築第一艘一萬噸重之新船云 
[美國郵件到滬]  
　　英文滬報云埠美國郵局佈告十四日到滬之東洋汽船會社輪船西比利亞丸載有由美寄來之郵件一千餘包大約是日午後即可分别投遞云 
[停發運米赴美護照]  
　　大陸報云上海美總領署昨奉北京美使署電諭停發運米赴美之執照惟穿行美境而至西印度或中美者不在此列 
[招商局北棧之火警]  
　　前晚七句餘鐘虹口招商局北棧二十五號貨棧内忽然火起頃刻冒穿屋頂當經救火會西人各驅皮帶車到場汲水灌熄計燬房屋一大幢聞被焚各物値價頗鉅事後該管捕房捕頭派探詳查起火情形復候核奪 
　　文滙報云十二夜救火會大爲忙碌八時四十三分接招商局北棧某貨倉失愼之警報當即馳往施救該棧共兩層高一百五十英尺闊七十英尺外無火光内則火勢甚熾直至半夜始克撲熄損失之數今尙未曾確知聞有某洋行寄存疋頭貨物値銀十五萬兩之多而他家存貨亦約有十萬兩左右云 
　　英文滬報云招商局提籃橋二十六號貨棧十二夜九時後失愼損失約値六萬元該棧三層牆壁以磚砌成而地板則以木爲之内存貨品有荳類猪鬃及日本運來各物與是日午後江船卸下之貨棧之三面皆與他棧相連當火熾時熱氣極大濃烟蔽目故救火會不能近前施救直至十一時後火勢始衰皮帶車終夜澆灌棧之北部完全損毁貨物損失不少幸皆保有火險起火原因未詳 
[依周塘馬路限期造竣]  
　　陸軍第十師各團步兵奉盧師長令築造依周塘馬路所有兵士住宿之草房十二處計一百二十餘間業已造成經軍署派員驗收已誌昨報茲悉所建草房尙堪合用惟煮飯爐灶未經埋造已由軍署令飭迅速安設約再延緩一星期准可開工至監督築路之各軍員昨經盧師長派定總監督爲師部參謀長李景泌及軍署三等副官劉德山按段監督爲三十七團副官陸潤之三十八團副官王泗芹三十九團副官姚祥生四十團副官薛炳華等偕各該營副官分段督築限三個月將全路四十里完全造竣 
[勸令留日學生回校之辦法]  
　　上海縣沈知事昨接江蘇敎育廳快郵代電云奉敎育部電本部現因留日歸國學生勸令回校提出辦法四條以示委曲求全之意仰即迅行知照滯留天津上海各該生遵照（一）限本年九月十日以前一律赴東至留日學生監督署報到（一）逾期開除學籍（一）回校後以前所矌官費槪不補給（一）前據留學監督呈請留日學生自八月一日起每月加增日幣四元 
[法副領事挈眷避暑]  
　　駐滬法國副領事德賚沛氏於十二日晚偕其眷屬附招商局江華輪船前往九江至牯嶺避暑三四星期卽將返滬所遺會審一職暫由總領事署派員擔任 
[日華紡織公司女工罷工紀]  
　　浦東陸家嘴春江碼頭英商鴻源紗廠近盤與日商改名日華紡織公司前日（十二）午後該廠粗細紗間女工約一千餘人忽向該廠要求增加工資未允該女工等聲言如不達到目的即行全體罷工該廠總經理日人田邊深恐人衆滋事當即函請三區警署曾警正及游巡第四隊杜隊長各率長警蒞場彈壓未釀事端不料昨日淸晨六時許有婦女數百人圍聚該廠鬥首見有入廠工作者即上前毆打該廠巡丁阻止亦被毆辱嗣經巡警到來遂各散去故昨已完全停止工作其罷工理由據稱約有三項（一）鴻源老廠主盤與日人時曾提銀五萬元散給各工人作爲酬勞費此欵盡被華經理及總副工頭等捺住不放擬要求發還（二）新調副工頭平日對於廠工督率工作過於嚴厲擬要求撤換（三）現在米珠薪桂每日所得工資不敷　口擬要求增加五分有以上三項要求一時尙　解决現在該處地方秩序除由游巡隊派警彈壓外昨經曾警正飭派劉巡官調查起釁原因以憑核辦一面飭令第一派出所郝巡官就近率警彈壓向各工人善言勸導俾免滋事 
[葡人解往澳鬥後之消息]  
　　路透社十二日澳鬥電云上海捕房押解大騙案中之葡人三名星期六日抵埠送獄收押十二日午後二時開堂審訊大約四個月内不能定案云 
[浙省海盜戕害敎士之結果]  
　　浙省天台發生海盜戕害英敎士一案經英公使向外交部交涉並派艦駛赴該處洋面駐泊會同水警查獲有證據堅指投誠浙江外海水警二區署長羅嘉佑部下充當隊長之海盜項永恩（即項老虎）盜黨杜彬二人爲正兇詳報駐京英使向外交部要求嚴懲業已由部電令杭州交涉員會同臨海縣汪知事組織法庭詳請楊督軍飭令羅署長將項杜二人押解前往備質並邀寗波英領事赴案觀審等情已紀前報茲向本埠軍警機關探悉此案經汪知事提項訊詰供詞遊移繼由汪知事將所得證據逐一指閱項知難隱諱始據實陳訴謂戕害敎士確爲杜彬等誤傷所有指證之原贓洋琴一架亦由杜給我轉送於某洋行致被該敎士之友人認出云云繼提杜彬詰訊亦卽供稱是日因該敎士前往山上避暑故由我糾合弟兄十餘人前往圖刦財物詎遇見該洋人對我等言並無錢財祗有食物玩具言次即以手摸入衣袋似欲取出手鎗轟擊我一時心慌以先下手爲强遂將所執手鎗向彼開放致斃肇事後檢彼袋内無鎗始知誤事惟已不及旋由同伴將可移之物搬取而逸所有洋琴一架送與項老班轉送某洋行遂致敗露云云汪知事得供後當卽會同詳請軍民兩長轉電外交部請爲核示業於前日由部電復准按懲治盜匪法施行鎗决軍民兩長奉電後即轉電臨海汪知事迅將戕害敎士海盜項永恩杜彬二犯立時鎗决以昭炯戒汪知事當即電知駐甬英領事派員前往參觀行刑業已鎗决云 
[續誌厚生典刦案之嫌疑]  
　　淞滬警察廳日前緝獲厚生典刦案嫌疑犯謝鑫志張羽二名經偵緝隊詰問語頗遊移押候偵查在案茲悉該隊長昨又特派隊士兩人前往該典傳同櫃夥二人赴廳指認該典夥亦未能指實仍飭退去候再偵查核辦 
[唯亭刦案嫌疑犯之萎頓]  
　　唯亭鎭刦案嫌疑犯沈金保（即吳慶林）經警廳詳解護軍使署由水警二廳移提至蘇後業經趙廳長迭次嚴詰沈堅稱姓吳實被誣陷並不爲盜趙廳長因贓證全無殊難指實遂判發吳縣寄禁候示昨晨吳妻陳氏接吳來電報謂伊病重將斃囑令前往收殮故陳氏即於午後乘車赴蘇察看云 
[省敎育會繼續開會]  
　　理科敎授研究會於昨日上午舉行常年大會會員中多有從遠道專來者此次因有小學校理科設備及敎授要目之討論故非會員而任高等小學校校長及理科敎師者亦蒞會列席共同討論九時開會首由總幹事吳和士君報告一年中之經過狀况及收支情形次即提出小學校理科設備草案凡敎室之構造敎室之器具與設備生徒實驗桌内各種用具理科用具及材料等均詳列無遺經衆討論略有增損意見仍交原起草員修修即表决通過至十二時散會定翌日（十四日）下午二時繼續開會討論小學理科敎授要目及選舉職員是日新入會會員有武進縣立第一高等小學校校長濮豹文君省立第一女子師範學校化學敎員吳翊慶君第二女子師範學校附屬小學主任敎員陸　 
 
 
 

Page 11

 
 
君　科敎員李延變君北京高等師範學校博物部學生曹永福 
君等諸人云 
　　幼稚敎育研究會昨發通啓云本會定於七月十四十五兩日舉行常年大會茲將秩序錄奉並附送入場券十紙届時請早臨並盼轉約同志偕來專此奉布（大會秩序）八月十四號上午九時開會提議事件選舉職員八月十五日下午二時名人講演 
　　英文敎授研究會亦由省敎育會指定十五日上午及十六日下午開會研究該會書記張叔良業已請定上海工部局西童公學總敎習黃華德君南京國立高等師範敎員周越然君陶知行君等於十五日上午九時起先後到會講演黃君講題爲敎授英文之要點周君講題爲敎授師範學生英文之經驗陶君講題未詳陶君留學美國哥侖比亞大學專攻敎育現在代理南京國立高等師範敎務生任於敎育事業極有心得届時必有偉論以饗同志並聞此次開會並不發劵凡爲英文敎員及留心敎授英文者均可到會聽講十六日下午二時起則由該會討論會務改選職員云 
[建設會之公宴]  
　　昨日午刻十二時建設會在東亞菜館開開公餞敎育部河南淸華及自費留學生及美國修改稅則委員沙居君美領事卜金斯君并歡迎美領事約翰遜君及沙約君到者有鍾文耀鄺富灼朱友漁唐露園安立德等二百餘人先由主席聶雲台君致開會辭次蔡廷幹約翰遜卜金斯沙成沙約諸君曁淸華學生謝寳添君演說後由朱少屏君報告起程情形合攝一影散會時已二下鐘矣聞今日午後二時在新關碼頭起程至吳淞登南京號出發云 
[南洋路礦學生赴美之歡送]  
　　南洋路礦學校開辦七年成績卓著學生入美國各專門大學肄業者人數甚多上次有學生陳少芬（歇卡哥大學陸軍工程）馮寳和（屋海屋省立大學藥學化學）汪立（威士康辛大學商科）時霖（屋海屋諾仁大學土木科）等本届又有學生赴美國學習路礦專科該校校友會特於昨日下午開會歡送首由會長王文彰報告并述校友會之經過情形（二）校長朱貢三致訓詞（三）敎員葉楚傖等致歡送詞（四）同學致歡送詞（五）留美學生郭鵬（入加省大學礦科）曹誠克（入威士康辛大學土木科）徐象數（卡落辣大大學礦科）李立言（屋海屋諾仁大學）等致謝詞（六）攝影（七）茶點（八）散會並聞該校於暑假後將有學報發刋云 
[合衆蠶桑改良會附設學校]  
　　法租界同濟德文醫工學校自中國對德宣戰後即由法國領事限令遷出暫時收没前僅有塞爾維亞及波蘭軍隊駐紥其中嗣有合衆蠶桑改良會總理馬第賢君以如此巨廈廢棄可惜特商諸法當道請將該校空屋撥歸合衆蠶桑改良會附設蠶桑學校之用該校講舍軒朗實驗室器械精良極合設立蠶桑學校全校分爲兩部一爲科學研究所專門研究關於育蠶之一切科學一爲蠶桑學校招收中國絲業中人物學習新法育蠶凡家族不在上海者可寄宿校内云 
[鹽業銀行遷移誌盛]  
　　滬上鹽業銀行設在天津路鴻仁里内近因營業發達遷移於北京路十號洋樓其處爲銀行適中之地氣象恢閎内部分科辦事井井有條官界以幛聯相賀者甚多銀行界及各商家賀以頌詞聯額金碧輝煌粲然大備昨日雨後氣候晴爽來賓衆多頗極一時之盛聞該行四年以來發達甚速蓋以該行總理吳君素有理財之望而滬行倪君副理楊君又皆爲銀行熟手信用　著故克臻其盛云 
[輪船公司建築碼頭貨棧之籌備]  
　　承租敵僑輪船之某公司近因各輪船均已修築完竣停泊各碼頭專備裝運長江各口岸及外洋等處貨物惟租借碼頭不甚利便必須自行購地以便建築碼頭及堆貨等棧故擬在浦東西各 
處覔購浦灘隙地數畝惟刻下尙未就緒云 
[駁船撞破魚雷艇鐵板]  
　　駁船户俞毛毛同夥五人於前晚泊舟南市高昌廟外灘至晚十時許俞夥將船駕駛行近湖鵬魚雷艇旁將該魚艇之鐵板等撞破當爲海軍司令部稽查員朱成章查見將俞毛毛等六人一併拘送司令部收押該駁船則派人看管昨午該部備文飭警將俞毛毛等併送地方檢察廳經檢察官提訊俞等供多推諉遂判收押候再訊究 
[茶業運單縮短期限之窒碍]  
　　茶行公所昨致總商會正副會長失葆三沈聯芳函云敞業茶葉一項向章貨到本埠報捐落地稅後出售本省蘇常松太等屬照章以捐票赴稅務公所調換分運單裝赴内地以一年爲限遇期不得調換歷經遵辦在案近據各同業報稱現今稅所改章以五個月爲限未便爲期太促於行銷大有窒碍蓋茶葉上棧有遲至一二年方始銷去者近來市面疲滯銷路塞窒一年之期已屬勉力遵守不敢仰邀延長若經縮短力實難支務懇函請稅務公所轉呈財政廳俯准仍照向章一年爲限以卹商艱不勝感禱 
[偵緝秦皇島美國逃兵]  
　　大陸報云美國步兵名麥克萊者於七月二十六日離秦皇島他適迄今未回想已私自逃走美領署疑其匿跡上海已請英法捕房偵緝云 
[閔行鄉民要索求雨費]  
　　天久不雨四鄉望澤甚殷各處農民狃於迷信大都紥成草龍並迎偶像遊行求雨西南鄉閔行鎭一帶農民亦以靑草紥成龍形多至三十餘條雜以海龍王猛將觀音等偶像每日自晨至暮集衆遊行各農民咸興高采烈但所費不資雖有業户凑集尙不敷用乃向警局要索求雨費否則逗留不去千長警見若輩人數衆多恐閙風潮給以銅元若干千始散聞次日又向水警署要索云 
[官紳往杭祝壽餘聞]  
　　松滬盧護軍使及本埠各官日前赴杭爲楊督軍祝壽已誌前報茲悉盧使因事已畢定於昨日夜半一時由杭特開專事回滬路局長任筱珊亦隨同遄返故鐵路警察排長陸振家督同各巡士咸至龍華車站迎迓又本埠文武各官如上海縣知事沈寳昌地方審判廳長陸守經地方檢察廳長林炳勛等均於昨日乘火車返申回廳視事並聞各官紳未往杭之前滬杭滬寗兩路局長接楊督軍函預備專車兩乘以備各界人士赴杭祝賀後因賀客甚多有不及乘坐專車者即乘客車起程惟因並未購票致中途爲查票者察出除令補購車票外並須照章加罰一倍各賀客當時祗得補票受罰迨回滬後心有不甘已有多人向路局詰問矣又聞此次晋祝人員均穿藍紗長衫元紗馬褂槪不鞠躬仍照前淸舊例半跪請安云 
[新兵起程赴閩]  
　　現註龍華之閩省新兵經補充營長馬旭之（昨報誤爲馬恕之）將徒手步伐等操法訓練成熟而運送該新兵之軍艦已向兵工廠配裝軍火完竣故馬營長昨令全部新兵一千餘名分乘軍艦兩艘於午後四時起椗出口開往厦門訓練槍操候補各軍缺額 
[函請商會籌辦商團]  
　　上海總商會昨接全國商會聯合會來函云查本會於本年四月在天津舉行第三次大會據陜西代表張繼宗提出議案内開爲提議事竊維國家養兵所以保護商民故商民有賦稅之義務藉以養兵而得國家保護之權利此各國之通例我國歷代之成規也近雖歐戰數載而文明各國亦莫不以保護商民爲要圖蓋對外思爭競而對内則愈加撫卹焉我國自南北稱釁以來兵連禍結海内騷然賦稅日增誅求無厭商民之負擔愈加愈多而國家保護之能力轉愈降愈下當此危急存亡之秋若不妥籌良策自相保護而徒倚賴國家苟安殘喘誠恐燎原之勢無可收拾資本虧蝕生産阻塞經濟界根本動搖我商人無立足之地矣查前由聯合會通知各省商會商團條例法良意美期在必行迺各省商會仍多因循敷衍或以泄沓而未舉辦或因欵絀而不進行長此以往倘再兵連禍結永無寗日政府日言維持我等調劑無力商業前途何堪設想今幸各省代表聯翩蒞會亟應籌一保全自衞之法由大會速行通知各省商會仍照農商部前已公布商團條例認眞辦理積極進行勿以畏難而圖苟安勿惜小費而受鉅害以資桿衞而保商務是否有當敬候大會公决等情當經提交大會討論僉詣舉辦商團洵屬自衞之策而値此地方不靖尤爲目前切要之圖當經全體表决通知各省商會一律設法籌辦等因除分行外相應函達查照希卽轉知各商會一律設法籌辦俾資桿衛至紉公誼 
[再誌洋人串刦土棧之嫌疑]  
　　小東門外法租界洋行街鄭洽記土棧於上月間被華洋人數名以買土爲由袖出手鎗嚇禁聲張搶去大小烟土計値洋二萬餘元嗣經事主報告捕房派令探目沈德福前往虹口協同該管捕房探捕至百老滙路興隆西飯館内拘獲跡涉嫌疑之奥屬某小國人譯名白拉柴洛維生帶入捕房解送法公堂經中西讞員迭次研訊該洋人不認搶土並由該西飯館待者李阿洞胡阿長到案聲明該洋人向爲碼頭生意是否搶刦不得而知判白交保聽候復訊再核在案昨又提訊先據捕頭禀稱白因無人作保現仍管押請爲核奪中西讞員會商之下判白暫行釋出於三月後再行核辦 
[續誌竊案釀成命案]  
　　浦東高廟附近有鄉民殷鴻南（即殷洪囝）被莊林生指爲竊伊傢具用䋲拖曳致斃旋經該處二十二保四十三圖地保俞福祥投報地方檢察廳請驗等情已紀昨報茲悉檢廳得報後委派夏檢察官沈檢驗員等下鄉相騐旣抵尸場升座公案卽據尸子投稱民人每日在爛泥渡碼頭爲挑夫我父亦在該處爲小本生意舊曆本月初四日我父至田中捉蟹持往洋涇鎭求售歸家時已午刻旋在臥房中不知如何被人用䋲勒斃當時我父大呼救命由七十二歲之叔祖母聞聲趕來察視因年邁龍鍾舉步稍遲迨至走來見莊林生等已越窗而逸無人追趕任其逸去遂即入内見我父已倒斃在地頸間勒有麻䋲其時希望復活故將麻䋲解下施救詎已不及我父慘斃實爲莊林生等致死請求提究地保俞福祥亦投案伸訴一切並稱死者究被何人謀殺地保未便指實云云夏檢察官飭令小工將殷鴻南尸體由臥室移至空地如法驗得被勒咽喉致命而死塡明尸格判令尸子具結棺殮候提莊林生等到案再行訊辦 
[寗波同鄉會募捐消息]  
　　寗波同鄉會爲新建會所募欵二十萬元昨日止已募到洋七萬二千四百四十元銀五千一百五十五兩昨由建築總主任朱葆三君及會長張讓三錢達三方樵岑諸君具柬邀請各募捐員在一品香開晚餐會到會諸君對於勸募捐欵均異常踴躍努力進行而關於謝蘅牎君建議新會所内設立學校一節尤表同情當筵由董裕珍君慨捐洋五百元事務所定於初八日晚在四馬路一枝香初十日夜在一品香續請募捐員届時當更有一番熱閙昨日又由盛眉仙君募到洋二百元計志誠莊五十元行素軒盛五十元志誠莊各友二十元修勤堂七十二元沐隆軒周五元招商渝三元又由陳韻笙君募到洋一百零二元計陳韻笙君五十元陳賢荃君二十元陳南延君二元錢蘭生君二十元沈茂春君十元又翁仲芸君募到裕大五金號捐洋六十元 
[南州中學開學]  
　　虹口老靶子路同昌里南州中學昨日行秋季始業禮來賓次第演說校長敎員對學生各致訓詞皆懇摯動人該校由林嵩尊獨力創辦注重國文各學生成績頗優不日將有國文成績錄發刋並於本學期增聘英文敎習三員學生赴校肄業者頗不乏人云 
[聖經學校開交誼會]  
　　四川路靑年會夏季聖經會校自開學以來將近二月除每期上課外敎員與學生甚乏交誼爲特於今晚八時一刻在該會童子部屋頂花園開交誼大會聯絡師生感情懸燈結彩必有一番熱閙茲將秩序錄下（一）報告宗旨（二）演說（三）國樂（四）笑林（五）說書（六）唱戲（七）雙簧（八）獨唱（九）口琴（十）幻術 
[商業學校之擴張]  
　　麥根路中華商業專門學校開辦三載成績優美其中以銀行專科尤爲當務之急聞本學期添聘英美敎員擴充校舍南洋羣島亦有人報名投考餘更絡繹不絕云 
[進益學校定期開課]  
　　九畝地進益小學校所設暑假補習科已於昨日停課下學期定於陽曆八月十六日開學學費每半年四元並於本學期起添收免費生給以書籍筆墨分文不取惟因限於地位先設額五名待校舍擴充再行推廣 
[振新學校遷移]  
　　跑馬廳派克路振新學校因富華里校舍褊小不敷佈置現已假定百合里（即愛文義路口）房屋爲校舍較前寬大並於本學期添聘敎員推廣學額定陽曆十六號開學云 
[僑商熱心敎育]  
　　法租界愷自邇路中華英文專門學校開辦以來已逾二載預科已於上學期舉行畢業本學期開辦正科一切課本均用英文敎授除原有西敎員都孟高博士仍繼續擔任並添聘牛津大學文學士羅士君曁康南爾大學文學士林之夏君擔任敎科該校校董謝善吾近向檳楖嶼僑商張國權鄺金城二君募捐巨款以充資送美國留學之費並聞該校已購定金神父路地基十餘畝不日將自建校舍云 
[美國陪審官祇剩一人]  
　　駐滬美副領事兼公共公廨陪審官賈柯白斯君禀准代理總領事博金式君請假三星期已往内地避暑以故昨日公廨早堂訊理各捕房瑣案祗由美副領事德君與李萼仙襄讞升坐第一公堂會訊 
[一元當票粘貼印花之展緩]  
　　典業當票加貼印花稅一事前經該業董事請由商會呈請農商財政等部量予寬緩業奉核准自四元以上之當票照貼印花而一元當票應貼之稅證展至明年八月底實行茲悉淞滬警察廳徐廳長已接江蘇印花稅分處李處長函開前因請爲查照轉飭所屬一體遵照徐廳長當即訓令各區署所警正警佐遵照辦理 
[取締江邊碼頭之划船]  
　　滬南兵工廠附近之江邊碼頭一帶向有划船停泊茲悉高昌廟警區李巡官因廠内時有物料失竊恐係宵小駕船登岸行竊故禁止各划船入晚後不得停泊該處浦灘並飭崗巡隨時查察如違拘究 
[破獲虹口烟窟]  
　　虹口東嘉興路一百九十八號門牌海門人劉阿二私設烟具留人吸烟被哈爾濱捕房包探葛祖元查見將劉連同烟鎗二枝烟燈三隻帶入捕房昨解公共公廨經中西官訊實判劉罰洋五十元充公如無力繳洋改押兩月烟具焚燬 
[吉祥街之兇劇]  
　　流氓趙長發前日在法租界吉祥街調戲婦人當爲陳阿四鮑裕文兩人所見上前阻止詎趙非但不服反糾多人將陳鮑兩人扭住行兇並由趙突出利刃向鮑腿部連戳兩刀受傷倒地旋有包探魏志餘到來將趙帶入捕房並將受傷人送往醫院醫治候究昨日捕房將趙解送法公堂由捕頭上堂禀明前情請爲懲治詰之趙供認行兇不諱中西讞員判趙押候原告傷痊再行核辦 
[肉莊同業之釁端]  
　　虹口小菜場順記春記長興費興發隆盛永等五肉莊主張阿弟等同延代表律師至公共公廨刑事科探同業朱阿福糾衆行凶擊毁招牌等情昨日由解飭探將朱傳案經李襄讞會同美德副領事訊據原告代表律師上堂陳述案情請究被告亦延律師到堂代辯並請准予被告交保候示中西官會商之下判朱阿福交保候下禮拜四復訊核奪 
[兩雄不並立]  
　　住居南市太平碼頭太平里之福建女子林小毛年十八歲曾與寗波人張財雲私識近又與滬北洋涇浜某洋棧内管棧司事甬人徐記俊有染前晚男女同至本城觀劇爲張偵知伺於中途相遇後互相口角旋即鬭毆經崗警一併拘入第一區警署詰據張供在法租界某洋人處服役與該女姘識月餘每月償貼用費洋二十元豈知該女又與他人結識心有不甘特向理論質之徐及林女供多含糊趙署長以深夜在途肆毆有違警章飭各罰洋五元開釋 
[補提拐匪同黨]  
　　拐匪湖北人柯友英甘土士先後在閘北華界誘拐倪生才家十五歲女子阿寶及南成都路六百零七號門牌郭桂林家十六歲女子桂花串同婦人柯趙氏張郁氏帶往九江地方價賣嗣被倪生才等偵悉報由捕房禀請公共公廨備文派令華探目張芝卿前往九江會同該處地方官廳法警將柯等一千人緝獲連同倪郭兩女移提來滬昨晨解送公堂經中西官訊據中西包探上堂禀明前情並請展期開審俾便跴緝同黨併究中西官判被告等分别還押候補提同黨於下禮拜二訊辦 
[寡婦被夫兄干涉]  
　　公共租界福建路（卽石路）四百七十號門牌鑲牙店主鎭江人黃德森於去年冬間病故後其妻陸氏即將家事委托學徒姜才榮代爲主持而黃生前稍有積蓄被姜揮霍殆盡事經氏之夫兄黃宏才所悉於昨日淸晨五句鐘同妻顧氏糾合唐成連等十餘人前往撬門入内欲與爲難姜卽奔出鳴捕指黃等强取値洋一百八十元之金珠首飾箱一隻當將黃宏才等男女三人拘入捕房旋解公共公堂經李襄讞會同美副領事德君訊據黃陳氏聲稱丈夫於去冬病故被告係我夫兄今早糾同十餘人突至我房中强取首飾因此鳴捕拘案請究詰之黃宏才供稱弟媳黃陸氏自胞弟病故後聲名不佳胞弟所有積蓄悉被學徒姜才榮化用故同妻子等前往干涉反被誣指强取飾物請求明察中西官以原告指控不實判令將案註銷被告等即行開釋 
[男女圖逃之追獲]  
　　住居閘北又袋角婦人王徐氏之媳喬氏前日忽然逃走由該婦尋至北火車站見喬氏與隣居人聶勝奎正在買票欲圖搭車他往當即扭控閘北四區二分所昨解司法科請訊 
[婦人怨憤圖盡]  
　　住居北四川路之粤婦伍氏前日向姘夫司徒達臣索資無着互相口角後憤不欲生於昨晨七時許潛至北蘇州路投河圖盡經九十號印捕查見將氏設法救起帶入捕房捕頭飭令轉送公廨留候訊核 
[徘徊窺探之可疑]  
　　粤人陳仲在虹口崑山花園附近徘徊窺探被捕查見以其形跡可疑將陳拘入捕房捕頭諭飭押候解廨請究 
[出店捲逃之懲治]  
　　南京路四百十八號門牌惠通公司經理魏頌平控出店粤人李鑑明於去年冬間捲取鈔票現洋五百元逃逸等情昨晨由探陳維坤將杨拘解公共公堂經中西官訊供明晰判李押西牢一年以儆 
[暗中行車之受罰]  
　　住居新閘路之王金生前晚乘坐脚踏車行經蘇州路未點車燈被一千一百六十號華捕查見以其違章將王帶入捕房存洋保出昨經公共公廨中西官傳訊屬實判王罰詳兩元充公 
[車夫拾遺不味]  
　　英文滬報云法租界人力車夫某以車客所遺價値四十五元左右之綢衣送交法捕房存儲待領茲法捕房已出通告招覓失主具領 
[房租限期還淸]  
　　收租人陳順興昨至法公堂控房客俞姓虧欠租洋十四元向之索取延約不付請爲追繳詰之俞供認欠租是實請求寛限措還判俞退去限三天還淸 
[無賴設攤誘賭]  
　　無賴徐阿岳串合同黨在吳淞路弄内設攤誘賭被捕查獲拘入捕房昨解公共公廨經中西官訊供之下判徐押西牢一月 
[火車搭客發瘋吵閙]  
　　滬寗火車站前日有上海人王錫榮在車上發瘋吵閙不休由站中人送交閘北五區警署昨經王警正轉送司法科段科員諭送新普育堂醫治 
[竊盜與行使僞幣之俱發]  
　　西門外羊尾橋木作頭高阿福家日前被賊竊去現洋十一元鈔票五元小洋二角經高歸家查悉係工匠顧少良所竊昨晨在開往崇明之瑞安小輪上將顧尋獲由水巡隊巡警將兩造帶至該隊在顧身畔抄出小洋一百三十五角向之詰問據稱以大洋兌來及細察小洋中有一百二十角係屬僞質潘隊長以顧少良於行竊銀洋案中又發生行使僞幣之事均涉刑事範圍判令送往地檢廳究辦 
[南翔警察查獲失物之酬謝]  
　　密勒民報記者好愛爾夫人前在南翔車站遺失金紐扣等物由該處警官緝獲原物呈請嘉定縣知事轉送陳交涉員函送美領轉知失主具領去後昨日陳交涉員接准美領函稱好愛爾夫人遺失之物南翔警察查獲得力殊屬可嘉特備奬金計票洋五元請爲轉發以資鼓勵等因陳交涉員即將奬洋發交嘉定縣知事轉給具領 
[探目查獲過犯]  
　　過犯陳阿福復來租界至天潼路吳淞路等處竊取協興昌顧桂生等衣物被滙山捕房華探目蔣榮生查獲昨解公共公廨經中西官訊實判陳押西牢三年期滿仍逐出租界 
[滬南工巡捐局批示照錄]  
　　董家渡渡夫頭趙和尚等呈爲揑造事實請勿准理由呈悉查八長渡渡船不准增加渡資迭經申令在案該渡夫等果能恪遵定章毫無需索本局自有查察人之多言亦何足畏仰仍安分營生申庸鰓鰓過慮此批 
[介紹小說]  
　　昨承商務印書館惠贈小說月報第九卷第七號一册書此誌謝並爲介紹 
雜評二 
[敎育方針（訥）]  
　　世界大戰後我國應時勢需要而謀所以改進者甚多其最急切者即振興工商是也所謂大戰後之經濟戰爭不外以工商爲其戰爭之利器我國處此戰爭之旋渦中非從速預備此利器又何能競存於世界故振興工商爲大戰後最急切之事然而工商將何由振興又自有其本則敎育更爲急切矣 
　　人立於世界上須養成自治之能力合羣之道德獨立進取之精神而後人格完全而後無論何事皆可進行而不失敗非僅經營工商而已也然則敎育方針非最切要之圖哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[蛣蜣致鳴蟬書] [  蔡選靑]  
　　爾雅云蛣蜣亦名蜣蜋黑甲大蟲也形類蟬翅在甲下好就糞作丸羣居而轉之每交小暑節蟬皆其所化也脫然而出高不可攀自鳴得意儼然大丈夫得志於時之所爲若竟自忘其曾由糞土中來也者 
　　鳴蟬足下惠覽夙共穴居契深水乳茲聞羽化分隔雲泥此因飄茵墮溜之前緣遂爲入地升天之後果弟性雖逐臭不類蠅營志在求伸何妨蠖屈猶憶轉丸之技彼此皆精豈期鼓翅而鳴飛潛各判位置則身超十仭聲價則翼重千鈞苟富貴無相忘陳勝聽鳴狐於篝火必貴賤交乃見翟公漫羅雀於蓬門奇才類多起自田間高曲不啻聞於天上方冀集冠之慶藉敦戴笠之盟挹風露之淸華蟬蛻竟成仙侣溯泥塗之辱没蟬聯尙有貧交讀成人之歌曾傳蟬蟹入晉人之座惟見蟬貂鄙人因與有榮施足下應垂憐故舊何意祿厚翻敎書斷趾高尤覺氣昻大聲疾呼如羹正沸自鳴得意如琴絃倏飛去而飛來或自南而自北出身污賤居然高不可攀託足孤危竊恐蹶而難起趨炎附勢龐然獨據夫要津身異性存記否共居於糞壞君雖有歧視之心弟仍盡贈言之義覓一枝而暫託恐孤響易沉蟪蛅之壽數幾何蜉蝣之能力如是禍來難測須防捕食之螳螂高莫忘危更有調飴之童子秋風多厲珍重爲宜（四） 
家庭常識 
　　 
[秘密電鈴] [  振回]  
家庭間裝設電鈴爲代呼喚以及叩門之用然在往被隣近頑童以撳鈴爲戲及開户視之已不見其蹤被其擾者深以爲恨然亦無法處之近雖有用鐵釘兩枚按鈴時須以銅元或别種金屬連之始通憲流其法固善但今之知其秘者甚多故此法亦歸失敗兹有一法用之可無遺憾向五金店購銅鎖一具（即抽屜所用者）拆開之將電鈴銅絲之一端接於鎖舌之尾（銅絲須盤繞作螺旋形庶能伸縮）另於鎖旁鑿一方孔以能容鎖舌爲度孔内釘一銅片能彈縮而以又一端之銅絲連之卽將此鎖裝於門外或壁孔中如是則須用鑰匙啓之方能鳴鈴報信蓋鎖舌伸出適與孔中銅片緊貼則電流交通而鈴鳴且西式鑰匙祇有一正一副除此兩具之外若以别匙啓之勢必格格不入鎖舌不伸鈴亦不嗚苟用者依式行之可免其擾矣夜出觀劇及游散者其試之 
　　 
[香雲拷] [  振回]  
收藏時最好套於舊棉褲外而摺疊之即無摺㾗可免破裂之虞再洗時不可手絞防破裂也 
　　 
[捕蚊蠅法] [  泰縣李德玉]  
前刋皈生君用洋燈罩捕法僕曾一試之成績尙佳惟當注意之處厥有三端 
（甲）罩内宜塗以菜油取其性滯而黏力較火油爲大 
（乙）燈罩之口宜大不宜小大則蚊蠅等易入旣入不虞其復出也（丙）用廣口玻瓶亦可且省封紙之勞 
　　 
[牙痛] [  泰縣李德玉]  
日昨余患牙痛甚劇偶用無敵牌擦面牙粉和以適量之酒精與冷水調成漿狀晨夕漱口不三日痛已若失今則飲食如恒全無餘痛矣良方不敢自秘爰錄呈報端爲海内患牙痛者告（却酬） 
詩囊 
[七夕詞] [  潯江笛漁]  
　　天上從容日一周人間嵗月已悠悠鵲橋自是朝朝渡畢竟神仙不用愁 
　　回溯長生殿語時不知又過幾千期我今看汝銀河渡再過千秋看者　 
　　歷來萬劫不曾磨終古銀河此愛河等是有情深似海羡他情海却無波 
　　不解之緣亘古無分關婦婦與夫夫如何占盡神仙福郎女伭然信口呼 
　　年年此會儘歡娛任爾齊眉總向隅自是不生纔不滅不然何不弄呱呱 
　　不信曾賖百萬錢天公奪汝自由權神仙妙有排雲術橋路何須待鵲塡 
　　盈盈秋水鵲橋文借問雙星渡者誰還是河梁並携手此中難解一團疑 
　　未淨塵心便　遷如何上界許團圓人間欲乞金鍼巧卻是金鍼巧不傳 
　　又作鴛鴦又是仙那來如許好因緣文心絕妙烟雲幻藉爾爭回造化讙 
　　男女須勤織與耕和鳴未許奏繁聲古人寓意留懲勸一段文情宛轉生 
牧業須知 
[鷄病之治療法（五）] [  朱呆]  
　　治療法 
（一）對於輕症可用硫酸鐵丸三五粒以微温水溶化灌之或可幸免 
（一）對於重症則針疚之不及藥石亦罔效惟有速爲埋死一法以杜傳染 
（一）健全雞與病雞須互相隔離一室内須撒以石灰水消毒 
　　（七）難産難産即卵秘因卵形過大而致初次産卵之雞往往多患此病 
　　病症當産卵之時面部紅脹伸頸張翼望之若頗痛苦夫此亦不過輕者之形狀也重者則卵管閉塞往往足以致命 
　　治療法以雞尾羽一撕去其翮蘸以橄欖油或菎麻油少許徐徐揷入産道三五次後卵必下矣重者則恐無效 
　　（八）食卵癖此癖也有病之母雞往往有之是癖頗惡若不設法矯正勢必滋蔓茲述病原於後 
　　病原致此病之原由因飼料之不潔管理調製之不宜所致而分述其原因則有三茲分條述之 
　　飼料之中缺乏石灰質所致 
　　因飼料之中常喂卵殼所致 
　　偶啖卵之内容物惹起斯癖 
　　病原旣如上述理當再述病症但斯病也亦不成爲症焉得有徵狀所以不述而逕治療法矣 
　　治療法 
（一）用木卵置於巢中聽其啄食久之則知其爲僞也即見眞卵亦不復啄奚 
（一）飼料之中當多喂貝殼粉使石灰質不致缺乏 
（一）母常飼卵殼 
　　（九）羽蟲羽蟲之如何傳染病原病症等本當略述一二然集益錄已有某君答復不必再述免重復此所以余標其名而不述其情形也閱者諒之（完） 
短篇小說 
[言情短篇賊媒（四）] [  瘦鵑]  
　　那執事人瞧了愛麗絲一眼略現着遲疑之色愛麗絲便又走上一步低低說道我便是加斯德妮拉姑娘你可能信託我了麽那執事人一聽得他是當今倫敦城中第一名女伶來頭着實不小倒不覺呆了一呆愛麗絲嫣然一笑又低聲向執事人道對不起請你别把我名兒告知人家一壁說一壁走上琴台翻開了讚美詩樂譜琤琤瑽瑽彈將起來彈過一遍先就一個人唱了一首那嚦嚦嬌聲像大珠小珠落玉盤一般從檀口中滾將出來大家聽了都呆坐着發怔有聽過愛麗絲在戲園中唱歌的都暗暗詫異想這聲音怎麽活像是加斯德妮拉姑娘轉念想加斯德妮拉身分何等高貴决不到這聖烏拉夫禮拜堂來多分是偶然相同罷了等要辨他而目時又苦的被那紫色面紗緊緊蒙住休想瞧破色相愛麗絲唱完了一首大家也就和着高唱只愛麗絲的聲音却最高最響不同凡俗似乎把旁人的聲音一起壓了下去全堂中但有他一個人唱着唱罷却抬起那雙水汪汪的明眸來向安東奈瞧去安東奈只彎了彎腰分明是道謝的意思兩眼也曾和愛麗絲碰了正着却依舊没有辨出這紫色面紗之後就是他五年前的意中人愛麗絲下了琴台微微嘆了口氣掠燕般趕將出去上了汽車便伏在車中悲悲切切的向自己說道唉愛麗絲愛麗絲他已忘了你了說着那兩眶子的紅涙使像斷線珍珠般淌將出來濕透了紫色面紗（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[美國賽奇會（見甲戌年二月二十九日報）] 　　 
　　合衆國由乾隆乙未年開國至同治丙子年三月百載週期開賽奇公會以作慶賀非僅誌一時之盛典實有關億兆之經營考自往古國家只知尊崇士類以工商農業爲末務近世風俗丕變爲政者咸知以利於民用爲先故格致之學尙焉前二十年創此賽奇公會令天下萬國之民各出珍奇之物聚於一處互相比賽有出奇者或顯揚其名或給照牌或給奬憑其本意全在使民奮進智增藝長其法最善故二十年來各國皆暢行此會即如前二十二年辛亥在英倫敦京城乙卯在法巴黎京城壬戌仍在倫敦丁卯又在巴黎三五年一輪至癸酝奥國亦開此便其始在法京開會時僅本國各省公會其堂宇之地初不過六十畝漸增至三百畝送物者自一萬五千人增至三萬人游覽者自六百萬人增至千數百萬人費銀自二百萬元增至千萬元而辦奇大使或三百或六百所建堂宇始即精巧後便玲瓏故倫敦有水晶宮之稱至法京丁卯開會時愈極美備殿宇宏廠圓頂如蓋重閣複室憎次并然其陳物之所分鬥别類重疊如珠網令游人一目了然俄頃之間各邦游遍眞奇觀也中國與日本亦皆諭令工商運物赴會從此數年一會民之智敏旣增國之利益更巨美國在丙子年即擴充此賽奇公會於𠾚哩哋𠾚城景山園内出銀千萬元辛未正月早經專派各大臣執掌賽奇公會借以作慶賀本國百載週期之舉溯念美國疆土初止十三省現已四十七省人民初止三百萬現已四千萬且皆生性靈巧能致富强生齒版册每二十年即增一倍其會内堂址寬廣三百畝複室重閣亦俱修於新建宮庭殿宇之内縱橫層次井井有條備列萬國珍奇品物且預將奇物分别何鬥何數何等何欵何網何目一一彙集成編茲將創設賽奇公會及擴充接續開會之意並美國借以作賀之舉詳述顚末以備查考 
墨餘 
[討賭戲檄（見甲戍年十一月初一日報）] 　　 
　　唱淫戲開賭者貪婪無厭廉恥都忘不知國法之嚴罔識誘人之罪無分晝夜林列地方騙人無限之財害煞少年之輩寃家小妹聽者能不魂消白虎靑龍押　偏爭手快劃客賬於明朝偷妻衣於黑夜加以黨設雌雄骰藏藥餌劵操必勝陣擺迷魂阿狗阿猫賊頭賊腦流氓之所畢集蹦賤之所不分猶復錢塞衙鬥規酬保甲風聲稍露遷之於他方勸之不聞轉之以怨恨嗚呼金縣令之已去顧邑侯之未懲市肆鄉村擺局場之大小茶棚酒館眞熱閙而興烘愚夫蕩産傾家晨疾夕醉效劉君之一擲題馮客之九迷楊太守之嚴禁户有意也葉前賢之不來豈幸事哉是用怒發雷霆亟扶風化願熱腸之相助毌冷眼之旁觀力拔狼毫以除鳩毒南連奉邑北盡川沙舉職公呈紳耆環稟宣淫敗俗好雄之勢靡窮除害安功令之嚴何在花鼓唱而淫風起賭鬼多而富户窮財散則國課無完事迫則禍端莫測以此上訴何訴不眞以此鳴官何官不准公等或列膠庠或居市井或因子弟之效尤或憫鄉鄰之上當事宜在即毌若忘懷一事之舉未能六乄之身何用定將直訴其情送他入獄共除當道之狼無縱逗羅之鳥凡諸君子同進衙鬥若其朦懂頻仍痴聾假做人無先見之明必吃後來之苦請看今日之局中竟似如何之世界 
四十年後之新世界 
[飛渡大西洋之預料（二）] 　　 
　　六月二十五日紐約飛行俱樂部開會幹事柯里曷君宣稱飛渡大西洋其爲法亻七其路程有五其可行之法應行之路可用之各式飛機視空氣爲輕或視空氣爲重者均一一製圖繕說帖交俱樂部研究英意兩國飛行家各主駕本國飛機試之且謂兼可用海面飛機焉美國飛行家所上說帖有主以飛機者有主以飛艇者然三國之人均主以各式飛機分數路出發俾所受經驗各不相同將來彙集報告公同决定一飛渡大西洋最穩捷之路若取南路由巴西配朗浦柯至斐洲佛特角其爲程僅爲二千英里且有聖保魯島處於其問北路則經過拉白拉杜·格林蘭·埃愛斯蘭·法羅島而達英倫此二路之水程均較他路爲短但目下皆不便行之今所研究於第一次飛行所用之七法及所經之三路約略如下 
　　一以能飛行三千英里之大飛機由紐約出發藉貿易風一氣飛至愛爾蘭有名之飛機製造家皆謂此種飛機可以依法成之一以飛艇及水面飛機由紐約出發飛至愛爾蘭而於沿路每三百英里泊船供給燃料一以大小陸地飛機由紐芳蘭出發藉貿易風飛至愛爾蘭爲程一千八百六十英里不稍停頓據有名飛機製造家聲稱此種飛機殊易成之一以飛艇及水面飛機由紐芳蘭出發飛至愛爾蘭爲程一千八百六十英里所需之汽油於沿路每三百英里就船取之一以大小陸地飛機由紐芳蘭飛至亞索列（葡國西面之島）爲程一千一百九十五英里再由亞索更飛至葡萄牙一以水面飛機由紐芳蘭飛至亞索列繼由亞索更飛至愛爾蘭所需燃料每二百英里取給於停泊之船一以飛艇由紐芳蘭飛至亞索列重備燃料而後進發 
　　譯者按飛渡大西洋之說倡之未久今已有進行之方法歐美之人之倡一新說也苟近事理一人之力不足即有衆人輔助之衆人之力不足則有政府輔助之必使成功而後已故飛渡大西洋之岸其遲早雖未　逆料然終必實現也 
譯叢 
[戰爭糜費之可駭]  
本年三月二十一日西歐德軍於英軍陣線大舉進攻之前發砲轟擊三小時之久其所用砲彈幾三倍於普法戰爭全期所用之數（按普法戰爭德軍所用砲彈共計約六十五萬枚）據德軍參謀部某員告瑞士某報謂德軍砲轟三小時計用彈一百五十餘萬枚每秒鐘發彈約八千三百枚以五十英里之陣線算之每方英里每秒鐘發彈約一百六十枚按是役之結果德軍得地若干英里今則幾全爲協約軍克復所費砲彈徒擲虚牝戰爭之糜費於此可見一斑 
[法國女子之巾語]  
法國大革命之際婦女多於粉盒紙扇雜器書短句以表示愛自由惡專制之意而爲一時之俗尙此風今復重見法國女子之揮巾送别其所愛者之出征也與夫見影片慘况出巾拭其目也巾上輒繡有短句其文不一大抵爲「霞飛萬歲」「堅持到底」「吾須至來因河外而開笑顔」之類而最習見者爲「勿空談宜愼慮」之成語且有繡諸帽緣者 
　　 
[新發明之廣告術]  
某法人發明劇場新奇之廣告術法於劇員之帽緣鑿空成文蒙以與帽同色之細紗帽内轩小電燈其電線由腦後通至衣袋中之電池機關一撥則帽上之文顯盡人人爲之注目燈熄則不復有所見是誠廣告術之别開生面者也 
 
 
 

Page 18

 
 
   
 
