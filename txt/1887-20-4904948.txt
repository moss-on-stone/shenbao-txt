# 1887 - 20 - 4904948

 

Page 1

 
 
[重訂告白章程] [  申報館主人啓]  
　　本館初開時所定告白價目第一天每字五文第二天至第七天每字三文第八天以後每字二文半是時申報銷塲每日僅三四千張故定價格外從廉現在申報暢行每日發出報紙視初開時不啻倍蓰而告白價仍照舊例紙張太費實屬不敷因準自明正初六日起凡託登告白概以錢價改爲洋價如向例五十字第一天應作錢二百五十文者則改作洋二角五分第二天至第七天每日一角五分第八天起每日一角二分半以是類推庶本館不致折閱妙在洋價現亦平平所差無幾想諸仕商定能原鑒必不較及錙銖也此布卽頌歲安統希鈞鑒 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供揣摩未免闕如茸城頌萱室主人竊有憾焉爰取同人名手搭題窗稿以及歷屆歲科試藝各省書院傑作羅致極廣剔選極精計得巧搭文選千有奇交本齋石印名之曰巧搭網　其已見於近時石印諸書中者概從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉售者問法大馬路南申昌面議價從格外此佈 
[譯英國駐華欽差電音言洋藥稅捐並歸海關事書後]  
　　昨報首論述及緝私之事難而不難縱論及洋藥捐厘而何幸此事竟歸併海關辦理譯英國駐華京欽差發給駐滬英總領事電報一紙不覺自幸前言之中蓋前者自左相建議增洋藥之稅户部開源節流章程内亦列此事本館卽著爲論說謂稅之外而又收捐其捐乃視稅爲重若不妥定章程則偷漏之弊必尤甚於從前若欲使之一無私漏　惟有稅捐兩項統歸海關庶幾可無遺憾顧本館雖言之而未敢必其果行之也繼而曾侯在外洋議及此事亦有稅捐併辦之意電奏中朝旋卽與英國重申前議定以前此洋藥一百斤抵關後完稅銀三十兩者當再加捐銀八十兩此洋藥進口之後或置諸躉船或上之棧中不准卽時銷售必俟到海關完繳稅捐兩項銀一百十兩然後付與執照其執　卽交承販之華商有此執照則無論運往何處内地一概作爲官土無庸再徵其稅捐併納之後如欲另裝箱件或大或小或多或少均聽具便禀由稅務司領事官妥商定奪若將來中國自産之烟或有續行加捐之處則洋土或亦另有更章則後开再定今此先行試辦以四年爲期此事議之也久特以未　明文故不敢先據爲實兹則明明有電報至滬發電者爲英欽差接電者爲英總領事其開辦之期則以西歷二月一號卽光緒十三年正月初九日其事則責成於海關稅務司由此觀之曾侯之議事在必行矣自此之後洋藥之進口者應有稅若干應有捐若干皆一一瞭如指掌且無不涓滴歸公中國於是可以　增若干課餉而無慮奸商之偷漏厘局之中飽是眞一事而數善備也已前者或有人議及如辦此事則西人之業此者必須先塾捐銀恐未必其樂從今則煌煌然欽差頒諭又安得而抗違之且於西人實無所損焉彼以洋藥販來中國不過求銷售而已稅捐旣加則價亦加漲諺所　羊　出在羊身上西人仍取之於華商之販土者華商如數繳　販之以去則又增價以出售然則其所增之捐無非取之於吸食之人而已矣於西商不徒　損而且有益其又何憚而不爲哉自是而後中國之所謂洋藥捐局其可廢乎然吾又有以知其未卽廢也洋藥之捐雖併入於海關凡外洋販運來華之洋藥固無煩乎過間矣然中國近來本　所産之土幾倍蓰於洋藥四川則有川土雲南則有雲土汴梁則有南土山陜則有西土江北則有碭山土浙江則有台土有象漿其地不一其名亦不一而大都皆是以作洋藥之用雖力有厚薄而相去無幾若碭山土則上海各大烟館　多取以攙和於大土中色　味俱不可辨設或加捐之後統歸海關水息不漏欲求稍稍便宜之私土而不可得而烟則有癮斷難立時戒絶惟有取給於本地之所出而銷行旣廣勢必視爲奇貨之可居各處廣種以供人之吸食而此等土漿販運各地海關固不之問設或捐局一裁巡丁盡撤則本地之土其偷漏不知幾何故吾以爲稅捐可併而捐局必不可廢或者謂洋藥捐局顧名思義固所以收洋藥之捐也今卽改易其名而仍存其實而本地之土各處分産卽各處分售又何必專設捐局以待之或散寄於各處牙釐局及所過局卡報捐亦無不足不知此時以有洋藥之故而本地之土所出尚少將來洋藥過貴必將漸漸舍洋而就中而本地之土其出産將日益加多若分寄於各處不特紛紜錯雜而不便稽核抑且偷漏營私諸弊尤必日出而不窮大憲知本地之土出産旣富所有捐項於國課所關者不可謂不鉅則必統盤籌算先事綢繆仍留捐局以資巡邏查察俾免走漏况中國所出之土歸中國巡丁緝私較之前此緝拿洋藥更爲便妥盖洋藥或有西人之包送者爲之作梗捕房巡役或不免於阻撓若緝本地之土則商之於捕房不能不允更無俟乎領事簽名於腰牌而猶不無阻滯也然則捐局之不必廢夫固必然之勢矣總之此議之成於國家當增無數課餉此外則一切無容更張焉吾因喜聞洋藥稅課併歸海關之議克行推廣言之如此未識有心時事者以爲何如也 
[本館接奉電音]  
　　昨晚六點三刻鐘本館駐京訪事人由電飛傳本月二十二日上諭三道敬謹譯登○十二月二十二日奉上諭山東學政着梁耀樞補授欽此同日奉上諭李鴻章奏查叅舊案交代虧短各員一摺推升員外郎熙格等前在直隷州縣任内虧短正雜及抵解不敷等欵迭經嚴催迄未解繳實屬玩延推升員外郎熙格降補知縣吳欽休致知縣丁燦已故知縣汪鳴和何道增瑞麒余汝修已故知縣延霖汪蘭芬勞軾輔汪枚單傳及張惠承周紹達王養壽吳鼎昌李應選均着卽行革職與另案叅革之已故知州張毓生已革知縣楊承杰蔡振玉分别查提本員及該家屬嚴訊勒追並着飭查熙格等二十員任所寓所有無資財寄頓查封備抵其各該員本旂本籍家屬卽着李鴻章咨明各該督撫府尹都統一律查封並迅提本員及該家屬解往直隷訊追以重庫欵該部知道欽此同日奉上諭浙江鹽運使員缺着德壽補授欽此 
[越南盜案]  
　　香港西字　云東京之輪船公司有小輪船數艘專在内河行走有一艘名拉弗爾于初五日開行載有外國人二名又兵勇四名係當兵期滿將赴海防而回法國者是日下午三點鐘時忽遇盜從岸上打刦船中人奮力相拒外國人有一人受傷而死兵勇中亦有一人受傷幸船卽出險未被盜擒後赴地方官處禀報遇盜情形官卽派兵一隊前往搜尋至初九日果與盜遇攻擊之下拿獲盜匪四名解赴地方衙門懲辦餘盜死傷者甚多逃逸者亦不 
 
 

Page 2

 
 
少云 
[香港盜案]  
　　香港西字報云有華人開設外國藥店者於本月十六日忽有强盜五人入門行刦其時店中人均已出外僅留傭工二人在店盜入門後用刀按住傭工不許聲張另有盜在各處搜括物件僅有洋蚨數元耳環數事及衣服等件嗣後鄰人聞聲往救盜黨遂相率而去及巡捕至則盜去已遠矣未知日後能否破案也 
[擬設錢局]  
　　漢口爲水陸之要衝舟車之所聚集商賈之所輻輳當全盛時銀號多至百家錢鋪以數百計鹽店更爲通鎭之巨擘其時巿面交易必以現銀惟匯兌各省之欵則用票錢價每串止需銀五錢　後鹽法改章巿面爲之大變同治初年兵事稍定漢巿錢根未旺每串值銀八錢有奇迨後逐漸運集錢愈多而價亦愈廉前年極廉之時每串止值銀五錢八九分論者方喜其復古不料自上年以至今年姦商將錢抽運以去者何止千萬串由是錢根枯竭銀亦被其掣動現在錢價飛漲不已雖官府有嚴禁姦商運錢之示奈受害已深驟難挽救轉眼新春照此局面錢價自必有增無减各茶商之進山採茶者難於措手必致觀望不前况今年茶商又未獲利心膽倍怯若竟任茶商束手恐於關稅有凝是以裕制軍擬籌公欵開局鼓鑄官　制錢以濟民用　錢價自平不致爲姦商所把持除奏明辦理外已委唐大令伯康于叅軍梓鄉赴　採辦鑄錢機器邇聞唐圩二君已回卾銷差禀明機器價須銀二萬兩卾省本無别欵可籌惟上年劉幹臣軍門認助楊宮保乾軍餉銀二十萬兩除頭次已繳過十二萬兩用罄外本年有續繳銀八萬兩可以撥入錢局然除機器價二萬兩祗餘陸萬兩雖資周轉是以制車擬不購機器仍用鼓鑄舊法惟出錢稍遲耳福建所鑄錢樣已經見過卾錢則每文一錢較閩錢略重酌定銅質以七銅二鉛一砂攙合鑄成該局總辦尚未派足其開局之期總在春初也 
[軍門赴任]  
　　統領皖省澄清馬步水陸各營張子初軍門捷書久歷戎行老成諳練平日治軍嚴整统馭有方洵楚垹中之傑出者久爲彭　琴宮保所倚重適湖南岳州鎭總兵缺出雪帥遂以軍門請補斯缺與裕壽山制軍會銜入奏奉旨俞允雪帥札飭軍門迅速赴任軍門奉札後擬卽束裝就道因新任皖撫陳六洲中丞尚未到皖未克交卸不能不稍待數日及陳中丞接篆軍門卽于十八日禀請交卸并懇迅委大員接統陳中丞卽於廿一日設宴撫署爲軍門祖餞下午兩點鐘赴席至六點鐘盡歡而散軍門卽於次日乘坐民船用澄清小火輪拖帶上駛前赴新任至皖省統領一缺尚未知委何人接管也 
[下令捕蛟]  
　　阿嘯山方伯護理院撫時曾出示諭教民以捕蛟之法略言山中出蛟爲害最烈古人有伐蛟之法具在荒政輯要而騐蛟之窟惟雪後山中雪所不積之地爲的此事只在臘正之間遲則雪化而無從騐視亟應乘此示諭居民認眞騐掘　除蛟患等因本護院查安省各州縣每多依山臨水之處深谷鹿源多有蛟患凡生蛟之地冬雪不存夏苗不長鳥雀不集其土赤色有氣朝黄而暮黑星夜視之上衝於霄此時蛟就能動不能飛可以掘得現在正值隆冬必多瑞雪亟應趁此認眞騐視挖掘以絶蛟患除札飭各州縣督率辦理果有挖得給予奬賞以示鼓勵合亟出示曉諭爲此示仰軍民人等一體遵照務於冬雪運際查照成法逐一騐視挖掘將掘得蛟卵送由地方官查騐得實給予奬賞銀四十兩一面將蛟卵送省聽候復騐爾等仰體護撫部院爲民除患小心辦理不得視爲具文切切特示 
[落水遇救]  
　　日前鎭江怡和洋行輪船抵埠時搭客麕集各欲捷足先登内有一客似係手藝中人肩荷行裝一擔在跳板上被人擠墮江中幸輪船上人急放小划船撈救旋因挽稿搭住得慶更生然其行裝已不知沉浮何處矣行路之難固如是哉 
[盜犯就擒]  
　　日前有清淮捕快五六名自别處訪案回道出鎭江赴丹徒縣署　稱捕等從西門街竹林寺山脚下草屋内驀遇盜匪十餘人以衆寡不敵未敢上前兜拿請速派幹捕多名協同往捉王邑尊得報立派幹捕會同前去次日卽解到鳳陽口音之盜匪六名蓋　外尚有一盜已被逸去邑尊於當晚訊問並未用刑各自供認近來石王廟之盜案亦供認不諱訊畢卽飭收禁蓋王邑尊於臨訊時飭將六人衣服剥去盜等受凍不堪故一間卽行吐實聞清淮捕快亦　王邑尊重賞洋蚨使之北渡云 
[學憲丁憂]  
　　山東學政陸鳳石文宗之封翁　將六秩康健充强以名諸生隱於醫橘井泉香活人無算向在元和原籍自文宗拜視學二東之命卽迎養署中花下板輿其樂無極不虞月初忽染微疴至　後日漸沈重藥餌無靈隨即驂鸞仙逝文宗純孝性成哀毁骨立一面備辦喪禮一面請該省巡撫奏報丁　聞在東省開弔後明春卽須扶柩南旋云 
[朝鮮游鯉]  
　　十二日傍晚時落　　紛一夜約五寸許○聞日船敦賀丸已造成多年擬駛回本國上塢重加脩整○泰安兵船十七日展輪内渡本俟操江到後再開因有要公故不能久待也○凶犯邵五已押赴津門聽候辦理大約從輕不至抵償也○傳說敦賀丸旣調回本國另換一船仍於長崎仁川烟臺津沽常川來往前以津沽封河改走上洋因上次滬貨無多議不走上洋一路只走此三　俟津河開　照舊往還○日商由松都買紅參二百包初出城門被役查破全數入官日人飛跑而去巡役亦不追執○仁川查拿烟館業此者遂杜門謝客不敢公然出售然根柢未净烟害恐難消除也○賣虎皮虎骨者甚多價亦不昂惟骨多以豹充之非具雙眼輒受其欺聞有人買得彼骨經有識者告以皮人骨小恐有假借遂恍然若失○狐貉各皮外道出者極多商有買之者細爲核算利息　重彼此爭購萬數千張頃刻而盡○仁川賭風甚盛巡捕訪聞禀官往拿而消息早透及至而人散塲空○巿上所賣之魚甚夥而青魚已見一二如此之早想來年青魚必當盛旺也○由義州來有數人在途遇刦賊七八名手執洋鎗利刃將所帶貨物全行掠去並鎗擊死一人禀於官置之不理已來京呈控矣○仁川作大枷數面云係拿着博徒卽以此加乎其身所謂大家舉止大家風範者當蔑以加乎其上矣○曠野之内多有倒斃之人至有血肉模糊顯係受傷以死者無人掩埋禀于官亦置若罔聞不爲追究○邪教未息有謂是奸僧所爲者凡見一僧必聚多人遍身搜檢一不聽從拳石交下雖受重傷向例不許入城　所控告可哀也 
[袁江雙鯉]  
　　浦上　貨行之售　燭者價值本廉邇來復有趨利之徒添開一肆所售之物以香燭爲大宗與老店爭奪生理故意跌價刻下桕燭價每斤只一百二十八文購之者大得便宜語云鷸蚌相爭漁翁得利誠哉是言○某錢店收兌湘軍銀數百兩付以錢條越　持條兌錢者以錢色不符吵閙而去揚言某店錢根短少其勢岌岌於是人皆危懼凡有錢條者莫不持往取錢一時紛至㳫來店中人應接不及所幸貲本尚充不致被其逼倒然亦險矣○某甲自鄉鎭入城携布褂袴各一襲銀首飾一具擬向質鋪質錢暫向烟館小憩適乙亦在見甲愚懦可欺詭言我亦有金首飾二具欲付長生庫與君同往何如甲從之相將俱去其時質鋪人甚擁擠乙謂甲曰汝展視吾物吾先代汝質甲不以爲疑卽以所持物付乙一轉瞬間乙已不知去向急視乙之金首飾乃僞物也只得懊惱而歸○十一夜南園某姓家失慎焚去草屋三間幸四　鄰居不致殃及池魚○有某甲者以護花鈴自居彩旛高挂金屋深藏久已目無餘子乙妒之乃乘甲之不備邀妓出外而捶楚焉甲聞之卽情强有力者出而解圍且令乙負荆請罪始各罷休乙雖忍辱於一時而不能甘心於事後復糾羽翼數十人直搗香巢龜兒鴇婦見其凶横皆作壁上觀乙遂大逞其意整旅而歸醋海風波洵可畏哉○淮揚鎭標中營守備前由程千總得玉署理近屆瓜代之期鎭憲於候補人員中遴得胡守備福勝堪任 
 
 

Page 3

 
 
是缺當卽下札飭令接署○前廣東撫憲倪豹吕中丞由粤赴都道經浦上於十五日舟泊碼頭旋卽解維○烈女何陳氏現經貢生徐占鰲等禀請大憲奏准旌奬當蒙觀察批　清河縣照例核辦毋得延緩云云又奉漕帥批貞烈本宜旌揚惟新章須由督撫照例辦理飭歸清河縣詳辦並飭善後局發錢十千爲之伐石立碣先表其墓仰見大憲表揚節烈闡發幽光足使　廉懦立俟將來彚案陳奏自必寵錫温綸也 
[雪中失火]  
　　蕪湖來信云本月廿二夜密霰飄揚宛若隨風柳絮居人咸圍爐轟飮以禦嚴寒忽聞警鑼亂鳴啓户問之則城北天曹廟某姓家失慎也一時吳回肆虐拉朽摧枯茅舍竹籬均被祖龍攫去迨至紅光漸熄火滅烟消而毗連三五家早已盡成瓦礫昔人以雪中送炭爲美事今則椽柱楹棟莫不烏焦眞有如笑林所云千古以來木有如此長炭者祝融氏殆誤會俗談而爲此惡作劇歟然而災民則苦之又苦矣 
[縱火未成]  
　　揚州運轅書吏韓某家住彌陀巷北首某夜二鼓後家人正欲就枕怱中庭烟霧迷漫異而視之則門樓大門紅如熾炭一時驚動衆隣喊聲如海嘯幸人手衆多隨耶撲熄當灌救時查見大門内外置有引火草簾數條皆有洋油浸透其爲匪徒所縱無疑隨將坊保唤至請本叚巡查委賆履勘嗣復禀呈保甲總局懇求查辦按杭垣亦屢有縱火之事衛中丞已將所獲匪首處以極刑各處火匪自當一律辦理何該匪竟愍不畏死漫焉爲之耶想一經被擒當必身首異處已 
[棧房失米]  
　　日前鎭江租界中廣安泰棧房所囤之米忽於深夜失去四百八十二包次早卽赴丹徒縣報案王邑尊隨委陶二尹前往履勘見情形不無可疑遂謂棧中人曰據報棧門未開竊賊踰墻兩道而入用米幾包墊足運出然細看米包並無踏損沿路亦無撒出米粒旣　去米四百八十二包每包裝米五斗計有二百四十一石之多運去之時非人多不能爲力運出之後非大屋亦不能容若係水賊須有大號駁船方能載運種種情節殊屬不符此案當澈底根究方可水落石出云 
[假官案結]  
　　王維榮等控朱析卽朱子冠假官騙洋一案縣中質訊情形均經録報前日周正槎將魏吉甫交案莫邑尊升座堂皇將王等隔别研鞫王等仍前各執魏供王周等人曾否借洋與朱小的並未知悉後索洋時周囑小的相助爲理小的因亦在場以後不知如何涉訟邑尊謂然則爾等通同串詐不間可知矣隨謂王及周仁其曰此案已據魏供明爾等尚何狡賴乎二人俯首不答惟乞開恩邑尊判將　責手心四十下周仁其責一百四十下各具改過切結着交的實保人魏及周正槎本應一體懲辦姑念無知從寛斥釋 
[兇毆行夥]  
　　前日馮柏松投縣呼冤莫邑尊庭訊之下供稱小的向在南巿行仁弄口李敬所開萬順水菓行爲夥日來李忽聽人播弄屢次藉端口角又糾同伊弟阿跳等多人將小的私刑吊打並以柴塊擊傷足踝當卽告諸該處十六舖地甲裘寳生卽裘福不虞李又賄通該地甲置之不理不得已投案叩請騐傷並賜飭提訊究　被擊時友人沈查亭任連生目覩情形現皆在外願作証人邑尊傳沈任兩人詰問供與馮相符邑尊騐得馮　傷屬實　靜候質訊一面立出堂單拘提李等以憑究辦李畏罪卽凂沈張兩人向馮竭力調停自願延醫調治傷痊之後仍到行貿易並以酒膳數筵向馮服禮馮首爲之肯昨已投縣投銷矣 
[顯係拐販]  
　　禪臣洋行北京輪船抵埠查到越女一節屢登前報法捕房旣無通曉越語之人而此案又未便久擱法繙譯祁君至捕房將三女詰問依然言語不通三女又不能作字以代言語則此案終不能憑廣人一面之詞據以定讞爲此商請翁太守就捕房先行詰訊昨晨俟法捕房開發各案畢祁君偕太守同至備捕頭寫字房先傳廣婦三人研問據陳王氏供到滬已有十六年住二擺渡三河里丈夫在輪船上生理往廣東已及四年我現在帮工度日與盧阿英有親誼阿英搭輪到碼頭前來通信欲暫住我家我卽至碼頭迎接詎被巡捕將我一併拘案翁太守謂汝旣與阿英有親誼船未到滬之前阿英可曾有信與汝答稱並無信來太守詰之盧阿英供年廿五歲未有丈夫母已去世父在汕頭現無生意盧阿　是我阿姊太守詰其越南女子何來答稱我因家中無人照看門户故在廣州府三水縣地方買一女經老婦領來成交出洋一百七十元太守詰其尚有兩女何人所買答稱是我姊阿蘇所買太守詰之盧阿蘇供年廿三歲與伊等並非同住丈夫在輪船生　現在失就因祖母在原籍有疾同夫回去看視此次甫經回滬太守詰其越女何來答稱在廣東時所買有一婦人領來出洋三百四十五元買來做工太守詰可有契紙通事沈君將英公堂送到契據三紙呈閱太守察得三紙均載教習彈唱接客度日無論何處任憑携往如有轇轕可還原洋紙尾載光緒十二年十二月初七日亞妹之契載十六歲中人何氏盧氏身價洋四百二十元李氏具名大妹之契載十九歲中人王氏盧氏身價洋三百三十元陳氏具名細妹之契載十八歲身價洋三百二十元翁太守謂若照契紙明是買來爲娼不是拐帶卽是販賣倘買來爲婢照看門户斷不寫得如此結實其爲販賣爲娼無疑着廣婦退帶越女三人詰問三女中亞妹能通廣語隨着法捕房經管水龍之粤人前來傳話大妹細妹均俯首不語據亞妹供年十七歲大妹十八歲細妹二十歲大妹有丈夫說有七個月身孕我等均是安南海防人有廣東女人名大姑者來海防說領我等到别處游玩因　伊騙出領到廣東三水縣地方住兩月三人同住一處不曾做别事海防到三水祇三天到香港祇一天詰其海防可有城池答稱不知惟聞有總督駐劄該處餘語又不甚明白太守謂大概情形不過如此所謂大姑者諒卽是白螞蟻惟亞妹之供不甚明白該兩女又　供出一語不能據以定讞還須招延通曉越語之人分别細詰着將越女三人仍送回客棧暫住廣婦三人還押又帶在押之男子研問據陳阿文供廣東番禺縣人到滬已十年在利生輪船上裝燈生火現在失就住虹口廣東街廣義隆間壁第二家老母尚在家中因祖母有病同妻回去看望現在回滬家中有一弟及姊妹等共八人所有買來之女我買一人妻阿蘇買一人妻姊阿英買一人翁太守謂身契上所載之價與阿英等所供不符據供紙上之價照原出之數加倍填寫太守着將陳阿文還押再訊 
[限期料理]  
　　公平洋行東前控劉維忠將房屋基地抵押銀兩逾期不贖由英領事照會前署英會審憲羅少耕太守飭差傳劉則稱房産已　與廣泰公司之曹青章銀已過劃及傳曹到案則稱將劉抵與公平之房産賣與廣泰公司當時言明向公平劃銀因原中適不在滬躭延迄今太守着自料理等情均列前報兹由公平洋行東投英領　署請將此案料理明白賈副領事照會蔡太守飭差傳劉曹集訊昨晨公平洋東申訴前因并稱前此一再從情致此案至今未了設照現在巿面房價較去　稍有起色可以找還伊銀二千五百兩房産由我管業過割否則不能任其延遲應照原抵據核算本利將房産拍賣定價抵償再行結帳劉維忠供　之房産先抵與公平後賣與廣泰公可之曹青章可與我無干今奉傳曹因病未到遣其司帳人陶嘉金投案聲明陶嘉金供在曹處司帳因曹患病不能投案囑我到案申訴至公平行所控之事我不知道太守商之賈副領事謂曹青章旣因患病不能投案姑再寛限十四天料理逾期定照原抵據核辦賈君允之 
[英界公堂瑣案]  
　　甯人金瑞來稱因樓下房屋轉租與妓女留宿和尚被我看見向論和尚乘間脫逃該妓自願立期票洋二十元作爲點燭除穢之費另有期票三十元酬謝解勸之各人票洋尚未收到突有張金　冒充包探因分肥不遂卽被逞蠻用瓦鉢擲傷我之左額爲此報捕拘案張金海供亦是甯人與妓熟識因金瑞來藉妓留宿和尚爲詞逼令出立期票我因該妓無力出洋因向金商勸以全同鄉情分伊非但不依反將瓦鉢拍破頭顱意圖誣陷我並未冒充包探蔡太守得供之下謂兩造均非安分之人惟騐得金瑞來受傷屬實判張金海管押一月以儆○三百二十一號華捕稱昨夜在清和坊口見一人在巷口用繩繫於懸宕之轎子上意圖尋死立卽解救今請安插王壽山供湖北江夏縣　年 
 
 

Page 4

 
 
二十一歲來滬尋親不遇衣服典甲一空飢寒交迫不得已而自尋短見蔡太守隨飭值日差將王壽山送棲流公所安置再行資遣回籍○何阿根稱劉福奎家死一雞指我揑斃竟用短棍打我致傷右眼爲此報捕請爲騐傷劉供雞確被人圖竊揑斃何之右眼本有疾並非打傷何供右眼實被打傷蔡在守隨飭捕房將何劉帶回應送何至仁濟醫院騐明傷痕再行核辦 
[法捕房瑣案]  
　　富有輪船獲到竊賊董春珠一案研訊情形已列昨報昨農翁太守臨捕房復將董提案據供有兄在福州營中當差銀洋是兄託帶回家我與兄尚未分爨同擡吃飯翁太守謂旣有銀二十兩洋三十餘元如此寒天從福州到滬連棉被不賈一條反買羽毛單外套一百數十個錐鑽實屬不倫不類况下船之時祗出船價洋八元現在所有銀洋明是在船上偷　董堅執銀洋是自已物枕箱是别人託買下船時祗付洋八元　非貪圖便宜並無他意太守謂身帶銀洋而圖使宜存心已屬不好着掌頰二十下仍行管　旋據該船買辦歐　鏡秋到案稱請追還鎖　並尚少船價洋太守謂鎖匙則無洋俟追後再核汝欲開船儘管開放○崇明教堂七齡女子福郎被賣一節所有李楊氏卽李徐氏供出賣與方渭金轉賣與福州太平洋行婁姓帶回福　須兩禮拜方能回滬翁太中因着將方交保出外限期交人此皆見諸前　詎方管押迄今已將　月竟無保人據李徐氏投案稱曾到福州會見婁姓以　憑據不肯將人送回上海求請備文前往所有帶來信一封呈案太守閱見該信係增順寫與其父者詰之李徐氏不知增　爲何人及詰　渭金亦稱不知詰其爲何不尋保人答稱租界中並無知交惟小東門客棧與我認識否則求請帶到十六鋪内友人處懇其作保太守允爲帶住○朱方來控車夫季餘　邢順寳爲油衣打架一案并傳到朱徐氏卽周氏等分别　懲畢法包探禀稱王理羣已經原告扭到朱方來亦投案訴稱實是王喝打太守詰之王　羣據供並未打架家中小兒　痘意在平安不敢多事太守謂旣如此何以喝將人拖至别處以致髮　拖脫着將李等男婦三人釋放王理群管押着將油衣等交出尚可從寛辦理 
[遊徐園記]  
　　余性喜遨游不嗜俗好滬上之繁華甲於天下而園林之勝未之覯也等閒閱申報知有雙清别墅及徐園賞菊記又有申江勝景圖所繪港北花園想别有一種風致私心向往問津無從今秋過滬適遇友人高昌寒食生於浦濱具述所懷友人嘆曰君所謂　者卽是一也主人徐姓我素相識園在咫尺曷往觀乎余欣然相從旣入其園適見主人翁一見如故動容周旋吐屬温婉風雅士也卽導余行穿幽逕上高樓履層巖入浚谷令人應接不暇至其事臺結構之精花木位置之工固有異乎時　所爲者不圖紛華靡麗之鄉有此清幽世界因語主人曰君雅度從容有是園而不酌取園資固屬美意然不得其門而入徒存向慕之心者豈余一人已也余今日之游若無高昌寒食生導引烏能至此稍一取資則有徑　開而眼界于以大廣豈不美哉主人笑而諾姑從所請訂于丁亥元日爲始日期已届爰序數語登諸報章以明徐園之勝概云爾蕺山鐵道士醉律 
[謹呈拙作卽希竹坪先生指政以誌慕忱]  
　　太邱世德振家風名重春申作寓公常掬西江蘇涸鮒君勇於爲善每多濟困扶危之舉難忘北地拯哀鴻君襄理山左順直賑務不辭勞瘁活人詎止除　害凡吞烟者乞救無論風雨君必往治投以藥物活者不可勝數慕德彌傾向日衷爲善由來稱最樂虚懷曾不自居功[  羡綺禪盦主陳學禮瀛伯甫呈稿]  
[上海三馬路與昌恊賑公所陳竹經募山東直隷賑捐兼勸棉衣十二月十二日第五百另七次清單]  
　　新册閩延雷巫氏祈慈親肝痛卽止康健洋十元○新册楊州福潤局來存耕堂洋十元○新册常熟義隆莊將年例饋送蘇州往來莊家禮物資移賑洋廿元裕昌庄洋六元不留名洋一元以上三户共洋廿七元○本埠延康庄交來塔梁醴泉吳　生陳吉園三户各洋一元义册楊　帆唐象吾齋少林鄭　韓周曉嵐曹　華張亮　宋　雲八户各洋一元無名氏　記雲記怡怡堂陳四户各洋五角以上　册共合洋十二元四角○新册本埠厚孚庄交來無名氏銅洋五元○新册成泰絲棧交來無名氏吳興餘德草堂二户各洋五角勉力氏知不足齋二户各洋一元以上四户共洋三元○新册徐周氏求母周陳氏病卽痊精神康增風月軒燕記求病卽愈合家平安　事如意二户各洋八角進德堂鳳記求病卽痊萬事如意洋六角徐學淵求讀書早進徐桂芬求平安徐梅仙求如意三尸各洋二角以上六户共洋三元○新册蘇州老人和瑞記來　馨書屋洋一元公記錢六百不留名無名氏二林居醒迷主人各二百以上六户共洋二元銀二錢五分○新册越郡記募李勗三洋一元董江叔錢四百五十朱振祥敦睦記其恕堂各二百以上五户共洋二元○新　丹陽匯昌典來不書名二户共洋二元銅洋二元○　口謝序東祈保甥　蔡福洋十元本埠裕德號交來甯波啓興隆糖行求平安洋十元蘇州義記綢庄交來無名氏爲妻病愈愿　香資洋三元求金氏爲妻求生産　安洋十元南匯明善堂交來沈梅溪三元蘇州程義和布號交來洪子賢將箔灰資移賑洋二元本埠森盛恆銅洋四元○甯渡府正堂胡交來定海廳黄經募許厚生錢三百五十張春生樂寅　張紀功黄起升成德大鄭餘發邵孟房各錢二百劉生元一百五十顧恭顯韓金有好花林陳連升劉金賢朱允升胡得云邵顯云邱昌美揚德升傅字佑顔長安丁榮林吳源豐許恕房忠房顧　貴維成十八户各一百張文升　大姚鵬飛邱州將顔長順金隆各五十文又册王瀛湖　富照各三百曹顯有張繼周王崇瑞張華國鄭得貴各二百馮安心南　阿有順泰陸泉王奎　　合洋順丁茂徐林王秀元正元樂嗣元阮本雙錢阿寳陳文　方仁才楊福袁祥鄭仁金於　桃升號賀　　湯陞各一百胡啓賡李仁孝武書能屠世年何如升各五十又册　謀大募石瑞裕戴錦成洪萬興舒瑞和鳳翰萃茂沈氏芝山堂同泰升號周恆裕春來恆元祥和榮茂梓齡通源萬順春　陳懷曾寶豐寳山恆三沈鍾愷張啓蒙大昌仲興豐裕三十一户各一百又册趙昌棋募沈徐氏三百譚綴堂張祥蓀房乃賢沈載熙公正珩記源大江聽甫協大陳裕豐各二百萃金德裕瑞義記穗昌興　裕馮云生恆興徐元房胡杜房復大復號元號瑞生立生景豐長生堂其昌同風和生大有寶裕晉餘生和祥各一百以上四册共洋二元錢十三千五百九十文○本日共收英洋一百十二元銅洋十一元銀二錢半小洋四角錢十三千五百九十文合併聲明 
[上海四馬路文報局内恊賑公所經收賑捐十二月下旬清單]  
　　廿一日急單太倉繆蘅甫先生經交沙溪朱紫筠翁募十五都六圖陳忠裕洋二元又五圖陸竹　龔玉書周賡揚龔煥文四户合洋二元又二圖曹錫堂錢正茹茂李姓四户合洋二元又一圖孫玉山四百曹戰三百六十孫裕祥三百單子香三百陶宗蔣惠姚亘　東元四户各二百　收洋二元錢一百文又四圖張玉堂三百李伯峯邵錦二户各二百張燿李燦二户各一百五十廿八都三圖吳安吉洋一元又四圖高全福一千李裕泉奚者王佩三户各六百　福堂五百共洋三元錢二百十文實收洋十三元錢六百八十文○江册蔚長厚票號交來星德堂盧昧波蔚　三户各銀二兩葛春　一兩裕厚堂一兩五錢周琴舫甘辰恆劉午亭三户各銀五錢實收規元十兩另五錢三分○古虞張還願一元○自交來臨崖客洋一元小洋二角○廿二日無錫顧山氏求合宅吉利洋八元常熟仁泰庄摹　南懺悔　求免一　　厄洋二元陳灼廷翁銅洋五元○江册本埠瑞興號募銜擷軒五百安　行窩洋一元願學齋三百　可盦一百四十且住菴持心室師竹齋紅棉書屋一椽客佩　　了願子虚心室無旨　述鄭堂春到盧十一户各一百實收洋三元○電報總局交來北京電報局募河南　安縣屠俞雲溪二　各銀一兩陳松亭洋一元唐竹農京錢四吊　盛　　福昌　順永錫　信南洪興人和盛記廣事玉懋德堂增盛合興天盛聚興慶隆德記裕盛公記恊盛公記　盛公記瑞蚨　晉寳恆　廿一户各京錢一吊實收共洋六元○廿三日　藩署　推農部郎托午樵叅軍經交沙巿巡政廳募它平銀三百三兩二錢八分又交來應城鹽局李明府募它平銀廿兩　六錢一分五厘細户清單另登報章○　册蕪湖招商局募種德堂喜懼軒枕善居三省齋四户各洋一元○江册枕　有心無力人募沈崇禄沈崇富二户各洋二角　香室錢三百雷東森沈悅榖沈悅龍葉百喜高保安王户各一百沈梅畦二百實收小洋八角錢二百銀四錢三天共收它平銀三百三十三兩八錢九分五厘規元十兩另五錢三分英洋三十八元銅洋五元小洋十角原平銀四　錢八百八十文 
上海四馬路高易公舘籌賑公所經收十二月十四至廿四等日賑欵清單○十四日沈氏洋中元○十七日元芳帳房交來未思士洋一元○廿一日由日昇昌匯到湘陰縣正堂韓交來蔣子延翁慕三千七百三十六號册積福堂銀三兩周　南雍芝田　廖氏三户各二兩王鴈門王　枝江躍龍郭紹寛李連雲曹　喈劉全美蔣光明八户各一兩徐聯甲徐　璎徐修珞符東亮符正興裕昌蕭道忠盧生泰彭　雲八户各銀六錢左　山錢二千文　述堂註禮堂郭蒓生三户各錢一千文○周義　翁募三千七百三十五號　馬敦禮堂郭受祜堂常種經堂馮　錦堂徐　生豫順敬修常義隨緣入户各一千文乾順利頤豐鼎豫　順　同豐仁廣鈞怡　厚源怡裕萃春郭俊德堂　興仁堂恆昌　孫寶　鴻昌店和太源裕昌店鐘富潤十七户各錢五百文○鄭湘舟翁募三千七百三十四號册歐陽親　八　仇　田四兩何印川三兩仇鶴　三兩龔文　袁品賢宋震南　南林四户各二兩歐陽壽一兩○銀鶴汀　三千七百三十一號册　寶　堂錢二千文龔在邦盛洪昌　時　吳裕　四　各錢一千文○周老師　三千七百三十二號　長沙府准陰縣訓導周洋二元廪生任新生劉二　各一元以上册五本共銀四十九兩四　洋四元扣銀二兩　錢錢二十八千扣銀十六兩五錢共銀　十八兩六錢　實規元七十二兩四錢四分○華陽居士洋四元○廿四日戴天恩洋四元○以上統共收規元七十二兩四錢四分洋九元五角 
 
 

Page 5

 
 
[上海北巿絲業會舘籌賑公所經收山東直第二批衣清單彚登]  
　　蘇州丁經笙觀察募來原典棉衣前後二批一百包共計衣褲六千件捐助善士另刋仿單○揚州淮南總局原來六十　計棉衣二千四百件○浙江禮安堂王新棉衣褲一千套○杭州項　娱詩侣遵故父母遺命助新大棉衣一千件○金陵霍甘書屋楊前後兩批助新大棉衣四百套○揚州木　　李助山東新大棉衣二百套由金雅泉交來○漢口敦實堂救生總局第三批助來新大小棉衣十包計五百件又募徐紹績爲女求資冥福新大小棉衣二包計一百件○南通州　賑　孫印錫善經募新大棉衣五包計一百八十套○奕德堂新棉衣褲四十套由萃昌順洋貨號交來○楊松坡新棉衣六十件○正心堂助原典棉衣二百件○雙桂　　原典棉衣一百四十件○南通州侯一卿前後兩批助原典棉衣一百件○通州沈長泰布號助原典棉衣一百件○濟順代典善士助原典棉衣一百件由無錫黄烈文寄來○馮　士總巡　原典棉衣四十件○頴川求嗣子助原典棉衣二十件○崑山　成典不書名保安氏共助原典棉衣二十六件又頴川求嗣人原典棉衣十件○灃溪夏春園由談任之先生　來原典棉衣八十件○崑山永泰源庄助原典棉衣十件○裕泰庄原典棉衣十件○李翰卿完愿原典棉衣十件○隱名氏原典棉衣四件以上各善士捐助山東○南通州如臯縣許念祖志祖思祖謹遵故父遺命　新大棉衣一千件○漢口敦實善堂救生總局助來第二批新大小棉衣十包計五百件○湖南曾大善士求子病速痊助新大棉衣五百套○皖南牙釐總局助新棉衣一百件由蕪湖億大局來○金陵不知名人助新棉衣十二套寄江寛輪船來以上各善士指助順直一併聲明 
[金金恊公所]  
　　敝所自八月初一起經收山東賑捐接期彚解上海文報局内恊賑公所歸人大批賑放捐户清單陸續由文報局代登申滬兩振早邀　善士電鑒兹因解舘回舍未便經理訂于本月十五日截止收捐凡有捐欵請自行寄交上海敝所概不掣票代收其十五日以前經收各捐即于是日儘數解滬分文無存清單照登申滬報以符訂章善之諶自富謹啓 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十二月初九日京報全録]  
　　宮門抄○諭旨一道録前○將軍希等奏爲越獄絞犯未獲元將刑禁人等審明定擬摺○將軍托等奏爲叅領因病乞休摺○晉撫剛奏爲本年秋季委署州縣各缺循例奏聞摺○又奏爲甄别州縣佐雜片○卾撫譚奏爲部選人員到省委署各缺摺○又奏爲委署知府片○又奏爲甄别知府片○晉撫剛奏爲調署州縣片○粤督張奏爲知府兼護道篆片○十二月初九日吏部翰林院鑲黄旗值日無引見○惇王等謝紀録恩○敬信由東陵回京請安○記名總兵韓廷貴謝恩○謨貝子續假十日○關防衙門奏十五日火神廟拜表慶王行禮○内務府奏派盤查六庫之王大臣派出睿王豫王恩中堂熙敬○召見軍機○○奴才希元恩澤跪奏爲越獄絞犯未獲先將刑禁人等審明按例定擬恭摺仰祈聖鑒事竊查本年六月二十八日據刑司掌關防花翎叅領富魁禀據提牢官世管佐領魁慶報稱絞犯張柴於二十七日夜間越獄脫逃等情經奴才等將獄官多慶提牢官魁慶值班官永全成慶等於七月十二日具摺奏叅並咨報兵刑部及通行各衙門嚴緝在案八月二十七日奉到回摺軍機大臣奉旨另有旨欽此嗣准刑部咨開内閣抄出吉林將軍希元奏叅疏防絞犯越獄之管獄各官革職議處一擢光緒十二年八月十一日奉旨這所叅疏防越獄之管獄官驍騎校多慶着革職拿問等因欽此欽遵咨行前來奴才等一而飭司將獄官多慶拿問提同禁卒人等研訊一面勒限將逸犯張柴嚴緝務獲兹查　案自光緒十二年六月二十七日犯逃之日起扣至十月二十七日四个月限滿犯未弋獲例應審擬復經督飭司員詳加嚴鞫緣張柴係聽從已死趙二摩糾邀迭次發塚開棺見屍審依爲從例擬以絞候　部尚未奉准議覆將張柴鎖錮監禁每日夜官役人等　密看守光緒十二年六月二十七日晚提牢官魁慶同獄官多慶進監　點人犯俱係依法鎖錮隨將獄門封鎖禁卒張成良在監犯張柴住屋坐更張得銀郭得幅在屋外巡邏打更吳廣幅在　門内看守值班官兵在獄墻外巡邏防範四更時分輪該甲兵常順承恩等在獄墻東西南三面巡邏甲兵占柱四喜在獄墻北面巡邏嗣因夜深張成良困倦睡熟張柴乘空脫逃張成良睡醒見窓櫺推開屋内遺有鎖銬木扭查點不見張柴當卽出屋告知張得銀郭得幅團圍查看見北面獄墻搭立更道板一塊上有蹬扒痕跡墻上荆棘撥亂逃逸經吳廣幅喴同獄官等進監查看内外搜尋無蹤呈報勘騐屬實當經奏奉諭旨勒限嚴緝兹屆限滿犯仍未獲奴才等親提覆審據各供晰前情不諱委係一時疏忽並無鬆刑賄縱情事究詰不移案無遁　查例載監犯越獄如獄卒果係依法看守一時疏忽偶致脫逃並無賄縱情弊者依律减囚罪二等又覊禁罪應絞候重犯越獄脫逃將管獄官革職拿問四个月限内未能拿獲留於地方協緝五年限滿不獲審係依法看守偶致疏縱脫逃者杖一百徒三年有獄官暫行革職留任督緝等語此案絞　張柴越獄脫逃禁卒張成良張　銀郭得幅訊係一時疎忽並無賄縱情獘自應按例問　張成良張得銀郭得幅均各依監犯越獄如獄卒果係依去看守一時疎忽偶致脫逃者依津減囚罪二等例應于張柴絞罪上減二等各擬杖一百徒三年甲兵占柱四喜在獄墻外北面巡邏並不小心防範致犯脫逃例無治罪專條若照減囚罪二等科斷與獄卒無所區别應於獄卒張成良等減囚罪二等例上量减一等各擬杖九十徒二年半先行分别革役革伍均係旗人照例拆枷期滿鞭責發落已革獄官多慶勒限緝拿四個月期滿犯未弋獲應照例留於地方協緝五年提牢官世管佐領魁慶係暫行革職之員應照例勒限督緝俟各緝限滿有無弋獲再行分别查辦值班宫騎都尉永全雲騎尉成慶仍交部議處餘屬無干概毋庸議除將全案供招咨報刑部外理合將審擬緣由恭摺具奏伏乞皇太后皇上聖鑒飭部核議施行謹奏軍機大臣奉旨該部議奏欽此○○奴才托倫布永德跪奏爲察哈爾叅領兼公中佐領因病乞休照例恭摺具奏仰祈聖鑒事竊據察哈爾白旗總管布彦德勒格爾詳據該旗叅領兼公中佐領阿玉巴札爾呈稱竊職現年六十五歳自本年九月以來腰腿疼痛屢經請假調治未見效愈兹更斬增劇弗能勉强當差不敢以病　戀棧理合具呈乞休等因當由該旗總管親加查騐屬實委係因病纒綿不堪起用加具印結詳報前來奴才等伏查五品以上官員老病乞休例應專摺具奏久經遵辦在案今叅領兼公中佐領阿玉巴札爾患病乞休查騐屬實相應請旨將叅領兼公中佐領阿玉巴札爾原品休致除將該員履歷循案造册咨送兵部俻杳外所有察哈爾叅領兼公中佐領須因病乞休緣由理合恭摺具奏伏乞皇太后皇上聖鑒訓示遵行謹奏軍機大臣奉旨着照所請兵部知道欽此○○山西巡撫臣剛毅跪奏爲晋省光緒十二年秋季分委署州縣各缺循例奏聞仰祈聖鑒事竊查咸豐十一年十一月二十三日奉上諭嗣後各省州縣典論奏調委署代理每屆三月彚奏一次吏部嚴行查核如有違例更調等弊卽將督撫藩司分别叅奏欽此歷經欽遵每屆三月開單彚案奏報在案兹據布政使會同按察使將光緒十二年秋季委署各缺詳請具奏前來臣覆查無異理合將委署各缺開繕銜名清單恭呈御覽伏乞皇太后皇上聖鑒謹奏軍機大臣奉旨吏部知道單併發欽此○○剛毅片再州縣鹽務等官無論候補試用於到省後分别年限留心查看期滿時仍考甄别補用凡補缺具題者應行甄别具奏歷經遵辦在案兹查有軍功候補班前補用直隷州知州孚仁軍功候補班前遇缺儘先　補知縣王錫科河東候補班前補用鹽經歷章楠儘先補用鹽經歷曾繼棨王恩綬試用鹽經歴胡芝馨鄭觀修王琨　倓　桐楫任伯元柏祥劉懋基丁鴻恩白杰儘先補用鹽大使朱垣試用鹽大使黄丙華趙延福議叙試用鹽大使松濤等十九員均先後試用一年期滿據布政使張煦按察使嵩崐詳送前來臣查該員孚仁留心吏治王錫科才具明晰章楠精於鹽務曾繼棨督配認眞王恩綬鹽務留心胡芝馨勤於督晒鄭觀修熟悉鹺務王琨任事克勤王倓督配勤慎何桐楫　事細心任值元奉職勤勉柏祥心地樸誠劉懋基謹慎小心丁鴻恩老成安詳白杰才具明晰朱垣恪勤供職黄丙華遇事留心趙延福辦事精詳松濤明白幹練考以律例均能通曉堪歸各本班照例補用除歷履清册咨部查照外理合附片具陳伏乞聖鑒謹奏軍機大臣奉旨吏部知道欽此○○頭品頂戴湖北巡撫調補廣東巡撫臣譚鈞培跑奏爲部選人員領憑到省委署各缺恭摺仰祈聖鑒事竊照部選蒲圻縣知縣劉翰翔於光緒十二年九月初九日領憑到省現經臣等委署蘄水縣知縣印務附片奏明大案兹據布政使蒯德標署按察使武震會詳稱該員劉翰翔到省後未赴本任應照章奏咨立案並將文憑咨送吏部查銷等情據此理合會同湖廣總督臣裕祿恭摺具陳伏乞皇太后皇上聖鑒勅部查照施行謹奏軍機大臣奉旨吏部知道欽此○○譚　　　　　　府知府英啓現奉上諭補授廣東鹽運使員缺所遺該府篆務亟應委員往署以重職守查有候補知府王興韹年力富强辦事勤慎堪以署理據布政使蒯德標署按察使武震會詳請奏前來除檄飭遵照外理合會同署督臣裕祿附片具陳伏乞聖鑒謹奏軍機大臣奉旨吏部知道欽此○○譚鈞培片再准部咨道府州縣無論何項勞績保奏歸於候補班人員令該督撫卽以此項人員到省之日起予限一年　加察看認眞考核如係爲守兼優堪應民社之員出具切實考語奏明分别煩簡補用等因兹查花翎三品銜補用知府劉瓊閣以光緒十一年十月十五到省之日起扣至十二年十月十五日止試看年期滿據布政使蒯德標署按察使武震取造該員履歷清册詳請甄别具奏前來臣隨考驗該員劉瓊閣才識明練辦事勤能堪以繁缺留省補用除清册送部外謹會同署督臣裕祿附片具奏伏乞聖鑒勅部查照施行謹奏軍機大臣奉旨吏部知道欽此○○剛毅片再署屯留縣知縣易德容撤省查看遺缺查有調署絳縣知縣馬鑑堪以調署遞遺絳縣知縣一缺查有調署猗氏縣知縣曾光煦堪以調署所遺猗氏縣知縣員缺查有准調聞喜縣知縣談德培堪以署理又署永和縣知縣萬世清調省差委遺缺查有洪洞縣知縣　正榮堪以調署遞遺洪洞縣知縣員缺查有在省差委榆社縣知縣盧策堪以署理各該員任内均無違碍處分據布政使張煦按察使嵩崑會詳前來除檄飭遵照外理合附片陳明伏乞聖鑒謹奏軍機大臣奉旨吏部知道欽此○○張之洞片再雷瓊道崇煦於光緒十二年九月二十日在任病故所遺雷瓊道篆務查有瓊州府知府謙貴操守謹飭明練安詳久官海南情形熟悉現當瓊州剿撫黎匪兵事紛紜之際未便另委牛手以致意見或有參差應卽委令該府謙貴謙護以期妥協除檄飭遵照外並將該員崇煦病故緣由另疏題報聲明雷瓊道缺容卽另行選員調補外臣謹附片奏陳再廣東巡撫係臣兼署毋庸會銜合併陳明伏祈聖鑒謹奏奉旨已録 
 
 

Page 10

 
 
[接録中國創設海軍議] [  浙江甯紹台道薛取録格致書院丙戌夏季課藝超等第二名王恭壽]  
　　造木路以聯絡内地嗟乎至今日而議開鐵路鮮不畏其難而束手因噎廢食因循坐誤如國事何獨不思費雖大而可節省事雖難而在籌策要貴任其職者自奮耳若爲其難而皆曰待諸異日誠恐一事無成坐失機宜此皆不知變通之爲害也變通之法若何以鐵路費大不若代之以木可矣木輪木路其相切大有吃住之力且中國多産樹木可將沿路之木以作開路之料所置之木式如大方木梁其車輪有兩種一種爲托車體之重而直行於木面一種爲輔輪令車不離其木梁一如客車圖式一如爲輪與路之剖面圖式看　兩圖則造法已明其輔輪爲斜式至於正　之前或後如正輪忽斷忽脫則輔輪能受車體之重而不致顚覆此輔輪之法乃西人名普刺煞所設立大能省牽車之力如已有鐵路之處能用此法亦有省力之益處有人試車用輔輪之法則必用摺邊式之車其牽力不過十分之一行灣曲之路此法更爲便捷總之如用輔輪之法則能用木路作木路與車并修理之費較鐵路所省甚多木輪與木路相吃緊之力較之鐵路與鐵輪多一倍所以火輪車運重可減一半如平常之大火輪車重十六墩至十八墩能牽八十墩至一百墩每一點鐘能行六十里至一百里其車必各重三墩方能耐用而不摇動如用木輪與木路則火輪車重十墩客車重一墩半其功用與鐵者相同如將鐵路與木路之價比較則木路價約賤一半如以成路之費論之則木路爲鐵路十分之一又木路所用之車與鐵路所用之車其原價與修理運費約賤一半又如平常鐵路之火輪車其價約洋一萬員每年修理之費約洋二千員木路之火輪車有人連用九月每日行十二點鐘而修理之費不過洋一百員又鐵路之面相磨旣久祗能將鐵條翻用一次若木條則爲方形而可翻用四次又如成木路所費之時候約爲鐵路三分之一故新金山等處急於用火輪車此亦爲要事兹將木路之益處爲八事一能速成二成費大省三木條之價比鐵减少四銷磨甚少五能易行灣曲之路與斜路六甚穩當如正輪忽斷則輔輪能受車體之重七車行時不摇動而不發　八因各項之費用小卽木路之事亦易成也誠能以天津上海爲木路之總匯然後分布海軍分駐之所以及西南西北之二路如此中國内地脉絡貫通節節靈便無事則通商運貨以開自　之權有事則載兵運糧庶得禦敵之要其費較小其事易舉可以實踐於事不致徒托空言也○練漁團以彌補不足海疆七千餘里散漫無紀皆有鞭長莫及之慮僅設十軍斷難分佈卽倍之亦有不及之處此操練漁團實與海軍相表裏要在實事求是非徒襲虚文耳操練漁團其利有四漁户生長海瀆習練風水沙礁朝夕於洪濤巨浪之中求生活海道爲其素識其利一漁人良莠不齊難保無作姦犯科者接濟敵人以圖利一練之後嚴其資敵之罪賞其破敵之功恩威　濟而民知感激不絶漢奸而漢奸自絶其利二海軍知槍砲不知風水漁户知風水　知槍砲一操之後考試技勇並勝者招充海軍較招集别項勇丁事半而功倍其利三陸路舉辦團練即不按月給口糧而有事聚集亦須賞給其費亦屬不輕若漁團每船給照以别良莠　每船抽收護費數角以作經費不得浮收每船只抽數角不嫌其多而集腋成裘其數亦鉅卽　兵輪爲之護洋有事則領各漁船以守口岸約計所抽之費除給器械號衣外尚屬有餘是舉辦漁團不必開銷國帑其利四有此四利而漁團曷不急練乎其練之之法一曰編隊伍漁船千百號而欲使一氣相生非編其隊伍不可以十船爲一伍立正副伍長各一稽查十船之事十船之良莠勤惰責此二人以十五爲隊立正副隊長各一稽查百船之事百船之良莠勤惰責此二人以十隊爲哨立哨官一人稽查千船之事千船之良莠勤惰責成此人其人必擇忠誠勇敢爲衆　信服者充之以五哨爲營立營官一人一營之賞罰全憑此人其人必擇誠勇練達粗通文墨爲衆所信服者舉之營哨官該省督撫奏請先給功牌以示奬勵此編隊伍之大略也二曰酌操期漁團操期非比陸兵團練可以指揮如意漁則視其漁時之暇方可而漁時一過彼必回洋又不能操或漁于春或漁於夏或漁於秋參差不齊而欲大隊合操則又不能操之法撥該省分駐海軍輪船一艘爲營官所駐聽其指揮一伍操期憑伍長於漁時之暇自相操演一月三期不拘時日一隊一哨之擇營官視漁船可以成隊之處卽於此處操演一哨之操亦然卽以所操功過簿送呈海軍衙門以便海軍大臣賞給三年則全軍會操一次此酌操期之大略也三曰齊號令漁船散處無律而欲使之首尾相顧呼應靈便非號令不可欲齊號令全在檣旗漁船之檣旗分閂别類使各種語言皆可以檣旗通信息營官所坐兵輪亦如之此齊號令之大略也四曰嚴賞罰漁人僻處海濱終身泥塗安望有舉于海之人在上者務於團練操期詳分甲乙有功必賞不濫不吝彼漁人有顯親揚名之日無不喜破格之榮豈不樂於效命若有作奸犯科私濟敵人當必罰以重罪一伍之中不能預先告發亦必治之以罪伍長隊長亦如之此嚴賞罰之大略也以上十八議皆近世經見之端爲海軍必需之事或經大臣籌措而著爲成模或係幕 
 
 

Page 11

 
 
府經營而立爲規則壽不過就見聞之餘略參引伸之義冀可推行乎海外先期斟酌乎時宜雖國家大政不止此數端苟非海軍所必需平日所深究亦不敢棳拾細　率爾瀆呈竊維一知半解莫補時事而草野愚忱不得不敬承所　而縷陳上達焉 
[山東司道刋佈棉衣捐公啓收解各户清單]  
　　兩江爵督憲札發京平銀五千兩伸合規元五千一百五十兩蘇省善後局憲札發庫平銀四千兩伸合規元四千三百六十六兩六錢六分三厘江海關道龔觀察捐規元二百兩兩湖總督部堂裕漢平銀一百五十六兩伸合規元一百六十一兩七錢三分五厘統領江陰大營張軍門官　景春捐　洋四百四十元内閣部呇洪捐洋五十五元以上無册指捐○棉衣册二百廿七號泰安公司捐洋一百元又經募葉藹山劉翼庭儀安號禮　號四户各捐洋二十元永昌　廣萬祥二户各捐洋十元乾　隆陳日樓晉生棧三户各捐洋五元以上共捐洋二百十五元實收規元一百五十四兩八錢○二百零八號册前湖北漢黄德道何捐規元三百九十兩又經　瑞鼎堂規元二百三十四兩由義堂規元一百五十六兩共捐規元七百八十兩○二百三十二號册蘇城王憶笠先生經募三槐堂王捐洋四十四元孫錦記戴理記二户各捐洋五十元宣禮堂陸捐洋二元巢居捐洋十一元又登豐經募不留名捐洋一元祥順公不留名不留名三户各捐洋二元明德堂祝捐洋　元五角共捐洋一百六十九元五角○無册粤海關增大人捐洋一千六百五十元○二百零三號　常州惲　耘觀察經募李念孜居仁堂劉亦政堂朱三户各捐洋一百十元不書名捐洋二百元懷永堂揮武陽官鹽棧不書名三户各捐洋五十五元雲溪書屋袁紫銓二户各捐洋三十三元忠順堂錢捐洋五十元承啓堂史捐洋廿二元不留名三户合捐洋三十七元不書名三户合捐洋四十元共捐洋一千二百五十元○無册兩廣電報局沈小園直刺募南甯電局横州　局丁綿遠堂三户各捐洋廿二元惜陰　　潯州電局二户各捐洋十一元佛山電局捐洋七元七角謝恩鈞和樂居士二户各捐洋六元余柳堂汪品三碧羅舘葛敬德四户各捐洋三元麥配藻捐洋二元楊昌　捐洋一元共捐洋一百廿二元七角實收銀元八十六兩九錢七分○無　松江　德堂沈募誦芬居　洋二十元○十八號册金陵支應局募江甯藩司田宏農堂譚愛日堂馬惜陰書屋劉引薰草舍湯三省堂章棣華堂孫親仁堂郭八户各捐洋二十元樹德堂譚洋十元共捐洋一百七十元○無册壽春種福堂規元七十八兩○無册蘇城許公舘許玅安許净因二户各洋一百元無相室靈虚堂息安處小丁卯庄四户各洋五元○無册無錫　溪報恩子洋一百元無錫孫克均洋一百元○二百七十五號册蕪湖招商局募德厚堂洋十一元隱名氏洋四元○八十三册長江水師大通營湘平銀三十六兩一錢九分　收規元銀三十七兩八錢二分七厘○八十八號册長江提中營洋六十六元○八十五號册長江水師提標金陵營洋五十二元○八十四號册長江提標裕溪營洋五十四元○無册長江提標蕪湖營洋四十元長江水師提督軍門李洋五十元○無册烟合春成德號洋二十元○二百七十七號册又六十五號册宜昌招商局募太古行公泰行二户各銀八兩饒景光銀十兩元興長仁和長無名氏義生厚泰順益義茂和升豐泰黄壽康楷記九户各銀四兩廣生同銀二兩三錢四分義泰恆吉誠升泰昌恆恆茂　裕盛榮五户各銀一兩五錢六分黄德順銀四兩六錢八分恆益公德生義二户各銀三兩一錢二分無名氏銀二兩共宜平銀八十五兩零六分實收規元八十七兩零零四厘○三百廿六號册宜昌加厘總局憲　經募修理堂黄志遠堂陳志興堂福三　各銀廿三兩四錢黄德仁銀十五兩六錢黄萱福堂燕翼堂謝二户各銀七兩八錢黄光裕堂黄種德堂二户各銀二兩三錢四分德順仁黄潤齋二户各銀一兩五錢六分共宜平銀一百零一兩四　漢平銀七兩八錢兩共實收規元一百零九兩八錢五分七厘○電報總局楊子翁來常州何宅捐洋一千元○東海爾道憲匯來規元銀三千一百廿兩○以上共收規元一萬四千三百三十二兩八錢五分六厘共收英洋五千四百三十一元五角合計規元三各九百七十兩零七錢八分八厘○統共合收規元一萬八千三百零三兩六錢四分四厘○一支解還招商局總帳房前墊製棉衣欵規元五千一百五十兩○一支絲業會舘代辦棉衣二千套計規元一千五百七十九兩三錢二分○一支陳與昌賑所文報局賑所代辦棉衣三千套計規元二千三百七十兩零七錢六分○一支續辦棉衣三千件計規元一千四百三十三兩二錢五分○一支棉衣打包五千套三千件　上下力票簽布線等計規元三十三兩四錢三分五厘○一支解交電報總局收支所匯解東海關道憲查放樂安縣賑規元銀五千兩○一支解還招商局缉帳房前塾棉衣找欵規元銀二千五百七十九兩一錢二分七厘○以上共支解規元一萬八千一百四十五兩八錢九分二厘除支應找解規元一百五十七兩七錢五分二厘　　解交東海關道憲仍充樂安縣賑合併聲明[  上海文報局恊賑公所謹啓]  
[上海四馬路文報局内恊賑公所經收厦門濟社協賑公所第七次賑捐細户清單]  
　　另登十一月份捐曾仁和一元曾希潘五百曾新樣四百曾開成曾煥彩二户各二百十二月份捐毘陵隱名氏爲亡室求冥福洋二十元種義堂樹德堂遷善堂崇德堂開成號五户各一元德輝堂聚星堂隆興號振順號四户各五角泉郡邱嘉澍陳欽堯二君募捐深滬謙德堂六千元陳翁氏二十元又募捐典鋪廿二元五角台灣府募捐四十元以上共　番銀一百七千一元八角實收規元一百二十兩零五錢一分八厘○泉郡邱嘉澍陳欽堯二君經募補交第七批捐欵番銀九十八元實收規元六十九兩四錢○以上統共實收到規元銀一百八十九兩九錢一分八厘於址二月二十日由全泰盛信局交來合併聲明 
[上海四馬路文報局恊賑公所經收金陵恊賑公所經收賑捐十一月至十二月十五止清單]  
　　孫王氏五元孫坤五元紀宏賓馬可庵姚長貴李照林熊錦發左廣發德　天　八户共錢八百文萬輔廷振泰仁同鑫坊德隆坊萬一記廷記桂記春記八户共三元延陵李子錢十千文誠敬堂收到楊姓甘罰銀兩桶捐收不知名人本一元勉力人四元談湧茂銅六元馬增爵病愈完願二元秀野堂銅六元愛蓮堂周一元呟雪堂仇一元始終如願人湘平銀十一兩三錢會碩甫五元張實之二元○以上共收英洋二十八元本洋一元銀二十一兩易英三十元餘錢八百另三文本洋易英餘錢一百八十文共錢十一千七百八十三文易英十一元錢二百八十八文實解英洋七十元錢二百八十八文銅洋十二元均于十二月十五解由春生鋐票號匯訖無字併于是日截止收捐合併聲明 
 
 

Page 12

 
 
[光緒十二年十二月初十日京報全録]  
　　宮門抄○折撫衛奏爲追是監欵案内認解及勒限追繳各員逾限不繳分别叅追摺○直督李奏解鹽課細數片○將軍慶等奏爲紳士捐修書院建設義學懇請旌表片○將軍克奏爲借補佐領片○將軍慶等奏爲廟祀正神靈迹昭　請頒匾額封號摺○川督劉奏爲匯解雲南　庫銀兩片○十二月初十日户部通政司詹事府正黄旗值日無引見○肅王等　議叙恩○文秀假滿請安○陳維周世杰預備召見○河南按察使　友濂請訓○内閣奏派騐放之大臣派出錫珍崑岡童華薛允升○召見軍機陳維周世杰邵友濂醇王○○頭品頂戴浙江巡無臣衛榮光跪奏爲浙省查辦　免追是濫欵案内具限認解及勒限追繳各員逾限不繳分别叅追恭摺仰祈聖鑒事竊查浙省查豁民欠追提濫欵及分别勒追减免一案經升任撫臣劉秉璋奏奉諭旨欽遵並開單咨部查照分别咨行嚴催掃解嗣據正任松陽縣知縣范祖文等各將虧欠銀兩或掃數解清或解足成數又經先後奏請開復各在案臣到任後檢查原叅案内尚有程洪一員及姚徽典家屬未據將欠繳銀兩依限報　又彭煇昇一員據禀先後措銀二千兩核計亦未解青此外具限認繳並　在千兩以下暫歸外辦及改省病故叅革回籍提浙限追各員有無續解未據具報卽經札飭藩司豁免總局嚴催掃解認眞查辦去後兹據稽核豁免總局布政使許應鑅詳稱查程洪一員係江蘇　縣人欠解浦江縣任内　欵墊銀五千六百二十一兩前經洋奉奏叅革職勒限半年完繳今已逾限未據絲毫續解應請分别奏咨將該員歷過任所寓所及原籍家産資財一併查封備抵至姚徽典家屬未將欠繳銀兩來浙完繳現已另詳咨催查封押解其彭煇昇一員原叅暫行革職嗣據先後措解二千兩尚欠銀三百一十九兩現復委員守催掃解此外具限認解並數在千兩以下哲歸外辦勒限追繳各員陸續解清外尚有歐陽烜等九員延不清解應請從嚴叅追並據聲稱原欠二千兩以上之已革知縣李昱現已委員勒追倘再不完再行嚴叅查抄等情詳請具奏前來正在核辦間又據藩司許應鑅會同署臬司盛康詳稱前署樂清縣已革知縣程洪交代雖已禀報算清其認解交案銀四千八十兩零又盤缺倉谷七十一石零札委嚴提迄無繳解實屬胆玩已極該革員現因豁免案内應追欵項逾限未繳業已由局詳請奏咨將該革員家産資財查封備抵所有短欠交案銀谷應請併案咨追等青臣覆加查核此案虧挪庫項各員前經或唯减成或寛期限已屬格外體恤至程洪短欠交豁兩案銀兩爲數尤鉅乃迄今逾限已久竟敢任催罔應延不清解均屬有意延玩自應從嚴叅革抄追以示懲儆相應請旨將欠繳一千兩以上之前任黄巖縣丁憂知縣歐陽烜暫行革職勒限三個月完繳一千兩以上之候補同知蕭芳澤候補知縣王承礽夏獻鋆黑式濂徐幹周銳丁憂知縣馮德坤改教知縣黄兆槐等八員均摘去顶戴勒限兩個月完繳並請飭下江蘇撫臣轉飭該管地方官將程洪家産咨財一併查封備抵以重庫欵僅會同閩浙總督臣楊昌濬恭摺具陳伏乞皇太后皇上聖鑒謹奏奉旨已録○○李鴻章片再據長蘆鹽運使周馥詳稱光緒十一年額徵在京各衙門帑利銀十八萬九百三十三兩一錢六分四厘内除奉部覆准減停京引二萬道應減徵利銀五千八百四兩一錢二分八厘尚應徵銀十七萬五千一百二十九兩二分五厘先因上年正課緩至十月奏消接徵帑利爲日無多不克全數徵解本年春間運務緊要勢難兼顧旋經前司季邦積不拘卯期嚴行比追除累叅各商未完銀四萬三百五兩三錢二分六釐實徵完銀十三萬四千七百七十八兩六錢九分又應解户部紙紅飯協餉飯隨解飯山東司飯六分扣平内閣飯共銀八千一百七十五兩二分三厘又應解内務府筆帖式護軍較修理衙署攤繳參價捐補參價等欵共銀三萬六百七兩七錢三分以上帑利並年例等欵共銀十七萬三千五百六十一兩四錢四分三厘内户部紙紅飯山東司飯等欵並内務府内殿廣恩庫步軍統領統儀衛太僕寺等處帑利銀兩已於光緒十一年十二月派委官吏分别解交其應解户部各欵帑利銀兩亦於十二年十一月初九日委解起程交納聲明參商欠欵另行彌補累商未完續徵補解等情造册詳請具奏前來除分咨查照外伏乞聖鑒謹附片具奏軍機大臣奉旨户部知道欽此○○臣慶裕長楊頤跪奏爲紳士捐資修理書院　建設義學懇請旌表以昭激勸恭摺仰祈聖鑒事竊據承德縣知縣談廣慶詳稱在籍兵部郎中　永清因伊父藺天成在日見省中萃升書院房屋漸傾意欲捐資修理未及舉行臨殁囑令捐銀二千兩以完素願該紳士藺永清謹遵父命禀繳銀二千兩以充修理書院經費又據驛巡道興陞轉詳署金州廳海防同知石沅詳稱該廳民籍貢生倪德元伊父從九品銜倪志善母倪張氏見該廳向無義學貧乏子弟往往無力讀書美質因之廢棄遺命捐建義學該生倪德元仰承先志呈捐銀二百兩又捐巿房兩所册地十六晌共計值契價銀九百八十四兩七錢創設學塾延師課讀均據聲明所捐銀兩係遵先人遺命不敢仰邀議叙各等因具詳前來臣等伏查定例士民人等捐資修建公所等項實與地方有裨益者捐銀至一千兩以上均准請旨建坊給予樂善好施字樣今該郎中藺水清捐修省城書院該貢生倪德元捐建金州義學均能仰承先志遵守遺言樂善好施洵屬孝義兼全有裨風化深堪嘉尚雖各據聲明不敢仰邀議叙惟其所捐銀兩房地俱在一千兩以上核與旌表之例相符相應請旨將承德縣在籍兵部郎中藺永清之父藺天成金州廳氏籍貢生倪德元之父倪志善母倪張氏均准其照例建坊並給樂善好施字樣以昭激勸所有紳士捐資修理書院建設義學懇請旌表緣由理合會同恭摺具奏伏乞皇太后皇上聖鑒謹奏軍機大臣奉旨着照所請該部知道欽此○○克蒙額等片再查綏遠城新補鑲紅鑲藍二旗滿州協領文明遺出正紅旗滿州佐領一缺奴才等以前經科布多叅賛大臣奎昌勘辦界務奏保於同治十年四月十五日引見奉旨以佐領儘先　補之防禦普祥坐補循例咨報部旂在案其遞出防禦一缺查有花翎儘先卽補佐領後以協領儘先卽補先換頂戴春普人亦謹慎差使奮勉係由烏　雅蘇台換防主事職銜改武於光緒七年正月間經烏　雅蘇台將軍遵駁改保攻拔　納斯後路出力員弁案内以花翎卽補佐領補缺後以協領儘先卽補先　頂戴春普改請遇有佐領缺出無論應補何項人員卽以春普首先前坐補之員惟因各項保舉候補人數較多本城額缺有限是以關城數年尚未得補實缺今擬援照成案請將該員春普先行借補防禦之缺以示鼓勵該員係曾經引見人員毋庸再送引見除咨行兵部該旗外理合附片奏聞伏乞聖鑒謹奏軍機大臣奉旨兵部議奏欽此○○奴才慶裕裕　跪奏爲廟祀正神靈跡昭著籲懇勅頒匾額封號以答靈貺恭摺仰祈聖鑒事竊據康平縣知縣許之履詳稱縣城向有關帝廟一座素著靈應該縣新設未久城隍廟神未經建立因思祀典攸關當於到任後卽在關帝廟東供奉城隍　牌一　按時祭享以昭誠敬本年七月十五日辰刻起大雨如注連绵不絶墻壁傾坍民心惶懼急率領同城教佐並紳商等詣廟虔禱至二十日午刻雲開天霽城中街道向來低窪時已水深數尺幾虞無處宣洩忽爾曲奔街外順流南下一日之間全行消退商民交頌神佑又縣屬鄭家屯東街舊有關帝廟一座夙著靈顯光緒九年七月霪雨連綿遼河漲發經該屯主簿率同紳商詣禱立見水消有秋共慶十一年五月天久不雨旱象將成一經官紳虔禱甘霖立沛轉歉爲豐本年七月中旬大雨滂沱斷續不息至二十九日東遼河陡然漲發　河濠壩冲刷直奔街巷水深五六尺冲倒房屋無算商民驚恐無策經該屯主簿率同祈禱當晚卽見波濤中無　神燈隨流上下屯街積水奔歸河道立見消平人民感戴各等因由昌圖府知府高同善轉詳請奏前來奴才等伏查廟祀正神實　禦災捍患功德及民者例得據情奏請今康平縣城屯關帝廟曁該縣供奉城隍神位均能顯應昭著澤及民生羣情愛戴合無仰懇天恩頒給康平縣城曁鄭家屯關帝廟匾額各一方並請勅加該縣城隍神封號以答靈貺而順輿情理合恭摺具奏伏乞皇太后皇上聖鑒謹奏奉旨已録○○劉秉璋片再查官運局每年應解滇省鹽厘銀一萬四千兩均經按季解清在案前准户部議咨遵旨飭將應解滇邊鹽厘銀兩預撥五年分起解滇應用等因經前護督臣飭局籌撥去後兹據總辦滇黔鹽務候補道夏旹會同署藩司游智開署鹽茶道沈守廉在於本省鹽厘項下撥出庫平色銀一萬四千兩作爲預解光緒十三年滇省全年鹽厘銀兩之項于十月二十八日發交滇省號商天順祥承領起程匯解雲南藩庫兌收所有應給匯費據該商等面稱向由滇省議給等情詳請奏咨前來臣覆查無異除分咨户部及雲貴總督雲南巡撫查照外謹附片具陳伏乞聖鑒謹奏軍機大臣奉旨户部知道欽此 
 
