# 1894 - 31 - 4907466

 

Page 1

 
 
t 
[增廣華英字典出售] [  三馬路申昌書畫室啓]  
　　增廣華英字典一書爲粵東鄺容階司馬所輯其中縷析條分便於檢閱較初印本更爲美備誠牖人之寳筏度世之金針也爰付剞　以廣流傳　部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[硃印合肥相國七十賜壽圖壽言全集告成每部實價洋一元單購賜壽圖二角圖書集成局代啓]  
　　合肥李傅相七旬壽辰皇太后皇上宸翰頻頒珍物陳庭實爲非常之隆遇王公督撫以次陳言祝嘏序文聯額詩詞歌　各體具備京　同德堂藥局主人由都門覔得原稿照式繪圖付之硃印爲數十種冠於簡端復廣搜王侯公卿府道州縣撰述不下千餘首駢四　六宋艶斑香色色俱足不特蔚爲大觀兼可增長學問無論士農工商皆當各置一編茲用潔白連史釘爲四本外加錦套裝　精妙大堪悅目賞心每部收回工本洋一元不折不扣惟所印無多欲先覩爲快者請至上海五福衖口京都同德堂藥局購取此佈○此書甫成多人購取錦套赶製不及百餘部買客未曾有套乞往添補可也 
[上下之情宜通說]  
　　國之所以不治者以下情不能上達上意不能下行以致兩相隔閡積久而漸生齟齬此最足以僨事也而其所以致此隔閡者則大半由於咽喉阻塞咽喉何在在門上而已近來之官無論大小往往惟門上之言是聽彼以爲南面者深居簡出外情未由知之不得不寄耳目於若輩而不知若輩下人非錢不行惟利是視蒙上蔽下無所不爲雖此中人亦有樸誠穩練傑出其間然究可信者少作弊者多試觀各處州縣衙門其權往往在於閂上閂上不一司錢漕則卽在錢漕中舞弊司稿案則卽在稿案中舞弊官則日在鼓中瞢然不知而載道口碑皆已歸其咎於輕信之人是不啻爲若輩頂缸受罪也前者鎭洋縣一案亦以一門丁作梗甚至縛官犯上誣爲瘋癲今該門丁雖在逃而已成大獄當必不能任其漏網然卽使捕獲訊實立正典刑而被累之人已屬不少不但主人代其受過而池魚之無端殃及者亦已多也此等案件雖不多見然卽此可知門丁之力之勢可以致此獨奈何猶有輕信而重任之者哉昨得武林郵簡言及浙藩趙展如方伯新政其注意卽在乎此不禁爲浙中人額手慶之曰吾浙庶有豸乎方伯在臬司任內派委冬防定爲抽籖之法至公且平迨升任薇垣而政治爲之一新一應案牘無不秉公辦理不時傳見各房書吏以禮貌相接諄諄誥誠謂爲官爲吏皆爲國家出力不可稍存私見自干罪戾前日有庫總某甲具衣冠禀見正在宅門伺候適爲方伯所見卽傳閂丅責以濡滯不報之罪著笞五百板以儆將來卽此一端已有大過人者說者謂方伯旣欲勵精圖治則當優接紳士召父老問疾苦而乃皆未之聞而專意於各房書辦又何足以言上理哉而不知一切公事書辦知之最深一切利弊書辦亦知之最悉優禮書辦詳加詢問則公事可以瞭然利弊可以洞然然後再加周咨博詢互相稽核而後擇其利者而興之舉其弊者而去之若網在綱有條而不紊矣故方伯之優接書辦正是求治之本初非若他人之專與計論到任之規費也而且近來之官有信門丁之言而責懲書辦者矣從未聞有因書辦而責懲門丁者蓋門丁爲近水樓臺與官最親書辦雖同在衙閂而與官似覺稍疎嘗有書辦之缺得閂丁之力而始能穩固者則書辦且與門丁連爲一氣書辦趨奉　丁門丁亦庇護書辦兩相聨絡內外一氣而官之受其朦者更甚且閂丁或有不巴給書辦書辦未有不巴結閂丁者誠恐其浸潤之譖或以一言而壞其道路也故書辦苟欲舞弊無有不串同閂丁者而門丁之權勢乃日益橫甚至有官親之言不之信幕友之言不之從卽外間訪聞之說亦不敢據以爲證而獨於門丁之一言則以爲千眞萬確一言可以成事一言可以敗事官之考成不計也外間之聲名不顧也卽上司之耳目亦不問也何則蓋今日之世界　成爲若輩用事之世界衙門無論大小莫不有門上亦莫不信門上書吏差役之去留進退皆權操乎彼而爲之官著不啻如傀儡然憑線索之提弄而已趙方伯有鑒於此而矯然不同於流俗因書辦禀見門丁不卽報知竟大發雷霆從重笞責此眞近來所罕聞之事矣嘗聞有新進諸生晉謁府縣各官皆須講定門包若干而後得見門包者門上之使費也使費旣入而後官則接見使費不到則雖欲求見而不得焉夫新生之謁見蓋因受知於本府本縣之父母官禮當叩見謁謝爲之府與縣者正當略示優異否亦隨時接見以示王前禮士之義而乃爲門者所阻使本官求賢下士之美意隱而弗見此其利則歸於門丁而害則歸於本官其情其理固大彰明而較著矣然而滔滔者天下皆是將誰與易之乎吾故於趙方伯笞責門丁一事而不禁睪然高望肅然起敬而竊幸吾浙之治理殆有轉機也吁浙省之官塲其習氣之可歎可笑者正不僅在信任門丁一節而卽此一節已足以大壞治理及今而一整頓之上行下效捷於影響不禁翹首望之 
[帝京臘鼓]  
　　戶部爲傳知事所有奏請給奬雲南運銅委員候補知縣陳其昌一員本部於十二月初二日帶領引　見相應傳知該員於是日五鼓穿天靑褂佩帶對子荷包手巾赴景運門外本部下處報到以備帶領引見並先於十一月三十日己刻赴部演禮莫悞○吏部爲示傳事所有擬補內閣中書顧英擬補兩淮鹽運司廣盈庫大使　鳳文二員均於三日內赴部騐到許鳳文並將執照携帶呈騐毋違○總理鴻臚寺事務崑筱峯大宗伯與祥劉舒方四卿寺商定十二月初九日辰刻舉行京察本寺滿漢人員過堂以憑出具考語分別保留列等造册咨送吏部覈辦繕册進呈經派辦京察處付傳滿漢實缺主簿鳴贊筆帖式序班以及學習鳴贊額外序班等官均穿補褂預備莫誤○戶部爲片行事俸餉處案呈所有恩賞八旗各營兵丁半月錢糧現准銀庫付稱隨同十二月分兵餉分日開放十二月初一日己初開放廂黃正白兩旗初二日已正開放廂白正藍兩旗初三日己初開放正黃正紅兩旗初四日己初開放廂紅廂藍兩旗相應片行貴旗營飭知承辦人員按期赴庫承領○理藩院爲咨送事所有更換內館監督一差六人更換外館監督一差二人共二排人八名本院於十二月初二日帶領引見相應開具滿漢排單各二分先行咨送軍機處查照○吏部爲曉諭事現出有東城兵馬司吏目一缺查有在部投供之新海防分缺先吏目韓昌壽一員應行擬補相應傳令該員限三日內親身赴部騐到並將執照携帶呈騐毋違○軍機處片交吏部十二月初二日軍機大臣面奉　諭旨本日引見截取記名以繁缺知府用之湖廣道監察御史葉慶增著於十二月初四日預備召見欽此欽遵相應片交吏部傳知該截取御史務于是日寅刻在乾淸門外伺候並自行呈遞膳牌○殺虎口監督兵部郞中伊精阿差滿經戶部將刑部郞中覺羅明照等於十二月初二日帶領引見奏請　簡員更換本日奉　硃筆圈出這殺虎口監督著 
 
 

Page 2

 
 
禮部員外郞娬儒去欽此○禮部儀制司漢掌印詹輔廷正郞外擢知府所遺儀制司漢掌印經禮部各堂憲將主客司漢掌印員外郞郭曾炘調充所遺主客司漢掌印將司務廳漢掌印郞中龔鎭湘充補遞遺司務廳漢掌印將鑄印局漢掌印員外郞陳璧充補所遺鑄印局漢掌印將主客司主事李德炳充補○吏部爲示傳事現出有雲南黑鹽井大使一缺查有在部投供新海防遇缺先選用鹽大使鄒兆先一員應行擬補相應傳令該員務於三日內赴部騐到並將執照携帶呈騐毋違○貴州巡撫崧健侯中丞蕃專差恭齎本年例貢黔省力物箱十餘口內盛　茶檀香硃砂雄黃等物業已入京報由東華門舁入大內至總管內務府堂上投納辦堂郞中騐明後呈堂奏聞請旨賞收 
[奏乞特恩]  
　　本館訪事人云合肥傅相奏稱本年二月山西邊外七廳因旱成災太僕寺卿林維源捐銀二萬三百兩六七月順直大水又捐銀二萬七千六百兩先後解至直據稱不敢邀奬惟林卿維源前者屢捐軍需鉅欵仰邀恩奬搉升今職每遇各省偏災無不捐資濟助現辦臺灣墾撫常年所需不下數萬亦自捐辦乃本年晉直重災該卿兩次捐銀四萬七千九百兩全活無算雖不敢邀奬未便壅於上聞惟係現任三品大員銜階無可再加照例准其移奬援浙江烏程縣廩貢生龎元濟捐銀三萬廣東南海縣貢監生周長華捐銀三萬經臣及兩江督臣先後奏蒙賞給舉人准其一體會試成案請將林維源之子候選知府監生林爾嘉可否賞給舉人准其一體會試出自特恩臣亦知科第爲士子進身之階不應破格惟林維源獨捐鉅欵較龎元濟等尤鉅若蒙恩准足勵急公向上之忱十一月二十七日奉硃批該部議奏欽此未卜部臣能否議如所請也 
[方略保案]  
　　方略告成保案須於本月初旬出奏此次供事中之得保舉者大約有八十人其餘一百六十餘人都係議叙 
[中俄交涉]  
　　出使德俄奧和大臣許竹篔星使期滿留任因與俄國有交涉之事至今尙未辦妥近來譯署致許星使函牘絡繹不絶飭其速見該國外部 
[練習冰鞋]  
　　各旗營保送氷鞋技藝官兵於上月廿八日經慶邸等挑選三百餘人仍循舊章分廂黃正黃正白三旗練習大龍小龍搶旗抓行頭射天球射地球二龍戲珠等技藝已設立總辦三旗冰鞋處所有應辦事件以及領放薪水製備衣彩等事悉由該處經理已於西四牌樓南口袋胡同路北租賃房屋爲辦公之所 
[靈輀過漢]  
　　本館在鄂省訪事人云本月十六日招商局江孚輪船進口見桅上高懸旗幟大書特旨予諡原任福建陸路提督孫並有奉旨入城字樣船首排設鶴鹿及各項珍禽異獸旁列白字藍牌十數對詢之曰此係孫庚堂軍門之公子扶靈櫬挈瀛眷回湖南沅州羅溪縣原籍也方進口時武漢各營隊伍齊列江于槍礮喧闐旌旗燦爛及靈輀抵埠各員均親詣靈前弔唁次日將柩舁過入官舫解䌫向湘中進發 
[甘霖續沛]  
　　揚城望澤情殷初十日略得微雨已紀前報連日府縣各憲仍在郡廟設壇虔誠祈禱至十七日雨師果又稅駕輕霏密酒墮地無聲至十八日下午始聞屋角聲喧潺湲如瀑至上燈猶淅不已說者謂得此某霖續沛田土已可霑潤倘滕六君亦接踵而至更足慰三農之望矣 
[潤州得雪]  
　　鎭江自入冬以來久無雨雪天氣和暖幾若三春時候食力者僅披薄棉襖足以禦寒地方官關心民瘼在郡廟設壇誠求雨雪並示禁屠宰至本月十一日南風括地路滑如油俄而細雨廉纎徹夜不絶至十三日上午天宇放晴温和如故十五日忽峭寒刺骨尖風砭肌十六日淸晨大霧迷漫幾於對面不相見移時霧氣漸散銅鉦高掛玉宇無塵十八日東風甚勁復見雲低四野雨絲成片空堦滴搗碎鄉心十九早風息雨止雲散日出共獲甘霖兩次田疇均已霑足二十日上午同雲密布北風怒號冷透重裘獸爐無焰迨鼉更初起雪珠悄灑如敲金戞玉淸越可聽惜片刻卽止及三鼓時滕六君大播神通疎疎落落幾若梨花開徧晨起視之屋角墻陰積雪約半寸許天已放晴遂卽融化二十一定更後又見六出花飛入夜竹籬茅舍悉變爲玉宇瓊樓二十二淸曉聞小婢推窓而望小語畫眉人曰玉梅花下已積一寸有奇矣老農老圃者流莫不額手稱慶謂爲來歲豐年之兆云 
[封印演劇]  
　　十二月二十一日辰時爲封印吉期鎭江關道黃觀察朝衣朝服升坐大堂新兵前後各營兵丁劍戟森嚴站立兩旁觀察望闕行三跪九叩禮將關道營務三篆封固府縣文武各員次第恭賀禮畢各員均回署次第封印彼此往還道賀是日午刻道署特召寳鳳京班諸妙伶登臺演劇絲竹嗷嘈衣冠濟楚不可謂非一時盛會也 
[金陵得雪]  
　　本館采訪金陵時事人來信云劉峴帥關心民瘼設壇祈雪已歴兼旬本月二十日下午時北風怒忠雨師稅駕少焉雪飛六出白遍遙天測之約得一寸許 
[出殯彚誌]  
　　前戶部尙書董韞卿大司農恂原籍揚州甘泉縣邵伯鎭其瀛眷早經隨至任所大司農懸車後仍寓都門前因偶抱淸差遽賦仙遊其飾終典禮本報早已登紀茲由其長孫公子扶送靈櫬南旋於上月杪抵卲暫寄該鎭玉皇閣內筮期本月十六日開吊十七日發引出殯是日辰刻用龍頭獨扛舁柩出閣前導開路神繼以旗鑼傘扇官銜牌約四十餘對黃亭數座內置御賜物件御賜祭文容亭魂轎功布亞牌色色俱備輝煌耀目觀者塞途執紼相送者頗覺蹌蹌濟濟由大街繞達河堤一直至南鄉祖塋安葬○又楊澄齋封翁之德配潘夫人仙逝後靈櫬尙未安葬亦於本月初十日發引儀從執事甚多銜牌有昭武將軍直隸提督及辛卯舉人癸己恩科舉人等約數十對緇流羽士各執法器隨行孝子孝孫隨柩慟哭執紼者翎頂輝煌一時稱盛柩用緑罩獨龍扛舁至上河邊碼頭登舟至黃鶴莊祖塋奉安窀穸沿途觀者緑女紅男無不嘖嘖稱羡也 
[廻避改省]  
　　袁榆生觀察前在皖南差次因阿嘯山方伯一案被議落職旋傾囊助賑蒙李傅相奏乞恩施開復原官並賞還二品銜及花翎籖分浙江於今冬到省不謂萍蹤甫指帆影又離蓋觀察與升授浙臬聶仲芳廉訪同是曾文正公快婿分屬姻婭例應廻避一腔熱意不覺冰消特於月之十七日由滬乘坐江裕輪船向皖公山下一行訪舊日鷗盟鷺友話此時宦海滄凉道出鳩江與二三舊雨把臂流連聞觀察現改請部文仍回兩江聽鼓云 
[鳩江雪景]  
　　蕪湖信云近日雨師數數稅駕十八日更破塊而來通宵達旦檐溜聲直似廬山瀑布至二十日黃昏滕六君惠然肯來初飛鹽而撒豆繼扯絮而搓棉是夜卽布衾似鐵獸炭無温廿一日晨起空庭積素約有寸許而百萬玉龍猶在長空戲舞至午後始止惜天氣轉温曾不崇朝已消歸無何有之鄉矣 
[京口官塲紀事]  
　　蘇松太道聶觀察由江寗回滬已紀報章茲悉觀察於十二日傍晚自滬乘招商局江永輪船上駛十三晚玉兔東升時駛抵京江寳蓋山新兵各營先已排隊江干鵠列祗候迨輪船下椗槍砲齊鳴聲如珠貫響應山谷俄而鎭江關道黃觀察祖絡京口都統保頤菴統制叅將鄭叅戎國祥府尊彥詠之太守舟徒縣王伯芳大令先後登船拜會及遞手版請安至十點鐘時各官始興辭而出船遂啓輪望金陵進發此失晨雞也然訪事人旣歴歴言之爰爲之删潤而附登於報○督辦金陵厘捐總局穆少若觀察於本月初十日蒞鎭江就甘露寺暫駐襜 
 
 

Page 3

 
 
帷擇吉十三日奉先德魁果肅公栗主入祠已詳前報觀察公私已畢遂於十七日淸晨赴各衙謝步迨十八日午後四句鐘詣怡和碼頭乘滿江紅船用小火輪船帶之溯江而上遄返金陵鎭城印委各員均在江干恭送 
[皖省官塲記事]  
　　安慶本館訪事人云明年輪應安徽省大閱巡撫沈仲帥預籌銀兩札委候補州姚刺史學仁赴蘇滬一帶採辦犒賞所用之綢縀袍褂料各營將校無不歡聲雷動訓練辛勤嘻其殆諺所謂急來抱佛脚歟○安徽卽用縣李康侯明府長郁由順直賑捐局捐加同知銜晶頂煌煌規模頓改在省同鄉各員弁於本月十七日在湘省梓館醵資設宴幷召梨園演劇以永歡悰○安徽候補縣李松浦大令維源　大憲札辦徽州府屯溪厘務大令謝委後擬於明正束裝就道 
[豫章瑣聞]  
　　豆豉一項似非要需生意似甚微末然亦足以調和鼎鼐燮理鹽梅於開門七件事外另樹一幟通盤計算歲銷亦甚鉅江西萬載上高南豐等縣民間喜食厚味幾於無物不用豆豉銷塲最佳不可以數計卽省垣喜食淸淡而業豆豉者約二十餘家零星販賣尙不在內該業每年納稅十餘串同業復劇飮一次整頓規條聨絡情誼前日爲納稅劇飮之期同業中人皆歡欣鼓舞而來上裕稅課丁維生意亦事之不可或無者乎 
[九江近事]  
　　九江關道誠果泉觀察親赴金陵爲劉峴帥祝嘏十五日附江永輪船東下府縣印委各員俱赴江干恭送○龍開河迤西道路低窪陰雨之天行人病涉邇經水利局委員崔顯廷二尹榮達派人往南康府買得靑石板雇匠興工自街巷口以迄河于一律塡土鋪石計用錢百餘千商民德之○新間南贑總鎭何采臣鎭軍交卸九江總鎭篆後於十三日登舟新任周德泉鎭軍涓吉十五日進署十七日何鎭軍附大通輪船至金陵恭祝劉峴帥壽誕眷屬卽泊舟湖口一帶候鎭軍旋旆時同赴新任○府學門斗某甲赴縣報稱宅後墻垣被賊穴洞而入竊去友人所寄靑蚨數千薛明府委代理捕廳朱明齋少尉勘騐騐得洞口內大外小尙不盈尺非人所能入遂開導一番遄回金陵禀覆 
[蘇臺釀雪]  
　　蘇州訪事人云入冬以來天氣亢晴上月初地方官曾設壇祈雪至二十二日得雪寸許惜入夜卽止翌日銅征高懸依然和煦如春老農老圃者流仍不免搔首呼天殷殷望澤迨本月二十日下午忽覺寒風剌骨冷氣逼人傍晚同雲麗天夜色昏晦黃昏後滕六君果惠然戾止扯絮搓棉白遍遙大翌晨推窓望之但見大千世界中悉變銀裝玉琢而玉龍百萬殘鱗敗甲猶滿天飛也計一日夜約得祥霙三寸有奇於是望澤者流莫不額手歡呼慶來歲豐稔之喜兆矣 
[緝獲私鹽]  
　　宜陵鎭爲裏下河走私要隘督辦緝私許太守特令水陸巡勇常川駐紥以資巡緝管帶巡勇之吳梅兩君均能仰承憲意勞瘁不辭沐雨櫛風無問寒暑本月某日吳君等率勇巡至郭村地方該處向爲窩囤之所瞥見多人正在搬運鹽斤吳君等遂一聲暗號奮勇向前適駐防合字營兵亦督隊馳至私販等見勢不敵各自棄鹽逃竄吳君遂將鹽斤悉數起出運上砲船登時鼓棹駛至邵伯交官鹽棧秤收入垣約三萬一千餘斤由該棧照章給價充賞按今歲各岸銷數均較上屆暢旺僉謂私鹽顆粒不得出江各岸居民無私可買不得不食官鹽銷之旺職是故也然則許太守督緝認眞裨益鹺務豈淺鮮哉 
[武林喜雨]  
　　杭州訪事人云四九以來忽陰忽晴雨暘不定天時和暖居然春早光陰十七日雨師稅駕一永日興高采烈痴龍噴沬急若跳珠街衢低窪處浮嘔聚散累萬盈千入夜又見點點滴滴檐瀑飛鳴十八日淸晨濕烟漸歛似放晴容午後仍是頽雲萬疉密雨如絲小樓夜聽好似杏花時節也 
[重懲地痞]  
　　温郡麻行門之芽竹班素稱强悍聚衆橫行有大臀榮者年方弱冠力大如牛又復熟習水性大海茫茫可以坐臥自若公然以浪裏白條自任本月初七夜尋花而回餓火中燒莫知爲計適有某甲肩挑飩餛擔質貿然來榮喚買若干甲以售罄對榮不懌揮以老拳甲鳴於宮飭役往查榮復毆差差禀知邵大令大發雷霆立提大臀榮到案管押南攏至十三日午堂大令飭將大臀重笞一千板大臀之上血肉飛濺堂下環觀者莫不同聲稱快 
[星使抵滬]  
　　出使英法義比等國大臣龔仰蘧星使乘坐利運輪船將次來滬已紀前報昨晨十點鐘星使乘輪抵埠關道憲聶觀察提右營廖叅戎海防廳劉司馬上海縣黃大令及印委各員各營弁兵均往迎接星使卽登岸入美界天后宮側行轅午後乘輿出轅前導有五梅花及江蘇撫標滬軍營親兵三十名各執長槍大刀蘇松太道親兵二十名各持洋槍頂馬一員戈什哈八名入城往道營廳縣各衙門拜會各官均飭家丁擋駕 
[預備行轅]  
　　昨日本埠官塲探悉新簡蘇松太道魯觀察將於歲底或明正抵滬上海縣黃大令卽飭辦差人等在滬城薛家橋浜也是園預備行轅 
[詳述英界火災]  
　　英界火災已登昨報茲悉火起於如意里中弄東首福興里對面本邑人某甲彈棉花店是　送灶後甲有事出外乙丙兩學徒爭取慈姑地栗糖元寳碰翻火油燈延及棉花霎時間火勢飛騰冐穿屋頂波及左右鄰成順煤炭店某烟館計共樓房四幢西首鐵風爐店小烟館則樓面雖有焦痕尙未坍倒東首某小錢莊及湧大馬車行等樓房亦經燒壞附近如意里第一里面南石庫門皆係居家雖未殃及池魚然已受驚不淺矣當火熾時各災戶倉倉皇皇不能搬物惟湧大行馬車數輛得以拉出免致被焚云 
[海運局示]  
　　浙江海運滬局爲出示曉諭事案查海運章和内開泊船處所歴届勘定南碼頭陸家浜地方作爲騐兌水次並估該處竪桿懸旗以作標準所有寍船按進口之先後沙船候松海防廳移送次序俱令排泊碼頭之所按十船爲帮挨次排列至各剝船到次受兌先儘第一隻商船兌足開放後奉接兌第二隻商船其餘仿照辦理俟十船兌竣開行再將後帮提前仍挨號受兌其各屬剝船均在南碼頭之南聚泊候騐倘有四散停泊者卽以未到水次論槪不騐收其派撥輪船兌運之米應於水次騐收後卽飭各剝船開赴輪船棧房碼頭停泊交兌中途不准逗留等因歴經遵照在案查該剝船每有四散任意停泊浦江風浪靡常殊堪深慮本屆自應派委幹練之員乘坐巡船帶令勇丁駐紥浦江往來周歴梭巡遇有前項四散停泊船隻卽令歸次聚泊候騐以昭愼重除照會寍船紳董並札飭委員遵辨外合行出示曉諭爲此示仰商剝各船人等一體遵照毋違切切特示○浙江海運滬局爲曉諭事照得海運糧米向由各州縣自雇內河剝船運赴上海交兌近有不肖船戶沿途偷盜洒賣使水攙雜當解丁役往往尅扣水脚以致不敷食用乘機偷竊甚或扶同舞弊㮔種惡習殊堪痛恨本屆新漕節准憲飭認眞整頓力除積弊倘有使水攙和情弊立將丁胥船戶一併鎖押枷責河干並將剝船照章鋸截其使水米石卽行飭縣更換好米業經通飭各屬遵照在案誠恐丁胥船戶仍蹈故轍合亟曉示嚴禁爲此示仰押船丁胥剝運人等一體知悉爾第押運官糧各當奉公守法不容稍有弊混自諭之後倘再有前項情弊定卽從嚴懲究决不寛貸毋違切切特示 
[遇人不淑]  
　　寳山縣屬高橋鎭人顧海榮年近四十其妻倪氏年三十三歲賃居本邑下海浦杮子灣開設牛奶棚素嗜洋烟吐霧吞雲生計日絀不得已將牛奶棚閉歇改作小工妻則赴燮昌自來火公司作女工日得工錢數十文尙堪苦度生有六七齡女子十一月十六日患病 
 
 

Page 4

 
 
而亡棺殮無資乃央友馮炳川向房主范海林貸得洋蚨三翼草草置備棺衾邇來年關在邇范時時向顧索還顧無以應二十二日范又向索顧與妻商議將皮箱一口售得錢若干以付妻初不允商之再四乃取牀上棉被質取洋銀一元八角東餐西宿頃刻囊空至晚范仍逼索不堪倪氏無顏見人躍入白洋潭自盡及顧歸但見柴扉悄掩蹤跡杳然行至潭邊見有屍骸浮起倩人爲之撈起則固漢宣故劍然已玉冷香消矣訴諸岳家卽有男女多人羣來饒舌紛紛擾擾棼若亂絲旋經十三圖地保顧大春竭力調停終無成議直至夕陽西下屍骸猶拋置塘邊也 
[竊犯遞籍]  
　　廿三七鋪巡防局解送行竊高姓物件未成之張阿毛至總巡局請辦經葉司馬於前日午後送縣仍由司馬訊究張供稱鄞縣人前曾向西門內鹹貨店中行竊大錢二千餘此外並無別案司馬著收所侯備文遞解回籍 
[著保交人]  
　　本邑人山雨香在縣具控應文生租地紏葛一案奉縣訊供應由莊海珊保出清理迄今案未了結人亦不到前日差役將莊解比晚堂經黃大令硏訊莊供稱崇明人前在應處爲司帳現已停歇小的保出後伊延不料理現住法界求恩差提大令曰前由爾保目下亦着爾交出着將莊交保限廿六日將應交案一面飭差知照原告來案訊辦 
[爭產涉訟]  
　　前日傍晚時浦東廿四保廿三圖人陳阿榮偕子陳毛毛及該圖地保楊顯華投上海縣控稱弟媳沈氏被卜茂生奸佔有孕墮胎身死求請騐究晚間三鼓時黃大令在花廳提訊地保投案候示阿榮訴稱本邑人今年四十四歲家住浦東廿四保廿三圖草菴後面向藉扛挑度日邇因年老乏力困守家中父母均已逝世祗有昆弟二人胞弟陳阿林在楊家渡開設柴行娶沈氏爲室阿林逝世後沈氏被卜茂生覇佔成姦小的向論置之不理阿林故後由小的之子毛毛承祧卜與沈氏姘識屢將毛毛逐出不准上門此次沈氏懐孕卜倩人打胎以致身死小的以弟婦死於非命爲此來案伸冤大令問曰小孩可曾產下答稱未產大令曰爾弟婦沈氏在日旣被卜茂生奸佔當時何不來案控告答稱小的鄉愚無知大令曰沈氏現已斃命無從質對究竟此孕是否卜有亦未知悉不能聽爾一面之詞若請本縣騐屍務須身有傷痕沈氏究因生產而死抑係被卜毆斃供稱沈氏實因生產而死大令曰如此則未便檢騐遂問毛毛曰今年幾歲作何生意答稱今年二十歲挑柴爲生叔父阿林故後以小的爲子當時穿麻戴孝今叔母又死伊等並不到來知照擅備棺木收殮大令曰爾等非爲人命起見實欲覬覦宗產耳阿榮俯首不語大令問楊曰沈氏已成殮否答稱棺木由卜預備人尙未殮又問該行約有資本幾何供稱連帳欵約値三百餘千問毛毛當時是否承祧答稱是問卜現在何處答稱今日屍親知照小的前去向卜索取行中帳簿觀看卜自恃人多將小的關在空房中伊乘間逸去大令曰現著爾將卜交案供稱卜現在廿五圖不在小的圖中叩求飭差往提大令准之謂阿榮曰爾若爲家產涉訟本縣可提卜及帳目到案訊辦阿榮叩頭不已大令卽著楊帶同屍親下鄉將屍成殮阿榮所呈請騐之禀當堂發還著卽更改禀詞呈候核示一面飭値差朱慶將卜及帳目提案究辦 
[研訊火起]  
　　法租界一枝春弄蘭芳里對門失愼後呌化客寓及成衣店互相推諉經包探將一干人拘送捕房已詳前報昨日禮拜二葛同轉會同祁繙譯官升座包探將呌化客寓主小徽阿大及棧中呌化六名解案同轉先訊小徽阿大曰火從何起供稱小的賃得八十九號房屋睡在樓下不知樓上如何起火包探禀扶梯旁板上有火焦痕至如何起火請訊各人可也陳阿二蔣阿四沈阿福李阿狗陳金榮王阿寳同供稱小的等借宿棧中已有年所前晚火起從睡夢中驚醒急於逃命不知火從何來包探又傳到九十一號成衣匠戚子泉同轉向之研究供稱小的緣房屋太窄借住對門老虎灶中當晚大媳之牀下忽然火起問牀下藏何物供稱無物同轉謂然則火由何來通事稟稱伊媳至捕房稱牀下有穴疑是鄰居縱火包探又禀稱小的往查見靠墻爲陳蔣沈三人臥處三人同供稱見有一衣包由成衣店搶出同轉問誰人先去同供稱小的等急於逃命不辨後先詰阿大曰壁間是否有穴供稱無問戚曰爾媳旣稱有穴因何不來質對遂著一干人暫行退下候傳戚媳訊供旋由包探傳到戚媳毛氏供稱小婦人牀鋪在客寓隔壁牀下只有脚盆便桶等物當時但見烟霧迷漫不知如何起火沈王同供稱小的等俱睡在外間金蔡供稱小的一見火起不及穿褲隨卽逃出同轉再三盤詰衆人矢口澡移遂著押候飭探查明再核 
[英界公堂瑣案]  
　　包探黃四福稟稱曹金生前曾犯竊送請大老爺遞解回籍今又來滬竊取孔金金家布衣三件經小的查獲人贓解送案下孔投案領贓曹供稱小的係崑山縣人蔡太守判令笞責二百板押候仍遞解回籍贓給孔領去○一百十二號華捕禀稱昨日小的見李光仁范長洪二人擺設西洋鏡中有春宮有違禁令是以一併送案李供稱小的係天津人初到上海不知禁令范是小的之夥與伊無涉范泥首乞恩蔡太守令將管押兩禮拜春宮存候毀去范卽行開釋○某洋行買辦韋模周訴稱有王某者定買洋棉紗線涉訟本應投質突有陳柳三胡炳新吳福三人約往啜茗論及此事繼被扭毆是以來案控告陳供稱原籍安徽表兄王某被控管押著交韋未到故偕胡吳前去扭韋來案胡吳同供稱與陳爲友帮同邀韋到案捕頭禀稱韋案與陳等均無干涉豈容插身多事蔡太守判令將陳笞責一百板胡吳各笞責一百板諭令韋靜候質訊○公平洋行經收房租西人某甲訴稱向劉瑞興小烟館收取二月房租洋銀六元劉不付反逞蠻毀碎玻璃窻是以報捕拘案劉供稱小的欠一月房租計洋銀三元本月尙未住滿蔡太守判令管押兩禮拜賠修毀物○萬成棉綢莊夥某甲訴稱胡阿狗來買棉綢乘間竊取雪靑寗綢一叚是以交捕送案胡認竊求恩蔡太守判令管押兩禮拜贓給失主領去○某號華捕禀稱昨夜河南路及北京路轉角處失火時小的見李阿鶴手持錫煖鍋錫茶壺疑是搶來拘拿詰問始知是傅飛溪家失贓今特送案傅訴稱鄰近失火時遷移物件致被搶失請准領回李供稱小的貪小拾取並不搶火蔡太守判令枷號兩禮拜發頭門示衆贓給失主領去○徐阿榮　稱小的肩荷錢九百文至某處突有乞丐自後攫取奔逃追獲人贓解送案下王阿三供稱小的不能行乞飢餓已極是以搶錢蔡太守判徐笞責一百板發南棲流公所安置錢給徐領去○四百十一號華捕禀稱昨日下午女郞周彩華在泥城外某繅絲廠工畢出外流氓王阿榮向之調笑是以拘拿送案王供稱小的悞被相撞不敢調笑蔡太守不予深求著卽覓人保釋 
[法界公堂瑣案]  
　　包探禀稱太古六十四號棧房司事投捕房報稱前晚失去白糖十包小的往查只有二包被賊趙炳生王阿炳賣在永安街永順生得洋銀七元錢二百九十當將原贓吊到連趙王解送案下趙王同供稱小的等用竹竿靠住將頭盤旋而上竊取糖一包計一百三十一斤分作二包賣於永順生求念初犯格外施恩管棧人蔡耀卿投案訴稱小的查得實失二包問如何進內供稱擊碎玻璃窓而進葛同轉問尙有一包藏錢於何處趙王同供只有一包同轉著押候追比○沈李氏訴稱小婦人在治下開蔡同泰煤炭店曾勸同鄉人宓水龍戒烟宓不但不戒反時竊錢出外吸烟前晚又將銀錢衣服席捲而逃茲經包探拘獲是以投案請領葛同轉命將宓所穿棉褲脫下還沈李氏沈李氏又稱宓家內尙有兄嫂同轉命押候掌頰四十下於明日二點鐘時交沈李氏帶出送回○招商局某號巡丁徐坤林禀稱被賊顧桂春王阿狗竊去冰糖殭蠶等物人贓並獲解案請懲葛同轉命將顧押候笞責二百板王押候笞責一百板各荷校一月發碼頭示衆四號棧房司事楊晴軒訴稱棧中屢次失物求卽嚴辦同轉謂已枷號示衆毋再呶呶楊乃唯唯而退○本月十七日施鍾氏控張慶元欠銀一案葛同轉著交保出外理處昨日施鍾氏遣抱投案張央保人徐雲田繳洋銀一百元施遣抱呈王貴齎呈領狀同轉命簽押狀上書明求銷字樣然後當堂具領○宏泰質鋪遣　王永生齎呈領狀請給還蔡仁記質綢之當本葛同轉命將　記呈繳之洋銀五十元及蔡仁記所繳三十五元除十元充公外給宏泰夥具領並 
 
 

Page 5

 
 
令具領狀上註明收足當本洋銀一百元○孫寶訴稱小的在龍飛馬房當馬夫買良爲娼案內之嚴阿方大愛卿二人業奉訊明分別責懲交保勸令卽日回籍不准逗留並令二人出具不再賣娼切結茲將各結呈電卽請施恩葛同轉命提嚴覆訊供稱小的係鎭海縣人求恩保出偕同大愛卿各自回籍同轉謂何時可回供稱尙有欠項料理須正月初四日動身問保單係何家所出孫供稱刻字店同轉以此種小店未爲可靠另換的實妥當保人保明年正月初四自行回籍不准逗遛○兪大旺控虞瑞芝不付期票洋銀一案葛同轉訊供之下諭候傳經勸之蔡子泉到案再核昨日原被同投案下虞又呈遞淸單同轉以蔡及胡元瑞二人未到無從覆核著於明日下午二點鐘時投案候訊○姜阿之向施良卿之妻誑騙洋銀二十餘元冐稱包探夥開銷捕房陋規事爲捕頭訪聞禀請葛同轉拘提嚴究同轉允之立提訊鞫供出內有三元實係借用並非訛詐同轉以枷期未滿將十八元五角繳案充公並笞責二百板荷校兩月期滿再行責釋昨日姜母蘇氏投案遞禀並繳呈洋十八元五角求恩開釋同轉著除去三元不便准行著於明年正月公堂開審之期投案候核繳到之洋銀著存候充公 
[一助賑摭要]  
　　無名氏洋五百元揚州復茂恒莊協賑公所續募揚平漕寳銀二百九十一兩一錢二分五厘合規元三百十三兩七錢一分二厘淸江無名氏求病速愈常保平安洋三百元揚州廖錫光趙子獻募修俟堂由厚吉土棧來漕平寳銀二百兩合規元二百十五兩一錢越郡金六皆由厚康莊來洋二百元兪天標求病全愈由惠泰莊來洋二百元浙湖劉隱名氏保胎產平安由蔣同泰來洋一百元崇安潘燮丞由齊裕光來洋一百元免災解厄氏求痼疾速瘳洋一百元金陵朱啓山觀察之夫人病愈完愿由王永和布號來洋八十元隱名氏由源吉莊來洋五十元山陰王周氏求子洋五十元許維楨求病速愈由無錫輔仁託同康莊來洋五十元滬南下士求病速痊洋五十元壺中別有天洋五十元子浩子洋十元北野黃海痴漁爲尊閫吳宜人生前節省代助由屯溪恒豐裕託仁成土棧來小洋五百角長崎三江帮募九戶合規元八十三兩四錢九分均委解順直散放瑟縮於風雪中者鼓舞歡欣當共感仁帡之温燠矣[  上海北市絲業會館籌賑公所施善昌謹誌]  
[衣被蒼生]  
　　篤交誼以矜全贈袍紀績恤時艱而施濟挾纊銘恩茲蒙姚廷華翁交來與時堂慨助棉衣五十套當卽暗中散給鴻慈祗領驩忭同深具徵大善士推解情殷維持念切惠周蔀屋遑虞裋褐不完慶集華堂定卜簪纓永衍虔伸謝悃並誌頌忱[  上海虹口元濟善堂同人等拜啓]  
[厚德載福]  
　　仁由我欲立功卽是成名福自已求積善定占餘慶敝堂施粥經費深慮不支茲蒙葉雨村翁交來曉川棉力子求保合家平安葉張氏求保產平安各助洋十元又禮和洋行帳房三十元又麥桂潤堂全亨號利亨莊麥羲民翁四戶各十元瑞生祥謙祥益瑞林祥同義成四戶各五元永泰棧義泰昌恒祥號三戶各兩元慶祥號三元又鄭俊臣翁長和號二戶各一元又麥君永和助施醫樂洋二十元全亨號麥羲民翁二戶各十元照數拜登具徵諸善信因時加惠隨處關懐本誠意以感神康疆逢吉集巨貲而有物餐飯沾恩謹誌頌忱並伸謝悃[  上海虹口元濟善堂同人等拜啓]  
[鄂垣官報]  
　　十三日湖南候補府任之駒見辭赴湘候補同知何政祥缷辦坪坊釐局卽用縣羅迪楚自四川查洋紗銷路銷數俱回省分發候補縣周林來省俱稟到候補縣黃建藩缷辦河溶釐局回奉委赴上海採運漕糧禀知 
[揚州多子街復茂恆錢莊恊賑公所續行收解順直山西賑欵淸單]  
　　無名氏一伯五十千文無名氏七十文杜爲財氏三十千文無名氏二千文揚州卡公舘五十元睫巢氏求瘧疾速愈三十元半閩人筱嵐氏祈室人胎產平安無名氏高星北二戶各十元信女五兒福壽堂切花軒守拙主人求孫病愈有心無力人無名氏五戶各四元郭盛如無名氏二戶各三元知過子曹竹生二戶各二元古愚氏心餘力不足人柳陰居士杜紹祖嚴鑑善無名氏四位九戶各一元無名氏十七兩七錢三分坐春堂十兩劵勺軒七錢四分麗記銅堂化六錢五分門口桶捐零收共錢三千二百七十八文又共洋十元○敝所自四月起經收各賑欵均陸續分批起解現又續行收到各賑欵共合揚曹寶銀二百九十一兩一錢二分五厘划合上海規元銀三百十三兩七錢一分二厘如數解交上海恊賑公所轉解災區散放固屬實收實解亦復各歸各欵謹將花戶照登以昭徵信合併聲明 
[滬北鐵馬路廣益善堂謹將諸大善士樂助經費棉衣藥料開登]  
　　榮慶堂助洋一元陳堯夫許論潭洋二元無力氏洋一元吳惟善洋六元李光裕程信昌姚永福戴履亨鼎豐復舒讓泉陳杏春陳洪都合助洋七元義長仁等號合助九八元六兩八錢一分勉力子助洋一元西記號銅洋三元又附徐棣山翁助棉衣一百件又小棉衣五件葉澄袁翁棉衣褲五十件何祖安翁棉衣褲五十六件朱葆珊翁助泰菸术四斤半請登報章以誌善果 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
