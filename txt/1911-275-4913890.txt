# 1911 - 275 - 4913890

 

Page 1

 
 
   
 
 

Page 2

 
 
[上諭]  
　　八月十六日閣奉 
　　上諭内閣會奏遵旨整頓國稅擬設京外鹽政專官酌訂官制繕單呈覽一摺前因各省鹽務疲敝特派大臣督辦以資整頓惟事體重大頭緒紛繁非設立專官無以收挈領提網之效著即將鹽政院官制頒布以鹽政處改爲鹽政院全國鹽務均歸管理以一事權而重責成另片奏兩廣鹽政公所暫行酌留山西省北鹽局淮南揚子總棧均暫仍其舊陜甘花馬池等處鹽務委任該省藩司或統捐局暫行兼辦等語着依議欽此　監國攝政王鈐章奕劻那桐徐世昌鄒嘉來桂春載澤假唐景崇廢昌載洵紹昌溥倫盛宣懐假善耆署名上諭度支大臣載澤著兼任鹽政院鹽政大臣欽此　監國攝政王鈐章奕劻那桐徐世昌署名 
　　宮門抄　八月十六日　召見内閣總協理大臣　桂春　全公 
[交旨]  
　　八月十二日欽奉 
　　諭旨資政院奏議員缺額遵章繕單請旨補選一摺着溥善德啟彥惠王季烈程明超爲議員欽此 
評論 
[敬告資政院與諮議局議員（無）（名）]  
　　中央資政院。與各省諮議局議員。不久均將開會。各議員試思。去年會塲所議之結果。今年政府之奉行何如。今年以來政府與各省長官所行之政。以視。去年之資政院與諮議局未議者何如。此爲中國議院之基礎。亦爲中國以後能否立憲之機關。在會。諸議。員不可不深長思也。 
　　其一借外債事件。不可不於今年會塲解决者也。外債爲搖動一國根本之瑞。雖有時萬不得已。勢不能出於。不借。然借之而不得其當或借之而入於非人之手。則其害實無可比一省亦然。且一借外債。則本年所議决之預算案。全無效力。而所以設立資政院與諮議局之精神全失。故借債一事。資政院與諮議局。决不能棄其責任者也。必當要求以後有借債之事。非先交資政院與諮議局議准不可。自後追認之說。萬不可允也。 
　　其二妄人殺民事件。不可不於今年會塲根究者也。此次。川亂。川民果有反背之形跡否。川議長之被拘。果爲亂首否。如此絕大冤獄。僅聽官塲一面之。處置。或拿或釋。或殺或撫。人民竟無一語之反抗。不特拿殺。爲立憲國人民所難受。卽釋之。撫之。亦仍爲專制之淫威。而不可不澈究。糊塗而死。與糊塗而生。固同爲無人格者也。我各議員其敬聽之。 
[專電]  
　　趙爾豐密電閣臣川省亂勢日益蔓延岑春煊 
 
 
 

Page 3

 
 
請假觀望懇准予以特權並請降旨溫慰促其前進遲恐全局糜爛事更棘手又端方因畏亂事難辦延不前進請令其專辦路事 
　　龍叅議電告郵部粤人爭路激烈民情惶駭懇速解大宗的欵宣示給還商股期限以弭禍患郵部隨商度部撥欵澤以庫絀需鉅未允 
　　廷寄粤督張鳴岐湘撫余壽平湘粤僅隔一嶺恐有匪民結合藉路煽惑著督飭各文武嚴加防範剴切曉諭毌使滋變 
　　川紳聞有電致同鄕京官請其代奏辯明自保商榷書確非被捕之羅蒲等七人所爲 
　　監國面諭民部大臣桂春川事日急謠言蠭起所有來京各色人等應隨時密偵以防潛圖勾煽且資政院開院伊邇各會紛紛集議有無不正當之舉動尤宜勤加探訪 
　　達副總裁面商慶邸此次資政院開幕擬請監國親臨行開院式以重其事 
　　豫撫寶棻電奏黃河關係四省利害請定修費二百萬兩由四省合力共治無分畛域并請簡專員擇要駐紥總攬一切奉旨著將原摺抄交直督魯撫併案通籌 
　　東督趙爾巽電奏幕職關係重要請設附辦機關專輔督撫辦理各事 
　　舊吏部賣官案根源於數十年前之積弊將來澈底根究陸潤庠李殿林輩皆不免失察處分現慶邸添派華閣丞親往叙官局澈查案卷 
　　内閣各廳局爭額缺甚烈故一時尙未能入奏 
　　慶邸交諭法制院速將留調人員入奏宣布 
　　内閣奏恊議宣統四年全國預算案奉旨依議（以上北京）　 
[譯電]  
　　意大利海軍已占據脫里帕里城海軍將巴里杜摩卽簡爲該城總督有阿拉伯人多名登意國海軍旗艦呈遞降書請停戰事意艦隊乃派大兵登岸携帶野戰砲及霰彈砲多尊現土軍已棄鎭而逃據德總領事聲稱意國轟城之際並未傷及外人及外人之產業據雅典官塲宣言土國派兵五百兵在薩摩斯島登岸實屬侵犯該島自治之權 
　　葡萄牙政府宣稱現有官軍八千人會邊界已足恢復治安且有保皇黨一隊在勃拉茄閘附近爲官軍擊退共死三十餘人（以上倫敦） 
　　此間傳聞葡國前皇曼洛爾已於星期六日喬裝由巴黎潛赴西班牙擬在該處聯合已入葡境之保皇黨軍隊聞同行者有皇戚阿爾方沙及侍從數員惟有識者皆以此說爲不足據蓋信葡君並未離英保皇黨未得根據地之前必不致輕躁返國置性命於危地也（巴黎） 
　　瑞典自由黨首相斯塔拉夫已於西十月一號組成新内閣惟社會黨不願受政府之任 
　　據柏林電稱摩洛哥問題所餘未經議决之各爭點日來兩國爭論甚烈各報皆謂已無迅速議結之望而其遷延之故則因法律專門家之狂熱有以致之（以上倫敦） 
　　俄國外務大臣薩薩洛夫現已病愈將於下星期囘京理事 
　　膠州新任總督米伊華爾特克已於星期六日由其洛啓程前往遠東（以上栢林） 
[公電]  
　　各報館暨各省自治會鑒議員洪錦熙被控資格不符監督符璋不付議事會公斷越級詳省經開會表决爲侵奪三十六條第七項權限電京力爭乞主持瑞安城議事會啟（温州） 
要聞一 
[川路滴滴血（十）（九）]  
　　方川亂劇烈時陸軍部曾有緊要文件派差飛遞川省旋據傳聞遞差已於途中被匪傷害公文亦已失去時川中交通阻斷莫之詳也刻因交通已復致電趙督詢問確情昨得趙督電覆云此項公文並未接到該差役亦無下落想已被匪戕害已通飭各屬切查惟此項文件既關重要擬請迅速補覆以憑遵辦 
　　川督初八日通電各省報捷云各省制台撫台鑒現在省城附近亂事已平各屬屢經曉諭民衆頗能省悟俱已解散惟西南路盜匪羣起到處勾結極衆搶擄燒 
 
 

Page 4

 
 
殺良民遷徙流離不勝其　現派軍隊馳勦一敗匪於省西之温江直追至崇慶州城外而散一敗匪於省南之中興塲秦皇沙一帶均斃匪甚多其圍攻雙流之匪亦先經我軍力戰擊退新津前爲匪據刻正擬規復期就廓淸此次川軍擊匪極形奮勇故能以少勝多迭獲勝利亦備極艱辛矣知注以聞豐齊印 
　　又某京官得重慶電云川東一帶初五初六兩日兵民鏖戰甚劇殺傷相當端午帥聞報紛紛調兵爲援 
　　前紀郵調各省軍隊不咨商軍諮府一節茲聞各 
省接電惟滇督李仲帥駁� 
拒此議當有電報内閣慶總理因不知此事原委面詢濤邸亦不知適官懐在座慶邸面詰何以如此擅專盛色變答以並非調兵不過報告川省軍情濤邸謂軍情豈郵部所當報告者即本爵調遣軍隊亦非商由軍諮府禀承廟謨不可盛乃默然而返 
　　岑西林此次辭差一方面因與政府所商各節未能全部承認恐將來到川諸多困難故於辭差之先曾有密電到京請與端趙劃分權限蓋西林之意以爲趙係川督呼調靈捷而端係辦路自有專責惟已則無一定之名義恐將來到川無權力可以削平川亂也一方面則因所調軍隊恐不敷用故抵鄂時即電粤督囑其代催龍濟光速行赴漢以便同往並令其由粤省代募十營速行成軍隨同赴川調用嗣因粤省未能照辦商之瑞督瑞謂湖北兵亦可岑云鄂軍一人不要因此二人大起柄鑿而政府適有命岑向端商撥兵餉之電岑恐被其牽掣故愈不願入川云 
　　川代表致報界書云（上略）此次收歸國有全川人民本未反對惟事經先朝旨許遞翻前案果否於國有益於民無損資政院具在應交協議公决方不違庶政公諸輿論之旨而郵部計不及此遽然獨斷施行此川人之不能不爭者一也收路而國有必具實力方可國無實力致盛宣懐乘機舞弊舉債不經議院通過於根本上破壞憲章訂約喪失主權於事實上甘心賣國此川人之不能不爭者二也爭之之道仍不外謹守秩序正當請求故先後迭呈川督代奏及派代表赴京呈請或聯各省共爭正正堂堂之舉數月以來普天人土所共諒無他者也乃政府於川人至誠之請不惟毫不體恤且郵傳部與督辦大臣又違犯四月諭旨弊串駐宜分公司李稷勳私相授受奪路之後復刧川欵致激罷市停課風潮然雖罷市停課十餘日仍秩序井然毫無暴動此見於趙督電部明文者也維時政府若稍有轉圜萬不至釀成禍變乃又不惟無所轉圜反逼之走險致前月十五日因市民赴督院有所呈訴衞兵竟開槍擊斃多人誣爲亂黨希圖調兵慘殺邀功且又拿去諮議局正副議長蒲羅及鄧某諸紳生死未知確耗蕭議長由京返川過鄂亦被拘禁雖諭旨明明不許株連而政府辦理此事實則株連出乎情外夫川人初發起保路會時即明白宣佈宗旨及進行方法各報登載贊爲文明數月來之進行衆日共見公道自在人心也頃則橫遭殺戮故陷七千萬人於枉死城中究竟川人喜事耶抑或政府激成耶我中外同胞勿袒川人平心論这可耳如謂川人爲罪固應死也請明正川罪川人死固不畏惟確實之罪狀則甚有畏一字之貶猛於百萬雄師無待政府調兵勦殺自當愧死無地也若稍有可原可憫之處爲同胞所鑒諒我同胞縱不爲從并之救亦當設法研求略一推難解紛勿視爲秦越人之肥瘠各省諮議局與京師資政院爲國民代表固應首先聯合救濟煥辰等業各馳電報告至報館爲提倡公論之惟一機關沋難漠視爲此泣懇速持公論以釋羣疑倘能聯合全國報界公同研究救濟方法一面推舉專員赴川調查確實事情準據公理發爲平允之論使天下人了然於是非黑白則川省七千萬人雖殺盡死盡誠瞑目無憾若更一援手焉則急難中之振救尤七千萬枉死精魂所感激於地下者也禍機迫切一刻千金敢佈血忱伏維昭鑒川代表龔煥辰叩上 
[粤代表預備押解回籍]  
　　粤路代表北上一節已兩記本報茲聞政府昨接粤督張鳴岐電告謂代表諸人在香港糾合華僑開會演說甚形激烈曾經知會英總督由中英警察干涉解散不意該代表等竟潛行入京請預籌對付等語政府得電立飭民政部步軍衙門内外城警廳等俟各該代表到京時勸令速歸不得逗遛說者謂萬一各代表不知自量則押解回籍四字即將來政府對付之第一妙法云 
[舊吏部賣官案四誌]  
　　舊吏部員司舞弊一案其重要人物除鍾岳賴瑾普壽外尙有王聞長一人鍾則由其弟叙官局科長鍾崙探知消息先期具報出京故得赴漢躱避賴普二人則經内閣屢傳不到咨行民部飭派巡警確查據警廳報知賴　濳逃普匿迹内城現普壽之妻已經警廳拿送到廳惟王聞長一員係舊吏 
 
 

Page 5

 
 
部考功司司長現已外放陜西知府聞已由叙官局電知陜撫查詢至梁志文爲帮掌印已於日昨赴叙官局呈遞親供歷述此案原委純係掌印郎中鍾岳主謀該從犯雖屬帮印然於去年十冬臘等月曾告假出京故於一切竊照私售等事皆不知悉云云 
　　查辦此案之寳銘已將叙官局所存吏部關於此案之檔册逐一檢查聞已查明者道員知府十七名知縣四十三名直隸州及知州等廿四名同知十七名通判十一名其餘未查出者尙不知幾何也 
　　又聞官塲消息在逃之首犯鍾岳上月二十八日待其妾桂二寶抵漢口甫入德界鳳台旅館而京中捕拿之電報已到故次日即被拿獲云 
[京師禁烟肅淸期]  
　　前日提督衙門順天府内外城巡警總廳派員會議禁烟辦法大致以順天府屬營翼地面内外城警區所有官發烟照均截至十月底爲止不再給照其旅行烟照則延至十二月底停發内外城各膏土店均限至十二月底一律閉歇改業惟未售盡膏土准其分運外境售賣自宣統四年正月初一起即爲京師禁烟肅淸之期如有私售私吸一經發覺均照禁烟條例懲辦各員均贊成議决實行日内各衙門已有曉諭告示矣 
[魯撫又請開實官捐]  
　　山東本年雨水過多各屬報災絡繹不絕業由孫撫奏請頒發恩帑五萬兩籌賑大臣盛宮保撥銀三萬兩復商由江皖分投散放惟災 
區太廣災民顆粒無收冬春賑撫需欵甚鉅該撫近又奏請倣照江皖賑捐章程如有捐銀五千兩以上者奏明請獎實官其一千兩以上者請獎建坊就東省官紳多方勸募而以所收捐欵專歸東省賑濟之用並請特旨照准俾得曉諭官紳迅速勸導 
[秋操預備記（二）]  
　　秋操閱兵在臣之行轅係借通永鎭署暫用其中央審判官公所綜理處公所警務處公所及陸軍警察兩隊皆附屬於行轅之内至通永鎭鎭臺則已移往開平鎭市暫駐 
　　外賓接待處係借開平礦務局之房屋搆造甚佳陳設亦頗精緻 
　　京内參觀員接待處其房屋陳設雖不如外賓接待處之美備然較之京外參觀員之接待處則已較爲周至蓋接待處之設備以京外參觀員爲最劣也前以謀赴秋操之便利特於開平礦局至開平車站間修築軍用鐵路一條長約六七里現已完工將來閱兵大臣及參觀員皆可逕至開平礦局下車軍諮大臣朗具勒已於初十日赴開平巡視操地準備一切隨行者有馮國璋馮耿光丁士源張崐陸觀 
唐寳鍔唐寳潮程經邦楊以德許引芝吳紀盛文志祺昌馮福長周家樹徐有德等 
　　禁衛軍前赴永平會操初濤大臣之訓令以軍人資格須艱苦耐勞特命由南苑步行前往以資歷練嗣因入秋以來雨水過多經行之地均積潦没　實有奉行不得之勢乃改令乘火車進發現定十四十五兩日分隊啟程至開平後再行沿途操演此次秋操執事人員鑒於某報載參謀官旅行不諳馬術一事爲濤邸所見該參謀大受申斥故此次出發在即急約同各軍官先期在禁衞軍馬隊更番所練習馬術每日約二三小時云 
小說 
[無名罪人（五）（十）（六）（無名）]  
　　愛姑道這事說來話長。冰心姑娘道既有此事。報紙上如何不曾記他。愛姑道他不肯說出自己的姓名來。只說是個别人。冰心小姐跳了起來說道那個奇怪的案子。無名犯人。自稱别人的。便是我家阿兄麽。又說道我知道了。阿兄。阿兄。你爲何不肯說出姓名來。不是爲那父親的緣故麽。阿父秋風少將。在那普法爭戰時。爲國捐軀。如今正在戈倫貝地方。要替他建立銅像。倘若他兒子有這謀財殺人的案子。豈不被人耻罵。傷了阿父的名譽麽。忽又想着道不好了。倘若他不肯說出姓名時。那是他眞的犯那謀財殺人的事了。想到此。處登時面色改變。愛姑在旁密察這個意思。便道這事可也不要失望。我看秋芳先生的爲人。决計不至於此的。這次的事件。必然弄錯了人。當日我在裁判所内。看明了他的情形。他不肯說出眞姓。名來的緣故。不但爲你阿父。還爲着你我在内。至於他犯罪的事。全然一點不。相干。裁判所内也尋不出他。的證據來。只爲他舉動可怪。纔着實疑心他的。冰心姑娘道倘然我阿兄眞個冤枉。我無論如何。總肯替他大聲呼救的我是秋芳的妹子。叫做冰心姑娘。雖然知我的人不多。大概也有一二。無論他已上了斷頭台。我還要救他回來。愛姑一聽冰心姑娘已肯身任這事。便說道這麽甚好。我們現在已經有了這個决心。且共商議個救。他的方法。 
　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[中葡界務近聞]  
　　各國領事之調停　中葡澳門交涉由各國領事居中調停已誌前報茲經詳細調查各國領事以葡政府違約浚渫河川及無故外拓澳門境界皆爲國際公法所不許擬仍援照舊約將葡人在澳門原領之租界明確劃分並河川浚渫永遠停止其違禁秘密輸入鴉片各事亦擬命葡政府嚴爲杜絕以保持和平然葡人現在尙未應允云 
　　兵輪擅入内河之警告香山勘界維持會於初七日晚上前山莊司馬書云飛禀者本日下午四點鐘葡兵輪馬交駛入南屏鄕内河灣泊鄉人瞥見互相驚傳因驚生疑漏夜紛到本會探問消息謂新兵既到界務未結謠言已經日熾今葡輪無端入我内河必非好意等語本會據此除極力勸慰外理合飛禀崇轅乞賜派船跟蹝詰問勒令駛去是爲至要消息如何仍乞賜復以便宣佈而安人心 
[法人越界佔地之交涉]  
　　遂溪縣屬山尾村被法人私佔經前署令汪丞噦鸞與法使交涉勘明該處係屬華界俟越南總督文到即可交回乃新任莊令儼然屢次電催經閱數月而法使僅云已交北京辦理大吏以其含糊宕延查此事前由汪令與法人交涉尙合機宜特札委該丞前往廣州灣妥速辦結以竟全功并札行司庫預支公費以便刻日起程 
[甘回因災滋事]  
　　甘省函云甘肅之敦煌縣與 
蒙古連界該回民素蓄駱駝以運載貨物爲生因本年夏間淫雨附近地方駱駝瘟死甚多營斯業者受困無窮回民乃因此滋事日散夜聚搶奪富商財帛金物十室九空而官兵竟置若罔聞云 
[鄂人又以革黨相驚矣]  
　　鄂省自砲隊八標三營鼓噪後謠言日惡當道嚴行戒備現在督署内日調巡防營巡警消防隊特别警　隊輪番駐守嚴陣以 
待署中巡捕戈什差弁均携手槍掛開口刀預備厮殺人心大爲震動聞其原因係粤督有密電來鄂革命黨首領黃興已率大批黨羽來鄂勾結新軍起事云云恐其首先撲攻督署並刦軍裝庫故初十日夜張虎臣統制王得勝協統等率集鎭協部參謀執事各官並督練公所軍械局長及各科長在軍械火藥庫駐守陳列快砲以備不虞直至天已大明方分道而歸其軍械局長李克果則率弁兵畫夜不離昨聞張統制已密商瑞督擬將槍砲彈子各利器分别 
遷至督練公所鎭司令部警務公所暫儲矣 
　　砲隊三營釀成事變之劉排長步雲已經禁錮其管帶官督隊官隊官軍需長等均須嚴爲懲罰故砲標一二營官長亦器激成兵變對於兵士全用柔軟手叚一聞稍有爭閙即往撫慰絕無壓抑兵士有不下操塲者官長莫敢過問内務之鬆懈歷來未有蓋該官長等聞謠言砲標已聯合革黨深恐其藉端發難也又聞初十晚張統制親守火藥庫係有入告密砲標將變之故是夜曾派出步兵兩營駐紥砲標營附近守候一夜寸步放哨如防大敵砲營兵見之大爲詫異又逃脫正副目數人刻下軍心惶惑人民駭懼甚至有遷徙暫避者 
　　中秋節軍營例應停操放假刻二十一混成協統領黎元洪以是日假出目兵衆多茶前酒後易釀事端特傳諭所屬各標營將中秋提前一日於十四日置辦酒肴過節在營休息無家室者不准請號外出以防不虞十五日仍照常開操上課至第八鎭節期是否倣照辦理抑改遲一日未見明文 
　　八鎭因砲標有圖變之信軍械早已繳出機紐連日派出巡查者皆係混成協軍士聞每夜六句鐘以後黎恊統即開單輪派各官長督隊外出巡緝於街頭巷尾要道亟派老誠兵士五名全身武裝鵠立崗警附近之地至十點鐘以後若遇往來通衢手不執燈者即被攔阻盤詰而棧房旅館由巡警查察尤爲嚴緊旅客往來信函均由棧主彙存待巡官查閱方交受信人云 
[鄂督取締混淆權限之自治]  
　　鄂督以各屬創辦城鎭鄉自治議長議員多不諳自治法規有應行興革之事而王涉國家行政者有因與自治事宜微有關係又不免侵入司法範圍者再或一面呈請地方官一面又直禀督院核辦甚或議事會議决事務並不送交董事會輒自爲執行混淆權限種種不免殊非辦理自治之意刻已通飭各州縣照章嚴行　取締以杜流弊 
[贛撫痛責抽捐苛擾之自治]  
 
 

Page 11

 
 
贛省興國縣因城自治議事會呈請提撥廟產租稅充當自治經費呈院核示一案奉馮中丞批云查核縣城議事會前請抽收茶館包席館酒館煤油等捐業經批飭該令體察情形分别准駁禀候核奪當時諄諄以不擾民爲戒竟未禀復隻字玩忽已極茲據來申該令於前項議抽各捐外復以提撥治平觀花生落地稅及賣物攤莊稅火神廟糯谷薯豆等項落地稅仙娘宮地租爲請該令未經禀准先行出示抽收搜索苛細幾於無微不入該令但知迫於少數議董職員之請以爲人民代表公同議决亦知大多數人民心理不以爲然必將積忿而生事耶且所以停止迎神賽會係爲禁止淫戲起見並無沙汰廟宇宮巖之明文今該會甚至將戲台下之攤莊觀音巖每年四元之地租亦一網打盡究竟該會自治成立以來有益於地方者何事人民已否信用負担能否均平若僅執定附捐特捐條文不辦事而先抽捐不於先朝上諭惠愛閭閻官民共濟之意大相違背耶所有該城議董兩會每年經常用費共需若千未據列表具報數請抽捐核與定章第三節預算决算辦法顯有不符查閱該會宣統二年收支細數内載開局酒席差役茶點年節賞犒餽送禮物種種濫支曾經籌辦處批飭不准作正開銷逐一删除在案足見該會不恤民艱諸多濫費因有濫費遂思苛捐是有自治機關人民更增一層煩苦興國地瘠民貧該議董等豈有不知留有餘不盡於地方未始非和平之幸福本撫院批牘至此爲之憤然仰卽查照前令批指各節通盤籌畫量入爲出詳細列表呈候核辦所有苛抽捐款一概取消並轉飭該令遵照毌違 
[浙東發見區諮議局之奇聞]  
　　浙撫增中丞前據諮議局呈轉准紹屬新昌縣附貢沈汝梅陳請略稱該生前在縣城價買鄭姓樓屋三間忽有邑紳沈春輝敲詐不遂僞稱祖遺捐助諮議局充公當時縣批有該職願將祖遺樓屋捐入西上區諮議局熱心公益洵堪嘉尙等諭該生以指鹿爲馬情節離奇迭赴縣署伸訴復有紳士丁儁宣等出頭扛帮蔣令堂斷勒罰錢二百千撥充諮議局公用因該生不服竟敢硃標差役多人盤踞詐擾查新昌彈丸小邑並無設立諮議局明文乃該邑官紳一則曰諮議局再則曰諮議局甚至官廳批牘將諮議局三字大書特書假諮議局名義勒罰偏斷確爲官紳謬妄違法駭人聽聞即以調查選舉經費論亦已列入宣統四年預算官廳謬妄固不待言流弊更屬可慮應請議云云則新昌竟有西上區諮議局在似此搖惑衆聽關係甚重决議迅請查辦等情即由中丞特札藩司遴派知縣馬建勳大令馳往該邑澈查茲聞馬令已回省禀復所查各節證據確鑿惟西上區諮議局實係初選投票區域名義迄未取消而對於官紳扶同索詐頗多恕詞現受害人業已具控高等審判廳徇隱有所不能業由方伯核議蔣令嘉淦先記大過二次餘案悉歸高等審判廳訊斷據情詳復撫院箚行諮議局查照矣 
[查賑大臣報告查勘蘇皖災狀]  
　　查賑大臣馮煦日昨電閣代奏略謂此次蘇皖兩省沿江水災經煦親赴上下游查勘派員撥欵迭經奏明在案七月初四日烈風淫雨五書夜不休未災者復災已災者益重復於十八日又親赴下江之當塗蕪湖含山無爲州等五州縣查看徑二百餘里周圍六七百里皆成巨河一面懐山一面連江小輪四達無阻平時巨鎭傾圮且半廬舍漂没百不一存居民麕集高阜一席之廣叢聚數千百人情形極爲慘苦二十三日復赴下江上元江𡩋丹徒江都武進陽湖無錫金匱等屬查勘達於蘇州與江蘇巡撫臣程德全面商賑務下江災情以揚鎭常所屬爲重蘇通次之其災情雖較輕於皖然產米之地盡成澤國其影響於東南者甚大民氣日囂各屬搶米之案時有所聞非迅籌撫恤不足以遏亂萌當經督飭員司趕查趕放毌令失所至災輕之屬如皖之繁昌等州縣蘇之宜興等州縣亦皆酌派妥員分往查撫以廣皇仁至徐之邳雎宿海之海沭贛淮之安淸桃皖之泗宿靈凡十二州縣亦以初旬風雨續有新災迭據自治局禀報即由煦電商籌賑大臣盛宣懐加籌鉅款備放急賑以免向隅 
[懲辦金匱閙荒災民紀]  
　　金匱縣鄉民藉荒聚衆滋事各情已記前報茲悉此案業經金匱何大令拿獲各犯迭次提訊現已審定惟浦梅軒一犯並非眞正災民胆敢藉荒聚衆搗毀自治公所及各學堂多處迨官軍前來彈壓又復首先抗拒率衆搶奪軍裝兇惡異常其餘鄭保和等四名均係隨從附和並無兇惡情狀業由何大令照錄供词通禀 
 
 

Page 12

 
 
各憲請派委鄰封州縣來縣將浦梅軒一犯會同復審明確倘供詞無異即行就地懲辦等情聞巳奉上憲允准札飭遵照矣 
各埠通信直隷 
[熱河庭園之盜案]  
　　熱河園庭陳設歷出失物巨案該處當差兵役直以此爲生活内務府官員明知盜失亦不查問廷用帥在任時（梨花伴月）盜失磁器若干當時將苑丞苑副等摘去頂戴又罰俸一年所失陳設毫無下落賊犯亦未拿獲至宣統元年（月色江聲）又失陳設三四十件之多經園庭稽查委員查出禀明廷用帥廷怒極將稽查委員並苑丞等一并奏參先摘頂戴勒限拿人後稽查張某不數日郰將要犯一併拿獲誠果帥到任後又聞園庭盜失之事然未發覺今溥仲帥到任未久園庭又出巨案聞其盜失之數較元年尤多買磁器者爲善光庭張子榮古玩行爲劉姓王姓陳姓諸人售者爲于姓王姓楊姓李姓諸人茲聞浦仲帥怒甚已將總稽查阿司員林崇委員培値宿委員賡鐸苑丞王濟川楊普之並黃姓等大加申斥亦勒限拿人並先行摘去頂戴聽侯叅辦惟阿崇賡諸人在熱頗能運動想無大碍惟善張二人大有不了之勢已飭承德府購線嚴拿一切人犯矣（按月）色江聲梨花伴月係園庭處所名目稽查等皆漢員苑承係内務府人員） 
山東 
[嗚呼旅崴之華僑]  
　　龍裕輪船從海參崴裝載枯松溝（在海參崴東邊即魚皮韃子所居之地）苦力華僑二十五人於八月初十駛抵烟台該華僑等皆在該處打牲種田今春被某國人驅逐到崴又因海參崴無處謀生故乘龍裕船回國聞尙有一船亦將於前後日抵埠茲將二十五人姓名錄下　昌邑五名張嘉瑞鄭懐民趙玉昌張祈中馬二温　萊陽三名王學文郝振傑孫仁升　海陽一名辛連慶　即墨一名萬克和　寗海一名馬成吉　棲霞一名劉喜文　掖縣一名　李奎中　黃縣一名袁福林　其餘九名均係吉林奉天人張克佳穆連玉李玉盛范有郭文祥王之福王德山任海孫仁懐又有兩名永平人李盛文一名直隷人韓盛舉下船後巡警總局暫收入局擬即發遣回籍云 
湖南 
[議决疏濬河道辦法]  
　　湘省常德府各士紳以該府連年水災實因河道淤淺洞庭湖塞所致爰於日昨會集各界就自治公所開會研究經大衆議决擬將大西門外三河伏丹洲夾街寺一帶疏通繞道而出後鄕之花山匯陰湖而入大河如此辦理則水至郡城其勢已弱不致當其直射之猛庶郡城可保無虞惟疏濬道綫之間頗多田畝必須備價收買始能實行聞已將以上各情呈由地方官傳詳省台核辦矣 
[維持錢荒之會議]  
　　湘省近日以來銅元異常缺乏商家暗受虧損已屬不輕民間亦俱稱不便現在市上交易每銅元一串須補水至七八十文兼署藩司黃方伯深恐長此以往於市面大有妨碍亟應設法維持以資補救爰於日昨在財政公所會集各官紳大開會議聞到會者爲勸業道王觀察曾殺財政公所帮辦涂觀察懋儒官錢局會辦徐觀察之啓米捐局會辦李觀察賣洤長沙府戚太守朝卿長沙縣沈大令　善化縣胡大令應雲暨曾紳廣江余紳金聲朱紳恩縉陳绅文瑋龍紳璋李紳達璋劉紳國泰等數十人至議定辦法容再續探 
湖北 
[漢商力爭川漢改綫]  
　　鄂境川漢鐵路路綫前經張文襄公奏定以漢陽爲起點此次郵傳部重改路綫竟以虞水爲起點以致各商帮紛紛至漢口商會陳迅意見僉謂本鎭商務興衰在此一舉利害所關未容緘默擬懇轉禀請以漢口爲起點等語當經該會總協理據情分别轉禀郵商二部督辦大臣鄂督各在案茲閱時已久未　批示則是下情難以上達現因各商帮一再催促總協理特定於八月十七日在會開全體大會互商進行辦法以便協爭 
浙江 
[錢懀反對學捐之措詞]  
　　杭垣公益兩等小學堂開辦數年成效昭著惟常年經費向恃本城各銀號於傾工火耗項下酌提盈餘藉資補助上年錢市風潮商號紛紛倒閉錢儈藉口困難即將津貼停解致該校左支右絀竭蹶萬狀本届下學期愈形艱窘如無接濟勢將停課日前該堂長沈紳祖鑅據情具禀藩學二司請飭各銀號照常資助以維危局當奉方伯核准諭令照舊提解昨聞裕源裕豐開泰三銀號稟復藩憲謂此項津貼事關公益原屬暫爲之計厥後時局日非商界正處涸轍又迭奉嚴諭整頓銀色傾工更須賠累自顧不遑自保泰慶餘两號倒閉後商艱倍昔商等警惕自守尙慮隕越更何能爲該學堂借箸等語不知藩學二憲知何維持也 
[威遠兵輪觸礁]  
　　台州海門舊有威遠兵輪現在改隸水師由婁千戎明卿管帶日前駛至温州運載防兵六十名赴鎭海與兵輪新賓順商輪永寗同時開至温台交界洋面突遭狂風該二輪船身堅固破浪而去惟威遠輪機器日久失修大副深恐脆弱不耐風浪折回花鮮浦洋暫避該浦有著名黃虎礁一時航行不愼致將全船駛擱膲上行動立失自由底板破碎潮水灌入全船驚惶婁管帶跳海中圖自盡由兵士撈救得不死彼時船中弁兵水手並運載防兵等均由附近民船來救送上海山暫屯後聞永寗輪當在遠處望見駛到威遠船旁救護一切乃婁千戎爲節省經費起見不肯令兵弁及本輪諸人搭永寗輪先回屯駐海山二天山上居民食物多被吃盡現婁千戎已禀沈棋山統領代爲設法請領修費沈囑婁將機器甲板等資賠償另造新輪然婁家僅温飽無此力量不知若何了結也 
鎭江 
[土商利市三倍]  
　　鎭郡今年六七月間每箱土價由二千三百餘兩漲至四千四百餘兩聞淸記德泰兩家存貨甚多竟有獲利至四五萬者可謂土商最後之勝利矣 
[抽收三等妓捐]  
　　鎭郡妓捐向惟後街官妓有之今春巡警總辦饒司馬曾加徴二等妓捐凡居店各番菜館之流娼皆在其範圍内近饒司馬又因城外私娼充斥特禀請大憲抽收三等妓捐凡作賣笑生涯者均令赴各區巡警報名納捐准其照常營業否則一經查出不惟不任保護並科以重罰現正妥議章罷不日即將實行矣 
松江 
[鄉民毆傷崗巡]  
　　松城西區派出所巡士葉忠沐在塔橋左近站崗十五日下午四句鐘忽有木作匠因醉忿爭以掌擊碗鮮血飛濺葉即趨前理勸詎有鄉民數人平日與警察有𨻶至是竟乘亂� 
遷怒將葉巡士圍住　毆至受傷倒地始釋手散去該所巡弁巡長等聞信馳至雇人异葉至城内總局夜二鼓復輿葉至婁署請李大令驗傷一面飛緝行兇人到案懲治 
[江蘇義賑分會紀事]  
　　郡紳楊了公憫各處水災變賣田產二千元並捐去玉玩古董等件於十四日匯捐籌賑會並與美敎士步惠廉君發起江蘇義賑分會十六日假嶽廟太虚亭開會演說分任勸募是日孤貧兒院學生亦用軍樂導引楊步兩君暨來賓登壇演說聞者動容當塲捐集五百餘金擬即匯解總會 
蘇州 
[巡緝公所總會辦到差]  
　　統領飛划水師全軍王觀察曜奉委兼充巡緝公所會辦旋即上禀辭差　撫程中丞即嚴批申斥仍令趕緊到差王觀察奉批後已於本月十六日到差視事其總辦巡緝公所王元章司馬亦於是日到差矣 
[梭巡内河航路]  
　　統帶蘇浙内河淺水艦隊張連升奉蘇撫程中丞諭以松江嘉湖一帶内河小商輪甫經開班行駛誠恐鄉民有所阻滯飭即前往各該處航路認眞梭巡張統帶業於十六日禀辭出巡矣 
[淸談（東吳）]  
　　報紙之流行。將使人人周知世事。增進智識也。然其紀載必有趣味。方能入目而不倦。 
　　近日報紙所載。非刀兵之慘禍。卽水旱之荒灾。祗益悲辛。何有興味。此則時勢之所趨。即記者亦深惡其不祥。而莫可如何者。矣 
　　今本報附載自由談及贈送彩色畫等等。亦無非願讀報者。於百無聊賴之餘。爲强作歡笑之計耳。當世君子。或韙我言。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[留學生及第名單（續）]  
　　優等一百二十三名（一百十五名以前已錄昨日本報）胡承瑗　張　端　杜師𣓀� 
陽　炯 
　　中等三百一十一名 
阮福田　羅述褘　孫葆琦　成振春　吳祖裕　曾耀薪　林祜光蔡倪培　賈天澍　任家泗　唐彰湜　黃　牧　于振宗　游錦榮周丙祥　賈士毅　同　進　裴　鋼　周邦柱　金壽康　徐用鍚張康培　劉祖培　李士襄　陳則民　周道萬　彭充彝　曾有瀾李明澈　謝增華　楊　湜　胡國樑　保廷樑　鄧鴻紹　穆都哩周伯雄　葉秉衡　易榮膺　伍正名　包允恭　王道昌　葉春墀周覲光　郭則縉　殷祐淸　周　威　余崙光　戴修瓚　姚褆昌文　漢　何　昂　蕭炳垣　屠　銓　崔雲松　金家爵　陳同壽王卯川　李積芳　全　桂　林道同　陳其權　陳洪範　宋光武王禮壬　許　推　郗朝俊　張景韓　文　聲　劉肇福　李毓棠牛寶善　袁鍾祥　張鼎勳　張　遂　宗　奇　鄭福元　任　嶧姚　昂　吳樹基　謝國欽　林廷藻　林　瀞　劉　炯　李美文吳肇嘉　張植宜　敬心地　鄭啟璜　李載賡　傅德洋　黃頤貞張　倬　蕭培身　由　元　葉承楠　孟　晉　高　奮　馮振坤蕭翼鯤　唐忠信　唐聯璧　夏侯湘　吳　哲　陳漸賢　馮毓德盧士增　程仲沂　許　允　蔡安邦　舒租勳　曹　澍　漆仁颺錢租勤　吳榮鼐　相黃六　左愛蓮　戴德韾　錢協同　張懐奇周正模　張履廷　程策勳　朱崇光　董如璋　王承楫　呂慶錫盧　嶽　胡肇安　鮑化龍　王延聲　易行健　吳　犖　張承棨潘自濬　王秉瑞　榮　煜　劉樹桐　袁之輿　嚴桐江　張仁銳廖逢廉　康　誥　蕭方騋　杜鉄珊　余煇壽　張汝霖　蕭振鵬楊恩源　胡寅勳　曹　濬　郭文濬　樓　岑　張淸麟　左樹夔田美棠　陶鳳集　單啟訓　譚毅公　陳人介　蕭學源　紀萬韞蘇藝林　張承樾　楊時傑　楊樹猷　歐陽振聲楊宗彩　李汝謙余澄淸　趙貞元　莊恩澤　田永正　易應崑　葉毓崙　徐繼騏徐樹聲　徐仁鎔　陳　淘　魏潤浦　德林布　金曾洵　蔡　樞劉　熊　金述璋　孫毓桂　羅顯煊　康惟椿　黃玉溶　解鴻順王學文　沈希俠　羅萬震　廖文泃　周家堪　張樹森　羡鍾湘張殿璽　劉書劍　張若驄　饒欽濬　張　麗　禹　灜　黃兆乾時經潤　鄧文輝　蔣壽籛　黃民城　羅　森　由人龍　鄧憲甫劉文高　胡德明　楊文甲　舒輿禹　彭淵恂　孫展坼　錢　謙郭光祖　李　寳　范　鏞　羅集義　凌應麟　高樹藩　葉爾衡潘學海　李崇夏　沈秉諶　余鑑澄　邱祖藩　范文源　邱廷舉尹守權　張開運　姚　憾　劉輝極　賴豐煒　章克恭　趙毓璜焦　桐　張佐邦　鄥學昭　劉昌洛　徐景孺　胡源匯　鄭象堃鄧爾班　鍾海峰　胡澤南　高　穰　劉　鍈　黃昌樞　竇瀚庠劉兀梓　易業超　高　第　尤煥字　俞　鍾　黃炳道　馮汝耕易文奎　馬爲瓏　吳緒華　甘人端　楊維新　曾　道　李祖堯顧南庸　尙　毅　劉　侃　高　崇　李　光　郝嘉福　陳樹年曹昌麟　楊家樞　胡登第　杭維斌　劉啟勳　張國熙　周鏘鳴胡仁鏡　康鏡蓉　呂連科　鄭蔭蘭　吳鼎淸　徐淸揚　謝國英煦　芬　鄧鴻緒　劉懋輝　王　琯　高世桐　趙鳳翔　諶範模劉　彥　柯　植　萬國慶　畢世燕　黃序鵷　范　惠　潘毓瑞張承楞　馮振驥　張　達　樂挺志　盧　昌　張景宗　余良柯朱少穆　張乙林　楊玉林　 
[天文臺報告]  
　　今日中國海在緯線三十度以北一帶地方自北至西北之季風甚厲因西比利亞有拒颶風之力故也 
　　九州島南之風力甚厲將使日本南濱天氣不晴 
本埠新聞 
[官塲鬼蜮記]  
　　滬道奉撫憲札略謂據上海巡警局局長禀稱不法之徒僞造上海巡警學堂畢業文憑在城廂内外私售當面諭蘇滬暗偵委員汪景龍偵捕隊官周亮工密查旋據汪委員呈繳僞照一張詢以何來則謂眼線曾錫蕃設計向周少山所購價洋二元當飭令帶線迅速拿辦七月十五日下午跴緝得周少山實在蹝跡仍由眼線曾錫蕃預約公益里當面交易再購數張正在交付銀照之時汪委員景龍忽焉蒞止周少山曾經識面知事敗露乘間兎脫僅奪獲僞照三紙嗣查得周少山現充英租界四百四十六號巡捕當派汪委員會同周隊官馳往英捕房指明交涉十八日經公廨訊明案情確鑿解送來局旋派法課長以令景福秘密研訊周少山供認僞照係龍佐才父子託賣願領偵捕前往指拿隨於二十日天尙未明汪委員周隊官督隊入城至北獅子弄龍公館内查得小皮箱兩口内有僞造畢業憑照三張其餘户部官監執照七十餘張實收四張保案獎札已塡未塡約計二十餘件及一切犯禁之物甚多因將周少山指認之龍佐才龍振海龍爕陽三名下人劉春茂鄧芝先蕭茂堂李有珍四名一併押解前來二十一日仍飭以令分别詳訊先據劉春茂等供稱大少爺龍振海素不安分家主時常打罵僞造憑照實伊所爲衆口一詞繼據龍爕陽供父爲龍佐才江蘇候補知府龍振海係同胞出繼之兄本身現充招商局帳房司事此番被搜各件毫不知情詢以何人所作祗有痛哭流涕以令當堂出該僕從劉春茂等所具切結與之觀看伊自知無可掩飾亦遂親筆具結此事實係伊兄振海所作最後提訊龍振海供詞狡展任意牽扯百般勸導堅不吐實以令祗得將龍爕陽及劉春茂等所具 
 
 

Page 19

 
 
各結逐一指示且設詞告以乃父今亦遞有親供在案同指爾爲罪魁龍振海以家人上下已盡供招勢難狡賴遂自承僞造巡警畢業文憑不諱惟稱與首先獲案之周少山同謀矢口不移查此案係周少山被獲後指名帶同緝拿在周少山本有代售僞照應得之罪所供同謀跡近仇攀且搜獲各物不僅僞造巡警畢業文憑一項此外部照獎札爲數亦復不少其中或眞或僞一時無從分别第龍振海龍爕陽俱供乃父龍佐才爲合例知府未據呈騐的確證據虚實不得其詳故未遽行堂訊（中略）本撫院據此除批查此案先據江蘇補用道龍佐才以寃遭牽累等情來禀剖訴當經札飭該道並上海警局查復在案惟龍佐才是否實係江蘇候補道府人員檢查本衙門官册並無其名應再詳訊察辦仰巡電道馳赴上海會同蘇松太道提集犯證悉心研審（下略）　 
[董保殺民記]  
　　浦東　家巷地方豪董秦錫田假公濟私設課勤院内蓄兵丁公案五刑俱全刑逼人命不止一次近因造橋勒逼沈雪炳捐洋二百元不允即串劣保康悅忠李良洲蔡尙坤等誣良爲竊將沈炳雪捉到課勤院亂毆斃命屍父沈善文投縣鳴寃　令往驗屬實飭將康李蔡三地保交差帶回研訊等情屢誌本報前晚田大令升坐簽押房提蔡尙坤詰曰爾持秦錫田之名片到屍塲來請本縣到課勤院去與秦董商量究竟是何情事蔡供小的充當十六圖地保已有多年秦董令小的來請不敢不遵何事商量實不知情猜想必爲打死沈雪炳之事官詰如何打死因何起釁答稱事前小的並不知情自十二日沈雪炳死後聞係李良洲至課勤院報失橋木三根被沈雪炳竊去將沈捉去亂刑打傷身死官又問橋造爾之圖内秦董作主令爾及康李二保挨户派捐有無其事答稱雖在小的圖内造橋係秦董主持着令康李二人去派小的並未同往亦未報過竊案乞鑒飭令具結交差看管喝提康李二保卽據原差禀稱李良洲今被秦紳勒匿不放故未同來大令震怒大加申斥着差勒交李良洲到案併訊𠮟退康蔡二保仍飭交差分别看管前晚原差楊桂率同幹役多人星夜馳往陳家巷迄未弋獲據實禀復昨晨田大令乘火車至松江面謁戚太守請示 
[浦東警局兼統巡防各營之規畫]  
　　駐防浦東滬軍各營由前辦浦東二路警員游正巡官擬定改良分班梭巡辦法禀由撫憲批飭巡防營務處移會巡警道吳觀察核議業經札飭上海警局姚課長議復去後當據該局長姚太守復稱浦東西枕浦江東際大海地段之大約七八十里爲上南川寶四縣交界之地洋棧林立梟匪游民麕集其間自滬局推廣巡警在董家渡塘橋鎭嚴家橋六里橋洋涇鎭設立五區於是余家廟欽賜仰殿爛泥渡楊家渡老擺渡張家浜以迄太古華通春江大阪美最時洋棧碼頭各處皆有巡警分班站巡地方賴以粗安何如幅員寛廣每區巡警不過六排此外如三林塘北蔡鎭楊師橋張江栅高行鎭陸行鎭東西溝一帶仍由滬軍營暨淞滬第五營分兵駐守各專責成果使防營巡哨一切規則與巡警無殊則兵警聯絡自得相輔爲用之妙無如防營舊制專重攻勦到防之後求其澈夜梭巡一如巡警之制勢有不能查滬局分區設警以浦東爲第二路分局設正巡官一員管轄五區現遵部章改名一等區官該分局區官向兼浦東總巡由江海關道加札派委處　四縣交界之事然該區官雖兼總巡名稱向於巡防各營無節制調遣之權遇有地方暴動須知照該營管帶方能應調勢有鞭長莫及之虞現在滬局於浦東雖設五區論其地段之大誠非巡警所能包舉則凡巡警不及之處全賴各營局互相輔助庶保治安而弭隱患該分局區官既兼總巡名稱顧名思義凡浦東分駐巡防各營若得由該總巡就近節制平時飭令與各區巡警劃定路線分班梭巡遇有地方事故即由該總巡調遣迅予赴事斷不至貽誤事機且兵警聯絡共保治安擬請憲台移會巡防營務處憲查照嗣後浦東巡防各營若得由該總巡節制調遣兵警聯爲一氣所有該營帮帶一差或改或裁以及總巡仍其舊稱歷請憲台會商巡防營務處憲酌核辦理 
[翻譯西書之版權問題]  
　　商務印書館翻印西書與金恩公司涉訟一案疊誌本報茲滬道劉觀察又准外務部施肇基左丞函開謂本月初六日美衞署使到署聲稱上海商務印書館將美國人所著之書翻印一百餘部在中國售賣著書人暨原印各書局不能分利頗覺吃虧似應設法保全權� 
利當經答以按照條約凡爲中國特著之書方有禁止翻印之條該館所翻印之書是否特爲中國著作伊云各書雖非爲中國著作然均係中國可用之書若任聴華商翻印致傷作者權利未免稍欠公允可否請貴部飭令滬道轉飭該書館與原印各書局訂妥善辦法俾彼此可得翻印之益答以此係商業本部礙難電飭滬道設法辦理貴國著書人等若自以爲理直儘可赴公堂訴訟伊云前因史記一書曾與該書館涉訟未能得直最好由貴部轉飭滬道飭令印書館斟酌一公允辦法答以貴大臣既諄諄來說可令本部丞參作一私函將貴大臣之意告知滬道惟不能作爲公事各等語查此案本部於本年三月間接准英使來函稱駐滬美領不以公堂判斷爲然已將案詳請駐京美使核辦等因當經本部駁復在案惟該使既以彼此妥訂辦法爲言應由尊處囑原告及原印各書局並商務印書館自行妥商以期和平了結云云滬道業已照復美領並飭該書館遵照矣 
[删去洋商二字之通融]  
　　英商怡大花行因在浦東六里橋地方開設行棧收買子花懸掛英商牌號曾爲浦東總巡查悉以六里橋乃係内地洋商照章不准設行貿易前經禀請滬道照請領事飭令怡大花行收閉在案茲聞該洋商以所設該處之花行乃因暫時收買新花而設懸掛洋商牌號既以華官所禁阻不妨飭將洋商字樣撤去以符約章俾可在彼開設現由英領商由滬道允准以既經删去英商二字尙可通融爰特札行浦東總巡知照矣　 
[瑣聞]  
 
 

Page 20

 
 
[城内]  
　　掘祖坟○本城文生楊保成投縣喊控族姊方楊氏等盜賣祖坟抛棺滅跡等情前晚由田大令提訊據楊保成供有祖遺西門外二十五保十三圖内坟地二畝二分有零共葬五代祖棺十四具向歸族長執單經管近被族姊方楊氏同女鮑方氏串通佃户鄭富元中人郭金福盜賣於西方巷住持僧連授爲業得價洋一千六百元已將祖棺十四具盡被掘毀無跡當立契時該地保談土生不肯盖穢由太平街公茂火腿店主胡文朝擔保成交向論恃蠻情急投控求究大令得供以其無單無串本不准理事關掘坟姑准假候傳該圖地保來案訊明再核 
　　縣批○姚薛氏稟批　氏媳謝氏被王生齋姦佔七年之久該氏雖老豈有毫未知情之理且常去年氏媳姦生一孩之時該氏何不即行控告種種飾詞别有隱情已可想見惟是案昨有姚福全作抱以該氏出名禀稱前詞被人冒揑等情與祟伎倆亦屬可疑據呈前情候飭提察訊如無有纒擾情事抱告湯鳳齋應負責任並着知照　王張氏禀批　原被告住靑浦事發在靑浦何以不在原籍地方官衙門控告且鄒布生如實係姦佔勢必畏避不邊何敢紏人反至氏家毆打情節已屬支離詞内所叙張氏之表姪女搶女一句尤屬費解究竟是何實情既在城自治公所訊判有案姑候移查復奪　王肇殷禀批　胡麗生呈案洋七十四元前次喊控帶訊已交俞鶴云具領則鮑菊生欠該號漆欵雖伊所開之宏順漆店業已閉歇而宏泰現當開張其店東既係鮑菊生一人而店事稱皆俞鶴云經理自應各歸各欵方爲持平未便以宏順已閉置諸不議候飭差傅集訊追該職商即將帳簿呈驗抄帳姑附 
　　道批○裕源長錢莊禀批　候札行蘇州府轉飭元和縣吳縣一體立案並不准他人投稅過户以重公欵該商仍從速催令理贖毋再延宕切切抄單附　又禀批　候札行江寗縣轉飭裕源祥經理人周植庵王竹淇到案究明屋基四址先行發封並勒限移贖可也　又禀批　候札行江寗縣飭傳盧雨香到案勒限如數理贖抄黏附 
　　道轅紀事○候選縣丞張松筠　花翖運同銜儘先補用同知張從龍　蘇州農務總會調查員陶鎔均禀安 
[南市]  
　　唱淫詞自應罰辦○城自治公所警務長穆杼齋查得十六舗迤南泉漳會館碼頭弄内寗波人某甲所開小茶肆每應招留寗波無賴開唱淫詞艷曲有傷風化立飭長警往查牌號店主名姓及唱說各人姓氏一併查明報候移請裁判所傳案究罰 
　　破獲人贓○邇來各處盜刦之案層見疊出即南市各區境内失竊之案亦鮮有破獲人贓是以由警務長嚴諭各偵探値叚巡察外應得隨時加意侦緝並令水巡隊留心偵緝前晚水巡隊巡至浦東白蓮涇港口但見泊有民船一艘船上大小三人手籠金戒舉止闊綽形迹可疑特向該船後稍之小夥計詰問據稱姓朱名根生尙有同伙名王祥榮唐長生二人唐係鹽捕營内哨官周老爺名下當差者迨詢其作何事故朱即潛自密告將在某某數處盜竊得贓情形和盤託出並言船上尙有贓物該水巡立即上船查拿得將王唐二人連朱一併獲住搜出賊具五件並羅紡長衫大皮夾等贓物解至東區移解裁判所請究旋奉湯裁判升坐研詰朱供現年十四歲係奉賢縣人早失怙恃無從棲止遂由唐招令上船許薦生意事後彼等到處作竊盜生涯小的分得洋一元二角王供崇明人唐供奉賢人前在鹽捕營當差被斥多時失業無聊出此下策故向某姓租得一船在南匯轄境之四灶港橫沔及奉賢等處行刦得贓是實當在二人身旁搜得洋銀十七元銀表三枚金戒三枚當票兩張湯裁判斥曰爾等積慣盜竊漏綱已久貽害地方實非淺鮮因判唐戒責二百下押六月王責三百五十下押三星期起獲盜船及贓物均存候失主認領並再緝拿同黨嚴辦以靖閭閻當以該巡隊破獲重　自應論功行賞 
　　加責滋事水手○朝陽輪船水手沈富貴紏同新泰輪船舵工張小楨因一百三十二號暗差巡士向崇明人某虫查問所携鍚箔漏報厘金彼此齟齬該水手插身帮拒竟將該巡禁閉艙房肆毆逮案訊實判分别責押在案茲由警務長查得張小楨不安本分迭次滋事有案未便從輕移請陳裁判復訊再加責一百下加押七天沈着交保改過 
　　巡士得力○南京人朱松庭乘閔行輪船來滬在碼頭起岸時被馬頭無賴王阿三陳阿四陳阿二串竊鍚餅五枚飛奔逃逸幸由大達碼頭巡丁長楊芝階率夥追獲人贓解至裁判所湯裁判提訊供認不諱判各戒責二百下鎖示碼頭三天期滿責放贓給失主具領 
[閘北]  
　　區官牌示○三路三區區官吳榮實昨出牌示諭知本區長警略云本區地段遼闊共有崗位十三處而寳山路黑獅路一帶毘連租界境内尤多外人居處事務紛煩溺係重要嗣後各班巡長宜與各巡警甘苦同嘗隨時督率稽查遇有口角細故可以和平排解免致拘局不獨崗警不敢犯規而人民亦受莫在幸福至巡邏一項業經本區官勘定路線分叚派人梭巡責無旁貸除飭巡官按班稽察外本區官復隨時抽查以考勤惰有功必賞有過必罰該長警等愼勿自甘暴棄有厚望焉 
　　巡官對調○三路三區三等巡官苗偉前日奉總局長姚太守諭飭着與二路四區三等巡官朱鎭南對調昨已分别到差視事矣 
　　索還聘金○閘北西街蔚成烟紙店主茅蔚庭投四路分局控稱六月間憑媒聘定周文標之女爲童養媳日前被周將女領回藏匿不放等情昨奉蕭區長提訊判周退還聘金洋二十八元婚帖呈案作廢了案 
　　拆姘了案○蕩婦洪李氏與流氓楊如貴拆跰口角扭控四路分局諭飭交保候訊在案昨奉蕭區長質訊一過以事涉曖昧兩造各有不合判各具改過結一併斥釋 
[英租界]  
　　棧客斃命○昨日蕪湖路一百三十三號門牌某小客棧主朱阿二投老閘捕房報稱有一年約三十餘歲之寓客病將垂危請爲查核捕頭諭送仁濟醫院醫治朱遵將該寓客車往醫治詎至中途氣絕朱復投報捕房報告奉飭車送斐倫路騐屍所飭保報請上海縣蒞騐一面派控陸桂山查明有無屍屬復後再核 
　　雉妓拉客○雉妓張寳寳前晚因在馬路拉客由捕查見拘入捕房經捕頭詢明着一千另八十號蔡捕將張妓送請公廨押候訊究 
　　夫主控妻小○蘇州人朱金桂妻朱陸氏被開設煙膏店之江阿寳奸佔匿居甘肅路被朱尋獲控由捕房解奉公堂訊供因陸氏不認朱爲本夫奉諭交保開釋詎陸氏保出後仍與江同處朱心不甘服將氏扭入捕房控告奉飭分别押候解究 
　　店東緝店友○蘇州路大生祥煤油號内賬房王龍泉近因私以帳洋一千餘元逃逸經該號執事查悉即將王之小影持赴總巡捕房聲稱如能拿獲者愿酬洋一百元知風查獲酬洋五十元請爲查緝等情捕頭允爲飭探偵緝 
　　泥水匠跌傷○泥水匠史阿毛昨在四馬路總巡捕房打樣間樓上工作因不經心從高墜地跌傷捕頭飭送仁濟醫院醫治 
　　脚踏車撤傷○陳秉鋮昨乘脚踏車行經南京路外灘轉角處被八十九號汽車撞倒跌傷左臂車亦撞壤由捕查見帶入捕房轉送仁濟醫院醫治一面飭查肇事　汽車人再核 
　　公廨訊理虧欠○源記等號因虧欠德商� 
捷成洋行銀兩不理被控該管領事照會公廨奉寳讞員核准照會駐滬德師副領事並原告代表愛理司律師訂期今日午後會訊 
　　商會調處紏葛○劉德新前與黃友貴因股本紏葛在廨涉訟迭奉堂訊供詞各執判送商務總會理算在案茲經商會議定於今日午後查賬核算昨特函請公廨飭差傳知兩造届時赴會聽候秉公理結 
　　一雙男女迷路○九歲男孩李惠四十歲女孩韓紅毛均因不辨路徑由捕諮入捕房奉飭轉送公廨留候訊核 
　　兩地居户失竊○前晚浙江路四百二十六號福建路三百五十一號居户均失竊衣物昨晨察覺先後投老閘捕房報請派探陳 
 
 

Page 21

 
 
桂生分往查緝 
　　龜搗挾妓偕來○龜奴陳正平李祖培聶毛仔與搗婦徐陳氏並氏之生女阿定蘭花帶同妓女李銀秀陳翠橋黃妹妹近由厦門趁紹興輪船來滬同寓上林街華安客棧被總巡捕房捕頭偵悉以該龜搗等專事販賣婦女昨派探目李星福協同二十七號西探往將龜搗與妓男女九口一併拘入捕房奉飭分别押候解送公堂訊究 
[美租界]  
　　管工擊傷工匠○楊樹浦某船廠木匠陳阿木前日下午因懶於工作磕睡地上被管工西人用鐵器擊傷手臂報告捕房飭送同仁院醫治再核 
　　店主請緝出店○菜市街一百六十七號某糟坊出店王松才昨日捲取店中貨洋數十元而逃由店主報告捕房請緝 
　　養媳私逃○陳孟氏住吳淞路有女名阿林許成衣趙林三爲養媳被趙凌虐於昨日逃逸該氏投報捕房請查 
　　私售燈吃○蓬路一百五十五號張彩記私售燈吸違章昨被捕房查悉拘押候究 
　　馬夫互毆○馬夫張阿才周阿榮二人昨日在途互毆由捕併送捕房捕頭諭各存洋暫釋候查核辦 
　　過犯潛來○過犯周阿三昨又潛來美界行經百老匯路被捕查見拘入捕房押辦 
[法租界]  
　　獄囚遷居新牢○法公堂自上年停止刑責後所有判定枷押各犯羈禁八仙橋西牢者日漸加增雖將女犯及未審實之案犯分别禁押大自鳴鐘及小東門閘捕房外尙嫌不敷羈禁工部局董商由法總領事在呂班路另造　大五層樓監獄一所茲已落成由捕頭諭將各押犯中遴選向爲水木工及油漆鐵道等類者先行撥往新牢羈禁以便任使工作而資熟手 
　　馬路分設坑厠○法工部局以境内未設坑厠居民行旅往往在新租界荒地及城河浜等處任意便溺致使地方不潔殊非良善政策昨特禀明總領事先在黃浦　及小北門外建造坑厠各一所業已告成日内即可將圍邑拆去再行在各要道續建云 
　　造屋小紏葛○作頭夏友堦阿與阿桂姐即顧馬氏爲包造房屋工價紏葛一案迭經公堂審訊未得定讞茲又集訊復稱現由水木工所董佑價除收舊屋料價二百兩外須再我工人洋一千八百元詎馬氏分文不付旋據氏　造價六千元後代夏經手購添木料等價代付已透付洋三千多元伊意將價値一千四百元之舊料硬作三百兩以致相去懸殊况夏是丁順記作頭所雇代爲接造即有進出應向丁交涉司馬判各退去候傳丁到案再核 
　　誘拐小涉訟○潘阿小同姘婦誘拐周　氏孫養媳一案前堂已由潘姘婦之女阿大在公堂供明爲潘誘匿棧中詎潘挺押不　司馬以潘本非善良未便輕宥判還押嚴追 
[海上閒談（鈍根）]  
　　上海者。賣假貨之世界也。假珠假寶。假藥假書畫。不一而足。龍振海。於數者之外。獨出心裁。揣摩社會之心理而出。賣假文憑假部照。亦可謂上海灘上之能手。官塲方以其不法。而欲重懲之。吾獨怪醉心文憑部照者之有以成其奸也。夫文憑部照。一張薄紙耳。以許多金錢。易一張薄紙。雖眞者亦有所不屑。况明知其假而購之乎。明知其假而購之。此龍振海之所以多也。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徴文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
游戲文章 
[怕婆經（再續）（且笑）]  
　　優婆塞。白佛言。世尊。積愛生怕。色故自然。今有非色亦復怕。婆者何。佛告。優婆塞。一犬吠形。百犬吠聲。婆心以怕聲聞。妄意倣效。凡夫惑之。亦遂成怕。故反惡爲美。如草木皆兵。實非兵故。迷情。展轉。不獨見在世受怕。於過去世心。未來世心。均受鳩盤陀折制。無不是怕。優婆塞。于意云何。人身。怕婆。生子娶婦。亦復怕婆。以婆怕婆。内人衣缽。色受流慝。未有盡時。故知惡婆。名大羅刹。如天。星朗朗。善曜者幾。中有天狗天賊天哭天姚捧光勾絞獨火毛頭雷。霆閃電豹。尾黃旛。見則凶災立至。鬼哭神愁。當知是婆此曜降誕。又如昆蟲毛羽。中有毒龍毒虎惡狗惡蛇狐狸。蝙蝠蝦蟆蜈蚣猢。猻作怪。野雉成精。當知是婆此類幻化。人一遇之。靡不迷昡昏沈。捨身忘𧏅� 
思。慾海無邊。回頭是岸。但以小乘法門。自負婁羅。恃霄畏日。兜羅不脫。恐彰誚謗。保護空名。一任黑風吹落船艕樂。阿蘭那行。名爲無諍三昧。又次怕婆覔婆。更求優婆夷。多那夷。寵如摩尼寳珠。河東獅子。作百千萬億。驕慢。只得忍辱波羅蜜。貼禍流。毒身嗣不保。痛哉痛哉。（未完） 
[曲辮子傳仿方山子傳（愛）]  
　　曲辮子。妓院間游人也。少時慕登徒杜牧爲人。冶游之客皆從之。稍壯。着意。尋春。欲以此誇耀當世。然終不合。晚乃匿於妓院間曰靑樓。吃酒碰和。不令妻相聞。廢公事。抛家務。踄足花叢。嫖中人莫識也。見其所埀辮。短小而曲曰。此豈仿九曲橋之佳。搆乎。因謂之。曲辮子。余寄居於滬。過靑樓。適見焉曰。嗚呼。此吾鄉人温。遜燕芝也。何爲而在此。曲辮子亦驟然。問余所以至此者。余告之故。俯而不答。仰而笑。呼余至其家。盈室騒然。而妻子奴。婢皆有慍然之色。余亦。聳然異之。獨念曲。辮子。少時菜羹。蔬食。祝錢如性命。前十餘年。余在鄉間。見曲辮子牽二牛。挾一竿。飲小溪。魚游於淵。嗾漁網而羅之。不獲。曲辮子裸體入水。一索得之。因與余溪畔論釣魚。及田獵耕作。自謂一時能手。今幾日耳。鄉僻之氣。猶見於詞令。而豈嫖中之人哉。然曲辮子家有田地。當得粟。使從事於其間。今已富聞。而其家在山村。菜圃縱橫。與農家等。屋外有竹。歲得笋千。束亦足以温飽。皆廢而不理。獨來柳巷中。此豈無冀而然哉。余聞妓院間多蠢人。往往趦趄。囁嚅。不可得而見。曲辮子儻見。之歟。 
海外厅談 
[打噴嚏爲飛船家之仇敵（欽）]  
　　美國飛船家哈萊阿脫胡特君。謂打噴嚏爲飛船家於飛行時最危險之舉動一日余在克蘭胡萊飛行時。有一小蟲飛至余鼻内𤻰甚。� 
知噴嚏難免。但余用猛力戰退故能免致於死。此爲余在空中第一次所遇之事。尙幸余立刻知噴嚏爲飛船家之仇敵故力止之。否則一打噴嚏頭爲震動即失手中把持之平均心。船未有不墜者也。 
[七十七歲與十七歲之結婚]  
　　奥京維也納。有一隱士名弗爾特姆。年七十七歲居於孤立森林中。喜行長途。一年前近地之茅屋内有一人名克蘭痕。爲人磊落。但未遇時。其女美麗無比。年十七歲。七十七翁見之傾心。常至茅屋假訪克蘭痕爲由。與克蘭痕之十七歲女喬拉痕克蘭痕談心。未幾竟。娶之爲妻。夫以妙齡十七之美女子。而願爲七十七老翁妻。抑亦奇矣。 
[肥體新法（掩耳）]  
　　紐約某醫學堂。有醫生名阿立殺克羅。近發明肥體新法。能令人身體突然肥大。且可隨人意之所欲。增肉若干於其身。該醫生曾割取貓之内腎。附於他貓之體。無所傷害。又取兩狗則足而互換之。犬亦不死。因此研究得一肥體之法。如時表然。快慢可以任意。該醫生又謂人之體肉可以增加。而人之腎骨皮瘤等。亦可割去而無碍云。各國醫生聞而駭之。均在研究其埋焉。 
千金一笑 
[觀大出喪記（愛）]  
　　砰篷鐽鏜。大出喪之起馬銃。淸道。鑼也。 
　　遙望之搖擺類文武大員而空其中者。則方弼方相也。 
　　七壳八壳。七壳八壳。報予馬。冲風牌也。 
　　 
 
 

Page 27

 
 
朱漆金。字大書特書。欽加同知銜候選從九品者。銜牌也。 
　　晶頂藍翎。昂頭四顧。朝廷名器。充作儀仗。者頂馬也。　 
　　賊其目。秃其頂。偷覷路旁婦人者。僧道也。 
　　蓬首垢面。花衣紗帽。扮作判官者。乞丐也。 
　　達而亭童者。學堂出租之西樂也。芬芳而。圓形者。新學西。派之。花圏也。 
　　蔴衣如雪。號咷大慟。嚶嚶啜泣者。孝子孝。婦也。 
　　獨龍扛。金鐘罩。六十四人擡之大棺材也。 
　　拍手冷笑。稱爲萬國所無之奇形怪態。者西人也。 
　　羨於心。紅於目。嘖嘖不絕於口者。庸俗之耳目也。 
　　如此排塲之闊。而不能由南京路直行至外灘者。喪家之大憾也。　 
　　有人問。今日誰家大出。喪則可必其爲洋。行之講白度。局所。之總辦各業之董事。油鹽柴米店之老老班也。 
[戲攷（健吳）（兒下）]  
　　一捧雪。一名莫成替主。明嘉靖時。太常寺正卿莫懐古。有一雪盃。視爲希世之寳珍惜異常。嚴嵩欲得之。懐古懼其威勢。不敢不與。乃令匠工依盃造一贋者。送之嚴府。嵩竟被瞞過。萬分感激。懐古有妾雪娘。嬌艷絕倫。門客湯勤覬覦已久。苦無機遇。適懐古醉後洩贋盃之事於勤。乃往嚴府直告之。嵩大怒。帶領校尉。大搜莫府。懐古有僕名莫成。見事不妙。携盃從後門遁去。嵩遍搜不得。掃興而回。成乃歸。懐古斥其畏禍先逃。成云。若非小人携盃逃匿。身家早不保矣。勸懐古從速回鄉以避禍。方出城。被嚴府校尉追得之。幸子已失散。其餘皆被捉去。交于薊州鎭總兵戚繼光。戚與懐古有舊。正寛慰間嵩矯詔至。令繼光斬懐古。戚接詔。憂悶萬狀。幸莫成忠。義而狀貌又與懐古相似。請以身代主人。甘心就戮。繼光乃促懐古換裝。修書薦至邊關魏總兵處安身。懐古竟免於難。小連生演此劇。最爲慷慨激昂。悽惻動人。白口至（老爺此去酒要少飲話要少講倘再酒後露出眞言没有第二個莫成來代了）忠心。耿耿。直是一字一淚。不忍卒聽。在薊州堂上商酌時。說走。又說走不得。說反。又說反不得。處處着勁。在在摹神。至（我倒想起一椿心事來了）一段忽喜忽悲。有聲有色。予亦未見有如小連生之第二個莫成也。 
小說 
[俠情小說鐵丐（十）（續）（鈍根）]  
　　一日到了西山。兩人跳進去一瞧。舊時村落房屋。都已成了灰燼。地下都是些碎瓦亂石。中間還夾着死人的斷手斷脚。有幾個枯髏。早被野鳥啄空了。只剩着一團白骨。鐵丐和紅犵狫。見此形景。禁不住落下淚來。又回想前情。說不盡的傷心感觸。兩人再望前行。却見有一間石屋。完好如故。轉到屋後一瞧。驀然有一個人。靠牆立着。心中倒吃了一驚。定睛一看。却是一個死屍。再走近前細看。還認得出是老頭兒鐵棒師。紅犵狫大哭。鐵丐也陪着流淚。用手摸。那死屍時。已經成了人乾。胸前有一個洞。穿透後心。直通過石壁後面。原來是受了彈丸死的。紅犵狫便和鐵丐。尋了兩件破兵器。把泥土掘開了三。四尺。下面是一個石池。裡頭都裝滿了金。錢兩人。便把他。搬了出來。然後去扛老兒的屍身來。端端正正。放在石池裡。盖好石盖。塡平。泥土。纔算完事。又把金銀打了包。運出山外。雇了車子上路。一路上換車宿店。也有不識氣的强盜。想來搶刧他們行李。經不得鐵丐和紅犵狫。三拳兩脚。便打退了。却說兩人到了北京。便買起田地。造起房屋。用了許多婢僕。居然是大家。氣象。鄰近的人。都道他是新到的鄉紳。十分敬重。還有許多蹩脚官員。都來拍他的馬屁。勸他花錢運動某大老。可以馬上放缺。鐵丐没好氣。對他們說道。做皇帝也没趣。不要說做烏官了。那有閒錢去塞。狗洞。淸客們無法。只得去了。歇了一年。紅狫犵又生下一個兒子。那歡喜自不必說。紅犵狫却怕一個兒子太少。靠不住。便替鐵丐買了幾個妾。儘着鐵丐作樂。自己郤閉門念佛。一些也不管。一日。忽對鐵丐說道。痂師命我出去。替國家立功。你可以跟我去走遭。原來那時正値白蓮敎作亂。東南幾省。狠爲恐慌。紅犵狫和鐵丐逕奔山東。趁着夜間登上泰山。遠遠瞭望。只見十里外賊營無數。燈光點點像繁星。旌旗蕩蕩像雁陣。倒也。狠爲整齊。紅犵狫看了一回。便對鐵丐道。你在此少坐。我去去。便來縱身一躍去了。鐵丐坐着。忽見賊營中燈火旌旗。登時大亂。心中好生狐疑。忽聽得紅犵狫的聲音。在空中喊他道。大事已了。我要去了。你好好。的敎養兒女。不心苦苦相念。我們再見罷。鐵丐大驚。起身四望。只見紅犵狫立在最高峯頂上。手裡提着一把腦袋。威風凛凛。鐵丐忙招手敎他下來。有話相商。紅犵狫搖手不顧。一串身。早已不見了。鐵丐仰天大哭了一塲。只索獨自回家。依着紅犵狫的囑付。敎子成名。家庭和樂。直至八十歲上雲游入山。不知所終。（完） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
