# 1911 - 214 - 4913829

 

Page 1

 
 
   
 
 

Page 2

 
 
上諭 
　　閏六月十三日内閣奉 
上諭陸軍部奏續行選擬福建等省督練公所軍事叅議官請旨派充一摺奉天敎練處總辦補用道岳開先著派充福建督練公所軍事參議官前廣東參議官道員吳錫永著派充廣東督練公所軍事參議官前江寗參謀處總辦吳紹璘著派充江寗督練公所軍事參議官均賞給陸軍恊都統銜奉天參謀處總辦儘先補用知府管雲臣著派充河南督練公所軍事參議官前直隸參謀處總辦升用總兵留直儘先補用副將陸錦著派充山東督練公所軍事參議官均賞給陸軍正參領銜欽此監國攝政王鈐章奕劻那桐徐世昌廕昌署名 
上諭陸軍砲隊第八標統帶官馬良著派充陸軍第九恊統領官並賞給陸軍協都統銜欽此監國攝政王鈐章奕劻那桐徐世昌廕昌署名旨鑲白旗護軍統領印鑰著英信暫行佩帶鑲紅旗護軍統領印鑰著瑞啟暫行佩帶欽此監國攝政王鈐章奕劻那桐徐世昌署名 
宫門抄十三日召見内閣總協理大臣 
論說 
[盧斯福論白種衰亡之兆（續）]  
　　夫處今日以逆料將來此其事固不能期於必當。雖然。若使今之人口增加率百年不變。則至現世紀之末。法雖欲求爲今日之比利時。英語國民。雖欲求爲今日之西班牙。恐亦有不可得者矣白人之將來。惟有盡委於德意志人種斯拉夫人種之手而已。吾美人乎。其以此前途無限希望之國家。坐視其由壯歲以入老境。而一無所動於中乎。青年男女因不盡最初步之義務故。竟使吾祖先以血汗造成之光榮歷史。隨蔓草荒煙以俱泯滅乎。 
夫人口問題。固種種問題中之最要者也。然使世人皆知此事之重。則其道甚難。何也。其在尋常流輩。偶一語此。則莫不以爲滑稽。即以先覺自任者。亦鄙棄不道。而固執俗論中所指爲重要之事。不知他問題之所以重要者。即因此問題重要之故。他問題重要。則此問題益不能不重要。固事理所宜爾也。卽如敎育問題。寗能謂非一國民最要之事。然使無可敎之兒童。則所謂熱心敎育者不幾等於無用乎。爲欲敎養青年故。而立至精極密之案。疲精費財。曾不少惜。然使所敎者及年而輙自殺。不又幾純爲徒勞乎。夫一人之生涯。則固靡不汲汲於物質之繁榮精神之修養。若其人一旦而死亡。則前此所爲汲汲者。果亦何用。以人種全體觀之。其道亦猶是耳。而今以傳播文明自任之徒。與夫主張新生計思想之輩。曾無一人焉留意及此。不亦奇哉故。若男女皆不結婚。即結婚而不舉子女。則人種。且將絶滅。他事更有何可言。此本淺而易見之理。何憂時之士於先後緩急之序。顚倒至此乎。此余所見。結婚而無子女者。則其人種一代而亡有一人或二人者。則其滅亡之時亦不過稍能長久。故無子之結婚與有一子或二子之結婚皆可謂之避孕。而避孕則人種上最大之罪惡也。更就人種的地位以觀之。即有三子者亦當謂爲避孕結婚。蓋多一子者脫有死亡。雖非其咎。而不能增殖人口。則一也。故凡結婚者。非舉子女四人則其人。種必更無。蓄息之。日且必不能維持其人口之常率。是惟有坐侍澌滅而已。嗟夫國家之前途。未來之文明。一繫於其國男女。之雙肩。此其故所關非細也。今之君子奈之何勿思 
 
 
 

Page 3

 
 
今多數避孕之徒往往以已爲一善良之巿民。而輕蔑他人之無道德者。不知避孕即最無道德之事。其罪大惡極。其最可厭惡。更無有加於此者故獨身放蕩。較之一夫多妻。利無可言。害實相等。其結果必致一國民連結之生活。截爲兩段而後已。以是他種惡習。雖復有害。然苟生命而在猶有改過之期。獨至避孕大罪。則直與死無異。夫旣死亦有何可改者。故余不能不深惡而痛絶之也。比祿氏以爲此皆。貪安逸忘義務之所致。故此等人永無覺醒之一日。而余又不敢謂其必如是也。以吾美之心性健全。早晚必能痛改前非。此余所敢深信者。且有多數之宗敎家。以及醫士之流。固已知道德之本盡在於是。則他日一掃此害正不難耳。惟今第一重要者。當使吾國民知履行義務爲人生之正義。又爲人道一切之根源。而今日吾國人所共欲規避之事。即爲不履行義務之最大者。則庶乎圖挽救於將來。亦正易爲力也。夫天下成功之事雖多。而其幸福則斷不能優於有多數子女之父母。故無論爲政治之成功也。爲文學之成功也。爲美術商業之成功也。而較諸男子能創家庭之成功。女子能守家庭之成功。相愛相敬相忍耐。以家庭爲神聖而共養育子女之成功。固不可同年而。語矣。 
專電 
[電一（北京）]  
　　護川督王人之文密電内閣英國擬在成都設總領事爭持甚力係受片馬影響請速向英使嚴重交涉若稍退讓彼國進行更速大局可危 
[電二（北京）]  
　　庫倫辦事大臣三多電奏俄人偵我兵力薄弱乘隙增兵駐紥庫張沿線 
[電三（北京）]  
　　度支部以京餉關係正供濬淮需欵須當地勉籌稍有不敷由部籌助京餉仍須照解母許截留將入奏請旨 
[電四（北京）]  
　　内閣議定各員兼差除政法人員外一切暫仍其舊 
[電五（北京）]  
　　内閣會奏議定粤省懲賭專章奉旨依議 
[電六（北京）]  
　　湘省實業公司案牽涉湘撫楊文鼎之子今由内閣寄諭鄂督瑞澂密查奏覆 
[電七（北京）]  
　　十二三兩日内中央敎育會議决案甚多惟均無甚重要　 
[電八（北京）]  
　　中央敎育會副會長張元濟發起全國敎育會定十七日成立 
[電九（東京）]  
　　日本桂首相於西八月六日夜由輕井澤别墅回至東京又朝鮮總督寺内現已起程回京因東海道鐵路不通今尙未到 
[電十（東京）]  
　　日本東鄉大將在美國備受歡迎西八月五日夜美統領在白堊館開大宴會 
[電十一（東京）]  
　　駐比利時美國公使武雷安將轉行駐日大使按武氏曾充駐華公使 
緊要新聞一 
[范御史之罪言]  
　　三霖之後有一范范俊丞侍御之杰日前與陳善同同時呈遞封奏一件大概謂今年値頒布各項官規之時非一趨於嚴謹不足以整飭綱紀而收已去之人心所貴於法者無論貴賤上下皆應遵守之也今在上者但知責一般愚民以守法而達官權貴實無日不可違法積習相沿遂令一般守法之人民亦不得不爲不法之事國家之敗由官邪也今不即時挽救一旦瓦解何堪設想中間復歷引漢唐宋明曁國初嚴明之氣象以比較現時之頽敗末復責難於君上謂其身正不令而行堯舜率天下以仁而民從之立憲國家雖云君主不負責任但今賢王監國非先整躬率下法自貴始不足以挽此頽廢以入振興之途如不以臣言爲然卽懇飭交内閣法制院軍諮府議奏摺上留中 
[中俄修訂商約之近報]  
　　果能和平最好此次中俄改訂陸路商約俄人所最注意者有二（一）關稅問題（二）蒙古地面之自由貿易問題聞外部近接赴俄修約專使陸子興大臣來電報告上禮拜六與俄外部大臣開第一次會議情形謂此次開議先行彼此驗看修約全權憑 
 
 

Page 4

 
 
照並查閱中俄各舊約其中文意尙無甚歧異之處又聲明兩國政府對於此次修訂新約之意見據俄外部大臣之宣言决計用最和平之辦法修訂新約以期化除舊日隔膜而謀兩國商業之進步庶可益篤邦交等語外部准卽譯繕封送内閣請爲查核又聞陸大臣此次由俄赴和並非因俄廷暫不開議隨赴和蘭使任實因中和領約業已批准訂在和京交換故有暫行赴和之舉現該領約已經交換清楚不日即須返俄再與俄廷恊商改訂事宜 
[西報紀中國購艦之風說]  
　　某西報載初七日北京電云某華人近得消息據謂海軍部將與英國某著名造船廠締結合同借用英金六百萬磅用以築造船塢軍艦又謂隆隆太后已决意將兹禧太后遺帑撥用若干購買大鐵甲巡洋艦兩艘配以最精利之軍裝英國著名各船廠代表已與隆裕太后所派之大員磋商數月聞將繳付現款並籌議以巨金五百五十萬磅運歐事宜慈禧太后之遺帑約計不下一千五百萬磅今隆裕太后至少將以三分之二購買軍艦及軍用各品自振貝子由英回國後隆裕太后之意更爲堅决因振貝子曾以海圻軍艦在加冕閱兵式中揚威等情詳細奏述並稱中國若無精强之海軍斷不能受海外之禮待近者墨西哥之屠殺華人中國若派軍艦一艘前往示威即可獲益故興辦海軍一事萬不可緩云該華人並深信巡洋艦合同數日之内卽可簽押至借欵合同因度支部尙未承認是以暫擱 
[外人之眞心話]  
　　多謝贊成軍港可還威海衛在文登縣北九十里往年爲北洋第二海軍港咸豐庚申之役敵船先據此而後内犯知此爲海軍要地光緒二十四年租借與英以二十五年爲期現吾國講求海軍不遺餘力而此等要港尙在他人範圍之中日後軍艦往來勢必有碍進行茲聞英人戎斯頓氏久爲威海衞官吏最近著一書其中有云英國在日俄開釁以前亦旣放棄威海衞築塞防備以爲軍港之政見矣目下英國雖施設行政究屬租借并非領土居民亦非英國臣民遲早終須交還中國若以交還中國爲損失英國之威嚴則誤矣蓋交還租地並無領土之損失且該地又缺防備不過供支那船隊所屬將弁爲避暑地故不付條件如將此地交還於中國祗保留劉公島及港灣内領海使用之權利實於中英艦隊之利便毫無窒碍云云不知吾國海軍當局者聞戎氏之言其亦能乘此時機以要求英人歸還否也 
[外人之違心談]  
　　多謝謬奬邊界奉讓批惡泥西報載謂近者印度陸軍有議减之說故英人對於印度東北邊界問題極爲注意此於中國近年開拓疆土之情形猶不可不深知也按毗連四川西陲之數部落屢與中國官場爲難通接拉薩之大路必經其地而該地酋長旣不歸從中國政府亦不依附拉薩喇嘛挺然獨立若有侵及其境者彼必聚衆拒之喇嘛之寺院分布其地寺院之兵勢力甚大該數部落包含西藏開姆之一部分敢戰之士多出其地打箭爐之西有化排部落其民亦以敢戰著名中政府於英國楊嚇斯本所率之征藏隊由拉薩回國時從事以西藏改爲行省於是邊陲諸部落羣相騷擾各酋長知與彼等有碍故讎視中國一千九百零四年之春中國駐藏副大臣鳳某及其隨員於赴拉薩之際行至巴塘附近爲酋民所殺彼等旣謀殺中國大員知禍不能免乃卽號召大軍以爲負嵎之計然中國仍順序而進並派新軍數隊赴川鎭壓一千九百零六年復派趙爾豐湄降各部落趙爾豐具才能有毅力故於三年中告成大功而大軍仍長驅直進略與喇嘛交綏廟宇爲刼者甚夥旋乃建築軍用道路酋長爲勢所逼相繼以就中國之範圍並黜土酋之職給以俸祿代以中國官員且佔據行軍各要地於是軍隊直　拉薩逮達賴喇嘛戰而出奔中國之雄圖乃更進一步矣 
若中國於四川西藏之間無直接交通機關則必難使西藏成爲中國之外省故中國專心一志以降服邊境各部落而部落之民亦多願歸中國蓋喇嘛行政暴虐如强徵民役侵蝕商人攘奪牲畜等事常有所聞故民皆背之於是中國次第興辦各政立學堂以開民智設郵政局雷報局以便交通並鼓勵民人移寓新拓之土以興殖民事業未幾商業復興人民咸得其所其好武之部落亦懾於中國之軍威帖服不敢輕動故諸部落咸爲中國席掷囊括拉薩與四川中間之阻礙悉催毁而 
 
 

Page 5

 
 
無餘華人今仍在興築各路並佔據里麻及在西藏東西邊界一帶駐兵防守戒備一切夫其地皆爲今日西藏之邊境也而中國復向東深入怒江與伊拉瓦底江大分水嶺以西之區夫阿薩及上缅甸以外之地一片荒壤爲人跡所罕到從未劃定界線今時機已熟中英兩國政府似應會同劃定彼此管轄之區域矣總之印度東北邊陲宜照特蘭特界線以分中英之界想此事必可在北京商定也 
[翰林院改制近聞]  
　　翰林院釐訂新官制各情迭誌前報茲聞翰林院新官制第二次草案原擬有二品學士四缺後陸掌院以典禮院設有二品學士八缺翰林院卽可以此爲升轉地無庸於本院多設學士缺額批飭删改及典禮院官制出乃並無與翰林院互相升轉明文於是院中大譁現已相約於日内會商辦法要求添設二品學士數缺以爲將來升轉之計 
編檢向無候補名目然現時人數太多自不能一一皆作實缺論今亦擬定編修檢討各若干缺儘前輩充補餘卽一律作爲候補編檢食半俸以次遞補 
編檢在昔爲七品官朝廷優重士林故亦向以簡任今升五品體制未改然今新官制所定則必四品以上方得簡任五品官只奏任耳於是科舉翰林往往以爲朝廷改絃易轍不能於翰苑獨異而新派翰林則頗以體制所關爭簡任甚力亦異聞也 
現時翰林院中清閒已極凡翰林中有新知者則以爲欲保存翰林院非將院章大加擴充釐定職掌不可或問以何者得爲翰林院之職掌則曰如學部編訂名詞館之類大可收歸翰林院苟能振作正不患無事可辦也 
自法制院弼德院改設僉事秘書官後凡翰林之原充憲政館等差者皆鄙而不就以僉秘皆奏任也然朱献文現已調充法制院一等僉事李湛田現已調充弼德院一等秘書官二君蓋不屑屑於體制者 
[中央敎育會第九次大會紀]  
　　軍國民案之大激戰初七日午前八時三十分開會會長謂今日軍國民敎育案再讀審查報告請審查長曹汝英報告曹卽登台演說謂第一條改良小學敎科書並於兩級師範及中等各項學堂加軍事大意一科第二嚴定規則與原文無殊第三將體操列爲主課野外練習擇時而行第四運動會當開由學部編訂禮節第五體育會所有打靶及拳棍刀法由學部會同海陸軍部編定法制規則與軍中無異練拳改爲練身所有拳法及日本柔術俱可包括在内第六原文所無新加師範生入聯隊見習三月以便實行軍國民敎育陸爾奎登台問曰此軍國民敎育五字係爲普通敎育乎抑爲特殊敎育乎曹汝英答是普通敎育陸爾奎復曰不講國民敎育而如此辦法恐一百年後世界仍目我國爲無敎育之國此案祗能作爲特殊敎育若作爲普通敎育斷首不可陸瑞清謂今日再讀不可再反對大體羅振玉謂前日付表决一方面竟見尙未表出宜再討論會長謂前日係多數表决不能取消今日當逐條討論孫雄大呼會長前日派審查員不公胡家祺云派審查乃會長之權軍國民敎育案會長派知軍事者數人何得謂之不公現在有贊成此審查者亦有不贊成者請會長付表決會長謂孫會員謂派審查之不公其不公者何在此案成立非我之私利不成立亦非我一人之大害不公二字從何而起王季烈謂總須請會長由各方面派此案派知軍事者審查誠是如本員學專理工軍事上即無心得羅振玉謂此案當派知生理學人審查本員以爲前日表决時言論不一可再付表决江謙謂此案是否係學部大臣所交羅振玉謂不能以學部大臣即不論是非利害袁希洛謂軍國民敎育爲中國現在所不得不行之敎育反對此案者卽非中國人詹名搢大聲請會長宣告逐條討論復由高毓浵顧棟臣王季烈沈恩孚陸瑞清胡家祺等略加辯論會長謂不宜緩議即先付表决范源濂登台演說謂中央敎育會爲國勢危急而設學部大臣亦因危急提出此案各會員當平心靜氣討論此案不可徒持偏見陸瑞清謂憲法大綱有國民有當兵之義務且去冬陸軍部奏准軍國民敎育主旨羅會員振玉王會員季烈必欲取消軍國民敎育主義是反對上諭否則旣命人民以當兵而不敎以兵事之技能即孔子所謂以不敎民戰划謂棄之也有是理乎况敎育宗旨隨世界大勢而定現今各國對於我國其情形如何我人固當自知我會員中反對軍國民敎育者必愚昧不知世界大勢者也否則必受外人之運動者也不然何喪心病狂乃爾請會長宣告討論詹名搢謂即宣告討論若再付表决是將會長之權取消谷鍾秀謂可再付表决胡汝霖謂宜照再讀辦法逐條討論 
 
 

Page 6

 
 
會長謂贊成再讀者起立當時羅振玉語左右勿起立陸光熙大叱之起立者大多數表决羅振玉謂今日當從題目討論起施愚謂國民敎育完備則軍國民敎育即在其中此案謂爲軍國民主義則可謂爲軍國民敎育條件則不可沈恩孚謂第一次討論大體第二次討論條文不能違背議事規則時谷鍾秀恩華楊保恒陸光熙江謙等討論題目之通不通語多激烈陸瑞清謂當從條文逐條討論若反對此五字宜先取消憲法大綱及陸軍部奏明之案汪康年登台演說當重實際而勿尙虚名其聲微細不可辨會長謂汪會員已有修正案主張不打靶不習拳法可附於第六條體育會討論此時請簡單發言汪又謂徵兵英國且不可行中國何能卽行其聲又微不可聞時已十一句鐘會長宣告休息十一句三十分復開會王季烈提出修正案將題目改爲國民敎育注重尙武辦法復言明尙武二字曾見先朝上諭用尙武二字是軍國民敎育已包括在内請衆研究時有周鍾嶽等互相討論主張不一會長遂囑辦事官宣讀王季烈提出修正案贊成者少數取消會長又囑辦事官宣讀第一條並王祖訓修正案將師範及中學加軍事大意一課删去請衆討論（王祖訓說明不講戰術不如將此門删去且中學功課己多不能再加）范源濂反對之王季烈謂本員與王祖訓意見相同中學鐘點已多不可再加江謙等亦不贊成范說陸光熙謂師範不知軍事大意不足以養小學軍國民之精神中學以上亦當知軍事大概故應加此一科高步瀛大聲反對而未說出理由戴展誠謂現在敎科書大半取材於海陸軍不必另立一科陳寳泉謂此科由尋常人敎授終屬無用戴展誠謂德國日本之中學師範俱無此科中國可不立此科陸光熙謂因時因地設敎徒效法他人有實效乎孫雄謂中學鐘點巳多若再加此科即應改定鐘點黄炎培謂敎育要看得活動不可徒抄他人文章德日雖無此科而彼二國提倡軍國民敎育已數十年或數百年我國當視時勢之如何定敎育之方針會長謂贊成王會員删去者請起立起立者少數取消會長謂彭會員述文修正案原文其敎科由學部會同海陸二部編定改爲由學部暫定施會員亦有修正案與彭會員同一删去中學及何項學堂字樣先將改由學部編定一條付表决贊成者請起立起立者少數取消會長又謂贊成施會員删去中學何項學堂字樣者請起立起立者少數取消時已十二句三十分遂散會 
時評 
　　外交家之言論 
今日之外交無一不棘手辦外交者。無論其結果之勝利絶少即求其言論之差强人意者。亦已如鳳毛麟角不可多得。 
魯省膠濟沿路礦權交涉。勸業道蕭某對德領事之言曰官可不做。礦不可自我失。南滿鐵道附屬地之交涉。韓司。使與日領事一再辨論堅持證據不爲屈。隆興公司交涉。滇督李經羲電政府之言曰。法人理曲。滇人堅拒。只知犧牲性命。據理廢約羲待罪邊圻。何敢强民就範。以釀是非。片馬交涉。外部入奏之言曰。英人擬將片馬永遠租借實屬無法轉圜祗得權宜允許 
嗚呼言論之不同有如此。 
[官塲之陋規]  
　　度支部昨電各省嚴查陋規。須涓滴歸公。 
嗚呼。官塲者。一陋規之官塲也。上官取之下屬。下屬取之百姓公費一而陋規百。廉俸一而陋規千。聲色狗馬之奉莫不於陋規乎是賴。故作官之目的在發財。發財之源泉在陋規。陋規之種類甚多。陋規之門徑甚秘。非特查不勝查抑亦查無可查。使澤公而果能清查陋規者。中國之治不遠矣 
或問曰。外債之回扣亦在陋規之列乎。余不能答。。 
[反對軍國民敎育之可疑]  
　　中央敎育會開議軍國民敎育案。羅振玉王季烈汪康年等反對之。是何居心。 
汪主張不打靶。不習拳法。然則何所謂尙武。何所謂軍。何能備最後之用。 
汪又以不打靶爲尙實際不尙虚名。可謂顚倒荒謬之極。 
欲養成小學軍國民之精神。自應於師範科加習軍事學。高步瀛大聲反對而說不出理由。可笑。 
戴展誠謂德國日本之中學師範均無此科。中國可不設之。戴必係外國人。非中國人。 
嗚呼。急則治標。夫人知之中國今日。危如累卵雖使全國皆兵朝夕操演猶。恐不及而汪某等猶並此萌芽之軍國民敎育。而反對之充其志願。不爲亡國奴不止耳 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[度部裁减江寗歲出各款]  
　　江寗歲出預算經度支部大加裁减昨致江督電云南京制臺鑒江寗造送本部所管歲出預算表册第一款督署第五六七目文案季員薪津第八目巡捕薪水第十三目寫生薪津員額數倍各省擬通减三成第十一二目先鋒戈什薪水至一百八十七員之多尤爲各所無擬减五成第十四目交代辛工全裁第二欵第一項藩司公費减四千兩第九第十目貧員津貼名目不正當第十一目冬防委員薪水寗省已設巡警母庸再辦冬防均全裁第十二目書吏工食查財政局公所己設司書生該司書吏應裁裁减六成第二項財政公所經費爲數太鉅减三成第三欵糧道公費費三千兩第七目書役紙飯减五成第七欵第一項兩淮鹽政大臣衙門經費應歸併督署運署擬全裁第二項第二目運司公費照最繁缺改爲二萬四千兩第十二十三目候補員歲資路費第二十三目京都各會館幫費名目不正當均全裁第八項第三目海分司各員薪費太冗濫减五成第四目書役津飯减三成第三十八項第一目淮南鹽政公所各員薪水减三成第三十九項第一目揚子淮鹽棧員弁商董辛工津飯第四目書役書識工糧第四十二項第一二目湖北督銷局各員及司事薪水第五十二項第一目湖南督銷局員紳薪津均冗濫已極統减五成第九十項等一二目皖南督銷局員司薪津第一百零四項第一目正陽督銷局各員薪津公費第二目司事薪津第十目運汝經費第一百二十項第一目五河鹽釐卡員司薪水第一百三十一項第二第五目江西督銷局各員司薪水亦太冗濫均减三成至江西督銷局總辦津貼早已認减不應翻正减七成其鹽務各署局卡巡緝費統計七十一萬餘兩之鉅統减二成第九款釐金各局卡經費减三成又第四十二欵湖北督銷局第十四目裁减經費第四十三至四十七項淮産各分局裁减局用係裁節之欵不應册列督藩署之夫工食淮揚道及各府役食應比照山東等省辦法在公費内開支第十款調查局經費照新章應歸併會議廳辦理均全裁以上裁减各欵項均比照最繁要之缺酌定希飭遵並於十日内電復此外尙有可裁可减之欵希一併查復 
[中俄交界金礦之發現者]  
　　惜哉中國人中俄國境間有地日葛拉别子其地金礦甚多初爲天津人張某所發見發見之後即熱心調查事爲俄人所知亦派委員前來調查中國政府亦派委員宋鳳舞調查兩國調查頻起衝突後乃議定由兩國出資共同經營上月天津張某前往吉林與宋委員相見以最初發見費用煩多今旣歸中俄合辦須由兩國與以發見金十萬兩而宋委員尙未允許云 
[川南將有大交涉出現]  
　　患已中于數年以前寗遠僻處川南西鄰藏南接滇東北皆夷五金礦苗富不可言煤則徧地皆是英法垂涎已久（以其於滇缅滇越鐵道關係甚重）光緒三十三年法司鐸光若望自滇接來工程測量師二人用敎民徐某爲引導自大興塲近拍影繪圖經昭覺貫夷巢達叙府所管之瀘山計程不過八日若由越雋則須二十餘日後英人卜克洛知之亦仿法人所爲被夷殺斃（事在宣統元年）官吏以未經允許保護英領亦無可詰問今昭覺改縣法人即修學堂一大所又於東河口修大屋數間添招保護兵數百人心惶惶羣謂滇越鐵道旣通接修川滇由東川過披沙普格貫昭覺出叙府較滇人所擬兩線工程較减英人則由滇缅出大理穿叙府與藏路交綫亦較近云 
[勘界會又上書海部矣]  
　　葡人違約濬海問題勘界維持會上海軍大臣書云澳門海道毗連九洲洋面爲内河出口之咽喉外海入省之門户十二府廳州水利交通亦以此爲孔道海疆要點萬難輕忽讓與外人詎料葡人値我粤事甫平民心未靖遂乘間抵隙借挑航路佔領海權恃英商之浚海船援引二辰丸爲殷鑒素稔政府懲前毖後母敢抗阻故違背約章而弗顧也雖有制府照會而弗恤也豈知浚海問題關乎國際交涉中葡設因此交鬨友邦各國應守中立之義彼英商不過爲商業起見可行可止於交際上毫無關涉葡人又藉浚海事關公益固爲各國所樂從雖破壞镀章大違公法而以疏通航路爲題一概抹煞約章要義遽然可以獨行霸道者也查光緒十三年中葡和約第二條訂明澳界未劃以前各事照守現時情形彼此不得列改個中文義昭然若揭在中國方面逈然不同蓋約章並未訂明將海割讓也應行挑浚權操中國豈容葡人越爼代庖總之葡人之霸佔我香山南鄉一帶數十年來指不勝屈就議界於茲仍日日懷得寸入尺之心如　　　　仔　　　　　　　　　　　　　　　欲先據海面隨由陸路起點　界故我國之在高沙設　抽釐在灣仔設立漁　諸凡内政俱受葡領詰責不曰地方爲兩國 
 
 

Page 11

 
 
必爭即曰全河爲該國所管肆爲大言希圖影射探我政府冀蹈好謀若應付稍未得宜遂援爲佔領之鐵證如路環一役又無非爲實佔之張本恨當道諸公全失機宜以致良民同遭慘戮含寃莫雪今經週歲未聞政府責令賠償甚至中俄交涉値困難之時廣州葡領事竟用决絶文牒恫暍制府預我國駐兵於横琴繼而犯邊挑釁强毁基圍當黨人在粤起事之先風聲一洩葡又取巧越境丈量田畝謀奪黑沙九澳賦稅時至今日藉口浚海恃符狡獪恣意横行自東徂西全海覇佔兼併九洲用伸權力直與英租海界相連至是廣東門户堵塞耳將來粤洋海軍交通受人牽掣舉凡捕權緝私航船漁業在在均爲棘手失敗如斯殊堪髮指倘再事姑容禍無了日非用兵艦勒令停工亦難望葡人就我範圍則雖日日咨行粤督阻止時時照會葡官交涉亦是徒托空言於事無濟以今之墨國交涉雖遠歷重洋中國尙可派出軍艦嚴青賠欵不解政府畏懼葡人若是之甚勿因粤省小亂即舍外侮而不暇及也竊思葡國黨人紛擾至今未靖似尤甚於粤垣也奈何視小國外交如是畏難倘大國之要求則將何以抵禦似此遠東大局究何日敉平哉仰見海部當發軔之始正爲圖强之基惟懇憲台運籌帷幄當有善法以處此商等不勝翹企待命之至 
分類新聞政界 
[皖撫嚴斥災區州牧之玩忽安徽]  
　　和州各圩潰决後舟可直行圩埂田廬化爲滄海災黎計有十二萬之多半在破埂荒塜結棚半入山鄉挖樹皮草根皆嗷嗷待哺束手垂斃該州牧因新舊交代不甚關心民瘼以致釀成巨災日昨皖撫朱中丞批該州魏直牧禀云六月初本部院曾經電飭皖南道轉飭各屬加緊保護圩堤並多用麻袋盛土以備搶險之用乃該直牧竟無片紙隻字詳報而謂事前多所防範其誰信之卽如此禀言之非不成章實則全不可靠細閱禀内係塡六月二十四日封面郵花則係三十日豈繕就六日而始付郵耶兩相比對其弊顯然蓋疊經本撫院嚴電詰責之後稍加振作不料保大圩於二十九日漫潰驟不及防深慮因此獲咎遂倒塡日期先發此禀意欲藉彌縫之術爲卸過之地欲蓋彌彰深堪痛恨禀内所稱好在先巳籌撥有欵飭裕溪巡檢趕往督夫抵禦等語尤爲荒謬保大係該州首圩長至五十里係據該直牧電禀所言夫旣知保大係首圩一州豐歉所關僅付託於巡檢了事而不親往督救且圩長至五十里又豈巡檢一人之力能防護即使該巡檢才力兼人試問各圩董佃户人等能事事聽其指揮耶是該直牧之貽誤玩泄已百喙莫辭矣現在和州一缺已由司委黄守瑞勲就近兼理卽仰黄守先將未破各圩加意保護近雖天氣連晴仍慮堤身久浸水中容易崩坍不可稍涉疏忽已破之保大圩赶緊設法堵築如水勢尙盛急切不可施工卽多備破壞船隻滿載磚石等重量之物靠近决口處沈下以殺水勢丨面於决口兩頭用樁木蘆蓆三面圍固然後以麻袋盛土塡塞其中務與堤面相平以免愈潰愈寛難於收拾總之目前多費一分心力日後卽省郤無數人工是爲至要　 
[土膏店風潮已息湖北]  
　　武漢三埠十膏商店因反抗牌照捐新章一律罷巿經鄂督飭巡警道禁烟公所總辦等曉以利害並以封禁發賣官膏之言威嚇漢卜各商因成本攸關均願仍安舊業惟武昌漢陽兩埠俱係挑膏店牌照捐章與彼輩最爲不利非漢口土號之做批發生意者可比故初五日雖已開門仍不交易意欲釀成吸户風潮又經鄂督飭警道轉飭各區剴切開導如再抗不遵諭即發封勒繳憑照不准復開並令查明倡議者提案究懲若有不肖棍徒串同無業游民藉口無煙可售聚衆滋閙即會同新軍及巡防隊拿辦以故吸户無敢滋事又得土帮董事李子雲等竭力勸導令各土商暫行交易上憲已俯允有變通辦法如十日後仍無頭緒再行設法抵抗衆商亦不敢堅持致被拿辦頃已如常售土挑膏矣惟三鎭各舉董事二人在漢會議改訂牌照捐新章辦法卽日禀懇各大憲酌量改訂云 
外交 
[日輪行駛違禁對付手續杭州]  
　　日輪行駛湖州抗禁入城府縣電禀省台交涉各詳情迭誌本報事已三月有餘上峯仍未確定辦法現由府縣禀催到省探聞杭道錫觀察以此案該府縣事前旣未將各輪碼頭設立何處指定示禁之後又未將應泊城外何地確定己嚴飭勘明繪圖通報并查日領文内有洋商五年前即在湖州行駛一語調檢案卷係洋商於百民橋違章闖卡之事嗣飭地方官勘辦結案惟事屬釐局主政現已併歸藩司衙門辦理昨特函致吳方官伯調查案始末情形作爲根據以便斟酌對付云 
[俄人擴充黑龍江航權黑龍江]  
　　黑龍江航權本中俄兩國所共有惜我國松黑郵船局開辦數年迄未開駛一次以致航業權利悉被俄人奪去近聞該國阿穆爾鐵路公司已撥俄幣十萬盧布訂購搭客輪船兩艘行駛黑龍江内不知我國當道亦曾思設法抵制否 
軍界 
[新舊兩軍械局歸併辦理廣州]  
　　廣東舊軍械局向設在文明門外廣雅書局對面委王道祖良爲會辦新軍械局則附設於督練公所内向委姚道肇椿爲總辦現張督以案照前准陸軍部咨稱奏准督練公所官制大綱内開督練公所祗設一軍械局設局長一員及一二三等科員等因查粤省有新舊軍械局茲當改章之際自應將新舊兩軍械局裁改歸併辦理設置局長一手經理以專責成現新軍械局爲總辦姚道肇椿巳委赴湖南考查鹽政應准銷去該局總辦差查有奏調廣西補用直隷州知州王爲毅熟悉軍械情形堪以委充該局局長飭將新舊歸併辦理舊軍械局會辦王道飭令銷去會辦差其陸軍糧餉局目前公所尙未改革所有該局事務仍責成王牧兼理云 
[兵工廠派生赴德學習製械湖北]  
　　漢陽兵工鋼藥廠近禀鄂督以該廠需用製械人才查有留日理科學生劉慶恩在日本各學校肄業七八年年力富强志趣堅定實合學習製造軍械專門深邃學問之資格請援照留比學習鍊鋼學生李運辰辦法由廠撥給經費改派德國國家 
 
 

Page 12

 
 
製械名廠學習鄂督以該生劉慶恩旣資格相宜應准其派往由提學司取具願書並飭具學成冋鄂在兵工廠服務年限切結備查至留學經費應俟該生到德後擇定入何校學習每年需費若干由歐洲游學監督核明實數咨鄂按期由廠匯付以昭核實 
[宿州請兵防盜之要電安徽]  
　　宿州轄境與徐屬接壤素多匪盜充斥該州李牧惟對於匪徒異常殘暴往往拿獲匪黨即用飛刑立時斃命聞自到任以來已格斃匪命數千矣乃匪徒仍不畏法竟敢於該州白晝搶刧居民舖户枕饋不安雖經該州牧添兵嚴防無如兵力單薄難資鎭攝日昨電禀皖北道府請轉詳撫憲電飭王管帶宏鈺撥兵一哨前往該州駐紥一月杜匪竄擾以鎭民心而弭隱患聞朱中丞已札飭營務處知照矣 
實業 
[興業銀行臨時會紀聞杭州]  
　　興業銀行爲胡總理任滿辭職事於昨日午後假葵巷安定學堂開臨時股東會計到會股東三十六户委托者五十三户共五千一百九十股於三點鐘振鈴開會一述開會詞二推舉臨時議長三研究總行總理問題（甲）挽留胡總理續任（乙另選總理接辦四報告漢行總理接替公推周湘舲君爲臨時議長遂起述胡總理因任滿辭職經董事一再挽留均登佈各報而未蒙允許此次開會或挽留或另選請衆股東各抒所見以便進行衆謂挽留旣未克達目的似不如暫行另選以免機關虚滯議長言如另選必須常住杭地以便常川在行且須素有聲望之人衆贊成遂議决用投票選舉法請鄭岱生孫碩甫二君爲監票員當舉出沈新三君得一千七百四十六權最多數當選次多數王君達夫沈君起而力辭爲年輕望淺不克勝任請以次多數當選衆謂旣經舉定萬無辭謝之理議長及蔣海籌君亦謂責任雖重請勉爲其難同人等自當恊力輔助勿再謙辭遂通過議長報告漢行總理接替事盛竹書熟悉漢口商情素著信用接辦諸事似屬相宜衆贊成遂議决請盛竹書擔任漢行總理事務以繼葉君揆初之後議至此衆以沈君本爲本行董事今旣被選爲總理則董事中已少一人又董事中有劉翰儀君查賬員中有張淡如君均專函辭職亦難挽留應另行補舉董事二人查賬一人遂復行投票公舉董事第一票胡藻青得一千三百二十七權當選第二票王達夫得一千七百八十七權當選查賬員章振之得一千三百三十九權當選時己五點鐘遂散會 
[東督電商赶築輕便鐵路奉天]  
　　東督趙制軍近日連電郵部盛大臣密商要政聞爲經營由伊通州至公主嶺之輕便鐵道昨特將所勘測之詳圖及　籌各辦法派員封送到部以便查核聞盛大臣擬於日内特遣派工師專員詳細覆勘方能决定約計開工時期至早亦須八九月間云 
雜記 
[瑞制軍親賀余新撫湖北]  
　　鄂藩余壽平方伯已奉上諭升授陜撫准於月内起程新藩連方伯甲尙因皖法司任内未能卽日交卸清楚鄂督瑞莘帥業電奏准王次籛文宗暫署藩印馬積生廉訪暫署學印瑞督特於初七日晚五點鐘時乘馬車到藩署親賀約十分鐘時即次到臬署學署均約十分鐘之譜始返駕回轅云 
[孚將軍入祀昭忠祠廣東]  
　　粤督准禮部咨開本部咨開本部奉旨議奏兩廣總督張鳴岐具奏署廣州將軍副都統孚琦因公被害請賜卹典一摺宣統三年六月初六日欽奉諭旨依議相應刷印原奏咨請貴督造具該故員旗分出身履歷事蹟清册送部仍由貴督將該故員入祀陣亡地方府城昭忠祠可也等因張督准此已欽遵辦理矣 
[法官冶游受辱吉林]  
　　吉林高等審判廳某推事長與某推事在德勝樓宴會往雙喜班呌妓侑酒該妓不應推事等忿甚赴班質訊妓又不理忿氣愈覺難平遂致互相口角詎料該班茶房膽敢一掌擊破該推事頭面血流不止該管區亦難排解乃由總局司法科員到塲調停與該推事略全體面並將該行兇之茶房帶局懲辦了事云 
[鹽商被累近狀天津]  
　　天津十八鄉議事會等昨在督署禀保王賢賓奉陳督批云該商等欠欵過鉅業不抵償以致累及公産業經督辦鹽政大臣奏明俟將該商等財産查估明確變價充公後再行核辦云云至李子明租辦源豐京引業商恒義華集成近支華伯巖之母華朱氏及鄭州業商孀婦沈氏昨各持禀赴運署投遞懇求現租並擬定分十四年扣清辦法昨奉批示已於公禀内明白批示所請本難准行姑念該氏商孀居貧苦據擬查明押租實數分十四年還清亦尙近情候統計各業等押現租之數核定諭遵至請於扣清之日收回引岸核與督辦大臣原奏不符碍難准行合同騐訖發還 
趣談 
[高頭講章]  
　　某鄉村一學究訓蒙。講宰予晝寢一節云。昔日夫子。設敎於。杏壇之上。洙泗之濱。方進半。膳忽聞堂中。鼾睡之聲。夫子駭而起曰。斯何人其回也歟回也不惰。殆非也。其由也歟。由也好勇。亦非也。其參也歟。參也日省又非。也進詰其人。姓宰名予。在言語之科。夫子蹴之起。呼之跪。而責之曰。夏后氏以松可雕也。殷人以柏可雕也。周人以栗。亦可雕也。汝則朽木不可雕也。數仭之墻可圬也。及肩。之墻可圬也。即予子之面墻亦可圬也。汝乃糞土之墻不可圬也。吾將以擊磬之槌擊汝。而已失之於衞。吾將以叩脛之杖杖汝。而已失之於原壤。必須以誅少正卯之刑誅汝。方可以示衆。而刀鋸又存魯庫之中。吾今用何物以誅汝乎。可謂。别解之最詼諧者。聞者莫不捧腹。 
[紀事]  
　　田際雲王鐘聲兩案始末記田際雲與王鐘聲。先後出現於吾人之耳目間。北京社會之裏面於此亦可以睹其一斑然外間但知田際雲案原因之複雜。而不知鐘聲一案。實有過之無不及也。王鐘聲。名熙普。浙之上虞人。當來北京伊始。下車於矢　茶園。與木鐸亞方等專以演新戲爲生活。聲名大震。鐘聲有姘婦某爲韻花金寓之妹。從上海偕之來。木鐸以同事資格。因得朝夕遇從。漸與之有染。鐘聲知之。意弗能平。暗潮大起。木鐸乃頓出一不做二不休之手叚。遂誘其姘婦。北走奉天。二人時正戴志士假面目欺社會。皆弗敢聲張。懼報紙載其事也。然鐘聲在天樂園。自是亦不能獨支門面。由是出都門。經天津。走上海。遊南京。歷數月捲。土重來。復受田際雲之聘。嗣又搭班於文明茶園上書於資政院。演戲於慶王府。其頭角嶄然大露。而意氣亦岸然。非復往昔可比。以故惡之者亦日多。亞方者。其黨徒也。二人因事相齟齬。鐘聲遽揭其穢跡於某報紙。亞方知其所爲　之不已。復由鐘聲具。函向某報更正乃未幾鐘聲復假某報紙暴亞方之短。亞方揚言曰。此鐘聲所爲也。我必有以報之。由是一面挑撥其同鄉之惡感。一面聯結木鐸以協謀之。時木鐸在奉天。收入甚短絀。久欲返北京。徒以有鐘聲在弗之便也。因前函託某某爲之設法。驅逐出　以爲伊出現於北京之地步。布置妥貼。而鐘聲遂被逮矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[九誌醫生謀斃人命之駭聞]  
　　醫生徐仲魯因謀斃吳順生被縣覇禁後一般輿論謂徐之房産應歸死者之子以償盜賣地價並爲撫卹之資乃前日忽有郭鳳初投縣禀稱徐仲魯已於前年央中曹仲甫等將住宅抵去洋一千二百元後又加借二百元求爲追還田大令閱禀之下以徐仲魯身犯命案身家性命均尙難保郭鳳初所禀各節難保無勾串情弊即使實有其事亦實無暇追理况吳順生之子阿大幼年喪母其父又死於非命不得不爲稍留衣食之資惟現時屍親尙住徐宅應候催令遷出以便發封召變又聞大令連日飭令刑招書吏備文錄供擬罪詳辦須以故殺論擬爲絞立决如將來上峯以故殺爲非情實或可改爲絞監候云 
[上海鼠疫復現之警報]  
　　前據閘北巡警局報稱天保里内連日死人甚多恐有疫症當由公立醫院沈仲禮觀察飭令侯光迪陳家恩數醫士逐日前往該處詳細調查茲據所報調查情形照錄如下一第四百九十一號十一晚病故一人十二日查有患病二人均有腿核已送公立醫院救治一第四百九十二號病故男女各一人均有腿核一第四百九十五號病故女人二名一年三十一歲一年四十歲均有腿核一第四百九十七號有一病人查係時疫已送時疫醫院診治一第二千三百二十三號病故一女年三十四歲患有腿核一松盛里弄内前月二十六日路斃乞丐一名亦有腿核一第五百號豆腐店内病故三女均有腿核一第二千四百七十七號有一女人患熱病甚重尙無腿核以上五百之内計故十人且均查有腿核現在所查祗三十八家内有病重之張龍寳何葉氏何阿修三名已送公立總醫院由西醫柯師醫生用萬國防疫大會所發明之防疫藥品救治能否獲痊尙無把握又有萬潮郎張沈氏張阿孔劉永升陳長升五人患病略輕亦由醫院接往施治一俟全愈卽行出院現在仍由侯光迪陳家恩等逐日挨户嚴查以期疫症隨時撲滅不致蔓延 
[再誌絲廠女工之風潮]  
　　湖絲阿姐結團體閘北協和晋昌長綸錦華等各絲廠女工同盟罷工已紀昨報前日該絲廠等邀集同業公議工資照舊不加不减每名發給大洋三角二分而各女工要求每工三角半方肯上工故昨日各廠仍未開車 
昨日各絲廠門前黏有各女工之同盟宣告略云工等繅絲一業三年前定章每工大洋四角二分後被某廠買辦更改向章减爲三角八分年來米珠薪桂各業工資均已加價而廠家則屢次减折每工祗存三角二分殊不思工等抛頭露面戴月披星風雨寒暑罔敢作輟無非爲飢塞所迫言之痛心今我閘北同業女工不下三四千人願結同盟要求每工大洋三角五分照常工作否則另圖别業决不屈就範圍 
昨日上午巡警總局長姚太守發出六言告示一通照錄於下照得絲廠工資各家原有公議無論有增有减均須先期籌計汝等請求加價自宜和平辦理如果要挾停工徒滋紛擾奚益姑念婦女無知明白告誡警惕仍須照常工作本局自爲作主倘敢一味恃蠻立即拘局懲治 
美租界梧州路勤昌絲廠女工因要求廠東循例增加工資廠東不允亦於昨日同盟罷工巡捕見女工麕集廠前恐釀禍端上前驅散衆女工即於早晨九時聚集一百餘人擁至公共公廨喊寃適因公堂停訊由差役人等攔住詢據該女工等聲稱均在胡家木橋勤昌絲廠内做工向例新繭上塲須加給工資今届索加不允是以不愿再做詎往領工洋旣不發給反欲行兇務求飭令該廠主湯沁源照數給發等語當經差役禀奉孫襄讞諭令散去候傳諭廠主發給切勿聚衆滋事自取咎戾各女工唯唯而退 
[中西官赴蘇會宴]  
　　蘇撫程中丞昨在蘇垣金閶門外寒山寺内特備中西盛筵柬邀駐滬各國領事會宴昨晨九時滬道劉觀察率同陳吳兩譯員曁上海縣田大令浚浦局提調關太守等預在滬寗鐵路車站官廳内等候俄而各國領事先後蒞止均由觀察等延入茗談至九點四十五分鐘中西官同乘專車赴蘇聞劉觀察在蘇會宴後尙須赴寗公幹其餘中西各官均於午後仍乘專車返滬 
[測淮工師將次來滬]  
　　江皖一帶屢患偏災其故由於不講水利淮河失修爲最大之原因華洋義賑會會長福開森君有鑒於此特請美紅十字會員工程師吉福生君來華測勘淮河水勢所有測河費用擬歸義賑會擔任迨吉梅生君抵華經籌賑大臣盛宫保决議以淮河上下關係數省水利應由地方官紳　行擔任已議定由張季直殿撰爲地方紳民代表招待一切並兼嚮導之責所有一切費用由政府籌措刻聞吉工程師不日出京來滬再行前赴淮徐由下逆溯而上云 
[盜僧又訊一堂]  
　　盜僧湘戒和一圓卿夥刧西鄉華春廟一案昨又經本縣田大令提訊事主懷洲未到訊據湘戒供由湖南原籍出家今由杭州來申曾向該廟掛單午膳詎該住持僧懷洲不允復將僧等辱　祗得懷忿而去不料夜間　出盜案被疑誤拘叩求恩興大令笑曰人賊 
 
 

Page 19

 
 
並獲有何抵賴遂著原差暫行帶出又傳和一圓卿詰問初尙抵賴大令喝令將和一鞭背五十下始據供認圓卿亦鞭二十下同供此次刧案實由湘戒爲首同伴共有四人其一已經遠颺求念犯僧初次犯案曲予矜全性命供畢號哭不止大令諭謂爾身犯刧案又敢刀傷事王實屬凶惡已極惟前獲之贓已給事主具領尙有寄存餘贓從速交案本縣尙可爲爾設法和一等支吾以對判仍還押聽候詳辦 
[留心外國騙子]  
　　據津埠某西報載稱近有外國著名騙子黨中之一人行抵津埠法國巡捕已接警告現正嚴察此人之動止聞尙有一人在上海行騙云 
[黄利輪船遲到原因]  
　　招商局之廣利輪船於初八日由香港開滬出口未久即遇大風乃下淀於海濱之某灣内後因糧食缺少復回香港添置一切於十二日重行起椗是以尙未抵滬 
[船户先發制人]  
　　船户梁懷林張學愼朱燦然房學高季金金等前由孟季昌經雇承裝同益公米棧經辦之浙屬漕米數千石於三月間裝竣後被該棧查出短交漕米七十餘石乃將各船扣留勒賠嗣經人互勸酌賠三成未允不料該船户等反投裁判所朦控扣船留難以圖先發制人昨經湯裁判傳同該棧執事朱晉卿梁心鏡到案研訊據供被各船户短交米石憑勸先賠三成不允反敢朦控挾制求鑒訊據梁張等各船户同供叩求公斷又據船户牛萬順之妻赴案禀稱丈夫裝運糧米短交十四石刻因夫病垂危船遭扣住叩求恩斷湯裁判諭各船户曰爾等短交糧米延不清理扣留船隻亦屬應有之事姑念爾等覓食維艱照前勸折三成速卽賠繳准飭該棧交還船隻牛萬順著另行覓人理處 
[訪拿江湖術士]  
　　本縣田大令訪住居方浜橋之妖巫陳阿根（已在城自治公所被控有案）住居太平街之星士阮生揚以此二人一則爲人治病雜藥亂投一則爲人算命經懺編錢若不提案重究任其誤人生命騙人財物何以安地方而儆效尤爰飭差一併往拿究辦 
[通俗宣講社第一次宣講]  
　　通俗宣講社於十二日假大南門外中道橋南貧民學堂開第一次宣講會四時開會先由顧君旭侯報告次王君立才演講防疫問題繼由袁君頌豐奏音樂以娱來賓並由顧君宣布下星期（十九日）午後四時仍假貧民學堂開第二次宣講云 
[城内]  
　　盜賣墳田○楊廉卿昨投縣署　控前有寡婦楊李氏將坐落西門外晋安公所近旁田二畝許由二十五保十三圖地保談土生爲中向身抵借去洋四百元茲被沈裕春談桂卿擅將是田盜賣與郁姓並將坟墓掘毁是以投案求追田大令諭飭暫退候查再核道批三則○宋阿秋等禀批此案泰亨源即泰豐銀爐遷設之時曾據該爐廠商禀明採用西法裝設吃烟亭櫃改良盡善先經總局勘明給發開工執照並經自治公所給予示諭復經本道移詢商務總會查復確實給示保護在案據禀有碍衞生及農工生計各節是否屬實以及有無别情俟委妥員前往查勘明確詳加試驗禀復到日再行察辦 
沈林氏禀批旣據控縣未　收理顯有不實毋得來轅朦凟抄單揭還裕源長禀批候據情移催蕪湖道飭縣提追並將封産給諭招變可也此批 
縣批三則○陸浩生禀批爾胞娣如果夫婦和好斷非旁人所能憑空唆聳遽爾離異究竟爾娣因何被離事在何日著再明白呈候查核提集訊斷至邵姓一案已由鄉自治公所告發飭差查提差即知照陳子云禀批該民人贖回陳甸邦户則田三畝八分復賣與洋商老裕泰尙係光緒三十三年之事該洋商僅付定洋價洋未付爾豈肯便將田單交執嗣該田洋商並未售賣時隔四年爾又何以早不措牘情　支離顯有不實惟旣稱該田議置洋商之時係圖董陳月祥之弟作中究係是何實情候諭飭該圖董查明復奪糧串姑附唐姓收條與贖賣無關發還 
奚王氏禀批該氏平時旣不安分臨訟又暗中將氏夫家中器物令人搬去在堂復不知悔悟種種行爲頗似女中無賴現在氏夫不願離異已據具禀該氏如急欲此錢自由應即將所搬各物如數交還經氏夫允許方可達擇配之目的也着即知照 
道轅紀事○拔貢就職班補用府經歷許鈺生昨日到道禀見卸在川沙廳成安專丁禀知本月十二日交卸農工商部七品小京官諸人龍禀見天津交通銀行總辦補用道張慶桂拜會 
[南巿]  
　　吊打學徒○大東門外某木器店主俞小毛夫婦因事回里倩同業某店學徒顧夢才暫管店務及俞妻徐氏回店查知被顧私質方橙向論支吾遽將該學徒吊打被崗巡拘至裁判所審訊據顧供因日需伙食無着是以付質乃被勒去方單一紙求追氏供被顧質物尙多方單係顧自押詰其弔打一層則　不承認判氏罰洋一元以儆 
尋獲傭婦○西門外銀河里嚴公館所雇之傭婦朱王氏於五月間歇出後另與車夫楊阿福私姘匿居南新橋地方近因氏夫朱某至該公館索人由主人嚴良鼐派其家丁尋獲男女一併扭控西區移經裁判所訊究氏供江北人年三十歲餘　含糊判戒責一百下留候本夫具領楊責二百下押一月 
限交乳傭○住居法租界老北門外張金標之妻某氏由汪雲軒薦至南京人朱正清牛肉　爲乳傭前日張往領無着扭控裁判所訊據張供兒子患病邀妻歸家詎被私匿不放朱洪乳傭未曾覓就是以由妻同回金陵判交保限七天交到張妻候質汪交原告帶出 
懲治船户○大達馬頭扒泥船户俞小寳陳大狗王阿二等將泥私　浦中適被水巡隊查見解至裁判所訊究判各戒責一百下發十六舖示衆兩天期滿再核 
[閘北]  
是否舞弊○錦成絲廠控小車夫頭胥嘉喬壽元車繭舞弊由四路分局解送總局兩誌前報昨奉陳裁判提訊判胥喬一併還押候查再核 
[英租界]  
　　見死不救○前晚有年約二十餘歲之某甲坐於老垃圾橋鐵欄上乘凉偶不小心跌入蘇州河内一時見者大譁但竟無人撈救以致隨潮而没諒與波臣爲伍矣 
無心之過○木匠金紀興昨在北京路八號洋房四層樓上工作誤將大磚一塊失手墮下壓壞某姓包車上踏脚板由捕查見回禀捕頭請廨出單傳訊 
店夥逞兇○朱德配昨被寳善街義成押店夥陳阿祝用算盤擊傷頭額報捕飭探王松濤將陳拘入捕房諭令存洋十元保出著赴公堂候訊 
不欲多事○沈州榮乘自由車在外大橋堍被三百五十號汽車撞倒傷及手指由捕查見令赴捕房控告沈不欲多事即自行醫治 
遞解竊賊○積竊石裕清（即石蘭居）經上海縣獲案訊實判令遞回揚州原籍昨日派差居勝押解起程道經租界時由總巡捕房派捕護送出境 
包探獲賊○積竊張文化昨在南京路圖竊　包探蔣　林查獲拘入捕房押候解廨究辦徐阿章竊取金隆街公記號内衣物昨晨由探應玉鼎查獲拘押捕房候究又竊取山東路邱阿榮家衣物之王阿福及行竊四馬路顧振興家洋鏡之孫甫培昨均被 
 
 

Page 20

 
 
探查獲一併拘入捕房押候解辦 
雉妓匿贓○周阿德竊取二馬路邱龍仁家烟膏數百兩將贓匿於白克路雉妓吳陳氏處昨被包探周小弟王松濤查悉將周與吳陳氏一併拘入捕房押候解廨訊究 
贓賊並獲○蔡榮桂朱阿鶴昨竊白克路李土生家牛皮等物被探王仁甫查獲連贓拘入捕房押候究辦 
失竊白綾（廣東路同和東棧内所寓之天泰成號因失竊白綾二十疋昨投捕房報請查緝 
查明竊案○三馬路二百二十九號門牌某醬園内失竊金表等物昨由包探顧阿根查係嘉定人周記昌所竊即將周拘入捕房押候究辦 
過犯重來○過犯俞阿根昨又潛至租界被包探陸桂山查獲拘入捕房押候查究 
[美租界]  
　　醉漢跌傷○粤人裘阿根昨因酒醉在北四川路跌傷頭面由捕車入捕房轉送同仁院療治 
偷兒技癢○吳阿洪前因搶刦行人財物曾被懲辦有案昨日又在乍浦路搶取程耀祥草帽由捕追獲解押候辦 
過犯潛回○四次過犯沈八珍及五次過犯張阿二昨又潛來租界先後被捕查獲拘入捕房押候解辦 
竊賊就獲○竊賊張小弟劉阿根朱阿堂串竊某姓衣飾楊來生王福祥串竊靶子路王姓家衣服劉阿寳杜富貴串竊乍浦路某姓銅器一併被探缉獲候辦 
[法租界]  
　　循例停訊○昨爲各銀行結賬之期故法公堂照例停審一期 
移提劣保○寳山縣江境廟地保錢文祥盜賣徐聖友之田得價銀一千五百元竟被吞没洋五百廿元由該處董事沈洪文函請田邑尊飭提嚴究在案現由田大令查得該地保住居法界故於前日飭差持票投法領事署簽字以便協提歸案訊辦 
鄉民違章○昨有陳阿毛等二鄉民各挑光猪一頭送往南巿經過法界爲捕查見以該猪肉未蓋宰牲所印花有違定章爰即一併拘解捕房捕頭因念公堂停訊期内從寛各罰洋兩元開釋 
流氓行兇○昨有不知姓之阿三被小流 
氓張阿小等十餘人在碼頭圍住痛毆並出小刀砍傷頭部經巡街捕往拘已紛紛四散僅獲張阿小一人前宙受傷人併送捕房捕頭飭先將受傷者送院醫治張押候解廨訊辦 
小工行竊○小工阿大又在碼頭竊貨爲巡丁瞥見拘送捕房押候解廨懲辦 
[海上閒談]  
　　上海之茶樓。酒肆。戲園。浴堂。旅館。爭妍鬭麗。可謂盡游覽食宿之適。而獨無一清潔優美之大便所。亦是缺憾。 
擇廣塲。營華屋。分房間懸電燈。每房設紅木胡床一。中嵌溺器無底。通海。客至。循例進烟茶手巾。就床坐。但聞花露香。。不聞糞穢臭。解畢徐起沐浴出。費小洋三角。人必樂就之 
或曰。子言甚善。其如難於實行何。今上海人之所以外服錦繡而内實糞穢者。良以懶於排洩耳。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏議覆御史孫培元奏需材孔亟宜愼重學務摺]  
　　奏爲遵旨議覆恭摺具陳仰祈聖鑒事本年四月二十二日内閣片交欽奉諭旨御史孫培元奏需材孔亟宜愼重學務以植人才一摺着學部議奏欽此欽遵鈔交到部查該御史原奏有爲臣部正在籌議者有爲臣部已經推行者有宜暫行從緩者要於全國學務情形不爲無見原奏所稱學務經費宜擴充不宜裁减一節查新政之行以學務爲最先從前各省疆吏均專心壹志興辦學堂故學務經費尙形充裕近來籌備之事日益繁多而各省財力又祗有此數此挹彼注有絀無盈以故預算案核减行政經費而學務乃大受影響兼之各省地方公欵公産又半爲籌辦自治所分因之學欵奇窘幾有朝不保夕之勢竊思敎育爲憲政根本經費一日不擴充則敎育一日不發達而憲政將無以期其進行嗣後各省學務欵項擬請每年預算只准議增不准議减萬一省庫空虚亦須照上年度决算數目支出凡經指定辦學之欵各省藩司均不得挪作他用以致辦學棘手其地方敎育經費臣等現已提作議案交中央敎育會會議一俟該會議决後即由臣部酌核奏明辦理此臣部正在籌議者一也原奏所稱京師分科大學宜擴充生徒一節查京師大學爲專門人才所由出亦即中外觀聽所共繫前以校舍不廣設備未完高等學堂畢業學生不多故收招生徒未能足額現在高等畢業學生人數日增其德勝門外新建分科大學工程經臣等迭次督催限於明年暑假時將經科文科及工科必需之實騐室並敎員學生之齋室一律告成俟遷入新校即當補招新班用規濟濟莘莘之盛此臣部正在籌議者二也原奏所稱推廣蒙小學宜先勸導而後强迫一節查各國所謂强迫敎育皆從勸導入手勸導之不可而後加以名譽之制裁並非實行刑驅勢迫也吾國幅員遼闊風氣不齊通都大邑則程度較高僻壤窮鄉則閉塞如故臣部現在釐訂試辦義務敎育章程擬通飭各省府廳州縣勸學人員一面調查學齡兒童人數一面家喻户曉責成其父兄誘掖其子弟俾凡在學齡期内者均須受義務敎育以期凡屬國民必具有國民普通之知識其强迫制裁如罪厥父兄之類並未列入條欵斷不至過於操切驚疑小民轉於敎育前途多生阻礙此項章程已由臣部編入議案交中央敎育會會議此臣部正在籌議者三也原奏所稱提學使派遣視學員宜愼重選擇一節查全省學務總轄於提學使而提學之耳目則寄於省視學巡視有未周調查有未確督率指導有未當是視學員之職任不盡即於地方學務大有妨害臣部奏定各省學務官制辦事權限章程内開提學使下設省視學六人由提學使詳請督撫札派曾習師範或出洋游學并曾充當學堂敎員管理員積有勞績者充任於此項人員資格業經嚴爲規定前因學務初興故各省學司派遣此項人員不免稍有遷就現在辦學人才日多學務亦逐漸推廣復經臣等訂擬省視學資格詳細專章一俟釐訂妥協即通飭各省一體遵照施行此臣部正在籌議者四也其學堂中聘請外人宜愼重選擇一節從前學堂初立譯才未盛聘用外人或不免於過濫近來師資稍裕各省學堂聘洋員作敎習者較少且訂立合同均經咨送臣部審查資格嚴核規則尙無濫竽充數之虞亦無泛駕跅𧿇之弊此臣部巳經推行者一也其推廣學堂宜注重蒙小學一節國民敎育以無人不學爲歸而敎育之普及則以推廣小學爲入手之方法臣部上年十一月二十五日具奏覆陳普及敎育最要次要辦法一摺所有單開各條均係專爲注重小學起見改訂兩等小學堂課程訂定地方學務章程施行細則改定勸學所章程均經先後奏蒙允准欽遵通行在案是臣部辦法正與該御史所奏用意極爲相同此臣部已經推行者二也至仿設瞽矇學堂一節各國敎育盛興對於國民之疲癃殘疾者莫不有曲施誘導之責故盲啞學校瘋癫院皆須設置我國敎育尙未普及學欵又復支絀異常此項瞽矇學堂現時自不遑議及且該御史請設此項學堂意在編爲歌謠藉以啟發顓蒙與各國所以必設盲啞之故用意尙屬有異此則宜暫行從緩者也總之臣部職司敎育責任綦重凡籌慮所未及者固當博采兼收以圖集思廣益之效即籌慮所已及者亦當實事求是以免空言塞責之譏所有遵議緣由謹恭摺具陳伏乞皇上聖鑒謹奏宣統三年六月三十日奉旨依議欽此 
專件二 
[清理義善源賬務處任道台等呈部院文]  
　　呈爲遵飭承認押欵縷晰籲懇核奪飭遵事本年六月十六日奉郵傳部咸電開江電悉義善源倒欠尾找一節前經本部飭令該道認還部欵二百餘萬長短不問業已電明江督撫曁批復各在案茲復據電請領找尾二十八萬餘兩等語查義善源抵押物産據交通單開各處房屋典當地皮以及股票期票鹽票等不動産實居多數此等物産變賣需時如股票期票等時價漲落不定交通略估各項價値卽使將來變價還本必當虧折不能足敷原額該道等旣稱抵欵有餘何不逕行認還部欠藉留盈餘爲此電復仰卽遵照原批復辦理由該道認還部欠一俟交齊即將所有物産逐一過割速復候核等因並先奉南洋商督憲江蘇撫憲電飭札行往來電商各稿又奉郵傳部批復職處請領尾找銀兩附呈各等因奉此伏查職處設立月餘内理各號繁重曲折頭緒外催應收人欠欵項近則山東洋欵華洋商本票存欵多方逼索非得現銀四十餘萬兩無以應此急需催收外欠即如數收到不及十之一二遠則各處報告地方影響擾累如青草塥等處之焚搶溧陽等縣之恐慌昨已呈明大略現正設法綏靖因應艱難筆舌焦秃仍難必巿面之無所牽掣時局之無所侵礙轉念何以俾紹李勤恪公中興籌欵之遺模弗墜李文忠公旋乾轉坤之先緒奉飭前因証以李右丞錄送交通清帳來函所述宫保堂憲於各該號失敗後飭交押件终始成全之諭職道等始昭若發蒙與代表及各號東感佩鈞慈因卽研究辦法原因理由所有交通押欵自應由職處承認遵先由電禀復茲謹縷晰爲憲台陳之查交通爲官商合股營業之欵其源流較商號爲長其性質與商號略似其欵即介乎公私之間領之以大部原以開通官商之隔膜其程度尙徐待深造而勢力已較爲擴張李右丞曾 
 
 

Page 27

 
 
爲總理該義號等何啻聯枝仍按商業常規分明界限各該號與京津滬粤漢甯營奉濟九處交通銀行往來之外共有押欵銀二百三十萬零八千三百兩號事失敗李右丞辭退總理其各該號與交通來往銀五十六萬四千三百兩本應由各該經理各自理還李右丞在京適奉宫保堂憲之諭遵飭三次寫立押據呈案飭收共以産業押借銀八十五萬二千兩抵還各該號往來銀五十六萬四千三百兩之外尙應餘銀二十八萬七千七百兩李右丞善承鈞意不遽自收並電飭滬庽家屬檢齊家存一切物産劵據裝箱送請交通滬行寄存表明不惜先自破産心跡再吴請追欠大部鑒其欵誠委員查收押産各行亦飭其估報而此終始成全之德意以職道錫汾追隨有年略能管窺蠡測尙須至今始能澈悟矧在委員各極遠道遄征之勞難保不淆於道聽塗說各行仍率權奇計贏之素或竟不知爲薄險乘危向來押欵皆以産業原價减折計算中國銀行初立經理程度不合乘機勾串以少押多在人耳目各該號經理自與交通押欵二百三十萬餘兩詳細審察尙無此弊現漢口餘晵公司以多押少實數懸殊呈經瑞督憲柯大臣核咨更正滬號亦以欠户押産銀一百八十餘萬兩僅作銀一百四十餘萬兩轉押有簿據及原主可証其餘類此者甚多均待核明更正（未完） 
國外新聞 
[倫敦將築深水船塢]  
　　十一日倫敦電云倫敦官塲决議以英金二百萬磅卽行建築深水船塢一所 
[法國鐵路公會議事]  
　　十一日倫敦電云法國鐵路公會已將損毁鐵路黨人科罪議案通過贊成者二百六十二人不主可否者二十六人當時會塲秩序頗爲紊亂革命黨之贊成此惡行者於投票之前均離開會塲 
[法國飛船新成績]  
　　十一日倫敦電云飛船家樊特蘭君近乘飛船由漢登啟程取道福爾克斯登及巴洛業飛抵笛愛浦歷時三點四十五分鐘 
[阿爾巴利亞和平豫兆]  
　　十二日倫敦電云曼里沙里斯部落雖自稱並不深信土耳其之約言然已從芒台里格洛國君忠告承認土國政府許讓各欵 
[歐洲股票巿近况]  
　　十一日柏林電云歐洲股票巿面因摩洛哥問題已有轉機以故均頗安穩 
[日本官吏之腐敗]  
　　朝日新聞謂日本政府及其他官吏近來犯罪者日見其多較之五年之前幾多百分之三十其原因半由官場查察缜密半由生計日貴致社會道德因而日下今官塲受賄已爲極普通之事其次則私用公欵屢見不鮮聞巿政官吏通行賄賂最爲著明目下官塲正在設法以除此惡云 
[摩洛哥問題續聞]  
　　十一日倫敦電云據巴黎所發之半官文告宣稱法德兩國之牴牾雖已和解大局已漸有進步然德國之要求與法國之退讓其輕重尙大相懸殊云據柏林電稱德國某報因聞外間謠傳謂德國對於孔戈之要求已大有退讓故極爲忿怒又有某報評詆德皇謂德國對於摩事交涉遽變宗旨辱及國體德皇實不能辭其咎云據巴黎電稱阿爾卡柴西班牙統兵官已命摩軍退出境外否則須聽西班牙之號令十一日栢林電云德國首相須俟國務部將摩事交涉各條款議决後再行入奏德皇（以上譯字林報） 
十二日柏林電云外間盛傳德國擬得葡萄牙及比利時斐洲之殖民地已由德國官塲聲明此說之誣德國某報謂法德今須續議詳款故目下交涉情形及其結果皆不能宣載云十三日倫敦電云據巴黎電稱德國之要求現確以法屬孔戈之開姆龍斯腹地爲限 
[倫敦卸貨工人罷工續聞]  
　　十三日倫敦電云星期日有卸貨罷工人一萬四千名在屈萊番爾格廣塲開會宣讀公斷人諾里脫君之判詞已允照工人要求增給工資各工人今决議須俟運貨小船工人及其餘各工之要求蒙允後始肯開工 
[美國歡迎東鄉大將]  
　　十三日倫敦電云據紐約電稱紐約巿長已在巿政廳歡迎日本海軍大將東鄉伯爵沿途之人見其丰采者皆向歡呼東鄉伯爵謂日本當與美國締結與英美公斷條約相同之約云 
美總統塔孚脫君今晚在華盛頓白宫宿待該將美總統進頌之際深讚日本於英日條約之中慨然承認公斷之大道使英美及法美公斷條約得以早日結成其功匪淺又謂公斷之舉甫萌新機深望日本不日亦從事於此云 
[英美法美公斷約宣布]  
　　十三日倫敦電云據華盛頓電稱美國上議院對於英美及法美公斷條約雖尙未有舉動而已破例宣布該約全文此係依從行政部之請蓋欲以此約由報章及國民詳澈研究以便使上議院知國民眞確之意念即爲行事之根據兩約措詞皆同惟於序文之中小有異點耳 
[德后病愈]  
　　十二日柏林電云德后之病已愈德皇已抵維爾海姆沙夫宫（以上譯文匯報） 
小說 
[言情小說投海孤兒（八十五）]  
　　少年曰尙有密昔司威耳。及童子麥根可爲吾證。律師思之有頃曰。汝言良是。密昔司威耳。可以具有證。人之資格汝今日可造密昔司許言之。明日請彼爲證。少年曰惟迭克司屏我不令入門。我當以書告之。吾度密昔司此時。已以此事語之沙遜矣。蓋沙遜與密昔司。至有情愫。密昔司必願作證人無疑。律師曰。如是更善。吾明日與汝偕往公堂可也。明日。少年果偕律師同往。原告律師三人。一爲王后顧問官。名達科格蘭德。尙有二人。亦爲著名之律師。一爲牛司約芬。一爲司的失里。而被告之律師。僅有一 
 
 

Page 28

 
 
人。觀者皆惴惴然爲被各危。以爲被告决敗。 
原告之律師。宣布訟詞被告律師起而駁之。謂愛力森及沙遜非叛。實見迭克司在舟中强逼一女子爲婚被告以救此女子之故遂罹叛人之號女子名馬利亞富士。堂上苟不信者有密司富士之保母爲証。於是密昔司慨然而上。歷叙原告之罪狀。簡切而詳盡。聞者皆爲動色。達科格蘭德起於座間。駁之曰。此人爲弗倫富士家之女傭。在理不能有証人之資格必弗倫富士出而爲証。或者可也。被告律師曰。此密昔司威耳。雖爲富士家女傭。然亦爲吾國平等之人。其屈身爲傭者。貧也。非罪也吾國國民。無論男女皆有平等自由之資格原告律師詎能以其曾爲女傭。遂剥奪其天賦之人權不令發言爲證語出陪審官皆以爲然達科又曰。此女傭自有人權。固也。然趁舟之時。此人乃非主人爲。馬利亞富士之附屬品。信如被告律師所言。馬利亞富士親受密司脫迭克司之害。被告乃竭力救之。被告於彼有恩。在律應出而爲證。即使馬利亞弗出者。亦當令弗倫富士出爲證人。此案始定。夫以身受大惠之人。尙不肯出而爲證。矧區區一女傭。於彼無素。何故出爲證人。其中或有他故。應請堂上詳察。且以女傭爲證人。較之以弗倫富士爲證人。二者執當。并請堂上决之。 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
專件一 
[中央敎育會議案]  
　　改定各學堂冠服議案冠服所以章身其利用於人者一則求適於衞生一則求便乎運動求適於衞生故長短厚薄必須合宜求便乎運動故大小寛窄必須適體奏定學堂冠服章程迄今未能實行者乃定制之未能完善也推其原因有數端焉 
一費用過巨中學以上制服分爲四等一禮服二講堂服三操場服四常服禮服有冬夏帽冬夏長衫有外掛有板帶有禮靴講堂服冬夏長衫及袴與禮服相同而靴帽之制各别操塲服與常服亦不相同學生中富厚之家必居少數冠服一項多至四種力殊不給 
二繁𤨏苦人冠服旣分四等則更換不得不頻講堂操塲及尋常出門易一地卽易一服學生功課繁密似不宜以繁𤨏苦之 
三操作不便寛博之服於雍容雅步時尙少妨碍學生則講堂操塲終日皆有事之時實業學生塲廠實習之時間尤多於此而必服制服是猶從事工作而必峨其冠博其帶也跋前疐後不便殊甚 
四形式不雅上講堂戴草帽衣藍布長衫又束板帶論其形式殊不雅觀且草帽所以遮日旣在講堂何用草帽用之於夏尙可有辭用之於冬又將何說板帶用之於冬似尙無碍用之於夏溽暑鬱蒸又何能受有此數因故冠服之制頒行已久實行之處十不獲一即京師輦轂之下亦鮮有起而行之者種種之不利便故不能强人以必遵也夫法令之頒貴能遵守有此法令而各學堂不能必遵學部又不能强以必遵是法令之不完善彰彰明矣今者軍國民主義騰播全國論者欲於游戲普通　械兵戒各種體操之外兼及刀法拳法鎗法擊劍打靶諸術用意甚盛然欲激發其心思必革新其耳目欲振起其精神必改良其形式耳目者觀聽所接觸也形式者精神之附麗也武裝和平之世競爭劇烈之塲學校學生能一律改從軍服則學生心目中羣然起尙武之觀念憬然懍文弱之積習耳目新精神振作十氣救危亡胥基之矣且講堂操場無更易頻數之煩操演運動無拘牽拖沓之苦冬夏之分不過二種實可從節校外相過一望可知管理亦便振精神利操作節費用便管理一舉而四善備矣陸軍警察旣一律易服今果定軍國民敎育主義則人人有國民之資格卽人人有軍人之資格學堂冠服之宜改無待躊躇矣其冠服之制宜參酌陸軍警察二者自大學以至小學規定通行章制若何請由部定區區之愚伏維採擇提議人陜西會員張秉樞臧勵龢胡均 
王炳靈 
[改訂初級師範學堂課程鐘點案]  
初級師範學堂以養成兩等小學敎員爲宗旨卽以初級師範畢業學生足敷兩等小學敎員之用爲成效此部頒學堂章程所規定亦海内敎育大家所公認者也惟養成小學敎員必使初級師範學生具有敎授小學學生之學識而師範學生應具之學識尤必視小學所列各科功課爲標準蓋小學應授各科功課師範學生倘於一科或數科未習則小學應授功課之一科或數科必仍不免敎員之缺乏即不得謂初級師範已獲完善之結果而與初級師範學堂設立之本旨容未恊也查定章初級師範學科凡十二日修身讀經講經敎育學中國文學歷史地理算術博物物理及化學習字圖畫體操至於手工外國語農業商業則視地方情开酌授一科或數科皆在隨意科目之列在昔僻遠區域風氣未開小學堂手工外國語部章初無必須學習明文各處實業敎育多未籌及故以手工外國語農業商業列爲隨意科目勢固未嘗不可然今時勢不同政策亦異微論交通較便之埠高等小學多習外國語即向時風氣不開之處高等小學漸次兼習外國語者今亦十得八九近自社會心理趨重實業蓋以内閣總協理大臣宣佈行政方針將來農工商業各種學校己設立者勢必力求擴充未開辦者亦必勉期成立上年學部改訂小學章程並將手工一科列入需用敎員旣多且急初級師範苟不預爲養成此項人材將令各校從何取求或謂學部前曾通行各省一律開辦實業敎員講習所二三年後該所畢業有人敎員無虞缺乏不知各省經濟大都困難此項講習所除開通最著地方勉强設立外試問他處果能實行開辦者幾何一省尙無力多設各省焉能一律同一造就師資與其將實業講習提出另行組織糜費鉅而收效不易孰若舉初級師學科鐘點略爲變通將關於實業敎育所謂隨意科目者斟酌繁簡按年分配敎授旣可免特别設立講習所之煩且亦需款較省而普及更屬不難補偏救弊莫便乎是是否可行惟諸君進敎之辦法如左 
一兼習查初級師範定章五年畢業每年在堂修業時間秤均以四十星期計算共得二百星期倘每星期（除習他項功課外）匀出四點鐘計可得八百點鐘以一百點鐘習手工四百點鐘習外國語二百點鐘習農業一百點鐘習商業分年敎授程度無須過高自可尅期蕆事至於匀出鐘點之法擬由讀經及中國文内酌量攤移蓋初級師範學生入學之始定章必以曾讀經書而中國文學確有根底者方爲合格是該生等此項學問程度縱不精深而令敎授小學學生當猶裕如則在堂内略减讀經讀文鐘點於事實上亦尙無甚妨礙 
一側注以一部份學生仿照師範體操專科制度將手工外國語農業商業等科作爲主課加多修業鐘點而以他項功課補助之提議者 
王多輔胡璧城 
[女學堂敎員不必限用女子議案]  
　　定章女子師範學堂監督敎員監學均以品端學優於敎育確有經騐之婦人充之初等高等小學堂堂長敎員均須以女子年歲較長素有學識在學堂確有經騐者充之吾國女學素不發達間有讀書識字者亦恒趨於吟風詠絮之流求其能略通經史大義已屬鳳毛麟角各種科學更無論矣尙暇問其於敎育確有經騐乎原章之意無非爲愼防流弊起見然吾國富家巨室延師授讀每以男敎師兼授女弟子未聞流俗之詬病者必謂學堂中敎授數十人便易滋生流弊亦恐未必盡然管理各員與學生朝夕相接固不能不用女子敎員則授課以時課畢出堂他無所事似不妨參用男師以濟其窮若必欲限用女子江海開通之地能否必得固不敢知僻遠各省則男敎師尙虞缺乏又奚論女敎師耶即偶一有之其人雖於敎育毫無經騐而難能可貴已自視不凡其甚者師心自用不受干涉辦學者以無可更易從而優容之優容之久遂生敷衍敷衍之久遂成腐敗及此不變女學前途尙何有振興之望流弊不可不防因噎豈能廢食略舉數則擬請變通倘謂可行希採擇焉 
一管理各員均以女子充之二女敎員缺乏各省得兼用男敎員三堂内别置男敎員休憩室務與女管理女敎員各室界晝分明四凡所用之男敎員必須年歲較長而又品行素端者提議人陜西會員 
張秉樞胡鈞臧勵龢王炳靈 
 
 

Page 35

 
 
G> 
[黑龍江提法司署收發員陶溥容君之證書]  
中法大藥房主人雅鑒謹啓者鄙人夙在衙署辦公晝夜抄繕案贖竟得頭暈之症近年更加痛裂每一發時來勢之猛幾如刀劈延聘名醫多至十餘人服藥已近五百餘帖如巨石沈海毫無影響今正月望後更見加劇眞若首戴鐵　頂堆春石日夜呼號腦筋若裂雖曹孟德之患頭風亦不是過矣恨不得陳琳之檄使鄙人立愈也至戚周仲和先生新自奉天歸來視鄙人之疾當即告以所苦聲涙俱下周君力勸此症惟有常服艾羅補腦汁或能徼倖萬一並言該藥功效已詳載時事報告白中嗣閱時事報見周君所言果不謬當即函託友人鄭君在營口中法大藥房代購六瓶照單冲服三瓶之後頭痛止矣六瓶之後頭暈亦止矣現已全愈毫無痛苦身體尤壯精神倍加鄙人飲水思源雖周君舉良藥之功要亦　貴藥房所售之補腦汁眞有起死人而肉白骨之效也爲此肅函敬謝並贈以功超陳檄四字以誌感忱而示不忘恭請　夏安　鄙人陶溥容頓首 
[楊受田君服艾羅補腦汁謝函]  
中法大藥房主人鑒鄙人素患頭暈及胃酸之症十有餘年服藥多劑終難除病根是爲隠憂嗣有友人勸余服艾羅補腦汁余尚不肯信然亦不妨試遂由友人處乞得一小瓶服未故曰靈騐異常抑此藥或可去余之病耶時子供差北洋因函告余病服補腦汁甚效命其速購半打寄來如法服之頗成效不但疾愈不發且覺精神倍增如昔今正月藥已服完恐半途遽止功虧一簣未免可惜遂又命子在○貴藥房函購半打常爲服之今已數月未發一次足徵此藥之功效如神鄙人因得此藥之益非淺心感之餘特書數語聊表謝忱專此即請○台安○並頌○進步○河南商城縣楊受田頓首○○附相一張一並請登諸報紙爲感　中法大藥房照登 
[注意]  
花翎四品銜江蘇警務畢業學員分部主事陸元章君服艾羅補腦汁之謝函 
中法大藥房主人偉鑒敬啓者鄙人腦力薄弱幼年讀書即苦於記聞嗣後肄業警務學堂藉以練習體操俾得舒展血脉完固精神乃畢業後忝得一差凡教練巡士披覽公牘幾無虚日以致心力益瘁不惟舊疾未除且致新病復生每至早間時起區吐神疲力倦政務廢弛雖遍請中外名醫投以培本固元之劑迄未見效既由友人述及　貴藥房艾羅補腦汁能治百病無投不利鄙人姑從其言服之十餘日果然精神煥發面部頓現紅色未及兩月不獨病體復原又覺食量銳加是誠救世之良方强種之妙品也爰修數語以鳴謝忱諸惟　愛照不宣愚弟陸元章頓首　復函請寄蘇城清嘉坊南首察院第陸可也 
中法大藥房主人鑒僕秉性放誕酷好杯中物醉鄉之外幾不知塵世上復有佳境戊申春仲隨父遊京師客邸寂寥尤賴斗酒伴晨夕積之彌久竟成弱症時年二十有八也徧請名醫服藥百數十劑始獲稍瘳而耳鼓隆隆遂成重聽如是者幾三年不復與人交接家嚴以僕孱弱非回家靜養不爲功乃遣人送歸道出申江遇知友陸主政於旅館筆談間述及艾羅補腦汁之靈效僕期病愈之心切當日飭人向○貴藥房購取補腦汁兩打附輪返里後如法冲服將及一月而交接竟無隔膜語矣僕之幸亦貴藥房之功也爲綴數言敢請刊諸報端非敢爲貴藥房增廣聲譽也蓋以告世之同病者勿錯時機耳專此敬頌　道安　安慶李仲蓮頓首 
 
 

Page 36

 
 
   
 
