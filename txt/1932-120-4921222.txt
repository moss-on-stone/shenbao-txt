# 1932 - 120 - 4921222

 

Page 1

 
 
   
 
 

Page 2

 
 
   
 
 

Page 3

 
 
時評 
[廣國内非戰運動] [  彬]  
　　比以連年戰亂。國艱民困。而强鄰伺隙。禍變突發。更使我民族頓陷危急存亡之險境。岌岌不可終朝。憂國之士。怵於亡國滅種之禍至之無日。乃多主「實行國内非戰運動。」遏止戰爭。並曾有人提出具體辦法多項。勉勗國人共起實行此種嫉惡戰爭。愛好和平。憂國謀國之熱忱。誠至足多。獨是吾人尙覺有數點。須爲闡述補充者。爰舉以供國内人士之共同商榷討論。 
　　民國以來。我國家即長困於軍閥混戰之烽火中。爭城以戰。殺人盈城。爭地以戰。殺人盈野。國本因以動搖。民生因以凋敝。而外患乃更乘隙而入。制我民族之死命。吾人今日而廻溯二十年來戰禍之兇殘與荼毒。同時更顧慮我國家民族之前途。懲前毖後。則此根本斵喪我民族生命之内戰。吾人自不得不嚴厲反對。更不得不從根本上澈底杜絕。然而吾人認爲民國以來軍閥之此仆彼興。内戰之連綿不斷者。固非偶然。要必有其致此之根因。換言之。即必有至此之社會背景。語其大者。社會經濟今仍停滯於不斷的朽腐不斷的破落之「封建經濟」之堦段。統治權力建立於租稅等封建榨取之關係上。此軍閥得以産生之經濟背景也。帝國主義者爲便利其對殖民地之侵略。自不得不拉攏軍閥。爲其工具。爲其替手。務造成我國分崩離析之局面。使其無法統一。無以建立鞏固而有力之中樞政府。此又軍閥得以生存之國際背景也。劃疆而守。擁兵自雄。勢均力敵。尙可相安於一時。勢不均。則爲爭奪肥沃之土地而戰。爲爭奪繁榮之城市而戰。爲爭奪財政之收入機關而戰。質言之。即爲擴大統治之勢力範圍。擴大榨取之地域範圍。矛盾内潛。終必爆發。即終不免於戰。益以國際帝國主義者之各以其利害關係。從而鼓盪煽動。推波助瀾。供給以軍火。借予以軍費。換言之。即移國際之戰爭爲我國内之戰爭。一次戰敗。下次又重振旗鼓而來。資本主義内在之矛盾一日而不解决。則由於其相互間之衝突火併。顯而爲我國内之軍閥混戰。蓋爲事所必然。此又我國内戰之所以連綿不絕之根因也。 
　　吾人旣已曉此根因。則又可知軍閥非僅「不合作」所可推翻。而軍閥混戰亦非「非戰運動」所可消滅。人民如不能以積極有效之行動。表示嚴厲之反抗。根本掊覆軍閥之所自産生之經濟背景。及其所賴以生存之靠山。則非者自非。而戰者自戰。「和平」之「不合作」在「不和平」之强權壓迫之下。究何由而堅持不屈。如屈於强權。則所謂非戰。仍不過爲烏托邦之幻夢耳。嚮使戰可以弭而止。可以文字條約予以限制防遏。則歐洲第一次大戰。固絕不至爆發。而今日國際間之和平運動。如軍縮會議。如非戰公約等。應早已收得美滿之效果。世界應早已永慶和平。其所以不能者。社會制度内在矛盾有以致之也。 
　　故吾人認爲在今日人民對於内戰。固應絕對杜絕。但「和平之非戰運動」則絕不能收穫實效。吾人如欲根本消滅戰爭。博取永久之和平。則似應另覓取其他有效之途徑。蓋維持現狀之和平。乃苟安之和平。虛僞之和平。而非永久之和平。此則吾人在今日所應明白體認把握者也。 
[停戰協定今晨簽字]  
　　今晨簽英文本明晨簽中日文本 
　　郭泰祺重光植田均在病榻簽字 
　　英總領事館捕房派警特别防範 
　　上海停戰協定、現已預定今晨正式簽字、簽字代表、我方爲外交次長郭泰祺·及淞滬警備司令戴戟、日方爲日使重光葵·及日軍第九師團長植田謙吉·友邦方面、爲英公使藍溥森·美公使詹森·法公使韋理德·及意代辦齊亞諾、協定用中日英三國文字、如有異議時、以英文本爲標準、英文本共六本、中日及四友邦各執一本、英文本今晨先行簽字、中日雙方另行各執中日譯文兩本、中日譯文本、今日午後尙須作最後之校對、故定明晨再行簽字、 
　　▲今晨正式簽字　停戰會議、决定今晨十時、在英總領事館開會、我方首席代表郭泰祺受傷未愈、不能出席、將由外交部情報司長張似旭代表、軍事代表戴戟及黄强、照舊出席、日使重光葵、亦由岡崎書記官代表、植田師團長、則由田代參謀長代表、友邦代表照舊、今晨會議時間、當不甚長、除將協定原文鄭重審查宣讀通過後、即可進行正式簽字、郭次長及重光植田均在醫院、協定决送至三代表病榻簽字、我方譯文、打字謄清、直至今晨一時、始行完竣、日本譯文、則由日方辦理、 
　　▲捕房特别保護　昨日英藍使因中日代表、現均受傷、今日爲簽字之日、會議重要、爲防止發生意外事件起見、昨特通知公共租界工部局、於今日開會時、派捕到塲特别保護、幷聞開會時、英領署前後兩門均關閉、非有重要事務、赴該署接洽、將一律不准入内云、 
　　▲協定簽字以後　停戰協定正簽字後、第一步工作、即爲組織共同委員會、以證明撤兵、共同委員會代表將改由地方當局担任、共同委員會人選、我方聞爲吳市長·及黄參謀長·日方將屬村井總領事·及田代參謀長·友邦方面、將由英美法意四總領事、會同四國武官担任後、第二步工作、即爲根據協定、日軍於一星期内開始自前線撤退、至指定之閘北江灣引翔吳淞四處、規定四星期撤完、第三步工作、即爲市政府接管日軍撤退區域行政、日軍撤退區域行政、以事關政治問題、故協定中並無明文規定、祇由我方發一附帶宣言、聲明日軍撤退區域、由我派遣警察、維持治安、第四步工作、即爲共同委員會到相當時期、如何證明日軍最後撤退至一月廿八日以前原防、蓋日軍最後撤退期限、協定中並無明文規定也、 
　　▲日方所傳協定内容　外論社譯大阪每日新聞云、二十七日在條文整理委員會中所决定、中日停職協定五條及附屬文書四則、全文如左、「中日停戰協定」第一條·爲使中日兩軍之正式停戰及停戰事實之更成現實化、中日雙方自○月○日起、停止所有一般形式上之對敵行爲、第二條·中國軍隊、經日後之决定、即駐於現駐地點、（現駐地點、由附屬書中規定之、）第三條·日本軍隊撤退至一月二十八日前之地位、即租界及租界之越界築路線爲止、但日本軍隊因兵數衆夥、爲撤退之宿舍關係上、暫以右方附近地域爲止、其右方之附近地域、另於附屬書上闡明之、第四條·爲確認上記之條項之實施、設立混合委員會、關於撤退後之治安維持、由中國特别警察擔任之、第五條·本協定自○月○日起、發生效力、本協定以中日英文作成之、如發生疑義時、以英文爲標準、「附屬書」（附屬書一）本協定第二條所規定之中國軍隊、現駐地點、北面自揚子江岸之福山起、迄梅里·太倉·安亭·白鶴江·之連絡線、偵察方法之保留、本條對于中國軍隊之在中國領土内任意移動者、並非永久之限制、（附屬書二）日本軍隊之撤退程序、自○月○日起於一週間開始、下週内撤退完畢、至另列地域、（附屬書三）日本軍隊之撤退地域、爲（一）吳淞地帶、南自外馬路、西自唐家行、泗塘河、北自印家宅、孫家櫓、東自黄浦江岸、（在同地域包括淞滬鐵道、同濟大學、中央大學醫學院、中國公學、已經日軍之諒解、不作宿舍之使用、）及張華濱、蘊藻濱、（二）江灣方面、淞滬鐵道之東、跑馬廳起至殷行鐵方形之地域止、（三）引翔鄕方面、引翔鄕起至西北軍工路止、（四）閘北方面、自六三花園、日本人墓地、起至橫濱路一帶止（附屬書四）中日及友邦組織混合委員會委員、各國文武官各一名、合計十二名、各委員得設輔佐員若干、委員會之决議、由多數表决之、委員長有其决定權、（委員長由委員中選任之）混合委員會以其所具之權能、有認證本協定第一·第二·第三條各欵實施之權限、幷附與締約國之某國、有違反履行時之注意之權限、（混合委員會對至期而不能撤退之日本傷兵、須負保護之責、）特别警察、由中國之已受訓練之警察一千五百名組織之、中須招聘顧問及專門家、顧問及專門家得就外國人中招聘之、 
[各團體繼續請願公布恊定全文]  
　　▲民衆團體聯合會通電反對 
　　上海各團體聯合會、昨日下午三時、在靜安别墅、開緊急代表大會、出席者各團體代表三十餘人、公推主席褚慧僧、先由主席報告開會宗旨後、即由李次山·吳山·謝承中等相繼報告前日上午郭宅衝突原因、並向夏奇峯接洽保釋被捕各代表經過情形、略謂、關於前日上午郭宅發生衝突經過原因、昨日各報所載各自不同、茲將本人前日親見者略爲報告、當郭氏出見各代表時、問答間忽起衝突之原因、厥有二點、先因郭氏陳述恊定條文上所定之「上海週圍停止敵對行爲」一語、業經改爲「上海附近停止敵對行爲、」本人認爲更改以後、可以滿意、各代表中則有認爲「附近」二字、仍屬無限制之範圍、且與所謂浦東南市不駐兵問題、根本上衝突、不能認爲滿意、因此雙方爭端約二十分鐘、次因郭氏表示、如果有簽訂喪權辱國條約、本人可負責担保、一語未畢、後面即有人聲言、「你負不起這種重大責任」、繼以茶杯擲中郭氏額角、至於行兇之人、則因人數紛紛、並未注意云云、報告畢、繼即討論各重要案件、當即議决如下、（一）中日停戰恊定行將簽字、本會應如何表示案、議决、（甲）函郭泰祺·將協定及附件全部即日公佈、供民衆研究、認可後方行簽字、（乙）發表公同談話、（包括前發二電及汪精衛電文、）（一）推定褚慧僧·胡庶華·林碩夫·吳山·代表、往謁郭泰祺戴戟黄强三和會代表、詢問協定問題、其致郭泰祺函云、敬啓者、日來中外報紙、對於中日停戰協定、及其附屬文書作種種不同之紀載、尤其日文報紙、傳出種種消息、駭人聽聞、如由協定正文或中國單獨聲明浦東南市不駐兵、及日兵撤退區域、由外國警官中國警官訓練警察、外人方面口頭傳說、尙有上海附近三十基羅不駐兵、亦已確定等類、我政府及外交代表、對於此種傳說、未曾加以否認、一般民衆、異常惶惑、貴代表曾向本會代表允許、將來簽字之先、可將内容交閱、本會各代表極佩坦懷、現屆協定將次簽字之際、擬請貴代表、將經過詳情·及所定協定正文及附屬文書、在可能範圍内、設法公表、俾社會於協定成立之先、得有相當了解、實於外交進行、多所裨益也、 
　　上海各民衆團體聯合會反對屈辱協定通電云、全國同胞公鑒、滬戰爆發、日爲戎首、曲直是非、國際共曉、我政府先以不援滬而誤國、今復屈辱簽約而喪權、本會本民族解放之原則、仗義直言、誓死反對妥協、茲以下列六點、敬告我同胞、（一）限制華軍破壞主權完整、查協定條欵、一則曰上海停戰周圍停止敵對行爲、再則曰雙方撤退、三則曰華軍限駐現在地點、是明明限制華軍不得入駐上海吳淞之附近區域矣、中國領土、竟不得入駐華軍、却爲日人劃定駐兵區域、太阿倒持、莫此爲甚、退兵地段、以各國警察共負治安責任、以開共管瓜分之漸、喪權辱國、破壞領土主權之完整、甘以戰敗國自居、後患何堪設想、此我民衆應誓死反對者一、（二）劃定區域、允許常駐日兵、按此次協定條件、竟將我領土吳淞閘北江灣引翔四地、劃爲日人駐兵區域、是日人侵我領土、而我竟以明文允許其有駐兵之權、此與滿清出賣國土何異、我民衆應誓死反對者二、（三）撤兵期限不定、外交常受脅威、國聯議决、令日兵撤退、原冀愈速愈妙、日人竟藉口恢復常態、實乃乘機造亂、將永無撤退日期、必至脅我政府簽訂一切賣國條約而後已、此我民衆應誓死反對者三、（四）局部停戰、適中敵人詭計、暴日侵佔東北以後、樹立滿蒙僞國、以爲實行吞併之先聲、今東北各地武裝民衆、及覺悟軍人、已隨滬戰之勝利、先後舉旗反抗、制敵死命、暴日因此變更戰略、意在先停止滬戰、以便征服東省義軍、而兼威迫我國政府、屈服承認、所謂長期抵抗之政策、乃欺人誤國之讕言、而斷送三省同胞、呻吟於日人鐵蹄之下、此我民衆應誓死反對者四、（五）屈辱妥協喪失國際同情、國聯特别大會議决、令日兵撤退、原不含有任何條件、十九委員國議决新草案、設含混委員會、原定有多數議决撤兵期限之權、今協定内容之精神、完全違反前兩項之决議、是國際多數之同情、竟棄如糞土、而暴日不法之脅威、反接受如甘飴、所謂信賴國聯外交主張、更爲自欺欺人之談、此我民衆應誓死反對者五、（六）對外屈辱、對内造成戰亂、自九一八事變之來、寗粤以共赴國難、一致對外相號召、 
 
 

Page 4

 
 
今若簽定屈辱協定、必至斷送國權、凡愛國同胞、勢必義憤塡胸、羣起反抗、自謀救國之道、而政府方面、如貫澈妥協主張、保持政權起見、亦必盡力壓制威脅交加、結果、民衆與政府、背道而馳、國家將入於動亂擾攘之局勢、而召亡國滅種之禍、此我民衆應誓死反對者六、嗚呼、宼深矣、事急矣、今日簽訂屈辱協定、他日簽訂亡國條約、正如朝鮮亡國、同出一轍、本會有鑒及此、痛心陳詞、義無反顧、尙祈全國各界同胞、共挽艱危、迭起自救 
[郭泰祺昨入醫院療養]  
　　▲汪精衛等紛電慰問 
　　中日停戰會議我方首席代表郭泰祺氏、前日上午九時二十分、突被請願代表毆擊成傷、郭氏流血頗多、即延德醫米譪禮（昨誤爲米亞利）診治、囑須靜養、故立即停止見客、惟前晚郭氏傷處、突然作痛、並寒熱加作、昨晨八時半、當重延米醫生診治、旋經米醫生勸告必須入院療養、始可避免煩囂、早日痊愈、故稍加診察後、即於九時許、由米醫生伴同郭氏及郭夫人徐德荃女士、入某院療養、外傳係在霞飛路腦爾醫院云、 
　　▲外辦處聲明　昨日外部辦事處秘書室、發表聲明云、郭次長於昨晨九時、被暴徒擊傷後、傷口甚深、流血極多、即請醫診治、臥床休養、對於新聞界人、槪未延見、某報載郭次長對法總巡所表示三點、實誤傳、 
　　▲戴黄等探視　昨日清晨、警備司令戴戟、十九路軍參謀長黄强、赴郭寓探疾、因郭氏創傷尙未恢復、恐勞精神、不能多言、故談未數語、即行告辭、又昨日上午十時、西班牙總領事費連賚、特派副領勒蘭開金、至外部駐滬情報司慰問、中委孔祥熙氏亦購鮮花一束、於上午十時許、至郭宅慰問、 
　　▲汪等電慰　南京三日電云、汪蔣三日電戴戟·黄强云、本晨郭次長爲暴徒襲擊受傷、至爲厪系、此次復初與兩兄在停戰會議、折衝樽俎、不屈不撓、所有會議經過情形、迭經中黨部及政府審核、認爲力持大體、不辱使命、現復初兄因公受傷、深望能早日告痊、照常任事、並望兩兄力顧大局、並沉着進行、是爲至要、又汪精衛·羅文幹·黄紹雄·陳銘樞·何應欽·陳紹寛·陳公博·顧孟餘三日電郭云、吾兄在停戰會、折衝樽俎、態度光明、不特同僚敬佩、民衆團體、亦極表信任、茲因公受傷、尤令弟等於公義上友誼上均抱念莫釋、祈善自珍攝、早復健康、無任禱祝、又羅文幹·徐謨電郭謂、頃悉因公受傷、已面汪報告、政府同人、咸願力爲後盾、務請安心靜養、並盼早日痊復、又汪院長夫人致郭夫人電云、上海勞利育路二號、郭復初夫人大鑒、聞復初先生因公受傷、至深系念、謹電慰問陳璧君江叩 
　　▲汪令市長　南京三日電云、汪三日晚電令上海吳市長鐵城云、頃據外部情報司長張似旭電稱、本晨郭次長泰祺在私寓、接見自稱上海各團體代表時、突有學生裝束之兇徒數人、闖入寓内、向郭次長襲擊、以致額角受傷、血流不止、等語、聆悉之餘、至深駭痛、郭次長此次任上海停戰會議首席代表、盡心職務、所有會議經過情形、迭經報告前來、政府詳加審核、認爲力持大體、不辱使命、即上海各眞正團體、亦曾向政府表示、對於郭次長之信任、並籲請暫紱他調、俾得始終其事、乃少數兇徒、包藏禍心、竟敢橫加狙擊、實爲狂悖已極、仰該市長迅即查明下手兇徒、遞解歸案、嚴加訊辦、如係出自不法團體指使、應即將該團體解散、並嚴究主名、以儆效尤、母違、此令、 
　　▲被捕釋放　前日爲法捕房捕去之殷芝齡·李次山·楊鎔緯·謝承平·沈祖儒·江一之·吳熙·倪次山·范雪芹·田元愷·蔣永達·等十一人、除李次山殷芝齡當即保釋外、其餘九人、押在盧家灣捕房、經捕房調查、以當時行兇者均已逸去、被捕諸人、實係團體代表、况郭次長表示不願深究、於是於昨日上午古一時、將被捕者完全釋放、 
　　▲民衆質汪　各民衆團體質問汪精衛電云、（上略）本日報載、先生爲滬案負責談話、至深驚異、昨日郭代表被毆經過、各報及申報紀載、顯由愛國民衆之義憤、與郭氏答詞之失當、停戰協定草案之根本屈辱激之使然、先生謂此次兇徒襲擊、實由三數包藏禍心之人目無法紀、肆意橫行、不知所謂包藏禍心、有何事實證明、是否即以反對屈辱協定爲禍心、救國運動、即爲橫行、當時謁見郭氏各代表、是否兇徒、先生所謂長期抵抗、是否變爲永不抵抗、危詞聳聽、故入人罪、特用質問者一、先生所謂眞正民衆團體、亦曾表示信任、不知上海民衆團體不下三四百數、究竟誰爲眞正、誰非眞正、又云同時接到自稱上海各團體聯合會之冬電云云、豈忘發出冬電之團體、即是前所表示信任郭代表之團體、先生見其贊成屈辱條件、便謂之爲眞正民衆、見其中抨擊之詞、則謂其太離奇者、對於民衆顯分軒輊、任意侮辱、漫無標準、特用質問者二、先生謂藏身租界、以敗法紀爲能事者、非痛懲不足以息囂張、不知租界居民三百餘萬、究竟誰爲敗壞法紀之人、（中略）特用質問者三、當寗粤和平會議時、先生利用上海民衆擁護先生等在上海租界開會、而對於沈鈞儒反對在租界開會者、則自稱係世界革命者、嚴詞駁斥、今乃誣救國民衆以不名譽之說詞、何乃矛盾至此、特用質問者四、上海各民衆團體聯合會支、 
[電請慰留蔣蔡]  
　　▲江蘇國難會支電 
　　江蘇國難救濟會致國府電云、南京國民政府林主席·汪院長·蔣委員長·鈞鑒、報載十九路軍蔣總指揮光鼐·蔡軍長廷楷·辭職消息、無任惶駭、滬淞之役、苦戰逾月、全球震驚、舉國感奮、十九路軍所以能忠勇奮起、憤不顧身、實賴指揮合度、統制有方、國家干城、豈異人任、現在政府一再表示、已下長期抵抗决心、則當此停戰會議變化無常、對方毒計日施未已之際、豈可自壞長城、爲親厚所痛、爲仇讐所快、倘有此事、務乞諸公俯念國勢日危、將才難得、予以誠懇慰留、俾得安心治軍、以爲國用、民族生命、行將斬矣、億兆民衆、所願傾血淚竭、全力以維護衛國軍人者無他、冀延續此一縷未絕之生命線、免使吾身及吾子孫、爲亡國奴耳、是非所在、心理咸同、好惡之公、請鑒民意、臨電迫切、敬候明敎、江蘇國難救濟會叩、支、 
[十九軍新訊]  
　　▲總部現有移無錫說 
　　▲廿日追悼陣亡將士 
　　蘇州四日電、十九路軍總部現有移無錫說、蘇州仍由該軍担任防務、至蘇州以東由第四路接防、 
　　十九路軍定二十日在蘇追悼陣亡將士、 
[院准組保安隊]  
　　▲接收閘北 
　　南京四日電、某方提議溫應星在滬組保安隊、準備接收閘北、經吳鐵城電請行政院、已同意、 
[日軍來去紛紛]  
　　▲瀏河增兵艦掘壕 
　　▲寳瀏各爲集中地 
　　蘇州四日電、瀏河忽到敵艦二十八艘、軍二千、現有兵四千、在附近掘壕、 
　　嘉定敵五百、三日撤向南翔、外崗本無敵軍、四日開到一聯隊、 
　　敵有以寳山西南地帶爲駐軍集中地、瀏河爲軍械軍需集中地模樣、 
　　崑山前日獲白俄一、四日解蘇、 
[京滬路通車期]  
　　南京四日電、英員與京滬路局商定、在一星期後、先通眞茹南京間列車、第二步再直通北站、至青陽港鐵橋、預備於簽字日趕開修、四十八小時可竣、 
[日軍擅捕工人案]  
　　▲唐銀祥等十四人受傷 
　　▲總工會請市府提抗議 
　　▲經工部局交涉後釋放 
　　虹口天潼路南洋印刷公司工人唐銀祥等二十五人、於二日晚爲武裝日軍逮捕後、納稅會函工部局總辦查究、該業工會昨日推派代表向市府請願、總工會並開會討論、現聞被捕者已由捕房釋放、惟大都受傷、茲將各項詳情、分誌於下、 
　　▲日軍審理　爲日軍武裝捕去之工人、名單如下、唐銀祥·潘炳榮·徐浩芳·徐浩明·柳兆均·程岳林·孫家資·馮豐銳·張阿根·高錫林·孫鶴清·唐海林·唐汀生·陳福慶·蔣增根·薜茂德·蔡文廷·邵梅生·宣柏清·忻永康·孫家銘·方應雄·等二十五人、先解日本司令部、由日軍官審理、當將各人口供紀錄、押在司令部内、 
　　▲交涉釋放　公共租界工部局得納稅華人會函後、當即派員調查眞相、但日軍方面、對於逮捕理由、謂因南洋印刷公司後面、日人開設一志洋行、印刷公司華工、每以鉛字及廢物在樓上擲入該洋行、制止無效、遂報告司令部、派軍逮捕、後因工部局交涉、乃將捕去之二十五人、送往閔行路捕房、受傷之工人、當由捕房送工部局醫院騐傷、並於前日下午七時釋放、聞唐銀祥等十四人、受傷輕重不一、昨均自投仁濟醫院求治、 
　　▲請求抗議　鉛印業工會昨日下午四時、推派代表鄒榮林等赴市政府請願、要求迅向工部局提出嚴重抗議、並向日本領事嚴厲交涉、嗣後不得再行發生同樣事件、並應迅即向我國政府道歉、並懲兇賠償損失、 
　　▲開會援助　總工會得鉛印業工會呈報後、於昨日下午二時、在福佑路一一七號開常會時、提出討論援助鉛印業工人被捕事宜、議决、（一）函納稅華人會請向工部局提出抗議、（二）呈市政府向工部局及日領抗議、（三）將受傷工人送勞工醫院、（四）派員慰問受傷工人、（五）發表宣言援助、 
　　▲商民援救　市民聯合會虹口各區分會·及百老滙路·楊樹浦路·西華德路·北江西路·蘇州路·海寗路·漢璧禮路·天潼路·福慶路·武昌路·等團體聯合辦事處、爲日軍綁架南洋印刷所工人事、特於昨日下午二時、召集緊急聯席代表會議、討論援救辦法、及制止日軍橫暴不法舉動、以維治安、議决轉函市聯會嚴重辦理、又以處此虹口尙未開市之際、發生此類不幸事件、更令人寒心、故特備推代表張一塵·蔣君毅·周輔璋·等向工部局交涉、 
　　▲市商會函　市商會爲日軍在公共租界擅捕南洋印務公司職工、特函工部局、迅向日方交涉、藉維公安、原函云、逕啟者、本月四日、准寗波旅滬同鄕會函稱、茲據敝會執行委員金舜卿函稱、鄙人經理之南洋印務公司、昨晚十時左右、忽來大批日軍、將店中職工學徒等二十餘人、全體捕去、眞相不明、印務停滯、請爲設法交涉、等由過會、查日軍肆虐、我國人之受其荼毒者、赴訴無門、値此停戰會議重開之際、該日軍又復無故闖入該公司、任意拘捕職工、殊屬危害治安、准函前因、合亟函請貴會、迅向工部局交涉、釋放被捕職工、並要求保證嗣後不再發生此類事件、以維商業等由、准此、查日軍尋釁時、擅自拘捕界内商民、迭經函請貴局警務處交涉釋放有案、今中日停戰會議行將告成、該日軍竟仍擅捕南洋印務公司人員、激動華人惡感、破壞界内治安之舉動、斷不能令其常時存在、准函前由、相應轉請貴局察照、迅向交涉釋放、並竭力阻止嗣後此種事件、藉維公安、至深感盼、云云、 
[市黨部今日五五紀念]  
　　▲並發告民衆書 
　　今日爲孫總理就任非常大總統紀念日、本市市黨部特定上午九時、在該部三樓大禮堂、舉行紀念大會、先期函請各機關團體、推派代表參加紀念、並推定童委員爲主席、再發告民衆書云、 
 
 

Page 5

 
 
國内要電 
[國聯調查團初步報告全文]  
　　日方所供給之東省軍事情報 
　　恢復和平安全辦法尙待考量 
　　（南京）　國聯調查團初步報告、四日披露全文如次、 
　　第一篇 
　　本調查委員會自經依照行政院十二月十日决議案第五節、指派成立、已於四月二十一日抵瀋陽、現正從事於就地調查、自抵遠東以來、本委員會已睚蔓衍於中日兩國之一般情形、就其與本身工作有關者、加以調查、本委員會曾赴東京大阪上海南京漢口天津及北平等處、與兩國政府人員晤商、幷接見兩國中多數有關係各界代表、在北平會晤九月十九日以前東北各省主管當局之代表、自抵瀋陽後、會晤日本代理總領事、關東軍司令官本莊將軍、及其他人員、查行政院主席宣言、關於十二月十日决議案、令委員會於到達當地後、將現有情勢、就其與中日兩國政府是否履行九月三十日决議案所包含十二月十日决議案所重述之某數項保證有關者、儘速具一初步報告、提交行政院、該數項保證、爲（一）日本政府當「以日本人民生命財産之安全、得有切實之保證爲比例、繼續將其軍隊從速撤退至鐵路區域以内、」（二）中國政府「對於該區域以外之日僑生命財産之安全、在日軍繼續撤退中國地方官吏及警察再行恢復時當負責任、」（三）雙方政府「當採取一切必要步驟、以防止事變範圍之擴大、或情勢之愈加嚴重、」關於此三點、本委會尙未能提出充分報告、關於「此事變範圍擴大或情勢愈加嚴重、」雙方所負保證之考慮、必須留待以後報告、但行政院對於關係上述（一）（二）兩節、中日兩國所負保證之現有情勢、等候早日報告、是以茲將下列報告第二篇送請查照、 
　　第二篇 
　　東省之實際情形、關於東北三省軍事情形之消息、已由日本軍事當局供給、計分五章、前三章叙述日本軍隊以及其他與日軍合作之軍隊、後二章述及反對日軍之軍隊、關於第四章消息、亦係得自華人方面、茲應注意者、于所陳之分欵中、發現一種新特點、此爲去年九月本案進展中行政院所未經計及、而爲此次調查之目標者、即當地之行政組織、業經變更、治安維持委員會由日方協助、初成立於公歷一九三一年末數月中、該委員會嗣由一九三二年三月九日所成立之政權、號稱「滿洲國政府」者替代之、爲說明日本軍事當局用滿洲國軍隊等字樣、此項解釋係屬必要也、 
　　第一章　日本正式軍隊 
　　據九月十八日滿洲鐵路區域内日軍之數、一萬零五百九十人、十二月上半月、南 
 
 

Page 6

 
 
滿鐵路區域内四千人、南滿鐵路區域外八千九百人、計共一萬二千九百人、四月下半月、南滿鐵路區域内六千六百人、南滿鐵路區域外齊齊哈爾·洮南·遼陽鐵路·瀋陽·山海關鐵路·中東鐵路、哈爾瀋以東及吉林敦化鐵路北段各地方、計有一萬七千八百人、總共二萬二千四百人、 
　　第二章　「滿洲國」軍隊 
　　（一）經日本軍事當局所指爲「滿洲國」軍隊者、其中一部分、聞係九月十九日以前駐滿之中國正式軍隊、嗣經改編者、爲一部分及新募之兵士、此項軍隊乃由日軍事當局協助創設、多數退伍之日軍官或現仍在日軍服務之日軍官、巳被聘爲軍事顧問、其數目日見增加、且有訂定全年合同者、日本參謀本部某軍官、被任爲長春「滿洲國政府」國防部之顧問、（二）此項軍隊大多在瀋陽長春·洮南·齊齊哈爾·敦化及沿中東鐵路區域駐防或作戰、此項軍隊以前在鐵路東段、與不承認滿洲國政府政權之軍隊作戰、據云、截至三月底止、總數爲八萬五千人、現因關於此項軍隊、報告不甚翔實、尙未確知其實數、（三）地方警察、此項警察之數目、約十一萬九千人、其中六萬人、係地方警備隊、據稱、此項警察隊大部份係九月十八日以前已有者、繼續存在、經日官員協助改編、（四）又對日軍及反滿洲國軍之軍隊、本調查委員會在北平時、由張學良將軍告知、九月十九日事變之時、其軍隊在關外者、包括非戰鬥員計駐遼寗者六萬人、駐吉林者八萬人、駐黑龍江者五萬人、共計十九萬人、其中駐遼寗之軍隊、嗣有五萬人左右、撤入關内、故剩留關外者、有十四萬人、據日本軍事當局所述、現在關外軍隊之數爲十一萬人、其中八萬人已加入滿洲國軍隊、三萬人則在吉林之東北抗禦日軍、及滿洲國軍隊、約有二萬人、或已加入所謂義勇軍、據彼等所述情形如下、 
　　（甲）舊中國軍隊之一部、不承認滿洲政府之政權、一在哈爾濱東北之一軍當有三萬人、「據中國正式宣稱、係由李杜將軍指揮之吉林自衛軍、及丁超將軍指揮之中東鐵路護路軍組織之」、 
　　（乙）義勇軍、一在遼寗省之西部、所謂東北反日義勇軍、大部分在錦州之南、約有在一萬五千人至二萬人之間、二所謂東北國民義勇軍、大部分係吳慶所指揮、大部分在瀋陽四週活動、此項部隊、曾與日軍衝突數次、現在兵力未詳、三熱河義勇軍、此項軍隊紀律較佳、由湯玉麟指揮、約有三千人、包括有張學良將軍之第一第二兩師之騎兵殘部在内、據報、在熱河·遼寗邊境活動、四勢力較小之義勇軍數隊、一部分在山海關一帶、一部分在敦化及天寳山間作戰、彼等在該處與敵對滿洲國政府之正式軍隊連成一氣、本節第一段之第四段所述之非正式軍、據稱約有四萬人、 
　　（五）土匪、土匪固非爲政治目的而組織、因紛亂情形其數已見增加、據日方報告、彼等散處全滿各地、在中東鐵路之南部尤多、日方估計其總數爲四萬人、此外在吉林城之北部及東部、另有土匪一萬二千人、據云與上文（四）（甲）一所述駐在哈爾濱東北之中國軍隊合作、此等各方勢力常有武力衝突、如土匪刦掠及日軍及滿洲國軍隊剿匪之企圖、幷各方軍隊謀維持新政權與反對新政權之戰事、其結果則爲生命之損失財産之破壞、並咸感不安焉、 
　　第三章 
　　本調查委員會在此時期對於上列之事實及數目、不欲加以批評、日方當局主張、目下不能撤兵、以免在鐵路區域以外日僑之生命財産、發生危險、彼等似以爲撤兵、並須視其所稱爲滿洲國軍隊改組之進步如何以爲定準、中國政府在滿洲任何部分現不施行政權、並以近日事件之發展、故履行其責任之實際問題、尙未發生、本委員會在最後之報告中、對於足以恢復和平與安全之可能、及公正辦法、與造成全部好感之合理辦法、當予以考量、本委員會當於下星期前往長春、然後至滿洲其他各地繼續調查（四日中央社電） 
[調查團在長春全聽日方擺布]  
　　昨日訪問鄭孝胥 
　　並與日領事會談 
　　（北平）　調查團今晨訪田代日領、下午訪鄭孝胥、昨午與謝介石談二小時、後赴日領署、與田代土肥原及橋木參謀長等、談萬寳山中村各事件、約一小時、（四日） 
　　（長春）　今日下午二時、調查團正式訪問滿僞政府總理鄭孝胥、（四日電通社） 
　　（長春）　調查團與謝介石之會見、昨日正午、在國務院之會議室舉行、會見約二時間、談話頗久、（四日電通社） 
　　（長春）　聯盟調查團會見謝介石後、即赴日本領事館訪田代領事、並與土肥原少將橋本參謀長會見、聽取萬寳山事件、中村事件等、日本方面之補足說明、會見約五十分間而畢、（四日專電） 
　　（北平）　瀋訊、調查團在瀋、有荷蘭洽港公司職員張光圻訪該團、顧問英人端納、返被日探捕去、三次嚴訊、迄未釋、有齊大夫訪該團醫生謝大夫、爲日探拘留數小時、擬加以反對僞國罪、日人嚴禁局外人與調查團接近、調查團未參加正式宴會、所接各項僞組織說帖、千篇一律、如出一人、（四日專電） 
　　（北平）　調查團秘書長哈斯夫人、今午返平、寓北京飯店、拒見訪者、因不欲赴長春、回平守候、（四日專電） 
[顔惠慶報告國聯日本兩種暴行]  
　　侵犯顧維鈞個人自由 
　　干涉張華浜海關行政 
　　（日内瓦）　中國總代表顔惠慶、今日以中政府電送達國聯大會、請轉達各會員國、内述日本違返國聯大會十二月决議案第五欵、阻撓中國代表顧維鈞與國聯調查團各員之合作、謂顧氏寓所偵探密佈、且竟有侵入室内情事、並阻撓顧氏與人談話及發電、此外又聲明日軍阻撓上海張華浜京滬鐵路碼頭之海關行政、謂海關當道向日總領事抗議後、日總領事答稱、日軍不能勉徇中國海關之意志云、（三日國民電） 
[救國軍克賓州]  
　　先頭隊抵蜚克圖 
　　日艦三艘被擊沉 
　　⊙依蘭　我軍馮占海部佔領賓州、先頭部隊進抵蜚克圖、獲重砲一門、小槍四百餘支、楊旅現又收復珠河、獲重砲二門、小槍一百餘支、劉萬魁部佔領湧河、斃敵甚衆、尙在追擊中、（三日專電） 
　　⊙依蘭　日軍由哈派江防軍艦五艘、進攻依蘭、行至新甸、被自衛軍擊沉三艘、死敵五六百人、軍用品沉江甚多、（三日專電） 
　　（哈爾濱）　今日聞反滿洲國軍隊曾於星期六晨攻擊一面坡、激戰一小時後、佔據俄人居留地、嗣經日軍反攻、乃退走、但二小時後復進攻、仍爲日軍逼退、死傷頗衆、且有一百五十人被俘、中東鐵路東段小橋四座被毁、路軌亦被拆斷多處、現帽兒山以外不能通車、（四日路透電） 
[呼海路鐵橋炸毁數處]  
　　（北平）　義軍炸毁呼海路鐵橋數處、阻日軍前進、通化一部日僑逃出、興津日副領事、仍被圍通化、（四日專電） 
　　（東京）　據哈爾濱消息、呼海鐵路呼蘭附近之橋梁一座、星期一日爲義軍炸毁、該處勢情殊爲緊急、昨晨由海林開回之日兵一支隊、今已北上往攻義軍、中東路東段依田旅團主力已代駐海林之村井旅團、現開始向牡丹江進發、日軍今日與反滿洲國軍隊四千名交戰、又據長春消息、義軍一大隊攻擊距長春東三十二哩吉林路線之夏九台、（譯音）殺死路警兩名、據瀋陽消息、駐海倫東南錦川（譯音）之滿洲國軍、已加入反滿洲國之軍隊、反滿洲國軍已佔據通化等若干鎭（四日路透電） 
[日軍集中吉林]  
　　（莫斯科）　此間報紙刊一瀋陽消息、謂據大連報紙所載、日軍現方以主力集中吉林、哈爾濱及通化之日軍均被調至該處、日飛機隊及吉長鐵路之路警部隊、現正駐防於鐵路中段之某站、馳往克復通化之一警隊、於中途迷路、因被迫作嚮導之華人乘隙逃逸也、現信戰事方進行於通化附近一帶、（四日塔斯社電） 
[僞奉山路强索榆關車站]  
　　（北平）　僞奉山路近向北寗路局索要榆關車站、連日日軍到處尋釁、擄拘鐵路工人、爲强佔榆站之恐嚇手段、榆關前有雙方公用擬議、僞奉山路局長闞鐸、堅索榆站全部、雙方正交涉中、（四日專電） 
[招桂章任粤艦隊司令]  
　　軍艦多在唐家灣瓊崖 
　　虎門内僅留艦四五艘 
　　蕭佛成赴港疏通陳策 
　　（香港）　陳濟棠委招桂章爲艦隊司令、接收陳策部各艦、但中山·飛鷹·海瑞·等二十餘艦、早已駛往唐家灣瓊崖、在虎門内者、海虎·寳璧·廣金·福安等四五艘、招已聯絡就緒、（四日專電） 
　　（香港）　陳濟棠四日令黄光銳派飛機赴唐家灣瓊崖、偵各艦行踪、聞唐家灣現泊中山海虎等三艦、另有張惠長部飛機多架、招桂章已派員前往游說、（四日專電） 
　　（香港）　黄埔陸戰隊一部三日被陳濟棠繳械、餘乘艦逃、瓊崖尙有陸戰隊三團、（四日專電） 
　　（香港）　陳濟棠三日晚訪蕭佛成、談三小時、蕭四日來港、晤胡漢民（四日專電） 
　　（香港）　蕭佛成來港、係勸陳策就範、免擴大情勢、但陳决暫不返省、（四日專電） 
　　（香港）　陳策擬北上晤汪蔣、商整理瓊崖、（四日專電） 
　　（香港）　廣金艦三日被虎門砲台接收、海虎艦藉某省港輪掩護逃脫（四日專電） 
　　（香港）　今日廣州消息、陳策所統艦隊、大部份已駛出、地點不詳、衆料是海南、昨經過虎門砲台時、砲台司令阻其駛出、致發生砲擊情事、惟此外未發生其他嚴重事件、聞粤當道擬請陳策返省、開會協商、藉以銷釋對要人異見、（四日路透電） 
[粤各界擬反對所謂辱國協定]  
　　傳西南將組國防委會 
　　（香港）　粤各界擬舉行否認辱國協定示威大會、（四日專電） 
　　（香港）　聞粤方反寗計劃、第一步通電反對簽對日屈服條約、第二部組政府、（四日專電） 
　　（香港）　伍朝樞三日赴桂、馮祝萬交代後、决赴桂助李白、傳西南將組國防委會、（四日專電） 
　　（香港）　傳陳濟棠對勦匪副司令允就、餘職不就、（四日專電） 
　　（香港）　粤學生五四運動紀念會、通電反對訂喪權協定、（四日專電） 
[余漢謀部决向閩西推進]  
　　在贛州設立行營 
　　彭匪又圖犯湘南 
　　（南昌）　余漢謀於四月二十六日、在贛州召集團長以上會議、决向閩西推進、與李揚敬取夾擊式、余在贛州設行　、李爲主任、嚴令各部、不准在防剿區内結婚、凡嫖賭者槍斃、（四日專電） 
　　（南昌）　彭匪竄湘粤邊境後、因粤軍集韶關、又圖犯湘南、（四日專電） 
　　（南昌）　贛南十七縣定七日開旅省同鄕會、討論匪禍之肅清與救濟、（四日專電） 
　　（福州）　軍委會電、中央已抽選勁旅、由海道入閩南勦赤、連城昨電告警、（三日專電） 
[粤財廳將接收粤關餘]  
　　（香港）　區芳浦定六日接財廳任、將接收全部關餘、（四日專電） 
[贛清鄕會開幕]  
　　何應欽提清剿案十件 
　　（南昌）　清匪會四日已開幕、到各縣代表省府所聘者百二十餘人、熊式輝主席致詞、調贛省新生命、當於斯會産生、何應欽訓詞、改良政治、發展交通、組織民衆、爲剿赤根本工作、今後當分區責令軍政長官、依限肅清、免互相推諉、何提清剿案十件、會期約十天、（四日專電） 
[立監兩院民選委員問題]  
　　或將就國民代表中選派 
　　（南京）　關於民選半數立法及監察委員、有主張國民代表會合併辦理、迭經中政會討論、僉以國民代表會爲純粹代表民意機關、若更加以民選立監委員選舉、殊多困難、且近於二重民意機關、將來職權上恐有重複及抵觸之弊、現各委意見、可歸納爲下列二點、（一）國民代表會雖不能如期召集、但將來必須嚴密組織、産生一眞正民意機關、而民選立監委員、將决定打消、（二）民選立監委員、如必須産生、即於國民代表會就各代表中選派、參入立監兩院、大約在最近旬日内、可就此兩點中擇一施行、確定一具體方案、（四日電） 
[西京籌備委員會組織條例公佈]  
　　（洛陽）　國民三日令、茲制定西京籌備委員會組織條例、公布之、此令、 
　　（第一條、）西京籌備委員會、直隷於國民政府、 
　　（第二條、）本會設委員十五人、由國民政府聘任之、 
　　（第三條、）本會會議、由委員長召集之、開會時以委員長爲主席、 
　　（第四條、）本會决議案之執行、以委員長名義行之、 
　　（第五條、）本會會址設於西京、幷於國民政府所在地設置辦事處、 
　　（第六條、）本會設秘書處、置秘書主任一人、秘書二人、技正一人、技師二人至四人、必要時得酌用雇員、 
　　（第七條、）本會於必要時、得聘任專家爲專門委員或顧問、 
　　（第八條、）本會各種建設方案之實行、得與關係機關合作辦理、 
　　（第九條、）本會於必要時、得向各機關調用技術人員、 
　　（第十條、）本會各項辦事規則另定之、 
　　（第十一條、）本條例自公布日施行、（三日中央社電） 
[歐亞飛機失事]  
　　觸電桿墮地 
　　駕駛員無恙 
　　（南京）　歐亞航空公司飛機、四日晨十一時、由京起飛時、誤觸電桿墮地、機身稍受微傷、駕駛員幸無恙、（四日專電） 
 
 

Page 7

 
 
國内要電二 
[汪精衛電覆蔡元培]  
　　（南京）　汪精衛四日復電蔡元培據司法行政部羅部長面稱、牛蘭案已正式起訴、一切手續、均依照刑事訴訟法辦理、與尊見相同等語、（四日中央社電） 
[江北匪禍卽可肅清]  
　　（南京）　張之江談、江北匪禍經痛勦後、已無足慮、所餘小股殘匪、亦正在搜勦、最近期間、即可肅清、（四日專電） 
[首都志成錢莊遭刦]  
　　（南京）　安慈坊口街志成錢莊、四日晨十時、有匪五人闖入、均身着便衣、頭戴呢帽、先將鐵柵關閉、次將莊内員夥驅至一室、即向各處搜刦、計刦去現洋六百元、怱怱而逸、迨軍警聞報趕至、匪已遠颺、（四日專電） 
[陳樹人談僑務行政]  
　　（南京）　陳樹人談、今後僑務行政方針、（一）消滅華僑派别意見、（二）切實保障僑胞安全、（三）發展僑胞敎育、（四）鼓勵投資祖國實業、（四日專電） 
[旅京皖人救省會議]  
　　（南京）　旅京皖同鄕會四日開救省會議、决議、（一）中央令皖負担軍費、爲數甚鉅、電請皖主席、請求中央收回成命、或將警備一二兩旅獨立一二兩團、永作皖省防軍隊、（二）電請吳主席、撤銷前皖省府設立之變相厘金、及皖省特稅處、（四日專電） 
[交部調查海外民信局]  
　　（南京）　交部以香港·台灣·安南·暹羅·緬甸·南洋羣島·菲律賓羣島·英屬北婆羅島·和屬東印度·馬來聯邦·柔佛各處僑民·向賴民信局匯寄銀信、特咨請外部轉行各該地領館、將各該地民信局名稱地點開設日期、查明列表、復部備考、（四日專電） 
[李宗仁派參謀進京]  
　　（南京）　李宗仁派參謀李雨晨來京、接洽桂軍助粤剿匪、請補助軍費事、（三日專電） 
[瀋陽日人組游擊隊]  
　　（北平）　瀋陽來人談、瀋組靖安游擊隊、日人何田任司令、已募兵數千、多青年、目的在繳收民間武器、勦胡匪、消滅東北青年救國思想、使我青年自殘骨肉、（四日專電） 
[北大舉行五四紀念]  
　　（北平）　北大今午紀念五四、各敎授悲壯演說、下午聚合游行、被警阻止、（四日專電） 
[駐平英軍昨日檢閱]  
　　（北平）　華北英駐軍司令薩徒梯、今午來平、檢閱駐平英軍、（四日專電） 
[駐平日兵武裝遊行]  
　　（北平）　今午武裝日兵百五十餘、出前門大街東珠市口崇文門大街遊行、（四日專電） 
[邱煒抵平商四路聯運]  
　　（北平）　邱煒今晨抵平、與平漢平綏北寗三路當局、商四路聯運辦法、（三日電） 
[甘省委邵鄧等視事]  
　　（北平）　蘭州電、邵力子·鄧寳珊·譚克敏·劉汝璠·水梓等、二日晨視事、再定期宣誓、（四日專電） 
[隴西變兵已告解决]  
　　（北平）　隴西變兵方奎部二百餘、經新十四師勦平、魯大昌即將師部由隴西移臨洮、馬青苑部駐天水、天水商店開市、（四日專電） 
[津浦路局組儲金會]  
　　（天津）　津浦路局聯合特别黨部及江會、組織救國儲金會、本月起實行員工自由捐儲、俟集有成數、即購救國飛機、（四日專電） 
[唐山公安局長易人]  
　　（天津）　唐山公安局長寗武辭職、以富保恒繼任、（四日專電） 
[小清河海口挑挖淤沙]  
　　（濟南）　建廳借青港局山西號挖泥船、請准沈鴻烈十一日以軍艦拖送羊角溝、挖小清河海口淤沙、每小時挖六十立方米突、一年可完、並修理各閘、挑挖河身、全部工費需五百萬、明年汽船可由羊角溝海口、直達濟南、（四日專電） 
[楊振聲爲農學院請費]  
　　（濟南）　青大校長楊振聲、爲在濟設農學院、入京交涉經費、以去就爭（四日電） 
[魯省大雨麥收有望]  
　　（濟南）　連日全省大雨、麥收有望、秋禾得種、（四日專電） 
[膠濟路派車迎王正廷]  
　　（青島）　膠濟路局派秘書王振綱、帶專車四日晚赴濟轉浦口、迎王正廷來青、開理事會、（四日專電） 
[日輪大英丸被撞沈没]  
　　（青島）　本港連日大霧迷漫、日輪大英丸、二日由大連載貨赴神戶、行至成山頭、與吉林丸互撞、大英沉没、船員五人溺斃、（四日專電） 
[漢市黨委電京總辭職]  
　　（漢口）　漢市黨部全體委員因辦事棘手、四日電中央總辭職、警部令所屬、謂龍驤係個人犯罪、與所隷屬機關無涉、有發傳單者查禁、（四日專電） 
[鄂省截留鹽附問題]  
　　（漢口）　省府對清鄕會請截留鹽附、四日請綏署核示、清鄕會决靜候辦理說、據方本仁來電、財宋堅不允還、將由該會再電財部力爭、或請於鹽附外、再加勦匪附稅、（四日專電） 
[夏斗寅宴各國領事]  
　　（漢口）　夏斗寅三日晚在德明飯店、歡宴各國領事、何成濬等作陪、夏致詞、美領答詞、盡歡而散、（三日專電） 
[漢口大雨]  
　　（漢口）　昨今兩夜此間大雨如注、街道暫皆被淹、風聲雷聲及電光、全夜不息、雨勢至今晨始止、英領署於星期一夜觸電、但無大損毁、聞武漢境内雖遭此大風雨、但未有損失、（四日路透社電） 
[張貞師仍扼守雲霄]  
　　（福州）　雲霄仍由張師一部扼守未失（四日專電） 
　　（福州）　省指委康紹周電告、陳濟棠已允增兵入閩勦赤、（日四專電） 
[閩省府開財政會議]  
　　（福州）　省府本日開財政會議、商整頓契稅、開設銀行等三項、（四日專電） 
　　（福州）　民廳長劉通俞十二日到省接事、鄭寳菁告假、（四日專電） 
[徐中學生拒絕廳令]  
　　（徐州）　徐中學潮事、易作霖接敎廳三日電、看管五生、不得釋放、如高中抗命、即商同軍警、勒令離校、通告家屬領回、督令初中上課、易四日晨再對學生訓話、學生仍不接受、易正遵令辦理、易談、敎廳决不能任學生驅逐薛校長、以壞學風、（四日專電） 
[命令]  
　　國民政府三日令　任命郎官普·韓立如·周維泰·鄒邦傑爲黑龍江省政府委員、此令、又令、任命韓立如兼黑龍江省政府民政廳長、郎官普兼黑龍江省政府財政廳長、鄒邦傑兼黑龍江省政府敎育廳長、周維泰兼黑龍江省政府實業廳長、此令、又令、行政院長汪兆銘呈、據海軍部長陳紹寛呈、請任命鄭世璋爲江元軍艦艦長、劉世楨爲海軍海道測置局推算課長、齊粹英爲逸仙軍艦副長、潘葵器爲海軍第二艦隊司令部書記官長、應照准、此令、又令、行政院長汪兆銘呈、據内政部呈、請任命趙春圃爲蚌埠公安局長、應照准、此令、又令、行政院長汪兆銘呈、據財政部長宋子文呈、請任命羅壽彭爲湖北印花菸酒稅局副局長、沈宗濓爲江蘇印花菸酒稅局副局長、應照准、此令、又令、任命高孔時爲軍政部兵工署兵工研究委員會專任委員、張郁嵐爲軍政部兵工署兵工研究委員會助理委員、此令、又令、任命陳鐘聲爲實業部參事、此令、又令、任命關爲炯湖北印花菸酒稅局長、張貽志爲江蘇印花菸酒稅局長、此令、 
國外要電 
[遠東問題英美態度一致]  
　　史汀生游歐目的達到 
　　西門闢抑華助日謠傳 
　　▲國民社三日日内瓦電　自美國務卿史汀生來歐、與英外相麥唐納會晤之後、國聯要人現料英美間對於滿洲問題、可得更堅確之諒解、按日前外間曾有史汀生對於英國之對付遠東態度、覺到失望之說、嗣史氏雖加以否認、但據美聯社所聞、美外交家前此確曾頗爲英外相西門之政策所氣沮、惟自麥唐納來日内瓦與史汀生晤談後、史氏已向麥唐納得到頗可令人氣壯之保證、聞麥曾告史、滿洲危局發生後、因適値渠抱病、致英國態度稍形軟弱、今後英國行動、將與美國更密切和諧、又史汀生與英國各自治領土代表談話後、亦已徴實各自治領土之態度及在遠東之利益、皆深與美國相若云、 
　　▲國民社三日華盛頓電　美聯社記者稱、美國國務卿史汀生此次赴歐之目的、係欲歐洲各國協助美國保持中國之門戶開放主義、並促進軍縮會議之成功、現據可靠方面所言、此種目的今已大見成效、惟英法意等國同時不願採取何種行動、以避免與日軍發生惡感、史汀生對於歐洲各國之决心維持條約之尊嚴、以保存中國之獨立權、亦頗有良好之印象、 
　　▲路透四日倫敦電　工黨議員宼克武今日在下院詢問外相西門、謂全世界今盛傳外相爲助日人計、運用勢力以抗中國、此說是否確實、外相變色以答曰、此說純屬子虛、外相繼乃略述日内瓦會議情形、後又述及中日休戰恊定曰、余刻正待上海協定簽字之消息、收到後當報告下院、外相繼稱、休戰協定規定設立共同委員會、監視協定之履行、察看雙方之撤軍、並規定由佔地之日軍移讓開入之中國警隊、一俟日軍撤退、即由該警隊接管、共同委員會有權於任何方面疏懈履行協定各欵時、促令注意、該委員會之决議、如希孟所云、吾人希望其出以一致、而協定中曾規定决議可定於大多數、議長有表决權、按五月二日外交次官艾登在下院答覆問話時、曾否認委員會關於日軍撤退事、能以大多數决議之說、今日西門外相之申明、已袪除衆疑、 
[莫斯科所傳俄日邦交緊張]  
　　日軍集中吉省毘連俄境 
　　紅軍决心抵抗任何侵略 
　　▲路透三日莫斯科電　此間又得瀋陽傳來俄日邦交緊張之驚人謠言、據日軍現集中於吉省、其地自伯力起至朝鮮邊界止、皆與俄境昆連、聞日軍現從哈爾濱與敦化向吉省出動、而日軍飛機與防護長春吉林鐵路之日軍、現已調往吉省之趙河（譯音）伯力電稱、中東路員俱樂部皆於五一節開會、電致俄政府抗議日本對俄之挑釁行爲、 
　　▲國民社四日莫斯科電　此間接報、伯力·赤塔·海參歲及其他遠東各域、勞働節均有盛大祝典、其人民自行保證盡力防衛俄境者無慮萬千、遠東紅軍司令向魯謙將軍（即加倫將軍）曾接無數函電、皆允於敵軍犯境時竭力抵抗、白氏在伯力濱說宣稱、紅軍已有準備力能却敵任何攻擊、並謂吾輩知資建造社會主義之經濟組織、而不許任何人干涉吾輩偉大之進步云云、又聞北滿中東路雇員、五一節亦有熱烈紀念、 
[軍縮小組會議]  
　　飛機限制問題 
　　德法代表激辯 
　　蘇俄致軍縮會備忘錄 
　　諷示日本破壞遠東和平 
　　未能予人以守約之担保 
　　▲國民社三日日内瓦電　國際軍縮大會總委員會、現雖無期休會、各小組委員仍照常進行、且辯論異常激烈、海軍委員會内、美代表史潢生今日力爭航空母艦之不可廣除、謂戰爭經騐、已表示航空母艦在抵禦潛艇戰事上、極有價値、德代表萊因巴爾男爵竭力反對、堅主航空母艦必須廢除、以符凡爾賽和約、又航空委員會新組之技術小組委員會、已於今日開始工作、其任務爲規定關於商用與軍用飛行器上各基本問題之界說、該小組委員會舉行成立會後、德代表白蘭登堡即提出有關德國所提廢除一切空軍動議之文件、蓋德代表又提議在規定軍用飛機之界說時、可將其分爲三類、即轟炸機偵察機·與追逐機是、嗣德法代表乃開猛烈之舌戰、法代表力主商用飛機亦當與軍事飛機視作同等地位、提議將兩種並置在國聯監督之下、德代表聲稱、法國此議、因見德國商用飛機有異常之進步、凡爾賽條約失其效力、乃企圖剥削德國商用飛機之勢力、 
　　▲國民社四日日内瓦電　德國軍縮代表領袖那慶尼與德總理白魯寗在電話中長談後、今日突啓程回柏林、據代表團聲稱、係被召回國、討論日内瓦目前局勢、 
　　▲路透三日日内瓦電　俄國今日以重要備忘錄、提交軍縮會議、將目前遠東爭執與世界軍縮問題、併爲一談、謂鄰邦之破壞以保障和平爲目的之國際義務、及不宣而戰者、未予人以遵守軍縮公約之充分担保云、 
[法國二次投票左派約定合作]  
　　俾與政府黨短兵相接 
　　▲路透三日巴黎電　赫里歐之社會急進黨、已决定在星期日第二次投票時、與泰狄歐政府挑戰、故各選舉區、凡社會黨有更大之獲選希望者、社會急進黨候選人、皆不加入戰爭、免分社會黨之票數、庶社會黨可與政府黨短兵相接、而奪取泰狄歐方面之國會議席、查衆院六百十五席、現已選出者、僅二百六十一席、擁護泰狄歐之右翼黨、佔一百三十一席、反對黨佔一百二十席、餘席尙須待第二次投票選出、 
　　▲哈瓦斯三日倫敦電　倫敦每日電聞報評論法國選舉、謂法國秉政者即使易人、法國外交政策、未必改途易轍云云、 
　　▲哈瓦斯三日柏林電　德國報紙對於法國選舉、多所評論、交易所報稱、社會黨及急進社會黨所合組之反對派勢力、較前增加、但謂其能追及泰狄歐多數派各黨之優越地位、則尙未能云、禾斯日報稱、左派各黨、若欲使泰狄歐政府失敗、至少須較前多得六十席云云、地方民聲報謂、同情於左派聯盟者、其歡欣未免失之過早、蓋即使左派果如彼等所期望而獲勝利、亦不見能組織内閣也、 
[德前外長將赴俄考察經濟政治狀况]  
　　▲國民社三日柏林電　德前外交總長宼蒂斯、不日將往蘇俄作大規模之考察、調查蘇聯經濟政治情形、但據稱、此舉毫無政治性質、寇氏以東歐國家研究會會長資格、爲該會前往考察云、 
[美洲北部發現遠古紅人酋長遺骸]  
　　▲路透三日華盛頓電　美洲北部柯第亞克島上、近發現遠古紅人酋長之遺骸、及殉葬古物、經著名人類學家赫德烈博士研究後、認爲足以認明美洲印第安人、係發源於亞洲大陸、越白林海峽西遷、達亞拉斯卡海岸、日久逐漸南徙、繁衍於南北美大陸、且謂美洲之亞斯特印楷斯及美耶斯三大文化、雖被白人消滅、但考其遺跡、似係傳自亞洲、赫博士作此見解、其理由有二、（一）島上發現之遺骸、屍骨破碎不整、查係族人慕其生平、於彌留之際、羣啖其肉、且擊骨以吸其髓、冀得死者之美德也、南美印第安人曾有此俗、故博士謂彼民族或即此酋長之後裔、（二）酋長頭顱眼窩内均鐵象牙、眼球内置寳石、美洲之亞斯特及美亞斯人對死者亦多作此一舉、柯第亞克島上、尙發掘不少古代付 
 
 

Page 8

 
 
落、其年代雖難稽考、但係美洲人類最古之遺跡、似屬無疑、故科學家謂印第安人之遠祖、首向美洲遷移時、當以柯島爲第一停留地云、 
[公電]  
　　⊙巴達維亞來電　申報轉國民政府諸公鑒、蔣蔡辭職、羣情憤激、簽認辱國條約、僑民不能承認、巴達維亞華僑同人叩支、 
　　⊙南昌來電　申報鑒、貴報四月二十七日載、香港二十六日專電、節開、本軍致閩當局電、謂奉馮令到龍嚴、假道漳厦、赴滬抗日、救國義勇軍總司令孫連仲一段、本軍現駐贛省臨宜一帶、正在勦匪、並無入閩抗日之舉、亦無改變名義、惟據由匪方逃回官長報稱、本路前季旅叛官黄宗岳、四月初旬竄擾閩境等情、或係因此誤會、誠恐宣傳日久、事實混淆、用特電達詳情、希爲更正、以昭眞相爲荷、二十六路軍總指揮孫連仲叩江、 
　　⊙濟南來電　申報轉各團體聯合救國會、敝會在平市力行對日抵貨、數月於兹、效果差强人意、昨本市政府依日人意旨、囑本會停止檢貨工作、本會誓死不從、惟恐力薄、特電懇迅予援助爲荷、北平市各界抗日救國會叩支、 
要聞 
[各國代表不滿調查委員]  
　　▲因該團以僞國爲對手折衝 
　　長崎日日新聞載稱、日内瓦各國代表、漸由上海問題進而審議滿洲問題、目下對于李頓一行調查團之行動、頗表不滿、蓋國聯並未承認滿洲國、而調查委員竟以滿洲國爲對手、頻與折衝、實視國聯之意旨、完全軼出範圍之自由行動、原來調查團之行動與一般的活動有别、今彼輩對于派遣之目的、未採積極的行動、大失調查之眞意、如那威西班牙捷克斯拉夫等七八國代表、攻擊甚烈云、 
[僞國大權全歸日人掌握]  
　　大阪朝日新聞云、滿洲國政府中重要高級官吏、最近又陸續採用日人、四月二十六七日、國務院發表如下、（一）任浦門克街爲總務廳主計處長、（二）隈元昇爲需要處長、（三）阿比留幹二爲司法部總務司長、（四）栗山茂二爲法務司長、（九）松木俠爲法制局長、（六）中野琥逸爲民政部總務司長、（七）源田松三爲財政部總務司長、（八）森田成元爲鐵道司長、（九）上野巍爲總務廳秘書長、（十）高野忠雄爲人事處長、 
[日報論俄國擾亂全滿計畫]  
　　▲擬轟炸日本全國都市 
　　名古屋新聞哈爾濱電稱、日軍向北滿發展後、俄國之形勢、突然變化、俄國共産黨北滿委員會、以二百五十名之决死的戰鬥義勇隊指導者、任命中東路洋業員二十名、於三月二十九日密圖破壞中東鐵道南部綫第一松花江大鐵橋、一方俄政府於三月二日、令哈爾濱蘇俄總領事中東鐵路副理事長通商貿易全部退出該地、他方蘇俄戰鬥義勇隊、以日軍侵略俄領、陰謀炸燬所有機關、使北滿陷於大混亂、彼輩本列寗之遺敎、皆躍躍欲試、尤以士氣旺盛之赤色航空隊、鼓舞同志、有將日本全國各都市、完全炸燬等語、利用滿蒙朝鮮精密軍用地圖、企圖擾亂全滿、目下已將犯人八十名逮捕、搜獲多數證據、聞自一月一日以來、蘇俄共黨在北滿活動者、達二千九百七十八名、對日軍之行動、非常憤恨、不穩情勢、日趨危急云、 
[日軍依田師團抵哈]  
　　▲此爲增派三師團中之一 
　　▲目的圖襲哈綏線救國軍 
　　▲珠河一帶居民完全退出 
　　▲蘇俄破壞北滿交通制日 
　　哈爾濱通訊、日軍廣瀨第十師團開抵此間後、駐朝鮮之依田師團、於四月二十六日繼續開來將向東鐵哈綏段一面坡石頭河子間出動、此爲日方閣議决定增派三師團來北滿之一師團、尙有兩師團來哈、行期未定、將來軍事重心、自在哈埠、日方軍事計劃、在於先擊散李杜丁超之自衛軍·王德林之救國軍、然後悉力以對蘇俄、故其軍事行動、日趨積極、駐在一面坡之村井旅團、於二十五日起、節節東進、以騎兵大隊、掩護甲車、沿途修復拆毁路軌、二十七日已進至海林站、自一面坡至石頭河子一段行車權、由日軍調到滿鐵職工百餘、協同白俄、共同管理、一切納於日軍權下、巳脫却東鐵管理局之支配、完全反客爲主矣、在石頭河子橫道河子一帶之救國軍、當日軍前進時、不加抵抗、節節後退、幷抛却路線之作戰、分兩枝繞出日軍之後、二十六早、曾越過一面坡、襲攻珠河、包圍日軍兩大隊、施行猛攻、駐在當地之熙洽軍隊、預先由救國軍通知、退往阿什河、故日軍陷於重圍、兩大隊千餘人、被擊斃三百、後得一面坡日軍一聯隊到援、始行解圍、惟珠河縣城·及東鐵之烏吉密河站、均爲砲火所燬、該兩地建築物、皆成焦土、救國軍雖已退却、惟尙不遠、珠河一帶居民、則由救國軍通告於一週内外、悉行退凈、東鐵特别幫忙、准免費運送難民來哈、二十七日已有難民千零四人抵哈、日方恐救國軍截斷其後路、乃派依田部步兵兩聯隊先行開往烏吉密備防、東行客貨車、以交通未復、仍僅通車至一面坡、電信交通、則至烏吉密而已、 
　　日軍部在哈大捕赤俄、悉以陰謀破壞交通名詞加罪、二十六日特警處之日顧問八木、幷發表蘇俄組有破壞北滿交通班之陰謀、每班二十人、專破壞東鐵沿線交通、及一切有關係建築、計共二十班、首領均東鐵重要員工、注意破壞地、爲哈長線·哈綏線、幷謂此舉由蘇俄遠東特别軍司令部主持云云、此雖出日方公表、但實際確似如此、二十七日午刻、有日飛機一架、飛往一面坡以東偵察、結果失踪、日方乃認此係蘇俄游擊襲擊所爲、致飛機墮毁、目下日方對俄、已揭去虛僞面目、入於論辯中、距開火交綏、恐或不遠、 
　　由哈開往依蘭進擊李杜丁超之日軍、共六千名、分乘南翔·三水·陽湖·名山·福州·雙城·法庫·遼陽·義州·杭州等十艘、外附拖駁二十五艘、帆船百隻、二十七日順流下駛、帆船多載榖草、障以帆布、有人謂船上所紮爲草人、似欲襲草船借箭故事、爲襲依蘭之妙用、東北海軍江防艦利綏·利濟·江清三艦、及汽艇三艘、亦已開出、各艦裝運日兵百餘及砲數門、艦上海員、不願爲敵人用、先期逃避者有之、其爲日人發覺者、則派兵監視、雖一飲食、亦不分離、但駛出老山頭烏河附近、多乘夜躍入江中、泅水而逸、日方乃中途下碇、回哈覓去白俄數百補充之、二十七日、日兵所乘汽艇、行抵哈東老山頭、遭義軍據山邀擊、當爲擊燬一艘、溺斃士兵四十名、因此日兵輪船途深存戒心、舟行甚緩、如二十七日晚第一批發出者、抵通河時、因下駛則爲江北岸湯源要隘、其地駐馬占山軍千餘、扼要防守、日兵輪乃不敢遽駛、祗得緩緩推進而已、（二十八日） 
東北各地 
[義勇軍現况] [  恪]  
　　北平特約通訊 
　　最近東北各地義勇軍、有許多消滅、亦有許多興起、如金德暄石安全等部、綏中一役、則皆潰不成軍、東北民衆抗日救國會所委之二十餘司令、現能統率其隊伍者、僅得十之一二、然考其實際、各路份子、則仍然健在、率多自樹一幟、另尋途徑、東北反日勢力、除正式軍隊丁超李杜馬占山蘇炳文苑崇榖等外、各地潛伏之反日實力、則益加深刻化、日前瀋陽附近之焚燒糧秣廠、截斷電報、通遼西北小白龍蓋天紅、率衆八千餘人、勃勃欲動、不時破壞交通、通化之各機關被義勇軍佔領、種種活動、不勝枚舉、大足使日軍疲於奔命、防不勝防、茲將最近確實調查各地義勇軍之現况、列表如次、 
　　東北各地義勇軍首領及所部兵力槍支防地現况一覽表 
　　首領姓名　所部兵力　槍支　備　考 
鄭桂林　一、○○○　齊全　騎兵 
于百恩　五、○○○　五、○○○　騎兵三分之二餘皆步兵 
劉　鯤曾昭賢　六、七○○　五、四○○　騎步兵二種 
修繼曾　二、○○○　一、七○○　騎步兵 
張德政　四、○○○　四、○○○　騎兵 
　　以上均屬遼西 
趙亞洲　一、二○○　一、二○○　騎兵 
金山好　八○○　六五○　騎兵 
劉海泉　一、三○○　一、○○○　騎兵 
馮子敬　二、○○○　一、○○○　騎兵 
國　强　四、○○○　二、一○○　步兵 
趙明九王海廷　三、○○○　二、八○○　步兵 
　　以上均屬遼北 
李純華　二、○○○　二、○○○　騎兵 
李煥章殷援民　二、○○○　六○○　步兵 
劉克儉　二、○○○　二、○○○　騎步兵 
鄧鐵梅　三、○○○　二、五○○　步兵 
　　以上均屬遼東 
劉振青廖湘南　一、○○○　九○○　步兵 
　　以上屬遼南 
李海清　二０、○○○　二０、○○○　騎步兵 
王德林　三０、○○○　二０、○○○　騎步兵 
李丕祖　五、○○○　五、○○○　騎兵步兵（久未有消息近狀不明） 
　　以上均屬吉林 
曾憲煜　七、○○○　六、八○○　騎步兵（内有民國二千人） 
彭傑民　一、五○○　一、四○○　步兵（民團） 
姜雲章　七○○　七○○　步兵（民團） 
　　以上均屬黑省 
　　右表所列各部、就中以遼西之于百恩部紀律最佳、與地方民情亦洽、吉林之王德林李海清兩部、聲勢極大、且該部防地近海參崴一帶、交通甚便、戰守俱優、其餘各部份子、亦甚健全、平均勢力不相上下、若使力加整頓、一旦聯合抗日、收復東北失地、自不甚難也、 
　　▲附註　表中尙有駐防地點一欄不發表 
[魯擬改革軍制]  
　　▲將增編一師 
　　濟南來人稱、軍事委員會委員長蔣中正、近以我國現時軍制、師有甲乙丙丁四種、人數參差不齊、因擬採取經濟辦法、劃一制度、以師爲單位、每師二旅、每旅二團、此項辦法、不久可望實現、現時山東省府主席第三路總指揮韓復榘部下所轄共五師、計二十師長孫桐萱、二十九師長曹福林、均爲甲種師、每師三旅、二十二師長谷良民、七十四師長喬立志、八十一師長展書堂、均爲乙種師、每師兩旅、若照新軍制改編、谷良民·喬立志·展書堂·三師、均已適合、不致更動、惟孫桐萱·曹福林兩師、各餘出一旅、此餘出之兩旅、恰好編新制一師、因即以之增編一師、于人額·軍餉·均未增多、想中央亦可核准、最近韓復榘召集各重要將領來濟開會、討論夏季各師旅考試學術兩科辦法、對新軍制施行、亦有所研究、新增之一師師長、聞以駐德州之二十九師八十五旅長李漢章·及駐膠州之二十九師八十七旅長榮光興、最有希望、將來擇一保荐、會議完畢後、各師旅長於三十日已分别各返原防矣、 
[王家烈主黔之經過]  
　　▲王毛勢力互爲消長 
　　貴陽通訊、黔省政府主席、業由國府明令改任主家烈、其中毛辭王繼、表面上乃國府根據前黔省府主席毛光翔之電保、毛之退讓、其先固有一叚經過、當周西成統率黔軍時代、毛王均爲周部兩師長、論能力則王優於毛、顧論私交、則周於毛爲親、蓋毛乃周之妹丈也、毛旣受周之優遇、勢力獨厚、聲援亦廣、故周死而毛乃繼膺主席、王不得志、遂率部入湘、離開本省、然其回省參政之抱負、則未嘗一日去懷、在湘時、對軍隊整理、不遺餘力、因湘省交通、較黔爲便、軍實補充、亦交易從事、毛不能自安、以王遲早之必返也、遂商之左右、自行邀王回省、以免多事、王因親率四團返、惟至省城附近、即停駐不進、毛之初意、以本人身任主席兼任總指揮敎導師師長等職、擬以主席讓王、使主民政、總指揮敎導師師長等職、則仍自任、故薦王任主席之電、即行發出、然是時王仍未進省、蓋認本省民政權之實行、仍不得不借武力爲佐助也、當此之時、雙方因意見之爭、省城人心頗爲震動、誠恐引起兵禍、所幸其他中間性質之軍官、如猶國材車鳴翼黄彦彬等、力勸毛全部退讓、毛睹大勢不可、遂並軍權而幷棄之、現毛仍住省城、所部僅留一手槍營以資保護而已、故雖與王同居一城、亦能相安無事焉、 
[漢市黨部幹事龍驤因匪案處死刑]  
　　▲武漢警備部訊明執行槍决 
　　漢口通信、漢口市黨部文書幹事龍驤、三月五日、因匪案被捕、市黨部曾列舉各種疑點、函請警備司令部愼重辦理、意謂龍爲相籍世家、任職勤謹、恐有寃抑、警備部亦列舉證據、確認龍爲主犯、該案遂爲社會所極端注視、最近警部審訊終結、判處龍驤死刑、三日在武昌執行槍决、警部除公布罪狀外、並通令所屬、嚴禁藉詞攻擊、其佈告文云、「案查三月四日、據郵電檢查所賷呈檢獲匿名匪徒致法租界天福里六號周仲宣家恐嚇信三件、並信内附還所搶存摺二扣、賑單數張、當即發交稽查處、派探查拿、三月五日午前、該處根據周宅報告、拿獲薈華旅館被匪騙往周宅送信索取錢箱之茶房劉樹棠等、復由該旅館茶房蔡林興等指拿於三十四號房内親書上項信件之匪犯周竹軒即龍驤一名、當在衣袋内搜出公函稿二紙、上尉軍需龍驤符號一面、並由旅館呈繳該匪親書名單一件、及房内搜獲之破信一件、又據周竹軒所供、拿獲嫌疑犯楊怡心一名、一併解請法辦到部、當即發交軍法處依法審理、一面將經過情形、分别具報、旋奉中央執行委員會巧電、關於龍驤爲匪詐財案、應依法辦理、等因奉此、遵經迭次庭訊、除劉樹棠　楊怡心犯罪嫌疑不足、尙須繼續偵查外、至周竹軒即龍驤一名、則據薈華旅館茶房蔡林興庭供、至旅館開房間及閉門寫信、囑人送信、皆伊一人、再三指質、始終如一、而匪犯對於周仲宣先後恐嚇各信、及旅館所繳名單、與周竹軒衣袋内已搜出親據認爲親筆之文稿、及其他信件、經函請湖北高等法院檢察處與各法團派定負責代表、詳加鑑定、均决定其筆跡、彼此相同、照此供證、該犯確爲結合匪徒、搶刦周仲宣家財物後、復行繼續投函恐嚇之正犯、實屬犯情重大、業經依據懲治盜匪暫行條例第一條二九兩欵之規定、判處死刑、並依刑法第五十七條褫奪公權爲無期、呈奉駐鄂綏靖公署法字第二零八號指令開、呈及判决書、並全案卷宗、均悉、周竹軒即龍驤等、膽敢結夥搶刦後、又復恐嚇詐財、殊屬不法已極、旣經搜集人證物證、研訊明白、按照懲治盜匪暫行條例第一條二九兩欵之規定、併合處以死刑、並依刑法第五十七條褫奪公權爲無期、尙無不合、准予照判執行可也、原卷發還、仍將執行日期具報備查、餘匪緝案究辦爲要、此令等因奉此、除遵提該犯騐明正身綁赴刑塲執行槍决外、合亟佈告週知、此布、「計開周竹軒即龍驤、年三十歲湖南人」、（五月三日） 
[皖北災民麕集蚌埠]  
　　▲地方設施粥所兩處 
　　▲每日就食者七千餘 
　　蚌埠通信、皖北淮泗一帶、連年受匪共滋擾、人民生計日蹙、去夏慘經洪水浩刦、到處哀鴻遍野、加以飢匪縱橫、肆行搶掠、刦後孑遺、益復無以爲生、强頑狡黠之徒、乃挺而走險、加入匪夥、以搶奪爲生、婦孺老弱之輩、無法維持生活、紛紛逃出災區、輾轉乞食、冀圖苟延殘喘、詎入春以來、皖北又遭天旱、蔓青不發、即高阜之地、潦退較早、種麥者亦必待至六月、方能收穫、種稻者至九十月始有收割、在此數月青黄不接之間、春荒慘重、饑饉益烈、流亡載道、令人目擊心傷、淮泗間多數災民、以蚌埠綰榖南北、水陸交通利便、以爲乞食較易、於是紛紛相率前來、大好蚌市、遂爲皖北災民之尾閭、大街僻巷、舉目盡是鳩形愁苦之無告孑遺、扶老携幼、沿門乞討、風餐露宿、狀極凄慘、甚至餓殍載途、觸目皆是、查此項災民、統計不下萬餘、地方辦理賑務當局、過去雖曾實施救濟工作、但祗賑濟本市比較窮苦之住戶、對於沿門乞討之外來難民、不甚注意、以其行處無定、無法查放也、現慈善家陸車五·彭琢如·朱仲華·李慕潭·丁久卿·黄功臣等、以災民麕集、嗷嗷待哺、乃捐貲購糧、創設施粥所、計設東西兩處、東所設車站後王營子、西所設西游戲塲三徑街、預發粥票、施粥時間、每日自上午六時起至十時止、每人逐日領取米粥一盂、聊資度命、粥票逐日更換、新到者可以請領、近數日來、東所每日煑粥八鍋、就食者三千八百餘人、西所每日煑粥六鍋、就食者三千二百餘人、統計每日難民前往兩粥所就食者、計有七千餘人、惟望慈善家迅籌根本救濟辦法耳、（五月一日） 
[地方消息]  
　　▲徐亞伯上訴解蘇　前水警區長徐亞伯、爲在滬通謀已經伏法之匪首太保阿書李文俊等、擾亂江浙沿海各縣案内要犯、經水警第一區長徐樸誠、親在上海會同租界探捕拘獲、除李文俊等直解鎭江保安處訉明正法外、其徐亞伯一名、因本縣陳家行錢伯明被刦案内贓物中、有銀行存摺一扣、曾由徐亞伯遺人赴行領取被扣、爲事主錢伯明查明眞贓下落、遂在法院具控、移文滬特區法院將徐犯迎提來松、幾經偵查、傳到訉人李惠氏、（即李文俊姘婦）指認太保阿書由徐火泉介紹拜徐亞伯爲師、搶陳家行錢伯明家案、由李文俊起意、在其昌旅館告明徐亞伯、將以刦得之贓物、爲救援其徒唐一新之用等語、而徐亞伯堅待太保阿書所拜之師、當爲徐亞伯之誤、聲明存摺來原、不知何人投入信箱、由傭僕拾進時、並有袁劉兩律師在座目覩、反覆辯辯、並經辯護律師徐鶴齡王曾熙陸龍翔三律師依法辯護、於本年一月二十三日經縣法院宣判徐亞伯犯强盜罪、處有期徒刑七年、徐當庭聲明不服、覊押於看守所、茲上訴審已定期開庭、法院特派法警於昨（三日）下午三時、將徐犯押解赴蘇候審、 
　　▲水警起獲肉票　嘉興水警第二區部、自所屬之嘉善千窰鎭農民高連生·高連發兩人、於三月下旬被綁後、曾嚴令所屬偵緝是案匪犯、並營救肉票、茲該案匪犯因函約肉票家族至滬接洽票價、經捕房探目先後緝獲嚴寳書·陸阿慶·杭阿二·潘廷芳·王連福·王吉生·及婦人嚴陸氏·杭周氏等八名、解送第一特區法院訉押、水警區部得悉、即赴滬將匪犯等八名提禾研訉、現已供出藏票處所、當即派警押犯至新塍雲居村章家橋章阿大家起獲肉票高連生高連發兩名、並拘獲看守肉票匪李茂林王阿三二人、現該案匪犯將由區部移送法院究辦、 
　　▲飢民攔刦河工賑麥　南通通訉、南通競化區姜川河、經水利會議决定疏浚、以工代賑、三日由城運往大宗賑麥、乃麥船駛至塘坊頭、突被飢民男女五六百餘、攔刦一空、並拒傷保衛團長蔡祥林、縣府得報、立調縣警察隊馳往彈壓、 
　　▲張詧財産標賣助賑　南通通訉、張詧財産、經省政府發還、刻張自動將該項財産撥充江北災區浚河修堤工賑經費、在通各項不動産、正在標賣中、 
　　▲總部槍决要犯　清江函、阜寗縣東土省周向亭、當軍閥時代、曾一度充蘇省議會議員、並民國十八年受馬玉仁委充僞旅長、聚匪千人、盤據本邑蔡橋一帶、姦淫擄掠、無所不至、十九年一月、又率匪刦華成鹽墾公司、同年七月、至拾架華成經理及他職員十餘、勒索洋六萬元、由阜寗縣府呈報省府、經二六五次會議議决通緝在案、迨去年冬間、該犯潛來淮陰活動、圖謀不軌、被第二十五路總指揮部查獲、經總部傳集被害人等質訉、確係江北鹽阜兩縣巨匪、當判决死刑、於今日由總指揮部抻騐正身、綁赴清揚小火車站、執行槍决、 
　　▲吃麻雀飯拘捕多人　如臯縣警第二中隊駐西燕莊之第四分隊長劉永奎、二十八日據黄百戶地方居民孫占書報稱、家中來有多人滋擾云云、該隊長據報、隨派隊前往包剿、發生衝突、當塲捕獲黄盛書·黄盛米·黄盛壽·黄盛營·馮才成·丁王氏·劉科九等多人、並傷亡警士陳金泉一名、後又將黄子占及黄六章兒兩人、一併呈解大隊部訉究、但事後又聞黄盛米等係組織麻雀會之份子、此次係向其乞會云云、 
 
 

Page 9

 
 
本埠新聞 
[春季大香檳揭曉]  
　　▲頭彩各得洋十萬零三十八元九角六分 
　　▲二彩各得洋二萬八千五百八十二元五角六分 
　　▲三彩各得洋一萬四千二百九十一元二角八分 
　　▲附彩各得洋五百七十七元四角 
　　▲小彩各得洋一百六十九元六角 
二七○六四　（一）ＭfisterＣinders　三四八八五 
三四二○○　（二）ＴheＤourＢird　五四二三七 
一○九一一　（三）Ａlligator　五八三○六 
一六八八六　ＪossＨoy　五五一六五 
二○三八　ＳailingＭorn　三○九一七 
一三二○八　ＥdinburghＣastle　三三○○一 
五四八四九　Ｂetterment　五九九六八 
六六八八　ＪumbleＳale　一五三九七 
四○二六六　ＲosyＭorn　五九四三三 
七八二九　Ｚeta　一三六七八 
三六○○二　ＢluenoseＳkipper　二二一○二 
六四五八　ＦriskyＢoy　四四五五三 
二五七九○　ＤonＲizal　四二六八三 
一六三四　ＢootＢlack　二六三九九 
二九四九三　Ａrfamo　三六九四一 
一七○六七　Ｄonnespur　四八○○四 
二五五二五　Ａlverbank　四五○五七 
七九六九　ＨeavenＤragon　五五五一六 
四○一三八　Ｂunny　五八三六○ 
二七七三九　ＳchoolＢoy　三四四七四 
二八一四○　Ｓufribbin　五八四七○ 
二七二二九　ＷikiＷiki　五七六○五 
二八六一八　ＷhiteＱ·Ｃ·　四四八九二 
五四二九○　Ｓop　五六三一九 
二○一九二　Ｊupiter　三九七五○ 
三六二八八　Ｉrews　四四三○五 
二四○八○　Ｒcmclpo　五七九一四 
一八八九五　Ｋilmoganny　四二三一七 
三六三七四　ＳpottyEve　四五二八五 
二三七一五　ＴheＦrenchＢild　四四八四九 
三○一三四　ＷindmillＳlane　五二七七九 
二三八八　Ｆireflash　四四八八四 
一七八一六　ＷigtownＢay　二六二五五 
三二二二二　ＳmokelessＤiamond四二○二七 
二八七九六　ＦunnyＦace　五四一一三 
三九○三四　ＢenＤachy　五一二三九 
三八五一　ＫwangＨaiＫee　三二六七五 
五四五六　ＷhiteＰlains　五九○三二 
三三五二四　ＨurlyＯn　四九一八八 
五六二二　Ａmban　五五四五二 
三一六一五　Ａrdal　四七五一八 
一四一七○　Ｃastle-ribbin　五一六○三 
一六五八四　ＢonnieＬad　五七四一六 
五三八二六　ＯperaＥve　五四一五四 
二四三九三　ＧreatＬife　五九八三八 
一五九八○　ＧlenＦarg　三九九五一 
一七○七四　ＤeepＳea　一六四四四 
三三一九○　ＬeＣorsaire　五三五一八 
一七二四三　ＦourＡus　三○八一四 
三四七五○　Ｓhansi　四二○一四 
五八二四　Ｓilvermocn　一九○九二 
五五○二　ＨangchiwＢay　一一四二五 
五九○九八　ＲoyalBee　一三○七二 
三六六六三　Ｓlayhouse　四七二八二 
二九三三八　ＢatlleＭorn　五九二七○ 
二○八二八　ＦeiＹing　五三三四三 
一○九一八　Ｓlavana　二四三二○ 
一一八一　Ｐharlap　四四一一八 
九○一六　ＳilverＧrey　二○三一七 
五三二二　ＴheＬandＢird　三九四○一 
二二七三八　ＲoyalＨussal　五五○五一 
五八四七　ＷhiteＤawn　一一四一○ 
六九九三　ＧangＷairly　一○七七五 
四四七二一　ＳuperＲapidＥxtra二○五三○ 
二四五四六　ＴommyＡtkins　五七二一七 
四○七一○　Ｇreystone　四七九九二 
一五一八三　Ａrgonaut　三二七○一 
二五一　ＢlackＶelvet　五一四○九 
三○一二○　ＤiscardedＤick　三三四八六 
小彩　六、四九六、一二二○、一二五二、一二八五一三一八、一四○七、一四一九、一四五二、一四七八、一四八八、一七三一、一八三二、一八三四、一八五二、一九九四、二○七三、二一七五、二三六二、二四四七、二四七六、二五○一、二五七八、二六二三、二六八九、二七六八、二八二六、二九一八、三○三五、三一五○、三一七九、三二四五、三三四○、三四四六、三四八七、三六○七、三六二二、三六三○、三七二○、三八四九、三九四二、四一五一、四三六九、四五三二、四五六一、四五七六、四五八○、四六三二、四七七一、四八八四、四九三三、五○一九、五○四○、五一八八、五三一○、五四七三、五六三三、五六六九、五八六六、五八七三、五八八二、五九一一、六○九九、六一六一、六二二六、六二四八、六二九七、六三二一、六三六八、六三九四、六四八二、六五三一、六五七五、六七○八、六八四九、七○二○、七○三四、七○四七、七○五四、七○八三、七一八六、七二七四、七二九二、七四七七、七五八二、七七○二、七七五五七七七一、七八六五、七八八二、七九四五、八○一九、八二八七、八三○五、八四六五、八五○四、八六一六、八六二二、八六四○、八六九六、八七七二八八六二、八八七一、八九一○、八九二四、九○七八、九一三八、九三四五、九四五八、九七○九、九八七五、九九一二、九九六一、九九六六、一○○一九、一○○七八一○二一九、一○二六五、一○八○二、一○八六七、一○九○七、一○九二六、一○九五五、一一○六八、一一一○五、一一一二三、一一三三五、一一四○○、一一四九四、一一七五一、一一七二八、一一七八九、一一八○二、一一八五四、一一八六○、一一九二○、一一九六五、一二一六五、一二四二六、一二四六九、一二六三三、一二六六三、一二七四一、一二七八六、一二八六○、一二八八三、一二九九三、一三○二六、一三一六○、一三一八四、一三二二四、一三二八○、一三二九六、一三三七○、一三五六八、一三七○四、一三八四六、一三八七八、一三九○三、一三九一○、一三九一一、一三九七四、一四○四三、一四一○○、一四一五九、一四一六五、一四一八六、一四三五三、一四四六五、一四五二四、一四五九四、一四六○○、一四六七二、一四六八三、一四八一七、一四八五二、一四八五四、一四八六○、一四八七四、一四九○六、一四九三八、一五一八五、一五二八一、一五二九一、一五七○五、一五七六七、一五八○八、一六○五七、一六一○二、一六一○八、一六一二一、一六二二二、一六二九○、一六二四五、一六七二二、一六七四○、一六七五九、一六八○八、一六八一八、一六八二六、一六九八九、一七一六八、一七一九○、一七二二二、一七三○○、一七三一三、一七五一○、一七六一九、一七六四四、一七七九○、一七八二五、一七九○九、一七九七二、一八○二五、一八○五二、一八二九四、一八四四四、一八四七四、一八六一三、一八七七五、一八八一六、一八八七八、一八九九一、一九二五九、一九三八八、一九四二一、一九四九○、一九五○四、一九五三四、一九八六一、一九八九○、一九九一二、一九九七九、一九九八七、二○○五八、二○一七九、二○二三一、二○二三七、二○二八一、二○三四六、二○四○○、二○七二○、二○七二三、二○七五○、二○九○四、二一○○二、二一○九四、二一一○○六、二一二三五、二一二九六、二一三○三、二一三九六、二一四五六、二一五三三、二一七一○、二一七三八二一七七三、二一八○○、二一八五七、二二○五八、二二○九六、二二一七九、二二二三一、二二二六二、二二二八六、二二三二四、二二三四四、二二三九三、二二九八一、二三一五九、二三二一九、二三四二三、二三五二五、二三六二一、二三八○五、二三八三一、二三八四七、二三九三七、二四○○三、二四○八七、二四一一九、二四一六七、二四二五二、二四二八三、二四三一四、二四三九○、二四五七六、二四五八三、二四五八九、二四六七八、二四九二一、二四九四四、二四九七一、二五○二○、二五○八二、二五三四一、二五三六七、二五八二六、二五八五一、二六○六○、二六一四五、二六二一九、二六二九二、二六三九八、二六四一三、二六四六六、二六五一七、二六七○四、二六九二○二七○三七、二七四九一、二七五五六、二七六四六、二七七九三、二七八四五、二七八五四、二七八九八、二七九二八、二七九五七、二八○四四、二八○五五、二八○八九、二八一二八、二八二○一、二八三五一、二八四一○、二八四一六、二八四八二、二八四九五、二八五○六、二八六一一、二八七○八、二八七五七、二八八七四、二八八七七、二八八八二、二九○七八、二九一三二、二九一四九、二九一七五、二九二七一、二九三三四、二九四八三、二九四八五、二九五一三、二九五五一、二九六○○、二九六○八、二九七一一、二九九三一、二九九七八、三○○五五、三○二一二、三○二二二、三○三四○、三○三七三、三○四○一、三○五五四、三○八○五、三○八三三、三○九七二、三一一九一、三一二七○、三一四七二、三一五○一、三一五七二、三一五九四、三一七九○、三二○七五、三二○九七、三二一三三、三二一四九、三二一八七、三二四一三、三二四二五、三二四四八、三二四五○、三二六八一、三二八四八、三二八九四、三三一○一、三三二三九、三三三一七、三三三五五、三三四二九、三三九○三、三三九四四、三三九七七、三四一二六、三四五八七、三四八一四、三四九三二、三四九七八、三五三三○、三五五五六、三五五六二、三五九四二、三六二三○、三六三一八、三六三二五、三六三三四、三六四一○、三六四三一、三六四四五、三六四九三、三六五○○、三六五○五、三六五一五、三六七九五、三六八三八、三六八五○、三六八六三、三六八七二、三六九四二、三六九五五、三七○四五、三七二○七、三七二一五、三七二九二、三七三八三、三七四三四、三七四五二、三七六六六、三七六九三、三七七六六、三七八一六、三七八五四、三七九三八、三七九四二、三八○四二、三八○五八、三八一○一、三八一一六、三八二六一、三八三九九、三八四四五、三八四六九、三八五六六、三八六一七、三八六三七、三八七七七、三八九八六、三九一二九、三九一四○、三九一五四、三九一九三、三九二九三、三九三二一、三九三三○、三九四六三、三九五五五、三九五九一、三九六○一、三九六五三、三九七四四、三九九一七、三九九三三、四○一四四、四○一八九、四○二三六、四○四五四、四○七二八、四○七四九、四○八○○四○八一八、四一○九三、四一一八一、四一四九九、四一五五○、四一五九三、四一六○一、四一七六○、四一七一八、四一七三八、四一八二六、四一九九○、四一九九一、四二○五○、四二○五六、四二一二二、四二一三二、四二一九八、四二二○六、四二二六○、四二二八五、四二四二九、四二四四九、四二四七二、四二五五三、四二六○四、四二六六三、四二七五○、四二七六五、四二九五六、四二九六五、四二九七五、四三四八八、四三七一八、四三七二一、四三八一七、四三九五八、四三九八一、四三九九四、四四○○一、四四○○六、四四二三三、四四四二五、四四五五六、四四五九三、四四七○八、四四九九一、四五○六三、四五一五五、四五一八七、四五二六八、四五二九八、四五三一三、四五三八二、四五四八九、四五五○八、四五五四六、四五五九一、四五六一八、四五九八三、四六○一三、四六○六七、四六一三七、四六三一六、四六三四二、四六四二八、四六四三一、四六四五三、四六六三二、四六六四二、四六六八七、四六七八三、四六八二三、四六九二○、四七一九二、四七三四九、四七三五九、四七四三六、四七五五四、四七六二六、四七六六○、四七七八一、四七八五五、四七九二七、四七九六九、四八○六一、四八一二八、四八三○四、四八三二四、四八三四六、四八三六三、四八三八三、四八三九八、四八五一三、四八六四一、四八七七四、四八八三○、四九二八七、四九三三二、四九四五八、四九六六八、四九八四○、四九九二六、四九九四五、四九九五七、五○一二九、五○一四○、五○一五二、五○一六四、五○二二五、五○四○四、五○四四六、五○四四八、五○六四○、五○六四三、五○九七二、五一○四四、五一二一六、五一二二六、五一二八八、五一三○○、五一五一五、五一七○一、五一七一四、五一七九七、五一八四七、五一八三七、五一九六六、五二○九七、五二一五五、五二一七二、五二四三七、五二四六八、五二五○二、五二五九二、五二六四二、五二六五○、五二六八八、五二八七二、五二八七六、五二九二三、五三一○九、五三一九三、五三二七五、五三五二八、五三六一一、五三九九一、五四二○六、五四一一二、五四一八一、五四一九七、五四四一二、五四四九五、五四五九五、五四六○八、五四六二二、五四七○○、五四七四○、五四七五三、五四八三八、五四八九五、五四九一四、五四九二一、五五○○五、五五一四六、五五二一一、五五二一五、五五二八七、五五三○四、五五三○五、五五四一七、五五五五三、五五七四一、五五八一二、五五八一九、五六○一七、五六○九六、五六一九九、五六二一七、五六二四八、五六二八○、五六四○二、五六四六六、五六四九二、五六五六五、五六六八八、五六七八一、五六九四四、五六九八四、五七一○六、五七一六四、五七四六九、五七六三四、五七六八三、五七七八五五七八八三、五七九○一、五七九二五、五八二二六、五八二六七、五八三八八、五八三九四、五八四二五、五八四八九、五八六六七、五八八一○五九一四七、五九一五四、五九三四六、 
[日兵越橋刺傷七華人案]  
　　▲工部局負有責任 
　　▲市政府嚴重交涉 
　　▲納稅會鄭重奉告 
　　▲美京望迅速解决 
　　前日下午六時半、日軍在烏鎭路橋附近、刺傷華人七名、一時形勢、異常嚴重、旋經租界捕房派員前往彈壓、並由美軍兩名帮同勸阻、行兇日軍、始行退回閘北、此案關係重大、頗爲各界重視、茲爲分誌如次、 
　　▲市政府之抗議　上海市政府昨致工部局函云、「逕啓者、本月三日下午、新閘路烏鎭路橋附近、有日兵越入租界、追逐行人、直達派克路、刺傷華人七名一案、當已由該管捕房報告貴局在案、查肇事地點、屬於租界、貴局對於居住特區之華人、負有保障安全之責、乃該日兵等在界内之兇暴行爲、貴局旣不能防範、又不能制止、遂使本國民衆、橫受摧殘、殊深遺憾、相應函達、請煩查照嚴重交涉、並飭屬盡力保護居住界内之華人、俾同樣事件、不再發生、實紉公誼、仍盼見覆爲荷、此致公共租界工部局、秘書長俞鴻鈞」、 
　　▲納稅會之奉告　公共租界納稅華人會、以連日日軍在界内迭次肇事、居民人人自危、昨特再函工部局、請迅採有效辦法、以期常態早日恢復、原函云、逕啓者、本月三日、本會因天潼路三百二十二三號南洋印務公司職工二十五人、被日之軍綁架、不知所在、經函請貴局迅予查救、並採用最有效辦法、以使常態早見恢復在案、同日又准寗波旅滬同鄕會委員長虞和德函同前情、不料本日閱報、日軍又於三日下午、在新閘路以刺刀向行人猛刺、幷至醬園弄附近李恒興圓作店、無故猛擊該店老婦、又在鄰近祥泰衣莊尋釁、因未得逞、轉至王豐泰洋貨號用刀擊碎玻璃櫃櫉等情、披閱之下、不勝駭異、一月以來、貴局努力於恢復平常狀態、並根據此項願望、竟至聽信片面的報告、由貴局情報處發表聲明書、以容忍勸勉華人、但日軍連日在租界内發生之暴行、貴局維持治安之職權、已不在心目中、其將採用此種暴戾之手段、圖達到其某種目的、灼然可見、長此以往、必使租界居民、發生無可容忍之心理、懷疑於貴局防止擾亂恢復常態之能力、其影響之大、無可言喻、本會用特鄭重奉告、務希貴局注意於此種形勢之嚴重、迅採有效的制裁方法、執行所謂公平機關之公平處置義務、保障嗣後不再有此等類似事件、以安居業、毋任企盼、並祈將辦理情形、迅速見復爲荷、 
　　▲字林報之紀載　字林報云、昨晚（三日）六時三十分、日海軍陸戰隊約六七十名、離其防所、越烏鎭路橋、入新閘區、據稱、其目的乃在懲治下午隔蘇州河擲石以擊日哨兵數名之華人、此事雖經當塲暫時和平解决、但料隨後將有交涉也、聞華人爲槍刺與槍托所傷者、至少共有十人、内有三人、在寳隆醫院度夜、先是有站崗華捕一名、見日兵紛紛爬過鐵門、急發電話報告捕房、在捕房接到電話之前、捕頭曾在烏鎭路與交叉各路散佈警隊、日兵旣過該橋、即以槍刺與槍托任意刺擊道中與商店之華人、若輩且擊且進、旋抵新閘路與梅白格路轉角、捕頭斐列浦副捕頭林氏、率中印捕、適行至該處、見日兵正在新閘路聚擊華人、其餘華人、則狂奔四逃、並紛閉店門、警隊旋在烏鎭路見日兵若干人圖扭一已受刺刀傷之華人過橋、入閘北區、該華人竭力掙扎、並狂呼救命、捕頭斐列浦即上前干涉、謂如欲將該華人拘禁、應由適當機關拘之、且當報告新閘捕房、日兵聞之大怒、欲與斐氏及副捕頭林氏爲難、是時日兵復追逐一旁觀之華人、該華人急匿斐氏身後、新閘路一帶、一時人聲鼎沸、大爲擾攘、日兵復在派克路圖拘一中國平民、及乘捕房汽車而至之華探、正在强曳二人過橋時、亦爲警務員所阻、而日兵則倔强不服、旋由一能操英語之日軍官、命日兵住手、於是許多日兵乃回閘北、未及一二分鐘美陸軍少佐奇羅率隊馳至、奇羅乃與日軍官交談、日軍官謂有華捕兩名、目覩華人擲石、不加干涉、並要求奇羅少佐担保以後不再有此舉動、否則日兵仍將入租界取適當對付方法云、當兩人長談之際、仍有日兵數名、潛至美兵隊後、圖拘前拘而未果之華探、爲探目彭萊特所見、以身障之、乃獲免焉、 
　　▲大美晚報紀載　大美晚報云、昨晚日本水兵七八十人離開閘北崗位、爬過烏鎭路鐵門及鐵絲網、持槍戳傷或毆擊新閘一帶華人、嗣由美陸軍奇羅少佐携美兵一排與工部局捕房西捕頭等堅决干涉、日兵始退回閘北、目下工部局與有關係國領事對於此事、尙未有任何正式行動、但信各當道關於站崗閘北日軍擅入公共租界一層、俟獲得詳細報告後、即將提出交涉云、 
　　▲美官場之意見　國民社三日華盛頓電云、今日美陸軍部與國務院、關於上海蘇州河南日兵與美兵幾致衝突事件、雖尙未接官報、但官塲據報紙電訊所載、表示意見、謂若輩信美兵曾循守職分行事、現希望此事當可就地迅速順利解决云、 
[馬占山復黄金榮等電]  
　　▲去電可直寄海蘭泡 
　　黄金榮等、前接馬主席占山來電、曾復電慰、頃又接馬主席來電云、黄金榮·徐季龍·杜月笙·王一亭·王曉籟·尙慕姜·項康原·裘汾齡·吳山·諸先生、並轉諸同志均鑒、卅電敬悉、承以皓電賜慰、雖未奉到、私衷甚感、嗣後來電、望直接寄海蘭泡、不必由俄方轉、因俄方現極力避免日方嫌疑、不肯代爲轉發、日方慣施誣賴伎倆、去年江橋之戰、即謂我方有俄軍官暗助、故敢與彼抵抗、此次占山移駐黑河、彼謂與蘇俄有相當聯絡、否則不敢出此舉動云云、是直量我中國人、無獨立作戰之性、非藉外援不能作戰、其蔑視我國人、等於婦孺、可恥孰甚、占山今已决心誓雪此恥、秉國府之意旨、率部屬而奮鬥、以與滬上各軍、遙爲聲援、雖此後成敗利鈍、未敢逆料、幸賴諸先生與諸同志、大聲疾呼、喚醒民衆、齊賦同仇、誓爲後盾、將來長期抵抗、終必成功、中華民國、實利賴之、馬占山冬印、 
[張惠長支電]  
　　▲努力對外不參内戰 
　　張惠長昨致粤中空軍同志云、廣州空軍全體同志均鑒、國難危急、人民方期諸同志努力對外、今聞粤中糾紛突起、希諸同志實踐歷來對國民宣示、不參與内戰之主張、勿因一時之衝動、而蹈於自絕之途、則國家幸甚、惠長、支、 
[上海發現眞性霍亂]  
　　▲發生之早爲前所無 
　　西藏路口五百四十五號上海時疫醫院醫生報告、謂該院開辦以來、迄今已十有餘 
 
 

Page 10

 
 
年、從未見有霍亂病症發生如是之早、現在已連日有眞性虎列拉病人入該院受鹽水注射治療、惟望市民未患斯症者、對於生冷及不潔食物、嚴戒莫食、巳患斯症者、不論晝夜、速往該院醫治、並聞該院爲預防霍亂症蔓延起見、設有專部、專門注射霍亂預防漿、注射時間、每日下午二時至四時、一槪免費、 
[于右任對於孫科談話之獻疑]  
　　▲放棄訓政與中國革命之危機 
　　于右任氏頃有長文發表、茲錄如下 
　　以現在中國情勢、而仍洄溯革命之往跡、已屬十分悲慘之事、革命之主力、日漸消沉、革命之領導權、日形搖動、甚至革命之對象與革命黨人之信仰及意志、亦日就模糊、吾人如承認中國革命之未完成、即不能毁黨而謂爲補救、近來黨内之有責任者、往往因國難之嚴重、受外界之詰難、即主爲急就章之憲政、不恤自毁以從人、吾人創心國難而不敢苟同、爰致所疑、以質賢者、哲生同志近所發表之言論、見於各報記載、無意中實陷於嚴重錯誤、吾人於國難初作時、已指出各方有此毁黨救國之趨勢、並力言黨毁而國卒不可救、今不幸哲生立言、乃如是易爲他方所假藉也、綜合其所論列、一則謂現在中央不能領導全國民衆、無可諱言、再則謂近來黨之信用、實已完全失掉、今欲補救、當有澈底改革之决心、吾人誠不知此所肯定之前提、何由成立、將謂現在黨之政權、已不能領導全國民衆乎、然則能領導者又安在、爲共産黨乎、爲國家主義派乎、爲軍閥官僚之死灰乎、凡一革命之黨、與某一政治運動、其能取得革命領導權與某種形式之政權、必有其時代背景與社會確在之條件、决非可以玄想而致、亦有容其妄自菲薄、本黨之能領導中國國民革命、自是基於客觀事實之决定、共産黨超越經濟階段之辦法、卽無能掖之使前、國家主義派代表狹隘之民族觀點與行會經濟思想之辦法、復不能掣之使後、如謂爲軍閥官僚輩乎、則此時代之遺骸、革命之塵滓、遂能出墟墓而席政權、有是理乎、如謂人民當憲政自爲乎、則民元以後、民國且數數被毁、約法則毛鞟不存、使無革命之黨鍥而不舍、則今日所謂民國、早已不可問矣、哲生旣有如上之肯定、故主張籌備實施憲政、以爲訓政已有四年、徒有其名、毫無成效可言、長此以往、時不我待、故主張速行籌備憲政開始、不必再待訓政形式之終了、且地方自治未了工作、儘可於憲政開始後同時進行、不必待至其完成以後也、又謂抗日非今日政府單獨力量所能做到、惟由政府與全國人民合作、始能收最後效果、憲政旣成、則人民政府合一、抗日力量自必雄厚矣云云、吾人旣知訓政與憲政之先後關係、憲政開始、待必於訓政之完成、何以訓政提前結束、而憲政即可突兀出現、民元不曾有約法乎、其實質固等於憲法也、固亦曾有憲政之政治制度矣、帝制復辟、狐埋者狐復搰之、其後曹錕以賄選爲總統、天安門所佈之黄緞憲法、至今猶在史筬、猶流餘穢、憲法具矣、憲政行矣、而革命以求之中華民國安在哉、今一旦舊事重提、喧呶衆口、汲汲若不可待者、即爲此立法毁法從政敗政之諸人、自有憲政、皆有革命而來、未有不誓行革命之主義、而可即於憲法之治者、彼諸人當日根不粉碎革命黨人、剿絕革命種子、一面則附和帝制、附和復辟、附和賄選、其後又來附和黨治、而終惡其不便已也、遂於今日思有以去其籍、所謂結束訓政、即結束黨之領導革命也、而輕掩其跡於憲政之美名、此外尙有所謂超然之學者、在野之名流、亦皆雷同民憲、高吮入雲、其志當欽、其實多午、夫革命政治之下、無所謂超然、革命環境之中、無所謂在野、苟皆行使四權、即已支配治具、若必假他途以求所謂憲政、適然而爲反革命集團張其軍、可勝惋惜、此猶就人事方面言之耳、至言憲政本身、民元倉猝創制總理極以未先行訓政爲絕大憾事、　譬諸建築、須固基礎、使軍政甫終、憲政已始、此種過天橋之辦法、行之而可有效者、則民元後不致變亂相尋、而建國大綱亦無勞總理垂制矣、殊不意哲生反獨失此於趨庭之訓也、自治不完成、即訓政爲虛殻、訓政不經過、即憲政爲具文、中國國民黨過去之一切努力、一切犧牲、首爲求得訓政、以造成革命之憲政、若僅以憲法條文及政府組織爲憲政、則彼資産階級之民主運動、固爲之綽然也、而謂此可使政府與人民合一、直欺騙民衆而已、至謂憲政開始、地方自治可以同時進行、吾人誠不知舍本而急於逐末者何故、今以少數人之意旨爲金科玉律、毁總理之主義以毁黨毁政、此對反革命集團爲自除武裝、奚見其可也、且訓政乃以總理之主義訓政、吾人爲總理之信徒、亦國民之僕、所事不臧、遽自暴棄、不忠不信、有始無終、則行憲又安有就、哲生至又謂憲政之行、政府旣與人民合一、故共産黨及國家主義派、皆可以有法律内之行動、殊不計共産黨所欲奪取者乃整個之政權、而由無産階級操持之、其欲採用議會政策者、非第三國際指揮下之中國共産黨也、謂憲政開始後、共産黨乃有所愛重於吾人之法律而遵守以爲行動、憲政之作用大矣哉、至可格共産黨而舞干羽於兩階、此誠奇詭之至矣、至國家主義派所需要之憲政、非總理所謂之憲政、彼亦自有其建立政權之企圖、而决不願在黨治之下並存者、凡此招携、終於無效、而徒毁革命之力也、此意極願哲生深察之、吾人連類言之、尙有以黨之存在爲召致國難之因繇者、抑知黨不存在、國疑必更甚於此日乎、日人之嫉長本黨、由其一般之論調可以知之、黨毁則侵略更易、往事可證者多矣、今奈何自撤墉垣、以取快於敵我者乎、黨以民主集權之形式、治黨治政、猶虞散漶不給、顧何取於泛民主之虛名、而受無組織之實禍乎、内外孔練、反欲自滋其棼、謀國詎可兒戲出之、且敵之搆難、自有其預下之决心、我唯有以抵抗圖存之决心報之而已、國人之所欲效死、政府之府紆籌、皆爲抗禦此侵犯我國家領土主權行政完整之壓境大敵、今不以革命之政治意義獻力政府、領導國人、而别爲紆迴之謀、非可憲政一施、敵即望風潰退也、以必無之事、毁可爲之業、恐黨亡而國亦隨之、革命熸而民族亦燼矣、彼反革命集團、此時公然集矢、有所不敢、故巧立名目、行刦制之實、黨人而不自努力於革命救國、國人而不深察反革命集團之用心、此眞危無可挽者也、夫訓政爲黨之現行工作、政府奉黨命以爲設施、然而離開革命、何取於訓政、離開訓政、何須乎有本黨、離開本黨、更何須乎有現在之政府乎、在本黨建國程序中、固懸示憲政之時期、而工作亦無不趨適於憲政、但本黨所求之憲政、乃革命之憲政、憲法乃革命之憲法、而惟有革郚之人民、乃克受之行之耳、否則起袁世凱諸人於九京、復曹錕於政府、豚苙而招、議者多在、彼其言出爲經、行出爲法、典章之熟、技術之專、或尙有非時下所能盡及者、言法制則儘有原理原則之發皇、言選舉則儘有朦賄糾攬之運用、勢非加厲於民元以後之情况不可也、今一切言者、始因皆爲國難之亟也、以國難而謀所以固其國本則可、以國難而反以危動其國本則萬萬不可也、吾人以爲在此國難期間、使國人監督政治、導國人參加政治、實爲天經地義之事、但總理於建國大綱中所定之程序與方法、黨人固絕對奉爲寳典、亦國人多數所遵循、决不應擅爲變置、如政府奉行之人、遲滯事工、努力未至、則當自劾於總理及國人之前、而亦無由變革總理之敎制也、否則不應紛擾而紛擾之愈陷國家於無法、故在此意義之下、黨内之精誠團結、與國人之共赴時艱、實爲解救國難之唯一要義、抑亦渡過國難之唯一路途、今乃皇皇然索途於四方、何能有當、第眞能團結共赴、持以堅强恒忍之心則禦侮自衛、一切不患無辦法、雖有國難、决不足畏、故在黨人方面、决當愼擇所以自處、刻勵勇敢、爲民前鋒、而念念不忘建國治國之責務、人民方面、亦當從正面督促黨與政府、使之爲不屈服不喪權之奮鬥、集心力於共同之大道、如是則全國眞實合一、必可於最短期間、解救國家之危難、且推進革命之成功也、二十一年五月三日、 
[嚴裕棠被綁]  
　　▲此係二次遭殃 
　　▲本人毫無積蓄 
　　嚴裕棠、本地人、年五十三歲、住楊樹浦平凉路一號、昨晨八時半左右、駕自備之八九六七號汽車、由家中出發、往江西路五十八號光裕營業公司辦事、車抵五十八號門口、戞然而止、嚴正舉足下車、忽有暴客三人、自道旁躍出、手中均執凶器、兩匪扶嚴重返車廂、一匪啓門、登駕駛人座位、以手槍威嚇車夫高阿四開足速率、向南而駛、及至愛多亞路口、匪將高從車中推下然後自己把輪轉頭向西絕塵而去、事後車夫即報告捕房請緝、一時尙無眉目可言、嚴於前年春間曾在華德路遭綁一次、時坐包車、被匪擊傷左足、其所營之光裕營業公司、經理閘北大隆鐵廠及蘇州蘇倫紡織廠之出品、故嚴實一身而兼三職、然因出身寒微、自奉極儉、生平熱心社會公益、辦有義務學校三處、據聞僅有事業、並無積蓄、每晨往公司辦事、隻身出入、不僱保鑣、有子六人、分在蘇倫大隆及光裕服務、餘二子尙在求學、惟一在美國留學、一在國内、又訊、八九六七號汽車已於昨晚在滬西發現、 
[舊貨店私買大塲火藥]  
　　▲計重二百三十鎊 
　　▲探伙欲從中牟利 
　　▲爲捕房偵知拘拿 
　　▲法院已一度審訉 
　　北京路八百六十四號門牌賀臣普所開之共和興舊貨店、近自大塲等處收買得火藥頗多、計重二百三十鎊、於前日上午八時許、將火藥分裝三蔴袋、外面雜以舊銅廢鐵、雇車夫江北人錢小三子·李海道·之老虎車一輛、欲送往西門虹橋某爆竹店、該車道經西藏路、突遇探夥常州人苗寳生·（綽號小廣東）本地人陸伯生·等四人、以錢李車上所裝者爲爆裂物火藥、有干法紀、遂喝令停車、强迫運至雲南路會樂里二百七十七號堆藏、一面幷將錢·李·二人軋至福州路青蓮閣茶樓軟禁、意圖有所舉動、詎事機不密、忽被老閘捕房所悉、乃派西探長好爾·華探目楊心正·郎祖蔭·前往會樂里、將火藥起出、幷往青蓮閣拘獲錢小三子·李海道·二人、繼往北京路共和興舊貨店、續獲店夥蘇州人王桂卿·方春泉·二人、而店主賀臣普、則因適在大塲、未曾逮捕、嗣在寗波路、將陸伯生拘捕、一併帶入捕房、未幾、苗寳生亦自投捕房、乃分别收押、昨晨、併解第一特區法院刑一庭、即據捕房律師錢恂九起而陳述案情、謂現捕房對於錢·李·王·方·四人以刑法四十四條帮助犯及二百零一條公共危險罪起訴、對於苗·陸·二人、則以刑法三百十六條妨害自由罪起訴云云、又據中西探投訴破獲情形、詰之錢小三子·李海道·二人供稱、蔴袋係受王方二人雇車、送往虹橋、當時祗知内係舊銅、車經西藏路、過苗陸等、將車攔住、拖入雲南路會樂里、一面將渠等軋至青蓮閣、由陸監守、嗣由探員到來、帶入捕房、至王·方·二人則稱、此項火藥、係由店主收下、昨日係送往爆竹店等語、質之苗寳生供、昨晨在西藏路、途遇陸伯生及老虎車一輛、陸向我云、車上係違禁物品火藥囑我速即電報總巡捕房探長王長根、我乃雇坐黄包車至附近借打電話、其時適王探長不在、我即回至雲南路、則人物俱杳、謂已被捕房車去、我乃自投捕房云云、陸伯生供認昨據蔣某報告、謂錢等車上係屬火藥、故將擱下、報告王探長不諱、末由被告律師范剛陶悟志要求准被告交保、經錢鴻業庭長核供、諭本案改期七天再訉、錢小三子·李海道·均交人保、王桂卿·方春泉·均交五百元舖保、苗寳生·陸伯生·收押、 
[社會局調查戰區合作社損失]  
　　本市合作社、素稱發達、在閘北江灣吳淞一帶、爲數頗多、自滬變以來在戰區各合作社、因戰事關係、以致社員離散、營業停頓、數月以來、所受損失、數匪尠小、社會局爲澈底明瞭各合作社所受戰事損失確數起見、特製定調查表格一種、着手調查、惟戰區之各合作社社址、均已變更、表格無從遞寄者、皆望各合作社迅速自動來局取表塡報、以便編製統計云、 
[北平華比銀行結束原因]  
　　北平設立華比分行、原專爲向政府接洽鐵路事宜、現政府旣已南遷、北京商業又漸凋零、比京總行、對於該分行、無分設之必要、故於本年底、令該分行結束、近年以來、向政府接洽各種事宜、均由上海華比銀行辦理、較爲便利云、 
　　大陸報云、昨（二日）悉本埠華比銀行已奉比京不魯塞爾總行訓令、自七月一日起、暫停營業、凡該行存戶與執有該行鈔票者、均望於七月一日以前、往提欵、或兌現、惟關於鈔票一層、刻正商請花旗銀行於七月一日以後代爲兌現、至該行决定暫停營業原因、顯係日人佔據瀋陽及侵犯閘北後、商業停頓、該行營業遂一落千丈、難於復振云、 
[市商會證明康泰保險公司國籍]  
　　本埠外灘十八號英商康泰保險公司、係純粹英國商行、總行開設倫敦、已二十七年、其分行除上海外、悉在英國境内及英屬各地、股東亦俱係英商、比者外間對於該公司國籍問題、忽有誤會、聞上海市商會接得上海英商公會切實證明、知該公司確係英商云、 
[瑞和公司精製國貨坩堝]  
　　上海市民提倡國貨會　迭據各處製造玻璃琺瑯電池等工廠函電、探詢國産坩堝之出産、當經調查科查得　小沙渡瑞和磚瓦公司、業有該項出品質料優良、勝於外貨、並據該公司負責人云、坩堝爲鎔煉玻璃料器琺瑯電泡之必需品、向用仇貨、本公司爲提倡國産挽回漏巵、曾經開創製造、歷得工商部國貨展覽會等奬章、旋受原料之壓迫、銷數不振、因之停製、茲以寇難益深、民氣憤慨、咸抱拒用仇貨之决心、應全國工廠之督促與需要擴大規模、重新製造、除聘請僑東實業專家郭永康君、精心計畫、經理工務、並招募外廠退出之愛國工友、共同工作、加緊研究、成績優異、較之仇貨、有過無不及之勢、出品豐富、足供全國工廠之需用云、該會爲奬勵國貨原料新出品、已分函各廠提倡推銷並呈請實業部專利、發揚工藝云、 
[華生廠電風扇應市]  
　　華生電器製造廠、創設迄今、已十六年、製造各種電器用品爲吾國最有歷史與經騐之廠、而該廠製造之五十六寸四翼吊風扇、三十六寸四翼小吊風扇、十六寸四翼搖頭交流抬風扇、十二寸四翼搖頭交流抬風扇、六翼打空氣風扇、行銷已來遍於國外南洋荷屬各地及新加坡各島、國内則各大城市均所採用、蓋該廠爲完全國貨、貨質堅靭、價値低廉、故爲各界人士踴躍樂用、該廠今年所新出之三十六寸四翼小吊風扇、尤合各個寫字間及旅館房間之設置、該扇費電極省、轉數迅快、聞各界採購、更形踴躍、該廠事務所在南京路香粉弄、本外埠各大電料行、均爲代售出品云、 
[國華電噐行「電業」出版]  
　　法租界公館馬路四一八號國華電器行、自去年開幕以來、已屆一週、該行現編輯紀念特刊一種、即名「電業」、於今日出版、内容豐富、足供電業界之參考云、 
[棕欖公司優待用戶]  
　　上海美商棕欖公司出品珂路搿絲帶牌牙膏、質料純良、潔齒透澈、久已馳名中外、近因優待用戶起見、自五月一日起至五月三十一日止、凡向本埠各商店或各大藥房購買加大號或大號絲帶牌牙膏一管者、可將該牙膏空盒向該公司或經售各商店掉換大號棕欖香皂一塊、多則類推、售價照舊、並不增加、 
[上海商報銷路日廣]  
　　上海商報自復版後、積極整頓、内容充實、文筆精雋、銷路日廣、本外埠之訂閱者、爲數頗衆、館址天后宫橋北堍云、 
[口琴會改選職員]  
　　本埠中華口琴會、開辦一年半載、而成績卓著、先後加入研習之男女同志、已達九百五十人以上、人才輩出、昨特舉行「基本會員」大會於四川路會所、由劉因君主席、連選王慶勳君連任正會長兼指導、劉因君爲副會長兼指導、顧棣華會計、趙魯卓文牘、蔡仁甫編緝、鄭煐士事務、張慶璋口琴隊隊長、丁承勛副隊長等、幷議决於本月十日再度赴蘇崑等前線慰勞十九路軍、聞王君定於今晨赴杭、指導分會、事畢即繞道赴蘇、隨帶其所監製之眞善美口琴多具、分贈忠勇之將士、同時幷敎授其新作「十九路軍」軍歌、以勵士氣、 
[閔行苦兒院出售雪菜]  
　　閔行廣慈苦兒院儲有雪喪峯鹹菜、以備各界應用、據查該院目下完壜者有三百七十六壜、存缸中者有七十六缸、約重七百餘擔、現在天氣漸熱、此項鹹菜、最爲衛生適口、無論公司工廠及團體需用者、均可前往南市外灘閔南輪船局接洽、零躉批發、均無不可、俟定購後幷可專送、此項盈餘、即充該院之經費、故購用之者、兼收補助慈善之功德也、 
[譚眉影二度請離婚]  
　　▲趙光祖昨未到庭 
　　▲改期十六日再審 
　　趙光祖昔因迷戀烟花、與妓女梅妃締結不解緣、潜將家中房地契據取交梅妃保管、被該妓串同胡三私行抵押、嗣爲趙婁譚眉影得悉、除依法對梅妃等提起侵占之訴、業經法院受理訉結外、並以民事控趙遺棄不顧、請求離婚、由法庭傳審之下、認原告理由不充足、判决駁回、當時譚氏甚爲不服、聲明上訴、旋經雙方親友調停、趙亦深自悔悟、對譚氏所提不狎游等條件、全部接受、於是譚氏遂撤回上訴、重賡白首之約、不意唱隨未久、趙光祖故態復萌、與某舞塲舞女胡阿六發生戀愛、自此趙譚再度反目、趙對舊日所訂約章、遂不繼續履行、譚氏被棄、乃於去年歲尾延江一平律師向第一特區地方法院控趙遺棄、請求離異其訴狀已刊報端、茲不贅述、昨日午後、爲是案開庭之期、原告譚眉影偕江律師如期投案、譚女士風韻猶昔、惟被告趙光祖則不到庭、僅延何律師代表出庭、起稱、原告所陳各節、竟無佐證、不足置信、且原告於結婚以前、在校求學、歷年學費、均由被告負担結婚時女方一切費用、及妝奩費、亦係被告代付、被告之待原告、可謂仁至義盡此次原告雖再度訴請離異、被告仍望原告能幡然悔悟、早日歸來、以保家庭幸福、當經推事諭當事人案件、應由雙方當事人親自出庭、以表明其意思、故諭改期五月十六日下午、傳被告到案候訉、 
[培成女校辭退敎員起交涉]  
　　▲一度調解未成 
　　小沙渡路培成女校代理校長曹近媛、昨被該校敎員林佩貞聲請上海第一特區地方法院通知調解、林佩貞委任宋允惠律師代理、曹近媛亦委任何世枚律師代理、雙方均由代理人到塲、經陶駿德推事開庭調解、未能成立、聞林佩貞聲請調解之理由、係上年受聘担任該校敎職、本年並接得該校通知後、忽去函謂伊曾函該校不克到校上課、另聘他人接替、林佩貞則以本人並無此信、豈能中途辭退、再三交涉、曹近媛態度强硬、復語侵林佩貞、故不得不法庭相見、林佩貞要求償還欠薪一個月及賠償損害本學期六個月薪金、今調解旣不成立、訟爭恐難避免、亦敎育界之不幸事件也、 
[航空旅客往來]  
　　▲中國航空公司五月四日星期三 
　　自滬赴漢口ＭissＮeeＬaong 
　　自滬赴漢口ＭissＬong 
　　自滬赴南京褚民誼君 
　　自滬赴南京孫蔚生君 
　　自南京來滬陳祥森君 
　　自南京來滬Ｍr·Ｐ·Ｙ·Ｃaleina 
[天氣報告]  
　　徐家匯天文台昨日下午四時三十分氣象預報云、天曇而熱、揚子流域有雷、沿海一帶有大霧地方、黄海及高麗、有强烈旋風、及雨、因低壓經過向東北東方進行所致、山東海濱及東海天曇、風無定向、又昨日下午三時前二十四小時内、本埠氣温、最高八八·二、最低六七·八、去年同日最高七五·九、最低五九·○、 
[來函]  
　　逕啟者、頃閱本月四日貴報本埠新聞欄、載有「大德輪案解决」新聞一則不勝詫異、查自去年十二月十三日大德慘案發生後、福保受各該家屬之委任、辦理豋記事宜、正在收集證件、從事調查間適値滬案發生、遂告停頓、現已預備向上海地方法院起訴、請求依法賠償、貴報所載大達公司方面、提欵數萬元、分發各家屬具領之舉、福保曁所代表之家屬、從未與聞、誠恐外界不明眞相、轉滋誤會用特具函聲明、希賜予更正爲荷、此致申報館主筆先生台鑒、律師盧福保啟、五月四日 
　　編輯先生、貴報五月三日本埠新聞欄載稱、「江西人董曼尼、前日下午一點十分、在浙江路四馬路口、手持反動傳單呼喊反動口號、同時並有同伴多人、聚集游行經老閘捕房華探曹岐山上前拘獲、並供出尙有傳單書籍等、藏於法租界西愛咸斯路七六號及金神父路新新里一四一號、當經會同法租界捕房前往搜出反動書籍等頗夥「......」等語閱之不勝駭異、鄙人家住在西愛咸斯路七十六號、素以敎書爲生、五一紀念日、雖確有一江西學生董曼尼被探捕扭來敝宅、指敝宅爲其住所、但當時已經家中人切實否認明白、乃探捕等不問情由便直豋樓入室、將各書架上所陳列中外書籍任意抽出若干册而去、查西愛咸斯路七十六號、爲鄙人住宅、書籍亦爲鄙人所有、絕非他人所藏、與董曼尼從無絲毫關係、又以上各書、無論其爲中文或外國文、均係中國或外國各大書店公開的合法的出版物、乃貴報云「搜出反動書籍等頗夥、」顯係採訪失實、敬煩將此函賜予豋載、因鄙人正向法院訴追、而「反動」二字、似未可輕易加諸人也、此頌撰安、西愛咸斯路七十六號李劍華拜啟、五月四日、 
 
 

Page 11

 
 
敎育消息要聞 
[籌備六月六日敎師節慶祝]  
　　丨本節日運動之目標丨 
　　（一）改良敎師待遇 
　　（二）保障敎師地位 
　　（三）增進敎師休養 
　　敎師節發起人發出通告云、敬啟者、同人等爲謀敎育人員待遇改良、地位穩定、修養增進起見、特發起以六月六日定爲敎師節（或名雙六節）、並於去年六月六日在首都中央大學舉行第一次慶祝儀式、與會者京滬敎育界同志三百餘人、極一時之盛、本年節期轉瞬即屆、同人等回溯過去一年間、水災兵禍、遷徙流離、舉國庠序、絃歌將絕、益覺本屆敎師節有聯合全國人士一致舉行之必要、特附上宣言一紙、即乞就近提倡、並聯名向敎部呈請明令規定嗣後永以該日爲敎師節、通令全國、一致舉行慶祝、如有關於該節日之宣言著述、記事等文件、併祈惠寄一份、以便彙印成册、藉作宣傳資料、不勝感荷、專此敬頌台綏如有信件寄由開封河南大學部爽秋君轉、四、二九、 
　　▲宣言　近世社會運動、恒確定一永久紀念日、如勞働節、兒童節、婦女節、皆所以聯合羣衆謀一部分人羣生活地位之增進、直接有利於此一部分人羣、而間接亦有利於全社會者也、蓋以社會中一般人蔽於成見、安於故常、對於一部分人羣生活之痛苦、往往習焉而不在察、則非有普遍運動斷不足以轉移風氣變更觀念、以收改進之效、此紀念日之規定所以不可少也、同人等深覺中國今日之敎育人員其所負責任至重、而社會責備至嚴、然其生活至不安定、地位至不穩固、而復缺乏修養之機會、在在足以影響其事業、使不克盡其責任、此固敎育人員之切身痛苦抑亦全社會之重大損失也、夫小學敎師之俸給、不足以仰事俯蓄、此固盡人皆知者、即大學中學敎師、時因欠發薪水、生活每起恐慌、疾病而不克醫藥、學校復靳其俸給、年高而不勝繁劇、學校復解其職位、生活代價與家庭負擔與年俱進、而學校並無年功加俸之制、不幸在職病故、身後蕭條、任其妻子凍餒、而學校又無撫恤之條、於是身爲大學敎授者、其子女常不克進大學、身爲中學小學敎師者、其子女且無力進中學小學、事之不平、孰有甚於此者、此敎師生活所以至不安定而亟應力謀改善者也、至言敎師之地位、徴諸事實、恒視學生之好惡、及其他特别原因爲進退、對於敎育之功績與處事之忠誠如何、則非所問、已屬毫無保障、而復因政局變化、校長更換、黨派傾軋社會排擠、時有朝不保夕之勢、致不能爲久遠之計劃、積漸之深功、又何能責其爲學術之研究、敎學之改進耶、夫社會雇傭、猶有契約維繫、而敎師之聘任、乃竟毫無保障、此敎師地位所以至不穩固、而亟應力謀改善者也、且也、優良敎師之養成、全賴社會之扶植、乃通常辦法、對於休養不足之敎師、惟知檢定洶汰、其於被淘汰者、又多不謀補救、至對於休養較深者、則畁以極繁重之課務、使其無暇研究、此種辦法無異絕敎師進修之路、而廢棄其有用之材、則雖有學力優異之士、亦將永遠埋没、不克發展、其較遜者、更將永無上進之望、此非敎師之自暴自棄、實國家社會處置之失當、有以致之、此敎師缺乏專業休養機會、而亟應力謀增進者也、同人等有感於此、欲聯合全國人士共起挽救、冀以促政府之注意社會之覺悟、擬定六月六日爲敎師節、以期羣策羣力謀根本解决之道、凡我敎育界人士、無論大中小學敎師、或敎育行政人員、統希一致參加、藉收衆志成城之效、至所以定爲六月六日、取以雙六名節、便於號召、且適當學年將終、下學年計劃方待確定之時、則吾人得貢獻意見於敎育當局、申訴苦衷於一般社會、冀得逐年改進也、至本節日運動之目標、不外下述三點、（一）改良敎師待遇、（二）保障敎師地位、（三）增進敎師休養、凡此、僅就運動大綱、標其旨趣而已、至於詳細辦法、則有待於公衆之意響、同人等人微言輕、然以此種問題、關係全種敎育之興衰、社會之安危至深且鉅、則又安敢辭其奔走呼籲之勞、我全國同胞孰無子弟、就學以後即委其敎育重責於敎師、則於此種休戚相關之運動知、必有投袂奮起贊助參加、爲吾敎育人士之後盾者、爲此鄭重宣言、以敬告我全國同胞、幸垂察焉、發起人、王書林·王芷湘·王素意·李步青·李搆堂·李醴泉·李清悚·朱定鈞·阮眞·汪懋祖·宋述樵·邰爽秋·姜和生·胡叔異·許恪土·許瑞珪·馬靜軒·馬客談·夏承楓·徐雁賓·黄季馬·張官禮·張士一·張耀翔·張忠道·張坊·張履芬·張耿西·喬一凡·程其保·彭百川·楊揚先·劉星晨·蒙文通·趙振甫·蔡嵩雲·盧冀野·謝循初·等三百五十二人同啟、 
[安徽大學之新敎職員]  
　　安徽大學新任校長程演生氏、已於上月二十一日到校視事、當即發表洪逵爲秘書長、丁嗣賢爲敎務長、郭堅白爲事務長、伍光建爲文學院院長、陶環中爲法學院院長、丁緒賢爲理學院院長（皆敎授兼）在伍光建未到校前、文院院長由洪逵兼代、陶環中未到校前、法院院長由經濟系主任李景泌兼代、秘書張和聲、會計主任王子吉、庶務主任王靜沉、圖書主任顧斗南、督務生任劉毅人、註册主任李昌熙、出版主任陳化奇、醫藥主任石君俠、儀器主任郭咸中、在顧斗南未到校前、圖書主任以葉宗高代、李昌熙未到校前、註册主任以宋雋青代、 
本埠 
[今日總理就任非常總統紀念各學校放假行紀念式]  
　　今日爲總理就任非常總統紀念日、各機關各團體各學校、均懸黨旗誌慶、放假行紀念式、 
[美國新敎育專家羅格博士重蒞上海]  
　　▲今日起在青年會演講三日 
　　羅格博士、前次來滬、適値暴日犯境、除由博士將日軍暴行、據實報告美國社會外、曾經市敎育局及青年會等團體、特約博士演講新敎育數次、備受歡迎、繼以粤中敎育界、迭次催促就道、不得已於數星期前離滬、茲聞博士已於前日返滬、此次留滬時間至少有兩星期之久、茲聞已由青年會智育部約定於本月五六七日午後五時、在該會演講「新敎育與新學校」「新敎育與新心理學」「新敎育與新藝術」、繙譯者爲陳鶴琴、唯恐人數過衆、故凡有意參加者須於事前、向該會智育部接洽、 
[各學校消息]  
　　▲上海女中　西門上海女中、於昨日下午二時、開學生自治會改選會、市黨部代表毛霞軒等指導、並由該校校長吳志騫朱琳封菊林演說、選舉結果、馬允民胡綺沈軒雯葛蔚文夏開瑾五人爲幹事、朱俊何玉芬二人爲候補、定期宣誓、 
　　▲華東中學女子部　法租界貝勒路華東中學女子部、已於四月一日正式開課、至今學生仍陸續要求入學、茲以借設於該校之傷兵醫院、已定日内遷出、爲救濟失學女子計、特擴充敎室及宿舍、續招初高中各科及幼稚師範科各級揷班生、家境清寒者、訂有减免學費及分期繳費辦法、 
　　▲民生中小學　民生中小學前因新廣東街校舍被日本浪人放火焚燬、不能依期開學、現該校已借定天后宫市立樹基小學一部份校舍爲敎室、定於本月十二日開學、聞該校對於收費等均訂有妥善辦法、 
體育 
[規模宏大之華北運動會場（續）]  
　　▲游泳池　池之邊界、長爲二十米、寛爲八米、東西南三邊距墻均爲三米、北面距墻爲七米、五米作爲建設看台之用、邊外二尺之處、尙可設立欄杆地道、池深一端八英尺、一端三英尺、南首開門與健身房通、 
　　▲健身房　東西之長爲二十五米　南北之寛爲十五米、内中可作二十二米長十二寛之籃球塲、上部周圍建築一米三十寛坡式之跑道、（兼作看台用）東牆之北端中部開門、由外邊設立樓梯、以便參觀人之出入、北牆之西部與游泳池共用、其中開門與游泳池通、西牆與辦公室共用、其中間開門與辦公室通、内部牆壁與樑上、尙可設置種種健身運動器械、 
　　▲溜冰塲　溜冰爲大小男女適宜之運動、應於兒童遊戲塲設立之、長寛均爲十五米、周圍樹以三英尺高之欄杆、北面開門與花亭連接、 
　　▲看台　田徑賽塲看台三面、西面長百八十米、北面長七十七米、東面長一百七十四米、共長四百三十一米、每二米每層可容五人、按十二層計算、可容六十人、全塲可容一萬二千六百人、足球塲東面長一百一十米、西面長一百二十米、兩面共長二百三十米、按每二米每層容五人、十二層計算、可容六千九百人、網球塲籃排球塲東西兩而各長七十米、共長一百四十米、照前所定容納人數計算、可容四千二百人、統計全塲看台共容二萬三千七百人、圖中看台所佔之地、寛爲十米、似乎太寛、將來建築、當按另行設計之高寛爲準、此不過大約之規定耳、 
　　▲欄杆　田徑賽塲周圍、均係連貫、東面長爲二百二十米、西面長爲一百八十米、北面長爲一百零五米、南面全長爲一百六十米、周圍共長爲六百六十米、東西北三面與看台之距離均爲二米、南面與跑道外邊之距離爲二米、距男女運動員休息室較遠、留有十米寛空地、作爲運動員參觀之地位、足·網·籃·排球塲之周圍、亦係連貫、東西兩面各長二百米、南北兩端各長九十三米、周圍共長五百八十六米、東西兩面與看台之距離爲三米、北面與墻之距離爲四米、南面與籃球塲界之距離爲五米、於必要地點、留有可以開關之門、以便塲内人員通行、欄杆之高度爲三英尺、質料用堅硬耐久之物、 
　　▲主席台　主席台爲凸形、兩端之寛爲八米、中間寛爲十二米、長爲十六米、凸出之處爲正方形、以爲開會時主席報告及講演之處、後爲職員休息及奬品陳列之用、上覆以蓋、周圍設有欄干、下面設置過道、過道之兩邊、建築爲相當之房屋、以爲儲藏運動器械及臨時辦公之用、（未完） 
商業新聞 
[金融春賽最後日金價趨跌三兩]  
　　▲半天有六兩曲折　昨爲春賽末日、金業市塲依舊上午半日、午後停市、標金稍有變動、乍進乍退、勢不可遏、早午間有六兩之曲折、終則趨跌三兩光景、初以銀市微跌、反開低盤惟外匯尙穩、更以檯面上買方蓬勃、曾見七百四十七兩二錢新價、復後潜萎　、謠傳紛起、謂日俄形勢又爲緊急、殆多頭者復已傾賣、遂轉下乘、貶落五兩餘、人心猶豫、所有現貨標金、茲聞某銀行賡續開進云、茲錄前市情况如後、 
　　▲一幕晨市之過去　自早開六月份爲七百四十二兩五錢、即跌二兩六錢、蓋大條只降八分之一、銀價公私電均跌四分之一、脚地報告、賣戶甚鮮、故人心似下也、次由四十二兩至四十三兩五錢、後由恒餘丙興鴻康永順利等買進、致價漸升三兩、然有數錢上下、迨英金揭佈未動、美金略减一二五、故漲爲四十六兩五錢、比因同太昌福昌等出售、立降二兩、爲四十四兩五錢、内盤美金平平、初由英日銀行互做六月三十元、旣而二十九元七五、且因同春福餘元成永等等咸來爭購、而價即行上騰、九點十餘分爲四十七兩二錢、（本日最高之價）後以福餘志豐永大德成元春及物品套頭相繼賣出、至美金八月份三十元零二五、故降四兩餘、在十餘分鐘有一兩零起伏、九點三十餘分爲四十二兩五錢、至後大連帮買進、好起二兩、但福餘裕和源泰等則出、遂退一兩六七錢、人心恍惚、至十點一刻後忽見起色、因恒興恒餘内興大興永及投機商等前來拖進、殆英金仍結六二五、猶傳某銀行購去現貨之說、市價一聳而上、至十點半爲四十六兩八錢、往後波浪興起、謠聞日俄有衝突之訉、同業心思即萎、計恒餘元茂永福餘福太亨及大連帮等猛力脫手、一般散戶多頭隨之而賣、以希軋平、以此市價一瀉五兩餘、（惟自十點半後至十一點三刻有二兩餘曲折）殆美金遠期對做三十元零二五、近期可結二十九元九三七五、直至十一點四十餘分卒爲四十一兩三錢、時由物品買進、拉上兩餘、爲二兩半、迨午收四十二兩二錢、比較前午回落二兩九錢、（迭漲多日之反向也） 
　　▲揭價抑七十五兩　據半日中最大四十七兩二錢、最小四十一兩三錢計有五兩九錢差額、揭價改爲八百十六兩、計撳七十兩至七十五兩、豋賬補水同爲四十二兩、赤條計加五兩 
　　▲投機者賣出居多　檯面上交易、頗爲複雜、統計恒興·元茂永·大興永·義豐永·丙興·鴻康永·同春·裕和均進恒餘·福昌·福餘·萬興·順利·大德成等出入殊煩、然紛收無亟、源泰·福泰亨·同太昌·源康祥·均是寳出居多 
[匯市明緊暗鬆]  
　　昨日銀市雖跌　而匯豐掛牌各匯僅美金縮一二五、爲二十九元半、香港减二五、爲七十六兩三七五、法郎小去一元、和洋降二五、餘如英印德坡等均無良莠、至於内盤亦屬平定、英金始終和上日無異、惟美金略有升縮、初平繼堅、午時復鬆、比較前午長一八七五正謂明緊暗寛之勢、華商交易仍無大票、計英金僅以二三萬鎊、孟買電售七月份、而美金約共三四十萬元、英美比等商售與日商銀行者尙稱不鮮、廣帮恒興稍有抛出、遂套進條子、殆套價近期拔開四十五六兩、遠期約計五十兩、苟向扒結、則猶不洽、而今各金號仍多先令、而空花旗、惟數不鉅、後市因在春賽期内仍休假、 
　　▲英匯　内盤僅以零六二五伸縮　上午初開賣價一先令七便士六二五至六八七五、買價六八七五至七五麥加利出八月六二五、住友買七月六八七五、三井進七五、（均是孟買單）午收賣價與早市彷彿 
　　▲美匯　内盤半日間不過一二五差次、近遠期相差二五、自早開賣價五月二十九元八七五、六月九三七五、七月三十元、買價均加一二五麥行與正金對做六月三十元、三井買八月三十元、華比與正金三井對做六月二十九元八七五、安達正金對做本月七五、花旗與正金對做六月八七五、盤根進八月三十元零六二五、麥行買八月一八七五、三井與嗬囒對做十月三十元零二五、華比與正金互做六月二十九元九三七五午收賣價五月份二十九元九三七五、六月份三十元、七月一二五八月一八七五、買價三十元零六二五至三一二五、又掛牌一元合銀三兩三錢八分九八云、 
[大條稍長]  
　　國民社四日倫敦電、大條稍長收盤近期十六便士六二五、遠期十六便士七五、比上日各長零六二五、倫敦對紐約匯價開三元六角八分、 
[回好聲中洋市又現巨跌]  
　　▲客銷稀淡：：滬存如故 
　　▲市塲槪况　前昨兩市、洋厘漲風甚熾、一般人目光所及、以爲從此可以青雲直上矣、詎昨午忽生反動、其跌勢不亞漲風、推原其故、外埠前胃甚稀、而本街存底由積、如果銀行無買胃、則厘價穩站、雖各業商貨發展、無如類率用銀、對於洋欵總以收入爲多、終至重現跌風也、 
　　▲厘拆價格　「洋厘」早市尙無變動、仍爲七錢零九厘、與前日早市相同、雖午市因受賣戶之勇氣、受者轉寥、頓時突跌一厘二毫半、僅爲七錢零七厘二毫半、「銀拆」早市竟做白借、而午市略有交易、遂開二分行市、銀行無掛牌劃頭始爲白劃、旋有八分市面、最後仍爲白劃、 
　　▲輔幣市情　江南小洋、晨間忽然狂漲三厘、爲六錢一分四厘、午市勿動、據聞此項交易、本屬極少、祗以有人欲買、雖無巨額、亦有高漲之可能、交易早市四千角、早市二千角、廣東小洋、早市亦突漲三厘光景、爲六錢零八厘半、午市轉弱、爲六錢零七厘二毫半、交易早市八萬角、午市二萬角、銅元賡續下墜、又縮二千文、爲四百十五千五百文、二日中已縮五千文矣、 
　　▲銀洋進出　「銀欵」銀行仍値跑馬封關、下午例無消息、收解方面、外商票欵一百七十餘萬、華商二百三十餘萬、匯兌收解九十餘萬、貨欵收解二百餘萬、押匯欵九十餘萬、關稅收入四十餘萬、墊欵一百萬、洋欵四十餘萬、雜欵收解三百餘萬、外商進倉三十萬、華商出倉七十萬、錢莊銀公單收解二千九百餘萬、銀劃頭欵收解三百四十餘萬、各路匯欵五十餘萬、收現四五十萬、「洋欵」匯劃票欵早市做出祗三十六萬、午市亦僅三十萬、鈔票早市三萬五千、午市一萬五千、支單早市七萬、午市四萬、銀行買賣、早市三十萬、午市亦祗三十萬、洋戶往來收解一百四十餘萬、鈔票進出一百四十餘萬、錢莊洋公單收解三百八十餘萬、洋劃頭收解一百三十餘萬、小錢莊交易五十餘萬、 
[長期過後之消息]  
　　金融界放做長期、原以四十兩月、爲唯一不移之固定時期、今年四底交易、因時局關係、稀少至已不成市、曾詳日前本報、但是外界對於流動調劑、旣受箝制、勢須竭力挽救、因而設法向金融界疏通者、實繁有徒、前聞已得金融界之許可、昨日紛紛成交、計六對欵不下六七十萬、息價俱在十兩以上、最高價則有十一兩五錢、聞受方類率爲本埠各殷實商店、所有客帮方面、要求通融、則大都拒絕、萬一情面關係、縮短期限、爲三對月、大約亦做出十餘萬云、 
[證劵債市盤旋漲跌互見]  
　　▲成交約三百萬 
　　昨（四日）華商證劵交易所各債劵、現貨交易共九萬三千元、内統稅佔三萬七千元、關稅裁兵二○捲各計一萬元、其他較清、期市亦比前爲閒散、買賣大戶、均懷觀望、市面殊覺冷淡、計上午約二百萬、後市祗九十五萬元、合計二百九十四萬元、内除統鹽稅二○捲等各約五十萬、餘僅一二十萬元、至言變動情形、在上午兩盤以市上零戶售出頗不寂寞、賣方仍佔優勢、各價比前繼續下落、惟變動極微、後市賣戶未見繼續賣出、而市上零星需要猶不寂寞、各價因是漸見抬高、比上午各漲六七角至一元數角不等、結果比前日惟裁兵復漲二元五角、統稅漲一元四角、至一九善六月則跌二元一角、餘互有漲跌、爲數祗在半元左右、觀債劵市之形勢、以時局情况混沌、暫時將盤旋、不致有大漲落云、 
債别　期現　前開　後收　較前日　成交數 
整六　五月　七三·００　三七·三五　漲０·四五　一００、０００ 
關稅　現貨　二七·五０　......　不　動　一０、０００ 
關稅　五月　二七·四０　二七·九０　跌０·一０　一一０、０００ 
編遣　現貨　二九·００　二九·六０　跌０·四０　七、０００ 
編遣　五月　二九·００　二九·六０　漲０·二０　二五五、０００ 
裁兵　現貨　四四·八０　......　昨無市　一０、０００ 
裁兵　五月　四四·八０　四五·五０　漲二·五０　一六五、０００ 
一九關　現貨　三九·五０　四０·一０　跌０·二０　四、０００ 
一九關　五月　四０·二０　四０·七０　漲０·六五　一九０、０００ 
一九善　現貨　......　三六·八０　漲０·四０　五、０００ 
一九善　五月　三七·００　三七·六０　漲０·二０　二二五、０００ 
一九善　六月　三六·五０　......　跌二·一０　五、０００ 
二０捲　現貨　......　三五·００　跌一·二０　一０、００００ 
二０捲　五月　三四·九０　三五·六０　漲０·二０　四三五、０００ 
二０捲　六月　三四·六０　三五·五０　昨無市　三０、０００ 
二０關　現貨　三四·五０　三五·三０　跌０·九０　二、０００ 
二０關　五月　三五·一０　三六·三０　漲０·六０　二七０、０００ 
統稅　現貨　三五·五０　......　漲０·一０　三七、０００ 
統稅　五月　三六·００　三七·四０　漲一·四０　五七０、０００ 
鹽稅　現貨　三六·九０　三七·四０　跌０·一０　八、０００ 
鹽稅　五月　三七·四０　三八·三五　漲０·八五　五二０、０００ 
鹽稅　六月　三七·三０　......　跌０·二０　六五、０００ 
[紗花十分悲觀的紗市]  
　　棉紗市情依然不振、形勢十分虛弱、因時局仍在迷離恍惚中、且金融尙難流通、各路交通猶未恢復、對於運輸方面、益覺困難、至於内地經濟狀况、萬分枯涸、因之紗銷情形、異常滯鈍、無錫各廠囤積甚厚、據聞鄭州紗廠之紗、亦有來滬銷售說、足見四方紗市之悲觀矣、乃人心一致下游、故標紗價格步跌、近期又跌二兩云、 
　　▲近期標紗又降二兩　標紗前市開盤、極其渙散、塲中交易甚少、買戶頗缺、各月跌一兩至一兩二·三·錢、午後形勢仍疲、後市開盤、時間甚短、祇二十分鐘已畢、各月又跌五·七·八·九·錢、全日成交統計、查賣出仁豐二百五十包、義餘四百包、總生三百包、天隆四百包、大昌成四百包、買進廣豐八百包、愼記二百包、長豐三百包、大豐一百五十包、永大一百五十包、茲將人標收盤價列左、 
人標　收盤　漲跌　存賬數九月一五三０跌一九　一五、五五０ 
七月　一五一五　跌二０　一一、二五０十月一五五四　一八　一七、二五０ 
八月　一五二五　一八　一五、四五０ 
　　▲現銷祇二百七十一包　現紗銷塲甚清、據一部份調查、日紗暗中活動甚烈、查全日各帮買去統計祇有二百七十一包、同行進七十五包、行情跌五錢至一兩五錢、客帮内地進六十包、廣東進二十五包、江西進五十包、寗波進十一包、四川進七十五包、汕頭進四十包、北帮進十包、 
[期現棉零落不堪]  
　　棉市見疲、形勢甚弱、外棉大跌小漲、紗價跌無止境、廠商態度失望、實銷極其冷淡、各廠絕少問津、但本棉存貨未厚、所以新抛未見踴躍、市氣軟中帶堅、交易大爲凋疲云、 
　　▲鄭標疲落二三錢　交易所鄭標前市開盤、市况尙平、各月跌二錢、午後市情仍軟、各跌五分至一錢、全日成交統計五千八百担、查賣出益豐七百担、明華三百担、愼記三百担、信誠三百担、振大三百担、買進永大四百担、長豐四百担、瑞大二百担、茲將鄭標收盤價列左、 
　　鄭細絨收盤漲跌存賬數八月三二三五　跌二五　三七、九００七月期三二三０跌二０三０、五００十月三二五０　三五　四三、六００ 
　　▲原棉廠需杳無起色　現棉交易大爲岑寂、各廠心氣蕭散、據云陜西花廠方出價三十一兩、尙未成交、 
[外棉漲力微弱]  
　　昨日美棉因華爾街不振及空戶扺補、市况參差不定、計期貨漲二至六磅音、現貨漲五磅音、英棉期貨漲十七八點、現貨漲四點、埃及棉現貨漲五點、印棉停市、原電錄左、（三日電） 
美棉　比上日合申規　英棉　比上日　合申規 
五　五六０　漲　六　二五·００　七　四三八漲一七　二和·六０ 
七　五七四　六　二五·六０　八　四四０　一八　二九·七０ 
十　六００　六　二六·八０　十　四四一　一七　二九·八０ 
十二　六一二　二　二七·三０　十二　四四五　一七　三０·一０ 
一　六二三　五　二七·八０　一　四四七　一七　三０·二０ 
三　六三八　五　二八·四０　現　四六一　四　三一·一０ 
現　五七五　五　三五·六０　埃及六三五　九　四二·八０ 
　　本埠美安棉行接四月二十九日紐約電云、西南有雨、紗廠集議未能議定再减産額之辦法、紗布市况皆被一般貿易使人失望、以上數事使棉價起落不定、新棉作進行順利、棉田减少之平均估計爲百分之五至百分之七云、 
[四月份英國棉提用單位千包]  
一九三一年四月　一九三二年三月　一九三二年四月 
美棉　七一二　九０六　一、０四四二 
埃及棉　一七七　二二五　二四六 
東印棉　一八二　一三六　一四六 
其他　四三八　三０六　五五四 
總計　一、五一０　一、七七０　一、九九九 
[上海日廠開工之紡紗計畫]  
　　上海各日商紗廠、認爲時局漸趨平靜、經同業會迭次協議决定四月二十六日全體開工、新招工人亦頗多、滬東各廠上工者約有百分之五十、滬西各廠約有百分之六十、運轉錠數亦居半數、至以所紡支數、亦早經準備、將變更向來方針、紡製目前可以銷售之支數、大都以十六支爲主、其他三十二支·四十支·四十二支（小絞）亦兼紡之、各廠中如内外棉將紡四十支·四十二支·（小絞）三十二支、豐田·上海·日華·均紡十六支、東華向來專紡二十支、今亦改紡十六支、裕豐紡四十二支（小絞）、其變更紡紗方針之原因如下、 
　　（一）現二十支及四十二支（綾絞）銷路不良、存貨甚多、前途殊覺悲觀、而十六支·三十二支及四十支（小絞）全無存量、且大連·天津及印度方面尤有需要、自去年十二月以迄今年三月、因無貨可以供給、遂使輪出停頓、故目前開工後、即須設法補足出口、其數約六七千包、倘運轉紗錠有百分之二十五、足數銷售、且不致囤積、 
　　（二）從市場觀察、現在十六支與二十支殆相同價、且十六支有較二十支反貴者、故在混棉採算上、認爲十六支有利云、 
　　茲再將日本紗廠織機環線錠分類統計如左 
線錠　七九一、二九○枚 
織機闊門面狹門面　七○、八一一架三、三二七架 
統計　七四、一三八架 
錠數二十八支以下　環錠三、○四九、五○五枚走錠一○、九一四枚 
二十八支以上　環錠三、六一一、六一一枚 
至六十支止　走錠　一六、○○○枚 
六十支以上　環錠　六三九、四八○枚走錠　一○、○八○枚 
統計　七、三三七、五九○枚 
[絲茶金華蠶收又告失望]  
　　▲備受霪雨奇寒悶熱損害 
　　金華舊府屬各市鄕蠶汎最早、今歲農民因鑒去歲蠶事失敗、今歲經濟窘迫、蠶本無處告貸、飼育春蠶者祗及往歲十之一二、早帮已大眠旺葉棄、晚帮亦已三眠出火詎陰雨連朝、乍寒乍熱、致蠶蟻咸起洩黄吐黑等病、殭斃者十之六七轉瞬即可上簇、而天時不佳、今歲蠶收又告失望 
[糧食浦江米市到稀銷活]  
　　▲滬南　昨日來源寥寥無幾浦存亦薄、市氣恐有變化且洋米洋行家續有抛出、人心稍有進意、但成交稍旺、情况堅固　北粳行情復硬角許、中宿者略挺蘆洋尖高料貨稀、形勢轉硬早晚稻到銷對敵、市無升沉、 
　　▲滬北　昨日北市米情、各帮來源三四十號、内江陰·無錫帮最爲多數、城鄕店銷不見活絡、北粳到銷二淡、價照原盤、薄稻祗到七八號、客胃不活、本城去路略有形硬五分、蘆洋尖及埠尖三種受小絞米影響開盤降低一角、 
[洋米本銷尙旺]  
　　▲漢口帮略有問津 
　　昨日洋米市况、因新有到頭、人心回軟、客帮雖有胃、乃亦趁機觀望、以待壓小後再行裝辦、故統市只有漢口帮辦去小絞六七百包、内地帮略爲問訉外、其他均無過問、但本街胃口尙濃、在市搜買甚力、市面始得由疲帶堅、行情與前市無大出入、計開出小絞米三千多包、價十元零二角半至十元、敏黨米一千包、價十元零五角七分、小絞糙米二百包、價九元四角、茄辣地糙米五百包、價九元半、小絞四月份四兩八錢三分、又五月份五兩零二分、各二百噸、價比前市較小、惟洋行仍無開出、仍係行家回籠交易也、客元開江西機元二百二十包、價十二元半、亦爲本街辦去云、 
[客胃不動粉價下挫]  
　　昨麵粉市况、交易平淡、行情下落、初以洋粉有小三四角、人心已屬望下、後以客帮胃口不動、南洋帮以該地戰事發生、人心惶惶、當地紛電止裝、一部分即擬在市售出、進戶觀望、開價即小、兵船回籠現棧單前日與五月期同售二兩零七分半、昨日祗二兩零六分二五、計落一分二五、五月期二兩零六分半、計落一分云、 
[南北貨　大泡圓泉存告斷]  
　　泉州大泡桂圓、邇來乏到、查市上各號存底統共已不上二百箱、爲數確屬有限、復據泉訉、存底業經斷檔、因自滬案發生以來、銷路至呆故所有存貨、均已配往寗波應銷、此間現僅零星開出、價比前略鬆一二兩、然以存底而論、後市當不致有大上落云、 
[糖市　粗砂白交易尙暢]  
　　昨日糖市公會市塲劃盤、初時荷糖二十四號粗砂白雖賣方喊漲、第買氣閒散、二方尙在相持中、旋高貨成交價十二兩九錢、於是普通貨價至十二兩八錢半、香港貨十二兩七錢、如有成交、趨勢穩秀、二十號中砂白十二兩五錢半、十號荷赤九兩八錢半、進出殊懈、市形平定、太古糖Ｂ嘜十六兩二錢半、ＤＹ嘜十五兩三錢、ＨＭ嘜十三兩七錢半、交易零落、市氣平穩之跡云、 
[疋頭閃色華特呢市銷銳減]  
　　閃色華特呢爲夏令暢銷之毛貨、豈知今庚走勢呆滯、祗川帮於上週間略有點綴外、别帮問訉亦少、且本街銷路、已成明日黄花、即先前所最風行之藍閃色、現亦毫無交易、際此商業艱難之時、其貨價已大大削低、尙不易脫手、昨頭號閃色華特呢、躉批每碼祗喊售三兩六錢、普通貨呌三兩一二錢、單面爲二兩五六錢云、 
[五金　天津帮狂辦馬口鐵]  
　　馬口鐵新近交易、十分暢旺、如蛋廠·製罐廠·烟公司等、相繼收辦、故成交異常熱鬧、而異軍突起之天津帮等、昨日亦狂辦不已、是以開出之貨爲數甚夥、行情因此飛黄騰達、刻市英貨九十磅售十兩、一百磅十一兩七錢半、美貨九十磅十三兩、一百磅十四兩二錢半、聞連日開出共有四五千箱之多、查來貨無多、致人心鞏固、後市標準大有再好之望云、 
[法西釘實交益微]  
　　五金交易、邇來除花色貨有點綴外、大宗買賣依然毫無、良以大結束期迫近、銀根緊急之影響耳、故欲求五金根本之發展、恐非過本月底後殊不易活潑耳、雖疇稱暢銷之法西釘、最近亦因買戶之有限、致市情萎靡、標準有步步下游之象、刻估八兩、比前市已跌落錢許、而大批訂交、其價聞尙可便宜云、 
[調查　二十一年四月份上海生活網指數]  
　　國定稅則委員會最近發表上海生活費指數略云、本會所編之二十一年四月份上海生活費指數爲一一七·二、較上月猝跌百分之七·九、較去年同月低百分之三·四、茲將各類指數、列表比較於下、 
類别年月　二十一年四月　二十一年三月　二十年四月 
食　物　九九·一　一一四·二　九八·七 
衣　着　一０七·三　一０八·九　一０七·七 
房　租　一０七·二　一０七·三　一０五·六 
燃　料　一二二·五　一三五·三　一三二·七 
雜　項　一七二·一　一七三·九　一八九·五 
總指數　一一七·二　一二七·二　一二一·三 
 
 

Page 12

 
 
自由談 
[申報萬歲] [  荆夢蝶敬祝]  
　　申江壇坫領羣倫。報國文章六十春。萬紫千紅齊下拜。歲寒松是「自由」神。　 
[安昌浩軼事] [  硯貽]  
　　安氏爲朝鮮大姓。關係國家尤重。族多志士。曩者安重根刺殺伊藤博文。轟轟烈烈之舉。名播全球。今被捕之安昌浩。云即安重根之族叔。剏新民會。圖恢復國權。其志不在安重根下。聞安昌浩少時。刻苦自厲。讀書之餘。恒練習武事。鍜鍊身體。其初組新民會也。同志不過數十人。嘗於雪天。約儕輩。徒跣奔走山谷中。又舉火獵山。槍擊猛獸。即指山獸爲倭奴。名其大者爲大倭。小者爲小倭。有時擒獲山獸。拔刀刺血。瀝酒共飲。同聲高唱岳鄂王滿江紅詞曰。壯志飢餐胡虜肉。笑談渴飲匈奴血。唱畢。大笑擊掌。掌聲如雷。震巖谷。極悲壯淋漓之槪。又或仰天痛哭。橫臥敗葉亂草閒。愛國精誠。熱血噴湧。其能吸引一輩青年志士。宜哉。此前年同學霍君爲余言。謂其舅氏某先生。因考察日本敎育。順道赴韓。得晤彼黨中人。述安君大略如此。 
[今日爲日本男童節] [  葉華女士]  
　　日本一新國家。抑亦一舊國家。蓋其新者至新舊者至舊。舉行兒童節乃新邦之産物。而其兒童節男女分别紀念。是舊社會之行爲也。女童節定三月三日。注重良妻賢母之訓練。今日（五月五日）係男童節。不脫軍國主義色彩。茲撮要者藉資考錯。是日全國兒童懸掛平日玩弄之武器甲胄。上飾戰旗。下供米酒菖蒲。象徴勇武進取之道。家家戶戶於兒童誕生血地。豎立竹竿。頂埀色紙大鯉魚。風吹魚動。鰭尾飄盪。形若游泳。抵抗急流。跳越瀑布。意示少年排除阻力。打破難關。止於至善。戰神「武聖。」是日最受崇拜。摹仿戰爭爲重要游戲。各兒常代表封建時兩大競爭舊族。背揷紅白旗幟。頭戴頭盔。盔盛瓦器罐缶。列陣攻守。小戰士各以竹刀馳騁疆場。多奪旗多碎敵罐者稱勝。各商店滿布兵卒·英雄·將軍·武士·古代豪傑·頭盔·弓箭·刀矛·鐵甲衣以及近世新式軍器之玩具。廉價出售。晚間各小友把臂設宴。席散行熱水浴。水浮白菖蒲數瓣。此種菖蒲。俗習爲驅除噬兒惡神。（Ｏni）兒童首頂圍以菖蒲。額前凸出蒲根如二角。亦以此故。家庭間所餮米糕。面復綠葉。意在預祝康健也。 
[短訉] [  佛]  
　　楓涇雪記。製造著名餚品一種。名「蝦餅」。鮮潔味美。不油無骨。可以佐膳下酒。前日起託利利土産公司經售。 
 
[磨劍錄] [  顧明道]  
　　▲項强 
　　項强打虎山人。自幼膂力逾常。好習武。有奔牛狂逸。鄕人追之不及。適遇項强。摳衣而前。以雙手扳牛角。牛驚跳不得脫。遂縶之歸。由是神通之名大著。其父以項强雖勇。徒具蠻力而不諳武術。欲造就之。適有名敎師袁一飛自京師來。項父乃欵留在家。命其子請益焉。孰知項强年輕氣盛。傲睨一切。不肯拜師。遽謂袁曰。若能受我拳乎。袁笑曰。古有强項令。今有强項弟子。項强强項。誠不虛矣。乃袒衣屹然而立白。請試子拳。項强即一躍而前。舉拳猛擊。孰知拳中袁胸。軟若敗絮。不能傷其微末。不信。揮拳再擊。袁略一舉手。而項强已跌出丈外。將仆地。袁忽執以手曰止。乃得不倒。於是項强折服。願執弟子禮。隨袁學武術。袁愛其勇。因留其家敎之。逾年餘。項强已得袁技之大半。較前日之蠻勇已不可同日而語。袁遂别去。項强旣挾高深之武術。乃練民團。以保衛桑梓自任。蓋關東多盜。時患焚刦之苦也。項强自練民團後。曾擊破大股鬍匪。頗著威名。中日之戰。左寳貴戰死平壤。聶士成以孤軍堅守摩天嶺。能以少許勝。敵有戒心。項强聞之。奮袂而起曰。天生我一具銅筋鐵肋。當向沙塲立奇功去。揮我十萬橫磨劍。不殺倭奴誓不休。即日仗劍往投聶軍。但未幾馬關條約成。聶亦率其部下言旋。而項强仍隨聶去。其後庚子之役。聶士成戰死津沽。聞項强亦於斯時殉難云。 
[戎馬雙樓記] [  求幸福齋主人]  
　　第六回　可憐同夢夜迫爲床下盟　猶憶初戀時負郤窗間約 
　　話說安玉田似騰雲駕霧般一交跌進一個溫柔鄕裏。彷彿此鄕神秘得難以名狀。直非現實的世界中所有。而另外搆造在一種桃色的雲中夢裏形成個極樂的别一世界。這世界時而感覺縮得極小。祗結晶般擠在一張錦包繡裹玉軟香溫的小小銅床上。但有時從發酵的腦細胞裏忽又展放得極大。大可以包括宇宙。縱橫六合。幻爲一種無邊無際不可思議的空闊。能使他整個靈魂。在這裏面自由自在的任意翺翔。無一處無一時不飽浸於最富滋養的玉露瓊漿那陶醉之中。獲得神仙們超凡絕俗的極樂。若是神游太虛。倦而思返。似嫌那幻景中太空疏了。立刻仍回到那小小銅床上的香衾裏。專尋實質的享受。那便空即是色。又包羅著萬千的色界。有玉體的橫陳。有鴛鴦的合抱。有鶯舌的巧囀。有蓮蒂的雙開。有乳氣的蒸薰。有肉香的濃馥。有星眸的宕漾。有笑語的呢喃。舉凡眼耳鼻舌身意。色聲香味觸法。都無不夠他鑠精。儘他蕩魄。足消受了一回平生所未曾經歷的最精緻的艶福。而不知不覺的銷耗了一叚很大的時間。及到春夢初回。彩雲遽歛。嬌聲輕喘。倦眼微疲。雙雙入於靜止的狀態。許多密惜深憐。都只於並頭共枕相對默然中。頻頻以撫抱示意。眞是不落言詮。而别有精微的妙諦。祇是安玉田究爲身經憂患的人，餘生暗澹。正愁得不着個着落。郤不料平白地會意外飛來這一步最美妙的桃花運。似做夢一般已躬受了美人一塲恩寵。這時凝神靜思。偷眼斜覷。只覺昏昏沈沈的說不情此夕何夕。此緣何緣。怎麽這樣一個天上仙姬般的妙人兒。會投在我這極不幸的窮苦人的懷抱裏。論緣法雖固屬可喜。而相形之下。衾影慚惶。終不免疚心於過奢及逾分的自責。然而大錯已經鑄成。此情又誰能輕遣。欲求補過。或更作長久的企圖。還在我自己往後多加努力。解除眼前這困難的束縛。 
 
 

Page 13

 
 
申報本埠增刊 
中華民國貳拾壹年伍月伍日星期肆（不另取資）請購用順風牌襪子者注意後言 
[執政妃] [  金]  
　　昨見報載，日本東京某種慈善團體，致函趙欣伯，囑爲募捐，趙當向溥儀之妻，捐得洋千元，復函略謂，奉「執政妃命」，捐助貴會欵項若干云云，趙蓋以僞執政地位，比於日本之親王，故稱其妻爲妃，此函登載當地報章，爲溥妻所見，大爲震怒，以爲稱彼爲妃，則認爲妾媵地位，召趙面加詰責，經人解釋始已， 
　　這一段醜歷史，原無討論的價値，不過稱后稱妃，原是專制魔王遺傳下來的稱謂，溥妻不滿意於稱妃，天然欲稱后了，但是溥儀旣稱執政，則其妻不該稱之爲后，不該稱之爲妃，只可稱之爲夫人，幷且對於異國的一個慈善團體，本來有什麽客氣，你們一般狐羣狗黨，對於自己僞君主，應該保持着尊嚴的地位，應該稱后儘管稱后，應稱夫人，儘管稱夫人， 
　　趙欣伯曾經對鄭孝胥說，須知我們滿洲是少爺國，開門七件事，多有老爺執管，用不着自己張羅，趙旣說是少爺國天然還有老爺國，少爺對於老爺，自然是父子稱呼，若少爺國對於老爺國，則不免有君臣之别，自然要稱臣稱妾了， 
　　前清大臣朝見皇上，則自稱奴才，故曾經有過一段笑話，有某大臣朝見光緒，因爲某大臣多看了稗官野史，小說書中，女子往往自稱奴家，某大臣脫口而出，對於光緒亦自稱奴家，其時光緒幾欲笑出來，只得把自己的指頭頂住，指頭甚至發紫，方免大笑，但是光緒亦並不深究，這一點已算是逾格鴻恩了， 
　　自僞滿洲國成立以來，我也没有見過少爺國對於老爺國的皇皇詔勅，不知稱奴才呢，還是稱微臣？他日少爺去朝見老爺時，也算要把奴才誤稱了奴家！ 
文萟 
[五院吟] [  涵壑]  
　　行政堪憐政不行，官能療病病非眞，地盤拓殖内交鐵，角色安排彭顧陳，古洞烟霞商密計，大千世界選私人，北平價賤金陵貴，折扣從今細討論， 
　　其二 
　　辛風苦雨渡重洋，忍把蓬萊認故鄕，白馬䭾經原話柄，黄金滿斗助行裝，佞才人比荀文若，媚骨天生趙子昻，西望長安君不見，火焚車駕信堪傷， 
　　其三 
　　桃源三傑覃胡宋，狗敗龍亡虎獨雄，位置覬覦孫□□，官僚摹仿邵□□，殽陳前席珍肝紫，花發後庭玉樹紅，衣錦還鄕成幻想，岳陽船阻石尤風， 
　　其四 
　　附庸風雅盜虛聲，關内羊頭屬此君，祇解行權參令尹，也曾光桿作將軍，瓶中媚藥掀髯飲，袖底餘桃帶笑分，忽報寃禽銜宿怨，揮毫未竟淚濱粉， 
　　其五 
　　看罷桃花笑口開，龍華回首有餘哀，論功儘足稱元老，送禮居然署秀才，不肯折城誇上策，每從面壁懺飛災，在家僧比出家苦，聽鼓應官去復來， 
科學 
[簡易的小印刷器] [  工]  
　　從前我們所用的油印刷器，大多是舶來品，從九一八和一二八事變以後，我們在良心上想，是不容再買了，所以現在想出一只小的印刷器來代替，現在我說的印刷器是極小，但是我們平常祗需印數十張，却極適當，而且經濟，現在那牠的製造法寫在下面， 
　　先那直辣的尼（Ｇelatine）即純粹的膠十兩，浸在冷水中，放一夜，使牠膨脹，明朝和甘油六十兩，（冬天七十兩）一同放在蒸發皿内，再加少許食鹽，然後煎煖牠，使牠完全溶解在水中，這時要當心攪拌，等氣泡完全没有的時候，可以加丁子油（Ｃolveoil）□數滴在内，防牠自然分解，那這溶液倒入扁平的鉛□皮盤内，等牠自然凝固，這樣印刷器就成功了，用在□這器上的墨汁，可以照下面自做， 
　　先用阿尼林紫一兩，溶解在溫水十兩中，冷後加酒精一兩，甘油四兩，依的兒及石炭酸數滴，這樣黑墨水便成，若要紫色的，可用阿尼林紫一兩，溶解在熱水七兩中，他物完全相同，祗有甘油要减少二兩，照樣做就成， 
　　用法　拿墨汁寫在光滑的紙上，等牠亁後，即拿牠覆在器上，用指頭摩擦二三回，等數分鐘，從一端剥離牠，這時字跡便留在器上，用白紙覆在上面，也摩擦數回，再剥離，白紙上即有同樣的字跡，這樣印法，黑墨汁可印四五十張，紫的可印七八十張，用後拿在熱水中浸過的海綿揩拭，器面字跡，立刻就落下，下回可同樣的應用， 
東西南北 
[理髮館中隨感] [  𢽾厂]  
　　「聞說頭須剃，人人盡剃頭，有頭皆可剃，無剃不成頭，剃是由他剃，頭還是我頭，請看剃頭者，人亦剃其頭，」 
　　昨天往理髮館去「剃頭」，在靜悄悄修面孔的時候，想起這首名詩，忽然聯想到國内的政治和最近醞釀的郵費加價問題等等，使我由怕而更進一層底生出一些感觸， 
　　理髮師眞是權威者，一個人入了理髮館之後，今日之事我爲政，祇可受權威者支配，不能和權威者結怨，我愈想愈危險，心中恐懼萬分，同時又不敢表示我的怯心，脫離剃刀的範圍，以致鬧出半面毛，半面光，的笑話，我心中雖焦急，但是除出靜候剃刀光臨，橫刮直刨以外没有辦法，我一時又想到别的問題上去，得了一個結論，最好不做人， 
随便談談 
[少爺階級] [  孫榖梁]  
　　我們在這全國動員，一致禦侮當中，感覺到社會中心，還有一種勢力，悠游在驕恣·虛榮·傲妄的途中，旣未自覺，亦未被推動， 
　　這勢力，就是一般的少爺階級！少爺們每日的工作，是擦亮皮鞋，燙硬領頭，粉塗面皮，油膠頭髮，發起議論來，滔滔然，會使人聽得莫名其妙！走起路來，高視闊步，沾沾自喜，同時也瞻前顧後，生怕衣裳已經皺着，减却了漂亮的度數，.........唉！這種現象，似乎於河山破碎的國情，太不相稱了！我們竭誠希望，亦與國家共榮辱的一般少爺們，回過頭來，立刻加入國難工作，趨向全國動員，一致禦侮的目的，那才不愧爲炎黄子孫哩！ 
不可思議 
[痛心的比較] [  嚴夢]  
　　敵國浪人暴動， 
　　中國游民跳舞。 
　　×　×　×　× 
　　日本軍閥計劃東北， 
　　中國軍閥陰謀自已。 
　　×　×　×　× 
　　上海對日事件希望和平解决， 
　　廣東砲台對自己的軍艦「示威」！ 
　　×　×　×　× 
　　日本的妓女到閘北去爲掠奪繁榮「組合」。 
　　我們小花園内的鶯燕正唱着送春的「後庭花」！ 
　　×　×　×　× 
　　敵人對滿蒙「陰謀」， 
　　我們對自己「秘密」！ 
　　×　×　×　× 
　　對外事事可以遷就， 
　　對内一言不合就「幹」！ 
　　×　×　×　× 
　　平素呌打倒帝國主義。 
　　他們來了却去開門迎接（東北是事實） 
胡說 
[關帝老爺] [  毓賢]  
　　離上海七十里的某鄕，在戰事上劃爲第二道防線，沉靜的午夜，可以聽見上海激戰時的砲聲，所以稍爲富有之家，都向全安地避難去，街上兩個人相遇，第一句就會談到戰事上的預測，茶樓，酒肆，當然是談論的大本營了，在這樣騷擾的情形之下，宣傳出三國裏的關老爺，在上海助戰的謠言。 
　　謠言發生的下半天，全鄕的民衆，都相聚在凈土橋畔，爭先恐後的求關老爺保護他們全鄕的生命財産。 
　　關帝老爺靜靜地坐在佛龕裏，不笑，也不動，聽見衆口一詞的關帝老爺！關帝老爺！關帝老爺大怒。 
　　關帝老爺附在一個小孩身上說。 
　　自我坐在這裏後，没有一個人也没有一個鬼隷屬於我的，你們今天來幹什麽？中日開戰我不知道，况且已不是匹馬單刀的時代了，我不能保護你們，你們還是求你們的政府去。 
　　三天後，大衆喧鬧着關帝老爺附魂在小孩身上，要三千雙草鞋，說陰兵走不來上海的馬路。 
社會的一角 
[上海素描之一] [  吾]  
　　丨丨商品化和尙 
　　爲了劉老太太的陰壽，賬房漆先生得像煞介事的跑到××路杭州××寺上海行院去。未走近院門的時候，遠遠地便望着褪了色的紅牆，塗着漆黑的兩尺平方的大字，甚至於和「當」「官醬」一樣醒目。那上面除了「招牌」之外還有電話×××××號寫着在。他想「早知道這裏有電話，到不爲打個電話來方便得多了。」 
　　踏進廟門，一個五十九歲和尙笑盈盈地迎了上來，合着十口裏念着「阿彌陀佛！」 
　　「後天是劉家老太太的六十陰壽，要請你們費神費神了。」漆先生說明了來意， 
　　「阿彌陀佛！不知道要幾個人？」這是主人的笑臉。 
　　「十六個人夠了。請問多少錢一個人？」 
　　「啊！我們這裏不比旁的地方，我們是杭州××寺分來的。譬如說我們做事非常認眞，說好了幾本經就是幾本經的，决不偷懶。而且我們的「行頭」都是嶄新的，假如是大出喪的話，確是非常冠冕。......」 
　　「哼！」漆先搶着接下去說：「是的，這個我是知道的。你們這裏的人多，而且行頭也很排塲，否則我也就不來勞駕了。」 
　　「是的呀！施主是非常明白的。就像去年宋×長的老太太出殯也是我們去的，××路的馬公路，××路的史公館，那一個大闊老家裏不是我們去？哈哈！」 
　　漆先生一面邊應着一面在週圍打量打量，於是一陣笑聲之後他再欽羨的說： 
　　「你們廟裏的裝飾到是頂好的哩」。 
　　「好說好說，總算麻麻糊過得眼就是。我想馬上在門口再裝一個電氣招牌。也像南京路的「南無阿彌陀佛」那樣，可是聽說是很貴的哩。」 
　　「啊！是的是的！現在什麽東西都貴「哩。」這是漆賬房的嘆聲。其後他記得還未說到本題，於是他再提醒說： 
　　「那末眞的是多少錢一個人的呢？」 
　　「不瞞施主說；我們要五元一個。」 
　　「嗎？太貴太貴！」 
　　「那末你先生說幾元一個呢？實在我們的開消眞大。你曉得在上海討口飯吃眞是不容易哪。」 
　　「我想頂多是兩元一個」這是陳先生的還價。 
　　「先生！公公道道說；四元錢一個。」 
　　漆先生還是來不到這樣的價錢，於是開始向門外走去。 
　　「頂多是三元，怎樣？」漆先生快走到門口再說。在他想想「和尙廟是多得很。」可是和尙終於没有回答，於是他走出了門檻。十幾步之後，他却聽到和尙的喚聲； 
　　「來罷來罷！麻麻糊糊，就算三元！」 
　　於是漆先生不得不回頭。他們的交易做好。 
電影 
[介紹諧片「一夕良機」]  
　　現在卡爾登開映之「一夕良機」，爲一五花八門層出不窮的諧情名片，主演此片之賴爾甫林，素有單隻眼鏡滑稽大家之雅號，僅觀其一副「阿木林」式之面容，已足使君忍笑不俊，致若動作言語之滑稽，更足使人絕倒，且全劇自始至終，熱鬧緊凑，毫無沉悶之點，而一切笑料，亦復花樣翻新，不落尋常窠臼，故自開塲以至散塲，但聞一戶笑聲，此誠滑稽片中不可多得之佳品也， 
 [P可歌可泣之「斷腸花」> 
　　今日開映於國泰大戲院之倫理鉅片「斷腸花」，初爲美國婦孺皆知之舞臺名劇，繼由米曲羅公司攝成有聲電影，重金禮聘舞臺皇后漢倫海絲主演之，並由銀壇宿將魯意史東等爲之輔，於是珠聯壁合，遂成希世之作，情節略述一弱女子，初因所偶非人，中途被棄，女以謀生之術，且須撫養幼孩，不得已再作馮婦，乃不圖二次所遇情郎，又爲一盜匪，女爲所累，遂受縲絏之苦，出獄後，兒已漸長，時方寄養於孤兒院中，而女不忍以其所受痛苦，致破壞愛兒之前程，故雖與愛兒晤面，然終不肯自承爲其生母，且寗犧牲色相，籌謀金襲，助子成名，結果愛兒雖幸功成名就，然女則已憔悴不堪矣，其情節之悲哀，表演之深刻，雖鐵石心腸人觀之，亦將爲之淚涔涔下也， 
[巴黎開映「天涯總相逢」]  
　　璇宮艶史主角珍妮麥唐納主演之天涯總相逢，今日起在巴黎大戲院公映，按麥唐納自璇宮艶史出世後，聲譽雀起，此劇尤其得意之作，計有情歌數支，歌來如黄鶯出谷，如珠走玉盤，令聽者不期心醉，劇内又有冰山奇景，飛船北極探險，誤觸冰山等幕，尤爲驚心動魄，配角裘白朗ＪoeＢrown"爲絕妙滑稽能手，劇中笑料極多，與珍妮配演，更覺牡丹綠葉，相得益彰，有情男女，應先覩爲快也， 
[市場訊]  
　　▲大華綢緞局繼續廉價兩星期　大馬路石路口大華綢緞局、自與京滬杭三支店聯合減價以來、連日營業、大爲發達、自晨至晚、絡繹不絕、刻又由杭地運到春夏衣料廿萬餘即日起繼續大拍賣 
　　▲福利公司領帶减價　南京路三十號福利公司、茲由英國運到純絲領帶一百五十打、式樣美觀、十分耐用、各種顔色、應有盡有、原價每條三元九角五分、現祗售二元九角五分、幷　大批夏季時式女裝衣料、定價亦廉、 
 
 

Page 14

 
 
公佈欄 
[江蘇高等法院第二分院]  
　　▲民事判决　一件王盛蓉與盛毓郵等因分析遺産涉訟抗告一案（主文）抗告駁斥抗告費用由抗告人負担▲一件周阿松與王董氏因償還欠租及遷讓出屋涉訟上訴一案（主文）上訴駁斥第三審訴訟費用由上訴人負担▲一件孫輔卿與順全降洋行因服行定貨契約涉訟上訴一案（主文）原判决關於給付貨欵部分變更上訴人應付被上訴人貨欵除民國十九年六月六日以前已給付之數額外應再給付銀七萬一千九百四十六兩五錢六分並自是月十六日起至付欵出貨日止給付約定之利息及棧租其餘上訴駁斥第二審及前第三審訴訟費用由上訴人負担五分之四被上訴人負担五分之一▲一件戴夢花等與汪侯氏因修正租約上訴涉訟一案（主文）上訴駁斥第三審訴訟費用由上訴人負担▲一件久裕公司與張祺等因執行異議涉訟上訴一案（主文）上訴駁斥第三審訴訟費用由訴人負担▲一件泳源號與昌明電燈公司兩造因賠償及貨欵涉訟上訴一案（主文）原判决關於駁斥昌明電器公司遲廷利息之訴部分變更泳源號所應償還昌明電器公司洋八千二百二十元五角幷應加給自起訴日起至執行終了日止週息五厘泳源號之上訴及昌明電器公司其餘上訴均駁斥第二審訴訟費用由泳源號負担十分之九餘由昌明電器公司負担泳源號所欠昌明電器公司貨欵本息於昌明電器公司提供擔保洋四千元後得爲假執行 
　　▲刑事判决　一件周文明等因竊盜上訴一案（主文）原判决關於周文明孫文通奚福才部分撤銷周文社孫文通奚福才無罪▲一件陳金山因搶奪上訴一案（主文）上訴駁回 
　　▲公示送達　一件印宗泉因恐嚇上訴一案該印宗泉住址不明文件無從送達茲將應收之判决正本特爲公示送達右仰上訴人印宗泉知照▲一件三益新織綢廠與環球貿易公司馬志超欠欵涉訟上訴一案本院現定六月七日下午一時三十分爲公開審理日期除選任吳寳泰律師爲被上訴人特别代理人外仰依期到院辯論並先期提出辯訴狀毋自廷　特此公示送達右仰被上訴人環球貿易公司馬志超知照▲一件判决大陸公司鄭河明與盈本華行馬仲達押欵涉訟上訴案件（主文）上訴駁斥第二審訴訟費由上訴人負担（五月三日） 
　　▲刑事批示　一件張其鈺聲請具領證物由狀悉仰該聲請人携帶收據於五月七日下午三時到院具領可也此批 
　　▲民事判决　陳官生與馮福生租金案（主文）被告應向原告支付租洋四十八元訴訟費用由被告負担本判决得假執行▲滙衆銀公司與求石夫又雪司欠欵案（主文）被告應償還原告銀八百五十九兩三錢二分並自民國十九年八月十五日起至執行終了日止週年一分二厘之利息訴訟費用由被告負担▲李茂臣與陸章甫債務上訴案（主文）上訴駁斥第二審訴訟費用由上訴人負担▲羅軒臣與興記公司欠租交屋案（主文）上訴駁斥第二審訴訟費用由上訴人負担▲孫友良與永安地産公司欠租遷讓再審案（主文）再審之訴駁斥再審訴訟費用由再審原告負担▲鮑尼卡佛與勞而勞麥起巧格力廠主欠欵案（主文）被告應償還原告洋四千三百元及自民國二十年三月三日起至執行終結之日止週年五厘之遲延利息訴訟費用由被告負担本案應予假執行▲味吃蘭橡皮公司與陳履善欵項案（主文）被告應予執行大來橡皮公司償還原告貨欵無效時代大來橡皮公司償還原告銀一萬兩訴訟費用由被告負担▲汪炎與義泰建築公司等賠償損失並依約完工案（主文）被告應賠償原告損失銀九千兩並依照合同完成工作訴訟費用由被告負担▲孔長生與陳國卿借欵上訴案（主文）上訴駁斥第二審訴訟費用由上訴人負担（）五月三日 
[上海第一特區地方法院]  
　　▲刑事第一審判决　▲楊樹浦捕房訴施阿五恐嚇案（主文）施阿五累犯恐嚇未遂處有期徒刑三月裁判確定前關押日數以二日抵有期徒刑一日▲匯山捕房訴劉旺根等竊盜案（主文）劉旺根金貴榮高豋雲共同竊盜各處有期徒刑六月裁判確定前覊押日數均以二日抵有期徒刑一日張明波無罪▲馮佛靈訴許惠慈竊盜案（主文）許惠慈無罪附帶民訴原告之訴駁回▲徐鳳煇等訴趙鼎調妨害自由案（主文）本件不受理▲壽汝欽訴高禹齋詐欺取財案（主文）本件不受理▲蔡喬氏訴朱桂生侵害墳墓案（主文）本件不受理▲匯山捕房訴張子祥竊盜案（主文）張子祥累犯竊盜三罪每罪處有期徒刑四月定執行有期徒刑一年裁判確定前覊押　數以二日抵徒刑一日贓物存庫招領▲王道豐等訴王士璋等侵占及僞造文書案（主文）王士璋徐永祚蔡六乘均無罪附帶民訴原告等之請求　斥▲虹口捕房楊其韶傷害及竊盜案（主文）楊其韶過失傷害一罪處有期徒刑三月竊盜未遂一罪處拘役三十日應執行有期徒刑三月裁判確定前覊押日數以二日抵徒刑一日▲嘉興路捕房訴王鎭騎傷害案（主文）王鎭騎無罪▲吳芙卿訴將岳泉傷害及妨害自由案（主文）蔣岳泉無罪附帶民訴原告之請求駁斥吳芙卿傷害人一罪處　金五十元如易科監禁以二元折算一日誣告部分無罪▲姚子春訴胡俊和詐欺案（主文）本件不受理▲程霖生訴蕭漢記等妨害名譽案（主文）本件不受理▲靜安寺捕房訴王福生竊盜案（主文）王福生累犯竊盜一罪處有期徒刑六個月贓物還主▲虹口捕房訴王薛氏竊盜案（主文）王薛氏無罪▲匯山捕房訴蔣阿餘等竊盜案（主文）蔣阿餘陳英奎均無罪▲戈豋路捕房訴陸成生竊盜案（主文）陸成生累犯竊盜一罪處有期徒刑六個月贓物還主▲匯山捕房訴張徐氏竊盜案（主文）張徐氏竊盜一罪處有期徒刑二個月▲虹口捕房訴王阿根竊盜案（主文）王阿根累犯竊盜一罪處有期徒刑四個月原贓存庫招領▲老閘捕房訴李海清竊盜案（主文）李海清竊盜未遂一罪處有期徒刑二個月▲虹口捕房訴姜海林等竊盜案（主文）姜海林江慶清共同竊盜一罪各處拘役七日原贓發還▲新閘捕房訴戚金寳竊盜案（主文）戚金寳竊盜未遂一罪處拘役二十日原贓發還 
　　▲民事第一審判决　▲白金生與方掌生等欠欵案（主文）被告方掌生應償還原告洋一百五十元如不能償還時由被告蔣志良代爲償還訟費由被告負担▲普達鋼廠薛倍司與中國鐵工廠欠欵案（主文）被告中國鐵工廠應償還原告經理之普達鋼廠銀四百○二兩六錢二分並自民國二十年十二月廿日起至執行終了之日止週年五厘之利息被告陸成爻對於此項欠欵負清理償還之責原告其餘之訴駁斥訟費原告負担十分之三被告等負担十分之七原告假執行之請求駁斥▲白金生與李順來欠欵案（主文）被告應償還原告洋一百二十五元訟費由被告負担▲葛大星與徐紅根等欠欵案（主文）被告徐紅根應償還原告洋一百元如不能償還時由被告王炳興代爲償還訟費由被告徐紅根負担▲劉玉林與胡瑞祥欠欵案被告應償還原告洋二百五十元並自各支票到期之日起至執行終了之日止週年五厘之利息訴訟費用由被告負担▲哈利郎與謝芝庭欠欵案（主文）被告應償還原告洋四百元此欵每月拔還洋五十元至還清爲止訟費由被告負担▲張桂馨與陳肇傖欠欵案（主文）被告應償還原告經理之新泰米行洋三百元訟費由被告負担▲和記公司與林記汽車行主吳眞卿欠租違約案（主文）被告應償還原告元三千五百兩幷將所租房屋交還原告收回取銷契契原告假執行之聲請駁斥訟費由被告負担▲魏白與印補坤欠欵案（主文）被告應償原告經理之美孚洋行汽油部洋六百四十八元六角五分並自民國二十一年四月十日起至執行終了之日止週年五厘之利息訟費由被告負担原告假執行之聲請駁斥▲倫生與王福昌等欠欵案（主文）被告等應連帶償還原告洋二百五十元訟費由被告等連帶負担 
　　▲民事第二審判决　▲張妙記與汪志卿欠欵不服案（主文）聲請駁斥聲請費用由聲請人負担▲民事批示　▲姜長福與沈順源票欵案聲明幷未收欵請求嚴追由狀悉候集訉核奪此批▲宋恒生與陳志雲欠欵案聲請執行由狀悉候續傳訉追此批▲阿德生與朱阿大保欵案請求領欵由狀悉據朱阿大交洋一百元仰於本月十二日下午二時携帶判决書來院具領此批▲王孫氏等爲戴加心訴王金鈺等欠欵案聲請分期拔還懇求免拘由狀悉仰爾夫等十日内各交二十元再行核奪此批▲耶立生與譚慶蓬等欠欵案聲請執行由狀悉查該案判决書無從送達仰即聲請公示送達俟確定後再予執行可也此批▲亞馬星與温棠等欠欵案聲請發給憑證由狀悉查債務人温棠判决書無從送達仰即具狀聲請公示送達俟確定後再予核辦此批▲范爾門與具學海等欠欵案聲請執行由狀悉候飭傳訉追此批▲阿琴台立司與阿琴台里合夥案聲請選派清算人由狀悉案已飭傳仰候訉奪此批▲匯昶錢莊等與李立三等莊欵除權利决案聲請准予給領扣押存欵由狀悉查該案已確定部分應准命令各該銀行由該債權人等支取可也此批▲周秋笙與王盛彬票欵案聲請展緩繳欵由狀悉案已績傳仰即遵傳將欠欵交清所請不明此批▲劉裕良爲與張福順租金案請展限交欵申狀悉准予展限一星期自批示之日起算仰將餘欠洋二百八十五元及訟費於限期内呈交來院逾限即予强制執行毋自延誤此批▲湯敏爲沈祖望贍養費案請執行由狀悉候飭傳訉奪此批▲姚祥生爲與吳廣德欠租案請准提供舖保由狀悉仰將判决欵項於一星期内呈交到院逾限即予强制執行所請提供舖保停止執行之處確難照准此批▲唐在章會計師等爲泰和洋行與致和莊欠欵案呈報清算情形由狀悉候再傳訉核奪此批▲畢堅士佳也爲與薛羅夫離婚請予備案由查此案前因票傳該聲請人等均無着落當予批示在案茲據到案陳稱該聲請人與薛羅夫係於一九二七年在哈爾濱姘識同居並未締結正式婚姻現在薛羅夫潛往天津寄信與該聲請人表示應允脫離夫妻關係有其郵寄之信件及證人米項尼多夫石連巴等爲證應請准予存案離婚等情經查閱所呈信件並訉取證人米項尼多夫及石連巴等證言尙屬相符應即准予存案原信發還此批 
　　▲公示送達　爲公示送達事查永大莊與源賚證劵號等爲欠欵一案因被告源賚證劵號屠信記所在不明文件無從送達據原告聲請公示送達業經裁决照准幷選任張籍律師爲被告特别代理人在案本院現定五月二十七日上午九時爲公開審理日期合將該被告應收傳票依法公示送達仰該被告遵照依期到院辯論毋得延誤特此公示送達右仰被告源賚證劵號屠信記知照▲一件爲公示送達事案查薩達理與正大昌記洋貨號主因保證債務一案因被告正大昌記洋貨號主所在不明判决正本無從送達旋據原告薩達理聲請公示送達業經裁决照准兹將被告應收之判决正本依照民事訴訟條例第一百八十四條特爲公示送達右仰被告正大昌記洋貨號主知照▲一件爲公未送達事查鮑温與三友烟公司等爲確認訴訟標的一案因被告等所在不明文件無從送達據原告聲請公示送達業經裁决照准在案本院現定五月二十七日上午九時爲公開審理日期合將該被告應收傳票依法公示送達仰該被告遵照依期到院辯論毋得延誤特此公示送達右仰被告三友烟公司錢榮玉范松齡知照（五月四日） 
[上海第二特區地方法院]  
　　▲刑事判决　警務處訴胡順奎强盜案（主文）胡順奎結夥三人以上携帶兇器强盜處有期徒刑四年八月裁判確定前覊押日數以二日抵徒刑一日▲警務處訴劉小三子等搶奪案（主文）劉小三子搶奪他人所有物處有期徒刑十月劉大碗子收受贓物處有期徒刑四月裁判確定前覊押日數均以二日抵徒刑一日▲警務處訴陳玉其妨害自由案（主文）陳玉其以强暴脅迫使人行無義之事未遂處拘役二十日裁判確定前覊押日數以二日抵拘役一日▲警務處訴吳杏生竊盜案（主文）吳杏生無罪▲警務處訴張子清鴉片案（主文）張子清持有鴉片烟泡處罰金一百六十元如無力完納以二元折易監禁一日審判確定前覊押日數以一日抵罰金二元鴉片烟泡二兩没收焚燬▲警務處訴王桂福竊盜案（主文）王桂福以竊盜爲常業處有期徒刑一年裁判確定前覊押日數以二日抵徒刑一日▲警務處訴潑利此開竊盜案（主文）潑利此開累犯竊盜處有期徒刑三月裁判確定前覊押日數以二日抵徒刑一日▲警務處訴徐祥大竊盜案（主文）徐祥大無罪▲警務處訴陸林元傷害案（主文）陸林元傷害一罪處有期徒刑二月裁判確定前覊押日數以二日抵徒刑一日緩刑二年被訴竊盜部分無罪▲警務處訴張同天等賭博案張同天意圖營利聚衆賭博處有期徒刑二月併科罰金一百元罰金如無力完納以二元折易監禁一日裁判確定前覊押日數以二日抵徒刑一日李永章直接重要帮助叙衆賭博處有期徒刑二月裁判確定前覊押日數以二日抵徒刑一日吳阿毛柴阿否嚴甫生徐雨生梅仲英趙福仁共同賭博各處罰金五元如無力完納均以二元折易監禁一日 
　　▲刑事批示　一件蔣鑫福爲鴉片案請求准交保證金保釋回家料理家務幷慰老母終年由狀悉查本案業判决所請與法不合未便照准仰即知照此批 
　　▲民事判决　禮益地産公司訴周景山等欠租及遷讓案（主文）被告周景山應支付原告洋一百零五元六角李景森應支付原告租洋二十六元四角汪士義應支付原告租洋三十九元六角仇永豋應支付原告租洋五十二元八角王四應付原告租洋五十九元四角被告等應將租貨屋返還與原告訟費由被告等各按欠租部分比例負担▲翁迪明訴和合記欠租上訴案（主文）上訴駁斥第二審訴訟費用由上訴人負担（五月四日） 
[上海地方法院]  
　　▲民事判决　顧鏡清與陳淑卿等租屋一案（主文）被告陳淑卿應給付原告房租洋五十六元八角如無力給付應由廣豐號負責代付原告其餘之訴駁斥訟費原告負担九分之二被告陳淑卿負担九分之七▲裁决岑渠波等遺産抗告一案（主文）原裁决廢棄本件發回本院民事簡易庭依公示催告程序核辦▲浦滿郎與盛志高等債務再審一案（主文）再審之訴駁斥再審訟費由再審原告負担▲沈肇勤與丁吟香貨欵一案（主文）被告應償還原告經理之萬餘米號貨欵洋一千二百五十元訟費由被告負担▲桂才德與唐錦章欠欵上訴一案（主文）原判廢棄被上訴人在第一審之訴駁斥第一二兩審訟費均由被上訴人負担▲丁錦生等與吳九章存酒上訴一案（主文）被上訴人在第一審之訴駁斥參加人等參加之訴駁斥第一第二兩審訟費均由被上訴人負担因參加訴訟所生之費用由參加人負担 
　　▲刑事批示　呂長發請鑒核由狀悉爾媳失踪事與刑事無涉毋庸來院有所請求仰即知照此批▲范二姐訴張希榮誘拐由狀悉該張希榮等旣經告訴啟東縣有案應仍就近呈請原縣核辦仰即知照此批▲吳阿德辯訴狀悉候傳到事主再行訉奪此批▲沈永康上訴由狀悉案經調卷查閱在案係於去年十二月十八日判决該上訴人即於同日遵判繳納罰金是不啻已捨棄上訴依刑事訴訟第三百七十條第一項之規定實無上訴之餘地所請應毋庸議此批▲沈根興聲請賠償損失由狀悉查此案業經處分不起訴該民如尙有損失部分要求賠償仰逕向民庭起訴可也此批▲陳林發訴王根龍妨害家庭狀悉被告王根松業經判决無罪在案至被告王根龍陳沈氏仰即調查確實住處派警送案核辦此批▲賈柏聲撤回狀悉此批（以上五月三日）▲民事批示　范洪順與錢小妹協議離婚聲請備案由狀悉雙方協議離婚立有離異據存執准予備案離婚據存此批▲薛寳泉等聲請分配執行由狀悉案薛寳泉等六十七人旣經先後聲請銷案不得再行翻異其餘李加明等十三人應候依法執行此批▲振安公司等聲請拒絕薛寳泉等分配由狀悉查薛寳泉等押櫃金執行一案除其中六十七人早據銷案當然無庸執行外其餘十三人應予依法執行此批▲袁慶奎聲請分配執行由狀悉查本案未逾上訴期限應候判决確定後准予加入分配可也此批▲陳芳記聲請遷讓由狀悉仰候飭吏執行可也此批▲吳義生聲請執行由狀悉仰候傳追此批▲徐雨田聲請執行由狀悉仰候依法執行此批▲樂樞銀呈請拘追由狀悉仰候續傳嚴追此批▲周謝氏訴趙朱氏遷讓由狀悉該氏如欲趙朱氏遷讓須以另案起訴茲於趙必富等上訴案具狀請求判令趙朱氏出屋於法不合未便照准此批（以上五月四日） 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
   
 
