# 1887 - 45 - 4904973

 

Page 1

 
 
[招股石印阮刻十三經注疎并校勘記] [  點石齋主人代啓]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記　其板於南昌府學中此書由元入明遞有修　有閩板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數棄數行數字數記載詳明俾後人爰知所自惟　阮刻距今己越七十年難保無潦草翻刻者轉有魚目混珠之憾春及軒主人藏有初印善本不自思秘特倩點石齋以石印法縮爲巾箱直行本紙取潔白字益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印便於取携之縮本似於篤志芸窗者寳有裨益但工本校鉅書成須每部洋廿元可售現擬招股開印酌定每部洋銀十二元願附股　先邀四元給與收條爲憑準於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥泰當石門城寳成當海寗城謙吉當蘇城宏豫庄揚州申昌號同文生記杭州申昌號廣東省城楊仁新街德昌乾號法馬路還讀樓京都正陽門外　磨　西頭路南聚通恆號天津北門外針巿街聚通恆號蘇州掃葉山房躉售向法馬路南申昌面議 
[敬印硃批諭首招股告白] [  點石齋主人代啓]  
　　硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心而郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每部價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只提攀銷匙悉用雲銅隸字顔蓋精雅絶倫凡在同志幸　賜顧售股處在上海點石齋南局帳房候敎 
[禁淫戯議]  
　　嗚呼滬上之淫風流行至今日而亦己極矣始惟妓館娼寮誘人失足近且野雞流妓拉人於光天化日之中始惟蕩　妖姬作爲無恥近且臺基遍地良家女亦不免隳節喪名甚且淫書也淫畫也淫藥也極天下之不忍道不忍觀者不　於廣衆大廷紛紛求售噫吁嘻江河日下竟至於斯恐再閱數十年其不胥十里洋場盡變爲桑間濮上而不止而我以爲誨淫之至易而導淫之至便者則莫甚於今之淫戲考戯肇自周時優孟假作孫叔敖楚王見而感悟亟求其後而優待之五代之世甚重伶官甚至恃寵而驕動輙弄權竊柄至唐世設立梨園專尙聲色而黃旙綽馬仙期李龜年之輩極見信於明皇然當日之所謂妙舞清歌者如清平調金縷衣霓裳羽衣等曲惟卽名人樂府協以宫商登塲奏技並無所謂戯劇也元時始盛行院本西廂琵琶諸傳奇一時風行於世至明玉峯魏良輔製爲崑曲而戯　乃得盛行流傳數　年來不特江浙各省子弟皆以崑曲爭長卽北至燕都所謂紅相公者不習引商刻羽擫竹調絲斷不能出而肆應若是乎崑曲之風行於世也久矣滬上爲中國第一繁華澤藪戯館林立向推三雅爲正宗聚吳下老伶工專唱崑曲雍容大雅卓爾不群每當袍笏登塲一洗浮靡呌囂之習卽或綠窓繡戸艶曲流傳要皆敦厚温柔不涉荒淫邪僻故俗子雖聽而生倦而文人韵事常滿座焉自京戯南來雜以秦腔梆子諸優喜新厭故無不尤而效之而其戯非粗戾卽哀慘時而爲盜賊行藏時而爲地獄變相蛇神牛鬼見者胆寒顧猶曰意在勸懲或有一長可取也所最可惡者其爲搬演淫戯如海潮珠翠屏山百萬齋賣餑餑瞎捉姦打齋飯殺子報之類不特風情月意極意描摹甚且當稠人廣座之中爲雲兩荒唐之事其中不堪寓目之處直更甚於後庭大體雙嘻豈不如是竟不足動人觀聽乎何故爲此淫蕩穢褻也愚以爲天下之最易感人者莫戯若鄙夫鄙婦目不識丁聽人談古往今來忠佞賢奸之事往往格格不相入非笑其迂拘卽　爲荒謬一經戯劇之扮演而若者忠若者佞若者賢若者奸旣己歴歴在目卽無不了了於心其感人之深且易如此而謂淫戯之害謂非害之更甚者乎平居無事啜茗閒談每聞某倌人姘某老生矣某先生姘某花且矣私心竊謂優與　本不甚懸殊卽明明締爲婚姻亦何足異僅曰私識何足爲奇乃至繡闥幽姬小家碧玉居恒戸庭不出無人挑逗春　如止水然安有波瀾之起自一入戯園聽劇而妖嬈之態淫蕩之狀畢呈於耳目人非木石誰則無情一遇機緣能不立時失足耶况戯班中輕薄子弟往往見有婦女在座故意描摹淫態以兾彼姝留情然後遍託鶴媒引人入勝此種伎倆實屬誅不勝誅然使無淫戯以爲之媒則雖欲引動其心亦苦無從引動是則淫戯也不較之野雞臺基淫書淫畵淫藥而其害更甚哉昔年黃芝生羅少耕兩太守及葛葢甫大令會訊英廨時曾先後嚴申禁令有犯必懲而日久玩生淫戯仍扮演如故或則巧易名目以爲掩耳盗鈴官憲之耳目難周亦惟付諸不聞不見或曰是非官之不欲禁亦非官之不及知誠以此輩衣於斯食于斯倘一旦將淫戯禁革凈盡祗許演唱忠孝節義之劇勢必無人觀聽生意寥寥欲改業而無從欲謀生而乏術不將坐視其盡爲餓殍耶東山妓女亦是蒼生南部歌兒孰非赤子一言及禁實所有不忍禁耳愚則以爲不然試觀三雅園崑戯館閉歇將近十年今歲新正重復開設所演之劇類皆堂皇冠冕婉轉悠揚大抵有合於關睢樂而不淫哀而不傷之旨惟諸伶皆能出類拔萃高出京班數籌則觀者卽如水如雲履綦滿座然則欲求生意之盛但當計聲技之妙不妙無關于關目之淫不淫更何憂若輩之餬口無資而任其淫風之煽耶且更有一說焉去年巡捕房惡鑼鼓之聒耳下令夜間十二點鐘之後不准再演各戯園無不唯唯從命令出惟行而淫戯之禁黃羅葛諸讞員旣己創之於前今日者任其玩視憲章干犯禁令不爲之重申前約力革澆風是縱令其懾服西人而藐視地方官長也玩禁旣宜懲導淫更應責所願爲民父母者一再思之 
[諭旨恭錄]  
　　正月初十十一日奉上諭德馨奏特叅交代虧短各員一摺前署江西信豐縣事暫革降調府經歴縣丞朱國光己革大庾縣知縣胡承弼己故暫革都昌縣知縣何慶朝前在各任内虧短正雜各欵爲數甚鉅迭經嚴催仍不完繳實屬玩延朱國光胡承弼着一併拿問並提何慶朝家屬及各該員任内經手丁胥人等訊明是侵是挪分别監追按律懲辦一面飭查各該員寓所資財嚴密查抄並着該撫咨明兩廣總督安徽廣東各巡撫查封家產備抵以重庫欵欽此○十二十三日奉上諭剛毅奏神靈顯應請頒匾額並加封號一摺山西洪洞縣龍神廟城隍廟屯留縣三嵕廟永濟縣浤龍神祠夙著靈應上年夏秋間各該處均因雨澤愆期或值秋霖傷稼經該地方官紳虔誠 
 
 

Page 2

 
 
祈禱遂得暘雨應時轉歉爲豐寔深寅感着南書房翰林恭書匾額各一方交剛毅祗領飭屬分詣洪洞縣龍神廟城隍廟屯留縣三嵕廟永濟縣浤龍神祠敬謹懸挂以答神庥所請飭加封號並將永濟縣浤龍神祠載入祀典之處着禮部議奏欽此 
[日本佚事]  
　　西歴二月初二日日皇御駕還京定于初五日午前十點鐘時出桂宫門至皇太后宫請安初六日午前八點鐘臨幸大坂然後繞道回京○初二日午後二點鐘五十五分時東京地震高墻峻宇岌岌可危○是日京都御所皇賜酒肴於離宫受賜者伯爵冷泉爲紀外共九人亦大酺之遺意也○初三日午前九點鐘皇后出京幸高等女學校有諸命婦侍輦皇后手頒洋蚨百元以爲賞賚學校中公製彩色百花圖以献皇上復製彩色百鳥圖以呈皇太后并以鳳凰桐菊唐草製成御袖及衣襟呈皇后○上月廿八日東京築地精養軒集議亞細亞協會主議者長岡護美渡邊洪基井田讓及朝野貴紳數十人中國徐孫麒星使率隨員三四人高員朴泳孝威與焉會中最初役員刻己改選長岡君而以渡邊君曾根俊虎末廣重恭東兵次三人副之徐星使持發議論謂當初此會規模盛大名曰興亞會不料嗣後亞細亞時異勢衰漸次委靡今後務須循名核實廣延兩國委員以冀挽回時勢所望當事者詳細書明條例由會長頒出以便遐邇咸知會中人聞之意見適合相與各浮大白而散 
[遼東近事]  
　　田莊臺官設粥廠謡言紛起咸云經辦者罔利肥私粥中和以石灰火硝以致食者死亡相繼甚致一天死至四百餘人之多事爲大吏所聞於歲模是時札飭廣觀察親往察訪今正又委新任海防廳章司馬查覆想事關重大必須水落石出　○去冬天時和煖未得大雪入春以來益復嫩日烘晴重裘煖透以致人多疾疫皆患熱火上升云○火災疊見新年來己有五次之多初肇于大水瀛東岸魏　焚去屋宇四五椽右隣遲姓老翁年己古稀臥疾在床聞警受驚遽爾長逝嗚呼慘哉　初四晚火神廟前巡兵所住更棚内失火幾至一炬無遺此外均隨起隨滅並末成災訪事者未經詳述情形姑　其略可也○客臘初旬有孫姓者販得耕牛五頭售與楊姓楊本因教中人並非善類付價後見孫年幼出門一切巇險情形未經熟悉遂遥尾至雙廟子佯稱牛覆尙有不符向之口角一聲暗號卽有七八人呼嘯而至將孫按倒棒毆之正危急間有兩人見而問故楊僞言索取賭債不關外人之事時孫己重傷　呼救命并云伊等害我命實欲謀我財也楊無可遮飾乃將孫舁至家中養楊兩人亦不敢多管閒事揚長而去次夜　仍置孫於雙廟後以致凍斃兩人聞知其事當卽訴諸鄉約翌日鄉約聞有路斃者往騐屬實遂據情呈報蓋平縣李大令親臨相騐訪得兇手己逃因　帮兇之兩人及房主鄉約帶案候訊○每年燈節前巿中作小本經營者每天總可得錢二十餘千少亦可七八千但不吸貪烟霞不患無錢餬口今正每日只得錢二千有奇小者且然其巨資管運者更不言而喻矣巿面日衰爲之深慨○去冬豆油價逐漸從廉至除夕跌至二兩九錢亦從來所未有也 
[邦江官報]  
　　二十日海州叅將胡叅戎弼武高郵鹽漕守備陳守戎兆連均到揚通分司楊分轉赴省新任湖北黃州府李太守方豫過揚二十二日堤工提調許大令善同抵揚公幹李分轉以牧由省回 
[揚城紀要]  
　　揚城東關外凹子街地方某姓家于廿一晚失愼於時往觀者但見黑烟濃霧漫天匝地盖因屋頂積雪未消一得熱氣化而爲水故火勢未能大熾繼而延及庭中柴堆火焰漸猛以致蔓姓幸人手衆多離水不逮得卽撲滅僅焚燬平房兩家說者謂此役也吳回氏之威未始不因滕六在上而少殺否則毗連一帶多係竹籬茅舍蘆壁柴扉一經然燒向堪設想耶　中居　　時未見火光翌日始紛紛傳說或謂因晚炊遣火所致或謂匪徒挾嫌所縱未知執是○兩淮白塔河巡政廳胡茂香鹺尉灼于本月初四日因病出缺鹺憲聞報隨卽派委胡鹺尉坤暫行代理一面據詳申報督憲聞接署者輪應挨委大使周望之鹺尹云○江蘇學憲王益吾大宗師以本屆科試之期所有與考各童應先由縣府錄送于是行文各屬飭令揚郡各州縣均於三月内舉行縣試江甘兩邑遵奉文後恐日期太促且值上忙開徵之時公擬禀請展期未識能邀准否 
[萬年青輪船淹斃官弁兵勇客商名單]  
　　劉爵帥送奏摺委員周樸劉統領解軍米銀委員楊立本字孟端劉爵帥文案知縣顧鎔字子芹浙江人顧子芹跟丁劉名俟查直隸州楊典訓字叔伊楊叔伊跟丁馬名俟查甘肅知縣沈允章軍械所委員縣丞盧自　字友棠煤礦局委員花翎五品銜盧秋澄軍械所文案知縣王少卿軍械所文案州同王少梁名中顥知縣陳佐兩廣補用都司梁善浩四品銜山東候補同知陳頴　副將吳開勝副將張文萃字煥卿遊擊劉新泰都司劉興泰銘字營師爺從九劉林之遊擊宋鴻模字儀堂楊大少爺四川華陽人教諭鄭承鐸廪生陳明啓字東有五品銜陳馨德字潤生廪生吳楚璜字維松生員周裕隆鹽大使朱雲祥守備左成章字友瑞左阿六縣丞唐昭森衛守備千總王正元縣丞郭雲臣千總權兆齡權誠衛守備趙月三夏芝興千總蘇廣階書丁先春文童吳道新監生周賢弼任爾祥六品銜洪朝　六品銜張必宏嚴登科桐城人嚴登高桐城人額鳳祥黃金標張志書吳祥禎張士寛高占魁李鳳祿孫盛福從九戴仲廷陳　武汪占魁王家邦王得勝梁玉清趙祥禎陸源春軍械所銅匠虞富海劉鎭亭楊貴周永發朱朱名俟查二人係胞兄弟俱業　縀紹興人兵勇名俟查斃英公司船棺寄堂姚名俟查如臯人薛名俟查合肥人老李名俟查本船帳房從九品丁溥霖陽湖人本船升火駱阿升廣東人本船茶房周謝禮高郵人丁氏溧陽人千總郭貫邯郭人許昌字營書識從九劉鳳至昌字營什長周鳳鳴劉淍谷徐家桂蔡小亭計共八十三人此單由會帶萬年于輪船委員陳振鴻就其所知者錄出用卽登報 
[接譯撞船案供詞]  
　　引港人答担文曰我於一千八百四十四年始行船在船上爲副手己有多年眼光亦好我由香港往來上海之時居多行近上海三百七十五里光景卽須由我引港中國海面越霧固屬常有之事自西歴十一月至六月往往有霧有時大霧竟將船身掩蔽不能使人望見大霧極爲危險若遇似霧非霧極輕淡之氣則可望見海面十餘里可不妨事天晴之時我常傍北岸走離失事處約有六里路天不晴時則傍南岸走兩船相碰時天己黎明領你包而船己有數次同該船主來亦有二三次起錨之時因天氣不佳在我船放氣筩我知中國船隻行駛不能遵照章程凡中國船上之船主各國人皆有凡船在海中停泊或水深處或擇有便處　無一定我傍南岸走盖避北岸之故倘在南岸擱淺可不妨事在北岸擱淺卽有損壞行船遲速均由我主張船主不管向左向右多在舵房氣管内傳語當時聞有船放氣聲我卽向左邊走卽令放氣船主因恐同船之人不能聞言語於是暫停吹氣我聞彼船放氣時我亦放氣答應彼船忽不放氣升起一燈在我船頭前面過但聞放氣聲不能知别船之如何行走而兩船相近之時尤爲危險因不能知其行駛之遲速也聞彼船吹氣至相碰時約有二分時候此時候中你包而船約行二三百碼光景其時因大霧所掩不能望見萬年青船身我見燈時料是桃杆上所挂後桅杆亦見我想彼船己在經過如欲抛錨勢己不及置錨處亦無人且其時萬不能抛錨如抛錨我船亦必有礙哈華托向間答稱假如彼船摇鐘我便知其停泊相碰一點鐘之後我　有一兵船離是處人九里海面行過堂審官向問答稱你包而船放氣聲可聞五六　遠如風順當可加倍我當時以爲彼船正在行駛故我亦以行駛之法相待如早知其停泊則其時當可避讓相碰之時停放氣管以便本船傳語我見彼船掛燈如許之高想是行走又問你包而船大副供稱我有船主 
 
 

Page 3

 
 
憑據行船己二十年在英公司辦事十五年在你包而船往來己有二次記得碰船之日六點鐘八米立時我己到橋上具時本船開一半氣力一切電機通逹機器房之事皆是我辦其時天色不晴明僅能望見海面十二里之遠行八分時將氣力開足又行十分時仍將氣力開至一半所說時候皆問舵工所言其時因天氣更不佳僅能望見海面六里之遠故將氣力開緩六點三十六分時忽聞船頭前有放氣一聲我知有船來向右邊走我其時立卽發號命我船停輪向左邊倒輸連發數語後來見一燈又見桅杆是日氣力開一半時僅行六七个諾脫我至船艙見船底不甚乾凈所以行走不速假如别船摇鐘我其時或向左或向右或停輪均可避讓摇鍾聲可聞二里多路其時潮水冲至我船右腰不能抛錨如抛錨必致碍事我想兩船相碰係彼船號令錯誤所致彼燈不早看見因天氣不佳之故相碰之後卽命放小艇因繩索結氷不能迅速放下在後設法放下担文又向詰問答稱相碰時我船不十分換路聞氣聲至相碰時約有一分時候我在橋上時我未聞本船主有何號令其日船上物件亦木全有氷凌開船時早將要緊之物預備因其時天不晴明在後見天愈不佳因放氣筩船主亦在橋上瞭望船行亦緩并點燈以防意外在榖龍埠地方己將小艇放下海中到埠時有人預備抛錨之事其時不十分大霧想彼船必别有一塊霧掩住堂審官向問答稱我船不到二分時卽放氣一次如我管船務見船頭有燈我必向左走且必停輪起錨時天不晴明因放氣以備不虞停泊時亦不曾摇鐘又訊你包而船五副供稱碰船之時我在船上開船時約五點半鐘天氣不佳約見海面六里我在橋上船行之遲速由我主張我離橋時發號將氣力開足其時可見海面九里離橋後船務己交别人接管不知别事堂審向問答稱我當時並未見燈停泊時因大霧摇鐘至起錨行走時又放氣筒當鐘響時可見六里海面又訊該船水手名賽伊墨爾據稱我是你包而水手碰船時我在捩舵開船時與一黑人同在船頭看望其時天氣不晴僅能望見海面九里看望至大點二十分爲止天氣更不佳僅能望見海面三里其時無所聞見惟聞己船上放氣聲本船管理船務者忽然告我左舵忽然皆我右舵我亦聞船頭前面有别船放氣聲後亦見一燈我見燈甚高想是桅杆上之燈告我左舵時尙未左舵又告我右舵船遂向右邊行傍右邊行約二分時兩船遂相碰担文向問答稱　在船頭同一黑人看望後我到舵房僅留黑人看望我離開看望處之後船約行三里光景捩舵地方可以看見船頭我捩舵時將前捩舵之人掉往船頭看望堂審官向問答稱管理船務者先告我左舵後告我右舵又告我小心假如在左邊有所聞見則鳴鉦一下在右邊則鳴鉦二下在船頭則鳴鉦三下我不過遵行號令不能出主意告我小心因天氣不佳之故又一水手名戈過登答哈華托之問云我在你包而船爲水手我爲水手己十八年十二月二十七日動輪時我在量水其時天氣不晴明僅見海面三里光景從起錨至相碰時一路量水我所立處在船之右邊相碰之前不多時見彼船離我船約有船身四隻至六隻長光景我先見彼船桅杆上之燈後見船身後聞彼船放氣兩聲亦聞我船喚一聲右舵我卽向前一望其時我船約行五個諾脫最後一次量見水有三托半深又答担文之問曰我先見燈聞我船喚右舵之時卽見彼船身一半光景我不十分留心聽氣聲我所聽見兩氣聲係接連放者我船放氣直至相碰時不息我船右舵時不知船身轉右不轉右又答哈華托之問曰我所立處離水面約一丈半又答堂審宫之問曰我在船上常司量水之事又訊一水手名迨惟司據稱是你包　船上水手十二月二十七日相碰時我在船上我在外國曾在小船上做二副三個月你包而起錨行時我在捩舵其時天氣不晴明然非下霧捩舵時在早上五點半鐘未聞船上鐘響其時望見海面九里光景我捩舵至六點二十分始止經賽伊墨爾替我我告伊捩舵之事後我卽往船頭看望時有黑人在焉天氣愈不佳僅見海面三里及至相碰時僅見海面一里光景越一刻時我聽見有船放氣聲後見一燈放氣之聲不長不短我不知何意亦不知其換路走亦不知爲遇霧之故而放氣見彼船之燈約二丈高想是在桅杆上我卽鳴鉦三次及至船頭右邊望見彼船我看情形約在我船頭前相離三百碼光景過去我初以爲彼船過去我船上前可以不碰及後行近始見不能不碰知事危急卽至下面喚人剛下艙忽聞砰然一聲兩船己相碰矣假如彼船摇鐘六里路之遠可以聽見如見彼船時彼船摇鐘我便知其停泊卽可避讓又答担文之問曰我在船上看望是我之職司其時並無人告我說話如天氣不佳大副必告我格外留心所有該船之大車五車己隨該船回去於正月十六日將口供冩出至此由哈華托念出又有人名否爾爲答哈華托之問云我在你包而爲二車有大車憑據管理輪船機器己有五六年相碰時我管機器早上四點鐘上工五點四十七分動輪初得一號令我緩緩五點五十分又得一號令我開一半氣力六點一刻又得一號令我將氣力開足六點半鐘又得一號仍閱一半氣力此等號令我均立刻遵行六點三十五分令我預備凡預備及停輪兩號都在電機圓洞旁邊傳遞我故知之後來得一號令我向後退越數杪時又令我預備此等號亦立刻遵行接號越十分時機器己向後退遵行己爲最速假如令我停令我預備亦不過如此遵行不能再速接號退後越十二杪至十五杪時候卽覺我船忽大震動後接一號令我停又接一號令我銀均在片刻間當時氣力開足時機器每一分時轉四十八次核算每點鐘應走十三个諾脫後開一半氣力又遇船底不乾淨又遇風及潮水不順則每點鐘僅行六个諾脫半又答担文之問曰我在機器房機器雖停不知船於何時不行訊至此哈華托言曰被告見証己完無他說話堂審官又傳你包而船主問下霧之時曾否摇鐘答稱不曾摇鐘又傳萬年青船主問汝到橋上時有何人在彼答稱有二副及水手頭在彼我船先未放氣聞你包而船放氣我船始亦放氣刑司遂退堂定於今早十點鐘再訊 
[惡叔屠姪]  
　　聞諸寳山人云縣屬彭宅宅人彭某兄長己亡祇餘寡嫂撫十齡之幼子度日家有良田二十餘畝某時時覬觎之一日誘姪出門意欲置之死地某屠人也屠刀時不離身引至無人處按諸地上遽以屠豕之法屠之復恐行人見之多所不便遂繫以巨石投諸波心其　以子不返家尋某追究某言語支吾衆隣知有異同將某捆绑攢毆某受刑不過始行承認各情當卽告知地保前往起屍報縣葛大令親臨相騐帶某到縣嚴刑懲辦想事關謀產害命斷不能法網幸逃也 
[病死可憐]  
　　江北人張松元貧病無依躺臥泥城橋堍巡街捕見而詰問則以東洋車夫對該捕卽雇車舁至捕房捕頭命送會審公廨值日差見張命在旦夕問知滬上並無親友遂禀明蔡太守飭交頭門地保夏春和留養及送至該保門前張己氣絶該保卽報明保安善堂由堂董派司事騐得張確因病身死隨卽給棺成殮發壇標記召認一身如寄九死何辭若張者夫亦人可憐矣 
[鄉間聚賭]  
　　自馮蓮士剌史嚴禁賭博後城廂内外各賭徒自知無可存身遂皆匿跡銷聲濳在鄉間以花骨頭博人阿堵物近剌史訪得浦東瀾泥渡及八仙橋迤西每晚仍有聚賭情事因於前日傳諭該處四九兩圖地保勒令停止如敢不遵當予嚴辦 
[逞兇反噬]  
　　前紀引翔港祝許兩家各率數十人互相械鬥許姓受傷投縣請騐云云莫邑尊當卽簽差提祝迄今尙在法外逍遥至昨日祝始投案供稱小的名茂堂向開花米行有許福福之子名春林者借錢未遂釀成嫌隙竟于臘月二十六日糾黨多人來家滋擾旋由地保姚旭升勸散小的當欲來案伸訴無如時值歲闌刻無暇晷至新正初四日小的挈子由親串家賀歲回來春林糾人守候中途攔住毆擊旣又踵　我家百般吵閙門窓物件擊毁良我反敢來案誣訴因奉提訊亟爲投案剖明不知邑尊作何辦理也 
[滬上瑣言]  
　　南洋水師海鏡兵輪於昨日鼓輪進口停泊浦江○日前松滬捐厘總局督辦朱竹石廉訪因公赴金陵昨己乘輪回滬 
[上海高易籌賑所撮要]  
　　頃接蕪湖隆泰昌米號惠函内云本號於客冬開張承諸親友厚賜隆儀品物本擬設筵酬謝因思直東兩地 
 
 

Page 4

 
 
災狀頻仍春賑孔急謹將筵費節省英洋三十元囑敝所彙解災區以爲諸親友造福云云頒來駿惠逮彼鳩形仁術遠施定卜財源之盛茂救災恐後咸占福祿於無窮謹列報章聊伸謝悃[  李朝覲秋坪氏頓首謹誌]  
[元宵後二日倪耘老招集同人于徐氏雙清别墅祝雲林高士生日首倡一律索和卽席漫成卽希均正]  
　　韻事無如勝地宜展元宵節寸箋馳追懷高士懸弧日徧索騷人祝嘏詞五百年來曾幾度三千載後更如斯笙歌粉黛閒供養倘博臨風一解頤倉山舊主倚醉稿 
　　輓陳祿洲上舍陳君諱光河江蘇青浦人也性和藹樂善不倦自號悟世道人聞廣東木棉蘆花可救呑生鴉片購以施送歴有年所活人無算凡遇善舉輙不吝解囊與予同事者十年無間言乃年甫四十有二去歲仲夏望日得疾纒綿不己歴秋而春醫禱　進卒不起於今年正月二十七日長逝無子遺二女俱幼傷己旣卒奠輓之以聨○戊寅把袂丁亥分襟十載賦同袍一旦棄捐如敝屣伯道無兒中郎有女孤燈泣嫠婦千秋似續問諸兄[  山陰弟桂笙何鏞拜手]  
[懴情侍者主盟風雅譽滿騷壇十載春江三編芳譜公之風流教主也識荆無自慕藺徒殷謹呈俚句錄請英鑒]  
　　儂家無福拜尊前戀戀羣芳譜一編可許淮南舊雞犬也隨仙去侍藍田[  袁浦私淑弟子愛卿陳二憨拜草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年正月初十十一日京報全錄]  
　　宫門抄○諭旨一道錄前○吏尙錫等奏爲遵旨議處摺○卾撫奎奏爲委署知縣片○調滇撫譚奏爲謝恩由卾撫滇摺○吏尙錫等奏爲遵旨議處摺○府尹薛等奏爲照案籲懇天恩加賞米石摺○又奏爲遵旨明曰回奏摺○東撫張奏爲審明叩閽人犯按例定擬摺○正月初十日○關防衙門奏十五日大高殿拜表載　行禮○召見軍機○正月十一日○英俊假滿請安○欽天監呈進月蝕圖○召見軍機○皇上明日卯正二刻升太和殿看版畢還宫辦事召見己初出乾清門後左門太和門午門大清門正陽門進壇門至齊宫○○吏部尙書臣敡珍等謹奏爲遵旨議處具奏事内閣抄出光緒十二年十二月十三日奉上諭前據御史魏迺勷奏叅編修林千品行卑污回籍未經告假等欵當經諭令麟書徐桐確查具奏兹據查明奏稱林千去年簡放山西考宫有賈人栗姓索取參價尾欠在館寓吵閙送坊管押旋卽放回原叅應是傳訛惟未經告假于十月二十四日私行出京請旨懲處等語林壬着交部議處以爲擅離職守者戒欽此欽遵抄出到部查定例凡州縣等官擅離職守者降二級　用私罪等語此案編修林壬未經告假私行出京經翰林院掌院學士麟書等查明奏請懲處等因欽奉諭旨林壬着交部議處以爲擅離職守者戒應請將翰林院編修林壬比照州縣官擅離職守降二級調用私罪例議以降二級調用私罪毋庸查級紅議抵所有臣等遵旨議處緣由理合恭摺具奏伏乞聖鑒訓示遵行謹奏奉旨己錄○○奎斌片再署江陵縣事請補羅田縣知縣朱滋澤現准部覆應卽飭赴新任供職所遺　關縣知縣印務自應委員往署以重職守查有本任大治縣知縣林佐堪以署理據布政使蒯德標者按察使武震會詳前來除檄飭遵照外謹會同署督臣裕祿附片具陳伏乞聖鑒再臣到任未及三月例不出考合併陳明謹奏軍機大臣奉旨吏部知道欽此○○頭品頂戴調補雲南巡撫臣譚鈞培跪奏爲叩謝天恩並由卾赴滇恭摺仰祈聖鑒事竊臣前奉恩命調補廣東巡撫業經具報於十一月初八日起程嗣因行抵江西湖口地方恭閱邸抄十一月初十日奉上諭譚鈞培着調補雲南巡撫卽赴新行毋庸來京請訓等因欽此荷温綸之迭　益感悚之難名當卽恭設香案望闕叩頭謝恩查湖北爲赴滇必由路旋仍折回武昌取道湘黔迅速前進伏念　南爲邊疆要地如臣擣昧深懼弗勝惟有勉矢丹誠俟到任後將應辦事宜與督臣和　共濟以冀仰答高厚鴻慈於萬一所有微臣感激下忱並赴滇緣由謹繕摺具奏叩謝天恩伏乞皇太后皇上聖鑒再此摺借用湖北巡撫關防合併陳明謹奏軍機大臣奉旨知道了欽此○○吏部尙書臣錫珍等謹奏爲遵旨議處具奏事内閣抄來光緒十二年十二月初十日奉上諭御史魏迺勷奏薛福辰玩視大典請旨嚴議一摺玉粒納倉壇廟大典不同且邵曰濂獲咎因久曠大典該御史叅劾府尹薛福辰臨期不到謂較邵曰濂情節有加深文周内措辦己屬失當至請以太醫院官改用尤爲瞻大妄言不可不予以懲儆以杜攻訐之私魏迺勷看交部議處至玉粒納倉向係兼尹府尹聨銜具題屆期恭詣太常寺交收此次薛福辰因何臨期不到畢道遠曾否前往均着明白奏欽此欽遵抄出到部除恭錄諭旨知照順天府府尹欽遵外查律　凡不應得爲而爲之事理重者杖八十係私罪降三級調用等語此案掌江南道監察御史魏延勷奏薛福辰玩視大典　旨嚴議欽奉諭旨玉粒納倉與壇廟大典不同該御史輙謂較邵曰濂情節有加深文周内措詞己屬失當至請以太醫院官改用尤屬胆妄言着交部議處等因應請　掌江南道監察御史魏迺勷照不應重私罪律降三級調用例議以降三級調用孫私罪毋庸查級議抵所有臣等遵旨議處緣由理合恭摺具奏伏乞聖鑒訓示遵行謹奏奉旨己錄○○臣畢道　臣薛福辰跪奏爲照案籲懇天恩加賞米石恭摺仰祈聖鑒事竊查西城資善堂暖廠收養貧民前於光緒三年八月經西城御史奏准每年恩賞小米三百石由順天府於奏領普濟堂粟米時附奏請領四年十二月復由臣衙門奏陳收養人數衆多領米不敷支放欽奉上諭着再加恩賞給小米三百石嗣後每年如有應需接濟之處着順天府屆酌度情形奏明請旨欽此欽遵歴　照辦本年應需粥　三百石業經奏蒙恩准賞給咨領煮粥　放　據資善堂紳士翰林院編修朱百遂等呈稱該堂於九月下旬照章開設煖廠以來陸續收養貧民一千二百餘口較　年人數相等每日放粥二次計人較食米將告罄際此歲暮冬寒未便停止懇請具奏恩准加賞粟米三百石等情前來臣等查資善堂設立煖廠收養貧民人數較多情殷待哺現時米將用竣自應援案辦理合無仰懇天恩俯賜加賞粟米三百石以資接濟而廣皇仁如蒙俞允臣等照案咨部發給知照西城御史派員會紳具領理合援案奏陳伏乞皇太后皇上聖鑒訓示謹奏奉旨己錄○○臣薛福辰跪奏爲遵旨明白回奏事本年十二月初十日内閣奉上諭御史魏迺勷奏薛福辰玩視大典請旨嚴議一摺玉粒納倉與壇廟大典不同且邵曰獲咎係因久曠職守該御史叅劾府尹薛福辰臨期不到輙謂較邵曰濂情節有加深文周内措詞己屬矢　至請以太醫院官改用尤屬胆大妄言不可不予以懲儆以杜攻訐之漸魏迺勷着交部議處玉粒納倉向係兼尹府尹聨銜具題屆期躬詣太常寺交收此次薛福辰因何臨期不到畢道遠曾否前往均着明白回奏欽此欽遵伏查本年十二月初一日准禮部札開本部具題二初二日辰時玉粒納倉交與太常寺收存等因臣遵卽查照向例會同兼尹臣畢道遠聨銜具題一面行知府屬各官屆期赴先農壇妥爲預備臣卽於十二月初二日黎明恭詣先農壇會同太常時交收惟臣衙署駐在北城距先農壇較遠署太常寺少卿臣　端遇住居南城相距較近以是李端遇於辰初早到臣於辰末始行赶到遂至先後相左道里使然似此年例應辦事仵臣無不謹愼將事魏廼勷謂臣臨期不到者想係傳聞之誤所有遵旨明白回奏緣由理合恭摺覆陳伏乞皇太后皇上聖鑒謹奏奉旨己錄○○頭品頂戴山東巡撫臣張曜跪奏爲審明叩閽人犯按例定擬恭摺具奏仰祈聖鑒事竊照樂安縣民王簡文在道旁叩閽一案經刑部審明擬罪並因該犯所控各情有關人命若不澈底根究恐不足以折服其心奏請仍將王簡文解東行令提集人証秉公訊辦等因於光緒十二年三月二十五日奉旨依議欽此經前撫臣陳十杰欽遵行司委提人卷至省研訊據署臬司王作孚審明擬議解勘臣因辦理河工出省飭委潘司崇保代審無異錄供呈送前來臣覆加確核緣王簡文卽王尙彬籍隸樂安縣與王小才等素好無嫌光緒七年間王簡文長子王石頭受雇在成自樂家傭工應給工價當經王簡文照數收清王石頭工滿同家旋於八年間託王小才說合雇與吕小獻家工作言明每年工價京錢二十二千文王石頭陸續支完花用九月間私自回歸吕小虞並未追討王簡文亦先不知情嗣王簡文在向吕小獻支取工錢王石頭聞知避匿吕小献告知錢己支完王簡文不信敘相口角控縣訊結飭令王簡文將土石頭領回管束王簡文回家向王石頭追問錢文作何使用王石頭用言支吾恐被王簡文毆責愁急莫釋於是年十二月二十三日在家乘間自縊身死報經該前縣楊濤騐訊明確並　别故取結完案嗣　簡文因痛子情切誤間傳言遂疑吕小献向王石頭索還工價爭毆王小才等串謀將王石頭逼斃並憶及地方王風順曾　催完錢糧口角有嫌圖准添砌王　順吞使錢糧各節摭拾無于舊案作就呈詞進京生道旁叩閽欽奉諭旨交刑部訊擬奏明咨解河東委審　供前情不諱詰非有心誣　亦無起釁别故及另有主使之人應卽擬結查例載聖駕出郊冲突儀仗妄行奏訴者杖一百發近邊充軍等語此案土簡文所控王小才等惹嫌謀善各節雖訊由誤聞傳言懷疑圖准添砌所致尙非有心誣陷惟並不在本省衙門控告輙敢進京在道旁叩閽殊屬不法自應按例問擬王簡文卽王尙彬應仍照刑部原議合依聖駕出郊冲　儀仗妄行奏訴者杖百發近邊充軍例擬杖一百發近邊充　到配折貢安置吕小獻訊無索火爭毆土小才等亦無串謀逼斃情事應與並無呑使錢粮王風順均毋庸議王石頭身死之處業經該前縣楊濤騐訊明確委係私用工價愁急自縊所致並無别故亦毋庸議除將供招審限咨部外謹恭摺具陳伏乞皇太后皇上聖鑒訓示謹奏軍機大臣奉旨刑部議奏欽此 
 
 

Page 10

 
 
[京師紀聞]  
　　和碩豫親王本格之太福普于上年十二月二十四日子時薨逝明日卽由豫邸具摺奏聞○西四牌樓出售花爆鋪失愼一事曾見報章兹聞致兆焚如之由係鋪夥吸食潮烟烟灰未熄延及花爆遂即炎炎直上南鄰金蘭齋隔一小巷寛不及五尺火燄飛越岌岌可危金蘭齋主急商之救火官兵許贈京蚨五百千官兵竭力噴澆得免池魚殃及諺有之曰錢可通神洵然○神機營銳字威遠洋鎗隊官兵於去冬十二月二十七日全集本隊練兵廠内蓋因練兵號衣靴帽破爛不堪故逐名點騐以便呈繳總理神機營外另行置備俾明春赴苑駐操也○去臘二十六日夜五鼓時總管太監由内廷請出倭車庫至乾清門會同侍衛等恭請至東長安門外堂子内在神殿供奉行跳神禮俟正月初二日再跳神後仍由堂子請入内廷供奉○此次北海墊道打街之步軍護軍等營弁兵皇上軫念天寒倍形勤苦加恩每名賞銀一兩以示體卹聞皇太后於此項弁兵每名加賞銀一兩然俱未有明文也○去臘二十四日總署王大臣偕各部院堂官分赴俄國使署賀年俄欽差一一欵以茶酒賓主聨歡中俄邦交有日見其敦固者矣○德勝門外某甲年逾强仕未有室家同院某乙女年方二九丰致可人甲見而涎之時效相如之挑文君女拒不從甲進退維答遂用刀逼之女懼聽客所爲自是夜去明來時續前好女父尙未之知也嗣見女腹大如五石瓠究詰所自女難遮飾遂和盤托出父母以女己受聘明春將賦結褵遂於本月中旬控諸提督拘甲到案略加研訊送父刑部審辦○順天府出示謂京城孤貧口粮自光緒九年春季起奏明將額設口糧改折實銀同米粮覈實開放以廣皇仁而恤無告歴辦在案所有光緒十一年冬季現經委員將銀領到自應卽時開放所有應歸五城之三百分於本月二十八日在五城開放屆期除延請紳士會同印委往五城指揮衙門眼同開放應歸大宛兩縣五百三十一分于二十八日二十九日在該縣開放爲此示諭孤寡人等知籺五城於二十八日開放大興縣於二十八日午刻開放宛平縣於二十九日午刻開放該孤貧人等持執木牌親身前往關領除訪有包攬私買立卽扣除外該孤貧當以此木牌爲養命之具勿許輕售○西直門内後廣平庫王某與叔口角持刀欲剌同院内務府人李某夫婦忽往勸阻王忿不可遏將李夫婦札傷登時殞命王叔知事不得了急赴本地面官廳呈逹迨官兵到來王己畏罪他去官兵尾進拿獲立卽解送步軍統領衙門○總理海軍事務衙門接到穆春帥公文聞係籌備　防以扼要隘事宜然其中細情無由得悉也○黑龍江將軍委員管解呈進上用之鹿黃洋鹿角鹿茸鹿尾山鷄等貢物於客臘二十八日　進景運門經御前大臣騐看後立飭内監賫入内廷○兵部行文侍衛處鑾儀衛八旗各營武職人員例應明年舉行軍政大典奏請欽派王大臣閱看相應行知各衙門將武職大小官員查明有無陞遷調轉出差各項事故及應保應劾者出具切實考語務於正月内造册報部以憑核辦○京西有地名夾溝者兩山對峙高不可攀中惟有一綫羊腸以通車路客臘二十後有某中以七騾大車載煤過此雪後路滑東輛懶欹甲仆於地幾遭壓斃其架轅之騾急以齒卿甲衣拖起幸得復生刻甲在京西各處　貼報單以鳴　之恩德云○每歲元宵鋪戸咸結綵懸燈以爲樂事由宵逹旦士女如雲車馬之聲不絶于耳洵昇平樂事也燈之佳者向推吏兵工三部前爲最嗣某堂官恐匪類藉　滋事禁不令張今歲工部堂官以十五日恭逢皇上親政鉅典乃諭令一律懸燈蓋取其五榖豐登與民同樂之意云○崇文門外欄　巿合興線　於正初六日祀　然　鞭爆有一孩甫八九齡在門前拾取十燃之花爆數枚藏諸懷内歸家火忽發懷衣服盡燃父母見之急將衣褫去然胸　己肌膚焦爛矣又琉璃廠安南營王姓之子乳名羊兒亦因拾取放過之爆竹將右手　傷三指其父竊子情深將然放者詈駡一　復往地面官廳首告刻聞經人調停事遂寢息 
[江西官報]  
　　縣丞下毓溎接查鰻魚溜河道知州趙輝銷粥廠差聞訃丁母憂龍兩縣典史林志清係現署龍兩縣林令之有服族姪應暫廻邂以上　縣典史程逢盛對調署理明　程銷辦發審局回籍省親管帶紫電輪船林萬全江軍　兵哨官宋啓糾内河　龍鄧守胡哨官汪占魁俱往九江公幹候補縣徐禮解協餉往甘肅山東運使潘駿猷由廣東來江禀到 
[禾客述新]  
　　浙撫衛靜瀾中丞秉節赴湖巡閱云云己登前報兹悉二十四日清晨閱視諸陣畢旋於十二點鐘時啓行至禾禾中文武各員聞報卽於午後次第乘舟往　江涇迎迓大約向晚時卽可望綠軿紺　掩映於烟雨樓前矣○乍協水師左右兩營兵皆於日前奉調來禾船中帶有海砂不少行過新　鎭爲卡中巡丁所　喝令停止各勇怒一齊停濟蜂擁上岸扭住巡丁司事見勢不佳婉言相勸各勇始散歸 
 
 

Page 11

 
 
[謝筵移賑]  
　　廿七日本埠龍德橋南成茂順號來函云厚德里地方於廿四夜失愼適在敵棧間隔幸未遭殃　諸成友　臨理應宴恐彼時驚惶未能一一記憶　多不週之處因念災區待賑孔迫特奉上洋　十枚助作賑捐以爲諸君造福並伸　　云云敝所當代爲　解　登報章以誌雅誼[  竹坪陳煦元謹啓]  
[人日接祝蔗椎觀察自金陵郵來除夕寄懷之作依韻答謝卽希郢政]  
　　年來欽著作老氣欲橫秋歲盡情無盡官悠　更悠朗吟頻擊節别恨怕登樓佳話傳江國徵詩也置郵[  倉舊主醉筝]  
[奉曾月川詞丈卽乞玉和]  
　　吟壇老將健如飛摇嶽凌滄快指揮未有工詩人不瘦早聞學道貌　肥花天酒　　濟　素口蠻　領略微顧奉　山作山斗疎狂似我笑應　[  天香深客朱家驊拜草]  
[奉和天香深處客朱君雲逵見贈元韻]  
　　展讀瑶章逸興飛羡君珠玉暢毫揮出林求友鶯須和醉酒桑時蟹正肥客裏　生　放浪　中三昧識精微頽唐　與香山比辜負年華逾古稀[  潭西濂隠陳月甫稿]  
 
 
 

Page 12

 
 
[光緒十三年正月十二十三日京報全錄]  
　　宫門抄○諭旨三道錄前○豫撫卡奏爲審明叩閽案情仍照衝突儀仗擬罪摺○陜撫葉奏爲叅劾教職片○雲督岑奏爲委署道員片○又奏暫行遞革華人歸案審訊片○東撫張奏爲請奬慕賑各員片○雲督岑奏爲祿勸縣　災情形片○新撫衛奏爲密查道員　叅各節並無實據摺○正月十二日○惇王等謝賞春紙恩○果勒敏假滿請安○李廷簫謝調江蘇江寗府知府恩○吏部呈進春李搢紳○禮部呈進春山寳座○順天府呈進春牛圖○掌儀司奏十五日早晚祭奉先殿載瀛載津行　○召見軍機○皇上明日寅正上祭禮成後至齊宫少座出壇門進正陽門大清門還宫宗親宴午正入座○正月十三日○閻中堂○皇上明日卯正二刻至奉先殿壽皇殿行禮○○頭品頂戴湖南巡撫臣卡寳　跪奏爲審明叩閽案情仍照衝突儀仗擬罪恭摺奏祈聖鑒事竊准刑部咨開光緒十二年三月初七日内閣奉上諭本日道旁叩閽之民人王大桂着交刑部嚴行審訊欽此由部訊明王大桂係湖南石門縣人據供因張晴川姦佔伊　情急來京在道旁叩閽等語將該犯照依聖駕出郊衝突儀仗妄行奏訴者例杖一百發近邊充軍聲明所控情詞本應照例立案不行惟控關書差舞弊若不澈底根究不足以折服其心應將人犯連原呈解交犯籍督撫提集人証卷宗研訊如所控得實仍應治以衝突儀仗之罪倘訊有别情另行從重定擬等因具奏奉旨依議欽此欽遵咨行遵照並將王大桂　解到湘當經行司委提人証來省審辦因提到需時詳咨展限在案兹據按察使崧蕃提集人証訊明定擬具詳前來臣覆加查核　王大桂及張晴川均籍隸石門縣王大桂聘娶己故劉家超之女劉轉姑爲妻生有子女劉轉姑賦性倔强每因細故與王大桂反目光緒九年八月内王大桂復與劉轉姑口角爭閙劉轉姑負氣轉回母家屢接不歸王大桂因見張晴川與妻弟劉純臣同學交好時常往來劉轉姑習見不避知有姦情往向妻母嚴氏理論劉嚴氏不依遂赴縣呈控王大桂凌磨其女上大桂亦以劉嚴氏縱容其女與張晴川通姦等情具訴當經該前縣郭定　傳集人証訊明兩造所控均屬無據空言斷令劉嚴氏將劉轉姑送交王大桂嗣後不得無故擅回母家居住取結完案劉轉姑因被王大桂汚衊心甘服自　頭髮剪落聲稱决欲出家爲尼不肯轉回夫家王大桂更疑係晴川戀姦霸佔並因居定立劉東堂王名著曾經在縣帮同劉嚴氏作証起意一併京控希圖拖累洩忿復恐情輕難准隨意添砌張晴川逼冩字據並賄通　差訛詐錢十串等情繕就呈詞自　進京在道旁叩閽奉上諭交刑部嚴行審訊當經刑部查訊情由將王大桂照例　軍解回審辦行司委提入　卷宗到省由司親提研訊得悉前情嚴詰晴川並無與劉轉姑通姦及賄通丁差訛詐情事　詰不移案無遁飾應卽擬結查王大桂誣控張晴川與伊妻通姦加等反坐罪止擬徒其誣控丁役詐錢十串照例反坐亦止滿流均屬輕非遵照部議請將該原告王大桂照聖駕出郊衝突儀仗妄行奏訴者杖一百發近邊充軍例擬杖一百發近邊充軍解配折責安　劉轉姑與夫口角輙卽轉回母家並將頭髮剪去欲行出家爲尼應比依夫無願離之情妻輙背夫在逃者杖一百律杖一百係婦人照例收贖張晴川訊無犯姦串詐各情應與在縣作証並無偏徇唐鼎立劉東堂土名著及並未訛詐錢文丁差人等均毋庸議無干省釋未到人証免提省累除將全案供招咨部查核外所有叩閽人犯審明定擬緣由理合恭摺具奏伏乞皇太后皇上聖鑒飭部核覆施行謹奏重機大臣奉旨刑部議奏欽此○○葉伯英片再各學教官必須學粹品端乃足爲諸生表率其有貪汚庸劣者自應隨時叅劾以端儒範查有榆林府教授王文蔚利心甚重士林積怨城固縣訓導惠駿行檢不修有玷司鐸以上二員均應請旨卽行革職所有叅劾教職緣由謹會同陜甘督臣譚鍾麟陜西學政臣林啓附片具陳伏乞聖鑒謹奏軍機大臣奉旨王文蔚惠駿均着卽行革職該部知道欽此○○岑毓英片再雲南迤南道陳廷珍於本年十月初八日因病出缺亟應遴員接署以重職守惟查該地接連越緬必得熟悉邊務之員始足以資治理而應事機查有開復降調處分奏留差遣道員唐啓蔭前經隨臣出關歴練老成明體逹用　邊事頗爲熟悉堪以就近委往代理除撽飭遵照外謹附片具陳伏乞聖鑒謹奏軍機大臣奉旨吏部知道欽此○○岑毓英片再雲南新平縣監生陶榮具控該縣舉人鄭德彬聚衆毆搶等情一案前經提省發委審辦兹據委員署雲南府知府彭澤春詳稱該舉人鄭德彬被控情節較車供情實不　難保非恃符狡　應請褫革以便研訊查鄭德彬係由縣學附生中式光緒二年内科本省鄉試第十二名舉人由署雲南臬司譚宗浚會同署藩司史念祖具詳前來前撫臣張凱嵩未及核辦移交到臣覆核　異相應請旨飭部將雲南新平縣舉人鄭德彬暫行褫革以便飭提確審俾成信讞除咨部外謹附片具陳伏乞聖鑒訓示再雲貴總督係臣本任毋庸列銜合併陳明謹奏軍機大臣奉旨鄭德彬着暫行褫革餘依議該部知道欽此○○砦曜片再東省連年河患仰蒙聖慈截漕撥帑　撫災黎各省官紳亦多勸捐接濟並有江浙閩粤紳土捐辦義賑己四年有餘經前撫臣陳士杰節次奏報在案查四品銜候選知縣施則　承辦上海絲業公所義賑　項同事勸捐者廣東潮州知府朱丙壽等十員施則　自光緒九年來東散放解到捐欵均由賑捐局騐明截至本年七月止共計放過銀二十二萬五千八百餘兩各該官紳槿分投勸募不憚苦口俾共解囊或遠涉災品不　艱辛盡心賑　始終不倦各有微勞據禀請給奬前來臣維該公所集欵至二十餘萬兩雖　各戸捐輸資非己出而藉非官紳勸募則無以集腋成裘又非散放有方亦無以均沾實惠蓋其苦心孤詣有倍捐資當此水患未泯需欵正急似應破格奬勵以勸將來惟查前撫臣陳士杰各省助賑官紳請奬一案部臣僅准加級今該紳等禀請奬勵　　敢壅於上聞可否仰懇天恩俯准將廣東潮州知府朱丙壽福建興化府知府施啓宗交部從優議叙江蘇試用道丁兆基加二品頂戴内閣中書劉安濤加侍讀銜候選知州施則敬以不論雙單月選用提舉銜指分江西試用通判施肇英加四品頂戴五品自戴兩淮試用鹽大使翁慶麟俟補缺後以知縣用禀生趙炳藜胡惟德監生王光悅附生郁傳鋆均加六品銜出自鴻慈逾格謹附片具陳伏乞聖鑒訓示謹奏軍機大臣奉旨朱丙壽等均著照所請奬勵該部知道欽此○○岑毓英片再據署祿勸縣知縣楊燦禀稱縣屬撤馬邑地方本年八月間陰雨連綿二十六及九月初四等日雷電交作人雨傾盆秋成田禾槪被冲刷沙石堆積其厚該縣詣勘自壩子河頭至河尾計二十五　沖壓田約千餘畝等情禀經前撫臣枇飭迅速妥勘一面設法疏消積水乘時補種雜糧以濟民食被災戸口查明妥爲賑恤毋使失所本年錢糧應如何酌量蠲緩據實查覆分别辦理去後兹據署藩司史念祖會同糧儲道譚宗浚詳請具奏前夾臣覆查無異所有祿勸縣撒馬邑地方被水委勘大槪情形謹先附片具陳伏乞聖鑒再雲貴總督係臣本任毋庸列銜合併陳明謹奏軍機大臣奉旨知道了卽着飭屬查明被災戸口妥爲賑恤毋任失所欽此○○頭品頂戴浙江巡撫臣衛榮光跪奏爲密查道員被叅各節並無實據恭摺叩祈聖鑒事竊臣承准軍機大臣寄光緒十二年八月二十五日奉上諭有人奏浙江道員馬駟良總辦綱鹽局務與　商蘇寳痒何萬裕互相勾結重斤越銷抬賈抗課等因欽此維時臣到任未久各局事宜尙未深悉屬員賢否亦未考察得實當將　案悉心查核嚴密諮詢兩月以來衆口僉同如原叅該道與徽商蘇寳善何萬裕等上下勾結狼狽爲奸重斤越銷擡價抗課各節查該道自接　鹽局以來籌畫精詳恪守定章秉公辦理每有更動之件無不與連司熟商會詳請示辦理其與蘇寳善何萬裕往來因鹽局與商當有交涉事件商人到局請示該道偶詣商人處聚談在所不免若云歌酒賭博實無其事至所叅勒令休歙黟停綱之案得贓二千兩一節查徽屬行銷浙鹽之地暢滯不一前於光緒十年冬因徽商蘇寳善積引過多不肯融引而欲擡價融鹽衆商不願互訟不己經前撫臣劉秉璋任内飭將蘇寳善名下癸未秋冬兩季完諫之　停運俟各本綱全行銷後方准補用在案該商現仍嘵瀆不己自　照辦理以息爭端停運非商人所樂從似無行賄之理所叅該道得贓一節查無確據之局中統籌全局只求於公有益而商人多自爲私在融銷之　商人固所樂爲而停銷之品商人終非情願遂至廣造謡言揑詞聳聽遂其阻撓之計此查明道員被叅各節並無實據曁現在浙東鹽務爲難之實在情形也查該道馬駟良辦　鹽務不爲無功准以監司大員如有諭飭商人之件儘　傳至公　辦理乃自詣商家私寓致招物議實屬不知遠嫌相應請旨將浙江候補道馬駟良交部議以薄懲綱鹽總局現己另摺請旨裁撤此後無虞弊混所有查明道員被叅各節並無實據緣由理合恭摺具奏伏乞皇太后皇上聖鑒訓示謹奏奉旨己錄 
 
