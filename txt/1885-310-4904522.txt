# 1885 - 310 - 4904522

 

Page 1

 
 
[順天江南浙江江西四省闈墨出售] [  申報主人啓] 　 
　　本科順天江南浙江江西四省闈墨本舘業經先後排印校對無訛紙張潔白頗爲士林珍賞定價順天闈墨洋七分江南八分浙江江西均七分售處仍照曩例揣摩風氣者所宜先睹爲快也 
[五十七號畫報出售] [  申報館主人啓]  
　　滇南西關外瓦倉莊有三聖菴爲陳圓圓晚年長齋繡佛處菴内比邱尼藏有遺像深爲秘重山陰陳南　司馬官滇時審知梗概借圖　繪遍徵詩歌其旋浙後以此册見示因屬畫工貼紙勾下詩則擇其尤雅者摘錄數首圓圓始末詳原記中故將原記綴錄其上望古遥集閲者其亦先覩爲快乎列入此次畫報之首以代畫譜兩圖畫報仍然九圖後附淞隠漫錄圖説一則准於初六日出售此　 
[錄蔡和甫太守條陳]  
爲敬陳管見以備采擇事當今要務不過四端曰富國强兵治中馭外而已請言富國之目一日開煤鐵五金之礦以供沿海各直省船廠礮局機器所鼓鑄之用近日所設開礦公司各省皆有而俱未能收實效著近功甚者反以此爲　藪或供其中飽或任用私人或並無眉目先以甘言誇語聳惑人聽所有總　既未得人或僅掛空名從未親臨其境或以礦項所需移置别事便其私圖種種弊端難以枚舉今謹請一掃而空之悉歸官辦專其責成有侵漁偷漏疲軟貪黷欺罔蒙蔽者悉予重懲法無倖赦則人人自奮而其效可覩其用自無不足矣一曰開闢地利自髮捻回　擾亂以來可耕之地棄爲荒土卽有歸鄉播種者苦於人丁稀少其力有限或招客□慮其滋事地方官率不以民事經心徒知催科聚歛而己五日京兆孰肯爲民代籌惟有聽其曠廢而已今閩粤之民貧而無所歸者多轉徙於東南洋各處外人販之如豕畜役之如犬馬何不中國自設開墾公司招集流亡妥爲安置使之各有其身家各安其田里有事爲勇無事爲農此亦古者寓兵於農之意也而地利自無不盡矣一曰鼓鑄錢文自泰西通商洋錢流行於通國民間咸以爲甚便我國何不仿　制而爲之金銀銅三品皆可鑄錢俾民間一律行使有作僞者立殺毋赦則國用自無不足此當與礦政相輔　行者也一曰創設官號銀肆以通有無以濟緩急廣行鈔幣以收利權其出入必一準諸公毋虚詐毋阻滯有一于此立予重懲苟有舞弊立必寘諸極典請言强兵之目一曰精造鐵艦廣製輪船中國歴來但有水師而無海軍今欲與泰西比長絜短則必另立海軍爲先而海軍之所恃者在鐵甲戰艦火輪兵船二者當自製造務求其精沿海各直省悉設船廠壹意講求當先製小者務　衆多可行之於内河其大者姑且從緩盖小者經費旣廉駕駛亦易船旣衆多則足供　遣其遇敵船也可環攻而迭擊以便易於奏功待我軍習用小船旣精則更製大者然後乃與敵縱擊於大洋之中一曰駕駛海舶有鐵艦有兵輪而無駕駛之人則與無船同是藉宼兵而齎盜粮也當於沿海各直省設立水師學堂兵政衙門陸兵水師其技藝本無區别然於鎗隊砲隊之外尤必專重駕駛之人此其人必深明風雲沙線練習波濤雖涉歴大洋而不懾今閩粤浙沿海漁船其舵工水手率可選用優其工值厚其賞賚有出類拔萃能著功效者則擢升員弁以獎其能所設水師學堂專收年壯力健之人使之肄習航海之術或能於風濤顚簸之中施放槍砲無不命中及遠或操舵具有把握能力爭上風以取勝若此者咸所錄用務極精能且於其中選拔奇材異能者以入兵政衙門每歲甄别考核其技力授之以職官撥入海軍各當其材一曰施放槍砲旣以西法練兵當有槍隊砲隊二軍陸營水師皆宜行之砲以攻遠槍以檕近我一軍之耳月檕於是而勝負分焉矣惟水師在船施放風濤激盪烟霧迷漫其難白倍於陸地非膽智絶倫勇力出衆從容鎭定何以能取勝於交戰之時大洋之内故施放之術不可不練之於平日也一曰儲人材收勇力人材必預蓄於平日非可求之於臨時水師學堂兵政衙門　所以儲材之地也勿行之以具文必持之以實意勿偏徇勿阿私勿苛求有一長一技皆收之於夾袋之中其始進之時技藝之成否猶未可知則必先之以勇力盖勇力衆之所顯然共見者也有勇力以爲之本根凡百材藝皆視其質性之所近而習之然後其成也乃有可觀[  此稿未完]  
[輪船出險]  
　　○前報怡和洋行之格楞富祿音輪船在香港被撞一節兹悉該船刻已出險拖在船廠修理矣 
[京華瑣記]  
　　○前報載某甲之媳吞烟斃命一事兹聞甲名鳳徽係正紅旗宗室耳媳委係被鬼所迷夻烟殞命母家本欲興間罪師鳳懼許以厚殮並令次予出立筆據願將泰山養生送死始得息事最奇者三年前鳳之長媳亦因吞烟斃命涉訟公庭以致蒸骨檢騐此次又以鴉片喪身何前後之不謀而合耶○上月二十日清晨内廷尚未散值慶邸先行回去聞須往總理各國事務衙門議事云○鴻臚寺咨行各部院旗營衙門稱本寺現辦啓疏奏請皇上升殿所有升遷調補加級錄以及降罰開復之官例應一體謝恩相應咨行各衙門將應行謝恩之官造具清册務於三日内咨報本司以憑核辦事關大典勿得遺漏云○九月二十五日清晨八點鐘時欽派勘估石路大臣熙侍郎敬祁總憲世長率領司員書吏多人由前門内棋盤街丈量至前門外正陽橋迤北核計物料需銀十四萬兩該大臣隨具摺奏陳　承修大臣則由該部另行請旨遴泒云 
[日下間雷]  
　　○九月二十四日夜三更時忽陰雲四起雷電交作下微雨數點至黎明北風大起峭寒異常瑟縮鴛衾冷如堅鐵當此閉塞成冬阿香忽　駕而來　灾爲祥不敢臆忖也 
[湖州府屬薦卷名單]  
　　○湖府學張同彦吳福熙馬汝臧胡其璋邱瀛鄭邦權包三鏸　世名陸聿修董嶧蔡世鏊葉守經吳家機胡惟德高承勛○烏程學莫庭爕蔡景涵張金鎔吳蟾桂王錫城王维城朱珩梁熉土斯沅陶　箕潘鍾賢徐昻年閔煃張兆璜劉安仁鈕家銓沈鈞福吳思乾王紹泰汪宗泗嚴思藻鈕承聰施茂華張綸盧葆辰龎光燦邵文琪陳詩龎元濟○歸安學郁運申蔡世錫陳慕陶俞宗濂包延祺朱福培崔適陳延禧沈源　翌周章文澍許文澄愼福環宫生王樹蔭鄭興瀛　長興學蕭世勳蕭世荃董振麟臧道鳴錢仁榮○德清學沈祿廷沈棪費爕元徐承祿○武憲學朱允文 
[粤垣火警]  
　　○上月廿八晚五更時河南新廟某店不戒於火是時北風怒號火勢甚熾省垣水龍遥隔一河赴救略遲自寅至辰祝融氏始行返旆計焚燬舗户三十餘家匪徒搶火者分途竊發毫無忌憚海珠緝捕船駛往彈壓拿 
 
 

Page 2

 
 
獲三人送縣審辦 
[甯郡試期]  
　　聞浙江學憲瞿子久宗師行文到甯定於十月二十六日縣試十一月十九日府試 
[甬東賽曾續聞]  
　　甯郡賽會情形已詳前報兹聞初一夜校士館前爵献演戲羽葆騰輝笙歌迭響康西兩街各店鋪一律懸燈五光　色恍如不夜之城而館前　昇布莊内又陳設菊花磁盆檀架羅列满前約有百餘品觀者接踵户外無異蜂屯蟻聚有某姓婦帶同女孩行赴布莊門首於人業中一擁而倒雖經旁人扶起婦已鬢髮飄零簪珥盡去女則奄奄一息尚恐性命難保也 
[主考赴湘]  
　　湖北正主考承星　正在玉尺量才之際卽奉旨赴湘查辦事件星使遂於揭曉後乘坐官艦用小火輪拖帶赴湘其副考官則仍住鄂垣大約行期亦不遠矣 
[盜案彚登]  
　　京口隆合號係粤人所開非洋東而冒托洋行亦猶河豚之有贋本也九月二十七日下午有客七八人入内購物號夥以其老主顧也和顔悦色極意恭維不提防從袖底驀出利刃禁不許聲張號夥懼其兇横咸股栗蜷伏任其搜羅計刦去時辰表一隻衣服數件胡哨一聲遠颺無跡事後開單報案叩請緝查光天化日之中轂擊肩摩之地而竟操刀行劫來去自由眞可謂胆大包身者矣○江北各店鋪時出盜案鋪户一夕數驚大有寢不安枕之勢聞鎭江東路濵江大港鎭被盜匪連刦四家説者謂皆係游勇所爲未知是否 
[領事瓜代]  
　　○京友云漢口俄領事德米特君告假回國俄廷簡派北城俄欽差隨員溥樂君前往署理斯缺俾德君得交缷回國云 
[施衣宜早]  
　　甯郡各善局及各善士施送綿衣往往在冬至前後始行給發今年寒信頗早初五早寒雨淋漓西北風大作下午雜以雪珠寒氣逼人貧民之無衣無褐者第一次寒信已恐不能捱過安得有心爲善者及早施捨俾各蒙挾纊之恩耶 
[豫章近事]  
　　　日前各内簾官公讌提調監試供給等官於湖北會館餚饌紛陳情文兼至惟監臨及兩大主考皆未與席○進賢門可　閉者係把總盧某日前有某甲於昏暮時踰月城盧某呵止之甲不服竟將盧某毆傷其姪近前救護亦被兇毆當經巡丁扭甲送官究治署臬憲繆芷汀廉訪親騐越城形迹禀奉撫憲飭令從嚴懲辦以警凶横○惠民門内甲乙二人因細故互毆時甲妻在旁救阻乙作踼翻黄鶴　之勢以致甲妻次日墮胎斃命控官相騐牽連看守城門之把總李某或謂當日互毆時李某在場喝止又謂其有扛幫情事是以乙與李皆拘押官署嗣經訊得甲妻因傷墮胎屬實斃命則由吞服水粉所致由甲出具供結存案則乙之罪當可稍减李某亦得省釋矣○馬兵岳某素性揮霍積欠惠民門内某茶肆錢數十千文本利莫償當將洋鎗押抵月初茶肆失愼洋槍　燬於火岳某藉詞官物百般恐嚇勒令茶肆算除本利外仍出錢數千息事茶肆主不能與之校含忍應允旋經營官查知將岳某黜革送縣責押可見辦事之公○原任廬陵縣謝大令雲龍才堪肆應爲上游所倚重奏調首邑奉部覆准本月初交缷廬陵縣事禀假冋籍修墓當蒙大憲批准矣○候補府經廳應衷雅善岐黄人亦精敏經大憲委帮辦牙釐局事務○廖王兩主試回京覆命各　憲恭送如禮其送往九江者則委佐貳周昌壽竇敏樹二員 
[彩鳳雙飛]  
　　巧妻常伴拙夫眠世間最不平事也惟德性堅定者乃能以禮自守白首如新不然而花下訂盟桑中赴約且輾轉以入匪人之手豈不大可惜哉嘉興北門外中街有某甲素操淮南王術設肆街頭小權子母固經紀中人也生一女明眸善睞不假修飾向風韵自饒效卓文君當壚故事日坐店中見者無不傾心有豆腐西施之目糼字某姓家計甚寒夫貌亦陋故雖鳳諾早書而鏡臺猶宋下聘焉女以標梅迨吉嫁杏愆期遂與鄰近某乙作野合鴛鴦嗣以暗去明來終非久計遂檢括所有星夜遁去甲雖遣騎四出尚未得個人消息也又中街某姓有一使女修眉小髻能作時世妝見者不知其爲青衣隊中人由是人言藉藉謂使女能得主人　不以奴婢待之者盖將充下陳也某姓微聞是語急欲避瓜李嫌催其夫家卽行娶去草草成禮孰意女自于歸復不满於其夫常有彩鳳隨鴉之歎日前乘夫他出驀地遠颺或曰已被人拐至上海賣於花烟館得洋二百數十元其然乎其不然乎聞其夫尚欲控官云 
[粤東雖錄]  
　　廿八日有人犯數名押赴巿曹正法四營將弁及府縣親往監斬聞係搶刦案中之犯云○李若農學士自丁艱回籍掌教應元書院各孝廉仰荷栽培如逢化雨現學士回京供職凡在院肄業者俱以失此名師爲憾旣聞擬聘何小宋制軍主該院講席云○黎總戎汝政究心藝術十有餘年于泰西製造之法極爲曉暢現蒙張制軍札委製造局監造事務俾得大展其才知人善任於此可見一班○日前西南度船被刼失去白銀七百餘兩并搭客衣物一月以來人贓未獲而各鄉刼案仍復紛至沓來幾於不暇批發聞臬憲將情禀商制軍欲分撥小兵輪在各海口終夜巡緝使匪徒知所畏懼未識制軍允所講否○各縣圍基均已修築完固儲憲蕭觀察親往勘騐并携帶棉衣數千百件散給平民挾纊恩同人咸歌頌不置○丁錦堂游戎於上月廿七日統率部兵在箭道操演綏疆陣號角甫傳搶聲齊發如連珠之一串非勤於訓練者曷克臻此○厘務總局前以候補道彭觀察督辦兩院以該局總管通省厘務非清廉强幹之員不能日有起色遂改委糧憲蕭觀察兼理彭觀察昨已交缷矣○省河緝捕某都戎性情游懦軍律不明部下勇丁時常滋事爲營務處訪聞將都戎撤委另以利都戎輝詳請接辦○日前有一瘋子手持木棍逢人便毆行至花塔街與一乞丐相遇肆行毆擊頭面受傷旗兵將瘋子拘留欲爲索補湯藥地步待至日暮不見有親屬來保旋卽釋去○私宰耕牛原干例禁惟以武闈在卽牛肉消場極旺鄉民惟利是圖罔遵憲典城北西山廟側有一僻靜地方爲宰牛之所前日被差役偵知往索規費鄉民靳不肯與幾致肇釁幸草場訊官出爲調停始得無事○彭雪琴欽帥來粤視師已逾三載聲威所播薄海傾心去年警報紛傅而粤垣得以晏然無事欽帥之力也現聞欽帥乞假歸山琴鶴蕭然倘徉湖上固不以簪黻爲榮而粤中人士追念恩德恭製萬民傘德政牌送往行轅以誌愛慕○錢周兩主試於十月朔日起程回京新科舉子公同於甘五日在百邑會舘設筵祖餞并邀各書院山長作陪冠裳蹌濟極一時之盛○調署惠潮道益觀察於廿六日起程先往香港再搭輪船前赴新任○新任臬憲于廉訪航海來粤計程將到南番兩邑宰專派親役在河干探聽以便出境迎迓○武闈主試倪中丞示于十月初二日親赴東較場校閲馬箭○闈姓弛禁以來凡於科場有礙者無不加意防範現在武闈已届督撫兩院會同議禁闈内當差官員以及僕役均不許投買闈姓以杜弊端如敢故違從重懲辦已由撫憲通飭各員一體凛遵矣○日前河南鰲魚州某洋行用船販運大木未繳厘金厘局巡丁見而查究該行先放洋鎗彼此對仗傷斃洋行夥伴一名經保甲局委員在塲彈壓始各解散　已詳禀制府擬欲重辦云○時届冬令防務宜嚴督撫憲早經嚴飭營兵按叚分巡母許或懈日前保甲局復札飭各街鋪民舉辦冬季圑練以期守望相助○去年海彊多故每城門設有委員專司稽察以杜奸細現在防務解嚴各委員亦一律裁撤矣○番禺縣有人犯一名斃於獄中上憲委員相騐聞騐　該犯身有微傷恐非因病斃命邑宰不勝驚駭立將獄卒服以上刑再三研訊○清平天后廟日前失去玩器一件紳耆等以更練某甲疏於防範立卽革去另以某乙承充甲憤恨不平竟於廿五日紏集無賴百十人乎持軍械與乙尋釁乙亦率衆以待彼此相迎如臨大敵舖民大駭一律閉户後由靜衛營派勇彈壓始各鳥獸散聞街隣已將甲道官請究云○東較場係習武之所馳馬射箭幾無虚日武生試館皆在東門外東　巿面爲之一盛弓箭舖尤形暢旰無不利巿三倍 
 
 

Page 3

 
 
[淮甸鴻音]  
　　兵以熟練而後精安不忘危斯爲大將之道湘軍自韜戈返浦後仍在舊壘安居上月十一晨鎭戎親赴教塲閲視陣法槍法一時戈矛匝地龍虎名韜砲響喧天�貅變色鎭戎大加稱賛諭令嗣後按日操練毋得踈懈○湘勇回浦後食指愈繁以致米價驟漲三百文持籌握算者未免龍斷居奇云○今　秋豆實甚豐落花生收成亦好油價因之頓廉豆油每担減去一千八百文生油每担减去八百文○海屬告飢王芍豊觀察聞報後卽於上月十六日輕輿减從周歴稽查以重國課而恤民隠方之古人小册記粮誠無多讓宜其歡迎竹馬頌起口碑 
[營口瑣談]  
　　營口娼寮以大老袁爲最著走馬章臺者無不視此爲迷香洞該鴇硯生女名蓮香尤有出羣之目今春從某公子去身價巨萬該鴇遂以賣女資爲其子納媳焉媳盈盈十五正在妙齡緑似珠鮮碧同玉艷頗可人意而鴇回念昔日繁華復逼令爲錢樹子媳雖出自小家不甘以賣笑求活由是晨箠夕撻花月飄殘未幾而仰藥死矣其父母以身死不明遂控於官原告在盖平被告在海城命案雖祇一起公牘實牽兩縣未知賢宰官能爲小妮子雪此寃否○上月十八日係雷軍門誕辰適軍門以炮臺工竣回省銷差寅寮屬弁送壽幛壽屏等物皆由公子一概辭謝故情殷祝嘏者曾不得摳謁鈴轅一聽琅璈之曲也○某鑣局三掌櫃之婦素有烟霞癖其夫弗能給婦遂有怨言日前婦假探親爲名至營口數日及歸時不特囊中有阿堵物而寳匣紛陳紫霞膏亦復十分充足夫疑而訪之始知營口並無親串　日不歸者在勾欄中作夜度娘耳未及半月婦故智復萌欲往安樂窩中一游且言今而後不復煖君　矣其夫阻之不聽自念爲鑣局掌櫃有婦若　何面目見人欲取婦之烟膏吞之婦見而奪去乃復取刀自刎而死聞其族長定欲控官未知果否○並數年營巿皮貨價踴書以致南來販客觀望不前上年營巿各舖因之而折閲今年南販又多皮價遂較上年加漲二分行各鋪又額手相慶矣○前任遼任陽州馬直剌寳山因虧空庫欵籍没家産抑鬰以卒其長公子捐納經檢聽鼓省垣年少多才聲譽頗美某宦以其女妻之於十六日成合卺禮洞房花燭賀客盈門咸謂一對玉人不知幾生修到也 
[邗溝冷訊]  
　　下忙開征在邇甘邑朱大令於上月十六簽差協同捕廳衙皂曁邵伯上官司弓兵等分往五鄉傅各該坊保至縣當堂魚諭並給發催糧告示分别黏貼想今歲收成豐稔届時踴躍爭輸可預卜也○棲流所内所設戒煙局收戒人數本有定限倘人數已满准覓保預先掛號俟有空額挨號傳補第覔保一節間有不照定章者現總辦周明府出示曉諭略云照得戒煙局往往有預先掛號迨有空缺臨時傳喚不到殊非善舉之本意合亟出示曉諭仰諸色人等知悉嗣後凡有預行掛號者務覓的實店鋪作保倘僅以公舘信函或持紳搢名片槪不收掛毋得自悞○東營五巷口有一老婦編茅居此年過古稀旣貧□寡終日代人縫衽以餬其口一夜三更時有妙手空空兒竊竊然穴壁而入但見破燈熒熒然敗席索索然故衣屑屑然斷帶蕭蕭然合計所有不值錢文此外則空空然洞洞然不復有一物可以携取斯時賊苟稍有人心則亦當喟然而嗟廢然而返矣乃賊無空手不忍棄之如遺竟囊括一空悠然而逝次晨日上老婦從破絮中探頭而出不覺色然以驚遂逢人輒訴泫然興悲好事者憐而問之彼則潸潸然涕出不止該賊眞狠心已哉 
[盜風難弭]  
　　上月十八日更定後清江三棵樹地方鄉農鄭姓家突來匪徒數十人戈戟如林蜂擁而入刃傷男婦數人並將房屋付之一炬焚斃女子三人隨卽揚長而去仇殺耶刼財耶輿論紛紛莫衷一是邑尊據報詣勘隨卽飭差嚴緝並出賞格能獲盜者給銀五十兩通信者二十兩想天網恢恢斷不能倖逃法外也 
[江夏縣示彚登]  
　　欽加四品銜署理湖北武昌府江夏縣正堂特用直隸州隨帶加二級　叙加一級紀錄十二次嚴爲出示嚴禁事本年九月廿二日奉臬憲札開照得本司訪聞武漢安荆門各府州縣拐案大半出于牙保迷拐子女婢妾一入牙保之家無從追尋拐案之牙保　盜案之窩户也更有不法之徒通同作獘故將子女賣於遠方不久作線誘回隨捲貲財名曰釣魚看人則年少貌美臨娶則老醜塞貢名曰換把以少有姿色之悍婦故意賣於富家入門則百般刁閙良民胆小情愿退還不敢索取身價且找出遮羞錢名曰拖牌並有憑媒議定忽無賴詐稱該婦文兄大聲恫喝原媒已逃難與議論聽其惡詐名曰加價牙保之惡深堪痛恨合亟尃飭嚴拿札到該縣立卽遵照愼選親信丁役在于城鄉巿鎭嚴密查拿務將牙保無賴之徒悉數弋獲提案痛懲審供禀辦總期一律禁革以除惡習而正風化是所望於良有司者各該州縣於奉文後卽行出示曉諭嚴禁仍將奉文日期查辦緣由禀候核奪切切特札等因奉此除選派親信家丁並飭差查拿究辦外合行出示嚴禁爲此示仰闔邑軍民人等一體知悉爾等務各父誡其子兄勉其弟各圖止業共爲良善自示之後倘有前項不法之徒故蹈前轍一經訪問或被告發定　飭拿到案從重究辦决不姑寛本縣言出法隨愼勿以身嘗試切切毋違特示○爲出示曉諭啓徵事照得江邑應徵漕粮久奉前撫憲胡議定章程飭令改徵折色在案現奉上憲檄飭啓徵本年漕折米石限定十月内掃數全完等因自應遵照辦理兹本縣擇於九月初一日在大堂設櫃啓徵合先出示曉諭爲此示仰縣屬有漕各花户人等知悉爾等當思錢粮漕米爲國家維正之供不容絲毫蒂欠况值此邊氛　靖餉需緊要務須激發天良赶將應完本年漕折米石每石完十足大錢六串五百文劵票水脚在内本户下有未完錢粮尤應星速赴櫃一律掃數完清倘敢故違或有無知棍徒以及刁衿劣監從中阻撓一經拿案定卽照例懲辦决不姑寛本縣言出法隨爾等愼勿以身嘗試凛之愼之毋違特示 
[滬江冾汛]  
　　小春之初暖日烘晴大似陽和天氣至初四日陰霾四布寒雅蔽天居民咸相告曰冷風至矣盍料理吳綿免致詩肩聳鷺乎入夜果北風大作怒吼如雷瑟縮於翠幃繡被中猶苦肌生銀粟至晚風稍息雨師又命駕而來灑瓦敲櫺徹夜不絶初五日六出花繽紛而下冷益甚圍爐索句猶苦手凍若乾薑至昨晨銅鉦高掛頓放晴曦而水面波平微有氷花凝結彼黨太尉坐銷金帳裏羊羔美酒正宜行樂及時試一念億兆哀鴻顚連於雪窖氷天之内無衣無食僵若春蠶能無黯然神傷惻然心動乎 
[印捕日增]  
　　日昨怡和洋行之吉星輪船由港來滬有印度人三十名附輪而來盖皆以充巡捕之選者也 
[邑尊公出]  
　　本縣莫邑尊前日清晨因公赴郡聞須小住數天六約初八九日可以回滬矣 
[假官遞籍]  
　　　冒官撞騙一案縣訊情形前已疊登本報前日莫邑尊飭提該假官蕭錦鐘並訊供交保之龔阿裕張雲亭研訊先詰蕭如此勾當究曾做過數次切須直説免致受刑蕭堅稱實係初次違犯邑尊怒其狡猾飭笞二百板復加盤詰堅執如前邑尊邑尊飭提龔張兩人究其與蕭同黨作奸究有幾次同稱不敢違犯此次實被株連邑尊謂爾現串同誑騙尚敢推諉乎喝令笞責兩人再二求免邑尊着具改過切結分别父保蕭押候遞回原籍噫三十年富貴本如春夢一場况如蕭之沐猴衣冠假裝體面乎其受笞也固宜 
[無恥受懲]  
　　昨報列索欠被毆一則昨該婦到堂立而不跪翁太守知其有所恃也勃然曰汝亦知公堂二尺法乎婦曰我不犯法不能屈膝於人太守惡其倔强着卽帶出待明日先責其藐視長官然後訊理本案該婦聞諭始膝爲之屈太守詰具何姓年歲若于苔稱原籍無錫　族許氏自糼由父母配舉西人今年三十八歲西人前已去世現已别抱琵琶太守怒其無恥謂無錫並非化外有此等婦人隨問衣庄夥　在即有張成有遞禀稱小的在同順衣莊爲夥六月間該婦同一婦人來買青雪紡綢短衫褲一套言定洋七元收過三元尚欠洋四元　　竟去如黄鶴無可追尋前日遇諸法馬路向索不認反稱小的爲拆梢遽揮拳掌小的之頰復被送捕房聲言須保三年内無災無害太守問張曰旣云買衣 
 
 

Page 4

 
 
時兩婦同來或者並非伊買爾貿貿然向索欠無乃太鹵莽乎張稱本是好言問訊不料伊竟逞凶扭打太守謂所欠之洋當向他婦索以惟張氏寡廉鮮恥掌類八十下以儆昨報謂該氏恃有護符不料一臨以堂堂官法竟若青石山捉妖掌心雷無靈騐矣呵呵 
[圖遁受笞]  
　　上月初四晚本城馬姚弄口失愼隣近某毡毯店遭匪人王阿狗刦掠物件由巡勇拘送局中經馮剌史送縣責　棚示等情已詳前報兹悉該匪屢圖逃遁該處　舖地甲投縣具禀候示莫邑尊飭提案重笞一百五十板押候遞解冋籍 
[因傷斃命]  
　　孫阿坤漕楊阿鑑糾黨毆傷倩人抬騐後由莫邑尊　提兇犯楊阿鑑並帮兇之李阿春張阿華到案訊供收押各情已詳昨報兹悉孫以受傷沉重醫藥無靈延至前晚斃命家中昨晨由該處二十四保方一圖地保金士安投縣具報楊等在押聞信急央入極意調停未知能否寢息也 
[着交見証]  
　　前報列某嫗在縣呈訴伊甥張和尚遭荳腐店主毆斃及串通同業人李湘交收殮掩埋一案兹悉嫗係殷張氏控縣後莫邑尊飭差將店主吳義生提案前日下午帮審委員王鴈臣司馬升堂集訊該氏申訴前因吳供小的在新閘開設荳腐店雇張爲夥素日相安工月初張忽然染病小的以店中房屋無多未便棲息因舁至法界新橋左近同業李湘交寓中安置詎延至十九日竟爾身亡經李報　小的卽凑洋二十元爲之備棺收殮浮厝待領小的與張平素無仇安有毆傷之事此次實因殷張氏索詐不遂以致被誣司馬問成殮時有人　場否答稱李及譚姓等在塲目覩請卽傳訊可也司馬謂着爾三日内將李　兩人交案核訊並着暫行管押 
[認領失孩]  
　　前報列捕役在西馬路收得失路小孩自稱姓張名進根家在川沙從父到滬失散翁太守着將該孩暫發浦房　領昨老北門内穿心街張林氏訴稱二年前曾撫川沙張姓小孩爲　蛉予是子父母皆亡冥頑特甚前日私自逸出尋訪無跡後見申報載及留在捕房爲此投案具領太守指該氏問孩曰是爾何人答稱不識再三研詰執定前詞張林氏稱現在該孩在穿心街義學毛先生處讀書太守因有人將孩帶往杳問不移時回稱果在彼學讀書惟疲玩異常業邑掌責太守頷之 
[英界公堂瑣案]  
　　假籌一案屢列報章日前久大莊夥許芝祥訴稱陳羅二人專冒我莊錢籌混用受愚者甚多今吊出之吕宋票曰襪洋烟洋布等件皆用假籌買得現巳知照各店鋪投案着繳假籌請即發還原貨羅太守謂起案之　無多旣由關照各舗請領當開　　帳以便給還其有無貨可追者亦着交出假籌候示昨晨該夥已呈細帳并有必發大有利等吕宋票夥及烟膏夥等投案繳籌請還原物太守　　發還按户照給間有未到者候再來案具領陳羅仍押候嚴究○丹陽人瞿榮堂挈妻土氏訴稱擺設餅攤餬口胞弟娶妻某氏生子已八歲但弟不務生理日事游蕩致其妻與同鄉莊正興有私弟亦置之不理兹弟與妻相繼病故小的因將姪子領回撫養詎前日莊偕范姓前來將姪領去幸卽見而阻住昨又失去顯被莊領匿他家遂報捕拘莊范二人送案請究羅太守飭將莊范押候訊供瞿夫婦　令暫退○麵店夥張阿榮訴稱同業趙阿和不務生理日與流氓爲伍從前小的曾央伊推荐生理伊遂來纏擾不休兹小的在老閘麵舘爲夥趙遂時向借錢稍不遂息勳輙逞蠻不得已報捕拘案趙供前曾荐張生意用透工資得罪店主經小的調停服禮且代還欠錢今向索還與之口角被報捕拘拿張稱從無替我　付錢文之事捕頭禀趙屢向同業人訛詐有案可稽羅太守判責三百板以儆○東洋車夫趙瑞和訴稱昨宋洪康雇坐我車言明車　十八文詎竟短付一文向找不依反遭毆擊經鄔阿寳解勸亦被兇毆適逢巡捕到來　案請訊鄔亦上堂爲見証宋供雇坐伊車已經照給錢文因欲加添以致爭執捕頭禀宋前曾充過巡捕因事斥革羅太守判宋管押七天以示薄懲 
[法界公堂瑣案]  
　　前報列煙館主林福金控失水烟袋一案翁太守訊理之下因戴慶雲供稱住在一枝春茶肆對面小客寓中因着包探查明再核昨包探禀稱查得戴於九月二十七日晚結伴二人借住英界恒德客棧住過三夜復遷至一枝春對面福泰棧中則已少去一人　據聞兩人己往鎭江太守謂水烟袋諒　授與别人若肯實供當可從寛戴初仍不認後又含糊混供太守着責八十板以儆○陳楊氏訴稱雨央人向陸阿珠借洋五元立有借據并將物件作抵現陸索還洋小婦人意飲將物取出變價歸還陸不允反將小婦人掌　一下今先繳一元所彽之物開帳呈案翁太守見單上係一間房中所有什物隨間抵物何若是零星該氏未及答覆陸供稱小的素開烟舘樓上空房租與該氏居住垷該氏又借去洋五元立有借劵另有兩元則並未立據所有物件留在伊房現被收租人催急故向索洋太守將該氏所繳兩元給陸領去尚少三元着該氏先取物幾件變價歸還然後將各物全行取出若陸再扣住不還許隨時禀訴提懲兩造皆遵斷而退○前報列奥國人控追買貨洋元一案昨日陳金海袁生恒投案備質先據陳稱已與袁將帳結明實欠洋十六元三角二分袁有茶葉洋九元已劃與該洋人收取袁供　陳　同翁太守謂該洋人今未到案旣爾等將帳算明無悞可一并交保仍着料理洋人處所欠洋元○善善舘夥之子被拐後經嚴包探拘獲拐　陳阿榮陳供是孩由阿道誘出翁太守因將阿道送縣請懲此日前之事本館已照錄案由昨上海縣差役投案禀請將陳歸案究追太守以該犯押在捕房未曾解到卽告知備捕頭俟該差到捕房時着將陳交伊帶歸縣署 
[書出洋瑣記後]  
　　蔡和甫太守歸自美洲著有出洋瑣記出洋須知兩書出以示天南遯叟遯叟讀之擊節曰此藥品中之益智子也富今談洋務者多矣非扣槃捫燭卽唾餘牙慧孰能洪　畢具使不出户庭者一如身涉重瀛膺皇華之選雍容於珠槃玉敦間哉亟授剞　氏以廣流傳庶幾以後各使臣皆得奉爲圭臬其裨益實非淺鮮刻下籌已刊成昨承惠以一帙披閲旣竟傾佩莫名太守誠有心人哉吾知　書一出定必紙貴洛陽爭欲擴域外之奇觀作枕中之秘本矣至書中所列各條陳尤徵卓識此才眞不可以斗計兹先擇其要者登諸報首以供　時務者窺豹一斑 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[悍婦累夫]  
　　上月望前漢口馬王廟河街有媳持刀砍傷其姑者夫弟等赶緊解勸亦被刃傷街隣恐遭拖累立喚地保將婦送縣辦理情節口詳前報惟婦之夫某甲在江通輪船充當水手未能遽行拿獲迨望日江通船由宜昌抵漢縣尊批差十餘名早在江于提黑索以待船既泊定該差一擁上船將甲拘夫旁觀之　莫測其故卽甲亦不自知其犯何罪不啻如諺所云閉門家裏坐禍從天上來矣室　悍婦者尚具愼○ 
[九江近事]  
　　浙江補用分府某司馬押解貢木一牌報關請騐關道李亦青觀察遴委任大令前往丈量查得牌内共木二萬四千餘根除貢木四千根及衍聖公所購八千根外尚有一萬二千餘根不關公務大令遂禀請關憲飭其照數完釐委員抗不肯完致辦理殊形棘手云○　門内德泰　店於上月二十一日倒閉主夥卽乘間遠颺至二十三日有無賴子與城外三成錢店有隙謡言三成亦不能支勢將同倒喧傳四處無殊師漏多魚一時舉國若狂凡有錢票存儲者無不飛奔往兑各署聞之恐滋事端均卽出城彈壓幸該店存本旣富呼應又極通靈得以行所無事發至次日鎭靜無事云 
[竊案未破]  
　　温郡東門外洪升錢莊前被賊竊去洋蚨一千七百餘元錢數十千均係永嘉櫃書征收錢粮存欵報縣後經周邑尊會同城守戴都戎前往騐勘周邑尊見所挖牆洞内大外小恐有不實不盡情事遂將店東帶署研訊各櫃書在外購缐訪得是案係著名樍賊潘進旺所竊該竊　棒甚好探知匿在張堡地方張某家内遂雇拳師七八人乘夜往張家緝拿及抵張家誤獲吳某張某兩人綑縳送　及周邑尊當堂訊間始知該竊賊向不往來張家所獲吳某係隔村良民周邑尊以該櫃書等誣良爲竊　禁大怒將魏櫃書發押霬房又馬快曹升於九月初五夜拿獲著名積賊白眼全送捕陸文江捕廉因病不能坐堂訊問遂將白眼全管押班房俟病痊再訊有講洪升錢莊竊案白亦與聞未知然否 
[販運小錢]  
　　温郡大南門外廣　橋堍永昌錢莊向買私鑄小錢攙和通錢販運甯波兑換銀洋其法以制錢三百攙二皮紅銅三百攙私鑄四百合成一千以致小錢之價日漸加漲初時洋一元可兑私錢四千至今僅兌二千尚無購買永寍輪船每次往寗波多則一萬餘串小亦七八千串該莊自春至今業已獲利千餘金近爲石貳尹偵知帶同差役多人前往搜出已做通錢四十餘千未做私鑄八百餘串遂將　莊主交保看　擬罰充粤東賑欵嗣聞錢業司事出爲理處已許罰捐粤賑洋二十元云 
[阿非利加洲亂黨秘信]  
　　阿非利加一洲疆地廣闊雖泰西各國多建屬埠於其境中然皆在四面濱海之區未能深入其腹地也以故其洲中有大亂之事殺戮千里血刃五年而天下各國竟無知者斯可謂善藏其鋒者矣美國官名紐威士者於西歴七月十四日在阿洲西境英屬地西里牙蘭埠發信以告美之外務大臣云有阿洲西境摩洛哥國人名三穆打者現有衆十萬在沙穆奴江至米那江一帶地方屠殺信奉穆罕默德冋教之士民攻城滅國勢甚猖獗現下其亂黨分屯三處一在米那江一在米那江内地里峇尾亞地方一卽沙穆奴境此三處勢成犄角縱横千餘里凡所駐境五百里内之士民部落有不遵從三穆打號令者殺以示威有苦母乃部爲土人大部商巿甚旺三穆打掠其王支解土屍頒其所轄部落以示曰有梗令者視此蓋三穆打生長名門聰慧有勇自創一教人當敬拜歴代祖宗故起兵禁止奉信回教之土人不從者殺之誓滅阿洲之回教五年前起兵於沙穆奴地方脅人以威從者漸衆去歲曾率黨攻一大部名穌立馬部者圍其城五月穌立馬王懼其兇又不欲反所事之回教乃率其宫卷同入火藥局舉火自焚國爲三穆打所併諸如此類筆難盡述前有法國官兵屯於沙穆奴境者被三穆打　逐出境法兵不敢與之拒其勇可　又大鎭名峇馬司者在米那江邊爲極大商埠久爲法屬因防三穆打來攻　築城垣三載於兹三穆打現往攻之此今夏四月事至今未得的實消息其勝否皆莫由悉又云以上各節歐洲各國似尚不知然果三穆打得以立國必將出攻天下之回教則是其事與歐洲各國甚有關繫何以歐西各國竟皆不知不問也故特駝函以報云云斯可謂新秘之聞特錄之以觀其後事如何説見華洋　報 
[輪船獲匪]  
　　香港循環報云聞九月二十三早漢口火船在省埔頭將動輪之時有匪　三名怱忙而至急欲下船税　緝私西人見其神色倉皇形跡可疑恐有夾帶情弊卽行攔截盤搜其身有一匪身懹六响洋鎗兩枝满入彈子當盤搜之際該匪恐露形跡頓越很心　將洋鎗向税關西人施放幸其鐵條入於鎗内未出故機捩不能撥動遂爲西人所執並喚兵役　同捉獲其餘二匪見事不佳　行逃逸隨將該匪交西關汛弁帶回署　審訊聞該匪姓陳名科新會潮連芝山鄉人年約四十餘歲身材高大頗　膂力在其鄉内遊手好閒交結匪類肆行刼掠前月曾帮同行劫潮連當鋪因案内有名列在賞格恐被捉獲是以潛逃來省欲搭火船往香港兾逃法網也西關汛弁以其劫案重匪卽　廣州協　詳督撫憲札府縣審訊以憑定讞焉 
[瀛島瑣談]  
　　西報稱英公司船向來行走香港日本長崎每月兩次所有東洋信件概由該公司船帶往香港轉遞印度等處今聞英公司船有不走之線所以東方信件一律准由長崎附寄日本郵船公司船每月四次轉至上海再轉至香港遞寄○日本陸軍省現定新例如聘請外國教師就軍中教習或就他職者向來有職無官今定以後每月薪水在四百元以上者謂之上長官三百元以上者謂之士官三百元以下者謂之下士官分三等品級將永以爲例云 
[皖垣官報]  
　　藩憲牌示休甯縣董汝良仍回本任供職懹甯縣丞缺委試用州同徐慈蔭定遠縣知縣缺委候補知縣張樹建池太同知缺委候補同知鄧文鳳鳳臺闞疃巡檢缺委候補典史曹宏怡石埭典史缺委試用典史熊昭鑾均署理太平宏潭巡檢缺委試用巡檢吳以中署理鳳陽縣典史缺委試用從九丁永錫署理候補知縣劉慶光委辦製造局汪錫林委解陜甘籌發餉銀首縣錢少雲明府前往東鄉曾同桐城縣姚逸村明府勘估梅林圩堤 
[袁江官報]  
　　九月初六日吏部學習主事裔步鸞自鹽城籍來浦旋卽赴都○初七日兵部候補郎中何慶榮自蘇州來浦旋卽赴都○初十日裏河同知王錫元赴漕轅叩謝安瀾案内保獎三品銜運河同知王宗幹赴漕轅叩謝安瀾案内保獎三品銜堰盱同知蔡鎭赴漕轅叩謝安瀾案内保獎補知府後以道員用 
[鄂渚官報]  
　　九月初七日候補同知楊學源謝提前拔委一次初八日候補縣陳壽椿奉藩早憲委武昌府讞局學習差署大冾縣陳瑞瀾署麻城縣胡承組署應山縣梁家鈺見辭赴任九月初九日從九陸宗趙自海防偵探回省赴兩院禀到候補同知趙澍奉藩臬憲委武昌府讞局學習赴兩院禀知候補巡檢楊廷棟奉委初十日啓請鹿鳴宴往兩院禀謝初十日武昌府李署江夏縣嚴俱赴兩院禀知十二三四等設壇求雨試朋縣王如松俞肇泰陳錫霈俱奉藩臬憲委武昌府讞局學習往兩院禀知候補縣袁鏞奉藩臬憲委漢陽縣　審案件往兩院禀知十一日新授雲南粮道譚宗浚來省禀見赴兩院禀到管解京餉湖南候補通判趙長綸來省禀到十二日署已東縣野三關巡檢汪瑛並奉藩憲委解荆州满營餉項往兩院禀辭知十三日候補通判張志瑛奉藩臬憲委武昌府讞局額外學習赴兩院禀知調補黄陂　林元菼謝行知十五日候補縣丞蕭桂馨赴兩院謝記功超委一次候補巡檢俞壽陳家瑞未入石乃治俱謝記功提前委署一次典史西羣來謝給獎前委一次候補布照磨盖澧之奉江漢關委巡查江面差赴兩院禀知十六日漢川縣劉家隔巡檢周啓芳往兩院禀辭赴任本任崇陽縣桂口巡檢邱奇勳武昌縣白湖鎭巡檢謝雲鵬俱奉委武闈司鼓所稽杳鍾祥縣麗陽巡檢謝士燦奉委武闈分送牌單俱往兩院禀知前陜甘總督楊宫保拜會兩院稍作勾留旋於二十日早晨鼓輪南駛矣闈員銷差候補宋承麟銷内監試府差卽用縣宋立球本任黄安縣陶大夏　用縣趙五星調　黄陂縣林元菼本任榖城縣陳䕫麟准補應城縣陳鑅候補州畢大琛試用縣張炳汪瑞曾司徒袞另補縣左挺生俱赴兩院銷簾差候補縣鄧焯英候補派判李華傑候補州李士英候補縣劉春生孫長焯候補典史孫啓爕從九吳士元候補典史張多恕候補州趙毓楠通判程懋昭從九王永昭巡檢孫培基廣濟縣馬口巡檢阮起沅謝記功候補巡檢陸祐清謝記功提前委署二次候補巡檢楊廷棟李學寅俱謝提前委署一次以上俱銷文　差 
[八閩官報]  
　　邵武縣周廷献因病請假所遺之缺以同安縣知縣朱承啓署理所遺同安縣議以大挑知縣章國均署理通判丁策勳調補馬巷通判候補縣邱晉昕調補南平縣知縣大挑縣梁亨吉調補浦城知縣均奉部覆應卽飭赴新任供職知縣　玉堂關差已竣着卽回建甯縣本任知府傳以　缷辦漳州税釐捐輸通商各局到省同知蔡永基自香港公幹到省禀明丁母憂 
[拳棍受懲]  
　　馬登科係江湖賣解者流春間以售技至邗上終日在校塲中揮拳弄棍雖不必如儒林外史中之鳳四老爹生有萬斤神力而逞其三寸不爛舌亦足驚流俗而駭庸愚久之與本地青皮聯絡一氣恃其膂力動輙鬥毆日前又在某處滋事爲地方官訪悉立子　　並令具不再滋事切結馬懾於琴堂三尺法俯首帖耳頓歛威風笞之械之哀號聲若斬豕人咸以假俠客張鐵臂目之予則歌六才子曲嗤之曰呸你原來是銀樣蠟槍頭 
[謝籩助賑]  
　　漢口胡景星寳典新張承各友惠賜隆儀理應設筵鳴謝主人惻念各處灾重因節省筵資一百元移賑力爲諸親友種福由方怡庭先生轉交茶業會館寄來當卽如數收訖謹登報叩謝以冀聞風興起[  上海高易公館籌賑所李朝覲謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
[上海絲業會舘籌賑公所棉衣助賑第二次彚登]  
　　謹啓者十月初一日本埠方振記寳號來二批原典棉衣兩梱計一百二十件○初五日江蘇不留名姚大善士助來新大棉衣二百五十件新大棉褲一百五十條○又有招商局江寛輪船漢口帶來黄小舫兄代寄函開漢口鎭敦實善堂紳董第二批助來全新男大棉衣二百件新女棉衣二百件小男新棉衣一百件原典估衣男四十件女六十件并有江漢關護照共來新棉衣五百件原估衣一百件照數收到○以上承諸大善士樂助棉衣來函囑解最苦之處災民得衣禦寒功德無量善昌卽速捆成廣包擇最重災區赶卽解往無奈灾廣人衆還祈各省諸大善士再發慈悲廣結善緣樂助全新棉衣外如有原典當貨布棉衣不拘多少叩求代爲勸募多得一件多給一災民恩同再造請弗以無厭之求見責也不勝代禱乞命之至[  教弟施善昌少欽氏百叩謹復十月初五日]  
[壽儀并謝筵移賑]  
　　謹啓者今承施竟如宗臺來函云今庚四旬大慶承諸親友嘉貺隆儀合計洋九十九元理當備筵申謝刻因各省水灾冬賑籌欵急迫是以謹將謝客菲筵席資洋二十一元併成一百二十元交到敝公所委解廣西江甯沙洲山東四處并將原啓謹登貴報拜謝隆情○日前爲鯫生四旬初度蒙諸君嘉思隆儀却之不恭受之滋愧理合割雞爲黍聊酬雅意於當筵竊恐　物傷生轉累諸君之大德曷若仿循新法悉賑災區想諸君投贈情殷愛我者必兼愛物憫災黎饑寒交迫壽我者尤願壽人用廣鴻施藉抒義悃檢洋蚨而蝟集增一數則適合期頤傾阮囊以搜求益三番則恰符花信列台銜於報左敢誇朱履三千慚報李以投瓊共得秦關百二用是恭裁短啓祝諸君同享期頤從兹錫類推仁庶灾黎共登壽域謹將諸君台銜緩兩三日另錄本月初一日山東兩廣賑捐清單先登小啓以呈公鑒[  上海絲業會舘籌賑公所施少]  
欽謹代登 
[詩中七賢歌]  
　　徐韵生丈至自皖南招集海上諸名流爲詩酒之會座客皆善詩而不善飮爰仿少陵飮中八仙歌易飮爲詩易八仙爲七 
[賢紀實也]  
　　韻生家世　幽燕騒壇馳騁誰後先精紳爲馬心爲鞭耘劬苦吟千百篇詩如其面字字圓翔甫清思若湧泉詩名不藉隨園傳劍盟才藻希青蓮落花𢌞風飄春烟或奔放如下峽船菊潭襟懹落落然書疑神鬼詩疑仙理齋信矣腹便便寵九作詩告後賢平陵蔡錫齡寵九甫稿 
[上海北巿絲業會舘核獎籌賑公所施少欽經收山東賑捐九月廿四五六日第八百十六七八次清單]  
　　誦芬居棉衣洋五十元百忍堂張求病速愈洋二十元黄恊杰病愈完願洋六元渤海隠名氏洋五元張月樵自助完願洋五元松江蔣恆大米行陸少卿代金陸氏寄來洋四元霈壬善士洋三元以上二十四日○瑞生祥號代寓京孔憲會善士來京平銀十兩卽合九八規銀十兩二錢七分本埠恊成乾交來山西吳愼修堂洋一百元百忍堂張求病速愈洋二十元浙紹陳德　洋十元陸基康求内子病痊洋十元百不能齋求　家平安大小咸適洋八元太原氏爲父病求化危爲安洋四元誠心子求病速痊洋一元吟風軒主人洋一元老褔泰船局求生意興隆合家平安洋一元安徽歙縣范瑞高求病速　由常熟寳順局來洋一元新安休東吳氏由姑蘇鴻源局來銅洋二元杭省朱建章花洋布棉被一條藍洋布杜布裏褥子一條七分新藍布棉襖一件孩棉抱裙二條孩棉襖一件又舊被絮一條又月灰洋布棉袍子一件以上二十五日○寳山縣潘君交來遵記洋一百元如記洋一百元應記洋一百元守記洋一百元經記洋一百元五户共五百元慈溪洪清瑞爲夏季生男以謝親友筵資移助洋二十元懹清記棉衣洋十二元婺源詹世昌求母病卽愈洋十元何幼仙兄交來居易書屋求病速痊洋十元馬俊夫求子病愈洋十元洪善士求病速痊洋五元正義高萬隆來無名氏洋五元隠名氏求子病速愈洋二元硤石蔚藍靝號來無名氏二元吟風軒主何續助洋一元無名氏銅洋一元○漢口雲衢氏經募昌字壹萬五千三百九十一號册胡備生紋銀三兩朱勤業居錢二千文日盛錢四千文崔永春胡春山陳春山永泰行四户各錢一千文復盛源恆順行二户各二千文共九户合來九八規銀十一兩六錢九分四厘以上廿六日 
[上海四馬路浦灘文報局内協賑公所經收賑捐十月上旬清單]  
　　初一日大圑蘇雨亭翁錢五百文○李養源堂英洋四元劉正遞爲瘧疾病愈一元催六千九百十八號安記一百元催九千四三四十六號勸募無力人二元泰隆號交來催六千九百三十七號敬業堂四元金起　集三元求安人六榆草堂張老求健三户各一元催四千零四十六號無名氏募十户兩元○蘇州保康布號募催二千五百五十六號八户六元銅洋五元對開四個四開二個○張堰盧道昌翁募　一千六百零五册張子雲張思本二户各一元張耀生四百覲辰三百文趙萬興朱萬春張謙益未合興徐同吉五户各二百文周永順朱萬豐翁石林三户各一百五十文陸合興一百文合收三元銅洋一元○蘇城潘存誠棧開倉酒席十元東美菴陳留耕堂募曹平銀十七雨一錢六分○甬江北公所費玉君善士　滬二百七十四册三十户三十元○溧陽陽少泉翁　滬五百五十九册汪　祥陳錫昌德源莊三户各一元甡泰履豐益豐信通大有潘記樂記　豐祥兩八合方叔美查信泰德昌信德隆信十三户各五角信義六角義和四角恆豐義三角大生李記二户各二角陳蒼福吳柳堂二户各二百文潤興舘三百文無名氏一百文撞錢七十七文合收十二元又交來病魔子手募滬八百零二册二十元○黎里李雨亭翁　催一萬一千二百四十二號十户七元○同里金小甦翁募申三百八十單無名氏一千八百曹子蕃一千五百文同裕典祥泰典金紹卿三户各五百四十文屠福釗同福典雲旅居士戴十二愿人福記無名氏六户各三百六十文金士芳金維坎二户各二百四十文張錫　　王記雪杳廬　友蘭公泰隆周吳王金小臣宋劍泉幼琴葉敦甫九户各一百八十文　雲石室樊杏生思補　無名氏金丕　乾和仁清和冬記七户各一百廿文振百忍一百五十文合收九元錢二百七十文○元吉泰號募催七千五百三十二號廿户六元五十文○林殷臣交來時太尊募鋭一百零四册十七户三十一元○　波江榮茂號交來區遜之翁募鋭一千八百三十四册麥豐年阿蓉二户各一元平陽小劍生沈和上謝樸卿黄　階關佩記五户各五角　亦農翁募催二百十九號屈臣氏譚勳　少堯褔蘭堂保合和五户各一元馮梅初李春生謝方傳囊剩四户各五角○浙海鹽縣署募催八千八百零五號范古愚顧仙縁戚玉亭三户各四角范衍慶錫慶顧文　鳳藻戚迎　堂六户各三角○平湖味　主人　催一萬四百廿八號隠名氏兩　元力不從心人銅洋一元○江右彭其嚴募催四千四百四十八號一元○硤石謙益堂許五元又交來查來玉　　鋭一千八百五十四册同順典潤生典二户各一元俞靜記義方南舍二户各虚對開一個一栗出人四開一個沈萬春養拙居黄花萼查貽　寳善堂積　堂　餘　　孝友　承　　　和映蘭草舍十一户各三百文許陽春二百文合收五元虚封開二個四開二個○每鹽嶼城鎭黄鹽孫翁募催三千五百廿一號六户一元○平湖西税順號交來有心無力人募催五千九百三十五號枕流道人祝無病有心無必無名氏藥資四户氏各一元求平安祝常健二户各五角丕留名陸存仁俞心到於三省四户各二百文俞蔭三百文合收六元○杭省源大號交來四明李少坡翁酧愿四元五角五雲山轎堂五角○本日共收英洋二百七十二元又廿元足對開四個虚對個三個小洋八角銅洋七元現銀十七兩一錢六分錢八百廿文 
[上海四馬路浦文報局内恊賑公所經收賑捐十月上旬清單]  
　　　初二日鋭册南匯顧源慶翁募了願再助十元患病愈五元雲　堂朱顧秋坪潘應虞三户各一元　生　銅洋兩元隴西唐氏求病愈七百文楊志堂三百文品蓮無名氏義盛興三户各五百文張桂堂求妻病愈胡彩㓅二户各二百文合收廿元銅洋二元六百六十文瑞安縣署募思補軒五元朱同盛郭豫通瑞豐隆興和黄通議鄭壽鏘六户各二元泰記王景汾　覲嶽二户各一元招商甌局募久成莊春生號謙一莊裕大行金息廬書室五户各一元裕珍號　臻號資康莊裕康莊壽康莊宜成莊家門清吉微數不登名有心無力子徵心居士十户各五角寳昇號珍豐號二户各三角王平記四角五分求病愈玖角五分○泉江無力子募知止居士廿元張承煦承憲二户各八元湯鑑堂絩學仁智信二户各四元徐同春同垚同麟三户各二元王代繡三元姚馥廷葉祥雲王寳生朱起賢阮宅存厚堂　沈果臣守約山人姚准姑　姑楊秀媛有慶堂十一户各一元黄壽清虚對開二個羅復曾一個○催單鎭江大善士募退省氏五元隠名氏四元無名氏一元○揚州有心無力人一功　德銅洋廿七元○菱湖　　號募新安樂善會十元海陽查氏求子靈慧寳田氏求母身健餘生氏選宜居四户各四元願學居士隷萼氏禮仁堂求父身健從寛子求合家平安　天生好人扶風吟梅仙舘六户各二元樂善子茗南積慶氏三户各一元○慈谿捕署張募求何平安秋生居士蔓荆干聽桐軒公記號鼎記慶陵堂盛甫金堂態師魯堂金石莽氏十户各一元○平湖通齊莊　當湖留香老人時年七十有七祈佑老身安康永除咳瘡之病十元○源豐潤號募衣德堂寳厚堂二户各一元源記豐記二户各二元無名氏二户各五角○江陰濟美同人　合典同事廿千文無名氏一千九百八十文培荆堂一千文含翠草堂一百文不書名趙二元退思軒四志堂二户各五角樂善軒銅洋四元台收廿四元銅洋四元○常熟善士募吳一誠三百文吳堅甫王士昇葉晏士三户各二百文李梅卿程季恆王偉卿邵琴齋陳誦堂五户各一百文義隆銅洋二元合收一元銅洋二元三百文○乍浦潘以芸翁二元五角顧　甫　萬和汪同　三户各五角蔡祖培朱世豐　琛卿王源泰盛同盛同愼六户各一元隠名氏銅洋二元○廓虚生一元又募不知名四元○六合吳善士募古　相氏五元宋瑞氏二元褔　義和二户各一元陳德泰鼎恆二户各五百文無名氏各二百文合收十元○六千七百另一號募受蓮居省酒費二酉主人三户各一元思聞過　七百文聶力拙軒五百文鄰厚生堂陳無力子江陰居士聽竹居王四户各四百文伍涵雅堂筠蔭書　洪二户各三百文馬絳張堂青莲居士環青書屋德慶堂種峻記五户各二百文合收七元○桃桦潭水盧一元○浙湖義鄉林水之餘子爲妻彭城氏病恙速痊四元首飾銀四錢○湖北天門署募第一次郢平它銀一百兩○張姓一元陳黄氏蕭黄氏二户各一元無名氏銅洋一元○申單金　迎　閣主人募曾周氏二元吳西園曾憲謨　户各一元無名氏銅洋一元毛鳳池周煜卿二户各四百文徐長華三百文合收五元銅洋一元○協同　號交來福州司徒　察募第四次規元二百三十五雨七錢四分○本日共收英洋二百六十三元銅洋三十九元規元一百三十五兩七錢四分現銀一百兩飾首銀四錢盧對開三個錢九百六十文 
[上海三馬路與昌絲陳竹經募兩廣山東江寗沙洲賑捐棉衣十月初二日第一百十八次清單]  
　　○昌字一千零六册燕台潮帮德盛號經募不書名洋十元褔泰　盛新祥和林崇記四户各洋四元謙益隆松茂煜記寳泰振盛昌永裕德昌裕盛　昌鴻源　泰隆順成洽隠名氏陳英記陳傑合記廣榮太順發公興裕心氏和順隆　茂泗裕念一户各洋二元李海泰振利振盛昌小夥益合四户各洋一元以上三十户共來洋七十二元○文報局移來委辦棉衣規元一千兩○昌字二千二百七十五册陳少翁經募同豐永泰　二户各洋二元陳少甫陳小舫裕泰三户各洋一元以上五户共來洋七元○黄桂芬求先人冥褔陳仰軒爲兒求病速愈二户各洋十元戴繩健爲父周年懴資移賑求資冥褔洋八元太原女氏指僵沙洲棉衣捐太倉弇山退翁乳　爲病全愈完愿三户各洋四元求免灾悔洋一元○不書名代募陳印魁虚對洋一個○張綠初先生書潤助沙洲錢六百七十八文朱　藜先生潤筆僵沙洲錢二百廿六文○無名氏求脚疾平安助兩廣規銀十兩又助山東規銀五兩○昌字七百七十六册上湘四知堂洋四元○南誠信烟號九月十六至三十日止茶捐洋十二元新延齡九月十二至三十日止茶捐洋三元成太昌茶捐洋五元北延齡　捐錢一千零七十一○潯湖同昌豐銅洋十元東甌元宵仙子銅洋七元與字二百三十二册蘇州胡玉豐木行經募胡圓成洋十元陸德霖洋三元胡蔣氏章榮儲福堂發記胡秋華明遠堂○民士德仁堂八户各洋二元陳元炳胡鳳山楊仲隭王馨山天成亨莊羅裕椿張億雲錢聯芳談毓琴繆鳳牡王二如許金氏十一户各洋一元以上二十二户共來洋四十一元○本宅七次桶内散銅洋三元散小洋二角華陞銅洋一元守時來保合家平安吉洋一元南誠信四次桶捐荼小洋一○泰利内王氏向灶君求齒卽愈助小洋四角散錢三千一百五十文内有堂倌小賑錢并各攤頭痌火錢分助在内○北橋益茂典原當棉衣六十件○本日共收規銀一千零十五兩洋一百八十六元銅洋二十一元虚對洋一個小洋七角錢五千一百二十五文棉衣六十件合併聲明 
 
