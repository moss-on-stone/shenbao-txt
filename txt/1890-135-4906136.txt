# 1890 - 135 - 4906136

 

Page 1

 
 
[點石齋發售各種精本石印書籍]  
　　硃批雍正上諭　御纂五經　經策通纂　五經文準　經藝淵海　五經備旨　三層佩文韻府　三層淵鑑　皇朝各直省地圖　十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必謹八賢手札元魁大成增補角山樓先正事略○齋種類繁多不及備載擇其尤者登報以供海内文人賞鑒價當格外從廉卽希光顧爲盼發售處一在三馬路申報舘東隔壁又設分局在二馬路撗街三層樓紅墻洋房内此佈 
[重印紅樓夢補出售] [  申報館啓]  
　　紅樓夢補四十八回係歸鋤子所撰盖有感於佳人薄命好事多乖因以補天鍊石之才抒鏤月裁雲之手可謂痴於情者而其中搆恩布周設色遽詞亦超出續紅樓夢等書本舘前曾排印早已售罄茲特重付剞劂以廣流傳每部八本價洋四角售處仍照曩例 
[世變新論邊防第四]  
　　古之時天下有道守在四夷及其衰也守在四方又衰也守在四境至於守在四境則境之外皆敵國矣然而古之時其爲國也壤地褊小大者不過千里小者不及百里至今日而論中國則其爲國也大矣昔人所謂東漸於海西被於流沙朔南曁聲教訖於四海本朝有過之無不及然則所謂邊防者皆距京師數千里遠者竟至於萬餘里昔之所謂守在四夷以今觀之則所守直越乎四夷之外而其爲防也乃更難矣且所謂守者非僅畫界自固杜關絶客而已也有以戰爲守者有以欵爲守者此其事貴乎因時以制官隨機以應變而究不可不先事以預防昔時所謂守不過扼要也守隘也築土壘也爲犄角也如是而已目前之所守則固不外乎此數端而此數端中卽有大異乎從前者要處旣多扼之不勝其扼隘不足恃守之　難爲功土壘則易而爲砲臺而其守法卽大不相同犄角易於隔絶呼應正自不易而且戰於陸者尙可把握戰於水者更不易支持昔之所謂水戰無非占上風乘潮之漲落以逸待勞以主待客皆有可以爲恃者也今日不有戰事則已倘有戰事皆在海口火輪鐵申彼此轟擊卽使風水皆逆而外洋諸國習於風濤明欺中國之不慣於水戰竟可出我之所不備以相攻又豈前此之成見如趙括之徒讀父書者所可與言耶今者中國之所以防邊者可謂無微不至矣特立海軍衙門以講求海戰之道多設水帥武備等學堂以教育人才預儲他日之用多購軍火以防惠於未萌各處沿海沿江添築砲臺覆巨砲於其上兵　鐵艦歲有所增製造一切軍火皆與西人無異然則所謂世變者隨其世而爲之變雖變猶不變矣吾竊於此而不能不以芻蕘獻也各處砲臺有舊式有新式大都舊者不如新式此夫人而知之而有識者或以爲不然謂砲臺之攻敵也呆不如船之靈活我雖用極堅之砲臺置極巨之炮火瞭見敵船將近開砲擊之彼敵船亦測以遠鏡早已按其方向先爲之備舵尾稍偏刺斜而走一擊不中彼乃回砲相擊以活船之砲擊死砲臺之兵如箭之有的無不中者然則沿江沿海之地又何爲而先示之的乎與其明築砲臺以爲守不如暗中埋伏以爲守使敵人不能測乃爲可貴耳至於諸學堂之設預儲人材以爲他日之用意至美法至　也然聞教習之人諸有不便或因洋教習無權而動多掣肘或因西師與華官之綜理者意見不合以至彼此賭氣以致曠工如是者往往而有此則非所以教育之道若教之者此時不能認真或致曠功則將來安得有人材可用此所宜亟爲變通者也至於軍火之購固爲至計然聞所購軍火藥彈有不相符者盖外洋槍砲悉與藥彈相配不比中國之鳥槍今講求軍火之人今年注意於英國則所購皆英國之器明年又注意於德國則所購皆德國之器或法或美大約皆兼容而并色此一端最易誤事盖習之者本不可使有歧異用之者尤不可使有叅差而彼各處軍火局中管理之人又初不知何項藥彈配何項槍砲故有時竟有軍中領到槍砲藥彈而枘鑿不能相入是不亦可笑之甚哉且其所以異者又不僅大小而已也如欲爲變通計則軍士之習練者富令專習一國之器勿以他國之器雜投或分爲數等各習一國之法各自爲習異日卽可各自爲戰而旣爲所習則藥彈之對與不對皆能知之卽使管理者或有未辨彼軍士之往領者自能辨之庶幾前項弊病可以盡免而一槍卽得一槍之用一砲可收一砲之效總而言之總在乎認真而已吾嘗謂中國之壞壞在不能認真因循粉飾最爲誤事今日者悉心籌畫竭力整頓因循之弊稍除而粉飾之風則仍不免夫邊防諸事死生存亡皆係乎此而謂可以粉飾也乎四境之外皆敵國則四境之内皆同舟同舟者不能共濟而乃以不着變之故卒至久而生變詎不大可慨哉可不早爲計哉 
[本館接奉電音]  
　　昨由京友電傳上諭一道敬謹譯登○四月初二日奉上諭張煦代奏劉錦棠瀝陳祖母病篤懇恩暫行開缺侍養並請收回加銜成命各摺片覽奏情詞迫切具見悃忱惟新疆爲西陲要地劉錦棠辦理一切深合機宜朝廷正資倚任着再賞假四個月毋庸開缺仍俟伊祖母病體稍愈卽行回任以重職守前以行慶宣綸賞加該撫太子太保銜酬庸懋賞出自特恩毋庸固辭欽此 
[整頓圜法]  
　　欽加鹽提舉銜署理淡水縣正堂紀録十次李爲出示諭禁事照得民間買賣例用制錢不准攙雜小錢乃現在市用百文之中竟無二十三十文大錢且多新沙浮水各等錢以致百物昻貴實屬病民本應照例嚴禁惟臺北孤懸海外錢源不廣若概行禁絶誠恐商民周轉不來反多窒礙揆時度勢亟應變通辦理以便商民除傳紳商公議並將准用不准用各錢樣用版分别釘好專飭地保諭知外合行示禁爲此示仰紳商軍民人等一體知悉自示之後務須通用大錢老錢六號厚景盛錢三樣开定洋銀換錢價值每洋銀一元若換錢一千文内每百准用大錢七十文老錢三十文厚景盛錢不准攙人若換一千一百文内每百准用大錢五十文老錢三十文厚景盛錢二十文若換錢一千二百文内每　准用大錢四十又老錢二十文厚景盛錢四十文若換錢一千三百文内每百准用大錢三十文老錢十文大號厚景盛錢六十文此外新沙浮水各小錢一概禁除不准攙用倘敢故違一經查出或被指控定卽差拘究辦議罰决不稍寛惟新沙浮水旣經禁用每洋銀一元至多亦只准換至一千三百文則市售各物亦應查照洋銀換錢價值分别量减公平交易不得仍舊高拾其各凛遵毋違特示 
 
 

Page 2

 
 
[公舉司事]  
　　臺灣貿易各行號之赴内地採辦貨物者每患不諳稅務情形以故跋涉關津殊多不便前由商務局憲張瑾卿觀祭於上海一埠設立代客報關所由美最時洋行經理其事但雇用西人經費頗巨當經飭商妥議兹據各行號覆稱報稅苟由洋行總理於商務窒碍頗多不特壳行如此卽美最時亦然緣洋行塲面較大臺地商務無多不爲所重故每事件相商往往視同秦越以致經商裹足市面難興亟思補救之策莫如公舉司事以專責成俾收回事權不致旁落因舉得鄭紹康堪充是職請仍照壳件舊規抽取五厘以作開　用度庶規畫有人不致仍前掣肘倘有經費不足商等情愿力籌　情禀奉局批洋關報稅事甚繁瑣該可事鄭紹康於稅務章程并不通曉恐難勝任云云衆商一再禀求愿出保結局員俯順商情姑念試辦所有滬上客貨准該司事攬載仍照本局定章給予九五回扣每次水脚儘數清繳毋許蒂欠查本局滬上攬載向歸亮件洋商並無貽誤未便遽行裁撤訪司事果能辦理合宜日有起色官商兩裨著有成效當再行定奪云 
[臺灣地震]  
　　三月十六日清晨九點半鐘臺灣地面忽然震動墻壁之土一經摇撼墜落紛紛户上銅環與檐前鐵馬俱丁當不絶踰數分鐘始止居民已覺驚駭異當云 
[營口氣候]  
　　營口信云入春以來雨澤甚屬稀少時當三月下隰高原先後播種而雨師仍未稅駕早種之苗皆已枯萎未種之田處處龜坼加以南風緊刮燥烈異常雜糧之價恐不免昻貴也近日時疫盛行牲口不時倒斃大油坊有連斃十餘頭者此卽氣候不正所致也 
[富翁竊蔬]  
　　語云飢寒起盜心良以大丈夫昻藏七尺生不能侯封萬户乃至一衣一食且不得飽暖出於憤激有不得已而爲之耳若乃坐擁厚資席豐履厚猶貪得無厭效妙手空空兒所爲况注意者祗此區區旨蓄御冬之需馴至破敗反辱其身而喪厥財如江西進賢門外某翁者亦殊可笑而可鄙矣翁家累數千金倉儲數百石蓋亦小康之家也平日嗇吝異常一毛不拔猶爲小焉者而剥削貧民無所不至且行同盜賊卽園蔬之微亦必設法竊取以佐盤餐自爲得計初尙無人疑及惟相約嚴行守望翁猶意其無備也率傭工等復往竊取於是被人捆縳大受箠楚諸人忿猶未消將其榖數百石搬取一空乃釋之翁無可如何惟有吞聲飲恨而已書曰旣富方榖孟子曰有恒産者有恒心騐之今日殊不盡然大約利令智昏遂致廉恥俱喪世之面團團作富家翁尙其鑒於此老也可 
[西江錦鯉]  
　　江省搶奪之風日甚一日始而偷竊者今且刼掠矣始而在僻壤遠郊今且城廂閙市矣其肆無忌憚已可概見近有某鋪夥手持銀票三百兩錢票百餘串在城内洗馬池大街行走突遇匪徒將銀錢盡行搶去鋪夥窮追至百花洲之東湖匪徒勢迫躍人湖中經漁人捉住扭送南昌縣搜其身畔票已烏有嚴訊之下供出有匪黨遞接又將其黨拿獲各責三千板揷旗鳴鑼遊街示衆一面禀明撫憲辦理德曉峯中丞諭以若不照例嚴辦不足以警將來隨命釘鐐收監置之重典匪黨亦擬以爲從之罪自經此番懲創萑苻中當知所儆畏矣○帶子巷某客棧開張數十年矣近者棧主之父子兄弟先後云亡僅遺姑媳娣三人鸞孤鵠寡顧影凄然然猶有舊業可守不致飢寒孰意温飽之餘遽萌妄想日前其媳忽小産一孩姑以人言可畏不免冷語相譏媳以其五十步笑百步也與姑勃谿旋至某處姑家小坐愈思愈憤竟買洋烟數錢自尋短見花憔玉殞一命嗚呼母族卽率領光棍地痞打入棧中多方詐擾迄尙未知如何了結也 
[梟首示衆]  
　　前紀江北某鄉王某持鍬誤傷父命一案兹聞該犯解省由各大憲親提研訊録供定案後卽恭請王命明政典刑並傳首犯事地方示衆三月二十八日該犯首級由蘇解回隨卽押送至施家橋鄉　懸示以昭烱戒 
[鬼告狀]  
　　閭邱生來稿云矣城鎮爲江西新建縣屬之巨鎮人烟稠密闤闠喧闐該鎮上紳商中之好善者見荒邱野壠間枯骨殘骸飄零暴露遂於雷祖壇建塔一座雇人恰檢骸骨收貯其中另集公欵銀四百餘兩存放生息每年逢清明中元下元三節將所收息銀置辦冥鏹並延僧道賑祀孤魂行之已歴多年月初某日夜漏已深分防府某司馬在簽押房内獨臥夢見有多人跪於堦前禀經管公欵之其甲侵蝕經費歴歴如數家珍司馬醒後記憶甚晰比及天曉立卽升堂籖提某甲到案吊核帳簿虧欠之數與夢中人禀控之數適相符合甲無從置辯一鞫而服當命將甲收押俟繳齊銀兩再行懲辦連日甲之家屬變賣産業備祗一時街市紛紛傳述以爲鬼告狀云以上係來稿語本館於此事不必謂其果無亦不必信其必有存而不論可也 
[麋臺小誌]  
　　鼠竊之胆愈出愈大甚至糾衆毆人可謂目無法紀蘇州斜塘一事有足駭人聽聞先是此處居民屢屢被竊遂添守更之人以資防邏賊以往來不能自如遂爲先發制人之計於深夜約五六人將守更人毆斃田間思欲遠颺無如天網恢恢踈而不漏邑尊於騐屍後將賊盡數弋獲想當按律重辦此上月事也○蘇垣養育巷一街南自吉利北逹本平店鋪林立爲往來之要道惜街道年久未修石板損折甚多不但龍鍾之叟隕越堪虞卽步履健　者亦易失足加以溝渠淤塞每逢陰雨路滑難行經該處善士捐募洋數百元由種善局董禀明魁太守給示修葺現在石工業已動手斧鑿齊施丁丁之聲晝夜不絶不日工程告竣行人當頌德於不置也○蘇城齊門路某宅有一子僅五歲兼祧三房一日出外游玩至晚不歸闔宅驚疑四處招尋毫無影響問籖求卜僉謂被人誘去甲夫婦痛子情深忘飱廢寢有類風癲若難尋獲難保無性命之憂其親族遣人代爲覓訪未識能珠還合浦否 
[觀蔡調差]  
　　皖省撫提營務處兼辦保甲事宜候補道劉子幹觀察現奉撫憲沈仲復中丞札委調辦皖南牙厘總局遞遺撫提營務處差使札委皖南牙厘局候補道孫樹人觀察接辦所遺會辦保甲事宜差札委首府聯仙蘅太守兼辦劉觀察奉札後旋卽趨轅謝委諏吉三月廿八日起程赴局 
[溺斃兩誌]  
　　九江招商怡和太古等碼頭每逢上下水輪船抵埠時作經紀者以及各客寓之接客送客者紛紛攘攘捷足爭先擁擠中常有失足落水之事上月二十七日招商局某輪船抵埠纔靠躉船上下之客與上下之貨熙來攘往已覺人海人山有福興信局夥某甲與薙髮匠某乙兩人一躍而登意圖兠攬生意不虞脚爲繩絆齊落江心甲旋經躉船小工丢索救起然已徧體淋漓面無人色乙則沈入水底雖經划船打撈杳不可得想已與波臣爲伍矣嗚呼利之所在人必趨之卒致身葬江流飽於魚腹如乙者亦可憫已○祁門山莊茶棧小工六人與販繩索者兩人由彭澤雇小池口方姓航船開往九江前月二十七日東北風勁甚航船揚帆上駛行至湖口縣對岸適遇魚苗大撫船剪江而來兩相碰撞航船卽時傾　九人一齊落水魚苗船全不救援竟乘風駛去幸該處魚划赶到救起五人其餘四人俱已隨波逐流從素車白馬而逝亦云慘矣聞淹斃者係廣濟縣朱姓兄弟兩人吴姓一人又一不識姓名者係黄梅縣人姑録之俾屍親得信可向石鐘山畔歌楚些而招魂 
[來信照登]  
　　有人來信云客秋七月浙江霪雨爲災甬東蛟水驟發災狀更慘各大憲痌瘝在抱馳奏九重皇恩浩蕩卽發内帑以拯飢黎小民賴以存活復蒙兩江督憲曾爵帥一視同人無分畛域奏派任觀察錫汾帶銀一十六萬來浙加賑觀察於前月馳抵杭嘉湖等處與浙紳金苕人觀蔡會商一切竭數旬之力一律放完卽於上月廿五日輕輿减從來甬加賑當經吴福茨觀察延住校士館觀察好義急公征塵未洗卽徧邀紳士陸漁笙太史巖筱舫觀察黄駿生太守趙琴伯司馬妥商辦理派出委員分赴鄞慈鎮三邑按村查放現聞除極貧災民按照印册加撫春捐外各鄕民願從事於河浦等工俾以手足之烈答此仁漿義粟之恩想現在青黄不接窮民旣得加賑壯民又可謀食而各處大工亦可 
 
 

Page 3

 
 
尅日告成豈非一舉而數善備耶甬屬士民旣感宫太保曁各大憲垂愈民瘼之意而尤頌任觀察之賢勞不置矣 
[上海求志書院已丑秋季課案]  
　　經學超等黄炳元王廷鼎錢文霈汪開祉朱逢甲胡玉縉　特等許文尉楊譽龍楊光烈陳祺壽王光熊胡玉庚　一等王仁俊朱師軾汪惟清金承熙曹心怡潘任不取四名○史學超等許克勤朱逢甲汪關祉吉城李鼎頤汪惟清　特等吴壽萱○掌故超等馬冠羣陳祺壽汪開祉朱逢甲李鼎頤汪惟清　特等諸光祚張尉辰○算學超等崔朝慶支寳柟蘇映魁　特等張崇簡錢來青程之驥○輿地超等王廷鼎黄炳元曹福昌周承勳華彦鈺許克勤謝崇鈞　特等戴輔堯汪開祉錢文霈張綬青孫兆熊程世璋　一等王道遠潘熙保鈞吴兆麒王肇棠沈嘉樂吴佐清何其貴楊麟趾凌雲高標劉徵蘭李鴻焈不取五名○詞章超等殷　年季光鏡王廷鼎潘鴻鼎許玉庚楊應環　特等胡宗仁徐貴生鄒壽祺顧學瀚金箎陸祖誥　一等李鼎頤李寳鑄王英冕姚文禧唐步蟾許承棨不取七名 
[縣試二覆案]  
　　前晚一點餘鐘上海縣　邑尊飭發二覆案並示期本月初五日三覆今將二覆案前列五十名録後　范熙庸　曾　 
鈞　沈慶鴻　顧　淇　陸鐘琦　朱士芳　顧文郁　凌鑑氷　彭澤周　金日堅　穆湘瑶　范本安　鍾如璋　朱澄望　孔憲和　林祖源　沈禮經　陸紹機　黄增錫　郁恒培　江紹堅　沈　棠　王植善　奚佐湯　張又柟　徐鍾瀛　王文澄　金祈圻　沈汝弼　徐鍾恒　楊書藩　張國衡　顧洽霖　嚴兆澄　孫祺勳　朱清森　朱培棟　陸　鑫　張華國　康鴻機　潘如棟　張洵驊　陸紹雲　鈕榮光　朱日宣　朱潤清　朱　淵　陸鳳祥　陳日新　沈宗約 
[訂期宴客]  
　　海關道聶仲芳觀察訂於明日下午在滬北天后富旁行臺敬設盛筵請駐滬各國正副領事赴宴已由英廨讞員蔡二源太守諭飭家丁備辦一切想屆時羅水陸之珍饈集中西之簪組彬彬秩秩自足增壇席光也 
[領事赴烟]  
　　駐滬英副領事梁君因有要公前往烟臺所有公堂會訊事宜由繙譯官愛君代理愛君昨日已到公堂與蔡太守會訊各案云 
[花叢覓死]  
　　翠繞珠圍本是尋歡之地肴清酒洌原非覔死之時乃談飲之興方酣而烟霞之毒遽發坐使燕鶯色變龜鴇神驚事實創聞客誠傎矣英租界東棋盤街洪順堂妓院係　餳人浦雲卿所開初一日有吕玉甫朱春元二人年約二十餘口操徽州音據云從維揚來滬異　地　暢游閒時買笑院中諸妓一聞客至翩然齊出吕選中翠蘭朱選中文寳各出銀餅一枚爲纒頭資所調攀相好也顧曲彈筝逾時始去初二夜八點鐘時二人又往出洋二元囑辦酒肴相對大釂飲畢吸烟横陳一榻女傭等員吕辦色有異恐患急痧詢知吕住法租界京江客棧向浦告知欲將吕送回棧中朱已有所聞乃曰寔不相瞞我與吕皆吞洋烟意圖畢命浦聞言惶急愈甚將吕朱二人扶至街頭　東洋車二輛及到棧麾諸門外只得推回遇法捕盤詰吕已氣絶卽送至英捕房巡捕頭命轉送仁濟醫院醫生見吕已斃囑令舁囘留朱在院設法救治該捕令車夫將吕屍舁至新巡捕房西北空塲暫放巡捕頭傳三圖地保報明上海縣裝邑尊於昨日下午五點鐘時帶同仵作書役人等諳騐副捕廣好　探每瑞福唐寳榮秦少卿及中西捕等均到塲彈壓地保將浦雲卿帶案浦稱吕朱二人初來玩耍向不相識昨夜飲酒後見其如醉如痴因卽雇車送到棧中該棧拒勿納只得推回到英捕房轉送醫院翠蘭文寳兩妓帶案候示邑尊命將東洋車夫王懷生帶案王供路中有人喚我車載酒醉人我不允浦稱在此護送我始允推及到客棧拒而不收回遇　捕持燈照我車上之人業已斃命旋檻到英捕房繼至醫院又到此間另有車夫鄭寳和供與同并稱所推之人現在醫院救治邑尊命仵作檢騐旋據喝報吕玉甫吞烟身死屬實邑尊親騐無悮問棺木已備否地保稱已由浦　辦邑尊見棺木太形單薄命換好者旋以所換者仍不見好命再掉換有頃始抬到邑尊問價值幾何棺木鋪主　價洋十四元邑尊估計木料僅需洋八元隨飭當塲具殮發壇召認又飭差帶朱春元問供由差禀稱據醫生言朱已失音不能具供且不可見風請大老爺到院問供邑尊命賞給車夫王懷生鄭寳和二人各錢四百文并飭地保問明該車夫住處如有傳喚卽行投質又照章分給書役人等工飯錢命駕而回順道至醫院問朱口供聞吕年廿一歲身穿元色縐紗夾衫金醬色寗綢套褲家在揚州東關外與朱結爲異姓兄弟因生意虧耗以致尋死云 
[縣案彚録]  
　　冐名分卷一案及送縣訊究各情均登前報前晚裝邑尊升坐大堂　訊據供湖南人實名吴文炳慶恩係我弟之名委係新中進士硃卷等物存在我處不敢妄爲叩求恩典旋由原差將皮箱二隻考籃一隻鞋籃一隻包袱一個呈案邑尊見包内有書卷圖章等物卽飭發封吴稱箱内有洋二十元叩求給領以資日用邑尊准之卽飭還所候示○板行主曹謹箴控周　盤踞滋吵一案前日晚堂邑　覆訊曹偕程富昌投案訴稱周氏潑横異常難以理喻並將富昌故父錦山之　票一紙勒住叩求明察周氏供嫁錦山多年錦山前在東洋病故小婦人扶柩回申寄厝徽州會舘棺票現在蘇州運柩時費用不少現在所剩之銀係小婦人私蓄尚求明察邑尊以周　所請追銀一節並無實據姑念扶柩回申頗費心力從寛不究着程富昌酌給川費毋得　肇釁　並取遵結備查○張蕭氏之子張阿和被朱阿三馬國良誘拐賣與陳李氏由捕拘獲經蔡太守送縣各情已詳前報昨日午堂經義邑尊提訊朱阿三供小本生理日前在途見張阿和失路小的領至陳李氏家寄宿由馬國良介紹並無誘拐情事小的實係爲好起見馬供擺京貨攤度日領孩之事由朱經手小的並不干涉陳李氏供洗衣度日此孩由朱馬二人領來不知伊等誘拐情事李洗氏供丈夫不在滬上陳李氏收留小孩我不知悉邑尊研詰至再各執前詞邑尊以原告未來着將朱阿三責籐條四百下陳李氏掌頰四十下朱柳號陳李氏鎖項一併游行租界馬收所具結李洗氏　官媒看管俟伊夫到案再核 
[英界公堂瑣案]  
　　華捕稱乞丐譚雙桂兩脚爛脫繫之以繩懸在項下匍匐徐行沿街求乞不得錢不去店　每受其累爲此送案譚雙桂供丹陽人家本窮苦前數年患脫脚風兩脚爛脫不忍抛棄向日中乾曝繫於項下行乞度日不敢硬要錢麥捕頭騐得兩脚果真脫下蔡太守覆騐屬實問欲回鄉否答要回鄉苦無川資太守飭差送譚雙桂下船回鄉○包探陳阿九在興讓街地方火焚處見蔡阿才手持呢馬甲破舊棉襺白布等件盤問支吾解案飭查等情已列前報昨據該包探稱尚無失主承認蔡阿才供衣物在路上拾得不知何人所失太守判蔡阿才再押七天期滿開釋衣物存捕房俟失主認領○包探唐寳榮查得東洋車夫祭金扣在寗波路地方載客該客遺卜手巾包内有洋銀又有洋傘扇子亦係去年坐客遺下之物祭太守飭俟失主認贓冉行核辦已列前報昨據該包探稱　無失主認領蔡金扣仍執前詞太守以蔡金扣管押多日着卽開釋所有物件均存捕房待失主認領○質鋪夥王信山扭控王阿雲以僞鐲混質銀洋由包探唐寳榮詰得尙有楊萬土棄德賢等續獲楊萬土起出僞鐲傢伙蔡太守飭俟補提葉德賢再訊已列前報昨據該包探稱葉已聞風逃避無從拘拿在楊萬土身畔搜出銀洋三元查明亦以僞鐲在仁大當鋪當來王　山稱初次混質一副計錢二千七白文第二次混質始行扭交包探現請追還質本仁大當夥稱受當僞鐲計洋三元我尙不知及包探持洋來問始行知覺今將僞鐲交案求請追還當本王阿雲供温州人現在懷芳閣茶館樓下薙髮店生理前日葉姓等前來托我將鐲代質不知昆僞及我被獲葉已逃遁楊萬土供蘭溪縣人僞鐲係葉姓所造我曾代當一次該包探稱王阿雲被獲時葉姓尙在茶館不難弋獲無如王不肯遽言及至捕房然後説明葉已逃遁矣至楊萬土身畔之洋三元亦以僞錫混當初尙支吾及查聞當質各鋪始由仁大當指認太守以楊萬土作僞欺人判押一月王阿雲稍從末减管押十四天洋三元給還仁大僞鐲三對交王信山提銀歸還質本一切傢伏銷毁○包探 
 
 

Page 4

 
 
顧阿六稱蘇孩李桂生前曾犯竊送案懲辦兹悉伊在天福戲園前拾得金挖耳一枝持至押鋪押洋六元拘住盤問據言銀洋被人分用伊得一元半業已用罄兹特吊贓解案李桂生供蘇州人父在蘇州我在滬上均以求乞度日前日與乞丐二人欲到施粥處適見巡捕至逃至天福戲園門口見有字紙俯身拾取卜有挖耳小的不識是金是銅恃往押鋪估看據言可押洋六元被在塲目覩之三人分用四元半我得一元半賭博輸去押鋪夥投案請　金挖耳給還太守不准判李桂生管押十四天金挖耳存捕房如十四天内無人認領冉候該示押鋪夥令遏○包探張松樵稱陳鶴亭在法租界開　匠店失竊銀如意二枝在虹口地方包金鋪尋見原贓間明係施裕生交伊包金爲此拘施送案陳鶴亭申訴前情施裕生供詞支吾蔡太守以原告旣住法租界飭將施裕生連贓移送法公堂訊辦陳自行投質○西包探瓊控姜吴氏拉扯衣服似係妓女所雇傭人蔡太守飭差提該氏到案訊究該差禀該氏住處有三婦人皆似傭人模樣並無妓女西包探稱被拉之處皆是妓女該氏供蘇鄉人向以傭工度日現搬到此不過三天丈夫患病不能投案並無拉客情事蔡太守謂若不拉衣該西包探斷不平空控告飭將該氏交保飭差詳查禀覆核辦○王松林稱今日黎　有賊行竊蓋在被上之棉袄布衫當卽知覺起身追赶由捕阻獲人贓送案該竊陳阿四不認行竊華捕稱聞喊捉賊聲前往查察陳阿四抛衣逃遁立卽追獲蔡太守謂人贓並獲豈容抵賴判將陳阿四管押三月贓交王松林領去 
[廣種福田]  
　　本館恊振所昨接本埠雲成杭莊益記綢莊來函云上月底三馬路晝錦里棉花店矢慎敝庄在東晝錦里内其時西南風甚緊火勢熾盛幾乎殃及幸衙昊蒼默佑得慶平安當時承各寳號諸君子前來照料不勝感激本擬設筵致謝然念嘈雜之際記憶不清邀請之時或未周徧茲特送上筵資洋一百元敬祈代解災區憐兹鮒涸拯彼鴻嗷卽爲諸君子代種福田想亦好善者　心許也本恊振所拜登之下具見兩寳號心存惻隐拯災黎於垂困答良友之盛情一舉而二善備焉一念之誠天必鑒之災祲消而祥和集何難操劵而俟哉 
[惠藥鳴謝]  
　　梁金池太守樂善好施自製甘露午時茶解暑消厲極爲效騐行之十餘年每年分贈各處災區以及各路製造局不下數千萬服受其患者不可以數計今年製成以數百服見惠藉以方便於人致可感也拜登之下謹書數語以鳴謝悃 
[惠澤病黎]  
　　啓者昨蒙南海彭君幼雲謹遵母命惠來英洋一百元囑助施醫樂之需敝堂庠登人册欽佩莫名刻值經費支絀之時得荷厚睪之來頒濟病黎之疾苦如賢母子同心樂善慨解仁囊定徵門庭繁盛福壽綿長胥於此卜之矣謹登報謝以揚仁風　虹口元濟善堂同人誌謝 
 
 
 

Page 5

 
 
   
 
 

Page 6

 
 
　　召租 
　　所有四馬路三層樓四所經於去年租與華衆會一所早已開張今又租與靑蓮閣老房客及富貴樓各一所准以工竣開市尚存一所價頗相宜如意速來悅生棧面定是實 
　　仙才仙術 
　　余舊冬請新衙門西首讀易堂評命云今春三月雙喜聯門先見財利後得婚姻雙喜俱得感佩鳴謝香山楊衍森啓 
　　分條六角 
　　英六月票雙張四開照市公道倘蒙賜顧寄上洋棋盤街北同芳居斜對門必得彩行啓 
　　永超群告白 
　　本班專接開廳絃索賀壽加官送子俱全共收回工銀一員七角奉回來手茶資二角大鑼皷迎送客加銀六角貴客光顧請至四馬路九和里 
　　必得其利 
　　本行售票有年屢中大彩今售英六月發財票雙張十二元單張四開照算分條七角○上洋寳善街中 
　　京縀開剪 
　　三號開設三馬路晝錦里口歷有餘年專售南京元淺貢緞馬褂披套斜訓條衣等料廣尺開剪價批劃劉潤記啓 
 
 

Page 7

 
 
   
 
 

Page 8

 
 
   
 
 

Page 9

 
 
[法界捕房瑣案]  
　　葛子卿控流氓陳阿榮沈阿慶等調戲其妻葛同轉着提到阿慶再核略綴昨報昨晨同轉莅捕房時包探王榮培禀沈阿慶今已提案請訊葛子卿偕葉生芳上堂又有悦來南貨店夥某甲等禀稱陳沈二人與諸無賴日在店前擲沙袋　　人担爲戲勸阻不依反爲出言冲撞所以來案請爲懲辦同轉傳沈問曰沙袋等物放在何處沈供小的向開小客寓並不與陳等閒湯問沙袋究在何處不必抵賴沈供小的實在誠實人沙袋等均在家中内葛葉二人同禀向做輪船生意家住彩視街悦來弄前日由船回家見妻子在家啼哭盤問之下言屢被陳等調戲請以如何調戲　猥詞褻語殊難告禀本月是處店鋪十家繕成公禀要求將該流氓等嚴辦因阿榮之母向各店家哀求纔罷此其擾書可知矣隨有　榮之母舅張潤來投案欲將阿榮保出同轉問爾向爲何業答當庖丁問知爾甥所作何事否答蒙恩釋後定當教伊改過同轉復詰沈曰沙袋究在何處葛子卿禀曾見其擲畢後由阿慶携去詰之阿慶仍不供認葛同轉怒喝令將沈笞一百板仍不肯供與阿榮爲伴同轉日據葛指爾至其家聲言如不將陳保出定要尖刀相會此語有否沈供不曾説過可問悅來店主卽飭郁包探往問沙袋卜落少頃郁回禀查得沙袋係日醬園弄第二十一並五十七號門牌内之人所要前日寄存在一百二十二號張永春所開之阜泰帳簿店内小的往查據云已被流氓取去兹在店中查得小刺刀一柄並將店主張永春傳案請問張稱小的係生意人不敢與流氓爲伍同傳問沙袋何在答前數日確曾寄存在店目下已携天矣問是何人所寄答阿榮與阿慶餘者不知姓名問刺刀何來答由舊貨攤上買來切菜所用問是菜刀否答小的自錯王包探禀張時與流氓同行擲沙袋伊亦有分葛同轉着將張押候交保下期目行投案沈阿慶還押再核○傭婦高周氏控烟妓二寳之客姚寳生將寄養於吴趙氏處幼女寳珠騙去一案已紀昨報昨晨有二十七號兵艦火夫頭目陳阿炳禀稱姚寳生前日告假登岸未見回船後知奉押捕房管駕何老爺特差小的來案探問同轉曰姚因買女被人控告令將筆據檢來可以核訊陳稱買孩據已帶來呈閲同轉閲看據上書明十五年正月初九日由李周氏出面得洋三十元將女寳珠賣與福建人姚鵬舉撫養及笄任憑贅壻等語絶據王包探禀二寳等亦已傳案同轉詰之二寳曰爾名二寳否答小婦人名呌玉寳卽李周氏問賣孩事可是爾經手答不知其事謂筆據上係李周氏出面豈可抵賴答實無其事同轉命將姚逮案聞曰目下二寳不認奈何姚稱實伊經手據上現有指印可對同轉卽令二寳將指印比對騐得大小不符復謂二寳曰爾若無其事則爾處寄養之孩爲何被姚姓領去答姚實騙去言挈往製造局吃喜酒竟一去不來姚稱此話不實吃喜酒乃伊恐小孩不去故教小的哄他問爾買孩曾出若十洋答去年二月間付其洋七元三月初七三元初九十元另代買衣服洋十元零五角約共三十元零五角詰之二寳曰此項爾曾收用否答祗收洋二元係還小婦人之局帳姚稱伊言欲隨吾到閩故將姊妹家之女兒價賣問該女究在何處答於去年帶回福州許配與制臺衙門中人爲養媳矣問立據時何人在塲答出洋半元請人在茶館中繕寫由小的送至二寳處畫押撳指印其時有傭婦在後房得知問領孩時有人見否答衣衫亦是傭婦所穿復詰二寳曰姚所言似屬可信爾爲何不認二寳仍稱實無此事務求明鑒葛同轉謂據上書明豈容狡賴着掌頰至二十下再問仍執前供喝令再責始稱情願實供問姚曾有洋　爾否答有問其洋何人所用又復含糊以答同轉着帶高周氏問其女如何被賣答並非價賣實在被騙筆據乃是揑造者問去年領孩時傭婦是誰答是好婆老娘姨下期可邀來案下隨諭頭目陳阿炳回覆管帶下期來案再核○木匠錢和尙用剪刺傷妻子之腿經訊管押着其妻自邀錢之親族來保一案疉書前報昨日錢張氏邀到和尙之表叔錢喜業師李桂榮等投案稱和尙因不務正業以致流　嗣後定當管束同轉着將和尙逮案指錢喜曰是爾何人答表叔問如何同姓答同姓不宗因諭喜曰爾表姪因與妻行兇本要重辦姑念有其業師來保着交爾帶去如後不服約束准爾送案究責諭畢均唯唯叩謝而退○昨報案中有案一案包探奉飭將野鷄妓女桂卿之母錢陳氏會同英捕　清河坊内提來請究同轉問有舟山女子王鳳寳被八騙出賣興花烟間内由爾經手否答鳳寳來申時骨瘦如柴且有病症小婦人不忍令其回去且伊亦不肯回家故另賣與蘭芳里大阿姐花烟間後經大阿姐轉賣　小東門花烟間關閉後復賣與明湘園問爾女是否野雞答已經嫁人問騙鳳寳來申者是誰答卽大阿姐現在舟山新江門内問可以來案否答已寫信前去佯説其女在申病重囑伊速來申昨日測得一字據云明日可到矣隨命將鳳寳帶案問同爾來申者是誰答係錢陳氏之阿姐問錢陳氏是何人答卽桂卿之母復問賣契上另有顧錦山是何許人供均不認得遂俞將錢陳氏交保下期再訊復將鳳寳之翁莊正理母王鮑氏舅公林章先等傳案當面責鳳寳曰爾年紀殊輕不應隨人來滬答先時不知利害且不知是烟間又諭莊正理等曰待提到騙女之人定當爲爾嚴辦也著靜候傳訊鳳寳仍還押所○剃髮匠叚云堯與符博才因開店違例涉訟由縣移至法廨迭經傳集行頭飭將行規呈閲並兩造均在法租界當將原告飭送法廨歸案辦理經葛同轉訊得符博才不入行規着同業爲首人施湘桃卽立本等將同行規例明白補詞候核已詳前報昨據施立本偕李義山翁老三卽洪老三笪　芳等投案將光緒十四年十一月十七日上海縣裴邑尊所核整之行規告示各一張呈閲並呈禀帖同轉將廪察閲之卜謂爾等所禀與例相符惟符博才雖屢年開有兩店但並未入行例當令符讓叚乃命傳符　二人至案謂符曰叚因翻造房屋搬出而且自已將牆頭砌没其出於無奈可知况查閲行規爾有兩店例應搬讓一店讒是道理符稱小店乃同治年間所開比叚年遠　爾因不入同行今姑斷爾將一店搬遠離隔叚店十間之外仍可開張答一時何處搬移求請寛限同轉隨詰之施立本曰照行規可有限搬情節答　火災翻屋例有三月之限同轉謂此非彼比着限二箇月搬讓如違仍移縣署辦理符稱另有别項筆據現在施處着明日至公廨再行具結可也 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
