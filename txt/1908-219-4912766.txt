# 1908 - 219 - 4912766

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　七月十九日奉　　上諭沈瑜慶奏特叅劣員以肅吏治一摺江西調署都昌縣新淦縣知縣周宗洛操守不堅老而務得前署萬年縣候補知縣王之之楨見解荒謬不理學務候補通判洪嘉蔭招搖撞騙行同無賴前署贛縣敎諭候補訓導鄧汝霖袒庇劣生把持詞訟廣昌縣白水司巡檢林樹年縱役擾民擇肥而噬前署清江縣典史候補典史吳家珪行為鄙謬有玷官箴均著即行革職洪嘉蔭並著驅逐回籍勿令逗留滋事管帶巡防隊右路第十三營候補副將楊秀元空糧缺額習氣太深著一併革職餘照所議辦理該部知道欽此 
　　七月初十日日經內閣奏 
　　派王大臣驗放分發湖北補用道卡綍昌　隸試用道何業健江蘇試用道楊士晟陜西試用道程崇信湖北試用道謝紹佐浙江試用知府曾廣鍾四川試用知府儲世鐸直隸補用同知李焜江蘇補用同知熊育鏞湖南試用同知馮　榆方葆墉四川補用直隸州知州鄧邦造廣西補用直隸州知州彭汝非直隸試用知州陳新銓湖南試用通判陸綏華廣東試用通判王澤廣西試用通判李　四川試用通判閔藩張德芬貴州試用通判何國俊李樹烈江蘇試用直隸州州同張漢彝山東試用直隸州州同岳鎭中甘肅試用直隸州州同江命職陳丹書湖南試用直隸州州同戴仁祿劉載庚周鉞廣東試用直隸州州同熊變帥四川試用直隸州州同宋育辰直隸補用知縣錢錫訓許桂　江蘇補用知縣林廷楨河南補用知縣韓邦孚浙江補用知縣陳雲騙陶釗福建補用知縣錢鴻文湖北補用知縣王公輔四川補用知　吳珣直直隸試用知縣章彭壽趙與慧徐簡書傳如恒江蘇試用知縣吳忠本周維城山西試用知縣孫維源張長河南試用知縣李榮春　銘紳陜西試用知縣張爾吉彭錫疇駱　煥劉汝明許顥福建試用知　李存榖江西試用知縣李士瑾某培椿洪騤陳文輝陳元章吉仙覲湖北試用知縣張鳳成馬廷麟吳道彰毛昌傑湖南試用知縣鄭世焯廣東試用知縣黃光照廣　試用知蔣慶恒田謙榖四川試用知　沈珍王宗孔柳焱春貴州試用知縣李汝賢鄧致忠河南試用布庫大使劉文炳湖北試用布庫大使張德清湖南試用布庫大使李光礽貴州試用布庫大使李毓杰兩淮補用鹽運庫大使許鳳文兩廣試用鹽運庫大使常家鈺長蘆試用鹽大使宋汝梅兩淮試用鹽大使漆耀廷李佐唐鄭嘉復山東試用鹽大使董　董自芳兩浙試用鹽大使楊慶生黃法乾呂策孫允端楊世燕袁蔭翹劉汝　陳炳台兩廣試用鹽大使賴汝松王　王孝達盛示楷楊與新蕭蘭卿四川試用鹽大使彭灼雲南試用鹽大使李紹蓮蘇國炳均堪　照例發往十一日覆奉奉旨依議欽此 
諭說 
[大理院奏復俾侍御停止刑訊之辯辭]  
折獄難事也。刑罰至慘也。夫於憲法未果實行。民法商法刑法及民　訴訟刑事訴訟等法。尚未規定之際。而欲其停止刑訊也固難。且其折獄者又無法律上之智識。徒恃其哄嚇詐騙之手段。徒據其不完不備之法律。徒逞其容情高下之故智。徒飽其貪得無饜之慾壑。中國之刑宜乎其淫。 
縱偏謬而莫可措手也。宜各國僑居中國人民不受中国法律而設領事裁判權於中國也。夫中國之刑既淫縱偏謬而莫可理矣。而所恃以補苴罅漏。先救眉睫之急者。惟在停止刑訊一事。乃何以自去年停止刑訊上諭頒發以來弊端百出。竟有如俾侍御所奏遇事推逶審判謬妄請託徇情仍用刑訊之。甚也。今大理院既復奏矣。其對於俾侍御種種之解說。李　文飾之辭。誠哉其能文飾也。請試列舉其說。而一一揭之其對於遇事推諉之解釋曰。尋常案件應始訴初級審判廳。而止於地方審判廳。重大案件。應始訴於地方審判廳。而上訴於臣院。不知者往往以尋常件。既訴於初級審判廳。尚未審判。復上控於臣院。或以重大案件。己經議結。復訴於初級審判廳此其言之文飾者。一夫控訴以求直耳。若初級審判廳早爲理處。則該原告萬無再上控之理惟。審判廳置之不理。所以上控。否則多方勒索。否則受被告種種之運動。故意延遲。　擱不理。是以復有上控之舉。其尚未審判四字中。其弊端己不勝枚數。若謂重大之案己經議結復訴於初級審判廳。則告者之情更爲可悲。夫議結之案。己經得直萬無再行控訴之理。惟其含寃莫伸。無所告訴。始無聊而復控諸初級審判豈遂以始定未妥之規則。使人受枉而。莫能伸訴耶其對於審判謬妄之解釋曰。片言折獄。聖門所難。然所結之件。重大者請旨定奪。尋常者亦咨送原衙門核銷。果有支離判斷。傳爲笑柄之事。上何以對君上。下何以對同列。案冊具在。彰彰可考。此其言之文飾者二。夫既曰片言折獄。聖門所難。則下此者更無論矣。是支離判斷四字。己爲其所默認。如曰重大者　旨定奪。則欲歸其罪於君。如曰尋常者亦咨送原衙門核銷。是不欲歸其罪於己。如曰果有支離訊斷傳爲笑柄之事。上何以對君上。下何以對同列。夫君上與同列本無不可以對之理而其所難對者。惟此一般受屈莫伸含寃無告之民耳。如曰案冊俱在。彰彰可考。是以煆練己成周納己備 
 
 
 

Page 4

 
 
之案冊。而欲於此考求也。即愚者亦知其難能。　對於請託徇情仍用刑訊之解釋曰。停止刑訊原始於前任兩江總督劉坤。一升任湖廣總督張之洞等所奏。由法律大臣議准。以死罪為。止徒罪以上則改為罰鍰。倘証據確實。而堅不承認者。得請旨定奪又曰世固有訊問終日。而無狀供者。若一經用刑。始能吐實。且跪練掌責。並非極刑非死罪不用刑訊。所以餋廉恥也。若罪己至死。尚無廉恥之有。此其言之文飾者三。夫泰西各國之折獄。所以重証據者。以防寃抑也。也故証據確鑿。而堅不承認者。方得請旨定奪。所可恃者惟此證據確實耳。如曰世有訊問終日。而無供狀者。一經刑訊。始能吐實。試問所吐者果實耶抑屈打承招耶。如曰非死罪不用刑訊者。所以餋具廉恥耳。若罪至死。有何廉恥。此真隔靴招癢之語也。夫罪己至死。固無廉恥之可言。而在刑訊之際。則其罪與非其罪尚未定也。而執　者即認爲己有死。罪而濫用焉。此中國之刑所以見哂於列國也。中國折獄之弊。旣至於此極。旣為御史所奏劾。而司法者不能深自引咎。又從。而文飾其非。曰臣院爲司法獨立最高之裁判院。無非採取列邦之章制爲憲法之預備。而言者不察。摭拾一一浮詞輒相詬病。未免阻撓新機。試問採取列邦之章制者。將以爲形式上之觀瞻乎。益將於事實上有所補救也。若僅有其名。而淫縱謬妄之弊。一如其舊則何取此紛紛爲也專電 
[電一（北京）]  
　　陸軍部奏滇省軍務緊要請派崔祥奎為統制帶兵百萬本部及近畿軍隊各撥軍官十餘員速往訓練限一年練成鄂省暫濟軍械若干 
[電二（北京）]  
　　御史王履康　　吏治摺請州縣均六年一任吏部謂其窒礙難行 
[電三（北京）]  
　　軍機處通電各省勻定州縣公費辦法速即舉辦 
[電四（北京）]  
　　江蘇國會請願代表雷孟二君接上海事務所來電謂賫呈事畢即回共圖再舉故己預備南回 
[電五（漢口）]  
　　江漢日報不知因何事故十八夜鄂督飭漢關道巡警道封禁 
緊要新聞 
[國會問題]  
　　都　院接收之各省國會請願書張總憲己允於初八日遞奏今得確耗該院堂憲於是日先派摺班官赴頣和園呈遞。未幾復派員飛往談摺追回。是以未奏聞其原因以此摺係各省呈請非尋常事件可比現在皇上正資調餋恐。勞聖慮。故又追回 
　　軍機大臣日昨在豐澤園。會議確定召集國會年限組織新內閣辦法並擬於日內知照各部院堂官咸集朗潤園大開會議以昭慎重 
　　政府昨又會議孫張兩中堂宣言謂現在編纂法典以融化滿漢界限為第一要義且國會期限將次頒布選舉法關係尤重亟且添派通曉法律人員研究各國成法擬定草案總期冺階級於無形俾旗民漸歸平等以符立憲之宗旨云 
　　學部侍郎達壽於日前召見時兩宮慰勞甚殷隨照該大臣所陳考察各事垂詢甚詳達侍郎逐條奏對頗爲明晰後經慈宮詢以國會事項侍郎力陳利弊懇請速飭樞臣及憲政館妥定期限早爲宣布以定國是而安衆心深蒙兩宮嘉許聞該侍郎奏對約有兩小時之久 
　　憲政公會常務部於十三日在六國飯店歡迎各省請願代表下午四句鐘該部會員後先畢至各省代表爲八旗常君京師孫君直隷孫烏康三君湖南廖陸二君安徽潘君山東錢君惟江蘇孟雷二君因事未至六鐘開會由常務員長楊京堂演說歡迎辭有三可歡迎大致謂近日政府頗主持國會是皆人民請願之效果尚望諸君勉力運動等語各省代表公推湖南廖君答辭亦極暢快九時始盡歡而散 
　　各省請願代表自請願書呈遞後又擬聨名條陳國會不可緩之理由己於昨日由江蘇代表孟雷兩公起稿舉吉林代表慶君湖南代表廖君領銜於十五日赴憲政編查館呈遞 
　　貴州同鄉京官昨接該省公電云現在各屬請開國會士紳均齊集省垣己於上月二十八日公舉于君德楷黃君祿貞爲代表員定於日內起程 
 
 

Page 5

 
 
北上 
山東同鄉京官昨接該省來電云登萊青各處國會簽名者又有數千人擬更爲第二次上書請願又聞烟台教育總會於十三日開會正副會長暨全體會員皆到先由傳楊二會員研究公民制度嗣經正會長宣布國會請願問題衆均認可聞擬聯合商界熱心公益之人簽名寄往北京　東省京官代遞 
[照會提法使兼充諮議官蘇州]  
　　修訂法律館大臣照會各省按察使文云本館奏擬諮議調查章程奉旨依議欽此當經轉行各省一律欽遵在案原奏請以各省現任按察使提法使兼充本館諮議官係爲愼重立法集思廣益起見相應恭錄諭旨照會欽遵辦理嗣後務望隨時條議俾資甄采遇有本館諮詢各項法律事件詳查見復以備參酌折衷有所根據一切統照定章辦理可也 
[雲南軍務近聞]  
　　龍軍冋防京函云桂撫張嗚岐以桂防緊要會同張督電請速飭龍裕光離滇冋桂世中堂謂滇亂初平劉春霖甫到雲南諸未預備龍裕光驟難離滇擬請諭飭錫良體察情形辦理正商議間又得某公使覆稱孫汶己獲押送新嘉坡而餘黨濳居越界不易搜覓云云逐惟如粵桂督撫之請飭知雲貴總督錫良轉飭龍裕光回桂又得廣西函云龍裕光奉飭後己將濟軍兩營酌調三分之一改駐百歸廣開交界之人和木屋馬百八角山等處以三分之二預備拢隊冋防 
　　法人添兵自滇邊亂平後法人於桂滇邊地添駐兵隊除狙擊步砲及殖民等聯隊外近又加調兵丁一旅圑其中亦有殖民狙擊步砲共四中隊以四分之二駐屯老開各處以四分之一分駐雄猛以西至緬邊各地以四分之一分駐外南溪以東至滇桂交界大白河一帶 
叛弁待查政府以滇邊亂平時己兩月而各叛弁尚未查獲懲辦特電致錫督詳詢情形刻接錫督電覆以叛弁馬岺李等均己竄匿越地行蹝無定久未查獲實由於此現下派員嚴密偵探俟有下落即當照請法官捕拿歸案盡法懲治 
[粵督奏請改訂刑律草案北京]  
　　粵督張人駁奏稱憲政編查館大臣咨送刑律總則分則草案詳列沿革採各國之成法補山律所未備參互考訂具見苦心惟中外風俗異宜文詞各別專事倣效窒礙滋多約舉其要厥有數端（一）日正文義法律者所以範圍天下約束臣民必須官吏盡諳顓蒙共喻然後司法者乃無歧誤奉法者知所遵守今草案悉仿東瀛名詞新異語復拗折註釋亦不盡明晰如所謂行爲結果執行身分地位著手之　皆中國衢巷俚俗之談又如猶豫行刑假出獄提起公訴權時效與夫精神疾病暨篤疾癈疾之視能聽能語能機能陰隲之類幾令人閲而目眩或莫之能解在臣署中尙有繙譯之員習法政之學者而質以草案文義亦未能剖說詳明况於地方有司又况於海內士庶夫文義不明之弊勢必致顚倒謬誤愚民觸法而不自知吏得因緣以爲奸利非細故也戊戌以前日本之文理名詞概不多見自時厥後日漸漫衍始而報章用之繼而學堂用之又繼而公牘亦用之不謂議立一代之憲章乃全襲他人之文法似非政體所宜且更訂刑律期與各國政治躋於大同也今文詞專仿東瀛實與歐西迥異非獨中國臣民素所未習凡通商立約諸國亦無一與之同文與其效法一國而令各國莫能相通何如仍用中文而另備譯本之爲愈此草案之應改者一也（一）曰明等差自隋唐以來定笞杖徒流死爲五刑後復加入軍遣等差最爲詳審今死罪之凌遲斬梟戮屍三項己奉明詔刪除輕罪之杖笞亦改罰鍰工作仰見欽恤盛典超邁往古遣軍流犯　年大半逃亡欲求補偏救弊之方似不得不變通成例總則草案擬改刑名爲死刑徒刑拘留罰金四種徒刑又分無期有期無期者懲役終身以抵軍遣有期者區爲五等以抵徒流拘留專科輕罪以抵笞杖罰本贖刑舊制介於有期徒刑與拘留之間規畫良周用意誠善惟死刑有斬絞之分有立决監候之殊情實入緩之判今廢斬用絞停止秋讞未免輕重無別緩速同科至有期徒刑與罰金額數均各爲上下之限以取裁於審判之宮夫治獄固貴得情然但能衡其情而斷以法似不能縣無定之法以待不盡之情况每罪之中連舉數刑更不知若何應輕若何應重迥非斠若畫一之義易滋出入故縱之虞此草案之應改者二也（一）曰重名教中國刑罰實與禮教相維舉凡綱常倫紀所關尊卑上下之別莫不正名定分懍然於天秩天叙之不可踰故名例十惡　條首嚴干犯君親之律今分則草案以關於帝室之罪弁冕簡端取法春秋體裁最止惟事關大逆寥寥數言立法不免稍疎且增人過失一條處罰較寬似未足以昭懲戒至殺祖父母父母及期親尊長見諸第三百節雖處死刑維一之罪仍與謀殺本人無殊且傷害成篤成廢與發塚損體棄屍則皆免死從輕竊恐世薄天親人忘其本蔑倫傷化貽害靡窮此草案之應改者三也（一）曰尊國制律嚴詐偽法重妨奸如草案所列偽造制書並御璽印文文書與夫通用貨幣皆屬奸 
 
 

Page 6

 
 
偽之尤按諸定律定例無不罪應斬絞今乃悉處徒刑重者極於無期輕者僅及四等夫以絲綸所出御寶所關官署之信符國家之幣制宜如何尊嚴鄭重乃不嚴治詐欺而於偽造民間證劵又與偽造印信文書之罪相同未免輕重失宜公私無別此草案之應改者四也（一）曰愼機務朝廷內政外交動關重要漏洩機密失誤堪虞故定律載在交結近侍官員及漏洩軍情大事條內凡有干犯皆處駢首今草案於漏洩機務之罪僅處三四等有期徒刑甚因漏洩而致與外國紛議戰爭亦罪至無期徒刑　止夫法令嚴則知儆寬則生慢似未可概從弛縱致貽君父之憂此草案之應改者五也（一）曰維風俗現行律例雖於姦盜不盡從嚴而若有行强則悉問斬絞今草案於强姦强盜之罪僅處二三等以上 
有期徒刑且或强盜而並强姦猶復罪　至死值此氏氣不靖盜賊公行每歲錄囚屬於强盜者十之八九而刦掠之風未戢閭閻之患方深倘專務從輕　懦民玩則兇頑愈無所戒懼良懦之受害日多妨礙治安何可勝道此草案之應改者六也之數者皆就其至重極要者而言其他窒礙各端尚難更僕悉數憲政編查館原咨亦以此次修訂新律恪遵諭旨參考各國成　體察中國禮教民情會通酌訂可知以中國法律　　以外國法律爲輔必求不戾於人情風俗禮　政教而後可行否則變革紛更未收治外之權先妨治內之政非徒無益而己合無仰懇敇下憲政編查館會同法部將刑律刑案總分各則按照現行律例悉心比勘詳加更訂先去新異之名詞文理再核重要　條目罪名務期輕重有權情法悉當且宜仍存條例　律輔助以仰副朝廷明罰敕法之至意七月十一日奉硃批著修訂法律大臣暨法部彚同學部前奏詳愼斟酌另訂艮奏欽此 
[今日尚有緊要新聞接入第二張]  
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　十一日資政院各堂均至內閣辦事處提議兩事（一）選派秘書廳員一）籌議本院基址旋取出地安門外後教樓院喜公府房室圖公同披閱各堂均謂合宜大約該院房即可因此决定 
　　禁烟公所現核各部院衙門所送之表冊除註素無嗜好者不計外就現在戒除未凈及己斷絕兩項共有二千五百餘名 
　　湘撫岑堯帥免其議處一節己誌前報茲悉岑中丞來摺有蒙恩寬免議處猥以菲才特加矜恕理應奏謝天恩等語 
　　考察日本憲政大臣達壽三上奏摺後又將在日本聘請名儒聽講憲政各講義編纂成書共裝四套進呈御覽奉旨覽 
　　駐英欽使李經方日昨電致外部報告英京倫敦於西歷七月二十七日禮拜一特開十七次世界和平會預會國數及各邦發表會題並己遵照部電派員蒞會叅觀云云 
　　駐奧欽使雷補同致外部電本年爲奧皇登極六十年之期舉行大慶各國均派員賚書申賀請即頒發國書來奧以備屆期呈遞現外部己預備繕發 
　　土耳其欽使於十二日午刻乘坐火車到京借庽牛街禮拜寺內所有清眞小學堂全班學生均列隊迎於寺門之外 
[西報譯要]  
[中政府擬設棉花紡織廠]  
　　字林報北京訪函云中政府擬在北省設立棉花紡織大廠一所己在天津籌措資本銀五百萬兩派前任兩江總督周玉帥之公子爲總理直督楊蓮帥亦派委員兩人赴英法比等國調查歐洲棉花廠辦法其調查美洲棉廠事務則由前次商部所派之調查美國商務委員三人兼任其事聞政府用意因外國入口之棉花棉紗每年爲數甚巨各省小民生計幾爲奪盡故籌畫此策以示抵制云 
[華商與稅關齟齬續聞]  
　　泰晤士報云海南海所華商與稅關之齟齬尚未商定目下中國各小工業己罷市不肯卸貨故輪船皆不開往是處又聞通至該埠之電線現亦中斷故該埠之消息不通 
[津浦鐵路勘定車站]  
　　文匯報云郵傳部近因津浦鐵路須在城內建造分站故擬將北清鐵路車站分爲兩區一充津浦之車站一充北清之車站德領事堅請將該車站設於德國租界之內己經郵部駁冋聞津浦督辦呂大臣數日前曾赴津察看城內站　頗爲合意即於初十日回京與郵傳部商議此事又聞呂大臣因近日天氣炎熱故將赴山東江蘇安徽察看南北段路線之期展至八月間啟程屆時北段總辦李觀察亦擬隨行至嶧縣德段盡端之處查察一切 
[新任駐華俄使之奢望]  
　　又載十八日柏林電云新任俄國駐京公使克羅克在巴黎語人云深望能在北清爲俄國獲得商務上之利益 
[提倡中美聯盟]  
　　又載十八日倫敦電云紐約日報近載與香港某報主筆林某在巴黎譚論之言大旨倡議中美聯盟謂足以拒日本之侵陵而保東亞之和平且使亞東公道不致墮落美人見此議論皆大爲感動 
[美報嚴斥法國對華之不合]  
　　又載十八日栢林電云紐約日報刊有論說嚴斥法兵入華探險之不合並謂法政府於雲南邊界之交涉不應苛求若是 
分類新聞 
[政界]  
[奉化鄉約議决事件寗波]  
　　奉化鄉約總局昨接縣署照會堂即邀集入鄉鄉董在明倫堂會議應辦事宜（一）更舉各董本總局未立以前曾經舉報有案現既時閱兩年各鄉情形不無差異所有鄉董段董村董應查照每年更舉章程即由各鄉董就近邀同近村紳士擇中會議 
仍用投票公舉之法或仍其舊或易其新均從其便舉定之後即須由鄉董開列各姓行號職業住址加用圖記詳報來局以便彚冊轉報存案（一）稽查社穀查社穀一項開辦之初最爲認眞其後不無弊竇或亦呈控有案茲由明倫堂提議凡各鄉所有社穀應由各鄉段董董查明正穀若干餘息若干或全無虧欠或曾經動用均經面訂于六月以內開列清單詳報來局候本局調查舊案稽核異同擬將正穀存放該處祠廟永不動用其本年餘利即作各鄉分局經費查此項社穀存儲己三十餘年無論因事挪用賠累難堪即顆粒無虧難保不爲子孫之累何如從今據實報明得以通融辦理也（一）查明戲資吾邑風俗各鄉祠廟多有積以爲每年演戲之資但迎神賽會本干例禁而演戲娛神亦應有節况科學發明時代神道將退聽無權現在國民智識幼稚驟語以將亡聽神之理或且駭爲不倫昨經同會集議均以庽禁于捐爲是凡祠廟之出戲資者每費若干外加捐十分之一其銀須由包頭收繳其數須先由鄉董查明列冊來局亦便彚冊轉報存案業經鄉董議决禀由王令照會各鄉董事照辦一面示諭合邑紳民人等一體遵行 
 
 

Page 11

 
 
[關道嚴防洩漏機要漢口]  
　　漢關道齊照岩觀察自受事以來因本署辦公經費支絀不能多延文案故緊要公件仍假手於各房經承書吏辦稿但恐若輩有洩漏情弊爰挑選老成可靠者十餘人匯合一堂辦公飲膳各費均由觀察供給並月給津貼以示獎勵其文案委員則專司清牘稽核各事以杜弊端 
[蘇府赴寗蘇州]  
　　蘇州府何太守於十八日清晨乘車赴寗吊唁江督端午帥伯太夫人之喪聞不日即當返蘇 
[左臬由寗返蘇蘇州]  
　　蘇臬左廉訪赴寗己記前報茲悉廉訪己於十七日公畢仍由火車返蘇 
[禁烟局改名公所蘇州]  
　　蘇州禁烟兼稽征宫膏總局日前接奉� 
禁烟大臣札文飭令將禁烟局改爲禁烟公所沈勗初觀察奉文後即詳奉撫憲札飭善後局另行刊刻蘇省禁烟公所關防一顆發給該所衹領現觀察於日昨開用矣 
[改訂自治章程奉天]  
　　奉天自治局裁併自治研究所各節己誌前報　聞張眞午司使督飭員司改訂章程呈由東督批准并分咨各司道查照矣 
[遷庫經費難籌續誌松江]  
　　府尊戚守此次奉文籌募遷移火藥局欵項連日會同華婁兩令邀集城內外紳富及商界中人勸募等情己誌前報茲聞各紳富允照前年紳富捐減成資助商界则全體祇允捐助一千八百元而全郡屬望之富家翁若某某者仍付之不聞不見何也按遷移藥庫係松人最切己之事經數十年之力爭而始得上官之允許乃著名之富紳猶不肯稍破慳嚢眞所謂全無心肝者也其他地方公益事務更安望其熱心資助耶 
交涉 
[辦理交涉委員逮案蘇州]  
　　蘇省辦理洋務局交涉事宜候補知縣周令南前日突被長洲縣差役數人至公館內拘送該縣管押聞其原因係蘇城電燈公司前由周令經辦近日周令私將該公司轉售與某洋商被人告發以致逮案未識確否容探明續報又聞洋務局交涉委員一差己奉蘇撫札委補用巡檢曹昌熾二尹接辦 
[疏通溝渠之阻礙揚州]  
　　月前霪雨兼旬揚地渠溝久未修理致各街巷被水淹灌極深處約有二三尺現己晴霽當道即將溝渠疏通使向城河宣　惟地溝間有在鋪戶及居民屋內者亦必一律開挖方能無阻聞皮市缺口等街地溝經過天主耶穌各堂房屋經理人一再向該堂婉商均未允許地方官遂諭令將與教堂有關礙處停工不修故皮市灣子諸街積水一時未能全退 
軍界 
[梟匪又圖滋擾蘇州]  
　　緝捕督辦瑞方伯訪有著名梟匪夏小辮子近復收拾殘匪在江北一帶勾結著梟吳小獅子即前鹽捕營管帶吳福海之侄及陳某等意圖滋擾因密飭巡緝隊先赴該處偵探確情一面札飭飛划統領陳得龍調派師船分佈各要隘嚴密防剿 
[通飭嚴緝盜犯蘇州]  
　　日前協興信局划船由嘉興來蘇在盤門外被刦貨洋一案現經藩憲瑞方伯以是案出於省垣附廓尚屬成何事體各該管營隊漫不經心以致匪胆大張實屬疏縱己極應即嚴密查拿以安商旅因特札飭飛划統領陳玉田通飭各營哨一體認眞嚴緝 
[徐都戎不認被毆鎭江]  
　　月前徵兵在玉仙戲園毆擊徐懷禮都戎一事曾由營官飭兵賠禮謝罪惟徐都戎則並不承認有被毆之事云 [P興修江南火藥局吉林> 
　　松花江南岸前經希將軍創辦火藥局一所用欵甚鉅嗣因庚子之變俄人入境將該局房屋毀壞一空茲聞朱經帥以吉林添設營務處所用鎗砲子母係由北洋購運不特稽延時日需費亦復不資擬將江南火藥局重行修鑄造鉛丸子母以免耗銷而應急需業己派員前往該局測量基址以便動工興築 
學務 
[寗海州查辦學務之風潮山東]  
　　登州府屬寗海學堂月前起有風潮經上憲迭次委員查辦均未議結旋又派委杜觀察協同張司馬前往寗海州復查茲悉觀察抵寗後駐節官立學堂屢經接見鄉董連日商辦諸事均己就緒擬訂七月十二日具結惟惡道張希選刁紳東愷言藉端煽惑以致衆鄉民被迫聽從堅不了息當經杜觀察將張東二人拿獲嚴押州署意待衆民具結後再行釋放詎料該鄉民等紏衆千餘人胆敢持械由州署將首惡張希選東愷言一併搶刦放出城外並將學堂門窗以及虎牌軍棍等件全行擊碎隨即紛紛投石蜂擁入院其勢洶洶聲稱搶刦查辦委員等語杜觀察飭護兵鳴鎗威嚇致傷鄉民數名並拿獲二十餘名旋護兵至城外復將惡道張希選刁紳東愷言一併奪冋當將兩首惡差解州署覊押待訊十三日早五句鐘道憲徐觀察帶同董都戎寶泰並西醫三名警兵二十名馳赴寗海面晤杜觀察查看情形相機辦理 
[請提補中學經費浙江]  
　　金華府中學堂監督以常年經費共六千元餘歲收租息四百三十元蘭谿厘留撥洋一千八百元八邑平餘洋八百十七元外其餘皆由各邑留備積穀項下通籌撥解計金華八百六十七元五角蘭谿六百九十四元五角義鳥四百九十九元永康四百九十六元五角浦江三百六十元惟東陽武義湯溪三縣獨付闕如中學堂爲闔屬小學之升階八邑所共學額一百八十名東陽尤占多數教育既經普及责任豈容偏倚所有三邑未認中學經費應如何補解申請撫憲暨提學司檄飭迅議批解經提學司批云據呈己悉仰候札飭金華府分飭東陽武義湯溪三縣酌量認解以資補助 
[旅學經費統歸支應局安慶]  
　　江蘇浙江旅皖公學之經費向在鹽斤加價項下撥用現又添設十二省旅學以及七省公學月需籌撥經費統計全年約有萬金左右查鹽斤項下未必確有此數故支應局擬於統歸支應項下按月分撥給領應用 
[初級師範考案將發揚州]  
　　七月初十日兩淮初級師範學堂招考學生應試者約五十餘人首題有教無類講義次題陳良北方之學者 
 
 

Page 12

 
 
論由楊司鐸將課卷評定甲乙呈送運司趙都轉鑒核尚未揭曉惟探得正取定二十七名次取十一名首列者爲陳璧云 
[江西擬設醫院學堂江西]  
　　贛省商會協理熊主事前請飭調查局附設衛生會己禀奉沈護撫批准嗣熊主事以研究衛生必明醫學請設醫院附設醫學堂專聘日本大學醫科著名醫學士主持一切又奉護撫批云據禀請設醫院附設醫學堂延聘日本醫學士專任其事自屬衛生要務惟查本省醫學堂設立己六七年成效未見大著民間亦不甚信用似應就原有之局設法改良以期輕而易舉應如何專聘東醫妥定辦法之處仰提學司會同各會紳及該主事等詳細考察核議覆奪 
實業 
[贛撫電復鐵路購地事南昌]  
　　贛撫沈護院復郵傳部電云蒸電謹悉江西鐵路公司購地前經飭縣照民間辦法按章投稅過割並照會鐵路局轉飭遵辦在案承詢奉陳 
[維新公司之紏葛南昌]  
　　江西餘干縣維新公司職商陳家源以 
餘干維新廠承頂各情具禀撫轅現奉沈護院批云餘干維新廠果於上年四月後即歸該職商承頂議明曹藩只分紅股不得干涉廠務何以上年冬間與博厚廠滋事時仍係曹藩在廠主持一切且該廠用土法開採何致墊用二萬七千元之鉅顯係不願附股任意浮開昨據曹藩具呈業經明晣批示茲據前情仰農工商礦局會同布按兩司銅礦局查照前今批示刻日查明妥速辦理具復飭遵 
[皖省舉辦勸業公所安慶]  
　　皖省勸業道童觀察詳請撫憲擬設勸業公所一處其內容分總務農務工務商務郵務五課每課派委正副課長一員並委課員二三員以資佐理如將來實業發達課務增繁再行隨時禀請添額惟凡屬課員雖一時無實業專門而亦必有學識操守者用一人能得一人之力合數人能舉一科之事方可派委所給各員薪水即仿照巡警道署議給各課員月薪數目分別給領 
[荒地興辦樹藝揚州]  
　　江甘儀徵三縣荒　未墾者甚多現經教育會農桑會諸人在本縣及上台各衙門禀准無論城鄉凡無主荒地照章升科議於栽植桑秧外多種鳥桕以該樹獲利既厚且速現己次第開辦矣 
[衢屬白煤礦山發現浙江]  
　　杭人丁晉生前在衢屬江山縣南鄉查得白煤礦山一區託人勘驗苗質俱佳距禮賢鎭水口亦近當即回省運動擬先籌集股本一萬元並公舉廣西劉鑄之君爲總理命名協振煤礦公司所有礦地土名狀元山與迭山毗連查係柴鄭二姓世產現亦議妥承租出立契據一俟優先股繳有成數照章禀請農工商礦局轉詳咨部給照開辦 
雜記 
[常澧水災後之慘象長沙]  
　　湘省澧州自水退後城內淤泥積至數尺一時不能掃除前次溺斃人口甚多故泥中時有遺屍出見加以酷暑臭氣蒸薰以故近日瘟疫流行死亡相繼市面各鋪戶多未開張貧民絕食者己經數日其一種荒凉愁苦之象誠屬慘不忍聞常德府自水退後近日又遇蝗災所過原野不特禾稼受傷凡一切竹木之屬亦皆蠶局附設衛生會己禀奉沈護撫批准嗣熊主事以研究衛生必明醫學請 
[督委松府丈地松江]  
　　府尊戚守奉江督端午帥委赴川沙丈地定於十七日啟行聞此案因當時借撥振欵築塘現有潘其書等詣督轅指稱經理人有侵吞情事故批飭松府勘丈 
[公益社成立嘉興]  
　　嘉善楓涇鎭組織一公益社爲地方自治基礎於七月十六日下午開選舉大會嘉善縣徐大令亦與會公推沈守瓶為臨時議長宣布設社宗旨並解說設社簡章入社者共有五十餘人當塲投票公舉法部主政沈少譜爲正社長明經程明哉爲副社長五點鐘散會 
[勇丁悮斃鄉人之公憤南昌]  
　　江西廣信府鉛山縣緝私卡因緝私販開鎗悮斃鄉人一事現該縣教育分會及商務分會各團體以該勇丁與己斃之王姓夙有嫌隙此次竟誣爲私販用槍轟斃實屬罪大惡極特行刊佈傳單約期開會集議叅預之策 
[瀛談]  
伍公使八道長命方。（譯泰晤士報） 
駐美華使伍廷芳向人云。近得長壽秘訣。其 
法簡而且便。久久行之。可。得二百歲之生命 
一言蔽之。曰愼飲食而己伍公使並謂如有欲得此方法者。無論何人。皆願詳示。近有抱斯登（譯音）作保市頓）某西人致函術。伍使覆書如下。（一吾每日不用早飱。祇用午晚兩膳。 
（二）吾概不食肉。所食者。米飯麫包及新鮮 
菜蔬果品之類。 
（三）吾不飲酒。不飲茶。以及咖啡芝骨列。几肥膩之品。概謝絕之。 
（四）吾不食鹽。因知鹽能令人骨節緊硬。難 
以運動。（五）吾所食之物。小心咀嚼。爛而後咽。（六）吾當食時概不飲水。約食過一點鐘後。方飲水。 
（七）吾習練吸氣之方法。 
（八）吾日必隨意運動。 
[新水滸]  
朱三本來自恃口辯。信。口弄人。欺王英是一個鈍漢。有。心侮弄。今。被王英一番說話。駁。得 
他有口難開。心。中十分憤怒。圓。眞兩只怪眼對王英望著。要。想發作。又。無說話駁他。望。了半天很很的對王英說道你個入娘賊不要 
弄嘴王英背轉了頭假做不見心中想道看這兩個狗男女其中必有蹊巧但與他們既經反對索性反對到底待我小弄神通使朱 
李兩只小猴子以後不敢小覷我算計己定 
乃對王婆道乾娘朱三這只猴子眞是不生眼精的王英一手指著小茅亭說道你看他們不是夫妻那裏有如此親熱是時圓三與女郞兩人憑欄談笑十分濃密不但談笑而且還有許多戲弄狎䁥之狀這種醜熊固不必在下絮叨了王婆道休再饒舌了罷他們是夫妻不是夫妻均不與我相干說得著不算英雄說不著也不算羞恥王英道這種狗男女的事情本干我甚事　為朱三偏要爭個是我自然也不肯認個非正說話間又見　 
進來年約三十許的一個美貌婦人雖裝扮得不十　麗卻也有一種清潔之氣同了一個七八䶖的一個孩子緩緩入來 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[吏部議覆雲貴總督奏將鎭康土知州改]  
[土歸流摺]  
　　內閣鈔出雲貴總督錫良奏土司員缺久縣異族圖襲擬請改流以弭邊 
釁一摺於光三十四年四月十四日奉硃批該部議奏欽此遵鈔出到部查原奏內稱雲南向設鎭康土知州一員隸永昌府管轄界連緬甸夷漢雜居自前土州刁悶錦圖被匪戕害踞城後其子純祖純興相繼夭亡嫡妻刁悶線氏續故應襲刁悶純位濳居緬甸久不歸來前土州刁悶濟餋子刁上達刁悶罕氏贅婿罕榮邦均謀爭襲飭署永昌府知府謝汝俊親往查明該土族等互謀吞噬搆亂有年非改土歸流認眞整頓不足以杜反側擬即改土歸流暫設委員一員駐紮彈壓一俟改辦就緒應否添設流官再行酌奪辦理至該土州授官分土相沿己數百年應請留原銜作爲承祀官擇其稍近之支族準予世襲不理民事仍酌量撥給田莊俾資餋贍等因欽奉諭旨交臣部覈議查臣部定例土官因案改土歸流經督撫臣奏請奉旨賞給該土官子弟頂戴田產存留奉祀者準該後裔承襲等語茲鎭康土知州員缺久縣異族圖襲既經該督飭員查明非改土歸流不足以杜反側自係爲預弭邊患整飭地方起見應請準將鎭康土知州改土歸流以資整頓並請留知州原銜作爲承祀官由該督揀擇合例人員照例具疏請襲至酌量撥給田莊一節度支部查原奏內稱該土州授官分土相沿己數百年請留原銜作爲承祀官世襲仍酌量撥給田莊俾資餋贍等因自應照準惟該土州原有莊田若干臣部無案可稽其如何撥給之處應由該督體察情形酌量撥給奏明辦理至該土州地方公事既經該督奏請暫設委員一員駐紮彈壓俟改辦就緒應否添設流官再行酌奪辦理一節查與光緒十七年前雲貴總督王文韶奏請將北勝土州同改流成案相符自應如該督所議準其先行委員試辦如蒙俞允俟命下之日由臣部行知該督欽遵辦理再此摺係吏部主稿會同度支部辦理合併陳明所有遵議緣由謹恭摺會陳伏乞皇太后皇上聖鑒謹奏七月初七日奉旨依議欽此 
本埠新聞 
[札飭三屬查驗煙員]  
　　滬道前奉到江督札開準總理禁煙事務大臣咨送本年五月初十日奏定之禁煙查驗章程及調查文武官員表式飭即轉發各屬依表切實塡註等因現蔡觀察己分行道屬府州縣一體遵辦 
[照會集議闢城]  
滬道蔡觀察以本埠城垣議拆一事既經邑紳楊德鑅等稟奉兩院憲批示以拆城一事應作停議自應遵辦所有議闢城門築造馬路通入城內俾得以與市面一節亦應先行籌有的欵現有若干共須工料等欵若干預爲估計並將測繪圖一併稟候勘明方能開辦茲擬分別照會公益研究等會諸紳董集議遵辦 
[詳訊私販米石出口案]  
　　滬道蔡觀察札發私販米石船戶汪廣元等東夥六人並金順利釣船舵　劉阿小水手王阿才等到縣昨奉襄讞李明府訊究汪廣元供合肥縣人汪德興係小的船名專在長江運貨近由蕪湖裝米七百餘石至江寗荷花池以下各卡無不報捐領照同幫內閣鈔出雲貴總督錫良奏土司員缺久縣異族圖襲擬請改流以弭邊託許森記報關行將二船一併掛號不料下午發風小的之船損壞尋見金順利釣船將米移裝釣船將壞船拖帶入口不料釣船舵工劉阿小串同釣船捐局誣爲私販出洋將小的並水手汪廣訓等四人拘局管押小的之子琢章赴寶山縣遞稟伸雪亦奉管押迨經道憲札提始解來案劉與捐局之誣爲私販者希得一半充賞因此金順利船上尚剩米八九十石餘則己被起岸明府問其各卡捐票何在據稱己由合夥之某姓帶往蘇省又訊其子汪琢章水手汪廣訓繆寬子鄭寶發孔慶才供各相同劉 
阿小供年七十二歲在金順利當舵工本月初四日將所裝之鹽卸去忽有某甲與汪琢章來雇小的釣船裝米七百餘石至寗波每擔水腳洋二角如被查獲概由伊等承當因即將米過　駛至同寶沙即被捐局查獲實無串同捐局誣陷圖賞船上己無粒米況過儎時未見汪船有損傷彼亦未曾述及遭風情事明府以究屬私販串誣與否須將各卡捐照呈驗並須往驗汪德興船有無損壞爲憑判全案八人仍一併交差迅速呈驗捐照候核 
[復訊著名票匪]  
　　道憲訪獲之著名票匪龍述堂發押在縣昨縣令復訊龍供年四十九歲湖南湘鄉縣人向在上海留防營當伙夫今年三月告假出營並不爲匪犯法明府詰云爾既不爲票匪何以王某將爾放給伊之票布到道憲處出首今察閱所獲票布載有爾之名字由爾經放給散字樣龍抵死不認判還押候稟請道憲核示 
[札提舵工]  
　　金鈞安商船與蘇中營一號艇船碰撞一案曾經江督札飭滬道提集兩造秉公訊斷在案茲因鈞安商船舵工俞道生尚未到案故由蔡觀察札飭川沙廳陳伯昂司馬查提解滬訊辦 
[法公司運送政治書籍]  
　　維生社那代拿公司現有法國政治書籍一部擬送憲政編查館譯用昨由那潑耳埠裝法公司沙鳥霍司脫輪船運滬故由該社稟請滬道代爲轉送憲政館查收考核 
[商學會集議銅元]  
二十日晚滬南商學會常會提議銅元之恐慌及補救方法經己刊發傳單公請會員決議 
[光明學社開學]  
　　西門外慶安里光明學社昨爲開社之期來學者頗極濟濟先一日推舉張研畬爲社長汪子衡爲主任教員聞其精神趨重道德云 
[謝贈]  
　　法界大馬路中市日信分行出售精製清快丸專爲衛生備急之用夏月中冬月中寒四時感冒霍亂吐瀉痰飲痰厥積滯痞悶赤白痢疾以及婦女憂思等癥服之均有神效昨蒙惠贈四包書此鳴謝 
 
 

Page 19

 
 
城內 
[光蛋行兇]  
　　行司函解光蛋顧長發到縣據稱顧在鎭聚賭拆梢滋詐鄉愚强佔有夫婦女無惡不作受其累者指不勝屈前日拘獲到署訊辦反敢挺撞殊屬目無法紀等情奉李明府提訊顧一昧狡賴判重責四百板枷號一月發閔行鎭示衆 
[和尚捉賊]  
　　西門內關帝廟住持僧密定坐擁厚資前晚有某賊躲入廟中將於夜半行竊不料被人覺察立即拘住送至西四區究辦 
[東家無恥]  
　　寗波鎭海縣婦人戴王氏昨日投縣喊寃據稱在法租界入仙橋老同生陽南貨店爲傭前晚店主夜半回家到氏臥室欲行非禮氏不允呼救即被店主用洋刀向氏頭額猛戳一下受傷尚輕　晨反遭店主妻妾兇毆滿身傷痕求驗大令諭飭補詞候核 
[官事]  
　　縣尊李大令在寗公畢前晚返署湖北試用通判楊士煌候補縣丞沈恩湛昨日到道禀見道憲蔡觀察於昨晨乘坐火車赴寗塘橋巡防局員蕭泗勛禀請銷假南匯縣知縣王念祖昨均到道禀辭赴寗提右營參將楊產臣中營參將李蘭谷前營游擊俞道生昨日同乘火車赴寗公幹 
南市 
[截龍頭奇貨可居]  
　　內地自來水公司因欲加增水價居民不允遽截龍頭以致城廂內外居戶譁然不服現經本地紳士查知以本城河道大半己經　平全賴自來水爲之流通乃勒加水價輙用壓力殊難服衆因禀請滬道蔡觀察迅著該公司籌議良法以期地方居民稍沾便益 
[賣冬菜退還婢女]  
　　住荷荘池畔之王少魯向開冬菜店自去年納妾沈氏未能合意每加凌虐近欲退還交由原媒送至施姓家主處不收因送南區解案請爲發堂局中斥不准理 
[柏油錢]  
　　沈鳳章扭控邑廟前恒豐燭店主陳永賢欠柏油銀二百廿餘兩判交保准限中秋節歸還 
[浴堂錢]  
　　　工陳星垣控衛海記擔保陸子山在杜家行租開叙星園浴堂茶店陸忽 
然逃去判衛交保幫同理明 
[磚灰錢]  
　　順興磚灰行主徐芝雲扭控李小弟私雇車夫阿六等四人車運棧房內磚貨當場追　陳參軍訊判戒責一百五十下押交前次失物 
[染坊錢]  
　　談微卿扭控出店周月搓至周浦丁洪盛染坊取洋二十四元逃去陳參軍判押候原荐來案再核 
[獲逃婢]  
　　南區巡士查獲巡婢丁桂寶年僅十歲係原籍泰興縣人被家主所逐送區飭探查明家屬具領 
閘北 
[觸電]  
　　前日下午雷電交作將閘北泰豐當鋪墻上當字殛去其半見者咸謂之奇 
[巡士]  
　　二路三區巡士金義楨私逃由巡官查知將金解至閘北巡警總局請究昨奉裁判員孫大令提訊金供因有家事請假出外私逃大令判金還押禀候核奪 
新租界 
[浮屍]  
　　今晨十一句　新閘橋西首河內氽來男屍一具年約三十歲上身無衣下著藍布褲赤足無鞋由救生船撈獲查無屍屬報堂收殮 
[封屋]  
　　新閘路一百四十號范來館炒麫店積欠房租三月由房主禀請公廨飭差協同捕房包探朱阿二將屋發封 
英租界 
[帶佩刀副巡官威風掃地]  
　　浦左巡邏隊副巡官何邦墀前日至閘北巡警局禀見總辦汪觀察身帶佩刀行經租界在南京路爲西捕查見拘入捕房昨晨解廨請訊判罰洋一元刀存捕房著何禀知巡警總局函向捕房領取以便派捕送出界外 
[積油柴廣貨店膽子如天]  
　　何釗記魏茂記趙爾康均在老閘橋北首開設洋廣貨店違章多積火柴煤油由捕查見傳案睛訊判各罰洋五元再違賠罰 
[假自盡]  
　　王允生前因投河圖盡由捕查　　 
見救起曾給川資洋二元著令回籍詎王延不歸家將洋用盡前日又在電桿自縊由捕查見解救中西官以王專事尋死從寬再給川資洋一元逐出租界再來究辦 
[拐女孩]  
　　粵人溫述生與粵婦鄧王氏張李氏溫毆氏陳阿三串拐吳楊氏之女孩洪英等四小孩販賣經吳楊氏控奉捕房由探將各人拿獲昨解公堂復訊供不承認中西官判仍分別還押候查明實情於禮拜六再行訊核 
[逃錢債]  
　　姚奎泉周濟卿同在漢口營業周虧負姚一萬餘金潜逃來滬爲姚偵探悉來滬我尋前日在福州路撞見將周扭入捕房昨解公堂請究判周押候晚堂訊理 
[跌傷]  
　　洪泰洋貨號司賬人張蘭芳向寓南京路集賢里天發客棧內前晚乘六十五號電車駛至英大馬路王寳和酒店附近張急欲下車跌傷右太陽當由三百五十一號印捕查見車送仁濟醫院醫治 
[瑣案]  
　　田四根即張阿四與顧宏生串竊北四川路張寶泉家衣物昨解公堂請究中西官訊得均係過犯判四押西牢半年判顧押一年期滿一併逐出租界丐孩王仁小屢犯搶竊前日又搶洋人物件判押西牢年半洋人控趙阿林竊取縫衣機器等物判押捕房三月張子卿控張鳳生竊衣判押兩月後逐出鐘竹如控浦阿根行竊鐘表等物訊不供認判查明再核郁海堂竊取譚海林衣物判郁押捕房一月 
美租界 
[老婆逃]  
　　西華得路居民朱善堂之妻某氏於前晚席捲衣飾而逃昨報捕房請緝捕頭准之 
[房客去]  
　　陳氏昨至捕房禀稱有餘屋租與某洋人被欠房租二月運取雜物而去求究捕頭准即飭查核 
[無賴刦]  
　　夏阿生及婦人張氏同至捕房禀有無賴賴阿堂等於前晚來家行兇打失首飾等物捕頭准飭中西探查核 
[車照賠]  
　　艾廷輝王坤倫等在某碼頭　何金坤張阿三小車裝運行李因論價不合將車照擲入浦中由捕拘入捕房斷令各價照費六百六十文了事 
[小工死]  
　　昨有狀似小工之某甲倒臥於斐倫路河邊之木堆上尚存一息由捕車入醫院業己斃命乃送至驗尸所傳保查明報殮 
法租界 
[不是本莊票]  
　　龍仁律師前控萬裕莊不付期票銀一千餘兩經中西官判限兩禮拜理楚今己逾限原告昨又請追被告趙裕順延達律師投稱此票係屬支票並非本票須原根付下方可照付中西官判禮拜一再審 
[不要興隆票]  
　　張永瀛控掮客周坤泉欠貨銀一千六百兩經公堂判折還一千三百兩交保限期理楚昨又傳訊周稱有人調停付現洋四百元另立興隆票四百元爭奈原告不允以致未了官判押追 
[領洋傘]  
　　車夫陳三玉遺有坐客洋傘一柄爲胡方如察悉逐冐失主認領以致口角爲探拘究官判胡具結陳開釋 
[賣春片]  
　　張阿福手持春片在某烟間兜售爲探拘捕解究官以達章罰洋五元 
[竊一]  
　　曹金喜前竊戴義記鐘表店金絲鏡判押候函詢寗波虛實再核在案嗣曹保出後倩其母投案禀稱兒子前在捕房遣有寶石戒求爲給領官判覔店鋪具保具領 
[竊二]  
　　教讀梅文光控學徒陳福祥竊金銀飾物逃走其母反向索人經公堂判押邀其母到案訊核茲經陳之母舅孫正海出面調處明白昨偕原告投廨銷案景明府准之國外新聞 
[美報袒護塔孚脫]  
　　十八日東京電云美國著名民政日報考培爾 
的摩森現亦袒護塔虎脫君 
 
 

Page 20

 
 
[摩酋民虐斃歐醫]  
　　十八日倫敦電云台其納電稱有歐醫一人前往菲士中途爲酋民所執慘刑斃命曾有醫生兩人函告此事一爲西班牙人一爲英人名威金生 
[英皇行蹤]  
　　十八日倫敦電云英皇己抵梅利培特 
[土爾其革新進步]  
　　十八日倫敦電云土爾其革新之預備事業現己漸有進步官俸過巨者己酌量减少工人反對新政事宜徒存妄想故曾罷工數起皆經青年黨遏制平靖君士坦丁之罪案己較前減少百分之九十二 
[英大臣之言論]  
　　十八日倫敦電云英國大藏大臣洛特喬治曾與維也納某報代表晤談謂英德聯盟可以止歐洲抗衡之局以上譯字林報 
[試驗飛行器失敗]  
　　十八日紐約電云美國爾拉愛脫昆仲昨在法國試驗飛行器飛行九分餘鐘器忽損壞惟並未傷人此外亦無危險 
[新西蘭大宴美國海軍]  
　　十八日紐約電云昨日新西蘭馬里斯之人在洛托羅湖大宴美　隊員弁 
[俄境患疫]  
　　十八日倫敦電云聖彼得堡電稱近窩瓦河流域帶盛行瘟疫 
[女子獲市政選舉權]  
　　近印度開立克脫市政局特別會議時决議凡曼爾排地方有身家資格之女子准其選舉以上譯泰晤士報 
[德聯邦近事]  
　　十八日柏林電云此次巴敦及巴維也拉（皆德國之候邦）兩國之社會黨預議預算案事實爲第一次 
[四國訂結狩獵海豹條約]  
　　十九日倫敦電云泰晤士報聖彼德堡訪事電稱俄政府己命駐日公使與日政府締結限制狩獵海豹條約以成英美俄日四國協約盖以防海豹之盡也 
[英國更調駐德大使]  
　　十九日倫敦電云英國駐奧公使高斯慶己調任駐德公使以繼萊斯西萊司君之任此舉係由英皇與德皇在克洛堡商定 
[英報嚴斥日人反對新法鐵路]  
　　十八日倫敦電云英國各處報章近復評論新法鐵路問題其標題有曰日本執意反對中國路政有曰日損英國利益有曰反對英人之事業有曰事境之悲觀與此同類者不勝枚舉星期六日報（報名）謂觀於日本反對新法鐵路問題可証日人未可與謀商　之事日人反對此路之辯詞憑空藉口全無理由日人之意實欲壟斷滿洲鐵路利權各國之要求既不徇許而與英國亦毫無尊重之意總之日人而智不當疏離英國激怒華人始爲得　云以上譯文匯報 
小說 
小說學界風流太史（五） 
第二回 
　　興學務北闕降綸音進文明南天施教化且說在下的那位朋友。把那位學台大人的歷史。一一的敷衍出來。在下聽了他的說兒。就也明明白白。清清楚楚的演說出來給衆位看官聽聽。但是大凡說書的演說一件事情。一定要有頭有尾。遠遠的繞著灣兒說起來。方才不受看官們的指摘。這一塲隨隨便便的問答。倒便宜了在下。做了一部小說出來。閒話休提。書歸止傳。且說我們中國南洋一帶。有一個沿海省分。本來是個著名富庶。開通最早的地方。就是到外洋去貿易的人。也是這一個省分裡頭的人最多在下剛剛寫到這個地方。那個斯文朋友。又是大搖大擺的踱了過來仔仔細細的朝在下一看道我以爲你是個不畏強禦不避權貴的人物怎麽你　這樣的和光混俗起來連省分的名字。都是糊糊塗塗的不肯直說出來那就辜負了我要你做小說的意思了。在下聽了便對他說道在下的所以不肯直揭這位學台大人的事實出来。這裡頭却有兩個緣故一則在下和這位學台大人既沒有什麼切齒之仇。又沒有什麼睚眦之恨不過因爲現在的時候正是學務萌芽的。時代這整頓提倡的責任一古腦兒都在各省提學使的身上禁不起這位學台大人這様的糊裡糊塗隨隨便便的混過去這一省的學務那裡遠有什麼起色萬一個各省提學使都也學著這位學台大人的様兒一個一個的都是這様綽起爛污來我們中國學務的前途就不可問了所以在下不辭辛苦做這一部小說出來原不是一定要攬壞這位學台大人的名氣不過希冀這部小說發行出來之後或者竟會傳到這位學台大人的眼晴裡頭好待他看了在下的這部小說有些警醒的念頭將來也好在學務上留心一二這就非但是一省之福並且是天下之福了一則人急縣樑狗急跳牆在下若要把這位學台大人的省分籍貫年貌姓名一一的直說出來別的還不要緊萬一個逼迫得這位學台大人縣樑跳牆起來破釜沉舟的一定要和在下併個你死我活那時在下身無一命之榮手無縛雞之力。却怎生的對付得來你想想在下的兩層話兒。就曉得在下的意思了。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[湖南全體人民第二次請願書（續）]  
　　或曰言論囂張處士橫議正所以破壞紀綱也此說尤謬夫立憲之國雖曰言論自由而一切必本諸法律法律爲全國所公定即爲人人所遵守决無因橫議而破壞紀綱者且紀綱不惟不可以言論破壞也且可以言論維持之觀於往昔之臺諫歐美之國會可恍然矣自今以後若以立法之權屬之議會行政司法之權屬之有司統治大權歸之皇太后皇上如身之使臂臂之使指若網在綱有條不紊既無內外輕重之弊復懲彼此敷衍之習百廢具舉法度修明國之不强其可得乎職等之願張公議以正紀綱者此之謂也職等生長湖湘具有忠愛或身蒙天眷或世受國恩念時局之艱危愧報稱之無自前經郞中銜附貢生雷光宇等遞陳懇請開設民選議院以實行預備立憲一摺呈請代奏職等仍不能己於言者並非敢浮慕異國茍爲曼辭實以上所獻愚忱爲天下之公論伏願我皇太后皇上奪宸斷降德音速定期限召集國會則海內嚮風地方自治不勞而理若慮程度之不足致選舉之無期則人格日卑民心日散將并此直道而行之俗亦即於夷亡更無程度之可言矣且平日論道經邦孰不自稱爲禮義之國何以言擔荷義務共負責任則謙遜不遑而讓人以獨勝此職等之所不解者也惟皇太后皇上聰明仁聖不爲浮言所惑速定國是以行新政紓外患正紀綱上以承宗廟萬世之安下以作億兆黎元之氣天下幸甚中國幸甚職等望闕瞻依不勝惶悚待罪之至謹遵詔書令紳民條陳立憲之制聯名呈請代奏再此呈由候選道廖名縉同知銜江蘇試用知縣陸鴻第廩貢生易宗夔監生仇毅等遞呈合併聲明謹呈（完） 
來函 
[典業董事沈梅伯姚滌源之意見書]  
　　銅元充斥官商民交受其害他省多減折行使惟江蘇守定未折以爲保守國幣之信用爲政體所關誠偉見也但以政體論所鑄銅幣祇期流通萬不可求餘利一求餘利則私鑄必多有欲保守信用而不得者倘能將現行重二錢之當十銅元盡數發價收回改鑄重四錢之當十銅元行使自能長保信用流行無弊不知出此必欲以值三四文之銅質强作十文應用勢不至如京師之當上錢名爲當十實祇當二者不止且流弊更有不止於此者現在市面所用銅元實官鑄少而私鑄多本國之私鑄可以嚴禁外洋之私鑄實無法以禁止之聞外洋輸入每洋一元私兌一千八百文仍有餘利若銅元長作十文我恐外洋私鑄流入中國日多一日彼以成本三四文之銅元易我足色之銀洋而去彼之利即我之害涓涓不塞將成江河實爲國家前途憂及今猶不知通權達變拘拘於保守國幣信用得不價失灼然見矣惟以官鑄之銅元明行折减於理似有未合萬不得己惟有速將制錢銅元分定價值洋價以制錢作準援大小龍元貼水之例凡以銅元抵制錢照市貼水庶爲兩全查大龍元明鑄七錢二分字樣一角小銀元明鑄七分二厘字樣自應以十作一不應貼水乃以小銀元銀色不足不能保守信用今市帖水至一角五分左右行之己久均無間言銅元一枚其銅質實不及制錢十文遠甚所鑄當錢十文字樣與小錢元之鑄七分二釐何異小銀元貼水既可通行銅元貼水應無不通之理查現市每規元一百兩兌市錢一百五十千文兌銅元一百六十九千數百文是銅元價值與市錢早有區別果能仿照小銀元貼水辦法凡以銅元合制錢即可照市上市錢銅元價值之相差以定貼水之多寡施行甚便於理亦無不合否則外洋私鑄源源血來其害將有不勝言者與其悔之於後而漏巵己鉅不若籌之於前或可稍爲挽救有識者幸留意焉 
賑務 
[源通官銀號經收賑欵報告函]  
　　啓者昨承蘇寶森先生來函云敝業振華堂所籌五省振欵五千兩除己送繳外所不足者由弟與大豐兩家湊足計大豐名下五十一兩八錢二分五厘弟名下五十兩如數送上乞台收等云又時報館十六日交來之老光珠帽花一粒翠戒一只託信昌珠號兌換計洋十五元除分別列列收乞即登報爲荷[  嚴義彬啓]  
[又函]  
　　啓者敝處所收五省振欵逐曰提綱登報諒蒙公鑒茲續收倪修記病痊保康捐洋十元蔡少雲君五元范戴朱君三元高之樊君二元無名氏龍　六元銀洋六元又一元三角合即績登統惟公鑒 
 
 
 

Page 27

 
 
   
 
 

Page 28

 
 
   
 
