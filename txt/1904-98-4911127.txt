# 1904 - 98 - 4911127

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉舉備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[三乘槎客自由界說]  
　　嗟夫自由之說至於今日誤人甚矣父不能束其子師不能約其弟甚至刑威文教亦幾幾乎不能化愚妄之人心誠世道之大憂也夫少年之人卽能有志向學斯固可嘉然爲學之初宜知子弟應盡之職若叛及父師長上則爲環球創見之事吾誠不知其所學者何在也葢不知自由之實際徒以血性未定誤於自由之讆言耳惜哉攷自由之名起於臘丁曰利北他其義則志向也然一人之志向不免或偏必參家與國之公理乃得其道蓋一人有一人之自由而一家有一家之自由卽一國亦有一國之自由自由在家則通於倫理自由在國則通於刑律倫理者相接以禮刑律者相範以法豐也法也乃公理之所在不容或昧豈得恃一人志向而擾家國自由之公理耶一人之自由能爲家國之自由而屈則一人自由之界綫亦可得而知矣曩者中國本無自由之說吾人優游於光天化日中事事無不適志卽無不自由也西國人人皆言自由事事反多掣肘似自由又復不得自由名自由實非自由其故何也蓋自由之說明而自由之界不得不定界定則甲之自由不得侵及於乙一身之自由不得亂及於國擾及於家也存自由於思慮之中礙自由於公理之際不敢恃其力不敢逞其志岌岌然謹保自由惟恐或失倘逾其界則家規國法皆有以奪之今考西人所言自由之實義自由之界限自由之眞理敬爲吾國少年告自由之說始於十七世紀英人何伯士之書何伯士本講天然物性之學而參以名學辯論者其言曰凡人皆與人平均非虚生也年已及歲膂力剛而智慧出自由之理於是乎得此蓋天性固有之具也據何氏此言以自由根於天性志趣是已夫希聖希賢爲忠爲孝乃天性之眞境志趣之極則故以平均許之魯鎖駁之曰及歲之時所發之智慧剛强但能不認其初生孩提之事而已過此以往所爲之事必不平均雖有至大之教育匡之扶之至以刑律拘束之而天性高下不一自由之思慮必不能齊魯氏此言則係性近習遠之意何氏所言主性善魯氏所言主性惡性善之說猶有望世之心至於主性惡則開薄俗之漸故斯屏奴沙曰凡人與人平均乃造物造人之功凡人不與人平均乃純任自由輕範天性之誤觀屏氏此說調停何魯之閏抑　自息惟其全　　駁多有矛盾語致轉生後人之疑自兹以往其說益紛由自由生出平權由平權生出均宮　轉愈幻風俗瀛簡人心異矣亞冷回　民莫不欲自由也國家則合衆人之自由立例以繩之此係主治與受治者陸續斟酌其準則於是成爲一國之自由一國之自由卽一國所得爲自主然凡人入此世界有如寄寓其聰明才力極有不均之勢欲就自由想出平權而自由與平權所差尚遠如以平權乃天性所造而天性不齊則平權之量自殊欲認自由非平權之凖率可於産業形容中見之密爾曰政治之設卽恐人之不獲平權也不獲平權則交際不熟而自由之道轉因而屈故國家許人有自由之例者卽由於不平權處思之詳愼於平等境像中行自由之政使人各得歡樂不敢行於自由之外保全其自由之利益可矣亞當士曰凡人天性皆善故能平均無論聖凡無論何種生物而享公共之善可無疑義故凡一切教導世人之事皆欲扶之以向善是願其自由志向皆與國家立例之意相均而後所享之利益無不均此所以由自由生出平權也無如習俗轉移詐詭百出使性善之平準遂成輕重故自由所享者亦逈不相侔此後三家所言之自由若此雖因平權引入政治究以政治陶鑄自由非自由卽可紛更政治也嗣後演自由之說者百家雜出互相辯難猶之宋人性理變爲明人良知不免滋爲流弊中庸曰天命之謂性率性之謂道性爲自由道爲界限蓋必以道爲依歸方無僭越之慮西人不知聖道第以政治律例爲準則故愈言愈謬也子貢曰夫子之言性與天道不可得而聞也殆以性理雖屬自然要之近於幽渺不如罕言之爲愈以免後學躐等轉多誤會也不然賢如子貢豈有不聞者哉[  此說甚長容俟繼續]  
[本館接奉電音]  
　　昨日午後四點鐘越二十五分時京師友人飛電傳來上諭二道敬謹譯登○二月二十四日内閣抄奉上諭周馥奏山東利津縣王莊等處堵築各龍一摺此次王莊等處凌汛暴漲漫口情形甚重經周馥督飭各員赶緊堵築於本月中旬合龍辦理尚稱妥速所有在工出力各員自應量予奬叙道員朱式泉試用知府高令善游擊王得坪均著賞還頂戴補用道丁逹意著賞給三代正二品封典候補知州何福賡著俟補缺後以直隸州知州用並加四品銜試用府經歴袁士芳試用縣丞丁樂沅林介策均著免補本班以知縣仍留原省補用候補縣主簿何國順著免補本班以縣丞仍留原省補用記名總兵朱康仁著賞加提督銜補用參將黄鴻甲著免補本班以副將儘先補用遊擊何東來朱長克著免補本班以參將儘先補用都司朱兆璜劉福元均著免補本班以遊擊儘先補用守備李得順史殿舒周玉美均著免補本班以都司儘先補用千總安鳳山著免補本班以守備儘先補用餘著照所議辦理該部知道欽此同日奉上諭翰林院編修吳士鑑著仍在南書房行走欽此 
[電傳宮門抄]  
　　昨日午後四點鐘越二十五分京師友人專電告知本館云二月二十四日皇上召見軍機大臣 
[加賦定章]  
　　日本東京某日報云日廷與俄開戰經費浩繁議增地租以資補助刻已核定增收七分二釐計向之日銀一圓者兹須收至一圓七角二分此外府縣郡町村費增收二分二釐計向之日銀一圓者兹收至一圓二角 
 
 

Page 2

 
 
二分惟將出口之棉布火柴稅則减輕俾農民不致怨咨交作云 
[禁約游民]  
　　日本東京某日報云邇者日人之無恒産者咸思前往高麗别圖餬口之計以致漢京等處日人幾如棋布星羅生計艱難易於犯事警察之吏日益紛繁日政府乃札飭駐韓領事官凡有貧無聊賴之人一律逐之使回不准逗留其地 
[因糧於敵]  
　　日本長崎來電云有美國輪船名誇列矮者於西歴二月二十五號由嘉符離出口駛赴烏拉地保司德載有鹽漬牛肉一萬二千二百四十匣道經日本海驀被日人所獲用若狹丸轉運到來估計價值約合日銀十萬圓最適軍中之用云 
[日船改籍]  
　　日本大阪某日報云大阪船籍中向有小輪船往來渤海灣沿岸日前行駛烟臺威海之繁榮丸已被俄艦擊沈狹貫丸聞亦陡遭兵厄永田造船所所有第二第八第十二永田丸及原田造船所所有輪船共十四五艘當日俄戰釁旣開或鼓浪東歸或改註中國船籍其仍註日本船籍者惟繁榮狹貫二船顧船身太小一經風浪危險迭呈來往愆期遂罹斯厄今者渤海灣内僅留日本輪船二艘亦將售與華商至寍靜丸一船已由華商出名往返仁川大阪矣 
[土阻俄軍]  
　　土京君士但丁來電云土耳其睡府諸臣決計不使俄國黑海艦隊行經逹逹内爾司海峽英人亦移書土廷謂俄艦若由此海峽東行我英必以兵力阻止 
[毋侵局外]  
　　德京柏林來電云中國大兵旣已移駐遼西境上俄人若欲侵犯中立之局則其情形危險殆不忍言不知俄人亦曾一念及否 
[嚴搜日諜]  
　　日本大坂某日報登英京倫敦訪事人來電云中國旣明詔迭頒劃定遼河以西爲局外中立之地俄人不願承認謂不若將遼河以北相距八十烏愛爾司托之處劃作中立地域爲佳且宣言當派軍士至新民府北錦州諸處所謂八十烏愛爾司托内諸城鎭巡邏此等軍隊决不永遠屯駐僅一二日卽可撤回凡在民人無須驚恐彼處有一日報謂曾聞俄國巡邏隊所帶舌人云一日俄國某分隊管帶武員馳至北錦州問地方官曰某聞一滿洲人言及此間藏匿日本諜人甚多請卽分别拘拿交余處治地方官謂此係謡傳果有日本諜人烏肯容其隱匿俄武員不信闌入市中民家逐一搜索見一日人潛伏某姓屋内乃嚴責地方官虚言謂當按照華律懲治從此昕宵偵察紛擾不休每遇日人卽責令地方官掩捕以致人心洶懼幾不能一日安居 
[營口查船]  
　　日本大阪某日報登天津來電云凡各國商船之至營口者須寄泊口門外五西里許置有浮樁之處聽候俄人搜查每日祗准由淸曉六下鐘時至傍晚六下鐘時鼓輪入口 
[俄使離英]  
　　日本大阪某日報云日前俄國駐英使臣培鏗獨路夫伯爵無端回國人皆竊竊然疑之倫兹見敦迭利尼烏司報曰傳聞俄國大主教薄皮賢獨諾司之愛夫密遣夙稱精斡之諜人二名潛赴英京偵察各國使臣行止并知俄日開戰以後英國是否確遵與日聨盟時所訂約章及由薄皮賢獨諾司之愛夫據以入奏不知因何與培鏗獨路夫所奏情形相反俄皇獨深信其說一無所疑旣而薄皮賢獨諾司之愛夫又遣使至巴黎司偵知俄人欲使法國破壞中立之局事爲英皇知悉直告培鏗獨路夫謂法人若果如此行爲則我英旣已與日聨盟自必出而助戰培鏗獨路夫是以亟亟馳返俄京向俄廷密奏也 
[禁貨須知]  
　　日本大阪某日報云頃得上海來電悉華官以麥麩豆子豆餅雞蛋諸物亦爲戰時例所應禁不准運至東瀛刻已行文海關稅務司爲之悉心研究矣 
[豫料勝負]  
　　日本大阪某日報云有客歸自美利堅箸爲論說登之報章豫料俄之必爲日人所敗大略謂余嘗比較日俄兩國之兵力將來無論海戰陸戰日本必駕乎俄人之上能使俄人離去滿洲試觀中國北方有事之時日軍所爲何等敏捷凡在見者罔不稱道弗衰蓋日本軍中另具一種運動之力旣迅速而又靜肅以視他邦軍隊實有遲緩迅疾之分目下日人已渡鴨緑江賈勇前進觀其軍裝輕便實於戰事裨益良多當日兵行已六十西里之遥俄軍止行四十四里兼之一經臨陣千變萬化神妙無方追擊敵人風馳電掣大約俄人除可殺克騎兵之外其他軍士類皆遠遜日人若以鴨緑江迤北爲戰場漸漸由奉天以至哈爾濱日軍鼓行而前驃疾非他人所及他日日軍在鴨緑江畔捷音屢告得以雄踞滿洲南部高視闊步逐逐眈眈俄人惟有死守哈爾濱一隅此外大連灣靑泥窪旅順牛莊當悉入日人掌握今者矮立幾息夫總督由旅順移駐哈爾濱蓋亦已見及於此矣 
[俄車遲滯]  
　　日本大阪某日報云有自海參威等處避兵來此者述及目下俄人由烏蘇里鐵路載運軍士忙亂異常每至火車站中輙留滯多時自覺諸多不便日來車抵岳楞幾驛有停至四下鐘時者由唔洛迭誇夫驛至海參威則須歴一晝夜之久云 
[俄製新船]  
　　日本大阪某日報登東京來電云俄政府下令拔爾氣之苦船塢製造海底潛行之水雷艇五艘刻已大工告竣擬卽鼓浪而來編入亞東艦隊旣而海軍部飭仿照日本之式添製逐水雷艦八艘各載重三百五十墩 
[記客述旅順近狀]  
　　日本大阪某日報登中國烟臺來電云某日有人歸自旅順談及僕於戰後步登鐵路局馬頭眺望黄金山之鼻遥見海中入口之處沈有一商船水面僅露桅三枝烟通一具口内黄金山麓有一灰色之逐水雷艦桅及烟通已皆摧折大約亦將沈入歧心矣其側卽老虎尾海岸泊一商船船身上黑下赤桅及烟通悉行毁去僅留輪軸無可駛行黄金山之側岸上圍以鐵索并用巨木横阻海中東港之東南北三面各泊一軍艦一烟通四具一烟通三具一烟通二具然皆已不能出口交戰濱海船塢堆積障礙之物甚多老虎尾東岸泊一軍艦烟通二具西岸亦有軍艦一艘烟通五具另有軍艦二艘其一烟通三具其一烟通二具船身僅浮露水面恐亦不免沈下其後尚有大軍艦三艘各烟通五具艦尾安置起重機器迤南則排列逐水電艦約二十艘中間有一烟通三具之黄色船似用商船改裝軍艦者再南則爲挖泥機船久已中彈而壞聞日人來攻時船上俄人華人各斃其一總之口内各船已無一不損壞西港中央泊一軍艦烟通三具桅及砲臺悉遭擊毁尚有兵士留宿其中 
[譯法人電述第三次堵塞旅順口門事]  
　　法京巴黎司來電云西歴三月二十六號之夜日人用輪船四艘駛赴旅順意圖堵塞口門俄人派令逐水雷艦名希路尼者出口追轟致四日船悉行沈没旣而日人以逐水雷艦四艘與希路尼廳戰死六人傷一十三人希路尼中砲受傷立卽沈入波心未移時仍鼓浪而返 
 
 

Page 3

 
 
[文星指越]  
　　紹興訪事人云府尊熊再靑太守接奉浙江提督學政陳蓀石大宗師札文定期本月十八日取齊各屬生童聽候舉行歲試遂委山會二邑宰將試院修葺一新并於轅門甬道搭蓋蓆棚以蔽風雨聞望日宗師由甬乘傳來越府縣官遂先期出境恭迎 
[文斾啓行]  
　　姑蘇采訪友人云江蘇提督學政唐春卿大宗師按試蘇州刻經竣事示期本月二十一日奬賞新進生員旋於二十二日嗚騶詣撫藩臬織造各轅投刺拜會二十三日清晨啓節蒞太倉在省文武各員咸詣胥門外官馬頭恭送蘇州府知府許太守總捕同知黄司馬長元吳三縣主蘇金李三大令送至寳帶橋始回 
[甬江火警]  
　　寗波采訪友人云本月二十二日之夜靈山門外恊大南貨鋪不戒於火時已鼉更四轉人皆深入睡鄉迨城廂内外各水龍聞警到來火已蔓延無際直焚至二小時之久其勢始衰是役也共燬房屋一百數十椂猶幸被災各家平時均保有火險所失雖巨尚可向保險行索償云 
[上苑春光]  
　　京師訪事人云五城新募壯丁五百名名曰防勇每城設立一局派駐防勇百名如東城卽曰東防局北城卽曰北防局之類每名月給口糧實銀三兩六錢米四十斤皆在本局食宿自二月初一日始分設本城地面與舊設練勇協緝奸宄星羅棋布井井有條每叚以三人爲一班每二點鐘時交替晝夜各六班倘查有擅離地叚者卽扣去當日口糧銀一錢二分出局時點名領籖回局時點名繳籖不許設辭告假告退○湘省官紳集資在前門内迤西城下化石橋創設湘學堂一切規模照大學堂此次奏定新章辦理湘人之入堂肄業者不收學貲他省如願附入功課食宿與湘人一例惟須量收學資入中學者每年洋銀五十元入小學者每年洋銀三十元入蒙學者每年洋銀二十四元入學時先交一半自二月初一日起報名截至十八日止 
[甬江小志]  
　　寗波訪事人云日前浙江提督呂道生軍門出示曉諭略謂如有外來匪徒游勇以及形跡可疑之人許居民禀報就近營汛拿解懲辦倘寺院烟館茶肆有窩留匪徒游勇等事一經查出或被告發定卽嚴拿一併究辦不貸○寗郡保甲局委員伍某因事向延慶寺住持僧一峯索詐洋銀若干立有憑單約期過付某日往索前欵誤入駐紥寺内之練軍營管帶劉君向詰來由則以查拿王錫彤餘黨對事爲提轅差員某君所悉赴府禀陳府尊俞庶三太守將伍大加申斥旣而一峯又具禀府轅呈控太守遂將伍撤差并將禀批懸示署前略請寅卯柱委員借端索詐該僧人一案業經禀府查明撤差所立憑單係屬空贓尚未過付應卽作爲廢紙如果有人再行持單索兌准由該僧人扭同來署喊禀以憑訊確嚴辦著卽遵照○邇來甬郡棉花價值漸高推原其故皆繇銷路暢旺存貨無多所致日内零售每洋銀一圓僅得四斤○某日有毛國兵艦一艘駛抵甬中寄椗下白沙江面次日卽展輪出口○江北新浮橋畔新馬路地極衝要江水激薄日久石磡大半欹斜近由當事者糾工重修大約不日卽可告竣矣 
[上海官塲紀事]  
　　前福建臬司楊正卿廉訪前江寗藩司瑞茀侯方伯均於昨日赴蘇松太兵備道轅拜會道憲袁海觀觀察繼至上海縣署投刺縣主汪瑶庭大令迎入花廳茗談良久而别○昨日駐札浦東之柘林營都司周都戎清源因有要公詣上海縣署請謁縣主汪大令延入花廳互談良久而别 
[典重耤田]  
　　今日爲致祭先農之期上海縣知縣汪瑶庭大令先期飭役赴大南門外先農壇整備一切並傳諭十二圖地保顧桂榮采辦耕牛一頭及犁耙五榖之類聽候届時恭行耕耤典禮 
[甄别有期]  
　　昨日蘇松太兵備道袁海觀觀察牌示轅前定吉三月初二日甄别龍門書院仰在院肄各生届期衣冠齊集聽候扃試毋得自悞 
[再續第三十届輪船招商局帳略]  
　　各船估見時值價目本局歴年結帳所得餘利必先折輕船棧成本是以輪船成本愈折愈輕蓋爲固結根本起見原不能作時值觀也惟年復一年輪船之成本勢必更小則自保船險亦隨之而減然各船常年往來江海設有意外之虞外人僅知某船成本若干不知時值實應若干爰於光緖二十三年起每逢正月結帳之時倩英領事署驗船官派人將本局各船秉公估見某船時價實值若干附列於年結及帳略之後俾咸知本局輪船照本年時價實值之敷而自保船險卽以估見之價承保惟結帳成本則仍照歴年折輕之數核結也計開光緖二十九年十二月十六日卽西歴一千九百零四年二月一號英領事署驗船官派嘉及羅貝士估見各船實值之價有洋文單存據豐順輪船規銀四萬五千兩江寛輪船十四萬七千二百兩江永輪船十四萬七千二百兩海晏輪船五萬五千兩海琛輪船三萬兩海定輪船一萬七千兩江天輪船十一萬三千兩江孚輪船九萬二千兩江通輪船二萬兩致遠輪船十二萬兩圖南輪船九萬五千兩普濟輪船七萬五千兩江裕輪船十六萬一千五百兩廣大輪船二十七萬兩廣利輪船二十萬兩美富輪船六萬兩廣濟輪船三萬七千兩新裕輪船十五萬兩固陵輪船八千兩新豐輪船二十萬兩新濟輪船二十萬兩快利輪船十四萬三千五百兩公平輪船三十萬兩安平輪船二十五萬兩泰順輪船二十四萬兩飛鯨輪船六萬五千兩遇順輪船二十三萬兩協和輪船二十三萬兩共計各船估本規銀三百七十萬一千四百兩漢口躉船規銀六萬二千五百兩九江躉船一萬二千八百兩安慶躉船一萬二千八百兩蕪湖躉船一萬四千七百二十兩南京躉船二萬兩鎭江躉船七千兩厦門躉船一萬三千八百兩汕頭躉船四千兩共計躉船估本規銀十四萬七千六百二十兩上海小輪二號規銀一萬二百三十兩天津小輪三千四百九十六兩福州小輪三千一百二十八兩共計小輪估本規銀一萬六千八百五十四兩總共各船估本規銀三百八十六萬五千八百七十四兩 
[招領屍棺]  
　　同仁輔元分局來函云頃據十二鋪夥甲報稱新北門外息影公所墻旁有路斃男屍一具當由敝局給棺收殮查死者形似由他埠附輪船至滬患病倒斃身旁有竹箱一只除衣物零星不計外有自漢陽縣横山小周門胞兄周承芝寄福建省城度鷄里沈大人公館内周金榜胞弟家信一函並大小龍銀三元七角年歲三十左右面瘦而黄頭戴元縀紅結小帽身穿白絨布緊身短衫黑布棉襖藍尖布短衫黑洋布夾褲藍竹布長衫玄色洋布寛大坎肩白襪黑布雙樑鞋三根玄色鬚辮線所有箱内衣物暫存敝局待領 
[萬國紅十字會來啓]  
　　啓才本會前因營口牛莊等處華民苦難出險亟應邀請同仁馳赴彼處會同魏伯詩德諸君相機妥辦救護事宜現已禀奉呂尚書公請張丹榮别駕周政卿司馬轉邀同志四人不日乘招商局輪船到津禀謁袁宮保請示機宜立卽轉赴關外等處以便及時籌辦請登貴報伏祈公鑒 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勸捐善欵]  
　　鎭江訪事人云俄日興兵東三省一帶人民慘遭苦厄業經滬上各官紳商及各國樂善　　聨爲萬國　十字僵派人前往交戰之處救援被難人民需欵甚多不易籌措日前常鎭通海兵備道兼鎮江關監督郭月樓觀察奉到商約大臣呂　　大司空勸募之霓卽慨捐鶴俸以爲之倡並通飭所屬官紳商富廣爲勸募以濟急需誠莫大功德也 
[邗上瑣譚]  
　　揚州訪事人云兩淮鹽運司恩新甫都轉於正月十四日因公至曰下嗣本某夫憲密札委查事件遂在省　駐襜帷本月初九日赴督轅禀辭前往吳門謁見江蘇巡撫恩藝　中丞然後遄返邦上○兩淮四岸自經兩江總督兼鹽政大臣魏午莊制軍　　後銷數日見暢旺本月某日運轅接准江西督銷局來文咨請迅開新綱以濟銷市都轉隨於金陵行館就　禀奉制軍批准開運西岸戊戌春　以利轉輸○揚郡警察自本月初二日起分東西南北申丑路派出警兵十四名分爲日夜兩班輪流巡察日來通衢閙市中偷雞翦　之徒與夫　酒打降之事已不似前此之多矣○十二月運鹽河目見淤淺去冬棧憲蒯觀察會同運憲恩都轉派員設法疏濬祗以河底積淤甚厚加以連綿陰十畚鍤難施承辦各員頗爲棘手說者謂卽使終日經營亦須禁烟節前後方可藏事也 
[上海縣署瑣案]  
　　顧馬氏將地一畝數分水遠租與某洋商旣收定銀竟無由單紅契交出以致不能請換道契日前洋商控諸縣署前晚縣主汪瑶庭大令升堂研訊顧馬氏洪稱此由計有兩畝當翁姑在目曾劃出半畝給與已嫁之女尚存一畝五分小婦人夫故無後因撫張炎林爲子是地單契雖由戚串顧升寛取去謂可請換道契迄今已閱六年並無道契交出並在外揚言係伊應得之産産田單一紙另抵與孫集慶處計錢三十五千小婦人備價向贖被顧嗾使掯留求恩鑒察炎林所供相同大令諭令回去候傳諭顧孫速將單契交還如違提究○前日嚴汝楨控弟汝祥行兇等情大令訊究之下汝楨供稱小的兄弟三人早經分産小的嗣與叔父有祖遺房屋一所照三房均分小的應得兩分近日汝祥意欲獨吞阻止不允併被毆傷大令察得並無傷痕飭將單契呈案候核○張長春控寡姪媳莊氏不願守寡私逃來滬等情前晚大令提案研訊莊氏供稱丈夫於前年去世夫叔長春唆使翁姑虧待不得已來此傭工今被尋獲誓不願回求恩發堂留養長春供稱胞兄家有田十三畝寡姪媳儘可耕種度日且亦並無虐待情事求恩給小的領回大令向莊氏開導再三知已不願守寡乃飭長春領回傳諭伊翁准其再醮 
[馬路工程局紀事]  
　　日前屠夫錢采生驅豕過南市馬路中適爲工程局總辦翁子文太守所見拘案訊供荷枷示衆并限交作主張源順到局訊供昨日張投案求恩太守判罰洋銀十元以示之儆○前日鎮江人胡質甫投宿南市福美里通如客棧未幾出外而歸向取所寄洋銀行李棧夥諉稱頃已被人取去胡情急禀控馬路工程局總辦翁子文太守正在派差查問昨日棧主某甲亦投局遞禀不知太守將如何批示也○南市大東門外大街裕豐盛洋貨店惟工蓋造房屋捕頭查知未領執照有違定章爰禀請馬路工程局總辦翁子文太守派捕傳諭停工赴局補領執照然後從事斧斤 
[英美租界公廨晚堂瑣案]  
　　　歲德商波彌文投該管總領事署控華人錢厚牛錢金生定貨不出將店倒閉等情時鄧鳴謙司馬方綰讞篆接照會立卽提到金生會同德總領事署繙譯官麥令豪君研訊口供押交厚生到案并匀分兩次繳銀六百兩再將貨物拍賣核算虧折若干禀候核斷兹金生狂在押患病差據情禀明讞員黄耀宿司馬前晚司馬飭帶案騐訊并傳厚生研究厚生供稱前奉諭分兩次繳銀已繳三百兩惟正月應繳之三百兩現在尚未措齎貨物將次拍賣虧折若干容再禀覆金生患病甚重求准交保回家醫治旋有謙和洋行買辦陳鵬飛者投案供稱在治下開設穗祥字號願保金生出外倘奉傳喚當卽交案司馬准之諭令厚生將正月應繳之銀速爲措繳毋任洋商藉口○義生錢莊夥潘榮卿控王卓人圖賴借欵等情前晚司馬提案訊詰潘稱上年十二月王借去本莊期票洋銀五十六元到期不將洋銀付來不得已由小的墊付嗣是一再向索置之不理求卽究追王供稱前者小的向潘借期票洋銀五十六元已於上年之杪還訖家中有帳可查司馬飭差往取帳簿回稱無有向王研結俯首求恩司馬飭交妥人保出立卽措繳○前者德隆彰執事人俞見明等　控立興號主陳鶴卿誆騙鉅欵倒閉逃逸等情前任讞員鄧鳴謙司馬將陳傳案押候理楚嗣陳浼人保出延宕不理俞因投案呈催有李香閣者亦具請附追所欠銀二千餘兩司馬著保人將陳及翁兆科交案訊究陳供稱除德隆彰等三家未及清理外所有叔記等四家欠銀三千六百餘兩早已料理一清仍求交保出外不敢遠離翁供稱除陳欠銀二千二百餘兩外尚有存貨可拍賣作抵司馬謂爾不應逃逸本當笞責一千板今姑從寛著與陳還押如有人願人銀並保方准保出違則隨堂帶比○天寳洋行主前控戚永保樊永靑定貨不出等情經前任讞員鄧關兩司馬會同比總領事署繙譯官某君提訊戚供稱有銀一千兩在盱眙縣人蔡國瀛處司馬准移文往提將戚及樊一併押後復訊前晚司馬升堂訊鞫蔡稱銀兩刻尚未到叩乞恩寛司馬准之諭令退去候示 
[英美等國公廨紀事]  
　　德商匯發洋行投本管總領事署控華商方雲記定貨不出等情經德總領事照會英美等國公共租界會審公廨昨日讞員黄耀宿司馬籖差至捕房恊同包探徐阿華將方揚案押候訂期會訊 
[英租界捕房紀事]  
　　昨晨六點鐘時河南路某糕團店門前忽來一遊方僧停放所肩行李時適有一木工至店購糕詰之曰爾何如此之早莫非賊人乎僧佯若弗聞也者迨本工持糕行未數武僧忽以　擔從後猛擊木工昏倒於地頭破血流幸由巡街捕舁入捕房轉送仁濟醫院醫治僧押候解送公堂禀請讞員黄耀宿司馬核辦聞醫者言木工傷勢非輕恐難保全性命也○有王某者來自鄉間携有烟具乘車經松江路忽失去烟槍一枝報經包探王長桂查獲竊賊陸阿二連贓送入捕房捕頭令押候解送公堂禀請司馬訊辦 
[法租界捕房紀事]  
　　縫工某甲家中失去洋銀九元疑其夥某乙所竊扭訴捕房捕頭詰問之下乙不認行竊并稱似是同居之某婦爲然亦不敢指實捕頭命押候解送公堂禀請讞員陳楚生大令訊辦○車夫某丙曳一未捐執照之重往來租界内不虞爲巡街捕所見拘送捕房捕頭命納捐領照再罰洋銀四元○歹人某工狙伏途中某氏婦頭上粲然佛抑穿花而至一　而出攫取金挖耳簪一枝包探見之當塲獲送捕房捕頭令押候解送公堂禀請從嚴究辦 
[美租界捕房紀事]  
　　前晚小竊林阿二掩入提籃橋左近某姓家竊得衣服數件携之而出適爲某號華捕所見連贓帶入捕房捕頭令押候解送公堂禀請讞員黄耀宿司馬懲辦○昨日無賴劉小福張阿泉在西德路某茶肆内因賭起釁口角之餘互相兇毆旣復扭入捕房互辯曲直捕頭以兩造皆非安分之人令各押乞丐牢半日以儆○昨日西奉德路燮昌自來火廠後荒地上遺有無名孩屍一具適爲某號巡捕所見投報捕房捕頭令地保爲之收殮 
 
 

Page 10

 
 
[蕪省官報]  
　　藩轅牌示照得署無錫縣知縣鄰籛因病請假業經札委候補知縣陳詒代理兹據具報鄭令病故前來應卽改委署理十三日並補豐縣工之全由甯來禀謝奉飭赴任何鳳翔由江陰厘局專丁來省禀謝一年期滿收數有盈奉飭照章留辦盧懋善由震澤絲捐局專丁來省禀謝奉飭委署新陽縣事王瑞祥禀辭回海運滬局絲丞藍丞松由京杞復回省禀到州吏目林毓　禀謝飭知咨部留省補用府照磨汪鳳翺由滬回十四日新任豐縣主之全禀辭丹徒縣洪專丁來省禀謝蒙保送韻引見蓮禀知奉督憲委隨辦江防營務處縣丞汪鴻藻禀知由籍起服回省十五日江甯藩轅牌示署海州直隸州甲茂中撤任遺缺查有特用直献州知州章邦直堪以署理新任淮揚道楊　度徐州道李經楚候補道黎經誥均由寗來委署松江府田庚由上海公幹回代理無錫縣陳詒專丁來省禀謝牌示改委署理知縣周慶賢禀辭回常熟沙洲　　金賊猷由寗回揚元溥禀謝奉札改委接辦寳蘇局差理問許寳穗禀知丁母憂十六日候補道黎經誥辭行長洲縣黨昨日下鄉查憲關練回魏詩銓由上海籌防捐局來兩淮候補鹽大使多祥由揚州解餉來十七日江甯藩轅牌示照得江浦縣俞熙署事年滿遺缺　委新班優貢知縣丁鄉三署理又隄山縣敎諭播蘭請假會試遺缺查有候選訓導高沈署理　任淮揚道楊鴻度辭行委署松江府田禀謝奉飭委署松江府禀知府胡玉瀛由江陰常昭公幹回通判　光儀禀謝奉委變審局差由分省候補知縣段崇安清江來縣丞劉榮　由　來代理奉賢縣南橋司巡檢吳像長禀到並謝泰飭改委署理 
[江西官報]  
　　候補道朱臧成奉鐵路大臣委辦山東賑捐署樂平縣郭曾準缷事淸理交代回謝委署都陽縣行知候補府任　靈委辦大學堂提調通判張寳鑑委充大學堂管學同知劉鉅往臨袁撫建襄同學院校閱試卷員籌頤委辦警察北局總巡知縣毛文淵禀知關訃丁母　鮑惟鐈悉辦城外總巡縣丞朱淵成奉官銀號　往蕪湖查森章程典史袁世杰委辦武甯保甲守借陳　巡檢照紹恕劉開運俱隨同注道赴廣西差遣 
 
 
 

Page 11

 
 
   
 
 

Page 12

 
 
　　端方片再前宜都縣知縣李天柱於光緖二十七年升補太常寺博士經奴才奏請以知縣留於湖北差遣委用奉硃批著照所請欽此查該員李天柱諳練老成盡心民事前在宜都縣知縣任内卓著政聲迭膺保薦上年委署廣濟縣調署興國州措施裕如團情雙戴且在鄂有年情形亦甚熟悉合無仰懇天恩俯准將李天柱仍以知縣留於湖北省歸候補班補用實於吏治有裨謹附片具陳伏乞聖鑒再湖廣總督係奴才兼署毋庸會銜合併陳明謹奏奉硃批著照所請吏部知道欽此 
[湖北巡撫端奏候選知縣楊守敬懇恩勅部免其按月投供仍照章選用片初七日]  
　　端方片再候選知縣楊守敬前由湖北黄岡縣教諭經前出使大臣黎庶昌奏保以知縣不論雙單月遇缺前先在任候選光緖二十一年七月三十日丁母憂服闋後歴經委辦學務深餈得力現已赴部投供候選查該員學問淵通實心敎育鄂省學務重要相需正　　無仰懇　　天恩飭下吏部免其按月投供仍照章選用一俟輪選俟得缺再赴部帶領引見出自鴻慈謹附片具陳伏乞聖鑒謹奏奉硃批著照所請吏部知道欽此 
[湖北巡撫端奏爲查明徵收錢漕三載全完之員懇請照例奬叙摺初七日]  
　　頭品頂戴兼署湖廣總督湖北巡撫奴才端方跪奏爲查明徽收錢漕三載全完之員懇請照例奬叙恭摺仰祈聖鑒事竊據湖北布政使李岷琛督糧道譚啓宇會詳稱查黄安縣第年額徵司庫地丁等欵錢糧除坐支外實應解銀一萬六千八百三十一兩九錢四分五釐又應解道庫漕南正耗米折等欵銀四千二百九十一兩二分一釐合計數在二萬兩以上該縣光緖二十六七八等年應徵錢糧均於奏銷前全完除已按年給奬外例應再請給予議叙等情具齤前來奴才伏查定例直省各州縣官經徵一應起運有分數錢糧能每年於奏銷前完應於照常議叙之外量加優叙如數在二萬兩以上一官經徵三年於奏銷前全完者准其加一級今該縣經徵光緖二十六工八等三年錢漕均於奏銷前全完洵屬催科勤奮自應專案請奬合無仰懇天恩俯准將黄安縣知縣該公照例於每年議叙之外再從優給予加一級以示鼓勵而資觀感謹恭摺具奏伏乞皇太后皇上聖鑒再湖廣總督係奴才兼署毋庸列銜合併陳明謹奏奉硃批著照所請該部知道欽此 
[漕運總督陸奏爲查明南河恊餉已解未解數目並催解本年恊餉摺初七日]  
　　頭品頂戴漕運總督臣陸元鼎跪奏爲查明光緖二十九年分南河協餉已解未解數目並催解本年恊餉以濟要需恭摺仰祈聖鑒事竊查南河協餉關繫要經前漕臣具奏請旨飭催聲明嗣後每届年終將完解欠解數目據實開單奏報一次歴經奏報在案兹查光緖二十九年江寗江蘇安徽各藩司兩淮浙江山東各運司福建鹽法道均照額解淸浙江藩司僅將二十八年恊　除扣减平等項外實解銀九千八百八十五兩九錢六分三釐其二十九年恊餉尚未解到廣東鹽運司僅解到二十九年協餉銀五千兩仍欠解銀五千兩查江北運河綿長八百餘里所有隄掃各工每遇盛漲蟄塌卑矮無汛無之非隨時修築不足以資抵禦臣上年五月間到任正值汛水長發之時上下游堤埽工程已經前漕臣陳夔龍擇要興修臣復飭購辦料物並督飭廳汛分叚巡防相擬搶護得保無虞惟夏秋之間大雨時行汛水驟發兩岸長陽受傷甚重亟應乘此春水未發以前赶緊預爲修整而工多欵絀待用甚　臣深知舉辦新政賠欵浩繁各省無不艱於籌措第南河陽埽各工關繫淮徐揚三府民生財賦不得不賴鄰省恊濟藉資修守爲數無多似尚不致爲難謹照案分别已解未解開具淸單恭呈御覽合無仰懇天恩俯念工需緊要飭下户工二部分署兩廣督臣曁山東浙江安徽各撫臣轉飭該藩運司將積欠銀兩設法解濟其各省應解三十年南河恊餉尅日按額籌解以濟工用謹請摺具陳伏乞皇太后皇上聖鑒訓示謹奏奉硃批該部知道單併發欽此 
[漕運總督陸奏請將光緖二十八年分漕項奏銷展限三個月片初七日]  
　　陸元鼎片再據江西糧道錫恩詳稱光緖二十八年分漕項並漕糧各欵兩案奏銷同時造辦委因欵項繁雜册籍甚多以致勾稽匪易辦理艱難詳請展限三個月前來查漕項錢糧例限隔三月奏銷經户部申明定章卽請展限亦不得逾三個月等因今據江西　道詳請將光緖二十八年分漕項奏銷展限三個月計自光緖二十九年十二月該道出詳日起展至三十年三月内届滿臣照例於考月内具奏核與部議展限不得逾三個月之案尚屬相符理合仰懇天恩俯准照章展限俾得逐細勾稽以昭愼重謹附片陳明伏乞聖鑒訓示謹奏奉硃批户部知道欽此 
[四川總督錫奏重慶鹽釐銀收數淸册覆核無異片初七日]  
　　錫良片再查川省重慶釐自咸豐十年起至光緖二十七年止所收銀數均經先後造册奏報在案兹據鹽茶道黄承喧詳稱光緖二十八年分共收重慶鹽釐銀十五萬九千零作十八兩零全數移解藩庫撥充京恊各餉由藩司查明支欵造册請銷鹽茶道衙門僅有川東道册報收數並無支數可報理合照案彚造收數淸册詳請奏咨前來奴才覆核無異除將淸册送部查照外理合附片具陳伏乞聖鑒謹奏奉硃批户部知道欽此 
[四川總督錫奏爲前年川省鹽道經收鹽釐銀兩解司存庫各數目摺初七日]  
　　頭品頂戴調署四川總督閩浙總督奴才錫良跪奏爲前年川省鹽道經收鹽釐銀兩解司存庫各數目恭摺具陳仰祈聖鑒事竊查四川鹽道於富榮等處分設局卡委員抽收正餘鹽釐並於資州等處産鹽各廠竈抽斤抽釐所抽鹽釐每百兩提公費銀四兩以作各局員薪水書巡飯食紙張筆墨修整房屋器具等項之用每歲撥解藩庫充作軍餉銀大率四十萬按年由鹽茶道造具四柱清册會同布政使詳請具奏並將清册咨送户部查核歴經造辦至光緖二十七年分爲止兹據鹽茶道黄承暄將光緖二十八年分鹽釐造具清册會同署布政使馮煦詳請奏咨前來奴才查册造二十七年舊管銀三十三萬一百八十一兩有奇新收鹽釐銀三十五萬三千六百二十兩有奇内提公費銀一萬四千一百四兩有奇止核新收銀三十三萬八千五百一十五兩開除解交藩庫充 
 
