# 1921 - 146 - 4917341

 

Page 1

 
 
   
 
 

Page 2

 
 
   
 
 

Page 3

 
 
時評 
[信託公司之勃興（老圃）]  
　　信託營業在美國最爲發達其資本旨極雄厚其受託之範圍要不出田産遺囑公司招股募債及破産清算等事此其營業動輒與法律有關故信託職員往往爲法律專家又動輒與銀行有關故美國信託公司往往爲銀行所兼營觀此知信託事業固非掮客事業亦非投機事業也 
　　近日號稱信託公司者如雲而起其所營範圍未免太泛旣囊括銀行保險諸大事業又同時作經紀小營業甚或買賣古玩採辦禮物此稍滑稽姑弗深論特爲吾輩所注意者此類公司皆未成立并未發行股票而股票飛漲已較認繳之數多至一倍此實不可思議之事若以經濟商業之常理論之其營業之成虧尙在不可知之數其股票之市價固無先漲之理也 
　　近日進出口商業彫敝影響及於工商全界就商言商所謂晦盲否塞之秋深望商界中人皆從事於穏健之業衆人皆濁不必隨其流而揚其波衆人皆醉不必酺其糟而醊其醨 
 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　六月一日大總統令鴉片貽害至鉅懸爲厲禁律有專條復經迭頒明令剴切申儆凡我邦人當曉然於積患之各宜痛除禁令之不容嘗試滌瑕盪穢咸與維新惟是我國幅員綦廣近年國事不寗深慮防檢之偶疏或致前功之未竟政府關懷民瘼期在除惡務盡各省區軍民長官均有督察之責務各督飭所屬於禁吸禁運禁種諸條切實奉行并隨時認眞考察即以成績之等差爲考成之殿最其有奉行不力或涉徇縱者立予糾劾嚴懲並曉諭各轄境人民一體遵守勿干國典以貽後悔政府並當遴派大員分赴各省確切查勘隨時呈辦務使一律肅清不得稍留餘孽將此通令知之此令 
　　又令彭蘇克巴勒珠爾洛藏達吉均封爲輔國公札木蘇加輔國公銜此令 
　　又令内務總長齊耀珊呈准兼署吉林省長孫烈臣咨請任命李澍森爲省會警察廳警正應照准此令 
　　又令内務總長齊耀珊呈准河南省長張鳳臺咨請任命張學古爲省會警察廳警正應照准此令 
　　六月一日大總統令特任馬龍標爲恒威將軍此令 
　　又令財政次長汪士元因病呈請辭職汪士元准免本職此令 
　　又令任命鈕傳善爲財政次長此令 
　　又令李相庭授爲陸軍步兵上校楊世源加陸軍步兵上校銜此令 
　　又令交通總長張志潭呈請任命蘇玉海署僉事應照准此令 
　　又令司法總長董康呈請任命萬敷爲由東高等檢察廳檢察官應照准此令 
　　又令司法總長董康呈請任命端木棻署安徽第一高等審判分廳推事董邦幹署山東高等檢察廳首席檢察官闞中澤署山東福山地方檢察廳檢察長均照准此令 
　　又令内務總長齊耀珊呈准安徽省長聶憲藩咨請任命金德三周維榮試署長淮水上警察廳警正均照准此令 
　　又令陸軍總長蔡成勳呈准兼署吉林省長孫烈臣咨請以都爾博吉圖明文調補佐領王鳳桐朱柏毅富爾杭阿陞補佐領均照准此令 
　　又令宋文郎晋給二等嘉禾章魏秉鈞李鴻臣均晋給四等嘉禾章此令 
　　又令徐榮廷晋給二等嘉禾章萬德潤給予三等嘉禾章此令 
　　又令丁超張明九均晋給二等文虎章此令 
　　又令周春熙徐壽元均晋給四等嘉禾章此令 
[專電]  
　　北京電午節需費不可少者八百五十萬潘復與鈕傳善已湊二百萬若無外債萬難支配因特種庫劵鹽署稽核所尙未畫押定期支付劵在市抵押僅得三成故甚困難（二日上午十二鐘） 
　　北京電因借欵關係將使潘復兼菸酒督辦今日張壽齡到署飭辦交代（一日下午八鐘） 
　　北京電烟酒借欵草約成立節前可得墊欵三百萬供軍政費及征蒙開拔費聞奉張留津卽爲守提此欵有冬（二日）可交付說（一日下午八鐘） 
　　北京電鈕傳善長財次係張勳轉懇張作霖關說且曾經陸榮廷密保最近又攬成烟酒借欵故得徐靳贊從（一日下午九鐘） 
　　北京電南京方面似有會議曹派邊守靖吳派李濟臣鄂贛亦派員聞直系鑒於張作霖勢力碩大今欲置王士珍於東南曹并催王打消辭意（二日上午十一鐘） 
　　北京電截至本年五月底欠軍政費計陸軍各師欠五千六百八十萬海軍各艦四百九十萬兵工各廠百九十六萬參陸處三百二十萬政費共欠三千五百五十二萬八千零零五元（二日上午十二鐘） 
　　北京電和使照會庚子賠欵須俟中政府欠欵還清方能將保票送還（二日上午十二鐘） 
　　北京電某督等電院日英同盟形勢岌岌吾聲明文件有無結果查第二次日英同盟係對俄目的第三次日英同盟係對德目的目的已消滅今若續第四次是對我也印度爲英屬尙且表示若續不得將印度問題附列於條文中我尙爲自主國應切電顧胡兩使按理力爭（二日上午十一鐘） 
　　北京電那威使署息那政府派米爾爲滬領事蘭西爲漢口領事那使對於附加稅餘欵撥充防疫會基金在吾政府前表示同意（二日上午十二鐘） 
　　北京電法慕代辦函外部云法政府正式批准上海中法學院之設立（二日上午十二鐘） 
　　北京電航空三期分行七月一日起京濟始航七月十五日京寗始航八月一日京滬通航（二日上午十一鐘） 
　　北京電陳誾電府請辭護省長職府覆暫維現狀候簡新任交代 
　　北京電甘肅孔繁錦部在鳳翔爲郭堅所乘孔軍大敗鳳岐寳又被郭佔（二日上午十二鐘） 
　　北京電陜事頗棘手曹在保曾開軍官會議尙有與張協商事因赴津面張取决（一日下午八鐘） 
　　北京電于右任函曹願助閻驅陳馮旅第一團開抵觀音堂西安已下戒嚴令（一日下午八鐘） 
　　北京電陳樹藩派人赴保與曹商交代辦法（二日下午一鐘） 
　　北京電贛陳電民軍侵防現已證實迭電許崇智質問增兵理由迄未電復光遠因維持贛邊治安保護防務計不得再按兵不動坐視淪亡特於漾日向大庾信豐虔南實行增防監視粤北民軍行動然各軍開拔時一再訓示不得與彼開釁使其有所藉口關於防務機宜仍請電示（一日下午七鐘） 
　　北京電馬福祥催撥欵三十萬否則節前難赴任（二日下午一鐘） 
　　北京電滿站報蒙匪在海拉爾又有徵兵消息（二日下午一鐘） 
　　北京電張口電滂北四百里茨羅蘭岡蓋地方有俄蒙匪二千餘人林經等處亦有大股竄擾俟布置妥協卽大舉進剿（二日下午一鐘） 
　　北京電吉孫電百草溝等處所設日警調查各處韓人確無結合排日行動及密設機關情事理宜乘機力爭請速將各處日警一律撤消（一日下午八鐘） 
　　北京電順天時報載中俄通商草約仍係𧸛鼎按外部初草係四十九條尙須加增條欵於未修定前不能發表亦未向優林提出過三十七條此乃事實（二日上午十二鐘） 
　　北京電陳籙電部在法華工墳墓交涉現已得法政府贊助即可開工（二日上午十二鐘） 
　　北京電董康草定中華民法百餘條付閣議（二日上午十一鐘） 
　　北京電敎職員再謁馬敎次謂吾輩已脫離敎育界完全居債權人地位除索欠外無他條件馬許明日出席閣議商定辦法答復衆不允逼馬赴財部取欵候至酉刻未返羣衆相約不散由部再備六元席十二棹留供晚餐（一日下午九鐘） 
　　北京電各校學生明日大游行（二日上午十二鐘） 
　　蕪湖電張文生乘利濟輪申刻過蕪回蚌（二日下午六鐘） 
　　南京電張文生頃抵寗明日回蚌（二日下午十鐘） 
世界路透電 
[德國交付賠欵]  
　　一日紐約電第一批德國賠欵由美國之手交付協約國者計美金四千五百七十三萬三千元今日已交入合衆儲備銀行德政府昨由紐約四銀行備齊此欵此欵並非以現金交付惟由銀行轉賬而已 
　　一日柏林電德意志銀行宣布擬購入金幣與現金謂今須以二百六十馬克購一二十馬克之金幣以三萬七千馬克購純金一基羅格拉姆此舉與協約國之哀的美敦書有關 
[德總理之演說]  
　　一日柏林電德總理韋士博士昨在國會宣稱善後與調和爲政府之行政方針德政府欲履行其義務並依守協約國哀的美敦書所定之限期並謂如一九二一年出口貿易與去年同則德國須付三千二百五十兆金馬克德國擬向協約國磋商以期酌减德國出口貨稅又謂法國之政策於其實施近日懲戒條件而發現者志在毁壞德國民治精神尙望英國與其他協約國予德國以公平之機會而勿增其目前已有之困難德總理言及西萊西亞謂德人在柯方蒂黨壓迫之下備受苦不堪言之待遇波蘭人之起事並非民意舉動但爲受有外援之不自然的叛變不能造成權利西萊西亞不屬波蘭已七百年平時從無絲毫波蘭情感之痕跡惟近來始有外來之波蘭人故意造成之如此行動終不能强使西萊西亞爲波蘭地也云云 
[上西萊西亞之交涉]  
　　一日巴黎電據哇泊林消息協約國高等委員團雖宣布協約軍將駐於分隔德人與波蘭人之地段而德將希佛氏仍向格羅斯斯特里列資進攻已占據加里諾維資·加里諾夫·柯斯化克托三村委員團已命該將停止戰事否則協約軍將委棄工業區域内之德人各村 
[德國之解除軍備問題]  
　　一日倫敦電路透社探悉英政府照會巴伐里亞謂關於解除軍備一事無讓步可言巴伐里亞必多與日耳曼當一致實行蓋履行協約國哀的美敦書實爲巴伐里亞與日耳曼避免重大後患之唯一方法也 
[英議院財政議案之辨論]  
　　一日倫敦電政府防阻外貨濫售之計劃下院辯論頗久至今日拂曉前始於憤慨景象中宣告辯論終止張伯倫氏半夜動議結束財政議案以便提出保護實業案有人大聲叱之反對黨决計不投票叱混合黨爲馴貓而工黨議員且唱天佑愛爾蘭之歌當宣布以一七一對二票通過終止辯論會塲復有騷擾之象議長請各議員勿再有不正當之舉動此後提議保護實業案一讀通過惟秩序仍甚紊亂 
[英國棉業工人與廠主之談判]  
　　一日倫敦電棉業廠主與工人代表昨已在孟郤斯德開始討論减資問題今日將再集議如無解决則蘭開夏各棉廠工作將於星期六日停止 
[英國之醫院經費]  
　　二日倫敦電重要醫院現頗有感受財政上困難者調查此事之委員會刻已提出補救辦法如能通過則醫院財政可望鬆動聞委員會擬請國會年内准撥一百萬鎊由委員會指定一半官機關收存遇必要時分給各醫院並主張僱工者捐助醫院之經費宜酌减所得稅遺囑捐與醫院之産業宜免去遺産稅查戰後醫院收入比戰前增百分之六十七但支出則增多百分之一百五十據委員會之意如醫院共同購備則支出可較减 
[美國與英日續盟]  
　　一日倫敦電紐約消息華盛頓參議員一部分力圖鼓吹反對英日盟約之賡續而舊金山紀事報載有社論謂美人大都視此約不關美人之事此文頗堪注意 
[日太子游法記]  
　　一日巴黎電日太子今日謁見米勒蘭總統贈以菊花勳章旋由總統及其夫人設宴欵待陪宴者有總理白里安氏等諸名人總統奉觴爲壽時極言兩國邦交就理性上軍事上政治上觀察點而論皆覺極爲密切云云日太子答謝如儀今日午後有日本海軍軍官百員及水夫五百名由哈佛乘專車抵此游覽 
[美國黑白人交閧]  
　　一日美國哇支拉哈瑪州土爾薩電携械之白人因拘捕被控毆辱一白種女童之黑人一名與携械之黑人互起衝突死黑人一名傷白人兩名黑人三名政府已派兵協助警察遏制騷亂拂曉時有汽車七十輛滿載携械之白人駛行於黑人寓區之周圍且有飛機六架翺翔天空内有白人一隊以來福槍轟擊黑人且向黑人之住屋擊射黑人亦開槍回擊續電云州長已下戒嚴令亂事漸平惟黑人住屋多間現焚燒未熄估計死者共有七十五名 
[奥内閣之辭職]  
　　一日維也納電奥内閣業已辭職 
　　一日維也納電奥内閣暫時維持現狀其辭職書之提出因斯蒂里亞議會决計於六月三日召集平民大會公决與德合併問題之故 
[各國近事記]  
　　一日墨爾邦電澳洲代理首相柯克爵士在衆院答覆質問謂澳政府嘗儘力贊助依守海氏所倡保持中國土地完全與獨立之主義 
　　一日茫特萊爾電加拿大總幹線鐡路工塲現復施行每星期工作四日之制工人之工資於現行合同滿期後將加減輕 
　　一日華盛頓電參議院已通過海軍經費議案計美金四百九十四兆元 
　　一日華盛頓電當道謀使運輸家聯合行動自行減輕運費一舉聞已大有進步 
　　二十七日巴黎電内閣决議取銷小麥出口禁令 
　　三十一日華盛頓電星期六晚大雷雨之際美里倫之印度岬附近有陸軍運傷飛機一架機首觸地死軍人五平民二 
　　一日哇太樺電加拿大總幹線鐡路之管理權將移交政府現已作必要之籌備 
　　一日芝加哥電鐡路局宣稱自七月一日起工人工資一律减輕百分之十二估計每年可省美金四萬萬元 
太平洋路透電 
[台灣自治之初步]  
　　一日東京電臺灣議會律已於今日公布規定由地方官及日人臺人中選出二十五人組織議會成臺灣總督之顧問部以爲施行自治之初步 
[東俄之政爭]  
　　二日海參崴電赤塔政府現正急備在伊滿地方抵禦加浦爾之軍隊紅軍開往該處者絡繹不絶海蘭汜消息稱砲艦數艘奉命開往伊滿海蘭泡已得伯力調兵命令惟聞兵士均不肯出發伯力之軍隊現懷異志携械逃亡者頗多雙城子與烏蘇里周圍各村之農民委員會均宣言承認泊里阿穆爾之新政府 
[南方罷工記]  
　　二日香港電陳炯明調停機匠與僱主間之爭端未能成功機匠已提出第二哀的美敦書要求於三日内答覆聞廣三鐡路與廣東電氣公司現均承認機匠之要求 
國内要聞 
[張作霖出京時之煊赫]  
　　新任蒙疆經略使張作霖於昨日（三十一）下午五時許由東車站出京自西城順承王府至前門東車站沿途警蹕極爲森嚴所有赴站歡送之諸大人物先時均在月臺恭候簡任官以下如鴛鷺成行分立於車旁夾道肅靜無譁其氣象之盛不特王占元難與倫比即曹錕出京時之情形亦略有遜色迨五時十分張氏乘汽車到站隨帶衛隊隨員數十人并汽車八輛當與諸大人物略爲周旋隨即上車三十分正傳令開車金鼓齊鳴備極一時之盛故昨日京奉路由津來京之晚車遲至八鐘餘始到東站而廊坊車站有奉軍約千人落垈車站亦有奉軍三四十人均軍服荷槍以迎張氏張氏車發之前并開專車一列送張之汽車隊及汽車八輛據某方面云張氏此次出京擬在津不作勾留直行返奉而對於援蒙一節頗有迫不及待之勢除將二十七師二十八師全部出發外并將察熱綏各區軍隊酌爲分配即以張勳爲總指揮前傳察熱綏將設巡閱使一說現已變更議改爲經略副使張勳即以此副使之名義而統轄察熱綏三區軍隊與張作霖所統之軍隊雙方并進期以兩個月爲期底定蒙局政府方面亦已容納此項意見將於張氏返奉布置就緒後即以指令發表 
[陳樹藩抗命徵實]  
　　陜督撤換發表後陳樹藩連日來電措詞均尙恭順政府方面方以爲不至發生問題而孰知陳之詐僞百出固具有抗命之决心也此事至昨日已完全證實因政府方面業接得陜軍各旅團長曁全體軍官士卒等艶日來電署名領銜者爲井岳秀張寳麟二人内容略稱陳督在陜有年剿匪保民成績具在今乃遽予撤換實非事理之平應請收回閻相文督陜成命仍由陳督維持現狀倘政府必徇一二人私見棄置全陜將領士卒之公意於不顧則旅團長等熱血所至但有一彈在身亦必盡力而行特電陳明惟希鑒察等語原文措詞憤激儼然一封哀的美敦書其爲陳氏之所授意尤屬昭然若揭聞政府已將該電轉寄保定曹氏囑令相機應付總期設法勸導各該旅團長等勿爲陳氏助虐免致干戈相見糜爛地方至直軍方面早已料及陳樹藩有抵抗之行動故當閻相文督陜明令發表後直魯豫巡閱使署即經議定派馮玉祥張福來兩部隨同閻氏入陜並以馮部爲前鋒然彼時政府并未預聞其事故尙不知馮旅之將開離豫境也前晚始接馮氏艶日由信陽來電陳報所部分批出發日期原文略云宥日奉直魯豫巡閱使來電飭令率部入陜當經規定分編四梯團陸續出發第一梯團已於本日開始運輸惟火車缺乏祇得分期運送謹聞云云據某外人得陜省方面傳敎師函云陳樹藩接到開缺電後異常惱怒當日即召集上中級軍官於軍署開聯席大會議内容極密然此間人士僉謂此中消息必甚險惡日來調兵遣將益見忙碌華陰臨潼關一帶路上之軍隊已絡繹於途城中亦巡騎密布晝夜不息並由司令部施行臨時戒嚴以目前形勢觀之或不免負嵎一戰也 
 
 
 

Page 7

 
 
　　羣馬排斥陸洪濤甚烈 
　　甘督問題近日尙無解决之勢陸洪濤眞除一事因羣馬反對之激烈殆難如願以償聞甘省五鎭使近並各派代表來京爲反對陸氏眞除之運動甘邊寗海鎭守使代表朱繡凉州鎭守使代表張學仁甘州鎭守使代表蘇成璋寗夏鎭守使代表喇成基河州鎭守使代表徐讓現各代表正在分途活動期達到撤消陸氏眞除之目的日前蘭州各界聯合會等來電對於五鎭上府院漾電認爲由寗夏揑發一節兹五鎭復來敬電否認其事原文如下北京南千章胡同朱張蘇喇徐各代表鑒鼎密甘局自中央更張易蔡全隴各界專候蔡來以圖善後故對於暫護督軍之陸雖不滿意亦未明言反對然陸氏係倡言漢回世仇之人各鎭至今並未與通函電意謂蔡一來甘彼當罷去不欲使中央爲難耳刻下蔡已入長陸軍聞陸有眞除之說擬通電反對恐被蘭州扣留已密電寗夏請以明電聯銜拍發逕呈府院及曹張兩帥並請中央對於諸君俯賜接見若陸氏竟有眞除之舉是中央將以陸洪濤爲仇視全甘回族之表示麒等誓不承認况自張去後陸氏對於軍餉裁兵一切問題均未提及而隴南遍種鶯粟不加禁令陰與分肥禍甘誤國均非細故倘予眞除不特麒等不能承認即全甘有識之士亦莫不認陸氏爲亂甘之導也應請諸君於謁見府院時詳陳一切務請另簡賢員以救甘局是爲至要馬麒馬廷勷馬麟馬鴻賓斐建準敬印 
　　昨據政府方面某要人云張廣建以皖人禍甘國爲人民所痛疾起而逐之要在各鎭守使之實力固人所共曉但隴東隴南兩使以家鄉連毘自必竭力擁護因之陸得代理督軍孔繁錦亦可恃而無恐是陸之代理仍不啻張而其他鎭守使馬騏裴建準馬鴻賓馬廷勷馬麟等等必當竭力反對故今日陸之命令不能行於其他五鎭此其不洽軍人之確鑿實徵運動陸之眞除者爲隴南鎭守使孔繁錦爲陸鼓吹者亦半係孔派人員但察孔之治隴南强令民間通用私製銀票收取現金更强令民間種烟收稅四次即不種亦如此苛派陳護省長所放之各縣知事該鎭一律驅逐自行委派直皖戰爭擬會同陳樹藩出潼關固爲人所共知今又與陳聯合私自出軍攻鳳隴其行爲如此當爲人民所痛恨政府不敢貿然令陸督甘者實亦有鑑於此但蔡旣不成馬亦不去將來繼任人物實苦於物色耳 
[京敎職員赴部索債第二日情形]  
　　北京國立八校辭職敎職員代表五十餘人前日（三十日）同至敎育部索欠俟至下午六時半以後敎職員因見部中無人接待乃分爲三團一團往陳任中秘書住宅一團往任鴻雋司長住宅一團往陳寳泉司長住宅任陳二司長均即時出見並約定明日（三十一日）上午九時在部相候惟陳任中處最多枝節代表等到陳宅時陳氏宴客尙未散席門役見多人前來不待代表開言即云「不在家」並言「諸位代表先生本宅主人確不在家若是在家是没有不見之理」代表等不聽實行坐候幸陳氏住宅庭園寬廠代表等即在該庭園内坐候至夜半十二點三十分陳氏始由後門潛出由外雇人力車由正門而回代表乃請其談話陳氏第一句即答「我没有權没有責代我現在從明天起不到部我本來想辭職的諸位不必逼我我是一薦任官等馬次長到了我的辭呈即可上去了」代表等勸其不必如此旣是首席秘書又是府院聯絡員此次學潮政府均聽先生說話今同人等三路出發並非專與先生爲難務請明日上午九時到部萬不可有誤陳乃允於九時到部代表等遂辭出時已夜半一時四十五分至昨日（三十一日）上午八時代表等先在女高師集會到者約百人九時赴部由該部庶務科派員在西花廳招待普通司長陳寳泉專門司長任鴻雋出而接見首由馬叙倫發表請其將前欠即時發下并聲明前日索欠係根據國務院敎育部公函所述職員薪水應即發出敎員薪水儲欵以待而起政府旣有儲欵則辭職以前之欠薪當然即日發下至辭職以後至本日止所有損失應請賠償其賠償價值尤不可輕輕看過云云陳司長答言前次出京奔走原以總次長不日可以産出不料迄今未見到部不知何意諸位欠薪四月鄙人亦欠薪六月所以對政府告假待總次長到部再行銷假昨夜諸君來訪深感榮幸惟鄙人在假中爲私人資格公私幫忙而已馬叙倫云政府種種措施之謬誤不可勝述如致敎育部公函謂職員薪水應發敎員薪水停發云云敎部旣爲政府一機關則此際之諸位司長應從權負責且政府旣言儲欵以待則欵項旣備應請司長趕緊辦理陳司長云前次代簽字係出於不得已此時惟有請諸位稍待俟馬次長到後自有辦法馬叙倫云簽字一層旣有先例請援照前例辦理亦無不可至於以後之敎育經費及種種問題同人等除以國民資格另有舉動外本日到部不敢與聞其他只要辭職以前之欠薪及辭職後之賠償而已任司長云前次挽留諸位時說述許多言語不圖今日又與諸位重翻舊案鄙人眞感慨無量欠薪無論如何總當照發現在當局負責有人請諸位俟馬次長到部後再商如何馬云凡有血氣莫不感慨當局一層不成問題如馬次長在自無請諸位負責之理惟現在馬次長未到當然仍由諸位負責陳司長云無論如何總當代諸位向政府交涉但不能負責馬云諸位既係民國官吏斷不能以長官不在爲詞不負責任同人亦非僅找二位高司長亦在同人找尋之列不料其不顧體統昨日臨時走去任司長云馬次長不日到部可復請諸位稍候馬云同人之來非關馬次長到與不到惟望二位司長設法發還欠薪若依舊不爲設法本日仍照昨日辦法在部過夜云云此時某代表拍來電話謂陳秘書萬請不來還請大家設法代表等以陳氏昨夜面允到部今旣不到是彼失信惟彼旣云必不到部且言一定辭職若陳氏能宣言與部斷絶關係同人當然不再追求否則應請其到部彼時陳司長云已接電話言馬次長本日由津來京鄙人須往車站迎迓於是陳氏自去由徐鴻寳與任司長二人赴陳任中宅接洽代表等亦分途前往至陳宅有一千號之汽車在陳任中適坐車要走代表等阻之陳在車中出言不遜代表等力請下車陳不得已下車代表又請其到部並詰其何以出言不遜陳不得已跪地叩首謝罪旋有陳夫人陳老太太等出來陳即退入内室令許多兒輩出來大發雷霆陳氏旋又由内宅出見言「實在要辭職因次長未來部中不能呌我去司長亦不能指揮我非總次長到後我必不到部」云云代表等不得已復到敎育部至下午一時司長乃請代表在部午膳候至下午四時任陳二司長來言本日實無辦法請諸位暫回俟明日馬次長到部再商馬次長旣敢到部自有善法代表等答言同人到部并不與馬次長相干如要同人回去請諸位對同人等宣誓不管次長到與不到限一日或二日將積欠之事辦妥乃可任陳不允惟云須部中全體負責乃可可否由諸位請各參事司長全到此處當衆負責於是醫專代表往請參事湯中女高師及法專代表往請社會司高步瀛工專代表往請參事鄧萃英高師代表往請參事秦汾北大代表往請參事蔣維喬一面徐鳴寳秘書飭庶務科預備晚膳十桌代表等仍在部晚膳至下午七時半馬鄰翼有電話至謂準明日下午到部與各敎職員接洽代表等無法乃相約明日再見而出 
[敎潮中之校長與學生]  
　　敎育次長馬鄰翼自命令發表後即趕回天津辦理交代現在已摒擋就緒於昨日（三十一）正午來京約定今日到部視事其有無收拾敎潮把握刻下尙不能知惟八校校長以京師敎育已陷於無可挽回之地位急欲擺脫故一聞馬氏有到京之訊復於昨日提出辭呈表示堅决態度其呈文如下爲呈請批准辭職並迅發四五兩月份經費及積欠事竊校長等前以校務棘手無法維持曾一再公呈大部并分呈大總統國務總理懇請辭職在案時以大部負責無人未荷批示現在次長履新伊始正宜另覓長才及時整頓俾國立八校一切進行計畫及應興應革事宜不致爲校長等所誤非特校長等私衷感激敎育前途實利賴之再四五兩月應發之經費及積欠早經逾期急需支應并懇尅日撥付以濟要需所有懇請辭職及迅發四五兩月份經費及積欠緣由理合呈請鑒核迅予批准毋任迫切待命之至 
　　至學生方面八校聯席會議前日召集京師公立中小學校開聯席會議（計二十三校）全體一致通過大請願案籌備事項（一）各校各選臨時幹事一人組織幹事會辦理請願時一切事宜詳細辦法昨日幹事會議已討論就緒暫不宣布（二）本星期四各校代表齊集携帶書函到國務院請願（三）如政府不容納各代表意見則於本星期五齊集天安門作羣衆請願之舉非達目的不休（四）請願時所要求之條件（甲）請政府履行前次三項辦法（乙）請政府一星期内宣布交財敎三部協定條文（丙）請政府將所欠經常臨時各費即日撥付 
[北京各界維持敎育運動]  
　　北京各界聯合會因京師敎育經費風潮迄無平息之望及南洋敎育條例事件政府均無積極辦法特於昨日召集各團體假法專開緊急會議討論維持國内外敎育辦法到者有學生聯合會女界聯合會報界聯合會北京敎育會等八團體計代表二十餘人四時半振鈴開會首由主席莊仲臯報告江蘇省農會·南京各界聯合會·反對政府借日本欵之來電及江蘇省議會爲地方行政會議事之來電報告畢乃以維持北京敎育問題付討論鍾少梅謂八校學生聯席會議昨派代表前來本會請本會召集北京市民維持敎育大會於天安門外惟召集此項大會徵諸過去事實列會者以學生爲最多今八校學生回籍甚多恐此會難於召集本席主張召集京内大小團體在湖南或江西會館開維持敎育大會林寳慈贊成此議主席謂會之形式或爲露天的或爲室内的可稍緩討論兹先以「由本會召集維持敎育大會」付表决請贊成者舉手多數通過次乃討論該會之形式適京師公立中小校學生聯席會代表黃族翹曾青雲二人到會主席請其報告學生聯席會對於各界聯合會之希望黄君當卽起謂學生聯席會議决本星期内舉行大規模請願運動其辦法分爲兩步第一日由中小以上學校學生代表全體赴國務院請願要求履行四月三十日國務會議决定京師敎育經費三條辦法不得切實圓滿之結果决不返校第二日由中小以上學校學生全體赴院請願不得結果即在新華門外露宿敝會所希望於貴會者即召集北京市民維持敎育大會云云主席謂本會旣决定應允學生方面之要求應即討論地點問題及會之形式爲露天的抑爲室内的林寳慈鍾少梅等數人相繼發言學生聯席會代表黄族翹謂該會可擔任邀約各團體前往參與議至此主席乃請南洋華僑代表廖君及余佩臯女士報告南洋敎育條例事件經過情形廖余二君當即先後報告報告畢林寳慈動議改「北京市民維持敎育大會」爲「北京市民維持國内外敎育大會」衆贊成次推出籌備員十人即散會 
[最近成立之新日債]  
　　日本寺内閣時代對華借欵數達一萬萬四千五百萬元當時日政府以援段情急借欵皆未暇要求確實擔保段倒之後日本銀團大起恐慌加以我國財政愈益窘迫近日竟至利息亦無法支應日本政府極力研究之結果决將借欵之種類分爲三種（一）應繼續實行者（二）應讓與新銀團者（三）應改長期借欵者内如膠濟鐡路延長綫之高徐順濟兩鐡路墊欵二千萬元因新銀團成立結果該項權利已歸新銀團所有日本原欲速與新銀團交涉早日收回墊出之欵因新銀團方面未能遽行出資於是别設一法再與我國交涉改爲正式契約藉以鞏固其利權據聞近日日本方面已與我國政府秘密進行交涉除已交付之二千萬日金墊欵外已定再借日金二千萬元連舊欵共日金四千萬元將草約改爲正式合同並取確實擔保而日本方面則以撤退膠濟鐡路沿綫守備隊爲交換條件近日已略有頭緒大約成立之期當不在遠此其一也又吉黑林礦借欵及參戰借欵則已决定改爲長期借欵先將契約變更以保日本之權利俟將來發見有適當擔保時再要求我國變更擔保品此其二也至於吉會鐡路墊欵之一千萬元（係銀元）因該草約不能實行日本方面特派興業銀行副總裁小野英次郎及南滿鐡路公司社長村野龍太郎理事扛本丞治等來京坐催我國交通部改訂正式借欵契約其初主張完全援照津浦鐡路借欵契約因我國當局請求讓步乃改爲參照津浦鐡路借欵契約之例工程師長會計監督運輸主任由日本方面薦用日本人我國政府對此已完全承認於上星期六（二十八日）晚正式簽字其欵額爲二千五百萬銀元除已付墊欵一千萬元外實得一千五百萬元九二交欵内中回扣之一百二十萬元聞日本方面祗取去二十萬元餘一百萬元均爲我國方面經手人所得此其三也尙有一最可注意者即天圖鐡路之執照問題天圖鐡路者自天寳山至圖們江之鐡路約四百餘里爲南滿鐡路之必要支線此路之批准係在數年前惟政府迄未將批准執照發下日前南滿鐡路社長野村龍太郎氏秘密來京携帶現欵一百萬元到京之後即向該管部署分投活動現該項執照業已發下交與野村氏承領該氏刻已秘密遄回旅順此其四也 
[閻相文率師入陜之鄂訊]  
　　新任陜西督軍閻相文自奉命後即部署各事準備率其所部第二十師入陜接任政府以陳樹藩態度頗近曖昧特電令駐鄂吳新田第七師駐豫馮玉祥第十六混成旅隨閻往陜陳樹藩如果抗命即以武力對付並電促閻兼程前往以赴事機閻氏以該師欠餉六七月即在嘉魚一帶所負零星小欵均待結束除奉命後立即電催欠餉並請撥開拔費外另派副官王某來省與方參謀長接洽三事（一）中央尙未匯到開拔費以前請暫由鄂庫墊洋五萬（二）請將該師前次交付漢廠修理槍械迅即發還並盼助給大宗槍彈（三）該師擬在武漢招募輸送卒千人請飭屬保護方參謀長當允轉電王督核辦該師因摒擋未就一時辦以成行至其所遺嘉魚監利一帶防務已由王督電令孫傳芳師長抽派第十八師三十六旅前往接替吳新田第十七師奉令入陜後即派員在省垣安徽會館設立辦事處採辦行軍用品日内即可發動所遺隨棗鍾京一帶防務先有由鄂軍第三四旅分别塡補之說現又改擬以鄂軍二旅接防隨棗近畿軍第八師接防鍾京大約客軍旣調兩師出境全省防務必須重新支配一俟王督回鄂（王於昨三十日晨六時十分出京返鄂下午四時到保定晤曹今晨上車南下準定明晨七時抵鄂省軍兩署業已令知各機關屆時齊至劉家廟車站歡迎）即可决定又據軍界消息閻氏因中央電令尅日赴陜已與吳心田師長馮玉祥旅長電商妥洽即以馮旅爲入陜第一線吳師爲第二線本部第二十師則爲第三線隨後啓行馮軍業於三十日（外傳二十五日與二十七日出發不確）由信陽發動已有兩團抵洛陽俟全旅集合後即由洛直趨潼關閻吳兩師則因地理上關係由鄂北襄陽出紫荆關入陜刻尙整裝待發最近據襄鄖鎭守使張聯陞來電報告云陜鄂交界之興山白河地方陳樹藩突增防軍數營是閻師入陜尙難免有幾許糾葛也 
[鄂學生述見王占元情形]  
　　武昌高師學生代表陳彦蔡紹牧等四人在京謁見王占元情形業紀昨報兹續據該校消息如下廿七日晨七時代表等携王督軍行署昨日來函趨謁王督至八時半王督親出接見坐定詢問來意代表等當代全體敎職員及同學伸謝從前維持盛誼繼陳近日學校危險情形懇矛根本維持王督謂貴校係屬國立欲求根本解决仍須中央接濟諸君向財部交涉難以有效學校設在湖北祗要找我一人代向政府磋商足矣我想諸位來京時同學意見必要找余余不久即歸到鄂後自有解决辦法可不必急代表等言校内現已斷炊外間累賬尙須籌還以目前論已屬不可終日究竟如何尙請明示王督言余有二種辦法（一）今晚即函劉省長撥欵維持學校現狀（二）余回鄂後籌定的欵期維永久總之諸君只求學校有欵不必問在何項撥發余說話决不象政府失信盡余力之所能及向中央交涉那怕押鍋賣鐡祗要給欵都有辦法余甚願爲國家多造人才貴校設在鄂垣長江各省均往求學湖北與有光寵安能聽其倒閉諸位來京業經多日光陰寳貴耗費可惜見余後不必久住川資車票由余發給代表等一再辭謝王督堅囑副官處發洋一百元半價便衣車票四張代表等見王督之意非常誠懇祇好拜受辭出至客廳門首王督復笑云我說的全是實話務望諸位即日回鄂勸同學安心讀書至要至要代表乃稱謝而出 
[劉湘將長川軍（成都通信）]  
　　川中自治因軍民兩長問題横梗於中又因各方意見紛歧迄未解决最近趨勢熊克武退讓劉成勳堅辭大局遂漸有眉目聞以劉湘之總司令呼聲最高大約不出數週必能見諸事實劉湘此次上台之動機初由重慶各軍將領推戴劉恐陷入漩渦辦事困難因表示不允並於五月一日起不問軍民大政各將領乃轉推劉成勳他方面亦一致贊成而劉成勳亦堅辭此席力主前議謂不問甫澄軍長（劉湘號）同意與否俟推出再催請其就職云云此議旣定各方復趨重於劉湘 
　　現劉湘之總司令一面由劉成勳推舉一面由熊克武推舉因此次駐在渝城各將領有一部分曾議推舉熊氏登台熊氏宣言絶對不就謂余係提倡自治之人若重登舞臺事更難辦乃託名駐夔張旅亞光成婚之事到夔爲張主婚藉避政潮擬俟張之喜期過後即乘輪出川赴外省考查各地情形並擬赴歐美調查經濟狀况以作將來從事社會事業之資料昨晤一與熊氏接近之某議員云熊氏此次出省並擬游歷新俄羅斯考察勞農實况熊氏年力甚强其平常留心俄事此說不爲無因也重慶方面消息則云川局善後會議於五月二十四日開第五次會議時曾討論推舉軍政長官問題衆主張由混成旅長以上將領或代表用無記名投票法選舉并推定余際唐李樹勳段班伋擬定選舉規則草案提交大會决議代表中有提議制定軍政署組織法者有主張由軍政長官自定者討論尙未得結果將來推舉何人尙未能預言也 
　　尙有要聞二及地方通信轉入後頁 
雜評一 
[敎潮應速解决（默）]  
　　敎潮之所以激盪至此初以雙方意見之相持也繼以敎長辭職無人負責也又繼以三使入京内閣改組日齗齗於地盤之爭更無人過問此事而敎潮遂呈敗潰决裂之景象矣 
　　今則重組之新内閣已發表多日負責亦早有表示雖敎長一時未確定然其責應全體負之不能再以此爲推諉况乎今日代務之馬敎次已經就職當局所諉爲負責無人者亦已有人則宜速以誠意解决此事蓋此敎育之淪於破産智識階級人心之動摇影響危及國本不下於外蒙之禍而外界對此之憤慨亦日積日甚且有起而援助敎育之勢然則此問題如再不速决將更不堪收拾矣政府當局亦已知之否耶 
 
 
 

Page 8

 
 
國内要聞二 
[蘇省憲之審查報告（續）]  
　　第十五條審查會如採用前條第一項方法時應依照同項所列各欵製定各團體名簿及表决報告規則通知於各團體於前條第二項情形前項程序由江蘇省議會行之第十六條第十四條所列各團體於表决後應分别可决或否决報告於江蘇省議會第十七條江蘇省省憲法依照各團體名簿所載數目已有三分二以上之可决時即行成立應由江蘇省議會以會刋公布之（第四章附則）第十八條起草委員會及審查會議事細則由起草委員會及審查會自定之第十九條起草委員會及審查會均以江蘇省議會爲會所但遇必要時得變更之第二十條本規程於議决後施行（說明）右列規程較原案稍加擴充共分制憲程序爲起草審查及議决三者均以專章規定蓋以省憲必經審查然後法案可以完備必經議决然後效力可以發生也至省憲應由何種機關制定立法主義本不盡同或以普通立法機關行之或則另立造法機關（主權機關）本案係採取後者以冀博採輿論而收羣策羣力之功惟本會爲代表一省民意機關與他種職業團體究有不同故於起草委員則定由本會選舉於舉出審查員員數則較他團體爲多以顯示二者之區别但所舉起草委員及審查員均不以本會議員爲限且於第一條二項復加但書俾於區别之中復示制限之意此闢於制憲機關全體之組織所應加以說明者也其次則關於議决機關亦有須說明者即議决省憲法當以全省公民大會總投票爲合於眞正民意然此會之組織及表决方法實行時或多困難之處不易於此時預定故本案特授權於審查會俾得因時制宜定一較爲妥善之法如審查會認爲於時機不適當時亦得適用第十四條乃至第十七條之規定俾各縣各法定團體代行國民大會之職權因此等團體爲各縣多數人民所組織實可代表多數人民之意思故也特别審查會審查長劉伯昌理事馮世德 
[蘇議會反對親日與借債]  
　　蘇議會昨致府院電云北京大總統國務院鈞鑒内閣改組財長一席輿論咸謂屬諸親日派報紙喧傳將大借日債直接交涉魯案羣情惶駭本會爲法定民意機關現值國會中斷義難緘默應請鈞座尊重輿論注意下列各端一勿用被有親日嫌疑之閣員二不再非法借債三始終堅拒魯案直接交涉迅電駐英顧使於第二次國際聯盟開會時正式提案否認一九一五年被脅訂立之二十一條務達根本取銷目的全國幸甚江蘇省議會卅一 
[南京快信]  
　　湖南省議會昨電蘇議會云英日繼續同盟擬聯合各省議會致電英政府凡關於中國之事勿列入條文等情如表同情即速電復 
　　奉賢欵産經理處胡德望來函請迅予解釋縣産範圍高郵商會長宋子聯電稱李又杏請議查辦高郵縣知事姚祖義案顚倒黑白全非事實 
　　昨午下關輪船碼頭聯和江輪由漢抵寗乘客蕭金永私帶烟土當被警察查獲已解廳訊辦聞下關城内作烟土生涯者不下千數百家連年獲处無算又下關消防隊長李紹筠因朋分烟土被押現李運動各商舖保釋未識警廳能批准否 
　　全國禁烟聯合會函王省長請派員紳嚴查烟禁 
　　胡敎育廳長以第五次敎育行政會議行將開會昨通令各縣知事及敎育人員如有意見可先期呈送備考請議案限七月初十前呈報 
　　南湯山興修馬路不久即可工竣王警務處長昨特派保安隊一棚往該處駐守以資保衛 
　　齊督擬派參謀長劉玉珂赴京列席統一會議 
　　寗製造局失愼齊督又加派主任參謀曲巖調查 
　　政治研究所第六十五期准本月十九日仍假省立法政學校考試昨由省署牌示週知 
　　徐州旅寗同鄉會定五日假胡家花園開成立會 
　　財廳昨委朱芾守催卸任蕭縣知事吳鵬交代汪鴻藻守催前任丹徒縣王知事交代劉寳壽守催江浦縣交代 
　　陳光遠派諮議楊峯乘聯和江輪來寗謁齊督有所接洽陳樹藩派諮議長張文來謁齊督後即轉車赴滬財部僉事沈宛慶鹽署僉事徐善洸由寗赴京 
[杭州快信]  
　　高審廳陳廳長爲節省經費起見原有推事書記官等四十三員現裁减十員每年可省四千元左右（按該廳經常費每年六萬四千元）昨已規劃妥當報部核示並將本廳民商事習慣調查會歸併文牘科辦理 
　　高審廳昨委夏鈞澤充江山縣承審員梁正言充瑞安縣承審員巴衡濱充臨海縣承審員范潮充龍游縣承審員省議會選舉省憲法起草員今日可望産出因每日可得公費二元各屬議員昨在休息室分送名單濫竽充數者頗多惟台屬被選人名尙在周議長夾袋中 
　　駐甬瀝漁鹽公所請援蘇五屬辦法漁船剩鹽免予抛水運署查蘇屬漁船向係編號列册視船樑大小分配漁鹽取締旣嚴應准用剩封艙存儲浙省各魚廠尙未照辦飭從緩議 
　　浙江財政廳新訂驗契免罰單行規則十條自六月一日起各縣已實行遵辦 
　　運使蔣邦彦因公北上署務由第一科長王繹和暫代現蔣有函到浙須俟舊曆端節方可南旋 
　　杭州報國工業會十日在公立工業專校開第二週紀念大會 
地方通信 
[松江]  
　　省會選舉消息省議員初選期近各方面之運動當選者正在劇烈進行現聞某某等已派人預買投票證每紙願給代價一角惟默察票證掮客均有居奇之意恐非三角以上不能成交票價既如此奇昂逆料散發票證時初選人與調查員之間尙有一番索票爭執也至舊松屬省議員複選事宜業由省長委定候補道尹陳洪道爲本區複選監督已於六月一日來松暫時下榻縣署刻正籌設複選事務所所址擬借縣立松江醫院其司選科長一職聞即以主辦初選之縣署郎姓科員接任云 
　　續辦檢定敎員縣署奉敎育廳令續辦第四屆小學敎員檢定事宜業由三科主任顧稼軒在署附設檢定事務所邀請各區勸學員帮同辦理頒發書紙俾便各校敎員塡明彚寄 
　　拆賣金山衛城金山衛鄉民以八千金向官産局承買金山衞城買定後即將城磚破土拆賣每磚一萬售銀十四元其附近之柘林城亦擬由柘林居民援例承買聞已推舉代表進省請願矣 
[蘇州]  
　　定期討論米價蘇州總商會近因准廳縣會函取締米價特於昨日常會提出議案公同集商决定先行通知米業董事轉邀各行棧舖户酌推代表於舊曆本月二十八日蒞會並分函全體會董到會妥議辦法以便函復 
　　會議限制銅圜蘇城近日銅元充斥洋價增漲一般小本經紀大受影響錢業公所特於前日開會僉以根本之圖非禁止銅元來源不可當即議定辦法四條（一）南京鎭江上海各口不准有大宗銅元運入蘇地（二）車站輪埠應由軍警一律嚴查如獲有大宗運入銅元准以一半充公一半充賞（三）應請官廳行知沿途各關卡加意搜查一經破壞大宗銅元准照充公充賞辦法（四）市上流行銅元應請官廳出示曉諭不論何項花色一體通用毋得挑剔致生事端 
[鎭江]  
　　籌備省會覆選省會第七區覆選監督夏翊宸奉委後曾將職員分别派定現司選課長查敬吾已於日昨由省來鎭當即乘輿至縣署與張縣長接洽良久聞將勘定相當地點設立覆選事務所　　麵粉市價飛漲大江南北各處今年二麥收成減色各麵粉公司進貨缺乏以致泰來大豐貽成等廠所存麵粉俱已售罄而貽成廠早經停工各分銷處紛往催貨迄無以應加以客帮銷數極多現在市上脫貨價已較前飛漲每袋加出六角之多 
[揚州]  
　　城鄉蠶汛揚州蠶桑事業自省立蠶桑塲設立後始逐漸發達如南鄉之新洲·楊子橋·西山之大儀東鄉之宜陵·大橋莫不桑樹綿綿侗蠶之户亦見增多今年以天時陰雨寒冷不調蠶兒發育不良致成績欠佳惟北小街戴伯山·西門楊少卿·南河下陳雲卿·小東門盛元凱·三汊河陳公甫等因皆按照模範場新法故能與天時抗衡收成較好統計皆在七分以上 
　　繭行開秤江都四境繭行業經開秤價值參差不一宜陵開盤每擔五十元漲至五十六七元新洲開盤五十八元至六十元近降低至五十三四元本城蠶桑塲開秤四十五元至五十元近復漲至六十一元而儀徵方面以揚地價高亦放盤至六十二元云 
　　電請停借蘆鹽十二圩捆鹽工人因反對借運蘆鹽相約停工曾誌昨報兹悉儀徵縣吳知事已電呈督軍省長請轉咨鹽署取消原案其電文云縣屬十二圩商航以湘商盜用清吉昌名義呈奉鹽務署核准借運蘆鹽八十萬擔分銷衡永寳三處破壞淮鹽引岸斷絶圩民生計今晨外江船户確已停止收鹽并有閉市要求打消原案各項舉動除將詳細情形另文呈報一面趕往設法開導免釀禍端外謹先電乞鈞座俯念圩民生計實迫地方治安攸關迅賜轉電鹽務署准將借運蘆鹽原案即予取消以恤民艱而順輿情臨電曷勝屏營待命之至 
[清江]  
　　絲繭開盤價格比年以來江北蠶桑事業稍稍發達惟本年因天氣寒暖不正致一般育蠶家皆感歉收之苦且繅出之絲又多質劣色暗故雖開秤有日而收數並不見多至普通價格每繭一石約在四十五元左右即每斤合銅元七百文弱惟是蠶旣普養桑葉自爲鄉人所重其以採桑而釀成毆打到縣訴訟者以本年計之已有十餘起而北鄉楊佑山與馬某且因盜桑幾釀人命目下楊在監押馬在醫院其案仍未了結 
　　清鄉領槍波折淮陰清鄉吳坐辦前派某君赴寗價領槍械昨得來信謂軍械局存槍無多僅領得四十支且槍價每枝溢出原定二十二元之數吳君得此消息以前此到局繳價領槍者人數甚多而每枝二十二元之價又久宣布於外今忽槍少價貴頗覺難於措置云 
[徐州]  
　　銅山匪勢之猖獗徐屬各邑向爲盜匪出没之區日前銅山東關外鐡茶菴李姓家突來土匪八九人半持槍械竟將其十一歲及九歲二子架去又城東七里喬家湖張姓同日被匪架去十二歲男子十九歲女子二人至今均無下落現各該家族正派人四出偵察能否珠還尙不可知云 
[嘉興]  
　　抽收游船捐禾邑東門外之南湖每屆夏令畫舫如織蓋因風景清佳一般人士多視爲避暑地也現夏令已屆天氣漸熱游 
湖之人亦漸衆多第一區自治委員金宗皡於日前呈請縣署依 
照歷年舊案自陰曆五月初一日起至七月末日止徵征游船捐三月蘇網船每天六角頭棚船每天三角所徵捐欵專充修理烟雨樓之用 
　　勸捉害桑虫嘉興今春桑樹上生有害蟲俗名寸尺蟲侵蝕桑芽致桑株抽葉不甚暢茂有妨蠶事日前縣屬新篁鎭農會爲研究該虫生活時期及防禦方法起見特捕捉一瓶呈縣轉送實業廳化騐現經該廳將化騐所得結果附以防護辦法於前日令飭汪知事轉令各鄉農會勸告鄉民依法防護以杜蔓延 
 
 
 

Page 9

 
 
   
 
 

Page 10

 
 
本埠新聞 
[五月份進出口船隻之調查]  
　　五月份各國之進出口船隻兹查誌如次 
地别　進口船數　　　　　噸位　出口船數　　　噸位 
美國　　二八　　一三四八九六　　二七　　一一八三八五 
歐洲　　一六　　　六四九七五　　一七　　　七五○八一 
日本　　六○　　一一○九二二　　四○　　　八九○六六 
南洋各屬二三　　　七七六六六　　一六　　　八五四九一 
　　綜觀五月份之進口船美國較上月多四輪超出一萬七千五百八十二噸歐洲船較上月少六艘减少運量一萬四千五百噸日船與四月内相等然噸量則較上月增出三萬八千噸至於出口船則美國較四月多二艘歐洲較四月多一艘日本較四月内少五艘少一萬七千噸之運量其南洋船進出一項内多半爲歐美各輪往來順道經過之進出口船於輸運貨物上無甚出入也 
[航業消息零拾]  
　　太古公司之通州號昨由天津裝來利和銀號之銀子四箱共計一萬二千兩另有俄國之羅比洋九箱又有招商局之泰順號本日出口裝往汕頭有現洋二十箱計八萬元 
　　太古公司之寗波號前在渤海失事曾紀本報後經駁起貨物補修損洞迭次派輪援救歷經三十餘天始得出險今已由浙江號將該輪從渤海拖至威海衛行將入廠修理矣 
　　昨日寗紹公司之老寗紹輪船出口有本埠信誼洋行艾克甫君裝往南京下關之子彈五大箱槍械軍器兩大箱聞係陸軍團長王平楷所購云 
[昨日火車運出之現洋與寳銀]  
　　昨日（二日）滬寗路大通運銀公司承運中國銀行現洋一萬元寳銀五百四十只交通銀行寳銀五百四十只金城銀行一百二十只大陸銀行一百二十只鹽業銀行一百二十只裝至南京交造幣廠鼓鑄現洋又現洋三萬元裝至蘇州又現洋五萬元裝至無錫又現洋八千元裝至奔牛 
　　昨日滬杭路同和運銀公司承運現洋十二萬元至杭州六萬五千元至硤石三萬元至嘉興 
[昨日滬杭車運來之鮮繭]  
　　本年浙屬來滬鮮繭滬杭甬鐡路上月二十五日開運至本月一日止計陸續運到南站共四千九百三十五包北站共二千零五十六包兩共到滬計六千九百九十三包均誌本報昨日（二日）由匯通轉運公司由長安站報運鮮繭二車計一百四十包又閘口報運鮮繭七車計八百八十包又拱宸報運鮮繭七車計八百十包係吉祥·義昌·公順·華順泰·物華·裕成·同亨昌等貨當日運抵上海南站卸入貨棧俟繭捐員會同海關扦手查驗後再由運送處車送滬北各廠 
[楓涇繭市之報告]  
　　楓涇春繭業於舊曆十八日開秤繭汛情形略誌前報昨日絲繭同業中得該處繭行之報告謂自初開秤之第一二三四等日鄉人採下鮮繭皆薄皮爲多因趕欲賣錢且收價須扯六十元繭身低次合計繅絲須七百五十斤以上至五六朝貨漸湧旺繭身亦足各繭行扯盤在五十一二元繭身合計繅絲七百斤以下六百斤以上較早買之貨便宜多矣大約一二日内收過即須收秤云 
[新祁紅茶到滬]  
　　滬上各茶棧因去年洋莊滯銷俄國停辦以致所辦祁紅茶積存有數萬箱之多大受損失遂擬本年對於祁門紅茶停辦一年以備疏通陳貨故是届新茶上市各棧均不先放水脚致來貨殊少昨日始有和興茶棧之春容祁紅七十箱裝到市盤尙未開過按往年新盤總在三十五兩左右但現在陳貨高莊售二十六兩五錢其餘皆僅二十兩以上預料新貨開盤祗在三十兩左右未必能及往年也至平水新茶聞節内即可到申云 
[近一週中之茶市]  
　　近一週中紅茶頗形活動緑茶交易仍不旺平水茶亦復岑寂今述詳情於后 
　　紅茶上星期四天裕錦隆怡和三家買進九百七八十箱價自十八兩至二十三兩不等星期五及本星期一由錦隆洋行買進五百四十五件星期二天祥洋行亦買進五百九十件星期三由同春茶棧售出九百五十件之多係怡和洋行一家買去綜一週中成交之數共計三千餘箱較上週之毫無交易不得謂非好現象惟價格平平較前并未提高最好價仍不逾二十三兩寗紅新舊茶皆無交易新茶自上週到過五十箱後迄今無貨到埠蓋由做者甚少故耳查寗紅存底不多據最近調 
[遠東運動會中童子軍操演攝影] 上女童子軍操演下男童子軍操演 
查之數不過千餘箱而已祁紅新茶據祁門茶商來信謂今年出數甚少總額不上五千箱新茶業已裝出云上海現在祁紅存貨總數在二萬左右 
　　緑茶緑茶交易仍不旺珠茶上週曾有五六百箱需要本週又無交易惟秀眉成交者有三百餘箱計禮昌洋行買進二百二十六件怡和買進一百十四件價自六兩五至十二兩不等其餘如針眉貢熙鳳眉等交易均不多不過五六十箱胃口本埠低莊緑茶存貨尙有三萬餘箱之多銷路如此呆滯新茶又將上市前途殊堪憂慮據茶商云緑茶俟高莊新茶到滬後始有市面可言而新茶近日尙難望其到埠須在端午節左右云低莊茶産於歙縣一帶日前據該處茶商報告謂茶户採就之茶絲毫無人接受店莊收買已足而黄霉在即此等茶户必受損失無疑製茶家已開辦者不過數家停辦者竟有七八十家之多如再遲延半月再不活動低莊茶恐將無形消滅由是觀之低莊新茶到滬尙遥遥無期也平水茶本週仍無交易今年亦無做者存底亦有三萬餘箱之譜温州茶大約全數皆改製店莊即本埠之五六十家茶號亦均停辦矣 
[本布銷塲活動]  
　　龍華七寳浦東周浦三林塘南匯等處所出之本布向銷營口牛莊東三省等埠各沙船裝油來滬即辦套布裝往以省匯水近日頭帮各沙船之裝油來滬甚旺故套布市面亦因之而大活動各布號之出莊四鄉一帶因屆鄉人花稻田忙織布者皆於此時停頓收貨不旺故由號家向浦東方面收買並多派夥友添設分莊云 
[蘇議員提議案兩則]  
　　請裁蘇皖贛巡閱使　　請禁行銷獎劵 
　　（一）省議員屠宜厚提議裁撤蘇皖贛巡閱使以節虚糜而免紛擠緊急動議案國家設官分職所以撫綏地方人民盡納稅之義務獲保護之權利故歷來添設官缺人民方面從未有公然否認者獨政府添設一蘇皖贛巡閱使則各方羣起反對本員默察形勢認蘇皖贛巡閱使斷無添設之必要試述其理由如下（一）軍民分治已成天經地義巡閱使官制有民政廳之設置是以軍人干涉民政民治前途危險孰甚充其所極必致演成武人政治將來一切建設事業永無幾希之望（二）中央財政困窮已達極點添一官即須添一種支出當此借債度日裁員减薪之不暇更何必以重利借來之債欵添此贅旒之官缺中央爲人擇事殊爲失計（三）蘇省改革以還元氣凋喪所負兵餉已有一千餘萬元之鉅若巡閱使再率一旅之師翩然蒞止此項所增之兵所加之餉試問何人負擔一省之中既有督軍又有護軍使倘更添一巡閱使勢必一國三公軍權益形紛擾小則彼此猜嫌大則惹起政變興言及此能不寒心總上述理由是蘇皖贛巡閱使之設有百害而無一利本會代表人民應據情電請中央迅將蘇皖贛巡閱使一缺毅然裁撤以順羣情是否之處敬候公决 
　　（二）省議員施祖鏞等提議禁止行銷獎劵案查獎劵性質旣不償本其即爲刑律第二百七十八第二百八十兩條規定之彩票毫無疑義不能以其名異而謂無犯於法律也法殺人者死苟殺人犯自稱吾僅致此人於無生命吾未欲之而此殺人犯遂可無罪乎近來各種獎券皆在上海發行業經英法租界次第禁絶行銷而華界則銷售店舖日多一日實爲地方行政之奇恥彼其招紙高揭於通衢廣告遍登於報紙犯罪行爲明目張膽各級檢察熟視無睹一若不知獎券之即係彩票性質也者又若刑律内彩票兩條早經取消也者此又爲司法界之奇恥上年五月曾由本會議員提出質問案又由本會全體議决禁止行銷案先後咨達省長公署乃齊省長咨復一則曰經中央核准行銷非外省所能禁止再則曰非續奉命令不能先行禁止豈知中央核准當以國會之議决命令之公布爲標準試問此種獎劵是否經國會議决曾否有命令公布此共見共聞之事豈容影射核准並無命令禁止乃須命令是何言歟是何言歟鏞等意見謂宜將上年議决案重行提出咨請省長查照執行執行方法分爲三種（一）請省長訓令滬海道尹·上海縣知事將刑律條文明白布告俾知此項獎劵實爲犯罪行爲非但發行者有罪媒介者有罪並購買者亦有罪非但已遂者有罪並未遂者亦有罪此項布告遍揭通衢廣登報紙務使共見共聞則無知愚民亦不至誤罹法網（二）應請省長行文淞滬警廳將銷售此項獎劵之店舖盡數勒閉廣告此項獎劵之招貼盡數撤銷勿使中外觀瞻之地稍留污點騰笑環球（三）應請省長行文司法機關實行檢察職權偵查逮捕提起公訴對於發行機關主要人犯尤須首先注意務使有犯必懲一洗從前失職之恥並准居民人等按照刑事訴訟律一百九十六條行使排除外來危害應有之權以上三種實爲執行上年議决案之切實辦法至於轉咨院部通令全國嚴禁推已及人實爲上年議决案内之附帶條項但旣經齊省長照轉何以一年有餘院部尙未復到亦應請省長查催是否有當謹請公决 
[查禁囤米私運之公牘]  
　　上海縣知事昨致南北市兩商會公函云逕啓者案奉道尹公署第三四八號訓令内開案奉省長公署第一○一二號指令内開本道尹呈遵令呈復取締米商私囤情形緣由奉令呈悉察核所稱禁止私囤爲難情形尙屬實在准予免訂罰則以利民食至私運一項本署昨已嚴申禁令通飭一體照案嚴密查禁以杜偷漏在案仰即查照此令等因奉此合行令仰該知事即便查照此令原呈抄發等因奉此相應函達查照 
[交涉員覆商界總聯合會函]  
　　爲米店報照事 
　　各路商界總聯合會前爲工部局發布米店執照一事曾 
[前日遠東運動會中女子表演攝影]  
函請交涉員抗議兹得覆函如下逕復者接誦來函請將工部局發布租界米店執照一事據約抗議等情查此事前准總商會轉據米業公所等請函領團轉飭工部局從緩實行等情當經兩次函致領袖領事轉飭工部局妥爲辦理以順商情在案相應函復貴會煩爲查照此頌時祺駐滬江蘇交涉公署啓六月一日 
[外人會議恩琴屠殺猶太人事]  
　　博物院路皇家亞洲學會前晚開公民大會對於恩琴兵士在庫倫屠殺猶太人事提議反對與會者不獨爲旅滬猶太人即基督敎徒亦多加入焉由卜舫濟博士主席報告開會宗旨相繼演說者頗不乏人大旨謂在政治上·宗敎上·人道上恩琴之輩實不應有屠戮猶太民族之舉動結果通過議案請中政府極力保護在華猶太僑民生命財産並决定呈請上海領袖領事將此决議文轉交中政府 
[學生總會否認日借欵書]  
　　學生總會昨致駐京日使書云日本駐華公使大鑒五月八日本會曾奉上一書請貴公使轉達貴國當局及資本家對於北京政府之一切在磋商中之借欵速即取銷成議停止進行乃據最近各報紀載吉會鐡路借欵已於五月二十一日簽字此種借欵旣無合法國會之同意又爲我國各團體所預先反對不問其數目若干契約内容若何我國人民當然不能認爲國債本會特代表全國學生向貴公使聲明即請轉達貴國當局及南滿鐡路會社藉作否認此種借欵之憑證北京政府故棄蒙疆摧殘敎育吾人恨之刺骨彼少數官僚武人何能久竊政權倘貴國顧念中日兩國邦交望勿再以金錢援助北京政府否則兩國人民惡感日增我國固不幸貴國亦未必獨利也專此祇頌公安中華民國學生聯合會總會啓六月二日 
[建築長堤有妨軍事之函阻]  
　　江蘇特派交涉員許秋颿近致浚浦總局函略謂頃奉江蘇督軍宥日代電内開據要塞司令張長林呈稱浚浦局近日派工在黄浦江東北岸南石塘砲台之南横亘建築長堤距臺約七八百米達適當砲位正面遮蔽射界於軍事殊多窒礙請飭轉商該局停止建築等情查該處建築工程旣屬有妨軍事應即告知情形並商令停止建築以重國防望即遵照辦理具復等因奉此查此事前准松滬護軍使函同前由當經函請遴員與要塞司令接洽辦理在案兹奉電飭停止建築相應函達貴局請煩查照辦理并盼見復爲荷 
[招商局股東會選舉涉訟續紀]  
　　招商局此次開股東會後因股東中互爭意見經陳永霖等具控公廨給諭選舉無效等情曾誌前報兹聞該局之在京股東又赴交通部具控由部派航務司胡礽泰到滬查辦胡司長奉委後業已由京於昨日抵申假寓滬北某旅館内聞胡君（字卓愚）江蘇人前清郵傳部郎中民國以來久掌航政於航業情弊頗爲熟悉云 
[中華業餘運動會明日開會]  
　　中華業餘運動會明日（禮拜六）上午九時在四川路靑年會開會聞江蘇省敎育會與各團體接洽之結果共已舉定代表二十一人將來恐尙有加入者云 
[美術界之曙光]  
　　法國名畫家傅德禄夫人De　Fantereau　係巴黎高等美術學校畢業生曾任法國最著名之Atelier　Denis圖畫學校敎授頃偕傅德禄君來華從各方面考察深知西洋圖畫爲中國人士所注重特剏辦圖畫專修館敎授各種西洋畫法爲有志者將來入法國各大美術學校之預備聞科目暫設五科一油畫二水彩畫三解剖學四遠景學五美術史時間定每星期敎授三次 
　　夫人又爲表揚西洋美術起見復設美術史演講會（有華語翻譯）凡有志美術者均可往聽第一次演講會定陽曆六月十二號午後五時在法租界阿爾培路二九四號即前寳隆德文醫工學校旁 
　　夫人作品已有六幀在晨光美術會展覽會内陳列（一）傅德禄君像（二）女孩寫生（三）巴黎風景（四）印度風景（五）（六）靜物寫生用色極深沈而簡厚無極顯之色用筆亦朴厚可愛彌近東方畫意云 
[美艦隊司令由京回滬]  
　　美國遠東艦隊總司令史特拉斯於日前因公北上已誌本報兹悉史君已由京南下昨日（二日）抵寗轉乘滬寗路特别快車於下十時返滬 
[海軍三司令由京返滬]  
　　海軍總司令藍建樞於上月間因催取欠餉偕同第一第二兩艦隊司令蔣拯杜錫珪入京赴海軍部領欵及磋商要政兹已公畢於前日由京返滬當即入署照常視事除呈報海軍部外並分令各艦隊知照蔣杜二司令因離防日久急欲回防本埠海軍界即於昨晚在海軍聯歡社設宴爲蔣杜二司令祖餞 
[鐡路局長交替預聞]  
　　滬寗滬杭甬路局長趙燧山昨奉部令調部候用遺缺調前局長任筱珊回任趙君接電後已預備一切手續移交又聞任君在寗來電不日到滬接任云 
[選舉訴訟案近訊]  
　　楊春緑訴上海縣知事初選舉監督沈寳昌並調查主任上海市經董陸文麓等選舉舞弊等情曾奉上海地方審判廳民庭庭長陶嘉春訊明終結判决選舉無效被告敗訴後一再具詞請求回復原狀續開辯論當奉該廳决定核准另委許文鎔推事受理聽候示期公開審理在案兹悉楊春緑奉諭又投該廳繼續具訴請求審判廳自行撤銷沈寳昌等請求回復原狀之决定等因該廳乃於上月三十一號將楊春緑聲請駁回之决定書三份命承發吏分别送達楊春緑沈寳昌陸文麓等一體遵照矣 
[洗衣作夥罷工記]  
　　要求加給工資减少工作時間 
　　本埠南北市洗衣作共三百家左右夥友約有千餘人該夥友等近以米珠薪桂百物昂貴且以上工時間太早集衆會議要求各作主加給工資减少工作時間向章清晨七時上工至十一句半鐘停歇午後半句鐘上工至下午六時停工星期日亦不休息該夥友等要求早晨上工時間遲至八時半星期日休息半天聞有二百餘家擬將各夥友要求條件略加修加和平解决尙有泥城外一部份計有四十餘家一律反對以故昨日各夥友分發傳單全體罷工事爲公共捕房麥警務長得悉深恐該夥友等聚衆滋事即通飭各捕頭轉飭中西探捕各於所管區域調查有無洗衣作夥友集衆滋事稟候核奪一面傳諭各作主從速磋商妥善辦法早日解决 
　　又一訪函云此次該業之罷工風潮發端於新閘之威海衛路虹口哈爾濱路嘉興路北四川路等處之洗衣作並未加入以故昨日上午仍照常工作至午後據聞已有人主張與新閘方面取同一之態度然表面上尙無何種事實發生惟各捕房捕頭對於此事非常注意已密飭幹探調查該工人等之舉動以資防範 
[水木匠罷工要求加價]  
　　滬寗紹三帮水木作工匠舉出代表黄耕山等十四人分發傳單要求增加薪工查水木工匠之工資去年五月間曾經加增經水木業公所董事張效良等議定水作工匠包工者每日工資錢三百四十文點工者每日工資錢三百六十文學徒每工給錢一百三十文木作工匠點工者每日工資錢四百文學徒每日工錢一百五十文鋸木工匠每日每擋（二人）包工者工錢六百八十文點工者每擋工錢七百文清水作工匠點工者每日工錢三百八十文作工工匠每月應由工頭給予食葷四次每次每工折錢三十文當經印刷章程一律照議給發工資兹該工匠等以今年入春以來米價有增無减各物亦逐漸昂貴是以再擬要求工頭加增工資務於舊歷四月二十五日起水木工匠工資每日改爲大洋四角五分學徒工資每日二角五分藉以維持生活滬上該業工人共有八九千人一號起有一小部分先行罷工昨日罷工者已較前日爲多矣 
[派探調查自來水工人罷工]  
　　楊樹浦捕房捕頭强生君因聞租界自來水公司工人有要求加薪不遂全體罷工情事故特派探至楊樹浦總公司詳加調查始悉罷工者係新閘方面一部份之工人百餘名而楊樹浦自來水公司全體工人則均照常工作並無舉動云 
[捕頭防範工人肇事]  
　　匯司捕房捕頭凌處與華副捕頭趙辛樵君因聞水木洗衣等各工人要求加薪不遂相率罷工有偕至公共公廨請求維持情事深恐若輩人衆肇事故於昨晨九時許 
 
 
 

Page 11

 
 
督率中西印文武裝巡捕至北浙江路新署附近一帶梭巡彈壓直至午刻始散 
[外洋輪船進出口行程紀]  
　　維昌洋行之蘇門搭臘號此次由瑞典來華裝來有大宗電線及鐧鐡機件此項來貨大半在浦口及下關起卸故該輪已經於昨日開赴南京卸貨矣 
　　提督公司之温益號明日開赴香港將從蘇彞士河駛還紐約在上海裝至美國之出口貨共有湖絲一百包桐油三百桶雜貨四百件 
　　英國郵船公司之潑賚賽號由英國倫敦來滬業於一日六時抵香港將於四日清晨進口此船到滬後不赴東洋預定九日開還英國倫敦云 
　　昌興輪船公司之俄羅斯皇后號自五月二十六日從温哥武開出後昨日來電報告將於本月六日抵日本之横濱下星期四可以到申 
　　意國郵船公司新加入中奥郵船之美麗威爾利亞號刻已開出將至南洋方面該輪來滬後須往日本長崎故定出月上旬還奥 
　　怡和洋行現又有一新輪由美開來名曰開麥德號已於上月十五日從紐約開出係從蘇彞士河來申故須在下月中旬抵申云 
[國内輪船運貨進出口之調查]  
　　進口貨（大連）招商局之遇順號昨由大連裝來黄豆一萬包土酒七百壜雜貨六百件現在楊家渡赴卸（長江）鴻安公司之德興號昨由長江裝來白米三千六百七十六包糯米一百包轉口貨白米八百三十三包碎米一百三十五包黑豆七十包黄豆八十四包菜子八百零七包芝蔴五百二十四包毛茶三百四十六簍茶油十簍茶葉三十簍棉花一百二十件機花一百七十件油一件瓜子三百二十一件蠶豆五十六包藥材一百零八件大黄二十三件土酒三十壜牛皮十九件蛋黄十五件黄紙一百九十件紙頭三百五十四件（烟津）太古公司之通州號昨日由烟津裝来苧蔴七件羊毛六十四件馬尾四十五件綢五十九件野絲八十三件髮網五件顔料四桶精鹽六百七十二包煤炭八十六噸粉絲五十包杏仁四件土布七件絲頭七十四件香烟三十箱烟盒五件海貨九十四件鹹菜二十件花生五百六十六件花生仁三百件瓜子一百三十九包紅磚二萬三千件瓦四十箱生梨二百十四簍毛皮等五十八件雜貨四十四件（寗波）招商局之江天號昨日由寗波裝來大豆三百十八包菜子一百十七包洋紗二十件綢一件青蔴十件香烟十箱牛皮二十二件乳腐二百十二壜蓆三件舊蔴袋十六件竹器等二百十四件雜貨六件 
　　出口貨（長江）寗紹公司之寗紹號昨日由申裝往浦口貨計有白糖二千八百十包靛青五十桶洋紗七件洋布三件笋乾四十件軍裝七件雜貨一百九十三件又裝往蕪湖貨計有白糖二百八十五包洋紗七十二件洋布四十一件洋火九百箱豆油四十桶檀香八十件洋傘二件鐡三百十擔雜貨一百零九件又裝往九江貨計有洋火四十箱洋釘五百件白糖一百四十五包海帶菜五十件各鐡二百十六件雜貨八十七件又裝往漢口貨計有木頭五根靛青二十桶各鐡二十八擔雜貨七十一件（港粤）招商局之泰順號昨日由申裝往油頭貨計有洋紗五百包黄豆一千七百六十三包棉花一百三十包肥皂五百箱花生餅一千七百件生羗一百二十件鹹魚四十件轉口貨二十四件雜貨七十件又裝往香港貨計有洋紗二百包肥皂一千一百箱青礬五十件火酒六十聽轉口貨三百零八件雜貨六百七十件又裝往廣東雜貨一百二十件（福州）招商局之飛鯨號昨日由申裝往福州貨計有轉口米一千一百零九包茶一千八百五十簍麫粉五千五百包豆餅二千七百十二件黄豆一千五百六十二包洋布一百三十九件水菓一百八十件石羔五十件馬車一輛雜貨四百零五件（寗波）招商局之江天號昨日由申裝往寗波計有赤糖六百六十七包洋雜貨四十一件洋布九十二件豆油六十七桶靛青四十桶鹹魚二十件洋火料一百件柴油四噸香烟三十七箱雜貨一百零一件 
[友華銀行銀市報告]  
　　中美新聞社譯友華銀行報告云昨日倫敦銀價近遠期各跌四分之一便士紐約銀價漲至五七又八分之五倫敦紐約滙價漲至三九一又四分之三今日此間定價日金跌至七五法郎跌至七二五羅比漲至二四九金圓漲至六二金鎊與昨同市况穏固交易價金鎊與昨同金圓漲四分之一市面沈靜無特點歐陸昨在倫敦賣銀因歐匯進步之故今日法郎復有要求 
[三誌殺妻傷女之命案]  
　　江北人杜學章因其妻沈氏（或請陳氏）將女兒贅與戴某爲妻未曾得伊同意故迭與衝突上月二十五號晨其妻與女從紗廠工作歸家杜突用刀將妻戳傷身死並砍傷其女之頭面等事後該管捕房華探目楊阿泉包探謝水泉協同一百二十號西探往楊樹浦蘭路振華紗廠後面杜所住之草屋内將傷者送院醫治死者報官騐明棺殮各節已詳前報昨晨由探傳齊各人證將杜學章拘解公共公廨請究首由中西包探上堂稟明被告戳斃其妻後即行避匿直至下午始自投捕房據其所言妻子係不知被何人用刀戳斃並傷其女等詞嗣經向其詳細盤詰方承認由彼自己謀害云云次由見證婦人王瞿氏上堂供稱現年七十三歲與杜學章同居一室出事之日清晨死者同其女從第一紗廠做夜工畢歸家炊早膳食後偕女進房睡覺其時杜已餐畢出銅元三枚沽得燒酒邀我同飲我即却之彼乃獨酌完畢持刀進房向其妻喉間心前進戳三刀並持斧砍傷其女頭額我乃報告捕房云云又據其女戴杜氏上堂供稱是日清晨與母放工歸家食畢早膳偕母進房同睡不知何故被父刀戳斧砍等語質之杜學章供稱出事之前一星期我從外歸家見妻子與同屋之王懷敬並坐床上接吻是以將其砍斃云云又據王懷敬投訴伊久病初愈並未與死者有不道德行爲應請明察張襄讞及美奥副領會訊至此諭杜學章帶回捕房收押餘人候展期續訊 
[檢查印花之第一日]  
　　今屆夏季印花稅大檢查已於昨日開始由上海縣沈知事委派朱稽查員並會同淞滬警察廳温稽查員於昨日上午爲始先赴南市第一區警察署會同李劉兩巡官帶同長警在所轄地點外馬路實行挨户檢查有無漏貼違法及貼不足數之簿據契摺等類旋在義記雜貨洋瓶店查出違法漏貼之摺子一個又泰山號内摺子一個大申輪船局内賬簿一本振大興煤炭店合泰水菓店等之賬簿各一本大昌烟紙店内賬簿七本均係漏貼及貼未足數當卽一併帶回該署發候飭傳各該店主到來照章科罰 
[錢業免查印花]  
　　江蘇印花稅駐滬坐辦郭侍煇昨致上海縣公署淞滬警察廳函略謂本屆夏季印花稅大檢查現正舉行開始檢查所有滬上錢業商人對於勸銷稅證一事已認購一萬元由該業擔負將欵如數措繳領取稅證分别貼用在案故該業之檢查手續似可免予檢查特將該同業牌號開列清單附上請即查照希煩飭知稽查員遵照辦理云云 
[愛多亞路聯合會選舉會紀]  
　　愛多亞路商界聯合會於日昨假座大昌烟公司議事廳開第一屆選舉會到者五十餘人公推童理璋爲臨時主席胡大澄爲記録首由主席報告開會宗旨略謂本路自去年發起聯合會以來因辦事乏人以致遲至今日尙未正式成立大凡組織團體必須裏面有負責辦事人才所以本會先行選舉職員然後宣布正式成立俾名稱其實今日開會爲選舉開票日期如何開票如何檢票請諸位討論當由陳龍章主張推舉六人以二人唱票四人檢票王錦銓附議通過周瑞金主張分爲二組朱霍良附議通過當時推定朱霍良陳龍章二人唱票周瑞金孫正揚章仁麟邵明耀四人檢票由檢票員將票匭啓對共計一千一百九十八票有廢票一紙當經分别檢唱（一）所選出席總會董事部分結果黄磋玖穆抒齋洪承祁魯廷建票數最多均選爲出席總會董事次童理璋章仁麟孫正揚陳復齋爲次多數均選爲候補出席總會董事（二）所選本會職員部分結果周瑞金洪文德楊文源蔡欽生范回春童理璋陳搢卿陳復齋孫正揚朱霍良陳富林臧忠孝章仁麟沈永康王廷相樓弓甫張禮林徐榮棠顧松壽劉志誠許誠唐星三張福銘陸順三等二十四人皆選爲本會職員次管奎祺石祥生潘家銘吳榮銓王兆棠陳祖禄韋雨卿金錦綏顧騷民邵明耀等十人均選爲候補職員手續已畢遂宣布散會 
[比代總領事升任]  
　　比國駐滬代理總領事費甘奉該國君主諭旨升爲滬正領事仍代駐滬總領事職務外交部接駐京比使館來文後昨已令行江蘇交涉公署查照接洽矣 
[滬寗路稽查站長之升調]  
　　滬寗鐡路各站稽查及站長經車務洋總管發表升調兹將調任之職務及站名録下上海北站稽查陳佐明升調車輛管理料又稽查黎才生升調寗至常段夜班稽查寗站稽查李經緯升調車輛管理科又鎭江夜班稽查姚家彞（寗常段）升調車輛管理科寗站站長唐錦章升任寗站稽查鎭江站站長陳佑申升任滬站稽查無錫站站長張錫鵬升調滬站稽查常州站站長沈北珍調鎭江站站長丹陽站站長馬伯生調南京站站長崑山站站長吳文彬調常州站站長横林站站長王國信調丹陽站站長上海站站長王孫秋升調車輛管理科無錫副站長黄維森升任正站長 
[棉紗交易所開理事會]  
　　上海棉紗交易所於昨日下午四時在紗業公會開理事會選舉理事長及常務理事當即互選項惠卿爲理事長金錫之陸竹坪沈明賢吳惠卿爲常務理事而項甘伯因父子關係故力辭監察之職旋經理事會議决由候補監察汪昱庭推升云 
[浦東陸家嘴火警]  
　　浦東陸家嘴青年會職工部所搭蓋之蘆蓆廠屋於前晚二時許失愼當經浦東救火會海關救火小輪及各廠棧洋龍到塲灌救旋即撲滅計焚燬檯櫈什物及影戲機等器具約值一千餘金並延燒附近小店數家昨經三區曾署長飭查起火情形詳報警廳核奪 
[七浦路押店被搶]  
　　前晚九句餘鐘有盗匪五六名身藏利器突至西虹口七浦路二百九十九號門牌怡成押店其時該押店櫃已裝栅欄外人無從入内該匪等即袖出手槍向上開放一響示威迫令店夥將栅門開啓該店夥見勢兇惡恐被槍擊祗得將門開放後奔至樓上窗口狂鳴警笛以故匪等雖已入内不敢搜刮財物祗將銀表一只及賬檯上之現洋一元搶取逃逸迨巡街捕聞警趕至匪已携贓遠去該捕遂據情回稟捕頭飭探往查被刦狀况通知各捕房中西探捕人等一體留心偵緝矣 
[摸竊案牽涉電車查票人之訊判]  
　　英美電車公司七號查票員楊阿福（又名楊文榮）向倫兒陳阿炳在北四川路十二路電車上摸竊乘客高才卿鈔票洋二百元内分潤贓洋五十元案發由虹口捕房傳去問話時楊持刀圖盡次晨解經公共公廨命與陳一併押候原審中西官訊奪等情兩誌本報昨晨原審官張襄讞會同美奥副領事升座飭捕傳集人證將行竊之陳阿炳·分贓之楊阿福提案研訊首由該電車公司管理華人事宜之西人道倫上堂作證謂楊在公司辦事十三年素無不規則行爲上月二十五號得到捕房差來西探之通知即乘汽車至四川路將楊尋得送到捕房查其身畔並無證據若果有分贓之事則此項贓洋斷然不及携回家中且楊所司係檢查路牌查票乃屬餘事故每歷五六分鐘必至電車上簽字有簽字牌呈案 
請察云云繼由一百零六號賣票人達鳳和上堂供稱伊是時在十二路電車上賣票七號查票人上車查票時並不見其有侷促舉動至其當時曾否向乘客取閱車票及是否與陳阿炳同時下車則因乘客衆多並未留意等語又由虹口捕房二百九十三號門差華捕到堂證明楊阿福在寫字間出刀自刎情形被告由羅傑律師爲之辯護旋由中西官復向失主偷兒分别質訊良久以楊對於本案分贓屬實毫無疑義判押西牢三月陳係過犯着押一年半期滿逐出租界 
[離婚案調騐候訊]  
　　李順坤即吕順坤携子文斌投地檢廳控其媳婦顧翠林捲逃而顧寳生偕其女翠林即以民事另投地審廳起訴稱吕文斌下體患有暗疾夫婦實難偕老要求離婚等語問官以原被供詞各執聽候調騐再核在案前日審判廳着原保人將吕文斌交案即備文派承發吏發送上海醫院請爲鑑定文斌在院住宿一宵次日送回審廳並函復前來略云吕文斌下體舉而不堅昨日順坤父子相繼投案候示奉諭往傳顧寳生翠林父女候至午後仍未遵傳投質爰特奉諭再傳故昨未及開訊也 
[兩燕子窠主客分别懲儆]  
　　婦人丁張氏因在愛多亞路四百三十號門牌開設私烟間前日被老閘捕房包探姚錫卿顧阿根查悉禀明捕頭協同九十號西探前往將氏與烟客王阿三唐長益桂福林秦老五張金寳吳岌齋等連同烟具一併帶入捕房昨解公共公廨經中西官訊明判丁張氏押女所二月王阿三係屬過犯着押西牢三月期滿逐出租界餘人各罰洋三元又楊桂生因在九江路二百二十七號屋内開設燕子窠亦經該探等查獲昨將楊與吸烟人周仁成張炳祥張榮華孫利發解送公堂訊明官判楊押西牢一月周等各罰洋三元一併充公烟具併燬 
[科罰燕子窠烟客]  
　　有人在北四川路二百三十號屋内開設燕子窠售賣燈吃鴉片前日經該管捕房捕頭麥根泉訪悉率同中西包探前往查拿該燕子窠主預有風聞故已避匿祗獲烟客吳阿志陳章狗鄭康吉陳文生李元馮波陳佳陳東鄭芬張安陳三等十一名及烟具昨解公共公廨經中西官質訊之下判到案者各罰洋三元從捕房保出不到者着將每名所存保洋十元充公烟具銷燬 
[帶土與攫土並儆]  
　　曹榮榮王子興兩人日前在某處各購得烟土數包行經法租界被無賴羅洪壽吳連生兩人得悉糾同黨羽十餘人將曹等攔住任意拆梢適爲一百七十四號二百九十四號兩華捕查悉先後將羅吳兩人拘獲連同烟土一併帶入捕房昨解法公堂請究先由兩華捕相繼上堂稟明前情繼由曹王兩人上堂投訴被詐情形詰之羅等供認圖詐不諱中西官判羅押西牢三月期滿出境一年吳押二個月原告不應私帶烟土着曹罰洋二十五元王罰洋五十元充公烟土没收 
[私賣煙土案提訊藥房主]  
　　趙金安等因在湖北路清和坊口華商中義藥房内秘密販賣烟土業被捕房破獲搜出烟膏四千八百聽將趙拘解公共公堂訊明判趙罰洋一百元再押西牢一月示儆因據趙供該藥房係張瀛洲所開奉飭提張併究各情曾誌本報昨經老閘捕房包探居阿巧顧阿根將張提解公堂張延律師到堂辯稱該藥房係張盤頂接開鴉片烟係夥友殷子生私自售賣現經張之家屬將殷扭案請爲訊核經陸襄讞核供商之美約副領事判張交三百元殷交二百元均人洋並保候捕房切實查明下禮拜四再訊核辦 
[三客棧違章之科罰]  
　　九江路三泰·漢口路紫陽·福建路中和·等三客棧均因不將客棧執照掛於顯揚之處並不將棧客姓名明白登載前日被老閘捕房包探沈阿岳與九十號西探查悉以其均屬違章昨將該三棧經理徐哈洲汪濟川劉寅生併傳至公共公堂經中西官逐一訊明判徐汪兩人各罰洋十元劉罰洋五元一併充公示儆 
[男尸頸有繩勒痕之請騐]  
　　鐡路北夏家觀音堂附近空地上昨晨發現無名男尸一具年約三旬左右身穿灰色布長衫頭帶西式呢帽頸項間有繩勒痕一道似係遭人謀害身死者當由四區警查見歸報顔署長立飭二十七保十一圖地保瞿梅生投地方檢察廳報請檢騐再行核辦 
[蒞騐自縊男屍]  
　　二十七保十一圖地保瞿梅生昨投地檢廳報稱閘北大通路北首楊樹上有一年約三十餘歲身穿灰布長衫頭戴西式銅盆帽之無名男子自縊而死查無家屬稟請相騐奉委鄭檢察官毛檢騐員等前往騐明判由堂棺殮 
[逃妓判罰慈善團留養擇配]  
　　安徽妓女侯桂寳在法租界金得標花烟間内爲娼已歷六年近因患病不願賣娼前日乘間逃來閘北由四區警查見解經顔署長訊明判發慈善團留養擇配 
[昨日公共公廨訊案紀]  
　　昨晨公共公廨民四庭由關讞員會同英包副領事訊理（一）奚仙嵩訴其兄少如不分乃父朗如之遺産案奚氏遺産内有一部份係屬老鼠沙田被少如單獨出售與日商仙嵩因未分得地價故延律師到案請求此項田産亦應與他種遺産一律分配劃歸原告四分之一而買主方面則延高露珍等兩律師上堂聲明買主不能贊同原告之請求「結果」林百架律師請將老鼠沙地劃分四分之一未便照准嗣後對於此項沙地非得本公堂允准不得有所請求此諭（二）高永和訴楊仲全誘令伊妻孫氏捲取值洋七百十八元四角之飾物逃避案「結果」被告准交三百元保候訊（三）得勝公司安季祥訴孫昌盛違背墊欵合同請追損失洋三千七百二十元及孫訴安墊欵洋五百元損失洋五百元案「結果」候核供宣判 
　　又午後民四庭由陸襄讞會同日林副領事訊理（一）陳友文聲請給諭執管故父陳生記（即陳裕田）遺産案據陳訴稱遺産中之在租界者計有北四川路山西路等三處房屋然皆係租地所造且父生前欠債十餘萬即將所有産業作抵尙不及十分之五六若公堂派員代管俾清債務則屬更好反對之陳程氏係我庶母彼雖有一子名根根乃係領來並非我父親生故訃文上我列首名我父生前未曾讀書不能寫字故庶母呈出之遺囑殊不知是否係我父所寫云云旋由程氏之律師向陳友文略詰數語即請求堂上改期容與伊之當事人磋商「結果」展期十四天審理（二）王熊生訴吳妙福地皮糾葛案據吳之代表許理律師聲稱王已在上海縣起訴一案不應兩控應請撤銷云云「結果」原告對於被告旣已在内地官廳起訴本公堂未便再予受理 
[聯益會附設平價衣鞋所]  
　　虹口梧州路上海聯益善會諸君因見時局蜩螗影響全國生活程度逐漸增高一般貧困之流益形艱苦乃發起平價衣鞋所專用國産貨料製衣鞋出售與貧困以平價略助生計沈知事朱葆三徐乾麟關炯之王一亭簡照南李平書等極端贊成聞已印就簡章分送各會董會員一俟籌欵充足即行開幕想爲期不遠也 
[介紹楊了公鬻字助捐]  
　　吳昌碩王一亭介紹松江孤貧兒院楊了公鬻字助捐收件處寳昌路寳康里一百三十五號汕頭路三號題襟館書畫會汕頭路一百零六號大慶里一百零三號及各大書坊牋屬店 
來函 
[王懹琪來函]  
　　啓者懷琪幼年受身弱多病之苦致壯年抱學術淺薄之痛故十稔來提倡體育之心無時少懈對於個人鍜鍊方法略有所得近編「實騐深呼吸練習法」一書爲個人修養之必需奉書一册擬懇指疵今讀貴報賜以嘉獎旣感且愧琪本學期任省立第四師範學校報載省立第一師範學校即乞將此函登入更正毋任盼切王懷琪拜啓十年六月二日 
雜評二 
[罷工風潮（訥）]  
　　各國罷工風潮之發生其條件不外改善待遇減鐘點加工資等等結果必資本家與工人雙方讓步而後風潮可以消滅否則必至愈擴愈大雖迭開會議再三調停終無解决之望也各國罷工之先例無不如是 
　　非特各國然也吾國前此亦嘗發生小小風潮結果亦必以雙方讓步爲最後之解决資本家開誠以待工人工人開誠以待資本家互諒爲難之苦衷而後乃得互讓之結果反是而相持不下互不讓步必致互受損失此又證之中國罷工之先例而皆然者也 
　　是故罷工而苟無特别原因當設法速决而勿使成相持之局 
公布欄 
[上海地方審判廳]  
　　判决主文（民一庭）一件决定黄翁氏與朱根寳因奩田糾葛更審一案主文本件控訴狀撤銷本審及前上告審訴訟費用歸控訴人負擔一件判决吳王氏與胡周氏因贖田涉訟一案主文原告人之請求駁回本案訴訟費用歸原告人負擔一件决定周春林與劉徐扣爲匿媳抗告一案主文本件抗告管轄錯誤駁回本案應呈江蘇高等審判廳核辦一件决定喬枬與汪韓三爲存欵聲明窒礙一案主文本件聲請駁回聲請費歸聲請人負擔一件决定江昇棋與吳雙喜爲營業控訴一案主文本件控訴管轄錯誤駁回本案應呈送江蘇高等審判廳核辦（民二庭）一件判决朱王氏訴馬金標借欵糾葛一案主文馬金標應償還朱王氏洋一百七十元朱王氏其餘之請求駁回訟費馬金標負擔四分之三餘四分之一歸朱王氏負擔一件判决錢善餘與朱步階等因贖田糾葛控訴一案主文本件控訴駁回本審訟費歸控訴人負擔一件判决徐岳亭即徐攝亭與史蓮生田畝涉訟控訴一案主文本件控訴駁回本審訟費歸控訴人負擔一件判决顧順生與榮銀和因薪金糾葛一案主文原告人之請求駁回訟費歸原告人負擔 
　　批示一件俞連生等狀請執行由狀悉所稱各節本廳未便干涉至虞德記呈請備案之處并未照准着即知照此批一件葉鍾甫狀請執行由狀悉着即同吏指傳被告等來案訊追此批一件朱王氏請求准予和解銷案由狀悉准予和解銷案此批一件惠葉氏狀請婉勸原告減讓由狀悉案經判决未遂執行所請婉勸原告減讓之處無此辦法未便照准此批一件倪連春狀領不動産曁動産由准領此批一件周隠漁狀領欵洋由准領此批一件唐玉才狀交欵洋並訟費由准交此批一件陳忠義狀請銷案由狀悉准予銷案此批一件陸根福狀請執行由狀悉着即來廳候諭此批一件丁金松等狀領訟費洋由准領此批一件倪耀卿狀領洋據由准領此批一件姜春翹請催縣執行由狀悉准再函催鹽城縣知事迅予協助執行此批一件張福林狀交欵洋由准交此批一件徐楊氏狀請傳案由狀悉仰候傳案訊奪此批一件徐楊氏狀交票據由准交此批一件李韓氏狀請救濟由狀悉該氏對於判决如有不服依法聲明控訴可也此批一件羅秀章狀領欵洋由准領此批一件黄文彦狀請發還抵據由狀悉准予給領此批一件張善聲狀請銷案由狀悉准予發還單據完案此批一件王新濤狀請執行由狀悉着速來廳候諭此批一件張善聲狀領單據由准領此批 
以上六月一日 
[上海地方檢察廳]  
　　批示至正安等狀悉仰即遵傳來廳候訊此批果山狀悉候傳案訊究此批蔣陳氏狀悉已於蔣張氏狀内明白批示矣仰併知照此批薛木生等狀悉案已起訴所請應毋庸議此批孫學勤狀悉着即將爾媳扭送來盤核辦此批以上六月一日 
[滬海道尹公署]  
　　布告爲布告事查烟賭兩項久懸厲禁本知事蒞任以飭警嚴查有犯必懲歷經咨解法庭懲辦有案惟風聞圖行一帶此風仍未稍戢蓋若單蹤跡甚爲詭密即經拿案懲辦面刑期一滿故志復萌仍蹈前轍復有私設烟賭情事似此愍不畏法實堪痛恨除飭審密拿呈解嚴辦外合行布告仰諸色人等一體遵照嗣後不准再有違犯烟賭情事倘敢陽奉陰違定行從嚴究辦屋主知情隠匿不報定將該房屋發封充公以爲玩法者戒其各懷遵切切此布 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[旅歐觀察談] [  中實]  
　　予於百忙中爲記述乃益取簡約期所言者不至使愛讀諸君更浪費寳貴時光於無聊之境今予遍歷各洲所見最有能力最有幸福之國民亦惟美利堅人予以旅法所見返想及於北美民情乃知美之所以有幸福者惟在一「助」字與一「友」字美國工黨有以兩手相握爲圖標者隠合我國古文「友」字意義此即美利堅人於大戰期爲世界造福爲己國增進榮譽之主要原因在中國人意想中必謂一渡瀛海勝若登天此樂當無窮盡而不知同一遠航其中苦樂之境往往判若霄壤讀書固樂而留學生有貧富之不同旅行固樂而出洋人員有勞逸之不一致歐美固若天堂而戰前戰時戰後生活之高下懸絶更有出人意料外者昔記者於戰時旅北美每自歎曰「先君在日恒以菜飯飽布衣煖節約自守毋事他求爲訓今不料美洲一覊客月費過百金不履歌場不飲醇酒不置美服不御華車而竟不得有菜飯之一飽與布衣之一煖」麵包粗惡煤炭缺乏半熟之肉食之不得下嚥此豈二十年前所能揣測者歟今日法蘭西戰後實視昔年北美洲之景象爲尤甚記者曾於昏暮九時抵巴黎進叩各旅社均以客滿對再三詢之則云有一空室需費每日二百一十佛郎飲饌均不在内幸摩托車之御者尙允向旁街探詢乃以六十三佛郎得頂上層之一室爐管不傳熱瑟縮之狀更可想然以此時六十三佛郎之價進合三年前舊金山聖富朗西大旅社Saint　Francis　Hotel五元一日之雙舖客室按華幣計已增加一倍有奇 
筆記 
[情死記（下）] [  雛鶴]  
　　一日爲星期六余與生因事赴滬車中適值女生即指示余曰此余表姊也立趨前女亦起立引手狀至親暱旣坐但見女譚吐侃侃生則反噤若寒蟬痴痴然凝視其面每聞語必顚首不已如奉皇旨余覺甚落寞迺與旁座之鄉人談農務娓娓頗動聽蓋鄉人天性和平習慣勤樸無論各國皆然實天下至可愛之人也至車抵站生亦歸座余乃指謂曰此余忠信之友也鄉人聞余語立聳其肩意似不能當斯語者旣而下站余乃笑曰被姝非汝之表姊也彼聞余語立立大頳曰何也余乃曰觀汝恭維之態直類汝嚴師耳彼知余謔遂亦一笑不復問午餐後彼詒余去探親誰知竟赴情人約也余友某君謂天下最不失信之事厥爲赴情人約耳信然晚間相晤於愛普廬影戲園生斯時有一燦然之鑽指約余問之則曰以廉價購自友人余頗信之即車中之女亦但知爲彼之中表親耳翌晨余起生已不在寓問之則曰去一時許矣十時余抵先施購物見一雙馬車掠余而過車中一西裝少年狀絶類生其側有一女擎其皓腕似以物進少年口且作嬌笑不已呼之則不應仍前疾馳而去今迺至車中人即生與女也厥後兩人情倍熾再月餘某女友爲生向女母求婚母固雅達無習俗惟曰此事須得女同意余但欲一見其人耳時女有表兄高果超者素懷恨生乃將生已有情婦事白女母母果大動前議遂梗越一日生得女書函中婉轉白其事生大慟自是女亦不復見生因是痛極而病病不旬日而死彌留之際連念照片上情婦之名不止意似追悔噫（終） 
雜録 
[窺球小紀（二）] [  枕緑]  
　　有作女學生裝者以商務書館印行之運動秩序册進微笑無言意若求售予乃以小銀幣一枚易之以償其願出錶而檢表知塲中方作二百二十碼賽跑之决賽也其西尤有一場將於三時半舉行中斐球戰以爲大幸趣往俟於東北隅而人已甚盛吾丈弗克久立商諸席地而坐之諸女生勉獲割一容身之地焉其旁有青年六七輩糾糾然昻昻然睨之而哂若曰斯老人也斯殘疾之人也曷弗安居於家而來分據此一席地也吾儕爲羣肩所阻與之相距約六七武而立 
[臨去秋波那一轉]  
可望而不可即未幾觀者尤集後者欲前前者保持其固有之地位終至互相傾軋吾丈受其波及坐弗得安額汗徐下予於衆隙窺見之無以爲援而丈頗能耐也俄頃中斐隊員入場吾隊居東斐隊居西各自小戲其球不啻磨厲以須約至四時公正人之令笛一鳴雙方就位繼鳴而遂正式開戰觀衆之掌聲忽起若慶望眼欲穿之球戰終有實現之時雖不若子玉之憑軾而觀意態舒豫而歷盡千辛萬苦得來之目前情景亦足以歸傲同輩又若默祝吾隊之愼重將事毋貽祖國羞也 
新聞拾遺 
　　出醜南京夫子廟龍門街内本爲游人薈萃之區昨午提線戲塲内有一少年握住一女郎之手聲言此乃女扒手須送警局究辦女郎則力辯謂少年向其調笑擬伸掌批其頰被其握住反誣扒竊非扭入警局解决不可吵閙不休塲内秩序大亂後經多人排解其事始寢實則女本土娼少年亦狡滑之流女見其衣服麗都疑係無識之闊少思一試其拉客手段致演成此笑柄云[  隠厂]  
　　行騙本埠大東門某弄内有一南京人金某清眞敎門也夫婦年近花甲膝下無子祗有一女頗聰頴夫婦愛如掌珠欲贅一壻有某甲羡其姿凂鄰嫗作伐言於金當蒙首肯金謂余格敎也但須依我三條件一須將伊家祖先牌位當面消毁二須改姓以待余夫婦終身三進吾門不能食猪肉違者逐出嫗逐條言於某甲某甲一一依從照辦及至某甲進門後不數日每晚歸必袖以牛肉給妻又數日購以精猪肉再數日由精至肥妻驚駭白於金金怒不可遏當即連女逐出後知牌位係假做非眞也該夫婦懊悔不及徒呼命運而已[  元]  
小說 
[社會小說衆醉獨醒（三四二）] [  瞻廬]  
　　第五十三回路迢迢休談别怨欲逐逐未戢邪心 
　　再說慧姑看過原信微微的歎了一口氣道相逢没多日又要别去天下的事眞是缺陷多圓滿少錦心笑道我說的缺陷和圓滿郤和你的論調不同天下的事該從缺陷裏求圓滿不該從圓滿裏求圓滿旣已圓滿尙有何求圓了再想圓滿了再想滿其勢一定要鬧出大大的缺陷惟有從缺陷裏找出的圓滿才是個眞圓滿明了這層道理暫時圓滿何足喜暫時缺陷又何足悲慧姑點頭道話雖如此但是悲離怨别人有同情憑你曠達終覺抛撇不下送君南浦傷如之何怎說不是一椿缺陷事錦心大笑道你說的南浦不南浦這兩句好似在那一本書上見過郤記不起是何人所說大約是舊文學裏的一種通套話吾常説中國的舊文學容易使人頽喪志氣貪圖安逸古來的文人學士都把别離兩個字當做人世最慘的境遇千篇一律千口一吻只說别離苦不說别離樂只說行道難不說行道易從前家父不曾出門時常把甚麽古唐詩合解唐詩三百首做我燈下的功課我讀到一首詩說甚麽「天下傷心處勞勞送客亭春風知别苦不遣柳條青」幾乎笑得合不攏嘴來有合必有離誰能一輩子住在家裏臨歧握别怎說是天下傷心的事况且一個人離家遠行定有一番新發展不替他快心郤替他傷心怕不挫折了出門人的志氣自己傷心還不夠又把不相干的春風柳條編派做傷心的伴侣爲了有人遠别春風吹都不敢吹柳條青都不敢青憑空搗鬼你想可笑不可笑慧姑道照你這般講直把古來的詩人攻擊得體無完膚然而古人送别也有不作頽喪語的有如「海内存知己天涯若比鄰無爲在歧路兒女其沾巾」這四句郤是十分灑脫你讀了也該首肯 
餘瀋[  空我]  
　　夜已闌矣狂風掠窗櫺虎虎作響雜以雨聲數日來積悶滌除殆盡謂今夕且得好夢矣然一念及馳驅名利之塲落拓風塵之路晷之不旣繼之以夜饑來驅人誰甘出此聆此淅淅零零者不將心灰意懶乎 
　　彼重樓翠閣之中燈壁煇煌珠光燦爛衣香鬢亂語軟懷柔且謂天公作美助人清興將對酒當花狂呼小住矣 
　　門關以外車聲轔轔掠耳而過又念及邪許之輩博升斗而不得不得已於夜闌人靜之時拚汗珠與風雨角勝負者較此又如何也 
 
 
 

Page 15

 
 
   
 
 

Page 16

 
 
常識 
常評 
[不一致] [  箴]  
　　我國人之特性無論事之正當與不正當在在均表示其不一致此徵之近事而可見也 
　　三巡閱使之會議雖由政府之求救而來然跡近支配政權無論所得之爲善果與惡果均之不正當也而内容則各爲其地盤以至於不能一致 
　　八校敎職員之爭敎育費不惜犧牲學生寳貴之光陰拚巨大之損失以與政府决戰無論所得之爲善果與惡果均之未可爲不正當也而内容則無人確知所以然但覺其與學生不甚一致 
　　孰使此三巡閱使不能一致者以政府之意見先不一致欲憑藉他力以解决而得此結果也故其咎不專在三巡閱使而實在政府 
　　孰使此八校敎職員與學生不甚一致者亦以政府對待之辦法先後不一致使八校敎職員忍無可忍不免有少數人之負氣而得此結果也故其咎全不在八校敎職員而實在政府 
　　夫使政府稍變其茹柔吐剛之思想一致以國家之利害爲前提而在在持以公平之態度寗至有此不可思議之現像耶 
國民常識 
[闢守秘] [  陳言]  
　　我國人有一椿極大的弊病就是賣秘訣無論那種技能只要有一點心得就秘而不宣以爲這是我終身衣食之具子孫傳家之寶倘被人曉得豈不是自己打碎飯碗嗎所以俗語說學徒做到老總學不著師父的一點巧又說眞個大好漢敎子不敎女（讀作囡）唉這種自私的行爲關於一時直接的利害實在還小而妨礙藝術的進步阻止眞理的發現其影響眞大呢要曉得自然界的眞理不是一人的耳目心思所能及的必須大家互助我發明一點你推廣開去你研究一些别人再承繼下去積銖累寸集腋成裘數十百年後方能收極大的功效試看歐美學術發達的歷史都是一線相承源流了然他且不講單就汽機而論胚胎於羅馬大將邦貝Pompey所造的煖爐至瓦特而後集大成其間變化推遷遞次改良眞不知費幾許人的精力經多少年的工夫才能達到今日的地步呢蓋他們研究技術完全取公開態度以眞理爲目標以公益爲前提從無專利壟斷的念頭所以後來的結果也彷彿同多數人堆山一般一簣兩簣都没有空費的我國的情形却正同他們相反歷代以來並不能說毫無發明不過我也秘你也秘勢同散沙不相聯貫就令有飛天的技能也不能對於藝術界有絲毫的貢獻而且埋没失傳枉費心力者又在在皆是唉你看可惜不可惜呢所以我希望今後國人總要痛改前非努力搜尋眞理來救我國物質文明的饑荒（乙種酬） 
衞生 
[聖瑪利亞女校捕蠅隊之組織]  
[  湯潤德]  
　　時入夏令酷暑逼人而應時發生之腸熱症霍亂症痢疾目疾及其他各病較春冬二季爲多傳染亦最速細推其故蓋中有媒介之物此物維何即聲薨薨而欲逐逐之蠅也諸君亦知所防備乎蠅之足與翼每能傳帶黴菌數百此菌即爲傳染各病之導線吾人不早防範一經傳染則往往殺其軀甚至蔓延而不可救藥爲禍最烈思之悚然吾校有鑒於此爰有捕蠅隊之組織該隊成立於五月九日是日爲國恥日亦使吾人時時捕蠅即時時含有鋤惡之意也内容爲三小部部長一人爲本校看護敎員美國斐女士各部則舉部員若干分管各部部務詳情記述如下 
　　（一）講演部每日課餘之後由部員招集校中僕役聚於一處出以淺近之辭示及蒼蠅之利害并授以驅避之方法使彼等皆曉然蒼蠅之爲害而後防範自肯盡力校中四壁貼有種種蠅害畫片驚心觸目蓋所以喚起各人之注意也 
　　（二）檢查部部員則由本校女童子軍擔任都二十人每日輪班檢查各寢室如盛食物之器垃圾桶或未封蓋以及他不潔物一經查出即報告部長記之於簿俟放假時彚齊各人報告分别清算如有最少之報告者并由校中給予獎品以示鼓勵 
　　（三）藥品部逐日由部員傾注藥水少許於垃圾桶内殺滅黴菌俾無存留餘地拭抺地板之水亦和以藥水此外斐部長并新發明一種蒼蠅撲各執一具隨時撲之極爲便捷 
　　本校自組織捕蠅隊以來斃蠅無算成績頗有可觀各寄宿舍較前尤清潔而整飭有序上自校長下至臧獲對於撲蠅之事無不特加注意前途效益良非淺鮮深望本埠外埠各學校各居户於撲蠅事皆積極進行則除一蒼蠅即可望滅少一分疾病增一分幸福何物遽集於此除惡惟恐不盡吾人其共起而逐之當不復令此輩再釀成營營擾擾之世界矣（不受酬） 
科學常識 
[電之世界] [  襄民]  
　　電之於二十世紀已占重要位置其能力之偉大駭人心目然普通社會第知電報電車電話等之作用而尙未知電　世界有極大之關係在兹將自然間之種種現象與電之關係表於後 
　　關於物理者電可生聲（放電）......聲可生電（電話）電可生力（模托）......力可生電（起電機）電可生熱（電爐）......熱可生電（熱電堆）電可生磁（電報）......磁可生電（代那模）電可生光（電燈）......光可生電（未有證據） 
　　關於化學者電可生化力（電解）......化力可生電（電池）分子力↓原子力↓電子力 
　　關於博物者動物生電（皆有電以電魚爲最著）...電生動物（未有證據） 
植物生電（皆有電）..............................電 
生植物（未有證據） 
礦物生電（皆有電以電石爲最著）......電 
生礦物（電解） 
　　宇宙萬物不外以上種種之變化矣從可知眼簾所接觸之自然現象皆與電有絶大之關係故世界者電之世界也 
　　以上所述尙有三類未有證據惟吾知必有發明之一日（乙種酬） 
道德叢話 
[精神上之儲蓄談] [  克庵]  
 
[多災多難的民國] 起用張勲民國雛影 
　　人類精神以自保其天賦之虚靈爲富裕與物質界以家貲萬貫倉盈庫實之爲富者異故人類之於貪婪也戀愛也必於精神中付出幾許之神明爲代價而神明之精神亦自缺少幾許而爲貪戀所占有憧擾不休終致其精神不敷支應乃向良知而告貸告貸不已更將其全部精神向良知而抵押所謂虧心是也於是良心爲其嚴重之債主 
　　反之吾人每當克制情感慾望之後其情感慾望中所涵有之良能（又曰本能）不致隨情慾以消散必有幾許儲入吾人之潛在精神（以精神必於催眠時始能發現佛學曰藏識嚴侯官名之曰蟄覺英文曰（Inspirition）而爲人類最高尙之能力至必要時自然發現以供應其所需凡精神上之貲産如智仁勇等皆得以此爲克制情慾之方法而儲蓄於生命之内固無所用其外求 
　　夫然後五官四體皆爲我神明所統一而無告貸抵押之不幸所謂德智體三育亦緣是而俱增故吾人於克己之後每覺莫名愉快蓋得良知之贊同而嘉納者也儲之旣富則志行上自無患道德之不給而神氣亦自能御大事而不餒孔子曰棖也慾焉得剛不剛即精神貧弱之謂也孟子曰吾善養吾浩然之氣又曰人有不爲也然後可以有爲夫善養與不爲云者即精神儲蓄之謂也故孟子神志充實思想雄健（乙種酬） 
[西方格言（一四五）] [  謝介子選譯]  
　　自私則人多忌汝（臘丁諺） 
　　人格繫於人心（英吉利諺） 
　　飲酒喪智（西班牙諺） 
　　智者始能忍耐（英吉利諺） 
　　入暮則家庭爲最佳之地（貴推）（Geothe） 
　　靜流必深（莎士比亞）（Shakespeare） 
　　生鼠優於死獅（俄羅斯諺） 
　　萬事皆先難而後易（英吉利諺） 
　　佳鄰勝於遠離之弟昆（丹麥諺） 
　　言爲心之影（英吉利諺） 
家庭常識 
[醬瓜製法] [  陳祝聲]  
　　黄梅時節吾家例製豆醬至暑天醬以生瓜王瓜味堪適口兹將製法録如左 
　　先取黄豆入釜炒熟用石磨磨碎篩爲細末俗名豆萌以豆萌二斤和入麵粉十斤中加以水使有力者揉之使堅切爲片約寸許厚名醬黄以醬黄下於沸水中熟而出之攤於筐翌晨藏麥柴中柴置架上以避腐爛越一星期霉透起花曬數日乾燥乃刷去其霉花以俟入缸 
　　另以甘草和食鹽（大約醬黄一斤須鹽三兩）用榖雨水煎成濃汁預儲醬缸中缸必坦口置於露天陽光常照之處然後以霉過暴燥之醬黄傾入待其自融成醬三四日後即可醬物若下醬黄時遇連日天雨則醬黄寗不入缸入之恐醬酸而壞故必視天晴乃佳 
　　醬瓜有生瓜王瓜二種生瓜宜取嫩以田雞斑（瓜皮色似田雞斑紋故名）爲最佳老而瓤熟者不必醬恐壞醬王瓜宜取瘦雖曲如鈎亦可用大者亦不可醬蓋因其有子也 
　　醬時生瓜剖爲二以去其瓤王瓜則否但皆須漬以食鹽隔一宿乃下醬缸 
　　醬中所入生瓜王瓜須逐漸增加不在一時多則壞醬須視醬厚可加薄則不可 
　　凡醬中有瓜人須早起俟日光未照缸時視所醬而可食者取之加入者則置醬上（即匀互亦不妨）若既照着日光不可動矣卽欲取食須俟明晨方可 
　　凡醬有露入其中味可鮮美故暑夜星明月朗可以不蓋醬缸惟遇陣頭雨須將醬篷蓋好斯時或有大風篷上須壓以重物始不揭起否則雨水多入醬缸中醬必大壞 
　　醬有細塊可入石磨磨之磨時全起所醬之物俟醬磨畢入缸再以醬物入其中則醬無細塊矣 
　　醬瓜食之有餘可曬於筐俟稍乾取入蓋碗中或小甕中封　　其口歷久不壞名陳醬瓜先時加白糖層而疊之則瓜更甜矣（乙種酬） 
識字捷法 
[應用字] [  濟滄]  
　　漏刻漏也古無計時器乃以銅壺受水刻節分晝夜爲百刻驗水滴之多少以計時之早晚也从水屚聲與漏字異義今漏字行而屚字廢實則漏洩遺漏之漏皆當作屚 
 
 
 

Page 17

 
 
[何故有運動會（冷）]  
　　運動會者非以得勝而驕人者也非如獻技者之供人快樂者也亦非如賭博者之求幸勝於一時者也故我初即言之勝則當知所勉而敗則當知所不足而勉也更力故運動會者雖有一時勝敗之分而其勝敗實爲表明平時所具之長短以爲日後保守其所長勉求其所短之用於一國民性之補益大有關係斷不可因己勝而驕因人勝而妬且嫉也 
　　今者遠東運動會之第五屆會期漸次將畢矣各國之長短皆以明見矣他國且勿論先就我國而言我國之長者人所共見亦不待我言試言我國之短而日後當竭力奮勉者則賽跑與游泳二者是也二者皆爲眞實力量之運動不特平時須勤於操練且於平時須善自保衛其身體身體强健元氣充足而後加以恒久之練習則眞實力量之運動無不成功焉願我青年學子學校當道與有子弟之父兄及社會中之從事體育者咸置意焉 
[第四日會塲所見（默）]  
　　運動之道德與規則非特運動員宜知之一般之人皆宜知之即以拍掌論亦有拍掌之道德與規則見人之長而以拍掌表示贊美此拍掌之意也揚人之美不論國界無分爾我人有長處即贊美之斯合於拍掌之道德與規則若拍掌以譏人之短即爲違反拍掌之道德與規則我國向不注意於運動一般人無運動知識固不足怪惟此種不道德不規則之拍掌實不啻以不道德不規則之劣點表示於人將使外人笑我國民之無常識事雖細微實關大體我國民之一舉一動此後宜時時注意於道德與規則是則吾人之所望也 
　　童子軍會操成績非常優美我國敎育界年來對於童子軍之提倡極爲出力故有如斯成績可見凡事盡一分力者必獲一分效果將來能逐漸擴大與歐美各國之童子軍有同等進步實足立强國之基礎發揮國民勇敢之精神此又爲我人之所望者 
[今日（星期五）比賽秩序]  
　　今日秩序已詳昨報兹再簡載於下第八十六項以下昨報未詳補誌於後 
　　第八十一項中國新式體操下午二時舉行以下皆萬國運動 
　　第八十二項百碼賽跑下午三時舉行 
　　第八十三項一哩賽跑决賽下午三時舉行 
　　第八十四項四百四十碼賽跑下午三時一刻舉行 
　　第八十五項二百二十碼低欄賽跑下午三時二十五分舉行 
　　第八十六項二百二十碼賽跑下午三時四十分舉行 
　　第一預賽Davidduk哈爾濱體育會Antonio　Agusti菲Roy　F.Scott滬H.Takonaka　日A.S.Heard駐亞美艦水兵LiChiaKo,華北 
　　第二預賽GeorgeErnestMarshall滬C.C.Reneman滬S.Aboshi,日I.Kaga,日 
　　第三預賽Leimanshtein.哈爾濱體育會M.Seredkin滬G.A.Hyder.香港S.Nagata日ChanPuiKa.廣東B.A.Eason駐亞美艦水兵 
　　第四預賽A.M.Gutierez上海K.Hiraoka日本H.F.Klingenberg上海Y.H.Kim上海高麗體育會J.A.Hunter華北 
　　第五預賽Ermakoff哈爾濱Eiberto　Castillon菲列濱A.G.J.Mckerrow上海S.Shimoda日本C.S.Brown　Am亞細亞艦隊H.C.Liu華北 
　　第六預賽Ermilio　Bucoy菲列濱Fortunato　Gatalon菲列濱M.Sumikawa日本S.Emamooden上海 
 
[童子軍總司令顧拯來君]  
K.C.Symm上海高麗體育會P.W.Huang華北 
　　第八十七項跳高下午三時舉行 
　　二八○E.Suela菲列濱六Ermakoff哈爾濱八Leimanshtein哈爾濱七Davidduk哈爾濱五六W.M.Porterfield上海一二四Z.Yamazoe日本一二五T.Sawada日本一二六R.Sho日本一二七R.Kuroda日本一二八T.Hirai日本一九五Ching　Zau　Chuen上海二○二P.S.Hyndman上海二○五Arthur　Zi上海二一九Leung　ChungKun廣東二二○Tsung　Yun　To廣東二四一T.W.Norris美艦二四二C.E.Davis美艦二七五C.H.Shih華北二八六C.H.Yuan華北二八七Chou　Hsien華北二八五H.P.Ma華北二七六J.C.Hung華北四三八E.D.Verink華北二八八A.Paseogs菲列濱二八九R.Ico菲列濱二九○P.Zorilla菲列濱二九一B.Lopez菲列濱 
　　桂甫柯聯煇繪K·YY·L 
 
 

Page 18

 
 
　　第八十八項擲鐡餅下午三時舉行 
　　六Ermakoff哈爾濱六四O.P.Austin哈爾濱六六W.B.Ready哈爾濱一二九N.Asaoka日本一三○T.Futamura日本一三一G.Kozawa日本一三二Y.Mihashi日本二○四J.O,Tocle上海二三○B.A.Eason美艦二三九C.H.Austin美艦四三八E.D.Verink華北二九八R.W.Clack華北二七五C.H.Shih華北二七四T.H.Pan華北二九二C.W.Chen華北四五○H.P.Wang華北四四九K.H.Wang華北四四八A.Coscolluela菲列濱四四七M.Lucas菲列濱四四六G.Mendoza菲列濱二九六A.Nicolas菲列濱 
　　第八十九項跳遠下午三時三十分舉行 
三G.M.da　Silva上海六Ermakoff哈爾濱七Davidduk哈爾濱八Leimanshtein哈爾濱一○P.Aisbtenner哈爾濱一三三Y.Rie日本一三四S.Bando日本一三五S.Sato日本一三六S.Nagasawa日本一三一G.Kozawa日本二七五C.H.Shih華北二二○Tsuug　Yun　Tu廣東二三八T.M.Carbaugh美艦二三九C.H.Austin美艦二四○N.E.Dreher美艦二六六H.C.Liu華北二七六J.C.Hung華北二八二S.P.Santos菲列濱二八一N.Machan菲列濱二八三G.Rivera菲列濱二八四L.Domingo菲列濱 
　　第九十項棒球下午三時半舉行 
　　第九十一項足球日本舉華南下午三時半舉行 
　　第九十二項一百二十碼高欄賽跑下午四時舉行預賽四次 
　　第九十三項撑竿跳高下午四時舉行 
　　二九三A.Alo菲利濱二九四F.Carlos菲利濱二九五U.Lactawain菲利濱二九六A.Nicolas菲利濱五六W.M.Porterfield上海五七W.P.Roberts上海八四W.W.Bartlett上海一三七K.Aoki日本一三五S.Sato日本一二六R.Sho日本一二四Z.Yamazoe日本一三二Y.Mikashi日本一九六Tsian　Shan　Ching華東二一七LauTsang廣東二一八Lai　Kit廣東二四○M.F.Dreher美艦四三八E.D.Verink華北二九二C.W.Chen華北二八五H.P.Ma華北 
　　第九十四項擲十六磅鐡球下午四時舉行 
　　二Revere　J.Moore華東六Ermakoff哈爾濱一四Capt.A.D.Foster天津六六W.B.Ready天津一三八K.Togeda日本一三九H.Masuda日本一三○T.Futamura日本一二九N.Asaoka日本一四○M.Nakamura日本二一一A.J.Souza葡萄牙二一四Hung　Kam　Shang廣東二四三Chas.Glassmau美艦四三八E.D.Verink華北二九八R.W.Clack華北二七五C.H.Shih華北二七四T.H.Pan華北四四四C.S.Shih華北一ＯＰ．ＡＩＳＢＲＥＮＮＥＲ哈爾濱四四七Ｍ．ＬＵＣＡＳ菲列濱四四八A.Coscolluela菲列濱四四三S.Sebastian菲列濱二八八A.Paseos菲列濱 
　　第九十五項籠球比賽下午四時三十分舉行 
　　第九十六項五十碼自由式賽泳决賽下午八時十五分舉行 
　　第九十七項半哩自由式賽泳决賽下午八時二十分舉行 
　　第九十八項百碼自由式賽泳决賽下午八時四十分舉行 
　　第九十九項百碼仰泳决賽下午八時五十分舉行 
　　第一預賽一八九T.Ishida日本二二一C.K.Post美艦四二四Antonio　Derlange菲列濱六八T.A.Calton上海一六九K.Saito日本 
　　第二預賽一三E.Buss西人一九八H.C.Jenson上海一八六Y.Mochinaga日本一九○K.Okamoto　日本 
　　第三預賽二○九W.C.Encarnao萬國游泳會二九七Policarsio　Tolentino菲列濱一八七S.Nakagawa日本一八四T.Iritani日本 
　　第四預賽八六H.N.Chan　香港四二九F.W.McCabe英四三一Paulino　O.Fernandez菲列濱二五一B.O.Wallin上海 
　　第一百項四百四十碼自由式賽泳决賽下午九時舉行 
　　第一百零一項二百二十碼蛙式賽泳决賽下午九時十分舉行 
　　第一百零二項一哩自由式賽泳决賽下午九時三十分舉行 
　　第一預賽一七九E.Imamura日本四二九McCabe英二○一M.I.Cruz西人一八二K.Ikeda日本 
　　第二預賽六八T.A.Claton西人四三一SwerinoMariano菲列濱一八三U.Haneda日本一八一I.Matsuzawa日本一九二J.B.Brown日本 
　　第三預賽一八四T.Iritani日本四三四DionicioGalvo菲列濱二二七S.M.Haight美海軍一七八T.Wada日本二五一B.O.Wallin上海 
　　第一百零三項二百碼接力賽泳决賽下午十時舉行 
　　昨日比賽秩序明日發表 
[遠東運動會第四日紀]  
　　十項運動尙未終賽 
　　十項運動本定十六人昨日祇七人比賽（一）四四泰特倫菲（二）四五亞羅菲（三）一八七三橋日（四）一九三佐 
[童子軍對國旗行禮]  
藤日（五）一九八青木日（六）三○○朱恩德中（七）三一三林仰秀中因時間不及未及終賽僅得五項又林仰秀因受傷未能終賽比賽分數列表如下 
　　百碼賽跑　跳遠　鐡球　跳高　四百四十碼賽跑　總數 
泰特倫　　　　九○七七三九九七九五　　三九二 
亞羅　　　　　六○九二七○七八六八　　三六九 
三橋　　　　　四五八二五八七○七八　　三三三 
佐藤　　　　　七○一一四四五八三七八　　三九○ 
青木　　　　　六○七八四六八三八四　　三三五 
朱恩德　　　　六○九七五八八三七七　　三七五 
林仰秀　　　　四五八八四四○　　○　　　一七七 
其餘五項定今日上午九時舉行 
[童子軍遊藝會]  
　　江蘇全省十二縣童子軍遊藝會計上海一千三百七十四人吳縣八十人無錫七十三人松江四十七人奉賢七人溧陽十五人如臯十七人崇明十二人南匯二十六人鹽城九十人寳山十八人嘉定十一人又敎練員上海四十人吳縣無錫鹽城各十人松江四人奉賢寳山各一人溧陽崇明嘉定各二人如臯五人南匯三人敎練計九十七人連童子部總計一千七百七十人内有女童子軍三隊係上海愛國女校女子體育蘇州縣立一高會操秩序如下（一）全體遊行（二）向國旗行禮（三）校閱（四）潛伏（五）女童子軍幼童隊表演内有愛國女童子軍潭腿單刀步武緊凑刀光如雪矯若游龍又舞棍亦復純熟最爲可觀（六）音樂各協或奏西樂或奏軍笛或奏國樂有音韵悠揚而使人起快愉之感者亦有鼙鼓鼕鼕聲調激壯動人心魄若臨彊塲者繞塲一週（七）技擊每一團體表演一種均係中國國技内中如單刀舞棍舞槍舞叉寒光森然逼人又有疊羅漢萬里長城崑崙山脈駱駝峰中國名山名塔等表演均極純熟秩序井然（八）訊足（九）紥營（十）救護（十一）遊戲内有一項名虹戲二十五人爲五組分紅黄藍白黑五色衣帽一致適成國旗作種種排列五花八門觀者目眩（十二）歡呼各團齊集排列塲中三呼大中華民國萬歲然後列隊而出軍隊前導旌斾飛揚步伐整齊精神充足觀者拍手歡呼會長王正廷博士適在座參觀不禁贊歎曰此將來中國之軍人模範也將來中國之軍隊必須由童子軍爲之基而後可以捍衛國家否則如今日之即兵即匪其流極豈有底止耶云云亦可見推許之至矣 
[籃球比賽]  
　　萬國運動籃球比賽本定三次臨時改爲兩次第一次華東籃球隊與上海西人籃球隊比賽雙方均甚勇猛初賽華東勝得十六與五之比繼賽又勝得二十六與二十之比第二次聖約翰合組籃球隊與菲列濱籃球隊比賽結果菲列濱勝得五二與十七之比云 
[棒球比賽兩則]  
　　昨日午後二時半日本棒球隊與駐亞美艦水兵比賽棒球即在遠東運動會塲之第一分場兩方攻守初均奮勇技藝之程度亦甚相等觀者或坐臺上或立四圍觀看臺亦有三處觀者共約萬人日人尤居多數每有比賽之特點時四周之掌聲歡呼聲如雷動及比賽將半日本隊員奮力攻勝美隊一球其後兩隊仍勢均力敵未增勝負至四時一刻賽畢結果日隊全勝爲一與○之比 
　　昨日午後四時半仍在上述地點由菲列濱棒球隊與駐津第十五隊美兵比賽棒球四周觀者較前益增觀看臺前草地之上添坐觀者甚衆臺上坐者仍與前日相同一律須加收費一元兩方共比賽九來復即十八次初上場時勢力平均至第二賽菲隊攻勝美隊一球兩方遂益奮勇爭持至第七賽未增勝負至第八賽菲隊又攻勝美隊二球至第九賽美隊復爲菲隊乘勝攻獲四球七時賽畢結果菲隊全勝爲七與○之比 
[網球比賽]  
　　雙網球比賽下午三時·中日比賽雙網球·由勞乃區君爲公正人·中國選手爲韋榮絡君．吳仕光君．日本選手爲淺野君．北川君·共賽三次·第一次爲六與三之比·第二次爲六與二之比·第三次爲六與四之比·結果爲我國負·日本勝·我國雖不能勝·然以昨日之成績論·若非好手·必難應付也· 
　　單網球比賽上午十時半菲列濱阿格士與日本田中共四次第一次七與五之比第二次四與六之比第三次六與三之比第四次六與三之比結果爲日本負菲列濱勝又中國吳仕光與日本奥村共四次第一次六與四之比第二次六與○之比第三次二與六之比第四次七與五之比結果日本負中國勝下午三時半中菲比賽單網球中國選手爲刁作謙博士菲列濱選手爲法格司君共三次第一次爲六與二之比第二次爲六與一之比第三次爲六與三之比結果爲中國負而菲勝 
　　今日上午無比賽下午三時單網球比賽菲列濱法格士與日本田宗比賽四時半司密司卜威廉（即公正人）與北川淺野比賽 
[游泳比賽]  
　　五十碼游泳第一次第一摩司（十五）第二孔卿司基（九）第三西孚孫（十七）時間二十七秒第二次第一菲兆司東堡（八十）第二葛安（四三三）第三菲那特（二七九）時間二十五秒五分之四第三次第一愛不利奥（四三○）第二海根（二二三）時間二十八秒 
　　百碼游泳第一次第一摩士（十五）第二愛不利奥（四三○）又第二西孚孫（十七）時間六十四秒五分之四第二次第一葛安（四三三）第二小野田幸一（一八○）時間六十秒五分之一 
　　四百四十碼游泳第一西孚孫（十七）第二麥萊諾（四三一）第三加泰隆（二一）時間六分二十九秒五分之三 
　　二百二十碼蛙式游泳第一菲那特（二七九）第二石田恒信（一八九）第三魏志孔特（四二八）時間三分十七秒五分之三 
　　半英哩游泳第一次第一羽根田梅太郎（一八三）第二松澤一鶴（一八一）第三小野田幸一（一八○）時間十三分十一秒五分之一第二次第一今村榮三（一七九）第二克魯士門（一八四）時間十三分四十二秒五分之三第三次本另有白龍君（一九二）加入比賽至第十往還時忽而發昏故即停止 
　　水球比賽水球比賽分白籃二組各七人結果爲四與二之比勝利遂歸籃隊 
[本屆運動成績表及奪標預算法]  
　　　　　　　　　　中　　　菲　　　日 
一哩賽跑　　　　　　○　　　○　　　六分 
百碼賽跑　　　　　　○　　　一分　　五分 
跳高　　　　　　　　三分　　三分　　○ 
二百二十碼低欄　　　○　　　二分　　四分 
八百八十碼賽跑　　　○　　　○　　　六分 
二百二十碼賽跑　　　○　　　四　　　二分 
擲鐡槍　　　　　　　○　　　三　　　三分 
五哩賽跑　　　　　　○　　　○　　　六分 
跳遠　　　　　　　　○　　　六分　　○ 
一百二十碼高欄　　　○　　　四分　　二分 
四百四十碼賽跑　　　○　　　六分　　○ 
半哩接力賽跑　　　　○　　　三分　　二分 
撑竿跳高　　　　　　○　　　六分　　○ 
一哩接力賽跑　　　　○　　　三分　　二分 
擲鐡餅　　　　　　　三分　　三分　　○ 
擲鐡球　　　　　　　○　　　三分　　三分 
五種運動　　　　　　五分　　○　　　四分 
　以上田徑賽共計　一一分　　四七分　四五分 
百碼仰泳　　　　　　○　　　三分　　三分 
百碼游泳　　　　　　○　　　五分　　一 
二百碼接力泳　　　　○　　　三分　　二分 
四百四十碼自由式賽泳○　　　六分　　○ 
五十碼自由式賽泳　　○　　　三分　　三分 
　以上游泳共計　　　○　　　二○分　九分 
　　此次遠東運動會之計算成績辦法係以各項運動種類爲單位計有七種（一）田徑賽（二）游泳（三）網球包括單雙兩種）（四）棒球（五）足球（六）籃球（七）隊球故錦標之所歸非僅以分數爲準現中國已可得（（五）（六）（七）之錦標菲已可得（二）之錦標至（一）（四）兩項尙不知究將誰得也照現在三方面運動成績田徑賽分數多者爲菲日兩方面菲已有四十七分日已有四十五分只剩十項運動及棒球尙未完畢但現試預計算如十項運動第一二三皆歸菲則菲加九分爲五十六分可得錦標如第一二三歸日則日加九分爲五十四分可得錦標即使第一歸菲第二三歸日則菲加五分爲五十二分日加四分爲四十九分錦標爲菲得也如第一二歸菲第三歸日則菲加八分爲五十五分日加一分爲四十六分錦標亦爲菲得也 
[中華武術會今日表演中國新體操]  
　　中華武術會敎務主任吳志青編有中國新體操准於今日（禮拜五）午後二時半加入遠東運動會表演印有秩序及詳細圖畫說明書臨時在場分送此外更有該會敎員八十老翁何玉山老當益壯雄心勃勃特招集該會義務敎員于振聲陳愛堂馬錦標及駐會敎員楊奉眞韓凌森與諸同志亦往表演中國古武術以樹大中華武術之旗幟之數人本爲近今武術家有數人物早爲南北公認此次當各出其平生絶技供獻於各國人士之眼簾以增國光且我國武術加入遠東運動會誠屬破天荒之創舉屆時到場參觀者必更擁擠自可預料兹探得其表演順序照録如下 
　　（一）金炳生二路紅拳（二）朱啓明六合單刀（三）羅叔青雙掌入門（四）何玉山六合拳（五）陳愛堂六合棍（六）馬錦標二路查槍（七）楊奉眞紅拳（八）李德仁單刀（九）于振聲何玉山三把腰（十）王明坤韓凌森雙頭槍（十一）吳志青楊奉眞四路查拳（十二）韓凌森羅叔青月牙鏟（十二）于振聲馬錦標對劈單刀 
[二十五英里賽跑路徑]  
　　二十英里日人賽跑原定本星期三舉行因路由丈量未完竣改至今日下午聞運動員由場出發即由公園後門奔出經江灣路黄陸路出北四川路過狄思威路歐嘉路東鴨緑路通州路東有恒路兆豐路百老匯路至楊樹浦路進平凉路遠軍工路直向吳淞聞跑至十二英里半不必到吳淞即須返場俾不致多跑云 
[會場内外見聞]  
　　非法鼓掌之戒禁 
　　昨日會場中有見他國運動員跳高未過賽跑落後等而拍掌者當經會塲職員宣布拍手係表示慶賀此種舉動實含有譏笑之意殊有妨會場道德足以引起外人之輕視殊失國體務請一律避免云 
　　今日中日比賽足球（萬國運動） 
　　今日午後三時半華南足球隊與日本足球隊比賽足球公正人仍爲英人李思廉君此項爲萬國運動與遠東運動會不涉倘今日我國能再勝日本則明午三時半將與旅滬西人足球隊比賽 
 
[左爲華東籃球昨日戰勝上海美人隊攝影]  
　　學生劵之取銷及售劵總數 
　　售劵一層前日因工部局與總幹事葛萊交涉所售學生入塲劵而持劵入塲者多非學生因售價太賤買票者多係無識之流恐人數夾雜蹧蹋花園當由葛萊允許不再售買而昨花園相近仍有售劵者事爲工部局所知遂令巡捕干涉盡搜所有之劵而去並聲言已有巡捕在路上查得有人沿途售學生劵查係僞票連票一併帶入捕房今日須在會審公廨開訊云 
　　昨日場中售去之劵約計二千餘元之譜自開會日至昨日上午十一點止青年會及會塲内外售去之劵得欵總計洋一萬二千六百七十元至其他各處代銷之劵及塲内捧球及每夜游泳處售得之欵尙不在内云 
　　學生劵昨日已取銷普通劵價洋五角者添印一萬五千今日青年會已有佈告所有學生劵已停止出售普通劵由今日上午十時起在青年會出售云 
　　學界之狂熱 
　　中國學界近來對於運動之興味日高一日學生每遇運動無不結隊成羣相率往觀即學校敎職員等亦復興高百倍故本届大會除本埠復旦約翰諸大學放假一星期恣學生往觀外其外大小男女學校無不放假或三日或四日或五日不等學生結隊雇汽車到會者日必數十起其乘電車黄包車者更不勝計外埠遠者如武漢近者如蘇州東吳景海等無不放假遠道來滬參觀每於中國運動員得勝時大聲羣呼高揮國旗者皆學生也某日李登輝博士在場有友人病危遣急足至囑李速往以作永訣李觀運動正入神乃答云我俟運動畢即來及李往其友已不能言頃李對人言我負死友亦足見老博士對於運動之興致也 
　　武昌高師學生之參觀 
　　武昌高師赴日旅行團前日由率領員王春載君率領來滬住上海樓旅館團員共三十五人前昨兩日均往運動會場參觀云 
　　啓秀女學供給招待員膳食 
　　此次大會招待員由委員會請上海學生會學生擔任計一百二十餘人每日由啓秀女學供給午餐學生食畢於十一時出發赴會未出發以前先在該校討論秩序故赴會時擔任一切甚有精神云 
　　學生之負販團 
　　場中有基督公學學生負販團等營業頗盛 
　　紅十字會救護運動員 
　　昨日紅十字會救護隊隊長方菊影氏仍督隊至場治療主任黄子靜醫生亦乘車蒞止是日天氣較凉中暑者未曾發現至運動員受傷者華人僅有二人擦傷手指皮五時半有一百八十七號日本人Y.Mihasbi跌傷兩膝皮膚逆料今明兩日必較昨爲忙該救護隊將組兩班至塲輪流服務云 
　　本屆遠東運動會之代價約計三十餘萬元 
　　此次遠東運動會經費本定半由售票半由籌募上屆在上海舉行人數不及此次之多布置規模亦不及此次之周密宏大故費用僅一萬餘元此次預算爲數四萬元然此次售票之多預計一星期終結可得三萬餘元實出意料之外至工部局假讓花園完全交誼並不收費惟三國運動員種種預備費用合計約在十二萬元左右至來賓各團體之因此費用中外各報館書局公司等種種費用合計不下二十萬元云 
　　晨光美術展覽會再紀 
　　晨光美術會假懷恩堂開展覽會已誌前報適值運動會開幕各團童子軍均駐紥堂内前昨兩日運動會來賓出場後中西士女凡嗜美術者羣往參觀約有數千人之多其中作品如張眉孫之春（油）白雲觀（油）宋志欽之紫英（油）朱應鵬之閒雲潭影四山炳翠（國粹）張光宇之仕女寫眞（粉）張聿光之煑白飛黄（油）習藝所一角水彩）等計二百餘件極有精彩五色繽紛璠璵競美該會作品注重表現個性不規規於寫實故國粹畫旣饒神韵西畫亦有生氣觀者散會後得此餘興爲之心曠神怡無不贊美云 
　　天空飛機之再臨 
　　前日會場之天空曾來一飛機昨日午後六時十一分飛機又來一架盤旋天際狀甚自得時已將散會觀者得此殊覺一快也 
[諸君欲知獎品之種類乎]  
　　此次各機關送來之獎品較上屆爲多兹聞本埠惠羅公司已允另闢一窗專爲陳列遠東運動會各種獎品自今明日起開始陳設本館總理史量才君個人因對於網球有特嗜史君視爲養生之需終年不綴已於兩星期前特向時和製銀杯一只高一尺贈與本屆遠東運動會網球優勝者已於昨日交送會中亦將陳列此玻璃窗中惠羅公司當南京路四川路角熱閙之處實爲利用廣告之極好機會各運動員之已得勝者不妨先往參觀得知自已所得獎品之種類也至給獎則定於星期六下午八時在利查飯店舉行 
[日本會員全體回國有期]  
　　日本全體委員及運動員已定於六月五日（星期日）下午二時乘伏見丸返日惟大下東作博士將在中國游歷一週先赴杭州回上海再由上海赴蘇州經濟南·青島·天津·北京·奉天·大連·等處然後游高麗回國此次日本會員全體帶來歡呼指揮員一人名金親正直此君曾赴萬國運動會專事助興及佈告善操英語在美國六年此次運動會中專事領導日本人歡呼每逢三國有得勝者即由此君引導三呼中國萬歲菲列濱萬歲日本萬歲日本繼而和者恒數百人此種歡呼足以助運動員之精神表示國際之聯合而菲列濱及中國方面付之闕如殊見缺點也 
 
