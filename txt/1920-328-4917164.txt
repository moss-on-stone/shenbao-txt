# 1920 - 328 - 4917164

 

Page 1

 
 
   
 
 

Page 2

 
 
   
 
 

Page 3

 
 
時評 
[國家柱石（老圃）]  
　　今日督軍中如王占元之悍然不顧以兵力脅迫省長可謂蠢矣然中央去電猶加褒奬稱爲國家柱石吾謂此類柱石斷無不崩折之理國家而果倚此爲柱石亦斷無不覆亡之理 
　　然國家固賴有柱石所謂中心勢力也共和國家以大多數之民意爲柱石即降而至於軍閥國家亦有統一之武力爲之柱石今民意旣棄如弁髦各藩鎭有大者王小者侯之勢中央政府則自認爲空空洞洞飄飄蕩蕩之物是雖有國家而無柱石也無柱石是無國家也 
　　故中華民國而苟聽其淪亡則巳苟不欲聽其淪亡當造成一種中心勢力以大多數之民意爲基礎此之謂國家柱石若今日之督軍巡閱使則朽木而己糞土之牆而巳柱石云乎哉 
[命令]  
　　十一月二十八日大總統令署司法總長董康呈大理院推事張孝琳懇請辭職應照准此令 
　　又令署内務總長張志潭呈准湖北省長咨請任命王炳義程威亞爲省會警察廳警正均照准此令 
　　十一月二十七日大總統令兼署陸軍總長靳雲鵬呈請將田聯會加陸軍步兵中校銜應照准此令 
　　又令兼署陸軍總長靳雲鵬呈請將王康福梁世昌史元忠授爲陸軍步兵中校　加陸軍步兵上校銜李文敢李永瑞黄爾乾田守元康瑞符李德明齊長增汪峻授爲陸軍步兵中校于長順授爲陸軍騎兵中校鄧壽山石松堃授爲陸軍步兵少校並加陸軍步兵中校銜劉南超陸欽庠劉維汪葛傳華趙魁元駱鴻勝朱玉賢高寳善楊玉山郭言王劉　海王德林邵誠基王鳳山授爲陸軍步兵少校趙振邦加陸軍步兵少校銜岳鴻謨授爲陸軍三等軍需正韓九天授爲陸軍二等軍醫正齊長慶授爲陸軍三等獸醫正均照准此令 
　　又令署司法總長董康呈審核黑龍江等省檢察廳呈報罪犯張才張得善劉小倉張小羊孔繁才劉祁氏六案處刑過重擬請減刑等語本大總統依照約法第四十條將判處死刑之張才張得善判處無期徒刑之張小羊孔繁才各減爲一等有期徒刑十二年判處無期徒刑之劉小倉減爲一等有期徒刑十年判處無期徒刑之劉祁氏減爲二等有期徒刑八年判處一等有期徒刑十年之劉香享減爲三等有期徒刑四年以昭矜愼此令 
　　又令賈振國給予二等嘉禾章此令 
　　又令田村新吉給予三等嘉禾章此令 
　　又令希賢給予三等嘉禾章丁午橋榮安居均給予四等嘉禾章此令 
　　十一月二十六日大總統令國務院存記吳鶚王懋官均著交財政部酌量任用丁綸恩着發往浙江交該省長酌量任用此令 
　　又令任命色犧那穆巴勒王爾爲唐努烏梁海盟長此令 
　　又令任命巴彦達爾祜爲唐努烏梁海副參贊此令 
　　又令兼署陸軍總長靳雲　呈請任命于占運爲陸軍第十六師副官長應照准此令 
　　又令兼署陸軍總長靳雲鵬呈請將陸軍第二十九師騎兵第一百十六團第一營營長李奎武免去本職應照准此令 
　　又令兼署陸軍總長靳雲鵬呈請任命涂全勝爲陸軍第二十九師騎兵第一百十六團第一營營長應照准此令 
　　又令兼署陸軍總長靳雲鵬呈請任命李樹祥爲陸軍第二十八師輜重兵第二十八營營長應照准此令 
　　十一月二十五日大總統令派王景春會辦東省鐡路公司事宜此令 
　　又令瞿朝璽張學良均授爲陸軍少將此令 
　　又令任命熊炳琦爲直魯豫巡閱使署參謀長此令 
　　又令任命劉體乾署浙江陸軍第一師參謀長此令 
　　又令署外交總長顔惠慶呈請任命熊垓爲秘書應照准此令 
　　又令署農商總長下迺斌呈請任命楊華署技正應照准此令 
　　又令參謀總長張懷芝呈請任命陳貫羣爲陸軍第十八師二等參謀官應照准此令 
　　又令兼署陸軍總長靳雲鵬呈請此藍發榮授爲陸軍騎兵中校韓仰魯加陸軍步兵中校銜黃榮煊加陸軍騎兵中校銜應照准此令 
　　十一月二十四日大總統令任命武殿奎爲陸軍第十八師步兵第七十團團長此令 
　　又令署司法總長董康呈請任命林大文爲京師高等審判廳庭長應照准此令 
　　又令署内務總長張志潭呈准甘肅省長張廣建咨請在命劉德武爲甘肅省會警察廳警正應照准此令 
　　又令兼署陸軍總長靳雲鵬呈請任命曹喜楨爲陸軍第十六師步兵第七十團團附何鴻恩爲第一營營長唐慶珊爲第二營營長張保元爲步兵第七十五旅少校副官均照准此令 
　　又令兼署陸軍總長靳雲鵬呈請任命王國慶爲陸軍第十二師步兵第四十六團團附江運球爲陸軍第十二師砲兵第十二團團附王愼機爲陸軍第十二師步兵第二十三旅少校副官均照准此令 
　　又令兼署陸軍總長靳雲鵬呈請任命姜毓亭爲暫編奉大陸軍第二混成旅步兵第二團第一營營長應照准此令 
　　十一月二十三日大總統令任命賈德耀爲陸軍部司長此令 
　　又令靑海甘邊屯墾使蒯壽樞因病懇請辭職蒯壽樞准免本職此令 
　　令國務院存記劉景范着分發江蘇交該省長酌量任用此令 
　　又令兼署陸軍總長靳雲鵬呈准黑龍江縣軍孫烈臣咨請以榮繡陳繼良豐陞額陞補佐領均照准此令 
　　又令白承頣殷順均給予二等寳光嘉禾章此令 
[專電]  
　　北京電撤銷軍事協定提付明日閣議（二十九日下午三鐘） 
　　北京電報載直隷某要人以地丁稅向和蘭銀行借欵三百萬政府否認（二十九日下午三鐘） 
　　北京電冬（二日）曹錕生日徐送壽禮極貴重靳將偕閣員往祝（二十九日下午三鐘） 
　　北京電汪淸縣開來日軍有種種侵越行動外部擬向日使提出抗議（一）沿途設兵站（二）四出淸查戶口（三）勒令韓民入籍（四）强迫華軍退出（二十八日下午九鐘） 
　　北京電王士珍蘇皖贛巡說將發表（二十九日下午十鐘） 
　　北京電奉電張使對王士珍任巡閱經農王疏通可承認發表（二十八日下午九鐘） 
　　北京電甘省各界聯電反對以馬易張請中央迅派外省大員來甘無不歡迎（二十九日下午四鐘） 
　　北京電魯省會電九年預算虧千六七百萬破産迫在朝夕請將中央稅百五十餘萬悉截留補濟（二十九日下午四鐘） 
　　北京電閻相文催餉甚急（二十九日下午四鐘） 
　　北京電參陸處電庫陳各路援軍直抵江滂烏叨分兩路衝鋒入庫迅督在庫各軍奮勉圖功（二十八日下午九鐘） 
　　北京電政府給滬岑關餘十萬辦理結束（二十八日下午九鐘） 
　　北京電政府爲李純徵鑄銅像奉直首復電贊同（二十八日下午九鐘） 
　　北京電黑孫電張司令所覆激軍代表要求四條語尙得體激軍如再要求務令據理力爭（二十九日下午三鐘） 
　　北京電張謇韓國鈞電派沈寳鑾宋希文赴美考察水利工程（二十九日下午三鐘） 
　　北京電孫振家今日到京（二十九日下午四鐘） 
　　漢口電夏省長保沈詠乾爲政務廳長以胡大華爲秘書長（二十九日下午三鐘） 
　　漢口電孫振家感（二十七）夜赴京王督儉（二十八）函催夏返省鶪覆俟病痊卽來就敎（二十九日下午三鐘） 
　　香港電艶（二十九）下午孫唐伍抵省卽入軍府聞决將召集國會及非常會議（二十九日下午七鐘） 
　　香港電省署昨將各道尹完全裁撤廢鎭明令亦將發表（二十九日下午七鐘） 
　　香港電粤軍擬分三路進兵援桂許崇智爲總司令一路司令爲黃大偉二路李耀漢三路鍾景棠（二十九日下午七鐘） 
　　香港電據南寗禡（二十二）訊陸設四路總司令攻粤第一路爲馬濟二路陳坤培三路莫正聰四路林虎（二十九日下午七鐘） 
　　香港電趙恒惕林修梅約粤攻桂昨電稱現經籌備專待後命（二十九日下午七鐘） 
　　香港電前没收廣西會館陳昨已交回桂人管業（二十九日下午七鐘） 
太平洋路透電 
[東俄近狀記]  
　　二十八日海參崴電海參崴議會農黨聆參與赤塔會議本黨代表之言後通過决議案如下（一）宣布統一遠東西比利亞政府爲絶對必要（二）承認赤塔爲中央政府（三）要求解散議會及内閣（四）由議會中選出七人組織委員會協同州議會成地方政府另派委員會籌備總選舉事過激黨及左系社會革命黨均贊成農黨之决議案豫料可得大多數之贊助 
[日本近事記]  
　　二十八日東京電中央新聞稱内閣巳通過修正豫算案共計豫算經費爲十五萬六千萬圓各項經費較諸大藏省前所拒絶者共减一千四百萬圓 
　　二十九日東京電朝日新聞載稱凖備提交國會之預算案共日幣十五萬六千二百萬元較諸本財政年度增二萬五千萬元外交省預算已減故羅馬尼亞捷克斯拉夫南斯拉夫三國設立使署事將不能成 
　　二十九日東京電大阪朝日新聞電稱横濱附近之某處現凖備歡迎謝米諾夫惟謝之代表日人某氏否認謝氏來日之說 
　　二十九日東京電報知新聞稱小徐匿居橫濱而他報則謂刻在東京 
　　二十八日東京電據間島消息該處華兵仇視日兵且有對於日人所用之中韓工人加以干涉情事該處官民頗以續有衝突爲慮 
　　二十九日東京電日日新聞駐德大使日置易氏於啓程赴德之際聲稱將竭力恢復德日兩國人民間舊有之友誼日本雖助同盟國而戰然在科學上日本實深有賴於德國戰事瘡痍療治愈早則於日本愈爲有益至於各種盟約問題日本當與列强一致行動外間所傳林權助子爵曾有日本欲屏德國於國際聯盟之外等語定係博言之誤云云 
[中國近事記]  
　　二十九日北京電據半官消息取銷中日軍事協定之問題刻正在國務院討論中大約不久將有正式之佈告 
　　二十九日北京電政府不滿意小幡日使關於小徐脫逃事之最近牒文外部巳擬稿辯駁閒日將交國務院考慮 
　　二十九日北京電靳總理電促王占元與夏省長和衷共濟並命孫振家來京就京兆尹 
[香港之大竊案]  
　　二十九日香港電昨晨某公司之珠寳室有賊入内竊去價逾五萬元之首飾 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
[英法兩相之會談]  
　　二十八日巴黎電法報載稱明日英法總揆會議時將决定協約國專家在比京開會討論賠償問題之日期 
　　二十八日倫敦電英法總揆仍從事交換意見昨日午後在首相邸開會歷二小時之久後延會至星期一日届時意外相史福柴氏可以與會英法各界對於兩總揆預行談判所得之進步均頗滿意衆意英法兩國之意見融合可因以採定切實政策而得有關係各方之贊助 
　　二十六日巴黎電法國報紙因法總理在倫敦與英相第一次會晤時雙方情極誠摯視爲佳兆表示滿意巴黎時報發揮法人輿論謂法國主張立即宣布對希臘前王康斯丹丁之切實政策而英國則主張抱沉機觀變之態度近東和平如何保持此實爲極關重要之問題希臘維尼齊洛氏現避居法國爲國呼籲不贊成對土和約之修改而反對以耶敎人民置諸突厥管理權下之聲今巳常有所聞但吾人應首先注重者爲公共利益而公共利益所欲者則近東戰禍之永息與塞萊斯衝突禍根之消滅是也此種責任曾託諸希臘責成其監視士麥那與塞萊斯並鎭撫小亞細亞今就往事察之此種責任在希臘負之顯爲太重維尼齊洛斯氏今旣失敗陸軍因以渙散内外政局因以傾覆於是問題乃起曰希臘今有力量足以阻遏突厥國民黨之崛起並阻止布人使之不越愛琴海乎法人輿論以爲鎭定近東保全希臘之唯一方法今唯在修改對土和約中關於士麥那與塞萊斯之辦法耳若觀望遲延無補於事也若不修正對土和約而君士坦丁無與突厥國民黨接洽之機會則突厥戰事將無已時過激黨計畫將施於近東此不能造福於吾英友也云云 
　　二十八日巴黎電意外相史福柴氏取道巴黎前赴倫敦今晨曾入謁法總統會談 
[西萊西亞之公民大會]  
　　二十八日巴黎電依照對德和約附近第八十八條規定選舉資格者之廣義解釋計西萊西亞上部有在公民大會投票之權者共三萬人此乃生於該處之土著而非僑居其地之人也該處法意警隊力尙單薄恐投票之日外來之投票者紛擁入境致生事端前有人提議兩種防衛辦法（一）境外之有選舉權者不得與當地人民同日投票（二）投票區域設在西萊西亞上部外協約軍駐紥之地如在柯洛業是也今最後决定者爲第二種辦法 
[國際聯盟軍隊]  
　　二十八日巴黎電國際聯盟派往維爾拉監督公共大會之萬國聯軍計有比國步兵一中隊機關槍兵一組英法西班牙步兵各二中隊均携機關槍兵一組該軍將由法國加爾第尼陸軍大佐統帶國際聯盟曾請瑞典瑙威丹麥三國派兵加入聯軍三國迄未作覆 
[法國之叙利亞賽會]  
　　二十五日巴黎電法國將於明年四月間在叙利亞之比魯口岸舉行商品展覽大會該口岸現爲法人管理漸爲東地中海之商務中心點豫料届時有多數游客從土耳其希臘埃及巴力斯坦居比羅島等處而來去年叙利亞輸入物品共值英金一千九百萬鎊大半爲布疋 
[阿米尼亞之受託者]  
　　二十六日紐約電共同通信社日尼瓦訪員電稱國際聯盟南斐代表薛西爾氏表示意見美國最合受託代管阿米尼亞蓋美國有絶大勢力可以傾動基瑪爾也又稱輔助阿米尼亞獨立所需之經費二十兆可以視爲借欵云 
[各國近事記]  
　　二十八日巴黎電瑪德里之萬國郵務大會巳贊成郵寄包裹委員會提出統一權量按等取費以利商務之辦法惟曾稍加修改 
　　二十八日羅馬電意國下院巳以二百十五票對十五票通過批准意國與南斯拉夫所訂條約之議案 
　　二十六日華盛頓電移民委員會主任約翰森氏今日宣稱如國會本年不能定限制移民律則委員會大約將請施行暫行排拒外僑律 
　　二十五日巴黎電法國市况今亦如英美日三國漸見墜落雖投機家間以爲苦然墜落之來甚爲緩穩故不致引起大恐慌法蘭西銀行總裁聲稱銀行不放債欵無論何人一槪加以限制之說並非事實法蘭西銀行對於殷實商家之合法貿易從未拒絶或限制其貸欠 
國内要聞 
[北京通信（吹萬）]  
　　各省區自治聯合會第十次會紀 
　　二十七日（星期六）各省區自治聯合會開第十次常會依輪值表都會區當爲主席迺推包庸爲主席到會者凡六十餘人湖北代表爲夏省長事赴府院未能出席由陳定遠以電話通知江蘇代表請代報告大會上海國民大會策進會代表曹慕管要求旁聽經各省代表許可開會後首先報告文件（一）山東省議會省敎育會總商會省農會等各公團正式推舉丁世嶧莊陔蘭王宗元沙明遠杜惟儉于之鳳勞慶礽張棟銘于元芳謝鴻燾等十人爲代表函（二）綏遠旅京同鄉會推定趙子讓李正樂榮祥伍任秉鈞趙瑞年閻肅孟學孔白映星趙允義趙允仁等十人爲代表函（三）湖南旅京同鄉劉琋等九十七人否認民治促進會代表梁家義等爲湖南同鄉代表函（四）湖北全省自治籌備會聲明願推代表加入團體函（結果完全交審查股開會前梁家義等謀私抑湖南同鄉函不報告文書幹事以責任所在未允）第二項爲新加入代表報告趙子讓起言曰前見貴會宣言書主張廢督及類似督軍制度並限制軍費實行地方自治綏區同人十分贊同今軍費占全國歲入四之三不廢督裁兵實無以救中國之破産也綏共九縣其行政費完全由地方支出地方與政府力爭迄未得果地方每年所擔軍費至十三萬元此數雖不多要知巳非此貧瘠之九縣人民所能任矣近都統復借軍費無着爲名强向地方籌欵以供軍餉地方人民困苦萬狀故主與各省一致進行第三項爲提議事件蘇代表王玉樹聲明上次會議决組織討論自治制度委員會並擬組廢督裁兵討論委員會請此次繼續討論衆以爲二會皆當組織迺由各省推舉二人爲委員自治制度討論委員會委員之推定者孫幾伊（蘇）杜含章（京）林瑞鼎（閩）王淸渭（川）丁世嶧（魯）梁家義（湘）柴東生（甘）劉挺之（察）白常文（京兆）賀廷桂（皖）任秉鈞（綏）曾震（贛）王撫洲（豫）廢督裁兵討論委員陳匪石（蘇）史熙敬（京）張國輝（閩）劉立夫（川）張棟銘（魯）楊孝斌（湘）張履中（甘）孟儒珍（察）韓述獻（京兆）許用海（皖）榮祥（綏）李安陸（贛）陳銘鑑（豫）山西湖北兩省以各止到一代表請後推提議事件（乙）王玉樹代鄂代表報告鄂省長被逐於王占元情形請討論本會對於此事之辦法孫毓筠謂王占元有意爲民治障礙與本會宗旨相衝突本會當認爲公敵不可視爲鄂省事當討論對付湖北代表駱繼漢報告上午湖北同鄉開緊急會議每府推舉二人爲代表十府一州共産代表二十二分三路進行（一）向府院責問王占元現運動兵變政府對地方是否負責並責問政府對於王之舉動是否當按法加懲抑將從此犧牲中央威信（二）赴津見黎元洪請其照日前所允與夏以援助（三）宣布王占元罪狀並責問王何以拒鄂人所共愛之省長孫毓筠謂黎亦猶人無能爲力此事當視湖北人民及各省人民之能力陳榮光謂鄂事爲廢督之良機各省人民宜以全力對付王占元各代表多有發言大都激昻異常結果分函府院責問政府究用何法以善後而維中央威信電王占元責問其拒夏理由得覆再討論第二步蘇代表提議主張由本會通電各省議會請各自起省自治法案草以期全國一致案結果通過由文書幹事分函各省會陳榮光謂益世報載十一師全體目兵通電謂師長扣餉激成兵變自願解甲萬兆芝主對自請解甲者表好意張煊以十一師之裁由於潰掠但可借以告誡全國軍人促其覺悟並告國民知廢督裁兵之更不容緩不能對變兵害民者表好意結果以湖北及十一師事爲根據通電全國請共起速主廢督裁兵張國輝請速定議事細則文書幹事張煊聲明下星期一上午十時開代表會議事細則各股辦事及議事細則起草委員會下午四時開代表資格審查委員會請各委員按時到會緩遠推閻肅白映星（文書）李正樂（會計）任秉鈞（庶務）榮祥（編輯）趙瑞年（交際）六人爲幹事京兆推韓述獻（文書）王桂照顧兆麟（交際）王仲箎（會計）王建中（編輯）楊壽嵩（庶務）爲幹事白常文爲審查委員安徽推王源瀚（文書）畢煒（會計）盧中巖（庶務）余國楨（編輯）余楶（交際）爲幹事孫毓筠爲審查委員報告畢遂散會（十一月二十七日） 
[鄂省長問題之面面觀]  
　　武昌局勢驟變情形巳詳昨日本報現在就最近形勢觀測鄂省人民與王占元固巳處於不兩立之地位茲將昨日各方面所得之詳情彙誌於下自孫傳芳逼走夏省長消息傳出後武昌各團體處於王氏勢力範圍之下雖不敢顯然反對省議會及漢口商會槩珞團體因顧全湖北人體面起見業巳分途作猛力之活動惟其形勢尙在潛伏之中即官廳方面憤孫傳芳貽害王占元之行爲紛紛辭職逃出武昌者亦有數十人其中雖半係鄂人然亦有數人爲山東之文治派人物蓋因鑒於王占元此種辦法終不免於失敗也至京津方面鄂人尤爲憤激昨日一日間各地集議辦法之會議竟有十數處之多其共同之點均主張罷免王占元鄂同鄉會亦於昨日上午召集全體代表會議到會者極爲踴躍由孔庚主席首由鄂省來京之代表王伴樵夏綏之二氏報告孫傳芳帶兵逼夏渡江時之情形繼由主席宣讀各方面所來之文電畢多人疾呼非謀根本解决不可潘德芬陳定遠高維崑彭漢遺高佐國駱繼漢鄭江瀑饒漢秘周兆沆朱和中金緘三等先後發言共同之點有六（甲）注意鄂省治安（乙）電囑夏省長不得辭職或離漢（丙）質問政府對於孫傳芳之迫脅省長行爲應如何處分（丁）通電全國以求公理上之判斷與援助（戊）電武漢各團體請其一致主持（巳）質問王占元對孫傳芳此種行爲應負如何責任以上六項皆完全决定當卽分府推定代表二十二人至國務院靳巳歸又至靳宅靳祗允三五人入宅接談遂又由代表中公推孔庚鄭江灝朱和中金緘三陳定遠五人入宅餘則鵠立總理門前者將及四小時之久五代表入内後靳始派楊潤代見各代表先後發言其質問之點有二（一）孫傳芳此次迫脅行爲居然行之於中央直接統轄之武昌政府有無處置之方法（二）中央對於鄂省治安能否負維持責任其要求之點亦有二（一）限期示以辦法以安人心（二）促令夏省長接印以維持中央威信楊入内後傳達靳氏意旨云（一）中央旣下命令爲維持政府威信計當然使夏省長到任（二）政府以保持人民治安爲天職對於鄂省人民治安當然負完全責任（三）總理已早有夏不到任則與夏同時下野之宣言此次之事總理始終順從鄂省民意使鄂人得圓滿之結果各代表遂出靳邸又馳往某宅商議進行方法徹夜並擬今日派孔庚呂逵先鄭江灝朱和中四人赴津與黃陂商定進行方法此鄂人方面昨日進行各情也微聞政府方面靳以王占元此種舉動顯係故意與現内閣爲難特拍電求援於曹張兩使曹張均主張懲罰孫傳芳惟於此緊急萬端之中又得有特别消息王占元四鑒於中央巳表示强硬態度二十六日特派人過江請夏省長於二十七日接印然孫傳芳則仍持恐嚇態度夏省長由信陽州來萬急電報謂軍心不測决難冒昧到任請中央及鄂同鄉會主持同鄉會巳電令勿辭職離漢並已派人回鄂報告一切茲將鄂人致夏省長電文錄左漢口揚子街劉萬順交夏省長鑒函電均悉同人現正籌商辦法爲公後援無論如何望勿辭職離漢旅京同鄉會感 
　　自鄂省長交代發生波折後府院方面意見除力求疎通表示退讓外從無别法也前日公府之午餐會即於此事有絶大之關系徐靳所希望疎通此事者擬分四路進行一爲王士珍一爲張作霖曹錕一爲田文烈一爲黎元洪昨今兩日所得各方面之答復大要如下（甲）王士珍云王子春原無一定之宗旨其始也受四大策士之愚弄繼而爲部下所逼迫觀其對王鐡珊所言者何等冠冕乃不數日即巳變卦有人從中播弄可以想見予任疎通原可爲力但子春勢成騎虎不易下來欲疎通有效非敢預料主座有此委托予去一懇摯之電可也（乙）張作霖曹錕王迺斌自奉天來電云巡帥聞王子素有辭職之電甚爲驚異當時去電慰留無論如何勸其萬勿辭職所有一切問題及難决事件可擔保與中央接洽日内得復再行奉聞派往保定之高諮議來電云仲帥於日内俟各方面代表到齊（所謂代表者係與曹使賀壽之代表王占元亦派楊文愷爲祝賀代表）在使署内召集一重要會議俾可專就鄂事議出一具體辦法此時則巳先發慰留之電矣（丙）田文烈自聞湖北問題發生後田即處中立地位恐調停有所偏倚轉多不便故二十六日公府四照堂之宴會田獨請假未到政府乃將疏通之意託張懷芝轉告田氏且有「將來夏仲膺實不能擔任湖北省髭時擬請老哥勉爲擔任」之語田以人微言輕婉爲謝絶是以田氏對於鄂事始終抱定冷觀之態度也（丁）黎元洪夏壽康之赴湖北省長任也原得有黎元洪之援助並以如有阻力願爲後盾壯夏氏之擔現夏氏抵鄂後旣受此極大之打擊總統乃極欲一聞黎氏所謂後盾者何在巳派公府諮議吳籛孫於二十七日早車赴津與黃陂商議一切 
　　漢口消息二十六日夜王督軍召集軍政兩界重要人員開緊急會議當時議决准於二十七日正午迎接夏氏壽康舉行正式就省長之職至前省長孫振家業於二十六日午後將一切事務交政務廳長代爲辦理准於二十七日晨搭乘京漢火車北上孫振家有日來電略云夏省長二十二日到鄂約二十七日接篆現正辦理交替一俟事竣即行入都請訓云云湖北黃州軍隊又起兵變因商會約以供給軍費幸免掠奪其他各地軍隊亦因王督軍偏重山東系軍人頗形不穩 
　　夏壽康昨已有敬電到京略云壽康抵鄂後與王督接洽情形業電陳明二十三日午後突有王鑄民持師長孫傳芳等函來寓云此次執事赴任王督迫而辭職軍氣憤激實於執事不利擬請暫緩履新逼令答復壽康見勢不佳當允照辦始行退去如何辦理迅電示 
　　湖北地方自治期成會通電云上海各報館鑒夏仲膺省長於養日抵鄂鵠俟歡迎萬人空巷民心愛戴深慶得人督軍把晤亦甚融洽敬日接篆全鄂周知乃湖北暫編第一師師長孫傳芳於梗日晚六時派兵一連至夏庽驅逐出城不准接印并令軍隊駐紥監視行動經杜鎭守使鴻賓代求督軍半夜始將軍隊撤去接印一層當難實現第孫傳芳驅逐中央特簡疆吏爲軍人天職耶抑逾越法軌耶孫傳芳之藐視長官督軍爲不知耶抑明知故昧耶孫傳芳之目無政府中央將懲處耶抑疏通耶孫傳芳之壞綱敗紀朝野上下發公論耶抑緘默耶人心維繫國家人亡世界治亂均於此卜之謹陳民意伏維垂察 
[古鮑報告日軍狀况電]  
　　吉督鮑貴卿昨日有電到京報告日軍在東省之種種請政府向日使提出抗議嚴重交涉茲錄原電如下頃據汪淸縣知事報稱日軍到境安設兵站四出調查入籍韓民所置田房登記册簿並强迫民間出具反對我國軍隊在縣境駐紥曁歡迎日軍甘結又訪聞該軍會同板垣領事於日前在埠街墾民學校聞該軍官領事巳將以上兩事辦理妥協情形電報該國政府等語查日軍此次藉口進剿種種自由行動迭經據報令道交涉茲復向入籍墾民實行調查登記並有恫嚇轉籍迫令出結等項情事是直侵我内政範圍不僅軍事行動果屬實在殊屬大碍主權册内召集入籍韓民三千餘名開會議事以恫嚇手段勒令轉入日本國籍歸該軍隊保護並予特别優待否則立處死刑該墾民等處於威約之下業經全體承認報告註册隨即脅迫該民出具甘結要求撤退縣境中國軍隊改歸日軍接防均經一致遵從並經巳電令延吉陶道尹從速查明切實交涉詰阻務令將上項辦法一律撤消俾重國權而安墾衆並請由大部向日使一致抗議爲禱鮑貴卿有 
[高陽兵變之怪現象]  
　　民國兵變本係常事惟此次第十一師在高陽兵變特開新例演出種種怪現象往時兵變均一鬨而散此次兵變每日搶掠後仍回原營所有刼掠財物堆積如山珍貴者交郵政寄往各處笨重者用火車載至保定城裏販賣高級軍官遷住保定城裏下級軍官公然率領變兵傷人放火爲所欲爲現在被害者共五六十個村莊距巡閱使所在地不過五十里之遙糜爛數日未見有何種辦法難民公舉代表求見巡閱使數次均被拒絶傳言曹使爲左右所蒙蔽尙未知有兵變之事該代表等向各處打電電局扣留不發向各處寄信亦被檢查現聞吳佩孚不日到保高陽商民望吳氏之拯救若大旱之望雲霓也 
　　頃據該縣逃難來京者云當隂曆十二晚師長李奎元到高陽召集軍兵會議宣言决定遣散餉銀尙無着落我實不能維持兵衆聞之要求發給子彈當晚即實行四出搶掠姦淫圍城三十里巳無凈土凡富戶搶完即焚燒其房屋居民多逃至荒野避難刻仍成隊往鄉村搜尋並波及安新縣二十餘村該兩縣紳士已哀告曹巡閱使亟爲挽救茲聞曹使昨電政府云東關外所駐十一師之一部份突於二十四晚譁變幸得信息將城門預爲緊閉城内得以無事當即飭軍前往剿辦擒獲變兵兩連逃跑七十餘人携去快槍三十餘枝除通電各縣一律嚴拿外特聞又聞政府昨日續接曹巡閱使有電云據高陽縣知事電稱十一師譁變全屬搶掠焚燒無所不至難民扶老携幼慘不忍覩迫請速派大員携欵來保協同該師長前往料理急切待命 
[北京高師風潮未已]  
　　北京高師全體學生及職敎員旣抱有挽留陳校長之决心敎育部以部令旣下不得無故收回故該校學生每班推出委員三人組織挽留陳校長委員會執行一切並責成自治會維持秩序該校職敎員亦組維持學校委員會照常辦公授課以爲持久之計茲聞挽留陳校長委員會議决辦法（一）快郵代電致各省敎育機關各學校宣佈挽留陳筱莊之苦衷及决心（二）每日派代表帶呈赴敎部請其收回成命（三）派代表帶公函見陶孟和請其自請辭職（四）每日派代表請各敎員及著名敎育家請其進言總長維持高師獨立（五）快郵代電致該校畢業生在各省服務者求其帮助挽留陳校長（六）油印揭出某省敎育會某某系之野心宣佈全國（七）以奮鬭的精神冷靜的態度永久的决心應付各方面非達到目的不止 
[天津通信（若冰）] 北京兩大政黨之新潮 
　　自安福倒後北京政象表面上頗爲沉寂而暗幕中兩大政黨經營慘淡不遺餘力均注意於明年四月之大選舉刻方分道進行各展其勢力於各省因之奔走人員異常忙碌兩大政黨維何一爲華北俱樂部以某系領袖爲領袖一爲庚申俱樂部以某當局爲領袖華北分子以新舊兩交通系爲舊有根據吸收西南之政學社及經濟調查會之舊國會議員其中爲廣東福建人居多數惟因黨派及閩粤言語之不通雖多政界重要人物而向在北京包辦選值之運動家小政客不甚願供奔走但其中却具有一種深沉不露之勢力至於庚申部份子當然以直隷系爲本位至所有部員如新國會議員安福黨員均改變本相羼雜其中亦間有西南改換色彩之民黨及善於運動之舊國會議員此兩俱樂部之大槪也至於憑藉外援仰仗軍閥之勢力庚申本爲直系首領如直系之某某兩重要人物當然屬其範圍而山東直隷兩省之政客亦多在其中至華北所憑藉外援則與奉省某要人尤具有特别關係現在兩黨各擁勢力各謀發展因之奔走長江一帶及遙赴西南專使均已紛紛出發逆計將來政局上必有一極大之政潮發生不過刻下尙在醖釀之中據個中人云直系勢力不及遼瀋惟各省人民心理對於關外總覺空氣不同華北之不能操勝算者在此現在雙方視線均注意於長江而尤視王占元之傾向何如王自皖直戰後因種種關係本與奉張有特别結合南方某督亦曾向關外抒欵將來華北在政局上竟佔優勝亦未可知也 
[東三省通訊（隱）] 日本議决撤兵後之延邊 
　　延吉友人來函云此次琿春事件發生當局不明利害致有會剿辦法之商訂旋經全國反對日人亦自覺舉措之失當東省官吏亦漸覺悟力爭撤銷因之日本内閣有撤兵之决議惟附有條件則撤兵之說仍屬空談耳設我當局不加注意一誤再誤則延邊各縣殊爲可危茲將延邊近狀略述如下（一）日本出兵以來並不得利其出兵之宣言雖云剿擊胡匪其實不過欲掃除韓黨耳然日本出兵之後即到處搜查韓民村屯加以燒殺乃眞正韓黨不得一二本月初在琿春東邊三道溝地方與韓黨激戰一場大爲不利死傷日人傳有十數名韓黨則無甚傷害又延吉汪淸等縣如大坎子等處日軍大舉搜剿亦損失不少故前此日人輕視韓黨如囊中物而可以如取如携者今亦知韓黨不可輕侮蓋韓黨懷有必死之心深藏山林日人不敢進攻故知難而退矣（二）日軍進入我境旣無住所則强入商民之房屋雖定章每人日給房租日金一角但有不給者其最不滿於華韓人民者日軍入室不問其有婦女與否排闥直闖此種舉動最爲一般人民所疾恨因此出兵之後商民敢怒而不敢言此種情形早經當地有識之人詳實紀載以爲將來發布布且其殺戮慘狀英國敎士有攝影以寄回歐美登報宣布者日人因此亦稍畏淸議以故其政府决議撤兵現延邊一帶日本軍隊巳比前爲少但一時不肯撤盡且時有往來之軍隊以示威日前忽開一二飛機到延吉琿春東寗等處徘徊空際並有自言剿匪之傳單擲下現在延吉和龍汪淸琿春等處均派有聯絡員名爲與中日軍隊接洽實則日人仍獨行其是東省當局近亦漸漸窺破矣現值舊曆冬初天氣漸寒圖們江將次封凍日軍此次進兵自由剿除韓黨而不能澈底此後諒不能再徒責我中國而韓黨計畫欲聊俄境及鮮境之志士以與日人爲難則此後日本宵旰之憂正未有艾也 
[開封罷市之經過]  
　　開封商界因反對查禁日貨全體罷市於商界名譽損失不少然此三日中經過種種波折實爲開封城内數年來所僅見軍民兩長亦視爲極重大事件急下特别戒嚴令以維市而幸處理得當業於二十五日下午一時照常開市茲將其經過情形分述如下 
　　開封商界久視嚴查日貨爲其痛心之事此次學生迫令大綸永和公掌櫃揷旗游街更足令商人寒心適學生又有搗毁商會之舉各帮商人遂得借題發揮以洩往日之憤二十二日晚卽由大綸永和公掌櫃密向各街請 
 
 

Page 7

 
 
求罷市復有以商界全體名義寫一傳單上粘鷄毛輾轉傳遞傾刻巳遍城關旋又有商會傳單沿街分送謂凡我商界接到此項通知務請立即停止營業靜待解决云云故自二十三日早起各商相率不肯開門是日上午商界又糾合二百餘人赴第二中校搜索代表其勢洶洶該校學生羣出抵禦竟至揮拳相向混戰良久經警察將商人驅散然卒索得該校主任敎員楊君交警察廳求其將學生代表交出楊君以學生代表共三人其一於前數日請假其二則巳奉聯合會令赴洛陽吳子玉處矣蓋此次風潮以第二中學爲最出力也 
　　軍民兩長初對於查貨一事本持一敷衍主義初不料商界劇如此激昻罷市後當即一面宣布特别戒嚴禁止集會結社維持治安一面由軍民兩長會銜出一布告略謂學生因查禁劣貨擾及商店激成罷市風潮殊與地方治安有碍除依法辦理外倘有藉端滋事妨害治安者一體從嚴懲辦云云翌日早（二十三）又由軍民兩長聯銜布告略謂本督軍省長負有保衛地方之責除一面令警察廳長開封縣知事分赴市面勸令照常營業外所有各項問題統由法廳解决無得各負意氣致干未便云云此項布告發出後商會已向法廳起訴法廳請敎育廳轉致各校長將被控各學生交出以便訊辦計各代表之被傳者一師一中二中甲農甲商各二人十位代表於二十四晚親赴法廳自首各校長與敎育廳長李步靑亦赴法廳在優待室厮守一夜各長官以代表巳到法廳商會總算稍獲勝利不得再肆要挾遂於二十五日下午一時一律開肆營業恢復原狀其實商界多數均不贊成罷市不過迫於情面不得不然總商會亦知不可久恃落得趁此機會順風轉舵也 
　　商界罷市後學生頓受壓迫當時曾開一緊急會議將知名之代表數人易裝混出城外分赴北京洛陽上海各處將是非曲直訴諸國人一面推舉臨時代表以應付官府之要索此臨時代表在法廳名爲優待其實即是拘留各校巳將大綸永和公販運日貨眞象及商會侮辱學生情形各商在第二中校滋鬧情形一一向法廳起訴已延律師孫德震到廳辯護於二十五日下午預審一次各代表均非原被告人法廳擬暫不拘留又聞有人（聞係議員）出而調停商會提出六大條件（一）敎廳及各校長道歉（二）懲辦禍首（指學生）（三）賠償損失（四）改組國貨維持會（五）維持會現存財貨須捐振濟會（六）須有人擔負切實保障學生等以其條件過苛且公然反對國貨維持會意欲大弛日貨之禁認爲毫無人格决定於二十七日起全體罷課以相抵抗 
[長消通信（華）]  
　　湘政局大變動之遠因與近果（二） 
　　平江爲十二區司令蕭昌熾防地蕭爲純粹譚系先是江道區司令劉夢龍者本爲程系人物譚督撤其任而以蕭繼統其軍全軍拍電反對譚卒不允該軍不敢孤掌獨鳴終且屈服本月十三日該軍忽因索餉譁變槍殺蕭司令而舉于應祥以代之所謂缺餉云者不過表面上之飾詞耳實則内中含有派系作用復仇意味殺蕭即以折譚之右臂也譚督聞變卽令駐醴李司令仲麟第三旅張團長振武擔任剿伐李張皆爲程系健將是時湘西雖平尙有林王（育寅）餘衆宋旅正在追剿中未能脫身來省蔡羅田李（韞珩）四司令皆遠處湘西且皆非擁譚最力者蕭昌熾已死張輝贊實力有限不足深畏謝國光陳嘉祐羅先闓各回防地亦非肯爲譚督出死力者省城附近僅有廖家棟之第二旅林支宇之第十一區譚督身邊旣無心腹軍隊而惡耗吹來李仲麟之軍隊不向平江出發而向省城開行張振武且與戕殺蕭昌熾之平江軍司令于應祥聯名通電對省政府深表不滿之意程趙兩系之軍界要人且聯名要求撤換譚督所汲引政界人物一一加以懲辦於是榷運長辭職交涉員辭職政廳長辭職督署參副秘三長辭職同時軍政兩界首領譚延闓知立足不穩而亦表示辭職矣譚督之辭職非眞欲辭職也不過欲借辭職爲緩兵計耳其辭職之程序第一步係廢督辭總司令推趙師長主持軍政己則專任民政趙聞而力辭第二步係召集全省軍官在省開會討論軍長問題同時電調宋旅長晋省以壯聲威然宋旅不肯置林王於不顧未能不俟駕而行其他各軍官亦皆意存觀望徘徊不肯就道故第二步已不能實行譚督鑒於周圍空氣之緊逼故力辭總司令請趙師長早日正位以安人心趙始終推讓謙遜未遑且向各方面代爲調停力阻李張晋省近數日來湘城因政局影響頗呈異象每夜九時行人斷絶往來兵士荷槍而立尊嚴有如石像而威武過之夜靜燈昏但聞口號····口號····之聲雜浙瀝之雨聲以俱來此夜間景象也至日中則雖不如夜間之悽惶然行人交頭接耳無非談論政局也有謂譚督並省長而亦不幹者有謂親聞督署要人言譚督尙有留戀之意者議論紛紜要皆理想揣測之談惟一見梭巡軍警之背影則立止其聲以顯明哲保身之作用苟得寫眞家身歷其境當不虞材料之缺乏也 
　　趙堅不就職之原因非薄總司令而不爲也良以總司令一職大足令人垂涎深恐貿然嘗試僅作一過渡人物此蓋趙之大慮也然至二十三日風聲愈緊張振武李仲麟于應祥之軍隊距長沙城僅十餘里譚督實無再留之希望矣故本日會議譚公巳辭軍民兩政趙恒惕仍不允就總司令職僅允以師長名義維持秩序大約俟湘軍全體推戴之電到後趙亦不能强辭惟省長問題尙未解决聞亦將由林支宇擔任云 
[夏述唐槍斃續聞]  
　　福州通信云靖國旅長夏述唐日前經方聲濤之參謀福建建寗人金龯向臧致平師長接洽願以所部及楊持平之餘衆歸附北軍近臧氏奉李厚基電令以夏任臧師之第三混成旅旅長本月二十三日爲警處長史廷颺第三子成婚吉期夏於二十三日偕張淸汝旅長所轄第一團團長辛桂芳由厦進省二十三早在史氏家曾晤李氏李勗以四海一家共扶大局等語二時許李氏回署夏辛遂同往東門街醒春居洗澡畢隨即同謁李氏辛先入夏坐在副官處許久即由衛隊團團長出將夏槍　於署之東轅邊并由軍署出一布告略云逆犯夏述唐籍隷河南先後在閩南一帶之詔安東山等縣滋事經軍隊緝獲當即就地正法并聞夏受斃後身上尙帶有鈔票五百餘元均被其跟人所得 
[山東財政廳之新借欵]  
　　東省財政艱窘金融緊迫當張廳長履任之初正值庫空如洗各機關所欠公欵多數月未發債台高築司農仰星知非借欵不足以資維持張氏到任之後即本此目的向各銀行進行中交兩行皆因種種關係不肯騰借山東銀行又以爲數太巨籌備不出至於其他銀行亦再四接洽終無成就最後乃由中國銀行介紹由大陸銀行挪借二十萬元雙方業巳磋商妥協月息二分零八毫自昨日起每日交付五萬元定四日交淸財廳得此一筆巨欵可以稍資接濟矣至此次借欵所以成功之原因係以張壽鏞來濟之前曾在北京與該行接洽借欵四十萬元及來山東又與分行交涉妥協約期交欵適值淸理財政之風潮大起張氏不容於東潛行去濟此一筆鉅欵遂行擱置新廳長履任之初深悉此事遂轉托中國銀行向該行接洽該行以山東財政危迫之秋非借欵不足以謀生存故雖允借而厚索利息雙方費盡無數周折始告成功在財廳方面急不擇食迫而出此二分餘之利息雖地方負擔極重亦在所不顧矣 
[粤軍變更西征之名義] 决定改名援桂 
　　粤省西征一事日來雖已分頭籌劃惟陳總司令以茲事體大一切計劃仍須俟孫伍兩總裁抵粤方有秉承故目前總司令部關於西征事尙未見有若何舉動惟聞前日曾經一度會議僉以征西名義殊非伐罪弔民本旨决議改爲援桂二字較爲妥洽故日來對於來往商榷之文電均用援桂字義 
　　粤省出師援桂之計劃自孫中山元電表示主張後各軍司令一致贊同不日即將實現目前要端即爲軍餉軍械兩種亟應兼籌並顧聞陳總司令昨已令飭兵工廠督辦陳永辦查詢該廠現存各種槍械子彈若干及現在每日可出槍彈若干逐量呈復以便通盤籌畫妥定進行又聞陳總司令對於援桂問題昨已决定以新編粤軍第三四五六七各軍部隊撥充前敵準備出發并以陳炯光爲先鋒正司令潘乃德爲副司令涂某爲總指揮統兵十五營先行出發直赴蒼梧其後繼大部或將分兩路進兵已一律凖備開動 
　　某方面最近消息李烈鈞自退重慶後統率健兵兩師調集黔滇邊境準備援桂昨經有電來粤决定邀同粤軍共策進行陳炯明對於此舉極意贊成所有進攻方略當巳電覆李氏縝密妥籌 
[廣東請願禁賭之大巡行]  
　　二十三日廣東拒賭會及各學校各團體舉行請願禁賭大巡行下午一時在天字碼頭齊集出發經泰康路出五仙直街長堤入興隆街十八甫下九甫太平街大新街四牌樓惠愛路等處所過萬人空巷約下午四時抵省長公署各團體各舉代表一人先行進謁陳省長親自接見由拒賭會執行部長梁小初陳述各界請願禁賭之决心并呈遞請願書陳省長接受起立演說允准十二月一日頒布明令禁絶廣東全省一切賭博并將擬定佈告及賭博治罪章程施行細則宣讀畢陳省長遂同各代表出署觀看各學校團體列隊而過似此則粤省賭禍不日便見肅淸矣是日巡行所過有拒賭會印送該會運重禁賭經過情形傳單并用紅紙條印「本戶贊成禁賭「等字要求各舖戶粘貼門外另一消息是日廣東男女學界曁拒賭會拒賭同志團並工商等界舉行大巡行請願禁賭午刻卽於東堤天字碼頭齊集因人數過衆長堤迤東一帶自電燈局以至廣九車站前均巳立滿與會巡行之男女後至者幾無容足由下午一點三十分鐘向西出發查該巡行隊約共三萬餘人歷兩點餘鐘之久方始過畢各皆手執請願禁賭之旗幟各男女生則更自出心裁製成種種畫圖及字句於頭牌之上或旗幟之上執之隨行此外尙有化裝活劇隨行有扮成因賭鬻賣子女者因賭爲父所責爲妻所辱者因賭賣田賣屋賣妻賣傢私者又有扮成婦女模樣因賭字花山舖票白鴿票爲夫驅逐而致無家可歸者因叉麻鵲而致流爲淫蕩者又有扮成因賭敗流爲盜賊爲軍官拿獲置法者窮形盡相不啻爲嗜賭男女現身說法也 
[廣州通信（平）] 廣東庶政之刷新 
　　陳競存自奠定粤局卽銳意刷新政治與民更始其志願擬改造廣東爲一模範省對於袁氏柄國以來一切中央所定之官制槪行廢除特設法制編纂局編訂暫行省制蓋以粤爲革命策源地現旣還我山河重建政府自應妥定一完善制度以樹各省之先聲即將來南北統一亦實行聯省自治對内關係自可省自爲政故苦心擘畫宏此遠猷現時着手辦法首先裁廢鎭道改設廣州惠州潮州梅州南韶連肇羅兩陽高雷欽廉瓊崖等處十綏靖處管理地方軍事訴訟道尹一級即行裁去並改設民政財政敎育實業交通五司及警務鹽務二處省長之下設行政會議由省長及司長處長組織之各縣知事决行民選以符自治制之精神又以粤人治粤三千萬同胞均有責任是非增進常識不足以達改造之目的故須改良敎育提倡新文化以應世界新潮流敎育宗旨取法法美特聘法美敎育大家及國内賢豪爲根本上的改革聞吳穉暉陳獨秀諸君不日聯翩來粤敎育界必將呈一異彩也惟粤事初定諸事草創其先務之急者厥有三端（一）統一軍政此次粤人爭回自治義軍競起現西北兩江軍務尙未收朿各路民軍遍地統率複雜是非妥爲分編不可聞擬改編國防軍四師並酌編警衛軍若干以事緝捕（二）統一財政當桂系踞粤時所云財政者僅省會内地耳其餘各屬各縣多爲軍人及鎭守使所截留以致財政紊亂混沌萬端現下當籌謀統一辦法以後無論何屬軍民長官不得藉括所有一切國課收入須槪行解繳財政廳由廳按餉分發庶不至弄成朿手破産之弊（三）統一民政近自各縣恢復地方不能一日無主故各縣知事由各司令派委各員權理者居多數其中分子不無良莠之分但縣知事爲一縣主體須具有政治學識品行純正者方能勝任故當爲一度之釐定俟省制妥訂後卽實行民選庶地方利病有所興革至於爲民除害者首在厲行賭禁豁免雜捐亦已决定即日發表矣 
[邕垣通信] 欽廉桂軍全數返邕 
　　桂軍軍長馬濟林虎二人已於本月十八日乘座耀來巡輪由梧返邕報告桂軍離粤情形及籌商日後整理之法陸以桂軍旣完全離粤而黃培桂所部之桂軍亦應退出欽廉蓋欽廉方面自聞桂軍與陸蘭淸交好後各處民軍卽紛紛起而反抗與桂軍爲難或當面攻撲或隨後暗襲桂軍因不諳地勢處處失敗全軍五千餘人接戰不及一旬陣亡者竟達四千人陸蘭淸所部軍士均係粤籍對於民軍多表示好意桂軍於此進不能取勝退則恐粤軍隨後追擊邕坦危險早已欲自抛棄日昨適有欽廉省議員龐淵鑑由粤致電陸譚兩氏謂欽廉同屬粤土近聞桂軍仍駐境内查欽廉與桂接壤乃粤桂交通之門戶萬不容客兵佔駐重煩兵力糜爛地方務請兩公立調回桂以復兩粤感情陸接電後遂乘機將桂軍一律調回邕垣商民聞此消息多謂邕垣戰禍或可幸免矣 
[南京快信]  
　　院電齊代督防黨人在蘇起事齊巳轉令嚴加防範夏壽康來電通告巳於二十七日接鄂省長篆貢院開闢市場商務頗有起色詎有甘省議員因所開新奇芳閣茶館自六朝居靑雲閣二茶館開張後生意驟形冷落遂函省警廳請將貢院前各游戲塲一律驅逐警廳允如所請派警禁絶以致游人歛跡市塲亦因之冷落各商店現巳六七家歇業 
　　道德學社昨日開會歡迎社長齊代督社員及來賓到百餘人齊於下午二時蒞會憇息片刻振鈴開會首由講師某君報告開會宗旨並致歡迎意齊起立社員及來賓均脫帽行一鞠躬禮齊就席首述謙抑語繼演講道德眞義打破一切迷信認道德爲人與人相互間之關係講畢某社員致答詞遂散會 
　　浦口商店罷市風潮雖已平息惟各商仍不承認路警現由商會擔保候孫督辦返浦再商辦法 
　　浦口商埠督辦孫多鈺接事不到一月所有商埠局各科人員已更換三分之二孫接事後往來京滬局務均由新委之坐辦方煥經主持新換之人多皖籍外間嘖有煩言 
　　江北匪風日熾齊代督昨電馬玉仁白寳山迅派得力軍隊包圍痛勦以安地方 
　　財廳長嚴家熾昨（二十八）早車返寗 
　　財部派官産處會辦周積萱兼領駐滬辦事處事宜 
地方通信 
[蘇州]  
　　縣知事仍兼警察所長日前蘇省警務處長王桂林詳定將各縣知事所兼警察所長一律取消另派所長任職吳縣警察所長一缺即委縣署一等警佐張建勳充任張接任所長後即令飭將横涇第三警察分所長留國榮與角直第四警察分所長袁頌平互相對調該二員奉文後巳分别交接任事乃前日又奉警務處通令將新定整頓警察章程暫緩實行所有各縣警察所仍歸縣知事兼任張建勳則仍回吳縣警所一等警佐任温知事接奉省令後特於今日（二十八）召集各市鄉警察分所長巡官等到署諭令一律照舊任職並會議冬防梭巡辦法令各所照辦又温知事以劉國榮分所長前在橫涇與地方紳商感情頗好辦事亦甚相宜自應仍令回橫涇第三分所本任所遺角直第四分所一缺即以木凟第二分所長王爾炳調充袁頌平則委充木凟第二分所長已分别下委飭遵矣 
　　留園之游藝會蘇垣女子慈善團馬郭桐先發起在留園開游藝會籌欵助振夏曆十月十四日起至二十一日止連日游客頗衆每日約可售得洋三四百元廣生行之化妝品南洋公司之捲烟馬玉山公司之糖菓九齡童（下鄉入錢姓）鬻字所有收入連本充振而金間各校書亦逐日到園會唱鳴鳳班之坤劇少林會之拳術武士道光裕社員之會書魔術灘簧女子大鼓書等一律願盡義務以助善舉尙有二日預料游人當較前更多也 
　　學校負販助振蘇垣葑門内羊王廟前吳縣乙種商業學校校長以北地災民待振孔亟特組織負販團前日令各學生乘星期六提早放假携負各種物品至觀前及元妙觀各茶肆兜售星期日亦然所售之錢連本助振 
　　帳鈎店失愼蘇垣北區東中市崇眞宮橋西塊西順興帳鈎店於二十八晚五時許失愼由消防隊各龍社往救移時即滅惟戈潤華照相館延及後進房屋餘幸無恙 
[無錫]  
　　醫學會長出殯本月二十八日錫邑中醫醫學會長温明遠君發引上午十時由西門外棉花巷本宅出發過西吊橋進西門至大市橋走城内大街出老北門過大橋至北塘走吳橋一直至惠麓聽松山莊權厝儀仗甚盛執紼者亦衆所有邑中之孤老院老民數十名亦持香在内送殯云 
[鎭江]  
　　反對所得稅續誌實行徵收所得稅鎭屬各縣商會紛紛函電否認現鎭江總商會已將各會函電彙齊續電部院要求緩辦以順商情 
　　資遣難民回里爾來鎭郡到有徐海難民爲數甚多現經丹徒縣張知事派差雇船將該難民悉數裝送回里以免逗遛滋事 
　　小河口之刦案鎭郡東鄉小河口周姓家於前晚十時許突來盜匪多人撞開大門一擁入内各盜袖出手槍向周之家屬人等嚇禁聲張翻箱倒篋搜括一空呼嘯而去現聞事主以失贓甚鉅己開單投縣報請查緝矣 
[揚州]  
　　呈控棧員舞弊十二圩揚子棧某棧員舞弊營私經豐盛祥檢齊證據在運署呈控請予派委調查澈究以重公欵 
　　開審查會員會本邑縣敎育會近以該會選舉在即（訂十二月三十一日）亟須審查會員資格遂於二十八日假勸學所開審查會從事審查 
雜評一 
[西征改名援桂（默）]  
　　粤軍改西征之名義爲援桂吾人實有所未解夫仁暴之分在其實而不在其名也有弔民伐罪之實而後乃有湯武之師非假弔民伐罪之名而即可收湯武之功也故今日之西征不必論西征之名義當先問今日之桂其惡是否桀紂攻桂軍之用心是否湯武桂果桀紂矣粤果湯武矣則出師不論何名安往而不勝哉 
　　吾故謂今日之西征名義固不必論卽軍械餉需亦不必先慮今日所急要者須先問桂人是否急需援手全桂之人果急需粤人援手以解其倒懸也則即餉未充械未足亦須奮勇以赴兄弟之急難苟其不然桂人先未承認有倒懸之急則勿論餉械尙待籌措卽巳充足亦豈能假此弔民伐罪之名乎 
　桂人是否待援所謂實也實旣得矣名又焉論此次粤軍返粤主義爲粤人自治因粤人急盼自治故成功如是之速亦即所謂實也若今日桂人盼援亦如粤人盼自治之急則雖西征亦何傷 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[衆議院議員選舉之籌備]  
　　明年三月一日初選四月一日複選 
　　縣署巳設籌備事務所定下月四日開會 
　　上海縣公署昨接江蘇省長電開准籌備國會事務局漾電開十一月二十三日奉内務部令開茲按照衆議院議員選舉法曁衆議院議員選舉日期令制定衆議院議員選舉籌備日期令公布之此令等因奉此合將全文電達希即查照並飭所屬一體遵照計開第一條衆議院議員本屆選舉之籌備日期依本令行之而選舉延期之規定按照衆議院議員選舉日期令行之但不得與法定期間抵觸第二條籌備日期依左列各欵規定行之（一）十一月二十五日以前總監督委任各複選監督總監督定複選監督駐在地（二）十二月一日以前初選監督設辦理選舉事務所初選監督分派調查員定調查辦事細則（三）十二月二十日以前初選監督籌定投票區呈報複選監督核定後轉報總監督（四）十二月三十一日以前各初選區選舉人名册一律告成初選監督頒發選舉人名册於各投票所宣示公衆初選區選舉人名册分别呈報複選監督及總監督（五）十年一月十日以前初選監督判定更正選舉人名册（六）一月二十日以前初選監督補報更正選舉人名册於複選監督及總監督初選監督頒發選舉通告（七）一月三十日以前總監督分配複選當選人名額通知各複選監督總監督呈報該省選舉人總數於内務部複選監督製成投票紙分交各初選監督（八）二月九日以前複選監督製成初選當選證書分交各初選監督（九）二月十九日以前複選監督分配初選當選人名額榜示各初選區（十）二月二十二日以前初選監督造具投票簿製成投票匭分交各投票所初選監督分交投票紙於各投票所（十一）三月一日以前複選監督頒發選舉通告於各分選區舉行初選舉（十二）三月二十日以前初選投票所一律裁撤確定初選當選人初選監督通知初選當選人給與初選當選證書並榜示當選人姓名呈報複選監督（十三）四月一日以前初選當選人名册一律到達各複選監督駐在地初選當選人一律齊集各複選監督駐在地舉行複選舉第三條蒙古西藏靑海議員選舉籌備日期以選舉日期前爲限不適用本令第二條之規定第四條本令自公布日施行同日又准電開衆議院議員選舉日期令業於本日奉大總統以敎令公布合將全文電達希迅飭各初選監督一體遵照計開第一條各省衆議院議員初選舉於民國十年三月一日舉行第二條各省衆議院議員複選舉於民國十年四月一日舉行第三條前二條規定遇有必要情形得由初複選監督呈報選舉總監督爲十日以内之延期選舉總監督决定延期後報告於内務總長第四條蒙古兩藏靑海衆議院議員選舉於民國十年四月十日舉行第五條前條規定遇有必要情形得由選舉監督爲十日以内之延期報告於内務總長第六條如延期已滿十日各地方確因辦理困難致不能依期舉行選舉時選舉總監督或選舉監督得聲明理由報告内務總長再行延期其日期由内務總長分别核定之第七條籌備日期與選舉日期有關係者以内務部令定之第八條本令自公布日施行等因仰各該知事遵照迅速籌備依期進行具報省長齊宥 
　　上海縣公署昨致各市鄉經董公　云敬啓者昨奉省長宥電内開衆議院議員初選舉日期巳奉敎令公布令即迅速籌備依期進行具報等因奉此除即日派定專員在縣署附設選舉事務所籌備一切外茲定於十二月四日即星期六午後二時開會籌議進行方法相應抄電函達卽祈貴經董查照準時到縣會商一切期限迫促幸勿他却毋任盼荷 
[海拉爾發見鼠疫]  
　　字林報二十八日哈爾濱電云距哈爾濱西四百哩之海拉爾發見鼠疫症八起滿洲防疫局主任伍連德醫士巳偕助手數人前赴該地調查 
[學生總會爲河南學潮電]  
　　致開封審判廳電開封地方審判廳鑒此次軍學衝突表面在抵制日貨其主因實爲學生堅主廢督及淸理財政以致觸成當局之怒現旣提起公訴希即依法辦理溯自孫幾伊案發生後司法獨立精神巳掃地無餘諸公其好自爲之萬勿再蹈往日之覆轍也中華民國學生聯合會總會艶 
　　致開封總商會電開封商會鑒此次貴地學生激於琿春交涉羣起抵制日貨手段縱不免稍涉操切而居心實屬可嘉方今外患瀕仍端賴國人實力共禦趙督正因廢督及淸理省財政二事不滿學生所爲尊處倘藉軍警爲護符適足以授人以隙須知武人爲惡固無所不用其極萬一竟因此演成全省無敎育之危狀孰尸其咎深願平矜釋躁顧全大局無任盻禱中華民國學生聯合會總會艶 
[中德恢復通商之先聲]  
　　中德通商尙未恢復兩國商人殊感不便近經駐滬德商會總董史諦法商請華商劉元濟等赴京請願先行通商茲奉外交部使字第十六號批令内開案據上海華商代表劉元濟李鋈虞鴻基吳德馨等呈以取消禁止對敵通商條件尙未奉命令發表商人等不無各懷疑阻之心致有遲滯通商之慮呈請批令有所遵循及早通商而免疑滯等語查禁止與敵通商條例雖未公布取消然中德商人如係正當營業運銷各貨物遵照國定稅則辦理原可通融准行合行遵照此批 
[東方紡織公司股東會紀]  
　　兩星期前東方紡織公司召集股東大會通過每普通股計銀三十兩改爲十股每股三兩之議案昨日午後該公司在安利洋行遵章召集第二次臨時股東會承認前議案之通過有效故該公司之普通股卽須一股改爲十股庶小資本家亦得購置其股云 
[絲廠業急待維持]  
　　江浙皖絲廠繭業總公所因同業廠絲滯銷貨物囤積銀根難以週轉相率停工迭次會議援案請求政府維持迭誌本報茲悉該所總董沈聯芳黃搢臣等以日來又有某某等絲廠三家相繼停工照此情形不待隂曆年關不知成何現狀若不急予維持恐北省災荒滬上亦將演工荒大局所關無論如何萬難坐視故昨又將岌岌情形電陳政府一面并由總公所擬具正式呈文瀝陳險狀由代表携京投遞云 
[絲綢機織聯合會定期開會]  
　　江蘇省議會通過撤銷限止繭行條例案江浙絲綢機織聯合會以其有碍兩省絲綢機三業之生計當經電請齊省長駁回咨文拒絶公布並派代表赴寗面謁省長及財政實業廳長請求維持迭誌前報茲悉該聯合會因赴甯代表現巳回滬亟應將該代表赴甯請願之經過情形報告大衆並籌商救急辦法爰定於舊曆本月二十四日（十二月三號）開緊急會議昨巳通告江浙各處絲綢機三業各代表知照請届時到會預議以便解决一切 
[華僑聯合會電請裁厘加稅]  
　　上海華僑聯合會昨電北京財政農商兩部略云裁釐加稅一事關係國家稅則根本要圖查近年華僑回國興辦實業原所以熱心祖國振興商務無如因稅法不良興辦一事出品一物一經運銷受内地釐卡層層剝奪僑商因之裹足實一原因現聞政府有裁釐加稅之籌備海外僑商羣情屬望萬乞大部主持毅然實行剷除數十年之積弊杜絶各釐卡之中飽則不獨海外僑商聞風鼓舞國内商務之興亦可計日而待矣特此電聞 
[瑞典新總領事蒞滬接任]  
　　駐滬瑞典總領事一職前由丹麥總領事樂斯考代理近瑞典政府任命伍克賢爲駐滬總領事業於本月二十三號由代理樂總領事將一應印綬文卷移交與新任伍總領事接收昨由伍總領事函請江蘇特派交涉公署查照當經許交涉員函致各機關一體查照並呈報外交部備核昨日上午新任瑞典總領事伍克賢詣交涉公署謁會許交涉員當由第二科陳世光楊小堂招待延入客廳移時許交涉員出見茗談良久興辭而别 
[何兼旅長說操紀]  
　　松滬護軍使兼混成第六旅旅長何茂如君以所部一二兩團各營頭目士兵及該二團所帶之機關槍連業經澡演純熟由該二團劉王兩團長呈請訂期校閱前來爰於昨日（二十九）在斜橋南之新營房操地舉行全團敎練式何旅長於上午八時山龍華藩滬親至操場傳令先操第一團之營敎練式各該營長遵令各按次序分别演習繼操第二團之營敎練式操畢舉行全團會操然後再令機關槍操演所演各種操法均甚精熟軍紀風紀亦頗整肅當奉奬勵數語仍飭隨時敎練勿使疎忽事畢散隊時已午後三下鐘矣何旅長亦卽乘坐汽車返署 
[杜錫珪由寗抵滬]  
　　長江海軍第二艦隊司令官杜錫珪近因時值冬防各處防線雖經令飭各艦加意防護尤恐各艦敷衍從事巡察不週是以杜司令於日前由鄂乘楚泰旗艦遡江下駛至南京等處各防線視察一週昨日由寗到滬當謂海軍總司令公署晉謁藍總司令面陳一切 
[盜黨商准帶回縣署]  
　　金家橘閔姓家被刦案内盜黨綽號小東洋曾奉各官廳縣賞偵緝在案此次水警三區偵探沈杏山等被盜刦械傷斃探夥水警等一案小東洋亦在其内附和因連日軍警各機關查緝頗嚴知風聲吃緊即改名丁春貴匿居寳山縣地方日前爲縣警察所偵探孫松購得眼線前往將小東洋拘獲就近送入五區警署請爲派警護送昨午該署備文飭警將小東洋申送警察廳發交司法科訊供判押該探上堂聲請將小東洋交給帶回縣警所問官以該犯犯案甚多尙須偵查該探卽返所報告午後三時由警察所主任熊君帶同孫探親詣警廳索犯當與該科劉科長晤談良久　商准將小東洋帶回縣公署訊明律辦 
[余刦銀箱案四誌]  
　　天津路大德錢莊車送銀洋八千四百元在滬西康腦脫路被刦去四千二百元案内之關係人福州路中興汽車公司汽車夫沈阿土及揚子保險公司西人開納處之出店張新章·張寳裕在逃庖丁吳全生之替工李榮林等經捕房拘解公共公廨訊判張寳裕李榮林各交二百五十元舖保沈張還押等情榮誌本報昨届本案復訊之期捕房將以上四人解廨請究中西官以案情重大而時間不及乃判被告仍分别交保還押改緩七天再行研訊 
[華僑聯合會開會紀事]  
　　華僑聯合會昨下午五時開董事會到者李登輝歐彬許冀公蕭楚南曹讓之謝復初捕心榮等首由謝碧田將改組後兩星期内經過事件及收到函電報告畢曹讓之提議前幹事胡道南尙未回滬其經手事件未曾交代宜函催來滬以淸手續謝碧出辭董事職專任文牘謝復初提議會務浩繁宜添陋吳鐸聲擔任庶務幹事兼書記另舉許冀公擔任總務科主任常川到會督率辦事丘心榮提議各董事所認月捐即山庶務往收送交會計處收存李登輝提議新選董事對於會章有不適用之處宜修改之又舉曹讓之許冀公丘心榮謝碧田四人組織委員會修改下星期交出董事會討論許冀公提議會内收銀圖章關係重大宜另刊送交會計處收管會内大印章一顆宜就近交副會長陳炳謙保管均通過繼許冀公代吳應培宣布其意見書云參議院華僑議員與華僑有直接利害關係前兩屆在北京選舉頗有物議嗣後宜加意愼重選舉不可仍蹈前轍本會旣爲華僑之總機關自應實行監視華僑選舉方不負全體華僑之本意蕭楚南告辭他去擬二十九號前往香港並赴澳洲大約四個月回滬俟到澳時自當將會務進行情形轉達僑胞以贊協助云諸事議畢　散會 
[否認加徵振捐]  
　　縣商會之函復上海稅務總公所兪琢吾所長昨接上海縣商會函云逕啓者本月二十一日奉准貴公所函開案奉財政廳嘯日代電開十一月十七日奉省長訓令准財政部元電開本年北地災祲振濟需欵　鉅擬以原有稅捐附征一成作爲振捐擬訂辦法四條並於應免稅釐者除官用品軍用品及免稅米糧外此次振捐按照應微正稅徵收四成自本年十二月一日起開征扣足一年期滿稅止等因除通電並由廳撰具告示另行刊僉外合行令仰該局長轉令所屬各分所遵照部令辦理切切此令等因奉此除令知各分所遵辦外相應錄令函致貴商會轉知各商等因到會准此即經敝會轉行各業商知照去後旋據各業代表來函聲稱此次北地災振上海商家踴躍輸將不落人後或由本業團體彙捐或由各個人樂助其數巳屬不貲且又不止一次如再加及貨稅非特商情不順抑亦力有不逮現值商業凋敝之時如再困以重征則滬商之痛將與北省災民同一困苦等語並懇由數會會同上海總商會據情分電財政部財政廳請免加征在案昨又據布業花業糖業茶業各公所先後來函均以業務凋零附加稅萬難承認各情由與各商陳說一致相同紛請核轉等情前來敝會忝領商場觀察大局以列强商戰旣己劇烈如彼内國商業又復疲恭如此而况擔認稅捐久己層疊加重今北省災振固屬義不容辭但此次各商踴躍樂捐者實居多數今部令又於原有貨稅附加一成向免貨稅者驟加四成商家擔負過重商力委實難堪除己由敝會會同總商會據情轉電財政部廳核示外奉文前因合就各商業聲聲情備函轉達希乞貴所長體念商艱迅賜轉詳財廳呈部核免以紓商困而順輿情至爲公感 
　　油荳米業之通告本埠油荳米業商人昨午後在仁穀公所開會集議反對稅所加征振捐當塲由該業董張樂君等宣告開會宗旨次由該同業三百餘人紛紛集議討論對待方法結果决定通告各同業一體遵守大旨謂貨物稅增加振捐一成事於本日邀集號商同業公議僉以我行號對於北省振捐均經量力捐輸即車脚郵電等等皆己分别擔任獨貨物稅一項爲商人額外捐輸值此銀根奇緊百貨停滯斷難再加分毫爰將議决除函縣商會請願取銷外自陽曆三月一日起凡報各貨稅額如要加增一律暫停捐納靜候解决特此通告 
　　寗總商會之函詢上海縣商會接南京總商會函云逕啓者據緞綢洋貨疋頭等業經辦認捐各董聲稱頃奉總捐局令開案奉財廳電轉省公署令開准財政部電以北地災振需欵甚鉅擬於原有稅捐附征一成作爲振捐業經呈奉大總統指令准如所擬辦理並開征日期計自本年十二月一日起扣足一年截止等因董等伏思寗地各業認捐爲數無幾統計不及申地十分之一二應請　商會代詢上海南北商會經辦認捐各董對於附征一成振捐有無意見俾便仿照辦理等情前來用特函請貴會煩爲查照轉詢經辦認捐各董對於此種附征一成振捐辦法能否承認有無意見刻日見覆以便轉知寧地經辦認捐各董一致辦理實紉公誼 
[各方面之籌賑聲]  
　　華洋義賑會所接魯電華洋義賑會接山東災賑公會轉來山東督軍復該會函云敬復者昨接兗州何鎭守使來電言刻因入山剿匪借載運賑米空車連隊赴膝此項車輛抵滕站後隨即開行並禾誤行車時刻等語正在核辦間接讀大函備聆覺是查當此賑務孔急之時軍隊出發借用運糧之車己不合法若謂剿匪緊急從容與押車委員婉商辦理或可以適融乃竟將押車委員驅逐不令同車南下殊出情理之外己電飭何鎭守使將該管團營長各記大過一次並查明該連排長及肇事目兵從嚴懲辦具報以儆將來矣希轉知押車委員迅與兗站接洽早日隨車南下勿誤運糧是所企禱又省長復該會函云敬復者接准大函備悉壹是美國紅十字會代表擬修德臨間道路以工代賑一案巳令德臨等縣知事妥爲保護並出示曉諭矣相應函復查照 
　　簡夫人設院收養糼女南洋兄弟烟草公司總理簡照南之夫人潘杏濃女士以本年直魯豫晉陜五省異常亢旱赤地千里爲數十年來未有之奇災災民幼女若被奸民所買輾轉賣入娼寮尤爲可慘特自捐資發顧收養災民幼女二百名委託北京懷幼學校董事會總董李慶芳君規設災民幼女收養院一處專收被災各區域孤貧幼女昨該公司接到該院來函己奉内務部撥給地安門外寛街顯忠祠爲院址現在開辦伊始暫假懷幼第一學校爲籌辦處被災五省暫定每省收養幼女四十名年齡在六歲以上十三歲以下收養期限暫定爲八個月期滿即行　回一切教養費用均由該院擔任其火車已通之處並由該院呈推交通部給予往返乘車免票至招收辦法或由被災各省行政長官保送或由各慈善團保送或由該院派人直接招收均可現己由簡夫人托請李董發出啓事招收難女並通電直魯豫普陜五省長官轉電所屬災區知照矣 
　　第二師範游藝助賑省立第二師範學校學生於前日假笑舞臺開游藝會並演新劇籌欵充賑是日所演名節除城東·愛國·民生·三女學校加入表演各種游藝外該校附屬一部小學校甲組學生亦加入獻藝所售劵資並臨時捐助百餘元除提撥付該臺租費及茶點雜項外餘四百餘元一俟收齊即交請華洋義賑會轉解災區散放昨日賈校長諭學生休息一天今日照常上課 
　　華僑熱心賑災華僑聯合會頃接暹羅華僑許鏡淸來函云此次華北賑災許鏡淸捐銀三百元又陳柳堂陳志鴻各捐洋五十元滙交唐少川君轉交云 
　　設置義賑奬劵駐滬分所上海縣沈知事昨接内務部僉事吳承禔來函云敬啓者承禔於上月間奉内務財政兩部辦理義賑奬劵處呈准令派赴滬坑一帶籌辦推銷並組織駐滬分所事宜現經租定老北門季家弄七號民屋設置分所業於本日成立除呈報外川特函達貴署察照隨時恊助實紉公誼十一月二十八日　　飭令照料採購寒衣委員江蘇齊省長昨日指令上海蘇州丹陽三縣知事云案准賑務處咨開查本處現派黃委員兆熊前往江蘇上海蘇州丹陽一帶採購寒衣運至直隷山西河南山東等處以爲施濟災民之用所有該委員前往各地點應由各該管地方官署妥爲照料隴時協助以資接洽而期便利相應咨請貴省長轉飭上海蘇州丹陽各地方警察及各縣知事一體遵照辦理可也等因除咨復並分行外合亟令仰該知事即便遵照隨時照料辦理具報此令 
[陜災中之陳樹藩罪惡]  
　　假名勒捐陜西公民救災會通電云（銜略）陜省自辛亥樹義以來迭經變亂犧牲最大比年元氣未復軍事未弭加以土匪之蹂躪官府之誅求閭閻生氣奄奄己盡乃自客歲雨澤愆期麥秋減收民間艱食轉徙流離死亡者己形不少及至今歲雨量全無夏秋二禾顆粒未收老弱孺婦死亡載道呼天撞地慘狀莫名食品盡則草根樹皮胥爲珍羞衣物幣則稚子髫女亦竟折鬻或正拆屋質地而子女己旣饑斃或方持鉢乞食而竟僵斃道周聞之心碎見之涕隕現全省士紳莫不奔走呼號趕辦急振而友邦慈善家亦竭力籌濟庽華各敎士尤本其慈惠之敎旨爲急振之運動乃陳樹藩充耳無聞不但對於振務不稍注意近竟假爲秦豐銀行招股名義勒捐二百萬元又將明年上忙地丁提前徵數加以各處不肖官吏只知逢迎上官意旨希圖個人考成捶楚之刑竟加於鳩形鵠而之同胞傳呼之吏竟臨於鬻妻買子１ 
之災區聞渭南南鄉竟有因索欵遏鉅無法應付設酒饌聚家人飽餐一次而潛飲毒酒全家三世八口同時共斃者嗚呼陜民何辜罹此荼毒人權何在人道何存尤可憫者陜省僻處西陲交通否塞慘痛之狀每難達於仁者之耳一任黑闇虐班橫加朘剝况復路遂梗塞逃亡無所呼天無　將伯誰助惟有閉戶忍飢父子兄弟相視同死而己凡此慘狀確屬事實本會念陳氏勒捐橫徵實與振務適相砥觸卽實爲振務莫大之障礙敬祈當局飭令陳氏迅速停此不法之捐徵所有各慈善團體曁并世仁人君子悲憫爲懷飢溺心切仍望主張人道鼓吹輿論促陳氏之反省即拯秦民於倒懸除逕電陳氏勸告阻止外特此電懇不勝哀懇迫切之至陜西公民救陜會叩 
　　扣留振電本埠陜西義振會前因振務爲三原縣去電多通迄未見復頃該會接于右任公函始知去電皆被陳樹藩扣留茲將于右任原函登錄如下敬啓者前以陜境旱荒成災待振孔亟當經分電各慈善團體請予救濟並應述救災諸辦法藉備考察間得省外來電詢問災狀或關於派員查勘及通知滙欵各事宜亦即逐一電復誠以眚災恤厲無分畛域郵電通例尤重振務電局且有振電免費辦法檢查雖嚴無慮扣留故迭由三原電局發出乞振及答復各慈善團之明電數十通嗣聞西安有扣留振電之耗即囑確查茲據三原電局查復振務明電經過西安被陳樹藩扣留者竟有二十餘通之多遏糴壅災無異屠戮絶滅人道一至於此茲恐災情末由外聞救濟從此間隔相應抄錄原發電文請予查照并希賜復爲荷此致陜西義賑會 
[陜軍扣菸勒捐之滬聞]  
　　本埠煙業因接陜西項春記客快函詳告煙捐重疊照例完納後此次又被軍隊扣留每件勒加洋四角各烟客等以苛捐浩繁此等軍隊扣留勒加萬難承認扣留之貨請爲設法等情當即邀集同業開會經衆磋商僉以現在政府煙酒作爲消耗品捐稅巳重重疊疊此等捐稅毫無名目際此冬令生意始稍發動應即呈懇陳督軍放行現在冬令延擱日期大礙營業且勒捐軍費政府未下明令各省亦無斯例斷難認納云云遂議决聯名公呈請飭將扣留之貨即速放行以安商業 
[南京鎭江車站積貨待運]  
　　滬寗路南京鎭江車站近日各地來貨源源不絶如小麥黄豆芝蔴棗子花生等貨積有三千餘噸所有貨車不敷載運來滬故由洋總管特派稽查數人分往各站調查往來載貨之車到站隨時速卸以備趕運積貨 
[外洋船進出口消息]  
　　福來公司ＺＣＯＬＯＲＡＤＣＳＰＲＩＮＧＳ昨日十二時由上海開出經社戶而赴新金山在申裝出之貨有猪油一百噸及蔴油一百噸雜貨四十餘噸日本郵船會社之山城凡昨由東洋裝來紫銅五萬塊洋紗布七百餘件餘馬火柴紙柏及法蘭絨等疋頭雜貨某公司之吉生丸ＫＥＩＳＨＥＭＯＲＵ昨從東洋運來水泥五千餘桶當在招商局中棧起卸天祥洋行現新增意輪一艘名墨森漪羅ＭＮＳＡＮＩＣＬＬＯ載重八千噸其行駛航線自意屬之熱乃亞行走北歐洲一帶至申在本月中旬己經從歐洲第一次開行來華據來電報告該輪將於十二月底進口抵滬預定十二月三十號在上海還駛意國所有經行路線係從香港·新加坡·檳榔嶼·哥倫布·瑞士·北山·納布爾斯·而至熱乃亞云法國郵船公司之矮姆瑞ＡＭＡＺＯＰＥ自馬賽開出後昨日九時己離開香港來滬預定十二月二號上午七點鐘可到上海停泊於黃浦碼頭該輪船上載有十月二十七號以前之法郵件英國郵船公司之納蘭亞號ＮＥＬＬＯＲＥ自二十二日由申開出二十五號到香港昨接來電報告於本日抵新加坡將於十二月十一號至哥倫布又有潑藍散號ＰＬＡＳＳＹ刻在錫蘭哥倫布間昨有電告謂到滬之期須於出月二十六日又開伐號ＫＨＩＶＡ自本月十二號還抵倫敦後刻定出月十日開行來華彭開號ＢＡＮＣＮ原定自印度之喀爾格特開出現因孟買方面出口貨物較多故己於本月二十四號改定由孟買開駛但不赴哥倫布直往檳榔嶼大約出月十七日可到上海中國郵船公司之尼羅ＮＩＬＥ號前於本月（十一月）二十二號由滬駛開現己於上星期六二十七號由橫濱直接駛往舊金山矣 
[國内輪船進出口貨物之調查]  
　　進口貨（寗波）太古公司之新北京輪船昨由寗波裝來乳腐一千七百五十墵竹木五百七十件土酒四百三十甏紙二百零二件檀香一百二十三件藥材一百四十七件棉花一百包錫箔草蓆八十件英洋一箱雜貨七件又寗紹公司之新寗紹輪船昨由寗波裝來各貨有竹木三百四十件草包蓆一百二十件飛花棉紗五件土酒七十墵螟蝻四十件雜貨四十件（長江）招商局之江新輪船昨由長江各埠裝來之貨有糯米八千二百五十五包白米一千二百八十三包大麥七百八十四包黄豆四百五十四包棉花機花四百包苧蔴三百三十三件土酒二百十二墵烟葉一百三十一件皮油九十桶雙連紙二百三十件雜貨五百十件又太古之盛京亦裝來白米七千零一包礦砂一千件黄豆芝蔴七百八十九包油蔴·及菜葉·烟葉等一千七百二十一件雜糧·及雜貨等二百七十四件（油頭）招商局之飛鯨輪船昨由汕頭裝來各貨有靑果二千七百五十一件上紙九百十八件笋干四百零一簍茶三百十五件鹹果八十件金條一箱雜貨一百七十二件（烟津）招商局之新豐輪船昨由烟津裝來之貨有生梨一千一百三十七擔紅黑　四百六十包胡桃及桃肉一百四十四包葡萄五十件水烟一百五十箱甜干五件藥材七十三件石板三十件土布蔴袋十五件鹹菜雜貨三十件又招商局之新濟輪船昨由烟津裝來之貨宥生梨一千一百六十九擔栗子一百六十九包棗子八百七十八包核桃一百二十二簍藥材一百三十一件桃肉五十包白菜四十二簍銀子十箱甘草二十件土酒十墵雜貨三十四件（港粤）招商局之廣利輪船昨由港粤裝來之貨有點銅一千一百塊圓荔干一千五百十五箱糖包二千零七十三包檀香蘇木一千九百十七件烟葉五百件大小牛皮三百五十三件錫渣一百箱洋錢十二箱糖五十包柚子七十九件蔴袋二十四件洋葱五十件銀器三件雜貨一千四百九十四件（福州）三北公司之寗興輪船昨由福州裝來之貨有松板二萬二千一百零七張箱板一千零四十二張麫粉一千四百包紙頭一千五百三十一件笋干五百零五件茶葉三百五十箱香茹八百十四件荔枝二十一箱海味十一件雜貨三十六件（温州）招商局之海晏輪船昨由温州裝來之貨有相子金相八百六十六簍猪油一千四百五十桶蛋三百三十八件木柴六百九十擔礬四百二十包木炭一百零八簍烟絲九十三件蔴皮布九十三件冬笋七十三簍藥材七十三件毛茶三十三箱茶油二十墵紙傘三十三件煤五十噸生熟牛皮二十五件魚膠十三件雜貨十九件 
　　出口貨（寗波）太古公司之新北京輪船昨日裝往寗波之貨有白米三千八百十九包點銅五百九十六塊黄豆二百四十包豆油五十甏靑蔴一百件皮油　靑七十桶荔干四十七箱藥材四十五件雜貨六十五件又寗紹公司之新寗紹輪船昨日裝往寗波之貨有白米一千七百七十包土酒一千四百墵花子七百零七包石粉三百包棉花一百四十八包靑茶一百五十一箱瓜子一百零七包洋布六十箱木器及板二百零三件鐡一千五百 
 
 

Page 11

 
 
件雜貨二百七十八件（長江）招商局之江新輪船昨日裝往長江之貨有紫銅六千二百七十九塊桂圓五百五十六箱洋布紗一千零五十九件笋干四百八十件糖三百六十包海貨一百四十件雜貨三百五十件（温州）招商局之海晏輪船昨日裝往温州之貨有白米五千一百三十包麫粉七百五十包糖二百包飛花一百三十包桐油五十桶洋布四十九箱荔干卅箱雜貨四十九件（烟津）招商局之新濟輪船昨日裝往煙津之貨有麵粉一萬六千九百十包黃豆二千三百八十五包生梨七百五十五簍蔴三百二十三件皮油二百五十桶糖二百包麩皮二百袋棉衣三百零零八件紗布一百九十八件茶葉三百三十四件蝦油三十五墵雜貨一千六百七十八件又怡和洋行之裕生輪船昨日裝往烟台之貨有洋紗布二百八十一件藥水七十箱酒二十六墵土布十九件綢子八件雜貨四百五十三件又裝往天津之貨有白米九千一百六十五包麫粉一萬零六百包紙頭九百九十七件瓷器五百零七件烟葉二百五十件糖二百包洋布一百九十九箱汽車四部火爐九件洋燭二百箱札鐡一千零九十五件洋雜貨二千零三十件松香十包雜貨二百卅一件云 
[義勇軍賽槍奬品大會預誌]  
　　十二月二日下午九時萬國義勇軍在南京路議事廳舉行發給本年全團賽槍奬品大會由工部局總董夫人發奬各國官長及中外名人均將到塲參與盛舉此次賽搶華隊得全國十五隊中之第三名計得奬十九次云 
[友華銀行銀市報告]  
　　中美新聞社譯友華銀行二十九日報告云上星期六倫敦銀價當地漲三先令八便士遠期漲半便士紐約銀價漲至七六倫敦紐約滙價不動此間開盤定價與上星期六同但投機家買進甚多其結果市價遂連跌數次收盤時定價四先令八便士金元八一半日金六二交易買進價更低金鎊祗四先令七便士又四分之一金元八一市價似己極於頂點勢將立有反動倫敦銀價必受此間市况之影響目前毫無出口交易故市况不能勝重大之要求云 
[貨船在海面遇盜]  
　　南市隆記號之于龍興沙船於舊曆本月十三日在山東膠州裝載黃芽菜及鹹猪北貨等貨開駛來申十六日下午駛至瀏河口外十餘里海面突遇紅頭盜船兩艘先開槍兩響攔住去路盜匪二十餘人一擁上船先將耆民馬金林用繩綑縛該沙船船夥有十六人稍與抗拒船夥郭玉祥張春林被盜用大刀砍傷頭面手臂等處各船夥乃任其搜抄至船尾耆民房間内搜刦計被刦去現洋二百餘元衣服十餘件然後至頭艙各船夥房内搜抄翻箱倒篋刦去六十餘元並各船夥之衣服共約四五百元一鬨而去該沙船間至吳淞停泊先將船夥郭玉祥張春林送吳淞醫院醫治一面派帮卸金阿六乘火車來申報告貨主當由號主開具淸單偕同金阿六前往該管水陸官廳報請飭緝贓盜 
[新舊兩刦案關係人獲案]  
　　民國五年夏曆四月十一日浦東矮登橋鄉民陸阿虎家被盜行刦并被開槍拒傷事主開單報官經上海縣公署先後飭派探捕拘穫盜匪范阿毛周木生周掌貴等申送護軍使署發科訊實即行一併槍决一面令飭該公署再緝供出在逃同黨小無錫即周福慶　到案訊辦在案此次福興花行遣船戶曹揚炳裝載棉花中途被刦當塲獲犯徐占郎函送地檢廳供出同伴小無錫亦在其中該廳即函請各機關協緝上海縣警察所亦飭偵探孫松查拿日前在新閘橋塊竟將小無錫獲解到所由司法科訊供判押候示事爲檢廳譚檢察長查悉昨午備文派警詣縣公署投文稟請將小無錫帶回訊辦沈知事准命將小無錫提出交由來警帶去到廳後經檢察官提案研訊詎小無錫對於陸阿虎曹揚炳等被刦各案均否認問官判令收押候提同在押之徐占郎到案質訊核辦 
[汽車撞斃男孩之訊判]  
　　郭劉氏家十六歲男孩郭步蘭前日下午偕其弟步才經過北蘇州路西藏路轉角（即新垃圾橋塊）突被江記財所駕之汽車撞倒碾傷經一千零三十號華捕將傷孩車送醫院不及醫治即因傷身死捕房得報立即將屍舁入斐倫路騐尸所昨晨報請公廨李襄讞與英領赫君於午刻蒞所飭吏檢騐屬實填明尸格升座公位先由一千零三十號華捕稟明當時目覩情形及經過手續繼據屍母郭劉氏投案泣求伸雪又據屍弟郭步才投訴是日偕兄同行惟哥哥被撞並未看見等語質之汽車夫江記財供稱前日在西藏路由南往北經過新垃圾橋是以開車甚慢至多不過十買下橋時並未看見死者旋見巡捕舉手我即將車停止詎有孩子五六人由東往西跑來以致不及避讓將伊撞倒云云中西官得供會商之下即在騐屍單上簽判曰騐得己死郭步蘭委係被汽車下橋時悮撞身死　車夫訊明省釋由車主撫恤洋一百元　　母郭　氏具　　　　　　　　　　　　　　　　　　　 
[汽車撞斃婦人案之集訊]  
　　住居新閘孟納拉路四百四十八號門牌年逾花甲乙老婦邱周氏於十四號出外甫行至該處重慶路轉角適有徐某自開汽車行經其地因避讓小孩致將該氏撞倒受傷身死業經公共公廨中西官騐明飭令屍子邱蔭高具結領屍棺殮徐交保候訊等情己紀本報昨晨李襄讞會同英赫副領事升座第二刑庭集訊屍屬代表律師述明案情畢被告之律師即將被告之辯訴狀呈案並稱被告當時開車甚綏以讓小孩之故而災及原告之母並非有意殺人原告所控似係要求達賠償損失地步云云問官閥稟詞畢即命被告徐某站入見證欄訊據供稱開駛汽車己有三年有工部局發給開車執照是日車至孟納拉路由東往西見一小孩從該路之北面竄過馬路往南我車因避讓該孩不防原告之母經過致將其撞到於路旁隂溝畔我車並未開至水門汀上等語又由見證姜阿林上堂由律師盤問所供與在屍塲内之供詞相同問官遂向該證人曰據爾所供當時汽車駛經兩家門口時迅速非常然據該處之巡捕所供該汽車開駛甚緩但該汽車若果係開快車則距離死者數尺之地斷然不能停止故爾之供詞殊不可靠究竟該汽車駛行或速或緩爾須實供姜聞諭答稱該汽車之速率若干度數我實不能證明云云時新閘捕房副捕頭上堂廩稱查該汽車出事後停止地點與死者相離只有九尺堂上訊至此以尙有人證不及再訊判被告仍交原保聽候訂期審理　 
[太倉旅滬同鄉會紀事]  
　　太倉旅滬同鄉會因劉河北瀂漕年久未浚河道淤塞曾於上月二十四日開會發起討論疏濬方法茲該會復委洪伯言爲代表遄往劉河會同鎭董陸吉卿·牌樓市鄉董錢守卿莤涇鄉董猊竹君·並邀集各圖董地保等共同商議定於明春興工挑濬俾三鄉農田得資灌漑以興水利兼便交通云 
[演劇籌欵修橋]  
　　平湖旅滬某紳因該邑橋工需欵尙巨特商之寒雲主人及票友春覺生錢一粟等定於隂曆二十三夜假座大舞臺演劇籌欵劇目業已排定寒雲主人與蘇荔棠崑曲「問病」錢一粟京劇「鴻鸞禧」春覺生京劇「取成都」寒雲主人與王餘生崑曲「回營」云 
[六誌冬季檢查印花稅]  
　　昨爲滬南第一區境内冬季檢查印花稅之第六天仍由廳縣各委員會同該管區署巡官長警等在各商號分别檢查計查出違法漏貼及貼不足數之均昌錢莊有日流淸簿共六本又裕興義記柴炭行之進貨簿錢總簿兩木均一併帶回署中候傅各該執事到來照章科罰 
[粤商娶媳之熱鬧]  
　　粤商梁懷葆經商滬上歷有年所昨爲其長子贊倫結　之期紳商各界紛往道賀堂中所懸賀聯多屬名人手筆尤以駐美舊金山總領事朱君所撰詩詞爲最佳云 
[救濟婦孺會又拔出三女子]  
　　通州女子陸妹妹又名阿囡年十六歲由父善章許與嚴陸莊毛姓爲童養媳因姑虐待逃出幾爲拐匪朋比拐賣幸有不平人報告救濟婦孺會派探領會留養今由伊未婚夫毛李遂具領又無錫女子王阿菊又名榮華隨夫王永淸在上海繅絲被拐匪王少庭拐出由奉天轉售營口小平康里三等窰子爲娼身價洋七百五十元不堪其苦由三江公所救濟婦孺分會查實提送警廳拔送滬茲已傳屬具領完聚又南京女子張月卿又名鳳英被拐至奉天賣入娼寮惡鴇虐待不堪其苦由奉天救濟婦孺分會查實拔救送滬茲己由伊兄張士珍具領完聚矣 
[昨日公共公廨訊案紀]  
　　昨晨公共公廨由兪襄順會同美丁副領事審訊各案併誌如次（一）張源順訴沈廷芳不還伊故父張祿村存欵一千四百五十九元二角又借銀一千五百兩案雙方人證供詞業巳歷詳前報茲由兩造律師辯論「結果」以本案焦金誠張律照兩證人之言虚僞應將原訴註銷（二）振昌花邊公司延許理律師訴王榮耀覇屋不遷案被告亦延律師到堂辯訴以因原告所允貼費不給故未遷移而許理律師則稱貼費係另一問題不能併論「結果」限被告七天遷移將屋文還原告所有貼費俟另案判斷（三）張蘭初訴李子益李善林賠償損失而被告亦反訴張欠欵二千餘金案雙方律師因交保問題到堂互辯一過「結果」原被告均免交保候訊（四）王增榮訴王松濤不交地價洋八百元案「結果」改期續訊又午後民四庭由張襄讞會同美約副領事審訊（一）向爲經租賬房之湯　訴租戶中英地毯公司經理耀恩照·及某修理鐘表店主王金記·欠租請求押遷出屋案該兩被告並不欠租湯賡因向虽索意外小租三個月不遂乃將所收租金退還藉詞朦控經被告　恩照延律師到堂提出證據揭破湯賡　控綠山要求將案註　而被告　　　　　　　由其妻到堂亦聲明旣不欠租不能無故遷讓蓋小本經紀難負搬場損失云云原告律師對於王金記願減收租金一月要求飭遷「結果」湯賡控繆案註銷限王兪記於一個月内遷移（一）孫昭烈禀請給諭執管其故父之遺産案其庶母孫徐氏反對單獨管理『結果』孫純甫遺産應歸孫昭烈徐孫氏合併管理着將遺産數目開單報告並着兩造各登報十四天聲明淸理賬目報告公堂再核（三）同豐等錢莊同訊馬煥文不理往來欠欵案雙方律師以時間短促請求改期再訊「結果」照准 
[勒逼爲娼之押儆]  
　　婦人王氏前投法捕房聲稱婦人丈夫至紹興地方謀生迄今杳無音信現被繼母楊劉强逼婦人至漢口地方賣娼不遂所欲將婦人百般凌虐不堪其苦故此投案請求援拔捕頭得稟後立飭包探前往將楊劉氏拘獲帶入捕房昨解法公堂請究先由王氏投訴前情請求趙豁繼由捕頭上堂稟稱查得被告楊劉氏前曾犯過販賣人口經公堂懲辦有案請察詰之楊劉氏供婦人不敢强逼王氏爲娼餘言支吾中西讞員會商之下判劉氏不應勒逼爲娼着押西牢六個月期滿永遠逐出租界王氏退去 
[張寳寳交母領回]  
　　濟良所中西女士昨晨伴送女子張寳寳至公共公廨即據張女供稱年十七歲母在新閘派克路開設采芝香糖食店被祖母賣與汕頭路某女伶家學習戲曲日遭敎師虐待不堪其苦於前日潛行出外自投濟良所求援是實並據女母張陳氏投訴伊女被姑賣與人家學戰髦兒戲當時力阻無效現姑己去世求將女兒給領等語關讞員核供商之英副領事胡君判張寳寳准交其母領回 
[兩汽車撞傷兩江北人]  
　　昨日上午十時許某號汽車駛經南京路抛球場撞倒江北人吳金海手臂受傷由老巡捕房七百六十七號華捕瞥兒前來抄錄汽車號碼另雇車送受傷人往仁濟醫院醫治一面歸報捕頭候示又有一千九百四十二號汽車於昨晚六時半駛經四馬路外灘撞跌江北人宿桂生受傷頗重當由老巡捕房一千一百八十一號華捕到來將汽車號碼抄錄押令汽車載送宿桂生往仁濟醫院醫治旋即帶該汽車夫入捕房稟候捕頭發落 
[跳電車跌傷殞命]  
　　寓居新閘和樂里一千八百八十三號門牌蘇州人舒旭初昨日下午二時附搭某號電車行抵南京路浙江路口不俟車停　即跳下致跌斷足骨身受重傷即經老閘捕房二百四十七號印度捕到來抄錄電車號碼另雇車送舒往醫院醫治旋因受傷過重於傍晚身死由院報知捕房派捕將屍車送斐倫路騐屍所候騐 
[茶店學徒騐係病斃]  
　　在福建路同泰和茶葉店學業之崇明人顧錫珍年十六歲係由其父母央託陸炳祥舉荐此業進店祗有二十餘天前晚十一時許忽然身死經人報告於該管老閘捕房飭探陳淮坤張天林往將尸體舁入虹口斐倫路騐尸所昨晨稟請公共公廨相騐午刻由李襄讞偕同英赫副領事蒞所騐無傷痕飭吏填明尸格升座公位捕房傳齊一干人證請訊先據李文先供稱死者係我外甥惟伊家有父母故我不能作主須俟其親屬到後再行棺殮次據舉荐人陸炳祥供死者係伊舉荐至該店學業是實又據施組成供稱昨據該店中人來言顧錫珍忽患急痧但我是其鄰居素知顧無此病顧進店祗二十餘天至於有無被該店虐待　却不知又據該店司賬侯金生供稱昨晚十句餘鐘顧言頭痛當令購食行軍散詎至十一時因病身死等語中西官訊畢核供磋商之下判曰據報顧錫珍委係因急病身死騐無傷痕即着尸親具結領尸棺殮 
[違犯烟賭禁之懲罰]  
　　總巡捕房捕頭偵悉有人在天津路四百七十八號屋内組織烟賭窟於前日下午派令華探周志仁劉問軒耿德標尤阿根協同西探前往查明屬實當將開設燕子窠之王順卿烟客陳子琴文一聲張德山並開設賭塲之周如桂賭徒陳德福陳長壽葉蔭橋陸瑞甫王德齋謝九斤朱世銘陳發善等連同烟賭具一併帶入捕房昨解公共公廨經中西官質訊明晰以王順卿破壞煙禁判押西牢一月周如桂罰洋十元餘人到案者各罰洋三元保出不到者保洋充公烟賭具併燬 
[婦人違犯煙禁之科罰]  
　　王金氏邇因在法租界盧家灣私設烟榻容人在内燈吃現爲該管捕房捕頭偵悉於前晚帶同包探等前往抄出烟具等物帶入捕房諭令交保候究在案昨日傳至法公堂請究先由捕頭上堂稟明前情並將烟具呈鑒詰之金氏供實係婦人自己駁食餘供支吾中西官判氏罰洋二十元充公以儆 
[可憐之男孩]  
　　南京男孩袁紀春前偕乃父袁某同來上海住居法租界菜市街某客棧内不料袁某患病數月所有用費皆由紀春在外爲小本生意得　供給前晚袁在棧病故後由好事者拚資成殮惟紀春資本告罄流落在外現爲巡捕查悉帶入捕房昨送法公堂請示詰之袁紀春稱民人原籍尙有師傳餘無别人現因缺乏資本如果堂上賞給若干即能自行度日等語中西讞員判送堂留養候家屬認領俾免流落 
[小西門外之捲逃案]  
　　小西門外大興街地方在某輪船爲買辦之劉某去年八月間娶福裕里妓女翠雲爲妾己有年餘前日下午金某往輪船出外而金之妻亦有事外出翠雲乃將金飾及綢皮衣服（約值一千餘元）與傭婦席捲而逃迨金妻回家得悉即報告警所一面致函金某囑其趕速至申云 
[攫金鐲押三月]  
　　無錫人張順才前日下午在山西路攫取女子薛阿毛金錫一副圖逃經女囑捕追獲人贓一併帶入捕房昨解公共公廨經中西官訊實判張押西牢三月贓交薛女領去 
[串竊燼餘之蛋]  
　　虹口斐倫路二百十九號門牌日商某棉花廠日前不戒於火殃及貼鄰二百二十七號門牌日商某蛋廠己誌本報茲悉該蛋廠因在日商三井洋行保有火險須經請拍賣行估計損失實數故未估計之前應由救火會派人監視詎監視人中有董阿根沈全生葛根泉錢寳發四名於前日串竊焚剩之鷄蛋四箱雇乘陳桂生之黃包車他往行經該處弄口爲九百零三號華捕盤出蘭情將董連贓拘入捕房並收捕頭飭令粤探江標協同八十四號西探目將沈葛錢三人續獲昨晨併解公共公堂由捕頭麥根泉及覺察此事之中西探捕稟明以上各節又由該黃包車夫上堂證明車係由董雇拉欲往武昌路等語質之董供稱昨日監視派我等四人串竊鷄蛋之事係我等議妥同意云云其餘三人供詞互相推諉中西官核供以四被告串竊證據確鑿判各押西牢兩個月示儆起案贓蛋交原主領去 
[逃犯行竊先押一月]  
　　紹興人王阿三前因犯案經上海地方廳判决刑難七年發交漕河涇江蘇第二監獄執行今春該監獄犯反獄脫逃王亦漏網近王潛入租界行竊虹口七浦路一千零三十四號門牌徐新富家衣物被包探王桂亭西探約别生拘解公共公廨因未證實其係逃犯故命押候查究茲經查明屬實以故昨晨該探將王復行解請中西官訊悉前情以其行竊財物判押西牢一月俟刑期届滿解送護軍使署歸案訊辦 
[誌謝]  
　　昨承萬國義勇軍華隊公會函邀參觀賽槍奬品大會並贈參觀劵兩紙誌此謹謝 
專件 
[江蘇公民監視選舉團簡章]  
　　一定名本團爲監視選舉起見由江蘇各縣公民組織之定名爲江蘇公民監視選舉團 
　　二宗旨本團組織之宗旨如左（甲）本良心之主張達眞正之民意（乙）打破金錢選舉之卑鄙行爲提倡道德選舉之正當演說　　三組織本團設總事務所於上海爲各縣聯絡及通信之機關再由各縣設立機關分頭進行 
　　四職務本團及各縣所設機關之職務規定如左（甲）建議官廳關於改革選舉各種弊病（乙）選民册之稽查（丙）選舉前之調查（丁）巡迴公開演說（戊）言論及出版物之正當指導（己）選舉時之監視（庚）告發選舉之舞弊　 
　　五團員凡屬蘇省公民年齡在二十一歲以上具有選民資格其志願與本團宗旨相符者由團員二人以上之介紹即得入團入團後對於鄉里各有組織團體實行監視之義務 
　　六職員本會公舉幹事七人分任團務遇必要時得組織委員會處理之 
　　七會期每月第一星期開常會一次幹事員會每星期舉行一次 
　　八經濟本團廳需經費由各團員量力捐助至少以一元爲限如有熱心贊助慨捐鉅欵者尤所歡迎 
　　九期限本團俟選舉告竣即撤消之 
　　十事務所本團事務所暫假上海西門林蔭路三十八號 
　　十一附則（甲）本簡章如有團員五人以上之提議經團員過半數以上之同意得修改之（乙）本團各項辦事細則另訂之 
雜評二 
[海拉爾之鼠疫（獸）]  
　　近來政府屢電南方各省防俄激黨扇惑也防安福黨人謀亂也又防南方議員勾結開會也政府視此爲極重要之事然而在南方則未必眞有其事而在防之者亦未必重視之也 
　　政府又屢電各省防變兵之竄擾也防土匪之蠢動也又防難民結合散兵盜賊爲患也政府又視此爲極重要之事然而在各省仍屢受其害而在防之者又防不勝防也 
　　今日有一萬不可不防者則鼠疫是不知政府之視之也重要較上二者爲何如人民之所以自防也重要較上二者又何如 
公布欄 
[江蘇高等審判廳]  
　　民庭判决（民一庭）一件蘇洪舉等與舒廣元爲基地涉訟聲請回復一案（决定主文）本件聲請駁回逾期補繳之訟費發還（民二庭）一件王氏與王寳春爲婚姻涉訟控訴一案（判决主文）原判撤銷王寳春所定王氏與吳證　之婚約應認爲無效本案訟費由王寳春負擔一件陸家鑫與紀恒　等因債務涉訟上告一案（决定主文）本件上告不予受理一件火神會代理人李玉山與倪有榮因解約追租涉訟上告一案（判决主文）原判餘駁　附帶控訴之部分撤銷發　江寗地方審判廳迃予更爲審判附帶上告駁回以上十一月二十七日 
　　布告江蘇高等審判廳爲布告事業　律師顧墉呈送筆師證書一通登錄費十元聲謂登錄並據上海律師公會會長蔡倪培呈報律師謝翰藩巳任公職呈報出會各等情前來當經本廳分别呈請司法部鑒核在案茲於本年十一月十九日奉第一二五六七號指令本廳呈二件律師顧墉等請登錄曁撤銷登錄由内開呈悉律師顧墉請予登錄並謝翰藩請撤銷登錄均照准此令等因奉此除登錄並撤銷各該律師名簿函請高檢廳查照調令第一高審分廳及寗滬兩地審廳知照外合仰各該律師運照再律師顧墉一員俟加入律師公會後再予執行職務並將入會年月日呈報備查其呈送律師證書仰即來廳具領此布中華民國九年十一月二十七日高等審判廳長林棨 
[上海地方審判廳]  
　　判决主文（民一庭）一件决定王彩書與陳懷德借欵糾葛一案主文本件訴狀准予註銷一件决定楊玉麟與姜智德違約一案主文本件訴狀准予註銷一件雲冬生與陳春林佔地涉訟控訴一案主文本件控訴駁回本審訴訟費用歸控訴人負擔一件判决黄象珩輿黄藻榮因會欵糾葛控訴一案主文本件控訴反附帶控訴均予駁回本審訟費歸控訴人負擔（民二庭）一件决定沈海銓與邢耀庭因抵欵糾葛一案主文本件訴狀廳即註銷訟費歸原告人負擔一件判决夏姚氏與夏其章婚姻糾葛一案方文夏其章與梁捐弟間之婚姻關係應即撤銷訟費歸夏其章負擔一件判决祝閘舫訴錢遂之等租金糾葛一案主文錢遂之應給付祝蘭舫本年隂曆十月止車租九八規銀六千二百七十二兩隂曆十一月起車租仍按月以每部九八規銀三兩五錢計算應付至合同期滿日止錢遂之應付祝間舫車租如不能淸償時王堯臣應負代償之責錢遂之應償還祝蘭舫墊欵九八規銀一千五百五十三兩九錢祝蘭舫其餘之請求駁回訟費除祝蘭舫繳納逾額印紙費洋四元二角應發還外餘歸錢遂之負擔 
　　佈告第一九號爲布告事案查本廳承發吏姜士明涉及刑事嫌疑除還照水發吏懲奬章程予以斥革處分並没入其保證金曁送同級檢察廳偵查核辦外合行布告仰訴訟人等一體知悉待此布告 
　　公示送達第二四一號爲公示送達事案奉江蘇萬等審判廳指令第三一四三號一件呈爲吳紹癸决定正本無從遂達由内開呈悉仰即公示送達仍將公示日期呈報備查此令等因並發决定正本一件到廳奉此除公示日期另文呈報備查外合亟將吳紹美敢受决心正本依法爲公示送達仰即遵照毋違特示民一庭推事蕭敏 
　　批示一件葉玉珊狀請押迫由狀悉巳限期措繳矣此批一件戴壽山狀領欵洋由准領此批一件朱曹氏狀請寛限由狀悉候傳訊債權人再奪此批一件鄒金品狀請展限由狀悉案已飭傳候訊奪此批一件鄒金品狀交欵洋由准交此批一件韓長生狀請執行由狀悉候傳案訊奪此批一件古市長五郎狀交扣押費由准交此批一件姜春翹狀請銷案由狀悉准如所請辦理此批一件李爕坤狀領欵洋由准領此批一件奬岡領狀領動産同准領此批一件盧愼坤狀請發局工作由狀悉准如所請辦理此批以上十一月二十九日 
[上海地方檢察廳]  
　　批示張龍泉狀悉爾妻究與何人縉逃尙無確切證據不能以一面推測之詞率請提究應候尋找　妻下落後另行具訴可也此批徐楊氏狀悉仰即來廳候訊此批王正道狀悉仰即補具控告理由書以便申送此批姚張氏狀悉限三日内補具理由書以便　送江蘇高等檢察廳核轉毋誤此批李龍生狀悉照准此批崔豫氏狀悉案經偵查明確毋庸砌詞多凟致干未便此批趙承水狀悉准予傳案核奪此批仇徐氏狀悉仰即來廳候訊此批邢仁根狀悉案已起訴候送同繳審判廳核辦此批　月湘狀悉　傳訊此批徐榮狀　據訴係推測之詞　雖憑信所請未便照准此批以上十一月二十九日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[中國婚禮奇譚] [  鴛雛]  
　　（六）納妾往託於無子而納之而達官巨賈且多至十許焉此爲「多妻制度」之集中點（七）七裏成婚男子之父或母死以爲家庭乏人得商之於聘妻家允即草草在初喪内成婚悲歡雜糅似於心非安（八）抱牌成婚「望門寡」對於其巳死之未婚夫不特不改嫁而且守節抱其亡夫之木主而成禮焉此兩人本身愛情深者尙非過當若素不相識而徒驚虚名非吾人所取也（九）搶親壻憾妻家故意留保要挾不允婚期乃瞰其未婚妻出糾衆搶歸强以成禮習俗如是不知乃獨犯刑律之所爲（十）冥婚或已聘男女均殁男家迎歸女之棺櫬並葬焉或十殤而未聘覔殤女之年相若者亦由媒說合聘而娶其櫬女家且附以紙奩而永爲親婭遇此等事幾疑置身鬼國可哂極矣而彼之爲此有因父母悲傷過甚聊以自慰有因爲承繼故如此方存一房數而爲將來奪産一份之地則工於心計之爲也 
　　余述中國婚禮奇談至此雖不能謂抉發無遺然東南所見聞者大率巳盡此等禮節均從前以爲天經地緯無可搖動吾今以「奇」日之則異於前人所奇之「滇黔土司婚禮記」等所記幾希可知時代之於人生必當日新月異若停而不流便患麻木不仁之症瘁歾且近矣故根本上改造婚禮爲今日之急務至其方法之考慮演進之運動非余一人弱腦所能籌集而勉畢斯篇尙不能云畫責也（終） 
劇談 
[羣芳艶影（二十四）] [  夢華]  
　　雪芳在廣舞台演劇至隂曆本月二十六日止故期已不遠因此數日中觀雪芳劇者日必座滿計此次來滬新製古裝衣服八套其顔色爲西湖紅貴妃紅香水灰雅輕灰東方亮英藍淡黄品綠價在二千餘金連日來購置零星化裝品等物千餘元 
　　李守一先生因返粤在即昨晚復來與記者略談又以名流贈雪芳詩詞相示錄之如左 
[粤秀吟六章贈李雪芳] [  仰山]  
　　吾粤羣芳豔影班萃蘭閨之麗質演菊部之新聲久已久噪一時傾動遐邇其中名角女郎李雪芳者以偃月羞花之貌擅陽阿激楚之音秦音遏雲古聞是語雍門繞梁今見其人洵所謂少二寡雙天生使獨者也今者遠駕雲軿揚聲歇浦　焉覯止　　協律雖慙顧曲之周郎觸裱思鄉聊比越吟於莊焉製爲短引用紀芳緣 
　　新凉天氣駐征驂露菊霜螯　半酣撩我情懷望鄉曲一聲檀板在江南 
　　百琲衣裙　寳妝紅毹翠幕蕊珠光海濱歌舞無顔色萬口爭傳李雪芳 
　　法曲飄零古調沈勳人哀怨屬仙音翻新一齣雷峯塔碎得人間鐡石心 
　　嬌喉俠骨斷腸歌宛轉悲啼可奈何灑到夕陽紅淚點前身應是柳湘娥 
　　梅雪平章恐不平人天眼目要分明極奸盡態修持力那與韓娥比曼聲 
　　海山淸淑萃嬋媛寰宇名流衆譽存我是天南老詞客聞歌那得不消魂 
　　贈李雪芳女郎 
箏雁釵蟲記恨多卅年重聽雪兒歌彩鬟自昔如名士一遇知音可奈何 
　　風塵歲月易凋顔慚愧尊前髩早斑祇有聽歌能下淚爲君 
愁話念家山水晶道人老闌 
 
[廢　聲中之湘局]  
文錄 
[勸段合肥出家書] [  南湖居士]  
　　若公慧鑒韓范威名傾心巳久祗以飄蕭江海末由一接淸光豈勝悵惘比以京師拈花寺啓建弘範傅戒吉祥道場弟子皈依紅螺山資福寺住持寳一和尙座下於十月初八日得股圓滿菩薩大戒越諸塵累身心了然此次該寺傳戒凡 
得菩薩比丘戒弟子一百七十一人菩薩比丘尼戒弟子五人優婆塞戒弟子二十四人優婆夷戒弟子九人童女二人所有衣鉢齋糧資用過鉅弟子於受戒次日卽來津門託鉢募化遇同年周緝之君護法最力成就因緣不日可還京報命於我本師矣今日人心世道之憂甚於洪水猛獸强盜世界且迫而爲人相食世界竊謂非宏揚佛法不能挽回刼運以淑世面善民我公再造河山千秋萬歲不朽者有國史在滿朝鬼魅恥與爭光急宜掉臂而行皈依三寳盡自覺覺人自利利他之責任蓋佛法是眞博愛眞平等眞自由而更以慈悲喜捨息不平之鳴大同之盛實基於此曰消極曰厭世曰迷信皆不知我佛者也我公倘有意乎則仙佛聖賢皆大歡喜弟子願爲洞口掃花人也大亂萌芽衆生苦惱奈何奈何肅頌安隱百益無任悚惶菩薩戒弟子顯惠和南庚申十月十五日 
新聞拾遺 
[病中緣] [  隱厂]  
　　寗垣胡某著名醫生也翩翩年少顧盼不凡妻王氏性情温柔伉儷甚篤不意今夏氏染痢疾逝世胡終日鬱鬱凡有來說婚者輒絶之詎上月間有吳女者患嘔血症延胡診視胡見女士舉止不俗姿色可人於是悉心診治女病霍然嗣胡探得女曾畢業某女校父母均去世尙未字人遂效毛遂自荐女士因深感其診病之情慨然承允遂於日昨結婚女挾萬金遺産亦爲胡所得聞者咸笑謂病中緣云 
[誤中趣] [  立德]  
　　昨晚十一時許四馬路某茶園門前有一瞎子卜者徐徐往西行迎面突來一婦急令拈卦婦隨口說一子時瞎子詢作何用婦答以尋人詎瞎子誤婦爲妓女探問情人遂信口胡言謂稍特卽有貴人到來言尙未畢婦勃然大怒連批其頰　因八時許走失一兒遍尋無着問可尋獲否何說貴人到來洶洶不休嗣經和事老出而排解始了其事 
小說 
[社會小說衆醉獨醒（二○八）] [  瞻廬]  
　　第三十四回綠閨寂寞燒　燭翠袖殷勤捧茗杯 
　　那時邦平娘子吩咐王媽媽和小丫環在前面擺轎婆子本來步履蹣跚丫環又恰才跑傷了雞眼一老一小一蹺一拐别人跨一步路他們要分作三步轎夫悶氣呑聲跟在他們後面他們跨一步轎夫也跨一步他們跨半步轎夫也跨半步柳宅相距劉公館不到兩條巷似這般輕移細步的抬轎走兩條巷宛似走了六七條巷壓得兩名轎夫幾乎把癆病都要壓出∶∶再說小賓夫婦等送過客後轉身入内把病人房裏當做魔窟看待再也不敢跨步進去病人依舊直着嗓子姻伯母長姻伯母短的亂哼比及上燈時候王媽媽奉着主母的命前來陪夜郤在房門外團團打轉也不敢跨入房内翠娥想出主意道家裏四個人連同王媽媽都在隔壁房裏坐着陽氣甚旺自然大家膽都壯了小賓夫婦點頭贊成小賓本備着酒餚想留妹子便飯妹子旣已回去落得做個人情把這現成酒餚結交了王嬷嬷他在劉公館裏很有些勢力齋僧不着齋了香伙澆花不着澆了葉子也是一樣的當下便在翠娥房裏排設杯箸端上菜餚邀請婆子上坐飲酒婆子假意推託道舅老爺舅太太這個斷斷使不得我是何等樣人怎好和爺們太太們一桌子吃飯小賓娘子道嬷嬷說甚話咧我們的光景也瞞不過你老人家你靠着主子吃飯我們也靠着親戚吃飯一都是靠人吃飯的還要分甚麽上下我們家裏全仗你老人家暗暗照顧你家老太太和太太瞞着你家老爺按月津貼我們的家用都是你老人家親手送來爲了我們的事費了你多少脚步又不曾得着我們一絲半毫的謝意些些現成酒飯不過借花獻佛算得甚麽和你熟不拘禮你便老老實實的上坐了暢飲幾杯也算領了我們的情要不是便覺得生疏過分了 
[自由談之自由談] [  鵑]  
　　一夜失眠目炯炯達旦翌日困甚栩園父子約游錫山遂不果往吾乃兩度負梁溪矣負負午后詣半淞園亦慰情勝無之意而遊人雜𨖼甚囂塵上剪取吳淞半江水徒引人煩惱而巳吾又深梅有斯游也 
[大昌煙公司徵文揭曉（丁等）] [  陳忠孚]  
　　大小嬰孩牌香煙曰話文 
　　咦這個小嬰孩面孔好似古畫上的來祁嗎咦這個大嬰孩而孔好似宋祁的哥哥宋郊嗎宋祁先遇着一個會相面的和尙說他要中狀元後來他哥哥宋郊又遇着這一個和尙相他也要中狀元這一年兄弟兩人果然一榜及第狀元本來是宋祁的太后說弟弟讓哥哥古之常理遂將宋祁的狀元讓與他哥哥宋郊至今談宋朝故事的說起大宋小宋兄弟齊名還覺得有趣我雖不是那會相面的和尙看這一大一小討歡喜的嬰孩决定他將來兄弟齊名不但爲郊祁第二還要稱寰球第一呢 
 
 

Page 15

 
 
   
 
 

Page 16

 
 
常識 
常評 
[省長民選] [  覺]  
　　省長民選有二法一限於本省人一不限於本省人吾以爲選舉省長之權旣操於民則民意所委托之省長其得人自較易於中央之任命其選之也自當以其人之賢不賢爲前提不當斤斤於本省非本省也賢則選之始賢而終不賢亦可以民意斥之主權在民此之謂矣 
　　是故所選粫限於本省人則可力謀本省事業之發展果其人有遠大之眼光者亦不至不顧國家之全局所選而不限於本省人則益見其廊然大公旣可以引起其對於本省之感情而於民治之精神仍無絲毫之不合兩相比較似所選不限於本省人其利較多也 
經濟 
[改良不正當的工藝之商榷] [  叔杲]  
　　工業爲立國之精神人民生活之根本稍有識者類能言之年來國内提倡工業之呼聲甚高熱心從事於工藝界者己不乏人顧有一事獨爲工藝界人所不注及即不正當之工藝宜如何取締與改良是己所謂不正當云者以其造出物品對於人生有害而無利益可言也國内之工藝品本此觀察則認爲不正當者多如牛毛其最著者即賭具工藝與製造迷信之消耗品等類是也此種工業本可以取締了之但爲失業之工人計則不得不從積極的改良方面著手不敵管見以爲改良不正當之工藝當使此種工人以製造不正當的無用物品之精力别造他項製法相類似之物品惟相類似之物品必以其有裨人生者始可就上例言之賭具有紙牌骰子等類則紙牌工人裱製紙牌與製名片之法無稍異骨骰之切磋亦與鈕扣之製造同諸如此類不勝枚舉總之不正當之工藝旣經改良則非特寬一般工人之生計而有裨於社會實非淺鮮深願此業中人及早覺悟出於自動的改良更希望熱心者同聲提倡之（乙種酬） 
家庭常識 
[火腿之製造法] [  一仙]  
　　火腿一品味甚香美且食之能補脾開胃滋腎生津以浙江之金華冬月造者爲良而他省則不能及也因其造法有不同猪種又異（金華所産之猪多花毛）我家有一金華知交傳一醃火腿之法故每至冬令必醃數腿以備夏日之餚饌雖猪種與他不同而其味亦不遠矣苟知此法咸可倣造故將原法列左 
　　預備用缸一隻不論大小缸之半做一板屜屜上　數孔以使鹽滷可從孔流下若無屜板醃於缸底因肉沾滷欲霉而且苦 
　　理腿冬月内擇壯嫩花猪之　腿取下勿去蹄　（恐洩氣）勿灌氣勿浸水用力自爪處向上緊捋使血向腿面流出若不擠出則入夏必臭捋畢乃懸通風處晾一二日再用刀輕輕刮去腿面之浮油若重而破其膜則洩氣不香 
　　醃法每腿十斤用燥鹽五兩（鹽不燥有滷味入腿恐欲苦）竭力擦透其皮平放於缸中屜上以餘鹽匀灑腿面腿多則重重疊之惟足上須懸牌以記月日旬日之後將腿翻起再以鹽照法醃之每旬翻醃一次約一月後乃可起缸　　曬法起缸之時須擇天氣晴朗將浸溪中半日用洗箒洗極淨隨懸日中曬之待水氣乾盡皮色皆紅爲度乃懸室中使起花（即霉菌） 
　　抹油將起花之腿用乾洗箒刷去老花用菜油脚徧搽之若生蟲有蛀孔用竹籖挑出灌以菜油乃懸室中隨時可取食或置竹箱（杭州有賣）内更爲合宜雖至三四年亦不壞且陳者名曰陳腿而其味則勝於新腿即有病之人亦可食之（乙種酬） 
道德叢話 
[賑濟聲中所應注意之一事] [  而藴山人]  
　　余昨由皖地返申途經蚌埠同寓有自濟南來者言在直魯一帶見災民有私自出賣兒女之事十四五歲以上者不過十數金七八歲以下數元而已富豪畜婢納妾之家暗中派人爭相羅購云云 
　　夫畜婢納妾雖我國法律所不禁然一鑒於美洲蓄奴之往事一鑒於國人納妾之結果固知是二者實屬文明之玷家庭之累固無可諱言者也在彼爲父母者不過圖一時之微利遂不計兒女終身之痛苦誠以出賣之後不能保其止於爲婢已也 
　　嗣余到臨淮見旅舍中有七八歲女童多人習唱戲曲畫夜無間偶有不合輒施鞭楚號泣之聲達於四隣問之主人答言皆由災區誘買而來敎之歌曲者爲將來做優伶當娼妓耳 
　　余又見通都巨埠此類情事尤多昔日暗中誘拐今乃公然販賣矣上海有婦孺救濟會對於此事查禁素嚴今以買主出錢購得之故恐亦難加干涉謂非幼年女子之大不幸耶茲聞賑救會諸公亦嘗注意於此然終未見有完善之方足以肅淸此弊者願我邦人君子尙其圖之（乙種酬） 
衛生 
[衣服] [  大無]  
　　我們的衣服並不是完全作妝飾品用的實在是爲了保持身體健康而穿的作衣服的原料狠多有獸皮絨毛絲織品毛織品棉織品麻織品幾種那一種是冬季用的邢一種是夏季用的這是用不着細說了自然没有人不知道的但是一般人只講究好看不知道利害的狠多所以四季衣服時常有不狠合式的 
　　那一種原料最宜於做那一個時候的衣服要細說是太麻煩了大槪就保護體温而言動物性的原料（例如上面所舉的前四種）比植物性的原料（上面所舉的後兩種）好不過也要看他的織法如何織得密的保温的功效小織得疎鬆而内部含空氣狠多的保温的功效大又從皮膚的蒸發作用說麻織品自然比棉織品好 
衣服旣經是調節體温用的對於衛生上自然是狠重要的現在舉出幾條衛生上的要件於下請諸位注意 
　　（一）衣服的厚薄應該適宜於氣候於一日中氣候不齊者也應該脫換纔好 
　　（二）臥衣和日間穿的不可一樣又晚上應該用厚一點的衣服 
　　（三）衣服宜不時洗滌 
　　（四）小孩老人病夫所穿的衣服應擇輕暖者但亦不可太厚 
　　（五）衣服一定要十分乾燥以後纔可以上身 
　　（七）衣服要全身平均不可有偏免受感冒 
　　（八）衣服太小朿縛身體有害衛生應該寬大一點 
　　（九）襯衣最好用棉織品不要用絲織品或麻織品（乙種酬） 
 
[鼓勵自殺的大條例]  
工業常識 
[柏油及食鹽於化學工業上之用途] [  化學工程師過適均]  
　　人居一室環視四周則知吾人日常所用之物大半藉於化學之力如窗檻桌椅之施以油漆衣服被褥之染以染紏他 
『見死不救可謂　乎而用鼓勵方法迫之死乎』褒揚條例 
死了便有褒揚呀！烈女風化所關猗歟盛哉　光駿１９２０㘡 
若牙粉也肥皂也漂白粉也雖其原料有異而出自化學則一也蓋化學分有機無機二類其製品不知有幾十萬種而其最重要之原料有機中首推柏油無機中首推食鹽 
　　（甲）柏油ＣＯＡＬＴＡＲ 
　　蒸溜石炭而得柏油柏油爲一種黑色而有臭味之油狀物比重約在一五左右昔時煤氣廠中苦無放置之處及各種物質發明後在工業上乃占重要位置蒸溜此物可得阿母尼亞淮百分之一·八輕油一·六五石炭油十·六六重油八·一八靑油一四·五○土瀝靑六一·一六惜我國工藝幼稚惟知用塗電杆防其腐敗而不能利用之也一阿母尼亞液ＡＭＭＯＮＩＡＣＡＬＬＩＱＵＯＲ將柏油靜置桶中以蒸氣熱之則可得一種剌激性之液體是即阿母尼亞液常用以製人造冰等 
　　二輕油ＬＩＧＨＴＯＩＬ蒸溜柏油温度在攝氏二百十度内所得之油即爲輕油可用以製盆靜ＢＥＮＺＥＮＥ及那夫殺ＮＡＰＨＬＨＡ等 
　　三石炭油ＣＡＲＢＯＬＩＯＬＩＬ蒸溜時温度在攝氏二百四十度内　得之油即爲是油常用以製石炭酸 
　　四重油ＣＲＥＡＳＯＴＥＬＩＬ蒸溜時温度在攝氏二百七十度内所得之油即爲重油常用以製那夫殺林ＮＡＰＢＴＨＡＬＩＮＥ爲樟腦之代用品 
　　五靑油ＡＮＴＢＲＡＣＥＮＥＯＩＬ蒸溜時濃虔在攝氏二百七十以製各種染料 
　　六土瀝靑ＰＩＴＣＨ將柏油蒸溜後所剩餘之墨色硬塊卽爲是物此物形似燃過之煤粒常用以舖地築路 
　　（乙）食鹽ＳＡＬＴ 
　　食鹽　鈉一分子與亂（綠）氣一分子結合而成故化學上名之曰鈉化氙ＳＯＤＩＵＭＣＨＬＯＲＩＤＥ自海水中取出者曰海鹽泉水中取出者曰井鹽礦石中取出者曰巖鹽均含少許之雜質如炭酸鎂等用電氣分解食鹽或加硫酸於食鹽中則可得石鹼或鈉鹽及氙氣或氙化物 
　　一鎂ＭＡＧＮＥＳＩＵＭ加炭酸鎂於食鹽中則得白色之炭酸鎂沈澱濾過後卽得炭酸鎂爲牙粉之主成分 
　　二石鹼ＣＡＵＳＴＩＣＳＯＤＡ加少許於酸鹽水中（令帶酸性）而電解之則於隂極可得石鹼常用以製肥皂 
　　三氙（ＣＬＨＯＲＩＮＥ）當石鹼於隂極析出時其陽極同時生氙導入於石灰漿中卽可得漂白粉 
　　四鈉鹽及氙化物注硫酸於鹽水面熱之即可得硫酸鈉及鹽酸可製炭酸鈉各種鈉鹽及氙化物如氙化鉀氙化鈣及次亞硫酸鈉等爲工業上重要之原料（乙種酬） 
[木材之鑑别法] [  夢蝶]  
　　木材爲建築上之主要材料其應用之廣遠非鋼鐡磚石水泥等所能及因木材旣可受壓力又可受引力若磚石水泥則祇能受壓力不能　引力鋼鐡雖能兼受然其價昻貴超出木材數倍是以建築家皆樂用木材職此故也木材應用旣廣則良窳雜出於是鑑别之法尙矣吾人欲知孰爲良木孰爲劣木孰敵於用孰不敵於用則下列各節不可不加之意也 
　　（一）木材生長遲緩者其質堅實而力强此事視其年輪卽知年輪愈密則生長愈遲其稀者則木質鬆脆易於腐爛（木材之橫截面每見有輪圈是卽年輪因其每長一歲則多一輪故有是名） 
　　（二）中心之木較外表者爲良故建築時所用之木宜盡去其外層木 
　　（三）質純一紋正直者皆爲良木多木節烈縫汚點者皆不適於建築之用 
　　（四）質愈重則力愈强 
　　（五）在有色澤之木中色深者較色淺者力强而耐久暗黑色灰白色皆劣等木之標記 
　　（六）良木之新截面味芬芳質堅滑有光澤且施以鋸解不損鋸齒劣木則略帶臭味惡氣 
　　（七）良木擊之其聲琅然卽輕擊之其聲浪在木中傳達可及五十尺 
　　（八）在有脂膠之樹中含脂膠最少者在無脂膠之樹中含液汁最少者皆質强而耐久 
　　以上八節係其緊要而易於觀察者如一二三五八五節可藉目之力而審察之四節可權同體積之二種木材標本而得之六節則吾人行近卽易嗅覺七節可藉試騐而諦聽之大凡鑑别一種木材用上述一二節已足無須全用也（乙種酬） 
識字捷法 
[應用字] [  濟滄]  
　　天顚也至高無上荀子曰天無實形地之上至虚者皆天也篆文作天从一大言其大無有二也又凡自然者曰天如天然天生等是又俗謂日爲天如今天明天是又時節氣候曰天如熱天冷天是又古謂君爲天婦人謂夫爲天今皆不適用 
　　苗草生於田者穀曰苗凡草初生亦曰苗篆文作　从艸（从艸者隷書楷書均作卄）从田（不可誤書作苖苖音翟蹄羊草也）又夏獵曰苗爲苗除害也又種族名苗族黃色人種中之一族也又子孫也即苗裔 
 
