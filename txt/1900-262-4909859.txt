# 1900 - 262 - 4909859

 

Page 1

 
 
[勸募救濟兵災捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲救濟善會其宗旨與泰西紅十字會相同併資送遇難之人遄回故里此眞莫大隂功也敝協振所辱承諉唾勸募捐資如有義士仁人慨發兹悲傾囊以佽者不拘多寡同是善緣請及早擲交本舘協振所隨時彚解俾孑遺黎庶荏席同登翹企仁施迫切以待肅此謹白惟冀垂青 
[與客論康梁逆黨私售富有匪票事]  
　　康梁諸逆黨之以富有票騙人也謂持此以附輪船非惟不索船資反贈青蚨千翼愚者不察信以爲眞各轉慳囊爭先購致甚有營中武弁牖下書生誤入彀中以致竄名逆案者噫何若輩之善於句結竟有令人防不勝防者哉客曰彼言輪船不索船資反有所贈然則各輪船執事者皆與逆黨暗通乎船主稽查客票之時何以竟一無覺察乎則正告之曰否不然長江上下游逆黨無慮千萬輩每一輪船來往必派一二輩狙伏其中當匪人售票之餘必告以切口若何手勢若何及同道中人若何裝束迨上船後見有裝束如同道者卽暗傳切口一二字或三四字如所答　合則又以手作勢示之匪人卽向船上帳房購票遞給并出錢票千文贈之此輪船執事人及稽查客票之船主所以絶不知有此等事而若輩得以隱售其奸歟然則此票何以獨不能用之招商局諸輪船曰招商局爲中國朝廷所設自買辦以迄司帳者無不與官塲聲氣相通若輩知之甚深恐一朝偶露匪蹤必被送官懲治故有所忌憚而不敢公然作奸犯科也若謂將此票交輪船帳房對照卽可蠲免水脚且復贈以錢文則必凡有輪船無一不句通而後可且祗須派　者伺察其側見有持票對照者卽係票匪黨類不難次第禽拿若輩雖愚黨不至此客曰然則長江匪黨我若繁星何以知富有柰爲康梁諸逆黨所售曰此則漢口匪人事敗之後早經一一供明且康梁固以逆黨而僞托維新者其票之以富有名者蓋取羲經富有日新之義仍欲以維新二字淆惑人心也客曰信如子言康梁諸逆臣固日以新法新理爲口頭禪使國家簡而用之果能政治維新舊觀頓改乎執筆人艴然不悅曰康梁逆首也不誅戮已甚幸曷足以語維新向惟悮以康梁爲有志振興故一任其炎炎大言侈語新法實則借此以謀弑逆糾合黨羽遍布江湖號召黨徒創設私會猶恐維新二字視能哄誘目不識一丁之駔儈與夫愚而好自用之書獃乃又别出心裁遍結哥匪會匪之類製成匪票暗售與人俾他時斬木揭竿凡購票者皆可招爲醜類猶幸上月漢皋事發大憲不欲株連耳否則舉凡執有此票之人名姓俱經入册一旦按籍緝捕能保不駢首市曹乎今者大憲湯綱宏開予以自新之路沿途設桶准將票上姓名塗抺投入其中我知若輩戴德懷仁胥當結孽銜環爭先圖報康梁諸逆黨計無所出應亦潛憐戢羽不復敢作浪掀波矣抑不佞更有說焉今天下舊習之深已難洗滌有維新之志士出大加　駕改益東張豈不足以煥新機而除舊染特康梁所譜新政者非用以成不世之業實欲借以行不軌之謀前者本館所撰新黨康黨辨中曾燭其奸而發其覆所願讀書明理者勿惑於若輩之辨言亂政而一意煥發新猷用能旋乾轉坤成中興大無外之盛業則康梁諸逆自不得逞其詭計隂謀而沿江數千里中匪類咸漸銷聲匿蹟矣豈非國家如天之福哉 
[補記李傅相在塘沽事]  
　　西字報云當李傅相之行抵北塘也往說俄國水師提督互談至兩下鐘之久也　辭而出提督遣甲乙兩武弁送往火車站復派俄兵一隊護衛至天津德國水師提督則修函道歉略謂本軍　　忠　手言驩祗以刻方有事於北塘未暇修相見之禮云云及傅相在火車中遥望北塘砲火連天烟塵四起蓋已　　人攻毁砲臺矣 
[補記慶邸入京事]  
　　日本長崎埠訪事友人來函云東歴九月一日卽華歴八月初八日日本接大沽電音略謂中國大皇帝特令慶親王入京議和約三日後可抵清河日本某統帥已派定馬隊護衛入城翌日各國欽使在某處會議各條一周圍二十五里鹿梅獨而以内土地應派人搜索二慶邸到京時日兵有保護之責三其他各親王邸由各叚守備軍格外保衛四慶邸入京時部下兵士准穿戎服携帶器械議定後第三日聞邸駕將抵清河卽遣中佐柴氏帶騎兵一中隊前往迎迓英國則另派騎兵一中隊迎於德勝門外慶邸護從約有六十餘人所帶甲仗已在清河交卸計手槍二十桿刀四十四柄义四十二柄聞入京後勾留二三日卽須往　各國使臣 
[美願言和]  
　　昨日美京華盛頓來電云頃由美國執政大臣電逹中國政府略謂貴國旣簡李傅相爲全權大臣敝邦深願言歸于好已電飭駐京康使和平商榷務底於成猶恐他國意見不符事或中變因添派兵船數號鼓浪來華並非妄動干戈實欲免禍生倉猝也 
[略記大臣殉節事]  
　　日本長崎埠訪事友人來函云東歴九月五日卽華歴八月二日日本陸軍中將山口氏由大沽電致陸軍省略謂直隸總督裕壽山制軍祿自北倉戰敗後卽怨忿自裁前四川總督李鑑堂制軍秉衡則戰死北通州大節凛然殊可敬也 
[京師仕譜]  
　　日本東京某日報云頃得由大沽轉遞之京師電信知董星五軍門福祥榮仲華相國錄刻在保定省城小駐端郡王莊親王及馬軍門玉崑王相國文韶以下六七員皆扈蹕赴太原剛子良協揆毅則在京師暫匿宋祝三宮保慶徐蔭軒相國桐前聞於聨軍入京時殉難兹悉此事蓋眞實不虛云 
[俄法撤兵]  
　　日本東京某日報云昨得倫敦來電知俄法二國屯駐京師兵士由使臣議定撤赴天津刻已準備一切矣 
[日本撤兵]  
　　日本東京某日報云昨得大沽來電知刻已由日本駐京統師某君議定將京師兵士撤退若干定於東歴九月二十日卽華歴八月二十七日拔隊祗留第五師圑司令部下某旅圑長所統步騎砲工輜重兵各若一輔以野戰砲兵一隊 
[俄國狡謀]  
　　日本長崎埠訪事友人云日前俄國某統帥接奉本國政府密電飭統大兵一萬五千名駐紥中國京師預備過冬之事按各國聨軍入京未久俄人卽首倡撤兵之議今忽有此舉動無怪旁人譏其慣用狡謀也 
[德國駐兵]  
　　日本長崎埠訪事友人云東歴九月五日卽華歴八月十二日得烟臺來電悉近日有德國陸軍 
 
 

Page 2

 
 
二千名移駐岸上以致人心皇皇膠州灣青島等處現亦有陸兵數百名駐紥未知其意何居也 
[英虞事變]  
　　昨日英京倫敦來電云一昨英相沙侯傳電各與國政府略謂中國如有意外之變我聨盟諸國自當和衷辦理愼始愼終否則大局阽危益復不堪設想矣 
[伊侯解組]  
　　日本報云前内閣總理大臣伊藤春畝侯錙塵軒冕志切歸田特於東歴九月九日浼田中宫内大臣名不二麿者具表乞骸至十四日午後日皇遣侍從職幹事巖倉氏宣旨優答并蒙紅白緬縮之賜從此滄浪閣上詩酒逍遥擺脫紅塵獨標逸致矣 
[要犯成擒]  
　　武昌訪事友人云前者康梁二逆犯黨羽唐才常等匿迹漢皋約期謀亂事發被獲搜出簿籍文札等件督憲張香濤制軍詳加察閱知東湖縣紳士王慕壽實係票匪頭目因卽電飭宜昌府陳雲仲太守會同宜昌鎭總兵傅弼卿鎭軍遴派得力兵役前往密拿八月下旬某日督轅接太守電禀知王犯業已就擒委員押解來省聞王家本殷實曾報捐主事供職京華乃竟暱比匪人潛圖不軌一經訊實恐不免肆諸市曹矣 
[贑省圑練章程]  
　　南昌采訪友人云江西巡撫松鶴帥慨念時艱亟思靖内憂而禦外侮爰舉行圑練以杜亂萌奏請欽派前護理陜西巡撫李薌帥爲督辦大臣華再雲侍御梅少巖太史梅子肇部郎程雒菴部郎陶補孫主政爲會辦紳董南昌府江訒吾太守爲營務處旋又手訂章程俾衆遵守一時事孔艱人心浮動内患堪虞外侮洊至現在雖蒙上憲添募勇營足資捍禦然萬一邊境有事勢不能不悉供調遣則保衛桑梓全賴民圑第各州縣圑練向係按戶派丁人數雖多無所統屬訓練守望相助則有餘防剿匪徒則不足擬每州縣各招練圑勇一營大縣五百名中縣四百名小縣三百名分爲五哨合成一營卽以該州縣官爲管帶營官另選諳練兵事者爲帮帶合之一府則以知府爲統帶一切均照營制營規部署以期成爲勁旅一省城爲總匯之區聲勢宜壯擬南新兩縣各實練五百人其與鄰省交界州縣匪徒易於出没宜分别州縣大小照首縣一律實招實練至若地居腹内而又瘠苦難於籌費者擬變通辦理如五百人一營平日但長養帮帶營官一人營官親兵什長一人親兵九人哨官四人哨官護勇什長四人護勇三十六人各哨什長四十五人其散勇四百零五人責令各哨什長每人招九人招齊之後教練半月給以腰牌註明年歳面貌籍貫遣散歸農軍器皆繳歸本局每月朔望聚練一次到局時先騐腰牌以杜頂冐是日酌給口糧餘日非征調不給如此常川訓練是以養一百人之費得五百人之用矣中小州縣照此類推惟此係爲瘠苦州縣而設所有力能實練或可以並行者各聽其便又向章按戶派丁守望相助亦可藉壯聲威應由州縣官斟酌情形另行辦理一某府圑練擬卽以郡名名其軍如上一安相同卽用下一字所轄州縣以中左右前後等字增减以示區别一通省圑練必須聨爲一氣不分畛域擬某處有匪事小則州縣自行酌量調遣防剿事大則由府調鄰縣帮辦如離本府較遠卽由鄰府飭調附近州縣帮勦有功者禀請上憲酌子奬勵坐視不救者分别懲處倘有奪勇向前因而受傷者由有匪之州縣酌予撫卹一省城設合省圑軍總局以資督催而聨聲氣現經撫憲奏派大員總辦其事各州縣舉辦民圑有無成效均由總辦隨時稽查考核局中由總辦訪請廉明穩練者三四人襄理局事一舉辦民圑所需經費自應就地籌畫擬由各州縣會商公正紳士設立公局勸募因地制宜不拘一律但不准有按糧科派名目並將籌欵章程禀明核奪至應籌多寡總視地方貧富募圑若干必需之欵若干爲衡無庸多捐以示體恤 
[願慰遂初]  
　　武昌訪事友人云前任兩廣總督譚文卿制軍由京南下道出鄂垣府縣各官咸往迎迓制軍概未接見旋卽解纜回湘聞制軍前奉留京當差之命適値拳匪肇禍京師戒嚴自以衰病之軀無補時局因卽具疏乞骸目下已邀俞允是以急於言歸從此堂開緑野迹謝紅塵訪游釣之舊區樂桑榆之晚景功成身退洵宦海之美談也 
[星軺遄返]  
　　武昌訪事友人云翰林院編修周太史克寛余太史堃欽承恩命典試滇南行至中途適奉秋闈展期之旨遵卽束裝返棹本月某日行抵鄂垣連日赴督撫署拜謁并徧拜司道各宫督憲張香濤制軍以兩太史旅槖蕭然電商雲南巡撫丁中丞請於滇中代籌贐儀以壯行色亦可謂體貼入微矣 
[贛省官塲紀事]  
　　南昌訪事友人云江西各大憲以各屬謡言蠭起深恐匪徒乘機肇事因飭舉辦圑防新建縣江雲卿明府辦理頗稱得手邇日瓜期已届調署鄱陽圑練大臣及營務處咨行撫憲松鶴齡中丞請留辦圑防以資臂助適南昌縣孟子卿明府禀請外調新昌縣陳耀兩明府因病乞假中丞遂命藩司張筱船方伯酌調江明府署理南昌篆務俾得始終其事又以孟明府署理新昌篆務以均勞逸而示體恤一轉移間人地咸宜大憲亦可語苦心斟酌矣○城内百花洲爲名勝之地向日遊人如蟻詩筒酒盞韻事爭傳目下北事方殷大憲派令各紳設立圑防總局已由地方官出示曉諭不准入内閒遊矣 
[烟臺近事]  
　　烟臺訪事友人云自洋兵入京後各國使臣有來烟會商之說故駐烟各領事均預備行臺近聞各理使已欲行又止矣○津沽擾亂時烟地人民之遷避者實繁有徒近皆陸續遷歸市面遂稍有起色○本年雖雨澤稀少而農民能及時灌溉禾苗不致枯萎現已相繼登塲通計約有八成之譜○西南隅海陽畛歴年秋收後招優演戲酬答神庥謂之太平戯本届照例舉行鄉人無不興高彩烈中秋節天后宫及潮州會館亦皆徵優演戲相彼小民眞有理亂不知者矣 
[平湖秋月]  
　　杭州訪事友人云上月二十一日省城協昌益昌德懋三土棧由寗波分運土藥來此經江干土藥分卡委員陳叅軍樹霖查出協昌夾帶私漿四十一斤十一兩益昌九斤十兩德懋三斤四兩一併解送總局充公局憲嘉其勤能擬申請藩憲惲菘耘方伯記或一次○自夏徂秋晴多雨少田中禾稻大半黃萎嗣幸天降甘霖稍資潤澤乃半月來復晴光大放涓滴俱無雖早稻已收而晚禾尚未吐花結實農民莫不憂形於色幾於蹙損眉山至上月二十二日午前始得雨一陣入夜復傾盆而下溝澮皆盈歴三點鐘時始止杜少陵詩曰好雨知時節其此之謂乎 
[禾中人語]  
　　嘉興訪事人來函云新任嘉乍協副將章協戎定期八月二十二日來禾接篆乍協水師汛弁及嘉協兩營各弁兵先期至蘇州塘口杉青閘恭迎節鉞午後憲舟抵埠各員弁呈遞手版禀安水陸各兵鳴槍誌敬協戎旋命駕入城赴文武各衙拜會洎入署後卽頒發紅諭定於二十四日辰時履新○近日秋雨連棉蕉院梧庭時聞碎響八月二十三日黃昏時忽傾盆大雨恍如倒瀉銀河約歴半點鐘時始止倘此後晴曦速放　馭揚輝則南　西阡尚不難卜豐穰之慶也 
[秦淮選勝]  
　　金陵訪事友人云自順直拳氛不靖以來省垣謡諑繁興凡水師陸師各學堂所延教習西人咸携眷遷避致各學生乏人約束課程荒落不堪每日午飯後卽引類呼朋浪游市上或馳怒馬或駕飛車嘯傲烟霞遨游花柳豪情勝概並世無雙殊可異也○省城創設商圑所需經費向由民間按月抽捐祗以圑董不得其人未克嚴加約束而身充圑勇者又半係游痞土棍每日除黃昏後巡街一次外餘皆成羣結黨横行市塵不遂所求卽嗾使匪人借端索詐有地方之責者可不及早防維哉 
[潛德幽光]  
　　昨日上海縣　汪瑶庭大令排齊執事率同紳董恭送本邑西南鄉閔行鎭貞孝女黃素貞節婦高惠之妻朱氏烈婦喬錫讓之髮翁氏木主至本城節孝祠沿途觀者咸嘖嘖讚嘆不置 
 
 

Page 3

 
 
[示恤商艱]  
　　前日淞滬釐捐總局督辦錢怡甫觀察發出批示一道懸諸局前其文曰據職商余魁禀認洋機土紗釐捐前由沈鑒等包認祗以北方事起收數稍减卽已禀退兹據該職商援案請認乞恩暫减似尚可行然北方起事後滬上各業無不異常减色獨棉紗一項欵數雖短尚能流通自與他業情形不同現旣和局未定暫照八折認繳以恤商情一俟和議各成卽應規復舊章按數繳足不得稍有取巧仰貨捐局體察情形妥議覆奪至蘇捐一項能否照减應仍循案遵行禀請核示 
[飭緝匪徒]  
　　前日署理松江府張子虞太守札行上海縣署略謂訪悉匪徒彭大曾匿跡滬江飭卽派差查拿務獲解究云云縣主汪瑶庭大令奉文後已派差嚴密跴緝矣 
[移文會捕]  
　　前日南匯縣主吳次竹大令行文上海縣署内開目下梟匪此拿彼竄終難盡絶棍株聞上邑境内一律驅散而浦東各鄉仍有梟匪溷跡合移請約集兠拿庶得一網打盡等由縣主汪瑶庭大令准之刻已派差從事矣 
[印兵又至]  
　　前日傍晚時由英國某輪船載到印度兵數百名及戰馬數百匹下碇外虹口公和祥碼頭昨晨八點鐘時陸續登岸往駐楊樹浦及跑馬廳前 
[印兵移駐]  
　　駐紥楊樹浦之印度兵以地形低濕疾病叢生爰移往泥城外靜安寺左近駐紥昨晨七點鐘時道經英界大馬路隨以　馬負載糧餉軍裝至九點鐘時始竣 
[日兵操演]  
　　昨晨日本駐滬陸軍在賽馬塲操演至十點鐘時事畢而返繞行英界大馬路先以軍樂槍隊繼之而以工程隊殿其後共約五百餘人 
[漏捐被詐]  
　　前日有王富有者彳亍於本邑南市浦濱見永泰豐信局所雇划船夾帶綢縐若干卽冐稱綢捐局巡丁訛詐洋銀三元後由綢捐局司事某甲查知扭至捕房請捕頭移解馬路工程局總辦程雨村大令研訊之下命押候飭差傳到永泰豐局主訊明一切情由然後秉公核辦 
[舟子墮河]  
　　昨日午後駁船兵某甲裝運貨物自北而南將至集水碼頭忽與某柴船相撞甲夥某乙偶一失足墜入波心潮水奔騰無從撈救大約不能免於唇舌矣 
[故劍重逢]  
　　蘇州惟亭鎭人朱炳泉之妻顧氏於六年前被蟻棍顧友梅引誘私逃杳無蹤影至前日始在本邑南市薛家浜附近徐福生家尋見將徐扭控二十三七鋪巡防局局員盛雨村二尹研訊之下徐供小的向開銅鋪前由顧友梅領顧氏來家適小的喪偶卽議定以洋銀六十四元娶爲繼室事歴六載生有子女各一並不知其爲有夫之婦叩求寛宥顧氏供小婦人年三十有一被顧勾誘來滬賣與徐姓所有身價洋銀六十四地概由顧取去今願隨丈夫歸家叩求恩斷大令判令掌頰五十下交朱領回管束徐笞臀一百板所生子女斷歸撫養婚據塗銷諭令速將顧尋獲交案嚴懲 
[美界火警]  
　　前日之晚十點鐘逾四十五分時忽聞警鐘隍然急起探之知火起於美租界北河南路第五百九十六號房屋益成煤炭店内英美各租界救火會西人聞警之餘急驅皮帶車馳往吸取道旁自來水竭力噴射約歴半點鐘之久始得火滅烟消其北首第五百九十五號義源糕圑店房屋二幢悉付一炬至起火之益成煤炭店聞本年二月已因積欠房租被房主將門封釘日來並無一人在内不知因何肇此飛災也 
[英美租界晚堂瑣案]  
　　陸乾剛沈祖勛控昇昌源號主陳筱巖售出麫粉二百包逾期延不交貨讞員翁笠漁直刺飭役傳集兩造前晚倩襄讞委員張柄樞司馬研訊陸沈同稱二月二十八日掮客王樹滋爲陳筱巖兠售麫粉二百包當付洋銀一百元言明一月爲期届其無貨可交一味延約叩乞究追王樹滋所供略同陳筱巖供稱曾收沈定貨洋銀一百元五十元被王用去旋于四月二十八日出過一百包餘貨延不來出求鑒司馬謂陳旣無貨可交所供顧係飾詞斷令付還洋銀三十元兩造皆遵斷而退○前者湖南人楊方太控大方棧主周世堂吞没所寄銀七十兩迭經張司馬訊供限繳已由周繳過洋銀二十元前晚楊投案求追周又繳呈洋銀二十五元司馬諭令楊具領旋有大方棧寓客張路琪楊正典張書聲邵雲源何家驥劉永祥呈遞禀詞訴稱前月之杪棧主積欠房金被房主某西人釘門所帶衣箱行李叩乞追還司馬諭候照會領事官再行核奪 
[美租界捕房紀事]  
　　昨晨有木匠名泉生者在虹口篷路不知因何與粤人黎某口角互毆力不能支致被擊傷肋骨適爲某號巡街捕所見一併拘入捕房捕頭騐得泉生傷勢甚重令送同仁醫院醫治黎則押候解送公堂禀請讞員翁笠漁直刺訊辦○顧金生携其梅鶴僑居漢璧禮路某號門牌屋内前日其妻顧張氏忽然失去投捕房報請緝查捕頭允之 
[行道有福]  
　　日前本館協振所承趙大善士廣餘求次子病速愈助振欵洋銀二百元又吳大善士發元由九江募集各戶洋銀五十四元龍洋二元小銀錢六十枚足紋銀八兩銅銀八兩九錢作銀一兩兩共合洋銀十二元六角又鄒薇卿大善士爲得孫斯覺助福建水災洋銀三十二元又鄒薇卿大善士爲得孫斯覺助救濟北省被難士商洋銀三十二元又雲間嚴盛氏助救濟北省被難士商票元二百兩竊惟救荒濟急事雖判若兩途而修德行仁心實本乎一理今諸大善士鴻施優渥慷慨解囊俾水鄉澤國之旁幸延殘喘彈雨槍林之外獲保餘生已溺已餛救人救澈功德旣難限量食報自必無涯拜領之餘謹書此以鳴謝悃 
[籌助鉅欵]  
　　啓者則敬等頃晤陳笙郊先生據云錢業諸君約集英洋六千元卽分半撥交濟急善局查收轉解等因祗領之餘同深感篆謹先行鳴謝仍求各帮紳　迅賜籌助俾濟要需是所至感申報館席裕福源通官銀號嚴信厚電報局楊廷杲仁濟善堂絲業會館龎元濟施則敬謹啓 
[衆擎易舉]  
　　啓者信厚等前奉合肥相國面諭接濟沿途被難官商川資等因當經酌擬公啓并議定辦法十八條已蒙各日報館排日登報布告同仁昨復邀約各省紳董在一品香公同籌議蒙劉太守子楨招商局顧觀察緝庭嚴君芝楣福餘南曾君少卿匯業左君慶先白君星五四川王君瑞卿安徽汪君翰池京江顧君紫霞江西朱君拱之錫金同君舜卿洋貨許君春榮茶業梁君玉堂袁君詠笙平江陳君養泉四明朱君葆三天順祥陳君潤夫錢業陳君笙郊劉君杏林孫君荻洲謝君綸輝袁君聨清絲業黃君佐卿楊君景庭陸君幼堂諸善長先後惠臨卽蒙劉太守子楨王君瑞卿陳君潤夫朱君拱之慨認四川江西雲貴集捐規元五千兩先墊元三千兩朱君葆三曁信厚等認募四明公所諸君規元二千兩袁君詠笙認募英洋五百元餘均允卽轉商同業再行分别籌助信厚等謬司收解感佩同深謹先刊報鳴謝奉揚仁風此外如廣東唐君傑臣福建李君郁齋潮州李君光琴兩湖劉君縉三宋君紫珊亦經分函奉懇必蒙設法維持同襄善舉仍祈四方君子不我遐棄分别勸籌庶幾積少成多得以及時併辦望風引領祈盼無量上海後馬路源通官銀號嚴信厚三馬路申報館席裕福陳家木橋電書局楊廷杲六馬路仁濟善堂盆湯弄絲業會館龎元濟施則敬等謹註 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[風水爲災]  
　　紹興訪事人云八月二十三日南風大競天氣鬱悶非常至午後二點鐘時雲容滃然天低似墨雨師風伯並　惠臨約一刻許雨止而風聲依舊怒號跋扈飛揚令人目慴心悸事後喧傳西郭門敵慺及城外育嬰堂醬園會稽縣署大堂科房大善寺山門　房娘娘廟戯臺張廣豐帽鋪牆壁大半傾頽山隂縣境謝墅陂塘會稽縣境上灶等處蛟水爲患洪濤滾滾倒海排山誠非常之災也 
[上海縣署瑣案]  
　　日前江海新關稅務司遣人解送竊取鷄蛋之划船戶嚴仁富朱定禮朱定禮朱定陸潘連生至道轅道憲余晉珊觀察札發上海縣署訊辦縣主汪瑶庭大令飭役分别收禁前晚提案研訊嚴等同供某日關上查貨洋人在某輪船上查獲漏稅鷄蛋若干枚囑小的等駁運旋蒙分給兩籃不意稅務司誤爲行竊致被送案大令喝令各笞三百板始認竊不諱乃判以枷號一月發關前示衆○前日午後鄉民朱桂福杜關勝等十餘人投縣喊禀大令立卽升堂研訊朱等同供小的等家居八仙橋西首長浜一帶被前四圖地保吳桂仁朦訴法界工部局董言是地已劃入新租界致興築馬路時將小的等房屋任意拆毁逞强驅逐旣不給價又無遷費不得已投案控訴尚乞施恩大令諭候禀明道憲大人察核○去冬鄉民姚丫頭被賊竊去衣箱一口内儲田單數紙旋將竊賊曹德隆拘獲解送至縣訴請訊責收押在案兹由捕役緝獲張阿培一名前晚大令升堂研訊張供此案實由小的之兄兆生串同楊玉其及不知姓之其山已獲之曹德隆行竊小的並未入門後楊等檢出田單遂潛往姚門外塞在牆隙中求察曹供張阿培曾入内行竊何得推諉大令喝令將張重責三百板與曹收押候追 
[英美租界公堂瑣案]  
　　包探張才寳禀稱胡長孚竊取山東路吳伯琦李阿發雨家花布一疋鞋一雙兹經小的拘獲解請訊追讞員翁笠漁直刺商之白繙譯判令笞責一百板遞解回籍○包探張小寳禀稱朱符山竊取德和衣莊綢套褲一雙經小的拘獲解請究竊朱供小的偶然貪小求大老爺格外施恩直刺判令管押二日○八十五號印捕禀稱陳連生在黃浦灘强搶張長林所携烟槍一枝今特解案請究直刺判令笞責二百板枷號半月○五百八十二號華捕禀稱小孩李阿根擲石擊傷錢揚生之腰脇故由小的拘案請懲直刺判責手心一百下○六百二十六號華捕禀稱朱玉成高金寳至陳海平所開米店内騙米一石兹由小的拘獲解案請追陳伸訴前情直刺判責高一百板朱押三天○二百九十一號華捕禀稱錢世來至丹桂戯園觀劇狂呼火起驚擾旁人故由小的拘案請訊直刺判責二百板枷號十日○包探劉阿炳禀稱前晚十點三刻鐘時美租界北河南路五百九十五六號門牌益成煤行失火燬去房屋兩幢小的正在巡邏見郁培根奔入汪阿大所開烟膏店搶取櫃上天平一架是以拘請訊懲直刺判令枷號十日○包探邊槐洲禀稱陳餘溷入東唐家弄戚阿交家竊取布衣六件兹經小的拘獲解案請訊直刺判令笞責二百板贓給還失主○包探竇如海禀稱戴渭姚竊取胡月和家皮箱一口内儲衣服八件適被失主拘獲交捕解案請究直刺判令笞責二百板遞解回籍○包探王四福禀稱積竊陳三寳陸續竊取許洪山大阿妹柴興法蔣得昌朱朝道五家烟槍水烟袋錫茶壺布被小銀臂釧衣服等物兹經小的拘獲送請訊懲直刺判令管押半月遞解回籍贓給還各失主○水巡捕何瑞福禀稱顧阿二竊取虹口公和祥碼頭貨棧中所儲舊鐵一擔賣與王李氏兹經小的查獲送請訊懲直刺詰知王李氏所買舊鐵並非顧阿二竊贓卽予開釋判令將顧管押五日贓物變價充公 
[法租界捕房瑣案]  
　　前者兩翔人陳雲山將妻陸氏誘至滬上押入英界梅春里五十四號門牌周阿雙野雞娼院内得帶擋洋銀二十五元日前由胞兄陸英俊尋獲偕姨母朱楊氏投訴捕房解經讞員朱森庭明府訊供飭提龜鴇質訊昨禮拜二堂期包探提到龜子周阿雙鴇婦周陳氏卽陳三寳明府與費繙譯會訊之下周阿雙呈出陳雲山所書賣妻據一紙鴇婦周陳氏供稱去年臘月陳陸氏由其夫親自領來售與小婦人立有筆據陳陸氏供小婦人自經丈夫賣入娼寮曾被龜子周阿雙强姦二次小婦人實不願作此無恥勾當務求超豁陸英俊供稱妹夫陳雲山現匿城内求恩提究明府飭將龜鴇還押餘人交保候補提陳雲山到案訊核○小東門外協泰船局主陳阿狗勾引比鄰匯得豐小錢莊學徒張阿生賭博輸去洋銀三百餘元莊主柴如桂查悉投訴捕房捕頭令包探將陳與學徒張阿生庖丁謝阿虎謝阿榮一併拘押昨日解案請訊柴遞禀訴稱當時與賭者共十餘人求恩究辦明府飭將陳阿狗等四人押候查明覆訊核辦○項小芳訴稱小的在紫來街長順嫁妝店爲夥前有邵寳齋者來賃紅木各器計値洋銀三百七十六元至中秋節後潛逃昨日途遇是以扭案請追邵供認不諱明府飭交妥人人銀並保限五日内理明如延比追○菜市街順興園老虎灶主邰根福之妻陳氏竊取東洋車照三張被失主惠金桂等尋獲扭送捕房昨日惠及老海李吕氏遼禀伸訴前情明府判罰邰陳氏洋銀二元充公車照給還失主○鄉人鄭兆堂串同歹人陸友樵冐領工部局遷墳費控經明府供譸判枷號一月旋卽患病明府飭送仁濟醫館醫治昨日交伊兄鄭喜堂保出俟病痊交案○胡阿方訴稱小的在太古洋行執役日前山西輪船上失去糖數十斤今始拘獲竊賊桂林送案請辦明府判責一百板○包探禀稱匪人洪雲湘在途强攫某客所携象牙骨摺扇一柄今已人贓並獲解案請辦明府判責一百板贓存捕房待失主認領○包探禀稱王有根在途竊取某客所佩眼鏡一副當塲拘獲將贓交還失主今特解案請辦明府判責一百板 
[永錫爾祉]  
　　新大號孫全裕翁爲尊甫壽辰將筵資洋銀二十元移助本堂經費寗郡劉福房捐助施衣洋銀一百元王子顯翁捐助施衣施粥元二十兩綢繆未雨爰攄推解之忱孝善可風定獲壽臧之慶浼登誠牘叩謝鴻兹上海六馬路仁濟善堂董事嚴信厚楊廷杲黃宗憲朱佩珍施則敬劉芬謹誌 
 
 
 

Page 10

 
 
   
 
