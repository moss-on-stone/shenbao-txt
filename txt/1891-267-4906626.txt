# 1891 - 267 - 4906626

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校警詳細分裝六十四本外加紅木夾板六副可謂盡善盡美髮　毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如瞻　列聖　　乎 
[論辦理保甲在乎得人]  
防匪之法莫善於保甲本館亦旣不憚苦口言之屬矣昨聞有某侍御封章入告請專派大員辦理保甲於通商各口岸奉旨抄寄各督撫閱看安徽巡撫沈仲帥體察情形遂將蕪湖大通兩處保甲派歸皖南牙釐局總辦袁雨生觀察辦理而以關道爲會辦已於本月二十二日下札吾知自此之後各省凡有通商口岸之處必將一律派大員辦理似此認眞舉辦匪徒當不能混跡而交涉事務或可不至於棘手是誠扼要之圖也竊以爲辦理保甲以得人爲第一要義不但督率者貴乎得人卽奉行者亦不可不得人昔王荆公宰鄞邑時以保甲法行於一邑邑以大治漸以諸新法試行無不得法厥後爲相言於神宗頒行天下遂致怨讟繁興民不聊生亹召靖康之禍說者謂安石新法先時行於一邑何其善繼而行於天下又何其壞卽安石一人之身先時治一邑何其明後以治天下何其昧而不知一邑之政一人之身足以優爲事事躬行不假手於他人故行之而無弊至於治天下則非一人之身所能行必假手於他人其所假手之人而苟皆與安石同心則亦行之而無弊無如呂惠卿章惇輩皆欲借新法以厲民而自飽其私於是乎不見新法之利反見新法之害盖安石之决意行新法者初非欲以此亂天下實有見夫鄞邑之治功爲足以致治也司馬温公謂安石並非奸邪但執㘭耳此誠確論後世皆競訾安石而新法之申如保甲一法實爲詰奸禁暴之妙術至今猶有行之者則固不得以人廢言也夫今時亦行保甲之法而其弊不至如宋時之甚然竟以爲無弊則亦不敢信也惟宋時之弊弊在過嚴而遂足以厲民今時弊在過寛恐不免於悮事保甲一法原所以查户口無論城廂内外居民人等皆有牌籍可稽則宵小匪徒自不能潜蹤溷跡無如今日之辦保甲者亦各給以門牌而門牌上所填寫之人口與其室内不符也一切年歲執業大都隨意寫上並未核實嘗在武林見一友人家門牌其姓名則眞姓名也其事業亦眞事業也其人口亦眞數目也其年歲亦眞年歲也　而友以事出門别圖事業後遂殁於旅邸其家中則生者生而死者死計十餘年中與前此大不相同一日復過其家見新換門牌墨蹟猶鮮偶爾觀看則上所書之姓名仍前十餘年之姓名也其執業仍前十餘年之執業也其人口仍前十餘年之數目也惟年歲則年年遞加與前不同然死者之年亦依然遞增則雖死之日猶生之年也不禁爲之大笑大約此等門牌不止余友一家爲然亦不止武林一處爲然想各處無不皆然而通商各口岸亦未必不然當此教案疉出會匪蠢動之時若仍照此等辦法則又何用此故事虚行爲卽由專派大員力圖整頓保甲之事本屬臬司專責亦何嘗非大員哉臬司卽便嚴行札飭其屬而奉行之人久已相沿成例習爲故常上雖嚴而下仍其舊其將奈何今若專派大員而大員不能親自逐户稽查必又將假手於人而假手之人則豈盡可恃哉竊以爲此事必當遴選妥員認眞稽覈乃足以資治理而尤莫妙於以團練之法參於其間假如逐家户口查清之後十家爲一牌立一牌長十牌爲一甲立一甲長十甲爲一團立一團長仿古時五家爲鄰二十五家爲里之法各立之長則有所責成所以責成之者别無他事不過使之相約各家人口執業年歲姓名不得相誑有相誑者一經查出責有攸歸而於編查户口之時必當和顔悅色勿以官樣嚇人彼各户之所以相誑者蓋以官腔可厭故隨口報聞耳若先出示諭言明必須清查之故原所以爲民而又開心見誠前往偏查孰則自廿化外者而猶敢相誑耶苟是如也則爲大員者不過隨時隨地抽查一二家以課委員之殿最而保甲之舉可以無弊矣 
[本館接奉電音]  
　　昨由京友電傳上諭一道敬謹譯登○八月二十八日奉上諭四川成都府遺缺知府着成安補授欽此 
[九天雨露]  
　　兵部爲咨行事職方司案呈本部議奏廂黄旗滿洲都統請將奉准告休之廂黄旗滿洲步軍校連喜可否給俸請旨遵行一本於光緒十七年八月初八日奉旨連喜曾經出兵打仗殺賊捉生著加恩賞給全俸以養餘年欽此欽遵到部相應黏抄原奏咨行廂黄旗滿洲都統查照辦理○户部近准黑龍江將軍依咨開黑省應進光緒十七年索倫抽打上用貂皮現已照數備齊分裝二十箱委防禦巴哈善管解起程除將額進貂數繕單奏聞外理合咨請大部照章分派司員前赴喜峰口查騐入口以備進東交納刻由户部山東司稟堂核辦而司農尙未將司員點派也○欽天監爲招考事照得本監候補肄業天文生現在懸額充補無人例應奏請招考經本監於光緒十七年八月初七日具奏本日奉旨依議欽此本監查考試肄業生例由各省舉貢生監以及俊秀人等考試取中後挨次傳補歴經辦理在案今本監肄業生現已用完爲此出示曉諭省省舉貢生監以及俊秀人等如有情願報考者取具五六品同鄉京官印結赴監投卷以便定期考試○吏部爲咨行事騐封司案呈本部議覆雲南巡撫譚題以雲南普洱府他郎通判尹元亮五年邊俸期滿應照例撤回内地候陞等因查部例内開邊俸期滿人員例准開缺撤回内地候陞等語今請將尹元亮撤回之處核與本部歴辦成案相符應准撤回内地一本於光緒十七年八月十四日具題奉旨依議欽此欽遵到部合將原題黏抄咨行雲貴總督雲南巡撫查照辦理○吏部爲咨行事文選司案呈本部議覆直隷總督李奏以直隸候補知州蔣嘉霦請補延慶州知州等因核與題補例案相符自應准補是缺一本於光緒十七年八月初八日具題奉旨蔣嘉霦着依議補授餘依議欽此欽遵到部合將原題咨行直隷總督查照辦理○吉林將軍長軍憲順以時届秋後應往　春寗古塔等處校閱練軍就近查看沿邊防務有無應行酌改佈置之處以期變通盡利擬於八月中旬帶印出省惟省中應有大員坐鎭而新任副都統沙克都林札布到吉需時所有兼署吉林副都統篆務擬調寗古塔副都統富爾丹至省暫行接署俾於省中統率一切其寗古塔副都統篆務遴委伯都訥協領莫爾賡額署理刻已附奏九重矣○景運門值班統領十堂憲於本月十五日午前立喚三五旗值班司鑰長等至值房嚴加申斥略謂禁城重地門禁宜何等嚴愼何以近來疏懈至於是極任閒雜諸色人等來往穿行各門官兵形同聾聵毫不盡查尙復成何事體實堪痛恨司鑰長身任統轄自宜破情面約束官兵認眞稽查方昭愼重所有東西華門東西闕門東長女門 
 
 

Page 2

 
 
值班官兵自今以後每一時派令二兵坐守門前嚴禁閒雜人等來往穿行倘有不服攔阻立卽拿交衙門懲辦卽禁城内如見有頭無官帽之人無論何人詢明解回本處自諭之後該各門值班官兵再敢陽奉陰違不爲認眞查禁或經司鑰長查出或被本堂覺察定將該門值班官兵嚴行叅革不貸司鑰長面奉此諭立刻飛行飭諭各禁門一體遵照午後卽不准閒人穿行據聞是日有人手擎洋傘衣服雖極大方而面貌較生由内穿行至西牌樓門外爲某前鋒統領所遇故十堂統領有此嚴諭也○已故湖南提督周軍門盛傳淮軍名將迭著戰功近經寗夏鎭衛總戎汝貴等就江寗地方捐建專祠一所現已落成擬請列入祀典每歲春秋由地方官致祭以隆報享而垂久遠禀詳兩江總督核奏劉峴莊制軍據情入奏八月十四日奉硃批著照所請該部知道欽此○山西巡撫委員管解地丁京餉銀五萬兩有奇分裝木鞘按站遞解已於本月十八日午刻抵部報請當月司雇夫扛入部署大堂後准存令原解兵役在彼看守一俟委員將文批投由山西司禀堂後方可示期兌收○八月十四十五兩日吏部左侍郎松壽泉少冡宰溎召集　園子弟在西單牌樓　盤院宅中演劇寅僚戚友觀者孔多並令源順堂飯莊代辦筵宴以欵嘉賓蓋因十四日爲懸弧令誕也 
[呂宋水灾]  
　　小呂宋日報云接得日斯已尼邪電報言本國東邊猝發大水淹斃人民及獸族甚多有地名宮斯愛故臘者死至一千五百人獸四千口槐倫舍省平地竟成澤國並無片壞可尋所需振銀幾不可以數計云 
[園丁獵虎]  
　　印度新聞紙云華八月初六日有一華人姓李者在檳榔嶼山上獵得一極大之虎舁至家中由鼻至　計長英度八尺高三尺毛色頗爲潤澤李有别墅頗具園亭之勝其中樹木蔬菓珍禽奇獸無一不充牣其中數日前虎至園中吞牛二頭李遂設法在園安設機架置鎗其上以待之虎乃避去未經撃中李因將機架穆至他處虎未之知也至是家申人忽聞鎗響知虎已被撃立派多人手持刀械以往内有二園丁叔姪也行至是處見地上血液淋漓跡知爪印咸有畏心獨二園丁分携一刀一槍窮其所往見虎臥樹林中胸前已洞穿一穴虎見有人至一聲大吼飛躍而前園丁之叔善獵虎前曾撃斃多頭至是急發一鎗未經撃中虎遂直撲其面無奈以槍擋之虎猛力嚙噬鎗折爲兩其姪自遠撃以鎗中厥腹虎卽倒地不一刻又起立勢更猙獰意欲得其叔而甘心叔急拔刀以剌虎迎以爪刀又墮地姪復撃以槍中厥頸虎倒而復起仍未斃命叔徒手與搏虎齕其左臂姪又發一鎗彈中其頭虎遂　而死叔免殞命然已血液被體左腕中斷面上爪傷多處遂喚令隨往之人將虎舁回沿途觀者甚多咸謂虎旣斃之後猶牙齒森森餘戚可怖及李見之令將虎腹剖開臠割其肉分贈友人盖謂小兒食之可免天花之患云噫如二園丁者○可謂勇氣蓋世矣使卞　子遇之當亦避三舍 
[請除烟害]  
　　新金山來信云西八月二十七號該埠商人聚會隨卽謁見域多利宰相請頒禁烟之令是日聚會約有五百人男女各半内有下議院員二十人牧師數人傳道華人澤向昌代衆申說一番其餘請禁諸人從而和之曰本埠洋烟之害亟宜禁絶試觀本埠華人近年漸少而稅關所報入口之烟不减於前可知阿芙蓉一物不獨華人吸食卽西人亦漸染痼習惟望早頒號令如舊金山垂爲厲禁何如相國聆衆所言謂鳱片流毒久已知之然苟有意禁除必須酌定罰欵多少凡有售烟吸烟之人亦究罰不貸並不許栽種鶯粟乃能有濟望諸位再爲熟商呈請政院核奪可也衆遂唯唯而退 
[奉柩旋里]  
　　前任廣東水師提督方軍門星隕穗垣駕輔旋里前已節紀報章昨接潮友來信云方軍門之瑬眷人等於一月二十九日奉柩抵潮州府城潮州府尊夏太守潮州總鎭婁軍門以下文武各官連日紛紛奠醊八月初二日再復啓程初三日行抵揭陽縣令　官恭臨弔唁是日下午復由揭陽起　初四日抵普寗珂里奉柩回府第安厝定於本月二十五日開祭想届時素車白馬多有悵大星之遽隕而感歎欷歔者矣 
[賣兒奇聞]  
　　袁某與俞某相友善合夥營生於外洋生理暢旺獲有厚資十數年前捆載而歸袁有二子俞惟一女女與袁之長子甲年適相若遂因舊好訂爲婚姻俞女旣適甲甲父旋殁甲不能守其家業習於游蕩家遂中落時甲妻已舉子女各一甲之弟乙亦已有室乙以甲蕩産將盡與甲析之自此甲更赤貧如洗妻子養赡幾至無以自全其妻遂携子女就食於母家妻旣賦别甲無家室因流爲丐俞間週卹之而寒乞之相不能任受到手卽蕩盡輒復飢寒矣俞祇此女外孫以掌珠視之前月某日甲灒過岳家門見子女戲於門外誘而匿於他所俞失孫所在悼痛不勝重懸謝帖購覓不獲加謝至百餘金甲濳使其黨報信於岳言男女孫被甲誘去將賣之矣若能予以千金自當轉賣於岳以延岳之嗣續云俞父女聞報知子女尙在其心稍安然以索千金之重不免過奢俞女爲父計曰彼寒乞之相安能享受妻子之奉今願賣子於父盍從姑子歸宗之例而受之乎然予以千金之重彼必到手立盡當以三百金並一小屋給之訂明不得變賣屋之契據禀官存案永作爲袁家察祀之需另以一婢畀之作妾則彼不至無家或冀其妾爲之生育則袁氏之祀可延父則有袁氏之子以爲子亦可謂情義兼盡矣但○索彼書回賣子字據收到子女之身價並屋業婢妾等庶免日後食言並書明妻身亦不得追還任從在外家侍奉父母將來回袁家與否均任其便不能相强云云如此處置父以爲然否俞聞女言曰此兩全之美計亦良得卽使來報信者代爲傳語中皆允諾惟子女之價須索五百金往返數次幾於半月始能成議兹聞俞已擇吉與壻交易似此賣兒與岳其亦世所罕聞者矣 
[秀州紀事]  
　　嘉興北門外太平橋東首某茶館主以其子年已成立不可無中饋之人遂憑媒媪撮合聘　姓女爲室過門之後倡隨相得私心竊喜以爲繼起有人矣不料女自有夫近日尋蹤而至向茶舘主理論茶館主頭緒毫無急尋媒媪則已不知去向旋經地保調處飭原夫將女領回而茶舘主則人財兩空未免徒呼負負耳○郡中建設逐疫大醮七永日設壇郡廟宗太守每日率屬到壇拈香叩禱并至杉靑閘施王廟元妙觀等處拈香見者莫不歎其竭誠盡敬矣○近　時症盛行患此者無法施治挨延半日卽登鬼籙好　者遂請武惠王出巡嗣由廿一日起雨陰不輟至廿五日始放晴光會中人舁神出巡徧歴城廂内外特不知此後時症果能稍减否也 
[安慶雜言]  
　　皖垣年例於五月望後迎神賽會藉以逐疫雖是無謂之舉動然相沿已久遂無人敢議其非者今年因閙教案起地方有司諭民間令於八月間舉行近日謡言尙未盡息深恐賽會人多致使奸人易於混跡遂囑廟祝愼勿造次懸牌出會由是賽會之舉遂作罷論省無益之費留有用之財誠一舉而數善備矣○北門外練軍後營所住者大抵結茅編竹容易引火而四圍所砌之墻亦皆用土築成風雨漂摇深虞頽圯月前經管帶王副戎心忠禀詳統領宋珮珍軍門易茅檐爲土舍更土壘以磚牆以　鞏固而壯觀瞻軍門俯允所請所需欵項在兵勇月餉項下逐月遞扣日來已飭各勇搬磚運瓦絡繹於途諏吉月之廿二日開工云○廿四日已刻接到釘封文書遂由府縣監提出男犯二名解至臬轅綁赴北門外斬首此二犯謀財害命一係回教當綁赴市曹時口中猶喃喃諷經沈迷異教至死不悟良可歎也 
[潤州客述]  
　　鎭江北水關西有一空地大可十餘畝人跡罕到旗營中於此諸火藥焉本月十九日午刻有孟氏子竊取鄰家所置線鎗出而獵鳥信步至此見屋角一鳩燃槍撃之轟然發響守者驚而出呼防營勇執之送交該管官笞責以儆○龜子小王子家有一雛妓山眉水眼盡中人也某夜出局回行至一善巷中諸無賴圍而調笑之正窘急間背後突來一惡少出利刃截其髻連釵壞攫取狂奔妓瞻小如○駭而悲泣 
 
 

Page 3

 
 
男女僕急向前追逐則惡少已不知所之矣乃悵悵然返 
[茅龍煽燄]  
　　鎭江黄泥山下荒地甚多鳩形鵠面之流皆搭盖茅篷以蔽風雨如鱗之次如蟻之屯聚族而居儼然成一村落焉本月十六日清晨八點鐘時偶遺星火遂兆焚如幸卽悉务噴澆得免燎原之禍然一轉盼間已焚去茅屋十有餘所矣越二日馬路後又遭大刧灌救得力僅燬瓦屋三楹 
[袁浦歌]  
　　翁邑侯以烟館於二更後依舊違禁開燈容易藏匿匪類爰再出示黏貼通衢使見者有所儆畏又以設立烟館終無益放地方下令只許閉歇不准續開庶得日少一日云○某甲家建造房屋雇人看守無所事事遂以牧猪奴戲號召朋儕有荷枷竊犯亦厠其旁當興高采烈時未暇顧及俄而失去錢帖一張他物亦不翼而飛矣事後告知地甲令其查緝未識合浦之珠尙能復返否○有某甲素以穿窬爲事一夜赴某姓家匿於床下其家人夜起甲戰慄不安復匿他處其家終以爲異繼聞暗中窸窣有聲以爲非鬼卽竊移燈照之龐然一人果梁上君子也大喫一驚足將進而不前口欲言而聲禁甲得乘間飛奔良久呼捉已無蹤影矣○甲與弟口角乘其不備操大杖撃之盛氣之下目光閃擽誤中鄰婦立時昏暈婦已身懷六甲受傷後腹中一塊肉未滿期而下地矣調治之費概由甲認償甲固自貽伊戚鄰乃无妄之災耳○新造戲園木料薄弱匠人站立其上跕跕欲墜一人因瞻裂膝軟從空墜下其足踹入扒釘上穿成一孔血溢不止經人扶掖以歸延醫調治想無大碍也○有一小船裝載煤炭船小貨多行至閘上今春築壩之處積土横亘河底舟子不知也用力向前陡然一觸遂致失事男婦大小幸得撈救而船板煤炭已十不得一矣傷哉○清江閘爲往來孔道轂撃肩摩昕宵不絶閘板易於破損近經漕憲撥欵整理以利行人由是商販往來人皆願出於其途矣○某優伶應園主　聘逍遥浦上挈其姘婦俱來婦家知之遂以拐販等詞控縣縣尊拘優伶並姘婦略加訊問聞將移交原籍究辦云 
[加碱新章]  
　　淮南通泰兩屬二十塲所産之鹽有和鹽碱鹽等名目碱鹽者卽　底之鍋巴味與和同惟塊大而質堅無甚滷耗楚西等岸行銷最多第額産無幾不能如和鹽之多前聞江西督銷局委員移咨兩淮鹺憲略謂西岸居民需碱甚亟擬請配運時加增碱鹽一成云云當道閱此頗費躊躇緣通泰所産碱鹽按近年各塲旬報核計每歲統共不過五萬引有奇西岸除和鹽外原銷三成約已三萬三千餘引又湘岸配銷一萬三千餘引鄂岸配銷三四千引與所産之數兩兩相符一産一銷適足相抵若遇旺産年分尙可稍有餘積倘歉産卽不敷配運何堪遽議加成然事關岸銷又不能不俯順輿情運憲江都轉遂與儀棧凌觀察會商再四擬暫行加配半成以顧銷路上月會詳督鹽憲覈覈批示飭遵兹奉督批云西岸碱鹽旣據詳稱擬自戊子春綱起加配半成於岸銷有裨而於塲灶所産和鹽無甚佔碍應准如詳辦理仰卽分别　行轉飭遵照繳都轉隨抄粘原詳及批示札飭淮南總局出示曉諭局員隨懸示局門略謂遵卽出示曉諭爲此示仰西岸蓮商通泰塲商一體遵照憲札西岸自戊子春綱起暫行加配碱鹽半成該商等卽照此新章訂運可也特示 
[俎豆千秋]  
　　兩淮鹽務日形疲滯自曾文正公總制兩江時設法整頓略爲變通銷路始稍形暢旺迄今埀二十年商民猶嘖嘖稱頌故邗上曾公祠每年春秋兩季由地方官循例舉行祀事外復由鄂湘西皖等商筮期致祭以申永戴之　本届涓吉八月二十日舉行先一日分送傳單邀約同袍至祠演習禮儀分派執事届時恭備牲醴等品饗祀如儀雍雍肅肅濟濟蹌蹌洵盛典也 
[尙未出險　　前報述彝陵輪船駛至荆河擱於花地上云云兹聞此船日内仍不能設法動摇究不解如何駛上陸地現在已雇定夫役開河數丈方得將船帶至水中云 
[甬上紀事]  
　　代理寍波府鄞縣事楊荻階大令於月之二十三日晉省面禀要公不日卽當回署○日來霍亂吐瀉之症漸見稀少而患瘧痢者甚多呻吟之聲比屋皆是然苟以平常治瘧痢之法治之反被所誤故有識者競相戒延醫以冀勿樂有喜云　烏樓廟跟鄭姓寗城之巨富也兄弟四人伯僅一子仲叔亦均有所出惟季無後而早逝當時伯存謀吞季弟之産擅將已子兼承其後而仲叔畏伯之勢燄　係宗　不敢與較祇得隠忍不言延至去歲伯亦病故仲叔與伯子某甲赴縣控告甲挽大力者調停事遂寢擱現因新任楊大令到任仲叔又赴縣控告得蒙准理傳訊約俟楊大令回署想當秉公定斷也○寗有某甲性喜狹邪夙與某婦海誓山盟大有家雞不如野鶩之意近竟置床頭人於不顧開門七字全不關心日前妻吞服阿芙蓉膏以圖畢命幸經鄰人知覺覔藥灌救得慶更生不致珠沈玉殞云 
[閩垣近事]  
　　哥老會匪在各處散給飄布暗遞口號其害不堪　想前經督憲飭屬拿獲程姓各匪正法在案惟近來謡言甚多是以卞制軍復出示曉諭洋洋千百言想鄉曲愚氓亦富知鬼蜮奸謀斷不爲所摇惑也惟馬江一帶人心仍名惶惶卽船政署曁各廠員紳亦多有遷避來省者綠日前得有謡傳會匪欲先據船廠搶取新造之二輪船云云隨經地方官緝得匪犯二名搜有洋鎗因之民心愈形驚怖現在督憲已委候補道孫蘭江觀察曁某大令前往查辦其事至其中細情尙未詳悉因官塲中于此事異常機密也 
[匪首成擒]  
　　日前上海縣袁大令接奉憲札飭拿哥老會匪頭目陳金龍遂立飭捕頭柴樛趙金帶同通班捕夥往拿旋經柴趙雇舟赴蘇於本月廿五日夜三鼓時在吳縣境内將陳拿獲立卽解至吳縣禀請派差雇坐小火輪船協解來申昨日抵埠押解至縣大令諭令小心看管候訊並悉在陳身畔搜出腰刀一柄云 
[幾釀火災]  
　　前晚三下鐘上海南市北施家弄姚某家不知如何遺火積薪中勢將冐穿屋頂幸鄰入某甲見之大聲呼救竭力澆灌得免成災 
[查禁烟寮]  
　　本邑西門外羅家灣及徐家匯一帶均屬荒僻之處關道憲聶觀察前因民教不和深恐有匪徒匿跡曾經懸示該處不許開設烟間前日亭午時帮辦總巡朱森庭明府帶同局勇等人前往查蔡當查得有張國昌謝阿二陳阿松皆在是處開設小烟間希圖射利明府立傳二圖地保將三人提到諭將烟槍物件一併繳出當塲劈毁並將房屋發封張國昌等再三叩求始得免辦着具切結而去明府謂地保隠匿不報情實可恨喝令重笞一百板一併叱退 
[上海縣署瑣案]  
　　粤人劉阿榮挈妻劉梁氏控内侄梁三元誘○女兒阿晉已見前日報章前晚哀海觀大令升堂提訊劉訴稱小的年五十四歲向在某西人處當庖丁遠房内侄梁三元由原籍來申謀食由小的留住家中不料竟起歹心將女兒阿晉誘逃旋在虹口拘送案下適梁患病交保出外醫治無效業已斃命現在求恩將阿晉斷交小的領回劉梁氏所供相同阿晉供稱現已懷孕數月願隨父親回家叩求恩鑒陳梁氏投案訴稱小婦人原籍廣東現住虹口梁係外孫現已病故惟阿晉業經懷孕如日後生下男孩叩求斷交小婦人撫養以接梁姓香烟大令准如所請判令將阿晋交劉領回管束陳梁氏叱令退去如阿晉産得男孩准其往領陳梁氏叩謝而退○前紀船户楊茂和控船埠陸阿榮勒索陋規袁大令飭將陸斥革前晚升堂覆訊以楊陸各有不合着分别枷號六天發頭門示衆俟期滿帶案核辦○陸春江大令綰縣篆時有張某者控稱妻子談氏不守婦道與人犯姦請爲發堂收管大令訊供之下發交普育堂留養前日袁大令查閱接管卷飭差帶談氏至案研訊情由談氏供稱前者小婦人偶爾貽誤業已知悔如丈夫不願領回請交母屬收留大令謂旣有母屬着還善堂候傳案具領　 
 
 
] 

Page 4

 
 
[英界公堂瑣案]  
　　昨日禮拜三英總領事滿君至公堂觀審宋二尹接見之下會同升座先訊新柏醫生控浦江所泊遊船被綏靖小火輪船碰壞一案曹阿坤訴稱遊船舵工係楊關林小的在船當水手是夜適小的值班桅上確已懸燈突被碰壞查停泊浦江各船夜間一律點燈如丕照章經江海關水巡船查知定須罰銀五兩新柏醫生訴稱當被碰時曾雇杉板追上小火船船上人允賠修理費故未將船扣住今如何妄言遊船不點燈如果不肯照償禀請總領事照會道憲請究兹將修理銀二十五兩之清單呈電楊谷富仍供稱遊船並不點燈無從辨認水巡捕頭禀稱遊船照章點燈是實二尹商諸滿總領事謂可否减償修理費滿君謂設或兩有錯誤理合折償今遊船照章點燈應令如數賠補如不遵斷俟照會道憲核辦可也二尹將情諭知楊谷富答稱主人不在上海容函禀後再行禀覆二尹問幾日可禀覆答稱限三日二尹又商諸滿君限三日内禀覆滿君然之○西婦某氏控稱未立和約之某國女子賴平作踐道路與論逞蠻抛擲磚塊例應華官差傳到案會同有約之領事訊斷宋二尹准之飭卽傳到賴平會同滿君會訊原告申訴前　並將磚塊呈案賴平供稱原籍俄羅斯丈夫是埃及國人向在輪船執業現已病故現在度日艱難原思返國所居之屋與原告爲隣伊因圾垃傾在門前互相爭論並不敢抛磚擲石可以立誓明心二尹商諸滿君諭令賴平安分守法如再滋事定行勒令回國賴平唯唯而退包探何瑜福稟稱僧成光與僧本宗因賭啓釁將成光本宗及僧諦榮一併拘案據本宗稱成光所用之設二面么二面六擲之總歸七黜今特呈堂咸光遞禀聲稱浙江黄岩縣人向在原籍凈土寺披薙現居治下正台山下院前日有事出外及返據徒弟諦榮言曾客師本宗到來與之接龍爲戲諦榮輸洋六元尙有僧聚華及江北僧三人同賭不料本宗反來饒舌聲言諦榮用僞骰害伊以致輸洋五十餘元定索賠償吵擾不休爲此報捕拘案本宗供稱現在觀音　住符持洋買物偶至天台山下院與成光閒談成光邀至樓上賭牌九至聚華及江北僧皆由成光招來及輸洋後見成光推牌九所用之骨骰二面么二面六　係騙局因向理論豈知成光推在徒弟諦榮身上其實的係成光局賭已將僞骰交包探呈堂矣諦榮供稱師父成光出外時本宗到來接龍爲戲輸去洋六元恐師　申斥因先告知豈知本宗反來尋釁宋二尹以諸僧均不守清規犯賭啓釁可惡已極飭將成光本完諦榮一併押候補提聚華及江北僧過堂覆訊究辦骰子存堂○王阿巧控工頭王阿根乘醉調笑由捕拘阿根送案阿巧並未到堂宋二尹飭將阿根　捕房帶回俟阿巧到案質訊核辦此已列入報章矣昨日捕房將阿根解案阿根仍供稱小的並無調笑婦人之事阿巧仍未投到由吳阿五上堂代訴稱阿巧是小的之内侄女　赴城内親戚家請大老爺秉公發落可也二尹謂阿巧旣不到案卽將阿根開釋○也　顧阿六稟稱船户陳金狗投捕房報稱崔阿和竊去布衣七　小的因獲崔吊贓　案陳申訴前情並稱崔由陳錦香荐至船上爲夥現已辭歇不料竟被行　崔供稱小的因被陳積欠工錢一再向索終不照付是以取伊之衣及被報捕來拘小的卽將布衣交出陳錦香供稱小的　崔至陳處爲夥早已歇出並不知有積欠工錢之事現據陳言被崔竊衣小的亦不知其　宋二尹謂崔如果被陳積欠工錢理合知照原荐人向之理說豈容擅取其衣卽非行竊亦屬冐昧從事陳又稱小的並不欠崔工錢二尹判令將崔管押四日以示薄懲衣給陳領去○朱順福訴稱小的在薙髮店習業突有王小毛妄指小的說他是拆梢黨竟被簇擁知兇小的言並未說爾拆梢王置之不矇硬索洋五元小的心寔不甘是以報捕拘案王供稱小的與朱相識偶因細故口角並不拆梢洋五元宋二尹判令暫行管押俟查明究竟有無拆梢之事覆訊核辦○包探江阿三禀稱耶松船塢管門人某甲控謝富寳竊取鐵條謝不承認已蒙大老爺判令管押三日今小的查明謝與朱長發串竊朱先行竊取由洞中遞與謝及管門人目見謝不承認現已獲　一併解案朱供稱小的並木行竊謝供稱朱自已竊鐵害及小的二尹謂謝已判令管三日無　　議朱亦管押三日均交捕房帶回俟期滿開釋 
[法捕房瑣事]  
　　偷兒某甲前日黎明時至小東門外大成南貨店門首見該店正在開門便潛人行竊衣服三件當被店中人撞見拘獲人竊送入捕房管押○甲乙兩薙髮匠素來交好甲最貪杯中物前晚不知從何處飲醉行至乙家叩門而人擾纒不休乙惡其胡閙出外鳴捕將甲　入捕房昨晨酒醒向捕頭叩頭如搗蒜捕頭訊得自知錯悮准卽釋放○竊賊某甲前晚在儲家橋地方竊得舊木一株行經法界被巡捕拘獲人贓送入捕房管押 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十七年八月十八日京報全錄]  
　　宮門抄○諭旨一道錄前○發抄硃批四道○皖撫沈奏已故知州政績卓著遺愛在民請宣付史館立傳摺○又奏委署知府片○又奏知縣暫緩赴任緣由片○江學政龍奏循例訪求人才請旨獎勵摺○皖撫沈奏請照原擬仍行給奬片○八月十八日工部鴻臚寺正藍旂值日無引見○肅王等搜檢完竣覆命○克王彈壓覆命○吉恒假滿請安○河南總兵楊玉書請訓○德銘請假十日○工部奏派承修正陽門城墻等處工程派出敬信張蔭桓○倉楊奏漕船五日回空○召見軍機楊玉書祁世長文秀○發抄坤一奏請以周廣才補水師遊撃奉硃批兵部議奏欽此○又中軍守備譚興益補宿州營遊撃奉硃批兵部議奏單併發欽此○又補用　撃黄壽山借補吉安營守備奉硃批兵部議奏欽此○又前甘督楊岳斌病故請予立功省分建立專祠奉硃批着照所請該部知道欽此○○安徵巡撫臣沈秉成跪奏爲已故知州政績卓著遺愛在民籲懇天恩宣付史館恭摺仰祈聖鑒事竊查已故安徽泗州　隷州知州方瑞蘭貢生就職教　捐升知縣分發安徽同知九年三月到省歴署盱眙阜揚等縣題補石埭縣知縣光緒九年調補泗州直隷州知州該故員廉隅自愛爲守兼優辦事不務近功　政期諸誠實事無鉅細必出親裁日坐堂呈動求民隠故所至有聲民情愛戴其前在廣德建平查辦墾務親歴丈量　意招撫皖豫荆襄之衆聞風偕來該故員授以廛畝綱舉目張至今生聚悉隷編氓而廣建之土地開關田野沃厚皆該故員創始之力居多其在盱眙泗州兩任爲日最久其善政得民固有班班可考者該故員任盱眙時凡革弊恤民儲才厚俗諸大端次第恢張悉著成効惟力除蝗蝻無傷田稼修濬船塘以利舟楫　爲實惠及人迨移任泗州見夫習俗澆漓民情困苦倉政未復水患頻仍該故員實力經營殫心　畫鋤强扶弱拯溺救災舉節烈以昭激勸興學校以植寒儒疏洩引河殺洪流以免汜濫倡捐積榖成鉅數以備兇荒時值鄭工决口黄水入淮泗居下游之冲勢甚危險該故員親歴工次勸築民隄撫慰兼施寒暑無問並爲請賑接濟遞緩錢漕全活生靈以數萬計卒無一夫失所遇有品端學粹而迫於貧寒無以爲生者該故員必優給膏火勤加培養使之專意經史志無旁騖由是造就多士人才輩出至今稱道未衰泗州毘連江蘇之桃源宿遷等縣素爲盗匪淍藪越境刧掠之案指不勝屈附近居民咸有戒心該故員到任後偵騎四出密探巢穴得其藪於宿遷縣之金鎖鎭遂移會縣營合力兠捕各匪抵死抗拒槍砲如雨該故員率隊接應搗其匪巢擒獲巨盜陳爾富等多名解由宿遷縣訉辦正法地方賴以又安至清理訟獄則發伏摘奸案無留牘整　保甲則安良懲暴恩濟以威凡此孜孜求治百廢俱興歴十餘年如一日卒致樍勢成疾在任病故身後蕭條貧無以殮百　哀之追懷舊　歴久不　兹據泗州舉人許湘甲等盱眙縣候補　中奏爾熙等臚陳政績聯名呈請奏懇恩施宣付史館立傳等情由該州　查確實呈由布政使阿克達春轉詳請奏前來臣伏讀同治二年十二月二十四日上諭祁　藻奏弭盜安民必　循吏請分别表彰　用一摺嗣後各省大吏務宜加意訪查其有政績官聲遺愛在人者着奏明宣付史館編入循吏列傳等因欽此安徽省前有已故全椒縣知縣朱根仁等政聲卓著奏奉諭旨飭部議准將該故員等事蹟　宣付史館立傳在案該故員方瑞蘭在皖服官盡心民事光緒十二年曾經前撫臣吳元炳保荐循良奉旨嘉奬父軍機處存記又經歴任漕督臣於安瀾出力案内奏保以知府在任候補俟補知府後以道員用是該故員居官政績久在聖明洞鑒之中節據該紳等以遺愛在民瀝陳籲請合無仰懇天恩俯准將已故在任候補知府泗州直隷州知州方瑞蘭生平政績宣付史館以表循良而資觀感除將事實册結咨移部科並國史館查　辦理外謹會同兩江總督臣劉坤一恭摺具陳伏乞皇上聖鑒訓示謹奏奉　硃批着照所請該衙門知道欽此○○逃秉成片再署太平府知府史久常在任病故所遺員缺應卽遴員接署以重地方查有候補知府吳廷選老成穏練辦事實心堪以署卽據潘臬兩司會詳請奏前來除檄飭遵照外謹會同兩江督臣劉坤一附片具陳伏乞　聖鑒謹奏奉硃批吏部知道欽此○○沈秉成片再新選舒城縣知縣楊擇現經到省繳憑本應飭赴新任惟查該員係由進士出身本年正值舉行辛卯正科文闈鄉試應將該員楊　留省委充内收掌官差使仍俟揚務完竣回省銷差卽行飭赴新任供職據藩臬兩司會詳請奏前來除批飭遵照　咨部查照外謹會同兩江總督臣劉坤一附片具陳伏乞聖鑒謹奏奉硃批吏部知道欽此○○江西學政臣龍湛霖跪奏爲循例訪求人才請旨奬勵以崇實行而資觀　恭摺仰祈聖鑒事竊臣伏查學政全書内開雍正元年奉上諭督學一官尤人倫風化所繋實行文風兩者所當並重若徒事文　而不敦崇實行猶未爲盡識　表揚忠孝節義崇祀先聖先賢訪求山林隠逸搜羅名蹟藏書等因欽此臣自到任以來隨時訪察先後據贑州府龍兩縣知縣任佑觀○晶玉稟稱該縣舉人黄英鎭品端學粹不務時趨少習學業執筆爲文便能力追先正稱長有志正學毅然不屑流俗之所爲初時汜濫二氏之書久而悟性命之旨不暇他求遂壹意研玩儒先語錄身體力行仿古人講學之法自闢運　精舍日與生徒講貫其中其論學以識仁爲充以無欲爲至以朱子格物爲體用具備以楊明良知爲指點親切遠近從游之士若會昌定南及粤之南雄連平和平龍川興寗等處歲常數十百人館榖所入半以施濟家無長　未嘗憂貧事母以孝處鄉里以和淡泊自守不求聞達縣署非公不入邑有要事得該舉人一言立决其行修於家而得於衆若此臣當携飭　州府知府莊錫級確查旋據禀覆無異臣上年按試該府時博詢輿論亦復翕然同聲伏念士爲四民之首聚徒講學實足補學校之所不及該舉人學參姚江又能不悖程朱之正軌雖所造深淺臣未能盡知第當此士風披靡之餘講求心性實屬人所難能且贑州界居嶺嶠俗頗　悍得一善良之士矜式鄉閭於地方風裕人心不無裨益前學臣陳寳琛臚陳進士鄭維駒學行仰蒙特旨賞給五品卿銜在案查黄英鎭由咸豐十一年辛酉科拔貢生中式光緒八年壬午科本省鄉試第一名舉人年富力强尙未就職可否仰懇天恩量材錄用抑或賞給虚銜之處均出自逾格鴻施臣愚未敢擅擬伏候　訓示遵行臣爲鼓勵人才起見謹會同撫臣德馨恭摺具陳伏乞皇上聖鑒謹奏奉硃批黄英鎭着賞給五品卿銜欽此○○沈秉成片再查安徽卓勝營防軍駐紥皖北要地十數年防剿得力又調防山海關梁山等處在營員弁舊勉効力備著勤勞前撫臣吳元炳奏請擇尤奬勵光緒十一年十一月十一日奉旨防軍向無保奬姑念該軍遇事出力積勞年久其統帶員弁著核實酌保數員勿稍冒濫嗣後不得援以爲例等因欽此旋經前撫臣擬保文武各員開單具奏光緒十四年正月十三日奉硃批該部議奏單併發欽此嗣　　部議覆以所保文職十九員之多行令將字識文童核實删减酌保數員又准兵部議覆將所保武職各員分别照准改奬各等因轉行遵照去後歴任移交輾轉核飭查删兹據統領卓勝營記名提督郭占元遵於原保文職各員内將字識文童等五名全行删去並核删張文照馮宗詢顧森書鄭襄王書臣孫多齡丁松七員其餘七員懇照原保給奬禀請覆奏前來臣覆加查核除已删各員外所有原請補缺後以知府用之四品銜安徽補用同知周心培原請補缺後以知州用之四品頂戴安徽試用布政司經歴張守誠湖北試用知縣彭漙孫原請補缺後以知縣用之浙江候補縣丞悔崇高原請五品頂戴之縣丞用江蘇試用巡檢孫傳垣原請選缺後以鹽大使用之新選廬州府學訓導孫傳棟原請本班儘先補用之安徽候補巡檢查鹤年均係在營年久於積年防剿事宜無役不從異常勤奮實與部議核准給奬之武員同一出力禾便令其向隅且人數大爲删减僅存七員與前奉諭旨酌保數員相符而所謂升階頂戴等項係照尋常勞績核擬在奬勉微勞之中仍寓愼重名器之意合無仰懇天恩俯賜特旨允准將周心培等七員均照原擬給奬以昭激勸出自鴻慈逾格再各該員履歴前已咨部内張守誠孫傳棟二員現在底銜與原册不符除另造履歴咨部查核外謹會同兩江總督臣劉坤一兩片具陳伏乞聖鑒訓示謹奏奉硃批着照所請吏部知道欽此 
 
