# 1920 - 25 - 4916862

 

Page 1

 
 
   
 
 

Page 2

 
 
   
 
 

Page 3

 
 
時評 
[名義與權利（冷）]  
　　失名義則或稍得權利全失權利則不失其名義此今日青島問題直接交涉與不直接交涉之大綱也 
　　失名義而所得之權利果能得之與否今尙不可知今所可知者直接交涉之後青島之權利日本得之爲名正言順耳我則今後無可再言也 
　　直接交涉之後當有數種權利可以歸還我國如不直接交涉則并此數種權利而在日本掌握此全失權利之謂也然我人所當知者歸還之權利果有幾何所歸還之權利我國確能得其實際者果有幾何以此與旣失名義而絶後望之價值相較孰輕孰重無怪國人之反對直接交涉也 
[命令]  
　　一月二十三日大總統令據内務總長田文烈呈考核吏治應申明知事任用定章請頒發明令俾資遵守等語知事爲親民之官職責綦重登進之途稍濫澄清之治何彰前經明令所有任用知事非經試騐及格或保薦核准者不得呈請任命其籍隸本省人員並應照章迴避亦經内務部呈准通行乃比歲以來國家多故吏事未遑整飭法令幾若具文據呈查核各省區咨報委署各缺多未導章辦理在各省區爲地擇人或亦權宜之計而省自爲政流弊滋多小則開倖進之門大則遂徇私之便將何以肅政紀而奠民生嗣後各省區行政長官於所屬各縣知事無論薦補委署均不得任用不合法定資格及籍隸本省人員以示限制該部職司察吏應隨時認眞考試如查有違反定章情事立予糾劾此外有關考察吏治事項爲現行法令所未備者並卽參酌成規妥擬辦法呈候核定施行用副本大總統澄叙官方孜孜求治之至意此令 
　　又令參謀總長張懷芝呈請任命王瀛蛟爲科長應照准此令 
　　又令參謀總長張懷芝呈請任命張振聲爲中央陸軍測量學校校長應照准此令 
　　又令陸軍總長靳雲鵬呈請授宣傳謨爲陸軍步兵中校金士翰爲陸軍步兵少校應慶周子齊爲陸軍三等軍需正均照准此令 
　　又令張一鵬給予一等大綬嘉禾章此令 
　　一月二十二日大總統令李國杰給予二等大綬寳光嘉禾章此令 
　　又令高清和袁振黄龔慶霖易克臬成多祿陳寳書劉文煜王運孚趙連琪王伊文秦望瀾林炳華胡鈞何海鳴金紹城鮑孟任均晋給二等大綬嘉禾章此令 
　　又令德色賴托布給予二等大綬嘉禾章此令 
又令陳繼鵬晋給二等大綬嘉禾章此令 
又令陸軍總長靳雲鵬呈請將王成錦李成林張芝田加陸軍步兵中校銜劉運昌加陸軍工兵中校銜翁榮祿周春和李寓謙陳嵩霖關興年韓玉增王連陞加陸軍步兵少校銜均照准此令 
又令陸軍總長靳雲鵬呈請將徐士銓加陸軍步兵少校銜應照准此令 
又令翁恩裕劉振生徐卓增宋伯魯吳淵王文芹陳光譜卓特巴札普饒應銘童能藩李繼樻廖名縉李芳吳文瀚卞蔭昌吳鍾鎔李增穠段永新翟文選許受衡唐理淮沈國均史啓藩晋給二等嘉禾章此令 
又令姚聯奎陸長祜容賢均晋給二等大綬嘉禾章姒錫章許元震均晋給二等嘉禾章陳維禎葉崇質均給予三等嘉禾章陶孝華給予四等嘉禾章此令 
又令錢選青晋給三等嘉禾章此令 
又令王葆鋆孫孝宗柳肇慶程臻鄭靳原恩瀛陳善榘耿臻顯楊逢盛宋振聲馮翊瀚阿昌阿布爾格特吕慶圻焉泮春賈明善趙鎭莊士杰劉映奎向乃祺陳鴻疇郭德修鍾允諧敏翰章張超車林桑都布邴克莊魏福錫敎德興趙驥王文璞王曾禮王澤攽張縉璜王珍白建勲王廷翰趙國瑞賀色畚陳賡虞蘇毓芳楊崇山易順豫畢太昌武樹善劉星楠許喆陳煥章于貴良陳嘉言吳本植格勒索巴張濂趙守愚黄立中董景勲均晉給三等嘉禾章此令 
又令王廷華晉給四等嘉禾章此令 
又令歐陽忠浩晉給四等嘉禾章此令 
又令應祖錫晋給四等嘉禾章此令 
又令許金水李景楨柳宗權歐陽成均給予四等嘉禾章此令 
又令佐佐木靜吾晉給四等嘉禾章此令 
又令杜保祿李櫓宜均給予四等嘉禾章此令 
又令牛葆衡屈同湧李春秀王錦堂匀晋給三等文虎章王國璋李裕堂喻尊仁倪蔭福索景斌李成勲張慶雲均晉給四等文虎章此令 
補一月八日大總統令令孫筠曹鈞均給予三等文虎章馬德驥晉給四等文虎章此令 
又令何豐林晋給一等大綬嘉禾章此令 
又令并岳秀晋給二等文虎章王耀梓汪韜邢彦孺均晉給三等文虎章王官維高景褘曲受豐張德藩戚續芳光泰郭光祖楊書升柏崑陶鑄邵維翰歐雲衢譚　李思濬均給予四等文虎章此令 
又令史魁元石得山蔡永鎭均晉給三等嘉禾章俞恩桂董吉慶均給予四等嘉禾章此令 
又令劉貽遠韓輝怡均給予三等文虎章羅序和李崇光李孟斌饒秉鈞葉天康馮滔均晉給四等文虎章此令 
又令吳國光沈覲宣均晉給四等嘉禾章此令 
又令丁震吕富永均給予四等文虎章此令 
又令唐宗郭給予四等文虎章此令 
專電 
北京電日使對山東問題催直接談判彼政府有一計畫書極爲詳盡羅列膠州權利多至三十種其中可交還我國者僅膠澳政權及海關稅務兩項餘爲繼承德國歸彼享受但將來擬闢作公港使各國均沾其利連日陳籙與汪大燮林長民吳笈孫張志潭正從事討論（二十五日上午十鐘） 
北京電日催答復靳遣人語日使此事關係吾國甚大須細考慮難卽答勿過催急（二十五日下午七鐘） 
北京電陸徵祥抵京後微露辭意徐靳均慰留對魯案尙無表示 
（二十五日下午七鐘） 
北京電陸徵祥回京後以外交棘手民氣激昂决定不再就職將發表一種告罪於國人之宣言 
（二十五日下午三鐘） 
北京電陸今晨謁徐以赴歐無功不欲再就外交職請予解職以謝國人徐大加慰勞不許卸責 
（二十五日下午三鐘） 
北京電朱爾典三月五六日出京催議藏案外部主張俟雙方調查暫難開議（二十五日下午七鐘） 
北京電美日協商西比利亞問題美允日單獨進行美不預聞日調韓黑駐兵五千另自本國調一萬合西比利亞原有日兵共達三萬人助謝抗阻激黨（二十五日下午七鐘） 
北京電五百萬鎊借欵成議中交京鈔漲至六五（二十五日下午七鐘） 
北京電津學生會調查員在魁發成被日人毆傷昨在商會開國民大會委員會又被軍警解散代表孟震侯馬千里時子周赴省署曹拒不見出爲警廳逮捕并將會册抄去（二十五日下午三鐘） 
北京電姜桂題欲統一熱察綏三區自爲巡閱使命其弟上呈政府條陳利害（二十五日下午三鐘） 
北京電航空事務所招考學生昨通咨各機關請選派（二十四日下午五鐘） 
北京電丁錦組織歐戰經過講演會請英美法意等國在京武官擔任講演昨通知各機關選派上級軍官前往聽講（二十四日下午五鐘） 
北京電劉成勲通電接防川邊政府已電陳遐齡查復（二十五日下午三鐘）北京電湘張敬堯電告各校上課（二十四日下午三鐘） 
北京電阿富汗要求通商并派員駐新疆辦理交涉（二十五日下午三鐘） 
北京電庫徐電恰城布置略定錚於十九日起程赴恰巡視各軍約五日始得返庫（二十四日下午五鐘） 
北京電哈爾濱電謝在赤塔組織臨時政府某國袒謝並有月内增兵一師說（二十四日下午五鐘） 
北京電滿洲里電法伽將軍六日由伊回赤塔被謝軍襲擊因此捷克軍大憤美軍因有緩撤意現在法美捷軍均聯合（二十四日下午五鐘） 
北京電崴電謝組臨時政府崴埠工黨極反對將罷工抵制又聞日增兵西比利亞俄人亦極反對 
（二十四日下午五鐘） 
公電 
南京水利協會電各報館鑒二十四日下午十一時電燈　火燒接待室四間文件均無恙水利協會 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
北京電駐崴賈委員電告謝氏及霍氏月底均有赴奉說 
北京電財部復長江三督電國庫劵額定爲六百萬以符預算（以上二十四日） 
北京電陸使昨日抵京各學校男女學生數百人到車站歡迎 
北京電康明良任川邊道尹王述曾任閩敎廳長李厚恩任閩實業廳長 
北京電梁任公電已由馬寨啓程回國 
北京電王揖唐電和議無期擬隂曆年内回京政府未允 
北京電部議定蚌埠商場開爲商埠 
北京電呼倫撤治呈文將明令發表 
北京電陳樹藩電請設潼關鎭守使（以上二十五日）以上中華通　社電 
北京電原駐沃木斯克總領事范其光現已出險安抵滿站昨有電來京報告軍事代表張斯麘亦抵滿站北京電敎育會擬將地方敎育收回自辦議訂地方學務單行條例二十九條呈部請核傅擬批准（以上二十四日） 
北京電魯案决通電各省及西南徵求意見俟内部一致後再對外表示 
北京電陸徵祥昨晚到京定今晨入府報告陳毅亦於昨日到京 
北京電當局電邀王正廷參預府院外交會議並令滬交涉使敦促即日來京 
北京電新衆院定二十七日開會二月一日閉會 
北京電李厚基電肇和永豐永翔三艦運夏述唐兵將由安海登陸乞電西南阻止院以前即電詰迄未得覆昨又急電軍府質問 
北京電參陸處議准重要防區軍隊從緩裁減已照復姜桂題吳佩孚等 
北京電加稅裁釐案財部已擬具辦法聞俟孫寳琦回京會决進行（以上二十五日） 
福州電粤海軍陸續到閩當道恐生意外爲維持防線計調動佈置戒備日嚴（二十五日） 
香港電廣州各界聯合會議决分電南北政府及參衆兩院速息内訌共禦外侮（二十五日） 
以上中孚通訊社電 
里昂無線電（路透社送） 
○荷蘭拒絶引渡德前皇 
二十四日巴黎電駐巴黎荷公使洛敦氏昨日以政府答覆一月十六日高等議會要求引渡德前皇之公文交與米勒蘭氏荷政府拒絶依從高等議會之要求略謂今無正式條欵可以援引伶荷蘭引渡且荷蘭爲尊嚴起見不容侵犯庇護難人之權利云云 
二十四日巴黎電荷蘭拒絶引渡德前皇根據二點（一）荷蘭未簽凡爾塞和約故不能如德國以任何要求引渡之人交與協約國（二）荷蘭自古享有庇護難人之權利荷蘭殊願討論國際裁判所之意見以爲將來計 
荷蘭藉詞推諉本在協約國意料中協約國將討論對付荷蘭之第二着又引渡德前皇與引渡德國戰事罪犯純然兩事協約國今將卽向德國要求交出戰事罪犯○巨哥國與亞德里亞海問題 
二十四日巴黎電巨哥斯拉夫國全權代表巴基區氏與特魯比區氏昨日謁見和會秘書長請展限四日容巨哥斯拉夫政府對於亞德里亞海問題作切實之决議協約國現正討論覆文大約今夜之前不致發表 
○法新内閣與議院 
二十四日巴黎電小巴黎人報載稱有衆議員多人謂願儘速討論新政府之政策蓋此舉可予總理詳細解釋内閣宣言書之機會而衆議員亦可决定贊助或反對新政府也 
二十四日巴黎電參衆兩院司出納員請米勒蘭氏以增加國會議員公費意見提交内閣核奪每年自一萬五千佛郎增至二萬五千佛郎或三萬佛郎 
○各國近事紀 
二十四日巴黎電英船鐵坦號載華工一千五百人由哈佛爾開往香港印度支那總督摩里斯朗氏已乘保魯勒加號輪船由馬賽前赴西貢 
二十四日巴黎電英國商會駐巴黎之委員團懇請政府各部設法挽救因匯兌發生之財政困難 
二十四日巴黎電駐巴黎德國代使美葉氏今晨抵此直赴列里路德使署 
世界路透電 
○軍事上之俄國觀察 
二十二日倫敦電有責任方面统論一星期軍情謂自一月四日攻勢開始來里特倫人已克復深四十哩之土地并俘獲一萬三千人過激軍仍佔據里特倫土地六十哩南俄境内因桐河不靖鐵路損毁台尼金將軍乃得暂時休息現方重整軍隊但其物質上之损失頗足爲其將來作戰之妨礙也西比利亞過激黨之進取現正延緩伊爾庫次克民治派現以協約國之助力維持秩序但紅旗已漸發現矣民治派刻擬組織新政府並規定停止内爭共拒謝米諾與日人之辦法柯爾恰克已通告協約國高等委員謂現與閣員同駐下烏丁斯克過激黨委員團已抵加布爾受人歡迎並有兩代表從君士坦丁來台尼金將軍處之英國軍事委員論南俄軍情謂台尼金將軍利用目前休戰機會招募新兵不久當可得充分人數以補退兵時之損失桐河與庫本兩處之哥薩克人見國事之危迫已漸趨附台尼金就表象觀之各事較前良好目前雙方無戰事能於此時善用機會以重整隊伍者將來當可得利過激軍深入敵境距其大本營較遠運兵輸餉全賴半毁之鐵路故其處境較逆台尼金將軍則距大本營較近接濟較易故其處境較順事勢如何須視後路人民如何接濟而定就最近消息察之台尼金仍得俄人之信任焉 
　　二十二日倫敦電陸軍部稱過激軍在高加索軍之極右翼攻入基斯立爾者於一月二十一日被守軍回攻逐出俄軍在高加索軍中央與左翼者被迫退讓過激黨在迤西屢冀渡越桐河已在羅斯土夫東面河左兩處設立橋端小砲臺但在羅斯土夫以西渡河之謀完全失敗損失頗多失砲十二尊機關槍百架被俘之人亦不少過激黨在克里米亞方面已趨近昌格爾與白萊哥泊之地峽 
二十三日哈爾濱電據軍報聲稱伊爾庫次克之社會革命黨政府於一月二十一日以政權交與過激黨現各處已設勞兵會謝米諾夫宣稱凡含有俄國與敵人之政府彼槪不與聞 
○法内閣之宣言 
二十二日巴黎電今日午後内閣在參衆兩院發表之宣言謂欲收戰勝之結果當如求戰勝時之奮勉耐苦今日猶是犧牲與儉約之時代國民責任可以六字蔽之卽多出産少銷耗是已政府要圖在整頓稅欵而不妨及實業進取之精神政府之勞動政策在爲勞動覓取其應得之利益並改革其勞動之狀况消弭其爭端或以公斷法解决其爭端政府須先應付之難題爲海陸軍之改組因經濟關係軍役期限當大減短政府定厲行和約維持同盟而對於小國决計保持友交云 
○英國運費新章 
二十四日倫敦電航務管理員因煤斤價昻裝卸貨物之人工皆貴故規定貨船載運政府所用物品回國之運費新章自二月起實行運至英國每噸之費如下自古巴八十五先令自澳洲一百五十先令自泊萊特河一百零七先令零六便士目下由古巴運糖至英每噸爲五十先令由泊萊特河運穀至英每噸六十二先令由澳洲運穀至英每噸一百零五先令 
十八日紐約電有銀四十萬盎司運往中國 
太平洋路透電 
二十五日香港電澳門華人現仍紛紛出境 
二十五日香港電商會半月報告云棉紗略有交易價值鬆動尤以細紗爲甚巿價如下十支二二○元至二五○元十二支二三二元至二七○元十六支二八○元至三二五元二十支三二○元至三五○元共到九千包銷四千包無運出未售存貨四千包定貨一萬八千包生棉價值無甚變動印棉四十四元至五十六元華棉每擔四十八元至六十元 
國外要聞 
○專使團會議紀錄（四） 
第八次會議錄『八年二月三日十二時三十分出席者陸總長王全權顧全權施全權魏全權胡公使王公使顔公使唐中將嚴參事岳秘書長』（一）軍事委員長唐中將提議查議和大會一五兩會及膠州問題損失賠償問題於軍事上略有關係吾國各專使旣獲得代表列席之全權其討論籌備時應否需軍事委員參預以資研究如蒙同意擬分配如下膠州問題梁上棟交通吳振南海軍陳虹陸軍萬國公會韓麟春損失賠償唐寳潮（二）陸總長報告本日顧問寳道遞一說帖關於前向奥國定船借欵事開陳意見施全權提議奥國借欵共有三項其債票均在英法義大利瑞士等處發行現在一面應向奥國交涉此事一面應收回在各國發行債劵以維財政信用陸總長請施全權與寳道接洽此事定一辦法再議（三）陸總長報告今日接見日本駐瑞士使館武隨員加籐大佐渠稱前日在會場討論膠州問題中日兩國全權不免有意見不同之處嗣後關係於兩國之事日本全權極願先與中國全權接洽後再行提出會場以免將中日之事歸各國公同討論惟現在日本全權無暇與中國全權直接面談可否由彼以個人資格作兩方之通訊員等語當答以日前提出膠州問題本處於開會前一時始得消息故一切均未預備以後關於兩國之事倘有機會可以預先接洽亦極表同意云（四）施專使報告英首相來電話接洽與總長面晤事（五）陸總長報告得夜偕王公使謁見義首相義外部談次對於顧專使答覆膠州問題均極贊美惟義外部之意應將條件送交大會告以正在預備不日卽可交出又詢當時與日本所訂條件内容並稱個人之意似以調和爲宜中國對於日本大槪利益殆須稍有讓與蓋攻取青島日本軍隊實係主力等語答以吾國現擬對德要求直接交還中國並無對於日本將所有一切從前允許完全取消之意不過本國土地權礙難放棄蓋當訂約之時中國尙在中立時代今旣加入戰團即有對德國直接談判之權利自不能反置青島問題於不論不議之列耳 
第九次會議錄『八年二月四日十二時三十分出席者陸總長王全權顧全權施全權胡公使王公使顔公使唐中將嚴參事岳秘書長』（一）魏專使提議每次會議錄是否先閱定章稿再付印刷抑先印刷而後修改議决先請魏專使閱定再付印刷（二）魏專使提議據記錄員程學鑾稱嗣後遇議秘密事項不必登入會議錄者記錄員應否暫退議决無庸退出（三）王專使提議據辦理報務員稱全權會議可否准該員等旁聽俾資接洽議决准其旁聽但遇有不應向各報館宣露者宜隨時注意（四）陸總長提議現派戴秘書　輔探聽和會布告其有半官消息不見於各報者擬令戴秘書每日來此報告議决即令戴秘書來此報告（五）王專使報告昨日偕章專門委員祜岳秘書長昭橘出席萬國海口水道鐵路會會設法國工部（一）舉定Nclepi爲委員長口爲副長口爲秘書長（二）决得有專門委員二人書記一人列席會議（三）羅馬尼契克司拉夫波蘭葡萄牙要求添派四人業已通過暹羅委員處來函請求派員旁聽會中公議應交大會議决（四）法英兩國代表提出之草案擬油印分配約於下次會議討論並請各國委員如有意見可於下次開會時提出查該會所討論者分爲三種一海口二水道三鐵道本席之意擬請定期在顧專使寓開會討論俾有準備施專使言黑龍江省水道介夫中俄之間者往往起有爭論規定國際水道於中國極有關係魏專使言請王專使擬一節略以爲討論之根據（六）顧專使報告昨日下午出席萬國聯合會首由美大總統演說次由美大總統提出英美兩國協議之草案請求討論法比兩國委員反對之因此項草案未經研究不便倉卒討論美大總統允其所請後由法國委員請先討論該會之原則美大總統答以原則早經說明已無討論之必要葡萄牙委員起言下次開會討論如有需表决者只好於次日爲之因如本委員一人到會對於討論各端必先與本國其他全權接洽或請示本國政府始能定其從違英國委員起言必須請示本國政府恐需時日以英國而論現在政府中人之在法者約有二百餘人倘需遍詢雖兩星期亦不能達日本委員起言亦請從容討論俾得請示政府之時間美大總統答以組織聯合會一事爲議和大綱十四欵之一業經參預和會各國承認在先現在急盼其成立對於組織法草案如有不合之點不妨俟全稿議竣後再商諸政府云先是暹羅政府委員曾託本席向該會要求將會中議事紀錄寄贈一份與未有代表在該會者之各國昨日曾經向會提議美大總統答以此事恐於秘密一層有所妨碍不如俟本會將全案議竣後再付大會表决云云查英美義法等國對於此事均有意見書提出其内容雖各不同而在致不外分爲三部一大會二行政部三總務處英原案行政部内僅五大國得派委員五人其餘除遇有直接關係事項由該部邀其派代表列席外不得參預美原案小國可公派數代表其總數應比大國代表少一人而英美協定之草案此節仍從英原案之提議今晚仍須開會本席之意今日於開會前尙須往訪各國委員以事聯絡云 
國内要聞 
○日本提出通牒後之山東問題 
政府方針尙未定段祺瑞主張直接交涉 
山東問題自日使提出通牒後日來政府方面仍無何等表示閣議兩次討論均極秘密微聞有人主張對日方面暫不復一面即飭在法專使將我國拒簽理由再向各國正式聲明以示堅决之意但此亦不過一種擬議是否果行仍俟陸使抵京協商後方能决定東海於昨日（二十三）上午在公府四照堂設筵約請王聘卿姜桂題午餐並約段祺瑞段芝貴靳翼青及各國務員作陪並非正式會議惟席終後東海與段關於山東問題日使提出節略件密談甚久内容不得而知聞徐意以兹事體大擬徵求各方面意見再决方針靳氏對於此案亦不肯作主一視徐段之意向爲定云 
北京益世報記者前日（二十二日）下午四時赴　學胡同而謁段祺瑞叩以山東問題對於日本通牒之意見段氏云我國若强則山東之交涉直可不成問題惟以國力太弱故不得不委曲求全以期有益於國家數日前予曾囑政府電詢駐美容代辦以美國保留案究已辦到甚麽地步並電駐歐各公使探詢英法各國對於山東問題之趨勢及接覆電均不得要領故予個人意見以爲山東問題不防與日本直接談判但交涉要旨須收回膠澳不失國家主權而利益上雖不能不稍爲放棄然亦須規定年限俾有完璧歸趙之日苟不出此而拒絶與日本直接交涉日本因我國之拒絶亦從此擱置不理試問我國有何把握且歐戰以後各國均不致再抱前此之侵略主義我國卽與日本直接交涉而日人亦焉敢冒世界之不韙置公理於不顧此予之所以主張可以直接交涉者也云云該記者復以和議問題等相詢約談四十分鐘即告辭而出 
○旅京閩人催開閩案談判 
福州日人傷害我國巿民學生軍警一案情節重大本應卽時向日本嚴重交涉乃政府一再徇日人之請始則會高調查繼復靜候覆查荏苒時日已逾兩月所謂調查尙無結果則交涉一層自更遥遥無期福州人心因此異常憤激昨日旅京福建學生聯合會又呈請府院及外交部對日速開交涉並通電各省兹將呈文錄左呈爲閩案久延危疑莫釋懇促調查員回京卽開交涉以重國權事自福州問題發生舉國憤激莫不誓死力爭願爲外交後盾竊意政府必重國權民意立促談判爲圓滿之解决何圖委蛇從事一再稽延今已經兩月餘尙未著手進行以如是重案國人所佇望交涉者政府竟從容不迫若此誠爲大惑不解者也夫事所以必待調查者以情節末稔是非未明也福州之事日人無端啓禍兇徒兇器旣經當場捕收學警巿民又復死傷狼藉證據分明曲直昭彰何尙有調查之必要彼所以託詞調查者非欲揑造反誣以圖減輕即將借端遷延以成懸案政府爲無謂之調查適以墜其詭計已屬鑄錯今聞吾委員調查已竣而日委猶自遲延政府且將靜俟其調查不更大誤調查一日末了交涉即一日不開縱日委調查　了安知其不别生波折以爲延宕政府將始終靜候聽其侮蔑乎彼肇釁凌人行所無事自何任意優游我被禍受辱奮起力爭之不暇復何取容與於其間哉慘哉閩人無辜罹害死者含寃傷者飮恨凡是國民能不寒心政府縱不爲無辜閩人之昭雪獨不爲中國國體主權計乎辱我國體蹂我主權殺戮我同胞是苟可忍孰不可忍今者蹉跎擱置貽誤外交恐非所以不洽國民期望之意也爲此懇速促調查員回京即開交涉俾早解决以慰羣情實爲幸甚 
○五百萬磅新借欵續聞 
五百萬磅墊欵銀團以利息問題及回扣問題彼此略有爭執前定九二實交及七釐五息有某某兩國尙未完全贊同故簽字日期尙不能確定而各省督軍聞此消息催欵之電急如星火計曹錕要求二百萬張敬堯要求三百萬陳樹藩要求三十萬姜桂題要求五十萬李厚基要求四十萬其他二十萬十萬以下之要求尤指不勝屈當此借欵尙未到手而统計以上之數已在五六百萬左右又西南方面對此問題頗多反對此時雖未正式提出聲明將來難免不受質問刻下財政當局對於此項債欵將來成立後在西南方面是否允其利益同享抑或先通電徵求意見各節正在秘密磋商之中又據東京消息謂對華五百萬磅借欵各國間之交涉刻已告成關於重要條件之意亦已一致條件有四（一）由日英美法四國承辦（二）將來新銀團成立時交讓之（三）擔保爲鹽稅餘欵（四）由四國選出委員監察用途是以該問題現已由日英兩國政府移歸舊銀團倫敦本部協議關於中政府之希望條件正在進行協議之中大約月内即可與中國政府交涉答立草約 
○北京保衛治安談（野雲） 
北京居民於九年歲首旣受四日下午之恐慌又起種種謡言故不免有不安之象近來謡言雖漸平息而巿民隉杌之狀仍未能完全消滅其故如下本來北京居民繁衆人色不齊每至冬令輙爲治安上緊要時期刦搶偷竊之案固所不免但未有如今年之現象者蓋自元旦魏染胡同某金店被刦以來城内城外盜案相繼發生已有多起其被刧之戶並非盡在荒街小巷而行刧之人又有貌類軍士之嫌因此每到下午七時卽留心門禁前門大棚欄觀音寺一帶鋪戶雖每晚電燈輝煌然上門之時却比從前甚早一至十時各街口之木棚即行緊閉官府警察商家巡丁荷鎗實彈往來梭巡蓋已暗有式嚴之勢矣城内居民非有要事晚間多不願出城因此飯莊酒館戲場妓寮之生意均不免因減色至於軍人行動近亦多予人訾議之處妓寮中常被彼輩騷擾三五成黨恃酒行兇打人擊物所在多有現在責司治安之官廳對於此事已大加注意東海聞此消息亦於日前特召警察總監吳炳湘步軍統領王懷慶入府詳詢京師巿面情形責成二人設法防衛吳王兩氏亦以京師輦轂之下關係重要爰與軍警督察處開聯合曾議决一方面由督察處每日多派憲兵巡查各戲館各妓寮如遇有身著軍服在小班及茶室閒遊者重則拘罰輕則斥責一方面由警廳及提署會合臨時添派巡查一千二百人多增崗位廣事梭巡並勸大商舖設警鈴以備隨時通知目下數事業經實行連日憲兵在八大胡同内趕出軍人甚多且有綹至門外卽加以棍責者而刦案之要犯並聞已獲到多起吳總監夜内時常乘汽車游行各處以察警士之勤惰有此一番精密防衛則舊曆年内外之北京居民庶可高枕而臥矣 
○京華短簡 
呼倫貝爾取消自治派代表成德凌陞來京早經起程兹悉該代表等業於昨日（二十三）上午十點二十分鐘抵京隨行者有奉督參謀長丁超諮議談國楫黑督特派員榮厚政府因奬勵蒙人内向昨特飭知蒙藏院格外優待 
英使朱爾典定於三月間回國一節業誌前報兹聞朱氏近已擇定於三月三日離京業將行裝完全部署並將其在華産業分别結束委託他人管理朱氏因行期在即故力催解决西藏問題除致牒外部正式催促外前日（星期三復親往外部訪見陳次長面催速决據某西人云朱氏對於此次部题頗似已有把握不日將携西藏地圖以歸云 
政府爲考查歐美實業敎育起見已派由雲龍裘蒼竹兩氏爲特派委員前往歐美各國實地考查兩氏已於日前出京預定本月二十九日由滬搭乘日船皇后丸放洋由美國舊金山登岸在美國調查完竣再赴歐洲 
新國會之閉會問題經政府與安福方面一再接洽現已大略决定參衆兩院之臨時會即定於二月一日舉行閉會各議員於閉會後因習慣上之關係即歸里度歲（即舊曆之年）現各議員已得大批嘉禾章蓋臨别之紀念也 
閩省敎職員會代表吳賓駟氏已於昨日到京此來係爲報告該省敎育界經過情形並擬籌畫進行辦法旅京福建同鄉會决定星期六下午四時在福建會館開茶話會昨已發出通知書邀集各機關重要職員蒞會討論進行方法 
航空處前以軍用飛機均係一九一三年舊式不適於用曾向某國定購新式飛機近聞該項飛機已將陸續運到航空處長丁錦業已會同各處員劃定國内航空路線計分三條（一）西北航路由北京經張家口至庫倫（二）中部航路由北京經保定至漢口（三）長江航路以宜昌爲起點經武昌南昌以至上海 
○東三省通訊（隱） 
財政之紊亂金融之危機 
吉林省此次省長及財政廳長同時更易原係在奉天與張巡閱商量妥洽且此次徐鼐霖初次要求之財政廳長爲前任黑龍江財政廳長即現任奉天省長公署政務廳長之魁陞魁因不願放去在奉之地盤故薦舉齊耀珺氏爲代徐之受齊魁之力也徐蒞任後卽以整理財政爲第一宗旨於是齊氏蒞新首先派員往各處密查先後撤換局長不少或押或逃牽涉司法者約數處近則委其親信以充稅局長者不少其廳中舊人大都調換 
 
 

Page 7

 
 
稅務制度現亦改變各局原於局　之下設立雇員凡充分局分卡員者即雇員也現悉改爲委員提高品位此種主張先此頗有條陳者第此次採用意在位置親戚朋友現在到任僅一個月而調換稅員已達十之四五吉省本地紳士有得三四等局或在邊遠地方者尙不滿意其表面注重比較凡能比原定比較額超過之數每十成提一成爲辦稅人員奬金將來能否收效不可得知第現在被委之人確都有奥援之人此種新制度恐能說而不能行蓋若輩並無經騐亦因久困家庭一旦得此肥差如餓狗之見餕餘甯有不鯨吞而豬嚼哉 
吉林永衡官銀錢號出帖已不知實數據該號宣布之數爲八九十千萬吊徐齊蒞吉所注目者即爲官銀號無如該號已如羸羊無可希望適哈爾濱經濟恐慌之報告來遂决定刷印官帖五千萬吊爲接濟哈爾濱巿面又以兌換小帖及私帖爲名添印官帖故日來永衡印書局已開動機器大印特印預料此項紙幣全數發行吉省官帖之價值將如俄之羅卜各錢商現正默窺其旁俟其發行再爲播弄一般商民經濟前途大有危機也 
東三省巡閱使張作霖氏欲行其大東三省主義所注意者兩事一爲軍權一爲金融權是以於中交兩行印刷之在洋劵經前吉林督軍省長商定之幣張氏絶端反對而欲代以奉天興業銀行之鈔票六百萬元但此六百萬元至今但聞其聲不見其票因此哈爾濱無可爲用仍以中交原有之票發行商民甚爲歡迎張氏亦無如之何蓋金融無實力不能有濟也綜觀吉省之財政金融現在雖有整頓之聲並無樂觀之望如俟三四月後必有特别現象發見稍有遠識之士咸戚戚然憂之 
○駐湘直軍請准撤防電 
衡州吳子玉師長自南北停戰以來屢請撤防回直政府迄未允許近日吳氏又電由直督曹錕轉電府院重申撤防之請聞當局又已去電撫慰一面交由財政部趕籌積欠餉欵以示覊縻兹錄曹錕原電如下北京大總統靳總理鈞鑒頃據第三師師長吳佩孚旅長王承斌閻相文蕭耀南等文電稱竊查第一路于役湘省兩載於兹前於去歲滬議停頓因前方經濟困窮官兵困不堪言迭經電請轉請中央俯准撤防未蒙允准延至今日又及一年我官兵之疲苦更較前加甚謹查全部加餉米價自七年十二月份起即分文未給其每月正餉自八年五月至九月僅給一半現欵六七兩月搭放之三成國庫劵雖已領下並未註明限期指定銀行兌欵能否適用尙未可定其餘積欠餉欵均無着落至於軍事費一項雖蒙發給七八九十等月折作現欵之元年公債票及國庫劵而日久押賣不出數月之間分向各商埠探聽行巿尋覓買主反消耗旅費數千餘元其由七年十一月以後之軍費迄今一文未見夫餉者養也無餉而兵何以養勢出無奈竟自典質什物以爲生活各官兵擔任防務盡夜戒備不敢稍懈然枵腹何以從公空言何以服衆况以數萬之衆抛鄉離井勞役於數千里之外已經兩載有餘關念家鄉爲人至情誰無父母誰無兄弟妻子郵書傳遞家事疚心或親死妻病無資料理或家道素寒急待瞻養或父兄遠道來營探視無路費旋里種種情形不勝枚舉該官兵旣勞於公務又纏及私情悲苦之狀目不忍覩悉嗟之聲耳不忍聞師旅長等擔負重任處此窮困之境萬分焦灼力盡神疲莫知所措仍懇俯念兵艱准予撤防北歸以資休養師旅長等非不得已决不作此哀號致勞厪憂務請轉請中央迅賜救濟明令撤防不致困死湘南則全軍感戴大德永無涯岸望北叩首涕泣哀禱等情查該師旅長曁各官兵等自湘事發生苦戰千餘里擔任防務已經兩載戰死者旣作泉下之游魂而生存者又爲異鄉之餓殍彼官兵等雖明大義對此能勿寒心錕素以國家爲重該師旅長等所請之事本不欲煩聒鈞聽惟現時前方將士處此困難情况實不忍聽其呼號不得不爲轉陳究竟如何辦理敬乞鈞裁賜示不勝翹首待命之至曹錕篠 
○湘學潮有平息說 
學欵有着可望開課 
湘學生罷學問題各方面意見多以召集原有學生如期開學爲唯一辦法駐在衡陽之吳孚威亦以湖南學生及湘南學生請願代表團之請特聯合湘南鎭守使趙春霆及直軍各旅長合電張氏請迅籌的欵早日開學於是張氏勢不能不容納各方之請對於前令各校長交出主張罷學及現充代表之學生一層作罷而爲開學之準備昨已飭由敎育科科長在敎育會召集校長會議收束方法但此事之先决問題在發給經費蓋一經開學非惟敎職員須先發欠薪始能任事即伙食雜用等等亦不能不有預備而省署方面則終以無法籌措爲言雖敎育科長有九年度經費由該科擔負全責及八年度經費亦不久卽將作一結朿之宣言然一提及先發經費再行開學之說則又瞠目結舌不能作一響亮之答覆故是日會議仍無結果先是各校長對於籌欵問題曾由商校長孫孔厚提議請由學校運米三十萬石出口每石收照費一元作爲敎育經費終以事關民食反對者多未罷實現至近日各校長又屢經集議以湘米旣已弛禁則由學校運米三十萬石出口亦無不可然又有人言穀米出口額旣經確定恐難變更不若就省署開放之二百萬石内每石附加一角作爲敎育特捐（後經文徽典提議以每石一角不過二十萬元不若每） 
石再加五分較有裨益已經全體贊成）經衆討論良久决定將兩項辦法併呈省署請察核示遵省署初以穀米弛禁旣經出有布告即爲定案不僅難於變更且又須達部核辦手續繁多殊有難色後經再三商定一變通之法學欵遂有着落大約湖南之學潮不日可望告一結束矣按據京電張敬堯已電告湘學生上課則此偌大風潮果已平息耶 
○湘敎育界請願吳佩孚續聞 
又請馮玉祥與吳一致行動 
此次湘學生赴衡請願情形已紀前報兹續聞各代表至司令部時即由吳佩孚接見極爲優待立談之頃代表詢及南北和議吳氏對於此事深致慨嘆謂就目下情勢觀之隂曆年終尙無接近之希望鄙人對此正在極力敦促以期和議早成得以同德一心共禦外侮云云其對於學生請願六條則謂須從大處着手不宜多生枝節以免發生糾紛蓋此中之先决問題厥維和局與安福部之二者苟能解决則其餘自易就理云云學生當即鞠躬致敬而去又聞湘敎育界除向吳佩孚請願外現又有敎職員學生等派張費裔潘四紳等赴常德向馮玉祥旅長陳說請其與吳佩孚及南軍一致行動解决湘局兹將電文錄下常德馮旅長鈞鑒湘督張敬堯媚外仇學縱兵殃民罪惡滔天擢髮難數兹特公推敎職員代表張費裔潘四紳學生代表徐慶舉張樹聲馳赴崇轅陳訴寃抑曩者常民水火得公致之生全今長沙老幼十倍常民所受痛苦萬倍常民旅長師行所至若獲甘霖遐邇昭蘇奚爲後我卽乞主張人道共逐凶頑危急萬分辭不盡意湖南省城各校敎職員千二百人學生萬三千人同叩 
○憲法會議中之又一波折 
港報载李電事件 
自憲法會議省長職權爭持以來政學會爲國民黨一派所攻擊謂其破壞制憲與某寓有關係之某通信社曾發表一專電文曰『徐世昌令李純勸告西南停止制憲』十七日香港新報更載岑西林與李純來往冬青兩電遂指爲政學會破壞制憲之鐵證自該電發表後軍府主澈底查究曾致函粤省平民報辨明絶無此事一面又下一訓令令外交特特派廣東交涉員梁瀾勳查究其令文云查本月十七日香港新報載岑春煊與李純之來往電兩則閱之殊堪駭異查李純並無此項來電旣無來電更何有於復電顯係奸人故意揑造當此憲法會議開會之時關係民國前途甚大豈容奸人妄造黑白冀遂其破壞憲法之心非嚴究主名依法懲治無以儆奸宄而崇國憲惟該報館設在香港爲此令仰該特派員即便遵照迅行妥商香港官廳將該報館編輯人傳案訊究揑造此項電報之人依法懲辦或向該管官廳依法起訴務即斟酌情形迅爲辦理具報抄發香港新報電文按語一件此令『原電』李純來電廣州岑雲階先生鑒和會中斷數月於兹當此内憂外患相迫而來若不急圖解决亡國之禍即在目前頃者兩方代表已羣集滬濱倘能相見以誠雙方讓步則統一之期自不難立見於天下也無如西南内容意見紛歧主張各異且以和議之功未成而制憲之業先竣尙何有籌商之餘地耶純迭電各方徵求意見一若非廣州停止制憲則不足以言和者我公鎭壓西南一呼百應諒有以善其事也臨電迫切不罄所懷維希亮察李純叩冬印岑氏復電江蘇李督軍鑒冬電敬悉誠以南北一家相煎無益速圖解决早有是心但總代表問題北方一日不解决即滬會一日無重開之希望此煊所敢斷言至國會制憲是其天職不止自止何介介爲專此佈復諸維鑒察岑春煊青印 
○廣東憲法之戰益烈 
一方跪求出席一方叩門請願 
憲法會議之省長職權問題十六晚各政團開協商會於東園仍無結果故十七日議事日程仍不變改而五十號與石行會館仍不出席十七晚再開協商會於東園當時由褚寓之王源瀚吕復提出意見第十一條第一項卽用張瑞萱案下加但書『大總統依官制之所定得派專員管理國家行政』蓋以省長專管省政務不管國家行政爲照霞樓褚寓之所爭持斷不肯釋放而五十號石行會館又絶不欲使國家行政委於國家不能課責之民選省長之手故爲此調和之法五十號及石行會館對此似有容納之意但要求將此第十一條第一項張原案並但書一齊付表决但照霞樓主張第十一條第一項張原案絶不能再付表决祇能將王吕之但書付表决五十號及石行會館則反對之迭發通電聲明不將第十一條第一項再付表决不能出席於是褚寓及照霞樓議員聯合四十八人發出通告約諸議員於下次開會日期各持白布旗執香齊集政學會門外并告假諸議員寓所跪求不出席議員出席蓋欲以此激動國民之同情而使五十號及石行會館議員有所畏也五十號議員得通牒又發出公函擬於下届開會日相率呼籲於議長之門請願更正議事日程總之最近形勢五十號意見如能設法救濟使中央可以對於執行國家行政之官吏而課責則已通過之張瑞萱案亦可不必爭持石行會館意見略同褚寓意見注重憲法内容而於手續之爭持亦似有可調和之餘地惟照霞樓則絶對堅持其主張手續内容都認爲無討論之餘地是故屢次協商終無成就而執旗招請一事恐更足以乖兩方之感情此舉若成恐激戰益烈收拾殆無望矣又五十號於十八日開會議决關於憲法之主張如下（一）本團體表示願與各團協商（二）協商範圍以第十一條第一項爲限（三）第一項條文商定改發議事日程後同人一致出席（四）協商内容須不違背本團體向來之主張（五）此後憲法重要問題如有人提起投票表决必須按照履行其查點人數及監票騐票各員須由各派推定議員二人執行之（六）推定王源漢周之翰張魯泉沈鈞儒爲本團協商代表國會議員杭辛齋等對於不出席憲法會議者發出一通啓標題爲敬告五次不出席諸公内容謂將相約同人恭製干旌謹書諸公台印執香跪求於寓門之外敦請出席雖忍肌露宿亦所不辭『旗式』如下（一）兩院同人執香跪求五次不出席之參衆議員某某君到會（二）憲法垂成功虧一簀少數缺席五次延會用特敦請執香流淚愛國同胞幸勿評判 
○成都風潮息後之商界新氣象 
成都商學兩界前此衝突現經中間人調和商學又將聯合進行昨成都商界愛國聯合會發表宣言書實行查貨一面由該會派員調查以拍賣日貨之特許證尙未發出誠恐巿面列有日貨特四出調查已查出數十件送往調查處經鑒定後聞有送往標本處陳列者有將持往列售該貨之商店或小攤面前焚燬者學生方面亦在巿上檢查列售之貨故該貨刻已絶少矣該會又在北暑襪街郵政總局斜對門租定舖面一間爲該會之郵局調查處并派有常駐司事一人雜役二人調查員則有九人輪流前往每日由司事輪派雜役立候郵局門首遇郵丁持包裹出局即囑其持赴調查處檢查如係長江下游各處所來之包裹即蓋戳登記收件人姓名並囑郵丁轉囑該收件人先持往仁壽宫受國聯合會詳爲檢查是否日貨然後拆開不然須受處分近又召集洋貨九帮帮董開會議决抵貨所需之經費由九帮商人擔任分來貨與買貨來貨係由自己由下游各地運來者買貨係在本城同帮商號購買者來貨無門巿售賣者捐銀四元來貨而爲雙間門巿售賣者捐銀八元單間門巿者捐銀四元或二元小攤捐銀一元此項經費專供紙張印刷及司事書記雜役等薪給之用其餘職員槪無輿馬薪水各職員又復議定將各帮所報清册查閱畢後卽彚信各項日貨之種類名目商標印成一小册子散發國民以資鑒别又復議定各帮所舉職員以後如有託故不到者由會將其姓名及怠職情形油印散布以爲名譽上之懲罰該會附設之日貨標本處所陳列之貨大抵以雜貨一類爲多疋頭及毛織品醫藥品等貨様尙少云 
○江西之財政譚 
政費減成江西財力殫竭官民交困財廳征取正雜各稅幾於竭澤而漁九年預算增加統稅丁漕屠宰稅等比較派額一百萬元出入相抵不敷尙鉅八年十二月以前行政經費均發金庫劵警察廳及警備隊嘖有煩言財政部又電令催欵協濟楊財廳辰惶急異常無法應付因又呈請省長將所有行政機關經費『除烟酒公賣局印花處西岸榷運局』一律酌量減成給發咨請部示辦理昨日省署已接財政部復電照准即自九年一月起實行聞此項減成辦法財廳業已核議凡省城行政機關以及各道縣署經費均按額定數目裁減二成以八折核發每年可撙節四十餘萬元戚省長以位置摇動頗思見好政府徐圖後援故對於減政一事極力進行並謂本署辦事人員出缺暫不補委准由他科兼任不另支薪藉資節省其餘公費亦略裁減每月可省數百元至財廳方面决將稽查調查辦事員等有名無實差使全裁月可撙節七百餘元他如實業敎育警察廳等均在減政之列省長已飭財廳擬具減費章程限一月内通令各機關遵照當財廳條議減政辦法時戚省長曾對候補知事及地方紳士宣言不贊成此事後忽主張速辦電請財部核准聞者頗以爲異 
收回惡幣江西官票及英鈔外縣不能通用省城民國銀行每日兌現數目甚少人民極感不便目爲惡幣其地方公債票金庫劵則完全不能兌現價格更低祇能完納錢糧人民不敢收用此項票劵都由各行機關大批售之錢店錢店又轉售於解欵之知事抵解錢糧故現任知事每月穩享特别權利意頗自得而在省當差之科長員等薪俸反見折減未免苦樂不均耳聞財廳以本月金庫現欵尙有存貯各機關經費均依以前辦法發給英鈔八成搭放金庫劵二成自一月起實行一般員司皆喜形於色及聞減政消息又懷恐慌惟民國銀行收回官票處已於二十日將收回千文官票四萬五千二百九十串百文官票一萬一千二百串抬往警廳操場焚燬此爲第十三次又中國銀行收回期滿兌現金庫證劵九萬餘元函請財廳派員點數截角定期焚燬人民以官廳發行惡幣爲病民之一端深望其早日收完以減苦痛然聞財政廳本月内發行新金庫劵仍不少一面收回一面濫發恐惡幣殊無廓清之望耳 
○杭州快信 
齊省長准明日（二十六）下午二時許起程北上上午早車遣瀛眷先行赴江寗迎候 
惠民病院内部改組案連日經城鄉各議董開會决定除取消院長股長名譽席醫員改設醫務長外原有學習生槪不留膳宿附設之購藥處以其有類營業與慈善性質不符亦一律裁去另設藥劆師配送珍貴藥餌 
省城中等以上職敎員聯合會事務所暫設湧金門醫藥分校現已擇舊錢塘學宫忠義祠爲所址卽日遷移 
外傳省立第一師範校長經亨頣更動以公衆運動場場長張佐時繼任說兹經詳細探詢並非事實 
省署昨咨復省議會以前據貴會質問黄岩知事張蘭掘毁數百年古樟損人墳墓一案現經道委陳知事亞春查覆是案發生係該邑訟棍羅賢架詞誣告諸多失實業由縣示禁開掘請煩查照 
各道屬選送自治講習所學員昨已揭曉計錄正取潘上瑩等二十名備取鍾守恒等十五名 
○南京快信 
收容在甯之德軍人六址餘名不日回國昨下午一時德軍官帶領士兵入見李督致謝在甯四年寛待盛意李督温語慰勉並允派憲兵護送赴滬 
日參謀官青本田野二員昨由漢乘艦抵寗晋謁李督晤談甚久又美國人安特生由滬來謁李督卽辭渡江轉車北上 
倪嗣冲改延貝特爾西醫赴蚌治病 
泰興縣商民曾長湘呈軍民兩署稱運進糖類五十包被學生在途攔截誣爲冒牌李督齊省長令敎實兩廳轉飭查明核辦 
入冬以來天亢不雪以致喉症甚盛患者紅腫發燒喉腐爛白瘼甚多警廳勸諭居民多食青菓蘿卜 
二十三晚約七句鐘時南門沙灣大街同興祥紙號因晚炊失愼致兆焚如延燒鄰店厚昌祥錢莊等七八家又二十四晚八時太平橋地方民屋失愼延燒二小時之久經消防隊撲滅餘火未盡又復延燒數家至晚十二時始滅又昇平橋水利協會晚十二時電燈走火燒去招待室四間所有文件薄據均未損失同時驢子巿知恥國貨店亦因電燈走火南北街對面共燒商店二十餘家慶和銀樓電廠發行所南洋烟草公司均被焚損失甚鉅晚二點四十分碑亭巷口不知如何起火亦延燒十餘家 
地方通信 
[松江]  
參謀檢閱軍隊浙省盧督軍派遣督署參謀長檢閱滬杭路綫附近之第四師駐防軍隊昨日該參謀髭由楓來松晚宿防守司令部今日（二十四號）起在南外大操塲檢關駐軍操防一俟閱畢即往各營駐在地檢閱内務 
董事函請辭職公欵公産管理處新葷陸規亮昨向縣署函請辭職並將照會附還縣署略稻規亮曾有宣言不作董事深懼言行不符致爲君子所棄云云函尾並荐李芑香陸號生二人請縣擇一照會 
盜案兩起入冬以來盜案迭串前晚西　又告盜警聞出事地點在楓涇十九圖事主姓　損失頗鉅同晚北鄒泗涇附近張福山家亦來盜匪數人希圖行刦幸莊垣較崇不易起越且備有火器立即取而燃放盜黨因而逸去事後張姓在門外捕得嬚疑犯一人解由泗涇警所轉解來縣由縣訊得此人適於是晚路遇盜匪被盜衆迫令指示該地殷富曾因圖逃被毆受有徵傷實非盜黨云 
[揚州]  
添設揚清電話揚州電話局前旣創設揚鎭長距離電話嗣又添設揚仙電話兹復以揚州至清江浦路道綿長人民與有緊要事件不克即時傳達特組添揚清長途電話業呈交通部核准先行試辦由揚至高郵然後推行至清江浦云 
仙女鎭火警揚州仙女鎭商店三板橋最多二十三夜該處福隆布莊不戒於火致肇焚如延燒鄰店龍泰茶棧等十數家幸經權救得力未釀巨災 
小學開懇親會揚州五師附屬小學校於二十四日下午開第五次懇親會各生家長及來賓極衆會後並令學生飾演新劇以增興趣 
[嘉興]  
閙租後之收租辦法嘉興新　區西北一帶鄉民聚衆閙租縣署派征收司事屠誠甫計質夫等前往勸導酌量還納鄉民竟鳴鑼聚衆將船雙搗毁此事發生後官廳方面己派軍警前往彈壓一面召集各業主磋商減租法除顆粒無收准其免還外其餘每畝向收一石以内者減收租米三斗向收一石以上者減收三斗五升以示體恤經一再討論始得通過至佃戶方面亦由自治委員江廷潙勸導圩甲轉勸鄉民遵照完納以昭公允故一塲閙租風潮從此可告結束矣 
嚴查縱火人犯嘉興南堰鎭永油坊於日前失愼焚去柴堆一個（約值三百餘元）當經各坊義龍到場施救房屋未漕殃及惟失火緣由旋經該坊查悉係鄰近某甲所縱火即由該坊經理呈請官廳飭警將某甲拘案研訊以明眞相現悉某甲已聞風遠颺矣 
汽輪撞沉民船嘉興開駛新塍之寗豐小汽輪於二十四日午前在北門外三里塘橋地方撞沉鄉船一隻船中男子四人婦女三人並小孩一口均墮入河中幸經附近鄉民瞥見設法撈求男女七人無恙惟小孩一人已經溺斃　 
[濟南]  
破獲大烟賭窟濟垣烟賭向來盛行近日商埠三大馬路仁德里地方有俄人私開烟館大設賭塲因恃有警察保障無敢偵發者今被省署即知即於二十日夜十鐘密派委員諭飭警察廳長親往拿辦該巡長等有以爲時過晚竊恐早已星散俟偵知的確再行整隊前往爲詞者幸密偕往之某隊長以奉長官嚴諭不能遲延逕率同游擊隊向仁德里四圍佈置斷絶要路先行派人探視放哨後即率全隊包圍迨至一句鐘時候始得當場破獲西洋人七名中國人五十七名烟具十份賭具二十餘付寳盒一個銀票等若干當將人犯及烟賭證據槪交警察廳長帶回警廳辦理（姓中從略）現聞該廳除將華人送檢察廳懲辦外并請由省長備文將俄人送津交駐津俄領事自行懲處 
[廣東]  
女界聯合會選舉職員女界聯合會昨十八日午後開選舉職員大會女界會員到者極形踴躍臨時公推莊漢翹主席公决選舉各職員用記名投票法作爲臨時的以三個月爲期再選正式職員現選出理事七人不設會長會名亦略有討論經衆表决冠以廣東二字隨即投票選舉理事七人程奕立李蓮莊漢翹伍智梅陶秀孫楊若蓮唐允恭當選評議部議員十一人何佩如黄佩珍孔若灌劉懸貞蘇開瑞程立卿李秋佩楊素蘭范俊良何步雲羅咏新黄淑聲李覺清李瓊珍吳子才李愛蘭楊雪明蘇志明唐允恭梁平石張吟香當選幹事部正幹事伍智梅楊雪明文牘部唐允恭程立卿交際程奕立羅咏新演講員范俊良會計楊若蓮蘇倚聲庶務韓俊均楊雪明籌欵莊漢翹編輯員黄淑聲葉紅影唐喧開票後主席宣佈定期元月二十日請當選職員到天馬巷本會會議進行事宜隨即散會 
雜評一 
[湘學生上課說（默）]  
此次湘學潮積種種之原因而成其罷課也非僅反對張敬堯之停給學欵而實反對張敬堯種種違法殃民之舉動故其學潮非若他省因原之簡單而易了也况張之行動近益不滿人意而各方去張之運動益日進而日急試觀赴衡赴京等代表之奔走請願慷慨激昻大有不達目的不止之勢則學潮之不易了實爲吾人意計中事今乃忽有學欵有着學生上課之說其果出於學生之本意耶上課之後不慮自削去張運動之力量耶抑知張之必不能去而知難而退耶證以前此所抱去張之心之堅决則其自起自落當不如是之驟故吾對於湘學生之上課說尙不能無疑於中焉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
○反對直接交涉魯案之兩電 
江蘇省議會電江蘇省議會致北京電云北京大總統國務院外交部鈞鑒對德條約宣戰之初早經聲明一律廢止巴黎和約又經專使堅拒簽字德人權利日本何從而得繼承務請政府嚴拒直接交涉免墜狡計江蘇省議會議長錢崇固副議長鮑貴藻孫儆漾印 
全國各界聯合會電北京外交部鑒魯案不應與日本直接談判曾於陸公過滬時具陳意見面荷允諾報載當局擬組委員會及秘密開議似趨向直接談判不勝駭異務乞迅將日本通牒原封駁回將外交方針確切宣布勿爲利誘威嚇無任企盼全國各界聯合會有 
○大陸報所紀王專使之談話 
王專使到滬後之談話大旨已載見昨報昨大陸報亦有長篇之紀載兹節譯於下略謂王專使到滬後在匯中西旅館與友人與新聞家談話形色勞頓較一年前離滬時稍瘦談吐和靄一如常態談話中多樂觀有望之論調王不願多談其個人在巴黎所行之事其言曰吾人最後探悉和約内容知和會關於山東問題之决議不利於吾人時吾人即覺不能甘休不能將山東讓與日本查和約條欵共四百四十欵而中國代表所反對者僅有將德人前有山東權利移與日本之三條吾人猶以爲尙有一路可走故擬簽約而附以保留美總統威爾遜在種種密約未披露事勢未變時曾確告吾人定予同情定贊助吾人之期望此後形勢大變未可責備威爾遜總統或責其以言愚人即英相喬治法總理克勒滿沙所行者吾華人對之亦未可怨恨當和會拒絶吾人保留案後威爾遜總統愀然以渠失望相告並示意謂中國寃屈可於國際聯盟會中覓得補救余於威爾遜總統無所訾議渠實覺失望蓋余聞山東問題决議後渠曾兩夜未寐也吾人亦不以此歸罪英法因日本於戰事吃緊英法不能不承認其要求時强迫英法簽定密約也阜姆問題提出在山東問題之先亦與中國大有不利苟先議山東問題事勢當可一變威爾遜總統旣宣佈其十四條大綱之後英法意在倫敦所立之密約始行披露英法旣以權利許諸意國誘其加入戰局雖此條件與威爾遜主義相矛盾然英法在名譽上未能自食其言此事予日本以其所欲得之機會日代表乃先提人種平等之要求明知盎格魯撒格遜人種之世界必不承認之但用此爲牽掣之具以强令列强承認其山東要求焉至於今日之國際聯盟其情形正如預備造大厦時先在四周竪起之楹架謂爲初步固無不可但若純係歐洲之結構則恐未必有大成效必美國加入而後可中國不宜與日本直接談判山東問題國際同盟盟終必辦理此問題今若直接開議無異從公堂撤出一宗案件而未經公堂知道也故中國與日本直接交涉實爲不智言至此客問王專使此事結果究將如何王摇首答曰惟天知之客又言近數月來有人謂中國因日本之隂謀作用或將補簽德約王揚聲答曰余不信竟如是繼笑曰中華國民不容有此中國將訴諸國際聯盟會須知中國已簽奥約今已爲國際聯盟組織會員之一美國旣表同情於中國而英國與全歐輿情亦復不滿意於日本之要求王專使繼言中國停止内爭之必要謂此雖非一蹴所能幾但終必統一國事如建築然不能由上而下故改革不能始於北京而傳及他處當由地方團體作起先在鄉鎭着手改良然後由鎭而城由城而省迨地方上民治政府旣已實現則中國自有强固之國家政府矣中國自救之道當由地方組織而來如南通之張謇山西之閻錫山其所舉辦者皆足證余言也王專使對於新銀行團之計畫不欲置議但曰此議初在巴黎發起時其原有主張有爲余極端贊同者即撤除在中國之勢力範圍是已列强共同正當投資於中國而不樹立勢力範圍此與中國極爲有益而與外人亦極有益王專使未宣佈其行止計畫惟謂擬留滬數日推繹其意似不日將赴京但王謂何時可赴北京現在尙未决定王否認華字報所載將代唐紹儀爲南方議和總代表之說王又謂南北和會是否將繼續開議渠未便發言渠亦不能謂南北軍人間之磋商可成和局也王言及中外關係曰有一言余尤願爲此間人民告者即爲中國與英法美協助之必要吾人需共腦力財力以啓發我天然利源吾人有歐洲諸國求之不得之原料衣食今宜以我之原料換彼之機器戰中歐洲機器增多三倍吾人應將吾國出産運往歐美而將其機器運回吾人旣有機器則出産可增多而輸出當然因之增多離歐之前余曾游比利時與波蘭如此兩國剝削殆盡婦孺患飢目前能衣食之者厥爲美國中國應繼其後如此中國與歐洲兩獲其益云云 
○全國各界聯合會之通電 
請討縱軍淫掠之徐樹錚 
全國各界聯合會通電云各省省長督軍各鎭守使師旅團長省議會敎育會農會商會報館各界聯合會學生聯合會均鑒本會疊接河南各界電稱西北軍（徐樹錚軍隊）駐紥河南洛陽以來姦淫搶掠恣意横行時有所聞鄉民處於積威之下惟有飲泣吞聲莫奈伊何不料於舊曆十月二十七日午後一時突有該軍二千餘名擁至洛陽西七里河村不論貧富見門卽入逢人便撻老幼婦女輪流强姦全村四百餘家無一幸免村民戕傷不可勝數金銀財貨擄掠一空更慘者該村村副胡某之妻産未盈月該蠻軍竟奪斃其子而輪姦之某幼女年十三畏避柴草中亦被搜出强姦幾斃次又奔至二百餘戶之興隆寨淫掠如七里河云云查徐樹錚憑藉安福病國殃民不止一端罪已不赦今又縱軍隊肆行淫掠戕害無辜此再可忍孰不可忍除電請南北政府嚴行懲辦并電斥河南軍民兩長姑息容奸外特此奉聞請即一致聲討以伸國法而慰寃民臨電不勝憤急盼禱之至全國各界聯合會叩 
○上海各界聯合會開會紀 
昨日上海各界聯合會開聯席會議到會十團體孫鏡亞主席首行報告經過事情次報告各團體所徵募捐册因大多數尙未繳到决議下星期日再開評幹大會收集次報告四川旅滬同鄉會第二次來函决照前議答覆次請上海學生會代表報告孫鏡亞辭出席全國各界聯合合職决暫擱議次總務股交議與中華民國學生聯合會總會及上海學生聯合會聯名函致京師高等審判廳一致通過遂散會 
○上海學生聯合會消息 
各分會義務學校職員會議昨日（二十五日上海學生聯合會各分會義務學校職員開第二次會議主席姚錦成紀錄王榮桂議决案列左（一）年假在卽第三次會議定期明春舉行（二）義務學校寒假日期長短各分會自行定之（三）開學日期須於各分會開學後一星期以内（四）義務學校一切成績須送至總會敎育科編成統計以備參考（五）奬勵問題在義務學校不能廢止但各分會苟能用别種方法以引起兒童興味甚爲適當自在各分會斟酌情形自由行之（六）聯絡家屬問題（一）於每學期始終（開學及放假時）舉行懇親會一次（二）隨時請各生家屬於暇時到校參觀（七）總會於明春開游藝大會義務學校爲本會特别成績亦須加入一可表揚五四以後學生辦事成績一可使社會對於義務學校增其信仰（八）於明春聯絡各分會義務學校開成績殿覽會表示成績（九）主席報告各分會對於各議案須切實施行如有困難情形卽可於開會時提出討論以利進行 
各分會調查科主任會議昨日（二十五）上海學生聯合會各分會調查科主任聯席會開第三次常會與會代表十人『同德』劉新『復旦』冷鑑『澄衷』張半痕『文生氏』　根敏『育才出校』陶鳳　『青年會夜校』陳宗璉『南洋醫校』盧伯勲『嶺南』何汝豪『滬江』鄧家炳『清心』王希濂因不足法人數改常會爲談話會當推盧伯勲爲臨時主席劉新爲臨時書記主席提議寒假期内各样同學回里關於調查日貨事尤需照常進行庶有裨益决議由本會通知各校照行育才代表陶君報告昨日在大達輪船碼頭查獲日貨一宗惟物主否認日貨今日復携證來此辨明但證據又覺不確决議再行查明陶君提議以後分會調查科主任應將名　分會調查成績報告本會通過照行劉君新提議下星期六開緊急會議以爲本學期之結束亦通過宣告散會 
牙簽工場會議昨日（二十五）牙簽工場與實業科在民生女學開聯席會議討論先辦之紗帶部進行事宜主席任矜蘋記錄湯宗威主席報告一星期來進行狀况後因事他往改推孫道勝爲臨時主席會議情形如下（一）湯宗威報告臨時委員商定之職員人數内分總經理一書記二幹事會計各一（二）浦雨田胡翼天等修改主張幹事應有四人會計兩人通過（三）用雙記名投票法推舉各職員當選者總經理任矜蘋書記湯宗威張女士傑人會計顧女士婒顧祖銓幹事浦雨田韓守恒胡翼天孫道勝（四）議决由各職員散會後往廠地布置一切（五）議决下星期五開始製造裝造將先出之貨贈送各商店若干並派員接洽 
○學生分會查貨紀 
昨日（二十五日）中華職業學校調查員龔漢章劉光善在南巿聚豐公司内查出裕豐昌號售與外河同春號日貨棉呢及羽布各四疋現均車送聯合會焚燬又二十一日該校分會調查員劉光善龔漢章等在十六舖大達碼頭小艇中抄出日貨冰糖四箱現由公共體育場保存 
○愛國商號錄（上海學生聯合會調查科稿） 
北四川路悅興金泳興鴻聯康致遠號鎭太祥萬利元元亨天然廣恒安興太昌和昌賃生利恒豐周三記德茂廣福昌通餘新太瑞生順廣裕廣德先華采立申載晋昌祥太王昇太合興愛而近路同豐萬昌祥新豐安大號宏源浙江路德順祥瑞太盛海寗路榮茂潤康成昌勤康烟號稻香村新太協豐同裕祥生昌祥福興范祥太裕康鐵馬橋北首戴春林武昌路錦興隆義太寳山路永昌祥新永生永康祥萬象春協和祥萬昌祥寳山路口祥源餘恒新日新祥河南路南成大老靶子路錦太祥新民路新昌祥北河南路協源祥老源錩祥德康祥北浙江路怡和大同昇美香室鎭太新全太祥厦馬路萬慶豐北西藏路鼎大祥和記烈馨號順林祥曹正太老垃圾橋北成和滿洲路萬裕昌美伯頓路協森萬興坊口時運來百頓路永太祥益太鼎昌祥鐵馬路中義昌祥公益里同德昌阿拉白司脫路裕和祥太源源和開封路源太祥康南京路三進同豐太同春新德新祥文監師路戴德大 
○提倡國貨同志聯合會之組織 
近由宣講團聯合同志團體如實業進行團五四公司國貨商店國貨工廠等共組提倡國貨同志聯合會宗旨以從個人良心上發現愛國思想專事鼓吹工藝以及各種實業無政治氣味無排外行動促進國貨改良已定於本日（二十六號）開成立大會其宣言書云十載以還人好奢侈凡百服用步武歐西政客導之豪商繼之相習成風蔓延全國利權旁落漏巵無窮追今撫昔當亦反省比年來雖吾國工商間接獲利者甚矣夥矣然平民生計直接受害者危矣殆矣自商學携手愛國之聲聞於國外苟非根本設施必至功敗垂成笑柄流傳千年奇辱根本維何首在提倡國貨提倡國貨尤宜先從自己良心愛用國貨爲勸人愛用國貨之先導互相勉勵促進改良優者維持互相勸用之劣者淘汰互相戒用之人心一致收效自宏願我同人洞明斯旨堅持到底勿負初衷 
○組織中國工團聯合會 
日前工界志成會工業協會中華工會開特别會議擬發起中國工團聯合會由明潤身黄申薌陳壽元三君宣言略謂外交風雲日亟國事委靡不振對外主旨當取一致行動爲政府後盾以期救國繼論勞働界之救濟會務之發展及合羣之利益應聯上海工界同志成一大團體互相維持共謀公益經衆議决函致工界協進會工界進德會電氣公會定於下星期二假座一品香開工團聯合大會討論一切當推工界志成會編輯部主任胡一鶚主稿兹將公函列下逕啓者竊維捍禦外侮非衆志無以成城鞏固宗邦惟合君乃能立國同人等鑒於歐戰告終以後列强眼光均注重民生主義而回顧我國政事之俶擾如故實業之窳敗如故長兹以往其何能淑揆諸興亡有責之義斷不能以秦越等視爲心我界同人旣順世界潮流之所趨當以聯合團體爲職志蓋聚材能成大厦積蕢可以爲山凡百事宜端資羣策方今内憂未靖外患憑陵專恃强權蔑視正義借名條約妄逞貪心藉口債權任意囊括不謀對付之策隱患何堪不籌團結之方於事奚裨况共和國本首重民意民意一致何難折伏國家成敗全恃人心我工會之宜聯合者此其一海外僑工皆吾同系供人驅策宰割隨之血汗金錢得之非易而政府　頇曾無具體辦法拯我同胞勞慟神聖之謂何同人等共厠工界豈忍坐視念休戚之與共應狐兎以同悲欲求救濟之方端賴同羣互助一經團結能力自充我工界之宜聯合者又其一此外如振興工藝提倡實業擴張會務增進幸福以及建設改良諸大端旣屬同志當取一致行動一人之心思有限衆人之智慮無窮以諸葛武侯之才尙以集衆思廣忠益爲致治之準矧國内蜩羹强鄰虎視阽危情狀遠勝於蜀漢之時者首用特發起工界聯合大會於下星期二（即一月二十七日）假府一品香討論一切特請貴會選派代表准時蒞會共策進行無任企禱工界志成會工業協會中華工會同啓 
○籌辦農工銀行之函詢 
上海縣沈知事昨致南北兩商會及地方各紳董函云頃奉江蘇財政廳訓令内開案奉省長公署訓令内開前准財政部咨行飭屬籌辦農工銀行當據該廳擬具籌辦江蘇農工銀行事務所暫行簡章通行各屬并派各縣知事爲該所勸辦員贊助籌設在案爲時已久成績罕聞吳縣等處早有動議至今未成事實財政農商兩部一再來咨催辦應如何由該事務所轉飭各縣切實籌辦勿任空言搪塞仰即委議進行遵辦具報等因奉此查農工銀行之籌設迭由廳令飭遵辦嗣據各縣復到或委任籌備員或擬送章程非不熱心進行而曾否招足股本何時成立迄未據報須知銀行爲實業之母一經開辦於該縣實業前途關係至爲重要因圖始之難輒致程功之緩奉令前因合再訓令該知事遵照先今令飭會集紳商尅期舉辦務冀早日觀成不得以空言搪塞并將加何辦理情形速行具報切切此令等因奉此查籌辦農工銀行爲實業之要圖曾經函達在案奉令前因素諗貴會貴董熱心企業合再函達極願條舉以聞以資進行而期成立 
○最近商况之調查 
麵粉上星期間（十九號至二十四號）本埠麵粉巿面忽見疲軟緣月初交易所賣買咸係期貨綠兵船現貨祗零星成交天津等帮於月前二號粉價在一兩七錢三號粉價在一兩五錢之外時均囤進甚夥旣而綠兵船現貨價漲至一兩九錢七分七五正月份三號粉漲至一兩八錢七分半現貨一兩八錢近因夏曆年關將届同業中咸抱穩健主義逐日賣者多於買者故價步跌較最大時相去銀一錢惟各粉廠仍不欲輕易預開蓋因小麥價此匝月内每擔已漲銀五六錢成本已加增多多之故也 
本廠餅往年此時本廠餅已無巿面因江浙等省農家已無必需用途之故乃今冬餅巿反爲暢銷據聞東三省曁厦門汕頭等埠由日商買去作特殊用途於是現期邊餅價飛漲至一兩三錢四分此一週間忽然停頓價亦跌至一兩二錢六分因某國銀根甚緊匯水不合之故 
麩皮麩皮一項今年出口交易與内地四鄉辦去頗多且有某國人購運至俄國甚夥致價頻漲較往年每擔漲銀八錢之外目下亦因國外匯率日高交易因此呆滯但存貨不多巿價尙不致大跌 
○四馬路商界聯合會開會紀 
昨日下午三時四馬路商界聯合會在本路會所（卽好華公司内）開會由會長項淞茂主席宣布議題（一）報告經過情形（二）報告總會最近表决之議案（三）規定經常月費及徵收辦法（四）選舉職員（五）常會或評議會之規定當由張漢漢傑起立將自隂曆七月起至十月止經過一切情形及所用欵項一一詳細報告清楚即將所存簿記圖章名册等件當時交與會長保存衆無異議嗣由會長面囑代表鄭延芳將總會議决之案逐一報告畢經會長提出意見付大衆討論擬具意見書送交總會核議表决多數通過復議本會經費及徵收辦法經衆討論仍照前次議定數目按門面計算每間每月大洋五角餘則遞加一律按間徵收惟或有樓下而無樓上或有樓上而無樓下者准按半間計算收取小洋三角衆無異議復有夏復生提議調查編製本路商店門牌細表趙南公附議贊成並擬由各幹事按段分任調查經衆議决一面印發舉定幹事之通告一面宣布收費情形即行同時收欵嗣由會長提出職員問題當經查照前次選舉原案推陳鏡如爲評議長趙南公爲幹事長夏馥生爲會計張漢傑爲文牘鄭延芳爲書記王幼堂等二十人爲幹事某某十六人爲評議卽由本會備函王式通知至二十八號再行開會籌議至以後之常會擬每月第二星期行之其評議會暫擬每星期一次容後再釐定之本會内部組織務於陽曆月内部署完備所有會所擬自即日起卽在好華公司内設立從此不再遷移均已一致通過至七點半始行散會 
○百老滙路商界聯會職員會紀 
百老滙路商界聯合會遷移蓬路口一號洋房樓上昨日開全體職員會公舉李澤源爲主席當場推選李幹廷爲總幹事長兼交際主任吳漁虹爲調查主任陳元章陳嘉之爲庶務主任 
○烟酒聯合會常會紀事 
中國烟酒聯合會昨開星期常會首由主席陳良玉報告前日接軍政府寒日復電對於烟酒借欵事已另電美使詰問又接美國同鄉會長蘭生君復函内稱本年一月七號關於烟酒借欵來書已得接閱極願將來函於下次開會時報告同人云云金拜仁起言現在此項借欵雖有停頓之說然近來外交政策每陽示和緩隂實進行爲今之計惟有堅求資本團停交欵項一面趕速召集國内烟酒公債金印侯言會辦不去禍根不絶應一面要求停止付欵一面要求取消會辦以示與我國民親善之决心俞葆康言政府多一種借欵卽多失一種權利不獨烟酒借欵應行否認此後欲保國本全在國民嗣經主席起言請到會諸公將對於此後之辦法詳加討論洪小楚王品三沈子卿等各有建議而對於反對借欵事均抱一種始終堅持之决心次由主席將徵求國内烟酒公債通告請衆修改經衆表决將原稿趕速刷印數萬張快郵分寄各省烟酒兩業徵求同意次洪小楚報告浦東作坊牌照稅事公决由會函請二區公賣局長轉飭承包之人仍照向章辦理議畢已時逾五鐘乃散會 
○華商織襪公會董事會紀 
昨日本埠華商織襪公會開董事會議决各案列左 
（一）同業萬生襪廠出品雙美牌絲光線襪運往福州被該處學生聯合會誤爲日貨禁止行銷特函告到會請爲設法公决致函福州學生聯合會證明確係國貨請弗禁阻並推定何秋士方導泉二君代表本會往本埠學生聯合會懇請該會轉函證明以維國産（一）副會長吳愼之擬就本會詳章三十一條由文牘鄭少峯修正經衆通過（一）公决定於隂曆本月十五日假天后宫工商研究會開全體大會集議明春貨盤事宜卽日通告全體會員以便准時集議 
○人力車公會開會紀 
昨日華洋人力車公會開全體大會到會人數頗衆首由洋會長代表富源主衛梯司（譯音）曁謝金鏞華會長代表劉繩武報告開會宗旨（一）提議解除王會員意見並勸代簽龍飛證書（二）提議由華洋會長會員等共同相邀匯芳袁家康二戶入會（三）報告本月份開支請華洋會長會員共同檢查當由本會律師古柏代表張　雲宣布王會員保相對於公會誤會情形現已當衆聲明解除意見惟龍飛戶名未簽證書應令代表簽字云云即由王保相答敬遵衆意惟未入公會之匯芳袁家康二戶亦應由會設法勸勉入會以期統一經華洋會長共表同情再本月司月陸德泰移交當衆推舉包國香吳桂林下月值月再次有凌麗堂售車與匯芳未報公會衆議下次開開提出再議以上經衆表决散會 
○武術會追悼蘇筠尙記 
滬南武術會於二十四日開會追悼前會長蘇君筠尙該會董事職員王一亭黄奠華梁含章席聚星楊小川代表李觀馬驥良幹事長吳志青及各會員均届時蒞會有孤兒院軍樂隊臨場助奏音樂至下午三時摇鈴開會行追悼禮王一亭宣讀誄詞次梁含章演講蘇君一生事績及黄奠華諸人演說略謂蘇君爲社會中僅有人物興學興商豐功偉烈熱心匡助可勸可興繼由蘇君之弟頴傑宣答謝詞奏樂散散會董事部輓聯爲『談笑協同情樽俎風雲誰一戰』『公餘揅國技滬江壁壘自千秋』評議長楊小川輓聯爲『倡同人以尙武精神振懦起衰覘遠略』膺末疾而歸神兜率風微人往繫餘思』其餘輓聯頗多從略 
○震旦大學院近訊 
震旦大學院創辦迄今將二十載近數年來規模漸臻完備該院法工醫三科理論實習俱能相輔而行法科生於巴和巴仁二博士授課之外並往公堂旁聽以增閱歷工科今年新築工場一所化學試騐室多間聘電學家馬義化學博士符悌安主其事醫科人數漸多解剖室不敷應用另於院西隙地添建一所兼聘達道爾及伊佩兩博士敎授生理學及内科病理學該科生受課之餘每日前往廣慈醫院臨診是月十九該科舉行第二班第一期博士學位考試我國政府法公使館簡屈永秋貝熙業兩博士來滬主考襄考者有伏朗斯達道爾伊佩赫爾福諸博士計考三日『十九』生理學筆考『二十一』解剖實習及解剖學口試『二十二』生理學組織學口試二十二日午後四時竣事與考者劉永純張國恩張登仁徐長和蔡國樑王厚意六人成績優美俱錄取屈貝二博士現已返京復命聞該院放假定於是月三十日云 
○定期舉行遠踢足球通信比賽 
上海縣勸學所所長李頌唐分致各高小學校函云案奉江蘇敎育廳訓令第六五號内開案據體育視察員王小峯陳請舉行第五次通信比賽並擬訂遠踼足球運動方法前來據此查體育通信比賽前經舉行四次在案自應賡續舉行藉以督促體育之進步兹將遠踼足球運動方法印發仰該所長行知境内各高等小學校縣屬師範附屬小學校及同等程度學校遵照規定辦法舉行遠踼足球通信比賽並應遵照成案由公共體育場管理員及指導員或由該所派員實測評判冀得正確之成績評判員應負責任於成績表上署名蓋章所有各該校運動成績表仍依照第一届所發表式塡報並限於三月二十日以前由該所彚送到廳以憑評定等次酌量核奬並刋登敎育公報逾限槪不列計以示限制此令等因並發遠踼足球運動方法到所奉此查第四次通信比賽曾由本所通致各校率領學生至公共體育場舉行鄉間道遠者由體育場派員到校評判在案兹奉前因業 
 
 

Page 11

 
 
與體育場管理員接洽定於三月六日起至十五日止爲各校舉行第五次通信比賽之期仍照上次分别來場或派員辦理相應函達即煩查照籌備舉行所有參與此次比賽各校並希於寒假前函報到所以便指定運動日期再行分函知照除分致外爲特函請察照施行 
○滬杭路紀事三則 
預防火患滬杭鐵路機務總管孫嘉祿以今冬雨雪稀少天氣乾燥龍頭之煤屑紛飛恐延火患且本路之木篷車頂鉛皮破裂者甚多他如蓋車油毡等皆易肇禍故特飭知各龍頭車房車匠等自即日起騐有車頂破裂車輛從速送廠修整以防火患並請各段巡警局轉知沿路居民每於夜車過處不免煤屑飄揚務須隨時留意云 
增加薪金滬杭甬鐵路自去年七月增駛夜貨車客車以後除各站加派夜班站長外所有司票行李司貨各司事皆無增派其夜車職務率由各日班人員輪流兼理不另支薪該路車務總管以各員司兼理夜班職務其每日辦公時間超過平常所規定不無分外勤勞特於本年一月增薪之期（鐵路定章每年一月爲增薪之期）將全路人員如司貨司票行李等各加薪有差已於昨日發表不日可以發給矣 
收取地租滬杭甬鐵路沿線兩旁餘地向由路局租與商人建築房屋或租與農民墾植每年租金收入約有萬元由駐杭之庶務科經理現以隂曆年關將届爲賬欵結束之期當由庶務科長呈請該路局長任小山特派測繪員楊濟舟卽日前赴各地核收本年份之租金 
○匪徒搶刦花衣船 
船戶川沙人王杏全由川沙承裝毛秋濤花衣十八包計重一千三百二十四斤於前日（二十四號）來滬售賣將船停泊楊樹浦港口是夜十一點鐘忽來匪徒二十餘人分乘渡船舢板蜂擁登船袖出手槍嚇禁聲張王杏全及船夥二人見來勢兇横當即躍入黄浦鳧不逃逸該匪等當將船連同花衣一併搶刦向浦東洋涇港方面而去翌晨該船戶分投海關水巡捕房及淞滬警廳報請飭緝昨經警廳飭派偵緝隊士李金標等在浦東洋涇鎭南首緝獲楊立根唐和尙（混名小腊痢）及某甲等三名當即解回警廳收押一面跴緝在逃各匪務獲解究聞楊立根當捕拿時連開手槍二響意圖拒捕逃遁幸相隔尙遠故未擊中云 
○篾竹笆籬匠要求加工價 
南北巿篾竹笆籬匠店作共有二百餘家工人有三千餘人昨日工人二百餘人聚議要求店主增加工資决定由各工人先向各該店主要求一面公舉王巧生郝桂生等分向南北各店主陳述要求加工理由限五天回音○救國十人團宣講記 
中華救國十人團聯合會宣講隊徐立祥汪濤張久江何爾祺鳳順福袁庚寳莊永福等二十餘人於昨日（星期）上午九時在北車站齊集出發乘車至眞茹鎭宣講在該鎭大寺前全體攝影遂遊行街巿勸導商店抵制日貨後至監理會國民學校由葉發祥招待旋在典當塲宣講崇淦泉董天爵蔣志鴻講題爲『提倡國貨』振興工藝『日本人愛國之比較』邱稼禾朱睿豐講『朝鮮亡國慘史』『商民問答』『山東與福建如唇齒之關係』細述陸王兩專使蒞滬歡迎之敬意聽者三四百人無不感動演講畢步行至曹家渡返滬時已鐘鳴六十矣 
○導智學校演劇籌欵 
北京路導智學校成立五載因限於經費形式上欠缺精神上尙稱振作故生徒近來日漸發達隂曆明年該校擬大加擴充廣收新生爲籌劃經費起見定於隂曆十二月十一日（即下星期六假座法租界共舞臺演劇一天云 
○聶中丞公學同學會紀事 
聶中丞公學同學會於本月之二十五日上午十時舉行新年會到者百餘人秩序如下（一）開會（二）主席宣布開會理由（三）選舉職員『會長』陳國衡『副會長』周俊生陳書英『書記』於崇仁吳寳賢『會計』張勤益『幹事』宋益福甄少珊（四）散會 
○兩女校舉行畢業式 
城果女學南巿竹行衖城束女學校文藝科舉行畢業計國文）圖畫科三人爲閔湘琴趙瑛胡偉平專修圖畫者一人爲陳蔚雯國文音樂科一人爲朱上昭該生暑假期内已應南佯爪哇公立學校之聘此次補給文憑又普通科三人該校明年再加擴充現力招生又該校圖畫科成績極多擬續聞　畫會三日以供賞鑒家購取 
中華女學中華女子公學在虹口東唐家衖聚寳里内由紹興旅滬公學女子部改組學生九十餘人該校長朱堯臣明年擬大爲擴充現已添聘敎員另闢敎室兹定夏正十二月十六日行寒假休業禮并第二次畢業計畢業者陳志馨王瑞珠朱從三錢守貞沈巧貞趙秀英陳鳳貞金秋生等 
○勤業女師範兩日游藝會紀 
勤業女子師範學校於二十四二十五兩日假上海大戲院開游藝大會二十四日下午七時開幕首山黄宗漢夫人報告開會宗旨致謝來賓後山王瑞竹女士按次報告該校學生所演各節如幼稚生吳萃華演講故事高等生石淑卿等之雙簧等臨時加入者有意大利人之音樂跳舞隊廣東音樂會吕文成等唱水漫金山仕林祭塔等齣餘如澄衷中學之新劇中國女子體操學校之跳舞中國公學西人敎師陸師母小姐等唱詩至寒雲主人與石痴串演梳妝擲戟與游殿時合座鼓掌來賓到者頗多沈寳昌知事亦携眷往觀是日并有揚州女公學校長郭堅忍演講至十二時閉會二十五日午後一時開幕是日該校所演者爲上山進行游戲兒童舞美人舞表情唱歌拳術雙簧等臨時加入會又有意大利人之跳舞與毛博士之英文唱歌及美國某女士奏琴廣東音樂會之音樂志成義務學校朱敎員之魔術仍由郭堅忍女士演講其宗旨在提倡國貨後由朱劍　校長致謝衆賓面散 
○憲兵營添派馬隊巡邏 
京師憲兵營張營長爲保衛地方安寗起見將巡邏　添加一班特飭第九連吳連長於夜間十一時起至二點時止再派巡邏兵士二隊每隊六名各乘馬匹分作二線一從滬軍營至十六舖及裏外各馬路中華路等處一自斜橋經西門由城内九畝地及民國路一帶以助警力之不逮已於前晚爲始派兵乘騎出巡矣 
○婦人交本夫領回完案 
揚州婦人金高氏（即王石氏）於民國三年八月間由原籍逃來上海與金春林姘識匿居公共租界後於本年隂曆十月間被本夫王玉林尋見扭控公共公廨因原告未將婚據呈案判將案註銷後王石氏與金遷居法租界黄河路兹由氏夫王玉林在原籍將婚帖檢出偕同謀證一併乘輪來申投報法新租界嵩山路捕房飭探李友生前往將氏及氏母石王氏帶入捕房昨解法公堂請究先據捕頭上堂禀明前情繼據原告將婚據呈案並稱妻子生有男孩一口今年五歲亦在堂上請求准予將妻給民人領回等語王石氏供婦人向在公共租界妓院内爲娼於上年間由金春林代氏出洋贖身出外實未嫁過原告所呈婚帖係屬僞造請察詰其男孩是否係爾所生答實係婦人在妓院内所生是實婦人石王氏稱王石氏乃婦人女兒自幼許配與王玉林爲室今有媒人在案可證詰之媒人郭鼎臣稱實由民人與張某兩人爲媒將王石氏嫁與王玉林爲妻當取茶禮洋二十四元是實金春林供王石氏於上年間由民人出洋二百元代伊贖身出外並給伊母石王氏洋八十元當在公共租界一品旅館立據成婚請求明察中西讞員會商之下以被告業經媒人並婚書證明係原告之妻無可抵賴判着交原告領去婦人石王氏不應收受金春林之銀洋着罰洋八十元充公以儆 
○再誌迎娶不理之涉訟 
江鶴梅偕兄理臣媒證潘子和等扭控婦人吳潘氏圖賴婚姻以致備齊彩輿迎娶反遭拒却不睬等情業經檢廳諭飭原媒妥爲排解如介紹不洽江等應赴審判廳民庭起訴云 
○希圖搶親未成 
南巿某女學校校員某女士去年由其母作主配與開設洋貨店沈某之子桂山爲妻擇定舊曆本年十二月十六日迎娶近來桂山不務正業狂嫖濫賭女士聞悉兹情不願出嫁事爲沈桂山得悉前日上午十二時預備轎子糾集十餘人守候學校門首擬候女士出校歸家午膳時搶入轎中至家成親女士得悉即飭茶房出外鳴警由警察兩名到來桂山與轎夫等紛紛逸去空轎一頂在學校門首至晚間尙未有人抬去 
○少婦候屬認領 
江北吕泗塲婦人高秀英年二十歲其夫高如寳向駕沙船出外秀英住居浦東爛泥渡每日在該處某香烟廠爲女工近被夫弟高某欺凌於其放工回家時用搗衣木棒毆擊傷及脚體秀英乃私逃出外已有數日至昨因囊空如洗求食不得在南巿十六舖地方徘徊回顧爲崗警查見疑而詰問始據情告知遂即帶入第一區警署趙署長問明前情飭留候屬人到來認領 
○革兵侮辱幼女 
革兵左善鈞（即受鈞）宿遷人向與鹽城寡婦于唐氏姘識　居閘北新民路六十間第五十二號屋内該氏有女名連弟子年纔十歲前晚氏有事出外左强將連弟子之小衣拉下肆行侮辱女狂呼救命嗣該氏趕回左乘間逸去該氏即挈女投四區警署告發顔警正騐得女受傷甚重血汚狼藉着送紅十字會醫治一面飭長警嚴緝左善鈞到案從重究治 
○根究女孩之來歷　 
眞茹鄉民王小芳日前出洋二十四元向侯慶年處買得六歲女孩鳳香王之同族王建章以此女孩來歷不明投報閘北偵緝隊將侯逮案盤詰據供女孩由其姪侯春榮領來春榮住新閘橋南某姓所聞之燕子窠内等情當經隊士陳幹泉倪振標張福朱寳大等將侯春榮緝獲又在該燕子窠中查得被拐之二歲田孩一口詢悉即係女孩鳳香之弟並查悉孩父朱阿春寗汲人住居虹口嘉興路瑞康里一百五十五號門牌昨傳朱到隊認明無誤着一干人解送司法科訊辦 
○逃婢發濟良所擇配 
濟良所西女董於上星期六上午十時伴送女子錢紅菱至公共公堂請示即據女供年十八歲原藉河南於九歲時被買與西門外錢姓家爲婢迄已九年主人待我尙好現因欲將女價賣與人爲妾女子不願逃至寄母處由寄母將女寄與住居租界中之親戚家内該親戚詢知女私自走出即報告捕房送案是實張襄讞得供商之義副領事羅君判女發濟良所留養擇配 
○逆子行兇之請辦 
前日午後有趙仁發投上海地方檢察廳聲稱本地人年四十八歲向在金利源碼頭爲小本生理家住浦東六里橋艾家墳生有一子名趙三寳時與匪人爲伍日前民人向之敎訓非但不聽反將石灰包將民人兩目擲傷次日即逃逸無蹤民人後投紅十字會求治今特來案禀求飭提我子到案究懲等語梅廳長令飭補詞呈案候核 
○高澤普交保候訊 
張伯鈞在公共公廨呈控啓新皮帽廠股東高澤普違背合同擅將該廠改組匿賬不交等情上星期六由駐廨中西包探將被告傳案經中西官諭令交保候訊 
○法公廨錢債案兩則 
董仁湘昨投法公堂控稱前有唐金樑央中向商人借去大洋若干元立有借據爲憑屆期不還日前唐私行逃逸今將借據呈鑒請求核示判着原告偕同中保人到案證明是否屬實再行核斷又謝錫祥前投法廨控黄河路老萬全雜貨店主俞明甫不理欠欵銀洋請求傳案訊追經中西官准詞於昨日傳訊原告上堂禀明被欠情形被告抗傳不到中西官判退去聽候改提被告到案訊追 
○薛麗生提回護軍使署收押 
薛麗生前因關係某處抛鄭炸彈嚇詐案經松滬護軍署拿獲訊押擬辦嗣因薛在上海地方檢察廳有另案關係由該廳呈請軍署將薛交廳質訊兹已由廳訊畢自應解回軍署管押故由檢廳長呈報軍署謂爲派兵往提昨何代使已將該犯提回收押矣 
○火油船被燬 
船戶項三林裝載火油二百箱由滬開往瀏湖交卸昨日下午駛至石港地方該船不知何時種火於艙内忽而船中爆裂烟火冲天霎時付之一炬船主夥友均從水裏逃生即行來滬報告貨主矣 
○長安路草屋被焚 
前晚四時閘北長安路戴朱氏家草屋内突兆焚如由各段救火會救熄共燬草屋百餘間昨經四區傳到該氏聽候訊核 
○南巿煙案三起 
南巿方面私吸私賣洋烟之家頗多前日一區一分駐所楊巡官在三角街查獲江北人徐阿三家烟槍一支烟燈一只烟灰少許帶所後由王署員問明飭送地檢廳訊究昨晨楊巡官又率長警在薛家浜前開設猪作之婦人陳陸氏家樓上查獲烟槍一支烟燈一只又在樓下陶阿三家查獲烟槍一支烟燈兩只並形似烟客之黄和尙朱金泉等一併帶所飭申解警廳司法科訊究 
○洋涇鎭倒斃崇明人之飭查 
浦東洋涇鎭迤朿前日倒斃崇明人一名當經該處地保查無屍屬報告善堂備棺收殮事爲地方檢察廳查悉恐有别情昨派法警下鄉偵查復核　 
○汽車撞壞路燈 
汽車夫朱阿才前晚在南京路開駛五百五十八號汽車不愼撞壞電車公司路燈當被一百六十三號華捕查見抄明汽車號數回廪捕房業已請廨出單傳究 
○南巿警察署之拘禁積竊 
南巿第一區警察署趙墨林署長查得轄境沿浦輪埠碼頭一帶素多積匪　竊旅客行李財物當此隂曆年關將届各處商賈來往者較平日爲多應行嚴防並循例查拘到區禁押過年至明春元宵後釋放自昨日爲始派警分投查拿各竊匪務獲解署聞已拘住十餘名分别拘留矣 
○婦人行竊押一月 
江北婦人劉王氏日前在公共租界永興洋行内竊取蘋絲一大包適爲出店瞥見喚四百五十九號華捕到來將氏連同原贓一併拘獲帶入捕房捕頭以原告係屬法蘭故於昨日飭探將人贓帶至法公堂請究先據公共捕房四百五十九號華捕上堂禀明被告行竊情形詰之王氏供實係婦人貪圖小利故此行竊求宥中西官判王氏着押女所一月以儆 
○省釋已押十四年之竊犯 
上星期六上午公共廨張襄讞會同義副領事羅斯君在第一刑庭會訊捕房瑣案畢正欲退座忽據捕房刑事科代表高易帮辦律師投案譯稱西牢押犯張阿三於西曆一千九百零六年二月七號因犯竊案九起奉公堂訊實發押西牢二十年至十一號又在新閘捕房越獄圖逃又奉加押一年共二十一年捕房向章每年可以酌减數月該犯在押迄今已有十四年查其在狎頗守規則今由檢察處函致總巡因此到堂聲明理由應請堂上准予將該犯開釋云云中西官得供諭准將張阿三一名聞釋 
○扒手禁押一月 
竊賊徐阿桂日前在法租界大世界　　場内摸竊觀客吳世球身畔皮夾一只内藏大洋數元正欲圖逃當被事主察破扭獲後由包探到來將徐連同原贓一併帶入捕房昨解法公堂請究先據原告吳世球上堂禀明前情求究詰之徐阿桂供認摸竊求宥中西官判徐押西牢一月以儆贓給原告領去 
○縣公署批示兩則 
南北巿麵筋水粉業公所代表沈健訂等呈爲重整行規請給示立案山呈悉察閱行規與義德堂粉麵業行規多所牴觸所請立案仰即與粉業公所協商妥洽另呈核辦此批附件姑存 
張良泰等呈爲遵批呈復叩恩核奪由呈悉該氏等與滕世全均係同鄉旣欲興辦學校自應和衷共濟期與學校有益方爲正辦乃彼此意氣用事專以健訟爲能殊屬非是察核呈詞係屬欵項糾葛果有冒借情事應檢同體據自赴司法衙門控追所請飭傳之處未便准行仰即知照此批 
○淞滬警察廳批示照錄 
淞滬警察廳批婦人陸徐氏之代表陸愼齋禀云案查該民之媳陸徐氏前在本城四牌樓地方遺落黄包車上皮包一個内有金珠飾物價值甚鉅前已呈報到廳並登報懸賞即經派探嚴緝務獲在案嗣據線人俞田生等報告偵探獲到侵佔正犯吊出原贓十三件業已分别給領解辦按緝捕人犯歸警察應盡之責原不足爲功但該探即據缐人報告能不分畛域獲犯追贓似尚不負厥職致該氏以懸賞在先繳具賞洋一百元前來事出至誠履行前約似與定章不准收受報酬有别姑予照准除線人三名每名准給十元共三十元外餘欵存候給發在事出力偵探以昭激勸而全誠信所有侵佔人犯均經移送法庭判决執行其有未曾追繳各贓仰候執行終了之期自行呈請附追私訴可也此批 
○誌謝 
昨承導智學校贈共舞臺觀劇劵兩紙書此誌謝 
來函 
○各公團歡迎王正廷博士 
江蘇省敎育會上海縣敎育會上海縣商會寰球中國學生會上海歐美同學會中華職業敎育社青年會基督敎救國會華僑聯合會上海救火聯合會等各公團來函云現定明日（二十七）正午十二時假寗波路四號卡爾登西飯店開歡迎大會請王博士即席報告歐洲議和情形餐費每人一元半座位無多願與會者從速向江蘇省敎育會或寰球中國學生會購劵定座定座期限至今晚爲止凡非以上各會會員無論男女均可與會 
○公立上海醫院來函時症流行之警告 
敬啓者上海時症時有發生霍亂病後西班牙傷風尙未盡絶而猩紅熱及喉痧痧子等症題來日多一日查此等時症初起大槪先有寒熱頭痛倦怠等症候有類感冒而毒勢最烈流行甚速竟有朝發夕死一人發病傳及全家者吾國法律亦列入傳染病中惜行政官廳素不注重衛生人民亦少研求致難防患未然預防之法唯有少往多人聚集空氣不佳及已有此等病症之處一有寒熱喉痛感覺即速送入醫院醫治（注射血清等）隔離居住（以免傳染他人）免致不治而絶蔓延連日天氣燥烈未降大雪致有此種惡病倘現在流行不止則一交春令恐更不免唯祈人人自衛勿謂他人生病於吾無關不幸傳梁悔已莫及本院天職所在不忍漠視聊貢數言唯垂察焉 
○中華救國十人團聯合會來函 
中華救國十人團聯合會地字七十二團劉維慶君前日在公共體育場遺失一百八十五號銀質鷄心式徽章一枚除向本會掛失外特此聲明作廢 
雜評二 
[公文上之勸業（庸）]  
實業匪可以空文倡導者然而我國當局對於農商行政舍頒布若干章程發表無數公牘以表示提倡外其他殆無有也 
即如農工銀行誠爲發展農業之要具然資本之如何籌集業務之如何規劃締造經營皆須從實際做去乃官廳對於兹事祇知輾轉行文部以責之省省以責之道縣道縣以諉諸商會一若銀行事業一紙空文即可集事者抑何其言之易易耶嗚呼公文上之勸業 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
出比列斯丹之希臘敎堂向松花江沿岸游行見夫麵粉廠與堆棧之羅列兩旁者不知凡幾碼頭上則淺水輪船來往不絶行客也貨物也摩踵而至淺水船之式様與美國之奥海奥及奥連那古斯兩河上者無少異昔著名政治家勃南威爾有言曰哈爾濱齊齊哈爾吉林三處地方之麵粉廠所出麵粉日俄和議告成日足供貝加爾湖以東之俄國兵隊需用云云卽斯言也可見麵粉産額之豐富矣 
中國地在俄國地二里餘之外余步行而往途中青草遍地叢生境内有衙署有廟宇有店舖有宣講所一如内地各行省之城巿所異者四圍皆歐式氣象而已 
伊米遜有言曰鐵路之鐵如術人之棍能伸縮水陸之熱力信哉此言前俄國内閣總理懷得氏曾告人曰俄國爲陸困之國欲開關利源非築鐵路不可英德兩國以汽船交通而致國勢於富强俄國則以鐵路代之歐洲大陸若鐵路四布其交通之便足以勝航海之汽船嗚呼就上言觀察之斯拉夫民族之雄心若揭矣 
寛城子者長春之土名也屬吉林省地爲南北滿之中樞今設府治南滿鐵道與西伯利亞鐵道兩車站會合於此長春以南商滿安奉諸鐵道沿線均用日幣語言鐘點亦無不取給於日本卽諸大站旅館如長春大連千金寨奉天等處亦俱爲南滿鐵道會社所經營長春大和旅館卽其一也自長春而北則又改用俄羅斯之語言貨幣鐘點矣我國自開商埠卽在兩鐵道附屬地之外馬路電燈俱已開辦商埠巡警亦可差强人意城鄉人口約十餘萬日本人之居留於此者約五千人貿易貨品以糧豆爲大宗 
閑談 
[茶餘雜談] [  憶村]  
今歲旅居歷下頗多暇日十年來所得軼聞瑣事歷歷在心濡筆記之不覺滿幅小子不喜掉弄文墨效時下說部陋體凡所稱述俱是實錄雖其年代人地大半遺忘或當時未及詳詢不能備記要皆事出有因世人幸勿以其言近荒誕而遂子虚疑之也 
安慶李生云辛亥年改革時其所居石牌村某家蓄一犬忽作人語村人來與之問訽對答如流此犬平時即異常犬眼亦大而有神且極馴善會人意 
山西代縣某村民某甲一夜聚諸人談室中聞門外剝啄聲疑是村人出啓戶則𨶑無一人方欲闔門忽空中一掌擊來着其顱某狂呌反走入室衆大驚駭視某髮已秃然一絲不留矣但後亦無他變某亦無恙李若思云 
天津楊村郝姓爲大族有宗人某甲垂老無子生一女愛如掌珠孩提時卽易男裝出就外傳家人俱男呼之久之父母亦忘其爲女矣至十五六歲時棄書送赴村中某當舖習業舖係同族之産女有表兄某亦習業其中年相若未及年餘兩人竟私合生子焉同舖之人朝夕同居竟不察其爲女至驅褥時始知後此女遂嫁其表兄是乃數年肖事與小說中祝英臺之事相似 
科學談 
[科學小談] [  瘦鵑]  
探海燈之新功能美國礦王約翰海司哈莽德氏JobnHaysHamond有一子酷好科學專研電學者有年矣年僅二十有八於電中已有所發明說者謂充其學力所至不難爲近世一電學大家云其在瑪薩諸塞州有一夏屋小哈莽德卽於此自建一無線電站樹二竿高三百尺所用發電機速力絶强全世界無出其右上裝一探海電燈具一萬八千六百萬枝之燭光照射海面能及七里以外海中舟泊卽能遥爲控制其初試此探海電燈也先造一電犬裝以自動機之電池一硒圓板二磁石二以一開閉器作犬尾復裝銅輪三以代足二在前一在後苟有人携燈至其前者此犬即追躡之或左或右以其手中燈光爲準小哈莽德卽採用此法能於陸上遥制海中舟舶聞美國當局已加以試驗頗嘉奬之云 
雜談 
[名人風流史（八）] [  瘦鵑]  
[惠林頓公爵（英國名將）（下）]  
天下惟美人之色滋不足恃其但受光蔭之𢦤伐自然衰敗者尙屬有幸至若横逆之來驟化西施爲無鹽者則誠足令人有好花不常之歎矣公爵去印度數載甘瑟玲忽染痘症而勢甚劇其瀕於死境者凡數星期幸由名醫治療得不死然攬鏡自顧則絶　之姿已無復舊時顔色蓋痘斑兩　方歷歷如繁星也 
甘瑟玲顚倒於情夢中者有年每夢及未來之幸福用以自慰今旣被此打擊夢乃立杳向者日夕翹盼冀得早日與所歡相見今則深願其久覊海外俾此奇醜之面不致驟爲所見傷哉甘瑟玲芳心蓋寸寸碎矣　 
已而公爵師哀爾蘭矣轉戰印度多年立功綦偉斯時歸來遂得萬人崇拜推爲英雄政府之所以寵錫之者亦無所不至甘瑟玲聞之樂乃靡極而自慚形穢殊弗敢與所歡相見顧欲避去又不可得二人晤見時公爵爵失色不能措一辭甘瑟玲亦慘默無語低首微喟而已 
甘瑟玲不欲以醜婦匹英雄爲人竊笑因力懇公爵忘舊情别覓佳偶公爵惻然憐之不以爲可遂於一千八百零六年四月結婚甘瑟玲貌爲歡愉而中實惴惴自知色已衰殊不能禁公爵愛之不弛也 
公爵果能如甘瑟玲之言别於世家巨閥中物色美人結爲佳偶則後來光隂决不至枯索如是而甘瑟玲亦可守貞不字以咀嚼前塵影事怡然卒世乃公爵以臨别誓言爲念不欲失信於女子勉與成婚其心坎之中亦已以憐憫代情愛職是之故而夫婦之道苦矣 
如是二十五年甘瑟玲殆不知所謂夫婦之愛閨闈中枯寂無藝公爵對之亦惟憐憫有加愛乃無有殆天年旣終遂安然適彼樂土臨終把公爵手嗚咽不能已公爵於此能母悔艾乎（終） 
新聞拾遺 
校役與藝徒比賽足球之先聲蘇州三元坊工業學校藝徒班素善足球前曾與該校化學科四年級比賽已誌前報近日球興勃勃躍躍欲試而該校校役今年亦組織一足球隊成績亦頗可觀現已雙方協定於本星期四（二十九日）在公共操場比賽公正人即請該校學生足球隊長屆時當有一番盛况未知鹿死誰手耳[  智]  
浦東中學之新建築浦東六里橋浦東中學爲川沙楊斯盛先生手自創辦成立以來已十有餘載歷次畢業亦已十有餘屆或服務政界或從事敎育或致力工業或造福社會類皆克盡厥職該校基金四十餘萬金校基四十餘畝校舍崇宏科學完備爲本埠私立學校中之錚錚者自校長朱叔源君主持一切以來更加整頓成效卓著凡田徑賽場網球場以及一切無不次第設備近又以跑冰一項爲運動中之不可少故將原有之試騐室及理化敎室共三間毁去牆垣敷以水門汀作跑冰場現已動工約仲春可造成聞跑冰鞋種種亦由校中預備惟報名入該會者須每學期酌納會費藉資補助目下該校學生莫不喜形於色云[  達奎]  
晏成與桃塢球戰之結果日前下午爲晏成中學與桃塢中學賽球之期地點在皇廢基公共體育場迨三時許公證人將銀角一鳴雙方球員均精神百倍奮勇前進未逾數十分鐘晏成球員先後攻入二球一時掌聲雷動桃塢球員雖厥後奮力前攻然晏成球員亦殊不弱其結果遂爲二與○之比勝利乃歸晏成云[  學周]  
中西籃球比賽忽然中止中西籃球大比賽時期定三星期爲限惟現將放年假各校舉行考試故南洋約翰滬江三大學已停止比賽已由中西籃球幹事會議决定於下學期繼續比賽云[  學周]  
南洋建立紀念碑南洋新舊同學提議爲前監督盛杏蓀何梅生監院福開森三先生建立紀念碑嵌於上院樓下大禮堂壁前永留紀念其欵由同學捐助現已着手進行碑式大小正在討論題辭則由唐校長自撰並須諸清道人手書云[  松聲]  
奇異之鴨蛋紹興瀝海沙地方農民陳某家夏間因尺蠖害棉畜鴨甚衆至秋將鴨銷售留存母鴨一雙爲生卵之用孰知久畜不産陳某疑之忽於日前見此鴨孵久不動捉觀之已連生兩蛋蛋形甚大而帶方式剖見内各有三黄以示鄰人均以爲雙黄蛋已不多覩三黄者實奇異也誌之以供禽理學家之研究[  紅豆]  
開槍退煞之趣聞吳江城内有鄉董某甲年近古稀素重迷信其幼女嫁與同里張某爲室結褵已數日矣某甲忽倩星士推查婿命謂其婿命宫帶有桃花神煞於女不利必須於滿月回門之時燃放花炮或可以驚退神煞某甲深然其說竟於前日（初二）新郎新婦回門之時潛使人以擊鳥空槍向新郎轎中連放三槍新郎不解何故大愛驚嚇比及抵家卽身患寒熱現張姓父母赴某甲家大起交涉未知若何了結眞趣聞也[  智]  
更正謹啓者閱貴報十九日新聞拾遺欄中所載蘇州第二工業與吳淞水産學校比賽足球一則與事實上多有不符按十日係第二工業來淞並非敝校赴蘇比賽結果以工業嫌敝校球場廣大角逐半時卽行停止且並未有進球之事卽祈更正爲禱江蘇省立水産學校足球隊啓 
小說 
[黨爭（三十一）] [  無我]  
聶曰然彼原非受人拘禁乃自匿其跡也但此中定非無因君如往携倘瀾呼茄脫買蘭三人至此余當先行鞫審之但愼勿使若輩中有懷兇器者於買蘭尤宜注意溪克聞言奇之姑如聶命而行少頃三人果至呼茄脫與倘瀾相遇絶不作歡容買蘭則俯首嘿然溪克在旁瞥見買蘭以暗號示呼茄脫聶乃啓口曰余今訊問一人餘二人可勿作聲因顧倘瀾曰爾於礦務滋欵於呼茄脫者自何時始呼茄脫聞言初作不寗狀繼即自歛倘瀾對曰余從未疑彼也呼茄脫聞言色略安愉聶曰爾知呼茄脫與買蘭之情密乎倘瀾曰余惟見其恒同在也聶曰爾亦知買蘭實設計欲誘得呼茄脫之礦圖乎倘瀾曰然知之聶曰然則前於呼茄脫室中爾何爲作誑言倘瀾曰余未嘗作誑言也聶曰余試爲爾證明之當晚爾歸室頗早預知買蘭必至特避匿於第十號房而靜待之迨呼買二人旣至遂竊聽其所言而知彼等將離紐約矣倘瀾聞言愕然聶復曰爾旣聞此言俟二人去後即離第十號房而初不知於爾歸室之前已有一亡谷黨人匿居爾室中也倘瀾悚然聶曰然則爾離呼茄脫之室必在當晚十句鐘之後而是晚旣知呼茄脫懷歹意欲以計愚爾爾必終宵未寐但余入爾房見爾被褥雜亂則此爲爾故作此狀者也如是爾旣未寐當晚於隔室殺人之事豈不聞知哉雖然呼茄脫之言當晚尙有亡谷黨人聞之買蘭聞聶言如入夢境面色乍變攙言曰余可承認當晚余固在室但爲時尙早也余離去後未嘗復返卽歸至家中呼茄脫君可爲我作證呼茄脫默然不應聶突問之曰爾於何時始欲欺倘瀾而獨享礦利耶呼茄脫曰余安能欺之彼豈不能控索　享之權利乎聶曰否爾蓋别有深意存焉特欲謀得一大宗之金擬先期往礦地而取其最上品之礦苗也呼茄脫曰余未嘗有此念爾何由知之聶曰當晚爾離室之時本不欲復返矣故設計欲使人信爾之被殺也呼茄脫愕然曰吁此何言耶 
[自由談之自由談] [  不冷]  
定學潮有功傅敎次推舉簡任員多人以定學潮有功所謂學潮者不知何指若謂此次敎職員之學潮則首功當推傅氏何也苟無傳氏即不有學潮更無須乎定也 
 
 

Page 14

 
 
   
 
