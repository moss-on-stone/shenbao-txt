# 1883 - 9 - 4903484

 

Page 1

 
 
[㸃石齋攷正字彙出售] [  本齋主人啓]  
　　字彙一書所以　彙辨字爲小學之初墓坊間玉堂字彙非不簡括而　轉圖刻每多魯魚亥豕之訛讀者憾焉本齋特爲詳加攷正另抄一本點書詳明用石印照相法而印成書訂作一本外用綢面裝訂精雅卽日出售每本收回工本洋三角正售處仍照曩例如有躉買者更當格外减折請至三馬路禮拜堂南首申報館間壁申昌書畵室面議可也此佈 
[傭工非奴僕說]  
　　天地定位以來卽有尊卑上下之義而義之所在有因乎情者父子夫妻之屬是也親親之誼有隆教之等而凡兄弟伯叔與夫宗族之隨嚴制以降者皆情之所推也有因乎分者君臣主僕之属是也貴貴之義亦有等差之辨而凡朋友主容與夫師弟東夥之迭相交際者皆分之所判也故天下尊卑上下之形不聯乎情卽區乎分情至分定有一成不變之道焉智者不得相陵躐愚者不能出範圍而聖人制禮之精意亦原於此顧合以情者或偏失之暱則禮有時而不行緣於分者或偏失之嚴禮亦有時而不行修身齊家之君子所以謹小愼微雖家庭日用之間不敢有一毫苟且無他防其漸也人生天倫之誼大抵皆同惟尊卑上下之隨分而定者各視乎所處之境居鄕之人終身不仕何論君臣之遇合窮爲之子勤儉力作安有主僕之名義然推而至於朋友賓主師弟東夥之間則人各有業卽各有所交際之人而尊卑上下之分隨在而具焉就以主僕言之不必世家巨族契買奴婢世世執役也如傭工之輩雖中人產之家亦恒有之其人固非奴僕比而其分則儼然尊卑上下也蓋主僕之義有似乎君臣古時輿臺僕隸互相爲臣執役則僕稱名爲臣晉惠公卜其子女男爲人臣女爲人妾是以生男曰圉生女曰妾圉卽輿臺僕𨽻之流奴僕之職也而以當人臣之兆可知古之主僕與君臣同義也諸侯有國自大夫以下皆爲之臣大夫有家不得臣士以下而別有家臣家臣者家僕也統言之而臣僕一體分言之則家國之殊也我　朝龍興滿洲國俗所尙以主僕當君臣猶古臣僕一體之義也近時滿員尙有自稱奴才者其事　上也如奴僕之事主惟主僕之名分如此其重故定例於奴僕叛主及奸盜逃亡一切罪案皆從其嚴顧所謂主僕者必契買配房世世服役之人而尋常傭雇者不在此列以傭雇者給有工資擇主而事聽其去留無一定之名分也是以傭工欺背主人不能引奴僕犯罪各條若情節輕者或其主人亦有不合之事則竟以常人論矣滿蒙舊俗歴今未攺士夫之家必有契買奴僕而北省大戶仕族亦往往效之南中紳宧間有習北俗者不過百中之一二而居鄕則槪以傭雇之人供給奔走緣南人雖孤貧窮苦無肯賣身爲奴僕者故雖有主僕之稱呼而實無主僕之名分也然則其所以待之者亦有區別矣契買之僕非服役旣久主人恩重許其出籍所生子女必爲府中厮婢不能自主如有過失小則詈駡大則鞭箠卽至撻死亦無議抵之法至傭雇之人則不合卽去無所用其詈駡而鞭箠也夫人生不幸而仰不足以事父母俯不足以畜妻子出而爲傭以爲已得食息於人所賺工資差供俯仰之需而已而謂爲區區衣食計乃至下儕賤役不得齒於齊民無是理也主人雖富傭雇之錢多則每月二三千少或不及千而謂以區區之費可逞我恣唯暴戾之性日譙訶之而橫鞭撻之又無是情也竊謂　國家定制輕重同異適得其平如傭工之與奴僕相似而實相懸雖有尊卑上下之分而一則義比君臣嚴以律之而不爲過一則合如東夥寬以待之而不爲嫌今之論者輙曰主僕之名分則然是誠不知世故之言矣夫人有恒業傭工之人其居鄕也不失爲農夫農婦或因力作太苦而謀寄食之方或因歲入綦徽而兾羡餘之積其甚者力不能耕少無生業貧𨓜樂而慕浮華甘於低首下心爲長隨而稱小底則已充類至義之盡然而以視契買之奴僕終有閭焉噫尊卑上下之間顧可以一槪論哉聖人有言惟女子與小人爲難養也非此等人之性情有異於人也苟得莊　慈善之道自無不孫與怨之情何况懸工資以招之者進退之權固操之自我耶近有本埠輔仁里謀殺放火鉅案傭婦乳媼到堂供指皆謂其主人有毆打廚司之事起意之端未始不在於此張君之爲人雖不知其究竟而曾歴宦途應知奴僕雇工之區別輒因小忿毆打下人何其不能容忍至此卽使秉性凶殘起意之人重在圖財就不加毆難保必無此事然張君果抑一朝之忿而乘其過夫善爲遺之則已免此慘禍矣僕因此案思君子之待小人自有寬而有制嚴而不惡之道爰卽奴僕之與雇工述其間異云 
[中法交涉近信]  
　　○字林報載有北邊西人來信言中法爲安南一節略有齟齬現在李傅相已與法公使商酌妥貼可以相安無事矣盖安南每年入貢久已服屬中國而法國於西歴一千八百七十四年與安南立約允爲保護安南嗣因今年夏間安南黑旋黨滋事雲南有華兵前赴安南東京故法人亦起兵至安南海內地方攻　砲臺以至中法兩國各不相下刻經議定安南入貢中國仍照常例法國亦仍如約保護安南中國所發往安南之雲南兩廣數處兵士以及由高麗調註安南之兵均一律撤退法人亦不取安南地方兩俱安　如日後中國雲南兩廣等處官員不善辦理邊事致安南仍有擾亂或安南　黨滋事中國不與　平則可聽法人前往勒辦按此信如果確實則中法之釁可弭而安南亦得共享太平之福矣 
[外洋消息]  
　　○前報曾言曾襲俟爲商辦安南一事由英赴法兹閱外國報知曾侯刻巳啓節回英於華十月初九安抵倫敦矣該報又言英國某醫院有兩日本人皆在內習醫其一則學已三年同班中可推第一己獲獎賞銀二十磅其一則學僅一年亦有精進曾獲小賞日人醫學行將漸長矣又言西人娶親之後每間二十五年必相慶賀甚爲𤍠閙西歴一千八百八十三年正月爲德國太子納妃二十五年之期故德人皆踴躍糾集銀兩以爲慶賀宴樂之費也 
[銀行增股]  
　　○匯豐銀行擬將生意擴充增招股銀前已列報兹閱香港西字報知該銀行於上月二十一日在港集議酌定增股銀二百五十萬元合原本五百萬元共成七百五十萬元其新股分作二萬股每股銀四十磅定期西歴一千八百八十三年三月底收十磅六月底收十磅九月底再收十磅而於十二月底收竣衆情允洽議事之　董事中之爲主者昌善於衆股友謂本年議事己蕆本行幸而獲利帳上先有盈餘轉瞬一千八百八十三年二月間議事之期亦有餘利可分預爲諸群賀也　股友乃致謝而　 
 
 

Page 2

 
 
[西官滑稽]  
　　○北京西人來信載諸字林西字報云前者德國船隻在中國海面有遭盜刼者言之地方官未能辦理乃知照駐京德公使公使商之王夔右侍郎侍郎亦知地方官之過德公使請速發電報飭該處地方官從速辦理施行文延滞有悞時日而王侍郎答以不能謂中國向來不行電報且此事亦無須傳電當行文往查訊其情形徐徐商辦此時姑爲忍耐方爲秉政大臣之體統於是行文轉飭迄無就緖現在華官使人至德公使公廨爲言近日怱有德國兵船至汕頭發兵上岸實從來所未聞之事請速發電音至　處兵官急收兵上船開行勿使久留於彼然後與公使商辦該處之事德公使聞言因亦從容而答曰此事恐亦不便遽發電報盖我之所爲皆禀承於德國先聖今若不遵先聖之法則先靈不安且發電報與兵官則兵官亦必惶惑尙須待該處有文書到來再行查詢明確察其情形權其　重然後徐徐商辦此時宜姑爲忍耐方爲大巨體統我固受教於貴上人耳爲我候貴上人安由此事且健緩國可也來人怏怏而退 
[閩撫渡臺]  
　　○閩撫張又山中丞將循例渡臺巳列前報兹悉　者於十一月十九日申時由署動身戌刻到馬尾翌日巳刻乘揚武輪船由羅墨塔展輪隨員只帶五人並聞擬於封篆前赶回然由台北至台南陸路崎嶇馳驅匪易不議一月內能否趨程也 
[船局近信]  
　　○福州船局內許總監工於前月奉憲諭銷差後告發者頗多沈方伯又札催報銷開辦水當各帳聞李爵相又函囑沈方伯密查故許總監工懔慄危懼現雖欲趕回粤東未知能脫身否也又關製造快船迄今三年尙未蕆事現因黎星使急欲囘粤故飭廠趨工務於臘月初三日落水刻下船廠之工將竣惟輪機廠事鑕床各工未能應手自上月望後晝夜工作不息工匠輪流上下半夜倂力合作以期初二日以前告竣不悞初三落水之期各廠員紳之竭力報效者亦實繁有徒拉鐵廠亦于十一月間連夜趕拉鋼板上月又趕打鐵錨鐵擔等以應落水之用廠中爐火騰光昕夕　間爲向來所未見焉又揚武輪船赴粤修理曾列前報兹聞囘工後報銷修費萬餘金而前時由許總監工私發各料件約價三四千金尙未入報核與修船後所報各欵數目大相懸殊且所領之物黎星使並未批准故此次因伏波破案而揚武亦慄慄危懼近經奉乞　施尙未批准也 
[官塲信息]  
　　○近聞左侯相請假三個月所有假內公事皆送藩署代拆代行以致薇省責重望深幾于無暇見客兩行官掾五花權韋相之雲十郡文書一色判遠山之墨當此鹊爐圍炭燕寢凝香夙夜何如匪懈耶○江寍糧儲一缺專司漕政然督運北上每逢河水淺涸輙苦挽運之難故缺雖優而人頗畏之去歲張屺堂觀察　簡授斯任卽札委汗臘翥明府爲襄辦各事提前赶辦得以無誤汛期途中極爲順利到壩日期亦較前數次爲早是以今年仍委汪明府爲襄辦現巳派赴汜水選看米色矣又觀察之　弟　菊甫分導久在兩淮素著循聲前年補授海州連判兄弟服官同在一省而又各得美地談者多　稱之今因分轉偶抱微疴不耐頰劇俟相已飭運司委項書橋分轉接署斯　矣 
[鉅案四訊]  
　　○本埠謀殺放火鉅案獲犯訊供迭經詳錄兹悉黎邑尊於前日薄暮仍在敬業書院坐小花廳飭差將毛顧氏吳周氏提案硏詰大畧均照前供邑尊隨問該氏等曰爾家老爺太太均巳遭害爾等女流斷無起手謀害之理謀害者自有兇人廚司任順福及替工許姓通同外人本縣已懸賞飭拿苟能趕卽獲案爾等便可無干但爾等旣食其祿而主人横遭毒手爾等當詳述被害緣由起手何人用何刀殺爾老爺頭顱究在何處除任許二人外其餘四人究係何等人則將來正　帮兇獲案之後本縣格外超豁毛顧氏供順福同四人閧入老爺房　其時許姓在房與老爺敲背惟見一年約三十餘歲之天津口音人身穿元色小袖繁身到太太床上被其一人弄死順福持刀立在房門口不許我們入內想順福等五人弄死老爺然不知何人殺老爺又不知頭顱在何處至順福所持之刀係向掛老爺床頭者長約二三尺有紅壳太太床上亦掛一把長短相仿係靑色刀壳老爺床沿被褥底下尙有扇子刀一把惟見順福等用扇子刀撬開鐵箱時刀上有血痕至現在起案之刀卽老爺床上紅壳之刀確不知用何刀殺老爺至順福等六人許姓係蘇鄕人年約三十餘赤鼻人似遊頭光棍狀二津人一卽弄死太太者一與其年歲及所穿之衣不相上下又一蘇人年亦三十餘身穿小袖衣一係廣東口音年約五十歲光景有鬚穿短衣外罩黃色馬甲邑尊謂然則爾主人家刀有三把又問所供兇人口音籍貫年歲衣服無錯否毛顧氏答稱現供實在無錯又問吳周氏爾前供除順福許姓外其餘皆是津人且知唱戯者幷供順福姓范何也吳周氏答稱我確祇聞天津人開口故知均是津人實未聽淸看明至唱戯之說因順福說過曾在江湖天津班內爲廚司今該班巳散伶人俱在上海以致想是唱戲者至廚司呼爲順福我未問及其姓老爺太太或呼順福或呼范司務我故以爲姓范邑尊謂順福之姓巳由保人沈載賜供明姓任范司務者想是廚司而呼曰飯司務耳邑尊又問爾主人家究有金銀財帛幾何該氏等仍如前供之語惟毛顧氏又稱本月初老爺到何老爺家取回洋一百十四元除留辦稦凳傢伙開發傭人工資外存洋五十餘元別不知有無存銀亦未看見過邑尊又問爾等前供主人有銀存在何姓處究竟若干吳周氏供聞說有五六千兩邑尊問毛顧氏然否毛顧氏答稱存銀幾何不知實數惟知按月我家老爺　何老爺家取回洋五十元說是存項利息據老爺自云年紀大了將些積蓄之銀存在何姓處生息將來沒事亦可過活邑尊謂爾小主人幸未遭害如果何姓處存有銀兩亦可將來過活第不知何姓是否規矩之人如果規矩傳案究問彼當實告存銀若干該氏等同供何老爺實在是規矩之人大老爺傳問想當直說的毛顧氏又稱我曾寄箱與張唐氏今據該氏供明箱已被我丈夫取去幷探得我丈夫初往松江及遣人赴松如已往沙頭去了然該氏係年老寡孀素來誠實决無虚語因我寄箱案及覊押我心何安求恩開釋邑尊謂贓未起案殊難准請本縣已飭差前往沙頭俟起到贓物卽可開釋訊問旣畢仍飭差將該氏等監禁云 
[騐屍訊供]  
　　○昨報列報縣請騐一則兹聞上海縣黎邑尊於昨日下午三㸃餘鐘帶同書役仵作人等至仁濟醫館相騐光傳三圖地保石友詳詰訊據稱新椿記棧夥趙金春前來知照二十二日有曾德光陳四福譚四幷一婦人到棧居住嗣因同棧之張炳失去衣物後在曾之房內查得套袴一只是以鳴捕將曾解到英公堂訊究且詰婦人之來踨去路不意譚四忽服洋烟不及救治等語邑專卽傳新春記棧主屠炳榮旋據該棧管事趙金春訴稱棧主不在申地棧中事由我經手二十二日有鎭江口音之曾德光等三男一婦到棧至念四日彼等出外後婦人卽不回來不知到何處去至二十七日棧中有張姓客忽稱失物當卽查究見有套褲一只在曾之房內故鳴捕拘曾解訊譚四並不到堂因包探等向詰婦人下落譚四卽呑烟自盡邑尊又傳陳四福到案據稱死者名譚國春今年二十五歲與我係表親該棧夥尋事將套褲一只拋在房門口誣我爲竊譚國春亦因此受誣又傳失主張炳張則頭戴金頂上前遞呈不知呈中何詞邑尊閱後並不多詰又傳曾德光據稱從鎭江來索欠住新椿記棧所有同來婦人乃陳四福之妻邑尊詰其現往何處曾德光未及回答陳四福卽答稱該婦有母姨在滬開燒餠店故到母姨處去邑尊隨飭仵作檢驗屍首旋將銀針插入口內逾時拔出針頭稍帶暗色張仵作報稱的係服食洋烟身死因在醫館已嘔吐幾遍故銀色若此邑尊隨誥陳四福　爲收殮否答稱一時不及邑尊　着具結以便由堂棺殮陳四福稱死者家中尙有父母不敢具結邑專謂祇須具自行服毒身死切結卽着善堂收殮加封發壇標記陳四福曾德光趙金春張炳四人一倂帶回以便再訊 
 
 

Page 3

 
 
[限理庄票]  
　　○前報列限期完票一案昨由陳太守飭傳匯豐庄之張風桂平和洋東同司帳人何穉松投案將庄票三帋共銀六百三十八兩呈請究追黃憲章呈票一帋計銀五百二十兩零又有徐芝甫遞禀附票稱　　記桐油行前由王姓客買桐油會出匯豐庄票一帋計銀二百三十九兩當向照票及至期向收稱己掛失不付求請附追張則仍稱票係王信懋所開恒昇昶出去然恒昇昶巳倒王巳避匿致我曾收恒昇昶付下之各票銀七百餘兩亦被掛失向收無着至我與恒昇昶往來　開錕泰豐之王柏林作保者謂爲傳保訊究幷稱何黃二人亦未前來照票實難吃虧照付平和洋東稱照票一節不過照以是否該庄之票然該庄票用過幾次　得圖章字蹟故未往照豈容藉詞不付如該庄因往來之戶倒帳將本票掛失終來庄票亦難通行市面况匯豐未倒獨將此幾票不付殊非情理司副領事謂該庄出票人皆憑信作銀發貨今到期而藉口掛失情同訊騙貽害商旅請爲照追違則將莊發封以儆效尤陳太守意欲酌斷了案原告不允太守問張云王柏林爲保人有無保單張稱保單確無一言爲定者太守駁之曰旣稱一言爲定今汝庄出票何以不足爲憑且徐姓之票巳經照過亦未付銀何也司副領事再四請追太守乃飭張鳳桂覔保具限於禮拜五料理逾限將庄發封各票存堂 
[僧衣被竊]  
　　○僧金奎投英公堂稱被僧和如竊去僧衣二件自行尋獲向索不還交捕送案據和如供與金奎相識實因飢寒向伊取衣二件陳太守判將僧和如交頭門地保管押一月贓交金奎領去 
[開倉日期]  
　　○聞江浙海運滬局良員已陸續蒞濃日內卽當開局辦理上海縣黎邑尊已飭吏役在南門內漕倉整理一切擇於本月初三日開倉署內亦設櫃開征以便業戶完糧掣串幷聞黎邑尊卽於是日進署云 
[僞洋宜防]  
　　○近日滬上到有新式夾銅洋圓分兩旣足底面俱堅惟稍帶浮光面邊有痕跡聲亦不符各店鋪及小心卽受其欺貽害非淺看閱銀洋者其愼之 
　　本經紀等人一不經 
[火不成災]  
　　○前晚虹口小菜街之協泰熟貨店內因油鍋火烈一時火勢上炎致將屋梁烘焦適巡街捕瞭見當卽報知捕房經五號西捕隨往聳身上屋取水灌熄不致成災亦云幸矣又前日五㸃餘鐘虹口鐵路上有廣東人某甲狀類痴癲闖入某姓家直至廚房取火焚柴某姓急鳴捕將甲獲在解入捕房云 
[將就了事]  
　　○算命瞎子納妓爲妻旋復逃𨓜瞎子糾人與該鴇理論等情曾列前報兹聞此事已經人勸釋綠瞎子贖妓時執有字據爲憑故可與該鴇理論現經旁人勸令該鴇寫出洋贖回字様瞎子亦情愿了結其事遂寢 
[聚興施粥]  
　　○聚興施粥局設本埠大東門外東新太平弄碼頭係善姓葉挺岩沈琛山諸君相聚而興者也故名曰聚興巳歴十有多年每日泒友各處面給粥事局中照票發粥自早至暮擁擠不開並不請示募捐其欵亦由葉沈兩君集勸同人得以年年接濟惟悉今冬天氣較寒吃粥較多於往昔而市面淸减集捐不易頗有將伯之呼望有心人或解囊慨助或購票代發未始非與人爲善之仁心也 
　　望炊客稿 
[芻堯一得]  
　　○孟子嘗會求水水無弗與者誠以水火爲民間須臾不能少之物而又須臾不容緩之物故雖昏暮叩人之門而不禁也揚城煙戶向繁所待以舉火者惟土產江州之蘆柴非有求於外來者也宜其取之便而用之宏矣而孰知竟有大不然者近日新蘆上塲並非靑黃不接之時乃城內市價每担竟至三百餘文之多且其中灌水包泥潮濕不能爲爨甚至數日斷柴大戶可以購買木炭白煤中戶可以蓄積松枝豆箕以代江蘆之用而貧　小民束手無䇿胥米無炊其境可憫夫江蘆爲江都之土產產蘆之州距城僅數十里朝發卽可夕至何至其價如此之昻日何至有累日斷柴之說回思道光年間每　之價多至二百文爲率然在冰雪凍河之時則然平時僅百餘文耳若新蘆上市則更賤矣今以目前新蘆之價論之已至三百餘文則明年夏秋之　更不可思議矣然則產蘆之歉歟抑居民之增歟皆非也其弊總在進口之不易瓜洲大口爲湖水出江之要衝其流駛如箭以前無船隻停汨故蘆獲隨潮而　稱甚便也嗣自添設瓜洲水師所有大小武職官員僅有鎭臺一帥府耳餘則以船爲署卽以船爲家夫至以船爲家則船隻必皆寬長可知如是兩岸排集連檣接舸並砲划巡船合計之不下數百號之多而又爲一勞永𨓜之計朝潮夕汐往來靡常皆以㸃篙支撑丈餘在外向來河窄水溜至此而愈窄愈溜試問蘆艘進口能速耶否耶且水師之船無論大小均䜿桅桿旣不能施䉡拉　將用竹篙排撑而各船又皆不准　挽卽待太汎勉强入口其時或遇差船又須退讓如此輾轉艱難卽一瓜洲之口希圖得進視承平之運粮大艘　費力也所以一船之柴每至經片之久方得至城其運價之多人夫之費住日之需自數倍於前矣牙儈復隱射貪利加重其價取於用戶柴價安得而不貴然則何說以治之曰此在鎭帥一轉移耳累令所轄之船或東或西皆歸一岸排駐則柴艘進口可以施䉡拉縴可以排撑竹篙卽可以朝發而夕至而何至運價之多人夫之費住日之需使奸牙隱射加價以病民也卽出進之民船均可從容不迫庶免意外之虞則被澤誠無涯焉或有誚余者謂余不過寄受䢴江一廛耳何獨嘵嘵若此此事自有當遵者言也余曰不然天下吃苦而不敢聲稱者惟小民耳余旣廉知其故不妨代獻一籌以除其累或能　如所請則作福者自得其福受益者自獲其益均與區區無與孟子又曰君子樂敢與人爲善此物此志是所望於仁人焉 
　　䢴上寓公稿 
[留別山城諸友]  
　　○覽勝扶桑兩月餘歸裝臨發復躊躇難違良友殷勤約屢誤家人催迫書蘇者漫憐居有竹馮生莫歎食無魚荒唐宋免堪貽笑翰墨偏馳異域譽　乘槎聊以代征驂萬里尋詩亦太憨嵐峽櫻花看海外故園蓴𣑦憶江南山來赴畫當援列客至通至通辭倩筆談約咯行期先告別一痕繊月近初三　長風飛渡海天雲繞到蓬山袂又分只爲小人猶有母不知何日再逢君遊蹤直擬窮三島詩律差堪張一軍最是無端情緖惡落花時節悵離羣　驪歌將唱大刀頭且作平原十日留遊女如雲成晚市崇山排闥拱神州詩賡陟屺縈鄕思賦讀登欃感客愁料得滬江諸舊雨芙荷香裹整鄙舟 
　　新儂葉　頤求定稿 
[東京使館元旦偶成]  
　　○覊旅蓬山感物華鄕關悵隔海大賒高車　馬爭驅逐大道歌擾縱押邪月琯乍更新歲律星軺遠從故人槎浮各謬被雞林賞國士傾誠列絳紗　經年異域寄萍蹤遊騁登臨興亦濃碧浪千層翻翡翠靑山四面疉芙蓉官民生大都教曲城郭圍垣但種松昔日英豪三百輩盡還茅土襲侯封　萬里駫征蹴軟塵此身自是屬勞薪畵中樓閣搏桑國海外山川析木津柳往雪來成久客鶯啼花發又新春朋簪不乏投膠契爭奈倚閭白鬢親　兩京形勢控全倭浩渺滄溟　翠螺聊藉江山資眼界曾憑忠信靖風波千秋古蹟磨崖紀百折危坡叱馭過小住固宜歸最樂刀環有夢易蹉跎 
　　新儂葉慶頣求定稿 
[浙省撫轅抄]  
　　○十一月廿三日補用府王讃鈞禀知厘捐局委江干厘局差叩謝　巡檢包臨培禀辭赴台差遣補秀永縣朱禀謝飭知准補　○廿四日新選餘杭縣丞張廷桂俱與謝藩司飭知赴任　前署廟山巡檢吳琦缷事回省禀到 
[蘇省撫轅抄]  
　　○十一月廿七日候補同知勞元弼禀辭奉　臬憲委赴松滬緝捕差　唐贊彝銷阜寗提案差禀知丁母憂　○廿八日藩轅牌示照得長洲縣典史趙晉恩丁憂遺缺查有分缺先用從九品姚麟書堪以委令署理　候補縣孫慶璜禀知府委赴上海會審案件　從九許祖蔭服闋禀到 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第二百九十三號]  
[光緖八年十一月初十日京報全錄]  
　　宮門抄○發抄　旨五道○直督張　奏查明照例定擬摺子○署雲督岑等　奏爲遴員分別請補烟瘴要缺摺○陝督譚　奏爲特叅都司革職片○愼撫杜　奏委調署州縣夾片○皖撫裕　奏委署各員夾片○十一月初十日兵部太常寺太僕寺正白旗値日無引　見○閻敬銘等覆勘試卷覆　命○　慶假滿請　安○綏遠城協領遇春謝　恩○內閣奏派騐故之大臣　派出靈中堂恩承邵亨豫陳蘭彬○又呈進賀表○召見軍機　遇春　○發抄　譚鍾麟等奏陝西富平合兪志敬甘肅中衞令顧衷對調奉　旨吏部議奏欽此○又秋操完竣情形奉　旨知道了欽此○又肅州牧裕曾等署固原牧等缺奉　旨知道了欽此○倪文蔚奏仍以候補守熊壽山補平樂守奉　旨吏部議奏欽此○又調派平樂協副將謝纉同考武闈奉　旨知道了欽此　○○太子少保署直隸總督兩廣總督臣張樹聲跪　奏爲查明知縣各官尙無藉差苛派等弊將歛錢興訟之生監照例定擬恭摺仰祈　聖鑒事竊查接管卷內光緖八年正月二十五日承准軍機大臣字寄正月二十四日奉　上諭有人奏直𨽻鉅鹿縣知縣趙映辰藉差苛泒等因欽此當經前督臣李鴻章札飭瀋臬兩司遴委候補知府陳慶滋前住改裝易服確切訪查俟查明馳赴順德府會同該府李賛元提集人証認眞研審據實詳辦擬據該府等訪訊明確擬議由　司崧駿臬司剛毅會核具詳臣恐尙有不實不盡又經分晰駁查兹據查覆由司詳轉前來臣逐加覆核鉅鹿縣属官亭等二十六村係文生張書田武生高振德充當村總嘉慶十一年立有石碑一通碑文內稱該二十六村脩過樂利堤工經該前縣免去　御道　行宮支應三項大差雖無詳准案據可稽然歴辦　大差如該縣僅派道叚或支應等項不派馬匹則均歸闔縣他村承辦該二十六村並不攤辦　奉派道叚或支應等項兼派馬匹則道叚等項歸闔縣他村承辦馬匹歸二十六村承辦若僅派馬匹而無道叚等項則該二十六村與闔境村庄一體攤辦並無免派馬差之事道光十五十二十等年派道叚兼派馬匹具馬差均歸該二十六村承辦道光二十八年僅泒馬匹並無道叚係該二十六村與闔境村庄公辦自道光二十八年起至光緖七年以前歴次　大差該縣適有災歉村庄除二十八年僅派馬差外其餘各次僅派道叚或支應一項未經兼派馬匹是以該二十六村久未辦差光緖七年九月　孝貞顯皇后　宮奉安　山陵大差該縣奉委派道叚因有釋州縣多係災歉該縣尙属覺稔遂酌派兼辦馬十五匹嗣奉　上諭停止恭送將馬差核減四成實派該縣馬九匹知縣趙映辰道差歸闔縣他村承辦於閏七月十八日帶同工書繩振德赴差恭修其馬匹係隨後奉文由代行前署典史柏瀛山查照歴辦成案票飭官亭等二十六村承辦票內僅書照章攤派並無折銀若干字樣張書田因道光二十八年馬差係歸闔縣攤辦並因樂利堤碑文有免去支應一項誤爲馬差在內邀允高振德赴縣求减希圖見好村民該代行典史飭工書張洛含檢查並無免差卷據且此次與道光二十八年僅有馬差而無道叚情事不同仍令該二十六村承辦張書用等又往懇教諭董希孟代爲轉承未經允許遂疑張洛含匿卷不查抗不遵辦該代行典史恐悞差期將情形禀報大順廣道張書用高振德聞知逼令增生高鳴鳳監生王錦堂一同赴府呈控均批俟趙映辰公回勸辦經趙映辰先將馬差籌墊供應于十月初四日差竣回縣出示曉諭並傳集耆老張雙蘭地方王存理等令每馬一匹折交差銀二十六兩零共折銀二百四十兩張書田等不從又恐趙映辰禀究貽笑村衆復起意歛錢上控將縣示揭去邀允在逃之崔洛景張洛保向二十六村按畞斂得京錢八百十六千以作訟費趙映辰查知禀府張書田等亦赴府續控該府李贊元再三堂諭張書田等仍復狡執該縣查出另有道光二十年所立免差私碑內叙契不投稅糧不更收等語不特抗差不辦粮稅亦欲邀免實屬違例經前督臣李鴻章批飭提郡革辦將私碑銷毀張書田等被革畏懼將所歛錢交令村衆如數收回易銀交差旋因有人叅奏欽奉寄諭又經李鴻章行司飭委候補知府陳慶滋前往確切訪查並與該府李贊元集証會審據供前情不諱經臣駁杳兹據查覆並無別情應卽擬結查例載假以建言爲由挾制官府發附近充軍又律載不應爲而爲事理重者杖八十又斷罪無正條援引他律比附加減定擬各等語此案革生張書田等於照章應辦馬差先因誤會碑文赴縣求减迨未允許輒卽揭去告示歛取各村錢文紏同高鳴鳳等興訟珠属挾制惟無聚衆聨謀逼勒平民重情究因見好鄕里起見旋將所歛錢文退還村衆交差尙非始終違抗例內並無作何治罪專條自應比例量减同擬張書田應比照假以建言爲由挟制官府發附近充軍例上量减一等擬杖一百徒三年高振德係屬爲從應與張書田滿徒罪上减一等擬杖九十徒二年半均至配折貴拘投限滿遞籍安插增生高鳴鳳監生王錦堂訊係被逼隨同府控尙無抗差歛錢情事應照不應重律各擬杖八十照律納贖在逃之崔洛臣等飭緝獲日叧結私碑訊係道光年間不知何人所立業已銷毀惡免追究至各州縣馬差等項向多折徵錢文由官帶赴差次雇辦以免民間遠道往返羈候據委員陳慶滋查覆道光十五十九二十等年該縣三次馬差每次每匹折徵制錢五十千此次每匹折徵銀二十六兩零較道光年間有减無增典史王蘭芳係七年十一月十七日到任確在張書田等迭次興訟以後並不相涉教諭董希孟於張書田等二次府控之時正赴郡送考曾奉該府李贊元諭令就近開導旋　張書田等狡執經李賛元飭押詳革審辦工書繩振德於事前隨赴　次兵書張洛含因無免派馬匹文巻無憑檢呈原叅該縣趙映辰藉差縱役苛派典史王蘭芳索賄不遂聽從教諭董希孟挾恨串唆趙映辰捏禀各節該委員查無其事並稱張書田等係赴府呈控由府飭押迨審明照例收禁非趙映辰解府卽趙映辰原禀亦無張書田等在縣聚衆咆哮公堂等詞輿情尙無不服應毋庸議該二十六村向旣免派　御道　行宮支應三項大差嗣後應仍照免專辦馬差如遇僅派馬匹不派道叚等項並照舊章及道光二十八年成案該二十六村與閣境村庄公辦其餘雜差各項飭由藩司彚入現查各屬差徭案內秉公核定務昭平允以免訟端除備錄供招咨部外所有審明定擬緣由理合恭摺具奏伏乞　皇太后　皇上聖鑒勅部核覆施行謹　奏軍機大臣奉　旨該部議奏欽此　　○○岑毓吳片　再查武闈鄕試定例巡撫主試總督監臨雲南等考試武舉外塲如督撫　係漢員應咨調提鎭來省公同校閱歴經遵照辦理在案今本年滇省舉行壬午正科武闈鄕試臣與撫臣杜瑞聨均係漢員例應　調提鎭公同校閱騎射據審司唐烱提調署粮儲道崇繕會詳請調前來臣查有在省昭通鎭總兵麟志熟習騎射例應咨調公同校閱除遵例照會外謹會同雲南撫臣杜瑞聨附片陳明伏乞　聖鑒謹奏軍機大臣奉　旨知道了欽此　○○譚鐘麟片　再臣接據陝安鎭總兵官余虎恩禀稱署鎭属白河營都司花翎升用叅將儘先　擊尙淸臣習氣太甚居心狡詐請撤任另委接署等情前來臣覆查屬實似此劣弁未　姑容相應請　旨將白河營都司尙淸臣卽行革職以盡官箴除查取保札另文咨部外理合附片陳明伏乞　聖鑒訓示謹　奏軍機大臣奉　旨着照所請兵部知道欽此　　杜瑞聨片再署開化府知府蕭錫齡調省遺缺查有俸滿元江直隸州知州傅鳳颺任事實心堪以署理　署宣威州知州凌應梧調省遺缺查有補用知縣余秉鎭才具明敏堪以代理又署霑益州知州桂林調省遺缺查有准補該州知州陳燕應卽飾　新任以專責成又羅次縣知縣李淸鑑現報病故除另疏具題開缺並聲明現有應補人員留外請補外應卽委員接署查有補用同知蕭有源氣度安詳堪以代理又署祿豐縣知縣劉琪棻調省遺缺查有准補該縣知縣任懋郇應卽飭赴本任以重職守又准補願寗縣知縣元謀縣知縣楊炳垣調省遺缺查有試用知縣王墀才具精明堪以署理又平彝縣知縣宋寳椷撤省遺缺查有委用知縣傅炳墀辦事老練堪以署理據藩臬兩司先後會詳前來除分檄飭遵外謹會同雲貴總督臣岑毓英附片具奏伏乞　聖鑒謹　奏軍機大臣奉　旨知道了欽此　○○裕祿片　再安徽建平縣接壤江浙兵燹後土客雜處獄訟繁多且時有民敎交涉事件必須熟悉地方情形之　方足以資冶理新選該縣知縣崇福於本年八月二十七日到省察看該員人尙安詳惟民社初膺於此繁要之區恐難經理裕如查現署該縣知縣陳德明辦理地方　務諸臻妥治土客　屬相安應仍當留該員署理俾收實效現有　門縣知縣柯家璆調省差秀遺缺治理較易應卽以崇福　行署理人地亦屬相宜俟其閱歴稍深再行飭赴建平縣本任又太和縣知縣鄒鍾俊調省差委查有天長縣知縣蕭先鎬才識明練堪以調署遞遺天長縣缺查有候補知縣嚴忠培勤愼安詳堪以署理該縣蕭先鎬並無承緝巳起四叅案件據瀋臬兩司會詳前來除分檄飭遵外謹會同大學士兩江總督臣左宗棠附片具陳伏乞　聖鑒謹　奏軍機大臣奏　旨吏部知道欽此 
 
