# 1909 - 92 - 4912994

 

Page 1

 
 
   
 
 

Page 2

 
 
   
 
 

Page 3

 
 
　　第一張上諭宫門抄論說來稿專電緊要新聞 
　　第二張接緊要新聞分類新聞清談文苑 
　　第三張各省籌辦諮議局本埠新聞 
　　第四張專件國外新聞小說 
上諭 
[監國攝政王鈐章閏二月十八日内閣奉]  
　　上諭憲政編查館奏遵設貴胄法政學堂擬訂章程並籌撥經費開單呈覽各摺片現正預備立憲需才孔亟凡宗室外藩王公滿漢世爵若不預爲培植其何以儲政才而裨治本應卽設立貴胄法政學堂以廣造就著派貝勒毓朗充貴胄法政學堂總理農工商部左侍郎熙彦翰林院學士錫鈞充貴胄法政學堂監督務宜認眞經理母負委任至宗室王公曁其子弟實爲滿漢及外藩世臣之表率如有及歳尚未入學與入學後半途退學或不恪守學規等事該總理等尤宜破除清面勸懲一切照章辦理勿稍寛假至陸軍貴胄學堂最關緊要仍須認眞勸勉廣儲千城總期安勉兼施用副朝廷興 
學敎胄文武兼資之至意餘依議單片併發欽此 
　　上諭榮慶奏病請續假並請派　署缺一摺協辦大學士學部尚書翰林院掌院學士榮慶着賞假一個月安心調理所任各缺均母庸派員署理欽此軍機大臣署名奕劻世續張之洞鹿傳霖差那桐假宫門抄○閏二月十八日召見軍機溥頲熙彦楊士琦李殿林吳郁生沈雲沛孫毓駿鄂芳 
論說 
[論浙省吏治之黑闇]  
　　天下之患。莫大於公論不彰。是非倒置。大吏護短。有司舞弊。無辜者牽羅法網。而有罪者反得逍遥事外。借心計以肆其奸詐。其事始於一人一地。而其禍必至害於爾家。凶於爾國。嗚呼。吏治之關係。顧不重哉。 
　　吾向者謂此事或出於邊遠各省。風氣閉塞。一任官吏之顚倒錯亂淫刑以逞耳。而孰知乃出之於風氣開通地居濱海之浙江省。吾向者謂此事或出之於貪讀之夫。庸庸碌碌。絕無知識。屬員窺伺意旨。狐假虎威耳。而孰知乃出之於精明强幹踔厲風發饒有聲譽之增　。吾向者謂一時漫不經心。或爲屬員所蒙蔽。政務殷繁。偶爾失檢耳。孰知撫院開其端。繼而杭府。繼而警察總局。朞月之間。慘劇迭見。其闇無天日之狀態。有令人不可思議。竟如是者。 
　　一曰。闕玉麒案内牽涉之胡俊。夫胡俊之於闕玉麒。不過互通書函已耳其有無關係尚在疑似之間即欲查詢傳師範監督入見嘱其密查。可也。不然。或令師範臣督帶原人到轅。當面傳詢。果有關係。付吏治罪。亦可也。而乃不問情由。遽派巡官。到師範學堂指索胡俊。已不得辭輕率之咎。况不用正式公文。竟令巡官往傳。跡近誘誑。忽拘留忽途回。事同俳戲。以堂堂封疆大吏。而竟有此詭譎多端之行爲。已可奇矣。迨胡俊釋回。學生憤激。謂巡官虐待學徒。行使巡警權。未免横濫。學堂之尊嚴。掃地殆盡。乃復遷延其詞游移其說。於報載情形。則曰是否揑造。於傳呼查詢。則曰並未受辱。且又兢兢焉蔽護巡官。謂爲受本部院之命令而行。辨明不用公文之理由。謂爲中國辦理要公往往有面諭遵辦之事。即證諸日本之警察法。大致正相吻合。一則曰愛惜胡俊名譽。不欲將虚實未定之事。形之公牘。再則曰一經訊明。即行送回。聲明無罪。於該生體面固無損失。怙過飾非。全無全理。夫報紙所載。固屬不可輕信。而何以警兵强剥衣服。巡十扭辮拖打。沿途凌虐。道左感。知而何以胡生言未及終。痛哭聲嘶。而何以人人自危。大動公憤。吾知撫部院之愛學生。有不如其愛警官矣。此其事之令人不可思議者一也。 
　　一曰秋管帶誣良逼供之張雲飛。身爲止戈學堂之校長。初何至遽貪小利。購買盜贓。且果購買盜贓。亦何得留秋管帶止宿其。家此皆情事之滋人疑竇者。况曰盜贓。則張家之衣飾細軟。查抄一空。必可逐件指出當衆證明以實其事曰。購買。則其人之必非通盜可知。曰爲盜所脅不敢不買。則其人之必不甘于昵匪又可知。乃當事者一不過問。秋管帶勒索不遂。遂剥衣倒懸籘條火烙。以施逼招之技。其事固駭人聽聞矣。鄰右譁然。公禀昭雲。撫帥聞之。勃然大怒。海底之沈寃。幾幾有一線光明之望。卓太守更復别出見解置撫批於不顧。一若張雲飛買贓。確有實據。而紳民公禀反爲多事。僅僅以措置乖方違背法律。加諸秋管帶。而張雲飛則確定爲有關盜案之犯。按諸刑事。自有正當之處置。豈張雲飛身列摎庠。果不知自愛耶。抑太守之官官相護。避重就輕耶何餘杭紳民近在咫尺。甘心張雲飛之身爲盜藪。而顧不惜身家以求媚耶。抑張雲飛親筆供詞。出於留宿之時。出於言餂之際。果爾。則用囚籠以裝解省垣足矣。初何必誘置樓上。迭施非刑。以勒逼畫供乎。古人有言。見獄吏則頭搶地。視徒隸則心惕息。又曰。三木之下。何求不得。豈紳商學界五十餘人之公言。盡不足據。而一委員之密查一。管帶之逼供。遂可信耶。此其事之令人不可。思議者二也。（未完） 
來稿 
[南洋勸業會說畧（六續）]  
[第二章經營]  
 
 

Page 4

 
 
第一張第四版 
　　一種類 
　　（甲）萬國賽會。英語爲lanoitanrelni賽會。亦稱tlew賽會。乃世界各國聯合之賽會也。 
　　（乙）聯合賽會。英語爲eareunt賽會。範圍較萬國賽會小。乃數國三聯合之賽會也。 
　　（丙）全國賽會。乃地方賽會。如日本之内國勸業博覽會。全國賽會也南洋勸業會。地方賽會也。 
　　（丁）專門賽會。如農業工業漁業礦業美術食品。凡涉於專門而又單獨組織賽會者。皆屬之。其在歐洲。甚至有犬馬　鳥而組織賽會者。 
　　（戊）公立賽會及私立賽會。此由設立之人格而區别者也。 
　　二會地 
　　賽會所定之地點。萬不可誤。此各國學者所能共認也。其擇地有必要之條件三。 
　　（甲）會場所定地方或附近。其産業之發連己有相當之程度者。 
　　（乙）對於出品人及來觀人交通及居處甚便者。 
　　（丙）與外國交通最便者。 
　　三會期 
　　爾苦司博士曰。開設賽會期間。必視地方産業發達之程度而定。大約開設時期。由比較而可推定者有條件二。 
　　（甲）開設萬國賽會相隔之期。以五年爲最少限。 
　　（乙）同一地方開設賽會。必經過十年以。外方可再開。（未完） 
專電 
[電一（北京）]  
　　某御史奏沈秉炎於國恤期内演戲縱役擾民李國治烟疾甚深縱役聚賭收受陋規該省鎭道大員如此行爲各屬政治何能振興寄諭張鳴岐查辦 
[電二（北京）]  
　　又奏桂滇鐵路關繫重要外人埀涎應速將應辦事宜先行籌畫不得徒託空言寄諭李經羲張鳴吱知道 
[電三（北京）]  
　　鹿中堂今日（十八）赴陵擬住三日始回 
[電四（杭州）]  
　　酈巡記被徐巡官反坐一案浙撫主張澈究派周守志靖密查紹興同鄉開特别大會聯請伸雪 
[公電（厦門）]  
　　申報轉各報館福建學生會閩帮各會館鑒劉子貞觀察蒞厦三載興學保商因天仙戲園案力爭主權爲媚外者所排擠竟開缺十八乘撫順丸由厦啓節繞福州赴滬厦民攀轅無術各校停課商停交易一天藉　敬愛到滬乞代照料闔厦紳學商界感甚 
緊要新聞 
[朱部郎汝珍致上海商會函（爲調查商習慣事）]  
　　鄙人承修律大臣奏派前來調查商習慣爲編纂吾國商法之資料目維才力短絀深慮弗勝然此事大有關係於吾國商業之前途不能不勉嘗維吾國商業發達遠在埃及腓尼基亞之前東南瀕海交通利便民性活潑國外貿易日見增加尤占世界商業重要之地位近以商戰劇烈他人常立於主動爲經濟之强者吾國每立於被動爲經濟之弱者其中原因雖甚複雜而主要所在則由下無商學以相研究上無商法以爲保護徒藉天然能力與之較勝故可恃而不可恃也此不獨吾國爲然耶歐洲中古末期亦祇有商業團體無所謂商法今觀吾國行商皆有同業規條又團體所集恒能目爲裁判擴而充之即吾國商法之泉源惟是兹事體大審擇至難蓋商法含有世界性質各國大抵從同然亦因夫國民經濟之程度及事實之習慣往往離而獨異吾國地大物博商事尤極繁瑣今編制商法不取裁外國則反夫從同之傾向徒取裁外國不與吾國習慣相應恐又不利於推行查憲政編查館奏定逐年籌備事宜商法一項應於本年編定不能不速事調查顧期限短廹又乏經驗深懼疏舛致負任託尚賴賴商會諸公時賜論議俾得有所折衷本館擬出問題請逐一答復商習慣調查問題錄今日本報第四張） 
[李叅議奏請整理新政（續）]  
　　查此次度支部奏定清理財政章程於調查考核各條備極精密擬請飭下京外各衙門此後辦理各項新政每年經費出入統由度支部照章認眞考查嚴覈虚糜務資實用以省浮濫而免推諉至於行政用人除各員官階履歷應咨明吏部核辦外所有關於行政範圍各項委任之職務及開辦以來逐年進行之成績應悉責成各該管長官督飭稽考月要歳計製爲簡明表册分别造報仿照古時郡國計簿歳上二公非實者御史按劾之成法限於每年三月將上年應造各項表册繕具二分一送内閣會議政務處一送都察院際兹憲法未布議院未立以前所藉以監察行政獨賴御史一宜耳與其風聞彈劾而指摘容有不實徒寒任事者之心　如事實臚陳則參考易得其眞尤足執當局者之口如有敷衍搪塞造報 
 
 

Page 5

 
 
第一張第五版 
不實者准由該御史等指名糾參以儆泄玩政務處爲全國行政之總匯於現行各要政尤應洞悉實在情形擬請俟各衙門送到表册由該處詳加鉤考摘叙要略每年進呈御覽一次庶聖主不出堂帷得曉然於天下行政之現狀未始非明目達聰之一助也抑臣更有請者大凡國勢視人心爲强弱人心隨風會爲轉移前此道咸之際人心之糜時局之艱百倍今日而十餘年間所在人才崛起爭自濯磨卒能戡定大難内安外謐者由我宣宗成皇帝文宗顯皇帝揚清激濁推誠延攬於上一時内外大臣若文祥倭仁林則徐胡林翼曾國藩等各以名節忠義奬率於下以此士心奮發凡慷慨赴功名者大率以志行相切劘以廉恥相矜尚風會所趨異才挺出故能撥亂返治蔚成中與盛業近三四十年來此風稍替其始不過一二大臣尚功奬能視名節爲無足重輕其後夸誕成風豪侈日甚遂不得不純藉利祿以奔走人士習尚陵夷　由於此臣尤伏願我皇上扶植正學澂清治本懲貪濁以儆一時崇名節以範百世蓋使人畏法而不敢爲小人尤不如使人愛名而爭爲君子此制治清濁之大原人才消長之關鍵不可不深察也 
[江督皖撫奏報皖省兵變一律肅清（一續）]  
　　時江南之江貞保民並湖北之楚材三兵輪因秋操赴皖垣下游停泊惟城外匪蹤徧地通信維艱遂繕發手諭懸賞招募勇敢縋城向各砲艦通信並派巡捕執持令箭間行赴輪催促開砲夾攻乃叛兵猶敢結隊抵抗以砲臺之彈還擊艦師幸均未能命中是時官軍聲勢聯絡砲火激揚鑒戰歷數小時之久立將所據砲臺摧毁該叛兵又逃入臨江寺寳塔後身借地勢遮蔽伺便擊射該處溝坡起伏爲兵輪砲馬所難及復督飭協統余大鴻統領劉利貞挑帶精銳開城迭次襲擊叛兵腹背受敵勢漸不支紛紛抛棄衣裝鎗械四散潰逃先是皖垣火藥庫在城北菱湖嘴地方爲全省彈藥所儲原有巡防兵數十名看守二十六夜間叛兵人數衆多陡被搶刦經臣家寳迭懸重賞選派降補同通黄鳳岐等帶領巡防隊會合標營奮勇奪回是爲二十七日日間戰鬭情事曛黑後臣家寳仍督率司道印委察城分守不敢以匪勢已挫稍涉疏虞周視城垣查得西北隅地方土名四方城城根積壤頗厚較易攀登遥見城外火光隱見似叛兵亦注意此方面恐其乘暗潛越亟須豫防因運機關砲兩尊擇要支架是夜子時該叛兵果於四方城面方突前猛進勢將撲城飭開機　砲連環擊射叛兵迭却迭前死攻數次迄不能逞復兩次僞充防營及皖省大湖醫備隊意圖冒混入城均經守城各員弁覺察擊退計無所施天明後該叛兵等紛向者垣西北一帶潰竄軍械衣裝沿途抛棄無算因城中兵數無多仍以城守爲重未得開城追捕是爲二十七日夜間守禦情事二十八日平明後安慶水師營會同巡防營又將馬營收回並奪得馬匹鎗彈多件僞令箭一枝城廂内外已無匪蹤臣家寳傳令暫開城門以靖人心一面躬自出城撫慰飭令各商民照常貿易民心始定該叛兵對於省垣一方面不多搶掠故地方尚免蹂躙仍飭令余大鴻挑選標兵暫編兩隊分投搜捕以防叛匪潜藏先後拿獲各匪黨均於訊明後立予正法又查得各叛兵多數籍隸皖北此次竄逃難保不潛回原籍並分竄鄂豫鄰境因飛電鄂豫兩省電飭皖北各州縣嚴防竄擾其原駐城外各標營多被威力廹脅除砲馬兩營外甘從叛逆者實亦無幾並責成余大鴻察酌情形分别遣散留伍收繳鎗械查明連日陣亡受傷將弁兵丁分别賞卹辦理此十月二十六二十七二十八三日夜臣家寳督同文武各員攻勦叛兵固守省垣之實在情形也（未完） 
[京師近事]  
　　日本伏見宫貞愛親王行轅外部初擬租在六國飯店今聞因石大人胡同新修外部衙門工程已經告竣故現又擬以該衙門爲親王行轅 
　　洵貝勒以德宗景皇帝暫安期近崇陵工程已定干十七日開工所有正副監督及監修各員皆于是日乘專車赴工查勘俟二十日後再爲分班輪流到工以節糜費 
　　簡補奉天提學使盧靖請假三個月回籍修墓現已期滿於本月初十日赴奉履任業經發電入奏矣 
　　廣東抽收賭欵陋規一事常年幾逾百萬兩以致民不聊生滋生盜賊屢請禁止已誌前報刻聞粤省京官又集議擬請法部戴尚書領銜奏請裁罷以清匪源而該局書則頗有　色云 
　　度支部澤尚書現與各憲議妥財政學堂監督派定章宗元充當不日即可發表至外間紛傳已派陳錦燾一節實屬不確 
　　張中堂之公子張權由美參贊保用郎中回京聞已調入禮部而溥玉岑尚書决計派該員帮辦禮學舘參纂禮制事宜因其家學淵源於禮經必能擅長也 
　　副都統恩順具奏整頓感安宫覺羅三學事務需欵孔棘請飭籌措辦公銀兩奉旨飭度支部籌撥 
　　八旗高等學堂監督文伯英太史擬將該堂造紙廠大加擴充廣招生徒現以本處不敷住宿禀請督學局將西城高等第四小學堂改設刻已興工修飾不日遷移 
　　度支部以清理財政局與預備憲政大有關繫特通電各省所有調查局限三月間成立至遲不得逾六月間均須一律開辦仍將現在籌辦情形隨時電覆 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
第二張第二版 
接緊要新聞 
[長元吳清理學欵問題蘇州]  
　　江蘇提學使樊介軒文宗據柳宗棠俞武功王澄等禀當經批准照會紳董秉公集議等情已錄昨報原禀照錄如下竊我國向無敎育費而地方公欵中實有性質甚近者如科舉時代之書院賓興公車各公費按其用意即地方敎育費之類自科舉廢而學堂興舉一切公欵之有關於科舉者皆移作學堂之用以地方公欵辦地方學務意至善也惟向例經理此公欵者卽兼有動用此公欵之權致局外人無從稽核如我蘇長元吳三縣之公費丙午以前係歸潘紳祖謙經理城紳等當以地方興學需費公請潘紳交出議設長元吳學務公所後又改爲總匯處當以勸學所尚未成立公推彭紳福孫爲總理吳紳本善爲協理彭紳故而蔣紳炳章繼之以綜此書院賓興公車三項之出入所以清官欵公欵之界限也凡在城鄉之熱心興學者莫不額手稱慶以爲今而後我三邑敎育之費得此大宗補助必可達敎育普及之目的自丙午至戊申長元吳高等小學蘇州公立第一中學併入長元吳學務總匯處主辦得以次第建設去年春議撥唐家巷公立小學若干緡五月議撥山塘公立小學茶捐若干元固徵諸職員維持敎育之至意而　鄉學區未劃所有公立小學均極支絀勢將停辦曾不過問此生等所輾轉思維而不能代解者也查書院賓興等各公費均有田産若千畝存興生息洋若干元錢若士千昔時鄉之賢父老顧念梓桑捐助裒 
集成此大宗巨欵實非易易準科舉時代之公費賓興公車三邑固無分城鄉而書院之膏奬并省界而不分今則專集於城而不溥於鄉即及於城者亦祗一中學一高等小學補助者兩處更微之又微敎育普及以多設初等爲最要以開通鄉鎭爲尤先今鄉之小學一若擯諸學界之外者未知總匯處之名義作何界說也且建築學校形式固求完美而處經濟困難之時用昔賢積累之欵自應出以撙節乃草橋公立中學高等小學房屋仿照洋式既極美觀而去年冬間聞因另建高等小學房屋又有請提平江書院存典本錢若干緡應用之公牘幸奉憲批力主保存得以未動其辦學如此之少而用欵如此之鉅來日方長罄可立待未識總匯處諸職員之用意但顧目前抑兼籌日後也原總匯處之定名固屬一時權宜之計今各府廳州縣敎育會勸學所均已成立似不必多此駢枝應請飭交長元吳學務總匪處核議按照奏定敎育會勸學所章程議定各項公欵移交敎育會勸學所分别經管核實報銷並飭勸學所速劃學區續舉鄉勸學員按區辦事未成之學堂促令建設已成立而成績較良經費果絀者據視學員之報告量予補助俾資久遠而示大公且與定章相符當無窒碍惟但准動用利息不得絲毫動及的本以爲辦學久長之計如照現在辦法推其究竟必至在城之子弟智者益智在鄉之子弟愚者益愚而寸銖積累之公欵不數年而同歸於盡似非秉公持平取决公論之初意當亦總匯處諸職員所不忍出此也或謂總匯處所辦各事皆由議董議决施行非總匯處總協理所可專擅當此預備立憲時代任議董者應如何顧名思義從長計議寒蟬仗馬似非所宜想必有輔助總協理之不及而同擔其責任者也生等爲謀敎育普及起見並目覩四鄉辦學之困難公欵虚糜之甚易故敢瀝陳梗概伏乞電鑒批示祇遵 
西報譯要 
[安奉鐵路爭端近聞]  
　　字林報載十七日東京電云東督徐世昌向奉天日本總領事聲言如日本不允將駐紥安奉鐵路一帶之軍隊警兵撤退則擬將該問題移交北京辦理聞日本并不承認此議并謂即果移京辦理日本亦不變其爭論之宗旨云 
[英使誥責中國籌借路債]  
　　文匯報載十八日倫敦電云駐京英使朱邇典以中國並不按照一千九百零五年北京條約先令英國提出承攬債欵最低之條欵即與德國締結粤漢鐵路債欵合同實屬違背約章已嚴詞詰責外務部 
分類新聞 
政界 
[隣右禀證巡官之調戲浙江]  
　　巡官徐士炎調戲酈巡記之妻事發僅由警局三數私人裁判反坐現已將該巡記發押待罪板兒巷隣居異常公憤張長寳等近又聯名多人以名節攸關據實陳明公叩澈查集証訊辦分赴撫藩臬各憲轅控告云竊長寳等向住治下板兒巷安分營生從不預聞外事前月二十四日近隣酈子馨家突來生客一人入内閑談久坐不去初以爲酈某在家以致久坐不去嗣據長寳之外甥女由酈家歸來言及來客即係巡官徐士炎並云與食燒餅半個盡知其態度輕狂酈妻並未與彼多言女曾言其大略至如何戲謔言語幼女不能盡記惟徐巡官自來至去均約二句鐘時間乃近日紛紛傳述酈巡記因此撤差反獲意外之禍長寳等聞之不勝詫異伏思該巡記是非得失原無待旁人顧問但事理黑白究難逃諸與論既經公庭對薄曲直自有正式裁判而是日徐巡官親至酈家閒坐酈妻所言實談笑戲謔情事當時并有 
 
 

Page 11

 
 
隔壁學徒冲茶亦可作証來去均經長寳目覩誼關隣里勢難緘默長寳等不獨爲酈巡記一身惜并爲酈一家哭特恐酈妻屠氏蒙恥反目是必釀成人命爲此不得已瀝陳憲聽其虚實原因憲天明鏡高懸一經鞫訊自不難盡悉眞僞合詞環叩伏乞俯賜核辦施行 
[油商禀請减捐被斥蘇州]  
　　蘇省牙釐總局昨據齊門外油商江怡太等禀貨賤捐貴公懇减數以蘇商困各情奉朱觀察批云查浙油運蘇總捐定章前次飭據落地局鄒令禀准核减每担捐錢六百文在蘇請單辦運由進口首卡每担先收卡捐四成錢二百四十文到蘇再完落地六成錢三百六十文足示體恤早經通飭遵辦在案今據禀芯子油一項較青油價賤求請减捐不　該商等所運浙油向以芯子油朦報希圖估本短捐近日同里局查獲罰辦者係青油非芯子油本局伯照章捐罰不予深究已屬從寛何得妄生希冀仰六門釐局諭飭遵照 
[巡緝廢弛之處分鎭江]  
　　蘇撫陳中丞據丹徒縣事主周袁氏禀報被刦拒傷一案當以此案與另禀沈志凰家被刦一案同夜失事係屬連刦該縣分作兩案禀復希圖朦混已屬荒謬且尚有蔣士杰家被刦一案亦　同月地方文武任令匪徒横行若此其爲溺職更何待言周袁氏案雖己拿獲一犯惟供未承認究竟是否正盜尚難懸决餘俱一無破獲緝捕巡防兩屬廢弛特批飭按察使移會藩司將該縣王令得庚先行摘去頂戴以示懲儆並飭令上緊嚴緝務獲究報 
[撫藩對於縣令欠繳房捐之政見浙江]  
　　浙藩顔方伯以迭奉撫憲嚴飭整頓全省財政限期清釐特於前日詳查光緒三十四年全省房捐欠解各州縣屢催罔應詳請各記大過三次再行分别委提等情昨日奉到中丞批駁謂察閱摺開欠解房捐各員除被議人員外其餘僅據詳至六七八九十等月分止各員一概記大過三次辦理未免失實即使程途有遠近之殊而報解時日亦不至相懸過甚如烏程與永嘉比列烏程解至六月分永嘉解至十月分其距省程途永嘉較烏程爲遠是永嘉遲延三月以上則烏程遲延不止三月以上又嘉興縣亦僅解至十月分其距省較永嘉爲近何以遲延反在二月以上其中究竟有無舛誤之處事關追罰不厭審愼仰再悉心查核另詳復奪 
交涉 
[札飭詳查洋商行棧鎭江]  
　　江督端午帥頃准外務部咨近來各洋商往往背約私開行棧動輙滋生事端釀成交涉應即咨請轉飭各關道將該埠洋商行店調查數目並註明所開行店是否在租界内及營業年期限三個月内詳細列表呈報以備考查等因鎭道劉觀察奉札後轉飭洋務局遵照辦理 
[外人興學之要求福建]  
洋員麻賡恩學問優長前經官紳聘充商業學堂敎習因事告退現就烏石山閩縣學堂舊址創立賛育學堂分班授課當經美領事及稅務司據情照會提學司謂該堂學生畢業後足備　政海關鐵路之選 
軍界 
[高州鎭縣電詳處置降匪廣東]  
　　高州鎭黄培松署信宜縣何煜恒電禀粤督云功電敬悉此次股匪陳九瓜等繳械投誠蒙恩姑准暫行留營緝捕等因查該匪等雖屬投誠惟任令聚處一區仍恐日久難於防範現計正盜四十八名編爲四隊分散安揷暫行参入巡防哨隊内作爲先鋒緝捕之線俾與營勇雜處以便鈐束并擬日間即飭先進合水一帶搜捕要匪以觀其效所有口糧照羅定先鋒營規給發倘途限無功或賊心不改自當隨時禀辦至鎗枝數目前經究詰據各脅從供稱多爲逼從實不能遍有鎗枝所繳之數已實如有隱瞞任從嚴辦查核尚屬實情其脅從六十餘名並被擄人口遵諭辦理分别拍照註名容再造册禀呈培松等准即日督隊分路搜捕并赴羅定面商蔣道會同各營搜捕餘孽而絕根株續辦情形容再禀聞 
[閩督詳報軍港形勢福建]  
　　閩浙總督松壽日前申報籌畫海軍處王大臣云馬江爲海線路扼要之地堪稱天闢良港形如弓式水度甚深港内可容大軍艦三十餘艘若將來以馬江爲中央軍港與各省頗能聯絡聲氣且遇大颶風毫無激蕩之處聞各王大臣擬將派員詳勘 
學務 
[路礦學堂重行開校直隸]  
　　唐山路礦學堂因不肯補考全體解散業已另招新生擇日開課聞郵傳部飭學堂總辦與各洋敎習重訂合同其新取學生五十名已於月之十四日抵堂翌日開課至前日牽連被革各生亦經該堂總辦示諭分班給奬照舊辦理同時上課 
[勸學員改期選舉蘇州]  
　　長元吳勸學所前因本城各區勸學員照章應行重選定期十四日舉行各情已紀本報兹因是日適逢諮議局初選舉第三次開票之期該所學員均担任監察事務無暇及此當經議定於二十一日舉行 
[捐助學務經費類誌蘇州]  
　　蘇紳王同愈以學務總匯處自創辦公中學校公高小學以來改築校舍延訂敎員一切用欵日見其繁致近年經費支絀異常特將所購蘇路公司股票計一百二十股捐助該處經費以資補助三縣勸學所本年因修葺房屋業經繪圖雇匠估價約五百元之譜惟經費有限前經禀縣撥欵補助兹經三大令以該所紳董辦理學務熱心勸導足以輔官力之不逮特捐廉各助洋一百元以備修費惟所少二百元暫由總匯處籌墊俟該所籌有欵項再行歸還 
實業 
[粤路股東共濟會之詳章廣東]  
　　日昨粤路股東共濟會開幕到會者數百人鄭梅叔主席羅少翺宣佈先宣佈本會設會原因既畢主席起言本會宗旨對於粤路有維持無破壞諸君總須認定此旨爲粤路造福旋將該會所訂總則十二條逐條書之黑板上請衆公决第一章認 
 
 

Page 12

 
 
　　定商辦宗旨（一）公司之腐敗實由股東之放棄有以致之非關商辦之不利也鐵路國有主義萬難驟行於今日則商辦實爲永久之良圖且政府久已承認我商辦矣本會宗旨亟應認定此條爲統籌全局之定舵商辦存則存商辦亡則亡（二）本會與公司一切交涉以根據律章爲正當辦法不假官力如公司或有不法舉動控官主理者此爲法律上問題不在此例第二章監督公司界綫（一）本會對於公司處監督之地位盡維持之責任凡會長幹事參議三項人員永遠不得充公司各等職任及受公司乾修違者即將會員名籍永遠銷除並通告各會員監衆宣佈以昭炯戒（二）公司用人理財工程購地購料行車各處設有不當本會得致函以忠告之如有弊混實據又得開會集議要求改革以整理之（三）公司如有違章背律舉動本會得開會集議以糾正之（四）公司設有以上種種之不合不受忠告不受糾正本會得開大會集議通佈全體殷東及聯合各埠之共濟會開股東正式大會以對待之（五）公司遇有尋常會特别會先期三日即開會集議研究一切以備赴會時之獻議第三章决定主理權責（一）本會定議當衆明舉素孚人望者二人爲正副會長主理會務惟暫未舉定會中各事一切由發起人鄭梅叔羅少翺張良三人担任主理至會長舉定之後此三人中仍推舉一人爲名譽會長恊同正副會長平權辦事遇有特别舉動三占從二即可執行（二）本會另舉財政員主理財政專司出納現草創伊始暫由鄭梅叔君派員管理（三）本會定議於正副會長外就會員中推舉幹事若干員參議若干員遇有應議事件統由會長通告各員到會提議取决然後照行現各員尚未舉定凡有應行事件一律通布全體會卝集議俾覘智識而備推舉（四）會長幹事參議各員以一年爲任期任滿續舉仍得復任（五）會長幹事參議各員無論對於本會有無違犯規則等事即於會外有不名譽之事發生爲輿論所不齒者亦須退任 
[杜絕膏店流弊安慶]  
　　蒙城一帶現均改賣烟膏經十膏局張提調訪聞該店尚有私自開燈情事流弊滋多擬令一律閉歇將來膏店須由正經商人開設不得再令烟館改賣以杜弊端並禀請撫院通飭各屬一體遵照辦理 
雜記 
[淮提近日病狀清江]  
　　江北提督王聘帥奉旨賞假半月已詳昨報專電兹悉前數日病已稍愈近日又覺加重急延名醫來浦診治聞聘帥所患除咳嗽吐血外仍有下淋症故難速愈 
[勒讓侵佔公地蘇州]  
　　蘇撫前據板木同業王永順等禀稱汪姓侵佔基地不遵縣諭所讓僅有五步五尺按照原斷仍被佔去一步三尺又將該公所舊有圍墻墻磚硬行拆去擅自砌墻計被佔地一畆有餘所斷捐助該公所經費洋四百元亦復分文未繳各情陳中丞閱禀以如果屬實大爲非是札司轉飭吳縣諭令汪姓速遵前斷將所佔基地退出並將認助洋元如數呈繳給領完案 
[蕭山鉅紳爭繼之批示浙江]  
　　蕭山陳氏爲該縣巨族故紳陳光涵身後乏嗣同族爭繼纏訟數年迄未解决日前邑令通詳省台奉中丞批示查陳紳光涵故後無子其時同父之庶母弟光煦尚未娶妻周親中又無可繼之人議將同祖之姪綬益綬華入繼光涵爲嗣並議俟光煦得子後再繼一子所有光涵遺産分作兩股綬益綬華合得一股一股留俟光煦生子入繼後再行承受並將遺産爲綬益弟兄及光煦之子預名綬燿者各立户名由光涵祖母徐氏嫡母金氏光涵之妻孫氏公同商定主持實屬情周禮當疊經通詳在案本可母庸再議至光煦孿生二子當時不將預名之綬燿二字名其次子而以名長子其中不無疑義然蕭山陳氏爲名門望族不乏讀書明理之人綬益等既經入繼承受鉅産自當仰體光涵同父周親之義追念徐氏等斟情酌禮之苦衷委曲求全無負死者於泉下方能燕翼於來兹乃計不出此竟以長次命名不符藉爲口實是明明爲爭産計非敦睦之道也應令邀同親族秉公詳議善爲排解保全家産母得自取訟累仰布政司核飭遵照 
清談 
初選瑣談 
[某太史名刺]  
　　蘇屬某縣太史公某。自諮議局選舉事起。即以已名刺託地甲傳諭鄉人撫冩。 
　　有某鄉人。問地甲冩此何爲者。地甲曰將來。自有用處。某大人念及爾爾。福分不淺也。某含糊應之。朝夕臨摹不輟。 
　　一日該鎭有監生某。善滑稽。見而駭曰。汝與。某太史有　讎怨。汝不嘗求某太史向縣大。老爺說情乎。今日曷爲控彼。 
　　鄉人曰我何嘗控彼。 
　　某監生曰。非控某太史。冩此何爲者。 
　　鄉人曰。却不知何用。第地甲囑我照此摹冩 
耳。 
　　某監生曰。是矣是矣。吾深知其事。某太史在京裡得罪了皇親國戚。行文蘇州撫台。請他拿辦。故撫台大人出示招告。縣大老爺。以鄉人不會冩禀帖。傳諭地甲囑他轉告。只消冩他的名字。到了收禀這日。再簽一個花押。就算是告狀丁。 
　　鄉人大驚。就近探問鄉人之同摹某太史名刺者。則皆曰斷無其　。於是將信將疑。又不敢不冩。白歎曰日冩此三字。不知後來禍福何如心終懷疑莫釋。投票前三日。入城就邑　茶肆中。探聽此事。 
　　有士人正告之曰。就是爲那諮議局事。要你們投票保舉他。將來辦理地方公事的。 
　　鄉人愈不信曰。某大人自北京回來。地方公事就是他辦的　。我們鄉下小民。有什麽小事情。託他向縣大老爺府大老爺保舉保舉。是百說百靈的。豈有大人。反要我鄉下小民保舉之理。某士人置不答。 
　　及投票日。某鄉人不敢獨往。約同鄰人往投。而心終惶恐不已。 
　　翌日地甲傳某太史諭謝鄉人之投票者。某鄉人始大喜如釋重負。 
　　此事由某士人告知學界。而某太史之名刺。遂喧傳闔邑云。 
文苑 
湖上即事三首酬廉南湖寄示原韻（寒崖） 
[林社夜談（夕照亭韻）]  
　　來無黏著過無蹤風雪湖山興味濃聽過南屏鐘百八月明再數鳳林鐘 
[寒崖立雪（南湖夜汎韻）]  
　　古木荒祠雪滿灣。登臨蕭瑟似藍關。懸崖　馬發狂笑。看盡聖湖山外山。 
[湖心放棹（十丈橋望南屏諸山韻）]  
　　一上扁舟百念清。斜風吹放半邊晴。湖心我亦恣平眺。一日湖波却未平。 
 
 

Page 13

 
 
   
 
 

Page 14

 
 
[專治哮喘氣急百試百驗]  
上海棋盤街廣東彭壽堂獨秘哮喘氣急斷根丹功力神速立可當場試騐治愈者不下千萬人○立止哮喘洋金花每匣一角雙料二角哮喘氣急方藥不知凡幾雖皆自誇神妙然欲二粒服下立見奇功一瓶服完永不再發者不特絕未之見且絕未之聞本主人煞費苦心覔得一種力大効速良方秘製哮喘氣急斷根靈丹不論新久痰喘氣促而逆元氣虧損久咳不愈痰塞肺喉臨咳虛汗或致失音吸烟人大便秘結等癆症只須此丹二粒服下立刻氣平喘止痰消咳定胸膈寬暢其患若失一切頑痰悉從大便洩盡是以永無哮喘痰咳等患輕者一瓶全愈重者三瓶斷根因此丸純是貴品煉成故能以少勝多以奇制勝較尋常方藥大不相同凡醫藥方藥不能見效及服各種藥水時愈時發者請速一試無不斷絕根株眞百發百中之仙品也每瓶一元每料六瓶五元小瓶六角順氣化痰丸大瓶一元小瓶二角半廣東彭壽堂鋪分上海棋盤街内懸上海縣禁止假冒告示爲記切勿悮購 
[絲廠召賣]  
在美界北河南路商務印書館斜對面横濱橋堍邊第三十五號絲廠一所計絲車一百五十部引擎機器俱全出入水陸均便傍連花園一所如合意者問後馬路謙餘莊或禮和洋行議價可也 
[震泰新記紙煙號廣告]  
本號拍來三星公司各種香烟亷價出賣行將售盡現復承銷公順有限公司新出猴牌紙烟每包五支物美價亷零躉批發無不格外克已賜顧者請至楊樹浦集成紗廠西邊定購可也　本號謹啓 
[新開裕商三陽楼酒館]  
本樓　設英界四馬路中專辦各種小酌喜壽酬餞筵席應時各菜及山珍海味無不網羅俱備本主人以飲食一道猶爲衛生至要今創辦伊始逾格匠心極　力求精潔且座位淸爽器具異新茶房應酬週到謹擇於本月二十日開張承蒙○紳商　界諸君光顧無不格外克已以副雅望　本主人啓 
[自來血]  
人造自來血西文博羅德多血液之功益 
一國之盛衰在於民氣而一身之强弱則在於血氣血氣者夫固强國强種之原料也現今爲鐡血相爭之時代故吾人所急當研究而不可緩者固莫此血氣若而自來血乃適出現於今日此自來血之方爲英國皇家醫生所定風行西土已數十年西國人民莫不珍之如寳如英國倫敦之皮皮台根俱爲百餘年之大藥廠均皆精功製造每年銷數不下數百萬打今本藥房用借助他山之法不憚辛勞特運原料來華使心虧血少因而體弱無力者及早嘗服而得益血壯體之效果西人最精養血之法故能人人體質强壯無文武之别我華同胞切莫輕視此自來血蓋其中實有絕大之能力也 
[試驗法]  
世界開明萬事非有確實之證佐則萬不能道其實此自來血專增心經之血液其功補益全體亦可由試驗而得之如瘦弱之人面色紙白其血之虛也可知服此自來血七日之後察視眼包皮之内皮則其色必能較紅未服自來血之前用針刺破手上之皮出血少許滴於玻片之上待旣服自來血七日之後仍如前法令出血少許亦滴於玻片之上此兩玻片相對則後玻片之血必紅於前此二者騐體質久虧者必得也如常人未服自來血之前先磅身體有若干重待服七日之後再磅之必能加重半磅或未服之前先將十五磅之物用力提舉健力若何待服七日之後則向者覺重今則不覺其重矣此二證可知服自來血七日即有功效旣能加全身之重量又能加增全身之健力又如心虧血虚之人步履之時每覺心跳服此自來血一月之後向者走半里即覺心跳者今則走一里而亦不覺心跳矣又有最明之確証如房事過度之人腎水旣虧元精必薄且冷服自來血七日之後則其精水必濃而温因精乃血所聚積而成血虧斯腎虧故補血即所以補腎以上均可顯明其功效者世更有可試驗者則母之乳水或不足或欠濃服此自來血七日之後則其乳水必能增濃三倍又如婦女經水或淡或冷或早或遲或痛滴漏不息連服一月則淡者必能變紅且無冷痛遲早滴漏不息之患如能常服則每月調匀必無愆期以上一切均証明服自來血能增血液之最易試驗法也 
一小兒乳水不足先天素虧常苦多病或至四五歲時尚未能行走此即氣血不足之明證疳積童癆即因之而成凡五歲至七歲小兒可於每飯後服自來血小羹匙每日一二次開水冲服自能身壯骨健百病不侵幼時血足到老無恙一婦女經水不調或經痛經冷服之非但調經且能種子孕婦常服臨產平安而所生之子日後必少疾病因先天旣己受補則血氣必能充盈且乳汁又佳小兒體質自然强壯一婦女向缺運動血氣不和終日悶坐憂傷抑鬱致肝火上升腰酸脚痛能常服此自來血則血分充足肝火不升胸懷愉快決無鬱悶煩惱之苦而腰酸脚痛諸患亦卽消化一中年先天不足後天失調或房勞過度血液消耗致有面黄肌瘦頭暈目眩腰酸脚軟四肢無力脚氣水腫腎虧肝旺腦空耳鳴等患連服一月則面色必漸紅潤以前消耗之血液至此己能補足則諸患悉除自然身壯而力健矣一文人刻苦用功思慮過度以致心血耗盡面白似紙骨瘦如柴服之心力漸壯血氣漸充心廣體胖獲益匪淺一年老之人血氣衰耗精神困頓常服自能烏鬚黑髮健骨潤肌精神日見强旺返老還童童操券可待 
各埠託局函購原班保險回件　小瓶一元二角大瓶二元　每打十二元二十元 
總發行所上海四馬路老巡捕房對門棋盤街轉角青花石三層大洋房五洲大藥房 
 
 

Page 15

 
 
 [G 
[上海自來火有限公司廣告]  
本公司今將需用煤氣價額洋加審訂用特分門廣告以便週燈火所用煤氣每一千立方尺取價洋一元七角每月用煤氣二萬立方尺及在此數以上者以九五折取價　新式倒裝煤氣燈點燃之價較用電燈之價僅及三分之一氣力煤氣引擎所用煤氣每一千立方尺取價洋一元五角多需者照下折取價　每年用氣一百萬尺以上者九七零五折　二百萬尺以上者九五折　五百萬尺以上者九折一千萬尺以者八五折　一千五百萬尺以上者八折　以上煤氣氣力之價僅及電氣氣力價額之半烘火並燒煮所用煤氣每一千立方尺取價洋一元五角本公司備有各種合式之爐聽人借用槪不取費惟裝拆之資應由用者照付　水管此管頗爲便利瞬息之間可得熱水每月取租費洋兩元裝拆費由用者自付煤氣引擎本公司各種俱備其每月租費如下　一匹零四分之一馬力洋三元五角　兩匹半馬力洋四元　四匹馬力洋五元五角五匹半馬力洋六元五角　八匹馬力洋八元　十一匹馬力洋九元五角　十四匹半馬力洋十三元　十七匹半馬力洋十六元 
煤氣弧光燈三百枝燭光者每月取租費洋五角六百枝燭光者每月取租費洋七角五分裝費修費等均由用者照付 
書記員温洛符謹啓 
[杭州舒蓮記扇莊廣告]  
本號爲振興實業起見選製各種扇貨加意研究冀臻完美素蒙海内嘉許近十年來歷赴法國美國比國義國及越南等國賽會曼得優獎文憑超等金牌譽馳中外益荷推崇自不得不精益來精用副雅意乃近有無耻奸商覬觎本號聲名冒蓋國記弋取善價在在均有實於商業前途大有關礙現已擬定蓮花爲商標繪圖貼說禀請　農工商部棱准註册又請通飭各省一體曉諭禁止冒牌以資保護業於　宣統元年二月初四日素　部批准扎飭各省　勸業道　商務議員曉諭嚴禁在案深恐各商家未盡周知特此登報聲明此後本號出貨各等分别開列於後如蒙各客家定製本號各貨或用客家圖記而本號亦必加入暗記爲憑先付定洋二三成函定日期找洋算淸發貨所有以前將他號之　冒蓋舒蓮記圖章字樣以及縣掛冒牌自此廣告之後務宜一律剔除倘若仍蹈舊習一經各處調查人購獲一柄立即禀呈就近　地方官衙門提人並行知該處商會追究假冒年份從嚴議罰充作該處地方公益之用又有批買本號扇貨少許雜以他號之扇影射冒混者仍以本號石印蓮花發票所開數目爲憑查有不符一併照罚更有自來木柄配裝蒲片來面配骨來骨配面並自換牙骨　邊等戤用本號圖章紙盒等情所望各客認眞識别勿爲所欺好在鐡路開通郵寄便捷倘各省城及府縣鎭等處如有欲專售本號扇貨隨時購取各色俱全無論多少均可開明花樣由郵局逕向本號函取價到貨行决無遲誤迄今郵局遞帶各省貨物寄費極亷如遇應估稅則憑單代完　各界諸君請留意焉　所有本號出貨各等分别計開　一上號者扇角裏面裱成蓮花蓮蓬爲暗記蓋用浙省舒蓮記圖章　一正號者扇角裡面亦裱成蓮花蓮蓬爲暗記蓋用杭州舒蓮記圖章　一中號者扇角裏面裱成蓮花爲暗記蓋用蓮記佳製圖章　一副號者扇角無暗記蓋用本號佳製圖章杭州太平坊大街雙石庫門舒蓮記扇莊謹告 
[盤店聲明]  
啓者晝錦里百花洲晋記香粉號業已盤歸卜鍾俊改爲鍾記所有百花洲晋記以前銀錢進出歸前東自理與鍾記不涉再對櫃卜恒順係鍾記與晋記合股開設現因合同期满晋記股份亦歸併與鍾記特此登報聲明　卜鍾俊謹白 
[奏辦江南賬捐公益彩票頭彩四萬元]  
第廿九會閏二月十三日開彩增附票頭彩一萬元閏二月二十日開彩 
本總局奏　南洋大臣兩江總督部堂端　奏明辦理現設票三萬張每張十則售洋六元以八成派彩計中彩有四千另四十張之多較各省彩票爲優按月開彩由　南洋大臣委派大員以及公正紳商惠臨監視以昭大公又第五十四會副票閏二月初七日開彩先此布告俾早周知所有中式紅票憑本總局對號單實足兌洋　諸君定票請至上海南市久大碼頭便是特此布告本局外埠分局漢口昌巷虞炳記蘇州閶門内天燈衖○杭州分設在珠寳巷○松江分在西門外○南京府東大街○湖南長沙永興街○湖州北街中○鎭江東塢街○江南振捐公益彩票總局謹啓 
[京都天寳齋人參鹿茸靈芝野术海狗腎扶陽種子衍慶丸]  
天下馳名○種子仙丹○靈驗無敵○舖在上海二馬路中市西鼎新里内交易○若服他家藥不靈請來一試虛言欺人罪我惟天本草云海狗腎一名腽肭臍其性大爲扶陽補腎養精堅固一切諸虛百損五勞七傷夢遺滑精腰酸骨痛四肢乏力服則立驗本齋獨秘良方用眞正吉林老山人參關東鹿茸海狗腎並各種滋補貴品上藥君臣佐使相配製成惟藥性和平不燥不熱四時可功服治男子陽痿不舉舉而不固旣舉不久或精淸如水精冷如冰或未交精先洩洩而不射雖年輕損傷體弱之人服之轉弱爲强白髮老翁久服陽足宛如幼年藍田種玉左券可操扶陽種子效驗神速此乃本齋獨得秘寳非他家大言欺人毫無實際可比常服補命門益丹田開胃煖脾活絡壯筋培元固本養精烏鬚黑髮轉老還童却病延年多子多壽此丸扶陽種子固十分靈驗敢稱第一絕非是誇口矣每料雙料二十兩洋三十六元每兩二元單料减半○另有始創秘製鹿茸海狗腎壯陽補身種子衍慶酒大瓶四元中瓶二元功效同上此酒如購十瓶照市九扣○壯陽煖腎種子膏每張一元○扶陽第一海狗腎每條洋十元功勝鹿茸十倍遠近函購託郵政局最妥信局愼防作弊○上海二馬路西鼎新里天寳齋 
[商辦四川鐵路公司招股]  
本公司招股定章每整股庫平銀五十兩每另股庫平銀五兩自歸商辦改定新章周年息陸釐於收到銀次日起息前經　赴督憲奏設駐滬辦事兼招股處業已登報茲仍託上海後馬路永安里正元錢莊集益里同福錢莊代收股銀凡欲購股者請川正元同福可也　駐滬四川鐵路公司謹告 
[四川鐵路公司發給股息]  
本公司定章自光緒丁未年五月初一日起按陸厘付息於每年二月先期登報俾衆周知所有戊申年之息除組股在四川本籍領息外至各省紳商購買之股自宣統元年三月初一日起至三月底止逐日皆可在滬照庫平取息敬告各省股東務於三月間速持股票息摺赴上海永安里正元錢莊支取幸勿遲延　駐滬四川鐵路路公司謹啓 
[痔瘡内服靈丹]  
廣東彭壽堂獨秘珍珠熊膽人參蘆三十六種化痔丸每盒雙料二元單料一元如用雙料取效更速外搽消痔散可保永遠不發一試便知此丸能治三十六種痔瘡無論生管成漏破孔穿腸膿血淋漓痛不可忍服之立刻止痛消管生肌四圍連根脫落完好如初妙在攻補並進故愈後非但不發且身體轉弱爲强几醫藥不能見效連服三盒無不全愈也 
[痔瘡外搽妙藥]  
痔瘡雖仗内消然得妙藥外治根可永絕本堂始創之熊膽珍珠消痔散專治一切外痔搽之立刻定痛消管除癢 
淸血止膿雖十年念年之痔一經搽上其患若失倘内服外搽不過數日除根屢試皆效每瓶一元雙料二元大瓶加倍廣東彭壽堂鋪分上海棋盤街室懸上海縣禁止假冒告示爲記 
[癮說]  
癮者癖也從疒從隠言人之病伏於隠微而不可以攻擊也投之以尋常之藥可乎不可也投之以尋常之藥亦猶石之投海茫茫浩浩無濟也亞支奶者東瀛之靈草也其性純陽與烟性相反而能相尅如鉛之與水銀也水銀尅鉛者也以鉛投之立花爲水此靈草所以化烟爲水化土爲泥也以是知無隠之不可攻無病之不可去區區烟癮又何難焉予之烟癮去冬服此戒絕者因作癮說就正○裕麒先生不識以爲然否外洋十元代登報紙並告同人云云 
江蘇六合縣謝直甫謹上 
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
舉行初選舉開票 
[江蘇寗屬（淮安清河）]  
　　清河縣選舉人共二千八百零二名本月十一日投票實到二千四百十一名以八十七票爲當選十四日開票計滿票額者七名爲初選當選人姓名錄下吳涑一百三十五票王化南一百十九票王義成一百零七票仲紹周一百零六票張惠人九十四票陳恩沛八十九票張香山八十七票按照淮安府複選監督分配初選當選人定額清河縣應得十四名除七名外尚少七名兹將次多數錄後張坦七十四票朱瑞梧七十票楊松喬六十八票朱立仁六十八票韓道立六十一票朱豫成五十七票朱湛霖五十五票張品金五十三票丁啟棠四十九票吳鍾驥四十九票孫丹臣四十五票程人鵠四十三票陳官彦四十票杜俊彦三十七票訂期十七日重行選舉 
[又（江寗上江）]  
　　寗屬定期十一日舉行初選舉投票江寗縣屬計分七區第一區投票在貢院餘均鄉鎭緣第一區人數甚衆特假貢院爲投票所大門内爲驗證入場處門内東廂爲簽名發票處分天地元黄四號於起鳳門外投票人入門先以票証由管理員驗明剪去一角至投票處書冩投匭投畢由左圍墻新闢小門而出有高等小學生及代投者均經管理員婉辭卻之現已於十五日開票當選七名及次多數二十八名列左 
　　（當選）章廣祺一百零一票張子林八十票魏家驊七十二票方瑜六十七票端木濬六十票張汝芹五十六票徐堃錫五十六票（次多數）王宗炳四十八票嚴正彬四十五票常經文四十二票趙名璧四十二票朱積祺三十七票李國銓三十三票龔肇新三十一票劉惟勤二十六票周錦用二十六票蔣培鑫二十四票江慶沅二十三票楊熙昌二十一票方鎭二十一票沈啓運二十票戴榮章二十票程先甲十九票施作霳十九票龐秉衡十七票龔乃保十七票楊鍾杰十六票周錦廷十六票焦于江十五票王恭燦十五票劉啟勛十四票宋恩銓十四票何葆鼎十四票黄思永十四票李鴻才十四票定二十二日再選二十五日開票又聞上元初選當選人數僅有八名以仇繼恒陶保晋票數爲最多容俟探明續錄 
[又（通州如泰）]  
　　（如臯）十一日初選舉共投二千三百九十四票内有白票二十九張無效票一百三十九張兹將當選人三名錄下沙元炳一百十四票朱祖榮六十五票張藩六十票附錄次多數三十二名如左 
　　馬錦繁五十八票葛振鷺五十八票潘蔭東五十二票陳汝錫四十九票尤紱三十九票宋繼曾三十八票盧駿三十八票汪雲龍三十七票周蔭棠三十五票李長華三十五票金文源三十五票王增祥三十五票鄭之臻三十三票沈逢昌三十一票陳其嘉三十票顧繩宗三十票張金華二十九票沙元榘二十八票黄文濬二十人票金圻二十六票李承標二十六票田煥光二十三票許樹枌二十票范迪善二十票顧錫爵十九票顧錫祥十九票顧恩詔十九票羅長年十九票姚森林十八票馬章南十八票冐雲程十六票曹溥十六票定十九日行第二次選舉 
　　（泰興）實投二千二百四十九票應以七十七票以上爲及格共得九人張鑒泉二百九十一票丁國英一百零八票朱世樑九十九票吳懋德八十八票朱卜璋八十三票陳經鎔八十票冷世銓七十八票薛守素七十七票張祖基七十七票尚缺六人俟二次補足 
　　前報載通州初選舉名單漏去張容一名誤列劉桂馨一名兹據通州調查事務所來函特此更正 
[又（海門廳）]  
　　海門投票區凡九十三日開票實投一千八百八十五票内除廢票一百二十五紙得六十七票以上爲當選兹將當選五人錄下張世清二百三十五票黄國柱八十二票王思兼八十票張翥飛七十九票張樹典六十八票定十七日重選次多數姓名一併錄左 
　　施恩溥楊點趙師鼎黄祖温秦文濬張雲紀沈斌若沈則楊楊家駿陳大猷黄魁雄陳大綸沈爕均沈鳴球朱成樂徐錦 
[福建（福州閩縣）]  
　　閩縣初選舉初七日開票當選人姓名已錄十六日本報兹已定期初十日重選次多數姓名錄左 
　　劉世杰　鄭奮楊　李元圖　王振先　陳應奎　蔡怡宜　黄鍾澧　林　勉　程樹德任鳴珊　林滋新　邱中馨　陳寳璐　徐友梅　何琇先　施景琛　陳祖烈　黄筠年林翰西　吳壽昌　王孝緝　陳大澍　李含芳　梁維楨　林守天　于君彦　林　楫林蘭榮　李秉彝　孫葆璠　薩君陸　陳耀琛　陳伯塘　陳與年　黄培植　陳培錕郭鍾瑛　侯贊經定十四日開票 
舉行第四次初選舉開票 
[江蘇蘇屬（蘇州吳縣）]  
　　吳縣初選監督十七日在本署舉行第四次重開票是日實到數計六十九票照二人核算應以三十五票當選人名錄下徐基三十六票當選按該縣現己足額惟此次長元吳初選舉告竣均無候補當選人聞奉籌辦處諭有寗缺無濫之語未知確否現經各初選監督分别知會當選人呈明願認與否以二十日爲限再彚齊申報複選監督 
官長設立 
[奉天]  
 
 

Page 19

 
 
[東督致憲政編查館電]  
　　憲政編查館鈞鑒奉省選舉資格人總數業經電覆在案兹據各屬補報實數五萬二千六百七十九其當選人額數刻正照章計算分配興京廳複選舉區應選出議員一人十乘之該廳全區應出當選人十名查該廳五初選區共計合格人數一千四百六十一通化六百一十七壞仁五百六十五興京二百零五輯安六十一據以上四區比較分配已足選出十名之額尚餘臨江一區合格者僅十三人照章不敷選出當選人一名若竟令其停止投票該區有選舉資格者無故停權現在初次籌辦選舉恐不足以昭大信若令附於别區投票均相距路途窵遠且無論如何牽算皆難配及請迅賜電覆以便飭遵 
[憲政編查館覆電]  
　　盛京總督魚電悉查諮議局選舉章程第二十七條第二項於初選區選舉人數不敷選出當選人一名者定有明文臨江初選區選舉人數既不敷選出　選人一名應照章附於别區投票若路途較遠可另立一投票區俾便投票至票數應仍與所附之初選　總算以符定案此覆憲政編查館佳印 
來函 
[小學敎員停止被選權之疑問]  
　　敬陳者諮議局章程現充小學校敎員者停止被選舉權法文本規取各國成例惟查日本選舉法小學敎員既罷職後未過三月者亦在停止之列用意至爲深遠蓋不設此制限則充小學敎員而當選既可辭其敎職以求合法文而深於心計者更預於選舉時自行辭職以希望其當選而停止被選舉權之明文遂同虚設今局章無此規定是否十認此劉竊謂就事實而論應以溯及爲便何則中國敎育尚近萌生平時且苦乏教材何堪重開此規避設小嚴爲制限則將來複選之際一般慕議員虚榮者勢且紛紛自辭其敎職以謀當選如吾鄉某君其人者不少（中略）局章之停止小學敎員被選舉權果以何等爲標準下走椎魯未通其恉敢以問當此之主任選舉事務者周復頓狀 
本埠新聞 
關於推廣租界之函牘 
[領袖領事致工部局總董書]  
　　兹奉上關於推廣租界問題之公文兩件一爲一千九百零八年七月三號領事公會上兩江總督端午帥書一爲七月二十九號江督覆書譯文幸乞察閱爲荷至江督覆書拒絕所請一節前於十月七號前後奉達想已洞悉再前請將推廣租界之圖案及推廣之舉設經中國允許則工部局擬允洽何種條件兩層開示乞即錄報爲感外附公文兩件（全文已錄前報故不復載）　一九○九年二月九號 
[工部局總董覆書]  
　　前於三月六號接奉二月二十七號鈞函垂問本局對於推廣租界之意見兹因推廣議案將於下星期開納捐人年會届時提議其議案之文業已宣布故本局今願將此事歸下期接任者辦理不日當再有書陳述三月十一號 
[又第二次覆書]  
　　西三月十一號上書陳述本局對於推廣租界之意見計已達覽今推廣租界議案已於三月二十二號納捐人大會時經衆核准擬將滬寗鐵路南首西首之地圈入租界至該地所以欲併入之故僕於會中演說甚詳本埠各報業已備載故不贅陳本局於三月六號所接貴領事二月二十七號來書所述於十月七號前後會謁一節僕已不復記憶今遵將現在租界之區域及擬推廣之地叚繪圖呈閱來書並飭將本局擬允洽何種之條件開報則殊難遵命蓋租界所以急欲推廣者因係公衆这要舉非若向中政府要求物件可以他物更代者也故無論何種意見能與本地華人公共有益者本局自當加意謹愼研究三月二十九號 
[滬道對於鹽務交涉之審愼]  
　　浙撫增固帥爲上海食鹽事務所交涉事宜曾電江督轉飭滬道據約力爭已志前報兹悉蔡觀察業已電復江督略謂職道已函商朱道佩珍預爲防範惟既照府海公司辦法何以工部局獨與食鹽事務所爲難若任聽何人售賣誠如憲諭梟販混雜關碍租界治安且租界而稱西國界内尤未免侵損中國主權除照會領袖詰商外謹先禀復 
[江督矜恤故令之復電]  
　　上海蔡道台蘇州瑞藩台據上海紳耆李君鍾五姚君文　顧君言葉君佳棠等電以李故令超瓊公虧懇爲奏請恩免云云李令歷任要缺所至有聲身後蕭條累甚重該紳等所電尚係實情惟究竟虧空若干應如何設法之處希即妥爲籌商辦理並由伯浩兄轉告李紳等知方諫印 
[法領往西觀審]  
　　駐滬法總領事巨君昨偕工部局總辦辣非禮氏及開達蒲石達貝拿三律帥同乘法公司船往西貢大理院觀審聞係前　工部局打樣之邵祿爲經手工部局事宜被人上控云 
[公益研究會開會紀略]  
　　十七日下午七時半城内地方公益研究會開第三年第七期常會請倪逢伯君演講大旨謂諮議局複選舉問題關　重要務宜破除私見無論所憎所愛祇視才具之當否以爲斷講畢復提議西人推廣租界事宜並議李故令功德在人擬再臚陳政績聯名通禀各大憲事摺入告 
[運漕船户舞弊]  
　　海鹽海門兩縣家丁押運冬漕來滬在浦東招商局馬頭報兌時因被船户陳文邦陳文炳兄弟及吳聖愷劉永恩汪加發陳自新等攙和栖糠被局中司事查出當將劉吳與二陳及船夥李德來扭送南區惟汪陳二人均已逸去昨解工程局訊究當即派探帶同各船户同往碼頭復將篩出之米重行篩驗如有虧短許將該船户帶回押候兩縣家丁禀明該縣主移提歸案訊理其船暫交管帮看管 
城内 
[矜恤獄囚]  
　　代理上海縣李司馬昨出諭單云奉臬憲排單札奉巡撫部院陳札准陸軍部火票遞到法部咨宥恤司案呈所有光緒三十四年十一月初九日欽奉恩赦以前問擬斬絞並遣軍流徒及官常各犯無論已結未結已未到配及外省解蘇安置並在道會赦案犯一體截留核明條欵分别准免不准免備錄全案造册送司並取具無漏印結　送　辦等因到縣奉此除申續排單外合行諭飭爲此諭仰兩廊各書即便遵照憲飭速將承辦斬絞軍流徒犯各案開具事由清摺刻日付交領行書彙辦以便造册詳送均母漏延 
[續獲盜黨]  
　　船户張金茂被匪搶去洋二千元一案兹又緝獲徐阿關一名解縣訊究初猶狡賴及帶在押之陳金咸到案質對徐始供認由在逃之葉阿龍紏同小的等八人過船搶洋分給小的洋一百八十元判押候集訊究辦 
 
 

Page 20

 
 
[藥舖失愼]  
　　老北門内大街十字路口馮延春藥店前夜失愼焚燬房屋兩間 
[尋獲逃妻]  
　　葉厚發扭控周大綱拐匿伊妻王氏昨日由絲提訊葉供土氏於光緒二十八年分逃逸今始在周大綱家尋見仍被藏匿求追周供前憑孫阿囡夫婦爲媒娶之爲媳當付財禮洋四十元又代王氏醫病用去洋二十元現王氏已生一男一女求鑒判周交差速將王氏交案再行訊核 
[拐匪推諉]  
　　孫朱氏控李阿福拐逃伊女阿新一案押追日久迄未交案昨日由縣復訊李供阿新實由張高氏之夫張金坤拐逃是以金坤避匿不出訊之張高氏堅不承認判李責三百板還押並着張高氏速將伊夫交案質訊 
[拐賣小孩]  
　　巡警總局札發拐賣小孩案内之張連生張才生倪陳氏等三人到縣經襄讞李明府提訊連生供前將所拐小孩賣于某粤人與才生同往因該粤人須另覓保人故央陳氏作保收價洋六十元小的得二十四元才生得六元陳氏得三十元質之才生陳氏供亦略同判兩張管押陳氏交媒着交小孩及該粤人到案再訊 
[道批三則]  
　　王有筠禀批察閱黏抄案已由縣訊明爾子欠票鑿鑿可証交差限追如果吳錦釗係將廢票抵飾何不據實供明顯有揑詞狡賴情弊著即遵斷繳欵母得抗延自取訟累湯長勳禀批此案前准商會移復以兩造情詞各執非詳查歷年清帳無從定斷乃陳順林稱帳簿搬場遺失但憑湯荷卿湯長勳各人自抄底帳兩兩比較斷令湯荷卿出銀三百兩了事倘尚不遵惟有令陳順林交出萃記各帳清算等　是此案未能從速理結端中陳順林不交帳簿所致候札行法租界會審委員勒吊簿據核明訊斷可也周梯雲禀批劉常卿將爾妻縱逃既經由縣訊明限期勒交何以迄猶抗延仰南滙縣迅予照案催交結領完叙母再任延抄黏并發 
[官事]  
　　房捐局委員陳廷楨禀銷病假鈞和兵輪管帶馬廷樹禀謝賞還頂戴糖捐局委員姚炳熊禀辭赴蘇 
南市 
[嚴緝竊盜]  
　　巡警總避總辦汪觀察因城廂内外及閘北浦東等處連出竊案盜案十餘起飭深查緝至今未移昨因移知滬道札飭總工程局正副裁判官迅即派探一體協緝務獲嚴究 
[醫生遇刦]  
　　醫生徐寳琮於十五晚八點鐘時行至生義弄突遇流氓二人持刀恐嚇　攫　夾一只内有鈔票十元現洋二十元旋將鈔票奪回餘被攫去昨日報　工程局請爲查緝 
[拔還欠欵]  
　　英租界裕通小錢莊執事　晋明控西門外鄭信泰南貨店主鄭寳林虧欠往來銀二百四十餘兩將店關閉租於邵阿大接開昨經工程局陳叅軍傳訊屬寳刊鄭交保逝還銀二百三十兩每月拔還洋十五元 
[聚賭宜究]  
　　恒源米行夥沈運濤因賭輸負私收客帳洋五百九十餘元經該行執事朱德明控由工程局押候交保理處在案昨提同賭之龍興棧斃陸容莊恒記鹹貨行夥莊才（即沈章善）質訊明確判莊罰洋二十元陸罰十元俟補提抽頭之人再行究罰 
閘北 
[截獲逃犯]  
　　西牢押犯在靶子路做工逃去八名已紀昨報兹悉事後即由捕房派探至閘北各警局請代查緝當經三路一區巡士截獲朱阿四一名係前在北四川路戳斃人命之犯經德正巡官略訊數語判押候禀請總辦核奪 
[兄弟涉訟]  
　　李金松昨與伊弟金華桂桂等同至四路分局控被伊兄李金大吞没田單兩紙及造屋費洋一百四十元當經巡官提案質訊金大狡賴不認判押限繳出造屋費洋八十元並將田單兩紙繳案察　覆訊核斷 
[代理巡弁]  
　　鉄路巡長陳啓南昨奉巡　總辦汪觀察諭令代理鐵路巡弁即日到差辦事 
英租界 
[公堂停訊]  
　　今日爲俗傳耶蘇敎主受難之日昨由西官照會公廨停訊一天 
[尋騙子]  
　　吳春庭近在漢口串騙胡文錦胡倫元赤金四百五十兩逃至上海兹爲兩胡偵悉來滬遇見報知包探拘入捕房昨解公堂請究原告供被吳騙去後即具　夏口廳飭緝未獲昨已電禀廳尊請爲移提中西官判吳還押候夏口廳移文到廨再行歸案訊追 
[拐匪收禁]  
　　龜奴成大法鴇婦成張氏串同徐廣清居廣才張濮氏將劉王氏之女劉二姑娘拐賣一案昨由捕房解廨復訊明晰判成大法押西牢一年成張氏押女所半年其餘各押三月 
[未免糊塗]  
　　甬人鄔錦祥控陳忠炳姦佔伊女阿香一案昨經公堂復訊中西官以鄔約束不嚴咎由自取判女交鄔領回陳從寛斥釋 
[客棧窩姦]  
　　艾客甫誘拐龍華鄉人陳阿寳之妻張氏來　至廣　路新登豐客棧内姦宿爲探查　昨解公堂請究判男女各押一月並飭傳該　主到案究罰 
[領回幼女]  
　　濟良　昨　幼女　小妹到廨復訊女　龔陸爲與子龔阿　投案具領判交氏領回以　不准　入妓院一面諭深飭傳該鴇　　氏　　訊　 
[玩視禁]  
　　　　氏　　家庫　　　間己奉　閉　仍違　私售　　捕房　氏傳至公堂判將　具銷　氏提寛　釋文虹口李華棍　間亦已　　　　烟燈　　　具銷燬再　洋十元充　又湖北　三　四十二號烟　多　　　　　　　　　　　店主　　　　　　　　　　銷 
[愼防敦]  
　　翁　　　　　　　　　深夜開　　　　　　　　　將翁　　　堂判罰洋十元　 
美租界 
[武員]  
　　　　　　　　　司　　柯哈君　　　　　　　　　　　　　　　往大連　換坐西比利亞火車回德 
[俄人獲罪]  
　　俄人徐爾達因與柯史克有隙前日潛以　水洒毁柯子衣服多件兹經俄領事提訊屬實判禁西牢三月期滿遞回本國 
[又斃一犯]  
　　提籃橋西牢昨又瘐斃押犯計長順一名報由捕房飭保收殮 
[淫賤無恥]  
　　淫婦趙陳氏前晚在百老滙路發慶里内拉客適被西捕查見拘押捕房聽候送廨懲辦 
[小工行兇]  
　　紀雙惠昨至捕房稱被乍浦路馬路小工朱阿二毆傷捕頭飭將紀送往同仁醫院醫治　傷愈核辦 
法租界 
[戳斃人命]  
　　某輪船火夫蔡仁山係福建人昨與同鄉陳水田索欠口角蔡即突出小刀戳陳雨下致傷要害斃命捕房當將兇手拘入報知代理上海縣李司馬到場相騐委係刀傷右血海一處深入七分致命即飭同仁堂棺騐務壇候領 
[凌虐嗣子]  
　　住居華界打鐵浜之某姓婦時將嗣子周和尚任意凌虐因於前日逃出由捕送廨孩供脚上已被打破一孔尚有胞妹亦被打斷脚骨因此不敢回去求恩超豁品司馬驗得受傷屬寔判候備函送請工程局訊核 
[串放白鴿]  
　　王金標及孫某前將某姓孀婦賣於葉敬初爲妻得價洋七十元詎入門三日遽即逃逸葉知係串放白鴿當將孫王兩人之妻扭入捕房解廨訊究王顧氏供此事係丈夫所爲婦人並不知情亦不知現匿何處孫王氏供丈夫回家上墓並非逃匿判王氏退去顧氏交保候　傳訊 
[串賣婦女]  
　　沈雲龍陳沈氏等串通謝阿弟之妻母將謝妻汪氏賣於青　謝六鎭葉姓爲妾經謝阿弟控由公堂關棍汪氏到申提案質訊沈供認經手是實陳沈氏供分得洋十四元判沈押一年沈氏押半年汪氏交伊夫領回所生小孩候函致青浦縣移提到案再行　領 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[法律館調查商習慣問題]  
　　第一章總則一有稱爲商人之特别階級否若其無之則是否無論何人皆得爲商人二稱爲商人者之範圍如何三就營某種商業若有特别制限時則詳述之四官吏公吏等之營商業有無制限此外有無特就營某種類商業加以制限者五女（妻或獨立之女）或未成年者有無營商業之例若有之則與成年男子營商業之方法有無差異六有大商人與小賣人之别否若有之說明其區别之標準及營商業之方法等有無差異七有小賣商人與卸賣商人之别否若有之亦說明其區别之標準及營商業方法等有無差異八此外有商人之區别否九有特爲交易之市塲否若有之則言其制度如何十對於商人特有登記否若有之則詳言其制度十一商人在其商業上爲表示自已之名稱要用姓名否若係不要則言其關於用姓名以外之名稱有無制限若有制限則言其制限如何又不問有無制限詳言關於商業上所用之氏名及其他名稱之制度十二商人表示自已之名稱以外有表示其商業處所之名稱否若有之則詳言有之之際及關於此之制度十三商人有爲表示其商品用文字圖形記號者否若有用之者則詳言其制度十四商人之商業本據係一種物品否若有多種物品則其問有無主從之關係宜詳說其制度十五商人有記錄其商業情形之帳簿否若有之則詳言其制度十六詳言關於商人在其商業上所使役者（包含商業使用人及商業學徒等）之制度十七商人在其商業上有以他商人爲代理或居間之常設機關否若有之則詳言其制度十八詳言商人在自己之營業上臨時使他人（不問其爲商人與否）代理自已或使其補助自己之制度十九商人有舉其店舖商品交易上關係等一切事物出頂與他人者否若有之則詳言其制度二十商人間之交易及商人與非商人間之交易併非商人間交易其間有無差異（例如利息連帶及其他等）（未完） 
國外新聞 
[日俄鐵路航務協約簽押]  
　　十七日東京電云日俄鐵路航務接通協約及東清鐵路與南滿洲鐵路在寛城子接軌特别條約均在聖彼得堡簽押 
[澳洲颶風爲災]  
　　十七日倫敦電云澳洲雪梨路透訪事電稱本月初八日新希勃里有颶風爲災同時海潮暴漲合哇買一處房屋禾稼冲毁無算政府辦事所亦在被毁之列船隻失事者爲數甚巨 
[美總統宴待日員]  
　　十七日鈕約電云美總統塔孚脫將於本星期内在白宫宴待日本博覽會委員和田君 
[美國歡迎日艦隊]  
　　十七日鈕約電云美國海軍部現不辭勞瘁不惜金錢在舊金山竭誠歡迎日本巡洋艦隊 
[英美拒納委總統]  
　　十七日鈕約電云前任委納瑞拉總統茄斯屈洛將抵英屬屈里列台特島英人擬阻其登岸美政府亦照會鄰近各埠着照英人辦法母聽該總統登岸 
[近東大變局百三十二誌]  
　　十七日倫敦電云門的里格洛已允遵列强之决議承認奥國歸併巴斯利亞與赫齊戈維拉兩州由各國維持門國之主權同日栢靈電云東方問題將由各國駐土爾其大使開會締結草約以爲調停 
[俄將占據波士]  
　　十七日柏靈電云據倫敦消息俄國因波斯不能保全合勃里斯省將派兵占據愛塞培干省 
小說 
[譏彈小說滑稽魂（三十九）]  
　　第七回大菜館陸佩芳撥雨撩雲麥家圈包松濤開燈過癮施雨田道。今天這個陸佩芳。狠巴結你。你明天倒要照應照應他的生意。包淞濤道。這個自然。說着便伸了一個嬾腰。兩個眼晴有些上眼皮找起下眼皮來。施雨田曉得他的脾氣。一過十點鐘。就要睡覺。便道。松翁路上辛苦。今天早些回棧安置罷包松濤聽了。便也坐起來。穿好衣服。同著施雨田一同走出綺園。施雨田一直送到鼎陞棧門口。包松濤還要邀他進棧小坐。施雨田力辭不肯。包松濤就也由他。當下包松濤見施雨田走了。自己回進棧來。開了房門。就上床睡覺。過了一夜。包松濤起來吃過點心。想著昨天和施雨田在綺園吃烟。那堂倌十分巴結。和湖北的烟館堂倌一般。原來包松濤在武昌的時候。有一家熟識的烟燈。包松濤每天早飯後一定要去吃烟。風雨無阻的。那煙館堂倌認得包松濤是撫台衙門的師爺。死命拍他的馬庇。每逢包松濤來了。便自已和他燒烟。伺候得甚是週到。後來日子久了。包松濤習慣自然。竟不能一天不去。好像那午前的一頓烟癮。不到烟館。就過不成的一般。自從到了船上。就覺得十分不慣。却又没有法兒。好容易熬到了上海。又昨天在綺園的時候。眼見那堂倌應酬他們兩個。分外殷勤。便想自己一個人去過癮。省得同著施雨田。有些拘束。想著。便仍舊坐了棧裡的包車到綺園來。鼎陞棧到綺園。只幾步路兒。一轉眼的工夫。已經到了。包松濤跨進門去。登登的走上樓梯。却又不懂上海的規矩煙燈堂倌。是一個歸一個的。他只認著一個烟間。只有一個堂倌。剛剛走上樓梯。四面一望。就有一個堂倌。笑嘻嘻的把手招他道。可是開燈的。就這裡罷。包松濤見有人招呼他。只認就是昨日的堂倌。便點一點頭。坐了下來。堂倌泡了一壺茶。又拿過一盒陳膏來。放在榻上。包松濤滿心滿意的以爲這個堂倌。一定要替他燒烟的了。未知究竟如何。且聽下文交代。 
 
 

Page 27

 
 
   
 
 

Page 28

 
 
   
 
