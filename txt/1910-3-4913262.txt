# 1910 - 3 - 4913262

 

Page 1

 
 
   
 
 

Page 2

 
 
上諭 
[監國攝政王鈐章]  
　　十一月二十一日内閣奉 
上諭吏部尚書着李殿林補授欽此 
上諭正黄旗漢軍都杭着載潤補授欽此 
上諭江西吉安府知储員缺着夏啟瑜補授欽此軍機大臣署名奕劻世續鹿傳霖那桐戴鴻慈 
[宮門抄]  
　　十一月二十一日召見軍機廷杰舒清阿 
交旨 
[十一月十六日]  
　　軍機大臣欽奉 
諭旨候補四品京堂勞乃宣奏請於簡易謙字學墊内附設簡字一科一摺著學部議奏欽此又奉 
諭旨御史文鑑奉内務府慶豐司行取羊隻論令察哈爾都統按照行取數目折價交納等語著該衙門知道欽此又奉 
諭旨繼祿代奏太醫院院使張仲元等呈德請將太醫院官階變通一摺著會議政務處議奏欽此又奉 
諭旨本日引見之京察二等逾歳官斌英松慶明祥吉賡均著照舊供職欽此又奉 
 
 
 

Page 3

 
 
諭旨本日引見之明保候選道甘肅補用直隸州知州趙長鑑著仍以道員選用欽此又奉 
諭旨平日引見之暫革何南試用知縣曹毓齡己革同知銜廣東東莞縣知縣李滋然均著以 
縣丞用欽此 
[十一月十七日]  
　　軍機大臣欽奉 
諭旨民政部奏籌議整頓京城警務并經費支絀請飭部籌濟一摺著度支部議奏欽此又奉 
諭旨農工商部奏遵旨覆陳籌辦富簽公債票利弊一摺著該部妥擬試辦詳章奏明辦理欽此又奉 
諭旨都察院奏代遞翰林院秘書郎田智枚等請將己故革職福建巡撫張兆棟開復原官并宣付史館呈一件張兆棟著加恩開復官該部知道欽此又奉 
諭旨都察院奏查覆己革准補山東嘉祥縣知縣鴻賓等被參寃抑等情著禁烟王大臣查核具奏欽此 
論說 
[銀行鈔票說四續]  
　　然此數端果於何而徵之非徵之内國市塲不可也且内國市塲之擾亂實致外國滙劃之降戾何則因鈔票濫而物價漲即因物價漲而外貨集外貨集則輸入多輸入多則金銀輸出者夥矣故不察内國市塲使物價常得其平將其禍旣成决非人力所能挽回己 
由是觀之不換鈔票之發行不得僅據鈔幣平均法亦不得僅據外國滙劃平均法宜兼兩法而并用之取標準於内外整内以制外百變而不摇有時則升降利息及劃付之拆息以調理其發行雖欲無治不可得己千八百七十年法蘭西承敗衂之餘其國家銀行至不得己而發行不換鈔票卒能收其利而避其害國家財政免於擾亂迨千八百七十六年己恢復其平常之景象世人莫不稱奇夫豈有異術哉亦不外實行此兼綜内外之方法而己 
論者或曰前陳之術善則善矣其如不能實施何鈔票旣失其平均外國滙劃己流於逆戾於是而欲減其鈔票是必無能爲役矣夫爲是語者殆未知發行鈔票有委托中央銀行之法耳方今財政機關稍稍整理之國鮮不設中央銀行而予以發行鈔票之權一旦國家多事須發行不換鈔票者則直以中央銀行之鈔票爲不換鈔票與以合法貨幣之性質俾使用於租稅及國債貸欵買賣及其他一切往来（惟關稅往往不用）故法蘭西德意志稱不換鈔票爲强通鈔票是實可謂爲適當之名稱不換鈔票非另有所發行也但於尋常鈔票而停止其兌換而己夫中央銀行平時信用卓著又其所發行之鈔票使用於長期貸欵者絶少使用於支票付者居多隨出隨入每日出納之額相差甚微故雖行强通制度其於劃付之事業仍如常耳苟　其事業稍加相當之注意則出納可以無失其時於此時也即使偶值外國滙劃逆戾或内國鈔票跌落或不幸而二者並起但使於收入之票稍加抑留於貸與之際稍加愼重旋轉之間而患己消於無形矣誠使其時不可不實行減少鈔票亦祇須少加人力漸次抬高利息及滙劃之拆息令存入者有增而提出者有減滙劃之請求亦從而減若是則鈔票流通之額不減而自减矣且當此之際物價之騰踊有徵買空賣空之萌芽將鈔票一減於正當之事業毫無妨礙而買空賣空者必爲之藏其鋒而韜其跡是其减也非徒無損而有益也亦何憚而不爲耶雖然如前所陳非鈔票發行得其法銀行得其人不能有濟 
譯論 
[論英德兩國實業競爭之眞相（譯日本太平洋）]  
　　二十世紀之偉觀其英德兩國實業上之競爭乎一進一退一縱一横光輝焱赫震驚世界今世界之各國雖莫不砥礪奮興尺寸有進第以方諸英德之勇猛精銳其殆作壁上觀者也夫德國之爲工商國自近今始耳涉日未逺而己足與英人相激搏於大氣之中其故安在據吾一得之所見有數端焉 
　　一變革自由貿易主義而採用保護主義也千八百七十九年以来其採用保護主義也非但促國内產業之勃興並振勸產業合同之組織其所　爲加特者實與美國之脫拉斯相抗自有此組織内旣足以防生產之過度致兆勞動者之恐慌外又足以制海外之操縱立進退之餘步 
　　二聯邦政治經濟之統一也十餘年前德國國内所產常被英貨所凌壓則統一主義未完全之所致也自統一主義成爲國是以来迄於今日基礎益固關稅同盟之範圍日以擴張至千九百六年乃舉全國領土盡包括於同盟主義之中故勃興之機愈以圓熟而無絲毫之障塞 
　　三君主之提倡也今之德王威廉第二素以引導國民視線傾注於海外事業爲務其在議會嘗宣言曰吾人之將来乃在海上也由是此種精神鼓動於全國民之胸中曾幾何時德之國旗乃飄揚於世界之海面其内國之所產旣價廉物美又以至廉之運費散布於舟馬所至之地 
　　四國内運費卽鐵路運費之政策也英國鐵路不歸國有即不統一運費輕重無由操縱故往往國内貨物其價貴於國外貨物咄咄可怪德國無此弊也其運費無論口岸之逺近一律相等故全國土地雖或山僻荒 
 
 

Page 4

 
 
逺無不發達海外貿易之基礎遂益鞏固 
　　五理化學及美術工藝之知識務使實際應用於工業而又普及其職工之教育注重於技師技士之養成也近時英國於此亦復注意蓋有鑒於德國而然耳 
　　六德人特有之美質也德人於凡商業上至微至細之處無不深心研究故能曲揣消用人之嗜好故其商品有專銷中國者有專售南美者各有所揣即各適其宜（未完） 
專電 
[電一（北京）]  
東撫電憲政編查館省城擬設建議會人民均可入會建言憲政館復電認可 
[電二（北京）]  
某御史奏参豫撫四欵措詞極厲經某中堂代求故未派查 
[電三（北京）]  
又奏賞給學堂洋員寳星應有定章 
[電四（北京）]  
軍學院獨立因權限一時難劃己由鐵尚書議决緩辦 
[電五（北京）]  
世中堂近保唐紹怡赴藏辦理新政攝政王以唐係某黨頗不以爲然 
[電六（北京）]  
攝政王面諭鹿軍機禁烟事應切實辦理尤宜縮短期限擬改近二年 
[電七（北京）]  
攝政王面諭澤尚書鹽務爲入欵大宗弊竇最重辦理宜嚴而尤貴内外和衷 
[電八（北京）]  
澤尚書又有入軍機消息 
[電九（北京）]  
法部於署内設立憲法研究所 
[電十（楊州）]  
揚子新城鎭國民捐己於本月十九日實行發起 
[電十一（杭州）]  
今日（二十一）明倫堂開國民捐大會到五千人衆情勇躍乞丐轎夫當塲慨捐 
緊要新聞一 
[政府贊成速開國會之談論北京]  
　　聞蘇省官吏日前有電到京報告各省諮議局代表到滬會議請願國會情形各王大臣接電己兩次會商對待之策肅邸澤貝子及世那戴五大臣均甚贊成謂預備立憲首重培植民氣先帝望治情殷其酌定九年期限者實就當時人民程度逆度將来不欲速其期以貽躐等之虞現在國事愈亟財政日困非朝野上下協力担任共籌維持之策不克有濟該曾旣關心大局全國一致似宜乘機利用以慰民望而維危局云 
[監國重視邊事之硃批北京]  
　　十三日新疆巡撫聯中丞奏陳四月分雨糧情形此等奏摺照例僅批知道丨三字是日奉監國批云朕聞新疆地土荒寒不宜種植然侒竟某府某州某縣尚堪布種某項雜糧何時栽種何時收成可於下月奏報雨水糧價摺單外分晰明白另繕詳細清楚單一件備朕留覽焉尤須詳加調查不可匆忙遺漏雖遲無妨等語此亦可見朝廷重視邊疆之至意矣 
是日聯撫又有報告辦理禁烟情形之封奏摺尾有現仍嚴申前禁不稍弛懈並督飭所屬相度土宜推廣有益衣食種植此時風聲所樹懲勸兼施閭閻亦安謐如常毫無擾累堪以仰慰宸厪等語御覽後每字各加一硃筆點並硃批所辦甚是四字 
[承學士革職原因北京]  
　　内閣學士承瀛未被參劾忽然革職兹經探得原因承瀛曾官兵部郎中於庚子年在家中設壇練拳殺斃某富室全家遂若其產並姦估其妻此人所共知者光緒三十三年冬間有革道王昌熾来京運動圖翻參案承受王重賂與之拜盟以鉅欵間接某學士保王才具優長承又仰承某宮保意旨具摺叅劾某邸欲爲趙秉鈞廣張勢力此皆其品行不端之實迹近又在外任意招摇旣運動旅京川人舉彼爲川路總理又欲運動將張綏鐵路歸　同辦事爲監國 
 
 

Page 5

 
 
所聞怒其鑽營故特旨革職 
[保案之有幸有不幸北京]  
　　此次奉移保案冒濫甚多禮部共保一百五十餘人民政部擬保一百八十餘人郵傳部所保人數雖少而較他署爲優故外間嘖有繁言現禮部郵傳部保案己以次被駁聞翰林院所保人員自學士撰文處行走至編檢庶吉士除有截取一等外其餘均入保單故亦有議駁之說 
禮部陵差保案自奉堂諭另行覈奬聞擬改照尋常勞績酌保并於原單内减去二三十員惟新簡雲南昭通府聶寳琛太守有留京在本部參議上行走消息 
　　内閣前辦德宗景皇帝大差未經邀保曾蒙賞給津貼惟分給此項津貼即有不甚公允之處此次顯皇后奉移列保者又大半身居要津與有大烏布之人而躬辦此項差務者反多不與各員大爲不平擬於二十前後在騾馬市大街嵩陽别業大開會議共籌對付之法 
民政部保案早經諭飭各員開具履歷呈堂核定尚未入奏刻因郵禮兩部均遭指駁須俟該兩部核减奏准後方行呈遞 
欽天監日昨將恭辦典禮出力人員奏請可否給奬奉旨母庸給奬 
吏部奏保學治館出力人員計共二十三名王聞長俟得知府後以道員用周廷模俟俸滿夫取同知加四品銜張鍇俟得四品後加二品銜德安加四品銜孫宗麟歸候補班補用謝雋彝以直隸州知州分省補用徐潞加侍講銜陳畬以員外郎補用荆育瓚以主事遇缺即補王道元加四品銜周汝桐以直隸州在任候補李學仁奏留後以主事遇缺即補榮光開缺以主事遇缺即補李錫璋得同知後以知府在任補用李鍾瑨俟補缺後作爲歷試俸期滿花沙納俟補缺後在任以主事用純厚以筆帖式用堃祿　李紹烈　吳琨　李景綱　沈澤生　以上五員均從優議叙 
宛長鴻給予縣丞職銜此摺己奉旨依議 
律學館保案現經調查得保者共有三人一爲教習吉同鈞保三品頂戴其二爲提調崇芳劉敦謹均保三品銜 
[海軍大臣雷請决定軍港北京]  
　　聞考察海軍大臣洵貝勒薩軍門於遊歷途中比較各國軍港形勢似秦皇島附近之某島曁威海衞芝罘間之養馬島在吾領海旁近實爲不多得之軍港證之各國軍港其形勝亦不相讓昨己有電到京懇請朝廷决定一處作爲軍港以便先期計畫 
[佩用参謀帶之限制北京]  
　　軍諮處前訂叅謀帶式己誌本報兹聞此項叅謀帶應行佩用人員限制極嚴刻己繕具摺稿不日奏請欽定頒行各省所有合例人員計分七項自管理軍諮大臣以次内則自該處軍諮使及各廳廳長與掌管參謀科之科長又禁衞軍訓練處之軍諮官外則自駐紥各國使署之武官曁各外省督練公所參謀處之總辦帮辦並各鎭協之參謀官等照章准許佩帶此外均不得濫用 
[海軍捐之熱潮北京]  
　　自天津客籍學堂林君李君發起海軍捐會北洋學界聞風響應現聞保定學界同人擬訂期開全體大會公議協助捐欵章程以冀集欵早有着落 
又京師殖邊學堂學生早議籌欵協助海軍經費原擬每月捐洋若干惟恐所集有限兹由發起諸君提議將每人入學之保証金十元全數撥充此項經費贊成者甚多聞此舉可集五六千金之數 
[國民捐之復活北京]  
　　自天津商會發起國債會京師官學各界異常𤍽心兹爲彚錄於下 
上次倡辦國民捐之王君子貞因國債會卽係國民捐復活現特聯合同志定二十一二十二兩日假燈市胡同閱報處開國債贊成會 
浙江京官某君提議傳知在京同鄉在該省會館開會互勸量力捐欵清償國債 
保定法政學堂前日組織一會以輔助天津國債會爲宗旨業己訂有簡章昨特緘請津會寄與章程以便叅訂詳細辦法 
灤州商會昨亦函請津會代印國債會簡章一百份速寄該會發佈 
順德鐵嶺保定各商會昨均函致津會報告該處捐欵踴躍情形 
津浦鐵路學堂全體學生前日開國債會分别認捐爲數頗鉅 
京師皖學堂學生發起中國國民義捐會以還國債辦陸軍爲宗旨其暫時辦法設總會一支會無定數凡各省各界各圑及國外華僑均勸其量力納捐捐章分爲兩種一特别捐無定時無定數至少須十元以上普通捐分四等優等每日銅元二枚中等一枚次等半枚下等制錢二文捐期以五年爲滿限並公舉正副會長總理其事于十四日函約京師各學堂齊集該堂討論完善辦法再當定期開會 
大清銀行學堂學生龍在黄等二十餘人發起國債會仿照上海國民捐辦法分零欵整欵二種零欵每人每日儲銅元一枚每月集成整數存儲銀行整欵亦一月一次向銀行存儲現决議由發起人通知本京各學堂 
 
 

Page 6

 
 
學生以期盡表同情共濟時艱 
[某殿撰亦勾串洋商耶北京]  
　　某御史訪得京師經 
營商業之某殿撰現擬修築某處運煤鐵路曾經具呈郵部託某某兩鉅公爲之運動而暗中實勾串某洋商付出資本該御史　殿撰私借洋欵冒開路礦實屬喪心昧良故己據實嚴參不日將有查辦之命刻下郵傳部以此路有人禀辦在先且事關參案亦己嚴詞批駁 
[通諭各省不准挪移指撥欵項北京]  
　　度支部澤尚書於宣統元年十月二十六日面奉諭旨各省應解欵項如京協各餉及各項洋欵關繫緊要無論何項用欵均不得任便挪移嗣後凡動撥欵項應統由度支部奏咨核定各該衙門亦不得逕向外省指撥著由度支部電知各省遵照云云刻己由該部遵旨電知各省欽遵矣 
[學部添派各司人員北京]  
　　學部總務司傳知各司奉堂諭高主事步瀛蔣郎中黼均派在總務司審定科行走劉小京官大猷樊茂才炳清常州同福元均派在專門司行走董小京官瑞樁啟書記官元趙書記官澍潤王書記官澤澄均派在普通司行走汪知縣槃派在會計司行走王舉人用舟派在實業司行走又奉堂諭大學堂畢業簽分 
部之司務蔣夢桃陳器婁敬均派在總務司行走秦汝欽士光均派在專門司行走朱聯沅崇文均派在普通司行走陳祥翰桂芳均派在實業司行走 
[京師近事]  
　　學部簡易識字課本依照期限即須頒行各省十一日午後一時特開全體會議令丞司各員將擬定課本詳閱後各抒意見或加簽於上或另具說帖限十五日一律交齊呈堂核定然後付梓通行各省 
　　都察院副都御史伊克坦以資政院奏定選舉章程其中窒碍難行之處甚多應請飭下該院核改以求完善而重憲政現正擬摺日内即可呈遞 
　　聞駐俄欽使薩蔭圖密電政府報告達賴喇嘛遣使至俄一切舉動及俄廷上下對待該使之意旨并謂俄政府實係聯絡邦交並無他意等語政府得電後咸欣欣然有喜色 
　　陜甘總督長制軍會同財政監理官致度又部密碼長電一通探係奏陳該省財政雜亂竟有庫存不符之弊己飭該革藩將經手欵項詳晰造報約需月餘方能核實報部并聞劉監理官自毛藩革職後該省同官皆隱與爲難故亦有更動之說 
　　修正報律一事業經民政部奏奉明旨交憲政編查館議奏聞攝政王日昨面諭慶親王會同民政部尚書速即改訂妥善辦法務須與各文明國一律并須于今年底奏覆請旨頒行 
　　寛赦黨人一事提議己久並有於奉移後施行之議今據政界最確消息樞垣又於初十日提議此事聞某某兩大軍機仍堅持不可以現尚未及其時恐滋擾亂大概又將罷議矣 
　　廣東粤漢鐵路總理梁誠前被粤督袁海帥奏參糜費巨欵修路無多等情聞攝政王閱摺畢僅硃批一覽字故此案尚未派人查辦 
　　鄂路代表到京各節己兩誌本報聞代表劉心源廉訪于旅京鄂人開歡迎會時宣言全鄂紳商己集欵六百萬現在鄂路協會每日仍收入萬餘金己敷開工經費俟二十日謁徐尚書詳陳集欵實數决定不借外債倘尚書仍游移于遷就外人之說則即立遺兩代表囘鄂尅日開工無論官家如何干預若提及外債二字全鄂人民拆死不認云云合俯爲之鼓掌 
　　吉林長春兩處爲中國自開商埠六處之一吉撫陳簡帥特派顏韵伯觀察至京商議開辦之法聞己與外務部議妥度支部亦允每處各撥欵一百萬爲開辦經費惟埠中屋字或招人設立公司承造出租或即租地與中外商家任令自行造屋則尚未定 
時評 
[新官制歟]  
　　今日派各督撫之會辦兼辦鹽政也曰將使就近整理也 
然而從前之南北洋督撫何嘗不兼鹽政銜其效果究何在耶 
是故法不立而徒斤斤於虚名吾未見其有獲實效者 
[舊史蹟歟]  
　　我朝發祥時代之甲胄也太祖在撫順戰勝之紀念牌也寗古塔上京所掘發之古銅瓦器也金代滿洲之印銅及進士及第碑也皆我國滿洲之古史蹟也而今乃陳列於日本滿鐵會社之東京文社樓上不知我國留東學生之見此者其感情又當何如 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[籌還國債期成會紀事天津]  
　　日昨商務總會柬邀天津紳商學警報教等界首領開籌還國債期成會與會者二百餘人先由執事人各給國債會簡章草案及擬上護督憲禀稿各省商會往来電函底稿各一份二時開會首由王觀察竹林報告該會組織情形并宣布前日赴京面謁政府諸公問答言語略謂普京後先謁順天府尹凌大京兆京兆謂此事宜先邀集直省各界代表聯禀都察院請爲代奏以資提倡及謁那相國那相謂此事近来報紙喧傳朝廷頗有所聞前在朝房曾與鹿相談及今必須與鹿相晤面並謂此事實救國要策本大臣早有此志奈居於政府一方面若先提倡此舉未免近於壓制今由國民一面發起最爲正當並將草章逐條細閱指示有宜删改之處訓示極爲周詳並謂此事應由某省發起即逕禀某省督撫較之呈請都察院代奏更爲便捷等語後謁見鹿中堂鹿相尤爲贊成當卽請推鹿相爲發起第一代表人鹿相謙讓允爲提倡鹿相並謂章程頗極周密惟有一二條應删改當懇請鹿相在政界提倡鹿相允之及回津時又謁護督崔磐帥面禀謁見各當道情形護督即出紅封套一個内有銀條三萬兩交與鄙人現己存在大清銀行立有紅摺一扣語次王觀察將紅摺並以上存欵數目遍示同人又云護督憲謂此項作爲提倡之欵嗣後如有所規定仍當不辭王觀察報告畢大衆鼓掌如雷次由徐君延壽報告蕪湖商會来電次由杜君筱琴報告開會宗旨畢大家遂共撮一影以垂紀念此後演說者尚有多人五時始行閉會聞一二日内將禀稿呈候護督憲批示後再擬開會一次研究進行細則兹將繕就禀稿節錄於下 
（上略）我朝深仁厚澤婦孺咸知際此萬難知必有毁家紓難藉以仰體國艱下蘇民困者當即公同議决擬合舉國人民組織籌還國債會其債數即以甲庚二次賠欵爲定額其還期約以三年爲限制正在聯合同志間各省聞風興起函電交馳索取簡章以期衆擎易舉早日觀成民氣奮發爲向来所未有仰見我皇上宣布立憲舉國人民皆有國家之思想有以致之且仰蒙督憲捐廉銀三萬兩以資提倡闔津聞知激勵尤切顧兹事體大勸導之責雖在人民而提倡之方尤賴政府所有擬辦籌還國債會緣由理合檢同簡章草案敬呈鈞鑒察核立案並懇據情入奏請頒特旨諭令各省將軍督撫分别提倡以昭鄭重（下略） 
[廣東實行禁賭之先聲廣東]  
　　粤鹽歸商專辦禁賭一事將見實行惟袁督於鹽餉未定案前己將禁賭次第先行具奏奉到硃批後即札行司局云照得本署部堂於宣統元年八月二十四日恭摺具奏遵旨籌議賭餉各緣由今於十月十八日差弁賫回原摺奉硃批著照所請該部知道欽此查摺稿先經刋印附發在案兹欽奉前因合就恭錄札道札到卽便查照欽遵辦理惟粤省賭餉之害前督部堂張奏陳在先本署部堂奏覆於後其大宗賭餉不能不設法籌抵其爲數較少者則毅然先行禁絶近閱報載江蘇諮議局議案亦請禁江南安徽等彩票並限制廣東湖北等省彩票不准到蘇售銷可見文明日進人有同情粤省賭害旣多若不擇其力所能辦者即行禁絶亦將見憎於他省而阻其售銷是彩票一項不禁亦禁也故本署部堂對於粤省之賭博同抱一禁绝理想而籌抵尚未實行則驅除賭害惟力是視所有廣東榜卜餉即圍姓截至明年爲止及廣東彩票截至本年冬底爲止不准再售宣統二年之彩票亦不准代他省彩票来粤售銷各等由卽飭善後局查照原奏欽遵諭旨分别飭商進止永逺不准復開以符奏案而絶禍根 
[梁部郎赴港調查路事廣東]  
　　郵部派員外郎梁用　　弧来粤查辦粤路己紀前報兹悉梁用弧前日復往香港寓於廣吉祥號聞係調查粤路公司所存銀行之欵與當日買滙票之磅價并查某洋行所定之材料各項且以某君前年曾力爭路事最爲熱心毅力曾親往謁某君懇其帮同調查務得確據現某君己首肯矣又粤路公司連日派人来港跟伺梁部郎之行跡逐日報告 
[中葡界務不定之交涉又起廣東]  
　　澳門界務自　　停議後所有被佔界址該國仍視同轄境聞袁督現准葡領照稱准澳督電開十月二十五有華兵三四百名到小横琴師梁崗鄉開鎗擊斃鄉人并拉去商人艇九艘查此地己于一千八百七十五年歸西洋管轄現在界務停議正宜遵守條約切勿更動華兵如此行爲實屬大碍邦交實深詫異請即查照將原艇交回並立刻依照實情見覆以憑轉致澳督可也督憲隨即覆稱小横琴係中國管轄華兵此次係往該處圍捕海盜貴國似未便顧問 
[滇議長抵抗沈護督之呼籲廣東]  
　　前日廣東諮　　議局接雲南諮議局正議長陳時銓来函并上資政院新任李督文各一件其函略云我中國立憲之基礎總由朝野鼓吹所致究出於先皇獨賜之特恩而非國民要求流血以得之者也今各省諮議局雖幸成立而行政官對於我等之權限或欲縮小或欲侵奪或欲消滅以今時勢而論吾輩必在失敗之列此過渡時代所必經之階級故銓現對於護理雲貴總督沈秉堃濫用權力干涉侮辱一節明知勢薄力溺强欲爭競不啻以卵投石然一放棄責任稍存身家觀念或爲無意識之舉動不特貽笑我滇官民深恐鑄成鐵案貽害人局此雖係個人之私事實關憲政成立與否之關鍵議員督撫消長之機會故特敬告大議壇諸君懇求電達政府請派京員查辦至沈護督之欺君罔上營私樹黨此别一問題兹不贅述 
 
 

Page 11

 
 
分類新聞 
[政界]  
[警務公所預防火患蘇州]  
　　蘇省警務公所以蘇城内外火警頻聞皆由各項店舖存積引火之物所致如昔年齊門路花砲作兩次失愼本年帶城橋觀前宮巷等處均釀巨災僉謂帶城橋有恒隆復茂兩燭舖宮巷有文明燭舖皆存儲鞭炮等貨加以蠟燭化油致被焚時火勢愈熾當經會同示禁各燭舖切勿多存鞭砲等引火貨物各花砲店祗准閉歇不准添開在案惟各巡官曾否遵辦未據具報兹該公所以引火各物最易曼延者莫如煤油一項蘇城專售煤油各店及洋廣貨等店帶售者比比皆是設遇火災貽害非淺因擬援照上海章程辦理嗣後售賣煤油各舖無論專售帶售存貨均不得逾五箱之數其餘另擇人烟稀少空曠地方各設堆貨棧房期昭妥愼業己札飭三首縣八路區長會同出示曉諭並請商會傳諭各舖遵照並轉飭市民公社救火聯合會諭令燭舖勿再多存鞭砲并不准添設花炮燭舖仍隨時攷察勸導以免後患 
[資遣飢民類誌揚州]  
　　運司增都轉於十四日致江督電云近日海州災民紛㳫而来遍野哀鴻殊可慘惻即與府縣相商趕緊派船押送回海以免流離前由府縣電奉憲台飭財政局派輪抽送俾期迅速己於元日到揚兩艇又由司酌撥小輪一艇於本日拖帶民船五隻計載災民八百餘名口惟須四五日始能轉回現聚揚災民約在萬餘若專恃現在三輪拖送輾轉需時節交嚴冬凍餒堪虞頃又據府縣面禀若欲速截回海非添雇公司輪船不能迅速蕆事並請由司籌欵撥助船資查災民萬餘人約須用輪往返十餘次本司己於保甲經費内撥洋二千元發給府縣具領應用其餘由府縣籌措今日災民己啟程尚稱循順揚地平靜堪紓憲厪是否有當伏乞電示遵行 
又揚州府奉蘇撫札文略謂前據常州府長守武進縣宗令等電禀飢民紛紛南下恃衆兇横等情電請江督轉請程軍門堵截惟災民入境必須酌給川資選勇按站遞遣萬不可驅逐出境卽置不問 
又聞揚州北門城外重寗寺一帶現集饑民甚多附依該寺圍墻搭篷居住愈聚愈多該寺住持顯山恐其滋事己禀請江甘兩縣曁巡警局設法遣歸矣 
交涉 
[麥奎又有運十築路之舉安慶]  
　　銅官山礦師麥奎月前由蕪湖回山之後復又由江孚輪船裝運四門町數十石由大通起卸運赴該山聞此項係備築路之用此外並無他物惟現在該礦工人均己遣散地方亦屬安靜 
軍界 
[鄂督發給洋員善行憑証武昌]  
　　德人海尼士於光緒三十年經前督張文襄聘請来鄂擔任方言學堂教務嗣於三十三年移教陸軍特别小學堂講授軍事學極爲諸生歡迎兹因合同己滿陸軍特别學堂明歳又須改辦講武堂督練公所特將該員照章辭退由楊護督發給善行憑証以作該員回國紀念 
[商定添練陸軍之辦法武昌]  
　　湖北應編陸軍兩鎭現在祗有第八鎭一鎭及第二十一混成協一協尚缺一協兩標迭由陸軍部催促速編兹經鄂省大吏與部中商妥將全省巡防隊及荆州駐防練軍旗丁汰老留强一律編入二十二協以成第十一鎭每年增餉銀二十餘萬其十一鎭統制聞部中擬奏派該部一等檢察官恆錫九協領齡承充因該員前曾在鄂辦理陸軍小學於軍情尚稱熟悉云 
學務 
[補助路校經費長沙]  
　　湖南公立鐵路學堂係由瀏陽黎君尚雯醴陵文君斐發起開辦經營締造招選學生百四十人分作兩班教授現在己歷二學期頗有成效可觀近由黎文兩君商請湘路公司總理余堯衢叅議擬俟諸生畢業後派赴湘路見習擇尤選用經余叅議允許且以該校科學完善規則整齊惟經濟頗覺困難允撥常欵洋銀一千元爲之補助 
[學司嚴杜招摇武昌]  
　　湖北近日舉行考職竟有學界中人四處招攬云予以三四百元即能包取日昨爲署學司齊照岩文宗訪聞除派員密查拿辦外特行出示曉諭謂本司雖派有襄校各員而分卷由本司當時簽定又覆閱有人提總有人本司又親將荐卷落卷逐一批閱分擬正備呈由督院核定然後再由督院覆試去取諸生萬勿爲一詐騙致貽後悔倘能將招摇之人扭送本司衙門立即發縣從重懲辦並給扭送者以相當之奬金云 
實業 
[粤人呼救於詹天佑廣東]  
　　郭仙洲對於粤路頗盡力維持去年因事入京曾面懇詹道回粤總理粤路兼工程月前選舉衝突復集粤商曁各埠代表會議再電詹道請其力任昨接覆電有勢難自主之語兹將来往電文錄下京張鐵路局轉詹觀察粤路選舉未成風潮日劇全體通籌非公總理兼工程路潮莫息如公事忙請駐粤三月預算决布卽返京漢遥制成敗在此萬勿電辭粤路全體股東代表二萬股馮平山一萬股王德成羅杰臣郭仙洲等效粤漢鐵路公司股東馮郭羅王諸公鑒效電敬悉庸才承愛且關桑梓誼曷敢辭惟川旣先奏派又蒙郵傳部保以候補丞叅留京展修張綏路工兼任己重台命從違勢難自主乞原之佑歌 
[柯大臣不認商辦鐵路股欵湖北]  
　　商辦鐵路協會成立後各屬旅省軍學紳商各界紛紛開會認股甚爲踴躍武昌縣屬擔任股欵四萬元分内外兩鄉按年繳納適土稅督辦柯巽菴大臣籍隸武昌外鄉該邑紳首以柯大臣爲最諒必能多認股炊以全大局不料該大臣堅持到底分釐不認而該邑鄉首亦無可如何云 
 
 

Page 12

 
 
[常郡物產會瑣聞常州]  
　　常郡物產會塲改設中學堂己誌本報現在各縣物品己紛紛送来該會於日前將事務所由西廟溝遷至中學堂以便各縣物品徑送該處較爲省事聞江隂物品中有泥揑端午帥肖像甚爲神似又聞各邑學界於十八日假中學堂開教育出品研究會討論一切想將来出品必大有可觀也 
[寳興煤礦案不准提省杭州]  
　　桐廬縣寳興煤礦公司經理人黄贊羲於探勘期内違章私開礦洞至六十六尺運煤出境售欵肥私經股東控究委查屬實並由勸業道照會杭州商會勒令交帳清算詎黄三次游約宕延不理且在大庭廣衆之前毆辱股東沈某該商會以黄某怙惡勢難理處移復到道復經董觀察遴派幹員李光益大令會同桐廬縣秉公判理日前股東沈湘等復又具呈撫院以黄贊羲怙惡不悛找帮强硬桐廬爲彼勢力圈設或再有狂暴舉動某等不足爲其魚肉爲敢籲乞憲恩仍請提省澈究等情本日奉增中丞批駁謂案己派委赴桐會縣訊結該股東即行投案備質若黄贊羲再有野蠻舉動儘可来轅具控或呈訴縣委核辦母得凟請提省 
[廣貨研究會禀請立案蘇州]  
　　蘇城洋廣貨業前經裁撤公所董事另行組織研究會凡關於營業上有出入利害之處皆可到會開議現己舉定職員二十餘人昨經徐源茂等將會内一切規則情形禀請農工商局察核立案 
雜記 
[猪頭山大營囚犯反監駭聞廣東]  
　　猪頭山大營昨被監犯刦獄 
閙事聞因大營本有囚犯百餘名内己定死罪者八十餘名而全營兵丁僅得七十餘名除出巡各處要隘外其看守營監者不過二十餘名故各犯覷其不意一鬨而出盡將看守兵丁鎗枝奪去惟該山四面環海無船接濟不能飛遁卒被營兵獲回無一犯漏網者昨己由統領吳宗禹派兵五棚前往鎭懾聞近日各屬紛紛裁撤緑營兵力單薄故有此變云 
[道勝銀行查獲假票漢口]  
　　漢口道勝銀行向未自印鈔票所行用者均上海天津北京牛莊四處分行發出之票近日忽有人持該行十元一張鈔票兌現司事人查見票上印有漢口通用字樣極爲駭異立將其人拘獲送交會審公堂嚴究 
[棍徒揑名騙捐蘇州]  
　　蘇城閶門外南濠賴方順皮絲烟店日前忽来一人年約三十餘歳湖州口音身穿蜜色皮袍醬色馬褂手持同仁輔益堂捐啟一本勸捐未允其人旋在袋中取出米票十紙換洋一元而去詎米票均係僞造且查城内外善堂並無此等名稱爰由該店訴知警務公所諭飭巡捕嚴密查拿以便懲辦 
[後湖蓬户後滋事餘聞漢口]  
　　漢口後湖蓬户被火滋事己兩誌本報兹夏口廳馮司馬示諭各災户原地不准再搭草棚均須遷至京漢鐵路外高阜由官用石灰畫定界限再行搭盡以免再有不測之禍此項用費禀請上憲酌給聞連日各善士發給災民錢米雜粮者甚多劉歆生君亦不計較災民毁屋之恨捐錢數千串每户發給四串以資撫卹至毆傷之英界華捕己於昨日斃命聞英捕頭素喜該捕辦公勤愼除照章給卹外並與劉歆生君交涉欲其出銀五百元爲撫卹該捕家屬之資劉君拒絶不允惟念該捕因極力保衞己宅以致殞命亦殊可憫特飭人向敦仁堂購值銀百兩之棺板一副給之該捕家屬不受當卽送還恐尚有一番交涉也 
清談 
[留學。生之今昔觀（選）]  
昔日之。留學生苦今日之留學生樂 
昔日之留學生譯書今。日之留學生畵稿 
昔日之留學。生替國民說話今日之留學生 
替政府說話 
昔日之留學生辮子惟恐不薙今日之留學生頭髮惟恐不。長 
昔日之留學生錦輝。館中開大會今日之留學生王爺台前磕。響頭 
昔日之留學生立憲共和君主民主今日之留學生舉人進士老爺大人 
昔日之留學生認有國家不認有朝廷今日 
之留學生認有朝廷不認有國家 
昔日之留學生吹牛今日之留。學生拍馬 
昔日之留學生愛國今日之留學生賣國 
昔日之留學生西洋裝今日。之留學生貂皮褂 
昔日之留學生拚命演說今日之留學生拚命拜客 
昔日之留學生象潑蘭地酒今日之留學生如鴉片烟灰 
昔日之留學生自命爲武士道今日之留學生自赧似新嫁娘 
昔日之留學生氣如無雙之國士今日之留學生態似專寵之姨娘 
昔日之留學生人力車到留學生會館今日之留學生大馬車到憲政編查館 
昔日之留學生草章程當繙譯打電報今日之留學生吃花酒討姨娘做紅人 
昔日之留學生號於衆曰是英雄必革命今日之留學生號於衆曰不得己纔倣官 
昔日之留學生以救國爲口頭禪今日之留學生以當差爲餬口計 
昔日之留學生罵官今日之留學生挨罵 
昔日之留學生要求要求今日之留學生運動運動 
昔日之留學生聲光化電工商法今日之留學生柴米油鹽醬醋茶 
昔日之留學生慷慨悲歌痛哭流涕今日之留學生退章自公委蛇委蛇 
瀛談 
[各國行禮考]  
日本人俯折上半身而低頭此爲常禮。支那人合左右袖交义手指而舉。之中央阿非利加人見相如人必拍手即。以拍手喝采爲禮澳洲人有客至。務反身出胸客亦如此而主客互接其胸以手。抱之稍久訖始叙寒暄又同國覓科他人如遇貴客即。臥地上運呼幾那忘巴而輾轉蓋喜。悅無極意也 
南洋孟。他思島人主客互伸其中指務强引之及指屈聲。發相與大笑以爲禮他皓脈人對資格優己。者必匍匐地上取塵埃被頭上印度賓周。人如遇貴人合掌舉至額邊然後垂兩手於身側朋輩。只用右手行之男子對婦人决不。行禮此實男尊女卑之尤甚者矣欺吕幾西人先舉隻手著己胸後伸雙手著客胸主。客皆然頗極簡單亞刺比亞人其法有數種或與客之手。足及衣袂衣裙接吻或翻右掌而屈。身其他尚有以右手著唇或額等禮 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
来件 
[直隸人民代表孫洪伊等上政府書]  
直隸人民代表孫洪伊谷芝瑞温世霖于邦華王法勤張銘勳齊樹楷崔謹高俊彤李景芳張錫光張肇陸等匐匍上書於我王爺中堂大人鈞。座竊以中國時局之危至於今而極。矣天下事機之變有非常識之所能預料者也十餘年前歐洲列强盛倡瓜分中國之說國家之命運懸於旦夕。人民等懍懍危懼方謂埃及波蘭之慘劇必將復。演於今我中國四萬萬同胞奴隸牛馬萬刦而不可復矣而當時英美俄德法日諸强國或主侵略或主和平各因其利害之不同互相猜忌互相牽。掣兩派對峙而莫能調。和我國能暫免於亡延其命以至今日及日俄戰役終結侵略派戢其凶。鋒保全派佔有優勢英日恊約法日協。約美日協約俄日協約相繼成立皆以保全中國領。土尊重中國主權爲口實昧昧者於。此方以爲我國家。托庇於列國保全之。下得以寛閒之歳月修明内政徐以圖。强異日必能以大國之資格佔世界最高之地。位當局者以此自慰在下者亦以此相安一若中國眞可以不亡者抑知各國協約雖若有愛於中國而各欲鞏固己國之勢力伸己國之權利是固不可爲諱者耳前者尚互相防禦今則互相默認共對於我中國也各欲常保其均勢遂不能己於進行中國之利益有盡列强之貪慾無窮則瓜分案之通過於世界當有不期而至者。也其包藏禍心者。以日本爲尤。甚而實行其政。　策以爲列强之先導則莫著於七月之中日新約人民等前以新約之　。成即中國瓜分　。之始惶懼無。措曾條列新約之種種失敗上書呈請代。奏請速廢約以挽危局並申明國。法治囗囗囗囗囗囗囗囗以誤國之。罪想我王爺中堂大人眷懷時。局俯察愚忱必能仰體我朝廷庶政公諸輿論之。意下採芻。蕘上達天聽矣惟翹首待。命己逾兩。旬人民等愚昧寡。識惶惑實甚。因念同此國。民共托斯宇環顧國。家旣己休戚同。體瞻望朝廷莫釋愛戴之愚。誠用敢不辭冒。昧爲我王爺中堂大人再一陳之夫國家危亡之運迫於眉。睫雖有善者。一若莫可如。何上下皇。皇不知所出推其致此之故不獨由於内政亦並緣於外。交蓋我國與列强所訂之條約皆片面的而非相互的有義務而無　利有犧牲而無報。酬故邇年以来列强之勢力益。張我國之主權日。促非獨强弱之不。同亦受條約之限制也夫當時締結條約皆在戰敗而俊因鴉片戰役而有五口通商條。約因中法戰。役而有中法新約。因中日戰役而有馬關條。約戰時之國際交。涉與平時之國際交。涉原不可同日而語。戰敗國之對戰勝。國自不能立於同等之地。位而享對等之權利。斯固無可如何者也今日救亡之。策方在上下一心。改訂前此片面之條。約而爲相互之條約至於新發生之交涉無論如。何必不可再蹈故轍矣。日俄戰役中國嚴安中。立未加入戰爭圑。體且日人取得俄人旣得之權。利如大連旅順之租借及南滿鐵路之佔。有須待我國承認者。旣己於光緒三十一年締結中日條約。則今此七月新約己與日俄戰役無若何之關。係純然爲平時之國際交。涉夫平時國際。條約自應以兩國之意思合致爲原則條約之締結旣須雙方之允。許條約之關。係必爲雙方之利益。相互的而非片面的者也。乃觀於中韓之界務條。約及東三省五案條約。舉東省之鐵路礦產以及土地上之主權盡以讓諸日本而日人並無相當之利益以爲報酬與戰敗國對於戰勝國締結條約無絲毫之異日人欺。凌我國至此己極而外務。部竟慨然允許外交手叚之脆弱。亦令人百思而不能得其解也。竊思外務部所自解免者必曰以條約與之主權仍自在。我使不應日本之要求而妄加抵抗日人亦必以强力。而自取之國勢旣弱終不能與一戰所。損失者當較此而尤巨人民等愚陋寡識而獨不解。我外務部昧於世界之大勢何竟瞶聵至此也（未完） 
本埠新聞 
[租界禁絶烟館後之防範]  
　　英美工部局以公共租界内各烟館現己限令閉盡除知照捕房分飭中西各探逐户傳諭並出示曉諭外深恐仍有不法之徒違章私設燈吃復於昨知照各捕房捕頭分飭中西包探至界内己閉大小各烟館密查有無私賣燈吃情事著卽據實禀復勿得徇隱 
[北京輪船失事續記]  
　　太古北京輪船在洋山失事己誌昨報兹據被難人云該船於本月十六日四句鐘由甬開駛載客千餘人至晚九句鐘遇霧駛至白山撞破船頭海水驟進船主恐全船沉没即放救命礮二聲並囑買辦將大小男女搭客驅逐上山由船旁擱一跳板至山脚夜深人衆水急山滑且慌亂之時立脚不穏有滑跌下海者有在山磕傷者彼時見天上有光如白虹狀衆人攀附而上奈此山係不毛之地四面濱海並無人烟水天茫茫露宿一宵鬼哭神號異常悽慘至十七天明船主見船不致沉没又招各客下船下山時仍有老少跌斃者下船後各客飢腸中斷覔食維艱僅有薄粥一餐爭食者衆有掬以手者有盛以帽者飢餓之狀何啻荒年嗣由船主與買辦另雇小船至大戢電達上海求救因浪大不能進又復招船至甬求救即將該輪駛至十餘里以 
 
 

Page 19

 
 
外之洋山相近下錨船内至第三日水米全無有信客以年糕禾米圑出售以二三十元之母金而獲利至二百餘元者此十七十八十九之情形也幸洋山有巨富劉姓者泛大小漁舟十餘只来援各客大半上山入其家房舍極大盡飽以飯及茶水衆人甚爲感激二十早上六句鐘江天来救當過船時除跌斃一人己登報外尚有落海者一人又有女客抱二歳兒子失手亦落水中云 
[工董局研究整興市面方法]  
　　法工董局各董以近来界内市面日漸疲敗于捐務大有妨碍爰於前日通告各董定期開會以便研究整頓之策 
[自治公所定期選舉]  
　　本邑城鎭鄉地方自治公所分判甲乙二級選民己紀前報兹總工程局各董事定期十二月初六日先令乙級投票選舉再於初九日令甲級投票業己函請上海縣出示曉諭並由局將名次刋單分發各人届期前往投票 
[巡士庇賭殃民]  
　　閘北四路二區松成里對面空地上係華洋交界之處近有流氓賭棍在彼擺設賭攤誘人賭博前日下午四時半有無錫鄉民王阿福行經該處在旁觀看被該流氓等搶去緞帽一只王即扭交第八崗巡士囑其送究詎該巡士反將流氓釋放扭王肆毆並令各流氓拖往租界毆打行人見之羣抱不平該流氓始將緞帽擲還揮之使去 
[出示保護測繪生]  
　　本縣田大令出示云十一月初六日奉本府札開奉撫憲札據督練三處詳稱案奉憲台批開職處詳赴京考試速成學生俟領回後擬請暫派分班測繪略圖示遵由奉批如詳辦理仰即分移營務處協統一體遵照繳等因奉此職追伏查此次學生計共六十人分爲二十班限兩月測繪完竣各測各道經過地方恐有無知鄉民叙觀滋事以及一切有碍測量等事自應預爲防範於測量經過各處責成該地方官先行曉諭所屬董保人等妥爲照料以資彈壓而重要公奉批前因除届時飭令各該員妥爲辦理外詳祈札飭蘇松太三屬各州縣曉諭所屬地方一體知照等情到本部院據此除批示外合行札飭札到該府即便轉飭各該廳縣一體知照出示曉諭俾衆周知母違等因到府奉此合亟轉飭札縣即便知照出示曉諭俾衆周知母違等因到縣奉此查此事先據測量生賫呈督練處委札来縣面請照料即經派差照會同仁輔元堂總董轉知圖董督保一律照料在案兹奉前因合行出示曉諭爲此示仰本邑諸色人等一體周知母違 
[法租界推廣菜市]  
　　法租界自八仙橋西開關新界後即在該處建築菜塲一所原有之鄭家木橋至東新橋一帶菜攤各行販俱令遷入迄己有年近因市面遼闊人口繁多每晨自鄉間挑賣各項蔬菜来市售賣者擁擠不堪幾無容足之地工董局各董因擬將菜市街鄭家木橋至東新橋一帶市塲仍行弛禁准各行販納捐設攤經營不日即當議决 
[法界小車加捐]  
　　法界行馳各小車每月由工董局收捐五六百文近因地方遼闊車輛增多修理街道經費亦因此增鉅爰由各董提議每月各小車之捐錢一律改作銀數聞不日卽須實行 
[復訊學徒毒斃師父案]  
　　薙髮匠湯咸通被徒湯柴和毒斃一案昨日由縣復訊柴和供師父向有代客抺虱之紅砒置於板上是日小的用小風爐在板下煮飯因取頭髮誤將紅砒帶落鍋内撈取不及師父等呼後致第三日臥病小的曾問茶館内之當爐司務及茶客均云砒礵傷命趕即醫治爲妙後經警局送至醫院醫治無效小的實非有心求恩寛宥判還押再審 
[謝劵]  
　　昨承三馬路新開之大舞臺戲園贈送入塲劵四紙書此誌謝 
城内 
[仍無着落]  
　　戴周氏控李菊如圖賴抵欵業己由縣斷將房屋租摺五扣先交該氏收取以抵利息前日該氏持摺收租各房客均不交付該氏爰復投縣遞禀昨奉批示略云旣各租户不肯付租顯係李菊如從中指掯候着保交案訊究租摺五扣存案 
[欺侮寡婦]  
　　陳趙氏控陸文祥覇地等情昨日由縣提訊氏供夫故後遺有基地二畝半被夫堂弟文祥硬覇控奉李前憲訊斷匀分詎文祥抗不分派反在地上造房乞追方單裁分訊之文祥供多牽扯大令大怒即着文祥拆房將單交案再訊 
[硬奪田單]  
　　許顧氏控徐志鈞抄去田單昨日由縣訊究氏供夫姪許如炳娶徐志鈞之女爲室今徐將壻藏匿無端来家抄去田單四張求追徐供女兒嫁於如炳五年不知現往何處判徐將田單及許如炳交案訊奪 
[展限繳欵]  
　　　侵吞公欵之淞滬厘局司事趙巨川昨日復由縣令提案比追供有白金絲在外抵押己託親戚設法料理判仍還押展限三天繳清 
[道此照錄]  
　　沙元盛等禀批海關稅收向憑部則詎容任意增加来禀所控靈甸鎭海關司扦沈藻即伯青私收吞稅以及造船運私奸佔孤寡各節如果屬實亟應澈究着關總書朱祖昌查明詳細具復以便核辦毋稱徇隱干咎 
[官事]  
　　江寗鹽巡道王瓘蘇州善後局提調候補知储朱寳瑩太倉州知州湯在衡昨日均至縣署拜會 
南市 
[禁止影戲]  
　　南區長訪悉小南門外太和 
[抑何刁狡]  
　　元泰呌貨店主羅尚清前控執事朱學廣收帳舞弊侵吞洋一千餘元迭經工程局集訊判朱折還洋六百元先還一半餘限明年繳楚乃朱僅繳洋一百元餘置不睬昨復傳案判移送縣署訊　 
[限期繳銀]  
　　南泰順米行前被永康莊等控被倒欠往来銀三萬餘金由工程局斷照六成歸還先還五成餘出期票兹該行股東楊子怡奚耕餘蔡錫華尋同張楊讓堂至案控被將田單抵去銀一萬二千兩除收尚欠萬兩曾經米業董事調停照五成歸贖逾期不理求爲追究經孫裁判訊明判楊交保　月底繳銀 
[牽涉他案]  
　　張雨村扭控張新泉冒稱同族圖分田價由南區移至工程局密訊雨村供現將坟地售得洋二千元忽有同姓不宗之新泉冐稱同族爭分價洋求斷判令雨村呈單驗明再行核斷又查得新泉　被李大軒控賴木價尚未了結判戒責四十下押候傳李到案移送上海縣訊理 
閘北 
[維持公安]  
　　南川虹路旁義塜地上屍棺纍纍屢經四路一區黄正巡官飭保掩埋未幾復堆積如故前日爲總局某科長查見特至四路分局與黄巡官商議辦法除責成該圖地保雇工掩埋外並於四圍築造竹笆諭令崗巡隨時查察昨日巡官己飭保遵辦矣 
[愼重冬防]  
　　四路分局黄正巡官以現届冬防吃緊之際特於前日起晚差每班派巡 
邏巡長一名巡士四名分頭巡緝以保治安 
[仍無確供]  
　　積竊楊益卿前在火車站上 
 
 

Page 20

 
 
行竊詹起善之衣服經孫裁判訊供不認判押改過局三月前日詹至道署上控復由警法科將楊提案覆訊仍無確供還押候辦 
英租界 
[恐嚇父毋]  
　　江北人王阿松年二十五歳住居老垃圾橋附近前晚因事被父毋訓斥王氣忿吞烟圖盡當經察悉舁入仁濟醫院醫治大吐而愈 
[賣良爲娼]  
　　鴇婦張翠寳因買良爲娼被控昨由老閘捕房捕頭飭探查明將張鴇拘入捕房轉送公廨收押候訊 
[胡言亂道]  
　　兪緒發昨與顧八法在途互毆由捕查見一併拘入老閘捕房詰訊兪稱顧係大閙公堂罷市時之搶犯逃匿漢口近又犯案逃回請究顧稱與兪同爲漆匠因向兪索欠洋四元起釁實遭誣指捕頭即飭包探葉長亭查得兪言盡屬子虚惟不應在途打架一併押候究辦 
[男孩迷路]  
　　男孩朱巨永昨在虹口迷路由捕查見帶入匯四捕房轉送公廨留候訊核又南京路有一十六歳之男孩蔣雲泉昨因不辨路徑在路徘徊由捕帶入捕房送至公廨留候訊奪 
[傭婦被疑]  
　　貴州路一百四十二號門牌朱姓家失竊值洋一百二十餘元之衣物疑係傭婦王顧氏所竊報知捕房飭探葉長亭查得王顧氏並無行竊形跡當即據情訴明捕頭諭飭另行查緝 
[查獲過犯]  
　　過犯陳福泰昨在浙江路行走被捕查見拘入捕房押候解廨訊辦 
美租界 
[賭徒爭鬥]  
　　賭徒童紀生吳阿芬顧阿福黄阿六王明元徐慶福等昨在西華得路某茶肆内因賭起釁互相兇毆由捕一併拘解捕房押候解廨懲辦 
[日人酗酒] 　　 
　　日本人某甲前晚酒醉行經海寗路北四川路轉角處將行人梁竹山張杏智扭住痛毆並擊碎某學堂之玻璃窗由捕拘押捕房旋經該日人家屬投稱願賠損失求免究辦捕頭允准斥釋 
[病人自縊]  
　　楊浦樹十二圖地方小雜貨店主張炳生之母周氏臥病日久忽於前晚自縊身死旋經捕房查悉將屍車送驗屍所飭保報縣請驗 
[拐失二男]  
　　唐山路陳開桂家二男孩一年八歳一年十一歳均於前日被匪拐失昨報捕房捕頭允爲查緝 
[形跡可疑]  
　　謝兆友昨持船上鐵貓練一條向順泰押店押錢被捕查見向詰支吾拘押捕房候辦 
法租界 
[不容牽混]  
　　朱孔揚前開福裕洋行及夜花園時積欠老大昌洋行貨銀四百七十餘兩曾由公堂提訊堅稱曾將洋二百元託洋人福雄轉付大昌判押候查核在案前日復訊福雄投稱兩次收過朱孔揚洋四百元一付關稅一付律師費並無歸還大昌欠帳之欵所有退貨却由商人售去得銀六十餘兩朱供所交之二百元係在付律師費之後求察聶司馬以大昌之欵應由朱歸還判押候禮拜二訊奪另案再核 
[自甘下賤]  
　　兪生發投廨禀稱妻顧氏於今年夏間在無錫家中被同居之郭阿根誘来上海在花烟間接客小的訪悉後即追蹤到滬果見顧氏在小東門外同鄉人張鳳才與妻沈氏所開之花烟間内向領不放是以報捕將郭解案請究郭供實係顧氏自愿同来本擬俯工嗣因無主與妻子陳氏同至張鳳才處租房接客訊之顧氏供與郭阿根在家說妥同至上海帮工後因無就借住同鄉人張鳳才張沈氏花烟間内不久即當回家求察張沈氏供顧氏来借房間不敢誘娼郭陳氏供因無住處是以租房聶司馬以張鳳才未經到案判分别押候禮拜二復訊顧氏先給伊夫具領候傳備質 
[何故行兇]  
　　姚阿寳與陸阿寳同薦某甲至傅阿根店内學業前日不知何故姚陸兩人遽將該學徒毆傷左眼面部等處由捕解廨讀爲訊究聶司馬以受傷人未到判姚押候交保俟該學徒傷痊再訊 
[驅逐偷兒]  
　　王阿金王阿狗王阿四等昨至小東門外財神弄圖竊烟妓飾物被探查獲解廨訊究判一併拍照驅逐出境 
通俗談（默） 
北京輪船之失事何其慘也投海亡跳岸死者勿論矣其生者之八百餘人三日中僅得薄粥二餐卽不憂死亦當饑死矣嗚呼雖曰天命何其酷耶 
然而因禍獲利者則有帶年糕禾米圑之搭客 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[東督奉撫奏蒙旗債累困苦請借欵接濟摺]  
奏爲蒙旗債累困苦懇求接濟議由官銀號借銀十五萬兩以卹蒙艱恭摺仰祈聖鑒事竊本年七月間接據哲里木盟長郭爾羅斯前旗扎薩克鎭國公齊默特色木歪勒函稱該旗地方磽薄財政支絀往年積欠練兵及置備旗纛馬匹器械並舉辦新政各項要需漸漸增益共欠銀十五萬餘兩愈累愈重無法籌措擬爲避重就輕之計懇請官家代借銀十五萬兩由該旗長春府地租項下按年分還以濟該旗之困等語臣等查各蒙旗財力困苦此次該公旗因債累無法籌措懇求官家接濟爲避重就輕之計尚屬明白利害所請以該旗地租作抵亦與歷次辦理蒙旗借欵成案相符自應亟代籌措以體國家優待藩封之意而堅蒙旗慕服之心惟蒙旗積習借欵到手浪費無而債累終於難償必須澈查爲之主持方保欵不虚擲當由臣等迭次咨行該鎭國公令將各項欠欵詳晰開報並邀該鎭國公来省面商該鎭國公嗣於九月間親自到奉與臣等面晤並據開呈所欠各欵本息數目臣等查核屬實當即允准代向東三省官銀號籌借因札飭蒙務局總辦道員于駟興與該鎭國公商訂借欵辦法旋據于駟興呈稱代向東三省官銀號商借銀十五萬兩按月以七釐六毫認息以該旗應征長春地租作抵由官銀號派員監督經征分作七年本利還清擬立合同互相商訂該鎭國公曁官銀號僉各公認按照定議其所欠北京長春官商各欵即由兩處官銀號按數分别撥還取銷借據又查該公旗欠欵統共十五萬二千二百六十九兩七錢除借定銀十五萬兩外尚不敷銀二千餘兩查該旗應征長春府屬本年地租自本年十月間征起至明年五月收齊截止除撥還此次借定官銀號應付第一期還欵外取收租項尚有贏餘應一併由官銀號將此項欠欵二千餘兩照數提還以期掃數清結並將所訂合同呈送蓋印擬請奏咨前来臣等覆核所擬各節尚屬妥協該鎭國公亦極愉愜當即批准照辦除將合同底稿咨部查照外所有代籌蒙旗借欵還債各緣由謹繕摺具陳伏乞皇上聖鑒謹奏宣統元年十一月初五日奉硃批該部知道欽此 
要件 
[密查董事金菼等劣迹禀稿（續）]  
又上年奉朝旨以張中堂督辦三省鐵路金菼等慮不便己圖謀抗拒不遂及本年粤路設立分局於是日夜皇皇號召徒黨電約中外謀撤分局情同抵制一節查此事金菼曾電禀郵傳部借口於公司定章有商辦不成原銀收回之說本年粤路設立分局侯景星乃列善堂總商會之名電禀督辦請撤分局及詢諸善堂商會紳董均稱朦混蓋章業經登之報紙並有江紳函送金菼致善堂原函可憑其爲狡詐藐玩朋比爲奸昭昭若揭又金菼爲總商會報主筆登載不實與各報互相攻訐其爲黨同伐異顚倒是非可知此外如侯景星之排抵岑前督憲及每值會期高坐堂皇投訴事件擅作威福盧季槐之私開匡正日報與金菼攻擊商會專意詆毁各節久爲衆人側目故至今尤人言之鑿鑿也直州等於此事再三調查採訪輿論衆口同聲伏思粤路與他省不同當時贖回商辦費盡經營始由各善堂𤍽心提倡各股東踴躍認股得以爭回權利爲粤人所最注重該董事金菼膺斯重任果能事事秉公辦理何致屢起風潮爲人攻訐現經詳細訪查江紳等所稱兇悍狡詐等情乃其平日行爲雖未盡指其實據惟訪諸輿論則人言嘖嘖未始無因至其串謀抗違朝旨抵制督辦朦蓋善堂圖章電請撤銷分局以及巧立四大股東名目藉以欺壓少數股東招投工程舍低用昻偏護工程司各節則確有明證至侯景星盧季槐等本市儈小人自爲商會總協理斥退而後每遇鐵路議事仍復出頭附和干預足見其朋比爲奸把持路事粤路之敗壞未始非該董事等所致理合將查訪情形並將全西巖指攻鄺工程司辯駁布告簽註抄錄原摺禀復察核等由前来職鎭等復查劣董金菼等三人朋比爲奸劣跡昭著人所共知現據該委員等禀復各節均就原禀所揭詳查實在情形惟其中尚有原禀未著而令人駭然者即如公司年結布告股東當以總理居首乃閱兩次年結皆金菼爲首名總理反居其後揣其意不過援藉商律董事局可以進退總辦總司理之語不知梁京卿誠雖由股東公舉爲公司總理然經奏派本與尋常公司所舉總理不同金菼自顧何人乃靦然列各其上其爲無忌憚之小人尚復何疑馴至電拒欽派督辦大臣電阻設立分局律以弁髦朝旨藐視王章當更無辭以自解至其設四大股東名目以欺壓小股東兼以箝制公司及將招股工程物料告白攬登總商會報曁工價舍低用昻各節尚其咎之輕也粤人素尚意氣善用之則得其益不善用之其害亦不堪設想如金菼等盤踞把持擅作威福久爲人所側目若不加以懲治非惟於路事攸關即於政治上亦影響甚大此次仰蒙中堂憲台俯察輿情電粤傳案看管兩月以来中外翕服查辦路事毫無間言此其明效大驗蓋金菼實爲粤路巨蠧而侯景星盧季槐則爲金菼爪牙通同舞弊營私相濟爲惡咎亦難辭緣奉前因所有職鎭等遵電會同派委密查情形理合聯銜密禀中堂憲台察核究應如何懲治之處伏候裁奪辦理實爲公便除禀兩廣督憲督辦粤漢鐵路大臣外肅此具禀恭叩崇安伏乞垂鑒謹禀 
小說 
[短篇小說新情史（皥）（三）]  
公爵。曰既如是吾將速之。入以與汝等一見又顧梭羅及雪微亞。曰来者佛君之信實友也。汝等須善視之無何柏果入室。與佛相見。握手畢佛又引之一一見衆人且顧謂雪微亞曰是乃我。愛友卿當温語待之。居有頃佛與柏相對坐佛曰敢問君之此。来果何事使然且君與君之意中。人其愛情果若何柏曰。我之来此實非得己。君非情人恐我以我事告。君必爲 
 
 

Page 27

 
 
君所厭聞耳。佛曰否我身己非昔比。亦旣束縛於愛情中而不容自遏。始知情之爲。物乃天造地設以遺吾。人苟非木石其心者。未有不趨之若騖也。柏見佛頓易初志知不出己昔日之所。料惟此時兩人之性雖己由異而同。而其交誼之深。則不復如昔日柏一見雪微亞忽傾心相向。於己及麗亞之愛情頓忘其半雖知雪微亞爲其友佛倫丁之意中人。猶不惜極意經營。思欲攫而取之以爲快。其於佛之半生交誼亦不復順矣此時佛倫丁尚未知其友之有害於。己猶欣然告以己與雪微亞之相愛。狀且謂斯事爲公爵所不。喜故始終不使之。聞今將於夜半負雪自牖出至。孟忒地方以避之語際從。懷間出纓梯一具以示柏。云將以負雪者柏聞言心艷羨甚暗念佛事若成。己將無所施其技遂定意竊往以告公爵。且用詭計以中傷之。自謂與佛交誼久。木不當敗其計。奈公爵遇己。厚不忍坐視其女受誘而往故敢以實。聞公爵德柏甚允不以其言告人。致傷兩人睦誼。無何佛倫丁服長袍入至公爵。前少談即起立欲。行公爵。曰何匆促乃爾。亦有要事使然耶佛。曰郵者等余久余將往與之書以遞余友幸君恕余。公爵曰書中亦有緊要語。耶佛此時己語無倫。次遽答曰。無之。僅欲告吾父以吾之在此平安耳。公爵曰旣如。是汝姑緩行。余有一事欲就商於君。君當能爲余一决。也余女雪微亞負芳名久余己以之許梭羅奈余女堅不從余一若盡忘余爲彼父彼。爲余兒余見其狀如其言出於情。不覺頓觸余之情。緒今將重娶一婦以續殘絃雪微。亞之終身。則將聽其所爲亦。不復視爲余女矣 
来函 
[杭辛齋来函]  
近日各界發起籌還國債逺近響應具徵民志齊壹前途有望惟聞議者或以國民捐爲失信國民與昭信票相提並論致有特改他名不欲更稱爲國民捐者不免誤會蓋國民捐發起以後並未成立僅户部銀行先行代收係與發起人接洽故本利六十餘萬均有着落絲毫無誤其餘各省所收統計亦一百餘萬或僅電告特捐或先函報總數捐户姓名銀錢細數之清册尚未到京而鄙人與内兄彭翼仲己被逮捕無人接洽各處捐欵遂致虚懸鄙人於前年冬月始奉恩准出獄迭接奉吉閩皖各捐户来函詰問或擬移作振捐或欲振興實業當卽上書澤貝子懇請咨行各省澈查去秋又求增中丞代奏當日收欵各有經手爲時未久不致無著屢擬徧登各報請各捐户自行追收以經濟困難刋費無措且慮涉招摇因而未果幸今日民心奮發各省籌捐若因疑似未明頓生阻力罪人負疚將益無旣極特此布告並將國民捐歷史演繹淺說於十一月十二後分日刋登白話新報伏祈海内外同志並各捐户注意冀借衆同胞之毅力澈究未清還之捐欵電請朝廷明降嚴諭勒限查覆欵逾百萬數亦非細伏維垂察無任主臣辛齋杭愼修叩首謹啟 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
