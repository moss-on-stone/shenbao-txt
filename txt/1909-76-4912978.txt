# 1909 - 76 - 4912978

 

Page 1

 
 
   
 
 

Page 2

 
 
上諭 
　　監國攝政王鈐章　閏二月初二日奉 
　　上諭三載考績爲國家激揚大典内外滿漢諸臣有能共濟時艱勞勩最著者允宜特加甄叙其平庸衰病者亦難曲予優容兹當京察届期吏部開單奏請朕詳加披閱軍機大臣總理外務部事務慶親王奕劻謹愼忠純勳勞懋著竭誠籌畫悉協機宜着交宗人府從優議叙大學士世續張之洞協辦大學士尚書鹿傳霖大學士那桐同心襄贊共矢愼勤均着交部議叙大學士孫家鼐老成厚重衆望交孚新授東三省總督錫良力任艱鉅勞怨不辭直隸總督楊士驤宣力畿輔籌畫精詳兩江總督端方規模宏遠應變有方山東巡撫袁樹勳籌辦新政任事實力均着交部議叙民政部右侍郎趙秉鈞聲名平常着原品休致餘着照舊供職欽此 
　　上諭民政部左侍郎著烏珍補授林紹年著補授民政部右侍郎欽此軍機大臣署名奕劻世續張之洞鹿傳霖那桐假 
[宫門抄]  
　　閏二月初二日　召見軍機　洵貝勒　倫貝子　澤公鹿中堂 
交涉 
　　二月二十六日軍機大臣欽奉 
　　諭旨此次驗看之開缺廣西太平思順道馮相榮著發往廣西以道員補用欽此 
　　二十七日軍機大臣欽奉 
　　諭旨孫家鼐等奏謹擬進呈講義事宜開單呈覧一摺着按照圈出各書另行分認撰擬講義於閏二月初一日起進呈欽此　又奉 
 
 
 

Page 3

 
 
　　諭旨御史徐定超奏司法官制關係憲政始基擬請詳加釐正一摺着會議政務處憲政編查館議奏欽此 
論說 
[論日土外交之起點（酉）（陽）]  
　　曩者。中美聯盟問題發生。未及成立。而美日恊約見告矣。其發機之捷。不可思議。今更於歐亞之間。布置一着。以爲他日東半球交通之中心點。吾國之於此事。未嘗不受其激刺。且有重要之關繫。困難之交涉。更甚於日本者。顧漠然置之度外。如在夢中。而不知何時覺悟也。此其外交之利鈍。何可道里計耶。 
　　二十二日。倫敦電曰。土耳其王已在君士坦丁。召見日本閑院宫親王。二十三日又電曰。日本閑院宫親王抵君士坦丁。已與土政府協議設立使署問題。日本現將條約各欵特别利益之要求撤銷。土政府亦急期於日本設立大使署以前。即將商約訂定噫。土耳其非立憲中之幼穉國哉。乃爲日本視線所注集也。其國北連俄奥。嘗受二國之覊軛俄更欲出黑海。經土耳其而出地中海。以爭埃及一帶之權利。英法德惡其侵略地中海。因同盟以鎖黑海。俄人於是大沮。然土耳其亦爲諸國競爭之旋渦。又内政不修。習於專制。西人稱爲東方病夫。近年知專制不能立國。改爲立憲。然組織未完。根基未固。又以塞奥違言。掣動大局。日與英俄諸國開交涉。其所處地位。頗與中國相似。顧以日本視之。則風馬牛不相及也。從日本至土耳其。海道須繞南洋。至波斯灣遵陸而西。或至紅海遵陸而北。陸路須過中國新疆而西。或過俄國莫斯科而南。道路險遠。交通不便。於商務上未必有利益。乃亟亟設使署。訂條約何爲者。 
　　夫土耳其左亞而右歐。與吾國相隔者。僅一小亞細亞。不交通亞洲則已。交通亞洲。非吾國而誰屬歟。從吾國至土耳其。逾葱嶺而西。取一直線。南可與印度聯絡。北可與蒙古聯絡。誠歐亞中間一大市塲也。土耳其人種。本回紇裔。由中國西趨。故以。回教爲宗教。小亞細亞一帶。大半回民。仰土耳其之保護。其東趨者。徧於中國西北各省。今且徧於東南。去年土耳其宗教師來華。調查回教徒。周歷南北。回民開歡迎會。我大吏亦以禮待之。該教師並要求我政府保護回教。與基督教一律。但彼未奉土政府正式公文。僅挾宗教師資格而來。政府不與開議。然彼國旣立憲。完全爲自主國。勢必實行其要求回教與基督教同等之權利。則吾國外交上又將起一重要問題可知也。商務之關繫如此。宗教之關繫如此。則急宜派公使。訂條約以爭先着。乃不意我唇齒之國。冥然罔覺。而越國鄙遠之日本。急起直進。不亦異乎。 
　　然則日本之意何在曰。國外佔一部分之勢力。即國民多一部分之生活。他日世界鐵道交通。土耳其必爲東半球商務之中心點。東聯亞洲。西聯歐洲。北聯俄羅斯。南控阿非利加。四通八達。佔重要之勢力。英人之經營埃及。包舉尼羅江兩岸之地。亦卽此意。大抵日本之據東三島。與英國之據西三島。形勢相同。地小不足以廻旋。乃徧求域外之殖民。地以發展其勢力。而地中海一帶。同爲其注視之區。獨吾國習慣。祇知人來。不知吾往。今雖稍稍覺悟。而遇事麻木。坐失事機。猶故態也。南洋僑民之問題。發生十餘年。欲設一領事而未果。况土耳其之利害。猶在數年之後。目光如豆之外交家。何從夢見哉。 
　　夫日本與吾接壤。而同治初年之通商。偏恃荷蘭爲介紹。西人詫爲怪事。今土耳其與吾接壤。而讓日本先訂條約。先立使署。則將來吾國與土耳其通商。亦將恃日本爲介紹。乎日又一怪事也。總之吾國西北部。與土耳其有直接關繫。失今不圖。他日必喪失種種權利。吾政府殆小視土耳其。而屏之於通商界乎。抑謂吾國與土耳其。可永遠無交涉乎。果爾。則閉關誠爲得計。而日本閑院宫親王之行爲多事矣。 
專電 
[電一（北京）]  
　　澤公等奉攝政王諭清理財政關繫憲政自應不避勞怨迅速妥辦毋得畏葸因循致誤新政 
[電二（北京）]  
　　薩鎭冰奉攝政王諭海軍關係重要迅速籌辦期以三年成立基礎 
[電三（北京）]  
　　桂撫張奏籌辦處須費九萬七千兩請准作正開銷度支部覆奏以山西一萬二千山東三萬七千今廣西爲數過鉅恐有浮冐應飭按照晋魯兩省從實核减報部覈定奉　旨依議 
[電四（北京）]  
　閩督奏欠解甘肅協餉百餘萬請　旨豁免度支部覆奏恐各省紛紛援請貽誤邊防請將舊欠免其補解以後每歳仍照數協助設再藉端欠解定即嚴叅 
[電五（北京）]  
　　變通旗制處辦法已定即日入奏 
[電六（北京）]  
　　度支部議覆江督奏報寳頤等捐振一摺請照章奬給 
 
 

Page 4

 
 
銜封奉　旨依議 
[電七（北京）]  
　　歸化副都統三多丁憂　旨派信勤兼署百日期滿三多仍回任 
緊要新聞 
[攝政王訓示治滇機宜北京]  
　　日昨攝政王召見新簡滇督李經羲訓示一點鐘之久大旨以雲貴爲邊陲要地責任較重事務頗爲棘手蒞任後當效法錫良第一該省種烟者多值此國家禁烟之際當照錫良年前所奏各節認眞辦理次則該省接連越界遇有交涉當細心酌核辦法該省又與廣西毗連而革匪往往於兩省間出没乘隙滋事亦當按照錫良所派防匪兵制佈設並謂錫良將該省舊有各營新軍現已改良尤當加意訓練俾成勁旅李制軍唯唯而退 
[杜絶呈遞條陳之弊混北京]  
　　張世兩中堂以各省舉辦各項新政必有該省道府各官及候補人員呈遞條陳詳言利弊觀其文字莫不愷切敷陳娓娓動聽該省督撫以其深明事理即令該員依法整頓迨派差之後該員辦事則又不能自踐其言且其舞弊之工更有甚于他人者此等條陳實屬僞造粉飾以爲謀差之地步亟應通行各省督撫將所有屬員呈遞各項條陳一併檢出按照該員所陳各節再行詳加考試如有文字惡劣理想卑陋者則前遞條陳必係倩人爲造立即屏斥不用以杜弊混其才堪錄用者仍即酌量委任責令妥辦如此則眞才易得而奔競之風亦可稍息矣 
[奉移　梓宫之預備北京]  
　　三月十二日德宗景皇帝梓宫奉移梁格莊暫安所有起行時刻均照欽天監奏定時刻辦理兹管理欽天監事務王大臣禮邸奏派監正恒安隨同梓宫沿途照料以昭敬重　恭辦喪禮大臣通咨各衙門所有派出梓宫備差各堂司官銜名應承何項差使務即造册呈送以備稽查　都察院御史儼忠等以三月十二日奉移梓宫所有恭送人員已將銜名咨送過部以便開單呈覧　給事中衙門以奉移梓宫關係極重奏派給事中崇凱等充爲押槓官以昭愼重　梓宫奉移時各邦均派專使來華恭送日來接各駐使照會各專使本月初二三四等日陸續抵京日本派遺親王惟德奥二國即派駐京欽使爲臨時大使俄國是否特派親貴尚未决定　陸軍部與度支部前曾議商景皇帝奉安山陵隨扈官員等應用馬匹折給銀兩兹陸軍部已將隨扈馬匹折價欵項核定通行各衙門届期發給　北京電話總局現奉部文於西陵永福寺及沿途蘆殿等處安設專電以備奉安時傳達要事之用 
[律學館第一次畢業考試情形北京]  
　　法部奏云竊臣部當改設之初臣等以任使需才創設律學館業將開辦日期及暫借律例館地址等情於光緒三十三年正月二十六日具奏奉旨依議欽此欽遵鈔錄原奏附詳細章程咨明學部旋以歸併司所將該館移入臣部署内於三十三年五月二十八日隨摺奏明各在案開辦以來臣等督同前監督右叅議善佺監督員外郎陳康瑞提調郎中劉敦謹員外郎崇芳悉心規畫認眞經理凡在部人員有志向學者概令入館肄業延聘賞還原銜前候補道安徽安慶府知府方連軫並先後遴派臣都郎中吉同鈞主事王之傑員外郎顔紹澤爲教習查照學部章程叅以臣部職掌分任講授以大清律例及唐明舊律並臣部通行章程例案爲主課以各國各種法律爲輔課又分日命題試以擬稿擬批刑民判詞著說箚記問答諸功課每半年爲一學期四學期爲畢業每次考試均由臣等親蒞從事自三十二年十二月扣至三十四年十二月第一次入館學員已届畢業除先經派隸審判廳及送法律學堂兼習監獄科各員均未與考外計應考者二十七員臣等蒞　面試取定最優等六員優等十七員中等四員均能暢曉律意畢業合格隨即發給文憑此後遇有相當烏佈及各級審判廳差缺擬即就此擇尤揀派其在館未經畢業人員仍令照常肄業並添傳各司所分部學習人員陸續入館將來畢業統照第一次辦理謹將此次考試學員等第繕具清單恭呈御覧 
　　計開　候補主事韓文魁　候補主事誠麟　候補主事陳嘉穀　學習員外郎劉蘇生候補主事劉同元　學習主事羅汝鑫　以上六員均最優等　學習主事唐維驌　學習主事吕有庚　學習主事雷善勖　小京官阿林　學習主事黄恩憲　八品錄事常存　候補主事玉子洞　候補主事陳廷贊　小京官祥鐸　學習主事吳毓嵩　候補員外郎色普珍　候補主事陳峻　候補主事世珍　候補主事瑞諲　學習郎中趙家幹　學習主事張樹屏　學習主事冉泳懋　以上十七員均優等　候補主事周志中　學習主事汵熙雯　候補主事慶洤　學習主事譚學周　以上四員均中等 
[日人强佔大東沙島屪見端廣東]  
　　廣東大東沙島海面險要爲航行孔道去年英美兩國請在該島建立燈塔因電南洋大臣派船前往查勘未得要領至本年續派飛鷹來粤上月十一日經抵該島見有日本及台灣人在此極力經營船員用英語向該島日人詢問日人佯爲不知當即返省據情稟覆現并添派水師洋務委員兵船管帶日文譯員等於十八晚偕同再往　按大東沙島在北緯一十四度四十二分二秒東經一百十六度四十二分十四秒附近地居香港及非律賓台灣太平洋之間屬廣東惠州府所轄北距惠州甲子約百二十英里東北距潮州汕頭約百四十英里西北距香港約百七十英里東北距台灣約二百四十英里東北距非律賓約四百餘英里島外有大沙環之西國地圖名之曰蒲拉打士島一說云東沙有兩島大者東至西長三十英里名曰東沙小者長一英里半名曰西沙原有一天后廟不知建於何年何 
 
 

Page 5

 
 
人已爲日人拆毀現有日人男婦約一百五十餘人另台灣土人四十餘人皆建置屋宇羣居西沙往東沙謀生日則掘取雀糞網取海藻石花等夜則獵取大鼈華人漁船皆被驅逐且該處有礦産甚富已爲日人開取又一說云東沙歸碣石鎭所屬離鎭一百二十英里在港東一百七十英里日人已在此經營十數月島上森林大者已採伐淨盡海中出製火柴之燐質甚富日人載運出口甚多種種傳聞莫衷一是然旣奉粤督查究想日内定有明文也 
　　又字林西報載初一日東京電云東京官塲宣稱彼等雖信東沙島歷來並無主有之人而日本亦未嘗據爲已有故中政府設有確實證據並允妥爲保護安駐該島之日民則日本不難承認中國該島之主權現已照會中政府並將辦法電示駐京日使及日本領事以期公允調停　按東沙島固中國之土地何用日本承認中國之主權 
[寗屬請增議員名額南京]  
　　江督蘇撫致憲政編查館電云頃接寗屬士紳張謇等三十四人聯銜呈稱按諮議局章程按語寗蘇議員名額之標準於學額外兼取漕糧考各國選舉皆視稅額多寡户口盛衰以定議員名數查漕糧誠寗輕蘇重而江蘇財賦大宗莫如鹽務課釐計每年徵解六百數十萬兩其産出自寗屬所轄之地以館章增額之例推之鹽漕同爲國家歳入此寗屬議員應行酌加者一又查選舉名數寗得十萬二千餘人蘇得五萬九千餘人以户口衡定額之多寡此寗屬議員應行酌加者二况以兩屬分額參差於一省旣苦不平均於合議又動多窒碍細譯館章案語聲明不得已參酌定額之故其用意非不留待更端所慮一經選舉遂成定案不得不合詞呈請據情電奏籲懇飭館加定寗屬員額使與蘇等等情核其情詞實屬持之有故似應量予變通以昭公允謹先行奉商乞賜電復以憑遵辦 
[蕪湖關道詳報奸商勾引洋人挖礦情形]  
　　竊於上年十二月間風聞涇縣有華商禀准開礦無欵接濟邀同洋人前往查勘當以銅官山礦案至今猶未議結論者每根始謀不臧涇邑旣有洋人前往查礦流弊不可不防即由排單四百里密函包令惠疇嚴密訪查留心籌備固不得張皇滋事亦不得疏忽誤機仍將切實情形隨時函告去後十餘日迄未據復又經札飭查復嗣該縣黄令緒炳奉飭赴任道過蕪湖經職道面屬旋據黄令禀到涇後訪得馬頭陶窰離城二十五里前由浙人李鋆價買施榮洲山地十一畝六分余發坤塘底地四畆五分開設裕成廠於光緒三十二年赴農工商部領有開礦執照惟應需呈驗資本銀五千兩後李鋆尚缺少銀三十兩即由李鋆素識之張姓代繳銀三千兩將執照領下即約同張姓經辦廠中一切事件張姓係何名字何許人氏未能得詳嗣後李鋆資本短少出煤不旺於三十三年冬不知逸去何地張姓又無力開採勾串西人費禮思礦師品格爾來涇開挖張姓現仍在廠充當文案該西人於上年十一月間抵廠據稱十四日到縣知縣三十日面詢包令詎包令漠然謂無事現查得該處煤礦已開挖八九丈之深至吳濤唐庚朱龐成價買余發坤山地十九畆開設裕國廠其窿口與陶窰裕成廠窿口相距六弓因與李鋆纒訟早經封閉又訪聞有馬頭鎭教民王華堂將北鄉離城三十五里之菜園壩賣給田姓西人後採挖無煤該西人現回蕪湖等情當即聲明礦務定章以訪聞爲名由排單五百里札飭該縣訪查如確卽將裕成煤礦菜園壩一律暫封入官嚴提李鋆及張姓王姓各人訊明確情通禀核辦並諭令各洋人迅速離涇以符約章一面資明定章出示嚴禁藉杜效尤在案兹於本年正月十三日據包令以奉函飭差查明僅有洋人斐禮思在卑縣北鄉古樓鋪地方開窿採挖煤礦此外並别有洋人在於境内開挖等情知縣復查該洋人斐禮思係屬英商與裕成煤礦公司立有合同來涇買有余發坤之地九畆七分又陶玉山之山十三畆八分又施榮洲之山十一畆六分採挖煤苗尚未據禀有案等情申復前來當以查光緒三十三年新定礦務正章凡現在開礦之礦商必須將原有礦産禀報本省總局照現定章程立案一切須遵照本次所定礦章辦理又華洋商人合辦以奉有部照始准開辦倘有民間私將礦産賣與外人者由官局查明除礦地充公外並將該業主照盜賣律治罪又凡合股洋商照章具禀領辦須投有該國領事公文證明其人能切實遵守本章及附章所有已載未載各條並須由該省礦務總局查實其人果合第五欵礦務格式然後發給執照准令照章辦礦該總局並應令其切實保單保其遵守本章及附章斷無違背果於定章毫無窒碍違背方能核准令其承辦等因定章何等詳明據申該英商　禮思與裕成煤礦公司立有合同至涇探挖煤苗該令旣已得知即應查問該英商何時與裕成公司訂立合同曾否照定章禀明領有部照如未照章辦理領有部照即當按照章程禀辦不容稍涉遲疑乃該令於此等交涉案件絶不查詢已失當機立辦之意迨本道訪聞函札迭飭仍漠不關心遲之又久始以一申模糊具復殊屬颟頇前已札查究竟如何情形仰新任黄令迅遵前今批札詳細查明辦理通稟各憲察核毋再因循致誤事機而多糾葛批飭印發外理合將訪聞查辦一是情形具禀馳陳仰祈憲台鑿核查考再此案事關交涉經職道訪聞函件迭飭該前縣包令查復遲之又久始以寥寥數語申復視此案漠不關心殊屬颟頇已極應如何示懲之處并乞核示以儆效尤實爲公便 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[張中堂爲鐵路事致粤省官紳電]  
　　廣州張制台鐵路總理梁震東京堂督辦大臣駐粤分局王雨岑觀察安帥元電悉粤省善堂行商藉詞股商堅持商辦至有撒銷督辦分局之請謬妄無理實堪駭異查此路貫通南北關繫三省利害必須籌定統一辦法朝廷特派督辦大臣督率其事恭照上年六月上諭有云前經張之洞收回自辦極費經營乃數年來官紳商董意見叅差迄無成效自應簡派大員統一事權督飭在事官紳商董認眞籌辦所有路務大端由該大臣通籌三省全局體察情形隨時主持裁定務令各泯意見聯絡一氣等因欽此又恭照是年十月上諭有云該路籌欵用人興利除弊各事官悉責成張之洞通籌全局力任營怨嚴定期限各就三省情形分别妥訂章程因時制宜主持定斷所有三省原派之總協理均聽節制在事官紳商董倘有營私舞弊煽惑把持以至妨害路政各情事即着張之洞據實參辦等因欽此各在案諭旨何等嚴明恭繹因時制宜主持定斷之旨實因商辦公司漫無考核始責成督辦大臣力任勞怨尤以剔除弊端爲主鄙人責任重大自應欽遵辦理斷不敢聽其因循貽誤上年七月以粤省股商受人煽惑未喻宗旨鄙人特發蒸電宣示專爲通籌督催於用人理財不稍掣肘以釋羣疑蓋以粤人認股尚知踴躍正思保持利導取信商民雅不欲干涉該省財權致生阻力然亦經切實聲明如有各存意見不顧公益阻碍全局之處豈能全不過問查該商等謂准歸商辦達部奏咨有案當經咨　商郵兩部舊杂三十二年閏四月前粤省咨部善堂行商稟呈簡要章程第一條有云九十九年爲期期滿後仍由商辦永以爲例等語第二條有云請舉大臣維持路事一節應毋庸議等語是年十月又咨送公司詳細章程第十三節有云毋庸官派督辦監督等語措詞純任已意種種越分妄言商部深悉此情未允其請咨復文内有云第一條永歸商辦第二條永免派員督辦前准貴督咨稱各國無此辦法是以新寗路章删除永遠歸商字樣粤路應俟嗣後酌度情形再立年限等語該商等來電不叙部復輒將咨送自擬辦法擅稱爲奏咨鐵案實屬朦混胆妄且旣知尊重朝廷關會奏案豈兩次煌煌諭旨如不聞耶至謂收股票時聲明商辦不成收回先交股銀一節檢查兩部案卷並無此項奏准批准案據不過愚弄股東挾制官長之劣技耳豈能任煽惑把持者肆口妄言遂至不敢過問試思三省全路綿長二千五百餘里需欵五六千萬兩鄂湘路占一千七百餘里粤省僅得十分之三粤商已交已用之欵不過數百萬元如不認交部中何難全數退還此路即收歸郵傳部矣粤商果願之耶况前粤督咨商部簡要章程第三條載明每股五元先收掛號一元三十二年秋季再收一元半三十三年秋季再收二元半如照粤省咨部之案逾期已將兩年似此粤商並未按限交股是衆股東已知董事之不可信且因工程之購地復不切實以至股東觀望若再不早爲整頓剔除弊端恐三期交欵更不易集矣至三省地方遼闊事務紛繁非分設局所派員繼辦督辦大臣從何稽察股東散處四方僅任少數董事糾結壟斷多一分局代股商監視其側並不干涉財權衆情正喜有所仰賴豈有反生疑懼之理是必確有弊竇久事欺朦忽有分局近在咫尺勢難掩飾實於經手董事有大不便者是疑懼不在股商而在董事數人耳惶急請撒欲蓋彌彰當知鐵路爲國家要政非一人一家之私産未得交通之利先失領土之權天下萬國無此愚懦政策以上各節不過就來電指駁揭出來電所稱奏案並非奏明奉旨允准之案乃係朦混欺人之語以曉商民至鄙人三省設局之宗旨特再爲粤省眞正股東剴切曉諭焉一曰通籌全局路名粤漢經由三省地勢使然必須聯絡一氣方能大利暢通以關涉三省之政特簡督辦自應並設三分局以期貫通否則各存省界之見遇事必多窒碍一曰分算股本粤省辦路以來縻費甚多議論紛騰聞股欵已支出五六百萬造路僅成一百餘里假使每里竟合五萬元他日鄂湘造路每里或止需二萬元上下粤省縻費湘鄂兩省豈肯承認將來計里定價勢必不能照本分利粤路必致本多利少無可挽回實不能不及早告全粤股東知之一曰統核餘利合辦之路與一省獨辦之路情形廻異他日路成行車搭客運貨無分省換車購票之理自當南北統算計里均分萬一粤省七百餘里竟用至四千萬而鄂湘千七百餘里亦僅用此數將來獲一分餘利兩省可得十成粤省獨减至五釐尤不能不爲衆股東慮也一曰考核工程督辦大臣有督催之責該省接收續造之路工程是否堅實料件是否美好以及工作之虚實成績之遲速皆須考驗俾股東欵不虚縻况國家運道所關三省公共之利經辦者稍明事理亦應自請督辦考核庶昭信實而明心跡何乃妄行煽惑深閉固拒其中情節顯然可知矣一曰稽察帳目粤省股欵零股爲多商董代表股東司出納之權全賴月結年結帳目宣示大衆乃公司章程第八十一節謂地畝材料工程支銷開車後運費利息登諸報章而董事某兼任商會報主筆登載簡略從何鈎稽第八十三節竟謂係歸商辦出入帳目無庸造册報銷尤爲可怪查商集之欵原不必按照官欵報部辦法格式苛細但衆共之事最貴徵信出入帳目總須刋刻表册宣示於衆毫無隱漏方能令三省官紳商民曉然無疑今粤路獨事秘密在粤省股商固不甘心至鄂湘官紳商民豈能信服斷無此辦法總之督辦大臣之任旣不經手欵項提用分文又非包攬工程股商何所用其疑懼獨惜一元兩元積銖累寸而來者竟任專横冒濫並無眞股之董事分布選票牢握利權仍藉詞衆商以爲抵抗之計股東勢旣渙散莫測實情一經煽惑惟懼已交之股不能保全只得隨聲附和情殊可憫敢請安帥將鄙人此電轉交公司總協理廣登各埠報章以安衆心是爲至禱鄙人疊奉嚴旨授以事權豈能坐視二三刁劣之輩愚弄良善商民苟有不知悔悟仍前煽惑把持營私舞弊罔利害衆者惟有秉公遵旨指名奏叅懲辦以盡責任現在北京業設督辦總公所粤省股商或僅占零股或遠在外洋如有未達之隱願輸之情可轉告同鄉京官代達或郵遞公所逕致敝處其素行公正向不苟同之董事如有所見亦可自行函達藉資採擇用示官民一體之意鄙人實有厚望焉祈並轉梁震東京卿爲荷洞感 
分類新聞 
政界 
 
 

Page 11

 
 
[派委調查各屬財政山東]  
　　日前魯撫袁海帥派委多人分赴各屬調查財政以爲酌定公費之根據札文略謂本部院自上年到任後見東省財政異常困難並以各州縣奉提盈餘銀價日增今非昔比各情奏明在案查州縣爲親民之官所謂民之父母也顧父母方日迫於饑寒而欲爲子弟謀飽煖揆之人情已有不順况新政繁興仔肩重大本部院起家牧令甘甘備嘗縱不必爲各同僚計及有餘亦當爲各同僚劑其不足惟東省一百餘州縣情形各有不同本無盈餘而强提盈餘固各同僚之所蹙額並未虧累而滿口虧累亦本部院之所習聞上不推誠不下布公積習相沿流弊百出於是賢者力求引退以潔已不肖者肆爲掊克以擾民尚望其盡職而趨公誠無異南轅而北轍今與各同僚約凡各該缺分歳出歳入向爲共見共聞者及相沿漏規所稱瞞上不瞞下者悉數開單和盤托出盈者自盈虧者自虧一目瞭然聽候本部院通盤籌畫而酌劑其間就各州縣原有欵項視缺分繁簡分别等差酌定公費惟兹事體大在調查伊始必須切實詳明該印委等務知此舉爲大局攸關并非故爲鈎距苟無窒礙期在必行應查公私出入各項欵目姑自光緖三十三年正月起三十四年十二月止分别列表一面檢齊檔案紅簿庫帳逐欵核對無訛詳細禀覆到院以憑飭司詳議覆奪將來覆查根據及歷届接准部咨清理財政辦法亦發軔乎此如能將各項欵目縷晣查明毫無蒙混者定即行司記功優加奬勵若其扶同隱飾自便私圖該印委等不能擔此重咎也札到該員即日束裝馳赴各州縣依照上開事項分晰查塡其有原表未備以及欵目非聲叙不明者亦即分别補列酌加按語總之門類必清數目必準并知此舉之關係及將來覆查根據斷非含混可以了事該委奉差前往尤應潔已從公不留指摘切切特札 
[蘇藩催繳膏捐蘇州]  
　　蘇藩憲以元和縣吳令熙前在崑山任内欠解膏捐爲數甚鉅迭經札催具繳乃該令一再玩延希圖搪塞兹據現任開報實係該令任内經征短解之欵昨經瑞方伯嚴行批飭查膏捐缺額定章惟經征之員自問絲毫不能短少乃該令答非所問故作不知竟一再空文搪塞實屬有心取巧須知解未足額則該令責無旁貸不論有無挪用應著該令賠繳斷無儘收儘解盈虧槪置不問之理定章具在可復按也姑再予限五日仍遵前次單開欠數一批清解具報勿再朦混延欠致干重咎凛之切切 
[請設杭嘉鐵路分卡浙江]  
　　海昌兼長安卡委員任國華上稟省台云竊海昌近來貨捐收數短絀兼之汽車暢行大批裝載益受影響擬就長安分卡添派司巡稽征乞發捐章程兼請示諭稟陳在案旋奉憲批當即遵查湖墅江士車站收捐情形適周王廟斜橋火車亦經開行已至硤石轉達嘉興等處知府詳審考察叅以就地情形酌擬收捐辦法查原訂鐵路運貨收捐章程由公司租借站旁房屋爲釐卡辦公之所現長安等處站房尚未設備擬暫就各處已有之分卡兼管車運貨捐俟公司建設站房再行挪借設立專卡惟各該分卡舊有司巡不敷分布擬另添派司巡數名藉資驅應凡火車往來裝卸之貨應完釐金仍照向章稽征其上車貨物應令商人先行投卡報捐隨即點驗倘有不符即向該商理明後貼票裝運火車運到貨件於車到時商人即至卡呈驗捐票隨即驗放如有漏捐應令補繳後聽其搬運所擬辦法總期無損於商有裨於公爲顧全本有之捐如蒙核准擬請憲台給示曉諭並移浙路公司查明飭令站員會查各項開支格外撙節以期核實 
交涉 
[俄人撤去臨江州稅關吉林]  
　　吉林新設之臨江州地境與俄國毗連從前俄人曾在該處設關收稅自設立州治後即由吉林將軍迭向俄人交涉議令撤閉俄未允從去年吉撫又向俄人提議至年終始由俄領事照會濱江道以奉到本國户部札諭該關現已撤閉等因刻濱關道施觀察已札飭現署臨江州吳刺史士徵一面接收一面詳報公署立案俟春暖開江再由濱江關葛稅司派員管理 
[奏賞洋員寳星及頂帶奉天]  
　　新簡郵傳部尚書開缺東三省總督徐菊帥日前具奏恊辦交涉出力之日員後籐新平俄員葛諾發等九員分别賞給寳星及二品頂戴一摺已奉旨外務部知道 
軍界 
[粤省新軍成鎭之編制廣東]  
　　廣東自裁減綠營後改練新軍擬定分爲五項一曰步兵科徒步戰鬭二曰馬兵科衝鋒及偵探三曰砲兵科轟烈射擊四曰工兵科築城鑿池五曰輜重兵科運糧輸餉又有（軍）（鎭）（標）（營）（隊）（排）（棚）等名目十四人爲一棚（正兵四名副兵八名正目一名副目一名）三棚爲一排設排長一管理四十二人三排爲一隊設隊官一管理一百二十六人四隊爲一營設管帶一管理五百零四人三營爲一標設標統一管理一千五百一十二人兩標爲一協設統領一管理三千零二十四人兩協爲一鎭設統制一管理六千零四十八人兩鎭爲一軍設總統一管理一萬二千零九十六人省城只有一恊故從速徵兵擬在今春成鎭矣 
[欽廉新練軍名數廣東]  
　　欽廉新練軍現已改編妥協前經大吏將擬改事宜電陳大部現陸軍部查郭王兩統領之新練軍欽廉道之新軍衛隊及欽廉砲隊等其辦法旣與防營不同章制亦與新軍略異但爲地方防務起見自應量予變通照准惟編配訓練情形如何官長目兵數目辦理防務情形均應詳細列名報部核明備案等情當即轉行遵照現據册報來省計開郭道新練計設官長軍佐三十八員頭目兵丁共七百二十四名王分統新練軍計設官長軍佐三十二員頭目兵丁五百八十一名新軍衛隊官長哨員共六員頭目兵丁一百四十三名砲隊官長軍佐十二員頭目兵丁一百三十七名 
學務 
[豪紳毀學三誌蘇州]  
　　洞庭西山豪紳鄭祖庚懷私行霸毆打求忠小學副教員及紳士鄭伯軒鄭竹庭等一節已兩誌本報兹訪悉其毀學原因實被土棍慫恿而有此野蠻舉動用里鎭著名土棍蓋半山福夀素以結黨敲詐爲事而開設烟燈公然私賣祖庚性嗜洋烟每旋里朝夕 
 
 

Page 12

 
 
必至福夀烟室開燈福夀竭其諂媚手叚日以清陳公膏結其歡心於是相與合股開設德裕南貨店一則持官勢一則持野蠻鄉民受寃而無可告訴者久矣此次公議以雲深堂作爲求忠小學教室實以鄭福夀不便堆積私物之故（雲深堂本公地歷年來被鄭福夀家佔種橘子桑葉等物）以神權佛地之說煽動金籛生之妻（即恩良之母祖庚之嫂）出爲阻撓嗣因鄭恩良旋里乃代母出塲竭力反對奈衆情皆以雲深堂設學爲然故由靖湖廳到塲從多數决議出示准用該堂作爲求忠小學教室因此積羞成怒而串同伊叔祖庚回山持官勢以施野蠻手叚也近聞劉司馬以毀學情重擬和平了事全其體面并不提究詳憲故祖庚勢炎益形熾甚致求忠小學仍被霸阻公地勒令租房開辦吁可悲矣 
[維持學務之咨請揚州]  
　　江南安徽教育總會寗垣事務所前據安徽同鄉會公立兩等學堂函請維持學捐當經派員調查酌擬辦法迭次轉咨運司查照在案兹復來文籲請維持略謂許君德凝業於本届年會時辭職由敝會同人公舉休寗朱君幼滋李君紹庭爲正副會長蕪湖黄君蔭笙爲公學總理極力融洽涇商以期銷化意見惟涇商等續進之禀尚未奉督轅批示此案一日未定學欵即一日無著校務繁重豈復能爲無米之炊然開辦已三學期勢難中輟現仍暫由會長及經濟各員籌墊經費教育各員擔任義務教授及時開學一俟案定當即隨時整頓著著進行冀無負策勵之盛意 
實業 
[奉省新發現之金礦奉天]  
　　奉省礦産之富甲於全國其業經開採及未開採而陸續查明立案者不下二百處故西人謂東省地不愛寳爭貢於二十世紀以後方日出而不窮兹有懷仁縣屬高台子地方又新發現一種金礦該地週圍數方里聞淘金把頭云每溜可得金四五厘如探着正路或增至數倍及十數倍不等此猶係山谷之流沙並聞其山上石間各處露出苗綫特把頭等不諳採法且旣乏資本又無器械耳 
[咨查潮河行輪之利益廣東]  
　　粤督准郵傳部咨船政司案呈案内前據廣西試用道張步青等禀稱集股設立潮河輪渡有限公司懇請查案保護一案當經抄錄原稟章程咨請查復並批候查明核辦各在案兹據總理潮汕鐵路張京堂煜南呈稱據敝公司代理煜南張步青等函稟潮河輪渡起訖碼頭處所潮州則設於公司意溪枝路車站附近三河泊則靠河堤公路期於轉運便捷等語據此伏查敝公司所收車費時虞不敷曾呈請援案添築意溪枝路以期韓江上游客貨能事運載工竣伊始正資有心公益之人興辦要舉以利交通今該公司潮州碼頭設於敝公司意溪枝路車站附近使行旅卸車登舟越日可抵上遊各局快捷安全洵於車務貨商兩獲其益至韓江水淺春夏秋時沿河均約深七八尺冬季稍淺亦在三四尺上下由此推測小輪自當暢行無碍用敢代行呈請迅賜批准飭辦等因到部又據　道步青禀稱前以創設潮河輪渡公司當蒙批咨粤督飭查嗣海陽縣徐令慶元經據該縣李紳芳蘭等稱以水道淤淺諸語具覆殊不知該紳多住潮州下游聞見不周由潮下汕先年怡和洋行曾駛行小輪時常擱淺爲之停辦潮汕鐵路之築原因乎此至潮州上游則嘉應之水及閩省永定之水至三河泊總滙河身較深實有不同之勢用特遵照前批將公司輪船起訖碼頭處所及輪船經行地叚所有測量深淺勘定水線繪圖列表粘呈伏乞核准批示並咨粤督飭屬出示保護等情前來查潮河水程用小輪拖渡直接鐵軌如果行無窒礙似於十屬商民及意溪枝路尚有裨益本部統籌航政自應查明批准以利交通惟前經咨請飭查尚未見復相應咨行貴督飭屬詳查迅速咨復以憑核辦 
雜記 
[家政改良之起點蘇州]  
　　蘇城初等小學教員陶君夀昌日前爲其父十週之期因念世俗迷信浮屠每於是日禮懺焚錠用申孝念兹陶君爲改良家政起見特開家族追念會一切世俗積習悉行屏革是日先由陶研薇君撰讀祭文次陸君旋卿唱紀念歌次由來賓演說此舉實爲破除吳俗迷信之起點末由陶君答謝當時到者共有五百餘人 
[警局迭獲票匪南昌]  
　　贛省警局拿獲票匪已紀本報兹警局復在廣潤門外蓼洲八叚德興茶館查獲匪犯胡家桃并起獲青原山匪票一紙解局審訊供認不諱又有由樵舍來省之票匪熊毛子羅細簿子均係崑崙山匪首在城外對河洲上焚香散票亦經警局查獲起出崑崙山匪票五張訊出另有多張尚存樵舍龔得標向元茂兩處旋卽派警前往果於龔得標家中搜獲匪票二十餘張並將龔得標向元茂及徐喜子等三名一併拿獲解省訊明供詞先後詳請撫院核示并將各犯發縣收押 
清談 
[墨珀鐲] [  （瞻廬來稿）]  
　　蘇城之通衢。鵠立一男子。藍縷其服。枯稿其容。袖出古鐲一。色黝黑。建草標其上。云將求售。扣之於階。其聲槖槖。如敗革然。有詢之者。曰此墨珀鐲也。墨珀産印度某山中。價與黄金埒。余祖得之。用以置鐲。可愈百疾。今潦倒若是。亡奈何矣。祇可貶價出售。博數金以易薪水耳。 
　　維時觀者漸集。一鄉人年可四十許。貌古樸。顔下髭作黄色。如玉蜀黍之頂毛然。（即御麥鬚）口吸淡巴菰烟。縷縷自鼻孔出。雙目灼灼。注視此鐲不已。售鐲者置鐲於頸際擦之。復探懐出燈草數莖。作寸寸斷。以鐲吸引之。相離猶寸許。而燈草一一躍起。咸黏附於鐲上。如磁石之攝鐵。琥珀之拾芥。令人不可思議。 
　　鄉人面露驚訝狀。全神貫注於鐲上。淡巴菰忘其抽吸。烟灰寒作白色。耳鼓中忽感受一種聲響曰。美哉鐲也。洵神品。洵無價寳。蓋旁立者三數輩。咸交口譽此鐲也。鄉人意大動。詢售者曰鐲之利田奚若。曰疑難雜症。以鐲擦患處。無不愈也。價奚若。曰减售銀五元。以視原價。才百分之一耳。 
　　語次。人叢中有欀臂出者曰能以三元之值脫手乎。售者有難色。搖首不語。鄉人正凝想間。而耳鼓中復感受一種聲響曰廉哉鐲也。盍速購。不則交臂失之矣。鄉人意遂决。遽挾烟袋於腋。探手囊中。出番佛五尊。揚揚然購鐲去。 
　　瞻廬曰余聞之友人曰。鐲以松香爲之。摩擦生熱。可吸燈草。然越宿則性矢。試之無效矣。郡中售鐲者。日有數起。若輩羽黨繁多。凡慫恿其畔者。皆其同類也。噫通都大邑。巡士憧憧往來。熟視之而着無睹焉。可歟。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉區成立]  
[江蘇蘇屬（蘇州長元吳）]  
　　長元吳第一區投票所昨日爲初選投票之期各校均放假一天是日各初選監督均於七下鐘親目到所並委學界中人爲招待員隨時照料至六下鐘閉所各褛選監督將票匭帶行回署兹將是日親自到所投票實數錄下　長洲第一區原數七百二十人到所投票選舉者二百十九人元和第一區原數六百七十人到所投票選舉者二百三十人吳縣第一區原數一千零三十四人到所投票選舉者二百六十五人惟是日適因大雨故到所投票者僅三成之數届時想須重行選舉並悉鄉鎭各票匭於初二日亦須送至縣署現照章定於初四日在三縣大堂開匭宣佈票數 
[又（常州武陽）]  
　　武陽各鄉投票區由事務所派定監察員會同管理員分赴各鄉於二十九日一律啟行伙食舟車費均由事務所開支各選舉人由各鄉另刻傳單按名分送令於初一日一律到所投票無得放棄選舉權云 
[又（松江華婁）]  
　　閏月初一日華亭就貢院婁縣就西林寺爲第一區第一次投票開幕自朝至晚官紳竟日駐候凡投票人到場各給選舉人名册一本然後塡票投匭下午因大雨淋漓到者較少 
[官長設立]  
[廣東]  
　　粤省今年舉行選舉由諮議局籌辦處編定初選複選區域其複選區爲廣州府韶州府肇慶府惠州府潮州府高州府雷州府廉州府瓊州府複選監督即以該管知府充之其複選區兼初選區爲嘉應州羅定州南雄州連州欽州陽江廳崖州複選監督即以該管知州充之初選監督由知州遴派教佐員充之其餘各州各縣盡屬初選區初選監督以該管知州知縣充之計全粤爲初選舉區者八十七爲複選舉區者九爲初選及複選區者七合共初選區九十四複選區十六共得被選議員九十一名云 
專件 
[上海縣初選監督李令照會選舉調查事務所文]  
　　奉本府憲戚札開宣統元年二月廿七日奉籌辦處憲批本府禀重行選舉之票應如何預備重行投票是否各投各區請批示祇遵由奉批據禀已悉查重行投票應按照定章第五十七條内載在原投票地方令原有投票人即就所列姓名内再行投票等語辦理是仍各投各區俾免城鄉各區彙集一處之勞至此項投票紙未奉頒發式樣似可毋庸另製應於票面加蓋重行投票戳記以示區别兹特添發投禀紙一千張仰即妥爲分配轉發各屬預備應用如或不敷應即禀請加發或即以原投票人未能全數實到餘存未投之票紙加蓋戳記一併應用可也此批投票紙一千張併發等因到府轉發到縣即便查收分發領用仍將印工紙張銀解府彙繳並將收到數目日期具報餘遵憲批辦理毋違此札等因並發重行投票紙二百九十張到縣奉此合行照送爲此照會貴所煩卽查收應用 
本埠新聞 
[染工閙事案近聞]  
　　新租界平濟里路某法商新開之大盛印花坊因未入同行不出捐資被同業勞慶堂蔣子春徐如龍婁秉玉等糾同多人將該坊生財什物搗毀並將把作司沈阿福拔往縣署各情迭紀前報兹法廨以此案曾經稟明領事照會滬道請將勞蔣等四人飭縣拘提移歸訊辦迄已日久未據移復故又由麥總巡於昨日飭探赴縣移提訊究李大令諭候函復麥總巡商辦飭令該探先回　 
　　附印花染業公所司事蔣子春等稟上海縣文　竊商等前控倪成發孫祖富紊亂行規等情業已屢奉批示在案惟商等工業公所定章尚未陳明伏查商等染業向分大小行名目稱坊家爲大行稱工帮爲小行凡接染店家及客貨布疋小行向店家每逢月底結算酒錢大行向店家按節結算祇收染價小行酒資與大行不涉前緣未立行規之前此項酒資由大行向店家帶算每多包攬尅扣及至結算懸殊不清甚至時有爭執及停工滋事自從整頓行規設立公所定章以來互相遵守歷久相安均稱便益今倪成發假冒洋商影戤紊亂登諸報紙以工司酒資等項一槪革除由該坊自行給發但商等工業素藉酒資餬口養家向來坊中工價每月不過錢二千餘文若如倪等之由坊給發照定章祇給三分之一爲以後包攬尅扣之張本自欲將商等工業數十年相安之定章一朝改易紊亂必致牽動全市而商等工業人衆生機頓碍何堪設想况在申市面各業均有規章若倪等之仗勢影戤任意紊亂不但商等蟻命難安恐將來效尤日衆敗壞市面不堪收拾爲亟不揣冒昧黏呈酒資單二紙迫求電賜鑒核乞恩憐念商等工業苦况實情詳請道憲照會代求法總領事憫憐商等貧苦工業飭令倪成發等遵照定章以安市面而全商業 
[禀覆審訊廨差得賄情形]  
　　周士達控告席裕麒案内牽涉之廨差趙泉趙祥業經滬道訊明並無得賄實據惟因趙祥會開賭檯飭廨斥革在案兹聞蔡觀察現已將此案訊辦情形禀覆蘇撫一面飭令公廨寳讞員迅將周士達控告正案理明稟覆 
[勒交彩票局收支帳據]  
　　皖路勸股彩票局經理程埏近因舞弊多端由皖路公司周朱二觀察另委他員接辦而程則竟將該局收支各欵以及應付彩洋抗不交出以致未能查點現經周觀察等稟由江督札行滬道轉飭上海縣先提該票局司賬洪誘初到案勒令交出賬目彩洋再行核辦 
[查禁鄉鎭私售洋烟]  
　　華亭縣境之蔣莊鎭山陽鎭等處近來仍有私售燈吃烟户現爲滬道訪聞即於日前札飭該縣查禁 
[查究妖言惑衆]  
　　滬道蔡觀察訪聞有陳阿根者在南市萬裕碼頭榮福里開設佛店自稱茅山仙人在外招搖拐騙錢財昨特分飭縣局一體嚴查如或實有其事定卽拘解到案從嚴懲辦 
 
 

Page 19

 
 
[城内]  
[船主避匿]  
　　新場航船在浦失事屢誌前報昨據原差王慶到縣禀稱船主張杏奎避匿不見查當時失事後曾由總工程局將張傳案經某茶葉店主保釋今旣避匿請即函致總工程局着保交案大令准之 
[命犯解省]  
　　命犯王大金經本縣李大令訊供申詳在案刻奉上憲批飭解司過勘李大令奉文後即提王大金到案復訊着於供單上加蓋指摹聽候起解訊勘 
[道批三則]  
　　丁其昌禀批前因該商以必須赴營對帳爲藉口　經批縣傳諭兩造定限兩月偕同見証人前往營口與各舖查對往來帳據務在限内理結如營舖荒閉無帳可查或任意紏延逾限不結即照商會理算帳目各繳攤欵倘瞿子文限内執不往對即屬情虚仍由縣嚴訊追究該商竟敢任意紏延並不赴營對帳自應按照原批辦理上冬瞿子文來禀已批縣飭遵詎容多凟特斥　瞿子文禀批昨據丁其昌具禀業經批斥仰上海縣照案嚴追給領具報毋再延宕切切黏抄並發　張志堂禀批控關姦拐人命重情虚實亟應澈究仰川沙廳立即飭提訊明分别禀辦該地保有無庇護抗不送案情弊並即訊究具報抄黏並發 
[官事]  
　　山東候補知縣陳瑗奉山東提學使委送學生赴歐美各國留學前日帶領各生來滬昨日到道禀見　巡防第五營管帶章豹文禀知請假五天　上海縣知縣李超瓊禀見　縣丞完太璞禀知由寗回滬　從九陸端禀銷公共租界管理押所差　粥廠委員知縣馬瑞熙禀知奉札展辦一月今日續辦 
[南市]  
[商團開操]  
　　南市商團公會各會友自去臘停操後迄已多日兹由會長議定於初七下午齊集操場照常操演 
[捕房弔贓]  
　　法捕房换獲竊取某棧房藥材之小竊顧阿喬詰知原贓售於南市元泰小藥棧昨由捕頭派探至工程局禀請協吊原城局中准即飭探往吊 
[投浦遇救]  
　　紅紙坊工人太倉人闕阿福近因失業寄居張家衖某紙坊内前日忽至十六舖碼頭投浦關盡幸由六號巡目設法施救得慶甦生旋即送至總工程局賞給小洋四角着即回籍 
[車夫兇横]  
　　車夫張阿大在大達碼頭與同業某甲爭奪坐客在路喧閙十二號巡士上前斥阻反被逞兇拖至法租界並將所穿大衣扯碎旋仍拘回工程局判張戒責一百五十一交保開釋 
[串賣馬匹]  
　　朱妙珍前向陳兆昌租馬一匹串同陳根生張阿毛等賣於蘇州閶門外陳姓得洋三十元兹經法公堂將陳根生拘獲送局収押在案昨又由失主將張送至工程局訊供不諱並認分得洋十五元判與陳一併収押着張賠洋五十元陳賠洋十五元繳洋開釋 
[閘北]  
[驅逐菜攤]  
　　新閘橋堍菜攤近經四路一區諭令遷入衖内抗不遵照前日經孫正巡官查見特飭各班站橋巡士嚴行驅逐如再 
抗違准即拘局究辦 
[抗違禁令]  
　　陸福昌私售燈吃前日下午經巡警總局孫裁判提案研訊判陸枷號一月發犯事處示衆吸烟之王阿全王阿寳各責三百板並將陸之房屋發封以昭炯戒 
[借用存欵]  
　　凌賛孫控王祥林在經手存款内借用洋三百元兹存户王友甫前來提款祥林躱避求請提追昨經四路分局孫巡官批准候提王祥林到案訊究 
[造屋違章]  
　　作頭蔡永泰在梅園地方承造　發記之房屋未領局照被四路四區巡士查見將打笆匠邵順發拘局押候訊罰 
[英租界]  
[華捕得賄]  
　　著名流氓沈東狗前因犯案逐出租界前日又在南京路虹廟衖内被華捕孫云亭查見知照西捕將沈拘獲該西捕恐沈懷帶兇器先行搜查見有大洋七元小洋三十餘角及帶至捕房再行搜查已少去大洋四元當經捕頭詰知係被華捕索去當即禀知繼巡將該華捕立即斥革昨日解廨先由西捕與包探錢夀生禀明前情訊之沈禀狗供在法界開設五鳳樓茶館舅父住居英界現在患病小的前往探望忽被拿獲並被華捕取去洋四元小的現已安分求恩寛宥詰之華捕不認得賄判華捕孫云亭收押西牢半年沈押一年期滿逐出租界 
[購貨紏葛]  
　　英商華章造紙公司控舒海潮林俊耀不理貨銀昨午由廨會訊原告延愛律師到案請追舒等延穆安素律師譯稱當時舒林二人本不願有此項交易由原告所用之式拉夫劉炳章屢往紏合是以訂立合同嗣因帳目不符以致涉訟請堂上着原被邀同公正人將帳查明再行結算判被告仍交原保候明日下午再訊 
[串騙宜究]  
　　江灣人劉毛毛串同婦人張阿巧騙取顧任氏珠飾由探將劉查獲解廨收押在案昨日復訊仍無確供判押候禮拜四訊奪 
[客棧違章]  
　　華杏生陳寳山馮祥林三客棧均不載明棧客姓名昨由捕將三人傳至公廨判各罰洋十元充公 
[貧病可憐]  
　　劉王氏控成大法等串賣伊女劉二姑娘一案昨由公廨會訊據包探徐阿華禀稱氏女被成等賣於甯波鄞縣鄉民錢春福官媒差夥前往協提被錢紏合多人赶上碎回官媒差夥及指提之沈濮氏均被毆傷請爲加差提究劉王氏供女兒既未提回婦人因病祇得先回清江惟苦無盤費求恩核奪中西官給氏洋三元先行回籍餘人仍分别還押候提到劉二姑娘再訊 
[自願了結]  
　　薛寳潤控陳秉朝陳秉南弟兄虧空帳洋二千餘元昨經公堂復訊薛供被告已還洋一千一百元現願了結判陳秉朝　滿三月陳秉南交保 
[是否姦拐]  
　　許德元控孫金夀拐匿伊妻劉氏一案昨由公堂復訊許供去年劉氏逃在閘北經小的尋獲領回詎行至四馬路仍被逃脫今始尋獲係被孫姦拐求究訊之孫與劉氏均不承認判分别押候查明再核 
[小孩迷路]  
　　迷路小孩曹金林由捕查獲昨送公堂請訊據供年八歳住居引翔港因出外看會迷路家有祖父母判留廨候認 
[公堂瑣案]  
　　過犯江大寳復至租界判押西牢九月逐出　過犯宋阿福與高立錦圖竊衣物判宋押三月高逐出租界　丁鴻泉茶館屢次聚賭判罰洋二十元充公　王維明王維新竊福昇號棕繩判一併押候移提人証再訊　陳阿金竊取萃源提莊珠飾寄於徐王氏判陳押西牢二年半期滿逐出徐王氏押三月収贓之萬昌祥號主溥福祥罰洋三十元 
[美租界]  
[確係自盡]  
　　孫阿六之妻洪氏自縊身死已詳昨報前日傍晚本縣李大令蒞所相騐屍母胡氏仍請免驗大令不允孫亦一再苦求並稱洪氏實係自縊身死並無别故大令研詰再三始准具結棺殮了案 
[香店失愼]  
　　北福建路葉瑞馨齋香舖後樓昨晨起火焚毀樓屋兩間捕房因該舖保有火險特飭中西探查明禀覆核辦 
[挾仇行兇]  
　　無賴錢阿巧前晚行經北福建路被同黨挾仇戳傷由捕車送同仁醫院一面禀請捕頭核辦 
[俄人被控]  
　　俄人案甲住居北四川路二十三號西飯店内昨因被人在俄署告發拘入捕房押候解訊 
[法租界]  
[女子被騙]  
　　龔阿根串同某寺僧及女巫某氏騙拐某姓女子之銀洋飾物昨由捕房飭探拿獲押候解廨澈究 
[因何損壞]  
　　某公司洋人昨送車夫張麻子至捕房稱被割破象皮輪盤等情據張稱該車雖曾借於友人並未損壞求鑒捕頭諭令押候再核 
 
 

Page 20

 
 
專件 
[蘇撫咨憲政館籤註新訂刑律草案文（九）（續）]  
　　第六十六條　凡受徒刑之執行者有悛悔實據時無期徒刑逾十年後有期徒刑逾刑期二分之一後由監獄官申達法部得許假出獄但有期徒刑之執行未滿三年者不要假出獄　按假出獄名目甚新但王法本乎人情只求其事理之當否亦可不計名目之新舊本條言凡徒刑之執行有悛悔實據時無期徒刑逾十年後有期徒刑逾二分之一後由監獄官申達法部得許假出獄假者於文義爲借本應在獄因其實在悔過遷善姑寛假之准予出獄現時外辦監禁年限人犯亦有經州縣以察看自入獄後實能悔悟並經親族籲懇爲之禀詳請從寛提禁保釋亦即假出獄之意也現旣規定無期徒刑須逾十年後有期徒刑須逾二分之一後制限亦屬周密似可遵行又云有期徒刑執行之未滿三年者不許假出獄諒指四等以下有期徒刑不及三年者言蓋年限較短應令在獄以馴其性殆此意也抑尚有别解應請再聲叙明晰 
　　第六十七條　凡假出獄者如有左列情節之一即停止出獄出獄中日數不纂人於刑期一　假出獄中更犯罪受宣告拘留以上者　二　因假出獄前所犯罪受宣告拘留以上　者三　因假出獄前所受宣告應執行拘留以上者　四　犯假出獄管束規則中應停止出獄之條項者　按假出獄在前在後尚另有所犯罪應拘留以上者自應停止出獄所有出獄日數自不得併爲本罪之刑期惟本條第四項云犯假出獄管束規則中應停止出獄之條項者究係如何管束規則並如何條項未經聲明似應請附載本條之後以便遵循　　第六十八條　凡赦依　赦條款臨時分别行之　按本條仍現行辦法自當遵辦 
　　第六十九條　凡提起公訴權自犯罪行爲旣終之日起算於左列期限不行者則因時效消滅　一　應死刑者十五年　二　應無期徒刑或一等有期徒刑者十年　三　應二等有期徒刑者七年　四　應三等有期徒刑者三年　五　應四等有期徒刑者一年　六　應五等有期徒刑以下刑者六月　按提起公訴權即原告訴被告之罪於公庭之謂也時效者即告人罪於期限内之權力也公訴時效之名詞乃外國法律所有中律向無此成文驟視之不無駭異然細攷中律訴訟特立專門告狀不受理律有明禁非無公訴之權至時效二字雖屬僅見而如例載各省遣犯脫逃内有年老者以年逾七十爲準如在逃時年已六十勒限十年年已五十勒限二十年逾限未獲即於彙咨通緝册内開除停緝又如告爭家財田産但係五年之上並雖未及五年騐有親族寫立文書已定出賣文約是實者斷令照舊管業不許重分再贖告詞立案不行此外亦類乎時效消滅之意第於活罪及詞訟案件則有之若死罪在逃例載凡有關人命應擬斬絞各犯脫逃二三年後就獲如謀故殺及拒補殺人等類情重之犯各依原犯科條應監候者改爲立决尋常命案仍照本律本例擬以監候等語今本條規定應死罪者十五年是指尋常應擬死罪者而言若情重兇犯本案章旨亦聲明遇有元惡大　罪無可逭者仍得因第七十二條處分致起訴權永不消滅所以杜逃刑之弊也則此條規定起訴權時效辦法亦有用意所在可以遵行至於名詞之間旣律法期於大同字義亦頗簡賅自無妨照用不必更易但各項年限似可略爲加展以平起訴者之心請再酌定（未完） 
來件 
[上海世界語學社啓]  
　　世界語者萬國共通人類統一之語也躋五洲於同堂洽感情於寰宇舍此其焉屬哉自石門華氏創造此語二十年間推布甚速歐美日本均立協會刊印書報日以加增而中國則寂焉無聞視若罔賭豈以目前未得其效而忽之乎是則大謬不然者矣試將此語普通之益略陳其一二欲擴智識首恃觀閱西書然歐美名著均由此語譯成科學文學各書出版尤衆苟通此語則可廣覧西籍以擴見聞其利一也學界商界首重游歷而言語不同阻力甚巨今也西歐各國商店旅館招待各員多以諳斯語者充其選故游歷歐美各國者雖昧其本國言文然應對酬酢果操此語亦無捍格之虞其利二也商埠貨物來自各邦而富商巨賈不克直接定貨則以語言殊異致乏感情若習此語自無此弊其利三也况復名有定稱文有定則記憶較易肄習非艱較之習英法各國文字者事半功倍同人有鑒于此深信此語之推行實爲中國人民之巨利故爲戊申之秋創設夜社於上海城内開課以來頗見成效今爲擴張計經衆公議　名上海世界語學社一俟能力稍充即擬添設日課廣備書報以期斯語之普及凡屬社員月捐經費三角記名之後均享社中利益無故不得告退一切職務暫由發起人共擔収支帳目按月報告大衆以昭信實尚希有志之士熱心贊助不勝盻望焉謹啓　通訊處南市外鹹瓜街大王廟衖藥業公會戈麗生北市英租界泗涇路裕興洋行内張繼善又五馬路東十五號陸式卿虹口百老滙路第一百另二號袁人傑　本社暫設老北門内旦學校内 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（二十五）]  
　　第五回　巡捕房包松濤吃虧　一家春施雨田請客 
　　且說那兩個車夫看了包松濤的樣兒。也不敢駡他。只得對他說道。你弄錯了。這個車子。不是你坐的。包松濤聽了。睜着兩個眼睛。對那車夫說道。我倒没有弄錯。只怕你認錯了人。憑着我這樣的一個人。不坐你的車子。難道叫我去坐着下等車子不成。那兩個車夫聽了。也不懂。他說的是些什麽。只得又對他說道。你老人家想來是外路來的客人。不懂這裏上海的規矩。我們這個車子。是人家的包車。别人不能坐的。包松濤聽了。心上就覺得有些生氣。又對着車夫說道。你們欺我是個外路人。不懂上海規矩麽。那班下流社會。短衣赤足的人。不能坐你們的車子。也還罷了。怎麽我們這樣的上流人物。也坐不得你們的車子。你們把我當作什麽樣人。這不是笑話麽。那兩個車夫。聽他打着那一半紹興。一半北京的藍青官話。和他說不明白。心上也便有些焦燥起來。却又不好駡他。只得又對他說道。不是這樣講法的。我們這個車子。是人家的包車。不是野雞車子。你不要弄錯了。包松濤聽了。心上更加不快。口中說道。我知道你們的車子。是人家的包車。但人家也是出錢。我也是出錢。今天我給你錢。包你的車子。不是一樣的麽。那個車夫聽了。着急道。怎麽這樣的說不明白。你們外路人初到上海。自已没有包車。只好坐野雞車子。說着恰恰的對面來了七歪八捩的人力車。車夫見了用手指了一指道。就是這樣的車子。我們這個車子是人家出錢包的。包松濤聽了。竟大大的不以爲然起來。口中大聲說道。怎麽你們這兩個人。這樣的不通情理。人家出錢包你們的車子。我也好出錢包你們的車子。難道我的錢和别人兩樣的麽。難道初到上海的人。就應該坐那下等車子的麽。天大的事情。我只要給你們錢就是了。怎麽硬要叫我坐什麽野雞車子呢。 
國外新聞 
[英皇自置驛差]  
　　初一日倫敦電云巴黎郵電辦事人同盟罷工蔓延皮阿里省英皇現正駐是處故已設立驛差自行傳遞函電 
[德報論英擴張海軍]  
　　初一日倫敦電云德國某半官報載稱英政府現精心籌畫海軍軍備之策德國已將如此措備大難實行情形指示惟英國於海上威權常占優勢故德國殊無意與之抗衡云 
[英人熱心擴張海軍]  
　　初二日倫敦電云擴張海軍問題尚未解决威林頓路透訪事電稱新西蘭政府已籌備奪雷諾脫式戰艦一艘之費大約尚須另籌一艘澳洲梅爾巴恩電稱該處市長已與各邦市長協力謀開大會磋商籌欵興造奪雷諾脫式戰艦一艘貢諸祖國 
[美國修訂稅則續聞]  
　　初一日倫敦電云塔孚脫總統近與國務大臣勞克斯君財政大臣曼克凡君上議院財政部議長愛爾特里君會商稅則問題愛爾特里君當時力辯茶葉稅碍難實行　同日紐約電云美國西部各省國會議員因新稅則内咖啡一項仍行免稅而茶葉轉須徵稅咸起反對謂此種區别殊不合理下議院籌畫部議長裴萊君所主增减各稅之見恐將召怨各邦云 
[近東大變局百十八誌]  
　　初一日柏靈電云奥國外務部大臣愛男爵現仍與英國駐奥大使茄脫萊脫會商塞爾維亞問題俄塞兩國是否承允尚不能决　聖彼德堡電稱俄國内閣近開御前會議各員咸力駁啟戰之議布勒嘠利亞近日之態度似已放棄塞爾維亞問題土爾其外務部大臣李番脫現已行抵羅馬 
[英員袒護日人]  
　　初二日倫敦電云英國外務員胡德君謂外間所傳日人現在滿洲僭行地方自治權或有意欲行此舉之說並無可信之證 
[俄國顯員逝世]  
　　初二日倫敦電云前任俄國郵傳部大臣即日俄戰時組織西伯利亞鐵路輸運事宜之克柯甫親王近已因病逝世 
[唐紹怡入覲奥皇]  
　　文匯報載初二日倫敦電云中國專使大臣唐紹怡入覲奥皇約瑟 
 
 
 

Page 27

 
 
   
 
 

Page 28

 
 
   
 
