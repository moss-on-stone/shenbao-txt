# 1911 - 195 - 4913810

 

Page 1

 
 
   
 
 

Page 2

 
 
[宫門抄]  
六月二十四日召見内閣總協理大臣 
論說 
[對於中央教育會之意見（秋）（陽）]  
學部諸臣欲求全國敎育之進步。爰仿日本高等敎育會議之制。創設中央敎育會於京師。號召各省研究敎育。富有經騐。辨理學務。著有成效之流。薈萃一堂。相與討論全國辦學之方針。甚盛舉也。今巳於二十日開會矣。此後諸君子之各出心得。編爲議案。以供議塲之參究。期在督促全國敎育之進。步固無待論。以記者之愚闇。本不必有所饒舌。第敎育之盛衰。關於一國强弱之根原。吾國自興敎育以來。於今已十載有餘。爲問敎育之成績果何在乎。一國學校之興廢。可據此以覘國勢之强弱。一國學生之多寡。可憑此以審國民之智愚。爲問吾國學校之數。與全國二十二行省一千數百州縣作何等之比例乎。又吾國學生之數。與全國四百兆人民作何等之比例乎。是固身任敎育者所應時加調查。日夕籌謀。冀圖上進者也。此次中央敎育會開會後。其結果之美惡。實繫全國敎育之進退。對此重大問題。雖欲不言。烏得而不言。 
　　吾國提倡敎育。以土地之廣。人民之多。社會之腐陋。人心之錮蔽。欲求明效大騐。殊非旦夕所能奏。功者。以故十餘年來。經部臣學使以及熱心敎育之士。上下合力分途經營。尚無十分把握。可見提倡敎育殊非易易也。以吾國今日興辦敎育而論。自以普及小學敎育及發逹高等專門敎育爲最要。此次中央敎育會議事範圍。定章僅在中等敎育以下。則議塲所。討論者。不過小學中學兩級而已。就敎育功効而言。小學中學關於全體及多數人民之知識材藝之文野。實爲鑄造國民之機械。非求機械之精美。斷不能得精美之出品。是固不容置疑者。若高等專門學校。則栽植少數人民之高深學術。與一國文化之進退。所係亦匪淺尠。惟較諸中小學兩級。似稍遜焉。今中央敎育會旣以中小學兩級爲限。記者卽就此範圍。貢其一得之愚。用備當局之借鑑。倘亦不無裨補乎 
記者平日嘗探索乎吾國敎育之未易進步。以及不能大獲效騐之由來。 
 
 
 

Page 3

 
 
蓋亦非無故而然者矣。竊以爲障阻吾國敎育之發逹者。在主持敎育者之不以敎育功效。曉示國人。徒以出身奬勵。籠絡國人。以致熱心科名者。競使其子弟入學。以爲將來飛皇騰逹之預備。餘若置身工商。無意使子弟獵取功名者。仍輕棄其子弟。不肯使受人生相當之敎育。因此吾國之學校雖少而僅此少數學校之中。學生尚不能滿額。可見國人輕視敎育之一斑矣。敎育界有此現象。推其最後之成績。何異往日之科舉。科舉旣無實學實技可得。且其勢力僅及於少數之人。故收效至微。今敎育之效力雖大。然亦限於少數之人。故亦不能得其明效大驗也。爲今之計宜由全國各小學校管理員敎員注重敎授管理訓練諸法。務使學生學行兼優。將來足以自營生計。獨立於世而後已。而於敎授科目中尤應量爲變通。在在宜趨重實用一面。而不專注學識一面。則貧苦子弟卒業小學。無力上進者。自此出學而就工商實業諸事。應付較有把握。敎育功効大著。此亦最易博人信用之一端。如於國文宜注重普通應用文詞以及尺牘書法等。又於算術宜兼授珠算。務使運用嫺熟。以備將來之應用。蓋中下人家之子弟。當此生計艱難之際。必無使子弟受高等敎育之力。少則畢業初高小學。多則畢業中學。其子弟必出而就工商實業諸事。故必注重應用學科。停止畢業奬勵。使人人有非學不成之感。而後敎育始。能發逹。若舍此不謀。而徒奮臂抵掌日。振興敎育。振興敎育。則南轅北轍。吾未見其有濟也。 
　　小學敎育以普及於全體人民且。應注重於實用學科爲最要已。如上述。是固然矣。今爲普及敎育計。在力能自謀之家。固不待公家之强迫。然在貧苦之人。往往饑寒尚不能免。焉有餘力。使其子弟入學。故欲普及。敎育。不在謀富人之敎育。而在謀貧民之敎育。且全國人民貧民居其多數。僅謀少數富人之敎育。而置多數貧民於不顧。試問以此片面不全之敎育。何足以收實效乎。吾國十餘年來汲汲營謀之敎育。皆偏於富民一面之。敎育也。收效之微。此亦其一。按欽定學堂章程。本有藝徒學堂實業補習學堂星期學堂半日學堂夜學堂之設。竊以爲際此生計日艱。貧民日多之時。亟宜興辦上舉各種學堂。酌行免收學費。發給用品諸法。以爲裨補貧民生計之基礎。此於國運之隆替。大有關係。斷不宜漠然置之者。且以吾國今日之情况而論。最可慮者。惟實業不興。財源日涸耳。故爲培本溯源計。尤非多辦實業學堂不可。按欽定學堂章程。實業學堂有農業工業商業商船四種之分。又有高中初三等之别。現在各處所設之實業學堂。多屬高中兩級。且寥寥無幾。至初等實業學堂更寂焉未聞。始基不固。躐等以進。烏能獲其大效。且高中兩等養成之學生。各居少數。至初等一級。則所栽甚廣。其裨益於吾國普通實業界。豈有涯哉。是則各處多辦初等實業學堂。亦屬今日不容輕視之問題也。此次中央敎育會。開會唐學務大臣述開會詞注重實業敎育。張會長答詞注重軍國民敎育。此二者均爲今日救國之要圖。嗣後會塲立論。倘均以此爲的。則將來結果。必有可觀。是亦我國敎育界之幸事也。 
要件 
[法部奏派萬國監獄會會員徐謙等考查司法制度報告書（吾）（續）]  
　　一司法經費。各國司法經費。皆由法部預算。經議會認可後。即徑由國庫發給。其司法上收入之欵。則皆存之國庫。但收支兩不相涉。無論是否可。資補助。司法經費要必取給於度支。此項經費。以司法官之俸給居多數至法庭建築費尤必寛籌。如比利時小國也。而布盧塞耳之法院建築費。乃四十兆佛郎。義大利貧國也。而羅馬之法院建築費。乃十五兆力拉蓋國家不惜鉅欵。經營司法。所以繫人民之信仰。聳外人之觀聽。於國家法權殊多裨益耳。我國審判制度。採用德制爲多。考其眞而愼其始。則非獨國内治安是賴。而國際上之聨合。亦不難修正條約於將來矣 
　　第三節監獄制度 
歐美監獄。初尚殘酷。十七世紀以來。英國首倡改良。浸至風行歐美。近四十年美國發起萬國監獄會。觀型研究。遂臻大同。幾難有所軒輊。而要以德比荷三國監獄爲最完備。德普魯士監。獄凡一千一百二十七所。隸　部者五十二餘歸法部管轄各監獄上級官吏或設典獄官或設理事長中級官吏。則有會計理事庶務理事工業理事書記官敎誨師醫師。下級官吏。則有看守長授業傭員。設於栢林者多取分房制。提格耳一監兼用雜居制。地方監獄。分房雜居并用。其必須收分房監者三種。一刑事被告人。二年在三十歲以下者。三年在三十歲以上係初犯者。獄中工作。分四類。一製造監獄所需之品。二製造軍隊郵便巡警以及衙署所需之品。三服役於國家及鎭鄕之公共事業四許爲商家包作之品飲食有定制。運動沐浴有定時星期演講宗敎每月三見家族。刑期經過四分之三。許假出獄。獄設病院。瘋人則另居之。横暴不守獄則。則有戒具。有戒室戒具有窄衣手鐐二種。手鐐使兩臂恒伸而不能屈。窄衣則縛之令痛楚。用之不得過數小時。戒室之用在奪光减食去寢榻示懲。惟入室者不得繼續至七日。以防卒患瘋疾。比利時監獄。建築最精美。墻壁複道。飾以文石。魯番一獄。尤爲全國模範。建築於千八百五十六年。用星光形。純取分房制。運 
 
 

Page 4

 
 
動塲十六處。形如半輪。中植花草。使囚徒隔别運動。全監容六百人拘。禁刑期自五年以上至終身。星期演講宗敎。敎室亦取分房制。一重其廉恥。一專其心志。出分房室。或遇外人參觀時。皆使蒙面不令人知姓名。愧勵保全。兼而有之。瘋人監設備尤善窗在房頂以藍玻璃透光。四壁蒙膠皮以防觸傷。不守獄則者。但用戒室而無戒具。他犯於室内准蓄小鳥以自娛。運動時并許吸紙煙。待遇最寬恕。接見家族與德同。此外有崗郡之大監獄。取晝雜居夜分房制專收終身監禁之犯蓋比國雖有死刑之名。然判决死刑之犯。君主皆改爲終身監禁。初皆入魯番監獄。滿十八年後。願入是監者始遷入之。否則仍留魯番監。蓋魯番爲分房制取其嚴。是監爲雜居制取其寛。凡入監十年性馴。不慮更傳播罪惡。惟性喜獨居。則亦不之强也。（未完） 
專電 
[電一（北京）]  
　　駐藏大臣聨豫電奏西藏因滇省片馬案日加劇烈頗受影響現在某國擬增兵駐扼前藏請速籌對付 
[電二（北京）]  
　　内閣因恐革黨肇事密飭民政部選派妥員密赴車站客棧各街衢梭巡并電沿江海督撫添兵嚴緝 
[電三（北京）]  
　　攝政王面諭澤公國家稅地方稅會計均關重要着將陳宗嬀調查各項稅則參酌釐訂以便早日頒布 
[電四（北京）]  
　　中央敎育會由學部交議軍國民敎育案四條無打靶一門會中深爲歡迎　又交議體操鎗操專科案及女子職業案 
[電五（北京）]  
　　粤督張鳴岐電奏督撫署參事員備有三四五等對資能照辦否内閣覆電謂參事佐督撫行政所任地位與諮議局對待應照第七條第一欵辦理 
[電六（北京）]  
　　内閣承宣廳收文處每日收文數百件忙碌尤甚現又添員帮理 
[電七（北京）]  
　　鄂湘兩省督撫電告内閣兩省災區甚廣前留協餉杯水難濟請飭度支部撥欵援助 
[電八（長沙）]  
　　常德府東門外護城隄被水侵潰水即灌入内河淹斃人口已至數百現在水勢仍有漲無退 
[公電（汕頭）]  
　　報館俱進會各報鑒新中華報准閏月朔出版 
緊要新聞一 
[纂擬憲法大臣開會紀]  
纂擬憲法大臣倫貝子澤公定於十八日會議編纂辦法已誌前報兹悉是日在武英殿開議陳李汪三協纂均到首由李協纂提議纂擬大旨當採日本制度而略参以德意志制各大臣均以爲然遂商定着手纂擬辦法三大端并定下月中旬開辦而散 
外國之著名人物考 
[阿撒逹拉]  
　　美人阿撒逹拉氏於十三日到京將所有之商輪五艘及現在英國正開工之排水量八千五百噸之輪船一艘計六艘擬售與中國之農工商部充爲中美輪船公司之貨船刻正熱心運動 
[黎富恩]  
　　日昨外務部接軍諮府咨文一件謂美武員黎富恩赴河南游歷本府已准其参觀軍隊及武備學堂請即知照 
[韋廉]  
　　美京電中政府稱美政府現已派出韋廉君爲駐北京美使署正參贊及從前在東京美使署之森媽蘭爲副參贊并將現在代理北京美使韓慈敏調回美京委爲遠東部長聞韋廉君准於一星期内即取道歐洲往西伯利亞前來北京 
[哈克遜]  
　　德國新簡駐華欽使哈克遜十五日下午六點鐘由津到京是日德使署陸克保伯爵及各人員等均在前門車站迎接 
[小幡勇治]  
　　直隸總督奏請賞給直隸第一初級師範學堂日本敎員小幡勇治熊澤文吾二員三等第一第二各寳星以該員等在堂五年敎授合法深資得力昨經外學兩部會同覆奏已蒙旨允准矣 
[哥路托]  
　　德京柏靈大學堂新聘一荷蘭國博士名哥路托者充當中國文字之敎習查哥博士在荷國大學畢業精通各國語言文字又曾來中國在福建留學多年後往瓜哇島充當華文繙譯於一千八百八十五年時奉荷國政府之命來中國調查事件生平著書極多係歐 
 
 

Page 5

 
 
州一大著作家也其所著之書以中華宗敎與各敎比較史爲最有名於時吾人不可不一讀之也 
[孔夫子母乃太費]  
　　承修文廟工程榮中堂等奏稱此次勘估各項要工共銀四十二萬有奇飭令分别核减現減至三十七萬四百五十餘兩尚屬核實擬分三期請領第一期銀十七萬兩先修大成殿等工第二期銀十二萬兩再修東西廡等工第三期銀八萬四百餘兩再修神庫神廚等工俾得早日觀成以副重道尊師之至意奉旨已錄 
[鄂督再爭軍事用人權]  
　　前次鄂督汴撫電爭軍事用人權早由陸軍部奏駁不允瑞制軍奉到電諭後復上摺力爭略謂現據五月二十七日政治官報内載陸軍部奏鄂督電奏擬派督練公所人員核與定章不符一摺尋繹再三知部臣未嘗以臣言爲謬且謂臣奏陳督辦權限及參議官應辦事宜係原章精意則臣之前議尚爲部臣所見釆獨至用人一節部臣必須直接專奏派充在部意以軍事統一軍挈領提綱視爲必要但督撫旣奉派督辦若所用之人素不相知或無權舉劾竊恐督撫將視督辦爲名譽之職遇事推諉不擔責任督練公所各員誤會宗旨亦將視督辦爲無足重輕之人推其流弊所及軍事之敗壞軍士之囂横且將日甚一日矣一省之治亂朝廷責成於督撫所以安治而定亂者惟軍人是賴今則於軍事機關旣已不負完全責任譬猶使臂而去其指深所未喻此臣前次電奏請由督辦奏派之定忱也至軍事統一在今日尤有難言我國幅員遼廓交通未便文報往返淹旬累月徵調旣屬不易因應尤屬爲難加以伏莽甚多事機萬變如督撫事事受成於部臣並節制調遣之權亦漸歸於消滅是部臣得統一之虚名而地方受無窮之實禍揆之練兵初意恐亦大相逕庭以臣之愚竊謂督撫若無軍事實權卽將無從擔負疆圻責任臣非不知部臣苦心規畫事事方駕列强但中外形勢旣有不同則經始之初自無從强爲附合况定章　可實行兵政何能遥制一有不愼督撫臣不足惜其如大局何此不獨督練公所用人之權督撫仍應參預即各省新軍人之責督撫亦似應與聞者也今部臣旣以臣議爲不然臣亦何敢固執惟似宜謹遵和衷商槯之旨請於原章略加變通嗣後凡一省軍事重要人員遇有應行補充之缺應先由部臣疆臣文電相商酌籌定妥然後再由部臣會同督撫列銜奏明請旨派用時局艱難軍事切要臣故不敢隨同唯諾尤不敢避斧鑕而不言 
[郵部不肯擔任軍用電線]  
　　陸軍部前以軍用電綫關係軍事甚大非極力籌設將來於海陸軍秘密事件恐難免漏洩之虞早己諮商郵傳部凡關於各行軍地點請其即日籌設後得郵部復函以軍用電綫有固定活動兩種辦法戰時另有臨時軍事電綫係由工程隊隨時隨地設立旣非郵部權限所及郵部自不能代爲辦理至固定一節則經費如能由陸部擔任郵部自可派員籌辦云云聞廕大臣日來正籌商此事 
今日之二小阮 
[財政處之阮某]  
　　直隸財政總匯處總務科長阮某係阮忠樞之弟以其爲凌福彭所信任故財政總匯處事均歸其掌握各局所衙署無不畏之故無不與之連絡阮因之無論何項局所衙門必薦一二人充當委員非其弟即其姪直隸各司道均與之論兄弟交阮忠樞到内閣後阮復仗其兄之勢氣燄更不可向邇矣 
[鐵路局之阮某]  
　　去歲提議開辦某省鐵路時由郵部派部員阮某爲總辦並先支銀二十萬作爲開辦經費阮奉差後趕即租屋懸扁裝飾門面居然一鐵路局矣乃一年以來一事未辦而日前忽因事中止銷差時僅繳回銀九萬金其餘十一萬金已化爲烏有矣 
[吳廳丞之得意失意]  
　　新授外城總廳廳丞吳籛孫接任之日即帶有親信兩典史派在科員上行走廳中人見其毫無知識竊竊私頗多不滿之詞爲吳所聞銜之即謁見肅邸稱外廳用人太多又無法律知識宜大加裁汰除舊布新肅邸云是皆王仲薌舊人對於外城地面情形尚能熟悉數年來所辦各事亦無隕越之處且幾經裁汰人數已屬無多何必再事更張以滋紛擾吳云廳丞在天津辦警務時地面不可謂不闊政事不可謂不繁然所用只十餘人皆無隕越人才豈在多耶肅邸微笑即舉茶送客吳辭出未及數步肅邸駡曰渾蛋吳聞知肅邸大怒心不自安刻已托人向他處運動以求保全位置矣 
[奉天日兵槍斃華人之交涉]  
　　日前有滿鐵公司火車行至長春附近之董家屯地方有數名無 
 
 

Page 6

 
 
知之中國人向火車内投石當時即被日本鐵路警兵捕獲五名經奉天交涉使向該公司要求交還自行懲處而該公司竟置諸不理當即用槍擊死一名反藉口中國官吏事前約束人民不嚴由該國領事照會交涉使須將鐵道附近人民嚴行取締　下正在交涉時代一時尚不能解决也 
吉長日報載稱奉天懷德縣屬陶家屯居民杜金聲被日兵槍斃一事已誌前報兹悉杜金聲身死之翌日又有日兵十數名擁至伊家縛去屯民十四人當時由公主嶺交涉局員保釋八人其杜金祥等主人被日兵解至長春日領事館訊問交涉局郝委員趕往長春與之交涉要求釋放終未應允本月初五日回奉禀明督帥及交涉司與日總領事交涉乃日總領事謂敝處無命令長春領事之權藉詞推諉現已拘禁十餘日不知日領事援據何項約章得以拘囚吾國之國民並不交與華官而擅自訊問也按此兩則當是一事不過傳聞略有微異耳 
[京師近事]  
　　此次學界同志在西山臥佛寺組織之夏令會計自本月初六日開會至十六閉會一連旬日均按預定規則舉行講述各種科學及關於時務問題依次演說此次雖爲首次開會然頗有成効可觀除來賓外各處官立學堂學生到會者亦復不少 
　　崇文門外東西兩城洞爲火車經過之地於庚子後始行建築爲日已久頗有坍塌之勢日昨步軍統領衙門接到郵傳部公文請及時修理免至萬一倒塌有誤行車聞該衙門擬飭該段營汛前往勘視再行估價興修 
　　民政部前派章宗祥充衛生會監督刻已事竣擬再考查奧國警政業蒙該國政府飭維那警官從優接待矣 
　　農工商部工藝局所管洋并並附屬之房屋器具等件前議歸併自來水公司管理以昭一律聞日前已移交該公司接收清楚矣 
　　奬給實官業經實行停止江督張人駿前爲江藩增祥之姪孫樊寳珩樊寳琛請奬通判江安道吳崶之姪吳保鋙吳保鍇請奬通判郎中當由度支部據奏議駁江督近復爲奏請已奉旨允准同時又爲鹽運使增厚之子伊翰請以道員用亦奉旨允准矣 
　　直隸通永道林志道調補之由來聞亦係直督陳夔龍所密請直督以通永道密邇京畿地方重要該道才具平庸應變無方措置多欠妥當朝廷爲地擇人應請另簡賢員俾補斯缺庶不至有悞地方林志道應否調補他缺均乞聖裁 
　　内閣總協理大臣會議以蒙俄交涉日益增多殊難對待推原其故緣蒙古地大人稀俄人每欲乘虚而入决計實行移民蒙古專務墾牧俾收無曠土無游民之效 
　　理藩部壽大臣日前向内閣商議謂西藏地方遼闊交涉殷繁辦事人員太少深慮貽誤要機擬請添派辦事大臣一員惟須簡放熟悉洋務擅長交涉之人云云聞内閣已允爲酌量辦理矣 
[時評]  
　　其一（雯） 
内閣開會。慶總。理演說詞。以擴張實業爲首。要中央敎育會開會唐大臣演說。詞亦以。提倡實業爲主旨。若是乎廷。臣之一。意注重。實業。而欲恃此以爲挽。回積弱之具。者其政策。蓋巳决矣雖然。政府之昌言振興實業。不已數年於兹乎。試問其成效何如。即此後果能實力舉辦。而收效尚不知何日。俟河之清人壽幾何。諸大老。必不耐久待。今旣有生財之妙策在。與其費一番心力。延頸以兾不可必得之效果。則曷若索性大借外債之爲取之無盡。用之不窮。而可隨時任我揮霍乎。其計毋乃左矣。 
　　其二 
慶邸之發表政綱。唐大臣之發表興學要旨。皆表同情於實業者也。廕大臣之主張擴張軍備。張會長之主張軍國民敎育。亦表同意於尚武者也。夫廕之主張振武在官言官。職固應爾張會長。則素以興辦實業著稱者。而今對於統一全國學務之政見。則亦注意於軍國民敎育。以立尚武精神之基礎。人疑其與素志之不相侔。而吾則深有味乎其言焉。 
　　其三 
各國内閣成立。必有一番新氣象。而中國則陳舊迂腐之氣。直衝霄漢。更調之忙忙碌碌。位置一般舊人物也。大吏之紛紛擾擾。修飾一般舊衙門也。於是以極無用之翰林院。猶且略改門面。而欲爭長於各部。於是以極頑錮之吏部人員。猶且朝暮奔走。而欲分踞於各部輒囂囂然自矜曰。新人物。新衙門嗚呼。新人物乎哉。新衙門乎哉仍是兩般舊家伙而已 
 
 

Page 7

 
 
六月二十五夜准演好戲日戲每逢禮拜三禮拜六禮拜日開演 
小雙鳳　貴妃醉酒 
筱益芳劉培山許宫奎　大戰長沙 
李祥麟王益芳賽魁冠劉祥泉　第一大胆 
張順來趙文連馬飛珠林運昌　説親成親　大劈棺 
薛瑤卿邱蕊卿許奎官賽魁冠趙文連夜來香夏月潤七盞燈夏月珊小連生林步青小保成張順來馬飛珠林運昌小黎青　特煩全班三本文武（接聯）　三本　新排改良　女君子　著名藝員合演四本　加景新戲　女君子 
[法界吉祥街歌舞臺六月念五夜戲]  
王福元　趙延求壽 
趙月明▲取榮陽 
碧月花▲紅霓關 
郝春榮李順來陳俊廷（煩演）▲一枝桃▲　 
夏榮坡李玉奎張鳳台（准演）　捉放曹 
三麻子紳商煩演　（陸炳審頭） 
陳俊廷李金茂張桂軒（合演）▲石伏岩▲ 
明海山彭春芳　紳商煩演　擒張任 
周雲堂孟鴻芳李春棠李慶棠周蕙芳三麻子月月紅熊文通蔣硯香碧月花周五寳　特排改良好戲　全本　報應廟橋 
[迎貴茶園夜戲大减價正廳洋二角]  
六月廿五夜戲特請眞正超等全班文武藝員日戲逢禮拜三六准演 
張和福　六部大審 
彩上飄白吕布小寳奎　雙鎖山 
張月樓張長順胡燕云王瑞云張永華周福全賽陣風譚月明高慶全小德山英春奎凌桂云　雙泗洲城 
小永春李桂榮劉蕙蘭　打龍袍　 
張德俊月慶明珍德松山亭　大挑華車 
葛玉廷陳燕奎小寳奎四盞燈王德全白吕布李少棠張和福劉蕙蘭三盞燈范書祥王福林　連檯接演　雙連筆　四本新戲　 
電話三千五百四十四號 
[丹桂茶園夜戲正廳每位洋二角]  
廿五夜特請京都山陜眞正超等上選著名藝員全班名角合演好戲 
全班合演　富貴長春 
小桂芬　玉奎長亭會 
芝蘭花小云仙李奎官　帕妻頂花傳 
小雙處　老令公碰碑 
金瑞寳黄祥奎小童串准演　韓琪殺廟 
小呌天　煩演除三害 
一聲雷　小云仙張少泉謝小蘭白玉梅小金寳　全本取三郡 
月裏紅月桂紅　煩演　三兩贈銀　富春樓 
張文奎張文艶謝小蘭　煩演　探親相駡 
尹桂鳳尹桂英尹桂亭尹桂香　榮三貴 
一聲雷小呌天董祥奎白玉梅張少泉謝小蘭張文奎張文艶小云仙月裏紅月桂紅汪昭云尹桂鳳尹桂亭尹桂榮　新排改良文明時事新戲　捉拿前劉海 
[英商羣仙茶園]  
廿五夜戲正廳每位洋二角 
小榮祥○目蓮僧　 
蓋七省○烏龍院 
王雅琴○九件衣 
小活猴賽勝奎陳長庚小蓉仙李寳奎一陣風　蓮花湖 
林黛玉賽吕布吴新寳　賣身投靠 
馮子梅金處王鴻仙　法門寺 
吴新寳紅菊花小奎官小來全賽飛珠　（瞎子游街） 
[鳴盛梨園]  
六月廿五日禮拜四日奪標正本 
（雪奸仇） 
▲著名超等小武啓明▲ 
文武端京仔容靚標風情九西施江珍珠仔金山昭鬼馬元貔貅蘇大牛三 
全班名角仝演 
夜演馳名頂好成套 
（劉志强充軍得志） 
（二狀詞雪恨重寃） 
▲著名超等小武啓明▲ 
平生第一首本 
▲文武端京仔容靚標風情九鬼馬元貔貅蘇西施江珍珠仔▲ 
日夜大减價　日價　特等二角頭等角半二等一角三等八十 
夜價　特等三角頭等二角二等角半三等一角 
[徐家匯路九號　亨白花園廣告]  
擬於五月二十一日一開幕 
本園花木清幽樓台掩映時當溽暑一入此間頓覺滿眼清凉爽心悅目茲特加意修葺所有五色電光以及中西大菜茶點酒菓等項色色俱全兼請改良灘簧外國 
特别影戲戲法以助遊客之興凡　紳商仕庶閨閣名妹驅車來園一觀以證予言之不謬此佈 
[青浦土人參]  
此參由御醫陳蓮舫徵君等發明爲清補要品百病皆治戒烟服之尤效另詳仿單每兩售洋四角　發售處青浦土參公利社　上海北市鐵馬路廣東花園仁昌當　老閘北唐家衖恆昌當　六馬路恆昌當南市大碼頭信昌當　蘇州閶門外商品陳列所　閶門内臯橋堍裕盛洋貨號 
[失票聲明]  
今遺失愼泰支彙康莊十三號廿五期票洋八十八元因其此票遺失已向前途説明作廢外特此登報聲明望各寳行號切勿收用此告同興棧啓 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[督辦大臣處分湘鄂路事之手續]  
　　督辦鐵路大臣端欽使以鄂境陸地寬廣所劃分鐵路支幹里程地點尚不詳悉日昨飭甲棧鐵路總局將所有支幹里程略圖一併呈轅以便考察核實計已呈閱者如左（一）粤漢鐵路由鄂通湘門外至岳州共計五百七十里爲粤漢幹路（一）襄廣鐵路由樊城至廣水三百九十里爲襄廣幹路（一）沙襄鐵路由沙市至襄陽六百二十里爲沙襄幹路由漢陽至仙桃鎭由仙桃鎭由仙桃鎭至荆州復由荆州至宜昌等則皆定爲支路 
　　欽使日昨致電郵部略謂退換商股局所日内即可成立現委總收支陳令有林專司退換帳務惟總辦一席尚涉虚懸請速遴選幹員尅日來鄂以資襄辦 
　　欽使日昨在督署會商時曾與莘帥商及設置鐵路總辦一事謂全路攸關責任重大必須量才擇地方爲盡善聞午帥之意欲在湘屬之岳州設總辦一員鄂屬之廣水宜昌及省垣三處各設總辦一員而前署江南皖南鎭總兵候選道于觀察德茂素爲欽使所器重其湘鄂鐵路總辦一差午帥擬會同鄂督湘撫電奏該員承乏觀察聞信後即飭家丁來省在撫院街租定四進民房一棟爲公館矣 
[皖南各屬亦將陸沈矣]  
　　蕪湖大水情形迭詳前報兹悉皖南各屬近亦紛紛患水特將調查情形彚錄如左 
[太平]  
　　太平自梅汎以來陰雨連綿六月十二日清晨大雨之中雜以風雹至晚九點鐘後又復狂風疾雨傾盆而下居民小兒女從睡夢中驚醒無不駭極哭喊低窪屋宇霎時間水深數尺翌晨調查悉係黄山之陰洪水横流遍地盡成澤國四鄕拔起樹木衝倒房屋以及道路冲陷成坑折損橋樑堤壩者不知凡幾北河外梅溪大石橋竟被衝斷大河中一片洪流儼成汪洋大海並時有樹木器具隨流而下據父老云爲數十年來僅見之奇刧 
[大通]  
　　大通鎭通洲兩區已被洪流浸沾前街一帶水深尺餘長橋臥波空架稍一失足即行落水來客絶跡市面蕭條不聞闤闠交易聲但聞江水之砰　登高俯視一片汪洋而已 
[繁昌]  
　　繁昌自四月初一日起釐雨連綿晝夜不息刻值麥秋時節被水浸害大半霉爛頃又大雨兼旬以致山洪江潮同時暴漲洲地圩田破漫十數處禾苗盡受淹没而西南北三鄕受災尤甚城内東西南三門街道已水深尺許市上米價飛增災黎入城避水者途爲之塞 
浙省清理財政上二大問題 
[監理官諮詢預算不敷抵款辦法]  
　　兩浙監理官致浙撫函云清理財政以實行預算爲要義財政之盈虧消長胥於是乎卜之其關係固至重也浙省宣統三年預算國家地方經常臨時歲出各款經度支部統籌增减後計共銀一千三百三十七萬零七百六十六兩有奇其中經資政院審查議减者一百二十六萬一千七百六十七兩有奇又未認可者一百二十一萬五千三百九十三兩有奇計國家經常臨時尚應歲出共銀一千零八十九萬三千六百零五兩二錢當由度支部咨行到浙並聲明即以此次覈定之數爲準等因在案兹查鈞座於二月間具奏軍政費不敷情形案内曾經核减銀二十四萬二千五百三十三兩又於五月間具奏删减各欵窒碍難行案内復經照認减者九十六萬八千四百餘兩第二次所减並預備金八十七萬五千兩在内故兩次合計共减一百二十一萬餘兩準部定預算表核計似未减者爲一百二十六萬餘兩惟本年自二月以後除議减各欵未經實行以前溢支銀數此時尚難核計外所有浙省國家經常臨時歲出究竟現需若干且一面正在核减一面復有追加補列究竟出入相抵不敷若干僅就兩次奏報清單核計殊難得其確數穆等當將三年預算與現在接辦之四年預算參攷互證逐款鈎稽另編三年歲入預算盈虧總分各表乃知浙省國家經費臨時歲出共需銀一千三百六十萬餘兩較之覈定數目實多支銀一百七十餘萬兩至地方歲出之一百三十萬兩上下原在三年歲入數内統支合計國家地方歲出共需銀一千三百九十餘萬兩即以覈定三年歲入一千一百八十五萬餘兩全數抵支尚不敷銀二百餘萬兩夫以試辦預算之第一年出入已不能適合虧空如此之鉅設非急籌補救辦法日復一日其何能支辦法維何不外整頓入欵裁節出欵而已鈞座具奏窒碍理由摺亦有設法妥籌務祈收支適合之語具仰力任艱鉅能顧大局擬請諄飭主管財政各衙門應將本年不敷之欵如何籌抵之處妥擬詳咨是爲至要 
[各司道衙門整理財政辦法]  
　　浙江財政情形困難各司道當於二十日赴院會議對於藩司所擬三條辦法應行請領款項分别類目開單格式照錄於下（甲）藩司第一條辦理應 
 
 

Page 11

 
 
分四項開列一各司道衙門庫存之欵共有若干一各司道衙門所存之款共有若干一各司道衙門所存之欵有無應解未解或可緩解及可解可不解並累年不解各項應逐項註明一各司道衙門除應還各欵外實存欵項共有若干或不敷若干（乙）藩司第二條辦法應分三項開列濿一各司道署及局所截至上年年終止共存欵若干一各司道署及局所上年所存之款本年因特别事荋支用若干一各司道署及局所除本年因特别事故支用外上年存欵若干外現在實存若干（丙）藩司第三條辦法應分三項開列一各主管官廳應遵本届臨時會議决地方行政預算案内應辦之事自本年五月初一日起算至年底止連閏計算九個月應支確數若干一各主管官廳遵照地方行政預算案應辦之事自本年五月初一起照新案起支自本年正月起至四月底止照舊案支之欵若干一各主管官廳遵照地方行政預算案應辦之事如係新增事項五月初一日尚未開辦不得照支應註明開辦日期及開辦一部分與全部分如何分别支用欵項（說明）以上所列各條各司道及局所應各就主管部分照式清查詳細列表如各項學堂及官報並刷印局等類均屬於學司衙門部分内高等巡警學堂禁烟公所等類屬於巡警道衙門部分内農事試騐塲手藝傳習所柞蠶飼育塲出品協會驛站等類均屬於勸業道衙門部分内通商塲海塘工程局等類均屬於杭關道衙門部分内如監獄專科罪犯罰金等欵均屬於提法司衙門部分内其餘均可依此類推 
分類新聞政界 
[新任晋撫赴任之預備蘇州]  
　　蘇藩陸升甫方伯奉旨升授山西巡撫後即奉内閣電催迅赴新任而新任蘇藩齊方伯又須請假兩月是以蘇藩篆務必須先行派員署理以便陸中丞早日蒞新日前陸中丞已乘汽車赴　謁見江督張制軍　三日後卽當返蘇程中丞刻札派應德閎太守暫行護理俟陸中丞由寗返蘇後即當委署云 
[蘇撫對於台兵搗毁警局之政見蘇州]  
　　蘇省巡警道日前具禀撫院以吳淞鎭警局被勇挾嫌搗毁毆傷巡士致砲兵郭姓被轟身死一案當奉程中丞批云此案前據寳山縣禀報當以此案啟釁緣由本撫院已訪聞台兵與警局種種積嫌並謂台兵不著號衣卽係台官設計借口於革兵所爲以輕其責恐非無因總之此案無論台兵與警局有無嫌隙卽槍斃之人内著號衣有台勇字樣顯係台兵所爲前據總台官姜國梁以台勇早經斥革等情希圖洗刷禀報到院已批令將滋事砲勇交出訊辦等因批司移營將滋事各砲勇交出訊辦一面移局查明開鎗正兇尅日交案傳集人証研訊實在確情錄取切供填格通詳察核在案據禀前情仰即移行知照 
[部頒檢察官執照到蘇蘇州]  
　　蘇省各級檢察廳成立後各檢察官應須執照前經提法使左廉訪頒發加蓋提法使印信分發各檢察官備帶現在此項檢察官憑照已奉法部刋印頒發係屬聨照計一百張釘成一本飭發提法使編號填發日昨左法司接到後已分别填發各檢察官祗領應用矣 
[湘省匪批斥就地正法長沙]  
　　湘撫楊俊帥昨據武岡州城步縣電禀遵批永審會匪李永茂等一案詳細研鞫據李永茂供稱光緒二十七年在永寗州倡結紅家會糾夥放飄立有山堂香水兩次歃血拜壇供大明天子朱洪武牌位圖謀起事後聞拿逃逸本年復與黄運詳在小江放飄閧堂殺斃查拿差勇紏刦上舍李姓得贓旋又在龍坪閧堂拜壇謀刧長安營軍火起事據伍松柏供聽糾入會領飄歃血拜壇夥刦李姓得贓據蒙老求供被脅勉從臨時畏懼不行各等供不諱再三研訊矢口不移錄供移查龍勝廳據覆與彼處所訊匪供相符除詳錄各供並將情罪較輕之吳　美等五名分别議擬監禁另禀外查李永茂爲首數次閧堂放飄糾夥但亂漏綱多年此次復敢謀刧軍火起事殺斃差勇糾刧得贜伍松栢蒙老求聽糾入會爲匪同謀不軌夥刧得贓均屬逆跡昭著罪大惡極核其情罪均與現行就地正法例章相符城步界連粤西現當匪氛正熾邊患堪虞擬請將該三犯一併即行正法以遏亂萌而寒匪膽乞電示祗遵等情當經撫院核定以該匪等罪情重大法無可逭等情隨卽電復該縣仰查明不停刑日期就地處决矣 
軍界 
[李提親勦順德匪徒之報告廣東]  
　　李提昨電省台文云督帥鈞鑒藩台臬台緝捕局水師行台鑒江總辦寒亥刻到容奇即由準將所交地圖頒交各營將弁分路依定圍捕去後劉把總四鼓後自勒樓來建議西安亭離匪鄕遠應改由龍江交頭登岸併合一路追兵至半道乃分趨匪穴又添一路堵截防匪由龜岡後良槎逃逸各人均嚴防其脫圍乃由容奇開行入龍江海口八點鐘會齊登岸賊先聞警逃逸吳道捕得五人趙副將捕得六人清鄕衛隊捕三人吳道所部王管帶堵截良槎捕十二人聞多是要匪現待縣委審訊先前黄廣協往九江彈壓械　勇船駛過裡海賊認爲來捕先有驚散路上水淹大半省來各將弁及趙副將以下無一不跣足者各均用命然皆以爲不得痛勦大股爲憾準望亥 
[世襲武弁禀請挑撥之批斥江西]  
　　贛撫日前手諭兵備處云前據省標候補武弁世職曁裁缺各員聨名禀懇挑撥歸入各營差遣而免坐困待斃等情來轅呼籲設法安置查世襲一職前經奉大部飭停支發其裁去各缺亦因國家財政困難不能養此閒散之員是以分别裁撤不僅裁撤江西一省而各省皆同如果該員中有精壯力强可以造就者准其隨時報明聽候察看另膺别差歷經通飭各在案所請挑撥之處萬難准行現在陸軍頗不乏人兼且新軍制與昔不同該員弁等恐萬難期造就不如另尋生計以求實在母得存此希望之心甘自躭誤也仰兵備處傳知各該員一體知照 
學務 
 
 

Page 12

 
 
[勸學所尚難裁撤之理由杭州]  
　　浙省自治籌辦處以前次擬近府廳州縣地方自治章程施行細則内第四條載廳州縣自治成立後所有已設之勸學所自應廢止等語良以廳州縣自治成立以後所有地方學務照章應歸自治職辦理惟地方學務之外尚有官辦學務查學部改　勸學所章程附則是府廳州縣官制未經改定以前即由勸學所照章辦理一時尚難遽行裁撤兹擬將原定第四條理由酌量修改繕摺詳請撫院核示矣 
[寗郡中學經費奉文撥給寗波]  
　　浙學司袁文宗以寗波中學堂遵章改爲第四省立學堂應需經費即在地方行政款内支出惟每月向省請領殊費手續特詳請撫憲在該府屬應解省欵内照數截留撥用等情昨奉中座批云查前據處州府電禀已札飭藩司電飭各府先行撥給據詳前情仰布政司轉移知照 
實業 
[南潯鐵路局裁薪之内容江西]  
　　南潯鐵路欵項支絀異常岌岌可危劉總理屢次赴漢赴滬借欵皆成畫餅日前又赴金陵聞借欵尚未十分成熟不日仍須回潯另籌良策日前在金陵曾有函致潯局司員裁减薪水凡薪水百元至五十元者五成發給五十元下至四十元者則六成發給四十元下至三十元者則七成發給三十元下至二十元者則八成發給局中各課長接總理函時均不承認减給辦法紛紛議論各繕函向總理要求勿减兹又得覆函略云實因欵項支絀以至出此下策祈公等曲諒况公等均係江西人又同事多年深悉局中狀况當不至同盟辭職局中接信後現巳於六月初一實行减發矣 
[皖路工頭紏葛之現狀蕪湖]  
　　皖路公司與工頭王慶堂糾葛一案日久未結刻王又具禀撫院當奉朱中丞批云查此案前據該職商等禀准郵傳部以原禀情詞各執究竟實在情節如何本部未便逕斷咨令轉飭確查判斷等因當經批飭勸業道查辦在案現在童道已早調任卸事據稱前已札委候補知縣馬錫彤會同蕪湖縣並照會路礦公會吕紳公同理結何以時閱半年尚未開議且當時亦未將委員銜名具報兹據　　候再札現任勸業道加委皖南道飭將詳細實情務速確切查明秉公妥善辦理詳復核咨著卽知照 
雜記 
[挑賣私鹽之禍胎松江]  
　　青浦縣東南各鄕民往往肩挑私鹽分赴各鄕沿途兜賣近日在重固鎭附近被巡鹽船弁捉獲兩人縛置船内詎各鄕民羣以肩挑貿易法所不禁起而與巡弁爲難逼令釋放巡弁不睬幾釀巨禍汛官及地甲等向巡弁再三勸解始行開釋惟聞此等肩販之人實繁有徒現在醵資集會密謀抗拒若不妥爲處置必致釀成事故殊非地方之福也 
[諮議局失竊破案之眞相浙江]  
　　浙諮議局於初九日午刻庶務課忽接郵局投函一件内稱初五日夜由小窗偷入會計課室在鐵櫃内取摺二扣一不知何店一係大清銀行摺子於初六日支取現洋三千元赴滬卽動身往　第一項勿冤枉公役第二項勿冤枉辦事人第三項不必追究并云其洋當於大亂時送還原摺二個三日内先行送還具名爲王葛騰庶務課立告會計課開視鐵櫃果失去兩摺一係大清銀行摺一係廣大裕莊所立速記傳習所之摺會計大駭立即陳明議長及書記長齊詣察視一面電詢大清銀行則云初六日上午有一十七八歲之人持摺支取鈔票洋三千元電詢廣大裕則速記傳習所摺子並未有人支取查騐會計房毫無扒窗躍壁形跡種種情形諒非外賊嗣經仔細檢查始知此事發覺後庶務課書記屬沈茘生適於先日請假赴禾往帶伊弟阿發回家情有可疑報由地方檢察廳警署查緝並先後赴大清銀行詳詢來取洋者之形貌口音悉與阿發無異十一日遂由莊巡官裝作嘉興口音往琵琶街沈家問信得見阿發後即示以檢察廳公事阿發謂此事須問其兄莊巡官囑彼作函招其兄茘生回家詎此信筆跡與玉葛騰投函相同於是立將阿發提案訊供認係茘生函寄草稿照書稿已燒去至是陳議長沈副議長書記長等猶以該書記屬平日在局辦事尚稱勤敏爰飛招其親戚王利賓王子鴻等來勸諭書記長復曉以利害反覆開導茘生終不聽嗣由王子鴻偕其乾爺鹽商王雲孫向彼盤問亦堅稱爲無涉十二日下午五時遂提沈茘生到所初猶矢口不認及傳令其弟阿發對質一一供認如前茘生始知情無可掩一訊而服自願繳還贓物仍求保全檢察長頷之并限以次日繳贓茘生要求連夜電請親戚王雲孫來廳一叙代爲設法並一面函致伊父幼槎有事已成就生死即在旦夕不知大人意下如何等語於是連日訊問一一均照前供認惟終不肯吐出存贓之處并有業經銷毁之說聞前日已一一畫供公判想必不遠而茘生之母則猶衣裳楚楚背負黄榜每日行街市一周可怪亦可憐矣 
清談 
[中央敎育會又開會矣]  
　　中央敎育會日内已開會矣。聞倫農尚亦有招致全國實業家。開中央實業會之說。二大臣之採取輿論。不可。謂不至矣雖然吾不知將來會議之成績。果有以異於已設之資政　諮議局乎。抑仍無以異於已設之資政院諮議局乎。今日者。北望燕京已不禁爲學界前途首先　顧面徬徨矣。或者曰言之諄諄。聽者藐藐。我中國　久巳視爲老。生常談耳。果何有于中央敎育會爲。雜錄 
[鄒一桂軼事]  
鄒一桂少宰小山。以文學受主知。尤工繪事。至今零　尺素。得者人爭　寳。相傅其微時好作。狹邪遊。尤喜擫笛。與梨園諸弟子相徵逐。度曲填詞。樂此不疲。封翁某。性素嚴正。屢戒勿悛。逐之出不復承爲子。少宰飄泊里門。久之困甚。倩人哀其父。少加憐憫。游說萬端不爲動。時少宰已爲諸生。因以携資應試請。封翁曰。子弟賢。貧賤何害。不賢即富且貴者。寗能免若敖氏之餒耶。少宰乃隻身北上。僅携一布被與俱。途間去被中絮。乘夜實草根敗葉於内。壓背隆然。詣旅邸求宿。翌晨傾被中物於地。置被懷袖間。悄然扃門出。邸中人意　物在室中。必無他慮。不知少宰已賺得一夕膳宿食。揚長去矣。長途轉徙。類用此術。抵都無所事事仍溷迹於歌塲舞館　。豪竹哀絲。一時並奏。見者固不知其爲失路之王孫也。都中聲伎居天下最。時崑曲盛行。好事者又　自置鞠部。引商刻羽。　　毫芒。少宰之術。不足以並　儕輩。漸　　中人白眼。一日。高宗傳旨進　。酒酣以往。粉墨登塲。自演李三郎　鼓　花　。宸衷　愜。試一爲之。未必能一一協律。主器者苦不能稍　。獨少宰能隨其意爲節奏。　楊頓挫。無不合拍。高宗大悅。供奉旣頻。　及家世。急使　監人北闈。並授意於主試者。聨翩獲雋。遂以一甲第三人及第。臚唱後。捷音抵家。其封翁猶嚴詞致拒。謂小冠子夏。或有同名之誤也。少宰旣登第。高宗每閒居奉樂。不復以前事相浼。且時藉他事督責之。少宰乃益刻勵圖　。卒以致身清要。長爲又學侍從之臣。面高宗當日駕馭人才之雄略。亦於此可見一班矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[大竹簍内之死和尚]  
　　法租界某華捕見游方僧眞修雇坐小車一輛並載有大竹簍一隻由南市十六舖往北形跡可疑帶入捕房當塲將竹簍啟視詎藏有僧人屍身一具頸間有小刀戳傷痕跡詢據眞修答稱死者係是師父由潮州來申借寓南市蕭姓水菓店内因至卜鄰里同鄕某姓家化緣不惟分文無着反被兇毆以　氣憤填胸回寓後自言願以一死相拚以洩憤恨不料果自勒死現擬舁屍前往理論捕頭以事在南市着送自治公所請爲核辦 
南市訪員報告云潮州府北門外某廟僧人馬阿川同其師兄眞修出外募緣得洋數十元來滬同寓滬南十六舖南首安平南里弟八號門牌同鄕蕭和興潮州雜貨店棧房内眞修見財起意於前日夜半在寓所乘馬僧熟睡遽持白刃向其頸項等處猛戳數下血湧如泉比及喊救已氣斷不接俄而斃命眞修將屍藏入竹簍内上用油布遮掩雇車運至十六舖橋欲往北行因無車照遂另雇高春和之人力車載運正在過車時被七十二號站橋巡士瞥見簍内血液滴漏向之詰問言語支吾即行逃逸該巡士追至法租界由法捕帮同追獲帶至捕房時已鐘鳴兩下捕頭查看内有屍首一具血漬淋漓立即派捕將眞修及屍車送自治公所立飭偵探至該寓内搜出兇刀一柄及行李行箱等物並將該棧小主蕭木桂拘所管押又在眞修身畔搜出鈔票七紙計洋三十五元及蕪湖協豐號劃付上海林成記洋八十元之劃票一紙現洋一元四角銅元十枚卽飭十六舖地甲星夜報縣請示至昨日午前十一點二刻時上海縣田大令率帶刑仵同至自治公所旁邊屍塲升坐公案先據地甲喬忠禀訴前情蕭供該兩僧係與父親相識是以任其歇宿至因何謀害實出不知大令命帶兇手眞修至案研訊據供死者年三十歲此次同來滬上死者馬阿川至法租界卜鄰里某姓家朝夜募化竟被辱罵因而氣憤回寓自刎故由僧人運屍至卜鄰里存放不料被拘實非僧人謀斃大令飭仵騐明頸項共戳四刀深入内膜喉嗓一處實係致命旋察得刀痕並非自刎顯係謀斃且兇器係鯉魚小刀情尤不符遂飭地中報堂將屍收殮暫行厝壇兇刀儲庫眞修及蕭並行李等仍由自治公所備文移送歸縣訊究車夫高春和訊不知情從寬釋放 
又據城内訪員報告云城自治公所昨日派探押解兇手僧人眞修及棧主蕭木桂等到縣即經襄讞承明府升座花廳研訊先據蕭木桂供潮州人在十六舖南首南平安里口開設蕭和興雜貨店另有棧房一所在鐵錨弄内小的向住店内而棧房内有餘屋一小間借於前　認識之僧人德生眞修居住不　房　此次眞修將德生戳斃究竟是何情由實出不知求鑒眞修供在潮州潮陽縣靜元寺爲僧因德生前向法租界卜鄰里住户高捷之募化捐欵被高辱罵以致氣忿自戳遽爾畢命小的以禍由高起故將屍身裹好藏在生梨簍内雇車推往高處以圖詐錢並無謀財害命之意明府怒其狡賴喝鞭荆條五十下始供德生募有捐欵一千餘金已收到者有一百餘元小的於五六年前曾與他有宿怨今見伊挾有資財因此起意謀害然初時尚無此種思想及與他談起前事因又互相口角德生持刀先欲動手被小的將刀奪住還戳德生又奪刀戳將過來小的略一避讓未被戳傷後見其兇鋒未减度必不能兩立故又連戳三刀因此致命明府諭曰爾之謀財害命情眞罪確尚欲胡供以圖卸罪耶况旣入空門大開殺戒實屬罪大惡極遂判釘鐐收禁兇刀儲庫銀洋捐簿暫行存案蕭木桂交保候再覆訊詳辦 
[蘇路股東之意見]  
　　金匱顧建伯君致蘇路公司意見書云郵部破壞商辦鐵路人所共知今又收清徐線爲國有以有利可圖之北線則指爲幹路而奪之賠累無已之南線則指爲枝路以予之利害所關豈甘任其愚弄當時公司籌築路線先南後北已屬失計所望趕築北線得資挹注今并此希望而無之獨留此累年虧折之南線不數年後股本盡罄公司之結果如何豈難逆料郵部旣不肯撥欵補助又不准借債建築終出此一策以制我死命今若出全力以爭之謂清徐前已奏准商辦宜遵前議則湘粤之前車可鑒决無效果再三思維惟有請部將南北線一併收去始足以昭公允否則利歸於國而累遺於民各股東雖熱心公益豈竟受此損失盡棄其股銀而不復聞問耶或謂滬杭甬非他路可比所爭者不在利而在主權不知鐵路究係營業性質且江蘇全省路線幾全爲國有乃歲虧十餘萬之金錢保此百餘里之滬嘉線而自詡爲商辦全省鐵路吾知天下之至愚者計不出此兹當開會集議之際用敢略陳管見敬請公决 
[田大令查究謡言]  
　　二十四日某某報載田大令大受驚慌一則 
 
 

Page 19

 
 
云本城巡警處置糞夫不善以致閙事昨日午前田令連接匿我信件兩函大旨謂糞夫辱於巡警大令未曾秉公判究定於今日再糾大衆到署如果仍無頭緒將縣署警局一律拆毁故田令接函後即與德正巡官會商對付之策並電禀上峯藉求援救云云大令閱悉之卜不勝駭異以署中旣未接有此項函件何以有與德區長會商對付并電上峯求救之事顯有歹人受糞夫賄託造謡惑衆預爲嚇制地步此等布散流言殊屬有礙政體除函請該館查覆外特再派員澈查造謡之人以憑懲治 
[糞夫尚能受勸]  
　　糞夫與巡警衝突一事迭經本縣田大令出示諭勸並飭糞頭樓葆珊等分赴西門外一帶向種菜鄕民勸導於本月二十五日起一律遵照巡警定章准晨間十句鐘以前挑清如再抗違按名拿辦樓等奉諭後即將前情刋印傳單遍行勸導聞各糞夫現已遵諭照辦不復罷工挾制矣 
[官幕奪米之眞相]  
　　前報載青浦縣搜獲私藏米石一節兹悉南市豐泰米棧此届承辦青浦歸安各縣漕糧青浦係採辦六千石欵早交清米已辦就甫經兌去米一千二百餘石適值截漕應照還欵除付尚欠洋一萬七千元所餘米石挪填歸安石門船欠篩耗歸安係本倉米正額三萬八千數百石米極潮壞由該棧代運上兌風篩折耗爲數甚鉅除來米外實短少應兌之米二千五百餘石該棧請照各州縣辦法如數加補歸安賬房陳溥卿因覬股友蕭伯平頗有家資硬欲貼賠把持不加將經理李質卿拿往歸安破壞棧事青浦縣因恐欵項無着遂移請上海縣將内外兩棧存　概行發封以備變價作抵不意陳溥卿暗中賄串地保人等撬開被封外棧之側門指爲私藏硬欲據爲已有不知此米二百餘石係在青浦縣所封外棧之内並非於所封棧房外别有私藏且係青浦查封原米因陳溥卿私行撬開故由青浦縣申斥地保復行加鎖並非由青浦縣搜獲云 
[勸業會開演馬戲之餘波]  
　　俄商栢羅司棧去歲在南洋勸業會塲開演馬戲與工頭張裕泰糾葛涉訟迄未理結兹經駐滬俄總領事格君函致江蘇汪交涉司略謂該商與張未受公正人判斷之先曾經互立字據聲　公正人無論如何判斷均允遵照兩造簽字現存本署可爲憑証詎洋務局曾道台於旣下判詞之後忽不簽字其咎不在原告貴司應辦公事即當日洋務局所辦之事豈能以無憑核辦遽行結案現請速傳張裕泰以案仍照判數歸償否則禀請外務部交涉云云汪司使接函後以閉會已久人早星散此案實情無從查訪惟張裕泰本係上海工人兩造均在滬上應由滬道就近核辦業己移請劉觀察轉札會審公廨傳訊 
[洋商與劉問芻涉訟近聞]  
　　英商泰隆洋行控森源莊股東劉問芻不理票銀一案因劉供稱早已退股由公共公廨函請商會轉知錢業董事查詢劉於退股時曾否登報聲明候復核奪在案兹經錢業會商處查得錢業向章凡不入匯劃之小同行平日啟閉無常同業難以盡悉森源係小同行故其股東何人何時退股均不相顧問昨巳由會商處將情照復公廨查照矣 
[魏寳炎交保理賬之發端]  
　　已閉兆康莊股東虞瑞清（即虞浚奎）業由滬道札廨送交商務總會准由商董邵琴濤沈縵雲保出理賬兹虞以兆康外欠甚爲複雜且有附股糾葛非原經理到塲不能明白昨復禀懇商會函請公共公廨准將在押之兆康莊經理魏寳炎交保出外隨同理賬寳讞員以魏能否交保尚須妥議業已據情禀請滬道核示矣 
[楊銀泉不認爲盜]  
　　盜匪李明山等夥刦常熟南門外劉港地方時嘉書家衣飾鉅贓逃至滬上匿居牛莊路等處由探將李等男女十餘人拘解公堂訊明判將李等男女各盜解送常熟縣訊辦尚有楊銀泉一名適因患病判送醫院醫治其子楊才寳楊阿根併留棲流所在案昨由捕房將楊解廨請究據供在滬已三十餘年向做洋行生意家有兩子因李等前來借屋遂與相識並不爲匪亦無私造軍火之事乞宥旋據捕房代表侃克律師投稱李等各盜已解常熟縣訊辦查楊住居租界應歸公堂判斷寳讞員曰楊所犯之案罪在監禁五年之上公堂未便擅斷應歸犯事處地方官核辦遂商之陪審西官英副領事康君判楊還押候再核奪 
[文媛媛殆有專利思想]  
　　妓女文媛媛前嫁南京路方九霞銀樓主甬人方子章爲妾由方帶回原籍忽於今春捲取衣飾逃回滬上在三馬路　百五十五號屋内改名雪裡梅懸牌應客被方之表兄劉洪年偵悉報捕將文妓與傭婦李陸氏王李氏等拘解公堂押候方自行到案質究在案昨晨復經孫襄讞會同英翰副領事研訊方延担文帮辦律師上堂譯稱原告娶文妓已有九年向來安分自方於去年另娶一妾後文妓即漸漸離心於今春捲取值洋六千一百元之衣飾逃至上海串同李陸兩氏重復賣娼現已控由鄞縣派差來案移提請爲察核訊之文妓亦延禮明帮辦律師到堂辯護中西官會商之下以文妓旣已從良重復爲妓實屬自甘下賤判與兩傭婦併交鄞縣來差帶回歸案訊辦 
[小孩肇禍續紀]  
　　北京路李姜胝家之十四歲男孩李高賢被小孩陸瑞林等毆傷斃命陸孩等已經公堂收押候上海縣騐明屍身再行訊辦在案前日午後由本縣田大令蒞所騐明委係踢傷肚腹致死即飭填明屍格諭着姜氏自行棺殮 
城内 
[承認醫]  
　　尤源盛皮箱店主尤楚翹因煎熬牛皮膠潑翻鍋子燙傷學徙董三郎被該徒同鄕唆訟以店主凌虐等詞禀由自治公所送縣訊押在案今由同業聚永泰源盛泰協興盛安裕等具禀求保已奉田大令核准保釋所有醫院一切費用均歸該店主承認 
[縣批三則]  
　　劉樹聲禀批是項由畝陸棣原控謂買自爾父仍由爾父佃種完粮禾據將承種筆據呈驗今謂爾家並無承種田產圖内並無此田亦無諸華山户各推得乾乾凈凈豈陸棣前呈代筆賣契均出揑造且旣無此田陸棣亦何必幻此空中樓閣以相誣累乎案經飭提　速投候質訊察斷毋先飾　推諉張許氏禀批喬張氏爲該氏之夫姪女張海金爲喬張氏之内姪是即爲該氏之姪孫亦即喬張氏故弟張根榮之姪呈内不逐一叙明但稱爲喬張氏内姪張根榮殁時已廿歲業已成丁且同族有姪可繼其父何必螟蛉異姓呈叙喬炳全之螟蛉尚在張氏未嫁以前毫無証據空言何足爲憑其張氏負債之欵又與張根榮遺產何涉供能藉 
 
 

Page 20

 
 
口延不交單滿紙含糊牽扯顯係出自訟棍伎倆實屬可惡着傳諭趧速呈單復訊如延定將沈如全　比該氏毋庸出頭扛帮特斥沈顧氏禀批沈雲生謀佔房屋經本縣訊斷之後復在案赴巡警總局歧　欺凌孤寡情殊可惡　立提訊究 
[道轅紀事]  
　　開辦香山軍港總辦候選道曹嘉祥到道謝步新簡湖南長寳鹽法道汪瑞闓辭行赴都江蘇候補道蘇省禁姻公所總辦沈玉麟拜會郵傳部主事孫瑞江蘇候補知縣簡錫恩候選通判李文玉先後到道禀見 
南市 
[追繳貨價]  
　　滬南新碼頭擺設扇子攤之余寳康前冋公共租界蕪湖路一百零四號住户衡州人羅德岩范義侯購買扇子二千九百把計價洋八十八元九角延不理楚昨被扭控裁判所請追訊據余供貨由丁三賣下丁已收去洋十四元餘欵曾言面取是以未付求察判限三天保出將尾欠洋六十八元如數繳案給領 
[恐難脫累]  
　　大碼頭合記石貨號執事胡寳琰被泰興船户楊老三欠去貨洋九十餘元游約不付昨日扭控裁　所請追楊供小的僅欠二十五元四角其餘係代戴姓之欵未經料理判交保限三天繳還洋廿四元並於七天内交戴到案訊追如違即着代繳 
[兩次分還]  
　　永裕米店主陸泉生被往來塘沽上海之某輪船夥楊錫堂欠去米洋三十三元久宕不理昨日控至裁判所請追據供實在無力料理湯裁判諭令交保限本月底先繳十元閏月底再繳二十元完案 
閘北 
[不實不盡]  
　　水爐公所董事陳國卿控俞錦成（即俞俊臣）藉請滬道告示爲由騙洋三百元一案前日經總局陳裁判集訊俞供商人亦係該所董事已與陳在英廨涉訟裁判員以兩造供詞均多不實一併斥釋不理 
[借欵用路]  
　　寡婦周張氏控蟻棍王壽福拐押其女阿英改名金蘋梅爲　經總局移文英公廨將該妓提案前日經陳裁判集訊該氏聲訴前情求請澈究王供周女尚欠借欵洋六百五十元質之該氏供不承認阿英供此項帶擋係爲置備衣飾等用並非母親收去判還押候核 
[媒人動蠻]  
　　清道夫楊萬元前央徐四等爲媒聘徐姓女爲室因徐四索謝媒洋起釁糾同湯乃奎劉正夫施可作孫之金等互相肆毆由崗巡拘入四路一區押候訊究 
英租界 
[串同賴婚]  
　　孫大成控王德成串同原媒保耀東悔婚一案前晚由廨集訊原告投稱於前年正月間由保耀東爲　出茶禮洋二十四元聘定王女爲媳現欲婚娶詎被串同賴婚求究訊據保供此事由孫王先自說合後央小的爲媒兹因王欲加茶禮洋一百二十元不允以致涉訟質之王供雖曾有言將女許與孫姓並未受過聘禮乞鑒德襄讞以王旣將女許人未便反悔判王交保着邀同原媒並公正人妥爲理勸 
[分期科理]  
　　忻士　控已閉慶豐厚股東李應南何縵伯與經理人金岱雲不理定製軍服價銀六千八百餘兩一案前晚由廨提訊明晣以金無干先行省釋何有另案還押李交妥保着邀同股東江厚甫限四個月分期理楚如違提案嚴追 
[始亂終棄]  
　　寡婦張陳氏控姘夫何鴻增抛棄不顧等情前晚由廨提訊氏供年三十二歲夫死已久於二十二歲時被何引誘成姦迄巳十年生有一子年已九歲現何將婦人之錢另行娶妻抛棄不顧乞恩　究讞員以何未到堂判氏退去諭令原差趕即傳何到案質訊 
[租户擅專]  
　　裕祥公司控租户陳子林欠租私搬一案前晚由廨訊明陸尚欠租一月並將屋轉租於孫竹山開設炒麵店判陸交保限十天將所欠租金缴清並着帶孫至公司商明直接承租 
[追償賠欵]  
　　謝培卿因不理陳江麟賠欵銀一千七百餘兩被控前晚由廨傳同中証謝如春到案質明以謝如春無干開釋謝培卿押限半月清理 
[何苦包庇]  
　　張杏生前日在崑山路拾得值洋十七元之金戒一枚被是處元順火腿店夥王阿根攫去逃入店内向之理論反被該店主杜炳榮出爲覇阻旋由包探譚鳳池查見一併拘入捕房昨解公堂訊明中西官以　不應包庇着罰洋十元充公張王二人從寬斥釋金戒暫留存捕房候失主認領 
[棧主受累]  
　　傅光華控太安棧接客何步雲何小六與船户曹阿祥串竊現洋一案昨日復經公堂提訊由棧主朱朗清禀求寬限料理中西官不准着朱帶回押繳洋一百元何等三人斥釋如違將棧發封捕抵 
[姓名不符]  
　　印度人生德甲控二百三十九號華捕孫振山九百二十一號華捕許金坤均欠洋不還昨經公堂傳訊中西官以借據上所填姓名與眞名不符未知是否欺騙着將該兩捕帶回捕房候查明再核 
[妨碍衛生]  
　　火車站某茶館主王金元因製售荷蘭水不能合法有碍衛生被衛生局西人查獲於昨日飭探將王解至公堂訊明判罰洋一百五十元充公如無力繳洋改押六禮拜 
[串詐婦人]  
　　西裝崇明婦人陳朱氏控被詹金生串同包探拆稍洋五元昨由捕房解廨訊究判詹押候氏夫某西人到案於禮拜五訊核 
[賣良爲娼]  
　　蘇州婦人王汪氏與其子串拐同鄕人馬潤生之十八歲女兒馬寳寳來滬押於棋盤街雙富堂鴇婦王朱氏處爲娼兹經馬偵悉控由捕房於昨日將馬女與王汪氏及王鴇一併拘解公堂經孫襄讞會同英翰副領事研訊明晣判王汪氏押女所一月王鴇所出之身價洋一百零五元不追斥釋馬女暫留本廨候其夫王福寳來案再核 
[管束宜嚴]  
　　張福根控余阿元誘拐其妻李氏由廨訊實判男女各押兩禮拜期滿再核在案昨日届期由捕房解案請示判余交保氏交其夫領回管束 
[口角怨命]  
　　老閘捕房九百十一號華捕張某之妻韓氏呑烟國盡由一百八十八號華捕查悉帶入捕房設法救愈昨送公堂訊明係因口角起釁判交其夫領回 
[小兒爲賊]  
　　小孩畢二桂竊取百頓路杜雨東家值洋二百元之金飾兌於方九霞費文元兩銀樓由探錢壽生將該孩查獲於昨日傳同兩鋃樓夥到廨質明判畢孩押改良所九月以儆 
[投河遇救]  
　　甬婦戴金氏因與姘夫　錢無着口角氣憤投捕圖盡由捕救起轉送公廨昨由官媒將氏解案訊明判交其子榮生帶回 
[水乳交融]  
　　蔡鴻記因出售攙水牛奶被工部局西人查獲以其有碍衛生於昨日拘解公堂訊明判罰洋三十元充公並着具結存查再犯查出重辦 
美租界 
[圖姦幼女]  
　　兆豐路二百十九號剃頭店主余阿虎昨至捕房控夥蕭阿桂圖姦幼年養媳捕頭飭探拘案詢無証據斥退免究 
[印人行兇]  
　　住居大　路之舟山人文小才將樓上餘屋轉租於某印人昨文與妻細故口角遽被該印人將文兇毆受傷由捕併送捕房請爲核辦 
[索欠被毆]  
　　姜阿昌昨向有恆路二千零三十九號俄商酒店内索討工洋七元無着反被兇毆報告捕房飭赴俄署控追 
[洋人酗酒]  
　　甲乙二洋人昨午乘醉在密勒路胡閙不休被捕一併拘入捕房押候酒醒核釋 
法租界 
[傳訊保人]  
　　趙由初即邵善斌控葉世懷欠洋一百二十元不還經公堂訊判交保料理在案迄已逾限尚未了結昨日由廨復訊原告稱此欵由邵之母舅寳　担保分作四期拔還請傳寳寳到案追究　司馬准之命邵還押候傳寳寳訊核 
[究嫌殘忍]  
　　陳金山王阿福二人前晚相約至張裕卿作場内挖洞圖竊被張偵知即持土鎖出追轟傷陳之腿際流血不止繼又將陳等反縛吊打由捕聞悉入内解救一併送入捕房將受傷者送往醫院由醫生將碗 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[贛撫馮汝騤奏覆議資政院修定預算各欵認增歲入裁减歲出情形摺]  
　　奏爲遵旨覆議資政院修定預算各欵謹將認增歲入裁减歲出情形繕具清單恭摺仰祈聖鑒事竊臣前恭閱電鈔宣統二年十二月二十八日内閣奉上諭試辦宣統三年歲入歲出總預算案由度支部擬定奏交會議政務處會同集議旋經該處王大臣奏交資政院照章辦理兹據該院奏稱此項總預算案業經斟酌損益公没議决遵章會同會議政務處具奏並繕具清單請旨裁奪等語現在國用浩繁財力支絀該院核定宣統三年預算總案朕詳加披覽尚屬核實如確係浮濫之欵即應極力削减若實有窒礙難行之處准由京外各衙門將實用不敷各欵繕呈詳細表册叙明確當理由徑行具奏候旨辦理至裁汰綠防各營於各省現在地方情形有無妨礙着陸軍部會同各省督撫悉心體察熟權利害從長計議詳晰具奏又會奏議决京外各官公費標準一片着俟編定官俸章程時候旨施行欽此嗣於本年三月五月准内閣會議政務處恭錄諭旨將會同資政院具奏議决試辦宣統三年預算各摺片曁核定歲出歲入預算表册行知到臣查江西宣統三年原辦預算歲入共銀六百九十二萬六千三百四十餘兩國家地方行政歲出共銀九百六十七萬四千八百一十五兩嗣准度支部電商增加歲入核减歲出經臣電覆照辦在案兹資政院復於歲入内增三十四萬餘兩歲出内减五十九萬餘兩係爲統籌全局維持預算起見臣伏念江西入不敷出爲數甚鉅即全照院定增减之數尚屬不敷何敢復持異議無論如何爲難自應竭力籌畫現經與各司道等悉心商酌所有資政院加增歲入銀三十四萬六千餘兩一律照認所减歲出計國家行政經費裁减銀四十四萬八千三百八十九兩地方行政經費覈减銀七萬三千八百四十一兩共銀五十二萬二千二百三十兩又於籌備費内司法經費項下節省銀二萬二千八百八十餘兩所有裁撤額缺綠營應俟奉旨允准後分别辦理歸併各學堂應自下學期始此外均飭於六月初一日起一律實行所减之欵按照資政院覈定之案事項雖不盡同數目實已不遠其大宗在防營一項未能照裁若作去防營覈計裁减之數實較院定爲多至防營不能遽裁之故實因贛境遼闊毗連湘粤浙皖各處伏莽素多巡防前路五營改編爲第五十五禁駐省敎練僅有巡防十六營分布八十一廳州縣地廣兵單方深隱慮必先移陸軍一標扼紥要隘並將防營酌量抽調布置周妥方能將綠營裁汰前已電咨陸軍部查照在案統計裁節歲出之欵比之資政院修定之數雖已及十分之九比之預算不敷之數尚不及十分之二且認增歲入之款無非丁漕課釐衰旺亦關天時盈虚殊難確定臣惟有殫竭血誠入避嫌怨於入欵切實整頓極力撙節不敢徒博憲政進行之名使公帑稍有虚糜以期仰副朝廷制用經邦實事求是之至意所有遵旨覆議資政院修定預算各欵認增歲入裁减歲出各緣由理合恭摺具陳並繕具裁減各欵清單恭呈御鑒伏乞皇上聖鑒訓示謹奏宣統三年六月十二日奉硃批度支部知道單併發欽此 
來件 
[遠東通信社來稿（續）]  
　　以上皆德相演說之詞守舊黨極爲贊美社會黨大呌罵自由黨復演說云德宜設法與法先訂平和裁判條約一如千九百四年德英平和條約辦法此舉於德法兩國均有大益法人必歡迎之於世界平和大有進步英國自由黨聞德相演說後頗爲失意於英欲限制軍備當以其海軍力常强於數大國之海軍連合爲斷等語尤生激刺又德相演說中謂德願與英交換造艦等費之預算表德之自由黨各報均謂英德互相通告造艦等費此意絶佳當更進求將兩國提出在議院之預算案先行由外交官照會更爲妥善英人則以此事現時萬難辦到初實不意德相答議院之演說如是其强硬也德允英之交換預算决非眞意其與英之數目當爲各報所已見者英决不信况英之預算乃每年現定而德之預算則五年預定是其交換辦法尤爲困難矣德之輿論其在守舊黨如北德意志日報則盛稱首相演說明瞭大局惟彼允令英知德海軍之實力殊爲失之疎忽柏林郵報則謂主張限制軍備之人實皆虚無緲縹確如德相所斥其在自由黨如沃斯日報則謂德相拒絶英人思想未免單簡於外交上不妨示以歡迎不宜令人疑德係反對平和之國柏林日報則謂首相不宜言平和永無希望終有到逹一日惟今則非其時耳柏林朝報則謂軍備增加螺旋層疊愈旋愈高直至各國人民不能支持始將此機停止德將有新選舉吾欲以此偉業望之未來之下院也其在社會黨如前進日報則謂德之增加軍備實如瘋狂著論痛詆政府極爲激烈以上皆德之黨派對於此事之定斑政見也巴黎時報則贊德相演說實不愧一大政治家語語眞摯至誠謹愼兼而有之彼舉不可避之實情以示國人其對社會黨之提議完全否决而對於自由黨略有周旋惟論德英交換海軍預算一節措詞極爲閃爍彼謂研究各國眞力及調查其實際至爲困難而於彼面又謂英相以交換海軍預算豈非自相予盾詎知交換預算即一種調查眞力之方法乎 
國外新聞 
[英報之政務談]  
　　二十三日倫敦電云自由黨各報並不豫料本月二十號上議院第三次宣讀否案權議案之日將起風潮每日新聞言該議案如於本月二十四號退回下議院則必欽錫貴族一批止少有五十人以後尚有多人云 
[德國火車失事續聞]  
　　二十三日倫敦電云有游歷之快車一輛由培爾開往栢林在末爾海姆地方脫軌車客因而殞命者八人受重傷者十五人受微傷者亦甚多末爾海姆之兵士及火夫均往拯救 
[士政府更調戰地統帶]  
　　二十三日倫敦電云據君士坦丁電稱土政府已將阿爾巴利亞土軍之統帶希扶開脫陸軍大將召回將派阿白特拉提督往接其任該提督素以温和見稱豫望其抵任後必能速將阿爾巴利亞亂事調停就緒云 
 
 

Page 27

 
 
[法西關於摩事之衝突]  
　　二十三日倫敦電云法國與西班牙在阿爾卡柴之衝突已臻極點據法國消息西班牙守門軍士曾將法國領事卜華賽脫君拘住肩槍擁護行過市中送往統帶營内該統帶僅令釋放並無一言向該領事道歉（以上譯字林報） 
二十四日倫敦電云法國各報因阿爾卡柴法國總領事爲西班牙軍士拘執異常忿怒巴黎晨報謂法國向來視西班牙之逾分妄爲以爲是乃穉氣過甚之故不意今竟出乎譴責範圍之外要當有以懲之云法國已向西班牙要求解釋拘捕阿爾卡柴法領之原因 
[坎拿大大火已熄]  
　　二十四日倫敦電云坎拿大森林大火業已救熄現有無賴多人擁入境内罹災者大約不滿百人 
[德報續論英日新約]  
　　二十三日柏林電云德國各報均更討論英日新約謂此約足爲日本與其他在遠東有關係之各國消滅邦交牴牾之證云 
[波斯大局可危]  
　　二十三日栢林電云聖彼德堡電報新聞載稱波京德黑蘭及其餘各省之大局現在日見敗壞 
[阿爾巴利亞亂事難平]  
　　二十三日栢林電云芒台里格洛仍公然帮助阿爾巴利亞亂民亂民聲言如土政府反對彼等擴張自治權之要求則將齊心作亂云 
[關東都督之使命]  
　　二十三日東京電云關東都督大島陸軍少將奉政府之命赴歐美調查殖民制度及陸軍行政事宜將於西八月間起程 
[小吕宋風災近聞]  
　　據小吕宋電音星期六日下午（本月二十日）該處曾遭大風損失甚巨據謂風勢之烈爲二十年來所未有云（以上譯文匯報） 
小說 
[言情小說投海孤兒（六十六）（續四月初七日）]  
　　以獰厲無倫之宵小。面此纎弱之女郎。有同罪人之見問官。蒲伏公庭。直不敢出其呼吸。則眞惟一無二之怪事矣。 
　　馬利亞力趣愛力森之去。特以爲彼以助我而陷於危地。彼舍身以助我。我亦。舍身以助彼。於義當也。然充其本意。亦未必遂樂愛力森之行。苟愛力森舍之而去。雖心中决無芥蒂。而前此愛敬英雄之意。必當因之而殺矣。顧愛力森英雄人也。又安肯者。馬利亞旣見愛力森决然不去。心中亦少少自悔。不應冒昧遽諾迭克司之婚約。所以諾者。特欲委曲以全此二人之命。今二人旣誓死勿行。於事無益。而馬利亞之節概墮矣。馬利亞之注意於此二人。非棄擲其父於不省也。果馬利亞弗諾迭克司之婚。而迭克司必殺其父者。則馬利亞必舍身救父。萬無疑義。卽嫁鄙穢頺老。更甚於迭克司之人。亦非所恤。而馬利亞此時忽有新意。集於腦際。似知即與迭克司决裂。迭克司亦不能遽殺其父。所可危者。愛力森及沙遜耳馬利亞不惜犧牲一身。救此二人。今此二人者絶意不行。則馬利亞之犧牲一身。一無所益。前此不允迭克司之婚。二人固必死無幸。今即立嫁迭克司。而二人亦未必不死。於是馬利亞悔恨之心萌矣。須知馬利亞慨然署諾正以爲弗倫富士及愛力森。若沙遜者。不過因類而及之輔助品。今愛力森及沙遜已存决死之心。而弗倫富士復未必能死。馬利亞安能無故嫁爲迭克司之婦。此時馬利亞忽覺又有異思。奔湊腦際。似覺愛力森之力。尚能拯已。心旣愛敬其人。遂覺。萬重之情網。直交紏互結於心房之中。愛力大熾。腦筋震動。忽爾舉頭以視愛力森。而蕩漾之情波。已隱隱然直透目光而出。女子之愛男子。固以富貴利祿爲愛。然千百人中。間亦有一二好女子。愛情純深。無有瑕玷。其愛男子也。無論勢分之判名位之殊。在在皆出以精誠。無復有一毫趨富慕利之念。聽彼天荒地老。而此情永無磨滅之期。馬利亞之愛愛力森。至復類此。 
馬利亞無言。力執愛力森之手。愛力森亦無言。握其纎腕。相向而立。四目相視。目光之往來至疾。猶之夏中盛雨電鞭一動。大地立放光明。回光至速。顧此二人者。苟以位分論之萬無訢合之望。而上帝弄。人權力之偉無上。危險之境地。排山湧潮而至。肆力以扼此二人。似不得不合者。於是感恩之念。知已之懷。悉萃合二人之心坎。此二人者。見偪於危難之中。翹首四望。無一人足以助已而親已。則迸其萬種之情懷。力抒而出。心心互印。息息相通。於千危百險之頃。無端而挽此同心之結。雖彼此嘿然無語。而心中之事。已幻爲文字。傳諸容色之間。此爲愛力森與馬利亞暗訂白頭之約矣。 
來函 
[松江朱振華來函]  
　　敬啟者僕今春正月間蒙婁縣白沃區籌備自治事務所所長陳元斌蒲 
 
 

Page 28

 
 
生延聘僕爲該所書記僕自問才疎學淺不克勝任旣蒙優聘不得不勉强從事伏思書記一席悉聽所長指揮一切來往公牘均由所長主持僕不過抄冩而已今春三月初一日爲該所選舉議長鄕董鄕佐之期當日並未召集該區議員亦未舉行投票所舉議長鄕董佐均由陳元斌一人主意揑造票數朦禀監督僕誤聽所長之言備文呈報後經僕調查各區情形悉選舉議長鄕董佐均屬重要事件必經全體議員投票公舉方爲有效萬無有若若此之苟且從事者僕轉輾思之曷深惶恐惟自知違犯章程業已辭職然不得不據實呈明自願究罰除函稟籌備處及婁邑尊外請登入貴報來函門内以期公斷 
[上海西菸業同行公函]  
　　本月二十二貴報登載松江通源莊倒閉一則牽及阜成烟店日前上海菸業忽到六人逼令司賬交出賬據聲明即日管理該店等情傳聞未免失實事緣阜成積欠敝同行貨款延擱不理而他處欵項則仍陸續交付敝同行故特派人到松質問理由並無他意詎有錢業出而干預遂致以訛傳訛用特略叙緣由希爲賜登來函俾免誤會不勝感荷之至 
 
 
 

Page 29

 
 
層雜子鉗出昨日送廨請究聶司馬以張不應私刑吊打姑寬判罰洋十元與士鎗一併充公陳王各押兩禮拜以示薄懲 
[展限交人]  
　　水果店主毛文龍虧欠新沙遽洋行房金四十八元經收租人控由公堂將店夥阿心拘至公廨訊判交保料理迄已逾限尚未保出昨復解訊據供店東已往浦東措資小的實不干涉判展限七天將毛交案訊追 
[自蹈陷穽]  
　　某小錢店學徒王全福帶有現洋二十五元鈔票三十五元往西門外一帶收買銅元銀角中途見有流氓捕設三四僞賭攤即與博賭所有現洋悉數輸去後被店東查知將王送捕由探拘獲騙賭流氓王裕生陳朝生兩名一併送廨訊究判王枷一月陳押十四天王全福押五天示儆 
海上閒談 
　　自各省諮議局聨合會之名興。而全國敎育聨合會。全國商務聨合會。全國醫學聨合會。相繼國起。從前中國人之思想。不出户庭。近漸由身家而團體由小團體。而大團體。無縣界府界省界之畛域。不可謂非國家思想之進步矣。然不可徒有聨合之名。而無聨合之實。若徒聨合其名也。則雖以全國名。義之廣且大。而一二人解散之而有餘。何足道哉。 
 
 
 

Page 30

 
 
   
 
 

Page 31

 
 
   
 
 

Page 32

 
 
   
 
