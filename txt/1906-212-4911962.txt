# 1906 - 212 - 4911962

 

Page 1

 
 
   
 
 

Page 2

 
 
[論松郡議辦平糶事來稿]  
　　邇來各府州縣。因米價騰貴。舉辦平糶。松郡新任華亭縣程大令蒞任後。循例盤查倉穀善堂董事某君聞之。人謁大令談次議及平糶事。某君謂必欲辦平糶。宜發價購買秈米。轉售於人惟不必查戶造册。以歸簡易。噫異哉。某君之爲此。言也夫穀賤則傷農。穀貴則病民。米穀貴賤與時消息。而調劑之法起焉故無論何處州縣。無不有積穀倉有義倉所以爲貧民計久遠者用意至爲詳備松郡華婁兩縣。積穀倉所儲穀約各在萬石左右義倉存穀亦有萬石。其數不爲不多。而積錢尙不在此例苟欲辦理平糶。則宜就倉穀碾而爲米發售與人。辦理至爲易易乃某君獨不用素有之倉穀。而倡議另購秈米不識倉中歷年積存之穀。不爲米貴時平糶之用將何所用乎。如謂倉穀年久。不能煮食。則再歷數年。勢必益形朽腐。豈反能食乎。旣不能食何用此穀此用意之不可解者一也秈米價雖稍賤然非本地所出。必須購之他處加以運費。價亦所減無多。倘使本地而實無留存之米。姑行此策猶可言也乃積穀本爲備荒之需。卽暫不用積穀城外育嬰堂尙有餘米二千石可售。全節堂雖未知其數。大約亦必與育嬰相彷彿。以前數届辦理平糶而言。合域廂内外計之。両月約須米三四千石。多亦不過五六千石。善堂旣有餘米可售。即有不足。向存米之戶。以市價向糴當亦無不樂從。旣省載運之費。且可刻期辦齊。事之便利。無過於此。乃某君必欲舍本地自有之米。而另議購秈米以充數。此用意之不可解者二也至清查戶口。造具册籍。尤爲辦平糶者必不可少之事。蓋戶口旣已查明則兩月需米若干。卽不難按籍而知其數。事前辦米旣有預備。將來報銷亦易稽查。此爲一定不易之理。若不查戶造册。則來糴者究有若干人。豈能尙有限制。將來糶出米究有若千石。亦復不易稽查。此其弊亦盡人能知而某君獨持異議。此用意之不可解者三也要之積穀一事。無非爲歉歲辦平糶而設。然積穀不如積錢。昔人言之已詳。以積穀久則不免有霉腐之憂。積錢多則隨時有可購之米也。今松郡積穀倉。義倉旣已穀與錢各積一半。則所積之穀。自應乘此平糶時速行賤價出售。所短之數。卽以歷年存欵項下彌補。此方爲最正當之辦法。乃郡人士於平糶旣遲遲未辦。迨至議及。又欲舍倉穀而另購秈米窺。其意豈不以將積穀平。糶則穀爲素。有沾染無。從若另糴秈米。其中價值之高下。米色之高低。大可上下其手。聞光緖二十四二十八兩年。郡人之購辦平糶米。頗有因此獲大利者。某君其亦艶羨已久。思乘此時一爲染指乎。至於不必查戶造册。則進出若干。無可攷察其中消納之法尤易蔵奸。嗟乎。辦理平糶者地方憫貧民食乏。而籌欵以接濟者也乃貪婪者卽思乘此以爲謀利之地。利卽得矣。其如清議之不容何。 
[岺督與美領事照會彙錄廣東] （爲連州敎案賠 
欵事） 
美領事照會岑督議結連州敎案九款已記本報茲又將岑督與美領事往復照會錄下 
岺督照會美領事爲照復事接貴總領事官五月十五日來文開列議結連州敎案辦法九欵請速爲照復聲明允爲照辦等因均已閲悉當卽詳加酌核所開各欵均可允行惟尙有尙行商酌者一端本月十二日貴總領事官來署唔談請籌民敎永遠相安之策本部堂當以傳敎本爲勸善當感之以清意未可施之以壓力卽以本案而論釁端雖起自敎堂而士人遽逞一時之忿戕命燬堂懲兇賠欵固無可辭惟攤償賠欵非皆閙事之人目責連州地瘠民貧以鉅欵措繳尤艱必有變產業而鬻兒女者奚能禁其銜恨如可不索賠欵示以博愛紳民感激不特永絶齟齬彼此將益形螎洽等因詳晰奉告貴總領事官亦頗以爲然允商敎士電致貴國政府及總敎會從長計議本部堂方謂以中美兩國交誼之敦篤貴總領事官辦事之持平賠欵一節可置不提現來文於第一欵乃爲開列敎士遠來中國不惜鉅資以行善舉其非重視資財可知此次之索賠欵項蓋欲取之地方以示懲儆雖所見未盡諦當然本部堂亦深諒其苦心惟連州地瘠民貧爲貴總領事官所親身目撃所索賠欵至四萬餘兩之多一時斷難湊集若操之過急必至激成事端粤省庫儲空虚往來之欵尙且不能按期應付實無餘力代爲籌墊貴總領事官如能熟商敎會槪予免索地方紳民感懷厚惠必將永矢来忘若竟不能免亦祈貴總領事官轉致敎會將此項賠欵分作五期收取每期六個月庶可稍紓民力至紉睦誼尙希見復爲荷爲此照復順頌時祺須至照會者 
美領又照會岺督爲照會事案查賠償牧師在連州損失產物一事本總領事曾於本月十八照會貴部堂查照查此事本總領事曁各牧師均無權可分期收取此項賠欵故須堅請貴部堂從速如數清交否則本總領事迫得馳電美京以貴部堂除分期清交之外不允將賠欵交付等情但此事本總領事欲不實行因如此電文卽惹美京人等起興疑意以貴國官員辦理此事未爲公允而本國牧師請將賠欵一次交楚一節原屬公允想此等案件從前辦理均一次清交則此案賠欵斷無因連州民貧遂爾豁免或分期收取之理本國政府祇知此項欵將由貴部堂清交其於連州人民如何非所 
 
 
 

Page 3

 
 
知也茲特照請貴部堂卽於二十一日將該欵存貯于萬寳通銀行以免誤會致生煩慮爲荷爲此照會順頌時祺須至照會者 
美領事又照會岑督爲照會事頃接貴部堂復文言連州敎案等因經已閲悉查此案本總領事昨己面告温道以一賠欵交與長老會代表人之後始由本總領事與總敎會商議將賠欵送還之事歷陳連州地方貧瘠不堪賠此重欵之情形是鄙意覺得非俟賠欵交妥後不應商及送還一節也而木總領事深信貴部堂自於明天將款送來以副所請爲此照會順頌日祺須至照會者 
岑督再照復美領事爲照復事接貴總領事官五月十八二十等日來文均言連州敎案之事俱經閲悉查此事承貴總領事官體諒連州地方貧瘠允俟賠欵交清復切請貴國政府與總敎會商議送還良深感激此案前接貴總領事官五月十五日照會所列九款辦法卽經本部堂均允照辦祇因連州民貧地瘠籌欵　艱是以請將欵一項分期攤交以紓民力現在貴總領事官旣因榮行在卽亟欲將本案辦結以清糾葛本部堂自可通融辦理所有連州敎案貴總領事官前次開列九欵除懸紅緝匪保護敎士改建學堂建立石碑張貼上諭建紀念碑及建碑處所日期等項現己飭行地方官逐一遵照妥辦外其應賠之欵共銀四萬六千一百二十九兩六錢五分現經本部堂飭行廣東善後局設法籌措先爲墊支以副雅嘱此案賠欵現己交清一切均經辦結應請貴總領事官卽將收到連州敎案款及本案已全行完結之處詳爲照復以憑銷案爲荷須此照復順候時祺須至照會者（我） 
[新蘇臬密傳朱公子詢問僞造裕蘇鈔票事蘇州]  
　　新任蘇臬朱金殿廉訪奉文親提何杏生及柯升等私印裕蘇官錢局鈔票一案卽經諭飭蘇州府將此案全卷送司查核日前己由蘇州府孫太守檢齊全卷呈送臬轅聞朱廉訪細閲全卷後先密傳朱竹石觀察之公子朱祥甫進署盤間究竟如何情形事甚秘密外間無由得悉詳細者惟聞俟林觀察到蘇後卽當會同親提何杏生柯升等訊間倘供有牽及朱祥甫之事再行傳同質訊（晦） 
[蘇垣籌議刑事民事訴訟法將次入奏蘇州]  
　　修律大臣擬定之民刑訴訟法前曾奏奉上諭著各省督撫體察地方情形覈議奏覆以便實行等因蘇撫奉到廷寄當卽札行臬司詳復並由司檄飭各府州縣各抒所見會紳妥議禀復在案茲聞各屬己陸續復到並據臬司復稱均以所定訴訟法各條如陪審律師等事按照現在官紳士民程度太低恐有窒碍難行之處禀請暫從緩行等語大約日内堂　據情奏復矣（甲） 
[補錄蘇撫覆兵處電北京] （爲密查肇事募兵 
首要事） 
練兵處前據蘇松太紳士姚文柟等聯名電禀蘇州常備軍與徵兵互鬥一事當以情節較重隨卽電詢蘇撫旋得復電如下 
禡電敬悉蘇州新舊兵衝突互有傷夷當送醫院調治均報就痊惟溺斃兩名二次派騐無傷酌給撫卹龍以新兵初編入伍未諳軍紀情尙可原舊兵編管已久逞强決鬥難以輕恕己飭標統密查首要秉公嚴辦頃經電陳在案此次事起倉猝須得確有主名方能不枉不縱事關機密未便宣布外間不察多持異論以局外人論局中事自能悉其委折也祈鑒（明） 
按此尙係蘇撫未將募兵正法時之電今則已擇張李二募兵正法矣一三兩營管帶則撤委两營隊官排長則各記過三次両標統則各紀一過殆以爲殺者殺懲者懲卽此便算了結如何正木清源則置之不論不議嗚呼是誠敷衍一時之計而已 
[督練公所詳蘇撫文] （爲軍人軍屬違犯警章 
須付軍事裁判事） 
爲詳請事竊查東西各國現行制度地方警察之權常及於平民凡海陸軍軍人軍屬之有犯規越法者唯國家警察得而處　之卽所謂憲兵是也據日本陸軍軍人軍屬違警罪處分例軍人軍屬有犯違警罪者由憲兵部處分之若無憲兵設置之地姑由警察署處分之唯憲兵部或警察署如留買被告人須通知其所屬長官又參觀陸海軍治罪法軍人與常入共犯者軍人付軍法會議判决常人付普通裁判所判决之若多數軍人與常人鬥毆殺傷及犯他疑獄之罪則軍官與法司會同審問是軍人軍屬固不與常入同卽犯他罪或違警罪則必付軍事裁判所或使其長官知之與中國舊例亦大略相仿現在徵兵日衆用人日繁難保其中無不肖之徒作奸滋事以後公所與警察局每有交涉理當先時聲明辦法擬請憲兵未立以前凡軍人軍屬有在外肆行妄爲妨碍治安情事者應准暫由警察局拘留惟被拘以後卽將犯由詳晰示知并將該軍人軍屬移交公所賞罰科裁判由公所自行照章懲罰如此則事理較治而權限較請一俟將來憲兵成立應否按昭前例施行再爲議詳爲此詳請鑒核照准施行旋經蘇撫批云所議尙屬妥治應准照辦仰卽轉移巡警局一體遵照繳（永） 
[咨催廣設陸軍小學堂京師]  
　　練兵處王大臣議及泰西各國人皆知兵故能國勢强盛現中國應通咨各省督撫飭屬從速廣設陸軍小學堂以振尙武精神其已設立者務須認眞整頓並飭須照限期咨覆以憑查考（貴） 
[請提屯租禀設學堂鎭江]  
　　鎭屬溧陽縣紳士王君等具禀蘇省學務處謂該邑原有屯田每年除去完粮公用尙可盈餘錢一千數百千文平時不過存儲生息以備地方之急現擬提作興學經費先就本城組織一兩等小學堂遵照奏定章程請爲立案開辦云（再） 
[電飭重繪應修鐵路圖説京師]  
　　日前政府電致黑龍江將軍略謂前據咨送江省應行修築鐵路軌道及勘測路線全圖查核所繪路線界限多有牽混圖説亦未分清實難懸揣 
 
 

Page 4

 
 
應請迅卽測畫清楚分别各線緩急送處以便咨部核奪（和） 
[咨飭浙撫追繳探礦執照京師]  
　　日前商部咨浙江巡撫謂前據職商張仰雲禀辦浙江桐盧縣皇甫村陽山煤礦限满曾經奉部弔銷探照乃該商人復禀本部懇請展限一年等情查該職商前領皇甫村探礦執照應扣至本年二月二十六日限满所有探礦情形旣未據遵章依限禀報嗣於四月間迭據該村族長皇甫嗣灼等禀控又據該職商合資同辦之沈德民等禀稱限满勢難開辦請撤銷前案各等情是該職商輿望不孚己可槪見應請貴撫速諭該職商追繳前領探照送部銷案勿聽嘵瀆存 
[電查開採山東掖縣礦產京師]  
　　日前商部電致山東巡撫謂查職商戴式芬前經禀請開辦平度州掖縣所轄金坑洪二英埠等處金銀礦業經本部批准發給探礦執照在案務飭查明各該礦苗質微旺現行開採辦法迅卽詳細列表報部以憑查核存案樂 
[常德商埠地叚限期遷移湖南]  
　　常德府自開商埠設立新關經關道韓古　觀察迭次會同府縣勘定皇經閣以下沙灣地方禀　撫憲批准諭令界内居民將房契呈繳給價遷移各節已迭誌前報茲聞所有民房已由公家收買者先行付價一半俟出屋後如數找訖乃近　以來屢經催促各業戶迄未遷讙觀察以開埠在卽未便任其久延爰特出示曉諭統限半月内一律遷移如再延宕定卽飭縣傳案押退（阿） 
[庫倫仍請設立銀行京師]  
　　庫倫辦事大臣前曾電請在庫設立戶部分銀行已由戶部堂憲核議以庫欵支絀咨駁前日該大臣電致政府謂若整頓庫倫蹩政振興蒙古商務必須撥欵非作速設立銀行恐不足以示抵制仍請飭令戶部籌欵辦理等語尙不知商部如何議覆也（下） 
[電催速查保護版權條約京師]  
學部各堂憲對於版權一事最爲詳愼近日復將版權擬入萬國同盟保護美術及著作會昨已電催駐法欽使查明此項保護版權條約詳細咨部以備考察（以） 
[議飭川省開通水道京師]  
　　初五日軍機大臣在政府議及近年川省常被旱災實由水利不興之故雖經四川總督飭屬疏通水道並未大見功效擬卽電飭錫督委員履勘各處開塘築堰妥籌辦法總以水溢則能使之宣洩亢旱則可藉資灌漑庶無旱潦之虞以期有裨農業（存） 
[商民罷市未果長沙]  
　　湘省自設立德律風後不時修整或添設線路本月初一日貢院西街因添設線路某工師往來上下致將某宅屋瓦踏碎墮落街頭經某宅及左右街鄰大聲呼喝令其留心愼重不得任意踐踏免致損壞屋宇且恐悮傷行人該工師破口謾罵致觸衆怒羣向該工師阻止不准再行升屋彼此大爲閧閙某宅遂邀同本街商民故數戶齊往德律風公司説明情由該公司亦不甚理會各街鄰益加憤恨卽於是夜聨名具禀到縣並約定倘此禀不能照准則不能照常營貿勢必一律罷市以聴彼等之所爲幸經縣主傳諭該處團保婉言勸慰始得無事（車） 
[中俄會商交收東三省全案三十三三續六月初三日]  
慶邸李相來電○魚虞電旨敬悉昨又晤俄使催索趕訂約欵甚急與陽電所言相同切囑不可激俄廷之怒致卽决裂各國詭言嘗試欲離間我两國邦交尤不可信云頃又接俄戶部維特密電請將交遠满洲條款照所擬各節從速核准現經本國用兵力所取應行佔據之满洲始能交還否則暫據將成久據我深願中朝勿信英日各國讒言盖其心但欲損害中國如中國果照俄所擬條欵辦理則俄用兵力所得之满洲可仍爲中國土此卽俄所以報四國也等語　此情形延緩實恐誤事各國私議全係日本從中唆弄盖日使先來爲此説次英次德次美次意次奥劉坤一魚電所述日本領事串通各國之言皆叨証也劉張素暱日英易爲所動日本亦但據報　傳播　祺旅順前約代爲過慮不知此約已廢若照　廷約欵除第八欵蒙古新疆鑛路外似尙無甚紕繆楊欽使三十日電所謂可讓者已盡讓自宜早定爲是不致遂動各國之憤亦不至以一　掣動各國各國不肯告俄廷獨向中國饒舌其用意别有在甚謂不應　約交收大事豈能不立約據　人謂其但願攪散不交庶各國皆爲藉口佔我土地陰謀實不可問至旨謂將金洲自治之　廢除與至行交還相背查此議係鴻在總署力爭而得亦知孤懸一城非久計數年來俄員與地方官常有口舌己不相安去秋竟將副都統及文武各官全行拘送海参城庫頁鳥管押非和議速定不能釋回似此孤城留亦何益候聖裁除軍機處外鴻佳正月十一日 
慶邸李相來電○奉　電旨奕劻李鴻章陽電悉俄使　此事與各國無涉中國當置之不理其勢固做不到若竟將俄約延宕不辦則東三省必不願交還各國將相率效尤大局不堪設想朝廷體察情形若能乘　借力各國以圖牽制將不可几　除來電所指各欵外如　七條内將金州自治之權廢除一欵一併力與辯論但能做到勿佔據我土地勿壟斷我利權俾各國不致藉口或亦權宜之一法著奕劻李鴻章詳細參酌妥愼辦理一面婉商各使開誠布公恊力勸俄相讓勿徒與我暗中爲難方臻妥善仍轉電楊儒酌辦欽此慶李青正月十二日 
慶邸李相來電○昨晤日本使詢及東三省交收一事如何辦法告以現經全權大臣揚儒與俄另議約欵尙無奪據壤地財政之意但未開各國向俄廷商及此事中國固欲　收回一省而各國欲我與俄緩立約何不逕告俄政府辯論再四彼謂宜令各國駐使晤商各外部請其轉致俄廷如不肯轉致則此事各已聲明在案以後可免責言如告而不理其咎亦不在我所言似尙近理因即日電致英羅使倭李使美伍使德呂使其文曰各國駐使先後來言其政府曯爲聲明公約未　以前中國不得與他國立約若讓某國土地財政之權另立約章恐他國效尤所論似正鴻答以何不預告俄政府彼謂當由我駐使徑商各外部請其轉致俄廷現俄己與楊使另議約欵尙無奪我土地財政之意催速核准否則暫據將成久據　用兵力所得今議交收豈能不立約據公約十二欵一時尙難就緖又豈能久待各國睦誼素敦未便倚衆阻撓致中俄决裂亦非各國之利也望善爲説辭電覆是要等因似即魚電旨設法統籌兼顧之意未知果能消融無迹否除電軍機處外慶李蒸正月十二日（未完） 
[志謝贈書]  
　　昨承商務印書舘贈以五十七八期繡　小説兩册計活地獄世界進化史市聲學究新談玉佛緣汗漫遊花神夢等皆係賡續前期作者於改良社　警醒痴迷之心時時見於言外誠有功世道之作小僅作小説觀也又帝國英文讀本卷三一册編輯者爲新會伍光建君伍君邃於英文爲我國偉人是編係英文讀本中之最善者合併鳴謝（顛） 
[志謝贈藥]  
　　昨承本埠救生局贈以辟瘟丹三十錠太乙丹天中茶各五十服嘱爲分送夏秋之間易滋疾病得此於居民衛生頗有益也（顛） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[汪廣文被參原因蘇州]  
　　前元和縣學師汪廣文爲陸春江中丞所參茲悉其事因丹陽附生夏文蔚之父錦林借元和文廟公欵五百元分二行息陸續歸還三百五十元餘一百五十元本旣不還利亦不付廣文移縣飭追錦林不面文蔚聳母服毒圖害又赴撫院誣控重利滾剥遂致罷職學中人咸以爲寃向元和縣公禀牌示追繳又赴學轅公禀批云此項洒掃修理祭祀公款夏錦記旣經借用理宜如期歸償其子文生夏文蔚乃並不出爲清理竟忍聳母服毒圖害師長如果非虚實屬行爲狂悖有玷士林予以革懲亦不爲過且現在經費支絀卽使涓滴歸公尙虞不給豈容恃衿抗欠長此刁風仰元和縣迅卽確訊追繳錄案詳候核辦後經元和縣一鞠而伏押候詳辦錦林隨卽照數清繳文蔚被押月餘詳復後飭提當堂痛懲具安分保結永不滋事然後釋放（容） 
[整頓學務長沙]  
　　湘省學界近因屢起風潮動　開會演説停課把持聚衆喧囂肆意要挾現經學務處出示曉諭以期整頓茲將示文錄下爲剴切曉諭事照得學堂以科學爲重要然必人人深明秩序謹守規則然後能安心講肄塗轍不迷從未有外缘憧擾舉動囂張而能逹其求學之目的者故學堂法律尤爲最先最急之端矣溯自奉詔興學以湘省物力不充庫儲支絀之時要歷任撫憲勉籌於十搢紳十庶力供於下積累歲月然後全省校舍始漸粗備此其相與辛苦經營不憚糜耗財力良以國家期望於諸生者原也諸生試念之宜如何感激奮發淬礪學行以蘄造成良器進爲朝廷效馳驅備任使退亦爲鄉黨宗族所矜式斯不負矣不意邇來不逞之徒潛煽異説蠱惑衆心膽敢與奏定章程顯爲違抗動軱因學堂以外不干己之事聚衆聞會叫呼騰沸奔走如狂演説不經駭人聞聽於是老成紳士及學界正人畏其凶頑相顧引避一時物議四起幾謂學界餋成此輩爲犯上作亂之原將使鄉里愚民藉滋事爲口實指學務爲厲階附會其詞大生阻力其影響將及　我全國彼奇衺之黨顯犯國章終蹈不幸誠不足惜而諸生夙昔服從法律專壹學間之性質一朝懵然被動狂肆冥頑此誠本處所爲痛之恨之悲之憫之求所以處置之良法而倉猝不得者也夫嚴刑峻法施之學界非迫於萬不得已之時安忍一試然率其野蠻之舉動則固有萬難坐誢者害馬不去稂莠不除欲其保全美質又烏可得現在學堂監督敎習學監諸員紛紛乞退下期開講必至貽悞詻生等伊慼目貽斷不能咎敎員之放棄本處懲前毖後亟應於此時悉力整頓淘汰惡劣護持善良除將著名痞徒訪拿究辦外今急與諸生約嗣後凡奏定章程所懸爲禁令之事如開會演説把持停課聚衆喧譁觸忤敎員及私送傳單各種惡習一律禁止凈盡諸生日治謹嚴力能遵守者亟於暑假後來堂肄業本處當飭諸監督爲之聲明欽章重整規則如有違犯嚴加懲處斷無或貸本處布告在先决不爲骫法徇私之舉夫敎育普及舉國皆學界中人學生斷非特别人類學堂斷難爲劣黨護符明刑正以弼敎去惡正以勸良水懦狎玩民犯死焉惠人名言親切有味若曲事姑容釀爲大患則本處之貽害於諸生無異豢猛虎而狂噬縱劣子而敗家其敢出此其忍出此哉君子懐刑諸生自愛幸當幾而猛省母貽悔於將來切切懔遵母違特示（時） 
[補錄贛撫與贛道電告吉安變事江西]  
　　吉安府民變及平靖各節均已紀之報端茲悉當日贛撫吳仲帥曾電致贛道江訒吾觀察略云據吉安　縣及防營各電禀莠民滋事已派常備軍步隊一營由省用輪拖駛往辦合派該道由贛帶兵馳往相機辦理惟因電線時有中斷再電前因江觀察當卽覆電云箇馬電謹悉吉安查明係刁民游痞煽惑愚民希免錢糧並無匪徒　結現獲上半都鳴鑼之劉安人尙無確供仍勒紳送交首要並令　邑辦義團以善其後皆允遵辦肅此先慰憲廑容辦就詳禀職道昌經印亦因電線時有中斷再電前情吳仲帥又電云養漾電悉茲奉電旨其中恐有匪徒藉端煽惑飭令派員會地方文武妥爲彈壓解散勿稍疎虞等因務望欽遵恪查妥辦並准督部堂馬電云此事非登時嚴懲不足止亂江西近年諸事每多含混將就以致巨案迭出等語與鄙見相合非拿獲首要各犯嚴辦不足以挽頽風伸法紀火烈民畏故鮮死旨哉斯言事關奏案勿任因置將就了事亦不得妄拿無辜致涉寃濫爲要熹印江觀察電覆云敬電謹悉挽回頽風最爲要務惟近　各屬禀報大率張皇辦理大率敷衍已成痼習竊念事必核實辦必平允始無偏勝之弊職道迂拙斷不敢縱匪殃民亦不敢枉民見好第慮無才　能得實敬電禀後適沈守璘慶至已嘱該守另查以昭愼重當能查實另禀職道昌經卽　用 
[禀復泗安搶米詳情杭州]  
　　杭省前因乏粮滋事擬辦平糶曾由浙撫飭司撥欵派　候補縣黃大令爲熊前赴泗安釆辦　石并給護照督率米商購運接濟詎被頑民糾衆搶掠刻由黃大令禀陳到院照列於后敬禀者竊卑職前奉藩司委赴泗安押運米商購定米一萬一千三百石并奉杭府頒給運米護照一百念一張遵卽馳抵湖郡禀商李守奉諭云泗安米不甚多應酌減數千石出運飭卑職到泗查米數再定卑職到興晤趙前令所稱大略相同卑職十六日到泗安始訽之何巡檢據稱存米萬石各米行則稱存米二萬石卑職以詞旣各執必須清查寔數先敷民食再行　運以安民心當帶同司役周歷各行遂加查點計寔存米二萬零五百石有奇開摺蓋用各行圖章存查復晤泗安紳十孫紹曾等妥商辦法議定先令各米行包留　鎭民食米五千石備三个月如不敷惟該行是間具結蓋　備案旋據何　檢交到米商原定米單計米四千五百石三面商允可以出運十九日正在裝米上船該商尙未裝齊點交卑職亦未給護上船因己有謠傳卑職未便遽行開運適由湖府專差送到杭府世道電示停運飭卑職回省當飭商起米卽毎石出工資一角無人背馱詎二十日三更時分鄉民因泗安米店價值飛漲并稱泗安米行夾帶多運該巡檢又曾禁米在先不加保護竟至乘機滋事鳴鑼齊集數百人如同狂寇當被搶去米船之米二百石左右當塲拿獲鳴鑼之人由卑職送何巡檢收入卑職奉委到泗旣非印 
 
 

Page 10

 
 
官又無兵勇手無尺柄難以執法統領又不在營求援兵亦不至變生倉猝卑職隻身處此雖多方開導極力彈壓寔屬無從措手夤夜敲巡署門促起何巡檢馳往彈壓迨人明人己散清卑職見米船尙多人心稍定一面商嘱何巡檢小心護守一面親赴長興面請陳令馳往彈壓念一日申刻抵長興晤商　令當以黑夜難行遂　念二日辰刻馳往泗安彈壓查辦卑職見瀕行時車勢稍定因己奉文停運飭令回省遂　念一日晚由長興起程言旋念三日途次聞湖友云泗安復有搶米甚鉅之事不知陳令已否　陳　聽查此事旣奉停運并未給護開行米未離鎭該鎭鄕民輙敢藉端肆　應請飭下該府縣查拿首要嚴懲以儆刁風除將奉發護照全數及米行清摺切結并巡檢交到運米清單一律禀繳杭府外合肅禀陳（的） 
來函 
[湖南放振員唐君來電]  
　　滬上籌振諸公鑒歌電悉承匯萬兩到接京電灾圖未到請催局速寄晉叩文 
[今日尙有各省新聞及本埠新聞均列入第三張閲者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[誌漢臯税務漢口]  
　　去年漢口洋關税務收數比前二年較爲短絀因茶税減收故也本年絲茶兩項依然減色税務收數恐更有江河日下之勢矣（千） 
[子茶獲利漢口]  
　　本年兩湖頭二茶均不獲利惟子茶出產較好爲西人所樂購隨到隨銷毫無停滯獲利之厚自不待言至花香諸項銷數亦復暢旺至（千） 
[税局委員記過江西]  
　　饒州府景德鎭一帶各税局司巡人等私收規費經茶商電禀派員密查已得其實日前税務總局將此案上詳奉贛撫批示據詳已悉該司巡等胆敢玩視禁令照舊私收規費無怪茶商嘵嘵瀆訴姑念相沿已久從寛免予提解訊辦著卽一律驅逐不准逗遛以後懸爲厲禁應卽出示曉諭仍嚴禁船戶人等夾帶私貨該委員等事前失於覺察均各記大過一次移司註册並飭將此項充公錢文另文批解不准混人比較仰卽分飭遵照此繳用 
[官紳狼狽松江]  
　　前報紀金山縣蔣令因病請假忽有吳董揑名紳商界一百四人聯名挽留以爲增重一時名譽先是該邑某鄕有陳某者見吳行爲卑鄙倚官爲護符時與反對吳遂銜之刺骨近該鄕有某姓因懲佃落河乘間搬搶一案吳唆使蔣令妄加陳以指使之名迨由府提辦該犯供稱與吳素不認識面某姓事主又力保陳某素來安分决無此等情事松府戚守知其中必有播弄之人當卽札縣着從實禀覆蔣令知此事關係甚大自度虚誣乃遂託病請假吳董之揑名挽留蓋亦報施之意也　呼官乎董乎蛇蝎之性質乎牛馬之劇塲乎無以狀之名曰狼狽（容） 
[盜刧典鋪松江]  
　　葉榭鎭於初三晚忽　巢湖口音盜匪五六十名先至巡防局搶刧軍裝並刀傷局勇三名打傷両名繼至大德典當將錢房所有錢洋及首飾房所有金銀器刧去失贓約値萬五千金時典肆經理凌姓偕同管錢房典夥遊滬未返茫無所主直至初五日華亭程令來鎭勘騐後懸賞緝拿並將流落本鎭之巢湖人王德明周老三及修鞋匠江北人鮑寳司務夫婦等帶案研訊先是初一晚有孔老窩子之妻偕回巢湖帮孔森林等二十餘人到鎭以搬塲爲名分居周鮑等家内直至初三夜始去當晚卽出此鉅案不無可疑惟爲首係一長鬚老者（或云係所裝假鬚）以白毛巾裹首羣盜均呼爲老標是夜盜船三艘停泊得勝卡對河事畢下　並搶一西瓜船然後乘潮西去最可異者鹽捕營之守港槍船亦同泊該處而竟不聞不見殊屬不可解耳（助） 
[嚴拿地棍漢口]  
　　湖北内地甚不安靖關道陳少石觀察恐匪徒煽惑愚民圖謀不軌飭傳幹弁某某等將漢口某某等地棍設法緝拿以免勾結匪黨擾害地方（千） 
[駐兵回潯九江]  
　　九江道玉璸卿觀察奉撫憲電飭將駐饒弁兵二百名撤回觀察當卽轉移陳統領得龍札飭該營遵照該營宫柳之權奉札後卽于初八日率隊回潯（於） 
[溺斃巡捕由聖裔控請昭雪蘇州]  
　　蘇垣本年三月間西路警察局巡捕孔慶林突然闖入養育巷太平橋堍某荳腐店報　前西路總察李大令將孔慶林責懲枷示乃孔慶林疎枷潛逃至盤門内大水塘中溺斃當經吳縣張大令驗明棺殮此事爲衍聖分聞悉大爲不然特於前日行文至吳縣請爲伸寃並由該巡捕之兄至聖廟七品執事官孔慶流赴臬轅具禀以死者含寃求請伸雪經臬寃批飭吳縣查明據實辦（永） 
[鄉民担任學費鎭江]  
　　西鄉高資鎭禀辦原泉小學由鎭道令發起人吳冠英會同鄉董籌集捐欵該鄉耆董頗能以興學爲己任除磚瓦各窰食物店鋪均願抽釐助學以自敎其子北外日前又有廟灣公路售與鐵路工程局得價百六十千各董會議僉主撥歸學堂爰禀由購地局陳委員移交丹徒縣轉飭具領（工） 
[滬城官事]  
　　前福建臬司楊俊卿廉訪文鼎奉江督札委至滬稽查彩票初寓長發棧昨日遷寓英公廨内飭丁到道通知○江蘇試用道羅篤甫觀察肇輝到申住祥發棧又分部主事陸愼齋主政敬熙候補縣謝樹伯明府崇聲水利局委員崔儀臣直刺鴻翥候選府經　劉芳洲叅軍芬等昨均到道拜會禀見○湖北將備學堂陸軍將校講習所畢業優等生杜冠亭二尹鴻賓昨至道轅禀辭回蘇○商約大臣呂鏡宇尙書昨日命駕至道拜會○公共公廨讞員關絅之司馬昨日到道禀陳要公（合） 
[縣示開辦平糶]  
　　上海縣汪大令昨日發出開辦平糶告示一道照錄如下爲出示曉諭事照得近來米少價長大江南北每有棍徒搶米肇事暴動頰烈均奉大憲嚴拿從重懲辦查滬地米價日昻深恐小民粒食維艱亟應籌欵購米减價平糶卹貧民而保治安前經本縣商請總工程局曁商務總會先後函復請動義捐一欵以補平糶虧耗等因前來卽經本縣禀請道憲電禀南洋督憲電飭准予動用茲准總工程局函稱會同籌議墊欵先向香港購辦米石陸續運滬於城内外分設平糶局七處定於二十日開辦函請示諭到縣合行出示磽諭爲此示仰居民人等一體知悉須知籌欵購米減價平糶係爲體卹貧民而設勿得擁擠喧嘩倘藉端滋擾以及阻撓情事立卽提案嚴究决不姑寛各宜凛遵母違切切特示宜 
[平糶米照本每石賤售五角]  
　　本埠將次開辦平糶迭紀前報茲悉此項採購之米　經商會與總工程局董事會議各認發資本銀五萬兩合成十萬電致暹羅香港等處分别採購其利息盈虧各項均由護照費内劃抵現下查得十海惠大洋行有安南米一千餘石不日到申先可應申開糶其價照來本每石賤售洋五角當經商會據禀上海道核示矣（尺） 
[華商赴賽須知]  
　　英國愛蘭蘭德博林城地方明年夏間開設萬國賽會經江督周玉帥咨送章程札　滬道查照曉諭外並飭道傳諭各華商届時如不及赴賽可以預爲禀明候轉電外務部商令該國展期云（事） 
[調查電箱機件]  
　　江督周玉帥近因江南四路所設砲台　　電箱機件等項不甚妥善札由滬　瑞　察於昨日轉委鈞和兵 
 
 

Page 18

 
 
輪管帶馬遊戎廷樹前往分别調查禀復核辦（事） 
[札廨查禁昌牌]  
　　滬道瑞觀察近接英領事照會内開准波彌文洋商禀稱近有華商仿照該行鹿頭牌燈筒圖利請爲禁止等情故於昨日札行英美公廨准卽查禁（事） 
[定期會訊閧閙西牢案]  
　　美界提籃橋西牢押犯與看牢西印各捕閧閙致斃押犯范毛毛等一案經公廨讞員訊供以此項人命重案應歸地方官訊懲當卽錄供禀詳道憲示遵奉瑞觀察札飭上海縣汪大令蒞廨與德國副領事會訊在案大令緣考政大臣蒞滬連日無暇到堂以致案懸至今茲聞經中西各官訂定於本月十九日卽禮拜三由汪大令至廨會訊（當） 
[師範生禀請肄習警學]  
　　蘇省大吏前奉部咨開辦警察學堂通札各府州縣挑選有志警學士子送堂疑業期满回籍充當警員之用捷徑特開應選者極爲踴躍聞該學頭班生己經卒業茲届招考二班之期有本邑速成師範生陳昌鼎日前赴總工程局報明自願赴省肄習照章籌備學費並開呈三代年貌籍貫及保證人姓名當由總工程局總董函請縣尊汪大令給發文憑卽於昨日起程前往（宜） 
[委員采購陸軍品物]  
　　江北提督劉延帥派委陸軍敎習洪伯新君來滬採辦陸軍應用一切品物茲已辦齊昨日裝置完備定於今日起程（宜） 
[洋硝磺運寗交卸]  
　　金陵火藥局委員來滬向三井洋行訂購洋硝磺五十墩刻由外洋裝運來申昨日改換輪船裝赴白門交卸（宜） 
[公廨無須改建押所述聞]  
　　公共公廨讞員關司馬禀准上峯將押所改良建造三層洋樓催請工部局出給營造執照以便開工已詳本報茲聞領事公會之意以租界内已有西獄及工藝場等處公廨押所可以不必改造故有無庸給照之説不知確否（力） 
[起建木橋]  
　　總工程局董事查得南區境内倉橋浜與江西會館後面隔一小浜來往繞道殊形不便故經籌議在該處野猫弄接壤對浜江西會館之側起造小木橋一座以期便於通達業經將樣打成不日開工建造矣（尺） 
[拿獲盜犯]  
　　本月初三日晚松江鄕間葉榭鎭大德典當被盜有眼線到滬投老巡捕　報稱此案盜犯劉錦龍一名現匿英界廣東路某處捕頭立派包探王長貴何阿春等前往拘獲聞該盜年二十七歲係江北人捕頭飭押候解堂核辦又英界捕房包探倪順全亦獲是案正盜朱洪耀夥盜龔長勝二名於今日解廨（力） 
[華捕作賊]  
　　老閘捕房一百十號華捕某甲前夜在松江路出差巡至天明不知如何混入該處桂生所開之烟間内乘間竊取官紗長褂一件牙骨扇一柄五元鈔票一張不料該烟間有人瞥見尾隨至某質店該捕入内質洋訴知三百二十號巡捕立往拿破送入捕房押候今日解案究辦力 
[索欠釀命報縣]  
　　浦東張家浜地方小工薛玉根日前被人逼討銀錢情急投河自盡現由救生局撈獲屍身其第海峯認明無誤卽偕伊母某氏赴縣喊控汪大令諭候查明再核（陰） 
[大令驗屍]  
　　昨報犯法新租界剃頭匠金玉林之姘婦吞烟斃命捕頭恐有别情報縣相驗一則昨日午後王大令帶同刑仵蒞騐　屍王氏供　係死者之外甥女　請免　大令不准飭仵驗得委係呑烟斃命無訛遂飭自得棺殮捕頭諭探將金玉林帶回捕房押候解堂訊核臨 
[限令繳銀完案]  
　　方俊安投公共共廨控瞿松記强搬石塊經孫耳三明府判瞿押候補傳供出之許梅峰再訊在案已志本報前晚又奉明府復訊方投案請追許供與瞿向不相識亦未合做石子生意未察明府詰得此案曲在被告遂判瞿所搬之石照每塊洋一角結算限十四天繳銀給領所有空船各認一半瞿應繳洋十六元各具遵結完案當 
[上海縣案]  
　　嚴周氏控陳雲甫等朦呑彩票店股洋四百七十元奉訊押追在案前日陳先繳洋二百五十元由差解案當晚經汪大令升訊明白判將繳洋存案外餘欵限五天一并措繳如違比追○龍華巡局函送流氓湯登斟到縣訊責禁押前晚亦經大令覆訊判交的保省釋（事） 
[總工程局記案]  
　　正大鐵行執事劉卓君控駐防所一百廿六號巡士林阿良糾同機店主小彌陀至伊竹行弄内住處以借房爲由酗酒胡閙並將伊妾某氏辱駡等情裁判員准詞提訊以小彌陀不應帶醉混閙判罰洋十元林阿良斥革候究○方伯根昨至大馬頭務本書坊秤買紙屑議價口角被店夥毆辱由巡士將夥王洪主一并拘解駐防所轉解總工程局候訊○船夥潘止祥向船主許秋濤結算工賬口角在老白渡荼舘内胡閙由巡士解局訊辦（尺） 
[英租界捕房事]  
　　王連生不知何許人前日與寶和里四百五十九號門牌内雉妓口角王竟呑服生煙圖盡幸由該妓知覺投報捕房捕頭飭探石金榮轉送仁濟醫院療治一吐而愈隨由石探將王　入捕房今日傳同雉妓解究○某西報館手民蔡榮生住北浙江路虐待其妻張氏前日氏投入濟良所請爲收　西女黃知照捕頭派探石金榮查明究竟再核惟該所章程不收有夫之婦現經石探查明此婦尙有四嵗小孩在家禀知捕頭轉請西女董將張氏留養數日伴送回家父夫收領（當） 
[英美公廨記事]  
　　英商享利洋人控華人榮章泰不交貨銀關司馬接准照會昨日簽差恊探前往恊傳候訊○病民邢士郎王阿大現阿寶等在馬路僵　由捕送廨奉飭分别送棲流所調治（當） 
[法租界捕房事]  
　　前晚爲月蝕之期法租界大小各戶施放　　　若運珠捕房以違犯禁令有傳各家究罰之説○法大馬路西德順里四十八號屋内向爲侍者之董金生姣識一媂屢起早非不理於衆致有雌老虎之名前晚與同居潘姓又因細故　角糾人將潘扭毆鄰人向勸反被辱駡並遷怒同居七寶勒限搬遷更欲迫令潘姓服禮同時遷出以致衆　咸抱不平投控捕房捕頭飭探拘入判罰洋一元以　○吳美最欠李　洋二百元日久不還經李投廨控追陳大令准詞簽提未獲昨李在途遇見扭吳至捕房禀訴捕頭飭押候解訊○王阿二掩入立大輪船竊搭客衣服一包被包探查見拘入捕房押辦○傅瑞利竊拷綢褲一條向押鋪質錢被捕查出拘押候辦○太古巡丁控楊阿二時來行竊今又竊去黃豆一袋求究捕頭亦飭押候究辦興 
[美租界捕房事]  
　　前晚目蝕愚民均放紙炮護月由華印各捕在百老匯西華得等路拘獲王記泰黃阿利李阿根嚴桂山等十名帶入捕房除王黃二人各存洋十元保出候訊外餘皆押候解究○流氓陸雙記昨至海寗路向開茶肆之李和尙拆梢洋十元不遂將李兇毆李妻部氏解勸亦　用鐵尺擊斷手臂由李投報捕房飭探陳三林前往查辦氏送醫院求治○陳阿慶竊崇明路何增華家　衣　表等件贓値甚鉅昨由包探朱桂生拘獲押候吊贓送辦○馬夫王林生駕車至百老匯路撞傷楊起根足骨由捕一併送究奉飭楊送醫求治王押候解辦○糞夫朝永桂匯將穢物傾在百老匯路溝内由捕巡見拘獲押候解究（似） 
 
