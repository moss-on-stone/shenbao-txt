# 1883 - 289 - 4903764

 

Page 1

 
 
[淵鑑類函出售]  
　　類書昉於六朝而尤盛於唐然博而不緐簡而能　者實鮮前明兪安期著唐類函頗稱詳括其祖述歐陽詢類聚又稍删存書鈔初學記白帖通典而　益之旣缺宋以來書而唐以前亦有脫漏者國朝康熙年間諸儒臣奉命臚采原本唐類函所載諸書并唐以後諸家事類及二十一史子集稗無廣爲蒐羅句櫛字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會萃百家精詳宏博書成計囚百五十卷聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所珍賞今又不惜重價購得初印殿版淵鑑類函縮爲石印彚訂十册校核則愼之又愼摹印更精益求精毫髮無遺鬚眉畢現盖技以久鍊而熟料以選擇而工較勝佩文奚啻倍蓗至其字畫之精爽明朗雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架已也攷古家各置一編昕夕欣賞其有裨於藝文者豈淺鮮哉茲准於九月初十日出書每部十一元售處悉照曩例 
[仿立禁烟會論] [  金敏齋稿]  
　　英國設有禁鴉片烟會盖深知烟害之烈特萌悔禍之意而欲遏狂瀾於旣倒也然其所謂禁烟者惟邀同紳董捐資著書言明其害上於英廷諭令印度禁種鶯粟耳竊思此事英廷難以准行也蓋印度國庫所恃者惟此爲大宗英國收其稅餉亦成鉅欵當時播種由漸推廣今欲禁之而增以茶桑之利其勢亦有不能該紳董雖有如此熱心爲我中國除害亦祗心領而已况且種鶯粟者不止印度一國英廷亦不能諭禁也然其事雖無實效而其意實屬可嘉蓋鴉片之入中華在英人不過旣得印度以印度所産之一物販運而來以備藥材亦祗與洋布諸貨等初不謂華人倡爲吸膏之法甘之如飴竟至銷售如此之廣而英印兩土銀錢之源卽亦關繫乎是也旣已旺銷勢難停販於是印地幾滿種之爲英人者有利不牟夫豈人情今乃頓興此議大開厥會是受禍者不自知警而貽禍者轉有悔心可謂難矣故舉會數年而迄無成效可觀不當　英人之徒務虛文還當咎華人之不籌良法也雖然良法豈易籌哉卽如蘇藩譚方伯禁烟時以爲烟舘窩藏匪類雷厲風行人必重辦屋必充公自謂有權在手令在必行詎知小民生計維艱别無恒產雖一小烟舘亦必稍費經營始得二三家口藉免飢寒作爲恒産豈肯輕子窩藏匪類以身試法哉惟其無家口之流氓易於窩藏匪類或者有之因此而一概禁絶烟館則憑空生出數千失業之人矣或曰禁絶烟館不妨别事生業然業此者其聰明材力已盡用於燈榻鎗盤之間　術精純一旦改圖舍熟就生蠅頭之利轉不可必且創别業有不如創烟館之易者而况烟館吸食之人大率貧苦其有錢者深房曲室香鼎茶甌高枕無憂供奉於烟霞窟裏則官府所不見差保所難查而謂禁貧苦之人不禁富貴之人有事理乎若夫胥役藉端需索猶事之小焉者耳故如此示禁於鴉片之行不行與禍害之深淺無與也譬之父母見其子吸烟毫不阻禁及至烟癮已成而遽欲加以鎖閉驅逐是豈爲父母之心哉嘗聞父老言及當時林文忠公撫蘇時嚴行禁烟之令凡有吸食者立予軍流之罪彼時烟毒尚少號令極嚴已是不能禁止矧今日毒徧天下豈能遽爾禁止乎然則不禁將聽具悠悠與五穀同類乎非也假使中國礦務日闢生財有道雖縱民嗜烟而中國之銀仍捆載不窮也何况目前各省種鶯粟者禁令不齊有增無減將來外洋利權還歸中國又似可無慮者所難者鴉片有癮之人子息少而疾病多精神委頓廢事堪虞形貌焦枯長生不易日復一日傳染愈盛約計數百年後繁庶之邦轉而爲土廣人稀之國矣杞人之憂曷能已乎嘗謂此事止可嚴立其防以徐觀其後若操切行之終無纎毫補救也良法惟何乃仿英國禁烟會而已英國之會一處已足中國之會務使各省府縣皆有設立其經費則稍捐於富戸或地方閒欵罰欵提存典中凡有思得一法實能立去烟癮者酬以重金購備其法刊布流傳又令會中人創著論說切中其害以時時警惕之俾人人心知吸烟之非兄勉其弟父詔其子舊癮不能除而新癮尚司少也其權操於上者則以現行處置官員兵丁士子三項者擴充其條以垂爲例人生孰不欲富貴此三者富貴之階梯也吸烟者不能然則凡未吸烟者其肯甘心自擯乎至於查閱戸口將有烟癮之人塡注於門牌之上以示恥辱雖委員分地認眞奉公未嘗竟無實濟然終不免於紛擾且有此隱動人心之法查不查亦無關係也盖人生惟習焉不察則毫不知非今有官府之處皆有禁烟之會耳濡目染固已深悉吸烟之可恥我躬不閱我後豈必不恤一家無傳人則一鄉慕之推之一邑一省不消五十年祗剩此寥寥宿癮之人聽其終焉可也今時奏疏所叅往住以嗜好甚深爲考語指吸烟而言若認眞辦理官兵士三者皆有厲禁而於平民但置諸不足輕重之列而以禁烟會懸而視之使其自化雖持之太緩然與其操切爲之而禁仍無禁不如以不禁爲禁之爲愈也故曰禁烟會可以仿行也 
[諭旨恭錄]  
　　八月二十六日奉上諭順天府奏援案展設各鄉鎭粥厰一摺本年近京一帶被災甚重貧民餬口維艱應卽添設粥厰以資賑濟著照所請於定福莊黄村龎各莊采育孫河清河添設粥厰六處加恩賞給粟米一萬石自九月十五日起開厰散放着派英煦白桓徐樹銘文碩奕年延茂前往分駐稽查　壓妥爲監放其所需經費銀二千兩卽着戸部照數撥給餘依議該部知道欽此同日軍機大臣面奉諭旨御史譚承祖　請旌表節烈婦女等語烈婦石王氏節婦石余氏何周氏劉龔氏貞女鍾氏均着准其旌表禮部知道欽此○二十八日奉上諭湖北宜昌鎭總兵員缺着賀搢紳補授欽此同日奉上諭光祿寺少卿延茂奏考試教習痼弊日深亟宜規復舊章變通辦理及旗籍舉貢生員挑取漢文教習各摺片着禮部議奉欽此同日奉上諭張之洞　總兵呈請開缺終養一摺山西大同鎭總兵馬陛着准其開缺養親所遺員缺着張樹屏調補何鳴高着補授山西太原鎭總兵欽此 
[越南近耗]  
　　西貢信息謂是處法官接有法國駐越總督文書着將駐防西貢之水師兵第二十八二十九兩旂及招募之土兵一旗乘西貢輪船迅赴東京以資援助信息又云東京地方現多海賊甚形猖獗法人極力巡緝每日捕到數名立卽以軍法從事法國駐東京總督又出有示諭謂自法越立約以後如再有執軍器以拒法人者卽作盜賊審辦不復少貸焉 
[命案供詞詳述]  
　　粤海關羅根前在河南鎗斃人命一案現經英國臬司連里會同中西官審結斷以監禁七年此已列報然上月二十五日如何訊供尚未詳載兹故照循　報錄之據述是日訊屍親請有伊尹氏狀師轉延佛蘭詩士狀師代爲詳訴而西人威路堅臣則爲抱告兇手復請　尼士狀師麽霎狀師及威士狀師代爲剖辯粤督張制憲 
 
 
 
 
 
 
 
 
 
 
 
 [ 
 
 

Page 2

 
 
委前署惠潮嘉道彭觀察帶同隨員聽錄供詞俄國駐福州領事保波輔亦到堂蓋以被告有俄人在内也是日陪審人員及証人靡不齊集狀師威士請於臬司將証人安置一處派撥官役看守以免審訊之時互相傳報隨有抱告狀師將案情對陪審人員言曰想諸君於此案早已詳察計原告所控共有數欵實一言以蔽之乃兇手於七月初十日鎗斃華童也是日兇手羅根偕四友二人在河南街道游行以便回所居行至一處見工役多人在跗近茶行企立路爲之塞羅根用所持之竿驅之使開連驅有四五人均不敢作聲蓋以其爲西人也羅根再驅而前則有一人起而問曰何爲見毆得毋辱人太甚乎羅根變羞成怒急回寓所營鎗再出二西人並不阻止惟緊隨其後及至華人所立之處各覩羅根手執有鎗莫不奔避羅根向西追逐連放其鎗適中一婦而尚未知痛苦及旁人見婦背鮮血溢出驚告以故婦始醒覺未幾羅根復回欲歸其居婦卽隨之且言要醫治其傷而華人一倡百和隨諸在後羅根更怒復歸再取一鎗奔出聞此鎗乃其僕所交羅根旣携鎗行至一橋卽俯首側視向叢人施放傷有二人中一小童登卽殞命此是當日行兇之實在情形也由此言之則謂爲逞兇殺人固亦允當惟查命案之律厥有不同有故殺者有悞殺者有戲殺者不能概以相例也查和約英國人在中國犯事按英國例擬辦又不能以中國律相比例也官聽畢因傳屍父訊問據供以駛垃圾艇度活向在石塘村居住約距河南四十里死者乃其子名曰華敬年十二歲七月初十日偕同駛船到某廟附近載運垃圾因命其由洲頭嘴赴南岸大街購買鹹魚良久不見回船及至六點半鐘聞人說有童子在南岸大街被西人鎗斃疑是其子急往察看果華敬也及夜經番邑尊親往相騐後卽將屍移往烏龍崗焉証人黄壽臣供稱在南岸開設業啓號舖店被告之屋在店之東相距不遠素未相識惟見其或出或歸而已七月初十日見有西人三名徜徉而過門前旋聞喧譁聲出而觀望則兒兇手將所持竹竿毆擊茶行挑夫衆咸不平大爲鼓噪言至此佛蘭詩士狀師卽詰曰若何鼓噪黄壽臣答曰當時見有攘臂而起者有大聲疾呼者未幾有華人甚衆過己店前西人則隨後追逐内有一西人手持洋鎗如欲尋鬥我見勢不佳急將店門掩閉祗在窻隙窺看後又見三西人由西回東内有一人手持六響洋鎗長約六寸一西人則持皮袋一個佛蘭詩士狀師復問曰斯時有無人隨其後黄壽臣答以有婦人隨之想是被鎗所傷者也狀師復問何以知其鎗傷壽臣答以見此婦肩背血出如注故知之狀師又問此婦外復有華人隨否壽臣答以無矣蓋畏其鎗利害也惟聞婦沿途疾聲呼救命耳官錄供畢有差將兇手之鎗呈上尚有藥彈在内官卽命將藥彈除去佛蘭師士狀師復間黄壽臣曰被傷之婦後隨西人往何處去黄壽臣答曰此婦隨兇手回屋聞其索賠醫藥費後遂不知其究竟佛蘭詩士復問曰當時三西人現在堂上否黄壽臣卽將一西人指出謂卽當日三人之一狀師又問曰爾旣認得此人當日手中有無持物壽臣答曰斯時己在店中未能細看官復訊証人黄南圃所供略同英差丹近供稱向在英領事署當差七月初十日往河南質臣屋將質臣拘交領事翌日偕顚尼臣往查三人之屋並起出行兇洋鎗二捍回呈領事旋經領事轉交稅廠關吏依華士察看然後將鎗存儲以俟呈堂被傷婦人周氏供稱滌糞度活七月初十日携竹器往南岸買木屑向西而行背已被傷猶未知覺惟見行人紛紛奔走隨有人謂我背流血乃被西人彈傷着往索藥費因急尾其後而血亦湧出沾濕衣裳矣一時情急疾呼大班救命　蘭詩士間曰此大班乃西人耶華人耶周氏答曰西人乃有此名華人固不能冒也迨隨西人至其屋見内有西人數名而其時已痛苦不堪故不能記其數欲行入屋而屋内人則堅拒不納適有僕嫗出遂哀求准其入屋醫理僕嫗言可速去不然將有殺身之禍隨有人引我往别屋亦是西人所居惟未幾卽痛徹於心昏不知人矣官訊至此遂命將案押俟翌日再審 
[美使南來]  
　　聞得美國公使楊君不日當乘輪南下欲與滬上美領事商辦要公也 
[整頓茶業]  
　　前報載福州茶商整頓茶業一節兹閱福州西字報言八月二十七日中國茶商印有知單分送各西商之業茶者云定於九月二十日爲止凡有鄉間送來之茶一概不收如二十日以後有售茶於西商及收買鄉茶者查出罰洋一千圓所以爲此者欲期茶業可以漸好故願各西商於九月二十日以後如有茶葉求售切勿收買庶幾茶之生機不竭而茶業可藉以整頓也 
[疉次火災]  
　　福州西字報云上月二十二日福州兩處失愼一在租界外街市焚去大店鋪十間火勢猛迅所喪計有一萬五千圓之多幸尚無燒斃人命惟有一人欲奔入搬取已物火繞其身旁人急爲拉出衣服已着汲汲撲滅而　則隨卽坍倒矣其起火之由則爲火油燈炸裂所致一則在天主堂左近所焚尚屬不多比及水龍到時火已救息亦云幸已 
[獲盗訊供]  
　　會捕局獲到盜犯劉光炳情形已列前報嗣聞該局勇曹景堂等又在南碼頭獲到湖南人叚桂華一名又於高昌廟相近處獲到江大有一名禀明局員翁太守將江大有先解上海縣署而叚桂華則須與劉光炳對質是以押解法公堂訊供昨日捕房先將在押之劉光炳解案法包探　頌眉將獲到之藍縐衣片緑布一疋五色絲線約有數兩小皮袋一个内有洋四元質押票數紙一併呈案翁太守研詰之下據劉供稱名有成湖南衡州府衡山縣人年三十五歲太守誥其小名是劉香林否父母及祖父是何名字本在何處當勇曾有保舉否答稱小名呌劉根堂祖父名心田父名義明母係唐氏當勇至今已有十一年前在鎭江王營當毅字營勇保過守備銜近年在日暉港營中營官張姓左哨三篷内共有十人今於七月十六日告假出來卽行開糧初住茶肆中蒙上海縣署蔣大老爺收留着破搶案因悉搶信船之案乃王老六起意當卽報明緝拿出西門至鶴鳴樓茶舘前見有坐小車者因卽拘到伊因此懷恨扳我緑布與絲線均係王老六之物太守詰其汝知伊在劉乾元船上抑在劉天順船上幾時往浦東答稱伊不在劉天順船上五月間到過浦東又詰其開糧之後何日去過與熊阿九之事可以明白供出與殷文德相識否法公堂曾到過否答稱此間不曾到過熊阿九殷文德等均不認識翁太守隨檢出紅帖一个隨謂爾今所跪之地卽前次所跪之地尚敢狡展前次亦因在花烟館肇事解案稱名劉耀廷然爾等名字隨日攺換本不足憑此帋卽是爾前遞履歴載明七月十六日建生湖南北人無不知你名劉光炳也劉仍抵賴稱是四月十八日建生訊至此太守將劉光炳帶出傳進玉器阿新供稱本地人姓李住城内獅子弄做玉器作生意臥病在家前日同父親到城外在益泰吃烟因腹飢故到粥店吃粥開人言巡捕在黄發茂樓上捉人近在間壁故往觀之果有許多人我回到益泰無意言及隨被拘進與劉實　相識並不知其卽是盜犯太守謂爾雖出於無心然亦未免多事亦着帶出將殷桂華傳訊據供湖南人年三十歲父名天平母姚氏在金陵大營當勇六月間開糧現在到滬上月十六七八等日在石暉橋張營中太守詰其在何哨何篷篷内之人記得姓名否與鄧明山相識否曾到租界在何處茶肆吃茶否答稱在張營中哨七篷内有王姓談姓曾到租界兩次在湘園及一枝春等處吃茶與王少深鄧子和同去太守問與劉光炳相識否答稱不相識太守又着帶出後傳眼線李周兩人詳詢據兩人稱亦是湖南人充當營勇劉光炳本在石暉橋營中因在營滋事於五月間斥退伊稱是浦東鹽販將手銬給我觀看言是　捕房之物羅家灣外國酒店之事亦是伊爲首係親口所說曾向我借洋鎗洋刀火藥等物我不允伊乘間竊我火藥袋及羅家　出事後伊又說過搶得外國人衣服一包不好質當卽丢入火中其時有種花 
 
 
 
 
 
 
 
 
 
 
 
委 
 
 

Page 3

 
 
園人呌喊被伊殺做幾塊亦丢在火内併稱共殺三个人後在新街花烟館李金寳家搶刼烟妓玉紅到浦東勒索洋一百元鴇婦付洋八十元方將妓贖回實因與熊老九吃醋起見伊口口聲聲　殺熊老九至叚桂華實不認得祗知其呌老二因在一枝春茶館見伊等分贓叚得錢一千文後始詢起名姓太守問米店案之吳江大汝相識否答稱不相　祗知昨獲之江大有太守着兩人退出後會捕局勇曹景堂等又將花烟鴇婦李金寳及東來客寓之周兆金帶案據李金寳供稱在新街三河樓後開花烟舘玉紅於前禮拜六經伊兄領去太守詰光炳幾時到爾家吃烟如何將玉紅搶去答稱劉自七月初八九日來往至十三日住宿一宵十四日聞外間言要來搶人至十五日玉紅帶同傭婦要到保安司徒廟進香坐東洋車至三馬路忽來四人將玉紅搶去幷將傭婦打傷當時尚不知搶劫之爲何人後劉來說在日暉橋故於當日尋至該處茶肆與劉會面其實玉紅卽藏在茶館之内我不敢進去又不令我見面我幾不得脫身因我染毒瘡方　洄來據稱熊老九已被伊戳過七八刀八月初旬伊又來說須交洋一百元方將玉紅送還我答以何來許多洋元伊稱洋不付足可以立據祗須着實保人先交定　五十元我卽應允伊於八月初十日將玉紅送來取去現洋八十元票洋二十元太守問劉光炳及同來之人汝認得面貌否答稱認得太守又詰之周非金據供在東來棧爲夥開店者本地人名呌老萬因棧中有江西人蕭姓爲眼科醫生劉常來看治一來卽去並不住棧八月二十八日兩人到寓躭擱一宵伊將紙包之綠布五色線等物與蕭由蕭丢入櫃中故前日來搜時棧中尚自茫然太守又看將劉光炳帶案令李金寳認明據供實是此人太守謂劉現在有何强辯劉亦無詞但稱搶者俱在可以究問太守又問與余春林吳有初劉得勝相識否劉但答不知太守着將劉光炳叚桂華捙解送縣周兆金李阿新交保李金寳及眼線等投縣候質旋據李金寳求請免　實實贖玉紅之時費用不資今若到縣費用更繁太守謂此由公堂移送斷無别事李金寳叩謝而出 
[竊案斷結]  
　　前報述意大利人潛入公平洋行行竊爲三十六號西包探查獲解送意大利公廨一節兹於初一日由意國署領事夏君邀同意大利人兩位一同審訊間西包探捉獲情形答稱前間此人在香港犯竊監禁六月現知其人來滬早爲留心尾而隨之者已及三日欲詳悉其行蹤至八月初十日適未尾隨彼遂至公平行行竊及該行報知捕房奉捕頭差往查看據該行管門人言及其人衣服形狀確知卽係此人故獲之夏領事又問富捕頭其人可聽其在滬否捕頭答稱最好勿令在此恐滋生事端該犯則稱向爲銀匠初至上海飲酒而醉雇東洋車推至公平洋行不知如何入内竊物實因酒醉所致該犯所延之狀師爲言於領事謂旣據供稱濟醉所致請略爲從寬領事乃斷曰贓祉確鑿無所逃罪今照意大利律法判爾監禁六个月期滿之後再與發遣他處不准逗遛凡中國開埠通商之處均不准寄跡也爰書旣定後以温語奬勵西包探之勤能云 
[會訊電線案]  
　　緝獲電線綠由屢經列報昨午後二點鐘時陳太守會同賈副領事庭訊電線公司主人投案與中西官並坐言各處所失電綫共約值銀二萬兩吳淞口外共失電綫十六墩計三百餘担值價銀四千兩今旣獲案請爲究辦包探徐少亭禀稱電綫行失竊電綫查係漁船用銼刀銼斷取綫裝至鎭洋縣屬滸浦鎭彭家橋地方賣與鐵店禀由領事照會道憲派鄧都戎同我至該處張陸二家鐵店内起由電綫念餘担訊係船戸丁坤和同夥莊松保出售者當獲丁莊二人卽將人贓雇船帶來至收贓之張陸兩鐵店主已由鄧都戎帶送道轅發縣管押此第一次緝獲電綫之情形也又查得莊阿發周長生之船裝鄉電綫往該處我等雇船赶往及離滸浦十餘里用千里鏡瞭望見該船離鎭五里光景及赶到時船上人均鳬水而遁并將竊線之鐵器抛擲河中祗發船戸莊阿發船夥金阿榮楊金保幷莊妻莊金氏與男女孩三名在船電線共約五六十担莊則言二三十担卽將原船之人贓帶回此第二次緝獲電線之情形也贓已交電線公司領去至海中之電線係七根紫銅絲絞成用象皮包封如是者十股再絞成一股今將線樣呈閱又查得兪蔭南於六月間竊線賣與浦東爛泥渡之張姓鐵店贓未起到卽在新閘地方獲住兪蔭南并及其船兪則帶回船則暫交該處之十圖地保收管此第三次緝獲電線之情形也丁坤和供南翔人向在吳淞口外洋面捕魚於八月十六日在崇明外五十里之阿沙河從魚鈎上帶起銅絲綫因卽打撈共有二十餘担同夥莊松保等載至彭家橋齋與張陸二家鐵店我言每担價洋二元半彼言每担二元成交共秤二十二担得價洋四十四元　言在船六人分拆不意被一孩竊洋而去旋被獲案莊松保供年三十歲亦南翔人係丁之船夥餘供與丁同莊阿發供年六十一歲南翔人向在吳淞口摇碼頭船我因患病臥在船艙於八月二十一日由妻莊金氏言有周長生要雇我船裝電綫至彭家橋言明船價洋七元尚未到該處卽被拘獲　周長生之船裝綫百餘担先於二十日開船現不知何往陸阿榮楊金保同供係莊阿發之船夥餘供同莊金氏供亦相同兪蔭南供亦與昨報同陳太守謂莊金氏曰電線係緊要之物值價甚鉅爾等行竊變賣雖得價無幾實堪痛恨今卽獲爾丈夫及夥又推諉周長生雇爾之船應將爾夫及夥管押姑念爾尚有男女孩三口格外施恩着覓保出外如果係周長生行竊雇　船裝載着卽托人獲到周長生則爾夫及夥均可從寛否則惟向爾夫及夥是問太守又商之賈副領事命莊金氏交保丁坤和莊松保莊阿發金阿榮楊金保兪蔭南等分别押於捕房俟禀道札縣將收贓之張陸等移解并請查吊浦東爛坭渡張姓之贓及提收贓人一併歸案再行飭諸包探捕役緝拿周長生到案集訊核辦旋據平總巡禀稱莊阿發金阿榮皆年老有病請押班房太守准其所請隨卽退堂 
[覆訊小票案]  
　　法租界訪獲小票一案昨日解公堂覆訊翁太守着先將顧阿高盛忠舟兩人傳詰據顧阿高稱小票實係張姓所做陳姓不過帮做信札往來亦係張姓所寫我不知情太守謂爾在彼處究做何事曾分得多少錢洋八月二十二日别處寄來洋二十二元八月間之帳簿究在何處答稱諒係張姓取去我與陳姓爲友前去看望因躭擱在彼　張姓卽令我管門故不知細情况伊令我每月出房錢三百文太守詰之盛忠舟稱於七月二十九日到申尋生意王公記内葛姓係我之親串荐我到玻璃店内適有胡正卿之母囑我帶信我不知住處故在門首呌喊卽爲巡捕所拘旋據法包探禀稱曾到玻璃店查問該店學徒確與盛認識但不說及該店之夥太守着將各信局傳進除協源局不到外有通裕局收信人應星耀司帳人毛雲章全盛局夥施福生昌局夥陳瑞昌正和局夥林瑞裕等五人太守逐一研詰并將各信給各局認看圖章四局均認明無鍇太守問送信到茶館交與何人答稱送信到寍波會館西首十二號門牌平房内交與王金生接收並不見有别人太守又問各局送過幾信幾洋伊等在六月後搬往該處前在何處交易信資如何算給據通裕局稱從八月間起送過信數封約有洋九元全盛局稱七月内寄洋五元八月間祗兩元生昌局稱送四五封約計洋二十餘元正和局稱有十二封伊等初時在彩視街寍春里在後搬往該處信資每洋得八開三個但來往有三封信資總共在内太守卽着傅陳水清王金生審間王金生認收信屬實陳水清祗稱做戒烟丸出售被張姓邀去等語太守姑不細究着將陳王顧三人仍行管押盛忠舟如有妥人當卽交保復詢各信局上海共有幾家答稱南北共有七十餘家太守着通裕局夥毛雲章出外通知各信局議立規條嗣後不得再送買票信件着於禮拜四到案　結 
[縱火可惡]  
　　虹口鄉人張秋江居新馬路第一千零九十八號房屋前夜兩點鐘時忽有匪徒以棉花撚蘸火油塞入門隙其家人聞火 
 
 
 
 
 
 
 
 
 
 
 
園 
 
 

Page 4

 
 
油氣大驚出視當卽撲滅而匪徒早已遠颺矣遂往報捕房捕頭問張有仇家否則稱與同族張祖四因爭地起見稍有嫌隙於是捕頭卽飭包探仇金水往張祖四家查看見其床下果有火油半瓶遂將人贓拘入捕房昨解公堂陳太守訊得張祖四縱火有因判發捕房管押一月 
[西人測風]  
　　上月二十九日本埠風雨交作頗有醖釀成秋之意兹聞徐家匯天文臺能神父云係暴風所致查此暴風起於上海東北於二十九夜迤邐由上海之北旋折往南而去以致雨師風伯聯翩而至云 
[拐案送縣]  
　　陸瑞華到法公堂稱崇明人本在滬爲拉圾夫現做小工有妻蔡氏今年三十八歲到滬二年賃屋於高昌廟相近之營後我在六月初二夜回家則室中各物盡歸烏有妻亦不知所往及後查訪知係趙得勝拐去今已尋到送案太守謂旣有六月初拐去何以至今始來控告刻下汝妻在何處答稱前在松江蘇州等處一路訪尋故無暇報案法包探嚴頌眉又將搜出之號衣上白布圓圈呈閱太守見其印成某營字樣並未塡寫名字及哨篷等字樣隨詰趙得勝藏此何用在滬作何事答稱寍國府人前在泥城營中當勇陸妻現在浦東七灶地方前在崇明時卽與他妻來往到滬後陸瑞華自領我到家内後我隨營到金山接信知蔡氏患病垂危懇我出棺殮之資事爲營中所知將我斥革刻下伊妻在七灶大老爺要提人卽當交出翁太守查得七灶係南匯縣界公堂不便關提着將趙得勝送縣辦理陸瑞華自行投　 
 
 
 
 
 
 
 
 
 
 
 
 
油 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[醫金助賑]  
　　鶴沙世醫劉祥伯大方脉助賑一月門診二角出診四角醫金先交鄭家木橋金州礦務局出取收條持赴打狗橋南首川南棧内應診午後出門輿金酌給 
[八月分經收各善士所捐放牛局清帳]  
　　勵德盛交來無名氏捐洋三員張頒清一員董蘭卿一員應治興三員金松泉五員鄭懷義堂二圓悅生棧二員王三　堂四員光裕堂一員干三福五員張雪堂補四月分不欵洋二伯圓王警甫五員王厚甫一　周友川一元楊魯田一元祥和一元奚宅一元 
[接錄蘇州電局經收八月初六日至二十五日賑捐清單] ○初十日知寒子新棉衣褲一百九十五件慶善子求合家平安十員無名氏二員德永隆同人節中秋筵費二十員肇祥募四十二號三十四戸五十員陳桂舟潤筆三百二十衣王向甫又三百文朱元叔又三百文兪希甫又六百文劉海臣又六百文　世卿又三百文沈通梅又四百文以上七戸實收洋二員六百文泰昶節省中秋席費八員李　翁二員三百七十四號萱　記　員三百七十一號怕記十員寳源同人中秋席費月餅七員寳源來不留名一員醬字如意册八十三號陳君培墓六戸四員四百文潘仲翁來醬字如意册三批七十八元一千一百六十文四百十三號悔初生四百文四百十三號心嚮往濤一百文達安居十員九百八十七號嘉樹堂曾五百五十文帥來九百八十六號五戸九百文甘露惜穀局來一千一百八十一號十六戸三十六圓又來緘三省齋華氏陸研北先生墨蹟蘭亭序一套四本復祥來一百九十三號四戸二十元又來一百九十六號三戸三十元又來一百九十七號五戸四十元又來一百九十八號五戸四十元又來二百號四戸二十元元立翁來一千另二十號五戸五元○本日共實收洋　百十五元錢四千一百十文新棉衣一百九十五件○十一日○復祥來一百八十也號五戸五元七百文對開一个劉昌緯祈病愈二元劉昌珪祈病愈二元　小汀募七百另五號養素廬二元　李雲泉求眼目常明一元　源源衆友省節席　元蔡金生求病速痊一元不列名一元姚九叔募一百四十八號八戸八元復祥募電字七十九號二戸實敘一兩六錢五分嘉興四票公棧來汝嘉敬慕三百五號九戸二十五元又來　石敬募三百　號九戸三十六元又來福同募三日七號九戸十七元又來福臻募三百八號八戸十元又來福　募三百九號九戸十元又來福生募三日十號九戸十元履康募六百四十號四十二戸七十一元施　百來唐指蓂募四伯七十八號十七戸二十員○本日共收洋二伯二十六員錢七伯文對開一個實　一兩六錢五分○十二日○安泰庄募一伯五十一號十戸十員高嘉會堂竹筒雨節盤見大錢一千二百四十三文楊陳氏求宿疾全愈二圓泰昶來杭厚生募電字五十八號三十五戸八十圓復祥募一伯八十四號十戸十一員世德堂汪求合家平安二員有心無方人一員大有恆募三十九號廿戸廿圓對開一個盛澤興盛典向人中秋節席費六千文　數主人六伯六十文以上二戸實收洋六圓三桂書屋五十員○本日實共收洋一百八十二圓錢一千二伯四十三文對開一個○十三日○榆蔭堂金六員楊留安一員周庄新同裕節省中秋席資六圓黄嘉　二十員悔遲子五十員四伯三號冊山右無名氏二員五伯八十六號冊山西悔愆子二圓電五十五虎山西愼言堂祈合府平安并子用心二員求安居士十圓程愼子來三十號三十一號桂蔭堂十八元一百十文又來壽萱室四元五百八十文毛大源來八百三十一號靑雲直上齋十圓復祥募一百八十一號十戸十圓肇祥募七伯三十四號上海震德庄二圓新陽署來寳源典二十圓又寳源典衆友十員沈亷卿四十圓崑新鹽公堂二十圓寳成分典十圓又衆友十圓增益堂十圓壽花室求保佑親體康强十圓文成堂唐慶璋爲子病愈酬愿五十圓香山來一千三十九號朱文鴻六圓又顧視高對開一個又吳仲山五角又吳鑑如五角復祥募電字七十八號二十八員一千九伯九十二文張旭亭募一伯五十八號五戸十一圓○本日共收洋三伯六十九圓錢二千六伯八十二文對開一個 
[上海陳家木橋金州礦務局内直隷山東賑捐公所經收九月初一日第十四次賑捐清單]  
　　嘉興王翊記求痢疾得愈願助十員太倉不留名念員又不留名指捐沙洲念員崇禮堂主人五員○安亭鎭公和公典求合典平安十員遺安居十員愼獨齋三員挹翠山莊一員沈清瑞求母康健二員培德求痞疾痊愈二員桃源山莊求萱堂永茂一員侍萱子求母壽長春一員以上八戸公和公典經募○金台聚順堂四十員又指捐靖江廿員又指捐鎭江十員又指捐揚州十員○李仿白杜詩潤四開小洋二個胡悅彭書潤虛對開一個滬江求病痊折棉衣價六員松江葉煒記求病速愈十員○金陵陳伯寅求病速愈赤金原重十五兩換見規銀二百九十六兩五錢五分九厘○知足長樂人爲父母求却病延年二員陸文源求病速痊四員陸薛氏求病速愈二圓○玉樹雙輝室七十齊眉康健人如意子惜分書屋百忍堂春輝堂海曙堂七戸各一員甌山書屋伏波堂二戸各半員以上九戸吳淞求平安人經募○鎭邑八行堂武房五員○招商局交來福州阜豐隆規銀三十六兩五錢 
[八月三十日代收順天山東賑捐第五十八次清單]  
　　乍浦從雲社募荷記由元康庄來五十元海粟樓主人由淮南伍祐塲寄福興局來慈水三味軒嶺南梁培元堂三戸各二十元嶺南杜邠農先生書潤十六元六角求安氏慈水足式居士求子譚大榮三戸各十元泉唐章不留名由正和局來四元古鄞吉嗣山人靑浦不留名爲妻難産許愿轉安得子措支月俸二戸各二元○久安堂　二十元保胎平安氏程十員守裕堂程六元重慶堂姚遇巧生二戸各一元以上五戸由九江同源和茶棧李耐三　二次募交江孚輪船帶來藜照堂九八五它紋銀六兩要不忘氏錢四千文源記茶號二元以上三戸由漢口永吉錢庄黄小舫第一次募交江孚輪船帶來○長沙黎明起堂原舊棉衣一十件[  上海北市盈湯衖絲業會舘主施少欽謹啓]  
[南潯電報局經募賑捐清單]  
　　劉幼翁龐芸翁郭嵩翁經募龐芮記五百元邢成美堂一百元劉詒德堂一百元劉貫記一百元懿德堂張一百元邱敦仁堂一百元共合規銀七百三十一兩於八月二十二日解上海金州局内賑捐公所收帳張書常一百元金承德堂十元金鳳記四十元於二十五日解上海賑捐公所 
 
 
 
 
 
 
 
 
 
 
 
 
 [ 
 
 

Page 12

 
 
[光緒九年八月二十二日京報全錄]  
　　宫門抄○上諭一道錄前○發抄旨四道○浙臬陳奏恭報交卸口期並瀝陳愚悃摺○東撫陳奏審明定擬摺○直督李奏請將已故知府附祀臬司專祠片○八月二十二日禮部宗人府欽天監正黄旗值日無引見○富勒渾奏陸潤庠各假滿請安○兵部奏派武舉覆試派出怡王嵩申瑞聯錫珍福錕景善陳蘭彬許應騤○召見軍機陳蘭彬○皇上明日夘正二刻至壽皇殿行禮○發抄恭鏜奏歴辦邊防善後出力員弁請奬奉旨該部議奏單併發欽此○又請將辦事勤愼之已革縣丞李炳奎開復原官奉旨吏部議奏欽此○又請將防隘得力之官犯武鳳明順等减免罪名奉旨該部議奏欽此○又請將在營病故之叅將田錫禮從九文敬熙議卹奉旨着照所請該部知道欽此○○二品銜降調浙江按瘵使臣陳寳箴跪奏爲恭　微臣交卸臬篆日期叩謝天恩瀝陳愚悃仰祈聖鑒事竊臣七月二十二日奉浙江巡撫臣劉秉璋行知准吏部咨六月二十二日奉上諭吏部奏遵議會審王樹汶案内各員處分一摺河南按察使豫山前任河北道陞任浙江按察使陳寳箴均着照部議降三級調用不准抵銷餘依議欽此欽遵等因並委員接署臬篆前來當卽恭設香案謝恩交卸任事伏念臣以庸愚於河南王樹汶一案隨同河臣梅啓照會審一次結案時又已隨同畫押會同臬司仍照府詳轉請擬罪案經刑部提訊在事各員均多獲譴臣仰蒙聖恩不加重咎僅予鐫級渥被生成感激涕零啣結無地惟恭閱邸抄署左副都御史張佩綸奏會審臬司豫山及臣應與初次勘轉之麟椿議處摺内語多臆度不切事情其他尚皆不足置辨至所稱臣浙臬到京之日正此案提審之時該陞道日營營於承審官之門彌縫掩飾不知遠嫌其時卽干物議而陳寳箴果與豫山逍遥法外同罪異罰等語以無爲有信口詆諆其有關於臣一人之名節爲奉甚微所　於朝廷之是非流弊甚大有不忍隱情恤已不據實瀝陳於君父之前以資兼聽者臣以湖南需次冗員渥家皇上特逹之知迭邀簡拔宜如何披瀝肺肝頂踵圖報况臣具有天良粗知忠孝立身之義縱涓埃無補亦惟力矢勿欺有恥之愚自盟衾影兩禍福聽之在人去臘人都以土樹汶一案正在提審是以於刑部承審此案各員未有往投一刺向來各省臬司入都皆與秋審處司員公同會晤諮詢本省公事臣以此案故從未與該處各員一面亦無投剌之事且以此案跡涉嫌疑立意節愼酧應除循向規叅見軍機大臣外於各衙門素無交誼及非同鄉京官皆不肯率然晉接卽如張佩綸之妻舅光祿寺署正朱縉與張佩綸共宅同居先來拜會臣只差人授剌答拜於張佩綸處亦終不附投名紙此事他人不知張佩綸當自知之營營者當不如是也且案經提訊全案卷稿盡送刑部無不朗若列眉旣無庸爲彌縫掩飾而其時祗有謂臣交際疏簡遠嫌太過者物議何自而干若如張佩綸所奏日營營於承審各員之門彌縫掩飾臣縱攺行易轍判若兩人亦不應募廉鮮恥行同市儈至此爲此仰乞天恩簡派親信大臣查傳承審此案各員詢明曾否與臣識面並密先調取各該員門簿徧查臣有無到門投刺如果曾至承審各員之門彌縫掩飾或各投過一剌則張佩綸語不虚誣專爲整飭紀綱起見理合請旨將臣嚴加治罪以爲昧良巧詐者戒臣亦當清夜懷漸無顔獨立於天地之間矣否則法司者天下之平也是非者 
朝廷之公也苟不考事實憑勢恣意變亂黑白惟其所指獨立之士孰不寒心伏惟聖朝遇言必察執兩用中無可淆之是非亦無不達之幽隱於以上維國　下繫人心匹夫匹婦之愚罔不悉蒙矜鑒用敢不避斧鉞披瀝上陳無任惶悚感激之至至此案由刑部讞定經李鶴年奏請將首從之例酌攺以昭畫一久奉諭旨飭議非臣所敢置喙也所有微臣交卸臬篆叩謝天恩並瀝陳愚悃緣由謹繕摺具奏伏乞皇太后皇上聖鑒訓示謹奏奉旨日錄○○山東巡撫臣陳士　跪奏爲命案屍属京控審明分别定擬恭摺具奏仰祈聖鑒事竊照曹縣民婦張榮氏以棍徒張汝堂等挾嫌將伊夫張景峰札傷殞命等情遣抱謝興控經步軍統領衙門於光緒八年五月二十九日奏奉諭旨此案着交任道鎔督同臬司親提人証卷宗秉公嚴訉確情按律定擬具奏抱告民人謝興該部照例解往備質欽此當經前撫臣任道鎔欽遵行司飭提研訊前任臬司潘駿文審明未及叙詳卸事兹據該司林述訓覆核擬議解勘前來臣親提研鞫緣張榮氏張二箱張汝堂均籍隷曹縣張二箱張汝堂與張榮氏之夫張景峰素睦無嫌張景峰係張二箱無服族叔張汝堂無服族姪光緒七年十二月二十六日張汝堂因磨麥麫往向張景峰借用驢頭張景峰不允口角楸毆未傷經人勸散張汝堂心懷不甘起意將張景峯毆打洩忿適途遇張二箱由集酒醉回歸張汝堂告知前情央令帮助張二箱允從傍晚時分張汝堂徒手張二箱身帶小刀偕扺張景峯家門首與張景峯撞遇張汝堂斥說張景峯不借騼頭之非張景峯混駡張二箱回詈張景峯撲毆張二箱閃避順拔小刀嚇札適傷其左肋倒地經張桂祥聞閙趨至勸歇通知張景峯之弟張景嵩回家同向問明情由詎張景峯移時因傷殞命張景嵩投保報經該前縣何式珍騐訊詳批飭審張榮氏痛夫情切因思旣係張汝堂借驢頭肇衅張景峯自必被張汝堂下手札斃並聞爭鬥之後張汝堂之父張鳳圖與族人張景顔張貴先後趨視心疑張鳳圖喝令毆打張景顔張貴在塲助勢卽以前情遣抱胡顯郎由府控司批飭該縣確訊張榮氏避匿不到前署縣史銘鏞集証審明擬議將犯提禁解勘張榮氏不知底藴又疑爲張汝堂賄串代書張孚等揑攺狀詞朦蔽脫身歸家並因抱告胡顯郎在城候質拖欠銀帳京錢三千二百文託素識之縣役孫伸甲担保胡顯郎回家央地方馬玉順帶交孫伸甲清還張榮氏又疑胡顯郎被孫伸甲等私押詐贓卽以前情並將錢數三千二百文混塡作三十二千文圖准添砌張鳳圖父子杜門辱駡聲言殺氏滿門裝點情節倩過路不識姓名人冩就呈詞遣工人謝興作担告京控經步軍統領衙門奏奉諭旨交審提訊供悉前情不諱詰非有心致死亦無起釁别故及另有聽糾在塲帮毆之人原告張榮氏亦非有心誣告案無遁飾查律載同姓服盡親屬相毆至死以凡論又同謀共敺人下手傷重者絞監候原謀杖一百流三千里又不應爲而爲事理重者杖八十各等語此案張二箱因無服族叔張景峯不借張汝堂驢頭彼此口角楸扭該犯輒德從張汝堂同往還毆洩忿用刀砍傷張景峯移時身死查張景峯係該犯一人札斃應以該犯富其重罪自應按律問擬張二箱合依同宗嚴盡親屬相毆至死以凡論同謀共毆人下手傷重者絞監候律擬絞監候張汝堂因張景峯不借驢頭口角揪毆該犯心懷不甘輒糾邀張二箱同往還毆洩忿致張二箱扎傷張景峯身死實屬原識張景峯係該犯無服族姪至死　同　論亦應按律問擬張汝堂合依同謀共毆人原謀杖一百流三千里律擬杖一百流三千里到配折責安置張榮氏京控張拔堂將伊夫張景峯毆斃業已得實卽具控張鳳圖喝令以及差役私押詐贓各節亦訊係痛夫情切懷疑圖准添砌所致尚非平空誣陷惟旣赴司府圖控並不回縣投質　遣抱進京越訴究屬不合亦應酌量問擬張榮氏除越訴輕罪不議外應酌照不應爲而爲事理重者杖八十律擬仗八十係婦女照律收贖追銀册報張鳳圖訊無喝令及串差私押詐贓各情事應與並無揑攺狀詞之代書張孚亦無私押詐贓之差役孫伸甲均毋庸議張桂祥訊係勸阻不及亦毋庸議除供招並審限咨部外理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部議奏欽此○○李鴻章片再據天津府紳士四品銜吏部主事李世珍曁闔郡舉貢生監五十六人聯名禀稱布政使銜補用道調任保定府原任天津府知府馬繩武前守津郡九年於地方教養諸政無不竭力興舉每值大水之年派船救護流民於城上搭棚棲止並打撈浮棺掩埋枯骨查放粥厰收恤孤貧捐捨棉衣諭减典息聽斷獄訟酌理準情遇有武斷鄉曲之人隨時詳懲奸民歛迹津郡華洋雜處凡交涉案件委曲調停民恃無恐捐亷修葺文廟貢院創建會文書院專課舉人添設大小義塾以廣化育近科人文蔚起皆該故守培養而成歴署天津兵備道護理長蘆運使政績昭著婦孺皆知上年冬間丁憂在籍因查辦賑務積勞病殁士民聞之同聲痛惜職等緬懷遣愛歴久難忘查升任天津道丁壽昌曾蒙奏建專祠今馬繩武勤政愛民事同一律環懇奏請附祀丁壽昌專祠俾伸報享等情前來相應仰懇天恩准將原任天津府知府馬繩武附祀前直隷臬司丁壽昌天津專祠由地方官春秋致祭以順輿情伏乞聖鑒訓示謹附片具奏軍機大臣奉旨着照所請該部知道欽此 
 
