# 1934 - 170 - 4908687

 

Page 1

 
 
[珍物待購] [  申報館恊振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍　羅列於下倘蒙仁人君子慨擲廉泉旣能廣　隂功且可增輝藝圃誠一舉而兩得也計開朱漁珊帖一部高澹游山水一幅 
[出售中東戰紀本末○又續編○文學興國策○續編有李中堂籌商和戰密電七萬字] [  圖書集成局代啓]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯繕編四卷取價七角内如東征電報京外諸公密摺俄日各國條約西報叢說等類皆萬金不换之秘本百思不到之眞詮同在申報舘申昌書畫室格致書室美華書館四馬路大吉樓古香閣廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歳科試經古皆兼時務題目此二福與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[論中國西學盛興八股將廢]  
　　中國以八股取士自明迄今已數百年通商以後交涉繁多兵戎屢見有識者皆以八股爲空談無裨於實用惟上以功令所在變革殊難下以積習相沿挽回匪易故上雖知八股之無用而自禮部試以及各省鄉試學院歳科試下至府試縣試各省各府各縣之書院官師兩課仍以八股取士士人雖亦明知八股之無用而上之所取如此自不能攺弦更張無論官塾家塾師長仍以此爲教子弟仍以此爲業雖有奏請鄉會試策論以時務試士者而八股則仍舊貫也說者謂八股一日不攺士習一日不振言雖過激亦未始無深意存乎其間然欲攺之亦談何容易說者又謂若以八股易爲策論庶士人皆知實學不至空言了事不知策論亦猶之八股耳且現在非無策論也安知不以空言了事卽搬衍掌故條對詳明崇論閎議牢籠萬有而仍無裨於事然則八股竟無容變易矣亦無可變易矣曰是又不然事之勉强其變而變者變必難不期其變而變者變必易三代以來鄉舉里選之法廢其間取士之法幾經變易惟八股取士爲時最久現在咸知八股爲無用吾知變之期必不遠矣前年中日一役兵敗將亡賠欵割地無不以中國人才不濟致侮於鄰邦於是議和之後皆思培其根本作育人才以爲泰西之强西學之盛也日人之欺侮中國雄視鄰邦亦能學泰西之學也然則中學竟無用乎曰烏得而無用申西之學當一以貫之者也其無用者惟八股耳故現在各省皆設中西書院誠欲以西學之實在助申學之空談何謂實學曰格致算學而已矣西人有聲學光學化學電學汽學熱學諸名目其原皆不出乎格致算學上年部臣奏請推廣學校摺内稱京師近設官書局請推廣此意自京師以及各省府縣皆設學堂又稱有與學校之益相須而成者蓋數端焉一曰藏書樓二曰儀器院三曰譯書局四曰立報館五曰派游歴經總署議覆允准施行於是京師添設大學堂天津添設中西學堂山東添設儲才館陜西創設格致實學書院蘇州變通止誼及平江書院上海添設師範學堂湖北添設武備學堂湖南創設藝學館湘鄉攺建東山精舍貴州創設官書局曁中西書院浙江攺設求是書院餘如安徽山東福建兩廣之擴充整頓者尤難僂指計日前本報紀禀興西學一則江西紳士鄒殿書部郎禀請藩憲擬在省城設立中西書院曾引及此可見各省風氣漸開人心漸變不特省中如此卽各鄉各鎭亦無不以西學爲重設立私塾雖私孰經費有限斷不能如官塾之規模闊大然官塾每省不過一二處而私塾逐漸添設推廣更易何以西學如此動人乎誠以中學之可以得功名謀生計者不外乎八股八股雖屬空談而窮年累月竟無窮期以之得功名者百不得一餘則苜蓿一盤授徒鄉里并有欲謀一館地而不得者苟年輕子弟稍知西國語言文字或考電報或爲繙譯或考洋關少則十餘元多或數十元百餘元爲父母者亟欲爲其子弟謀生咸令學習西學雖現在學習西學者未必將來皆做八股之人究之多一習西學之人卽少一做八股之人八股漸减漸少西學愈擴愈多不二十年後將無人談八股矣八股之廢誠無足重輕惟願習西學者不徒爲謀生起見力求精進凡一切商務製造文學武備不致授權於外人則中國富强之基未始不在於是若徒學其皮毛但願一家有餘不思朝廷培植之意卽習西學者雖多吾恐不爲中國之益而適爲中國之患也主持學塾者其毋輕忽將之也 
[本館接奉電音]  
　　昨日午前京師飛電傳來上諭一道敬謹譯登○五月二十三日奉上諭户部奏稽查雲南貴州兩省銅鉛運務各員期滿請旨更换一摺雲南辦解十六起二批京銅貴州辦解京鉛已據咨報起程此後續辦銅鉛次第運解沿途稽查各員期滿該部查照前案將歴過雲南四川湖北江蘇直隷等省各員開列名單請旨更换四川著派裕長湖北著派王之春江蘇著派聶緝槼直隷著派季邦楨卽責成各該員嚴飭各道府及沿途地方文武員弁認眞稽查催促護送前進如有無故逗留及盜賣短缺等弊詳由該督撫嚴行叅辦沿途所需水師照料之處卽由派出之員詳咨前途督撫及水師提督調遣仍著自奉旨之日起以三年爲期均責成次此所派之員一體經理如有升調事故卽著代任之員遵辦期滿再行更换欽此 
[中法訂約]  
　　倫敦來電云駐中國京師之法國使臣與中國政府訂立約章准法人在廣西毗連越南之處通商及辦理一切交涉事宜中國卽在此處建築鐵路以達内地越南邊境上准法國礦師勘查各礦是亦興利之一端也 
[慶期遇雨]  
　　倫敦來電云英后維多利亞踐阼後六十年之期倫敦天降大雨銀燈萬點濡染淋漓當維多利亞命駕閱兵時兵士西萬餘人同彳亍於泥淖之中幾致渾身沾汚日本往賀之有棲川親王則先於華歴二十二日戾止 
[臺灣火警]  
　　日本報云東歴六月五號午後一點鐘時臺北北門外大稻埕一丁目五十二番地名古屋建築合資會社工作塲不知如何失愼以致火光燭天轉瞬間延燒興仁街等處憲兵及警察署守備野戰砲兵第一中隊并守備工兵中隊救火會中人急馳往救援無如東風猛烈火勢猖狂雖有水龍無從措手迨至鐘鳴三下祝融氏始興盡而歸是役也計焚去北門外街九户北門外後街二十五户興仁街房屋三十四椽共燬房屋六十八所焦灼及倒壞者亦十餘椽 
[日本多疫]  
　　日本報云某日福岡丸由臺灣載染疫人一名至長崎地方官命泊舟口外以防毒氣傳染未幾舟中又有二人染疫一人卽死一人急送避病院治之旋命停泊一禮拜始准入口某日又有船從臺灣入字品港搭客中有患疫者二名卽刻送入避病院 
[刑輕民玩]  
　　日本一島國也而囚徒竟多至數萬人意者刑法過輕故民皆狎玩乎閱日本報紀本年三月中 
 
 

Page 2

 
 
在獄囚徒計五萬四千八百零三名口因事被控者計一萬零九百零五名口讞定懲治者計一百五十九名口覊收外獄者計一千六百九十三名口嬰兒爲其母所携帶者計三百四十口發往北海道獄終身監禁者五千三百零八名口較之本年二月增多囚徒三千八百五十一名口分而計之覊收外獄者增多四百五十七名口携帶嬰兒者减去十一口更上而溯去年三月所查計囚徒六萬六千四百八十人較本年少一萬三千六百八十四名口因事被控者亦少六百六十九名口 
[行船規例]  
　　廣東采訪友人云粤西梧州新開通商口岸廣州香港均有輪船來往運貨載客利益良多從此西江一帶渡船可以無須設立矣某日粤海關税務司杜君出有告示曰爲曉諭事照得西江通商前奉總理衙門議立專條就廣西梧州廣東三水縣江根墟開爲通商口岸輪船由香港至三水梧州由廣東至三水梧州往來各酌定一路先期宣示聲覆旋奉總税務司議覆無需議定永遠遵行之路兹先酌定試行一年之水道俟一年後體察情形應否略攺再爲訂定等情抄錄札行到本税務司奉此合行抄錄諭知爲此仰香港廣州大小各輪船人等知悉爾等來往三水梧州新關各口岸按照後開酌定水道往回毋得歧誤干咎特示計開兩項貿易輪船一由香港各洋往來三水梧州之船一由廣州往來三水梧州之船其香港各洋往來或過澳門入磨刀門至順德縣馬寗赴三水梧州或由横門入黄連江至馬寗赴三水梧州該輪船經過磨刀門或汲水門均須赴該二處　廠領赴西江小票船回時仍到關廠繳銷並無使費其返回時經過馬寗或由磨刀門出海或由横門出海均聽其便其由廣州往來者由黄埔過豪墩及八唐尾入沙灣江至潭州從大良江至馬寗赴三水梧州其返回時由馬寍過大良江沙灣江至黄埔回廣州 
[司農奏牘]  
　　户部謹奏爲當商額税太輕請旨飭令各省一體加收并嚴汰陋規以重餉欵恭摺仰祈聖鑒事竊查臣部則例内載各省民間開設典當呈明地方官轉詳布政使請帖按年納税於奏銷時彚案報部其有無力停止者繳帖免税直隷江蘇安徽江西浙江福建湖北湖南河南山東山西陜西甘肅四川廣東廣西等省每年每座税銀五兩雲南省每年每座税銀四兩貴州省每年每座税銀三兩奉天省每年每座税銀二兩五錢各等語歴經各省照例征收於奏銷册内報部在案光緒十四年因河工需欵臣部奏令各省每當商一座繳銀一百兩作爲豫完二十年當税奉准行知各省旋據先後報部共豫繳税銀七十餘萬兩光緒二十年復因海防籌餉由臣部奏令中外典當各商於額税外每座捐銀二百兩報部候撥計各省已報部者共捐繳銀三十餘萬兩該當商等兩次報繳鉅欵已足見急公好義之忱當此時事艱難臣部亦知體恤商情未便强令再伸報効無如度支萬分奇絀銀行鐵路在在均須部籌卽歸還洋債要需實已挪無可挪借難再借雖核扣中外俸廉裁汰各營兵勇加抽土藥厘税提扣放欵减平究竟每年騰出的欵若干尚難豫料惟查京外典當以光緒十四年座數計之約共七千數百餘座開設旣多貲本亦鉅獲利較厚税額獨輕臣等公同商酌擬自本年起無論何省每座按年納税銀五十兩歳可共征銀三十餘萬兩應由各省州縣查明現在座數分别造册詳司報部税銀照征足額繳解藩司彚總專案隨册奏咨聽候撥用不許外省截留其有光緒十四年已豫繳二十年税銀者除巳經　業不計外凡現經開設者均自本年起准其按照豫繳之數分年扣除已繳五兩者補繳四十五兩已繳四兩者補繳四十六兩已繳三兩及二兩五錢者准此類推均俟豫繳年限屆滿仍照五十兩之數征收光緒十四年以後新開各當擬自本年起每座征税銀五十兩不得延欠此外則例未報各省如吉林黑龍江新疆等處無論新舊富商均自本年起一律征銀五十兩以昭平允該商等食毛踐土具有天良自當體念時局之艱勉赴公家之急惟旣加税額自應概裁陋規關從前各商呈充領帖换牌藩司道府州縣各衙門均有使費地方官吏年節亦有陋規商力幾何何堪朘削擬請旨飭下各省將軍督撫嚴諭該管地方官概行禁革不得再蹈從前惡習如有假公濟私加派逾額或劣紳蠹役藉端訛索准該商人據實控告按律嚴懲該上司等不得袒庇姑容以恤商艱而重税課一俟命下卽由臣部行知順天府府尹曁各該省將軍督撫轉飭所屬州縣等官剴切曉諭各商一體欽遵辦理所有臣議加富税並嚴汰陋規各緣由理合恭摺具陳伏乞皇上聖鑒謹奏請旨奉旨依議欽此聞此摺於五月十二日具奏本日卽奉旨想日内當卽行知各省一體遵行矣 
[振米難運]  
　　宜昌訪事人函云督辦振局趙惲二觀察辦得振米數萬石已由快利輪船陸續運至日前又運來八千石尚有餘米大約下次可以運竣惟運往川楚交界地方須由民船載送或僅有船隻而無縴夫水手或有縴夫水手而無船隻一切頗覺艱難故二觀察不勝焦急云 
[搶刼頻聞]  
　　寗波訪事人函云邇夾盜賊蜂起如南鄉山石本月某夜西門外柳莊牌樓下陳姓家又有匪徒多人越墻而入刼去衣物若干事主因所失不多不如省事故不報案然萑苻如此充斥閭閻將何以高枕無憂耶 
[松江融齋書院五月師課題]  
　　經學易箕子作荄滋試申其義儀禮疑魯國舊典攷證仲夏止聲色解屬辭比事說○性學天經地義說犬馬養人辨聞道行道說學者以治生爲急論○史學歴代宦官論讀漢書西域傳書後公孫宏議族郭解論桑維翰景延廣論○算學取海鏡之明股弦　與邊股弦較相加或相减爲一率平句弦較與叀句相加或相减爲二率此一率與二率比若原圖中任一股弦和與句比或句與股弦較比試證之今有句股内容正方命其句股形爲甲若以方邊爲圓徑自股端作斜綫至句成容圓形之弦命此句股形爲乙成自句端作斜綫至股成容圓形之弦命此句股形爲丙則甲乙二句較等於乙之股弦較甲丙二股較等於丙之句弦較試證其理限五月抄交卷 
[皖省官塲紀事]  
　　安慶采訪友人云准補庫大使沈君福申前經藩司于方伯飭赴新任旋於本月初二日接鈐視事至初五日太夫人卽跨鶴仙逝大使隨飭丁呈報丁艱遺缺由方伯委藩經歴吳君毓庭署理遞遺藩經歴缺委候補庫大使鈕叅軍福傑署理○某日藩轅牌示署涇縣典史朱桂蕚署阜陽縣沈邱司楊毓瑛試用巡檢陳和鈞委署霍山縣典史試用訓導程于棠委署懷寍縣教諭准補廣德州王康平飭赴新任供職 
[滴翠軒語錄]  
　　蕪湖采訪友人云端陽競渡由來已久蕪人士尤興高采烈踴躍異常今年天氣晴明曦暉朗照節前數日卽有江鄉子弟飾就龍舟旌旆飛揚演賽於水雲深處擲標奪錦夭矯靈空滿擬榴艾緑之天各逞奪標手叚詎料重五日天不做美雨師風伯並轡而來河干泥濘載途幾至難移寸步以致蒲觴泛罷龍舟旣捲旗息鼓士女亦罕有蘭橈桂楫容與中流者一年好景悉付東流殊覺大殺風景也○近日人家婦女多因細故吞烟以致玉殞香消花殘月缺芙蓉孃子流毒尚有窮期耶某日三聖坊某氏婦因其姑逼令爲娼遂遣入烏雲洞裏土娼小三子者亦因所歡遠去力難擺脱風塵爰潛服紫霞以冀消除煩惱噫可憐已○蕪諺有所謂打疎者緣女子于歸後因病夭折或自尋短見母族卽糾衆興師問罪先將室中陳設擊毁一空甚至將女屍扶坐高堂或扶掖遍遊室中謂能使其家永無發財之日種種悖謬罄竹難書初惟鄉曲小民行之近則城中人亦習爲固常恬不知怪而無賴痞棍往往乘機肆惡或僞爲和解於棺衾外需索貲財惡俗相沿官斯土者所宜嚴爲懲儆者也 
[白下官塲紀事]  
　　金陵采訪友人云某日藩轅牌示上元縣典史蘇有炯撤任遺缺查有分缺間用典史熊鴻堪以署理○王大令恩培 
 
 

Page 3

 
 
前經藩司松方伯委辦清理文闈供給章程某日詣轅禀請銷差○某日胡大令琛禀知江寍縣任内正雜各欵已一律解清○某日藩轅牌示江都縣萬夀司巡檢屠岳年撤任遺缺查有税課大使陳崇榮堪以署理 
[古潤叢談]  
　　鎭江采訪友人云五月十三日俗傳關帝誕辰丹徒縣王大令豫飭辦差人置備牲牢屆期隨同道府曁八旗官弁衣冠整肅行三跪九叩禮駿奔執豆穆穆雍雍廣東會館中供奉關帝偶像旃檀馥郁果餌紛陳夕則結彩懸燈五光十色旦則清歌妙舞翠煖珠香以故紅粉青衫約伴來游如雲如水誠不亞於元夜放燈時也○某日寳鳳梨園諸子弟正在嬌歌艷舞粉墨登塲忽有學憲船上水手數人强欲叩門而入園中人與之口角以致格鬥不休水手力漸不支敗北而去旋號召同類大興問罪之師聲勢洶洶幾若疾風暴雨保甲局勇丁宛轉開導若輩聲言必欲得逞兇者而甘心直至袍笏闌珊曲終人散猶紛紛擾擾恣意呌囂次日局員擬卽封閉戲園園主懼急雇肩輿將水手送回並放鞭爆服罪始得氍毺重展依舊絲清竹脆珠媚花嬌云○三元巷一帶每有平康名妓列屋而居燕語鶯啼引人入勝固已人皆似玉鍋盡銷金矣有某姓者購得樓屋數楹賃與彼中人爲迷香之窟邇者門稀車馬以致積欠租金某姓惡之遂下逐客之令旋有某豪商於此棲梅鶴商固腰纒十萬貫者粉白黛緑燕瘦環肥黨太尉銷金帳中亦未必有此風流艷福本月十二日薄暮忽有三惡少過其門見有障袖迎風者疑爲道政里善和坊乃漫整衣冠銅環輕叩婦女不知來意駭而避入後庭某傭人固解事者迎而告之曰此乃某老爺家君等何事光臨意者有所啓曰耶三惡少遽勃然怒曰我輩曩在此間月下開樽花前聽曲擲纏頭至無算汝乃反眼若不相識豈以爲桃花人面可以迷前度崔郎乎隨闥入洞房堅臥繡榻上不起傭人知不可以理喻亟唤小鬟奔告主人主人怒叱令地保縛送官衙及曳起視之則市上往來之某店夥固素所稔識者也爰叱之使去不予深求○向來各輪船抵埠每有胠篋探囊之輩爲害行人邇來水陸總巡周錦堂都戎每日率領巡勇上船悉心稽察若輩遂潛鱗戢羽計無所施特不知果能持之以恒不致虎頭蛇尾否 
[薇旌蒞滬]  
　　湖北臬憲馬植軒廉訪附某輪船來滬於昨日抵埠旋卽登岸命駕入城赴關道署拜會劉康侯觀察並至上海縣署投刺黄愛棠大令飭丁擋駕 
[恭頌德政]  
　　本邑西南鄉閔行鎭淺浦涇河道淤塞由鄉董禀請前署松江府陳蓉曙太守親臨勘視後札飭上海縣黄愛棠大令雇工興挖業已工竣是處鄉民莫不頌大令之德故由董事夏其釗等公同製就德政牌四扇匾額一方擇於今日午前十下鐘時雇清音一起舁以彩亭恭送至署以報惠澤之長焉 
[布篷失火]  
　　前日英人慶賀帝后維多利亞之期本邑英領事署花園内支搭布篷以食物饗諸西童四面遍綴明燈輝煌璀燦入晚二點三十分時燭尚未滅微風蕩漾火延布篷典守者卽禀知領事官知照捕房鳴鐘告警一面竭力撲救得以應手而滅不致蔓延迨救火會中人聞警而來早已烟消火滅矣 
[燈市贅譚]  
　　前日庽滬西商慶賀英皇維多利亞踐阼六十年之期英公署設有茶酒以欵嘉賓某國人某甲頓生貪念旣飭皮酒私將其瓶挾之而出適爲管酒人所見當卽追回因在慶賀之期從寛釋去又有一老者年約五十左右衣服修潔獨自一人在浦灘草地觀烟火一不謹愼竟至跌入浦中幸經船户援登彼岸然已衣服淋漓甚爲狼狽矣某少婦携帶小孩往浦灘觀玩燈景行至四馬路口人多擁擠彼此不能照顧竟致失散直至夜闌人靜婦尚在沿浦一帶且行且唤然一顆掌珠已不知能還合浦否 
[西人餘興]  
　　昨日午後四點鐘時寓滬各西商及團練兵齊集北泥城橋迤西賽馬塲試演各技始由團練兵馬隊四人會演戰後舁屍事其法先以草紥成死屍二具置空地上四人約離半里許縱轡疾馳旣至則連放三槍將屍負之而返旣而各西人咸乘馬而出每人各躍竹笆三扇騰驤超躍各逞爾能旋又高騎怒馬更以一馬列其前馭以長韁用四人並賽繞塲一匝某西人爲第一鉛門次之其馬有來自新金山者高大逾恒大有顧視清高氣深穩之概未幾各西婦濃妝艷裹窄袖長裙各駕一兩輪馬車繞塲一週然後就方罫中往來馳驟如穿梭然約歴一時許始止觀者幾爲之眼花撩亂口不能言旋又互賽脚踏車穿花點水游行自如繼之以兵船水手及印度巡捕次第賽足力每排三四十人其一舉手一招卽飛步爭先無異追風逐電先到者賞賚有加是日也微風扇和麴塵不起紅男緑女結隊往觀雖不如春秋賽馬時之車水馬龍然繞塲十里中亦頗有錦簇花團之致直至鐘鳴七下西人始興盡而返游人亦漸漸散歸 
[龜奴搶妓]  
　　有王某者江灣鎭人也向爲典當生意前曾憑媒娶某氏爲妻王失業無聊致將家中積蓄變賣凈盡無可如何乃將其妻押與英租界大興里張少卿所開之野雞妓院中得身價洋五十圓婦素性忠厚不慣惹草拈花自至張處二十天僅接狎客四人張以其不善迎新送舊以致門前冷落絶少生涯時加以鞭責婦遭此凌虐祇有吞聲飮恨自怨命薄而已前日又被鴇母痛毆婦不堪其苦爰於是晚乘人不備逃至城内縣橋南首親串家暫避昨日婦因事外出行經閣老坊下被張偵知糾合多人一擁上前將婦扭住卽雇肩輿舁之而去婦驚駭呼救觀者詢問緣由咸抱不平遂唤二鋪地甲訴知一切甲以張等白日搶人深爲不合張等知事不佳四散而去婦尚恐纒擾因卽投縣控告未知黄愛棠大令將作何辦理也 
[魂游水府]  
　　本邑南市太平碼頭周姓家在江北某邑以盪牀爲業生雲水光中尚堪餬口前日午後其女在碼頭上與同鄉兪姓女郎爭攬渡客以致互相揪扭一失足同墮浦中旋由帮中人將兪姓女救起而周女已隨波逐浪而去載沈者不復再浮至昨日屍身尚未撈獲亦慘矣哉○狄某磚瓦匠也昨晨在楊樹浦大純紡織廠做工浦東村童胡邱生從之習藝正在從事工作忽失足墜入浦江撈救不及竟致滋斃直至午後一點鐘屍身始浮於水面爰卽訃其家屬到來然後棺殮 
[上海巡局瑣案]  
　　前報紀萬聚碼頭小船户張和生因與徐寳生謝瑞華謝金華昆季爭奪客人互相打架致張被徐毆傷頭額奔赴十六鋪巡防中局控訴局員蔡蓉卿二尹升堂研訊著將金榮押令將徐及瑞華金華交案並諭渡夫頭目沈阿華將船扣留旣而金榮浼人保出將徐等一併尋獲扭交昨日二尹飭提覆訊判罰徐洋銀二圓給張爲養傷費餘人著各具攺過切結然後開釋船卽給還○昨晨二十七鋪地甲陶昇之子陶某偕夥役榮金林等四五人赴王家嘴角聚和麫館早餐嗔值堂人酬應稍遲遽伸手批其頰值堂人不服以致互相打架毁去盆碗等物館主見之奔赴十六鋪巡防南局控訴局員鍾偉臣二尹正欲飭局勇提訊陶知事不得了浼人出而解勸願具香燭負荆並償所毁各物錢三百餘文局勇遂回局禀銷○流氓奚阿根寗波府屬定海廳所轄舟山人未知現居何所昨日天方曙時信步至虹口二十三保十三圖薛家浜途遇某姓女郎二九年華天然可愛不覺色膽包天肆行無禮女郎狂呼援救奚卽攫其簪珥幸居人已聞聲赶至圍住兠拿奚出白刃亂揮希圖兎脱衆人竭力捉獲唤地保韓晉卿捆送圓通寺巡防局請辦李蘭史二尹立卽升座訊究以奚兇横已極未便從輕判斷爰備函連所呈兇刀飭勇解送總巡局請究○昨日上午江北人徐星記徐銘甫王阿林三人各荷松板數塊行經楊樹浦橋東首巡街勇丁疑其來歴不明向之盤詰王稱此板向周家嘴東首某麫粉廠内暫借及往查問知係竊來且屢次失物巳不計其數因將三人解至巡局李二尹訊得王阿林爲首二徐爲從爰飭將阿林掌頰二十下二徐從寛免責○楊樹浦大德榨油廠小工李寳同與妻毛氏卜居廠之近處昨晨李已往工作工頭杜佩青不知如何忽 
 
 

Page 4

 
 
與毛氏口角繼復互相毆擊氏懷孕已四月餘致將胎墮落腹痛如裂鮮血直噴經人報知其夫到來覩此情形不勝憤恨卽投巡防局控訴李二尹飭勇往查杜佩青業已遠颺因諭令李速爲調養候拿杜到案嚴行懲辦 
[法界捕房事略]  
　　前日之晚燈市盛時捕頭恐釀事端先期分派各包探夥役恊同華捕各在要路分叚梭巡認眞彈壓俾狗偷鼠竊以及生風肇事之徒無所施其伎倆及至鐘鳴十下水龍會經過突在人叢中拿獲小竊二名一在婦女鬢上拔簪一在小孩手上捋鐲拘獲後抛棄贓物希圖諉卸及帶回捕房捕頭略訊情由命押候堂期解請問官究辦○甲乙兩偷兒不知何處人氏甲在江天輪船竊取草帽邊一紥乙則竊取水烟袋一枝俱被當塲捉獲將人贓一并解送捕房捕頭命押候解堂訊究 
[美界捕房紀事]  
　　鋸工奚桂林本邑人昨在虹口下海廟附近某作塲工作不知如何誤將小工錢德才碰落河内錢以其欺係不肯干休與之理論奚恃蠻不服因此爭毆復將錢之頭顱擊破管工人周小桃見而不平喝令衆工人將奚揪住縛以麻繩意欲吊打奚求饒之聲達於户外三百二十九號華捕聞而往視將一干人拿送捕房捕頭訊悉原由以兩造各有不合斥不准理○竊犯王阿福崇明人曾經犯案遞解回籍兹又潛來滬上前晚包探張阿五在裏虹口緝獲拘入捕房捕頭著押候送英界公堂訊究○小竊高寳生昨晨在漢璧禮路小菜塲竊取賣菜傭某甲之短布衫一件事主當塲扭獲指交二百六十七號華捕拘入捕房捕頭飭押候解送英界公堂訊辦○偷兒王阿六前晚至瑪理遜路溷入第六號洋房内竊取布衣若干件旋被事主陸德卿察知控諸捕房捕頭遣包探倪順全將王拘獲解入捕房押候送英界公廨訊究○黄桂生屢次犯竊懲責不悛前晚又在西華德路某弄内施其故伎爲包探石金榮緝獲拘入捕房押候解送英界公堂訊辦○寗波人陳某携妻張氏僑居虹口新記浜路陳向以執鞭度日張氏夙與隣居某甲有私兩情甚洽深恐春光洩漏不能地久天長爰隨甲遁往老閘唐家弄中賃屋而居陳四處偵尋殊無蹤跡前晚始獲尋見姦夫已不知所適氏尚倔𠎦不服正扭拉時適包探倪順泉巡至一併拘送捕房捕頭詰問之餘令陳將氏帶回管束如欲懲辦須尋獲姦夫到案方可陳唯唯携妻而退 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　沈蘭亭扭楊桂芳至案以被騙升科銀兩訴請訊追前晚黄愛棠大令升堂提訊沈訴稱小的係本邑人某日揚言及小的祖遺之地並無田單業已被升科局許大人查悉爾可投報升科免致充公悔之無及小的信以爲眞遂晚伊氏　理伊言需銀七百餘兩小的付以彚泰錢莊票銀五百兩又洋銀三百五十圓豈知伊得銀後並不升科小的情急向催忽稱已投大老爺案下請給印經小的心知有　向索原銀伊不付還是以扭請訊斷楊供稱小的與顧亦元同居某日沈昆季在某茶肆中言及祖遺田地並無田單現擬報請升科囑類代爲辦理旋出彚泰莊票銀五百兩及洋銀三百數十圓交顧事與小的無干大令叱令笞責五十板押候枷顧訊追○徐菊生控嚴見加囿賴貨價洋銀黄大令倩蔣刺史提訊著嚴速爲清理嚴一味遲延迄未理楚前晚刺史升堂覆訊嚴供稱小的覊押所中實難料理將奈之何刺史　似此　　圖賴實爲可惡之尤今姑交人保出限五日内理明如敢再違定當重辦○黄浦司巡檢解違軒長上之王雙其請訊黄大令倩蔣刺史升堂研究王供稱小的家住治下閔行鎭素喜烟賭逍遥叔父及嫂嫂屢訓不遵致被控諸司官老爺案下刺史著發往攺過所收押二年○前者錢萬選控朱阿吉誣姦毆傷黄大令倩蔣刺史訊明著具不再與朱黄氏往來切結本報已歴紀讞詞矣兹者刺史訪得錢抗違堂諭仍與朱黄氏往來爰飭傳二十五圖地保訊究地保黄良生禀稱錢四姦案經大老爺判斷後上月二十七日又到過朱黄氏家一次錢妻知之前往吵鬧此後錢卽不敢再往矣刺史謂日後如錢仍敢至朱黄氏家准爾來案禀報以便提懲爾敢隱瞞一併訊辦黄保諾諾　聲而退 
[英界公堂紀事]  
　　昨日禮拜三四員别有公事飭丁禀知公堂并飭知各捕房停訊一日所有應解各案統歸翌日早堂訊理○有黄秋生者潦倒申江貧無聊賴不得已央人將妻某氏質於某娼寮作皮肉生涯近忽失去無辦旋查知被朝榮誘匿遂於昨日將胡摺至公廨歴訴情由屠别駕著一併看管候訊○蔡家福不知何許人窮途落魄兼爲二豎所侵僵臥通衢呻吟不已適爲四百二十七號及二百七十號兩華捕所見舁入捕房捕頭令轉送公廨别駕飭差役送至棲流所留養○昨晨有一年約六七齡之女　彳亍大馬路中哀哀啼哭二百八十三號巡街華捕見而詢問自言迷失路途遂帶入捕房告知捕頭解赴公廨别駕著暫交官媒留養待家人具領 
[上海六馬路仁濟善堂經收咸有一德施醫綸藥一文愿册捐三月初一至五月十五日清單]  
　　安慶合家求主人病愈洋一百元無力氏洋三十元天水患病子謝源琛無名氏三户各洋二十元潤大米行爲駁户罰欵洋十五元無名氏洋十三元余廷詩嚴靄庭吳榮泰登瀛氏保安氏文記王明之小姐余隱名八户各洋十元安慶無名氏洋八元六角無名氏洋八元章仁甫翁經募無名六户洋七元又自助洋一元楊樹浦巡防局憲爲張義興吕蓮卿朱鴻　　　罰欵洋五元又華盛廠女工罰　洋二元又王寳珍洋二元曹英軍姚近　彩　陳培莘學耕堂盧氏德勝管　氏得泉氏王氏梁氏隱名氏無名氏無名氏十三户各洋五元蘇州豫成堂帳友經募各同事洋四元三角吳志文存心氏再自　子三户各洋四元姚孫許二次洋三元　証　三次洋三元公和土行來隱名氏周子雲王姓敏裕堂四户各洋三元無名氏洋二元五角西門巡防局憲爲王雪舟徐　松冐充捕役滋事罰欵洋二元二角陳蘭鈞洋二元又求外症速愈洋一元德大布莊友洋二元銅洋二元木　業在同新　拍賣土行生　罰欵洋二元沈芝汀代友求病愈有竹氏求合家和氣神户德昌號德興行洋貨公所陳松清李文藻何家聲秦季　蘇氏子陳愛陳氏　　人　張氏周隱名隱名氏隱名氏無名氏鵡邑無名姚邑無名　户各洋二元孫開浩洋一元九角楊禎南洋一元二角天元銅洋一元銅洋二元陸梓林求病愈許吉相方濟十梁晉楷林　實陳　泉陳肇禎章錫林儲俊卿葉小記眞和　永興號　昌號同榮號德豐號寳祥號楊蕚堂蕚照堂無錫張經遠堂病愈完愿人周甘氏隱名氏無名氏無名氏無名氏無名氏廿六户各洋一元德聚成三義德徐榮圃兩柳主人無名氏無名氏六户各洋五角郭裕生無名氏各四角無名一角南書園甬上無名氏隱名氏汪氏各二角　微銅洋三十四元隱名氏銅洋三十一元柏油公所銅洋十四元四角如臯勝記潤源木行各銅洋七元周陳子銅洋五元無名銅洋三元知非氏郭翁氏各銅洋二元吕桂一蘭記陳姓園小鼉各銅洋一元胡坦奎錢七百二十文范　　鄔福康各三百六十文方濟之倪　園各二百文以上共收洋五百十七元六角銅洋一百十三元四角○一千九百四十文 
[上海陳家木橋電報總局内籌賑公所所指明合助四川宜昌賑第三次清單]  
　　齊齊哈爾電音經募黑龍江將軍息一千一百九十兩五錢小隱山房聯廿兩叢桂山房于十二兩遠蔭炳十兩九恩堂存十兩助善堂廖五兩黑龍江鎭　軍　案處總理公十二兩又曾辦蘇十兩委員全十兩又委員永四兩又委員姜一兩又委員鍾六兩又粮餉處總理姚十二兩又會辦張十兩又差運委員依兩又辦事官達六兩又委員　四　又委員英　　又委員定四兩又委員李二兩又行營營務　總理錦廿兩　中路營務　張八兩　行營營務處委員夀十兩　營務威德十二兩又委員成十兩又遣差委員　八兩又辦事官景六兩又委員榮四兩又委員明四兩又委員　四兩又將軍衙門司關防筆帖式瑞十兩又輿圖局兼通志同提調迎十兩又委員吳六兩又總測繪崔十兩又委員瑞四兩又委員文二又繪圖委員馬二兩又委員恩二兩又委員崇二兩又測繪劉五兩又統領中路全軍保四十兩又中路中營辦事官吳四兩又辦事官當一兩又中哨哨　德一兩五錢又前哨哨托一兩五錢又左哨哨官王一兩五錢又右哨哨官德一兩五錢又後哨哨官達一兩五錢又中哨哨長　一兩又前哨哨長吕一兩又左哨哨長振一兩又右哨長依一兩又後哨哨長吳一兩又教操教習張五錢又洋號教習趙五錢又管帶水師營趙廿兩又水師字識王五錢又右哨哨官萬一兩五錢又左哨哨官德一兩五錢又右哨哨官　一兩五錢　後哨哨官閻一兩五錢又中哨哨長李一兩又前哨哨長郭一兩又左哨哨長金一兩又右哨哨長依一兩又後哨哨長春一兩又中哨教習首領王一　又前哨教習常一兩又左哨教習韓一兩又右哨教習董一兩又後哨教習　一兩又鎭邊軍中路左營管帶傅廿兩又辦事官玉一兩又字識文五錢又前哨哨官馬一兩五錢又左哨哨官春一兩五錢又右哨哨官貴一兩五錢又後哨哨官金一兩五錢又小哨哨長郭一兩又前哨哨長勞一兩又左哨哨長德一兩又右哨哨長李一兩又後哨哨長凌一兩又右營管帶定廿兩又辦事官景一兩又字識董五錢又前哨哨官常一兩五錢又左哨哨官連一兩五錢又右哨哨官保一兩五錢又後哨哨官秋一兩五錢又中哨哨長李一兩又前哨哨長連一兩又左哨哨長慶一兩又右哨哨長周一周又後哨哨長梁一兩又鎭邊右路一百六十兩又五起馬隊管帶葛四兩又辦事官文一兩又字識盛五錢又前哨哨官　一兩又左哨哨官吉一兩又右哨哨官岳一兩又後哨哨官春一兩又中哨哨長札五錢又前哨哨長吉五錢又左哨哨長富五錢又右哨哨長夀五錢又後哨哨長吉五錢又四起親軍馬隊管帶恩五兩又左哨哨官春一兩五錢山東黄縣人王募曾十五兩雲南大理府人李松岩十兩齊齊哈爾電局總理李沛恩一百兩又陸廿兩又毛十兩又田十兩湖南永州府人高春圃二兩以上共收愛平銀二千兩合規銀二千零九十兩 
[上海陳家木橋電報總局内籌賑公所經收宜昌義賑第四次清單]  
　　鑑湖補絀子求諸事順　規銀五十兩寄居東洋王惕齋求合家吉慶英洋九元○以上共規銀五十兩英洋九元正 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年五月十二日京報全錄]  
　　宫門抄○諭旨四道錄前○閩督邊等奏爲遵旨裁减浙省緑營水路兵額摺○又奏報新海防收捐銀數懇恩奬叙摺又奏爲裁减額兵名數及籌支餉項情形摺○又奏報裁剩旗緑各營兵數片○滇撫黄奏爲甄别知縣留省補用片○五月十三日内務府國子監侍衛處值日無引見○瀅貝勒等騐看大員子弟騎射覆命○崑貝子假滿請安並守護東陵請訓○榮中堂假滿請安○載瀛續假五日○值年旗奏派查城之大臣派出睿王瀾公色楞額○掌儀司奏十五日祭奉先殿倫貝子行禮○召見軍機崑貝子溥良○皇上明日辦事後至頤和園皇太后前請安後駐蹕○○頭品頂戴閩浙總督臣邊寳泉頭品頂戴浙江巡撫臣廖夀豐跪奏爲遵旨籌議浙省裁减緑營水路兵額分别定限恭摺覆陳仰祈聖鑒事竊照前奉上諭户部奏陳裁减制兵一條着各就地方情形悉心妥籌核實裁汰等因欽此遵卽恭錄咨行各標鎭協營會同司道府體察情形彚核議覆伏查浙省水路各營除海防一營專司塘工不計外額設兵丁三萬六千四百餘名同治六年裁過額兵一萬八千八百餘名實存二萬二千五百餘名前年陸續添練及舊存練兵九營八旗共五千九百餘名此項練兵尚堪留補勇力之不足現經部議裁七留三自應認眞裁汰當與司道籌商議分三年裁减三成合之前裁四成已足七成之數其營務疲弱之處並擬多裁一二成以節糜費經臣夀豐於遵議臣工條陳單内具奏在案嗣因各營以地廣兵單巡防緊要或請免裁或請少裁遷延無定復經飭令各營概以三成爲準如沿海汛地緊要其多留數名仍不得過一成之數分别戰守開單議覆速核詳辦去後兹據署布政使丁峻署按察使吳引孫會詳浙江撫標等三十八營先後開單議覆咸以駐守砲臺挑練水路各兵操防得力聲請查照原奏免予計成裁减另有以戰兵技藝優長請按應裁成數裁守兵抵戰兵係爲愼重巡防起見應請照辦沿海緊要汛地究應少裁若干尚須除看情形酌核辦理其有祗報所裁兵數而不分戰守者亦俟咨查確實分别停支餉項統歸下年册内明晰登註又有陸營素形疲弱酌裁五成及水師隨船所裁兵丁計數已在二三成以上者亦歸下二年分别停裁减造册送核現就二十二年分已裁兵丁成數核算統計浙省水陸二十九營除海防一營守司塘工查照原奏不計外其餘三十八營内嘉興湖州兩營裁汰五成温標瑞安二營裁汰三成以上鎭海太平樂清平陽玉環磐石等六營裁汰一成以上撫標左右杭州錢塘海寗乍浦溆浦太湖提標寍城守定城守象山紹興海城守台州金華衢標衢城守楓嶺嚴州温城守太荆處標麗水等二十四營裁汰一成又寍海一營因沿海汛地緊要所裁尚未及一成共計裁汰　戰守兵二千四百一十六名每年餉項約可節省銀四萬九千餘兩米八千七百餘石所有裁存陸路兵丁仍請責成該管將領認眞操演遇有疲弱隨時汰革停募以爲來年續裁地步其裁存外海水師兵丁已按照内地練軍營制遴委統領大員在洋督率訓練分叚巡緝酌給津貼冀收實效除俟議定水師練軍章程另行詳辦外所有光緒二十二年浙省裁减兵丁數目理合造具清册詳請奏咨等情前來臣等覆查浙省裁减兵額分别定限係各按地方情形隨時咨商妥籌辦理該司所詳尚屬核實除將送到清册分咨户兵二部查核外謹會同浙江提督臣陳濟清合詞恭摺覆陳伏乞皇上聖鑒訓示施行謹奏奉硃批户部議奏欽此○○頭品頂戴閩浙總督臣邊寳泉跪奏爲閩省新海防第二十九次收捐銀數懇恩奬叙以昭激勸恭摺仰祈聖鑒事竊照閩省新海防捐自光緒十六年二月開辦起至十八年十月底止報捐實職貢監分編八次請奬並將捐項赴海軍衙門及直隷省察收嗣因厦門購砲藥台一奏准截留新海防捐欵動用後因第十八期洋欵不敷磅價甚鉅將收存銀撥湊並先後墊付福清輪　砲價欵尚虚懸奏准接續勸捐濟用至二十二年十一月底止照案接續至二十八次請奬在案兹自二十二年十二月起至二十三年二月底止據洪維霖等三十三員名各項實職監生共收實銀一萬五百五十二兩八錢又據捐員錢鴻文呈繳二十四次案内奉駁補交攺奬分缺間用銀一千九十五兩六錢二共收實銀一萬一千六百四十八兩四錢先行塡給實收俟部頒執照發换據福建善後局司道編作二十九次造册請奏前來臣覆核無異合無仰懇天恩俯准奬叙以昭激勸除册送部查核外謹繕摺具陳伏乞皇上聖覽勅部查照施行謹奏奉硃批户部議奏欽此○○頭品頂戴閩浙總督臣邊寳泉跪奏爲閩省裁减額兵名數及籌支餉項情形恭摺覆陳仰祈聖鑒事竊臣承准軍機大臣字寄光緒二十三年三月初四日欽奉上諭户部奏冗兵耗財遇鉅亟宜大加裁汰一摺各直省統限一年内將裁减兵勇若干節省餉銀若干條分縷　切實覆奏欽此伏查閩省裁减額兵業於上年三月會奏並聲明未盡事宜另行奏咨恭奉硃批該部知道欽此欽遵咨行在案兹復勅據藩司黄毓恩詳稱閩省年額兵餉除地丁外部撥本省税釐四十萬江西恊餉五萬近年釐局茶税减收僅解銀二十五六萬兩江西協欵自光緒十六年起遞年力催僅解銀五千兩二十一年分全未解到綜計全年餉需不敷甚鉅自應多裁額兵藉敷支給惟福建緑營兵制近年兩次裁减本形單薄前經遵旨會商體察地方情形悉心籌議奏請酌裁陸路二成水師一成並裁撤撫標兩營實巳統籌全局無可再减原限各營兩年裁竣又因餉力實在不敷催據陸續具報水師業已裁足陸路統限本年提前蕆事計應裁撫標叅將遊擊各一員守備千總各二員把總四員外委八名額外四名陸營馬兵一百零八名水陸各營步兵一千九百零七名守兵二千一百三十七名字識號令書手四百一十一名官馬二百三十一匹除事故營兵支給遣餉外其餘裁汰兵丁字號分别酌給遺餉兩月一並彚同正餉核實造報裁缺員弁應支俸廉餉乾照案會歸軍需核銷俾免紓纒挑留撫標精壯步守兵二百四十八名官馬一十二匹軍需餉乾銀七千餘兩擬於建曠項下支給所有裁存練兵及各兵自捐練餉薪費一切俱照光緒十二年裁兵成案辦理裁存額兵追行各將領挑選精壯常川訓練以資鎭撫光緒二十二三兩年裁兵節省餉銀數目應俟一律裁竣歸於各該年奏銷案内據實題報理合詳請奏咨前來臣覆核無異除咨部外謹會同福州將軍臣裕祿福建水師提督臣楊岐珍陸路提督臣程文炳恭摺具奏伏乞皇上聖鑒謹奏奉硃批該部知道欽此○○邊寳泉片再閩省前年辦防統計營勇一萬五千餘員名迨二十一二兩年陸續裁撤四千五百餘員名復將各營統攺爲旗减去三千零二員名合計裁减名數四成有奇業經先後奏明並將勇數餉數造册咨部在案伏念閩省上游山深箐密向多伏莽每年茶市客民麕至數以萬計不得不藉勇力防護下游沿海千里均關緊要現計僅留二十旗三哨弁勇七千六百九十六員名又有統領營務處親兵茂保甲巡勇汀州夀字營士勇裁存二百三十三名福州厦門海口各砲台弁勇亦經先後裁减僅存一千一百二十員名閩本瘠土照現存之勇籌給餉需已形竭蹶如可再行裁卽何敢稍涉因循無如統籌全局以一省之大祗存前數擇要分布尚形單薄卽以海疆而論閩防似較他省爲重而存留勇數獨較他省爲少亦深恐防範難周再四思維委實無可再裁飭據善後局司道開摺詳復前來查核均屬相符除咨部外理合附片覆陳伏乞聖鑒謹奏奉硃批户部知道欽此○○黄槐森片再道府同通州縣零官到省試用一年期滿例應由督撫察看才具出具切實考語奏明甌别以肅官方兹查有新海防例指分雲南試用知縣周希韓到省試用一年期滿例應甄别據藩臬兩司會詳前來臣查該員周希韓才識明練堪以本班留省補用陳將履　清册咨部查照外謹會問雲貴總督臣崧蕃附片具陳伏乞聖鑒謹奏奉硃批吏部知道欽此 
 
