# 1906 - 110 - 4911860

 

Page 1

 
 
   
 
 

Page 2

 
 
[電傳　上諭]  
　　四月初二日奉 
上諭政務處學部會奏遵議裁撤學政請設直省提學使司一摺現　在停止科舉專辦學堂所有學政事宜自應設法變通著卽照所　請各省改設提學使司提學使一員統轄全省學務歸督撫即制　一切詳細官制及辦事權限章程仍由學部籌議具奏所有各省　學政一律裁撤均著回京供職各該省學校事宜暫由各該督撫　飭學員妥爲經畫餘著照所議辦理欽此 
　　宫門抄　四月初二日　召見軍機　嵩連　孫紹陽　繼銘 
[論出洋大臣之尚其亨]  
朝廷擬行立憲爲中國圖强最重大之事派遣攷察憲政大臣爲仿行立憲最要之首務五大臣之奉　命出洋也臨行時　兩宫諄諄訓勉屬望甚殷士民沿途祝禱萬人額手各國亦且相顧而動色然則五大臣苟一念及責任之重大若此且將食不飽而席不煖矣遑論其縱恣冶遊荒淫無度乎車站炸彈之變　朝廷下諭殷殷垂問士商慰電絡纆咸欣喜五大臣之幸未遇害而歎息痛恨於暗殺黨之下此毒手者以五大臣之身關係至重故也今尚其亨縱志色欲醜聲播於各國彼旣專心研究於嫖界中之事業則必不留意於攷察政界中之事業可知不幾令我國上下失望而逆徒將掀髯冷笑於九泉之下耶逆徒之欲加害於出洋大臣也倘以五大臣不足當攷察之職任故則尚其亨若此逆徒之所料亦已中矣苟以阻止立憲故則尚其亨又如此立憲有何希望而逆徒之心反可稍愜矣嗚呼立憲之事不阻礙於逆徒之炸彈而妨害於攷察憲政大臣尚其亨之荒淫則逆徒與尚氏相去幾何逆徒以阻礙立憲故而從重治罪今尚氏不以立憲爲重而肆意於荒淫其若之何尚氏荒淫之歷史於初出洋時本館早有所聞然不忍爲之宣布者猶冀其能晚蓋也今乃並不悔悟致爲澤公據實奏參（見本報前日專電）則亦無可爲諱以夫出洋留學生行止苟稍不自檢同學猶且開會公議聲其罪而逐之不使敗留學生名譽而留污點於外國今尚氏以皇皇欽派大臣而荒謬如是尚何言耶尚氏冶遊實錄略見前報其事關係於立憲影響甚大用敢歷數其罪以告天下。 
朝廷以立憲故不惜費數十萬金毅然派五大臣出洋爲中國歷史上未曾有之盛舉爲中國近來廷臣未曾　過之異數爲中國自占及今未曾經過之大改革夫以至大至要至鄭軍之事而尚氏乃　視若此他日回國覆命將何領以見我一皇土地則其得罪於朝廷者一。 
國民以立憲故聞五大臣之出京也學界歡迎工商界歡迎　報界亦作辭以歡迎之其出洋也學界歡送工商界歡送卽報界亦作詞以歡送之其至各埠也各埠華僑亦歡然以迎歡然以送尚氏試思所以備受種種歡待之故何爲乎今辱國若此我國民何歡之有則 
其得罪於國民者二 
其餘出洋各大臣亦以立憲故小心翼翼恪恭將事將以上答朝廷之委任下慰國民之期望而中以自全其名譽今尚氏破壞名譽若此非但無以慰答中國上下且將貽外人訕笑致澤公有自請議處之事則其得罪於同行各大臣者三 
各國亦以中國將行立憲故所至之處派親王大臣接待禮儀優厚咸以冀望中國强盛之意託諸祝詞并導遊各地意拳拳也今尚氏若此非但出洋大臣爲外人輕視并將輕視我中國故各國對於出洋大臣已有不滿意之微詞則其得罪於各國者四 
嗚呼尚氏之得罪天下如此則車站之謀剌者不幾歎當日多此一撃而尚氏對於當日轟天震地萬人爭傳之逆徒亦能捫心而一無慚愧耶 
[本館接到商部奏准破產律專電初二日戍刻]  
北京專電云商部擬訂破產律共計一百條奏請頒行各省奉　旨依議（孔） 
[駐滬法總領事致皖撫電（爲霍山敎案未了]  
　　法兵艦將移泊安慶事） 
安徽撫台恩鑒前來電悉匪目張正金現仍逍遥事外霍山地方未能平安此皆該縣及派往查辦二委員之咎本總領事以爲此等官員與私會匪徒擾害地方之張正金通同　氣本總領事惟有令本國巡洋艦笛茄脫俟南昌事了移泊安慶現值貴撫部院蒞任是邦似此辦法深自抱歉然亦不得已也上海法總領事巨電勘（顚） 
[駐京法使電知南昌敎案已經議結]  
駐滬法總領事昨接駐京法使電云屢接駐贛郎主敎電催南昌案擬卽早結至昨午十二句十分鐘又接來電云南昌案華政府與我已結所有詳細情形俟數日再寄著卽轉致郎主敎知悉（顚） 
[法使反對京官爲江令開追悼會]  
　　初一日北京電云此間官紳志士擬爲已故南昌江令開追悼會法使於此事頗爲反對譯字林報 
[再續南昌江令影片文字]  
此係另一包封面題曰江令書給王安之手書昭片七張每張皆有標題 
　　題　一張曰（此係正月二十九日江令召棠在天主敎堂未受傷前親筆所書辦案條議與神甫王安之者現法参　執以爲據 
其目一元以上之零星存欵歸儲蓄櫃辦理如有欵項欲生息者不拘多少均請來行存儲可也再本銀行原定章程儲蓄一櫃節日禮拜日照常收付茲經公議各辦事人終年無休息之時未免太覺勞苦故特改章每逢節日禮拜日及銀行假日辦事時刻以正午十二鐘爲止午前仍照常辦事以便各廠工人各商家夥友得以休沐之日來行收付欵項此佈 
 
 

Page 3

 
 
之第一張）紙背以正楷釋其草書曰一一擬棠浦辦兇犯抵命三名除龔棟到案外　一擬龔耀廷革去舉人監禁　一荏港永遠監禁减等開脫　一南昌鄧國和仍依原中所擬出撫恤錢一百八十串外嚴緝兇首究辦　一新建艾玉仍照原擬辦理　一議高安縣匪犯鬧敎堂除已正法四名外議賠　一議棠浦撫恤敎民賴克明等錢） 
其標題第二張曰（此係正月二十九夜江令召棠在天主敎堂受傷後親筆所書與神甫王安之者現法參贊執以爲據之第二張）紙背以正楷釋其草書曰（我死爲救新棠民人不是與敎堂爲難總求神甫保保我民不發捕不請兵船案平和速了我死無怨）其標題第三張曰（此係正月二十九夜江令召棠在天主敎堂受傷後親筆所書與神甫王安之者現法叅贊執以爲據之第三張（紙背以正楷釋其草書曰（我死一要緊只求王神甫救我新昌民人不要再興兵我死感激劉先生恩）以上第二第三合爲一張 
其標題第四張曰（此係正月二十九夜江令召棠在天主敎堂受傷後親筆所書與神甫王安之者現法參贊執以爲據之第四張）帋背以正楷釋其草書曰（祗求神甫從輕就此了結我抵兇犯數命案了敎亦可傳龔姓非野蠻之人我死如前言案算了結不可再追失言我死無怨逼死本縣不怨爲救民耳嗣後傳敎民敎相安爲 
[中俄議約之阻礙]  
　　初一日北京電云駐京俄使濮科弟君雖已修改前者俄員與中國革員周冕所訂之密約然現所開具之條欵與前約内所載大同小異因之中俄約事已有阻礙譯字林報 
[外部不認膠澳總督之名稱北京]  
　　外部前以德國派駐青島之水師提督平常文告公牘俱用膠澳總督稱呼殊有未合因照會德使駁論旋經德使穆默氏函覆略謂膠澳總督之稱自二十三年起已屢見公牘相沿已久揆度情勢亦猶英國香港總督之稱無庸辨駁云云然聞外部諸公仍不允承認云（吕） 
[商部奏調人員名單　京師]  
　　南部近以事務日繁在署各司員不足以資辦公日前援照外部奏調京外各員例特專摺奏調奏留京外各官曁留學東西洋學生共計二十六員茲覔得全單亟錄登報　奏留候補四五品京堂陳時利　工部郎中周錫璋　員外郎王汝淮　内務府候補主事陸保　候選司務胡德望　候選知府恩慶　郝樹基　奏調庶吉士陳雲誥　内閣中書潘承謀　禮部員外郎瑞光　刑部主事楊晉　前出使美参贊工部主事夏偕復　何景崧　宗人府候補筆贴式宗室榮文　禮部筆帖式文琦　候選筆帖式吉祥　吏科筆帖式連捷　江蘇補用道袁思亮　江西候補知府趙椿年　候選知州文治　江蘇候補知縣楨興　日本高等商業學校畢業生王璟芳　大學農科畢業生葉基楨　德國高等工科畢業生廖世綸　王季點　大學法科畢業生薛錫成（仁） 
[商部破產律入奏有期北京]  
　　商部所訂破產律前咨法律大臣核訂嗣經該大臣增改十三條又續增二條咨復商部核奪現經商部核准已咨請法律大臣會銜具奏大約四月初卽可入奏矣（情） 
[照會覆勘全浙鐵路路缐北京]  
　　全浙鐵路由翰林院侍讀學士黄紹基等公呈商部并訂立章程請先立案經商部批准先予立案所有擬勘路線俟覆勘後詳呈該部再行核奪業已照會該學士等矣（孔） 
[批准四省鐵路學堂立案北京]  
　　陳閣學寳箴前呈商部擬設閩粤皖浙四省鐵路學堂招集學生多名學習鐵路工程等事以備將來調用免致借材異域等情昨經該部批示准予立案矣（交） 
[江督周玉帥致駐甯英領事函]  
　　（爲商改上海西牢事） 
敬啓者昨准來文以接霍樬領事來文因傳聞上海西牢禁押華犯有連枷鐐銬諸刑及瘦死不報等事實屬不確嘱爲更正等因已允更正備文照復在案本大臣常聞外洋各國牢獄極講衛生之道勝於中國牢獄上年冬到滬頗有人言西牢酷虐情形本大臣初不之信後竟有人開來說帖本大臣當答以隨後由官商辦現在不便問及此事嗣察訪情形皆由中西官紳彼此隔膜遂致謡言滋多惟其中實有應行詢商之處特據愚見函達閣下如能轉達霍總領事畱意斟酌或與滬道商辦誠所願也 
一中國牢獄有專官管理仍歸問刑官察看今西牢歸工部局管理而判押人犯乃公堂之事似應將西牢押犯准公堂委員隨時察看預聞其事並准在押人犯之家屬前往看視則彼此浮言自息 
二工部局本管工程巡警二事由住租界内之中外商民集捐而成實係中外共保平安之工程巡警局也今專稱工部局名實不甚相符卽係巡警覊犯之所並非牢獄民間相沿稱爲西牢亦失其實中俗視牢鉃甚重稱之爲牢卽疑有嚴酷之刑公堂章程本祗訊判枷杖以下罪犯中例枷杖罪犯只有看管不入牢獄須徒罪以上審實定罪乃准入牢今之公堂押犯處所亦是看管之地皆非牢獄今稱巡警所押之犯爲西牢遂致稱公堂押所爲中牢亦於名實不符如能將名稱改易則更妥善 
三華人犯法本應照中國律例懲辦刑部現頒新例應遵新例辦理惟其中有應變通之處亦應由公堂酌定詳候咨明刑部立案由公堂曉諭大衆周知則人自遵從而無疑怨矣 
四中國押犯有散押卽不加刑具有鎖項卽項頸加練一條有鎖銬卽加脚鐐有鎖鐐銬卽再加手銬此四等鎖重於散鐐重於鎖銬重於鐐惟枷杖罪名有加鎖者有不加鎖者至手銬脚鐐非軍流重犯擬定罪名者不用今如改用皮帶代鎖銬似應分等應用何等似 
 
 

Page 4

 
 
由公堂判定未判不得擅加則上下皆聯一氣矣 
五中國大小問刑衙門監押各犯每月若干或因病取保或在監在押病故皆由原審衙門通報上司衙門查考上海公堂似亦應按月查報由上海道詳報南洋否則無可查考傳聞失實亦無從辨証 
以上各節姑就鄙意所欲陳者略叙大槪至公堂押犯處所本大臣現正督飭滬道商酌改良整頓想滬道必與中外官紳討論改良之法惟聞基地難遽擴充經費驟難多籌未免愧歉耳至西牢諸事内有不便於民不合中國律章者望各位領事與滬道從容妥商辦理彼此不存成見開誠布公毫無隔膜則民情胥服凡一切不相諒之言自無從而起於保全治安甚有裨益鄙意如此尚望貴領事函達霍總領事察照以爲如何（霜） 
[拿獲飄匪續誌長沙]  
　　湘省拿辦飄匪一案聞於三月二十日左右復由飛翰水師拿獲匪黨黄漢一名係湖南第二等匪目其被獲之由因該水師曾密派一人僞投入會匪首與以白紙洋式名片一張正面注入會人姓名旁注籍貫别號背面印有洋文數字據稱凡入會者卽以此爲飄布儘可混充名片此外叧給印照一紙語氣略如演說體大約以革命爲宗旨其人入會旣久一切内容早已探悉一日將同類某誘人省城拿獲交案供出黄漢一名並稱另有黄某爲湖南總頭目曾充某學堂敎習現赴東洋一切册籍要件均交黄漢收存其餘黨徒甚衆云云該水師遂以某爲眼線叧派兵勇帶同密拿其時黄漢將欲他往適於距省約百里之地與兵勇相值卽由眼線聲稱此係黄大少爺該兵勇當卽上前拘住解省一切審訊情形未得確耗（車） 
[趙次帥派同知李沺招撫馬賊奉天]  
　　奉省馬賊剿撫兩難已歷志本報近日東北一帶甚形猖獗調兵往勦則該賊藏於窩集之中（窩集卽綿亘數百里之森林）此追彼竄蹝迹飄忽並聞賊黨多係燕齊沿海亡命流入奉省以此爲生百餘年來根株不絶軍憲趙次師以爲勦不如撫日内特札派營務處委員同知李沺携銀一萬両馳往東北一帶極力招撫不知該賊黨肯就範圍否（通） 
[電告嚴防鬍匪京師]  
　　三月二十三日吉林將軍電致政府謂因奉天鬍匪現在侵犯吉省邊境勢甚披猖悍不可遏業已派營嚴密防剿以免養成巨患（受） 
[萍醴煤礦巨災彚誌湖南]  
　　萍醴煤礦向用土法開採往往有水火爲災致成廢井自建築鐵路聘請洋工師改用機器開採後火水之患始絶三月初有某煤礦忽然火起一時烈焰滿山聞者莫不驚駭焚斃約二百人　又聞該處建有洗煤臺高聳雲霄自煤礦被焚後臺之西偏忽然坍塌上下工人不及走避壓斃數十人傷百餘人亦非常巨災也（車） 
[香港華商誣誓受罰]  
　　初一日香港電云香港英按察使畢高德君前曾以體面華商八人發誓不實判定監禁三月不允從寛釋於該按察怀竭力駁斥狀師之辯詞惟准暫交保遞呈於公議會一月之後歸案辦理並定每人繳一千元作爲保費譯字林報 
[舊金山地震巨災三誌]  
　　字林報接初一日倫敦電云舊金山又有火起船廠頗受虚驚其時天適降雨火墊遂滅難民之棲宿于若野者更形慘苦日本赤十字社已派病院船一艘看護婦數人前往該處同日東京電云寄居太平洋沿岸一帶之日本人已運送食物散給地震受災之日本僑民現已覓得死进遺體五百具然其實數當在千人以上也　文匯報接駐滬美總領事初一日舊金山電云西四月十八號（卽中歷三月廿五日）禮拜三早五點三十分鐘舊金山地震屋宇之塌倒者有數千所自來火管全遭毁壞實爲近世紀地震之最烈者也地震之後市街之南及涉森街白脱雷街一帶相繼失火計有二十處鐘鳴十下著名之舊金山考爾新報舘及已來期旅店等巨室之内部均受損傷市街之南自第一街至第十四街所有居民住宅化爲灰燼日之方中全城下軍律戒嚴令居民皆避往金門園至是夜九句鐘幾内街鬧市之火不可遏制夜半歐法利耳街及瓊司街又報火起蔓延至德律葛勒夫小山焚燒佛郎西斯客店一所救火夫警察隊團練兵皆踴躍旋救直至次日禮拜四晚火勢漸見壓服爲止最後市長傳令在聞納斯大道之東邊將木塊碎石阻塞之全城計有三分之二已遭毁壤人民之無家可歸者有二十萬此次地震死亡之數實難預計大約當有五千人在禮拜四晚有數人在露西亞小山及德律葛勒夫小山之問爲火勢所迫不得出又有二十五人以無人拖曳皆葬身火穴禮拜四即有火車在洛斯愛恩其耳斯及嘉禮福尼省其餘各城來往開行是日美國國會即撥一兆元禮拜六又添撥一兆元爲振欵美總統降旨命太平洋艦隊開赴舊金山帮同救護饑餓無食之難民居民有患痘症虚熱症者目前城中疾疫流行銀行董事聲稱銀窖皆無恙各保險行皆允照數賠償南太平洋及森塔飛鐵路公司皆願運載遷居之民不取車費現在離舊金山而他往者不下數千人此次損壞之總數大約有美金五百兆圓該處並無暴動惟畧出搶掠之事當卽彈壓解散該處市廳已全行毁壞市長現與馮斯敦提督同在一處辦公工藝廠即須重行修建然亦須數月之久然届時城中瓦礫恐尚未能收拾一清鋼鐵廠糖汁提煉所皆未受損斯丹福大學被毁頗甚傳聞有學生二人死於難沙立納斯地方死者二百人愛格紐瘋人院倒塌死者約有三百人洛斯愛恩其爾地方未曾被災但在來特俾勒夫之南稍學震動耳救濟舊金山之賑欵現得美金四兆圓此役死者並無有名人在内碼頭上所建之小屋有六所被毁裝載日用貨物之船雙皆不准開　該埠又由美國海線轉初一日舊金電云該處昨日下午又復地震惟並未爲害 
[德相接見外部]  
　　初一日柏林電云今日德相蒲蘆親王接見德外部大大臣該大臣將往漢褒革奏報德皇 
[俄國實行新政]  
　　初一日俄國國倉及皇族議會于西五月十號開開會届時俄皇親臨觀禮 
[法政府編輯摩洛哥恊商檔案]  
　　初一日柏林電去法國政府擬將摩洛哥協商案件編入董皮書皮書譯文匯報 
[日本簡道賀西班牙王大婚專使]  
　　初一日東京電支駐紮比利時國日本公使已奉訓條充道賀西班牙王大婚之專使 
[特國允供給那特爾團練兵]  
　　初一日倫敦路透電云南斐洲特蘭斯哇以爲那特爾供給團練兵五百人 
[美人好善不倦]  
　　初一日東京電云美國捐助日本災荒之欵現仍源源而來 
[比利時練船失事]  
　　初一日倫敦路透電云有比利時練船一艘名丹納耶者在比斯克海灣遭風覆没全船水兵五十四人僅有二十六人得救譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[謡傅漳浦敎案未平厦門]  
　　近日厦門謡言漳浦縣屬閙敎後該屬十人已約定七十餘鄉意圖滋擾現省中調往練勇五百名並廈提憲調去練勇一百名均已扼守要道矣（孟） 
[擬加烏里雅蘇台將軍廉俸北京]  
　　日昨政府王大臣會商謂各處將軍之缺以烏里雅蘇台最爲清苦且該處兼轄唐古忒烏梁海逼近强俄撫綏蒙藩佈置邊防在在均關緊要籌書尤爲不易擬請將該將軍廉俸每歳增加銀二千兩並須叧籌練兵辦公等項經費以資整頓諸鉅公已擬先爲面奏未悉　兩宫俞允否（樂） 
[禁門擬添宿衞軍北京]  
　　日前　兩宫面諭慶邸曁徐大軍機以禁城屢次嚴申門禁准宿衞兵丁甚單飭在八旗挑選精壯者赶速訓練以便分駐内門並將旗兵編練巡警隊稽察外門其頤和園三海等處著調保府新練旗軍分撥巡邏以資拱衞（訓） 
[徵兵赴寗常州]  
　　常州第四次所募徵兵六十名由徵兵官吳介璋於三月二十八日送往金陵入伍當啓行時常郡學界中人及地方官紳均贈旗歡送以示鼓勵（再） 
[寳邑開辦徵兵吳淞]  
　　寳山縣徵兵官劉舒城已于上月二十五日由蘇抵淞假寳城學會爲徵兵局寳山縣王大令卽出示招募並定四月初一日起隨時攷騐（川） 
[旗兵北上起程鎭江]  
　　北京練兵處所派容仁甫觀察及周剌史來鎭挑選駐防八十名赴北洋保定入伍名曰京旗第一鎭新軍茲悉所挑各兵擇於三月二十七日起程均乘招商局江寛輪船由滬再行换輪航海北上瀕行之際軍界學界中人咸詣江干歡送并唱歌燃爆至兩委員業於二十八日乘永清輪船赴甯挑選江寗駐防各兵云（再） 
[水師調聚吳淞會操吳淞]  
　　江南内外洋水師十一營炮艇 
調聚吳淞水陸會操其官弁兵丁衣服從四月初一日起均須改换夏季服式官弁蒞校塲閱操監操導操無論副參遊都守千把外委均穿龍袖章佩刀暖帽兵丁青布小袖衣褲布靴草帽官則行裝戴凉帽又内外洋砲艇所用之鎗砲均係舊式現亦議改五響毛瑟快利鎗鴿錜短管快砲（川） 
[補紀懹遠縣眞儒堂衝突事安慶]  
　　上月二十四日懷遠縣官立眞儒學堂副敎習楊伯臣偕宫見祖曁該學堂監督宋恒森敎習鈕純齊楊正甫至田八澡堂洗澡并在該處小飲坐有新學董宋嘉炳者素有斷袖癖宫見祖知之密唤唱妓小詐狡童趙三侑酒宋與趙三有舊一見戀戀不舍遂在澡堂歡聚達旦後被宫洩其事於該堂學生學生大譁以敎習監督演此醜行有壤名譽誓力去之迨楊宋歸校後正擬上課諸生卽面斥其品行不端彼此爭論幾至揮拳迨二十六日于縣令聞悉此事反以諸生不應與敎習爭閙斥退學生六名於是懷邑學界大動公憤該校全體停課聞有擬控陳省憲之說未知如何了結也（多） 
[請設石業學堂蘇州]  
　　蘇省石屑捐自恊記涉訟後均已停止現有承辦焦山石屑之經董姜文蔚等擬重抽是捐設立石業學堂俾該業子弟和入堂肄業等情遞禀各憲及學務處請示（康） 
[選舉八邑學務代表紹興]  
　　越郡學務公所公舉蔡鶴廎太史爲總理茲因籌議提倡興學改良敎育等事故公所分别照會紹屬八邑學界紳董務各選舉代表數員先行告知以便訂期齊集公所議會學務（目） 
[金郡學欵充足金華]  
　　金郡學欵前被海鶴汀太守扣留年餘因之各士紳投省上控現海太守已將餘存洋三千元及建造校舍洋六千元如數撥交金紳接管以備興學（早） 
[學務彚誌厦門]  
　　厦門創設高等女學堂因乏經費日前特舉代表人殷君赴小吕宋等處募捐四千餘元已議定四月初一日開學報名入學者約有五十餘名擬聘黄黻臣孝廉爲敎員○廈門中學堂前經道憲姚觀察出示招考學生定於二月初五日開學迄今両月報名入學者祇有八九名故開學之期仍未定也（孟） 
[陸軍小學更調人員安慶]  
　　皖省陸軍小學前經藩司札委候補人員派充該堂各差現皖撫恩中丞以各委非由學堂出身頗不謂然聞有更調之說云（士） 
[甯波官事]  
　　甯波府喻太守兆蕃奉撫委兼署寗紹台道本擬三月二十五日接印現已改期四月初二日○新任象山縣黄羨欽大令三月二十七日抵甬約四月朔由寗赴象履新（具） 
[管帶撤差候叅廈門]  
　　兼署水陸提督馬金叙軍門蒞任後委員至各營台點騐營兵有福健軍營兵缺額多至一百餘名禀明軍門復查是實卽將該營彭管帶撤差候參　缺卽委該營帮帶譚某接受（孟） 
[縣書衝突揚州]  
　　甘泉縣署兵房書夥蔣姓向承發科書劉姓爭行商會航業案件於大堂前將劉書毆傷禀官不理現由事禮等房書辦公禀請究（引） 
[秋審案犯解省蘇州]  
　　本年蘇省秋審案犯共二十一起男犯二十名女犯二名現已一律解抵省垣經署臬陸廉訪飭分禁司府縣各監禀請陳中丞示期提勘（且） 
[會議自闢商塲辦法吳淞]  
　　寳邑紳董袁觀瀾等近擬就滬北毗連租界之寳山縣轄境結一圖九一圖等處自闢商埠照南市章程設立警察由董經理業已聯名具禀上海道允准因此定于四月初四在寳邑學務公所邀集各紳董會議辦法並籌欵等事（川） 
[紀安徽鐵路在漢集股情形漢口]  
　　安徽開辦鐵路在鄂省招股一則迭紀報端茲悉每股計銀十兩近日漢上皖商人股者漸見踴躍現已定四月初旬開工公司辦事員係韓太守鑑業云（兵） 
紀九南鐵路在漢集股情形漢口 
　　九南鐵路本可早日開辦因敎案風潮尚未平息以致入股者稍有阻礙漢口商民之附股者尤屬寥然則開辦之期固尚需時日也（千） 
[賽會肇事吳淞]  
　　三月二十九日江灣鎭賽會時有扮蕩河船者被流氓數十人刦去所失金飾值銀數百迨報汎地趙弁帶兵往查流氓已被逃逸此外婦女之爲流氓刧掠者不計其數云（川） 
 
 

Page 10

 
 
[飭屬保護洋商紹興]  
　　越郡蠶汛將屇諸曁嵊縣等境已由各洋商派人到紹在鄉鎭分設繭行現洋務局准領事函告特札府飭縣認眞保護並調營扼要巡守俾免疎虞（早） 
[脩理街道經費難籌揚州]  
　　揚城街道前經趙都轉面諭江甘兩縣修理昨聞兩邑宰會商紳士各按地段諭飭街董向本街各鋪户酌量募捐以充經費現已分給諭單並會銜出示勸諭（拜） 
禀請核減蛋黄白出口稅京師 
　　鎭江職商王長庚向開蛋行專辦蛋黄白運售出口銷路頗暢近以蛋白黄所納出口稅較前日漸加增且不能一定關司扞巡任意指報等情禀請商部轉飭稅務司酌減稅銀以恤商情現經商部據禀咨行外部轉飭總稅務司明定稅則以免商累（情） 
來函 
[振武宗社書記員報告]  
　　松江楊隂安來函奉示并圖說收到惟鵝郎草與蒲公英實非一物蒲公英生於階畔無盈尺者路傍隨處皆有根細入土葉如尋常草類一枝一葉多平鋪於地現正結蕋花開作黄色結實渾圓如絮隨風飛揚者是也鵝郎草大致相類而根如波　大者如小蘿蔔其枝肥大有一株而長至二三尺者此蒲公英所無葉梗中空花蕋與葉均中空有漿非僅一株之中空而已浦公英之葉梗如車前草惟結　開花之株中空有槳耳攷之本草浦公英性味非能戒烟鵝郎草已經試有效騐前登紹興曹淋笙一說實屬大謬用特詳告請卽更正以免誤人○南尋吳稼昌函云閱鵝郎草圖說於是逢人苦勸並於田間尋覓此草見　　甚多意欲採而分送又恐有悮特此奉告請卽寄鵝郎草一叢來以便照　採取　說諒有存者乞再賜我百張以便代爲廣播（後畧）京口胡健非來函貴　鼓吹振武掃盡　　請將簡章及鵝郎草圖說惠賜數百張以便分勸更乞將鵝郎草附寄若干　照樣採取○福州唐胡蘭來函貴社分送戒烟簡章宗旨辦法誠足振全國之精　　　彊基　　中畧）僕因病誤吸鴉片已歷七載今聞鵝郎草戒烟功效甚　不　　喜　此革按圖而索迄無所得木鵝郎草惠寄數株以便尋採（後畧）○鎭江　雨人李　蘭　云承寄圖說當卽張　通衢分寄親友惟靈章雖經尋覔然　　者多　　有錯誤　將鮮草賜下一二本俾得按圖索驥藉到病除無仟拜禱○金常折武忠社來函全　常盡接壤之羊尖鎭於正月初六日由發起人丑　學與　鎭同志張師　　　　蔡愪卿言邁千張鳳山談新覺王寅杰王雲軒許保萱謝吉薛等設支社于鄉越十日一會會必演說宗旨章程悉遵貴社自開會迄今已舉八期鄉人因而感格者甚衆　將人名錄於後方諸葛雲階葛介眉高福如蔡馨山陸仲卿徐益山陸鴻書陶望年諸葛竹岑支錦成金巧官龔雄寳馮志明沈三大范芝侯曹仁福順鳳　章榮賓任鳳笙沈淵泉華亦香管少任鳳悅千盧山姚文卿馬清泉詰葛春寳胡文隆張韻珊高良卿　文晉沈培昭李鴻大周雲亭李宜先盧寳珊盧秉忠周宜官黄迎福朱錫廉華伯馨至瑞英王九林沈錦如錢大德夏閣翁晉仁張宏保張峻宜諸葛子安周　初沈培　陸文卿謝履方談爾陶程廷珍 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[開辦清道鎭江]  
　　鎭江雖有巡警而路政迄未講求刻鎭道擬派員辦理清道清道事宜定於四月初一日舉辦（再） 
[紀漢口茶商漢口]  
　　兩湖紅茶開辦在卽各路茶商之到漢者較去歳尤爲寥落聞洋商已派人赴山購茶以分華商之利（家） 
[滬城官事]  
　　江蘇學政唐春卿文宗昨偕章唐二隨員至道拜會○河南機器局採辦委員林星泉直剌之源安徽人昨日到申住周昌記棧午後至道禀呈河南機器局請辦機器公文一件○河南撫轅武巡捕松千戎濤由蘇送陳撫憲回滬昨赴道轅禀知俟定船名請换護照返省○湖北候補縣陸籛士明府長蓓江蘇試用府經歷陳子藩參軍福疇由浙江原籍來住滬城花草浜萬茂號昨均因公到道禀見○土膏委員劉耀庭大令定榮是日到道禀呈蕪湖土膏局董公信一件○辦理通州開埠事宜丁憂補有直隸州傅築岩直剌壽慈赴道轅禀辭回通○兼護守府正任城汛周監之千戎浦東總巡謝岳松明府警察南局委員黄幼香二尹西局委員謝建候二尹昨日均至縣署拜謁（合） 
[製造局紀事]  
　　製造局會辦李叔倫觀察於上月十六日赴寗謁見督憲刻已公畢昨日發電來中將於日内向滬○製造局分設西卡砲隊營隊兵周福春到局冒取竹竿一捆行至局門被五十號巡警兵查見卽解巡警處請究幇帶劉萬祥干戎將周送往營中訊辦由委員劉明府賞給該警兵洋一元以資鼓勵 
[唐宗師初一日視學詳情]  
　　初一日九句鐘唐學使偕隨員 
章琴若太史唐郛鄭部郎至榛苓初等學堂此校由梨園籌欵培養貧寒子弟深堪嘉許奬給儲英啓秀四字匾額又至時化初等學堂亦不收學費奬以廣收榱桷四字匾額午膳後至官立養正兩等學堂有學生八十餘名頭班生頗靜穆聰頴又至七鋪公立小學堂及衣業公立小學堂均係今年甫開故學生程度尚淺出城已七句半鐘矣（助） 
[尚賢堂三月份課案]  
　　頭班英文黄秉樞姚寳源二班英文蕭實丹盛文申三班英文凌志雲鍾家駒四班英文陳常泰 
王宏業　英文初學沈志雲李學汀高等地理盛文中李國英 
尋常地理姚寳源黄秉樞高等文法屈叔怡魏樹春尋常文法黄秉樞姚寳源淺近文法盛德宣胡承鈞　高等算法劉世華姚寳源　尋常算法張維仲張華亭萬國通鑑劉致祥嚴傳方　經濟科英國史記朱寳綸王振民吳增慶列國政治吳子猷趙士駿朱寳蘅（也） 
[遊學招料所紀事兩則]  
　　滬道以美國工約刻未定委妥嗣後恐有赴美遊學各生有所未便故卽札飭招料所委員謝上松明府日後如有學生赴美應令購買頭等艙位切勿購買二三等票位前往致被該國視爲華工查騐留待再自費學生限於川資聽其自便云云○上海遊學招料所委員謝上松明府前者禀請滬道擬以滬北振捐關防代用等語茲奉瑞觀察批示據申已悉仰卽遵照妥愼經理如毋委任至所稱權用關防一節昨已刊就名曰上海辦理出洋學生招料所委員鈐記發給明府印用矣（望） 
[遵限造呈履歷]  
　　滬道瑞觀察自諭限本縣有差礦　務於十日内造送履歷呈核後本城警察西局委員黄二尹等日來　已遵限造成先後呈送道憲察核矣（嚴） 
[札定定房捐洋價]  
　　縣署昨接蘇省房捐總局札發本年春季房捐三聯收票並定三月份房捐洋價每元作錢九百八十文汪大令遵卽出示曉諭周知（宜） 
[飭差查禁苛捐]  
　　昨報紀柴船户黄鑑餘等投縣禀控九三堂柴船公所勒索捐欵一節茲悉汪大令得禀後以事關公所苛捐致干衆憤昨已准飭差役前往查明禁阻矣（嚴） 
[小輪須完稅釐]  
　　邇來小輪出口每有抗完釐金情事昨滬道瑞觀察函致新關稅務司好君請卽傳諭各屬嗣後凡報南關出口小輪一律遵章完稅一面移請淞滬釐局督辦陳觀察出示曉諭（望） 
[催竣河工]  
　　浦東上南各邑交界之護塘河經董禀縣興工開挖迄今尚未完工昨經本縣汪大令商催河工董事朱福田趕緊督限各工勤加工作俾便早日竣事（嚴） 
[道批照錄]  
　　滬紳創設徙薪公所具禀道轅昨奉瑞觀察批示云查徙薪公所係爲平市價而設事關公益自屬可行惟城廂内外居户所用稻柴向由鄉農挑運兜售者不少如果公所定價廉於鄉販各居户自無不避貴就賤但取舍仍須各聽其便不得將平常挑賣之柴與壟斷私霸並論以符平價之義至章程第九條稅帖一層核與公所性質不合且舉貢生監槪不許充牙行載在禮部則例該職員尤未便自居汚下致違定例應將此條卽行删去所請分别轉詳一節查該公所係屬招股設立一切應按商部公司律辦理著卽遵照擬議禀候核辦可也（宜） 
[責懲誣控搶孀]  
　　上海縣汪大令接奉松江府憲札文略謂據全節堂經董沈爾常面稱上海十六保四十二圖地方孀婦謝施氏守節有年忽被鞋匠李和尚糾搶逼婚經其夫族謝書堂告知該處竹溪學堂紳士黄申錫勸其送還李和尚有恃不服竟將該氏藏匿應急提案研訊詳辦等因大令奉文之下立傳謝書堂並提李和尚謝施氏到案於前晚質訊氏供夫故九年去冬被夫族謝書堂偪令再醮與年老殘疾之柴某爲妻因氏抵死不從書堂懷恨製一木籠將氏鎖閉氏因受苦不堪自願再醮由何關基爲媒嫁與李和尚爲妻經李償貼葬費洋五十元並由李父德裕夫胞兄謝昌園出立合同兩帋互執爲憑詎料書堂與地保馬關生圖分身價不遂賄託文生黄申鍚赴松揑報所有合同二帋已呈憲案求請察辦詰之謝書堂俯首無辭大令喝掌責五十下交保並著具誣告結呈候詳辦一面將謝施氏仍交李和尚領回完叙（宜） 
[金表何來]  
　　美租界楊樹浦東首威妥瑪路有西人被害已誌昨報茲悉捕房查得死者係西牢内西人頸項有繩索痕顯係勒斃捕頭飭探嚴行跴緝經包探劉森堂查見有寗波人董金生手持 
 
 

Page 18

 
 
小金對時表玩弄詢其何來　稱在高坭墩上拾得因其形跡可疑將董帶入捕房請捕頭詳細研鞫因察得該表内有水坭痕跡愈覺可欸昨日解赴公廨請究襄讞孫明府與英副領事研訊董供向在信泰紗廠作　停歇未久日前聞有西人被害觀者甚衆故於是日八點鐘亦往觀看行至絞花局高坭墩旁拾得此表餘無别故捕頭詰謂爾拾得後曾否給與别人觀看董稱並未給人看過孫明府復加推鞫董仍堅執前供因判還押捕房俟查明虚實再行覆訊（力） 
[拐逃控縣]  
　　滬城老北門内女醫錢姓之孫女被輿夫某甲 
誘拐逃逸錢氏查悉前日將甲扭縣控究（事） 
[道憲飭拿流氓]  
　　滬道瑞觀察日來訪得浦東八埭頭每有流氓横行不法擾累鄉愚並有各茶肆設賭演唱淫詞情事因諭浦東總巡謝岳松明府嚴飭差捕拿辦（曰） 
[飭探查拿惡鴇]  
　　前者長裕里雉妓院惡鴇謝庽因凌虐妓女經濟良所函致捕房拿辦判妓發所擇良婚配謝庽遞籍在案前日捕房五十號西探頭目矮姆斯脫郎傳諭某華探謂近聞謝鴇潛又來滬匿跡法界急應留意緝拿該探唯唯遵諭而退（力） 
[賭徒毆斃什長案詳文兩歧續誌]  
　　昨報紀北新涇巡局什長鄭廷甫拘賭被拒致斃臬司查核本縣與隊官禀詳不符一節茲悉該隊官袁副戎禀中以該茶館犯法設賭由勇拘拿竟敢拒捕致將什長撃斃此風决不可開應請飭縣伸究以儆將來云云而縣尊汪大令詳禀則有訊得該舘主陳阿根等供稱事因索費起釁咎由自取等語是以兩歧是則孰曲孰直明眼人不難辨别也（曰） 
[圖姦攫飾案斷結]  
　　馬夫朱寳夤夜掩入丁唐氏房内圖姦未成攫去金押髮一案訂於昨日擬定由捕房於午前解廨請示郝門律師帶同見証至案尚圖聲辯孫明府以此案供証確鑿無須再訊遂商之英副領事判格外從寛將朱發押捕房十八天呈案之金押髮給氏具領原告叩謝而退（力） 
[交保還洋]  
　　鍾慶福投英美公廨控陳春泉欠洋不還陳又扭控莊逸如圖賴借洋前晚奉襄　孫耳三明府提訊鍾供岳母有洋二百元前經陳春泉央小的爲中借去至今不還求究質之陳供與莊逸如合開米店被莊欠洋有借票呈追訊之莊求請寛限措還明府判莊交保限兩禮拜先還洋一百元餘洋分期拔清各取遵結送釋（當） 
[總工程局紀案]  
　　王家嘴角張日新糕餅店房屋因貼隣翻造被同仁輔元堂董查悉私佔官地函請總工程局提房主徐炎林與張到局限卽遷讓至今日久未遷前日傳張到局訊催堂董念張小本營生給遷費洋十元令即遷出○大碼頭已閉裕康米行結欠地興萬康同益正康各莊銀兩昨將經手陸子山扭局請追莊夥李祖壽陳立山宋貞卿馮壽仁投供該米行去冬結欠一萬餘金年終由該行帳房陳福堂付過洋六千一百元除去凈欠八千餘元陸陳兩人均有股份各股東已允照股攤還惟周姓延不見面爲此扭陸求追質之陸供行共十股資本三千元小的得两股行中並未虧本實被賬房周茂　捲去銀一萬餘两所致刻下無力照付明府判陸繳洋一千六百元人銀並保各原告遵斷而退○祥記碼頭駁船户昨在船上糾人賭博被所丁查見拘獲周妙興王妙生陸晉生王和生宋張狗陸順興楊阿妹七人解究孫明府判各責手心二百下開釋○張阿光在永裕公　碼頭竊小輪船搭客衣服被水手拘獲毆打致傷左腿由該輪帳房陳吉甫送究孫明府念已受偒飭送普育堂醫治○浦東招商招棧房所雇舢板船户王蘆掌與裝煤船户薛阿三悮碰扭毆由該棧房司事張瑞田一併送究副裁判官陳参軍訊得各有不合從寛斥釋○豆市街義大米行雇陸甫全駁船運米一百三十石往北將輪竊米三石被包探查獲解究參軍判責手心二百下寛釋○大碼頭順源祥米行學徒陸益蘭至萃昌衣莊購衣口角與店夥王阿福扭毆由巡士解局參軍訊得各有不合斥出○在美　某鐵行爲伙之竇某前晚回家至郎家橋某煙間過癮其妻顧氏往唤吵閙鐵匠王秀福喝阻該氏不服扭毆王之頭頂受傷糾同無賴多人至氏家索詐由巡士拘局請訊參軍判王貴手心二百下押捕房七天氏申斥數語逐釋（尺） 
[會審定貨糾葛案]  
　　英商中庸洋人投領事署控華人史久榮定購肥皂四十箱逾期不出等情前日午後奉讞　關司馬與英副領事會訊原告洋人投請追究史供此皂乃南京各人托買已經賣出三十箱尚有十箱未與洋人定購求察中西官以两造各執判各邀公正人出爲理勸復奪（當） 
[英美公廨早堂案]  
　　著名流氓白眼阿毛卽王阿毛蔴皮桂生卽吳桂生小么四卽滕龍生去冬租界罷市時縱火焚毁玉壺春茶舘逃逸後有同黨沈榮生在福州路某煙　與韓阿五即白眼阿五尋釁戳傷報捕拿獲　出白眼阿毛等人由捕房先後拿押在案昨日解廨請究玉壺春茶舘主沈丹四投案禀陳放火被焚情由訊之沈供認用刀截傷韓阿五屬實王阿毛供住福海里家有父母妻兒罷市之夜並未外出有左右鄰可証吳桂生供向賣舊貨庽石路香粉弄内不敢放火實遭誣指滕龍生供與沈王認識向在八仙橋爲木匠是夜住西新橋陳順興小客棧内未至英界襄讞孫明府以沈旣供認行凶商之英副領事判押捕房四年兼作苦工滿期逐出租界白眼阿毛等三犯情罪較重著押候查明實情再行究辦○贸泰西式木器號東奚阿金代馮寳妹作保以僞單押銀逾限不贖經押主黄步蟾轉换道契察出由上海縣移提保人訊究在案昨由差探將奚解案請示奚延陸舌儒律師投案伸訴大令以此案係奉道憲札飭拿訊判押送上海縣訊奪○瘋婦徐朱氏曾發棲流　覊押旋卽釋出昨又由捕解究大令判仍送棲流所覊禁水准再釋○某西醫處　　李寳森因大英水手公所粤人李順言代英商天祥洋行招雇粤人四名至　濱執役照章須將衣服等物由西醫盖戳方准前往詎寳森勒索使費洋四元不允未經盖戳當山西人截留經李訴知洋東報探將寳森傳究大令判罰洋十元充公○東棋盤街韓谷良老虎灶糾人聚賭經捕房傳究大令判罰洋五十元○唐王氏因拐案判押西牢十日在案昨綠該氏患病由捕房送請開釋大令飭差伴送回家完案○鄭湘卿向九章竇豐各號取貨不給價洋控由捕房解究大令以贓未吊齊押候禮拜五解訊（當） 
[法租界公堂案]  
　　魏金生梁慶堂吳子祥開設猪鴨各作未領照會爲宰牲公司查悉拘案請究陳大令判俟下期復訊核辦○法商莫呢喏控胡經一周秉忠承接湖北自來水違背合同請罰銀一萬两迭經大令訊供判候邀到中人宋秀峰再核在案昨宋投廨禀稱此合同未見訂立陳大令與魏繙譯會商之下著下期再行訊辦○煤炭店主姜王氏被劉阿三沈子明竊去煤炭約值洋廿元報捕拿獲并將收贓之張云慶一并解訊陳大令判沈等各押一月張罰洋五元○廣生泰藥店夥毛福　扭控周寳良拆梢行凶大令以所控無憑判卽保釋○周金齋竊某西人之雞由探查獲併將收贓　徐陶富陸順生徐銀昌解案請訊大令判周押二十天徐等各罰洋一元○晉隆洋行出店錢裕生扭控顧阿三陸進發周阿虎行凶拆梢陳大令以無憑不准○法商伊麽田延雷米也律師控華商汪理堂欠瑞和號銀二萬餘两瑞和係伊麽田與郭建侯股開立有合同上年四月曾請法總領事簽字爲此呈案請追被告延蒂魯律師代稱汪前與郭合股收辦鮮爾結算帳目郭欠汪銀甚鉅光緒二十九年汪在縣署呈控奉判先交銀一千兩三十年三月郭又串出英商投控英廨經讞員以縣署有案仍歸縣署訊理詎郭近又串同伊麽田投廨歧控應請將案注銷大令商之魏緒譯判俟下期再核（深） 
[美租界捕房事]  
　　林陸氏手携衣包一個行經北河南路突被流氓搶去當即報捕請緝捕頭飭探查辦○某艦兵乘醉在怡和碼頭滋閙由五百十六號捕拘獲押至醒後再核○張阿海手持衣服銅器至天潼路押店求質由探朱桂生拘押候辦○張少軒手持燈罩至元芳路被某甲撞碎索賠互扭由捕一併拘究奉飭照賠了事○瞿子珍報稱住吳淞路走失四齡男女孩各一口請予飭查捕頭允之○某印人乘醉至北河南路毆人由印捕拘住押候送英領事署訊究（似） 
 
