# 1913 - 320 - 4914638

 

Page 1

 
 
[要件]  
　　江蘇財政之標準 
　　今年四月間之預算案 
　　江蘇省編製二年度預算與辛壬兩年預算 
　　比較說明 
　　我國財政向無精密統計民國肇始自應以臨時省會議决元年預算案為根本第原案所列鹽稅一千一百七十四萬七千餘元海關協欵三百九十六萬餘元自鹽關直隸中央以後即已無從列計此外如印花稅登記費始囚格於習慣繼慮有礙將來中央統一章制故猶暫緩甯行而歲出項下軍政各費自寧蘇統一後多為原案所未及故頂算雖名成立而寶際礙難執行至舊日財政狀况光復以來案贖凌佚所差可依據者僅有辛亥士子兩年前清清理財　局編送預算報吿而已則清預算調查編製本未正確其舛誤疏漏處不則縷指然視辛壬以前則崖略固已粗具舍此更無徵矣今姑以辛壬兩年舊案為比例按之民國一年度預算中央地方收入總額共一千五百二十一萬四千二百七十二元　辛亥舊案減三千八八百九十四萬八千六百七十三兀較壬子舊案減二千九百五十二萬七千四百八十元盈朒變還　昔憑絕乃如此　速日鉅徒云秩序未復亦今日之常果其徵課無方更當事之專責不揣具本而齊其末有不驚疑譁駭者然試按籍以稽操觚以算則知原因　複轍跡可尋盈虛消息之故非可矯飾於其間也茲編列簡表逐欵比較說明如左　　　（附駐）辛亥預算舊案調製甚疏類欵項目亦極舛雜壬子報　吿稍正確　辛亥舊案經前清度支部提交資政院修正名義　形式均應作為成立茲以辛亥舊案為主仍死壬子舊案及本　省臨時議會議决民國元年預算案兩表以備參考 
　　（甲）受協各欵辛亥預算死五百三十七萬七千八百八十八兩　壬子列六百三萬四千六百八十四兩其寧蘇互協之欵本應　則除各省協欵全數無着亦不待言即滬鎭寧蘇各海關留協　本省之欵約三百三四十萬元先經稅司提存扣抵賠欵現復　直隸中央管轉舊案留支各欵分文未見撥還此類已在全删　之列約减原案全額百分之十五有奇 
　　（附註）民國元年度十個半月預算案列海關協欵三百九十　六萬二千二百九十二元（未完） 
 
 

Page 2

 
 
[時評]  
　　國民黨毀　（冷） 
　　國民黨在今日徒受嫌疑之空名毫無眞實之權力不先自消滅而受人之毀此國民黨之不智也雖然政府必欲毀之使此嫌疑之空名無所附眞實之權力無所增徒引起一般反對者之訾議政府之智亦不在國民黨之上 
　　夫政府所宣布國民黨之亂狀電文不明了所謂通亂者其在兵亂之前乎抑在兵亂之後乎所謂通亂之人果屬於國民黨之機關部乎抑屬於國民黨之議員乎今則國民黨機關部已封閉而國民黨之議員亦全數驅逐出院 
　　夫今日中國之大勢豈特解散即殺　國民黨人我亦决其無意外第欲各省官吏深體政府之意不事株連勿使挾仇者借此以報復則政府之命令恐有所不能行耳鳴呼國民黨人自此以往家破而人亡者將遍國中而無倖也哀哉 
　　專電 
　　北京電　昨日袁總統宣布解散國民黨命令謂據京畿戒備處長報吿搜獲與李黃等密電之故昨夜警察察封閉國民黨機關部幷命各省都督於三日內封閉各支部 
　　北京電　國民黨議員亦被將議員證書收回命由內務部另行推補昨日共有關於此案之命令三通除宣布國民黨罪狀外餘為禁制各省挾嫌株連幷勸他黨勿起疑慮云云 
　　南京電　張勳現電請辭職力保馮國璋督蘇馮得此消息亦致電政府謂蘇督一職非張不能勝任况亂事甫定全賴　攝如准張請輕發命令則國璋决不承認而裁兵之事亦難著手惟有返京云云 
　　南京電　馮宣撫現簡閱第三師淘汰已定　存留歩兵一旅炮兵兩營騎兵兩連憲兵兩連改為混成旅所裁兵士一律資遣回籍 
　　南京電　張勳昨派軍隊十營開赴徐海一帶專辦淸鄕 
　　南京電　都督府署　挖出炸彈三枚張勳賞給洋一百二十元聞係前次亂軍埋藏 
　　南京電　韓省長因財政支絀擬將探訪營裁撤現該營長傅心田呈請辭職 
　　南京電　新簡駐華美使林保羅昨抵甯旋即乘津浦車赴京 
　　特約路透電 
　　北京電　昨日夜半頒布總統命令三道係解散國民黨暨取消該黨國會議員今晨京中人士見之大為震動昨夜警察赴國民黨機關部逐走各員將屋封閉第一道命令略謂據京畿戒備處長呈稱亂黨渠魁李烈鈞與徐秀鈞及其他國民黨國會議員往來電報數十通　本大總統詳加檢閱方知若輩罪惡滔天實深感動近今亂事主動者乃由國民黨國會議員而國民黨機關部實為創亂之媒介李烈鈞黃興膽敢弄兵以抗政府者職是之故南方各省自　亂事瘡痍滿目民不聊生査國民黨黨員電文之中視政府為仇敵國黨黨魁電內竟稱巳聯合江皖粤桂四省抗拒政府此足見若輩希令民國分裂之陰謀　內復云一朝舉事各國必出而調停南北自可分立此足見若輩圖召外人干涉之陰謀亂黨渠魁之暴舉無非國民黨機關部搆煽醞釀而成已無疑義李烈鈞嘗以巨欵匯交國民黨機關部分給國會議員該黨議員　為余錢歆動昩其天良贊助亂黨全置國利民福於不顧本大總統受國民之付託負維持全國治安之重責斷不能姑息養奸再貽後忠特命京畿戒備處長將國民黨機關部立　封閉以杜亂萌並命各省都督警務長於三日之內封閉國民黨各支部全國國民黨應即解散如有以國民黨名義散布印刷各物及演說或秘密會議者均應照亂黨治罪國會國民黨議員希圖推翻政府巳自失議員資格京畿戒備處長應將湖口起事後仍挂國民黨籍之各議員證書收回內務部應命主持選舉者派員以補參衆兩院之缺席吾人應竭力使國會神聖之機關勿為暴亂分子稍留汚點他黨議員無庸疑慮暴亂分子剗淨盡則國會之氣象必煥然一新國民黨各員如能悔悟則來日甚長尙可効功民國共享幸福云云 
　　北京電　第二道命令深斥國民黨以不規則之法引民入黨該黨雖命名國民而其行事志在殃民今設令該黨存在國家斷難安全故不得不下令解散惟誡各省地方官對於賢能之員不得以向時曾入國民黨而阻其職務並命各縣知事儆戒人民勿利用此機圖報私怨加害前入國民黨之人 
　　北京電　第三道命令乃解釋解散國民黨之理由以告國民者歷叙國民黨之起原並因該黨妄行政策而代為咨嗟扼腕謂該黨遇事牽掣政府卒成背叛引張繼王正廷附和孫黃破壞五國借欵以圖令國家淪於破產地位及國民黨議員不允通過中俄蒙古條約為證繼謂國會開會巳四閱月除通過議員公費五千元一案外未成一事此皆由國民黨議員蓄意阻撓政　所致末謂國民黨黨員如能改過則决不株累本大總統深望全國冶安永遠恢復且將誠心誓守前就任詞中所述之政策力使民國政府氣象日昌俾全體國民永享輯　之福云云 
　　北京電　路透電社接政界消息政府現巳大加戒備故解散國民黨之諸命令不致引起意外之變 
　　北京電　中俄蒙古條約已於今日簽押有宣言書及條件五項並公文數種內有四種行將由兩國交換該約條件與路透訪事前月三十日所傳者相同 
　　哈爾濱電　據某游客聲稱蒙兵受俄員訓練者今皆大不滿意庫倫政府巳决議不再聘用俄員練兵 
　　貴陽電　黃毓成巳於十月二十三日由重慶抵此唐都督及各大員均在城外歡迎據政界宣稱唐都督今日將赴雲南 
　　貴陽電　此間販賣女孩之習仍盛行如前 
　　貴陽電　秋收之後米價仍　春間相同 
　　武昌電　此間現有中國銀行假紙幣通行於市當道恐銷行日多現B檢查本省紙幣以杜市面搖動 
　　譯電 
　　墨京電　墨總統烏曷太巳接美政府之愛的美敎書要求辭職並阻彼所力能駕馭之人繼之為臨時總統現信烏曷太之友多將出而挽留之否則無異屈服叛黨焉彼等皆詆駡美國威爾遜總統及國務卿白乃安贊助立憲黨領袖卡蘭柴將軍烏曷大總統昨夜召集各外交家其故未經宣布 
　　柏林電　美國所派墨西哥專使林特君要求烏曷太總統即行辭職並由美國提出一人任臨時總統而請各國承認然後豫備選舉正式總統烏曷太總統不允依此要求 
　　華盛頓電　墨西哥海面現有美國兵艦七艘墨國立憲黨領袖卡蘭柴將軍之密使巳抵華盛頓上議院外交股員會會長裴康君日者在院演說論及美國行將干涉墨亂一節謂美國國民及官員毫無欲得墨國土地之意此事自將審愼研究政府無論出何舉動必取决美國國會及國民云 
　　華盛頓電　據外交界宜稱美國致墨西哥之愛的美敦書巳送達各國政府 
　　公電 
　　江北蔣雁行憲法意見電　大總統國務院黎副總統各省都督民政長各使各軍使旅長均鑒國家之於憲法猶人身之有手足手足靈敏週身行動始得運轉自如憲法完善政治進行彼此自無牽掣故憲法於國家之關係最重且要自應延請中外法家審愼周詳力求完善先行公佈在案再由文武官吏公同討論切細研究然後施行庶幾權限分明立法不得掣行政司法之肘行政司法不能侵立法之權迺披閱大總統有電憲法草案諸多荒謬如第十一條第四十三條第八十三條等以百數十人卽可以隨時推翻政府第八十七倏法院公然侵犯行政第五章國會委員會二十餘人之列席十八人之同意便可操縱全國及一百八九兩條審計院全用議員等種種背謬顯係有意搖亂行政破壞大局陷國家於無政府之地位行國會專制之陰謀査現在國會組織半由黨人以金錢賄賂而來人類複雜品格卑汚本不足以代表民意値茲最重最要憲法起草之時又受黨人運動肆行賊意忌心背理以少數無識無知之議員竟以私意妄言憲法影響國家於存亡者極大喪心病狂莫此為甚大凡軍人以服從政府命令為天職然必須有强有力之政府而後始能統一全國軍隊如現在所訂之憲法草案是直陷於無政府之地位若無政府各省軍隊何以統一軍隊渙散亂黨乘機危險孰甚伏思軍人本不應干涉政治然政治良善不干涉則可政治惡劣不干涉則不可何以言之軍人者亦國民一份子也然有人陰謀破壞我國家豈能默而坐視乎伏望速將荒謬草案一律取消另訂完善憲法幷將歲糜六七百萬國帑之無學識不顧大局之議員全體解散重新愼選素有學識經騐能瞭然於國家危亡民生疾苦者為合格切勿再選血氣未定識量未充之　混迹其內搖惑大局如解散有違抗者雁行尙領一旅之師可以為繼萬死不辭以上所陳純為國家大局起見毫無私意存於其間　　之衷天日共鑒蔣雁行東 
　　長沙湯都督憲法意見電　北京大總統國務院副總統各省都督民政長均鑒憲法會議關係重要秉筆者宜如何矜愼揆度現勢審察國情俾國基永安萬民有託乃舉讀大總統有日通電　陳憲法起草委員會所擬草案若第十一條四十三條八十四條均束縛國務員妨害其行動較之臨時約法尤為嚴酷又另設平政院使行政官無行政處分之權另組委員會以　行其少數專制　如限制政府不得隨時發布緊急命令限制財政緊急處分權審計院得由參議院組織政府編制預算之權亦同虛設種種設心處慮以行政一部為國會附屬　　是以往必致國亡種滅言之實可痛心薌銘竊維兩年以來臨時政府見屈議會一切設施動為所制以致暴徒橫恣綱紀廢弛大亂相乘東南鼎沸幸賴我大總統大奮神　　定迅速今欲策久安之計理宣為根本之謀査國會自成立以來遷延半歲而憲法始成　多責難反口相詬不得B始提前選大總統然開票時竟有以岑春煊等姓名聞者人民心理厭惡巳深歲俸五千元自由議决法案數十起擱置不理數其罪狀罄竹難書推其病根係由上年選舉時期國民黨人挾其武力金錢威逼利誘故暴亂之徒紛紛當選贛甯亂起該黨議員或親臨戰地或　與陰謀迨亂事旣平野心不死仍復奔返京師　踞議會至悍然欲破壞三權分立之原則銘愚以為國民代表不可恃理宜還訴諸國民解散國會正合人民公意應請大總統毅然獨斷即時解散並飭下各省切實搜捕亂黨以絕根株庶幾海宇澄淸治安可保否則禍變相尋將有不忍言者迫切電請急不擇言諸惟亮署湘都督兼民政長湯薌銘三十一印 
　　齊齊哈爾畢都督憲法意見電　大總統鈞鑒有　謹悉民國成立兩載於茲內閣三易國本飄搖凡此現象皆由於鹵莽滅裂之臨時約法而生新定之憲法極宜掃除病源補救萬一乃民黨議員於武力失敗之餘竟欲取償於憲法步步抵制行政使等於立法司法各機關之附屬　危險孰甚我大總統對於草案上十一條四十三條八十七條一百八九兩條暨國會委員會各職權之規定提出修正實為民國存亡之問題草案條文報載不全此　多未目覩惟管見以為先極應注意者尚有數層一解散國會權法律不裁可權皆對待國會之要點萬難稍事通融抑更有進者現在議員中多別具肺腸惟以破壞為能事是根本之觀念旣錯决不足以為代表國民為最重之立法機關非從根本解決則彼之心肝亦萬難挽回憲法條件之爭議猶屬一時之問題桂芳現正會同奉吉兩省長官意見另籌最後之方法謹先電陳畢桂芳卅印 
　　河南趙護軍使等憲法意見電　大總統國務院副總統各都　民政長各使公　閱報見憲法草案各條不禁駭異於製政府之肘始快奸人之心推其原因所選委員國民黨居佔多數夫該黨之為內亂黨盡人皆知當贛皖寧　叛逆時早當驅逐乃兩頭蛇代為遊說大總統優予包容博一時寬大之名演五族危亡之劇致使編訂憲法復得盤踞其間別有肺腸力圖破壞一則曰同意再則曰同意百方束縛削定行政之特權國體共和而暴徒專制一班强盜烏足代表人民若輩俱由亂黨賄買而來開幕業巳半年除自定薪俸　千元外試問所議何事歲耗六七百萬徒竭吾民之脂膏而以擲物揮拳為外人笑甚至選舉大總統副總統之日　塡寫妓女優伶似此喪盡天良即投之濁流亦不足惜或曰該黨有意　亂實懷三次革命之陰謀言雖有四似太高視彼到京後冶游納妾如飲狂泉雀牌馬車恣情揮霍黨魁接濟所費不貲現巳逃遁東瀛雖消息　　不得不多謀飯碗總理必須同意則凡想為總理者暗中運動大可分佈此外國務員亦可藉敲竹　以神聖不可侵犯之地位為職員必來貿易之市場金字招牌較前淸王公更有信用即吿以亡國滅種而待得過且過仍必力爭此等議員請問四萬萬人民同意否况各國額數未有八百餘人之多者人雜言　尤當變計參議院即上議院似應態度稍穩人格稍顯而較衆議院更為離奇者因係亂黨之淵藪也目前為救亡計為保種計敢懇大總統斥逐國民黨改組憲法會暫將兩院解散另選有學識有道德有經騐之人相與共商天下事或改參議院為元老院徵聘中外古今之政治者共圖富强庶幾有豸倜等亦國民一分子不避武人干涉之誚昩死上言法美具有成規均不如此務乞鑒察河南　軍使趙倜參謀長王不煥第一師師長張錫元旅長王　錦柴得貴第三混成旅旅長王毓秀歸德鎭周茂冬南陽鎭田作霖河北鎭張連山同叩卅印 
[要聞一]  
　　美國之新對華政策 
　　大陸報載　華盛頓訪函云前任美總統塔孚特及國務卿諾克斯施行之（道賴）政策今總統威爾遜於三月四日就任後即棄而不用聞美政府現擬以開放門戶政策代之此項政策如果採用則不特將施諸中國且將施諸中美洲與南美洲目下雖未正式批准惟政府巳在豫備實行之中按開放門戶政策乃前國務卿約翰海發起旋經克里佛倫總統第二次內閣國務卿哇爾萊稍加修改恃以指　美國在華進行之事務其宗旨與（道賴）政策逈然不同今據開列福利亞省代表唐君宜稱威爾遜現議之政策（道賴）政策之變相而民主黨員則謂新政策將以均等之機會予中國中美南美之美人與塔孚特之政策逈異蓋塔之政策惟利於少數之美人耳新政策實行後美國外交家將以監視他土之門戶是否開放以容美人為責凡屬美人均與競爭者享有均等之機會此外別無所務美人凡入競爭之傷者利害悉須自任美政府除以普通之方法助之外餘均不聞美政府所應為者惟在担保美人使與他國商民咸享均等機會此外諸事須由本人自為之據民主黨領袖聲稱（道賴）政策之宗旨在選　有聲望之美人而助其辦理籌募借欵締結合同等事且允助其歸收各欵焉故（道賴）政策與威爾遜所議之新政策實大有區別一則事事須由政府過問一則全與政府無關焉 
　　憲法問題之解决希望近日外間因各省通電持論激　多謂解散國會一說不久將成事實其實兩方所爭持不下者始終未越乎憲法範圍之外日內 
 
 

Page 3

 
 
進步政友公民大中各黨已經各派其黨中重要人物會商一切此種間題大約不久可有解決之望今為分晰言之 
　　各黨協商之手續各黨之意見參預憲法　付諸從容商榷均　大總統旣有參預他項法律權此權亦可推定為應有惟是表面上雖可以此權與諸大總統而寶際上派員陳述看見則仍視為不必要蓋名譽如此亦足為轉圜地步此協商之第一步也旣許總統參與憲法則同意權等各種問題自應隨之解决惟解決此等問題各黨意見現尚未能趨於一致約略舉之（甲）同意權同意權一項在公民黨政友會以為應即打消不必依然聽其存在惟進步黨則尚欲留總理同意一節以稍示限制（乙）解散衆議院權解散議院權為行政部對抗立法部之要點進步黨之意以為國會旣握有總理同意權則完全的解散衆議院權亦應付之總統以保鈞衡故解散權之行使吏不須得參院議之同意（丙）國會委員會此會之設本非必要且有與草案條文衝突之點故三黨之意若進步若公民若政友均皆大表同情欲根本打消之以為快云此為第二步之協商刻方在進行中也 
　　四黨提携之用意近日因憲法潮流日趨日惡 
　　遂有中黨提携之問題發生其用意實欲保全立法部之尊嚴不使因憲法問題而生出意外之搖動故擬於憲法會議之前先為一種切實之準備以為調和救濟之方法其中進步黨乃穩健一派之份子卽為主張提携之原動公民政友兩黨亦極端表示贊同大中黨雖發生較遲而主義相近日昨已開總務員會議對於憲法問題提議定於下星期二日（四號）在該憲本部開議員會討論以便在憲法會議一致主張其提議憲法上之重要問題　國會　員應否兼任國務員　國務總理同意權之有無　對於國務員不信任投票應否規定　國會委員會有無設置之必要　解散權之有無　審計院之組織用選舉制抑用　任命制或用折中制云云 
　　報界同志會之主張　自最近以來黨派分裂報紙之論調亦因黨派為轉移漸有同室操戈之現象昨日（一號）北京報界同志會開特別會有人提議此事謂此種現象實非大局之福目前關於憲決問題波瀾迭起將來結果如何雖難預料而在與論界一方面本負有維待國家之天職此次憲法潮流日趨於悲險之境域凡報　同人對於此事宜謀一致之主張　不可推波助瀾致陷國家　於不可思議之悲境况四黨提携不久翁成事實報界同人應本此意以為主張之標準多數贊成此議並以為此次憲法問題之解決報界應負一份之責任凡一切挑撥惡　鼓吹黨見之文字皆非今日所宜用云云 
　　南京收拾記　（三）（十）（三） 
　　江蘇前定陸軍二師半經費茲經韓省長馮宣撫使籌商此次裁遣軍隊以後通盤計畫約可減少養兵費一百餘萬元故韓省長修正預算決計再减去一百一十萬元 
　　蘇屬淸鄉經費現已議定十二萬元業經韓省長補列預算歲出項下 
　　蘇省禁烟經費三萬六千元前經經財政部全數刪除茲韓省長以厲行禁煙之日烏能無經費辦事决計在修正案內仍加入禁烟經費三萬六千元 
　　江寗商會昨在舊江寗府署大宴馮宣撫使張勳及韓省長阮忠櫃等宴飲甚歡南匯知事莊炎撒任委嚴偉署理常熟知事蘇高鼎開缺調華亭知事謝葆鈞署理華亭委周仲庠署理 
　　韓省長以湖南駐寗同鄉會呈請收回田產房屋自行建設工藝廠為湘僑失業者謀生於地方自治頗有關係惟旣知住居年久湘民即寗民則工廠辦法不應顯分畛域已令該會切實籌議辦法以便將田產撥充應用 
[要件]  
　　日本外交政策紀事錄　（　）（續）　 
　　（林董伯爵之日記） 
　　或曰中國近年來聘用日人為教員非期日人　教之明徵乎不知中國聘用日人之本心乃貪束修之廉且較西方之人易於駕馭耳非眞有求於吾日也故日本教員受聘之多寡實與日本國體絲毫無關也中國用人徒貪俸廉而不重口學因以自悮良用浩嘆蓋此輩教員　華之後專以奉承中國屬員博其歡心為務且多謀　他教員之短以自揚其長近年來中國聘用之日本教員輙多染此惡習予論日本對華政策而忽涉及此事者蓋以彼等之行為實損吾日之國體故耳而第二十四期帝國議會　有人以中國開除日本教員歸罪西園寺內閣外交之失敗即政府中人亦有附和之者豈不大可怪耶 
　　有自詡能知外交勝利終南捷徑者主張以金錢運動中國大員而達外交之目的且謂中國政以賄成俄國前獲滿洲之特別權利　恃金錢之力云云此項言論雖未公然發布然予意若輩如用此手叚必遭失敗無疑若輩殆悮聞中國政界行賄之習耳按滿淸入關定鼎之後其臣下鑒於有明官員以奢華亡國决意不蹈前人覆轍因使畫工圖滿人之起居以成手卷留示後人予曩在北京嘗見此項畫卷體察畫意其生活程　　同今日之蒙人十餘年前予赴北京時見其公署街渠規模其大然皆坍塌崎嶇無人修理此殆後代滿人悮會前代戒奢之旨致使京師首善之區亦呈此破敗之現象也滿淸開國卽定薄俸之制行至後代迄未少變以總督　尊年俸不滿五百金雖有額外津貼然二者合計之仍不足維持其　級之尊崇此項政策施行之初誠　鼓勵進取之良　昔者羅　治理外國以貧自詡然養尊處優久即驕貴而流入奢華矣滿淸之變遷正與此同 
　　曩予抵京時李鴻章以大學士兼任外務部尚書駐節賢良寺受正一之俸以兼任外務部尚書之故加給養廉銀一千兩游賢良寺者訾知李租僧人草屋數間作為辦公所而李之眷屬十數人亦同寓焉院中畜有騾馬多頭而李之手下有幕友數人歲俸四五百金不等皆出李之私囊予往關李時有僕人導予入休息室其室不甚寬廠中列之牀榻殊　劣類兵士之營房其餘几案日堅木所製粗具西式旋入辦公室見李坐橡皮墊上起而讓予　曰予年少弗需此君為長者請勿謙讓李曰予患癬不能安坐請客恕予言畢復坐墊上其右首地板上堆置各項書籍案上置有毛刷筆墨紙硯信封等物觀其起居可稱極儉然計一月費用輒非數千金不可也夫生活程度之高下今昔不同官俸定額理宜隨之增减然淸政府因格於祖制數百年來不敢少變是不啻逼令官員另覓求財之方此所以北京官員乃取給於各省官員而各省官員乃取給於國民也往者中國嘗謂日本官員因俸金足用故不為財動予意吾國設不從速注意官俸之制則異日亦難免不染此惡習也總之今因隣國有賄賂之習吾人遂圖以苞苴而達外交目的此項卑鄙齷齪之事則斷斷不能為也 
　　吾人試再設想俄國確有賄賂中國大員之舉俄日戰後三國出而干涉使遼束半島仍還中國此時中國在巴黎發行之債票總額係三萬萬五千萬兩所有賠償日本之兵費興收還無東之代價亦包括在內此項債票以四釐起息由餓政府擔保發行之價每百九十八法郎此予所尚能記憶者也至中政府實收若干因當時頗守秘密故予不得而知惟以最大之數計之中國所實收者亦不過每百九十法郎而已故債　發行之價與中國實收之數每百相差八法郎卽百分之八焉債票總額旣逾三萬萬五千萬日圓之數試以百分之八計之卽為二千八百萬日圓雖以利息之課視　債　　刷費以及賦金雑費等項扣之亦與此數相去殊遠今試虛定上說各費為二百萬日圓則尚餘二千　百萬圓然　此二千　百萬圓即入關係發行價票各銀行各資本家私囊之數也若請此二千　百萬圓係中俄分有則中國尚可得一千三百萬圓若中國止得債票發行價與實收數百分之十亦可得二百　十萬圓夫以偌大巨欵賄賂中國大員欲使簽定築造滿洲鐵路合同自能易如探囊也俄國在北京設有東淸銀行且以該國奇特之手段施行各務故該國若確有上說之賄路舉動則必仍進循巴黎發行債　之已事而用賄賂政策可斷言也（未完） 
[雜評一　（無名）]  
　　國民黨之三不幸　國民黨中人不幸而倡亂至不幸而失敗其不幸一不幸而受政府查問忍辱　除名其倡亂之首領其不幸二今則旣除名倡亂之首領而仍亂事所牽連至於解散至於驅逐其不幸三 
　　美墨之風雲急　美國為墨西哥總統爭權故已送愛的美敦書於墨國欲令墨國之臨時總統退位另舉總統墨西哥之臨時總統不肯允從是則美墨之邦交共　破裂在卽乎墨西哥誠不幸矣 
 
 

Page 4

 
 
   
 
 

Page 5

 
 
   
 
 

Page 6

 
 
[要聞二]  
　　改稅問題之研究修改前提修改　率以裁內地釐金為前提外人頗持此以為口實近則其說更有行者謂修改稅　　我國幣制問題亦復有密切關係幣制不整理則改稅率之前提仍未成立云云中英改訂商約第二條云中國宜鑄造一種法定幣制通行於中英兩國臣民以備完納關稅租稅及償還及其他債務之用又中日追加通商航海條約第　條云中國政府務盡其　力所至速定全國統一貨幣制度鑄造全國流通之貨幣此種貨幣凡中日臣民要在中國境內均得視為法定貨幣自由完納一切租稅賦課及償還其他債務云云此卽外人以整理幣制為修改稅率前提之理由頗有節外生枝之嫌然其說實足以促我國改良幣制之動機近日幣制借欵消息盛聞說者謂直接間接與修改稅率問題有關係或即以此又財政部以修改海關稅率先須調査各海關出入情形除日前巳分電各稅關速將三年來出入情形及收入數目詳細列表報部外並决議分派專員赴各稅關調查一切現正物色此項人才大約日內即可發表云云 
　　設會研究　外交團以修改海關稅率與各國商務大有關係故甚為注意特組織一研究會詳加討論巳具咨文致外交部我政府對於此事亦甚贊成當即具覆承認茲聞政府巳與外交團將設立研究會問題磋商妥恊　地點設立研究會於北京英使館內　會期每逢禮拜三齊集開會計論　會員由中政府及各國駐京公使各派專員　用欵由中政府先行撥出 
　　英日關係　我國提議之果能被採與否為根本上之一大疑問昨據外交界報吿英日二國政府頗表示主義上之贊成其故係因修改稅率於中英中日間商約屢屢提及二國旣贊成於前頗難反口於後日前東京朝日新聞有論云淸光緒二十八年之中英通商條約內有如欲改正稅則則當十年期滿　個月以內發牒通知之規定現已到期故英政府對於中國之提議無可抗拒而日本及其他各國雖無若英國條約上之應受中國提議之務然觀中國政府之外債巳達十九萬萬元其財政之窮窘當支付外債本息之際苦無所措則此担保外債之關稅改為切實値百抽五之提議自亦有難於反對者云云是於主義上已贊成我國提議矣 
　　改定標準　修改稅率可分二層言之　加稅說卽於正稅値百抽五外加抽七五之附稅總計為値百抽　二五　整理說卽不加抽附稅只就値百抽五之舊稅重加整頓二說之孰利孰弊且置勿論惟聞　國提議修改係取整理說而非加稅說蓋加稅須以裁釐為前提揆之國內情形或未易辦到倒不如整理舊稅之易達目的且亦收效甚巨昨據熟悉稅務者言謂照現時物價而論皆　貴於十年以前現行之値百抽五稅實際不過收四分內外甚且有僅抽三分者若改為切實値百抽五至少十成加三或至十成加四其影響於我國財政者自巨此當為我國政府擬整理舊稅之理由所謂改定抽稅標準者是也 
　　外人深意　各　政府關係修改稅率問題尙未　電惟東西各報多謂整理舊稅於各國甚不利益頗望行加稅之法以期釐金早去各國在我國商務得日行發達此又外人深意之所存我國主張修改稅率者之所宜注意者也 
　　關於路鑛問題之近報 
　　金牛山之鑛權　山東登州府所屬之寧海州境内有金牛山迭經英國礦師勘騐謂金質極饒曾來省要求開採權當為當道拒絕昨有德人又往將礦石化騐向地方官吏聲言即行自招工人前來開採該州阻當不允飛禀到省請示刻聞靳督照會德領事禁阻該領事覆詞推托旋卽電交通部請向駐京德使交涉云 
　　國有鐵路之收支　國有鐵路欵項收支當局者多方隱秘未易得其眞相茲探得民國元年各路收入報吿爰照錄之如下京漢元年收入共計一千三百五十五萬餘元餘利五百二十四萬餘元京奉元年上半年收入較千九百十一年增七十七萬餘元下半年較千九百十一年增　十八萬九千元餘利未詳津浦南叚元年收入百四十五萬一千七百九十八年津浦北叚元年二月至十二月共收入二百四十九萬　千一百七十元滬寗元年上半年收入一百四十萬七百零五元支出一百五十　萬二千　百七十一元計半年虧損十二萬五千二百　十　元正太元年收入二百五十萬零九百七十二元支出四十六萬二千一百六十四元贏餘二百零四萬二千八百八元汴洛元年收入八十一萬八千七百四十二元廣九元年收入五十　萬五千七百四十元張京綏元年收入未詳 
　　黑龍江鐵路之調査　俄國黑龍江鐵路由後　加爾庫延喀站於東北分歧一經烏留姆喀列庫博齊喀列出　巴羅弗斯克巿烏蘇里鐵路連絡延長一千八百九十六俄里為幹線枝線四路延長計二千一百三十四俄里自千九百零九年起工原預定千九百十　年完竣因駐黑龍江總督康達齊君督勵千九百十五年內卽可竣工全線分為三叚以期速成 
　　東三省之航權　日俄兩國近在東三省擴張航權大有喧賓奪主之勢松花江鴨綠江渾江烏蘇江嫩江之航路若不急起圖救必為日俄兩國所侵奪而將來於三省之航路權必難恢復交通部昨特電致東三省都督請將松花江等江之航線及一切現狀切實調查並周咨博訪擬議保持擴張辦法報吿到部以便妥籌飭行挽回利權云云 
　　整理東三省紙幣之動議中國財政上之紊亂其最巨者莫如各省之紙幣發行旣極浮濫價値復不齊一其弊害及於國家社會不可紀極政府曾於月前特派王璟芳李景銘兩君赴各省實地調査財政情形王李兩君日昨巳赴東三省調查財政實况擬具整理草案以備政府與該省籌議改良方法茲探得其草案內容具錄於左　東三省紙幣矣吉林官帖一萬二千餘萬吊約合銀元一千萬元奉天小銀元票將近千萬元黑龍江亦千餘萬元（黑省尙待確查）一年之間吉黑錢票價值之跌落為一與三之比國家收入隱虧三分之二人民債權之損失商業之停閉不可以數計吉省受害尤重官紳尤熱心整理巳决議並收存之現欵借外債凑足六百萬兩由中央領公債六百萬兩發行中國銀行兌換券收回吉省官帖此議倡之數月前而卒未見施行今日外債之議是否可恃而官與民惶恐之心實　焉不可終日璟等抵吉之日各司長廳處長均蹙額相吿竊意仰鼻息於不可恃之外債何如自圖振作於是以顧問瑪氏之策相吿共表贊成遂變通其意草擬辦法如左（一）由三省各籌一新稅源對於各該省紙幣發行額每年至少須有一成以上（二）由中央政府領出新紙幣按照三省現在發行之數分編號碼交入中國銀行（三）中國銀行在三省適中之地設一中國銀行大分行其行長由政府簡派須有權統一三省各行　三省民政長會同辦理此項事宜（四）此項新紙幣三省均視作法幣在三省地面准人民作完糧納稅郵電火車及一切官用並以此項交易償債不得拒而不受（五）此項新紙幣以三省新籌之稅源作担保而中央政府及中國銀行為間接第二第三之擔保（　）此項擔保稅源須另立特別會計交歸中國銀行大分行管理勿論三省財政如何為難不准挪用（七）自發行新紙幣之日起開首一年每届半年抽籤償還紙幣全額二十分之一嗣後每届一年抽籤償還十分之一以上（八）凡巳抽籤償還之票由三省派員會同分行長眼同銷燬（九）三省發行新紙幣時應按各該省發行額同時交十分一以上之現欵於中國銀行以備維持滙價之用（十）凡持新紙幣到北京天津上海時其數在百元以下者准到中國銀行扣除滙費交以中國銀行兌換券但中國銀行得酌量情形於滙費外再加貼水（十一）凡持新紙幣在三省中國銀行大分行及各分行匯欵至天津上海者應即代為匯兌惟得酌量巿面情形收取匯費並延長交欽期間（十二）此項新紙幣在未届抽籤償還之時人民作官欵交入者仍准三省官府作俸餉各項發出惟不得重新增發 
　　外人心目中之中國前途狀况 
　　倫敦支那捷報對於中國之現狀及前途之趨勢日前　著論說一篇頗能切中中國弊害爰急錄之以供國人硏究文云十月六　哀君世凱被舉為中國正式大總統各友邦亦於是日一致承認從此吾輩可望中國將一改其狀况由擾亂而入於太平之世矣自滿州覆亡以後中國政治紊如亂絲此中表表者惟袁氏一人中國自與歐美往還以來其政界人物能令中外人一致敬仰者亦惟此一人彼一身肩中國之安危從未嘗有畏難苟安之意今日又削平內亂誠不愧為中國之偉人外人常以此稱袁總統彼巳往之三十年歷史巳昭昭在人耳目母待贅述一言以蔽之前淸最有能力之大員是也迨共和成立以後袁氏儼然為中國之克林威爾議會百計與之作難彼終能力排衆議以執行其意志彼之行為有時近於專斷論者咸竊竊非之然中國方在過渡時代惟强有力者足以成事今人讀英國歷史見克林威爾之專權橫斷無不識其行事之近於野蠻者然試問當時設不如是專權武斷尙有他術足以脫英國於危亡乎袁總統知本國人知議有限並不解所謂眞正之共和原理故在臨時總統期內決不肯傷聰徒有理想毫無實騐孫文一流人之一面之辭毅然獨行其是彼之政策最合於　國之心理設今有人以為中國政體已改共和必欲强中國以行西方共和政治國內必致大起騷亂袁氏知之最深故彼於政治决不改其方針蓋滿淸雖亡中國人民程度及思想則純然如故况滿淸政治亦即沿用前明舊制期代變遷政治不改凡一種政治能歷千數年而不變者必其適合於國人之心理程度改之適足以致亂也本館（支那捷報自謂）為中國計以後制定憲法必須擇舊日政治之精義以適合今日新發生之現狀斯能美滿無間推行盡利吾人從旁窺察逆料袁總統必本斯意而治國蓋共和帝政不過國體名詞上之異同而政治之目的則在利國福民苟不能達此目的任何政體皆不得謂為良好故今日之中華民國當然為中華的民國非歐美之民國也自由平等博愛三種主義不能自外國移植於中國必待自發自生始能鞏固故中國而欲為眞正之立憲國共和國必期於數十百年之後須俟光陰為之逐漸培植非人力所能奏效也中國之先覺者此時宜少安毋躁宜暫甘共和之名隨時以求其實若存急進之心勢必危及國家甚無取也惟此時所宜研究者中國黨派復雜袁　是否能維持現在之政治耳（　合中國人心理之政治）中國議會實令人不能滿意苟必永遠立於反對地位則大足掣袁氏之肘前途如何正未可料今袁氏巳被舉為總統而憲法尙未規定猶之航海者缺乏羅盤不知遵何方向所冀者中國人民富於常識酷愛平和風濤險惡之中得藉此滕艙巨石之力而渡耳中國目前之所宜急圖者為平安無事若袁氏得行其志平安自不難致所慮者外國之陰謀足以擾亂中國治安之局耳 
　　請看日人之調査 
　　中國最近之公債 
　　中國財政困乏人多知之然究竟負債幾何利息若何鮮能縷細言之茲據日本每日新聞所載某君之最近調査於我國利息及內外公債列計頗詳特擇記之如左利息　內債　外債四　釐　五　〇〇〇　〇〇〇元　七六〇　七一三·五七〇元四釐半　一四四　六二六　二五〇元五　釐　四　四四〇　〇〇〇元　九七五　二二二　九一〇元六　釐　三五　　一二　　七九〇元　二一　九五三　九三九元　釐半　五　〇〇〇　〇〇〇元七　釐　四　五五二　〇〇〇元　二一　二七九　二〇〇元八　釐　　　五一一　八四〇元　七　〇〇〇　〇〇〇元八釐四　一　　二三二　二〇〇元九　釐　三　〇〇〇　〇〇〇元九釐半　四　四四〇　〇〇〇元未詳　二　〇〇〇　〇〇〇元總計　三九〇　三〇二　八三〇元　一　九四〇　七〇五　八　九元據上表　內債三億九千萬元外債十九億四千萬元共計二十三億三千萬元但現今交涉中之各借欽如福建五十萬佛郞湖北一百萬磅浦信鐵道三百萬磅江　五十萬元等尙未列入　日中國地廣人衆物產富　　二十三億尙不為多然以本年預算之　億一千　百萬元對照則負担亦殊不輕且內債外債懸隔甚鉅而中國則內債僅百分之十七外債占百分之八十三加以外債多屬高利在五釐下者僅有九億元在五釐上者達十億餘元總計每年所支出利息共有八千九百六十五萬五千元之多故中國現在雖有大理財家出而籌畫亦不免有仰屋之歎也云云 
　　在津八議員訛傳南下之眞相 
　　八議員在津迄未發落前日衆議院開會之前紛紛傳說八議員即日起解當由代理議長陳國祥君電詢國務總理適湯議長亦往國務院卽以此事面詢熊總理云决無此事並電詢天津楊以德大致謂早有電令不准擅自起解惟外間有起解之謠傅究竟是否實有其事卽日電覆云云湯議長待至次晨仍無消息且聞有昨晨七時起解之說急往總統府面詢總統亦云决無其事電令楊以德聲覆時距七時不過二十分鐘久之乃知確有七時起解之說幸而電話巳到得以邀免不得　非八議員目前之幸事也然聞國務院曾向議院聲明縱令起解南行亦非得國務院之許可决不能令其起解乃此次未奉總統府令未奉國務院令　欲含糊起解此種號令不知由何種機關發布云 
　　昌黎案之最近消息 
　　昌黎交涉我國提出要求條件於駐京日使巳誌報端茲悉上月三十日外交曹次長往晤山座氏談判昌黎交涉條件山座氏多所拒駁對於賠償一節亦復絕對不承認其所持理由謂昌黎案件實由華警肇釁日兵斷不負責云云强硬態度溢於言表曹次長無可如何申言待後再行定期磋商而散據此則昌黎交涉前途之如何又未易卜矣 
　　蕪湖米帮公債移用之抗爭 
　　皖省抽收蕪米出口五分公債原議係償還皖路材料洋債之用倪都　因皖省行政經費缺乏故將此項公債五十萬派員來蕪規復移作公家之用業於上月十五日實行抽收近日關於此事阻力橫生茲將公私電文錄左 
　　廣東米商致蕪湖廣肇公所電　蕪湖廣肇公所函悉加抽公償民食有碍誓不承認現投商會力爭如何後吿宏遠永安養和三堂叩 
　　上海致廣潮米帮電蕪湖廣肇公所潮州會館鑒米業公函悉吾　食米多藉外運事關民食公債辦法購戶食戶皆增扭負受累無窮粤中商民僉稱未便承認請尊處就近懇皖督取消廣肇公所潮州會館公叩 
　　汕頭　邑會館電　蕪湖米業諸君鑒函悉皖督以米包加抽公債有碍民食本帮請衆公議均不承認經請商會電皖督力爭取消汕頭　邑館宥 
　　倪都督來電　蕪湖米捐局並轉汪鍾鮮湯善福暨呈鮑鎭守使鑒頃據蕪湖廣肇公所電稱接　中米商電商情困苦米公債　　承認收回成命等　閱之殊深詫異查米公債一案迭　本公署電催赶辦并於該米商公呈內批飭遵照電令辦理旋據該董委呈報已於十月十五日起收又據電稱債經公認决無變更足見商情服從巳無疑義何以廣肇公所忽請邀免且來電並無主名顯係一二不顧公義之人託名全體意在阻撓此等惡習最堪痛恨除匿名文電例應無效不另批復外仰該董查明發電之人呈候懲罰以　刁風其呈覆條件仍遵前電由該董委等妥速籌就呈署備案勿延都督倪敬 
　　藍天蔚回國有期 
　　辛亥革命時藍天蔚氏為北伐軍司令率艦隊至東三省登岸故聲名頗著迨共和吿成藍自以軍事智識尙未充滿自請遊歷歐美增長識見當蒙總統贈以萬金為遊歷之費去年間藍以研求軍學巳歷遊美英法德等國近聞有電到京歷述其遊歷之情况總統閱之深為嘉美覆電勉其將西洋軍事悉心研究歸國之後期能為國家効力以振積弱之勢現聞藍回京之期約在明春又聞其本係國民黨員而現巳脫黨因此次前方之亂藍於該黨之抗拒中央政策甚不滿意故也總統素知藍有軍事才學此次又在外洋閱歷擬待其歸國予以重要位置云 
[地方通信]  
　　蘇州 
　　鄕公所選舉訴訟　吳縣光福鄉公所於前日舉行改選半數議員當有公民顧子芬等一百餘人均因選舉册內無名各持納稅契據向該所鄕董李玉卿等質問因何並不調査遽　選舉李等　顧等之契據為無效一時衆情憤激羣起駁難詎李卽喚巡警彈壓大衆遂一鬨而散該鄕董遂將投票　中已投各票檢出聲明作為無效一面即行至省呈明吳縣宗知事核示現聞該鄉董李玉卿巳聘請沈兆九律師赴地方檢察廳起訴其徐子芬等亦已各持納稅契據呈訴矣 
　　鎭江 
　　警區分析規畫　鎭江商埠警察廳奉令改應為所後丹徒縣十八市鄉之警務均歸入縣警察範圍由縣知事督率警務長辦理惟城廂市為前警廳施行警政之所原設八分署每署設長警四十名現擬改八分署為八區長警名額悉仍其舊至十七市鄉之警務現須逐漸推廣前已於大港市諫壁鄉永固鄉等處設立三區刻聞楊知事擬於　濱鄕仁讓鄉高資鄉等處再行設立三區共　大區每區長警名額較城廂市之各區略加减少然丹徒縣之警察範圍極廣入欵無多K得不力從節省各警官薪俸擬僅發前商埠警察廳俸額之半公費一項亦較前廳定額核减三分之一其餘各長警餉項均照　廳之舊不加核减云 
　　縣議會胡閙一場　丹徒縣　會於召集後為互選議長參事等缺乃迭次開會搗亂情形已紀前報茲巳有少數議員辭職以為攻訐個人地步致大局破壞議會不能成立楊知事巳將各節情形呈請省長核奪未知如何解决云 
　　安慶 
　　釋道相爭聲中之孔敎會　皖垣束門外有英果敏公祠前淸時由迎江寺　看守有年該祠有公產每月可進十二元卽為該僧人看守之貲　復時卽有北方某道人樓鶴其間適値潯軍之亂頗賴其保守　經民國成立　卽將該祠改建熊范二烈士祠該道人以保守有功賄托該區　察保其永遠看守願將每月十 
 
 

Page 7

 
 
二元分酬其半是以該道人遂得為該祠住持惟迎　寺僧心　不服日前呈控督轅當由倪督發交懷甯縣知事判斷聞徐知事以該祠係安慶公產豈能任該僧道個人爭持况該僧人看守時久該道人看守時暫鵲巢鳩個佔已屬不合遂將該祠公產判歸孔教支會為經費刻開孔教會仍令迎江寺僧看守該祠云 
　　蕪湖 
　　萃文既定學風潮詳誌　蕪湖萃文學校係美以美會來復會基督會三教會合力組織公推基督會徐鴻藻牧師為校長前日有學生數人私吸紙捲烟為該校得調胡君察覺當衆禁阻該生等因此私慫他生全體反對且在厠屋課堂揭帖污衊教員於上月二十七號晨查出亂寫生胡德鎔究問并在其枕邊覓得底稿據說同寫者尚有崔之鎏遂核對崔之課藝筆跡亦屬相符當喚崔究問崔不承認旋由乙班學生申楫邀同全體以愛國二字為題不受外人專制向校長曉舌校長徐君無可如何遂打給上課詎學生一味爭執不到課堂上課後華西士遂囑廚房勿開午膳以不小懲而少數學生遂以不開飯為藉口蜂擁登樓辱罵教員該校長函請駐蕪英領事立派警察四人來校彈壓學生　至此復又聚會籌畫以退學費為最後之對待該校以事已至此無可挽回於次晨祇得聽其退學詎午後學生又聚集東門東能仁寺內開會為縣知事余碩平君所聞前往開導解散聞該校以此次之變係三五學生所為初非出自本心惟念諸學生拋鄕井別父母未便以少數人之事殃及全體半途輟學已出廣告定於本月五號照常開課矣 
　　廳長踏傷小孩　蕪湖警察廳長成逸安上月三十號午刻隨　衛隊乘馬至河南四署點名行經石橋港長街行人如鯽馬行甚疾有商董王逢仙家使女手挽小孩在街嬉戲避讓不及被馬踏傷小孩頭部血流如注登時昇送醫院療治未識有無性命之　也 
　　雜評 
　　蕪湖米捐問題　公債規復移作公用　屬以公濟公之常理無不可者而必此一方斷斷焉誓不承認彼一方皇皇然橫加壓抑竊均以為過矣 
　　國家者上下公共之國家也行政者茍有所不足若不抽收之於商民更屬何人分其擔負然共和時代自與專制不同不出之於和平之勸導以徐示其服從而必挾持一端藉為壓力橫加之口實彼倪督於此得毋亦有所未嘗學間者耶 
　　東三省紙幣問題　東三省紙幣紛擾極矣今何幸而得王李兩君赴東調查變通顧問瑪氏之策以各籌一新財源為前提以兌換政府新紙幣為標準設一中國銀行大分行而經理之一洗曩日仰賴外債之結習也 
　　雖然言之匪艱行之惟艱竊願三省民人茹痛以各籌一新財源而了結此虛空無薄之糾紛俾不致以金融乏困受　外人母得如前者收回吉省官帖之動議徒有是言而卒未見之實行耳 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新闻]  
　　追回私運军火之小輪 
　　前日（四號）早晨鄭鎮守使據暗探報吿謂有黨人携带炸彈手鎗等物定於今日由滬雇小輪一艘開往杭州希　炸害浙省　道鄭鎮守使得悉後即令西碼頭防守兵士限制小輪祇得於日間四點半以前往南其餘槪禁夜行是日　刻復由該暗探密報謂黨人定於午後二時赴浙迨至二點半時果見小輪一艘向南疾駛鄭鎮守使立派蘇雲小輪並委三營楊排長率領兵士十餘人追至離滬八十餘里始將該小輪追獲於晚間十時駛回西碼頭當即上輪搜查拿獲六人（紹與口音）內有一年老者衣服頗為華麗四人均穿西裝尚有一人形似撲役且有髪辮並　獲炸彈二十枚手鎗七支火藥一大包當即一併解送鎮守使署收押於昨日午後二時由汪軍法長逐一提訊供詞均甚支吾仍令收押候再復訊 
　　梟匪與兵警對敵三誌 
　　本邑西鄉北橋鎮梟匪騷擾拒傷兵警多人並開鎗擊斃排長陸某一名由上海縣吳知事委派地方警察事務所長景毓華等等下鄉調查等等情已兩紀本報茲悉景警務長與稽查員偵探等等於前日下午馳抵北橋先至第二區警局與董兆龍區官晤談刻董即引導指示本月二號夜梟匪來區圖刦槍械以致房屋物件多被告損壞並查點區內所失零星物件開明清單送交景君查收景君復勘除被匪鎗斃之排長陸某詢知陸名洪勝到斃於該區後面尚有兵警鎗斃之梟匪一名則倒斃該鎮市梢所有受傷兵警早送紅十字會醫院醫治到益茂典當景君亦往勘視因大門未破未受損失當晚景君即返滬稟復吳君並呈失單據景君云該梟黨皆操皖鄂等等省口音聞係小老虎並李大窩子等為首先於十月二十六號夜搶刦嚴家橋稅務分所銀洋此次北橋一役係先於十月三十號夜在上海法大馬路福園茶肆聚集商議定於是晚往刧幸被地方警區四號偵探孫阿松訪明回區報吿預先防備若　未得下手吳君聞之以梟匪如此猖獗實為可駭若不嚴密查拿實於地方治安有妨碍除諭令景君轉飭四鄉各警局一體查拿外昨日又商　淞滬警察廳穆　長立飭浦東沿灘及城廂風外各警區帮同協緝所有已斃之陸洪勝及梟匪屍身昨由吳君函請地方檢察廳長汪君委派張檢察官吳檢驗員帶同法警汪錫堂韓瑞生並録事等乘坐小輪下鄉相驗須俟六號（即今日）方可返滬 
　　解决懷槍狙伏之嫌疑 
　　自四馬路望平街口發現暗殺案後英美各捕房捕頭對於此事甚為注意均諭飭中中西探捕嚴行偵緝嗣經新閘捕房探捕於上月卅一號晚上一點五分鐘在泥城外馬霍路厚福里查獲安徽　州人邱文藻清江人陳嘉裕鎮江人吳東成等三人並查獲邱所棄之勃郞寗手槍一支槍珠七粒以及充當軍隊探長之印布等憑證因該手鎗與望著平街暗殺案內兇徒所棄之手槍同一式樣恐於彼案有關卽將邱等解送　共公廨押候查明研鞠在案茲悉前項手槍已由麥總巡弔至總巡捕房察騐確與暗殺案內兇徒所棄之手槍一式故昨由麥君飭知新閘捕房將邱等三人一併解至公堂先由一百二十四號印捕二百零七號西捕三百九十四號三百九十八號兩華捕先後上堂稟明當　邱等狙伏黑暗處並將三人追獲各情形繼由三十號西探投訴邱在捕房供稱寓居法租界德安客棧樓上十九號房內曾往調查該棧並陳情邱姓寓客且十九號房間係在樓下所獲手槍邱當時拋棄於孟納拉路低牆花園柵欄內印捕見之即將白巾置於該園門首為記旋經包探扒牆入內檢出尚有當過軍隊印布等憑證捕房自四馬路暗殺案發現後對於此案甚為注意故將邱等狙伏地點及追至馬霍克路拿獲處之形式繪成草圖供至此該西探將草圖與充當軍隊探長之印布呈案一一指明並稱據一百二十四號印捕聲稱當時共有四人一人已被逃逸曾向邱等詰問所逃何人均稱不知惟詢據陳嘉裕聲稱在法租界八仙橋餘慶里為皮匠　吳東成為友是晚與吳同至靜安寺向友討錢已將陳之二房主周德仁傳案請為澈究即據周德仁供稱住居法大馬路餘慶里在里口擺設皮匠攤陳係房客每月房金一元五角同居有九月之久陳亦為皮匠向來安分是晚八點餘鐘出外餘不知情堂上命周退去令將邱等三人帶至案前遂將捕房所繪草圖逐一指間是晚爾等共有四人是否在彼處狙伏遇見巡捕即分投逃逸尚有一人被逃所繪之圖是否相符據邱等三人同供確在彼處經過認明後堂上即向詰問據邱供向在蕪湖二三營為軍隊探長業已解散於上月二十八號與向為商業之錢福商同乘江寬輪船來滬寓居法租界德安客棧內是晚由棧走出擬至新閘路三益里找尋友人杜長遠途經是處聞後面有警　鳴警笛追捕匪人之聲我因身帶手槍不便故即將槍拋入該處花園內被印捕瞥見疑為歹人致遭拘案訊之陳嘉裕供居法大馬路餘慶里向為皮匠　周姓同居是晚約　友人吳東成至靜安寺向友人王阿初索取借　三元因王不在即於彼處老虎灶等候至十一句餘鐘始返因蕪車資走回迨至馬霍路見有巡捕追拿數人與吳站在彼處致被誤拘吳東成供住居馬立師小菜埸須人俞二處與陳為友是晚在小菜埸遇陳約往靜安寺向王姓討錢迨回已深夜經過馬霍路見有四人在弄內逃出我等在前行走巡捕疑即在逃之人故被拘案與邱文藻並不相識亦不為匪求察王　　商之英領康君復向三人詳加研詰供均如前中西官磋商良久以與暗殺案並無關係惟邱身帶手鎗深夜在途决匪良善判押西牢三月手鎗充公印布等憑證存捕房備查陳吳亦非安分之徒着各押一月期滿均送上海縣知事署分別遞回原籍 
　　招商局　停有效 
　　旅遞各幫商人要求各輪船公司取消棧租新章一事刻已達到目的茲將昨日（初五）招商局復華商旅遞維持會函録下　昨接大札謂上星期六公議各幫棧期請仍照舊章曾上一函已一星期未見示復當蒙默許等因查敝局接奉十月二十三日尊函後即將貴會來意轉知洋公司擬將各連日磋商數日內即可商妥簽字俟其交來敝局當譯録華文送上昨閱洋公司所擬稿旨棧期多係照舊惟添入洋人來貨及日本小呂宋等埠來貨棧期耳再敝局此次出面係為調停息事起見自無不竭盡心力務使兩方面滿意為止今功效未著而先　道謝敝局實未敢當專此奉　 
　　取締小販之通融辦法 
　　法工部局於本月一號起取締各小販不准在街畔擺設貨攤已迭紀前報蕬法總巡以各小販　在　市茶肆集衆會議繼復在租界茶館內公舉代表楊坤　等擬稟公堂移商局　請弛禁令深恐人衆擾事特派包探立名隨時　壓現聞局董擬就通融辦法各弄口准予擺設惟不得佔人街道並准各小販捐領照會肩挑售賣母許停歇途中以重路政 
　　考察軍隊之委托 
　　馮宣撫使此次奉令南來裁減軍隊係四國庫支絀力求撙節起見至究須裁撤何項軍隊原無成見總以去弱留强為宗旨故擬卽日由　前赴常鎮蘇州江陰等處校閱駐防各軍　定去取業已函請張都　通令　師旅團預備操演所有現駐松滬兩處之北洋第四師各軍隊則請上海鄭鎮守使曁楊師長會同考察　行報部核辦已於前日電致鄭楊　君查照矣 
　　清理滬欵之不易 
　　財政部熊總長派武維　洸耕莘兩君南來步同韓省長清理滬欵已紀前　茲悉滬關人欠欠人各欵　常複雜而英德法日俄五國銀行之欠欵本　又已到期上海九銀　三百五十萬　匯豐德華　理及代表美國資本家之花旅行二百二十一萬七千八百　　滙豐德華　理五百八十八萬二千六百　　滙豐一百六十三萬　　正金五百十一萬六千九百兩　滙豐十二萬二千七百　　德華六十六萬一千五百兩　道　三十三萬七千一百九十八兩　上各欵刻尚未有着落而滬關財產早於去年向領事團收回轉抵捷成洋行二百五十三萬馬克約合銀九十餘萬兩滬軍欠欵國庫證券三百萬　約　銀二百二十餘萬兩收回華商所執之三莊本票約二百六七十萬兩以上三種共其計銀四百八九十萬兩雖此項財產總數約近千萬而現貨不過十之三其餘　係押產除領袖領事已扣之三莊欵外存者無幾政府指　之欵又均須在甸產項上清理撥付現在辦畫諸員共同商議擬先　銀九十餘萬兩合馬克二百五十萬然後分產業之商下定清理之手續聞其中押數最鉅而解決最難者為源豐潤之產業嚴氏之意以該產以多抵少現尚無力取贖祇　請政府照押欵之數將產管業餘多發還以資結束刻正與部中往返電商云 
　　查造三年度預算册 
　　上海縣吳知事奉韓省長令開財政司案呈民國三年度預算册式准財政部咨送到本公署當經飭發漏夜刋印茲已刷印齊全除分別函送都　司法高廳曁國稅廳　備處交涉總分署查照造辦並委行外合亟頒式通令為此令仰該民政長即便遵照迅將三年度國家歲入概算書歲出概算書依照册式趕速查造成限本年十一月十日以前呈送一面查照部定簡章造辦元年七月一日至二年六月末日國家収入報吿書暨國家支出報吿書於十一月十五日以前呈送如查有繼續經費並即造送元年度繼續經費概算書元年度繼續經費概算支出報吿書以便彙核編製部限至迫萬勿稍稽等因現吳知事已督同主計課員遵照奉發民國三年度預算册式分別查造以便依限呈送矣 
　　處置三四兩區長警之善法 
　　淞　警察廳長昨分令第三四區署及各分署文云奉　督辦令開第三區第四區各警察署分署　處　要分務難繁所有現在服務之長警等亟應挑選入敎練所肄習仕優則學以便從公等因奉此茲定各　署分署每署長警以十分之五留原處供職其十分之五調入教練所肄習按月仍坐支原餉俾得專心向學為此令仰該署長等卽便轉飭該長警等一體　照並由該署長等趕造箕斗清册定於本月六號一律備就聽候本廳長遴委高等警員點騐凡該署分署等另設有派出所者所有長警於點名時期亦一概調回預備母許一名不到庶免自誤 
　　又三四兩區各署名各分署所局長警奉穆廳長令云現奉薩督辦令飭以十分之五留原處供職以十分之五撥入教練所肄習等因故定於本月六號派員點騐以覘資材茲將委定各邑街名所往區署調查如下　行政科長顔玉琛第三區署三區第二分署　第二署長錢允祥三區第一第三兩分署　勤務督察員趙士駿三區第四分署　總務科長張應良第四區署四區第一分署　第一署長襲祖培四區第二第三兩分署　總務科一等課員陳學詩四區第四分署 
　　又一訪函云淞滬水　警察薩督辦前日在洋務局與顧問官卜羅斯君廳長穆杼齊君及北　各　官磋議整頓警務辦法業已議決卽日實行茲將辦法三條録下　調來津警分派閘北三四兩區調出該兩區半數舊警一律送入教練所俟教練成熟再與他區騰調如是則旣可免人地生疏之盧又可收將來一致之效　設教練所歸督辦會同顧問官管理由北來警官中挑選數人擔任敎練事宜三四兩區調出之警官仍支原薪入敎練所會同敎操　此後各區長如有缺額更補之處皆可選之敎練所務使淞　　　皆具有　察之知識及資格則　　招補之弊可絕 
　　關於攻刦製造局案之呈稿　（續） 
　　王武炳供稱名武斌年廿五歲浙江　縣人自幼到申家住高昌廟向充製造局初等小學堂學生光復後由製造局總辦李平收派充該局招待員旋改派赴龍華分局無煙藥廠充當學生與先不認識之徐企文在招待室見過幾回因此熟識本年陰曆三月間不記日期徐企文忽到無煙藥廠詳詢我做炸藥事情我曾略述大概越數日郵寄明信片來云有畫圖紙二張送請試驗等語又數日徐企文又來局看我始知畫圖紙二張即係炸筒兩枚之暗記出示炸筒兩枚託我試驗炸藥我遂約定四月不記日期在總局晤面先一日往而未晤次日在總公務廳外面大自鳴鐘相近地方遇見徐企文同至西礮台试騐事畢歸塗遇邊總巡候股長兩人盤詰我卽實吿邊云徐非好人後勿與處等語我同徐企文一路行走詢我炸彈每枚須價若干答稱一元光景徐卽託我試造我初未允並詰以因何所用徐云為孫文黃興所託言畢各散過了兩日局長把我調在賬房辦事至愓曆五月廿九日早晨到局始知昨日有徐企文攻局之事因局內停工回家午前至大馬路五龍明泉　吃　順便至工黨機關部　問亦未遇見徐企文至三十號接局長來諭到局遂將我管押經局長飭人到許海峰在化學房後查出炸壳一枚明信片业已遗失所供是實陸永蘭供稱年二十七歲江蘇宿遷縣人宣統三年五月到上海先在巡警傳習所充當學生光復後派至本城第二營充排長去年調至江陰今年三月辭差到申家住龍華在岳母所開永和館店管事至五月廿五日忽有安徽人夏書城來吃飯他自已說做法界包探的事見我家中有織襪機器一部他即說道若要做工須入工黨倘你要入黨我可介紹云云我亦並未入黨旋有第六十一團應排長來店吃飯並不給錢問他討了幾次亦不肯付至五月廿九日我至小菜埸買菜歸來忽有應排長等到家說我有罪立即把我押解營內至徐企文所攻製造局一事我不知道所有謝奇勝名片及名單一紙並非在我身上搜出實在是應排長誣害我的所供是實各等語查高復林供認曾入軍警維持會擔任暗殺督理協理重任王武炳供認與徐企文試騐炸藥並接徐企文炸彈暗號之信片惟陸永蘭一名狡展不認查核搜出謝奇勝名片背有鐵血團總代表字樣與高復林供稱軍警維持會在草菴內遇見該會代表謝奇勝一語彼此相合查第三營營長吳夢奎原呈有親被該犯運動之軍需軍士陳廷　護長陳彬排長鄢武並派往暗探之何克繼本可傳案質証而該團業已遣散無從傳訊陸永蘭堅不供實未始非因案無證人而然又經法官汪仁溥親自調查陸永蘭雖無為匪實據遺落在外而來局向巡警運動確有其事且製造局　員中知其事者甚多核諸營長吳夢奎原呈各節尚屬相符顯係通同匪類徐企文希圖暴動毫無疑陸永蘭高復林王武炳三名一則擔任運動軍警一則擔任暗殺製造局督理協理一則擔任試騐炸藥雖非作亂首魁按其助逆職務均係重要惟王武炳僅為徐企文試騐炸藥尚未代造炸彈其情形較陸永蘭高復林之力任其事者不同陸永蘭高復林均應照同律擬處一等有期徒刑刑期十四年並照　律第一百零六條褫奪公權定擬以昭懲警而遏亂萌是否有當理合咨呈鈞部鑒核示復施行 
　　增添修　資料 
　　南市市政廳總　陸文麓君接修志籌備處李右之君來函以自同治以來四十年間增置一切事宜有為舊志所無者應酌量增入交通實業交涉地方自治四門附於二十門之後庶幾外交內政鉅細無遺希諄囑各採訪員照辦矣 
　　慈善家果如是乎 
　　嘉善人　軼寰前租法租界西城河洪七十八號門牌房屋設立中華全國義賑會咋有該會中人至捕房報吿程與伊兄借義賑為名收下捐欵為數甚巨惟祇有一二成撥充賑濟餘均呑入私囊任情揮霍捕頭准即飭探將程提案管押並將賑簿捐册吊案候解公堂澈究 
　　禁售大連澳門彩票 
　　淞滬警察廳長穆君昨日訓令各區警察署云案奉江蘇省行政公署訓令內開內務司案呈承准內務部文開案據任文毅呈稱擬仿照大連灣及澳門外人辦理慈善公益等彩票辦法組織中華利福慈善彩票以謀慈善民生及實業敎育等等事懇請批示前來當經本部查照暫行新律第二十二章第二百七十九條第二百八十條之規定批駁至稱上海一帶私購大連灣澳門彩票者非常踴躍等語白應設法查禁合行令知該民政長防屬查明分別辦理等因承准所合行訓令仰即遵照辦理等因奉此合　合仰該署長即便遵照辦理如該管轄區內發　私　大連灣澳門彩票情事應立即禁止此令 
　　廖　長注　黨人 
　　駐滿步隊第一營廖營長訪問浦東各鄉鎮近有黨人潛匿故特密令駐防高陸二行鎮及東溝等處各連長乘此辦理冬防之際查詢鄉民戶口窺探蹤跡並飭每每晚營兵荷鎗整隊出巡以保治安業已呈報鄭鎮守使查核矣 
　　警員之大功 
　　淞滬警察廳昨日訓令第一區警察署第四區警察署第一區第二分署第二區第三分署第六區第二分署徐家滙分署浦江水巡隊警備隊公署守衛隊司法巡警等文云案查上月淞滬暴亂各警區維持得力當經本廳擇尤呈請民政長准予各記大功一次以示獎勵茲奉指令內開據呈警員維持得力請予請予各記大功一次並呈册一本均悉察閱來呈該廳各員長於淞滬開戰時均能維持得力殊深嘉許應准照册各記大功一次以示激勵仰即分別轉飭知照此令册存等因奉此查該隊長於淞滬開戰時保衛治安維持秩序頗為得力茲已呈奉民政長准予紀録大功一次為此抄呈令仰該隊長即便知照 
　　縱火圖賠之　儆 
　　江西路興飯店起火一案昨　由廳復訊先由專理火政之九號西探與總巡捕房副捕頭上堂稟明往查該店內焚剩盧柴甚多均有火油氣味顯係　縱火圖賠　銀應請訊究並據救火會會員西人雷體三証明當時至該飯店登樓察看堆積盧柴甚多並有火油氣味且該處保險之家居多當時均袖手旁觀察其神色並非無心失火又據八十一號西捕與五百八十五號華捕王瑞春華探王潤甫自來火公司德律風間值夜人陳玉山先後上堂稟明當時聞警報以及將該飯店主陸田卿拘捕各情形復據福安保險公司用人羅昭雲投訴該飯店於西曆一九十年七月間起保火險銀五百兩至其是否縱火不敢妄指聶襄　商之英領哲君以陸縱火圖賠已由各見証証明姑寬判押西牢半年示儆 
　　婦人着迷四誌 
　　住居城内道前街之妇人李沈氏控石路　明戲園用人周松林串黨引誘至直隸路南京路口一興旅館十四號房間內用迷藥迷倒騙去值洋三百餘元之金鐲金戒等物由廳訊判周交三百元人洋並保無保收押在案昨晨由廳復訊原吿偕一興客棧茶房上堂証明前情請究訊之周堅不承認王襄讞商之英領康君以兩造供詞各執且所供不甚明晰判周還押着兩造各延律師到堂於下禮拜三再訊 
　　復訊姦污女子案 
　　拆白黨張一成因見十四歲女子　毛　在丹桂髦兒戲園觀據出外與同伴擠散用刀威脅至法租界小客棧及石路　明戲園北隔壁弄內通惠龍記　社被張之　類及張先後姦宿兩宵復押入勞合路億鑫里雉妓院逼娼經女母戴楊氏控由捕房將張與女查獲解送公堂訊判女交其母領回張押候核辦並因通惠旅社容留男女姦宿有傷風化將該旅社主薄端卿傳案交保候究在案前日午後由廳復訊復經被吿律師向戴毛囡詰問被張押入妓院勒逼接客各情至鐘鳴六下因時已晚被告不及研訊奪 
　　拐案證據不足 
　　　仁福至法公廳控稱有女兒一口年已及笄日前忽然不見今訪知被鄰人陸元卿誘拐有左鄰李朱氏目見可証求請訊追陸供與　鄰居已久伊女素來認識日前在門外遇見寒喧數語事實有之商人現為紗廠生理豈肯作此不端之事求請查察朱氏稱目見　女與陸開談是否被拐不得而知聶讞員以所控無憑准予交保並諭原吿如以後查實據再請追究 
　　包探續獲盜黨 
　　法租界壽昌里金喜生家被盜搶刦一案業民拘獲已拘獲田茂江小丹陽（即朱福泰）並小天津之姘婦郭戴氏解經法廨預訊送歸巡警總廳訊究在案昨又由法捕房探目黃錦榮將在逃之同黨陳小如　緝獲解入捕房押候究辦 
　　 
 
 

Page 11

 
 
　　澈查王松　是　患病 
　　　　堂因袁世　與王松以開礦爲由串騙銀四千餘兩按奉公　傳訊因據被告律師上堂聲稱袁世　現在北京王又因病在甯為展緩判將樂方等呈案證明患病實情再核在案前晚由被告律師偕南京人蔣貴投案稱因此案由王之友人囑令赴甯至南門外棉花地王之家中控視王實臥病在牀　襄　　命退去候函致江　審判廳派吏按照所供王之住址前往查明是否實在臥病並諭令於兩禮拜內來案候質 
　　缺席判斷之預　 
　　寶裕公司經理錢蔚農前將英册六千六百八十七號道契向信成銀行抵押鉅欵因逾期不贖被控由　　次餘傳不到故前晚由原吿代表律師投案聲請照章缺席判决王襄讞　候餘知駐　監察處登報七天限被吿於一月內投案候質如再逾期不到卽行照章缺席判決將所抵道契給　過戶歸原吿管業 
　　史博士之衛生事業談 
　　禮拜三晚工部局醫士史騰利先生在青年會報告衛生事業詳述種種防疫方法如捕鼠洗屋檢騐食物清潔街道隔絕傳染施種牛痘刋發衛生淺說等事行之惟謹故年來死亡之數日漸減少惟一般華人對於衛生方法猶不甚注意雖經工部局諄諄吿而置之不顧深望此後遇有疾病速往醫院求治否則卽往工部局衛生處報吿立爲診治現在租界中共有衛生總分處十六處每禮拜日有醫生演說衛生學其中西醫　能華語有事往　樂為詳答小兒往種牛痘者並不取費蓋以盡工部局保衛人民之責任云云演說　贈坐客民國元年度衛生報吿各一册繙譯者張君滑稽可　興高采烈吐沫飛濺言動俱足引人大　 
　　紅十字會紀會 
　　山東韓莊與徐州利國驛　隔一河夏秋兵事全鎭爲流民數萬紅十字會放賑隊王叔相君　焉　之特　該處約　　紳士挨戶調沓受災甚重　請沈仲禮施子英代　民請命沈君等以中國紅十字會為全球慈善事業無分畛域業已復電王君設法散放 
　　南京江西等處百萬災民　寒交迫紅十字會除赶製新棉衣　外並向寧波購運　棉衣而中外善士樂助者尤　日來該會車運棉衣至金利源碼頭　　火車站者日有數起貧苦小民　寒有望矣 
　　沈會長施子英朱葆三江處　丹君等以　辛亥癸丑戰務各省荒　籌欵救濟　無寗歲常年旣無的欵政府絕少補助全賴紳商　捐支持十年精力交疲惟查中國紅會旣與各國同盟似不應甘居人後　敗埀成故仍擬努力進行勿盟退志江理事長屢請　職亦仍竭力挽留 
　　紅十字會總會職員及各省分會救護員於今　戰務異常出力現由總會徵集出力人員擬呈請政府　　云 
　　南京第一次徵文計一千四百另一卷現已許定甲乙計最優等十名優等二十名一等一百七十名中等六百名　取六百另　名共計獎洋一千三百九十　元定九號揭曉十五十六十七號給　業由南京分會於少彰君部署周妥矣 
　　地方檢察廳批示 
　　林　霖訴張文海行凶請求　　批　狀悉據訴爾被人毆打　支　　受他人陵使所訴者不准行 
　　林陶源請求嚴　應廣泰批　狀悉應廣泰是盜是姦尙未水落石出候本　查明該案　　再行起訴嚴懲可也 
　　黃恒堂請追捕卜星元批　准予拘案訊究毋庸多　 
　　　趙氏請釋　金　批　狀閱爾予　金　有殺人嫌疑未便釋放 
　　王秀槐訴車周氏等　匿伊妻　追給領批　狀悉爾岳　女不放事　私訴案本　未便受理 
　　陳子甲訴潘邱氏匿媳請求懲辦批　狀閱陳寶　　邱氏並未正式結婚自無夫婦名義所請給　管束未便照准至潘邱氏等詐欺取財仰候訊明核辦可也 
　　閘北初級檢察廳紀事 
　　江北人常許氏前日扭張靜府陸有生至四區警察署控被誘拐伊媳　氏請爲究追由署長張靖　君訊問一過移送檢察廳昨經許檢察官預審判送地方檢察廳訊辦 
　　周玉福控宮永庚藏匿伊妻李氏經許檢察預審判宮交保限交李氏在案前日由宮將該氏及其　夫王　　扭交到案一併移送地方檢察廳核辦 
　　前日由三區警察署查獲私販烟土之　中衍一名送至檢察廳押候訊辦 
[來函]  
　　江蘇省立等二中學校公布書 
　　爲公布事本校遵照教育部頒第四號學校　服規程令幷由各職教員會議酌量情形議決各級學生於十月十呈起一律穿著制服上課以符部令旣可以整齊形式亦因之鞭策精神實行一月以來並無窒礙之處乃有少數不明事理及性情驕　之學生當時已不甚贊同因憚不敢發勉强服從近則藉口天寒暗中運動多數學生　迫附和希　反對竟於十月三十一號恃　抗違部令不穿制服本校長察悉情形當即召集全體學生開訓話會於禮堂歷述穿著制服一係遵照教育部頒命令二爲諸生鍜鋉體魄起見並言現在按之舊　時方十月初旬尙未嚴寒一俟天氣稍伶自當另　設法　無不　及諸生身體之投寄而爲此强人難堪之舉諄諄勸　舌　唇焦誠恐諸生尙有誤會再請舍監　各級主任每級再開談話會於教室詳繹前情痛陳利　倘有再不知悔悟者實　太不自愛本校長亦　難相强聲明願穿制服者上課不願穿制服者暫時停學若始終抗拒者一面令其卽行退學一面呈報退學者之姓名於省長當以本　爲限其中出以委曲求全實非本校長之姑息因念諸生來校歷初小而至高小更由高小而達中學數年辛苦教者受者　費幾多心血造就良難而各家長之　望於諸生者尤爲殷　節食培植更非易易況當今日時局艱危需材孔　之秋省中　　鉅欵所　成者衹此戔戔事茍無妨大局本校長亦安忍過畫吹求詎知諸生之味於事理不諒本校長之苦衷竟非意料所及者會受中等教育之人而舉動謬妄一至於此放任所積流弊無窮言之誠堪浩　矣當日除高一年級生全體及三年級生凌昌炯趙福森杜鵬舉等四人勇於　善深識大體情願穿著制服上課外其餘發均負固不服弁髦部令惟思關重大此種囂張風氣若不痛革傳染頗速不特一校之影　　　全省之學風　於當晚　省面謁教育司　請示辦法　令從　處　回校後本應將當日不穿制服運抗部令諸生一併令其退學　思其　或再有脅從而出於無奈者或不知利害爲人　動而非　使者或平昔行爲尙屬循良者自當分別輕重以定去留　查得其中十六人察其平日舉動本多傲慢而按之當日行爲尤爲激厲　之明日雖亦有悔過之舉然仔細體察實非出自本誠　發於已而欲害貽他人工於　避其心尤不可問萬　　寬　以長　風害　之馬在　必除應飭節令即日退學並通知　保證人及各家屬其餘附和者跡雖可恨而情尙可原姑准留校以觀將來　望在校諸生爭自濯磨誠未至深自　　以後惟共　策勵而已　校長袁希洛　中華民國二年十一月三號公布 
　　孫經　等致信成銀直總理周舜卿函 
　　逕啓者信成開第二次臨時會議原爲查察人報千賬略起見詎前日入場後接閱報吿相不過一存欠相抵之數與該稈總協理終報吿相彷彿而放出百三十餘萬之　污賬無一字分別言之　於末尾爲總理下一恕詞曰舜卿先生所該之欵尙有地產作抵與空借有別一若百三十餘萬之欵均是空借者殊不知信成之停滯半因活欵押成死產又以股東之欵作為應酬之品延不向追指不勝屈此時自應責成總理執事按戶索欵決不能任其　職爲臨時脫卸地步乃查察人計不出此貿然以重舉新董組織　營業爲詞（中略）此事吾股東同人萬不能承認者也至若新舉董事一說會場上多數不贊成咸謂目前祇能舉監察人監督進行最爲妥當母所謂重舉新董也查信成股欵一百十餘萬元五十元爲一股共計二萬二千餘股一股一權前於報上見有新董事名單第一被選者爲汪君幼安有三千八百餘權得股欵一成半之　例應作爲無效（中略）又查以前總理董事均於股票上簽名蓋印若一經更換則是取消股票也（中略）此事如果實行同人等祇能擇日邀約股東趨　請收回股票付還股欵 
　　則另行設法以便對付特此登報即請鑒察爲荷信成股東孫經畬等公啓 
[雜評三（萍）]  
　　取締小販之奉公員役法工部局之小販取締已允予通融矣。此後各小販自宜奉令承敎以不踰越範圍爲度。抑吾竊有進者各小販利博蠅頭沿街貿易。而隨時巡察之。奉公員役。務以顧恤生民爲前提。母徒逞威行暴以喜怒而示其恩怨。以踐踏而肆其狎侮。施一分法外之仁。同胞即蒙一分之福母徒以使強力於威權之外爲得計也。 
　　調停棧租之招商局各幫商人爭持公司棧租問題迄數月於茲矣。今幸賴有招商局之調停得以　次達其目的。不可謂　團結力之堅凝也。行政者誠充此心以主持國務　國勢何患不蒸蒸日上也。 
　　雖然今尙有一簣之功。　得登峯以造　矣。竊願招商局於此。出以精心維以毅力爲。各公司謀最上之幸福耳。 
 
 

Page 12

 
 
   
 
 

Page 13

 
 
自由談 
游戲文章 
[打野雞詩] [  嘉興褚博甫] 　 
　　炎凍世態屬洋場片刻歡娛在夢鄉寄語逍遙滬上客莫將野騖作鴛鴦 
　　輭紅十里訪臨邛滿目嬌娃半病容久客乍逢情更好身沾梅毒興猶濃 
　　北方偉器近偏多才貌而今弗在乎不是兩番革命史那來大好小頭顱 
　　汽車狎客出風頭最苦沿途問鼎　　母無鹽全不管一恃洋勢儘風流 
　　古稱斑尾本知情求偶街頭豈碍名染得洞庭眞鶴項耗財遮莫且傷生 
　　壯志每從國事銷婦人酖酒典金貂可憐控馬彎弓客明日都吹吳市蕭 
尊聞閣詞選 
[九日登吳山] [  包者香] 　　 
　　菊洒萸囊意自閒登臨人在夕陽山尊前多少興亡感付與霜楓一醉顏 
　　變幻風雲瞬息過天心未忍碎山河塵氛已逐潮聲去極目長江靜不波 
[秋日湖樓晚眺] 　　 
　　秋日登樓眼界寬滿天詩思儘憑闌雁迎新月過蘆岸鷺帶斜陽下　灘雲影揉藍山欲活湖光皺綠水生寒南屏一杵鐘聲動驚散羣鴉繞樹端 
[四月聞蟋蟀作] 　　 
　　空堂四月蟋蟀嗚古墻續績西風生草根悲吟樹根讀並作歐陽秋夜聲此時天氣和且淸片月自來階生行樹頭螳螂未三伏池上蝦蟆初六更怪哉爾何心不平金鐵入齒相從錚昨宵海上羽書到甲騎簇簇東南征平章韜略不辦此嗟爾微物安能攖沙蟲變化　無意地氣所感天心驚蟀蟀蟋蟀愼勿鳴獨客聽爾難為情炎况且自忘冰炭出處還須問甲兵 
自由談話會 
　　看看司法訟案多而斷結少看看警務偵探多而破獲少看看學堂功課多而實騐少看看讓會傾軋多而公論少看看市面行號多而生意少看看滙劃紙幣多而現銀少看看居戶人口多而房屋少看看富厚家淫佚之姨太太多溫良之佳子弟少看看名門女冶容學妓者多貞靜自葆者少看看社會遊戲花酒麻雀頹志氣者多擊劍馳騎體壯魄者少看看風俗淫滑多而謹厚少看看交際勢利多而義氣少嗚呼上海如何是好誠實而後有信用信用而後有名譽名譽而後能發達此商家不易之經也苟反其道而行之曰精明曰取巧曰獲利非不哄動一時也雖然能持久乎願我商界同胞一思之賽馬西人之賭博也以外人之賭博吾人興高彩烈空巷往觀思之本屬無謂况際茲民窮財盡亂事初平南京同胞哀鴻嗷嗷稍有心肝者當必不忍再事此種無識之舉動矣佐彤于是一覘社會之程度　[  佐彤]  
　　直隸某議員納一小星其妻妬而多謀妾入門時妻並不明言反對藉作賀為名大張筵宴遍請親朋凡女眷之來賀者均堅留下榻某議員家本淸寒住房無幾新人房中遂亦有人居住某議員反往他處借宿一連數日某議員依然獨宿先是某議員離會回家本未請假不敢久留祇得回京其妻於其回京之後聲言丈夫獨宿多日一定不肯與妾同房旣不喜妾不如遣去乃作家書報吿某議員妻已遣去某議員叫苦而已　[  選北]  
　　予初時投稿期望綦切三日不見登出則愧悶欲絕以為勞心焦思終歸烏有於是擱筆不敢復投蓋旣恨自己筆墨之陋又疑鈍根選擇之苛恒忽忽如有所失旣而得第二期自山雜誌讀之有前此未登之稿竟被採入一條然後知鈍根之用心實天下之至公道者也然後知鈍根支配來稿時其顧此失彼不得已之苦衷視輩投稿望登者為難萬萬也故予今後每投一稿置不復望或於無意中忽見登出有時技癢輒復再投不俟前稿之登載也諸同志亦有與槁木子同病者乎明乎此則投稿者自投稿編輯者自編輯各遂其自由不亦樂乎　[  槁木子]  
醫話 
[疾病之值探] [  丁福保]  
　　末期之癩病患者或梅毒患者一見便可知其病然有種種初期之疾病外觀上不易發見者非偵探不可偵探之法何如詳言之第一先區別肥者及瘦者瘦弱之人須預想其有無肺結核肥大之人則多患糠尿病肝贓病等須留意察之雖然疾病之中最不易發見者典如花柳病而與肥瘦絕無關涉也 
　　此外如慢性腎臓炎慢性瘧疾僂麻質斯心臓病蛔虫肝臓二口虫十二指腸虫等均非外觀所能　定然除某種之特別情狀外無須特別偵探最當注意偵探者肺結核與花柳病也吾人結婚之時兩姓之間均當嚴密偵查此病之有無稍一不愼卽造成淋病之家庭及梅毒之家庭實為殘賊人類之一大原因也（未完） 
劇談 
[王鳳卿之取成都] [  選]  
　　取成都一劇為汪大頭絕唱大頭歿後此劇幾成廣陵散幸王鳳卿尚能演唱此劇賴以保存蓋鳳卿汪派之鬚生也其演此劇統觀前後無一不佳其最妙者尤數（適纔王累進宮報）一叚蓋此段搖板在他人演唱信口使腔爛用花調鳳卿不然唱到報字不拖尾音如寶刀斷玉截然而止（皇見敵樓）樓字唱得凄凉悲婉（歸陰曹）三字則音咽調哀恰是悲子景象（耳旁聽得放火炮）一句唱到聽得二字舉目四望面帶驚恐（想必是賊馬超）六宇唱到賊字一頓而後將馬超二字吐出餘音嫋嫋動人肺腑（放火把孤的民房燒）八字放火二字短促把字提高由高轉入孤的民房燒音調蒼老圓潤將憂國憂民自悔不聽忠言引狼入室亡家喪子之心思一一描出維妙維肖（內侍臣擺駕敵樓上）一句滿面現出無可奈何情形（那旁來了賊馬超）一句面目立現驚惶憤怒之色此段神髓鳳卿而外能演唱如此者鮮矣 
小說 
偵探小說 
[商界之賊（二十二）] [  常覺覺迷合譯] 　 
　　赫爾驟聞其言不免失驚旋又鎭定從容三日倘汝果為賴溫坦實為倫敦之巨蠢而亦吾之仇　也言次手指室門曰請速離此非然者吾將摔汝出　賴大駭亟辯日偵哉君也予實為君之友彼邱羨之汽車大則誠君之仇也君給以金而彼反賣君君尚不知彼已將情形訴諸警廳乎拘票巳出為君計者請速走　速走　赫爾察其狀殊誠懇回憶白萊克亦曾言彼車夫終為禍水赫爾乃亦稍歙其倨傲之態曰汝與拘囚駱哲身之穆塞友則汝安能復友吾乎賴聞是言知赫爾於此中底藴必極詳悉以故愈欲其走脫則亟應曰此非予所為實邱美之罪也予於駱君初無惡意今於邱羨去後始悉其陰謀即已電致穆塞囑彼勿再信任邱　並勿加害駱君君欲救君之友予亦欲救君之友是予與君之宗旨正同也予來此救君卽所以救君之友設使君亦被拘者駱君必且無望為君計者請速走　遲則警察至必無及矣速　速言次此肥矮之賴溫坦繞室跳躪宛如靈動之橡皮球 
　　赫爾疑信參半但注視於賴一語不發默念以此人而有此警吿事非異事惟彼所謂吾若被拘則發救曾身者無人是言殊擔個念不妨姑耐須臾俟餂得實情再定行止乃設為　笑之旨曰信如汝所言者則汝友邱羨實為歹人而汝則瀉無事之傀儡耳然乎否乎賴應曰誠然誠然邱美實歹人而予實無辜者予生半實未嘗作一歹事也今予求君速逃以自救　言次愈形驚惶揮手大呼曰再遲數分鐘恐無及矣　速　速　速　　 
哀情小說 
[子規聲（二十八）] [  十五齡女子鐵銹]  
　　至第四日秀娟之病益重而　娟之病已愈矣在院調養長日無事乃與看護婦閒談論及病人之奇狀慧娟曰若膽怯者必不能為君等之役也看護婦日誠然最可怕者則為腦熱之人無論其平日如何溫和一染是病則狀如狂易我輩中有一少女忽於數日前染得是病乃竟日　語且頻呼一人之名而其人之名平日絕未道及今乃長日呼之慧娟曰是必其生平最愛之人看護婦曰不然此女生性甚奇居常不好言笑且言絕無所愛之人特邇日所呼之名吾亦聞之熟矣慧娟隨口問曰然則何名乎看護婦曰想亦女子之名蓋慧娟也且又間言少甫以惡色相加慧娟聞言不禁色變時少甫方手書展閱聞看護婦之言置書回視　娟且問看護婦曰此女何處人乎看護婦日彼自言滇省人且云子然一身無親屬相顧者也少甫曰會宇人否看護婦曰渠言誓不字人觀其舉止殊淸高實不宜為此勞苦之役且極有學問為人家教師後以處境不良改為今役自入此院未嘗一出祇有一友為某報館主筆每於星期日至此晤談片時此外別無第二友人過訪矣少甫曰吾亦眞人今聞此女病篤頗欲一觀共狀或素相識亦未可必看護婦日可今其友巳來君往詢其友必知底蘊矣慧娟曰妾亦隨往少甫曰甚善二人隨看護婦行至室外微聞語聲看護婦低聲曰此即共　語聲也少甫心中焦急不及答以手微推看護婦先入少甫慧娟隨其後旣人見一男子年約三十餘　俯首立牀前重有憂色病者斜臥牀上一手垂出牀外面色微紅惟消瘦至不可狀少甫近少岩低語曰君即此女之友耶少岩舉首注視少甫已而答日誠然君亦識此女耶少甫曰吾與此女同省今聞其病狀心憐之且疑即是敝同鄉某女郎蓋久欲訪之而不得者君知此女來歷乞以示我時慧娟方立看護婦後少岩之面適為少甫我障及慧娟聞少岩聲始出看護婦則不禁失聲低叫曰宋先生少岩亦詫曰姑娘何時至此乎慧娟曰妾來此已兩月除矣此臥病者豈卽為吾姊秀娟乎少岩曰然姑娘何以知其在此令姊居上海年餘茹苦含辛可謂備矣言已悽然時少甫已坐牀沿緊握秀娟之手淚流破面低喚其名秀娟惟喁喁自言不聞所說何語慧娟亦含淚默視共姊且問少岩日君知吾姊邇來之狀况乎少岩日吾甚知之少甫日請速吿我少岩遂以秀娟來滬前後各事及周媼來信秀娟偽稱病死之原因一一備述少甫聽舉長歎曰天乎吾苦秀娟矣彼汪氏之詐吾必報之復問少岩曰醫者謂其病如何乎少岩曰據云此病甚險少甫默念若於初次見秀娟時我不如是孟浪秀娟或不致罹此重病乃痛悔無已時秀娟忽然淸醒張目四視室中已而問少岩曰彼非少甫耶少甫聞言急應曰然吾少甫也今姑娘覺稍安否秀娟點首曰吾殊無苦君數日亦知我為秀娟乎少甫慚愧答曰苦未知之今知姑娘在此特來陪侍姑娘別後所受之苦吾已盡悉但請寬懷以俟痊愈秀娟微笑視少岩似謝莫代述者復語慧娟曰吾感妹至今不忘今已矣言至此力握少甫之手曰吾知君猶未負我也言舉兩日遽瞑悠然逝矣合室大驚少甫搥胸　哭　絕數次慧娟亦極盡其哀少岩則心痛如割乃山少甫備棺盛殮載之還鄉汪氏之奸卒為少甫探得證據控於官廳重懲之然而無及矣　（完） 
 
 

Page 14

 
 
   
 
