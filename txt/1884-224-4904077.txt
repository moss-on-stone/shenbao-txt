# 1884 - 224 - 4904077

 

Page 1

 
 
[第十一號畵報出售] [  申報舘主啓]  
　　法人甘爲戎首兵犯基隆海口炮台旋經劉爵神派圖率兵由後包抄回環轟擊法遂委炮棄械奔回輪舶雖未大遭懲創然巳死亡不少　請盡友　出戰勝情狀編入此次畵報以快薄海臣民之心再前者創印覆報時書縫中之數目所以蟬聯而下者卽爲今日購閱諸君編次成書無慮錯亂　也號凡八頁合十二號則得九十六頁訂成一本不薄不厚是爲甲一之終以下則歸入乙一數目亦從頭另起以分界限以淸眉目而又另繕目錄一　附入下次十二號畵報之末分送諸君想諸君當更欣愜也先此關照不加分文北於二十六日出售十一號帶報後仍附淞隠漫錄圖說一則閱者　之此佈 
[新書告成]  
　　妙香室叢話十四卷爲賀縣張少伯先生所輯大致與兩般秋雨菴隨筆桐陰淸話諸書相彷彿其中敍名人之軼事誌畸士之幽蹤以及短詠長　　情綺句旁搜博采尤足耳目一新盖先生爲近時名下士生平博覽群書聞見旣多故能言皆有物也本舘得其稿本排印成書分釘六本定于本月二十六日出售價洋四角諸君子有先覩爲快者請仍循曩例購取可也申[  申報舘主人啓]  
[法有待戰之意不可不速戰以乘機會說]  
法人前者諒山之役明明擅開兵釁藉口索賠其事盖已預伏於立約之時中朝柔遠有經與外邦人往來誠信相孚不啓機械之命因而約中華法兩文卽行卽刻一字之悮當時不及細審而福尼兒臨行之頃貽書傅相自定西歴六月初六廿六兩期亦以爲自彼咨問之詞旣未復書允諾自不能執此以爲成說故於轍兵一事視爲三月内議定詳細約章之後所　遵行者因而墮其術中反以戎首之名加之於我此固法人狡計詭謀爲普天萬國之所共見也乃者又以我不允賠費之請多方恫喝耀武揚威率其師船遊奕海面而苦於餉絀兵單我又盛陳兵備不敢輕舉妄動於是又肆其陰謀巴德諾脫久頓上海和議不成偏未下旗獨使孤拔衍置福州洋面以爲疑兵一似和議雖已决　而彼國議院尚未以必戰之意傅電東來故使臣與將官均欵緩姑待未敢遽定行止者乃於如不欲戰之時而忽焉有基隆一役兩軍皆已出隊見　互有傷亡我之礮臺被其攻毁彼之兵船亦被我擊洞四尊大砲一幅坐旂雖不足以鳴得意而以彼自恃兵强一朝喪資亦足見辱且臺圵坍壞兵已儼然登岸幸而官軍拒戰使之得地而不能守兩國相絜並無勝負之形此又法人之計也盖其初以爲基隆要地攻而踞之然後索賠不患中國不允也今其事如此則又可曰我非示戰也本以買煤之故駛船入口我與中國未嘗失和何以絶我太甚不賣煤於我也於是不得已而姑開礮焉死傷相等去而卽返然則如未戰焉可也此猶之諒山之戰事定之後猶詡詡然以收界地自解而欲以兵端爲自我啓之耳昨報官楊傳述之詞謂法兵船於十七日開空砲兩次桅上挂黄旗以示兵丁多病又懸白旗以示停戰且託基隆洋關稅使請　爵帥登船議事爵帥辭以未奉朝命轉請上岸晤談而法帥亦不敢往至十九日復來請且言兩國尚未失和來船面商兩邊均　開砲竟似不知十五十六兩日之事者或謂此法人之輕侮我也吾則曰此卽諒山之故智也特諒山旣戰之後法人竟敢整頓師船東來詰問責我開釁揚言索賠今則不肯自居戎首而並未歸咎於我重申索賠之意者亦以諒山之役中朝理直氣壯堅却賠費之請昨與九帥會議滬上他國調停至僅受五十萬之撫恤而諭旨猶加嚴斥不准行成可知賠費爲萬不能允之事故不復啓齒也雖然法人之不居戎首非眞不欲戰也巴便臣優游滬上近日無晤商之事而文書信函尚與九帥往來彼其所以不去且公署未卽下旗者正欲假此以示和局之未壞也而孤拔經營閩洋已將　月師船八九艘駛泊馬江勢甚洶洶以上海之鎭定掩福州之布置意欲乘我無備耳前有西人親見孤拔問其何日開戰則云無期苟一言戰卽刻可戰正不能預知也蓋目前法國朝廷亦甚遲回審顧不敢决意於戰矣中國之意於賠費則執不肯許而其間或者尚有可和之道則與其輕戰不若終和此所以久而未决也在法人之意不遂賠費之欲固覺大無聊賴老羞成怒逼而一戰何待再計然亦指望其間或者中國萬一有所允許全吾法國之體面則寃以和爲得計故亦久而未决也基隆之事口雖不言示戰而心則無日不思戰葢將兵者之職分應爾也吾知孤拔必有預備大戰者倘法廷之命旦晚且下卽福州之戰旦晚可待命不知何時下戰亦不知何時開電音迅速非可遊期其對西人之言意正爲此也然則我中國海口之兵其可不時時預備於戰哉顧鄙意更有進焉法人不以基隆爲戰此法之無賴也自我觀之彼攻毁我砲臺已失據險之勢幸而官軍奮勇擊退下船地方不爲所踞猶可徐圖後效當日發電傳知固明明謂法人與我戰矣兵端一開勢不得已法人回船之後我日日可以攻擊之卽粤東瓊州厦門福州自此而東而北凡屬海口有法兵船在者我更處處攻擊之無不可者獨奈何紆徐整暇猶始終拘於不居戎首之見而坐失機會以待其增調兵船也噫彼屢逞其狡而我屢受其愚亦復何爲者耶 
[上諭巷錄]  
　　六月二十一日奉上諭　榮光奏龍神顯應請頒匾額一摺江蘇陽湖縣横縣白龍神素著靈應近年該處旱蝗爲患迭經該地方官往禱均獲立沛甘霖秋成告稔實深寅感着南書房翰林恭書匾額一方交衛榮光祗領敬謹懸挂以答神府欽此 
[總署致各國欽差照會譯略]  
　　本月二十四日總理衙門照會駐京各國欽差大意言前已照會貴大臣以中法之事並來往又書電報一切在案閏五月二十七日本王大臣照會大美國欽差言明從前在天津與美國所立和約曾有假如他國與中國有不洽情事當爲調處之說故現在法國之事請美國欽差轉請伯理璽天德調處排解嗣接美總統回電云法國來文言前與中國立約現在爲中國所敗中國應賠兵費照萬國公法吃虧之國可以索取兵費請間中國儻果曲在中國則美國公斷中國能從否中國答以能從儻查得中國果有所曲天津所立條約係我中國敗之及有不循條約之處但憑公斷無不允從但本國自知並無違犯條約前已告知今此不須贅述諒山一役事起倉猝本王大臣甚爲不悅此役華兵死者多於法兵數倍本國實無不合查天津立約之時福總兵將定期退兵之紙上用筆塗去簽字於旁此紙已由津送交巴使閱視矣本王大臣本不知法國何以調兵至彼致釀此禍以至華兵死者　百人故敗約者實係法人並非華人本國原知和之爲貴仍與法計議不向法人索賠兵費亦不向法詰問何以加兵於我盖以仍冀言歸於好不願興戎故欲請大美國作中以憑排解素知法與美和好久敦非他國所能與其事又以本國與美有約 
 
 

Page 2

 
 
遇有與國不洽之事當請美國調處故本國亦不另請他國今法國不肯允許不願公斷盖一經公斷則中國之事可間可查究竟有無不合曾否有心違約如察出實係曲在法人必且轉令法國償我兵費也兹法人不但不聽公斷反以兵船遊弋中國各海口本王大臣觀其情形實欲一戰按諸萬國公法亦似欲戰之意福州各口俱有騷動并聞已以兵船奪取基隆法人並聲稱如欲取冋基隆須償八千萬佛郎似此情形使我中國口岸内地居民心皆不定商務漸壞西商無利可獲本國稅餉亦俱减收本王大臣晝夜籌思欲設法與法國議和不失中國體面中國已以越南與法越南之地法官亦知向屬中國故在津立約時欲兩國派員畫定界址也本國已有諭旨未及約期撤退邊外之兵照此情形中國有情於法並無差悮盖與各國和好則亦當與法和好不肯失好於法中國凡有可以讓法之處無不讓之今則無可再讓中國欲請人公斷而法不允師心自用强人所難故特照會各國貴大臣各國貴大臣皆與我中國夙敦睦誼敢告以法人似此行爲實爲不服其所不服者一係法人不聽令人公斷二係未經示戰卽在中國境内開兵觀於此言各國貴大臣當知我中國並無不合之處且不特並無不合已也并欲設法消弭　禍前者李大臣在天津與福總兵所立條約固有違犯之人但違約者實係法人並非華人盖津約第四欵云法國約將來與越南議攺條約之内决不插入傷碍中國威望體面字樣旣有此言則法人在越南作事不應壞我中國體面乃五月十三日法大員告知越王以中國所頒册印繳冋中國此事卽己壞我中國體面己於條約有違及閏五月二十日法人照會本王大臣云七日爲期須允償法人兵費此七日之内則不開戰至閏五月二十二日法人已調兵船至福建馬江守住口岸不准商船進口則是名爲不開戰已用開戰之法是違萬國公法旣不守萬國公法又不守條約又不講義理並不顧自已所言七日之約且去年十二月已有某國椆之法國與中國開此釁端作何辦理法國答稱並不封口並不放開花炮倘有此事當預先告知通商各國然後動手現在並未預告已將中國口岸奪取此則其罪更甚於違悖條約法人此種行爲不特壞萬國公法直欲與各國結怨也我中國並無絲毫不循萬國公法之處卽與各國所立之約欵無不循依貴大臣亦知我中國與各國所立之約並無所違卽稍有勉强亦盡俯從固欲使我中國之民有共沾之利各國旣與和好將來更有利益也兹將法國之事照會各國貴大臣然我中國尚望與法國乘仇尋好貴大臣可知我中國與貴國和好必恪遵和約無稍違碍儻或不能成和將來有壞商務則不與我中國之事當向法國賠償倠願貴國念和之爲貴秉公察照圖維良策以玉成此事我中國欲顧全商局保護聲名如法國有心欲壞萬國公法不肯答覆我中國照會不肯調回兵船我中國别無他法惟有　之决戰請貴大臣查照示覆須至照會者 
　　此照會係從西文譯出其字句之間恐未盡合式但以法事正亟諸人皆以先睹爲快故先登錄在報閱者觀其大意可也俟有華文原稿郵到當再續登[  本館附識]  
[京華電信]  
　　在京訪事人昨發電音到本舘云中法一事朝廷實願議和惟兵餉則萬不能賠曾請各與國爲之調停日前總理衙門巳照會各國駐京公使矣但聞軍機處之上封奏者共有三十五扣意皆主戰獨總署主和刻下尚未見有旨下都中人則謂或可望和也 
[西人傳言]  
　　本埠西人傳言謂基隆之役法人甘居戎首中朝赫怒已由總署照會有約各國布告聞知並飛牒法公使請以法廷意旨所屬限日回覆以便爲戰爲和一言而定至索賠一節外間雖有此說究未悉文内有無涉及且亦未知其數並約數並約略知照會内言及如逾期不覆卽當請旨飭令各省防軍炮台一律動手不能再有停待云云比信若確是本舘二十五日所登飛書詰問一節事固有因也 
[滬上傳言]  
　　昨聞傳言有雲貴總督岑宫保知法人甘爲戎首業將基隆砲台轟壞並擊斃中國勇丁則是法人先開兵端違背前約故已飭營勇出界將興化收復矣○又傅法欽差巴大臣亦電乞法廷添兵來華云○又傳法外務大臣將中法近日情形告知議院内員紳各員紳允籌兵餉三十八兆佛郎克以與中國從事以上皆滬上人傳說而未有確據姑錄之以符新聞之體例 
[衆寡懸殊]  
　　聞法兵之在東京者刻下止三千名而中國邊外之兵則有三萬五千其在雲南者尚有二萬三千以作後隊衆寡之勢如此懸殊法人乃欲逞其私智何其傎也 
[商務有害]  
　　自中法失和以來人心惶惶迄無定止本埠巿面生意極形淸淡昨有西友言及曾遇匯豐銀行中司帳人下午卽遨遊於外詢其何以得暇則云目下交易較前不及一半個中人無所事事故前此須七點鐘方有暇晷刻下則四點鐘卽可徜徉也卽此一節觀之各項生意其類此者何限商務之被害者豈淺鮮哉 
[傳述無據]  
　　昨日本埠傳稱澎湖失守基隆復被法人佔奪云云但本館詳細訪問一無實據不知此說從何而來殆好事者之謠傳歟 
[津信譯聞]  
　　天津西人來信言津地得有確信係來自法國者言法人欲取臺灣瓊州吳淞三處地方以爲質以觀中國如何處置冉行定奪云法人之凶横若此中國尚能以大度容之耶 
[海防來信]  
　　昨接本館海防訪事人二十日發來一信云有輪船名南洋裝糧食足供四十萬人一餐之用現尚泊於海防駛往何處則未定也數日以前東京平靜絶無信息忽於十六日聞法國尼格禮也由北寍領兵而出在福蘭東遇華兵前隊約有數百人法人遂圍而驅之河干適河邊有法兵船夫蠟登在彼兩面夾攻華人不得逃脫悉被殺死聞東京又有盜匪有法商由海東來至北甯中途爲盜所殺又有船在南定相近地方亦爲所劫十八日有法兵官帶同兵六名兩道頭一名前赴海防忽與盜遇傷一兵盜亦爲法兵所傷遂奔潰法兵亦不追是日法兵船篤浪珀由河内裝三百兵赴夏龍灣裝入載兵船得檽十九日又續至三百名其兵皆一百十號隊内者其往何處則亦不知恐係往順化者蓋順化本有法兵一千名戍守近因聞越王被毒之信故再增兵以備不虞也又聞有越南土兵千名由南定逃出過古畵河而去注兵官名畢里翁未里領兵追之然已隔兩日越兵已築土城自固莫能攻之法兵復由南定取砲並邀兵船兩艘以相助十九日啓行未識能成功否越兵去時改建黎氏旗號云按此信已據電音登錄在報兹以信中語更加詳故再錄之 
[方伯壽終]  
　　前湖北布政使鴛湖王曉蓮方伯曾以病乞休卜第于浙禾之平湖縣原籍林泉供養邱壑頤情盖已數年兹聞於本月二十六日丑刻壽終里第享大耋之年而晋崇銜之錫拈化此去當亦含笑重泉已 
[建業瑣談]  
　　六月旣望雖交秋令而溽暑仍未稍减當之者無不退避三舍城東慶福倉地方某宅以午炊不戒於火聞其家素以蘆荻供薪爨是日儲荻處忽作爆栗聲視之不見火迹擊以棍火星迸出風高日燥頃刻炎炎正不知祝融氏適從何　遽集於此幸在白晝救火者望風奔赴水龍自前月得雨後月餘未用故聞警九先踴躍火不爲災直某姓幸哉○利涉橋在貢院之東紅欄曲曲高與人齊藻密慮周無虞滅頂乃日前有數少年鬥其猱升之技騎欄脊效馬文淵之據鞍顧盼以示欲勇者賈余餘勇一衣官紗袿袴手紈素纎瘦而文者不與鬥衆强之甫上力弱不勝一失足竟如浮鷗入水遂從水仙子游有識者言庭堅氏血食賴此子以綿延者共三家胡皇天之不佑若此乎書罷爲之浩歎 
[福州巿面]  
　　中法變起各鋪户存有銀票皆思兌取現銀致錢庄家紛至沓夾殊難支應銀一緊倒閉隨之至本月二十後銀價稍鬆 
 
 

Page 3

 
 
每兩值錢一千七百零惟錢色俞趨愈下耳聞南街各木行公禀藩垣將所有家産契據押借庫銀十萬己蒙藩憲批准云 
[積賊被案]  
　　杭垣中城總巡余濟臣府佐自接事後于緝捕事務極爲認眞民間咸以神明頌之不意近日城中竊案疉出四處跴緝絶無蹤跡余君當自微服私行嚴查暗訪并飭巡弁帶同局勇散布街巿日夜偵緝六月初四日巡弁王某偶過梅花碑地方見一外路人在茶店中出賣當票口稱係某公館託賣皆侮綢縀衣飾鐘表等物其手巾内尚有質票百餘張亦係出售王弁見之心疑擬賣取之而身畔適未帶錢因同其走而尾之其人東奔西走迄無定所直至將晚始至囊横河橋地方見河下泊有南划子船一隻其人走入船内當詢近地居民咸謂此舟自二月來此聲稱某委員官眷向爲某營統帶者故地保亦不敢盤詰究不知其來歴也王弁怏怏而回行過萬安橋適遇開小押之軍犯韓某言及連日提出賊贜賠累不少今始查悉該賊以水爲家故無從緝捕王弁因以適纔所見一切告之遂與韓同至總巡局中面禀情節總巡命於來日黎明拿辦不許走漏一人十三日　王弁帶同更巡局勇及軍犯協保等蜂擁至船船中突出二三婦人赤條條一絲不掛各人手持一褲遮住下體大聲高　我等皆祼臥在艙不可下來衆爲之色沮立定嗣見船尾有人將當票向河中亂擲因令數巡勇繞至船後從後梢而入齊呼拏捉當獲住林得勝朱啓桂賈小李賈蓮生賈老漢等五名搜其船中檢得大小當票二百餘張并有在上海行竊鎖贜手摺及鎭江行竊交易之帳收用洋銀及烟膏等帳并賊具七八件一併送交總局當日訊問供稱在杭開設土店來杭收帳又云向隨饒提臺爲管帶官曾有軍功保舉等語總之狡猾訊至四更餘迄無實供嗣經總局派人密訪始知上城高銀巷口文玩店及望仙橋河下之公茂染坊二處皆彼所竊并竊有瑞華樓首飾多件贜証俱在次日余府佐將案卷贜証弔齊令其面質該賊始低頭無語自供本淸江人朱啓桂係其夥友三賈皆係船户非同竊也小的每月船租二十餘千自用火食烟資亦二十餘千夥友捕保等費又須二十餘千總算非八十千一月不能度日是以於二月間到杭　竊至今無日不竊無物不察隨竊隨當隨賣隨用實無從記憶也余公拍案大怒喝令重責小板五百卽移交遷善所收押其夥朱啓桂因病未訊　户亦以三百荆條了之暫令取保訊畢已四鼓將殘矣乃越一日而遂有林婦騐屍之事婦係淸江人本與積賊林得勝同黨同舟來杭十二日林賊爲保甲局拿辦發入遷善所收禁船户遂將婦指交該里地保姚廣收管姚廣當卽送入總巡局中以備傳訊乃局差以天晚不問須俟明早方審令將該婦暫交坐里地保馬桂收管一夜不料夜間忽發急痧醫救不及延至天明身死馬桂驚急無措急至總巡局報明後卽至錢塘縣開報請騐程稻村邑尊當帶刑書仵作人等至塲親騐實係急痧身死痧斑顯然委無别傷該屍並無親屬立傳船户具結眼同在塲收殮完事但該婦在姚廣處管押一日不知姚廣有無需索逼勒　事即其寄押馬桂家一夜而馬桂有無苛刑虐斃揑病呈報等情不能不細加研究邑尊因命將姚廣馬桂帶回署中研審重辦云傳間該婦實係林得勝之妻其空空妙手尤出乃夫之上且能於白日廣衆之間凡探囊胠匧掉包剪綹等事無不俯拾卽是從未經人看破故歴次巨案半借資於内助也 
[吳淞信息]  
　　章悅來顧誠信兩稅行昨奉到本縣諭飭辦大方梢沙船念號以濟需用等因嗣悉該稅行禀覆此事須由商船會舘董運辦未識商董如何議覆也○西北鄉花稻甚佳昨經狂風驟雨街衢積水難消幸下午卽晴沓潮無慮否則棉花又將减析矣 
[縱火宜究]  
　　虹口淸雲里相近地方於前夜十點鐘後有匪徒以柴擇灌油　火擲入某姓家天井内某姓婦女見之大駭當將火把樸滅按近時縱火之事層見疉出有緝捕之貴者所宜加意巡察也 
[行轅事宜]  
　　昨晨邵道憲至曾帥行轅謁見午後一點鐘回署洋務委員陳寶渠太守及上海縣黎壺山大令午後俱赴行轅禀兄 
[華員拜會]  
　　昨午前曾爵帥委洋務局提調張翰卿太守赴法公廨與法總領事晤商公事并擕有文件互相閱看後又請見法欽差巴德諾脫聚談至一點餘鐘工夫辭出或云仍商酌和局也然軍情秘密外人果何從而知之 
[察看砲臺]  
　　陳舫仙方伯龔仰蘧觀察昨各乘馬車往吳淞察閱砲臺祇帶僕從並無儀仗午後二點鐘到鎭車抵温草浜卽有寳山王邑尊　曹軍門劉方伯迎接各營哨在彼伺候憲駕先到台前官廳小憩當由軍門導引至砲台瞭望洋面騐看各炮台巡閱一週適天際東北方黑雲密布細雨欲來是以亦卽下台隨回至温草浜乘馬車返滬台前草房尚有三十餘間前昨兩日由曹軍門勒令一律拆去以防藏匿奸宄云 
[軍門起節]  
　　江南提督李質堂軍門於前日坐小火輪船來滬謁見曾爵帥晤談要公後仍坐小火輪船起行云 
[越界游行]  
　　日本人東靖民曾在山海關請道憲給發護照游歴奉天府屬去後剃髮改作華裝并更名爲董永昭到寗古塔海參威等處沿途繪畫山川形勢被該處汛兵拿獲解送副都統衙門東靖民呈出護照副都統駁其護照係游歴奉天府屬不應越界且係改裝改名隨轉解吉林將軍又移送天津海關道當卽照會駐津日本領事會審領事置諸不理故又解歸山海關道復解本埠海關道邵觀察隨將該日人發交駐滬日本領事并扎飭英會審員黄太守會同日本領事安籐君訊供詳覆太守已住領事署訊供據該員稱游歴中華曾至山海關請給護照復有奉天之巓繼到甯古塔等地方實不知越界且在途諸多不便是以改作華裝途中有日記并繪畫山川别無他故等語太守商之安籐君俟詳道憲核辦 
[尼僧願罰]  
　　老北門内十二鋪民團局自奉縣諭創辦以來祗勸各鋪户每夕輪出一夕藉以梭巡地叚其無人應募而願出資者局董囑以旣願出資大可卽以此錢雇募一人本局並不經手銀錢出入故人皆樂之至局中製備噐械除向營局禀借外另有增添以及局中油燭烟茶等　用悉由局董及各親知酌量籌俻並不向各鋪尸捐取分文北局巡防委員金明府慮難持久然亦無可如何也前晚明府微服出巡忽見一尼與一少年同行偶語意頗涉私不禁大怒少年見係局員立卽他遁而尼已扣留回局該尼再四叩求明府怒稍霽令卽罰洋十元撥充十二舗民團局經費隨由局董領回尼卽具結釋出 
[案犯就獲]  
　　妓女王氏控相士虚心子捲竊一案尚有串竊之戴根亭在逃未獲昨由包探陳阿九在虹口緝獲戴根亭暫押捕房以候解案訊辦 
[遞禀辨誣]  
　　昨報蘇婦杜陳氏控紹興人趙樂園娶伊女翠玉爲妾一案兹間趙已遣家丁禀訴杜陳氏係開妓院者曾往玩耍並未娶伊女作妾等情今被串同傭婦王氏架詞妄控請爲究誣云云然原差巳將趙夥施某提案經人將施保出候訊 
[回鄉遇盜]  
　　吳人某甲寓居城内姚醫馬弄悮信謠言驚惶特甚昨將所有細軟衣飾打疉多箱買舟旋里不料行至黄渡西首四江口突來盜匪十餘人手執利刃行刦一空甲夫婦曁眷屬四人見盜上船駭極躍入水中屏息而待幸在淺灘不致與波臣爲伍俟盜去稍遠始敢上岸時榜人亦驚魂未定目瞪口呆遂衣服淋漓相將返棹噫移居欲避禍也乃避禍而適以賈禍豈非輕舉妄動之自取其咎哉觀此應知本舘屢勸人不必遷居並非空言泛論也 
[嚴提地棍]  
　　浦東楊涇鎭董事張志高諸君公禀上海縣稱有該處地棍王妙福王世榮王雨堂等開塲聚賭私宰耕牛任意妄爲目無 
 
 

Page 4

 
 
法紀求請提究嚴懲黎邑尊准詞飭提僅王世榮一名到案王妙福等早已聞風避匿蔣明府提訊王世榮供詞刁狡不認爲非明府限王三日内交到王妙福等集訊究辦 
[中元超度移資救生]  
　　謹啓者今政大信局遂來漢口鎭從仁堂紳董公函拜讀之下已悉寄太古安慶輪鉛裝來寸金丹兩大箱内裝五十盒每盒一百共計五千服據述連讀申報見敝會舘疉登四次代災黎叩募救急藥丸該堂紳董卽將中元節超度經懴之資移緩就急合來寸金丹五千服囑解災區以扶困乏鬼神昭鑒定泯恫怨竊思中元薦亡各省不少將一半仍辦楮錠焚化使無祀孤魂亦不致黯然向隅節省一半捐助賑需俾災户均霑實惠冥漠有知當亦曲諒苦衷耳照上海廣肇山莊向年中元燄口糜費不少一切鋪陳均係翻新花樣燈燭煇煌有以炫生者之觀瞻未嘗惠亡靈於悽楚刻下山東如此大刦重罹决口請廣帮董事　勸貴同鄉今年暫停一次計核總需千金以外如肙助一千兩以上善昌謹卽具禀當道請專摺奏明貴公所前可奉旨建坊足增焜燿現移助山東救活無算倘積習相沿萬不可缺務請减半辦理　爲　妥實因山東灾黎朝不保暮待哺嗷嗷可否代災區籲懇捐助解往嗣後如願以償受惠實無窮焉何須結構新奇匠心巧運亟拯流離疾苦户口稍紓當此巿道拮据艱於籌募不揣冐昧登報奉勸各省各府有心救患者删汰繁文以充賑項籌濟中之一大助也不勝盼望代禱之至上海絲業會館籌賑公所施善昌謹具 
[寄贈長洲王紫詮先生五十韻]  
　　茂苑鍾靈傑瑯琊尤絶倫品標金鷟鸑名重石麒麟偉略談王霸雄文泣鬼神性情同甫匹風格少陵親卓犖道前哲聰明本夙因羅胸有列宿曠代見斯人擬脫囊中頴早藏席上珍功名偶偃蹇草莽歎沈淪紼袖辭吳下飄萍到滬濱湖山容嘯傲郡國忽煙塵白馬紅羊歲金風鐵雨辰狼奔兼豕突鶚視并鷹膦遍地妖氛熾沿江警報頻連番逢黑刼無計靖黄巾幕府牙旗擁虚懷蓽賣詢運籌才磊落抗論氣嶙峋擒虎思探穴刳鰲待下綸奇功將反手讒口遽搖唇蜮射惟憑影蠅營竟亂眞杼投疑莫釋盆覆屈誰伸遭禍同張儉拯危少謝榛餘生逃禁網絶島寄逋臣巿隠春堪賃覊棲影作隣荒陬亡命客複壁著書身驟發盧敖興遠窮渤海垠途經七萬里火激一雙輪八表襟懷闊五洲眼界新島夷爭識面譯館欵留賓西極纔廻棹東瀛又問津日光峯　　江户水鱗鱗士女新都盛平源舊蹟湮扶桑紀游歴彩藻摺璘彬旅况馮驩鋏鄉思張翰蒓蜻京判遊藝驪曲唱蕭晨嶺表歸孤客香環託一廛緣曾結翰墨氣不識金銀遯窟招吟侣𢏫園隠老民魯連能晦跡王粲慣居貧慷慨衷腸熱艱難運會迍龍蛇起大陸虎豹臥重闉敬詐誠難測大驕未易馴癰方養在腹火正厝于薪賈哭攄丹懇杞憂念紫宸逸居羣泄泄苦口獨諄諄形勢胸中洞機宜掌上陳疎狂憐杜牧忠愛託靈均賤子生天末幽居傍海瀕屢披新著述如聽古　鈞下筆君千古欽名我日春吟鞭如許執長願侍車茵[  瓊山後學少顔馮驥聲待削稿]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年六月二十一日京報全錄]  
　　宫門抄○上諭　道錄前○缺單○御史屠奏請將同知撤任並飭明定鹽課章程片○大臣孫等奏查明同知被叅各欵並厘定新章摺○浙撫劉奏　報春花蠶絲收成分　摺○又奏齎交野术片○又奏革員自　緣由摺○江督曾奏請立案片○六月二十一日理　院鑾　衛光祿寺廂白旗值日無引見○莊王　滿請安○禮部遞萬壽禮節○許應騤請假十日○召見軍機○○光緒十年六月分缺單主事刑部湖廣孟　壎升同知湖南長沙李必昌開缺以守用知州雲南趙州趙敬熙故知縣四川綦江葉春榮陜西安塞劉世昌雲南㠄峩蔣肇齡湖南藍山慶瑞俱丁河南中牟王銘貴革山東平原周錫慶終養福建甯德朱寳書丁四川榮經洪芝厚回籍脩墓廣東徐聞嵩壽　四川岳池沈士鑅近州同山東莒州田錫福開缺以牧用按經歴河南關作霖故吏目安徽滁州駱炳燦逾限典史湖北來鳳高黑林故浙江壽昌池璽故○○御史　仁守片再湖北應成縣舊産石膏咸豐初忽於石膏井汲得鹵汗煎煉成鹽嗣經故督臣官文奏明情形徵收稅課營鹽兩宗協濟軍餉爲欵甚鉅商民亦尚相安近自德安府同知蔡懋賡接辦以來百弊叢生民愁商怨查蔡懋賡爲人貪鄙苛刻信任家丁因無成例舊草得以恣意朘削其收課名目有六曰水課曰土課曰三七减課曰陸厘曰鍋金曰小課水課者嘗水之鹹淡以定課之增減派查之人賄足則雖鹹亦淡不足則雖淡亦鹹土稅者潑水熬鹽之土也鍋金者煎鹽之鍋也陸厘者賣鹽之理也凡此皆以查報爲憑悉無定則三七减課水乾井停自應止課乃不肯　止必按日遞减小課者取以修行台之費十而加此其需索之大概如是有時鹽井汲取已盡業户欲復鑿膏厘百饋送數百金蔡懋賡不許　鑿膏厘復多獘竇意爲輕重致商民裹足不前夫物産自然之利下以養民上以裕國蔡懋賡據爲壟　轉累閭閣若不嚴行叅處貪黷冋由知儆相應請旨將德安府同知蔡懋賡撤任予以應得之咎並勅將該處鹽課明定章程總以出鹽之斤重爲納課之準則不准多立名目圖飽私囊石膏厘亦應剔除獘混以减窮黎之累伏乞聖鑒謹奏○○臣孫毓汶臣烏拉布跪奏爲查明同知被叅各欵並厘定井鹽水課新章以順商情而除宿獘恭摺仰祈聖鑒事竊臣等前奉寄諭有人奏湖北應城縣徵收鹽斤石膏稅課自德安府同知蔡懋賡接辦以來百獘叢生多立名目恣意朘削等語着孫毓汶等將所叅各節澈底詳查如果屬實卽行從嚴叅辦並將該處徵收稅課明定章程剔除　混等因欽此臣等遵卽札飭布政使蒯德標鹽法道武震會委妥員馳往應城將該稅局官私底帳並該同知所派經手丁書人役提解來省以憑查訊仍照所叅各欵就近嚴密訪查據實回稟去後旋據該司道將蔡懋賡撤任來省聴候查辦委候補知縣洪錫爵提同人卷來轅並將查訪情形縷晣禀覆臣等當將解到人卷發交該司道飭委武昌府知府王廷楨督同局員嚴加查訊兹復據該司　將核算局帳提訊丁役各情會褱前來臣等詳加覆核應城縣石膏井　稅課向分兩宗石膏有稅有釐另派委員駐局徵收現係候補通判李慧鍾專辦尚無獘混其井鹽一宗又分陸課水課陸課卽原奏所稱陸厘現係委員候補知縣李穎名承辦惟水課一宗每年　徵制錢二萬餘串專歸同知蔡懋賡經理水課謂之紅課係查水之　淡以定課之多寡水課之外又有土課鍋金課三七减課謂之黑課皆係歸公欵項冋章如此辦理尚非該同知創立名目自飽私槖惟出水之　淡多寡非惟各峒不能一律卽一峒亦不能始終一律加减無定總以查　爲憑此外三七减課等名目尤爲繁瑣　廉幹之員稽察防範亦萬難周密此實因立法未善亟須攺定新章剔除積獘也據委員洪錫爵禀稱該同知提辦以來徵收尚無短細原叅貪鄙可刻怒意朘削及業户復鑿餽送多金　欵查無實據其行台小課一欵係光緒五年捐修膏鹽公所七年工竣捐費卽止並無小課之名惟訪聞派查鍋金敖户之丁役有飯食夫馬等費商民均以爲言該同知不及覺察等語現經該司道提訊丁書人等據供鍋金每五日查一次給馬夫飯錢一二百文熬户每十日查一次給司事轎錢一二百文僅七六紅尚有之係向來私費該同知並不得知此外實無别項零費並增立名目情事又據府局委員核算膏鹽公所工程帳簿總數短錢四十二串有零係首事勾稽錯悮飭令該同知先代賠繳此外亦無情獘等語臣等覆查同知蔡懋賡自光緒元年補授斯缺歴任不爲不久雖課額並無虧短亦查無貪苛劣跡而於舊章之煩瑣滋弊不思及早籌議變通丁役之私費又未能查明禁革以致商情不協嘖有煩言應請旨交部議處其私受小費之丁役人等仍交武昌府訊明按例詳辦至此項井鹽水課厘定新章必須歸於簡淨原奏以伍鹽斤重爲納課準則實爲扼要之論惟出鹽之紅課止有六七峒蓄水之黑課多至六七十峒向以黑課之有餘補紅課之不足又須另立畫一之法以期保課恤商兩有裨豁現據該司道會議嗣後開火熬鹽卽按鹽收課每鹽一斤抽收課錢四文蓄水封峒卽按峒納課每峒一座計日完納課錢四百文所有從前一切瑣碎名目稽查浮費盡行汰除仍將水課歸併陸課一局經收以便稽核而饉糜　辦法尚屬妥恊除將議定各條另繕清單恭呈御覽候旨遵行外所有臣等查辦同知蔡懋賡被叅各欵及改定井鹽水課章程緣由謹縷晣覆陳伏乞皇太后皇上聖鑒訓示謹奏奉旨已錄○○頭品頂戴浙江巡撫臣劉秉璋跪奏爲恭報光緒十年春花蠶絲收成分數仰祈聖鑒事竊照春花蠶絲例應將收成分數查明奏報所有浙江省本年收成分敷據番司德馨轉據各府廳州縣先後册報禀請其奏前來臣查本年各屬所報春花收成分數寗波温州二府屬各報收成六分有餘杭州嘉興湖州紹興台　金華衢州嚴州九府屬各報收成五分有餘又杭嘉湖三府屬蠶絲杭州湖州二府屬各報收成五分有餘嘉興府屬報收成四分有餘除照例具題外謹將春花朁絲收成分數恭　具奏伏乞皇太后皇上聖鑒謹奏軍機大臣奉旨知道了欽此○○劉秉璋片再臣承准軍機大臣字寄光緒十年五月十三日奉上諭前經諭令劉秉璋裕祿於浙江之於濳安徽之黄山採辦天生野术等因欽此遵旨寄信前來臣查天生野术日産甚少且須冬季草枯乃能尋覔上年委員採辦歴數月之久僅得二十餘兩是以先於省城藥舗購買呈進經臣先後陳明在案欽奉前因遵卽飭司遴委妥員前往於潛等處隨地採覓務求其眞第恐未能迅速仍於省城著名藥鋪内選購得頂上野术先行專弁齎交内務府查收一面仍飭委員認眞採辦俟有所獲卽行陸續呈進理合附片陳明伏乞聖鑒謹奏軍機大臣奉旨知道了欽此○○頭　頂戴浙江巡撫臣劉秉璋跪奏爲叅革知縣携帶洋槍語言悖謬飭訊後乘間自　恭摺具陳仰祈聖鑒事竊臣前於查明庸劣各員案内將候補知縣陳則勲等會同閩總督臣何璟附片奏叅請旨革職去年五月初四日拜發後抄片行司飭知在案旋據錢塘縣知縣程雲俶等以五月十五日文廟行香忽有叅員陳則勲身穿便衣至彼窺探形色慌張查看身邊帶有洋鎗一桿詰其因何至此該叅員忽稱被叅不甘欲與藩司爭閙忽稱家貧難度卽圖畢合語甚不倫似有瘋迷等情具禀到臣恐　圖滋事端裝瘋揑飾别情批飭署臬司豐紳泰督同杭州府知府吳世榮查訊去後兹據該臬司等詳稱查訊陳則勲語言顛倒仍忽云欲尋藩司爭閙忽云欲行自戕察看情形實類瘋迷　訊該叅員家丁陳升據稱陳則勲從前患過瘋病現在復發並無裝點情事當將陳　勲發交錢塘縣轉發縣丞鍾震亨看守正在訊辦間據　陳則勲於閏五月初一日午間乘間自行投入縣氶署内井中卽時撈救業已氣絶身死飭委仁和縣知縣趙駕恩眼同陳則勲之妻陳呂氏等騐訊確係自行投井淹斃並無别故取結棺殮起獲洋鎗存庫詳請核辦前來臣查此次叅革各員固由潘司德馨密揭臣實先已訪查的確均屬萬難姑容陳則勲被叅之後携帶洋鎗潛往文廟窺探旣稱欲與藩司爭閙明係意圖滋事雖盤獲飭訊語言妄誕形同瘋迷難保非畏罪揑飾本應切實根究照例懲辦業己自盡應免置議至陳則勲身死之　旣據委員赶篤恩騐訊明確委係乘間自行投井淹斃並無别故亦毋庸議所有驗議核辦緣由理合恭摺具陳伏乞皇太后皇上畢鑒　奏叅　片閏五月初五日專弁齎回内開軍機大臣奉旨另有旨欽此接閱邸抄前件已奉諭旨允准合併陳明謹奏軍機大臣奉旨知道了欽此○○曾國荃片再駐防江蘇淮軍銘武十營前於光緒三四年間經直隷督臣李鴻章兩次抽裁勇丁二成嗣於去年冬間分撥兩營前赴台灣當將該兩營前裁二成勇丁照數補足經前督臣左宗棠於具奏遵旨撥營渡台摺内聲明在案其現在江蘇之八營承辦江防情形同一　要又經台灣分去兩營　力益形單　復經左宗棠咨准署直隸督臣李鴻章咨覆應將該八營前裁二成勇丁一律募癍足額以厚勇力而重防務飭據代統銘武馬步等軍記名　督張景春將武毅步隊六營每營募補親兵正勇八十名銘字步隊二營每營募補親兵正勇七十六名均由支應局按照刋章給餉自光緒十年二月分起支用符原額兹據江蘇防營報銷局江寗布政使梁肇煌等照章詳請奏咨立案前來理合附片陳明伏乞聖鑒敕部查照謹奏軍機大臣奉旨該部知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十年六月念二日京報全錄]  
　　宫門抄○諭旨一道○御史程奏擬請酌復各員廉銀禁止陋規攤派摺○江督曾奏報署總兵接印日期片○直督李奏勒令守備休致片○尚書徐奏爲遵旨保荐人才摺○大臣桂等奏請另給獎叙片○直督李奏爲甄别道員片○豫撫鹿奏揀署知府並將知縣對調署理摺○滇撫張奏委署各員片○六月二十二日吏部翰林院廂　旗值日無引見○延煦徐用儀各假滿請安○召見軍機醇王○○軍機大臣面奉諭旨本月二十五二十六二十八日均着推班欽此○○陜西道監察御史臣程鼎芬跪奏爲擬請酌復道府以下額設養廉嚴禁陋規停止攤派以肅官箴而修吏治恭摺仰祈聖鑒事竊維政化之源端資廉吏而帝王之道不外人情近家朝廷軫念京員籌給津貼俾部院官吏有以辦公恩至隆　至善也臣愚以爲大法小廉京外一體而外史臨民蒞事關係更重於京員京員不廉止自壞具名節外吏不廉勢必擾民而究病國恭查雍正年間世宗憲皇帝洞悉下情定百官養廉銀兩法良意去百世宜遵乃自减成放給以來道府以下辦公均屬不敷而州縣額廉本少旣經扣减又復攤捐尤苦不能自給當官視事而責以含　飲水賢者亦或難之道府不能拐　以從公遂有相沿之　壽州縣不能枵腹以任事致有額外之浮收身任監司而仰給屬僚如憲綱何爲民父母而取盈賦稅如名望何然而咎無可辭情則不無可諒也本年迭奉懿旨上誰痛戒因循勤求治理中外官吏悚惕同深顧操守不嚴而能力　頽靡未之有也瞻養無資而能永保淸操尤不易得也爲今日計非亟復外吏全廉何以爲正本澄源之治哉夫養廉者國家所以養百官之廉恥也十成給發猶恐未能况從而扣減之廉吏無以自存貪吏有以藉口所益於庫儲者少所損於政體者多甚非堯舜之世所宜常有也合無仰懇天恩飭下户部通盤籌畫其督撫兩可廉銀較厚或暫照舊减　發給日道府以下等官額缺雖多額廉較少可否概照十成發給俾資辦公除本員虧空准其扣抵外餘慨不准攤泒以期實受皇仁旣復全廉又停攤派嗣後道府如仍受　壽陋規州縣如仍敢浮收銀米卽由該管各上司據實揭叅懲辦君　論罪該管上司如　叅劾别經發覺併將徇庇之該管上司交部議處現　庫藏未充部臣或以道府等官廉銀仍難全給則擬　由直隷等省督撫各就該省情形於閒雜外銷欵内籌畫酌定道府辦公經費仍禁止節壽攤捐諸弊俟帑項充裕再改爲全發養廉是亦變通辦理之一策也總之名登仕版具有天良公用旣敷孰不奮興鼓舞陋規全去無非正大光明紀綱不期而自肅治化不期而自隆矣臣爲砥礪廉隅起見是否有當伏乞皇太后皇上聖鑒勅部議覆施行謹奏奉旨已錄○○曾國荃片再皖南鎭總兵潘鼎立奉旨前赴廣西軍營聽候調遣所遺總兵篆務查有記明簡放提督蔣得勝堪以署理業經附片奏明在案兹據該暑總兵蔣得勝呈報於本年五月十一日接印任事並據播鼎立呈報於是日交缷各等情前來理合循例附陳伏乞聖鑒謹奏車機大臣奉旨知道了欽此○○李鴻章片再天津鎭標四黨口營守備吳占鰲前以調津察看兹查該員辦事疲玩精紳不能振作未便姑容應卽勒令休致以肅營伍理合會同直隷提臣李長樂附片具陳伏乞聖鑒勅部開缺所遺四黨口營守備係屬題缺容另揀員請補謹奏軍機大臣奉旨着照所請兵部知道欽此○○吏部尚書臣徐桐跪奏爲遵旨保荐人才仰祈聖鑒事竊臣恭讀諭旨令大學士六部九卿各直省將軍督撫保荐人才仰見皇太后皇上求賢望治之殷循名責實之切欽戴莫名竊惟取才之路不可不寛用人之方不可愼方今邊防吏治理財治兵在在需才無論超羣軼衆之全才一時不可驟得卽能以一端著長者屈指計之十不得一大抵人才各有所長各有所　但其人品詣端正心術粹白辦事肺懇者皆能竭其所長可濟一時之用若第以機權靈警之士責以艱難重大之任必鮮有濟是在聖明寛爲取而愼所用矣兹查有在籍刑部主事黄貽楫器識閑通留心時務洵爲有用之才曾隨前刑部侍郎袁保恒前往河南襄辦賑務親歴災區訪民疾苦任勞任怨實惠及民該員籍隷福建引退家居甘於隠淪竊恐其才已老效用無期深爲可惜四川侯補道黄雲鵠才識明通學有本原同治年間曾任兵部司員遇事能持大體卓有風骨嗣任四川知府荐陞建昌道訓士愛民治獄仁恕居守府煩要之地案無留牘亦無寃民荒歲辦理平糶措置裕如及至丁憂開缺蜀人常有去思以上二員皆臣所素知如能仰荷天恩量予器使必有補於時局其伏處巖穴之士不乏眞才容臣加意諮訪隨時上聞以期仰副朝廷求賢若渴之至意所有遵旨保薦人才緣由理合恭摺密陳伏祈皇太后皇上聖鑒謹奏奉旨已錄○○桂祥等片再查庫倫防軍宣化練軍在防得力前於光緒八年十月經前任大臣喜昌將在防出力之官兵奏　獎叙一案嗣經吏部兵部查議内有卽選縣丞選缺後以知縣卽選艾爾馥補把總後以千總補用唐義馮登靑等三員均核與定章不符應令另核請獎等因當經扎知該營官查明另擬給獎在案兹據宣營馬隊營官卽補副將郭洪保呈稱查吏部單開之六品銜不論雙單月遇缺儘先前歸部選用縣丞選缺後以知縣留原書遇缺儘先前先卽選艾爾馥原保請仍以知縣歸部儘先選用該員所請係屬免補與定章不符　令另核奏明請獎今擬請仿照補州判後以知縣日用石儒　給予五品銜之案將該員艾爾馥攺請賞換五品頂戴又兵部單開之監翎五品銜補把總後儘先補用千總唐義馮登靑原保均請俟補缺後以守備儘先補用該員等於上　宣化練軍請獎及攺獎案内均經臣部議駁另獎奏明行知在案此次奏獎本據聲明應令該大臣將前案奏明改獎冉行核議今查該二員於光緒三年經前任大臣志　等保獎俟補把總後以千總遇缺儘先前先卽補當經奉准部文註册在案此次請俟補缺後以守備儘先補用因未叙明前案奉部駁令改獎請將藍翎五品銜補把總後儘先補用千總唐義馮登靑二員前後兩次併獎請賞換守備銜等因造册前來奴才等謹照　該營所呈擬請將六品銜卽選縣丞選缺後以知縣卽選艾爾馥請賞換五品頂戴又藍翎五品銜　把總後儘先補用千總唐義馮登靑二員前後兩案併獎均請賞換守備銜可否之處合無籲懇天恩俯念該營遠在漠北邊防瘠苦之地准如所獎出自鴻慈逾格奴才等除將該員等履歴淸册咨行兵部查核外謹將另核請獎緣由附片具陳伏乞聖鑒訓示謹奏軍機大臣奉 
旨該部議奏欽此○○李鴻章片再分發道府應自到省之日起試用一年詳加察看出具切實考語奏明分别　簡補用兹查有試用道高驂麟察看一年期滿例應甄别據該員稟請核辦前來臣查該員心地篤實志趨閎遠堪勝煩缺俟有應補缺日照例序補除咨吏部外理台附片具陳伏乞聖鑒謹奏軍機大臣奉旨吏部知道欽此○○河南巡撫臣鹿傳霖跪奏爲揀員委署知府並實缺知縣對調署理以裨地方恭　仰祈聖鑒事竊照署衛輝府知府陳桂芬因案撤任所遺員缺應卽委員接者查該府管轄九縣地方孔道政務殷煩且值盜風不靖表率巡防均關緊要查有候補知府陸襄鉞才識穏練心思諍細前署開封河南等府辦理均尚妥協堪以委署衛輝府知府又彰德府屬之湯陰縣係沖煩中缺十省通衢差使絡繹政事較煩實任知縣楊欽琦人亦安詳究心民事惟於此缺措置未能裕如查有涉縣知縣黄源才具開展辦事勤能以之調署湯陰縣實堪勝任所遺涉縣缺僻處一隅事務較簡卽以楊欽琦調署並聲明該員等任内均無盜刦已起展叅及錢糧有關降革處分請予互相調署實於地方有益據布政使孫鳳翔按察使唐咸仰先後會詳請奏前來除分别批飭檄遵外理合恭摺具陳伏乞皇太后皇上聖鑒謹奏軍機大臣奉旨吏部知道欽此○○張凱嵩片再據藩臬兩司會詳稱新授昭通府知府常灝現巳到省應卽飭赴本任以重職守又署澂江府知府舒之翹年滿調省遺缺查有麗江府知府朱　堪以署理又署南關同知事候補知府冷繼先另有差委遺缺查有補用同知直隷州知州趙之圻堪以署理又署沅江直隸州知州張舒翰調省遺缺查有准升該州知州曹廷銓應卽飭赴本任又署馬龍州知州事嶍峨㠄知縣蔣肇　現據報丁憂所遺馬龍州署　查有試用知縣張坦堪以　理又營新平絲知縣韋相堂年滿調省遺缺查有補用同知金元勲堪以　理又署㠄峨縣知　許聲煒年滿調省遺缺查有補用知縣馮先觀堪以署理又署恩安縣知縣唐湛春調省遺缺查有實缺該縣知縣榮昭應行飭回本任又署富民縣知縣鄒國誤調省遺　查有　補該縣知縣黄福　應飭冋本任又楚雄絲知縣惠山因病　行請假遺缺查有卽用知縣巽化龍堪以　理等情會詳前來臣到任未及三月例不加考惟查委署各員人地均各相符　分檄飭遵外謹會向雲貴總督臣岑毓英附片具陳伏乞聖鑒謹奏軍機大臣奉旨吏部知道欽此 
 
