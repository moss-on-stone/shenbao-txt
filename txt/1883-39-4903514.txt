# 1883 - 39 - 4903514

 

Page 1

 
 
[整治滬城末議]  
　　有西友初至上海適値履端伊始聞上海城中乃官府所居之地人烟稠密街市繁華有道憲駐紥其處以爲必有可觀於是携二三友人竭誠而往游畢而出有友間之曰城中之遊榮乎西友蹙額曰城内城外其相去也不啻天淵街則狹隘不得從容徐步且雜以挑水者橫衝直撞挑糞者穢氣逼人店舖闌干佔出街衢幾及其半又加乘輿往來者絡繹於道一或不愼便致撞跌設一處有兩輿往來則必相讓而後可行而弄口又復厠坑羅列蒸騰臭穢不可嚮邇城門口則水積如渠天氣晴皎已六七日而並無一塊乾地水夫草履跳躑而來泥水濺漬滿身更有驅豕一羣前攔從趕奔入城闉兩旁擺列水果等攤直令人無可涉足而兩旁復有垃圾堆滿新年炮竹餘紙遍於街頭官府衙門則大堂以外亦並無淸潔之地大門外茶肆中啜茗者類多公門中人亦有呼盧喝雉　攤牌博勝負不則短門虛掩烟燈隠然凡有橋梁非水漬滿地卽垃圾堆　城内河水作紫黑色其狹如溝較之城外卽小街冷弄最爲穢惡之處尚覺勝於城中何官府所居之地而顧若是觀止矣此後不敢再履城市矣余聞之愀然以悲慨然而歎曰吁何中國地方而　貽笑於遠人若此乎夫上海彈丸小邑僻處海濵城本不高池本不深固不足與省府諸城相頡頏祗以通商之故城外租界遂爲碼頭之冠而城中復以道憲駐紥鎭之上海風氣日以開人烟益以密房屋益以多街衢益以窄如西人所言各情形誠哉其有之然其實亦出於事之無可如何非華人之樂於不潔也城外租界與城中情形不同地方較廣而垃圾用車載運又極便易勝於城中之用夫挑運且居人雖多街道究闊不若城内之居戶鱗次櫛比卽在小街窄巷亦掃除淸潔毫無積垢一城之限而欲城内外一式潔淨誠有難乎其難者也雖然欲潔治城内其果無法乎是又不然城中街道之狹窄由於地狹人稠此實無能爲力若欲其潔淨則尚無難試觀城中向不通行地火燈不能如城外之光明如畫一至晚間非提燈挈火不能行走自邵小村觀察下車伊始卽命增設路燈數百盞逐叚分置次第并然而且布置周密絕無陳漏遂使夜行城市者無異於倘徉租界縱不及地火燈之明亮然較之從前之　中摸索則遠過之可知事在人爲苟能認眞辦理則居民自有實惠可沾今城内之河道其偪窄無異於陰溝此而欲大加擴充則必開拓河阜拆毀民房其勢有所不能然苟濬而深之則潮來時亦足以供民問汲用惟　戶　穢往往傾之河中此則最宜禁絕蓋在傾棄之人自以爲品區之垢何足以致汚不知一人作此想恐人人皆作此想積少成多河身之汚濁實由於此所宜婉曲開導嚴定罰規俾知河水穢濁足以致疫倘敢故違定章有犯必懲斷不輕貸如此則雖河身狹隘而河水必能淸漣一則可以免癘疫之災一則可以防視融之禍或於城之四　造成大池引潮水實於其中聽民間汲取或引言來水入城俾斯民得以飲和而食德此治城中水利之上策也至若街衢積垢本有淸道之局其費捐自民間亦與租界之修治街道無異特以逐日所收積垢或不優挑運出城暫堆於曠地或橋　以待遇便運出而垃圾夫貪懶性成日積月累漸成習慣以致有名無實苟飭委員認眞督率隨掃隨挑不准積滯不得藉口於待潮待船則不數日間街衢擴然一無積穢而收挑垃圾則亦如租界之例必在早晨居民室中掃出塵垢必於晚間置之門外以待次早淸道夫挑取運出如此則街道雖不加寛而氣象當爲之一變此整治城中街道之善策也惟坑厠則以人多地狹無法禁除但亦須限於小街僻巷無得在大街及城門口通行之地如此則不至入城者有掩鼻疾趨之苦凡此數端皆属輕而易舉之事而一經布置則不特不至貽笑於西人實亦足以加惠於華人是卽增設路燈之惠心仁術所推而廣焉者也竊願與袵席斯民者婉約商之 
[本舘自己接到電音]  
　　○本館於昨日接到在津友人專發電音到本館内有光緒九年正月初三日　上諭一道敬謹譯登○光緒九年正月初三日奉上　諭侍卽寶廷奏途中買妾自請從重懲責等語寶廷奉命典試宜如何束身自愛乃竟於歸途買妾任意妄爲殊出情理之外寶廷着交部嚴加議處欽此 
[牛庄消息]  
　　○字林西字報載牛庄西人來信云中國運機器至該處將以轉運吉林創辦製造局之用故特造四輸車多輛裝載各機器前往因去冬大雪車行經千尖山有數輛里事滑澾下墜想機器亦不免有損壞者已又云牛庄所有客店計有二十二家多係車夫所止宿該事夫等皆由北道運貨而來者現在兵部每店泒一人在　收取捐費計車一輛捐錢二百文云將捐至十五萬金撥往高麗交界處以爲兵費大約捐至今年三月間如已足數則當停止也又云某日固倫地方有盜匪與官兵對壘爲官兵所敗生獲盜黨數名卽行就地正法矣 
[營口雜錄]  
　　○海城縣張明府到任　百日卽升遼陽州以去今知縣事者爲金叔廉明府江蘇嘉定縣人也明府囊年宣力戒行驟躋仕版今者綰綬花封必有以展其壯志矣○營口道署後義須成衣店舖楊姓所開設也楊年逾古稀而身力强壯如四十許人該舖開已四十年所縫紉者皆官塲中之華服若大布之衣人帛之冠終年不一見因此利市三倍而楊亦有子有孫有屋有田手藝中人無不指而羨曰矍鑠哉是翁去歲杪楊携酒登炕圍爐獨酌舖中人以其每晚如是不以爲意未幾而玉山頹矣爲學徒所見趨而察之則面已變色呼衆集視氣已絕而身已僵矣奉省風俗以人死炕上爲橫死然如此死法亦復何所苦耶○某甲錦州人舊家而中落者也生有一子年二十餘娶一媳年亦相若合家三人皆有煙霞之癖而囊底空空無以度日惟有仰屋興嗟而已去夏甲令其子至營口訪親數月無耗甲不得巳而於去冬挈媳到營名爲覓子而實則將以媳爲搖錢樹也到營後卽在西志八街棲止該處無賴子聞有新妓來如蠅逐臭如蟻附羶終繹而至斗室爲滿然皆不名一錢其媳亦靦覥不能儘人調戯至晚大哭尸死則死耳我不　效淫婢之所爲甲無奈之何遂移住南園子西水門傍號於衆曰有能做棉衣一襲給錢二三十吊者卽是好相識而市人尚無問津者嗟乎以良家媳婦而作　俏生涯苟非爲阿芙容所累亦豈肯辱身全此哉然若某甲者身爲阿翁而不能庇一媳亦可謂不成丈夫　○近來關東等處盛行小砂錢惟吉林省將軍　統駐札之處嚴申禁令故小錢小能攙用也且聞近日東三省搶案甚少或　舊歲豐穰之故歟 
 
 

Page 2

 
 
[吳門年景]  
　　○吳中客臘自二十三晚起雨雪連朝至二十五日始放晴蟻小除夕復綿雨一天致市門生意大爲减色貿易中夥伴終日笠屐蹀　街頭其苦尤倍閶門觀前一帶各舖以匯劃錢業爲巨擘　家總可獲利七八千至一二千金不等惟振裕莊以金嘉記牽掣收帳此外各業就年終而觀則孫或東西兩南貨舖可首屈一指百貨羅陳萬商雲集有持錢上櫃者或自朝至午不能得一物而人爭趨之不肯至他舖以購亦癖嗜　除夕通城衢路滑澾如油簾燈擎燭密若敏星失足傾跌者不一而是觀前各茶肆　客如雲幾無駐　處至達且而止完旦曉起東來紫氣晴旭呈祥逢人都有喜色元都觀裏香容絡繹而來無不以一登寶閣爲快通計本石樓梯不下百十級挨擠　下人頗危之連日進香者無遠勿屍道　廟祝大可利市三倍小本營生亦命稱豐稔而剪綹挖包之屬每溷迹中雖目地保鳴鑼警衆每日報失者仍有數十起又有五陵年少作賃馳行初二日官巷内踐傷一小孩幸不致命現各保甲局均出示甲禁　馬矣夜四晚大小舖戶皆運接財神鞭砲聲自黃昏至曉起連珠歴落不絕於耳初五日爲路頭誕閶門外賭神堂内進香者又絕如　聞總巡特泒勇丁前去彈壓以免肇事也 
[蘇屬考期]  
　　○蘇府九縣院試黃大宗師已牌示定於正月十五日取齊憲駕於十六日按臨故有志靑雲者雖臘尾年頭仍不輟揣摩功謀也 
[刼庵破獲]  
　　○去臘報登蘇城南園尼庵被刦一案兹悉是庵僻在盤葑兩門城根居人罕有至其地者庵中除住持外有靑年比邱尼二人突於十二月初六晚被賊撬門以進警晉醫喊遂致拒捕搜去銀洋　甚式微本非明火行刦可比次晨觀者鬨至其處不下萬人事遂哄傳有謂强奸不遂者有謂圖搶女尼者不一其說至前報所登割去乳頭亦係傳聞失實盖賊持門閂拷打擦傷見血則有之並未執有兇器次日印委各官齊至甚騐當飭跴糾現已先後獲到五名皆狡不吐實惟事士供有收鍚道灰者來庵欲實箔灰尼不肯此人怒　强取而去尼亦追駡恐以此結仇官命尼認五人中有無收箔灰者尼指一人謂是日肆駡的是此人旋卽供認亙駡是寔惟竊案則堅稱未犯刻皆羈禁或另有正兇亦未可知祗以是案在會坦兩地故保甲總局俻由詳請許並訪批示辦理旋奉批元和縣事主尼僧通娥被竊拒捕案該叚巡員應因照章撤委留緝武巡己詳請撫憲撤委留緝矣所有該管總巡業巳期滿改委其疏忽之咎亦屬難辭仰卽邀照刻日妥議另行詳請永懲繳城内自有此案後各路進醒較往常加倍上緊矣 
[竊案類誌]  
　　○金陵高并頭有某公館於去臘十七夜失竊據邏者云戯從内出非由外穴壁撬戶而入者然公館僅用男婦各一僕皆多年可信之人决不得謂爲勾引于是共指有賊灒入乘隙而動也計所失上房箱籠並首飾等件所値頗巨其中又有所謂紅綾一方裏翹邊元寶一只者係冬月女公子行禮之物亦入染上君子之手故某公館必欲查此賊而甘心也又城外某米行囤米數十石其倉係就墻而砌成三面者乍出乍入非久囤之所也墻外適有空猪圈一所賊卽鼠伏其中穿一穴以盜米如以滑稽取酒者然天明見洞始知失竊查無米數　失去六七石之譜亦云幸矣又朝陽門有某甲向爲通港司事首因港涸事稀回家度歲未免大擔小負不料纍纍者早有妙手空空兒所垂涎卽秉其初歸之夕思一箱打盡之甫踰垣見室中燈火熒然床上人尚喁喁有聲靜伏以俟而誰鼓已三下矣仍無鼾睡意賊冷且急先徐徐拔其戶鍵再返至舍甫奏手而網籃内之茶壺與盌相觸响未竟忽有洋傘從空而墜于是其急持燭出賊不及防隨舉手中之箱盖遙　其面而逸迨某再持燭出賊已知所之矣又秦淮旣涸而河底餘土可容人足于是宵小蛇行鼠伏家家具有戒心前夜信府河某宇僅姑媳二人姑宵寒早睡媳勤針黹聞隣鷄再唱始檢點上床正在拂衾理忱忽有一陣以香非香透窻隙而入尚不爲意繼窗格窓　有聲心始疑焉急振襟擁褥以覘其異見有二人踰檻人房將房中所有箱籠盡行搜視擇置軟屜中無一遺者斯時始亦起彼此心甚了了惟口不能言一任其所取而巳賊去後方能作聲姑媳相對號泣適保甲局巡丁過其門急呼入視委員爲之周遭查勘安慰一番允爲從速追緝而去夫以燕鶯之弱質遭茲豺虎之猖狂口不能言相對下涔涔之淚手眞空妙探來飽槖槖之囊有除暴安良之責者其謂之何哉 
[沙市雜聞]  
　　○湖北荊州府蔣亦謝大尊下車二載治尚簡靜然留心民瘼未嘗一日忘也去歲江邑下鄕災於水民多流亡其未經遠徙者田廬爲波臣所據炊無米寢無幕也太尊惄焉傷之發本邑豐備倉榖設粥廠於了角廟龍公司等處勘知龍灣被災最重復就粥廠相近搭盖草棚爲　民棲息之所以故聚集至二萬餘人而監沔諸邑之難民猶强負相屬於道冬月下旬龍灣廠司事以人衆穀少禁勿給隣邑民隣邑民一鬨入廠將所存米榖手掬囊提頃刻而盡報至郡葉大令面禀太尊請勿分畛域一體發粥由是近悅遠來咸飲和食　於無旣矣○郡城劉氏士族女也嫁於李某李有烟霞癖蕩其產並氏奩具亦付長生庫中氏茹茶啜糠終無貳志去臘李謀於婦使改嫁氏驚泣力斥其妄李怒覔刃先斫　頭繼　氏頸氣不絕如縷氏叔某孝廉嗚於官官以士族女免廠騐給以藥令養傷而車笞李出血管押侯辦或曰氏之不見容於李也始欲賣之不從訓殺之李之罪固非笞杖所能蔽也然而氏亦苦矣○沙津義成雜貨行某甲年踰花中喜作狹邪　與妓李寶兒訂白首交李雖　其纏頭而心則未之許也復有川源　某乙年三十餘賦悼亡者有年欲爲續鸞之計己與湖北候補某貳尹之女訂盟矣仍事冶遊見李妓姿態明麗意湯心傾欲奪人之好以成己之歡賂某申朱提千餘兩李廼舍楊稊而弗采作桃葉而是甘某乙家諏吉於去冬二十六日迎聘二十三日委禽於貳尹之館先延李入門命兒輩以　室禮事之李見正室尚戯乃拍案大詈曰爾該以小星視我耶爾今誤矣爾卽有並頭連亦當以姊妹花分先後也乙怏怏莫知所處徐紿之曰卿勿惱非卿孰主中饋有先令子女入見奉以母道繼令僕婢羅拜稱主　遂轉怒爲喜之温語慰兒女而重賫　婢焉貳尹家得念其故遂控諸縣噫若某乙者可謂漲烟花之苦海亂嫡媵之大倫也巳○沙市有李姓婦女寶塔上灣開設山菓士菓行各一家牌名洪發洪盛大約如柑桔林禽桃梨橄欖等類實於木者謂之山菓歸洪發行山藥冬筍甘蔗花生等類產於地者謂之土菓歸洪盛行去歲有駡姓在招商局馬頭下開設悅來悅順二行欲分李姓之利李與馬姓約任客到行貿易兩家各雙　覧馬陽諾之旋有宜都之山菓船將到沙市悅來遣人迎於數十里外洪發偵知急命人追阻而江風順駛舟行如箭遙見悅來門首火光閃樂炮聲盈耳矣追者廢然而返會悅來接客之夥陸行回來　過洪發門首洪發諸人卽以拳足奉敬鱗傷遍體一絲僅属悅來因報縣請騐驗後將受傷人交親屬領回養傷而以先動手人帶秦管押俟百日無事當可從輕發落也○沙市抽收厘金大約月得錢二萬串皆靑銅官板遠出漕糧典錢之上月以二十日解鄂或慮長江重湖之險轉連不易則易錢爲銀每千加價二分與局往來之錢店日泰和祥蔚和公泰豐昇聚亨祥馥馨誠五家凡商賈完納厘錢皆由五家兌局約每千實帮錢五十文按之厘局買銀加價尚可獲利一分以故各錢店雖有剔紅數數之勞少一罰十之害亦所弗恤厘局自龔太守歿後接辦者爲王太守以交代某局務尚未受事去臘十四日副辦高君　諭各錢店須加價三分買銀起解衆以無利不願仍願解錢高君急索錢而錢之成色殊不似舊實則離解期尚有數日限故各錢店均未籌俻也高君持錢訴於縣縣主知其故難爲左右袒而馥馨誠先　外帮店東不獲入四家連環保結内類不慊於同事欲見好於局員月面請於高君願加二分八厘換銀高見事機旣順卽不爲巳甚隨諭各錢店照加二分八厘起 
 
 

Page 3

 
 
解　　各半衆始遵辦云 
[傳電考試]  
　　○中國電局創辦以來已踰一載所有各局打報學生均由天津學堂選泒每局自二三名至五六名不等年終雖由各分局總辦出具考語禀陳督辦然其功夫之深淺優劣究非視加考騐不能指定是以新正初三日由洋總管博怡生在滬局電傳各局學生以洋文就軍機互相問答并由局員以三碼四碼華報各一分按名傳送是日先由津局南下至蘇局爲止由洋總管登記加考仍按名註冊品定甲乙以分薪水之高下是亦創聞之事也 
[電線傳言]  
　　○英國輪船名賽勒亞斯朋自去臘裝載電線來滬嗣因不今上岸停泊於大北電報公司對岸將及　　元且晚間該船懸掛燈火　璨陸離光明煥耀前日邵小村觀察赴該船該船主管升炮致敬復施放鞭炮晚間仍懸燈極盡禮敬云 
[豐幸覩]  
　　○上海新北門外之天主堂内神父設立公學堂教習西國幼童而外叢教華童但以教西童之書授之華童　覺格格不入現在撰成一書名曰英文捷訣其書有兩本上一本業經工竣本館昨獲搜之日中華文英文並　面所有華文則多係官話取其便於通行每頁又間以温習之法其法令學者就英文尋出華文就華文譯　　文兩　切劘較爲精確又有圖繪以資參觀但能熟知字母拚法則取是書以授之不難心領神會其序中大畧言教授英文徒事口傳而無書籍則授者難而受者亦難坊間所刻雖有善本而未必盡宜於幼學故恃著是編以期捷效細玩其書誠哉其爲學英文之捷訣也聞是　刷印頗多可以出售於人有志英文者定當室購一編以爲傳薪之秘至第二本則尚須略緩時日盖　遠必自邇登高必自卑正無須躐等爲也 
[食物數目]  
　　○客臘二十八日爲本埠工部局議事之期有管理買賣食物西人言及西歴正月一月之内所賣買食物甚多計西人所用者牛六百零七頭羊一千一百八十二隻小牛一百頭猪六十八隻華人所用者計黃牛一百十五頭水牛一百零二隻羊三隻馬五匹現在上海所售之性畜均係美好並無病畜也 
[添用華捕]  
　　○英租界地方邇來起造房屋較前更多衍遵亦因此而加是以工部局菫議令平總巡捕頭添用華捕悛巡街道自元旦日起每日淸晨由捕頭選用華捕聞風而往者不知凡幾然捕頭之意須選年壯力强兼知西語略褒　字始准充當是役不許率爾從事也 
[津黨又獲]  
　　○矣會審員陳太守查訪天偉流氓李占鰲　獲案送縣後尚有漏稱之陳四顧一劉老周陸大心在外仍有不法情事特飭差捕協　在案昨據富捕頭至英公堂禀稱奉飭查拿之津人不獲到陳西一名外并獲孟洪金牛金平卽仲全杜桂芳許雲南王二等六名亦皆係無業津人逗遛在滬難保無不法情事一併解案請訊陳四供天津北大關地方人向在蘇省城　開鞋舖今已閉歇來滬訪友欲謀生理並不滋事孟洪金供天津馬家口地方人於去年十月間來滬唱戯之周春奎是我表兄代伊接家眷回津牛金平供天津河東小關前地方人於去年十一月間來滬尋友人許老托謀生理鄭仲全供　天津一百二十里之海口地方人于去年十一月十四日來滬販賣黃芽菜現　碼單呈閱杜桂芳供北京人住居總理衙門後面之　琛宮前亦是販黃芽菜許雲南供天津河東小關前人於去年十一月念一日來滬找尋生理王二供天津大王廟人來滬已久向在戯館做廚司現無生理决不故犯　旋有伶人周春奎投案稟稱孟洪金實是我表弟來接我家眷　津確是實情故特投案其保郭老奎投案稱是海船耆民鄭仲全確是雇我船裝菜查滬陳太守商之司副領專飭將孟洪金管押着周春奎再覔妥保始准保孟出外陳　等六名立卽押解縣署核辦又諭郭老奎設欲具保鄭仲全着卽投縣可也 
[查办巡丁]  
　　○本埠洋藥局總辦查得在局之巡丁奉公守法者固不乏人而遇事生風包庇販私者亦指不勝屈苔有獲到人贓先到茶坊　館及世甲寓所私講規費者并有逢點名之　倩人頂替以腰牌私相授受是以總辦重申諭禁凡有刁疲各役一槪革退并將新定章程懸示洋藥局門前及各城門此亦寶事求是之意也所有示諭明日抄錄 
[英界公堂瑣案]  
　　○某夾板船水手黑人前日在虹口地方潛後滋事逢人便毆由捕拘至捕房薛捕頭查得該黑人在滬無該管領事官故於昨晨解送英公堂薛捕頭申訴前因陳太守商之司副領事謂該黑人旣是夾板船水手着交捕帶回查明船隻知照船主領回何如司君然之太守　卽發落云○惠捕頭稱有二人在路爭毆由捕拘押卽經石順昌米店主保二人出外立有保單載明次日九點鐘交到捕房候解倘逾時刻　每名當由保人認罰銀五兩詎屆時未見保人今始將人交來特令保人一同投案保單呈閱二人同供酒後誤事只求開釋李某供店主石姓保進二人今特委我將人交到捕房陳太守隨將二人斥釋着李代店主石姓認罰銀十兩保　存堂○夏來順稱開西國洗衣作昨有人進　竊去西式熨斗由捕阻獲人贓送案請領張元祥供與夏相識因素賭洋七元　與爭論詎被誣指行竊華　禀張手持熨斗　簡支吾是以拘押陳太守謂張元祥行竊旣已由捕獲住人贓豈容氐賴判押七天以示薄懲熨斗交夏領去○殷阿小稱在西人打獵船上爲老大因水手施阿二貪懶被洋東毆打停歇詎施怪我唆使與我尋衅竟欲持刀刺　持斬捕拘施到案無供被殷吞欠工錢七百文向索無着周此爭執並未持刀逞兇恭捕頭稱在船各人之工洋係洋東發給殷阿小並無吞欠工錢之事陳太守隨判施阿二管押半月以敬 
[昊雜詩十首]  
　　○歸來無所事放舟　蘇　蘇臺我舊　感舊心悲哀當晶所親人墓草靑成堆人生渾似夢獨立重徘徊○的擕尋名勝先過拙政園園大富邱壑曲水繞高軒中有丹頂鶴臨　思高騫梅村旣不作時學今何言　園爲梅邨先生吳園舊址故言及之○盧興復未已信安獅子林林中所壘石盤曲續而深相傳倪雲林手掣遺至今臨流結古契振袂發一吟○鄕人客是邱醵　置行館賣有園林勝白石淸泉滿古誼重梓桑詠觴通情欵我正無室歸睹兹腸欲斷○城南有古亭厥名曰滄良竹石各臨水靑翠時流光髪年曾釣遊　幼隨先大夫避宼是邦所居與滄浪亭結草盍近思之幾炎凉瞻仰名賢祠亭左別墅爲五百各腎祠　景行不能忘○寶剎列亭左署名古結草池多昔日魚水有當年藻入門見韋馱兒進常拜禱　若識故人應笑我將老○　　在城中本是漫園地疉石見匠心種竹饒雅致壯麗冠諸園每人紛　至壓　尋古洞枕石　租睡○金閶門外望留園巳在目前行不數里　然入華屋羅列多奇珍道是今金谷新梅發幾枝淸風嚴芳馥○朝出胥　門西南多名山可望不可卽天寒難躋攀故人在木瀆丁筠靑直刺時在木瀆　維舟白雲灣語罷復別去明月送人業○閒來訪親故日日踏街衢情話無　期泯飲常傾壺壺觴豈能久愿爲立斯須賦此紀行詩鴻爪留三吳 
　　壬牛臘八前一晶來安孫點聖與甫錄舊稿時容廣州　次 
[送顧三廉軍遠荊州]  
　　○別來未及望相見心應喜幽恨不能傳出門易所指深負同舟約爲訪珠江水丈夫不自立依人誠可恥舍楚復之粵斯行非得已君去我弗留分飛勞燕似風雪各長征可憐吾與子貞此別後心天涯若尺咫 
　　來安孫點聖與甫稿 
[次和管大秋初贈別時重赴東]  
　　○海上維舟賦訂交相憐身世等懸匏竟難滬瀆同揮塵重向珠江去　蛟風雪途嗟跋涉詩　何日共維敵年來怕結知　侶又覺臨歧不忍拋 
　　孫點聖與甫　是草 
 
 

Page 4

 
 
[粵海舟中書感]  
　　○七尺男兒氣本雄苦爲衣食走西東于人短盡凌雲志作客聽餘破浪風但使此心無呈礙使忘斯世有窮通平明極目烟波外萬里誰非滯斷鴻 
　　　聖與氏稿 
[詩舲自放者車署來書並詩索和依韻奉酬]  
　　○心儀安定是英雄不道窮悉與我同歌哭已成經歲別音書常怪一年空嶺雲低瀅居難入蜀　分頭夢可通愿放偏舟走三峽尋芳共醉書樓中 
　　來安孫點聖與甫稿時客廣州 
[蘇省撫轅抄]  
　　○光緒八年十二月二十五日候補同知郭元昌禀銷常昭内河釐局差卽辭赴鎭江下游釐局　從九黃浦禀知奉委封門旱關差　○二十六日候補通判李澤鑾禀知昨日起巡彈壓街道差　○二十七日蘇糧道王上海回　從九林守廉禀知奉飭輪流日巡街市昨日到差　候補縣王椿蔭汪北緝摺回並禀知奉委發審局　審　○二十八日直隸　李興雲禀知奉　提憲傳赴松江面諭公事卽辭　候　縣蔣一桂　知奉委間胥門外總巡差　楊文斌銷松滬紅橋釐局差　黃承暄禀銷江西例書差並禀知奉委海運滬局差　署吳江報主　陳維楨禀到並禀知奉　藩憲委學報文巡捕差　謝有功禀知丁嫡母憂　○二十九日候選知府江西廣信府河口鎭同知馬梁浙江人俸滿繞道晉京由江西來　候　從九陳維瀚禀辭回湖南籍　未入張彬上海巡防差竣回　○禀夕日候補府陽　禀知奉委學憲提調　花翎分發江蘇試用通判　　騎都尉丁健相湖南人禀到　楊文　禀知　　丁母　　縣丞張振禀知派蘇差委卽辭奉　臬憲委赴甯屬緝捕差　程樑禀知辭奉　臬憲安赴江北緝捕差　○光緒九年　月初一日候補縣蔣一桂禀知本日到　胥門外總巡差　候補府照磨許柏身禀知本日到齊門水關差　從九五綬章禀知奉委封門水關差　○初二日留廿候補知州徐鼎　禀知辭奉委　海　津局差　○初三日蘇松太道　到蘇　上海縣黎禀到　鎭洋縣梁禀到並謝飭知准補　主簿祝衍綸禀辭奉　臬憲委赴江北緝捕差　委署金山縣與史陳楷辭兹任　○初四日府經歴白槐生禀知奉委閶門門外八叚巡查差　林爾興銷閶胥門外八叚巡查差並奉委盤門水關差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
