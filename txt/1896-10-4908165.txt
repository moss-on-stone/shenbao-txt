# 1896 - 10 - 4908165

 

Page 1

 
 
[新印治標庸言] [  點石齋啓]  
　　未暑箸者姓名於政事財用洋洋萬言蓋按中日和約後局勢籌變計窮理盡言於因應權宜之中窺見本末知所先後以求己求原爲體以自巡自卑爲用似是有心人非同横譏變更侈言功利也裝訂一本實洋一角半上海點石齋古香閣醉六堂寄售 
[重印快心編出售] [  申報館主人啓]  
　　快心編一書雖係章回小說而其言情叙事頗能娓娓動人且樂而不淫雅合關睢之旨誠近世說部中不可多得者也本館前－曾曾排印數次數經塞暑插架頓空而問價之人依舊源源而至因更重付剞劂以蜃購者之心兹已告成分裝十册每部碼洋五角請臨申報館帳房三馬路申昌書室及各外埠申昌選購可也 
[四百四十四號畫報出售] [  點石齋啓]  
　　本邑人賈紳跂雲現申甘肅涇州任所致函家屬稱該處凡遇火災用　蛋三枚大頭書一温字小頭書一瓊字向火燄最高處抛擲口念敷施發潤天尊一句火卽自然息滅亦談何容易也他如夜叉之盗酒木偶之成妖武穆以演戲而顯靈奇女則入幕而作客放羊者揮金六百擊蟒者助雷一鎗怪胎也開以刀睡鞋也繫諸辮及册頁叢抄等圖說卽日出售此佈 
[續前南漕折色私議]  
　　余曰非折色之不可行亦非行之而終貽後患也天下事有利必有弊利與弊實相因倘祗顧目前之利而不計後起之弊恐所謂利者不過如是而止而其弊勢將一發至不可收拾今試就前明之運事爲子一綜核之其利弊若揭矣先是成祖永樂十三年後惠通河開平江伯陳瑄督民運造淺船三千餘艘初運三百萬石寖至五百萬石嗣瑄見民運漕詣倉往返幾一歲妨農業不如令官軍就各州縣水次兌民運嗣是由支而兌然尙無定額迨憲宗成化八年乃定爲南糧三百二十四萬四千四百石北糧七十五萬五千六百石我朝因其定章垂爲成憲内中兌運者三百三十萬由支改兌者七十萬兌之中湖廣山東河南折色十七萬七千七百通計兌運改兌加耗之入京通兩倉者凡五百十八萬九千七百石而南直隷正糧獨百八十萬蘇州一府七十萬加耗在外浙賦視蘇减數萬江西湖廣又殺焉時又有天津薊州密雲昌平軍米六十萬支兌運以給而臨清德州所儲預備米十九萬餘則取山東河南改兌充之遇災傷撥二倉米以補漕務足四百萬石之額不令缺緣是又定至京限期通計三年考成過限者運官降罰定制如是綦嚴故終明世無歲不漕無漕不足額京通二倉迄未見有如春秋經所載天子告糴之事其利也如此然而弊又甚焉燕京初建費用浩繁加以遼瀋用兵軍糈孔亟其時運船大小無定數多取給於官天順以後始定爲萬一千七百七十艘官軍十二萬人准附帶土産物貨河西務張家灣等處免其稅其船三年小修五年大修十年更造每船受正耗米四百七十二石後船缺一船受七八百石然附載夾帶日多所在稽留違限一遇河决卽有漂流官軍因之爲奸水次折乾沿途侵盜妄稱水火至有鑿船自沈者其弊至不可究結又如此顧猶有弊而不弊者如經齎銀係給本帮沿途修船之用以兌運俱一銳一平每石隨船銳耗共六斗六升向分爲三七折銀者也又有脚米者以改兌准給脚價耗米照六年折銀之例卽令彼處收糧官折收解部每正糧一石收脚價六升者也又有加耗米者一則徐淮臨德四倉民運各就水次改兌與運准加耗米領運一則各倉糧斛每石改耗八升仍照正統十三年例一尖一平收受進倉以上諸端直與漕相終始我朝因之非不知其弊也誠以水至清則無魚人至察則無徒刻薄之爲非寛大之朝廷所宜出故一本唐劉晏寛值估計故事能使承辦之人料不偷工不减知此事實爲衣食之源必不肯以朽窳之物塞責所以行之數百年於兹明知解本色之弊有如上所云云者而卒未之改也客曰然則史稱武宗正德時以淮徐臨德四倉久無支銷致米陳腐因將浙江江西湖廣正兌三十五萬石折銀解京而令三省衛軍赴四倉支運如所折之數則倉米不腐軍又便運且於定額外可得三十五萬折銀彼且欣欣然以爲一舉而數書具衡之今日得毋爲非計乎余曰不然子不見倉貨志謂臨德二倉儲米凡十九萬計十年得百九十萬自災傷補撥日多而山東河南災歉數請輕减且二倉囤積多朽腐因此改折之議屢興而倉儲漸耗乎是說也正今日對症之良藥前車之殷鑒也且我朝乾隆年間純廟以京通二倉存　无溢施恩蠲免時阿文成奏云漕異於錢非旦夕可逹京師蠲免後設有水旱恐一時緩不濟急未如所請後嘉慶時河患阻漕倉儲果形支絀始服文成先見可見時值承平猶有支絀之患萬一時有異於承平者其爲患不更大乎事非經過不知難子殆未深思耳至市儈酌盈劑虚視折色爲利藪糧道飛挽維艱希折色爲卸肩猶其小焉者也客乃爽然而返俟其去爲次其問答以著於篇 
[日本出師]  
　　上海西字報館接得日本橫濵來電云華歴本月二十四日由廣島調兵一隊赴臺灣大約因土民殺斃日人故調往爲之保衛也 
[開院志略]  
　　日歴十二月二十五號爲日本開議院之期是日午前十點鐘兩院議員各入院親王大臣樞密院議長大臣禮遇樞密院副議長及顧問官等均列參諸員集貴族院同時日皇出宫用第一公式鹵簿行幸貴族院衆議院議長兩院副議長及書記官長書記官整列院門内奉迎貴族院議長迎於停車處導引至便殿兩院議員依關整列式塲式部長奏請属出日皇由便殿出式部長引道親王以下扈從皇御玉座各員行禮總理大臣進敕書宣讀議長及議員拜聽畢又行禮貴族院議長前進拜受敕書復位侍列皇退還宫駕還時兩院議長以次整列門内奉送當日文官有爵位者大禮服海陸將校及警察官正服其餘通常禮服陪觀者爲各國交際官在京勳一等敕任官麇杳間祗候錦鷄間祗候敕雇外國人五等以上奏任官以上譯自日本和文日報又西字報云某日日本開議院之期日皇親臨上議院我中國出使大臣裕朗西星使亦與焉互議之際各議員具詞朗誦大略謂中日之戰我國家耗費無數貲財人民肝腦塗地而遼東一地旣得復還坐令俄法德總攬利權我日本仍無甚獲益誠不知内閣及外務省諸大臣何溺職辜恩謹此應請飭令辭職免致尸位素餐噫日本之人心如此我不知當軸者將以使之帖然也 
[營弊宜除]  
　　蕪湖采訪友人云中江精健四大營由劉觀察創立駐紥東梁山近日大憲將精健後營改委副將唐藍田副戎管帶不時點騐以防空額侵餉諸弊端某日察知某哨勇額不符突然傳令點名致某哨弁不及彌縫不覺如荆鄉之圖窮而七首現副戎乃勃然大怒諭俟查明禀辦以儆效尤 
[禾中火警]  
　　嘉興采訪友人云本月二十二日晚膳後忽聞警証亂鳴自遠而近各水龍卽飛馳前往設法救 
 
 

Page 2

 
 
援出外訪之知火起於北門外殿基灣後長樂橋畔客民所蓋草屋中幸封家姨未甚顚狂得藉水龍噴熄祗燬草屋五間蓋客民已於今夏言旋草屋中有乞丐雞栖晚炊失火所致耳 
[扶櫬南歸]  
　　揚州采訪友人云原任通政使司叅議殷秋樵銀臺如璋今夏四月殁於任所公子由京扶櫬南旋遵陸至袁江然後換舟行駛本月中旬某日駛抵邗上珂鄉隨擇於十八日遵例入城辰刻由舟次起柩登岸龍頭獨扛舁以二十四人前導旗傘外銜牌多至數十對如甲子科舉人辛未科進士工部主事刑部提牢廳記名御史三次京察一等兵科工科掌印給事中掌京畿道協理京畿道監察御史記名道府記名繁缺道鴻臚寺少卿光禄寺少卿甲午恩科會試覆勘試卷大臣禁止接談換卷大臣癸已恩科浙江正考官通政使司叅議中憲大夫晉授通議大夫之類又黄牌八對黃亭八座恭陳御賜手爐如意荷包帽緯福字螺甸盤廠宫彩太極紙搥瓶江綢袍褂料等物後則香亭容亭魂轎容轎鼓吹兩班長旙桶旙提爐殿以緇流羽士執器諷經孝子匍匐隨行執紼送者文武官紳頗爲濟濟由徐凝門馬頭沿河繞行入缺口門一直經左衛大街折入多子街向北逹大爐坊南北柳巷迤邐至彩衣運司等街復向東入東圈門而抵第宅沿途路祭約有十餘起所過之處觀者塞途 
[維持錢市]  
　　蕪湖采訪友人云數月以來洋銀之價日低制錢日漸昂貴轉瞬鼕鼕臘鼓年矢催人孔方兄必更趾高氣揚壓倒一切民生商務關繫非輕蕪湖縣李邑尊心焉憂之業已出示通衢聲明制錢短缺之由不啻如禹鼎鑄奸窮形盡相并於禁止販運出口之中仍寓便民之道略謂商民携帶制錢出外至多以三十千爲度倘有逾此額數捆載他運者卽照私販論罪復禀由關道諭飭常關各口一體查照辦理 
[示諭飢民]  
　　鄂省采訪友人云湖北各處告災飢民多有至省垣求食者扶老携幼不無滋擾閭閻布政使司王方伯因出示曉諭曰照得被災處所未免號寒啼飢大憲爲民請命奏准工賑兼施已飭各該縣委分投查看無遺强壯藉工自給殘弱一一維持誠恐無知愚民相將轉徙流離爾等原爲就食舍近圖遠非宜居者聽候賑撫行者資遺速歸乘此耕種力作免致廢業失時逗遛省會鎭市甚或聚衆胡爲旣非望賑本意且恐法網重罹各宜凛遵示諭愼勿伊戚自貽 
[設機碾米]  
　　蕪湖采訪友人云機器改造土貨其禁已開蕪埠爲米糧薈萃之區歲消津廣浙閩不知幾千萬石礱碾等事悉以人力爲之兹者某紳禀奉南洋大臣張香帥批准自出巨欵赴上海購辦碾米機器運至蕪湖卽日開設機器礱坊所有章程悉已釐訂妥治廠屋初擬就南岸遊署東邊建設繼又改擬就江口擇地興造俾得大擴規模云 
[日事譯登]  
　　日本來信云中日交兵之際日人見水雷船收效甚大因核定就橫須賀船塢中製造一百號刻已庀料興工矣又云各工局製火藥所用之强水前本由局中自行製煉兹察得此種强水價貴而物不甚佳因另令他廠四家製煉又云中國第一次所償兵費刻已在泰西定製鐡甲戰船若干號觀於中日和議已成而日本尙汲汲焉豫籌戰事誠不知其意何居乎請以質之明眼人 
[西山雪影]  
　　南人使船北人使馬此言其各擅所長欲一車兩馬駕駛直前稍不經心往往失事故此諺謂行車走馬三分險誠哉斯言矣日昨偶至前門内長安街見甲乙二人口操西音正接談間由東來一騾車電掣風馳其行甚速乙避之不及車輪由脚面上碾過其傷頗重幾乎一跌不起甲尙年輕腿足靈便追上將車扭住兩相評論觀者以車夫大意向甲乙代爲排解令車夫先行服理將乙另雇車送回調養乙亦不願多事首爲之肯聞此兩人係貿易中人所以將就了結不然難免涉訟一塲御車者豈可不愼哉○大蔣家胡同某烟店經理某甲因生意清淡餬口維艱設法在店後開燈以招餐霞之客使各盡其吞雲吐霧之懷自煉阿芙蓉膏以來買賣頗稱興旺獲利亦較前豐厚不意小陽月之廿八日正熬膏時適有在該店閒居之某乙偶不小心將烟鍋碰倒傾膏於地甲忽然大怒扭乙髮辮飽以老拳在甲一時鹵莽然已無可如何後經人妥爲勸解已作罷論詎乙意氣高强受辱後自念生不如死暗購毒藥濳服自盡迨甲設法灌救而毒已四散竟在該店牀上西歸經中城正指揮飭役將甲獲案先行鎖禁翌日詣烟店飭仵相騐傷痕屬實訊供詳城覈辦噫乙之命可謂輕如鴻毛矣○冬至前二日見秋署過堂一案屈膝而跪者四人喃喃質辯時逾數點鐘之久始則掌頰繼則杖腿詢之差役始悉廣安門内土地廟西居住之某甲者販賣鮮菓爲生家頗小康有掌上珠素與某乙往來爲其兄某丙所偵知當向甲告悉情由欲將其妹致死乃事洩伊妹卽與乙商定比翼飛去至素識之某丁家藏匿某丙見妹已潛逃當赴西城侍御衙門呈控當將乙獲案侍御訊問之下事關姦拐卽將原被送交秋署審辦某丁聞乙巳被告發恐受拖累卽帶該女赴部投案云 
[蜀江錦浪]  
　　時交冬令江水枯涸駕舟者每當此際以爲風平浪靜漠不關心往往隨意停泊不料十月十五夜嘉陵江水因上流陡漲翻山倒海洪溜衝來霎時漲有丈餘沿岸船隻俱防不勝防多被衝壞船内失貨甚鉅一二日後漲勢又消清淺如常一勺之多居然汛濫及其不測如此聖經誠不我欺矣○江北廳團丁於十月十六日在江干大會約計數千人咸至江北遊行一次刀鎗旗幟悉數鮮明說者謂以之清查盜賊誠有餘也○署川東道張藹卿觀察到省禀辭買舟東下準定十月二十二入城二十六接印各屬員紛紛就道預備迎迓 
[京江寒浪]  
　　鎭江采訪友人云萃軍勇丁修築城垣前已疊登於報本月二十日馮宫保子材會同副都統吉統制登城巡視向各勇丁温語慰勞然後言旋○新簡四川鎭總兵閃鎭軍殿魁入都陛見日前由陸路南下行抵袁公浦改乘官舫帶以小火輪船於本月十七日午刻駛抵京口繫纜蒜山碼頭郡中印委各官咸往江干恭迓有頃鎭軍命駕登岸就佛照樓暫駐襜帷翌晨躬往文武各衙投刺至叅署時鄭叅戎迎入花廳晤談片刻旋就署中盛設筵席以伸東道之情夕照銜山始盡歡而散十九日鎭軍命舟赴焦山遊覽次日薄暮乘德興輪船溯江上駛取道漢皋然後換舟赴川中任所○今夏上憲委江南鹽巡道胡芸臺觀察署理江蘇按察使兹者正任臬司吳廣涵廉訪已履任柏臺觀察遂於交卸後由蘇垣赴滬小住數日筮吉本月十八日乘招商局江裕輪船溯江上駛十九日舟過鎭江各官齊集江濵迎迓水陸防營勇連施槍砲以致敬忱至四下鐘時觀察乘輿登岸遍向各署謝步迨至明星萬點始鳴騶而返旋卽啓輪向金陵進發○丹徒縣漕米倉厫向在登仙橋迤西歴屆徵納漕糧時例由縣主詣倉王廟拈香本屆宗大令擇吉十一月十九日開倉黎明排齊儀仗赴倉比呼殿回衙報時鐘已鳴八下隨卽升堂點卯設櫃開徵○前報載薛家巷口忽遭回禄之災事後鎭江關道吕觀察委某員詣被災處勘視旋禀稱查得被災者計共六十餘家其中貧迫者多值此天氣嚴寒無食無衣餐風宿露情形狼狽委實可憐觀察聞而惻然另飭親信家丁按户散給洋蚨二翼盧扉十張 
[邗水氷花]  
　　揚州采訪友人云無故馳馬例禁綦嚴卽放馬者任令馳驟通衢雖例上未見明文然亦易於肇禍出示禁止非賢有司之責而誰乎揚州小教塲一帶時有散馬躑躅途間設聞爆竹之聲或小孩持竿驚哧則馬卽横衝直撞任意飛行某日下午有一馬衝入馬監巷中東奔西突適一龍鍾老媪傴僂前行衝倒途間蹴破頭顱肩背昏暈不醒一息奄奄嗣經好善者扶之使坐灌以開水始得復甦而馬已不知何往矣○南鄕仇氏女適三汊河袁莊劉萬保之子永章嫁有年矣今夏夫婦口角以致負氣出門兩造因之涉訟公庭南面者幾致無從剖斷聞此婦方懷六甲屈計邇來將次臨盆隣人聞而憐之因繕帖代爲尋訪 
[騐屍紀略]  
　　本月初九日寳山縣境潭子中忽　起屍身一具身上受有刀傷嗣經鄉人查得死者係附近擇民某姓被甲乙丙等多人 
 
 

Page 3

 
 
刺死遂告知地保報縣請騐前日縣主帶同書役刑仵臨塲騐得其人實係傷身死後抛棄河中爰將甲乙丙三人帶案略訊并飭差緝拿餘　 
[輪船互碰]  
　　本月二十二日太古公司四川輪船由滬出口駛往厦門甫至口之東京丸相碰兩船各有損傷惟東京丸所損不多不若四川輪船之所傷實甚日内四川輪船已入某船隖興修矣 
[製局述聞]  
　　江南機器製造總局設在本邑迤南中日議和之後皇上命改歸督辦軍務處辦理旋有廷寄交署南洋大臣張香帥將局務稽查香帥遂派委陸春江徐仲虎兩觀察及徐次舟太守來滬查察局中旋裁去工匠多名兹又聞香帥添委朱惠之太守滋澤襄理稽查事務并定於十二月初一日起令各廠一律停工 
[滬上官話]  
　　新任本縣水利廳孫少尹筮吉廿五日寅時接印已紀昨報昨日黎明少尹身穿朝服在本署大堂望闕行禮俟拜印畢更衣升座書差人等以次叩賀然後命駕詣道轅謁見黃觀察並赴海防廳上海縣以及各同僚處拜謁各官亦均答拜道賀彼往此來殊覺熱閙○會丈局夏芝蓀明府昨日午後二點鐘命駕進城至縣署拜會黃大令晤商要公茗談良久始行辭别○卸任本縣主簿林珍虞少尹奉憲檄飭回震澤司本任昨日交卸後卽赴道轅並各衙門辭行定於廿七日起程晉省面謁各大憲後卽赴震澤履新 
[脫輻輕生]  
　　本邑人張某卜居裏虹口文昌閣附近娶妻某氏往繅絲棧工作而張惟以吞雲吐霧爲事故時常詬詈前日將晚又占脫輻大動干戈妻受辱已甚因暗取張之烟灰往某烟間棹換公膏一盒悉數吞服至十點鐘時毒發口吐白沬勢將就斃張始雇人舁至同仁醫院求治經諸醫生竭力施救得以保全性命 
[縣案二則]  
　　前有閔行鎭人顧和觀向在該處何張氏家爲傭工久之與張氏寡媳蔣氏有染漸漸竟無顧忌被張氏夫弟何裕生所聞以主僕通姦有玷家聲將顧斥逐未幾蔣氏循坐産贅夫之例再醮於王某顧因念通姦在前中途挫折不能成就良緣氣忿莫釋服毒殞命當經地保吳金虎報請上海縣騐屍核辦黃大令准詞詣騐後飭將案内人証帶回縣署聽候覆訊等情已詳前報兹經屍屬查明顧和觀死由自取與人無尤故於前日自愿具結呈求銷案大令准如所請卽於晚間倩帮審委員曹荃生明府升坐花廳提訊發落顧槐耕供稱已死顧和觀是堂弟素在何張氏家傭工度日不應誘姦東主莊氏致被族長何裕生斥逐此乃自有不合後來自行吞服洋烟施救不及身死更與何姓無干當由地保報蒙大老爺詣騐在案今小的情愿領棺安葬具結求銷乞祈恩准何張氏供寡媳蔣氏被顧和觀引誘成姦被逐自盡並無别情地保吳金虎圖詐朦報刻下均愿息訟吳金虎供是地保與已死顧和觀是親戚顧委係自行服毒身死當因小的悞聽讒言赴案報騐叩求恩宥明府得供判令何張氏顧槐耕各具求銷切結附卷備查吳金虎膽敢朦報命案實屬不法喝令重笞四百板一併釋放完案○監犯莊迪華前因在本邑高行鎭朱宦家傭工聽從木匠薛掌生行竊東主首飾衣物計贓甚鉅一案報經黃大令飭縣丞吕二尹履勘飭捕查獲莊迪華由子掌掌木匠薛掌生研訊供認解省招勘發回監禁候示均紀前報莊迪華現於本月十六日起患外症左頸處紅腫異常寒熱交作飲食不進禁卒禀明黃大令傳官醫診視以此症名耳後發其勢甚重禀請另召專科醫治以期速痊未知黃大令允准否也 
[英界公堂瑣案]  
　　杜阿三借居陳阿三所開小客棧中乘間竊取布夾被一條正欲逃逸經陳拿獲扭交包探石金榮昨晨解至案下陳投案領贓杜認竊求恩别駕判令笞責五十板○徐仁甫向胡阿德索詐並將家具抛毁經二百二十九號華捕拘解到堂别駕判令笞責一百板○包探趙銀河禀稱積竊王阿大迭次犯案曾經大老爺遞解回籍今又來滬竊取唐宦家銀水烟袋一枝經小的拘獲人贓送請究辦唐宦遺家丁某甲投案領贓王供稱小的係江北某縣人行竊該死惟乞施恩别駕判令笞責五百板管押捕房兩月期滿遞解回籍○吳昌榮前曾在長江水師巡緝營當勇後因犯竊遞解安徽近又來滬經某包探獲送案下别駕正在詰問時有某甲者手持某營營官李振標名片請將吳帶回别駕准之○包探黃四福禀稱湯德星撬毁劉篷記之門入内竊取衣服適爲小的所見拘案請究别駕判令笞責一百板○包探趙銀河禀稱龜奴吳阿福竊取倡婦顧雙喜之皮衣等物經小的拘獲人贓送請究辦别駕判令掌頰五十下○包探孔阿才禀稱張天福竊取沈小寳家木二株經小的拘獲送究别駕判令笞責一百板○三百五十二號華捕魏兆蘭禀稱陳蘭生李臘春二人曾欠小的會欵洋銀非但不還反將自己之衣脫去至捕頭前誣控小的拆梢此事丁富山曾阿梅均知底細可爲見証新巡捕房好捕頭禀稱此事雖有見証人然此捕不與無賴爲伍亦不至肇此事端請照例究辦可也别駕令將魏等一併押候過堂覆訊 
[美捕房事]  
　　本埠租界中佛店之爲害人所共知雖經前署臬憲韓古農廉訪嚴申禁令若輩均有所恃以致官符竟同具文嗣後三令五申仍然陽奉陰違刻則大張旗鼓矣不意兹經上憲訪悉虹口岳林寺等最爲巨魁因於前日午後由英廨讞員屠興之别駕飭差役四名至美捕房照請黎捕頭派包探倪順泉協同往捕先將天潼路雙間門面之準提禪院主持僧拿獲迨往蘇州路岳林寺搜捕則早已扃門避匿遂將所獲之僧拘至捕房捕頭略詰數語卽令原差帶回英廨候讞員訊辦其餘如桃源坊之威靈神隍等數家想此次定可掃盡孽跡也○前晚八點鐘時有一英人酒態瞢懂形若痴顚在虹口鬥鷄塲地方閙事逢人便擊人不敢近嗣後行人愈聚愈多一聲號召蜂擁直前英人見犯衆怒乃飛步逃奔至小菜塲爲衆追獲　伏在地拳如雨下一時人聲喧沸適其處在捕房之後爲捕頭所聞飭捕數名將該英人拘至捕房禁押餘則一哄而散惟該英人兇横已極聞捕頭須解送領事署訊核○五十四號英捕前晚走差至百老匯路未知何處飲酒酩酊大醉沿途滋生事端經十三號西捕所見遂喚同三十六號西捕擒送捕房捕頭怒其違犯立將號衣褫下禁押送辦○本邑人王永生前晚在漢璧禮路被崇明婦王龔氏揪其髮辮欲批其頰王亦不雄飛而雌伏據氏言爲拆帡所致正在難解難分之際經三百八十七號巡捕一併拿送捕房捕頭立飭送至英公堂請官訊斷○昨報沈金發竊取耶松船廠碎銅經更夫獲解捕房派包探倪順泉查核兹經倪探查知曩者曾竊數次均售與英界福建路第三百三十八號門牌萬源祥銅匠店因於昨晨將該店夥某甲及原贓一併拘送捕房押候送廨訊究 
[法界公堂瑣案]  
　　二十六號西捕禀稱落差時坐鋼絲脚踏車在馬路中行駛被東洋車撞壞輪軸因將車主傳士榮拘案請訊傅供稱車夫偶不經心致將西捕之車輪撞壞其實伊車不讓致有此事西捕又操西語向祁君禀訴大令謂租界行車向有定例此車值銀一百二十餘兩旣被爾車夫撞壞著照樣修整如不能修自應照價賠償傅稱此車只值銀八十兩大令著交保人照斷施行○教婦秀英在王梅桂花烟館賣娼被狎客誘逃迄今尙無下落迭經大令訊供責比昨日復飭包探將王妻葉氏拘案研訊葉氏供稱秀英實被阿桂領去當時由馬阿茂與阿桂領來借去洋銀三圓立有憑據大令問唐鳳祥是何人供稱卽阿茂與阿桂卽陸大姐串同認爲夫婦阿桂於九月初四日至小婦人家傭工其時秀英已在阿桂本非安分之人張全行誘逃秀英後曾立筆據大令謂伊等在天成昌開燈立據時稱亦在塲秀英究在何處著爾交出供稱全行家住浦東蘇家橋容小婦人至伊家尋覓大令著押候交的實人保出限三日内將秀英尋交延干追比○朱胡氏控包長林等串謀圖詐大令提案訊供著將蟻媒李阿華王秀林朱張氏等各予枷責因包在逃未獲飭包探將朱何氏家烟娼李王氏卽玉梅拘案研鞫李王氏供稱本家名順發向在寗波現已回滬不知避匿何處大令問包現在何處供稱小婦人至伊家賣娼僅及兩月並未見過大令著押候交到包及朱順發○某信局主周正林偕脚夫王正元投菜遞禀訴稱王肩荷信擔行至新開河畔突被流氓沈阿桃等二人將灰沙迷目攫取洋銀信件幸卽狂呼救命經 
 
 

Page 4

 
 
某包探夥帮同獲沈尙有一人早已逸去兹將沈送案請訊猶憶去年十一月初三日行至新閘三里亭亦被搶刼尙未破獲沈伊稱在逃之人名小仰住華順碼頭小的初至上海並無住處大令判令押候荷枷三月期滿重笞三百板遞回原籍○馮仲才遞禀控老裕茂酒肆主陳永明假稱義興洋行買辦借欠銀八十兩屢索不還陳供稱小的欠銀屬實然有蕭六卿介紹當時因與馮合充義興洋行執事之役需銀八百兩馮出二百兩立有合同後還過一百二十兩尙少八十兩因德領事公館不肯付給之故蕭所供略同陳求交保出外理處大令著押候赶緊繳銀○王雪卿控張芙渠冒收恊興昌米行各欵大令訊供之下著押候交人保出赶緊理處案懸日入延不理清王投案求追張妻金氏供稱丈夫病尙未愈求恩寛限王又稱保人通同舞弊任意玩延大令著傳保人料理如延定予押追○包探禀稱小竊劉阿才在江天輪船上竊取某客衣服九件當塲拿獲因失主急欲動身贓已交還兹將劉解案請訊劉供稱小的欲乘輪船至寗波轉赴杭州初次犯竊求恩寛宥大令著押候笞責二百板○蕩婦陳馬氏卽袁氏背夫逃逸被蟻媒送入新街三號弄口汪王氏花烟館内賣娼押得洋銀二十五圓旋卽逃出經龜子拘獲送請大令訊供將蟻媒李阿華等責懲傳其夫陳阿奎具領陳不願領回大令飭將氏送往普育堂留養兩月待改過自新後飭傳其夫具領○包探禀稱興聖街萬生銅店王福林收買竊贓賊在英公堂供出奉飭吊贓已將原物銷毁兹將王送案請訊大令判罰洋銀三圓諭以此後不准再買竊贓○張四福投呈公文一角禀稱小的在婁縣署當差本官大老爺以拐匪楊廷之在租界中開設烟館諭令小的投英法兩公堂公文各一角請大老爺派包探協提大令諭令回去禀明縣主再向上海縣衙門投遞公文派差協提歸案○王升訴稱小的在某公所當差主人有名片信函呈求鑒核大令閱視之下著下期持保單赴公堂呈遞 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[爲民父母]  
　　金陵訪事友人云日前上元縣突有旗丁某甲執行二人到署均張少年　中稱奉軍靈令拿得賭棍兩名解案請究催促門丁入内禀知從嚴訊辦王伯芳大令隨傳齊書隸人等當堂訊問先時旗丁爾何人斯答稱當憲之旗　也大令頷之以首立喚二少年至細訊顚末股栗不已言之若甚恐者據供係本地人家住城北均業機房因爲旗人某乙某丙約往内城間逃　同作葉子戲不料旗牌適至以拿賭爲辭小的等無從分辯因被扭送大令喝問賭者四人乙丙安在供云渠係内城人當見拿時以同在旗救聽其逸大令復問渠能逸爾不能逸乎答曰能但不敢爾大令曰嘻是不能也非不敢也如不敢逸則乙丙亦難免拘拿惟不能逸故爾等獨罹法網雖然爾自言能盍就本縣堂前一試能否二少年唯唯伏地稱謝旋起身大踏步而去該旗牌爲之氣沮退立階下呆若木雞後由門丁給邑尊官銜帖一紙俾帶回銷差按此事曾見諸某說部意者大令之辦理此案果與之不約而同乎抑采訪者卽以說部爲藍本乎不可得而知已 
[豈有此理]  
　　安慶訪事人云皖城龍神祠地方有某甲者家二女長年二九次亦將及破瓜貌皆艶麗可人長女前年曾受某哨弁之聘後經蟻媒聘與某大令爲繼室願出聘金數百元女家貪圖重聘又思知縣勝於哨官於是棄武就文慨然受聘某大令行茶過禮擇吉迎娶某弁聞知屆期率衆搶奪某大令亦糾集多人預爲拒敵其時哨弁之衆見大令勢豪不敢逞强竟被大令搶去此春間事也現某大令已物故其女寡居母家而某哨弁已陞遷營宫矣至其次女亦曾許字於金陵人某乙承辦某署房科乙因連年顚沛家事蕭條甲又厭之今有本處人某丙係公門中人現當錢稿驟然小康慕女之貌不惜重資憑媒議定於月之十一日迎娶乙雖有所聞奈孔方不便一時央人不及費盡奔波邀集十數人將及登門而丙之彩輿已出前護後擁向東疾去乙衆無可如何欲入女家一閙奈其門已閉欲毁門又未敢造次只得在門外揚聲辱駡甲竟作啞裝聾經路人勸其可央原冰理論否則陳諸琴堂自有分曉何必在此勞神乙本忠厚人聞人言遂領衆忿忿而去 
[英廨晚堂瑣案]  
　　前者潘坤元控媳母施簿氏將聘媳施氏卽阿妹藏匿圖賣屠别駕訊供之下著補提應訊人証覆訊核奪前日差役往提應訊之顧壽卿及誘拐之嚴金氏卽老虎媽媽解請訊究至晚别駕升堂訊詰潘歴訴前情叩求究辦訊及施簿氏供稱小婦人家在寳山縣境夫故無依挈女兒阿妹來滬在治下盆湯弄開設燈鋪之顧壽卿家傭工本年七月老虎媽媽卽嚴金氏向小婦人挑誘謂阿妹相貌甚佳售賣與人可得鉅欵小婦人以阿妹早許字潘家答之閱日老虎媽媽復來甘言哄誘小婦人至老北門内煤炭店主某甲家强令再醮云可得身價洋銀八十圓小婦人矢志不從乘間逸出迨九月初七日小婦人因事回籍將阿妹請主婦顧張氏照料至十三日在鄉接得顧張氏來信云初十日阿妹被老虎處媽媽誘匿小婦人急來滬向詢伊等堅指實係老虎媽媽拐去且有彼處鄰人目覩老虎媽媽將阿妹交伊子嚴桂生領至虹口出賣惟不知其賣與何人顧供稱小的係本地人現在治下盆湯弄開設燈鋪傭婦施簿氏於九月初七日因事回籍將阿妹寄與小的處至十一日施簿氏之同鄉人老虎媽媽來家誘阿妹出外有鄰人目覩其購賣糖果等物餌之後阿妹不知去向故小的函追施簿氏來滬今奉提訊尙乞明鑒老虎媽媽卽嚴金氏供稱小婦人係寳山縣境長橋人與施簿氏爲隣因家中衣食不繼在治下泥城橋外合成米店爲傭並無誘拐阿妹之事别駕著將老虎媽媽掌頰一百下交官媒管押隨堂嚴比○倡婦張阿月訴稱鴇兒霸阻從良叩求超豁前晚别駕提訊之下張介訴稱小婦人家在寍波山北前被歹人誘拐來滬押與棋盤街榮華堂么二倡院内賣倡現已期滿鴇兒霸阻從良逼令仍前接客小婦人業已寄函原籍請母親於日内來申别駕令仍交官媒收管候再訊核 
 
 
 

Page 10

 
 
   
 
