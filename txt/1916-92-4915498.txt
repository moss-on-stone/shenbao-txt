# 1916 - 92 - 4915498

 

Page 1

 
 
   
 
 

Page 2

 
 
[中國人之忍耐性（冷）]  
中國人之忍耐性爲中國人特質之一或者不察因此忍耐性而誤認爲無獨立性者此大誤也此次之反抗帝制即忍耐性發露至於終點之表示也此次帝制之發生而致今日之反抗即誤認此忍耐性爲無獨立性之憑證也 
欲詳前說則有兩語可以決之使中國人無忍耐性則决不使帝制發生之程度至於今日使中國人非忍耐而無獨立性則帝制發生之程度至於今日决不再行反抗其理蓋昭然也 
夫一國人民这特性非少數人所能表示也必至多數之人而其人又抱公平之見無其他私恨私怨私德私惠於其間然後其表示乃能眞確今日之事正其時也 
[命令]  
四月五日政事堂奉策令陶韙鶴給予二等文虎章此令 
又令張寳　給予三等文虎章趙靖國李繩武均給予五等文虎章此令 
又令達木林色楞著晋封頭等台吉此令 
又令任命王石淸爲綏遠陸軍第一混成團團長鄭金聲爲綏遠陸軍第二混成團團長此令 
又令何凌雲補授陸軍步兵上校倪定剛喬得壽均加陸軍步兵上校銜段榛加陸軍工兵上校銜此令 
又令財政總長兼鹽務署督辦周學熙呈請任命柳汝　署秘書廳照准此令 
又令司法部呈請將試署僉事翁鞏叙列五等應照准此令 
又令司法部呈請任命王寳善署江蘇高等審判廳推事應照准此令 
又令司法部呈請任命王泳張永德爲陜西高等檢察廳檢察官楊　藻　陜西長安地方檢察廳檢察官應照准此令 
又令廣東巡按使張鳴岐呈請任命毛琦爲始興縣知事唐先徵爲樂昌縣知事李鍾　爲兗源縣知事應照准此令 
[專電]  
北京電北京近日謠言甚多交通中國兩銀行人民持票取現擁擠不堪日本公使館通知在京日僑將各僑民所有貴重物件均須存寄東交民巷日本使館事急時亦均著於使館聚集以便保護因之人心益形恐慌京師警察總廳步軍統領衙門日夜加班巡查並攔阻居民遷移 
北京電南軍舉梁啓超等爲三省總代表由唐劉陸來電允從事調停先召臨時國會俾便解决昨付議卽電復飭交部速辦北京電四川陳將軍已宣告停戰由英美兩國敎士之紹介派員與蔡鍔接洽 
北京電川湘軍用鐵路二道自岳至長沙二百五十里一自重慶至成都五百二十里 
北京電劉冠雄改陽日（七號）出京抵滬閱台畢帶駐淞第十師往潮州以新招十二師調淞塡紥 
北京電美國大借欵昨臨時變動條件故未簽字 
北京電熱河都統姜桂題來京專爲察看北京最近政界狀况並無特别要公不日即須赴熱北京電項城昨偕某外交顧問在中海戲打野鴨消遣 
[譯電]  
北京電廣西取消獨立之說未免傳之過早聞陸將軍答覆十九省通電謂桂省可取消獨立但須附以下列條件（一）成立憲法政府（二）組織代表國民之國會（三）黜退發起帝制主謀之人（五日字林報華人訪員電） 
廣州電民黨改變方針專攻外縣使省垣不能得外縣之接濟省憲亦知此計外縣雖來乞援亦不發兵相助廣州商人收拾貨品寄存沙面香港等處不信官場力任保護之言汕頭脫逃之官員今巳抵省彼等於二十八日被逼出離汕頭粤人皆謂非袁氏離北京龍氏離廣東民軍决不願調和廉州惠州潮州等處實已獨立廣州今已准備民軍來攻並派員赴桂商議和平條件粤省財政情形大爲困難財政廳長辭職不准各縣知事扣留稅欵不解省垣如遇亂事即可挾資遠遁（四日）路透電北京電聞蔡鍔覆電陳宦提議於黎元洪段祺瑞徐世昌馮國璋四人中選舉其一爲大總統（六日） 
北京電北京日報載稱政府得報黨人近由上海潛運來福槍一千七百枝子彈二十箱前往靑島國在魯省起事（六日） 
北京電五國銀行團今日擬以鹽稅餘欵五百萬元繳付中政府（六日） 
北京電小幡君昨夜抵京（六日）以上德文電 
[東方通信社電（日本人組織）]  
北京電袁總統擬免湖南將軍湯薌銘之職遺缺以湖北將軍王占元調補遞遺湖北將軍以安徽將軍倪嗣冲調補並兼討伐軍總司令官又任命張勳爲安徽將軍（六日） 
北京電廣東電云北京政府派遣北軍來粤之報傳播各地人民甚抱不安之念巳有各地商會及他團體呈請將軍電拒北軍來粤又省内軍隊因聞北軍來粤非常憤慨各隊長均請龍將軍速即宣言獨立據聞龍陸兩將軍對廣東之獨立默有成約有數日後宣言之說（六日） 
濟南電魯省南部一帶土匪作亂勢極猖獗曹州之單縣亦有土匪數千人起事有與河南江蘇土匪連絡樹討袁旗之急報山東因欲確定對時局之輿論由政商學界之有志者集會密議决計迫令袁氏退位並擬力行運動獨立以保持山東省之治安（六日） 
北京電安南轉來雲南電云都督唐公曩接黎叚兩氏來電勸告略謂袁總統旣將帝制取消正宜雙方調停妥協等語唐都督即電詢廣西陸將軍之意見旋得復電以袁氏謀竊帝位今知勢不可爲忽又取消帝制行同兒戲不知國體爲何物愚我國民可謂甚矣黎段兩氏勸告妥協之電此間亦嘗接到惟據北京同志密報該電兩氏實未承諾不過利用其名而巳吾輩幸勿爲斯僞電所迷務當堅决究違憲之張本人問袁氏之責任宜速商同貴州都督拒絶調停電案並宜通告各省以明三省獨立之眞意云云（六日） 
北京電袁總統取消帝制並利用黎叚徐三人出山之名義以謀調停不惟無何效果却反受康有爲唐紹儀湯化龍等退位之勸告政府前嘗飾言已與康唐等商議調停至是其手段盡歸失敗最近乃又密電授意駐英公使令其報告英國政府有附某種條件允爲調停之意是此英國政府調停條件云云全屬無根而政府仍將外國調停之意傳知各省官民以迷觀望之各省使其莫知時局之眞相冀免附和南方獨立諸省在京内外人士此際漸明政府彌縫之策政府之苦境遂悉暴露 
（六日） 
北京電第十二師軍隊於昨開始由津浦鐵道南下稱爲防備上海每日兩次以軍用專車輸送（六日） 
北京電張敬堯於三月末南軍奪回納溪之役負傷失去一腿遂於四日死亡北京巳得確報（六日） 
[戰電]  
　　其一（英人路透電） 
巴黎電今日下午公報云凡爾登戰事仍利於法軍末斯河西面稍形安靜末斯河東面之法軍在加伊萊特叢林北面十字戰壕内得有進步華愛佛砲火頗厲聖米葉爾之德軍以水雷二十二枚置入末斯河觸堤而炸未釀損失亞貢有炸彈及地雷戰事利於法軍勞蘭德軍猛轟後進攻數次爲法軍砲隊及機關槍隊擊敗凡爾登有天空戰事十五起擊落德飛機二架法飛機均安然飛回法飛機一隊以炸彈擲擊凡爾登境之德軍兵站及露營（五日） 
巴黎電今晚公報云法軍猛轟愛恩河北面及亞貢之敵軍防務敵軍在末斯河西化柯爾進攻失利而退末斯河東面砲火復火爲劇烈杜哇芒南面有敵軍屢次進攻爲法砲的阻紛亂退至恰佛叢林復爲法砲隊加以重創法軍續在加伊萊特叢林得有進步法飛機一架炸彈三十四枚擲擊哇登勒羅曼車站（四日） 
羅馬電今日公報云拉加里那山谷與蘇加那山谷之間及戈里西亞之西北兩軍有劇烈之砲戰奥軍在克里斯太洛山及尼洛山進攻皆被擊退意飛機屢次襲擊均未得手意機以炸彈轟擊戈里西亞有一處着火（四日） 
彼得格勒電今日公報云德軍接續轟伊克斯庫爾橋端北陣線春水大漲戰局未變德飛行家以炸彈擲擊羅夫洛與薩尼高加索俄軍俘土兵兩隊俄軍由末虚及比特里斯西南進發（四日） 
倫敦電英帥海格將軍報稱昨日英飛機一架在沙歇南英軍陣線後擊落德飛機一架駕機者均殞命今日沙歇·安格萊·聖台落瓦·伊泊爾有砲隊戰事勒維勒聖伐·胡魯區·化漢索倫有地雷戰事（四日） 
倫敦電陸軍部稱據報齊泊林飛船一艘於午前二時飛過東安格里亞海岸迭聞爆裂聲目下尙未查見炸彈碎片亦未接死傷或損失之報告（四日） 
巴黎電半官報云德軍同時在各陣地進攻欲使法軍接應之兵不能兼顧但法軍之回攻已使敵軍所得者歸於無用德軍隊伍之組織頗爲奇異前排率爲老弱之兵並肩而進一至陣前即爲機關槍所掃滅繼進者始爲精銳之士蓋德軍　顧老弱者之生命而欲以此爲精銳者開路也法軍用兵之法與此逈然不同敵軍損失異常鉅大伹一無所得（五日） 
倫敦電瑞典京城電稱昨日加特格特海曾有海戰砲聲隆隆不絶歷兩小時之久後見受重傷之德國魚雷艇一艘被拖而行經過赫爾新斯堡 
（五日） 
羅馬電意皇諭令年在二十歲之壯男一律準備於年内入伍又令一八八二年一八八五年一八九五年由軍醫試驗體質不合從軍者一律重驗（五日） 
倫敦電陸軍副大臣今日在下院答覆議員比林氏關於天空防務之詰問謂除　字十五號外另有敵飛船一艘在海岸外爲英砲擊落至於天空防務今已安置防衛機械較從前更爲廣大政府刻有大希望以爲此後定能保護地方較前爲速（五日） 
倫敦電今日下院中商部大臣任錫門稱凡棉紗已在途者或在三月二十五日以前購定者始可領取棉紗入境之執照軍械部秘書愛迭森稱製造軍火各廠刻用女工十九萬五千人陸軍副大臣丹倫特稱齊泊林　字十五號之墜落究屬誰力無從確知因該飛船受傷不止一處而擊中之者又不止一處炮壘也倫敦新防務甚有效用敵機來攻往往在倫敦居民不及聞知之時巳被驅退矣（四日） 
羅馬電英相愛士葵君今日由戰地歸至此間大受歡迎且致書意報嘉讚意軍之勇武據官中宣稱陸軍大臣蘇貝里將軍辭職赴前敵由穆羅將軍繼之（五日） 
倫敦電英皇諭製銀質奬牌凡前敵下級士官或兵士有勇敢戰功由總司令保　者得奬此牌（五日） 
倫敦電外部副大臣薛西爾今日在下院稱尙有他種貨物不久將列爲違禁品（五日） 
羅馬電英相愛士葵昨承意皇招宴後由意皇導觀各陣地沿途受意人之歡迎午後英相啟程由加道拉與波羅兩將軍送至車站（四日） 
倫敦電政府所提出各種新稅案已在下院成立（四日） 
其二（德人德文報專電） 
柏林電德軍大本營宣布公報如下 
二日敵軍在松末河南面菲鎭附近猛轟後從事進攻爲德軍砲火所阻法軍轟擊萊姆東白錫尼維勒徒使其本境内大受損失死女三童一童傷男五女四童一德軍在化柯爾東北廓淸法軍戰壕約一千邁當末斯河東面之德軍謹愼佈置後已於三月三十一日奪獲伏村西北面及西面法軍防禦地及其兩翼之防務今晨該處法軍砲火劇烈達於極點旣而從事回攻伹爲德砲隊及機關鎗隊所阻三月三十一日一役德軍除加重創於敵外且俘軍官十一員未傷之兵七百二十人獲機關鎗五枝雙方飛行家甚爲活動交戰多次德軍輒獲勝敵飛機四架中彈落於德軍陣線外又英雙葉飛機一架落於化勒白克附近其飛行家均就俘尙有敵機一架在蘭斯西南中彈起火落下亞貢同巴塞勒鎭所集之大軍及貝爾福東之飛機停置所均爲德飛機擲以炸彈（西境戰况）戰局未變巴拉洛維基東戰事較前更形活動（東境戰况） 
三日末斯河西面化柯爾與日桑柯爾間之敵軍陣地均入德軍之手德軍現正力戰以 
 
 

Page 3

 
 
爭杜哇芒南面之法軍戰壕及扼要地點（西境戰况）前敵無重要戰事德飛機隊以炸彈擲擊通明斯克大路之車站及哇斯特洛夫基附近之營壘德飛艇一艘攻擊明斯克車站（東境戰况）二日夜間德國陸海軍攻擊倫敦船塢及英國東海濱軍事重要地點且續攻特杜安克成（英境戰况） 
四日英軍在聖台洛瓦南猛轟後奪回三月二十八日所失之地雷陷穴二日德軍在杜哇芒砲台附近激戰後佔據砲台西南兩面及加伊萊特森林之法軍防地敵軍接續回攻至夜均爲德軍擊退法軍猛攻加伊萊特森林之失地負重創而退德軍於二日進攻之際俘軍官十九員未傷之兵七百四十五人續獲機關鎗八枝（西境戰况）戰局未變前敵僅維特齊北面及拉洛區與維斯尼夫二湖間敵砲隊稍形活動（東境戰况） 
五日亞貢及末斯河境砲戰之烈不減於前戰局未變法軍希圖克復末斯河左岸化芒特東北之小山爲德砲所阻敵軍在杜哇芒砲台境接續回攻復在砲台西南德軍陣線前及加伊萊特森林北部德軍陣地前敗退勞蘭及亞爾薩斯陣線之德軍哨兵獲勝數次前月西境陣線之天空戰爭德飛機損失者共十四架英法飛機損失者四十四架敵飛機落於德軍手者共二十五架（西境戰况） 
前敵無重要戰事拉洛區與維斯尼夫二湖境内俄砲隊更形活動（東境戰况） 
君士坦丁電土　大本營三日公報云敵軍在旭魯克山谷圖阻土軍進攻未果土潛艇於三月三十日　沉載重約一萬二千　之俄國運送兵隊戰品之輪船一艘翌日復沉載重一千五百　之輪船一艘又帆船一艘土潛艇轟擊博蒂北固防之海岸頗獲效果（高加索戰况） 
柏林電四日　軍部宣稱三日夜間德飛船四艘攻擊英倫東南海濱以烈性炸彈擲擊大雅茅資附近之防務雖受猛轟但均安然飛回 
要聞一 
[危急聲中之湖南（長沙特約員）]  
　　特别戒嚴之狀况湘垣自舊曆正月十八之變後雖迄未正式解嚴然一切防務已較爲　懈近日以來又喧傳黨人將復行圖省且一應事宜均已布置妥貼於是湯將軍又下特别戒嚴令城内各　警察自十二句鐘後即一律加派雙崗每晚口號有換至四五次者至軍巡兩署附近之　門上史家巷老照壁　院東西街文運街羊風拐角及軍裝局軍械局附近之荷花池等處每至下午六句鐘時即有北兵多人荷槍轟立並斷絶交通無論何人均不許來往各城關閉時間亦爲提早矣湘西鎭守使原係駐紥澧州茲湯將軍以西路軍事吃緊該使原駐之區殊屬不便控制且常德爲軍事重要地方尤須有武職大員駐鎭爰與巡按使議决將該使移駐武陵以資便利昨巳電飭遵照矣中央以廣西獨立湘省防務愈爲吃緊因特添調大軍來湘駐紥聞昨二十九日巳有一師到省暫以一旅一團開駐衡州其餘悉行駐省並聞數日以内尙有續到者 
羅傑回湘之原因北京法制局僉事羅傑湖南長沙人昨奉總統派令回湘飭即會同湯將軍沈巡按使即日致電滇黔當道勸令暫行罷兵靜候解决頃聞羅氏業已回省當經晋謁軍巡兩使並已擬就電報一通會致蔡唐任劉陸諸氏已於日昨拍發聞原電極長 
省中士紳之哀呼自湘西軍事警報紛傳省城搢紳之徒屢擬電達中央求爲保全桑梓之計顧躇躊已久而未敢發迨廣西宣告獨立於日一般憂時之士羣相聚議以爲禍機愈迫非有以忠告政府不足以解倒懸然僅就國體立言恐不足以動政府之聽不如以湘省現在之痛苦及將來之關係剴切敷陳或足收轉　之效詢謀僉同乃相率晉謁湯將軍沈巡按痛陳利害請爲代達中央當道允許退出後即由某君主稿以未盡之意繕成公函懇爲據以入告當道鑒其情詞迫切立予拍電代陳其公函原稿如下將軍巡按使均鑒頃間齊謁崇階陳明民間被兵疾苦籲懇陳請罷兵息民荷蒙兪允羣情感戴莫可言宣然片言之頃意或未盡　更奉書詳悉爲左右陳之某等所欲痛切陳詞者非爲國體之爭執爲湘民求解倒懸也自中央大軍征滇溯江南上由岳常達於辰沅水陸並進當時湘中人民有恃無恐以爲西路邊防鞏固自不待言即夙昔伏莾亦可借兵威而掃除矣不謂新軍進行至艱千里之程經旬累月黔師驟至城邑殘破我軍赴救不及惟在沿途極力搜求軍民之間漸起猜嫌此固有難於諱言者而土匪轉以乘勢蠭起密於牛毛兵力旣未遑兼顧良善遂無處逃生由是交戰區域人民固攫鋒鏑即大兵經過之處亦咸千里爲墟凡此西路情形久經　鑒計人民流離轉徙兵災盜賊之所損失當在一二千萬以外而軍事方興前路未卜由此而後尙不知如何結局靜言思之能無慘痛今粤西繼起兵巳在境南路平坦無險可扼春水方生建瓴而下逕達省垣不過六七日側聞恃爲捍衛者僅有防軍兵單械敝斷難抵抗中央援師旣屬緩不濟急　西路前事可鑒湖湘人民豈復能堪竊聞古昔聖主不忍殺一不辜而得天下今上仁智豈獨讓美於古人此其所籲懇上聞者一也兵燹所至商賈避逃則　稅無出人民流亡則田賦無收嚮時偏在西隅影響尙小若永衡告警省會動搖萬一金融機關因而破壞宜昌漢滬皆受牽引商民損失姑不具論而財源斷絶我公其何以應雲集之軍需即戰勝彼軍肅淸湘境無辜受害之民死者不可復生貧者不能使富凋殘敗壞百年難復即政府善後之策亦不免措手無方此其關係大局不能不籲懇上聞者二也爲今之計莫如仁出自上罷兵息民恩浹人心實爲國慶然而難者曰我不往安能禁彼不來罷兵之權非政府所能全操爲此言者固亦近理然黔桂稱兵之區　士夫不敢於彼有所責望而政府則爲人民之所依賴人窮不呼天則呼父母全湘人民痛苦巳深且極其於政體如何不敢妄議惟此二千萬人奔竄驚駭不可聊生哀鴨呼籲懇求主上有以出之水火而登之袵席而已無任迫切誠懇之至聞此　投遞後軍巡兩長官即予據情電陳乃越日中央即有取消帝制之明令並有正式復電柏發到湘措詞極爲委婉云 
永順大庸之失守湘省西路一帶自黔軍先後侵入如晃縣會同麻陽芷江辰谿黔陽等縣均巳失守其附近各縣亦皆謠言四起岌岌可危土匪又乘機滋擾兩月以來曾無一息之安靜昨據辰州傳來警耗謂永順縣近有大股土匪起事以謀響應黨人始在各鄕不時搶刧日前突然猛撲縣城佔據公署大張旗鼓勢甚洶洶知事車賡率隊抵禦身受重傷卒以兵力太單不能與敵遂即退至辰州約集援兵徐圖恢復並聞桑植永定亦有土匪竊發該兩縣毗連川貴恐將聯絡黨軍爲患益大矣省城近日又傳大庸業巳失守且謂黔軍業巳入城駐紥出示安民記者以大庸雖屬西路然辰州尙在官軍手中黔軍何能飛渡昨晤軍界某要人云大庸失守　爲該處黨人勾結土匪突然佔據刻已有官軍開往矣 
[西報述滇中近狀]  
京津泰晤士報三日北京通訊云頃接三月十日雲南府來函謂城中一切平靖學校暫時停課經過四川之電信已兩月不通馬匹多被滇政府徵發故結隊出入之商旅因馬匹缺乏今亦暫停全省日夜訓練新兵此外各事如恆一若未有革命者然各銀行照常營業富滇與殖邊兩銀行絶未被擾中國銀行支行已由滇政府派員接管各鈔票流行市上價値並不低減滇省久練之軍隊共有幾何頗難確悉據滇政府云在川滇軍共有兩萬以記者觀之大約有一萬五千人再湘軍數聯隊今巳聯合在綦江之黔軍合計戰地共和軍目下兵力少至二萬五千多至三萬至於新招之兵尙未計算在内今蔡鍔之軍隊巳與叙府方面之滇軍互相聯絡攻陷瀘州此層似無疑義蔡在永寗幾彼圍困終能擊退敵軍記者近接私函若干證明滇政府所布告蔡軍戰情之確實桂省邊事頗不明顯蒙自人民頗抱不安蓋不知滇桂邊界山　後之戰事究竟若何也云云 
[淸室古玩與北京秩序]  
　　京津秦晤士報三日北京通訊云淸室决計招人承買 
大宗金銀器按照重量計算價値淸室擇出價最高者而售之惟投標者須先付三萬元以作保證如揭曉後不來取貨則此項存金作爲罰欵平心論之此種買賣約在百萬元之上先付保證金三萬元原屬合理之辦法但古玩商不以爲然發表公函謂此項辦法乃欲掩飾弊端彼等要求淸室定日發表各投標者所出之價數並給予此種買賣大公無私之保障姜桂題三十日由熱河抵京入謁總統聞此來與時局有關一九一二年北京兵變姜曾率兵鎭遏恢復秩序今　年老然仍能駕馭兵士也 
編輯除談 
[調停原理（二）（飄萍）]  
天下事之名爲調停終了者實則調停之中央大半仍有勝敗之分必甲方之力使乙方不得不聽其調停之條件或乙方之力使甲方不得不聽其調停之條件調停乃能成立然則形式上雖爲平和了結實則有勝敗之分者也 
故調停云者有時可謂爲勝敗分後互認權利義務之一種表式今之被調停者請一思此理 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京恐慌之各界觀]  
都中軍隊謀變之謠傳發現人心驚惶而一般富豪官吏更覺驚懼幸未成事然亦吃驚不小此種消息昨報已紀梗槪茲再將各方面情形探誌如下總統府當此惡耗播傳之先政府巳早據密探報告當局者尙不深信旋又據某總長密報聲稱京畿軍隊近將有譁變之耗其原因是否爲黨人煽惑尙難揣測當局者仍猶豫忽又連接此項報告恐演成事實即一面通令軍警各機關嚴加防範一面又派員分頭切實調查又一面傳召全體軍官究詢原因各軍官僉答無此事惟聞拱衛軍有請求恩餉不遂譁噪曾槍斃若干人旋即無形消滅然當局者終以爲防備之策不容鬆懈因於初二日交出手諭飭令統率處陸軍内務兩部妥籌保安政策並指出數項節略一總統府增加保衛一地方保衛一嚴緝造謠一安慰居民一維持金融一搜查黨人蹤跡一維固軍心 
各要人昨聞某部總長某忽然神經至敏通電德華銀行適該行大班會客以無暇接電答之未久又來電云有要緊之事相商詢其何事始云今有貴重物件寄存尊處免致遺失西人聞之徵笑不答繼而曰疑神疑鬼無事自擾在普通無知識人民情有可原吾不意中國位居高尙之一部總長所具見識如是無怪近日謠言無端興起也云云其他各官僚聞此驚耗恐有損失則相携眷屬滿載金銀蜂擁到前門車站欲乘火車到津避難適爲軍警所阻不令登車有某總長及某督辦等出首抗拒最後結果僅將笨重巨物扣留又某要人派其家人搬運皮箱三晨箇欲由京奉路運送出京不料路局因已奉有政府密令監查官吏移眷出京故於某之皮箱拒絶起運而其他官僚於上星期日晚車送　囊槖至天津租界者亦已不少又某總長於昨夜半時叩東交民巷某外人之門以求容六國飯店及瑞金大樓兩處皆爲彼輩佔據存寄物品希圖藏身聞日昨公府已傳以上各要人入内嚴加申斥矣 
金融界日來京中因有種種謠言以致出京赴津者紛紛不絶市面金融遂大受影響聞各處兌換所持劵兌欵者較平日多加數倍頃聞京師總商會巳發出傳單略謂日來外間發生種種謠言不謂元首讓位即說某日兵變以至人心惶恐紛紛提取存欵移居天津現巳數日京中一如平日可見所傳種種皆屬不實勸告商民人等勿輕信謠自相驚擾妨害生業云云警察廳同時亦通行各區文略謂本廳查近日城内外各店舗間有不收用銀行紙幣並　口外省紙幣需索貼水情事當經本廳與中交兩行接洽詢據該執事等聲稱交通紙幣僅東三省小洋票長沙常洋票二種廳按市價貼水中國紙幣僅東三省小洋票長沙常洋票福建票三種應按市價貼水其餘一律使用並無區别等　查該銀行等發行紙幣信用素著現爲維持金融起見預備現金尤形充足無論何省紙幣均可隨取隨付各店舗無故自擾殊於治安有碍且任意需索貼水尤屬不合爰飭行各區嚴行查禁懲辦云云 
軍警界日來京城謠言甚重居民恐慌殊甚軍警本有保衛地方之責盡力維持固其本分聞當局格外欲軍警出力已於前日起一律發給雙餉又昨日軍政執法處　出游勇一名在順治門外行刑場鎗斃據聞該游勇之罪狀係在南苑大紅門地方搶刦行人財物被偵緝隊兵跟蹤設法拿獲其行刧日係在月之一號而於昨日即已行刑蓋欲借以鎭定人心也至於警察廳亦百端設策以禁遏謠言或刋布傳單曉諭商民或以行政處分防止市民之紛然携眷出京或派警彈壓向銀行囂擠兌換者此外又多派便衣巡警隨在留心凡有略涉可疑者立即帶區罰辦例如西單牌樓二條胡同廣泰厚蔴刀舗日昨偶然對於某甲行使中國銀行鈔票一張拒而不用因此互相口角當被本區便衣巡警查至該處立將該舗長帶往區署罰辦蓋以中交銀行兌現與不行　此項鈔票於此次恐慌均有密切關係也 
帝制派北京帝制派報紙對於此次謠言恐慌之論調則見解與一般人士逈不相同如此派最著名之某報近一二日所載北京謠言之新聞劈首即言謠言之易於傳播其中實含有一種重要之原因而此種原因又確由於誤會驟觀之似有若何考證者乃繼此所述者則云人民信賴元首已到二十分而最近外報風傳元首退位之說甚盛適於日前内務朱總長步軍江統領會同前往萬壽山勘驗河道好事者遂以爲元首將往頤和園休養以爲退隱之預備此說一出人人皆以爲地方秩序决難維持於是預爲避居之計此種心理固足表示人民信仰元首之眞誠而元首之大有造於國家亦昭然可以共見云云據此以觀帝制派巳將退位與恐慌揉成一片而有此一紛擾其功用不　許多軍民官吏上書挽留總統矣 
[退位與調和之京訊]  
密議總無結果初二日公府中懷仁堂召集特别密議討論對於南方要求條件中之總統退位問題其間決定之辦法與外間所傳種種消息尙有不盡然之處聞政府當局者對此辦法爲愼重起見於晨日閉議後曾飭由機要局王式通局長將所解决之要綱分别密電拍示於馮國璋段芝貴張勳倪嗣冲朱瑞靳雲鵬諸將軍令其迅速密　覆陳俟一律覆報後始能參酌多數竟見　爲最後之解决同日下午一點純一齋又召集特别密議聞所討論者係仍爲繼續研究總統退位問題略聞所研究之大　一爲外交上之關係一爲軍事上之關係一爲大局前途之關係一爲中央政綱之關係與議諸要人態度甚爲消極並無意見之提出其略有發言者爲徐國務卿張仲仁總長與曹潤田次長仍無結果而散 
　　調和尙無進行外間近日紛傳中央政府與西南獨立軍之磋商現在雙方提議中而其提議内容固不可詳知所大槪可見者惟其間懸隔頗遠匪易融和而總統退位問題適爲磋商成否之樞紐刻聞公府内已鳩首密議未見端倪故以今日現狀察之南北和議之一問題目今尙無若何之進行蓋爲可信　另一方面消息將來若有正式開始磋商之事政府將派徐君世昌代表獨立軍將推梁君啟超代表然而此爲一種擬議之詞殆亦官場中聊用以和緩人心者也又據京中某要津處傳聞政府昨接特派雲南高等密探報告大致謂雲南省前曾擬定四月一日組織三省臨時内閣並預定舉梁啟超爲國務總理近因中央及各省大吏曾先後去電請求調和爰定於昨日（三號）開三省代表聯合會於南寗（梁現在彼）討論答覆並聞是項探報係統率辦事處所接三日巳提出府會議矣 
龍氏無能爲力廣東將軍龍濟光承認調停南北戰局日前電覆中央政府已提出調停條件第一須組織責任内閣第二設立地方分權制度倘中央政府全諾此兩條件則龍將軍即與南軍開始調停然以南軍進行之狀况與龍氏現處之地位此項條件之風說恐亦無可研究之價値惟又聞龍氏於日昨（二日）下午曾拍致政府密碼長電一道經密電處譯呈徐國務卿後即分函各要人核查聞其内容係爲第三次覆陳調停上之意見大致謂奉電令迭與滇黔桂三省電商調停各辦法所有儉一二兩密電及艷密電所指示變通各辦法均巳礙難成立爲今之計仍須首先解决個密電所陳　辭職問題始能再行討論他欵電中措　極爲堅决電尾並有謂如再仍無相當辦法濟光恐將無能爲力等情中央如何覆電尙無所聞和緩人心方法帝制取消後外交團仍持冷靜態度政界中近日多謂其朕兆不佳昨據某要人處消息略謂某國近對於中國時局將提出最嚴重之交涉條欵其所以尙未提出者係將所擬各條欵先提出各國政府要求同意目下正在磋商聞其條件一爲强迫罷兵强迫辭職一爲該國擔任維持中國全部暫時治安其餘各欵尙無所聞政府已得有密息現辭職問題之必須研究者係即爲此然此爲官中人語外交團中是否確有此種消息尙不可知而中央力促國人注意外交以爲間接之和緩方法則情形頗爲近似也並　政府當局者昨又親筆擬具　函一件分致伍秩庸唐少川兩君由内史某君　色後即行寄發探其内容係陳國家最近之危急情形萬不宜自相殘殺致國事於不可收拾　其極力勸南軍息戰磋商總期於國家人民有益提出之件自當允許云云 
[蜀粤湘之軍事吃緊]  
　　張曹之重傷近數日來川中軍事消息頗爲寂寞昨據軍務處密息連日川中軍報頗多不佳在上星期二三日聞叙州納溪等附近各處南北兩軍曾有戰事北軍均屬失利其張曹兩師長傳聞已受有重傷之耗近日連有緊急密電到京係即報告此項軍機然在政府方面則謂此項消息均爲不確云 
龍劉之行動刻據中央政府接到南方電報云現時廣東省内已有宣言獨立者數處龍將軍業經百端與此等獨立軍隊交涉請暫時安居按兵勿動不可出境侵略他處等語然據各處電傳該獨立軍勢　銳厲大有不聽勸說之狀態龍將軍已束手無策云云海軍劉冠雄總長於三號出京赴粤與此殆有關係聞將軍府參軍黃培松氏公府侍衛武官吳敬榮氏亦奉命同行往粤大約今日出京與劉氏在滬會合同乘旗艦海圻往粤 
陳倪之出兵據聞現時駐屯上海之軍隊雖達兩師以上然防務吃緊不能調動開往他處即長江一帶之駐兵亦難他　故當局者議定派第十二師南下前往廣西邊界用防北侵然又因第十二師悉屬新兵不能戰鬭之故遂决定將該師調赴上海而命現時駐滬之第十師㧞隊直向廣西進發并聞自前日起第十二師已紛然南下矣至皖省倪將軍出師一節聞係自告奮勇願率安武軍四營援湘數日前政府又接倪電有定十日内率隊啓行之語倪行之後安徽軍務付諸何人尙在未定或說政府將以此席安置張少軒將軍然來又何以爲倪將軍地故其說亦未足盡信也 
[欽廉獨立之消息]  
　　香港消息云刻接某方面急電謂黨人在廣東煽動軍民不遺餘力致軍民暗中與之附和者日多一日近頃廣東南部欽廉一帶地方黨人突然起事業於日前確實佔領該宣告獨立云云北京政府接到警訊立即電飭龍將軍速派軍艦二艘及陸軍二團急往鎭壓恐巳無效矣 
汕頭秩序並無紊亂共和軍宣佈獨立後亦謹守文明商場交易如常現正在布置一切防禦事宜莫團長在潮安縣舉事與少年再造黨極力聯合現在潮陽揭陽　平澄海潮安　寗　縣綠林皆隸彼黨部下聲勢極大有漸圖他處之勢 
[西南戰局與湖北]  
　　近日川湘戰地雖有暫行停戰議和之信息但漢口商市反較帝制未取顡停滯蓋四川　州納溪各地前　兵　巳息者現在又被革　猛攻川商遂復停止運貨上下湘省航路交通之岳州常德湘潭長沙各地目前雖無戰事運兵亦漸稀少但商人皆懼革軍之突至及本地禍變之暴作亦不敢添辦貨物又廣東潮州欽廉各地近巳陷於擾亂之境廣州亦呈不穩之象漢上粤商遂亦停止運貨積此原因漢口上下水輪航各船均受其影響金融復如前恐慌中央因革軍要求條件甚酷和議恐難有成現今所力爭者在湖南歸於何方其次則爲湖北除命安武將軍倪丹忱盡調所部往湘妥籌戰守外並命湖北王襄武將軍切實整理防務不可稍疎鄂湘毗連各地俱飭派兵防堵扼要駐紥城陵磯及通山某地現日修築砲台以防湘省萬一之變又於義威將軍孫堯卿來鄂招撫黨人之後繼派掦威將軍蔣尊簋來鄂會商籌防方法昨蔣將軍業巳抵漢往訪王將軍畢復詣第二陸軍中學校及各團營訓勉軍人但訓誡陸軍學生與勉勵軍隊之詞旨各有不同訓誡學生之大略謂現今國步艱難不可操戈同室現在帝制旣已取消萬不可再惑於邪說爾諸生安心嚮學程度甚佳今秋第二班卒凿必獲重用切不可存心廢學功虧一簣此蓋困近日學生仍多逃亡投南軍也其勉勵軍隊則謂國　無論君主共和軍人唯一之天職在服從長官命令勿以前次贊成帝制今仍意存固執云云又聞王將軍亦同時派員周歷各團營演講取消帝制原因並謂吾國總統本有封爵特權載在約法前於帝制之議未起時即以滿蒙各族有封爵吾漢族獨無羣議規復封爵制度得時論贊同今帝制雖然取消封爵斷不因之失其效和吾軍人苟能建立殊勳不患不得爵封云云此蓋因客冬以來訓練軍隊專以爵賞爲敎忠之前提今帝制取消誠恐軍人失望也又聞近日軍中敎育旨趣仍爲帝國適用之軍事學說其敎本多力詆共和之詞且日昨統率處頒來有總統題辭之將範一書純然爲敎忠作用帝制旣已明令取消敎訓軍隊胡猶不改其宗旨乎 
皖省安武將軍倪嗣冲前派往　革軍作戰之軍隊計十二營係以一半由岳州赴湘省前敵以一半往宜昌爲四川諸軍後援嗣因湘事吃緊川禍稍紓復命開往宜昌諸軍轉旆赴湘近因桂軍攻湘中央續命各省應援如魯汴蘇各省均出兵不多惟倪將軍爲主戰派之中堅爰又派六營往湘上月二十七日已有三營過鄂上駛本月一日又由安慶裝來三營前進聞倪因中央軍費支絀所有該軍軍需俱自辦供給不由中央所組漢口兵站備辦特委京漢南段收支所長劉苕生充該軍後路糧台在漢口全皖會館設立辦公所　倪軍之先抵湘省者因適値和議提起湯將軍恐勞師糜餉囑其暫勿前進倪軍不允仍向湘西進發謂旣巳抵此不能不一决雌雄但有深　該軍軍情者則謂倪軍並非不　罷戰係另有目的云 
湖北襄樊一帶早即傳有不　信息茲悉　守使黎天才所派偵探於二十二日在樊城偵得一　人大　關搜出名簿有千餘人之多内有現役軍警不少並有炸彈手槍等項惟僅捕得首要二人鎭守署恐黨人聞信起事立調駐防樊城附近某軍至襄陽縣城中將城門關閉搜查餘黨凡形跡可疑來歷不明之人皆被拘捕旋又殺戮 
多人仍未解嚴 
[蕪湖快信]  
　　安武全軍此次征桂其進行之路由湘由粤至今尙未解决 
張巡閱派吳吉臣統領率定武軍四營來皖聞分駐安慶大通蕪湖等處三日已由浦口㧞隊開差 
定武軍駐湖口第一路統領陳德修前日乘江輪過蕪赴徐聞係添派軍隊 
倪將軍有委蕪湖警廳劉兆麟爲安武軍隨營營務處之信 
海軍第二艦隊司令劉懷文於五日晨仍乘江貞艦由蕪下駛 
蕪湖警廳刻奉省飭查禁女子唐家偉之印刷件 
前晚有某輪過蕪時並未下椗聞裝有駐蘇第九師十八團魯軍二千人上駛赴湘 
蕪湖向有典舖五家自辛亥改革先後停歇刻有旌德商人吕璧堂擬集資十萬元開辦公典以濟貧民 
[南京快信]  
揚州馬玉仁統領昨押解要匪劉四猴子等三名來省 
聞馮將軍昨接湯化龍孫洪伊來函一通内容未悉 
前日王廷楨誕辰賀者頗極一時之盛 
中央已准張勳添募二十營聞將由中央派馬龍標爲統領 
皖北鎭守使倪毓棻巳赴湘現張勳保殷恭先（張部下之第三路統領）接充倪缺昨已有命令發表倪嗣冲已調集所部十營不日出發張勳督皖令亦隨將發表 
各省軍民長官因南京宣布獨立之謠故連日來電探詢消息者甚多 
張勳巳密保陳德修（張部下之第一路統領）接任贛北鎭守使吳金標將他調 
[日輪地洋丸遇險紀]  
香港通信云日輪地洋丸爲東洋氣船會社精美輪船之一係來往香港美國日本小吕宋等埠者於昨二十九號早四點三十五分鐘正當雲霧濃布之際在港外二十咪里林馬島之南面擱淺當該船觸礁時潮水高漲據聞其船首受傷甚重有鐵板數塊業巳破裂其情勢頗爲重大本港得接警耗即由九龍及太古兩船澳各派　猛力之地輪及機器師前往拯救並有小輪多艘駛往該處該輪重二萬墩載有搭客二百九十九名内頭等搭客一百八十二名各客大部分巳田英國驅逐艦載連來港　　　　　　　　　　　　其餘之客 
 
 

Page 7

 
 
則由小輪載運於昨早到港該輪之管駕　邊船主前係管駕天洋丸輪船者伊管駕該輪只有三天耳該輪　由　金山開行取道小吕宋來港除所載之搭客外有貴重之貨物甚多昨早當各客在港登岸時多有衣履不齊似甚忽忙者小吕宋某著名紙　亦乘該輪來港　稱其時只　着一薄棉布衫褲奉命落救生艇想各客亦多如是且有不及穿　　祗穿白帆布鞋者當擱礁時相壓之力似不甚烈因其中搭客多不聽聞或祗聞船底與礁石相擦之聲而巳擱淺後　鳴警號各搭客乃聚集船面其中各女客多能自重當時以該輪之地位甚危恐有脫離礁石沉下之勢故船主即命各搭客落救生艇以此較爲安穩並同時發出無綫電報警爲英驅逐艦所收得當時乃即駛往該處惟當此濃霧之際駛行殊爲困難後航行點半鐘之久始能將各救生艇之客救起據說該輪擱於海石者有六十尺之多當潮退時全行畢露惟其後部仍浮在水面稍爲滲漏其内層亦已裂開衝入之海水不少該輪長五百五十八尺濶六十一尺九寸深三十五尺五寸又聞該輪擱淺者有一百二十七尺現已滲漏深恐其或脫離礁石下沉現自船員及水手仍在該輪恐難望脫險也昨已派小輪八艘往載運各客之行李大約昨　下午四點時可返港查該輪擱淺之地點係在横瀾燈塔之南約八味里東洋公司聞報立傳電話到總警署與水師警局投報斯時約九點鐘哥頓帮辦聞報即飭皇家船威明頓速駛往地洋丸將各搭客與金磅郵件及一切貴重物件運回本港搭客均慶平安當放救生艇之時婦孺先下而男子則立於船面以贊助一切是役船主與船員頗皆鎭靜故船上並無鼓噪紛亂之象 
地方通信 
[蘇州]  
　　木凟鎭搶劫案蘇鄕木凟鎭石碼頭開石作之陸挺松前日赴滬收賬計收得鈔票洋一千四百餘元昨日（三號）乘滬寗火車回蘇隨有形似下流者二人陸初不介意比至　門雇舟回鄕該二人仍跟蹤相尾陸回家後於是夜三更時該兩人翻高而進破門直入内房各執手鎗揭被（時陸巳臥喝問銀錢何在陸見） 
來勢兇險祗得將鈔票洋一千四百元金　一只說出藏匿之處任其取去至天明後報請木凟鄕警第二分所巡官鍾其銓吳縣孫知事飭緝已如鴻飛之冥冥矣 
查獲激烈函件蘇州東吳大學堂各學生成績優美素爲各界所推許然人數衆多有無宗旨激烈之人殊不可知昨日郵政檢查員程超查有署名梁洛甫者寄該校學生陳某文件一函内中係梁洛甫佈告全國人士宣言書印刷品二十張詞意甚爲激烈另有信箋一紙請陳生提倡等情當由程檢查員送請殷使核辦殷君以該校係外人主持查辦殊非易易然値此蘇防吃緊之際又未便置之不問故頗費　躇云 
[無錫]  
　　舉行植樹節典禮無錫王知事因奉省　飭知舊曆淸明改爲植樹節業經籌備一切巳誌前報日昨已届淸明節王知事於早晨召集合署職員在大堂上舉行種植典禮先於署中二堂前天井中種柏樹四株次在後園植桃李十餘顆繼即偕同各職員至圖書館前隙地裁種松　等數十本並由王知事手植松柏兩株而返 
發給　師許可狀上月考試私塾敎師已評定甲乙出榜通告惟此項考取合格曁免試之敎師照章須由縣知事給予許可狀現經縣署將此項許可狀印就塡寫　事即日按名發給矣 
塡塞硯窪　交涉北門塘上有　塜一塊佔地甚鉅塜畔有河名硯窪漕　在天主敎堂之前前淸庚子年敎堂被焚曾由駐滬某國領事要　以義塜及硯窪　作爲賂償損失之代價　官巳經應允嗣經邑中士紳起而反對禀請保存古蹟其　遂寢歷來相　均未動用迨民國二年由無錫市議事會議决收歸市有呈縣　准近因普濟堂遷善局兩所經費無着難以支持爰商請市董事將硯窪　塡塞連同義塜撥　收管出租取息以　維持善堂經費業巳　　實行前日忽　該處天主堂司鐸桑　英出面交涉函致　知事謂　地旣不能爲敎堂所有亦不得爲善堂收管任其塡塞等　未知王知事如何答覆也 
[鎭江]  
　　商會　繳　捐鎭江商會總理吳澤民接鎭江警察總局函開　地店　　捐前淸時代曾按照租金抽收一五成租房業主分認其半旋　市面淸淡停止　收但目下各縣皆　房捐鎭地殊難獨異當此警　奇絀不得不藉以挹注茲暫以一成收捐仍由業户租户分繳其半業户廳繳之欵由租户按月代繳即以捐票抵租如係自　之產估租照捐均由業主繳納曾詳奉財政廳飭自本月起實行收捐已於日昨由局出示　諭誠恐各商號仍有未知相應函請貴會刋發傳單即日散佈各店號俾知此次收捐實爲萬不得巳之舉幸毌阻滯等因商會接函後巳印發傳單通告各商號務於陰曆三月初一日起照章繳納矣 
輪役擊斃貧兒日昨瓜洲某輪船局短班小輪停駛之時適有拾炭貧兒甚形擁擠不知何故被該輪茶房某甲誤將某孩力擊頓時斃命現該家屬巳至縣公署起訴請求驗究矣 
[杭州]  
謀財害命案之離奇嘉善縣署東首警察駐所對門有開設小烟店之胡姓寡婦向與已革巡警某甲　識多年近有某處捲逃　婦偕同女僕一人於三月二十一日下午五句餘鐘由嘉善車站下車乘轎至小烟店内年約二十餘歲手帶金鐲身掛珠串僕婦携兩考　　動非常闊綽因此鄰近咸爲注目詎料是夜二鼓時比鄰即聞呼救命聲迨天色未明由某革警約同對門警察所巡長奔至板行内買棺一具當即另囑警察二人站在烟店門首一若督殮者然嗣由巡長立喚鄕　四大老告以該婦確係急病身死勒令具結該鄕警答云此非路斃係在人家屋内照章不能具結如　欲具結須得知事　諭方可遵命越數日而城中忽有該烟店内發生謀財命案之傳說該鄕警四大老恐有揑名具結情事遂將實情一一禀明縣署於四月一日派警拘提當場拿獲嫌疑犯某革警及盛輔亭某巡長以及剃頭司務等多名一併收禁於三號開庭殷知事將嫌疑各犯略訊數語聞此案疑竇種種殷知事謂欲明白眞相必須開棺檢驗且死者屍身入殮時係黑夜故鄰居均莫知黑白云 
[安徽]  
　　倪將軍赴湘說安徽倪將軍日前由京回蚌曾召馬統領赴蚌行　商議一切要事聞將有帶領兵隊赴湘之說省城則另招第九路營隊駐紥并帶泗縣知事李銘楚爲鄕　刻泗縣知事巳改委牛維霖接署矣 
貴池發現金銀鑛皖南貴池縣　爲產鑛之區近聞該縣賢一保許家橋等處居民於分水嶺大封洞内見有黃白之土光潤可愛遂挖起十餘石送往上海試驗謂係金銀成色甚佳巳有寗波人前來擬組織公司請領執照到山開採矣 
[湖北]  
　　縱火巨案之善後白沙洲抄搶縱火案受害之貧民官商均表憐恤除由將軍巡按各捐錢一千串振撫外紡織四局總　徐榮廷亦捐一千串另由商會在武漢勸募二千串合其五千串　於一日由警處會同商會及當地正紳按户散發計發八十四家每家大口錢十二串小口半之該地湘帮富商盧玉　段祥茂二家亦自捐錢按户附發二串惟木行余義與等十餘家辭而未受所有被搶贓物現巳稍有查獲但法廳尙無辦犯舉動現湘鄂木業帮首已經商會邀請調處以兩帮同處洲地交易有年不能因力夫肇釁喪失感情凡向有往來者仍應照常交易其扛木力夫聽憑買者自雇不得罷阻並勸本帮勿得在法庭亂扯湘帮紳商以歸和好 
[長沙]  
　　皇殿改建工廠湘垣皇殿前經湯沈兩使會派長沙縣知事修葺所有費用開支數千串之多月前竣工後凡乘輿馬經過者均須降輿步行行人頗覺不便現在帝制取消皇殿自無存在之餘地昨長沙縣知事復奉軍巡會飭督率警隊多人將所有頌聖匾額及官吏下馬碑朝參庭等項一律拆毁聞將分别改修作爲貧民工廠云 
[山東]  
　　濮縣淸賦分局被焚東省自開辦淸賦以來各縣鄕間分局林立鄕民怨毒憤恨致將局所縱火焚燬者巳數見不鮮茲復聞濮縣臨潢鄕淸賦分局於上月二十號夜半時突自窓外擲入火藥一包登時延燃某局長及某地保從夢中驚覺不暇衣履赤身逃命不意屋門反鍵堅不可啓鼠伏地上大呼救命外人聞之將門銷砸毁始得倖免而地保某已焦頭爛額不似人形矣 
張定武又招募新軍自滇事起後在魯召募之川邊　送隊及蘇省之蒞東召募者統計共有六千餘名近聞定武張將軍又派員在濟寗道屬招募新軍十五營昨營務處程某已抵濟寗出示開招全嘉魚一帶并巳派員分往矣 
[雜評一]  
[調和與敷衍（一子）]  
自來調和之人必有一定之把握者也或主抑彼方或主抑此方或另主一折中辦法而令雙方讓步以就之此調和之所以有效也乃今之調和者對於彼方曰宜讓步對於此方曰宜讓步究讓步至若何程限則又皆含渾其詞而不示人以標的則調和安有效力哉吾故曰今之調和非調和也特敷衍而巳 
[媆化與緩和]  
　　東電屢傳帝制派遣人紛赴各省以媆化有力者所述媆化之法多端而運動發電爲最要今日所謂三要人六將軍十九省電機又大動矣殆即其媆化之效果歟抑亦如請願勸進時之紛電化而尙有未媆者在歟 
調和爲緩和人心之一法然而人心仍未和也於是乃進傳退位之說一方面以緩和人心一方面即以鼓勵軍心成效又未知奚若也此次北京之恐慌人謂因拱衛軍譁變之故而帝制派則謂由於退位之謠故其消弭恐慌之法先傳以廣西取消獨立而繼即斷以决不退位此又合用緩和與鼓勵之二法而錯綜變化者歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國注意中國時局續紀]  
大陸報云美國亞洲艦隊司令温特豪特海軍大將因南方時局日危特命巡艦加爾凡所登號開往南方保護外人生命財產該　巳於五日下午二時啓椗前赴汕頭聞現治汕頭之美艦維爾明登號俟加爾凡斯登抵汕後即擬駛往廣州美艦新新拉底號大約不日亦將奉命赴南温特豪特大將與其參謀昨曾正式拜會地方官 
[調兵往粤之兩說]  
　　松滬護軍副使盧永祥君所部駐紥吳淞一帶之第十師全部現奉中央電飭調赴粤東塡紥惟政府以吳淞爲長江門户關係綦重該師旣派赴粤省地方未便空虚特將現駐京師南苑之第十二師全部派撥來滬塡駐以固要塞現第十二師師長陳光遠已督率全師由津浦火車轉乘滬寗火車南來昨日午後抵淞扼要分紮盧副使則將於今日率領第十師全部開㧞赴粤 
又據大陸報云駐滬北兵第十師團奉命赴粤後其軍官曾會議數次議决僅派第三十九旅擬於今日（六日）出發 
[運綿不絶之虚驚]  
前日（五號）下午滬上行政司法軍警各署又得偵探報告訪悉在滬黨人巳經議决定於是晚（即五號夜）三時舉事云云各機關得報後深恐縱火擾亂立即知照内地自來水公司請將水棧儲足水力以便遇有緩急取水澆灌並由楊護軍使令將製造局内所裝之水龍頭接裝皮帶通宵派兵管理一面由上海防守司令王如見君分飭駐局十三四兩團長王田二君督同該管三營備齊槍彈在扼要各處妥爲戒備又於上燈時加發特别口令凡在防守區城内遇有巡查軍隊均須詰詢口令以昭愼重所有火車站沿路線及荒野之處責成憲兵營營長張輔漢君派兵分段梭巡高昌廟街道店舗居民人等諭令及早閉門至望道橋與西栅兩處自九點以後阻止行人入内南碼頭一帶馬路由砲兵第四團陳團長派兵荷槍站崗其水路方面責成鈞和巡艦董仲發君派令艦兵持鎗在艙面通宵輪班瞭望不准船隻夜行並飭水警第三分署長王壽良君責令泊於各支河口之巡船查察禁阻河内民船開駛出口自斜橋以南至製造局一帶之馬路則由步兵十六團所部各處派兵沿途站崗梭巡防範甚爲嚴密直至昨日天明安靜如常始各撤防 
[探報黨人組織義憤團]  
本埠某機關昨日又據偵探報告謂現有黨人在本埠組織一義憤團其團章不收入團費須各盡其力冀達目的凡團員有功者將來有特别酬庸現在入團人數頗衆總團在滬並在内地設立分團以資策應等　聞已分别嚴查並電達北京轉行各省防範矣 
[橋堍派兵扼守]  
楊護軍使查得新築之斜徐路計有西妙橋路大木橋路七賢路打浦橋路新橋路局門路等處均係直達龍華及製造局之要道由法界越過各該路口橋樑即爲防守區域應於各路橋堍派兵扼守際此戒嚴期内凡在深夜有人走入華界皆須艦詰以防意外昨巳飭由十五十六兩團長責成各營派兵防守矣 
[禁阻交通之不便]  
南市各業商家因近日謠言又起軍警戒嚴每夜一時以後交通不便殊於商業諸多窒碍是以公同集議呈請商會轉請軍警各機關設法通融或則仍照前次辦法給發證劵俾便通行 
[偵探拘住黨人]  
本埠某機關偵探前晚在滬寗火車站查獲重要黨人張某一名暫押警廳因關防嚴密詳情暫緩宣布 
[屍屬大鬧屍塲]  
江北車夫薛長萬因欠車租不洋四角陰曆二月二十七日由放車人周海峯向薛索討無着以致鬭毆薛歸家　臥床不起由其父薛德裕其妻薛馮氏向周理論曾經王幹臣余少卿等從中排解周允出養傷費洋十三元尙未過付薛長萬已於前日上午身死當由十一圖地保投報地方檢察廳於下午六時派檢驗員吏到場驗得死者腰肋受傷一處四　警署當將周海峯及經勸之王余二人又該處管門人沈阿陽等一併傳案檢察官諭令屍屬先行具結棺殮是時屍屬要求檢察官給予懲兇憑證問官以向無此種辦法當場拒却詎屍屬等肆咆哮與檢驗員吏爲難一時聲勢洶洶秩序大亂旋由四區警署加派長警到場彈壓始得平靜將被告還押警署直至昨日下午始經林廳長派法警協同四區長警押令收殮發封兇手帶回究辦 
又一訪函云黃包車夫薛長萬被毆致斃一案前日下午由樓檢察官等蒞場相驗尸父薛德友偕尸妻薛洪氏等投案請求驗究樓君等即驗明薛長萬胸前並兩肋等處果受拳傷塡明尸格諭令尸屬備棺收殮聽候查拿在逃兇犯周海峯到案懲辦詎薛德友薛洪氏等突向樓君强索尸格單樓君謂尸格單須帶回廳署存案不能由爾等取去並向之再三開導不料該尸屬難以理喻不一刻竟聚集男婦數十人並有沈奇甫者爲首喝令大衆以野蠻手叚對待於是該男婦等一唱百和擁上行兇樓君知事不妙及乘車由小路避去樓君之馬車亦遭打壞樓君等返廳據情面禀林檢察長核示辦理昨日午後沈奇甫潛至檢廳前探聽消息當爲法警查見拘禀奉樓君預審判押候究 
[巡捕擊斃强盜續紀]  
揚州婦人劉張氏於前晚九句餘鐘在漢口路永保客棧門首被匪徒二人出示手鎗　去值洋二百餘元之金鐲一副一匪逃至山東路福州路轉角被總巡捕房三道頭西捕麥根道開鎗擊倒並經五百十七號華捕用鎗桿帮同將該匪擊斃各情巳誌昨報茲悉昨由捕房驗看死者指模知係過犯楊炳坤遂將尸體舁至虹口斐倫路驗尸所報晴公共公廨關讞員於午後十二時偕美副領事郭君各乘馬車蒞所　得委係拒捕被鎗擊斃塡明尸　即升坐公案研訊先由二十七號西探目彭山投案禀明前情並將所繪該匪搶刧地點及倒斃處之草圖與該匪所持蓮蓬式五響手鎗一支呈案請察繼由事主劉張氏投訴寓居四馬路滙中旅館樓下十六號房間昨晚九時由棧出門雇乘黃包車至三馬路永保客棧迨至門口正欲下車忽來匪徒二人出示手鎗嚇禁聲張將我臂上金鐲捋去我即下車喊捕一匪向我開鎗未中旋有巡捕趕來該匪等向該捕連開三鎗該匪即往東轉灣逃逸並　三百九十五號華捕投訴昨晚九時在山東路漢口路轉角站　聞有人喊捕强盜即上前拘拿當由兩盜向我連開三鎗一彈從右脚上擦過我亦開鎗還擊亦未中遂鳴警笛尾後窮追至四馬路口見有五百十七號與三十一號三道頭西捕在前面過來該匪　遂開鎗向擊未中旋被三道頭西捕開鎗將一匪擊倒等語又據三道西捕麥根道投訴與五百十七號華捕同在山東路查巡　聞警笛聲見匪徒迎面而來上前　阻該匪等即向我開鎗我亦開槍還擊一匪飲彈倒於四馬路轉角後由五百十七號華捕趕來用槍桿向該匪頭上猛擊兩下並將該匪所持手鎗奪下云云又據五百十七號華捕投稱昨晚在山東路適遇三十一號三道頭西捕與彼談話忽聞警笛聲　與該西　趕去我在前面見一匪向我等開鎗我即裝珠還擊已被三道頭西捕將匪擊倒遂將珠倒出上前察看詎該匪又爬起開鎗我用槍桿向其頭上猛擊兩下彼始倒地鎗桿已擊斷遂與西捕將該匪所持手鎗取下一同回報捕房是實中西官着各退去手槍暫存捕房即於驗訊單上簽判云驗得巳死楊炳坤委係拒捕被鎗擊斃着地保棺殮候緝在逃同黨解究 
[騙退强盜之急智]  
前晚八時有匪徒兩人至法新租界愷自邇路二十二號門牌福和銀樓兌換金戒等物店夥取戒在手正欲携至櫃上見該匪等持有手槍知係圖搶該夥誑稱此戒係是銀質如要金戒請暫等候至樓上取來該夥即出後門報告巡捕兩匪見店夥良久不出知　不妙偕同逸出適巡捕得信到來拘拿該匪等隨路開放手槍飛步奔逃致被逸去捕頭立飭各探一體嚴緝到案訊辦 
[陳家宅發生盜案]  
本邑西鄕漕河涇北陳家宅鄕民陳錫桃家於本月四日晚十二時被盜匪二十餘人各執手槍利刃等械打門入内刧去白皮箱二隻内儲綢皮單夾布衣四十餘件英洋三十五元及陳妻手上金戒一只銀飾等件共値洋二百餘元携　逃逸事後經失主開具失單報告該管警區及上海縣地方警察所請爲查緝　警佐首領昨特飭派偵探前往失事處所查勘情形以便偵緝　盜到案究辦 
[盜案人證未齊]  
持械糾黨先後夥刦公共租界華特路陳揚氏吳淞路粤婦蘇巧林北四川路朱阿根克　路吳毓麟北江西路唐陳氏謝李氏等數家共値萬金巨贓之粤盜王啟倫（即水菓小生）盧品才被捕拿獲抄出刺刀鎗珠及金珠飾物原贓迭解公共公廨訊供詳情屢紀前報前日午後由捕傳同事主人證將王盧兩匪解送公堂復訊先由捕房刑事檢查科代表牛門律師上堂譯明前情請究王盧二人延律師到堂辯護經王肇之襄讞與英康副領事會判王盧兩人帶回捕房還押候傳齊人證再行核辦 
[緝獲屢犯刦案之匪徒]  
匪徒劉開銀黃玉功張萃安趙子舟王季川專在公共租界糾黨持械搶刦擾害治安前日被老閘捕房中西包探緝獲昨晨押解公共公廨經兪代襄讞會同美别副領事略訊一過判均還押聽候查明於下禮拜解究 
[偵緝隊破獲盜案]  
淞滬警察廳偵緝隊隊士朱仁泉王志臣前日在閘北滬寗車站北首拿獲盜匪夏得貴一名係上月浦東某姓家及閘北老港内船上兩次强刦銀洋衣服案内之盜犯前奉徐廳長飭緝未獲茲有線人報告得以弋獲當解警廳司法科訊辦 
[園池内發現砲彈十誌]  
法新租界徐家滙路四十四號天祥花園房客德人奈而生住宅後面池塘内撈獲砲彈八箱後拘到奈而生之汽車夫劉金標解送法公堂判押六月及與此案有關之西婦温司脫克判押三月罰洋二千元在案昨日該西婦延穆安素律師到廨請求堂上暫緩執行中西官會商之下准温司脫克納金贖罪劉金標押滿三月後尙有押期九十天亦准罰銀贖罪 
[暗殺嫌疑犯之刑期]  
　　法捕房探目沈德福包探任水揚前在法新租界喇格納路大德里二百七十五號門牌内拘　犯有暗殺詹大悲嫌疑之偵探孫克長即孫友子及陸春山劉老五吳永生于振興孫德才等六人經法公堂訊供詳情迭誌前報昨日提案判决中西官以劉老五前由在詹大悲家當差之劉坤山證實持槍暗殺無訛判押五年陸春山代聶體仁介紹劉老五等前往暗殺判押兩年孫克長抑滿九月孫德才押滿六月吳永生押三月滿期一併永遠逐出租界于振興驅逐出界完案 
[買空賣空之新判例]  
高等審判廳飭上海地方廳云昨接司法部飭以買空賣空係商人以泉幣貨物市價賭賽高低其事與賭博同論故在前淸法令及現行刑法上均爲處科罰之行爲各省行政官長雖間有另頒明文禁止者然此種禁令不過就國家所已經禁止之行爲而申誡之至法令禁止之效力不同行政官另有禁令與否而有殊異特規定判例三條㈠買空賣空其性質爲賭博之一種　以此種行爲目的者不同係何種契約均係對於債務要求爲不法行爲當然無效㈡係爭利息因買空賣空之委托契約而生在法律上自無援據請求償還之餘地㈢賭博在現行法上爲處罰之行爲自不能因賭博而發生有效之債權仰即轉飭地方廳及兼理司法之縣知事一體遵照辦理等因奉此合亟飭知 
[麵粉市面之反覆]  
本廠麵粉市價向來祗有數分上落鮮有漲跌至一二錢者乃上年冬底因小麥來貨無多而天津烟台牛莊廣東大連福州厦門汕頭等帮均大批購辦市價驟漲二錢及至開春後客帮購辦者甚爲淸寥售價遂逐步跌落現較紅盤價格共跌一錢五分似此大跌大漲各囤户不免虧蝕調查現市裕豐廠之雙　牌頭號售銀一兩六錢七分半次售一兩五錢七分半茂新廠之兵船牌頭號一兩七錢凈　）次一兩五錢七分半（扣佣）九豐廠之山鹿牌頭號一兩六錢四分半（凈盤）次一兩六錢立大廠之天字牌頭號一兩七錢（扣佣）次一兩六錢申大廠之雙馬牌頭號一兩六錢七分半次一兩六錢三分半其餘各牌市價亦大略相同各廠因粉價旣疲麥價又昻製粉出售無利可圖多有將貨少做者南市某廠且因此暫停俟再相機進行云 
[湘秈大都運川]  
本埠米業中昨接湘省來電謂近一星期内有南北兩軍購辦大宗軍米運往川省計達二萬餘包民軍方面有李某出面派人購辦裝入民船運赴川省北軍方面亦派委採辦裝某公司商輪轉運故運往滬地之貨甚爲缺乏現市上秈米價値已每石增高二角之　云 
[湘省紅十字會募捐]  
滬海道尹公署奉齊巡按使通飭大致以接湘省紅十字會會長熊希齡氏電稱該省西路各縣地方慘罹兵災情最可憐同人等籌募捐欵組織醫院前往戰地實行施救惟災黎滿目綿力有限敬希解　　助兼代勸　俾一方生靈殘喘重蘇等因除由本公署籌捐五百元滙湘接濟外飭仰該道尹代爲勸募以襄善舉云云周道尹奉飭後已轉飭所屬上海等十二縣知事一體遵辦矣 
[添設守衛崗亭]  
淞滬護軍使署查得高昌廟至龍華一帶守衛崗亭（卽衛兵所每所可容四人）向在各要隘安設一座現當戒嚴之際擬各加添一座對面施設已飭匠照式配製矣 
[妨礙交通之妄舉]  
昨午滬杭火車駛至本邑西南鄕梅家弄附近忽有王國樑者手持巨石擊毁該處軌道並將火車玻璃窗等擊壞該火車立即停駛喚令鐵路巡警協同地方警察第四區警局派出所巡警將王國樑拘獲送至該局解由事務所移送地方檢察廳由李檢察官等提案研訊王堅不供認判令收押候示 
[再誌警長對於長警之訓勉]  
淞滬警察廳徐廳長連日傳見各長警親自訓勉已紀前報前日爲第三天最後面諭之日徐廳長謂我連日傳見弟兄們不憚煩瑣再三誥誡内恐諭令爾等長官轉相傳述或有疎漏之處故傳弟兄們來廳親自面諭以期周至爾等須知自去年十二月五日以後我淞滬警察名譽日增爲全國警察之模範昨日我奉護軍使面諭上海的警察頗有陸軍資格戕來軍官有缺要從你們警察内提選爾等看這希望大不大况且拿獲匪人我必越級提升不按資格望弟兄切切牢記云云 
[緝私營拿獲梟匪]  
兩浙緝私第二營張領哨奉魏營長派往上海川沙一帶巡查前日督帶鎗船八艘在浦東祝家橋相近拿獲鹽梟王子祥一名抄出私信二封係運動某領首之私信託爲包庇販私經過奉賢不可拘拿張領哨除將王匪寄押浦東地方警署外昨已報告魏營長移提該犯澈究 
[催解隴海鐵路借欵]  
上海縣沈知事致南市上海商會　云案奉財政廳飭奉　按使批廳詳復隴秦　海鐵路短期借欵一案先將　募情形　鑒核由奉批詳悉仍　限嚴催未報各縣極力勸募如有勸集巨欵或延不遵辦者　分别詳請奬懲仰即遵照此批等因奉此查此案前奉巡按使　次飭發到廳業經通行在案旋以各該縣中據　水縣詳報募集銀一百六十元其餘報解者甚屬寥寥當先將勸募情形一面具文詳復茲奉前因合即通飭仰該知事遵照設法勸募竭力進行如有勸集巨欵者當由本廳詳請奬勵事關要政毌得玩延致干懲處切切此飭等因奉此查此案迭經函致貴商會募集催勸現又迭奉嚴飭合亟函請貴商會查照迅將募集之隴秦豫海鐵路短期借欵尅日解縣至爲盼切 
[住居南市定福弄之南翔婦人謝林氏與舊鄰直隸人李占元有染氏有長女前於定親時所得聘禮首飾均被李取去今届該女婚期伊邇迭次向李追討無着反乘新娘新郎回門時任意滋擾揑討借洋五十元該氏情急偕其姊丁林氏扭控該管警署移解警廳司法科經顏科長提訊之下以其情支離飭氏暫退李留候查明再核 
[拐賣有夫婦女]  
浦東林家行鄕民金妙生之妻顧氏來滬帮傭被萬阿三韓長生等串賣無蹤昨午金將萬韓二人在董家渡尋獲扭控警局當以　關誘拐有夫之婦一併函送地方　經檢察官預審之下判萬韓收押候查明金　氏下落再行核辦 
[逃妾巳被查獲]  
寓居靜安寺路居仁里一百十七號門牌之杭州巨商宋瑞蓀之妾雲玉（即前在日新里爲娼之雲玉居）於上月二十四號捲取値洋一萬元之金珠飾物逃逸匿居某旅館内前日被捕房查悉昨派包探將宋妾拘解公共公廨請究中西官判交一萬元人洋並保候下禮拜二開審 
[三人各有理由]  
王朱氏至法公堂控稱丈夫王崔生前向杭州金公館出洋購一使女桂枝來申作妾祗　廿四天即行逃逸今已尋見惟於未逃之時有周文芳時至婦人家門外探望引誘逃逸後周亦不見顯見被周誘逃故此扭案求究周供商人父親在原籍購買桂枝爲婢後售於金姓作妾現忽在王姓家内逃出後向商人言明前情始知其事並無誘逃情事桂枝供朱氏開設野雞妓院並無丈夫女子自到伊家後即逼令爲娼已接過狎客九人女子不願是趕逃出並非被周誘逃　讞員判周交保桂枝管押候查明再核 
[家事有人理勸]  
已故前淸卾督瑞澂之子桐華在公共公廨呈控庶母瑞廖氏侵吞値洋三千六百元之金飾一案昨日上午由王襄　會同英領卓君升座民庭研訊原告延律師上堂聲稱此事雙方已邀公正人理勸如理處不明再請傳訊訊之被告亦延律師到堂陳明與原告律師所述相同中西官判被告交保候改期再訊 
[狎客因何服毒]  
本埠當舗領賊人程斯德之夥黃又　前晚至北雲南路永平安里四十七號門牌陳連　所設之雉妓院内與妓女金媛媛同宿詎至天明黃在牀呻吟該妓即通知龜鴇送請紅十字會求治該會不納旋即身死報知老閘捕房派探將屍舁至斐倫路驗屍所昨報公共公廨關讞員會同美郭副領事蒞所驗得委係吞服洋烟身死塡明屍格升坐公案研訊據死者之表姊夫胡建瑞投案請求免予標封並具禀呈稱死者身畔尙有皮夾一只内有鈔票一百餘元皮夾已由該妓院令徐仲福送還惟鈔票已被吞沒且身死不明請爲澈究並由程斯德之妻陶氏姊兪程氏投訴程往杭州遊玩死者身畔確有當本洋一百餘元又據鴇婦王陳氏投訴金媛媛在樓下我在樓上雖在一家金妓另有本家所有皮夾我在客堂内檢得即交於二房主是實又據金妓投訴死者於前晚二時半進來計夜度資及娘姨下脚點心共洋二元九角當死者開皮夾取洋時我見該皮夾内並無鈔票迨至次晨聞死者呻吟之聲即通知娘姨本家及二房主同來察看後送紅十字會醫治因該會不肯收納退回未幾身死又據徐仲福投訴在周公館當差因將皮夾送至程斯德家内　捕房令我到堂作證中西官即於驗訊單上會同簽判云驗得巳死黃又鵬委係吞服洋烟身死即着屍親棺殮到案各見證着分别押候下禮拜二研訊核奪 
[被告供詞支離]  
 
 
] 

Page 11

 
 
入日本　之上海人潘延初　福　律師在公共公廨控告鄕民張阿弟賣地不交業經傳訊在案　日午後由　副　事西　畊一君蒞廨會同兪代　讞升座提訊原告由代表律師上堂　明案情請追質之被告供不承認並稱此項單地係被包打官司之潘建良騙借等語中西官以被告供詞支離判令交保候宣佈堂諭飭遵 
[表嫂代求伸雪]  
吳　路四百十七號沈記理髮店夥黃　年身死不明由屍親傳林氏投報美捕房請驗一節巳記昨報昨日上午經公共公廨中西官蒞所相驗捕房將該店股東湯二沈善忠及原告傳林氏等一併傳案據該氏供死者係其夫表弟日前　湯　　致斃　爲伸雪當經檢驗吏驗得並無傷痕而屍親堅稱　　要求剖驗中西官互商之下諭令該氏先行具結聽候覆驗核辦 
[苦力失足殞命]  
前日下午有小工某甲在揚子路四房棧房樓上堆裝貨物失足墜地血冒而死由捕聞知歸報美捕房將屍車入驗屍所嗣因查無家屬諭飭三圖地保報堂收殮 
[汽車夫自認疏忽]  
汽車夫張福坤駕車行經法大馬路吉祥街口開機疾馳希圖受至電車前面致將黃包車夫及行人邱公才邵阿定等兩人撞倒碾傷手足等處由捕拘獲將邱邵二人送往醫院醫治張先解法堂請究據供實因一時疏忽所致後當格外留心求宥判押候以傷人醫痊再行核辦 
[尅減浮筒燈油]  
本埠浦江一帶由海關設有浮筒晚間點燈俾來往輪船知所避讓其燈由關雇用夏銀和專司其事詎夏近來將燈油尅減以致夜半燈即無光事爲水巡偵探何阿春查悉禀明稅務司並水巡捕房梅捕頭將夏拘案斥革昨日函送地方檢察廳訊辦 
[嚴禁作踐妨農之陋習]  
上海縣公署昨出示諭云案據陳行鄕經董秦錫祺詳稱竊查上年秋收歉薄全恃豆麥豐收接濟春夏之荒乃鄕間陋習作踐妨　請出示嚴禁等情查作踐妨農事非一端均爲民食之　陳行鄕旣有此陋習各市鄕想亦不免茲將　禁各條列下㈠縱放牛羊鷄鴨啄食鄰田無論棉米豆麥自苗至食實逐節受害㈠水濱蘆荻春芽始生即斫充牛羊之料蘆　之性一年斫靑則數年不茂非時妄斫暴殄天物㈠植棉之田低　或溝洫　所種赤　黃豆及芝蔴之屬鄕間潑婦頑童往往於將熟未熟時連根拔去㈠田壞各有界址每有挾嫌越界故意蹂躪理論不服逞兇毆駡以上各節除飭縣警察所分飭各區查明取締以重民食外爲此示仰縣　農民人等知悉所有妨農各項如有明知故犯定干查究懲辦愼勿以身試法 
[保護換碗擔之批詞]  
滬海道尹公署昨日發出批示一道照錄如下商民華芹初曹步靑曹步雲陸春芳等二百零八户公禀稱地痞妨害營業環　檄縣給示嚴禁由據禀及粘均悉爾等以換碗營業在上海靑浦嘉定城鄕村鎭肩挑貿易各該地方土豪惡棍如果時有結黨敲詐行爲殊屬不法　上海靑　嘉定縣知事查明給示嚴禁以維小民生計而遏地方刁風此批 
[聲明銅洋來歷]  
　人陳愛濤因持銅洋向南京路何衡豐洋貨店内混用被店夥何宏梯查悉　捕拘解公共公堂訊供收押在案昨經中西官復訊陳供係在友人處借來不知是僞判仍　同捕房候查明再核 
[粤人聚賭抽頭]  
粤人李洪因與王阿華陳阿祥張阿華唐文卿等九人在武昌路三十一號屋内聚賭抽頭被捕房查獲昨將各人併解公共公廨經中西官訊明判李洪則洋二十元無洋改押三禮拜餘人各罰洋三元一併充公賭具銷燬 
[偷竊大土兩箱]  
潮州人陳旺成前日竊取博物院路七號門牌敦和土棧内値洋二萬六千元之大土兩箱雇車載運被包探查獲昨將人贓押解公共公廨請究經關讞員會同美郭副領事研訊一過判陳押候查明再訊 
[敎會紀事三則]  
基督敎全國勉勵大會今日（七號）在杭州大方伯廣濟醫院講堂開會十號閉會經會長嘉君與津浦寗滬杭各路局商妥凡赴該大會之基督徒准收半價東北各省會員運日紛紛過滬本埠敎務機關代表如聖敎書會兼佈道團徐維繪倫敦會江浙勉勵協會李福江天安堂女勉勵會王娘娘蔣太太浸會西門支堂　迎人等均於昨午附車往杭 
本埠傳道聯會委辦商妥定於下月在華法英美界内之禮拜堂舉行聯合大佈道三星期每晚八時至十時由各堂敎牧師主講救世要道並由男女信徒學生唱詩招待 
上海婦女靑年會特請游美敎育家余日章君於星期日即九號午後二時半蒞會演說並有男靑年會英語論道部之音樂班聯奏昨已柬請男女信徒蒞臨聽講 
[中華人丹部讌客]  
昨日午刻中華製藥公司人丹部發行所假四馬路杏花樓讌駐申諸客帮到者四十餘人讌畢同乘汽車至寳山路人丹製造廠參觀由廠長許子寛導引諸客帮參觀一切並說明製造諸方法其屋爲十一開間三層樓洋房男女工約二百人司事二十餘人其内容分十課如機造丸料製料乾燥飾丸裝盒銅匠木匠則男工主之元丸裝包則女工主之原料與裝璜均純粹國貨諸客帮見其規模宏大組織完善皆極口稱許並擔任推廣銷路並聞該廠爲提倡國貨計故原料雖貴允許客帮暫不加價云 
[氣候報告]  
　　上海徐家滙天文臺天氣測候報告 
巳過者之報告四月五日反旋風行將入海中國北方氣壓下降山東以南有信風北方涼風無定向天晴晚九時上海徵有地震六日上海天氣晴朗凉風吹向東南氣壓下降六日下午四時前二十四小時内上海氣候温度至高六七·六至低四二·四去年同日至高五五·二至低四六·八 
未來者之推測六日下午四時三十分預　中國北方　低度温州北有自東南至西南之烈風稍南有方向不定之凉風 
[雜評二（訥）]  
伍唐調和說之初起時滬人皆不之聞而北京喧傳於是華　紛電勿調和帝制派亦憤然以　和爲失　致有請懲治伍唐兩人者如此情形弗論伍唐無調和意即熱心調和亦將不願調和矣今中央忽又殷殷函勸此和事老（見要聞二）力請出任调停吾不知伍唐將謹謝不敏耶抑將欣然自任耶 
前此旅滬粤人勸龍濟光弗開兵　而龍兩次聲明保護治安隱然表示其中立之態度吾万以得免兵　爲粤人幸而不謂今又准北軍入境是前之所謂中立者已不可恃矣夫擁護中央非不可明白告人之事而乃暗昧不明　此非特與大局無補抑且失信於粤人其自爲計亦拙矣哉 
來件 
[說明植樹節之緣起]  
　　（義農會總幹事黃奎述） 
今日植樹爲歷史上開記念節之紀无然此事之所　或爲諸君所未盡悉夫我國地多荒蕪野多游民此中外人士所詬病而國勢日積於貧弱爲治者所以扼腕者也辛亥而後憂時之士於是有義農會之設在鍾山從事樹藝並安置貧民百數十户數年以來成效久巳昭昭在人耳目去歲曾請美國公　代表張農商總長馮上將軍到會種樹以資紀念而爲民倡頗極一時之盛然本會之志終以未能普及全國爲憾旋由本會職員西人裴義理君代表赴都商諸周總長轉呈大總統以淸明日定爲植樹節永遠遵行當蒙慨允並飭令各省一體遵行此今日盛會所由來本會所以歡舞者也然在昔之世芒種佳節自天子以達於縣令亦莫不以躬耕典禮爲重乃何以　山濯濯田野不治民有　色至今如故此無他在上者率行無誠實之心斯在下者遵行無致力之地民使之由不使之知此所以芒種與禮雖歷古沿行而無當於農事也今日淸明旣由大總統定爲植樹節並由使節率同士紳舉行是使人人心目中今日有種樹之必要且使人人有提倡種樹之責庶舉國童山日具葱蘢之態異邦　木斷絶來舶之機草萊關而民有攸歸庶淸明節得增歷史上之光榮而不致等於芒種節故事奉行之例此則本會所　祠以求諒爲諸君子所樂聞者也 
來函 
[張益齋來函]  
啓者今視申新兩報登昨日美界漢璧禮路永祥北里十八號門牌失愼一節觀視之下不勝駭異緣起火實係右鄰十九號想必貴訪事所誤務乞更正爲荷 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
塵餘觚剩 
[顧鈺] [  士諤]  
崑山顧鈺亭林先生八世孫也軀幹彪偉孔武有力一鄕推爲健士夜不臥床榻　巨竹兩端而剖其中臥則以兩臂撑之竹開如弓身臥其内醒則疾躍函出竹合如故稍遲延臂鬆竹猛夾勢能裂顱破腦巨竹之張合常在百斤左右兩臂之力可謂巨矣光緖已丑　南場武闈時江淮徐海这奇士雲合霧集萃薈　陵擾攘街市悉糾糾桓桓之輩一日顧偕二三友行經夫子廟見一家門首貼有長紅標曰下江比武顧不禁心動笑謂友曰上江人口氣如是誇大不知力果何若友曰力且弗論如是措辭明視下江無一男子當與較君發難吾儕當助君言時適有松江武士十　人至聞言均作不平狀僉曰此事非　君不可盍與狂奴一較　弱使彼從此不敢輕視下江人顧聞而氣壯於是投刺請見刺上大書曰下江人　　刺人一健者出逆顧睨之其人頎而黑目光炯炯威儀逼人　手逆客笑問來意顧曰君　稱下江比武何輕量下江人也其人曰是誠余過請更書上下江比武顧曰必如是纔公允其人曰更書上下江恐來比者祗上江人殊失鄙人求友初意顧曰是首余殊不解其人曰是何難解下江人都是不屑賜敎者顧奮然曰余雖不才竊願與君一較量不知如何比法其人曰余有硬弓一計重三百斤余先張之三君亦能三張之否言畢出鐵胎角弓一顧視之弓牛角爲背牛筋爲裏中夾鐵皮一薄如鋸刃廣亦如之誠良工也其人扣弦畢笑問顧曰君欲先抑後顧曰客不僣主當君先其人笑諾執弓在手連張三次狀殊輕易畢授弓於顧曰能則張不能勿强爲顧接弓拉之覺分量頗沉重　受人嘲儘力拉之强一强二至第三次力盡手鬆弓弦　然而臂骨折矣其人笑曰告君勿强不聽我言果然被禍以子之材春秋兩闈亦能連捷今成殘廢悔何及矣顧聞言嗒然是科遂不能入場後遇名醫治痊　庚　恩科中武闈第三會試連捷補授藍翎　衛 
詩選 
[沈太侔以感事詩四首用梅村滇池鐃吹均次均和之] [  高天梅]  
鄒城王氣有無中不信阿房尙有宮天地風雷妖自滅山川神鬼感相通療人爲蓄三年艾射日方開五石弓花發檳　榔作奇態今年原比去年紅 
無端平地轟岩　　呌狐鳴又一朝復古居然周黑獺理財更過宋靑苗倘隨餘子收殘局始許他生　洞簫鐵鑄六州成大錯槐宫夢覺恨艱消 
錦衣使者遍遐荒殺氣横天落日黃忽聽蠅聲遭莽纂只愁魚爛到梁亡羽書似巳傳東郡太白何緣指朔方三户亡秦應不遠枉敎忙煞殿中郎 
一夫奮臂足當關踏破炎荒萬里山九死相期蹈東海七擒敢說服南蠻斫鯨大海談何易蒞虎深山悔不還他日鹿臺成故事攀髯可有鳳池班 
[七疊韻似平泉先生] [  南湖]  
不因人熱傍侯門坐嘯江湖舌尙存忍對羅浮尋夢影（平泉得百年老梅一本）羞看短　著霜痕到頭馬鹿誰能辨籠眼山河莫漫論猶有浮生窮活計滿房圖史伴吟魂 
詞選 
[湘月偕内子泛舟西湖遙步龔定韻] [  吹萬]  
夕陽如　媚六橋柳色風流娟麗柳外笙歌花外舫　頃波光無際花落愁多春寒夢殢不展東風意鷓鴣聲勸未容料理歸計 
好是堤遠圍靑潭空凝碧人影嬌扶起祠宇園亭　　遍更向禪林暫寄山笋淸某湖蓴滑膩　　家鄕味者番咀嚼　思老我雲水 
自由談譚屑[  鵷雛]  
峭寒中人則敝緼自温屬饜旣久則侯　不美何也投非所欲也事苟投非所欲雖有良法美意贅疣而巳論治者可曰我必如何如何而後治哉 
私欲猶洪水也横流泛濫　民爲魚而不止堤之旣虞　　縱之又慮其狂直是無可措手率天下而爲私欲之事者是舉國以投之洪水也 
小說一 
[社會小說漢恩士傳（續）] [  小草]  
弟即起辭曰余職務蝟集不能久留余行矣姊當原我即爲禮而出母夫人送之梯問仍返所居之室以候其子近午而漢恩士始由戚家回將及門首衆童適在嬉戲漢恩士立而指揮之母夫人聞聲而呼漢恩士乃趨返以面其母母夫人即以其弟之所言者告之漢恩士且誡之曰此爲汝發　之始母怠荒毌桀傲母不敬母不愼以墮汝家聲也漢恩士辣然曰母言誠然兒當謹誌不忘是晚母夫人於燈光之下爲漢恩士整治行具漢恩士則入手於短袴之左右袋中於斗室中盤旋微步雙眸下視凝重有神似深思一巨大之事件片時不易解决者外史氏曰凡世人當首次任事之前靡不鄭重以將之即安置一器物　　一玩品亦不敢輕忽以取罪戾矧以一靑年往勳爵家任若是之重職耶是時母夫人恒回顧其子之舉動雖不譁贊其美以長其驕而其頰輔之間歡　可掬已足表見其愛子之深心故室中舍壁間之鐘聲及漢恩士足下之拖履縮縮聲幾無復他息而忽有履聲　　起於悌間雜沓而上似不止一人至漢恩士母子居室之門外履聲復寂然而止母夫人顫聲微呼曰得母盜我子速將匙　之言至此門巳闢覘之則鄰人及蒙湯姆二人巳先後逾　而入門以外尙有至夥之孩童足䞦超不敢進湯姆口咍目動呐呐然欲言而未遽發乃以手牽及蒙之衣意似令及蒙進詞者及蒙乃侃侃言曰聞密昔司之公子將　力於大貴人之家余輩竭誠來賀漢恩士之母夫人乃始祛其虞心答曰謝高鄰厚意湯姆曰此間自密司脫爲上帝降福後（意似指漢恩士之父之死）竟無　起之人以爲密司脫之繼今公子克紹箕裘善人有後大可欣慰而余輩　屋者亦庶幾與於榮光湯姆言至此喉中格格有聲氣管受阻言不能續而户外羣孩之掌雷續續如連珠及蒙復回顧而　首意似謂湯姆善於辭令母夫人乃大悅曰小子不德敢拜嘉言並令漢恩士鞠躬以謝及蒙湯姆乃率羣孩　然而去 
小說二 
[俠情小說紅蘩蕗别傳] [  天虚我生]  
　　第二十五章（續） 
檢查旣巳其人復啓門令出出則舒勿林仍待於門次其人即向舒勿林報告曰檢得鎈刀二匕首一金圜二十舒勿林點首遂引馬克格尼爾轉入一甬道其　有鐵門釘以銅環巨大無偏磚壁之上則鑿有方孔凡二有人自内窺其兩眼問日來者爲誰舒勿林曰保安會員舒勿林國民其人聞語立啓拴闢門門蓋自内加鍵者舒勿林顧夫人曰夫人入此此間即紅蘩蕗被囚所矣夫人旣入則先爲衛兵之室空氣至濁板菸之氣擁塞鼻觀幾嘔夫人不禁微噤覺此身巳入萬險之中此後安危正不可料𢌞視舒勿林則大駭蓋舒勿林早� 
巳不知去向矣 
　　第二十七章 
夫人至此亦不復顧危難則逕挾膽而前由此入室即爲紅蘩蕗被囚之處其中燈光至黯才可辨影屋陋而隘破　之畔置板桌一椅二皆巳霉損此外别　長物更一隅則爲木榻榻上臥一男子蓬髮垢面不復煩人則紅蘩蕗也夫人此時心中五味俱備直前而握其手以按口親之紅蘩蕗時方閉目而臥以手爲人所握則厲聲曰吾巳告汝儕吾不知嘉蓓所在即殺我亦無益夫人聞語幾欲失聲哭則力忍曰吾愛我也白拉根内始徐徐張其倦目目張見夫人矣則雙頰立陷展爲笑容直抱夫人於懷曰吾愛汝來耶言時心房震盪幾欲奪喉而出夫人曰柏爾西汝奈何狼狽至此白拉根内曰吾愛汝以我爲狼狽乎雖然吾得見汝於此間雖有苦　亦且忘之矧我固無苦也 
 
 

Page 15

 
 
   
 
 

Page 16

 
 
   
 
