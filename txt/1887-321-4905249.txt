# 1887 - 321 - 4905249

 

Page 1

 
 
[翰苑分書選注六朝唐賦出售] [  點石齋代啓]  
　　六朝唐賦爲詞學家所宗尚甲戌年馬君分請名公巨卿之精於楷法者各書數頁萹末詳明註解精妙無匹此書向惟京師有之今雙梧書屋得有初印本縮付石印尤覺精雅絶倫旣便於誦讀又便於臨摹眞一舉兩得也分裝兩本價洋八角定於十二日出書售處在上海南北申昌蘇城曹家巷程宅 
[新印淞濵花影出售] [  申報舘帳房啓]  
　　上海爲名花薈萃之區來游者如入羣玉山頭衆香國裏往往以未得遍觀爲憾花影樓主人爰於花叢中選得解語花百人索取小照延名手　　成圖玉貌花容栩栩欲活每一圖後附以賛語用石印照成分釘上下二册外用錦套裝潢極爲雅致每部碼洋一元二角滬上南北申昌各　賣　報人西園帳房俱可購取各外埠匀由申昌書畫室及賣申報人經售倘欲躉買則請移玉至本舘帳房面議可也 
[華茶公所節略]  
　　謹將茶業近年情形開具節略恭呈鈞電竊聞總稅務司赫奉總理衙門諭開中華茶葉年來載赴外洋銷售日少究竟有何弊竇務須探訪確實以便整頓爲此札飭該稅務司迅卽查明禀覆等因轉詢華茶公所兹將大略情形謹呈鑒察中國所産之茶其採辦揀製不外乎紅緑粗細四種做成裝箱分别花名運至漢口九江上海等處錎售洋商經售時先發樣箱任憑揀擇或紅或緑或細或粗看貨還價成交之後該貨全數發至洋棧聽其逐箱開視察騐過磅又任憑在大堆中抽十數箱以磅淨茶如有低次與樣不符者立時退換本無從作僞弊混且近因售貨不易格外講究精益求精毫無弊竇而銷售之所以日少者推原其故自非無因商等身歴其地深知此中實在情形用敢就管所及敬爲陳述細核出口茶　此四五年中逐年减少而外洋産茶之數此四五年中每年加至十餘萬箱蓋外洋所産之茶其出口稅如印度西倫全免完納日本之茶其出口稅每百斤不過完洋一元成本旣輕銷塲自廣遂致外洋茶巿日有起巴中國茶業日見衰壞溯查中國出口茶稅從前係照廣東海關每百斤計完稅銀二兩五錢彼時茶價尚好每百斤可售銀五十餘兩是與值百抽五之例相符至今茶價日賤每百斤售三十餘兩者十居二三售十餘兩至八九兩者十居七八而稅銀一律仍舊是不啻抽稅四分之一又加釐捐及各項捐欵甚巨竊思商等採辦百斤之茶除山價外須用鉛鐵箱罐柴炭工食及揀炒折耗裝連等費每百斤需銀四兩餘錢加以捐稅兩項以致成本愈大虧耗愈多遂皆視爲畏途恐數年之後無人承辦而中國稅餉勢必因之大　伏願我國家力加整頓重定新章稅項視茶之等差分别照納捐項在在務從輕减庶不至以無定之價值厄於有定之章程則商情自見踴躍銷數自見暢旺稅項自見豐盈卹商裕課之謨於是乎在伏乞據情轉逹　爲公便上海華茶公所謹略計開各省茶業視捐等項安徽厘金每引一百二十斤捐庫平銀二兩零八分姑塘每一百觔　庫平銀四錢關稅每一百觔捐庫平銀二兩五錢書院捐每一百觔捐庫平銀四分○江四寍武釐金每一百觔相庫平銀一兩四錢○江西河口厘金每一百觔捐庫平銀一兩二錢五分姑塘每一百觔捐庫平銀五錢關稅每一百觔捐庫平銀二兩五錢○湖南北釐金每一百斤捐庫平銀一兩二錢五分湖北堡工費每二五箱約四十餘斤捐庫平銀四分關稅每一百斤捐庫平銀二兩五錢湖北山户捐每茶價一千文捐錢四十文又茶行捐每二五箱約四十餘斤捐錢三四十文湖南安化山户捐每茶　一千文捐　三十文又箱捐每二五箱約四十餘斤捐錢一百文○浙江厘金每一百斤捐庫平銀六錢杭引費每一百斤捐庫平銀一錢三分四厘關稅每一百斤事庫平銀二兩五錢○另有各處地方善舉等捐每二五箱捐庫平銀三四錢以上華茶公所開具近年中國茶業情形與本館數日前所論情節大致彷彿而其所言則更有較爲詳盡者總之中國近來荼業日見疲敝爲此業者無不折耗頻聞去今兩年實爲尤甚竟有因此而破家亡身者華人每一言及幾同談虎色變而推原其故則莫非因厘稅太重之故夫厘稅兩項皆取之於商者也商務振興局面興旺則此區區者商人亦安能靳惜無如茶之厘稅爲數過鉅商人實不能堪竊恐商人將有視爲畏途去之惟恐不速者至於商人以此爲畏途而不敢問鼎則中國之茶業將匿影銷聲貨之不運稅於何有商之不前厘於何取卽使稅厘之則加重而亦不得絲毫實際何如减稅免厘俾商人業此者稍有利益趨之漸衆尚足以收外洋干數百萬之利權稅雖减而貨多則所收亦多厘雖免而商情以順販客衆盛外洋之利亦足以分潤於華人周易所謂損上以益下蓋謂是也本館　論此事初無他意不過欲爲中國茶業作挽回之計故不惜唇焦舌敝墨乾筆秃而言之不足又長善之長言之不足又咏歎之以冀聽者之一悟愚者千慮必有一得識者當諒此　衷兹復見此華商茶業公所開陳節略明若觀火持原握要力抉淵微誠有實獲我心者爰亟錄登報首而復贅數語於其後云[  本館附識]  
[蘇臺火警]  
　　近日蘇州火警屢見初十日午刻城内倉米巷俞姓以炊飯不愼火從厨房而起倉猝之間無從潑救延及同居之王姓及鄰右之陳朱兩公館是時西北風大作風助火勢火借風威一轉瞬間焚去樓房數幢　共二十四間城内外各水龍趨往馳救多至二三十架幸是處逼近河干而并泉又多取水尚便各龍竭力灌救始　撲滅有王氏婦初巳逃出後又入室搶搬物件詖火阻住出路雖捨命奔出而肢體已焦灼矣恐不免有性命之憂也府縣文武各官一聞火作立時馳往彈壓迨火熄後始命駕返署 
[葬身火穴]  
　　蕪湖東門外鄉樸老巷有某嫗者年近古稀家無子嗣僅有十餘齡之甥媳晨夕相衣聊延殘喘所居之屋結茅爲之僅堪容膝屋中空空洞洞惟有茅草數捆堆積床下以備炊釁而已初六日午後嫗因炊飯遣火灶下老眼昏花未之見也迨後延及他物遂致烈烈轟轟嫗瞻戰心搖手疲足軟一聲不能喊一步不能行及鄰人四集燎原之勢不可遏有好善者冐火入室將嫗搶出則已頭焦額爛氣息如絲其甥媳雖經救出後復墮入火坑片刻之間竟喪二命天道好生何忽爲此酷虐想亦有數存其間耶所幸僅焚房屋一間並未殃及池魚二人之屍後經諸人出資棺殮聞者莫不慘然 
 
 

Page 2

 
 
[火災詳述]  
　　初二晚約七點半鐘香港皇后大道百步梯脚斜對街某洋貨店二樓失愼致兆焚如頃刻間火焰飛騰延及左右鄰店不可向邇繼而店後之箍桶打錫打鐵等鋪對街之巨源油鋪榮隆白鐵鋪朱炳昌蠟丸鋪一連數間盡成焦土卽弓弦巷之屋亦被焚數椽大約共有三十餘間當時水龍赶至力行灌救始能撲滅至三點餘　朱炳昌店餘燼復發人心張皇灌救許久始免再及於難方謂安枕無憂矣不意至四點餘鐘火起之處及朱炳昌之屋又復死灰再燃附近街鄰愈爲震動遷來遷去徹夜休終得撲滅亦云幸矣同時有西人爲墻所壓雖經救出旋卽斃命當火勢熾盛時附近某店所懸火水燈猝遭爆炸幾成巨災幸力救始熄否則又不堪設想矣計此次被火燒傷因而斃命者老人一名被牆壓斃者西差一名傳聞有兩童子亦被焚殞命或謂被踐而死然未有人報案想或傳言之悞也按香港之火本館前已登報兹見循環報所載更詳因照錄之 
[洪澤水勢]  
　　自鄭州决口後洪澤湖水勢逐日增漲近又漲一尺餘連前合計已長水三尺有零倘再有加無已則籌備之方萬不可緩聞大憲已奏調張屺堂廉訪督辦河務藉資熟手旦委幹員再將桃源之福壽河勘估以俟酌辨 
[王大宗師科試松屬童經古題]  
　　性理心之理卽是性論孝經移孝作忠移悌作順論經解得其資斧解考翼不可征解釋子衿解呻其佔嗶解算學西人稱借根方爲東來說方程正負釋義今有術釋義古學杜子美陪李北海宴歴下亭賦以雲山發興玉𢙜當歌爲韻賦得欲濟蒼生未應晚得生字五言八韵 
[天南叢話]  
　　海關騐貨廠擬移置靖遠大街碼頭已迭登本報矣吳大中丞委南海縣郭壽農大令營務處委員曾藎臣剌史會同四營弁兵親到碼頭劃明基址擇日興工郭大令復赴六街公所傳集各鋪民嚴加申斥諭以嗣後不得滋事倘仍抗阻定卽按名拿辦各人懾於憲威無敢異議咸唯唯遵諭叩頭而退○牛乳橋某女鞋店失去一學徒四處找尋渺無蹤跡其父聞之疑被店主售賣出洋赴縣控告官卽簽差拘到店主以候訊供○城西潘姓由乙榜起家曾攝某邑篆後以風塵厭倦解組歸田某日清晨有一顯者到門拜訪潘猶高臥未起家人迎之入屋顯者一經入内卽指揮傔從刀刃齊施家人見此情形驚駭欲絶賊遂盡情搜括而走不知所之迨遣人四出追尋已無蹤影矣如此行劫眞出人意計之外矣○某日午刻有胠篋者流欄入靖遠街某烟館一試探囊之技贓已得矣爲事主所覺驚喊狂追賊遂棄贓而去鄰里聞之羣起追捕該賊健捷如猱奔至河干鳬水遁走○某甲至小南門某雜貨店購物硬用私錢店中不允甲遂肆口謾駡店夥亦以惡言相加甲固孔武有力扭住店夥痛毆以至血流如注旁觀者代抱不平拘甲至保甲局局員訊悉情由以逞兇可惡判枷號十日期滿釋放○汪柳門文宗衡文極當防弊極嚴凡在士林中無不同聲稱頌九月二十二日考試新寍縣文童文宗督同差役按號稽查查出搶冐六人發交提調官訊明按律治罪○有一人年約三十以外倒臥德興街口地上口鼻皆有血流撫之氣已絶矣待至日暮無人來認遂由地甲報諸善堂給棺收殮○九月二十四日寅刻狀元坊東頭某號鈕店不戒放火致兆焚如鑼警喧傳水龍紛集幸飛廉不甚助虐僅燬房屋一椽 
[吳農閒話]  
　　向來軍政凡有因傷奏兇人員俱不考騐弓馬此次曾爵帥以奏免騎射各員有已經奉准部咨改習槍砲者亦應將槍砲考騐云○胥門内巡查由大憲札委鄭副戎廼鴻接辦齊門外巡查札委季都戎于錫接辦傳聞如是然尚未下札也○盤胥兩門外田禾當耕耘之際無不欣欣向榮人皆望而欣羡不意稻花香裏日燥風乾以致嘉穀無全未免秀而不實農家礱米每畝不及兩石者居多更加米價每石不及洋蚨兩兄鄉民終歲勤劬不覺大失所望云○熱閙地方騎馬馳逐傷人之事時有所聞歴經各大憲及府縣地方官勒石永禁日前有某氏子騎馬過護龍街正在揚鞭得意旁若無人時不隄防撞倒某姓小孩踏斷右腰眉心亦撞成一穴旁觀者見其釀　將馬拉任馬上人及馬夫均已潛逃無蹤鳴保追究迄禾弋獲也孩僅六歲一息奄奄行將垂斃吾知賢有司聞之必又雷厲風行重申禁令矣○蘇州拐匪素熾上年吳縣拿獲一犯判令站籠處死俾若輩聞風生畏改惡從良乃近日失孩之事又時有所聞初六日午後護龍街樂橋塊某姓男女兩孜年約八九歲携手至橋面買花生其母以近在咫尺且係熟路未及跟隨不料待至上燈時兩孩杳如黄鶴如驚惶無措鳴鑼找尋而掌上明珠竟無重還之望父母哀痛號哭誓不欲生嗚呼慘已 
[九江雜誌]  
　　九江毗鄰之星子縣山城斗邑地瘠民貧自任大令國銓蒞任後於詞訟事隨到隨問隨問隨結上月扃門縣試時五塲卷册皆由明府捐廉代購所校取者皆係知名之士該邑廬秀書院係先逹潘解元倡捐産業約值五六千金每年所入租金概助生童月課膏火自潘紳故後三年之久並未開課歴年租金被潘紳之子某甲據爲已有並將書院田産典賣大半近經闔邑紳董聨名禀請任大令究辦大令准詞立卽簽提追繳聞此事已辦有端倪矣○廣饒九南四府編查保甲差經九江關道李亦青觀察札委候補府經歴周鴻飛徐清遇候補從九洪本年稽縉林志忠等數員想各該員等顧名思義當不僅奉行故事而巳也 
[盜刦銀洋]  
　　温州五馬街乾順竹箱店葉某之子向在處州某紙鋪學習生理日前葉某染疫病故其子接到家信卽欲奔喪回里適其時學憲按臨處郡紙鋪生意甚旺因此不克分身直至上月二十五日始檢點行裝且帶洋一千一百十餘元以便到温購買貨物星夜船抵小京地方停泊候潮二鼓後船家忽稱上岸購買花生許久未回及更深人靜突來强盜十餘人各執刀械上船搶刼葉某之子顧惜資財輒與强盜爭奪行李以致頭顱肩背等處均被盜用刀砍傷及船家回船而竹箱銀洋衣服鋪蓋等已被刼奪罄盡次日赶回家中立邀兄弟戚友等將船家扭送縣署皇請訊問有無通盜搶刦暗地分肥情事並請相騐傷痕當經永嘉縣恩邑尊升堂騐得葉子各處刀傷均非致命諭令赶緊回家醫治且俟傷痊再行質訊船家先行管押班房待送學憲起程後提案研訊 
[皖中零錦]  
　　安慶西門外大王廟河邊泊有杉板一艘九月廿六日忽見黄色水蛇一條其首方身長二尺有奇盤伏艙内兵勇見之卽報知管船哨弁哨弁驚曰得非大王耶卽飭勇取一托盤來用水洗淨上鋪黄紙一張焚香默祝果是大王當入盤内以便送至大王廟供養祝畢見法身縮小祇有五寸蜿蜒而入於盤哨弁卽飭勇禀報各統領官各統領聞報紛紛馳至恭送大王入廟點香爇燭盡禮致誠又由柳馥堂恊戎倡議捐廉演劇五臺以答神貺次日大王忽不見來也無端去也無跡誠與人以不可測歟○統領安慶馬步各管吳崇菴參戎峻基日前扎飭練軍左營吳副戎雲韶撥兵百名赴宿松良天河要隘地方住紥定於初八日啓行 
[輿人之誦]  
　　金陵多萑符之澤而少叢莽之雄者以有城内外保甲爲之疏而搜之環而衛之也就重垣以内而論巿廛千百户閭巷千萬家皆貼然安堵而又大者蒙其德小者被其恩卽旅居錯處平時絶無半面之緣者亦皆棲塒牧圍託庇宇下焉誠哉其無遺議矣客有與某叚保甲局爲鄰者言局員陳大令係安徽鳳陽郡之世族以貴胃而出宰民社者爲人明敏有幹材局章以所轄寍謐爲考成第一然畫巡無賴夜緝宵小往往風瀟雨晦躑躅人家屋簷下徹夜不得休息卽祁寒大暑籠燭踏冰亦不得以暮夜無知而稍形懈怠故非年富力强耐勞任怨不足以慮周藻密無隕越之虞况一井一里儼然與地方有司分民而治明何以燭奸智何以照蔽公何以使人無枉而無欺秉鈞衡者未始不藉是以老練英賢　鎔年少以爲他日宰天下亦如是肉地步陳大令由簡叚調煩叚者也到差後見巿者與宅者衡宇恰相當便條分縷晣詳詢便于民與 
 
 

Page 3

 
 
商者若干事不便於民與商者又若干事遇事必爲之因利而除弊躬自督率不假手於胥役胥役亦不敢綠飾以爲奸性習陶士行運甓之勤故門無久滯之賓　無不答之牘數年來大事每化爲小事有事輙化爲無事者以此該叚多業機織機匠率孔武有力日落無事輙三五成羣聚窄狹處伺婦女之過者手指口畫相與調笑甚至伺人家之女傭倖其年及笄未及笄者識其出入門徑驀然遮其道擁之於墻隅捉腕抺唇必使笑者哭哭者駡駡者至呼救命而後强暴輩始閧然粫散有憫其帶解舄飛思爲作不平之訴者則又莫得其主名大令怒其傷風敗俗亟欲懲一儆百亦苦頭緒宋確久之始查悉若輩實依某茶室爲巢穴各以綽號相稱謂因立傳茶博士至詢各人名姓則相視不作一聲大令因紿之曰我纔至爾室見西首第二棹有冠大黑帽結而衣窄袖作武士裝束者二人據案蹲飮非若耶其餘想皆其黨與我已一齊捕來爾又爲雖瞞博士乃供曰二人誠然但其黨必候上燈時候乃至大老爺今一網打盡豈不累及無辜大令得其說卽自率親兵馳入其座僅捕四人初拘殊强項迨遙見茶博士跪階下則氣懾大令乃揮博士出曰無與爾事鞫四人盡得實蓋此四人者疑博士已爲之先容故吐實不諱大令當牒送江寍縣請照例嚴辦次日並黏告示于茶館門首諭嗣後如再容留痞棍吃茶爲由呼朋引類種種作惡者卽惟該茶館是問此次姑免封閉云云由是一方肅然人人額手頌大令之全人名節養人廉恥眞有耳目所不及喻者矣客又言各省皆有冬賑之舉而惟金陵爲最善緣金陵爲上下游之關鍵四方之偶以饑饉求食者咸　意于吳下之長腰米純羹鱸膾因此動輙萬人且馴至五六萬人而賑幾不勝其賑今歲河流南决秋前又累月不雨飢民之嗷嗷於石頭城下者將不可以一簟一瓢計母怪綜賑務者仰屋興嗟輟筯致歎現聞撫卹總局已責重各分局令其就門牌册内查明次貧極貧丁口人數造册送核以便塡給領米烙牌因是各分局悉承上文而言事非不美惟不知當年領賑之家或以疾或以災或以兒孤婦寡倉猝間不得不仰升斗以苟活數年後困者已亨弱者已壯而今立家成業雖不足云小康然此種貧而不貧在舊册中當得三分之一若有人焉悉心而清理之並不爲刻簿寡恩而多一口之糧卽可救垂斃之一命在援例以食并不懷其德且羞縮而以餵豕自解也然則事簡而意賅恩周而惠遍是在操持其柄者客又　金陵空桑之濫觴由於梁武帝之捨身同泰寺不料今之爲沙門者爭反其事而用之名曰替身爲替身者例能出入其俗家之閨闥無禁而又創爲無師不度之說遂使秀外慧中者咸願捧貝葉拜禪床下爲入室弟子金陵近以看破紅塵而而轉傷白首者其事後未必不欲下和尚於蠶室而已踏破鐵鞋無覓處矣然則保甲局能預禁朝雲之不叅佛印其功德當非淺鮮 
[遺愛猶存]  
　　湘鄉曾文正公偉烈豐功彪炳大江南北上海製造局内設有長生祿位十月十一日爲公誕辰本埠各官每於是日前往叩奠以表崇奉之忱昨又屆期海關道龔觀察提右營陳叅戎松海防劉司馬英會審員蔡太守法會審員王司馬及印委各員咸往拜祭殊形熱鬧惟裴邑尊因赴錫山故未與祭云 
[滬濱瑣語]  
　　沙港頭厘局有代庖司事程仲山因塡冩捐票其數與存根不符爲局員某大令查悉卽將該司事辭歇據情禀明閔行厘局金太守太守大怒一面令局員振刷精神認眞稽察毋任司事巡丁等營私舞弊一面備文專丁於昨日將程送請上海縣訊辦○龍華迤南塘灣地方日前有某姓家因遺火積薪以致延燒火光燭天衆鄉民取水灌救甚是費力旋將毘連房屋拆毁以斷火路遂卽熄滅計焚去平房七間柴堆一處當此風乾日燥居家者當愼之又愼以免意外之災也○洋涇之東有朱某者歛錢三十餘千爲已故蘇撫劉公邭膏購置神袍近復將神袍押去前日朱被捐錢之諸鄉人扭入城内欲送縣署旋有人再三排解約日贖袍遂寢其事 
[夜行宜愼]  
　　寳山縣境彭王廟有某甲者家有良田三百畆衣租食稅稱小康焉前日至滬購買物件及事畢先囑農人持物歸而甲則留連風景不覺日之旣夕迨見樓閣萬家明燈齊上始尋道而回行至鐵路舊址夜色溟濛杳無人跡甲正踽踽獨行忽有三人從後掩至以籐圈套其頭殆俗所謂背娘舅也套至鼻間圈遽收緊甲大聲呼喊匪黨恐有人來救應遂棄圈而逃視其圈係用麻綫絞成上有碎玻璃及瓦片雖未喪命然鼻頰已受傷矣甲驚慌之餘不敢回彭王廟仍折至滬上旅邸孤眠藉免露宿之苦昨晨始敢回鄉查鐵路舊址係上海寳山交界處匪人出没無常每至夜間人皆視爲畏途今有甲之事行路者更宜知所儆矣 
[法外施仁]  
　　前報列上海縣監犯葛老窩凌虐新犯勒索規費經斐邑尊置諸站籠以儆兇横一節葛在站籠數日業已疲憊不堪官遂於前日將葛釋出站籠仍收入内監禁錮 
[法捕房瑣事]  
　　前日有猪若干頭由新開河橋城河浜赶進新北門適有橕杉板之寍波人謂其礙事將猪一頭抓住當經赶猪人鳴捕拘寍波人兩名送捕管押○前日晚二點鐘時有某兵船水手兩人在小東門外雇馬車到虹口及至中途忽稱失物吵鬧不休經馬車夫鳴捕將兩水手拘進捕房去捕頭研詰之下據車夫供我坐在車前卽使車中失物我亦無由而知明是伊等誣賴捕頭問該水手船泊何處答稱在寗波捕頭着將水手釋放命於今日投案候示○前日太古公司之上海輪船抵滬獲賊一人送捕請辦捕頭著暫押候訊○蘇州人某甲在法租界開設烟館昨投捕房訴稱有潮州人甲乙二人來取物件捕頭向甲乙研問據稱取物是實然須原主到方可歸還捕頭謂爾等亦須俟原主到方可釋放○前日午後有潮州人某甲扭同鄉人某乙到捕房控稱乙到店索錢聲勢洶洶與之理論伊竟不問情由扭住便打並搶去烟槍四枝當塲查到一枝捕頭着將乙暫押候解公堂 
[上每陳家木橋電報局内豫皖賑捐處接到張廉泉先生九月廿三日正陽關來第四號信]  
　　諸大善長大人公鑒廿二到關明日開查人歀請速接濟能求皖中善士自運衣米來放更好此次黄流下注皖境實分兩道一由頴川河直冲正陽關被災者太和阜場頴上壽州等邑卽現在查賑之處一由穎河向北横冲灌入西淝河大半屬鳳台縣計長一百餘里沿途巿鎭盡付波臣災民待哺嗷嗷不堪言狀此間人少萬難兼顧惟祈速請俟敬文兄帶銀携友速由周家口乘船查放以免向隅多集一分多救一命是所望於仁人君子肅叩德安張世祁經文等頓首九月二十三日正陽關舟次第四號 
附啓者敝處接此信時適接臺灣電報荷蒙劉爵撫憲倡捐米三千石由六安本籍解至正陽關交何人查收等因當卽電禀云頃接張世祁經文來函現放正陽關有運米更好之說中丞之米施當其厄請卽運正陽交張經收等語又接鎭江來函云竇博山侯敬文兄准望後動身廉翁囑帶銀去尊處備銀若干乞示等因當經分别函致張廉翁經佩翁侯敬翁云巳解廉翁周口匯票一萬六千兩又劉省帥助米三千石自由六安運至正陽已禀明發交張經收領此次侯敬文竇博山兄前往必須再帶三人方可自成一起請自請定訂於月半動身先至汴梁向朱曼翁取原解廉翁周口銀一萬六千兩換錢帶至廉翁處面議應否分賑從中撥欵若干此間不敢遙斷至此後皖賑銀兩均請任畹香先生轉交廉翁諸君不復由豫轉解矣此皖事也又電致嚴佑翁云三四批中原解張廉翁佩翁銀二萬六千兩請留汴俟侯敬文竇博山諸君由鎭江到汴領取一萬六千兩賑豫皖交界處俟孫嶼芝劉浩如諸君由上海到汴領取一萬兩賑豫其由杏翁處電匯之第五批二萬兩仍請佑翁先收一面由孫劉諸公卽日帶第六批賑欵來汴等語此豫事也理合陳請公鑒[  同人公啓]  
 
 

Page 4

 
 
[和惜紅生中秋夜偶成依次意琴室主留别韻錄請斧正]  
　　萍蓬身世不勝憂擫笛何人倚畫樓半幅衍波和墨冩一簾凉月爲詩留珠光錯落桐階露鏡彩團欒桂窟秋倚遍曲闌紅十二比身恍在廣寒游[  蓉湖涵碧樓主湘林筠初稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑摭要]  
　　直東待賑不遑河南告災孔亟所賴恩推拯溺澤被療飢焉無錫朱善士求子洋五十元無名氏由公信紙棧來洋五十元鄞縣無名氏完愿洋三百元以上均助東直顧懷椿大善士捐河南由蘇州蔚青祝大善十託惠泰莊來洋五百元青棠花館善士求病速愈　河南九八元四十兩無錫劉錦慶善士病浰求痊　東直洋一百元仁記洋一百元壽記洋一百元二户捐河南由蘇州錢君硯觀察寳傳託惠泰莊來浙甯慈谿童善士建爲尊閫求病速愈由惠泰莊來捐河南洋五十元陳洪記善士由陳子美兄交來洋一百元委解拯濟不求共曉實陰德之耳鳴唯冀就痊荷殊恩於指顧庭乃懷夫椿蔭種福良泉館僅署以棠花底安可俟虔希似續定如願以相償並著壽仁自循名而頓悟企籠門於慈水伉儷情深緬望族於頴川扶持誼篤此固可操左劵也要當奉爲良箴上海北巿絲業會館籌賑公所愚弟少欽施善昌謹誌十月十一日 
[恭祝紫詮仁丈花甲太慶卽請教正]  
　　久願瞻韓到此償春風坐我樂徜徉剛逢花甲籌添屋大會春申酒晉觴愧我才華如線弱羡君福壽正綿長從今聲價龍門重海國鯫生喜欲狂管領騷壇數十年大名中外仰詩仙小陽春展生明月南極星輝不老天貽　謀深培後起莊鴻福豔證良緣稱觴更喜添住話女樂生徒共壽筵 
[登鼓山屴崱峯頂]  
　　侵晨登大頂屴崱一名大頂放步直凌空萬里一游客余北走燕趙南游吳越復浮海至此衆山皆下風上有魏杰書無山與齊四大字秋雲天斷白旭日海飛紅俯仰乾坤窄狂歌走毒龍舊說寺址爲毒龍潭光緒丁亥小春二日獨游鼓山宿湧泉寺明日寺僧暗煌導登屴崱峯絶頂得詩一首走筆錄付山僧後之有識力者爲余摩泐豈非佳話意琴室主潘嶽森并識 
[俚言一律奉步芷卿先生贈韻三兄韻卽以奉懷芷丈曁夢畹生]  
　　凉露香飄桂粟秋馬龍車水想遨遊壯懷肯讓題橋客破硯盧封卽墨侯海國文章欽庾鮑天涯氣誼重羊求相期把酒黄花節小泊春申一葉舟[  昻若朱家駒呈草]  
[上海四路高易公舘内籌賑所李秋坪經收直順山東九月廿二至廿九等日賑欵清單]  
　　廿二日元源交來救灾單添泰號錢五百嚴錫九張廷藩江耀卿計華齋江光玉各錢一百計錦堂八十共錢一千另八十○全盛局交來壽册臨浦穗春米行募徐月舫二元徐月笙金玉燕補過氏徐少舫徐子範汪壽千太原氏求身强壯各洋一元有心無力人陳易生各洋半元共洋十員○浙江嘉興縣姚壽同爲求祖父病愈助東賑洋二百元○康册潘觀恆堂　素居各錢一千無名氏二百合來洋二元○日昇昌號田瑞卿翁交　康册隠名氏紋銀二百兩伸規元二百一十兩零四錢○福德堂三元○全盛局交來救灾免灾單宜興學壽齋春及童子各洋一元○廿三日恊源局交來康册平太氏錢二百○　册無名氏二百○恊興局充來南京餘慶堂經資移助洋二元○廿四日恊同慶來康字一萬二千七百十號册再生氏湘平銀一伯兩又靈册道生堂湘平紋十六用五錢又作善降祥册道生堂湘平紋十六兩五錢共捐湘紋一百三十三兩伸規元一百四十兩○洪秋蕃洋五員○老恊興局交來康册浙省張德順燈店洋一員○福興潤局交來江西饒州永豐莊康册救免灾單江南隠名氏銀十兩王永義堂洋二　中江無名氏滌塵子　三益堂各洋一員共捐銀十兩伸規員十兩零四錢六分九厘○念五日晋甡莊來處州晋雲縣陳保東明府寄來陳胡氏祈求病愈許愿洋一伯元陳兆菶　求母病速愈許愿洋三十元○豐興竹布店洋半元又十四户洋二元六角○全泰盛局來靈册姜堰誠瑞堂洋一元不留名錢七百六十趙午橋　百六十合來洋二元○漢口茶業公所來福册徐琢卿潤筆洋一元無名氏洋一角○通裕局來康册無錫同正泰募黄藎臣懷清堂張緯仁崇泰堂各洋一元○念日六吳松年翁交來康册商顔山人錢五千王景卿陳東裕徐樂善堂各錢二各慶祥銀號錢一千四百胡玠珊吳茂齋康德嗣王恆源實五桂朱依仁堂楊石亭陳愛德堂劉壽董吕樂善堂各錢一千共錢念二千四百　漕紋十四兩仲規元十四兩八錢九分八厘○蕭縣學署王漕紋十兩伸規元十兩零五錢二厘○永義昶來康册太倉錢培之無名氏各銅洋一元○童日知洋二角○念七日慈航普濟册等三扣無名氏洋四元嚴大祥二元嚴加福一元共洋七元○無名氏洋一元○康册裕後洋一元無名氏二百念培根各四百合來洋二元○餘欵洋三角○蔚長厚號交來康册湖北勛陽府署募耕德堂銀五兩慈竹堂延禧堂各銀四兩存德堂三兩永泰恊二兩殷正興養亷堂德星堂印山堂忠恕堂至德堂永亨長各一兩未耕雲堂集瑞當各錢四千文無名氏三千德善堂玉春堂恶愧堂世榮堂各錢二千張義興王義大郜福春永美公福春興谷一千共捐銀念五兩錢念四千換銀十五兩二錢九分○漢口茶業公所寄來祥册竹林書屋無名氏各錢二千湊合人二百四十合來洋四元○政大局交來太倉横淫曹齒德堂曹雲記各洋一角曹衡記曹瑞記各七角五分曹南記各六角五分共洋五元○全盛局交來震澤大有典募吳怡瑞堂求合家平安洋一員杜錦芳周增福各洋半員共洋二員○念八日漢口茶業公所寄來福册補過人洋三員○全盛局交來康　珠溪靜香書屋洋二員○慈航普濟册黄景山募海澄營周明山等合助洋八員八角○康册蘇右營各兵捐洋五員九角曹桐生洋一員吳仲瑜沈冠英倪子祥捐華亭張梅亭鄒駕山各洋半　董漳徐一枝各三角施竹溪孫藎臣黄旭初熊芝　薛靜之龔子墟李芝蘭李凱林王殿卿王豐山王一飛各洋二角黄廷揚建勳薛飛華各一角共宋洋十三員○念九日康册聊盡心力洋六角聊愿心力錢六百四十大小姐二小姐各錢二百合來洋一員六角○福興潤局交來姜揠德坤氏洋一圓○○以上八日統共收規員四百二十九兩二錢三分九厘英洋四百二十一員一角銅洋二員錢一千四百八十文 
[上海四馬路文報局内恊賑公所經收賑捐九月中旬清單]  
二十日瀘州電報局委員王柳塘别駕募内江縣羅濟川大令夫人銀五十兩永寗道署　中諸君銀三十兩又道署經募零　銀二十兩合計申規元一百另五兩三錢三分由本埠百川通票號電音匯到○慈航册南匯懸總科王曉山善士募月記一元李炳賢馬子藩汶南繡餘汝南識餘陳仲英五户各五角黄琴堂六角王曉山穆鴈汀姜時揚笑軒亷讓堂珍記周作章七户各二角王貴榮一角實收英洋五元錢六百文又倪仁本堂銅洋一元○救灾免夾單紹興姚家埭洪荷琴先生贖愆補過子等九户五元○蘇城曹家巷中山鄉舘主英洋二元樂安培初氏張信記二户銅洋一元○本日共收規元一百另五兩川錢三分英洋十二元銅洋三元錢六百○又收河南賑本埠恊源莊交來芳蓉記一百元○本埠東來升金鋪吳敬之先生交來澄心書屋五十元江亦記十二元○揚州仙鎭同人募槐蔭堂廿六元無名氏四元無名氏勉記無名氏三户各二元無名氏隠名氏慰記隠名姓四户各一元震記二百本埠愼餘莊交來浙東湯溪縣署黔靈𦡱鶴三十元○本埠抱芳閣書坊交來常熟鮑廷爵仝子租德二十元又交來頎記四十元○漢口茶業公所文虎卿先生募黎樹德堂助建廣板洋三十元○南巿　懋號交來通州仁泰衣莊募無名氏馥山氏和順堂三户各一元謝蘭卿自省軒二户各八百文章穆卿六百汪永茂汪遂有陶春源汪榮庭程興如周膺三程希周程振芳荆瑞堂九户各四百項雨倉三百孫煥青陳鳳林姚夭成程蔭青周泮生五户各二百實收英洋十元○甬東五溪漁子節省另用十元○武陵難餘生募厚載堂等十四户十元○本埠愼餘號交來金陵機噐局募樹德堂李等四十八户十元○南巿集記建貨號顧秋濤陳逹齊劉芳廷四户各二百力不膽林慶記二户各一百實收洋五角四百八十○杭城鍾宋　十二齡童鍾祁二户各五元鍾朱氏鍾佑二户各二元采汪氏有志未逮二户各一元○黎里悅來典等十三户十一元○杭省江千厘捐總局募鶴舞堂四元吳濓英陳廷有二户各二元姜順南王阿才二户各一元○鎭江陶兆惠善士求保母親陳氏康健十元○　和洋洋交來福州裕豐行募盧秀川爐坯洋三元盧藹如蔡禮之蔡禮之蔡紫坪三户各爐坯洋一員盧晏如蔡幼山二户各爐坯五角○薪關交來汪劍秋四角章銘甫汪寶均汪寶年汪實亨四户各二角○杭城扇子巷有心無力一元陳蘭芬二百○松江葉榭鎭吳永義號募莊紹庭等十五户三元○惠泰莊交來無名氏勉力氏二户各二元安懷堂陳李平安乾記三户各一元○吳門曹家巷中山鄉舘主募張欲善賑孝友福鴻雪軒張佐羹信記蔣連生六户各一元○漢口同人募洪周文一千楊炳記朱繼先胡友三記心氏洪朱遜安不書名承德堂七户各五百郭鑑堂王煥春二户各四百洪旭祥翟紫垣洪渭祥無名氏四户各三百洪國華洪鏡明李正興漢燮臣四户各二百胡楊記二百六十以上實收洋七元○漢口沈春陽先生又來知足子四元○平望世太史苐殷植庭先生募貽硯廬等十八户英洋一元一角五分銅洋一員錢五百○杭省萬和莊内曹苐交來黄不留名虚對陽一個○本日共收河南捐英洋四百另九元建廣板洋三十元爐坯洋七員銅洋一員虚對開一個小洋八角五分錢一千三百十○本旬共收東賑庫平銀一千兩計規元一千另九十六兩規元四百九十六兩八錢原平銀二百六十兩另四錢批申規元二百六十四兩西錢七分英洋八十二員計規元六十兩另另二分四厘爐坯洋十八員計規元十二兩二錢四分銅洋六員烊見規元八錢七分八厘虚對開三個計規元八錢七分八厘小洋十角計規元七錢三分二厘錢一千八百六十計規元一兩二錢八分三厘○九項共合規元一千九百三十三兩三錢另五厘○連前共收規元三十九萬另七百兩另另二分五厘○解山崠賑第四十四批庫平二千兩申規元二千一百九十二兩○解直隸賑第七批庭平一千兩申合規元一千另九十六兩○連前共解規元三十九萬八千零八十四兩一錢九分六厘○實墊解規元七千三十八十四兩一錢七分一厘○又收河南賑規元二千三百零五兩五錢八分九厘原平銀四十五兩九錢八分批申規元四十六兩一錢七分五厘英洋二千三百七十四員内除次洋毛水凈計規元一千七百三十五兩零六分八厘建廣板爐柸洋四十員計規元廿七兩二錢銅洋二十員烊見規元二兩九錢二分八厘足對開一個虚對開十四個計規元四兩四五六分五厘小洋六十四角計規元四兩六錢八分五公錢九十二千七百九十二計規元六十三兩九錢九分四厘原金戒二隻重二錢售見規元六兩五錢八分八厘抵銀飾銀九錢七分折入規元七錢七分六厘○十二項共合規元四千一百九十七兩四錢六分八厘以上如數第三批解繳電報總局河南賑所彚解合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
