# 1902 - 121 - 4910433

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖蒙深宮軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量力以佈施俾敝賑所得以接濟源源登窮黎於衽席是皆諸善士好施之助他日必能邀福佑於蒼穹者也敬此禱求諸維德鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文讓公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書驻洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元八角○三家醫案碼洋三埆○醫醕　義碼洋三角○瘍醫大全碼洋三元○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準縱六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[讀三月二十日上諭謹書於後]  
　　積陰陽　厲之災山川偏戾之氣鬱勃旣久猝然成疾其來也慓疾奮迅若隄防之驟决斯時雖良醫在前亦將束手忽有人焉遽進以至猛之劑其疾亦居然就痊人第見其膚革漸盈精神猶是方以爲二豎旣去可以復我舊觀而不知未治本而徒治標暫時似覺平善而外邪仍伏元氣大虧間隙偶乘發之必劇嗚呼此治病之道也然推之治國亦何獨不然前歲北省義和拳匪之亂固山昏庸謬戾之端莊二邸釀成然苟非平日地方官失於教養亦何至肇禍如是之巨爲 
惠如是之深常失火旣燎原使臣别陡被戕使館則竟被毁聚數十萬猖狂無賴之衆於輦榖之下提防一潰收拾無從旣而聯軍入都挾其器械之精兵卒之猛匪人猝與之遇不啻敗　之隕秋風愚蠢者殞命於戰揚狡　者伏匿於草莽向之繼横衢市　高氣揭者一轉　而　聲匿遭不復收再肆亂　於是兵氣遽　契平再覩勅　上下熙熙然皥皥然又將粉飾承平爲燕巢幕上計矣噫吁　何其誤哉夫當匪燄或時禁城内外跳刀　　以殺人劫物爲事者其數不可勝計迫外兵旣入芟薙固　甚多漏網當亦不少去以若輩之好於作亂旦雖旣失其勢亦豈肯洗心革面　　狡謀故北亂之可暫弭而不能常弭者情也亦勢也个者直隷　宗縣屬匪首景廷賓聚衆煽亂擊散後其　仍　匿鉅鹿布散符咒糾會煽惑分投裹脅戕害官弁委員官兵至五十餘人之多邇又謀據廣宗威　兩城並有致　教堂槍劫　民情事法國教士羅澤浦已於本月十九日被匪殺害朝庭旣據直督袁制軍之差卽明降諭旨著　派營隊將該犯匪首擒獲盡法懲治並將餘匪從速剿辦務絕根株觀於此則知北方亂雖暫平其餘孽之竄伏於僻壞偏隅時思蠢蠢而起者殆亦何處茂有是猶患急病者雖暫時痊可而名邪未消元氣未復一經感發病必乘間而來比亦事理之常無足怪者然則爲之奈何曰欲圖善後之策惟有厚兵力裕生計明教化三者備而禍端或可稍弭蓋直隷地勢甚廣各處兵力本單自經亂後州縣防兵益復寥落匪人常此安得不生覬覦之心倘能得勁兵數枝　要駐紥聲威旣壯自不難消患無形此兵力之宜厚也直隸兵災已歴二載閭閻不能耕作早已飢饉堪虞而地方各項捐輸更接踵而起民力有限弱者將塡溝壑强者起而爲亂以偷旦夕之生勢之所趨豈能强制倘得地方官爲之代籌生計使之充足有餘則民亦將自顧身家而未必肯爲此犯法干紀之事此生計之宜謀也至於教澤漸摩尤爲弭亂之要策蓋北人於鬼神之說惑之者深信之者衆雖經此次懲創或不復敢如前設立壇塲公然傳習符咒然其暗中私相煽惑亦豈能盡絕根株惟得良有司悉心勸導使斯民自悔前非棄邪歸正則匪人雖多方煽誘當不至再墮其彀中此教化之宜明也夫如是則外邪旣清元氣已復而病終無慮復發矣醫國者尙其知所務哉 
[本館接奉電音]  
　　昨日午刻京師飛電傳來上諭一道敬謹譯登○三月二十六日内閣抄奉上諭山西歸綏道著靈椿調補恩明著調補直隸口北道欽此 
[電傳宮門抄]  
　　昨日傍晚六下鐘越二刻時京師友人專電告知本館云三月二十九日皇上召見軍機大臣及劉曾朱延熙皇上明日卯初二刻升中和殿看牌本日並無明發上諭 
[刊布約章]  
　　英京倫敦來電云刻下俄京聖彼得羅堡已將中俄所訂滿洲約欵發刊英國各報從而論曰此次俄人之甘於退讓者半緣西比利亞鐵路未成之故德京柏林各報則謂俄國因有此約轉令勢力加增 
[葡人索地]  
　　英京倫敦來電云頃得葡京來信言葡政府欲向中國索取澳門附近羣島并聲明此係局外公界特不知中朝將何以應之 
[俄亂難敉]  
　　英京倫敦來電云俄國工人罷工滋閙刻下尙未敉平且各處鄉民乘機起事　擁至南境布勞打華埠行刼村民六十餘家加高符各富戸紛紛遷徙以避兇鋒揆厥情形不久將擾及城内地方官剛柔互用寛猛兼施凡獲亂民均以蒲鞭示辱蓋不敢過於嚴厲致激而生變端也俄皇前欲臨幸摩士鳩現已收回成命矣 
[宣言戰事]  
　　英京倫敦來電云某日英員布樂狄力君赴某君之宴在席中宣言曰南阿非利加洲戰務大約 
 
 

Page 2

 
 
不久可以玉帛易干戈惟當和議將成未成時我國宜陸續添兵置械倘遇事勢所迫不妨將兵士留駐一二年 
[日使行蹤]  
　　日本報云日廷遣賀英皇加冕之專使某親王擬於事畢後往俄國一行然後附西伯里亞火車遄回本國計其行程約於西歴九月二十號可抵旅順 
[令節蒐軍]  
　　香港香海日報云港中所泊英國各戰艦多於本禮拜内鼓輪出口傳聞英國水師省所屬武職大員及各兵艦統帶相約在日本横濱齊集以便於西歴六月二十六號英皇舉行加冕盛儀時合演水操以申慶賀 
[試行新電]  
　　英京倫敦來電云西人孖干尼所設無線電機曾於某日在士奢雲寗　埠試演其地與某戰艦相距五十西里傳消遞息靈捷如面談其時監視者係加刺巴種植公司總理人威士君及内務部諸大員均極口推許刻聞威士君求准專利若干年在荷蘭屬地烟地士設電通信 
[逆燄復然]  
　　昨有僑居太平洋西畔火奴魯魯島之友人寓書本館執筆人云向讀貴館報章卓識絕倫詞嚴義正以視深中洋毒詆中國無一是處甚且陰護康梁諸逆有如喪心病狂者眞有天宮鬼國之别邇者島中保皇會匪重復張其逆燄雖經我中國駐島總領事楊君蔚彬嚴加懲辦而若輩遁入洋籍藉彼族爲護身符反聲言欲向外洋政府控陳以相挾制似此深相要結作奸犯科將來必又多一番棘手眞令人氣湧如山也 
[僑氓呼籲]  
　　有客自太平洋畔散維齒島國致函本館執筆人云我中國工商之旅居火奴魯魯各島者不下數十萬名前年島中疫癘繁興島官藉口於華人居處不潔使然强將各工商拘禁一隅房屋則悉付諸火歴經總領事楊君蔚彬白諸美政府責令償銀而美人終於推諉遷延迄今尙無頭緒各工商苦無可訴因聨名具禀郵遞京師外務部曰禀爲賠欵延宕僑氓困敝已極聨名叩乞恩准催詢速償以蘇殘喘事竊民等流寓檀島多係窮苦覓食之人原冀稍獲錙銖遄回鄉井詎光緒二十五年冬間檀官以防疫爲詞將華人全埠焚燬殆盡并將民等圈禁數月雖經我駐檀領憲力爭始得安揷妥善然開禁出來則已孑然一身回視財産同爲灰燼慘何可言幸我領憲倡捐設振俾災黎稍支日月徐候賠償然年復一年檀官始則諉之議院迨議院議定開設賠欵衙門逐單審訊擬撥銀一百五十萬元分三年攤還每年不得過五十萬圓之數並不准給息所有各國失欵均係在此一百五十萬圓内攤還計我華民報單少或數十圓多或千圓萬圓合之已有百餘萬圓矣該衙門自去年十一月始將各單審訖現仍未定賠償若干亦未聞劃定有著之欵爲償查檀庫存欵無多倘再以籌欵諉之議院其延宕何堪設想迭經禀蒙我領憲照會檀督并轉詳我使憲照會美外部催詢均未據明白聲覆何曰賠償第以候飭檀省從速妥紹虚言照覆在相須爲命者其焦急幾無復之也况檀自被災以來商未復業市肆蕭條欲歸則資斧俱窮欲留則工食維艱卽稍能貸本重張生意者亦以大局凋敝均岌岌有朝不謀夕之勢似此情形非失欵早償無以救此一埠殘喘僅屬之民而登之衽席查日本僑氓當時均此被災所報失單亦有六十萬圓以外聞日政府念該民望欵甚切擬自行提欵墊給其民以示體恤然後徐向美國索還我國家當此議和之後庫帑支絀民等何敢援以爲言惟我國各省教案一經議賠卽由地方官籌欵償恤並未聞藉審訊而遲之又久亦未聞久而後定再分年期者也以堂堂美國卽此百餘萬之數尙遷延歲月責由檀省賠給而又不儘一期歸還則欵以零碎而到手立盡貧民仍無以爲生况并此而亦未有著實乎哀我僑民河清安俟種種受害罄牘難書民等羣情焦急呼天而訴不得已欲遠盼西江之水以蘇涸轍之魚明知冒昧瀝苦上陳可否懇請恩准照會美國駐京公使加緊催詢請其轉達美廷從速儘一期賠結勿再遷延分期以重困吾民庶内外責問俾知我國家留心此欵不敢延宕則賠償速而困敝可蘇矣不勝悚惶冀望之至沾恩上禀 
[鐵路述聞]  
　　聞之保陽友人云由直隷保定府赴太原之鐵路歸英商承辦不日將次開工其由京赴張家口之鐵路亦擬於年内建築現已由英延聘工程師來華矣 
[攺設學堂]  
　　昨得京師友人手函云香餌胡同口外舊有廂黄旗覺羅官學一所年深月久頽壞難堪頃聞當道擬攺作公學堂已鳩工庀材重加修整俾漢人子弟與覺羅官學生同入其中肄業 
[振興紡績]  
　　天津直報云頃聞有某布衣條陳當道略謂中國工藝固當極力振興而尤以織布一業爲先務中國民人號稱四萬萬名口以貧富勻計每人每年所購之布值銀五兩可共銷至二千兆兩是以外洋進口之布實爲商務大宗果能合力講求實挽回利權之一道其創辦之始須招精於此藝者討論加寛加細之法并預先定購棉花以免奸商壟斷初織之布卽或精粗不一亦須由官塲代爲行銷大約歴二三年必見成效也 
[廣宗亂耗]  
　　聞之京師友人云直隸廣宗縣鄉民前因抗捐釀事一經官軍痛剿得卽敉平近復有亂黨六千餘人嘯聚厦頭寺中潛圖滋事某日縣主禀報到省臬憲周廉訪電致邢臺令著迅速探明電覆以便派兵前往剿撫兼施 
[梧匪未平]  
　　香港香海日報云粤西土匪游勇糾黨滋亂其中南寍一股尤爲猖獗異常邇來聚衆至七八千人推某巨憝爲頭目揭竿斬木滋擾鄉閭其人大都頭戴紅巾腰纒紅帶高騎怒馬出沒於左江大河等處旋復遣衆進攻宣化縣城城中官兵爲數無多勢難支拄居民被害慘不忍言多有避赴下流大黄岡一帶者 
[法弁觀兵]  
　　武昌采訪友人云湖廣總督張香濤宮保講求武備成效昭彰海外遠人同深欽慕三月某日法國武弁賈君來漢游歴旋復渡江至督轅拜謁請一觀武昌各營勇合操湖廣總督張香濤宮保允之定期二十一日京護軍左營備具茗點　邀賈君來此一觀荼火之容賈君憑軾而觀深加推許迨操畢收隊則已日墮崦嵫矣 
[創興警察]  
　　武昌采訪友人云鄂省五方雜處良莠不齊雖佃甲各局棋布星羅終苦未能得力前經署武昌府梁集菴太守禀之督轅請仿照日本章程將保甲攺爲警察湖廣總督張香濤宮保深以爲然業將武昌同知署顔曰警察公所禮延某西人經理其事連日由梁太守會同候補府金峙生太守與西人悉心籌酌所有莟察巡捕擬以華人之年力强壯者充之工食格外從優惟每人須繳存洋銀五十元爲質如或犯事卽將所存之銀充公在事大小各員除文案收支外一律戎裝二太守先窄袖短衣以爲之倡至街衢所設各項攤肆責令一律遷去以免有碍行人加於省城内外擇空曠之區建設攤肆十六所檄飭江夏縣陳芥葊大令相度地勢籌欵興工所有警察經費每年約需十萬金已由宮保諭 
 
 

Page 3

 
 
令善後局籌撥矣 
[松江府試十四誌]  
　　松江訪事友人云本月二十八日府尊余石蓀太守終覆所屬七縣文童華亭題原士奉賢題原文婁縣題原才金山題原人上海題原學南匯題原命青浦題原仁各作散體文一首長以五百字短以三百字爲度迨交卷後太守命官廚設盛筵欵之文星酒星輝生四座亦衙齋之雅集文戰之外篇也 
[粤省官塲紀事]  
　　廣州訪事人云鎭粤將軍壽留守蒞任已滿三年循例奏請陛見本月十二日摺弁齎回原摺奉旨著仍留任○日前粤海關監督莊榷使之夫人在署仙遊擇於本月十四日扶柩旋旗安葬○署四會縣正任饒平縣知縣黄大令恩奉藩憲調省差委遣缺以大埔縣知縣范大令宗瑩調署電白縣缺以試用知縣姚大令光祥署理調補香山縣淇澳司巡檢陳少尹逢辰飭先赴任順德縣學教諭王廣文兆豐豐署事年滿應行更調所遺順德縣學教諭以候補教職陳廣文掄元署理署欽州直隷州知州程直刺錦文調省差委遺缺仍以現署斯缺之候補知府盧蔚猷太守署理日來已牌示轅門矣○缷署廣西提督正任柳慶鎮總兵馬軍門盛治奉督憲陶芷芳制軍調署左江鎭總兵現署左江鎮總兵黄總戎元果調署柳慶鎮總兵 
[邗郡官塲紀事]  
　　揚州訪事人云新補兩淮泰屬廟灣塲大使鄧鹺尹視事未及一年忽因案撤任所遺篆務經運憲程雨亭都轉以候補經歴王鹺尹與晉庖代刻已詣轅禀辭前往受篆矣○通屬金沙塲大使龔鹺尹因事解任運憲程雨亭都轉遴委吳鹺尹用中前往接署詳奉督鹽憲劉峴帥批准下札飭知鹺尹遂詣轅叩謝定於望後料理行裝赴任供職 
[遼東瑣紀]  
　　營口訪事人云本年俄官預計營口應用巡捕等費約共洋銀九萬七千餘元上年此項皆出自鋪捐今年將鋪捐减輕而以房捐抵補上年房捐歸百善社團練會抽收分爲三等瓦房每月每間捐洋銀三角磚平房每月每間二角土房每月每間一角爲數雖多未能收足嗣由愛監督出示房捐攺分二等頭等每月每間收洋銀五分二等每月每間收洋銀三分○營口洋常兩關除照稅則徵收外其餘各貨之應估價者向與上海所估大略相同今年南來各貨竟有比江海關原估及營口售價倍徵者而鐵物徴稅尤重常關所徵磁器紙貨稅亦復相同近日各埠會商公同禀請監督及稅務司核實估計不知能如願以償否也○營口俄華道勝銀行經理洋人追收放出之銀爲數過鉅各店措辦不及致存爐取現貼色竟須六兩上海匯票每千兩須倒貼五六十兩以致各貨滯銷客帮售而未收之貨價又不能免於受虧矣○營市現在豆油每擔售銀五兩豆餅每片五十三斤每十片售艱七兩八錢元豆每石售銀五兩七八錢籽油每擔售銀六兩紅糧每石售銀三兩六七錢大米每石售銀十一二三兩不等每上海一石合牛莊四斗三升五合 
[鳩兹雙鯉]  
　　蕪湖訪事人云二月中旬以後晴少雨多江北和含一帶圩工殊爲吃緊說者謂此後圩水若再添二三尺則農民恐皆患其魚矣○蕪湖各信局向皆大張旗鼓分道揚鑣刻因郵政一興民局頓形清淡以故信業中人集衆會議擬在適中之處設一總局各派一人在彼照料將信價大爲核减以省經費而廣招徠○和州自去歲洪水爲災盜賊由之絕起被刼之案幾于無日無之日前武顯集某土棧被盜行刼除失去銀洋及土藥外又將事主砍傷盜賊猖狂民間幾難安枕不知地方官有以敉平之否○和州于去歲被水後居民逃至蕪湖就食者實繁有徒今年聞有以工代振之信無不樂回鄉里詎意委員仍飭紳董别僱民夫災民頓失所望以致壯者流爲宼盜弱者溝壑輕生不知有地方之責者其將何以處之耶 
[飭造糧串]  
　　上海縣上忙錢糧已於本月十八日開征先是縣主汪瑶庭大令飭戸書造具花戸册印成由單分發四鄉各地保領給各花戸赶緊完納刻又飭吏赶造糧串以資應用 
[匪類濳蹤]  
　　上海城廂内外保甲總巡朱森庭明府訪悉西門外斜橋一帶每有匪類狙伏路隅乘夜深月黑之時劫奪行人財物且敢用麻繩自後套入行人之頸用力勒斃然後搜括行囊俗呼之爲背娘舅似此地棘天荆殊爲閭閻之害於前晚親率差勇密往查拿及至則若輩早已聞風逃逸矣 
[春郊賽馬記]  
　　昨爲泰西寓滬官商春季賽馬之第一日計共賽十次第一次二十二馬同賽倍佩代排甫首到馬黄色衣黄黑二色帽黑色第二次五馬同賽怡和經理匯票西人麥葛里格首到馬青色衣紅色帽黑色第三次三十二馬同賽老裕泰姆勒申首到馬青色衣綠色帽藍色第四次九馬同賽偉立末代沙遜土也首到馬青色衣紅色帽黑色第五次九馬同賽考克司代克蘭首到馬花黄色衣綠黄二色帽綠色第六次十九馬同賽祥茂白葛而首到馬灰色衣帽皆紅白二色第七次十馬同賽克明代香港栢此首到馬黑色衣帽皆白藍二色第八次二十馬同賽培佩代排夫及老孛生首到馬青色衣帽皆黄紅二色第九次二十二馬同賽考克司代沙遜土也首到馬青色衣赤色帽黑色第十次二十四馬同賽老公茂鉛步代公平打樣西人首到馬黄色衣帽皆紅黑二色 
[上海巡局瑣案]  
　　前日趙小弟趙新寶湯金寶等人無端將許阿二吊於南倉街施家弄栅門上旋赴左近某飯館果腹事爲二十七鋪地甲陶陞所知前往查究趙等突然躍出捕膺而呼曰許係流氓前曾向我等拆梢故爲此以示報復汝旣如風馬牛之不相及何勞瑣瑣下問爲陶怒將許解下連趙等四人押送二十三七鋪巡防局局員盛雨村二尹研訊之下申斥數語麾之使去不予深求○日前南市某花行失去衣服對時表等物因投二十三七鋪巡防局報請跴緝局員盛二尹親率捕甲前往履勘並無賊蹤因飭傳學徒沈掌生金梅金及僕人吳雲卿費桂朝研訊沈等均諉爲不知二尹限令迅速查明禀覆候核 
[馬路工程局瑣案]  
　　本邑南市楊家渡划船戸馮阿坤柴長甫許德意被駁船戸湯福慶糾衆攢毆因之扭控馬路工程局總辦翁子文太守倩襄讞委員黄衡堂二尹研訊有王宗其者投案供稱小的在信業公所傭工馮等被人毆傷求恩嚴辦馮供小的在浦濱濯足一時疏忽將水濺及湯福慶襪上遂被糾衆兇毆湯供小的係浦東人駕舟爲業行兇各人均已逃逸小的實被悞拘二尹判令掌頰二十下取具攺過切結然後交人保出○日前烏山船戸曹阿來之夥鄭金成與同船夥林紀生因事口角氣忿塡胸濳吞阿芙蓉膏曹察悉倩人舁送仁濟醫館求治一面扭林至工程局訴請管押延至二十二日鄭因毒發身死曹乃投局聲訴前情並稱已由屍弟金裕勸妥由小的償洋銀五十元爲棺殮之費叩求明察總辦翁子文太守諭令明白補詞呈候訊核曹遂於昨日投局遞禀太守倩襄讞委員黄二尹略訊數語諭令移送上海縣署請縣主汪瑶庭大令訊明核奪 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界停訊]  
　　昨日爲法界公廨訊案之期法總領事署繙譯官費亨祿君以時值旅滬西商春季賽馬因咨照讞員杜枝園大令暫停訊判蓋遵向章也 
[上海縣署瑣案]  
　　甡茂錢莊倒閉後有孔理庭者控股東曹珊翰郁麗卿欠銀不理等情旣而曹郁轉控執事人何佩珍侵吞舞弊前晚縣主汪瑶庭大令升堂質訊何供前與張步雲合股經理甡茂錢莊虧欠聚生錢莊執事人孔理庭銀三千餘兩所有借欠莊銀之各戸或已歇業或更無力歸還均經折收了事祗春茂一家除還過若干外尙欠銀四千餘兩此外尙有張步雲借欠甚巨刻已逝世由陳鹿苹理勸僅由後嗣認還銀一千二百兩卽將此項及存於乾記之銀四百兩存於葉姓股東處之銀二百兩劃付與孔再有餘欠應由曹郁理償曹供甡茂開甫半年被何放出三萬餘金歇業後各戸所欠尙多何皆私自收清並不銷帳顯係作弊求即究追孔供與甡茂往來被欠銀三千五百兩由陳勸還現銀一千三百兩票銀二百兩目下僅收得現銀六百兩餘欠求追大令斷還銀一千三百兩除已收六百兩外著甡茂再還七百兩曹郁各還二百兩何與同夥貝子元合還三百兩均交人保出措繳○前有高阿招者控徐福壽誘匿伊媳馮阿寶等情大令訊詰之下飭徐埨陳王氏尋訪旋有袁毓　者具控馮徐氏一女兩字大令提集訊究袁供小的係寍波人在十六鋪開設恒和煤炭店去年九月二十二日由陳王氏爲媒娶馮徐氏之女阿寶爲妻出財禮洋銀一百元柯儀洋銀二十元初與岳母同居法租界後携妻遷住店中本年二月初六日小的偶到醉白園酒館見岳母與妻偕一少年驩飲向之詢問岳母稱係外甥徐福壽是以小的並不介意翌晨妻忽逃逸小的向岳母追究隨於十一日送回本月初三日小的由外回家見徐與妻密語次日妻又逃去至今未歸比時岳母往太倉掃墓徐信囑切勿來滬小的將信截留呈求電鑒至於阿寶聞先嫁高姓後被徐誘拐控追有案馮徐氏供女兒本嫁高姓當未嫁之前與徐私通去年徐將女拐匿後命陳王氏爲媒攺嫁袁姓所得財禮洋銀被徐借去八十元陳王氏供阿寶本係高姓之媳被徐奸佔後復央小婦人爲媒轉嫁袁姓大令判令將馮徐氏陳王氏各掌頰二百下再提徐至案曰爾前堂任情刁賴今已訊明更有何說徐稱小的該死大令喝令重笞一千四百板鞭背二百下始供認馮徐氏收得袁姓財禮洋銀小的借用八十元前因被阿招控告故信致太倉堅囑馮徐氏且緩來此至於阿寶並未誘匿願卽尋交大令飭暫收押限三日内將阿寶尋交馮徐氏陳王氏均交官媒看管○前由楊家渡巡防局員某君函送投浦自盡之粤女榮寶到縣大令訊悉情由飭送普育堂留養旋有郭福者投案求領大令飭差將榮寶帶案訊供郭稱小的原籍廣東前在漢口價買榮寶爲女帶至滬上僑居虹口不料榮寶時發癲病出外胡爲今旣到案求給小的領回榮寶供郭確是寄父願卽隨之回去大令飭郭具結領回好爲撫養不許凌虐 
[英美租界晚堂案]  
　　手民陸錫榮扭學徒王桂生至英美租界公廨控稱伊輟業脫逃籲恩訊究前晚讞員張柄樞司馬升堂研訊陸供小的在治下開設文翰齋刻字鋪學徒王桂生習業祇閱二十八月忽於前日伺隙脫逃當時立有關書以四年半爲期今忽中止是以扭請究懲王供師父時將小的笞責是以不願再學司馬謂爾旣不願不必强留惟爾從師尙未滿期但准另謀他業不得再充手民並須貼還陸飯食洋銀五十六元限十天内繳案王唯唯遵從案遂得了 
[英美租界公堂瑣案]  
　　王阿虎行竊徐阿福家衣服數件經包探竇如海拘解請究讞員張柄樞司馬商之德副領事判責二百板贓給徐具領○騐花洋人控張元興混售攙水棉花司馬訊究之下張夥某甲投案供稱行中所售之花並不攙水叩求明鑒司馬諭候下禮拜覆訊○西人如迪米控陳金恩吞沒西衣一件司馬判責二百板○楊唐氏控楊阿祖王大松楊孫氏串拐家中養媳司馬諭令將阿祖暫行管押限半月内尋交楊媳王等均交人保　楊孫氏無干省釋○葉華堂行竊何阿來家衣物經包探拘解請究司馬判責五百板管押三月○徐春泉行竊朱炳南家馬褂一件經包探趙銀河拘解請究司馬判責二百板○怡和紡紗廠執事人控工人陳阿禮在廠内吸香烟以致燒傷器物司馬判令管押三月 
[法租界捕房紀事]  
　　蘇婦某氏向傭於英界某妓院中近與某甲結爲露水夫妻賃居法界玉露春茶肆畔横街第十四號門牌屋内昨日被其夫某乙偵知將氏與甲一併扭入捕房捕頭令分别押候解送公堂禀請讞員杜枝園大令訊究○有江北人名阿四者失其姓氏日昨行竊江天輪船上某客所携竹籃沿途求售被霜包探所見拘入捕房捕頭令押候解送公堂禀請究辦 
[美租界捕房紀事]  
　　昨日午前四百七十一號華捕巡至天潼路永興押鋪前見積竊某甲持銀質對時表一枚質得洋銀四元五角因卽向之詰問甲情急將洋銀悉　獻出捕遂持二元至鋪中贖表大言炎炎多方恐嚇押鋪主某乙知難理喻奔至捕房聲訴捕頭令包探劉阿炳往查屬實將捕押候轉解公堂禀請讞員張柄樞司馬訊辦○昨晨妙手空空兒沈其昌掩入寄居北蘇州路之某洋人家竊取檯布携之而出適爲包探倪順泉所見連贓解入捕房捕頭令押候解送公堂禀請懲辦 
[振捐誌謝]  
　　頃奉到天順祥票號交來趙馥疇善士洋銀二百元毛觀察合藥資洋銀二十元建美號來黄子錦韻雅求慈親康健洋銀五十元滎陽銘記二兒痧痘全愈還願洋銀五十元子晉後身洋銀五十元甘陵了願子洋銀四十元不留姓名洋銀三十元值此江西被災之慘待振之急當厄之施正值其時請登報章特申謝悃[  上海六馬路仁濟善堂籌振公所施則敬等謹誌]  
[皖省官報]  
　　三月十二日花翎三品銜新選太平府周炳到奉天人號子樵候補知縣陳寶到赴含山會訊案件回府經何照堯知奉府委院試文巡捕侯云翰縣丞壽餘均知奉府委院試巡查差巡檢張英祥面試指分安徽試用典史李炳堃到江蘇人十三日署鳳陽府王詠霓調署五清縣薛邦襄均辭缷署廣德州陳　到指分安徽試用府經易煥到候補道劉榮拔辭行蔡世昌到候補知縣王一鶴均辭赴池州閱卷杜葆光辭赴廬江閱卷宋毓衡辭回蕪湖米厘局孔慶晃到由太和帮審回並銷就醫回程恩晉轉假三天府　　志煐縣丞陶忠沅均知奉府委院試燈牌差巡檢石錫麟知奉府委院試巡查差何慶雲謝超委一次吏目董根生辭赴江蘇措資十四日缷署廣　州陳譯知交代清楚並謝請補鳳台縣蒙保以直隸州在任候補指分安徽試用縣丞黄繼裳到浙江人候補知縣鄭學　代首縣西　相驗陳寶知奉委發審局帮審李第青知碐委赴廣濟圩會同勘丈熟地陸恩壽知奉委赴皖南公幹十五十六日署頴州府通判朱雲牌辭本任鳳陽府通判周朝霖辭委解京餉委辦天長釐卡知縣胡登崧專丁來省謝奉行知補缺後以直隸州在任候補運同銜升用知州新選宿州州判張肇元到直隸人指分安徽分缺先補用府經談培楨到湖北人試用從九劉家颺到江西人知縣許金綬　　松任内交代清楚巡檢蔡其韶赴淮北差遣回並丁内憂○十七　三品銜候補道頴州府聯福到委辦鳳凰頸厘卡知縣曾希文專丁來省謝奉批准過班直隸州候補指分安徽遇缺先補用巡檢冒樹榖到江蘇人試用府經趙日襄巡檢游學琅均到河南人縣丞彭正章到由淮北差遣並捐升知縣　咨赴引○十八日頴州府聯福謝奏保奏薦卓異皖南商務米厘局許鼎霖到蔡世昌辭行赴金陵劉樹屏辭行赴上　新授鳳陽府裕厚正黄旗人號筱鵬缷任涇太縣丞調補鳳陽縣丞陳懷棟到知縣謝維階到青陽任内交代清楚譚學衡奉撫憲行知奏調歸安徽　班補用陳　知代首縣赴北鄉相騐楊學海知奉振捐局委杜廣濟圩騐收工程直隸州判　宗翰知奉委辦懲州土樂分卡 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年三月十五日京報全錄]  
　　宮門抄諭旨均錄前○漕運總督陳　奏爲遵旨覆陳攺設江北大學堂情形摺○江西巡撫李奏爲甄别知府留省補用片漕運總督臣嫥夔龍跪奏爲遵旨攺設江北大學堂謹將開辦大槪情形恭摺仰祈聖鑒事竊臣伏讀光緒二十七年八月初二日上諭著於各省所有書院於省城均攺設大學堂等因此臣於上年十二月初十日抵任後卽督同淮揚海道沈瑜慶議籌辦理正在部署一切適奉本月初一日上諭前經通飭各省開設學堂並因經費難籌復諭令仿照山東所擬章程先行舉辦迄今數月各該省如何辦理多未奏覆間有奏到亦未詳細切實該督撫等身膺重寄目擊時艱應知變法求才實爲方今急務著各懍遵疉次諭旨妥速籌畫實力奉行卽將開辦情形詳細具奏等因欽此仰見朝廷興學育才若將弗及用意至爲深遠跪陰之下感奮莫名臣查江北淮揚徐海各屬距江寗蘇州省會較遠就中而論惟　屬鹽務麕集風曾漸知所趨局面亦稍易舉辦至於淮徐海寺處地瘠民貧雖經地方府縣開設中小學堂限於財力能否如式尙未可知而南北大江横絕諸生遠涉肄業　覺未便清河雖屬縣治但前此係河漕殷務之所今則漕督常川駐紥之地南北衝途士大夫流寓者多衣冠文物將於省垣故清淮設立學堂當按照省城大學堂辦理擬卽名爲江北大學堂爲淮徐海各屬開通風氣惟創辦之初諸生均係蒙學無所取材擬照山東章程分備齋正齋專齋授課先設正齋備齋以儲高等學堂之豫備科留專齋以待學成諸生並淮徐海各屬普通學成之士但現時經費不充擬於備齋中分内外兩班内班專收錄土著幼童外班則敎授流寓隨宦子弟並外府州縣之來學者各暫定四十名額數所有添造黌舍購辦書籍延請教習給予膏膳在在需　的欵由臣於舊有書院及各善舉項下設法騰挪尅期舉辦將來籌措梢裕再行逐漸擴充堂内設中學教習兩員西學教習兩員分班課授中教習課經史及本朝掌故等學西教習課天算地輿測繪格致方言體　等學其中西功課京師大學堂尙未頒有定本江鄂譯書局亦尙未有成編兹擬先行叅酌中　課程取其簡要易行先定課表令諸生目前肄習俟課本定後再加叅酌以歸一律堂中恭懸疉次飭辦學堂上諭諸生到堂令其菾讀俾知我皇太后皇上孜孜求才之意得以互相激發其功課均限三年畢業限内學成者作爲備齋優等之學生當給發憑照或就本學堂升入正齋或咨送南京大學堂及北京大學堂肄業專門學惟是入學之始必須首端趨向養正有基要使人人有務本之心而後國家收教忠之效事事有崇實之意而後學校得有體有用之才故堂内粗定規模不敢嗜奇也必使懍然於尊親之大義編定功課不敢愛博也必使肅然於秩叙之常經範我馳驅導其先路由知止以期得止卽小成以至大成經始之端莫要於此臣督同淮揚海道沈瑜慶酌擬試辦已於二月二十二日開學其餘未盡事宜隨時斟酌辦理俾歸安善以期仰副朝廷造士作人之至意所有清江攺設學堂大槪情形試辦章程繕其清單恭呈御覽除分咨政務處並管學大臣查照外理合恭摺具陳伏乞皇太后皇上聖鑒訓示謹奏奉硃批著照所擬辦理務當督飭認眞講求期收實效單二件併發欽此謹將試辦江北大學堂規條繕具清單恭呈御覽一學堂中西功課均限三年畢業中文則讀四子書五經先讀春秋左傳並閱通鑑輯覽十一朝東華錄先正事略以講解記熟爲度其有餘力温習他經者聽英文讀至第五書爲止算學以代數幾何爲止測繪以平三角爲止地輿至全球爲止每人設札記簿一本有所見則筆之以待教習攷核内班限滿考取優等給發憑照或就本學堂升入正齋專齋或咨送北京大學堂及南京大學堂肄業普通學及專門學外班限滿優等學生亦給憑照年歲稍長或願充教習或就本省府州縣學堂教習或赴他省學堂及願就他項執業悉從其便其年輕者再習普通專門之學以期大成一學生收錄入堂之後無論内班外班均責成教習監督隨時察核其資質身體口音不對者隨時剔退甄别之後如有資質身體口音皆合格而心術品行不純謹者亦卽斥革以免敗羣至已經留堂肄業或半途託故告退者應酌量示罰以戒淺嘗輙止以弊一學堂夏冬季考兩次以平日堂課四分之一季考課卷四分之三定其等第如季孝屢死不等者應由教習呈請斥革其屢列高等者亦當酌給奬勵一學中應定各種報紙備諸生休沐日取閱以增長識見其各省奏報有關學堂及選舉章程者應田監督摘鈔分貼講堂以資叅考一京師大學堂尙未有頒定課本以上酌擬中西課程先取其簡要易行俟課本定時再加叅酌以歸一律一學生在堂進出講堂並體操及寢興食息均有一定時刻屇時鳴鼓爲號夏季早晨五點半鐘晨興諸生預備本日功課七點十五分鐘早膳八點鐘進西文講堂十一點半鐘出講堂十二點鐘午膳下午一點鐘進中文講堂四點半鐘出講堂五點半鐘晚膳六點半鐘體操七點半鐘就房誦習功課至九點鐘止歇息十點鐘息燈就寢冬季早晨六點半鐘晨興七點半鐘早膳八點鐘進西文講堂十一點半鐘出講堂十一點四十五分鐘午膳下午十二點十五分鐘體操一點鐘進中文講堂四點半鐘出講堂五點鐘晚膳六點半鐘就房誦習功課至九點鐘止十點鐘一律息燈就寢所有起居刻按照時令頒定隨時再當更攺一學堂另設體操廠一所練習體操初則練以柔輭體操繼則練以器具體操終則練以兵式體　不但藉以衛生並可以兼嫻武備一中西教習每季應給曰記簿一本將學生逐日功課所完分數塡記以便隨時呈候考覆卽　分數之我寡以騐用功之勤惰一學生進講堂之時各按班次徐行不得爭先落後在講堂之内各宜專心靜聽教習授課毋得交頭接耳喧譁笑語以及隨便唾涎以昭嚴肅一早午晚三餐監督委員須與學生同席以資照料而示劃一一每年恭逢皇太后萬壽皇上萬壽及先師聖誕中秋端午節並每月逢房昴星虚日期各停功課一日每年以正月十六日上學小暑後五日放學給暑假立秋前五日上學十二月二十日放學給年假一堂内恭祀至聖先師孔子每逢朔望　晨八點鐘由中西教習率領學生行禮至皇太后萬壽皇上萬壽及先師聖誕並每年開學日期中西教習率諸學生齊班行禮奉硃批覽欽此謹將試辦江北大學堂中西學分年課程表繕具清單恭呈御覽中學分年課程表中文擬先就四子書春秋左氏傳通鑑輯覽三部十一朝東華錄先正事略按季區别另列課程表其九通及會典並各史及專經之學留爲專責功課西學分年課程表英文第一年首季初學淺書功課書初集算學加減乘除至比例地輿學中國各部落英文次季功課書二集智環啓蒙上半本算學全地輿學東半球淺近文法英文第二年首季功課書三集智環啓蒙全地輿學西半球淺近文法兼造句代數上半本英文次季功課書四集四分之三深遠文法兼繙譯代數全幾何一二兩本地輿學全英文第三年首季功課書四五集深遠文法兼繙譯幾何三四兩本平三角格致史志英文次季功課書五集作英文論弧三角格致史志天算奉硃批覽欽此 
李興銳片再前准部咨嗣後道府州縣無論捐納勞績各項人員應於到省一年後察看考核分别補用等因兹查有分發江西試用知府項崧試看一年期　據藩司柯逢時會同臬司明徵詳請留省補用前來臣詳加察看分發江西試用知府項崧精明結實堪以留省補用相應請旨准其留於江西照例補用理合會同兩江總督臣劉坤一附片具陳伏乞聖鑒謹奏奉硃批吏部知道欽此 
 
 

Page 14

 
 
[光緒二十八年三月十六日京報全錄]  
　　宮門抄諭旨均錄前○江西巡撫李奏爲江西設立課吏館敎練吏才以資治理摺○又奏爲請增微員卓異以勵人才摺○直隷總督袁奏爲欽奉恩旨豁免蹕路經行地方錢糧摺○四川總督奎奏爲教官歴俸六年懇恩照例陞用片 
江西巡撫臣李興銳跪奏爲江西設立課吏館教練吏才以資治理恭摺具奏仰祈聖鑒事竊臣欽遵光緒二十八年正月十七日上諭爲政之要首在得人内而部院外而封疆均應以詢事考言爲鑒别人才之準近來各省已有奏設課吏館者自應一律通行仿辦著各將軍督撫兩司等勤見僚屬訪問公事以試其才識並查其品行其賢者量加委任不必盡拘資格其不堪造就者卽據實叅劾咨回原籍統限半年具奏一次務當破除情面嚴行甄别不准虚應故事稍涉徇瞻等因欽此仰見我皇太皇皇上殷殷求治造育宏深伏讀之餘莫名欽悚臣維中國政治之不修皆緣吏學之未講葢自軍興以後仕途龎雜不獨捐納勞績兩途爲世所詬病卽正途出身人員亦無非以八比五言得官其於國家之教令條式與夫當世之務多素所未諳夫天下之事未有不學而知不習而能者况治道至深事理至賾若不講求於素一旦使之臨民治事而欲其敎養整飭其可得乎且不肖者甚至朘削自肥視民事如秦越肥瘠迨事發叅劾而地方已受害於無窮矣推而論之卽近年交涉之棘手教養繁興未始不由於地方官之因應無方醖釀所致故居今言治舍講求吏學教練吏才别無簡捷之術臣渥荷殊遇簡𢌿封圻念國事之艱難憫人才之消乏到任之初卽思有以振勵當與司道悉心籌議擬在臣署設立課吏館奈其時通省教案積至二千餘起拿犯義賠頭緒紛繁未遑兼顧臣於覆奏籌議正務摺内曾經陳明在案迨後教案辦結卽經臣擬定章程就臣署東偏廳事設立課吏館一所廣儲書籍遴派學術深純通知中西政要之現任布政使柯逢時爲正館長奏留江西補用道徐紹楨爲副館長專司敎課凡在省候補各官除道府兩項人數無多由臣隨時接見詢事考言勿庸與考外其餘以同通州縣爲一班佐雜爲一班每年分四季按季扃試一次臣考春季實任司道考夏秋冬三季均以中西政治及時務策論分别等第其有能周知天下郡國利病熟諳中外交涉事宜經猷宏遠者列爲異等由臣考核確實隨時保存請旨破格錄用其次列爲超等一等二等分别給予酌委記功又其次列爲三等不予功過飭令再加學習以待下季考試其劣者列爲四等分别記過停委或有文理荒謬見識猥瑣不堪造就者卽予勒休回籍學習用示甄别之意凡取列異等超等一等之員出榜後均傳至館覆試一次以杜冐替並於每年春試後挑取前列同通州縣二十名傳知入館内舘長督同常川在館講習以中國吏治爲本補以泰西政學武備酌分門類每人付以日記册一通舉每日討論所得詳載之按旬呈送館長評样再呈臣覆閱加以批答其有宗旨稍乖言不切實者則隨時糾繩務期胥歸正軌而可見諸行事每屇月終綜校所記各册第其高下須給月奬如日記太少又無精卓之見者分别記過多者卽予撤出用昭勸懲章程議定之後當卽開考挑取於上年九月初一日到館肄業今歴數月在館各員爭自濯磨頗知憤啓本年春試後復經臣於同通州縣原額二十名之外添取十名挑留入館並以佐貳雜職中亦多可造之才略仿同通州縣之例亦挑取三十名傳知到館授以日記册令其識别所習之書及其論說按旬呈閱一律批答分别奬勸從此日陶月冶勸懲兼施積之以久當必有卓犖之才出乎其中以備國家之選兹復欽奉明詔在館各員益知感奮臣惟當恪遵訓諭督同該館主等勤加誘勉務使羣才奮起各有所成以仰副聖主澄叙官方之至意所有江西省設立課吏館緣由理合會同兩江總督臣劉坤一恭摺具陳伏乞皇太后皇上聖鑒謹奏奉硃批著照所擬辦理務當督飭切實講求期收得人之效欽此 
　　江西巡撫臣李興銳跪奏爲請增微員卓異以勵人才恭摺仰祈聖鑒事竊准部咨每逢大計之年雜職内果有才能傑出操守卓越能辦地方之事盜息民安開具事實造册送部聽候部院衙門詳知考核准其卓異以示鼓勵又准部咨大計卓異人員核缺分多寡分别州縣以上至道員爲一項教職佐雜爲一項各等因在案江西省前屇光緒二十七年十二月舉行大計之期因布政使柯逢時到任未及三月經臣奏請展限辦理兹已限滿臣將江西所屬教職佐雜各官於課試文藝辦事差委留心察看其才堪造就者共得三員據布政使柯逢時按察使明徵督糧兼巡南撫建道劉心源分巡廣饒九江備道瑞澂等同各府開具事實信送前來與臣訪察無異所有洊舉卓異教職佐雜官南昌府教授李明鏞廉隅謹飭學術優長萬年縣訓導吳鏐講求時務學職淹通浮梁縣典史李家杰才識兼優民情感悅以上三員俱堪循例薦舉以示鼓勵應遵例勿庸送部引見除將各該員履歴事實册咨送部院科道查核外臣謹會同兩江總督臣劉坤一江西學政臣吳士鑑合詞恭摺具陳伏乞皇太后皇上聖鑒敕下部院議覆施行再此係專題之件今照新章攺奏合併聲明謹奏奉硃批吏部知道欽此 
太子少保署理北洋大臣直隸總督臣袁世凱跪奏爲欽奉恩旨豁免蹕路經行地方錢糧援案辦理恭摺仰祈聖鑒事竊據藩可周馥詳稱前閱邸鈔光緒二十七年七月初一日奉上諭此次啓鑾回京一切費用均開正欵不至擾累民間惟修治道途等事終恐傷及農田有勞民力所有陜西河南直隷地方凡係蹕路經行之處應征本年錢糧著加恩豁免等因　此自應刊刻謄黄頒行張貼咸使周知惟日　未奉部文是否驛遞遺失詳請咨查一面酌量變通恭錄恩旨先行出示以慰民日盼澤之殷嗣准戸部咨覆以上年六七月間　路時有梗阻驛遞或難俱達今將應行豁免錢糧分數赶緊奏明辦理飭由該司援案具詳前來臣查光緒二十六年車駕西巡將宛平等九州縣應征錢糧加恩豁免經前督臣李鴻章查得直隸等省蹕路所經定例皆按御道兩旁地畝丈算山岸河坎窄狹處所以二里爲限曠野平原以三里爲限與河南等省不分界限者不同奏明遵例辦理在案上年鑾輿回京豁免錢糧事同一律相應援案叩懇天恩俯准將磁州以北宛平以南各州縣御道兩旁三里以内應徵光緒二十七年錢糧一律豁免如有已輸在官者准其抵作下年正賦以廣皇仁除咨戸部外理合會同兼管順天府府尹臣徐會灃順天府府尹臣陳璧恭摺具陳伏乞皇太后皇上聖鑒訓示謹奏奉硃批著照所請戸部知道欽此 
　　奎俊片再查各省教官果能盡心訓導歴俸六年該督撫學政據實保題以應陞之缺卽行陞用等因歴經遵辦在案兹查四川南部縣訓導李本筠自光緒二十一年七月初八日到任扣至二十七年七月初八日止初次六年俸滿例應騐看甄别據該管道府縣層次騐看加結註考由藩可轉詳前來奴才查該訓導李本筠品端學裕才識兼優旣已六年俸滿任内並無叅罰案件核與保題之例相符除册結咨送部科外謹會同　臣吳郁生攺題爲奏附片具陳伏乞聖鑒勅部核覆施行謹奏奉硃批吏部知道欽此 
 
