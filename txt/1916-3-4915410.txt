# 1916 - 3 - 4915410

 

Page 1

 
 
   
 
 

Page 2

 
 
時評 
[文字與兵士（冷）]  
　　從來每有兵士之交戰必間之以文字之交戰此難逃之定例也比例不獨中國然各國皆然試觀歐戰一起而交戰國之互相詆毁者固不讓我中國也今者中央與雲南搆兵而文字之交戰又始 
　　不知文字之交戰種種惡　我可加諸人者人亦可以加諸我故兵士交戰而後余謂文字之交戰實無價値譬之個人旣揮拳焉安用咒駡爲也 
　　雖然以文明實際之歐人且不能免况我中國耶 
[命令]  
　　補錄十二月二十九日策令阿口科爾沁王巴薩爾吉里迪給予二等文虎章此令 
　　又令張玉春給予三等嘉禾章此令 
　　又令虞順德給予四等嘉禾章此令 
　　又令張應兆給予四等嘉禾章此令 
　　又令劉景元展慶齊均給予五等文虎章此令 
　　又令特任龔心淇督　經界局事務此令 
　　又令任　孫武爲參政院參政此令 
　　又令段永彬授爲上大夫此令 
　　又令外交部奏請任命奉天東邊道道尹方大英兼任安東交涉員應照准此令 
　　又令署四川巡按使陳宦奏請任命馬吉笙爲德陽縣知事應照准此令 
　　又令審計院奏請將試署協審官李鳴謙莫章達王兼善均叙列五等應照准此令 
　　十二月三十日政事堂奉策令陳寶琛伊克坦均給予一等嘉禾章徐坊袁勵深均給予二等嘉禾章此令 
　　又令徐世法楊恩培張汝霖均給予三等文虎章何恩溥楊毓璧田寳榮均給予四等文虎章此令 
　　又令張漢章給予四等文虎章此令 
　　又令任命希爾巴敦魯布爲翊衛官此令 
　　又令胡文藻前經褫職現據財政部奏陳該員在浙江財政廳長任内辦理驗契收數額多尙爲得力著加思開復褫職處分此令 
　　又令江西建昌榷運局現經裁撤該局局長口士瀛著免本職此令 
　　又令張堯卿著開復陸軍步兵上校原官此令 
　　又令海軍部奏請任命鄭綸爲視察陳彥調傳仰虞張浩爲科長應照准此令 
　　又令國務卿奏據銓叙局詳稱遵核交通部資勞卓著各員資格請予叙官等語張肇達黃贊熙柴壽宸游敬梁劉淇董元春均授爲中大夫此令 
　　又令財政部奏浙省驗契增收巨欵擬請將前後督征人員照章奬勵等語該省爲國稅廳籌備處處長胡文藻前財政廳廳長張壽鏞督飭經征各員辦理驗契收數在一百萬元以上泃屬實心任事張壽鏞所收成數較多着給予五等金質雙鶴章以昭激勸餘如所擬辦理此令 
　　又令據財政部奏覈覆豫省驗契徵收得力人員照章請給予奬勵等語河南安陽縣知事龍毓同增收報解在三萬元以上辦理著有成效著給予五等金質單鶴章以昭激勸餘如所擬辦理此令 
　　又令陸軍部奏請將李元成授爲陸軍步兵少校應照准此令十二月三十日政事堂奉申令内務部奏准文官高等懲戒委員會議决廣西巡按使呈恭城縣知事葛春元諱盜欺飾一案依照知事懲戒條例應受褫職奪官處分等語葛春元著准　所議即行褫職並停叙實官以示懲儆此令 
　　十二月三十一日政事堂奉策令普意雅給予三等嘉禾章此令 
　　又令陳毅殷錚均晋給三等嘉禾章曾維藩李升培馬榮均晋給四等嘉禾章此令 
　　又令馬金榮給予三等文虎章周立廷給予四等文虎章此令又令董紹祺鍾體乾陳瑛高鏡張彥臣劉麒均給予三等文虎章此令 
又令牟樹銘給予四等文虎章此令 
　　又令朱次璋韋汝聰林肇民梁心田湯蔭棠雷寵錫師端章口介福吳庚均給予四等文虎章此令 
　　又令郭超寳許爾祥均給予五等文虎章此令 
　　又令劉鏡鈞劉洪貴朱潮瑛均授爲陸軍中將此令 
　　又令林邦翔授爲中大夫此令 
　　又令國務卿奏據銓叙局詳稱遵核京師察廳各員資格請予叙官等語董玉　陳德苞白承頣常耀奎春壽周桂斌全順終佩勳陳自珍張樹秀德干濬鄭叔綸祥勝高爾祿唐文耀蔡元均授爲中大夫汪鴻翰景林張炳炎蒲志中丁永鑄鄧宇安陳寵錫黃振中黃炳葬孫秉璋均授爲少大夫胡宗沂焦爲炳王執中張厚田楊立德祝瑞霖蔡熙均授爲上士此令 
　　又令財政部奏福建銀行監理官李厚祺詳請辭職李厚祺准免本職此令 
　　又令財政部奏請任命史久龍試署福建銀行監理官應　准此令 
　　又令參謀本部奏請任命王荇鄭桓爲高級副官應照准此令又令參謀本部奏請任命　繼蔭楊耀嵐陳庫珍爲科長應照准此令 
　　又令陸軍部奏請將趙世田趙登稿唐文華白雲龍均授爲陸軍步兵少校廳照准此令 
　　十二月三十一日政事堂奉申令大典籌備處奏請改完一項明年改爲洪憲元年此令 
[專電]  
　　北京電統率處諭一月二日將北苑軍隊調鄂鄂軍調湘湘軍調滇征討 
　　北京電政府以李仲軒曾督雲貴情形熟習擬令會同丁槐赴滇勸喻關於滇省法令刻由稅務處轉令洋關傳達 
　　北京電聞政事堂昨通飭各部署凡職員與蔡氏有關係者一律撤差以防意外 
　　北京電聞擬派禁衛軍兩團赴鄂另調保定軍隊來京防衛 
　　北京電又有派第八師長李長泰赴滇之說 
　　北京電交通部恐黨人毁損線路阻礙交通加派護路巡警扼要防守 
　　北京電交通中現發通告㈠各省郵局檢查與滇往來信件書報包裏一律扣留㈡各省電局檢查與滇往來電文凡電碼不明或有離奇語一律扣留㈢嚴查西南等省鐵路客貨 
　　北京電昨頒布年號改用洪憲二字昨賜特任各官福喜字二簡任官一簡任以上各官今辰（一日）一律覲賀 
　　北京電阮忠樞昨赴徐與張勳面商某項要事 
　　北京電江𡩋鎭守使王廷楨因某項要事來京覲見 
　　北京電周學熙以財部各司長勤勞卓著無級可升擬每月優加津貼四十元 
　　北京電周玉老前壽辰都中各長官紛紛往賀聞附帶私人同一性質之事件者頗多 
　　北京電參政院昨議五年度預算案通過特别預算付審查 
　　北京電公府執法官周肇祥請定宫内懲罰法諭交政事堂核議 
　　北京電財政部請設印花稅專局已准有簡李國筠爲督辦說 
　　北京電財内兩部請設專廟崇　　北京電财内兩部請設專廟崇祀皇考批准 
　　北京電聞北通州哿夜有不逞之徒肆行搶刦當經擒獲五人即歸平靜 
　　北京電所得稅原定今日（一日）實行現已從緩 
　　北京電草定取締女官各項㈠干涉外政㈡侵越或放棄職任㈢不日實行㈣勳績不榮及家族 
北京電參政姚錫光等擬集撥一百二十萬元在奉墾牧業經呈准農商部立案 
　　北京電全國烟酒公賣局改爲烟酒事務署 
[特約路透]  
　　北京電雲南府傳來可恃消息謂唐繼堯因他省不響應漸有不安之象但仍表示支持之決心政府接粤桂蜀湘黔五省將軍公電謂已派員至滇令黨人息兵服從中央政府命令請政府暫緩征伐以待專員返省云 
（三十一日） 
　　北京電據四川貴州湖南廣西四省來電均謂已迅速派兵赴雲南邊界四川將軍預望可派足一師雲南大局未有新發展政府電謂黨人迄未干涉稅關郵局及鹽務署（二日） 
　　貴陽電貴陽因雲南有變已於二十七日宣布戒嚴二十八日頒行全省貴陽模範兵五百人恐不可恃已御除軍械一部分當道現募新兵一千人派往獨山黎平古州防守要隘貴州紙幣前每圓値洋九角今僅値七角中國銀行現不代民間匯欵此間謠言雖多但尙安靜（三十一日） 
戰電 
[其一（英人路透電）]  
　　倫敦電可恃方面消息云今日内閣會議結果頗佳不致有内閣風潮閣員辭職之事首相之約言必須遵守此爲閣員全體主張之根據他日國民軍役議案交付國會時政府各員將一致贊成惟漢德森氏是否贊助尙未决定蓋其地位須視工黨會議之態度爲轉移也（三十一日） 
　　倫敦電昨夜工黨開會時敎育部大臣工黨領袖漢德森氏勸大衆承認政府强迫制之辦法（三十一日） 
　　倫敦電内閣今日開會歷兩小時許由愛士葵君主席全體皆到僅知乃討論强迫軍役問題但討論之情形須至國會重行集議時宣布漢德森君大約將以内閣之决議提交工黨大會（三十日） 
　　倫敦電今日下午内閣復開會議（三十一日）　　倫敦電工黨會議已延長聞今晚將開大會發表宣言書（三十日） 
　　倫敦電工黨今夜開會主席爲漢德森氏決定於一月六日在倫敦舉行全國工黨代表大會以討論强迫軍役問題今夜會議時有人宣告首相愛士葵將於二月五日以强迫軍役議案送下議院核議（三十日） 
　　倫敦電英皇已從桑特林漢回倫敦衆謂此次英皇回蹕之期實較預料爲早蓋當此戰局及帝國前途極有關係之時英皇欲及早回京俾可與首相接洽一切政務也衆料明日内閣必有緊要會議（三十日） 
　　巴黎電阿爾巴尼亞伐洛拉電稱意兵一聯隊已遣往杜拉沙布軍缺乏彈藥羅馬電稱法軍參謀長加斯台爾诺將軍刻亟亟經營薩洛尼加防衛事宜據參謀處人員云敵軍若來攻擊必須犧牲十八萬人（三十一日） 
　　彼得格勒電自泊里貝至布哥維拉廣二百英里之陣線各地點戰事繼續進行劇烈不　於前敵軍於該處聚集大軍一百五十萬人由麥 
 
 
 

Page 3

 
 
剛森及佛蘭瑟二將指揮戰事主要之地乃在太洛波爾德軍急欲得之因該地爲加里西亞戰地極關軍事之鐵路中心點也敵軍且進攻新哇萊克細萊士該鎭爲包抄杜白洛及羅夫洛境之大路間險要地點陸軍當道聲稱敵軍圖進未果戰地現降大雪雙方戰事皆爲受礙戰線偶有更動皆由俄軍獲勝之故據德軍公報宣稱俄大軍現於柴萊斯琪基境進發（一日） 
　　倫敦電英大本營公報謂英飛機十六架攻擊柯米萊車站及路線又有飛機十架轟毁維萊飛機停駐所兩處飛機皆安然飛回是日天空戰爭共有十二起一英機與四敵機交戰敵機悉被逐退大約敵機墜落一架損壞一架又一英機與二敵機相遇英機被擊落夜間德軍猛攻英軍佛里柯特南面陣線曾攻入外面戰壕但旋被驅退氣候頗佳各處英砲頗爲活動伊泊爾北面雙方仍有砲戰（三十日） 
　　倫敦電海軍部宣稱鐵甲巡洋艦萊特爾號（一三五五○噸每小時行二十三海里一九○七年造成）昨在港内自行炸沉艦中共有將士約七百人救起者約四百人（三十一日） 
　　巴黎電今日下午公報謂香巴業德軍以炸彈進攻爲法軍所敗（三十一日） 
　　巴黎電法飛機轟擊杜伊蘭湖東面之布營達達納爾之砲隊甚爲活動法國戰艦一艘轟擊亞洲海濱之土耳其排砲（三十日） 
　　倫敦電法境英軍大本營公報謂英飛機以炸彈攻擊柯米萊車站及赫維萊之飛機停置所頗獲效果日間有空中戰事十二次伊泊爾及佛里柯爾附宾兩方面之砲戰甚爲活動（三十日） 
　　巴黎電今晚公報謂法排砲轟擊比境敵軍第一第二戰壕法軍擊毁沙比爾西之德軍防禦工程一所伏斯巨德軍猛轟之後以步兵在希爾斯坦進攻完全敗退（三十一日） 
　　巴黎電今日下午公報謂前敵僅有小戰事利於法軍（一日） 
　　巴黎電今晚公報謂法砲隊炸毁亞土瓦之軍火庫及瓦斯河與愛恩河間之機關槍掩蔽所伏斯巨砲隊甚爲活動哈滿韋萊爾柯夫美資拉爾蘭巨三處尤爲劇烈法軍砲彈一枚使菲區河流域叢林發巨大之炸聲五次萊番爾桑之德軍以炸彈攻擊殊易敗之 
（三十日） 
　　薩洛尼加電今晨有飛機三架飛過此間以致大起驚恐軍艦並發砲轟擊但飛機在極大高度似未被砲擊中（三十日） 
　　巴黎電德飛行家飛過薩洛尼加者以炸彈一枚擲擊希兵若干達達納爾協約國砲隊轟擊亞洲海濱土耳其排砲毁砲數尊炸軍火庫一所（三十一日） 
　　倫敦電萊特爾號共救起軍官十四人兵三百七十三人（三十一日） 
　　開羅電埃及邊界之　情已到阿刺伯人於瑪特魯地方紛亂逃逸死四百人被俘者三十二人失戰品甚夥英軍僅死十六人傷五十三人（一日） 
　　倫敦電薩洛尼加泰晤士報訪員電稱該處德奥土布領事及眷屬隨員等悉被法將薩萊爾將軍所拘禁於法軍艦中四國領署已爲聯軍所佔（三十一日） 
　　海牙電下議院一致通過海防豫算案陸軍大臣於答覆質問時謂佛魯興地方建築防衛工程之克虜伯合同由專家研究後已經修正（三十日） 
　　雅典電法政府接受希政府關於占據加斯台爾洛里沙島之抗議意態頗和平即告希政府謂此爲軍事上必要之舉故從權行之聞希臘内閣昨夜舉行會議頗主樂觀希臘與協約國之邦交今頗友好（三十一日） 
　　亞姆斯特丹電奥國爲安柯拉號郵船案答覆美國之通牒業已宣布其詞旨極爲和平仍謂該船當時曾圖逸逃至於損失生命若是之多則因該船小夫拯救不力及船中擾亂之故奥潛艇所發之砲死傷者寥寥無幾覆文中又謂奥潛艇司令不遵關於拯救人命之規則已經懲辦美國搭客之死者奥政府願付賠欵惟該船沉失之責任則奥政府未便擔負云云 
（三十一日） 
　　倫敦電公報謂杜拉沙外海戰前法潛艇芒巨號曾在加太洛爲敵巡艦擊沉艇中將士大半救起法潛艇在亞德里亞海擊沉敵運艦一艘（一日） 
　　倫敦電洛益德公司宣稱大英輪船公司之波斯號（七九七四噸）於三十日被沉船客及船員大半遇難波斯號係由倫敦開往印度之孟買又電波斯號於午後一時被沉放下救生船四艘（路透電社註本埠）揚子保險公司接到消息據稱除波斯號外英吉利號（三六五○）噸（由孟買開往英國者亦被擊沉）又電波斯號爲七九七四噸之大船每小時能行十八海里船上有各種新式之佈置大英輪船公司稱二十八日瑪爾太眞接消息云波斯號裝客甚多但迄今未知船客及水夫之確數又電波斯號載美客三人又電波斯號船客單顯明船客由倫敦𥉇船票者共二百三十人内有婦女八十七人小孩二十五人又電官場宣稱波斯號在克里特島外被沉救生船得以駛開者僅有四艘救起此四艘難民之某船當可於今日行抵亞歷山得里亞口岸又電官場宣稱波斯號爲魚雷轟沉又電波斯號船上水夫共有二三百人故救生船四艘即使每艘載　六十人然遇難者必尙有二百人左右（一日） 
　　倫敦電路透電社探悉各處外交方面消息多謂德國因交通被阻不致有眞正之進步故甚沮喪德國雖知西境已無勝利攻勢之機會然猶討論出兵痛攻之問題聞已决定不久將有大舉德國極以俄國爲慮自認巴爾幹一役全無價値且不願進兵亞洲目下外交界極注意蒲盧親王赫資非爾特親王及唐勒斯瑪克侯爵在瑞士洛桑之活動聞彼等常與德皇互通消息云（三十日） 
　　倫敦電英皇以英國陸軍大元帥銜贈與俄皇（三十一日） 
　　倫敦電柏林半官報謂德皇刻患疹塊雖不危險然未可出外（三十日） 
[其二（德人德文報專電）]  
　　柏林電德軍大本營宣布公報如下 
　　十二月二十九日敵鐵甲艦復砲轟維斯丹未獲效果昨傳向希爾士坦進發之法軍已於德軍砲火下敗退晚間法軍兩次進攻德軍於哈滿韋萊爾柯夫奪回之陣地即爲德軍擊退有戰壕數叚尙未停戰法軍失軍官五員兵二百餘人昨日英軍失飛機兩架一被逼在蘭斯北面降地一爲大戰鬭機於戰時中彈堕落尙有英飛機一架於十二月二十七日在列里西面爲砲火所毁（西境戰况）俄兵一師團圖在土克庫姆西北拉巨齊巨附近海濱前進未果平斯克南面俄軍防營爲德軍襲擊轟毁（東境戰况） 
　　三十日二十九日夜問英軍潛圖攻入列里西北德軍陣地未果德軍在亞爾倍爾東南夜戰獲利俘英兵數十人德軍奪回哈滿韋萊爾柯夫附近各陣地全陣線砲隊及飛機戰事甚爲活動敵飛機攻擊凡爾維愛及末蘭之火車站僅傷平民七人死小孩一人未釀軍事上之損失坎白萊西北有空中戰爭擊落英飛機一架（西境戰况）俄兵枝隊在歇洛克南及林辛干將軍陣線進攻均遭挫衂奥將波士末之軍擊敗猛攻斯特里巴河白加洛夫橋端砲台之俄軍敵軍大受損失被俘者約九百人（東境戰况） 
　　三十一日德軍以地雷作戰奪獲胡魯區西北英軍前鋒戰壕俘敵數人獲機關槍兩枝敵飛機攻擊哇斯丹鎭中房屋大受損傷聖心院受損最甚傷比國平民十九人死小孩一人未釀關於軍事之損失（西境戰况）　　維也納電奥軍大本營宣布公報如下 
　　十二月二十九日俄軍以砲隊猛轟之後屢次進攻均爲奥軍以鎗砲轟退大受損失白加洛夫東面前鋒哨營數座已經奪回（奥俄戰况）意軍繼續戰於鐵洛爾陣線敵軍進攻塞拉境巴爾柯東南加洛尼特山及柯爾狄那拉山均失利（奥意戰况） 
　　三十日東加里西亞这戰事漸形劇烈昨日敵軍進攻比薩拉比亞陣線及斯特里巴河下游及中央東面之陣地敵軍前進者多爲砲火擊退間有爲步隊及機關鎗逐走者白加洛夫橋端砲臺前臥有死傷兵士九百人並有俄兵八百七十人携旗三面投降昨日奥軍於東加里西亞共俘敵兵一千二百餘人（奥俄戰况）意軍進攻土波爾及鐵洛爾邊界加波里恩山均爲奥軍所阻意軍於土拉爾山隘兩坡以紅十字旗掩護建造鐵絲防禦工程奥軍發砲阻之杜白杜高地有地雷戰事（奥意戰况）奥國驅逐艦五艘又裝甲小巡艦希爾哥倫號（三五○○噸）於二十九日晨間擊毁法潛艇芒巨號俘軍官一員水兵十二人繼在杜拉沙港擊沉汽船帆船各一艘擊靜敵砲數尊二驅逐艦曾觸水雷一名利加號因而沉沒將士多遇救一名特里斯拉夫薩維萊號受重損初經拖走繼因敵巡艦及驅逐艦大隊出阻退走故特里斯拉夫薩維萊號乃被棄而沉敵艦中所能明辨者僅英國白里斯土爾式（四九○○噸）及法爾芳資式（五三○○噸）巡艦及法國波狄愛爾式（七七○噸）之驅逐艦耳（亞德里亞海戰况） 
[東方通信社電（日本人組織）]  
　　北京電北京政府已定洪憲年號以示帝制之事實南方諸省奉此年號與否帝制共和即以是分因之内外非常注意（一日） 
　　北京電中國政府運動列國承認帝制據聞附某程度止之條件可以協議中國當局頗爲樂觀（一日） 
要聞一 
[俄國不能以堅壁淸野之道待德說]  
　　德文新報曰今年冬令德軍進攻俄國與否苟非德國參謀部聲明其意見無論何人絶不能斷言如何如何而且現在杜納流域尙未見大凍行動不便即令德軍决意進取亦須俟之冰雪載途之時也敵人見德軍近來固守不動遂議論紛紛甚至於有今日昨非自相矛盾者然無論如何今日之戰絶不得以百年前拿破崙之故事爲例也茲據俄國诺沃斯提烏爾米野報稱有一德國軍人爲俄所俘去後聲言當今交通便利時代俄國又動用其堅壁淸野之計以昔之愚弄拿破崙者待今之德軍不惟無益且徒遣害其居民蓋今德人之技藝旣超羣絶倫殊非百年前之法人所能同日而語又步步謹愼　事縱合俄國沿途隨在設置陷穽驅散居民焚毁地方皆成荒蕪如今俄軍所行者亦不過使俄國人民無衣無食流離失所而已至於德軍則毫無损害也年來德軍所佔俄國領土幅員甚廣雖尙未使俄國一蹶不振而喪師失地亦使俄國大傷元氣矣今者德軍爲度冬養息兵力計正大興土木徧設塹壕如自洛活斯温齊阿尼至斯摩剛以南一帶層層密佈絡繹不絶其中以機關砲爲主而以要塞如維爾拉里達斯洛尼姆等爲根據地一似明年有機當即乘勢大舉進攻云該報又據所俘德國參謀官稱俄國若仍不改其舊轍而用待拿破崙之道以待德軍必勞而無功蓋今時勢旣非昔比德軍又凡事皆有凖備雖時値嚴冬冰雪載道寒冷異常亦無不可行軍之理也而且德國用兵之道又一律本乎學術參照閱歷苟將德國鐵路之制施之俄國則無往不利矣 
[遠生遺言]  
　　遠生游美之原由前已詳之矣遠生行時本與本報有通信之約今以凶耗之後復得其手編之游記記者接此不勝哀痛然仍不敢不以登諸報端者則以閱者與遠生當有神交之雅願與閱者諸君一分其餘痛爾 
[游美隨錄（第七信）（遠生）]  
　　（十一月十六日自維克多利亞發）（航海生活） 
自十月四日通信以來於今十三日矣舟中生活趣味頗爲複雜計尙須五六日方能達到余所欲達之目的地（桑伏郎西司哥）今且以此十數日之生活相告 
　　諸君必須見問自四日至十六日共十二日耳何以爲十三日則以舟行到此據歷算可以多得一日余等實過了兩　民國四年十一月十二日故也 
　　自横濱到維克多利亞爲四千二百五十英里約合華里一萬三千里據預計以十六天到舟中供御一外國大旅館而已海行萬里而甘酪美菓絡繹供御此昔日帝王所不能得者吾曹今日乃以匹夫得之可謂文明之幸福矣 
　　海行有時極愉快水波萬頃風平浪靜覺鼻觀中所吸取之空氣皆有異常新鮮的滋味是也有時極天下之壯觀風浪洶湧打擊至三層甲板以上此時眞覺江上觀潮爲不足道是也有時則幾乎嚇殺十二之夜颶風大作海水撲入室中尺計余方轉側而臥一身淋漓盡致稍稍起立指拭則幾乎傾跌者數次次日起問情形船長及水手多人皆受撲傷帆柂皆折因此修柂修船遂須延遲數日船中事務長發傳單請求船客簽署公函申謝船長先生之勇敢的行動英偉的精神又發傳單請求自由歛資撫給勇敢而英偉之水手（共百人）據船人言此等颶風殆數年所未見有一歐人言彼周遊世界一次旅行太平洋兩次遇此颶風僅兩次耳我乃遭此數年難得之風雲做得半箇魯濱遜亦足豪矣船中飲食（三餐兩飲）日共五次西人食前運動食後運動每至食頃則槖槖之聲不絶若操練然足見彼等之紀律與活動然其普通生活則亦以飲酒與賭牌（脫蘭克）爲大宗船中自以協商國人爲最多彼等似無語及戰爭及其國事者有一日本赴美留學學生與吾議論西洋人亦僅爾爾氣燄萬狀余愧不如 
　　船中無線電報在日本海時則多來自横濱等埠出日本海後則多來自維克多利亞所傳消息偏於日本方面徧於戴冠式等事正確有統系之戰報殊稀其報中國事則最先稱中國答復帝政難以延期定於初十行國民投票至十一二則報稱中國已允准延期最後復報稱意大利加入警告延期之中吾等殊莫得其詳報船人亦未有發難堪之質問質問吾等者以余一人理想旅人遠涉殊不願有此煩嚣自有此等利器乃至令浮海者亦不能逃於寂寞無何有这鄕殊爲多事然旣已有此設備則即郵船公司似　延聘專門之新聞記者饗我以有益及詳細之報告否則令人心中不痛不癢不上不落大是苦事 
　　船中二三等船客幾皆是日俄兩國之人而華人殊稀有五六人皆向在美洲營業者此則排斥華僑之結果也至於俄人何故赴維多利亞者如此之多實所不解二等艙中有一粤商趙姓向在芝加高經商者其人操香山土語吾殊不解惟語次多雜以我底（同的）中國我底中國云云令人生無限感觸 
　　初十爲日本皇帝戴冠之日船長下令公集祝賀自船長以至水手自一等以至三等皆集艙面三呼萬歲且要約日本以外之船客參與其大典眞誠激發嚴然有所謂大和魂者與海水之澎湃相應也 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[京訊中之滇事紀聞]  
　　各國公使之會議聞駐京英法日俄意公使參贊等員同於二十九日午前齊集法國使館開外交團聯合會議一次據聞確爲雲南省反對帝政問題議商對華政策或謂日内該五國將有聯合公文照會外交部惟另一消息則謂滇省事宜外交界紛傳不一昨據外交部近耗目下各公使尙無正式之意見提出惟駐京法使康悌君於二十七日下午曾至外交部與曹次長會談良久係即爲滇事問題聞曹次長曾聲明如果滇省地方小有衝突政府自必可以迅速手段設法敉平决不至妨碍大局之進行云云 
　　政府對外之意見英文京報英文北京日報等昨　政府對於滇事之意見略云政府以蔡鍔與唐繼堯等初時本贊成君主政體不意蔡氏旋受黨人之蠱惑黨人曾告蔡氏曰中央政府因五國勸告延期改革國體已允讓與各國許多利益蔡氏信其所言前赴雲南游說唐將軍遂發生雲南全省宣言反對帝制之事又謂中國政府甚願曾勸告中國之日英俄法意五國政府宣布未嘗向中國政府要求何種權利等語想對於中國原有友誼之各國政府定能承納斯言蓋無疑也云云昨有人歷訪旅京各國名士關於以上所誌之議論叩訽其意見咸答云中國政府現時當採用之方針即在考究變動之根源速從五國政府之忠告斷然中止帝政以維持中國全土之平和而已 
　　密交議案之所聞統率處對於滇事曾連開特别密議討論要區之軍防政策昨聞二十八日下午元首曾自抱膝軒辦事處提交該處密封要案一件指示军防事宜計二十二條飭令該處詳細審議再行密飭各該軍警長官等相機辦理惟内容關係軍秘未易得悉次日上午大元帥又派某侍從官特交統率辦事處密諭一道該處當即召開會議一次歷三十分鐘之久據聞原諭内容係照統率處將軍府參謀本部陸海軍部分擬討滇問題條陳之政策先派中央軍官九人分赴某三省會同各該將軍巡按使預商計畫並於交諭中指示各機宜有飭即日銜命起節亟待報命等語 
　　相當辦法之解决雲南警訊已成事實中央前定之和平消敉政策已歸無效不得已改爲用兵辦法除已密發電令分調各省軍隊開往外並於前日（即二十八日）晚間十點餘由元首召集特别密議所議者仍係爲關於滇省之軍政計畫當提出三項手續一爲繼續之剿辦政策一爲設法從速戡定之計畫一爲附近各省之戒嚴防務聞已解决相當辦法矣惟又慮中部省分亦有黨人乘機鼓動情事昨復由參謀陸軍兩部調派南苑内駐紥之陸軍第七師全軍移驻湖南省境防堵並令航空學校揀派學員携帶飛機兩架隨同前往均限予十日内起行 
　　特派宣慰之人員公府日前會議因滇省不靖眞相未明曾擬特派某軍事參議等前往該省調查以憑核辦嗣得該省反對帝政之宣告仍不欲實行征伐擬先派員宣慰冀其反省以期和平解决聞已派定義威將軍孫武宣威將軍蔣尊簋兩員即行赴滇傳諭宣慰並聞統率辦事處已於二十九日遵諭先行電告唐將軍任巡按使矣 
　　舉行大典之關係自雲南問題發生以來與大典舉行頗有密切之關係現聞公府内對於大典問題發生種種議論大别爲二一爲早行派一爲展期派此兩派主張之目的雖各不同然均爲維持大局起見而其舉行大黄時期實有緩急之别刻下尙未見何等之决定也出京政客之阻止滇省獨立一事之經披露故日來都中街談巷議莫不注意此事各機關之政客中有不以帝政爲然者刻皆有亟亟欲去之槪故經政府除令政事堂諭知各機關長官對於屬員禁阻其離職外並於各車站已派有偵探查視凡有携眷出京之政客無論何人槪行阻止俾免搖惑人心 
[籌備中之北京政聞]  
　　大典籌備所聞茲聞元首對於大典籌備處所規定之各要項以爲雖臻美備然其間尙有不洽者甚多因於二十八日交飭該處訓示一件其大綱計分十欵一係不得違背今次國體改革性質關係之所在一係不得追求無味之事一係不得有所避忌一係不得揣摩風氣一係不得迎合意旨其餘五項未聞至　制一節昨從禮制館方面探來消息朝賀冠服將用祭服伹冕旒之說主張不一有主張用七旒者有主張用五旒者亦有主張用三旒者現尙未有何等决議 
　　注意各省軍防二十八日上下兩午一日間政府拍發軍碼密電多件分致鄂蘇桂川黔甘新豫等省而問日各該省亦有要電致京所有情形甚爲緊要聞拍出之各電均係飭對於防亂辦法務須加意認眞至應行注意各節當遵照本日所指機宜切實布置勿容疏忽藉期有備無患 
　　各部待决要案各機關提出於政治堂會議迄未付議之議案約有三十種其中尤重要者如各省關稅改良法及國稅地方稅之劃分法爲財政部所提出徴兵進行之手續及常備兵之定數爲陸軍部所提出海軍學校擴張案及添置軍艦修築軍港案爲海軍部所提出各省鐵路之枕木向東三省採伐森林應用案及優待海外僑民與以各省之採掘鑛山權案爲農商部所提出 
　　草擬宗敎榮典近聞有某要人提議以各宗敎方面於國家有切要之關係不可獨無榮典已擬定草案辦法將呈請國務會議探其大略一孔敎如舉行臨雍典禮及致祭孔林孔廟加封孔子封號等項二佛敎揀擇京外各大叢林分獻香貢幡帳及禦賜匾額等項一天主敎耶穌敎及回敎由國家代爲建設敎堂於京師並由國家撥給官產以爲經常費未知果能完全通過否並聞衍聖公於日前來京聞其同族控案已行留中不日將蒙覲見 
　　擬改公文程式政府近因過度時代各處來往公文體例未能畫一擬將所有公文程式另行規定現已由大典籌備處商同法制局擬議聞所有從前政府公報所載之公文程式一律作　 
　　繕造三項名册二十八陸國務卿特將與元首凡屬舊侣故人耆碩三項名册造表繕陳以備分别知照據聞内容得列入舊侣者爲黎元洪奕劻世續載澧那桐錫良周馥等得列入故人者爲徐菊人趙爾巽等得列入耆碩者爲王闓運馬湘伯等 
[蔡鍔離京後之經界局]  
　　辦理一年之情形經界局開辦以來督辦蔡鍔以事體大非討論精詳不足以期完備因就局内組織經界評議委員會按照部呈辦法逐節籌議現已議决之章程規則共十餘種復以辦理經界事屬創舉外國成規内地習慣均須切實調查遴派殷承瓛唐豸譚學夔周宏業曾鯤化分赴安南缅甸印度日本朝鮮曁京兆江浙粤閩皖滇東三省等處調查一切關於經界事項又規定經界調查表及測量事務委託調查表分咨各省　屬塡送以便酌定辦法程序并設編譯所搜集東西各國關於經界圖籍擇尤編譯以資攷鏡凡此種種設施均爲預備將來辦理全國經界之計畫也至京兆經界行局成立於四月二日當以人材缺乏經費難籌六月二日經政事堂會議議决經界辦法先從京兆一二縣辦起逐漸推行欵由財政部籌撥奉批照行當即遵照辦理呈准先行試辦涿縣良鄕兩縣經界限兩年辦竣酌採美國方格綱測量及日本在朝鮮所辦之土地調查成法於各該縣内分别試辦十月間設立經界傳習所二處舉員一百五十人分測丈事務兩門授課六個月卒業後分派任用現當禾稼登場農事多暇已派测量人員前往各該縣辦理預查及方格綱測量各事宜一面由局妥訂單行章程以資循守此經界局一年以來辦理之大槪情形也聞新任督辦龔仙洲氏已一一陳明當奉批交内務財政兩部查照矣 
　　京兆行局之歸併財政次長龔仙洲君督辦經界局後擬將京兆經界行局歸併經界局騰出經費開辦經界學校以資挹注昨已具文陳請當奉批准如所擬辦理矣其文略云竊維經界一事實爲人民平均負擔非徒爲國家增益稅收仁政所詎容忽視惟造端宏大人材必宜預＋財　而財政艱難開支尤須撙節查經界局暫行編制各省設立經界行局誠以經界局設於中央各省鞭長莫及不得不分設行局以利推行旋因京兆試辦經界遂先設京兆行局顧京兆轄境無多且爲經界局駐在之區兼　並無曁碍現在祇辦涿良兩縣經界事務較簡似無須另設機關迭與該行局坐辦兼代經界局帮辦衛興武會商辦法擬請將京兆經界局歸併經界辦理一切進行手續槪仍現狀所有費用即在經界局預算原案月支一萬七千五百元之内匀支而將該行局原有預算月支五千一百三十五元悉數騰出改辦經界學校養成高等程度之測繪員生一轉移問欵不虚糜事無偏廢數年後經界人材造就日廣不獨京兆全國可以舉辦測丈即各省經界事務亦無難逐漸　維云云 
[滇警聲中之粤東防黨紀]  
　　當道嚴禁謠言粤省近來　言頗多香港報中遍登雲南獨立又傳四川不靖故當道於二十七日下午七時特出示辨明略云省城地方近有不逞之徒造作謠言謂某省兵　某省宣告獨立并聞香港刋派傳單竟謂省城已經大亂似此讕言何殊夢　引蔓尋根無非該黨人平空揑造希圖搖惑人心乘機擾亂除派探員密查造謠之人拿解嚴辦外合亟出示曉諭爲此示仰諸色人等知悉須知近日迭接各省來電均報平安省城各處亦經佈置周密斷無險象發生爾等務須各安本業切勿輕聽謠言互相驚恐云云是日省城警察廳長亦奉龍將軍令飭大旨與前示略同王廳長奉此除飭報界不准登載此種新聞外并通飭各區遇有此等謠言即由警兵干涉如果不服制止許即解廳究辦今日各區一律執行故省垣各酒樓旅館及繁盛地方人民懼蹈刑章均守金人之戒矣其實雲南獨立確非謠言也 
　　黨人台兵劇戰聞有黨人三四百人麕聚虎門附近昨十七日午要塞黃司令在砲台瞭望遙見軍人二名各携駁壳探視台基台兵察覺疑爲奸細由鄭隊目率兵十名出探乃外來之軍服黨人即開槍射擊台兵追擊該二人且戰且走黃司令窥見情形恐有意外當即加派兵士二十名接應詎各兵愈追愈遠時抵太平附近被黨人全股包抄計台兵三十人除有三人中途乘機遁去外其餘二十七名無一生者後隊兵探報到立即發令督隊乘坐兵輪駛進該處開砲攻擊時已將黑祗聞銅鼓喇叭聲及機關鎗駁壳聲相持至曉黃司令以未悉敵情卒不敢登岸至黎明派探偵查已無一人惟見血跡滿塗而已黃司令當於十九日回省謁見面陳請示方略已奉諭速回台鎭懾 
　　潛運炸彈被獲華探長侯亨偕同京警察司到西營盤山道某屋搜出炸彈與炸藥一節茲悉當時候探長與華探目李福梁蘇等於十九下午三點鐘同到西營盤山道十二號全間十四號三樓搜出皮箱兩個内皆炸彈炸藥與製造炸彈之藥料　屬最劇烈之品且有木印三個係以雜木雕刼者其中文云（廣東韓軍討逆軍司令部文案之印）并有旗幟徽章等事當拘去二十人中有湖南人一名汕頭廣西江西等省之人均有之有穿長衫者有穿西裝者聞中有一老者體魄極爲壯健自謂係岑大元帥之參謀現均被扣留在偵探房一面將各炸藥交差抬往化學師處考驗聞不日即將此等人解案請究至各犯之姓名年歲現尙無從探悉容查再報又是日晚六點鐘時有一年約三十歲之生面人由油蔴地附搭小輪到港甫上兩榮碼頭即匆匆上車手挽籐夾必袋一個斯時適有二十二號緝私差黃帶在碼頭看見以其形跡可疑問其夾必袋内爲何物其人不答再問則以該袋交緝私差曰你只管搜羅差乃啓而視之内載有如牛奶嘜形之炸彈壳七個壳内貫連有鋼線兩條底下另有一孔以扭螺絲者於是連人物一併解上中環警局據聞此人自認姓霍名貞係由小呂宋偕同志多人到港寓於某客棧有同志數人已先上省此炸彈壳係由油蔴地帶來意欲潛運上省謀炸某重要人物者現扣留中環警局内 
[晋省戒嚴紀聞]  
　　山西自國體問題後謠言雖不免時起賴當道維持得力故地方尙爲沉靜乃自滬警傳來人心始稍浮動省垣防務因加嚴密各行政官署及緊要街道每晚均有兵警荷鎗守衛城門至下午六時即加鎖鑰各界如有要事進出城門須持有官署所發對牌始得通行郵務分局由警察靳廳長特派沈壽颺爲檢查專員逐日赴局檢查來往郵件所有步馬各營陸軍亦由黃國樑旅長分配輪流在新南門外平壙地方逐日操演移使精熟以備不虞 
[鄂省官塲之新榮典]  
　　中央近日分封各省文武大吏　位以擁兵之武人爲尤多如鄂省除巡按使段書雲封一等男之外其餘文官均未獲爵賞而軍官則有王將軍封一等侯留鄂近　第二師長王金鏡第十一師長兼鄭襄鎭守使黎天才漢口鎭守使杜錫俱封一等男湖北第一師長石星川封二等男北洋第二師旅長石振聲何豐林俱封三等男此外旅長團長蒙予一二等輕車都尉世職者亦有數人其封爵諸官人皆諛稱爵爺稱將軍爲爵帥凡向以大人爲官場最尊之稱謂者今茲則以爵爺爲貴矣連日各受封諸官皆置酒開賀互相道喜固屬非常榮耀惟一斑輿論以方今　困民貧何有許多廪祿豢養此一斑爵爺竊料新爵位將無異於從前之動位雖例定俸錢甚優恐亦如年金之不能卒得也 
鄂省警察廳長兼全省警務處長崔振魁漢口警察廳長周際雲水警廳長何錫蕃巡署偵探長兼省警廳總務科長張治禮近均奉策令給予三四等文虎章聞係段巡按所奏保蓋値此國體變更之際湖北各地固賴軍隊鎭定而警察之偵察嚴密其功亦不可沒故請分别晉予勳章以酬勞勳此外尙有警官佐多名亦隨案請奬矣惟警務處長崔振魁與粤蘇二省警務處長王桂林等又同日蒙授勳五位此實係特别之榮典也 
[滇黔之匪禍]  
　　雲南臨安王知事電省頃據探報窩碧洞匪勢愈張内多廣省退伍軍士指揮地險器利暗結猛烏夷匪朱團副雖到兵僅四連以似難輕舉乞速飭李團長率兵一營前來俾資進剿以弭邊忠云云安寗縣報稱近有百餘人頭纏黑巾身著軍服手持快槍由富民羅次突竄該屬小箐村地方等語即由省吏派隊馳擊外並飛電富民羅次廣通祿豐易門等縣分頭督飭警團扼要兜拿勿任逃逸該縣爲附省最近之地尙發現大股匪徒騷擾地方則邊遠可知矣 
　　貴州貴州之畢節縣與滇川相近商務旣大人烟尤多故匪徒亦易於藏跡搶案時時發生不料近日因蜀中淸鄕川匪無可立足大半竄來畢節不惟燒掠村寨且更恃衆滋亂黔西道道尹劉如淵乃嚴飭營長李嘉勳帶兵出剿　日抗拒互相大戰頃聞軍巡兩署接劉道尹電云據李嘉勳　告我兵在古藺屬譚廠與匪接伏陣斃二十餘人生擒十餘人奪獲快槍洋炮十九枝我兵傷亡各一人云云廣順縣屬擺所地方有居民陳某業農頗稱富有遠近匪人久已埀涎突於日前聚集黨羽七八十人身帶快鎗前來將陳姓大門撞破一擁而入不 
惟將陳姓銀錢衣物搜掠一空並將陳姓之房縱火焚燬事後縣知事覃君督率警團親出追捕該匪尙圖抗拒旋生擒班王二匪帶署訊供不諱即行鎗斃 
[地方通信]  
　　蘇州 
　　官廳之來去忙江蘇高等審判廳長蔡谷淸赴寗籌商要公於昨乘快車返蘇分發江蘇候補縣知事前軍政執法處司法科長王邦而由蘇赴寗禀知省署消去司法科長差委蘇常道尹昨趁特别快車赴寗謁見軍民兩使籌商要公 
　　鄕民毆斃人命蘇鄕外跨塘地方近來迭出竊盜等案未能破獲日前有閭門内專諸巷眼鏡居夥素有神經病之某甲迷途至此鄕人見其形狀疑係竊賊即將某甲拘縛樹上兇毆某極稱我係眼鏡店夥鄕人置之不顧甚欲扭置火車軌道中將其軋斃旋由某鄕人解勸始行釋放然已奄奄一息未幾即斃昨經屍屬偵悉情形具禀吳縣知事驗傷緝兇究辦 
[鎭江]  
　　注重八旗公欵寗屬八卦洲徒屬徵潤洲兩柴欵原爲籌辦旗民生計之用所有收入均須照數解候撥用日得該兩洲柴灘委員各解送柴價三千元交由財政廳核收胡廳長以洲柴價目係八旗生計所公欵即飭承辦委員嗣後務仍督催陸續解濟倘有柴户延玩不繳即送縣究追以重旗欵 
　　巡官疎忽獲咎鎭郡　魚套巡官嚴某前月拿獲竊賊一名訊飭拘留候辦不料巡警看守不嚴致被逃脫並順便竊一厨刀藏於身畔及該區巡警驚覺追捕至一里許將及獲住該賊即取出厨刀自刎斃命該巡官據情詳請處分已飭撤差在案詎該賊家屬現又赴省上探昨日章知事接省吏飭傳該巡官訊明詳復業已訊明該巡官實係一時疎忽並無别情當飭交差取保聽候詳復核奪 
 
 
 

Page 7

 
 
[揚州]  
　　慶賀新年新曆元旦日各官署均停止辦公各學校皆例行放假各銀行及諸大商舖亦給假一日各機　及大小商舖門首均高掛國旗紥　松柏燈綵新年景象畢顯市中亦熱鬧異常 
　　搶犯捕獲前日興化　船裝送各號銀洋來揚在邵伯湖蒲扇墩地方被匪搶刧經該船户劉某跟蹤追緝在灣頭地方撞獲正盜虞在八子一名扭送該處保衛團轉送灣河駐防水師訊出餘匪隨即捕獲十一人起出原贓江都周縣知事據報派隊前往守提並不交案嗣經電禀上憲日昨始解來揚已經周知事訊明釘鐐收禁惟被刧喊洋萬元現僅獲三千餘元故已多派探隊四出緝捕逸匪追查原贓矣 
　　修理皇宫周知事奉飭修理萬壽宫以備登極時慶賀昨特親帶木瓦工匠至院大街萬壽宫勘估聞已將需用修理工料數目禀請兩淮方都轉撥欵委員照修矣 
[南京]  
　　糯米出口之查禁蘇省今歲收成僅屬中稔未可即弛米禁以顧民食業經齊巡按通飭各屬加禁在案現據江海關施監督詳稱近有奸商偷運糯米出口實於民食大有妨碍故昨又嚴飭各關監督曁財政胡廳長轉飭各釐局稅所查禁 
　　兩人帶子彈之被拘下關商埠昨有軍警擁護旅客兩人用繩绑縛押解入城據軍警中人云此兩人由漢口搭太古公司武昌商輪來寗當抵埠時金陸關查關某扦手查得該兩派客包袱内藏有子彈火藥詢其何爲答稱打獵所用細視之子彈全係五子連快槍合用并非打獵之品故將人贓併獲云 
　　下關釐局長之更動財政胡廳長以下關釐局長佟英霖瓜期已滿應即改委擬將調任他差以示優累聞下關釐局一差有委黄書霖接充消息日内即可發表矣 
　　慶祝元旦之禮節新曆年節各機關均停止辦公三日昨齊巡按特將慶祝元旦禮節擬定開具禮單飭送各科職員於上午九時舉行其禮節如下一齊集會議廳二站立排次　齊三奏樂四向上三呼萬歲五脫帽鞠躬六奏樂七禮畢 
[安徽]  
　　鎗斃黨人三名皖省探訪局前次拿獲黨人蔡漢卿等先後共計二十名經當道分别訊明取具供詞擬定辦法詳經李將軍批准執行王局長遂將胡少逸等十四名函送懷寗縣監獄監禁劉金奎等三名取保開釋尙有蔡漢卿賈英施良貴等三名於日昨由監提出驗明正身綁赴北門外鎗斃 
　　官商慶祝新年皖省各機關日來均預備給假度歲停稿三日現已粘貼春聯懸掛燈彩各衙署門首均紥松花點綴各商舖亦循例張燈結彩高樹　徽大有千門萬户皆春聲之意 
　　大通恢復商團皖屬大通鎭係水陸通衢入烟稠密商務繁盛該鎭向設有商團數十人以資保衛嗣因經費不足遣散頃聞該鎭商務總會以現儘隆冬防務吃緊因特開會提議再辦商團議决招集團丁二十名正目兩名外有管帶一人約束該團分爲兩處一駐大通鎭一駐缸窰每日放哨與靑陽商團相接刻已咨會各行政官廳日内即可實行矣 
[江西]  
　　國民會議選舉紀贛省國民會議覆選舉當選人十二名姓字已誌前報惟贛省議員額祗有十名尙有二名係候補議員當日開票時檢查票數共有二百八十四票依法計算應以十九票爲當選票額除内有趙維熙周九齡龔士材三票爲審定名册所無當然無效外計得票滿當選票額者十二名未滿當選票者五名依法以得票多寡爲序票數同者抽籖决定陶家瑤等十人爲覆選當選人陳紹祖包應昌得票雖滿票額因當選人業已足額不能當選即作爲候補當選人茲再將姓名票數錄左當選者十人陶家瑤二十六票饒孟任二十五票宋育德二十四票黄大壎二十四票熊正瑗二十四票朱益藩二十三票蕭丙炎二十三票喩兆蕃二十二票趙惟新二十二票鈕傳謙二十一票候補當選者二人陳紹祖二十票包應昌十九票嗣由覆選監督宣示定於二十九日仍在本公署投票補選候補當選人八名 
　　各界歡送馬師長贛省馬師長繼增奉令移節湖南原擬稍遲數日啓行俾與李將軍商酌一切嗣以湖南防務吃緊乃於二十九日啓節先一日派委參軍官石錦川爲先驅往度駐軍地點本省各界人士以馬師長駐贛三年軍民歡洽均有依戀之情故軍警商團皆整隊河干以表歡送 
[湖北]  
　　　股票換發證劵湖北官錢局前曾經募漢粤川鄂境鐵路股欵現經交通部核定於五年内分十期發還茲經該部特印有期證劵計分一百元四十元二十元五元二元一元六種並刊印股欵淸册寄交鄂官錢局分發收執以　對期憑劵付欵現該錢局已領到證劵遵飭傳知各股東令持原有股票赴局換領證劵截至今年六月底卽行停止換發該股票作爲無效 
　　新錢票編號說明湖北官錢局新印横式錢票調換毛破舊票在市行使已經半載頗有信用流通無阻近日商民見各票號碼有重複者且號數之上有宼以洋文字母者亦有未冠字母者因此疑有人僞造假票在市混用昨爲錢局高督辦聞知嘗以此項票紙係財政部印刷局所製因往年發行官錢票其數至多照舊數陸績新製以便逐漸換回舊票則新票編號數目字若果接連而下永不周轉勢必字多難以排印且難整齊明瞭是以與印刷局商定五百萬號一轉於第二次五百萬張開首冠以洋文字母至五百萬止其第三次以後每五百萬換一冠首字母故惟初次五百萬張無冠首洋文字母絶非僞票刻恐商民不能盡悉已通告周知矣 
雜評一 
[讀遠生遺言（默）]  
　　嗟夫遠庸君之凶耗已多日矣而今日乃接其游美隨紀之函（即編輯餘談中之遠生遺言）覩書侵人得不令人手顫而涙墮耶此次遠庸君所述途中狀况亦有足令人感慨者如舟中突遇大颶風也則若甚怖所遇風景之佳勝也則若甚喜抵某地點不能登岸也則若甚憤某華商爲之携以登岸也則若甚樂檢疫時華人受特别待遇也則若甚恥見諸華商之熱心愛國也則若甚慨數日之間此可怖可喜可憤可樂可恥可慨之境起落於遠庸胸中不知幾次而不料數日之後將一瞑而罔覺也然則遠庸所遭一切之境直一夢境而已 
　　雖然今人碌碌忽而怖忽而喜所而憤忽而樂忽而恥忽而慨亦無一非夢境也人生本大夢而今日全國人同入此大夢之中不過遠庸之夢醒較早耳嗚呼 
 
 
 

Page 8

 
 
[海波葯]  
淸血解毒海波藥經驗功效及其用法梅毒梅毒種類不一大略分爲下疳橫痃魚口便毒之類考其發生原因多半由花柳中而來其毒質與血液混合所致輕則下部腫痛重則徧體潰爛且毒性猛烈最易傳染若不急治其毒由精管而入於脉絡非但毁容缺體甚至貽害妻兒急宜每飯前服是藥一調匙日服三次開水送下至愈爲度切宜静養瘰癧此症種類更多無論瘡傷或核子及皮膚小塊紅腫脊骨痛與肺結核等皆同一病原而起因其毒質凝滯血中所致如血中之毒質一日不淸則諸患一日不除故淸血即所以解毒毒凈則皮膚光潔小兒熱痛瘡或胎毒服海波藥均有功效骨節酸痛是症亦係血中毒質凝滯之故盖血毒發現於外成爲瘰癧潰瘡疔疥惡癬其實與骨節酸痛之患相表裏若不急治恐日久則變成瘋癱麻木之病是藥善能行氣消除諸患每飯前開水冲服一羮匙日服三次是藥性質和平不燥不濕功用更屬神速 
皮膚濕氣皮膚濕氣係血毒發現於外如血毒凝滯一處而是處即發一種爛瘡始則微癢繼則潰爛蔓延痛無可忍有時發時愈者有經年不治者速服是藥則血中之毒質搜除盡凈滋生新肉永無復發之患服法同上須忌葱薑辣性之物婦科凡婦女自及　�天癸將絕之時或患毒症如子宮内炎各種血毒變化之症或乳　及月經閉作痛赤白帶 
下面黃肌瘦筋絡不舒等症療治較惟海波藥專治以上各症功能袪除止中毒質行運周身　悉之患靡不由此而愈每飯前開水冲服一羹匙每日服二三次兒科小兒初生或至三四歲時無論男女或因胎毒未凈致生疥癬惡瘡或願面小瘡皮膚起泡或父母梅毒傳染周身腐爛痛癢不一若不急治非但撫養不易且恐長成之後難以脫根惟是藥淸血解藥到病除每飯前用半羹匙開水送下一日三次毒輕者减半○淸血解毒海波藥每瓶二元每打二十元惠顧者認明本藥房地球商標庶不致悮　上海四馬路棋盤街轉角五洲大藥房發行各省分店經售 
[南山頌美而特益壽膠]  
華封三祝壽居次洪範五福壽爲先壽之於人至可貴重然晉壽言而阿世所好曷若開壽域而使人同登則本藥房之美面特益壽膠允當介紹於社會以博諸君之歡迎矣蓋此種軟膠純用殺精果汁及血肉有情之物質配以補養各藥製成性味甘平最爲可口服於此時尤爲當令非但鹿角龜版驢皮等膠萬不能及且補氣勝於參茸補血勝於歸地開胃扶脾超出野山之术塡精固髓無異海狗之腎有魚膘血片茸之滋而性純得燕窩白木耳之淸而味厚卽比之牛肉汁之健身壯體魚肝油之保肺治癆亦有過之而無不及故凡服此膠者皆得有却病延年之實效其名曰益壽洵非虚語也因已著名有年主治不復細贅每大瓶洋二元半小瓶一元半滿打以上八折外埠各本分號各大藥房均有發售上海四馬路中英大藥房啓 
[敬謝海狗腎補身衍慶丸]  
鄙人家頗小康自結婚已至十載膝下猶虚且内人所患天癸不調或前或後以致臨時腹痛胸脹面黃肌瘦四肢無力及赤白帶下諸虚百損形容憔悴百病叢生屢請名醫診治服藥均無見效據醫士云氣血兩虧續嗣難望鄙人深爲憂患於是去冬九月間敝友吳福淸君談及惟有上海二馬路西鼎新里内京都天寳齋藥房特别研究新法化學秘製參茸海狗腎衍慶丸及婦科降生丹專治男婦各症屢奏神效隨託吳君到申購參茸衍慶丸半料及婦科降生丹一料寄靑各人請服服未及半病竟霍然至今已得弄璋之喜飲水思源實賴貴藥房誠心濟世眞婦科蓋天下第一聖藥余思無德可報特將靈驗實據刋於報章以同告胞乏嗣者毋須别求但購是藥何艱伯道之憂矣靑浦鄒葆靑啓 
[西泠印社影宋本藏書]  
孔子家語六元大戴禮記二元五代史記六元五燈會元十二元坡門酬唱集六元箋注陶淵明集四元李翰林集四　其餘花色繁多不及悉元黃山谷集十六元對雨樓叢書七元賓退錄六元渠陽詩注八角歷代鐘鼎欵式四元銅人鍼灸二元隨庵徐氏　　載另刋詳細書目以備叢書八元（續集待出）貴池二妙集十二元陸宣公集十二元隷釋隷續十六元儀禮疏十二元據古錄金文十二元惠顧諸君取閱此啓 
[西泠印社仿宋聚珍版]  
校碑隨筆六元烟雲供養錄二元畫林新詠四元種榆仙館詩鈔四元碧城仙館女弟子詩二元聚珍版之製託始五代畢昇而字體仿遯　叢編四元越畫見聞三元須静齋雲烟過眼錄一元金石學錄三元蕉窗九錄二元敦交集宋則權輿於本社加以紙用羅紋詳校一元秦輶日記二元東海漁歌二元骨董十三說附玉紀名花十友譜七角函髻記四角精印古雅絕倫並可代人排印書籍 
[西泠印社家刻本樷書]  
適園叢書四十元　聚學軒六十四元　十萬卷樓念四元　平津館念四元　槐廬念五元　朱氏金石十二元　校經八元　經學四元　篆學八元四角　半厂八元　靈　閣十二元　鄒齋八元　積學齋八元　　進齋九元　二思堂八元　湖海樓十元　海山仙館三十二元　坦園七元二角　榆園七元二角　觀古堂八元　小石山房五元六角　學古齋金石十元　雲自在龕十四元　玉函山房十元　湖北叢書念二元　 
[西泠印神古今楹聯彙刻]  
是帖集明淸兩朝諸名人楹聯數百種用西法縮小勒石分爲十二卷并附小傳洵古今未有之鉅觀也每部木箱八元布套六元其餘石刻石印諸帖臚列如下　小長蘆館集帖十二元　學福樓法帖六元　快雪堂法帖六元　晚香堂蘇帖四元　白雲居米帖四元　　梨館法帖八元　淸朝畫家題跋二元　道敎碑八角　百漢研碑四元　昭代名人尺牘五元　昭代名人尺牘續集十元　何臨西狹頌一元二角　玉笥山房墨寳一元 
[西泠印社印譜]  
周秦古鉢一元　秦漢印選四集每集三元　秦漢古銅印譜四元　二百蘭亭齋古印考四元　遯　集古印存四集每集四元　西冷八家印選三十二元　龍泓山人印譜八元　吉蘿居士印譜二元　蒙泉外史印譜二元　秋景　印譜四元　求是齋印譜四元　種榆仙館印譜六元　浙西四家印譜四元　吳讓之印譜八元　二金蝶堂印譜二集每集四元　悲　印騰三元　缶廬印譜初二三四集每集四元　楊聾石印譜二元 
[西泠印社傳奇]  
桃花扇三元二角　荆釵記二元　白兎記一元六角　西廂十則六元　長生殿二元　還魂記二元　小忽雷二元　春燈謎二元　琵琶記二元　合縱記一元六角　南柯記一元六角　拜月亭記一元六角　燕子箋一元六角　董西廂一元六角　荷花蕩一元六角　殺狗記一元六角紅拂記一元六角　霞箋記一元二角　大元九宮詞譜一元二角　琵琶記剳記一元二角　臨春閣七角　通天台五角　四聲猿一元二角 
[注意漢口葉開泰廣告]  
本店祖訓不准另開分店自開設漢鎭鮑家巷三百餘年甲寅六月因屋朽遷至大夾街陶家巷口交易照常向係聘請公正友人經理本主人均不干涉以一事權且各房月費亦有定額額外不能私取分文近因人丁日盛家用有額倘有子弟假托本店牌號向親友及往來各號通挪銀錢貨物等情此係個人交涉請 
向本人理論與本店經理人及其伯叔兄弟毫無關係不承認恐未週知故特廣告 
[中華銀行廣告]  
本銀行開設北市福州路第十三號交易經營商業經理儲蓄迭經登報通告凡有零欵存儲儲蓄櫃者計息三個月週年四厘五毫六六個月週年厘一年週年六厘活期週年三厘凡有躉欵存儲商業櫃者計息三個月週年四厘六個月週年五釐一年週年六釐活期週年二釐以及商業往來滙兌各欵無不克已如有洋棧貨物保有火險者欲抵押銀兩須有殷實保人可向本銀行抵押倘蒙惠顧請駕臨本行面銀議可也此佈　中華銀行董事郭竹樵謝綸輝朱葆三周金箴貝潤生朱五樓顧馨一李詠裳王一亭經理林蓮生 
[怡和洋行賬房廣告]  
日間迭接來函稱言隆和德和輪船調換買辦現屆年關所有船上舊用人員不宜全體更調以卹困難等情所言亦殊有理但調換買辦由洋東主裁船上用人由船上買辦規定敝帳房均不能侵越權限倘各該人自信一向辦事妥當者儘可向該船新買辦自行懇告與新買辦無一面緣則或由原荐之人託敝帳房代爲介紹亦無不可總之用人辦事一秉至公若能稱職想新買辦正恐求之不得也又何攝焉 
[上海樂業成土棧放盤廣告]  
本棧開設法界新永街專售公班陳莊枯老罐頭陳膏貨眞價廉久蒙社會歡迎今因禁期將屆特爲放盤貨價兩宜以卸存貨之豐足而酬久顧之雅意如蒙惠顧請捷足先臨幸弗失機會不勝感禱宋如琳謹啓 
[中醫界之明星]  
浙東大文豪陳无咎先生夙治中國統系之學又好以哲學談醫曩在鄉里活人無算前月家父病危中外名醫均已束手時有友人唐劉二君謂先生頃游西湖可邀臨診視乃專電特請蒙先生不棄即時蒞 
止時家父潮熱不退吐痰如沬他醫均用滾痰退熱之藥獨先生謂此乃腎火外流腎水泛上宜用扶鼎還丹導龍入海非附桂不可聞者皆咋舌先生乃謂如喫渠藥一劑退熱七日可痊乃放胆聽治果如其言計先生游滬未久而危難重症有轉機者已數十人尤奇者先生脈理出神入化三指一按即知病源然先生聲價雖高而慈祥在抱倘有以醫求見者無不應允誠今日醫界之明星而朱丹溪傅靑圭之亞也敬告遐邇幸勿失諸　先生庽英大馬路萬有裕腿行　通詢處愛文義路廣華公司　抛球場錕源烟行　高伯謙啓 
[介紹東萊王嵩堂先生内外方脈]  
先生微扶靈樞精參素問尤服膺仲景深窺堂奥兼得針灸不傅之秘遇有危難症爲藥力所不及施者往往以針灸立見奇效且毒抱濟世之懷廉訂診例貧困者更不屑屑計較客歲因應湖南巡按使陶公芷泉之聘隨節赴湘月前始行回滬現經同人諄勸留滬行道暫庽馬立謝綸輝　傅小庵　徐慶雲　盛艾臣　顧詠銓　同啓 
[柏樂天洋行開幕廣告]  
敬啓者本行已於本月十號設立上海南京路第廿八號沿通商各口岸皆有經理自運美國各大名廠特樣電燈五金雜貨罐頭食物衛生新鮮牛奶機器無電風扇以及各種油漆純皮靴鞋機器車脚踏車等類均屬物質精良美麗無比兼辦花油鷄蛋毛髮出口各貨刻已聘定凌君霆肅爲經理如蒙　光顧一切請與凌君接洽可也 
[寶利遷移廣告]  
本號向在四馬路十有餘年專製西點食物餅干糖菓及冬至送禮各色蛋糖咖啡茶菓果茶異味牛茶等西式食品　　馳名早　各界　惠顧諸君推許茲　該處　墨　　　　　　　　　　　　　　　　　　　　　　　　　　　 
[五康恒號皮貨大减價]  
本號向在山西親自採辦上等白羔皮黑紫盖馬褂歷年運申發行近因今年市面尶𡯓爲此特立� 
門庄另售格外便宜包退回換倘蒙　賜顧請駕臨至英大馬路五福弄永和里對面 
[勃火來油克引司擎登]  
此引擎爲世界上最堅固最省費之發動機中國各處廠家用此老牌引擎運動機器者已月數百部均能得極完善之工作且用法十 
用此引擎運動抽水機能可事半功倍永免水多水少之患 
分便易茲歸小行獨家經售　賜顧諸君請臨上海福州路念號乃荷 
英商茂成洋行經理 
[農商部奬勵中國精益眼鏡公司出品]  
總公司上海英大馬路泥城橋東首 
農商部褒壯第　號製品人上海精　水鏡　公　限公司名納遞 
前項工藝品經本部考驗合格依暫行工藝品奬章第四條第二項特奬勵之 
農商總長章宗祥工商司長闢文彬中華民國三年四月拾　日發給 
分公司北京天津漢口長沙 
[留心假冐永壽大藥房汪家田醫生]  
本藥房被鄒居失火暫遷南浙江路小花園對過四五家來信店號地址寫明郵政妥速著名靈驗丸藥立止咳嗽茶葉每盒半元氣急咳嗽丸立好白濁丸白帶丸化毒丸橫痃膏疝氣痔瘡藥每盒一元 
[俞禮達夫畫例]  
花奔潤格屏條丈疋每條洋十元八疋每條八元六疋每條六元五尺每條五元四尺每條四元三尺每條三元堂幅加倍扇册一元人物均加倍惠潤動筆約日不誤件交上海三馬路中商務報舘朶雲軒以及各大牋扇店代收 
[聲明息單作廢]  
今由鍾藹庭君售與敝號上海内地自來水股份廿股鍾仁本堂户騎縫愼字第三百七十七至三百七十八號股票上號碼第三千七百六十一至三千七百八十號止息單二張遺失除向公司遵章掛失請補息單外有人拾得作爲廢紙此告萬利豐經理局廷相啓 
[上海中英大藥房發行仙鶴牌牙粉]  
齒潔白口生香料純正品精良 
此粉傳自宮　秘方更參化學研究牙科試驗所用藥品專能殺蟲淸火使牙垢盡除牙痛早止牙根永固牙色潔白其香料 
皆用上等各牙粉中此堪首屈一指 
大每盒洋角半中每瓶一角小每袋洋三角 
各外埠本分號均有發售 
[福命片漱喉水]  
預防急救喉症之聖藥 
天時不正燥氣流行風火内燔喉症必盛其危險或由個人而株累全家或以同里而蔓延闔邑爲禍之烈實可寒心本藥房備有藥片藥水兩種眞奪命之神丹回生之秘寶歷年以此活人已不知幾千萬矣爲此再行廣告凡有患喉痧喉風及白喉爛喉纒喉鎖喉等惡症者速將此藥水頻頻漱喉並將此藥片含在喉間弗遽嚥下待隔一小時再含一片自能重者轉輕危者轉安誠急救法也若欲預防則每日含藥片或漱藥水數次亦可保無傳染之虞事關博濟幸無忽諸注意衛生者尤宜及早購備爲要福命藥片　每盒大洋二角　漱喉藥水　每瓶大洋三角上海中英大藥房廣告 
[華革和服靴鞋號廣告]  
本號自開張以來中外各界士女賜顧者頗衆誠以本號所製各種靴鞋皆選最佳之革爲之且能獨出新裁製成新式以故本號之靴鞋滬上最爲通行　諸君如須易新靴鞋則請試購華革和服之貨方信與衆不同也本號開設南京路十七號凡訂購靴鞋者約期不悮函訂亦可 
[謀得利洋行新戲片已到上海英大馬路東首第三號洋房後進樓上批發]  
最新式改良眞金鋼鑽唱針已到申如用鋼針均從尊 
軍營全體藥器京調二簧西皮梆子小水師馬步鼓號上等學堂脚踏風琴大减價每只售洋十二元五角 
各國風琴洋琴曲廣東汕頭等戲片大小唱戲機器 
[聲明遺失道契]  
新瑞和洋行始創自英一千八百九十六年 
英册第六千零三十二號道契一紙並權柄單一紙係臺佛司與湯梅司出名挂號其道契及權柄單業已遺失俟三個月後即向英領事署呈請補出新契特此聲明一千九百十五年十月二十一號新瑞和洋行啓 
[耀華照像]  
本舘拍照放大一律八折又售神功濟衆水批發上海英大馬路郵政分局西首 
[森股票公司記]  
買賣華洋各種全國鐵路銀行公債儲蓄票等並做押欵倘蒙賜顧請至法界永安街三德里和記茶棧便是 
[中國帆布三星商標]  
天津小西闗宜彰公司製造天津東馬路宜喴商行批發上海經二洋涇橋售南人和里處同順長及　金號 
本公司自織各色防水帆布專造各式防水箱篋等品均精巧堅固其防水功用堪稱獨步屢經賽會得有奬評刻擴展銷路凡欲代售者祈函商是荷 
[電氣火爐]  
電氣火爐堪稱獨一下列數端乃其特色處　無火險之患○無灰塵○無烟灰○燃用時無需引火不費人力○無氣味○無需烟由管○無爆裂之虞電氣火爐最爲潔凈於衛生有益且隨處可移動故最稱便利本處將有大批新式火爐運到欲租用者請即至南京路四百七十一二號及百老匯路一千二百九十七號本處樣子房接洽可也○電話二千六百六十號○八百四十號寓滬西人工部公局電氣處啓 
[上海德順源紹酒棧新增特别宵夜廣告]  
宵夜爲冬令最應時之食品若不求其器具精良烹調盡善不足以動識者之讚美且本棧專售紹酒京莊遠年花雕各種花露藥酒久已馳名遐邇今春爲便客利起見自備各式熱炒隨意小酌生意非常發達茲値天氣漸寒之狀本棧購辦全新器具新增特别宵夜物料加重價目减輕以酬　各界惠顧諸君之雅意尙祈聯袂偕來一經品評嘗試者方信言之不謬也另裝洋瓶大花雕每瓶售洋三角無論居家行旅咸皆稱便本主人啓 
 
 

Page 9

 
 
   
 
 

Page 10

 
 
本埠新聞 
[請免加徵貨物稅之第二電]  
　　滬埠商界反對加徵貨物稅一事昨（二日）又在總商會集議南北兩市各業均絶對否認兩商會議長議董以羣情激切無可勸導乃拍發一電仍請免加電文照錄於下北京政事堂財政部農商部南京巡按使財政廳鈞鑒蘇省貨稅加徵二成一案准稅務所長抄示財政廳卅電謂請緩無期必干駁飭應妥商暫緩月日復候轉請部示等因茲於本日邀集南北市商業全體會議而蘇屬各商會亦多派員馳函來滬會商僉謂商等豔日决議電禀求免並無請緩之說旣非請緩何必訂期查民國收入預算超過宣三比較三四成不等商業是否擴充抑或衰敗現狀具在宣三預算已爲時論所　病今日何日乃舊稅未除新稅疊增苛捐巧取層出不窮脂膏已竭何堪再剥况入秋以來謠諑繁興危象疊見百貨阻擱金融枯涸無一業不虞虧折已有文官加銜武官加爵商民加稅之謠怨　之興履霜可畏務仍籲求免加稍恤商艱如謂令出惟行必須加徵是政府欲置商民於死地商民有何能力惟輟業待斃而已又據米商函稱因聞加稅來源裹足滬上存米不滿四萬石食户衆多日消萬石民食攸關現况危迫各等語委屬實情不敢壅於上聞電乞示遵上海總商會南商會叩冬 
　　補錄商會致全體議董函逕啓者蘇省貨稅加徵二成一案二十九號大會後電禀請免在案頃由上海稅務公所抄示巡按使代財政廳電開上海稅所吳所長函及商會艷電貨稅請免加成已奉部駁惟近來商情困苦亦殊可憫然請緩無期必干駁飭應妥商暫緩月日復候轉請部示事關全局未奉准以前仍當遵加免致歧誤廳世等因本會前發艷電係請求免加並未主張商緩應如何答復訂於一月二日下午三時仍在總商會邀集南北兩會議董會議務祈届時駕臨不誤爲禱 
　　又南帮米商公所致商會函敬啓者江蘇貨稅釐金加徵二成一案曾經各帮商家要求貴商會電呈大部請予免加未蒙邀准伏念敝業米商加徵附稅於民食商務尤多關礙况米麥釐金惟江蘇一省人民擔負别省内地通運並舞釐捐良以米爲民食加捐則價重現在内地各號來信因聞加捐來貨裹足以致此問到頭寥寥刻查浦江米船存貨約計一萬二三千石南北各機廠棧亦不過二萬四五千石上南川爲木棉區域滬上食户衆多日需近萬石若因加徵釐稅來源阻滯人口浩繁仰食孔亟何堪設想爲此迫求貴商會察核維持大局再電大部速予免加以蘇商困而保民食不勝迫切之至 
[本年之銀行假期（宗朱）]  
　　上海西人總商會書記庚寗昨宣佈一千九百十六年之銀行假期如左 
　　新年二日（一月一日二日即）舊曆十一月二十六日二十七日 
　　舊曆新年四日二月三日四日五日七日即舊曆正月初一初二初三初五 
　　耶蘇復活節三日四月二十一日二十二日二十四日即舊曆三月十九日二十日二十二日 
　　端午一百六月五日即舊曆五月初五日 
　　降臨節一日六月十二日卽舊曆五月十二日 
　　夏假二日七月一日三日一即舊曆六月初二日初四日 
　　秋假一日八月七日即舊曆七月初七日 
　　中秋一日九月十二日即舊曆八月十五日 
　　民國紀念日一日十月十日即舊曆九月十四日（十月十日西商仍名曰民國紀念日照例放假閱者注意）耶蘇聖誕二日十二月二十五日二十六日即舊曆十二月初一日初二日 
[英國僑民照例註册（望平）]  
　　英國駐滬總領事富蘭澤君昨通告英國僑民遵照每年向例一律前往總領事署註册并以一月三十一日爲限逾限不註如無充分理由法庭可不承認爲英國子民又此次註册均須聲明願否從軍及受徵返　時能否自認川資各節 
[研鞫徐建侯與行刺案之關係]  
　　徐建侯因法租界破獲炸彈案牽涉由法捕房拘送法公堂判押西牢一年期滿送出中國領土嗣又因王銘三王筱峰行剌前上海鎭守使鄭汝成一案牽涉由公共租界捕房將徐移提解送公共公堂訊押候核在案上年十二月三十一號下午捕房又派包探邵仁初帶同荷鎗巡捕將徐解案由兪襄讞會同英卓副領事在樓上公堂研訊捕房刑事科代表牛門中央政府代表穆安素及被告代表費性惇三律師均各到堂先由政府代表穆安素律師譯稱被告與行剌鄭鎭守使之正兇王銘三王筱峯及現已引渡之黨人蕭美臣等自九月間起串同密謀圖害鄭鎭守使及周道尹今有人證可以到堂證明應請訊明照章引渡即據護軍使署衛兵陳德奎上堂證明行剌鄭鎭守使之兇犯王銘三王筱峯由公堂引渡訊明後於十二月七號解送西跑臺由伊執行槍斃情形繼據護軍使署錄事張竹熙上堂明軍法科王科長研訊王銘三王筱峯二人時由伊在房錄取口供並由王銘三等供出被告等多人從九月間起串同密謀圖害鄭鎭守使及周道尹各情即將所錄王銘三等供詞呈案經兪襄讞將呈案供詞當堂宣讀一遍詰問被告是否承認徐答稱不能承認因即由總巡捕房十五號西探目依克（譯音）上堂察明在捕房内向被告錄取口供情形並稱被告對於此案並不承認即將所錄華洋文供單呈案因即訊據被告徐建侯供稱寗波人三十五歲行剌鄭鎭守使之事並未預聞且發生此案時我已被法捕房拘留多日云云並經代表費性惇律師辯稱查此案除王銘三等二人供詞牽涉外並無别項證據此種供詞不能作爲被告犯罪之證據且王銘三王筱峰二人先經公堂研訊據供到申祇有三天除伊二人外並無他人同謀查此案發生於十一月十號且到申祇有三天被告則於十月二十七號已由法捕房拘留則其時被告已拘押法捕房焉能串同寗謀可見指被告爲行剌鄭鎭守使之同謀人實屬毫無根據應請將案註銷復由穆安素律師互辯良久中西官會商之下英領卓君以證據不足未便將被告引渡因即簽判被告送回法捕房另案還押而兪襄讞以磋商無效即判押候會商核辦一面即分别報告護軍使道尹及參議官楊小川君請爲核示 
[詹温二人明日開審]  
　　黨人詹大悲温楚珩被逮後已經公共公廨迭次預訊因政府所控僞造鈔票一案證犯未到故押候訂期覆訊在案現中西讞員因案内證犯已由鄂寗兩處押解來滬抄錄各證犯供詞亦經政府代表穆安素律師研究完竣應即早日覆審故已訂定本月四日下午二時半開庭由王襄讞美副領會同研訊昨已通告各當事人一體知照 
[林周二人即日起解]  
　　林仲泉與金玉堂同庽江西路鴻發棧内因被金騙去値洋九十餘元之金戒現洋圖逃林持剪刀將金戳傷由捕將林拘獲搜出勃良寗手鎗一支並黨魁孫文等照片委任狀及已經引渡之黨人肅美臣信函等件一併拘解公共公廨迭經中西官訊明判林金押侯抄供併解護軍使署訊辦在案茲悉已由原審官兪代襄讞飭承抄錄全　卷宗發交捕房即日起解並將訊供情形分别通知周道尹及楊參議員請爲核示 
[查獲鎗彈炸藥續誌]  
　　江海關巡江吏於舊曆二十五日率同巡托在神户九輪船上查獲柴志安田齊逸（即田畸）二名並抄獲手槍一支子彈九十粒炸藥一在二十包併解到關飭將二人及手槍等解送水巡捕房轉送地方檢察廳訊辦在案茲悉是日即由林檢察長委派宗雲亭檢察官命提柴田二人至案研訊三小時之久供多推諉宗君判令分别暫留一面將訊供情形面禀林檢察長諭飭備文於當晚派警將柴田兩人並手鎗等一併申解護軍使署訊辦 
[東嘉興路發生刦案]  
　　美租界東嘉興路四百六十一號鉅成烟紙雜貨店於前晚七時許突來盜匪三四人各執手鎗一擁入内嚇禁聲張當被刦去現洋十六元票洋十五元小洋三十五角銅元三千文携贓向華界方面逃逸事後由該店主投報哈爾濱捕房捕頭立派通班探捕四出兜拿已查無蹤跡 
[大帮盜匪已獲五人]  
　　浦東塘橋鎭淞滬警察三區第三分駐所前晚偵得有大帮盜匪在南滙縣境周浦地方糾衆夥刦因被兜捕駕舟逃至該鎭當派警察馳往擒獲盜匪張標江北大辫子某甲等三名並起獲金時計金表練金壓髮及銀洋皮衣等贓詰據供認由張標爲首糾同江北大辫子等四十餘名駕舟五隻夥刧周浦鎭附近淸春港地方事主沈姓家得贓拒捕槍傷事主携贓同逃因被南邑警察追拿緊急故逃至塘橋暫避致遭拘獲等語該分駐所當將人贓一併解送淞滬警廳押候提訊昨日南邑特派探役帶同事主投廳認贓無誤並據來探聲稱此案另由南邑警察追獲盜船一只盜犯兩名現已解縣研訊請將張標等連同獲贓准予提去以便歸案併究徐廳長諭令回報該縣知事備文來提以昭愼重 
[再誌保衛公案之佈置]  
　　英美總巡麥高雲君與各捕房捕頭議决招雇熟悉捕務者七人爲暗探專司偵緝盜匪並着日夜分往各處巡邏等情經紀前報茲悉麥君已選派總巡捕房三十二號西探祁文司目爲該暗探等領袖諭令督同四出嚴密偵查務使匪徒不敢托足以保公安 
[鎗决黨人與强盜]  
　　松滬護軍使署於昨日午後二時槍斃兩人一係黨人吳愼夫一係盜犯王六茲將宣布罪狀各一道照錄於後 
　　㈠吳愼夫爲示諭事案據淞滬警察廳獲解亂黨吳愼夫一名到署發交軍法處審訊該犯供認先後由吳長竹曹斌勾結入黨受委徐匯支隊長僞職擔任運動小工巡警謀亂等情查該吳愼夫受亂黨委义支隊長僞職運動謀亂實屬甘心從逆應照内亂執重要事務論罪處以死刑以昭炯戒業經電准統率辦事處覆准照辦應將吳愼夫一犯依軍法執行槍斃爲此示仰軍民人等一體知悉此示 
　　㈡王六爲示諭事案准上海地方檢察廰函送盜犯王六一名到署交軍法處審訊據該犯供認前犯盜案判處徒刑十二年監禁上海鹽獄因亂在監脫逃復於民國二年陰曆九月初四日聽從張慶等糾同夥衆搶刦南匯縣屬居民顧梅汀家得贓並傷害事主等情不諱查該犯王六前因犯盜判定徒刑在監脫逃尙不知悔悟復敢聽糾夥衆强刧民居傷害事主實屬怙惡不悛法無可恕應即按照懲治盜匪法處以死刑以昭炯戒業經電准宣武上將軍復准照辦應將王六一犯依軍法執行鎗斃爲此示仰軍民人等一體知悉此示 
[四續關於雲南獨立之官電]  
　　滬上軍事機關宣布關於滇事之各處官電已照錄前報茲尙有數電續錄於後 
　　南京馮上將軍齊巡按使通電頃致雲南電曰接閱漾日通電殊深詫異查此次國體問題實出於人民想望吾憲而起數月以來中央審愼周詳特定繁重手續以求正確民意現在君憲旣已大定斷無中止之理且外交順手友邦甫議承認何可自起紛擾貽人口實溯自辛亥以後險象環生岌岌不可終日幸賴元首主持於上吾同人協力維持始得有此現狀正盻早定一尊庶有長治久安之望倘以一省之故致啓各國干涉自召瓜分滅亡慘禍思之懍慄曾讀貴省兩次勸進電文情詞迫切旣稱全省軍政紳商無不同聲歡慶又謂國民代表一致贊成君憲並推戴袁大總統爲中華帝國大皇帝足見心理所同毫無異議乃墨猶未乾忽然作此亂語抑若兩人萬里之遙百思莫解若非亂黨脅迫而成即屬冒名分電不知滇省軍隊無多素稱貧瘠邊疆雖遠公敵難逃塗炭生靈豈可妄舉兩公何忍出此耶蘇省軍政各界自以力保治安爲主義尤以服從中央命令爲天職斷不能被邪說所動擾亂吾民來電所言絶端反對叨在同舟誼盡忠告務望迅將肇事亂徒立時撲滅　　通電各省並宣言取消前電俾番羣疑諸公此時受逼爲難人所共諒蘇省接電後累日　思未敢遽信蓋諸公夙明大義洞達時局斷不致置國家存亡於不顧也臨電神馳立盻惠覆等語逆揣滇亂已成恐非一紙電文所能奏效連接各省來電切責唐任大致相同蘇省亦表同意爲今之計惟有籲懇皇帝速登大位以正名分除電堂代奏外務望合詞籲請期在必行並希切責唐任冀弭隱患大局幸甚國璋耀琳印 
　　張家口張將軍通電本日致唐電云初意爲亂黨所托名及閱有電始知與蔡　戴戡諸逆圖謀不軌爾等亦太不自量矣此次改建國體出於全國人民之心理元首爲萬衆所推戴以救國救民爲已任不得已俯順輿情正所謂應天順人神器自有歸也不意爾等忽發逆謀覬觎非分何喪心病狂以至此極爾等如不贊成於討論國體之日儘可發抒意見以表武同乃國體未决之際極力贊成大位旣定之時忽然反對則責爾等以反覆無常背逆不道其何說以自解政事堂已將爾等迭次勸進之文通電各省爾等旣已推戴今上則君臣之分已定亂臣賊子爲天下所共誅元惡首兇實國民之公敵爾等甘冒不韙之名得罪全國固屬死有餘辜獨不解首難發端是何居心竟置國家存亡於不顧我國當此危迫之秋救危圖存千鈞一髮何可自召外侮禍起蕭牆爾等身受國恩食毛踐土必欲使中國破壞滅裂臠割瓜分生爲亡國之奴死作背叛之鬼試思於國何益於爾等之祖宗父母妻子又何益如爲亂黨所脅誘一時盲從應即翻然悔司誅除叛逆以謝天下則悔罪自新或蒙赦宥倘其負嵎自固瞑頑不靈則各省之軍民將共討倡逆之賊公憤所在噬臍何及專貢愚誠尙其自諒等因諸公夙富藎籌惟乞毅力同心共討叛逆以弭亂萌大局幸甚 
　　河南趙將軍田巡按使通電頃接雲南唐繼堯任可澄等電離奇謬戾無任憤駭我國自辛亥之役驟改共和拂我數千年之國情違我四萬萬之民意元首不定於一國本永遠不寗亂黨暴徒因得藉茲號召以爲競爭元首之具二次革命乃其徵之若在君主國家天澤至嚴何能有此近者國人覺悟乃有改變國體之謀少數倡此全體鑑應代表議决官民勸進舉國一致中外所知夫擁護共和不過少數梟桀欲留此名義以利用之至认數千年習於帝政之人民今日出其本心主張君憲有何利誘威迫然唐任等自知違反國民公意罪在不赦乃不得不揑詞以誣國民非喪心病狂何至於此至其論我皇帝則謂停止國會改正約法以來大權集於一人凡百措施無不如意有何不得已而必變更國體不知皇帝昔爲共和元首何能不以民意爲歸設拘泥前此儀文信警之詞而必推倒全國民意仍歸無效以從一已於理可乎不可於勢能乎不能以唐任旣言大權集於總統有何不得已而必變更國體即此以觀應知總統皇帝權旣相同必欲易一尊稱於皇帝何利且國民决定立憲我皇帝尊重民意於國體旣定之初即汲汲於憲政如派員起草憲法等事日不暇給將來君憲告成責任應歸内閣皇帝这權反不敵共和元首之重此於我皇帝又何所利徒以國民欲局他日墨西哥競爭總統之害我皇帝以救國救民爲念不惜犠牲一身並犠牲其子孫以從之若謂不得已之原因諒不在此我國人宜如何感激圖報諒此苦心若反懷疑誣衊豈復更有人心唐任等以已度人即不信世有如此犠牲救國之人亦豈可據已所不解之理由遂即發生妄動至以列强警告之故而謂外侮之襲責有所歸不知君位一定永息亂機此我國之利而非他國之利也外人阻我無怪其然且此次外勢相干亦由於我國無知之徒倡言誘導唐任等身爲中國人民豈以爲我皇帝及全國國民之謀我中國者不及外人代謀之忠而不能不與以助力更貽重大口實俾得一舉以犠牲國家乎無論唐任心理如何措詞如何但即舉動論之則其以國家供犠牲貽外人之口實雖有百喙莫能致辨是我四萬萬人之所共棄不與共戴天者也况國體已經代表决定皇帝已經代表推定鐵案已成無可改變唐任猶復利用共和名義以爲犯上作亂之資即此愈足證明共和流毒甚多萬不宜再存於中國必宜剗除乾凈絶此根株今者國體已定君主大義亦旣發生名分凉然何可干犯唐任諸逆叛君叛民罪無可赦敬乞參政院代行立法院奏淸皇帝宣布唐繼堯任可澄等罪狀尅日派遣師旅鋤此凶頑凡我軍人桿衛國家擁護皇室即在此時倜文烈當率三軍與宇内忠義之士協力合謀滅此朝食敬乞鑒原趙倜田文烈印 
　　湖北王將軍叚巡按使通電本日敝省電奏一件文曰國體解决案經月餘宣布以來人民歡舞友邦勸告一案即已終結各國承認多數贊成此正我國家能自强盛之基是即亂黨勢蹙技窮之日乃不料唐繼堯等無端反覆自外生成爲虎作倀希圖破壞殊不知螳螂之臂詎足當車嚼火之光安能蔽日此次解决國體出自全國國民之公意即該滇省紳民亦在贊成之列該唐逆等徒以個人私意妄思　亂自取滅亡茲各省各處莫不敵愾同仇整軍候旨跳梁小醜不難指日盪平惟國體已定一尊君位即宜速正况已宣布中外大信炳若日星當此之時尤爲刻不容緩我聖上因以爲皇圖大典不妨籌備從容在軍民或誤疑滇事所稽不禁引爲大恥伏乞我皇上俯念救國救民之本意乾綱獨斷臨登大寶俾以慰天下臣民之望而絶亂黨覬觎之心臨頴迫切曷勝惶悚待命之至謹奏等語務乞合詞電奏籲懇皇上明正大位以定人心期以必行母任祈禱占元書雲叩 
　　川邊劉鎭守便通電滇省亂黨漾日通電反覆狂悖爲虎作倀當經全國民心贊成君主立憲恭戴袁大總統爲大皇帝國體已定君位有歸中華四萬萬人民於四載無君飽受痛苦之餘深幸一尊御極可建長治久安之國本凡有血氣誰不尊親乃滇省少數亂黨膽敢首言倡亂擾害治安唐任等是否被亂黨挾制姑不具論惟該省旣爲亂黨盤據實爲大逆叛國罪不容誅連日接各省通電咸稱滇逆罪狀旣彰應即視爲公敵奏請早頒明詔派遣雄師速伸天討川邊接近滇疆除飭各將領整頓軍隊嚴寗防範外仍聽候聖明如有詔令各省兜剿即行負弩前趨諒此小醜跳梁不難滅而朝食諸公忠君愛國素所欽伂務祈合詞聯奏請皇帝早珔大位以定人心明頒詔旨削彼兇頑大局幸甚川邊鎭守使劉銳恒印 
　　成都陳將軍通電電敬悉滇事反覆殊出意外敝處對於唐任亦盡忠告如果執迷甘爲戎首惟有以武力解决宦當率三軍以從諸公之後川南一帶接近滇邊業派軍隊妥爲戒備川境安謐如恒知注并及宦叩 
[國貨維持會開會記]  
　　中華國貨維持會於前晚八時假中旺弄錢江會館開評議當會討諭各項應議事件首由主席副議長潘峻夫君宣佈農商部函電略謂本會未售各出品已由展覽會淸理裝箱於十二月二十六日交捷運公司起運赴滬其餘已售未售各項淸單均經交由汪鳳春君轉寄尙未到申大約該項貨物臘月初准可到滬所有發還手續應請大衆討論妥當以免臨時跼促衆贊成遂討論議决辦法如下（一）俟貨到申即行通告各出品人憑原收條領回以便從速結束（一）發還日期俟貨到申後即行登報宣布遞知（一）裝回運費水脚於出品人領貨時由捷運公司面向各出品人結算淸楚其餘零星凑箱之運費由捷運派人到會酌量貨之多少以定運費之大小面向各出品人淸算以免糾葛次由王介安君報告略謂昨接楊小川參議交來元山領事馬永發寄來商務報告一册内中調查該地商務情形甚爲詳細足資參考並將楊參議來函當衆宣布繼又報告朝鮮華商總會商董張時英君等寄上海總商會轉來綢貨樣本一册並謂内中所列各樣莫不新奇奪目花色鮮艷望蘇杭盛同業悉心研究力圖改良以資進步而利推銷云云至十句餘鐘散會 
[光華女校將開紀念會]  
　　城内老縣署東光華女學校開辦以來成效卓著本月七日即陰曆十二月初三日爲該校週年紀念是日上午特開成績展覽會下午請黄炎培許蘇民諸敎育家演說想届時必有一番熱閙也 
[女子義務學校之精神]  
　　法租界麥賽爾蒂羅路鴻儀里中華女子同義義務學校開辦二年成績卓著茲因陽曆歲首放假之期該校特開懇親曾於元旦日招致各生家屬及來賓展覽成績禮堂中陳設美術甚多均係該校學生所手製其各種遊戲唱歌等亦均活潑有味聞是日並由校長陸胡雄飛女士出資宴請諸生以聯情誼至校中學額本年擬大加擴充凡有貧寒子女均可於即日起前往報名云 
[女士興學之遺愛]  
　　卡德路智競女學主任無錫任麗芬女士病故後該校全體識員學生皆願集資卜下杭垣西湖建墓勒碑以誌弗緩現已先將柩追權厝於錫金公所並已設立治喪事務所於該校聞不日將開櫬悼會云 
[聯絡學生情誼]  
　　寰球中國學生會夜校自開辦以來非常發達學生已達二百餘人良由校長楊德鈞君敎長徐紉蓀君極力提倡始克有此效果曾於去年新春舉行交誼會一次以聯絡學生之感情茲聞該校於星期三即今晚下午八時複開第二次夜校學生交誼會藉以慶祝新年討論學識特請謝稀武君史文欽君担任各種奇巧遊戲以助興致想届時必有一番佳趣也 
[護軍使之臂助]  
 
 
 

Page 11

 
 
楊善德君奉任爲松滬護軍使以後已將裁併松江上海兩鎭守使另行改組護軍使一切編制呈報中央現已奉批照准並任命趙禪爲護軍使署參謀長范毓　爲副官長王吉檀爲軍法長馮汝玠爲軍需長以重職守云 
[軍署遷移在即]  
　　松滬護軍使移駐龍華先以該處子藥局改爲辦公室　新署建造告竣再行遷入已迭誌前報茲悉龍華子藥局房屋業已修葺告成是以楊護軍使擇於本月七號將署遜移所有軍法科各員仍在原處辦公暫不移動 
[盧家弄又遭火災]  
　　前晚（上月三十一號）三點十五分鐘時新北門内盧家弄盛豐烟紙店失愼因該處街道獗窄水管稀少故不易敦救延燒左右對門一帶直至五點二十分鐘始熄共燬樓房七十餘幢平屋數十間東至財神殿南至余乾泰碗店西至黄順興木作北至劉泰記五金店爲止幸未傷人當火熾時該管一區二分駐所王警佐率同巡官長警等六十餘人在場彈壓因該處接近民國路故由駐防陸軍馬隊等數十名在火場四周照料現聞起火之家人已逃逸王警佐正在飭派探警查緝云 
[會審員分投賀年]  
　　前日爲陽曆元旦公共公廨讞員關　之君與法公廨讞員聶榕卿君偕同王崧生王肇之兪奠生三襄讞赴道尹公署及護軍使署等處賀年並飭丁持片分赴駐滬各領事署道賀以敦睦誼 
[更易紗稅認商之布告]  
　　上海稅務總公所吳所長出示云爲出示　諭事照得洋機土各紗應完進出產銷全稅前由該業代表聞漢章承認代徵現届期滿據德大紗廠總經理穆杼齋禀請承認仍照原額全年繳洋十一萬二千元業經本所長電請財政廳核示茲奉胡廳長電開上海紗稅認商聞漢章旣請減額於前且有欠欵未線以准予新商穆杼齋照額接認爲是等因奉此茲據新商塡具志願保證各書並預繳稅欵一萬元前來除於五年一月一日起由穆商妥爲接辦並詳復財政廳長外合亟出示曉諭仰該商人等一體遵照吳所長又出一示云照得現由新商穆杼齋於一月一日起代徵所有各商前在聞商處所領印單務於三日内持單起運俾可照驗放行倘有逾限作無效幸勿自誤 
[瑙威副領事履任]  
　　駐滬瑙威國正領事斯特摩斯近奉該國外務大臣命令謂現由該國加派項斯（譯音）爲駐滬副領事等因項君昨已抵滬任事隨即照會中西各機關一體查照 
[法總巡奬勵探捕]  
　　法捕房總巡石維也君於陽曆去年歲底時查得十四號包探任坤揚十九號包探周寶生緝捕得力着升以頭等薪水並以十五號華捕順林三十八號華捕金寶辦公勤奮亦加一道金線以示奬勵 
[包探查獲盜贓]  
　　西天津路德仁里二十八號門牌周姓妻妾於上月二十八號夜被盜匪二人各持手鎗入内嚇禁聲張刧去値洋三百六十元之金鐲兩副報捕請緝在案茲由老閘捕房包探張天林在新閘愛文義路某當舖内查獲原贓金鐲一只禀奉捕頭諭將原贓弔存捕房並着趕緊偵緝盜匪務獲解究 
[電車撞傷鄉人]  
　　前日午後有鄉民張金固行經外大　畔被某號電車　倒滾入車底由捕到來將張設法拖出惟已受傷極重當送捕房轉送　仁書院醫治候核 
[借用金飾之意外]  
　　住居馬立師小菜場二百三十五號門牌之程文俊於前晚十一句餘鐘至新閘捕房報稱行經淡水路被匪徒攔住將伊所帶向親戚借來値洋二百餘元之金飾攫去請爲查緝捕頭允即飭探偵查 
[註銷夫婦互探案]  
　　陳根生在公共公廨控告伊妻朱氏背逃等情朱氏亦呈控伊夫不顧瞻養於上年十二月三十一號經公共公廨傳訊陳根生延律師上堂聲明前情請究聶襄讞商之英領卓君以陳朱氏臨訊不到惟案關互訴遂判將案註銷 
[護軍使署批示兩則]  
　　周龍章禀批禀悉查自首辦法現經改爲應得禀由原籍地方官查明屬實取具族鄰保結詳經本省將軍巡按使轉呈請予特赦業奉内務部行知在案仰該有首人道照新例逕赴原籍地方官署投首可也此批 
　　民婦周白氏禀批查得爾夫周蓮富因代通海警衛圍製造槍剌違章私運現經馮上軍將飭行管鎭守使查究辦理一俟復到再行核奪所請開釋碍難照准此批 
[工巡捐局牌示兩則]  
　　照得本局徵收地方公益稅係按照地段之繁簡定捐率之等差新北門障川路口一帶地方繁盛本局核定每間門面月收地方稅一元已屬格外從輕茲聞該處天成祥珠寶舖等邀集隣里希圖抗捐殊屬不合爲此牌示各該店舖一體遵照須知本局徵收地方稅係撥充地方公益之用務須按且遵繳不得違抗致干未便 
　　照得閘北蘇州河船捐前准上海縣公署據蒲淞市經董函請彼此照票免予重徵以符向章等情咨商前來經本總局函復照辦並飭蘇州河船捐承辦人遵照在案茲據有人報告由蒲淞運貨來滬被閘北收稅人扣留貨件不予驗放等情如果屬實有背定章除飭查懲究並諭該承辦人依照前飭辦理母得苛累重徵外特此示仰各該船户知悉 
[誌謝]  
　　南洋路鑛學校聞辦四年成續頗佳現專科四年級行將畢業云年署假期内曾到鎭江旅行演習測量輯有報告書茲已刷印單行本以供專門家之研究惟是書並不發售昨承惠贈一册書此誌謝 
氣候報告 
[（上海徐家滙天文臺天氣測候報告）]  
　　已過者之報告一月一日二適中之低度向東進發一過黄海一在朝鮮吕宋東南有颶風向西北偏西進發日本及中國北部晴雨計上升頗高二日上海天氣燥冷晴而不朗有西北偏西之凉風氣壓上升二日下午四時前二十四小時内上海氣候温度至高四五·四至低四○·四去年同日至高四五·八至低三九 
　　未來者之推測二日下午四時三十分豫測颶風經過吕宋南面進過南海繼乃進逼安南中國海濱新起冬秀信風頗大 
雜評二 
[西商之民國紀念日（訥）]  
　　西人總商會宣布今年銀行假期中有民國紀念之一日我民國紀念日西人竟視與耶蘇節日並重非民國之榮耶耶 
　　蘇有誕生與復活兩紀念而民國之紀念乃誕生之紀念也此民國誕生之紀念將紀念至何日耶亦如耶穌誕日之常留耶我國人對此不知將生何種感情也 
來件 
[西區小學參觀記東山陳守愚]  
　　本埠西門外西區高等小學校自李君默非等發起以來規畫進行不遺餘力近得省敎育會沈信卿黄任之及西區紳士姚子讀吳懷疚諸先生之贊助曁道視學佘正江先生之提倡設備課程益臻元善敎員若顧天放湯濟滄席雨生王引才張荻洲李靖瀾嚴觀瀾王立才諸君均係一時知名士富於敎育經險守愚前往參觀時適値王敎員授第一二年級合組習字課係習篆書說文部首先由敎師於黑板上書示筆法然后將眞筆板印刷品分給各生用懸書紙臨習學生均左手磨黑右手執筆虚掌懸臂力滿畫中絶無浮滑體態自是難得壁間揭示敎師所書範本足資學生臨摩且濬識字之源其餘各課以爲時較晚未獲參觀敎授然閱各科敎授述略中多經驗之語非隨課做就錄存餉客者比體操遊戲並無何種表示執事者謂來歲請靑年會童子軍隊隊長敎練會會員敎授童子軍果爾則體育不偏廢庶符國民敎育本旨查該校課程組織凡高等小學各課應有盡有特注重國文英文算術足爲投考淸華中學部及滬上私立各中學之預備聞復旦大同南洋浦東各校對於此等辦法頗表示贊同該校原係民立女中學舊址前臨操場左環花圃且在白雲觀電車站旁不獨西區學童就學近便即英法租界之學生朝夕往返亦甚便利前途發達未可限量予浙人也來滬參觀學校以十數獨於西區發見種種特點深合平素所主張因特表而出之以告世之留心敎育者 
來函 
[南北市聯合演講會通告]  
　　敬啓者國家之强弱實業之盛衰無一不與敎育有密切之關係同人有鑒於此爰組織南北市聯合演講會公請美國哈佛大學畢業生余日章碩士用新發明之敎育講演儀器蒞會宣講敎育之精義以牖啓靑年之知識余碩士學問宏博自美國畢業後盡心於敎育上年復隨本國實業團重赴歐美考察實業及敎育之現狀乃歸而遍赴各省講述頗受政商各界名人之歡迎今定一月三號始在本埠開演講會九天會場日期及地點另立於后爲特布告即希持劵賁臨此舉於國家興亡極有關係幸諸君注意勿失此良機也可南北市聯合演講會内人公佈 
　　正月三號四號五號下午四時北市四川路靑年會内 
　　七號八號十號下午四時西門外江蘇敎育會内 
　　十二號十三號十四號下午四時南市毛家弄南商會内 
　　注意如需入場劵請函致上列名處索取惟望註明劵數及 
日期以使照發此佈 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[邀爵封之妙法] [  秋夢]  
　　連日大施特恩未及旬日所封五等爵不下數十名於是一般官迷對之不勝艷美雖然徒美無益吾苦心焦慮爲君等思得一法古語云臨淵羡魚不如退而結網今聞政府有拿獲黨人一百以上分别給與世職之說此誠千載難逢之大好機緣諸君皆嗜殺出於天性者何妨努力爲之如不足數則君等家族戚友亦不妨暫借充數蓋封爵一事旣可以榮宗耀祖又可以爲戚友增光君等之家族戚友止捨却一條微命竟博得無上之榮光雖死亦殊値得也此法若行不去則不妨自戕生命往見閻羅要求投生爵府則今生不能受封來世或可襲爵倘閻羅不允則隨意投生爵府如林亦不患無門可入今之艷美他人封爵者盍取吾言而一試之乎 
[或問] [  楓江]  
　　或問今人之頭爲何物構成曰銳利之釒鑽所以如此尖硬或問今人之腦爲何物構成曰齷齪之　泥所以如此湖塗或問今人之眼爲何物構成曰吸金之磁石所以見金便吸或問今人之耳爲何物構成曰柔弱之棉花所以如此軟綽或問今人之嘴爲何物構成曰破壞之鐘表所以如此不凖或問今人之臉爲何物構成曰彈性之橡皮所以知此堅韌或問今人之心爲何物構成曰結實之炭團所以如此墨黑或問今人之胸爲何物構成曰細小之虱榖所以如此狹小或問今人之肩爲何物構成曰含水之豆腐所以如此柔弱或問今人之手爲何物構成曰利害之砒鴆所以如此辣毒或問今人之臂爲何物構成曰四達之電線所以如此快長或問今人之膝爲何物構成曰純檑之米粉所以如此柔軟或問今人之脚爲何物構成曰抹油之肥皀所以如此奔走或問今人之骨爲何物構成曰輕細之燈草所以如此無力或問今人之全體爲何物構成曰奇奇怪怪之西洋景所如此變幻 
海外奇談 
[探險家士葛之遺書] [  蓮]  
　　士葛英人也一千九百十二年探險南極卒以凍餓而死其後有人從其尸身檢得遺書一紙書曰（吾意世界人類當無如吾今日之苦痛者今吾所履之地距南極僅十一英里耳囊中糧食祗足支持兩日即有人前來助吾一臂然亦不及矣今吾以血肉之身與怒風虐雪相交戰而又饑腸轆轤糧盡力疲固自問必死於此但死之一字吾人所不畏也吾於未來之始已早存一必死之心　以吾英人有堅忍之性質今雖凍餓以死於我心實以爲快何也吾身旣抵南極吾之志願已遂吾所以冒險至此者蓋欲飛揚吾英國之名譽耳豈必以生還爲樂事哉今吾所望於國人者惟善視吾眷屬母令失所斯吾亦暝目矣吾初來時原冀生還祖國以吾逐日記載之事遍示國人而今已矣臨危悲愴書不盡意云云 
[戒指] [  雨槎]  
　　歐人凡願婚娶而尙未定情者無論男女其戒指皆御於左手食指上以示高傲勇敢之氣如已定而未行婚禮者皆御於中指以表其謹愼嚴正之心又如已定已婚者則循於無名指上以表自立之氣槪設未定情而亦無意於婚娶者則皆御於小指云 
筆記 
[義丐] [  秋夢]  
　　太原城中有丐者面目　黑積垢滿身冬夏御一單衣往來烈日寒霜中不爲苦日行乞於市小見輒迕辱之丐夷然不與校見富人輙施以白眼遇貧而好義者則加敬焉人與之食則食不則勺水不入口不知渴亦不知饑也有士人周某奇丐之爲人時周恤之一日周以事詣郭外歸時天已昏黑郭外固有蘭若百餘年來未經修葺漸就傾圯周適經其旁突有短衣跣足者二人奔至其前一以手掩周目一以雙手拽其衣時丐忽自蘭若躍出麾一枚擊二人仆地挾周入周驟受驚駭已失知覺至是始稍淸謝丐曰先生之惠沒齒不敢忘也蝸居雖小尙有容膝地盍與僕偕歸俾得盡東道誼乎丐固辭乃已又叩以姓氏亦不言及明送周入城仍事其托鉢之生涯會淸明日士女紛紛出城爲墦間之祭丐亦追隨人後至一僻徑有少婦　　來淡妝素服花容愁慘望而知爲新寡之文君趁此淸明時節欲與塚中人作一日之周旋者因念其離鸞别鵠之悲月夕花晨之慟不禁爲之太息未幾一少年迎面來見婦姿容秀媚心爲之動又見其服裝縞素知其已喪所天益易欺侮乃投以謔語婦若不聞少年益肆因障其去路將以手牽其腕丐怒不可遏以指點少年額少年立仰臥於地良久不能興路人皆大快丐因護婦歸宅酬以資不受久之丐名乃大噪有侯某者爲富室某司會計頗得主人信任家因以小康侯素好客聞丐名殷勤邀至其家待以客禮有難决之事則就商之丐或言或不言蓋侯雖事之殷殷而丐則處之淡然也無何某富人歿遺一妻一子子年甫四齡妻則夙處閨中不諳外事財權皆操之侯手至是候見有機可乘將併呑富人資產甫經籌謀而丐已偵知微言以止其意侯佯爲不審夜半侯聞啓扉聲出視渺無人迹入丐室見案上置一函略曰君心懐叵測僕早知之然事未發而被人以惡名非特君不服人亦謂余妄今何如矣微言君不見聽直方又傷感情惟有高舉遠引幸冀君之改悔耳倘仍怗惡不悛勿謂故人之情可終恃也今行矣書此告别並酬盛誼侯閱之瞿然驚惕然懼非義之行遂一旦廢然而止 
小說 
[俠情小說红蘩蕗别傳] [  天虚我生]  
　　第三章（續） 
　　勃斯見其已堕情網乃益挑之曰亞猛汝亦欲見白浪琪姑娘乎果欲者則我當爲介紹亞猛初不料勃斯竟作此語則大喜起曰然則行耳勃斯笑曰痴矣汝獨不憶此劇乃有五幕乎亞猛無奈乃復就座而其寸心轆轤已彷彿聞女郎芳吻輕呼聖皆司之聲曩之心願唯願此劇終古不終今則翻恨毛萊編劇之時乃多此一幕矣然亦幸而所餘者僅此一幕尙可少待否則亞猛直將悶損而狂 
[奇情小說秘密汽車] [  東埜譯]  
　　第十五章（續） 
　　兩禮拜已過惠明斯禮拜堂鐘聲鏗鏗傳聞遠邇那時風和日麗穹穹在上者發爲一種蔚藍之色表示愉悅議院前人山人海擁擠得幾無隙地秩序却甚是整齊男的女的都携着花球花朶交頭接耳的講話面有笑容百千萬道目光齊注在議院大門之上未幾門豁然大開許多達官貴人代議士等三三五五的從門口走出仔細數去約有千餘人後來英皇英后制服堂皇比肩含笑而出旁邊隨着規行矩步的兩位少年容光煥發精神百倍衆人一見歡呼拍掌之聲震動天地便有無數花球花朶從四面八方抛將過來五彩繽紛好像蒼蒼者快活不過從半空中落下一場花雨打得英皇英皇和兩位少年衣帽襟袖上琳瑯都滿煞是好看列位應該曉得這兩位少年便是數月來苦心孤詣抉破一班黨人的隱謀收伏一輛秘密汽車的勃立南和滕達兩人了英吉利全國人民除出幾個漏網的罪犯外上自英皇英后下至販夫牧豎都說這兩位少年英雄遺艱投大保全議院裏一般代議士實不啻保全全國人民所以詢謀僉同擇定一個日子在議院裏開一個歡謝大會到那天早上各報館裏紛紛發出傳單說今天皇帝皇后陛下親臨會場代表全國人民致謝還有許多名公鉅卿民間的代議士報館裏的大主筆個個出席好算得是千載一時的盛會這信息一經傳播就哄動了無數熱心好奇的人民要一見兩位少年的顏色以爲顯榮議院裏發出幾千張入場劵頃刻之間一齊搶光那些求之不得的都是扶老携幼呼妻挈子佇立在議院場前大有萬人空巷之槪到了開會時候議院裏一種熱鬧情形著書的憑着一枝秃筆那裏寫得盡許多單說閉會之後勃立南和滕達兩個少年朋友陪着皇帝皇后陛下洋洋然走出議院大門見衆人一擁而前爭抛花朶便也舉起帽子在空中左搖右晃以作答謝未幾英皇英后乘着御用的雙馬車回宫去了勃立南滕達也各跨上來時乘坐的汽車綽號飛矢的緩緩然從人叢中挨身而出可笑這一輛汽車以前走得極快現在走得極慢以前神出鬼沒極守秘密現在却是在光天化日之下供大衆觀覽可算得是極開放的了還有勃立南和滕達二人受盡萬衆的歡迎在理他們心裏應該喜歡到十二分豈知他們依舊是淡淡然行所無事這其間有兩個緣故其一他們以爲替國家剷除大害增進幸福乃是國民分所當爲之事歡迎之舉乃出於大衆厚意自已只有感激毫沒一點可以矜張之處其二他們從議院裏散會出來方寸靈臺另有所屬並不專在大衆身上所以他們乘坐的汽車一經挨出人叢從康莊大道上絶塵而馳滕達便取出一枝雪茄兩手震震然點上了火且吸且說道勃里你我兩個情人能以德報怨總算是難得的要不然他們兩記着父兄之仇任你用情深摯雖萬喚千呼恐也不足邀他們一盼呢 
 
 
 

Page 15

 
 
   
 
 

Page 16

 
 
   
 
