# 1882 - 109 - 4903225

 

Page 1

 
 
[諭金陵寃案]  
　　金陵貓耳山一案本館前者得其全供分日登報以供衆覽紙以案情關繫重大是虚是實尙待鞫故未便妄爲論說但舉全供而閱之知此案前年擬結時因沈文肅公遽行批飭正法不准洪都轉之請泒員覆訊以致成此覆盆之寃也昨日報中已錄諭旨乃知麟薛兩欽使定擬各員罪名曲當其情抵命之胡參將固屬無辭可辨卽坐臺之洪嚴二君亦將自認糊塗謬妄之過而甘心遠戍矣論者謂沈文肅幸而已故朝廷推念勳耆免其置議若此案當年破獲周老五沈鮑洪二犯早被緝到則沈文肅恐亦不免革職處分且或不止於是葢此案與前年浙江楊乃武之案微有不同一則雖成寃獄而未經處决一朝平反兩命皆活而僧紹宗曲學如則被殺已歴三年今卽得眞犯而誅之而已不能續二人之命故督審承審之員不止於革職而教供拷逼之胡金傳又罪浮於含混取結之劉令而必予抵償也以此言之沈文肅亦與洪嚴二君同赴臺站耳今乃得免於議何其幸也雖然文肅此時不過爲洪都轉辦事認眞旣已審實諒係正犯而無所寃抑何必泒員覆訊如此瑣屑爲也且人命雖云至重　文肅自江西守郡以來身統士卒垂二十年殺賊不可勝計卽其歴任封圻所處皆兵燹後之地捕逃亡之兵勇除隱匿之匪徒駢誅者又不知凡幾此案督審承審之員旣以僧紹宗曲學如與被殺之薛春芳皆爲會匪則與軍中所捕奸細逃兵初無異視訊定而卽誅之豈曰過當而初不料具爲緝捕者所賣也故文肅之過似稍有可諒耳顧胡金傳妄人也本係武員於刑名案件全然不知其在軍中殺賊久矣一二人命亦視爲毫無緊要而是時揣摩制憲之意固以速於破案爲快彼有緝捕之責苟能緝得此案上臺豈水以爲勤能者是以憑空結撰寃及平人不以性命爲念也然則此仍文肅之過也蓋在上之意旨下之所當希也自盜案就地正法之新例未能復舊而殺人實多於從前文肅在兩江任時所辦梟匪等犯動輙就地正法承其下者熟知其政尙猛厲意在以殺立威詰奸除暴此案之破文肅必曰是地方官所宜緝獲而竟不能獲足見捕務廢弛轉不若我營務處之購緝認眞不必歴久而已破案也該叅將誠標下之能員矣噫此文肅之意旨爲其下之所逢迎希附者故不惜視人命如草菅也胡叅將之罪文肅不啻教之上之所好下必甚焉其理然已爲人上者顧可授人以隙使有所窺伺以嘗我哉至於洪都轉之爲人蒙蔽則更非文肅之比矣蓋制軍位尊而望重案巳成讞始行禀請親勘其中瑣細情節不及備質不惟營務處爲制軍所親信不復逐細推求卽尋常刑案由縣而府而司以達於院雖懸牌示審然往往照縣中原供令本犯從頭背誦而已卽有翻供而府縣在旁必喝禁其仍照原供而後已故由司至院勘審本屬具文若洪都轉之督審則與司府之權無異也案已招解而犯供可翻卽督審者不容忽略况營中武員爲多所以必派道府大員總理營務處而又派同通州縣之候補者爲發審委員原恐武員粗率不諳體例遇事任性妄爲故令文員主持以資調劑然則制軍之所信乃信洪都轉而非信胡叅將也前閱各供知此案之緣起在於方小庚而其關鍵則在乞丐聽見方小庚之言方小庚旣未親與此丐言之而中間有傳述之老嫗當時諸證皆齊獨徧尋此嫗而無其人是該丐所聞之言之有無固不可知而乃憑之以推求定讞此正罅漏之不可彌者而都轉乃不之知耶蓋武員不可輕信有同審之嚴君而後可信而抑知嚴君此時又輙引嫌却顧一任胡金傳之妄爲而隨同附和乎噫宦途之難上臺之旨不可不希同僚之嫌又不可不避一或不愼血禍患隨之今之人乃輙自詡爲能員吾知其愈能而愈危也 
[海口近聞]  
　　香港西字報載有海口新聞云該處有新開洋行之外國人用鎗擊斃華人之犬數頭並悞傷一老婦嗣經華人率衆至英領事公廨控訴受傷之老婦亦舁往公廨請騐喧呶者數日後經領事斷令該外國人出銀給老婦作養傷之費其有犬被擊死者亦令出銀償之始得息事又云該處生意頗佳惟苦於無船刻下貨物之存储者甚多擬運往香港而無舟可載殊覺不便也 
[晋事雜錄]  
　　昨閱西字報載有山西西人來信言晋撫張香濤中丞抵晋履新爲日未久而首禁鴉片烟人知其前在朝端直言敢諫風度峻整莫不不寒血慄其新政如此將來作用必更有可觀是實晋有之福也又言山西風氣多有信奉樹神者樹上皆寫有神位時常拈香拜禱亦足見其惑已又云山西文廟經營數年現己告竣其禮樂等事亦將次第興修刻經聘請知禮樂之大儒前赴晉省教習幼童不日可蔚爲大觀也又云山西商人向稱善賈前明時其經商遠至印度至本朝則不過至喀什噶爾及伊黎等處而止髮逆之亂山西雖未遭大患然行商在外之晉人其在東南者則多爲髮逆所害在西邊者又爲回匪所傷元氣之損傷者不少故近來該處商人大不如前矣又言山西煤鐵頗多 
其煤礦中往往有水須戽而出之然以旱路多而水路少所也之煤鐵全賴人力負連終覺有所不便也 
[浙撫到甯]  
　　浙撫陳雋丞中丞出轅日期業經列報兹悉憲節先到紹興繼到寍波於上月二十九日酉刻入城卽行拜客戌刻進察院擬於次日乘坐輪船往鎭海查看炮臺矣 
[飭辦窩賊]  
　　寍波奉化孫家山地方近多竊賊被竊者有數十家所失或百餘千或數十千十餘千不等惟孫士釗家失欵最鉅報縣飭緝後捕獲一賊供出贓頼孫善初家捕役前往搜出賍物甚多於是原告之族人孫倍堯等二十餘人公禀于縣且將窩頓之屋拆燬孫善初之兄孫乾初之屋亦在内奉化縣聞知以控告窩贓不應拆屋斷令地保賠孫乾初錢六十千文乾初與善初比屋同居不能禁其弟窩贓例應連坐縣斷已施恩格外不料孫乾初不知得罪反敢妄瀆上控且自稱回家在搜贓之後其家無贓一味狡賴邑候受其朦蔽乃欲提公呈數十人究治宗太守查閱抄案立飭奉化縣無庸飭提公呈人卽將例應連坐之孫乾　提押勒令供出作詞教控人提究至此案已獲之賊孫阿興等兩名因何又縱令脫逃去年將府發之賊汢小良等縱逃至今無獲今又縱令要犯孫阿興等在押逃走該縣如此疲玩令人憤懣當卽委查縱逃情形究辦捕役唐升因犯逃枷示在府乃縣中仍有唐升當差兩人中必有一僞亦候委員將在縣之唐升提府訊辦云 
[雷劈古樹]  
　　杭电艮山門外去城二十餘　東鄉地方有冬靑樹一株大可合抱陰覆畝許蓋百餘年物也樹 
 
 

Page 2

 
 
下陰森之氣砭人肌骨雖當赤日行空之際未嘗少減鄉父老相傳其樹　之枝上有斧鑿痕深入半寸似非人力所能者每值雷雨之時遠望樹上如釜上氣蓬蓬勃勃不止上月二十日起更時天大雷電以風雨亦傾盆直注至二更後忽來一電色紅如火焛爍多時繼而巨霆一聲勎如山　地震一時之隧甑失箸者不可勝計至次日有過樹下者見此樹已從空對劈腹中空洞無物惟餘焦炭其樹上枝葉依然葱翠無恙但不識樹上藏有何怪致爲雷火所殛耳 
[江西官錄]  
　　藩憲牌示南昌同知崔國榜現已引見回省應行飭赴新任選授安仁縣丞戴穗孫現已到省應亦飭赴新任委署彭澤縣典史姚綸無力赴任繳委所有該典史事務以分先從九秦以鼎署理特示 
[求志書院壬午春季題目]  
　　經學題汝作朕虞解君曰卜爾解祭左右軌范解共其匪罋解○史學題貞觀五年不許康國求内附論趙普誦論語處決政事論柳河東駁韓昌黎論史官跋明敕百官入朝服雨衣說○掌故題江南水師出巡南北洋考植桑飼蠶良法婦人得諡考西醫用機器治病說○算學題倍明股弦和爲大差弦較和城徑爲大差弦較較又爲小差弦較和倍叀句弦和爲小差弦較較凡此等識别不必以比例相證亦不必於圖中增繪他線但就圖中原線移易位置則其理自得欲令甲乙兩數相乘等於相加或相减法取便爲除法之數加一或内減一爲甲則以一减甲或加甲以除甲均得乙又相乘等於相加者乙愈大至近於二則甲愈小至近於二乙愈小至近於一則甲愈大至無窮相乘等於相減者乙愈大至近於一則甲愈大至無窮乙愈小於二之一則甲愈小於一至漸近於乙試言其理又欲令甲乙相乘等於相加或相減可任取一數爲股以半股冪爲弦或爲句各依句股術求得句弦和卽甲句弦較卽乙又法任取一數爲首率首率内减四或加四爲末率各求得中率乃各以首中率相加減半之卽各得甲與乙假如開方式第一項爲負數餘諸項爲正數若將第一項負變爲正而變式適爲某數之任乘方則原式中天之同數易知如有式八爲負實十二正方六正廉一正隅由此式可知天加二之立方積等於十六而天之略數必爲二五一九八與二之較試證之○輿地題瀚海考自古史書兵事地形之詳未有過史記者說擬儲大文原勎書孫文定公南遊記後○詞章題日課識十五字賦以凡爲文辭宜略識字爲韻電綫歌春城春徑春圃春泉各七律一首百花生日祝花神文限駢體 
[輪船迅捷]  
　　招商局美富輪船質旣精堅行又迅捷曾至英美各國環行地球一周人皆稱其穩利船主與大二副均以和藹待人聞於本月初三日晨自香港啓行至初六日下午已抵滬上共計西里八百餘咪其行程不過二日有半可謂速矣兼以中間遇霧遇風遇淺雙輪緩駛而其至獨先非操舵者有必勝之技安能如是哉 
[英員來滬]  
　　英國新泒駐華之水師提督未君力斯於前日晚乘坐威奇能兵船行抵滬瀆矣 
[西人賽力]  
　　本埠西商於昨午在跑馬場裏面賽力或跑一小週圈或對直跑百餘步人數以八九人爲率先奏西樂徭鈴幾下跑者排立等候聽槍聲響處起跑先到爲勝兩邊衆人拍手稱賀繼後用粗繩一條長約百步其兩頭繫於兩西人背上再有數西人亦立兩頭儘力相拉地刷石灰痕拉過者爲勝惟其進出路口有巡捕把守祗西人入内觀看華人不得進去只在隔浜遥望耳 
[乘馬生事]  
　　近日龍華香市甚盛進香者絡繹於途而大半爲遊春起見兹聞初六日午後有五六少年乘馬往該處不料中有劣馬一匹忽自疾馳另向他路駛去乘之者控勒不住離百步橋里許撞翻小車二輛車上婦女輩雖無傷損而受驚不淺當經該婦女之同伴拉住理論不知如何宗結此事幸未偒人不然直可以遊戲而受大累好於熱鬧場中試馬者尙知所戒哉 
[寓客身死]  
　　前月念八日英租界二洋涇橋浜弄内謙益客棧由夥從招商局江永輪船上接得項姓客年約四旬餘到棧之初曾有其友人相訪繼知項有痰塞病兼染烟癖亦不在意詎本月初六日午前棧夥見項不起喚之不應察知因痰厥身死該棧主胡乙庚令夥張雨田先報捕房立傳三圖地保曹宜昌往查見項固有病容惟不知有無親屬在滬檢其竹箱面上有梅紅紙條封古歙項三字内有項世倫名片及單夾皮棉紬縐衣服又有小竹書箱火食籃各一只該地保協同棧夥張雨田報縣由莫邑尊委許捕廳於昨日往驗騐得痰厥身死屬實并在項之兠肚内檢出洋十二元當着地保備棺成殮再行召認竹箱等發封存庫云 
[毆女判禁]  
　　前報載毆傷幼女一節禮拜六又經刑司覆訊拘獲哈力生之華捕及三道頭到案禀稱該幼女實被哈力生毆傷刑司遂判將哈力生監禁一月并罰作苦工以儆 
[車户求恩續聞]  
　　英界工部局加增東洋車捐及各車户公稟情形疉經列報昨午前東洋車公所董事傅晉友周安懷范又春周大寳等及各車户共一百六十九名先投美領事署禀訴苦情美繙譯哲君諭以東洋車之通行租界工部局定有章程車須堅固停有定所雇由主顧不得任意爭攬行必左去右來免致碰撞夜行須點燈車夫不得衣衫過敝頭髮太長違則扣留照會無如違章者實繁有徒是以工部局議先加捐再將車照拍賣與一人經管以期一律遵章業巳議定由十三國領事官簽字殊難更攺惟拍賣與誰則尙未定今據所禀姑候本繙譯轉禀領事核示爾等亦當禀知工部局傅等隨至工部局遞禀奉諭俟覆議定奪傅等又訴於英界會審署齊跪公堂擁擠異常禀稱業等皆藉東洋車餬口數年來疉經工部局加捐攺章已覺艱難近冡仁憲定斷違章者扣留車照七天聞諭莫名感激豈知今工部局旣行加捐又欲將車照統歸西商包去不勝驚駭求恩照會領事官請容業等逐月遵數納捐免將車照拍賣如定欲歸一人經理則業等亦可公舉殷實之人接手自當銀照兩交一體遵守况工部局以違章者多已由業等查得違章之人皆係置辦一二輛車之小户爰特禀准設立公所置辦一式之號衣帽再雇人在外照料自行整頓業等以爲從此議定永可安業詎料工部局又欲攺章使業等有用之車一旦變成棄物言之傷心務乞垂憐等語其時傅等數人在前答供而隨後俯伏之百餘人有啼哭者有求恩者嘈雜異常太守謂傅等曰爾等遞禀何須百餘人同來着令退出如敢吵擾當惟爾等是問傅等隨囑各户退去各户堅不肯退傅等又好言勸其候示始退傅又禀稱業等遞禀並未約彼同來尙求恩察太守謂爾等當靜候本分府向美領事官面商核示傅等亦退聞各人出署後又往公平洋行懇求適洋東出外未回蓋公平洋東係工部局之董事也又據聞前日午刻各人集在會審署後之東洋車公所議事謂租界中共有東洋車一千五百三十一輛今車照如果爲西商獨據所有同業之車皆不得爲伊售去於是同聲言曰如有人將車賣與西商從重議罰並跪而向天立誓云按租界貧民頼東洋車餬口者不下數千人如西商果包捐車照則華人勢不肯將車儥賣卽西商另置新車一時勢有不及而窮民謀生無路苦較車户更甚恐將釀成事端也 
[諭覔確證]  
　　怡和碼頭工人顔履春落水身死先因屍兄顔履淦指控被工頭梁阿門推跃梁在禪臣洋行依例照會西官提至會審公堂於昨日經莫邑尊會同陳太守曁德國穆副領事訊理梁阿門不認毆推見證韓茂發稱一同做工被逐惟顔履泰如何被推落水却未目覩故 
 
 

Page 3

 
 
飭將梁阿門留押公堂令屍兄隨原差再行指傳可靠之見証聽候覆訊察斷 
[抱孩判枷]  
　　婦人劉王氏投英界會審公堂控稱係蘇人現住滬南高昌廟地方丈夫没已四年昨挈同六歲之女兒到寳善街購物忽女兒走失無蹝沿街喊尋旋有人謂盆湯弄巡捕房内有人送去拐犯與年約六七歲之女孩往觀固係我女今蒙送案請辦有寍人毛阿友上堂禀稱業係木匠昨午後在石路口見一人手抱女孩行向北去女孩則挣札啼哭傍人均疑其來歴不明卽有人與我一同阻問詎其人初稱孩係親生女住居滬南欲往老閘繼云係外甥女住居城中欲往新閘是以更加疑惑正爲送人捕房該婦卽來認女云其人供名張東生向爲廚司現在失就劉王氏與我已拚識四年今伊另拚清芬堂煙館堂倌視我如路人昨見該氏來北我抱其女兒是實惟我一生之積蓄盡因該氏用去該氏禀稱與張素不相識陳太守謂張爾稱與該氏相識四年而女孩年已六歲亦非爾女豈容擅自抱去况該氏並不認相識隨判張荷枷一月以儆女孩交該氏領去 
[圖拐判禁]  
　　粤婦劉氏投英界會審公堂控稱昨午後我十二歲之女兒在外虹口突有一人强喚令坐東洋車女兒呌喊由捕拘獲是人今蒙送案請辦華捕禀稱顧順得係過犯竊賊昨日又圖拐女請辦顧供會因犯竊送辦業已攺過當小工餬口昨在路見此女孩將爲馬車所撞故我舉手拖開原是好意詎被指爲圖拐求恩明察陳太守判將顧管押一月女交劉氏領去 
[遣懹四首錄寄紫纓華館主擊楫生賦秋生散華禪同正和]  
　　悶來矯首向天歌奇氣如虹貫碧羅劍穎書空疑挾電筆鋒蘸海欲停波拽碑才器今原少擊楫風情古不多三十頭顱程十萬故山猿鶴奈人何苦向滄溟屢擲身叩天無路獨艱辛骨經鍛鍊丰裁峻腹具興衰涕涙眞滾滾雙丸催壽命勞勞幾輩困風塵不才久作餐霞想鄧禹何心尙笑人歸來久分閉柴關風捲閒雲又出山得意要須及年少撫心詎敢避時艱英雄肝瞻千秋壯兒女風懹一例删滄海無情天地窄馳驅容易誤朱顔蒼茫雲水望中收便擬詩名滿八陬萬里豪情覊斗室三冬物候似初秋折衝無地追樽俎風土何煩問馬牛昨夜故人通尺素相思飛渡海西頭辛巳臘八日琴溪道子甫脫稿於墨洲華盛頓署　 
[琴溪道子在華盛頓書來屬和遣懷詩走韵之]  
　　太白狂吟小海歌俊遊回首渺雲羅春來燕子身同寄别後吳娘涙欲波胡蝶夢隨芳艸遠鏡奩盟負落花多此生已分風塵悴羞向臨歧喚奈何天涯等是轉蓬身書餅才名得苦辛末路交推文字在憂時誰識性情眞吹簫擊筑搜靑眼茸帽貂裘黯緇塵八里萬程三載别六張五角兩愁人手把芙蓉叩玉關仙風縹緲墮蓬山才人南國相思苦彼美西方作合艱鄉夢如雲連日斷閒愁似草逐年删海天不盡覊棲感悶倒金樽破酒顔世事滄桑眼底收軺車西望接遐陬俗覘歐墨襟情豁客到幽并劍氣秋兎逐烏飛雙　鬢蠻爭觸鬥一蝸牛何年共踐靑山約紅粉娥娥伴黑頭[  茂苑賦秋生甫脫稿於津門紫櫻仙館]  
[蘇省撫轅抄]  
　　三月初四日庚辰庶吉士顧蓮由松江籍來赴都蔣錫年給咨回籍守制辭從九顔澤鎬禀知聞訃丁親父憂○初五日同知陳步高缷署常督糧通判回知縣孫念曾禀知接辦報銷文案差從九陳錫庚服滿回省到 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖八年二月念四日京報全錄]  
　　宮門抄○上諭四道錄前○發抄旨四道○選單○將軍古奏爲請旨查辦緣由摺子○粤督張奏爲揀員請補授守備夾片○廣西撫慶奏爲調署州縣各員缺片○陜督譚奏爲飭令副叅員各回本任夾片○晉撫張奏爲特叅疏防各員請旨先行交部議處摺子○江撫李奏爲特叅知縣革職夾片○都統恭奏爲調署各員缺夾片○二月二十四日理藩院鑾儀衙光祿寺廂黄旗値日無引見○瑞聨前往東陵請訓○托倫布請假十日○張之萬謝賞朝馬恩○孫家鼐等謝署缺恩○□毅謝調直隷按察使　○邵亨豫專摺謝賞假一個月恩○惇王等奏派勘估之大臣泒出瑞聨許庚身○内閣奏派騐放之王大臣派出肅王松溎潘祖蔭王之翰○吏部奏泒騐看月官之大臣派出文中堂徐桐畢道遠祁世長奎潤徐用儀鍾濓文暉○兵部奏派演放水師砲位派出長春福森布○吏兵二部宗人府奏派三分之一之半派出禮王惠王　貝勒漪貝勒靈中堂錫珍許庚身許應騛松　銓林阿昌阿俊啓符珍鍾佩賢周家楣周德潤王先謙崇勳白桓文璧張緖楷吳廷芬永順周鴻賓興廉寳昌英煦嵩申桂勛○鄭賢坊魯琪光預備召見○崇文門呈進黄花魚○召見軍機○發抄劉長佑奏儘先遊掔金有貴補臨元鎭中軍　擊奉旨兵部議奏欽此○又仍以儘先副將林遇春等補順定協副將等缺奉旨兵部議奏欽此○又請將千總馬開恩等賞還　戴奉旨着照所請兵部知道欽此○李鶴年秦汝寍守王兆蘭謂補開封守奉旨吏部　奏欽此○○光緖八年二月分選單小京官禮部四驛館大使李芳溪順天人知府河南河南承恩正白生員通判山東洴州任廷驥順天監知縣安徽建平崇福正白舉湖北長陽龔榖江蘇舉潛江託緰正白監縣丞湖北恩施李成發廣東附巡檢浙江餘姚儲宜和安徽監典史貴州甕安姜繩武四川監○○奴才古屁音布跪齊爲請旨查辦仰祈聖鑒事竊奴才渥荷天恩補放杭州將軍今正月二十八日請訓正在收拾行裝忽於二月初二日晨刻有花翎侍衙兼公中佐領慶良親身到奴才寫所承恩寺廟内求見彼時奴才出門未回慶良卽留名帖另有職銜紅條並留書函一封交與從人而去及至奴才回寓看視名帖上註鄉愚晚慶良名目紅條註有職銜背面書寫住處奴才詳細尋思素不相識復拆看慶良所遞原書内係奏叅奴才嫁娶違制草書摺底一紙内云去歲十二月間在國服期内娶第二孫婦公然發帖收受賀敬數萬又云奴才於光緖元年九月娶長孫婦亦在國服期内飛帖打網商賈俱集賀敬一誤再誤無有知其干犯爲之救正者文職三品武職二品均降服一年停止筵樂將軍頭品大員任意妄爲國服稱賀實係歛財若非明正紀網從嚴治罪法制何在等語奴才接見之下翻復推詳慶良旣將奏底遞看又於條内註明住處必有所因奴才隨於初二日酉刻親往面晤慶良追問究是何人出名具此摺底慶良答云具摺之人不可明言又云奴才任錦州約有積蓄此事伊已留緩必須酬謝了事各等語奴才聽聞之際不勝詫異惶悚之至伏思奴才原籍在盛京省城南熊岳城駐防距省四百二十里去歲十二月十八日奴才姪孫在籍續娶彼時謹遵遺詔國服禮節會典俱載直省官員期年不作樂百日不嫁娶註載明晣始行迎娶再前於光緖元年九月初三日奴才之孫在籍娶婦亦是敬謹查明在百日期外奴才雖愚身受重恩豈敢違制竟在國服期内娶婦稱賀歛財擅自妄爲今奴才旣知有人意欲叅劾自應據實先爲陳明請旨飭下盛京將軍府尹確切查明奴才之孫姪孫前後娶妻時日是否在百日限外如有飛帖打網收歛商賈錢財情事卽將奴才從嚴治罪情甘領認若果虚誣而慶良身充侍衛兼公中佐領似有應得之咎合將慶良原遞名帖官銜紅條奏摺草底恭呈御覽應否根究追訊之處出自聖裁奴才現在收拾行裝尙未完備擬於初九日起程赴任聽候查辦所有奴才冒昧陳請查辦緣由理合恭摺具奏伏乞皇太后皇上聖鑒謹奏請旨奉旨巳錄○○張樹聲片再兩廣督標右營守備缺前准兵部咨應用儘先人員當經臣會同前署廣東陸路提督臣楊玉科奏請以督標中營儘先守備鄭廷宗補授嗣准部咨鄭廷宗儘先名次在後尙有在前之葉卓和等八員於此缺何項不宜摺内漏未聲叙應令查明覆奏等因光緖七年五月初八日奏奉旨依議欽此又經會同署陸路提督臣蔡金章查明葉卓和等八員或應歸遊擊都司班補用或係開缺在先歸班序補在後均不合請補附片奏請仍经鄭廷宗補授奉旨兵部議奏欽此尙未准部核覆旋據署兩廣督標中軍副將唐士貴呈報鄭廷宗於光緖七年十一月十七日聞訃丁親父憂等情卽經咨報兵部聲明該員請補守備尙未准補據報丁憂例應退回所遺督標右營守備係陸路部惟之缺粤省現有儘先人員容俟另行揀員請補在案兹會同署陸路提督臣蔡金章在於經部覆准註册序補之陸路儘先守備内詳加揀選其名次在前之黄保游勳葉卓和及已送履歴尙未覆准註册序補之林養元李森泰均於此缺人地未宜未便遷就請補查有督標中軍花翎儘先補用守備梁耀庭現年三十九歲廣東廣州府東莞縣人先在洋船學習駕駛投効上海軍營派充羅司輪船通事嗣於克復蘇州府城案内咨保儘先干總復於隨營援剿江皖浙閩等省髮逆克復紹興乍浦各城案内保奏同治五年八月二十九日奉上諭着免補千總以守備儘先補用並賞戴花翎欽此旋卽銷差回粤歸標造送履歴咨部註册該員年力正强橾防勤愼前在外省軍營並無叅革朦保情弊現委管帶海東雄輪船緝捕甚屬得力以之補授督標右營守備洵堪勝任雖儘先名次在後與例稍齊未符惟在前各員均不合請補現當整飭營伍之際不敢稍涉拘泥謹隨摺聲明合無仰懇天恩俯准以梁耀庭補授兩廣督標右營守備俾收得人之效如蒙俞允俟部覆到日給咨送部引見以符定制謹會同署廣東陸路提督臣蔡金章合詞附片具奏伏乞聖鑒勅部核覆施行謹奏軍機大臣奉旨兵部議奏欽此○○慶裕片再歸順州知州張鴻勳撒省察看所遺員缺查有現任靈川縣知縣石鳴泉才具明鍛堪以調署又署永淳縣知縣林一桂撇省察看所遺員缺查有准補恩隆縣知縣張毓麟　事穩綀堪以調署據瀋臬兩司會詳前來除分檄遵照外謹附片陳明伏乞聖鹽謹奏軍機大臣奉旨知道了欽此○○譚鍾麟片再發甘差委總兵謝永祜現以交缷陜安鎭總兵篆務來蘭臣查該員經前設督臣楊昌濬奏請借補甘肅提屬永固恊副將在案該處員訣緊要應令前往先行署理其現署永固恊副將之甘肅提標中軍叅將劉得騰署甘標中軍叅將之甘州城守營叅將李占春均飭令各回本任以專賣成除給委飭遵照外理合附片具陳伏乞聖鑒訓示再臣到任未及三月例不註考合併聲明謹奏軍機大臣奉旨知道了欽此○○山西巡撫臣張之洞跪奏爲特叅疎防村鎭被刧勒緝限滿未能獲犯之知縣並分防廳員請旨先行交部議處以示懲儆恭摺仰祈聖鑒事竊據介休縣知縣吳匡詳報縣屬張蘭鎭逍毓棠義順恆錢鋪於光緖七年十月初二日夜被賊八九人撞門人鋪拒傷鋪夥郭定成刧去銀錢衣物逃逸計賊逾贯又據太原縣知縣薛元釗禀報縣屬劉家堡捐職王邦安家於光緖七年十月初二日夜被賊七八人入室行竊臨時行强拒傷事主並用洋槍縣傷更夫屈開玉身死刧去衣物逃逸各等情查村鎭人烟稠密盜匪　敢　夜夥衆肆刧拒傷事主並槍斃更夫該縣等事前旣疎於防範事後又未能追獲一賊捕務實屬廢弛當經前撫臣勒限兩個月嚴緝賊盜務獲究報迄今限滿仍未報獲一賊若不從嚴叅辦不足以示懲儆兹據潘臬兩司詳請奏叅前來前撫臣未及具奏缷事移交到臣　核無異相應請旨將介休縣知縣吳匡分駐張蘭鎭汾州府同知倪承究太原縣知縣薛元釗一併先行交部照例議處以警玩泄除仍飭勒緝賊盜務獲究報外理合恭摺具奏伏乞皇太后皇上聖鑒謹奏軍機大臣奉旨着照所請吏部知道欽此○○李文敏片再捐納知縣例應在省試用以期學習吏治方可出膺民社如其不堪造就應卽據實叅刻免致貽誤地方不容日久離省任意裕延兹查有試用知縣秦恩延江蘇金匱縣人由禀生報捐知歩縣指省分發江西試用於同治八年十二月十二日到省旋於九年二月初十日告假往九江府就醫至今十二年之久輪委署事業己到班尙未回省銷假頭係自回籍玩泄已檴未便稍事姑容據潘臬兩司揭報前來相應據實奏叅請旨將試用知縣奏恩延卽行革職以肅吏治雨儆其餘臣謹可同兩江總督臣劉坤一附片具陳伏乞聖鑒訓示謹奏軍機大臣奉旨秦恩延着卽行革職該部知道欽此○○恭鏜片再奴才前因古城旗員過少飭佐等缺不敷委泒會於六月間附片陳明請以雲騎尉魁慶　署該城恊領兼署佐領並聲明俟有妥員再行另委等因在案該營佐有管理撫務之責員缺朱便久懸兹查有恊領銜古城儘先　用佐領訥爾精額前因札調來烏恊同監修城工嗣於去年十二月間奏請以該員就近署理烏魯木齊左翼佐領現在經手事件均已完竢該員於古城撫務頗爲熟悉堪以署理古城佐領其所遺烏城左翼佐領查有現署左翼防禦遇缺儘先卽補防禦都城額馭下尙嚴堪以調署所遺左翼防禦查有現署左翼驍騎校伯惠堪以調署至所遺左翼驍騎校卽以額外驍騎校連奎署理除分别檄委外理合附片具陳伏乞聖鑒訓示遵行謹奏軍機大臣奉旨知道了欽此 
 
