# 1916 - 224 - 4915629

 

Page 1

 
 
   
 
 

Page 2

 
 
時評 
[省議會] [  冷]  
　　省議會又有命令恢復矣雖然余以爲復法易而使法有實在之效力難 
　　蓋世界之所謂法治者非有法而即可治也必使其法有實在之效用而後其法乃有以治然使法有實在之效用必使立法行法受法之人通力而合作而後始成 
　　立法之人必立公平切用之法行法之人必貫澈法之精神而有撓有屈受法之人必以法爲神聖有可侵犯而勿以己之勢力較量於基間如是則法必能行而效用乃以發生焉此法治所以可貴也 
　　不然立法不守法行法不守法受法不守法而望懸空之法以治國安有是理耶 
[命令]  
　　八月十四日大總統令各省省議會應於十月一日由各省行政長官依法召集此令 
　　又令任命修承浩爲四川川東道道尹趙又新署理永寗道道尹張闌署理川北道道尹此令 
　　又令任命田雲龍署理雲南鹽運使此令 
　　又令章　華給予六等嘉禾章此令 
　　又令王恩凱夏祖貽均給予入等嘉禾章此令 
　　又令陸軍總長段祺瑞呈准河南督軍趙倜咨軍務課課長岳屹另委要差請予免職岳屹准免本職此令 
　　又令陸軍總長段祺瑞呈請任命趙乃裕爲河南督軍兼軍務課課長應照准此令 
　　又令陸軍總長段褀瑞呈請將武殿奎授爲陸軍步兵中校應照准此令 
　　又令駐紮鳥里雅蘇台佐理專員夏毅呈三等秘書黃行藻因病辭職黃行藻准免本職此令 
　　補錄八月九日大總統令前興武將軍督理浙江軍務朱瑞當民國肇造之際艱難赴事切在國家嗣於浙江將軍任内綏靖地方軍民翕服中年擾疾屬望立長溘逝驟聞深爲悼惜朱瑞著交陸軍部照陸軍上將例從優議恤以旌往績此令 
　　又令許家瀚晋給四等嘉禾章陸大湘晋給六等嘉禾章謝保元陳培源胡天樞顧允中均給予七等嘉禾章此令 
　　又令張時仁給予六等嘉禾章此令 
　　又令媁偉卿張興漢楊楚梁李秉熙給予六等嘉禾章李秉成李桂元給予七等嘉禾章此令 
　　又令張壽熙授爲陸軍步兵上校此令 
　　又令張友臣授爲陸軍步兵上校此令 
　　又令四川督軍蔡愕呈督署秘書陳樸原名陳佶因案判處三等徒刑三年裭奮公懽二年此次深資贊助請予特赦等語本大總統依照約法第四十條特赦陳佶免其執行此令 
　　又令陸軍總長段祺瑞呈請將凌必達授爲陸軍步兵中校應照准此令 
　　又令陸軍總長段褀瑞呈請將馬士貴授爲陸軍騎兵中校高全德授爲陸軍步兵少校郭占元張世法李同升韓振清鄭廣仁顧瑞峰何尙文錢振聲均授爲陸軍步兵中尉應照准此令 
　　又令陸軍總長段祺瑞呈准護軍管理處都護使紹英咨請以倭克津額清山定恩榮桂德順補護軍校應照准此令 
　　又令陸軍總長段褀瑞呈准署吉林省長郭宗熙咨請以關道春補防禦應照准此令 
　　又令陸軍總長段褀瑞呈准奉天督軍兼省長張作霖咨請以關慰民捕离禦應照准此令 
　　補八月八日大總統令敎育總丰范源溓呈請任命五章祜蔣維產易克臬爲秘書應照准此令 
　　又令敎育總丰范源溓呈僉事王家樂視學汪森寳編審員羅惇爰懇請免去試著秘書兼職王家榘汪森寳羅惇爰准免本職此令 
　　又令内務總長孫洪伊呈貴州銅仁縣知事桂褔因病懇請開缺桂福准免本職此令 
　　又令陸軍總長段祺瑞呈請將馬永祥授爲陸軍步兵中校馬廷貴馬金良馬國傑張貴元均授爲陸軍步兵少校應照准此令 
　　又令陸軍總長段祺瑞呈褫職陸軍步兵上校馬國良耐勞立功請予開復等語馬國良應准開復陸軍步兵上校原官以昭激勸此令 
[專電]  
　　北京電昨日一時參院開會主席宣告丁世嶧辭職公决付特别審查以委員五人組織之主席疿定林森等簽定席次指定宋淵源等四人監視簽畢主席報告析補議員有魯省馬君又蒙古兩員上屆未審定請組審查委員會甲主公選乙主指定表决主乙說由主席指定湯漪等五人定銑日選全院委員長及常駐員發臨時動議恢復省會彭介石云聞政府已草定召集令本會毌庸提出主席謂建議案俟内部組成方能付審查遂散同時衆院開會先簽席次次提出恢復省會建議案公决即由秘書長屬草連夜送出請政府提前召集選舉委員會亦銑日舉行 
　　北京電兩院全院委員長同定銑（十六）日選舉參籍忠寅衆李國珍不望 
　　北京電政府提交國會第一批議案共五件（甲）國員追認案（乙）憲法繼續制定案（丙）中央官制修正案（丁）地方官制改訂案（戊）善後借欵計畫案現甲案因滬鴉片案從緩准嘯（十八）箇（二十一）兩日先將國務總理分交參衆院追認 
　　北京電旅京川人指告張炳華竊名請願損害名譽地檢廳已將確有證佐數起提起公訴餘不准理 
　　北京電今大總統新貨幣成樣兩萬元昨由津廠解京 
　　北京電地方官制仍主三級制 
　　北京電蒙匪勢熾包鎭圍急晉北一帶電線盡爲割斷均由奉轉潘都統已派兵迎𠞰 
　　北京電堂子胡同設有愛國黨本部由警區報廳已注意調查 
　　北京電浙議員十一人徇某請保某參謀爲浙省長多數極反對電呂督另舉 
[譯電]  
　　北京電國會昨日開議恢復省會案已成立省會將以大總統命令公布於十月一日開幕（十五日） 
　　北京電内蒙亂事聞與宗社黨有關政府刻正採用嚴厲方法以期恢復和平（十五日） 
[東方通信社電] [  日本人組織]  
　　東京電鄭家屯中日兵隊衝突一案頃據外務當局談曰先是十三日有日本商人因言語有通與中國兵爭論日商被毆逃至河瀬巡查處訴述其事河瀬巡查欲知眞相特赴兵營旣至該營附近中國兵土遂擬以鎗攀機射擊不得已退回至守備隊請派護衛松尾中尉即率兵二十五名爲河瀬之衛行抵營門中國兵乃登城壁開槍急射河瀬巡查被彈而仆松尾中尉亦負重慯時適日没因即退回乃中國兵追而擊之並將日本守備兵營包圍盛集砲火日兵關閉營門防守應戰鄭家屯知事聞知馳至從中轉旋雙方遂停砲火時已十四日正午矣日兵損害除河瀬巡查即死外負重傷者八人中國兵死傷約五十人並由知事談判將二十人師之兵移駐市外該處居留日人七名一時非常恐慌然無一人被害亦不幸中之幸出將軍張作霖聞報特派使者至日本領事館商請穩便解决並卽派員嚴加取締日本守備隊因防萬一之變增派援隊由町野少佐指揮並欲知該事件之眞相從事調查目下卽歸平穩調查之後當見相當解决不至釀成大事惟中國官因不明此事之眞情故持如何態度尙待後報其結果尙難預斷云云（十五日） 
　　東京電滿洲各地之報道有種種之傳說據日本政府接至之報謂自十四日中國兵移駐市外之後卽無戰鬭該事件之裁判的解决應據兩國官吏之調查以適當之法解决日本政府當勉持穩便之態度又日本與中國軍隊之情意豈尙未疏通歟按諸中日交涉日本人有丑住内地之權利何以對此有如敵國人侵入之態度此次之事有責任者之吳俊陞爲最危險之人物日本官吏前嘗求其意見日以知之故此事件似爲好機可將如害中日國交外交上不備之點一掃而去然此次之事件似不逕爲兩國外交問題云（十五日） 
　　奉天電金鼎臣所率之宗社黨數百人在四平街附近范家屯與官軍交戰之下爲官軍所敗現正準備招集該處附近馬賊以圖再舉報復前仇雙山縣附近有由突泉逃來之蒙匪數百騎不與公主嶺附近馬賊連合之勢小庫倫朝陽府附近一帶農民聚衆二千餘人反抗禁種鴉片之命令新民屯彰武附近之宗社黨數百人遂起而應之此外各處馬賊亦多蠢動官軍往來鎭壓疲於奔命惟巴布札布之本隊已被官軍漸漸迫向北方（十五日） 
　　漢口電曩派守備武漢運北洋第十二師近奉命北回剌正凖備𢬌隊北行（十五日） 
　　漢口電漢口總商會發給此次　動被害之賑欵（十五日） 
　　漢口電漢陽水警廳兵士等與民黨有關係欲擁宋某（譯音電文不明）舉事夏廳丰（譯音）事先探知捕其主謀者三十餘人鎗斃（十五日） 
　　漢口電王督軍第四次開釋武昌監中政治犯計四十六人（十五日） 
　　北京電中國政府以派薩鎭冰爲閩粤巡閱使維持該地方之治安要求日本將曩派遺之軍艦嵯峨號速即調回（十五日） 
　　北京電參議院於本日（十四日）午後二時三十分開會定議員之席次行議員資格之銓衡後卽閉會衆議院定議員之席次後即討論各省省議會復活議案議决呈請政府以命令公布恢復省議會然後散會次回定十六日開會（十五日） 
[戰電] [  英人路透電]  
　　巴黎電今日下午公報云摩勒巴斯有活動之砲火法軍奪獲愛斯特里西南戰壕數段未斯河境德軍小攻殊易敗之今晚公報云陣線大部分之戰事爲惡劣之天時所妨碍松末河南岸及末斯河東岸有劇烈之克戰他處有間斷之砲火昨晚德飛機擲炸彈於萊姆德排砲且轟擊該鎭各段毁聖勒米敎堂附近之醫院一所死平民六人（十四日） 
　　倫郭電海格將軍今日下午報稱波齊愛萊西面之敵軍暫時奪回昨日英軍所佔之戰壕一部分英軍在伊泊爾南襲擊獲勝今晚報稱英軍全陣線之戰局未變敵軍在瑪美資波齊愛萊·亞拉·及維爾斯特拉特北面與維斯俠特路發砲轟擊昨日英飛機協同步砲隊作戰頗得利且以炸彈襲擊敵飛機船處英機一架不知下落（十四日） 
　　羅馬電今日公報云意軍復破加沙高原二一二山東而敵軍鞏固之防線俘敵八百人戈里齊亞境有砲戰敵軍轟伊森沙橋梁附近之鎭（十四日） 
　　彼得格勒電萊乞基將軍旣抄哈里區橋梁而報里斯特河南岸敵軍佈置十月之金灰樹河防線恐難扼守衆意敵軍僅能在萊姆西 
 
 
 

Page 3

 
 
南最後之要嵎格里拉里抗拒俄軍惟希巴乞夫將軍現正緊逼波士末將軍之中心點或能擻擾亂敵軍之退走也（十四日） 
　　彼得格勒電今日下午公報云　資河上上游　内之敵軍向西退至設防之陣地敵軍現正在此防地後數處阻止俄軍前進俄軍仍在斯特里巴河中段境内及柯洛貝資河追敵已抵里斯特河北岸瑪里安姆波爾前敵軍在卡巴安山森林境進　處處敗退（十四日） 
　　彼得格勒電加里西亞之奥德軍現方沿漸短之陣線向萊姆堡退走俄軍緊逼於後軍事專家以爲敵軍將被逼西退以免交通線被斷而被圍攻（十四日） 
　　倫敦電白魯斯洛夫將幂自六月間取攻勢至今共捕虜五十萬人　月間德將波士末將軍所統之奥德軍獨當俄軍之衝後由俄將薩克哈洛夫在北萊乞斯基在南包攻故希巴乞洛夫將軍得於本月十二日由正面力攻奥德軍不支而退現距其所棄　地十英里其後衛屢與俄軍交戰以求逹其布格河第二防線俄軍今方在金灰樹洒　里斯特河會流處進攻得利敵軍退走是否過緩後當知之（十四日） 
　　倫敦電官中宣稱英驅逐艦拉沙號本月十三日在荷蘭海濱爲魚雷或水雷擊沉軍官兩員兵四人不知下落軍官與兵各一受㣲傷（十四日） 
　　倫敦電意船米勒斯號（三九八○　）又法船一意帆船一均被沈（十四日） 
　　倫敦電愛士葵今日在下議院宣稱政府議展長國會斯限至明年五月底止（十四日） 
　　倫敦電薛西爾今日在下議院聲稱英俘多人已遺往德人所佔之俄境工作德國不准美國大使往視之（十四日） 
要聞一 
[大隈之對華財政援助論]  
　　東　　知薪聞爲大隈内閣之機關報其所論列固不得損爲現内閣之意見然相去則不遠也八月十日　　論對華財政的援助頗爲鰓鰓過慮足徴一部分外人對於我國未能釋然之一斑矣其支曰中國財政初非富裕十五年以來屢遭變故費用增加而收入减少由是財政益告匱乏惟其匱乏乃吾能積極有所設施甚而官吏俸給時以折扣聞窮國情形可以想見中國政治家之急求外債良有以也曩　與美國交涉終終未成立厥故有二美國資本家不滿其政府之態度一也對中國治亂之憂疑二也美國借欵旣失敗他國力有不及勢必就商於日日本自黎總統就任以來與中國漸見親善且民間財力日益充實欲應中國之借欵當不其難即政府亦不援助鄰邦之意惟更有期望於我鄰邦者當此國基未固之時南北峙立黨派紛歧主權所寄猶不明瞭日本將何從援助之乎是以主權一日不確立日本一日作壁上觀願中國人士一思維之然自段内閣發表之後變更雖多今除外交總長態度未明之外孫張范谷諸氏先後允就其職且召集國會後力避紛爭而藉内部之疏通一切問題似可以疏通解决之則底定大局鞏固國基宜　　遠而財政之援助將有日矣 
[春明珍聞七] [  湛存通信]  
　　今日（十二號）開兩院院外談話話會先由交際員起草簡章十一條提出於大會主席褚君輔成報告畢請衆討論不知是何因緣一開口便爾大閧人聲鼎沸聞者駭然稍靜始聞所言無非反對簡章有就座發言者有登台發言者前後十餘人語調莫有相同其意非特反對簡章之字句且羣主取消简章亦有搖動此　謂院外談話會者閧爭歷一小時之久主席乃以此項简章成與否付表决今贊成保留简章者起立全場約四百餘人起立者不滿二十人遂依大多數之表决將简章根本取消有人提議另由大會推員起草者經嘘斥基議又未成立一閧而散其中原因何在記者就局外所聞加以揣測爲讀者詳論如右 
　　當王君正廷發起院外幹事會之始表面上專云交換意見聨絡感情其實以兩院議員有八百人之多旣無黨義拘束各人自由行動其紛擾情形不言可知每一議案或至贊成反對兩無結果因擬設此機關便於分省接洽其時場中即目爲少數操縱多數之術紛起反對乃改爲院外談話會各省舉交際員若干人避去幹事之名始得通過今日舊事重提反對者自居多數加以未經被舉爲交際員之愛發言者尤持激烈態度蓋交際員額各省各舉五分之一則在場者贊成此項简章者至多不過五分之一以一敵四幾何其不全軍履没不俟表决已可知其結果且反對者紛紛發言而贊成者竟無一人發言意在避嫌也遂至毫無結果而散就記者局外人之眼光論之議會政治之精神非少數操縱多數有可在政黨尤發達之國不僅操縱已也直可名之曰少數專制多數盲從若八百議員人人發言一次即永無議决一案之時其所以能操縱能專制者則以政治舞臺上有中心人物爲社會所崇拜政黨黨魁必爲中心人物黨員崇拜之不暇則其一言一動俱有絕大魔力以支配全體黨員故黨中伹不極少數黨魁之意思言論而無大多數黨員之意思言論吾論近來中心人物益益銷歇議員之發言較有條理思想較爲健全者不肯隨衆呌囂即未必便得多數之信仰人人自視最高斷無能服從他人之意思者章秋桐君嘗云中國爲人才破產基言可恫韓君玉宸近亦有言我國照像館專掛名伶名妓小像若在他國則都會之間恒有無數政治家小像懸爲照像館之市招雖我國鮮可崇拜之人而國民心理實無崇拜名人之質點晏居縱談能詈人者雖言之未當亦以敢言之美名歸之若當衆稱揚某某羣即目笑存之謂晝爲諂倿之徒以是因緣社會渙散之病遂末由救藥其流弊所至恐有不忍言者苟無救濟之道欲求國會政治之遵軌而行豈第緣木求魚已哉今日新名詞曰不黨主義不黨主義在今誠爲適宜然質言之卽八百議員爲八百黨耳不黨云乎哉爲今之道議員曾受一次大敎訓若仍無自覺心則此後國會雖不爲魔王所摧殘亦必爲國民所吐棄矣况乎今日眞正之國民心理其對於國會信賴之意固先有迫於時勢之所不得不然者存乎其間耶竊　各議員暫捨其自尊之念稍察社會之心理勿横梗個人出風頭之意思而國圑體之進行庶乎有豸王君正廷於議場將散時忽大聲報告今日孫中山君有電來云明日上海爲陳君其美等死者開追悼會於尙賢堂云云兩院同人有願致電吊唁者請各自上臺書名開者一閧而散亦有若干人于于然上台書名者徽聞有人主張以國會名義去電并派人爲兩院代表赴滬祭奠者反對者多其策遂不果用乃自由主義各用個人名義連名發電對外總算國會不電來唁爲新聞紙平添數行材料而已 
　　行函甫竟又聞昨晚王君正廷吳君景濓張君繼等合宴各省之交際員意在閣員同意問題有所疏通非交際員聞之益懐疑不釋恐交際員神通日廣盡舉非交際員置之鼓中故仿日之會反對程度特高云閣員中以谷君鍾秀爲最不得各方同意有索與谷莫逆乾亦以其出處不愼攻之不遺餘力世人目爲官僚派之許君世英以基活動之結果轉覺通過時較有把握此中曲折甚多異日或可詳論之 
[蔡鍔到任時之川軍事]  
　　羅總司令佩金昨同蔡督軍至省城聞羅在简州時曾通電京外各處云北京黎大總統國務院陸參兩部總長各機關法國各省督軍省長名鎭守使各軍將領本省各局分轉各軍旅各道尹知事各報館均鑒本軍建義護回前此分道進發故有左翼之區分并承蔡總司令以此一翼之各軍旅歸佩金總司其事曩以民國國家存亡關係不敢不勉任艱危以盡天職迤今國是旣定此種名義應即取消適値亂事復后蔡總司令又以戡定之責相委因是稽延亦未敢遽請取消現在大局底定全國因國事改易之軍旅名稱統應取消以歸劃一免滋紛掃藉抒民困是以護國第一軍左翼總司令名義應請立即取消除呈請蔡督軍并尅日辦理未盡事宜外特此電呈羅佩金叩𧰟印 
　　川省護國招討軍司令熊克武前日派其參謀熊少白李宗棠軍需官姚香泉等率兵士數十人到省住湖廣館街坤生旅館熊司令則於二十九號抵省並聞熊君前在資中時曾通電各處云克武前在川中治軍兩年名字頗爲蜀人記億此次滇黔首義又復歸來勉任招討之責各地同志謬相推重多樹同一旗幟就中舉動文明紀嚴肅者固名實相符而希圖假冒名義以相號召往往爲害地方者亦復不少現在大局旣定川難稍平亟當力謀收束以減人民擔負豈容若輩鋪張揚厲騒擾閭閻嗣後如有用招討軍名義行爲不合正軌者准各地軍民長者嚴行懲辦勿稍瞻徇并希准此意出示曉論爲眼四川護國招討軍司令官熊克武叩銑印 
　　北軍第八師師長李泰前奉命來川駐紥合汪一帶現奉令東下到重慶司令部暫駐機房街商業學校現因曹錕已經東下擬留八師全軍駐防川東一帶以資保護 
　　北軍第七師長張敬堯全隊去蜀日前到渝城索欵三十萬公家無欵可提乃向渝商籌欵由中國銀行擔任立約渝城當商業凋敝之日各商爲顧全大局計亦只得忍痛代籌其有已經承認而無現欵交納者則通融至申漢照交可見民力之困難矣 
　　陳宦於七月二十號傍晚時抵渝行營參謀長創杏村昨有電致成都通知某君云陳前督在渝住四日即乘輪赴湘聞劉君亦隨即束下 
　　劉軍長頃接重慶來電云成都劉軍長鈞鑒前年歐戰發生我國宣告中立英法兩國駐渝兵艦依法解除武裝交由重慶鎭守使保存不料藥力變性於本日午後十時陡然爆裂炸聲隆隆庫韲粉適鄰近街民失愼火燄冲天全城震恐當由麗中督率所部一面設法撲救一面分首彈壓黔北兩軍在渝軍官无蒙一體協救登時撲滅人心定惟彈暴倉猝實非人力所能預防損失之數容後查明再陳重慶暫編保安軍司令官王麗中叩徑 
[杭州快信]  
　　高檢廳殷廳長現與范廳長商定於本月十六日起對於獄務一部分槪歸高檢廳完全主政以資整頓 
浙省所欠英德借欵八月份應解十一萬六千二百餘元莫財政廳長已餘金庫如數匯解上海滙豐德華兩銀行照收 
　　財政部委周大鈞來浙栛商財政事宜現周已電致浙當道准今日來杭 
　　聞兩浙胡運便對於軍政財政兩大網擬具意見書條陳中央 
　　呂省長以丁祭日期已届舊時拜跪禮制當不適用特電内務部請示 
　　呂督軍特委陳涉棠吳茂林湯伯勳三人爲本署諮議官 
　　民政廳選送北京高師範學生業已改竣計取解壽縉等十二人 
　　新任外交署長林屬翔氏定本月二十一日接篆視事 
　　高爾登由京來電反對浙水利會不顧民命强開袁家浦支江案 
　　呂督軍昨接國務院來咨以奉天有扶國軍都招討邵榮勳宣言語多悖謬請分飭嚴禁現已轉轉飭所屬遵照矣 
[南京快信]  
　　新任閩粤巡閱使薩鎭氷昨來寗住葉洋旅館昨晚偕鈕永建及海軍第二艦隊司令饒懐文買小舟遊奏淮河聞薩鈕今日早車赴滬聞王芝祥奉命來寗昨日出京在濟南將有一二日躭擱明後日可抵寗 
　　政府軍令齊省長派員密查此次大宗私土案勿稍徇情 
　　齊省長不調奉消息 
　　省公署將組織政務會議 
　　李盛鐸奉命至徐勸張勳解散各省區聨合會張不允李於前日來寗謁馮督軍今早　招商江輪赴贛 
　　龍覲光阮忠樞均住天津銅人街張勳宅内前日龍偕八罪魁之薛大可來徐聞張張擬聘薛爲機要秘書月薪六百元惟張之心腹萬繩栻與薛爭寵暗潮極烈恐薛必遭排擠 
　　山東各屬匪勢猖獗聞張勳倪嗣冲均調撥所部赴魯助張懐芝剿匪 
　　張勳因沈雲沛離職特保阮忠桓接充津浦鐵路總辦未識能邀允准否 
　　董翥軒（前廣西政務廳長）已由張勳保以道尹任用 
　　哈漢章昨日晚車由寗赴滬 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[凖備開議中之兩院内情]  
　　參衆兩院現將於星期一同日開會所有各重要議案即將行後提出昨據據箇中人云議員之意趣縱不至發生激烈之爭其箇人之意見亦頗不一大致可分四派一爲維持派凡優秀全子多屬此派力避搗亂之嫌疑以維持政局及現政府爲宗旨二爲服從派凡平素謹訥不常發言者及一般不帝制嫌疑者多屬此派無確定之示旨大約以服從第一派爲宗旨三爲激烈派一般民黨激烈分子多屬此派然人數不多不致左右議會四爲夫意派此派亦多係優秀者本亦有作官之資格而未得作官目見各議員之登庸者頗爲不平難免與現政府有反對之行爲然决不與第三派握手亦不能佔有多數綜計之大約前兩派爲佔大多數將來開議後當不至有過甚之悲觀行是孫洪伊張耀曾等經政府之多方羅至相繼入閣谷鍾秀殷汝驪因他種之便利或就農商總長職或就財政次長職於日外間一般推測者咸謂某將就某職例如蕭晋榮汪彭年之内務次長褚輔成易宗䕫韓玉宸等之農商次長郭同之稅務監督湯漪之江西省長藍公武之江蘇省長幾若以議會爲終南捷徑然而此說一經傳布議員等多自反省頗有相互以做官爲戒者如蕭汪褚易諸君皆以此次國會制定憲法實爲最高之造法機關其尊榮殊過於行政長官决不願辭尊而就卑想此種風說大約必漸歸消滅也又聞兩院内部近來疏通意見已經就緒均已定日抽簽分定議員席次星期三再開會選舉各項審查會之委員以上均爲院内之案至星期五始能開議院外之案或者卽爲國務員之提出並聞通過國務員之手續先由大總統提出國務總理俟通過後再由國務總理提出各國務員分别兩次投票大致在下星期内各國務員之完全通過恐未能就緒也 
[外蒙議員問題議决辦法]  
　　日前駐京俄國公使庫達攝福公爵向外交部質問蒙古選出議員資格問題此事曾經本報詳細揭載刻聞國務院於十一日特開會議其議决要點略以依中俄蒙條約中國政府約朿保護外蒙之自汉權外蒙之地純然中國之完全領土而駐在外蒙之人民純然中華國民此二件事與條約締結以前無絲毫差異由駐在中國完全領土之完全國民選出國會議員此係當然之權利並無一點欵問也再即選舉之事實言旅居海外之華僑尙有選出國會議員之權况住在外蒙自治區域之國民乎中俄蒙條約成立以來已經一歲若蒙古方面果欲向中央政府提議抛棄選舉權利之事何以遲至今始由俄使代爲提出可見外蒙自治政府早已默認選出議員資格依以上三端論之俄國質問之蒙古選出議員資格者純然無討論之必要又徦令取消資格先宜改正約法而改正約法先須議會議决云云并聞兼外交總長陳君錦濤日内即將國務院議决事項回答俄使惟内閣會議军初曾一面電商外交唐總長昨聞唐已覆電有迅速北上詳議後再行照覆並有從緩報告國會之說想少川總長定當别有偉畫以維主權也 
[禁止武人干涉議會之建議案]  
國會議員趙炳麟氏以武人干涉議會爲法制國所有宜有而證以時事目前已有將行發現此風之漸昨特提出建議案請政府根據法律禁止武人干涉議院其文云爲建議事竊以今日中國存亡全在上下能否遵定法律國會爲立法之本不應受阮外之干涉方可代表民意至於武人威脅勢迫非惟民主國議院無此前例即君主立憲國亦未之前聞如副總統選舉也議 
員資格也種種重要問題皆參衆兩院之職權軍人何得以私意干涉乃近閱報章往往有挾其統兵之威通電中外横加干涉政府府亦未根據法律嚴行申飭兩院尙未開會卽來此惡聲充其弊凡前數年兵圍議院軍警干涉之餘毒恐將再見如果至此中國戰瑞仍未息國基仍未定内禍不寗外侮立見不至亡國不止應請政府根據法律明發命令禁止軍人不得干涉議會以保國本而成法汉理合照院法第三十七條得十人以上之連署提出建議案乞付院議施行提出者趙炳麟連署者楊時傑　賀贊元　羅增麒　羅永紹　凌毅　彭學浚蕭晋榮　魏肇文　鍾才宏　盧元弼　覃超　劉峯一　王源瀚　戴晝雲　王永錫　賴慶暉　朱溥恩　高旭　鄭人康徐象先　丁超五　鄧元　張樹桐 
[減政與裁員]  
　　近日政府因中央財政之拮据屢有減政之提議然聚訟紛紛迄未能决定辦法茲聞關於減政實行藉紓目下之財力前日又由某總長正式提案並經經會議一次雖已認爲必要但仍未完全取决其提案之内容已條列三種辦法一係仿照民國元年之例各辦公人員一律月發六十元以爲津貼者一係照現在薪俸月支額分别減成折發或一律折半發給者一係仍照現在薪俸月支額但凡五十元以上一律搭放五成或六成民國五年内國公債票者聞討論之結果對於第三種辦法之贊成者較多然均未即見諸實行惟聞交通部刻已货表一種嚴厲之裁員政策外間傅其所裁者多官制以外之辦事行走等人員然其所裁實缺薦任人員亦近二十員之多此殊不可等閒視之現在部中所發表者參事之碩果袛陸夢熊一人其他一人均被裁去司長之碩果祗王景春一人被裁者四署次長權量仍降爲司長至僉事之裁去者有十三員之多主事之裁去者則爲二十餘員以上被裁者均爲實缺詎非近時罕見者耶又聞許總長到任後會通飭各路局妥籌開源節流法現京漢路局於日前先擬具裁減醫生公費及裁撤警務區長署長各節詳覆到部計所裁雜項每年約可節省一萬四千餘元又唐山製造廠溝帮子棧廠亦經將閒散匠實行裁減每年約節省一萬七八千元 
[岑蔡之兩代表]  
　　前日有某客往訪章君行嚴於北京飯店章君談云予代表兩廣都司令岑春煊君來京與中央政府磋商關於取消都司令部事務現已完全解决由中央政府擔任支付都司令部之種種經費並承認其他之各項要求於是予此次晉京之責任可謂終了矣予將十二日下午四點半鐘乘京奉炎車出京由津轉乘津浦火車南下俟抵滬後再換乘海輪回粤以便往肇慶向岑都司令報告在京商議之一切詳細情形並言據予接到之電報則陸君榮廷已於本月十一日由梧州起身十四日可到肇慶又李君烈鈞現亦將往肇慶蓋取消兩廣都司令部之事須俟岑陸李三君會議之後惟至遲九月上旬都悮司令部必實行取消章又言岭春煊君擬於取消都司令部之後大約在九月二十日以前由肇慶起程赴滬暫居上海藉觀政界情形云云 
　　四川督軍蔡松坡氏抱疾赴蜀履事以來該省賴以安謐現據軍界消息云蔡氏因該省收束軍事辦理善後均極重要特派陸軍中將劉雲峰君代表來京與政府磋商蜀省一切重大問題聞劉中將前晚（十一）抵京昨午即赴公府晋謁大總統報告四川最近情形有謂劉君來京與蔡督軍辭職頗有關係未知確否劉氏爲直隸蠡縣人直隸各界聞其來京特開會歡迎昨已發出通啟其文云敬啓者劉君雲峰直隸蠡縣人與雲南唐公反抗帝制首先介義身經百戰遍體創傷毁家紓難恢復共和功在人寰有可掩抑此次爲蔡川督代表來京同人等莫不欲瞻丰采茲訂於八月十三號午後三時假騾馬市大街果子巷瀛洲郡館開會歡迎凡各界同志届期務祈惠臨無任切盼恐未週知特此公布直隸各界同人公啓 
[鈕永建出京所銜使命]  
　　廣理戰事昨已嚴令停戰聞前日國務會議有人謂此次戰端重開或係兩軍部曲距離太近有觸卽發非長官所及制止故令中有嚴勒所部卽日停兵之語國務會議旣散後段理以此事雖有嚴令誠恐李烈鈞一面不能深知政府一再調停之意故又特商之鈕永建氏欲其赴粤一行向李勸告鈕當允於昨日（十二）出京蓋當時陸督軍眞日啟程電尙未到也今陸旣於十一啓程則由桂林赴肇慶水路不過三四日到肇時旣可令龍濟光送印交卸倘龍李兩面果能遵令辦理則鈕氏到上海時粤事當已有頭緒矣 
[龍覲光在津之暗中活動]  
　　天津日報云龍覲光號稱南回而實潛居天津此事傳布於世後龍大不安即匿居其友之家繼又遷入德租界張勳之住宅内日與孫毓筠楊度段芝貴等相往來密議將來之計劃南方之激進派聞龍氏在津之消息後以爲龍濟光之所以敢公然反抗護國軍實由於龍覲光在津勾串暗爲聲援之故遂派密探五六人意將甘心於覲光覲光本擬南下因此中止而張勳之住宅素爲帝制黨出沒之所每夜必有汽車馬車相會於此往往深夜不散並謂薛大可阮忠樞亦寄居宅内專司文字之役則此輩之不無隱謀灼然可知又聞龍覲光前赴徐州面見張勳時張曾應其要求其要求果爲何事我間不得而知得覩其電請聲討李烈鈞亦已可見一斑近更聞張勳已下動員令於駐贛之定武似欲率師入粤以衙李烈鈞之背此固尙未證實然龍濟光與張勳之默契實已有具體的表示面爲其聨絡之樞紐者則龍覲光也 
[巴匪之歷史與近狀]  
　　洮南以北率衆擾亂搶掠焚燒之匪首巴某原籍在彰武縣北蘇拉荒居住係蒙古眞旗本姓巴爾札布字壽山二十餘歲與該旗梅倫官充當護衛後在彰武縣充當警兵次升區官後又在某營充當哨官因事被革由民國元年在賓圖王旗爲匪擾亂聚集百餘名焚燒搶掠慘無人道因官兵剿拿緊急該匪乃帶餘黨百餘名洮奔外蒙前在經棚等處擾亂曾被吳鎭使帶兵剿敗避瞪蒙邊今又乘機勾結起事初南犯時號稱三千實則有過一千五百人其分子又甚糅雜自經吳軍兩次痛剿（其餘小創甚之）僅能自保現已竄伏索倫山裏以圖據險負禍附近蒙旗縣境已無蒙匪蹝跡刻吳軍已深入窮荒昨有電至奉省謂現正步追剿并馳檄黑省陸軍及後援軍分路接應痛餘遺患近據前敵消息巴匪之伎倆如下（一）藉宗社黨名義號召潢蒙以期表示同情（一）槍械子彈俄國已無可購買南下又因道路阻梗已擬乘機由外界私運（一）利用印刷品之鼓惑（已有散布者）並賄買偵諜希圖淆亂聴聞 
　　本月六號鎭守使公署又接洮南發來密碼長電大致以吳鎭守使前飭三路進剿血戰兩畫夜將蒙匪戰敗擊斃二百餘名該匪道遂率琖黨數百名洮進山林於本月四號夜間由索倫山向南逃走右玉泉圑長率本部騎兵千餘名連夜尾追五號早該匪逃至𠯫𠯫喇嘛廟放馬早尖不料官兵追至石圑長督兵圈圍該廟將匪困在垓心四面剿擊巴匪率餘黨同該廟之喇嘛闖出重圍向北逃去官兵受傷者六七名擊斃蒙匪三百餘名提鎗馬若干云云 
　　巴匪窮促北竄其附合脅從甚衆張督軍恐愚氓被其所惑特規定（一）凡受巴匪委任及助戰如實能悔罪應明某旗由基扎薩克給證准其免罪（一）凡附合巴匪舞論漢蒙台壯均責成蒙旗地方官設法勸諭如實不悛改即行嚴辦（二）巴匪假藉宗社黨名義已爲一般名遠所唾棄貽害清室流毒祖國擬即編成白話示諭痛切勸諭以免流入歧途 
　　東蒙古國什業　扎薩克鎭國公三旗附近索倫山爲剿辦巴匪必經之路我國當道恐外人誤罹險境特由馬宗宸署長與在奉領事圑搪洽遇有游歷暫行停止而醴泉洮安鎭東安廣洮南雙山瞻榆七縣亦難負完全保護責任應亦停止旅行 
[譚組庵之督湘談] [  長沙通信]  
　　湘省自湯督宵遁以後一般人士不知善自爲謀專尙意氣以至五六日間省城一隅備極蜩螗鼎沸之象於是外省謠言蠭起至謂一城而有十三都督輾轉流傳而中同對於湘事乃愈不能知其底藴前次派孫道仁唐犧支兩君來湘僅能查得貫大略兩君回京後湘省情形又有變動各界人士對於督軍省長兩職其所擁戴之人殊不一致紳商各界函電紛馳甲以爲是乙以非於是中央益墮五里霧中某公之意以爲湘省如此紛擾種種糾纒不清不如以嚴厲手段對付由是始有吳光新督湘之說而吳氏亦於此時大露頭角有責備曾繼梧等之一函不料此函一來大惹湘人之反對曾繼梧等則已爲强硬之答覆矣某某兩報紙又作文以痛斥之矣各界人士亦已有反對之表示矣某巨紳且電致中央責其用人不當吳氏之督湘遂於此成爲畫餅適其時又有某巨紳函致段總理極言湘事之不可以武力解决故中央對於湖南態度又爲之一變而蔡松坡督湘之說起矣此說一倡各界均無異議不知何故久未發表中央又忽於此時密派機要局僉事陳毓華來湘詳查一切在省城僅住三日並未與當道接洽即行返京陳氏去後僅一星期而譚組庵以湖南省長兼署督軍之命下蓋陳氏覆命時以爲湖南各軍長官不易駕馭督軍一不得人卽不免發生意外吳光新輩在上時斷然不行坡公雖聲望服人而有餘然與現在湖南各軍長官接洽之日甚少求一聲望旣足服人而又與軍界素有感情者宜莫過於譚組庵中央本有意於譚而又得梁任公之保薦陳氏之敷陳遂毅然决然囑譚以整理湖南之殘局湘人奉到此項命令亦無不距躍三百極表歡迎日來劉督軍省議會都先後去電迎迓至以個人名義電賀者尤爲不少聞譚氏已有電來任事之期至遲不過桂蕊飄香時也先是創督軍以湘中善後各事亟待譚公國湘辦理曾於本月四號致電敦促即日來湘並由軍學紳商各界推舉代表左宗澍朱劍帆陳嘉運龍紱瑞四君於上月下旬赴滬敦請譚公回湘主持一切時因種種事故未提譚公同意尙未成行該代表等因此留滯滬上以待時機旋於五號有電國湘略謂此間已得奉中央特任譚公爲湘省長兼督軍之電令附諭刻日履湘譚公以桑梓關情義不容緩已允於六日啟行云云劉督軍以譚公不日來湘所有軍民兩署移交事項旣關重要又極繁難特飭軍事民政兩廳速將各項事宜清理完結以便屆期交代並聞民政廳長吳嘉端財政廳長袁家普當前民政府存在時曾以事權不一呈請督軍准予解職旋因劉公兼任省長民政府即時撤銷始仍照常任事現在吳廳長以譚省長不日來湘該廳斷無存在之理昨又特請解職先行裁併免費交代手續袁廳長亦以新省長蒞任政局必有變遷不顧　此重職亦向劉督堅請辭職矣 
[鄂聞紀要]  
　　黎軍之援粤湖北鄭襄鎭守使兼第九師長黎天才係雲南人與龍濟光曾結兒女姻親所部軍隊亦滇桂人居多數前滇黔相繳獨立北軍南征有人請以黎天才爲　滇鄕導袁政府嫌其爲岑西林舊部終未敢用近龍被困於粤當自發表謂黎天才將統軍來援聞者咸疑請爲誇飾之詞决非事實茲聞龍遺派潮循道尹謝崇光於日前由贛來鄂乞援黎天才亦同時派參謀長由襄晋省參與督軍署軍事大會議王督軍是否派軍援龍因事關軍事秘密無從探悉惟傳黎已調集所部至襄河中路準備出發然依一般人之觀察均以陸榮廷現已允赴任粤局之解决必在旦夕縱使岑李諸軍於陸未抵粤以前續攻廣州黎師遠隔數省豈能往救龍氏之急難度亦未必成爲事實也 
　　鄂軍之出防湖南與鄂接壞之華容平江各縣近又有未編入正式軍隊之民軍大起擾亂已經湘軍擊散紛紛竄逃來鄂致沙市枝江嘉魚各縣現狀極不𡩋靜原有軍隊不敷佈防曹錕軍又須撤調昨王督軍特派省防陸軍圑第二　前往嘉魚監利等縣戍防業由陸軍轉運局在漢口雇定賽電江隆鴻順各小輪十餘艘運輸前往 
　　武漢之警備王督軍於陽夏肇事後又發出解散費一萬餘元藉以消弭隱禍乃近日武漢仍謠風未已　縱火屢見八日夜半省垣南湖火藥庫側有人圖擲炸彈縱火被巡邏馬隊拿獲以一人解送軍法處訊辦九日夜十二句鐘漢口日租界成忠街某木工廠又有人縱火延燒數家故邇來軍警及租界巡捕畫夜防範絕不少懈十日夜漢口警廳又據密探報告是夜有匪徒約合縱火搶刦除飭各警署持别式嚴外並傳各段保安會預設水椿水袋派水夫輪流守以備不虞惟是夕毫無警變徒令商民不敢安睡而已十一日晨警廳爲示威計特請陸軍審判處將判决死刑擬在省執行之十一名押解至漢口後城馬路斬决而漢陽水警廳前是日亦槍斃攻撲該廳之人十七名似此捕殺不已吾知湖北新血史上又添可慘之材料不少矣（現有馬鳴和擬將壬子以來湖北因黨案殺身之人編纂成史即名曰新血史）聞中央因鄂中攪搎未已漢口商界又力訐鎭守使警廳保護不力致華景街損失數百萬財產擬要求賠償究竟當時情形如何特派公府秘書饒漢祥來鄂查辦並與王督軍栛籌地方善後撫䘏問題刻饒已來電准於十六日到鄂漢口杜鎭守使周警廳丰得信特爲預備極美備之供張矣 
　　曹權之去來長江上游警備司令曹錕前率第 
 
 
 

Page 7

 
 
三師由川退駐岳州爲湘人反對中央乃將其調駐宜昌而以第十八師長吳光新塡紥岳州茲聞曹奉國務院電召赴京垂詢要公昨已乘輪來鄂訪　王督軍當於郓署在開筳宴召集各上級軍官會議竟日旋即往漢乘車入京傳聞曹此次在鄂會議與時局大有關係彼已加入九省聨盟以武力解决粤事之圑體基隨帶來省之軍隊數營已經王督軍安置在城外駐紥又交通部次長權量人皆目爲系昨未各何事返鄂匆匆而去或云權係因京漢路車相撞奉派百辦路事順便回鄂省觀（權本武昌人）並無政治上關係未知確否 
[江西省議會問題]  
　　贛省議會副議長顏丙臨與議員羅士傑由潯來贛假寓西大街怡園於館前日假百花洲邀集在省議員開茶話會籌議恢復方法昨又印刷公函分促各議員來省其函略謂自癸丑秋後省會同人勞燕分飛地方最高民意機關遂隨國會以俱廢國本飄搖三載於茲邇者約法復國會開省會有連帶關係爲勢理所必復且湘旣開會滇浙已召集各省亦正在籌備中吾省事同一律不應長此久曠按省議會暫行法第二十二條議員半數以上得請求召集此法原經國會通過产臨時大總統所公佈其後旣無合法之新法律發生亦並未奉明令廢止是議會暫行法當然繼續前效頃旅滬旅省諸同人磋商决定業經禀請本省長官積極籌備已假定省垣各報館爲通訊處并暫假省敎育會爲談話處素　台端熱心毅魄必表同情務請刻日首途於本月二十前抵省以便依法請求召集俾得早日開會崇法治而謀福利胥在於斯責任所在幸勿瞻延自放天職佇候蒞臨無任盼禱云云又十號顏羅兩君特赴行政公署向戚省長面商會場地點及籌備經費當經省長答以地址一節業據南新兩縣覆擬暫代租前善後局房屋爲臨時籌備事務所至正式會場似仍以原處爲宜即當商諸李督軍將駐紥該處軍隊陸續騰出以便集會顏羅兩君謂如原地暫時未能騰出則百花洲之陳列所亦甚適中省長頷之兩君復請先撥經費省長答云此項經費前本規定每年十人萬一千餘元癸丑以後未列入預算今省議會將續行開會自當按月照撥惟須電請中央核覆方爲合法兩君亦以爲然又提及癸丑議會閉會時尙有七千餘元存欵該欵係已經報入預算且支領到會者因贛寗事後會中會計員程希吾遠避離省會經當道迫令伊父程潤將此項存欵盡數追還現在此欵不知着落應請省長查明提出以爲籌備經費省長答以當日旣有此項存欵自應立飭財政廳調查舊卷候查確再行答覆兩君又謂一月以來我省政治犯已相繼邀釋出獄惟尙有熊公福蔡士英羅恢權等及上項因政治犯罪之人若干均應查明早日釋放省長答以當會商督軍查明云云約談論一小時之久顏羅兩君始興辭而出 
地方通信 
[蘇州]  
　　飭緝大帮鹽梟兩浙緝私統領蔡和林具詳江蘇督軍署云本月九日晚九時許张五隊五號船長徐恒奏所管汛地陽灘澢聞進梟船二十餘兴梟匪數百人快鎗無載報經第五隊隊長徐文贊飛傳四六兩號船長帶兵由欄門沙後面包泊　頭要繫徐隊長帶同二三五各號弁兵追擊該梟匪開鎗拒捕抛素私　攘船便逃徐隊長督隊奪奮擊臨傷亡六號正兵顏福林一名查聞港梟匪係嚴老九楊二胖子曹天寳等所爲現聞嚴老九移居長橋港楊二胖子居東興沙原有五　块鎗數二枝抬槍數十杆請飭闖入港灣戕害兵士實屬愍不畏法候飭蘇常鎭道曁水警第二廳轉飭認眞協緝務獲究辦仍仰督飭各營加意巡查勿忽 
　　剌繡女校招生宋仙洲巷剌繡女學校成立迄今已閱九載成效卓著其繡品曾於波郎賽會得最優等獎勵校中編制分正預兩科正科程度等於高等小學預料程度等於初等所聘敎員皆富有學識敎授注重實用年來畢業於該校者文學美術大有可觀現該校預科三四年級正科一年級皆有餘額正在遍發通告招補新生 
　　婢女無故潛逃前充警察廳偵探隊長兼騎巡隊長之張清澄寓居金獅河沿二十一號門牌家中有婢女阿香現年十六歲係鎭江人平素作事尙稱勤謹張夫婦頗優待之詎陰曆七月十六日早晨阿香忽然出走並未携取財物立時查尋香無蹝跡現已報告警區侦探四出追緝不識能尋獲否 
[無錫]  
　　縣署佐治員之新組織前日楊知事接事後縣署各佐治員紛紛辭職卽經楊知事批准重新組織分别委任茲已委定承審員朱祖懋刑事王賢第一課主任章乃康助理員黎興琛第二課主任張星樞助理員張元瑞第三課主任錢基厚助理員許樾稅務主任王廷烈助理員張家駒收發處主任閻春暉收發員馬文藻庶務主任董繼萓庶務員孟鼎會計主任孫景清會計員張德森技士龔肇恂餘如警察所已委任吳桂森爲一等警佐侯傅緩爲二等警佐劉榮長爲三等警佐並兼警備隊隊長艇家柱爲勤務督察員高鴻逵陳德順爲稽查員林懋森爲偵探員趙光　爲庶務員顧鳴球孫溶孫寳賢三人爲書記員均已分别到差視事觀此次楊知事委任佐職除第三課主任錢基厚原侮本地人歷任知事無不加委以資管理學務之熟手外其餘悉是隨同來錫之人節任人員已無存留警界人員除添委偵探員稽查員數人外舊人槪行加委尙未更動惟偵探員一職爲前任所無當此時局大定之時已無黨案可言緝盜捕賊又别有專責此次乃添委偵探員名目是否爲調劑人員計抑另有作爲錫人士頗爲疑之　　電促敎育次長晋京前敎育部次長袁希濤自去年辭職後以無錫山水明秀遂移眷卜居於大河上某巨宅内茲聞政府已有命令重任袁爲敎育部次長日昨縣署接到部電飭令轉促袁君即日首途晉亦就職以重敎育 
　　警察所派警監視新世界日昨晚間新世界遊覽場中有某米夥偕妓女劉小寳入場遊覽於品茗時作種種醜態遊人見之大譁事爲警察所所聞以此等舉動攸關風化即飭第五分所侯巡官每日輪流派警至新世界場中監視如遇遊客有不規則之舉動准即隨時帶所罰辦以維風俗 
[鎭江]  
　　縣敎育會改選職員紀事丹徒縣敎育會以丹徒縣知事章同平日漠視敎育近又爲左右朦蔽以非法解散縣敎育會勒繳圖記令縣視學一手改組碍難承認爰特電禀江蘇齊省長核奪昨聞丹徒縣公署已接省長指令略謂該知事依何法解散敎育會而令縣學員改組着明白詳復以憑核辦並聞縣敎育會於十三號午後二時依法自行改組到會會員約二百餘人首由副會長朱芸卿報告改組宗旨次由梁稼畦登台演說謂今日改組之爭點在自行依法重選而有能任官廳違法改組但是所舉之正副議長須各抱公德心擇地方上正直無私老成可靠素爲人民所信仰者庶於敎育前途有效等語散票後在場各會員分别書投當場開匭公推柳衍齋王笙伯李煦春顏德身四人監匭又公推童在茲錢毅直梁稼畦楊殿八爲檢票員檢得姚君素九十七票當選爲正會長嗣又續選副會長開票檢視朱兆芝得一百三十二票當選並選出評議七人編輯四人調查八人書記二人庶務二人至下午四時始搖鈴閉會是日秩序頗爲整肅 
[揚州]  
　　一攻擊知事傳單揚城紳商各界昨忽接到郵遞之警告江都縣知事周芷貞書署名張振邦陳公倬等八十三人書中膛述　區官折學棒各罪狀未知周知事有所辯白否也 
　　出示禁捕青蛙揚城每於夏秋之交貧民搜捕青蛙售買冀獲微利刻江都縣周各事以青蛙爲田間益崇通飭警區熾禁 
[杭州]  
　　籌備省議會之道行省會事務所戚立有日劉議長對内對外雙方積極進行對外即官應一面請遺派幹員迅將文眷器具定期依册點交房屋馬路繼續修理以期完固對於内部籌備前曾派定洪香候劉憲範兩員駐會辦理一切會務惟開會期迫各科需才劉議長以本會係回復機關應召集舊部人員藉資熟手而免奔競聞昨已函招前總務科石鳴盛君來會仍任舊職其餘各員均已分别函知矣 
　　周部員來杭財政部前因浙江協欵未能照解特派部員周大鈞來浙協商財政疏通意見茲悉周部員奉委後於本月八號朿裝出都昨已抵滬定期今日（十五）來杭呂省長接有來電業經令飭莫廳長知照俟該員到杭後妥爲招待共同籌議一切 
　　通志局調查榷稅沿革折省通志局提調徐班侯以浙省水陸輻輳百貨交集自宋及明榷利滋紛前清頒行規候以浙省水歷久遵守至雍康之際北新有關以徴船料商稅並設七務六小關南新有關以司抽分驗放並下設十小關厥後海禁旣弛寗波温州等設海關並設口址二十餘起迄今時移世易榷稅事務相繼變更爰製册式分咨民財兩廳請發各屬詳細調查用備纂綠　　講演會改假會場浙省敎育會本定今日（十五）假鳳舞　開講演在會請康南海先生宣講茲該會職員以在鳳舞　開會諸多不便特改假第一師範學校爲會場本城各界人士聞知已紛紛向該會索取入場劵以便届時聴講 
[湖北]  
　　省敎育會改選記本月十日湖北省敎育會特開大會改選職員到會者逹三百餘人是日上午十時即舉行投票至十二時始畢下午二時開票當選人員計二十二名姓氏如下（正會長）劉公　（副會長）梅寶璣　（評議）董祖椿　翁舉安　嚴逹　萬羣　劉鴻謨　鄢從龍　蕭延章　錢守範　周祖溓（調查）王登庸　熊呈瑞　夏宗言　熊子丹　劉人瑞　陳文俊　沈文彬　王瀚　戴以仁　張祝甫 
[山東]  
　　津浦路減收糧食運費省公署昨飭濟南商埠商會略云爲飭知事案准交通部咨開准來咨以理省連年兵患水災歲由荒歉近復師旅頻興以致糧價奇昂災黎徧野據濟南商埠商會詳請咨部凡由津浦鐵路轉運米麥糧豆至濟南商埠卸車者無論官運商運統照普通運價減半收費期限一月以平糧價而救窮黎等情可否照准咨請核復到部查該商會所陳各節旣屬實在情形本部爲維持民食起見應准酌減運費以資補助惟各省辦理平羅所運來糧向章均按七五折減收運費有案此次糧價奇昂實因水旱兵災所致年應援照辦理所有由津浦鐵路北段之天津各站南段之浦口蚌埠兩站運米麥糧豆至濟南卸車者無論官運商運均按普通運價七五折減收運費其他裝卸呼費仍照章收取以八月分一個月爲限除飭津浦路局遵照此項辦法外相應咨復查照並轉飭該商會自核減運費以後務須隨時勸告糧商平均糧價俾人民得沾實惠至深公盼等因到本公署准此合行飭知該商會即便遵照辦理此飭 
雜評一 
[議會] [  一子]  
　　孩童之索物其未得也哭泣跳躣不得不已旣得而後一審視即厭棄之或且踐踏之何以故以其未知所以可愛之故也苟任敎導之責者爲之指點其用法詳解其變化以引起其興味則雖孩童亦能寶貴之矣 
　　我國人千呼萬喚以求國會又千呼萬喚以求省縣會今國會開省會亦復縣會之召集當不遠非所謂哭泣跳躣以求得之者耶旣得而後能不卽厭棄耶國民之程度直不管孩童然則所以引起其興味者要在議會諸人運動作合法有以繫其愛　之心而弗令生憎惡之念則爲今日之第一要義矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[七誌離奇駭怪之烟土案]  
　　洋藥公司聨合會會同老閘捕房在湖北路孟淵旅社及閘北華興路五百六十八號門牌空屋内破獲大宗雲土逮捕滇督代表陳和庭葉香石及前光復軍統領李徴五等一案詳情已屢誌本報茲悉地方檢察廳又經切實調查始悉前函對於該案事實尙有未符之處故又函知各機關請爲力爭原文照綠如下㈠致會番公廨逕啓者案查閘北華興路搜獲大宗烟土當經本廳函請貴公廨將此案人證移送過廳在案茲經本廳切實調查始悉前函對於該案事實似有未符之處應再爲貴公廨詳述之查此次搜查情形係由穆安素律師逕請淞滬警察廳派員協查并未告以搜查場所迨警廳允派督察員會永奎與之同行穆即逕投滬海道尹公署指爲私藏烟土之地點該公署科員力阻不獲旋於毗連公署第五百六十八號之空屋内搜出烟土二十箱該律師并不將該烟土交由警廳解送本廳核辦竟自己簽立收條將此項烟土解至老閳捕房存放是該律師事前旣未禀請貴公廨照章辦理事後又未禀請貴公廨迅將人贓移送過廳侵害法權無可爲諱究之此案發生華界應歸本廳管轄自無疑義爲此合再函請貴廨查照向章迅將閘北華興路搜獲之烟土二十箱并陳和庭等一併移送過廳以憑核辦實紉公誼此致會審公廨林炳勳㈡致交涉公署逕啓者案查閘北華興路搜查烟土一案當經本廳函請貴公署向英领事交涉迅將該案人證移送本廳核辦在案茲經本廳切實調查始悉前函對於該案事實尙有未符之處應再爲貴公署陳之查此次搜查情形係由穆安素律帥逕請淞滬警察廳派員協查并未告以搜查場所迨警廳以派督察員曾永奎與之同行穆即逕投滬海道尹公署指爲私藏烟土之地點該公署科員力阻不獲旋於毗連公署第五百六十八號之空屋内搜出烟土二十箱該律師并不將該烟土交由警廳解送本廳核辦竟自己簽立收條將此項烟土解至老閘捕房存放是該律師事前旣未禀請會審公廨照章辦理事後又未禀請會審公廨迅將人贓移送過廳侵害法權莫此爲甚究之此案發生華界應歸本廳管轄自無疑義合再函請貴公署查照仍希向英領事署交涉迅將搜搜獲閘北華興路之烟土二十箱并陳和庭等尅日移送到廳以便法辦實紉公誼此致江蘇交涉署㈢致淞滬警廳逕啓者案查閳北華興路破獲大宗烟土一案前經函請貴廳將當時搜查情形查復在案茲奉司法部電詢詳情飭即具報本廳以未准貴廳函復莫明眞相恐語焉勿詳第從各立面調查則以此項大宗烟土係由穆发素律師面承貴廳派員協查爲不可掩之事實究竟該律師請行搜查時有無公廨或捕房正式公文先爲知照曁貴廳派員同赴蓋處一切搜查手續並搜出之烟土二十箱如何交付該律師暫解捕房收存統希詳晰見復爲幸案關呈報幸勿稽延紉公誼此致淞滬警察廳 
　　滬上某廳著昨奉江蘇齊省長電准内務部電以現聞上海華界閘北地方有人窩藏烟土二十箱事爲英捕房查悉搜捕查該處爲完全華界巡警密布事前曾否知會照章栛查事後如何辦理本部因案情重大職司内務應請貴省長嚴密調查見復核辦等因仰即查明詳報以憑復部 
　　昨由某方面傳出消息此案發生後首由外交部呈報大總統當時因未番詳情僅僅交部查辦旋因查得該處爲完全華界又爲某署毘連空屋因之勃然震怒立即召見段總理交諭各部從嚴查辦一方面須將人贓引渡内地官廳從重訊究並將某某歸案嚴訊云 
　　上海地方檢察廳林廳長聞此案發生後以有關内地法權業經函逹各方面查詢並電致司法部高等廳請示核辦昨晨上午九時許又訪謁楊交涉員面請從嚴交涉當由楊君接談良久而退 
[建設浮橋之催促]  
　　上海總商會致租界工部局函云頃據閘北恒豐絲廠等各商號函稱閳北舳舨廠接通租界之大橋前蒙貴總會分别函致工部局稅務司濬浦局代違華商困難詳情催促興工現在爲時已久仍未切實進行不知橋北千數百户之商舗河面數千名工民渡船之往來凋敝恐懼迫不及待多一刻遲延即多一刻之危險曾由廠等於上年十一月間議定各半出資作爲慈善性質照工部局圖樣建造已蒙工部局以准先行建此浮橋訂定七十天工不料延擱至久時逾半年此半年内華商之虧耗渡船之風險正不知又受幾多因難轉瞬日晷漸短黎明到廠上工傍晚散工回家經上渡船又將夜此時立卽興工非二三個月不能告竣已在西曆十一月間詎可再延緩旣云暫設浮橋仍須拆換况原樣橋脚甚少亦無淤塞之患伏祈貴總會再行函致工部局稅務兩同濬浦局三處催促趕速開工以利民生等情查此事前據該廠等以該處人民過渡屢演溺斃慘劇請將木質浮橋尅日興工以資利濟而重民命卽經據情函請尊處迅賜進行在案茲又據聲稱橋工尙未動手轉瞬日晷漸短工人黎明上工傍晚散工須於黑夜過渡危險之來不可思議係屬實情夙仰尊崇人道除分致外合再具函奉達務祈迅賜催促開工俾資利濟 
[黎總統延聘孫中山爲高等顧問]  
　　黎大總統致孫中山先生函云中山先生左右敬啓者竊元洪猥以輇材膺茲重任値紛絲之待理覺朽索之堪虞凡百措施諸資指導執事中歷五洲胸羅萬有本悲天憫人之意成乾旋坤轉之勳成功弗居曠古無匹每瞻北斗輙盻南鍼茲特函專聘爲本府高等顧問安車帛敬迓高席賢過蒼生柠聞明敎庶幾詢茲黃髮保我黎民凡屬内安外攘之方胥出嘉言良謨之賜專肅順頌時祺黎元洪啓 
[軍艦駛入浦江]  
　　海軍自取消獨立以後各軍艦仍不得駛入浦江均以吳淞口外爲聚泊之所茲經海軍中將李鼎新查得每交秋季必有暴風大潮軍艦之船身較小者泊於洋面殊多危險爰特商由薩鎭氷君函致楊護軍使擬將軍艦停泊浦江茲經楊君允准故於昨日先將永翔舞鳳及海籌福安四艦駛入浦江現泊製造局浦面並由揚君將海軍各艦准令駛泊浦江各情報告中央查核矣 
[福致里昨夜之刦案]  
　　昨夜入句半鐘時英租界四馬路西汕頭路口福致里内醫生蔣雲洲家突來盜匪甲乙丙丁四人身穿白夏布長衫均戴帽口操外音同問信爲由突入内室甲匪將蔣妻撳倒义住頸乙匪則將包車夫之喉嚨义住出示手鎗嚇禁聲張丙丁兩匪倒箱翻篋其時蔣適有友邀至小有天晚膳畢返空其子年甫十歲正在門口大呼捉拿强盜將聞之大駭亦狂呼有盜各盜各盜各盜匪闻外間人聲鼎沸情虚携贓奔逃至南平安里口經蔣之子跟隨乙匪之後遂鳴巡街捕將乙摛獲俄而蔣與包車夫亦追隨而至認明此匪即又住包車夫之人遂同至新巡捕房押候今日解廨訊辦惟其餘三匪已逃匿無蹝至所夫何物蔣亦尙未檢點也 
[互選商事公斷處處長]  
　　上海總商會致被選商事公斷處職員函去本會第二届選舉公斷處辦事職員已於本月十三號當衆開筒執事共得若干票照章當選職員茲定本月二十二號午後二時爲互選處長之期送上當選名單及選舉票各一紙希將應選人員塡列選舉票内於本月二十一號以前投入本會選舉筒内届時務請蒞會監視以便開筒 
[烟酒兩業之不平]  
　　中國酒聨合會昨接各處來函大旨以此次請求改良烟酒稅則實爲兩業中之命脉關係况目前營業日寰生計日蹙皆因外貨一稅通行遍地皆是土貨苛稅留難無人過問近日有人說及烟酒兩項爲消耗口不妨加倍重稅請問捲烟洋酒是否非消耗品如果中外一律加倍重稅我兩業亦無可如何否則畸輕畸重是不啻維持外貨阻遏國貨請貴會力爲主持云云 
[緝獲謀斃巡捕之兇犯]  
　　楊永生（即顧元生）與李寶來劉老二於陰曆四月間串將滙山捕房一千二百二八號華捕曹登發謀斃逃逸業經捕房將案證董元龍李正寶拘解公共公廨訊供分别交保開釋候示在案茲經楊樹浦捕房華探目陳銀松等偵悉楊與李寶來逃匿内地前日協同淞滬警察廳偵探將楊李兩犯緝獲昨晨提解公共公廨即經探目上堂禀明前情王襄讞與美領郭君向之略訊一前判仍一併押候下禮拜二解訊 
[欲爲政治犯而不得]  
　　民人游藝以伊子游舜卿前因報告有實經松滬護軍使判處徒刑發監執行在案茲因大總統明令釋放政治犯特赴軍署具呈援例示釋昨奉楊護軍使批示云禀悉因誣告政治犯而得罪者並無准予減免之例礫難援照政治犯辦理至爾子報告此案據稱係受程仲英之愚然程仲英迄未獲案片面之詞殊難深信案經咨准馮督軍判定執行旣稱另禀馮督軍著即赴寗候示可也 
[宣布盜匪罪狀]  
　　松滬護軍使署昨發布告云案據上海縣知事詳解拿獲夥衆持械行刦匯縣境矮燈橋地方陸阿虎家得贓并鎗傷事主身死之盜犯衛阿毛一名到署發交軍法課審辦訊據該犯代認聴糾夥衆持械强刼矮燈橋陸阿虎家得贓并共同拒捕事主楊氏槍傷身死等情不諱查該犯衛阿毛夥衆行刼居民得贓并有拒脯殺害事主情事係犯刑律三百七十六條之罪兇惡昭彰法難覓恕擬照懲治盜匪法第三條第二欵判處死刑以昭烔式業經咨呈江蘇馮督軍核復照辦應將該犯衛阿毛一名依照軍法執行鎗斃合行宣布罪狀仰軍民人等一體知悉 
[醫學名詞審查會記事]  
　　醫學名詞審查會第一次定期本年八月在江蘇省敎育會開會先於是月五日邀集各代表開豫備會記事情形已誌前報茲悉該會即於八月七日正式開會至十四日已全體告竣敎育部特派湯爾和君赴會與議博醫會推孔英格聶會東孟合量施爾德四君爲代表中華醫學會推周仲衡劉瑞恒俞鳳賓唐乃安王弼臣五君爲代表中華醫藥學會推沙世傑李定汪尊美若儼盛在珩范紹洛華鴻彭樹滋趙橋黃九君爲代表（每日仍以五人出席爲限）省敎育會推余日章沈恩孚吳家煦三君爲代表卽舉劉君瑞恒爲英文書記特约王君立才擔任義務爲中文書記臨時公推余日章爲主席此次專論骨學中華醫藥會提出無機化學命名草一册並另舉代表三人因時間不足未及出席討論第一日（即七日）討論解剖學三字約費一時間有半因此事最重要也第二日（八日）因骨學内有凸凹窩窪竇各字名目繁多公議另設委員會商榷上各翊日報告全體通過第三日（九日）肌或譯筋肉上日已論及本日再詳加討論共費一時問第四日（十日）腦筋或譯神經此問題尤大討論劇烈共費二時間每日討論共費四時間其較爲有重要字通過較易每當討論時均反覆辦論毫不相讓然苟有眞理發現無不舍己從人此四圑體殆皆眞以副尊索心理不爭意氣之佳評博醫會諸君不時於中國字義略起疑點一經沈恩孚君就字學源流細細疏解無不渙然冰釋第五日（十一日）欲時間節省分代表爲三股分頭　榷頭部軀幹四肢三部分之字第六日（十二日）上午二十時大致完畢惟分股審查之各字恐未畫一議於星期一派沙世傑劉瑞恒唐乃安施爾德沈恩孚王立才諸君再爲修正并議繼續進行定於陽曆今年底再開名詞審查會繼續審查解剖學名詞更審查無機化學名詞届時博醫會與中華醫學會欲至廣東開醫學大會因此先定日期在上海開審查名詞會而他事寗置於後亦可見此事之重要矣第七日（十四日）由沈唐施王俞鳳賓（代劉）王厚卿（代沙）諸君再將全草案校正於是此會遂圓滿完畢矣中文筆記詳記各方面所持之理由每日約記五千字共三萬餘字亦足見論定一字之煞費苦心皂又中華醫學會曾在唐博士家開聚餐會歡宴審查諸君中華醫藥會在徐園開聚餐會博醫會在别克登飯店開聚餐會省敎育會先於豫備會日設議外又於十四下午四時在本會開茶話會中外學者歡叙一堂洵極一時之盛並於十一日共攝一影由醫藥學僵醫學會分送與會諸君以爲紀念云 
[江蘇縣議會通訊處之函稿]  
　　松江縣議員周復來函閱報載諸君子組織全省議員通訊處以爲督促恢復縣會之機關用意甚盛逖聽下風欽遲無旣慨自各級議會被袁氏非法停止以來民意機關刻除凈盡已二年於茲（中略）天佑中國袁氏自殞還我共和復我成憲國會旣開地方意思機關當然連帶恢復乃中央對於省會方且遲疑鄭重藉口國會解决何况地方官廳其慮有對待機關以指揮監督而朿縛馳驟不使於己也則其䞦趄不進亦自無惑竊謂根本解决似宜電請兩院迅行咨促政府廢止自治試行條例即日恢復各省舊有縣市鄕會機關一面蜮電内務總長迅將各級自治提出國務會議尅日以命令回復雙方並進事庶有濟愚昧之見是否有當尙乞藎裁 
　　金山縣議員黃明璋等來函奉到通告並議决事件四條敬悉敝處於十三日下午二時開本縣縣議員茶話會除議决内部預備各事外並决議設全縣議員通訊處於縣治洙涇鎭東德馨菸號内即日成立以資聨絡又推定張良朔南曁葉心嚴韻蘭二君赴貴處出席與議並先以金山縣議員全體名義致電大總統國務院請以命令宣布恢復文曰北京大總統國務院鑒國會已開省會繼起縣會當然恢復應請明令宣布以全法治等因特此函報察照并希時賜南針以匡不逮幸甚幸甚 
[校長聨合會議决案删改]  
　　上海縣公署咋飭學務委員賈豐芸文云奉江蘇滬海道道尹公署第七百八十五號飭開奉江蘇省公署批本道尹詳道屬第一次高等小學校校長聨合會議議决案陳請鑒核備查由奉批詳及議决案均悉查讀經鐘點已見本年一月二十五日政府公報部頒國民學校高等小學校施行細則議决案第一件應即酌改省立學校改遲招考期已據該道尹另詳批示在案議决案第二件應卽删去餘准存查等因奉此除分行外合飭該知事仰卽知照並轉行遵照此飭等因到署奉此除分行外合行轉飭該員轉致本區内各高等小學一體知照 
[城東女學秋季始業式]  
　　南市城東女學於本月十四日行秋季始業式先由楊白民校長報告維由該校舊職員許蘇民君演講（法治）略謂中國向惑於有治人無治法一語故國家之治亂全繫乎君主之賢否至今法理昌明知人之不足久恃乃設法以治之夫所謂法者去邪規正與以公平之判斷者也我中華民國成立之初即定臨時約法人人所當遵守袁世凱違背約法忽生帝王之想終爲全國之公敵不免於死是吾中華民國之人民當服從中華民國之憲法洗刷舊習造成一法治國卽諸君在學校中敎室有敎室之法齋舍有齋舍之法操場不操場之尖均宜一一遵守不可放棄自己之責任云云並述及余前日參觀靜安寺附近外國人開設之盲童學校觀其各生所表演之成績直有超越非盲人之槪諸君五官旣完全具備更宜勉勵總之凡爲中華民國之人即有負擔中華民國治亂之責任本校校歌中有（大地山河一半擔兒吾輩挑）之句願諸君思之勉之云云茲錄其秩叙如下一開會二校歌三師生相見禮四報告五獨唱六許蘇民演說七洋琴聨彈八敎員演說九合唱十散會 
[中華高等小學校開學]  
　　法租界愷自邇路吉羊里新立之中華高等小學校於昨日（十五日）下午二時行開學禮來賓濟濟學子莘莘約百餘人頗極一時之盛官廳則由楊少川君之介弟筱堂君蒞會演說綠其秩序如下（一）振鈴開會（二）奏樂（三）報告宗旨（四）行開學禮（五）來賓調詞（六）敎職員訓詞（七）學生演說（八）奏藥（九）散會至散會時已鐘嗚五下矣 
 
 
 

Page 11

 
 
[銀樓小學校定期開學]  
　　大東門我矆園弄銀樓業初高等小學校開辦以來於茲十載來學者頗不乏人故前學期日夜課學生已逹九十餘人且每晚添設英文專修夜課二小時以廣造就茲因暑假裤習課四星期已滿定於八月十六日即舊曆七月十八日起日夜課一律開學 
[女界演說會紀略]  
　　日前旅滬崇德女校學生爲貢益女界起見假座懐恩堂開女界演說會已誌本報茲悉該會連開四天規模畢具秩序并然首日由陳士超女士主席宣佈開會宗旨繼由趙李寵靈楊譚藻馥梁就明三女士演說是日來賓二百十二人第一日由楊譚藻馥主席譚藻馨何四姑慮馮耀明三女士演說是日適値天雨來賓較第一日少三十人第三日由陶子超女士主席陳士超歐彬太太陶國超三女士演說是日來賓則較第二日多十三人第四日由潘佩仙女士主席陳國香崔蔡醒魂馮張瓊軒三女士及陳瑞瓊女童演說是日來賓最多共二百三十六人各女士演詞未及細載然所有關於人心風化之理論發揮無遺足爲女界之警鐘尤以七齡女童陳瑞瓊矩步登台雍容演講莊諧并出詞語諷工合　爲之感動此亦難能而可貴者也 
[西報記清道人之高尙]  
　　八月九日字林報云星期一日爲李瑞清即今之自號清道人五秩壽辰君之門生故舊多來致賀李君存退隱之志不願不此舉動先於星期六離滬往遊浙省諸名山李君翰林出身爲舊學界飽學者之一學問道德並重於時昔爲仕宦今爲美術家使中國多得如李君者政治必日見清明焉中國爭權攘利爲作官者常例李君則否試一比較便知高尙品格爲傑出矣當西曆一千九百十一年曾任江寗提學司是年十月民軍起義並代江寗藩司負有庫欵鉅責直待民軍入城後將庫欵銀三十六萬左右連同帳據點交地方紳董接收自己不取分文嗣後改作道裝隱滬蕒書畫度日因在前清作官時並無積蓄此事眞足稱揚者東灜賞鑒家稱書法畫意具有天才者能之此人即願服道裝有願服金錢主義官僚派所服不適宜之西裝者是故曰李君一奇人也 
[製造局爲薩鎭氷餞行]  
　　製造局李總辦以新简閩粤巡閱使薩鎭氷將次由滬先赴粤省故於昨日午後特在局内備設西餐請薩氏蒞局飲筳並請楊護軍使等作陪飲畢即由李總辦導至砲廠參觀新近造成之陸路快克薩頗爲嘉許旋即告辭 
[鐵路局長之人道主義]  
　　滬杭甬鐵路孫局長因鑒於乘車旅客每在火車月台上納凉藉觀野景以致時有夫足跌斃情事昨特諭飭各火車查票同員嗣後凡見乘客在月台納凉者務卽勸其走入車内以免危險云 
[扒得高跌得重]  
　　昨晨九時許有某甲挈領女孩三口至新北門外民國路雲外樓啜茗内有年方十齡之女自登屋頂花園不知如何失足從高墜至鄰居恒祫昌之天幔上旋復跌下傷勢頗重俄即殞命甲即報知孩之母屬到場後由該管警區諭飭地甲報請地方檢察廳派員相驗 
[得隨父母於地下]  
　　已故婦人孫陸氏昔年因夫故無依憑媒說合携同八歲兒子孫桂堂轉醮於邵樹春爲繼室該氏過門後又生子女各一桂堂已由邵爲之娶妻並分給資財開設籐椅店相安無異至民國三年孫陸氏忽然病危呼桂堂至榻前叮囑曰設或不幸所有棺森爾須爲余與爾父合塟母忘此囑桂堂諾之未幾該氏病故邵即備棺成殮將棺運至蘇州鄕間埋葬事越數日桂堂即將伊母屍棺潛行拙取雇舟運回滬江與父棺合葬邵失棺之後明知爲桂堂所爲立投上海地方審檢廳具禀起訴當將桂堂傳案訊供之下判桂堂將伊母屍棺交出給邵具領桂堂奉判不服至蘇州高等廳上訴無效又在北亦大理院上告仍照原判詎桂堂仍然有服挺押在上海第一看守所迄今已有半載並未將伊母屍棺交出邇來桂堂在所忽患毒瘡已將半月昨日上午十時兼患急痧當由所目報告敖所長急延宮醫入所救治無效在所斃命敖所長即飭所丁將屍移至所前空屋内一面據情禀報林廳長請驗下午一時林君委派沈檢察官沈檢驗員將該屍驗明委係急痧身死並無别故塡明屍格沈君諭飭速傳屍屬趕緊棺殮 
[發現被人勒斃之屍身]  
　　二十八保南十二圖地保宋惠甫昨至上海地方檢察廳報稱今晨圖中曹家渡附近新築鐵路旁發現無名男尸一口查得該尸年四十餘歲形似小工頸項中有麻繩一條顯見遭人勒斃查無尸屬報請相驗午後由林廳長委派沈檢察官毛檢驗員等前往驗明緝兇究辦 
[行人猝然倒斃]  
　　前日午後有年約四二許之男子身穿白洋布衫褲在英租界總巡捕房境内猝然秷地身死由該捕房將屍車送驗屍所因無屍屬來認昨已餘地保報堂棺殮厝壇修認 
[請求撫䘏之批詞]  
　　滬海道公署昨批江海關帮辦倪文炳禀爲巡警無故開鎗擊斃女命請照例優恤由呈悉應候交涉公署批示辦理此批 
[女子發堂待認]  
　　女子阿寳不知其姓因被母呵責私逃出外在滬南大碼頭徘徊瞻顧當由崗警查見帶至一區署請其住址堅有肯說奉飭暫送新普育堂留養以待牌示召認 
[珠還合浦]  
　　滬城顧家弄陳姓家有一女孩年祗八歲父母雙亡由其姑母撫養在家雖非己出愛如掌珠前日午後由其姑母携同該女至生義弄四十一號親戚家游玩轉瞬間該已忽失所在有料已入拐匪之手抱至大碼頭地方該孩遇見伊之叔祖大聲喊救該匪知事有妙棄孩而遁孩之叔祖並不窮追將孩領回了事 
[拐賣女子之敗露]  
　　向在香烟廠爲小工住居閘北地方之葉長榮有一妻妹本蓮香現年七歲於本月十一日被拐無蹝茲經葉查悉實被張有富傅連喜二人串拐轉托吳林賣於住居七浦路之廣東婦人謝尤氏得洋五十元由張等彼此瓜分葉即前往四區一分駐所警局禀控飭派長警協同捕房將一干人證連同本蓮香等先後拘獲解送警廳昨午轉送地方検察屬訊辦 
[拐案移送地方廳]  
　　拐匪張有富日前由浦東誘拐丁春山之女蓮香來滬交與七浦路拐匪頭目白老班賣洋三十元前日經丁之親戚葉長榮在租界與張遇見扭控捕房捕頭以事出華界移送四區一分所轉解閘北司法科經嚴科員訊據張供此案係傳金標起意判送地方檢察廳究辦　 
[鄰婦情有可疑]  
　　婦人潘王氏住居四區呈分所境内德興里有十餘歲之女名俊金前被鄰居陳施氏誘拐出外當經尋回欲扭該婦至區告發經人調處了事所因潘王氏之六歲男孩又被拐失遂疑仍係施氏所爲扭入該分所控訴轉解司法科押侯查辦 
[婢女被虐潛逃]  
　　住居阿拉白期脱路迤北華界之紹興人何嘉生因將十二歲婢女春香凌虐受傷該女逃至公共租界訴由四百零九號華捕將女帶入捕房經捕頭驗明兩臂被何用藤條痛責受傷將女送請醫院醫治昨派包探將何緝解公共公廨請究即據春香上堂訴明被虐受傷情形並經四百零九號華捕投訴前情又由捕房將界久請爲將案註銷中西官以此案發生華界判何開釋奉香函送閘北警廳查明核辦 
[女婿控告丈人之枝節]  
　　洪雲武在公共公廨呈控妻父顏士璟藏匿伊妻並陖使倦取金珠首飾等情業經公廨將顏傳訊交保在案茲由交保間中西探捕查悉此案由祝錦林冒名唐錦林將顏朦保出外因特禀請中西官於昨日將祝傳案中西官以此案係由德領陪審判候禮拜六解請德領訊核 
[烟膏店儲藏私土]  
　　洋藥公司聨合會查得公共租界出西路（即盆湯弄）廣安祥烟膏店有私藏禁止進口之波斯土並攙和料子煎成烟膏混售情事咨照代表律師禀請公廨給諭會同老閘捕房中西包探前往搜出烟土多磅帶回捕房化驗明晣於前日午後由捕將該烟膏店主粤人張岳傳至公共公堂經俞代襄讞會同英卓副領事升座訊據洋藥公司代表律師上堂譯明案情並將抄獲之私土呈案請究訊之被告張岳延朱斯芾律師到堂代辯良久中西官會商之下判張罰洋五百元充公抄獲之私土送往海關銷燬 
[又爲冒牌受罰]  
　　法大馬路一百十九號門牌老成濟藥房主笡慕堯前因冐製大甡藥房之一粒金丹在外混售被大甡控經法公堂判罰洋二百元了事詎爲日無多以冐製老誠濟藥房之咽噶草並托游才金代爲混爲老誠濟主張修甫偵知投報捕房飭探華春林許福卿前往抄出僞藥數千包及冐牌仿單圖章等物解送法公堂請究張修甫票稱被笪將僞藥冐牌實與老誠濟名譽攸關並受損失不少請求重究笪慕堯供自知不合兩次冐牌以後决不再有前項情事求宥游才金供此項僞藥實由笪交來托售中西官以笪慕堯不應迭次冐牌著加罰洋五百元充公以後如取再犯定須禁押僞藥仿單一併銷毁游才金交保開釋 
[混用僞造紙幣]  
　　襲國清持湖北官錢局僞票向陳曾蔭混用爲探目沈德福查見拘獲扭入捕房抄出僞票一百餘張解送法公堂請究陳投訴前情襲供此項僞票係某姓等兩人交於民人並非自造求宥中西官判押一年僞票銷毁 
[烟紙店不受欺詐]  
　　范阿福前日持五元鈔票至北四川路九百十號門牌烟紙店内兌換銅元乘間將銅洋四元取出硬欲掉換當經該店内之嚴永記察出鳴捕將范拘入捕房昨解公共公廨經中西官質訊明白判范押西牢一月銅洋燬去 
[冒騙嗬囒水]  
　　老德記藥房控葉順忠將空瓶三十打冒名騙取嗬囒水等情昨由捕房將葉拘解公共公廨經中西官訊實判葉押一月以儆 
[抄獲鉛質小洋]  
　　住居蕪湖路十五號門牌之蘇州人於庭生將鉛角一百五二枚藏匿於福建路十三號屋内前日被老閘捕房捕頭偵悉派令中西包探前往抄獲鉛角卽將於拘入捕房昨解公共公廨經中西官研訊屬實判於押西牢九月期滿遞回原藉鉛小洋銷燬 
[巡捕知法犯法]  
　　新閘捕房一百十三號華捕趙杏生困被西藏路十二號門牌雉妓院内之唐奏氏楊傳氏指控索诈洋五元不遂繫毁房内値洋七元之器具並竊取楊傳氏値洋三元之金耳環昨由捕房將趙捕拘解公共公廨經中西官質訊明晣以趙后知法犯法着押三禮拜以儆 
[取締朦混作保]  
　　公共公廨交保間中西辦事人員以近來華洋訟事繁多案中交保人證往往有人冒名朦保出外一經傳保着交事多推諉殊非愼重之道因特禀請關讞　曁陪審西官議定取締辦法繕就示諭業已懸諸交保間俾當事人等一併知悉茲將所懸示諭照錄如下　此後無論可人如有明知故爲或由己或令他人作僞冒名朦寫各種保狀遞呈本廨員者即照新刑律第一百五二三條處以四等以下有期徒刑或三百元以下之罰金保人如有遷移他出及盤店各項事故心須預先來廨陳報倘匿不報一經查出定行懲辦决不寛貸 
[水警廳偵探來滬獲盜]  
　　江蘇水警廳駐滬偵探李虎臣前日在閘北四區境内得勝里緝獲田錦福一名解區寄押據云田係夥刧南滙縣滙豐當舗之盜犯姚警正准予收押候南滙縣公署備文移提歸案究辦 
[保安游巡隊尙改編]  
　　淞滬警察廳所部保安游巡等隊前以地方安靜宣佈解嚴經徐廳長禀商楊護軍使將該隊等改編爲陸軍巡防隊正欲實行之際不料徐家滙鎭忽於本月五號晚發生匪徒槍傷二區三分駐所巡官韓恩桂巡警李步德等之案又由徐廳長宣佈式嚴因此該隊等仍照常出防一時不易改編現聞徐廳長已於前日據情詳請楊護軍使並齊省長核示矣 
[三人已斃其一]  
　　蔑竹街竹器店夥甲乙丙三人昨午由店主派往郎家橋浜撑駕竹排迨駛至裏郎家橋堍竹纜中斷三人盡行落水當弳鄰船暼見即將三人先後救起甲乙無恙丙已淹斃該處十六舗地甲擬報地方檢察廳相驗嗣由店主知照尸屬到來自行備棺收殮聞丙年二十歲娶妻未久見者無不爲之酸鼻云 
[婦人糾賭運釁端]  
　　賃居十六舗南首鐵錨弄之甬婦王陳氏容留管茂卿夏左林等在内賭錢不知如何口角被夏强取洋銀一元六角昨在中華茶樓評理辱鎗舌劍大肆紛爭遽將板凳擲毆幸未傷人當爲崗警所和卽將一千人拘至一區署問明諭飭該氏罰洋五元餘人均各罰三元充公以儆 
[華人與日人衝突]  
　　住居梧州路之某甲前晚不識何故忽與東洋玻璃瓶廠内之某日人衝突鬭毆甲之頭部受傷鮮血淋漓由捕到來一併拘入捕房捕頭命送醫院醫治候再核辦 
[捕頭請假回國]  
　　法界大自鳴鐘捕房捕頭馬來克前向法總領事及法總巡辭差回國已經核准現馬捕頭已將一切案牘清理誜事定本月二十四號上午六時乘公司船啓行返國 
[天主堂舉行瞻禮]  
　　昨日爲天主敎聖母升天四大瞻禮節期黎明時法國官紳商民及在敎人等均至法界新北門外天主堂隨同神父舉行彌撒禮法捕房因是時車馬擁擠帮派中西探捕往該堂門外妥爲照料 
[飛虹義務小學校之歷史]  
　　上海縣沈知事前據邑紳王豐鎬陳作霖函稱美租界文監師路飛虹義務小學校校基方單留署存案現因校屋太老勢將坍場擬將校地變價六千元將該學校移至法華改爲農務半日學校建築校舍等頂約計需五千元卽以飛虹校址售出之欵移撥濟用所餘千元仍繳存縣署聴候另撥别項公益之用請將飛虹小學校校址方單飭檢發下以便覓主售買刻日遷移改建等因當以文昌宮飛虹義務小學校係在閘北範圍之内上項校址究竟性質若何是否可以售賣已飭各該市經董會同學務委員查復俟復到另行布達至方單一層何時留在縣中因何事由希即查明見復等語即經函復並飭知閘市學務委員會同該市經董查明詳復核轉茲悉縣公署已據閘北市經董錢允利學務委員蕒豐芸會同詳復大致謂該校於前清光緒三十年十二月十日由二十五保頭圖紳董職附生陸鼎詳職員陸鼎隆監生陸家棣錢緒林等禀縣設立飛虹義務小學堂公舉邑紳王豐鎬爲該學堂總董並請將該學堂存欵銀四千元存據息摺發給王總董具領至光緒三十一年四月十九日王總董收執蒙前知縣汪批准並將存據息摺發給王總董具領至光緒三十一年四月十九日王總董禀前奉諭充本邑二十五保一圖飛虹義務小學堂總董並發文昌閣餘地變價銀四千元存據息摺爲興辦之用經職董邀集同志十人各認常所募捐以補經費之不足業於本年正月問借文昌閣惜字會公屋開辦並請前知縣汪轉詳斅務處立案光緒三十年一五月王總董奉知縣汪照會飭查該學堂内容當即呈報清册經費一項開明入欵將文昌竬餘地變價洋四千元爲本年署假後自行興造之用現暫存典生息常年八釐計月入洋二十六元六角有奇另由總董糾集同志合成十人每年各認募捐洋一百二十元計歲入一千二百元爲常年經費並公舉董事二人查察賬項年終刋清單分送各捐户以憑稽核光緒三十一年十月該學堂報告表内開籌定常年經費洋一千五百二十元所自也縣撥文昌閣餘地變價洋四千元存典常年八釐生息經董十人各認常年捐洋一百二十元除開辦費洋三百三元九角六分外常年約不足洋五六十元等情（未完） 
[爲求高等商業學識者告]  
　　本埠北浙江路晋康里後南洋商業人學開辦以來成績卓著頃重訂新章見其校舍高爽部署并然學科完備等級分明課書合度敎習得人管理周密編輯富饒足稱滬上商業學校之冠特貢數語俾有志斯學者知所問津焉 
[影戲之有益]  
　　西門方浜撟本屬僻靜之區自從共和影戲園開辦以來凡百營業隨之繁盛近來該園銳志進行所演之片逈異尋常前晚所演之半文錢内有兩國鏖戰一節不但鎗林彈雨之逼肖而巨炮閃爍間不啻身歷其境足令觀者增進膽力而尙武精神亦油然而生也 
[氣候報告] [  上海徐家滙天文臺]  
　　已過者之報告八月十四日石垣島颶風已進至東海似有成爲低度而滿布之勢中國海濱一帶有無定向之凉風上海天晴而熱十五日上海天陰而甚潮濕有東北凉風氣壓上升上午八時後降暴雨十五日下午四時前二十四小時内上海氣候温度至高九○·二至低七七·九去年同日至高九四·二至低七七四 
　　未來者之推測十五日下午四時三十分豫測東海及九州海濱天氣不佳中國海濱有無定向之凉風廣東海濱天氣惡劣 
雜評二 
[烟酒稅] [  訥]  
　　課税以公平爲原則以統一爲必要之手續此二者世界各國之所同也消耗品之重税非所憾重税而又内外不公平機關不統一乃爲大憾前此專横之世戰禍紛擾之時代雖如何惡劣亦不能不暫忍之若時局旣定而仍依然續行此偏頗複雜及一切不完備之税法則非特商民之困苦不蘇而阻礙國力之發展说不少也 
　　故今日運財政當局首宜將貧民不堪負擔之苛税廢止次即將偏頗複雜一切不完備这税法改正乃至要之事也 
來函 
[松滬護軍使署來函]  
　　八月十五日盛京來電元日遼源二十八師騎兵與該處日本守備隊因口角誤會致起衝突開鎭互擊死傷各十餘人當由該處官商冒險勸阻並未釀成大變現正辦理交涉不日和平解决恐傳聞失實用特電聞請紓厪注并請轉致貴處各報館照登以釋羣疑張作霖罵德麟咸印松滬護軍使署印 
[棲流公所來函]  
　　啓者本所經濟困難自民國以來已逹極點幸各大善士嫝慨輸將用資接濟茲承桐蔭軒主助洋一百元謝綸輝君助洋五十元拜領之下欽感同深特此鳴謝以彰盛德滬北棲流公所謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[中元節上袁項城賀表] [  戲爲諸禍首作胡謅]  
　　臣等仰承密詔忝主籌安徧寄公函逼人勸進一經回首明明在去歲初秋幾次驚心忽忽到中元令節恭維我皇上西游行樂届七月旣望之隹期南面稱尊應萬壽無疆之美譽盂蘭會裹閻王必趨步從游檀木座前衆鬼亦歡欣來賀臣等心懐冥府跡寄他邦魂節雖逢龍顏莫覩東西洋驚慌競渡敢比古人赤壁之游陰陽界判别難通彌殷聖主黃泉之慕入朝覲見計時尙不識何時望闕叩頭向日則依然似昔所有臣等恭賀微忱理合繕具短表謹以上聞 
海外摭奇 
[樹醫] [  九香]  
　　樹之外科術爲美人最近所發明鼻祖爲紐約逹凡氏依科學之眞理創新奇之技術氏後集徒四十人專授以此獨一無雙之職業嗣是之後美人之業此者日益衆而林木之發達亦愈甚按樹之凋萎半由於培養之失宜亦由於水露空氣之缺乏致樹根須不時治療之逹凡氏專心一电研究斯道閱歷之年終遂得科學上一良善之结果云 
　　數年前美國温樹浦地方有一歷史上極有價値之樹忽現萎枯之狀是樹高凡百二十英尺所經年代已有十百五十滄海桑田蓋經幾度矣國人惜之乃召樹醫往醫得樹檢根離土已二十英尺乾燥不可言狀乃覆以土潤以水並施以所發明各種藥品於是此埀凋之樹藉得全其壽命而樹醫之名亦與此樹同千古矣 
[哀斯馬之燈爐] [  雲林]  
　　杭陵蘭爲北極中之最大國也其地在寒帶氣候酷寒不宜人生有土人曰哀斯馬克面色如棕而肥且圓身衣羽毛首朿重巾望之類猛獸然居家中罕有出外工作者其家無火爐烹炊則以燈代之且藉此保其温暖耳每歲邀族人集會於室室中燃燈一具置地上族人等園坐其旁或笑或言或呼或舞悉隨其心之所喜力之所及而已語竟各食熊肉一小片以充饑長者幼者莫不欣欣然歸家去矣 
小說一 
[斷雁哀絃記] [  五續鵷雛]  
　　萊孫旣入牧師磬折而前與之握手至於膠固莫釋心中似以按月十鎊之金胥在此一握之中而此十鎊者又似可於萊孫指縫中力握而出之爲狀乃至可笑蘭孫旣坐與牧師寒温三數語忽曰師所居至清寂然師乃無兒牧師笑曰謝君老夫不幸室人已亡去五年所遺止二女然尙足以娱老夫暮景特苦家累耳萊孫聞語亦弗逮答但凝視其手中之雪莂旋曰迭爾克茲何作迭克聞語則趨前曰白主人居室已摒擋畢矣萊孫曰恕我牧師我將就室小憇我長日奔走固弗勝其勞也語已遂起與牧師一握匆匆自行牧師凝立乃至弗及爲導牧師本備有無數企慕之辭將傾吐於此少年子爵之前顧乃弗及伹有力咽而下之遂作微歎趨入視其二女矣 
　　萊孫居牧師家數日舍茶話外不恒與牧師視面不審爲萊孫惡其人乎抑或爲他故第二日牧師竭其　中所儲作一晚餐之會以爲稍盡地主之誼市蒸羊及雞葡萄之酒竭誠而待而迭克入白主人往眺海濱乃不及歸餐此在常人爲至無禮顧乃出之萊孫子爵牧師亦惟有忍勿與較則舉酒獨飲醉後盡碎其瓶登樓而寢乃至忘與二女親吻次日之晨牧師方出及門乃驟與萊孫相遇牧師仍脫冠爲禮甚恭萊孫則夷然一笑而入自語曰我憊矣我乃終夜弗寢然海濱月色佳也萊孫以不眠故疲極自計當得白蘭地飲之少振其神顧迭克乃弗在側則獨入餐室此時與馬利晤矣（未完） 
小說二 
[偵探小説情塲蠧史] [  天虚我生]  
第六章（續） 
　　白雷格曰此人即爲兇手乎梵司搖首曰此則未必蓋女郎腕力必無如是之勁安能一刃没其刀柄白雷格點首俯視見鮑景詩適間之鎗尙在地上拾而察之則實彈仍滿未嘗少動遂復置之原處以待警察之臨驗又見古沃屍旁有一鐵箝箝端沾有血跡乃出顯微鏡驗之則見血液中黏有短髮白雷格以指挑其一莖更向鐙照之則爘然作黃色果鮑景詩髮也由此觀之則鮑景詩之創當在古沃被創以前可斷言矣其始必鮑景詩以鎗逼古沃古沃遂舉箝而擊其顱致鮑景詩受創而仆然天下事安有奇溱至此當此之際乃復有第三者出刃以劃古沃之胸旣非納蘭則此人果爲誰耶因取卓上小刀細檢視此刀卽專剸古沃之胸者茲已由醫生驗出白雷格視之見刀作墨西哥式極重鋒利無匹鮑景詩與納蘭均爲俄羅斯人當無此物則殺古沃者必另有一人矣其時桌上尙置有鮑景詩之假鬚及劍白雷格亦略加檢查用避醫生耳目檢已乃推其長窻其外爲草地中有舉門汀所砌之路至平坦絕無足印唯五步外有一小泥窪白雷格因伏於地以顯微鏡照之則其上有絕細之趾印似爲一種最小動物所留之迹然亦不能决定其爲何獸此外則一無所提乃復入室更細察桌上忽於新聞紙上亦得無數黑印白雷格乃頓起注意更出顯微鏡照之果儼然一小獸之瓜跡也白雷格至此乃大悟此人之來必嘗携一小獸其先所聞三種聲浪第一必爲鮑景詩被擊倒仆之聲第二次則爲古沃被創而銳呼第三次吹唇之聲則必其人旣殺古沃呼其小獸之聲也且此小獸必先行於泥窪及入室見窻户之上懸有鳥籠故遂𨈆登案頭其目的欲得鳥也白雷格念至此雙目不禁現英鋭之光此時村區之警吏已至具人曰勞倍脱更偕一醫生此警吏瘦削有如餓鼠一入即也其日記册及鉛筆以筆頭吮之口中兩顂内陷狀如嬰兒之哺乳梵司及一侍者競先告以所知之事唯白雷格沈默無語警吏乃睨之曰若何爲有聲白雷格徐搖其首曰吾無所言 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[裁釐加稅請議案] [  續]  
　　中華國貨維持會提出王文典起草 
　　按上則加税爲條約中明文有贊成不過加以限額附以要挾之條件而已所要挾这條件爲裁撤内地釐卡所限止之定額卽値百抽十二不得超過一倍半之數是也試再披閱各國條約對於加稅之說莫不與此相同旣以裁釐爲前提亦以倍半爲極額前十年之關册報告歲入不過二千萬彼時着手裁釐恐加稅不及裁釐之數諉爲出入不敷亦一不得已之苦衷今者物價騰貴較前奚啻倍蓰果能力求振頓實行加税則每年可得一萬萬之收入以抵釐金有過而無不及釐卡旣裁則進口税率之增加自得外人之同意此無庸過慮者也商等本此意念請求加税偙口稅率之規定可以値百抽十二五爲標的至出口税爲獎勵輪出起見本在減免之列惟目前正國家財政支絀之秋何能請求及此惟請仍照舊率徴收以恤商艱則商等受惠多矣至與加稅問題同一作用互爲表裹者約爲二端茲再根據條約更正其誤 
（甲）（從價稅之切實規定）從量稅失其平允之遵爲現世所不採用現世所採用者惟從價税而已中國與各國所緒結各項條約中其主要税率定爲値百抽五是卽從價税之　案基後海關以便利起見不計其値或以觔計或以箱計至貨價起漲而税率仍如故則是値百抽五这規定有名無實蓋以時價計算實際上不過收四份左右甚且有僅抽三分者他不必論即從煤油一物言上稅關收稅每一木箱（十加倫）抽稅七分照此計算則當時煤油之價每木箱僅値一兩四錢而已今日市價每箱價値已漲到二兩四五錢若照從價稅計算當納稅一錢二分以上舉此一端則値百僅抽二七而已他項貨物亦與煤油大槪相同蓋世界生活程度日高貨價有加無已乃爲必然之趨勢然則吾國税欵暗　未能切實從價征收也明矣商等竊願此後進口貨物均宜一律隨時估價以神從價稅之妙用 
　　（乙）（洋商在華製造稅之加足）我國各商埠製造貨物工廠多係外人經辦外人購買中國生貨一經製造匀凈光潔花樣奇出用力简而成貨多而土貨由手工做成頓形陋劣於是國貨銷路幾爲奪盡外人以轉手之勞皆母半子倍華商虧折洋商襲斷蓋由　此苟不寓抑於征國貨將愈形荒落之象矣按馬凱條約第八欵第九節内載洋貨在華設機器製造廠乾須完納出廠稅其數倍於進口稅云云此次進口稅率增加既定外人在華製造稅亦須照倍數加足已爲條約所明定照進口税値百抽十二五計算則製造稅　値百抽二十五矣凖此抽稅則製造稅亦收入之大宗在經濟政策方面亦提倡上產之一法也由此言之各國商民今日所希望者裁釐也我國商民今日所希望者亦裁釐也釐卡旣爲國家之弊政决無久遠存在之理知其害而聽其爲害知其惡而任其爲惡則成何政策成何國家哉至以收入爲言固有加稅之一法在因裁釐而加稅各國已訂條约在前决無反汗之餘地以現狀論之所加之稅以抵所裁之釐預計固有遇而無不及即云不足則國家行政經費之短絀仍可令我國民分擔奚必恃此病商病國之釐卡制度乎查光緒二十八年英約第十五欵所載謂此次新定税則日後彼此兩國若欲修改以十年爲限期滿須於六個月内先行知照酌量更改若彼此未於期内聲明修改仍照前章完納復俟十年再行修改以後均照此限辦理按此則修改稅則當以十年爲期第一次修改之期爲民國元年敝會公舉王文典分赴各省聨合工商界陳請政府修改稅則後政府不知如何交涉惟裁釐加稅係條約訂定允行之事今日舉行是履行條約而非修改稅則即與加稅互爲表裏之二端爲振　稅關積弊之事亦遵守條約而非修改税則也蓋光緒二十八年英約第八欵所載爲中英兩國允願之辦法中國允爲裁釐英關卽以加稅以酬辦法已經詳細訂定無庸再事栛商故今日中國之裁釐加稅辦法皆根據條約其非修改税則固彰彰焉至洋商在華製造稅之加足與進口稅之加相同至從景稅之混雜乃海關辦事不能認眞所致故謂之爲整頓稅務可謂之爲修改稅則則不可商等近年被政治之影響所感之痛苦極多惟旣分屬國民無所用其怨懟若釐卡之到處留難洋貨之反客爲主商等七十年來所痛心疾首而呼籲無地者也曩者曾於民國三年正月提出請願書於政府政府佯加稱許陰則　置不理而我工商界永遠沉淪於凄風苦雨之中幾無復見天日之時矣今者天佑民國共和重建我人民之代表復得集會從此與民更始百度維新我工商之痛苦國貨之沉滯自在洞鑒之中敢將裁釐加稅之主張根據條約分别縷陳以供芹獻是否有當請付公决 
[周震等政湖北王督軍函]  
　　于春督軍鈞鑒今日閱報誦悉庚電力關順天時報八月三號各省新聞之謬並詆宗社黨爲世界不齒之人義憤忠肝溢於辭表曷勝佩慰惟震等僻處滬濱未見順天時報亦早聞有七省聨合九省陰謀之風說正在疑訝調查間適張巡閱使及奉天吉林山東河南江西安徽等省督軍省長　劍拔努張左李右龍運通電聨翩而至我公亦不約而同更唱迭各是否有盟主结合局外人固不得而知惟粤事之是非曲直天下自有公論至善後之策中央自有權衡用未見中央有聲罪致討之明令而忽見武夫有稱干比戈之誓詞已覺駭人觀聴况干涉議會仅相要結之聲又日觸於耳鼓能不令人寒心哉今得公宣言謠諑或可稍息然流九止於甌臾弭謗莫如自修尙乞轉逹某督軍曁奉天福建山東廣東江西現任各督軍一致平心靜氣思不出位共保令名無越襲範以貽民國羞則豐惟各督軍之幸亦全國人民之福也不然順天者存逆天者亡以項城之强威加宇内朝上帝號夕爲匹夫幾不保省領以殁試問今日督軍中兵力資望誰如項城者故知各督軍愚不至此而震等亦何庸因是悲觀哉苦　懐故主慨念前朝則或盧墓西陵宮門請罪或山深林密遯迹漁樵人各有志爲道正多民國不乏英才原不强殷頑周逸相助爲理也時局多艱殷憂靡已公旣以利國福民爲前提用敢竭誠以相商榷惟辱惕鑒納並予分致爲幸專肅祗請鈞安周震錢鼎奎章偆謹啓八月十日 
 
 
 

Page 18

 
 
   
 
