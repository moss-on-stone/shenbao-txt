# 1916 - 360 - 4915764

 

Page 1

 
 
者豆腐腦作楷書百字附具姓名年歲籍貫住址及略歷於已國六年一月十五日以前郵寄上海黃浦灘路八號本局局長辦公室收拆並於對面書明應考書記生字樣合格者屆時再行登報通知來局面試應考者並無一切費用特此廣告 
[中國紅十字會敬謝季氏大善士捐助江蘇水災賑洋一百元]  
蘇省淮安一帶慘罹水災當此嚴寒待賑孔亟茲承　季氏大善士捐助賑洋一百元　領之餘莫名感謝交除會計董事朱葆三君核收彙解外合亟登報以揚　仁風　上海二馬路中國紅十字會總辦事處沈敦和啓 
[中國救濟婦孺總會敬謝龐萊臣大善士慨助洋一百元]  
啓者本會經　困難前經董事會議決利印捐冊由本會名　董事曁董事擔任募　以應急需茲承志隠草堂龐萊臣君慨捐洋一百元並繳咽第五十號捐冊一本足徴好善熱心良深感佩除當奉收　疑交經濟科核收外特此嗚謝以揚　仁風　上海四涇　中國救濟婦孺總會朱佩珍王震籌謹啓 
[恕訃不週]  
舊歷十二月十二日為　顯祖考中華民國壽翁清授通奉大夫二品封典國子監典簿震澤縣學訓導乙酉副魁祉聯太府君領帖之期即於十三日舉殯突如其來誠恐　親友住址間有遷移訃告不週謹再登報伏祈　衿鑒　不孝承重孫李宗煃孤子顯常顯謨泣血稽顙　鼎惠懇辭喪居上海西南鄉閔行鎮本宅　陰歷十二月十二日謹備專輪停泊上海南市大達碼頭午前十時半駛往閔行午後三時駛回上海　駐上海尙文門內凝和路七十二號司喪賬房附啓 
[電報材料招標廣告]  
茲因電局需用電報材料招人投標凡願投標者可向本處領取投標簡章單程式單及圖樣等每全份費銀元五元日後槪不退還 
上海麥根路二十七號交通部駐滬電料轉運處處長徐時霦啟 
[電話材料招標廣告]  
茲因天津電話推廣所需材料招人投標凡願投標者可向本處領取料單程式單程式單圖樣及招標章程等每全份收費銀圓五元日後槪不退還　上海麥根路二十七號交通部駐滬電料轉運處處長徐時霦啓 
[新世界特別通告]  
啟者本公司中西榮券自陰曆十月起由三星公司承辦所有前別有味發出之紅色中餐券及白色西餐券一律用至丙辰年底為止過期作廢特此佈告 
[上海商業儲蓄銀行告白]  
本年陽曆十二月三十一日及六年一月一二日為本銀行結賬之期一切交易暫停三日　上海商業儲蓄銀行敬啟 
[敬告親友及各寳號公鑒]  
啓者余次子梅生奶名小毛頭年輕不務正業專事遊蕩帷恐向諸親友及各寳號支取銀洋貨物移輟暫借等情特登申新兩報幸祈拒絕如有受憑余不負責任特此敬告　翁鴻賓告白 
[敬告顏料商業諸君公鑒]  
敬啓者歐戰劇烈商業停頓由來已久斷非一時可以和平解決者近來有報載歐戰或有議和之機而一般閱曆不深見識未廣之輩因其平日希望和平之熱心遽以報載無稽之言宣為事實上之作用敝行深恐商界因此惶恐對於商業前途關係淺特將議和困難情形及商業大勢表白於左以釋帬疑各　邦對午今日德意志國之種種要求固並無遷就之表示卽使有活動之意則其雙方議決之條件尙需時日至於德中間之商業活動斷非短仲時間所能照常交易且顏料廠　亦斷無於議和定局後隨即製　貨物發銷中國之能力蓋凡德國之顏料製造廠均有變動現在僅能供國家戰事之製造而其照常之顏料製造則須俟戰事和平之後遲遲恢復其常度大約和約簽字數月後方能將各種原料機件工人輪船備齊為中國商業運出少數之貨緣全球各國無不仰望於德國之顏料而德國則必須於隣近緊要之商埠仝時對付之　各實號對於售貨幸勿為卽　議和賤價新貨進口之謠言所惑一味鎮定及時銷信以不受耗為主要之準的蓋為此謠言者實欲借此淆人聽聞以巧取賤價之貨物也此佈順請　公安　西曆一千九百十六年十二月十七號　禮和洋行謹告 
[周應時徐濤啓事]  
敬啓者應時等前辦掘港　公濤聖楠公司會以國事出亡未覺　功旋經　財部將該蕩價放難追旣往致欵處　良深引　茲擬籌還股欵設通信處於上海十六浦泰康旅館凡我股東將住址郵示該處即由陳君鈞亮劉君亞超榮記俾俟得欵後酌定辦法及日期地點以便通知付取特此預告即希　公鑒 
[聲明滬杭甬慎大轉運公司賠欵迅速]  
啓者陰歷十月十二日小號日紙貨六百餘　託慎大公司由長山丫上車運滬不料車至長安被焚　遺是以向慎大追賠該公司轉向路局要求再三而路局津巾有限今該公司為信義攸關不得不負完全責任業已照數賠價洋二千五百三十元足見該公司優等貨主實堪欽敬時此登報嗚謝　盈豐潤　茂裕申　咸昌同啓 
[極品眉壽種子丸]  
稟淮註註冊鸚鵡商標香港永榮街瑞昌西業行 
此丸力量宏深操縱自如初服之後並不見有動靜反覺安寐如常及藥力達到即勃然振興大有不可遏止之勢與別種方藥過不相同按市信種子藥品類皆亢陽者多能力淺薄不能收圓滿之效果而助興者反形敗興殊不足特此丸每次服二小粒計重不過數厘每日服三次統計不過一二分奇在不知不覺能使固精益髓及豪興所至另取外用藥搽擦之可保精神奮發勇氣百倍盡生人之樂趣極無限之愛情誠有不可以言語形容者凡求子情切之男子艱于生育之婦女經此可以一索得男真廣嗣之聖丹生育之寳券也　諸君其有意於此乎盍起而購備之每盒連外塗藥定價洋二元五角 
經售處　四馬路五洲藥房三馬路中法藥房　拋球場華彰洋貨號　總發行所香港永樂街瑞昌西藥行 
[漢口歆生路新造大戲園工竣招租]  
啓者本行在漢口歆生路新造大戲園一所現已工竣該園係照世界最新式劇場仿造作料堅固裝修華麗坐位寬裕約有二千客位交通最便租價從廉如顧租者請惠臨澳口英界怡和路十四號福祿士大律師辦公處面議或函商可也特佈 
[買各種大衣呢絨洋貨！！！好機會]  
本公司向在大新街開設有年貨真價實遐邇馳名祇以限於地趾惠顧者眾過乎擁擠時有應接不週之歉因英大馬路石路西定建雙間高大洋房大大擴充以廣營業因新屋遲期落成所備冬令各貨堆積如山時間侷促故定十二月初二日先行遷入交易以最低價目明友標列劃一不二預為賤售以揚聲譽裝修工竣擇吉開張此機難得務乞早臨特此預布 
英大馬路石路西大新呢絨洋貨公司啓 
[中國紅十字會安徽義振會敬募急賑]  
皖北瀕淮一帶大水為患致上下一十七縣圩堤盡溢田舍無法存浩浩沈灾為從來所罕見本會迭准張督軍倪省長暨各灾區地方官紳先後函電報灾業經派員會同　近西教士分道調查備放急賑乃咋據亞細亞煤油公司洋人歐陽格君函稱近自六安　正陽關經過灾邑大都村落為壚載道飢民呼號徹耳有因無法食可　將其所生七八齡男孩拋棄河中者即飢因　　　頓泥塗亦均無法人過程問其餓斃之屍類以蘆蓆包裏棄諸村　一任犬豕機食血肉　藉慘不忍觀滿紙淚閬不堪卒　且據本會調查所得最近灾狀亦正相同惟緣今歲皖省收穫尚豐而大水所經未必全境盡淹往往同在一邑南北東西光景逈異然萬不能損彼有餘補此不足以故樂者自樂而苦者愈形其苦邇來子遺之民風餐露宿枵腹赤身已有岌不可終日之勢轉瞬隆冬飢寒什倍哀此窮黎將何存活本會現與李伯行君呂　俞君偕同西教士洪明道君親歷灾區切實查勘赶於冬賑並備散給耔種總期功歸實際欵不虛糜但災區亙二百英裏灾民至數百萬衆非集巨金斷難有濟值此市面凋敝籌捐弩末汲深綆短焦急　如所冀　薄海內外仕人君子善女淑媛大發慈悲宏施救濟或慨解仕　或勸募同志但使多得一金即可多活一命早施一日即可早救一人巨萬哀鴻庶貴有豸則功德自無涯　矣積善餘慶謹代皖省灾黎九頓以稅如蒙　鼎輪請逕送上海紅十字會總辦專處照製收據並登報徵信無法任跂禱之至 
上海二馬路中國紅十字會安徽義振會幹事部長沈敦和余誠格李經方　仝啓 
[上海佳友銀行廣告]  
啓者本銀行資本金一千五百萬元已收足七百五十萬圓公積一百四十七萬圓又預金一億二千萬元開發上海北市九江路一號總行設在大阪分行大阪五處東京三處及神戶橫濱名古屋京都兵庫尾之道廣島柳井新居濱下關門司若松博多久留米吳舊金山孟買漢口等處至倫敦紐約及各國繁盛之區均有妥實代理之家甚爲靈便本埠分行經辦各處滙票押滙電滙及押款定期活期存欵以及零星存欵其利息請至本行面議一切交易無不格外克已特此佈明　上海支配人笠原正吉謹啓　電話總寫字間三五三六賬房間四六六三 
[上海住友洋行廣告]  
本行資本雄厚向在日本全部經營著名銅礦煤炭礦五金礦山歷有年數馳名中外尤以別子銅之品質優良為寰球之冠近更在豫州新居浜創設煉礦廠精銅廠大阪伸銅廠電線電纜　銅緞鋼等廠暨製造肥料硫酸等廠技術之巧妙製品之精堅直駕于　美之上巳為全球獎勵今將出品種類列左　（一）住友別子礦業所出產　型銅（一）住友伸銅所製造銅及黃銅板桿管並銅管一切（一）住友電線製造所製造之銅線電車線黃銅線被覆絕緣電纜一切（一）株式會社住友鑄鋼所製造之諸機器及鑄鋼品鍛銅等（一）住友肥料製造所製造之人造肥料及硫酸（一）住友若松炭業所出產煤炭　今於上海及漢口特設分行專售以上製品凡蒙各界紳商賜顧無不格外克巳備極歡迎請駕臨敝行接洽可也此佈 
上海九江路一號住友洋行謹啓　電話四六二一 
[義昌公司地皮拍賣廣告]  
即從前華商體操會產業現因不作操場棄置無用現欲清理手續故此拍賣其地共五畝一分八厘二毫上有舊屋五間披屋拍問坐落滬寗車站西首旱橋之北地名王家宅英冊道契二紙第三百五十四號第六十六號權柄單一切俱全併在該地標明三賣欲買者可就近往看請於十二月十二日到瑞和呌貨行面拍可也 
義昌公司啓 
[中華書局]  
新式教授書出全 
教育部審定批謂近時各教授書中最新最善之本 
國民學校之部 
新式修身　教科書教授書　各八冊　每冊折寶　三分一角 
新式國文　教科書教授書　各八冊　每冊折寶　五分二角 
新式算術　教科書教授書　各八冊　每冊折寶　四分角半 
高等小學之部 
新式修身　教科書教授書　各六冊　每冊折寶　三分一角 
新式國文　教科書教授書　各六冊　每冊折寶　五分三角 
新式算術　教科書教授書　各六冊　每冊折寶　四分角半 
新式歷史　教科書教授書　各六冊　每冊折寶　四分角半 
新式地理　教科書教授書　各六冊　每冊折寶　四分一角 
新式理科　教科書教授書　各六冊　每冊折寶　四分二角 
奉贈樣本函索卽寄 
發售儀器文具學校用品 
 
 

Page 2

 
 
時評 
[軍費（冷）]  
　　昨因預算減削軍費事因論及裁兵茲更就軍費論之 
　　中國最大之支出爲軍費是爲中國財政之大難者軍費也歷來中國不能明言之欵項均消納於軍費是擾亂中國財政之秩序者軍費也以軍費爲財政百弊之藪於是武人以軍隊爲私産將弁以位置爲財源相爭相奪旣不能免而跋扈鴟張益不能平是養成種種有實力之後患者軍費也 
　　夫軍費核實之國其國必强政治腐敗之國其軍費必濫是故眞心爲國家計者必着手於軍費而國家將來之有望無望卽於此軍費能整頓不能整頓以爲斷 
命令 
　　十二月二十七日七大總統令丁香玲給予三等文虎章此令又令劉殿臣吳鴻賓沈賓昌孫錫祺倪文德陳思均給予四等嘉禾章此令 
　　又令内務部呈四川全省警務處處長兼省會警察廳廳長嵇祖佑因事辭職嵇祖佑准免本職此令 
　　又令内務部呈請任命安錚張竹坪王宗嘉爲江蘇蘇州警察廳警正劉成芳試署江蘇蘇州警察廳警正李凌雲試署江蘇蘇州警察廳技正應照准此令 
　　又令楊源濬授爲陸軍工兵上校此令 
專電 
[北京電]  
　　浙軍警界張載揚周鳳 
岐夏超顧乃斌韓紹基俞煒等電政府辭職並電議員同鄉汪大燮等以浙局艱危避賢路爲詞政府昨晚去電不許辭職浙江議員今年開談話會决定去電調停並推褚輔成回浙雙方勸解一面推王家襄與政府接洽以保持浙江平安 
[北京電]  
　　浙江某師旅長等因某事請辭職電令不准 
[北京電]  
　　旅京浙人請派蔣尊簋回浙查辦軍警兩界大風潮政府擬卽任蔣省長俾易調和蔣已秘密出京兼帶有交換條件 
[北京電]  
　　未來之院秘書長最有望之張志潭係歸綏道尹因帝制辭職後充段内閣秘書昨晚段已與商可否升秘長 
[北京電]  
　　未來院秘書長張志潭聞不願就多人向東海求推薦現段又擬及傅良佐或以徐樹錚補陸軍次長 
[北京電]  
　　今日（二十七）國務特會於預算案以外議决兩案（一）今 
後凡已奉總統命令者平政院不得受理（二）財部撥欵二十萬賑皖水災 
[北京電]  
　　國院參議王鴻猷出缺段卽以陳紹唐請簡公府擬予何海鳴迄今擱不蓋印昨已由院自行撤回再付國議取决 
[北京電]  
　　元首今午在純一齋開大會議解决征蒙問題 
[北京電]  
　　今日（二十七）憲法審議會二時開議陳主席討論加入國教提案人王敬芳程大璋李應濂蘇佑慈王謝家等說明旨趣贊成者陳景南張琴孫光胄反對者吳復何雯龍煥辰因時已五點未及表决遂散會 
[北京電]  
　　交通部分令京津漢滬各電局嗣後對於新聞電報設法速遞 
[北京電]  
　　元旦入賀禮節班次昨始核定總統出禮堂南向中立奏國樂帶領官引入賀員進禮堂北向立行三鞠躬畢退 
[北京電]  
　　帝製費五千萬列入特别支出項下昨第三次國議通過 
[北京電]  
　　政府擬以金鼎勳長黑省黎總統意不爲然聞已作罷 
[北京電]  
　　任公今日到京對於政局主張多調停之表示 
[北京電]  
　　楊善德電請假一月在署持服委趙　代拆代行政府照准 
[北京電]  
　　黄陂瀛眷明日同赴塘沽展墓已飭備花車當日還京外電 
[北京電]  
　　聞鄭家屯案昨日開議時雖警權問題未經解决所有其他要求業已口頭議妥星期五日將再開議届時當可着手草擬正式條約（二十七日） 
[成都電]  
　　重慶消息云王芝祥已於本月二十三日啓程赴省察視軍隊與省中情形以便呈報政府戴戡亦於二十四日自渝來省就省長職（二十七日）以上路透電 
[北京電]  
　　日人興亞公司合辦水口與太平礦山之權由中政府聲明取銷該公司近向財政部提出抗議反對此舉（二十八日） 
[北京電]  
　　老西開案之談判因無巴黎訓令今已擱置（二十八日）以上德文電 
[杭州電]  
　　本城警察因不滿意於傅廳長已於昨日午後全體罷崗各大街由兵士把守電報須經檢查此外情勢安靖（二十七日）大陸報 
[北京電]  
　　鄭家屯問題至昨日止之會議軍事及　聘用警察顧問之件因兩者之互讓意見殆將一致惟設立警察署之件中國方面引用種種之例主張反對故尚未能解决明日（二十八日）仍行會議（二十七日） 
[北京電]  
　　孫文唐紹儀譚人鳳李烈鈞柏文蔚章炳麟諸氏聯名電致政府謂黄興氏生前奔走國事爲公負債十七萬元請予撥還等語政府以孫氏曩嘗要求償還債項提出議會尚未解决此際殊難允如所請已婉曲電復矣（二十七日） 
[北京電]  
　　張國淦之内務總長涇衆議院同意通過其内情外問風傳段總理因知政學會派獵官思想甚熾與定交換條件許任命該派人以若干省長故投同意張氏之票等說甚盛但參議院之通過恐頗困難云（二十七日） 
[北京電]  
　　張國淦就内務總長之任所遺國務院秘書長卽以現國務院秘書張志潭氏升任張係安徽人（二十七日） 
[北京電]  
　　廣東省長朱慶瀾以廣東省之釐金爲擔保向香港和蘭銀行借欵七百萬元議旣有成特派代表入京運動政府承認已定今明日中交國務會議討論聞政府大約不能准其所請云（二十七日） 
[奉天電]  
　　在烟台附近觸礁之坂鶴丸船員搭客多人後因救護隊之活動遇救甚多惟船身已難提起（二十八日） 
[東京電]  
　　三十八届議會開院式於昨午前在貴族院舉行天皇親臨式典下賜勅語中有日英同盟日法協約愈加鞏固又與俄國新訂恊約誠堪欣慰等之語意（二十八日） 
[東京電]  
　　聯合國回答德國之文大約於二十九日由法政府交與駐在巴黎美國大使該回答係以同文聯名的確拒絶媾和提議（二十八日） 
[東京電]  
　　日本回答美國大統領勸告媾和之件已經决定將與回答德國同時回答美國（二十八日） 
[東京電]  
　　東京外交界之觀　謂瑞西西班牙等中立國今後有以美國爲中心聯成中立國團極力促進平和之傾向然此等中立國　目下祇能一試若進而運動媾和現尚未至其時機云（二十八日） 
[東京電]  
　　俄都電云首相芝雷波夫氏現赴大本營有人揣摩不久或有重要閣員更迭之事 
（二十八日）以上東方通信社電 
[戰電]  
[紐約電]  
　　德國之提議載於答覆美總統之公文内略謂威爾孫總統志欲建設安定永遠和局之基礎提出高尚之意見德政府已以友好精神加以研究竊意今欲使威爾遜總統之目的見諸實行其最佳之方法莫如由交戰國卽在中立國境内開會議和至於防杜將來戰禍一層事體重大僅能於今次戰爭告終之後入手行之届時德國殊樂與美國共謀進行此高尚之事業（二十六日） 
[倫敦電]  
　　路透電社得悉協約國覆德議和之文現正在巴黎草擬協約國現正互相通電商榷該問題至於美國與瑞士之公文大約須俟對付德國公文後始有正式之舉動外間所傳英國已接瑞典主和公文之說係屬錯誤惟信此項公文旦夕將發出（二十七日） 
[華盛頓電]  
　　官中宣稱瑞典已向雙方交戰國與中立國提出議和請願書（二十七日） 
院秘書長卽以現國務院秘書張志潭氏升任張係安徽人（二十七日） 
[北京電]  
　　廣東省長朱慶瀾以廣東省之釐金爲擔保向香港和蘭銀行借欵七百萬元議旣有成特派代表入京運動政府承認已定今明日中交國務會議討論聞政府大約大能准其所請云（二十七日） 
[奉天電]  
　　在烟台附近觸礁之坂鶴丸船員搭客多人後因救護隊之活動遇救甚多惟船身已難提起（二十八日） 
[東京電]  
　　三十八届議會開院式於昨午前在貴族院舉行天皇親臨式典下賜勅語中有日英同盟日法恊約愈加鞏固又與俄國新訂協約誠堪欣慰等之語意（二十八日） 
[東京電]  
　　聯合國回答德國之文大約於二十九日由法政府交與駐在巴黎美國大使該回答係以同文聯名的確拒絶媾和提議（二十八日） 
[東京電]  
　　日本回答美國大統領勸告媾和之件已經决定將與回答德國同時回答美國（二十八日） 
[東京電]  
　　東京外交界之觀瀾謂瑞西西班牙等中立國今後有以美國爲中心聯成中立國團極力促進平和之傾向然此等中立國圍目下祇能一試若進而運動媾和現尚未至其時機云（二十八日） 
[東京電]  
　　俄都電云首相芝雷波夫氏現赴大本營有人揣摩不久或有重要閣員更迭之事（二十八日）以上東方通信社電 
[戰電]  
[紐約電]  
　　德國之提議載於答覆美總統之公文内略謂威爾遜總統志欲建設安定永遠和局之基礎提出高尚之意德政府已以友好精神加以研究竊意今欲使威爾遜總統之目的見諸實行其最佳之方法莫如由交戰國卽在中立國境内開會議和至於防杜將來戰禍一層事體重大僅能於今次戰爭告終之後入　行之届時德國殊樂與美國共謀進行此高尚之事業（二十六日） 
[倫敦電]  
　　路透電社得悉協約國覆德議和之文現正在巴黎草擬協約國現正互相通電商榷該問題至於美國與瑞士之公文大約須俟對付德國公文後始有正式之舉動外間所傳英國已接瑞典主和公文之說係屬錯誤惟信此項公文旦夕將發出（二十七日） 
[華盛頓電]  
　　官中宣稱瑞典已向雙方交戰國與中立國提出議和請願書（二十七日） 
[彼得格勒電]  
　　今日公報宣稱羅軍在摩爾達維亞邊　加新河流域奮勇進攻克復高地一處特拉哥斯拉維爾境之敵軍猛力進攻均被　退羅軍繼乃從事回攻奪獲機關鎗三　俄軍且於他處擊敗猛攻之敵軍加以重創惟在菲里貝斯蒂者因敵軍砲隊猛轟不已起火多處故於悍鬬之後棄該地而走（二十六日） 
[巴黎電]  
　　今晚公報宣稱貝洛瓦央桑台勒與芳克斯柯爾墳雙方砲隊甚爲活動他處砲火時作時輟（二十六日） 
[柏林電]  
　　公報宣稱德軍擊破俄軍陣地數處東多瑙河之大軍苦戰之後破敵陣線迫令敵軍棄預先佈置之陣地敵軍自十二日至今被俘者共有七千人之多（二十七日） 
[倫敦電]  
　　布國公報宣稱敵鐵甲艦轟擊杜白魯加多瑙河南岸之土爾開俄退軍毁伊薩開多瑙河上之諸橋雙方現正激戰以爭瑪新之橋端砲臺（二十七日）以上譯文匯報電 
[柏林電]  
　　十二月二十六日德軍大本營本報云伊泊爾陣線數處拉巴塞運河兩面蘭斯西面砲隊頗形活動英軍斥堠隊屢圖前進均被擊退（西境戰况）斯土克化特河下游俄炮隊較常時更形活動卡巴西安山森林境内魯杜伐高地暫有劇烈之砲火俄兵枝隊在杜拉伐特拉面萊格拉山谷襲擊失敗（東境戰况）近數日内德軍在大伐拉幾州及里姆尼克薩拉山邉共俘俄兵五千五百人昨日德軍以短兵奮勇衝鋒奪獲自布成至白萊拉鐵路上固防之菲里貝斯蒂村及鐵路兩面鄰近之陣地（羅境戰况）布國步軍斥堠隊在摩拉斯蒂爾西北進攻獲勝塞拉河　有劇烈之炮火（馬其頓戰况）譯德文報電 
公電 
[杭州來電一]  
　　各報館均鑒竊載揚鳳岐服務鄉土惟以保持鄉土治安爲應盡之職務他非所知此爲邦人君子父老昆弟所能共諒且國政統一地方官吏首應服從中央政府之任命頃聞督軍吕公因病辭職乃原電有所有督軍事宜卽日交載揚代理所有省長事宜卽日交鳳岐代理等情載揚鳳岐萬不敢承此重任卽使以利害相迫亦絶對不敢擔任總之載揚鳳岐對於浙事惟有視力所及以維持治安爲惟一目的其餘不敢聞命掬誠通告諸希公察張載揚周鳳岐仝叩儉 
[杭州來電二]  
　　各報館鑒張周二公誓不受督軍省長代職各界協勸無效現省議會總商會教育會聯電北京同鄉京官汪伯唐諸公力請蔣前都督出山一面速向政府疎通准予任命督軍兼省長以安浙局 
 
 
 

Page 3

 
 
[漢口來電]  
　　大總統國務院參衆兩院各部總長亞細亞報大中報國民公報北京日報晨鐘報各省督軍省長省議會天津大公報益世報上海申報時報時事新報中華新報國民新報新聞報中西報震日報崇德報民報館公鑒民國再造攻訌成風淆亂是非有失民意伏思湯前督督湘計歷數載維持秩序保護治安功在斯民咸所共悉袁氏執政居下奉職縱偶有委曲將順之處亦厄於時地不得不然心迹昭然舉世共諒此次滇中首義湘居衝要困難萬端茹苦含辛支持危局辛能從容佈置高樹義旗裨益大局功不可没近聞查辦發生臚列各條深文周内未免失實在政府固自有權衡而公論難安緘默特此電聞湖南公民謝震瀛周之望莫大猶謝覺山王秉鈞陶愷張振鵬等叩 
要聞一 
[歐戰和議之各國態度（續）]  
　　然尚有一線希望據每日新聞舊金山電云美國總統威爾遜與美國德使館均稱講和前途有望若聯合國一概拒絶則聯合國之不幸也威氏又謂英相喬治非難德國不提出講和條件然德國終須提出也又電謂美人推測英相喬治並非絶對拒絶惟欲德國提出和議條件耳又華盛頓電云德系美人僉稱喬治要求德國正式提出條件而德相謂英國如守秘密則必示英以條件也朝日新聞亦有同一之消息並謂和蘭下議院議員霞凡爾在下院演說謂瑞士瑞典那威丹麥諸國對於議和願執居間斡旋之勞希望和蘭與之恊力云又巴黎電謂駐在瑞士和蘭西班牙及美國之德國使臣洩漏其秘密曰德國所許條件較爲穩健云又東京時事新報俄都通信述俄國内部對於和戰頗不一致二派暗鬬劇烈其結論曰俄民之於戰爭有不勝不休之决心而其當局及貴族之一部分懷抱親德思想常運動單獨講和俄國當此危急存亡之秋宜如何上下一心以拒外侮顧平民與貴族異致也政府與議會不和洽也二者背馳其如國家何云云東報　於俄國前途之悲觀者若是又如英國雖如首相喬治演說反對講和滔滔雄辯然每日新聞舊金山電謂英國女子參政論者彭介斯夫人開平和會及閉會後彭氏爲暴民所毆云從知拒絶和議之聲浪縱高多非全國一致而各交戰國及中立國之希望和平者固大有人在也又據最近東報之消息謂美國總統威爾遜氏向各戰團發一通牒要求開陳戰爭之目的其說明曰美國政府發此通牒爲促進和平之第一步然與德國之提議無何等關係美國欲達此目的故不擇手段也予喜爲居　人或且自進而開其端緒或且决定可得相互承認之方法手段要惟逹和平之目的而已今次戰爭實將影響及於全世界人類之進步然所以戰爭之目的未之前聞也其向各交戰國發出之正式通牒曰丁此最近之機會予對於參加戰爭之國希望明白開陳敢束戰爭及防止將來再演此慘劇之滿意條件予欲藉此比較交戰國雙方之意見焉威爾遜總統又拍電於各交戰國各中立國曰今爲終局平和之前比較各交戰國講和條件之最好機會也然决非提議平和亦非敢爲居間惟欲知各交戰國之意思而已云云然則和議之前途不亦大可概見哉 
[紀念日之中央公園大會]  
　　雲南起義紀念日中央公園開演說大會其時適連日積雪之後四望俱成琉璃世界而公園門首之擁護共和紀念彩紥牌樓五色彰施乃倍覺精彩動人會場正面以國旗兩面交叉之左右則懸總統副總統總理唐繼堯陸榮廷岑春煊諸公之肖像東西兩壁則懸無數淋漓痛快之聯語頗多華實並茂之作中央則置一演壇場内之圓柱各處分懸盡力擁護共和蔡鍔李根源梁啓超羅佩金李烈鈞等之肖像承塵之下交雜萬國旗音樂隊亦盛裝集於一隅演奏和平之調更有煖爐多具以禦寒威開會之演題一開會辭（李述膺）二雲南起義以前之護國運動（谷鍾秀）三雲南起義之眞相及其發展（李根源黄毓成葉荃吕志伊繆嘉壽）四四川苦戰實地談（李曰垓）五四川護國軍響應實地談（熊成章）六廣西醖釀之經過及獨立之眞相（郭椿森龔政梁培）七軍務院之成立及其發展（章十釗文羣）八浙江舉義談（殷汝驪黄郛金兆掞）九　南戰事始末十北方各省反對帝制之概要十一關於護國軍吾人所得之教訓（張耀曾）各演說者熱誠如涌聽者俱爲　　且所有演說皆係就自身當日親歷情形有幾多事實爲世人所未周知者今日痛定思痛追述已然不惟說　　慨深之聞者固無不興起頑廉懦立也就中如李根源君之演說世人所未知之事實甚多李君抵掌而談將當日慘淡經營之陳迹　指諸掌聽者尤爲歡呼拍手不已次有段總理代表李君演說去歲帝制發生時段氏之意見及一切亦頗引人注意至下午四時暫時休息由樂隊奏樂以娛來賓計到會者甚多場内幾無餘地殆六七千人不目 
[交通會議閉會記]  
　　昨（二十六日）交通會議舉行閉會式上午十一時振鈴開會首由會長陸夢熊述閉會詞謂本會議開會以來凡二十餘日議决案件計一百件有餘現已如期結束至結果如何得使逐件實行與否固未可定但就目前言之所概括得利益者第一曰事務之接洽第二曰感情之聯絡凡此皆本會議精神所在想必會員諸君所公認也抑夢熊尤有言者今日雖屬閉會言論於以終實行於以始一切希望及各會員之責任均從今日發生將來對於各種議案總長次長認爲應行舉辦者則内而部員外而各機關首領或代表務得切實奉行方不負本會不負總長召集本會之盛心此非夢熊所應言而極願與會員諸君互相策勉者也許總長起致訓詞略謂頃問陸會長所言極爲懇擊回憶本會　開會之日本總長曾謂今日會議之結果卽爲將來刷新之先聲　天下事言之匪艱行之維艱本總長所希望於諸君者二事一曰有責任心二曰無徼倖心今願諸君實心任事使交通前途日起有功以無負今日會合之盛本總長　與諸君及所屬員司共勉之雖然爲政不在多言顧力行何如耳本會議議决多案本總長自當分别先後次第緩急見諸施行諸君坐而言者卽起而行必能奮發責任之精神盪滌僥倖之觀念共策宏效以福國而利民臨别贈言本總長請進一觥以爲諸君壽並以爲諸公　王次長起立致詞大致注重於實心行事而結束以不徇情先除弊六字屬望各會員詞畢副會長詹天佑代表全體會員起致答詞言畢諸會員皆起立舉觥共祝總次長健康陸會長又謂此次會員　承總次長殷殷下問又承大總統國務總理優禮有加况此又爲第一次交通會議不可以無紀念會員謹具銀質紀念罇各一謹奉總次長閣下又銀質紀念罇各一請總長代呈大總統曁國務總理鈞收於是許總長謂諸君盛意自不可却承惠一罇當留以爲　一　　通會議之紀念此後交通會議二次三次以至無窮而此罇之紀念亦且永永無極至諸君所呈大總統曁國務總理各一罇本總長卽與代呈敬舉一觥代表大總統曁國務總理以謝演述旣畢開始宴會於是陸會長　副會長曁汪書記長相繼起立致謝諸會員惠贈紀念罇之盛意而中外會員卽相繼演說宴畢卽在會場前攝影而散 
[二十六日之衆議院（愁鸞）]  
蔡汝霖請假被否决張國淦投票得同意 
　　今日衆議院一時五十五分開議議長湯化龍主席至五時十分散會未曾宣告休息茲記其經過於次 
（一）議員請假之表决主席報告請假議員林輅存吳宗慈李有忱邱國翰白逾桓李堯年蔡汝霖孫熾昌夏寅官等請假在一星期以上應咨詢院議唐寳鍔謂葬親及疾病等事均有理由可以允許惟蔡汝霖之來函係因子女出閣完婚急應回家主持一切而請假日期多至七星期且自一月五日起是明明回家過年只宜允許假期三星期多則不能云云郭涵謂請假日期不能限制王謝家謂除蔡議員之外無異議遂將林輅存　八人請假用舉手方法表决贊成多數又表决蔡汝霖請假用起立方法表决贊成少數 
　　（二）温世霖之費辭温世霖　議言本院彈劾案前次有人主張不列入議事日程然未經表决且議院凡有議案總須列入議事日程豈能無故除下故動議下次仍須照舊列入日程駱繼漢駁之凌鉞蕭晉榮谷芝瑞又相問發言王侃謂此事已經咨詢院議無異議今日可依議事日程開議也 
（三）孫潤宇之動議孫氏　謂内　成立未曾到院　表政見係因内務總長問題之故聞政府已將内務總長　提出宜儘先投票故提起動議於今日投票云云褚輔成謂現在内務總長提出者爲何人尚不得知豈能投票某君問主席果係何人主席謂係張國淦吕復云應行變更日程遂付表决贊成者多數克希克圖謂張國淦爲内務總長報紙喧傳已久且其爲人衆所共知擬照先例不必說明主席謂現有政府委員到此係因他事可否請其說明唐寶鍔謂恐因此事來主席謂係因說明第一案來者馬驤謂一面請總理出席一面請委員說明第一案可也主席謂五百七十一號尚有變更議事日程之動議俟議完後再表决可也今因權宜上先讓第一案 
[（四）大總統府官制案付審查]  
　　政府委員說明略謂此案係採法國總統府官制秘書處卽法之政務處軍事處係接洽記事侍從機關翊衞處爲蒙古王公值班而設此外内務交際守衞司令等處亦有因舊時習慣酌改者至於設置顧問諮議則係一時權宜之計因締造共和之人及退職軍官事實上不能置之不問云云駱繼漢謂本員有疑問（一）法國内閣會議而外有大臣會議故總統府設有政務處以承辦大臣會議事件今吾國祗有内閣會議而無大臣會議故不能以秘書處比附其政務處（二）法國參謀部爲陸軍部内之一局故總統府設有軍事處以備溝通大元帥與參謀部之關係今吾國則軍政與軍令劃分明白參謀部不附屬於陸軍部而直隸於大總統故不能以此案之軍事處比附事軍事處請委員答覆委員不能答唐寳鍔謂蒙古王公值班非共和政體所應有故翊衞處宜删除至於顧問諮議因人設官必使天下之人不患無位而勇於做宫若因締造共和之人而設則國家自有相當酬庸辦法此種機關無非位置一般大官僚主席謂依院法二十八條付審查又第二案審查證書事因總理未到乘此時報告 
（五）王有蘭之動議王有蘭謂總理現尚未到院本員所提動議因查辦江西省長事應提前表决蓋因時間上之權宜也某君謂依規則六十五條不能提起主席謂現在時間有餘暇可爲動議變更議事日程之表决非謂卽時　議王有蘭又說明理由遂付表决贊成多數 
[（六）内務總長之同意]  
　　主席請秘書簽定檢票員唐玠熊兆渭吳日法寗繼恭蘇祐慈周慶恩等八人點查人數畢總理出席說明謂張國淦在三省服官甚久爲徐世昌程德全交章推荐之人繼又供職憲政編查館關係憲法之導源甚多唐内閣時任銓叙局長後又任教育農商總長現在内務一職非得富有經驗之人不可爲此提出請求貴院同意云云旋退席遂發票計在場四百三十三人發票四百三十五張主席謂多發二票郭同謂投票結果能有效否主席謂再發藍票隨冩隨繳派人來收劉景烈謂新票　蓋圖章卽可舊票不必收去唐責鍔耿兆棟亦紛紛發言主席謂照選舉總統例上台寫票每排五人 
又云自今以後票與名刺須另行改定今日以前之形式後來永遠無效寇遐吕復均謂台上寫票因有旁聽人實屬不便遂散票票之莆式係卽舊時白票惟中間與名刺成符契形蓋一騎縫印散票畢遂投票仍照舊例換號唱點二百零二號因誤將票紙投入名刺匭報告主席聲明投票舉檢票主席報告結果計在場人數四百二十七人散票及名剌各四百二十七張開票結果票與名剌均四百二十五張計同意票二百二十五張不同意票一百九十九張廢票一張同意票得多數通過遂散會（按今日投不同意票爲韜圜及益友社之大部份餘如丙辰俱樂部平社等團體投同意票者爲多數特無剛性之黨義耳研究會討論會政學會均至投同意票）查辦戚揚案卒未能開議 
　　（七）議場之雜觀方第二次散票時董增儒大聲曰有人動了衆有驚者有笑者又議場封閉尚鎭圭欲從西偏門出（此處爲厠所及非休息時間議員休息聚談吸烟之所）主席止之尚曰本員要小便主席允其開門孫潤宇曰依規則一百零二條行表决時禁止出入尚遂不得　門而出徬徨躑躅於演台之下偏門之間其狀殊爲窘急又檢票時議員無事多自由談話劉崇佑與孫潤宇相對立談口講指畫娓娓忘倦大約有十五分鐘之久意其爲談論省制問題也又議員張國溶係張國淦之弟當寫票時駱繼漢拍其肩曰君可謂内舉不避親矣張爲之　然 
[張耀曾出席參議院答覆憲法促成會事]  
　　昨（二十六日）參議院議員向乃祺臨時緊急動議云近來北京國都之下發生一非法團體卽憲法促成會考其宣言宗旨竟盡情汚蔑國會幷有某報非法紀載有二（一）主張解散議會將臨時約法延長有效期限至二十五年（二）通電各省長官請對於其前向所主張表示同情解决此項重大問題就其主張行爲已搆成刑事上擾亂國憲煽惑人心罪狀不知司法内務總長有所聞否究應如何辦理應請内務司法總長出席答復衆贊成是以電致國務院至三時十分司法張總長出席（内務總長缺席）向乃祺質問近來北京發生憲法促成會之非法機關盡情汚蔑議會而某報又造謠生事誣蔑議會旣卽請解散國會復請延長約法年期並通電各省長官請表同情解决此項問題此等舉動幾視爲最輕微亦已成侵害公務罪况主張解散議會非爲擾亂國憲爲何考袁政府時代最後帝制之醖釀卽在外間有所鼓動後帝制告成推翻民國浪費五千萬元之巨其始卽由造謠而起現在共和甫經恢復倘將來生出何等變動及危險試問政府能否負其責任究竟政府對於此等事情取何態度貴總長對此如何處置司法總長張鎔西答云此等舉動最好是防患未然伹須事前有所覺查惟此等舉　事先卽不易查知而事後之處置本員已有預備昨日在國務會議曾經見及此事立卽打電話致本部次長與高等檢查長議商認該報　犯刑律一百五十五條之罪確已搆成無疑故卽命檢查長不可再事敷衍卽須認眞起訴從嚴制裁龔煥宸云某報旣如此辦理現在尚有上海報紙登載有某黨將謀四次革命據此犯内亂罪嫌疑貴總長應如何辦理司法總長云　個殊難辦到恕無明確答復者緣上海某報云某黨謀四次革命然所謂某黨者究爲何黨法庭無所據以偵察其證據故無法處理而詞涉含混故無法確實答復然卽以某報而論煽惑人心造謠亂政之罪雖已搆成但對於該報之制裁在刑法上苦無專律可援殊爲困難似應訂一折衷報律但希望貴提議對於報紙造謠等事有所據以制裁解樹强云該報主張解散議會已搆成妨害公務罪卽可據以制裁司法總長云本員所謂須有專律制裁擾亂國憲秩序煽惑人心罪者係爲對於該報而言若無報律卽最輕停止該報發行亦無所引據如有一報律則可但此等報律專注意於擾亂國憲秩序煽惑人心等罪不及其他以維持一般人心龔煥宸云試問造謠煽惑以何者爲最向乃祺云對於該報如此但對於憲法促成會如何制裁司法總長云當另有辦法朱兆莘云適才貴總長云希望本院提出報律本院就院法上雖有提出法律案權伹政府如認爲必要應請政府提出便可司法總長頷之於是退席 
[南京快信]  
　　昨日（二十七）爲省議會選舉參員之第八日前八時至六時止仍衹三十餘人到會未投票而散 
　　聞外交次長劉式訓定明日由滬乘車來寗轉津浦車入京 
　　淮揚道尹左杕周昨日來省面禀要公聞左須俟馮副總統誕辰過後回任 
　　莊尊簋昨日出京過寗轉通車赴杭調和吕督軍與張師長意見 
　　禇輔成王正廷昨日午車由京抵寗 
　　張一麐已由蘇乘車赴滬 
[徐州特别快信]  
　　梁任公昨已抵徐住巡閱使署内參謀廳張勳禮遇極隆 
　　龍濟光派來之代表昨日晚車赴津列席會議曲同豐昨過徐已乘車赴濟南 
　　前開赴兗州之定武軍昨奉張勳電令開回徐防 
　　張勳擬再電政府攻擊吳大洲 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[浙省軍警大風潮續紀]  
　　浙省軍警兩界因反對督軍吕公望氏演出絶大風潮軍界要人除第一師外餘均聯翩辭職警界則新任省會廳長傅其永接事未及半日卽飽受老拳奄奄垂斃而城内外警士復同時相約罷崗昨報已將大略情形撮紀茲又得駐杭通信員報告特彚錄如下 
　　靜　君通信云易曰履霜堅氷非一朝一夕之故其所由來者漸矣杭城寒冬水涸前日忽來隂雨北風日勁温度　然下降今晨（二十六日）寒　尤烈點滴成氷居民手足萎縮方慮無以禦寒而午後情景變幻倐忽間兵警戒嚴大有對抗之勢天時人事殆相逼而至矣 
　　省會警察廳長夏定侯自升任警務處長後昔日所管轄之警備隊及省會警察兩職在勢須另覓接管之人督軍吕戴之遂保薦副官傅其永爲省會警察廳長前數日中央已有任命而道路傳聞茲事必將衝突歲事方闌居民方爲卒歲之謀市中有處則　訝爲不祥記者雖有所聞亦惟願其爲謠言而已 
　　昨日記者晤商會中要人談及此事因商會於前數日曾有向中央留任之電此電之發生果由商會目動與否抑商會不知其中之曲折而貿然出此然商會發電後夏廳長又忽向商會宣言極願交卸故商界皆信夏爲可恃於交卸之時必不發生問題也 
　　今日爲新舊廳長交卸之期淸晨卽有洋箱自警察廳扛抬而出絡繹於途至午未已其數殆累萬均入中國銀行之内至午後四時忽有一隊警察負鎗及彈麕集於中國銀行將招牌卸去且緊閉其門市民相與駭怪而銀行似失其自由矣 
　　柴木巷一帶居民出入均不自由交通阻隔兵隊持鎗站立蓋吕督軍居此巷也督軍向極脫略今日之嚴防必非無故而至 
　　電報局在金芝麻巷離巷左近均有軍隊守護行人不能過似臨大敵然 
　　政務廳長王文慶居銀鎗班巷巷口左右亦禁行人但所站立之人則爲警察 
　　此紛紛擾擾果何爲乎爲公乎爲私乎又孰爲主動乎其結果將何人勝利乎記者不敏未敢預爲揣測謹述所見聞於此以觀其後 
　　續函云杭垣自昨日午後因新舊警察廳長衝突問題牽及於吕公望局外人紛紛揣測茲復從各方面探得消息如下 
　　吕君雖由軍事發迹且嘗握兵權近乃傾心民事對於省長之職務非常注意雅欲以文治表見蓋渠係前淸廪生也而對於督軍署則常不過問且與周參謀張師長不合故軍務上之權力日消根據地旣不穩固故此次事起卽以寡助蹉跌 
　　傳其永實爲吕之腹心吕願爲省長而辭督軍但省長必握警權故以傅易夏在吕　有不得不然之勢傅頗畏難而吕則謂夏自催交卸不至另生變故外問不然之勢傅頗畏難而吕則謂夏自催交卸不至另生變故外問議論紛紛吕方處之泰然不爲設防及傅在警廳被毆而電報局卽另有軍隊守護督軍不能發電惟周參謀張師長兪旅長來旅長夏處長等辭職之電則紛紛拍發吕之疎於防禦亦取敗之道也 
　　昨晚吕在政務廳長家商談數小時單騎往返膽量尚豪今日各公署照常辦公警察亦照常供職聞各軍官會議推張師長爲督軍周參謀爲省長然兩人猶不欲顯然出斯舉動將覓一過渡之船來了斯案然後趁此渡船以逹彼岸彼撑渡船之人或不嫌此迎送之勞而就斯範圍也 
　　此渡船果何屬乎若以非本省人充之則又非有力者之所願本省人中尤須資望相當而爲各派所不忌者蓋吾浙軍界分爲三派陸師一派自朱葉走後卽失勢吕爲北洋派援手者寡現武備派方欲取而代之然北洋派在中央及各省尚佔優勢武備派不敢盡攫之或擁一實力較少之日本派以調和其間合此資格者惟蔣伯器乎蔣在元年曾任都督此次由京南下在中央及浙省方面或藉此可以通過 
　　自光復以來各省政變紛紛或罹戰禍惟吾浙從未被兵軍警長宣頗能維持地方秩序爲他省人所稱道然政局之轉移亦可謂愈出愈奇湯蔣之嬗代最合公理厥後朱之代蔣已含有許多作用至屈之代朱則更變幻離奇出於意想之外然從未若今日之吕事出倉卒有如斯者政海波瀾雖常有之而風俗日漓波譎雲詭瞬息變換以一省最高之官吏其更動如奕枰然亦可慨矣 
　　省議會之臨時會方興高彩烈冀以法律之力鞏固一省之地位而省長問題乃紛擾如斯記者察吾國現象去法治之程尚遙固不獨吾浙爲然然可以浙省概他省矣又一飛君通信云前浙江省會警察廳長夏超原爲軍界出身以任警察廳長本屬用違其當任事以來僅僅三載濫用職權之舉屈指難數猶憶民國二年秋羊市街之江旅館之庽客某（夏氏之友）以失竊銀洋由警廳逮捕該館賬房何元亮竟敢私行毒打至體無完膚始行送往杭縣檢廳起訴當由檢廳驗明鱗傷甚重不予受理遂斃於檢廳門外此某濫用職權彰明較著者惟對於此次獨立不得謂非有功蓋事前一切進行手續均假夏氏公館爲集議場所夏氏亦從中勷助一切故獨立之後卽由夏氏兼任警務處長以酬其勞近吕省長以其以一人而統握全浙警務大權在夏氏未免過勞而於行政上又諸多妨碍乃有以傅其永任省會警察廳長夏氏則升任警務處長之舉夏氏以警務處長名爲升任實不能直轄巡官巡士毫無實權可言極不滿意而其屬下亦多謂省會警察廳長一席非夏氏莫辦設若另易他人斷難威服警界不免滋生事端杭州人士得此風聞一如驚弓之鳥驚惶失措故商會一面則電請政府准以夏氏兼任旅滬浙人某團體亦同時有此請願事均無效迨至昨日果有極大之風潮發現於杭垣矣傅其永於昨午至廳接篆未畢正與掾屬作無謂之淸談其時在座有科長熊某（卽夏氏之妻舅）等十餘人豈知淸談未竟忽來身穿軍服脚着巡士皮鞋者數人蠭湧而入將傅氏扭打甚力在旁各科長巡士均作壁上觀該形如軍警者遂將傳氏一擁而去迄今生死未知同時全城及附郭湖墅一帶警察全行罷崗傍晚始由省公署令保安警察分頭守住街口而中國殖邊興業各銀行及軍民兩署第一二師司令部電報局警察廳並各要人住宅均有軍警保護市上秩序雖未紊亂而人心則驚惶恐懼幾若禍至幸當夜卽由軍政紳商答界領袖會議决定仍請夏定侯出而維持故今日（二十七）淸晨城廂内外警察已一律照常站崗今日杭城各報均以此事罪吕謂夏氏於改革有功不宜撤換說者謂各報館處警察範圍之下實有不得不然之勢至傅爲吕之私人確切無疑吕畀以廳長原不無植黨營私之意然在吕爲營私而在夏亦不免要挾其中固有間也詳情容俟續報 
　　又據全浙公報云吕公望平日辦理軍民事務因種種關係不滿人意適值省會警察廳更換廳長之際因而爆發風潮前夜警務夏處長徇各界之請求已蒞廳維持一切首令各區署長警照常服務以故昨晨（二十七日）省城警察已照常站崗人心大定然因各軍警長官紛紛辭職政海潮流正未有艾杭總商會顧王兩會長省教育會經會長特電大總統副總統國務院謂軍警官長紛電辭職商民惶恐請速妥籌辦法以維地方免致意外聞此電已於午刻拍發下午各會長均赴第二師陳商一切聞吕公望已决計辭去督軍兼省長之職所有遺缺已由沈劍侯議長會同各界代表集議公推某某兩君分擔軍民兩長職務一面電請中央任命至昨日盛傳蔣尊簋君有代吕君擔任督軍之說惟尚有一部分人未甚允洽故吕氏致中央電内有以督軍事務交與張載揚省長事務交與周鳳岐代理等語惟二君尚未允就至吕氏則定於今日離省云 
　　附吕公望辭職電北京大總統國務院鈞鑒公望自任事以來心力交瘁現腦病驟發不堪肩重懇請免職所有督軍事宜卽日交由暫編第二師長張載陽代理省長事宜卽日交由軍署參謀長周鳳岐代理吕公望叩沁又省議會沈議長等請留各要人電北京大總統國務院南京副總統鈞鑒吕督軍兼省長因病去職荐賢自代地方秩序安寗如常惟浙江累經政變如張載揚周鳳岐童保暄夏超顧乃斌潘國綱來偉良李煒章兪煒韓紹基董紹祺諸公保全尤多軍民所戴聞有引嫌辭職之舉羣情惶恐僉以全省安危所繫謹電挽留不勝迫切待命之至浙江省議會議長沈定一總商會會長顧松慶王銀　省　育會會長經亨頤同叩沁　 
　　按從各方面觀察浙省政潮自屈映光去後卽已日漸醖釀積之愈深則發之愈驟此喏大風雲掀動者固不祗夏氏一人亦不僅爲更動警察廳長一事平心論之吕氏　動誠不滿人意致有此寡助之失敗然浙省秩序大定已久最高級長官之去留自有軌道可尋正不必謀之於示威運動及同盟罷工也嗚呼數年維持之不足一旦潰之而有餘我不能不爲浙省之政軌惜矣 
[勸戒報館與審核劇本]  
　　内務部昨有關於報紙新劇之咨文二則曾略見前報茲錄原文如下其咨各省文云爲咨行事准教育部函開查新聞報紙用以發揚正論指導社會關係至爲重要故東西各邦莫不目報紙爲社會教育之課本任斯事者自宜特加愼重非獨宗旨議論宜求正當卽游戲之批評附張之圖畫其屬詞取材亦非苟焉已也乃觀京滬各報紙每有批評圖畫不盡正當者而以廣告一項爲尤甚甚至鬻導淫之藥綴猥褻之詞尺幅之中層見疉出在閱報者而爲謹飭之士旣恐緣此輕視報紙褻言論之尊嚴倘在浮薄之輩則且觸目動心有漬情慾之防適成誨淫之具且閱報者不盡本國人流傳他邦益增外人之詬病竊思辦報諸君率多明逹斷非好弄此汚穢之筆墨不過登載之人爲推廣銷路起見備極形容流傳淫褻而報館以此項廣告關於營業亦遂習而不察照文登錄假使官廳加以勸戒當不難憬然覺悟或於登載之時加以選擇或與原登廣告之人酌商修改於營業之收入旣無虧損於報章之價值且有增加爲此函請貴部設法勸戒期使報章上此類污點消除淨盡以助社會之改良且免外人之訕笑其於報紙聲價社會風化裨益俱非淺鮮卽希酌核辦理等因到部相應轉行查照並希轉飭所屬一體遵行云云又咨教育部文云爲咨覆事前准貴部咨據通俗教育研究會詳稱請咨明内務部轉飭京師警察廳將以前核准演唱之新劇脚本一倂鈔交本會以資研究等情咨行到部當以改良戲曲事關整飭風化經轉飭京師警察廳查照辦理去後茲據復稱嗣後除有呈請演唱新劇卽責成該原呈人遵照另行鈔送該會外並將以前核准之家庭禍水等新劇脚本各鈔一分先行呈送核轉等因前來本部查閱此項劇本除立憲鏡一册牴觸國體業經令行該廳查禁外餘均不背於改良戲曲之旨相應鈔錄淸單連同原件十九册轉送貴部查照並轉飭知照可也云云 
[吉林公團反對賣票大會第一步起訴法庭第二步要求解散議會]  
　　吉林省議會本届選舉參議員因當選之楊劉逯三人不孚衆望且有買票嫌疑致招外界之反對引起絶大風潮二十二日各團體聯合會於下午六時在總商會集議揭發選舉舞弊當經擬定除已由李君芳等向司法衙門告發外再由各團體將賣票實况電陳大總統國務院總檢察廳幷由各團體上書大總統請以明令解散吉省議會另行選舉正在商榷間適劉文田于源浦王樹聲及回吉參議員王洪身畢維垣諸君到會由劉君家蔭致詞謂今承省會劉于兩議長王宇淸諸君來會並聲明調和選舉風潮而來劉于兩君爲我省會高潔分子諗知賣票事太不名譽是以請假赴長稱病以避嫌疑兩君實爲吉林增光不少吾等無任欽佩衆鼓掌並向劉于兩君致敬以彰其避嫌之美劉君起謂鄙人等今日來此因選舉事激動各界反對實爲憾事好在吾輩均係吉林人家醜不可外揚諸君如能平和了結議會方面此後作事亦必專以良心爲主爲吉林謀幸福于副議長源浦謂吾人非親卽友有何過不去卽有少數不肖分子諸君如能平和了結若輩亦必反省云云當經 
李芳君謂當選舉日之下午同志等及滿城公民無不以今日開票結果竟與省外順天報盛京報及本城民報所預先宣布之楊劉逯三當選人幾如印板文章此事已向檢察廳告訴無調停之餘地只可聽法律解决矣劉家蔭謂省會議員及當選人劉敬輿等均係余之好兄弟余所以反對此事者實出於良心主張劉雅宣謂議員旣可賣票於今日孰能保不賣吉林於將來倪永綬謂劉等持有金錢就能當選實無異奪五百萬人之公權參議員王洪身畢維垣均謂當此民權方張之時不可搗亂諸君如主持極端或致解散議會國家地方均有危險季啓琳謂鄙人旣非起訴人又非調和人處於第三者地位願與諸君一研究之今日之會鄙人有非常希望以調和人均係重要人物必有美滿之結果劉于兩議長缺席避嫌實爲吉林增光不少惟望諸君提出相當條件以平各團體之激憤卽鄙人亦願作調人如一則曰勿搗亂再則曰維持議會體面是以奬勵賣票爲條件不但當局者以爲不可卽鄙人亦不贊成試問此次搗亂之種子非賣票之議員乎如此議員有之不爲多去之不爲少此次選舉訴訟實爲爭人格而訴訟求産出良議會而訴訟否則兩方面均係朋友豈有所過不去乎各團體爲爭人格而起訴雖敗猶榮况如能解散明春卽可改選地方國家毫無不利徒以解散議會有大危險爲條件迹近恫嚇如另有相當條件或處分一二敗類則相互退步敢不惟命是聽衆鼓掌嗣劉君等以條件尚難確定請明日再議遂散會 
　　按金錢運動誠爲選政之污點議員而甘心賣票其瀆職之罪自百喙難辭然解散省議會屬於非常事故且政府解散權之有無省議會法旣無明文則能否解散尚成一未决之問題今政府非袁氏可比其舉動决不敢出於常軌之外所望公民一面務爲法内行動勿以一時之憤激輕於一擲轉有非法之嫌議會一方力除害馬（省議會雖不能解散而議員則可以除名）勿恃法律之保障弁髦淸議而不顧此吾願爲吉省告者也 
[鄂議會選舉爭潮之近信]  
　　鄂省選舉參議員風潮表面爲王子春與國民黨之爭暗中乃爲國民黨與進步黨之爭王氏於二十一日到會見難足法定人數曾有囑王信敷調停之說國民黨知堅持無益亦願調和犧牲詹大悲之議長以與官場接近於是舉該派之郭肇明偕中立派之周從暄與王信敷磋商條件略如下列（甲）聲明選舉故障由監督負責（乙）延期舉行選舉不再繼續（丙）改選議長以進步系人充之詹大悲不再競爭（丁）先選議長後選參議員（戊）先選參議員後選議長以上各條爲兩方面提出甲乙丙三項國民派與進步派均無異議惟丁戊二項仍有意見爭執在國民派擬以一議長換一參議員在進步派則擬壟斷獨登中途遂又變計郭周約王往謁王子春王避不見面以致協商不成進步派仍暗中運動希冀滿足人數然仍無效二十二日冬至節各機關循例放假王子春本擬藉此停會某派首領以運動將次成熟可望滿足人數懇勿停止王遂仍到會出席者又祇五十七人二十三日仍繼續開會出席者僅增加兩人在國民派一部分人逆料以後王必逐日到會如此十日或半月不能達投票目的則再以玩弄監督放　權利罪各議員下令追　證書徽章如民國二年袁政府之對待國民黨故事解散以後卽以候補人補足其額若不能足數再行選舉如此則其中卽有國民黨亦必居於少數矣其和平者則謂王有此計劃與否殊不可知且此事何等重大不先電請政府指令豈能逕自施行王又何仇於民黨而必欲重行解散耶云云須知王主張本無一定今日鄂官員類皆腐心切齒於國民黨以所有彈劾財政警務高檢各廳查辦漢口鎭守使官産處各案幾盡由該黨議員提起故必欲拚力扺制以除將來官僚之患前日王爲此事諮詢衆意皆一律主張强硬對待王又惑於議會中有多數之後循盾卽解散民黨一派該會仍能開會是以益有恃而無恐嗚呼鄂議會之紛紛擾擾不知將伊於何底也 
[湖南省議會近聞]  
　　湖南省議會前以積壓要案過多曾延長會期二十日現在延長期限又已届滿而亟待决議案件尚有數十起之多故多數議員於十七日會場議决續開臨時會一次其辦法如下（一）於此次閉會之次日卽續開臨時會（二）會期以本年年底爲限（三）臨時會期内定於每日上午選舉參議員下午議事 
　　省議會又以本會閉會在卽特照章將常駐議員分期籤定名次如下（一）上期常駐議員五十二人（自本年閉會日起至六年八月底止）李元植陳淸章楊甘霖康濤龔盛際譚奎炯易順豫荆宗吉楊直馨傅慶餘趙世寛廖秉衡方永元熊相冕郭開第陳景賢陳厚信宋運淸周廷幹吳性芳郭振林譚炳檻劉光焯何盛林嚴國楨王樸周毓豐李容巨李誨王會圭楊朝恒蕭翼鯤胡邁魯采烈唐支廈除新伍坤黄本溥姚聯奎陶懋頤粟培均田興奎彭承念唐瞻靈戈敦澄周道藩逃實華周鴻勛丁鳴盛唐健曹佐熙曹兆山（二）下期常駐議員五十二人（自六年九月起至七年二月底止）張漢彝邱才英戴丹誠陳琢章郭希度何　江天涵楊桂卿　士侗吳宗寬徐明諤卿内離席業傅叙揆石淸泉袁海鵬王風雄林澤郁雷洪畇楊同鄭文光劉明鏡羅烈何秉銓文國陶齊璜叚峨丁先道袁守仁吳舜卿李文漢盧振鵬游如龍劉善澤李長才雷澍棠虞重熙任時琳張心翊夏書易湘淸馮士榮賀作霖彭熙治吳守俊易良直康錫注羅良幹吳靜周正羣周翼崧吳拱辰 
　　本届湘省應改選參議員三人於十八日上午九時在省議會投票選舉是日自代理選舉監督以下均於九時蒞止不意會中組織尚未成熟加以選舉監督於前一日並未專文通知以故各議員多不到會至十二句鐘時僅到十餘人再延至一句鐘許簽到者僅及二十四人未滿法定七十二人之數不能開會而散越日再開會乃始選出譚心休席業曾繼梧三人 
　　湘省五年度地方預算案早經代行省長咨交議會在　現在已經該會逐項審查由大會分别通過計五年度地方總歲入約爲二百二十二萬餘元總歲出約爲二百零二萬餘元出入相　 
 
 
 

Page 7

 
 
可餘二十餘萬元刻已一倂備文咨覆省長查照矣 
[宜渝間之汽船近况]  
　　文匯報二十一日宜昌通訊云此聞汽船往來較前爲多商業因以起色物品叢集貨棧幾不能容近日江水低淺汽船不能上駛重慶故小船生意將利市三倍蜀亨汽船本不擬再赴重慶嗣因此間有銀若干亟須運往以濟渝城市面故蜀亨又載銀上駛目下已回宜昌不日將駛至上海以備修茸四川鐵路汽船公司之巨川與濟川兩艘停泊於此歷時已久船之外觀　佳惜無直達重慶之力巨川曾駛行川峽一次此後雖試行二三次卒未穿峽而前濟川於兩星期前由上海到此亦不能前進船身構造未能格外堅固致不能盡其用誠可惜也該公司之大川號汽船於一星期前由四川檢察使王芝祥僱定載之赴渝故刻在重慶宜昌城内頗有新年將至之氣象惟聞現銀亦患不足云 
[贛省三總商會反對常關加稅]  
　　贛省九江姑塘關借免料完鈔名目變更稅則各商會羣起反對經景德鎭總商會代表電約九江總商會至南昌總商會開全省商會大會九江總商會卽派代表余彦昭（茶帮董事）陳藹亭（紥貨帮董事）劉奉書（轉運帮董事）到省與南昌會長龔梅生盧馥窗章潤齋及羅伯農等公同討論九江景鎭代表將電呈中央各文稿交衆閱看南昌總商會亦將各分會文卷及本會電部文稿共三十餘件概行檢出互相傳覽討論良久結果决由三總會聯名電部力爭當由省總商會主稿擬電拍發電云北京國務院參衆兩院財政部農商部稅務處商會聯合會鈞鑒　關免料完鈔加徵貨稅一案迭經電懇撤消並由潯商會詳陳財農兩部稅務處在案查船料貨稅兩不相干一免一加理由何在寬待聯單子口偏枯内地商民魚爵相敺勢所必至土貨阻滯影響稅收病國病商何忍出此景鎭瓷商業已停運倘致停工妨害治安尤爲可慮各部各商惶急萬狀紛紛抗議憤怨沸騰祗得合詞電懇迅將本案撤消速予宣示以安商業而定人心不勝迫切待命之至南昌九江景鎭曁各商會等叩 
[皖議員函覆興亞墊欵案]  
　　前次中央以合辦湘皖兩省礦産酬報興亞公司助成大借欵經湘皖兩省公民力爭迭誌前報現届大借欵三個月成立之期已不能履行所有酬報品亦連帶取消業由國務院備文咨請參衆兩院查照茲經皖籍國會議員函覆皖議會云查興亞公司墊欵五百萬元一案原合同第三號附帶合同第二條内載乙爲助甲起見允負責任使現在商量中之大借欵於三個月成立又其第三條内載若此次之大借欵不成甲對於水口山及太平山之鑛山事業得免責任各等語合同係五年九月九日所訂計至十二月九日三個月之期卽已央滿所有大借欵一事尚無頭　該公司亦迄未負何等責任按照該合同第三號附帶合同二三兩條所載中國政府對於水口山及太平山礦山事業當然解除責任已由財政部向興亞公司聲明另提相當擔保品與該公司妥切恊商另案議决云云 
地方通信 
[無錫運動參議員之失敗]  
　　邑中有師範畢業生王某前淸時曾以學校畢業考試取得法政舉人民國成立後曾任某部僉事今春民黨鉅子在沪上組織倒袁計畫時王氏從事奔走頗有勞績故爲民黨所推重此次蘇省會改選參議員王氏卽欲藉此進身發揮政見旋知運動議員非錢不行因何親友籌到五千元復由本籍參議員某君特爲此事南下帮助代其向某實業機關保借洋六千元於是金融問題大可敷衍且事前早由民黨鉅子提出王氏於黨中此外如蘇屬議員均已首肯乃徐淮海各屬議員以區域問題出而反對致生阻力並有某議員等避金錢運動之嫌疑不肯簽到致選舉數日均不足法定人數未能舉行此時參員某君勸令王氏退步讓爲候補第一人代價較廉王氏無法應允詎連日阻力横生仍無成效貸欵主人見事不諧逼回莊票王氏乃取消運動計畫然在南京時花天酒地撲克應酬用去交際費已逾千元因此大爲懊喪而某參議員亦藉口不成已脫身北上矣 
[五年公債尚未募足]  
　　楊知事爲募集五年度公債事於日前柬邀紳富及各市鄉公所董事商會會長等到署讌會後當場由各紳董擔任募集洋三千數百元楊知事以不足之數甚鉅日昨再行具柬補請各業董事及上次未到各人來署勸募又得數千元兩次合計尚不足一萬元之債額嗣由商會市公所兩機關應允代爲墊付湊足正數以資出解 
[松江縣長赴鄉典彈壓]  
　　亭林鎭泰來典當前因不戒於火損失甚巨而質戸以原物被燬紛紛向典索賠相持至今迄未解决駐鎭巡官陳鑑予以無可排解來松面邀那警佐前往那君適在請假期内得浦南信恐風潮愈烈乃禀由李知事於今晨酌帶警察及縣署衞隊並司書數名乘舟親往該鎭彈壓 
[朔風吹斃途人]  
　　前昨兩日寒威凛冽朔風怒號有東鄉沙家行人向業痘醫之某甲年逾五旬因事來城行經東外紫陽宫左近爲風吹仆鄰人將其扶入紫陽宫小憇轉瞬卽登鬼籙慘已 
[屠稅議提]  
　　松江屠宰稅向例每宰一猪徵洋三角以二份解省一份撥充縣市鄉教育經費由警局徵集後解縣分配現届年終决算各市鄉來縣領欵詎警局尚未解縣本日各董在縣署公開會議電請那警佐來會答覆那君適因病假未往需俟向經徵人查明然後可提解也或謂松江一市此項稅欵由商人包辦月解警局三百元已解五月不知果否 
[揚州籌辦丐民工廠]  
　　前有某師範生呈請大總統籌設全國丐民工廠業已准飭各省長官開辦江都周知事於日前奉到齊省長飭令後特魏庇寒所所長陳際唐爲籌辦員現陳已從事籌辦矣 
[縣署嚴申門禁]  
　　江都周知事近日疊奉省令禁烟除出示通告幷飭區調查外又以本署各職員因病及嗜好未除者仍有在外吸烟情事殊屬有違禁令日昨特下諭條飭守衞室自本月二十五日起每晚十二時封門至翌早七時半啓封非有特别公事無論何人不得於此時間内啓封外出日間辦事員於辦事時間内祗准入署不准出署有公事者不在此限以杜弊端 
[屠稅開標有期]  
　　江都縣屠宰稅前奉財政廳令招商包認用投標法以認數最多者爲合格茲聞投標者已達二百人之多定於本月底當堂開軌以昭公允　 
[舉行共和紀念]  
　　昨日爲雲南起義擁護共和紀念日此間各官署一律停止辦公軍隊休操學校放假商店懸旗以伸慶祝 
[粥廠定期放粥]  
　　揚城東西二粥廠本擬長至節放粥嗣因手續未能完備今日（二十七）始行開放由善董魏仲蕃派員辦理警區亦加派巡士照料一般貧民就食者頗爲擁擠 
[安徽候補參議員辭職之内幕]  
　　皖省此次選出之各參議員均已應選惟候補參議員李靖國辭不應選探其内容因李靖國與堂弟兄某某等三人以八千元托某某包辦候補參議員詎開票時 
僅有李靖國其餘二李均不當選於是二李遂與靖國大　　時議員中亦有希望獲選者得此消息遂謂皖省候補參議員僅有三人豈可出於李氏一門况李靖國嗜好甚深不孚衆望亦無當選資格卽欲揭其内幕控諸法庭經第二區署長高某與李之　鄉從中調處幷勒令李靖國逕向監督前辭去候補參議員之　俟來年開會重行選舉於是風潮遂寢 
[破天荒之畜牧講演會]  
　　安徽鳳陽縣屬之石門山去歲四月經農商部於該地設立第三種畜牧試驗場今已一載有奇緣該地風氣未開一般人民對於牧養前途尚多漠視該場場長黄岐春爰定於十一月七號在該場特開畜牧講演會是日與會者約有一百四五十人首由主席報告謂本場奉農商部設立原爲提倡畜牧事業以期增加士産開闢利源特從西洋購來哈利佛種牛美利奴種羊一面由本場試騐中外牛羊交配改良滋生種畜以備將來各地購買一面預備附近鄉民有養牛羊者可將牛羊逕送本場與外國牛羊交配改良成一種最好之牧畜此中利益甚大第恐各鄉人民未及週知用特開會講演一切俾共曉然云云次由場員演講畜牧一切利益曁飼羊各種方法並治牛瘟之方法均屬切要後由來賓相繼演說至午後四時始撮影散會聞尚須繼續開會數日云 
[長沙湘省會審查鑛務局收支預算案]  
　　湖南省議會對於鑛務局收支預算案曾經迭次提議已付預算股審查昨十五號由該股審查主任彭承念出席報告謂該局原列收入係四百八十八萬五千零六十六元經本會審查應加爲五百一十四萬三千六百零七元遂將各處收入細數逐項朗讀通過惟傳慶餘對於平江金鑛所列收入康濤對於新化生銻所列收入俱以爲數太少應請增加旋經多人討論其結果俟明年决算再行切實核查王樸主張該局舊存鑛砂應列爲本年新收又新化佃租收入應以一串八百文或銀一兩五錢作洋一元以昭劃一衆贊成遂二讀通過此案通過後該會另議改組湖南銀行案畢復由彭承念出席報告鑛務局支出原列總額爲二百八十萬零五千九百二十一元本會審查結果核減爲二百三十八萬二千九百零九元遂將支出細數逐項朗讀衆人對於水口山營業費主張照審查所減再減十萬元又修繕費再減三千元其餘製造科長月俸五百元以及該局人員太濫各項主張明年派員實地調查再行核減議至此已屈六時遂搖鈴散會次日（十六號）開會彭承念出席從平江官鑛分局起接續報告（一）文具費常德分局僅列三十六元餘列百元數百元者均照此核減（二）長沙鍊廠經費移列設備費項下（三）紅利奬金改列臨時欄内（四）設備經費一百萬元減爲七十萬元（五）餘利須提出公積費計算此外俱照審查報告通過共計鑛局總收入爲五百一十四萬三千六百零七元總支出爲二百二十三萬七千六百一十元兩抵計得餘利洋二百九十萬五千九百九十七元 
雜評一 
[吕公望辭職（一子）]  
　　當吕公望之繼屈爲都督也輿論一致推戴非若屈受任時卽有異議也今何以忽又一致推翻軍警界對吕之憤懣不平一若甚於當日之對屈是誠吾人所不解者也 
　　吕自受任以來未聞有若何之大失德與不可恕之過舉且其獨立時維持地方之功今尚有留於浙人士之齒頰間者而何以軍警界之惡感至於如是之甚以平日情形論吕之地位似甚穩固非若他省督軍之或遭反對或被攻擊時有搖搖欲墮之勢也而何以今日之去又如是其易據報紙所述原因或爲警長或爲省長然皆無關於軍界方面何至頓起軍界全體之不平意者必尚有關於軍界要人之更動而爲軍界萬不能承認者在乎今吕氏决然去職矣吕去之後必有一篇敬告父老文以聲明其所以去之理由者吾則謂一人之去留不足重而全浙之安危爲第一義去者留者皆宜以此爲前提而不必齗齗爭無謂之口舌以生事外之枝節此則吕氏與浙軍警均負其責焉者也是非聽之公論可也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[黄蔡二公追悼大會紀事]  
　　昨日爲本埠行政軍警各機關紳商學各團體假座斜橋湖南會館開黄蔡二公追悼大會之期到會者頗衆茲將會場情形分誌於後 
[會場之佈置]  
　　會館門首紮有素彩牌樓一架上書黄蔡二公追悼大會八字二門内縣有將星疊隕素額一方以後廳爲禮堂中設供案上鋪白布檯袱障以白緞繡花桌帽左列黄克强氏遺像右列蔡松坡氏遺像像前供設祭菜六碟花瓶五座佐以香爐燭臺其前爲演說台速記及新聞記者席在其兩旁左側爲中西女賓席右側爲男賓席廳前庭心内則爲淞滬警察廳軍樂隊奏樂之所大門内起至靈座前均有軍警站立 
[來賓之戾止]  
　　午後各界來賓陸續蒞止約及千人均由招待唄接待計軍警政界之到會者則有松滬護軍使代表參謀長趙禪滬海道道尹公署代表第二科科長黄鼎甫江海關監督代表陳震東外交部特派交涉員楊小川上海縣知事沈藴石上海地方審檢兩廳長袁麟伯林仲立稅務所長吳靜山等商學界之到會者則有吳懷疚朱葆三賈粟香等會場門前起至斜橋一帶有護軍使署所派陸軍第四師步兵八旅十六團二營八連連長齊瑾亭帶兵一連並使署副官廖守忠帶同稽查四名又淞滬警察廳游巡警察第二隊隊長王德鴻帶同隊士一隊分布沿途梭巡彈壓惟預請演說之李佳白孫中山唐少川李協和柏烈武沈仲禮石醉六鈕鐵生梁任公等除梁任公已赴北京外到者惟李佳白君餘則鮮有至者 
[開會之秩序]  
　　一點二刻鐘振鈴開會先由贊禮員袁芹波唱報開會秩序奏樂一通來賓入席後由滬海道尹代表黄鼎甫報告開會宗旨云黄公係締造共和偉人蔡公爲再造共和偉人故特追悼以誌欽慕等語旋復奏樂來賓起立同向二公遺像行三鞠躬禮復退就座乃由讀祝員范麟書展讀上海軍警政紳商學各界誄文次賈粟香讀松滬護軍使祭文畢乃由中西來賓相繼演說後又奏樂及握鈴散會時已三點餘鐘 
[演說之梗概]  
　　李佳白演說略謂予所持宗旨素主和平與黄蔡二公素罕交接惟宗旨雖屬不同而對於二公則素深景仰有淸時曾國藩左宗棠彭玉麟輩則扶淸以保國家黄蔡則滅淸而保國家蔡又推翻帝制再造共和爲國爲民保護中國非若他人但知保護自己的官位故我不能不佩服二公今日追悼無論中外都應佩服蓋不拘何國何教的人但有爲國爲民而死如二公者均應警慕云云李右之演說云今日各界追悼二公足見一致哀感我於二公所最欽佩者乃不爲利動不爲勢脅八字當帝制鼓吹最盛時袁氏對於克强先生非常聯絡甚欲封以王位松坡先生亦爲袁氏多方脅迫但二公均能不爲利動不爲勢迫卒能使共和再造民國復活是其堅忍不拔之志實爲難得朱伯華演說云二公事蹟無庸殫述惟我有一言人之死者多矣何以不追悼而獨悼二公蓋非追悼死者乃爲生者激勵也來日正長欲使二公所做事業印入人人腦筋中而不忘人生所貴宗旨一定不移必逹目的而後止克强先生自黄花崗失敗後百折不回卒成民國松坡先生出京時手無尺寸之柄起義雲南卒使共和再造但願後之來者以二公爲法則二公雖死猶生也中國全途幸福無景　汪憲章演說云黄蔡二公一則英雄所時勢一則時勢造英雄均不失爲英雄也今日追悼出於崇拜但崇拜則可倚賴則不可二公已死無可倚賴中國事變正多無徒崇拜二公英雄應以二公爲模範 
　　吳懷疚演說云今日追悼二公但開會者之意非僅爲二公表欽仰之忱蓋示中國人不忘國之意要知國民各有國家的責任故追悼在精神不在形式但願人人各有此心周克新演說云今日開會吾人對之非常哀痛去年袁氏謀爲帝制時二公種種設施皆爲保護四兆同胞今用盡心力而死能不哀痛我向來與二公相知故親見他們的苦楚我等須知二公爲我等而死永不可忘非但今日之追悼而已也 
[各界之祭文]  
　　上海軍警政紳商學各界祭文云民國五年十二月二十八日上海軍警政紳商學各界同人開會追悼黄公蔡公謹具酒漿爲文以祭之曰烏虖建非常之事業必待非常之人而後克奏厥功彼歐美之進化尚克底於開通矧神明之世胄豈不有降嶽而生崧於是有異人出先後崛起於三湘七澤之中慕共和之成法而欲進世界於大同一蹶再蹶卒不懈於當躬故能功成赤手償其造民國推專制之初衷不四年而風雲變幻幾幾乎將莊嚴璀璨之民國致有始而無終詎期檻中之鳳忽爲天外飛鴻南至滇疆西聯巴蜀一聲虎嘯而羣起從風義師急進血戰苦攻轉瞬之間竟將長天隂霾一掃而空凡此黄公之提倡革命蔡公之推翻帝制苦心孤詣異曲同工何期旬日天維傾地柱折摧殘我全國景仰歐美欽銀之命世英雄烏虖黄公烏虖蔡公民窮國弱勢若飄蓬胡不假以數年抒其抱負躋我國與歐美比隆江漢瀜瀜衡嶽崇崇雲掩白日霜落靑楓徒令人追功頌德寄慨慕於無窮哀哉尚饗松滬護軍使祭文云維中華民國五年十二月二十八日己亥松滬護軍使楊善德特派本署參謀長趙禪代表致祭於黄上將克强蔡上將松坡先生之靈而言曰烏乎謂蒼蒼者爲無知耶時賞善而罰惡謂蒼蒼者爲有知耶何茅榮而蕙落豈其理與數俱不可憑悉聽其自存而自殁耶若夫列子之貴腐臭蒙莊之一死生劉伯倫之以天地爲一朝萬物爲須臾皆屬厭世之寓言概不足爲造時勢之英雄道也兩公生當二十世紀列强爭競之時適值前淸政變之際而又親歷專制共和遞嬗之交産英雄以造時勢豈得謂天之無意於中原哉以兩公之豐功偉烈式孚中外雖在婦孺亦震其名無俟殫述所最足異者兩公同産湘南同以名諸生噪於庠幷同以濬啓新知游學而東流一則以師範學校之高材生而嫻習戎機一則以士官學校之高材生而通曉法律是殆由天授非人力所能爲也顧天旣畀之以異禀而又不假之以大年凡百庶政方待挈舉遽以積勞致疾不踰月而先後以殂豈天不欲平浩民國抑何奪吾兩公之速也今者椒馨在室松揪在門猶冀精靈之不冺其永障我國魂也已烏乎哀哉尚饗 
[輓聯之摘錄]  
　　楊善德輓聯因時勢以生因政治以生先覺先知同著勩勞應合傳爲國家而死爲人民而死相維相繫何堪摧折在中年吕公望輓聯民其無忘以有今日國之不幸乃哭二公徐元誥輓聯再造中原思郭李一生無命說關張沈寳昌輓聯同爲民國立勳革故鼎新共仰成功憑赤手正是中原多故榱崩棟折那堪灑涙哭蒼生 
[金融界最近之調查]  
　　近日本埠銀拆又漸漸增漲昨日收盤四錢五分聞本星期一至昨日止長江各埠及烟台蘇杭内地均無現銀到滬而華商向各銀行預購之金洋適又到期均須解欵故轉賬拆息亦須四錢五分至外洋來滬之大條銀則由日本東洋公司輪船於星期三運來一百八十餘條計滙豐銀行一百零五條台灣銀行七十七條而各銀行拆出之銀昨日共有一百零六萬六千兩茲調查各銀行錢莊所存銀洋曁大條銀與拆出銀數列後麥加利共存銀二百二十二萬兩洋一百零八萬元大條銀二百五十九條滙豐共存銀五百四十六萬兩洋二百六十一萬元德華共存銀三百二十萬兩洋九十萬元拆出銀二十三萬二千兩正金共存銀一百七十八萬兩洋八十萬元拆出銀十七萬七千兩道勝共存銀二百六十一萬兩洋四十三萬元拆出銀九萬一千兩通商共存銀二十五萬兩洋四十萬元東方共存銀一百五十五萬兩洋九萬元拆出銀十三萬九千兩花旗共存銀七十二萬兩洋八十五萬元拆出銀十三萬六千兩華比共存銀二十四萬兩洋四十萬元拆出銀七萬五千兩和囒共存銀二十二兩洋一百十九萬元拆出銀十萬零八千兩中國共存銀六十二萬兩洋三百五十八萬元台灣共存銀一百十四萬兩洋五十萬元大條七十七條拆出銀十萬零八千兩住友共存銀七萬兩洋五萬元有利共存銀二十九萬兩洋九萬元中法共存銀二十九萬兩洋五十七萬元各滙劃莊共存銀三十五萬兩洋二百七十五萬元以上總計存銀二千一百零一萬兩洋一千六百二十九萬元大條銀三百三十六條又調查正月份期貨標金昨日華商賣買之價亦已增漲開盤三百零四兩五錢至三百零六兩八錢 
[演說競爭大會之人才]  
　　寰球中國學生會聯合各大學校舉行演說競爭大會已紀前報茲聞各校報到者本埠有約翰大學劉祖煇沈惟楚復旦公學閔憲章羅家倫何保仁滬江大學陳禹平胡詠騏靑年會中學高時俠程順元寰球中國學生會日校吳蔭生郭觀信等外埠有南京金陵大學許哲羅良鑄河海工程學校許心武王鳳嘰高等師範學校相菊潭陳錫麒第一師範學校吳紹庭潘英第一農業學校孫煜許博常第二農業學校管品呈儲振杭州之江大學魯繼曾姚韶聞等計共十有二處又聞上海城東女學亦派演講員與會男女各校會合比賽此爲第一次特色届時雄辯高談必能震驚四座並聞今日下午一時先在西門外省教育會二層樓開甄别會以定演講先後等秩序云 
[盜匪持械搶刦]  
　　前晚七時有盜匪四五人各執手鎗至美租界文監師路一百五十七號門牌王靜芝家由後門入内刦去貂皮袍一件女皮襖二件大皮篋二只事後由王投報滙四捕房捕頭立卽派探跴緝 
[餘慶里盜案之牽涉]  
　　住居北海路二十四號門牌之杭州人魯阿桂因被搶刦西門外餘慶里沈松茂家金飾之盜匪錢阿林供詞牽涉前日由二區警署派警持文報請老閘捕房派令中西包探協同前往將魯阿桂及魯妻張氏魯友蔣阿德一倂拘入捕房分别收押咋解公共公廨請究由二區巡長蕭國樑帶同錢阿林投廨禀稱錢在警署供認與阿桂及在逃之某某二人同往搶刦係由魯妻指導供至此將錢之供單呈案請察並據錢阿林供是日先與在逃之小杭州賢炳魯阿桂等同在二馬路跟一買土人至西門外萬生橋附近迨至晚間同至彼處魯阿桂等均各入内我在外面把風初知伊等入内搜土不知搶取金飾事後分得贓洋五元七角所供是實訊之魯阿桂供於三月初染疾迄未全愈曾於九月初十日至杭州原籍醫治十月初三日來滬此事實因我在榻上吃烟錢坐在榻邊遭我厭棄是以挾嫌誣攀乞鑒質之蔣阿德供由杭來滬醫病他事均不知情旋據中西包探與來警投訴查得莊阿德實無關係王襄讞商之美博副領事判魯阿桂夫婦與錢阿林分别還押着來警邀同事主於下禮拜二到堂質明再核蔣阿德先行摘釋 
[再誌嚇詐誣衊之查究]  
　　李徵五前延賚美律師代表至法公堂控稱前有劉英饒崇新等登報汚衊並致函恐嚇印刷傳單内稱原告私吞欵項請爲查究等語當飭探目沈德福將劉饒兩人拘案訊判管押候查已誌前報昨日復由捕房解廨請究李仍由賚美律師代表投稱原告前由商會委长籌欵資遣旅滬黨人回籍係爲維持治安起見今被劉饒等揑詞汚衊有關名譽請飭酌償損失銀兩以充善舉之用並將報函傳單一倂呈案請察訊之劉饒同稱湖南人去年來申寓居道德里某姓家向在黨中辦事登報一節係由一百十五人發起借我等之名所爲傳單則並不知悉信函祇有一封係黨中書記某同志所書内稱黨人殊多困難聞李籌欵補助求李設法並無别情求宥後由商會代表王志良投稱劉饒二人商會仍允資遣回籍請求堂上核示中西讞員遂諭劉饒二人曰爾等如此作爲本應懲究今旣有商會發欵資遣着於今午趕速登輪回籍如敢逗留提究不貸 
 
[醫院經費與警察經費之關係]  
　　公立上海醫院董事會會長莫錫綸提議將房捐撥補醫院經費前日曾由沈知事函邀各市鄉經董在縣公署集議茲將交議理由錄下查房捐一項每月收六千一百元或六千五百元不等以每月六千三百元牽算支一成辦公費六百三十元支縣警察費四千六百元其服裝及緝捕臨時等費每月牽算約四百餘元又撥市教育體育場一千二百元總共六千八百三十元以補助警察費每月六百元抵算實共支房捐項下六千二百三十元現由公立上海醫院董事會會長莫君提議將房捐撥補公立上海醫院經費現定每月提房捐六百元補助醫院所有不敷之警察費應在地方附稅酌提一成約每月撥補六百元今特邀集各市鄉紳董會議解决 
[附各市鄉經董復縣理由摘要]  
　　（洋涇市經董函）縣議會行將恢復房捐一項似宜提交縣會議决（陳行鄉經董函）房捐充全縣警察費係民國二年省議會議决咨行照辦事關全省似非一縣所能更張更非一鄉所敢妄議請查照省議會原案核奪（塘灣鄉經董函）房捐留充醫院經費如是則有醫院便無警察敝處籌欵綦難所派巡士或裁減或撤消仰候裁奪（引翔港經董函） 
公費竭蹶殊難籌措應俟縣議會回復公議雙方維持（閘北市經董函）警察醫院均爲地方要政宜兼籌並顧房捐旣撥醫院所缺警察費仍應商請工巡捐局籌撥以補不足（北橋鄉經董函）窮鄉僻壤無計可施醫院經費請另行籌集（三林鄉經董函）將房捐酌提以濟醫院眉急酌提之欵須視籌撥之欵稍有把握方可定若干成數當邀集各市鄉經董會議請縣長核定（曹行鄉經董函）擬俟縣會回復提交縣會議决（上海市經董函）請縣長將上海市房捐全數截留除撥醫院經費外儘數充上海市學務慈善等用若縣警察費由各市鄉分籌擔任庶權利義務各盡其道（閔行鄉經董函）警察經費係全縣性質斷非一鄉所可妄議且縣議會將次規復自必統籌全局權度重輕請提交議會公同議决 
[教育家之紀念碑]  
　　浦東各團體前經公議集資爲已故教育家楊月如君建立紀念銅碑曾誌本報茲悉該銅碑係由浦東中學經辦業　造竣决定樹立楊家渡縣立第二高等小學校内昨已刋發通告定民國六年一月一日上午九時行開幕禮想届時必有一番盛况也 
[屠宰稅簡章之修正]  
　　上海縣沈知事昨日接奉江蘇財政廳胡廳長訓令云案奉財政部訓令内開本部呈請將屠宰稅内宰牛一項停止徵收並將猪羊稅率略予變通一案於五年十一月三十日奉指令呈悉准如所擬辦理此令等因兹由本部將屠宰稅簡章遵照修正今卽將該簡章幷抄錄原呈令仰該廳長遵照辦 
 
 
 

Page 11

 
 
理並將屠宰稅簡章施行細則修正呈部備案可也此令等因並奉頒發簡章及原呈抄件到廳奉此查蘇省是項屠宰稅現擬改辦認稅業經訂定章程呈奉核准通行遵照在案所有前項施行細則自應廢止卽以前項呈准章程作爲施行細則至徵收稅率應卽遵照此次頒行修正簡章自明年一月一日起一體實行除通令外合亟錄印抄件令仰該知事遵照辦理此令修正屠宰稅簡章第一條屠宰稅以猪羊兩種爲限應徵稅額猪每頭大洋四角羊每頭大洋三角 
[發現受傷女屍續紀]  
　　美租界老靶子路四十五號洋房門前小花園旁發現頸受刀傷之女屍已記昨報昨日上午由公共公廨中西官王卜二君蒞所相騐據西醫驗係自戕身死當由住居四十六號之西人林士投案聲稱是日淸晨開後門出望見園旁臥一女屍身畔遺有剪刀一柄上有血跡並有女鞋一雙男草鞋一只是以鳴捕投案云云又據西探禀稱在屍身上檢出小洋六角銅元五枚中西官會商之下諭飭地保報堂收殮證物帶回捕房聽候查核 
[協緝傷害潮關洋員之逃兇]  
　　駐滬江蘇交涉公署昨奉副總統兼領江蘇督軍馮訓令開准廣東督軍咨據潮梅鎭守使莫擎宇呈據油頭商埠警察局呈報潮關洋員伍人玉（譯音）被戕逃兇一案該洋員係英國人住汕頭外馬路第十八號洋樓房内被人槍傷經局訊據該洋人所僱女僕鄭九娘供稱伍人玉所包上海妓女與其僱役阿發私通被伍察覺阿發卽挾仇槍傷乘間逃逸該洋人在福音醫院救治罔效因卽斃命除懸賞千元通令一體查拿解辦外合將本案詳情幷該兇手阿發籍貫年貌呈乞通電各省協緝歸案究辦等情相應咨請貴督軍轉行各屬一體緝拿具紉公誼等因事關洋人被害重賞購拿除分令外合開年貌訓令該員仰卽照知各界一體協拿計開阿發浙江寗波人身格高瘦牙齒微露開楊交涉員已分别轉行華租各界一體恊拿 
[製造局記事三則]  
　　陸軍第十師師長處永祥曾經咨請陸軍部轉令上海製造局訂造民國五年式勃郎林手鎗四百七十五桿以備撥給所部騎砲工輜各旅團營各級軍官隨時佩帶當時製造局李總辦原擬卽行開工旋因局庫無欵配購材料呈復軍部要求先行撥欵在案茲悉此項鎗價業經該師解部滙撥來滬電令速卽動工限四個半月如數造成故由李總辦與鎗廠委員王蘭生等議决定自陽曆明年一月三號爲始開做夜工四個半月於每日下午四點半各工匠日工完畢之後准其休息半小時於五點镜起重復進廠加做夜工四小時至九點鐘放工昨已論令鎗廠工　通告各工匠届時遵辦　　李總辦近　部令若將局中一切用款切實裁節當經查得機器廠内承造過山快砲需用之砲車五十餘輀業已一倂造成該廠工匠自可酌子裁汰茲已决定裁去翻砂冷作鐵匠車牀鉗牀工人一百十餘名業將應裁各　花名於昨日牌示發表限令工作至本月底爲止該匠等出入局門之通行蒞銅牌亦卽限令呈繳餘如砲彈廠工匠亦於昨日决定裁去七名此外銅引廠等亦須分别手藝之優劣酌量淘汰以節費用 
　　李總辦以民國六年歲首本局各廠匠自應循例給假以資休息擬於一二兩日停止工作兩天昨已通告各廠委員轉諭各工匠一體知照 
[小學遊藝會之先聲]  
　　楊樹浦滬江大學靑年會在楊樹浦橋堍設有兩等小學一所其經費概由靑年會會友及滬江學生支持開辦以來已三歷寒暑課程完善教員得人其畢業生可直接升送滬江大學預科肄業今擬於陽曆正月一號開遊藝會上午有學生中文及英文演說等下午有滬江大學學生編演新劇届時必甚熱閙 
[市立貧民學校舉行畢業式]  
　　南市陸家浜中道橋南首市立貧民學校定於三十日上午十時舉行年假休業式並給發本年第五届畢業證書已由該校主任袁頌豐函請政學商各界届時蒞校觀禮並請人演說 
[靑年會徵求會員消息]  
　　二十七號星期三下午五句鐘止徵求會第三次結分茲將八隊分數報告如下（一）土星隊一千五百六十四分（二）水星隊一千二百七十分（三）木星隊一千零四十一分（四）海王星隊一千零三十四分（五）金星隊九百九十八分（六）地球隊八百七十一分（七）天王星隊八百三十八分（八）火星隊八百十八分統計三星期共八千四百三十四分正 
[通俗宣講社明日宣講]  
　　通俗宣講社定於三十日（卽明日）下午二時假座英租界愛文義路池浜橋西首啓明學校（卽北京通俗宣講所）開第一百期宣講届時請汪春鑑徐惠　朱稼甫汪龍超吳卓崙朱文華諸君蒞會宣講並有印刷品分贈來賓 
[瀏河重建橋梁之進行]  
　　太倉旅滬同鄉會發起重建該縣瀏河鎭老浮橋一事現由大經洋行承包築昨經同鄉會事務所顧仁甫會同洪伯賢項惠卿張倫卿朱誦六吳抱峯等在所開會集議收欵辦法以及不敷之數致函瀏鄉公所再行設法募足乘此冬令水涸早日動工以觀厥成云 
[海軍學生尅日赴烟]  
　　此次海軍部在滬考取海軍學生一百人業由委員會揭曉茲聞委員會會長吳振南昨奉海軍部電令將考取諸生尅日運赴烟台海軍學校肄業等因該會當卽呈部派定福安練習艦一俟諸生到齊准陽曆元旦開赴烟台一面並通告各生知照 
[函送承認代銷之印花稅]  
　　上海稅務總公所吳靜山所長會同上海縣知事沈賓昌函致縣商會略云案印花稅事宜前經部派督查員蒞滬督查迭次邀集會議已由貴商會承認代銷票額一萬元總商會承認代銷票額二萬元熱心勸導至爲銘佩現電奉財政廳核發一二分印花稅票三萬元除函送總商會計一分票十二包合票額六千元又二分票十四包合票額一萬四千元其餘一分票四包合票額二千元又二分票八包合票額八千元共合一萬元相應函送卽希查收勸銷見復並集欵送縣彚解爲荷　 
[護軍使在任持服]  
　　松滬護軍使楊善德君因丁母艱曾請辭職刻奉江蘇馮督軍電令轉奉部令以滬上華洋互市地關重要防務尤宜注意着給假一月在署治喪母庸辭職等因楊君奉到電令後卽遵照辦理所有署中一切公事暫委本署參謀長趙聯璜代拆代行 
[警署取締裁縫店]  
　　賃居滬南萃豐弄向業成衣之瀏河人陳阿大近將接做之綢布衣料付質化用避往租界當由失主豐盛號等各戸函報第一　警察署請爲追究董警正當卽飭　將店夥周炳南及陳妻陸氏傳案問明論令該氏將夫交出以憑核辦該夥周炳南交保候示並由董警正查得境内各成衣店捲質主顧製衣物料逃匿者甚多不得不　行取締是以傳到成衣店主一百二十餘人着各覔取的保方准開設否則勒令閉歇 
[水仙宫和尚被控]  
　　　城水仙宫住持僧華山被人邀請律師在租界公共公廨起訴昨經中西官備文派探至地方檢察廳聲請移提華山到案質訊林廳長卽派法警協同來探往提適華山他出不在廟中遂卽回廳報告 
[請求省釋之無效]  
　　無賴陳東生周建卿等前因在外滋事經淞滬警察廳提案訊供判押在案前日由商民蕭汝貴等聯名投廳具　請求將陳東生等省釋徐廳長以陳等在外滋撥實屬不法此次經司法科判處拘役已格外從寛該商等所請各節碍難照准昨已明晰批駁矣 
[趕理民刑訴訟之忙碌]  
　　地方審檢廳袁林兩廳長近奉高等廳令飭以陽曆年終將届所有刑民訴訟各案亟應分别理結詳報母延等因是以袁林兩廳長連日委派推檢各官將承辦民刑各案迅速理結頗極忙碌 
[私運洋煙料子]  
　　李順甫用洋鐵火油箱六隻内裝洋烟料子雇陸桂福之划船運往内地消售昨午駛至滬北白大橋江面爲水巡捕房探捕查見詰問箱中何物據稱係是油漆該探詳加察閱知是洋烟料子遂將人贓一倂拘送地方檢察廳請爲訊辦 
[探警馳往三林塘]  
　　上海縣警佐景毓華昨據浦東第五警區區員王俊甫報告訪聞境内三林塘鎭近有匪船二艦泊於附近港内船中載有匪類數人希圖掠劫該鎭商舖惟區中警士無多誠恐難以防禦請爲撥警馳往協防等情當由景警佐立派偵探二名警士四名荷鎗實彈於昨日午後馳往三林塘鎭嚴加防範 
[鐘樓誤報火警]  
　　昨日十二點一刻時南市救火聯合會鐘樓遽報警鐘一下聞係小西門左近失愼各區皮帶車相繼往救未幾折回詢其原因據云小西門外沿馬路十七號莫姓在屋後空地上因收烊錫箔灰爆裂泥管數十個以致濃烟四布瞭望台疑爲火警 
[上林里火警續誌]  
　　公共租界廣東路上林里王湘記木作起火延燒四隣燬去樓房二十餘間已誌前報茲經老閘捕房查得該木作保有火險因將該作主王福基傳至捕房詢據聲稱係同居人某甲起火甲已逃匿等語捕頭以事關保險起火且延及隣居十餘家自應澈究着王限日將甲尋交捕房詰問 
[失愼從寛免罰]  
　　法新租界南陽橋南陽里一號門牌信益香烟嘴公司於本月二十號晚九時不戒於火延燒隔壁兩號門牌劉姓等所居之房屋十餘幢事後由嵩山路捕房捕頭飭探前往查得該公司保有火險銀一千五百兩當將信益司賬蔣翰卿管工人王仁法兩人拘入捕房押候查辦等情已誌前報昨由捕房解送法公堂請究蔣王同稱該公司開設已有二年向由某公司保險是晚不知如何失愼及上樓施救已經不及當被焚去存貨十二箱值價銀二千餘兩又機器兩部請察中西讞員會商之下姑念該公司損失已鉅從寛免罰判將蔣王兩人開釋 
[上將察海防]  
　　海軍上將薩鼎銘前晚乘滬甯火車來滬昨晨又乘淞滬火車赴吳淞察閱海防聞當晚卽須回滬云 
[閘北又將施粥]  
　　閘北慈善　總董錢貴三沈聯芳二君以現届隆冬亟應舉辦施粥以濟窮黎此項經費去年十二月三十一號由寳二縣知事與工巡捐局局長並錢沈二董議定每年冬季歸工巡捐局在地方統捐項下撥解洋二千元不敷之處另行　集錢沈二董爰于前日函請上海縣知事咨請工巡捐局按照成案陸續撥給以資開辦一面由該團主任王彬産派工修理作灶搭盖蘆棚不　開辦 
[批奬安插游民之義舉]  
　　滬海道公署昨批棉紗業商人田瑞年等呈設局籌辦工藝收養游民請核准立案由呈及簡章　悉游民爲國之蠧該商等痛心時局籌設局所以期安插誠屬遠大之圖熱誠愛國殊堪嘉尚惟關於籌募捐欵各節必須妥定規章愼重將事庶期有利無弊旣據並呈　候示遵可也此批 
[老婦受傷殞命]  
　　日前有某姓老嫗乘電車至海甯路下車時跌仆受傷當由捕房送至新閘廣仁醫院療治無效於昨日身死屍送驗屍所聽候報驗 
[三誌吞服種子藥後之怪現象]  
　　浦東陸家嘴鄉民王萃林將種子藥給予伊妻楊氏吞服　覺腹痛昏暈倒地由三區警局送院醫治王則解送地方檢察廳訊供判押在案昨午林廳長委派沈檢察官沈檢驗員等至仁濟醫院驗得王楊氏受毒尚輕據醫生云須二星期方可醫痊其所受之毒似係嗎啡等類沈君卽返廳禀復 
[巡警毆人之儆戒]  
　　浦東洋涇鎭三區二分駐所一百二十二號巡警劉金林日前毆打小車夫唐善榮經該所馬恩起警佐派令巡長調查屬實飭將該警痛責軍棍一百下以儆其餘 
[同業索欠之衝突]  
　　賣油豆腐之戴杏生昨與同業王福安索欠起釁互相口角戴妻金氏妻謝氏亦均上前帮助彼此扭毆各受微傷旋有巡警到來將雙方拘解二區一分署轉送地方檢察廳訊辦 
[私用賬欵案暫緩復訊]  
　　江西路利康錢莊控用人劉錫華私用賬洋二千零八十三元一案昨晨由公共公廨復訊據原告代表律師上堂譯稱此案被告已央人在外理勸應請展期訊理訊之被告亦延律師到堂聲稱原告律師之主張本律師亦表同意判劉交三千元人洋並保無保押候訊核 
[米行夥扭住債戸]  
　　閘北長安路萬隆米行夥黄順濤昨扭陳瑞生至四區警署控稱陳前在公益里開設久成米店時被伊欠去貨價洋五百餘元已在寳山縣公署起訴陳竟避匿不面今在途中遇見扭案請究姚警正諭將被告暫押聽候核奪 
[限期交還貨欵]  
　　陳道丕昨至法公堂控稱前有某鞋子店主林銀紹虧欠貨洋五百餘元付來各店支票十餘張到期往收祗收到洋一百餘元尚有四百餘元之退票向林索取置之不理請求訊追林銀紹供所付之票至今仍可往收聶讞員判林交人銀並保限十四天繳洋 
[弔閱肉店賬簿]  
　　肉店主張傳炎昨至法公堂控被徐有堂虧欠貨洋四十二元五角向索數次今付來洋十元餘欠不理請求訊究徐有堂供除付過外祗欠洋七元是實聶讞員判各將賬簿呈案再行核斷 
[認領被拐媳婦]  
　　拐匪王桂生盛耀廷謝國祥等因誘拐婦人黄張氏女子范阿寳由救濟會函送地方檢察廳究辦在案茲悉黄張氏等被拐後已山該匪王桂生逼令認爲夫婦及至到廳該氏始聲明家有丈夫現在寗波貿易昨日午後由氏翁黄春元到廳具禀請求將媳給領林廳長諭候訊明發落 
[不認爲非作歹]  
　　如臯縣人王得仁（卽小老王）身穿綢皮衣服經過常州武進縣公署附近經該署警探查見以其形跡可疑向之盤諸言語支吾遂被帶入縣署經該縣知事訊知王在上海公共租界内犯有搶刦金戒之案當於前日涙警將王押送來滬昨解公共公廨請究卽據老閘捕房中西包探投訴各節訊之王供稱販賣花生爲業所穿皮袍係在沙溪鎭出洋三十二元買來並不爲非中西官判王押候查明曾否犯案於下禮拜四再行訊核 
[女犯因病開釋]  
　　婦人周王氏因於去秋誘拐楊樹浦路十六歲女子王桂卿由探拘解公共公廨訊實判押女所二年在案　因在押患病　看所婦人訴知檢察處轉禀關讞員函請西醫驗明於昨日知照捕房將案由單呈案禀奉中西官判氏開釋自行醫治 
[澈查金表金洋之來歷]  
　　王小弟不知何來金表金小洋前日携至唐家弄某小茶館内圓消被探查見以期形跡可疑向詰來歷不能指實當將人贓帶入捕房昨解公共公廨請究經中西官訊據供稱係在浦東得來判王押候查明再訊 
[攫取金飾之懲治]  
　　紹興人丁三十因在平橋路攫取蔡楊氏金耳環圖逃被探追獲拘押捕房昨解公共公廨請究經中西官研究屬實判丁押西牢三月示備又流氓徐餘慶前日在東唐家弄攫取韓甘氏金耳環圖逃被行人應春文帮同追獲鳴捕拘入捕房昨解公共公堂經中西官訊實判押西牢年半贓交原告領同 
[承認串竊分贓]  
　　蘇州人張仁卿前日至新閘白克路八百五十六號門牌周文卿家以租屋爲由乘間竊取紫羔皮袍一件逃逸旋經周在法租界遇見扭控法捕房轉送至老閘捕房昨解公共公廨經中西官訊據張仁卿供認與兪鐵君串竊祗分得贓洋二元等語判押西牢一月期滿遞回蘇州原籍並飭補提人證解究 
[航商注意]  
　　中國各口巡工司布告航商略謂長江崇明縣花鳥山北島（海道圖說作北馬鞍島）鐙塔曾置頭等透鏡旋轉明滅折光鐙一個現約本月三十日改置頭等放歛鐙每十五秒時放歛熖光一次光力能抵五十萬枝蠟燭各處船隻務宜留心詳記以免疎虞云云 
[謝劵]  
　　博文女學校定隂曆十二月初九日開第一次懇親游藝會昨贈展覽劵四紙滬江大學靑年會附屬兩等小學定一月一號開遊藝會昨贈展覽劵一紙夏令配克影戲院設在靜安寺路卡德路轉角每夜九時開演星期日開演日戲昨贈入場劵一紙合書誌謝 
雜評二 
[上海市之房捐（庸）]  
　　以例案言依民國元年之省令各縣地方警察費除受省欵之補助外得就本地房茶各捐儘先撥抵是上海房捐之用於警察就成案言之固甚正當也 
　　以範圍言上海之地方警察屬於全縣而上海市之房捐則由一市住民所輸納是上海市之房捐專用於全縣警察就性質言之固不無疑問也 
　　嗚呼自治未復而縣與市鄉間財産上之爭議已啓端倪將來縣市鄉議會重開卽此上海市房捐一問題已供議員諸君之討論矣 
來函　 
[陸伯鴻來函]  
　　敬扄者本月二十四日報載追悼沈縵雲先生預　有鄙人賤名亦與諸君子並列廻思縵雲先生與鄙人確係交情演厚友誼頗篤惟設奠吊祭則限於教規未便與問除函知沈府外應卽登報聲明卽祈登入來函欄藉以更正陸伯鴻謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[冬郎别傳] [  瘦蝶]  
　　冬郎世居北陸自諱其姓氏或謂郎本終氏産爲韜晦計故以其姓之半自署爲名或謂郎深慕韓冬郎之爲人故亦字曰冬郎或又云前二說皆非是冬郎以誕於立冬日而得名至其氏族已不可考僅知其爲北産耳郎風度端凝雖面如黑王相公而望之儼然若凛乎不可犯時於厚重之中偶露和煦之氣人擬之曰小春蓋確肖郎之狀態也郎家本寒素雖單衣練裾奔走於風雪中顧傲骨稜稜無些子寒酸氣識者知郎非凡品爭相契重揖之入南檐下相與縱談天下事郎慨然曰斡運環周天地之至理弱極必强否極則泰自强之道在我而已苟能有苦志之元首如越王之抱冰勵俗之良牧同隱之之披絮則融風布序一陽來復翹足可待若舉國上下但知錦帳紅爐黄醅綠髦鄙聘如黨太尉向美人醇酒中求生活則鴛衾乍暖鳳歷又更十暑三箱迅同轉瞬亦何足以有爲哉人許爲至論郎耐勞苦不畏栗烈必初寒殆御裘刻苦讀書晷短則焚膏以繼嘗自詡謂深知三餘滋味者雖雪竹風梅蕭條相對布衾如鐵獸炭不温郎文史足用怡然自樂敲冰煑茗斷虀劃粥其堅苦卓絶如此會日南至郎登觀象臺書雲物以占災祥幷繪九九消寒圖暇日訪瘦羊博士爲動物之研究炙紅絲硯揮靑鏤筆筆端冰花璨然手僵不稍輟暖金之盒辟寒之香槩屛不御焉賈閔仙除夕祭詩郎聞之哂曰賈郎嘔盡心血爲此無益之事盍移此精神以著經世文章乎雖然堅苦如余幾曾如願會當賣盡癡獃略事旨蓄以侍北堂之愛日也窮隂殺節急景凋年復何所繫懸而遲遲吾行耶是夕拂衣竟去人有見之者謂郎偕孟浩然在壩橋雪中方策蹇訪梅花云（四） 
詩話 
　　余兩見自由談載有香奩詩數首讀之頗覺香艶動人先兄梅盦夙擅艶體嘗作香閨雜咏云同眠轉覺　衾寬那識秋生午夜寒最是曉窓怨枕畔紅腮無計避郎看倚郎閒看雨餘雲池面渡紅浸夕曛手撚靑梅低首語已曾三月未湔裙曾把姮娥當小名同衾人好是同庚由來明月應呼姊恰早檀郎四月生一稜琥珀枕香肩茉莉囊懸翠髻邊貪抱紗　凉月影語郎今夜且分眠傍簾捉得柳花多陡覺心慵罷掃蛾笑並闌干携手坐與朗細數指間螺曉霞如綺照粧樓出帳春蛾淡欲羞同此雙彎新月樣一經郎畫便無愁古意幽情繪聲繪影眞柔金軟玉手也原作尚不止此恐佔篇幅故節錄其尤[  南徐憶梅] 不受酬 
小說 
[言情小說妍鏡（二十章四）] [  常覺小蝶合譯天虛我生潤文]  
　　嫿娜見華爾至則亦廻首微頳一笑曰君亦來耶華爾笑曰吾乃幸而逃出人海然已大　伹君於何時遇密斯白理安耶嫿娜曰才頃耳今尚欲與柰梨往覓其同來之友人君亦能同往乎華爾時方與予爲禮聞語則廻首曰佳雖然哈　夫人何往嫿娜又微　曰渠方與勞倫司閒談頃在窻次言次回視不見則曰殆他適矣華爾頷之復含笑向予曰密斯近狀當佳勝令弟亞琪復如何予曰謝君吾弟佳也華爾曰吾嘗於藏書樓中相遇一次聞渠將應文官考試確乎言次已步入廣室忽爲人潮一湧不期與茀雷兩媪相值致予欲答華爾之辭尚未出口而蘭淑已呼予曰密斯白理安汝乃何往吾儕覓汝苦矣而勞倫司動爵復何往言次忽見嫿娜彼等殆嘗遇於晏會之場故曾相議遂互相爲禮而嫿娜且嬌嗔予曰柰梨汝誠可惡汝今居茀雷夫人之家乃亦不向予言及兩媪見嫿娜與予親密之狀均相顧錯愕而予則殊覺局促嫿娜曰奇哉豈柰梨於君等之前亦未語及我耶茀雷曰然密斯白理安固未嘗言之嫿娜曰密斯白理安耶渠固有名何以不呼之曰柰梨予至此乃大窘亟曰嫿娜吾固未嘗以名告夫人也且此中底細吾猶未暇告君蓋吾已受夫人之僱爲其伴女矣嫿娜乃大愕曰伴女耶此誠何解茀雷夫人奈何竟僱柰梨以爲女伴蘭淑急曰密斯嫿娜此當見恕蓋密斯白理安固亦未嘗自言爲今友也茀雷則顫聲曰吾意白理安亦不當言吾人有慢於彼予見三人且將决裂則亦急曰嫿娜此事實出我願且茀雷夫人遇我亦至優禮無異子女嫿娜曰柰梨已往之事吾未前聞且不必言但今以後吾必不能容汝再爲此事汝卽可至我家而居意茀雷夫人亦必能許汝兩媪至此顔始漸解乃握予手曰今姑勿言此但勞倫司已何往華爾立曰吾當往覓之言次卽去嫿娜乃向兩媪笑謝曰夫人當恕予適間唐突茀雷蘭淑皆笑曰此何言恕者但君將於何時引密斯白理安去蓋吾人相處已久而密斯白理安性情婉淑尤能伴吾儕寂寞嫿娜笑曰固也惟柰梨至得人憐故亦不得不請割愛而爲吾伴（未完） 
　　昨日插畫爲『張長内務提出議院之疑意』十一字組成 
　　徵　諧文每千字分五等酬自六元至二元駢散不拘宜切時事閱者諸君注意今日新自由談印在後幅 
 
 
 

Page 15

 
 
新自由談 
短篇小說 
[社會短篇原著（覺生譯）]  
　　某日爲高維爾市集之期四方農人及婦女爭集市上一時寒暄聲論價聲牛嘷犬吠雜然並作海希孔是日亦赴市海家貧老矣病痺扶杖蹣跚向市中而來偶見地上遺一帶方傴僂俯拾忽見馬爾廷正立於肆側目灼灼注視馬以製鞍具爲業設肆市中生涯頗不惡先是二人本莫逆後以細故失歡不通問聞已久是時二人不期相遇意至怏怏海意拾一敝帶於途實非長者所爲爲馬所知定當嘲譏備至故雅不欲爲其所見亟納諸囊中僞爲覓物不得狀俏然起行匆匆向人叢中去瞬已不見交易旣退日已中矣賈客商販羣集沽家午餐朱爾登酒肆座客盡滿座中以農人爲多據桌論貿易事或談氣候或詢家務正高談間忽聞道中鼓聲塡然沾客爭赴門外視之鼓聲忽住有人高呼曰諸君聽之今晨霍白克先生遺一錢囊藏佛郎五百及重要契約數紙諸君有拾得者請速交還否則交梅侣公署酬二十佛郎周呼而過羣客復返於是談鉻一變而爭論霍白克事矣飯未竟忽一軍官昂然入詢曰海希孔在是耶海　座起立曰某在斯君呼我奚事曰請君速與予同赴梅侣公署有言奉詢海生平足跡未至公庭聞言大驚然又不敢不行囁嚅曰行矣旣抵公署縣官高坐椅中氣概凛然二人旣入乃言曰海希孔有人目覩汝拾霍白克錢囊有諸海愕然不知所對良久始囁嚅曰我拾一錢囊乎曰然有人言之海曰鄉曲細民不識禮儀微縣尊言則並不知錢囊之爲何物也（明日續完） 
謎話 
　　家君所製六才謎題面喜用陳語故覺典雅不俗今擇其工者彚錄於下如（舉案齊眉）射『眼皮上供養』（客星犯帝座）射『腿兒相壓』（對棋陪謝傳）射『見安排車兒馬兒』扣用安字甚巧又（宋江着張順至康王府）射『我自病患要安』扣用安字亦妙又（春水船如天上坐）射『我便要浮槎到日月邊』（手捲抛書午夢長）射『睡昏昏不待觀經史』（楊柳池邊春睡足）射『恰對菱花樓上晚粧罷』對仗頗工尤妙在却對二字又（隔水問樵夫）射『無投處』又（油然作雲）射『熬熬煎煎的氣』（天無二日）射『西没東升有誰共』均極自然又（百八牟尼）射『鐘聲佛號』（檀口揾香腮）射『臉兒相偎』（天衣無縫）射『不費半絲紅線』（鑄鏡）射『分明打個照面』此外以史事作面者如（王子猷看竹）射『要算主人情重』（曹大家上書救兄）射『說哥哥病久』均工切不浮（宋焜）（二） 
聯話 
　　徐州張勳生祠内楹聯約有百數十副之多幾無一不鋪叙其戰績而歌功頌德者此種聯語本無價值可言惟江甯顧賜書一聯云北退次徐南征始徐巡長江五省又駐徐證此邦香火前緣固應爲石相築祠欒公立社』剿宿遷匪平碭山匪淸東海數年之積匪是上將韜鈐小試已不讓建封節度萬福威名』全用徐海本地風光語皆冷雋可味又張自作一聯云我不知何者樹德何者立威只緣餘孽未淸荷戟重來稍盡軍人本職』古亦有生而鑄金生而刻石自揣美名難副登堂强醉多慚父老深情』正合其口吻不知何人捉刀耳（濟航）（二） 
文字因緣 
[歐美名家小說叢刋序（爲嶁瘦鵑作）（天虛我生）]  
　　文人不幸而爲小說家尤不幸而爲繙譯之小說家蓋小說家者大都窮年兀兀富於才而嗇於遇其生平所歷之境尤必坎坷困塞不遂其志於是發其牢騷吐其鬱勃爲憤世疾俗之言與天地造物抗愈抗而愈窮愈窮而愈工此固凡爲小說家者必經之軌道也所以快讀者之心者在此而招世人之忌者亦在此其不幸爲何如然而文字有靈不脛而走一篇傳誦婦稚皆知君子疾没世而名不稱者小說家可無憾焉是又小說家之幸也雖然小說家之傳與不傳亦有幸與不幸歐美小說家之小說得傳於中國是固歐美小說家之幸中國之小說家乃藉歐美小說家而傳則又中國小說之不幸也何言之歐美文字絶不同於中國卽其言語舉動亦都扞格不入若使直譯其文以供社會勢必如釋家經咒一般讀者幾莫名其妙等而上之則或如耶蘇基督之福音其妙乃不可言小說如此果能合於社會心理否耶要不待言矣故繙譯小說非小說家莫能夫以小說家而繙譯小說猶戲曲家之搬演舊劇也同一戲曲劇情而或則音調瀏亮神情活現或則呆板直腔狀如木偶其工與拙正不可以道里計也而能手尤能於插科道白之間參以己意排場佈景之間盡其能事是故同是一劇名角演之而可觀庸手演之而可厭固不在劇本之優與劣也某劇受社會歡迎實賴某名伶之善演耳使名伶而不演此劇則此一劇亦必不傳於世猶之歐美小說使無中國小說家爲之繙譯則其小說必不傳於中國使譯之者而爲庸手則其小說雖傳亦必不受社會之歡迎是故同一原本而譯筆不同同一事實而趣味不同是蓋全在譯者之能參以已意盡其能事與名伶之演舊劇同一苦心孤詣而非識曲者不能知也世之讀小說者但知歐美名家小說有足觀者而不知歐美小說微中國小說家爲之繙譯又惡乎能名人但知繙譯之小說爲歐美名家所著而不知其全書之中除事實外盡爲中國小說家之文字也豈非吾儕小說家之大不幸耶周子瘦　固善著小說者乃費三年之功譯此四十餘家說部推而崇之曰歐美名家小說吾知讀此書者必曰某小說家之小說誠不愧爲歐美之名家也而不知其文字實爲瘦鵑之文字寗非瘦鵑之大不幸哉悲夫 
 
 
 
 

Page 16

 
 
   
 
