# 1889 - 332 - 4905974

 

Page 1

 
 
[續解浙賑] [  申報舘協振所謹啓]  
　　本舘自開　江　賑捐後卽　諸大　士源源捐助得以集腋成裘前曾以鷹洋二千元解往浙江規元　千兩解往江蘇派友會同散放兹　　君殿臣由浙來函謂浙中災况甚深待賑孔亟因又解往規銀二千兩惟是被災之區廣博無際哀鴻萬　錢喘難延尚大君子慷慨解囊多多益善庶幾道旁黄馘不致溝壑同塡乎泚筆之餘謹九叩首以請命 
[貴物助賑] [  申報館協賑所謹啓]  
　　昨日本舘恊賑所接得佩之大善士手言并白玉烟壺瑪瑙烟壺墨珀烟壺翡翠笛頭白玉笛頭漢玉手釧白玉如意頭白玉長言掛各一　小方勒兩對囑爲變價彚入賑捐本舘祗領之餘敬代災民九叩首遥謝隨託玉器鋪從公估價計值鷹洋十六元伏望諸君子慷慨解囊速臨購取庶　楊枝一滴得以灑遍蒼生乎 
[賣捐墨寳] [  申報館協賑所謹啓]  
　　申左夢畹生黄君式權夙工八分書尋常不輕爲人染翰兹以江浙災重飢民待哺嗷嗷特書號楹　十聨囑本舘易資以　賑欵未及三日卽已售完而問價者仍接踵而來遂又用佳紙書成十聯每聯仍收鷹洋五角諸君子如欲得其墨寳者請移　至帳房　購旣堪補壁又可療飢一與　兩善兼誠不易得之機　焉此啓 
[曹倉分惠] [  申報館協振所謹啓]  
　　昨承江東隱裔以初印　文備覽全部託爲覔售以充江浙賑需困　磬懸惟憫翳桑之餓饑堪　　　分輯柳之功仁術仁心　堪欽佩已查是　近代已于刋本中依字典都首書成楷字而以篆隸分掇其下原原本本　据精詳允爲秦漢功臣豈第作臨池之助　君子有博雅　古者請及早來舘購取可也 
[工賑商辦議]  
　　泰西之財賦出於商中國之財賦出於農而其原皆出於地非中西之意見懸殊情形迥異也士冠四民中西皆然自士以外泰西首重商而工次之農僅附於工之列不甚見重蓋萬物雖本於天工必助之以人力而後可用顧物之　也必使工與農作之而工與農又不能自作也一切購置機器雇用人夫必有商焉以總其成此泰西所以重商也中國則首　農而工次之商猶居於工之次不甚見重盖五穀者人所賴以生者也百物者人所資以用者也顧百物廢而不用猶無害於民之生五穀廢則人不得食而死工次於農職是之由至於商不過挽　轉運而已通功易事以羡補不足天下雖不可廢商而商又何加於天下而重之此中國所以重農也夫惟泰西重商故雖凶年饑歲　食未　　魚鹽之利　是也煤鐵之利　是也又可至老弱轉乎溝壑壯者散而之四方乎夫惟中國重農故凶年飢歲　賦無所出其爲災也甚於泰西本年霪雨爲災禾棉受害江浙荒象尤重　天庾正供分别蠲緩樂　好施之士勸捐助賑靡策不　大憲深謀遠慮恐有地棍流氓愍不畏法乘地方歉收夥衆搶奪擾害挾制或因賑貸稍遲喧閙官衙或因　積未　爬搶紳富且恐刦盜匪徒從中勾結煽惑滋擾遂申明定例出示曉諭嗟爾飢民自當安分守貧靜候勸辦不敢藕荒滋事自罹法　矣顧吾思之人苟飽食暖衣安居樂業雖莠民亦且畏法懷刑至於凶荒荐至啼飢號寒雖良民亦必𫉶　犯義非不知國家功令森嚴豈容輕身嘗試無如謀生無計求食維艱甘冒刑章苟全性命此其情亦犬可哀　爲　上者宜有以安輯之區處之俾天下各遂其生無失其所不徒以賑撫博美名以施濟稱盛德也竊思數年以來講求洋務仿效西法旣已不遺餘力矣一切輪船鐵路電報製造煤鐵諸礦皆已招股興工創制開辦而說者第以工鉅費重成功爲難歲歉力綿集貲匪易余不以爲然嘗謂講求洋務仿效西法莫如聽民自爲而官不問夫至於聽民自爲而官不問則旣精益精　新乂新特一轉移間而不自知焉今之輪船鐵路電報製造煤鐵諸礦非不蒸蒸日上也無如與股者雖屬商人　理者實爲官憲民間仰而望之更無從測其端倪窮其究竟雖推曁而擴充之不可得也向使聽民自爲而官不問則不獨設公司招股份也卽尋常日用之器技藝工作之事或可以機器代人力或可以藥水助夫工始猶　　繼而風行　謂講求仿效者未嘗不在是也若必設公司招股份亦當如民間夥開典鋪之例經手董事均屬商人　有弊端民間能自覺察預爲周防夫如是又奚患乎工鉅費重乎至於歲歉力棉尤無足患從來地方荒歉待賑孔殷　事者輙有以工代賑　議以工代賑一惠災區太廣一患　國帑未充若由以工代賑之議而襲用其意變通其法不由官辦而由商辦一切輪舟鐵路電報製造煤鐵諸礦所爲推曁而擴充之者在此時矣然則歲歉力棉奚獨不足爲患因歲　力綿之故而講求洋務仿效西法不亦可乎今天下之商賈皆聚於滬上其膺鉅任擁厚資欲擇一業而爲之者不乏其人苟使之講求洋務仿效西法寛其禁令絶其牽制俾其中有所利焉利之所在孰不爭趨有志竟成可立而待當年歲歉收之際與以工代賑之法相附而行　裨飢民誠非淺鮮至西法旣興之後并可以易　農之風爲重商雖凶年饑歲糧食未充而魚鹽煤鐵皆有所利以有易無無虞菜色則雖謂工賑商辦之說爲救荒備荒之一策也可 
[本館接奉電音]  
　　昨由京友電傳上諭二道敬謹譯登○十一月初十日奉　上諭甘肅甘州府知府員缺着燕起烈補授欽此同日奉上諭止黄旂護軍統領桂祥奏恭逢恩詔請將因公革職人員量加錄用等語已愅護軍叅領若麟着交兵部帶領引見欽此 
[帝京雜紀]  
　　詹事府爲曉諭考試日期事照得本府供事懸缺業經出示招考今據投考人等赴府呈遞印結相應定期考試爲此示仰　考人等知悉於十一月二十日黎明各帶　硯赴本府同候點名考試　官凛遵勿違○新任禮部满右侍郎景茀亭少宗伯　諏吉於十一月初二日已刻履新先期由司務廳出示傳知四司兩檔房旗满司員筆政鑄印局大使會同四譯舘大使序班通官太醫院吏目官生僧錄道錄以及吏役人等至期進署伺候一體謁見○譚序初中丞奏稱雲南元江州新平等縣本年七八月間天氣亢旱缺少雨澤又復　生遍地大田　　旣苦於旱莖葉漸形枯槁又被　食所存無幾小民兩罹天災情殊可憫先由該地方官開倉撥賑並飭該管司道籌款賑撫酌備籽種酌量補種以爲桑榆之計○吏部爲　傳事所有察哈爾都統衙門空銜筆帖式僧格多晋丹托多忙　　密楊拉札布 
 
 

Page 2

 
 
賽瑚璧圖巴圖倭齊爾阿木固朗等六員咨請由部考試等因相應　傳各員於十一月初二日已刻親身赴部伺候考試勿得自悮○宗人府爲咨傳事所有本年考試翎縀之年满十歲以上土貝勒貝子公之子弟本府於十一月初二日奏請　欽派大臣在東安門内南箭亭正白旗侍　教塲考試俟取定後由本府帶領引　見爲此咨傳王公各門上此次應行考試各人於是日黎明携帶弓箭赴該教塲以備　欽派大臣考試○吏部示所有十　分選知縣裘宗圻桂超程懋祺錢登雲土錫侯李樹藩葉大烜等七員又保舉河南候補知縣李桂芬一員定於十一月初二日帶領引　見相應傳令該員於十一月初二日晚在内城左近歇宿於初三日子刻穿紅青褂佩帶荷包手巾挂朝珠備帶補褂元青褂前赴左翼門外報到伺候帶領引　見再傳該員於初一日午刻衣冠赴部以備演習口奏履歴倘是日不到定行扣除○陜西綏德州米脂等縣秋雨連　河水漲溢屋廬田畝衝没大半小民紛紛遷避禾糧半付東流牲畜間有傷斃婦孺艱於步履有被漂没者經張中丞開放倉穀籌曾急賑並飭委員分往災區會同該印官履勘分别賑恤業已馳報　九重矣○宛　良鄉房山所屬村莊近因天時不正瘟疫流口展轉傳染日有死亡醫藥不及繼以鍼灸竟有藥甫入口針灸未畢而立死者人皆爲之束手若能延挨兩日卽無妨矣○禮部示傳宗室官學候補教習朱炳藩八旗官學候補教習范計瑃李方慤等限三日内親身赴部騐到並携帶筆硯以備塡寫親供當堂覈對筆跡勿違○太和門工程應需黄琉璃磚瓦經工部札由琉璃窑照式燒造現經　窑廠監督飭匠將頭批黄琉璃底瓦二萬塊用駱駝裝運人京抬入大内送交太和門工程處騐收以備需用 
[北通近聞]  
　　今秋江浙兩省被水成災北地米價日日飛漲曰米每石價銀四兩有奇麥子芝麻價亦日增一日辛通屬大出豐稔雜糧價尚平平貧寒之家庶免啼飢之歎○東陵委員會同坐糧廳騐收兵米前曾列報十月二十二日將粟米六萬石一律收竣雇車裝連東陵福郎中於二十三日進城拜客不日遄歸○時届冬令宵小較平日尤多尹憲札飭通協右營東路捕盜營在西大街設立緝捕總局每夜在城廂内外分叚梭巡鎗聲不絶盜賊其亦聞聲遠遁耶○北門内魁星樓年久頽圮片瓦無存今年經地方官紳捐資重建七月杪工竣順天文鄉試通邑中三名武鄉試中五名人以爲建樓所致也其然乎其不然乎○通州官車局現移西街周京兆專祠間壁土木油飾於十月内工竣聞高大京兆尚欲親臨閱視云○十月十九日張家灣雇定同泰和班演戲四天二十五日北門外高安屯雇定人和班演戲四天遠近居民相率往觀甚爲熱閙○時届小雪運河船隻多有停泊小河口外不復載貨者俟明春氷泮再行駕駛 
[寍波近事]  
　　時届隆冬夜巡宜密寍波府城内外各栅欄之朽敗者刻已一律更新並諭令看栅夫夜間行人無燈籠不准開栅放入城門啓閉限以時刻非有印片者不能任意呌呼似此防範周詳宜乎宵小絶跡矣不料鼠竊之輩每在僻靜之處一試其妙手空空鋪户居民大受其累安得另行設法俾若輩無隙可乘也○每逢考試往往有不肖賭棍藉此以罄人腰纒屢經厲禁高懸而若輩終愍不畏法邇來有人在校王館附近開塲聚賭忌憚全無有地方之責者曷不嚴拿而重辦之也 
[南徐佚史]  
　　月前劉省三爵帥檄令竇統帶至鎭江在西門外德星宮招募勇丁六百名以補銘字撫標中營之缺其所錄用者俱係三江人三湘子弟一槪屏棄十月二十八日在德星宮開點其果願投營効刀者祗得三四百人統帶令逐日支領小口糧一俟成軍卽頒發軍裝號衣然後用兵輪載往臺北○西門橋回民戴某之子年逾而立今春忽患瘋癲或笑或啼全無倫次延醫服藥迄未奏功邇來病勢日增突於某日惘惘出門至甘露寺前投江自盡行人瞭見大呼救人比及有船到時甲已隨波逐流杳無蹤影矣次日戴知之早已無從援手遂赴救　局掛號懇爲打撈連日尚未撈獲想已葬身魚腹之中也○江漢木商以丹徒縣王芝蘭邑尊曾爲判斷曲直遂公製匾　一方文曰化行江漢并抱柱對一聨德政牌兩對衣冠送至署中邑尊設筵欵之暢飲而散○邇來各業皆甚清寥物貨如山無人顧問盖緣各省非水卽旱災象迭呈是以繁盛之區因之而亦冷落也京口有源行素稱殷厚不虞前月之杪忽然倒閉所虧不下四萬餘金行主及買辦均避匿無蹤所欠鎭源錢庄及各號金貲有人出爲調停槪以五成償給未審各號能允諾否也 
[金陵火警]  
　　上月廿九日金陵水西門内坊口大街裕大錢店於是日開張先一夕同事多未睡廚下燈火輝煌一手照在案板上旁一篾籠忽被燭燃着經人瞥見得以撲息於是彼此相戒惟恐吴回氏或作趨炎之客來赶熱閙新巿詎越日清晨不知何故竟一炬而焚之推原起火之由咸謂晴曦纔上鴟吻店規盥者飲者都就老虎灶買開水店内例不作晨炊别無燭影摇紅爐火純青之事故見者一爲之　解計其所謂大銀台者僅一日耳主人自謙福　向人流涕不知當下延燒又有通源錢店仁泰茶食店興義肉店火腿店共四五家其爲池魚之殃及也則又不禁望城門而潸然泣下矣聞前數日南門外城根下亦燬草屋至五十餘家皆編席爲扉束葦爲柱日則課勤惰於十指夜則統蜷曲於一床者其一日不做一日不過之苦况可想而知火後經城外保甲爲之商請善後局發給撫卹錢五十餘千貧民得此立卽購蘆席糴簉米掃灰燼　習爲螉蠮之舍頃刻間炊烟縷縷從茅龍頷下縱横而出又宛然一小村落矣論者謂當彼一貧如洗之餘苟非有代行好生之　者爲之憫某窮而矜其困不幾餓夫無可吹之簫豆𦎟無可托之鉢耶又一日城南隅烟隆隆而上城内向無報警之鐘惟水龍局瞭望火起之方相率奔赴而已其餘則皆吴越視之秦晉處之并無一善士執途人而詰其由來也是日善後局洋龍以馭者過急竟折其足救火者聞向推巨擘之利器至是忽如材能之士一旦廢棄不復出爲世用未免令人氣沮幸火亦旋熄因念洋龍一小物耳而先聲奪人若是可見聲大者其出也如驚雷之震百里不必確見其有金　之足恃而人人早存一有恃無恐之心天下事大抵如斯又何怪處士之純盜虚聲乎計入冬以來火星三迸而皆有先徵或墜炭毬於屋或飄　氣於空人人都狃於久不聞有赤熛之怒遂付諸若有若無之數否則竊私喜禍不及已爲天幸不知福兮禍所倚禍兮福所伏太上五千言微旨悟之者尠矣是可一言蔽之曰焉知天道 
[考鎗斃人]  
　　彤弓玈矢乃我　國家其命維新之長技遠溯龍興之始凡所以奠蒙回震華夏者皆控弦鳴鏑之士爲之東盪　抉北定南征迄今談武功者無不以雲屯一百萬騎日射三十六熊爲盛事惟自世局翻新輪舶鎗礮日出其奇技淫巧以炫我中國人之耳目而當軸不能不以彼所害我者轉而用之　或可以利我也兩江總督主軍旅控制三省軍政之年試其能否而陟黜之其餘上自提鎭下至都守在標候補者尚不乏人人情閒散則習於懶懶卽筋力疲而疾疚生矣治兵者思用其健乃定爲一月一課攺中的爲打靶上者優給膏　勞其手足而使之自奮此轟然有聲者實前督沈文肅公之創舉也十餘年來守其法與試者家製一鎗朝夕演習每月下旬集蒙虎皮之士於城北小營内課之其法中三鎗者爲超等二鎗爲特等一鎗爲一等皆由制府委候補道與城守之將領高坐武帳而第其甲乙近來　考愈多植靶愈遠非年少眼精手快幾幾乎一鎗且不能中以視彼握三寸毛錐子東塗西抺聊以試窮措大眼孔者尤無反握本届打靶時有湖北口者音母子二人在營外曠野處檢拾敗枝斷梗不知何時一飛子洞其子之額從腦後透穿而出立卽殞倒其母因未聞有呼痛之聲但見其側臥樹根下疑其偷懶呼之不應怪而視之則满面已血漬模糊始悟其死於非命乃趨詣看靶之某人人前伏地哀泣立蒙賞給洋蚨六元并飭差弁帶其到善堂内求　棺木其母銜感不已然死者不可復生惟諭其自去料理而已所奇者每次有無數頑童拾地上遺子距靶咫尺而從無代靶受禍之事今此子竟死於非 
 
 

Page 3

 
 
人力所及夫豈偶然哉諺曰砲子有眼惜不移之於過眼終迷日五色之人而使後來者畏文塲如古戰塲也噫 
[竊案類誌]  
　　蕪湖某土號資本甚鉅其眷屬向住店後本月初二日適往親串家是夜禾歸有俞兒　後墻扒進傾箱倒篋恣意飽掠仍將房門扃鎖從後墻　去次　眷屬回來初不之異旣而進房見箱篋已開遂大驚查點之下約失千餘金立卽報縣王明府委邵少尉詣勘派差嚴緝務獲究辦又誠懋號醬園兼礱坊生意甚大初三夜忽有賊從天井跳下因推窓被人驚覺時店後諸夥尚未熟睡一齊赶攏賊見勢不佳急取大錢十餘千繫之腰間一躍升屋各夥尚在兠拿倐已不知所之此賊本領亦殊不弱又江口楊寡婦者素有女光棍之目一子已十餘歲啞不能言婦每出或一二日不歸惟令啞子守門家中雖非小康然亦不致無隔宿糧前晚有一人貿貿然來自取火吸烟似係素識者啞子以爲等候其母不之疑至夜深其母不歸啞子酣然就枕其人待其熟睡盡捲所有而去次晨婦回問啞子不能答有隣家道及昨宵光景始知被梁上君子所算也 
[武林紀略]  
　　初三晚　更四下封家姨自西北而來飛揚跋扈吼聲如虎薦橋直街高喬巷某茶室四面空曠砉然一聲不啻石破天驚樓星墻垣同時被風吹倒其夥友二人均受重傷急爲救　幸無性命之憂○初四日濃雲潑墨細雨跳珠至傍晚朔風捲地瑞雪漫天約兩點鐘積有寸許光摇銀海凍合玉樓坡公佳句可於此時咏之○某甲初與某氏拼識開烟館於中城八九年來積有數　金中因無子娶麫舘某乙之女爲室遂與姘婦終日勃谿百般穢駡婦含垢忍辱濳服阿芙蓉膏希圖自盡幸爲隣婦知覺急以肥皂水灌救得慶生還現將新娶之婦寄居外舍甲則朝來暮往頗覺左右做人難也 
[訂期會操]  
　　本月十八日卽禮拜二本埠西商團練兵會同英兵船上之兵赴泥城外大操軍容荼火正可憑軾而觀也 
[恭迓制軍]  
　　調任兩湖總督張香濤制軍將次來滬已紀報章昨日官塲接得電音悉制軍由香港乘德國公司輪船行將抵滬道營以下文武諸員及忠信兩營滬軍營提右營統領俱督令大旗隊洋槍隊先後至虹口招商局北棧碼頭迎迓至上燈時尚未見公司船到各營因率隊而回文武諸員亦各返署旋探聞公司船已抵吴淞於晚間八點餘鐘進口云 
[星軺來滬]  
　　出使英法意比大臣薛叔耘星使於昨晨乘坐官船用小火船拖帶抵申暫駐天后宮行轅本邑道營廳縣各宫咸往謁見 
[邑尊回署]  
　　上海縣裴邑尊因公晉省已紀報章前晚乘坐原船用小火輪拖帶至申在大碼頭乘輿回署 
[上海縣署瑣案]  
　　巡防中局函送楊承恩韓阿狗劉阿木至縣情由已詳昨報前晚帮審委員詹明府升堂訊究楊供訴前情韓稱小的在生生棧充當茶房貧苦不堪實難賠繳劉稱小的係工作之人每日祗得工錢一百四十　祗堪自給尚乞施恩明府以楊不應將小洋貿然送去韓劉確均貧苦遂格外體卹將劉交韓保出韓另交妥保候飭緝騙子　案訊辦○潘順園控何阿福圖賴欠欵一案曾紀報章前晚詹明府升堂覆訊潘伸請究追何供稱小的因父母相繼逝世喪葬之費實屬不資今年無力歸還情愿明年拔付明府着自明年正月起每月拔錢三千各具遵結完案○張洪坤朱阿狗陳阿篤因在小東門外滋閙由法公堂送縣訊供已紀前報前晚詹明府升堂訊究以張朱陳均非安分之徒各予笞責交地保保釋 
[英界公堂瑣案]  
　　沈恒三稱開油酒店前數日有張阿三來買燭酒付洋一元找錢而去後知洋係銅質昨又來混用銅洋扭住交捕銅洋呈騐張阿三供湖州人洋係得下會欵初不知是銅質以前並未混用銅洋蔡太守問沈曰前次混用鲖洋是張阿三否答稱認　無錯又問張曰爾洋究由何人交爾張支　以對太守判張管押一月銅洋銷毁所有搜出皮夾袋内小洋俟開　時給還○藥水廠西人密　孟稱被工人張瑞生竊鉛一塊獲住人贓交捕送案請爲究辦張瑞生供在廠爲工人另有小工長林阿生二人將鉛交我蔡太守問密　孟有長林阿生等人否答稱長林阿生早經辭歇太守判張瑞生管押二十一天如能將長　阿生交案當再質訊鉛交密可孟帶來之工人領去○包探唐寳榮禀據開花烟館之姚壽林投捕房報稱用粤人蕭阿生熬煎烟膏被取烟膏四十五兩出外尋見盤問據言在吴義生烟膏鋪内及往取鋪夥陳阿四不肯交出今晨將蕭解案陳來言烟膏在六馬路地方往取仍不交出今請訊究姚稱在洋行爲侍者開設小烟館用蕭爲夥購土一隻命蕭熬膏我嫌不佳蕭言可以另售遂將膏四十五兩洋七元小洋二十五个捲取逃遁爲此報捕蕭供被欠工錢并代賒土洋無着故將烟膏二十餘兩交與陳阿四陳上堂稱蕭交下連缸四十餘兩實膏祗二十餘兩尚被欠洋開覃呈閱又有蕭某上堂稱開土行被姚欠土洋向索延約開帳請追姚又稱土洋早交蕭阿生付去阿生與蕭某是叔姪串同誣索姚妻某氏供與姚同蔡太守得供之下謂阿生監守自盜判押一月着陳將烟膏交案至陳與蕭某另有轇轕應再呈控候示○華捕稱昨見王寳泉手持舊鐵二塊情狀可欵詰得在耶松船塢竊來今將人贓送案蔡太守判王管押三天贓交捕房帶回給還船塢○華捕稱昨見張瑞豐掮松板一塊詰得在木作塲竊來立卽拘獲失主未到蔡太守判張管押候派差押下輪船回寍波原籍贓交捕房俟失主認領 
[法界公堂瑣案]  
　　妓女至名利客棧滋閙經管門人鳴捕拘押已列昨報據通事禀妓女王寳卿押在捕房與同押婦女百般滋閙解案請訊寳卿之母王張氏禀稱小女今年十七歲　在江北許字卞姓尚未成婚去年忽患瘋癲小婦人領伊來滬就醫本月初二日癲病又發至初九日雇車往法界小婦人赶急追往見伊入名利棧小婦人上前拉住不料又被棧夥鳴捕求請領回醫治同轉商之祁繙譯官謂該女已字卞姓當暫發善堂醫治着其母寄信令其夫親來案具領王張氏飭退○輪船火夫鍾尹行控被火夫頭目郭清堂吞没辛工同轉着同船水手吴阿虎來案質訊一案已列前報昨據船主西人帶同一千人投案鍾郭二人仍執前詞吴阿虎供鍾在船爲火夫每月辛工七元按月由郭給付鍾　每月經郭扣存洋三元小的實不知情同轉命郭吴暫退覆詰鍾曰郭是頭目豈要吞没爾洋諒其中尚有别情鍾供以前言明每月工洋十二元每月除去飯食洋五元扣存三元每月祗收得工洋四元同轉命鍾退下將郭吴傅進謂郭曰鍾是爾之夥　不敢與爾計較爾須自已思量現　鍾算來要爾給洋二十七元同轉商之祁繙譯官令郭出洋二十元償還鍾姓存欵郭稱大老爺若要小的繳洋須令鍾姓具保收領小的尚要與伊打官司同轉謂爾在公堂尚敢胡閙則平日之横行可知商之祁繙譯官將郭管押着繳洋二十元當經船主西人呈洋二十元同轉准將郭釋回吴阿虎無干飭退諭鍾曰存洋已爲爾追到爾當安分營生不可浪用鍾叩謝而去○元亨洋行西人控出店吴阿二私將寫字間鎖匙藏在袋内希圖竊物吴阿二供今年四月初二日進行據洋人言屢次失竊小的格外留心將門鎖上料洋人回來要開門故將鎖匙藏在袋内卽睡在樓下不料洋人誤疑爲竊如不信可傳崽者張阿華訊問該洋人卽出少頃同張阿華至案供稱鎖匙確是寫字間門上者向來此門不鎖未知何故吴將鎖匙藏在袋内同轉商之祁繙譯官以吴阿二因行内屢經失竊勤愼鎖門尚無錯處不能誣伊爲竊吴供稱洋東疑我不願再做求請令洋東結算辛工自行辭歇同轉命該洋人帶吴回行將辛工如數給付另雇出店洋人遵諭而退○沈受彰偕泰安棧夥至案稱被陳紹喜竊去之物尚少四件請爲比追陳供所少物件價值無幾小的情願賠償同轉問價值幾何沈稱約值二十元同轉着將起到陳紹喜之物代爲拍賣償還　欵沈叩謝退出○張福生竊松板二塊由捕送案張言語支吾同轉着責四十下斥釋○高雨雲夾帶手鎗被獲訊押着交脫逃之王姓一案已列前 
 
 

Page 4

 
 
報昨日同轉商之祁繙譯官以夾帶軍械本千例禁着備文送縣究辦○楊渭芬偕弟渭元送女素蘭至案謂其詈辱父母請爲究辦素蘭含涙禀稱揚州人現年二十歲十四歲時由父抵押在小東門外花烟館得洋六十元後由小婦人自行贖身初在麥家圈對門弄内爲住家夥計　仍由父親賣與棋盤街長仙堂得價洋二百七十元終日受鴇婦凌虐由客王老四付清身價娶以爲室豈知父親仍欲將小婦人出賣叔父渭元百般辱駡以致爭閙求請伸寃同轉詰楊曰爾等將生女屢次價賣爲娼早已恩義斷絶今有客人將爾女贖身業已脫離苦海爾等何得送入火坑實屬可惡判楊渭芬笞責一百下荷枷半月渭元不應帮兄作惡　責五十板枷號半月素蘭准王老四求案具領 
[振務彚登]  
　　昨日懸　山民託蔚泰厚票號交來長沙錢平足銀五十兩　充江浙振款本館拜領之下申得規四五十二兩八錢謹爲散放以答山民之盛情易曰積善之家必有餘慶敢爲山民祝之○昨承悔不孝人無懷氏以鷹洋一百元寄交本館協振所其意以父喪未畢得一掌珠悔恨彌窮思欲補過因之賢夫婦各捐洋五十元以充賑欵似比孝由天賦樂善爲懷泉下有知當亦爲之含笑已 
[筵資移振]  
　　本月初二日蘇州福來康參號以鷹洋二十元寄交本舘協振所彚解災區當卽掣付收條并歸入清單登報矣兹接福來康來信悉今歲各股友議分兩店俱就原牌加記益記號承在蘇各寳號並諸君貺以禮儀曾備筵以申謝悃而申江漢口杭州湖州無錫嘉定各處雖經　帖肅請均因道遠未臨是以將此項筵資合成銀蚨二十翼於十月十三日寄恊源局送上不知該局何故直至初二日始送交貴館收條則於初四日帶回請再登明以昭信實節應酬之浮費拯飢饉之餘生一念慈祥報施不爽財源日旺敬敢拜手祝之已 
[浙程備覽序]  
　　杭會稽皆以夏禹得名禹巡會稽舍杭登陸其地始以杭名而　山會諸侯以計功會稽之名斯箸其後少康封其庶子無餘於越世有其地春秋時與吴接壞而槜李遂爲越之門户今自蘇之杭必取道嘉興之紹興必取道於杭自古而然也昔我　高宗純皇帝南巡亦循禹巡之故道南至於會稽於是金壇于文襄公箸爲浙程備覽舉傳蹕所經山川名勝風俗物產　萃一編以佐　顧訪之廑葢古者天子巡狩土訓氏夾土車而行以待土間九州形勢山川所宜誦訓氏亦夾王車以上古久遠之事以告王文襄此書誠有合乎古作者之誼顧未有爲之刊傳者石埭徐子靜太守篤嗜典籍　得寫本亟付梓人介朱君懋之索序於余余維浙土承古昔聖王之化風氣醕樸山川藴其秀美物產呈其活衍富饒　東南而歴來名勝不可以僂指數當康熙乾隆間爲最盛逮赭宼以還欲訪當時諸名蹟十不能一二存然四民各安其業雖遭離亂而不知怨苦生聚教訓百廢其興此孰非我　國家德養之所致而　聖祖高宗一再巡幸流風餘澤更有浹於民心愈久而愈不能忘者又豈特遠承古昔聖王之化而已哉太守之亟傳是書葢有見於此遂書之以質太守且諗讀者光緒十有五年春王正月華亭閔萃祥序 
[張君郁周因事句留滬北昨承過訪率成一詩]  
　　相違纔十日相憶似三秋舊雨欣重過新詩快共酬最宜杯在手况近月當頭劇喜張京兆清談破俗愁[  申左夢畹生]  
[蘇省撫轅抄]  
　　初七日候補府羅章缷署淮安府事回潘學祖禀辭回滬交缷吴淞江厘差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[送李仲仙方伯假闋入都道津門省謁傅相錄呈教政]  
　　麟角崢嶸孰與儔請纓有路卽封侯情殷戀　闕臣心見念切趨庭子道修阮氏竹林傳韻話范家兵甲盡奇謀何當開府三江地咫尺龍門素願酬[  海鹽古春徐圓成待定草]  
　　重九日招司李仲仙方伯黄胎泉觀察饒符九中書　杏太史王鴻伯孝廉沈菊泉少府翁夏柏公子玉纎女史小集寄蝸賞花賭酒賓主 
[盡口占紀事錄呈諸大吟壇哂政]  
　　自翦園蔬作客筵蝸廬今夜聚羣仙多情公子狂飛盞　謂李方伯　暫醉佳人笑拂箋　謂張佩珍王月仙方金鈴諸詞史卽席索書　詩贈小青原有意杯浮大白豈無緣满城風雨尋常事如此笙歌亦快然　撫松老人暮稿於善餘里之寄蝸 
[申報舘恊賑所經收江浙賑濟十一月初六日至初十日止第九次清單]  
　　初六日邱鴻欽一元陸紹廷五角張聖華二角席漢臣洋二角周榮堂洋二角陳桂林洋二角張錫卿洋三角　耀　洋二角失業無聊人二角慶康洋一元免力子洋三　王寳笙二元神户老順記二元　禮庭洋二元刘户豐裕友高松貫三二元張茂枝洋三元吴仰堯　一元梁惠之洋二元鄭悅亭洋一元陳平齋一元徵彭城一元孫通江一元應全耀一元袁國榮一元王侯甫　一元　智頗二元日本出川二平一元日本森井梅三郎洋一元俞玉山一元日本平尾介加一元日本開明舍一元福州招商局王叔蕃壽酒移賑洋五十元俞鴻年銅洋三員元　盛三元集和生三元蔡太和三元諶萬泰洋五元源順德洋二元周祥恊洋二元鎭海北岸駁臺幕内陳醒籠　十二月份呂宋票五條三萬九千一百三十二號靜閑女史一元蔣卓夫二角蔣藻芬二角邵埜老農二角蔣謹旃洋二角蔣爵之二角吴門　道人一元慈東童　鎭大鄮山舘童剡原文鈔書十部戀輝草堂一元無名氏三角又二角不留名五角韋灼坪二元孫以臨代弟雨　减省藥費洋五元周瑞　洋一元供雅訐一元貞信氏一元韓雪笠　一百魏雲笙錢一百趙松芳錢三百鄭伯林錢四百周　畹二百吴菊畦錢二百劉雲瑟一百胡雪琴錢一百　海閣錢三百陳蘭亭二百銘槐軒錢一百廿濳確居士八十以上十二户求洋二元陶然室主人二　懷德堂一角介清　一角植記一角義記一角泉記一角來記乙角高陽氏一角如記一角桐記一角禮記一角小記錢一百另四廣記錢一百另四烟臺厘局來無名氏錢二千胡子章一千文空腹子錢一千吴小泉錢五　邱清漢錢五百無名氏錢一千崔連升錢一千五合堂錢一千張其　五百林有奎五伯以上十户收洋九元找還錢一百八十烟臺潮州會舘經募不書名四元又高恊源五角柯瑞成五角恊順五角同茂五角和順五角蕭廣盛洋五角　元和五角勤和成一元廣源二角半和源五角仁和五角無名字二角半信女許門陳氏洋十元○初七日恰源　洋一元二角鄞南愚民苦心氏求保佑父親康健家中平安一元廣載亮二角蔡穆堂洋二角隱名氏　棉衣二件不留名銅洋二元劉蔡何三善士洋三元○初八日八口之家銅英洋四十四元銅本洋六元節婦湯　氏祈平安洋廿元芷芬錢二百文穉馨錢二百文魏陵錢二百文芳錢一百文妙年錢二百文期頤錢一百二十文以上共六户來洋一元孫源昌西隆　洋一元源昌榮洋五角祥懋洋五角德甡洋五角王子臣洋五角德和豫洋二角張景星洋五角元亨利洋一元汪立裕洋五角駱立森洋五角春陽洋五角紀漢春洋五角顧長興洋五角蔣錫三洋三角劉德昌錢四百文震興錢三百文盧楚璞錢一百文曾萬盛錢一百文徐思齋錢二百文福興錢四百文同　錢二百文朱子謙錢二百文尹謙餘錢一百文朱玉清錢二百文薛榮光錢一百文恆和錢三百文以　廿六户合來洋十元陳廣記洋一角河老連包德記趙錫記吴榮記乏力人洋五角隱名氏洋六元省心子洋六元勉力子洋六角交河縣王徐氏洋一元天津縣劉裎氏洋五角力未逮洋五角湘西愛梅居士爛板洋六元育德草堂洋三元寳昌典洋二元十齡子求時症　愈洋一元夢寒生錢二百文李記錢一百文徐瘦梅錢四百文吴蔚生錢二百文薛龍保錢三百文程國楨錢二百文無名士二百文程天賜錢二百文席旭縣錢一百文無名士錢二百文余悟生錢二百文田魁林錢一百文俞春生錢一百文胡廣基錢二百文沈小梅錢一百四十五文無名士錢二百文以上十一户來洋三元沈邦禧洋一元松竹山房洋三元十早軒洋二元劉泉林洋　角董開基洋五角寗豐棧铻洋一元生記洋五角豐記洋五角中中一元　福開洋一元楊餘齋洋一元客食洋一元○初九日苕溪自求齋主人節省費用洋十元取去剡原文鈔一部周良才洋五元周寳裕洋二元萬源酒　洋三元復昌花行洋四元恆豐酒行洋十元三奇使者洋一元入迷道人洋一元嘯叟洋一元希程氏洋一元文貢三洋一元退思軒洋一元積厚堂洋一元三樂主人洋一元滕蔭軒洋一元痴腸子洋一元輝發小衢洋一元小山氏洋一元信天翁洋一元居易子洋一元三　過客洋一元盛鳳娱洋一元納唎季貞洋一元果然氏洋一元天水郡洋一元得正齋洋一元明善堂洋一元餘根子洋一元遵義堂洋一元三也道人洋一元以上廿四户由蘇炳華室交來掃塵居士銀四兩濤萱閣銀二兩婉　齋銀一兩咫尺蓬瀛舘銀四兩愼獨軒銀一兩毓秀山房銀二兩　觀臣銀二兩無名氏銀二兩慶有餘銀二兩楊氏銀五錢以上十户合九八元廿一兩九錢一分無名氏洋二　又二元初十日留餘堂大小綢布單棉夾舊衣裙八件又施衣四件蛟川余無志洋九元八角諸城聊寄齋主人洋十一元常熟太平　正大莊洋三元吴姓　二角槁灰古士　二元雙林源記銅洋五元晋記洋一元鳴記洋一元四角愼心軒洋一元濟和典洋二元葆記洋四角德記洋三角汪記洋二角邱椿記洋三角志記洋三角倭記洋二角曾五洋二角子明洋二角堂記洋二角春記三角睢寗縣慶餘堂洋十元睢寗縣德善堂洋　元九江隱名氏洋二元汪蓉樽洋一元祥記洋一元李保衡洋五角餘慶洋一元王桂記洋一元公泰棧洋一元張載之洋五角萱堂洋一元全興洪洋二元利興祥洋一　永豐　洋一元慶星公洋一元源順新洋二元吉盛元洋二元羅天福洋一元福元恆洋一元咸元洋一元崇川無名氏洋十元同春號錢五百六十陳莘田洋二元恊泰源洋一元任品山洋二元陳歡候洋一元心記洋二元王成蘭洋一元弗記洋一元明記洋五角金生棉洋一元榮茂與洋二元紹記洋一元　記洋一元劉餘記洋一元余嵩山洋一元余詠霓洋一元劉　謙洋一元徐子貞洋一元鄧碧槐洋一元桂記洋一元壽熊記洋一元平李記洋一元光翰記洋一元安記洋一元星順祥洋六元杜大繡洋一元無名氏洋二元又二元又一元又一元無力　洋五角以上三十户計洋四十元碧光堂爲室中祈保平安洋廿元敬信堂藍洋五元又五元又洋一元　洋一元無名氏洋一元陳永洋二元無名氏八角胡綠京平銀五錢楊　銀一兩樊保玉銀五錢戴觀明銀一兩以上四户各洋四元二角乞鄰氏洋四元換去十月廿七原助銅洋四元共收洋四百五十四元八角元廿一兩九錢一分銅洋六十一元爛板洋六元錢五百八十八文呂宋票五條剡原文鈔十部舊棉衣十四件○内除取去剡原文鈔一部換去銅洋四元 
 
 
 

Page 10

 
 
   
 
