# 1885 - 275 - 4904487

 

Page 1

 
 
[五十三號畫報出售] [  申報舘主人啓]  
　　前月本埠到一矮人云産自意大利國其人身長不滿二尺手足相稱惟頭顱則與平人無異鬚髯如㦸年約四十左右繞屋一走便恩休憩察其情形恐是幼年人歹人手矯揉造作而成者故特照繪以供衆覽報首畫譜兩圖一山水一花卉係任君伯年所繪後附淞隱漫錄圖說一則准於二十六日出售此佈 
[闈墨待刊啓] [  申報舘主人啓]  
　　各直省鄉試例於重陽前後放榜新科闈墨爭以先覩爲快本館現已函致順天江南江西浙江四省友人今科鄉墨俟聚奎堂刊就發出後速購初印善本寄下卽用活字照擺發售如有欲躉買若干部望先來本館訂定此布 
[再論中國兵輪出洋保衛說]  
　　前有愼重者著爲論說謂中國宜以兵輪各船在華人通商各埠駐泊藉資保衛並張國威或慮無此巨欵以爲經費則令各埠商人捐貲集腋成裘以成美舉其意非不善也惟其中有不便者本館錄登其論而於後幅論斷數語以爲此舉所費不貲若由國家出此重費則恐庫欵支絀勢有難行若專恃商人糾資則無論商人未必樂輸卽曰有志勤襄樂於輸助然亦恐無此政體更以質諸愼重者或不以予言爲謬也然僅就政體持論其意猶有所未盡請再申而論之夫兵船之出洋固非苟焉而已也泰西各國習於風濤熟於緯線海境之遠近道路之紆折莫不熟悉於胸中而幾駕駛兵輪恣所欲行而絶無阻滯此則並非專恃乎輪舶之堅固恃乎駕駛之有人焉耳中國近來雖亦仿行西法輪船製造昕夕不遑然有船無人之患則在所不免試觀在中國境内之兵船如快船碰船蚊子船或自造或購得其數不下數十艘一船之中莫不有管駕之人食大俸受重寄船中水手亦不乏人而試問該管駕以行船之法海道之方何處緯線屬於何經何處淺礁在於某地由何向則直指何方至何處當遄行幾日其有源源本本應答如響者能有幾人更問以船中機力能載幾何可容兵士若干可容炮若干宜於何處不宜於何方一炮之力能及遠若干退力幾許砲位若何則可以取準何處如何而可以截敵人之中如何而可以迎敵人之面如何而可以擊敵人之尾其有詳詳細細覼縷畢陳者能有幾人其在中國境内尚且如此設令駕駛出洋則其勢必更茫然一無頭緖古人云盲人騎瞎馬夜半臨深池以爲其事絶險吾則以爲以中國之管駕駛船而出洋其勢尤險於此十倍何則彼所謂險者不過一人一騎而兵船出洋則全船之性命皆係乎此偶一不愼貽害者且千數百人而謂可以輕相嘗試乎哉或者謂中國之兵船惟其從不出洋故不能擴其識見壯其胆力倘能使之出洋則一處有一處之道途一時有一時之風波經線緯線有書可稽前以無所用之故不之習一令出洋卽不得不專心習練矣風濤險阻隨時可以經歴向以未經試歴初無所知一令出洋則自有所閱歴矣練之旣專歴之旣久安知中國之兵船不能高出乎泰西安知華人之管駕不能遠勝乎西人耶顧天下之事已習者則行之而無所懼卽使之者亦於心爲安孔子有言以不教民戰是謂棄之孟子云不教民而用之謂之殃民殃民者不容於堯舜之世子産曰子有美錦不使人學製焉倘以欲使該管駕習練水線閱歴風濤之故而先以數十百萬金之兵船委之並以數十百人之性命付之固斷斷乎無此辦法矣或又以爲中國之船未經出洋固不可以嘗試若中國商人則往來外洋歴有年所於水線風濤以及一切輪船行駛之法必已各有所知與其以中國未經練習之船而使之輕易一試何如令各埠商人自行捐貲自行造船自選管駕以駛行於歐美各洲之爲愈乎若以爲有失國體則不如商辦而官督之亦一兩全之道也顧船由商辦人由商選貲由商集無端而督之以官其勢必不能相安且督之則必置一官於船中其將聽命於官乎抑仍聽命於商乎聽命於官則官仍未經經歴之人也聽命於商則官將爲贅疣又何督之與有故吾以爲此事之所以不便者實由於中國無管駕之人材故也兹聞前向德國定造之定遠鎭遠濟遠三鐵中船業經啓行來華已行抵香港見之者莫不嘖嘖稱羡以爲該船之大而且堅靈而且便不但爲中國從來所未有卽在外洋各國中亦屬數一數二之品有此利器未始非中國之光也然而苟有其船而仍無其人則亦徒耀外觀已耳此李傅相之所以汲汲焉致力於水師武備各學堂以求將來有材可用斯眞不愧老成碩畫也夫 
[燕京紀聞]  
　　各省會館每遇鄉會試之年京員必于塲後設筵公請應試士子名曰接塲本屆各京員仍於場後循例舉行操易牙技者無不利市三倍○中秋日醇邸諭令挖河軍士休息一天并犒以羊肉月餅計每篷軍士十人得羊半隻餅七斤一時拜受臚歡有如挾纊越日午後醇邸親臨前門外東西兩河岸閱視堤工軍士皆長跪道旁恭伸迦迓○八月十六日午後陰雲四合潑墨天低忽霹靂一聲起自西北旋卽放晴次日傳聞距前門東南里許精思廟門首旗杆擊裂五尺許禁城東安門外椿樹胡同承壽寺大殿上螭吻又被擊落一角並燃焦殿上匾額說者謂每值夏日廟中必見蛛絲粗如繩索此次爲雷擊蜘蛛精無疑○前報紀吳侍御條陳請令恒和木廠商人王海捐修前門大街石路旋經工部堂官議駁一事刻部中已查明需欵若干俟翁叔平大司空闈差告竣卽可具摺奏陳尅期興工矣○三旗領侍衛内大臣等飭催侍衛處備摺奏請欽派王大臣揀選侍衛等缺侍衛處官回稱咨取各旗營等衙門保送人員印册木牌現未齊到俟趕緊咨催再行辦理○八旗漢軍礮營每年九月初一爲始在蘆溝橋演砲五日例應將各城門樓上所儲炮位舁待演放刻已由承辦旂知照步軍統領衙門轉飭崇文宣武等八門門領於上月二十八日恊同各該旗官兵上城開啓樓門以便請出炮位云○駐京俄欽差擬於八月下旬間回國一事已列前報兹聞接替無人行期尚須從緩也又聞此次署欽差者卽前署欽差韋貝君未卜確否○二十午刻有深州應試士子五人步入北海仰瞻宮殿景物管苑官見面詰詢據稱由團城昭祥門入内苑官遂立派兵丁將此五人扶出並傳團城值班門兵訊究看門兵回稱委係一時疏忽不敢私行受賄再三盤詰矢口不移遂將該兵等記過一次 
[浙試賸談]  
　　浙江鄉試監臨劉仲良大中丞於八月二十二日出闈○詁經精舍掌教俞曲園先生因送文孫 
 
 

Page 2

 
 
赴試僦居貢院對面毛家八月二十二日午後瞿子久大宗師親來拜會杭人誤以爲文宗入闈巷議街談紛紛不一○優貢例於鄉榜前由文宗擇尤提考現瞿子久宗師到任未久歲科試尚未舉行不便擇尤提取因出示凡科試一等生員皆許由學報名一體送考八月廿六日爲頭場廿八日二場九月初二三日當先出艸榜○浙省自乾嘉以來久無旂籍生員應試邇年各宼蕩平干戈永息旗籍子弟皆有偃武修文之志各營中創立書院舉行月課每逢小試旗童之報名入册者不下數十餘人本届鄉試旗生共得十五名中額則十取其一若得湊至十六名則有兩人可登龍虎榜不意頭場貼出者已有其三更有一生以患病不能入塲計終塲者祗有十一人不知誰是謪仙才得與朱衣之選也○各直省官字號卷例於二十人中取中一名本科官生僅四十三名而錢塘之蔡輔臣庶常家一門共有六人横河橋許氏有兩人北上應京兆試入本闈者祗得其二云○杭垣新出一症勢甚危險多有飽飯黄昏至天曉而已氣絶者延醫服藥往往不及人都以子午症名之其實則弗脚　類也此症皆由腹瀉而起無甚痛苦據云病者胸前必有紅點挑破後其中必有羊毛一二根將毛拔去病卽無妨然稍遲時刻則毛已深入肉内斷不可救也場前盛行吐瀉諸症各考寓中患此者尤多未占及第之名先赴修文之召得意而來招魂以去者不下二十餘人嗚呼傷已 
[瑣院拾遺]  
　　金陵人家每逢大比之年最重中秋佳節是夕凡有子弟試棘闈者其家必盛設時新鮮果於庭燒椽燭焚紫檀香以待恍惚有烟籠月殿景象考者旣入門便有豔妝淡服之素娥手折桂花一枝就階下簪於考者之帽簷上口中喃喃作吉利語竹枝詞所謂桂花香上少年頭卽此事也亂後此風不少替往往成爲佳話本届中秋無月黄昏時忽廉纎小雨加以功令須交十六日始准放塲於是擁霧鬟者仍興高采烈企臨蕭史之鸞而咏霓裳者則帶水拖泥頓失銀袍之鵠矣○外簾各官概已消差出闈聞某收卷官云頭場有平江府某號一卷其人自以針線密縫其卷内並無一字人則如醉如痴終日昏睡開號後由號軍禀明號官代爲繳卷號軍將其人扶到龍門邊始如夢初醒詢知縫卷狀忽對號軍痛哭携考具而出曰此生不再來矣又姚家巷某號一卷於應起草稿之處畵虎叉兩柄人頭三個眉目奕奕有生氣亦由號官繳卷扶出者此種人正不知平日在窗下造何等彌天罪孽也而藍榜上竟不彰其惡亦倖矣哉○日來金陵傳得有重九日放榜之信顧未知確否大約初九是甲晨日辰爲龍世傳龍虎日放榜故有是說耳 
[石城紀聞]  
　　八月二十日爲兩江爵督部堂曾九帥覽揆之辰遠近文武之以祝嘏來金陵者冠葢相望於道九帥以爲海宇初平正當勵精圖治何敢以江南一隅無事謂可坐享捧觴之頌禱乎故於一切儀物峻拒不納卽屏障中之吉祥文字亦祗錄其名而不受其辭方之白敏中之門無賀客司馬君實之家無私宴有過之無不及焉○傳得制軍已叅監臨譚中丞矣摺内共列七欵有頭塲題紙上少子曰二字一條辦摺稿人以此條人人都知故不爲諱其六欵則秘而不宣又云此條僅帶叙非專條也然則尤有甚於此者乎又聞監臨亦自檢舉請交部議處矣○秋已深矣而疫氣尚流行未已目下瘧不爲害而痢紅白者頗相傳染患是疾者一或噤口則不出一二日無救故近日善堂之薄木槥取用一空若壽材舖則生意仍寥寥卽各藥材號内亦未必利市三倍葢因病而死者皆窮苦人也 
[邗水新譚]  
　　崧漕帥於八月二十三日過揚文武各員均至河干迦迓憲舟並未停泊是晚住瓜州次日黎明展輪上駛○描金巷厠内忽有一男子倒斃適有如厠者見之大驚赶卽告知坊保嗣經該坊地保查悉死者住徐凝門街體素强壯是日早因事上街不知如何猝斃石火光陰蜉蝣身世良可浩歎○八月二十四早馬市口順源客棧貿然來一少年衣履翩翩彷彿三河俠客自稱從他處携卷來揚就醫只要賃房一間地須幽靜不吝厚值訂定後果偕一及笄女郎至形蹤詭秘棧主正在疑慮忽一老者倉皇奔入逕赴其房將一對玉人雙雙拘獲隨將地保喚至並棧主一併交其看管已則忿忿而去或謂赴衙門控訴蓋老者住舊城係女之母舅女依舅長成前晚倐忽不見是日到處遍訪風聞在此客棧故飛奔而至果得合浦珠還第棧主則已罹无妄之災矣 
[秣陵官報]  
　　新任漕運總督崧鎭帥於上月廿五日抵秣陵省中官員自方伯以下均至接官廳恭迓遞呈手版憲駕卽入城拜會督憲曾宮保密商要公旋回奇望街行臺○八月廿五日直隸同鄉官設席於莫愁湖上華嚴菴内公請新任江安糧道馬植軒觀察極歡而散 
[蕪湖近事]  
　　皖北壽春總鎭郭善臣軍門自上年奉命駐防東西梁山後森嚴壁壘居民倚之若長城今春和局底定軍門卽請假省親刻已假滿自原籍起節至金陵謁見曾沅帥隨乘小火輪船於八月二十二日傍晚抵蕪翌晨拜謁各官旣畢卽乘原船晉省○皖南總鎭蔣鎭軍策勳於上月二十三日回自省垣文武各員迓迦如禮○李與吾軍門抵蕪一事已列報端聞憲駕小住兼旬卽須泝江上駛勘閱炮臺兼閱湖口漢陽岳州各鎭標水師操演屈指漢高祖歌大風時始可蕆事其四公子星期則須俟操畢回蕪再行舉辦矣○菊花香裏應試各士子俱着歸鞭鹺憲恐或夾帶私鹽特派緝私杉板二十四艘艤櫂江滸嚴密搜騐以重鹺綱然並不聞有不服盤查與勇譁噪之事足見各士子循規蹈矩謹守憲章也○蕪城瘑疫盛行東北二門爲尤甚哀聲載道慘不忍聞有以符籙黏貼門闌謂可禳除疫氣眞無稽之談也○北門某姓闔家染疫已斃其七祗一人一息奄奄呻吟床褥某夜銅壼三下忽一賊破扉而入試其肢篋之謀病者從床窺見呼而告之曰子休矣吾家已疫死殆盡僅找爲碩果之存然病入膏盲亦已無藥可治子能爲吾煎茶將來吾死後盡將所有畀爾賊憐其病爲之服役未幾病者斃賊亦染疫移時卽相繼而亡○南北兩卡爲蕪地一大門户近來稅釐减色大不如前梁小若觀察將兩岸委員盡行更調傳見之下勉以實心任事務須裕國課而倛商民誥誡諄諄不憚煩瑣各員皆唯唯受教而退○梨園中搬演淫劇不惜刻意描摹握雨携雲竟可當場出彩誠無異後庭大體雙也輕溥少年更挾妓同觀諧謔雜作風成淫靡無殊濮上桑間日前鄒雋之明府傳諭園主班頭不許演唱淫戯違者當提案重懲並出示嚴禁婦女觀劇違則罪坐夫男賢令尹禁革澆風造福靡有涯涘矣○奥領事夏士君來蕪遊玩一事已列報章嗣夏君復泝江而上一覽赤壁黄樓之勝刻始駛回申江 
[雲閒歸雁]  
　　土妓何仙姑前因官事將房屋賤售於某署幕友得錢四百千先付洋蛺二百元餘則約期交付事由華署吏胥楊某作中刻時太守已將何發縣質訊將可擺脫覊囚楊乃促何將房讓出何總一味支吾楊情迫計生貿貿然往何家吞服阿芙蓉膏斜臥床上何狂呼救治哄動四鄰起爲排解事始得了楊之伎倆亦幻矣哉○時疫盛行染者朝發夕死初祗起自四鄉近且延及城廂内外郡人集資于八月二十七日起在北門内温公廟中延請羽士作法解禳并禀請華婁兩邑尊出示禁屠以昭誠敬 
[火水去濟]  
　　八月二十七日黄昏時分蜜郡南門内倉巷弄某祇作悞墮火星於碎紙中頃刻炎炎上熾冒穿屋頂其光燭大幸人力衆多當卽救滅然搶火者已蜂擁而至左右比隣所耗不少矣○數日前有人道出湖西徐祠門首見水中一婦人載沉載浮將占滅頂急呼長年等帮同撈起如法救治逾刻而甦其婦年約三十左右玉顔瘦損幾同蕉萃姬姜遂以扁舟送之回去 
[袁江瑣綴]  
　　上月十二夜出一盜案在西壩楊家碼頭迤西有永森錢店被盜用石撞門持刀直入搜去銀洋約值數百千之多呼嘯出門意欲再刼隣店賴汛弁已聞風掩至轟然一鎗彼遂各鳥獸散雖經報案踏看騐傷未知能緝獲否也○某甲開臘肉鋪於市操刀立櫃上某乙 
 
 

Page 3

 
 
施施來購貨謂甲曰某客可欺汝索價倍之吾與汝分潤汝其隨吾去至半途又謂曰某客眞可欺者吾與彼博已大得手汝盍入吾局某以未携錢對乙教以假諸人至某客店晤丙丁數人旋博丙開寳大負誓不賭乙商甲共開寳與丙押丙復大勝是時銀在乙處乙與甲丁數人應償内首甲十餘貫使甲寫期條交丙迨銀入丙手丙外出甲疑而蹤之不見回則乙與丁數人亦不見甲偵乙姓名搜諸其家得其簿據歸復偵獲乙内有案待斷然原璧縱歸恐已有名無實矣○縣西財福祠一椽之屋縣中待質患病者藉爲停屯地污穢狼藉兹道士募助修葺丹艧輝煌墉垣峻整爰有紳衿訓導曹在鎔廪生聞澧方奎等禀縣發示不准停屯病犯以昭誠敬云○頃聞崧振帥於八月二十日帶印前赴甯省聞因蘇松海連明歲將撥十萬石試行河運在京口開兌特晤制憲商酌運道情形以籌辦法也 
[淝上秋鴻]  
　　廬屬之不書大有者幾二十年非耕耘之不力實暘雨之不時月初客有竹報平安者稱刻下田如龜坼禾黍已無望山農猶恃棉花等物以補不足乃往歲此期花早上市今則葉底纍纍小如綴鈴枝頭紅白花之映日開者色鮮嫩若不覺秋令已深者然豆花棚下人人望雨甚切而秋高氣爽殊無靉靆氣計廬州六屬惟舒城尚好新米市價每石可值本洋一元五六角餘五屬或山或圩通扯不上五六分年成鄉民之散而之四方者幾於無地可容恨不携鄭俠流民圖來搔首問靑天耳○前粤督張振軒宮保原籍廬陽前經奉旨賜祭今靈輀已回照例中廬州府敬謹代奠八月初五日黄氷臣太尊遵旨行禮黎明太尊出署前用鑾架全副導黄綵香亭兩座亭内供有黄縀繡龍袋舁亭者悉着紅布褂褂上有黄點如錢大狀作七星形又有黄縀龍旗四面黄縀繡龍傘一柄所有執事夫役皆着七星紅褂儀仗過處傾巷出觀塗爲之塞張府門首東西轅門皆黄布結綵太尊詣靈前奠三爵三揖立而不跪禮畢始出就茶在城文武自外至内鵠立如朝班是豈桓榮稽古之力所能倖致者哉洵足以爲勤於王事者勸 
[四明氣候]  
　　節交寒露雷宜收聲乃上月二十七日五點鐘時忽霹靂數聲大雨如注歷一點鐘之久阿香始息嚴威雨師亦捲斾而返次晨霽色新開西北風又大作飛沙走石幾眯人目江中巨浪滔天舟船皆顚簸不定云 
[救火奇觀]  
　　美國地居西半球其人巧思獨絶所製機器藥物往往有出人意外者現其國有一作坊用新法煉就滅火藥水極有效騐施用亦甚靈便國中所有大城鄉鎭以及官衙客庽靡不購備曾於兩年前核算國中各處因用此藥水救火得以保全房産貨物者約值洋銀有二十二兆之多近來該作坊特派一人名耿者取道日本來華耿在日本時已將此藥水試演每試一次來觀者不下萬人均讚不絶口刻下耿君已至上海準於今日下午五點鐘在蘇州河邊卽二擺渡演試先自搭盖小屋一椽内實引火等物然後縱火焚之俟其光熊熊勢不可遏乃取藥水一瓶抛入藥瓶遇火必碎其水迸出卽化濃烟而火便消歸於無有矣此固吾華人從未目覩大是奇觀且祇一舉手之勞較之水龍藥龍尤爲便捷行見暢行通國足補火政之所未備而祝融氏當退避三舍矣 
[醉後懸梁]  
　　前日邑廟花園内某要貨店夥出外沽飲至晚酩酊而歸解衣安寢至昨晨不見起身經他夥破扉而入則早已三尺紅羅縣梁畢命矣店主大驚急知照屍　來申備棺收殮其因遇崇身亡歟抑係含冤莫白歟咗之死者死者不能言問講生者生者無由悉惟有搔首呼天歎爲咄咄怪事而已 
[商立期票]  
　　孫竹亭控在美商休思退思所開之大有洋行爲買辦代墊銀七百餘兩向索無着行亦閉歇至所墊之銀係由休思退思交有道契向錢莊抵用詎休思退思之妻投美領事署控失道契請追理應着休思退思還銀以便取還道契等因當據美領事照會前憲黄太守傳孫着繳道契旋據孫訴明原委商之美繙譯易孟士君請傳休思退思到堂會訊後斷令孫將道契交案由易君給還休思退思至所欠之銀據休思退思結核欠銀五百三十餘兩亦請易君照追各情節列前報此案迄今已有年餘孫銀尚未收到盖休思退思因資匱而欲回國且無川資由諸友人帮湊至孫欵議託英商淘而司俟三年後代爲料理易君據情照會羅太守太守請易君着休思退思立據給孫昨據孫竹亭投案申訴前情易君將休思退思所立之據交太守隨由唐繙譯閱得期以四年爲限向英商淘而司收取云云孫又稱去年易繙譯官曾言二年爲限迄今已逾一載再定四年則有五年矣太守亦以旣言三年不能改有四年請易君更改易君謂年限之事應着孫與休思退思自行理說定寫與本繙譯無干孫又稱道契由我交案經易繙譯官取去旣立限據亦請經理太守謂淘而司旣是英商着孫再投美署候傳休思退思面商年限立定限據再至英領事署請傳淘而司畫押俟到限收銀斥退 
[監犯病斃]  
　　前由日本解回刃斃日婦之粤人韋叨經莫邑尊訊供收禁該犯在監患病各情均經列報邇來韋服藥無效病勢日增前晚竟病斃獄中莫邑尊聞報立卽備文詳請府憲泒委隣封相騐云 
[研訊淫兇]  
　　昨報列淫兇可惡一案兹悉乙卽倪阿瑞又名家林昨經捕房送案請訊甲卽庖丁沈洪慶投到備質縫工戚進具禀訴稱倪之工帳已透支洋六元前晚乘沈未回私自上樓沈妻懼而呌喊小的聞聲偕妻子往視見倪將沈妻撳住奮毆尚有鐵手放在身畔翁太守問戚曰沈於何時回家爾可前去通知答稱沈當夜未歸翌晚始至小的並未通知當夜倪卽脫逃次日竟糾人扭吃講茶索洋六元爲此鳴捕倪供小的在戚家做工已有三年家有妻子八月二十一日得妻病重之信當向戚借洋一元寄去至二十八日欲向算取工錢伊肯每日七十文然從前確曾說定每日一百因之爭論太守謂戚或因欠爾工錢誣爾他事但沈則與爾無干如何誣爾倪稱算帳時沈曾帮戚小的故無禮於他戚稱沈妻實被毆傷現在外面太守着卽傳進沈妻李氏供稱小婦人借住戚處已十年矣倪於二十七日半夜時乘小婦人已入黑甜忽上樓登床小婦人驚醒狂呼倪卽將口掩住太守問房中可有燈火門何由開答稱門祇虚掩房内並未燃燈伊亦從黑暗中摸入倪聞言卽稱不必扳我戚司務每月貼洋兩元不干我事太守知案中另有枝節着將倪暫押諭令包探查明實在再核 
[搶人擄物]  
　　農人張某世居眞如鎭其女贅朱某爲室素習巫覡技談神搗鬼蠱惑鄉愚病者延之其門如市無賴錢永新見其利市三倍涎之已久日前索借洋數十元張女以素無往來峻詞却之錢悻悻而去暗地糾集無賴多人擁入張家强刼張女寄存江橋某武生家聲言須出洋五十元方可完璧歸趙家中人惶急無措意欲控諸琴堂錢聞之竟大肆咆哮謂張姓旣欲興訟則我等當搶取張姓家私變賣以作　費遂復糾同黨羽蜂擁入室將猪兩口併一切什物擄掠一空昨日張遂偕妻壻投縣喊控叩請提追經值日差禀明邑尊飭開明節略呈核竊謂張女之錢物訪皆由侫神惑衆而來天道好還悖入者固宜悖出然錢等糾衆行刼有類盜賊之所爲律以王章斷難輕恕想莫邑尊政如秋肅定不法網稍寛也 
[從良案結]  
　　妓女李鳳苞控欲從良被鴇謝周氏掯阻由羅太守提妓并着該鴇投質旋由傭婦遣抱趙氏代質太守諭令知照謝周氏投案候訊節列前報兹悉謝周氏於前晚投案申訴前因并稱因鳳苞之故負債纍纍曾據女言有人願還身價料理各債氏固允從不料女先將細軟衣飾私自運出遣人控案聞欲嫁王九之說亦屬子虚但從良原屬美事不敢覇阻惟求令料理各債李鳳苞稱奉飭提案隻身出外並未帶 
 
 

Page 4

 
 
有衣飾亦未私運且衣飾皆我所辦自應歸我我所生三歲女孩亦應請着交還謝周氏稱女孩係姜姓所生已被姜之友人抱去不在我處獻苞稱女孩的係張姓客所生現被該氏藏匿並未被人抱去且我賣與該氏迄今十載賺錢不少何致負債謝周氏又稱計時雖有十載然初時學習彈唱在在需費近幾年始中賺錢尚未料淸各債且未賣娼太守謂如未賣娼何以生女該氏答稱曾憶當年三月間我往杭州燒香鳳苞私與人有染因此懷孕須問鳳苞鳳苞稱賣娼接客係該氏所使小婦人安得自主太守向該氏曰爾買鳳苞賺錢不少今欲從良官無不准爾勿妄思再得銀錢旣稱擇嫁未妥本府姑飭將鳳苞發善堂擇配均不能如爾與鳳苞之願該氏與鳳苞均請追還衣飾太守先向鳳苞曰爾因命薄墮人娼寮新置衣飾均非正經錢購辦本府旣斷爾脫籍設有後福自有夫男置辦得爭取齷齪錢所辦之物該妓叩頭遵斷太守又着謝周氏立卽將鳳苞所生女孩交案給還違干掌頰至請追衣飾一節難憑一面之詞况鳳苞不認私運尚要着爾交還今均不准毋庸多凟該鴇亦遵諭遣人將女孩抱到太守隨交鳳苞收領一併函送善堂完案 
[英界公堂瑣案]  
　　楊耀亭稱前曾跟官現因失業僑居蘇城有十歲女兒名阿金被人誘拐今來滬查知女在阿賢家向問則稱由汪巧生經賣向領須還洋百元等語爲特將汪交捕送究汪巧生供向亦在蘇因楊失業託我代爲賣女同至滬上將女賣與王雲山我不知在阿賢家賣據呈閱楊又稱並未立據與汪想係揑造羅太守飭將汪巧生押候過堂覆訊據存堂○包探秦少卿稱土順到捕房言有皮襔一件被周三竊去有安國華可証等語捕頭命我拘周詢問不認及至伊家搜得質票的係王順之皮襔今特送案王順供訴前因周三供與王均是跟官因土躭擱我處言明貼還飯資向索無着願將皮襔交與我抵押詎被誣控羅太守得供飭將周三押候查明覆訊○包探王阿二陸阿長同稱李雲仙到捕房言家内失洋一百餘元並無失竊形跡請爲查看捕頭念我二人往查其家有馬氏據言卽是李妾當在鋪下搜出洋七十餘元尚少洋五十元已由馬氏交與别婦然則並未失竊爲將馬氏帶案捕頭禀洋旣李妾所取豈容妄行報失請罰之以儆李雲仙及妾馬氏亦供認前情羅太守謂李雲仙妄報失竊原屬非是姑判罰洋十元撥充粤省水災 
[法界公堂瑣案]  
　　朱瑞林冒稱英包探夥在法界扭住范佳仁被捕拘解公堂一案前已綴列簡端昨捕房將朱解案卽有英捕頭二名投案禀稱此人並非探夥前因犯事經英公堂判責釋出今又來此肇衅叩請重懲朱供小的幫同英探查竊並未假冒現住英界鄭家木橋源記寓中太守謂爾旣執定是探夥可交英捕頭帶回面質英捕頭謂朱實非探夥太守遂判重責一百板枷號一月以儆○捕役緝獲騙布之許雙壽解案請辦許供前曾在捕房充當侍者其母陳氏投案訴稱願照價暗償翁太守謂似此計誘鄉愚須照竊賊加等重辦許供布係李阿順所竊實與小的無干太守飭陳氏退去下期將布繳呈或將李尋到再核雙壽暫押○前報列包探拘獲竊銀案内拆梢人陳丹三卽譚三翁太守研訊之下堅執不承昨又解案所供狡展如前太守着送縣辦理 
[輓左文襄公聨]  
　　運用之妙存乎一心爲將儼同岳少保鞠躬盡瘁死而後已事君不愧武鄉侯○幕府書生任將相廿年東蕩西除公眞人傑侯門揖客作馬牛半世南轅北輙我愧庸材 
[城西樓秋望有作錄請夢畹生吟兄政和]  
　　縈紆石徑上危梯迢遞層樓俯碧溪窮海秋高鴻鴈集寒林日没鷓鴣啼艱難身世傷時遇寥落心情續舊題憑吊不堪今古意西恩荒塜草萋萋○秋感示范大不才空涉世落落尚天涯與爾皆爲客伊予獨累家風波親浩蕩日月失荒遐無限行吟意挑燈讀楚些太息平生事艱難秉賦微求人殊不屑知我若爲希獨立遭憂患交註任怨誹茫茫誰與語灑涕沾衣天地功中薄江湖歲月深行藏存直節詞賦發哀吟古井難　水間雲不作霖那堪明鏡　衰颯二毛侵○秋夜沈沈街鼓二更餘覺碎心魂獨夜居寒意隔雲驚鴈鶩秋聲連雨戰芙蕖繡衾寥落餘香冷綺閣荒凉舊夢疎爲語嬰哥且方便輕莆容與走鈿車殘燈如豆掩窗組分付秋宵入恨中雲雨有臺應未杳海山無路更難通文鴛自復眠江草彩鳳誰教集井桐一株銀當座見書成何處覓飛鴻本犀秋榭主紅豆詞人俶稿 
[貂裘換酒題懴情侍者藍田三俠圖]  
　　倦我風塵走最無聊聨亭客館疏牕破牖孤影徬徨倚畏劔伏櫪悲嘶馬瘦何處結美人良友畢竟奇才得奇遇怎及君豪俠馳名久問若個出君右一生知己難辜負記相逢藍田夜雪貂裘冷透慧眼偏教屬巾幗紅拂現將身後更可喜虬髯還有兒女英雄足千古試披圖快睹丰神秀羡絶妙丹靑手[  金縷翠箋詞客太癡稿于身世玉琴樓]  
[浙省撫轅抄]  
　　八月廿三日工部員外郎鍾裕恩由紹來省親拜○廿四日工部員外郎鍾祜恩禀辭由浙起程措咨赴都運判駱祥麟禀鎖鄞慈奉鎭兼餘姚盪局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖垣官報]  
　　藩轅牌示甯國縣典史缺委補用前巡檢張成先署理歙縣黄山巡檢委候補州吏目蔡澧署理候補知府羅辰五奉撫憲加扎委辦籌防局提調候補同知鄭文鳳奉撫憲札委辦理文案事伴懷寗縣尹明府請咨引見所遺首邑篆務委廬江縣錢明府署理八月初七日接缷 
[江西官報]  
　　藩憲牌示署新昌縣鄭由熙調省差委所有該縣印務以補用縣雷樹人署理大庾縣胡承弼調署信豐縣所有大庾縣印務卽以正任信豐縣陶繼曾調署新選龍泉縣丞張友閔現已到省應卽飭赴新任准補南安府照磨孫燧飭赴新任餘干縣丞王受祺據報丁憂該汛務以試用縣丞寥國楨署理補用從九林國珖禀到繳照候補府逹太守春布原委總查七門城内保甲上春因晉京引見交缷局務當以候補府宋太守廷樑接辦兹逹太守已回江大憲仍委總查保甲以資熟手當卽到局辦公宋太守已銷委矣 
[鄂渚官報]  
　　七月廿九日候補同知王肇章奉藩憲委解白蠟赴京候補縣王培厚奉藩憲委文闈會同江夏漢陽兩縣外巡綽稽查搬運器物候補同知狄雲章候補州黄宗度俱奉牙厘局委辦漢鎭藥干局查禁候補典史吳寳煥奉江漢關委漢鎭查大智門差三十日候補通判劉爾昌奉委淸查交代局候補縣馬驥奉委文闈文明堂照料差調補崇陽縣陳彰五缷枝江縣事回省八月初一日浙江衢州府劉國光候補府唐準經奉委文闈西路點名差候補道李臨馴奉撫憲委赴江西採該榖價候補吏目史悠政謝直隸賑捐五品銜候補縣曹秉剛奉淸查局委催羅田縣管令交代初二日撫憲考試簾官廿八員初三日武昌府李奉鹽道委代印代行又考試謄錄對讀候補府黄仁黼奉委兼理武昌府考試謄對初五日提調署鹽法道瞿監試候補道胡内監試候補府宋承麟俱赴督轅進見候補通判何國珵奉鹽道委騐修漢陽普濟堂工程補初三日藩憲牌示廣濟縣典史員缺飭本任之傅蒓回任南漳縣方家堰巡檢准補之葦恒春赴任初六日候補巡檢盛在福奉藩憲委解繙譯試卷往京同日學院及正副主考皆赴撫署拜會初七日湖南候補同知諸福應候補縣吳正衡俱解第三批洋餉來省禀到見辭候補典史崔國斌奉臬憲委查平湖門初九日藩憲牌示鄖陽府經歴缺以試用縣丞歐陽昌瑞京山縣典史缺以試用巡檢蕭一錦俱署理襄陽府經歴缺飭准補之言南星赴任初十日貴州新任撫臺潘偉如中丞坐招南局江裕輪船抵埠後旋卽渡江到省拜會各憲候補州判唐文治銷估修督轅紅船差候補縣沈星標自京引見回省禀到分發海防新班補用巡檢和雲溪來省禀到十一日宜昌關委員候補典史楊秉堃禀辭十二日候補縣劉超元自湖南採辦軍硝回省分發試用道庫大使吳仲仁自京騐年守省禀到咸豐縣張家坪巡檢李承東禀辭赴任十三日調補崇陽縣陳彰五禀辭赴任委辦德安府督銷淮鹽分局江蘇候補縣王魏熙自南京來省候補縣丞潘誦捷自四川訪拿案件回省銷差 
[江寗協賑兩江山東沙洲公所捐啓]  
　　蓋聞救災恤難仁人溥發婆心節費助捐善士終膺福報今兩廣及山東沙洲等處迭被水災廣西全湮者廿餘州縣飄泊流離不堪言狀上海文報局同人公請揚州嚴佑之諸君親至廣西分賑其山東及沙洲等處另有各善士承辦但灾區旣廣賑欵難籌江南雖已設立捐櫃及持簿分募然爲數無多于事無濟况各灾統計仍須三四十萬若各省分募以一省募兩三萬何傷元氣江南省城之大好善者當不乏人而慨然助捐者卒鮮亦謂災區旣遠痛癢無關不知天下一家理宜互相援救且天災流行非有定所卽以江南論五月間陰雨連綿城内已湮數處如祈晴無騐亦將洪水爲灾貧富同遭湮没餘生待哺賑濟轉望他人前山西河南旱荒兩廣募捐賑之今兩廣遇災山西河南亦以捐賑報之天道好還可知利人實以利已况錢財無定勉力助捐目前似覺有損豈知明去終必暗來幾見天下好善之人而餓死者乎誠心爲善冥冥中自有果報也今設協賑公所於城隍廟内福善禍淫祈昭神鑒用請仁人義士同襄善舉已出者再結善緣未出者慨然樂助富者仗義輕財貧者撫心勉力不遺一户自能集腋成裘謹代百萬災黎瀝誠泣勸凡助銀洋錢及首飾數十文零錢者均請送到公所一體代收并付收條彚解上海文報局轉解各灾區賑放按期登申滬報以昭憑信云○公所條規一公所設於府門口城隍廟内司事者自備資斧如有私肥捐欵火焚雷殛一凡求病求功名求子者各以文疏塡寫捐數白行在神前焚化一所捐銀洋錢俱由春生鑑匯寄上海以免匯費一凡舖户行棧同人擬登門求募務請隨意樂輸一每次匯解收票到時貼在公所墻上以便週知一凡不看申報者出捐後按期來公所查看申報一凡捐零錢者送投公所櫃中領取收條如不願送者俟本公所人來收一事竣後捐欵淸單貼在廟門外牆上以昭公鑒金陵恊賑公所同人拜啓 
[洲振雜錄]  
　　九年洲灾放賑畢陳寅谷先生夙興夜寐汲汲以築圩爲已任僅三閱月各工告竣此次破圩惟先生所築各圩屹立於驚濤惡浪之中終無潰敗圩内之民得以保全非先生之功不至此故辦洲賑旣以放錢救其急必以築圩保其常否則風潮再至盡棄全功殊爲可惜鎭江下游破漫積水之圩計七百餘處除由易軍門曁各善士已築已堵外未辦者尚多賑欵所需尚鉅圩欵更乏分文挽旣倒之狂瀾共感金錢萬貫作中流之砥柱還求寶筏三千○京江地瘠民贫人所共知稍有身家者往往遷居江北歴年辦賑大半外來之欵本年洲賑適值東粤皆灾竟成無米之炊來源惟望上海一路揚鎭糾富一路同人雖無桑梓誼而目擊心傷食難下咽西風起矣我居大厦單衣猶凉加之以夾以視無衣露宿者何如盍給以絮襖炊烟起矣我食飽餐茹素嫌苦繼之以葷以視無食饑餓者何如盍分以杯羹○靳春陽先生查卜游户畢卽至張愼德堂募錢五百千文復赴上游查户靳公之急公好義張公之鉅欵慨施同爲世所罕有靳公云一千文可救一命如此便宜事眞是樂得做時乎不再來當面勿錯過○厦門電局葉亮卿先生倡捐五十元局中同人共捐十元亮翁樂善倡捐同人聞風興起德星聚於一局可敬可佩天下多善人謂予不信請看各電局之寄賑捐者早晚間紛紛而來各電局之大富貴者轉瞬間蒸蒸日上書猶未畢杭局宗載之先生二十元電報又到矣何如何如 
[上海絲業會館籌賑公所施少欽八月二十九日來啓]  
　　涇川退省齋主人代吉祥氏光臨敝公所助山東賑洋二百元助兩廣賑洋二百元○彭城無名氏助山東賑洋一百元○湖南懷淸堂由本埠匯豐號解來助粤賑長沙平紋銀一百四十兩合來九八規銀一百四十四兩九錢三處大善士均不示姓名惟囑另啓登報以代經手函覆 
[上海三馬路陳與昌收解賑欵總數第四次淸單]  
　　七月三十日第三次總數淸單上結存洋四百廿七元六角銅洋五十九元五角自八月初一日起至八月廿九日止共收進洋八千七百六十元另三角虚對洋六十八个小洋四百廿一角兩項合大洋七十二元三角連前統共計洋九千二百六十元另二角合規銀六千八百八十兩另三錢二分九厘又收進規銀一千五百四十一兩八錢六分二厘又錢八十五千四百五十二文合銀五十六兩九錢六分八厘又銅洋二千六百十六元三角先已鎔去二千元鎔見規元四百八十兩另七錢一分二厘總共計合規銀八千九百五十九兩八錢七分一厘八月十九日解交山東潘振聲先生第一批庫平銀三千兩合規銀三千二百九十一兩文八月二十九日裝船解交廣西嚴佑之先生第五批規銀五千兩八月分除解出規銀八千二百九十一兩外揭存規銀六百六十二兩八錢一分六厘銅洋六百七十五元八角另收存散銀七錢一分飾銀六兩五錢五分爐底三十五兩二錢五分陳竹坪啓 
[上海四馬路高易公館内籌賑所起解兩廣第四批賑欵公單]  
　　謹啓者敝所於九月初一日起解第四批賑捐英洋三千元並商懇文報局謝綏之王心如兩君協解二千元共合五千元由敝所匯解廣東愛育堂查放另備規平銀二千兩託文報局彚解嚴佑之大善長查收散放謹此登報奉聞伏祈公鑒 
[壽儀謝筵一併移賑]  
　　謹啓者今朱煦庭姻兄帶到九江李耐三世大兄來函述及敝同事陳李生兄今庚五旬初度蒙諸友寵錫隆儀概不敢領後承諸君再三頒賜仍恐却之不恭拜登洋三十三元季生兄卽將謝客菲筵洋二十元共成五十三元一併交到敝公所委解山東并請先行登報叩謝等云附來二十六户隆儀俟按日抄登淸單刊報奉聞陳君不但代諸君惜福并將謝客筵資移賑救災古今大富貴亦壽考豈不從陰德中積來者哉可爲陳君預賀[  上海絲業會館籌賑公所愚弟施少鈔拜祝八月二十六日]  
[三復軒篆隸六朝書欵]  
　　堂幅八六五四尺三元二元一元半一元屏幅减半楹聨八六五四三尺二元一元半一元七角五角宮摺扇每半元光緖甲申沈諫民重定並識○八折助賑九月底止城内得月樓城外戲鴻堂芝蘭室新衙門後慶豐當四處收付 
[果育堂經手各善姓繳堂斗香捐數八月初六日起初九日止]  
　　慈色沈應福祥泰布號無名氏榮元昌金義全董星樵六户洋各二元隱名氏洋一元錢五百五十文隱名氏洋一元錢二百錢貴昌朱德潤堂甘雨蒼蘇榮卿藍張氏蔣宅康孟然陳姓馮姓無名氏長源不行太原氏俞安志十三户洋各一元孟致堂洋五角朱李氏五角顧理孫八開一元陳積　堂錢五千文李思樹堂闔家錢二千五百石永慶堂徐春泉二户錢各一千文懷莧樓郭錢七百公和隆隱名氏二户錢各六百王鴻伯袁竹一陳芝階朱松坡姚石圻馮陳氏袁沈氏鄒春山四齡童李壽康壓歲錢張友恭堂朱英山十一户錢各五百毓秀堂錢四百萃華堂錢二百五十元泰莫蘭記靑溪德辨生胡俊平渤海隱名女史陳子記顧姓張姓八户錢各二百胡安叔金姓二户錢各一百五十田姓凌姓永年氏陳傳氏俞于氏合四户錢各一百丁姓錢五十文以上四日共收洋念八元八開一元錢五千零六百五十文 
 
 

Page 10

 
 
   
 
 

Page 11

 
 
   
 
 

Page 12

 
 
[上海三馬路與昌絲錢陳竹坪經募賑捐八月廿五日第八十二次淸單]  
　　昌字三百四十册烏鎭寶生典愧無力子勸募各友洋四十元○蘇州耕燕居士求病速愈洋三十兩元盛澤無名氏洋廿元○梅生氏洋十元顧喆生湯餅移助洋八元湯朱氏福緣洋五元同裕震川求病愈徐兩户各洋三元德記晋昌盛王慶餘求腰痛卽愈藥資移助三户各洋二元硤石隱名氏求姑病愈人二户各洋一元丁邱氏丁聨生兩户各助洋一元錢一千文嘉記瑞記兩户各小洋六角○張緣訪先生書閏移助洋三元六角金免知先生書閏錢一百文○錢洽順洋一元銅洋三元○劉河一目子銅洋廿七元平湖不留名銅洋十二元鎭江無名氏銅洋十一元昔年存銅洋七元羅倫元慶祥豐萬全鎭三户各銅洋六元尋陽旅客昌記二户各銅洋五元春成衣莊老萬　兩户各銅洋四元不　名銅洋三十和尚不留名嘉興嘉南樂兩户各銅洋二元○與字二十三十一册蘇州金大有　行移中秋酒資洋六元又經募無名氏洋十元沈儒齋洋兩元誦芬堂裕成庄　芬堂　生庄四户各洋一元以上七户共來洋廿二元○昌字一千二百八十一册鎭江老仁和經募無名氏洋四元○江陰縣署世德堂陳經募李飾之洋一元季少佳薛御之兩户各錢五百文場楚焙徐賡虞郭寶門仰頓安蔣祝三五户各錢三百文蔣友三錢如亭王夢昌陸松岩李惺洳許筠　彭鑑泉無名氏趙厚菴徐筱堂倪子明程鵬飛李照和陳文郁十四户各錢二百文王玉堂朱子齡兩户各錢一百文以上廿四户共來洋六元○昌字四百三十八册乍甫陳九隆大善士洋二元又經募聚記洋四元五角張養生福興義愼三户各洋二元不書名和記咸記梁記杏記吟秋草堂陳太記裘長生衆號修省氏金源春金合和金和順金和利金隆昌半舫軒平湖裕大南貨號鼎豐金順和舟振泰昌林葦記許大隆楚記陳瑞成舟金華成舟金華德舟方逹泉舟方合隆舟永合安舟永合豐舟金進順舟存仁集三十二户各洋一元和記陳姓和昌生記不留名無名振和盛李大升渤海彩記林泰昌義昌十一户各洋五角以上四十八户共來洋五十元○師山野人洋十六元金竺軒洋四元　飛記洋二元以上三户均助靖工共來洋廿一元○昌字三百九十三册沈蕩公泰典洋二元又經募衆友節省中秋席資洋三元以上兩户共洋五元○昌字七百十六册臨平復春典經募公記洋二元沈麗和吳壽序古香室李選宜王韻笙五户各洋一元劉耀和洋七角半王誠齋洋二角半項禮春曹子香兩户各洋五角以上十户共洋九元○南潯潯溪書院紀眉翁經募陳廷錫賓興洋一元○本日共收洋二百四十九元銅洋一百另三元小洋三十八角錢一千一百文合併聲明 
[上海三馬路與昌絲棧陳竹坪經募兩廣山東沙洲賑捐八月廿六日第八十三次淸單]  
　　同康庄經　求父母康健八指助兩廣江寗沙洲規銀五十兩○王吉甫祈妻病速愈助沙洲洋廿元漢口伍存心洋十元丁春翹代外甥周以煒病愈完愿洋十元愼泰號徐駿記洋五元王順泰交來驚其將來洋四元吳琨圃洋二元宏農氏洋一元錢二百四十四文許元熺無力子雷蔚記祈子病速愈誠有心三户各洋一元朱姓虚對一元不留名小洋三角未渭光洋四角○張綠　先生書潤移助小洋六角又小洋六角又小洋六角又洋一元又小洋四角五户共洋三元二角○金免痴先生書潤錢五百文○鄒姓銅洋十一元又病銀二件重二兩七錢七分大團浙乍商銅洋十五元豐蘭居銅洋五元宏農氏銅洋二元○與字一百三十册硤石韓廣興孟蛟大善士讀募味澄廬洋廿元韓廣興行節省中秋資洋十元默裕居士洋十元信良氏洋五元不暇賴齋主廣勝鎔經書院三户各洋二元吳載伯孫文卿朱平甫朱吉卿聽香書屋徐龢懺不留名七户各洋一元淸芬書屋洋五角陳逹夫錢三百文張志康錢二在文以上十七户共來洋五十九元○姑蘇鄭　蔭膏火移助洋三元○昌字六百册漢口李茄厚善士經募肇廣典求合典平安錢十千文杜文春錢二千文晉益行錢一千五百文字安堂馮福亭有心無力氏談薇園隱耕氏光裕堂海陽若溪氏退思氏八户各錢一千文楊文淸長興號筱海氏補過氏容德安五户各錢五百文李頤耉錢二百廿文李耆耉錢二百文梧山氏　二元又銅洋一元以上十九户共來洋廿三元銅洋一元○昌字五百十七册蘇州宏裕庄經募白下子香資移賑洋四洋○昌字三百三十册嘉興寶順典經募淸河慶增洋三元評華淸可翔求合宅平安淸河姓求病速愈東海曾珹求合宅平安四户各洋一元邵魯傳席少園葉壽岩凌文根席守恬五户各洋五角馮韻卿陳子莊二户各洋二角半以上十　户共來洋十元○昌字五百七十八册如臯吉公和典洋五元○昌字四百十一册南京公成典經募無名氏洋一元公記錢二千八百文程心畬懷之二户各錢一千一百六十文恊記錢六百文元記塵外人二户各錢五百文保記成記二户各錢四百文慶記錢二百文以上十户共來洋八元○本日共收洋一百六十九元五角銅洋三十四元規銀五十兩病銀二兩七錢七分虚對洋二元小洋九角錢七百四十文合并聲明 
[上海北市絲業會舘核奬籌賑公所施少欽經收山東賑捐八月十八十九二十日第七百八十一二三次淸單]  
　　葑溪潘遵榮求保子病卽愈一百元皖北遺名子由巨豐莊來五十元杭州綢業會舘節省議價敬神戲資移助洋四十元王子顯保病卽痊十元何潤安求妻病速愈五元傅攀杏中秋節費移助二元又香斗資移助一元唐大鵬一元黄勤功祈保合家平安錢一百千零五百文合來銀六十七兩○泰亨源募范秉初二十元錫善士求保平安二元坤善士求平安二元○健筆生募無錫唐望　拜懺資移助求資故父实福十元王寛記祈保妻臨産平安二元由通裕局來○伽門公舘募一萬八千三十四號昌字册夏成榮求合家平安一元洪肇其求合家平安一元王朝慶求合家平安一元莊炳貴二角何天明二角許富有二角無名氏錢三百三十三文劉炳茂樂濱鏞許天生　發堂求目明四户各三百文衛梅卿二百文阮全芳二百文夏榮生一百文仁德堂洪對開一元以上十五户合來洋四元對開一元二角洋三元錢九百零三文以上十八日○源豐銅錫店開市酒席資移助四十元未姓售前助一百廿元捐票復助二十元無名氏求病卽痊十五元勉力子十四元朱少梅病已就痊完愿助賑十元吳殿元求身體平安保慈母康健五元平安氏求人口平安五元鄂韓堂中秋節費移助三元無名氏三元許澤之求病卽愈三元阮天興求合家平安四元黄門蔣氏二元董門王氏會稽任俞氏師竹坪義士包余氏求自病卽痊四户各一元武林汪次洋一元○福建甫城同善堂集募十七元五角無錫唐凝香求合家平安二十元○景德鎭江佩華程懷中程川和三君合募江德彦本洋六元江汪氏黄桂榮各本洋二元公和豫無名人郭必發金懷曾程炳癸汪衡平汪碩甫蘇瑞庭汪俊三程輔廷程懷中吳淦堂十二户各本洋一元汪振鴻本洋八角程啓誥本洋五角五分無名氏葉灶榮吳朝宗程添壽汪富保金長太無名氏葉逹衢蘇小坡程機得程昌之十一户各本洋五角未大波本洋四角葉國樑胡祥發胡錫福三户各本洋二角五分葉開泰藥鋪英洋一元以上三十三户合來洋一元本洋三十元以上十九日○瀏河常鎭掣運所酬謝天后聖母戲資移助七十二元桃源有心無力氏十元江孚船節省中秋筵席費移助四元沈裕興三元同春三元小書巢主人家人病痊完愿二元不留名求妻病痊合家平安二元　東坦直橋無名氏二元又一元泰來號各友節省費移助一元裕記求子病卽愈許愿印敬灶書資移助兩元海寗州學封學洙了夙願一元慈溪山野居士銅洋二元○杭州不書名一元又墊　錢三千文丁又香四元不書名銅洋一元補捐二千二百七十六號昌册汪潘陳三姓合助洋一元以上四户由錢仲榆兄帶來洋六元錢三千文銅洋一元○求安子一元又銅洋一元包銀籐鐲一隻又銀側托一只銀大圈一付大銀鐲一對小銀鐲一對銀練一條銀荷花版一只銀小如意一只以上八件共重六兩五錢由城内汪公舘來○金匱學殷第九次募來無知女孩求病卽痊二元○三河周李氏祈久病卽愈心愿助賑銀十兩由烟臺福興潤局來估見規平銀十兩零四錢五分九厘以上二十日 
[上海絲業會舘籌賑公所施少卿經收兩廣水灾賑捐八月十八九二十日第八十七八九次淸單]  
　　杭州綢業會舘節省議價敬神戲資移助由胡厚餘封翁寄來洋四十元陳善士十元陳士炳求妻病卽愈五元餘慶堂朱求胞弟病痊二元洽中省一元萬有利呂宋票號募來雨記一元潔記一元龍憩山人一元三户共三元補元氏指助沙州二元以上十八日○無名氏求病卽痊十五元姑蘇汪廣大號中秋席資移助六元單蔣氏求病卽愈五元盧梁氏求病速痊四元成澤昆和祥號中秋席資費二元湖州胡汝南沈順茂一元承志堂一元梅花草堂求名一元無名氏一元曹玉記一元無名氏五角大倉刊江劉錢五百文○硤石釐局募梁燮亭梁溪匯堂氏王庭槐詹鳳岐舒州金楚南黎散仙蕭淮陰羣八户各二元湯羨任一元以上九户均指助沙州由全盛和記局來洋十七元○淸河縣張善士金戒指一只計重二錢一分以上十九日○吳門認菴腸紅夙疾許愿漸稀二十元月常圓主爲姨母目疾咳嗆速愈四元盡我心身病求愈完愿三元草釐無力人爲女病故後求合家平安二元姚詩伯一元吳晴江一元由硤石管穉嚴寄恊源局來守拙居求身體康健四百文松陵居士節省家用移助本洋八元○浙省恊募粤西賑捐公所第一批募潘蒲洲善舉堆金洋二十元趙琴鶴堂翔豐綢莊痧藥資二户各十元天水無名氏祈病速愈洋六元樹德堂紫萼居存雅堂葉敬恕堂范四户各洋四元潘光勳助長孫彌月分儀洋四元又銀四錢又對開洋九個又錢七百二十文翔豐莊朱煥章二户各洋三元鼎記春輝堂通濟典求安堂會稽謝延芳易安居韓之型求父病速愈風雅堂何菊孫夢覺主留耕書屋翔豐西瓜資周蓮春潘光勳李翰香金筱圃不留名十七户各二元崇德堂王桐華居士師魯堂金廣陵党盛雨金堂熊碧籮吟館貽榖堂朱錢紀福錢治溶會稽謝揚芬新城周德江章錫圭袁純伯册陰徐逵臣謝炳熊申江黎陽伯氏壽愷堂莊隨緣居周葉正茂福蔭堂陳二善堂陳仁愛堂周黄鶴譜方謝懷經散人畊本書屋禮畊書屋綿力子愼德軒徐世玉堂積厚軒無名氏三陰董瑞　三十三户各一元陳端甫對洋四元公記鉅記綠筠仙館李章氏積善堂姚義廬居士衍慶堂李蔣靜甫張在瀛存義堂曹裕後軒范香國軒馮毛星輝長福居士陳福堂人言是三益敬泰十八户各半元王立三桃源别墅不書名三户各錢六百文朱瑞記五百文翁少卿四百文雲溪逸史三百文萬濱甫宋仲華王如松三户各二百文唐亦如一百文○仁濟善堂經募沈善根求母病痊公泰典二户各十元莊指凡四元李蓉江楊廣庵二户各二元李松坪童米生陳杏帆知不足齋孫李躍舟沈天年陳昌年莊心泉未亡人孫張氏代夫九户各一元鈕壽田陳桂記汪益記桂一香四户各對洋一元○桶捐不留名太太銀二兩五錢洋兩元錢一千三百文一百六號册洋三元銅洋三元八開洋一元七月二十起至八月十三日止併錢三千四百八十九文○共收洋一百九十元錢九千二百零九文合洋八元錢二百十九文○統共計洋一百九十八元銅洋三元對開洋十七元八開洋一元銀二兩九錢錢二百八十九文由杭州全盛局來○釣鰲仙吏求水生父康健合家平安積省衣食指助沙州洋十元又香斗資洋一角無名氏指助沙州洋十元程芸史求雙親身體轉弱爲强指助沙州二元又銀錠一隻計重一錢二分程芝史節省點心錢求母病卽愈指助沙州洋一元無力子指助沙州洋一元以上二十日 
[上海四馬路浦灘文報局内協賑公所經收賑捐八月下旬淸單]  
　　廿五日寗波招商局募申字三百廿一單鄞縣無名氏平陽小劍生二户各二元濟陽姓甯洗塵居張二户各一元棕古堂徐承恩堂姜二户各五角○常熟邵訪林翁募張曰逹翁銳一千八百七十二册銅洋兩元○金陵申昌書畫室交來桶捐餘生二十元○九江新關朱募金七十四册綠雪堂王德聚堂馮二户各爐坯洋一元三益堂銀六錢集善堂九三八銀二十兩壽萱居士祿養山人二户各二元○九江黄太和寄來蘇雲瀾翁募申三百廿二單夏鳴岐堂黄耀堂二户各二元福壽貞三元求無患一元益泰隆周祥遇二户各五角維楨義昌黄金盛陳鳳淸無名氏五户各三百文陳永淸七百文善與人同王佑樂不錄名三户各四百文共合收洋十二元○梁溪賓興處楊十元○黎里毛太江翁募銳一千五百六十四册毛大源銅洋十元葉朗君銅洋一元葉琢琴二千三百五十三文鴻儀派中費餘四百四十七文吳張氏一元攀桂客一千文月溪主人六百文無名氏半覺道人張春介堂三户各四百文不留名三百文無名氏有道人胡子香汪樹錦胡吳氏龍飛六户各二百文張靄記稻香書屋不忍飢金溪僊荆花並茂樓邱卓記朱昶善茂椿堂惟德堂無力人金寄齋簪杏客怡道人十三户各一百文合洋八元銅洋十一元錢六百三十文○本日共收英洋六十一元銅洋十三元爐坯二元現銀二十兩零六錢錢六百三十文○廿一日陳包氏助洋十元誤書陸包氏用特更正合并聲明 
[上海四馬路浦灘文報局内恊賑公所經收賑捐八月下旬淸單]  
　　廿六日無錫知仁庄募銳一千六百三十四册文記二十元張百記五百文○王新之先生書潤資小洋一角無名氏薛十元○京江棧土板洋一元銅洋二元○蘇州文報局募第十八批安節局第二次桶捐義大處一千六百文人和震處洋十元銅洋三元錢一千一百七十四文汪公舘來蘇在茶業行店棧减省中秋節筵陸十元寓蘇隱名氏移石湖船酒資不書名二户各二元無名氏來勘餘公欵洋一元錢五百五十文楊記錢七百五十文安節局桶捐第三次義大處盛姓洋十元蘇寓壽萱閣三元不留名銅洋二元十户共收洋九十一元銅洋五元錢七百三十四文○本日共收洋一百廿一元銅洋七元土板洋一元小洋一角錢一千二百卅四文 
[上海四馬路浦灘文報局内恊賑公所經收賑捐八月下旬淸單]  
　　廿七日蘇州潘仲翁募二百元○太倉弇山同登仁念募銳二千二百三十五册權輿居士濤澂居士禱求父母冥福二户各一元墨齋居士耕緣主人求延年人求益壽人求母益壽人不如人爨餘生瑩女平安一經山房求病速痊補過子十户各五角人不如草節省錢一千四百六齡賡子求保祖父母冥福節省點心八百文無欲觀妙齋銅洋二元合收洋九元銅洋二元○無名氏各友節省車費一元銅洋二元無名氏足對開一個○張堰盧道昌翁交來孫秋卿翁募銳一千六百零四册周敦仁二元吳愚谷徐孝友孫三世保嬰安四户各一元吳　行郭順泰孫草香三户各四百文華洪泰昌七百文顧裕通二百文高近仁一百四十文施恆裕汪賓吾二户各五百六十五文潘惠廷韓玉堂吳建業曹子卿四户各一百文十七户合收洋九元四開一個錢一百八十文○溧陽義隆潤號募銳七百十六十八册恩逸子信記如心子敬求弟恙葛裕成怡泰怡成怡盛江德泰江德源九户各一元潘中和王仁善二户各七百文導善生榮德堂節省食用二户各三百六十文德隆裕和德泰張茂林張製泉五户各四百文魏永義陳智典二户各三百文馬增玉陶恆源呂勤泰黄鼎隆孫日新恆昌仁恆茂豐章天泰王義興隆源十户各二百文永昶祥二百十文恆裕五百文守誠堂三百四十文三十三户共合收洋十六元○王新之先生書潤一百十二文○硤石廣生號交來偉君一元○湖郡仁濟堂交來聞香齋十元○硤石和春祥募銳一千八百六十號册公記陸子記二户各四元各記二元○杭電局募第十二次淸宜十讀畫樓主二户各兩元陳太鶴善慶堂朱二户各一元河間民銅洋五元○石門鍾琴舫翁募銳二千零七十五號蕭丹廷鍾　悔子隆昌省中秋月餅費三户各一元○本日共收洋二百六十五元銅洋九元足對開一個四開一個錢二百九十二文○附收沙洲賑洋十元另行詳報 
 
