# 1885 - 1 - 4904213

 

Page 1

 
 
[第二十五號畫報出售] [  申報館主人啓]  
　　吳清帥每日清晨必於營中箭道燃放手鎗數十響無不一一中靶文武通才爲近今所犂覯劉淵亭一武夫耳因其有志自新力禦外侮朝廷特賞提督銜以示激勸而劉淵亭亦感激涕零誓與諸將奮勉殺賊亦血性男子也兩轩俱編入此二十五號畵報淮於十六日出售淞隱漫錄一書除卷一之十圖十說外由十六號畵報附送至此次二十五號畵報止又得十圖十說是爲卷二之終仍附畵報之末按號分送閱者鑒之此布 
[論朝鮮黨禍未已]  
　　朝鮮之亂所以如此其甚一發而不可收拾者蓋有由來緣近數十年間守舊開化兩黨之人盤踞己深恨本並固各執其見各行其是無事則相持不下有事則相傾不休勢均力敵非有大成敗勝負之迹彰明較著於其間兩者固不能事合爲一也大抵朋黨傾軋之風起於朝士當其自立門户阿附所私見異已者若有必誅必鋤之意然而正黨往往不敵邪人以邪者得失之心甚重而正者窮達之見渾忘也必至國事叢脞内憂外侮旋起迭乘然後有撥亂反正之權者起而救之天下於是曉然於邪正之分一道同風太平可望故黨人之禍莫盛於後漢北宋而史書所載自始至終亦不過數十年之　擾卒至同歸於盡他若兩晉之士夫雅尚清談沿爲風俗明季之儒林各尊其師至東林與廠黨相傾於一時此皆似黨非黨而禍亦甚列朝鮮之有二黨界乎邪正之間以目下時局言之開化黨人自是通變達權能爲救時之具其爲正人之所聚集可知也但守舊亦不得竟目爲邪朝鮮依附中國如子之於父母歳時職真不失具當邊境巡防兩無宼盜則其國中不敢有大舉動拘守成法自安小國之體統而己而况國重世祿民鮮葢藏刑法逺密通國之人因是疏於求富食力有餘無敢多謀而偷安之習遂日沿而日甚故通商一事實朝鮮人論之而無益於朝鮮者也自箕子始封四千餘年易姓改物國不得謂不古而風氣純樸每歳除貢舟往來及海濱漁船出洋之外不與他國通商吾治吾圉吾保吾民豈必通商然後足以爲國以是守舊二字未可厚非况爲之謀主又爲朝王之本生乎蓋大院君富朝土即位之年齒尚幼樨名爲輔政無殊居攝十有餘年始退其位彼時日人尚不敢叩關而國中政事悉從舊規布置上下晏安承平無事今一旦改革信之者以爲是卽富强之本不信者以爲是實禍亂之由各逞己意以爭是非守舊黨人遂奉大院君以號召同黨而亂起倉卒頓成一發莫制之勢曩年六月之事設非大院君爲中國兵船載歸其禍正不知如何得已也夫守舊之名目本來無之因有開化一黨而後目不附己者爲守舊黨也朝王親政之後日本再三相誘以爲當今急務可以富國强兵莫如通商通商則莫近於我朝王初亦峻拒之後以相逼不已　然改變國俗而諸大臣中乃有王后之母家兄弟閔氏實韙通商之議展轉相約朝臣從違者半而兩黨相峙稱名並摺於國中日本旣與立約新政漸行而守舊一黨之勢曾不少殺蓋朝地瘠苦風氣未改政教未更民囿於淺近之圖非百十年之布置通商局面不能如他國各里之一二故在守舊黨人聞之以爲日本旣來朝鮮而朝之民人並不見有所利益國家則更無論矣自曩年以來中國撥癸駐防凡於外國交涉之事靡不由中國主裁而其國人之或從守舊成從開化不能一致中國之官無可强也兩黨之人以有中國駐兵在此不敢公然相鬥且大院君久　保定請還之使尚未邀矣則該黨人實亦失其所恃徐待後來而已至於兩黨之名目從此革除兩黨之形骸由此悉泯則固非敢知也然而今日之亂則又似不由守舊黨之鼓煽而爲開化黨人中有從中從日兩等見解之人勢不相下因而激成事變試觀來信所述清節可知奸相洪英植實先蓄有異謀欲乘中國防軍之不及知覺而串同日兵先入王城將首相尚書等人　行殺戮中國之兵聞變必至卽以日兵　擊乘勢挾朝王出宮在仁川暫駐亦可卽乘舟往日本亦可算計已定然後出名請客以稽留陳欽使而使不知所備耳此事若非物林兵告急防營見洪挾王以走不乘其不意以劫入軍中則此後之事更覺危急而漢城以内豈非爲日人所踞哉吾意守舊黨之俗無論何國但欲來朝通商卽視同讐敵此次洪英植獨與日本共謀大事决在計然則非守舊與開化相持之常態矣夫至同爲開化而從日從中其意見歧異如此則朝亂未有己時也亂無己時則黨風愈盛東望三韓能不憂心悄悄哉 
[西洋地震]  
　　倫敦十三日發來電報云日斯巴尼亞國内有三省地方地震殊甚猛烈有城鎭若干處均遭損壞死者約有千人是亦一大災也 
[窮兵不已]  
　　西字報云失人近有在暹羅地方生事者然觀邇來法人東京屢有敗耗臺灣亦未得手又擾及暹羅窮兵黷武而不知止所謂不戢自焚恐亦不足爲暹羅患也 
[本利俱清]  
　　中國向匯豐銀行一千八百七十四年所借一欵前已付過七次兹該銀行又登告白於西字報定於昨日起付第八次銀兩是爲末一次自此之後本利俱清矣 
[西歷元旦]  
　　今日爲西厢一千八百八十五年元旦故海關停辦公事一天本埠各銀行則於今明兩日停公至禮拜六一天則自早九點鐘啓門至十一點鐘止以便付銀云 
[海客新語]  
　　客有唾淡水井砍大甲溪脫基隆虎口棄繻南渡宵行晝伏一日夜而出閩洋回憶孟　君未出函谷關時禍幾不免痛定思痛似慶更生因言昔人謂厓州非人所居今台北之土惡水劣曾不少異氣候無分冬夏每日出則火烈爍人日入則水寒澈骨以此乍燠乍凉脆弱者卽因之搆癘是謂瘴瘴初起多瀉泄一似河魚之腹疾久之則非山鞠藭所能奏功土人　吳楚人爲蠻有貲者往往爲託名海盜者所刦其人緣藝如飛層樓出入皆以牗故防不勝防米麵視内地價惟倍猪肉每斤二百數十文青菜每斤念餘文雞蛋每枚二十文從前之以工爲食者海劌一閉食指無着不得己悉去而補什伍籍淡水有林紳巨富也前以法人旣踞基隆與淡水有唇亡齒寒之勢遂挈室將徙台南行至半途頗有阻碍因令先行者且赴而自帶後起之輜重仍回淡水人見林回頓覺安定孫軍門章軍門病後雖未復元然已可親巡營壘土勇一千人前以索餉四散並未滋事現聞閩省己撥餉十萬接濟並派員齎到厦門不日便可度台故去者復來病者漸起人人皆有固志劉爵帥手下親軍不及千人餘皆各有專屬每當敵氛甚惡爵帥惟以朝廷德 
 
 

Page 2

 
 
意激厲將士用星上卜同心湘淮一氣揮戈臨陣率相戒可進一尺無却一寸故往往以少勝多刻下望援十倍於望歳法人將各海口封閉商旅久不能通雖有貔貅旦夕亦難飛渡基隆街上已有西國人在彼販賣食物法人自將其所泊馬祖澳之五烟囱火船繪圖遍貼街上圖尾滿綴西字大抵無非誇張之語法人又多買土人爲奸細伺我軍動靜故我軍虚實敵人知之而敵人之虚實我反不能瞭如指掌安得以尚方斬馬劍斬彼内奸而懸首　隆下耶 
[醉中溺斃]  
　　本月初三日英國某夾板船上之船主在厦門因赴友人招飲扶醉回船向船首小便忽大風一刮跌落海中遽從白馬素車以去日來西字報登有訪帖言能撈獲屍身謝銀若干麴生麴生其眞害人不淺哉 
[厦門走水]  
　　厦門火　甚稀數年不一見本年自自十月上旬後溪仔街籐衣店失愼後至本月初四夜三點鐘時西門外後海乾地方祝融氏忽又稅駕延燒房屋四十餘間時提道各憲曁厦防廳等文武各員正擬赴萬壽宫朝賀長至令節當卽前往施救得即撲滅起火之由係其姓晚炊遺火竈前草柴内以致燎原云 
[漕帥新政]  
　　浦上文塾義學皆由官設所以培植人材也黎文肅嘗創立功課册使學師按月呈閱以察其勤惰意至美法至良也所後文肅去任董其事者不過奉行故事而己矣健帥下車伊始卽飭令稽查文塾義學各員紳教讀各蒙師奉行勿懈以毋忘文肅之良法○善後局放錢日期向於初一日卽總放一月先到者得之後到者則所厘欵未以遲遲而待甘苦頗不匀焉健帥酌定新章札局遵行凡銀欵等委員新粮照舊於十五來庫放領錢欵之員弁薪粮雜項於初八日先放半月廿三日再放半月各營弁勇薪粮於初十日廿五日各放半月如駐紥三月白里之逺者於初十日放給一月並飭善後局如欵項　乏須具領漕憲批撥厘金總局之欵項始能動用不得私下通融以視厘欵隨到隨用統行報銷者其得失爲何如○武弁月課夏間改較洋槍因習練伊始身叚鎗法均未苛求有跪而放蹲而放坐而放臥而放者審童的確始一放焉兹己數月仍襲其舊健帥於上月廿七閱視月課頗不愜意乃於榜示前曉諭嗣後身法務須一律跪後一腿立前一腿施放迅速爲妙否雖中不算前四鎗不中後二鎗不准再放如六鎗全中其錢倍之他則相次而减矣似此精益求精將材庶於是乎出 
[袁江雜錄]  
　　初二晨起濃霜似雪滴水成冰汪塘之水凝洹不流而運河水勢亦於是日驟跌三四尺蓋因上游來源業經封隔也○孫文帥查辦事件己據委員密訪回浦具詞上陳俟清楚後卽束裝回豫藩本任約於初八日啓節○南河候補人員同知例須引見閘官例須騐看始准到工聽委差缺乃有巧於夤緣者雖未引見騐看輙呈請先行到工雖不得缺而得差固意中事也漕帥深知其弊札飭徐楊二道凡未引見騐看各員不准仍援舊案呈請到工從此奔競之風可以稍挽矣○直隸原設之清江轉運局事務紛繁在在需人故於原有勇丁外復添調銘軍副中營馬勇一起來浦塡紥局旁或料車舟或警刁斗附近居民亦得藉以安枕 
[罪人未得]  
　　杭垣吳山下之釘鞋巷本藏垢納污之處也十月杪巷中出一命案凶手無着該地保報官請騐錢邑程稻村明府當卽帶同刑書仵作人等臨塲相騐檢得屍身係服毒身死别無傷痕傳訊四隣咸謂毆鬥則有之其受傷與致命細情則皆不得而知也及傳屍妻所訊則事甚暗昧語多含混邑尊細視其人覺半老徐娘猶饒風韻知此中定有情節但不得凶手此案必難昭雪爰命該地保承殮將尸妻帶回拘禁密飭差役暗中察聽想凶人斷不能逃天網也 
[譯員返斾]  
　　隨使德國二等繙譯官廕昌精明强幹熟於水師事宜刻因差滿挈其所娶之德女同抵津沽蓋德女旣饒於資尤極淹博而料理家事井井有條較中國婦女之目光如豆者貰有霄壤之殊洵廕君之賢内助也廕君抵津後謁見李傅相大蒙賞識卽咨尊總署留津差遣襄辦水師營務云 
[都下紀間]  
　　喀拉沁阿拉善翁牛特等蒙部王公到京恭祝皇太后萬壽上月十三日齊赴乾清門前按班叩賀畢賜入寗壽宮觀劆建藩北漢獻頌南山誠一統之宏規萬年之盛典也○慶郡王等函請駐京各國公使於二十一日未正在總署會飲自二點鐘起至四點鐘止筵間珍錯霧霈雲屯海外冠裳花圑錦簇此爲總署宴客之始○聞中國向英商所貸之欵現己交付清楚所建鐵路擬先由京西三蒙店至京一叚試辦果著成效再行建造别叚說者謂此路若成則運煤自必便捷京城煤價定可减去大半矣○十六日有左右翼○勇兵五六百名奉提督包封在宣武門内英子胡同粉子胡同二處密拿溥李二人蓋前有人向筆帖式文裕逼立借約案由西城奏交刑部二人爲案中要証故派兵密拿而孰知二人己聞風逺遁矣該兵等祗得徒手而回○前有婦人投中海身死十七日經西城指揮騐視聞此婦居西安門内旃檀寺逆方身穿藍布棉襖青布半臂棉褲口含手帕似非貧苦人家亦未見有認領之人殊令人疑圑莫釋也○崇文門海巡於十八日在齊化門關廂拿獲偷販私酒之劉小荃鄭氏等七名在各人身内搜出尿泡三五个每人約酒五六十斤當卽鎖拿並及私酒解交崇文門稅務司看管聽候訊問懲以販私之罪○聞神機營札行馬步鎗炮各隊令各查明曾否出防察哈爾張家口綏逺城等地方有無臨陣接仗之處卽刻呈報總理營務處以憑核辦盖將派隊出防也○十五日夜半各處鳥鵲亂飛啼聲呀呀或在樹龜或在空際逺近無不聞之是何祥也吉凶焉在○御前大臣棍公楚克林沁靈柩于十九日出　安定門外黑市罩槓執事煥然一新沿途各旗營均備路祭見者滎之聞俟明春扶柩回旂安葬云○十處專操大臣於二十二日在德勝門外校塲閱看兩翼前鋒八旗護軍十營抬梒鳥槍練兵合操○二十日陜西提督雷軍門正綰往謁醇邸並請隨閱神機營操演醇邸允之○近奉恩旨所有年届二十六歳以上之宮女無論現己滿期未滿均著加恩於二十日放出令各家接領帶回以便擇嫁查　項宫中使女係將内務府包衣三旗各户之女年過十五以上者挑選進宮例滿十年放出擇配此次不論期限而論年歳概准出宮實爲曠典怨女三千放出宮唐太宗不得專美於前矣○二十二日徵貝勒往諸醇邸並請於神機營効力醇邸以軍旅之事未可輕言郤之聞者稱澂貝勒之勇敢而愈服醇邸之老成○京師之南五十里大營地方於上月初有文安縣某姓主僕二人運糧赴京畢趕空車而回路經該處時己日暮突來馬賊數名某姓素通武藝見賊至上前遡拒終因寡不敵衆被賊將某姓及車夫砍傷在地僕得脫走報官據稱車上載銀五百餘兩被賊搜去迨官役至該處時己天明賊早逺遁幸二人受傷不重可無性命憂也○聞恭邸現因隆冬己由北山返駕醇邸往謁恭邸與之絮語頗以寳佩衡相國爲念○廿四日鑲紅旗滿洲衙門傳齊五個甲喇所有孤寡人等當堂按名盤問計此項共有三千六百餘口自晨至暮方行點畢聞其中貧苦者居多○步營所練挃勇兵由紳機營派左右翼尉分帶近因時届隆冬防務吃緊除白晝演練外夜則住宿廠中現經左右翼尉擬定每夜查巡河處即可抽調此項練兵携械前往以察其勤惰如聞調速至者每名奬賞京蚨五百文由翼支領可謂不没溦勞矣○東安門内南河沿地方舊有某宗室開設賭局嗣因毆斃人命將賭局封閉並將某宗室圈禁近己限滿復理故業念五日晚七點鐘忽忽有左翼連翼尉面奉堂諭帶領二百人潜赴該賭局抄拿及官兵圍住賭局入内搜尋則僅有空房一所杳無人跡官兵只得廢然而返○京西三家店南地方神機營　造火藥局一座由 
 
 

Page 3

 
 
去夏鳩工集料月初始竣此局坐落河東引用永定河水造溝以成水碓可製軍需三面建層樓中設木人能運動一切機器正北樓後設一烟筩爲衆機之總匯高讦六丈九尺一經生火則衆樓之機器全行轉勳而筒上噴烟哨鳴不己聲聞四五里許醇邸於十九日往視云 
[通州近聞]  
　　前奉尹憲諭辦理保甲現由廳盡札委主簿郭允中黄金徽直隸州州判葛樹棠巡檢何福桂庫大使陳學沺分叚會同紳耆按巷清查○年例設冬防局由道憲委員緝捕稽查兹届冬令道憲札委士簿王仁燮庫大使陳學沺巡檢何景濂專司其事在西大街設局逐夜巡查以靖地方○清查保甲非不嚴密然盜案猶偶見者盖皆由城頭缺口進來近日高邑尊登城查閱見塌陷處甚多實非民力所能捐辦現擇緊要缺口東水關一叚新城南倉兩叚西水關一叚會同紳商籌欵修補於十月十二日開工現值冬防吃緊之時明協戎通飭五門門軍每晚定更時一律關鎖不准檀開如有緊急事件須至協署禀明方准開放城門魚鑰森嚴暴客不敢窺伺矣○北門外舊有東西二孚橋係用柳木支成而上舖柴薪灰土者前甘軍馬隊行經斯橋擁擠爭先橋面忽爾塌陷一叚卽時修補人馬尚無大傷云○來防當差之河南　慶鎭標候補千總厓芳任意妄爲經軍憲斥革逐出營外勒令回籍以肅營務○十三至十六等日續到甘軍副前後左右四營及劉總統親軍散住北關外駝店○十月十九日由天津海防運到洋槍火砲藥彈四百餘箱卸交白馬關帝廟軍械所以備運用○二十一日神機營官兵及駐紥西馬庄之甘軍馬步各隊在河東合演槍砲步伍齊整旌斾飛揚善將軍馮軍門親臨閱操午後始畢○二十一日新到豫軍步隊二千名馬隊五百名在城南十五里張家灣客店廟宇駐紥俱用上等洋槍攅竹長槍靈捷異當兵勇亦精銳强悍無一老弱者○北關外爲屯兵之處倉房寺院客寓米局頗有人多之患神機營椿翼長寓浙江外局祥成二翼長寓江蘇外局稽察營務董軍門干觀察寓小聖廟火器營馬隊官兵在西人和店駐紥一百八十一員名在西興店駐紥一百四十一員名駿字營官兵在東人和店駐紥一百九十二員名在大興店駐紥一百四十一員名馬步隊官弁戈什哈八十一員在雙和店駐紥各店房租每月每人核給京制錢一百文由營發給店主親領絲毫不扣此次兵勇到防恪守營規秋毫無犯足見軍令嚴明 
[寳山來簡]  
　　吳子佩明府莅任後每夜鼉更三下必微服出巡前晚巡至西門外見圑丁稍有疏懈次日卽出示諭董認眞辦理逢五十之期明府親自校閱慨分鶴俸捐給花紅以故闔邑紳民咸頌賢令尹德惠不置云 
[議易新董]  
　　本埠英工部局每至新年例應議易董事兹各國領事官己會同出示定於華十二月初四五兩日會集定議云 
[滬北瑣談]  
　　前日小東門内陸家石橋附近有衣冠濟楚之三粤人至水菓灘購物爭論價錢灘主言語不通个無頂撞三人竟將灘主拉至該處法捕房管門華捕囑其暫待俟捕頭研訊三人驀將華捕堆跌捕頭聞知出爲彈壓三人又推捕頭急喚他捕擒拿則己逸去兩人祇拘住一人昨晨解歸大自鳴鐘管押今日公堂停訊須於禮拜六解案請訊云○昨午有野鷄馬車一輛中坐一客在法馬路自東至西駛至一枝春茶肆相近中途撞倒一人馬車疾馳而去巡街捕眼見趕上將馬夫拉住詎坐客竟不顧問揚鞭西去巡捕手拉一人不能追赶無奈任其逺颺畐將該馬夫拘押而受傷人仍倒臥地上據云己被碾傷脚骨嗣經法捕頭飭送仁濟醫館施治諒禮拜六該馬夫必解案懲貢矣○鄭家木橋南堍向多露天賭臺近因該處修理街道各賭徒無可駐足乃移至新橋南首事聞子法巡捕頭前夜遂飭中西捕往拿賭徒聞風逺颺中有一人奔至北堍英界被捕追及擒拿扭冋南堍諒明日當解公堂訊辦矣○專管海洋電線之愛利輪船近因損壞昨日駛至虹口耶松老船塢修理○虹口老船塢看門支更者本皆雇用寗波人兹聞於西歴一千八百八十五年正月初一日爲始一律改用印度人矣 
[竊負而逃]  
　　嘉定東門外顯家村人某甲膝一女小字阿寳楚楚丰姿初過荔支年紀曾許字陳阿榮爲室女母撫育某姓小孩年僅三歲依姊眠食阿寳年己及笄小家碧玉頗有標梅之感近與縫工某乙有私噬臂盟心誓同生死其父略有所聞頻加訓責無如女心心相契斷不能斬斷情絲前日清晨父聞小兒在牀啼哭呼女不應披衣起視瞥見牀後粉垣鑿開一竇女己中宵遁去竟同奔月結璘矣急查檢衣物己搬運一空該成衣亦已去如黄鶴甲遂蹤跡至滬四出找尋不知一顆掌中珠能唱宏農得寳否也 
[元旦停公]  
　　今日爲西歴一千八百八十五年元旦會審公廨循例停訊一日黄太守飭差知照捕房所有案件併歸明日解訊云 
[及時行樂]  
　　今日爲西歴元旦如天氣不甚寒冷西人擬冉跪紙爲樂仍自徐家匯後面虹橋跑起至靜安寺馬路爲止云 
[李代桃僵]  
　　縣中班館所押各犯每晚二鼓時邑尊必飭家丁前往查點作晚查至馬快班房見共押四犯内有一名呼之不應問其緣故稱我送飯與在押之張老新詎張己脫逃伊等謂張係我友隨卽將我拘押以便抵數但我並未犯事何致受押家丁查明後仍將送飯人暫押禀明邑尊再行定奪間該逸犯係崇明縣關提之案也 
[縣訊惡婦案]  
　　粤人黄雪投上海縣訴稱被廣英隆店之之婦毒斃女孩一案昨己詳列報章前晚莫邑尊晚堂訊案時黄夫婦將受毒之男孩抱案請騐邑尊騐得該孩滿身紅腫腐爛不堪問黄爾孩受其毒害諒有别情答稱我妻與該婦前確不睦後經鄰人勸解仍歸於好初六日送來猪肉一椀子女三人分食後遽遭此毒求恩究追邑尊訊供後着黄夫婦靜候照會英公堂查明後冉行覆訊 
[西員不到]  
　　昨禮拜三英公堂應輪英副領事翟君會訊嗣悉翟君因事未到所有各案經黄太守一判斷云 
[英界公堂瑣案]  
　　揚婦王陳氏控吳永生匿掯伊女秀雲一案己列昨報秀雲奉傳投案黄太守於晚堂訊究王陳氏申訴前因并稱與親生女秀雲同住在三馬路新和里因女與吳永生私識吳唆使找女與我不睦前月二十七日女悞聽吳言移家至大馬路北棄我不顧吳蓄意覇佔我女求恩察究太守謂爾旣眞情儘可控案提究何故投訴捕房該氏答稱人地生疏無人保寫呈詞捕房係訪聞查究傳我前往並非往訴太守又間爾女前曾投控謂係爾之買女負債疉疉爾反時向索錢經前署憲斷給爾洋五十元完結爾後又纒訟不休遞解回籍今豈容再生枝節該氏答稱前經斷給氏洋五十元是實不准我女爲娼後因我女仍爲娼妓債户憐我年老願不索還囑女與我同處俟從艮後再當料理女亦和好如初嗣與吳相識後又致不睦至遞籍係另因他案太守檢閱前卷又問爾央吳向女借過洋八元此事確否該氏答稱並無借洋八元之事吳堅執如前并稱與秀雲並不相識更無覇佔之事惟曾與該氏確係稍有相識前曾到烟館尋我懇我向伊女秀雲借洋我未允從後見該氏衣衫藍縷情實可憐遂代給洋元作川資回籍豈知並不回鄉又要我向女說情我設詞推却伊反揑情妄訴秀雲供自幼賣與該氏及年長即逼令爲娼後因負債盈千該氏與人拚識逐日要錢小婦人受累不堪始控告斷給洋元離異後仍擾訟經官將伊遞籍復來滬上仍要借擾兹又央冋不相識之吳永生前來說情給過川資又來纒擾反怪吳永生不肯再說我現己嫁杭州人陸姓爲室伊尚不肯休實在受累己極况我與該氏前經涉訟有案可查奚容任其紏纒太守研詰至再各執前詞隨謂禎氏旣認女爲親生豈容縱令爲娼且早經斷結復敢糾纒殊屬可惡喝掌二十下着具以後不得再向秀雲饒舌切結吳事不于己插身多事喝笞二十板着具並不覇佔秀雲切結秀雲暫發官媒着知靡其夫陸姓投案具領 
 
 

Page 4

 
 
完結○江北婦王聞氏控被妓女胡雙寳匿女一案由前縣黎邑尊查知胡住英界移請英會審委員派差恊提差覆胡不在滬後該氏又赴松江府上控由府札縣提訊詳報邑尊又移請協提黄太守飭差提胡列案西包探頭禀稱該氏所控不實請傳到堂會訊翟副領事堅執不容縣差將胡帶去太守再四辨論謂移提之案未便　留胡旣稱該氏所控是實儘可向縣聲訴旋被捕房將胡帶去太守以曾發信票請德總領事簽字始飭差協捕提胡因又照會德總領事請飭捕房交胡昨由西包探將胡解案施繙譯向太守言明該氏藉端圖訛胡雙寳並無不合請函致上海縣訊供釋累太守允之隨飭差將胡解縣候訊云○洋　貨舖夥粤人某甲訴稱陳開生劉阿表王阿青馬全揚等前來購物乘間竊去綢縐等件報由捕房查獲各人送案請究包探案少卿陸阿長同稱該舖報失曾在粤婦董彩家拘獲陳劉王馬等人并起到皮条内贓仵今一併送案各竊供詞含糊董供伊等寄条我並不知内有何物包探等又稱邇來扮作買客竊物之案甚多可否將各人帶回細查太守准飭該包探將各人及条帶回捕房董交官媒收管俟覆訊後再行核辦○一百七十一號華捕禀稱張仁寳在街小便喝阻不及反敢行兇扭打由他捕邦同拘案張供不敢拒捕乞求施恩太守判罰張洋一元充醫院經費○徐阿才稱在老旗昌屋内開外國鐵店被張乾言竊去鐵斤獲住人賊交捕送案張俯百求恩太守判管押一月贓交徐領○一百六十七號華捕稱積竊張得堂手持水烟筒二支盤問支吾顯是竊贓爲特解案請究張供在東洋車上竊取無從指明失主太守判管押一月贓存捕房俟失主認領 
[掩過勸善]  
　　吾家伯父商珍公隂行其善更僕難數鄉里傳爲美談原不待炳藜表彰特不筆之於書祇　爲一鄉人勸而不能爲天下人勸爰舉一事以概其餘歳杪謝年夜有肢篋者乘問而入爲僮僕所獲公己寢聞之遂整衣而出亟認斯人爲親戚命釋之謂之曰今日塗遇邀飲利市酒爾來何遲乃命僮僕煖酒與之飲默勸此不可爲旋贈以資作爲小本生計僮僕莫不駭然次年暮斯人肩求菔一担雞二尾謝公公與錢不受告以公資作小經紀頗有利感謝以歸人孰無心一動以公之贈資勉勵曲予成全將痛改前　之不暇猶甘與宵小爲伍乎公之優待斯人者正所以激具媿奮之衷也公易簀侯不識姓名者踵門號哭叩頭而去絡繹不絶從可知公之爲善非止此一端也公姪雨樓族兄名光祿入詞林官郡牧公喪子竹泉族兄名炳言原名炳櫆　進士道光壬午科鄉試湖北副考官單中堂印懋謙篆地山出其門下公歴官至制軍刑部右侍郎記湖南名宦祇子竹生姪名　賢謚忠節甲辰○恩科舉人守湖城殉難奉○穆宗毅皇帝諭旨照巡撫陣亡例賜卹○勅建專祠崇祀□國史館立有特傳而姪孫輩己登仕版烟藜承鄉先生留啖蹲鴟將掩過勸善一事剴切述之謹以布告仁者非敢　耀門楣也作善降祥竊爲有心人拭目俟之 
[上海北市施少欽籌解安徽省祁門蛟災棉衣啓]  
　　謹啓者十月十七日裝旗昌洋行江寛上水輪船解第一批棉衣五十大廣包内計男女大小新棉衣褲四千二百件○二十六日漢口鎭敦實善堂夾函集成棉衣如何運解善昌富發電報託黄小舫兄氏裝下水輪船劃解祁門新棉衣二十六包共計五百二十件○又常州張仲恂善士樂助原典棉衣一千三百件亦發電報托鎭江電局總辦張君廉泉代裝上水輪船劃解祁門以上兩擋歸第二批○十一月初七日漢口敦實善堂續助仍發電報請照上辦理劃解祁門新大棉衣四百件新小棉衣一百件○十一日裝旗昌江孚輪船上水棉衣二十六廣包内計原典大小男女衣褲一千六百件新小棉衣褲四百件以上兩擋歸第三批○共解三批上下水均裝輪船代報關免稅免水脚統裝赴九江善昌函託九江洋關内洋樂局委員鄭幼戟吳子洽兩仁兄代收請速轉解景德鎭放賑善士李筱浦仁兄派妥友撥解安徽省祁門縣灾區會圖紳士查户核實散放總共撥解棉衣八千五百二十件雖有飢黎幸多保亦爲民除害遵月令以伐蛟多士行仁拯風凄兮凍雀用特託登貴報倘蒙安徽鉅富善士在申閱報垂念聞鄉災廣人稠樂助棉衣賑銀請速惠交敝公所富卽代解不勝明望之至謹呈德鑒[  愚弟施善昌頓首十一月十二日燈下]  
 
[蘇省撫轅]  
　　十一月初九日候補同知宗山禀知交卸餘姚花布局回省禀到通判徐光罃禀銷甯波洋廣捐局差署鄞縣典史翟福田禀　題任○初十日饒　禀知潘司委慛署長興胡令欠解嘉善南米差叩辭 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[竊牛宜辦]  
　　九江入冬以來各門保甲局及冬防各委員澈夜梭巡嚴密無閒妙手空空兒不能施其胠篋之技往往潜匿四鄉專以偷竊耕牛爲事前月二十七日晚蔡山人柳某失去黄牯牛三頭次日四處追尋杳無消息越二日在南門外殺牛廠拿獲詢知係回民海公和店所買柳遂控諸城内保甲局經局員劉君松泉王君安田升堂研訊一面將牛給柳領回一面飭海公和交出竊賊詳縣究辦觀訊者皆加手於額頌局員之德不置 
[鹿洞近聞]  
　　江西南康府白鹿洞書院起自唐李渤南唐時改爲國學逮南宋朱子講學其中四方俊彥翕然從之後遂稱爲四大書院之一前明迄國初代有明師掌教嘉道以來漸就衰替粤匪之亂諸生星散學舍傾頽事定後僅餘敗瓦殘垣聊蔽風雨而已去秋學憲陳伯漝閣學捐欵修葺聘請謝枚如先生主講席調送各府縣高才生肄業其中弦誦鼓歌洋洋盈耳厥後閣學奉命會辦南洋軍務踵其事者不能加意整頓加之肄業諸生類多粗鄙唇槍舌劍時有所聞幾欲以講文之地爲演武之塲十月間山長解館前數日竟敢遍黏匿名揭帖肆意祗諆似此江湖日下無人重定章程恐數百年講學之區將慚成桀驁難馴之習矣吁 
[禁烟告示]  
　　總督淮揚等處地方提督漕運海防軍務兼理糧餉吳爲剴切勸諭事照得洋烟之害幾徧寰區欲挽頽風宜自官始官無文武無大小莫不有應治之事竭力從公猶恐弗及乃竟耽兹毒物耗敝精神廢職業而不修置身家而罔恤何其惑也本部堂曩官各省每以此諄誡寅僚悔悟而斷者有之陷溺而敗者亦有之禍福無門端由自取清淮冠蓋之盛不减都會宜有從政之選禦侮之材輩出于其間倘不以才見而以廕聞竊爲諸文武羞之要知凡人得之則生不得則死者惟粟叔水火耳此等惡臭何難屏絶今與所屬文武各員約無癮者愼勿霑染有癮者限一月内斷除如或逾限不斷是其人先不自愛本部堂亦無所用其姑容白簡具在叅革不苛其各凛遵毋違特示光緒十年十月十九示 
[吳船草]  
　　燕歌行漢家不通無禮國諸道防胡羽書急海月高高聞角聲角聲正諸侯壁覆轍沈吟三十年誰教烽火照甘泉黄支烏弋來三輔紫色蛙聲成一天上相籌邊豈朝夕朱提山竭滄溟溢虚費黄金問海仙何限蒼生望前席神州息戰久舂容嘗胆由來非養癰八千子弟敵王愾五等公侯酬爾庸丁字沽前列樓櫓天津橋上傳刁斗强敵休馳縳馬書天子方彎射蛟弩曰余乞食一王孫十載公車懷國恩南遊江海空蕭瑟愧汝期門磨劍人○寄京師陳户部熾步其見懷之韻當代陳同甫軒然日下來荒荒燕市酒袞袞漢廷才海上氛方惡人間事可哀江湖雙倦眼猶擬爲君開○渡海四大全無地都成水火風雲知天上下日辨海西東杯渡眞浮芥輪行似轉蓬淮南子聖人見飛蓬轉而知爲車笑看衣伖耳秦漢不能通易象觀乎訟天行與水湋坐愁魚大上驚見水羣飛賦命知窮薄冥心絶請祈蛟龍亦鷗鳥相狎可忘機○滬上喜晤李芋仙丈卽次其臥遊詩中見懷之韻三年離合海邊城一笑相看涙欲傾花月無靈如半死賢豪有福不孤生酒中犀首千人廢詩外鴻毛萬事輕何恨鼎鍾緣分淺裙腰扇角徧書名○將遊吳越泊舟上海新閘作海仙樓閣萬燈紅獨艤扁舟冷傍楓任汝魚龍爭曼衍引人鳬鴈入空濛掉頭煙霧追巢父滿目江湖憶謝公添得他年惆悵事阻風中酒在吳篷○舟中贈内玉簫吹破東南秋酒人無暇求封侯一篷如在鷗波館萬事付之虹月舟茶具隨身差可喜與君試飲西湖水能同德曜伴梁鴻何必夷光隨范蠡○代以意答荆釵裙布平生意莫厭吳波照椎髻夫婦眉開西塞漁儂家齒冷東方騎郎釣香鱸妾采蒓流年同度鏡中春若論鯉尾猩髻事明日梅妻笑殺人○卽事艇子堪容膝船娘尚覆髦候風雙楚綄翦水一并刀春浪魚紅尾秋霜蟹紫螯浮家吾願足不爲慕三高○泊吳門作一身似浮雲飄然至吳會寒宵落帆處黯與江楓對青尊𣿩微雨坐歎年光邁山川大藩地花月南巡代如何一摇落萬象皆顦顇羅綺散爲塵春風豈相待四時非我有何暇貪千歳矧當離亂餘民力方凋瘵誰爲勸農桑不使趨機械余生韉旅人苦憶吳蓴菜吹筆過市門弭節遵江介途窮何足嗟尚有扁舟在銀刀若飛雪細斫松陵鱠頗味季鷹言難消伯鸞嘅客感未成眠疎鐘水天外○閶門間笛丹楓吹落闔閭城破楚門東暮靄平劍國久銷金虎氣笛家猶吐玉龍聲天横北斗潮初動人去西江月自明獨有吳船未歸客今宵華髮酒邊生○西施行西施未嫁誰云冶春風不到蓬門下若耶溪上浣沙人諸曁村中賣薪者朝臨水畔羡鴛央暮上雲端棲鳳皇一身偏受恩千百萬口爭言豔寡雙富貴居然一朝有香名藉甚千秋後故國飛殘茂苑花行人憶殺蘇臺柳從來貧賤幾人傳寳劍沈理珠棄捐越溪尚有如花女不遇吳王空自憐[  漢書碧湘秋夢詞人]  
 
 
 

Page 10

 
 
[光緒十年十月念七日京報全錄]  
　　宫門抄○發抄旨十四道○吏部靈等奏爲議處摺○又奏爲議處摺○西撫潘奏官軍接仗迭獲大勝摺○楚督卞等奏請升補知縣摺○西撫潘奏請分别照例從優議卹片○將軍金奏請補鑄印信片○大臣杜奏蒙員患病循照新章給假摺○十月二十七日工部鴻臚寺正白旗值日無引見○瞿鴻禨服滿請安○豐烈謝授太常寺少卿恩○伯王請假五日○慶福請假十日○曾紀渠預備召見○值年旗奏派查倉之大臣派出謨貝子烏拉喜崇阿○又奏派專操之大臣派出漪貝勒敬信○又奏派管理新舊營房派出克王湍多布尚宗瑞○召見軍機曾紀渠○發抄卞寳第等奏興國州黄顙口巡檢移駐龍港奉旨該部議奏欽此○又江夏令羅緗補荆門牧奉旨吏部議奏欽此○又竹山恊周瑞龍調補漢陽協奉旨兵部議奏欽此○又宜昌鎭賀縉紳仍懇復姓歸宗羅氏奉旨羅縉紳着准其改姓嗣後不得援以爲例該部知道欽此○又江漢關九十五結收支稅數奉旨該衙門知道單併發欽此○左宗棠奏部駁江南朱家山河工奬案仍請照奬奉旨該部議奏片併發欽此○又請將江甯藩司梁肇煌賞戴花瓴奉旨覽欽此○陳士杰奏漕臣吳元炳孫鳳翔捐廉助賑奉旨孫鳳翔着交部議叙吳元炳捐銀助賑前已有旨令該部議奏矣欽此○又分發縣丞程永清保單誤繕陳永清請飭更正奉旨吏部知道欽此○劉秉璋奏解第四批地丁京餉奉旨户部知道欽此○又解鹽課銀兩奉旨户部知道欽此○又解北洋經費奉旨户部知道欽此○又解内務府經費奉旨該衙門知道欽此○潘霨奏試用丞徐之萃期滿甄别奉旨吏部知道欽此○○大學士管理吏部事務臣宗室靈桂等謹奏爲遵旨議處具奏事内閣抄出光緒十年九月二十八日奉上諭前據翰林院侍讀王邦璽奏保直隸候補道黄瑞蘭熟習營務堪以任用當諭令李鴻章將該員前在直隸是否得力有無劣跡據實具奏兹據李鴻章奏稱黄瑞蘭曾經委辦營務處等項差使並未專辦水師營務於兵船規制用法懵無所知貌似質直舉動任性辦事糊塗語言狂妄其人實不堪任用等語黄瑞蘭着卽勒令回籍交地方官嚴加管束王邦璽濫保非人着交部議處等因欽此欽遵到部除黄瑞蘭勒令回籍交地方官嚴加管束之處另行辨理知照外查定例濫舉匪人者降二級調用私罪等語此案翰林院侍讀王邦璽奏保直隸候補道黄瑞蘭熟習營務堪以任用據直隸總督李鴻章奏稱黄瑞蘭於兵船規制用法懵無所知不堪任用等情欽奉諭旨王邦璽着交部議處應請將翰林院侍讀王邦璽照濫保匪人降二級調用私罪例議以降二級調用係私罪無庸查紀級議抵所有臣等遵旨議處緣由理合恭摺具奏伏乞聖鑒訓示遵行謹奏奉旨己錄○○大學士管理吏部事務臣宗室靈桂等謹奏爲遵旨議處具奏事内閣抄出光緒十年九月二十八日奉上諭己革江西廣信府知府董兆奎前經燔霨保薦卓異實屬舉非其人前江西巡撫潘霨着交部議處欽此抄出到部查定例卓異人員任内曾犯有貪酷不法等欵原薦舉官不行揭叅别經發覺將督撫革職公罪等語此案前江西巡撫番霨曾將廣信府知府董兆奎保薦卓異查董兆奎革職降調之案係因原任内有擅厓非刑違例科罰等情潘霨輒將該員保荐卓異奉旨交部議處應請將前江西巡撫潘霨照卓異人員任内曾犯有貪酷不法等欵别經發覺將督撫革職例議以革職至原舉薦之藩臬道員均例有處分應請旨飭下江西巡撫開揭職名送部核議所有臣等遵旨議處緣由恭摺具奏伏乞聖鑒訓示遵口謹奏奉旨己錄○○頭品頂戴廣西巡撫臣潘鼎新跪奏爲官軍連日接仗迭獲大勝恭摺仰祈聖鑒事竊臣查蘇元春謀勇出衆血性過人每戰必先三軍用命誠如聖諭以孤軍當勁敵允稱强將其部下總兵陳嘉忠勇素著艱苦不渝尤爲武將之所難能該軍將士莫不同心戮力共効馳驅洵推一時勁旅臣諒山株守力疾支持不克身臨前敵爲諸將先上無以分宵旰之勞下無以尉士卒之望惶悚實深惟有仰懇天恩俯准將頭品頂戴世襲雲騎尉提督蘇元春優加奬賞以勵衆心記名總兵陳嘉擬請以提督交軍機處記名遇有提督總兵缺出請旨簡放並賞穿黄馬褂是否有當出自逾格鴻慈其餘尤爲出力將弁及各軍傷亡人員臣據實開具清單另請分别奬卹伏候聖裁所有各軍連日獲勝及遵旨請奬各緣由理合恭摺具陳伏乞皇太后皇上聖鑒訓示謹奏軍機大臣奉旨所請奬卹各員弁己另有旨矣○懿旨賞給蘇元春等軍尤爲出力兵勇内帑銀三千兩着潘鼎新於己到軍餉内先行發給侯解到歸欵户部知道欽此○○署湖廣總督湖南巡撫臣卞賢第湖北巡撫臣彭祖賢跪奏爲湖北直隸知州要缺請揀員升補恭摺具陳仰祈聖鑒事竊照荆門直隸州知州恒琛奉旨補授荆州府知府員缺接准吏部截缺單開聲明於光緒十年閏五月初四日奉上諭照章以第五日後行文按照限减半計算應歸六月分截缺查定例直隸州知州題補之缺令各該督撫於本省知州知縣内擇其才守素著明敏練達者保題升用又准部咨保題升調人員應令於疏内將該員任内有無積案及欠解錢糧承緝未結盜案聲明如承審承緝並徵解錢粮己起降調革職叅限者概不准升調各等語今荆門直隸州除自治本邑外專轄當陽逺安二縣幅員遼闊政務殷繁且爲荆襄門户係冲煩疲難最要缺非精明練達才望出衆之員實難勝任臣等於通省候補直隸州以及卓異應升各員内逐加遴選或人地不宜或居要地惟查有江夏縣知縣羅緗年四十四歳係四川華陽縣人由優廪生考取咸豐十一年辛酉科拔貢前　籍帶圑助剿滇匪保加藍翎五品銜同治三年朝考就職教諭嗣隨霆軍在湖北永隆河剿捻獲勝保奏是年十一月初一日奉旨着免選本班以知縣留於湖北歸候補班儘先補用並加同知銜賞換花翎欽此七年八月初二日引見念一日領照起程十月十六日到省十年委署崇陽縣事十三年以前在崇陽任内完解錢漕奉旨給予紀錄三次光緒元年委署安陸縣事三年丁父憂囘籍守制五年九月服滿起復回省旋以查拿荆門一帶匪徒保奏奉旨交部從優議叙六年補授應城縣知縣十二月十六日到任八年奉文准其實授九年調署崇陽縣事二月初八日到任五月調補江夏縣知縣十月二十日到任是年大計卓異十年六月奉部覆准該員羅緗精明幹練爲守兼優歴在各任内措施一切悉臻妥善並無積案及欠妥錢粮己起降調革職叅限等事以之升補荆門直隸州知州要缺洵堪勝任惟題缺請升及該員大計保列卓異尚未赴部引見與例稍有未符但人地實在相需例得專摺奏請據布政使蒯德標按察使黄彭年會詳前來合無仰懇天恩俯念員缺緊要准以江夏縣知縣羅緗調補荆門直隸州知州要缺寔於地方吏治均有裨益俟接准部覆即併案給咨引見所遺江夏縣知縣係冲煩難要缺俟接部文後再行揀員請補合併聲明謹合詞恭摺具陳伏乞皇太后皇上聖鑒勅部核覆施行謹奏軍機大臣奉旨吏部議奏欽此○○潘鼎新片再前瘴故員弁經臣陸續奏請賜卹在案嗣准署廣西提督臣蘇元春等咨稱查明觀音橋及船頭郎甲等處先後接仗陣亡副將黄政德邱福光陳義新劉得勝張大壽劉玉貴副將銜叅將胡延慶叅將王紹斌蕭有明黄世昌石啓夔張興寛叅將銜遊擊蕭寳臣遊擊李純五吳少懷　擊銜都司黄立均都司任有錫李逢楨吳述元周同芳候選從九品黄汝霖守俻黄效忠楊永祥千總蘇元璧蔣全昌李得勝把總班有興李明德楊春林唐國廣葉亞吉梁正輝外委曹正亮六品軍功勞國豐等三十二名均効命疆塲爲國捐軀至記名提督聶桂榮總兵程東海湯文千副將韓孟嘗蘇長青副將銜叅將張佩蘭叅將簡崇儀遊擊銜都司陳玉鳴等八名俱在營積勞瘴故殊堪憫借自應一併籲懇天恩飭部分别照例從優議卹以慰忠魂除將陣亡勇丁另片開單咨部查照核議外謹附片陳明代乞聖鑒訓示謹奏奉旨己錄○○金順片再伊犁霍爾果斯城巡檢徵元於本年六月十二日已到伊犂任所伏查霍爾果斯城即拱宸城該巡檢舊印自經兵燹後遺失無存現當整頓地方規復舊制非部頒印信不足以昭隕重而垂久逺兹據署伊犂撫民同知雷銘三呈請具奏前來奴才覆核無異相應請旨勅部照例補鑄伊犂霍爾果斯巡檢印一顆由驛頒發前來俾得祗領以昭信守埋合附片具陳伏乞聖鑒訓示謹奏軍機大臣奉旨着照所請禮部知道欽此○○奴才杜嚘爾車林多爾濟恆明跪奏爲蒙員患病循例按照新章給假令其赶緊調理恭摺具陳仰祈聖鑒事竊據札薩克圖漢部落盟長公密帕木散布等呈報本盟札薩克貝子銜公達什拉布坦呈稱素患要腿疼痛加以心神迷亂等症實難力疾辦公呈請照章給假俾資調理如准所請其札薩克印務派委本旗梅楞額林沁署理等情當經差派梅楞車德恩瓦齋爾前往查騐屬寔取具該札薩克印結據情請報前來奴才等正在查辦間接准理藩院咨開該盟札薩克貝子銜公達什拉布坦現届應值年班差使等因奴才等伏恩該貝子銜公達什拉布坦患病派員查騐屬實並無揑飾情獘遵飭加具保結呈　前來奴才等伏查該札薩克貝子銜長達什拉布用因病請假旣據該盟長等派員查騐屬寔並無揑飾加具印結自應按照定章給假兩個月令其捍緊調理其札薩克印務卽照所請派委梅楞額林沁署理除將該盟公及該札薩克等呈到印甘各結咨送理藩院存案俻查並檄復遵照外謹將蒙員患病請假緣由理合恭摺具陳伏乞皇上聖鑒謹奏　機大臣奉旨該衙門知道欽此 
 
