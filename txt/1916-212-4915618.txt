# 1916 - 212 - 4915618

 

Page 1

 
 
   
 
 

Page 2

 
 
時評 
[生命與國家] [  冷]  
　　以平常之人値平常之時生命與國家初無關係者也唯當國家危急之秋如帝制奮進之日愛國之士乃自較量曰國家重乎生命重乎於是奮不顧身之豪傑於舉國唯諾之中崛起而發難矣是生命與國家相與接觸之一端也 
　　雖然至於今日大難定矣以生命博國家之事暫時可以中止矣然而又有生命與國家接觸之一端者其事非他即當生命艱難之秋如生計窘迫之日愛國之士文必先自較量曰生命重乎國家重乎切勿因己一人生命之故陷國家於危亡而勿顧也是生命與國家又相與接觸之一端也 
　　夫前之接觸雖難能之然人人知其賢而敬重之後之接觸人不知之而多忽略之然而今之所急者乃在後者而不在前者也生命且如此况乎一己之權利與欲望意氣與成見乎我願今之人念念自行較量曰國家重乎：：重乎則國家之受其益也非淺矣 
[命令]  
　　八月三日大總統策令湖南督軍兼署省長陳宦電請辭職陳宦准免本職此令 
　　又令特任譚延　爲湖南省長兼署督軍此令 
　　又令喬世俊給予四等嘉禾章李殿春給予七等嘉禾章此令 
　　又令顏經武唐雲章均給予六等嘉禾章劉炳靑李家　姚　呂蔭桂廖樹汪洛胡元輔張爾釐鄧執樞閔澤宗温德煊鄧欽綬章公祗均給予七等嘉禾章尹榮甲李鍾英鄧汝爲寳懋先周傳鼎姚延錦均給予八等嘉禾章王慶燿周振鈒胡爕中郭鑑衡田　程董嵐栖陳鴻書楊榮春募蔭南馮作舟趙庶忠董漢斌羅元純均給予九等嘉禾章此令 
　　又令魯承縉給予七等文虎章此令 
　　又令江蘇省長齊耀琳呈據崑山縣知事何書朋因母老多病呈請辭職何壽朋准免本職此令 
　　又令海軍總長程璧光呈請將唐文森授爲海軍中校吳德三授爲海軍輪機中尉應照准此令 
[專電]  
　　北京電院談話會首由王正廷報告滬議員圑經過情形并旅費支數次提出交際問題結果定名院大談話會每省參院限二人衆院不得過五分之一帝制派李慶芳起發言咸反對步勒幾亂李亟趨出公决先查明製造民意最著者如李與烏澤生王印川康士鐸并付議除名 
　　北京電孫洪伊殷汝驪谷鍾秀丁世嶧均向議院辭職 
　　北京電今午兩院議員開談話會聞議件係以舊幹事若干人爲整理一切之預備 
　　北京電國院擬有勸告書（甲）革黨於破壤舉動全停止以鞏國局（乙）各秘密機關速解散毌再進行（丙）在野政治家對國事取穩健毌再旁觀（丁）各省長官對政治進行務和衷毌再爭持 
　　北京電李烈鈞督直說將成事實又聞元首意使之督贛 
　　北京電敎部主仍廢讀經 
　　北京電中行陳副總裁辭職熊希齡力保陳敬第將照准 
　　北京電農商决份部工商總長將以某擔任 
　　北京電晤徐樹錚謂浙省長仍呂兼報載周樹模未確又農工商曾擬分部因政費擱置且須國會解决 
　　北京電張勳因龍李事有電到京 
　　北京電蒙院請將靑海改特别政區元首决從緩議 
　　北京電鄂督電稱漢事已平惟首領逸入某租界請飭外部速向某使交涉 
　　成都電蔡鍔羅佩金今午到省各界均出城歡迎 
　　按此電係七月二十九日由成都拍發而本館於昨日始經接到 
[譯電]  
　　重慶電川督蔡鍔二十九日到成都周駿軍隊半爲滇軍擊潰半爲劉存厚解散或編入其� 
他軍隊聞周駿刻带兵二百住於家鄕其地在成都東北（三十一日） 
　　北京電陳宦辭湘督職已准任譚延　繼其職譚爲湘人隷國民黨籍（四日） 
　　北京電國會議員交換意見多數似不以許世英長交通爲然至對於段總理大約可無辭職之要求（四日）以上德文電 
　　香港電一日廣州惡戰復作在沙面可看見開花砲彈泰和洋行之更夫被流彈擊中彈丸紛落河中俄領署有二彈飛入打破一窗花埭戰事尤烈避難者至香港者仍甚擁擠（三日） 
　　廣州電民軍佔領石圍塘該處在廣州淡水鐵路之盡端伹東南北三方面皆未能逼近省垣　石圍塘之佔據未必有益廣州西關居民爲流彈所中者頗多黄沙居民多已逃避粤漢鐵路之黄沙車站刻爲龍軍之大本營以拒攻擊石圍塘之民軍民軍六百乘船渡江時龍濟光砲艦發砲擊之以致船沉兵皆溺死（三日） 
　　香港電英人江船船長某云由廣州駛出時見岑春煊砲艦八艘在大石栅（譯音）凖備作戰又見龍濟光砲艦在栅之對面不足半英里外觀其舉動似無備戰之意民軍在花埭及石圍塘向省城方面轟擊不已彈丸落於江中常在商船四周但彈丸從遠地落來其力不足爲害自昨日起沙面有四五華人爲流彈所傷今日午後附恒山（譯音）船來港避難者一千七百人昨夜附金山船來者三千人（三日） 
　　北京電英文京報云龍濟光電稱中央政府如派人接事無論何人龍願將政權交付之衆料如岑春煊李烈鈞不提出新要求則廣州戰事當可停止（三日） 
　　北京電漢口消息謂該處情勢仍甚擾亂尤以漢陽爲甚聞昨晨有黨人三四百忽攻漢陽水警總署但即被逐退黨人旋攻分署亦未成漢陽現尚平靜但武漢一带謠諑繁興（三日）以上路透電 
　　東京電日本大隈首相因近今内閣將更迭而政象日就險惡有釀意外紛糾之虞乃與元老山縣公會議决定維持現狀以待時機（東文上海日日新聞） 
[東方通信社電（日本人組織）]  
　　漢口電漢口失敗革命黨之殘徒一部向漢陽一部向黄陂孝感方面目下孝感盛被掠奪（四日） 
　　漢口電王督軍知此次之事變實因前此收買未盡之革命黨員不平而起故再從事設法收買已經杜鎭守使與革命黨員陳瑞鸞（譯音）交涉給與解散費七千五百元（四日） 
　　東京電廣東形勢益瀕於危因此住在省城中國街之日本人悉入租界避難東京已接此報告矣（四日） 
 
 
 

Page 3

 
 
　　北京電内務總長孫洪伊今日至日本公使館訪問小幡代理公使懇談甚久（四日） 
　　北京電農商次長有任命韓玉辰之說（四日） 
　　濟南電日前來省之山東革命軍首領居正已於昨日（三日）首途北上吳大洲因與當地有志者有商議未了之件由衆挽留延期一日今日北上（四日） 
　　漢口電漢口商會因籌暴動善後之策一再開會協議（四日） 
　　漢口電王督軍發欵一萬串救濟被害人民商會亦議决籌撥三千元（四日） 
　　漢口電王督軍曾將此次漢口暴動事件密電北京問有暴徒於日本租界有根據地出於日本人之敎唆等之報告實與事實相反　暴徒係由日本租界後方鐵道線外而起先襲中國警察分署繼則襲擊德國租界後方之中國憲兵隊德國義勇隊向之發砲事變遂愈擴大因此德國租界之一部被害最爲慘烈據此而觀則王督軍之報告不過爲卸自己之責任耳（四日） 
　　東京電中日滿蒙兩銀行案今日由經濟調查會議决條件如左一兩銀行均以中日合辦二資本以金貨爲本位三資本額中日銀行二千萬元滿蒙銀行一千萬元四發行見票即付之支票五有獎債劵不於日本内地發行關於設置事件一任日本政府當局與中國政府交涉此結果議案俟來期議會再行提出（四日） 
　　東京電日本新任駐華公使林男爵今日午前由東京首途赴任小村通譯官隨行（四日） 
　　東京電大藏省菅原次官神尾理財局長二三兩日在署與日本銀行正金銀行朝鮮銀行各代表會議聞係協議現益增加之正貨利用策關於投資中國俄國等具體的處置要件（四日） 
　　東京電隨工場法之施行細則等近已發表以工場法由九月一日實行也（四日） 
[戰電]  
　　（英人路邊電） 
　　巴黎電今日下午公報云法軍在摩拉柯擊敗進攻之敵軍數次敵軍在愛斯特里回攻爲英軍砲火擊退敵軍回攻昨日法軍在末斯河右岸得之戰壕爲法軍鎗砲加以重創法軍得利後在佛勒里村南大獲進步抵該村四郊進至車站以外法軍已將摩拉柯田莊與漢姆叢林間新陣地之防務修繕鞏回法軍自本月一日至今在末斯河右岸共俘敵一千一百人伏村及乞洛瓦陣線有劇烈之砲戰惟無步軍戰事法軍擊落德飛機三架（三日） 
　　倫敦電海格將軍報　英軍仍在從事鞏固所得之地英砲甚活動敵軍　陣線各地點回擊甚烈黎明砲火乃弱（三日） 
　　彼得格勒電俄軍自渡斯土克化特河後已向柯凡爾前進十英里軍事專家現信里虚將軍必能實力應付柯凡爾至薩尼鐵路北面德軍之側擊該境戰事乃在鐵路北八英里廣五英里之陣線惟斯土克化特河與土里亞間多沼澤大軍不能速進且乏道路故德軍重砲隊未能大施運動（二日） 
　　　倫敦電公報局宣稱今齊泊林飛船之襲擊所釀損失絶小死馬九匹傷馬三匹此次襲擊有何軍事目的殊不顯明飛船攻擊諾福克蘇福克愛塞克斯至少共有六艘歷一小時半之久僅於一處曾深入内地抛擲炸彈有時彈落海中飛船飛往坎特者必曾中彈一二次迄今已覔獲炸彈二十八枚（三日） 
　　亞姆斯特丹電柏林維也納官場宣稱東境陣線軍隊之指揮因俄軍之取攻勢已經易員徳皇現在東境陣線已允以興登堡元帥指揮德奥聯軍以便統一軍權（三日） 
　　羅馬電意飛機九架昨以炸彈擲擊杜拉沙埠頭營房及飛船所曾屢中之（三日） 
　　諾福克電德潛艇德意志號啓掟回國時船上各人均集甲板歡呼祝頌美國據艇長柯尼格聲稱彼擬駛過英倫海峽云（三日） 
　　倫敦電倫西滿久病已愈刻　經濟使命赴意現議資助一英意公司俾意國鐵路與商業前需德資者得攺由該公司供給（三日） 
　　倫敦電每日電聞謂政府僅議將國會展長六個月衆議國會選舉或不能免（三日） 
　　土壟電坎拿大北灣森林大火迄今日已查明焚死五百人（三日） 
[公電]  
　　四川劉存厚來電各報館各同鄕均鑒厚於　日曲徇衆意勉入成都以維現狀專電馳陳度邀明察入城而後滿目荒凉近撫子遺遠瞻大局紛氛彌滿誰職厲階涕泗横流愴痛欲絶存厚猥以薄德治軍五年鞏固服從夙明職責中更變亂艱苦備書息兵衛民敢忘斯誼去年秋季奉令清鄕斬棘披榛戴　鞍馬雖幸盜風漸熄已覺民力難支不意人心沈　帝制發生邇時厚方以偏師深入險地亂命旣不敢盲從發縱又恐難收拾徘徊歧路内叩良心乃冒萬難獨張一幟同仇敵愾詎我不如四顧蒼茫聲響終絶賴司令蔡公素知存厚不棄駑下許共馳驅患難追隨轉戰千里戰爭之劇中外具瞻然自此以來我軍心力亦云竭矣骨肉原野村鄕邱墟旣不忍妄取民財轉輸兵餉而軍儲所繫接濟無源倘非訓練有年必已不戰而潰差幸所部始終以義貫澈不渝欠餉動至數月安　無敢異言支撑至今朝氣如昔軍心可感自問彌慚乃蒙軍院不沒徵勞畀以撫軍尤益感悚誓死報國洎天禍袁氏身命隨亡　任得人無思不服明令所布薄海歡騰同室閱牆寗非自斃詎陳周兩軍因緣誤會幾釀　端彼自各持是非人何敢爲左右厚惟西南奔走力任調停不使燎原致延兵禍嗟夫吾蜀何獨降災如是其烈兵戎之禍旣原帝制而生不隨帝制而滅且反於舉國罷兵之會轉貽惟蜀未治之　有如水火將出復來風雨交加此豈存厚起義初願所及料耶喘息未舒資内告警所懷孤隱尤覺萬難信使往來多方解勸實已聲嘶力竭何止額爛頭焦今幸周師北去督軍西來瞻望雲霓行見天日仔肩重任自可解除惟近查各路民軍尚且紛張旗幟槪予編制旣有不能解甲過速伏戎滋慮且本省餉源迭經紛攘恢復原狀尚賴爬梳治本　源動需時日此外百端待理萬姓喁喁舉凡善後之圖胥待督軍而治厚本川人誼難漠視愚慮所及不能不竭盡懇誠以爲呼額尚乞中央明察川艱寛予蘇息各省軍民長官憫念　連宏施康濟存厚雖遂初已賦川民實戴德彌窮并望本省内外同鄕諸公仁者見仁痛定思痛共傾肝　拯此瘡痍洞觀世界之潮流勿陷故鄕於荆棘天和感合　席咸登共和幸福庶幾及身受之存厚雖愚頗知正誼而區區鞏固國家服從法令之念尤一誠意結百折不回旣不敢存五日京兆之心且更倍　千里生囗之謬掬誠上告幸鑒苦衷明敎賜頒無任祈禱臨電惘惘未知所裁四川陸軍軍長代行軍民政務劉存厚叩 
　　包頭鎭電報局來電報載包頭兵變毫無其事請宣布俾免誤會 
　　陜國會議員李述膺致趙倜田文烈電開封趙督軍田省長鑒據近數月自陜歸者報告豫陜連界之盤豆鎭附近一带現仍爲由陜　來之陸建章部下葛光廷軍隊盤據專事打刧行逾盜賊所過之人十九被禍甚至相傅之目的專任仇視秦人冀得當以報前次逐陸之怨陜人經過其問其慘被囊撲負而投之黄河者至有十餘人之多行人戒途商旅裹足致令洛潼之間爲絶境居者不敢出行者不得歸影響所及禍害無涯伏思豫東非化外之地葛軍豈法外之民貴督軍有維持秩序保衛交通之責伏乞迅速派員查辦如確如所傅請即一面調　紀律素著之軍隊若干駐紥鎭　一面飭地方官對於行人妥爲保護俾貴督軍管轄之境不至再有如上所傳之慘聞則奔走四方流離失所者受賜多矣爲民請命無任焦吟陜西國會議員李述　叩支 
　　旅滬皖人致北京電北京大總統總理鈞鑒皖巡按倪嗣冲帝制罪魁擁兵殃民糜爛地方失經皖民籲請撤懲在案迄今未見明令該使更於解嚴後各縣水災劇烈之中違法屠戮黨人强派地方公債六十萬横征暴歛直同搶刧哀此災黎何以堪此中央果眞有慈愛憐恤皖民之意幸速將該使斥退按法治罪母稍輕縱以儆官邪而舒皖難無任馨香禱盼之至旅滬皖省公民鍾麟方振武趙開運高亞東高語罕高 
普李敷五李椿年五悲華葛崑山等冬叩 
要闻一 
[春明珍聞三（湛存通信）]  
　　今日爲民國議會第二次常會開幕之期天氣清嘉沿道國旗飄揚軍警環立誠有氣象萬千之觀記者得一觀禮劵遂於九時半赴衆議院時適總統行將蒞止中間大路屏絶行人是仍沿昔日舊制也到院後人已紛集入旁聽席中外來賓男女并至幾有人滿之患照秩序單本定十時開會迨九時五十分總統及國務員業經到齊卽由參議院長宣告開會朗讀開會詞總統親讀頌詞　全場向國旗行三鞠躬禮然後總統舉行宣誓典禮誓曰余誓以至誠遵守憲法執行大總統之職務謹誓即散會茶點撮影計時僅十分鐘此項鉅典即於拍掌聲軍樂聲中完全告竣蓋每一事業議場中羣起拍掌而軍樂和之也秩序甚爲整肅可云莊嚴穩靜與前届呌囂凌雜者逈不相同總統服大禮服不懸勳章令人想見共和國大總統之精神叚總理及國務院秘書長徐又錚皆服陸軍禮服金碧輝煌餘皆大禮服云聞開議之日約在兩星期後一以人數未齊一以彼此意見紛歧須由各方面有力者出而溝通方免議場之紛擾結果如何尚非今日所可預測農商總長張國淦聞已辭職　之者爲谷君鍾秀大約一二日内即可發表（按已見命令）孫君洪伊尚未就任或云須俟國會通過後就任或云須俟唐君紹儀到京後一同就任有某君云我向來最佩服孫洪伊聞者怪之某君乃曰孫洪伊者孫星衍洪北江伊墨卿也聞者默然 
　　張少軒夫人五十初度張以職任關係並未到津而其戚友爲之祝嘏計演劇四天京中名伶招致殆盡云係公份醵資每人派至九十五元零并各加十元爲張宅家丁賞號又聲明不收交通鈔票云云主其事者可謂淋漓盡致蓋主者爲阮君忠樞其與張君六誼本深敌不惜盡力爲之張羅耳 
[借欵之擔保品問題]  
　　中國財政當局者預計須借欵二萬五千萬元以解 
决善後事宜今方進行交涉此中最感困難者即擔保問題蓋國事鎭定歐戰平和之後收入關稅雖可復舊而鹽稅剩餘金年約二千五百萬元而已此數尚不能滿債主之所希望也若以地租爲擔保則外人監督權行將隨以伸入當局者亦必蒙議會之攻擊失國人之仰望財政總長陳錦濤處此絶境圖彌縫之方法乃唱增徵鹽稅之議命鹽務局員調查之結果擬除去全國鹽稅率最高之兩淮及雲南對於其他各鹽區視其現行稅率之高下每擔斟酌增稅四角至一元二角則收入可多一千五百萬元但增徵鹽稅之議先曾唱之於袁氏晚年事爲各省商民反對未見實行今陳總長之計劃或得同一結果據北京中外人士之熟悉財政者之報則僉謂借欵擔保品地租其將不免乎 
[西報再述漢口亂事情形]  
　　一日英文楚報云漢鎭亂事已紀昨報記者今於繼續詳紀之前請先言此次擾亂治安者爲何種人物有何等目的以告讀者若輩自稱爲孫黄之黨徒但孫黄亦認若輩爲黨徒與否則非記者所知記者對於國民黨向表同情然對於此次之亂事則絶不稍有寛假當帝制風潮正烈時若輩爲安寗計託庇於外人境内尤以日法兩租界爲甚記者彼時尚以爲官場窮治黨人未免失宜迨黎氏踐總統位民國復活記者意謂若輩復覩共和當可心滿意足而棄其革命事業重爲安分守法之國民詎知若輩竟大不然開始活動藉護國軍籌餉爲名四出敲詐甚至實行暗殺之慘惡本報屢載其事徒以匿跡租界華官權力不及有能按其應得之罪而治之近來花樣翻新若輩揚言王占元乃醉心帝制者非逐去之不可至王之尚能維持地方治安而不爲多數人民所深痛極惡則非若輩所置念若輩以爲如有示威舉動即足嚇倒王占元使其如湯薌銘之宵遁雖若輩人數本屬不多然在此五方雜處之漢臯招集作亂發財之宵小其事甚易於是示威舉動遂議定矣華人方面又傳一消息謂北京請黨人停止作亂特派員携欵六萬元交付黨人清理一切此欵當爲少數領袖所分用黨中第二等人物分文無看故仍進行其作亂之計畫以示若輩雖第二等人物亦正未可輕視也若輩定於星期晚舉事黨魁雖僅數人而在日租界招集之苦力則爲數不少决定焚毁毗連租界之華人房屋此事派四百人爲之聞又派四百人往本鎭放火遇雨未果另派一隊赴漢陽起事僅在衙門附近焚去房屋三所以漢口而言日租界之當道明知故縱殊難見諒於人黨人在其租界内明目張膽佈置一切日員斷不能耳無所聞目無所見黨人爲日租界容留之佳客對於日租界自應負良善行爲之責任日租界旣予以保護則當其謀亂事他人未便赿俎代謀遏其亂機而日員竟熟　無覩毫無作爲查亂徒在日租界集合之際確有日人若干雜列其間惟日人於此扶助亂徒耶抑煽惑亂徒耶抑僅作壁上觀耶惟日人自知之日員曾言不再窩留亂徒但聞作亂者今仍匿日租界内旣未引渡交付華員辦理亦未驅逐出境也是晚動亂時黨人共分兩起皆由日租界出發第一起於未雨之前直赴日租界外跑馬場門來復鎗與毛瑟手鎗一時並發又在數處放火華警退至警局旋被嚇散彼等乃破獄將各租界所判罪之獄囚一律釋放人有責華警不開鎗回擊者要知從施攻者所處之地位而言苟華警開鎗則鎗珠必落於租界内或將因此釀成重大交涉也第二起雨後出發爲害尤烈彼等擁至華景街開鎗亂擊彈丸甚密當其經過萬國出口公司門前該處有執械之外人擬阻其前進但因見其有開戰之勢遂不敢阻彼等見有開門者則入内放火閉門者則以炸彈轟之不多時長約半英里之街遂成城祝融肆虐之場矣英租界摩託救火車曾馳赴火場因不能施救乃折回被焚區域中有大來洋行之大木廠一所及捷成洋行之房屋幸未殃及其餘華人房屋則全數付諸一炬約計焚毁房屋共五百所無家可歸者約萬人損失約値二百萬兩亂時他人未便爲華人恢復秩序華兵直至事後方來日人調兵出營願爲各租界効保衛之勞伹借用日兵者僅法租界而已今尚有七十人在彼防衛華人有死於火者有因他故而死者其數無從確知外人之受偒者僅酒館俄婦一名頸爲流彈擊穿刻在醫院恐難保全生命夜間一時許華兵始到沉靜　象至是恢復二時租界圑練散隊七時復行召集昨日華人駐兵各街嚴守拘獲搶匪六名解至營中正法謠言頗盛但觀察現象當不致再有亂事當本報付印時一切安靖此次華人吃驚不小須閱若干時始克鎭定離漢他適者頗多而遷移居址者尤衆甬人紛紛乘寗紹船去漢他船亦滿載避難之人昨日各街搬運行李者不絶於途人心不安於此可見苟捕得罪魁而懲之則人民可以息慮而治安亦可確保矣 
[貴陽軍費之補救譚]  
　　字林報七月十七日貴州通訊云黔省起義後軍費浩繁財政因以支絀貴陽商會近曾兩次開會集議補救之道有人提議烟禁暫弛准民間裁種銷售吸食以六個月爲限庶可藉烟稅以應付刻待解决之財政問題當道以擅開烟禁責任攸歸恐起外人交涉未敢貿然行之但有人謂商會代表商界如主張此議則可分當道之責任使此策果然實行將來種罌粟時當道表面上必頒發一種消極� 
的禁烟示文而實際上則不阻止民間種烟也此問題尚未解决然鴉片今又公然上市聞吸烟燈罩刻正源源輸入去歲年底以前禁烟章程奉行頗力確公然買賣如今日所見者中國决不可大開烟禁否則烟毒復活將來更不易廓清矣 
[南京快信]  
　　段陸軍總長昨通電來寗警軍人不得違法干涉國會 
　　中央密派來寗調查齊省長控案之涂某昨已回京復命 
　　國務院昨電軍民兩長如有保案可逕呈俟核不必先咨以節繁文 
　　蘇省設審計分處九月一日成立 
　　財政胡廳長有更調消息 
　　張勳七月分軍餉政府發現洋三成紙幣七成聞張勳前日電京表示不願將所部改編爲警備軍 
　　張勳擬添募軍隊四十營現已秘密進行 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀國會第二次開幕情形]  
　　昨日（一號）午前九時參衆兩院議員齊集衆議院舉行國會第二次常會開會式參議院議員到者一百三十八人衆議院議員到者三百一十八人十時入禮場就席贊禮員引大總統及國務員段總理祺瑞陳總長錦濤許總長世英范總長源　張總長國淦程總長璧光等入禮場就席大總統着大禮服段總理着陸軍禮服程總長着海軍禮服其餘各總長均着大禮服主席王家襄着大禮服各議員有着大禮者亦有着常禮服者軍樂隊在門首奏樂主席王家襄登臺宣告開會并讀開會詞其文云維中華民國五年八月一日爲我國國會開第二次常會之辰參議院衆議院議員集禮堂舉盛典謹爲之詞曰於鑠國會遵踇時休誰爲厲階於茲三秋紫色蛙聲天地塞否危基將頽狂流疇砥皇祐神宇廓除經營譬之種種昨死今生一夫之禍閉聰錮明多士之責善謀乃成國有憲章我則率之國有輿論我則擇之程賦制用我節目之内政外交我約束之各盡言責罔或頗偏綿茲國會億萬斯年繼由大總統致祝詞（其文已誌前報茲從略）大總統致祝詞畢贊禮員報告向國旗行三鞠躬禮在禮場者咸行禮如儀軍樂隊奏樂主席宣告開會式禮成主席又宣告大總統宣誓大總統依照大總統選舉法規定詞登台宣誓曰余誓以至誠遵守憲法執行大總統之職務謹誓誓畢奏樂主席宣告退席各歸休息室茶話並攝影而散時已十時四十五分是日旁聽席上人數甚衆後到者至不　容外賓是日到院參觀盛典者亦不少 
　　再者正式禮文之外於會場中默爲觀察亦頗有一二足供記述之處例如兩院議員陸續到場時有冠裳服色楚楚動人頓現一種喜色者有彼此握手頻語寒喧不勝悲喜交集者語聲嘈雜大似新舞台之觀劇惟坐位尚未動移耳回憶二年初開國會主持者爲厲行專制之袁氏軍警重圍聲勢煊赫或以武裝的議會目之今黎總統主張平民政治舍力尚德而全場軍警氣象仍有幾分森嚴之槪積習之難擺脫如此議員諸君中尚有一人髮辮後埀保存無恙誠可謂萬綠叢中一點紅矣然以二年開會時所見者較覺議場中有辮之人物已爲十與一之相差要不可謂非進化之一端外賓席中有英國婦人二名向鄰席某君詢問禮式次序頗極摯誠迨黎總統登壇甫舉演說祝辭之際卽紛紛鼓掌其贊同中國共和之眞情可想而知矣黎總統進院僅着禮服與衆平等無絲毫自尊之態度雅合民主資格而侍從武官長則軍裝整齊各國務員除段總理素行自若外如程范張許等内藴與外表各呈其態尚少官僚舊習其他國務院秘書長徐樹錚議長王家襄亦周旋其間焉議員經創鉅痛深一般穩健者殊無矜持之色將來開議時或可雪搗亂之惡名爲國民謀幸福所謂智慧生於憂患者此也禮成休息二小時即在場外拍照黎總統端坐居中氣象雍容照畢與國務員一笑握别其雅度眞不可及 
[國會内部情形之一斑]  
　　國會已於昨日開會大總統回府時曾對其親信人談及謂此次國會議員對於總統之態度頗爲滿足總統到時議員竭誠歡迎尤深感謝足見彼此感情十分融洽將來必能和衷共濟互相維持不勝欣幸等語又某議員對人談及從前袁項城之在議會自尊自大目空一切今總統謙和仁慈靄然可親頗有歐美文明國民黨首領之丰采令人對之不覺起敬將來總統與國會可望開誠布公共商國事决不致如項城時代之搗亂云云又前此某派議員曾有反對參議院議長王家襄氏之行動自日昨國會開會後某派議員對於王氏不復反對昨據某派議員語人今當國家大局岌岌之秋焉可再閙黨見釀成政爭故前此反對王家襄之議員均已消除意見伹使將來王氏在院辦事公正無私則决不與之爲難至於議員資格問題一節據國會中有力一派以爲此事若竟不提雖省許多爭論伹於國會之尊嚴及其信用上殊有重大之關係擬取一種簡單直捷之方法列舉寥寥數人如孫毓筠胡瑛薛大可及聲名狼籍之某某二報經理與任請願聯合會幹事之稅務處某帮理等草具議案提議除名先於院外求得議員多人之連署然後提出議場卽時通過現已向各派議員徵求同意聞各派議員以此舉簡單直捷株連不多而足保國會自身之尊嚴信用故大都贊成其事云 
[孫洪伊與谷鍾秀]  
　　新任内務孫總長洪伊於昨日（八月一號）午後二時到部孫君入署後在總長室外長廊間與該部及警察廳人員一鞠躬後即向衆演說略謂鄙人於内務行政向少經驗此次奉命長部本不敢就職無如大總統及段總理再三敦迫辭不獲已始勉强就任且爲融洽南北感情起見亦遂不便再辭然鄙人到部於部事尚茫無頭緒諸君供職已久素著成續尚望大家帮忙益加努力俾一切更有起色則不獨鄙人之幸賓即内務部之幸鄙人於各事率由舊章毫無成見諸君如有陳述之事儘可隨時接談不必拘堂屬觀念也至如用人一事事務官之人物本無須槃槃大才只求其條理清楚勤愼趨公卽爲上選云云是日孫總長着便衣態度頗爲謙和除留舊秘書殷錚照舊任職外已以部令派李步靑左承思徐田三人爲該部秘書並聞該部辦公時間現亦仍舊於下午二時到署 
　　農工商分部之說確有此議而在未實行之前當先任谷鍾秀氏爲農商總長聞谷之得任總長以得孫洪伊氏推薦之力爲多卽農工商分部之議亦由於孫之竭力主張在谷氏之意以爲今日欲掃盪舊官僚派即不能不挺身自出故對於政府此項任命並無不同意之處 
[帝黨與龍覲光之得動]  
　　此間風聞帝制遺孽顧　朱啟鈐周自齊等近因明令捕拿咸逃匿津埠租界暗與一般洪憲功臣及上表勸進之某某黨徒等速日在某界電燈房左近袁乃寛之私宅疊開秘密會議聞其最大目的有三一係使前某省將軍糾合洪憲功臣之現掌兵權者乘機興戎以破壤大局一係用金錢誘騙國會中不肖份子故意搗亂以灰士氣一係派遣死黨賄買某國浪人及宗社黨在邊疆各處窺伺進兵以上三條均已表决照行此項秘密會之欵項由梁士詒周自齊等完全擔負現在梁已准備潛行來津又據天津日報載稱龍濟光旣盤踞廣州與純爲南方派之岑春煊李烈鈞陸榮延等對抗於此又有令人最當注意之一事即關於龍濟光之兄龍覲光之行動是也蓋此次其弟濟光在粤與民黨領袖諸人意見不合自由行動以致受各方面之攻擊而覲光則銜其弟濟光之命來京謁黎總統面訴廣東革命軍之暴狀並言其弟濟光處事之持平請求派兵往援而黎總統則一言拒絶之龍覲光遂南下訪山東一带最有勢力現駐兵徐州之張勳並與段芝貴等爲種種計畫張勛對於龍覲光之來訪與其提議之事件大表歡迎龍遂在徐盤桓十數日之久其後張勳因其夫人壽辰由徐州至天津龍氏表面上言返廣東實則繼張氏之跡復來天津以假姓名潛居某租界更屢次往訪張氏而由北京逃來之周自齊楊度等各帝制派之首領並其他帝制餘黨時相往來聞有所秘密籌畫有人言龍氏此次來津携有數百萬元存於某外國銀行其爲對於時局運動使用之費抑爲預備將來粤事危極時就天津爲龍濟光家族等之避難地先携带其財產而來者亦未可知然就知其暗中活動者之言此次龍覲光復來津地絶不似爲預備龍氏家族逃難計盡且其所居地方無日不變與尋常來津之情形又不相同於此蓋可知其暗中必有所策畫矣 
[中行沿革與徐陳因果]  
　　中國銀行前本不受部轄自薩福茂爲總裁始直隷於財政部内部組織昔倣日本銀行之制分爲總務處會計處營業局出納局發行局國庫局等另由政府簡任總裁副總裁主持一切並由部派監理官一員及周學煕長財政另又增設駐滬監理官一人嗣因組織貨幣交換所爰又請簡會辦至孫寶琦長財政時另又特設督辦其内部之組織昔取局處分立之制及至薩福茂充當總裁因又倣　交通銀行之辦法特設總管理處將營業局及出納局合併爲北京分行與其他分行處同一地位其他所有局處一律均行裁撤改設總稽核總司帳總司劵總司庫總書記五部分即設總稽核總司帳總司劵總司庫總書記分領其事及李士偉爲總裁又設副總助理一切改組之後權集於中至總裁副總裁具有政務官之性質均隨財政總長以變遷如換總長就換總裁副總裁更勸稍緩但亦僅有陳威之長命總裁一職頗關重要論其實際則等於帮帳房蓋自總統制實行後内閣等於虚懸以一財政總長不過替公府做帳房若總裁則祇能謂之帮帳房而况尚有袁乃寛之内帳房梁士詒之外帳房當湯明水任總裁時尚能賣點力氣不甘心就做賬房總裁但究因此以去其位及至薩福茂爲總裁時惟有聽大財神之電話再來簽字盖章而已屋於内部實權殆均操之於五總不過表面上奉總裁示耳五總除總書記係隨總裁以去留外餘自開辦以來迄未更迭此次中國銀行能不致爲交通墜落信用雖由於各行經理維持之功五總尤與有力焉現今徐恩元兼理總裁徐爲南洋公學學生當肄業時陳錦濤曾任敎習旋又留學於美因同爲美國派之留學生兼有師生之誼故此次畀以總裁惟徐氏爲人頗與梁系接近及民國成立又署制用局局長謀此缺時頗獲力於梁氏徐氏因假制用局名義私自訂約印刷鈔票當時中國銀行所撥資本不及三百萬元而印費幾與相埒至今尚將此帳懸而未結本届徐任總裁不獨東洋派留學生一致反對即徐之同學亦多不贊同陳氏之所以利用徐恩元者則近年以來徐與某氏遊足跡常至西交民巷爲借債計徐氏尚能奔走招徠耳然而陳氏之聲聞敗於徐恩元之手不少矣 
[又有中美借欵消息]  
　　中美借欵風傳已久近聞美國三大銀行之代表已於二十五日往謁其代理國務卿陳述願借欵三千萬以應中國政府整理財政之用其中四百萬立即交付餘額當决之於以後情勢摩根銀行似亦奥此事有關並聞此等銀行家已允以中國公債票爲擔保品此蓋欲避借欵之形式而作爲購買公債之形式以免五國銀行圑之誤解也 
[再誌漢口三十夜之事變]  
　　漢口此次騒亂係一部分無識黨人所謀畫原約三鎭同時並起因消息預洩防範綦嚴僅漢口布置稍疏致有此變聞首起事者係在某界之黨人约三百餘名各於腰際束白布袖戴紅十字章並豎湖北護國軍第六師大白旗其口號係擒王二字蓋以推倒王氏爲名者也由某界出發至華景街首經德華里該里設有警察第七署並駐有軍隊一連各黨人至卽向軍警開鎗放炸彈且縱火焚燒該軍隊爲素未見仗之巡緝隊見勢猛即逃往德華里後隔牆遙擊警察則初欲固守後亦逃遁黨人奪得鎗械多枝時他界之黨人亦至極長之華景街遂盡遭破壤老慶安里新慶安里日信里俱起火炸彈隆隆商民旣長火復懼彈各棄財物向租界而逃鎭守使警察廳所派來巡緝營警察隊初至亦不敢近市伹在鐵路外遠遠圍緝各黨人擬穿過法租界入華街各大市時各國領事已調兵扼守要隘與華街相通各里門復被封閉派兵　守迭衝不能入黨人因前後俱無進取之路自知事已不濟而土匪復乘機掠奪財物其先入室强索後則沿途攔搶各商民居住華景街洋火廠何家墩一带多逃至租界馬路上避難形狀備極悽惻次晨亂事雖靖而被焚之地仍在施救餘火軍警尚搜索餘黨故逃至租界者即居室未焚亦不能即歸其撲攻大智門警署及鎭守使署之黨人係後起之另一股僅有十數人持有手镶炸彈經軍警鎗擊即逃又撲攻漢陽兵工鋼藥二廠者係在鸚鵡洲集合中多湘人之扛木簰者起事時亦燒燬警察分署一處其圍攻兵工廠爲時頗久經軍隊由龜山兵輪由襄河口開砲猛擊方散死傷有數十人總計此役華景街受禍最烈各里及街面居屋焚燬約四百棟被搶商民幾及千家誤被炸傷殺傷者亦數十人黨人被格斃者祇十餘人捕獲者則有一百餘人惟多涉嫌疑之徒其鍾振美等十三名已於三十一日在後城鎗决其餘正由王督軍委員研訊並令派出各軍仍舊戒嚴而英界花樓以上各華界是夜雖未受擾防務不可不嚴次日各股商圑會員皆列隊巡查救火會凖備完全英界各戲園因上下各地入夜即阻交通均暫停止夜劇各圑體擬於一日開慶祝共和復活提燈大會逢此變端亦爲中止又聞黨人因混雜亂民中多逃回某界經交涉員商准領事立將向住不正當居民之居屋封閉多處事後各界均在調查居民各領事均聲言以後無論何人不准在租界設立機關以免防害治安被焚之德華里係多德人產業聞有要求賠償之說茲將被搶商店之營業較大者牌名紀下寳興銀樓寳勝米廠天裕茂南貨同福昌廣順海味志成公司眼鏡康成公司聚和隆茶葉億昌烟莊昌記衣莊謙裕交泰萬泰公振華泰新華泰泰章泰興宏興王義興裕祥興布店其餘被焚各店從略 
[吳俊陞負傷回突泉]  
　　吳俊陞李師往剿巴匪曾於突泉互有勝敗茲聞吳於規復突泉後即率隊西向前進二百餘里登山遙矚見蒙匪方以大隊來攻吳即自率幕僚二十餘人下山往探部下阻之不止卒爲數百伏匪所包圍吳僅携手槍即鎗斃蒙匪數人幕僚亦殊死戰然衆寡不敵吳左肩負傷部下間有死亡不得已仍退回突泉令耿玉田帮統爲總司令吳暫假縣知事署靜養並以匪勢猖獗調駐紮洮南軍隊全部移駐突泉而以鄭家屯軍隊全部移駐洮南鄭家屯方面則以第二十八師之第五十五旅塡駐奉天張督軍當急派軍醫白雲章前往爲吳治療一面與吉督往復電商會剿之法洮南現已發布戒嚴令僑居外人已一律令其遷避又一消息謂第二十八師之第五十五旅係由鄭家屯逕赴洮南錦州軍隊亦已奉令赴援駐紥四平街之後路巡防隊亦奉應援之命而由第百零五圑派步兵一營騎兵兩連前往四平街防守現在突泉一带之匪聞係巴匪前隊其大隊南下尚須時日五十五旅到洮亦須十餘日則兵匪激戰當在半月以内其於三十日由錦州㧞隊者則取道朝陽往守興安嶺西之經棚蓋恐巴匪或置主力於經棚方面故也 
[巴匪猖獗中之奉天消息]  
　　巴匪在突北猖獗後張督軍派遣駐省陸軍助剿日前已開往二營聞昨又與馮閣忱帮辦計議調遣二十八師軍隊協攻已得同意有將駐紥黑山新立屯之陸軍三營就近調赴前敵之說蔡圑長所部亦准續調若干現正預備軍需聽候前敵消息再定行止 
　　此次巴匪蠢動聲勢不小張督軍恐其乘虚竄擾乃訂定一切防範附近各縣之法㈠洮昌道署及附近蒙旗各縣每日或間日報告本境有無餘匪滋擾是否安靜㈠新調軍隊過境或駐防宜指導地勢並與警圑聯合㈠後路巡防向駐八面城朝陽鎭一带防線極長此次抽調或盡數開赴前鋒其防所應由地方長官將新改編游擊隊酌量扼要防守此次蒙匪舉動殘暴異常所過市井爲墟扎鎭兩旗創痍未復又險遭其禍張督軍已議定派遣熟悉蒙情之宣慰專員三二人會同地方官至該處撫綏蒙漢各户以安衆心並另遣妥員賣送賞犒物赴軍前慰勞賞犒以資鼓勵 
　　二十五六七等日突北戰情均已經張督軍急電中央近日又續行電告蒙匪回竄前鋒並無變動現正會同馮帮辦指撥軍隊籌盡機宜以期早紓北顧之憂此外因蒙匪北退難保不轉向他省故復電告黑熱軍長遇有蒙匪請截擊協剿以厚聲勢 
[商榷中之魯局]  
　　民黨專使議員同集省垣民黨領袖周村吳大洲雜縣居正已於三十一號先後來省吳住金水旅館居寓日本旅館兩氏到濟後即由四十七旅旅長馬子貞及軍署人員等陪往辛莊參觀九十四圑圑部翌晨九鐘即晋城往晤善後專使曲同豐及省長孫發緒商榷一切善後手續曲少將蒞東後連日與省議會諸君接洽籌議善後各策意極融和近更因居吳蒞省就近磋議尤爲一最良機會東省大局或可就此解决也聞曲氏此來完全爲中立調人之資格而探其派遣之原因實緣調和民軍之事久未解决六月下旬本省諸紳以常此擱置殊非地方之福曾由駐京東人推舉數人面謁當局祈速謀統一數謁段總理至末次僅派其代表丁錦出見對於東省現情甚爲隔膜磋商良久毫無辦法至七月中旬旅京國會議員復晋謁段氏詳陳東省眞相以爲安置護國軍舍編制外無他法至是段始認可而曲氏之派遣實基於此云 
　　東省省議會議員自上月中旬來省者已足法定人數及孫省長接任後各員以東省時局危急一切重要問題諸待解决因按照省議會暫行法第 
 
 
 

Page 7

 
 
二十二條致函省長請求開臨時會議旋接省長覆函大意謂省議會或卽行召集或須俟國會議决中央正在籌議中俟有明文到東即行通告云云各議員接到覆函後又於昨早八點鐘在省議會原址開茶話會到者約八九十人由議長報告省長來函各議員僉謂約法恢復國會開幕原有之省議會當然連带復活且省會法臨時會或由長官召集或由議員過半數以上之請求規定至爲明悉並國會議决之必要因全體議决再致函省長要求照前函辦理不知公署將如何答復也 
[湘議會開幕後之周折]  
　　湘省議議昨覆劉督軍函云逕覆者頃准緘抄國務院樣電讀悉惟敝會經前曾代督召集在案彼時猶在獨立期間中央并無俟國會議定再行召集之命令况前二十日敝會正式開幕又將啟用關防及開幕日期電逹中央至今並未奉覆其默認可知昨接陸軍部敬電亦直逹敝會尤徵許可自袁氏盜竊國器政府貪毒入民受害實深　無民意機關以監督之也湯薌銘督湘三載能逞其淫威何一不由於此吾湘當此創鉅痛深之後急宜與民更始則立待解决與整理之事甚多所以有臨時會之召集總之此次會議於事實上爲應行於法律命令上亦不相背懇將以上各節電各中央　糿公誼此覆督軍劉鑒七月二十七日省議會 
[蕪湖近訊]  
　　蕪湖商界傳述漢口華景街於三十日晚有人分四處縱火延燒店舗千餘家武漢軍隊齊至租界保護並有乘機搶刦及焚斃人命情事 
　　倪嗣冲一再辭省長職聞柏文蔚有力保鮑貴卿韓國　二人堪任安徽督軍省長說 
　　安武軍第一　統領馬聯甲於三十一日由蕪乘江華輪下駛赴蚌埠聞係接倪省長電召爲商榷劃分軍區各事以資取决 
　　定武將軍行署軍需處長兼安武軍司令部軍需處長陳旨章於一日由蚌埠來蕪調查米業並赴各機關拜會 
　　定武軍第六路三十四營左哨哨官丁克藩由大通乘陞隆輪於前日來蕪解送軍械軍服赴徐州 
　　黨人劉震寰於民國三年在滬被捕經前鄭鎭守使署判决六年監禁今春監犯人滿楊護軍使國將皖籍十二人解回皖垣監禁劉亦在其列刻張督軍已派員調查卷宗以劉等十二人卷宗仍在上海無從檢閱劉母濮氏前日在蕪郵禀張督軍及楊護軍使請釋聞楊使已將劉等全案咨請張督軍即日開釋並由其趙參謀長另抄全案一份致函安慶陸軍監獄官查明辦理 
　　李灼華等多人在李前巡按使任皖時曾發起請求開辦貧孀習藝場計分省垣皖南皖北三處比經李使批准嘉獎省垣設城内節舉祠皖北設合肥皖南指定蕪湖養疾所李君已由省來蕪與縣知事警廳商榷一切 
此間蝗蝻現已肅清余知事在東北鄕一带共計收買及　滅得約五千餘斤 
地方通信 
[蘇州]  
　　吳副官妾死原因蘇常鎭守使署副官長吳映辰之妾服毒自盡情形曾誌各報茲悉其妾自盡原因實因吳之正室與其本身均無子嗣而吳弟又携姪到蘇相見之下未免自傷岑寂遂乘吳外出時私呑鴉片烟自盡比經吳君回家覺察已施救不及故衣衾棺　悉從優厚云 
　　水警陸軍會辦緝匪馮督軍飭行水警趙廳長署鎭使朱師長云蘇州地方重要又復接近太湖爲盜匪出沒之所端賴原駐水陸各軍隊協力防維互相策應庶足以靖匪氛而資保衛所有該處各屬防務由朱鎭守使完全擔負自屬責有攸歸惟水警實可補陸路之不及且該廳　長趙會　平日辦事勤勞深爲得力嗣後遇有關於防衛地方及緝拿匪徒生切事項由該鎭守使及 
該廳長隨時會同辦理俾資周密 
　　常熟恬莊鎭梟匪掳刧鉅案常熟縣屬三塘鄕恬莊鎭離城二十餘里爲繁盛商市駐有鹽捕第十營巡船一艘七月二十六號上午先到有鑒梟船五號在近鎭市稍停泊至下午又到五六號四句多鐘時由匪首王某率領百餘人各執洋鎗登岸凡鎭上各街巷要隘均派人持鎗把風匪等先至　捕營巡船時船上官弁巡士均不在船僅有一火夫看守各匪即將船上洋鎗之彈盡行刧去又將該船搗毁然後蜂擁至西街時豐典當内先行開鎗示威致鎗傷更夫蔣子龍左膀又將典夥王徐二姓扭信勒令指示包房所在王徐二姓均被毆傷匪等分投搜刦財物後又至協泰京貨店萬　南貨店恒泰洋貨店恒華銀樓仁壽藥店永盛茶食店及源茂楊義隆等十一店肆行刧掠將各贓物搬運下船直至七句多　各匪等開放數鎗示威然後呼　而去事後查點計時豐典被搶洋錢首飾衣物當本有二萬五千餘元其餘各店舗被刦財物約値四五千元惟該典内之米樓房（係當進之米）並未遭刧業經開報常熟縣公署經楊知事前往勘明情形先行詳報省憲一面　賞勒緝凡能破　首要各犯者每名賞洋三百元如破獲從犯者每名賞洋一百元已移會水陸軍警及　捕營一體嚴緝矣問馮督軍齊省長已嚴飭鹽捕統領蔡和林責成該第十營管带勒限十日嚴緝各梟匪追嚅洋鎗等項如逾限不獲定即嚴行懲戒 
[無錫]  
　　實行發遺救國儲金無錫救國儲金之各儲户近閱滬報知上海救國儲金事務所已經撤消並登報廣告所有未曾取去之儲户逕向經　銀行收取等語錫地儲金與上海事同一律遂紛向商會詢問商會卽函致經收儲金之中國交通兩銀行詢其是否可以定期發還昨據該行覆稱儲金一事始終由商會主持現貴會已代逹衆情要求發還敝行准遵辦理即日起連同利息一并照發云云商會得覆後隨即通告各儲户通知矣 
　　飭查地方自治停辦後餘欵無錫縣公署昨奉省公署通飭略謂案查本省地方自治前經次第舉辦自三年二月奉令停辦當經前民政長韓訂定執行　則九條通行遵照在案現在時　兩載所有自治停辦餘欵如何支銷曾否接充他項之用亟應切實調查以資考核合飭各該知事迅即查明各該縣自地方自治停辦後每年收入自治經費若干支用於地方公益事宜者若干抵作他用者若干現有存欵若干限十日内分别詳細列册報明毌稍　延云云縣知事已遵飭查核不日即可詳報矣 
　　息借冬漕陸續繳欵息借冬漕一事上月由周代知事束請各市鄕董事至署會同分别承認已誌前報茲悉各市鄕所認定欵項除商會及無錫市市公所兩處將承認之三萬元如數措繳縣署外其他各市鄕亦已照數繳納現惟開化鄕尚待續繳 
[鎭江]  
　　停止軍事探費馮督軍現通飭各縣知事各鎭守使云本署－ 
各軍事調查偵探等員業經裁撤各縣　報均應停辦所有此項經費截至本月　爲止各縣防務仍由縣營照常辦理毌稍疏忽等因鐵屬各縣知事均奉文遵照矣 
　　江北水災近信江北運河一带水勢浩大高郵　　各壩水已漲至一丈六尺有餘裹下河五縣農民咸至高車各壩盡夜防護齊省長昨特電飭淮揚道尹左秋周曁高郵寳應雨縣知事親自赴壩彈壓又江北東台與化贛輸灌雲阜寗等縣露雨爲災田廬盡被淹沒居民溺斃者不少齊省長所派勘災各委員均於昨日乘火車蒞鎭當卽改座民船渡江分赴各該縣查　矣 
　　通飭調查户口齊省長通飭各屬調查户口實力舉辦保術經以　盜　等因丹徒縣章知事已奉令遵辦矣 
[揚州]  
　　發給學警證書江都警察敎練所第七班畢業學警前由縣警察所分派各區實習剩已三個月期滿昨經警察各分區造具考語清册送所塡發證書六由各警具領 
　　知事履勘刦案江都縣境東鄕白塔河民人李某家於日昨突被匪徒多人刧去衣飾甚夥事主旋即至縣報案當由周知事委派承審員帶同檢驗吏前往勘驗一面並派法警　緝矣 
[江北]  
　　興化水災近况江北興化縣自陰曆五月下旬以來天降大雨四週田禾均爲淹沒幸東鄕　内団竭力救護幸得保全三四分之數該縣農民現均望空愁歎云 
[南昌]  
　　免追前清知縣欠欵贛省當光復時當道曾將虧欠公欵之前清知縣通緝追繳其問不無時局關係因公賠累者大都無力清還業經前財政廳長王純將各員虧短之交代清册詳請巡按使轉呈豁免戚使以清册數目爲數較鉅是否均屬核實批分廳别查復茲由現任財政廳長羅述稷查得各員所短之欵均屬相符惟其中各員或人已物故眷口流離或遺跡遠方無從傳到現在河南山西等省虧欠前清欵項者均經呈准豁免贛省事同一律自應遵令辦理詳請戚省長呈請財政部轉呈大總統核示祇遵在案現聞戚省長已接國務院函開六月十五日奉大總統批准節財政廳轉飭各縣知事飭知前知縣知照矣 
　　規復國稅應先聲戚省長接奉國務院電開國省縣會行將分别召集所有國家地方兩稅亟應仍舊劃分各省國稅應業經院議决定請將貴省兩稅成案迅速飭造送院以憑審查云云當由戚省長轉飭財政廳遵照辦理矣 
　　續誌森林局之糾葛贛省廬山森林局原係官營事業上年有人在京倡議將該局改爲商辦性質定名爲林業公司嗣於林業之外添入墾務又改名中國第一林墾公司將森林局原有範圍擴充廬山附近之九江德化瑞昌彭澤湖口星子都昌等縣官有之山田土地一槪劃歸該公司管理現又改派金邦正爲經理促令劉樹棠交卸本省各界以劉本森林局長現雖改爲公司贛人並未深悉劉應仍以局長資格執行職務不得擅自交代云云前已開會研究一致贊同一面並電促劉來省報告茲劉已應電到省先至總商會會晤龔會長隨即徧訪各界報告一切聞不日 
須再開會討論云 
[天津　]  
　　四鄕田苗苦旱本年自入伏以來天氣異常亢旱津邑四鄕田苗枯槁殆逼秋成難望各鄕所徵之靑苗本爲警餉學欵一經荒歉大受影響今雖已得微雨然爲時　晚恐亦有歉收之憾矣 
雜評一 
[議員與官）訥（]  
　　最純潔最高尚最尊貴所謂神聖不可侵犯者議員也到處受人歡迎者議員也故今日有議員資格者應知所以自愛之也　 
　　若夫官吏人詆之爲齷齪之場比之於娼優之列故一言做宫人多鄙而薄之自好者不爲也 
　　雖然官亦非眞不可做國家而無人做官國政將誰治理惟議員則絶對不可做官耳何以故取今日之官惟眞心救國者始可做之而議員固負有救國之責者也欲救國則竭忠盡力以做議員可矣做官之一途祗可讓之於非議員而眞能救國之輩議員而果然無其他之目的者則又何必舍議員而做官 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[江蘇省縣議會之進行]  
　　江蘇省議會通訊處昨接河南省議會來函云國體重新萬端待理大政方針固須國會解决而地方庶政必須省會議行國會現旣開幕省會應卽召集近年來吏治窳敗財政紊亂已逹極點急宜聯合各省電促國會首先議决省議會召集案俾各省利弊從速興革實屬至要除電促國會外特此函祈貴議會一致進行無任翹盼 
　　縣議會通訊處自成立以來各縣之贊成加入者即紛至沓來現定於今日開談話會商議進行昨特通函旅滬各縣議員略云敝處業已組織完志各縣先後來函贊同加入已逹二十縣現擬於五日下午一時就旅滬諸君先開談話會一次籌議進行方法務希惠臨寳昌路寶康里三十二號指導一切 
[收回工巡捐局之預備]  
　　本埠市政廳自民國二年改爲工巡捐局由官經辦後即借有用之金錢興辦不急之工程該局内部開支亦較從前爲鉅各職員薪水頓增數倍是以未及三載已負債至數十萬之多現在約法復活自治亦將恢復局長朱壽丞急欲卸責曾將所辦工程呈請齊省長派員驗收旋奉委定上海縣沈知事就近驗收已紀昨報茲聞本邑各紳商以此項債務地方人民萬難擔負爰由市議會議長賈季英副議長吳叔田諸君會商定於本月十三日邀集議董兩會假城内也是園開茶話會以便徵集意見錄其通告如下地方自治將復同人擬於本月十三日（陰曆七月十五日）午後二時假也是國開茶話會届時務請駕臨上海市議會議長賈豐臻長吳寳地敬啓 
[調查經董接管後之自治經費]  
　　上海縣公署昨飭各市鄕經董文云本年七月二十九日奉江蘇省署第三○三七號飭開案查本省地方自治前經次第舉辦自中華民國三年二月奉令停辦當經前民政長韓訂定執行細則九條通行遵照在案現在時逾兩載所有自治停辦後餘欵如何支銷曾否撥充他項用途亟應切實調查以資考核合飭該知事即便查明該縣自治停辦後每年收入自治經費若干支用地方公益事宜者若干抵銷他用者若干現有存欵若干限十日内分年詳列細册報明核辦毌稍漏延此飭等因奉此查自治停辦改組經董迄逾兩載該經董自洪前任委任接管後所有經手欵項每年收入支出與抵作他用並現有存欵各若干自應調查册報奉飭前因除行欵產經理員外合行飭知飭到該經董即便查照省飭事理分年造册列報以憑轉詳核辦毌延切切 
[財政部鄭重烟禁]  
　　財政部致上海禁烟局蔡灝元電云洋藥報効一案原爲疏銷現存洋藥早逹禁絶目的起見倘再展限殊與烟禁有礙希嚴行拒絶私售土藥已電知蘇粤贛省長轉飭所屬嚴禁矣財政部沁 
[日婦辨認人頭]  
　　日前太古公司之大通輪船駛至鎭江地方在船艙中查見板箱一只因無人出認開箱察看有無頭屍身二具當經該船買辦報告該處官廳派員檢驗棺殮而上海浦江中則由水巡隊撈獲人頭兩顆報由地方廳委派檢察官至南市老白渡驗明諭飭由堂分别掩埋一面回廳禀復林廳長聽候緝兇究辦在案至大通船上之無頭屍身二具與此間撈獲之人頭兩顆是否屬於一事正由地方廳林檢察長派員偵查冀明眞相茲悉有在滬北開設印書坊之日本人池原與所雇夥友鴨井等二人於一星期前忽失所在池原等之妻派人四出偵查毫無影響近見本報登載鎭滬兩處有被人暗殺之屍骸二具並頭顱二顆同時發現大爲疑惑遂往日本領事署禀明一切昨晨由日領有吉明君委派秘書中井基明備文带同池原鴨井兩妻並素與池原等修髮之理髮匠某甲等至上海地方檢察廳請求指示掩埋頭顱之處以便該兩日婦等辨認當經林檢察長核准立傳十六舗地甲喬忠來廳偕同一干人渡浦至六里橋附近善堂塜地上由該地甲指出所埋之人頭兩顆於時雇令小工將棺啓視兩日婦察視良久果爲伊夫等之頭顱並由理髮匠認明無訛仍令小工將棺暫爲浮厝復投地方廳請求函致善堂將棺領回聞該兩日婦並擬卽日前赴鎭江察視無頭屍身如果符合即當携回滬上與頭顱合併埋塟云 
[租界二小時之防衛]  
　　英美總巡麥高雲君於昨晚九時發出緊急命令論令各捕房捕頭轉飭通班中西探捕携带鎗械分往華洋交界各要隘及英法交界處所駐防凡從華法兩界而來形跡可疑之人須一律搜檢或謂因聞由漢口洮滬之匪徒擬至華界擾亂或云因近來搶刧頻仍之故究未明其眞相迨防守至十一時即盡行撤退 
[薩鎭氷銜命來滬]  
　　前淞滬警察督辦海軍上將薩鎭氷君又奉政府重查使命於昨晨七時乘早班火車由寗來滬淞滬警察廳長徐輔洲親率保安偵緝等隊至站歡迎保護 
[李平書仍允贊助商圑]  
　　恢復上海商圑一事已在南市水神閣學商公會設立通訊處籌備進行日來舊同志前往簽名者不下二百餘人已定明日邀集各商圑體開職員談話會昨日外間傳言會長一職仍舉李平書君擔任惟李君不允再就當經通訊處公推范應生夏德壽夏甸南三人於下午四時走謁李君訽其是否不願贊助據李君云諸同志熱忱可嘉旣已恢復商圑鄙人無不贊同仍當抱定宗旨積極進行云云三君乃興辭而退 
[嚴定𠞰匪不力之處分]  
　　水警第二廳長趙雲生通飭所屬各專署云查　匪自分投　擾以來節經嚴飭各該署切實痛剿乃時逾兩月未能肅清除遊緝隊追剿四次外各該專署幾如置若罔聞任令羣匪四處竄擾旣如太倉雙鳳一役雖經駐汛該處水警抵禦然該一等巡官辦事疏忽不遵廳令聞警飛請水陸援軍會剿以致失敗而該匪徒刦掠船械後從容遠颺由崑常交界地方竄至無錫北境核其經過地點有數縣之多並未聞何縣駐汛水警出隊截堵迎剿其未遵廳令分派探兵四出偵查可知似此放棄職務任匪往來自由殊屬有負職責現在立康航輪又報截刦匪勢猖獗異常各該長官負有保衛地方之責是否遵照廳飭督飭各官聯絡各營縣認眞偵查防範搜剿各隊是否遵照本廳指示機宜嚴密追剿仰該專署長即便轉行各分署遵照並切實督率認眞辦理嗣後再有大帮匪徒出沒應一面通報各營縣防剿一面通知搜剿各隊會剿倘仍置若罔聞任令匪徒竄過除將該處駐汛巡官從嚴撤懲外該管長官當一併請付懲戒本廳長爲肅清匪患保衛地方治安起見不得不嚴定處分以資奮感如果布置周密一鼓盪平出力人員自應優予獎勵爲此重申誥誡仰一體禀遵毌違特飭等因第二專署長沈葆義奉飭後已分飭各分署長轉飭所屬嗣後務必查照疊次廳飭認眞防剿若再置公令於不顧致遭挫折定惟各長官曁永汛官警是問云 
[編纂皖省新軍同志錄]  
　　皖省新軍自前清末葉創辦後從事於革命事業頗爲奮勇而於辛亥癸丑兩役流血尤多現有陳亞靜倪建侯畢少山等三十六人特在上海發起編纂同志錄徵集該省殉國諸先烈生平事實於中秋節前寄稿法租界呂班路文德里三十九號以便彙刋成編免致淹沒無聞云 
[警廳長並不調動]  
　　江蘇省長昨覆商會電云上海總商會朱葆三先生並轉沈錢羅周諸君鑒冬電悉徐廳長蒞職以來何衛治安不遺餘力正深倚畀並無調動之說道路謠傳幸勿輕信並希就近宣告爲盼省長齊江 
[商事公斷處之選舉]  
　　上海總商會通告各業云本總商會遵照司法工商部協定商事公斷處章程第七條各商會公斷處應設公斷處長一人視事之繁簡得設評議員九人至二十人調查員二人至六人等語茲届第二期選舉送上同人錄一本選舉票一紙即祈查照同人錄除個人會友特别會友並正副會長宋漢章陳潤夫兩先生均不與選舉外請就合帮分帮會員中選塡二十七人於八月十三號以前投入本會選舉筒内以八月十三號午後三句鐘爲開票之期届時務請蒞會監視開筒事關選舉幸勿遲延爲荷　 
[全國水利局總裁與國務院往來電文]  
　　去電北京國務院段總理鈞鑒感電計逹防護淮運水災迫不容緩現旣議决水利由農商部主持應請將淮運防護急務交部主持以赴事機切盼金邦平 
　　覆電上海周道尹金總裁電悉雨多淮漲下游吃重已切屬財農部妥速籌辦即告院 
[發現假儲蓄票續誌]  
　　皖人章立成因將假儲蓄票一百條持向福州路一百六十二號門牌鹿鳴旅館内公平股票公所騙取現洋五十九元一角被該公司内之吳福如察出報捕將章拘解公共公廨訊供押候補提供出僞造之某某二人到案併究在案昨晨復訊據原告代表律師上堂譯稱此事經北京新華銀行得悉後已派代表蘇公選带同票板來滬比對刻尚未到應請暫緩開審中西官判章還押候展期一禮拜再訊 
[續誌緝獲僞造紙幣之匪徒]  
　　法捕房探目黄錦榮沈德福包探方福林程芝卿華春林協同九江警察廰偵探在法租界西新橋街永興旅館及新租界霞飛路鼎慶里某號門牌並喇格納路茶館樓上拘獲私造某銀行鈔票錢票之匪徒八名抄出僞票二十餘張昨解法公堂請訊李裕庭供湖北人來申兩月此項僞票係由吳楚交與民人吳楚供僞票向周友蘭出洋購來周友蘭供湖北人前任沔陽縣知事與黨人江再璜胡相和相識上年冬間在原籍欲來上海因乏川資向江胡兩人商借由江等給我鈔票二十張抵申後賣與吳楚十三張此項僞票實非自造陳獻庭供雖與周友蘭同居實無串同情事周洪谷周如林同供周友蘭之父住在九江地方現因患病故托民人等來申找尋友蘭回家侍疾故寓在伊家僞票之事實不干預康士德供在友蘭處爲厨役餘事不知高徐氏供有龔姓欠婦人之欵還下鈔票不知僞造故敢收下中西讞員會商之下判周友蘭押一年吳楚押六月李裕庭押三月先交九江偵探带回判决後再行送回上海照斷禁押陳獻庭周洪谷周如林康士德高徐氏從寛開釋 
[通飭規定實業行政經費]  
　　江蘇齊省長通飭各道尹文云爲通飭　照得實業行政關係國計民生甚鉅蘇省地大物博而各縣實業迄今未能十分發逹推原其故無確定之經費以維持其後也迭准部咨通飭辦理賽會植樹苗圃以及農商統計曁其他振興商務提倡實業事項在在在均需經費方可切實遵行本年省實業行政會議曾經議决應飭各將實業行政經費先行規定列入明年預算飭行在案合行通飭該道尹轉飭各該縣知事迅卽遵照飭開事理將應籌各該縣明年實業行政經費先期規定編入六年預算一面將籌欵辦法及數目儘本年九月以前先行詳報以便核辦此飭 
[公廨訊究私土案彙紀]  
　　九江路三百四十號門牌季吾氏烟膏店本係已閉廣東路季吾氏烟膏店主范季吾所開業已盤與高阿生曾經洋藥公所三次杳抄搜獲似係紅土煎成之烟膏將高傳至以公共公廨訊供候核在案昨晨復訊先由洋藥公所代表律師上堂　訴前情訊之被告亦延律師到堂辯護並請將抄存捕房之烟膏分給省許以便化驗俞代襄　商之英領卓君判將烟膏分給少許候被告律師驗明再行訊核高交一千五百元人洋並保候示 
　　寓居馬霍路一千一百六十號門牌之皖人藍煕安因私藏紅土被洋藥公所協同捕房前往搜獲私土將藍傳至公共公廨諭候訊核在案昨由洋藥公所代表律師上堂譯訴案情請爲訊核中西官諭將烟土暫存捕房候再研訊核奪 
　　粤人吳阿石前日午後携波斯土兩包經過馬霍路被新閘捕房一百六十二號西捕查獲带入捕房昨解公共公廨請究先由該西捕上堂訴明前情繼由洋藥公所代有律師到堂陳述被告携带私土違犯中國第二百六十六條刑律請爲訊究並據西人來處投訴驗得該土確係波斯土等語訊之吳供該土係友人王姓囑爲带至法租界並非私販視王不知避匿何處求察中西官判吳押西牢兩月土送海關焚燬 
[擬定烟酒聯合會分會簡章]  
　　中國烟酒聯合會近因遠近各省紛紛函索分會簡章以便即日成立互相接應總幹事陳良玉副幹事賴漢濱以事不可緩業已擬定分會簡章如下 
　　一宗旨本會聯合全國烟酒兩業請求政府廢除苛稅捐改良稅則頒布劃一辦法以期保人生計 
　　二範圍本會現處請願地位凡我兩業各宜遵守法律不得踰赿範圍 
　　三名稱本會以事關全國凡省縣城鎭等處有兩業所在地皆得組織分會與上海總會聯絡一氣共圖進行故名爲中國烟酒聯合分會 
　　四組織分會由各處兩業中人公共組織之凡兩業中人均得入會須將姓名籍貫年齡及營業牌號地點塡寫志願書繳存分會事務所 
　　五會所設立分會地點或附設於商會及會館公所等以交通利便爲宜由就近組織員酌定之 
　　六職員分會職員由兩業中公選正幹事一員副幹事二員會董六員會計董事兩員調查四員均任期一年續舉連任正幹事有事時副幹事行代行其職務文牘書記庶務員由正副幹事遴選雇用不以會員爲限遇有應派代表時由正副幹事遴派或公推之 
　　七會期每月常會兩次每年開大會一次遇有特别事故時得臨時召集開會 
　　八調查（甲）就近各處關於烟酒各種捐稅名目徵收方法及沿途經過關卡之狀况（乙）就近各處新舊烟酒稅之比較總額及近年各處營業之狀况（丙）兩業中各種出產行銷之貨物種類名目等件（丁）徵求各處兩業對於改良稅則意見如何（注意）以上調查各項預爲改良地步限一月查明以便接洽 
　　九報告分會成立日期及地點各職員會員姓名年齡籍貫牌號地址並前條所列調查報告總會以資彙集參訂並預備將來編成烟酒雜誌俾兩業得資研究 
　　十協進（甲）遇有事件酌量輕重緩急用函電互相通知（乙）遇有意見隨時開送以期集思廣益（丙）總會力有未逮之處量力協助及匡救之藉收補弊救偏之效（丁）總會開大會時推舉代表到滬列席倘或交通不使得就近委派臨時代表入席或無人可派時得通函電陳述意見又遇開常會時亦得隨時列席 
　　十一經費分會經費宜就近酌量事務繁簡商業大小情形由兩業同業中各自量力自由擔任免致擾累 
　　十二改良我兩業土貨滞銷有關生計亟宜改良製造以挽利權 
　　十三附則如有未盡事宜得由分會酌量情形增訂或修改之 
[寰球中國學生會今夜之演說]  
　　寰球中國學生會於今晚八時請美國蔴省理工大學造船科碩士邢契莘君演說（二十世紀戰爭之利器）又請美國蔴省理工 
 
 
 

Page 11

 
 
　　大學飛機科碩士周厚坤君演說（新發明之中國打字機）按中國打字機爲世界從來未有之奇器且發明者爲吾國無錫周厚坤君周君研究科學有素别有心得曾充美國扣的司公司之工程師閱　甚深邢君留美七年專精造船研究現時戰爭最新之利器不遣餘力吾國共和再造百事維新衛國衛民人人應知科學戰爭之學理周邢二君届時携带影燈影片以普通語逐節說明理由務使在座者明白曉暢並闻不讑是否該會會員均可與旁會聽毌須入座劵云 
[催造風災賑欵報銷册]  
　　上海縣公署昨飭各市鄕經董文云爲飭催事本月十九日奉江蘇財政廳飭開照得上年夏秋之間　風爲災沿河海滾各屬受災甚重曾奉中央特頒賑欵由使署分别支配飭廳撥發該縣查明散放或以工代賑任案現在爲時旣久當已散放　事所有報銷清册等件迄未據詳送前來賑欵關係重要册報用昭核實豈容任意遲延合亟飭催仰該知事即便遵照上年使署五千零七十四號通飭迅速詳造清册並各項證明單據送廳核辦以憑棠轉勿延等因奉此查此項賑欵自本年一月開支由公欵公產經理　轉發迄今已半　有餘如何招工如何支用迄未據各市鄕經　詳細具報事關中央特頒賑欵奉飭催報未便再事　延除分行外合亟飭催飭到該經董即使遵照迅將前項振欵領到後已淩河道若干工程支用若干　十日内詳細造具報册連同各項證明單據送縣核辦以憑彙報勿延 
[嚴禁私售耕牛]  
　　江蘇馮督軍齊省長以鄕民私售耕牛迭經通飭各縣嚴禁在案嗣有某洋行欲在山東江蘇等處購買牛隻二萬餘頭並要求發給運牛聯單除由齊省長飭行金陵關監督並交涉員婉詞拒絶外並飭行各道縣一體查照嚴禁鄕民私售私宰並杜絶私運以重農田 
[軍警保護敎堂]  
　　江蘇馮督軍以保護各國敎堂載在約章恐有不還之徒希　滋擾破壤大局昨特電飭本埠軍警各機關加意保護楊護軍使除通　所都外並傳知淞滬警廳轉飭各區署所將所轄境内各敎堂於昨日起一律加派崗警嚴加保護 
[反對自來水公司之借債]  
　　地方紳士致函陸伯鴻君略謂内地自來水公司爲姚幕蓮盤頂之後未能發逹頃聞姚以該公司股票六十萬兩托人抵押已與某公司及某洋行往來接洽不日即可成交先生對於該公司曾盡義務今姚有此舉動先生當有法以制之否茲搜得草帳兩紙附呈大鑒又致朱葆三君函云報載内地自來水公司總理姚慕蓮欲以股票六十萬兩出抵外欵此事果確是直以我上海商界大部分之命脉斷送於姚之手中先生職司總董能有良策以止之則地方之幸也 
[水警保護繭市之酬勞]  
　　江蘇省公署前據水警第二廳詳稱此次由浙入蘇之鮮繭係由各水警官長員弁保護出力自應分别給予獎勵另開出力各員履歷名單詳請核明獎勵等情茲奉齊省長批示云詳單均悉此次保護繭市維持周至固由該廳長之籌布得宜亦爲官警之實心任事所至自應分别酌予記功以酬勞　所有最爲出力之宣保章等四員應各記大功一次分任布置出力之張毅龍等十六員應各記功二次又襄同保護出力之蔣有才等十八員應各記功一次除分别註册外仰即轉飭知照 
[僻靜處派警梭巡]  
　　淞滬警察廳長徐國樑查得製造局運西之龍華馬路至外日暉橋爲止未有站崗巡警以致土匪流氓每於天甫黎明及日落之時結夥潛匿路旁遇有鄕民經過突出刦奪昨特諭令高昌廟警察分所李巡官督率巡士時往該處梭巡保衛行旅云 
[水警廳探線捕盜]  
　　常熟某姓家前被盜匪刧去銀洋金飾經該管水警廳緝獲盜犯四名訊據供出有同夥十餘名逃匿浦東高家行地方故該水警廳日前特派偵探余長發等带同眼線來滬報明警區前往高家行查緝當在該鎭東境小港内查獲案盜朱老四陶桂元兩名解至警署訊明即交來探带回水警廳歸案訊辦 
[偵探數罪俱發]  
　　松滬護軍使署偵探程錦　馬善鳴並郭先耀等共同誘姦王陳氏之女王阿二並圖賣爲娼事爲王陳氏知悉控奉地方檢察廳林廳長飭提一干人證到案預審明確起訴同級審判廳公判在案前日由推檢各官開庭命提程馬郭三人並告訴人王陳氏母女至案研訊先據該氏母女投訴前情請求究辦質之程等供多推諉審判官以該探程錦驥等膽敢略誘圖賣數罪俱發當卽宣判程錦驥馬善鳴意圖營利共同略誘王阿二之所爲判處二等有期徒刑各監禁五年收受被和誘人之所爲處五等有期徒刑各九月共同詐欺取財未遂之所爲處五等有期徒刑千九月應執行有期徒刑各六年又三月並終身褫奪公權全部郭先耀和誘王阿二之所爲處四等有期徒刑二年又三月並褫奪公權全部十年判畢飭令重押聽候送監執行 
[巡長挾欵潛逃續誌]  
　　淞滬警察廳警衛隊巡長錢鴻壽前將領到各巡警伙食等費洋一百數十元呑沒潛逃匿居虹口地方被警設法拿獲解廳訊辦在案茲悉前日由徐廳長提錢到案研訊之下徐君以其呑餉潛逃不法已極判交該隊長曾水奎重責軍棍五百下聽候備文遞解天津原籍一面仍嚴追被呑之餉不得缺少分文 
[巡官對調辦公]  
　　淞滬警察廳長徐國探現將二區警署巡官周雨春及一區二分駐所巡官黄國長對調辦公周黄兩巡官奉飭後即分别赴署到差 
[倒垃圾罰洋五角]  
　　滬南萬聚碼頭某籐行　倒垃圾不遵時刻有違警廳章和昨被第一區署崗警查見當將行夥沈奎带署由董警正問明姑念無知從寛罰洋五角 
[撞見竊取銀洋之船夥]  
　　洞庭山碼頭米船户馮掌生因被船夥王金桃於去冬竊取船上洋銀一百零七元私逃無蹤馮即追問薦頭蔡福慶遍尋無着近日王又至碼頭尋覓生意適被福慶之弟阿狗在途撞見　控一區署由該船主投請追償飭送警廳司法科訊究 
[抄獲手槍子彈]  
　　匪徒郭如榮匿居閘北海昌公所北首近將手鎗一支托人代消被鄰人陸宗蘭警見報告巡警將郭拘獲抄出手鎗一支子彈二枚解入警局由區員向之詰問據稱伊兄郭大前因犯刧已在鹽城地方被官廳鎗斃此項鎗彈爲伊兄之物區員當即備文昨將郭如榮陳宗蘭連同鎗彈逕解地方檢察廳請爲訊辦 
[妻女一去不返]  
　　崇明人朱兆林今春因所生五歲女孩小桂郎忽慮外症偕妻施氏携同小桂郎來申就醫寓店十六舖羣賢旅館不料前日該氏携同小桂郎以赴某醫院診治爲由一去不返朱四出找尋無着遂即投報警廳並各警區請求查緝 
[串賣有夫婦女]  
　　江灣鄕民張美生之妻張張氏前被族人張阿生串誘來滬賣與周姓前日由本夫尋獲將阿生及張氏扭控五區警署轉解司法科經嚴科員訊據該氏供稱因夫不顧家用由阿生領至胡家木橋專爲蟻販之銅匠媽媽處賣於周家彼等得身價洋六十元嚴科員判將兩造移送地方檢察廳究辦至蟻販銅匠媽媽前因拐賣羅懷連之妻袁氏並三歲女孩由羅告發在逃未獲特飭偵緝隊嚴拿務獲懲治俾戢拐風 
[强姦幼女案辯論終結]  
　　住居楊樹浦路某木作内年近五十之小工張曾交因將同居之十一歲女子王申秀　次强姦受傷被女之夫表兄湖北人王獻亭查知報告虹口捕房飭探將張拘獲解送公共公堂訊供管押在案前日午後由捕將張與原告人證併解公堂經關讞員會同德領師謀君升座復訊先由捕房刑事科代表牛門律師上堂譯述案情請究繼由原告王獻亭借證人宋李氏投案氏稱申秀被　脚（即被告）强姦受傷後忽發寒熱不能行動當由獻亭　我與王才貴之妻察看申秀被姦受傷屬實旋據女子王申秀供年十一歲母親現居南碼頭因父故家貧於前年憑媒許與王獻亭之表弟許清亭爲妻過門童養嗣因姑死寄養於表兄家内被告與我同居某日我在紗廠做夜工回家睡至天明六句鐘被告暗將繩索將我兩手縛住女子驚醒欲喊卽用棉花將嘴塞住强被姦汚後將繩放去向我恐嚇不許聲張我因懼其凶横不敢向人告訴祇得忍痛到廠做工入晚歸家睡至次日清晨九時被告又來照前用繩縛住兩手致被强姦兩次供畢由牛門律師將醫單呈案請核並稱據醫生驗得被告下體受有濁毒訊之被告延海德禮律師到堂辯護中西官會商之下判張還押候會商堂諭於禮拜六早堂宣佈飭遵 
[少年太無志氣]  
　　曾爲錢業生意之鎭江人王民棟近因失業無聊於前日午後至新關碼頭投浦圖盡第一百七十八號華捕查見設法救起带入捕房昨送公共公廨經中西官訊悉前情以王年祇十九歲正宜自謀生計不應出此下策判王開釋諭令以後勿再輕生 
[江北人行兇類誌]  
　　新閘捕房九百三十四號華捕張洪福控江北人陳阿二前日在斜橋路無故將伊兇毆撕破警服昨由捕房將陳拘解公共公廨經中西官質訊屬實判陳押兩禮拜又江北人忱阿二前日在愛文義路四百三十三號門牌茶報内將陳全坤兇　並將陳之手指咬傷被陳報告捕房昨派包探將沈拘解公共公廨請究原告偕證陳招實投案訴明前情訊之沈供詞支吾判沈押西牢一月以儆 
[破獲密勒路烟窟]  
　　楊阿正在虹口密勒路四十一號屋内私設烟間被美捕房捕頭偵悉於前日午後密飭中西包探前往將楊與烟客費福海吳阿六俞橋裕等六人連由烟具带入捕房昨解公共公廨經關讞員會同英白繙譯官研訊屬實判楊罰洋十元充公烟具銷燬餘人從寛省釋 
[合做生意之糾葛]  
　　陸善蓀至法捕房報告據稱前有周　泉合做猪腸生意墊去資本洋一千元今周希圖逃避請求提究捕頭諭令存洋五十元飭探前往將周焜泉拘入捕房解請法公堂訊究陸供訴前情求請訊追周焜泉供商人開設猪腸行已有數年前由陸善蓀向龐琛記商墊資本並有貨單抵押並不逃避求察中西官判陸善蓀繳呈堂費歸民事訊理在案昨又傳訊周焜泉供前由陸善蓀允墊資本祇有洋七百元後加酬勞並折息洋三百元合計洋一千元當時言明一年爲期書立合同議據詎尚未滿期半途索還並於四月間强將猪羊腸數桶又某洋行之存銀單一紙扣住逼書抵據限期歸還商人因被陸停止墊本以致抛出定貨難以交付損失甚鉅請求公斷陸稱於七月二十八號周焜泉私向某洋行簽取支單計銀五百九十餘兩惟前已將存單抵押該欵應與商人同去收取今被察出周已止付特將支單呈鑒請求堂上追究周答稱該支單雖已簽字尚未收銀被陸在香港路强行搶去故由洋人止付已報英界捕房可請飭查並有該洋人可證旋由某洋人投稱前購周焜泉之猪腸數桶其銀尚未付清於上月二十八號周來收取當付支單一紙囑向某洋行收取後由周來言該支單被陸姓搶去故卽止付繼由陸姓前來言是股東持單取銀因此貨向周定購理應歸周收取故不交付中西官會商之下以陸善蓀不應揑詞誣控判罰洋五十元充公周焜泉索償損失准予另行起訴 
[理賬員未免掣肘]  
　　盈大錢莊理賬員　泉霖至法公堂聲稱今收到已倒盈大莊被人所欠之銀一千六百餘兩已經繳呈捕房惟原千戴顯名堅欲扣劃商人難以清理請求核示戴顯名由伊兄錢林代爲到堂聲稱五月十八號　寧波托船户带來洋三千二百元　盈大兌換小洋詎至習日　莊即行倒閉並無利息亦非往來之欵可比應請准予扣劃中西官判先將該莊生財等物於三天内拍賣仍着李泉霖於二禮拜内將賬收繳再核 
[被訴人傳案交保]  
　　舒吉甫在公共公廨呈控陳履昌不理欠洋八百四十四元又沈忠禮控毛佐成呑沒存欵又張紹鋆控封益山私收客賬洋一百二十七元昨由捕房將該被告等傳至公共公廨請示中西官諭令分别交保候訊 
[不在警務範圍]  
張阿六昨至百老匯路某里向陳林福索討會欵無着　至捕房控訴捕頭以案關債務斥退不理 
[英副領事請假避署]  
　　駐滬英副傾事康斯定君請假三星期赴海參崴避署已於昨日起程所遺公共公廨陪審員一席由英總領事法磊斯君諭令繙譯官白君暫行代庖 
[電燈公司機司銷假]  
　　斐倫路工部局所設之電燈公司總機司英人柏　亭前曾請假回國茲届期滿已於前日附輪來滬照常辦事 
[滬海道公署批示三則]  
　　和記號各灰行禀爲壟斷把持擾害商業環求秉公核斷設法改良由查此案前據聚興公礦灰公司節次具禀均經明晣批示飭縣核議詳候核奪旋據縣詳已飭該公所公同集議修正在案究應如保妥善改革庶可解釋紛爭應由各該灰行齊集該公所公同妥議復縣詳奪並仰上海縣知事轉飭該公所應即邀集各該灰行公議此批副禀發及聚興公公司副禀併發 
　　聚興公礦灰公司禀批禀悉現據和記號等各灰行具禀業經明晰批示仰卽知照應即齊集該公所公同妥議復縣詳　可也 
　　灰船客任壽全等禀爲勒迫挨號擾累難堪環求迅飭改良以維生計由已於和記等號灰行及聚興公公司禀内批示矣仰卽知照齊集該公所公同妥議可也至該公所所抽捐欵年收約有若干有無清賬如何存儲究竟作何善舉併仰上海縣知事併案詳查復奪可也此批副禀併發 
[最近歐美回國學生表（二）]  
　　姓名　籍貫　由何國來　學位　學　科朱惟傑　江蘇　美　國　碩士　化學工程鮑慶甲　浙江　同　　　　　　印刷工程王延棻　直隸　同　　　士官　陸　　軍陳　文　廣東　同　　　　　　商　　學譚　輝　同　　同　　　學士　同譚　明　同　　同　　　　　　同温　和　福建　英　國　學士　礦工程許　寛　同　　同　　　同　　土木工程鄺煦堃　廣東　　　　　碩士　新聞記者潘承堯　上海　　　　　　　　化學沈楚纫　同　　　　　　碩士　外　交 
[介紹衛生妙品]  
　　法租界葛羅羅五十六號亞逹醫士即編纂本草備要之新安汪認庵先生後裔家學淵源精於診斷近將歷年經驗各方配製上等華產良藥發行濟切歷著寄效其所製化粧品文明露及補身藕粉後天補萬應楊枝水等尤爲夏秋二季愼防疾疫所必需泃妙品也 
[氣候報告]  
　　（上海徐家滙天文　） 
　　已過者之報告八月三日中國北部與南部及東海中有低度中部氣壓上升山東及廣東雨父島及九州聞有低度形跡第以該處電訊不常到不能詳述其行動四日晴晨間有烟霧凉風微和起自東南偏東四日下午四時　二十四小時内上海氣候温度至高九二至低七三四去年同日至高九五至低七三 
　　未來者之推測四日下午四時三十分豫測高麗日本海濱天氣不佳中國海濱凉風和適而無定向 
雜評二 
[不可使人心冷]  
　　天下事不可使人心冷始之歡欣鼓舞者以爲後來之希望無窮耳迨後來希望其如是而竟不如是則心冷矣希望其不如是而竟如是則又心冷矣一二事不如我之希望雖冷而猶未全冷也若事事不如我希望則人心將眞冷矣 
　　我中國之人心正在由冷而熱之時所以希望政府希望國會希望一般人之行動以福利爲歸宿亦可謂殷且摰矣故今日之日萬不可再令其由熱而冷也然而心冷之事已有一二發現矣 
[補錄命令]  
　　補錄七月二十六日大總統策令陸軍部呈請將棄御奎加陸軍砲兵中校街閻樹成谷金綬授爲陸軍砲兵少校段興標鍾廷增章得勝張維董吉祥劉富元張玉山張培起胡祖魁狄鳳德張登魁劉體鈞張正元授爲陸軍步兵上尉張榮勝授爲陸軍騎兵上尉劉景德毛士泰授爲陸軍砲兵上尉劉煥森加陸軍步兵上尉銜王震斌李坤一牛　春張鎭湘授爲陸軍步兵中尉並加陸軍步兵上尉銜張明福賀光升南濟榮段保大周南延黄德恩王桂林李裕陞孫鳳山田登科劉文選馮治國郝廣福張緩春王世安姚金玉楊俊卿王夢科張彥昌孫振江胡文苕上靑雲卞興勝張永貴丁福成王凱山常國陞王鳳海吳漢臣曹茂孔王繼湯劉傅緒張仲元吳新志馬心源程振國穆翰元夏囗武魯敬啓沈興家宋得田高亭雲馬鑑嘉高玉珍劉秉先祝錫泉邱殿黄于囗田何海龍武振鐸高德和張題貴馬囗章夏占東段得鳳田得灜李永榮張金　孫慶文楊得春授爲陸軍步兵中尉解瑛李櫻昌韓福勝郭怡如荆長聚夏振起吳行意授爲陸軍砲兵中尉王紀臣授爲陸軍輜重兵中尉郭明堂授爲陸軍步兵少尉並加陸軍步兵中尉銜盧錫恩盧全得李樹仁楊續曾楊得升馬永泰王世明黄茂雪劉占　何連仲劉文忠李德先王友恭李伍田張化吉高永生孟廣勝郝得勝蔣沛　張鴻鈞孟廣通朱其隆楊宗武王富春何慶餘張起陞奎廣有楊之慶楊玉清王東洲郭玉奎許鳳山周建章秦文吉李靑倫趙囗和孔慶雲趙延芳姬成鳳劉振海陳海龍馮連仲馬照文盧在長王桂林姚明奇張鴻緒閻永勝劉殿元楊福勝高占元姜永靑潘玉忠周芝蘭魏懷周趙鳳陽汪順明王得山常得勝魏得勝王鳳鳴孟廣勝黄文啓曹茂言韓作忠宋占魁張自元喬俊成田毓瑞謝霖康得灜張玉崑呂茂林孫廣林王凌洲授爲陸軍步兵少尉譚得年王舉授爲陸軍砲兵少尉鄧起祥授爲陸軍輜重兵少尉應照准此令 
　　補錄七月二十九日大總統策令任命徐之棨爲山西冀寗道道尹此令 
　　又令歐陽庚給予二等嘉禾章此令 
　　又令内務部呈准兼署福建省長李厚基咨請任命趙綺陳文翰爲福建省會警察廳警正方鍾元試署警正應照准此令 
　　又令内務都呈准綏遠都統潘矩楹　請任命楊芳春高松年張慶祺雲靑張藴禮張際明蔣朝貴試署綏遠警察廳警正應照准此令 
　　又令山西巡按使金永呈請任命僕家驥爲陽曲縣知事萬尚德爲榆次縣知事趙延桐爲　石縣知事戴書銘爲晋城縣知事趙振還爲太谷縣知事馮延鑄爲平定縣知事鄒寛爲中陽縣知事甘聯錦爲屯異縣知事孫迪光爲長子縣知事尹榮修爲孟縣知事張孝全爲潞城縣知事吳永治爲徐溝縣知陳士凱爲襄垣縣知事張鳳彩爲永田縣知事彭贊璜爲河津縣知事韓壽椿爲夏縣知事張文翰爲趙城縣知事佘寳滋爲　喜縣知事屠仁彬爲　鄕縣知事鍾仁壽爲絳縣知事柳鴻謨爲大鎭縣知事黄廷光爲芮城縣知事李不基爲浮山縣知事余城森爲服縣知事趙延桂爲靜樂縣知事童慶麟爲大同縣知事祝鋆爲應縣知事陳賡爲定襄縣知事應照准此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[閻羅王通飭鬼門關鎭守使阻止八大罪魁文] [  劍虹]  
　　爲通飭事照得陽間自帝制發生之後一般守舊政客逐臭偉人利慾薰心贊成帝制飲鴆止渴只圖眼前爲虎作侵不顧身後將二千萬民脂民膏供八十二日之揮霍喪心病狂遺害萬世義軍四起帝政推翻天意亡秦冰山遽倒比由陰界偵探長地溜鬼報告洪憲忠臣梁楊孫周顧夏薛等自經中央電令捕捉或捲欵宵� 
遁或挾妾夜逃雖有自首之辭尚在遲疑之際民情已憤國法不容斷頭之台在邇焚臍之膏必燃生旣擾亂於陽世死必爲患於陰間若不預爲防患逋逃入境大局堪虞除札飭陰陽界奈何橋各土地格外戒嚴外着該鎭守使一體嚴備切勿大意致干未便切切 
[新華宮士地呈報被盜文] [  竹奴]  
　　爲公物被盜呈報追捕事竊自新朝正朔大興土木之工帝制頒行卽效馳驅之職小神奉命惟謹未嘗蛙步之離職有攸歸豈敢雷池之赿頻驚風鶴宮中之守備加嚴未遂攀龍部下之私忱痛切詎於金棺乍發之時玉輦初登之際忽有跛脚猴長臂鬼九尾狐等明炬執械破扉而入將公家寳物内府珍藏搜括一空聲勢洶湧幾釀殺人放火之禍端抵拒無方竟成動地驚天之盜刦分贓未匀自相殘賊將宮禁之地爲羣妖攘奪之場後幸前明二進宮中之徐千歲手執打皇鎚放出前輩架子始行驅散刧後細查宮内㯸　帳幔　破壤殘廢外盡行捆載而去小神急派密探跟蹤細察乃知臨行呼嘯示威盡向嵩山逃避謹將被盜情由錄呈電察迅賜嚴捕不勝屏營等命之至 
世界思潮 
[吸菸與品性] [  聯乙譯]  
　　有諸内必形諸外學問然品性亦然是故察言觀色古人所重誠能於一言一動留意不怠則於其人之大槪未有不得而知者小說家郤司脫等往往熟察商人之舉動以爲小說資料然苟不調查彼等啣紙菸時之狀態或高或低或左或右未嘗不失之差謬可知吸菸雖小道其關係於人者實大急譯之以爲今世觀人者之一助 
　　吸菸習慣乃發於人之天性任其意之所適而爲之非因社會習慣而然亦非因閨閣中授意而然也 
　　試先將二種極端不同之人言之任大事具卓識者啣菸必稍向上莊嚴端正若用力以啣这者而下流社會蠢夫走卒輩毫無寸技精神萎頓春啣菸以無力之唇而任其下垂如　輩之已斷而尚連者 
　　此外咀嚼雪茄者世人每以爲神經衰弱容或有之實則未必皆然也此種人作事多奮勇而敏捷其言語也句短而時　時續然確有頭緒每畢一事而再言其餘毫不紊亂當靜默時以齒緊啣　菸此種人可以受托付之責 
　　有一般吸菸者常緊啣其菸若惟恐其失墜者殊少下垂或持於手中其爲堅忍操勞之人無疑當煩惱時移動其菸於口中沈思時啣於中央如此之人每事必三思而行雖屬守舊然確謹愼臨危難持之以鎭靜而不亂此等人於商界上占重要之席 
　　凡人口中其菸屢屢下垂者多抱悲觀主義其作事也俱依前人之轍然勤於任事無反抗發議之心此輩附於激烈專制之人下爲多且其性多隨人而定受人之命堅信不疑旣信後雖多方慫恿亦莫能移其萬一也 
　　有旋吸旋止止時持菸於手或置菸盤上而噓氣者都思慮周密假此以爲消散之人其吸菸爲消遣的非爲生理關係而必需者故雖一日之吸量不讓他人苟去之無大害無時不可也細别之是等又可包含二類一性躁者二性靜者前者吸而止止而吸爲時也暫後者則反是吸之時旣久止之時亦長 
　　總言之吸　形狀所以各各不同者皆有其故下顎前突者菸自上舉齒爲之也下顎内凹者菸自下垂亦齒爲之也兩顎疏離者其菸自動搖不定兩顎密接者其菸自固定不動抑上下唇之生態亦足以左右啣菸之形狀兩唇緊接才菸必上舉兩唇疏離者菸必下偏下唇厚者菸上向唇薄者緊啣其菸而其爲態之不同即其品性之所關係也 
　　人於交際之間苟能依上述數端默察他人吸菸時之形狀則於其人之品性自可得之於無形也 
小說 
[偵探小說情塲蠧史] [  天虚我生]  
　　第五章（續） 
賴生古沃年事已在五十以外兩鬢雖斑而鬚眉尚黑時方坐於應接室中衣晚禮服護胸作雪色白如牛乳古沃身體高碩乍視之亦頗昂藏然而目光凶歛幾欲螫人則又望而知爲陰險人也其時客至者可二十人中十二人均爲貴族爲古沃所挾制奉召乃不敢不至其餘八人則爲古沃同黨其初厠身冠蓋之中亦頗踧踖顧一得酒則本相立現紛呶叫囂無所不至此外十二人者轉覺無以自容但有瞪目哆口而已古沃雖爲主人顧不甚酬酢見此諸人窘狀則大樂以爲此輩已入掌握中得以捉而玩之矣故自客至席設古沃笑容乃無一刻或歛古沃者一僉壬耳其生平積蓄莫不由放債得之故此座中之十二人實無一人不負古沃巨欵而古沃以債權所有操縱禽放乃無或敢與抗古沃慣技恒以術籠絡貴族中之窮無聊者爲已爪牙使刺探人家閨　事乘間而施以要挾其利且蓓蓰於放債然其放債之目的初亦不與人同若舉債之家如期而償則雖五倍之利古沃亦大失所望必也其人至所約之期踵門而至告其困苦請爲展限古沃乃又故故不許迨其人哀告涕出乃始允其展緩且附以至苛之條件爲人所難受者其人迫於窘急則亦不得不强爲承受故每當夜深人靜之時往往有人挺胸痛恨古沃之非人然而古沃由是富矣古沃之來倫敦於茲五年矣其初不過一狼狽之孤客嘗飲於小酒肆中醉後毆一警察致被拘禁是夜古沃醉中恒作　語呼納蘭不止又曰可憐哉彼慘死之女郎 
 
 
 

Page 15

 
 
   
 
 

Page 16

 
 
   
 
 

Page 17

 
 
譯件 
[食物保存與微生物之關係）勃坎能原著心煊譯述（（續）（錄科學雜誌）]  
　　微生物與用高温度保存之食物如瓶口封閉不密則食物中本有之微生物雖經滅絶而外間之微生物仍可侵入以毁壤吾人所欲保存之食物或食物中留有少數裂殖菌之胞子爲高温度所未及殲滅者亦可以展轉繁殖而將食物毁壞焉有種食物如菓品蔬菜等類最易被黴菌所侵蝕但黴菌必賴養氣以生活故無空氣之處斷無黴菌發生之虞黴菌能將食物性質改變使不堪入口但毒質之有無則不一定　菌常寄生於食物之表面但食物之全體往往因之而染霉氣不堪以供食用也蔬菜魚肉之類常有一種之裂殖菌所寄生其中此種裂殖菌在土壤中頗多故蔬菜莫不占染之若罐頭封閉不密則此菌最易侵入將食物毁壞同時又發出一種氣體甚至錫罐亦往往爲之漲開其力可謂巨矣然亦有不發生氣體者總之凡食物一經此種裂殖菌所寄生則不復堪入口至於毒質與氣體之有無初不必具論者也 
　　（二）低温保存法無論何種之食物若貯藏於温度低下之處均可暫時保存如將温度降至氷點以下則食物幾可以永久保存自近世冷貯藏室發明以來有多種之水菓蔬菜等類　時乃夏季之所特有今則皆可以保存於冷貯藏室中待至冬季隨時取食令人幾忘世間亦有春夏秋冬四委遞次交換之一事也氷點或冰點以上數度之温度常用之於冷貯藏室中以保存菓品蔬菜與雞蛋因細胞中之代謝作用在氷點左右幾乎停止細胞中本有之酵素作用在此低微之温度作用亦甚遲慢而多數之微生物則幾於毫無動作也雖然雞蛋貯藏過久則終不免於敗壞因蛋中之微生物與酵素歷時過久終起變化將蛋質變壞也魚肉之類暫時貯藏於冷貯藏室中則不但不腐敗沮其味益加鮮美但爲時過久則微生物與酵素均羣起作用必使魚肉卒歸腐敗而後已魚肉類貯藏於冰點以下之温度者大槪無腐敗之虞惟肌肉中所含水分凝結成冰體積膨大能將肌肉脹裂而已微生物之能損壞冷貯藏室中之食物者雖不多見然裂殖菌中亦竟有能繁殖於冰點以下之温度才矣幸其影響甚微不足爲大患也凡食物之從冷貯藏室中取出而其中水分曾經凝成氷者常將其中冰塊先行溶解然後置於市上出售當此氷塊溶解之時食物中微生物與酵素均立起變化食物之因是變敗者亦常有之矣食物之可以保存於冷貯藏室中而人能食之無害衛生之時期現在衛生家尚無定論茲不多　� 
　　（三）防腐劑防腐劑可分之爲二大類即（一）物理的防腐劑與（二）化學的防腐劑是也物理的防腐劑自己本無防腐性惟能將細胞中滲透壓增加使微生物不能寄生其中化學的防腐劑則自己本有防腐性能將微生物直接撲滅者也 
　　物理的防腐劑此類防腐劑之常用者厥爲食鹽與蔗糖此二者自己均無防腐性惟能將細胞中溶液之滲透壓增加阻止食物中微生物之發生耳且二者均須在濃厚之溶液中乃有效力在稀薄之溶液中則否食鹽常用之以醃魚肉蔬菜等其法將欲醃之食物裹以乾鹽則食物中所含水分之一部分乃自然流出與食鹽混合而成鹽水若將此法重行一次則所成鹽水之濃度堪以阻止微生物之侵蝕也鹽水之用以醃火腿者常含有食鹽·二五蔗糖·一○至·一五與鹽硝少許蜜　與菓醬則常用蔗糖以保存之又罐頭牛乳之所以能長久保存者因其中糖質甚多故也 
　　化學的防腐劑此類防腐劑可又分之爲二種（第一種）爲食物發酵作用所發生者如乳酸是也（第二種）爲直接加入者如鹽硝是也第一種化學的防腐劑中乳酸頗屬緊要按牛乳常被乳酸菌所寄生此乳酸菌乃將乳中糖質化成乳酸此牛乳味所以變酸之故也但乳酸旣成之後則他種微生物不易侵入使乳汁另起别種之變化因乳酸之防腐性甚烈也因此魚肉之類亦常有利用乳酸以保存之者發酵作用中所生之酒精亦歸此種防腐劑之内按酒精之用途最廣在動植物學中尤爲不可少之物蓋多數動植標本均須賴酒精以保存之也醋亦此種防腐劑之佳品菓品蔬菜常用此以保存之第二種化學的防腐劑中鹽硝頗有價值且多與糖鹽和用如醃火腿是也安息香酸柳皮精酸蟻欠酸硼酸均屬常用之化學的防腐劑亞硫酸乃最有效力之防腐劑多用以澄清及漂洗葡萄酒與菓品等凡魚肉經烟　之後可以久留者乃因　中有一種防腐劑名蒸烟油者不但附著於食物之表面且深入食物之内都使微生物不得寄生其中論者謂此種蒸烟油多食之則與衛生大有妨碍但各種之防腐劑均屬如此不獨蒸烟油爲然也故食物之可不用防腐劑以保存之者則寗可以不用爲是 
　　（四）乾燥保存法各種食物原料中水分之多寡與微生物及酵素之發生頗有關係蓋食物必含有一定量之水分微生物乃能寄生其中酵素乃能將食物變化若水分過少則細胞中溶液加濃滲透壓亦隨之加大致微生物與酵素均不能爲害而食物乃可以永久保存也食物中水分之多寡足供微生物與酵素發生之用者必視下列　大要素爲準（一）食物中可溶解原料之多寡（二）食物中可溶解原料種類（三）食物中水分之分佈（四）微生物與酵素之性質菓品類因其富有糖質故易用乾燥保存法以保存之譬如葡萄乾中含糖質甚多故不必十分乾燥即可以保存無損壤之虞而魚肉麵粉中糖質甚少故稍沾潮濕卽行腐敗食物可溶解原料之化學性質亦與乾燥保存法大有關係譬如食物中富有酸類者一經乾燥則酸類溶液加濃其防腐性亦隨之增加致微生物不能寄生其中也食物有時含水分甚少然因其分佈不均亦易腐敗譬如牛油中雖只含水分·一五若置於温處則裂殖菌立刻發生其中將牛油香味更變而轉臭味焉考其所以然之故則因牛油中水分雖少然自成球狀小粒不與脂肪合故足惹起裂殖菌之發生也他種食物如葡萄乾等所含水分常倍於牛油然不腐敗者實因其中水分分佈全體不開聚一　也微生物能寄生於各種食物之能力大不相同多數微生物常不能寄生於濃厚之糖與鹽溶液中雖然懲　乃能寄生於醬果蜜餞之表面　一種類似酵母菌乃　寄生於·二○至·二五食鹽溶液中是不可不注意者也由此觀之則食物中應除去之水分常視以上四大要素爲定且無論何種食物一經乾燥後則當嚴密封固於瓶内或置於乾燥之地使其不復與微生物及空中濕氣相接觸致起變化乾燥保存之方法雖不一然當視食物之性質與臨時之便利爲準有可利用日光曝之使乾者有在氣候乾燥之處自然晾乾者若用人工熟度或熱空氣等法則其温度之高低必以不損壞食物原有之性質爲凖水壓機或他種機械亦常用之以榨出食物中之水分富有小粉之食物常可用乾燥保存法以保存之如榖類乾菓麵粉等是也多數之榖菓當成熟時即已乾燥可以貯藏雖然有時或因天氣潮濕或經理不善則此種食物往往發霉（即黴菌寄生其上之謂）不堪作爲食用論者謂一種皮膚病名蜀黍疹者實由食發霉之玉蜀黍而生又發霉之秣草以飼家畜則往往中毒甚至斃死富有糖分之食物如糖漿蘆粟糖蜜菓醬蜜餞之屬可含水至·三○而無害富有脂肪之食物如猪油橄欖油棉油茶油菜油等若無水分與之混合幾可以永久保存富有蛋白質之食物如魚肉之類常用乾燥保存法以保存之但此處水分必去除盡淨然後所保存之食物無損壞之虞魚肉類常先以烟燻之或以鹽醃之然後曝之使乾魚肉類在日光下雖温度甚高而不腐敗者因太陽光線有防腐性阻止微生物之發生且食物乾燥甚速微生物無機會以發生也（完） 
 
 
 

Page 18

 
 
   
 
