# 1905 - 351 - 4911744

 

Page 1

 
 
   
 
 

Page 2

 
 
[電傳諭旨]  
　　十一月二十八日奉　寳　　補授内閣學士兼禮部侍郎銜欽此 
[電傳宮門抄]  
　　二十八日召見軍機李殿林 
[美國儒士李佳白民教相安講義來稿代論]  
　　地球各國皆有宗敎以化導斯民俾之相安無事向來彼此不合其故有四一泰西各國來華傳天主耶穌二敎在中國視之爲以邪敎異端二華人視此二敎之意必滅中國之敎三華人說此二敎爲外國之敎不能成爲中國之敎四華人視自西來華之各位傳敎士之意乃呑并中國之土地因此四端内地時有民敎相仇之舉今日以此問題並非有所袒護要在設法使彼通曉合敎與民而一之乃得中外和好不致釀成事端其關係固甚大焉鄙見以爲民敎相安之意分四大端第一敎堂宜照如何例方可在中國通商以外之處置買房產而不生枝節也按咸豐十年與法國所訂條約有準敎士在各省租買田地建造自便等語然此話乃私自揑造末載法文不足爲據此後同治四年總署更立章程言傳敎須外國之人如買地建屋契内只可載明作本處天主敎堂公產字樣又言賣產之人宜先報明地方官始准立契如此則敎堂乃各省公產非敎士私產亦非外國人之產至光緒二十一年又新定章程言無容先報明地方官至光緒二十九年美國更換商約言准美國各等敎會在各處租賃房屋地基永作敎堂公產以備傳敎等因然仍按照舊章不得敎士用自已名字置買地產在通商海口之外惟朝廷視傳敎士與各等外國人一例相待而已卽此恩意敎中言及常感激不忘鄙見可添立三意而此大端自能有完全辦法一如敎堂按例租買房屋並無私買盜賣情弊地方官應一體保護不得曲爲阻撓二敎堂或傳敎士如所到之處不能租買房屋非私買背例可在地方靜候不必急於購辦三敎堂在内地所租買一切房屋必准備傳敎之用不得冒名敎中與民爭利此敎堂置產之攸關者一也第二端教士與官府往還宜分别天主耶穌一敎以接待之也按天主敎在光緒二十五年總署與樊主敎所定章程准一切傳敎士與中國官揚平等如主敎品位與督撫相同大司鐸與司道相同司鐸與府廳州縣各官相同均宜一例招待至耶穌敎士皆不願以中國官府品秩大小相比較但祗爲傳敎而已然両教於中國相安之法鄙見亦當添三意一中國官府可按照總署定章分别天主敎中品秩與中國官府品秩一體相待其敎士之品位由敎皇所封而敎皇之權與各國君主權位相同故天主敎傳敎士與地方官亦宜有並行之例而不得使啓猜疑二耶穌敎士雖不願偕中國官府計論品職亦不可與平民視爲同等宜以賓禮交接或與讀書人一例尊敬三傳敎士不拘天主耶穌中國官塲接見時必以體面相待庶彼此交好友誼共敦此敎士官府之攸關者二也第三端敎會傳敎習敎之人與中國士敎有交涉之事也查中國敎案定例一所有安分傳敎之人當一律矜　保護不可欺侮侵虐二祈神演戲賽會等費敎民可免其攤派三如外國傳敎士遇不安之事關乎敎堂可赴訴地方官四官府遇敎會事須秉公妥爲辦理五地方官宜將情形剴切曉諭以息爭端以上五條最爲妥善所望當局者揆度兩造情事而准行之鄙見於此更有四意一華人不拘入何敎習何敎傳何敎各聽自便勿得勉强而各敎之人俱宜彼此致敬母相傾軋二習敎之人雖免攤派　神賽會等費然遇地方徭役及造橋修路等緊要工程萬不可因敎中之人一槪免派三倘傳敎士有應辦公事無容申禀本領事官及欽差當先與地方官以朋友之情相見相酌由其自行了結四傳敎士雖來自外國當通曉中國上下情形揆度辦理不得於各省政府民情隔膜相視此敎會士敎之攸關者三也第四端敎中華人與士敎華人有彼此之訟事焉按中國定例一傳敎士不必干預公衆事情二地方官設遇訟端務須迅速持平辦理了案以示撫綏善良之至意三地方官不必分别入教無不入敎之人當一視同仁秉公審理鄙見於此復有三意一傳敎士當體貼中國政府及地方官之難其　案時分别眞僞已非容易若關乎敎堂則其事更難故累次敎案致多棘手如將來中國問案官及行政官能分二路卽可免敎士干預之漸二民敎二字廼中國不可用之字以敎中人亦中國之民並非敎民如有訟事敎中原告被告呈子不必寫明某敎某敎之人亦不得藉敎中勢力以挾制官府三如遇訟事官府應竭力秉公審辦不得有所偏袒近來中國最不樂聞者爲治外法權不但外國人悉聽外國管理而敎中華人亦稍有歸外國保護者苟地方於交涉及敎戶訟事能悉恊至公不獨敎中華人願歸治理卽外國在内地敎士亦必皆就中國法度無容假外國之勢倘辦理不公致百姓仇敎害民則不免有干預情弊日本自傳敎以來毫無外人干涉而日本人入敎後仍聽其本國官長保衞未聞有外國干預之事中國苟將來亦能如此措辦非僅可免外人干預而傳敎者亦共享承平矣此敎中訟事之攸關者四也凡厥四端聊作芻蕘之貢願關心時事者有所采擇焉 
紀公堂開訊後情形 
[互撤公廨捕房差捕]  
　　英工部局所派稽察公廨之三道西捕一名已於前日撤回故關司馬諭令派往捕房稽察之幹差張福徐升亦于昨日起無須前往（見） 
[鳩工修葺捕房]  
　　大馬路老閘捕房二十二日鬧事時被毁之屋昨日已由工部局鳩工庀材飭匠修理（見） 
[派探詳聽演說]  
　　昨聞城内有人開會演說英界老巡捕房派探何阿春徐申慶新巡捕房派探石金榮前往詳聽并諭明白禀覆 
（見） 
[總工程局拘獲捕房逃犯]  
　　前晚有巡士在十六鋪新馬路拘獲形跡可疑之方正玉一名解局請究方供因案被押新巡捕房旋於 
 
 

Page 3

 
 
二十二日逃出孫明府詰問共有幾人答有十餘人匿跡南巿明府派探帶同至各處拘捕（欣） 
[續獲攫物莠民]  
　　本月二十二日匪徒滋閙租界時有嚴小坤闖入坭城橋西國飯店攫取外國衣服又顧阿三闖入大馬路巡捕房攫取洋人所戴眼鏡昨日均爲包探徐榮珊查獲起出原贓一併拘入捕房押候解堂訊辦（見） 
[莠民肇事時傷斃人口及毁壞房屋雜物詳誌]  
　　當場槍斃華人五名送醫因傷斃命華人六名現在醫院療治未愈華人十一名傷斃一百二十六號印捕一名受傷西人五名老閘捕房毁壞房屋六間牆壁未損大馬路快利脚踏車行毁壞門窻中坭城橋堍毁壞西國飯店生財各物（機） 
[誤拘黎王氏之原因鎭江]  
　　上海捕房拘提黎王氏一案發端於鎭江口口士之電請鎭江巡捕房知之以查騐匪犯與報告上海工部局之事爲捕頭包探之專責此次黎王氏帶有重慶關道護照當其附搭鄱陽輪船過鎭時業經捕房騐明實係官眷口口士本不應誤聽人言竟爲發電故亦頗不以爲然云（止） 
[外部續訂會審章程北京]  
　　聞外部人云近日外部各堂憲會商續訂中外官員會審章程以免臨時互相爭執不致拖累遷延（盈） 
[清政府調查交戰時滿洲喪失之數]  
　　清政府調查日俄交戰時清國人被累損害之數就十八個月内戰爭計之滿洲中之清人罹兵燹而橫死者約有二萬人奉天一省被毁財產之數達於二千四百萬兩之多以此統計積算損害之額總俄兩國賠償未知果否達其目的也譯大阪朝日新聞 
[外部覆駐美梁公使力爭工約要電京師]  
　　美國改訂工約大意前經駐美梁公使電告外部已紀本報現外部電覆梁公使云霰電悉美議院所擬新約僅於官商學生表明從優接待至華工之赴美者並未删改苛例務希貴大臣與美政府盡力磋爭勿稍退讓以孚輿望（呂） 
[留俄七河省學生電請保護京師]  
　　外部日前接伊犂來電云據畱學俄國七河省學堂學生電禀俄國亂黨將竄入此間祈設法保護外部旋卽電復飭該地留學監督志銳照會俄官派兵保護（盈） 
[常州府許太守禀稿（爲鐵路招工水利事）]  
　　敬禀者竊奉憲檄以寗滬鐵路經過地方妥爲保護等因奉經轉飭各縣遵照在案卑府伏思鐵路爲便民要政當其敷設伊始必應先不擾民然後民樂其成而工無阻滯卽地方官各盡保護之責庶幾亦易爲功查常州境内路工除金匱已辦外現接築無錫陽湖兩叚目下已在議價購地指日卽須開工卑府愚昧之見竊有思患預防者兩端敢爲縷晰陳之一鐵路工程擬請路局招用土著也每縣路工約五六十里所用工人一縣驟集數千人之多招雇客民類多烏合不受約束所以滬蘇一帶鐵路工人搶刦淫掠之案頻有所聞常州人民非蘇州馴弱可比積憤大深必釀巨禍聞鐵路定章本有就地招工之議擬請路局在常雇用本地工頭與之嚴訂約束工人章程如有滋事責成工頭交人按律懲辦似此箝制庶幾有所顧忌不地招工之議擬請路局在常雇用本地工頭與之嚴訂約束工人章程如有滋事責成工頭交人按律懲辦似此箝制庶幾有所顧忌不致欺虐土民路局與地方彼此均有裨益一沿河水利宜預爲籌計也官河一帶堤内田畆每遇旱潦向在官堤安車進水出水由堤經過或進或出層遞輸灌堤上並無溝槽大約一里以内必有數處安車各有界限不容紊越現在築造鐵路或緊靠官河或距官河不遠其在軌路以内田畆向恃官河水利者爲數計必不少軌路以下係用橫木石子塡塞斷不容有水經過若不預防通水之方俟軌路旣成卽無法可想沿河田畆豈肯廢棄羣起爭鬥必在意中卑府曾與洋工程師李英商論及此未據有切實回答頃聞錫金亦因此事爭沿堤預查向來何處安車卽何處應設涵洞鄉人於水利界限極嚴斷不肯公一涵洞進水出水此事在軌路未成以前及未届車水時候鄉人猶懵然罔覺然爲路局計不得不預爲設法以免肇禍於將來擬請督撫憲咨商督辦鐵路大臣並札飭路工總局務令工程師於未動工以前由地方官督同鄉董將沿河安車地段切實查明開單送交路局以便逐處開洞且洞口稍須寛大務使進水出水毫無阻碍方無後患以上兩端係爲思患預防起見卑府責任地方曷敢緘默倘以後遇有關繫事件容再隨時禀陳並督飭鐵路經過卑屬各縣時刻畱心隨機因應以仰副憲台軫念民生之至意所有卑府籌計鐵路招工及水利情形是否有當仰祈迅賜核咨云云（榮） 
[粤督電陳核議寗陽鐵路辦法廣州]  
　　寗陽鐵路昨經岑督電致商闻核議辦法其最要者計有三條一此路創造雖由公司集股自辦然須仿照川漢鐵路酌定年限限滿之後卽須改爲國家公產二保護路勇不得由公司招募須由官募派員管帶應需餉銀由公司籌給旣保路工且可兼辦警察三公司報効銀兩雖由溢息按提然必須每年派員稽核若逕憑公司呈報難保無隱匿短少情弊云云不知商部若何核奪也（光） 
[商部電准余乾曜辭退路政廣東]  
　　二十一日商矜局余守乾耀奉到商部電云嘯電悉新寕路事該守爲地方公益起見首先禀請立案嗣以此路由陳宜禧集股有成不欲於辦事權限上多所干預電請辭退深屬洞明事理自應准如所請現已由本部電飭陳宜禧從速籌辦該守現充商務局提調本有維持調護之責仍望聯絡紳民遇事贊助俾底於成切盼商部號印（署） 
[通州牧禀查勘泰興縣民人糾衆毁學情形蘇州]  
　　（前略）遵於本月十三日乘輪起程次日卽抵泰興縣察看情形尙屬安靜惟龍令恐復起釁端不敢驟然放手 
 
 

Page 4

 
 
拿辦以致首要各犯尙無就獲學堂賠欵亦無着落遂由卑職出示剴切曉諭一面接見城鄉紳董詳詢起釁實情僉稱此次辦理牙捐因奉頒告示内有興學需欵之語鄉愚無知誤會以爲牙帖圑練各捐均係抽助學堂經費又有地方痞類從中造謠煽惑揑稱以後灰糞柴草凡係食用之物無一不須抽捐以助學堂之用遂致激成衆怒歸怨學堂糾衆將學堂搗毁此外鹽店敎堂尙無牽涉等語核與卑職在州委員查復情形大致相同察看學堂校舍一百三十餘間板壁門窗玻璃盡被毁壞墻垣屋瓦倒塌亦多至於雜物書籍儀器等項竟至無一完全經營數載毁於一旦殊屬可惜卑職伏查此次奉辦牙捐乃因財政困難出於萬不得已且係剔除中飽化私爲公本可照章辦理至該縣因冬防吃緊仿照警察章程整頓圑練飭令富戶按照田畝多寡酌量輸捐亦爲保衛地方起見且爲數無多本屬輕而易舉亦非按畆攤捐祇因牙捐圑捐適逢其會以致地痞莠民濫造謠言愚惑鄉衆以爲此後食用各物以及舟車灰糞無一不須抽捐遂致釀此巨案其情殊屬可惡查近來各處人心浮動動輒糾衆生事此番竟敢妄造謠言糾衆二三千人之多入城毁壞學堂毆傷武弁實屬不法已極若不嚴拿首要各犯分别擇尤懲辦罰賠殊不足以肅法紀而儆將來除由卑職督縣查拿首要各犯分别訊明懲辦罰賠如敢抗拒再行禀請添派防軍協捕以免拖延惟拿辦此等案犯貴先詳細密查查明確係案内首要然後勒限嚴拿蓋訪查必須詳愼拿辦不容放鬆方能無枉無縱（下略）（甚） 
[批斥泰興縣龍令示辦畝捐掦州]  
　　揚州府榮太尊晉奉督憲檄委會同虎字營管帶黄凱臣率隊馳往泰興查辦刁民聚衆搗毁學堂一案太尊奉文後卽同黄管帶督隊馳往查明此案肇釁之由實由泰興縣龍令赴各鄉按畆派捐聲稱爲設立警察學堂之用各鄉民皆不願意紛紛滋閙武生黄振邦等藉此聚衆遂致毁壞因據情通禀各憲核示署臬司朱竹石廉訪批示云該武生黄振邦等借端聚衆毁壞學堂肆橫不法情實難恕亟應嚴拿究辦以戢刁風然推肇釁之由究因該縣勸辦畝捐爲設警察學堂之用該縣前禀巧爲分辯並未據實叙明可見有心掩飾畆捐一事關係非輕必須詳奉院司批准方可舉辦何得猝爾出示致肇釁端該縣種種辦理不善咎將奚辭自應責成該縣將已毁學堂赶緊設法賠修完竣以重學務批飭揚州府飭令該縣遵照並選幹役勒限嚴拿武生黄振邦等務獲究辦（榮） 
　　按通州牧所禀與揚州府所查情形不同惟觀朱臬司批詞則龍令之因畆捐而釀事已無疑義至其餘灰糞各捐之是否出於謠言想明眼人必能辯之 
[粤撫署擬改陸軍學堂廣州]  
　　粤督岑雲帥據總理陸軍學堂虞令汝鈞禀稱陸軍關係甚重現設之陸軍學堂實無地可築齋含等情因思已裁巡撫署縱橫寛廣頗爲合宜現雖有課吏館營務處緝捕局巡警局預備營等分設在内然可擇相當之地另行移設所有撫署及已裁撫標中軍衙署曁撫署西邊箭道一併圈入以爲陸軍中學堂及附設陸軍小學堂之用似此一轉移間在各局不過多遷徙之勞而陸軍學堂可收完全之效矣（谷） 
[蘇撫札委濮方伯總辦兵備處兼叅謀處蘇州]  
　　蘇省督練公所前經蘇撫陸春帥札委署臬司朱廉訪總辦兵備處一切公務均歸廉訪主持茲春帥又以新任藩司濮紫泉方伯精明幹練足資臂助因特札委方伯總辦兵備處兼參謀處嗣後一切公事均歸方伯主政核辦（業） 
[添練巡警馬隊京師]  
　　巡警部尙書徐大軍機議派各叚以壯聲威（師） 
[桂撫電請湘撫飭照料募勇事長沙]  
　　日前桂撫李中丞派員赴湘省招募常備軍勇丁先電致湘撫云現飭常備分統宋元春派弁赴永州沅州二府屬首縣附近地方招募勇丁來桂補額請飭該地方官出示彈壓并會同照料（初） 
[法商擬開平遠千層紙礦雲南]  
　　法國商人大羅公司於光緒二十七年曾與華商孫觀察訂立合同開採雲南平遠州屬之千層紙礦產聞該法商擬前往平遠實行開採經禀該國公使照會外部咨滇督保護（閏） 
[查覆請開煤礦未便批准北京]  
　　職商李培雨前禀商部開辦京西門頭溝九龍山煤礦已經批准嗣聞該商招有洋股因札飭順天府切實查覆查得該商雖未招有洋股惟窒碍甚多似未便准予開採昨已咨覆商部請予核奪（珠） 
[擬加督撫礦務大臣銜北京]  
　　商部以礦務日興各省督撫遇事每多推遜擬請各加礦務大臣銜以專責任（日） 
[戶部議駁山東常捐之展限京師]  
　　月前東撫楊中丞以山東常例七項捐輸又届期滿奏請再行展限一年等語當奉硃批戶部議奏現經部議查該省所辦七項常捐已收正項銀九十餘萬兩早逾原請之額此次奏請展限未便再行議准應令停收截止以示限制云云奉旨依議（呂） 
[商部咨查公司購料免釐成案北京]  
　　江陰澄泰紡織有限公司前禀商部請將運購料物勉予加釐現經商部咨查通州大生紗廠原案章程應如何援照辦法再行核奪（光） 
[電飭整頓川省鹽務北京]  
　　日昨政府王大臣議商四川財政以鹽厘爲大宗乃聞近來該鹽省商困苦稅課欠旺皆因辦理不得其人應卽電飭四川總督遴派妥員認眞整頓以恤商民而重課欵（帝） 
[行轅防護謹嚴]  
　　出洋攷察政治大臣澤公等自蒞滬後行轅防護甚嚴除道縣所派當差丁役及其餘各項人等均經道憲分給銅牌懸於衣襟以便區别（見） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[籌弭抗擾築路隱患衢州]  
　　浙省鐵路經行内地以衢嚴二府屬爲尤多類皆俗尙强悍動輒滋事殊覺可慮茲由高等小學堂敎員詹君麟來擬仿山西章程　會演說先期啟導以弭隱患呈請湯劉二京卿轉禀新撫張中丞已准飭　　矣（篤） 
[調查各戶房膏捐款揚州]  
　　江南籌捐司道由總局另委妥員來揚將所收房膏捐數挨戶逐細查對先期示諭出捐各戶毋得驚疑（化） 
[撫署辦公一循舊法長沙]  
　　近來各省督撫多已改用新章將所有門丁詞稿一律裁革槪行委員辦理湘撫龐渠帥則遇事愼重一切悉仍舊章卽傳帖一事亦須任用家丁不得由巡捕直接蓋亦守不愆不忘之訓云（初） 
[越郡商會請給關防紹興]  
　　越郡商會邇自黄朗軒司馬會同府縣邀集各紳勸導後已就錢業公所開辦舉定秦紳大綬爲總董禀請立案外兹又禀求頒給關防鈐記以昭信守（潔） 
[釐局委員辭差揚州]  
　　甘泉屬境戚家岔地方設有清江漕捐釐局其委員魏丞大綜因該處民情强悍盜賊橫行地方官故縱不問以致動輒抗捐不敷比較故已上禀撫憲辭差劉延帥尙未批准（化） 
[諸曁賭風復熾紹興]  
　　諸曁縣屬之江灶地方夙稱賭博淵藪由前沈邑尊勒石永禁在案邇來日久玩生又復大熾盜賊蠭起因之各士紳聯名通禀道府請申前禁以安閭閻（貞） 
[周氏女塾舉行懇親會長沙]  
　　湘省通泰街西園内周氏女塾爲寗鄉周尙書達武之長公子委蕃觀察所創設分師範小學兩班約共九十餘人一切規則頗稱美備科學亦頗完全已於本月二十一日舉行第一次懇親會令各女學生認定科學一門分班演說所有各學生父兄親屬均可來堂參觀藉以考騐程度之高下與進步之遲速云（篤） 
[前山西臬司送部引見揚州]  
　　前山西按察司程雨亭廉訪被議後卽寄庽刋江閉門思過茲聞已由粤督岑春帥奏請開復奉上諭著送部引見廉訪聞信刻已出門拜客矣（化） 
[嚴府尊整頓政治嚴州]  
　　新任嚴州府尊啓迪齋太守蒞任後竭力舉行地方各要政首先整頓中學堂以總理孫君係淳安縣學敎諭兼理年逾七旬種種不合故擬另聘總理添延敎員并示期到堂校試各生程度增加學額以期推廣造就云（貞） 
[擬設河南旅學武昌]  
　　河南某君以豫中在鄂人多擬仿他省辦法倡一旅學以廣敎育（文） 
[嚴懲差役蘇州]  
　　長洲縣署差役汪錦如前因與某姓妬姦鬥毆被某甲赴縣控告經蘇靜涵大令提訊枷責嗣訪知汪差另有不法重情枷責不足蔽辜因又提案重責當堂釘鐐發押改過局六年一面備文詳報各憲核示當時汪之父及本署同班差役三人上堂跪求從寛大令勃然震怒飭護勇將四人各責三百下（榮） 
[江西官事九江]  
　　江西鹽法道唐輝亭觀察請修墓開缺後上台請以南安府文卓峰大守炳升補現聞已接到部復奉旨允准（名） 
[蘇垣官事蘇州]  
　　長洲縣蘇靜菴大令由省憲委令代理太倉州篆所遣長洲縣篆務札委候補縣陳大令景韶代理陳大令奉札後已於二十四接印任事蘇大令亦於是日詣各憲轅禀辭前赴太倉履新○新任兩淮運憲趙都轉於本月二十三日來蘇謁見撫憲陸春帥面商要公旋於二十五日啓節回揚（首） 
[滬城官事]  
　　灘地局總辦蔣觀察　彤前日接原籍家中來電知封翁因病逝世昨日飭委員　二尹芳曜到道禀知○前光祿寺署正曾廣錄昨日因公來　詣道拜會○又徐錦堂叅戎輔臣昨亦因公到縣拜會（近） 
[示禁販私]  
　　本縣汪大令昨奉蘇撫陸春帥札發浙江江南鹽運使司信都轉查禁販私告示多張立卽飭差分投黏貼　　近來訪有奸徒專事往北販運羅卜干爲名攙私漁利甚至灈口無人稽查私運千百不計本當咨請江蘇大吏飭拿解辦又不忍不敎而誅故特飭派鹽巡迅往淞口詳查明確妥議章程前來當經核准每百担羅卜干祗准攙鹽十斤以免變味多則照章一併充公（近） 
[鄭重保護敎堂]  
　　滬軍營管帶龍葆珊鎭軍諭令董家渡天主堂駐防所哨弁昨爲堂内彌撤之期務須加意防範各哨弁等奉諭後帶領勇丁擎槍在堂外巡警（欣） 
[定期呈繳房捐]  
　　南巿房捐現奉縣尊汪大令定期卽日將十一十二兩月併收呈繳故昨由十六鋪地甲鳴鑼傳諭各店鋪遵照（欣） 
[總工程局整頓車輛]  
　　滬南十六鋪新老馬路一帶東洋車破壞不堪坐客時有傾跌之慮刻經總工程局總董訪悉出示曉諭各車主及車夫等限於年内一律修整完善至開正起派捕嚴加查察如再有破舊車輛除拘局罰辦外并將該車鋸斷以儆效尤（欣） 
[法新租界開築馬路]  
　　法新租界寳昌路至徐家匯一帶現由工部局打樣西人繪成圖樣開築馬路應需田畆照價給償業戶着投工部局具領（居） 
[西節停公]  
　　今日爲西國耶穌聖誕令節公共公廨會審各案循例停訊一天江海關與各銀行亦俱封關停辦公事（見） 
[盜案解縣]  
　　新閘萬萬昇醬園於二十二晚被著名流氓花十景卽花似錦搶失洋銀等物約値不資報由該處局員唐二尹正祥卽於越日將花拿獲到局管押立詣洋務局禀知道憲請示袁觀察諭著解縣訊辦二尹因於日備函將花解送至縣汪大令飭諭飭押候訊明嚴辦（近） 
[折償了案]  
　　蔡忠義投公共公廨探陳連福虧欠馬料洋二百元一案奉關司馬於前日將程提押候訊茲經挽人向原告商懇情願折償了事故昨日由蔡具禀銷案矣（見） 
[上海縣案]  
　　地保張俊生前月路過鄭家木橋被攫洋八十四元禀縣緝獲陳小瞎子絲線阿三同供現押法捕房内之缺嘴阿三等所爲汪大令移提到案於前日訊究缺嘴阿三供認與和尙小蘇州串攫陳與絲線阿三不涉大令判鞭背二百下責一千板押改過局兩年再核○盛王氏之夫木林於二十八年病故被鄰人喬　亭將氏姦佔去年喬忽改名盛喬和又將該氏立據賣於余掌榮後復往勾氏竊據捲逃因氏不願喬卽詐擾不休由余王氏禀控大令提訊喬猶供稱氏係弟媳木林未死卽經嫁伊爲婦等語大令判王氏准余領去喬責四百板押候照强佔例重辦○浦東人趙松林去歲因病回鄉其妻周氏在滬被寄母朱夏氏誘至朱家角家内勒嫁伊子朱阿三周氏不願吵閙由保禀請青浦縣將周氏遞解來滬前日汪大令傳趙訊明判趙具結領妻完案○養媳余阿妹被姑毆虐復揑情禀控巡局將阿妹發堂刻由女之叔父俞順福禀請大令提訊並無過失判阿妹回堂候傳其夫余金林飭領（近） 
[總工程局案由]  
　　裏鹹瓜街萬利及豐記桂圓店兩家欠北巿叔記和泰升泰等十餘家桂圓行往來銀一千七百餘兩將店主 
 
 

Page 10

 
 
張采豐扭局請追孫明府着張覓妥保出外赶緊理處○孫明府前日諭令局内探捕帶同各巡士至洪昇馬頭一帶烟間客棧稽查匪類查獲形跡可疑者十餘人拘局押候訊辦（欣） 
[法租界捕房事]  
　　楊阿寳駕駛塌車在黄浦灘與西人所乘之電氣車相撞以致撞壞爲捕拘入捕房捕頭准予交保如西人必欲追究著保交案候訊○車夫王阿二裝運水烟三箱中途逃逸經失主投報捕房派探拘獲押候堂期解辦○陳金生掩入某輪船竊搭客行李爲包探所見人贓並獲奉飭押候解堂訊究（居） 
[美租界捕房事]  
　　張阿元前晚行經北四川路突被不知姓名之流氓多人扭住行兇搶去現洋八元三角由張報請緝究捕頭准之○張阿弟竊百老匯路某洋人脚踏車燈一盞由西人將張交捕押候送辦○沈阿明竊老街徐阿巧陳金榮等家綢皮衣服由探朱子藩拘押候辦○王金生前晚至北蘇州路搶取行人徐月華緞帽報由包探陳洪得查獲押候解究○陳阿三與金阿福在西華德路索欠互毆由捕拘入捕頭以事屬錢債斥不准理（古） 
[皖省官報]  
　　十月十六日候補縣丞阮鳳岐委署阜陽縣丞黄史郭昱委署繁昌荻港司候補州同陳忠模知由直隸賑捐案内蒙保補缺後以知州補用萬霎松辭赴徽州府屬查學堂巡警十七日候補知府胡逢恩知奉委估程忠祠工程差通判周儒無廬知縣劉寅度合舒劉敬襄潛太任煜薰懷桐陳詩含巢郭鳳廕滁全來以上均辭奉道台委赴各屬查積榖差十八日署當塗縣胡汝霖謝奉行知請補夥無委辦太白厘卡通判麟厚辭錢印綬辭奉臬台委赴霍邱提案吳韋慶辭奉道台委赴宿望查積榖差十九日巡檢姚源知奉委解水師月餉赴金陵府經周頤年謝課吏考取超等五名二十廿一日三埠管厘卡知縣蔣楙瀚辭並委兼辦巡警沈昌淦知奉委督練公所學兵營發餉事宜廿二日候補知府劉煕台知由奉天賑捐奬叙花翖知縣李弟青發審局差張沅赴黟縣提案均知奉臬台委署當塗縣胡汝霖辭廿三日定遠池河司田德璋英山典史朱啓泉均辭 
[有加無已]  
　　啓者敝堂前承汴省商會諸君匯到沙洲振欵貳陸汴平銀一千两業已如數拜登並登報佈聞矣又蒙商會同人和春藥局諸善士蓋募和春施藥局捐銀一百两丁松蔭堂銀三十两無名氏蔡手銀十九两零二分楊　琴銀五两王渭春洋廿元淡廬主人望雲堂各洋十元義聚恆洋二元豐懋永洋一元肆角鑑具堂義盛永恆義永信義長隆盛昌永義成三義成永合公各洋一元振文社劉雁亭各錢二千文田愼齋繼善堂薛李華堂劉海杜强臣恕堂周聘鄉各錢一千文楊芝庭李潤田周懷棠王潤泉各錢五百文共合申計汴銀二百两正合申規銀二百十三兩八錢並清單一紙交由蔚盛長票號匯寄前來仰見廑懷飢溺在遠不遺感篆之餘惟有代億萬災黎望雲額手祝諸君子無量福壽而已上海六馬路仁濟善堂董事嚴信厚陳作霖曾鑄朱佩珍焦發昱劉芬施則敬張韋承等謹誌 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
已形竭蹶安有贏餘欲取諸商則豫居腹地絶少鉅商富賈籌欵之艱則如此待用之殷復如彼挾奢願以圖功殊有無米爲炊之患甘畏難而中止而又因噎廢食之嫌臣督同司道再四籌商案查奏定學堂報効章程内開一人捐資較鉅者由督撫專摺奏獎等語光緒二十八年升任山西撫臣岑春煊奏准將捐助學堂經費者獎給虚銜封典　在案但銜封之獎爲數太微卽使樂輸有人亦難集成鉅欵况各省開辦賑捐設法招徠已成弩末縱有實官及花樣兩項在身家殷實之戶尙或動其歆羨慷慨輸將而公家收之亦足稍資接濟是以前次本省紳士湖北候補府經歷高明遠捐銀一萬兩請免補本班以知縣仍歸原省遇缺儘先補用又舞陽縣知縣李文烈捐銀一萬餘兩請以知府在任候補均奏蒙恩旨允准凡在官紳同聲感奮惟欵逾萬金事非恒有基有捐助數千金而冀獎花樣實官者旣不敢率行援請若但請給銜封則所捐較之例定銀數多至倍蓰又不足以持其平在從前各省一律停捐之日無他途之可冀猶可懸的以招今則奉天廣西均已開辦實官捐輸以致　捐學費請獎官職之人往往舍此就彼竊恐學堂報効自此寥寥於腹地學務大有關係茲擬查照奏定章程略示通融嗣後捐助學費除萬金以上　專摺請獎外其有不及萬金者援照奉天廣西捐輸成案核其所捐銀數彙案請獎給以應得之階似此量爲變通捐助可期踴躍一俟收足銀六十萬兩卽行截止以示限制所收銀兩專爲豫省擴張學務選派出洋留學生經費之用不得挪移借撥以昭核實而裨要需此係按照奏定報効章程酌量推廣而獎章旣比照奉天廣西辦法則仍與部章無礙據布政使瑞良會同學務處捐輸局各道員具詳請奏前來臣爲學務計爲民智計夙夜思維舍此别無可籌之策今將擴充學校及派遣學生出洋擬請變通報効章程緣由具陳伏乞皇太后皇上聖鑒敕部核議施行謹奏奉硃批戶部議奏欽此 
　　宮門鈔八月初九日戶部宗人府正白旗値日無引見裕中堂興伯各續假十日伊立布請假十日英璞姚舒密預備召見値年旗奉派管理新舊營房派出肅王連順奎順刑部奏派覆核朝審之大臣派出李殿林薩廉綿文恩順張仁黼松溎溥　李昭煒特圖愼明啓召見軍機英璞姚舒密皇上明日卯初至奉先殿壽皇殿行禮畢還海辦事召見大臣畢皇太后皇上至頤和園駐蹕 
[四川總督錫奏爲遵旨籌解常年練兵經費以後按期解足惟本年饋餉過鉅現攤二三四等月銀両請免補解摺]  
頭品頂戴四川總督奴才錫良跪奏爲遵旨籌解常年練兵經費以後按期解足惟本年邊夷兵事疊興饋餉過鉅現攤二三四等月銀兩請免補解恭摺仰祈聖鑒事竊查光緒二十九年十一月欽奉諭旨飭解練兵經費川省派菸酒捐銀五十萬兩提取中飽銀三十萬兩奴才遵將督司籌辦情形並提解銀三十萬兩縷晰奏明又於本年三月將每年認解三十萬照數籌足等情附片具陳各在案茲於六月十四日接奉寄諭飭照練兵處戶部單開各節如數按期籌解等因欽遵行司籌辦去後茲據藩司詳稱川省供撥京外恊餉等款歲約七百萬兩而本省新政備舉防軍羅布用欵又踵事而日增以致庫藏空虚常向票商息貸以濟窘乏從前之優差優缺早經提解稅契並酌盈劑虚等項因前無可再提鹽厘數本無多僅恃加抽酒捐其數尙難預定去歲川東北旱霪繼告州縣之請禁燒鍋以顧民食者自今未已故此項練兵經費去年只能認解銀三十萬兩實爲度支奇絀之所限也然川省公私竭蹶萬端而博大之名猶若况畿疆振武以固根本何敢稍存推諉疊奉嚴旨責令各省認定派數川省尤難獨異按照單開川省每年均分十個月各解銀八萬兩應卽欽遵辦理擬將酒捐再行切實稽徵定其比較重其警懲不使巧於隱漏此外不敷之數由司極力騰挪事事節減總以此欵爲最急之務嗣後常年籌足銀八十萬兩按月報解昨已借墊銀十萬兩發商匯解應作爲本年六月以前攤解之數惟今歲犍爲匪亂剿平最速寕遠野夷與打箭鑪屬泰凝寺喇嘛拒殺弁勇頻煩師旅而巴塘一役轉輸需械皆從二千里而遙勞費數倍於内地興戎未久帑金幾竭前敵雖經獲捷凱撤猶恐需時顧此儲胥悉索罔應其有二三四等月應攤此項銀三十萬兩實屬無從措撥懇免補解並稱戶部前電飭令指定的欵除菸酒捐外無論如何挹注必應常年解足其添撥欵目從緩方能確定等情請由奏咨前來伏查該司籌議此項經費殫盡心力勉任其難嗣後常年認解足數本年業已解銀十萬两七月以後照單匯解僅只二三四等月應攤銀兩請免再解委因川省春夏之際疊有邊夷兵事餉運過鉅驟令補攤三十萬之數更形棘手以後常年鉅欵旣能認足則在前者籲求免解尙於以後支發練餉不致有誤相應奏明仰懇天恩准將川省本年二三四等月攤解練兵經費銀兩免其補解嗣後按期解足以顧要需除分咨練兵處戶部外理合恭摺覆陳伏乞皇太后皇上聖鑒訓示謹奏奉硃批練兵處戶部知道欽此 
　　宮門鈔八月初十日禮部太常寺正紅旗値日無引見肅王等謝管理新舊營房恩祥普請假十日良泰續假五日掌儀司奏十五日祭奉先殿洵貝勒行禮召見軍機 
[川督錫奏爲甄别庸劣不職各員請旨分别懲處以肅官方摺]  
　　頭品頂戴四川總督奴才錫良跪奏爲甄别庸劣不職各員請旨分别懲處以肅官方恭摺具陳仰祈聖鑒事竊維近年仕途流品日雜風氣日卑川省吏治病在積疲委靡不振雖經奴才隨時甄别漸少惡劣彰著之員而猥鄙昏庸事廢權移爲害閭閻貽誤地方其禍平時伏於不覺迨至猝發遂致不可收拾上厪宵旰焦勞下蓄蒼生慘毒而釀患之員或先安然去任所以巧滑之徒更以敷衍因循爲得計而懲頑起懦不敢不從嚴厲也茲有卸署清溪縣事准補大寗縣知縣蕭宜元志趨卑陋縱丁詐贓南江縣知縣魏鴻儀信任家丁辦事愚謬新津縣知縣楊錫澍行多夸詐不洽輿清銅梁縣知縣鍾爾榖識闇才庸紀綱懈弛璧山縣知縣程裔雲聽斷無能民多拖累忠州直隷州知州桂天培忠厚有餘不勝繁劇天全州知州吳同福年力衰頽政事廢弛安岳縣知縣戴雲峯才力竭蹶人地不宜試用知縣阮德沅操履不謹素有劣聲候補知縣郭鏡清年力就衰難期振作相應請旨將大寗縣知縣蕭宜元試用知縣阮德沅一併卽行革職南江縣知縣魏鴻儀新津縣頺縣楊錫澍文理尙優以敎職歸部選用天全州知州吳同 
 
 

Page 16

 
 
福銅梁縣知縣鍾爾榖候補知縣郭鏡清一併勒令休致璧山縣知縣程矞雲以府經歷縣丞降選忠州直隸州知州桂天培安岳縣知縣戴雲峯開缺另補以肅官方所遺忠州等缺川省現有應補人員應請一併扣留外補合併聲明所有甄别庸劣不職各員請 
旨懲處緣由理合恭摺具陳伏乞皇太后皇上聖鑒訓示謹奏奉硃批另有旨欽此 
　　宮門抄八月十一日兵部太僕寺廂白旗値日無引見溎泉由口外賜奠回京請安劉中度預備召見召見軍機劉中度 
[雲貴總督丁奏爲特参辦事荒謬之知州請旨嚴懲摺]  
　　丁振鐸跪奏爲特參辦事荒謬之知州請旨嚴懲恭摺仰祈聖鑒事竊查州縣爲親民之官當此振興庶務之時必須公廉勤愼方足以資治埋茲查雲南阿迷州知州恩倫辦事　頇捕務廢弛近有尋常竊犯並不照例審辦輒行正法又城外僅距州署半里之鋪戶被賊明火强刦竟未能及時獲犯抑且聽斷糊塗遇案科罰並有縱容官親幕友丁役串通劣紳狼狽爲奸公行賄賂情事實屬貪劣不職萬難稍事姑容據該管道府揭由雲南藩司劉春霖臬司陳燦會詳請叅前來臣覆查無異相應請旨將雲南阿迷州知州恩倫卽行革職永不叙用以肅官常如蒙俞允所遺阿迷州知州係月選之缺滇省現有應補人員應請扣留外補除咨部查照外理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
[直督袁奏請懇恩准將五品命婦姚劉氏賞給從一品封典以示獎勵而資觀感片]  
　　袁世凱片再據直隷籌振統捐局司道詳稱浙江嘉興縣五品命婦姚劉氏係已故一品封職前直隷候補道姚文　之側室性好施與戚族貧乏恒資周卹各省水旱天災往往典簪珥以助振鄉里稱賢前經嫡次子前五品銜俸滿截取中書科中書姚恩衍捐請五品貤封前因順直上年河决成災元氣未復集資變產共湊銀一萬两呈局充振聲稱不敢迎邀獎叙等情詳請具奏前來臣查姚劉氏執櫛名門好行大德因聞直隷災深民困待振孔殷慨助萬金俾拯饑溺似此深明大義求之巾幗尤所難能查捐例由五品封典加捐從一品封典需例銀三千餘兩核實銀一千二百兩有奇今該捐欵計有八倍之多雖據稱不敢邀獎究未便没其急公好義之忱合無仰懇天恩俯准將五品命婦姚劉氏賞給從一品封典以示獎勵而資觀感理合附片具陳伏乞聖鑒訓示謹 
奏奉硃批著照所請該部知道欽此 
　　宮門抄八月十二日刑部都察院大理寺廂紅旗値日無引見英信假滿請安陳璧由東陵回京請安陸潤庠續假十日召見軍機陳璧 
[直隷總督袁奏爲時艱日迫亟圖補救擬請立停科舉推廣學校並妥籌辦法以期有利無弊摺]  
　　北洋大臣直隸總督袁世凱等跪奏爲時艱日迫亟圖補救擬請立停科舉推廣學校並妥籌辦法以期有利無弊恭摺會陳仰祈聖鑒事竊維科舉之弊古今人言之綦詳而科舉之阻礙學堂妨誤人才臣世凱臣之洞等亦迭經奏陳久在聖明昭鑒之中無煩縷述以瀆宸聽是以前奉諭旨遞減科舉中額期以三科減盡十年之後取士槪歸學堂固已明示天下以作新之基而徐俟夫時機之至所以爲興學培才計者用意至爲深遠臣等默觀大局熟察時趨覺現在危迫情形更甚曩日竭力振作實同一刻千金而科舉一日不停士人皆有僥倖得第之心以分其砥礪實修之志民間更相率觀望私立學堂者絶少又斷非公家財力所能普及學堂决無大興之望就目前而論縱使科舉立停學堂徧設亦必須十數年後人才始盛如再遲至十年甫停科舉學堂有遷延之勢人才非急切可成又必須二十餘年後始得多土之用强鄰環伺詎能我待近數年來各國盼我維新勸我變法每疑我拘牽舊習譏我首鼠兩端羣懷不信之心未改輕侮之意轉瞬日俄和議一定中國大局益危斯時必有殊常之舉動方足化羣疑而消積侮科舉夙爲外人詬病學堂最爲新政大端一旦毅然決然舍其舊而新是謀則風聲所樹觀聽一傾羣且刮目相看推誠相與而中國士子之留學外洋者亦知進身之路歸重學堂一途益將勵志濳修不爲邪說浮言所惑顯收有用之才俊隱戢不虞之詭謀所關甚宏收效甚鉅且設立學堂者並非專爲儲才乃以開通民智爲主使人人獲有普及之敎育具有普通之智能上知效忠於國下得自謀其生也其才高者固足以佐治理次者亦不失爲合格之國民兵農工商各完其義務而分任其事業婦人孺子亦不使逸處而興敎於家庭無地無學無人不學以此致富奚不富以此圖强奚不强故不獨普之勝法日之勝俄識者皆歸其功於小學校敎師卽其他文明之邦强盛之原亦孰不基於學校而我國獨相形見絀者則以科舉不停學校不廣士心旣莫能堅定民智復無由大開求其進化日新也難矣故欲補救時艱必自推廣學校始而欲推廣學校必自先停科舉始擬請宸衷獨斷雷厲風行立沛綸音停罷科舉庶幾廣學育才化民成俗内定國是外服强鄰轉危爲安胥基於此雖然科舉停矣尙有切要之辦法數端而學堂乃可相維於不敝一在於尊經學也或慮科舉一停將至荒經不知習舉業者未必甚湛深經術但因科場題目所在不得不記誦經文又因詞章敷佐之需不得不掇拾經字故自四書五經而外他經多束置不觀卽五經亦不皆全讀讀者亦不盡能解是何與於傳經今學堂奏定章程首以經學根柢爲重小學中學均限定讀經講經温經晷刻不准减少計中學畢業共需讀過十經並通大義而大學堂通儒院更設有經學專科餘如史學文學理學諸門凡舊學所有者皆包括無遺且較爲詳備蓋於保存國粹尤爲兢兢所慮辦學之人喜新厭故不知尊經則雖諸生備諳各種科學亦謹造成一汛濫無本之人才何濟於用應請飭下各省督撫學政責成辦理學務人員注意經學曁國文國史則舊學非但不虞荒廢抑且日見昌明一在於崇品行也查科塲試士但憑文字之短長不問人品之賢否是以暗中摸索最足爲世詬譏今學堂定章於各科學外另立品行一門用積分法與各門科學一體考核同記分數共分言語容止行體作事交際出遊六項隨處稽察第其等差至考試時亦以該生平日品特分數併計合算亟應申明定章請飭各省認眞遵辦則人人可期達材成德自不至於越矩偭規一師範宜速造就也各省學堂之不多患不在無欵無地而在無師應請 
 
