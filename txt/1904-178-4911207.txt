# 1904 - 178 - 4911207

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歷經售出前者曾减取價值每部祗枚九八規銀二百兩近以購者紛至故增價五十兩每部計九八規銀二百五十兩惟所存僅數十部賜　者請速移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱實價洋六十元此佈 
[新印大字遼金元三史出版] [  點石齋啓]  
　　遼金元三中爲近時極要之書大小試塲命　皆兼及三史局　繫重價值又昻海内寒儒每苦力難購置且三史中地名人名之類率皆婺牙佶屈　　難　臨時若不檢查卽素經流覽者亦往往有差舛之虞貽　匪淺此書最宜付之石印以便取携而竟無人計及於此今始由本齋用影石法縮印選取頂上紙墨故能字跡明顯朗若列眉平日用功既屬不費目力而携帶則尤極相宜裝訂廿八册價極克己祗收回工本洋銀四元八角欲購者請臨英大馬路本齋三馬路申報館申昌及各書坊購取 
[論近日臺諫之不知自愛]  
　　御史一官職司風憲凡朝政之得失吏治之廢興民生之休戚苟有所見皆得上疏直陳古來以道事君犯顔無忌若漢之汲黯唐之魏徵宋之司馬光亮節清風名垂不朽尚已我朝此職大都授自翰苑中人或由優拔出身之小京官非是不得濫竽其間蓋取其才識宏通能知所務也膺是任者宜如何大節侃侃立朝不苟上以副朝廷求言之望下以生羣僚嚴憚之心卽不然亦當陳善閉邪盡心啓沃至二者胥不能自效而惟阿諛取悅緘墨爲高已不免仗　寒蟬之誚至或逞好惡之偏見徇請託之私情顚倒是非妄行陳奏則更爲志士所羞稱矣不意等而下之竟有如攀桂之持摺索賄被控後復朦混入奏經工巡局奏請發交刑部訊明卽行革職發往軍臺効力贖罪不亦羞朝廷而輕當世之士耶此事執筆人恭讀四月十七日懲治之綸音早欲發爲議論祇以未覩刑部原奏尚不知其索賄之若何情形未敢操觚率爾今觀本報附張所登刑部尚書奎樂峯大司宼奏稿而知攀桂之罪實不可逃矣夫攀桂身爲都察院湖廣道監察御史固赫赫臺閣中人也此次訪聞正紅滿右翼參領嵩靈有私佔鋪户房屋並開設天福帳局重利盤剥兵丁之事欲參則竟參耳何事遲徊審顧乃攀桂躊躇滿志不以爲法無可宥輒以爲隙有可乘遂持摺底徑至嵩靈寓所託名拜會迨踵門不遇復坐而待之直至已見嵩靈猶疑爲僕從告以行將糾參之意于限五日浼人出來商議必得够一句話及嵩靈問以够一句話如何講法則稱非得一千銀子不可顢頇齷齪言之可嗤然猶曰此係嵩靈一面之辭也乃觀攀桂所供略稱所以前往拜會之故欲觀其恐懼卽行索賄伊如不懼再當具奏鬼　伎俩亦已畢陳况明明勒索千金更有其僕張祿指証確鑿此豈尚知有廉恥之道者哉今者案經刑部訊實皇上赫然震怒於褫號外並使之荷戈出塞亦可稍儆官祁矣猶憶前年御史鍾德祥供職陳垣時初頗風厲所彈不避權貴一時朝野翕然咸欽其鋒稜峭厲嗣以向川省某大僚索借數百金意存挾制經前任川督鹿芝圃尚書奏發奉命革戍疇昔聲望至此頓隳迄今談者猶爲之齒冷彼攀桂與爲同列豈無所聞是卽利慾薰心亦宜引爲前車之鑒乃不稍斂跡轉相效尤曾幾何時身名俱裂詞林敗類何其多耶或謂攀桂名爲御史實不嫻文理更何有於品行前年封章入告嘗并其姓誤書迨皇上責其明白回奏始自陳爲攀字之誤糊塗荒謬卽此已可見一斑今聞嵩堮所爲有于吏議逆揣彼必憚於發覺未有不求其彌縫者於是挺身而往逕白來由利令智昏莫此爲甚豈知事無証據非惟貪囊莫飽反授人以口實卒之巡叚到來衣冠掃地噬臍之悔已無可追至已解其任復上摺糾彈希圖抵制是其智愈出愈卜故人謂攀桂狡黯之尤吾謂是直市井無賴之不如矣何圖竟於臺臣中見之哉抑又聞之御史缺甚清苦苟非志行超卓鮮不爲利所移故膏門勢家遇有事之關繫重大者往往夤緣納賄以求上達天庭箇中人名爲買奏此風由來已久雖不至如攀桂之公然婪索而貪鄙無恥實肇其端惜無人發伏摘奸使若輩得　然竊位耳所願自今伊始懲於攀桂之事東身自愛以保令名安見漢之汲黯唐之魏徵宋之司馬光不可復見於今日哉否則一攀桂去而其餘無數攀桂仍在朝堂欲望風憲之整肅嗚呼吾知其難矣 
[電傳宫門抄]  
　　昨日午後二下鐘越十五分時京師友人專電告知本館云五月十五日皇上召見軍機大臣及李紱藻本日並無明降上諭 
[日電告捷]  
　　昨日戍刻本館得日本東京專電云華歷五月十三日天將破曉四下鐘閱二刻時日本師團遵守豫定之策由小平島迤西雙鳥山以迄狼屯鄉之東蜿蜒而進清晨六下鐘閱二刻時得將雞冠山及西頭山占據午後鐘鳴一下二刻敵人遂望西敗退遺棄屍骸頗多是役也敵人疉發地雷勢最猛烈日軍前雖傷亡滿目後隊依然奮不顧身陣上奪獲敵人所用快砲若于尊槍械藥彈不少日軍戰死將校三員士卒約一百名左右俄人則戰死士卒祇四千名傷者甚夥 
[電報軍情]  
　　華歷五月十五日英京倫敦來電云派駐遼東之路透電局訪事人電稱日本黑木將軍與奥保鞏將軍所統兩軍現已互相連合同在一處駐紥並不前進又云黑木將軍於某日電報陸軍省稱俄人在遼陽城上安設巨砲迤南方建築土城 
[海面浮雷]  
　　本邑江海關接本月十四日烟臺來電云據發萬輪船報稱十三日在北緯線三十八度二十二分東經線一百二十一度五分見有水雷一具浮於海面 
[日藩被擢]  
　　華歷五月十五日日本東京來電云跡見親王及有　川親王均因戰事有功經日皇降旨將跡 
 
 

Page 2

 
 
見擢升將軍有棲川擢升水師提督 
[俄艦避敵]  
　　日本大阪某日報登中國烟臺來電云華歷五月初五日午後三下鐘時有俄國滅水雷艦四艘出没於小平島西南六海里連發巨砲五六聲既而日本軍艦四艘帶同滅水雷艦一十四五艘鼓浪而至俄艦乃急向旅順口駛回 
[俄兵已退]  
　　日本大阪某日報登高麗元山來電云俄兵之由陸路進占寗遠者刻已退至長津自咸興以抵元山遂得電信流通晝夜無閒矣 
[日船遇敵]  
　　日本大阪某日報登北海道青森來電云有名報効丸者係我日水難救濟會中人用以在海上力行善舉者東歷六月十八日由小樽海面駛赴箱館清晨八下鐘閱十分時途經福山所轄小島　福山在日本北海道非我中國山左之福山也突遇俄軍艦三號相距祗一海里之遥急轉舵回西南方避入青森港内又巴港丸遇難之人報稱東歷六月十六日我船由利尻各處滿裝鹹魚及雜糧四百石開赴青森有漁夫六十人附之而往十八日天曉五下鐘越三十分時駛至江良　海洋距岸四海里陡見軍艦三艘駛近我船之右艦上既無軍幟又不高揭國旗初疑我日海軍向海參威進發迨至駛近三艦突發空砲齊懸俄國海軍徽章方悉其爲敵艦急停輪不發將船中重要書類舉火焚之船主親赴第一俄艦名洛希矮者用萬國信號旗與敵帥互相問答敵帥詰以日内箱館泊有軍艦若干艘水雷艇若干艘對以我船於十日前啓行是以不甚分曉旋又偪問各事船主逐一對答始得釋歸臨去令將佐渡丸受擊時所傷兵士武藤元吉帶回船主允之遂於七下鐘時返本船既返急豉輪回福山途中遥見俄艦望小島進發 
[俄皇巡狩]  
　　日本大阪某日報云頃得奥京維也訥來電略謂目下俄皇尼古拉士第二方巡幸各地方徵集豫備軍尅期馳赴亞東戰地蓋恐事機危急之際人或不樂効死疆場以故鸞輅遥臨親加慰藉使向之士氣沮喪者依然踴躍從戎也 
[俄添鐵軌]  
　　英國某日報云俄國西伯利亞鐵路本係單軌火車來往避讓一不得法卽有磕撞之虞兹者軍務肇興轉餉運兵胥關緊要俄皇因擬添設雙軌限於二年内告成鐵路部大臣比路誇夫公謂照目前時勢論之須於一年半蔵事云 
[俄艦行期]  
　　火奴魯魯某日報云西歷六月八號得俄京聖彼得羅堡來電知俄國第三隊海軍諸艦已商諸士耳其政府許由黑海而出繞經他内路司海峽鼓浪東行因定於俄歷十月某日起程聞此隊共有軍艦六號 
[詳述日本水師追襲敵艦不獲事]  
　　日本東京某日報云東歷六月十九日午後海軍大將上村氏電報大本營内開十五日清晨八下鐘時我水師巡　艦得對馬所發無線電音知有俄艦隊在沖之島附近飛駛而南急調集水雷艇若干艘列隊駛赴壹岐對馬間嚴爲戒備遇有商船之向西鼓櫂者諭令避入竹敷一面傳電門司令港務部人員禁不許商船西上隨又以至急無線電調集在竹敷一帶之諸巡哨艦急望對州南部進發時則天氣險惡暴雨驟至諸艦衝風涉浪而去一刹那卽蹤影杳然直至神崎島海中艇隊始得與會合旋認明針路迤邐赴沖之島北方迨下午又得對馬無綫電音言俄艦隊由沖之島迤南約十五海里向北飛行未幾烟雨迷漫中頓失輪聲帆影午後一下二刻復於沖之島迤南約五海里見敵艦出没其間我艦隊遂將針路右轉前往搜尋此時雨益狂霧益重咫尺不能辨認不知距敵幾許惟飭諸艦格外戒嚴而已少選有巡哨艦自對馬回報稱敵艦於蒙氣低壓中望北方退却我艦隊因將針路北指奮力尾追而雨勢益若傾盆對面不能見人物瞭望敵艦殆無影蹤祗得料理翌朝與敵人令戰一面增加速率扼截敵之歸途雖雲霧迷漫而諸艦仍哨探如常不致有毫釐千里之失此則差可躊躇滿志可也是晚我艦隊徹夜偵探敵人迄不可得十六日黎明得達豫期度定之地時己雲開雨霽遠望了無障蔽然仍不見敵艦蹤蹟乃改變針路以索之久之寂無所睹十七日敵之艦隊尚徘徊於我國海疆决意令巡洋艦若干艘沿途邀擊爰卽鼓輪南下其時海上風平浪靜水波不興意以爲可一戰而勝矣詎知午後得對州北境無綫電音言敵艦已駛至北海道遂不復搜索廢然而歸是役也出師歷四晝夜成效毫無靜寗思之不勝愧恨惟有悵望玄界灘弔遇難諸軍人爲之臨風雪涕而已矣 
[詳述太陽溝之戰]  
　　日本東京某日報云東歷六月十六日午後陸軍大將奥氏電達大本營内開六月十三日我軍由普蘭店大沙河前進右翼沿大沙河畔中軍取道鐵路旁左翼繞經復州街市吳家屯迤邐過四川溝大河崖另派騎兵自貔子窩熊岳街市進發途中遇有些少敵兵以次逐之使散十四日左翼達那家嶺附近右翼與中軍聯合繞經得利寺之南趙家屯以達太平溝偵知俄兵屯駐大房身及龍王廟迤北遂奮勇攻撲得將王家屯龎家屯虞家屯次第占據午後鐘鳴三下發砲伊始洎日没而止十五日我軍復攻擊得利寺附近敵兵右翼漸抵宗家屯温家屯迤邐抵高原安營扼守中軍利於夜戰至晚始得將虞家屯附近太陽溝之西高原奪獲先是天方破曉漫天濃霧咫尺莫辨自五下二刻開仗血飛肉薄愈戰愈酣中軍既達復州河之濱漸漸自北方進逼黎明時節飛渡復州河與步砲諸兵聯爲一隊午前九下二刻達王家屯迤西高原十一下鐘時逐散大房身附近所駐敵兵然敵仍在龍潭山及龍玉廟一帶高原發砲猛擊我中軍及來自復州之隊伍直冐藥雲彈雪奮不顧身峻坂懸崖攀躋而上而右翼所遇之敵依然捨死猛攻迨我軍兩次飛調豫備隊步兵到來敵之右翼亦飛調騎兵馳至在我軍陣之左側往來衝突驍悍絕倫既而敵軍全被我諸隊包圍然終負固不屈并頻添後隊逆襲我軍直至午後三下鐘時始稍稍退却既退我軍卽乘勢追擊敵不能拄譁潰而奔是日我右翼正兵陣於高家屯迤北午前十下鐘閱五十分時有敵之步隊約七八百名自馬家房身經西龍口退至吳家屯另步兵二隊砲兵一隊屯駐紅家屯迤東高原之上午後一下鐘時似有敵兵退至港口以西未悉有何損害是役也敵兵之與於戰事者初計步兵二十五大隊騎兵一十七中隊砲九十八尊及酣戰經時後隊復陸續添入死傷之數不得而知惟見遺棄屍骸约六百具我軍奪獲軍旗若干面快砲二十四尊俘獲第四聯隊統領以下將校六員士卒三百名訊之所俘某弁言第一軍團統帥某氏受有微傷第一師團管帶某氏所傷頗重第一聯隊統帥某氏力戰陣亡第一第三聯隊統帥亦負傷至我軍之死傷者約多至一千名之譜 
[請懲教犯]  
　　寗波訪事人云去年浙江台州府屬寗海縣匪人閙教案發渠魁王錫彤遠颺未獲當道諸公迭次將脅從各犯拘繫待懲兹由教堂司鐸將各犯情罪分别重輕開單呈請地方官核辦計王錫彤之子幼泩及包良幹均係首犯應請按例嚴懲竺興觀李伴金均係殺人正兇應請永遠監禁王廷錫王望來黄永興王養彚竺三元以上五人均係禍首應請監禁十年限滿須有的保切結照會主教方可釋放王老六竺其乾王錫光王錫祿以上四人均係兇犯應請監禁五年限内限外如有妥保切結商請主教酌行釋放胡和峯張松根王朝魯卽朝五王登象項小三李和發胡雲章羅賢淮劉光茂俞才良竺森木劉士法胡修培及在逃之王會圖吳官壽以上十五人均係要犯應請監禁一年限滿取具 
 
 

Page 3

 
 
保結知會寗波總堂教士酌行釋放以上各犯有拘繫鄞縣獄中者有拘繫寗海獄中者大約須由當道逐一酌擬罪名照會總敎堂與主教互相商定也 
[除暴安良示]  
　　欽命二品頂戴江南分巡蘇松太兵備道袁爲剴切曉諭事照得本道材短任劇不能以全力顧及地方松郡切近各屬梟匪横行致吾民不得安枕本道深以爲歉查各屬梟匪向分客帮本帮各立門户到處聚賭擄人勒贖糾衆販私種種擾害地方迭經本道通飭各屬嚴拿並會同孫軍門督飭業己投誠自効編入營伍之凌秉忠沈葆義先後緝獲奉督撫憲飭拿及訪實著匪多名由本道督縣訊明禀請就地嚴懲以示儆戒先經議定鹽捕飛划兩營扼要駐紥客帮滋事是鹽捕營之責本帮滋事是飛划營之責仍另派游軍一枝隨時周歷巡防一面嚴定規條分飭各州縣時時下鄉稽查會營實力商辦務期有犯必獲有獲必懲以後不准再有聚賭擄人販私之案本道推念各匪所由來固由地方官下鄉日少巡察不力不肖丁役勾串爲奸爾地方紳董一味畏葸但幸害未及身防其報復不敢舉發遂爾養癰成患民不聊生亦與有咎焉各鄉各鎭與其受匪徒之魚肉日夜不安曷若整理團練保甲可以自衛本道與各紳耆約爾等聚族而居子孫於斯衣食於斯其同井同村者非親卽友往來之善惡易悉人類之好醜較詳果能戮力同心守望相助各于本圖中清查人口以區良莠俾通匪窩匪之内奸無從托足則外匪失其援引推而一鄉一邑聯絡益廣團力益增匪自望而却步聚賭勒贖販私之風可不禁自絕竊盜搶孀誘拐之案尤泯於無形金山泖灣之役僅以一小村落之鄉勇制千百土匪之死命此團練之明效爲遠近所共曉各縣紳士耆董豈乏深明大義之人就令不爲地方人安計獨不爲身家計乎趁此官兵捕匪匪勢匪黨鬆懈之時各自及早奮圖保甲團練相輔而行親族中有不法者首先摘發以示大公則人人知所懾服而不敢爲非矣練勇費有不足者首先倡捐以昭激勸則人人踴躍輸將而無虞難措矣倘藉團練爲名尋仇誣陷假公逞私則居心行事與梟匪一間非特無濟於事轉致渙散人心爾紳耆好義急公者多或不至蹈此惡習特慮諸紳遵諭興辦爲力實有不逮現在本道既先約法三章各縣切實籌辦防營分叚駐巡文武官民聯成一氣通力合作尚謂匪患不足除地方不能靖本道不信也爲特手訂治匪章程十二條出示曉諭知此示仰松屬士紳軍民人等一體遵照須知本道嫉惡如仇濟寛以猛切除暴安良之念爲懲前𪫷後之圖不憚煩言諄諄誥誡爾等務照後開各條切實奉行從此奸宄不生閭閻綏謐本道有厚望焉其各懔遵毋違切切特示計開章程址二條一清查保甲全賴賢分董認眞督飭圖董分别善惡登記簿册一圖清查一圖地叚不寛容易周知數日卽可成事一圖内查有著名匪目或係屢犯不地之徒准其會同地方捆送到官審實嚴辦此外情節較輕各匪除已登記簿册之外如果眞願改過自新亦准其向董陳明註册出具改過切結送縣存案日後如敢陽奉陰違卽由圖董禀辦加等重懲一地方紳董捆送匪徒准其逕至縣署大堂擊鼓請官登堂卽時審訊以免書差需索延　守候受累一團練以同心協力痛癢相關爲第一要義操演次之平日約定暗號或放銃或鳴鑼一村有警鄰村聞聲亦放銃鳴鑼挨村接遞齊起接應竭力兜拿匪等用船居多各村團丁擇橋扼守不難全獲一倘遇外來之匪船多人衆帶有槍械本地團丁力不能敵准其星夜密報地方官親自帶領通班差役馳往協同四路團丁兜拿格殺弗論一團練梱送盜賊及聚賭勒贖之犯一經到官不獨不准差役需索分文仍由地方官按照案情輕重分别奬賞以示鼓勵一團練獲匪送官恐其報仇可禀知地方官傳聯鄰村預爲恊同防範或由官商調飛划營爲之保護總而言之官民一家實力實心匪黨自不敢嘗試一匪類横行大都差役汛兵得規包庇官或無所聞紳董則决無不知之理不切實嚴禁斷不能清匪之源嗣後倘有實據或有風聞應由紳董逕卽禀官倘官不究懲准其密函禀知本道查實從嚴究治并不令紳董姓名爲若輩所知或被指目一團練保甲辦理不實仍有聚賭勒贖等情准受害之家據實禀報地方官不能爲之拿辦准函禀本道飭營會縣嚴拿一面申斥董保惟不准匿名禀訐一凡地方有前項情弊函禀本道者必得將圖保地名及本人名姓詳載以便飭行否則一律不准一差役人等或假名歛費恐嚇索錢准受害之家據實禀官從重懲治一本道訪求民隱原冀地方實力嚴防滌除匪類倘有挾嫌妄報審實反坐各宜凛之光緒三十年五月日示 
[蘇撫將臨]  
　　昨日亭午時蘇松太兵備道袁海觀觀察接金陵來電知新任江蘇巡撫端午橋中丞准於五月十八日蒞滬因卽行知縣主汪瑶庭大令在泥城外洋務局豫備行轅 
[嚴飭防匪]  
　　昨日蘇松太兵備道袁海觀觀察傳齊闔邑四鄉各巡防局員諭以目今梟匪流氓到處充斥爾等職司巡緝稍存疎懈貽誤地方各員唯唯遵諭而退旋又傳上海縣主汪瑶庭大令到轅互談至三小時始興辭而出大約卽籌備團練事宜也 
[運砲北上]  
　　日前直隸總督北洋大臣袁慰庭宫保札行江南機器製造局内開北洋軍務練兵處需用軍火請卽鑄砲數尊總辦魏蕃室觀察遵卽飭工鑄就前日命砲隊營帮帶張雨村千戎會同砲教習在西砲臺試放數出然後派愛仁輪船運赴北洋 
[柳營肄武]  
　　昨日午後駐紥滬南之撫標滬軍續備右旗管帶龍葆珊遊戎會同帮帶沈千戎督率所部勇兵丁就營前隙地操演施放槍砲之技並教以泰西口令俾漸臻純熟須以効力疆場 
[薄懲私鑄]  
　　前者美界某號西包探與華包探倪順泉朱桂生在餘昌機器店緝獲鼓鑄當十銅圖之機器全副因將店主顧裕齋拘解英美等國租界公堂讞員黄耀宿司馬會同英總領事署繙譯官德爲門君訊得此項機器由大成彩票店主王良慶定製爰著將顧押候提王核辦昨日捕頭派人將顧解案顧倩律師博文投案聲稱光緒二十八年五六月間信義洋行軍裝買辦劉樹森卽劉柏生倩式老夫余德芳招顧至行告以刻有陝西巡撫委員來此定製鑄錢機器顧遂訂約承製今本律師取有劉信函呈請察閱司馬謂第一堂研訊時何以絕不提及此事朱探禀稱前次顧親供機器由王定製今如律師所言則此事與王無涉從此小的不能往拘矣惟查顧店中帳簿所載則又情節可疑今特呈請鑒核司馬查得簿上載明某日收大成票店定製鑄錢機器洋銀二十元次日又收大成票店王良慶洋銀二十元共四十元指謂顧曰此卽定製機器之實據尚有何辭且有鑿成之銅圓坯與硬紙所鏨銅圓花紋早經起出若非私鑄安用此爲顧供此係學徒游戲之具司馬商之德君判令將顧收禁一年半以示薄懲機器存候銷毁 
[施醫給藥]  
　　蓋聞貧病相連窮居莫告覔醫乏力求藥無資一息淹留千愁莫展誠可憫也敝堂施醫給藥仍循舊章延請内外專科配給精粗各藥於五月十八日開診期逢二六八日午前惟地近廠局貧苦尤多經費甚鉅全賴衆善襄助以濟急需伏祈仁人善士共解囊金成此功德多多益善源源而來庶幾壽人無非壽已疎財卽是生財行見富貴壽考天之報施有不期然而然者矣上海高昌廟前同仁公濟堂司董謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鎭郡官塲紀事]  
　　鎭江訪事人云正任湖南巡撫趙中丞爾巽奉旨入都道出京江勾留數日隨於五月十二日由大馬頭登舟　江而北繞道袁公浦遵陸赴都○長江水師提督程從周軍門秉節抵瓜洲巡　水陸各營操演隨於五月十二日赴江陰吳淞一帶間閱瀕行時文武各官均往江千恭送○請補丹徒縣知縣署丹陽縣知縣楊襟山大令近奉上憲飭赴新任遂交卸丹陽篆務於五月十一日抵鎭假寓城内紅梅閣擇吉十二日未時接印視事○署丹徒縣知縣洪鷺汀大令奉上憲檄飭調署丹陽縣　務已於月之十一日交卸履新瀕行時鎭郡紳耆咸赴馬頭恭送 
[四明山色]  
　　寗波訪事人云日前甬江恒昌染坊被賊竊去布一百數十疋當由坊主禀知鄞縣署縣主周少軒大令飭捕緝拿未幾捕役見謝小毛持布至某當鋪質錢因卽擒送至屠大令研訊之下判責一千板荷以巨枷以示懲儆○甬江雙街立昌書莊夥方某近以揮　過奢無可彌補私向各錢店支得洋銀二千元連莊内所儲書板携之而逸莊主王某查悉據情具禀鄞縣署縣主周少軒大令准詞飭差追粉未知能完璧歸趙否 
[巴山夜雨]  
　　重慶訪事人云此間昌華公司創辦洋毛葛巾頗有成效近有黄永銘者誘串公司學徒李炳榮私行仿造事經公司執事人訪悉控經縣主某大令訊實薄責數十下勒令回公司學藝若干時○四月二十七日法國某兵船駛由渝赴瀘州以資遊歷○四川開辦酒捐計上等酒每斤徵錢八文次者四文創興伊始業此者尚未肯遵行而上憲復飭添抽炭捐一時民情洶洶未卜能免别生事故否○巴縣小學堂於四月三十日考試季課一俟評定甲乙卽須榜列堂前 
[明珠上掌]  
　　日前幼孩陳仁章躑躅於南市馬路中經巡街勇丁帶至馬路工程局總辦翁子文太守倩襄讞委員黄衡堂二尹訊明居址姓名函送普育善堂留養昨日有高某者具禀至局請准領回太守允之 
[險罹火劫]  
　　虹口揚子路馬頭日本郵船株式會社新建棧屋尚未工竣昨日午後有數銅工在内鎔鑄器物爐中火星飛出燃及屋梁烈烈轟轟幾致不可收拾卽取水施救得免回祿之災然亦險矣 
[上海縣署瑣案]  
　　木作頭楊裕泰控陳掌耕造屋欠價等情前晚縣主汪瑶庭大令升堂研訊陳供稱小的家住二十五保頭圖有祖遺地一方前由舊保陸詠堂勸令永遠租與某洋商得洋銀五千零十五元小的收得五百元母親石氏收得一百五十元胞弟陳某收得五十元餘盡交與陸令雇楊建造房屋二十七間如欲新料每間二百十元雜以舊料則只須七十元一切均由陸手今忽稱虧耗小的無從查考叩求明鑒其母陳石氏所供相同陸供稱小的前充地保時陳住圖内因欲翻造房屋將地托小的永遠出租雖得租價五千元除去請換道契及中金等項一千餘元浼小的雇楊造屋先言二十七間後添三間由小的墊付一千五百零三元尚欠楊六百元今者屋雖竣工價尚未付求卽訊追周錦春禀稱小的充當二十五保頭圖地保夥役陳翻造房屋時小的曾爲中證今陸稱被陳欠銀甚巨陳則稱被陸尅扣地價小的調處　允尚乞鑒原大令謂陸人本刁滑前因朦具印結訊懲有案令限陳於十日内措銀繳案如無銀可　則將屋轉售得價料理○新陽縣知縣某大令遞解竊賊史咸林至縣大令訊鞫之下史供稱小的原籍青浦向在治下小本營生今往新陽訪友不遇無奈行竊迨被拘至縣誤供上海縣人致被遞解至此當在新陽時已受責四百板刻下臀腿腐爛不堪求恩開釋大令飭卽逐出不復深求○錢星良控陳鑑華掯贖田畝等情則晚大令升堂研訊錢供前向王姓購回所抵田畝後因需用復於與陳今向取贖非惟不依反踏毁小的田中小　叩乞究懲陳供此田係同治九年由伊父絕賣與小的今伊恃蠻欲贖小的不允伊遂鋤去小的所種棉花小的忿不能平是以將伊之麥踐踏潘瀛洲禀稱小的充當地保曾勸錢加利贖回奈彼不允大令查得此田出售距今己閱三十年例不准贖判令陳賠錢麥價洋銀十元 
[南市保甲巡防局紀事]  
　　昨日江南機器製造局確廠工目李關福向高昌廟鎭廣東街元生肉鋪購肉論價不合突起爭端致將店主徐某之頭擊傷旋互扭至高昌廟保甲巡防局聲訴情由局員孫　梅二尹斷令李給徐洋銀一元爲養傷費○前晚輪應二十三七鋪保甲巡防局會哨之期　時局員姚李兩二尹預備茗點以待俄而十六鋪南北中巡防局各員次第戾止兩二尹延入廳事中會談良久始興辭而出繞往所轄各叚巡練一周 
[英美等國租界公堂瑣案]  
　　包探李星福王長桂同解行竊沈阿銀家金銀首飾鈔票衣服之賊犯張阿土王隆慶王丁氏到案讞員黄耀宿司馬訊知此案有與西人牽涉之處因商之英總領事署繙譯官德爲門君著仍發回捕房候禮拜五訊辦○四百九十一號華捕解劉福生到案禀稱前日小的巡至浙江路見有馬車一輛告以是處不能停輪囑卽移去此人突出强辯爭論之下被伊扯破號衣請爲訊究捕頭禀稱劉不應干預公事務請重懲劉供小的在寳和里開小烟館因見此捕將馬夫毒毆上前解勸不敢妄爲司馬判押捕房一禮拜○三百八十四號華捕解馬夫陳耀生至案禀稱此人駕庫而出將方榮茂所乘東洋車撞倒致方受傷今方已自行醫治遣車夫某甲來案備質司馬判罰陳洋銀三十四元以二十元給方爲養傷費四元爲修車費十元充公○張崇新醬園夥湯才林至法界某姓家收得洋銀七十餘元途遇甲乙二及　至西新橋北首萬福樓果腹不知如何與旁座王張氏口角致被各流氓肆意揩毆報由二百零三號印捕將氏拘入捕房昨日解案請究湯洪小的因與友人爭付飯貲誤碰此婦身上伊卽揪住小的髮辮各流氓從而利之肆行毆擊並將所帶洋銀悉數攫去叩乞究懲王張氏供湯等酗酒滋事小妇空不敢行兇司馬以湯所控失銀全無憑証碍難究追一併斥釋○已革劣探葉盈堂迭次犯案受懲前日又向竊賊某甲奪取白布八疋持至某質鋪質錢經包探李星福拘入捕房昨日解案請究司馬判責三百板發押半年○積竊王阿二卽陳阿三行竊姚袁氏家衣被等物經包探張全林拘獲解案司馬判發工部局罰作苦工一年○前者江北車夫王二與沈麻子吳國甫秋龍橋爭路拔刀戳傷沈吳由某包探解請司馬訊供著俟拘王同黨陳福元等人訊辦昨日包探王阿巧將王解案禀稱餘黨一時頗難弋獲求恩察核司馬察得沈所受之傷尚無大碍吳受傷之腕亦將次全愈遂判責王二三百板管押一年○水巡捕解送串竊三泰公司駁船所裝黄荳之朱阿五許金根徐阿彬陳紀元到案司馬判將徐陳枷號一禮拜朱許枷號五日均發馬頭示衆○包探邊槐州解行竊張福琬王桂榮等五家衣服之賊犯徐阿富至案司馬判押一年起案之贓分别給領 
[法租界公堂瑣案]  
　　去年八月大昌洋行失去高麗參五十斤值銀二千餘兩報捕後經包探查悉由王阿四王世中托虹口義大豐米店繕冩保單蕭印圖章賣與南市　源水裕泰兩參行遂將二王拘入捕房弔到原贓十四斤八兩將收贓之二參行夥董瑞發董瑞生及義大覽 
 
 

Page 10

 
 
店夥陸子橋提到解奉前讞員魏蒓　大令訊明判罰養源洋銀二百元義大豐五十元世中交人保出著交竊參之葉阿二到案訊懲阿四禁押捕房迄今事隔半年尚未了案大昌行主以義大豐曾於保單上蓋印圖章　見通同一氣禀請本管總領事照會讞員陳楚生大令將在案　人嚴加復訊大令准之昨日大昌行主倩西人蒂羅到堂備質世中供小的日以外國菜蔬售與開平局某輪船得識船上細崽葉阿二某日向葉索取欠欵葉令將高麗參　去得價抵還陸供當日養源號夥持洋銀一百七十元偕世中來店浼小的在保單上蓋圖意實不知其行竊大令與法總領事署魏繙譯官會商飭將世中阿四還禁捕房餘人各交原保人保出聽候下期復訊核奪○宰牛公　經理人唐薇生訴稱掮客羿光裕以珠花質得洋銀一百五十元將質劵賣與小的計洋銀二十元持往贖出共本利一百八十八元二角倩人估計只值八十元明係有意作弊是以拘案請追　供此事非千小的作　係市價高低不同之故唐既不合意小的願代爲售出照原價付還大令著交人保出自行理處○張桂查陳阿意王阿勝行竊嚴煥三蔡秋波姚義和三家衣服花瓶玉器之類報捕查獲弔到原贓昨日解案請訊嚴蔡姚各遞失單求領贓物大令著各具領狀准子　回張責四百板押改過局二月王陳各責三百板○某押店主吳炳生訴稱比鄰某寳　店夥張杏生鑿開板壁竊去對時表十六枚令戒指金耳環各一枚報捕查獲將臟弔出尚少金戒指金耳環求恩追給大令著將張押候交人保出妥爲料理○偷兒王阿榮行竊某姓家衣物報捕查獲解案請辦大令判責三百板押改過局半個月 
[美租界捕房紀事]  
　　昨日甲乙二西人不知因犯何案由四十三號西包探禀請本魯總領事出票拘入捕房捕頭令暫行管押○昨日僑居閔行路第四號洋房之某西人函致捕房稱鄰近徐桂生木作塲時將亂甎擲下致傷園中花草請爲查禁捕頭允之○昨日五百八十號巡捕巡至密勒路見有乞丐　骨支雖奄奄一息因卽雇車送入捕房捕頭令轉送公堂禀請讞員黄耀宿司馬妥爲安揷○昨日午前甬八徐阿犬乘車洋車至吳淞路適有馬車自後駛至撞仆於地碾傷頭顱馬夫見已肇禍飛駛而逃徐乃匍匐投報捕房據情聲　捕頭令人扶送同仁醫院醫治○晚粤妓某氏在斐倫路强拉過客被三百零七　巡捕拘入捕房捕頭令押候解送公堂禀請訊　 
[安徽省官報]  
　　四日甘九日　分安　試用興史郭斯立到署桐城縣敎諭黄與　謝　閱京沙　都選　廢府訓導候補直隸州吳則　到山甯國府驗收工程　知　李振遠徐燿李樹梓均知奉臬台委首縣帮審三十日牌示候補同知王　葯委皆廬州府同知　准補直隸　　　　　　辭通判顔　知奉委商務　差遣五月初一日牌示東流縣晉綸病故遺缺委候補知縣下　　署理知州彭名保請　無爲州試甲　導　　　　　　縣訓導同　朱景行知奉臬台委赴　州　京控案通判沈學淦知奉委　備學堂　　　初二三日兩江營務處提　發審兼稽查輪船知府黄霽到並辭正任安豐府　　辭北江甯並謝咨食委暑　　州朱有理辭候補知縣陳星　謝超委一次黄承祿到由鳳陽措資回直隸州芮　麟到山湖北辦礦回通判沈學淦知武備學堂收　到差顔　知商務　到差縣　　加　　　委支　局稽查差遣吏目李登洲　解秋審發　人犯赴廣德州回初四日牌示試用布經　　　祺委暑無爲州州同訓導范德厚委暑績溪　　導江達　暑池州府　　候補同知朱景行辭赴壽州提控案巡檢　洪到解秋審發回人犯赴歙縣回初五六日暑蕪湖縣蕭德驥到委辦磁土公司兼祁門保甲知州婁國華辭侯補直　州李冀基知奉臬憲委首縣帮審知縣陳兆　知奉臬委　壽州提京控　縣丞李志雲辭委　秋審人犯赴蕪湖初七日委暑東流縣王清　辭知縣　兆祜辭赴壽州　京控　張　均辭奉首府委赴當塗提案初八日委暑　　府同知王壽堃知州張守誠知奉委會縣勘佔工程知縣李振遠辭隨同楊道赴宿松彭澤公幹閣恩墳辭奉臬憲委赴　北　幹　　辭委解京餉 
[邦江官報]  
　　五初六日馬鹺尹長源委四浦差許尹星淦羅鹺尹愼脩均委北鹽廟灣　鄧鹺尹禀到石　　安鹺尹東台場錢　尹等均禀辭初七日多鹺尹祥到總　監收差王鹺尹　康到義學差丁分轉士年赴湘岸差姚分轉近愷赴西岸差均禀辭初八日馮　尹　　京餉初九日李鹺尹蔭棠李　尉廣　均辭回淮北　　尹十成委北鹽初十日齊鹺尉汝庚委力乏　卡王鹺尹永祺辭赴沈家渡江鹺尹　年辭赴揚　張鹺尹煥辭赴　　吕鹺尹　瑞辭赴泰　監　差 
[上海六馬路仁善堂經收成有一德醫給藥一文愿捐册三月初一至四月三十日清單]  
　　任姓　　屬孫廷　各洋一元　姓洋四元董老大戚荇舫陳慶才戴子苓各洋一元無名氏小西角求遂心小洋二角陳寳定小洋七角劉德和洋三元陳長　張　桐郭先生各洋五　不留名可客人各銅洋二元申江主人桐庭山人市　　人　桂德各小洋一角無名氏睫巢居淞南散人各小洋二角周求心友百病全愈九八元七十三兩七錢餘　　銅洋一元銅小洋廿八角楊萬順銅洋八元銅小洋廿三角　名氏　名氏楊玉崑源盛各洋二元　記紗廠文　　樓各洋三元兆豐諸友洋六元元記洪永裕各銅洋三元源泰永銅洋二元二角周修　愼後主人各龍洋一元大有水菓行　洋二十元銅小洋廿角無名氏銅洋十二元銅小洋六角徐　卿求兒女合家病愈洋四元省悟軒吟香書屋半耕草　雨　山房合十一元除忠恙保佑平安力不從心念　居　心室合洋一元安徽隱名氏五　等合小洋五角　力氏五户等合小洋五角無名氏求合家平安洋二元南甫無名氏卽　生各洋十元　福林無名氏王　遜各洋一元無名氏　洋五元朱仲炎求利祿平安洋二十元仁　木　銅洋四元鄒希曾無名氏各銅洋一元順　　銅小洋八角延陵㦸記洋四元妻　善次子三元患病全愈元願龍洋十元眞德銅小洋五十角金二官下裕記各　二十元陳暫　洋一元二角源興銅洋十元銅小洋七十角無名氏銅洋二元六角豐裕銅洋一元二角裕康銅洋十三元隱名氏洋三元　水裕銅洋五元參　公所銅洋一元蔣汝中繹　亭張覲宸曾壽山李次庚張淑無名氏　洋一元　　　肇熙各洋十元敬思阮求母病速愈合宅平安洋十元徐隱名病愈　　洋四元銅洋一元　紹勳銅洋七元隱名氏洋四元三角楊玉崑洋二元隱名氏隱名氏各　四元閔子　銅　八元五角許奎圃無名氏各洋五元　老先生汪公卽各銅洋四元　　翁銅洋元消災子銅洋一元　小　三十二角堃記祈求茂盛諸恙全愈祥四元基　祈法身　强　諸事意洋四元　記祈求　煞　　易長易大洋四元柏西公所銅　三元洋一角以上共收九八元　十三　七又洋二百四十七元小洋四十角銅洋一百廿二元銅小洋二百五十　角 
 
 
 

Page 11

 
 
   
 
 

Page 12

 
 
續裝運放洋北上維時北方甫定華洋錯處遇事棘手而漕糧運抵塘沽改由火車運京至天橋仍須換用騾車盤接入倉事屬創如且道途難險必須格外妥愼節節派員設局轉運照料彈壓始得交收無誤在事文武各員紳董始終勤奮艱苦備嘗不無微勞足錄溯查光绪蛄年江北曾辦海運漕糧在事出力文武保奬六十員此次海運時勢尤覺爲難請保人員與　屆數目尚屬相　擬請援照成案分别給奬理合繕具清單恭呈御覽合無仰懇天恩俯准一體給奬以示鼓勵謹會同漕運總督臣陸元鼎江蘇巡撫臣恩壽恭摺具陳伏乞皇太后皇上聖鑒訓示謹奏奉硃批該部議奏單併發欽此謹將江北起運光緒一十六年分漕糧改行海運所有鎭京津三局在事出力文武各員紳董等擬請奬叙開單恭呈御覽計開江蘇試用道何立坦擬請賞加二品銜在任候選道候補直隸州知州江蘇高湻縣知縣李普潤擬請歸道員班後賞加二品銜二品銜江蘇候補知府許星璧擬請補缺後以道員用江蘇試用同知方臻善聶宗羲湖北試用同知王邦傑均擬請補缺之後以知府用在任候選同知江蘇丹徒司巡檢程廷猷擬請俟選同知後賞加四品銜江蘇試用通判　爾泰江蘇試用知縣王金壽金銓均擬請補缺後以直隸州用知府用河南補用同知許秉彝擬請補知府缺後賞加三品銜江蘇試用通判鍾楠擬請補缺後以同知用江蘇鎭江府糧捕通判饒應褘擬請賞加四品銜江蘇試用布理問龔鳳藻江蘇試用教諭秦銘勳江蘇試用巡檢金慶鴻殷廷植均擬請補缺後以應升之缺升用補用直隸州江蘇候補班補用知縣李逢辛邵文炳均擬請補直隸州後以知府用江蘇候補知縣袁國鈞擬請賞加五品銜同知銜升缺升用江蘇候補知縣林介鏞擬請歸升班後賞加四品銜江蘇試用知縣游師程張存彝均擬請補缺後以同知直隸州用候選知縣劉世瑩擬請得缺後以直隸州用兩淮補用鹽大使郭步瀛分發訌用府經歷吕承培江蘇試用縣丞丁尚醫　榮澤張作書李瑞祺浙江試用縣丞劉世麟劉壽祺候選縣丞劉燿秦寅候選　經歷李兆鳳均擬請補缺後以知縣用在任候選布經歷江安道庫大使王錫珍擬請以布經歷不論雙覃月卽選鎭江府丹徒縣主簿張煥文擬請以縣丞在任候升浙江候補府照磨李兆熊江蘇試用府照磨沈昌鵬均擬請補缺後以縣丞用增生朱文　擬請以從九品不論雙單月歸部選用安徽試用巡檢王安仁江蘇試用從九品李恩植均擬請補缺後以縣主簿用江蘇試用從九品張鴻恩擬請賞加六品頂戴縣丞職銜書吏王嗣文擬請以縣丞不論雙單月歸部選用書識方鎭　趙榮久均擬請以巡檢不論雙單月歸部選用隨漕書吏管紹御沈佩張均擬請以從九品不論雙單月歸部選用兩江補用副將馬春華擬請賞加總兵銜兩江補用叅將何師程擬請俟補叅將後以副將用兩江補用遊擊朱大斌擬請賞加副將銜副將銜兩江補用遊擊周德標擬請俟補遊擊後以叅將用都司銜儘先補用守備耿清池楊長發均擬請俟補缺後以都司用兩江　用都司陳得明杜步階王元均擬請俟補缺後以遊擊用　五品頂翎儘先補用千總方壽山兩江補用千總饒保仁均擬請俟補缺後以守備用奉硃批覽欽此 
[吉林將軍富等奏爲吉林籌餉固爲當務之急而民困亦宜體卹權衡利害擬將旗民田畝清丈升科暫行停辦摺初二日]  
　　奴才富順成勳跪奏爲吉林籌餉固爲當務之急而民困亦宜體卹權衡利害擬將旗民田畝清丈升科暫行停辦以培元氣而固人心恭摺具奏仰祈聖鑒事竊照吉省自庚子亂後餉乏來源用度繁鉅經前將軍長順於光緒廿八年正月間奏請將旗民地畝一律清丈升科並勘放零荒以裨餉需欽奉諭旨照准設局以來所有荒叚業已將次報勘完竣惟清丈一事至爲繁重而自慘遭兵燹以來民生凋敝已極辦理諸形窒碍奴才富順到任正在飭催赶辦間兹據省城十旗協叅領會同户司吉府曁清賦放荒總局等會銜禀稱恭讀邸鈔光緒二十九年十月二十三日奉上諭翰林院侍讀學士惲毓鼎御史左紹佐奏清丈地畝未可遽行各一撍前經商部奏請通飭振興商務曾諭令各將軍督撫嚴飭地方官認眞稽查極力講求并未飭令清丈致涉繁擾朝廷體卹民艱首以不擾閶　爲第一要羲著各將軍督撫妥　辦理勿稍誤會但將官荒切實釐剔清楚派委亷能州縣確實稽查以除民害是爲至要欽此仰見聖恩優渥愛育黎元于籌濟時艱之中仍寓與民休息之意跪誦之下欽感同深惟查清丈田地從來爲動衆擾民之事其事繁人衆流弊滋多卽如書手算手委員跟役車價盤費住宿公館丈地繩弓紙張筆墨一切必需之費雖取給子公所費不准别滋需索而司員人役賢愚不等設有　累小民膏血幾何奚堪受此剥削加以里長胥役因緣爲奸妄舉妄告小民畏懼行賄劣紳士棍把持串索種種擾害不勝枚舉所以清丈易於滋弊歷有明証况吉省自庚子變亂五年于兹閭閻困苦伏莽尚多近又值日俄交兵人心惶恐震動卽加意撫緩猶恐渙散若再清丈田地經年煩擾小民更何以安生倘奸民藉　與賊匪勾結别滋不虞不惟與事無濟且與大局甚有關碍是以擬請綏輯地面除勘放官荒仍當核實辦理所有旗民地畝清賦升科之舉似應一律停辦以固人心等情會詳請奏前來奴才等查吉林邊地苦寒土　　薄冷漿諸多從前旗民　墾熟地半多山坡窪甸中稔之年一歳　種之田除照章交納官租之外所獲糧石僅敷室家糊口若有稍逢災　卽不免凍餒之虞庚子變亂土匪到處擾害旗民各户日不聊生前將軍長順本因帑藏支絀爲此就地籌餉之謀惟現在人心愴惶播種失時該協領司局所禀地方凋敝若再派員覆畝清丈　累愈甚各節尚屬實在情莆不得不權衡利害合無仰懇天恩俯念吉林地方困苦已深除官荒仍飭妥爲勘放外其旗民田地清賦升科之舉可否暫行停辦以紓民困而固人心一俟大局平定民間元氣稍復再將通省舊有旗民租賦之地派委妥員勘丈酌核辦理之處伏候諭旨遵行所有審度時局權衡利害擬請將通省清丈田賦暫行停辦緣由是否有當理合恭摺具陳伏乞皇太后皇上聖鑒訓示謹奏奉硃批户部議奏欽此 
[吉林將軍富奏爲懇恩准將該教習陞用同知卽補漢軍中書世泰賞加四品銜用照激勸片初二日]  
　　富順等片再吉林繙譯童試前於奏設時請由内繙書房揀派繙譯優長精通舉業者二員來吉作爲教習定以三年爲期差滿　換奏　奬勵如果訓廸有方諸生愛戴再當專摺奏留奉旨允准在案兹據繙譯教習陞用同知卽補中書世泰呈稱係都京 
 
