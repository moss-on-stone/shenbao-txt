# 1904 - 352 - 4911381

 

Page 1

 
 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝華秋帆尚書作續集又祗及宋元明代尚付　如讀史者每以爲　　　良明府　　見於此爰將有明三百餘年之事跡本之正史參之裨野以至諸家紀述凡可以訂興故之得失　史　之是非者遠　旁　折衷至當　成明通鑑一書非惟讀正續二鑑者所當蟬　而下卽彼究心明史者亦不可不以此爲考　之　也兹由本齋用潔白連史紙石印告成每部裝釘十二本定價洋兩元卽日出售此佈 
[勸往來閩粵各輪船嚴查拐匪說]  
　　有客問於執筆人曰僕習聞人言滬上近有拐匪三百餘人爲首者賃居廣厦門首高揭公館字條排塲闊綽舉止　　日使其當牙爪四張誘拐人家童男女販往廣東福建各處求售良以彼處風俗喜撫螟螥子故若輩趨之如驚受其害者指不勝屈僕初尚疑之乃閱本月初四日貴報登虹口金阿全所開雕花店學徒顧金男出外購物被拐匪周德標啖以栗子三枚卽神識昏迷隨之而往越宿挈至廣大輪船倩麻面之張姓帶至廣東售得洋銀八十元幸顧年已十二稍有知識乘間逃出仍至廣大輪船叩求買辦帶回上海報知捕房將周查獲解經英美等國租界公廨讞員黄耀宿司馬訊明判將周管押捕房三年進出時各責二百五十板一面緝拿麻面之張姓訊辦次日又登仁濟堂董來函略謂楊子萱觀察接厦門文報局葉君來函以圖南輪船抵厦提署總查搜獲被拐之幼孩阿利阿四等三男一女均口操上海音年在七八歲不等合印一照郵遞來滬以便家屬認明往領惟拐匪已被逃逸等情十一日又登拐匪王意榮誘拐王周氏之子小六仔報經包探劉阿炳拿獲詰知前曾誘拐周全金之子大毛瞿阿金之子和尚解經襄讞委員孫耳三明府訊核合觀以上三事雖被拐之多寡不同而其拐自上海則一可見前說固信而有徵矣若不及早杜絶爲害將無禀期敢問吾子亦有法以處之乎執筆人曰噫嘻拐匪之害有如此哉夫拐匪以誘騙之術奪取　　弱質離人骨肉絶人宗祧罪惡滔天誰不欲寢其皮而食其肉顧除之亦頗非易滬上探捕林立緝捕之法倍極周詳一經　獲送官莫不從重懲辦見諸公堂縣署案牘者雖亦不乏其人然終不能稍儆其餘使之銷聲匿跡其在失孩之户父母兄弟日夜哭泣痛切椎心迨四出追尋杳無蹤跡竟有如痴如醉忿不欲生者各處紳耆目擊心傷或亦有以拐風太熾禀請地方官飭役嚴拿者而若輩消息靈通早已遠颺無跡卽倖獲一二執法以繩而黨羽衆多來者知故鬼棫伎俩人亦孰從而知之言念及兹可勝浩歎閩粵等處雖有赢負之風或由滬上購歸或在原籍議價而　言　有知其來歴者蓋人之愛子誰不如我果係已出安肯使之謂他人父以故此等孩稚多爲被拐而來前年某輪船經過厦門關當場查獲男女孩十七口由彼處善堂紳士轉送本埠仁濟善堂招各家屬認領此特偶然之事耳其未被破獲携孩而往挾資而歸者不知凡幾餘如廣東及福建省會更可想而知然則幼孩之被若輩拐販者積而久之不可勝數矣小民何罪罹此綢　　以爲此事欲控諸官而官不勝究欲商諸紳而紳莫能援欲責諸探捕差勇而探兵差勇無從訪拿坐是數十年來惡跡昭彰莫可究詰今如有大力者欲爲無數赤子求一保全之策惟有請各輪船船主買辦嚴密稽查耳夫拐匪得孩之後旣不能久於留養又未便售諸近處不得不遠售他埠以掩人之耳目而詳審銷路厥惟以上數處爲宜就熟駕輕已成習慣誠能於輪船開行之後派一西人督同華人留心偵察見有形跡可疑者不憚詳細盤詰或將孩邀至一室誘令自陳彼拐匪情虚必能窺出破綻然後從而執之可使無一漏網聞前次厦門十七口之被獲及此次所獲四孩皆由船上人舉發蓋當在船之際蹈瑕抵隙正如甕中捕鼈祇一舉手之勞也方今滬上不乏巨紳救災卹鄰不遺在遠仁聲義聞海内同欽似此切近之功倘能與各輪船局總經理人妥爲商榷或卽商請船上買辦諸君轉告船主酌定辦法實力遵行知必有成效可觀者是誠不費之大惠也又豈僅顧金男之得歸故土阿利等之可望領回以及小六仔等之不復攖毒手哉客聞之鼓掌稱善執筆人遂诠次其語如此至或謂邇來拐匪之多各省皆有若湖北若四川尤稱繁夥此輩專拐婦女賣良爲賤種種造孽尤甚於拐販男孩子何置而不論則告之曰子特就其近而易行者言之至於推而廣之救人救澈是所望於樂善不倦之大君子 
[電傳宮門抄]  
　　昨晚七點鐘時京師友人專電告知本館云十一月十四日皇上召見軍機大臣及薩廉是日並無明降上諭 
[日軍戰捷]  
　　昨晚駐滬日本總領事小田切君以本月十三日東京發來官電見示内開攻擊旅順之日軍頃傳電報稱本月十二日下午二點一刻鐘時我軍將敵人東鷄冠山北砲臺之保障轟炸遂乘隙進攻用藥球抛擲俄軍抵死抗拒延至七點鐘時我陸軍大將沙米竭馬率隊猛進與敵人大戰及晚間十二點鐘時遂將山上之砲臺佔奪我軍立卽堅築防守之具故至翌晨黎明時其地已被我軍穩據矣是役奪得之戰利品計大砲五尊機械砲二尊及子藥無數砲臺中俄軍遺有屍骸五十具若我軍傷死之數尚未詳悉當亦不多也 
[詳述旅順酣戰情形]  
　　十一月十三日烟臺來電云本月初十日有一俄艦派人駕杉板船行抵此間其人自言係某營綂帶由俄提督司堵瑟爾遣來報信者曾與二百零三諾脫高山之役故尚受傷未愈同來者有海軍將校一員水手六人據綂帶言伊等在初九日午後七點鐘時從老鐵山起程當時風雪交加途中約歴十七小時刻下旅順俄艦每艘留將弁兵丁數人看守其餘一概登岸惟西渭司托沿耳一艦則人數無異平時各艦大砲均經司堵瑟爾下令如數移往砲臺應用雖經海軍提督維倫臬司竭力勸阻終未允從至二百零三諾脫高山之役約相持半月之久俄兵共死傷二千五百人日軍傷亡更多至倍蓰第一次攻擊此山時有一日人冐火爬上將日旗樹於山巓俄員瞥見奔往其地將旗奪而撕破未移步卽飲彈而斃至第二次戰更酷烈兩國兵丁各用手槍相迎血飛肉薄情形概可想見第三 
 
 

Page 2

 
 
次攻擊日軍以火油傾潑舉火焚之俄軍被逼而退然迄今二百零三諾脫高山尚未被日軍全占方兩軍酣戰之際有一日兵舉旗駛入俄陣被 
砲擊斃忽一兵拾旗舉之一轉瞬亦被擊斃計前後殞命者八人日兵竟無法竄入俄陣俄綂領見此情形大爲感動遂命止戰蓋以此時日人若非將旂樹於其所欲樹之處必不肯休也事後俄軍卽傳語日軍請止戰五小時俾將戰塲死傷之兵各自舁去 
[又佔要地]  
　　華歴十一月十三日日本東京來電云此間官報登載日軍右翼已進佔高阪地方其地頗占形勢約在二百零三諾脫高山之東南一千餘碼以故刻下旅順新市頗受驚惶 
[雷擊俄艦]  
　　昨日午後駐滬日本總領事小田切君以華歴本月十三日東京所發官電見示内開頃據海軍總綂東鄉禀報稱本月初八晚我軍魚雷艇進攻下碇旅順港外之俄艦有一日艇被毁當卽撤回幸艇中人之未傷者均得救起復有一艇雖被損傷惟尚能駛回本隊其餘各艇則並無大害是役也共傷十四人死十人至俄艦西謂司托波耳則因相隔太遙未能確見其損傷之跡但有俄國魚雷艇數艘受彈炸裂也及初九晚我軍魚雷艇隊復進攻俄艦西謂司托波耳及哇脫謂司臬并滅魚雷艦數艘此次我艇曾駛近敵艦迭發魚雷頗稱得手確見有藪雷擊中俄艦立卽爆發此次敵雖猛烈轟擊然我日兵土俱獲生全隊合計前後共死傷各三人而已翌晨望臺所報則云見有俄國滅魚雷艦一艘已被膠滯水底桅亦中折破損矣 
[敗艦確情]  
　　昨日駐滬日本總領事小田切君以華歴十一月十三日東京所發官電見示内開據海軍大將東鄉電報刻下旅順港内俄艦沈没之實情與前此所報者無甚差池總而言之俱已不堪再任戰事無至俄艦西謂司托波耳撥度情形雖似無用然其實尚未確知現在俄艦之尚存者至少猶有滅魚雷艦六艘云 
[豫籌迎擊]  
　　日本大阪某日報登東京電語云旅順諸俄艦悉行殄滅英美兩國其歡悅幾同我日人民從此我日海軍當可無憂内顧祇須準備第二期戰務大可不問其他矣蓋從前旅順俄艦尚存時日我海軍如遊弋於長山羣島附近海中漸漸進抵内洋俄人軍艦自外圍攻勢必大受其困今則毫無顧慮凡事皆能進退自如但期振奮神威立卽駛出重洋迎擊波羅的海艦隊惟欲迎頭截擊長途跋涉必賴中立國港口接濟煤糧一如俄國波羅的海艦隊東來之例我知德法二國素秉公平之念必以煤糧助我俾與俄人利益均沾日來我海戰第二期早已預爲準備新編艦隊勢力倍增不日波羅的海諸艦隊鼓浪而來旣抵其所預定之地我海軍自必舳艫銜尾荼火宣威踴躍而就遠征之途我輩正不難拭目而視也 
[豫計議和]  
　　英京倫敦來電云俄京聖彼得羅某日報謂外間喧傳旅順鐵甲戰艦盡被日砲擊沈余始終心焉疑之設不幸此說信而有徵則他時兩國議和恐日人必將以苛酷之專條迫我矣 
[述海參威近狀]  
　　日本大阪某日報登佐世堡來電云英國輪船名卡羅卡司者前被俄人所擄覊留海參威口内近始釋之使回遂於東歴十二月五日清晨駛至長崎下椗聞之船中人曰海參威泊有俄之破冰船二艘方在大加修葺口門以外遍沈機括水雷行船偶一觸之卽被擊成虀粉口外更密排防敵之器迤南口門已堵塞三分之一船行至此非得引港人導引無能直逹海灣然惟白晝可以往還入夜則全行鎖閉灣中側畔亦沈有水雷日食惟軍士尚得敷餘民人大爲缺乏惟以粗惡之麥粉粟黍高梁果其腹若米則祇軍士食之軍艦路西亞鳩工修整已告成功海岳倫薄伊尚在葺治薄卡氣羅一艦寄泊船塢之中凡修理軍艦衆工人大都來自本國口内置有照敵電光燈一盞俄將苦洛拔托金曾飛檄戍守弁兵丁寍告戒謂海參威一旦入敵人手中我欲奪回頗非易易蓋彼時敵必併力以與我爭持也在埠俄人一聞波羅的海艦隊東來意氣陡爲之旺莫不鷺翹鶴跂盼其迅奏膚功每值港外帆影輪聲則喜懼交并大有寢饋不安之概近忽傳有日艦駛近港口實則俄人用以潛運軍需者而騷擾情形已可憐而亦可笑矣 
[俄糧山積]  
　　日本大阪某日報登奉天溝帮子來電云新民屯迤東七十五華里有地名張子屯者俄人於此建一糧臺芻䬴糗糧高如山積緣有一法人寄居新民屯能運其巧計嗾使華人以貨物易俄人金貲故也數日前有人目擊其人雇賃民車百餘輛將軍士所需各物運送奉天云 
[學生蠢動]  
　　華歴十一月十三日英京倫敦來電云昨日俄國學生三千人在莫斯科總督大公爵叟及司夫署前恣行不法經憲兵及哥薩克兵持械彈壓傷學生六七人被捕三五人據某報館訪事人稱尚有二十人因擊斃云 
[遼北嚴寒]  
　　日本大阪某日報云刻有友人由奉天半拉山子行營電局發來專電大略謂東歴十二月十一日侵曉寒威凛洌法倫法寒暑表降至零度下二十度迨日之方中微風襲衣晴光大放我軍禦寒之具早經置備完全故得轉戰於冰天雪地中尚無墮指裂肌之患今雖士氣依然振奮恐此後寒氣必益加也 
[俄擴海軍]  
　　俄京聖彼得羅堡來信云明年俄國擴張海軍之事刻已豫爲籌備首先添製軍艦若干號將與德法美三國訂約興工其承造最多者爲美之紐約克省培列司及利夫孫二公與夫舊金山之聯合製鐵所此固環毬各國所咸知者至本國某製造廠中亦自造一艘其形與刻在旅順之拔揚相似 
[續錄湖南長沙通商口岸租界章程]  
　　四租契以三十年爲期期滿換契仍定三十年爲限當換契時所有應完之錢糧及工巡局之捐欵可與各國領事官酌加如到限滿仍可由地方官設法轉租如期滿未換契或過一年錢糧曁捐欵未繳清除將該號租契註銷外産業併歸中國五買地挪房遷移墳墓等事皆由監督作主外人不得干預六通商界内凡起造房屋必先請工巡局核准方可興工惟各種製造鎔煉等廠不准在本租界西南叚内設立不准搭蓋草屋並下等板屋恐易引火致害别人他如火藥炸藥一切有害人身家財産之物概不准收藏夾帶運送又火油一物必照特准章程方可囤集又工巡局可隨時酌定規條曉諭如屋要堅固溝要潔凈及各户内有何污穢妨礙應卽屏除等情以期保護平安再各户有何修造動土關繫公衆之事必先在工巡局請領照單以免遺誤七各國商民在通商界内僑寓中國地方官自應按約保護所有工程巡捕各事宜曁各項章程由本省大憲請稅務司與監督會商辦理倘敢有違一經查出各照自國律例懲治惟約束商民章程田監督照會領事官酌定八通商界内工程由監督會同稅務司辦理惟應修各官路馬頭等處隨時載明長沙通商口岸圖說凡有礙官路等各房産地方官自當按照定章估價收買該業户等務必推讓遷移以便公用至於各商在本通商口岸馬頭報關上下並過載轉運等貨物應照已完稅銀百兩者收捐二兩以爲建造馬頭修理官路之用章程未畢明日續登 
 
 

Page 3

 
 
[咨查路礦]  
　　金陵訪事人云邇年各省路礦宏開經費不貲而入欵未據呈報商部因行文兩江督轅請轉咨督辦鐵路大臣盛杏蓀宮保通行各路礦局赶緊造册報銷時端午帥尚護督篆遵卽抄錄原文咨請宮保查照辦理 
[皖垣籌欵]  
　　安慶訪事人云皖省籌議局初議每年可籌銀一百萬兩左右後因裁去當捐烟捐現僅有畝捐三十餘萬酒捐三萬鋪捐五六萬房捐十萬核計每年總數可不過六十萬左右矣 
[備迎星使]  
　　武昌訪事人云日前湖廣總督張香濤宮保接金陵來電知欽差查辦事件大臣鐵寳臣星使將次來鄂查閱學堂營廠因飭辦事人員預備供張 
[上海官塲紀事]  
　　昨日寗滬鐵路總辦潘芸蓀觀察命駕赴道縣各署辭行蓋因要公須赴蘇州省會也○翰林院庶吉士杜雲屏太史工部主事辛篆生主政礦務大臣張階士太僕同於昨日至上海縣署拜會縣主汪瑤庭大令○本月十六日長至令節蘇松太兵備道袁海觀觀察牌示頭門届時仰屬下文武各員齊詣萬壽宮排班敬賀○上海縣縣丞蔣少庾二尹因病出缺禀奉松江府知府田紹白太守札飭上海縣主簿孫立幹少尹兼理鈐務兹聞少尹已擇吉本月十五日接鈐治事矣○本邑浦東洋涇鎭保甲巡防局委員韓仲甫二尹現奉護理江蘇藩司陸申甫方伯委署華亭縣典史昨日接到省中電音立卽赴省謝委 
[照錄蘇松太兵備道袁觀察照會俄總領事闊雷明稿]  
　　爲照會事照得此次貴國因戰事容留在滬各師船水手兵丁照中立條規應歸中國約束不得擅自行動疉經與貴總領事商定責成各兵官妥爲管束祗准分班在東清碼頭圈定之地體操散步不得擅離如往租界須令妥當之人監察並限定時刻回船在案乃各兵官並不認眞管束各兵致令前日有俄兵兩名在公共租界馬頭行兇砍斃路人周生友一案該兵不自思倖免危險轉而殘害無辜實屬很惡已極此案係逃軍干犯軍律非尋常交涉命案可比應將該肇事釀命之兇犯二人交出送道收禁聽候發縣訊明按照軍律懲辦以昭炯戒相應照會貴總領事查照迅賜轉飭照辦見復望速施行 
[寓滬寗波衆紳商公禀蘇松太兵備道袁觀察函稿]  
　　敬禀者竊俄艦阿思哥水手斧斃寗波人周生友一案已由俄兵官將該水手帶回船上審判查歐西各國通例殺人論抵英國水師兵丁在岸上殺死平民亦歸地方衙門審辦今此案俄官欲歸水師裁判所訊懲或係俄例如此不得而知然此案與尋常俄兵在岸上殺人情事不同蓋阿思哥艦在中國中立港内禁留則該艦水手兵丁係中國官員躭責之人應由華官審問假如該水手殺斃他國之人他國必向中國伸理卽使格於俄例亦須水師裁判所官員在岸上公堂會同華官審問况被殺者係華人尤人會同辦理方合中立港禁留俄艦辦法之情理字林西報載今日清晨已在船上開審並未知會華官實於情理不合應請迅速照會俄總領事交出兇手將此案改歸岸上公堂會同審判照例盡法處治免失主權而安人心實爲德便肅此謹請鈞安十一月十三日 
[蘇松太兵備道袁觀察復寗波寓滬重紳商函]  
　　頃展文函均已拜悉此事弟得信後立卽行廨查復飭縣勘騐并以戰國敗兵不守紀律戕害人命實與尋常命案交涉不同應歸地方官審訊業已照會俄領飭將兇犯交出今日擬親詣俄署切實面催因該國慶節之期兼之戰務倥偬辭不見客以致不果兹又備函改訂明日午後晤商辦理并援引公法以備辯論務望其交出兇犯訊辦俾洩同人公憤而伸死者之寃鄙應辦理此案惟力是視斷不敢置大局於不顧率意放鬆尚祈諸公傳諭寗帮靜候商辦切勿輕舉妄動或散布謠言致爲外人藉口是爲至禱十二日照會稿抄附合閱耑復敬請均安 
[瀆訴受斥]  
　　日前邁婦沈章氏赴本邑南市馬路工程局遞禀聲稱浦江船捐向由小婦人之婿陸元凱承繳及陸病故另由徐金和加捐承辦現已將次期滿請將前項捐務歸小婦人之姪沈廷樑辦理等情總辦翁子文太守批示曰此項捐務由徐金和認繳給發示諭遵辦在案與陸姓毫無干涉况徐金和限期未滿該氏何得擅請以沈廷樑援案辦理顯見聽唆多事著毋庸瀆訴 
[覆錄盜供]  
　　盜犯高東山等八名由英界包探竇如海方長華獲案解經英美等國租界公廨讞員黄耀宿司馬訊明解赴省垣除高犯正法外葉子青葉子紅兩名在省中發審處口供翻異因移文公廨吊查該犯原供前晚司馬飭提出在押之劉成德詳加研訊供稱葉子青本姓余名金山家於湖北江西交界處光緒二十六年投充江陰自强軍旋入哥老會在曾國幛處爲頭目曾隨赴常熟昭文太倉一帶行劫去年三月行劫太倉戴姓四月行刦崑山楊姓昭文徐姓後在江北羅計港被新勝營管帶徐寳山都戎率勇　拿曾匪屢次敗仗余金山遂改稱葉子青其黨孫老九則冐爲余金山糾同劉耀亭楊福卿高東山李老么黄松林汪友禮王桂江等人相率南竄今年二月在松江府屬連刼三處旣至上海王阿生又被葉子青槍斃追思兩葉縱横南北時殺人以數十計不料在四馬路某妓院中竟被包探獲案事後小的至捕房探聽致被禽拿尚求超豁司馬著仍還押 
[欲蓋彌彰]  
　　妓女吳麗卿投英美等國租界公廨控狎客曹汝驥誑騙洋银一千一百元平空牽涉讞員黄耀宿司馬司馬以事涉嫌疑禀請蘇松太兵備道袁海觀觀察委關絅之司馬會同英副領事德爲門君訊供著傳當日收銀之人訊核昨日徽州茶商與浙江鹽商某某等人聯名投廨呈遞公禀爲曹洗刷一切然亦欲蓋彌彰矣 
[伶人飲刃]  
　　丹桂戲圍伶人劉天貴與同班李萬富積不相能前晚劉行至英界三馬路適與李遇口角之下遽被拔刃猛砍兩下致傷脖頸及手登時踣地血湧如泉隨經旁人將李拘獲交巡街捕送入捕房捕頭著將劉舁送仁濟醫館療治醫者察得喉管未斷尚不致有性命之虞李則押候解送公堂禀請讞員黄耀宿司馬訊究 
[萬國紅十字會來函]  
　　啓者本會昨承江蘇學政唐太宗師募助大洋二千四百四十七元合蘇曹足紋一千四百四十兩合規元一千五百五十一兩七錢三分又另募龍銀三百二十九元五角内銅者八元除匯水洋銀四元九角合鷹洋三百十六元銅銀圓八元陳潄六大令交來山東壽光縣陳大令毓松自助並代募二十一户庫平足銀二百兩批見規元二百十七兩六錢二分二釐雲南普洱迤南道署汪幼笙交來代募雲南官紳四十二户洋一百三十元另四角勤補堂目病求愈并闔第平安洋五十元甘露元泰汪求妻病速愈鷹銀二元福泰隆交來鷹銀二元無名氏新棉衣十套瑞豐泰舊棉衣三件俄日搆兵時事孔棘側身東望烽火攖懷蒙諸大君子慨念灾黎陸續募助巨欵並棉衣等件萬民仰戴感佩難名除掣收條函復並卽日彚解東三省接濟外謹乞登報鳴謝伏乞公鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日胡錫華扭周銀大到縣縣主汪瑤庭大令升堂研訊胡供小的租開周關全之烟館旋因生意清淡仍交關全收回告以須在内暫住幾天不料關全遽將小的兇毆受傷求即騐明究辦周銀大供小的由關全囑將烟館鎖閉不許胡借住其中不料被胡兇毆尚求明鑒湯丫頭供小的在胡所開烟館爲夥銀大忽來取去烟槍將門鎖閉是以扭解至案大令諭令胡靜候飭提關全訊辦○王茂卿控葛友溪佔地等情大令升堂研訊王供有墳地一方坐落治下十三圖内葛買毗連瞿姓之地將小的墳地佔去三毫葛供光緒二十一年買瞿之地數畝　以與王地毗連遂商令王亦割賣二釐並未佔及餘地原契呈電地保朱福田禀稱王應完錢糧歴年積欠皆由小的賠償十六鋪地甲裘鎭禀稱昔日王炳南充當更夫困苦不堪洎身死將墳地割賣二釐與葛爲棺殮之費炳南無後茂卿因揷瑞冐頂實則伊姓朱叩求鑒察大令判將王掌頰一百下笞臀三百板押候丈明地址再行質訊並飭朱保將歴年糧串呈案候核○前日金渭如扭控陳根山大令研訊之下金供小的前爲洋人經手永遠承租陳地三畝三分三釐九毫除去馬路實得二畝六分每畝連中費洋銀一千元共應二千五百元付過一千九百元現因請給道契由洋商租地會丈局丈見契地不符未便找價不料陳竟喚集流流强行詐擾爲特扭求究斷陳供是地小的與伯父秀芳合業前由金經手永遠租與洋商當收洋銀一千七百元尚少八百元言明俟請換道契後除去費用餘卽找付大令飭金將應找之價繳案給陳具領陳根山交人保出候示○寡婦周賴氏訴稱丈夫已故夫堂姪周小毛自幼由丈夫撫養今膽敢將祖墳旁公路出售與人又僞稱營葬父母棺木借去洋銀四十元至今棺木暴露洋銀亦不付還並聽從流氓邱良和邱阿四等人將兒子友根兇毆拉斷髮辮求提訊辦大令諭候提案究懲○前日西門外保甲巡防局員某君函送泰和典夥余恒甫控王裕廷以僞物混當一案到縣大令訊詰之下余供本月初九日王將鑲金藤臂釧羔皮　素質錢察看之下知藤臂釧所鑲之金内有鉛條一叚向之盤詰王竟爭閙不休是以投局控告及局差到來王已逸去今忽糾合一日本人來典索賠肆行滋閙是以控局送案藤臂馴及鉛條一併呈閱王供小的所質金鑲藤臂釧向某姓借來余因内有鉛條將物扣留是以爭閙大令謂爾令不應邀總外人干預此事飭掌頰五十下領物具結而退 
[馬路工程局瑣案]  
　　日前徐瑞卿投馬路工程局控范春橋誘匿童養媳陳氏等情總辦翁子文太守倩襄讞委員黄衡堂二尹訊得情節支離諭令范邀到岳母聽候訊核昨日徐糾集張岳全金海林徐春全沈維德徐阿二等五人蜂擁至南馬頭范家欲將陳氏負回范情急喚令巡捕拘獲一干人解入捕房捕頭轉解到局二尹研訊之下將徐大加申斥一併管押限范速交岳母到案○日前新泰平街夏長生酒肆起火殃及鄰居事後附近太平里安康小客棧内寓各范青蓮以箱籠内失去緊要公文等件向棧夥季銀狗詰問季諉爲不知遂扭交巡捕解入捕房轉解工程局黄二尹研訊之下命將季押候查明復訊 
[英美等國租界公堂會訊案]  
　　美國商人法蘭科投本管總領事署控華人曹旦華借銀不還等情由美副領事白保羅君照會公廨前日午後讞員黄耀宿司馬飭役將曹及其子阿祥阿小傳到昨日倩襄讞委員孫耳三明府會同白君提訊法蘭科延律師侯魯公訴稱本年六月初一日由阿祥阿小借去銀一各七百兩合洋銀二千三百元言明照莊欵起息將來如不歸楚或以地作價抵償不料延至目今置之不理阿祥阿小同供所借之欵小的等止用二百元尚餘二千一百元交與父親收去父親有兩地一係一畝九分有奇一係四畝有奇俟售出方可歸還俟律師稱如將此地永遠租與洋商亦當找價但前曾言過四畝有奇之地每畝價銀七百兩旦華聞之卽稱此地按照市價每畝應值洋銀二千元如欲將地抵還請大老爺傳到王步蟾丁竹山尚有前在匯芳烟館今病亡之孟永福等人均與此事牽涉訊明府商之白君以此案糾葛頗多著暫交人保出限兩月内速與原告自行清理如延提究不貸 
[英美等國租界公廨晚堂瑣案]  
　　朱桂生之妻楊氏被曹德忠姦佔報由包探徐榮珊拘解至案讞員黄耀宿司馬訊取供詞飭將朱及因案牽涉之陳榮生李王氏管押前晚提到曹及楊氏及媒人王某之孫王月橋楊氏之弟楊林生升堂覆訊曹供小的係寳山縣大塲人向在新閘某米行傭工八年前憑徐毛毛王桂和執柯娶楊氏爲妻曾送茶禮洋銀三十八元今兩媒皆已物故然婚帖具在求卽訊供楊氏供小婦人年三十歲光緒二十三年十月由父母嫁曹爲妻連生二孩均已殤亡司馬謂汝與朱有何瓜葛楊氏供髻年時母親曾有許配桂生爲婦之說後因六禮未行以致不果朱供小的年二十有六住寳山縣大塲鎭周家宅楊氏確係小的之妻完姻一載卽私逃來滬被曹姦佔去年九月某日尋獲回家越宿卽遁在由小的胞兄控縣存案尚求明鑒李王氏供小婦人與朱有葭莩親朱曾向小婦人泣訴妻子被人姦佔并囑爲尋覓陳供小的與朱同業以故帮同尋訪司馬謂李陳曰爾等旣事不干已何苦爲他人之事匍匐公堂兩人俱求恩釋司馬准予交人保出朱押候再訊曹等諭令覆訊時投質○德商泰來克控倪桂華倪榮華租地悔議等情前晚司馬將桂華提案研訊供前取之銀五百兩都已用罄刻下實屬無法榮華供此事小的實在兩難蓋以田單現已出抵銀欵爲數甚鉅司馬著將榮華交人保出桂華還押俟覆訊核奪○沈周氏沈薛氏投上海縣署控陳三三串通地保揑單騙銀等情縣主汪瑤庭大令查得陳居英租界因於前日移文公廨司馬飭差獲案略加研訊卽移送上海縣署請大令歸案訊懲 
[英美等國租界公堂瑣案]  
　　濟良所女董包意貞氏帶同雛妓張桂卿投案禀稱前日此妓奔至所中哀懇求收留爲此帶案請核襄讞委員孫耳三明府會同美副領事白保羅君研訊之下桂卿供稱奴年一十有六揚州府屬某邑人被人拐帶來滬鬻入法租界蘭芳里某鴇所開花烟館自顧良家女子不願作此賣笑生涯是以投所陳情尚求超豁明府允之仍交包氏領去○奥商林舍蓮處經理人西里華控華商德泰安靛青行執事人麥少農侵吞各户欠欵等情昨日明府飭包探何阿春將麥解訊隨著押候過堂核奪○日前繅絲女郎沈愛雲被同廠女工張阿秀張素雲兇毆偕其母沈談氏投訴捕房抈頭騐得愛雲果渾身青紫傷痕顯然遂派包探王阿巧將阿秀素雲傳案請究嗣以抗傳不到禀請往提牌及持牌往又被阿秀之父張煥煥將牌撕毁邀同流氓與王探爲難王探因將煥煥阿秀素雲一併拘獲解案愛雲供稱儂年甫十歲在同恊祥繅絲廠工作屢被阿秀素雲欺辱叩乞讯懲阿秀供奴祗擊伊一下素雲稱因見愛雲哭泣向之安慰並未行兇明府判責阿秀手心二十下素雲斥釋煥煥笞責一百板○三百三十六號華捕解周德雨周招弟至案禀稱招弟在某繅絲廠工作前日將沸水燙傷某姓女經女訴知管機人薄罰了事洎工畢出廠招弟與女爲難互相扭結適拔維晏繅絲廠女工徐阿四王馬氏行經是處驀遭波及失去首飾以致首如飛蓬旣而招弟之父德雨聞聲到來相助爲虐爲特一併拘案求訊明府將德雨申斥一番釋之使出諭令嗣後不得多事○一百八十八號華捕解丁錦桂至案 
 
 

Page 10

 
 
禀稱此人在四川路當街堆積洋布有礙行人爲此拘獲請辦明府判罰洋銀兩元 
[法租界捕房紀事]  
　　前者小車夫蔣金香應某甲之雇裝運　李至某處交缷中道失去竹籃内所儲衣服等物被甲扭送捕房解奉讞員陳楚生大令訊供押候昨日命提復訊蔣供小的停車巷口有自稱出店之某甲將籃携去實不知其冐取大令著押候查明復核○小工王少卿行竊招商局棧房胡椒一包被巡丁查獲送案大令訊究之下王認竊不諱因著笞責一百板○吳阿香行竊某姓家衣服被包探緝獲解奉大令訊供著押捕房二十日期滿責釋○劉阿元行竊某姓所携鋪蓋被包探拿獲送案大令著枷號七日期滿責釋○鳳凰臺茶肆演花鼓戲之鄔長根奸佔鄭某之妻持刃行兇將鄭逐出鄭遂投報捕房捕頭將鄔及傭婦張龔氏拘案大令訊供押候昨日復訊張龔氏不肯實供大令著掌頰五十下始稱主婦與鄔私識已久小婦人不敢多言大令著將鄔重責一百板供稱小的確認與林氏私識現在避匿寗波求准交人保出尋交大令著押候趕緊交出林氏延干嚴比○馬夫沈松林駕車不愼撞仆老嫗何應氏經捕頭騐明送醫院醫治沈押候氏傷愈後再核昨日氏子何小元訴稱現有人調處償還傷費計洋銀數十元母親所傷無甚緊要求准銷案大令著過堂復核 
[美租界捕房紀事]  
　　前日之夜沈夢生被賊竊去衣服因於昨晨投報捕房請爲查緝捕頭允之○昨日午前僑居篷路某號門牌屋内之馬順生與同居周李氏口角互毆五百二十四號巡捕見之一併拘入捕房氏訴稱當被馬毆擊時遺失金戒指一枚捕頭著自投公堂具控○前晚馬夫沈長法駕車至天潼路漫不經心致將甬婦陳曹氏撞倒碾傷頭顱經其子陳某將沈扭住送入捕房捕頭見氏所傷尚無大碍令人扶送同仁醫院醫治沈從寛釋出○前晚偷兒王德生湯阿榮不知在何處竊得衣服携至西華德路適爲某號巡捕所見連贜帶入捕房捕頭令押候轉解公堂禀請讞員黄耀宿司馬懲辦 
[德爲福基]  
　　昨承徐來復善士交到樂助施粥洋一百元滎陽蓮記求身子平安助白米十石洋三元四角承德堂何洋四十元李柏葆助棉襖褲五十套與時堂棉衣棉褲五十套王葆康求自病速愈助施棺洋二百元馮國勳求合家平安助施棺洋五十元趙福疇助施粥施棺合洋七十五元善欵紛來莫名感佩貧民待救得沾覆庇之仁眞宰有靈定獲康疆之慶吉人爲善惟日孳孳乞附報端藉彰盛德[  上海六馬路仁濟善堂董事嚴信厚楊廷杲陳作霖朱佩珍焦發昱施則敬張韋承謹啓]  
[金陵官報]  
　　冬月初一日候補道許炳榛禀知護送學生赴日本兼考查各埠商務回通判王景祺禀知赴蕪湖採運積榖通州海門墾務知縣袁世猷到李寳田禀知到軍械所鑰庫差通判吳用威補缺後以直隸州用主簿馬康貴補缺後以縣丞用均謝淮徐海賑捐案内保奬蕪湖遊擊帳玉山到初二日會辦上海機器方碩輔禀知隨欽憲赴灣沚萍　勘新廠地基知縣徐全慶禀知奉學務處司道委辦文案知縣桂　慶補缺後以直隸州用縣丞吳裕昆補缺後以知縣用均叩謝淮徐海賑捐案保奬知縣沈兆褆禀知前署甘泉縣任内交代算結清楚初三日府經　成采叩謝賑捐案内蒙保補缺後以知縣用知府黄霽禀知赴漢滬稽查江匪知縣施煃赴蘇差委濮文波赴京口警察　知府韓汝元叩謝淮徐海賑捐案内保奬補缺後以道員用同知張文灝由蘇來分甯差委護軍後旂候選同知許葆英禀知到差知縣劉廷舉奉委送師範學堂敎員赴日本留學辭初四日前吏部主事勞乃宣知縣洪壽彭劉廣鏜均謝委轅下文案差王炘謝委轅下收發文件差蘇藩牌示署崑山縣俞錫疇禀請改委遺缺查有候補知縣寳頤酌委署理又荆溪縣閆嘉祥病故遺缺查有曾任實缺候補知縣顧元亭又嘉定縣章鴻森告病遺缺查有遇缺先補用知縣熊育銳均堪以請補初五日金陵船廠沈禀知赴廠同知白鶴年辭赴通州丈量蘆洲知縣李國琮禀知分甯差委初六日通判熊支祺奉飭派甯差委知縣余家瑞禀知分甯差委縣丞景崧叩謝奉委轅下文案差漢廣輪船楊景唐禀知奉派赴揚恭迎大帥官眷初七日知縣倪漢耿禀知分甯委差藍鏞辭赴安阜中正塲丈量廬洲 
 
 
 

Page 11

 
 
   
 
 

Page 12

 
 
實在情形可否仰懇天恩俯准伊犂西伯營領隊大臣色普西賢開缺以原品休致之處出自高厚鴻慈所有領隊大臣呈請告休據情代奏緣由理合恭摺具陳伏乞皇太后皇上聖鑒訓示謹奏奉硃批另有旨欽此 
[軍臺都綂奎等奏爲在台各廢員蒙恩减免年限先期呈繳台費摺廿七日]  
　　奴才奎順奴才魁福跪奏爲在台各廢員蒙恩减免年限先期呈繳台費恭摺具陳仰祈聖鑒事竊於光緒三十年九月初三日准兵部咨稱據軍台廢員潘瀛遣抱呈稱潘瀛係安徽六安直隸州人前廣東南澳鎭總兵緣事革職發往軍台効力贖罪於光緒三十年正月初八日指派第十一台當差照例每月應交台費銀三十三兩恭逢恩詔經兵部查辦奏請欽奉諭旨潘瀛著加恩减免二年仍應完繳一年台費庫平銀三百九十六兩現已在京如數撥齊並取具同鄉官印結遣抱赴部完繳等情具呈到部查例載軍台廢員三年期滿應繳台費全數繳完者由軍台都綂鈔錄該廢員獲罪原案繕寫漢字清單具奏請旨等語今廢員潘瀛在台効力當差業經减免二年其應繳一年台費庫平銀三百九十六兩自應就台呈繳由軍台都綂照例辦理嗣在台各廢員應交台費均令按照定章就台呈繳隨時咨部查核除將原呈批還咨行轉飭在台各廢員一體遵照並知照户部等因咨行前來兹據該廢員潘瀛遵照部批就近呈繳一年台費銀三百九十六兩禀請核辦業經奴才等按照兵部來咨如數兌收再行解部又據管站部員舒志詳稱廢員吳炳金係江西撫州府臨川縣人前花翎鹽運使銜候選道緣事革職發往軍吉効力續罪指派第十四台當差於光緒二十八年八月二十六日到台之日起扣至三十一年八月二十六日三年期滿又廢員王士駿係浙江台州府黄巖縣人前福建仙游縣知縣緣事革職發往軍台効力續罪指派第四台當差於光緒三十年二月初十日到台之日起扣至三十三年二月初十日三年期滿又廢員賈元桂係直隸河間府交河縣人前花翎同知銜候選知縣緣事革職發往軍台効力續罪指派第十二台當差於光緒二十九年五月二十九日到台之日起扣至三十二年五月二十九日三年期滿於三十年四月間恭逢恩詔吳炳鑫王士駿加恩减免二年賈元桂减免一年届期卽行釋回該廢員吳炳鑫應繳一年連閏台費庫平銀四百三十九兩王士駿應繳一年台費庫平銀三百九十六兩賈元桂應繳二年連閏台費庫平銀八百二十五兩均據各該廢員禀稱已赴户部如數完繳等情詳報前來奴才等查該廢員吳炳鑫在台効力已及一年蒙恩减免二年核與三年期滿之例相符旣已如數交完自應照例請旨釋回至潘瀛王士駿賈元桂等三員亦皆蒙恩分别减免年限核計均將先後期滿旣各據禀稱竭力措辦先期呈繳台費可否仰懇天恩届期准予釋回謹備錄各該廢員緣事案由恭呈御覽除分咨户兵二部查核外所有在台各廢員呈繳台費各緣由理合恭摺具陳伏乞皇太后皇上聖鑒訓示謹奏奉硃批該部議奏欽此 
[綏遠城將軍貽等奏爲敎習年滿擬請議叙改題爲奏摺廿七日]  
　　奴才貽榖奴才文瑞跪奏爲敎習年滿擬請議叙改題爲奏恭摺仰祈聖鑒事竊查乾隆五十年九月間經前任將軍吉福等具奏因本城考取筆帖式及繕寫文移乏人擬請設立滿漢官學考取繙譯敎習選擇八旗敏捷大丁三十名令其敎讀清文漢書習學繙譯俟三年期滿如果勤愼敎導有成卽將該敎習保　題議叙等因經軍機大臣議覆奏蒙允准歴經遵辦在案兹查考取第十九名敎習柏英第二十名敎習魁慶自光緒二十七年九月初七日入學敎讀之日起連閏扣至三十年七月初九日止三年期滿該敎習柏英魁慶平素勤愼敎導有方自應援案保奏請旨敕部議叙理合恭摺具奏伏乞皇太后皇上聖鑒訓示遵行謹奏奉硃批該部知道欽此 
[署理漕運總督恩奏爲謹將淮揚等屬額徵光緒二十八年分湖河灘租正耗銀兩完欠數目摺廿七日]  
　　頭品頂戴署理漕運總督江蘇巡撫奴才恩壽跪奏爲謹將淮揚等屬額徵光緒二十八年分湖河灘租正耗銀兩完欠數目恭摺具陳仰祈聖鑒事竊查接管卷内據江寗布政使黄建笎詳稱淮揚徐海四府州屬額徵灘租量子遷擢惟该員現兼營務摺奉印務各項差使辦事多年一切情形悉臻諳練正資刘力未便遽易生手且伊犂地處西陲距京窵遠往返經年凡於整頓旗務訓練士卒尤屬臂助乏人合無仰懇天恩俯准將該協領暫緩送部引見仍以副都綂記名遇有伊犂各營應升缺出開列在前破格擢用之處出自鴻施除將履歴咨部查核外理合附片陳請伏乞聖鑒訓示謹奏奉硃批著照所請兵部知道欽此 
[直隸總督袁奏爲揀員請補直隸州知州要缺以資治理摺廿七日]  
　　太子少保北洋大臣直隸總督臣袁世凱跪奏爲揀員請補直隸州知州要缺以資治理恭摺仰祈聖鑒事竊查遵化州知州陳以培因挪用公欵開缺查追應以光緒三十年四月二十四接到部文之日作爲開缺日期歸四月分截缺所遺遵化直隸州知州員缺係衝繁　要缺例應在外揀補查定例道府同知直隸州知州通判知州如係奉旨命往或督撫題明留於該省候補者無論應題應調應選之缺均准酌量補用先儘科甲出身人員請補至題調要缺道府同知直隸州知州通判酌量以候補人員請補時該省如有截取記名分發人員應先儘酌量請補如果實係人地不宜始准聲叙以各項候補人員請補等語今遵化直隸州知州一缺現在雖有截取記名分發正途出身人員人地不甚相宜未便遷就兹據藩司楊士驤臬司寳棻查有科甲出身在任卽補直隸州知州宣化縣知縣齊耀琳堪以請補會詳請奏前來臣查齊耀琳年四十三歲係吉林　通州進士由翰林院庶吉士散館引見奉上諭以知縣卽用簽掣直隸曲周縣知縣光緒二十五年十月二十日到任二十八年迭經臣並順天學政臣陸寳忠奏保人才先後奉旨交軍機處存記欽此二十九年調補今職因曲周縣任内獲盜奏保送部引見並請加恩破格擢用九月二十二日奉旨以直隸州知州在任卽補委署遵化直隸州知州於三十年三月初三日到任該員品端操潔卓著政聲現署是缺措置裕如以之請補遵化直隸州知州要缺實堪勝任與例亦屬相符合無仰懇天恩俯念員缺緊要准以在任卽 
 
 

Page 13

 
 
補直隸州知州宣化縣知縣齊耀琳補授遵化直隸州知州要缺實於地方有裨如蒙俞允該員銜缺相當毋庸送部引見除將該員履歴清册咨部外理合恭摺具陳伏乞皇太后皇上聖鑒訓示再所遺宣化縣知縣要缺容俟接到准補部覆核明開缺日期再行照例揀補謹奏奉硃批吏部議奏欽此 
[直隸總督袁奏爲揀員調補要缺知縣以資治理摺廿八日]  
　　太子少保北洋大臣直隸總督臣袁世凱跪奏爲揀員調補要缺知縣以資治理恭摺仰祈聖鑒事竊查王定縣戴作楫經臣奏叅開缺另補應以光緖三十年六月初七接到部文之日作爲開缺日期歸六月分截缺所遺正定縣知縣員缺地居衝要政務紛繁係衝繁難三字兼河要缺例應在外揀選調補兹據藩司楊士驤臬司寳棻查有臨城縣知縣孟廣瀚堪以調補會詳請奏前來臣查孟廣瀚年五十七歲河南商邱縣人由廪生中式同治丁卯科舉人光緒已丑科大挑一等引見奉旨以知縣用簽分直隸領照到省二十七年奏補臨城縣知縣二十八年八月二十六日到任試署一年期滿業經奏請實授復遵例捐免歴俸經部核准發給執照查該員卓著循聲體用兼備以之調補正定縣知縣兼河要缺實堪勝任與例亦屬相符合無仰懇天恩俯念員缺緊要准以臨城縣知縣孟廣瀚調補正定縣知縣實於吏治有裨如蒙俞允該員銜缺相當毋庸送部引見該員係屬初调任内並無審案緝盜徵解錢糧已起降調革職叅限處分亦無叅罰案件且題調要缺任内一切因公處分例免核計除將該員履歴清册咨部外理合恭摺具陳伏乞皇太后皇上聖鑒訓示再所遺臨城縣知縣選缺直隸現有應補人員應請留歸外補謹奏奉硃批吏部議奏欽此 
[直隸總督袁奏爲調補津海關道梁敦彥現已到津應卽飭赴新任片廿八日]  
　　袁世凱片再調補津海關道梁敦彥現已到津應卽飭赴新任其護理津海關道天津府知府凌福彭亦應飭回本任各專責成而重職守除咨部並飭遵外理合附片陳明伏乞聖鑒謹奏奉硃批吏部知道欽此 
[直隸總督袁奏爲懇恩俯准照章給奬以昭激勸片廿八日]  
　　袁世凱片再南宮縣知縣陳懷忠因該縣學堂經費難籌勸諭紳富量力捐助兹據都司銜韓文炳捐建蒙養學堂兩所並創辦師範館獨捐常年經費共值銀三千六百五十兩又監生趙鳳翔捐銀三千三百二十兩禀由該縣詳請奏奬前來臣查光緒二十八年間曾經山西巡撫奏准將捐學堂經費者奬給銜封貢監翎枝在案今韓文炳等家僅中資慨捐鉅欵洵屬急公好義有裨學務所捐銀數酌照振捐章程韓文炳應奬給花翎副將銜加三級並從一品封典趙鳳翔應奬給副將銜加三級並從一品封典核計銀數有盈無絀合無仰懇天恩俯准照章給奬以昭激勸理合附片具陳伏乞聖鑒訓示謹奏奉硃批著照所請該部知道欽此 
[暫署兩江總督端等奏爲遵照部議將江海關道庫欵分别存息藉充公用摺廿八日]  
　　頭品頂戴暫署兩江總督調署江蘇巡撫湖北巡撫奴才端方護理江蘇巡撫江蘇布政使奴才效曾跪奏爲遵照部議將江海關道庫欵分别存息藉充公用恭摺會陳仰祈聖鑒事竊查接管卷内准商部咨稱奏請將江海關道收欵變通生息一摺奉旨著照兩江總督江蘇巡撫督飭江海關道照數撥解商部欽此抄錄原奏行令遵辦等因當經　督臣魏光燾轉行去後嗣據江海關道袁樹勛禀稱江海關所收常洋兩稅及藥釐船鈔等項月有待撥之欵時收時放存數無定其各省所解新增賠欵及各項洋債雖間有先期解存而逾期始行解到及延欠未解請部飭催者亦復不少原奏謂關稅項下有常年存欵二百萬賠欵項下有逐月存欵六百萬蓋係約略估算不能執爲定數且賠欵洋債皆關要需一經到期卽須提付若盡行存放設或提繳不能應時貽誤匪細必須酌留數成實存在庫以備緩急現經傳集錢業各商公同籌議僉謂上海銀息向有早晚兩市皆在錢行公定其日息大都以每百兩二三釐爲多縱有時貨物暢銷現銀短絀利息因之驟漲然亦係偶然之事邇來輪電交馳消息便捷銀利稍昻則輦金立至此外常存之欵則視存期久暫爲衡關稅洋欵爲數旣鉅又皆暫而不常部定行息各數較之市面銀折懸殊領欵愈鉅賠息愈多勢難遵辦經該關道再三勸諭允凡發放之欵視其生意之大小聽其酌量領存不爲强抑一切收支存放由道編立印簿逐日登記另派熟諳商情之員並酌用司事常川駐署專心經理其與各莊號往來概照商市通例全憑經摺以爲根據每届三個月將關稅及賠欵還欵按照部奏各分收數息數開具細册造報一次各錢商初猶疑慮繼見所定辦法與平時商家往來無異始允將三月分以前關庫所存庫銀二百七十萬兩分作三月初一十五四月初一三期具領以後各省解到洋欵隨時發放酌照英商匯豐日本正金兩銀行存放辦法以日期之久暫定利息之多寡而略有加增凡發存一年收繳者六釐行息存六個月者五釐行息存三個月以至兩個月一個月者皆四釐行息均按長年計算收欵之時於四日前預先知照卽於知照之日停息其發存不及一月者卽照銀市折息辦法隨市情逐日核計又改關設有源通豐裕銀號係專管經收進出口稅項並無别項生理所收稅欵隨收隨撥存數無多向於月底結算以收抵放有餘再行提存内庫今旣變通生息擬令仍照向章每月底算明結存若干卽以下月朔爲起息之期亦按存期久暫分别計息與各錢莊一律辦理惟至少以三個月爲期其發存長年之欵到期時或轉或還須先兩個月知照以示體恤分擬章程呈送核辦所有該關道衙門造册應需薪工紙張等項經費卽照商部原奏准其由息欵内提出百分之五作爲津貼俾資辦公仍嚴飭經手司事人等不得私向商家需索絲毫使費以杜流弊並據該關道另禀自三月初一日開辦起遵照部覆以三成存庫其餘七成均已發莊儘數具領生息截至五月初一日止各莊號共領存關稅洋庫平銀四百三十萬餘兩各等情禀經咨准商部核復照辦在案前署督臣未及核辦留交前來奴才覆核無異所有江海關道庫欵變通生息緣由理合恭摺會陳伏乞皇太后皇上聖鑒勅部查照立案謹奏奉硃批商部知道欽此 
 
 

Page 14

 
 
[江蘇巡撫端奏爲揀員請補沿海要缺知縣摺廿九日]  
　　頭品頂戴暫署兩江總督調署江蘇巡撫湖北巡撫奴才端方護理江蘇巡撫江蘇布政使奴才效曾跪奏爲揀員請補沿海要缺知縣恭摺仰祈聖鑒事竊江蘇上海縣知縣汪懋琨調補吳縣知縣遺缺係衝繁疲難要缺例應在外揀選調補該縣濱臨江海商賈雲集五方雜處人烟稠密稽查彈壓均關緊要又爲各國通商第一口岸華洋交涉事務殷繁非精明强幹熟悉情形之員斷難勝任奴才等於通省現任知縣及進士卽用各項候補人員内逐加遴選非現居要缺卽人地未宜一時實無堪補之員惟查有奏調回省補用知縣王念祖年五十五歲安徽太湖縣舉人光緒六年庚辰科大挑二等奉旨以敎職用欽此九年癸未科會試中式貢士殿試二甲朝考二等奉旨改翰林院庶吉士欽此旋丁憂服滿起復十六年三月回京供職四月散館奉旨以知縣卽用欽此六月籖掣廣西興業縣知縣先因親老呈請改近九月改選江蘇金匱縣知縣十七年七月到任二十三年調補長洲縣知縣經部覆准二十四年開缺回籍修墓旋丁母憂現已服滿並修墓事竣經奴才端方以江蘇省梟匪充斥庶務待理需員任使該員王念祖辦事認眞本係江蘇實缺人員電調回省於三十年七月十一日奏請委用奉硃批吏部知道欽此覆查該員篤實精明有爲有守曾任金匱長洲等縣措置裕如民情愛戴以之請補上海縣要缺洵堪勝任雖該員係由修墓開缺向須坐補原缺上海缺出在先該員奉旨留蘇委用在後與例稍有未符然此俱指尋常員缺以杜規避取巧而設該員係奴才端方電調來蘇奏明留省委用並非該員自行捐指到省情事迥然不同案查光緒二十八年正月十七日欽奉上諭著該督撫等接見僚屬覘其才識查核品行量加委任不必盡拘資格等因欽此該縣爲各國領事衙署洋行敎堂麕集之所交涉事件無時蔑有因應苟有未宜動輙有關大局且近來各項會匪往往藏匿租界全賴洞悉洋情之員與各領事妥商緝究方足以除陰患而靖地方治理之難十倍曩昔該員才具操守確有可信且係正途曾任實缺於上海情形及一切交涉事件尤稱練習人地實在相宜與其拘泥成例貽誤將來何如恪秉宸謨量加委任由奴才效曾在布政使任内會同署按察使朱之榛詳請具奏前來經往返函商意見相同合無仰懇天恩俯念員缺緊要量予變通准以該員王念祖補授上海縣要缺知縣實於地方大有裨益如蒙俞允該員係正途曾任實缺知縣請補知縣銜缺相當毋庸送部引見亦毋須查造叅罰謹合詞恭摺具陳伏乞皇太后皇上聖鑒訓示謹奏奉硃批吏部議奏欽此 
[江蘇布政使效奏爲蘇州關第一百六十三結期内徵收稅鈔並開支數目繕具清單摺廿九日]  
　　護理江蘇巡撫江蘇布政使奴才效曾跪奏爲蘇州關第一百六十三結期内徵收稅鈔並開支數目繕具清單恭摺具奏仰祈聖鑒事竊照蘇州開埠通商設立稅關業將徵收稅鈔截止一百六十二結恭摺會奏在案兹據蘇州關道陸鍾琦詳稱自光緒二十七年二月十三日起至五月十五日止第一百六十三結期滿共徵洋商船隻進口正稅銀一百八十六兩零洋商出口正稅銀五百四十八兩零洋商復進口半稅除存票抵完外實徵銀二百四十七兩零洋商船鈔銀五兩零華商船隻進口正稅除存票抵完外實徵銀一千四百六十六兩零華商出口正稅銀七千八百八十九兩零華商復進口半稅除存票抵完外實徵銀一千四百一兩零華商洋貨入内地子口半稅銀五兩零華商船鈔銀六兩零共徵收各項稅鈔銀一萬一千七百五十八兩零除支銷傾鎔火耗並撥補蘇滬釐金抵還洋款不敷餉銀外務部三成船鈔總稅務司七成船鈔蘇州關額支經費等欵外連同上結共實存銀一萬八千三十三兩零係應備還蘇州從前開埠通商建關原借蘇糧道庫之項並備解撥補蘇滬釐金等欵理合分造清册詳請奏咨等情到前署撫臣端方適值交缷未及核辦移交前來奴才覆核無異除將送部原册分咨外務部户部查照外理合會同暫署通商大臣兩江總督臣端方核繕清單恭摺具奏伏乞皇太后皇上聖鑒謹奏奉硃批該部知道單併發欽此 
[暫護江蘇巡撫效奏爲蘇州關第一百六十三結内徵收洋藥稅釐銀兩並開支數目繕具清單摺廿九日]  
　　暫護江蘇巡撫江蘇布政使奴才效曾跪奏爲蘇州關第一百六十三結内徵收洋藥稅釐銀兩並開支數目繕具清單恭摺仰祈聖鑒事竊照蘇州關徵收洋藥稅釐數目業經造報至一百六十二結止恭摺會奏在案兹據蘇州關道陸鍾琦詳稱自光緒二十七年二月十五日起至五月十五日止第一百六十三結期滿徵收華商洋藥正稅銀一百四十四兩釐捐銀三百八十四兩除分别支解外連同上結共實存銀二千一百三十八兩零亦應備還蘇州開埠通商建關原借蘇糧道庫之項並備解撥補蘇滬釐金等欵開具册摺詳請奏咨等情到前署撫臣端方適值交缷未及核辦移交前來奴才覆核無異除將該關册摺分咨外務部户部查核外理合會同暫署通商大臣兩江總督臣端方核繕清單恭摺具陳伏乞皇太后皇上聖鑒謹奏奉硃批該部知道單併發欽此 
[暫護江蘇巡撫效奏爲隨奏請銷各年續完蘆課錢糧遵章改題爲奏摺廿九日]  
　　暫護江蘇巡撫江蘇布政使奴才效曾跪奏爲隨奏請銷各年續完蘆課錢糧遵章改題爲奏恭摺仰祈聖鑒事竊奴才前在蘇州藩司任内具詳蘇州等屬蘆課正耗未完銀兩奏後如有續完向於該年隨奏册内分别登列造報至光緒二十八年壓徵二十七年分止在案兹届查辦二十九年壓徵二十八年蘆課奏銷案内應徵二十八年奏後各年未完銀兩除光緒六年起至三十年分止民欠歉熟蘆課正耗銀兩業奉恩旨豁免毋庸再入隨奏又十四年起至二十八年上秋歉緩徵銀兩已於二十九年查辦蠲减案内詳奉奏准緩至三十年秋後帶徵外所有十四年起至二十八年分止民欠熟田未完銀兩從二十九年奏銷後六月起截至三十年五月底止計有續完光緒二十八年壓徵二十七年蘆課正銀九百八十六兩零耗羡銀六十九兩零其餘未完十四年起至二十八年分止民欠歉熟蘆課銀兩現仍督飭各屬實力催輸隨徵隨解歸於下屈隨奏册内造報相應查明經徵接徵各官職名開造各年隨奏完欠册詳請具奏前來奴才覆核無異除抄奏同送到册清咨移户部科查照外理合遵照新章改題爲奏 
 
