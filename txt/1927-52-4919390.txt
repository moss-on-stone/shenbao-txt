# 1927 - 52 - 4919390

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[推測（冷）]  
　　世事不能預知况當變化最劇之今日乃欲以未來之事而加推測是蓋弊多而利少也推測而生疑慮疑慮而起恐慌禍害未至而自生紛擾其害一也一人由推測而生之妄想傳之於人一若誠有其事遂生謠惑其害二也又或因推測而疑人惡意因成嫌隙遂至互相防範而至仇怨其害三也又或事非眞相因推測而誤入歧途一旦眞相旣明適成相反卒至失敗而無從挽救其害四也 
　　是故推测至無益者也人人守其常度精密審察其現狀至當之行爲也獨奈何好弄聰明之徒欲於未來之事妄加想象以爲料事之神此無事之所以多自擾多 
本館要電 
[潯案協定内容公布]  
　　阿馬利由漢來滬 
　　漢口外交部公布收回潯英租界恊定内容援照漢英界恊定辦理從十月十五日起無條件交回國民政府由政府給費四萬元清償九江中英人民被刦擾時之損失（五日下午五鐘） 
　　漢口阿馬利二日晚乘大通輪赴滬即將返京（四日下午七鐘） 
[張學良赴衛輝視察]  
　　奉軍有越　中牟訊 
　　張治公向奉方接洽 
　　商震主張晋省保境 
　　北京張學良五日夜九點出京赴京漢線事前于珍有急電催促故張立刻起行 
　　北京王爲蔚部四日在黄河南岸爲奉軍砲擊稍後　奉軍一部抵三河尖與任應岐部對抗（六日下午八鐘） 
　　天津張學良五日晚專車赴衛輝聞張此次南下將指揮砲兵作戰掩護奉軍渡河中牟車站三日下午爲奉軍武旅佔領第六旅第二十三旅均向鄭州前進已越過中牟現在田家河與豫軍對抗靳軍二旅由中牟退古城（六日下午七鐘） 
　　天津張治公派代表赴衛輝謁韓麟春表示與奉合作討赤（六日下午七鐘） 
　　北京報載張治公派參謀長魏翔到新鄉向趙恩臻接洽合作（六日下午八鐘） 
　　天津吳佩孚近仍與奉張往還通電内容甚秘微聞吳仍表示本人始終與奉合作誓當剿滅叛軍（六日下午七鐘） 
　　北京褚玉璞四日電靳雲鶚駁其馬電 
　　北京五日晚張學良行後東北工兵司令部參謀長杜繼武三四軍團部軍需吕東葵副官倪世傑押運汽油四十箱銅元二百四十萬枚即跟車南下六日晨東北第十七軍軍械官李榮富復押步槍彈五十箱南下前線己開始積極動作 
　　北京韓麟春前請晉閻協作對豫山西出兵三萬閻據以商之商震商復協作固所願出兵則晋當軍事之餘正宜與民休息不宜出保境二字範圍等語閻深韙之（六日下午四鐘） 
　　開封直魯軍仍駐防韓莊以南豫省軍隊將集中中牟（五日上午九鐘） 
　　開封蘭封考城所駐奉方隊伍不日將開來省垣聞己派員覓駐紮地點駐省直魯軍陸續開赴中牟（五日上午九鐘） 
　　徐州直魯六軍三十五師退集豫東候令南調三軍入豫接防其一百三十六旅王邦傑團已開赴歸德（五日下午十二鐘） 
　　開封趙倜今午由徐專車抵汴商戸懸旗歡迎各界均赴站迎迓趙下車後入城住省銀行某方息趙不日就豫長職 
　　開封昨趙倜電某要人謂因皖北軍事緊張擬緩日來汴（五日上午九鐘） 
　　開封省署通告奉票每角照銅元八枚行使現各商戸仍停業（五日上午九鐘） 
 
三千二百袋運徐州（五日下午十鐘） 
[張宗昌將回駐蚌徐]  
　　褚玉璞抵寗晤孫張 
　　北京張宗昌因皖局嚴重决日内回駐蚌埠或徐州（六日下午四鐘） 
　　天津魯張令褚玉璞担任皖防褚日内將赴安慶（六日下午七鐘） 
　　徐州直褚三日晨七時專車由徐南下晤孫張商前方軍事（三日下午十一鐘） 
　　徐州徐浦間兵車擁擠貨車停開（五日） 
　　北京交通界消息一日褚玉璞由濟南下專車經吳村南驛間衛隊車上忽起火略有損失褚自乘係鋼車未波及又趙倜南下專車三日在泰安北出軌二輛幸皆給養物品未傷人（六日下午八鐘） 
　　徐州二月二十八晚高世讀由皖北上抵徐小住高眷赴津（三日下午十一鐘） 
[常之英佈防太湖沿岸]  
　　吳江平望間黨軍作防禦工程 
　　無錫常之英今晨（六日）四時三十五分由蘇回錫在蘇時曾與上官雲相會晤並奉畢庶澄令無錫常州及太湖沿岸防務由常擔任並令增調兵力下午專車赴寗謁張宗昌决調駐寗九十二團及砲兵團即晚開錫候令布防常定七日回無錫（六日下午十二鐘） 
　　蘇州直魯軍一百零七旅旅長常之英今日（六日）上午三時三十五分由蘇專車赴錫（六日下午二鐘） 
　　無錫常之英今晨（六日）五時抵錫旋乘原車於下午一時四十三分赴寗（六日） 
　　無錫無錫僅常部九十一團分駐望亭惠泉山一帶地方安靜如常（六日下午十二鐘） 
　　松江聯軍第十三師五十一團全團兵士今日上午九時十分開拔赴滬（六日） 
　　蘇州黨軍在吳江與平望間作防禦工作（六日下午九鐘） 
　　蘇州聞黨軍現側重宜長故蘇與平望間較己和緩人心亦安靖（六日下午九鐘） 
　　蘇州湘城鎭五日上午九時到潰兵百餘名搶刦一空詳情未悉（六日下午九鐘） 
　　蘇州直魯軍第五軍事長王棟有來蘇說 
　　蘇州紅十字蘇分會組織救護三隊待發（六日下午九鐘） 
　　蘇州政界息蘇知事將更委姚姓總商會電寗請弗更動（六日下午九鐘） 
　　蘇州直魯聯軍第八軍第一團兵士兩營下午三時乘車抵蘇駐紮胥門外爕昌公司（六日下午九鐘） 
　　徐州魯軍械處長李奎武四日運槍彈一列車過徐送寗（五日下午十二鐘） 
　　徐州二十三師騎兵團長王殿忠五日率全團開赴浦口（五日下午十二鐘） 
[畢庶澄昨一度赴松]  
　　視察石湖蕩後又回滬 
　　松江畢庶澄吳光新今晨（六日）十時由滬乘專車來松往各要隘視察旋於下午六時二十五分離松返滬（六日下午八鐘） 
　　松江畢庶澄六日午至石湖蕩視察旋回松江至各收容所慰問難民捐助銀米即晚回滬（六日下午八鐘） 
　　南京直魯軍第八軍海防隊第一團王文太部五日晚六時零七分開往上海（六日） 
　　青島第八軍馬衛隊黄祖堯部密探隊張鴻陸部原定海道南下昨己改乘火車西上總部八大處人員昨亦改乘商輪聯興號南下（六日上午十一鐘） 
　　青島渤海艦隊奉令中止南下留青待命（六日上午十一鐘） 
[聯軍紛紛北撤]  
　　盧香亭返寗報告 
　　南京盧香亭今日下午二時返寗（六日） 
　　南京聯軍第十師長鄭俊彥今日由寗乘寗滬二十號特别快車赴常（六日下午二鐘） 
　　常州鄭俊彥三時由鎭江抵常州盧香亭常之英過常赴寗（六日下午六鐘） 
　　揚州聯軍第七師馮紹閔全部調揚六日上午一時到第七砲團一團駐城外長生寺内（六日下午二鐘） 
　　松江聯軍第十三師劉士林部定今日（六日）開拔赴滬（六日下午二鐘） 
　　蘇州聯軍第十三旅旅長上官雲相今晨（六日）七時赴吳江視察晚七時回蘇 
　　蘇州駐蘇聯軍兵站今日下午移駐鎭江（六日下午九鐘） 
　　蘇州駐滬聯軍航空隊長顧榮昌今日下午由滬乘車抵此訪魯軍栗團長面商一切（六日下午九鐘） 
[晋閣派代表到漢]  
　　漢口閻錫山劉鎭華均派代表到漢請合作（五日下午五鐘） 
　　北京報載晋閻派趙丕廉爲駐漢代表前月己抵漢（　六日下午四鐘） 
　　漢口陜國民聯軍由馮玉祥于右任動員向潼關外進展（五日下午五鐘） 
 
 

Page 5

 
 
本館要電二 
[浙黨軍將領赴前綫]  
　　白赴嘉興周赴湖州　　 
　　曹萬順部運赴楓涇 
　　杭州白總指揮三日上午十一時專車赴嘉興·楓涇視察防線（三日下午七鐘） 
　　杭州周鳳歧部兩師已次第開吳興長興周一日赴湖指揮（三日下午七鐘） 
　　杭州劉峙部砲兵團機關槍隊三日上午專車運赴嘉興（三日下午七鐘） 
　　杭州第十七軍曹萬順部帶有大砲十餘尊即由城站裝車運赴楓涇防次 
　　杭州紅十字會救護隊業業己開赴長興 
　　杭州城站給養火車現開至楓涇爲止楓涇以上均由輸卒挑送（三日下午五鐘） 
　　杭州杭楓段鐵路電話及嘉湖長途電話現因前方作戰暫行借作軍用（三日） 
　　杭州第一第二第三各區水警巡船計一百數十艘均已調赴前線裝載士兵 
　　杭州前敵水警兵輪現己安設砲位預備在太湖水戰并編大批竹筏以便軍用（三日下午五鐘） 
[楊宇霆昨可抵京]  
　　天津楊宇霆專電五日晚由奉起程六日可抵京（六日下午七鐘） 
　　奉天敎導隊自改編衛隊旅後所用槍械昨由來員領去快槍二千枝機關槍二百枝迫擊砲二百尊（六日上午三鐘） 
　　奉天駐省之重砲營有即日開拔入關消息（六日上午三鐘） 
[民黨中央大會定今日開幕]  
　　漢口贛謝晋電告譚組庵·何香凝·蔣介石·柏烈武·李協和·丁惟汾·朱培德·陳公博各委員准六日由贛來鄂出席七日中央執行委員會大會（五日下午五鐘） 
[羅文幹辭稅務督辦]  
　　北京羅文幹函辭稅務督辦兼薪仍支法長原薪院復照准（六日下午四鐘） 
　　北京杜錫珪請辭海長之一原因爲對外部答復法使軍艦開砲牒文表示不滿 
　　北京張作霖曾因梁士詒在津之便托其挽勸孫寳琦昨梁己歸京據言孫意甚堅决（六日下午八鐘） 
[附稅保管會明日成立]  
　　北京附稅保管委員會定八日在松壽齋開成立會（六日下午八鐘） 
　　北京財部函財政整理會反對交部擬提出之最急債欵四千九百餘萬元一案 
[沈鴻英殘部繳械]  
　　古應芬赴贛晤蔣 
　　香港沈鴻英殘部千餘在賀縣富川先後被防軍民團擊潰繳械謝史東顏杲生兩旅降沈鴻英沈榮光逃無踪據黄紹雄電謂沈鴻英帶掌班娼妓數人自裝老班藉騙逃亡由江華方面竄去請飭湘贛軍警嚴緝（六日下午九鐘） 
　　香港總部派黄雲等九日赴桂點騐范石生兵　（六日下午九鐘） 
　　香港古應芬四日程啓赴贛晤蔣聞負有重大任務（六日下午九鐘） 
[外交要訊]  
　　北京五日下午日使訪張作霖長談 
　　北京五日蘇聯大使署書面抗議南京魯張部白俄兵强迫蘇聯商船運兵並拘留船員及行旅請速令釋放並負賠償損失責任等語（六日下午四鐘） 
　　北京政府對俄使抗議事擬電張宗昌查復（六日下午四鐘） 
　　北京四日蘇聯使署照會外部派包克哇利歐基爲駐粤總領事（六日下午四鐘） 
　　北京京學術團體五日開聯席會議反對瑞典遠征隊考查西北地質古物並禁以後外人隨意購買或竊掘我古物以期長保國粹（六日下午四鐘） 
本館專電 
　　北京褚玉璞四日電爲宿縣水災乞賑 
　　北京警廳訓令各區署見有服裝不整形似軍人或藏有軍械軍服須盤查或逮捕其有印刷品宣傳赤化聳人聽聞者並應搜禁以遏亂萌（六日下午八鐘） 
　　北京滬烟捐局擬徵輸出國外紙烟出廠捐事財部己咨請全國烟酒署立電停止 
　　北就稅務司擬將海關退職德人困苦救濟金再展期三年己呈由稅務處咨請財部核辦（六日下午八鐘） 
　　天津直政務廳長趙俊卿調任前敵總司令部總參議調大名道尹吳廷玉繼趙調津海道尹曹煒章繼吳以孫逸塵繼曹吳四日未刻來津定七日午就職（五日） 
　　天津直褚電財部飭道勝津行清理處將特三區市政存欵四十五萬元速撥還濟軍用（五日下午十鐘） 
　　奉天交涉署根據外交部代電通令各屬一律禁上上華人赴俄營商（六日上午三鐘） 
　　青島膠澳總辦趙琪由德國購到警犬三頭擬設警犬講演所見習發縱指揮 
　　漢口京漢路三四五六次票車現可由漢直達偃城南段管理局長李維國因事三日免職捕交衛戍司令部聽候查辦 
　　漢口鄂全省農民第一次代表大會四日開幕（五日下午五鐘） 
　　重慶重慶反英大同盟五日舉行全市游行示威定各界休業一日宣傳隊前三日出發（四日上午十二鐘） 
　　香港政治部再函報界廢除舊曆月日 
各社電訊 
[入豫奉軍將開始總攻說]  
　　張學良赴衛輝 
　　東方社六日北京電奉張電命入豫之于珍榮臻趙恩臻三軍長從七日起一齊開始總攻擊 
　　路透社六日北京電奉軍界稱洛陽司令張治公前未明示其態度今已宣佈决計扶助安國軍阻止馮玉祥軍隊入豫云 
　　國聞社六日北京電張學良昨晚携衛兵一營專車南下赴衛輝與韓麟春商議軍事奉對豫進行愈急聞河南岸尙有王爲蔚部扼守支（四日）經奉軍砲擊後已退張治公派參謀長魏翔赴新鄉謁于珍表示合作願任對陜軍事 
　　國聞社六日濟南電張宗昌委曲同豐爲十七軍長將校學員及入武生等均改編 
　　新魯社四日濟南電省政府以省銀行名義各十三家銀行借欵百萬月息一分四次歸還 
[阿馬利已離漢返京]  
　　潯案協定已解决 
　　路透社三日漢口電阿馬利昨晨赴京向英使藍溥生報告一切台志門仍留漢口辦理租界協定之詳則並代表公使與南政府外交當局陳友仁接洽外交事件在阿馬利動身以前九江租界事業已解决租界已交還中國當道而滋擾時英人所遭損失之賠償問題亦美滿解决 
[國民黨開執行委員會]  
　　路透社三日漢口電國民政府移至武後漢定三月七日開執行委員之第一次會議 
[羅文幹辭稅務督辦]  
　　路透社六日北京電繼蔡廷幹而任稅務處督辦之羅文幹現亦辭職但未辭去司法部長本職 
[英國本年度之飛行軍預算]  
　　共一千五百五十五萬鎊 
　　路透社五日倫敦電英國一九二七年飛行軍預算案共一千五百五十五萬鎊一九一六年减少四十五萬鎊共用三萬三千人較去年减少一千五百人中東飛行軍經費减去六十八萬鍗因駐於伊拉克之飛行軍已由八隊减爲五隊惟海軍飛行隊則增經費二十萬一千鎊計飛行軍共約凈增六隊飛行軍預算案附一說明書内述長距離飛行以期發展印度與遠東間天空航線之籌備情形謂用於長距離飛行之飛飛船一九二七年當可造成一九二八年可作大規模之飛行終可飛至澳洲口岸此項航線現正在測騐中預算案包括在新加坡設一駐機場與修理廠之經費在内 
[馬可尼無線電報公司將改組]  
　　路透社五日倫敦電馬可尼無線電報公司之董事報告主張積極改革内有全部改組另舉新董註銷一百六十二萬六千鎊資本及發行新股以恢復四百萬鎊額定資本諸條 
[日本各政黨最近態度]  
　　政友會開最高幹部會 
　　憲本兩黨將開議員懇親會 
　　東方社六日東京電政友會五日開最高幹部會之結果擬於七日之議員會發表對於憲本聯盟之態度 
　　電通社六日東京電政友會昨日在青山田中總裁邸開最高幹部會以當政局混亂之際應明示黨之態度决定發通牒於地方支部男中總裁訓示略謂近來政治雖有墮落傾向但政黨若能自省努力當能挽回大勢他黨取如何態度我黨不必過問祗努力於政黨向上濟美憲政議會言論亦當以公正態度以維持黨之面目云云 
　　東方社六日東京電屬於憲本兩黨之貴衆兩院議員定於八日舉行聯合懇親會 
　　電通社六日日東京電憲本聯盟因受一般指摘兩黨幹部至爲狼狽恊議結果决定八日晚在帝國旅社開憲本所屬貴衆議員懇親會若　床次兩總裁將各有演說又懇親會後將於適當時機再開兩派幹部懇親會恊議共同政務調查會事 
　　東方社六日東京電近日外間流言以川村竹治之脫黨爲機會本黨内有不慊於聯盟者數名亦將脫黨對於此種流言本黨顧問松田源治氏語人云此不過爲有所爲者之惡宣傳而已實則並無此事吾黨向來未嘗與别黨締結總括的聯盟攻守同盟實自此次爲始吾黨與政友會已以逐個之問題互相提携去冬之提携亦祗限於三問題現已依三黨首之會晤不信任案之撤回而終止因是吾黨仍復回至黨本來之政策本社故與吾黨在政策上有共通點且較接近之憲政會結聯盟並非對政友會失信義亦非缺政治之公明云云 
　　東方社六日東京電震災手形處理法案五日在上院交委員十五名審議贊否各半結局雖或能通過然當有相當之曲折 
[各國近事]  
　　路透社五日開浦鎭電據路易口岸消息瑪達加斯卡島之太瑪台夫地方有旋風過境約死五百人楷鐵那號與馬賽城號互相衝撞現皆擱淺 
　　路透社五日巴黎電據商界與航業界所接電訊泊於太瑪台夫港内之船多已沉没 
　　路透社五日倫敦電勞合公司接杜赤森號輪船無線電信瑪達加斯卡島受旋風損失不下一萬萬佛郎太場台夫鎭與港皆全完被毁 
　　路透社五日巴黎電烏魯圭飛行家波渠斯兄弟二人於二月二十日乘海上飛機一架由羅馬出發前往南美此後音訊杳然茲據阿格底爾消息該飛機已在西班牙屬西斐竹壁角東北六十哩處爲人尋覓機身破碎飛行家縱跡不明又據拉巴瑪斯消息土人報告波渠斯與同伴三人已被當地山民所捕云 
公電 
　　北京通電各省衙門均鑒大總統令國務院攝行陸軍總長張景惠呈科長蔡鍾珣因病懇請辭職應照准此令陸軍總長張景惠呈請任命張景弼爲科長應照准此令京支（四日）印 
　　下關來電各報館均鑒潘復來寗與孫張接洽討赤計畫結果園滿今晚回津外傳將任蘇省長非確鱬軍第六軍今日渡江進城約五千人後隊尙有續到徐軍長今晚到寗以東南飯店爲行轅新魯社隨營記者仲禮自寗發 
國外要聞 
[菲律賓通信（文初）]  
　　記一九二七年嘉年華會 
　　前二届嘉年華會予皆有通信紀其事此會雖近娛樂性質然有各省物產之陳列政府各機關若監獄出品海陸軍武器郵電通行法各處燈塔雛形皆可增進人民常識遠近來參觀者旣多地方商業亦賴以進步故年年繼續不厭其煩而且該會經理人爲欲一新觀者眼光對於會場構造年年改變形式如本年建築費爲彬銀九萬九千元佔地近一方里以木板爲基篾屏作壁　以紅黄綠三色（爲該會旗章）燦以數萬盞之電燈入夜光艶華麗直若置身繁華場中城開不夜也 
　　本届因政黨關係該會幾於流產原來該會總經理魯意士君年支辛俸一萬二千金且接近上議院長克松氏者近菲報有力記者頗不慊於克松氏遂并欲推倒該會其反對理由謂年年舉行未免勞民傷財本市議會議員亦提出抗議謂普通平民凡欲起蓋房屋須納建築稅該會爲公司屬於營業性質不納建築稅而會場中華屋雲連未免不公且跳舞場爲市政所禁該會大禮堂中有繼續十六夜之賣票跳舞未免有乖市政此二重難關經有力者出爲疏通爲作别項之解釋該會始重見於今年焉 
當選之菲律濱女士 
　　本來女皇初選之權在各日報複選之權在各股東今年打破（女皇）名稱變更選舉法先期請各省選舉美女一人號爲某省女士其選舉法由各省自訂選出後在該會開幕前一夜彙集大禮堂中由十五評判員取其中最美者一人錫以（菲律賓女士）ＭissPhilippine即爲該會皇冕繼承人一經此品題可得羣島中第一美人之資格故大家閨秀視此爲無上榮幸其父母亦以生此女子身能得此頭銜增光門第不少加冕之夜女士服本島服色惟多披一曳地之長裙先表演四百餘年前西國探險家麥哲倫發現菲律賓與酋長訂盟然後由一大僧正爲女士行加冕禮即欲表示在四百餘年前菲律賓猶是狉榛世界今則與文明都市同一步趨其進步殊堪自豪也 
　　爲欲謀華菲親善起見會中特劃定十七夜爲中國日即大禮堂中是夜由華僑管理并表演關於中國歷史上優美劇情適上海女班來此獻技遂演一齣特别（天女散花）亦大得外國士女讚許惟是夜曾揭示有優美或滑稽服飾經評判會列第一者得上奬原欲增進游觀者興趣乃有一對島著男女故意服我國勞働界極齷齪服裝男則辫尾長垂女則矯爲纏足故意在跳舞場中作不規之華語行不知所云之跳舞越夜女士加冕時又復如是華僑觀者大爲憤懣謂其有意侮辱分發傳單禁往參觀總商會幹事與菲大學生皆去函質問後得該總經理覆函道歉謂乃游戲舉動并非有意侮辱以後遇有此等行爲當力爲制止云云衆怒始平然對於所謂親善中未免多生一重障碍矣（二月二十五日） 
 
 

Page 6

 
 
[古巴覊留華客案未了]  
　　政府對華人又頒新例 
　　古巴通信由粤港來古巴華客自去年九月上旬抵埔即被古巴政府覊留組織特務法庭審理授權司法偵探第一班班長專事查辦所有各華客入港不由移民局辦理初則槪由偵探押逮同局登錄口供移送法庭鞫訊後乃入監查其所持理由謂華客携非正式護照入境要一律覊留移民局長如有串同作弊行爲亦要革職查辦所以現到各華客不由移民局辦理云云華僑外交恊進總會極力交涉始得將各華客出監轉解移民覊留所並將正式商家舊客之有手續可證明者一百七十七名放行仍要候審迄今尙留新客及舊客之未得手續證明者四百一十五名仍未解决被留各客之親屬及各社團因人數過多日子過久費用已達美金約五萬元以上不能再作繼續之接濟華僑外交恊進總會多方設法交涉上則向古巴總統求情特赦下則延聘著名律師數名提起訴訟更每日派員與各被留客接洽以維秩序而慰覊留苦情但經幾許交涉終無實效旣不放行又不撥回恊進總會律師親謁財政總長請求先行釋放一百名在外候審免致發生疾病危險仍被拒絕（古巴移民局附屬稅關故歸財部統轄）復向移民局請願具保證美金每名五百元釋出候審亦未准許駐古巴之中國公使廖恩燾領事張天元對此絕無辦法經各社團十七家集議表决由外交恊進總會領銜三次呈禀皆不答覆數次派代表面謁請求辦理亦以盡力二字了之近古巴政府忽叉頒佈新例對於正式商家携有正式護照已回國之舊客復來者嚴加限制譯文照錄如下 
　　關於華人來古巴之新例第一條與一九二六年第一三三三號刑事案件有關係之中國人不論其將來如何處置均與本令無關惟自此以後如有中國人欲入古巴國境者移民局長應嚴密遵守一九二六年第五七零號命令第二條之規定按照己意判斷如以爲其人必致流落古巴境内者或係契約之工人或爲普通工人而在禁例内者即須拒絕其登岸其撥回之費用由載其人來古之原船負擔又如欲入境之華人係屬工人則移民局長可依照一九零二年第一五五號法令第七項之規定辦理第二條若上述之移民持有證明書或他項公文與原人不符合時即應拒絕其登岸並應將其所持之證明書或公文没收惟須出具收條交回原人收執第三條古巴駐外國之領事須將一九二六年四月二十七日公布之第五七零號命令第二項所委任於移民局長權限通告各輪船公司以便各該公司知其責任之所在第四條爲昨用按照一九二六年第五七零號命令第十七欵所規定辦法及期限發給之回頭紙起見原人須先將該回頭紙内所載之各種事項繕具請求書一分另附與原人回頭紙内所貼像片大小相同之像片三張送交古巴駐外國之領事轉寄至古巴外交部再轉交移民局以便詳細查騐由移民局長騐明相片及其應享權利均屬相符即發給證明書三張第一張附貼原人相片寄交原人收執第二張則或經古巴駐外國之領事轉交或直接寄交原人乘船地方之輪船公司第三張則存於移民局俟原人到古巴時應將證明書連同原有移民局長發給之回頭紙呈騐所有此項辦法均以不抵觸一九二六年第五七零號命令第二條之規定方爲符合此令古巴總統馬乍那簽押一千九百二十六年十二月初一日佑 
　　按此命令第一條謂一九二六年第一三三三號刑事案者即指現在被留各客之案也查此令全文最握要處係第四條其所指之回頭照紙即正式商家舊客前日回國時由中國領事署照會古巴移民局領到之回頭照紙也但一千九百二十六年四月二十七日頒佈之第五七零號命令第十七條（所有已經發給華人之回頭照紙兩年内可有效力其日期由本令頒行之日起計如過兩年作爲廢紙）如是考來若根據此令第四條辦法要預早半年時候辦理然後乃可由粤港或其他口岸起程前來惟一千九百二十八年四月二十六日兩年期限滿矣携有此項護照紙者不可不加以注意也古巴華僑外交恊進總會譯刋中華民國十五年十二月十二日 
　　新例頒布後外交恊會復通函各華字報館其文如下逕啓者由香港來客自去年九月上旬起抵埔即被古巴政府覊留初則困入監房後乃轉押移民覊留所查其所持理由謂各客中有不持正式護照而來與古巴移民律有抵觸該各客雖亦有持正式護照者但已魚目混珠故要一律覊留）迨經幾許交涉乃將正式商家舊客之有手續可證明者約百餘名放行迄今尙留新客及舊客之未得手續證明者約四百餘名仍未解决古巴總統又頒第一八四三號（一千九百二十六年）命令對於華人正式商家舊客復來嚴加限制辦法茲將該命令繙繹華文刋印多份寄達希爲查照併通告粤省内地之古巴各歸客携有此項護照者知所辦理是荷古巴華僑外交恊進總會中華民國十六年二月初一日 
國内要聞 
[南京快訊]  
　　聯軍第二師長盧香亭昨乘上午九時專車同第三旅長段承澤往滬 
　　直魯軍現在專任蘇皖浙作戰以一部駐隴海路維持蘇豫皖間之聯絡大部則開至滬寗路以東之吳興長興及松江一帶餘部則悉駐皖境 
　　山東號鐵甲車昨晨由濟南開抵浦口載有第五軍三十一師六十九團長李興志部隊 
　　蘇俄軍艦列寗號在下關扣留其俄人男女四名由直魯軍總執法處派孫台先押解送往濟南 
　　直魯第七軍長許琨前隨褚玉璞來寗見孫張兩總司令請示對皖軍事進行計畫昨乘下午七時三十分專車因蚌布置防務 
　　直魯第二十二師一百零七旅長常之英帶衛隊砲兵三連迫擊砲兩連昨由寗開往無錫 
　　渤海艦隊將開到滬江防司令温樹德昨奉張宗昌命往滬委爲太湖水師游擊司令 
　　直魯第十四軍副軍長王文鳳昨偕第三十五師長孫魁元由徐州到寗見孫張請示軍機 
　　寗垣大倉園口陳調元之洋房頃被查抄 
　　直魯軍第五師砲兵團第三營昨運大砲四尊至儀鳳門城上駐防 
　　聯軍第八師第三十二團長張棟昨日往滬直魯軍交通副司令周志誠昨往常州運輸司令曲慶錫昨赴濟南前交通總長劉恩源昨過江北上 
　　李登科奉張宗昌委任滬寗路運輸副司令在下關天興旅社設立副司令部（五日） 
[王棟部開駐滬寗路沿線]  
　　直魯聯軍第五軍軍長兼安國軍第三路總指揮王棟（子梁）所部現駐津浦路南宿州茲據軍界消息當局以王曾駐淞滬熟悉滬寗路情形現畢庶澄軍開赴前敵後防亦頗重要故命王部開駐滬寗路一帶 
[杭州快訊]  
　　東路前敵總指揮白崇禧三日上午十一時專車出發嘉興聞松江前綫將有接觸 
　　第二十六軍長周鳳歧部二師各團營業已開湖周亦於前日赴湖指揮所部向蘇境進展 
　　東路第一軍二師劉峙部砲兵團機關槍隊·及二十六軍砲團均於今日（三日）上午專車開嘉轉赴前線 
　　第二十六軍現在省垣大方伯設立第一兵站東路總指揮部在石牌樓設立甲種輜重隊 
　　國民革命軍前於開化常山江山衢縣龍游壽昌蘭溪富陽等縣均已先後設立遞步哨以輔電報電話之不及現令杭縣朱知事就縣轄要路每十里設置遞步哨所一面咨會鄰縣互相聯絡 
　　杭滬路杭嘉段昨已開駛客車警務段長職王局長已暫派王人傑指揮閘嘉各站護路事宜 
　　杭總商會現定四日下午召集全體會員及會董特開大會討論保護商務及維持金融各辦法 
　　浙江省黨部以中山先生二週紀念在即今日下午開二週紀念籌備會 
　　湖墅米市因到源寥寥尙未開斛各典當亦因現洋缺乏每日祇開一二小時 
　　省垣中等以上各學校現定於本月十五日以前一律開學上課（三日） 
[寗波快信]  
　　駐紥餘姚之義男隊共五百餘人昨奉令開赴杭州隊長張伯岐未同行 
　　英人創辦之敎會學校三一中學因接市黨部通告令行黨化敎育未能遵行該校於昨日宣告停辦并將學生釜費等發還 
　　前浙江省長張載揚於昨日上午十一時乘車抵甬下午即乘新寗紹輪赴滬又前浙江第一師師長葉子布於昨日由滬來甬寓江北旅館 
　　孫中山紀念日（十二）黨務方面由各區黨部籌備聞是晚將舉行提燈大會 
　　十九軍長陳儀奉令於五日午後一時許率副官處衛隊及第五團共千餘人專車赴杭政治部擬於下午五時赴杭 
　　五日下午二時在小校場舉行軍民聯歡大會（由十七軍第二師發起）到會人數甚衆工人全體停工參加報界亦停工晚間并由青年會服務團舉行化裝演講據十七軍二師消息將有俘擄四千由杭運往温州故刻已預備南海平陽福慶之船裝運（五日） 
[禾嘉間要訊]  
　　白總指揮於前日蒞禾旋即赴嘉善視察防線次日返杭又駐禾之第一師薛岳部二日全數開拔出發嘉善又一師一部分於前日開赴王江涇平望駐守 
　　二十一師亦有開拔消息二師劉峙部已分駐禾城並悉二十六軍已駐守平湖軍師令部將設於嘉興 
　　此間縣知事由薛岳委趙鼎華代理趙對於各科主任及椽屬均仍其舊以資熟手縣警察所長亦由薛委張雲代理張對於警務有整理消息二三兩分所警佐亦分别委任宋某壽某充任 
　　一師政治部函縣轉知各學校籌備開學各校敎職員以經費無着加之兵士多駐學校一時恐不能開學 
　　四城商號漸復原狀惟被刦各商號因一時無貨出售即夥友亦都星散故暫停營業 
　　連日公共運動場均有重大會議到者甚衆各業及各界集會已達數十起 
　　各路航船大部已回復惟汽輪仍未開斑（二日嘉興快信） 
　　本日午黨軍第一軍第一師師部及二團三團等全部悉數至善其師部駐文廟政治部設谥縣署所有目兵七千餘人分駐於城内外及沿鐵路一帶 
　　今日下午續到砲兵一營約三百餘人駐東門外神仙宫内又下午四時許駐善第一團奉禾師部令將楓善間之鐵橋二條僱夫拆卸 
　　師部於今晚召集軍事會議 
　　各鄉鎭如西塘干窰等處均有黨軍部隊駐防惟人數則三五百不等 
　　聯軍由杭赴松時劉知事盧警所長相率離職警務由巡官等辦理知事由科長代理嗣因科長無法維持致縣署人員四散現由黨軍第一軍第一師長委任楊英暫代警所長惟知事一職尙付缺如故二月份下半月警餉由縣參事挪欵發給 
　　楓涇天凝西塘三鎭分警所長業已更換茲悉楓涇虞祥林·天凝趙鏡人係一師師部所委西塘則因陳麟久假不返由總所派朱鴻灝暫代（二日嘉善） 
[松江快信]  
　　石湖蕩前線至五日發信時止尙未發生戰事 
　　駐防小崑山之孫部十三師劉士林部現正撤回松城待車赴滬因之街衢又多兵士足跡 
　　此間因孫部第三方面軍後退後接防之直魯第八軍畢庶澄部雖派軍隊查街然大隊均駐車上且畢氏本人尙未來松因此各公團領袖於四日下午電請畢軍長迅派大員來松主持並恢復水陸交通以運商貨一面又公推代表至滬面陳一切對於山東省銀行紙幣價格問題以及民房學校商店中留守軍之他調等問題亦爲該代表赴滬之任務 
　　東門外平家浜等處四日晚均被匪搶刦損失甚鉅 
　　第八軍畢庶澄部約一團於三日上午到松駐車中並派兵一排持大令上書（安國軍直魯聯軍第五路總指揮畢令）字樣在城内外巡街軍紀甚佳 
　聞畢庶澄日内將到松視察駐軍情形本地紳商各領袖均已預備歡迎 
　　第八軍上校參謀曲佐臣於四日到松視赴市公所及縣商會磋商行使使軍用鈔票辦法照上海市面兌現及駐軍地點警備隊已經出發松地仍由原有警察維持治安 
　　滬杭路第三十號橋佈鐵絲網挖掘濠澣預備作戰禁止行人 
　　泗涇紅分會逐放船四隻來松救護居民赴滬避難舟泊北門外陽華橋 
　　松江紅分會及樂恩堂收容所第五療養所等三機關積極進行請求官廳恢復交通並每逢單日輪流開會計（一）市公所（三）樂恩堂（五）第五療養所 
　　第五療養所救護隊業已成立日内出發四鄉救護 
　　聞松江旅滬同鄉會於六日起派江新小輪來松救護婦孺赴申該輪能容一百五十人（三月五日） 
[政變後之雲南現狀]  
　　二月二十日雲南通訊雲南政局形勢至今已漸入混沌之狀以目下大勢觀察似滇局變改之重心點已漸由蒙自而趨於宜良蓋以四鎭守使方在宜良會議也因此之故省城現已非勢力集中之地而外間尤傳駐蒙將領態度尙極激昻以故人人心目中不無驚恐異常至省中各機關因此次政變各軍請求懲辦宵小吳琨等十八人内中牽涉現任長官極多故皆不敢出面以此各重要官署十九皆無異停頓因此除市公所與憲兵軍警督察處等仍執行職務外已成羣龍無首之象當此之時詎料敎導隊兵復一再毆擊警察事後雖經龍軍長代發郵電主張公理呈請省座將該隊連長以上官長交由軍法懲辦警察得以復職然當其全體罷崗時全城秩序頗受影響故以省市言外表雖尙靜寂而内容則甚不安日昨又聞前内務司長吳琨已爲軍警將家業查封查吳與其兄吳子榆同居因之亦被波及此項消息傳播後省中某要人即往富滇銀行提取存欵一十萬元該行竟不兌與問之則曰奉龍軍長命除平民商號仍舊兌與外其餘達官貴人存欵均不准提取又聞駐開化何世雄旅現因附和唐三已爲李軍長派隊解决其部下則改編由軍長統率至何氏本人刻方拘押開化同時滇越鐵道軍警總局長劉鴻恩亦擬去職遠走爲人逮捕以故其部下守備二大隊亦被軍事解决要之大局至此非四使在宜良議有結果殊無解决之望也附錄各文電如左 
　　龍雲上唐繼堯書雲於日前隨各軍將領合詞電呈仰懇乾綱獨斷大義滅親政治公開民權解放遠侫任賢與民更始期同心於一德流宏號於無窮乃蒙虚衷納諫屈已從人立見施行不爲衆撓凡在人民與夫有識之士聽於下風無不額手稱慶謂鈞座此舉光明磊落毫無權利之私惟以地方爲重匪特求諸今世未見其人即徵諸歷史亦戞戞其難而一班宵小平時以壅蔽爲能此時以造謠爲事有謂鈞座實受脅迫勉而出此以此讕言乘間播弄冀死灰之復燃庶祿位之永保居心好險狗彘不食夫五曰陷諫載在禮經臨之以兵左氏深許昭示萬古大義懍然蓋以凡事之當推原其心不可徒論其迹如以陷諫兵諫即爲脅迫是必如若輩之緘口不言言惟陷媚一任在上者之種怨毒於人民遺唾駡於後世而惟是袖手旁觀長惡逢惡假託恭順之名以圖目前富貴而始爲得也夫雲之不敢貌爲恭順以長惡逢惡者豈得已哉蓋雲以一駑下之材蒙鈞座拔識於行伍之中而授之以專　之寄感恩知己已越等常而於此旬餘年之中追隨鞭策听夕不離彈雨槍林蠻烟毒霧出生入死無役不從締結之深逾於骨肉凡屬滇人誰不共曉是以數年以來凡鈞座之舉措有不協於道不洽於民者無一不盡言開說至於再至於三至於痛哭流涕而羣小之朦蔽間離者不惟不諒其有所激而出之之苦衷而反謂爲有野心而跋扈此尤雲之所疚心而滋痛者夫道合則留不合則去雲雖駑下亦熟聞斯義矣而卒不忍而此爲悻悻然去之小丈夫者誠以備歷險阻患難相依締結之深實逾於骨肉也夫以逾於骨肉之親而一任羣小之穾權肆虐致令鈞座護國靖國赫然於中外聲光一旦掃地而數百萬父老子弟前日之所仰望所感戴所稱頌於鈞座者而以政治不良日陷於水深火熱之中由仰望者轉而詛咒感戴者轉而怨毒稱頌者轉而唾駡而責備於雲者更謂雲之出死力以輔鈞座之旋滇實不啻出死力以制億萬生靈之死命於萬刼不復之地追原禍始厥罪有歸雲將何顏以對於滇之父老子弟更將何詞以解於滇之父老子弟夫以鈞俯之名震中外爲西南所推服爲北方所憚畏此固由嶽降嵩生之特異而亦由數千百萬健兒之頭顱數千百萬人民之財產一一所代價而始造成此偉大之資望爲吾中國數一數二之人而乃敗壞於數十羣小之手稍有智識者誰不爲鈞座扼腕歎惜於不值雲所以反覆籌思滬漬於枕甘蹈兵諫之嫌犧牲一己以報十餘年來感恩知己之血誠於萬一而不恤其他也傳曰君子之過如日月之食小人之過也必文以鈞座之明而爲羣小所蔽此鈞座之過無可諱者然以雲等之迫切陳詞而鈞座一旦翻然從諫如轉圜毅行無瞻聏此眞如日月之食無害於萬古之明爲全滇人士所慶幸而尤受恩深重者之所喜極而泣也從茲一德同心上下無阻親賢遠侫措施悉洽乎輿情大法小廉財政不私爲己有好惡公諸百姓應付順乎潮流持之以恒行之無倦語曰千載而下但觀晚節將見鈞座之聲光榮譽更駕護國靖國而上又全滇人士之所希望而尤受恩深重者之所馨香而禱祝也惟是雲之所迫望於鈞座者悉荷曲從仰見德量涵宏尤見信任專篤雲非木石敢不動心惟務茲後更切禱於鈞座者務知已往之非益凛冰霜之鑑至誠大公愓勵將來則此後對於鈞座誓本良知貫澈終始皇天后土實所臨鑒臨穎神馳伏乞垂鑒 
　　省議會電文電計達本會於二月寒日正式開會討論改革政治方案僉謂現因時局緊張應提前公推代表向政计及各鎭守使接洽一切等語經衆可决隨即推定張副議長士麟彭議員嘉猷王議員廷貴趙議員時清蔣議員文駿李議員和清宋議員世忠雷議員開基楊議員正榮周議員開銘等十人於二月十六日謁見省長又推定趙議長世銘張議員仁懷秦議員康齡段議員作霖張議員紳楊議員德彬馬議員鍊李議員承鐸李議員穠芳李議員光組等十人於二月十六日謁見龍鎭守使又推定李副議長相家程議員梁材鄭議員洋王議員慶霖等四人即日首途謁見胡鎭守使及李鎭守使又推定蔣議員仁杰陳議員兆安馬議員興授等三人即日首途謁見張鎭守使除分電外謹先電達雲南省議議寒印 
　　麻栗坡李督辦電處電奉悉各軍主張各節自是爲帥座除隠患爲桑梓謀幸福當仁不讓義所應爲深謀偉畫贊佩莫名麻栗坡事件當秉承李軍長辦理祈釋厝注蒸日何旅在法斗召集之股匪被李軍長派兵擊潰竄至攀枝花經陳汎長文彬率部夾擊　散謹此電陳伏候訓示祗遵李嘉彥叩文 
[福州最近軍政敎三界雜熫]  
　　二十五日福州通訊閩垣軍隊除譚卿餘部及張貞部業已開拔外杜起雲之十七軍二師迄本日亦開拔殆盡杜本人與總指揮部政治部主任江董琴於二十四日同時首途至於海軍陸隊第二團金振中全團曁特别團之陳錫安一營亦均已出發長樂防務只餘一營而駐紥福寗之十一旅兩沈團每團僅兩營昨奉開回馬江訓練駐福寗之第三團長林壽國昨亦回馬向陳季良司令接洽要公不日將回防 
　　政務兩會已分途進行如禁烟菸酒收歸財會其例也近福建財政處長李基鴻抵省首調譚卿次謁張貞譚雖無甚意見而張等頗有主張以財務一歸財政處則財會停止政會隨與大局頗有關係故遂以原擬兩會三個月其間未滿爲詞由政治會議議决先請李任財會主任鹽務葉希先雖去而復來但有被拒說迨敎育委員會日前雖被省立中小敎職員聯合會反對而政會布告解散該聯會並拿捕爲首者五人敎職員祗發兩電陳訴於蔣總司令何總指揮而止最近學生聯合會舉代表四十餘人謁敎育黄科長要求許推五代表參加改造敎育會議黄已負責接受請願交政務委員會議决矣 
[南僑郵政問題]  
　　新嘉坡華僑請與英另訂變通新約 
　　厦門總商會敎育會電北京交通部·農商部·僑務院鈞鑒華郵約同英郵廢除總包多增郵費一案前呈蒙批准予展期三個月感激莫名現據新加坡中華總商會函稱已由英郵函约詻派代表會同華民政務司開聯席會議結果英郵尊重華郵所主張英郵并不爲難等語查閩粤兩省移民在南洋謀生者不下數百萬苦力尤多久蒙英郵准寄總包减省郵費亦原有特别情形故格外優待今華郵忽以與國際郵政公約相抵觸廢除總包多增郵費是將閩粤兩省特别情形完全膜視各信局勢必同時停業而華僑苦力之零星銀信寄回家鄉者已絕代收代發之機關其家屬必束手待斃茲事引起各界之恐慌羣向職會等要求在商會開各界各社團聯席會議咸以轉瞬届期應由職會敎育會等領銜急爲電部呼籲懇准按照新嘉坡中華總商會續呈另訂專章變通辦理以救眼前危急臨電不勝迫切待命之至厦門總商會敎育會叩删 
　　新嘉坡中華總商會續呈交通部文呈爲奉批信包准予展期感激下忱恭申謝悃并請另訂專章變通辦理事竊據職會十五年十二月奉到鈞部冬電批示准予信包展期至十六年四月一日并照抄郵政總局十一月二十六日呈　一件等因奉此聞命之下其見鈞部撫慰有国得使民信局預備感激莫名遵經職會以接奉部批恩命轉坛英郵司查照去後即蒙函約各派代表當即由職會推舉合董薛中華於十二月十四日會同本坡華民政務司聯席磋議彼謂事由我國郵政當局按照國際郵政公約提議執行我國郵政若肯體恤通融此間并不爲難但當俟其直接北京郵政當局確信當照函知各等情及十二月十八日接英郵司函開接北京郵政當局十七日電開准將取銷信包函件例展期至一九二七年四月一日實行准各信局照舊收寄銀信至四月一日如在四月一日之前由中國寄來之郵包函件至海峽殖民地者本郵局當照代收遞派但不再發各信局之執照各等因并另外函各信局自行取銷前令是英郵之尊重我國郵政主張意存柔遠尤爲可感惟職會復據各民信局及中外各社團函電交馳疊有申說瀝述民艱聲涙俱下亂世流離補救無術惟有請求另訂專章通融辦理格外體恤庶幾上協鈞部撫慰之情下獲民局兩全之法爰申前說一再恭呈爲鈞部陳之查信包習慣確是利便吾華勞動界匯寄零星銀信需要所關具如前呈雖與斯德賀倫國際郵政公約第三十四條第三節之規定看來抵觸然郵政收受轄區衆多信件付寄出路預防散失亦有官製總袋似可准許民信局依式大小尺寸仿造由官檢定認可行用俾民信局各從其類憑此袋製庶免各界私函紛亂脫漏并免探交不到領銀阻礙莫必回信之虞蓋袋製隨時均可由郵政局主管人啓閉檢查亦不患有漏報信件數目之弊按封實報隨宜點視易紙包而爲布袋改密封而爲活結郵費則照封寄算信局則照常分發一轉移間兩無所礙何便如之商等又查國際郵政本有互換包裏協約第二十條第一節訂立章程之國得維持其原有協約或訂立新約及保持或另締結嚴格之聯郵以便核减郵費及擴充郵務本章程槪不干涉之一段云云是國際郵政所立之公約尙有轉圜餘地非一成而不可易鈞部愛護僑民大權在握倘蒙採用此條與英國郵部另訂一種中英郵政單行法當有以體恤僑艱保留包封兩全善法是則眞能撫慰到底者矣至我國郵政總局呈復鈞部第一節之聲明指法和斐三屬經已停止包封數月然彼三屬華僑比較英屬實居少數且彼三屬均需入境護照居留執照如菲島且有限制條例華僑工佃漁牧負販苦力可謂極寡甚或絕跡焉豈若南洋英屬夙爲萬國工商自同上之埠出入行旅往來不禁故中下級之華人勞動苦力佔十成之九乎民信局辦法歷來不廢正所以利便貧民輔助郵政之不及具如前呈所言巨商鉅欵銀行匯兌無需民局其所以必需民局者盡在零星微項月寄贍家鄉愚婦稚地僻難通之處耳竊料此着英郵政局以苦力人數衆多之關繫或亦諒解故法和菲三屬數月停止互換包封而英郵竟未援以相難且明示减收郵費數十年如一日不圖吾國郵政局竟先彼而自動使吾僑之民信局發生困難而數十萬勞動界之寄資有所窒礙也遥揣吾國郵政總局亦因重洋相隔未盡深識僑難以致有此今果關懷民瘼亟起修正亦未爲遲仰望鈞部主持飭下郵政總局採納民意參酌條例具如上文所陳另訂一單行法或更有進於此者自慚愚昧未習政聞不敢擅行擬議總冀鈞部維持便民卹工撫慰終始必有以善全其後是則衆僑所感激不置者也至於每封郵費一層查我國閩粤郵政向來收受民局包封按照總局以重量計數繳納郵資而内地鄉村市鎭所有回覆南洋函年通用信皮信紙均是國貨土製最薄竹紙原料所成每函重量本極輕微十函祗及英秤一兩以此匀攤每函僅約一分之費而已今苟不論重輕分開計數照原函收足一角是不啻以一起十升加九倍之鉅况英郵亦援以爲例每函郵費由三分增至一角二分兩層合算是向之往還信件每函納費四分者今則突增至二角二分實加四倍有半苦力貧民其何以堪敢請鈞部細查及此體貼入微竊謂郵費不宜操之過急大體可以酌加或限年遞升行之以漸母遽突增多倍使諸多勞動苦力僑民深着切膚之苦痛則受賜多矣尤有難安緘默急切陳詞者但舉英屬馬來半島華聟營業及任職於民信局者多數可萬餘人連閩粤口岸及内地鄉鎭之分局與聯號計之當有數萬之多倘使請願失效包封停止改業旣未易期失業勢所必至無業情尤可慘秉國鈞者旣不能爲國民新闢利源且并其固有之習慣細微之生活計而剥奪殆盡當亦仁人不忍出此也當此商場凋敝土產滯銷之時代直接信局停辦增此失職徬徨之民間接則祖鄉婦孺孤寡良懦老弱月項斷續緩急無靈其困苦顚連尤爲匪言可喻值此兵戈遍地之秋棘荆盈途交通弗易音畫難達養口無資哀我窮黎後患之來詎堪設想若日後烽烟旣息關津宴然當更有施行盡利之方頃在目前惟有仰賴鈞部澣通民隠俯順僑情爲各信局留一綫之生機即爲僑衆造一分之幸福繫鈴解鈴惟命是聽敬謹陳詞非敢故凟倒懸待解無任悚惶除分呈農商部函請僑務局查察外合再具陳恭候批示祗遵實感德使 
 
 

Page 7

 
 
國内要聞二 
[津當局公布禁烟新辦法]  
　　吸者領執照不受檢查執照分三種收費 
　　直隸禁烟一事近已設立專局仿照關外辦法厘定條例昨聞直隸全省禁烟善後總局總辦李福源已將（禁吸）辦法擬定公布實行凡沾染烟癖年在四十歲以内者定限三個月發給甲種執照收照費洋八元年在五十歲以内者定限四個月發給乙種執照收照費洋六元年在六十歲以内者定限五個月發給丙種執照收照費四元並附收印照費洋五角依限勒令戒除此項執照只限一人按至月終換領一次業經呈奉省長核准發行不受任何方面之檢查刻已通令各縣一體遵照辦理倘有逾期不報一經查出按照禁烟專條加等治罪昨直隸全省禁烟善後總局發出布告云（爲剴切布告事照得鴉片之毒甚於洪水猛獸虎豹雖可畏而人爭避之鴉片之爲害而人多趨之誠以此物初染則引人入勝久則沉溺不能自拔廢時失業弱種戕生爲禍之烈匪言可喻慨自鴉片戰後英人所以滅亡印度者轉而施之於我國一時毒草風行達官顯宦尤多酷嗜直至有清末葉國人始稍知鴉片之爲害大聲疾呼拒絕入口於是締結十年遞减之約民國初造功令森嚴所有種種吸售一槪懸爲厲禁各省積極進行方幸暫收功効不料近數年來時局多故變亂頻仍軍警當局及地方有司均職務紛繁無暇兼顧遂致烟禁廢弛有烟癖者毫無忌憚未沉溺者視爲樂藪多數優秀青年亦皆佔染此習殊堪浩嘆尤可恨者近來毒品名目愈出愈奇如嗎啡海羅因金丹白丸等物相繼風行考其性質較之鴉片土藥尤爲激烈一經嘗試即絕生機而一般愚民甘飲鴆如飴無法自救轉使民初禁烟成績悉成泡影言之髮指思之痛心本應一一按律拘究第念法不責衆未便一律誅求而况積重難返尤不宜操之過急蓋吸烟成癖儼如附骨之疽如果强行制止難保不傷及生命本總辦覩此情形惄焉憂之但爲法律不溯旣往人過注重將來不得不設法補救以期挽回狂瀾反覆籌思姑再從寬援照禁烟條例按年齡之大小分别寬以時日俾得從容戒除並發戒烟執照使其按期戒絕逾限即予以治罪已將所定辦法呈奉省憲核准令即尅日實行等因在案除分令各縣遵照辦理外合亟布告仰各界人等一體遵照自示之後爾等如有烟癖尙未戒除者立即查照來局報告請領戒烟執照照章繳納證費依限戒清倘敢觀望不前則是甘心玩法一經查覺决不姑寬以免流毒社會藉謀人羣幸福本總辦言出法隨决不再予寬容其各凛遵母違切切此令） 
[奉天禁止早婚陋俗]  
　　並禁止婦女剪髮 
　　奉訊早婚爲東省極流行之陋俗尤有甚於早婚者即幼男壯婦結婚之事爲東省婚姻中之最普通而最危險者查東省住家之人對於（媳婦）之觀念往往視同公婆之奴僕故爲子弟娶婦必取年齡較長者以便來家操作及伺候公婆因此之故一般人家兒子媳婦年齡相差甚遠如男子十二三歲者其婦每爲三十内外之人如此配偶乍見之令人起母子之感實則彼輩乃夫婦也夫婦間年齡旣相懸太甚因而家庭中每演出種種悲劇此種畸形式之婚姻制度爲害之烈較諸早婚殆尤甚焉近年關外比較有新思想之家庭雖亦知刷除此弊然大多數之舊家庭則仍毫無覺悟誠東省家庭制度之大缺點也省政府有鑒及此曾頒布一令禁止早婚及婦女剪髮夫剪髮之利弊如何姑置不論而禁止早婚之事確爲當局之一種善政茲將該項訓令覓登如下（查男女結婚古有定制早婚之禁近且通行誠以青年發育之期實爲種族强弱所係（雖不能遽復二十而嫁三十而娶古法但折衷定制男子十八歲以上女子十六歲以上方準結婚較爲適宜）關東從前土曠人稀早婚之風較内地爲甚奉省久沿積習迄未改良又婦女剪髮本爲蠻俗何我文明先進國之婦女無論良賤近竟躬爲倡導惡習流行尤堪駭嘆一則關係青年體育一則妨礙社會風俗若不一併從嚴禁止實不足以敦風化而正人心除分行外合行令仰該縣即便遵照布告嚴禁母任違玩切切此令） 
[粤省興築全省公路之規制]  
　　全省分四大幹部各部幹線所行地點里數 
　　漢口交通部近將籌築粤省全省公路四大幹線計劃郵寄來省着本省公路處於最近期内興工至築路費則令省政府每月由省庫撥二十萬元以便進行茲錄全省公路路線計劃書如下（查本省省道及縣道鄉道公路路線計劃業經廣東公路處擬具廣東全省省道縣道路線規制以廣州市爲起點重心區分東西南北四大幹部擬築幹線先以趨向隣省都會以備將來接駁交通爲標凖次以經過省内舊制府治郡城通商口岸並參以便利軍事軍輸而與各大鐵路聯貫交通爲目的統籌兼顧分别擬定如次（一）東部省道第一幹線由廣州市起東經增城傳羅惠州海豐陸豐惠來普寗揭陽潮安饒平福建平和各境止以備直達福建漳州計長八百五十里第二幹線由第一幹線之增城縣城之北起以達龍門河源龍川五華興寗梅縣大埔福建平和縣城止以直達福建漳州計長六百八十四里第三幹線由惠陽城起經寳安以達九龍計長三百四十二里第四幹線由揭陽縣城起經豐順以達梅縣縣城止計長一百四十九里第五幹線由梅縣縣城起經蕉嶺平遠友達江西省界止計長一百四十里以爲本省與福建江西及香港交通之要道（二）西部省道第一幹線由廣州市起沿廣三鐵路經佛山三水高要德慶封川以達廣梺西梧州界止計長四百二十七里第二幹線由三水縣城起經四會廣寗以達廣西懷集縣界止計長二百零七里以爲兩界交通要道（三）南部省道第一幹線由廣州市起經南海鶴山開平恩平陽春茂名化縣廉江合浦欽縣防城以達廣西省界及越南邊界止計長一千一百六十七里第二幹線由化縣縣城起經遂溪海康徐聞縣境止以便渡海與瓊州寗埠交通計長二百一十九里第三幹線由高明縣城起經鶴山台山至赤溪縣止計長二百八十里第四幹線由南海之佛山起經順德以達台山縣止計長二百二十五里第五幹線由順德縣起經中山縣以達澳門計長一百四十六里第六幹線由諒山縣城起經文昌琼東樂會萬寗陵水永寗崖縣感恩昌江儋縣臨高澄邁廻環至諒山縣城止計長一千二百三十三里以爲逕達越南廣西瓊崖澳門等處交通要道（四）北部省道第一幹線由廣州起經花縣從化佛崗翁源始興南雄以達江西邊界大廋嶺止計長五百六十九里第二幹線由翁源縣城起經曲江樂昌以達湖南宜章界止計長二百七十里第三幹線由佛岡經英德陽山以達湖南臨武縣界止計長三百七十二里第四幹線由四會縣城起經清遠至英德縣城止計長一百九十八里以爲全省與江西湖南兩省交通要道以上合計全省四大幹線共長七千四百七十九里並規劃縣道支線凡屬境毘連及重要區鎭圩市有聯貫交通之必要分别擬定縣道支線一百三十九條共長一萬一千七百五十八里）（二月二十三日） 
[粤商僱傭問題解决難]  
　　被開除工人要求商店津貼膳費 
　　仲裁會第五六次會議情形 
　　廣州商店發生僱傭爭執問題致惹起工商界大糾紛政府組織仲裁會調處開會凡六次尙未有解决茲將連日開會情形分誌如次二十六日爲工商糾紛仲裁會開會之第五日出席者有工商政三界代表十餘人由農工廳代表劉石心主席主席報告云昨晚政治分會開會已議定兩項辦法（一）仲裁會限一星期内（即三月四日止）解决年初二去留工人問題如仍不能解决即由該會决定辦法執行（二）在仲裁期間内各商店不得再行開除工人報告畢主席請開議日前政治分會所决定之辦法七項次由工代表會鮑武起言謂各行工人於年初二被店東辭退者已有數千人衣食缺乏應先設法補救此項失業者使生活安穏然後乃能從事條件的磋商主席謂政府所定辦法如能照行不啻維持失業工人商人代表又謂該七項辦法中第二條已明定維持工人失業總之今日係討論解决年初二去留店員問題吾人應從此點討論不宜節外生枝繼由總工會代表提出暫維持目前工人失業辦法由商店先行允許於初二日被辭退之店伴回店喫飯由二十六日起至三月四日止以一星期爲限（限在政治分會限仲裁會解决之期間内）商界代表對此項要求當即拒絕雙方爭辯頗久後由商民部代表譚某提出折衷辦法由商店津貼被開除之工人膳費七天每天每名四角被開除之工人不必回店以免再生枝節并謂此項主張如不見納則仲裁會惟有聽候政会公布解决辦法執行仲裁會不再開議云云後經商界代表允回去考慮容下日答復至下午五時遂散會商界代表回去後於二十七日下午三時即召集四商會會董會議報告昨日仲裁會會議經過情形對於工代表提出被開除工人先回店喫飯七天之要求請衆公决可否答允各商董均有反對之言論僉以工商仲裁會係爲解决工商一切糾紛而設非討論救濟工人失業此次年初二被開除之工人仍多未離店者被開除店伴是否有絕食之虞尙待調查而且商店因虧拆而裁工人則其無力供被裁工人之膳宿可知具以上三理由商界對工人要求補給糧食七天一案應絕對否認此案旋一致通過於下次出席仲裁會時由商界代表自由答復遂散會二十八日爲工商仲裁會之第六日工商政界出席代表十餘人農工廳代表劉石心主席動議前期會議中工人提出先行解决失業工人回店喫飯問題次討論政府所定之七項辦法商界代表發言商界方面對於補給失業工人糧食之提案商界全體一致拒絕萬難承認工人代表謂此喫飯問題不先决則其他條件萬難磋商雙方代表舌戰良久互不退讓後由商民部代表再行調處謂商界如允津貼被開除工人之膳費七天則工人似不宜再復回店免滋糾紛云云商民代表仍堅持不允照辦會議遂無結果商民部代表乃主張於一日由仲裁會及商民部代表親到四商會聯席會議向商界解釋俾採納工界要求以促糾紛案早日解决衆無異議遂宣佈散會（三月一日） 
地方通信 
[崑山]  
　　兩專車先後過崑今日（四日）下午四時有專車一列由上海方面駛來前面裝有鐵甲砲車後爲頭二等車聞爲某軍長所乘進站略停加水未幾即向蘇開駛至四時三主必又有專車一列由寗而來車中滿載兵士亦略停片刻即向上海方面進發本邑各機關因未預悉均未往車站迎迓 
　　賭徒肇禍續誌東外東園茶館内賭徒毆門一節已誌前報茲悉此次爭門麵帮司務僅有五六人而賭徒打手（俗稱　　脚）則多至四五十人若輩平日專恃賭塲爲活一旦有事則令若輩爲之是役將麵司務小胡小林順發三人毆傷一哄而散崗警於出事後始來即將受傷三人帶往分駐所後由陳某出任調解所有受傷諸人由賭塲擔負醫藥費免解總所經雙方允許始得了事 
[松江]  
　　莘莊紅分會繼續開辦莘莊紅十字分會成立多年近來鑒於時局緊張居民惶恐由會長金石聲召集開會結果援照成例推定辦事員十餘人組織救護隊兩隊設立婦孺曁難民收容所各五六處俾便難民有所依棲又因莘莊當松滬之衝軍隊往來絡繹不絕間有暫在車站停駐者故特設立臨時治療所一處請張公間醫生主持一切所有辦理情形業己由該分會函報上海中國紅十字會總辦事處轉電前方軍事長官飭屬保護並具呈前方軍事長官懇請備案給示保護 
　　泗涇荆分會救護情形泗涇紅十字分會近接松紳謝凕平等函開松江突遇兵災人民示及遷避出險者爲數尙多在松乏船可運請爲設法救護等情因特備大船數隻逐日由泗開松救載難民到泗後供給膳宿一宵翌晨另備船隻轉送上海安插收容所其能有力自覓寓所者儘從其便聞此項救護槪不收費純係義務性質云 
[無錫]  
　　張知事兼任軍法官縣知事張修府近奉直魯聯軍總司令部委任參議兼軍法官昨（四日）己布告就職其布告原文如下爲布告事案奉直魯聯軍總司令部委任令第十二號内開茲委張厚毅爲本部參議兼軍法官仰即遵照到差等因奉此遵於三月四日就任兼職除呈報外合亟布告俾衆週知此布 
　　王稅所長賡續任職財政廳廳長李耆卿（錫純）去職時曾將各路稅務所長大批更動本邑稅務所長一職已委派藍世勳繼任茲悉新任財政廳長曹元慶就職後對於本邑王所長不欲更動以資熟手昨己令知王所長賡續担任認眞整頓辦理以裕稅收 
　　商埠區组織收容所商埠界内廣勤路市民公社昨日下午在社開會到社長楊翰西·議員沈聘三·文牘孟恩培等三十餘人由莫幹事員世英報告世界紅萬字會無錫分會在本區組織第一收容所全體職會員均願加入辦事衆贊成通過即席致函該會頒發袖章以便加入辦事云 
[鎭江]  
　　軍隊紛紛調防第十師鄭俊彥部己奉命調往常州布防尙有第三營第十連砲隊一連十一連馬隊一連以及輜重兵一營留守兵一連留駐清江昨經派令副官崔諒成將該部份軍隊完全由清開拔乘輪來鎭抵埠後隨至車站向路局抽調空車十七輛由縣署稽查王永江招待上車即行開往常州又聯軍第七師馮紹閔部第十四旅前本駐防蘇州近以該師十三旅奉命開往前方佈置乃將該旅調往揚州駐防昨（四日）午後三時許已先開來一部份車抵鎭站時由臨時辦公處招待員照料一切並　雇船隻隨即渡江往揚 
　　車中破獲黨探昨夜十二時許下行夜車内有一乘客年約三十餘歲因舉動可疑經隨車憲兵上前盤詰該乘客言語支吾乃在其身畔搜查詎於其衣袋内搜出經摺一本上載奉聯軍駐紮地點並有黨軍符號一張當將綑缚拷問姓名祗供稱姓謝其餘一槪不言現己由憲兵帶至鎭地司令部嚴辦矣 
[靖江]  
　　縣署派員檢查郵電現因時局關係縣知事鄒麟書特派檢查員朱命新逐日至郵政電報兩局檢查一切進出郵電 
　　駐常軍隊來靖駐防駐常聯軍第七師十四旅三十七團張廣厚部第二營七八兩連奉令來靖駐防前日由常州乘民船二十八隻於昨（二日）晨抵靖分赴公共體育場及城隍廟駐紥 
[台州]  
　　連日大雪此間自本月二十六日起連日大雪堆積盈尺至二十九日始己農作物損失甚巨爲近十餘年來所未有 
　　知事履新天台知事懸缺己久茲悉己委由金肇振（臨海人）繼任業於上月二十八日履新 
來函 
[蘇州警察廳來函]  
　　逕啓者蘇城由軍民長官督飭軍警佈防極其周密地方安如磐石軍民亦甚融洽本月五日貴報所載關於蘇埠之各種傳聞皆屬子虚至於城門六時關閉一節更無其事應請即行更正爲荷蘇州警察廳啓三月五日 
敎育消息 
[專電]  
　　北京國立九校昨發薪五成（六日） 
　　北京敎部對道勝銀行不理該部股欵案提出起訴六大理由（六日下午四鐘） 
　　北京敎部五日函外部請發黄炎培赴歐美考察職業敎育護照（六日下午四鐘） 
　　北京查良釗余文燦等以俄庚欵向中行抵借百五十萬中行已允除扣去舊年墊欵外以後九校每月可得十二萬五千元到年終爲止（六日下午四鐘） 
　　重慶成都政敎兩廳定本月有末召集全川運動大會會期學界二日軍界一日推鄧鋾侯劉文輝爲會長（四日上午十二鐘） 
要聞 
[杭州收回廣濟敎育權之運動]  
　　杭州收回廣濟校委員會於二月二十八日下午二時開第三次會議到反文化侵略大同盟委員石天柱中等以上職敎員會許蟠雲學生會唐更生婦女聯合會楊文蔚圩下六軍政治部勵厂植省黨部李芳縣黨部宓維琮報界聯合會李乾孫等首由主席石天柱報告上次會議情形次討論接收方針有兩種主張（一）以民衆力量接收交省政府（二）由省政府直接收回再四研討付表决第一種主張成立先以民衆力量收回然後過渡交省政府次勵厂植提議恐外界不了解本會情形主張發一宣言衆無異議决議决由本會派代表向廣濟敎職員學生及總政治部公安局接洽次對於調查方面議决三事（一）由調查股負責調查（二）向廣濟敎職員討論辦法（三）承認參加調查股團體又對於廣濟敎職員不出席本會提出責問該校所登啓事加以否認又議决該校行政權暫由本委員會支配五時散會聞該校敎職員學生誤爲解散在即己有自行離校者 
[六合敎育局長辭職]  
　　六合敎育局長董延禧因敎費支絀於二月二十七日向縣署辭職即於次日通函各校及各敎育機關以卸責任云 
[東大附中招收轉學學生]  
　　寗垣中等以上學校因時局影響大半無形停頓多數學生咸感失學之痛苦惟東大附中尙能如期開學照常進行是以失學青年紛紛往該校要求轉學該校辦事方面鑒於社會之需要特變通辦法允予通融無試騐轉學並訂立簡則如下（一）轉學學生須親至本校報名並繳騐半身照片及轉學證書或成績報告單（二）照正式生納費（三）經學校嚴格審查後插入相當班次（四）本學期暫作試讀俟學期試騐後再行審查凡各科及格操行優良體格健全者即承認爲本校正式生（五）報名自三月二日起 
本埠 
[江蘇省敎育協會之組織]  
　　江蘇敎育界有鑒於同志之缺乏團結力環境之壓迫者發起江蘇省敎育協會業於日前成立並選舉沈勉後·林懿均·姜琦·楊杏佛·戴盆天·徐之圭·毛嘯岑·金國寳·丁曉先·張時·曾品仁等十一人爲臨時執行委員組織臨時執行委員會督促指導各縣市敎育協會之組織對於敎育界自身央利益及今後敎育方針敎育政政等均在分股研究中云 
　　江蘇省敎育協會章程（第一章）總綱第一條本會定名爲江蘇省敎育協會第二條本會以團結江蘇敎育界協謀江蘇省敎育之改善增進敎育界之福利爲宗旨（第二章）組織第三條本會由江鯀处内各縣市敎育協国會聯合組成在各縣市敎育協會未經成立以前先由本會發起人組設臨時機關至指導各縣市組織縣市敎育協會二十處以上正式成立時此項臨時機關應即召集縣市敎育協會代表會重組正式機關第四條本會之權力機關爲全省代表大會代表大會閉會期間爲執行委員會第五條全省代表大會每年開常會一次如有重大事故得開臨時會臨時會之召集由執行委員會决定之但臨時有十縣市以上之請求執行委員會應即召集開會第六條全省代表大會之組織法及選舉法由執行委員會規定之第七條全省代表大會須有過半數代表出席力得正式開會第八條本會設執行委員會由代表大會常會中選出之執行委員組織之執行委員之額數由代表大會規定之代表大會常會中並須選出候補執行委員若干人備於執行委員有缺額時以票數多少依次遞補第九條執行委員之任期爲一年連舉者得連任第十條執行委員會得推舉會員組設各種特别委員會（第三章）職權第十一條全省代表大會之職權如下甲接納執行委員會及其他關於全省之報告乙修改本會章程丙製定關於本省敎育問題及敎育界各項問題之决議案丁選舉執行委員第十二條執行委員會之職權如下甲代表本會乙組織各縣市敎育恊會並監督指導之丙執行代表大會之决議丁支配本會之財政戊聘請辦事職員（第四章）會約第十三條全省代表大會之决議案各縣須確實遵守第十四條執行委員會之監督指導各縣須嚴密執行如各縣有認爲不當時得向執行委員會提出意見但未奉批准時仍須執行第十五條執行委员凟會須確遵代表大會之决議行事如中途有窒礙時須召集代表大會處議不得自由得動第十六條執行委員會不能稱職時有二十縣以上之提議得自行集合代表大會改組執行委會員（第五章）經費第十七條本會由各縣市敎育恊會會員人數爲比例繳納之組織費爲基本收入各縣市應繳之組織費其計算法由代表大會决定之第十八條本會得臨時募捐但捐欵額數須由代表大會通過第十九條本會得向省政府請求補助（第六章）附則第二十條本章程修改之權屬於代表大會 
　　江蘇各縣市敎育恊會組織大綱（一）各縣市敎育恊會之章程須與省敎育恊會一致（二）凡人口滿二十萬以上之都市得設與縣敎育恊會相同之市敎育會（三）各縣市敎育恊會之組織如下（一）支部爲基本組織會員均須編入支部支部之最小人數爲五人支部之成立須經上級執行委員會之核准支邵設幹事一人至三人辦理會務（二）就各縣學區或其他區域集三個支部以上爲區敎育協會由全區會員大會或代表大會選舉執行委員五人組颧執行委員會（三）縣有三個以上正式區敎育恊會應即集合全縣或市之會員大會或代表大會成立正式縣敎育協會選舉執行委員九人組縣執行委員會（四）市有五個以上正式支部應即集合全市之會員大會或代表大會成立正式敎育恊會選舉執行委員九人組織執行委員會如地方遼闊之市應依照第二第三兩項之縣會組織法辦理註）在籌備期間各縣市及區得在省敎育恊會指導之下先組一臨時機關（四）會員資格規定如下（甲）凡具有左例資格之一經本會會員二人以上之介紹經組會及區執行委員會通過者得爲本會會員（一）現任各學校敎職員（二）現任敎育行政人員（乙）凡具有左例資格之一經本會會員三人以上之介紹經縣或市執行委員會通過者亦得爲本會會員一曾任學校敎職員或敎育行政人員著有勞績者二對於敎育事業具有熱忱曾著勞績者三對於敎育研究湛深而有著作發表者（五）縣市敎育恊會須與省敎育恊會發生密切之關係凡集會必相通知印刷品須互相交換（六）各縣市敎育恊會之經費除由會員繳納會費充用外得向地方政府請求補助（七）本大綱修改之權屬於全省代表大會或省執行委員會 
　　江蘇省敎育恊會臨時執行委員會規程一本會由發起人選舉臨時執行委員十一人組織之二本會在江蘇省敎育恊會未正式成立以前爲江蘇省及各縣市敎育恊會之籌備機關並代行省敎育恊會各項職權三本會務於四個月内將江蘇省敎育恊會籌備完成四本會之工作要項如下（一）組設各縣市敎育恊會（二）宣傳敎育恊會之宗旨及其重要（三）研究本省敎育改善之方策（四）準備第一次全省敎育恊會各縣市代表大會事務及其議題議程等五本會經費由發起人捐助並募集之六本會得聘任職員若干人七本會之辦事細則另訂八本規程由發起人大會通過之發生效力 
[蘇省敎育會開電影審閱委員會]  
　　江蘇省敎育會電影審閱委員會於昨日上午十時開第十次常會出席者五人沈信卿君主席（一）討論最近審閱各影片計邊用第二標準者五片（二）報告江蘇敎育廳復函本會請褒揚合於第一標準之影片案己提交江蘇敎育行政委員會議决由廳呈請省長給予褒狀並披露於敎育公報 
[小學敎育研究會昨日開會紀]  
　　上海縣小學敎育研究會於昨日上午十時半開普通研究會到會者二十人由李頌唐主席議决各案如左（一件）　本學期研究會期按照會章每月開普通研究會一次定爲四月十日（夏歷三月初九日）五月一日（四月初一日）六月十二日（五月十三日）分科研究臨時酌定（一件）議本學期研究範圍（一）理科研究甲·編計活動敎學的要目乙·競賽會（二）國語研究甲·搜集困難問題邀請專家開會乙·演說競進會（一件）報告收到縣一·縣三·縣四·養正·和安·旦華·東明·西成·暉橋·陳涇·梅溪·法華第二·楊思第一第三第六第十三第十四·三林第五·陳行第六等校錯　表應如何統計議决推舉三校擔任統計推定縣三擔任初年級旦華擔任中年級和安擔任高年級下届普通研究會交會（一件）議催各學校填送調查兒童喜歡閱讀的國語敎材表議决照辦（一件）議美國敎育家克伯屈博士來滬將與滬敎育界人士討論敎育問題请本會參與此項活動案議决請各學校提出研究問題於本月十六日以前交至本會加以整理後以備克伯屈博士到滬時提出 
[上海市敎育界同人會成立大會記]  
　　上海市敎育界同人會昨日（六號）上午九時假座新閘路民國公學開成立大會到會員徐稼生·蔣善祥·王福泉·許不平·卞準·王瑞臣·錢修齋·劉祥王·劉公佑·施顯·王炎·殷同璉·徐惠民·劉鐵·陳英忠·錢申之·胡俠公·楊霖·許上多·連城·殷師竹·吳克明·王祥塵·楊春·戴明德等五十餘人公推錢申之主席報告開會宗旨次由籌備主任許競公報告籌備經過情形再次爲通過會章許不平劉鐵等均有精密之發表至一時半會章完全通過後應行選舉而多數會員因時間太久請求改定下星期日（十三）上午九時正式選舉全體表决通過遂宣告開會并用茶點而散 
[蘇二師賈校長去志甚堅]  
　　尙文路江蘇省立第二師範學校校長賈豐臻君前以辦學困難曾向省署敎廳辭職業由江廳長致函挽留昨又接到徐省長指令内有該校長以積勞之身際艱難之會殷憂致疾懇切請辭披閱來呈良深悵惘惟念該校自開辦迄今歷十餘寒暑均由該校長一手經理念創始之不易固應勉力維持况值時局多艱尤賴同舟共濟應仍以學校爲重照舊任事所請應母庸議除令知敎育廳外仰即遵照云云聞賈校長去志甚堅日内將復備呈文再向省署敎廳固辭云 
[新華藝術學院新聘敎授]  
　　新華藝術學院爲謀院務進行起見又聘定陳伽仙君擔任國畫敎授陳君任省校敎職十餘年才識宏富名著江南又林風眠君爲北京藝專關係一時不克南下現聘邱代明君擔任西洋畫系主任邱君留法多年近方歸國 
[美專昨開職敎聯席會議]  
　　上海美術專門低校昨日開本學期第一次聯席會議議决重要　件多件（一）議本校爲普及音樂敎育起見音樂系設特待生案議决照案通過并定辦法如後一特待生設定額十名以本届一次爲限一凡家境清寒而富有天才者得投考特待生一特待生學費完全豁免一特待生除免除學費外其他一切悉照章程辦理一特待生名額不足時就舊生中以成績優良者遞補之（一）議茲因學生請求以時局關係照往年戰期例通融繳費案議决凡學生到校時確因戰事關係匯兌不通一時不能繳費者則照往年戰事成例得有確實保證人具書擔保准先入學儘一月内繳納（一）議減收建築基金案議决西洋畫系中國畫系音樂系藝術敎育系學生三年級以上槪予免繳專修科學生二年級下學期槪予免繳自本學期起施行（一）議開課日期案議决本月九日起　始上課（一）議設講義處管理各學科講義案議决照案通過由　務處酌定辦法施行 
[文科專修學校之敎授]  
　　上海新閘路成都踣文科專修學校定三月七日上課已誌前報茲聞昨日該校敎職員籌商功課進行英文各課較上學期無甚更動國文各課之支配如下史學陳佩忍敎授詩學劉三陳佩忍敎授三通序左國諸子蔣梅笙敎授小學聞野鶴敎授敎育書畫　靖瀾敎授新聞學潘公展敎授小說滕固黄兼敎授古文胡惠生敎授史記郭步陶敎授明日即准時上課該校地方安靜如常不受戰事影響誠恐遠道學生不知底藴或生疑慮昨特續發通告敦促各生早日來校以免曠課云 
[日語專修學校開課]  
　　西門北首中華路文曜里日語專修學校本學期日夜校均定於三月七日（星期一）起正式開課該校留日預備班及日語班均有餘額備有膳宿章程函索即寄云 
[南方中學聘定敎師]  
　　北火車站南方中學業於昨日上課所有各科敎師經主任王厦材簡擇聘定除王君自兼高中經學人生哲學外高中任中敏任國文葛麟書任英文吳浩然任西洋史地程肩吾任數學王楊　任美術史胡季珊任說文兼初中國文歷史邱銘九任軍事學王志行任日文初中周鑑亞任公民兼地理陵受文任國文兼歷史楊介犖任英文化學兼高中英文陳樂君任英文王南言任算術俞彤甫任圖畫王苞厂任博物尙有敎員正在接治中遠道學生亦尙陸續赴校云 
體育 
[華東與海軍昨日足球賽各勝一球]  
　　華東定本星期三另約他强隊比賽 
　　久蟄恩動之華東足球隊昨與英海軍作新春後第一次比賽於中華棒球場一般有足球癖者均爭相參觀總計人數約有三千六七百人濟濟蹌蹌盛極一時比賽結果各勝一球誠可謂棋逢敵手雙方陣線如後 
　　華東隊陣線 
　　哈元貞（上）梁官松（上）陳鎭和 
　　李壽華（下）陳璞（下）李惠堂 
　　何春輝伍繩武（上）戴麟經 
　　吳履遜（下）陳虞添（上） 
　　馮運佑毛志恒葉官興（下） 
　　鍾連基 
　　海軍隊陣繳 
　　ＭacormackprydeHollowayLconard 
　　SmilhWhileWorthington 
　　AppsHanellStewartBatten 
　　　　三時開賽華東隊得風勢之助進攻頗烈前鋒踪跡時在海軍方面左翼陳鎭和沿邊盤球疾進聲勢浩大繼傳與李惠堂李得之復踢送與戴麟經戴攻門斜出網外頗爲危險後陳虞添接得戴麟經傳來之球盤過對方後衛李惠堂見機衝出輕輕一脚球已入網李勝此球妙在用力不大苟蹴之過急或雖奏效也旋見海軍反攻何春輝從容救出但不久球仍在華東方面左内錄萊拿特得球傳中高高落下正在球門之前方右内鋒史梯華上前一頂送進網去爲狀至美乃成一與一之比爭戰良久李得陳虞添傳來之球乘勢射門力道甚强海軍守門托出線外成角球鍾蹴之未有效果 
　　下半時開始華東居逆風似多失利不料球勢極佳較諸第一時間有過之無不及左路發展尤多機會一次李惠堂遠遠射擊急面有力球觸門柱彈出險極險極華東不勝此球海軍之幸也水手乃反攻中鋒活新登亦有同樣一脚打在横木之上彈回未進嗣後球勢平均多中場之戲迨至末後十分鐘間華東左方屢次進窺陳鎭和兩次攻門極見工夫惜守者堅固不克破網而人耳海軍方面亦有多次深入祗以防禦嚴密無隙可可尋故結果仍爲一與一之比 
　　華東隊休戰多時球員體格大半己失常態如戴麟經陳虞添已兩月不作球戲且均病後乏力而昨日成績竟斐然可觀鍾連基將從從醫院出來身體己略略發胖昨日表演未能見佳但未可厚非也苟能予以時日多多練習不難即行復原其他諸人亦多乏力故定於本星期三下午再約其他海軍勁旅作第二次之練習云 
[樂羣足球隊定星期四與海軍比賽]  
　　樂羣足球隊定於本星期四下午邀約海軍作友誼比賽在棒球場舉行至與何艦交鋒尙待接洽云 
[籃球會甲組第二循環賽明日開始]  
　　明日下午五時半申報與滬江 
　　上海籃球聯合會比賽展期己及兩旬現悉甲粗方面决先行開始於明日起繼續舉行按秩序表明日下午五時半爲申報與滬江二隊比賽云 
 
 

Page 8

 
 
   
 
 

Page 9

 
 
本埠新聞 
[楊畢接洽渤海艦隊南下問題]  
　　直魯聯軍第八軍到滬後本埠即盛傳渤海艦隊來滬但迄今尙未見諸實現昨據可靠消息渤海艦隊本定二日離青來滬嗣因上海海軍總司令楊樹莊曾派人就商畢庶澄表示貴軍如需軍艦時儘可由上海艦隊担任渤海艦隊無南下必要以免發生意外事件畢氏當即表示同意惟須請楊總司令下艦面商俱體辦法聞楊氏已表示允可但日來因吳淞口外風浪甚大稍遲數日再行下艦與畢氏會面恊商故昨據直魯軍方面消息渤海艦隊尙未離青而南下與否須視楊畢會商之結果而定 
[聯軍撤防魯軍接防消息]  
　　聯軍次第開拔盧香亭氏奉孫令來滬照料聯軍移防江北及催促查在吳淞運兵輪船計六艘一次可裝六千名左右預算六次即可開拔凈盡截至昨日先後開拔者爲十一師·十三師·第八師·十五旅及補充團第二師第四旅·第四師第七旅·等已開拔四次尙未開拔者爲閩軍周蔭人七千餘名及駐滬第九師 
　　浙警備隊歸李司令改編前浙江警察廳廳長郝樹林所帶之警備隊共有五六百名日前由松江開來上海茲悉此項隊伍已歸防守司令李寳章改編爲衛隊云 
　　第九師砲兵營昨日赴淞聯軍第九師李寳章部砲兵營全營兵佐及一切軍用品等於昨日奉令開拔當由老龍華站上車分乘廂車十輛由該營營長陳連勝率領於上午六時由老龍華開出於上午七時四十五分駛抵北站旋即於八時零五分轉道開往吳淞 
　　十三師五十一團由松運滬聯軍第十三師劉士林部刻奉孫總司令命囑將各團兵士次第由松開拔來滬再由海道運寗分防江北各要隘該師奉命後先將第五十一團全團兵士二千餘名於昨日（六日）上午八時由松乘專車運滬由該團團長祝錫璜率領共計載車三十三輛於九時十分駛抵北站旋即轉道送往吳淞碼頭乘輪運寗 
　　十三師五十九團一二兩營昨晚開淞聯軍第十三師第五十九團第一二兩營兵士於昨日奉命由松開拔來滬當由該團團長孫慶恩率領分乘篷車二十餘輛於下午六時二十分由松開出於下午十一時三十三分駛抵麥根路轉道開往吳淞赴寗 
　　四師十三團昨晚開鎭聯軍第四師第七旅第十三團兵士於昨日奉命由松先後開抵麥根路站由該團團長張養泉率傾旋即分二列車由麥根路次第開往鎭江計第一列掛車二十五輛於下午九時二十七分開出第二列掛車二十三輛於下午十時三十分開出云 
　　二師第七團昨日開鎭聯軍第二師第四旅第七團全團兵士於昨日下午四時許奉命由松開拔來滬共計掛車二十六輛旋於下午五時四十八分轉道開往鎭江駐防 
　　張毅部開抵顓橋閩軍張毅部昨由松江方面封雇民船開抵閔行爲數甚夥嗣因閔行滿駐聯軍第五方面周部軍隊無可安頓旋即由滬閔路開抵顓橋鎭接洽保衛團封貼民房暫爲駐紥 
　　畢庶澄定今晨赴蘇魯軍第八軍軍長畢庶澄於前日由滬赴蘇佈防後因松江方面防護緊要故即返滬與防守司令李寳章有所接洽事畢復於昨日（六日）上午八時三十五分偕同吳光新魯軍十四軍軍長馬濟及隨員馬弁衛隊營等乘坐滬杭路專車一列計掛花車二輛頭等車二輛頭二等車二輛臥車一輛三等客車三輛四等車一輛廂車九輛公事車一輛共二十一輛由北站專車至松江上午十時半抵松站當畢氏下車時由一百三十七旅第二團團長宋金蘭及一百三十九旅第三團團長張文國迎迓同赴前線三十一號橋視察即於下午五時乘原專車回滬於六時二十五分抵北站定今晨四時赴蘇 
　　長城長江兩鐵甲車今日可到直魯聯軍鐵甲車隊之長城號·及長江號自前日南下渡江至下關後刻已奉命開滬業於昨晚先後開拔計長城號共掛車八輛於下午八時零五分由南京江邊站開出長江號共掛車八輛於下午十時三十分由江邊站開出約今日上午可抵北站 
　　魯軍第一混成團一二兩營昨由淞開滬駐紥吳淞之直魯軍第八軍畢庶澄第一混成團第一二兩營兵士一千餘名於昨日奉命開拔來滬共計裴車十六輛於上午十一時開出於正午十二時零五分抵北站旋即奉命開往麥根路暫駐 
　　海軍衛隊營開淞駐防駐在麥根路之渤海艦隊畢庶澄部之海軍衛隊營全營兵士共六百餘名於昨日奉命開往吳淞駐防當由該營營長孫勇率領分乘篷車十六輛於昨晨一時三十分由麥根路開出於二時五十分抵北站旋於四時正開往吳淞 
　　海防隊自寗開滬轉淞直魯聯軍第八軍海防隊第一團王文太部全團兵士於前晚奉命由寗開拔來滬業於前晚下午六時零七分由寗開出共計掛車二十一輛於昨晨八時五十分始抵北站旋即開往吳淞佈防 
　　水警第三隊奉令招僱民夫駐紥高昌廟之江蘇水警廳第三隊昨奉直魯聯軍司令部命令在南市十六舖一帶招僱民夫一百名於昨日（六日）下午五時解送閘北司令部 
[各地徵發民船消息]  
　　吳淞封雇帆船十餘船吳淞鄉公所於前日午後四時餘接奉砲台灣第三方面軍聯軍司令部命封帆船兩艘當經派令本鎭地保俞福海隨同司令部派出之張排長並兵士數名至江邊封得崇明船兩艘該地保即交與張等押往砲台灣洋碼頭裝載雜物器具等往江北通州而去至晚間十一時又有兵士數十名至藴藻浜内封船因時已夜深無船擺渡船上人聞悉立即紛紛起椗逃避岸上兵士阻止鎭上居民在睡夢中驚醒不知原因均驚慌無措直至天明該兵士等始封得大小帆船十餘艘而去 
　　猪船被扣三十二艘總商會昨接猪業敦仁公所函爲被扣猪船達三十餘艘請求設法釋放事函云謹啓者敝業猪棧向在南市薛家浜自備駁船十六艘常泊該處碼頭專便駁運猪隻起岸之需詎於本月初二日突被水巡隊封扣嗣復續扣宰作駁船四艘及裝有鮮猪之沙船十二船計達三十二艘之多當時聲言用否未定不許擅自移動敝業各行聞訊之下不勝惶駭蓋此項被扣船隻旣有鮮猪裝載扣爲何用在敝業若無駁船迎提北來沙船之猪勢將無貨應市停止交易焉且以此項活貨不能躭擱時日否則不免損摮在客家小本營生何堪重累因此紛紛到所呼籲如無相當辦法駪見其餘客家聞風裏足影響市面不僅敝業各行因此停業損失已也爲特據實奉聞伏懇貴會顧念下情俯賜鑒核迅予專函水巡隊請予從速番放以恤商艱並請以後免封猪船實深盼禱云 
　　北新涇留有魚船四隻本月三日下午二時聯軍第三方面軍隊開滬計共小輪八艘拖船四十八隻内有馬砲等件路過滬西北新涇鎭另提米船民船六隻將原拖之魚船七艘抛棄吳淞江畔即經保衛團暫爲管理三船由青浦巡緝輪拖去所有保衛團暫管之四船二船各有船戸一人惟舟中物件一無所有當有團總團副將船戸衛敬和·褚長泰·訊問究竟據稱湖州南門外人於夏歷正月十四日被捉至今團部念其苦楚各給錢米稻柴放伊回去其餘二船因無船戸認領尙留團部云 
　　杭嘉湖小輪甬興號在淞撞壞行駛杭嘉湖班小輪甬興號前日爲十四師李俊義部封運隊伍抵淞糧米碼頭因該小輪舵工不悉地方情形將輪駛至岸灘邊石梗上以致船身損壞船上兵士及水手人等均經救起故未傷人船夥即赴滬報告該公司昨日派人抵淞察勘一週現擬雇人設法打撈 
[時局中之要人消息]  
　　吳光新來滬之任務前陸軍總長吳光新日前偕同孫傳芳張宗昌到滬嗣即返寗前日（五日）下午又行來滬寓法生界華龍路陶公館昨日下午又偕同畢庶澄赴松江即晚回滬茲悉吳氏此次來滬負有重大任務張宗昌孫傳芳日前到滬因鑒直魯聯軍到滬外間諸多謠言又爲統一上海軍務起見乃請吳光新任上海商埠督辦之職以便計畫一切惟吳氏本人對於商埠督辦之職尙未表示願意就職但孫總司令擬請吳任督辦職不必另添名目故吳氏此次來滬即係坐鎭淞滬一俟决定後即可宣告就職云 
　　宋之瑗接充商埠署總辦江蘇特派交涉員許沅自奉兼代商埠總辦後雙方兼顧職務殷繁必無暇晷加以近來外交繁重勞瘁異常日前特電請孫總司令開去兼職俾得專心外交迨孫總司令赴松江視察防務過滬許氏復經面請開去兼職以免竭蹶須已得復電照准并委聯軍駐滬辦事處處起宋之瑗接充茲將原電亟錄於下上海商埠督辦公署許代總辦鑒有電悉外交事繁辭去兼職情詞懇切應予照准所有總辦職務已委宋之瑗接充除分電外特復孫傳芳支印 
　　温樹德受任江防警備司令直魯聯軍總司令張宗昌以此次反攻對後方防務亟應注意特委前渤海艦隊總司令温樹德爲江訑警備司令並撥步兵一團及淺水輪四艘着即令其籌辦温氏業於前日來滬布置一切聞該司令部設置地點南市或吳淞現尙未定至該項淺水輪則爲巡防太湖兩岸云 
　　盧香亭回任第二師胡前浙江總司令兼聯軍等二師長盧香亭來滬辦理聯軍移防江北事宜第二師長一缺前因盧氏辭職赴津養疴暫由聯軍總司令孫傳芳兼代茲以盧氏精神已恢復原狀孫氏仍令復任第二師長盧氏前日赴松檢閱第四旅張復元部及令其火速開抵海州與第三旅段承澤部集中訓練云茲已事畢於前晚十一時四十分隨帶衛隊二百餘名及侍役人等由老龍華乘特備專車於昨晨二時二十三分回北站即將衛隊車輛十五輛解下改爲壓道車於昨晨三時三十分先行開出盧氏專車於清晨五時五十分始由滬出發赴寗覆命 
　　張宗昌邀冷遹赴寗直魯聯軍總司令張宗昌此次南下籌備反攻連日調遣軍隊支配防務極形忙碌昨日并派温參贊　函來滬邀請蘇紳冷遹赴寗參贊一切　　蔡樸昨日赴津前浙江省長蔡樸以某項任務赴津於昨晨八時乘日輪起椗 
[滬寗淞滬客車昨均减開]  
　　昨日滬寗路上下客車因機車不敷調遣故有一二次停駛計有第三號由滬開寗之上行早快車一次及第八號由寗開滬之早快車一次及九號·六號·滬翔專車二次　　其餘均照常行駛惟上午八時五十分由滬開寗之十五號早特别快車及上午九時由寗開滬之二十號早特别快車因三號八號上下快車停駛後對於乘客方面恐多不便故特將該兩次上下特别快車依照三號八號停車程序在各站停靠俾便行旅淞滬支路方面停駛者計有五十八·五十七·七十七·七十八·七十九·八十·六次惟每晨六時許由滬開淞之五十四號下午客車因是時砲台灣方面尙未解嚴故自昨日起通告各站將該車通至吳淞碼頭爲止云 
　　又訊淞滬支路客車昨日因北車站與砲台灣車站兩頭兵車阻塞故頭二班客車均未開駛直至正午十一句半鐘始有客車一列駛抵張華浜總工廠門口停止未到藴藻浜車站乘客均步行到淞迨至午後各客車均抵廠門口爲止以致往來乘客頗感不便 
[北車站一帶之狀况]  
　　昨晨十時有人直滬寗車站視察狀况循北浙江路界内以達站内沿途靠租界方面無一印兵防守此項印兵並非撤退因租界軍事當局現已注重滬西一帶北區防務自前晚起比較稍鬆故昨日上午未有印兵出防槪在愛爾近路華童公學休息晚間或須出也其車站内則兵士往來如梭有荷槍者有佩刀者並有數兵聚餐旁置長矛等武器惟對於出入之人日間未施檢查而行李山積月台上佇候乘滬寗車之人甚多緣昨晨八時二十分鐘應開之一班滬寗車至十時半猶未調集車輛待車之客均已購就車票頗露焦急之狀恐此班非午後不能開出也據聞前晨九時半由寗開滬之慢車延至昨晨九時半方到軌道内停有兵車數列龍頭皆已升火不知開往何處另有四等車數節滿裝夫役當係開往前線也某君視察歸來取道克能海路愛爾近路見華童公學内所駐印兵由軍官合派工程隊二十名各執鐵鏟一柄由海寗路東面而去以意測之當係往新垃圾橋北堍華租交界各處從事防禦工作也 
[各地居民之恐慌]  
　　淞人紛紛避難淞鎭居民昨因形勢漸見緊張紛紛遷避有雇舟往浦東方面者有向西鄉楊行等處暫避者或乘汽車赴滬扶老携幼肩負衣包絡繹不絕於途 
　　太倉瀏河居民紛避來滬太倉瀏河一帶居民以近日時局嚴重咸有戒心稍有財產者即紛紛遷徙昨日滬太長途汽車公司各班長途汽車到滬之時乘客頗多而内中婦孺輩居其多數云 
　　租界旅館之擁擠滬寗路蘇州無錫鎭江等居民日來紛紛遷避來滬分寓租界内各旅館以致大新·振華·孟淵·惠中等旅社均有人滿之患云 
　　老北門前晚之槍聲老北門一帶前晚（五號）十一時許發現槍聲十餘響該處附近居民頓起恐慌紛紛走告該處保衛團派員調查亦未查明開槍眞相云 
[各界籌備救濟]  
　　松江昨有大批難民運滬松江紳士謝宰平昨由松江運出避難婦孺五十餘人送至中國濟生會在天文台路振華堂洋布公所所設之白十字會第二暫留所内又松江紅十字會分會閔瑞之昨亦由松江運出婦孺百餘人由立興輪船公司裝儎來滬之二十餘人當即送至厦門路衍慶里某大棧房濟生會所設之白十字第一收容所内其餘陸續到滬者亦均送至第一收容所聞振華堂第二收容所所收婦孺半屬樸被不周之貧民故該會於昨日薄暮又運送五十餘棉被予避難婦孺禦寒云 
　　兩路免網運載難民賑品辦法中國濟生會前電交通部請予免費運儎難民及賑品等情　奉該部梗日復電照准該會遂又據情致函滬寗滬杭兩路管理局請查照辦理昨亦接有復函謂免費裝運僅限三四等車其期限爲三月十日至四月十日一個月爲有效期間并無論裝運難民或賑品均應先期函知該局或派員接洽以便轉飭各站辦理云云 
　　王一亭等組織難民收容所滬南紳商王一亭·顧馨一·等查得内地男婦老幼避難來滬流離失所慘狀難言爰特組織難民收容所於滬南薛家浜滬南慈善會爲第一收容所定名曰滬南婦孺難民收容所該所能容一千餘人並設第二收容所於馬路橋浦東公所内該所可收容五百人又設第三收容所於浦東楊師鄉鄉公所聞該所亦可收容一千餘人以上各所已整理就緒定期即日開辦一面呈請官廳備案 
　　松青金難民收容所之進行松青金難民收容所已開發起人成立會除備文呈請官廳備案外又派朱養浩·孫啓英·二君接洽松青金旅滬同鄉俾衆　易舉得以廣收被災同鄉茲將原函錄後逕啓者松青金爲被災重要之區同鄉之流離失所者不可勝數惟旅滬同鄉安居如常視彼衣食無所坐以待斃相去何啻霄壞先生亦屬旅滬同鄉素以慈善爲懷定以收容爲急務諒不忍坐視其流於溝壑而爲餓鬼也故特推舉朱養浩·孫啓英·二君趨前祈賜接洽則被災同鄉受惠多矣 
　　蘇錫等同鄉會議設收容所蘇錫常澄各地居民近多遷避來滬但因滬寗路減開客車致每日車客異常擁擠尤以婦孺爲多但各車到達及行車時刻因中途須讓兵車均不能准時抵埠甚至脫班誤點至四五點鐘且因不准多帶行李一般乘客在車中忍飢受凍抵滬時極爲狼狽而各客棧旅館大致均告客滿甚至無處棲身現聞蘇錫各同鄉會正在提議設立收容所以免露宿風餐却 
　　江陰旅滬同鄉議組收容所江陰旅滬協會於昨日下午召集緊急會議到七十餘人首由李滌新主席報告開會宗旨略謂日來滬寗路戰事吃緊江陰地濱長江勢將波及本會宜在上海設立臨時收容所組織救護隊請官廳頒給護照分頭救濟議决即日進行次常務委員徐半飛提議孫中山先生逝世已届二週滬上各團體發起追悼會本會應參加議决改派代表接洽末並報告徵求會員情形且對於時局有所討論云（東南通信社） 
　　縣警所保護滬城紅分會上海縣警察所昨日通令各分所文云案准中國紅十字會滬城分會函開本分會遵照萬國聯盟會定章凡在軍興之時辦理一切救護事宜以盡天職茲將召集救護隊先事預備所有隊員因公出入於必要時穿着制服平時便衣值班各隊職員均隨帶本分會執照至粘貼本人照片蓋有本分會圖章以昭鄭重本分會所屬之馬橋鄉分事務處亦經從事預備並組織收容所其救護隊員執照與本分會一律相同茲奉上本分所執照樣紙一本請予備案並請通飭各鄉警所嗣後本分會辦事處各職員因公往來戒嚴區域持有本分會執照者請爲查照放行妥爲保護至紉公誼等因計附送執照樣本一紙到所准此除備案及分行外合將是項執照樣本抄發該分所長知照一體保護此令 
[各地防務情形]  
　　浦東一帶之戒備淞滬警察廳派駐浦東陸家宅游巡第三隊趙隊長以近日謠諑繁興人心極爲恐慌而楊家宅一帶居民遷避滬西者絡繹不絕深恐有匪徒乘隙攫奪財物除傳諭各分駐所長警一體注意保護外一面飭派巡長張華堂·魏子清·帶同便衣警十餘人分班往來春江碼頭·陸家嘴·陸家宅·楊家宅·五福路·等處梭巡並於各要隘添設崗警入晚全班巡警一律武裝戒備防範極爲嚴密 
　　江灣路防範稍鬆本埠北四川路江灣路美童公學内自英兵佈防駐守以來對於淞滬線天通庵車站沿鐵路一帶防範頗爲嚴重除於車站附近佈設鐵網外祇有英兵八名及江灣路口處亦派相當人數站守外於公園靶子場近鐵道處亦有英兵二名防守昨以該地治安甚爲平靜已將守兵撤去改派英兵五人爲一隊沿附近各馬路隨時巡防於該校西門入口另派英兵三名爲守衛鐵甲車亦開往他處僅有運輸車一輛以備載兵之用而多數兵士則於草場上練習足球防範形勢較前和緩 
[南市商業受時局時響]  
　　没浦冷落南市各輪埠碼頭輪船專駛南通·海門·等各港口名曰小長江者最近爲直魯聯軍封船運輸軍隊及調往各處防次之軍士等需用船隻甚多故該處沿浦一帶甚形冷落今日（星期一）僅有大吉號輪船開班聞廣祥·大和·尙在被扣之中惟因大和輪煤料缺乏遂得返滬添加煤斤後仍須開往運兵 
　　市面蕭條南市十六舖迤南因時局關係市面頓形冷靜各行商號至下午四時莫不先後收市一般食物茶酒等肆晚上遲至八時亦即收市即浴堂生意大受打擊各處里巷平時本可通達乃因法租界鐵棚門限時啓閉故華界各巷關攔亦須於每日下午下鍵或僅啓一端或僅留小門出入裡街之棉陽里·敦仁里·吉祥里·業盛里·等巷爲錢莊商號薈萃之所防備更形注意該管一區總署劉署長特命巡官於每日下午三時半至六時撥派長警每一里巷各派一名武裝駐守藉資維護一區一分所任署員亦在所轄境内施家弄同益里商業里等處派警一體防護至裡外馬路及各裡街則每日下午六時起至九時除各派雙崗武裝守衛外並再加班巡邏以期縝密 
[總工會會議紀]  
　　本埠總工會昨日上午八時舉行主席團會議到常務委員五人首由主席報告最近政治及軍事狀况當即議决（一）發表工會組織大綱以後新工會之組織須根據此大綱逐步進行成立後並須呈報批准（二）發表工會紀 
 
 

Page 10

 
 
 
 
