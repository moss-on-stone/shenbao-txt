# 1922 - 111 - 4917664

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[大投機事業（老圃）]  
　　近日戰雲瀰漫商業彫敝交易所之蕭條不待言矣豈知投機者豫期戰事將作即以戰事爲投機皆從事於證劵之賣空而交易所營業反因此而稍形發達此實滑稽之事乃知戰爭類於投機而投機亦類於戰爭舉國上下競行險以徼倖市井與軍閥所同今之用兵者無論南北何派目吾輩視之皆投機事業也投機勝負之結果勝者一朝得志乃蓄姬妾置自動車敗者一朝失志乃跳黄浦江或入牢獄此市井個人之榮辱於實業無絲毫之益戰爭勝負之結果勝者一朝得志乃擴張其地盤巡閱某省某省敗者一朝失志乃遁入租界或化爲流寇此軍閥個人之榮辱於國是無絲毫之益若由旁觀爲之較量同一投機者或自有財產或侵漁他人豈無彼善於此同一弄兵者或一成不變或尚有轉移亦豈無被善於此然觀近數年來之社會要未聞以投機賭博起家悖入而不悖出者也又觀近數年來之政治要未聞以爭權奪利成功失道而不寡助者也則敗固難爲情勝亦安足恃於勝敗無先見之明固武人之冒昩徒斤斤於一時之勝敗亦武人之淺見也 
國内專電 
　　北京電外交團消息保護北京秩序由法美日三國商定區域東單牌樓以南法國守之以北美國守之以西日本守之昨法使美使日代辦先後見顏訪問時局並未有所表示（二十七日下午一鐘） 
　　北京電二十六日訪英館晤巴爾敦談（一）二十五日公使會議對中國時局並無進一步表示之辦法至北京市民之請願兼顧秩序者使團當注意之現使團爲保護外人生命財產起見已有一種軍事佈置暫守秘密（二）交還威海問題中政府對合組委員會尚無正式覆文（三）直奉戰事果作亦不久可平（二十七日下午一鐘） 
　　北京電張勳及段祺瑞舊部前赴津希望活動者近陸續回京無場可捧（二十七日下午一鐘） 
　　北京電奉張外示軟化内具决心將宣布聯省自治與孫文取一致行動（二十七日下午三鐘） 
　　北京電吳佩孚於二十五同馮玉祥由洛赴保指揮軍隊 
　　北京電張景惠孫烈臣張作相二十四在廊坊開一軍事會議當晚通令各軍嚴陣以待預防直軍襲擊（二十七日下午六鐘） 
　　北京電吳佩孚三日間發九道訓令大致白晝取守夜間攻軍隊重點一置任邱一置涿州似對落垡及靜海而發京城附近不在戰區（二十七日下午一鐘） 
　　北京電津息舊會議員二十六開茶話會决派代表分赴奉直二方接洽何方贊成召集卽援助何方决無成見（二十七日下午一鐘） 
　　北京電今日八時潘復逃津 
　　北京電昨夜二時直軍前哨進至長辛店爲奉軍獲一名 
　　北京電閣議張店坊子高密周村濰縣淄川博山青州八處自開商埠紐約領館改總領事 
　　北京電部委曹元度爲蘇官產處長（二十七日下午一鐘） 
　　北京電田中玉電院擾膠匪隊巳派隊解散繳械（二十七日下午一鐘） 
　　北京電田中玉電院日商購小麥麵粉十萬噸請發護照乞核示 
　　北京電院覆陳光逺鹽稅關債約外人稽核甚嚴所請截留西岔鹽稅收入礙難照辦（二十七日下午一鐘） 
　　北京電財部函甘代表董士恩巳令花定榷運局撥付甘省所請之欵（二十七日下午一鐘） 
　　天津電張學良函邀美武官飛龍大佐赴前敵觀戰作公平評判 
　　天津電邊防軍前訂意大利菲阿脫式飛機八架由奉購去前綫均有航空隊（以上二十七日下午八鐘） 
　　天津電吳佩孚抵保帶騎兵三營開往琉璃河塡防（二十七日下午八鐘） 
　　天津電趙爾巽張錫鑾感（二十七）晚十時由津乘專車赴奉晤張作霖調和局（二十八日下午一鐘） 
　　天津電京奉局訊奉張入關專車已在奉掛站三日 
　　天津電廊坊固安間兩軍相距最近者直方爲王承斌然奉籍奉方爲李景林然直籍亦一趣事 
　　天津電京城傳來消息城内夜間時有槍聲人心恐怖已極屢謡琉璃河接觸 
　　天津電旅京順直同鄉會連呈府院（一）請罷黜曹銳（一）請特簡嚴修 
　　天津電魯公民箇電以魯案關係請奉直將山東劃出戰區之外 
　　天津電有（二十五）晚兩點至四點南岡窪方面雙方步哨綫少有衝突槍聲斷續至天明全息 
　　天津電王正廷電陳禡（二十二）日接防膠濟第二段（以上二十七日下午九鐘） 
　　天津電寢（二十六）夜直軍進逼覇縣奉第二梯隊在唐家舖相距僅十餘里戰事在卽（二十七日下十一鐘） 
　　天津電鍾世銘呈九六鹽劵一律先發六三餘俟利率貨幣兩問題解决後再統結算此舉預得徐同意爲潘復入京之成績 
　　天津電津警廳宣布警備戒嚴辦法六條（一）凡有集會結社或新聞雜誌圖畫等事如認爲與時局有妨害者應卽停止（二）實行檢查私有槍砲彈藥火具兵器及其他危險物品如認爲有危險情形者應卽收歸官署封存或没收之（三）對於政局金融等項禁止佈散謡言違則重懲（四）對於中外商民嚴密保護有敢施行刼搶之行爲者一經審實定卽就地正法（五）拆閱檢查郵信電報遇有妨害安寗秩序者押收之（六）警備之情事終止時應卽宣告解除 
　　天津電聞院宥（二十六）電稿周先携津交梁閱梁改易數語仍由周帶京拍發（以上二十七日下午九鐘） 
　　香港電徑（二十五）晚德宣街總統府槍聲係因第二師姜漢翹鬧餉而起翌日姜將爲首者李復勝槍决並將附和者繳械 
　　香港電伍語人民選縣長一時斷不更動惟將來有缺出卽由省長委任 
　　香港電連晚各文武機關均異常戒嚴 
　　香港電孫所任虎門要塞司令陳策昨往接任原任司令吳禮和不允交替 
　　香港電各要人電惠勸陳炯明回商北伐均由期部下覆電謂陳已返海豐原籍（以上二十七日下午十鐘） 
　　香港電孫定五月十日赴韶伍薦郭泰祺任政務廳長宥（二十六）視事 
　　香港電葉舉部班師回粤聞孫軍抵梧州故改道高州回粤其頭幫已抵水東約三十營將返惠州 
　　香港電孫令鹽稅充大本營軍費 
　　香港電滇軍司令朱培德率兵三千抵三水隨乘船赴韶返惠軍隊共約萬人 
　　香港電第七路司令黄强辭職後令副司令黄業興將駐雷軍隊全數調惠雷人挽留孫聞卽下令升黄業興爲正司令 
　　香港電聞李烈鈞昨來港 
　　香港電孫派魏邦平赴惠勸陳回省敬（二十四）已起程 
　　香港電唐繼虞昨謁孫 
　　香港電孫科收電話局爲市有聞將改用女司機生 
　　香港電孫以五權憲法勝三十萬大軍昨諭葉夏聲起草聞葉已準備議案提交國會 
　　香港電駐韶福軍司令部下令封用粤漢車二十餘輛連日載兵回省約五六千人分駐河南北一帶 
　　香港電馬君武有徑（二十五）起程來粤說（以上二十七日下午六鐘） 
　　香港電古應芬宥（二十六）由惠回省謁係述陳須回海豐後始來省 
　　香港電第三旅長尹驥電孫伍請電洪兆麟速回 
　　香港電汕粤工團以孫就職將一載且將觀督師北伐五月微日舉行大巡遊慶祝 
　　香港電粤當軸設計收復北洋艦醖釀巳三日昨午十二時舉事以粤艦圍攻以飛機助戰係由局長朱卓文張惠長陳慶雲駕駛第三號飛機滿載炸彈槍枝先攻黄埔戰數十分卽奪海圻肇和至二時回攻白鵝潭奪永豐楚豫豫章至五時再攻黄埔復奪海琛艦至永翔飛鷹福安同安四艦泊新洲至六時亦被奪此次擊斃艦兵二十餘傷三十餘粤軍死三傷五捕海軍艦長毛仲襄林永謨聞白鵝潭艦先飛函肇和等艦戒備圖抗拒惟已不濟函亦落粤軍手陳策通電略謂駐粤北洋艦隊爲政桂餘孼盤據平日養尊處優來粤六年毫無建樹縱莫刺程助桂阻粤又勾結北敵排斥異己陽假護法美名以騙餉糈隂聯北方海軍欲圖擾亂策等奉總統令召海軍同志温樹德等遵於感（二十七）午先登海圻等艦勒令解除武裝業告肅清昨下午公安局派探往興昌馬路北洋艦某參謀宅捕數人又往僑商街林某宅捕五人（以上二十八日下午七鐘） 
 
 

Page 5

 
 
   
 
 

Page 6

 
 
國内專電二 
　　香港電伍决實行將各縣長考試後再加委 
　　香港電西報載龍州被桂軍佔 
　　香港電省行紙幣昨起至九八省商會亦函各埠布告紙幣回復原狀（以上二十八日下午七鐘） 
　　香港電昨搜林永謨住宅所捕五人爲海軍參謀長毛仲芳肇和艦長鄭祖詒倪則烺林壽民鄭疇剛林在外聞報卽往謁湯廷光請代向政府陳各艦已服從北伐 
　　香港電海員以陳炳生特赦案雖未經總統下令公布然已核准故準備歡迎陳出獄 
　　香港電孫聞各屬軍間有私自離防他往者特電令各善後處長謂海陸軍由大元帥直轄以後各軍不得擅移 
　　香港電駐惠第一獨立旅長李炳榮以欠餉鉅昨令各縣所有錢糧盡解惠州旅部 
　　香港電各艦海軍以無線電通電（一）擁護正式政府（二）整艦北伐（三）服從孫（以上二十八日下午九鐘） 
特約路透電 
[歐洲之危機]  
　　二十七日日諾瓦電英相喬治於英美新聞記者宴會時演說陳述歐洲之可慮情形謂俄德兩國之人民超過全歐人民三分之二俄德條約乃第一度警告使人不可不聽取其言自波羅的海以至黑海現無一定之疆界此乃歐洲危機之引證也美國不參與日諾瓦大會甚爲可惜因美國如參與之則其距歐甚逺之地位可使有權發言而有特殊力量也苟此會之目的不能達到若干年内必再有歐洲喋血之一日喬治諄諄以勝利變爲報復之危險爲言 
　　二十七日巴黎電據倫敦電泰晤士報稱俄代表齋吉林現與波蘭齟齬殆爲俄波兩國間重起大衝突之先聲聞俄國由特羅資基氏生持現正籌備戰事又一電稱彼得格勒軍區司令亞歷山得羅夫將軍聲稱俄軍已有凖備無論芬蘭波蘭與羅馬尼亞連合或單獨作戰俄軍皆能擊敗之但須協約國皆不予以扶助耳 
　　二十七日巴黎電法内閣電致巴爾都贊成法代表團之態度　諭其抱定開恩斯之議案並遵從普恩賚對俄之政策 
　　二十七日巴黎電内閣不贊成在日諾瓦召集高等會議之議並决定非至五月三十一日德國不履行義務時尚無討論賠償問題之必要但若高等會議專以討論俄德條約爲限則普恩賚可贊成開會並擬請羅國南北斯拉夫國與波蘭加入會議 
　　二十七日巴黎電日諾瓦電稱俄代表團今晚宴請德代表團席間互有演說内容未悉在塲者有警察多人 
　　二十七日倫敦電俄國與愛沙尼亞之邦交現巳緊張因俄國扣留愛沙尼亞派駐狄夫里斯之代表保羅氏及領事三人故也俄國旣不允釋放又不願向愛沙尼亞政府說明理由愛沙尼亞爲報復計亦拘里伐爾俄使署員四人指爲與間牒有關 
[愛爾蘭之内亂]  
　　二十七日倫敦電愛爾蘭自由邦陸軍昨與共和軍在末林加開戰今日猶在進行雙方各用來福槍機關槍死傷甚多 
　　二十七日倫敦電南北愛爾蘭合作之關係現有决裂之象南政府不允與北政府協同組織鐵路委員會解决勞工爭端謂貝爾法斯之情勢及克萊格爵士不肯開釋所拘之某某數人等於違背一月前在倫敦簽定之條約故自由邦委員會擬單獨行事克萊格爵士則稱渠已竭力履行與高林士氏所訂之約並責南愛爾蘭繼續越界襲擊及控制北愛爾蘭之貨物格里菲士氏向重行召集之新芬黨國會宣佈將施必要計畫以保愛爾蘭選區得自由投票表示贊成和約與否防務總長末爾開希氏詆責兵士叛變謂邦局之被襲擊者共有三百三十一所重要商行多家已暫時閉門在美諾士集會之天主教牧師發表宣言書痛詆叛兵謂若輩現圖自害其國可謂無恥軍人之跋扈陷國民於水深火熱中不堪忍受 
　　二十八日倫敦電末林加之事變乃因非常備兵拘獲自由邦不携武器之兵士六人而起自由邦軍隊於是乃圍攻叛兵營壘彼此開戰死三人雙方受重傷者頗多非常備軍卒因衆寡不敵退出末林加 
　　二十八日倫敦電愛爾蘭柯克州鄧晏威重要公民三人中有律師與化學師各一人皆在家被持械者入内擊斃尚有同居者數人亦被擊傷 
[英國機械業之爭端]  
　　二十七日倫敦電張伯倫今日在衆議院宣稱機械業關於管理上職權之爭端迄今未有解决政府因停業時期似將延久故已派調查員透澈調查此事明日將開第一届集議已請雙方皆派代表調查委員長爲實業法庭主任馬根齊爵士 
　　二十七日倫敦電機械業僱主於張伯倫在下院佈告以前已决定於五月三日開廠收留願意接受機械業工團前所拒絶之條件之工人並表示意見如工團收受其意見書則願與工團續開談判 
[英國工團之請願]  
　　二十八日倫敦電國際運輸工人總會會長及其他英人工團五團體共請世界之提倡勞工與社會之運動者對於日本施行國際之抵制蓋鑑於西比利亞日兵所行之罪惡及日本政府不顧華會約言仍行其駐兵西比利亞之政策也此項請願又由屏斥俄國之委員會發出 
[日軍與東俄之交戰]  
　　二十八日海參崴電日人方面消息日員曾發電數通命伯力日委員團中樋口氏回此迄未接覆 
　　二十八日海參崴電日軍因特别事做及須重事布置暫止北進濱海省之紅黨現仍從事拆毁鐵路橋以期妨礙新抵之日軍運輸至前敵 
　　二十八日東京電東京附近之淺野造船廠因營業沉滯開除用人三分之一受影響共有千人 
[各國近事記]  
　　二十七日巴黎電瑞典王在上阿爾泊乘汽車失事稍受傷其侍衛官受傷甚重 
　　二十七日巴黎電據某報載稱勞農軍共有一百三十七萬名分爲三十七師每師二萬五千名紅兵一師有野戰砲五十尊一旅有機關槍三十架勞農軍共需軍餉五萬萬盧卜約及前俄帝國陸軍所需百分之二十五 
　　二十六日巴黎電前總統戴香萊氏患立志瘁症甚劇 
　　二十七日希爾新福電德國某大公司簽定重興彼得格勒之草合同包括恢復房屋鐵路自來水溝渠等物並許德人興辦磚瓦廠 
　　二十七日葡京電某渡船已開往聖堡魯島五月八日可抵船中載有新飛機一架以供葡飛行家畢其行程之用 
　　二十七日倫敦電橡皮種植人協會開年會時主席包益思稱自動的限制出產之計畫雖未得充量扶助使之發生甚大效力然非毫無結果估計一年產額已較前届減少二萬五千噸希望與荷屬印度政府關於制定法律保障橡皮業之談判進行不懈而卽有一致行動之制上議院權力之提議多被否决 
　　二十七日紐約電密西西譬河溢流損害甚大阜立台鎭已被淹没居民預得警告得免於難又有其他六城亦直接受害而台克薩斯州之水勢迄未減退 
　　二十七日巴黎電塞魯希博物院開展鑒會陳列關於動物之中國美術品内有中國古今畫册雕刻品及銅器 
　　二十八日倫敦電馬可尼公司聲稱該公司已與美法兩國無線電社締結合同故不久將開辦國際無線電報新事業 
　　二十七日巴黎電聞中法實業銀行董事决定續收第三四期股本自六月十五日至七月十五日止每股應繳兩期股本二百五十佛郎 
　　二十七日巴黎電中法實業銀行續收股本之說現已證實 
[北方軍事記]  
　　二十八日北京電吳佩孚致電各使署臚舉張作霖之罪惡並稱此種禍害必須清除又請各使署勿容外人輔助張作霖濟以欵項軍需等物並請勿容外國軍事專家加入張之軍隊昨日奉直軍在琉璃河附近小衝突互開來福槍死傷數人奉軍現跨廊房南渾河（譯音）列陣惟張學良所統之兵現仍逐步西進此足證大戰將在永清境内發生雙方大軍現於該處相距十八哩惟以善戰聞名之吳佩孚第三師顯尚未離落垡且未見有奉軍兵士此外局勢未有變動駐津英美法日軍隊司令昨日開會討論保護北京與海口間交通方法 
　　二十八日天津電代理直省長楊以德昨日午後在津宣布戒嚴令並檢查函電 
[南方軍事記]  
　　二十八日香港電廣州消息稱停泊黄埔之北艦隊昨日忽爲孫中山之部下制服各艦已爲孫部占有 
公電 
　　田中玉有電各報館均鑒頃以奉直違言陳師鞠旅風聲所播全國震驚魯省紳民商學各界曁旅外各同鄉函電交馳均謂華會結果膠澳交還經國人奔走呼號友邦提携贊助所得至約所歷至難今吾國正依約接防日軍亦開始撤退環球屬目國家體面攸關外交前途視此爲榮辱利鈍之機矣倘適於此時此地發生戰端不特從前辛苦盡付東流而以後國際地位尚不知降至何等紛紛要求任何方面魯省不加入戰團保境息民制延此外交不絶如綫之成績中玉不諳術略素愛和平鑒父老呼籲之殷念魯案關係之鉅已表示與紳民等同一主張刻正追隨各省同袍協謀疏解冀息爭端不幸戰事發生亦宜縮小戰區俾易收拾魯省因膠澳問題尤應劃出戰區以外頃得某國領事方面確訊有奉軍二萬現正由南滿鐵路運往大連再由水路前赴山東等語迭據各方探詢亦晴有此類報告前讀張巡閱使皓日通電諄諄以統一爲言自能力顧大局維護外交極希望外人傳聞之不確一倘果有上項情事敢請張巡閱使尊重魯案從速制止萬一不蒙省察中玉爲保全國家顏面計爲維持國際地位計職責所在不能不有相當之捍衛設有妨及魯案之處應由何方負責中外具瞻自有公論海内明達及魯籍諸公愛國愛鄉百倍於玉并蘄一致贊助魯省幸甚大局幸甚臨電惶悚佇候德音田中玉有印 
　　南京總商會代電各報館均鑒頃復盧督軍敬電文曰浙江慮督軍鈞鑒敬電奉悉維持江浙之治安不在空言而在實力仁言利溥感佩同深敝會密邇鈐轅時聞齊督訓示自謂愛重和平决不使一卒一兵軼出蘇境原防以外設果無端啓釁違反初衷敝會自當負責諫諍斷不以片面的保障和平希望鈞座至以空言表示傾向報紙所載似不僅齊督一方爲然仍請本愛浙愛蘇之心守保境安民之誓則兩省數千萬人民悉拜仁人之賜矣等因希即代爲披露以表示浙蘇兩督軍尊重和平之至意南京總商會沁叩 
　　張作霖有電北京國務總理各部總長步軍統領各衙門張頗老趙次老王聘老王子春兄孟樹村兄張敬輿兄各省督軍省長省議會教育會總商會各報館鑒頃致曹仲帥宥電我哥通電均經奉復惟對於奉軍入關一事大意尚須奉質者請再詳言來電所稱不奉中央明令不告本省長官兩語已將奉軍經過事實明白通電其是否不奉中央明令不告地方長官明眼人皆能辨晰弟姑援一成例言之爲我兄弟相共研究之資料前年直皖戰爭我兄首統雄師直趨畿輔豈亦奉有中央明令耶涿州良鄉琉璃河附近皆京兆尹地面非隸轄境亦通知該管長官耶至於武力爲統一之後盾一語决非武力統一四字所能解釋就使斷章取義爲謀統一而興兵較之爲地盤而興兵爲公爲私不可同日而語試問上年湘鄂之戰爲公乎爲私乎如其爲公何以不予督軍則稱菊人先生頓兵衡陽以爲要挾任爲巡閱使則稱我大總統决水灌堤以禍人民也昔賢云我不欲人加諸我也吾亦欲無加諸人我哥不此之責而乃强誣奉軍以不奉命令武力統一何不稍加反省乃竟衝口而出 
親言不敢相誣也今則以施之合肥者將施之於弟矣猶對衆通電云事事退讓也祇許我負天下人不許天下人負我雖魏武一生得意之語然後世即以此爲奸雄二字之鐵證在漢魏專制時代則可耳若大同之世天下爲公一舉一動皆當適合人民公意項城晚年一用手段則羣起而指摘之卒致敗死近事可爲殷鑒吾哥老矣文字之間或未暇詳究一味以罪惡加人爲快遂自忘其躬自蹈之也與其使天下後世閱吾哥之通電摘其隂私而詬誶之不如俯採微言自爲更正猶不失爲改過不吝之英雄也詩云愼爾出言願吾哥三循之若聽市井無賴之猶狺狂吠猶掀髯大笑以爲得計呌非弟所敢知矣特以奉聞張作霖有印 
　　吳俊陞敬電各報館公鑒政局擾攘禍亂頻仍長此糾紛國將不國凡有血氣能勿心傷推厥所以致病之源實由未能統一之故每一念及午夜徬徨近讀張巡閱使皓電力謀統一之辦法以求根本之解决愛國熱忱昭然若揭觀統一無期則國家永無寗日障碍不去則統一仍屬無期數語至理名言尤爲洞見癥結俊陞一介武夫不學無文惟知以國家爲前提從無黨派之私見深望羣策羣力共濟艱難其有能從事於統一者則崇之敬之其有爲統一之障碍者則惟願與天下共棄之諸公愛國誰不如我俊陞不敏竊願從諸君子後以周旋於壇坫間也至制度如何確定會議如何公開老成人自有典型政治家具有專學俊陞武人義不干涉敢佈腹心伏　明察吳俊陞敬印 
　　張景惠有電各報館公鑒民國紛擾十載於兹統無期勢將分裂張巡閱　鑒此時局不得己商派軍隊陸續入關期統一之速成以武力爲後盾苦心毅力利國福民皓電一通昭然若揭下風逖聽佩仰尤深天下安危匹夫有責景惠不敏同秉此心尤望海内賢達共諒斯意勿拘己見勿信浮言勿越範圍勿私權利務使統一早見共享和平息事寗人實利賴之張景惠有印 
　　汲金純漾電各報館公鑒竊金純謬長師干忝膺疆寄睹時局之擾攘懼國祚之淪胥念政策皆誤於棼絲而厲階賢由於作梗自非則斷難見廓清頃讀張巡閱使皓電以統一未成國家永無寗日障礙不去統一終屬無期本良心之主張以武力爲解决詞嚴義正振瞶發聾以九合諸侯之心爲一匡天下之舉凡有血氣罔弗率從慨自民國建元已逾十載南北解體將及五年以患相偪旣披枝而傷根内訌迭興復燃萁而煑豆民窮財竭法斁綱淪倘一旦而覆亡將萬刼而不復乃邦人諸友莫肯念亂黨魁軍閥各逞私圖子因縱而益驕癰以養而成患揖讓救火後悔己遲夫窮隂凝閉雷霆震而萬物皆蘇小醜跳梁撻伐行而羣雄始服其有甘心助逆出首抗衡奮螳臂以當車假虎威而嚇衆卽爲公敵誓剪凶殘孰順孰逆是非自在人心或戰或和中外當蒙共諒爲萬方而請命勞怨奚辭果一怒而安民捐糜何惜願隨諸公之後執鞭弭以周旋庶奏底定之功出蒼黎於水火已簡師旅駐衛京畿敢布腹心敬候明教汲金純叩漾印 
　　闞朝璽有電各報館公鑒爲傳檄討賊事彼國賊吳佩孚者本禍國罪魁殘民戎首跡其衡陽一役破爛三湘直皖搆兵震驚畿輔逐兩湖王巡閱使而肆其殘殺毒手覇佔鄭鞏德三兵工廠而大其擾亂野心使川鄂兵連禍結而不恤南北統一和平而無望甚至截火車鹽除幾釀重大交涉逼商會加稅捐不惜重苦商民决堤復淪胥數百萬生靈浪戰更傷害六七省精銳小民何辜厄遭慘刦大欲無厭屠盡同胞充其素無政府之心恐其難掩天下之目當華府會議吃緊之際竟爾威逼元首推倒閣揆陷國家於萬刧不復其心何可勝誅其罪擢髮難數近復再奪曹錕兵權减削同人實力使王承斌全師頓成孱弱曹鍈軍職任意解除背本忘義窮兇極惡意在將大權集中洛陽而復以兵威蹂躪全國從此殺機遍地寃氣彌天哀我生民孰無父母誰非人子令肝腦盡塗白刃宗社幾變邱墟受此切膚之痛大仇應不共戴天殲此不世之兇衆志誓同聲敵愾諒敵軍行暴難屈深明大義之人倘解甲投誠當受特别有功之賞本使誓師南下討逆中原所戰勝者公理人心所保全者國家命脈行見一鼓盪平三軍凱旋觀兵武漢洗甲長江又豈投鞭斷黄河之流走馬看洛陽之花已哉此檄朝璽有 
　　吳佩孚齋燮元等有電各報館均鑒國人苦胡逆張作霖久矣曩以國家多故犯而不校啓大盜自新之路存上天好生之德涵育包荒以有今日斯固父老昆仲夙昔所怨責而佩孚等所内疚神明者也狼子野心非我族類德不能化語不能感矯命亂紀犯闕稱兵罪惡貫盈末日已至長此容忍姑息旣無以拯國民水火之苦更無以答友邦希望之誠用敢厲兵秣馬整我戎行宜揭罪魁昭告中外張作霖包藏禍心窺竊神器盜取圖謀統一之名隂行破壞統一之實曩歳國民大會原期排難解紛而張則力阻其成比年四南北犯無非增長内亂而張則甘爲作倀近復勾結叛逆四出搆兵障碍統一其罪一梁士詒洪憲禍首張作霖則舉爲總揆張勳復辟罪魁張作霖則邀求巡閱倒打逆施危害國體其罪二害莫大於禍國姦莫甚於通外張作霖兼而有之嗾使耿玉田運械俄人誘致蒙匪袒護梁士貽直接交涉斷送青膠勾通外人貽禍祖國稍有人心何忍出此喪權媚外其罪三華會告終友邦勸裁無用之兵而張作霖則招匪以爲兵青島收回吾國祝爲新硎之試而張作霖則運匪以擾魯喪心病狂負罪友邦其罪四國之與立惟在法紀破法亂紀張實作俑以法令爲芻狗視元首若弁髦法紀蕩然政綢解紐擅調軍隊挾劃中央龍斷政權屢召會議於京津威迫河間突爲進兵於浦口猶復陳師入關危及元首破壞法紀其罪五京師首善之區中外屬目秩序森嚴自張派奉軍盤據白盡刦掠跋扈恣睢閭閻則一夕數驚商賈則談虎色變政以盜成賊爲民害豺狼當道狐鼠横行縱匪殃民其罪六設官守土各有其責疆域攸分界限斯判特别三區原屬直省管轄京兆津沽原爲直軍駐守乃以德報怨任其宰割旣佔察　復據熱河京畿首都乃成盜匪之外府津沽要地盡屬盜匪之防區旣讓小站馬廠又讓靜海天津彼竟得隴望蜀佔據永清霸州進窺保陽讓之不已無所逃避守土保民義無反顧彼先開釁黷武逞兵其罪七昔截秦皇島軍械今刦三家店軍火攫取餉糈則竭澤而漁剽竊金錢則囊括以去致使陸海各軍餉糈無着曩昔葉恭綽長交則受賄三百萬近今梁士詒入閣又報効四百萬張弧發行公儥則更所入無算刦掠餉械行同盜匪其罪八帝制安福之黨則盤據要津梁葉張弧之輩則援爲護符所有作姦犯科亡命盜匪無不收納關外爲胡匪發源地遼瀋爲罪人逋逃藪招亡納叛其罪九次山金波有恒義父也而背叛之閣忱曙村香岩蘭友也而驅逐之孫烈臣湯玉麟　賤　也而猜疑之秘使耿玉田誘致蒙匪乃斃之於獄以滅口狠若吕布凶逾朱温殘殺同類其罪十綜其罪孽擢髮難數窮凶極惡豺虎不食作霖不死大盜不止盜閥不去統一難期若其常此肆虐永爲民害則人道可以不存國法可以不立白山黑水之馬賊得以縱横一世馳騁中原國家之體面何在國民之人格何存佩孚等旣負治盜剿匪之責應盡鋤姦除惡之義爰整義師殲厥渠魁以洩公忿以快人心罪止一人脅從罔治凡屬前途倒戈厥爲明哲之士若其徘徊歧路必貽附逆之羞敵愾同仇獨夫氣餒人心厭亂天意亡胡從此殘暴旣除和平可覩障碍旣去民國以安謹此露布中外共鑒吳佩孚齊變元陳光逺蕭耀南田中玉趙倜馮玉祥劉鎭華同叩有印 
　　馮玉祥宥電各報館均鑒奉張稱兵畿輔危及國家玉祥奉令率隊出關於今日午後七時各部隊先後到達洛陽玉祥卽於今日就援直陜軍總司令之職特電奉聞竚候明教馮玉祥宥印 
 
 

Page 7

 
 
　　盧燾通告卸職電各報館均鑒燾以菲材遭逢時會忝長軍民任事以來諸多負疚且老母在堂日漸衰邁每以紛心政務未能曲意承歡尤爲有虧孝行兹於本日電呈孫大總統辭職從此歸田奉親遂我初志所有黔軍總司令一職交由中央直轄黔軍谷總司令正倫繼任其未到任以前暫以本軍參謀長兼第四旅旅長張灼浦代行職務至省長一席已令政務廳長周鴻煦暫代特此佈臆伏乞荃照盧燾叩養印 
國外要聞 
[歐洲外債與中國外債之關係]  
　　世界新聞社譯密勒報發行人包威爾氏華盛頓通信云數星期前美國國會通過一决議案以國務卿財部商部兩總長及參衆兩院議員各一人合組一債權委員會專司籌議歐洲各國欠美國戰債之歸還問題所定權限極爲密切自歐戰停止以後債務各國在美國大肆運動希望債欵完全取消今債權委員會成立足使此等運動完全停止美國政府從前縱有取消全部歐債之可能但法國代表在華會不肯裁减陸海軍之態度巳將此可能性全部摧滅目下美國輿論對於歐洲政治深爲懷疑遂斷定債欵必須全還不能缺少美國政府已辭謝參加日諾瓦會議之請但此非美國將繼續不問歐洲重造問題遲早美國終將加入一財政經濟會議而努力於整理世界之財政經濟若此種會議果舉行者美國將得一極佳機會提議某種關於逺東經濟之重造計畫俾中美兩國胥受其利 
　　歐洲宣傳家在美國力倡取消債欵之說者罕曾言及中國欠歐洲諸國之債如賠欵等亦當取消蓋歐洲對華之經濟政策向以迫中國還債爲事萬一無欵可還則迫中國將其他財產歸債權國管理以作保證今使此項成例適用於他國則法比意（英國已有允還債之表示）等國若不能還債於美國美國按諸法律道德亦當要求其他權利或土地爲賠償一國而不能還債是謂破產若不肯還債則直是圖賴而已弱國有心無力不克還債情猶可原若强國無力還債已失其强國資格若竟不肯還債則其自待之爲何債權者唯有迫其爲債户之義務耳 
　　參加於華府减軍及逺東問題會議之諸國所欠美國債欵本利合計約美金一百二十億元據最近公布之數目過期未付之利息一項已在十億金元以上而每過一日所增利息爲一百七十萬金元此等債欵如一經付清美國人民可四五年不納稅易言之美國可造一等於英日兩聯合之海軍而仍可不收國民稅欵三年美國與此等債欵關係之大於此可以想見近來中國政府對某美國銀行之一宗小債曾有過期未付之事一時詆議紛起甚至中國在華府會議之地位爲之受損然在此同一會議中之列强其所欠美國之債多至數百億并未付息而地位初未受損何也中國之財政管理受此等同一列强之條件限制又付出鉅大之賠欵以致入不敷出列强又在中國設置所謂勢力範圍硬索種種權利致中國不能自由發展其天產開發其富源中國所受此等强國之累實非淺鮮 
　　關於清理歐洲對美債務一問題議論甚多一說最爲簡單即美國無條件取消此等債欵一說謂所謂「聯合」國者應將彼等間相互之債欵共同取消說者謂美國取消此債可以增進對外貿易今之債務諸國可購大宗美國貨品而工商業皆將迅速復活究於美國有益但就記者觀之試以平常商業往來爲喻某甲有物出售而以購此物之代價贈予所期望之買主則與直贈以物何異若使買主旣得代價而反購他人之貨則爲事將更惡今安知歐洲諸國於債欵取消後不移爲資本以與美國競爭又安知其不用於中國發展其勢力範圍妨碍開放門户政策使華會所得之結果付諸東流乎 
　　中國之外債總額毛計爲十五億金元其中各項賠欵約占三億五千萬金元内以拳亂賠欵及中日戰役後之賠欵爲大宗拳亂賠欵除美國已退還外其欠英法意日比俄者尚有二億五千萬金元就正當合法之賠償計之中國巳付之賠欵實已逾於拳亂中外人生命財產之實在損失而今日所欠之數尚約等於賠欵最初估計時之數則皆積累之利息耳若列强今能效法美國一致取消賠欵之要求則其有裨於中國財政上之整理者定非鮮尠 
　　凡關於國際債務問題之調整若非將俄國中國一律加入則日本殆亦將不包括在内於此吾人當知中國自經受美國之勸促於一九一七年對德奥宣戰後實爲「聯合國」方面之一同盟國也有一法政治家贊助美國取消債權之說極口以形容之曰「斯爲何等偉大之舉動哉」然此種偉大舉動似僅應適用於歐洲而不適用於亞洲之同盟國斯又何故歟依彼等所定之限制英國應豁免法意比法國應豁免比或意（但德不在内意國應豁免誰何不得而知美國則應盡豁免彼等而中國獨爲例外不在豁免之列焉 
　　歐洲政治上固須平等逺東與太平洋之政治上亦同一須平等若平等世界之一半而不平等其又一半是於事爲未完即於責爲未盡此美國所不願也美國今對抗兩大陸之風雲而來自亞細亞大陸之危機尤爲嚴重果美國須豁免英國及歐洲諸國一百六十億之巨欵者自當於他方面略謀補償庶得情理之平謂宜向列强提議請將彼等對中國之一切金錢要求及在中國之讓予權利爲華人所欲取消而不合開放門户主義者概交與一國際專家委員會公平估計定一總額即劃作各國歸還美國之債欵如是各國欠美債額可以减少而中國一變而爲美國之債務國然後美國倘欲調整「聯合國」間之債務或一律取消或依其他根據卽可將中國包括在内而以所謂歐洲可得之莫大利益并推及於逺東美政府如以此種建議提出料若干債國必行反對彼等但欲取消彼等對美之債務而不欲中國亦享此優惠合理之待遇但不知彼等將如何措詞以反對之耳 
[美國報業之概况（續）]  
　　報紙營業之盈虧常定於廣告收入之多寡美國報紙平均計算每年收入四分之三至五分之四得　廣告費四分之一至五分之一得自賣報費故此間常稱「廣告爲報紙之食料」前總統威爾遜又稱「新聞爲民意之食料」（Ｔhefoodofopinionisthenewsoftheday）美國報價之廉通常爲二分少至一分一二分之於美國人民其經濟價值等於一二文錢之於我國人民耳其閱報費實有廣告家代出四分之三廣告家之權利即好以工春廣告常得映入讀者之眼簾實不啻廣告家購每日必要之新聞與其所欲標張之廣告同列一紙以誘閱者之賞鑒故自經濟之裏幕言報紙事業實爲廣告家與讀者之交易行爲新聞家僅爲其媒介而巳我國苟欲發展新聞事業立足基礎必須在此報紙銷路之廣狹與勢力之大小廣告之多寡自有直接影響然亦不能盡以銷數量測之以美國論有新聞翔實氣魄渾厚態度深沈之報紙大都銷行於上等社會政學階級銷數雖不特出而影響甚大足以轉移空氣左右時代如紐約時報如華盛頓郵報如芝家谷公報皆是有銷行於中下社會工商階級雖其銷數爲一時冠而不足以鼓動輿論影響政治者如紐約新聞如華盛頓晚星報等皆是廣告尤然廣告家嘗重視閱報者購買能力之强弱而不必在閱報者人數之多寡　廣告之盈缺又不盡賴銷路之廣狹而在所銷之範圍也美國大報篇幅通常自十八頁至四十八頁（Ｐage）不等星期日則有星期號自六十頁至八十九頁精印彩色影片時事照相滑稽畫諧談小說政治新聞無所不備分第一集第二集是合報紙與雜誌性質而爲一每逢星期之銷數嘗特出於平日每日新聞字數除廣告不計外自六萬以至八萬其内容分類大别之不外三種一新聞二言論三廣告新聞一類再細分之則有以下數種（一）本地新聞（二）政治新聞（三）金融新聞（四）外國新聞（五）普通新聞（六）游戲新聞（如賽球滑冰等）（七）社交新聞（八）新書評論（九）關於音樂戲劇美術之紀載余嘗考求此間人民心理對於報紙新聞究以何種嗜染最深據各新聞家之告余實以本地新聞爲第一政治新聞次之美國人民性喜儲蓄故金融新聞居第三若在英國人民氣度又略不同温文雅馴喜談政治故政治新聞應居第一本地新聞居第二以上各種新聞之排列實所以代表美國人民嗜好深淺之程度也報章之上並不標明本地新聞政治新聞等字樣其排列先後惟以新聞價值之重輕爲斷第一版上上政治新聞本地新聞·國外新聞等俱羅並列不分門類也以報紙之態度論亦可分兩種一爲穩健派一爲銳進派記載翔實議論穩當皮裏陽秋微露褒貶而又確有一種方針示人者此爲穩健派大都有身分之報館俱屬之新聞務求動人編輯務求惹目言論淬厲常順大多數普通人民之心理者此爲銳進派大都新進之報館求立信用擴張銷路者均屬之穩健之報紙無論何種重要新聞其標題行數不逾兩欄三欄不肯爲過事招摇之舉若在銳進之報紙大都如晚報午報等其售數惟在臨時兜售每日新聞必用大黑標題引人購買遇有重要事件曾且以紅色緑色印刷標題者穩健之報紙不免有守舊之嫌銳進之報紙常自居進步之地穩健之報紙大都可令人長久保存銳進之報紙類爲過眼曇花此亦有由其營業基礎之不同而異其態度也美國報紙篇幅之大張數之多規模之宏資本之厚銷路之廣均爲世界冠編輯印刷亦精益求精容後有暇再當有以更進爲請者告 
國内要聞 
[兩軍對壘之外訊]  
　　戰機已迫在眉睫 
　　字林報二十七日北京電云奉直前鋒已在洪河（譯音）之廣渡（譯音）附近對壘開火刻刻堪虞其地在北京之南正當廊坊與涿州之中間數日來直軍陸續向此集中以期阻止奉軍之向保定前進奉軍在此者爲其最精之軍隊及大部馬隊且聞原擬開赴北京之第二十七師亦已變更計劃開至此間華軍事家多料戰事開始時直軍當被却退因其大軍集中於保定也調停之主張今已失敗總統雖下撤兵之令作最後勸告料亦未必能生效力云 
　　東方通訊社二十八日北京電云昨晨五時左右在長辛店之奉軍經過琉璃河與直軍交兵火約亘一小時而止尚未至大戰不過爲一時的之小戰鬭而已聞其原因爲直軍之步哨誤認通行人爲奉軍之斥候兵而向之開槍奉軍聞槍聲以爲直軍挑戰遂至開釁兩軍中死傷者不過數名附近之避難民中亦有數名死傷京奉鐵路自本日始停止山海關以東之運轉唯於北京山海關間每日往復一次卽僅開行北京所開之午前八時二十五分一次與天津同時所開之一次耳但恐到時頗遲緩鄒芬所率奉天軍第十六師之兩營今日陸續移駐北京城内據稱爲維持京津治安又二十七日北京電云今日午後七時王占元趙爾巽等已乘特别快車赴天津受東海意旨將爲最後之調停與在津張錫鑾同直奉天又對直隸方面則將派張懷芝劉恩源等爲調人又二十八日天津電云警察廳長楊以德已頒發戒嚴令六條其要點爲取締印刷物與謡言並保護外人取締軍械彈藥檢查郵電等孫烈臣於今日與馮麟閣一同來津又二十七日漢口電云據武昌督軍署消息在滬之海軍總司令蔣拯受吳佩孚之勸告爲應援陸軍起見將派艦隊往津已於今日致電蕭督 
[外報觀察奉直問題與日本]  
　　世界新聞社譯密勒評論報云北方政局日趨嚴重直奉衝突在即謡諑因而繁興謂日本與中國時局暗中有關將乘中國之亂達其最後目的并謂日本軍人或巳散伍之兵着便服從青島方面加入奉軍又謂日本希望藉張作霖之助對世界表示中國實無自管能力雖華會决定歸還山東實行尚非其時以堅列强之信凡此說詞吾人苟不遭遇一種事實者將皆指爲日本一般搗亂派與提倡戰事而不負責任者之所爲然有一事實赫然具在卽據東京消息日本陸相山梨曾聲稱倘中國北方時局緊急時日本軍隊殆不得不出而干涉以保護戰亂區域中之日本人生命財產并他國人之生命財產觀此則種種謡言殆非絶無根據而日本於此時苟有任何背信之舉動足以打銷華盛頓會議關於太平洋問題之一切解决又可斷言也 
　　日本雖屢屢矢言願以忠實善意服從世界之友睦精神及和平目的然彼目下之地位實非常危險彼之在西比利亞與逺東共和國軍隊衝突已引起外國報紙之責備與不利之輿論若再在中國有失信行爲將使西方各國人民確信日本對外宣言皆不由衷萬不可信日本之軍閥現爲其本國自由派分子壓迫甚急漸有難保其舊日地位之勢故圖以國際問題變轉輿論數年以來僑日外人留意觀察知日本民治主義日見進步勢力漸强當局之軍閥每利用對外問題喚起國民根深蒂固之愛國觀念與國家主義如尼港事件卽其一端以爲此日本國家之恥辱非用武力對付不可於是軍閥之政策行矣 
　　今謡傳之日本對山東隂謀是否與上述意見相符不能斷言須待時間證明之或者張作霖之反對派欲完全掃除張氏故造此種蜚語牽入日本亦未可知但日本國内之不靖日益緊張乃無疑義觀於日議會通過取締過激主義法案可見一斑唯吾人要當待事實之發展然後可下嚴正之判斷若日本乘此次中國内亂實行袒助張作霖或吳佩孚或孫中山則人人皆將認爲一種破壞信義違背國際協定之舉萬無可赦其結果未必有任何國際戰事但日本在國際間之重要將因而減少華盛頓會議取締各種公約未必卽受直接影響但此後日本一切陳說皆將削損價值而中國及西比利亞俄羅斯之案情將得更大之同情當此之際日本苟有任何背信舉動或僅僅引起世人之懷疑皆非日本之利爲彼對内對外之威望計實以恪依正直之途而進行爲宜也 
[奉直决戰期巳近]  
　　兩方作戰計劃之大概 
　　奉直兩軍業在涿州附近固安地方開始衝突惟尚屬小戰其他如馬廠等處形勢亦甚險惡所有雙方軍隊均已節節逼近日内當有大戰調人方面雖在奔走馳驅奈雙方態度甚爲强硬恐無妥協之望並聞直軍將領已在保定誓師非與奉軍决一死戰不可曹使已爲各將領所激動不得不取同一行動又駐鄂各直軍將領亦以同系之關係於前日電致保洛措詞甚爲激昻並云倘奉軍若再不讓步則惟有各率所部效命前驅以與奉軍决一勝負以此種種推測則奉直戰雲將從此擴大矣據軍界消息日昨奉軍有飛機八架在涿州一帶飛繞直軍以爲係窺探敵情即以大砲轟擊該飛機遂飛繞而返未致損壞而直軍方面之某軍官在車上被奉軍擄去尚不知下落直軍深以奉軍此種行動爲有意挑戰現已凖備施猛烈之攻擊編定軍隊分三路進攻曹錕爲中路總司令吳佩孚王承斌副之不路總司令馮玉祥西路總司令則擬由某督擔任三方分途能進大約日内即有戰事發生京漢沿線戒嚴特甚而拉夫運械及收買米糧者尤形衆多其倉皇之狀匪可言喻京漢車刻下巳不通行自昨二十二日起所有赴京車輛實行停駛由漢口至京之車以開到保定爲止保定以北道路隔絶其戒嚴情形巳可想見頃據由天津來漢之某西人云奉張原與西南暗有一種結合此次奉軍計畫擬將津浦路全線佔據大兵集中徐州得有西南表示始行動手目前入關軍隊尚未運齊西南北伐亦屬沉悶正式作戰尚非卽刻所能實現第開西南意見改變北伐計畫决由贛省着手使直軍不能兼顧俟將將乘中國之亂達其最後目的并謂日本軍人或巳散伍之兵着便服從青島方面加入奉軍又謂日本希望藉張作霖之助對世界表示中國實無自管能力雖華會决定歸還山東實行尚非其時以堅列强之信凡此說詞吾人苟不遭遇一種事實者將皆指爲日本一般搗亂派與提倡戰事而不負責任者之所爲然有一事實赫然具在卽據東京消息日本陸相山梨曾聲稱倘中國北方時局緊急時日本軍隊殆不得不出而干涉以保護戰亂區域中之日本人生命財產并他國人之生命財產觀此則種種謡言殆非絶無根據而日本於此時苟有任何背信之舉動足以打銷華盛頓會議關於太平洋問題之一切解决又可斷言也 
　　日本雖屢屢矢言願以忠實善意服從世界之友睦精神及和平目的然彼目下之地位實非常危險彼之在西比利亞與逺東共和國軍隊衝突已引起外國報紙之責備與不利之輿論若再在中國有失信行爲將使西方各國人民確信日本對外宣言皆不由衷萬不可信日本之軍閥現爲其本國自由派分子壓迫甚急漸有難保其舊日地位之勢故圖以國際問題變轉輿論數年以來僑日外人留意觀察知日本民治主義日見進步勢力漸强當局之軍閥每利用對外問題喚起國民根深蒂固之愛國觀念與國家主義如尼港事件卽其一端以爲此日本國家之恥辱非用武力對付不可於是軍閥之政策行矣 
　　今謡傳之日本對山東隂謀是否與上述意見相符不能斷言須待時間證明之或者張作霖之反對派欲完全掃除張氏故造此種蜚語牽入日本亦未可知但日本國内之不靖日益緊張乃無疑義觀於日議會通過取締過激主義法案可見一斑唯吾人要當待事實之發展然後可下嚴正之判斷若日本乘此次中國内亂實行袒助張作霖或吳佩孚或孫中山則人人皆將認爲一種破壞信義違背國際協定之舉萬無可赦其結果未必有任何國際戰事但日本在國際間之重要將因而減少華盛頓會議取締各種公約未必卽受直接影響但此後日本一切陳說皆將削損價值而中國及西比利亞俄羅斯之案情將得更大之同情當此之際日本苟有任何背信舉動或僅僅引起世人之懷疑皆非日本之利爲彼對内對外之威望計實以恪依正直之途而進行爲宜也 
[奉直决戰期巳近]  
　　兩方作戰計劃之大概 
　　奉直兩軍業在涿州附近固安地方開始衝突惟尚屬小戰其他如馬廠等處形勢亦甚險惡所有雙方軍隊均已節節逼近日内當有大戰調人方面雖在奔走馳驅奈雙方態度甚爲强硬恐無妥協之望並聞直軍將領已在保定誓師非與奉軍决一死戰不可曹使已爲各將領所激動不得不取同一行動又駐鄂各直軍將領亦以同系之關係於前日電致保洛措詞甚爲激昻並云倘奉軍若再不讓步則惟有各率所部效命前驅以與奉軍决一勝負以此種種推測則奉直戰雲將從此擴大矣據軍界消息日昨奉軍有飛機八架在涿州一帶飛繞直軍以爲係窺探敵情即以大砲轟擊該飛機遂飛繞而返未致損壞而直軍方面之某軍官在車上被奉軍擄去尚不知下落直軍深以奉軍此種行動爲有意挑戰現已凖備施猛烈之攻擊編定軍隊分三路進攻曹錕爲中路總司令吳佩孚王承斌副之不路總司令馮玉祥西路總司令則擬由某督擔任三方分途能進大約日内即有戰事發生京漢沿線戒嚴特甚而拉夫運械及收買米糧者尤形衆多其倉皇之狀匪可言喻京漢車刻下巳不通行自昨二十二日起所有赴京車輛實行停駛由漢口至京之車以開到保定爲止保定以北道路隔絶其戒嚴情形巳可想見頃據由天津來漢之某西人云奉張原與西南暗有一種結合此次奉軍計畫擬將津浦路全線佔據大兵集中徐州得有西南表示始行動手目前入關軍隊尚未運齊西南北伐亦屬沉悶正式作戰尚非卽刻所能實現第開西南意見改變北伐計畫决由贛省着手使直軍不能兼顧俟將江西攻下與浙閩聯絡一致再以大兵轉攻湖北四川湖南之兵卽乘勢夾攻爲會師武漢之計聞此種策畫係護法某軍所主張大約西南攻贛之時卽爲奉直惡戰之期也又謂京漢路車務處人員云京漢路北上車僅能至順德南下車僅能抵長辛店因奉直兩軍愈逼愈近已定於本月二十六日接戰究竟兩說未知孰是姑併誌之以觀其後 
[奉軍入關中之瀋陽消息]  
　　張作霖又有入關說擬緩戰以老吳師 
　　張使此次派兵入關據軍界消息張使爲達到目的計决定親自出馬以壯士氣刻正預備一切行裝酌派隨員如各顧問參議諮議參謀秘書等重要人物均在隨從之列並擬帶近衛軍一營由衛隊旅等各軍隊中選拔充任如無其他變化定於一星期内起節一說張已預定下月一日起行並擬定入關時直達北京並不在津逗留又聞此次編制入關之鎭威軍喧傳由吉督孫烈臣充任總司令兹據確訊其總司令一席係由張使自任孫氏係屬副司令至張輔臣張學良李景林諸人係各梯隊司令現孫吉督因奉張使之命已於今日（二十一）午後三時五十分帶同隨員護兵三十餘名進關佈置奉軍次往天津奉省各機關領袖多赴站送行 
　　另一消息奉軍入關本擬先取德州爲戰爭之導火線不圖奉軍抵德而直軍早已退出現下張使以無端先由奉軍啓釁未免冒大不韙是以除一面佈告商民决不開戰外一面擬待各軍完全調齊由奉發起南北統一會議召集各方面與會其辦法卽所謂以武裝促成統一者是也設斯時而有不聽召集或從中作梗者是不顧國家之危害甘爲國人公敵則奉軍以責任所在率國人共討之云云斯說果確雙方之接戰或猶需時日也又有某大員建議於當局謂吳佩孚方面財政至困利在速戰我奉軍餉充糧足佈置旣就儘可徐以圖之以綏吳派之軍心而耗彼方之資力同時我更優待兵士善遇人民定見我威日張而彼勢益促云云說者謂此言非無見地第奉天六七萬大軍駐紥於外其耗費亦屬甚鉅結果恐吳軍　憊之日奉軍亦消費不資矣 
[日報紀奉天出兵中之謡言]  
　　奉天日人機關某報云奉天雖巳出兵而實際上與直軍並未接觸日來奉垣中竟發生種種謡言荒唐支離無奇不有兹舉其甚者數則記之如下其一謂日前奉軍在某地曾收得直軍大砲數尊詎直軍之棄砲而走者係一種計謀其後奉軍若干前往搬運該大砲不知其大砲之下埋有地雷砲搬動之後地雷卽時爆發奉軍炸傷兩千餘狡哉直軍現大帥對於此事嚴守秘密不准發表外間放鮮有知者其二謂奉軍日前佔領德州兵工廠僅一旅人佔據後即駐廠内詎某日間不知何來直軍兩師許突將德州兵工廠包圍奉軍猝不及防竟致全體投降其三謂張使電知天津警廳楊廳長佈告商民决無戰事君等亦知其故乎蓋天津之不准駐兵載在庚子條約有背約者列國必干涉之此次直隸知奉天必不顧及此項國際條約是以種種設法使奉軍蹈違約之陷阱今奉軍果中其計進兵天津之背約範圍内致列國公使已提出强硬抗議張使見前途梗阻遂宣明决無戰事並擬改變其初定方針奉直戰爭或當卽此消滅云云按前二說盡人可以知其無稽第三說雖不無影響然事實上則相差甚逺蓋庚子條約天津大沽秦皇島以及山海關不准駐兵或由外國軍隊分段把守係爲京津地方如發生變亂外人得以登輪避難也今奉軍入關數目過多約中所載之安全路線以及安全地帶佔據不少外人爲防將來之安全向張使提出警告事固有之至張使屈於列國之抗議佈告無戰事並將變更方針云云殊屬牽扯查此等謡言其發生不出二因（一）有用意者之揑造（二）無意識者之臆造其結果　無大關係然而侒意淆惑視聽防止之法一方禁止一方就時事取有限度的公開俾人民稍明大勢謡言斯息矣 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[奉直備戰中之鄂局]  
　　無日不在調軍籌餉中 
　　直奉形勢已愈趨而愈緊連日喧傳長辛店琉璃河均有戰事雖屬步哨衝突而未來大戰爲期當亦不逺蓋直軍雖多精銳而集中一處糧餉不充長此曠日相持前途極爲危險目下雙方均不肯首先發難但至時危勢迫或亦有所不及避者此鄂省軍界某要人所言如此按之實際極爲可信者也曹錕以戰事不可免特將軍事全權委之於吳又調馮玉祥至鄭爲吳臂助京漢路方面由吳與王承斌爲正副司令實力進取馮則擔任隴海方面　司令實力防守如至必要時則召還張福來居中策應前日曹吳會銜委鄂蕭爲後方司令專任接濟事宜又附以親函有我軍成敗在此一舉餉需重要望妥籌之等語蕭會電吳請纓願率所部二十五師親赴前敵助戰省垣秩序委劉省長承恩維持吳以後方重要來電阻止至駐岳直軍紛紛向吳請願開赴前敵効力除沈鴻英部已得吳允可不日開拔外餘均令嚴守岳防靜待後命至駐岳二十四師四十八旅與二十五師四十九旅前已來電各抽一團北上故九十六團步隊機關槍連自二十二日起即由武長路陸續運鄂均即轉車北運四十八旅長蘇世榮亦過漢赴洛四十九旅長汪奎龍昨二十四日亦率步兵三營到漢今日（二十五）轉車北上此外運械運彈及輸送軍需極盡忙碌之致鄂省兵工被服製革鋼藥各廠亦自昨日起均加半工工作以供前敵之需用所最感困難者卽籌餉間題洛陽前後令鄂籌欵之電積可盈尺其總數約在二百餘萬以上除已解往不計外尚差八十萬無法籌措初擬提借各縣地方公欵因遭返對打消繼乃向官錢局造幣廠挪借乃以票本與債務牽掣均遭拒絶最後向銀行公會錢業公所商借又無效果而吳迭電催索辭極峻厲有本使爲維持地方治安起見雖出以最嚴厲手段亦所不惜該員須善體斯意云云財廳長熊祥生雖日日奔走而苦於無法可設至是始知不能戀棧於前晚電洛辭職並詭言願赴前敵效命外傳吳已來電允許令由鄭焯兼任但蕭昨日尚召熊入署籌商凑集未經解足之欵是鄭焯兼任之說尚不可信在此籌餉聲中尚有一事可紀者水利局長兼湖北義劵局坐辦屈德澤昨晚忽被撤差是也當去年王家營築提時吳派其輸送隊代爲工作此次奉直風雲旣起輸送隊亦遂召還洛陽而統率輸送隊赴堤工作之某甲以不慊於堤工督辦李開侁遂在吳前獻策謂築堤公欵多至一百八十萬巡帥籌餉迫切何不在此設法吳遂派某甲回鄂向李借欵十萬李以欵猶不夠爲辭某甲盛氣凌李李無法商之屈德澤屈謂可請示於省長李以屈與劉省長交情極厚請其代爲陳說屈遂親詣謁劉一道來意詎劉聞言大怒謂不應以此難題諉之於我（劉自稱）當晚且下令撤屈兩差屈氏當面碰一釘子而飯碗又被打破遂奔赴李處拚命李亦深怒劉之不應罪屈比即同屈赴督署向蕭說理此事如何解决刻尚無所聞據傳劉之怒屈蓋因李有代劉繼任省長之運動遂疑及李欲以堤欵報效於吳爲取得省長之代價而屈爲李說項適觸劉之怒致爲李所累雖含有政爭作用要亦籌餉聲中之趣聞也（四月二十五日） 
　　國聞通信社漢口通信云鄂財廳長熊祥生昨二十三日電洛辭職其辭職眞因實由軍餉難籌並非决心不幹蓋洛吳最近限期令籌之欵合約兩百萬以上熊雖迭電急催局縣解欵奈都不答四處叩借亦呼應不靈委婉陳詞請吳暫緩限期則又不許非惟不許並且急電嚴責謂軍事萬急供應不能貽誤晷刻倘借欵實有困難應即由各縣公欵攤派限日提解本使爲保衛地方起見雖出以嚴厲之手段亦所不惜該員須善體此意云云熊接電後萬分焦灼以爲前令提借各縣公欵且大受打擊安能再行　派一面於二十二日之財務會務授意總務科長張道坦藉維持官票爲名提議卽發省庫劵二百萬元以期張冠李戴復恐緩不濟急再遭呵斥遂决於二十三日分電京洛請准辭去署職仍無非欲藉巡帥大力以爲强索惡借之後盾側聞吳氏以熊氏借欵旣均無着巳電令造幣廠將基本金一百六十萬元全數撥歸官廳以濟軍餉省議會以造幣廠曾抵押湖北公債力持反對但未必有效武漢自固安兩軍衝突京漢火車中斷金融卽頓呈險象商務恃以活動之官票二十二日尚值銀三錢九分七釐二五二十三日卽跌至三錢九分四釐七五尚有愈趨愈下之勢奉直問題卽令有和平解决之道而未來之湖北已難免不蹈湘贛貨幣貶價之覆轍故商聯會有漾日請求息爭之通電縱未必能生絲毫效力然亦亡國禍鄂史中民意應有之表現也 
[直軍人不願與奉作戰之傳疑]  
　　頃得靜海直軍士來電不願與奉軍開戰自相殘殺電中對吳佩孚頗多怨望之語惟靜海爲奉軍佈防區域此電是否眞爲直軍所發殊多疑竇兹姑錄如下各報館均鑒咳我們非久不給餉的直隸軍人麽軍人是捍衛國家的非爲私人爭權利的誰不應當明白大義以保全我們軍人的資格我直軍受曹大帥的恩甚大就這吳佩孚小子好戰亂殺拿我軍人的性命當作兒戲其初撤退衡陽時將湖南全省糜爛的不了現在人人提起痛恨以爲皆是吳佩孚害的後又引起直皖戰爭犧牲我們無數的同胞他竟一躍而爲直魯豫巡閱副使貪心不足又因驅逐王大帥强奪地盤他又得兩湖巡閱使偏偏惹起川鄂戰征連年兵連禍結殺戮之慘看見白骨成山江水都紅了我們無餉去的軍人抛下孤兒寡婦討飯均不敢到督軍省長巡閱使的大樓前只落的吞聲隱泣上年爲武漢爭長岳拿着我們血命換來的犒賞兵餉他們全扣了報銷了納妓宿娼坐電車修大樓自己歡歡樂樂看看遍地哭聲稍有天良何忍出此今番專横尤甚任意截留火車鹽餘不怕外人詰責决堤潰民不惜數十萬生　忍心害理成了歪例他受曹帥提拔不知報恩反罷免曹鍈軍權曹家的勢力一小卽增長自己勢力那時可以隨便挾制對待同事如王承斌師長全部本是勁旅竟暗中抽換添補明許以造就模範軍及蕭耀南得湖北督軍則告王以新軍不可用到此王師長始知爲其所愚今又給王師長軍務帮辦直是空有其名了張福來師長素立戰功他陽爲推許而暗中監視播弄的進退兩難有不灰心的麽近來蕭督想與湖北省長孫傳芳司令權與湖北督軍全是暗中削奪兵權的意思以故人人自危太有全體瓦解之勢他們就毫無顧忌偏說尊從民意試問决堤潰民禍湘禍川鄂禍陜豫是爲國麽是爲民麽無非爲的自己私利今又與奉軍挑戰無論奉軍銳不可當就令能夠支持連年血戰我們直軍尚有噍類耶他家眷全搬往租界地去了只賸下我們無餉的軍士供宰殺吧旣不爲國又不爲民我同志試一回顧從前再爲之效死未爲不勇愛國健兒當知所擇直隸軍士公叩印 
[北伐改道中之贛南防務]  
　　岳兆肇怱怱回防 
　　贛南鎭守使岳兆麟駐萍鄉二十四旅長蕭安國駐吉安二十三旅長周蔭人於本月中旬應陳督之召先後來省籌議布防事宜省垣人士關心邊務紛向詢問據岳等談話謂南雄僅駐粤第一師軍隊一團連平和平尚在招兵萍醴交通如常寗崗遂川土匪亦就平定云云聞者頗爲欣慰自瀋洛决裂後郴州韶關探報李烈鈞孫文有乘機進行北伐密謀贛代表夏同和電告接洽情形不甚得手贛南道屬崇義龍南大庾各縣頓形吃緊岳鎭使領餉數萬（除贛南各縣就近撥付外）昨晨（二十五）偕贛南道尹鄒日煃乘贛南小輪啓行軍政界均至河干送别岳爲陳部勇將贛南之事陳督悉以付托先一日陳楊在署宴岳臨行復於騰王閣中置酒祖錢頗極一時之盛至蕭周二旅長有定二十七日回防之說 
[蘇議會紀事]  
　　開第四次談話會復浙盧敬電 
　　本日（二十七）上午十一時蘇議會因接到浙江盧督軍來電有「蘇督聯銜通電巳表示傾向保障和平不能督責鄙人」云云特開一談話會討論辦法議員到三十四人徐果人主席報告昨晤齊督知齊督對於聯銜通電實甚困難但否認雖不可而蘇軍决不越蘇境一步楊成報告江浙大略軍情賈先甲主張一面電覆浙盧一面質問齊督張援謂議長昨晤齊督旣有蘇軍决不越蘇境一步等語似不必再行質問不妨卽據此以覆浙盧但如何措詞請大家愼重考慮張福增提出措詞大意多數贊成交由秘書長擬稿午後一時復集於談話室由張援張福增劉昌威等加以修正然後發出電文如下「浙江盧督軍鑒宥奉敬電至感關垂麾下愛蘇之心同於愛浙讀之益信浙蘇兩省企向和平得麾下及齊督軍先後宣示人民方額手相慶及禡日奉麾下簡電有日讀吳使等馬電人民又不免懷疑在本會深信兩公誠以待人斷無行不踐言之理但民意所在忝爲代表未容默爾當經面質齊督軍蒙示保境安民矢志不渝無論如何但期人不我求蘇軍决不越蘇境一步等語竊念蘇民痛惡戰禍爲三千萬人心理之所同有渝此言便爲蘇民公敵本會宣言至明且確各方當能諒解而尊重之傳有之德則其人也不德則其鹿也德與不德本會當求之事實以爲别擇重勞厪念特佈悃忱幸垂察焉江蘇省議會感 
　　又蘇議會近接皖豫等省來電皆主張保境安民兹並錄如下（一）安徽張文生來電江蘇省議會鑒來電敬悉時局不寗戰端將啓諸君愛護國家倡東南　互保之言爲救濟人民之計熱心偉論欽佩至深文生才疏力薄私心耿耿與諸君正復相同旣負地方軍事之責除保境安民外不知其他敢布愚衷祈亮察張文生宥印（二）蕪湖學生聯合會來電省議會鈞鑒國家養兵是所以對外非所以對内地此次奉直開釁係爲少數人爭權利賭意氣所致軍隊爲國家所統轄有所謂奉系直系者精神自不能貫注今則出於戰爭非破壞國家而何抑勝負雖在領袖而人民荼毒一也敝會討論至再不能緘默無言特致皖省軍民兩長一電其文曰蚌埠張督軍馬帮辦轉各將士安徽許省長史旅長轉各將士鑒此次奉直啓釁純爲私利舉國皆知我省軍民兩長以下職司亦定當深悉况皖爲災創之區更不能再受兵禍理應嚴守中立態度與江浙協商表示一致爲盼蕪湖中等學校教職員聯合會學生聯合會漾（三）河南省議會來電省議會均鑒近自奉軍入關直軍北上謡諑頻興人心惶惑工商爲之停業交通因而阻滯幾若調停之已絶望戰端卽在目前諸公素明大義尤深愛國苟非萬不得已何忍同室操戈引起外人之干涉致召瓜分之禍端特是風聲所播已使全國震驚吾豫地處中原綰轂南北前者直皖之戰湘鄂之役歷次軍事均受波及加之水旱成災餓殍載途土匪肆擾乘間竊發生民塗炭已達極點倘再兵連禍結牽入漩渦則蚩蚩之氓眞不知死所矣敝會蒿目時艱難安緘默除請趙督軍張省長本保境安民之旨爲息事寗人之計外尤望諸公顧時事之艱險憐百姓之疾苦保全大局消滅戰機國利民福深利賴之此實本天理良心之主張求身家性命之安寗如蒙鑒諒感德弗諼迫切陳詞卽希垂察河南省議會叩養印 
　　董永成致浙督代電附錄如下浙江盧督軍鑒讀敬電深恐影響蘇省治安云云竊維我公箇電贊奉齊公馬電附直均與保境息民之宣言出自兩歧而兩省士民不遽警擾者蓋深諒兩公對外均有不得己之情勢不能言之苦衷聊發一電爲外交之周旋决不忍違背兩省人民之公意而自陷於孤注也夫士民能曲諒而曲從兩公應互諒而互繫且尊電在前齊電在後蘇能諒浙而不加責難浙亦當諒蘇而免生疑慮江浙勢成唇齒日陳楊在署宴岳臨行復於騰王閣中置酒祖錢頗極一時之盛至蕭周二旅長有定二十七日回防之說 
[蘇議會紀事]  
　　開第四次談話會復浙盧敬電 
　　本日（二十七）上午十一時蘇議會因接到浙江盧督軍來電有「蘇督聯銜通電巳表示傾向保障和平不能督責鄙人」云云特開一談話會討論辦法議員到三十四人徐果人主席報告昨晤齊督知齊督對於聯銜通電實甚困難但否認雖不可而蘇軍决不越蘇境一步楊成報告江浙大略軍情賈先甲主張一面電覆浙盧一面質問齊督張援謂議長昨晤齊督旣有蘇軍决不越蘇境一步等語似不必再行質問不妨卽據此以覆浙盧但如何措詞請大家愼重考慮張福增提出措詞大意多數贊成交由秘書長擬稿午後一時復集於談話室由張援張福增劉昌威等加以修正然後發出電文如下「浙江盧督軍鑒宥奉敬電至感關垂麾下愛蘇之心同於愛浙讀之益信浙蘇兩省企向和平得麾下及齊督軍先後宣示人民方額手相慶及禡日奉麾下簡電有日讀吳使等馬電人民又不免懷疑在本會深信兩公誠以待人斷無行不踐言之理但民意所在忝爲代表未容默爾當經面質齊督軍蒙示保境安民矢志不渝無論如何但期人不我求蘇軍决不越蘇境一步等語竊念蘇民痛惡戰禍爲三千萬人心理之所同有渝此言便爲蘇民公敵本會宣言至明且確各方當能諒解而尊重之傳有之德則其人也不德則其鹿也德與不德本會當求之事實以爲别擇重勞厪念特佈悃忱幸垂察焉江蘇省議會感 
　　又蘇議會近接皖豫等省來電皆主張保境安民兹並錄如下（一）安徽張文生來電江蘇省議會鑒來電敬悉時局不寗戰端將啓諸君愛護國家倡東南　互保之言爲救濟人民之計熱心偉論欽佩至深文生才疏力薄私心耿耿與諸君正復相同旣負地方軍事之責除保境安民外不知其他敢布愚衷祈亮察張文生宥印（二）蕪湖學生聯合會來電省議會鈞鑒國家養兵是所以對外非所以對内地此次奉直開釁係爲少數人爭權利賭意氣所致軍隊爲國家所統轄有所謂奉系直系者精神自不能貫注今則出於戰爭非破壞國家而何抑勝負雖在領袖而人民荼毒一也敝會討論至再不能緘默無言特致皖省軍民兩長一電其文曰蚌埠張督軍馬帮辦轉各將士安徽許省長史旅長轉各將士鑒此次奉直啓釁純爲私利舉國皆知我省軍民兩長以下職司亦定當深悉况皖爲災創之區更不能再受兵禍理應嚴守中立態度與江浙協商表示一致爲盼蕪湖中等學校教職員聯合會學生聯合會漾（三）河南省議會來電省議會均鑒近自奉軍入關直軍北上謡諑頻興人心惶惑工商爲之停業交通因而阻滯幾若調停之已絶望戰端卽在目前諸公素明大義尤深愛國苟非萬不得已何忍同室操戈引起外人之干涉致召瓜分之禍端特是風聲所播已使全國震驚吾豫地處中原綰轂南北前者直皖之戰湘鄂之役歷次軍事均受波及加之水旱成災餓殍載途土匪肆擾乘間竊發生民塗炭已達極點倘再兵連禍結牽入漩渦則蚩蚩之氓眞不知死所矣敝會蒿目時艱難安緘默除請趙督軍張省長本保境安民之旨爲息事寗人之計外尤望諸公顧時事之艱險憐百姓之疾苦保全大局消滅戰機國利民福深利賴之此實本天理良心之主張求身家性命之安寗如蒙鑒諒感德弗諼迫切陳詞卽希垂察河南省議會叩養印 
　　董永成致浙督代電附錄如下浙江盧督軍鑒讀敬電深恐影響蘇省治安云云竊維我公箇電贊奉齊公馬電附直均與保境息民之宣言出自兩歧而兩省士民不遽警擾者蓋深諒兩公對外均有不得己之情勢不能言之苦衷聊發一電爲外交之周旋决不忍違背兩省人民之公意而自陷於孤注也夫士民能曲諒而曲從兩公應互諒而互繫且尊電在前齊電在後蘇能諒浙而不加責難浙亦當諒蘇而免生疑慮江浙勢成唇齒利害相依兩公誼深袍澤休戚攸關竊願我公推愛浙之心以愛蘇愛齊而自愛也觀念如此尚希垂諒 
[粤局變動續紀]  
　　陳炯明離省之情形 
　　此次粤局變動言其近因則係陳炯明派馬育航於月前赴浙接洽聯省自治一面並電趙恒惕於北伐軍進行有所磋商事爲孫中山所知當電陳炯明責其行動不能一致并限三日内答覆當時馬育航尚未返粤陳氏不知其情形若何遂延而不覆因此孫遂决意去之即於五日下動員令迅集大軍分佈防務以集中韶關爲聲援以梧州爲主力至十一日馬育航返处然後知此事之始末遂即電調所有駐桂各粤軍星夜班師回省然時巳不及李烈鈞許崇智所部軍隊巳密佈於潯梧之間以阻粤軍前進至十七日再探悉粤軍不能返粤而孫亦巳督隊趕程東下陳氏計算己之軍力散佈各方不能集合而大軍將到城内空虚且聞陳炯光所部十二營有六營於藤縣巳被黄大偉繳械因此更爲焦急遂一面電各軍改程回粤一面與孫爲條件之解職故有汪精衞伍朝樞廖仲愷古應芬等兩次駐桂之行其省長一職孫本擬委任伍朝樞總司令一職擬委許崇智但爲陳氏所反對至十九日孫師抵梧州陳一面委旅長梁鴻楷代理第一師長一面再行提出磋商二十日孫中山師至肇慶陳即開緊急軍事會議當時在座軍官十餘人一致主訴諸武力陳並擬親赴肇慶其部下恐發生意外故未敢冒險前往且因形勢險惡駐桂粤軍皆不能回城不能不表示讓步至二十一日孫巳師抵河口遂即發表任命以伍廷芳爲省長徐紹楨爲内務部長魏邦平爲衞戍司令總司令即行裁撤陳仍留任陸軍總長當時並將廣三車完全扣留運兵是日下午已不通車入夜大軍已抵石圍塘但取審愼態度尚未渡河而陳炯明即集軍官會議即日退防並發出通電去本日奉大總統令開廣東省長兼廣東總司令管理全省軍務陳炯明呈請辭去本兼各職陳炯明應准免本兼各職此令等因除廣東總司令一職遵照另行辦理外所有廣東省長一職遵即刻日交代謹此奉聞陳炯明叩馬印遂於二十二日晨即偕同軍官及所部軍隊完全退防搭廣九車赴石龍而返惠州聞馬育航鍾秀南陳達生等亦一併隨行臨行時携去粤庫省行銀幣不少聞陳現電南雄第一師各部駐桂葉舉各軍改道由高雷三羅等處返粤回惠並電江西陳光逺有所接洽至二十二日午間伍廷芳發出就職佈告下午六時許孫中山乘廣三專車由三水抵石圍塘站隨行者爲許崇智胡漢民及大本營全體幕僚約百餘人並有一部衞隊渡河返總統府當時城内秩序尚爲安靜現各要人仍力向雙方調停勸陳炯明勿遽灰心從速籌備北伐以竟大功料陳亦必不因此灰心也 
[廣州通信（仙山）]  
　　粤局變動中之要人談話 
　　今之披露西南政府事述者非語多隔膜即意存挑撥殊昩眞相所在記者昨晤舊雨某君（現居樞要）與之談數小時語較翔實除機密不當揭著外略掇於下某君之言曰此次中山北伐確有十分把握在桂籌畫許久迭開軍事會議最後乃一致贊成取道韶關此爲運輸上便利起見故變更軍略也蓋自廣州至桂林自桂林至長岳輸送餉械至速須二十餘日若自廣州至韶關火車六小時可達韶與江西固壤地相接即由韶至湘之辰州亦不過一星期程途耳中山之心始終不忘會師武漢江西方面軍隊由李軍長協和擔任湘省軍事由其他諸軍擔任北伐軍總司令一席以資望論舍陳競存外實無第二人中山以此徵求陳同意陳亦未允至於後方接濟皆出自廣東故日來此間調集卒伍操演軍隊趕造槍彈籌備軍需布置防務（恐大軍出發後防務空虚陸黨或乘機蠢動况日間曾破獲謀亂機關供爲楊某嗾使）日夜旁午積極進行 
　　孫陳之間以理論之不應有所芥蒂蓋孫赤手空拳上台何以能有今日雖疏附輔弼實賴濟濟多林然無米爲炊巧婦難辦徵陳之力曷克臻此故謂孫之勢力由陳一人鞏固之孫之地位由陳一人維護之亦何不可也孫之與陳不啻車之有輪鳥之有翼可合而不可分今乃因孫主急進陳主持重之故致意稍有參差不免可惜惟北伐之局勢已定時機所迫稍縱即逝故如翦在弦上不得不發矣 
　　外間傳中山北伐已與關外及段祺瑞商訂條件此亦絶對的非事實中山無論對何方面祇求合我宗旨即爲同志不合宗旨即爲敵人從未有磋商條件者若銜有使命此往彼來交際應爾不可以此妄爲揣測也不特關外與段派有代表駐桂即吳佩孚氏亦何嘗不派代表覯見惟談到條件中山卽掉頭不顧耳 
　　自北伐先鋒隊到韶關後贛督陳光逺得此消息如遇晴天霹靂連一接二遣使面陳總司令托向中山麾下疏通願守中立（二陳舊有交誼當競存漳返粤時北政府促贛助莫而贛不應去歳桂軍窺邊又約陳逾嶺政粤遥爲牽制而亦不之許恃此舊惠故懇爲疏通）特李烈鈞氏撫髀興嘆九年於兹望此一臠久已饞涎欲滴大有不取不休之勢陳光逺若不俛首請降恐終不免干戈相見陳總司令對此頗覺爲難連日開會以謀解决祇以軍情秘密不得其詳也 
[五紀浙醫藥校風潮]  
　　驚濤駭浪之浙醫藥校風潮經該省教育廳及之酉學會之調停已有解决之勢日來因開除學生二名遂又激起學生之反抗開會請願著著進行不知何日始了此實爲醫藥界前途之悲觀也前藥科學生對於教員拒絶派曾提出三條要求校長並聞第三條之「下半年撤換」亦改爲「實習時請說明一遍」此三條之提出盛校長當即允許轉達於教員並請其於本星期一起照常到校上課故藥科風潮就此結束矣而醫科生以提出之五教員僅換其三（外科總論龔教員請吳澤普擔任醫化學生理學王教員請倪章祺擔任皮膚花柳科及治療學馮教員請孫去病擔任似覺不甚滿意因再呈請校長撤換毛某秦某校長不允且新聘教員發表時同時開除醫科學生張某（二年代表）王某（一年代表）學生方面得此消息後以爲校長全係交換條件並無誠意撤換教員而開除學生之揭示上又復僅統言一句性行不良究竟如何不良亦不明言因即召集醫科全體大會討論辦法結果議决三項（一）請願教育廳在此風潮緊急之際校長不得無故離職（聞學生幾次往謁校長不日在　　　陜卽曰走申）（二）請校長收回成命仍令張王入學（三）撤換劣教員不達目的不止而王某（即一年代表）復分發陳情書聲明一切並指斥盛校長舉動之不當略謂進退學生校長職權所在果能退得其當則被退者悔過自新尚無不可再行造就之理今盛校長之斥退學生旣無訓誡之辭且斥退學生之日即解决教員問題之日佈告同時貼出斥退之學生即受同學委託之代表其斥退之辭則籠統曰性行不良不知其性行不良究何所指衡諸學校斥退學生通例功課過劣不堪造就者有之狂嫖亂賭有玷學風者有之敗壞校規蔑視師長者有之試問樨元（王自稱）有一於是乎我度盛氏之意必以爲此次風潮或出於某等之鼓動也思樨元籍隸豫章家居遼瀋千里來杭師友之外無親朋友故無被人利用之嫌代表之任乃同學所推非自請爲之也盛氏若以學生之請求爲非理則之酉學會及教育廳之調停何竟許之若認學生之請求爲是則學生之代表自無加罪之理迨經學生質問其性行不良之證據則又不知迴避何所矣吾聞之心中無私者宜無愧於其外是非黑白自有公論願我邦人父老其垂察之云 
[滬寗車在蘇遇險紀]  
　　幸未傷人 
　　前日（二十七）午後一時許滬寗鐵路由滬開寗之貨車駛至蘇州官凟里外跨塘間第一百號鐵橋忽然中斷車頭及車輛一節同墜河中尚有軍輛五節出軌倒於路旁幸後拖之乘人四等車未曾出險當由外跨塘電告流蘇各站阻止客車通行故是日下午全路交通究全阻住蘇州車站得肇事電後於三時起即停止售票並出通告如下啓者本日因車肇事致上下行各車　阻現正在修理明日可望照通巳售出之各等車票明日可以照用云云並隨派工程師帶小工七八十八前往修築由南京至蘇各站搭乘該車者至出險後均紛紛趕至閶門各旅館投宿尚有南京開來三點二十三分之三四等車及五點零九分開之快車抵蘇後乘客知不再往上海遂亦紛紛下車往馬路各旅館投宿故昨日馬路各旅館大有人滿之患事後調查出險時並未傷人祇有載在車中之馬一匹受傷未死惟該處鐵軌以不勝劇烈壓力均已寸斷枕木亦似粉爛云現該處斷軌未逾二十小時即行修復昨已完全恢復交通矣 
　　另函云滬寗鐵路貨車十餘輛於昨（二十七）日下午三十分鐘由滬開寗駛至外跨塘車站附近第一百號橋上因該貨車加油太足發熱出火致將車輪燒燬數個遂越軌側出倒於橋上及軌道中外跨塘站長見已肇事立即電告上海及蘇州各站阻止客車進行蘇州車站得信後自下午三點鐘起即停止售票已售出而未乘之車票至通行後仍可照用當時蘇站即派小工百餘人前往修理上海車務處得信後即派工程師乘手摇車前往視察據聞各車傾壓軌上及第一百號橋上起重非常困難即橋亦略有損傷須翌日下午方能修復照常通車云 
[南京快信]  
　　浙盧滬何昨派淞滬要塞司令張長林全國電料處長高洪恩來謁齊督接洽蘇浙滬防務 
　　實業廳呈報遵飭各縣辦理各交易所結束並請解釋辦法兩長批嗣後關於新開以及未經核准之各交易所公文概遵令毋庸核轉至呈奉核准而未領照之各交易所如有公文卽由該廳遵令切勸改營他業以維地方 
　　兩長昨致淮北楊運副電云據淮北運商公所咸電稱稽核分所暫將鹽船歸該運副騐放以平衆怒等情仰即妥爲騐放將辦結情形報查並轉該公所知照 
　　鎭江六中風潮迄未解决昨學生方面又推代表董玉樹等來省晉見王省長胡教育廳長請速撤換校長蔣乃曾以免曠廢學業省廳允俟有繼任人卽行更委 
　　蘇省駐京辦事處委員長田錦章已因公回寗 
　　則廳委首書田赴東海灌雲會同兩縣公同解决學田案振務處委施曾慶充本處幹事 
　　蘇州第二師第五團三營營長練開印因事撤差遺缺以王團　　李咸補充 
　　昨日調查在省議員尚祇五十餘人日内仍難開議 
　　青年會定五月六七兩日開嬰兒幸福會第一日上午九時檢騐赴會嬰兒體格第二日下午三時宣布結果並發給奬品 
[杭州快信]  
　　省議會五月一日召集至今午止議員簽到者僅應西盛邦彥等十六人 
　　浙江去歳蠶荒全省損失不下三千萬金財廳報告絲繭綢捐亦短收八十餘萬今年蠶種乃異常昻貴每張售價漲至十餘元尚係不良者多影響匪淺　　上海美商會代表今日晚車蒞杭準二十九日上午九時至杭總商會茶點十時詣商品陳列館參觀十一時訪朱謀先君視察育蠶方法十二時應商會各團體假省教育會午讌下午參觀工業學校虎林公司慶成綢廠緯成公司六時赴督署晚讌 
　　西湖蠶桑學校組織蠶種研究部以教員劉啓周主持其事並呈請官廳分發餘杭諸曁等處以資改良 
　　杭縣律師公會推出上海全國司法會議籌備員吳華今日起程赴滬該會議五月一日開會已推定阮性存爲代表 
　　沈省長昨委胡炳旒充海鹽沈家門查騐所所長 
　　上年嵊縣倡亂匪首吳貴法現更名孫洪誠匿跡吳興縣屬妙喜鎭該處紳商已密請官廳拿辦 
　　杭紹蕭三邑箔捐由順裕莊徐某承認包辦已照准 
 
 

Page 11

 
 
地方通信 
[松江]  
　　自治委員被控續誌莘莊鄉自治委員顧某前被該鄉公民黄某等呈控該委員劣跡多端請求密查撤換曾誌前報兹悉原呈羅列各欵係吸食鴉片吞没公欵破壞路政阻碍交通干涉警權朋串包捐選舉舞弊謀奪商董敲詐道士等種種現黄某等以此案雖經縣長批准密查而事隔數旬仍無動靜擬即上控省長道尹不達撤換目的不止 
　　警所送還嫌疑盜犯搶刦新橋鄉陸家浜案内之嫌疑盜犯李清溪等五人前經縣警所咨送縣署訊究昨縣署藍承審員以該盜等所犯强盜行爲訊無實據仍備文咨冋警所警所以歷年咨送人犯向無送回辦法立即備文送還藍承審員見警所不受即往晤警所職員聲稱該犯等强盜行爲已由縣署辦理完結而其違警行爲自應送還警所處理此係遵照治安警察法辦理並無錯誤等語不知此案將如何結束也 
　　革除濱海捕役海捕役人俗謂之海地保專理海船上發生之各種爭執事項現濱海之金山衞鄉士紳具呈縣署請予革除此職以除民累業經温縣長批准永逺革除矣 
　　失單補契新章程向例失單補契章程須由失主登報聲明並塡申告表呈由縣署轉令不動產所在地之自治委員估計價格然後按照所估批令失主繳足契價契稅塡契給執現縣署因新奉財廳續驗契紙辦法對於請求補契各户均令遵章於驗契期内檢齊糧串呈縣驗領新契便可執契管業矣 
[蘇州]  
　　孔憲章宣告緩刑蘇州警察廳前曾計科員孔憲章捲欵潛逃後經偵緝隊在鎭江輪埠捕獲解由吳縣公署訊理經孔籌有公債票一萬九千元繳案請求從輕判决昨經縣署牌示判决文謂案准警廳函解孔憲章捲欵潛逃等情迭經提案訊追據供爲製辦軍裝塡欵受軋並非將欵領出占爲己有兹經將所虧公欵籌繳元年公債票一萬九千元并現洋一百零二元一角四分九釐核與警廳函追之數復按無誤本署查該被告人職任會計支取公欵未曾交代擅自潛逃已擀成刑律第二百九十二條之罪惟訊係製備軍裝塡欵較鉅適在長官新舊交替無法調劑因公受虧情節可原援用同律第五十四條減輕第三百九十二條主刑二等處以五等有期徒刑十一個月查該被告旣具有第六十三條各欵之要件並同時宣告三年以上之緩刑此判 
　　二師軍官之更動蘇軍第二師第五團二營營長練開第奉令撤差遺缺以五團團附李咸調升遞遺團附缺以師部參謀何又凡升任并以第一營營副顧邦杰升任參謀而以該營第四連連長倪天爵升任營副所遺連長缺以第五團學兵連教官排長沈寄禾升充業奉督軍核准委任分别交替矣 
　　守提屠稅執照蘇城屠宰稅認商龔黼卿自奉令撤銷後旣未將繳存之保證金領回而所領之空白執照五千張亦延不呈繳兹經郭知事派委李漢洪前往守提執照龔商當以即日赴縣具領證金逕行呈繳執照李委據情呈復後昨日奉到指令仍往守提不得任令空言搪塞想此次往提龔商當不能一再違抗矣 
　　絲邊業劃一價目蘇城絲邊業近來頗形發達大小已有數十家惟售價參差未能劃一昨日（二十七日）下午二時在西海島采純公司開會集議共到八十餘人公推張子祥爲臨時主席當經議定各業之絲邊售價俱各規定一律不得你减我昻致多反響全體鼓掌贊同至四時攝影散會 
　　城門檢查行李蘇城軍警長官自奉直風潮發生後對於地方治安嚴密防衞日前又因查獲一夾帶軍火之匪船後巡視尤爲嚴密故於前日飭令警廳傳知各城門分駐所如遇有形跡可疑之人入城一律檢查行李 
[常州]  
　　昇東鄉發生刧案昇束鄉十八都四圖湯橋村之莊錫圭家於夏曆三月二十九日夜深突來盜匪三十餘人手持器械諭垣而入翻箱倒篋刧去現銀衣服首飾等件約共值洋二千餘元錫圭之妻惲氏走避不及被匪擊傷歷一時許始揚長而去事主莊錫圭於前日來城投縣報案昨日（二十八日）上午縣署派委盧警佐曁揚檢驗吏等前往履勘 
　　縣署建築預審廳武進民事刑事訴訟案件素無專庭預審窒碍殊甚姚知事擬就大堂後園東北角之空基建築預審廳八間現正估計工料繪就圖式昨日並令地方監派監犯十名警察拘所派拘犯八名由警士督率將空基高墩及舊牆壁實行搬拆 
　　王督辦在常視察水利督辦王清穆前日來常視察後聞有兩種意見發表（一）孟德澡三河開閘該三河北與長江通口南可直達太湖江口原各設一閘以節水量現在該閘已壞啓閉不靈且啓閘時江潮湧入每生危險擬增築一閘使水緩行以弭後患伹修築舊閘增設新閘經費非一萬五千元不辦王自承認撥助一萬元（二）太湖滆湖相通之河流其口類多淤塞須趕速開浚以便水利之暢行果能辦到亦常民之幸也 
[奉賢]  
　　甲師講習所學生定期試　奉賢甲種師範講習所學生至今年暑假修業期滿現該所學生前在蘇滬參觀業已回奉定下月起試教惟該所以經費竭蹶未設附屬小學今擬商借城市第一校爲試教處即請該校校長朱醒華指導一切已得朱君同意云 
[南京]  
　　羣社成立會紀事淮徐海人今日在水利協會開成立會到會四十餘人推黄伯雨主席議决羣社簡章社址設於易家橋公推理事每縣一人爲段書雲黄以霖趙雪董永成楊懋卿王師曾閻漢亭張福楨馮士奇董仙衢郝應泰夏光翰尹桂芬薛　葛錦城周縠陳王培槐朱紹文十八人定於二十七日在易家橋社所内開理事會公推理事長及常駐理事兹將簡章列後第一條本社由淮徐海三屬同志組織定名羣社第二條本社以聯絡鄉誼共謀公益爲宗旨第三條准徐海人士赞贊成本社宗旨經社員三人以上之介紹繳社費者得爲社員第四條本社設理事每縣一人主持會務駐社理事二人分任文牘庶務事宜任期一年第五條社務由理事會議决理事長執行之理事長有事故時得委托理事事一人代理第六條常會每年一次於四月内舉行如有特别事故經理事會議决或社員二十人以上之請求得召集臨時會第七條社址暫設南京易家橋第八條本簡章由成立會議决施行並得於開常會時修正之 
[揚州]  
　　歡迎東大測騐團國立東南大學中國標凖智慧測驗團曹芻等來揚測驗學校兒童智力中華心理學會本邑會員李寳琛等因於二十六日下午假丹徒旅揚同鄉會開會歡迎李寳琛爲臨時主席致歡迎辭後卽由姚仁壽曹芻倪亮饒上達等相繼演說末後欵以茶點攝影而散聞該團已於二十七日離揚赴如臯轉至南通然後折回鎭江返寗 
　　運河局委提工費江蘇運河工程局前令江都縣籌解運河善後工程經費一萬元值此次第開工需欵孔而之時尚未據報特委畢詒策赴縣坐提以資撥用 
　　解撥軍餉彚聞揚由關謝監督刻奉省令逕解稅欵五萬元以濟軍餉該監督以稅無餘存而軍令又難違背遂於二十六日轉向錢莊銀行挪借尚未有把握又江都王知事亦遵照省令於二十六日由中國銀行滙解一萬元於軍署核收矣 
[清江]  
　　鎭署會議淮揚鎭守使兼第三師長馬玉仁刻因奉洛决裂在卽二十五日特邀淮隂紳商學各界聞漱泉周鶴卿王斗符王宜甫等多人到署會議結果多數主張維持地方治安保護商民惟最後關於餉項問題頗費研究大致俟必不得已時鹽商方面可擔任一成餘則由淮安以及其他各縣分任 
來函 
[旅直山東公民協會來函]  
　　申報館鑒敝會頃准登萊青三府公民代表來函内開田中玉長魯三載成績毫無害民虐政層見疊出曾經全省代表赴京呈控田氏亦知理曲到京僞辭兼職俾冀轉圜不料總統查悉准予辭職併委任韓國鈞接署在案此時田中玉理應遵照命令迅速結束靜候交卸即有辦理未完事件亦應將一切卷宗點交後任分别核辦詎料田氏不但不預備交代並以迅雷不及掩耳手段電傳濟南紳商百餘人到署會議以高壓蠻力强迫贊成預征在座者均面面相覻不敢發言中有一二人陳述民間疾苦碍難擔負只此百餘人亦萬難代表全省負責田中玉詈辱立至並以土匪綁票自比（警時有人見此案未經省會通過不合法律手續田氏曰甚麽是法律我不董論法律土匪就不該綁票麽查省長階級係一省長官義務係一省公僕凡籌畫特别財政目應開誠協商俾收實效絶無壓制硬辦之理亦何必目比土匪甘冒不韙拂逆而行田氏旣爲五日京兆忽提前趕爲預征非報復魯人驅逐之仇即彌補個人之難言虧空二者必居其一已失爲民長上之資格矣東魯爲聖賢之邦對於長官每多恭敬而今無可恭敬並不能恭敬矣爲此函求貴會一致反對田氏預征併轉求各報主持公論感德無極等因准此除開全體大會表决外應懇貴報慨發讜言俾恤民命敝會敢率東魯三千八百萬父老　　　　　　　　 
以叩旅直山東公民協會全體六千四百人同叩效 
雜評一 
[電戰已窮（默）]  
　　電戰之策略不外數種其初假愛國愛民之面具貌爲堂皇正大之言彼此辨論是非攻人之短以炫己長猶不失爲正也其繼則進而以惡言相向漫駡與譏諷並施彼曰盜閥此曰無類一如村婦之鬭口又繼則嗾使其同黨發同樣之論調摇旗呐喊以助威又繼則更揑造事實假借名義其電有類乎匿名揭帖其言則離奇而莫可究詰用意無非欲隂施其破壞手段以摇惑人之聽聞夫電戰而至此可謂無聊之下策亦可以見其手段之窮矣 
　　然而自來情戰者結果無不如此今奉直兩方亦巳在用此最後手段之時期矣電戰之技窮兵戰卽將繼之而起乎 
 
 

Page 12

 
 
   
 
 

Page 13

 
 
本埠新聞 
[丁錦致吳佩孚書]  
　　主張召集舊國會 
　　丁錦近致吳佩孚函云子玉先生大鑒客夏辭職以還謝絶人事伏處都門世不我用我亦不求世用今春爲鄉誼所迫辦振南還輒因暇豫遨游山水時聞先生爲公義有所建白循誦大文距躍稱快民苦倒懸久矣君子畏避小人騰驤如此安有澄清之時比者箭在弦上勝負旣分曲直亦定斯眞千載一時之機會中國轉弱爲强轉危爲安在此一舉此次某方因戰而敗或不戰而退關以内事當不能如前干預横覽海内非知能不足卽權位不及惟先生以寡過之身據屢勝之勢主張而正孰敢不從所患者當局者迷進策之士或蔽於物以謬爲正人心旣去時會亦失此則不可不預籌者民國不可無國會新新國會旣萬不能成莫如召集舊國會省費利一有根據利二費時無多利三西南無從反對利四帝制復辟安福各黨不能再逞野心利五國會旣開第一解决元首問題黎能來則來不來則辭由會通過再議繼任何人當選無分徐孫衆咸戴之不服者討然後製預算裁冗兵定省制分軍區至憲法成而民國之基以固先生之功亦與日月並矣非然者勞而無功知有北洋不知有中國天下後世之許先生者僅以名將而不以豪傑則深可惜矣天之生才不易國之需才正殷僕無求於先生先生無德於僕所以縷縷不自憚煩者以先生當世一人或能納此言再造吾邦耳倘亦河漢斯言而别有所圖乎姑勿論萬萬無所成縱成亦遲且多失天下滔滔萬方多難雖有智慧不如乘勢維先生實圖利之珍重不宣 
[軍艦出動之又一說]  
　　海軍總司令公署日前接奉海軍部電令以北洋渤海大沽各洋面時有盜匪出没現值魚汛恐有盜匪搶掠曾飭令撥派軍艦前往弋巡以保魚商等情蔣總司令曾派永績軍艦先往弋巡一面電令駐閩之應瑞艦開滬以便派遣在案兹接練習艦隊司令楊樹莊電稱應瑞艦現在馬江船塢修理一時未能應調請另派他艦應防等語蔣總司令正在核辦間又接海軍部電令以接准山東田督軍咨稱近來山東匪氛甚熾奉直調兵山東形勢理爲急迫請卽選派得力軍艦前往秦皇島駐防令卽迅速辦理等因蔣總司令卽派定海容海籌兩艦前往山東駐防昨日籌得洋數萬元先行發給該兩艦具領令卽裝足煤觔糧食水菜俾得卽日開發云 
[軍署令加派軍警防範]  
　　松滬何護軍使以上海爲中外通商巨埠現當時局緊急深恐匪徒乘機滋事昨特通傳軍警各機關令於即日起每晚加派軍警偵探分投梭巡嚴密防範以保治安 
[戰訊之商業影響]  
　　連日奉直兩軍之軍事對峙竟有騎虎之勢以是各埠商業上大受影響公平怡和元芳等三洋行之疋頭呌莊已停拍兩星期矣河南路大馬路及三四馬路福建路畫錦里等處之介福老久章大綸大盛惠成振大老仁和等各綢緞店併各大洋貨店莫不爲時局關係銀根暗緊將各貨大加减價脫貨易銀其餘實業工廠亦在籌畫减工云 
[何護使眷屬來滬]  
　　龍華護軍使何懋如因時局不寗魯境或受影響特派員夫魯迎接眷屬已於昨日乘由寗開滬之第一次早快車來滬下午二時許有汽車六七輛警察一隊在北滬寗車站迎迓云 
[蘇皖兩督覆國貨維持會函電]  
　　均以保境安民爲言 
　　中華國貨維持會近因直奉相持恐江浙皖三省捲入漩渦妨礙蠶　特會同江浙絲綢機織會分電三省軍事當道請求合力協防不爲左右袒曾誌前報兹將該會接到蘇齊皖張兩督答覆函電錄後「齊督覆函」逕復者頃接禡日代電以軍事繹擾商情皇駭風聲傳播影響金融滬濱百貨駢闢萬商輻輳綢繆未雨甚佩熱忱當此物力艱難民生憔悴休養生息尚且不遑方憂杼軸之空豈堪兵戈之擾鄙人忝司疆寄惟以寗人息事爲宗旨以保境安民爲天職巳將鄙意電復紳耆屢見滬報想已達覽蘇省治安鄙人完全負責尚祈轉告闤闠閭閻安堵無恐幸勿爲訛言所動是爲至禱「張督覆電」來電敬悉時局不寗戰端將啓諸君愛護國家倡東南互保之言爲救濟人民之計熱心偉論欽佩至深文生才疎力薄私心耿耿與諸君正復相同旣負地方軍事之責除保境安民外不知其他敢布愚衷尚祈亮察張文生宥叩 
[軍署無海陸軍官會宴事]  
　　昨報紀盧浙督假護軍使署設筵柬邀上海海陸軍官會宴會商聯防辦法一節兹據軍署消息謂盧督軍並未派員到滬亦無設筵與海陸軍官會商聯防之事實蓋江浙兩省决無戰事波及早經蘇浙兩當局宣佈均以保境安民爲主旨實無會商之必要云云 
[南站查獲軍火之眞相]  
　　南站軍警查獲手槍二百支預備運杭後轉送閩省交納已紀昨報兹悉是項勃郎林手槍能開十一響係由閩省李督軍前向南京機器製造局定造以備發給所部官長備用曾經咨請陸軍中曁江蘇督軍各給護照一紙現因造成分裝四箱交由四達轉運公司由寗裝載火車於二十七日運至北站轉往南站預備轉運福建當爲南站稽查之憲兵查見因無押送員弁卽行扣留業經報由松滬護軍使請示何使以旣爲福建李督軍定造且由陸軍部核給予護照自可照准放行兹將陸軍部及蘇督護照二紙附誌於後 
　　陸軍部爲發給護照事准福建督軍電開金陵製造局代福建督軍署所造官長手槍二百支由金陵運至閩省請發護照等因前來爲此發給護照仰沿途各關卡營汛勿得阻攔以利遄行可也須至護照者右仰沿途各關卡營汛准此中華民國十一年四月十四日限本年六月十四日繳銷 
　　陸軍上將銜中將動三位江蘇督軍齊爲發給執照事照得金陵製造局代造福建製造局八寸勃郎林手槍第一批二百支由南京運至上海高昌廟合行塡明執照限定日期發由該員携執起程所有沿途經過地方關津營卡團防局所一經查騐相符放行毋得留難阻滯該員亦不准藉端夾帶有稅曁違禁物品致干查究此項執照原限倘己逾期應歸無效俾杜弊混須至執照者右給福建製造局押運員收執中華民國十一年四月十八日限運到滬日作廢繳銷 
[滬寗車昨日通行]  
　　火車出軌 
　　國聞通信社云前日下午一時滬寗路十九次貨車在外跨塘出軌致滬寗間之特别快車慢車夜快車等皆一律停止昨日第一次特别快車亦未開行待至上午十一時始行修理告竣故昨日下午二點三十五分自滬開寗之特别快車業已照常通行云 
　　又一可靠消息滬寗路貨車在外跨塘車站小橋堍出軌車輛傾覆撞至河中損壞橋樑及軌道枕木甚多因此各車不能來往一節兹悉由路局總工程師派工匠一百餘人日夜修理於昨（二十八日）上午十一時始得工竣交通復完原狀各車照常通行惟撞在河中之車輛尚未搬起此次損壞車計十二輛車中貨物爲糖美國小麥高糧子等物死馬二匹賠償及損失約計數萬元以上昨日各車往來照常惟到寗滬二車略誤鐘點 
[愛克界三路之和戰論]  
　　國聞通信社云自奉直備戰各界咸極注意兹聞愛克界三路聯合會昨日發出關於時局之電文略云此次奉直備戰識者早知其决裂惟國民心理因冀其化干戈爲玉帛而在野名流亦亟亟於調和其實奉直兩方已成水火即使調和成功仍不過苟安一時預料雙方必不肯遽爲氷釋故本會同人以爲養鉅禍於將來不若忍痛於今日惟冀我全國同胞聯合一致以謀根本解决云云 
[勞働界五一節開會議]  
　　昨晚八時中國勞働組合書記部董鋤平中華電氣工界聯合會王奠世中國勞工同盟會鄺公燿上海紡織業工人浦東部徐錫麟中文印刷工會張占剛駐滬湖南勞工會王光輝上海中華印刷工界聯合會王化民中華勞動聯合會史觀濤等開「五一」節紀念籌備會經各代表相繼討論公决各事如下（一）定今日開會（二）各代表隨帶會章以便公函蓋印（三）推定代表向當道接洽（四）地址滬軍營後空地（五）各業工人是日休業一天以資慶祝（六）歡迎各界加入議畢散會 
[印刷工會籌備慶祝五一節]  
　　國聞通信社云五月一日爲勞工紀念節聞本埠印刷工會已預備慶祝由該會議决通知本埠各印刷工人請於是日休業一天并擬於是日下午一時在南車站滬軍營集合出發游行云 
[工團對全國勞動大會提案]  
　　聯合通信社云上海工商友誼會對於此次廣州全國勞動大會業己派定代表關鈺麟前往赴會該會致函赴會代表授以提案云（一）勞動者承認政府問題今次全國勞動之結合足見勞動者之覺悟將來自動的改良生活事件甚多然必須由政府保障方能執行故全國勞動者必須决定承認一致府（二）减少工作時間問題我國勞動工作時間工廠大都十二個鐘點商店之夥友服務自上午七時至下午十二時方得停市至少須十五個鐘點星期日除工廠間有放工外商店只舊曆新年五天休息（仍須整理貨物）其餘統年統月毫無休止且工人每晚得回家住宿而夥友則不能如願如此不平之待遇實爲世界所無所以工人夥友間之减少工作時間必須討論解决（三）勞動者增資問題目前生活程度日高百物昂貴資本家之出品多獲厚利而購買消耗者多係勞動家故資本家愈獲利勞動者愈痛苦欲平均待遇必須請政府命令各省综業工廠商店行號一律增加工資免勞資家終日衝突或由勞動者自行發表苦衷及要求需要請地方政府予以保障（四）勞動者教育問題工人夥友無受教育之機會盡人皆無智識以致國内工商實業不能發達少數資本家智識階級能制服多數勞動者之死命今後應提倡平民公衆教育由公欵供給免除學費現制所謂大學中學皆階級制度之產兒且繼續產生階級制度吾勞動者應實力反對之（五）勞工參政問題制限選舉之制度凡在勞工均無權參與是爲勞工者不啻剥奪公權之罪人否則一亡國耳故本會主張普通選舉不分勞資不分男女一律有選舉被選舉權得參與一切政治以盡職於國家社會服務於公衆（六）勞動者不可忘却國家觀念刻下勞動家有侈談世界主義打破國家觀念者須知吾華僑工到處有受排斥壓迫之事吾人若高談世界主義放棄中國國家將來世界恐不能容吾人立足故本會極不滿意抱世界主義而忘却自己國家（七）勞動者無宗教及各種停教之關係宗教爲壓制原始時代人民而設使其害怕方得服從使活潑潑之腦筋一變爲迷信之愚民吾勞動者應自由勿信但必須保守人格尊重道德（八）打破買賣式之婚姻刻下婚姻制度完全金錢作用有金錢者一夫可得多妻無金錢之勞動家往往終身孤獨青年男女或有戀愛則父母阻之鄉黨非之非用買賣方式不可吾勞動界亟應設法打破此種制度以祈戀愛自由之實現以上八條本會之主張請全國勞動代表討論以便使强有力之正式政府執行立吾人之基礎享共和之幸福即在此舉 
[紡織工人加薪潮餘聞]  
　　組織五一籌備會 
　　國聞通信社云紡織工人經濟後援會於昨日下午開會推董鋤平主席報告浦東紡織罷工業巳解决經濟後援會無存在之必要凡已捐欵而執收條者其錢仍捐入紡織工會未捐者從今日起概不勸募所有捐簿及捐欵限二十九日交出預備登報致謝當有趙醒儂可讓王光輝將捐欵及捐簿繳出董鋤平亦將今日所募沈道生捐欵百元陸金康所捐二十元交與浦東紡織工會代表繳律師費用後又由張工權提議五一節將至應組織一籌備會籌備五一事務衆通過當卽舉王光輝爲書記就該會各工會發一通告於各工團定於今日下午開籌備會云 
[國是會議之贊成者]  
　　國是會議昨有代表陳秉釗一名報到係福建古田商會派來並有該商會來函一件兹不具錄又該會議接綏逺總商會來函聲明代表全區各商會一體加入函云大會公函及組織大綱均已閱悉事關國家根本大計凡屬國民無不極端贊成以期共救危亡惟選派代表一層敝會正值改選之際勢難推選爲此具函聲明代表全區各商會一體加入所有會議各案謹服從多數不必再派代表云 
[俄災會今明大募捐]  
　　俄災振濟會上海部定於今明兩日舉行街巷大募捐時間自上午九時起至下午六時止募捐隊由中西男女各學校教職員學生及各團體職員分區組織加入者共有七十七團體人數在四千五百人以上業已函知警廳曁英法兩工部局允爲隨時照料商界聯合會亦派人帮同勸導聞隊中亦有西人及西女士多人云 
[俄災會歡迎募捐職員隊紀]  
　　俄災振濟會上海中於前晚（二十七）八時假青年會殉道堂開歡迎募捐職員大會學校團體方面到代表共計五百餘人陳維新主席先由主席報告開會宗旨並道謝募振諸君救俄之熱忱旋請募捐委員翁國勛報告募捐辦法翁謂今晚承各校各團體諸君爲俄災而蒞會本會同人旣感且佩是以特開歡迎大會以謝諸君之勞並期諸君竭力勸募以達本會發起之初衷云云次有狄侃吳山王卓山諸君相繼演講娓娓動聽比時有三區代表陳女士亦有妥切之意見發表末由女青年會幹事梅雲英女士演講俄災之慘狀希望到會女士不存男女界限須協力同心竭力勸募以謀國際之互助盡救災之義務而增高國民之人格云云末演滑稽影戲觀者鼓掌之聲不絶至散會時已十時矣 
[修改稅則會二次大會之預備]  
　　蔡廷幹已回滬 
　　修改稅則委員會擬於下月四日下午二時十五分開二次大會徵求各國代表同意之通啓業巳於昨日發出通啓云關於設立貨物價值釐定之基點以便規定新關稅一節日本代表所提各案及英美意法荷各國代表所表示之意見中國代表團業巳愼重考慮兹特提議於五月四日（即星期四日）下午二時十五分在中國總商會開會討論貨物定價之基點問題但不知所定時刻於貴代表是否便利希即示知以便着手籌備開會大約明後兩日各國均可復到一俟取得同意再行正式公佈又該會委員長蔡廷幹赴杭遊湖亦已於昨日下午一時五十分由城站搭快車回滬云 
[美商會員團游杭誌]  
　　美國商會會員男女四十四人由滬杭路加掛頭等臥車二輛及大餐車一輛於昨日二十八日晚在由滬七點十五分鐘開行夜班快車前赴杭州游歷定三十日晚由杭乘車返滬云 
[三美人來滬消息]  
　　國聞通信社云美國駐滬郵政專員福特於昨日乘車洋汽船會社高麗丸來滬現住禮查飯店云又提督號船銀邦號於下禮拜二可到埠准泊招商局總碼頭乘該船來滬者有美國新任上海軍法官巴爾多及密勒氏報主筆鮑威爾氏云 
[航業界之新消息]  
　　本埠各銀行以津浦鐵路仍難通車所有運裝天津之欵洋依舊託各輪公司裝運今日怡和洋行之隆和號開赴長江上海中行有現欵十萬元分裝二十箱運往九江又有太古公司之通州號輪出口代鹽業銀行運現欵十萬元至津又有華俄道勝銀行之現洋十萬元亦係裝至天津者 
　　日本郵社以漢堡上海等之營業發達自有之輪船不敷調派先向國際汽船會社賃得波士登丸一輪聞行中德路線今又賃得大武丸一輪昨巳從星加坡駛出即日來滬運貨云 
　　提督輪船公司現經該總行編定往來太平洋内中美航輪共十五艘其中向航務部賃定者爲五三五隊内之郵船五艘其餘十艘爲西雅圖班之貨輪云又該公司之樞石邦號此回由美來滬在中途曾經惡風浪之阻困船中有海員一名當時且爲風浪捲入海内援救無從任聽飄流當時船未遇險已屬萬幸矣現此船已往香港五月七日可自上海返美云 
　　怡和外海輪東京城號昨已來申此輪因在東洋損機延期巳及月餘明日可在上海裝載生牛皮羊皮等一千噸至德國又有草帽邊三百噸運往英國 
　　法郵船亞摩森號本日在上海裝出湖絲一千餘件又有絲頭七十五包上海赴法客中有法捕房探長石維也歸國及留法學生三人云 
　　昨日得航業界消息此次中國公司之南京號抵舊金山船中搜出鴉片值價美金二萬元之巨現已將此土扣去矣 
　　卷本埠招商怡和太古等三公司對於各報關行之承運客貨協議减短回佣决定在五月一日實行 
　　怡和洋行北京路口之新屋下層已竣工今日該行之中外船頭房先行遷入新屋辦事至正式落成禮則擇定八月内舉行云 
[茶商電爭稅率之部令]  
　　上海茶業會館商董陳翊周等前因英國徵收華茶進口稅率不平等華英茶商交受其困特電呈北京農商外交兩部迅電駐英公使向英政府交涉取消曾迭誌前報兹悉該商董近接駐滬江蘇交涉員許逸颿來函内開頃奉外交部第五六號訓令内開迭據上海茶業會館茶商陳兆燾等呈稱懇電駐英公使切實進行并祈批示各等情當經本部電達駐英顧公使乘機交涉并將該商等原呈曁原函送英文公函等件抄送去後兹迭准顧公使電復稱華茶進口稅事現由英商辦華茶數家聯名函請减輕華茶進口稅與印茶一律待遇議院中當復有質問案提出又稱此事已向東方股長交涉據云下届預算案内料茶稅可减輕但現尚難說定答以减輕甚善惟須與印茶同等待遇方爲公允彼允設法等因合行令仰該特派員遵照轉知該商等可也等因奉此相應函達貴會館請煩查照轉知該商陳兆燾君等爲荷 
[華僑商工實業銀行宴會紀]  
　　香港李榮光黎海山滬上謝復初朱康哉等發起香港華僑商工實業銀行資本總額一千萬元於本月二十八日下午六時在一品香宴政紳商學華僑各界一百餘人當時謝復初君演說及來賓沈卓吾嚴直方君答辭列后（謝復初君致詞）今承諸位光降萬分榮幸以招待未周實深抱歉座中諸位均係復初老友諒能原諒此次復初與香港李榮光君黎海山君諸同志十餘人發起組織香港華僑商工實業銀行以補助商工爲宗旨使工商界有實質的利益非如或種銀行以賣買公債爲目的故特設貸資科使小經營得有所賴按日本早有是種營業其取利較普通銀行爲輕又特設押質科凡押質物件即可代售兼爲海外貿易使普通商人得許多便利又設運輸科凡押匯押欵欲運之貨物代爲運輸俾雙方均得利益此次復初往香港去後返滬時望諸君子格外扶助使工商界直接受其利益庶不負復初素日所抱之初衷（來賓沈卓吾君答辭）刻聆謝復初先生等組織香港華僑商工實業銀行不勝羡慕現今普通均說歐西各國能爲營業買賣吾國人則逺不逮要知吾國未能對於工商實際提倡凡開設銀行無不以利重爲宗旨對於工商界未能直接受其實惠即或有貸資等項惟大資本家得享銀行金融調劑之益而小貿易 
 
 

Page 14

 
 
家苟有轉折不靈即將貨物押賣而銀行家未肯通融調欵推其原因不但貨物壅滯取贖無日未免受虧苟有貿易部則貨物即可代爲出賣苟有運輸部則貨物卽可代爲輸運蓋銀行貿易運輸相輔而行相互有益庶工商界得受實在利益云云（嚴直方君答辭）鄙人頃聞謝復初先生等發起組織華僑商工實業銀行甚爲愉快就銀行内貿易部運輸部論在吾國銀行爲特種組織在南洋各島均有是種營業於航業上民智上極有關係發達自可想見且銀行貿易運輸互相輔助鄙人願爲我國銀行界商工界前途賀也 
[凌雲生僞造方單出售案初誌]  
　　入西班牙籍之大辯論 
　　上海人凌雲生現年二十三歳於去年九月份與其父僞造假方單售與日本人阿史奇（譯音）近爲該日人察破訴由日本領事照會公共公廨於上星期六簽發拘票派西探勞勃生往提而凌父已經病故凌雲生則將自身投入西班牙國籍經駐滬該國領事發給之入籍文憑檢交該西探察閱以示不受公堂管轄之意該西探見其文憑屬實遂未執行逮捕回廨禀復後由駐廨捕頭惠勒君調查案卷知凌雲生於去年八月間曾在公廨涉訟並悉其係於本年三月間投入外籍且未得中國政府許可其喪失本國國籍之憑據足見其臨訟入籍故仍當承認係屬華人應受中國公堂（卽會審公堂）　　管轄因仍飭該西探於前日往將凌雲生拘入捕房押至昨晨解送公堂請究原告代表穆安素帮辦斐斯律師上堂聲明被告係臨訟入籍而原告旣屬日商請求將本案改歸日領陪審是時被告未延律師遂由李襄讞商之陪審英副領事包克本氏諭被告押候禮拜六日領堂期解訊當西探將凌帶案陳述案情時包領事因凌已供認彼係華人故認定彼之入外籍係欲一種避免公堂管轄之行爲對於其所呈入籍文憑不能認爲有何價值是以决定此案由公堂受理迨至十一時許有美國律師哈定根者到堂聲明伊代表被告凌雲生爲辯護人時捕頭惠勒君亦在公堂因知照該律師此案已經改期該律師即呈出西班牙領事公館之信一封謂凌已入西班牙國籍捕心不應非法逮捕而將其解至公堂審問西班牙領事之意以凌旣在西班牙領事署註册則其如犯案必向西班牙領署告發包領事曰被告之入西班牙國籍並未得中國政府許可故仍係中國人民不能從公堂管轄權而斷絶其非華人且出入國籍之手續非比穿衣之易衣可以今日穿而明日亦可以脫今被告之入籍若照西班牙法律則爲西牙人若照中國法律則爲中國人此種入籍若發生案件豈果兩國公堂皆可受理耶再如你（指該律師是美國人若不得美國政府許可而入西班牙籍試問美國公堂能犧牲管轄權否余係英國人若私入外藉亦仍不能避免英國管轄權以余觀之凡受領事保護之人實不若彼保護國之貧民中國人至西班牙領事館註册者極多因而弊端亦夥在最近三星期内余所審訊之華人案件其自稱入西班牙國籍者竟有十起至十二起之多究其入籍目的皆係欲避免公堂之管轄權以余之審愼將事亦已有數起被其避免哈定根律師云西班牙領事言彼之領署願爲被告保護人包君云此案與西班牙法律無甚關係且此處係中國公堂中國人旣到公堂而稱係屬外人則非有中國政府允許之文憑呈案不可該律師即將西班牙領事署一千九百二十二年三月十四日給與被告之文憑呈出包君閱畢云被告自出世日至取得此項文憑日概係中國人但係本案發生後入籍且無中政府許可入籍之文憑該律師云總之被告應受西班牙保護包君云被告原屬華人該律師云被告已呈出文憑當受西班牙領事保護包君云此種入籍弊端太大公堂爲公道起見本案决定受理該律師云法租界受領事保護之人奚啻百數包君誠然但法公堂不願見此種文憑（指該律師所呈文憑）而本公堂將來亦不欲見此種文憑矣該律師至是遂默然而退 
[議拒輕質銅圓續訊]  
　　輕質銅圓影響平民生計極鉅前經南京路商界聯合會等具函總商會討論拒絶辦法等情曾迭誌本報昨總商會爲此事復南京路商界聯合會一函云逕啓者接誦大函太息痛恨於銅元流毒議由商人自行設法補救高瞻逺曯欽佩無巳查銅元釀成今日現象咎由各省濫鑄以致供過於求價格低落而質量之輕猶第二義（國幣條例所定一分銅幣總重量僅一錢八分其扼要之點全在幣局不濫鑄與國家能照法定價格以主幣無限制兌換）此項舊式銅元依照國幣條例施行細則第三條第一項自民國三年起早應停鑄乃荏苒至今各省尚據此爲利藪即因法令不能實行所致故今日補救之法亦無他道第一即應將舊式銅元立予停鑄第二即應將國幣條例所定各種辦法早日見諸實行惟如何能督促政府依法辦理如何能監督幣局使不致有違反條例之行爲揆諸目前局勢似未易籌有妥善辦法尊處及團體如能對於此點有適當之規畫實爲全國商民之幸無任翹企云云 
[湖南銀角之放行問題]  
　　旅滬商帮協會前日據湖南商帮葉同盛等號報稱有由衡州運到銀角十餘箱經海關查騐以無護照不允提取等情當由該會函陳海關稅務司以此項銀角係衡州客商運來購貨之用請免扣留各語去後旋由海關稅務司函致該會舉派代表前往面商允將前項銀角如數放行至護照一節並允俟本年五月二十三號後再予實行以便由駐申莊客函知湖南各本號也 
[巴拿馬取締華僑之經過]  
　　華僑會之報告書 
　　國聞通信社云本埠總商會昨接巴拿馬華僑籌辦處來函報告該處政府取締華僑之經過甚詳其文云溯自西曆一千九百零三年巴拿馬甫脫離科倫比亞獨立即行封禁華人入口勒逼在埠之華僑註册每人給與無相片之册紙一張凡華僑之回國或因事往别國者給予限一年期之出口護照一張逾期回埠即作廢紙不准登岸華僑苦之於是入稟請求展期回埠巴廷乃再寛限一年嗣後華僑之出口者准予二年期限華僑中之有妻子居留於祖國者因限於禁例不能來埠乃請求巴政府通融而巴國曾復於一千九百零六年通過子尋父婦尋夫之例迨至一千九百零八年巴廷疑子尋父者有冒替情事即將尋父尋夫之例取消復厲行查册所有册紙必須貼原人相片於内騷擾不堪直至一千九百十三年巴國會復通過第五十號例取締華僑查例内叙及土耳其人叙利亞人等等不過借之作陪耳其實專爲華僑設也時前總領事歐陽賡以國體攸關協同僑商等極力抗議電達我國外交部籲請援救糜電資至萬餘金不意孫前外交總長誤會反來電大加申斥此舉實足助長巴廷之兇燄因取消歐陽前總領事憑照華僑以其辱我太甚全體罷市主張收盆歸國以示抵制巴廷恐釀成重大交涉遂與代理華僑事務駐巴美使域架ＣＭickcr磋商允肯通融辦理華僑内衡國勢鞭長莫及勉遵該例從新註册惟聲明非出於自願而實爲勢迫嗣馮前總領事祥光到任時即與巴廷交涉聲言我政府萬不能承認此第五十號苛例要求巴廷取消當由巴外部提交議院修改不圖巴議院變本加厲擬華僑回國不准復來幸賴駐巴美使布賴士ＷmＧnningＰrice援助此例遂不能通過直至現任巴外交總長加賴ＮarcisonＧaray於一千九百十七年欲實行第五十號例第十四欵令行各省遵照辦理復用命令取締華僑華僑由此省往彼省必須赴地方官署領有護照方准通行無碍否則照倫關入境論罪又凡華僑所設之商店不得遷徙轉盤若閉門三日則不准復開又凡華僑必須六閱月繳騐册紙一次貼用印花稅票美金一元五角呈騐册紙時口供稍有不符即課以美金二百五十元之罰欵另監禁六閱月釋放後即遞解出境當經徐前總領事善　向巴外部抗議數　而巴外部本以理屈詞窮始允交議院再議僑商復輦巨金　動差幸將此欵例正式取消即一千九百十七年巴議院通過之第三十一號例是也（未完） 
[縣聯會致全省各公團函]  
　　主張恢復 
　　江蘇縣議會聯合會致江蘇六十縣各法團函云敬啓者本省各縣議會均於民國元年成立迨三年二月被袁政府非法停辦統計各縣議員履行職務未滿二年按照法定任期尚有一年以上本年元旦大總統有促進自治之通令本省又有規定施行自治日期之明文是本省自治業已明令回復各縣舊有議會應行繼續開會行使職權一月以來各地請求回復議會共有三十餘縣之多已達全省半數以上可見民意所在不謀而合查此次公布之新自治法係内務部行政會議所擬議省議會曾經撤回代表予以否認該法絶對不生效力是則在縣自治法未經正式國會議决依法公布以前本省暫行縣制當然繼續有效今各縣議會請求回復原狀重行開會似於法律命令均無不合况本省自治籌辦最早成績較優卽如三年二月各省軍閥請停自治而本省長官並未附和尤足證各縣議會之不應停辦而停辦者也敝會應時勢要求特於本月二十一日在滬繼續開會各縣代表到者甚多集議之下意見相同素仰貴會對於自治回復頗具熱誠合亟具函奉達卽候察照尚祈主持公道協力進行本省自治前途實利賴之此致教育會商會農會公欵公產經理處江蘇縣議員聯合會謹啓四月二十八日 
[南市守望團委員會記]  
　　上海縣商會教育會救火聯合會納捐人會代表會議組織南市守望團委員會於昨日午後四時在勸所開第一次委員會到會者爲凌伯華賈季英沈信卿姚慕蓮毛子堅穆抒齋賈粟香曹幹臣等公推沈信卿爲主席報告召集開會宗旨畢公同討論進行方法經衆公决辦法如下（一）設立守望團籌備處（暫借同仁輔元堂）（二）編訂章程（三）分設區域（分南市爲五區）自肇浜路南至中華路爲南區自肇浜路北至民國路爲北區自十六舖南至董家渡街爲東北區自董家渡街至滬軍營西至大南門外直街爲東南區自方浜橋至斜橋東至大南門外直街爲西南區（四）印刷志願書調查入會會員（五）推舉調查員（六）定期隂曆四月七日下午續開委員會至五時半散會 
[全國司法會議之進行觀]  
　　全國司法會議籌備處每日下午三時各籌備員均准期到會濟濟一堂羣相討論所有昨日籌備開會情形首由金卓然報告杭縣律師公會昨日來函兩件一爲該會推定吳華裘英兩君來滬辦理籌備事宜准於本日晚車到申又函舉定阮性存爲出席代表許任爲候補員並附來開封律師公會南京東南大學政法經濟系公立法政學校學贊成信函又永嘉律師公會來函推定范任代表到會於是該籌備遂補發河南開封律師公會電報曁南京東南大學政法系公立法政學校等快信催派代表迅速來滬與會其開會地點已假定救火聯合會會場一切手續亦已大致楚楚惟因時局不靖不免稍有障碍而各籌備員未嘗或懈將來能否不致延長時間須看日後光景也 
[基督教徒歡送國外代表訊]  
　　中華基督教男女青年會全國協會及上海基督教男女青年會將於今晚（二十九日）開一盛大之宴歡送本届來自十六國之世界基督教學生同盟大會代表之現在本埠者初本假座一品香後因該處狹小已改爲西藏路寗波同鄉會届時由余日章博士爲主席將有著名海外代表重要領袖之演說穆德博士即其中之一人云 
[昨日之金融狀况]  
　　昨日午前銀幣仍小爲七錢二分五釐午後七錢二分五釐一二五比較前日小六毫二忽半四月半期洋上午七錢二分七釐一二五下午收盤七錢二分七釐三七五亦小六二五上午銀拆二錢八分下午二錢一分小去一分用途仍少銀行收欵惟滙豐有三十萬兩其餘均屬有限商業凋零出口貨亦殊冷落云 
[昨日之公債票市面]  
　　昨日（二十八日）公債市面平定變動甚少華商證劵交易所做開行市較之前日市價雖無過大變動然趨勢頗爲堅定蓋近來公債市面因有維持基金之消息是以步口優勢金融壬元票現開四十九元較前日市漲一角至收盤又復回至四十八元九角百元票五十一元七角不動五年小票現貨收盤三十元較前日市跌三角整理六釐千元票現開三十四元三角五分較前日漲三角半五月期三十三元八角則較跌一角至收盤又回高五分後市行情稀有變動惟五年小票漲上三角整理六釐跌二角半云綜觀以上市面頗有看好之象云 
[友華銀行滙市報告]  
　　昨日友華銀行滙市報告云二十七日倫敦紐約大條銀價近逺期均未動倫敦紐約間匯價縮爲四元四角二分八七五今日此問各國滙價俱無更動市况亦頗似昨日成交甚少英鎊成交價四月份三先令五便士五六月份三先令四便士八七五美金成交價四月份七十五元六角二分半五六月份七十五元五角下午市况微堅照此匯價售者較多今日因有絲運法復有少數匯票成交倫敦紐約市况俱堅定而平穩 
[最近之滙市與金價]  
　　星期三大條近期長一二五逺期亦長一一五標金開盤三百零八兩最小三百零七兩五錢先令弗動銀行賣出六月份先令三先令五辨士至三先令四辨士七五買進三先令五辨士一二五至三先令四辨士九三七五賣出六月份美匯七十五元七五至七十五元六二五買進七十六元至七十五元八七五賣出六月份東滙六三買進六二七五因此人心尚好標金漲至三百十兩收盤午後先令無市標金關盤三百十兩零二錢小至三百零八兩二錢收盤 
　　星期四五兩日大條均各弗動先令亦然標金開盤三百零七兩八錢最大爲三百零九兩五錢至三百零七兩八錢午後標金開盤三百零七兩八錢最小三百零七兩五錢最大三百零八兩七錢收盤賣出六月份先令三先令四辨士八一二五至三先令四辨士七五又至三先令四辨士八七五買進三先令五辨士至三先令四辨士八一二五又至三先令五辨士賣出六月份美滙七十五元半至七十五元三七五又至七十五元六二五買進七十五元八七五至七十五元半賣出六月份東滙六二八七五至六三又至六二六二五買進六二半至六二六二五又至六二三七五午後先令銀行賣出六月份爲三先令四辨士八七五至三先令四辨士八一二五買進三先令五辨士至三先令四辨士九三七五賣出六月份美匯七十五元三七五買進七十五元八七五賣出六月份東滙六二八七五買進六二五 
　　星期五大條仍屬不動先令亦然標金開盤三百零八兩六錢最小三百零八兩最大三百零八兩九錢至三百零八兩五錢收盤午後標金開盤三百零八兩七錢最小三百零八兩一錢至三百零八兩五錢收盤上午先令市面賣出六月份三先令四辨士八七五至三先令四辨士七五又至三先令四辨士八一二五買進三先令五辨士至三先令四辨士八七五又至三先令四辨士九三七五賣出六月份美滙價七十七元三七五買進七十五元六二五賣出六月份東滙價六二七五至六三又至六二八七五買進六二半至六二六二五又至六二半午後市面與上午相等今日標金及先令等交易甚屬寥寥故標金下午收盤時祗三時一刻也據業中人云星期四五兩天大條弗動而先令亦有一星期外未動揆此情形在明後日或過賽馬之後大條先令恐有變遷之象云 
[上海學生會進行觀]  
　　三十日開職員會 
　　上海學生聯合會現方積極進行從事整頓巳誌前報兹由理事長嚴榕曁各部職員等議决召集各分會會長及評議理事經濟部職員借定一品香於星期日下午開聯席會議討論學生會各種問題兹覓得會中致各分會啓事一則如下啓者本會自建設以來飄摇風雨備歷艱辛幸賴吾會員合力維持猶有今日是學生會乃我上海同學犧牲精神光隂經濟之結晶吾學生旣以偌大之犧牲而得之則對於斯會何者可以鞏固其基礎何者可以督促其進步必研究一至善之法使得永永保持永永發達今者本會根本問題如經濟之如何支配職務之如何分配因事實上之變遷即須討論此皆關於本會命脈非少數職員所能支拄現經本會職員議决定於星期日即四月三十號借一品香樓下太廳准下午二時開分會會長及評議理事經濟三部職員聯席會議務懇貴分會諸位職員先生届時蒞會爲感云云 
[汪英賓君與朱女士行婚禮]  
　　聖約翰大學文科政治學士汪英賓君於昨日下午五時與安徽閨秀朱馥秋女士行結婚禮禮堂在西藏路一品香中外來賓共二百餘人禮堂陳設芬芳花卉四壁懸有書畫聯幛均寓慶祝之意由沈卓吾君司禮先請證婚人聶雲臺君·介紹人文穉芝·汪瓞長二君·主婚人汪蓮石·朱理齋二君·新郎·新婦·中外來賓等次第入席次請證婚人讀證書介紹人·主婚人·新郎新婦·依次用印章奏樂新郎新婦相向有禮證婚人聶雲臺君與來賓代表謝介子君致祝詞主婚人汪蓮石·朱理齋二君致答詞新郎新婦遂向主婚人·證婚人·介紹人·中外來賓等行禮奏樂禮成新郎新娘遂相將登樓攝影晚宴之後乃共乘輿歸寓 
[工部局辦公時間]  
　　四月二十八日上海日日新聞云公共租界工部局從五月一日起辦公時間改爲午前八時半起至正午止午後二時半起至四時半止 
[張三狗被仇人斧砍重傷案]  
　　張三狗遭仇人用斧砍傷由三區警察函送上海醫院醫治一面函請地檢廳緝凶在案昨日有章阿弟投檢察廳稟稱張三狗乃民之外甥住在爛泥渡餘慶里爲冷作生理前者己被人毆打因所傷不重故未涉訟此次張三狗在該處浴堂洗澡而出即被名如生者糾合陸根福等主人扭住痛毆又用斧砍傷查陸住花園石橋是以民人前往將陸母陸陳氏扭入三區警署今到案下求究奉張檢察官諭令收押候示 
[尚有本埠新聞等轉入後頁]  
雜評二 
[國籍與人格（旡用）]  
　　國家主義時代凡人不可無國籍人無國籍將纍纍若喪家之狗失其保護至可憐已然非萬不得已不可跨有國籍跨有國籍卽犯重複國籍之病重複國籍若一女而事二夫眞難乎其爲婦微獨法律家所不贊同亦政治家所期期以爲不可也 
　　夫國民之於國家而有國籍儗之於婦女之有家最爲近　稍有廉恥之婦女决不能公然同時而有兩家然滬上人類至雜愚蠢者不明國籍之尊貴而桀黠者好行跨籍以取巧不知法規原有限制條文道德亦多禁止規例藉曰脫籍可以避禍則天下作奸犯科之徒胥可易一國籍而消其罪過試問天下有如此可笑之情理乎國際間亦斷斷不能爲一二奸惡者而破壞道德彼以爲巧者吾直笑其拙而自喪人格耳 
　　記者深願稍知廉恥者切勿臨難脫籍以冀不可必成之苟免而爲人羣所不恥更願領團及使團共盡國際上互助之責協商辦法而於核准國外人入籍之頃再三審愼免爲無賴小人玷及國譽兹事雖小關係極大各通商口岸尤應亟謀救濟勿任滔滔者如洪水之汜濫而莫可遏抑焉 
 
 

Page 15

 
 
本埠新聞二 
[昨日之國内滙兌市]  
　　昨日（二十八日）京津匯兌來電京滙公砝每千兩合申元一千零五十一兩銀元每千元合申洋一千零十六元較之二十六日行市計公砝又跌一兩五錢銀元漲五元津滙漲落與京滙同計行化每千兩合申元一千零五十九兩銀元每千元合申洋一千零十五元濟南濟平一千零五十六兩較二十六日行市跌一兩銀元一千零二十元較漲五元青島膠足一千零六十八兩一錢銀元正金鈔九百八十七元漢口洋例每千兩合申元一千零二十九兩銀元一千零零四元較前日行市洋例跌五錢銀元漲一元沙市九九銀一千零七十兩宜昌宜平一千零三十一兩較前日市跌五錢銀元一千零十二元不動蓋隨漢滙漲落也其餘别埠對於上海之銀元滙價每千元合申洋數計九江一千零零五元南昌一千零零五元蕪湖一千零零四元安慶一千零零四元半南京蘇州鎭江揚州一千零零二元清江一千零零五元無錫常州宜興常熟南通均一千零零二元杭州寗波一千零零三元温州一千零零五元嘉興湖州紹興餘姚一千零零三元蘭谿一千零零四元半海門一千零零四元福州厦門一千零十元較前日市均無變動重慶九七平銀每千兩合申元九百八十五元銀元平萬縣九七平銀每千元合申元九百八十五元銀元平計重慶銀滙漲五兩萬縣銀滙漲十兩云 
[盜匪拒捕槍傷華捕續誌]  
　　劉四福因傷身死 
　　法租界盧家灣捕房九十八號一埭頭金線華捕劉四福於二十六號晚三點時上差巡緝至新貝勒路地方被匪潘德喜侯天友吕阿福奚佐春等開槍拒捕擊傷倒地後由督察員黄金榮探目韓邦達包探梁大寳潘瑞福吳炳泉等將潘等四人一併拘獲抄出白郎林實彈手槍一支各情已誌昨報兹悉當時該捕被匪持槍擊中右腰肋送往廣慈醫院經西醫察得彈珠深人腹内難以箝出故此延至前晚十點餘時殞命昨由捕房將潘等四盜解送法公廨經聶讞員會同法副領事歐君升坐刑庭研訊先由捕頭上堂禀明前情並將手槍呈鑒詰之潘等四人供手槍實係在逃之賈安全之物餘供支吾中西官判還押聽候查明再行核　聞劉捕定於今日下午出殯云 
[虐女致斃之剖騐結果]  
　　陸琴寳確係受燐毒致死法警記功 
　　邵徵氏問陸邵氏偕同姘夫張水根凌虐其女琴寳威逼服燐致斃奉地檢廳開棺剖驗各情迭詳前報兹悉此案自經該廳函請南洋醫院醫生來廳剖騐當將死者琴　腹中心胃肺肝腸及腦子等帶回院中化騐去後迄已多日尚無答復是以該廳黄檢察長於昨上午十時許乘坐馬車親　該院詢問一切迨至下午該院院長顧南羣函復到廳略云今鑑定己死琴寳委係受服燐毒致死毫無疑義黄檢察長乃與孫檢察官晤商辦法孫君復升坐將邵徐氏張水根等提訊一過判令還押候示而黄檢察長本廳司法警長楊芝階率同法警顧其昌楊鰲周宏勝等承辦此案獲犯迅速實屬異常得力殊堪嘉尚該警長着記大功一次顧楊周三警亦各記功一次以示鼓勵 
[青年會員之遊樂興]  
　　青年會交際科定於今日下午一時半陪同會員旅行吳淞凡欲偕作者可速向該會事務所報名每人隨納往返車資及茶點共費小洋四角先時齊集會中以便出發並聞今晚六時半又　該會科平隊會員聚餐之期業由會員科通知全隊會員一體與會聞復函定座者頗不乏人他隊會員右興加入者一律歡迎餐舉赴同樂會看影戲概不取資以示優待晚八時該會舉行會員家　同樂大會選演中外馳名獨一無二佳片「南美革命史」六大本　劇情節之佳佈景之妙淋漓盡致無美不臻凡觀過此劇者　能言之尤以描摹水陸戰爭風濤險惡爲影片中不可多得最　價值之作外加新卷滑稽影片和卷以助餘興各界士女欲　此絶妙影片者幸勿失之交臂入座劵每人二角會員只取一角云 
[四川路義校之徵求大會]  
　　以四星期爲限 
　　四川路商界聯合會所辦之義務學校開辦迄今巳逾三載無論會外清寒子弟均可報名入學其費用均有會員捐助向無在外募捐等事今因請求入校之學生人數衆多必須推廣學　遵經常會議决開一徵求大會由各職員分隊擔任其隊名以該職員商店之名名之經大衆公推止會長陸文中爲徵求隊總隊長兼聯益隊隊長葉景苑爲金星隊隊長張　堂爲旗昌隊隊長歐陽意如爲長春隊隊長兪銘巽爲中央隊隊長錢生財爲新豐隊隊長毛濂卿爲全泰隊隊長蔣子山爲利興隊隊長何技三爲順奉隊隊長殷鑑庭爲正昌隊隊長卓桂鴻爲羣芳隊隊長陸挺生警元亨隊隊長嚴春生　寳珍隊隊長楊挹芬爲申號隊隊長周幹臣爲三記隊隊長簡文炳爲悅興隊隊長劉子榮爲貿生隊隊長陸善祥爲興鴻隊隊長梁君澤爲麗昌隊隊長何維碩爲新亞隊隊長祝東生爲生記隊隊長金柏寅爲沙格蘭隊隊長柯家祿爲聯康隊隊長朱英龍爲公和隊隊長李德豐爲德茂隊隊長共計二十五隊每隊百分以二千五百分爲率定今日起開始徵求以四星期爲限但各職員深恐校用不敷須請熱心教育者同爲贊襄又經公推周子楚蔣賢和二君組織特别隊周蔣又聘梁耕蓀蔡雲凌二君爲參謀現聞該特别隊長正在分途聘請名譽隊長及參謀努力進行云 
[貧兒教養院失衣事]  
　　膠州路九十一號上海貧兒教養院龐君失去皮衣一件當即告知捕房由探員薛餘洪查明係一洗衣傭人所取並搜得學生衣褲四十八件之當票三十五張聞此衣服由鴻裕紗廠院並置備不知將來如何辦理也 
[籌辦農村師範講習所]  
　　上海縣勸學所昨致各機關函云敬啓著本所籌辦農村師範講習所案奉江蘇教育廳核准一切進行辦法亟待磋商此外更有重要事項即須共同商榷因定於五月六日午後一時在本所舉行談話會務希撥冗惠臨爲盼 
[交大高小之兒童游藝會]  
　　交大滬校附屬高等小學教職員欲使學生實行平民主義定於每年初夏舉行兒童游藝會一次遍請鄰近小友不論貧富即江北苦力之兒童亦得入内游覽本年爲第一次開會業己定於四日三十號即星期日下午二時在該校大會堂舉行教職員　　生對於斯會頗興高采烈各種娛樂正在積極籌備日前已在鄉近村落散佈傳單請各小友與會又該校爲提創捕蠅起見令諸童子有能捕得蒼蠅數十頭到會者給以奬品游藝中並特編蠅蚊之談話一齣以資勸人云 
[民立中學建築健身房募欵近聞]  
　　四期共募得三千分 
　　大南國民立中學學生自治會爲該校募欵建築健身房第四期結束己於昨日晚在該校同門廳開會報告據云該期計募得七百餘分合計上三期共募得三各分該會本定日昨爲募捐總結束之期察與原定之募欵數僅及四分之三尚少一千分故議决將募捐期再延長二星期並聞該期爲陜西隊第一獲奬五十分山西隊第二獲奬三十分江蘇隊第三獲奬二十分 
[神州女學美術專科旅杭]  
　　北四川路神州女學校美術專科兹逢春季旅行寫生由該科主任許敦谷君率同全體學生出發以杭州爲目的地當此春景宜人越水吳山又爲吾國名勝之境度行囊畫篋中必有幾多佳製也 
[半淞園夏蘭大會]  
　　本埠南市半淞園定於隂曆四月初三日起邀請海上萟蘭諸大名家各出所藏最貴之夏蘭百數十種聞夏蘭大會三天聞内有數種竟至一花而價值千金者 
[興業烟草公司臨時股東會紀]  
　　本埠中國興業烟草公司昨日午後二時在寗波同鄉會召集臨時股東會計到會股東三萬五千零二十八股董事長邱渭卿君因往鎭江放賑不能出席特委託董事陳重言君爲代表主席報告開會宗旨及公司賬略營業狀况畢即請股東討論公司善後方法其時有股東王君陳述意見大略謂本公司總理簡君因欵事糾葛已由董事會委託代表起訴於法公堂現在公司負債至鉅而股東血本亦將完全無着總理固然負責即董事亦有失察之處鄙意擬請股東會選舉委員五人會同董事清理賬目維持公司善後對於債權方面尤須妥爲應付主席即以王君之案付表决全體贊成主席遂請股東投票選舉委員并請李次圖烏崖臣爲檢票員結果顏筱初得一萬九千八百六十八權湯節之得一萬九千八百二十四權應季審得一萬九千七百六十四權朱葆元得一萬九千六百五十六權李次圖得一萬九千零八十二權當選爲委員遂散會 
[内地水公司修理水池]  
　　内地自來水公司棧房内之積水池日前忽然損壞因此連日出水不清昨日該公司向第三區救火會借得火龍皮帶車各一輛將池内之水抽去以便修理約須三日方可完工云 
[久記社演劇助俄災]  
　　芝罘路久記社爲本埠商學界合組之俱樂部成立以來已届十一載對於歴次善舉熱心贊助邇來鑒於俄災奇重不忍袖手於昨晚在該社召集職員會一致表决演劇籌欵所有開支歸該社全體社員擔任而售得之資則悉數助賑聞地點擬假座城内新舞臺云 
 
 

Page 16

 
 
[浦東公所職員會紀]  
　　浦東公所昨日午後二時開職員會公推傳佐衡主席報告（一）三月份收支賬畧（一）辛酉年收支賬畧（一）報告勸募水災賑捐狀况（一）報告建修典當橋募捐情形次討論同人會新浦東報儲團併人公所（一）義塚殯房（一）籌建董家渡碼頭（一）重建公義碼頭等各案畧加討論俟大會公决惟選舉職員一案議决十六日開大會當場投票 
[春季賽馬與辦公時間]  
　　五月一二三號即星期一二三爲旅滬西商春季賽馬之期洋商各號上午辯公時間特改爲九時至十一時止午後休息半天至四日仍照常辦理其外海關郵局進出口商行亦皆休息故金業晨市開盤改爲八時三十分下午停工云 
[綏逺正劵開獎紀]  
　　昨爲綏逺正劵開奬之期午前在西門外共和影戲院内舉行兹將開出之五大奬號碼及經銷各票號錄下頭奬一萬七千二百十四號漢口大達公司二奬一萬一千六百零五號本埠飛來福三奬二萬二千七百五十三號本埠有利全四奬四千一百七十六號本埠履泰福轉常熟厚生又四奬三萬五千四百三十號本埠葉宏茂五奬九千一百六十五號本埠善利全又五奬二萬九千八百零七號嘉興大利公司聞該局五大奬兌紅巳倩滬上國寳銀行擔任云 
[冠生園與義生號之糾葛案和解]  
　　上海地方審判廳民庭王庭長於昨午開庭審理冠生園與萬生號食品糾葛涉訟一案先據原告訴稱在九畝地開設冠生園發行紙匣陳皮梅結汁牛肉等食品兹因老學前街萬生號主輙以新金山牌號利用與冠生園類似之紙色在市朦混訴請訊究並由原告律師楊春祿陳述一切而被告由代表律師蔡倪培出庭辯護問官得供勸令雙方讓步當庭試行和解協議條欵記明於左（一）新金山所用牌號顏色須與冠生園有别（二）新金山紙匣形式不拘大小周園須較冠生園相差十分之二（三）新金山紙匣上廣告文字不得與冠生園類似所有被告現存紙匣自本日查點共若存干開單到廳襄復有所稽考 
[華洋交易所之存欵訴]  
　　華洋物劵交易所理賬員達理會計師前延律師代表投法公堂控稱華洋物劵交易所前有銀六千兩交存經紀公會鄧熾黄禹鼎兩人處現因該交易所清理賬目向取此銀延不交出求請訊追等情被告亦延達商律師代辯一切奉判下堂諭飭遵在案昨經中西官商明堂諭諭曰訊得此案實係該交易所未倒之前將銀存在經紀公會不能歸入理賬員處應着經紀公會將銀自己分派此判 
[粉麩交易所之劃條案]  
　　中國機造粉麩交易所前延巴和律師代表投法公堂控達祥棧不付劃條巨欵求追後因國籍問題迭次飭傳被告去後抗不到案昨又傳訊先由原告律師稱此案經貴公堂飭傳泉漳會館董事亦不到案應請堂上登報傳達等語中西官判准予登報限被告十四天内到案如逾限不到准照原告律師請求辦理 
[華一銀行開幕紀]  
　　昨爲華一銀行開幕之期本埠軍警各長官並政紳商學各界均往參觀道賀甚爲熱鬧該行總經理周德甫等招待來賓極爲殷勤云 
[老九章之大減價]  
　　近來滬上商界以大减價爲旗幟者風起雲湧觸目皆是惟查綢緞大同業趨此潮流以相競爭實屬破天荒之事其中以大馬路老九章各貨最爲精美定價極其克己洵符大减價之主旨誠不愧爲價廉物美云 
[警廳查拿碼頭竊匪]  
　　淞滬警察廳徐廳長昨發布告云爲布告嚴禁事案據浦東公所函稱本埠南市董家渡公義碼頭沿浦一帶係浦東上南川奉各縣鄉民來滬必由之路各該碼頭停泊航船甚多或上船或登岸清晨昏夜絡繹往來乃近有流氓無賴成羣結黨在碼頭遊蕩見鄉愚可欺者往往乘間扒竊或藉端索詐甚或逞凶毆人浦東鄉民受害非淺敝公所迭據同鄉前來報告請爲設法救助當經派員查訪確有前項情事素仰貴廳長保護商民相應據情函請鑒核迅予出示嚴禁擾害并飭該警區域派偵探隨時緝拿究辦以保公安至深感禱等情據此除嚴飭該管警區隨時查禁拿辦外爲此布告仰即一體遵照自後不准流氓無賴在該碼頭一帶有擾害行旅情事倘敢抗違一經查見或被告發定即按名拘案依法重辦决不究貸切切懍遵特此布告 
[愚民習神拳之拘禁四誌]  
　　住居閘北之江淮客民習學神拳連日經四區顏署長一分所劉署員訪拿潘秀和胡阿根等多名並究出傳授人劉香山解廳訊辦迭誌前報詎日來此風仍未稍息往往有十餘歳之童子亦相率加入以致愈傳愈廣前日下午四區巡長傅春廷於鐵路北查見有阜寗人江懷玉於空地上焚香禱告教授十三歳童子鄧獃子十六歳童子李小五子學打神拳一　拘入警署經顏署長研究之下江供詞狡展詰其所念咒語首句云神神志志眞又與潘胡等所供不同奉判還押候查拘同黨到案盡法懲治 
[誘姦女子成孕之拘究]  
　　湖北人祝阿寳在勞勃生路開設錕飩店有女名阿桂年二十歳去年九月被閘北烏鎭路開錕飩店之同鄉陳義炎誘引成姦得孕近來女腹漸大被母陳氏覺察盤問知情前日將陳扭控四區經顏署長轉解司法科昨移地檢廳核辦 
[救生船撈獲男屍]  
　　昨日滬南同仁輔元堂救生局某號巡船在祥泰木行附近浦面撈獲無名男溺屍一具年約四十歳左右上牙鑲有金齒兩枚身穿元色小呢對襟夾馬褂花柳絨夾裡灰色嗶嘰白羔皮袍子白鋼鈕扣灰色嗶嘰對襟棉襖白洋布對襟衫灰色嗶嘰棉褲白洋布襯褲花絨線襪花呢蒲鞋面皮底鞋白生絲褲帶和尚頭身畔帶有南通公司色布分銷處賬票一紙給張湧泉字號等字樣因無屬人指認遂帶回碼頭由堂給棺收殮厝壇召認 
[東鴨緑路火警]  
　　東鴨绿路一百六十二號門牌某日本人所開之川北電汽廠前日八句除鐘不戒於火霎時冐穿屋頂當經各段救火會聞警立騙皮帶車到塲灌熄計共焚燬機器間房屋三間事爲哈爾濱捕房得悉派探尤雲卿前往詳查起火緣由復候核示 
[拘獲攫鐲匪徒]  
　　匪徒應春林昨在北四川路攫取徐孫氏懷抱小孩手臂上金鐲一隻圖逃經氏狂喊由探周筱棣帮同追獲連贓拘入捕房捕頭諭令押候解廨訊究 
[串攫俄人鈔票案]  
　　通州人楊禮卿與黄包車夫單忠蘭陳裕昌在虹口靶子路弄内攫取俄人鈔票洋四十五元分肥被控由該管捕房將楊等獲解公共公廨押候訊究昨晨由張襄讞會同英米副領事升座提審即由華探目蔣阿林偕西探上堂稟明此案發生係緣該俄人於本月十七號往蓬路德興里五百七十二號門牌廣東妓寮内妓女王五姑處狎遊酒醉後出院雇單之黄包車乘至靶子路弄内被楊等將其鈔票强搶而去云云並由原告俄人上堂證明被刦情形質之楊供詞推諉且延律師代辯單陳兩人亦言語支吾中西官訊畢以楊糾同單陳兩被告刦取財物屬實况係過犯判押西牢一年半期滿逐出租界單押三月陳押一月分别示儆 
[抄獲夾帶之軍械]  
　　前晚滙司捕房包探陳玉山在海寗路拘獲夾帶軍械之江北人周富貴王田明兩名抄出實彈手槍昨解公共公廨稟稱該兩人曾否在租界内犯案尚須偵查請求展期開審中西官准以予請求諭將兩被告帶回捕房收押展期十四天切實查明再行解訊 
[廣東私娼罰五十元]  
　　廣東妓女王五姑在　德興里五百七十二號屋内賣娼並未取得工部局允許爲娼之執照違犯取締妓寮章程經專查妓院之中西兩捕稟由公共公廨出單昨晨將王妓傳案中西官處以五十元之罰金以示懲儆 
[李子卿糾黨毆人案]  
　　在北浙江路三百號門牌開店之施杏生與妻王氏指控雇夥紹興人李子卿糾同未獲之五人行兇毆傷頭面等情昨由捕房將李拘解公共公廨請究兩造均延律師到堂一則請求改期一則請求交保中西官判李交五十元舖保展期再訊 
[奶媽侵占押兩月]  
　　寗波婦人金劉氏在東有恒路七百五十九號門牌邱才寳家爲乳傭前晚忽起惡意竊取值洋二百元之金飾鈔票現洋藏匿以便乘機圖逃被邱察知其隱報由捕房派探管宗餘往將該氏拘獲吊出贓物昨解公共公廨請究經中西官質訊之下以該氏侵估罪巳成立應處徒刑四個月姑念侵佔財物尚未短少從寛執行兩個月以儆贓交原告領去 
[電料轉運處長易人]  
　　交通部駐滬電料轉運處自經交部委任松滬護軍使署交際秘書陸達權接充後陸己迭次謁前次長高洪恩會商交代辦法而高以手續紛繁非片時所能辦理等語陸處長以兹事重要務須迅速接收以符上峯之原意云 
[汽車撞黄包車罰五元賠五元]  
　　汽車夫麥善寳日前駕車至法大馬路地方司機偶不經心致將曹維安所拉之黄包車撞倒後由巡捕到來抄錄號碼回稟捕頭於昨日飭探將麥傳至法公堂請究先由事務處捕頭上堂稟明前情繼由原告曹維安供稱民人之車被麥撞壞求請追償損失等語詰之麥善寳供是日民人之車係在電車後而開馳向前以致不愼將原告之車撞壞求宥中西讞員判麥問洋五元充公外再賠償原告損失五元以儆 
[錢債案之管轄問題]  
　　張鳳嶺前　農復律師代表投法公堂控周立言不還資本洋二千九百元求請傳案訊追旋經中西讞員核准飭傳去後被告不到奉判着罰洋十元展期再訊在案昨又傳訊先山被告賚美律師稱此案被告實在英界地方開店原告應向英公廨具控不應投案越控求請查察原告律師稱被告雖在英界開店然欵項當時實在法界且被告住家亦在治下等語中西讞員判以兩造爭執管轄問題候本公堂核明後再行宣判 
[陳桂香逃出火坑]  
　　濟良所中西女士昨晨伴送女子陳桂香到廨請示即據陳女供稱原籍鎭江被人誘拐來滬賣入法租界花烟間内爲娼因苦逃出投所求援等語中西官得稟判陳女發濟良所留養 
[車務公堂訊案誌]  
　　本星期四午後公共公廨車務公堂開庭各捕房共解汽馬車輛違章肇禍案四十三宗由陸襄讞會同英米副領事逐一訊理計所控不能成立罪名者四宗均着註銷交保候訊者一宗被交保人包金生因其汽車肇禍後仍不停止保數一百元延期十四天再訊己經訊結懲罰者三十八宗被罰人名數目如次嚴大有顧祥生施阿毛沈美泉各罰二十五元徐景樹罰二十元但其汽車曾將一黄包車輪撞壞故着再賠償該黄包車夫修理費兩元半曹坤祥趙林生郭炳桂陳阿春管阿囡各罰十元陳家全罰八元林阿秀郭恩華陳金根楊毛弟張金生殷寳坤朱杏根楊毛田楊榮生王阿二王根全各罰五元吳才弟凌鳳山魏杏生王坤裕馬阿二徐金貴王開林江四寳嚴阿士蔡阿福張桂新夏全福張阿林顧松濤陳阿毛各罰三元包芳全罰兩元以上罰欵均着充公 
[公共公廨訊案彚錄]  
　　昨晨公共公廨民四庭由陸襄讞會同美丁副領事訊理各案併紀如次（一）張藴山訴李孟崑欠股欵銀一萬三千餘兩案李被控後並不投案潛往皖北向鳳陽縣控張不理股欵該縣來文移傳結果本案結合契約地點及總行均在上海應歸公堂管轄一面函復該縣查照（二）康德全訴楊初生不照通告將屋遷讓案結果原告旣確係將該屋收回自用被告應於六個月内遷讓堂費各半負擔（三）邵昌頤請求給諭執管遺產案結果改期七天再核 
　　又午後民四庭由兪襄讞會同姜約副領事訊理（一）史鴻珊訴夏品川不理銅板損失案結果限被告夏品川於一個月内履行判决之全數（二）元甡莊等訴孫楚卿不理賬欵案結果原告元甡莊等代表律師四月四日提出之請求書第三欵駁回其餘照准孫楚卿保單發還（三）孫楚卿訴戚鳳樓張錫疇姚聯芳楊壽增等股開萬豐永金號股欵糾葛案結果原告孫楚卿代表律師四月八日提出之請求書完全照准（四）周宏型訴鄭讚庭掯不放贖金飾案結果本案原告勝訴着被告當舖鄭讚庭賠償原告洋一百二十四元並償自上年二月八日起至還清日正照當之利息並繳堂費並賠原告律師費銀二十五兩保人余振新存案洋三百元發還民四庭由張賽讞會同俄員儀君訊理（一）徐倫考夫訴西方洗染公司將衣洗壞請追損失案原告不到被告代表高露玲律師請將案註銷結果原告臨訊不到應即將案註銷着原告付洗衣費洋七元向該店取回雨衣兩件完案（二）古爾物去訴搭客却可欠欵案結果存案之洋着原告具領 
[誌謝]  
　　昨承餘姚永益農塲惠贈鴨卵一盒圓大而光澤裝製又極精美　贈實騐　鷄法一册該塲創辦數載專養各種著名家禽及栽培各種著名果樹爲業務年來成績頗著特設發賣　以圖擴充洵爲農家副業前途之一福音又承半淞園惠贈夏蘭花會入塲劵十張又承小世界惠贈舊暦四月份入塲二十劵祇領之餘并書鳴謝 
來件 
[江蘇縣議員聯合會繼續開會宣言書]  
　　江蘇六十縣各法團曁諸父老昆弟公鑒慨自地方自治遭袁政府非法停辦民氣消沉於今九載人民之渴望自治也如大旱之望雲霓赤子之慕父母深恐自治一日不回復即一日不能發展自治之事業與精神我同人代表民意曾於民國五年組合縣議員聯合會赴京赴省請願回復卒以政變環生未獲效果今幸奉大總統通令尅期恢復各縣自治予人民以一線光明應如何急起奮勉協圖進行但考自治新制未經國會通過僅產生於地方行政會議所議决其中官治太重民治太輕先經大總統認爲不完備並未增訂修改我江蘇省議會電部否認撤回代表是蘇省之對於現行制實無民意公認之理由况國會省會同遭非法解散均己先後回復而縣自治祗有停辦命令無解散明文尋繹解散與停辦字義又大有區别豈解散者尚可回復而停辦者反不能繼續耶此眞大惑不解者矣現同人所爭者非必主張復舊縣會或有擁護私權利之心祗須主張定新縣制能達純粹合法而後已否則非驢非馬名爲自治實則即借自治以阻塞自治之機有自治不如無自治尚何有自治之可言同人爰於四月二十一日在滬繼續開會徵求同意綜全省一致主復舊縣會者己有三十二縣之多議决遵照大總統迪令自治體之組織應由人民自動又自治爲人民自身之天職舊議員職責尚未期滿義難諉卸就奉省長有新縣制無可變更舊議會碍難准復之批示然所謂無所變更者究竟有無充分之理山可以逐條解釋否也在官廳限於職權當然祗重中央命令而同人爲民意所選出又自應代表輿論力爭除通函各縣會先設通訊處依法進行並推舉代表赴省議會請願咨請省長通令縣知事查照召集開會外再謹敬掬誠宣言於各法團曁父老昆弟之前籲請將元年自治制與新自治制熟權利害急起而共圖之地方幸甚自治幸甚 
 
 

Page 17

 
 
   
 
 

Page 18

 
 
自由談 
閒話 
[游美隨感] [  朽木]  
　　向來游美州新大陸者多注意於工商業之繁盛教育之發達政治之良善而於社會方面之實情每多不甚措意若僅於三藩市詩家谷紐約等最著名之商埠觀之建築之宏麗其高者直聳雲霽其商肆之繁富車水馬韻喧囂達旦固已驚人耳目但一面工商業之發展文明之進步益趨於極端而一面工人受金錢之壓迫大多數人之身家性命皆在富商大賈之掌握中故社會主義之發達亦日有進步社會主義在美國尚屬幼稚不若歐洲德法各國規模之大備然其經營組織亦已數十年於兹其中之勢力最大黨員最多者爲美國勞働組合ＡmericanＦederationofＬabor尋常簡稱之曰ＡＦofＬ以剛伯爾司氏ＳamnelＧompesr爲之首其宗旨最爲穩健在政治上之行動專由議院着手剛伯爾氏者年幾六旬爲該組合領袖已數十年現時其人之勢力幾足與總統相埒其他最大之黨則爲世界產業勞働同盟ＩndustrialＷorkersoitheＷorld尋常簡稱之曰ＩＷＷ其宗旨較爲急進於工人方面多主自由行動且提倡罷工怠業Ｓabotoge等其性質較之英之職工組合ＴradeＵnion法之工團Ｂyndicatism等尤爲激烈質言之其唯一目的則在推翻資本主義正與勞働組合一方謀工人之利益一方維持資本家者大相反對故政夜資本家均嫉之如仇不許其自由遇罷工等事如有勞働同盟人有内則懲治惟恐不嚴非驅之出境即禁錮終身故其勢力不若勞働組合之大欲詳考此兩派之源流及其現狀可就Ｄissenden氏所著之ＩＷＷ及剛伯爾司氏自著之ＴbeＬsborandＣommenＷeifare讀之即可瞭然 
劇談 
[留聲片之研究] [  少卿]  
　　雙處之留聲片 
　　雙處唱奎派劇純走中鋒嗓子之强大與孫菊仙相伯仲其唱品亦足相埒也晚年隸新世界奏技遂鬱鬱死從此奎派劇嗣響無人殊可惋惜日昨偶於丁慕琴處聆雙處之留聲片數段覺其韻味濃厚頗多特點獨存先正典型誠足珍貴特略述其佳點以質同好 
　　雪盃圓（一日離家一日深）家字厚極（好一似孤雁宿寒林）似字落半音乙字存老調之正譜（我每日裏只把湯勤恨）我字用襯字在過門之末尾音上此種襯字唱法甚難勤字音極正他人多唱倒成欽字人名唱倒音大不可也（他害得我一家兩離分）他字亦襯字兩字行腔佳分字沉痛（最可嘆小莫成他替我喪命）（在法塲之上受慘刑）在字用襯字非常動聽慘字提高刑字因之而正慘刑二字之腔深合劇情（我喬妝改扮埋名姓）（逃往河北隱姓名）（原配的夫人無音信）（那雪燕不知何處存）天無衣縫一氣呵成（催馬加鞭向前進）（逺逺望見蘇州城）始終均用全力無油滑之弊（催馬加鞭到柳林）柳字高强林字一放氣魄雄偉（隂風慘慘好驚人）慘慘沉着簡練驚人隂陽腔極清楚問吞茹得尤妙倒板（見墳臺不由人珠淚難忍）洶湧奔放表盡劇情（被黄土埋葬小莫成）慨乎其言（似這樣義僕世間少）義僕二字腔沉痛之極少字一猱緊接一哭腔（思人呐）聲淚俱下 
　　樂歌重在吐洩情感演劇尤貴恰合劇情始能與人以極大激刺故須字斟句酌千錘百鍊句句由丹田發出若發於心坎乃爲妙曲昔年皮簧全盛時代若汪派奎派均能臻此妙境今聽雙處之留聲益信老輩不可及其獨到好處在用全力從不假借邇來新進一流所唱以花腔媚人不問調子與劇情合否字音與韻書合否一意趨於軟弱偷滑味薄如紙誠皮黄之退步音樂之危旬兹得聽老調元音自幸耳福不淺又嘆雙處之不遇也 
 
[好大題目易銓]  
雜錄 
[西湖雜記（三] [  ）章頤年]  
　　清高宗南游定西湖十景之名焉於是游西湖者必言十景自私人建築之莊興十景遂廢今則游者羣趨於公園岳墳一帶十景乃益復無人顧問昔日盛稱之西湖十景均處頽井殘垣中矣其能卓然存在猶不失名勝之名者惟三潭印月耳撫今追昔能不起滄海桑田之感乎 
　　蓴菜醋魚均爲西湖之特產二者味頗鮮美湖濱各菜館咸善烹之尤以杏花村之醋魚爲佳價亦不昻外來游客無不以一嘗其味爲快廚家先畜魚於湖待將烹時始取出以刀死之故味較鮮也杭州三陽觀近製蓴菜出售盛以瓶出瓶中空氣密封其口能經久不腐式亦精美可愛自此不到西湖亦能嘗此異味矣惟盛稱之西湖藕粉實係僞託蓋西湖所產之藕節細而長祇能開華初不能製粉也誤傳旣久市儈因得售其欺矣 
文苑 
[題内子君修所繪牡丹石蝶圖賀汪英賓兄朱馥秋女士婚禮] [  謝介子]  
　　蹁躚蛺蝶媚花王衣染天香壽石旁憑此戔戔詩畫意如何寫得透春光 
　　笙簧匝地降鸞車百兩盈門笑語譁交拜青廬輝鳳燭爭看佳耦似雙葩 
　　聞道相欽有夙緣傾心玉影與鴻篇從今銀蒜湘簾下好把丹鉛子細研 
　　吉語繽紛滿畫堂雲箋五色墨浮香就中古艶逾桃李合詠周南第一章 
小說 
[社會小說人間地獄（八七）] [  娑婆生]  
　　第十四回佳人𥥆𥥆纎手加衣學子莘莘奮拳飛碗� 
賈大人道我正寂寞想去尋令兄不想摸個空難得你來好極了於是賈大人便和程二少爺一齊出門程二少爺這日是坐汽車來的便邀賈大人一齊乘坐賈大人問向何處去程二少爺道我早已約好嘯秋蓮孫諸人在嶺南樓此刻家兄大家必定在那裡候著了便風馳電掣而去賈大人是不慣坐汽車坐在車中刻刻擔心隔着車窗見著車前有人影來去惟恐碰著人揑著一把汗常常在車中左右狼顧有時還哎呀哎呀的驚喊程二少爺道要照老世叔這樣坐車子未定太吃力太辛苦了賈大人道這種車子我坐著幾乎如坐針氈覺得前途悉是危境方覺得古人安步當車的話不錯呢程二少爺道其實開車的人當心點决不致闖禍賈大人道我們這副舊骨頭坐這種極新的車子却是不配一半也是没福我記得十七八年前那時還是周玉帥做兩江總督的時候他因事憲駕蒞滬其時上海汽車狠少只有幾位闊領事公館有汽車記不清是那一國的領事因爲聯絡玉帥感情起見特將自有的汽車借給玉帥來坐玉帥始終不敢乘坐後來有開通幕客說友邦領事一番美意如果過拂盛情似乎於交際上說不過去汽車在歐美是極普通的一件東西乘坐决無危險大帥何妨乘坐一二次總算領了領事的雅意玉帥覺得他的話不錯而且堂堂總督運汽車全不敢坐又不免示人以弱騰笑友邦攸關國體便决計第二天再坐却巧第二天風沙很大玉帥的家人恐怕灰沙瞇了開車的眼睛車子出毛病那一日又不曾坐第三天又是下雨地滑如膏玉帥的左右又說小心些好這日又不坐直到第四天天朗氣清玉帥方敢登車上車的時候有兩三個家丁簇擁扶掖着車内又左右夾侍了兩個幕客又千叮萬囑關車的十分小心十分慢走那開車的聽了不覺暗暗好笑開車以後車子斗的一動玉帥吃一大驚後來看見行來尚覺平穩略放心些在大馬路上兜了一個圈子便怱怱的回行轅去了時間己費了一個鐘頭程二少爺道走一條大馬路怎會如此之慢現在我們從愚園開到黄浦灘不過五六分鐘賈大人道玉帥那一次車子是開得極慢極慢無怪其行如牛了程二少爺道這眞呌作孽賈大人道却也難怪玉帥那時風氣未開大家見坐汽車差不多和今日坐飛艇一般人人視爲畏途不瞞你世兄說我坐着只覺其險不覺其樂程二少爺道如果請你去兜風賽車老世叔不定要嚇得怎樣呢賈大人道只好恕不奉陪了 
[餘瀋] [  隨緑]  
　　世間最難能而可貴者爲家庭間之至性然其家庭愈困苦而至性愈眞誠此種况味惟個中人能知之 
　　故金錢者汨没至性之利器也何世人祇知保金錢而不知保至性甚矣哉世風之日下也 
 
 

Page 19

 
 
   
 
 

Page 20

 
 
常識 
（一）投稿本增刋者其料料隂衛生法制道德經濟四項外增教育科學宗教市政雜錄問答六項其語涉攻盰個人者恕不登載 
（一）投稿者篇末須開明姓名曁詳細地址並黏一名片每句請自加單圈若籍幅過長及繕寫潦章字跡不易辨認者佳構亦從割愛（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
（一）問答一項專爲喜閱本增刋諸君實有疑載藉便討論起見當擇要登載恕無報酬 
（一）投稿者如不願取酬或不願將所署之名發表者請於原稿註明附函恕不作答 
（一）投稿登載時本增判得酌量增删其字句 
（一）投稿不登載者原稿恕不發還 
[成功百訣十一版]  
　　沈有乾君成功百訣兹經銀館十一版每册仍收回印本本五分外埠函購加費一分售書處本館營業部寄售處中華職業教育社中華書局 
常評 
[原乞丐] [  旡用]  
　　乞丐何謂也耗勞力以謀不加益於人之利己行爲也故直接利人之農工商行爲非乞焉所能望其項背即愉快人性情之賣藝行爲亦非乞丐所可並論蓋世無乞丐社會人羣决不感何不便夫然故乞丐爲可廢止文明都市不見乞丐可概見已 
　　我國舊俗對乞丐施捨認爲一種慈善行爲其視乞丐亦與强刦之盜暗竊之賊有間换言之猶不失爲善良安分之人故乞丐惰民而社會不甚惡之 
　　夫施捨乞丐爲一種救助行爲在政治良好之國别有救助之凖備窮無所告之人不必自行零星乞丐而政治窳敗之國官則名利主義紳則個人主義公共事業漠焉不問以爲乞丐良非得已故國有乞丐可以知其國政之未備市有乞丐可以知其市政之未備倘有注意公共事業之君子盡其舉手投足之勞集資設廠使無業者得食其力雖驅之沿門託鉢作不可必得之哀懇復誰肯爲之哉 
經濟 
[商業問題之研究（續）] [  吳東初]  
　　零購學（二）進貨人之資格 
　　無論店主或店員擔任進貨之責均不可不具有進貨人之資格所謂進貨人之資格者卽進貨人應有特具之長才對於所進貨品確有幾分把握以及商業經濟之常識也 
　　進貨人對於購貨其最首要一步當先明本店之地位須有一定之方針尤須顧及成本維持店中向有之名譽非特購進上算還能易於脫銷進貨人能辦到以上數層雖不必言操奇籌勝倚劵可待然其爲不至失敗可斷言也 
　　閱者或疑吾言進貨人之資格太覺攏統則吾不得不進作具體之商榷矣 
　　吾意進貨人不可缺乏者志氣與自信力唯有志氣始有作爲能具自信力始敢利用機會機會利用纔有發展尤不可缺乏隨機應變之才决斷迅速之能有之則與人交涉無不足以壓服羣衆而唯目的是達也此外誠實可靠對人對己只取正當毫不苟且而對於本身權利所在不爲放棄己業範圍之内研究精密市面商情調查熟悉此項進貨人才其必能稱厥職無疑也 
　　西洋大商店因鑒於進貨職務關係全局故聘用此項人才不惜厚其俸額授以特權良以近代商業注重服務凡買客之需要所在迎合招待無所不用其極於是店中開銷日重一日而貨品之售價却不能十分昻貴故欲求資本之保全復能得若干利益非力求進本上之低廉不可是則進貨人才之重要可知而其資格之備求又惡可忿哉 
衛生 
[初生兒哺乳之注意事項] [  卜開勳]  
　　育兒難育初生兒尤難飢不索食寒不索衣一舉一動惟握於父母之手得其道則精神自充發育愈速失其道則啼哭隨之疾病繼之此哺乳初生兒之不可忽也明矣兹列其普通而易舉者三項於下惟望爲父母者注意及之 
　　（甲）初生兒之衣服 
　　（一）材料須取輕煖 
　　（二）襯衣須勤洗換 
　　（三）大小長短須適合其身材 
　　（四）顏色宜淡易辨清穢 
　　（乙）初生兒之飲食 
　　（一）一週間内可不依定時 
　　（二）一週後晝則兩小時一次夜則四小時一次 
　　（三）下咽而復吐出當酌量减少 
　　（四）乳後須靜眠半小時 
　　（丙）初生兒之睡眠 
　　（一）每日夜至少有十八小時之睡眠 
　　（二）宜使平臥 
　　（三）頭部常使交換左右方向防成歪形 
　　（四）不可臥在懷抱間致損害其筋骨（乙種酬） 
道德 
[會議須知] [  晦鳴]  
　　（一）須凖時到會不能到會或須遲到者須先時通知會中 
　　（二）須服從主席之命令 
　　（三）他人發言須用心靜聽 
　　（四）他人陳述未畢勿攔住發言 
　　（五）辯論時言論須公正態度須鎭靜勿面赤耳熱感情用事 
　　（六）勿曾從勿路駁 
　　（七）我有意見當於未表决前侃侃陳說勿於旣表决後竊竊私議表示不滿 
　　（八）勿與旁人談話 
　　（九）須振作精神悉心討議勿騖心場外與不列席相等 
　　（十）非至必要時勿離座勿退席 
　　國人對於會議精神非常缺乏而於會議規則又不熟悉以致會議之時凌亂異常所議之事難得良果上述十則尤爲我國會議場中所最易犯者因表而出之以告列席會議之人（乙種酬） 
法制 
[訴訟物價額之計算法] [  臘鵑]  
　　民事訴訟之管轄以訴訟物之價額爲標準其價額在三百元以下者全歸初級審判廳管轄若在三百元以上者則全歸地方審判廳管轄矣故訴訟物價額之計算法亦吾人不可少之法制常識也謹就現行律之規定抽繹其概要於次（一）訴訟物之價額以起訴時之價額爲標凖而計算但審判衙門亦得酌量核定之 
　　（二）凡一訴而有數宗者其價額得合併計算但利息損害賠償等不得合併計算 
　　（三）價權人有選擇權者依最高價額計算債務人有選擇權者依最低價額計算 
　　（四）擔保債權依債額計算但以物權擔保且其物價少於價額者則依物之價額計算 
　　（五）地役權之需役地其所增之值過於供役地依所增者計算否則依所減者計算 
　　（六）地上權永佃權及其他借貸權等其計算價額法皆以一年租金之二十倍爲凖若收入總額少於二十倍者則依總額計算 
　　（七）定期結付及定期收獲其訴訟物之價額亦以一年收入之二十倍計算若存續期内之收入總額少於二十倍則以總額計算（乙種酬） 
 
[人羣之代表]  
教育 
[教育的要旨] [  養氣]  
　　第一教育是普遍的不是偏狹的常人說到教育總聯想到是學校教育不曉得社會就是教育的廣塲兒童從出生以後和自然的環境社會的環境常常接觸影響到他思想上知識上功效很大兒童初生不能言語後來常聽見父母和家中人的談話就能彀牙牙學語年歳稍長看了旁人做一種簡單的生活他就要依樣葫蘆做去所以我們和兒童在一處我們的一舉一動一言一語無處不是教育杜威博士說得好「教育是社會的生活生活也就是教育」據此說來學校教師就應當隨時隨地指點引導才能彀完成教育的目的現在有種教師好像學生在學校内是施行教育的時候出了學校他就不負責任上課是施行教育的時候下了課他就不負責任這還算是教育麽不但如此教育的目的要使兒童體質上精神上平均的發達假使注重知識的方面忘却道德注重道德的方面忘却體育又或精神方面知情意不能調和富於感情没有理性去節制他充滿智慧没有意志去驅使他又如體質方面各種覺官不能同樣的一致的發育都不是教育的良結果 
　　第二教育是活動的不是靜止的教育旣是社會的生活人的行爲就應當要適應於社會社會是一個有機體發榮滋長刻刻變化我們人類的教育就要跟了他常常改良常常進步所以教育是有生氣的是日新不已的是變動不居的不是死的呆板的固定的現在有種教師循了故轍一步一步的走去好像有轍跡來限制住他更把兒童當做一種機械壓制他天然的活動窒塞他的性靈這樣養成的兒童斷不能控制自己的環境不能適應社會的生活有何教育效果可言 
　　第三教育是自然的不是勉强的兒童原有領受教育的本能所以教師要啓導他本來的天性發展他固有的能力譬如植物種子内本有發芽的機能一經灌溉培養就自然發榮滋長教育兒童也是如此兒童有求知心好奇心見了一種東西總要窮源竟委問個明白教師若能因勢利導引起他濃厚的趣味指示他正當的軌道任他發展自動的活方他必能把潛伏着的機能一概表現出來去吸收外界的文化這樣養成的兒童才是活潑潑的人物能彀施展天才所以教育的眞義就是自我的發達否則不管兒童的有無需要能否消化硬把各項的死知識從外面注入原有的本位怕不要喪失掉麽 
　　上面所述都是教育者應該要知道的如果遵循這種要旨而且善於運用教育就不患没進步了（乙種酬） 
科學 
[闢月光生寒之謬] [  毅]  
　　我國自古輒謂月光生寒因循迄今猶有信者其實非也物理學家視光爲電浪放射之一種往往因放射之運動而生熱如煤油燈等皆是也月光乃日之反射光雖不能生多量之熱然斷無生冷之理而皓魄當空輒覺薄寒中人者乃適然之事也蓋普通夜間温度恒低於日間者乃地球受日之熱漸次發散之果苟雲霧滿空地面上如加一種阻隔熱氣不易發散否則熱氣散速即易覺寒而吾人得見月光多於晴明無雲之夜遂覺寒氣由月中放出耳宇宙間事之類此者甚多如言夏日多隕星亦以夏日雲少易於發見非隕星之有關於氣候也失之毫釐謬以千里學者可不愼哉（乙種酬） 
 
 

Page 21

 
 
申報汽車增刋 
[築路之障] [  礙陶]  
　　築路之聲浪至今日巳愈傳愈高愈播愈逺矣實際上猶未能貫澈者障礙未除耳 
　　（一）不幹練之工人西人謂中國工人衆多工資低廉宜乎其國内道路之縱横錯直大有可觀矣實則中國工人多非幹練之才又不知利用省工器械每遇建築必大隊工人日作十三四小時奔走勞苦汗流浹背所成有限較諸歐美各國工人之日作七八小時應用省工器械者則吾國工人雖衆工資雖低比較的反覺昂貴矣是以欲築大段馬路工程亟宜改良舊式工制庶可減低費用而致事半功倍之效焉 
　　（二）一般社會之成見中國社會一種守舊之觀念牢不可破對於新事業之發生非竭力鼓吹盡量宣傳萬難收效於一時近日所發起之中華道路建設協會即本此言而抱宣傳之主義者也其於喚起國民之提倡築路精神實有厚望焉 
　　（三）各處泥路之勢力中國所築道路均係鬆軟之泥路毫不適用於重車加以多雨之秋泥濘之狀不堪行人其於行車更何言哉况習俗相沿建築已久一旦改換頗非易事是以欲提但築路不可不打破泥路的影象而修以石基的道路則築路之障礙可除築路之基礎始植 
專論 
[對於上南長途汽車舖設鋼軌的管見] [  秦伯未]  
　　穆杼齋先生獨力經營上南汽車造福梓鄉眞非淺鮮鄙人也是浦東一分子感激之餘敢不望他速成和發達嗎現在周家渡到新塲的路綫已經次第告竣並可即日通車杼齋先生恐他不能堅固永久想再舖上鋼軌車輪也改製鋼質什固是根牢果實的辦法然而也覺得不必因爲汽車的橡及輪很柔軟决計不會損傷道路不過恐怕車輛太重不免下陷但是下陷叉不是車輛的罪過終歸道路不實的禍患道路旣不實即使舖上鋼軌也難免下陷所以道路同房屋的基礎一般不容有絲毫的疎忽哩况且滬太長途汽車已經通行成績很好何嘗有鋼軌的舖設呢鄙人學識很簡單彀不上評論他人的是非可是希望汽車發達的熱度却很高因此把對於舖設鋼軌的微意發表出來同大家商榷一下杼齋先生見了當不被斥嗎 
　　一舖設鋼軌後來往的車爲着交車的原因不免互相等候或者還有互相撞碰的危險發生并且失却汽車自由活潑的性質哩 
　　二每里的鋼軌據預算表需四千銀元那末周家渡到大團六十里不是需二十四萬銀元嗎拿什二十四萬銀元去修築道路不要單說使他堅實就是鋪水門汀也夠了其餘賸下來的欵子不是又好擴充道路了嗎 
　　三火車和電車常常有出軌的危險什都是受着軌道約束的緣故即使出軌而不生危險那兩方往來的車輛能不被他阻斷麽 
　　四况鋼軌並不是一鋪便固也要基礎先堅實基礎旣堅實那鋼軌也就同駢拇技指附贅縣疣更何必多此一舉呢（乙種酬） 
[車主宜預防困難] [  嵩生]  
　　備汽車者如對於機器構造及各重要部分巳備有見地則機器中將發生困難以前卽可自行整理簡單之修理所費甚微如稍有困難猶不介意而仍依前進行則損壞愈大耗費愈多時間金錢兩不經濟斯可惜矣其初時車主不過忽略微細之困難以爲此種情形侍車者或可使之免去頓時修理又覺修價之太昻於是困難日積月增此無他不明其組織所致是故各種機器之能耐久與否於用者亦大有關係也昔人云一英兩（爲金衡一磅之十二分之一）之阻礙須一鎊之修理費此實至理明言如車主能注意於此則非特車主之利亦侍車者之幸也故爲車主者先當具有機械的觀察而後對於其車之過失均能一一查明總不致有極大費用例如汽車後輪之支撑物不緊則當轉動車輪而究其損壞費用不過一元今有（ＭrＪones）瓊斯君不論是非仍繼續進行結果裂去齒輪及折斷三支撑物修理費計五十五元與初時相較亦可謂大矣 
　　無論何車最宜時常整理如車主一見略有損壞之處卽當明指修理者并告以發生情形則所費少而應用自如也如一車與他車相撞後或被撞回卽宜停止不行以免彈簧之破裂或當時前輪太緊此因車軸傾向支撑物反跳之故或當出發時引擎稍高此亦證明該車之宜頓時修理以節省後來之費用如後窗上之假玳瑁破裂卽以金屬杠格玻璃裝配之 
　　上述數端車主如能時時留意則得益不淺矣如車主不明其内容專以侍車者之言爲然如是其所受愚弄亦不可勝言且修理汽車亦須費許久時間動輒又覺不便故備有汽車者欲免去種種不便則對於稍有困難時不可不加注意焉 
[吳淞今後之汽車事業談] [  石師]  
　　吳淞自開闢商埠以來商業日見發達交通日益便利海有輪船之往來陸有淞滬鐵路以達上海依周塘路近且有汽車往來之縱跡則以後之於汽車棄業亦大可發展淞滬鐵路年來乘客益衆坐位擁擠不堪非再加車輛不可依周塘路尚形寛闊路亦平坦駛行汽車最爲適宜交通旣繁則淞滬往來之汽車以後假道於斯者必日衆或可隨處設站以便乘客之往來亦一種利用之計劃也今建築之事業日興輪船之定泊者日多則貨物運送之往來决非人力之車輛能勝其用而利用運貨汽車又爲不可緩之舉目下用者尚少良以缺乏資本不易購備以後苟有財力宜集多數之富商巨家籌欵策劃於商業前途大有關係一方面又宜注意内地之交通先宜建築廣坦之道路備輕便之汽車以爲尋常往來之用如通寳山之煤屑路將來大有發達之望惟在社會之人竭力提但而已（乙種酬） 
[汽車與鐵道之校益閩縣] [  鄭睦]  
　　世界貿易所以發達者皆賴乎交通交通所以發達者胥藉乎鐵道鐵道者以此所無易其所有以彼所有易其所無此所以便運輸使百貨無停滯之患夫如是則鐵道與交通有密切之關係矣然當今之勢建鐵道不如建汽車路之益兹就管見所及試述其數端以與閱者商榷焉 
　　（一）搆汽車路不必設軌道省金錢省人力省工程省時光而鐵道則否 
　　（二）汽車永無出軌相撞之虞因不在軌道上雖相遇時兩者稍加互讓即免此禍蓋鐵道則大不然不克越出軌外一步至相撞時安得有所讓避哉并時生出軌之患 
　　（三）汽車非常輕便可任意行使以及直達街市無受軌道之吵朿縛 
　　（四）汽車不用車頭時可載人物時可拖他車 
　　（五）汽車遇有戰事難受敵人之破壞四無軌道不若鐵道受人截斷掘毁卽行不得并能潛存鉅石森林間免爲敵人所見 
　　（六）汽車不需許多燃料品 
　　（七）汽車遇戰事時運輸極爲捷速以應前敵 
　　總之汽車校乎鐵道有過無不及且今歐西各國運輸　用摩托車即汽車之别稱視其利便吾國人何不速起改良耶（乙種酬） 
[汽車界應具之各項救護智識] [  頌穆]  
　　汽車日多肇禍頻聞不幸攖其峯者非粉身碎骨即膏血車輪其有幸而未中要害亦以不獲相當之救護而終於殞命推考其故均因街捕遇有肇禍無不以送院施治爲唯一之善後而於醫院之距離若何車送時之顚播若何均不顧及初不料送院之是否適宜及送院前有無救護處置均於被傷者之死亡率有極密切之關係也假如汽車界早具救護智識於肇禍後立即旋用相當處置則被傷者 
 
 

Page 22

 
 
有更生之樂而肇禍者可免法律上嚴重之制裁一舉兩得何懌而不爲哉用擇救護法之合於汽車肇禍時所需者披露於左 
　　（一）昏厥者之救護法此係猝受戟刺頭部小血管驟起痙擊腦系貧血所致其病狀面唇蒼白心動微弱人事不省等昏重者每易心停致死故取救醫者多苦不及救治之法端賴附近之人將患者腰背墊高頭部低下頻用冷水澆面乾布擦其胸腹等處如見呼吸有停止之象則更施人工呼吸法救之一面速延醫士注射强心藥物切忌令患者坐起因血係流動體心力衰弱之時上行極難坐起後腦血貧乏更甚心或停止動作故也（二）中風者之救護法此症年在四十以上者居多因老年血管多含脆性腦部小血管猝受血液衝突立時破裂血溢腦質所致其病狀眼結膜充血潮紅面如火炭呼吸深大運動器麻痺等治法將頭背墊起用冷潮毛巾包覆頭上稍熱即換另以芥泥等熱性藥物塗敷胸部忌卽時運送恐凝固之天然血塞受震蕩而冲却也尚有一種貧血羸弱之人在中風時面色不紅則頭部冷罨法可以止用（三）骨折者之救護法此症隨閃跌擠壓情形而異就現象論有封鎖·粉碎·複雜·穿刺·之别以部位言有四肢體腔頭顱·之分其危險以穿刺及顱頂骨折爲最施治之法非常人所能兹不贅惟顱頂骨折患者必立時昏倒爲减其痛楚起見不妨將凈紗布包覆傷處再用冷潮毛巾罨置頭上覺熱卽換餘以醫士施治爲妥 
　　（四）擠壓傷之救護法此症現狀表皮青紫皮下溢血或血腫治法將傷處置穩墊起以防皮下靜脈血溢不止并爲減輕疼痛計外纒冷潮布條使血吸收）乙種酬） 
[亟宜設立汽車夫養成所] [  楓江]  
　　自交通革新而汽車爲惟一之利器風飈電掣瞬息千里顧乘車者獲環游之樂而徒步者感行路之難每歳之中爲汽車所斃數以百計此無他皆汽車夫之濫竽充數也爲今之計亟宜設立汽車夫養成所招一般身體健全年歳及格略識粗淺文字者肄業其中授以駕駛之術及急救之法修業竣事復加以數月之實習然後嚴行考核成績優良者給予憑證充汽車夫之職務否則令其補習至於未經入所之汽車夫一概取締如是則平日之行駛較有把握即不幸事發亦有處置之方雖未敢謂意外之禍自此告終然視人之生命較爲愼重也（乙種酬） 
[汽車救命器] [  秦伯未]  
　　輪船是水行很速的東西却難免没頂之慘因此就發明了救命圈去防護他汽車是陸行最速的東西却難免輾斃之災因此又發明了救命器去防護他今人保護生命眞是無微不至從前對於汽車都說有利有弊現在簡直可說有利無弊了救命器是美國某工程師所發明（圖見本月二十三號新聞報）裝在車的前面觸着行人便自行落下阻止車輪的前進可免屍首分離血肉横飛的慘象據說美國城市均已實行肇禍的結果竟减少十分之七那可算一椿很好的事情也是一件很好的消息了鄙人很希望上海汽車公司從速去購置他仿造他那末就可少却幾個車下寃魂呢但是汽車夫也不能有了什防護的器具就横衝直撞的馳去因爲汽車進行的速率旣大不能遽止雖不至斃命終難逃負傷什更是希望中的希望哩（乙種酬） 
問答 
　　答嚴自立君因電火桿ＳparkＬever位置過高即ＡduakceＴheＳpark所以活塞（Ｐiston）未至死點ＤendＰoint（因於此處引擎最易停止或倒退即活塞可向左右運動之處）而巳着火致煤氣爆發故生反對方向而迴轉 
[龔頌穆答冰若君問]  
　　見二十一期本刋 
　　（一）英國出品四汽缸者居多大概製造結實燃料節省惟價值極昻似非普通所合用 
　　（二）法國出品牌子極少製造上多以輕巧爲主機件頗精密用費最節省惟馬力較小故以六汽缸者爲適用車價介於英美之間 
　　（三）美國出品種類最多四汽缸至十汽缸均有馬力雖大而燃料亦因之糜費二（六汽缸車平均每咖搿士林只走十二嘪而英法六汽缸車可走十六嘪 
　　（四）德國出品到貨尚少鄙人未曾實驗不敢亂談 
 
