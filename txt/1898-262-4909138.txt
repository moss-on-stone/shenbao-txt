# 1898 - 262 - 4909138

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[添印白紙玉堂字彙出售] [  圖書集成局啓]  
　　本局向印玉堂字彙久己風行海内惟所印均係竹帋現在添印白紙紙張格外潔白裝訂亦極精工每部計二本碼洋三角竹帋者仍碼洋二角欲購者請至三馬路申報館及申昌書畫室購取可也此佈 
[廣學會譯著新學彙編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學　諸君　　外情周知　故著　十載信足端風敎而　窕言天下大同此其左劵合括宏旨藉貽通才○新學彙編四卷裒西瀛旅客名篇開東士導師先路理明法備官簡　賅八角○中國度　考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲　霞蔚第就英廷財　持較中國度　主善爲師有德則樂興華秘鑰敬告司徒三角半○中東戰紀本末一圖半續編七角文學興國策二角三書併售二圓均與先譯之恭西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圖書集成局啓 
[論德國漸思恢張霸權]  
　　甚矣今日亞洲時局之岌岌可危也歐美諸國大小相維强弱相制雖有梟傑不世出之主一時無可吞併無可割據於是航海萬里遠來亞洲中國素未稔其虛實惟爲之虛與委蛇立約互巿數十年來西人旣　我利權復漸肆其蠶食鯨吞之計美利堅去中國稍遠且素不喜攘人土地以是除商務外殊少于涉俄羅斯居中國西北形勢如高屋建瓴最爲逼近英法兩國素以水師擅名輪船縱橫所向無敵以是三國霸權早橫肆於亞洲海面中國雖屢受虧辱不敢攖其凶鋒蓋非特畏日兵力之强亦其形勢因利乘使固有不可遏抑者在也德意志爲歐洲大國陸師强且多久爲地球各國之冠然與中國相隔窵遠無　擾我邊疆水師又非其所長以是通商多年並未釁端輕啓自去歲以教之案藉詞索我膠州朝廷有鑒於遼東之役不敢輕言開戰償金租地無不委曲聽從論者謂中國至今日孱弱情形固己無可掩飾俯首受辱夫復何言獨怪德國本不以水師著名今忽拓地於數萬里之外苟海軍方有未充縱不慮示弱中國獨不畏他國之乘其後乎雖然欲論天下之事必先知列國之心竊嘗縱觀歐洲大勢而知德皇之所謀固亦有不得己者在焉蓋德自戰勝奥國日耳曼列邦垬手稱尊其威權己在歐洲别樹一幟故相俾思麥又以管商之術部勒其國人所定軍政至精且密苟有徵發數百萬之衆尅期可集然陸兵雖甚强盛而歡洲各國無不以水師爲富强之基德皇年少氣銳不某步人後塵於是雄○勃發借中國爲發難之端以示今日時勢苟非振興水師斷不足爭雄於地球各强國迨膠澳之事旣償大欲德皇益思開拓境宇樹立威名蘇縷島者飛立賓羣島之一也十餘年前德人久思設法攫取嗣爲西班牙所覺計不得遂近因美西開戰德兵艦聚泊此島躍躍欲試之意己不可復遏德國公報更昌言如得吕元海灣可爲德國水師根本之地此議一播德政府咸欣喜允從德皇近來又思遊歴土耳其以遂其拓土小亞細亞之意噫德之舉動若此歐洲列國且有戒心而謂亞洲人民轉可高枕　慮哉雖然竊嘗爲德皇慮焉蓋德與法爲世仇奥而賽斯鹿林之事法未嘗一日去諸懷俾相在日極力結好於俄爲制法之計法見俄德之交深固未敢遽起兵戎迨俾相退位新相臣棄俄聨英有識之士己慮其非計今更欲强佔吕宋阻礙英在東方之權勢萬一英不能堪偶啓戰寡鹿死誰手固未可知且眈眈之法久思乘機而動德雖强更何以堪此乎古來好大喜功之君在中國則莫如漢武在西國則莫如拿破侖漢武拓境之廣西北萬里咸隸版圖然黜武窮兵當時己未洽民望輪臺下詔雖悔何追拿破侖秉性梟雄每戰輒捷歐西諸國無不畏其聲威詎料事機一失流徙荒島身死國辱貽笑後人然則雖甚英武之主苟不探本仁義徒恃勢力以服人亦何能爲久長之計哉邇者德皇懷抱壯圖固非一日富俾相未亡時嘉猷碩畫雖己不甚聽從然老成謀國亦未便全行違棄今則大星甫隕世局忽更論振興海軍之謀固爲國家之急務然貪得無厭貽悔亢龍吾於此不特爲歐亞兩洲人民慮吾更竊爲德皇危焉 
[西卑利亞鐵路述聞]  
　　南洋新加坡叻報云俄國西卑利亞鐵路分支未詳其通至何處或曰應經滿洲而出大連灣然後分爲三條一由哈八羅夫斯科以西揑兒金斯科若惡拉由威士金斯科起經滿洲吉林省逹大連灣而止計七百五十英里預算工費約三千七百五十萬羅布一由海參威起由圖們江上流經大長曰山麓沿鴨綠江而西出大連灣計四百七十英里工費約二千一百萬羅布然俄意所注則不在大連灣而在永興港按永興港在高麗國咸鏡道河岸北沿元山津十四英里出俄之尼哥利斯科經維克多而里牙過圖們江附近南折入咸鏡道僅二百四十英里工費約二千九百萬羅布除架橋圖們江外工事亦不甚難僅費六七月之力卽可告竣其地最占形勢可扼日本海之咽喉 
[德結英好]  
　　叻報錄實得力太晤士西報館所得英京電報云德皇近在軒那　省營中召集諸武員宜講略謂凡我德軍必宜記念前者英普兩國在華打汝合兵誅無道之役又言此次英軍庵打萬之捷汝等弁兵宜齊聲喝采者三以爲英皇賀觀此則德皇之交結英國　情亦概可知矣 
[英美同盟]  
　　西報云英美欲保存在中國之一切商務當相聨合今美人己知此義紐約各西報皆論及此事有謂俄人似此肆意苛求中國亦己太甚倘六個月前英美同盟諒俄人未必索取利益之多也錄叻報 
[居然自主]  
　　叻報登小吕宋來信云去月十九日飛獵邊黨魁亞　拿多出有文告謂飛獵邊十六省現己立爲自主之國云云各西報刊登其事并照會歐洲列邦求認爲自主并乞保　其公文内凡十六省之著名紳商均己晝押按魏之所以敢爲是舉者己拚與美國决裂然毅然爲此請明眼人觀之魏之出此其果有大國　中扶助否 
[大差續誌]  
　　天津訪事友人云皇上恭奉皇太后巡幸天津北洋大臣榮制軍督率加　局各員將一切要工次第開辦現以爲期己迫局中大小員役晝夜不遑而工匠之攻木攻金者　屬日無暇晷總統武毅　　提督聶功廷軍門與督練新建陸軍袁慰廷廉訪迭次來津踏　營壘以使將來就壘駐兵恭候大　　　　承伯　 
 
 

Page 2

 
 
有要公於上月下浣暫返保陽月初復來津商榷應辦事宜至於宜興埠操廠己用機器將水抽盡挑土填平矣 
[鐵路礦務總局奏稿]  
　　欽礦務鐵路總局謹奏爲遵旨設立礦務鐵路總局謹將路礦大略開局日期並派定司員恭摺仰祈聖鑒事本年六月十五日恭奉上諭鐵路礦務爲時政最要關鍵現在津榆津盧鐵路早己工竣由山海關至大凌河一帶亦籌欵接辦大叚己具礦務以開平漠河兩處辦理最爲得法成效己著現在一律推廣惟路礦事務繁重誠恐各省辦法未能畫一或致章程歧出動多窒礙亟宜設一總匯之地以一事權著於京師專設礦務鐵路總局特派總理各國事務大臣王文韶張陰桓專理其事所有開礦　路一切公司事宜俱歸統轄以專責成欽此臣等竊維中國疆圉之廣民物之饒甲於諸洲指日鐵路星羅礦工雲集若漫無歸宿則利未濬而害己濳滋欽奉諭旨京師專設總局所以保國權而息紛擾略如各國鐵路礦務設部之例經權妙用深佩聖明此中籌辦之道或官辦或商辦或官督商辦宜有區别卽中西商合股亦屬商辦與他國國家無涉又鐵路公法凡車載脚價均由政府核定從無公司自定者現在津榆津盧鐵路車行漸暢而每墩貨物收數幾何上等中等下等客位收數幾何戸部與總理衙門均無案可稽卽車路起訖工程分數開車次數車行時刻車上條規車機處車路車站所占地畝爲官地爲民地並車路車站車頭車内所用工匠華洋人各幾名客車貨車各幾輛亦均無可考將來蘆漢粤漢密滬津保四　推而及之他處亦復如是則國家予公司以莫大利益而公司視國家漠不相關所謂開鐵路以拓富强者女在也及今整理尙不致叢脞日積不可收拾此鐵路之大略也至各省礦務漠河開平成效己著漠河歲解戸部銀約二十萬兩幾經駁查而其礦山界址採礦章程與沙丁畫分四六成生金猶是藏頭露尾黑龍江將軍開礦又尤而效之無非以距京遥遠驟難稽核自非令和盤托出不足以拓商務而垂久遠又開平煤礦初辦甚疲累近年經理如法出煤日多時或運銷南洋煤質之佳遠勝日本果能推行盡利足爲國家生財現在商欵若干官欵若干從前兼辦塞門德土能否不致虧本每日每年出煤數目局廠幾處各用華洋人幾名應令據實具覆此礦務之大略也本年山西河南礦務章程經總理衙門核議具奏其第六欵礦質出井值百抽五仍完出口稅各節於國帑不無裨益他省煤鐵礦可採照辦理至五金之礦則值百抽五不足盡之自宜另訂抽收之法以重公帑現在遵旨設立京師總局臣等先就戸部總理衙門調查檔案分行各省各公司查取現辦章程詳爲核訂請旨遵行未經奉旨設局以前無論官商擬辦未確之事均不得作爲定案緣年間謀辦路礦者紛至沓來大都　得一准辦之據以自爲謀共於國計民生無與也於路礦成敗利鈍無與也其所臚舉甚至松竹齋紙鋪亦可擔認八十萬銀貲本江浙鐵路竟有借銀行期票　保騐訖發還僅與該行訂認一次月息空中樓閣百出不窮駁之則叢謗准之則誤公臣等仰維朝廷設局之意而當實事求是何敢委曲遷就然此中情形臣等旣有見聞不能不豫爲防範以免　珠淆混貽笑外人設局伊始端緒甚繁另覓公所恐曠時日現擬就總理衙門西院權爲總局選派提調管股章京先將路礦檔案分别清釐以憑核辦卽於七月初一日開　一切應辦時宜容臣等隨時商議具奏所有遵旨設立礦務鐵　總局各緣由謹　具陳伏乞皇上聖鑒訓示謹奏 
[示安釋道]  
　　松江采訪友人云郡城自聞朝廷下詔將不列祀典之祠宇故作學堂地方痞棍卽乘間詐擾緇流羽客驚惶失措往往將右裝物件暗地遷藏署松江府張子虞太守聞之遂懸示通衢曰署理松江府正堂張爲出示嚴禁事案奉總督部堂劉札以民間　宇其有不列祀興者由地方官曉諭酌量改爲學堂係欽奉諭旨飭辦之件自應由地方官查明辦理乃各屬地方衙役營兵以及無業流氓痞棍現經本部堂訪明　有互相勾串私赴各寺廟藉詞勒索任意詐擾情事亟應通飭各府廳州　剴曉諭嚴禁凡民間有應改爲學堂之祠廟應由官查明諭令遵辦各文武衙門差役兵丁以及地方流痞人等均不准干預其事以杜滋擾仍會同營汛嚴行約束加意稽查如再有前項情事　嚴拿究辦札府飭屬一體遵辦旋奉布政使聶按察使朱札同前因並刊示頒發曉諭嚴禁各等因奉經先後轉飭各屬遵辦在案兹本府訪聞郡屬城廂内外及各廳縣境内竟有流氓痞棍及不肖差役兵丁等瞻敢互相勾串赴各祠廟及菴觀寺院等處　詞恐嚇肆意詐擾以致僧道女尼驚惶遷匿擾害不堪殊不知此舉原爲議創學堂及各地方倉猝難得現在房屋可用應卽以不列祀典廟宇之合用者歸官改作學堂以爲教習學生講肄誦習之所並非謂所有庵觀寺院一應發封人官也卽有應改學堂廟宇亦應由地方官查辦履勘然後曉諭該廟住持遷讓豈有無故驅逐僧道女尼之事乃事未舉辦而流氓痞棍以及不肖差役兵丁遂藉爲詐索之資殊屬不成事體亟應嚴禁以靖地方除密訪查拿外合亟出示諭禁爲此示仰命屬軍民人等一體知悉自示之後如再有前項情事必能瞞本府耳目定卽按名拘拿從重懲辦地保容隠不報察出併究所有被詐之僧道女尼並准其據情至有司及該管衙門喊控以憑拿究本府執法除奸斷不寛貸愼勿輕身嘗試伊戚自貽其各凛遵毋違切切特示 
[三潭月影]  
　　杭州訪事人云前廣東學政翰林院侍讀樊介軒太史之封翁鴻甫明經年逾古稀素稱廉健前歲忽患足疾太史遂乞假回里侍奉庭闈本年初秋封翕偶爲二豎所侵變成痢疾延醫診治終以年老氣衰未獲奏效七月十六日在鬥富三橋舊第仙遊次日大殮一時親友寅家及官塲紳士咸往弔唁素車白馬不絶於途○前甘肅提督高果臣車門隨左文襄公克復杭州厥功甚偉嗣因征勦逆回被簡州叛兵所害事聞於朝奉旨賜諡　勇准其於立功地方建立專祠杭省洋頭向有祠宇去年鄰居失火遂被延燒乃將神位移供於楚湘忠義祠内上月十八日同人恭備牲牢虔誠致祭并議集資重建公祠俾垂不配○前者杭省米糧缺乏經上憲委新關委員陳大令廷勛採購西貢米二萬五千石運解至杭設局發售每石售洋五元二角居民初因匪徒揑造謡言以致往糴者甚少嗣由府縣主出示曉諭平其價值於是購者紛紛幾於應接不暇府尊材迪臣太守以城中僅設四局路遠者不免有跋涉之勞爰於上月十四日傳諭米商勸各店將此項洋米領回照價代售四局照常開設以便貧民各米　减遵諭承領代爲出售巿價遂復核减二魚○城西官米局因各米店業己代售洋米居民咸願就近往糴是以赴官局　買者甚屬寥寥府憲聞之飭錢兩　縣將官局移至湖墅新馬頭 
[甬東雜誌]  
　　寗波訪事友人云六月下旬寗郡洋銀每元可換錢九百六七十文至七月中錢價日昻而洋價日跣推原其故聞有罔利之徒益千累萬用駁船裝連出口所以孔方兄身價日昻也本月十九日經寗紹台道憲出示查禁並諭令各錢鋪照現定之價每元兌錢九百四十文日後祇許有增不許再减無如若輩視禁令若弁髦自示諭後三日之間洋價每元又短縮四十文以致居民鋪戸均以錢爲奇貨目下中秋節近若不設法整頓民將何以爲生耶○某姓婦獨自由乘北京輪船回寗波帶有鋪蓋行李有某甲者假意慇勤代爲照拂婦以爲可信次早船抵甬江卽將所携之物交中肩挑口至半途一回首而中己去如黃鶴始知被騙頓足呼號而鴻飛冥冥恐非一婦人所能弋獲也○寗郡南門外啓文橋李某之妻某氏素性桿撥役媳如婢稍不遂意輒肆鞭笞人皆畏觸兇鋒無有敢解勸者近内急需勒令媳至母家借貸媳以前欠未清不肯前往則又肆意每毆　不勝冤抑潛購紫霞膏吞服迨知而灌救己無及矣母家素稱懦弱不敢與較量某氏竟得安然無事然殺人者死未知能終逃法網否○慈溪樟橋某姓與寗城葉姓結朱陳之好言明八月迎娶不知爲何忽將吉期提前一月女家以妝籨未備未之許也某日某姓忽邀同多人爲搶親之舉時女尙在黑甜鄉中某姓竟連被咼負之狂奔而去迨女　邀同媒妁前往而兩行花燭早己合巹禮成矣無可奈何祗得怏怏而返 
 
 

Page 3

 
 
[凉息]  
　　嘉興訪事友人云前者各航船因不願認捐相約停班請免經局員與紳董再三勸導各船戸以捐未允免皆不聽從　經郡守出示曉諭略謂請免認捐須俟詳請省憲　奪應免幾何再行明白曉諭并飭地保將各船押歸原埠按日開行倘敢不遵卽將爲首者　辦各船戸台照常攬載復抗違○精嚴寺内到一游方僧自稱仙人謂有起死回生之術鄉愚無識多有被其蠱惑頓破阮囊者北門外中街徐源泰米行小主患病沈重經其祖請仙人至竭誠叩求仙人云病尙可救惟須先給檀香資數十元翌日又稱須建大水陸道塲二十一日計洋一千元米行主以愛孫心切一一照行乃道塲方終而其孫之命亦遂絶矣張義成銅店主亦被騙去洋三百元想官府耳目一時容有未周不然何竟任其妖言惑衆而不之禁耶○東門内縣西街某姓彈絮店主某甲性情剛暴動輙忤人其妻頗賢時爲之排難解紛得免於禍日前偶因小事遷怒於妻遽從樓梯踼下致傷頭面其妻自思遇人不淑不如遁入重泉遂濳取阿芙蓉膏服之以圖畢命幸經鄰家價话設法灌救得以一吐而愈甲至此始自悔孟浪嗚呼人其可任性哉○强捉民船以應官差此等弊政早經前府憲勒石永禁及宗太守蒞任深恐故智復萌復每年出示曉諭愛民之心可詣至矣乃若輩於勒石之禁旣視作具文新出示諭則竟付諸惜字爐中弁髦禁令一至於此想太守聞之必爲之懲一警白也○某日有米船一艘行抵北門外猪廊下衆搭客相將登岸有一口操湖南音之客誤將别人行李携去行不數武爲其人所見因卽攔住指之爲賊衆客與船戸隨聲附和將衣服鞋襪行李褫取盡凈且復勒書筆據衆始散去其人自思赤條條一絲不掛無顔投見鄉親爰掣取剃刀向頸間自刎血湧如泉立卽倒地行人咸抱不平喚地保前來將人船扣住一面設法止血並延請傷科醫治未識可保性命否 
[丁祭盛儀]  
　　昨爲上丁釋菜之期上海縣黃大令於天未黎明時卽齊同縣丞劉二尹主簿孫少尹典史蔡少尉先詣西門内學宫伺候由學師宣廣文延入茶話片時提右營廖叅戎率同守備楊守戎城汛張千戎聨翩而至須臾道憲蔡觀察亦鳴騶戾止各官步出恭迎遂在官廳小憩時有美國某領事欲觀典禮由英界公廨代理讞員鄭大令派輿護送前來觀察以下諸員相將迎入備設西筵歡叙逾時卽由禮生禀請行禮各官換穿朝服趨詣丹墀排班行三跪九叩首禮虔誠致祭並分班赴兩廡拜祭濟濟蹌蹌儀容肅穆某領事目覩上儀不勝欽敬祭畢仍回官廳茗談片刻領事始興辭而出各官亦分道回衙時己晨光熹微矣 
[伺候憲旌]  
　　昨日上海縣署接得蘇垣來信知升任四川總督奎樂峯制軍由蘇起節卽日按臨黃大令乃立飭辦差人役傳齊吹砲手茶房前往新閘蘇州河碼頭伺候 
[叅戎返滬]  
　　本邑提右營叅將廖楚材叅戎前赴江陰公幹及事畢後復折回蘇垣勾留數日至前日始返滬禁下各弁兵均至碼頭迎迓如儀 
[准行團練]  
　　前者本邑西南鄉閔行鎭保甲局董某君等聨名具禀上海縣署以七寳一衐飢民搶米焚燬教堂勢甚洶洶恐蔓延各村落倡議興辦團練以資保衛黃大令准如所請諭令挑選通丁一百名備辦器械旗幟認眞巡緝所請籌提茶捐作爲經費一節事雖可行惟其中一切事宜尙須從長計議刻己照會各董赶緊籌辦不日卽當出示曉諭矣 
[旙護名花]  
　　倡婦顧招弟投上海縣署控惡鴇阿三霸阻從良黃大令倩李二尹提訊之下顧倡訴稱小婦人籍隸上海年方二十母親沈氏現住法租界中當小婦人十八歲時被阿三誘至清和坊倡院内改姓花字曰晴初逼令學習彈詞繼復使留髠送客本年夏間王大少欲娶小婦人爲室有與阿三姘識之混名小開者商同掯阻將小婦人鎖閉空房後小婦人欲吞服洋烟自盡始經放出前日阿三及小開串出自稱大人之流棍霍樸雲及徐和尙李姓將小婦人所有衣箱首飾强行搬去約計值洋銀六百餘圓小婦人向之理論反被小開毆傷旋又唆令傭婦向小婦人逼償借項無奈乘隙奔逃投案籲訴求老爺騐明傷勢發堂留養并追給衣飾則生生世世永戴鴻恩矣二尹飭仵作騐得顧倡腰際果有傷痕遂援筆判曰該妓顧招弟志切從良殊堪嘉尙准予發堂擇配候移文英界公堂提齊人証訊明究追顧倡泥首再三歡然而去 
[破鏡重圓]  
　　本邑大東門外郎家橋福興小烟館爲浦東人顧陞福所開其妻陳氏因無所出曾撫一螟蛉女愛若掌珠名曰綵囡丰姿楚楚妖艶動人未幾顧復撫育一子名烈成質性聰頴而貌不揚顧擬將兩小合爲嘉耦以續宗祧祿囡以彩鳳隨鴉心滋不悅曾於光緒二十二年季夏乘隙奔赴上海縣署喊控時蔣壽林剌史襄理讞政提顧夫婦研訊因見其子尙幼而綵囡年剛花信遂判令發父善堂留養俟烈成長大然後成婚去歲顧欲爲子成親因卽禀請領回合巹後緣綵囡不安于室由顧退回母家旋被南巿大馬頭左近某米行小主人某甲勾引成姦嚙臂情深將賦小星之什事爲甲父查知嚴行戒飭甲知良緣難就足跡頓疎綵囡愈思愈忿因以甲前曾騙取金飾二兩餘銀蚨三百餘翼今旣恩斷義絶理應交還因時往索取日前復向催逼甲父不知其子之惡反怒小妮子無端吵閙卽赴十六鋪巡防中局具詞控訴局員　仲泉二尹提同綵囡及其兄某乙一再駁詰斷令甲貼還洋銀一百元嗣後綵囡不准再往滋擾採囡執意不從堅請將誘馴之物一并追還二尹謂爾因不願從夫遭此磨折今亦自悔於心願隨本夫偕老否綵囡稱小婦人己知過矣敢不及早回頭二尹卽命地甲將顧傳訊顧供小的義子烈成年己成丁現由法領事官薦往法國襄辦事務月得工資銀二十餘兩去年成親後兒子以媳婦不守閨教决計退休現旣自願歸家則小的亦當領回使不再往滋閙旣而又提綵囡到案謂之曰本委察爾年紀尙輕在外飄流終非久計旣本夫可以收留爾須痛改前非力支門戸綵囡歛袵唯唯二尹卽命顧具結領媳回去嚴加管束 
[商同辦理]  
　　揚州甘泉縣差役劉淦丁洪及副役裘明海向萬陳氏索詐洋銀九十元在法界一枝春茶館書立筆據經包探拘拿劉越窓而遁乃將丁裘及牌票筆據洋銀一并解送捕房解經中西官迭次嚴訊以丁裘二人藉端訛詐理應澈底究辦旋聞劉淦逃回原籍爲縣主所知飭提至案重責六百板發自新所監禁日前讞員朱明府與何繙譯會商著將丁裘各責二百板勒令回籍前日明府復接到某泉縣周大令移文内開萬陳氏因案被控特飭差役前來移提歸案訊究云云擬商諸何繙譯官然後定奪 
[法捕被毆]  
　　前日下午法界捕房十一號及五十七號兩華捕落差後因事至浦東爛泥渡被流氓小春泉等偵知羣與爲難將所穿之紡綢短衫熟羅套袴等物褫下又在身畔攫去對時表各一枚任情毒毆徧體受傷二捕狼狽而回禀知捕頭昨日讞員朱明府命包探投是處巡防局請局員派差將小春泉等一千人拘案訊辦 
[法界捕房瑣案]  
　　昨禮拜三讞員朱森庭明府蒞捕房命提金利源棧　乘火搶刼茶葉之火匪李阿狗至案著照原　笞責八十板釋出○蔡銀河積欠房租洋銀五十三元被房主具控明府訊供之下著將生財拍賣作抵昨日命提至案略訊數語仍著還押候過堂復核○陳福山竊取電報局某甲之東洋車經明府訊實笞責二百板從寛斥釋○積竊李榮生因案拘獲經明府斷令重責二百板偷兒華崇林竊取自鳴鐘架爲包探拘獲解經明府訊供著責四十板釋出○陳祥生積欠通裕帳房房柤洋六十四元經明府訊供判將生財拍賣作抵旋以不敷尙鈤著候傳同原告復核○久康小錢莊控正裕銅錫店主　桂勛出立支二百兩屆期不付經明府訊供命先繳銀一百兩尙有一百兩著將借出支票之陳小寳押候　追昨日命提至案略詰數語仍著還押並令保人將錢桂勛文案復核○燮理齋鐘表店主陸世芳前控居念春欠月五 
 
 

Page 4

 
 
百元圖賴不還經朱明府訊供押追旋由居缴洋一百廿五元求准交保出外理處明府准之今己逾限仍不繳案原告　　　追明府飭探著保將居交案過堂復訊○王少蘭控蕭松林代趙五福擔保借洋二百元屢索不還經明府訊供著將蕭交保理處昨日蕭繳　　　元其餘求爲寛限明府命提趙略訊仍著還押交案之洋存候給領 
[添醫再誌]  
　　敝堂自正月開診首經敦請醫士八人至三四月間因求治者絡繹而來各醫士日不暇給曾經添請内外專科八人不謂數月之間患病者比前更多求治者比前更衆約計人數不下六七百號兩次所請醫士十六人至此又應接不暇矣兹復　請内科封君理堂虞君葆初外科陳君偉生内外科馬君壽民按期到堂施診庶病者得隨診隨好而醫者亦以整以暇旣不憂其迫促亦不患其擁擠敝堂爲窮黎計者亦可謂纎悉必至矣但醫有所添費無所出使非求助於他山勢必更形其支絀伏望各埠諸善長念善病之相如呻吟　褥效豪情之季布慨助囊金實惠在人陰功在己想五桂三槐之盛其先世亦同兹積累也滬北天后宫前廣益善堂司董嚴信厚葉成忠施則敬唐榮俊等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
