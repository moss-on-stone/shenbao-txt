# 1906 - 137 - 4911887

 

Page 1

 
 
   
 
 

Page 2

 
 
[電傳上諭]  
　　四月二十九日奉 
上諭浙江杭州府知府員缺緊要著該撫于通省知府内揀員調補所遺員缺著文紳補授欽此同日奉 
上諭浙江寕紹台道員缺著世善補授欽此 
[論南匯自治之難]  
　　地方者對於國家爲一小部分。而其名稱之廣狹無定。析言之則爲府廳州縣。渾言之則府也廳也州也。縣也俱以地方稱。專制政體。官有治地方之責。而其權集於中央政府。立憲政體。民有分治地方之責。而其權亦統於中央政府。地方者以民爲主人翁。而官爲公僕。故民對於地方有擔任之義務。卽謂之自治。自治者憲政之先聲也。迺者朝廷迫以時事之艱。幡然有以攺圖。先命五大臣攷察各國政治。以爲憲法之準備。以與天下更新。海内嚮風。莫不拭目以俟恩綸之沛。而商會也。學會也。其於民事上有補助。憲法上有關係者。雖數百年來懸爲厲禁。至此無不蠲除。自各省疆吏以逮州縣官。又無不稍畀百姓以自治之權。於是上海有總工程局。銅山有息訟所。南滙又有總公所。核其名稱。南邑之總公所。包含旣宏。範圍尤大。蓋於地方自治各要政。殆無一而不備矣。 
　　客有自南邑來者。余急叩以公所近狀。則爲之長太息者再。余曰。客何憂乎。則曰南邑士民。殊少地方自治程度。其腐敗情形。眞難言罄。於前途乎何望。當總公所之發起也。學堂也。警察也。習藝所也。息訟所也。以逮舊有書院賓興普濟恤嫠各善舉。無不羅舉靡遺。而總董以及司年司月各董。又無不次第舉定。衆議以調查各項公欵。爲入手辦法未幾而先將普濟恤嫠調查矣。某董之侵蝕之巨萬計。報告於官。而官不置可否也。未幾而學務董事。以某君庸陋。勿與公所共事矣。未幾而習藝董事。以私意組織。勿令公所與聞矣。而各董之於公所。心灰意懶足迹遂希。嗚呼。公所乎。實之不成。名將焉附。 
客又曰南邑濵海之區。土地富饒。甲於各州縣。而公産之夥。尤有十餘萬畝。雖蘇松両府占其大半。而核之本邑。尙未爲寡也。誠能涓滴歸公。熱心任事。舊有善舉。無不可以推廣。新行各政何不可以迭興。而總公所又何至積日累月。欲成不成。欲立不立。今溯其阻力之原因。旣不便於紳董之侵蝕。復便於書吏之舞弊。陋劣之紳董與夫好猾之書吏。日夜翹企以望公所之圯。而公所危矣。近者官尤困於經濟問題。倚某書吏爲左右手。故某書吏亦儼然充董事選矣。其妨礙地方自治之政策。至此而達極點。余聞客言。退而思。復證以近事之印於腦筋者。是豈獨南邑然哉。不禁捐捐而悲中國前途之危險。蓋紳士者。必習聞夫古昔聖賢之學説。其持躬接物。必有異於常人者。卽不然。亦必稍達事理。厠於上等社會也。一邑之紳士。其資格可與聞公事者。多不過數十人。數十人者。且心志不齊。不能组織團體。則四萬萬之人民。品流更蕪雜。心志更難齊。復何能組織一絶大團體。况存於二十世紀之劇舞臺。昔猶。謂政府專制。人民無權。國家將亡。政府擔其責任。今憲法將布。且畀以地方自治權矣。國家將亡。寗謂有民無責任乎。昔猶謂人民無權。國家傾覆。必政府之負人民今人民有權。而國家傾覆。實人民之負政府。嗚呼。我四萬萬同胞。果恥爲亡國人民也。安可不憬然思。奮然起乎。 
[本館接到吳郁生奏請籌濟滬寕鐵路用欵以免續借受虧專電四月廿九日占刻到]  
　　北京專電云吳郁生奏滬寗鐵路用欵過巨請飭部臣另籌接濟以免　借小票一百萬磅致受虧害奉硃批商部户部議奏（懐） 
[本館接到顧侍御奏請廣設工藝局自造機器專電四月廿九日申刻到]  
　　北京專電云御史顧瑗奏請各省廣設工藝廠自造機器奉硃批商部議奏（懐） 
[本館接到伍廷芳奏請江西敎案移滬訊結專電四月廿九日辰刻到]  
　　北京專電云日昨修律大臣伍廷芳謝恩時兩宫垂詢南昌敎案辦法伍對以宜派大員將案移滬遍請各國領事及騐屍西醫江令屍親江西紳商等由中外官會訊秉公斷結仍宜宣布中外兩宫甚以爲然（孔） 
[美使允湖州海島糾葛案重行核辦]  
　　天津西報云駐北京美使柔克義君已允將湖州海島地皮糾葛案重行核辦惟照會外部請警告浙撫愼防湖州紳士勿過於激切致有暴動之事譯字林報 
[各國會籌應付中國海關税政問題]  
　　二十七日柏林電云各國已約定會籌應付中國海關税政之問題譯文滙報 
[日本國會會議關於滿洲事宜]  
　　二十八日東京電云日本國會定於禮拜二（中歷二十九日）開會勳舊五大臣各部院大臣及陸軍參謀總長兒玉大將皆到會商議日俄戰 
 
 
 

Page 3

 
 
後所定關於滿洲之事件日本首相近赴滿洲游歷及辦理開放滿　門户各政策云譯字林報 
[法國經營廣西之政策]  
　　四月二十八日北京電云法國雖曾允撤廣西柳州兵隊惟現聞法國之意必俟中國允給自柳州至桂林之鐵道敷設權然後將兵隊撤去譯字林報 
　　按柳州二字照西報字音當譯爲陵州惟廣西全省地名却無與此二字同音者故以意度之或卽柳州之誤也 
[會議東三省曁新疆等處未便改爲藩封北京]  
　　日前政府王大臣會議東三省改爲行省之事又提議將東三省蒙古新疆西藏等處開爲藩封請派親王鎭守慶邸謂開藩諸多窒碍未便遽行仍將東三省攺爲行省新疆西藏暫仍其舊後再體察情形亦設行省（上） 
[議編要聞彚錄北京]  
　　十五日學部各堂憲會商現在振頓新學朝廷留心時事亟宜採輯中外要聞加以删潤凡於新理新學有裨實用者悉予甄錄編纂成篇附以論説每於十日進呈兩宫御覽（上） 
[禮部奏生員考職用爲佐貳雜職摺]  
　　禮部謹奏爲請旨事本年二月政務處奏准寛籌舉貢生員出路其第五條章程内開二十九年管學大臣奏遞減科舉摺内聲明生員准比照已滿吏考職用爲佐貳雜職分發省分試用查定例貢監考職皆係令來京考試惟各省生員多係寒士若概令來京考試殊不足以示體恤且人數過多宜加限制擬除年輕諸生應挑入學堂及現充各學堂敎員現入師範學堂現送出洋遊學各生外其餘生員均於考優貢之年准令各州縣會同敎官愼加遴選保送由各督撫會同學政認眞考試取其文理暢達事理明晰者大省取一百名中省取七十名小省取五十名其餘保送人數約計照取額十倍爲斷毋得過濫至州縣應送若干名由該督撫等分别酌定先期飭遵取定等次將所取各生姓名三代年貌造册咨送等語臣等按照原奏覆加紬繹查舊學生員除挑入學堂及現充敎員出洋遊學並緣事註劣業經出學各生不准保送外其餘人數多寡不同應由各督撫飭令各州縣會同敎官酌量保送不得畸輕畸重以免偏枯俟優生考畢在省舉行學政現已裁撤擬由提學使分爲兩場扃門考試頭場試以經義史論各一篇取額不妨從寛二場試以時務策兩篇自當如額考取如有長於算學輿地財政兵政交涉鐵路礦務警章外國政法等事俱令於頭場前赴提學使司報明於二場試以專門題目合校兩場以定去取試卷卽照科歲考試酌加篇頁嚴密彌封取定後再將試卷呈送督撫核辦並造具各生姓名三代年貌清册分送吏禮兩部試卷卽隨優貢卷解交臣部俾昭愼重所有臣等議擬考職辦法緣由伏乞皇太后皇上聖鑒謹奏三十二年四月十五日奉旨依議欽此 
[建德縣禀報竄匪已靖安徽]  
　　建德縣竄匪藉名仇敎滋事迭經省憲派兵剿拿聞四月二十六日建令李長郁禀報撫憲稱匪徒業已解散竄回江西及婺源一帶現經拿獲會匪多名境内平靜如常云云（多） 
[派員查察建德婺源匪擾情形安徽]  
　　皖撫恩中丞日前特委候補府張太守樹建赴建德祁門一帶稽查所派防營勦匪情形並飭探匪徒蹤跡又委知縣鄧之望大令赴婺源一帶探聽匪徒行跡（多） 
[拿獲票匪八志湖南]  
　　武陵縣近日復又拿獲飄匪多名據供黨羽甚衆分黑會白會兩種入會者已復不少大令見其人數旣多必不免無辜牽累之事現已出示曉諭除拿辦首要外凡有誤投羅網入會未久者准其投飄首悔不予究懲云云（時） 
[汜水罷市鎭江]  
　　揚府寳應縣屬之汜水鎭尙稱富庶現因分駐該鎭緝私某營勇丁等在市訛詐時時滋事各商民不堪其擾因於四月某日相約罷市聞寳應縣陳大令業已駛往查辦尙不難了結云（再） 
[彚錄蘇省自辦鐵路情形蘇州]  
　　探聞京官謝則陳近以蘇省自辦全省鐵路由京外官紳公呈商部請代奏立案謝遂繕具條陳請將江寗之浦口至安徽之和州一路併案辦理未知該部能核議照准否○蘇省自辦鐵路前經在藉紳士呈請商部批准代奏初聞該部有二十二日具奏消息嗣因全省京官列銜者尙未齊全故須稍緩日期大約俟下届該部值日卽可入奏○張殿撰因蘇州鐵路事關重要日前電請商部王右丞到滬俟辦理妥洽再行回京旋王丞堂電復以部務殷繁未便暫離如有要事仍請函電互商○傳聞許九香觀察接到商部寗函係擬築造開封海州鐵路以抵制浦信一路權利特與許觀察寗籌云云未知確否（枝） 
[袁宫保整頓鐵路事宜北京]  
　　南部前曾電商直督袁宫保擬派員查核鐵路事宜當經袁宫保傳諭各鐵路辦事人務將一切弊端以及私售回頭票等事概行剔除力加整頓務使悉臻完善免人指摘袁督並宣言商部派來之員只准專司稽察不得干預路權云云（上） 
[旅湘粤省官商加認路股長沙]  
　　旅湘粤省官商於去冬接本省招認路股公電比經允集一萬股現四月二十日三句餘復在湘省粤東會館集議擬於萬股之外加認五千股聞不日卽當電達粤垣（時） 
[咨覆札派蘇贛两省礦務議員京師]  
　　江皖贛督撫會咨商部請派許鼎霖爲蘇省蒯光典爲皖省劉景熙爲贛省礦務議員經該部咨復許鼎霖劉景熙應卽札派蘇贛両省礦務議員蒯光典俟核議後再行札委（同） 
[查覆庫倫礦産北京]  
　　十四日庫倫辦事大臣電致政府謂奉飭查勘庫倫礦産兹據委員覆稱庫倫遊北大山一帶五 
 
 

Page 4

 
 
金礦産甚富有苗綫顯露亦有苗綫内含者計將所勘各礦造册咨呈其山僻荒區尙有數處一時未能遍查惟核開辦礦務需欵甚鉅必須設法勸諭官紳合辦若能集成巨數只可先就苗旺質佳之礦開採一俟辦有端緒再行電聞（上） 
[俄商擬開晶礦京師]  
　　庫倫辦事大臣延祉電奏聲稱俄商近在該地附近開挖金砂因虧累甚鉅刻已停辦現該俄商垂涎蒙古礦利頗有失此償彼之勢故在伊羅河地就原有金廠擬再集股二十萬盧布設立開挖晶礦公司運住庫倫售賣故俄商克爾德氏已回國招股或云克爾德雖名任人實係波羅籍云（閏） 
[警部派員到湘長沙]  
　　警部所派司員舒部郎赴湘省調查警務已於十八日抵湘由臬憲張廉訪接待並飭由警務局導引察看日來甚形忙碌云（佐） 
[五續修律大臣編定刑事民事訴訟法]  
　　第三章民事規則 
　　第一節傳案 
　　第八十九條凡民事案件如索債索賠償索回房屋或田地等案宜用傳票往傳供不准用拘票 
　　第九十條凡控訴原告將所控事件繕具控詞赴合宜公堂呈遞若係錢債賠償等事注明數目有合同或契約者鈔黏附呈並敘明兩造之事業住址 
　　第九十一條公堂接控詞後卽簽發傳票内須將所控事件簡晰叙明 
　　第九十二條凡傳票由公堂飭堂弁親交被告有時須原告指傳者則令原告同往 
　　第九十三條奉傳票之堂弁如未能親交被告卽將傳票留與其親屬轉交 
　　第九十四條堂弁交到傳票之後卽向公堂申覆銷差並於傳票册内將親交或轉交之處註明 
　　第二節訟件之值未逾五百圓 
　　第九十五條凡原告所訟之欵或估計該案之值數未逾五百圓者傳票須註明審期該期内發票之次日起算在七日以外一月以内 
　　第九十六條接傳票後被告或所延律師可任便赴公堂查閲原告所呈各項文件公堂不得攔阻 
　　第九十七條被告如呈遞覆詞公堂鈔錄一分令堂弁交與原告看閲不遞者聽 
　　第九十八條公堂已定審期被告無故不到案聽審者查明傳票委係交給仍將該案照例審訊 
　　第九十九條被告對於前條之審訊如有不甘服者於一月内赴公堂遞呈申訴如公堂察核訴詞近理應准覆審逾限不准申訴 
　　第一百條公堂已定審期原告無故不到案者卽將該案註銷堂票等費應否責令原告全繳憑公堂核奪 
　　第三節訟件之值逾五百圓者 
　　第一百一條凡原告所訟之欵或估計該案之值數逾五百圓者傳票毋須註明審期惟令被告於接傳票之七日内赴公堂報到或延律師代往亦可 
　　第一百二條於前條之限内被告無故不報到者公堂查明傳票委係交給原告可申請公堂據所控情節照例審訊公堂卽准如所請令原告呈遞詳細控詞定期審訊 
　　第二百三條如被告雖未依限報到而於未審該案之前補行報到者仍以依限報到論應否令被告繳納以前堂費憑公堂核奪 
　　第一百四條　被告查閲原告控詞過於浮泛或不詳晰者可申請公堂令原告將原呈更補 
　　第一百五條被告欲查看在原告處之信契等件以備覆辯者可申請公堂飭令原告取出然公堂宜先察其緣由不爲無理方可准其所請 
　　第一百六條被告報到後卽須呈遞覆詞伸辯曲直 
　　第一百七條若被告報到一月後尙不呈遞覆詞除公堂展限外原告可請公堂催令被告從速呈遞 
　　第一百八條原告得接被告覆詞後於一月之内不向公堂申請定期審訊被告卽可申請公堂將該案註銷 
　　第一百九條原告控詞及被告覆詞俱已呈遞公堂可允原告之請定期審訊並傳知两造各帶證人届時前往候審（末完） 
[駐日德使抵任]  
　　四月二十八日東京電云駐日德國公使穆默男爵定于禮拜二（卽中歷二十九日）呈遞國書 
[日皇召見司令官]  
　　廿八日東京電云日皇定于禮拜三（卽中歷閏四月初一日）召見北清兵隊司令官陸軍少將白塞爾君 
[法國選舉情形]  
　　廿八日倫敦電云法國第二次舉行選舉時國政黨多得三十票德洛栗得君及馬彰君皆失敗勒波立君曾輔助德來佛斯隊長已被公舉 
[英國婦人欲得選舉權]  
　　二十八日倫敦電云英國首相白南門君已接待婦人選舉黨之代表員首相對于該黨之意見頗表同情惟力勸若輩堅忍耐守以待政府亦注意于此問題云 
[美國海軍人員慮缺軍需]  
　　廿八日倫敦路透電云美國海軍律法部部長梅森少君宣言議院裁減經費致海軍鎗砲軍需存儲無多卽就現所有者而論遇戰事恐不足供三點鐘之用 
[法人評論俄國新外部]  
　　神户西報載倫敦電云法京消息謂俄國簡派伊斯窪爾斯基君爲外部大臣以繼藍姆斯道夫伯爵之後法人開之爲之欣慰輿論　信該大臣當勸俄皇攺變侵略土地之政策故英俄邦交當亦日見親密 
[日本簡派駐英公使之消息]  
　　廿八日東京電云日本小村男爵已允繼林董子爵之後接充駐英大使譯字林報 
[敎皇患病]  
　　廿八日倫敦電云羅馬敎皇現已臥病傳聞所患者爲心疾云 
[俄皇對于國民院之意見]  
　　二十八日倫敦電云俄皇曉諭國民院謂該院之封奏應由議政會轉呈否則不收國民院會員皆爲之憤怒然仍决定不欲因俄皇之拒絶而再起衝突 
[英藩受寶星之賜]  
　　廿八日倫敦電云英皇以矮瑟親王赴日本游歷考察卓著勤勞因賞以維多利亞寶星一座 
[日本練習艦隊行程]  
　　廿八日倫敦電云日本練習艦隊已駛抵奥斯達利亞之西德尼港 
[德皇定期接見俄公爵]  
　　廿七日栢林電云德皇定于西六月十號接見代表俄皇道賀西班牙皇大婚事畢由西班牙京城回國之俄扶勒德滿大公爵 
[德國議院議决要政]  
　　二十七日栢林電云德國議院已將財政攺章及海軍條件决議發布 
[德相出游有日]  
　　二十日柏林電云德相蒲盧親王將于西五月二十三號赴程前往諾端納地方 
[俄皇日與國民院之交涉]  
　　二十七日栢林電云俄皇尙未召見國民院會長大赦詔敕亦尙未頒發其故由于國民院奏覆俄皇之辭過干激烈也 
[萬國無繳電報展期開會]  
　　二十七日栢林電云萬國無線電報會展期至秋間開會 
[波斯國王患病]  
　　二十七日栢林電云波斯國王現患癱瘓之症 
[德人會議擴充海軍]  
　　二十七日栢林電云德國海軍聯合　在漢姆堡開會聚議大半皆贊成擴充海軍並攻擊政府漠視國民之意普魯土親王勸令到會者應和衷共濟云譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湖北提學使蒞漢漢口]  
　　簡放湖北提學使黄紹箕陛辭出京乘火車於四月二十六日蒞漢（千） 
[關道催立溧陽學會鎭江]  
　　溧陽縣向未設有學會頃由關道陶觀察嚴札該縣宗令能述督催地方限一月内將學會組織成立具報（工） 
[松郡學界上江蘇學務處禀]  
　　（爲請設華婁學務公所事）呈爲議設華婁學務公所續請立案事職等於本年正月十三日繕就議設華婁學務公所章程並舉定職員姓氏清摺各一扣通禀督無學藩憲曁道府華婁兩縣憲外呈求憲台批示立案等因蒙批查設立學務公所爲整頓一邑學堂主持一邑學務起見非聲望素孚廉明公正之紳士不克當此理任自應禀由地方官核准轉禀方能立案該職等所舉各員是否鄉望素孚研究敎育實心辦事之人仰松江府飭縣據實查明具覆察奪毋延在案捧讀之下仰見憲台鄭重學務之至意惟奉批以來迄今已歷三月有餘而公所之影響仍杳乎未有聞見因知非華婁兩縣憲之玩忽學務實因爲千古以來之創舉不得不延緩時日徐徐考察以昭愼重但各邑學務公所已次第成立上憲札催之文已不一而足華婁兩邑雖處瀕海而風氣之開尙不後於他處近年推廣學堂官立私立紛紛踵起然各自爲敎非有公所以整頓之主持之不足以齊一學科而速進步此職等所以於上年七月間邀集本城知學紳士發起此議十二月復邀集城鄉紳士妥籌辦法簽名贊成者四百餘人後由各分叚分舉代表於本年正月詳議章程公舉職員通禀各憲也職等愚昧無識自知所議未必得當而公所之當設亦旣上遵憲命下洽輿情此心無他有如暾日又竊謂華婁應設學務公所固是一事選舉員正不妨更别爲一事爲此不揣冒味瀆求憲台大人恩賜准設華婁學務公所先行立案一面札飭松江府及華亭婁两縣將職等所舉各員是否聲望素孚廉明公正迅卽查覆或能俯依職等所舉各員照會委任或另傳兩邑紳士再行公舉或徑由府縣憲委派素所信爲鄉望素孚研究敎育實心辦事之人任之亦無不可職等毫無成見惟冀公所早立事有專責俾得早將學務公所應辦各事次第實行以慰衆望深感戴無任迫切待命之至上呈（顚） 
[丹徒縣學務公所執事銜名鎭江]  
　　丹徒縣學務公所已於四月二十五六等日在府學堂組織成立公舉執事銜名如左總理鮑心增丁麗生參議陶賓南高雨巖茅謙劉鞏伯丁秀甫何恩浩恊理吳左清楊邦彦敎育部經董李吟白趙申甫張笏山李遵義調查員嚴棟臣柳詒謨經濟部經董丁鑑堂吳蘭賓戴靜夫李維之調查員柳芝庭任小漁庶務部經董夏頌平柳立凡書記會計各一員另行資聘（工） 
[招考優生松江]  
　　華亭縣敎諭高出示曉諭畧謂奉學　札奉禮部奏准本届考優照舊額加四倍錄取所有上届歲科兩試未經報優者准其於三日内來學報明以便考察品行出具考語造册彚送如有曾入學堂肄業者不准報考（夕） 
[墮民自求敎養紹興]  
　　紹屬墮民前經　紳爲之禀奉商部奏准除籍集欵設立同仁小學堂并工藝所以期造就奈皆散處各邑不克就緒現紹屬各戲班及樂人嬪相等之向在墮民籍者類有餘資故議提欵分設蒙學校及男女兩工藝　習所俾棄賤業而圖自立云（早） 
[水提到漢漢口]  
　　長江水師提督程從周軍門於本月二十五日蒞漢官舫停泊新河休息數天然後示期閲視水操（千） 
[蘇撫擬裁中軍守備蘇州]  
　　傳聞蘇撫擬將本轅内外二中軍裁去一缺應辦事宜併歸一員辦理又守備五缺亦擬裁撤二缺日内當奏請施行（康） 
[關道普勸華商領用華單鎭江]  
　　鎭江雖有三聯華單公所足資採辦土貨無如人皆以洋單爲便利領華單者幾無其人關道陶觀察特於二十八日駕臨商務總會聚集行商普勸此後辦貨應領華單藉挽權利設捐卡有索費情節由官諭禁想各商人奉此面諭必當踴躍樂從矣按華單之所以不能信用由於捐卡任意需索司道大員不加禁阻之故今關道引爲已任則捐卡庶聞而寒心歟（工） 
[茶盤初誌漢口]  
　　祁門条價五十三四兩寗州茶價四十四五兩羊嶁峒茶價二十六兩其餘各茶均已到漢价再續登（千） 
[扛夫活埋强盜蘇州]  
　　蘇鄉金山頭地方有鐵路扛運石　之工頭某姓家於前夜突來盜匪六人蜂擁入室忽被扛夫十餘人由矮屋潛至將六盜悉數綑住門外盜匪二三十名聞警入内將所擒者刦去其四旋經扛夫鳴鑼盜黨始逃衆扛夫遂於翌日將二盜掘土活埋（康） 
[客民勇丁押解到省蘇州]  
　　震澤縣懇荒客民杜坤杜餘三等與方有雲等素有嫌隙某日杜等商串該處駐防巡警第二旗營向玉山余益生巡弁吳定修等帶同勇丁將方有雲打死並傷害數人由方妻范氏報縣勘騐禀報奉蘇撫批飭將人卷解省審辦昨已由震澤縣楊大令將犯人杜坤等及向玉山等全案人証共十六名一併派撥砲船押解到省經臬憲飭發蘇州府審辦（吉） 
[緝捕勇誤緝被斃之原因温州]  
　　十六夜有台商船裝冰鮮黄魚一艘道經山盆洋面適遇鹽局緝私船潛在港口伺捕私鹽因見艘重夜行誤以爲漏私遂不燃燈不發號不穿號衣挂帆尾追跟蹤不及開鎗恐嚇詎陳祥統等誤爲盜船截刦揮令商人舵水尤明桂尤孟甫李福田李福茂周加凱等各整軍械還鎗格拒巡勇怒其拒捕鎗聲益烈不意彈如雨點而商船上人安然無恙緝私巡勇已被鎗斃陳連銀一名并傷一名一時寂然遠颺初不知其爲緝私船也迨十七晨該船繆管帶赴縣喊報以鹽局巡勇被私梟鎗斃並將受傷某勇請騐繆乃訪知魚船投雙門春記行售銷隨將尤明桂兩人扭送縣案幸陳次畊大令廉得其情委係誤傷人命當於十八日親詣騐殮仍將尤等押候現在尙未斷結（卽） 
 
 

Page 10

 
 
[滬城官事]  
　　甲午翰林熊秉三庶常希齡試用道大使周參軍亮功試用縣丞姚二尹錫康昨日先後詣道拜會禀見○滬軍營管帶龍葆珊軍門赴蘇省謁見撫憲昨至道轅禀知請假五天○新任署理江南提憲徐吉雲軍門傳隆定於今日起節赴松接印○江西候補道江湘嵐觀察峯靑昨日因公到申住圖南里午後到道拜會（合） 
[道批三則]  
　　道憲瑞觀察昨日發出批示三道照錄於下 
倪維高等禀批該董等熱心興學志屬堪嘉惟學費旣抽於民如有不願祗能設法開導不應强迫而行致以學界爲怨府究竟該職等所擬抽收船帮砂捐每墩幾何是否禀明有案此次各船户忽不遵繳是否邱小娘摇惑所致抑係另有别情仰寳山縣查明妥洽錄案詳奪毋任抑勒暴民是爲切要仍移崇明縣知照○應秉鈞禀批此案昨據公廨來禀批飭磋商持平酌擬禀奪在案據禀前情仰會審委員遵照前批迅速辦理毋違○婦人鄧余氏禀批此案先經照會商務總會轉詢廣肇公所紳董查復現又函催着候覆到再行核辦可也（宜） 
[廣明小學定期舉行運動會]  
　　新閘新馬路新小菜塲北廣明小學校擇於閏四月初五日舉行運動會天雨則順延一日（顚） 
[鬨鬧競存公學詳紀]  
　　昨日競存公學偏發公啓報告學界照錄如下競存公學於四月初一日設東語夜照錄如左課有走讀學生邵善徵於二十三日到校補習東語念五日晚邵乘脚踏車來校九點鐘退課後爲東語敎員陳紹華視診十點鐘去時車上鐵桿被學生損壤邵大肆咆哮賑房陸栢筠承認脩理而去旋卽循例閉門是夜十二點鐘忽有人叩門聲甚厲口稱英大馬路一號巡捕張寳榮來查事將鎖打開偕邵生進校看車且云此事必須帶到美國方可脩理急索損車之人姓名陳紹華遂將自已姓名書與之乃去念六日九點鐘邵生來校氣燄甚盛賑房陸慰之卽將車送至同昌行脩理路過大馬路捕房道其原因捕房置不問念八日十點鐘邵生復與一洋人來校並無號衣口稱英捕時值上理化課洋人叱敎員岳友苕下課級長嘱其在應接室稍待不尤乃挺入課堂捕岳敎員學生因起與理爭洋人遂出邵生尙留而洋人手執洋槍喚集英印捕多名入校捕岳敎員并捕學生徐士芬士芬内竄被捕舞打血流滿地面目不分紛紛拽送大馬路捕房現捕房將徐士芬送仁濟醫院送岳敎員於會審公廨廨員以邵善徵爲俄商用人須與俄領事會審遣岳敎員覔保現在由東語敎員陳紹華保出候訊（也） 
按損車。小事也。鬨學。大辱也。鬨學而借助外力。尤世界未有之大辱也。以極小之事。而蒙極大之辱。稍有知識者不爲也。而今竟若此。以外人之力。而殘同類之人。稍有心肝者。不爲也。而今竟若此。 
[禀請改建外郎家橋]  
　　滬南外郎家橋本係石級年久失修現有人捐助經費函請總工程局總董攺建平橋總董准之業已出示曉諭不日動工計橋面長二丈四尺南堍放長二丈北堍放長三丈橋栅用木五根東西中用十二寸方硬木三根中間用十二寸厚六寸闊硬木二根橋面用三寸厚板面砌金山石片中用十二寸闊四寸厚石條現已飭匠估價矣（尺） 
[送孩索酬拘究]  
　　徐家滙某姓家前失男孩一口曾出賞格有送到者酬洋三十元昨有松江人某甲將孩領往索酬被失主鳴捕拘入法界捕房候究（臨） 
[汽車傷人]  
　　昨日下午時有車一輛行經南京路撞倒小工模樣之華人一名年約三旬左右當由巡街捕將受傷人抬入車中送至捕房轉送仁醫館療治惟其人眼珠突出腰際受有重傷逾時氣絶身死想須報縣請騐矣（命） 
[吊銷入籍照會]  
　　已革包探陸阿祥串通日斯巴尼亞人愛士太文在三元里設賭由捕房拿獲經關司馬查得陸已隷入日斯巴尼亞籍禀請道憲照會出籍在案兹經該管領事闓君查得陸犯賭屬實當將入籍照會吊銷昨已函復滬道核辦矣（嚴） 
[函請移解盜犯]  
　　行刦靜安寺姚阿虎家之盜匪鄒松順等十餘人由英公堂獲案訊供判卽移縣究辦詎英副領事堅欲禁押西牢是以關司馬據情禀請滬道核示畧謂地方刼案本應歸地方官訊理且鄒係盜犯判判西牢不足蔽辜云云瑞觀察接悉之下昨日函請英總領事霍君迅將鄒等解縣訊辦（事） 
[准予免騐]  
　　九鋪地甲徐春昨日投縣報稱季家弄口徐彬家之廚司沈阿二係湖州烏程縣人前晚忽然身死該家主禀請蒞騐等情大令准詞正欲往騐旋有屍姪沈永周具結求免情願備棺收殮大令准之（宜） 
[拘訊挖目凶犯]  
　　南市蘆蓆街馬萬豐木作主馬土生之女翠英春間被學徒顧木全拐匿上月在南匯縣境周浦鎭尋見將顧扭至上海閉入作内挖去雙目並用脚镣鎖住以硝鏹水石灰火油等物塗其面目用火焚燒種種慘酷不堪言狀昨爲道轅偵探及總工程局包探訪悉禀知道憲往拿馬竟胆敢拒捕幸該探夥役衆多始得就獲並搜出刀鎗等械九件復於後屋將受傷之顧木全一并解到道轅瑞觀察立委護勇管帶何安祥都戎騐明傷痕飭派護勇十名押發上海縣騐訊詳辦汪大令立卽升堂訊問顧縷供被酷各情馬供因女翠英被顧于前月初三誘逃無蹤上月二十二日始在周浦尋獲關鎖有之並無銬指挖目等事面目因生瘡潰爛大令喝退衣重笞并跪練良久始供兩目等實用石灰抹上致瞎又詰指銬何用答詞支吾因命踏扛半時始供曾經銬手是實大令得供判命加釘雙鐐收押候禀道憲核辦（嚴） 
[上海洋雜貨業集欵開辦公所]  
　　第一次所籌欵項已紀前報兹將第二次籌集各欵列后永承號六千両愼裕一千両燧泰四百兩萬源生三百兩王渭記三百兩榮記三百兩振裕三百两協盛福三百兩裕豐恒三百兩美華利三百兩和豐盈三百両瑞隆源三百兩永源二百兩恊豐乾二百兩寳生昌二百兩源順豐二百両雨通二百兩泰興二百兩廣和豐二百両源盛公二百兩通餘二百兩義成榮二百两恊新二百兩公順泰一百両久大一百兩鉅泰一百兩豫和源一百兩瑞源一百兩愶康永一百兩榮章泰一百兩正泰恒一百兩公和來一百兩同康一百兩同餘一百两榮順祥一百兩鉅和一百兩乾大一百両豐泰一百兩信泰豐五十两沈鳳記五十兩乾豐五十兩魏春源五十兩楊林記五十両共計洋一萬四千五十兩（容） 
[上海縣案]  
　　西門外巡局函解徐富之控被高克勤王金福攫洋一案前晚奉汪大令升訊徐供業鞋子生意收得貨洋七元五十餘角回至方板橋被高王攫去求追高工供徐被攫洋是實小的等乃理勸之人大令判押候覆訊究辦○江張氏喊稱生女江氏婚於顧姓壻已去世今被潮州人陳姓霸佔近欲領赴廣東反被妄控總工程局訊押求請昭雪等情大令判候移請工程局查復核奪○郭吳氏控顧張氏等拐孩圖騙亦奉訊究吳氏供有六歲之子去年九月被拐懸賞找尋無着近據顧張氏來稱見在虹口某姓家索洋數十元始肯領往嗣因無洋竟被售于粤人帶赴廣東故投公廨控告現蒙解案求追顧張氏王金姐供各不認大令判張氏鞭背一百下金姐有病從寛均交官媒押候再究○警察巡士劉天慶私帶號衣等物逃逸由局禀請汪大令飭提荐保鞠三鄧黑裕訊究鞠供劉由鄧黑裕作保大令判鄧賠號衣洋四元押候繳釋○黄周氏控劉錦文夫婦拐孩由法公堂解縣訊究周氏供婦人之子於去年十一月被拐有夏羅松述及係劉錦文夫婦拐匿爲此投控法界公堂移解案下質之夏供係據車夫阿狗所言提詰劉與其妻陳氏堅供並未拐孩實遭誣指且有二房 
 
 

Page 11

 
 
東范姓寡婦亦因此事押捕房二十餘天　鑒大令斥周氏妄控判劉夫婦交保夏押候再訊○著名惡棍蘇阿如由英廨解縣訊究大令判責五百下押攺過局六年○唐志雲控　玉麟吞貨一案前晚復審韓供唐託小的帶往美國不能出售之貨今已運回共八箱　墊付水脚等銀甚詎求追質之唐　此貨係韓央小的出面借銀所辦刻雖運回是否原貨無從知悉大令判韓先將該貨交唐察看再行訊斷（宜） 
[總工程局紀案]  
　　昨報紀新太平碼頭江北婦人阿巧即張江氏姘識潮州人陳阿榮卽鄭順昌住寳興蔴袋店内近鄭疑心該婦又與同居販鷄鴨之李昌賢有私糾人持刀尋釁由探解局訊究一案前日由孫明府提訊鄭供在洋行街順興米棧爲夥廿九年要阿巧爲妻前晚見在李昌賢房中故將箱物搬取並持刀捉姦是實婚據呈電阿巧供此係姊之婚書本有丈夫現在沙船贸易小婦人有十三歲之女近鄭意圖價賣婦人不允誣姦行兇求鑒詰之李供與鄭借屋同居餘供與婦相同明府判李還押該婦暫行發堂候查明復訊○南匯人丁祖榮乘六灶傅錫鑑航船回里失去包内衣服五件向船夥陸木生追取無着前日到申丁糾飛划營某哨弁約同埠頭周朗卿將船櫓拔起扭局禀控丁供衣服係奚姓托在上海代贖共失綢裙夾袄等五件明府以丁不應糾人拔櫓判原被均行交保候派地甲到船查明再訊○已故王寳和之姘婦王龐氏投局喊控夫堂兄王寶才寶義與寶和之子金福串奪産業將伊逐出等情由孫明府提訊金福供龐氏係父之姘婦近與龍扣仔有姦將父財物付給是伯以叔等公議逐出王實才王寶義供均相同明府判氏將王財物交還金福執氏管不准干預並約期遷出完案（尺） 
[押限交單]  
　　錢胡氏投公共公廨控金錫寳盜押方單前晚奉襄讞孫明府提訊氏供父遺方單被親戚金錫寶騙去盜押向追避匿情急控究訊之金供該單刻已押出求俟措資取贖明府判押限七天將單繳案復訊再斷（力） 
[覆訊定購苧蔴案]  
　　德商福來德洋人控華商大昌號主時漢章逾期不交定購苧蔴以致折耗銀兩一案前日德繙譯官師謀君蒞廨與關司馬覆訊福來德洋人稱向時定購苧蔴五百擔當付定銀五百两言明五禮拜出貨詎至本年二月底始交二百零五担此後並無貨交該貨乃外洋定購故向别家買來另行補足現在結帳共虧耗銀一百十餘兩請追質之時供該洋人所定之貨二月底交貨以後該行不允先付銀兩因是未交求鑒該洋人復稱合同上並無先交銀兩字樣且與市上通例不符中西官會商之下判時償還虧折銀一百兩分两月繳清完案（力） 
[英美公廨早堂案]  
日前陳小根之馬車在北海路　斃福昌典學徒鈕榮寶報由上海縣蒞騐經陳托人向屍伯鈕本仁理勸願給棺殮費洋二百元在案昨日捕房將陳小根送廨請示鈕本仁投請銷案襄讞孫明府問該學徒之母何在咎在蘇州明府商之美白副領事判令赶緊來申一面函致上海縣能否將案註銷再核陳小根仍交捕房管押○老巡捕房包探姜長明在南京路拿獲私鑄銅元之方瑞榮裘九林並搜出鑄造未成之銅元三千餘枚解廨訊辦奉判管押補提人証澈究在案昨日捕房將方裘解請復訊探禀續獲已鑄成之銅元若干枚又拚股合同據一紙呈案中西官判方押二月裘押一月並着嚴緝各羽黨究辦○瘋子丁鳳金日前至匯公司胡閙爲管門印捕拘廨請辦判發棲流所留養後經其子禀請開釋關司馬嚴諭不得出外再滋事端在案不謂前晚丁又乘間逸至鐵馬路法國人所設之清節堂扒牆而進任意胡閙經法國貞女訴捕拘拿由捕房送案請辦法貞女遣僕婦投稱丁三次扒牆吵閙求究質之丁語無倫次明府以無理可諭隨飭仍送棲流所管押一月期滿交保○周金生失去六歲女孩訪得在美界毛滿氏家託友陳桂生俞富卿往尋該氏答稱已交巡捕帶入捕房周因托人至各捕房細查並無其事向氏盤詰氏以陳俞等拆梢爲由投報捕房拘廨請究明府判將原被一併收押查明再訊○孩子錢榮根年十四歲已有烟癖在蘇竊得李三和家品藍花縀十三丈來滬令張福根轉托金義卿顧嘉生售去四丈得洋三十二元爲包探得悉將錢等一併拘押捕房昨晨解究金顧同供洋交張手每人僅得酬資一元三角錢供縀由家中竊出被徐田湖誘同來申餘贓由徐取去明府判金顧交保開釋錢移送元和縣核辦○易有祺控隋雨田陳履昌吳竹君游明章欠銀推諉求提訊追簽傳去後昨由包探將游傳案明府判押候過堂訊奪○孫壽福控薛根記陳永乾欠銀不還請追判押候訊奪○繆森伯與魏小紅爭風口角繆之頭額被擊受傷由捕解究判各押二天○沈德林竊陳順榮對時表由探解究判押三月○壳件洋行控張仁才竊煤一墩報由水探解辦判煤給失主張押一月駁船變價充公○許福生控談清寶應有禮串竊麫粉四袋報探獲案請究判各押一月（當） 
[法租界捕房發落]  
　　嘉興人陳善和控注云堂錢云來串騙洋二百五十元奉判押追汪在押所脱逃錢云來與媒俞氏奉斷還洋一百六十元尙未措繳在案昨經陳大令復究原告托壽有林持函至案求追俞氏之父順德先繳洋八十五元餘求寛限大令判將繳洋具領餘限一月内交清並飭錢云來帮同理楚○戴忠樵控周連生竊小孩項圈奉判押查在案昨因原告不到從寛將戴斥釋○洋人控高小高租東洋車十一部少還二部並欠租洋九十九元一案昨日包探禀稱查得所少之車已經損壞欠租約計洋四十八元大令判高還押候核○積竊毛金林潛來租界由探拘究大令以其屢犯不悛判押捕房一月○過犯沈福生前日在途圖竊由探拘訊大令判押三天○殷雙喜控子坤賢違忤陳大令判押捕房一月昨經其戚榮文彬投案求保大令諭俟其父來案禀領（臨） 
[美租界捕房事]  
　　某西人乘醉至南潯路毆人由五十四號西探拘入捕房押候送該管領事署訊核○包車夫楊阿三拖車在塘山路兜攬坐客一百六十四號捕以其違章拘究奉飭押候解辦○某西人乘醉在百老匯路胡閙由印捕拘入捕房押候醒釋○流氓苗桂生身藏利刃由探宋掌桂拘獲押候查辦○塌車夫王四如推車至西華德路撞傷東洋車夫王小成足骨由捕一併拘究王願給洋養傷了事○方忠林及婦女倪阿毛等在西華德路吵閙由捕拘獲捕頭以事涉婦女一并斥釋（似） 
[來函]  
　　閲二十六日報登來函門中有師範學堂前監督羅叔蘊署正辨明佔據公地一書學生等功課忙碌無暇調查惟據羅監督函中有演武廳實在圍墻之外一語則該地在學堂公共操場隔壁近在咫尺可以一望而見計合高等學堂學生一百五十人師範學堂學生一百五十人游學預備科學生一百人中學堂學生八十人共四百八十人眼睛九百六十隻明明見該演武廳基址實在圍墻之内爲羅監督所佔據未知羅監督此語欲以欺何人乎上海各學會各報舘如不信請各派人來蘇查看可也請貴館將此信載入報中以告我中國之社社蘇州高等學堂師範學堂游學預備科中學堂公啓 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
