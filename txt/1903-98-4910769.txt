# 1903 - 98 - 4910769

 

Page 1

 
 
[正通志出書并發售新編九通全書目錄啓] [  圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領井然秩然現已　　 
付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攺告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其次大怫自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十下每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙實學朝野上下咸究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彙爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱様本可知全書之厓略矣外埠各坊均有出售此啓 
[敬書三月十五日上諭後]  
　　比年以來中國籌欵之苛密亦可謂至矣若田捐若房捐若膏捐若酒捐若糖捐若米捐或試辦於一隅或通行於各省總之民生日用所需之物無不迫令捐輸而印花稅一項尤經内外大臣再三詳議志在必行詢以所用非日償外欵卽日行新政夫以小民食毛踐土固有與國休戚之思果使所籌之欵一一事歸實濟民情雖甚艱窘亦何敢不踴躍輸將無如上自督撫下迄州縣其於民也類皆有越人視秦人之意凡辦一捐派委員設局所吏胥差役環而伺者數十人以故所捐欵項入於私囊者多輸於公家者少以閭閻羅雀掘鼠所得而供若輩無厭之求必至强者怒於言弱者怒於色或有桀黠不逞之輩乘間煽惑斬木揭竿起而與官吏抗此所以各處閙捐之案日見其多而所謂償外欵行新政者亦終有名無實乎今者皇太后皇上見及於此特降諭旨以印花稅事屬創行恐滋擾累著從緩辦理其餘苛細雜　卽行停止軫惜民艱可謂至矣而又恐各省之陽奉陰違也諭以如有不肖官吏藉端苛派巧立名目勒罰侵漁者一經發覺著卽請旨就地正法天威震厲不殊斧鉞之嚴凡在臣僚無不聞而悚惕議者謂國家當康雍全盛之時所以吏事肅而民生遂者良由朝廷紀網清肅無論大小臣工苟有以貪墨呈吏議者重則明正典刑輕亦流之荒裔以是身登仕版者咸惴惴焉懼嚴讉之在其後而不敢肆其侵漁乾嘉以後法令漸寛大吏競尙貪婪小臣頗工掊克上下征利相習成風幸而參劾無人則發其貪囊可以買田宅長子孫俯仰優遊藉娛晚景其或貪聲旣著白簡驟登而賄賂之術旣工彌縫之法自巧萬一聲名過劣清議難容罪亦不過褫職而止以彼囊槖旣富一旦事敗挾其多金翩然回里仍不失爲富家翁他日有機可乘又或借報効爲名再圖出山之舉錢神聲勢固何事不可爲國法旣極其寛容民膏自無妨侵削此貪吏所以日多民生所以日敝也若兹所降諭旨官箴偶玷嚴刑隨之此後雖有貪　之員明知積金旣多未必果能長享亦何必如淮陰將兵多多益善而不惜以身試法乎吾知自今以往各省官吏當可革面洗心而不復如前之肆無顧忌矣雖然竊有進焉夫豺狼當道安問狐狸古之名言也今各直省之府州縣能潔已奉公處脂膏而不潤者誠不數數遘然苟非督撫大吏貪其暮夜之金爲之隱瞞掩飾屬員亦何敢明目張膽黷貨無厭乎今各省之督撫能整躬率屬却苞苴而不受者亦誠寥寥然苟無樞府諸臣利其賂遣爲之互相廻護亦何敢賣官鬻爵不惜人言乎然則今日而欲整吏治必須疆吏樞臣勵其廉節去其貪私百爾臣僚始有懦立頑廉之望否則諭旨雖極嚴厲而官相護之習依然改革無期則亦何益之有哉吾願袞袞諸公深自惕厲而勿使僕之多言而中也 
[本接奉電音]  
　　昨日午前京師飛電傳來上諭四道敬謹譯登○三月十六日行在内閣抄奉上諭朕欽奉慈禧端佑康頣昭豫莊誠壽恭欽獻崇熙皇太后懿旨慶親王奕劻著授爲軍機大臣欽此同日奉上諭朕欽奉慈社端佑康頣昭豫莊誠壽恭欽獻崇熙皇太后懿旨已故大學士榮祿翊贊綸扉適値時事艱難之日盡心經畫獻納周詳有爲中外所不及知者朝廷倚畀甚殷相須綦切本年正月間因病給假迭經降旨慰問方冀調理就痊長資輔弼乃以醫藥罔效遽致不起披鑒遺章拳拳於國計民生用人行政返念前勞曷勝愴慟昨已加恩賜卹賜奠派員奠醊予謐文忠追贈太傅晉封一等男爵入祀賢民祠賞銀治喪著加恩於靈柩發引前一日賜祭一壇生平事蹟宣付國史館立傳任内一切處分悉予開復伊嗣子員外郎良揆著加恩以四五品京堂候補用示篤念盡臣有加無已之至意欽此同日軍機大臣面奉諭旨十八日由保定起鑾駐蹕新宫留京王大臣著卽恭繳符在馬家堡接駕十九日各衙門堂官赴新宫呈遞照常値日欽此同日軍機處外務部奉電旨慶親王奕匡已有旨授爲軍機大臣著改派醇親王載灃留京辦事欽此 
[電傳行在宫門抄]  
　　昨日午前京師友人專電告知本館云本月十六日皇上在行宫召見軍機大臣及李經羲 
[俄開運河]  
　　俄國某日報云俄人近擬在波羅的海及黑海之間開一運河俾極大兵船得以從此出入刻下已擇定地叚行將萬鍤齊施矣 
[法駐海軍]  
　　法國某日報云我法藩部大臣近擬在屬地南方西貢之耶痕托及席磨司峽迤北苦路培海口 
 
 

Page 2

 
 
與中國之廣州灣經營海軍駐紥之所三處刻下計議已定大約經費尙不十分爲難也 
[中日訂約]  
　　日本某日報云日本議約大臣日置君與中國某某二星使訂立通商條約東歴四月六日已將末一次議定者屬稿大約不久可望畫諾施行矣 
[派觀日會]  
　　日本某日報云中國北洋大臣聞日本開設博覽會特派洋務局會辦錢君農務局總辦黄君銀圓局總辦周君官報局總辦張君以及天津府知府凌太守航海而往縱觀會中一切情形併攷求工商事業錢君携帶令子一人周君督率銀圓局匠目三人張君則雇有舌人以通言語所需經費由北洋支應局支出銀五百兩每人另給整裝銀二百兩並聞有農務學堂及工藝學校諸生挈之東行刻已行抵大阪矣 
[籌復日營]  
　　日本某日報云日兵之戍守中國京師者所築營壘費至日銀三萬圓今歲新春付之一炬兹者陸軍省建議興復并添用石料爲基是以其價較前酌加一萬圓合計四萬圓豫定分二年支出先由明治三十五年臨時費中補支一萬二千圓尙餘二萬八千圓歸入明治三十六年軍費 
[日人作僞]  
　　日本某日報云東歴四月四日大阪警察北署破獲僞鑄高麗白銅貨幣之案先是南區空堀通三丁目人靑木房太郎屢出入於北區天滿橋筋一丁目行蹤詭秘警察署刑事官心焉疑之時時注目旋訪知與北區與力町二丁目人横山鍵太郎岡山縣赤坂郡竹梅村入藤原義孝同地樋上町人前田虎吉共謀在天滿橋筋三丁目人後岡義孝家牀下穴地安爐僞鑄朝鮮白銅貨幣遂於三日之夜前往掩捕將靑木及甲乙丙三名拘獲并搜出已鑄成之白銅貨幣十餘萬枚靑木自認爲首起意并稱西區蕯摩町願教寺前小林彥三郎僞爲貿易中人在已屋及北區野田町骨董商白井房吉家私製此項白銅貨蹩翌日正午裁判所檢事官某君至警察北署曾同警部刑事等官至小林家搜獲鑄幣機器曁所鑄白銅貨幣小林見之驚駭欲絶旋用鐵鍬掘去牀下之板則其下有一大穴作四方式高五六尺穴中亦藏有機器乃將小林及機器一併帶去當靑木就縛之時嘆曰我家丁此厄運從此恐無噍類矣嘻其亦知悔之已晚乎 
[廉州軍務]  
　　粤省友人來函云廉州爲甌脫之區左欽右雷背山面海目下粤西患盜欽防戒嚴土著匪人因亦蠢蠢欲動月初某日文武各官在新大坪港口捕獲匪人陳紹華龍大志二名起出被擄幼孩莫金安旋又在西塲洋面擒獲洋匪石永璧木觀生高雲卓曾秉龍陳玉方五名擊斃羽黨六名欽州沙角洋面亦追獲匪船二艘起出被擄船户劉欽廉余福永等二十一人擊斃匪類三十餘名 
[欽州軍務]  
　　欽州用兵迭紀前報兹閱廣州安雅書局世說編云上月下旬某日羣匪闌入那曉等村劫卓勇右營管帶董君聞報立卽督隊馳往遇諸王榜嶺下鏖戰良久擊斃騎馬匪首一名匪黨數名餘匪敗退上山至晚收隊時又奪獲馬一匹及竹筒洋油火把火藥包甚多翌日匪黨復攻那美等村迨董君出隊截擊匪黨已焚去村中某姓房屋官軍見之奮勇追上格斃悍匪十餘名傷者不少餕匪隨登山據險官軍不能窮追至二十五日羣匪分股踞住下那拚龍頭石華村此處與那狼甚近那狼團紳谬某麾令團丁截擊被菲拒斃數名團董李子亨陣亡匪亦傷亡不少左營都司楊都戎聞信往援匪乃退去現在安勇已到防卓勇亦逼近大平山營掃穴犁巢指顧閒事矣 
[粤西軍務]  
　　廣州安雅書局世說編云廣西游匪爲患四處蔓延官軍剿撫兼施尙未竣事日前右江鎮總兵黄鎭軍督師會剿大獲全勝拘獲匪目李三黄三大王陵安榮梁亞春鄭二沈亞良唐五奪獲洋槍三百枝僞印僞關防各一顆旋又斃匪五百餘名滇楚兩軍共陣亡哨弁十餘員勇丁二百餘名 
[粤西振務]  
　　聞之廣州友人云上月二十六日廣西巡撫王芍棠大中丞電致粤垣大旨謂西省兵災侵迫答屬田禾多耕種飢民流離餘徙餓斃者日數十人賣兒鬻女慘不忍言去歲籌欵購米平糶然災區太廣振糶難周現距　造登塲尙有數月若不設法拯救恐斯民靡有子遺目下柳潯各屬流亡載道潯州法英兩教堂業先放粥一月春駐軍此間亟思振濟而庫儲如洗又値用兵之際需餉不資現亦率同潯郡官紳勉籌欵項委員分途購米放振而飢民衆多未能博濟素稔東省各善堂樂利爲懷歴年善舉悉數難終西省從前偶遇偏災貴善堂源源運米接濟義漿仁粟厚德羣沾矧此時師旅飢饉相迫而來困苦情形較往年更爲凄慘仁人君子當悼痛焉務請磺籌振欵採購米石大批解濟陸續運潯轉解柳邕各屬起遺黎於垂死之中登兆民於仁壽之域春當率百萬靈生望風申謝並當據實陳奏懇恩賜給各善堂匾額以昭盛德更望轉懇香港東華醫院並各善堂一同援救現値餓莩載途朝不保暮米石早到一日卽可多沾數千人之命云云督撫憲接電後立飭兩司傳諭廣仁廣濟崇正述善明善各堂董赶緊設法觀籌尅日購米運赴西省並以上年官商籌欵購米平糶現尙存米若干能否先籌大批解西隨後買補務卽妥籌並由善堂致函香港東華醫院勸辦 
[籌捐備盜]  
　　廣州訪事友人云日前粤商蘇子黎具禀省垣善後局請承辦廣東全省船捐每年繳洋銀十二萬元局憲正在核辦間又的商人某姓者願第一年繳洋銀三十萬元第一年三十五萬元由是每年遞加五萬元迨第七年起每年繳六十萬元至三十五年期滿一面設緝捕扒船數十艘輪船數艘輪流巡緝以清盜源凡往來各處之民船每年分兩期收捐每期約收洋銀三十元左右刻尚未知局憲能批准施行否也 
[辟以止辟]  
　　廣州某日報云臘尾年頭省申邏獲三點會逆黨迭經嚴訊擇情罪較重者收禁獄中迨上月三十日南海縣某大令奉大憲批飭將逆首梁慕信蘇居葉羅幅卽葉昌陳學林何萌劉玉坡六名押赴市曹處斬梟首懸竿示衆旋又誅戮盜犯李亞騰黎亞應孔亞品孔亞勤孔亞鴻六名同日番禺縣某大令飭役在獄提出奉大憲批飭正法之盜犯陳世妹一名照章處决 
[皖撫省親]  
　　安慶采訪友人云正任安徽巡撫調任浙江巡撫聶仲芳大中丞近得珂鄉來信悉太夫人偶沾淸恙因亟飛電奏請賞假以便遄回省視奉旨兪允本月十四日將關防文卷交藩司聯墨樵方伯護理隨乘吉安差輪船星夜馳返衡陽闔城文武印委各員咸赴江干叩送 
[札禁學報]  
　　月前張香濤宫保未解兩江篆務時曾札行所屬地方官禁售各項逆書逆報兹閱漢口日報知兼署湖廣總督　午帥亦有札禁學生界報章之事可見矜奇弔詭實爲法所不容我人搦管爲文自不得不愼之女愼也其札文曰頭品頂戴兵部尙書兼署湖廣總督部堂湖北巡撫部院端爲札飭傳知事查湖北游學東洋學生上年冬間在日本東京開設報章名曰學生界各處分售以湖北爲總發行所察閱報 
 
 

Page 3

 
 
紙其中論議雖意在開通民　而乘謬偏宕之語亦往往雜厠其間卽令毫無流弊亦非學生應盡之義當經本兼部堂會同本任部堂張傳電蔡公使並監督設法禁阻並　經剴功勸諭停辦在案兹查此項報章業已出售誠恐無識之徒染其說殊於學術人心有害湖北現在廣設學堂收召有志之士優予餼廪俾侍盡心學問講求實業冀收明達樸忠之士爲國家効用此等報章自無慮其蠱感觀聽第恐年少學生血氣未定或偶喜新奇致分向學之　或多閱報紙有妨學堂功課查東西各國學堂章程入學期内有一定程限令其專習不得旁鶩他書卽如抄印書籍非各生應學者除奉學部明文准置外不得入堂是置備書籍必俟學部許可方令入堂又况不根之游談漫浪之雜說可令其隨意汎覽乎爲此特申約束以杜歧趨學堂中如有購閱學生界及代爲寄售傳播者學生卽時驅逐出堂並加以懲治堂中委員不先事禁阻亦一律託過撤差並望監督分教諸公認眞品誡務令遵依仰學務處卽刻傳知各學堂切切毋違本兼部堂期望諸生者甚殷故禁止有妨學業者不得不切諸生其善體此意勉爲良塡勿疏忽致爲學堂所棄是爲至要特札 
[順省官塲紀事]  
　　重慶訪事人云右營都司廖都戎錦華前由四川總督岑雲卿制軍札飭升署中營遊擊嗣以任内一切尙未理清檄委重慶鎭總兵部鎮軍開元前往查辦所有遊擊篆務另委白遊戎接署○正任重慶府知府現署虁州府知府鄂太守芒兼辦虁關稅務收數短絀且有留難估名之弊川督岑制軍特派川東道賀觀察巴縣霍大令前往查察 
[柳浪聞鶯]  
　　杭州訪事人云本月初五日之夜大風怒號飛砂走石次日探悉江干一帶貧民所蓋草棚大半被風捲去江中船隻亦多有斷練走錨名飛廉氏之威洵可畏哉○本年二月春雨連綿各處鄉民之赴天竺進香者無不帶水拖泥異常狼狽直至近日天始放晴趁香市者始生涯漸有轉機無不眉梢喜溢○自二迄今晴少雨多麥苗大地霉爛至本月初三日晴光始放是日適逢上已杭諺有上已晴蠶桑好收成上已落麥由不成熟之說是以居民咸喜形于色○浙省大吏開辦學堂前因籌欵維艱無從推廣兹有某孝廉者投撫轅上條陳請飭各地方官將通省大小庵廟寺院一律發封田產香資改充經費未知護撫誠果泉中丞能准如所請否○調署錢唐縣知縣鄭瀚生大令於本月初一日接印視事初三日傳集各圖地保點名諭令嚴查流娼賭博如有徇情容留及得賄隱若者一經訪聞從重究辦並示禁婦女至茶館品茗亦整頓風俗之一端也 
[豫章客述]  
　　南昌訪事人云江省各書院已次第改爲學堂惟留豫章書院爲諸生月課之所上月護撫柯遜菴中丞照章甄别題爲送往迎來三句義管仲治齊霸近於王諸葛治蜀王近於霸論應考者多至二千數百餘人可謂盛矣○長甯縣僻在贛州之南距省一千四百里地瘠民悍官塲視爲畏途邑宰鄭大令德凝於去夏蒞任後時値久旱苗枯卽示令大興農田水利未幾甘霖渥沛望慰三農又以其地毗連閩粤匪徒出沒無常禀請上游撥兵往駐並舉辦團練保甲以遏匪蹝 
[示禁造謠]  
　　日前蘇松太兵備道袁海觀觀察風聞本埠近有匪痞妄造謠言謂邇來洋人有拐匿小孩之事居民互相傳說杯弓蛇影莫釋疑團因於昨日出示曉諭略謂洋人斷無此等情事居民切勿誤聽匪徒造謠以訛傳訛此後設或偶有失孩之家應卽赴縣禀報請飭差捕查緝等因一面札行上海縣密拿造謠匪徒從嚴訊究 
[關提首犯]  
　　本月初六日浦東張家樓教堂被莠民擊毁門窓一案已由上海縣主汪瑤庭大令將尤炳昌諸增桂秦銀狗三犯拘獲分别枷責在案兹復查得爲首肇事之周象卿胡榮芳家居南匯縣境因於昨日備文派差前往關提以便歸案訊辦 
[推廣工程]  
　　去年本邑南市馬路工程局總辦翁子文太守將裹街馬路仿照外馬路章程逐漸推廣迄今年餘商民稱便邇者太守又擬在裹馬路以内各街次第裝設電燈派捕巡察前日已飭弓手丈量矣 
[名儒購學]  
　　上禮拜四美國名士李佳白先生在六馬路格致書院講論印度與堪拿大政治一面切定英國一面切定印度高人議論非庸儒所能問津本月十九日先生又與諸君子討論中論中國與印度政治異同留心時務者动𥞊馬膏車共聆塵教乎� 
[上海縣署瑣案]  
　　法界公廨讞員孫建臣大令移送徐永淸潘朱氏控王張氏包王氏蔣阿大曹老台蔡林奎拐賣小孩一案至縣前晚縣主汪瑤庭大令升堂研鞫潘朱氏供小婦人生有兩女次名阿二年僅四齡去年十二月初六日忽然失去同時鄰人蔡林奎避匿不見疑其誘去報經捕頭遣包探拘獲解送公堂訊明伊串同王張氏等人將孩賣與粤人某甲領回廣東蒙孫大老爺飭管押著交未幾卽朦病保出今已移送案下務乞究追蔡供小的係海門廳人向當東洋車夫與潘朱氏鄰居伊家小孩實非小的所拐大令喝令掌頰二十下笞臀一百板蔡復供實因包探與王張氏有嫌適潘朱氏失孩後報請查緝遂將小的拘去私刑吊打勒令誣扳王張氏供某包探取媳時由小婦人與曹老台爲媒議定財禮洋銀八十元祗付七十五元小婦人無奈墊付五元後向索還以致挾恨串誣其實潘朱氏失孩之事小婦人並不與聞叩求明察曹供潘朱氏失孩後包探將小的及蔡拘解捕房因與王張氏有仇勒令誣供小的受伊之愚在公堂混說尙求寛宥包王氏供小婦人爲人浣衣以資餬口向與蔣阿大有隙潘朱氏失孩之後包探將蔣拘至捕房救供誣指小婦人實遭寃枉求賜鑒原蔣供小的與包王氏確有微嫌因被包探私刑吊打以致誣陷包王氏大令飭將蔣掌頰二十下叱令潘朱氏退去餘人槪行交保出外聽候查明再核○黄了頭控黄山氏串同伊兄山維生盜賣公產大令升堂研訊黄山氏供翁姑丈夫均已逝世祖遺宅基九分墳地二畝二分夫兄黄丫頭向之爭奪由姑控奉黄前憲斷令將田單各半均分前年姑將所得一半永遠租與洋商得洋銀三千元料理債務旋又將房屋一半抵與鍾姓得洋銀一千五百元黄丫頭供祖遺墳墳二畝二分房屋十四間計地九分當光緖二十四年控奉黄前憲斷令各半均分因恐黄山氏盜賣將田單存案不料黄山氏抗諭朦禀將單領出隨將墳地賣去大半小的應得之產亦被盜賣數分洋商得業後卽起造房屋就祖墳中間築以竹笆以致至今不能祭掃今黄山氏又串同伊兄山維生欲將住宅出賣碍及小的爲此控求究斷大令諭令黄山氏不准再將宅基出賣如果欲賣須并與黄丫頭管業至黄了頭所供應得一半之地已被盜賣數分聽候飭亭耆丈量禀復○月前忽有梟匪羣聚北新涇開塲誘賭差役驅逐不散大令遂會營親往拘拿至則諸梟先已聞風四散僅獲徐雲全一名訊責收押在案前晚提案發落徐供小的係本地人實係賣水果度日不敢與有梟匪爲伍叩乞施恩大令飭交的實人保釋如後再犯定予重懲 
[上海巡局紀事]  
　　本邑南市二十三七鋪巡防局員徐錫臣二尹訪悉境内時有流氓向鄉愚敲詐因飭地甲勇丁四出要拿前日解到蔡阿二一名研訊之下判責一百板押候覔人保釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浦東總巡局紀事]  
　　船户龔如福投浦東保甲總巡局訴稱流氓唐愛新張福新王順卿無端向小的訛詐洋銀八元求提訊究總巡謝岳忪明府研　之下斷令各枷一禮拜期滿之後各責一百板然後交人保釋○前日浦東保甲總巡謝岳松明府率同差保巡至陸家嘴見拐匪某領一小孩在彼雇舟因卽飭勇拘拿甲見勢不佳乘機逃去遂將小孩帶回旣而其母某氏聞知投案請領明府准之 
[馬路工程局瑣案]  
　　寗波人周長生之妻某氏前將所蓄洋銀十八元浼何才香之妹出面借與其夫前日何向索子金周不肯付給口角之下互扭至捕房聲訴捕頭轉解馬路工程局總辦翁子文太守倩襄讞委員黄衡堂二尹研訊諭候查明定奪○曹梅鶴扭伊夥王錦州至捕房捕頭轉解馬路工程局黄二尹向之研說曹供小的年二十有四在新北門外開設彩票店日前因事回家囑王經理不料王私將彩票席捲潛逃迨小的返滬得知四出偵尋適在中途遇見是以扭案求追王供小的年二十有二前由浦秀卿薦至曹處執業所取彩票約値洋銀一百三十元陸續賒出一時無力墊付尙乞施恩二尹令覓人具保出外赶緊理處 
[英美租界公堂瑣案]  
　　包探倪順泉解孫和尙沈阿榮任周氏吳王氏到案禀稱孫與蕩婦季紀氏私旘未幾將季紀氏所生小孩名玉華者浼吳王氏說合向任周氏售得洋銀四十元季紀氏惡之報由小的恊同包探朱桂生至任周氏處搜查見有兩孩一名根福一名阿保詰知均被孫沈拐來倩伊販賣是以一併送請訊懲根福供年六歲父親住六馬路不知姓氏惟聞帝人呼爲烟鬼而已阿保年約三四歲未能取供讞員張柄樞司馬商之美總領事署繙譯官白保羅君判將孫沈各責五百板枷號一月期滿收禁西獄名一年然後遞解回籍任周氏吳王氏各鞭背三百下荷校一月期滿之後分别遞解回籍根福阿保兩孩暫交官媒撫養候失孩之家來案具領○包探顧福其解徐根泉到案禀稱此人行竊安如益號内燒酒八十四壜報由小的在黄忠林處搜出四十壜餘無著落今特送請訊追司馬飭將徐暫行管押追賠洋銀二百三十元俟照繳後再押三個月如違發押捕房一年黄追賠洋銀一百零八元再罰四十元○包探張寳成解沈祖新到案禀稱此人至凌連泉所開綢縀莊騙取縐紗一疋報由小的緝獲人贓送案請辦司馬判責三百板荷較兩禮拜贓給凌具領○包探竇如海解陳有林到案禀稱此人竊取順昌號内衣物報由小的拘獲送請訊懲司馬判責五百板遞解回籍○包探顧阿六解陳金生趙免生楊雲聽到案禀稱伊等三人在某處因賭口角某號巡待捕向之喝阻反被兇毆報由小的拘獲送請究懲司馬判各責五百板枷號一月○包探陳金標解紀韓氏陳太寶杭銀富到案禀稱紀韓氏前將女許字楊慶慶之子爲室過門童養不久卽倩杭誘出寄匿陳家報由淖的拿獲一干人送請訊究司馬判責紀韓氏手心二百下陳杭各笞臀五百板然後交人保釋女給楊領去○包探倪順泉解徐阿和到案禀稱此人專在北河南路天后宫前誘人賭博近有王清山者賭負無以償致被徐强褫某衣報由小拘獲送請究懲司馬判責五百板枷號三月　　　 
[法祖界公堂瑣案]  
　　前者太古仁洋棧失去沈鳳石江阿順所寄洋縐紗十疋報經包探查係侯阿四楊四二小工所竊售與吳淞口正成洋貨店因往吊出連收贓之店主李永全帶回捕房昨日解案請訊沈江訴稱此贜被李收買往吊時初尙不肯交出嗣經相識之林某代爲介紹償以洋銀十四元始交出若干尙少五疋求恩究追侯楊同供此項洋縐紗由工頭金德生交小的等變價並非小的等所竊讞員孫建臣大令商諸法總領事署費繙譯官押候提全案中人復訊核辦○某西人控工頭竺龍吟曳住馬車抛擲磚石等情昨日大令提竺研訊竺供小的並非工頭此事實因索取工資而起當時小的確不在塲叩求寛宥大令著卽開釋俟拘獲工頭然後訊辦○孫海松訴稱前日小的雇車運鹽至某處售去隨被嚴記生冐收洋銀十五元爲此扭案請追嚴供小的所得洋銀早已花銷無從繳出大令判責五百板○朱柯氏訴稱小的婦人家住瑞福里生有一孩年甫五齡前日偶至弄口購番磬被小岅江正寳誘匿向之查問江兄杏生冐充包探將兒子强曳以去藉端圖詐爲此報捕拘案請懲大令判責杏生三百板正寶釋出帮同朱柯氏孩尋緝○瞽者石福林摸索至案訴稱前日小的在老北門外勝春茶園啜茗被小竊張阿生張阿桂竊去洋銀五元報捕查獲押至王阿金所開小烟館内搜出原贓二元三角請准給領大令判將二張各枷一個月責五百板王罰洋銀十元○烟鴇陳愛卿訴稱本月十四日小婦人家烟妓桂仙逃逸無蹤今始查知被王三林誘匿向之理論王反嗾令所私蕩婦李張氏卽金珠索詐洋銀一百元事經毛金壽目擊今已報由捕頭將王及李張氏一併拘案請卽究追王供此事小的並未與聞李張氏供桂仙逃逸後陳鴇曾浼小婦人訪尋並無索詐之事大令著將王及李張氏暫行管押候陳鴇邀同証人來案以便復訊核奪○車夫趙開三訴稱前日有客雇乘小的之車赴某處遺有洋傘一頂小的守候至三點鐘之久擬投捕房報知被英界某包探夥役席洪興所悉欲將小的曳至英界訛詐因喚令巡捕拘案并將情節據實禀明大令判責席四百板贜存候失主具領○鄉人孫桂堂摧折新拓租界中所栽之樹經巡街捕拿獲解案大令判枷號半月責三百板 
[美租界捕房紀事]  
　　昨日二百九十五號巡街捕行經百老匯路某弄口見有無名男屍一具衣衫藍縷狀類乞兒因卽投報捕房捕頭令地保轉報某善堂備棺收殮○昨日午前無賴王阿楚趙阿林在西華德路某姓屋内因賭起釁互相兇毆適爲二百九十六號巡待捕所見一并帶入捕房捕頭詰知若輩均非善類令各押乞丐牢一日以儆○昨晨梁上君子沈阿硅潛入寄居北山西路之甬人某姓家竊取衣服若干件携之而出適爲某號華捕所見連贜帶入捕房捕頭令押候轉解公堂禀請讞員張柄樞司馬訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
