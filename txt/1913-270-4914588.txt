# 1913 - 270 - 4914588

 

Page 1

 
 
   
 
 

Page 2

 
 
時評 
[名士内閣（冷）]  
我非訾議今日之第一流内閣也所謂今日之第一流内閣誠爲今日之第一流人才然以此第一流人才解剖之實今日中國第一流之名士也 
熊希齡名士也能文章富學識張謇名士也亦能文章務實行梁啓超名士也亦能文章多學說汪大爕名士也亦能文章有閱歷其餘若孫寶琦周自齊朱啓鈐等雖不以文章鳴於時然亦能身通外籍了解世界之大勢與熊張梁汪等臭味相合故今日之新閣而不再更動可謂舉中國之名士而網羅之 
雖然竊有數言欲爲諸名士告者治國不如治文之易治一國不若治一業一職之易爲力也勿執一學說成一偏兒諸名士之名得永保亦中國之福也 
專電 
　　南京電李盛鐸張勳昨赴領事團會談良久始去 
南京電津浦江寗兩鐵路局及郵政局仍掛五色國旗餘未掛南京電商會通知商界於十五日一律懸挂五色國旗 
南京電外間傳言孫廷林清理江蘇銀行之說不確江蘇銀行已攺官商合辦本非都督管轄自來信用甚著亦不至無端清理實因孫赴滬籌商賑欵故有此傳現孫已由滬返寗 
　　南京電現聞政府撥洋三十萬元已派何菼來寗俾資接濟 
按昨日何菼抵寧只帶現洋十萬聞餘欵續到 
　　南京電昨日張勳出示謂近聞土匪拾穿叛軍衣服冒充兵士假搜查槍械爲名擅入民室乘　姦淫搶掠深爲痛恨業已拿辦正法嗣後軍隊人等槪不准擅入民室違者按軍法處治云云 
　　南京電張勳部下張稱大帥屬僚稱大人紅板脚靴禀安禀見者日見其多 
　　南京電昨日撫卹局會同紳商分發調查損失表以便被搶各户按表塡數呈報註册 
　　南京電都督府署現聞一律油漆紅色 
　　南京電張勳已迭電政府迅籌巨欵以維市面 
　　北京電前應民政長於卸事前電達中央瀝述張軍淫掠情形有請將程前督及德閎從重治罪等語 
　　北京電總統府昨接浙督密電陳述南京近狀略謂南京爲東南重鎭設有疏失大局堪虞請總統於南省方面處置格外愼重俾民心始終堅固黨人無可藉囗云云 
　　杭州電黨人擾浙計畫都督府接確報有已革金華知事周日宣助陳主持聞朱督已電請鄭鎭守使曁各處拿辦 
　　杭州電近來旅寗浙人紛紛函朱督述寗垣慘狀請電中央設法救民水火 
　　長崎電居正乘山城丸船今日（十五） 
抵長崎 
特約路透 
　　北京電華文各報紀載及鐵路官員報告昌黎一案之原因乃由上差之日兵向小販一名購蘋果一枚不肯付錢而起日人則謂當時車站南面適有火車一輛故北面月台日兵上差之處决不致有小販售物况日本軍紀甚嚴兵士决不敢於上差時間吃食蘋果 
　　北京電外交次長於星期六日至日使署口述中政府已承認日本之要求熊總理今日復至該使署確切承認惟日使署尙未接到中政府承認之公文 
　　北京電各使署皆稱美日政府不徇激昂之輿情而以和平熊度應付此事 
　　東京電各報皆詆責日政府要求中政府各欵過於和平現復有人運動反對外務省桂公爵已返東京病體大愈 
　　北京電張弧已任爲財政次長 
　　哈爾濱電據聖彼德堡電社聲稱查悉俄政府所致伊爾克斯克及泊里阿穆爾省總督關於中日爭端之訓示全屬子虚前充满洲陸軍大員之某氏已抵庫倫投効蒙政府願畫策拒華蒙政府疑其爲袁世凱之間諜不敢錄用 
　　哈爾濱電據新生活報載稱吉及黑龍江兩省都督將於九月底至哈爾濱 
譯電 
　　北京電外交次長曹汝霖昨日代表中政府至日本使署通告日使謂中政府已照允日本之要求按日本之要求共十三欵關於南京一案者六欵關於兗州一案者四欵關於漢口一案者三欵要言之卽爲謝罪懲兇賠欵三事日政府除要求之外尙申請二事一乃取銷張勳江蘇都督之任一乃由總統下一命令以表歉意第二事即於星期五日照行至取消張勳都督一事政府頗費躊躇幸日本並未執意要求以使中政府爲難中政府或將愼爲研究另以能合張勳特長之任授之蓋江蘇省内重要之通商口岸頗多關涉外人利益絶爲重大張勳不知時務之人殊不足言此也政府授以此任大約乃酬其勳庸據近事觀之此舉殊屬失當外人皆料中政府必有取銷該任之能力也今俟中政府正式承認口述之言則中日兩國之葛藤卽可解釋日本輿情殊爲激烈而日政府仍能和平處之中政府能見機不與有刺之物相觸二者均可慶幸昌黎一案目下正在調查之中大約不致引起其他葛藤 
　　北京電參議院議員多人提出動議請政府勿再窮究附亂之人該院已定十五日開會討論 
　　北京電據北京日報載稱選舉總統下半月内可以實行參衆兩院已有多數贊成 
　　北京電叚芝貴將得要任非直隷都督即兩湖與四川合成之軍區長 
　　北京電擁護民國政府之内蒙王公昨日開會討論防邊以拒外蒙活佛辦法 
　　柏林電德國各報以中日爭端業已了結毫無周折殊爲满意 
　　漢口電宣撫使郭君率兵一千二百名由武昌開往湖南邊界該地不日恐有戰事禮和洋行之小輪近爲湘軍强留用以在岳州長沙之間運兵數日之後卽經釋放武昌戍軍目下共有萬名内有鄂軍千名 
　　柏林電路透電所傳中政府擬聘德國軍官二百員以爲陸軍敎練員一節全屬子虚德國各報深詫路透電傳此虚聞不知有何用意 
公電 
　　參陸兩部宣布江西各黨首並孫黃岑罪狀通飭嚴拿電副總統張將軍都督民政長並轉將軍都統知事營官均鑒據江西李護軍使電稱贛事粗定元惡未誅若不臚陳罪狀布告國人恐公憤不伸外人且疑爲匣事犯查僞總司令李烈鈞本一貪殘無賴不齒鄉邦前於光復時假革命名盜竊祿位已屬非分猶復野心勃勃圖謀不軌號召匪徒及攫得江西都督則盤踞把持日謀伸張勢力凡有血氣莫不恨其專橫而怨中央之姑息養奸尤可惡者强迫許醫生之女爲妾拘斃危典商之愛子於監攫取民財達七百萬覇佔民産至二十餘起觸怒輙焚居廬拒姦立戕生命遭此慘毒以吳城德安爲最多八月二號以嚴戰皆北徂入南昌復向商號勒累比前尤甚江西同鄉聯合言代表藍煒等指爲祿山陷京惟事聲色黃巢入簒大掠貲財實非不倫之比儗僞兵站總監俞應麓與李逆同惡相濟威脅鹽商立交現欵一百九十餘萬兩復押民國銀行總理立交二十萬兩警官余瑞麟學生伍炳等於茶肆訾其汚暴尋卽槍斃嗣後凡偶語而棄巿者日必數見黃緝煕　緣李逆得充淮鹽總局局長捲逃公欵百七十餘萬兩僞敢死團團長蔡銳霆恣唯暴戾日殺不辜途人奔避未遑卽以鎗斃敎唆其妹蔡處女於同盟會引誘良家婦女與李逆恣其汚淫不甘其辱者輙多自盡賀國昌自稱省長貪鄙橫暴賄賂公行假賑災之名提榷運局存銀二十餘萬兩强佔有夫之婦待字之女竟於八月九號携重貲美妾以遁魏斯炅職司財政貪酷異常省庫則盜取一空閣閻追咎不已賣官　爵分等計値綜其所得不下六十萬金李逆免官且函請議賣會議贈銀八萬元由滬行滙交財政司有案可証周希頣身充警察總監竟在公民聯合會倡言獨立　　狂呼方聲濤李明楊縱兵刧掠大肆淫威致令十室九空老弱轉於溝壑受者痛心聞者切齒何子奇專以搜殺異已奪取厚貲爲事余使大　湯　則賢送印至湖口卽　慘殺棄尸大江林虎同一暴虐殺人放火日以爲常經過地方人民驚走劉世均陰賊險狠陽拒匪軍陰圖内應侵吞兵餉賞犒數萬元　在逼變擾亂搶掠九江見　防守甚嚴遂挾多金愛妾夜遁歐陽武首鼠兩端中　所主雖非甘心從逆實别　呌盲從僞講武堂堂長夏之麒　李逆主張謀叛時組織學生顯志隊　　死隊之變相僞電報局總理兼特别電報局長曾伯沅僞　别　報工程局長張魯璠僞守備支隊參謀長陶憲章均李逆腹心携欵逃走僞軍需長趙耳昌乘李逆去後携軍用鈔票三萬四千餘元而遁僞司令部秘書長存壽祺强迫議員表决獨立夏尙聲鄧撫輝歐陽吳安伯李念　李作舟何文斌均李逆徒黨徐蘇中黃用中張崗均會鐘豫章贛民等　館主筆　李逆言論機關通電各省宣布獨立文出自徐　張三人之手以上各匪甚於漢之赤眉銅馬明之李目成張獻忠溯其致禍原因皆由匪魁孫文黃興岑春煊等　使　愚利用兇殘遂至民不聊生半壁東南全爲牽動　逆突入蘇軍全　三十餘人後見衆怨沸騰　夜遁去孫逆外託　和内多險詐忍以中華領士賄賂他人迹其口蜜腹刀實爲民國第一蟊賊岑逆頑强　横婦孺皆知此次希冀非常甘冒不韙確爲黃逆傀儡孫逆虎倀現均逋逃海外坐擁多資酒色自迷逍遥法外尙復多方煽惑希圖再擾中華綜其罪惡滔天雖粉骨碎身不足以快人心而伸國法現被害之區前來伸訴者日數十起或室家盡燬痛風雨之飄摇或杼柚其空嗟　飱之莫繼其橫遭匪刧者妻子離散墳墓邱墟其輪姦斃命者地下含寃人間飲恨贛省如是他省可知禍患相尋伊於胡底若任元兇漏網死灰復然縣莽莽神州永無寧日除續查叛逆另密報外惟有哀懇大總統副總統分别宣布罪狀電飭各省曁通商口岸一體懸賞嚴　並照會各國公使該逆等爲内亂犯應幫同協緝庶　一併誅戮從此莊嚴璀燦之民國不至再有内訌則贛省幸甚中華民國幸甚等語該逆等凶暴貪殘至於此極應請副總統會各省都督民政長官將軍都統辦事長官飭屬一體嚴拿務獲以申法紀參謀部陸軍部文（十二號） 
　　重慶電大總統國務院參衆兩院副總統都督民政長各報館均鑒重慶六師獨立人心異常憤激淫威所至苦如之何屢乘間迫請取消只以黨徒衆多脅不肯允援兵四逼擬召集川東精銳作背城計以爲孤注一擲鼎勳等哭訴數日以渝埠爲通商巨埠華洋雜處萬不能作爲戰場如不獲請即率全城父老子弟死於軍前熊楊見勢不可爲已於眞日率徒宵遁公推陳澤霈君暫任臨時司令撫綏兵士集合商團防守街巿幾經危險窮日夜之力幸就平穩適黔軍抵渝已迎入城現象尙無他虞惟各處兵隊星散地方滋擾可慮本城銀根枯窘餉源缺乏統俟王宣撫使陵基到時再籌善後辦法此次商務受累奄奄一息何以生存伏祈大總統副總統垂念商艱力籌良策勳等痛定思痛聲淚俱嘶昨電怱略用再詳陳重慶商務總會曾鼎勳古秉鈞温仁椿趙城璧曁各法團叩元 
　　杭州都督府電申報時事新報新聞報時報神州日報大共和日報民强報鑒浙省地方寗謐人民安居近日滬上文滙報言浙人多遷往外方避難實無其事請登貴報以息謡傳浙江都督府文報處删 
要聞一 
[張勳齊佳兩電之眞相]  
　　第一電大總統鈞鑒魚電謹悉此次南城下之日各軍爭功蜂擁而進與匪軍巷戰一兩晝夜全城鼎沸彈子紛馳嗣後匪軍逃竄乘機搶掠土匪助虐益肆兇殘多有假冒官軍情事當此之時秩序已紊加以各軍號令不一非嚴刑難期整飭勳　破除情面隨派幹練弁兵巡行街巿隨地正法者二百餘名截留衣物無算然後始得漸就平復此金陵各國旅居洋人之所共見今路透電乃以藍衣兵獨占多數爲言查勳軍入城僅佔東北一隅地處荒僻民户無多其餘各處繁盛之區鈞由各軍分紮孰搶孰否不難按户而稽旦前次我軍奪取天保城各要　時匪軍屢次矯拌勳軍裝服希圖混進且藍衣之說亦難據爲確證勳亦何用其回護應請簡派公正大員來寗親赴被難之家確實調查以昭信獄而全軍　勳齊 
　　第二電大總統鈞鑒拱密參陸兩部陽電傳奉鈞令敬悉此次南京倡亂獨立城内閶閶本已重遭糜爛迨及城下之日諸軍萃集巷戰連朝土匪潰軍乘機焚掠於是秩序已紊諸統　專事殺敵兼顧難周一二不法軍人趁各軍號令尙未統一之際繼兩軍刦掠之餘見物輙取固所不免當經派員率隊巡行街巿但見有持挾衣物曁搶掠者無論軍匪槪行立地正法計共斬决二百餘名截留衣物無算均交商會分别給主認領並將約束不嚴之該官弁斥革中外商民皆所共見現仍會同諸軍竭力稽查認眞跟究務得寔犯嚴加懲辦謹此復陳伏乞垂察勳佳印 
[張勳之告示]  
　　張勳現出示云照得寗垣光復漸有秩序本都督屢派妥員在各要塞認眞梭巡惟恐有無知兵丁擾害居民總以保衛地方爲宗旨現據稽查委員報告前來謂寗垣商民多有遷徙出城當經派人探訪方知爲亂黨鼓吹以外國交涉爲藉詞聳動煽惑豈不知迭奉大總統命令優待外人愼固邦交民國成立以來屢與各國領事會議均係和平解决且有約章可守並未有芥蒂焉能遽起交涉而商民被人愚弄遂致驚惶遷徙何不詳察之甚也本都督有鑒於此合再出示明白曉諭爲此示仰闔城商民知悉不得聽信謡言紛紛移居抛家失棄流離道左自滋苦累悔恨何及况甫經克復寗城居民已破亂黨蹂躪不堪本都督正在設法撫綏辦理善後并調查所失物件交存商會以便失主呈領如驚慌無措難免匪徙從中擾害並將搶掠之物趁勢出城更致無可搜查爲害實非淺鮮務要各安生業毋驚毋恐現已派人四門嚴守無論軍民人等槪不准遷移惑衆如　　辦不貸切切凛遵張勳昨日出示遍貼南京城中其措詞謂本都督賦性戇直自信無他前年駐師江寗與該處紳民相處日久情誼甚洽今聞叛軍造亂本都營念我江甯父老子弟重罹水火奉命南征苦戰旬餘堅城始下當其攻城之日誥誡軍士已不啻三分五申乃城復之後卒以軍隊旁午秩序紊亂　市居民慘遭搶掠比者閣井蕭條人民憔悴本都督自漸涼德不能弭　於臨時昕夕旁皇拊心扼腕迭經電請大總統軫念遺黎速籌巨欵以　市面而拯流離藉贖奉職無狀之愆而爲亡羊補牢之計本省紳耆及滬十諸公憫此奇災　深以己飢已溺爲　亟籌羲賑本都督忝駐此邦責任更無旁貸現在一面嚴切約束兵士一面設法撫卹吾民尙期共諒此心毋相疑慮庶幾挽回刦運同獲寧居此邦人士幸其圖之 
 
 
 

Page 3

 
 
[蔣翌武槍斃紀聞]  
　　蔣翌武爲前年武昌起義之首功乃近日屢在武漢謀倡二次革命此次湖南獨立係彼主動自稱鄂豫招撫使前經總統通令各省嚴緝故蔣於湘省取消獨立後不敢由長江下竄取道廣西竄往港澳逃赴南洋詎行至全州被桂軍拿獲解省正法本月六日黎公接總統電告以蔣翌武在南寧就獲已飭陸都督執法槍斃以昭炯戒等因黎公以蔣爲起義有數人物今已處死應詳爲宣布罪狀以儆暴民昨特出示略謂蔣習武前年在鄂起義不無微勞乃去夏以來鄂中謀亂屬涉主動　督曲予矜全槪未追究惟蔣陰賊成性好亂不已本年竟僭稱豫鄂招撫使私刋關防僞貼印示暗連匪類密設機關鄂省無知之徒被煽尤夥受毒尤深近復回湘力謀暴動聞長江下游亂黨次第芟夷懼而南竄爲駐全桂軍中途緝獲明正典刑可見天理國法昭然不誣所有前被誘惑徒衆自應革面洗心勉爲良善本都督力維大局志保公安固不敢　博寬大之名何嘗不予人以自新之路爲此佈告軍民人等須知國體雖更天鑒不爽除暴安良終有明訓去順效逆難免終凶云云 
[湘議員反對譚督之結果]  
湘議會因奉令解散曾派人赴鄂與黎督磋商一切已誌報端茲更將詳情探錄如下湘省當議宣布獨立時省議　除二三暴烈分子極力鼓吹外其餘多有不贊成者不過迫於黨人之威力莫敢誰何又因議長黃右昌甚爲懦弱不能禁少　暴烈派之所爲而暴烈派遂得爲所欲爲矣譚督素以圓通爲主義此次宣布獨立譚並未力阻省會故日省會解散之命令下一般素日不以譚督爲然者遂欲推翻譚督並擬一電稿於某日邀集各議員開茶話會俟經大衆通過卽行拍發電文内容係歷舉譚種種諉過於議會之處措詞甚爲卑劣議員周廷幹極力反對謂湘省獨立譚督固甚爲圓滑惟試問推翻譚督繼任者果能必其高於譚督否省議會果能保存否能保地方不發現亂事否此事廷幹决不贊成寧可犧牲性命斷不肯作此摇尾乞憐之狀以向人云云其時有拍掌贊成者有大聲駁斥者紛紛擾擾以致不能發言因過於擾亂遂由議長宣告散會無結果而散越日再開茶話會研究此項問題卒以反對者過多推翻譚督之電文遂不果發而公推代表赴鄂之議决卽於是日推定代表八人乘輪出發矣 
[皖省政界消息]  
　　李國筠責任非輕倪都督自　皖以來即抱定減政主義故將財政内務兩可均委李國筠一人并兼護國稅廳籌備處長其敎育實業兩司卽附屬内務司之内以節經費茲悉李已於今晨（十三日）接篆視事業將行政公署紐織成立以備合署辦公所有總務處四科暫從緩設先就財政設立三科（一）總務科（二）收入科（三）支出科其内務司亦設三科（一）内務科（二）敎育科（三）實業科各科委長一員其次科員每司用十數人雇員四五十人均令於十三日一律入署開始辦公至國稅廳　備處長旣以財政司兼護則此項街門亦暫不設理所有該廳日行公務卽就司署各科長科員代爲副署國稅廳之名義而已似此辦理則皖省之財政每年亦可撙　不少云 
　　黨人重來窺探前次皖省獨立時有前工黨會長洪孟揆與外交局長畢耀章敎育司江暐等密電柏文蔚二次返皖圖謀再　并聯名致電袁總統令其退位後經胡師長柴團長等率隊將柏擊走而洪畢諸黨人亦隨之遁逃自聞倪督蒞任後卽注重搜拿黨人故洪畢等至今不敢出頭昨閱洪孟揆與畢之胞弟耀華潛行回皖寓四牌樓某京貨店後面頗爲秘密聞係暗探皖省軍隊情形報告柏黨不料刻已爲當道偵知立派偵探嚴拿矣　 
[八釐公債票停搭消息]  
政府以財政困難中央各公署俸給頗虞不足曾由財政次長梁士詒提議搭放八釐公債票並由國務會議通過故上月底發給公費及各機關公費有已搭放債票者有但扣除應搭放並未放票者倉猝補苴未能確定辦法最近則已有停放消息因其事與財政前途頗有關係記其近情如下 
　　外間之反對自搭放公債票消息傳後外間卽大起反對其所持理由種種不一大致則歸於擾亂財政違背原理且即使搭放月省不過十餘萬又旣不足以濟財政之窮而其流弊滋甚所得不償所失云 
外人之觀念中央官俸比較的已稱微薄以故當未搭債票以前各署行政官已竊竊擬售賣方法　謂可售之日人者有謂宜售之西人者實則外人之對八釐公債票信用欺甚爲薄弱蓋此項公債票在南京政府時經發放一次人民殊不樂用其影響所及雖現由北京政府發行外人信用仍不少加聞近時六釐公債票外人購價每百元給八十元八釐公債票第百元僅給六十元耳 
　　搭放情形八釐公債票搭放方法各署紛紜不一有僅給收據而不給債票者有直給債票者其不給債票者意在防止此次債票之轉售以免流入外人之手用意甚佳無如仍有以收據轉售者此又禁之無法矣債票係長方形印在孫文黎副總統印章係南京政府所製者此次政府係仍　舊云 
　　總統意見减發官俸搭放債票梁財政次長曾以訪之總統總統首肯惟不知成搭放者係何項債票此次搭放八釐公債票係自總統府秘書廳始秘書有持以　總統者總統殊驚詫謂搭放債票事余知之搭放八釐公債票實非余之初意繼見票面印有前孫總統字樣殊不合近時之用因决令將已搭放八釐公債票全體收回卽自總統府各機關起云 
　　停搭辦法停搭八釐公債票實行扣俸日前已由參議院議員張烈君提議大約不日卽可通過施行昨政府决議如張提議案通過卽照張議案辦法實行如未通過另擬辦法　交國務會議議决遵行云 
[中央組織全國軍事會議近狀]  
　　政府召開全國軍事會議已致電各省飭即派員來京會議茲得關於此事之消息如下 
（一）各省人員來京之調查參謀陸軍兩部電催各省迅速派軍事人員來京列席軍會議聞現在各省已有到者係山東直隸奉天河南山西五省人員其餘如吉林陜甘等省所派人員亦已起程其路途較遠者均尙未前聞部中已分别電催迅速前來矣（一）政府擬定之議案總統以本月北京特開軍事會議各省已陸續派員前來昨飭令部中及軍事處會商議案以便提出蒈探悉如下（一）全國防務辦法（一）已退伍兵士招募辦法（一）取消戒嚴令後各省防務案（一）測繪各省地勢編緝軍用完全地圖案 
（一）參謀部預備之議案此次軍事會議參陸兩部均各有廳行提出之議案近聞參謀部因現在卽已籌有議案多件（一）蒙邊要塞防務支配法（一）全國偵探統一法案聞其餘議案尙多一時未經探悉云 
雜評一 
　　政府之能力我再平心以論政府政府用張勳而　爲有意禍江蘇者妄也政府之初用張勳也不過報酬其勞而已見江蘇人之易動欲藉以鎭壓而已其繼之不撤去也不過礙於張勳之體面而已旣已縱之督江蘇一時無法處置而已有此原因於是不得不下告誡之命令不得不派查辦之大員以敷衍我江蘇　謂政府無能力以去張勳當也謂政府有意禍江蘇而故置人民之呼籲於不聞者則非政府所肯受雖然以政府之力而不能去一張勳則政府尙有何力以治全國我所謂政府之無力者不過政府之見解差誤而遂不敢和其手腕耳政府苟翻然悟此次之去張勳非政府之去張勳　江蘇全省人民之去張勳政府不　因留張勳一人而去江蘇全省之人民則張勳自無詞以怨政府而政府亦可　無罪於張勳果思及此我知政府　腕必爲之一振 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張軍殘暴之一斑]  
　　前光復軍第一團一營一連連長黃炳榮客庽寗省新街口於九月一號城破時適黃旋里是日午後四時有張勳兵士七人搶掠至黃寓所撞門而入先將其銀洋物件掳刧一空後又搜出黃於辛亥年九月初九日攻　勳於堯化門所獲該軍之車子砲馬匹等記功證書及上海攻高昌廟製造局並山東榮城縣剿匪共記大功三次証書三張又光復軍任狀及他處委狀共五張該兵等視之以爲奇辱即問黃之婦云爾夫何往婦即以返家已月餘對該兵等即將黃婦槍斃狀甚慘酷且言報昔年之仇云云幸房東將其弟救匿家内未遭毒手茲將王慶及劉得榮兩君致黃炳函錄下黃君炳榮鑒自兄返舍寧省獨立不料九月一號張兵攻城而入搶掠姦殺午後四時至兄家搶刦一空該兵四　　查銀洋搜出兄辛亥年攻上海製造局記功證書一張攻南京奪張勳車子炮馬匹記大功證書一張又榮城縣勦匪記功一次共三張證書外委任狀共五張向尊嫂索人尊嫂已言兄外出該兵隨手一槍將尊嫂穿心斃命現已埋在後面土堆我兄得信速返寧一探得知也 
[湘省之隱憂未已]  
湖南日前有一大官乘坐四人大轎隨帶護兵數十人由長沙大碼頭入大西門直入國民黨湘支部相傅以爲卽是李烈鈞李到湖南住在長沙城内富有里唐蟒宅中終日挾妓宴飲爲樂五號在湘置酒高會六號乘武陵丸入漢並揚言由漢赴滬云目下湖南表面雖取消獨立除周震鱗等遠逃外唐蟒仍帶兵隊程潛仍爲軍事廳長國民黨方拚命擁護譚督後患不可勝言日昨郭查辦使亦有電到京報告大總統熊總理參謀本部陸軍部參衆兩院各報館者謂據調查偵探各員面稱尾隨李逆烈鈞由湘乘武陵丸今日抵漢頃晤副總統面言探報李逆各情　同並携帶現銀四十餘箱將乘岳陽丸赴滬正在嚴重交涉能否引渡尙無把握等語又探報林逆虎擁兵三　盤踞萍鄉僞司令部在烈士祠内李逆匿湘已久曾開軍事全體會議密謀二次獨立幸軍士多明大義不肯附和本月五號湘都督府置酒歡聚次日遂行此皆漳密派各員所親見竊患李逆反叛民國全局勳摇茶毒生民糜費餉械十惡大罪罄竹難書倘非大總統神武用兵北方各將士忠　衛　則東南半壁麋爛冋堪此等凶徒如縱其席　　逃不獨國法全　抑亦隱貽後患譚督曾電中央力阻遺使入湘且稱對於叛徒如何懲治均易爲力今竟縱虎出柙　奉命拿辦之程潛唐蟒等任其擁兵不解是何居心我大總統洞燭奸謀即令委曲求全亦决無再予　容之理人漳奉命查辦義無容忍應請大總統電飭江西李護軍使迅派兵隊向萍鄕出發堵匪回竄並電副總統派　軍　載運曹軍漳部尅日入湘切實查辦如湘省獨立眞已取消則南北軍隊同隷中央决無誤會衝突之可慮倘係陽奉陰違或受逆黨脅　正可聲其罪狀一鼓聚　人漳本係　人更何敢仇視桑梓至林虎本漳舊部昨　密探前往彼謂人漳到湘自願投誠解散所部其言是否可信尙不得知伹湘贛合圍想難漏網在人漳　故鄕安危所係　大局治亂所關急不擇言伏候明命人漳叩庚 
鄂省近日之軍界消息 
　　鄂軍赴湘之解釋北軍第三師及鄂軍第八旅已先後隨查辦使郭人漳赴湘鎭壓亂事黎都督及郭君因恐湘鄂人等誤生意見致起謡諑昨特將軍隊赴湘理由詳細會銜宣示湘鄂人等知照茲將其宣示錄下（一）湘卾毗連利害相關湘中有警鄂省不能獨安此次派軍赴湘實爲鎭湘亂保鄂境起見并無他故鄂中人民幸勿爲謡言所惑自滋紛擾（一）共和告成南北一家湘省原民國版國中央政府當然有維持保護之責此次派隊駐湘原因湘軍過少不足以資防駐持增兵助防以保治安湘中人民須知同處民國幸勿存南北畛域自滋疑猜 
　　没收黨首營業之特令軍民兩府昨接國務院寄來特令一通至爲秘密聞係爲抄没黨人財産及營業等事以孫黃李何等首領屢據要津無不侵蝕鉅欵私購産業經營商務等事前已通命查抄惟查該黨每每勾誘外人出面已則坐收紅潤漢口一埠公司場廠倍盛於昔多有該黨等私欵私辦者合行令知速予抄没辦法如下（一）查有該黨獨立營業確實証據者准卽封禁没收所用執事如無逆情不加殘害（一）查有黨首串通洋商出同所營之業或實係外人辦理該黨附入巨股者務得確據向該領嚴切交涉務必收回（一）没收産業務宜檢察詳細儲蓄呈院發落不得動用並榜示通衢用昭大信（一）抄没時務派妥員督率軍警切實防衛毋得稍形滋擾致礙巿面 
　　否决添設巡閱分使日前長江巡閱使劉冠雄以沿江上下游水線數千里匪類複雜勢頗抗悍雖有水警軍隊劃地駐防而各自爲政究非上策故贛皖之變軍機每慮遲鈍本使受職之始研究形勢擬擇各省險隘埠鎭添設巡閱分使五員爲沿江各省巡防統一機關特將預備地點擬定湘之岳新鄂之黃武贛之潯湖皖之蕪通甯之瓜洲十二圩於兩埠中各設行轅一所分期駐巡等情電達黎督現聞黎督以各省水師攺編水　漸收效果至沿江要衝旣有海軍砲台復有陸軍資助若再添設分使權限實難晰清似可暫從緩議昨已將否决理由電復滬上矣 
　　通緝荊襄大元帥前第八師十五旅旅長李得山乃長江紅帮會匪之一自上歲退伍挾其所有招集舊日黨羽圖謀起事刻在荊襄一帶自稱元帥擁衆自衛騷擾閶閣本月八號黎督接水警廳長急電謂該廳於月之七號在沙河遇李全股匪黨約五百餘人登時擊散死亡過半本廳僅傷巡警十七名第李已遠颺難保不死灰復燃終爲地方之害云云除即覆電嘉勉令其將出力官佐開具銜名請獎外並懸賞一萬元通緝李得山務獲究辦 
　　又殺黨人三名前日拿獲黨人丁應標汪占元二人經軍法處處長迭次審訊該兩人直供不諱並云意圖内應等語昨九號上午八句鐘黎公特令軍法處將該兩人在武昌花堤下得勝　旁處決一時觀者如堵有宋鎭華者與劉鐵輩輩謀亂沙洋者也其搶稅局殺曹進聞係宋一人主使茲經駐紮馬口（漢川縣屬）之北軍二十三團拿獲於日前解小由都督發交軍法局審訊明白於昨九號夕九時斬决於軍法局内矣 
　　密探唐羣英鄭師道由湘赴浙鼓吹軍隊業經朱都督鎗斃已電告黎副總統在案黎公刻據偵探報告鄭之妻唐羣英現在漢口賓舘舘與某女學校管理員謝某往來行蹝甚密云云卽令該偵探前往搜查矣 
　　廖參謀來鄂江西護軍使兼民政長李純以贛亂初平善後事宜千頭萬緒黎副總統兼領贛督遇事必須電禀頗爲周折特委熟悉贛事之參謀官廖紀瑞來鄂充當贛省駐鄂諮詢員遇有關於贛軍疑惑問題以便黎公諮詢云 
[贛省亂事之尾聲]  
　　趙副使實行宣撫之通告趙宣撫副使於九月一號抵潯派員調查潯屬受害情形後於七號乘輪赴鄂謁見黎副總統會商一切約十號回潯卽由潯乘小輪來贛先派隨員黃璠楊炤楊蔭喬胡咸璬胡德修來省佈置一切并隨帶通告多張尙有隨員劉淦萬沅甫唐宏齋余介彝劉湘塵趙惟仁等則隨宣撫副使來贛云通告錄下竊惟我江西父老子弟罹憂患久矣災祲餘生繼以兵禍死亡轉徙流離載途哀哀子遺何以堪此我大總統惄焉憂之以爲國以民爲本匪安民則國本將危而欲民之獲安道在有以去其疾疢卹其身家以時撫綏而覆育之乃屬使者以鄕人之資格副宣撫使叚公與諸父老子弟披肝膽見腹心殷勤酬酢弔疾問苦蓋鄉土與共斯心志易融用以宣上德而通下情俾無捍隔弗入之慮甚盛恉也（中略）今使者今日擔負之任於目有六一日賑撫瘡痍以奠民生一曰招集流亡以復民業一曰寛宥脅從以定民志一曰蠲緩租賦以紓民力一曰流通商賣以興民利一曰勸課農桑以培民用凡此屬於宣撫之權限者使者均有維持調護之責將與叚正使曁江西都督民政長會同籌辦之使者一鄕人耳以鄕人言鄕則誼罔弗親情罔弗愜視聽罔弗周考察罔弗眞鄕之人其不遐棄我乎則毋以前清星軺之使皇華之郵相况謂爲鄙夷不屑與言則幸甚矣 
凡我父老子北如有見聞或關係於全省之休戚或深切於一鄕之利病或舊弊相沿而事宜去其太甚或苛政甚猛而情或迫於倒懸或兵革之後勢豪地痞復因緣而爲奸或災患之餘房室田園將荒蕪之可懼但有所陳均得露封言事　　以聞使者力苟能至必求得當以報惟不得摭拾浮詞懐挾成見徇一人一己之私意冒一邑一鄕之公名顛倒是非指鹿以爲馬也使者自奉命以後情切纓冠顧以天時人事之阻碾今日始入吾境計自九江以達南昌蹂躪徧於各邑其他饒袁吉贛或亦不免池魚之憂使者將於災重之區躬自存問其屬在僻遠勢必不能周巡則藉尺素以達鄙忱且以表明大總統　念我贛民之德意云云 
　　林虎徊翔宜萍李烈鈞由宜春帶數十人往湘惟林虎尙翔翔於宜春萍鄕之間駐宜之林軍尙有千餘人地方不勝其擾現聞有由宜竄入萬載一帶勒索欵餉之意故已由地方請大兵前往剿辦矣　　黃訄蹂躪南城南城自黃訄於八月三十號 
率隊三四百人至縣各門嚴禁移徒居民萬分恐惶知事李及商會畏葸不敢招待商　黃鶴年聞瘋澎風遠颺流痞從中指使當將謝某拘縛限其集欵現繳如不依允即肆刦奪并勒指出巨　逃匿處所旋由萬某出而解釋復經人指使拘拿索欵更巨現萬謝聞均保出百處挪借繳欵甚巨云昨日南城某君專人由撫州電省云謝萬出南兵出城分守要口城閉知事被虜來撫乞援惟北軍尙未奉命前往也又聞宋育德高巨　郭同三君昨已函致黃訄招其投誠又將校講習所所長劉麒曾（與黃訄　學）亦專函招降惟黃無願降意 
[高線鐵道聲中之楊連司]  
長蘆運司楊壽枬此次辭職外間謂因公費减爲每月六百元不能支持者有謂因洋所長事事爲難不能相安者其實均係揣測之辭楊蓋因高線鐵路風潮有不得不辭之勢查高線鐵路卽懸線鐵道由空中架線運物此路在開平煤礦左右專爲運煤而設當初由長蘆鹽商王某所建築共費欵九十餘萬嗣王因借洋欵破産國家以二百萬估價收回仍由鹽使委員經理逐年虧耗至民國元年成本已及二百三十餘萬張弧到任知該路旣非運鹽本與運使無關若再歸官辦勢愈虧愈巨於是招商承包有閩皖商人某某願辦此路每月繳租一萬元以五年爲期立有合同在張弧爲國家年得六釐官利大爲合算不料張氏去任繼者爲楊壽枬偒與張氏本係不合將張氏從前所革除之吏胥幕僚一一恢復舊狀外間以爲有機可圖於該地方有張雲甫李雨亭等自稱地方代表欲包辦此路將前某商取消明知合同已訂年限未满乃招集無賴千餘人阻止某商不准開車並將該路司機人打死一面由房山縣將路發封仍歸楊運司委派　州官運局長許國鳳接辦（許氏爲楊運使女婿之親戚　州官運局爲第一美差然並不到差終日在京充駐京坐探）一面由運司呈財政部長取消該商租辦之合同其時周學煕長財政鹽政籌備處内樓思誥與楊壽柟本係一氣楊與周又有特别關遂不問合同能否取消居然批准該商在地方審判廳提起訴訟將楊壽枬周學煕樓思誥牽入楊因此事聘律師四人共耗二萬元左右幸以財政部雖批准並未公布取消該商合同之事該商之被封係地方官因行政上而執行等語此案正在結朿中於前日忽又發生法官人人行贿一案此案即因地方代表張雲甫李雨亭二人糾衆閙事　成人命該商提起訴訟時已將張李二人管押不料張李二人與楊運司所委之員許國鳳通同一氣賄通審判廳推事汪庚年必欲保釋張恐檢察廳不允由汪庚年以二百金行賄本廳檢察官楊士毅懇請准予保釋楊遂自行舉發當由檢察長密令分别查拿現在許國鳳已被捕而汪推事已先逃且前司法許總長以法官代人行賄非革職所能了事已呈請大總統先將汪推事褫職歸案訊辦而主謀之人則係楊運司所委之許國鳳亦即辦　州官運局長者楊運司尙爲之百端設法司法部非澈底根究不可不易疏通於面子上不好看再該商因楊運司違背合同要求賠償損失自涉訟迄今已四閱月業務停止車線均損失重行修理非十數萬不可而此四月内之官利分文無着卽不賠償而此項虧耗已十數萬因與前運司張弧一時之意氣使國家虧耗數十萬雖悔莫及現聞張弧將到鹽政處任故决計先行辭職以便卸責云 
[魯省之减政主義]  
　　國税廳與財政司山東自中央任命國稅廳長曲茘齋兼署財政司長後僉以國家稅與地方稅甫經劃清正宜分頭進行忽以一人兼辦兩事是蓋於分劃稅務之中寓有維持財政之意現曲茘齋之意擬國稅廳辦事仍在舊藩署内其財政司公事仍應在行政公署辦理蓋以國稅廳長兼辦財政司事固無不可若以現在庫欵支絀之時責以籌欵　宜則斷乎不敢担負且接辦手續與维維持方法曁各科之是否仍舊抑須略事變更有無可以裁汰藉省經費之處急須切實磋商特電促前財政司長王葵若由京回東以便公同提議聞王君已於前晚抵省翌日午後約同財政司内各科長偕在國稅廳與曲茘齋面商一切尙未知如何解决也　　司法處與審檢廳司法籌備處長有薦升内務司長消息遺席先有以孫煕澤接辦之謡繼聞該處僅籌備各縣審檢所與法律法醫看守敎練所等事查各縣審檢所已間有成立之處遵章辦去不久便收完全效果至各種學校無非爲審檢兩廳將來用人而設所以政界中人頗有將籌備處合併審檢兩廳之議聞省長極以爲然本月十日在公署邀請處長龔衡與高等署檢兩廳長解决合併問題並提議交代辦法云 
[兩院對於軍警匿名書信之激昻]  
京師日昨有署名京津保軍警公啟之印刷物郵送兩院議員及憲法起草委員其中多攻擊立法機關之語軍警不得干預政治已屢奉總統命令嚴加訓戒兩院議員見書後多竊竊私議謂此種舉動實足毁損軍警名譽而傷總統威信憲法起草委員尤爲憤慨日昨在委員會休息室討論此事羣謂此次憲法起草各從良心主張毫無黨見今竟有此等脅迫印刷物品公然發布則以後尙有何法議國家之事遂有提出辭職書者旋有謂在戒嚴期内發行印刷物須得内務部許可究竟此種印刷物内務部是否許可須詢問明白方可處置羣以爲然卽由兩院提出質問要求政府明白答覆查該公啓中之對於議院者則云議院爲最高立法機關宜如何羣衞我國家保障我人民乃數月以來以九百議員之衆每人月薪三百元以五個月計之已耗去一百三十餘萬元之多罪一國窮如此借債度日不顧吾民担負之重斤斤然惟歲給月給日給是爭罪二蒙事危急俄約延不通過强寇滋大坐視内蒙良民慘遭殺戮罪三孫黃搆煽李陳倡亂該議員多有名在議院潛赴南方同謀不軌及諸逆失敗又濳回北京罪四議員謝持充逆黨血光團首領証據確鑒旣被捕矣議長張繼具保候傳而謝持濳逃兇人漏網罪五議長張繼託詞赴滬通電各省召集議員到滬以堂堂一院之長力助叛逆圖陷全國該院　不宣布除名罪六稱兵作亂之陳其美結黨煽亂之田桐居正白逾桓等逆迹昭彰該院不聞宣布除名袒庇逆黨包臧禍心罪七議員或爲匪作探洩漏軍情或結黨逞兇主謀暗殺該院旣不舉發於事前又不紏正於事後罪八一聞議員被捕遠則馳書說情近則袒狡辯護一若爲議員者儘可傷天害理爲所欲爲而因諸逆作亂江西南京上海安徽廣東各處吾民之罹炮火而死遭淫掠而死轉徒道路而死以億萬計均漠不關心罪九歷觀該院議員所爲不法害我良民危我國家至於此極我軍警以保國保民爲天職不得不瀝誠忠告自今以往議院中守正不阿之人速持正論鞏衛我國家保障我人民其有議員潛謀不法者則由院舉發以申國内以遏亂萌我軍警當尊之敬之倘仍怙惡不悛甘爲民賊當與全國共棄之其勿悔至對於憲法起草委員者則云民國開宗明義首在憲法現貴院已舉定憲法起草員正在著筆師美師法何者合宜剛性柔性貴乎適用公法學者日立憲云者結合於一政府之利以謀全國之利非以計一種族一地方之利益爲目者也軍警等則以今日國勢飄摇危如卵定憲法者當爲億萬年根本計爲四百兆人民計不當限制一二人權利而貽國家人民以杌　之患此次憲法爲民國第一大制作諸公筆則筆削則削端議於廣厦細旃之上而億兆人之休戚千百世之安危繁焉一字一句毋掉輕心與邦喪邦非同恒泛尙希俯納壤流藉裨泰海言雖出位心實無他鵠候德音無任企佇 
[憲法中規定孔敎之提議者]  
憲法起草委員陳銘鑑等提議請於憲法中明定孔敎爲國敎文云中國位於東亞爲世界著名之文明古國一切大經大法與夫道德倫紀歷四千餘年而未之或　者則以人心有所宗尙而國粹未至澌滅也國粹何在卽孔子之敎也孔子之敎雖有所承受不自孔子始而孔子實集羣聖之大成者也漢　以來孔敎定爲一尊廟祀徧於海内野上下罔不敬禮有加蓋久已公認孔敎爲惟一之國敎矣今依最大多數之民意著之憲典定孔敎爲國敎是無異將數千年不成文之憲法變爲成文之憲法而已顧或者謂孔生當君主專制時代其敎旨多與今之共和國體不相容又曰臨時約法已有信敎自同之規定若以也敎爲國敎顯與約法相背而吾竊以爲不然孔子雖生當君主專制時代而其大義微言與今之共和國體互相發明者不一而足如禮運篇天下爲公選賢與能之言尤其深切著明者也約法上所以明定信敎自由不過因五族共和一律平等旣信仰有所不同特任其自由不加制裁耳今於規定國敎外仍許信敎自由試問與五族平等之義何曾有絲毫違反即與約法又何曾有絲毫抵觸乎美洲之阿根廷歐洲之義大利普魯士丹麥諸國憲法中皆明定國敎並許信敎自由此等辦法實爲折中至當我國似宜取則者也抑猶有進者大凡立國於世必其國内學術敎化皆有其特殊之精神足扶値國脈維繫人心然後其國家乃能卓立於大地孔子之敎實具有特殊之精神而爲我國國粹所寄託者也若不明定孔敎爲國敎一任人民之 
 
 
 

Page 7

 
 
自由信仰竊恐放任太過啟人誤會馴致邪說橫行異端蠭起而全國將失其中心流弊所極有不可勝言者矣管見如是尙希公决 
[兩院國民會議之確定]  
自提前選舉總統之說衆議院首先提出議案當得多數贊成隨卽咨交參議院咨請同意參議院曾於星期一提出議案亦居然通過遂定期特開兩院國民會議昨特咨覆衆議院文稱九月六日准貴院咨開本院本日會議僉以現在内憂外患日迫選舉中華民國正式總統不能俟諸全部憲法制定之後應先行選舉業經多數議决咨請貴院同意惟選舉總統關係憲法之一部貴院議决同意後請定期會同兩院議定關於選舉方法即請貴院開會議决見覆可也等因到院經本院於九月八日提付會議對於先行議定關於選舉正式總統方法多表同意並决定九月十二日爲兩院會議之期相應咨覆貴院希卽查照可也此咨衆議院 
[法院協議會表决歲費公費問題]  
院法協議委員會前日午一時在參議院開會按照院法由兩院所舉之委員長中抽定衆議院委員長秦肅三爲主席開會後先將院法第五條提出討論其表决結果則以章兆鳴之修正案通過其文如下第五條新到院之議員應將當選證書提出於本院審查之前項審查方法於各院規則定之通過後主席卽以院法第九十一條提出討論其修正案甚多關於議員歲費一項主張計分六項（一）歲費五千六百元（一）歲費五千元（一）議費四千五百元（一）歲費四千元（一）歲費三千六百元但開會期間每月加二百元（一）照衆議院修正案歲費三千六百元加出席費每次十元主席先以是否應加出席費付表决少數主席以五千六百元付表决又少數以五千元付表决遂以多數表决通過其餘之修正案卽全行取消旋卽討論議長副議長交際費問題主張最多之數爲議長八千元副議長五千元最少之數議長四千元副議長三千元表决之結果議長交際費五千元副議長交際費三千元其歲費與議員同當由主席以議决之全案付表决多數通過 
[交通部呈明俄京鐵路大會特派員與會情形]  
本年夏間俄京莫斯科舉行第八次鐵路大會交通部會派京奉鐵路總管佛類總譯員陳國華爲本國代表前往預會國際方面幸未辱命茲就交通總長朱啟鈐報告呈文照錄如左竊維國際聯絡導線胥賴交通鐵道運輸氣脉尤宜靈澈我國鐵路開辦有年然每格於情勢限於方隅其於國際運輸世界交通之計畫尙未計及故國際間鐵路圑體前此未經加入對外對内頗生扞隔之感啓鈐就任以來灼見情形引爲弱點每於各國鐵路聯絡之事多所注意本年三月日本東京開鐵路會議曾經派員與會並經將朝鮮東清南满與京奉聯絡間題解决在案五月間又値鐵路大會在俄國舊京莫斯科開第八次會議之期本部特派京奉鐵路車務總管佛類總譯員陳國華爲本國代表前往預會藉資接洽而擴見聞茲據該員等回稱奉委於六月念五日行抵莫斯科該會於六月二十七日開會主席爲俄國樞密院鐵路顧問西伯利亞鐵路萬國旅客事務總辦謝勒密司諾夫當時赴會各代表除委員等外尙有俄法比德奥英日等國鐵路委員及萬國臥車公司坎納大太平洋輪船鐵路公司北德羅德航業公司奥國羅德航業公司德國漢堡美洲輪船公司日本東洋汽船會社各代表是日議程第三欵爲中國北部鐵路添入西伯利亞鐵路運輸案時有俄國某代表提議謂中國鐵路未經與相連俄路訂立合同若准其加入此會與前次會議時决議辦法不免觸背主席以其言爲然擬卽將此案推至下年再議以爲打消委員等與會之資格當經委員等陳述種種理由極力爭持同時英國各鐵路東清鐵路臥車公司各代表均力加贊助爭執多時卒將此議取消遂由主席認委員等爲本會會員得以與議滿場一致歟迎所有一切議案卷帙頗巨容俟寄呈等情查該會發起業已經年列强均有會員列席此次適爲會議中國北部鐵路添入西伯利亞鐵路運輸之案關係我邦路事尤爲切要倘無人列席坐失機緣則匪特我國鐵路不能與列邦各路一致聯絡且觀瞻所繫將爲與國所輕幸事前察知遴員與會該員等折衝樽爼尙能悉洽機宜不致辱命更得各國代表協助卒能加入該會此後如有鐵路相互問題可以提交該會研究辦事固形順手且可與各國鐵路專家互相提携交換知識而運輸事務亦可望一氣呵成影響實非淺鮮除俟該項議案呈列再行分别核辦呈報並俟明年在法國開第九次會時擬仍派該二員前往以資熟手外謹將派員赴俄國鐵路大會緣由撮要呈請大總統察核備案謹呈 
地方通信 
[鎭江]  
揚軍調遣回揚陸軍第四師所部之各旅馬步工程　重各營前開往南京助戰刻因戰事敉平徐寳珍師長特命令調遣各軍約十二營均於日昨由甯乘火車過鎭當卽改坐民船用小火輪拖帶度江回揚聞徐師長不日亦回師部云 
邱參謀未知下落陸軍第四師前派往第七旅之行軍參謀邱兆鵬於甯垣攻破後隨同進城嗣爲亂軍衝散未知下落昨方更生旅長特電揚詢問師部查明亦未回揚旋即已電復旅部矣 
不准經動危險物之通告武衛前軍駐鎭行營營務處徐啓修於日昨通告城鄉各處云自前三十二旅遣　後軍械多散存民間除槍彈已函請紅十字會備價代收外其餘炸彈危險等物由該散兵棄置草中或埋之土内愚民無知往往有回誤觸斃命者殊堪憫惻嗣後居民遇有形似洋鐵罐頭並玻璃盒或一切不認識之物切勿輕動務卽報告地保轉禀縣署設法除去以免毒害而重生命 
籌欵賑濟貧民鎭郡紳商對於賑濟旗民前已略定計畫惟鎭埠自遭此次兵事後窮苦小民饔飱不給者滿目皆是賑欵寥寥無濟於事現由慈善家設法籌募一面電請旅滬同鄉慨捐巨欵以拯災黎矣 
雜評二 
　張軍果仇視江蘇耶說者謂張軍之淫掠殘殺不盡由於報酬其攻城之勞且隠隱挾一復仇意斯主初無佐証即外間所傳將毁浙軍紀功牌之說未見舉行故記者亦不敢驟信爲實今據通信員述張兵搜出黃炳榮光復時紀功證書卽將其妻鎗斃事則不能不視爲張軍報仇之一証據矣嗚呼張軍果挾辛亥之仇以仇視江蘇欲得甘心於江蘇則我江蘇人之性命豈不危哉（默） 
湘省之前途湘省自取消獨立復至於今日而仍呈一暗昧不明之現象謂爲誠服中央也則李烈鈞何以集讌於都督府唐蟒程潛何以仍握兵權而不去耶謂爲依然獨立 
也則譚督辭職引咎之書一上再上而罷兵息民之通告已照著於域中矣然則湘省今日其果何道之適從乎吾固不得而知之矣 
兩院之同意權此次新閣員提出後請求衆議員同意而衆議院全體通過請求參議員同意而參議院又全體通過豈熊總理提出之閣員果適符兩院議員之期望歟抑其所謂同意權者果在彼而不在此耶然而殊令我追思陸内閣成立時情形不置（萍） 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[警廳拘獲日人三誌]  
日本人共島未雄武因確忠二人通同中國黨人在西門外南陽里三號屋内設立機關代爲招兵希圖赴浙被淞　警察廳長穆杼齋派探拿獲並搜出討袁軍隊印布等憑証略加盤詰業已併解鎭守使署核　在案兹悉鄭君除將該日人等發交軍法司詰間外昨特函請張交涉　照會該國領事查詢一切 
[偵察柏文蔚蹝跡]  
黨魁拍文蔚匿居虹口某國旅館内曾爲皖省倪者督偵悉電致鄭鎭守使　咨張交涉使令行公共公廨繕單送請値年領事簽字發交捕房派探查拿在案茲悉柏文蔚現仍匿居租界並未遠颺復經鄭鎭守使訪悉商准外交團飭總巡捕房於各捕房中挑選幹探兩名充作暗探偵察蹝跡以便隨時拘拿 
[法捕房協緝陳其美]  
黨魁陳其美自在閘北向某巨商等索得軍費洋五萬元後卽匿居公共租界雖經鄭鎭守　涵請張交涉使一再照會外交團飭捕房協協查緝實尙未敬索而陳反致書領事團語多恐嚇以故領事團大爲不然姑准中央政府之　除飭捕房派探偵緝外並准中國官長隨時派探指拿以免漏網茲鄭鎭守使又恐此拿彼竄　已商准法總巡藍君轉飭各捕房中西探捕一體協緝務獲解究 
[改期复訊黨人]  
鄭鎭守使派探在化共租界福州路緝獲之黨人熊仁即熊摶雲又名熊秉坤解經公共公堂訊據供稱並非熊仁實係書商王子林諭令押候定期本禮拜一（卽昨日）復訊在案惟昨係舊曆中秋公廨循例停理讞政故已改期續審並悉其同伴已代延律師預備到堂辯護矣 
[八月半夜之警備]  
淞滬警察廳長穆杼齋以昨爲舊曆中秋節期各處游人甚爲擁擠至晚焚燒香斗又値護月必更熱閙恐有匪人乘機生事擾亂治安故於傍晚六時起率同警備隊長及偵探等分赴城廂内外各區警察署查察落差長警有無私自出外情事又赴警備隊駐紮處點名並諄諄訓誡各宜謹防毋許擅離職守 
[鎭守使條陳之妥治]  
上海鄭鎭守使曾以上海吳淞兩處之最近情形並　擬此後之防範方法十二端電陳袁總統發交國務院核議在案茲得京信知前日國務院會議之結果以鄭鎭守使所擬各條尙屬妥洽應允照辦已呈復袁總統請卽批准施行矣 
 [P撥派稽查軍火之師船> 
鄭鎭守使以製造局前之浦江　達浙省　海口近來時有黨人將槍械子彈偷軍赴浙情事自應嚴密稽查爰特令飭江蘇水警第二　撥派水師砲艇二艘駐泊製造局浦面以便稽查民船夾帶軍械現聞李英石廳長已飭飛划水師第一營尊卽派艇駛往嚴查矣 
[砲兵駐防砲台]  
鎭守使以淞口爲長江門户刻下滬上旣有第四師炮隊第四團三營兵士駐紮足以防守應將砲兵三營一律調赴吳淞駐紮砲台以資防守聞不日卽須出發 
[徐柳二人槍斃確音]  
前次圍攻上海製造局之徐企文柳人環押解到京後適因南方戰事發生中央軍務其爲忙碌遂不睱訊辦現在亂事漸平所有黨人被拿者均經先後懲治徐柳二人亦在不赦之列已由陸軍部按照刑法一百零二條及一百零一條定讞交軍政執法處於九月八日一同槍斃 
[第三營移駐砲隊營]  
陸軍第四師第七旅第十三團團長臧和齋君茲查高昌廟迤東至滬杭車站一帶自從滬軍營炮兵營裁散以來無兵防守是以令飭駐紮製造局内之第三營營長高孝臣速將營部遷往炮隊　原址駐宿藉以查緝滬杭車站一帶匪類所有製造局内防守事宜責令第一營魏營長督兵駐守北門其東局門一帶令第二營周營長嚴防 
[警備隊讓出舊道署]  
淞滬警察廳第四警備隊長湯潮海所率之警備隊各巡士前經奉諭駐紥舊道署中近因該署中已　鄭鎭守使諭飭官軍入内駐防故由湯隊長禀奉穆廳長於昨日諭令遷赴前地方檢察廳所設之第二看守所内駐紥矣 
[楊師長統一營制]  
陸軍第四師之工程輜重各一營現由該師長楊善德議定一併遷駐滬上以歸統一昨已訓令該二營速將各營兵夫人等由寧出發來滬矣 
[奉賢縣請兵駐防]  
奉賢縣屬之金滙橋素爲痞棍梟匪盤踞之處近因縣城監獄禁錮同黨甚衆意有匪類杜四祥諸國魂等糾衆擁入縣署要挾勒索　由該縣知事錢人龍禀陳上海鎭守使鄭汝成君飭派駐浦步隊第一營營長廖守忠派令第一連連長楊保如督兵三排前赴金滙橋駐兵一排並至該縣駐兵二排藉以防護並查緝匪類務獲嚴懲 
[裁兵逗遛爲盜]  
湖南人彭星明前在滬軍營充當隊　自　裁撤後彭仍糾同部下各兵士逗遛滬上由彭爲首唆使同黨到處搶刧彼則坐地分肥此次又令部下赴奉賢地方行刦婦人吳石氏家鉅贜來申分派不匀致被同黨某甲出首赴奉報告奉賢縣檢察廳立卽備文移請上海檢察廳於昨日派令法警張雲卿等四出查拿當經張等查得彭星明等匿居南京街勤本里六號門牌當晚馳往拘獲並獲同黨劉玉鵬劉如棠抄出插子刀二把手鎗一支立解到廳據情禀報汪廳長諭令收禁兇器暂存候訊明後解歸奉賢訊辦 
[市長敬待營長]  
閘北市政廳長錢貴三君因駐紥　和路華康里之海軍陸戰隊混成第一旅第一團三營營長宋運禧治軍嚴肅兵士等雖在休息時間亦不准擅行出外向各店舖買物均照市價給値謙和可親故特代表閘北衆商民於前日請宋君讌曾以伸敬愛並請第二警備隊長徐少齋君作陪賓主　歡而散 
[劃界代表將次啓行]  
前駐滬交涉使陳貽範曾奉袁總統任命爲西藏宣撫使現又改任爲片馬劃界全椔代表　陳君定於月抄由滬赴英會國該國專使赴愼劃勘界線 
[駐寧德領赴任]  
前横濱德署副領事顧爾熾君奉德政府委任爲南京德署正領事已於前晚抵滬換坐火車赴寗履新 
[楊公館之黑暗]  
四區第一分署公益里附近有楊公館其主人生有一女年已及笄尙未字人女之親生母早經故世而後母某氏性極暴虐待女甚苛女因在家難以度活意欲出外就學詎其父聞之大怒前日勒令該女服毒自盡草草收殮業經許檢察官訪悉昨飭法警詳細查覆以憑究辦 
[淫婦信律緩刑]  
上海第一初級審判廳昨日宣告云爲宣告事案准同級檢察廳起訴陳金山與宋王氏和姦一案業經本廳判决各處四等有期徒刑監禁一年在案茲據本夫宋吉友請求將伊妻宋王氏宣告緩刑前來核與刑律六十三條所列要　均屬相符慮准宣告緩刑緩刑期定以四年除移知同級檢察廳外特此宣告 
[居然挈眷回鄉]  
浦東第五區警察署偵探沈坤在該處太古公司臨安輪船上查獲杉板船户閩人林阿忠携同常熟婦人王陳氏乘輪赴閩並帶嬰孩一口形似被拐販買當卽拘解該區　據氏稱與林　識二年已生一孩今已半歲區員飭將行李等一併送至南市司法科核辦 
[地保夥計犯法]  
閘北廿七保十一圖地保瞿立洲之夥宋蘭亭近與　販等合夥牟利於本年五月將前開柴炭店謝阿高之十五歲女子賣與馬立師大沽路孫姓爲婢得洋二百元日前該婢竊得其主金飾數件逃回閘北昨日被孫尋獲將宋及婢女扭入四區警署控告張署長以該地保夥知法犯法萬難寬宥判移檢察廳訊明嚴辦 
[婢女捲逃]  
六馬路三百零六號徐姓家廿二歲婢女冬菊前日捲取値洋三百餘元之金飾現洋逃逸經徐報請老閘捕房於昨日派探沈阿岳在蘇州河航船馬頭將女查獲帶入捕房轉送公廨押候訊核 
[查獲騙子]  
陳廣元近在常州騙取張龐氏値洋三百餘元之珠飾等物逃至滬上消贓於愛而近路怡生押店内經氏偵悉前日到申報請老閘捕房派探顧阿根於昨日在廣西路將陳查獲帶入捕房押候吊贓解究 
[無賴借端勒詐]  
嘉興人王市曾寓居福建路五十二號某客棧内因舉動秘密被無賴羅振東張洪卿所知前日冐充軍事偵探突至寓所指王係民黨中之嘉興總司令向之勒詐不遂互相爭執被王鳴捕將二人拘入捕房捕頭以羅張所指各節並無實據　均押候解廨訊究至開釋候示 
[調換棧貨之結果]  
羅大生前至法公堂控稱有上等皮絲烟存在太古棧中被同業戴茂生將次貨年換共計二十二箱値洋六百元求究今羅又稱戴將年去之皮絲烟售與裕豐裕隆等店其贜洋均交存林永豐店主林議泰處求　訊追裕豐裕隆兩店主同稱戴係同業前來兜售故此不疑照市價購下並無不合林義泰供戴係已歇店夥伊作此不端之事與商人無干亦無寄存洋銀之事戴供小民自己所爲與林無干判林等開釋戴押一年賠洋六百元了事 
[盜匪刧貨船]  
漁户華晉和由崑山裝載鮮魚一百餘斤並白米數十担以及他人托帶之衣服等物於前日開赴滬不當晚駛過紀王廟附近忽來匪船一只上有盜匪十餘名一躍上船將船上所有悉散搶刦揚帆而去華同船夥與之抗拒反遭毆傷昨日華開明失單除就近赴北新涇警局報告外又投淞滬警察廳並地方檢察廳具禀控訴　求緝拿贓盜到案究懲穆汪兩廳長已准如所請辦理 
[病犯乘間奔逃]  
拐犯鍾順清前由地方檢察廳訊實拘留在案後因患病發交上海醫院醫治不料鍾於前晚乘人不備跳窗逃逸旋由站崗巡士獲住解至第一區第一分署問明飭送司法科預審着仍送還地方檢察廳訊究 
[冒名索費]  
上海市政廳清道處曾在沿浦　處碼頭雇用船只駁速拉圾每日自午後運往西南鄉龍華嘴傾積所　之空地上第逢年節各船夫並無在外收取酒資之事不料昨日午前忽由船夫秦阿榮見有某甲手持小竹籌有市政廳某號垃圾船字樣至各店舖討取酒資該船夫以冒名景戤有碍名　立卽扭控第一區　察署問明屬實飭即移解第一初級檢察廳從嚴懲究 
[矮子千犯衆怒]  
宜興窰貨船户邱有發此次裝買到申泊在南市浦江與同業李福林綽號矮子順生）並泊一處昨午邱李兩家小孩因游戲爭　以致涉及家長李同伴衆多一言不合將邱扭住兇毆受傷當經鄰舟不服氏鳴巡警將兩造拘送第一初級廳轉送地方廳經陸檢察官騐得邱胸前肩背各處受有重傷判合趕緊自醫李福林諭令收押候察看邱之傷勢若何再行核辦 
[原告自誤]  
法公堂會審副領事德賚沛君前因原被告　傳去後有被告到案原告反不投到或被告迭傳不到以致案懸莫結者故特訂定章程無論原被如飭傳不到均須罰洋一元自此案遂易結詎前日捕房解送行竊陳朝貴項朱氏兩户衣物之王金生到廨請究兩失主均不到案德君以失主不到無從質証遂商之聶讞員諭將贓物充公不准具領 
[法捕房交還竊賊]  
竊賊張金榮在城中朱林生家行竊衣服等物逃至法租界被探拘送捕房因事在内地解送地方檢察廳押候飭警往傳失主到案訊明核辦 
[考選三道匪華捕]  
英美捕房管理華捕之史正巡官昨日通諭各捕房頭等華捕定期今日起至二十號止着赴總巡捕房聽候考取試用三道頭華捕 
[檢察廳長請假之批詞]  
地方檢察廳長汪駉孫君近患瘧疾於前日具禀高等廳請假當奉批示云現當　事初平之後所有該廳尋常案件暫由陸檢察官代庖如逢重大案件仍令該廳長親自經辦以專責成所呈請假應母庸議 
[縣知事公署批示]  
阮文卿等呈批據呈已悉查閘北地方收取房捐爲辦理地方公益之用與本署所收房捐不同不在減免之例該民等應認明捐票當不致有歧誤也 
[方檢察廳批示]  
楊榮祥辯訴爲楊春膏訴楊景海行刦伊家一案由批狀悉楊景海旣隨同湯守芳行刦其爲該案共犯罪有應得何得謂無涉旣收押在所復敢乘機脫逃經本廳拿獲尙思逃逸其膽大兇頑已達極點本廳業已起訴無庸置議 
王承琨請拘張潤之由批狀悉前訴各節旣不合法案已批示在案據爾續訴請求赡養追還衣服事屬民事本廳未便受理王銓運呈請給還由批狀悉爾存案証物當亂時被兵刧掠業已遺失俟查獲再行給領 
[美捕房瑣事]  
周阿九昨向天潼路三百六十七號住户張阿芳索討借欵無着口角尋衅用刀戳傷張之手臂鳴捕拘入捕房張送醫院療治周押候核辦 
天潼路二百廿三號某姓家前晚失竊金表練等昨報捕房請爲查緝捕頭准之 
王清才昨晨闖至南潯路四十二號某洋人家希圖行竊當經該洋人拿獲送入捕房候究 
粤妓娻阿鳳前晚在斐倫路拉客有違警章被捕查見拘入捕房押候解廨訊辦 
王長生昨在蓬路摸竊行人戴金虎袋内銀洋由捕追獲拘押候辦 
[法公堂瑣案]  
捕房禀稱某姓運米來申扛挑登岸有陳阿三徐寳生紏人强搶逃逸今始拘獲陳徐兩人解案請訊陳等見原告未到抵賴不認判交保候下期訊斷 
　昇號主沈玉蘭前控　夥王咸林監守自盜判押半年在案今沈又訴稱學徒洪森易有串同銷售與周桂生分贜情事報捕拘案求究洪供小民分用洋數角有之並無將贜售賣之事周供商人在福昇號隔壁開設報關行所有外國黑水四瓶係向福昇號購來并非王之失贜判洪押十四天周無干開釋 
陳洪發前向達商律師　售古玩欠洋一千一百元不還被控後除交還外尙少洋三百元今又届限傳訊供求寬限三月措交判展限一月交清如違押追 
雜評三 
今後之上海一各處亂事已定商貨流通金融新活市面之恢復固有日也惟望滬上之資本家營業家各出其遠大之眼光以從事於製造各出其靈敏之手叚以競爭於銷運勿　傾軋排擠之心以至兩傷而俱敗則我敢决商業之前途有望 
今後之上海二上海現正嚴厲　捕極力防範黨人自無從匿跡亂事之不易起可預斷也惟望此後各政界各團體注意於公共之利益力謀地方之幸福勿存私見而互相攻擊致偏激過甚以再布其擾亂之種子則我敢决治安之前途有望 
專件 
[交通部派赴外國修習實務員章程]  
第一條交通部爲養成實用人才得隨時選派修習員赴外國修習關於交通事項之實務 
第二條修習員名額無定數由交通總長視本部預算之情形及需要之多寡隨時增减之 
第三條修習員由本部或原辦事局所或原肄業學校曁駐外國公使介紹分另入各國之公司局廠等修習 
第四條派往何國及練習科目由交通總長指定或由原辦事機關之首領或原肄業學校校長擬定呈候交通總長核奪 
旣經指定派往何國及所習何科各修習員不准自行改往他國及改習他科違者應勒令繳還已受領之一切費用 
第五條派出之修習員須有左列第一項或第二項資格之一並兼具有第三項第四項之資格者一在交　部或直轄各局所辦理重要部分事務滿三年以上確有成績經該官首領出具確實考語舉薦者二在交通部直轄各專門學校高等專門班畢業成績最優者三嫻習外國語言文字在一種以上並應具之知識技能能在所派往之國之公司局廠等直接領受所修習之舉藝者四身體精神健全者 
第六條修習員派出時須有交通部認爲合格之保證人二人以上連署保證如受第四條第十六條第十九條之處分時保證人同負責任 
第七條修習員之修習費曁往返川資　他必要費用之數目與支給之方法由交通部核定並得委託公司局廠等當事者代辦 
第八條修習期間以一年至二年爲限但因必要情形得交通部總長之許可得延長之但延長其間至多不得過一年延長之許　須以所在修習之公司局廠等之證明書爲准 
第九條其在一部分修習業經完畢欲另向他部分修習者其修習期間得重新起算不在前條之　限 
第十條修習員修習程序廳聽所在修習之公司局廠等之當事者指揮支配 
第十一條修習員須於每年三月六月九月十二月將其修習之成績或調查之事項分别呈報交通總長 
第十二條修習員之成績以各公司局廠等當事者所給證書及每月酬給薪費與其所派職工之等級爲憑證 
第十三條交通總長因必要情形得隨時指定事項令各該員特别調查之前項之調查應依限報告於交通總長 
第十四條修習員於休假時間或修習完畢未過辦八條規定之期限得赴他公司局廠等考察研究 
第十五條修習員修習完畢欲轉向他公司局廠等修習者須得交通總長之許可 
第十六條修習員在修習時間不得中輟或私就他項事業違者　勒令繳還已受領之一切費用但因重病或不得已事故得交通總長之許可時不在此限 
第十七條修習員入公司局廠等後於一星期内依左列各欵呈報交通總長一住所二修習之公司局廠處所三現在修習事項 
第十八條修習員其满回國須先赴交通部呈報其最後之成績聽候考驗　酌核錄用或仍回原　其經錄用之員應恪遵各該管上官之命令勤愼從公照章升轉 
第十九條修習員回國一經指派服務如有規避不到或先私就他處差使者由交通部追繳其原領之一切費用 
第二十條本章程自公布日施行 
[陸軍部訂定會計審查分處審計規則]  
　　第一章總則 
第一條本細則　根據審計處暫行審計規則及陸軍審計現行規則規定之 
第二條各省陸軍會計審查分處對於該省陸軍各機關舉行檢查時應遵照部頒檢查規程辦理 
　　第二章審查支付概算决算等 
第三條各省陸軍機關每月概算會及追加概算案應由都督府於前一月初五以前提交陸軍會計審查分處查核於前一月十五日以前送由財政司轉送審計分處復核 
第四條各省陸軍機關按月領欵憑單應由都督府於每月初十日以前彚交陸軍會計審查分處查核簽字後於月之十五日以前送由財政司轉送審計分處復核審計分處有疑義時得函查陸軍會計審查分處分别核辦　 
第五條各省陸軍機關每月決算分册應按照審計處頒發格式編造兩份並按照軍費收據細則編收據及各項證憑單據於翌月二十日以前送交陸軍軍計審會分處查核盖印後以决算分册一份連同收據曁各項證憑軍據及成績表一份於翌八月十八日紧内報部但應於翌月十五日以内除確認爲軍事秘密其收據未便宣布者外應先將另一份之决算分册連同普　之收據及證憑軍據並成績表送由財政司轉送審計分處復核俟審計分　將　據及證憑單據等送還後再行呈部核辦 
第六條審計分處查核前項決算分册及成績表過有疑義時得函詢陸軍會計審查分處分别答復但各　審計分處於收到决算册之二十日以内核對收據及各項證憑單據後一一加蓋戳記應先將收據及各項證憑單掘送還陸軍會計審查分處 
第七條各省陸郓軍會計審查分處審查决算有疑義時得向該機關求其答後及派員說明如届　五條所定期限往返函詢尙需時日方能審定者得由陸軍會計審查分處將某機關之某月决算分册因尙有　詢事件俟查明再行補送理由聲報本部及該省審計分處 
　　第三章檢查官有財産　 
第八條各省陸軍官有財産應由各機關造册四份彚送陸軍會計審查分處查核除留一份備案外以一份送審計分處備查以兩份報部核辦 
第九條凡關於陸軍建築工程購置器械及一切用款　價目在五百元以上者應將合同草　及詳　說明書價格各表報明陸軍會計審查分處核辦後轉報審計分處復核並送都督府軍需課　案　有應用　標乃　者並　請審計分處派員一同監視 
第十條凡關於陸軍官有財産變賣時應由陸軍會計審查分處查核承　後　報審計分處其有　用投標方法變賣者應按照前條辦理 
第四章審查一切會計 
第十一條陸軍會計審查分處認爲檢查必要時得呈請陸軍部派員檢查陸軍各機關簿表内　　數目與現存欵項及各種證據是否相符 
第十二條陸軍會計審查分處得派員赴軍各機關檢查其簿表程式及編訂塡寫等項是否合式檢查後再將情形報部第十三條各省陸軍出納官所保官之金錢物品因不得已之事故損失時陸軍會計會分　处得派員　查並將損失情形及種類數目告本部及審計分處核辦 
 
 
 

Page 11

 
 
第十四條各省陸軍機關凡遇月欠欵補領與誤付長付繳還者應由陸軍會計審查分處將欵項數目事由等查核後造具詳細報告書送都督府備案一而送由財政司轉送審計分處分别核辦 
第十五條各省陸軍機關建築工程完竣之日及購置軍需物品運到之日應由陸軍會計審查分處按照原訂合同契約或詳細說明書及價格圖表切實檢查認可後再由該機關接收仍報告審計分處查核 
　　第五章處分 
第十六條各省陸軍機關應編造出納官姓名履歷四份函送陸軍會計審查分處由陸軍會計審查分處以二份彚報本部以一份轉送審計分處備案遇有應行處分時得由陸軍會計審查分處按照陸軍審計現行規則第十士條報部核辦 
　　第六章附則 
第十七條本細則自公日施行 
來件 
[紅十字會江理事長上沈會長書]  
上略奉命之後偕王培元隊長蘇茘棠王子香邵子奮李子常錢玉齋諸君及浙紳沈惺叔常議員洪少圃寧紳特派員六人隨帶白米餅干麫包藥料銀錢棉被棉花阞疫藥料等物護送受難甯民二百五十二人已愈傷兵九人回寧各處十一日午後抵寧分會主任于少彰馬林醫士各敎士醫士在寧車站候接當將難民分别另給飯資洋一元及四五角不等婦孺帶行李者雇車伴送進城秩序尙佳同事頗爲出力五時至鼓樓紅十字分會醫院傍晚至釣魚台南京分會于少彰君適館授餐極承優待與于君商議賑濟救傷掩埋諸事研究竟夜未眠十二號六時倩王子香邵葉赴南城錢李吳赴北城調查居民損失情形王醫士赴各敎會新關稅務美領事等處道謝贊助本會盛德紹墀赴本會各醫院代會長慰勞醫士救護員撫慰受傷軍民内有被搶時受傷民人婦人百餘人詢其被搶受傷情形同時泣下午後一鐘敎會商會紅十字會分會醫院設筵金陵大學堂公推首席王醫生副之研究南京善後情形促紹墀演說分宗旨三端（一）代會長慰勞紅十字分會中外辦事人（二）調查受難情形及將中户捨借銀錢棉被衣糧惟難户恥受賑濟須體貼此意再受傷民人困臥家中不敢就醫往往就斃或已死者無力棺殮已派隊員逐户細詢入手之法與辦水旱偏災不同諸君當深體此意勿加受難商民以難民二字（三）療傷掩埋防疫係本會專責耗費雖鉅當力任其難惟現在最緊要者貧兒院六百餘人上月已處絶糧時代業由于少彰君接濟銀米留養至今今又資助糧食兩月計米三百石洋八百元麫包等物二月以後本會力量不能萬難接濟請公家或地方紳士籌的欵接濟至此次所帶銀米藥料棉被布疋棉花防疫藥料麫包餅干等已請分　主任于少彰　務主任　琅籌辦他日瘟疫發生本會當尅期出發　　惟現在最緊要者當設借錢借衣被糧食處准中户人家出具借約或以房契　契作抵或半年一年歸還不取利息無房産者由人介紹保証出借此法　妥形式上無賑濟字樣保全甯民顔面之處甚大全城開市之店祇有柴米油鹽全布棉日用之物購覓　雖天氣已凉行將凍病最好勸上海商家運貨至寧就原有店舖夥計平價出售惟保護提倡全賴軍政界及商會當爲之介紹然今日亦諸君子各國敎士醫士政商　界百餘人賜讌下問愧不敢當當復請沈會長設法贊助惟力是視至與紅十字萬國章程違背者實難干預乞原諒 
來函（未完） 
[縐業公所函]  
大主筆先生偉鑒敬啓者商家受苦無告懇祈登載新聞不勝感禱之至浙湖縐業内地辯貨銀洋常由内河輪船裝運詎料九月五號班開蘆墟遇盜搶刦萬餘元現届中秋節近不得已公議專輪運湖十三號晚立興局立安開至　黃浦而兵艦並不招呼濫放排槍將押儎銀洋潘蓉珍腿上對穿六洞擊傷甚重登時血流如注擡送仁濟醫院療治不知能無性命之虞否照此兵艦擅放排鎗商家受累不堪爲此哀懇登載是禱此佈卽請偉安縐業公所鞠躬九月十五號 
 
 
 

Page 12

 
 
   
 
 

Page 13

 
 
自由談 
游戲文章 
[戲致周劍青書] [  蝶仙]  
春三一别兩過之江不獲相見懐想顔色惟於屋梁落月寄我夢寐重九後一日得於報端獲覩新儀不禁喜躍向者惟稔足下善於化名而不知足下工易容術也豈貴校學科敎授覔有福爾摩斯其人在歟倘非旁註纍纍至晰且詳幾使十餘年之老友相見亦不相識神乎技矣方擬上書請贄受業於門並擬介紹現在懸賞密緝之諸偉人請授斯術庶不必如伍員之過昭關借重於皇甫君矣豈不大妙乃閱十二日報始知不然惟弟殊怪鈍根多事桃僵李代本屬無妨指鹿爲馬向原有例抑且足下與孚忱君誼屬同鄉貌原相彷足下竊身久客嫂夫人獨處寡懽苦無分身之術僕固久有所聞謂能離魂而歸君家未必肯信得此一紙足資左證則請孚忱君暫爲陽貨以代匡圍爲足下計亦甚得也特恐孚忱君未甘舍已之田而芸人之田耳鈍根不察貿貿然聲明更正可謂大煞風景倘不以予言爲河漢則請函乞鈍根再行更正足下别號本多不妨再爲類記曰原名昭常後改振亞又改名栩别署萬花一蝶又署春星閣主後改蠂巢又改秋水今改紅樹字劍青後改乾慶今改孚忱前後兩照實係化身並無錯誤特此聲明庶將來閻王出句魂票時不　掛一漏萬足下以爲何如 
[拆穿西洋鏡主人廣告] [  醒乎]  
本主人近從北京等處購到特别改良新式西洋鏡　架此鏡不垂布幕不設遮欄無論男女均可觀看故名拆穿西洋鏡茲擇於九月一號起在南京城内開演其中畫片甚多所有風景人物以及此次北軍圍攻金陵弔民伐罪之情形城内人民　食壶漿載道歡迎之狀熊莫不情景逼眞維妙維肖使觀者眉飛色舞幾疑有身歷其境之妙並附以放大囗囗數十幅尤屬趣味濃深引人入勝本主人爲便人觀覽起見當街開演一任行人駐足圍觀不加限制此爲本主人實事求是以求擴充營業之苦心當蒙各界諸君所嘉許惟本主人在寧獻技限定三天三三以後祗在僻巷小演諸君欲飽眼福者尙祈聯袂偕來幸勿失此良好之機會也除徧登各報外恐未週知特此廣告拆穿西洋鏡主人秦叟告白 
栩園詞選 
[金縷曲賀羅飭夫先生吳劍華女士結婚] [  春影]  
晴雪梅梢墮正華堂金　三奏瑶華雙朶新月初三人似玉傳議鐙前親課况都是才高江左奇服紉蘭原不惡晝眉兒歡證緣香火歌窈窕落珠睡絳窗帳下春風坐藉師資秦嘉徐淑聲名久播從此蘭閨增福　月夕花晨同遇看　硯也經香　尺幅鸞　　好事引宮商曲賀新郎可調玉柱倩誰和 
[蝶戀花送春] 　　 
满地殘花春不管點點相思人比花容倦婪尾春光三月半依依花影依人慣人不留春花自怨春住誰家花不如人願春去花飛人意亂可憐人對花枝轉 
[虞美人前題] 　　 
窗紗漸暗黃昏近寂寞傷春病無端添上一星燈風雨儴人心事萬千層燈花空自重重結好夢從何說送春無計挽春留一寸心窩容得許多愁 
[鬢雲鬆令] 　　 
夜三更人半醉曲曲欄杆曲到屏風背人倚欄杆剛一對翠袖單寒新月凉於水鬢雲鬆釵影墜卸了湘裙解了雙鴛珮玉漏聲聲催早睡放下簾攏不許濃香退 
[連理枝] 　　　 
連理枝頭鳥和合窗前草兩兩雙雙生生死死果然修到借　　眉硯試風懐寫定情詩好三疉清平調一幅相思稿花底藏鈎酒邊倚玉有誰知首訝春潮彌月不重來撚青梅低笑 
[浪淘沙] 　　 
風日正晴和簫鼓船多誰家兒女畫長蛾丫髻雙挑花满額欵乃輕過春水漾徹波柔櫓藍拖南屏山色染煙螺儂欲買舟湖上住郎意云何 
[風入松] 　　 
蘭房小宴祝千秋春暖酒盈甌檀奴勸釂原多事醉仙桃惹得人羞香夢已隨蠂去負他一夜温柔鸚哥喚起嬾梳頭紅日满妝樓關心樓外辛夷樹五更風吹盡花不（叶平）分付鬢兒先去錦囊輕把花收 
養花軒筆記 
[山陰令] [  哲身] 　　 
山陰令何公黻辰余之詩友也治獄多精察邑中有一女美而賢待字閨中富家求爲室其父不許富家遂以娶而更嫁誣控婚書媒聘事事悉具到案之日公見女面有慘色不類已嫁者呼女前絮語良久忽遽問富家曰汝妻手有疤記左耶右耶富家愕然遂敗 
沈氏弟兄皆無子兄富先亡弟貧有女嫁中表禇某兄之妻常虞禇瞰其資俄破盜賄鄰人誣禇言從屋上來去所遺鞋是也公曰壻而盜何必登屋茲方六月何必衣二禇得白 
[治盜] 　　 
先子杏林公宰南昌時獲七盜而逸其一盜首妄言逸者姓名俄縳一人至甚稱寃乃令置盜庭下差遠而呼縳者跪階上其足穿絲履盜數後窺之因密呼一隷蒙盜首而肖縳者易其履以入盜首不知卽指絲履者先子大笑曰汝以吾皂爲盜耶遽命釋之 
[趙儒臣] 　　 
某親王迎駕太原所至暴　官吏接見多遭斥辱每見人必先問曰你頂子那裏來的浙江趙儒臣時宰其邑謁親王問如前趙曰我的頂子是在鼓樓前二百大錢買來的某笑遺之 
[御史] 　　 
外舅汪氏有風骨爲御史時寓米市胡同安徽徽館同年洪嚴撰由德國歸遂移居其宅一夕夜已深有同部胡某來謂洪水隱事來日某御史必出叅身家恐不保已與某訂定酬儀若干乞同　洪庶可釋也汪曰差甚差甚科道參人先來通知是明明嚇詐矣煩君爲我轉致某君來日果有參疏弟卽以君今夜之言出首君不得悔口請别我醉欲眠胡大窘而去事遂寢 
自由談話會 
自由雜誌中更兵亂排印遲遲于今始克出版内容一百二十餘頁分爲十四類祝詞序文諸文家肖像游處文章海外奇談心直口快千金一笑錄古今聞見錄自由室文選自由室雜著尊聞閣詞選新劇本小說業編編輯餘談蓋合最先三月之自由談槁并加以外稿而成印刷清楚紙張堅潔定價四角投稿多者送一册其次購一册者送一册購十册者送十册發行處本館自由談話會及棋盤街中華圖書館張勛縱兵淫掠滅絶人道政府不加讉責吾所不解 
張勛攻克南京已有半月尙未懸掛國旗人民有懸之者反禁阻之蔑視國紀於此已極政府置考罔聞吾亦不解 
張勛一切舉動悉如清制屬吏須上手本知事改稱知縣尤可異者出示用總督頭銜年號寫宣統字樣其背叛民國之逆跡昭然若揭乃政府不嚴懲之而反使之督甯吾更不解 
張動被輿論攻擊自覺不安於位擬辭都督之任而政府有改任留守之說仍不令其離寗使寗民永沉苦海吾益不解[  恨海]  
余讀南京張君仲昭之見聞錄不禁爲之戚然淚下蓋寗城之下也非皆官軍之力乃亂軍無糧自退耳彼張馮雷諸使洋洋數千言之通電又何爲乎來哉余而後知征蒙征藏之捷電屢聞而蒙匪藏匪之猖獗如故其中自有原因焉嗚呼官軍此次寧民之招慘禂禍也不在寗軍叛亂之日而在官軍入城之時則寧民又何望乎官軍而政府又何用此官軍爲乃政府非特不能懲罰之而復優容之則人民又何望乎政府嗚呼政府 
近二日來報紙新聞最足令人駭目者張都督有追悼王有宏之風説及南京城内迄未懸掛五色國旗二事余不知都督是何用意吾國民之後患恐有不堪設想者[  落拓]  
劇談[  禪]  
余自入夏以來久不至劇場十三夜因中舞臺客串爲友人牽率而去至則正値錢君串九更天表情尙好吊錨亦頗圓穩次爲繆君之賣馬因欲極意形容秦瓊窮悉潦倒情狀致不合看客心理故倒彩如雷又次爲慈禪君之吊金龜純摹　派台步表白俱未入彀惟嗓音嘹亮又値賣馬之後彩聲爲之一振更次爲唐靜安之全本洪洋洞揭帘畤卽見神采俊來氣宇從容純係北京名角熊度知非尋常票友爲國家圓板一叚渾脫流利的是譚　正宗傳見孟良畤白口清亮純用丹田之氣且恰當元師態度尤爲難得次場見老軍呈骨　聞二　喪命眞能表出當畤情景三場出台一種病熊亦極妙肖呈那日朝　　一　蒼勒　　不同丸響見母及　危　尤　聚精精神做工極全　之冠　　　　　　愈抱病出幕嗓音稍　倘他日再串必更　人之望票友客串余亦閱人多矣如唐之穩練詢爲難得也 
小說 
寫情小說 
[黄金祟（八十一）] [  天虛我生]  
花農異曰塚中之人乃與公子未嘗有素耶予頷之曰然花農曰然則人言滋可畏也惟我亦料必非公子之愛人如　然者此一坏之土必將覆以石亭樹以豐碑必不忍使荒凉至此予聆　言因而念及箏兒往時之言假如此塚而爲箏兒之佳城我與筝兒携手來茲顧此生壙其心中又將作何觀念度我必生艷羡之心欲與共營一塚而爲同穴之謀不知箏兒亦許我否耶箏兒許我則素卿又將如何或與素卿謀而以三人之塚合爲一穴則美滿殆勝於登仙旣而又設一想假如此塚而爲箏兒之塚塚中之人實爲箏兒則我徘徊於其間我將何以爲情由今由思此爲阿蓮之塚固無涉於箏兒然而人壽幾何他日之日必不能免假如我而不死於前天必使我眼睜睜地見我所愛之人先我而逝留此一坏之土年年歲歲使我一見則我心中又將如何甚或不但箏兒而我摰愛之素卿亦如是也其奈之何其奈之何予思至此不禁泫然泣下花農知予心傷則以他辭亂我力促予歸予本不忍舍之而去顧遠處有人將至恐爲旁觀所笑乃於心中默爲展拜遂與花農俱歸是夜復夢阿蓮雲裳霧鬢一如　時所見顧我笑曰珊哥殆不復識我矣予近覘之則仲姊也因握其手曰姊乎我以爲阿蓮也姊胡爲而至此仲姊凄然曰我死已兩年矣故我魂魄乃得自由予驚其說再審其貌則明明阿蓮也因曰可憐哉蓮姊予方展汝之墓予心實爲至傷阿蓮異曰孰爲汝蓮姊哉珊哥之言殊爲予所弗省予聞其語再爲審視則又明明爲仲姊也予曰異哉予目殆眩乃至糢糊若此夫豈方才言已死者誠姊言之乎曰然予大驚曰姊胡爲而死仲姊笑曰惟死乃得自由且人孰無死胡足駭怪予聆其音又不類於仲姊再覘其貌則避面弗使我見我必覘之則猛回首間化爲鬼怪予乃惶駭疾呌而醒則一燈熒然身　斗室四　寂然無人而鬼怪之容猶歷歷如在目前不禁毛髮俱戴亟　花農久而弗　渠蓋臥　後湘予欲起而呼之則殊膽怯不得已蒙　尋寐而室中　有怪聲迭作雖欲不聞不可得也俄又轉念果如阿蓮之靈魂度必不爲我　且我與阿蓮初無夙𢗞渠又何忍窘我或者因我一念之癡而花妖月媚假托阿蓮將以祟我耳然而花妖月媚果能幻爲阿蓮則其婉約亦自可喜渠必幻爲可怖之容以駭我者殆以試我之情耳然而又安知非阿蓮爲此狡獪以戲我耶因之怯膽復　柔情所化惟念阿蓮之可愛遂不復以爲可怖推枕而起則覺燈痕燦然非復慘綠窓紙爲風所吹乃至幻爲異聲則知種種恐怖皆由驚疑而至不禁囅然自笑（二） 
短篇小說 
[記夢] [  了青] 　 
中秋之夕焚香燭設餅果内子率小女輩拜月畢共坐庭隅演說唐明皇游月宮聽霓裳羽衣曲故事内子歎曰明皇窮奢極欲樂盡悲生宜有　道流離之苦今吾輩未享其福乃遭其厄豈非不平余曰卿母不自足但思金陵慘狀則吾輩如登天堂矣况彼時唐家百姓之遭難者又豈盡窮奢極欲耶相與感歎不已夜漏漸深余亦就寢忽門外剥啄聲有青衣控黑衛導余至一處香烟繚繞燈燭輝煌中懸月裡嫦娥小影男女十餘輩正在作扶乩之戲時有夫婦二人跪而祝曰願生生世世永母相離永母相棄 
其時余不自知爲夢也乘衆人不見戲握木鸞書一絶於沙盤曰廣寒仙子不勝寒竊藥歸來影自單底事人間夫若婦癡心偏說月團圓二人見詩訝爲不吉若不勝其愁者余惟竊竊暗笑而已嗣又有衆男子鞠躬祝曰聞仙子竊不死之藥以奔月今某等願乞餘藥以禦子彈願學奔逃以避搜捕 
　　余又戲判曰兒夫尙力不尙德動好弄兵寡人之妻孤人之子不可勝算脫再永永不死則後之受害者將胡底止儂竊其藥蓋爲此也今觀諸君心術正與兒夫相同雖有餘丹豈堪奉赠至於逃遁之法諸君雖未入室却已升堂何必再學 
旋又有諸女子一再禱祝曰吾國四千年來女子爲男子束縛終無自立之一日某等願効忠革命自二次以至千百次俾知女界未　無人願上仙扶助 
　　余更作反對語判曰木蘭代你固屬孝思紅玉助夫詎非佳話然諸女子受男界運動往往功業未成而身首已殞是不但爲男子束縛并爲男子侮弄也卽使事出本心幸行如志而功成之後求參政權不得爭選舉權不得仍不過使男子輩安享功名富貴而已豈能出男子上哉聞我之言夫亦可以已矣 
　　余方判畢衆各大怒立將乩盤擊碎余亦急遁舊路而歸回　内子則正在起視香斗也　 
滑稽小說 
[月餅中之炸彈] [  覺迷] 　　 
今天是中秋節了賞中秋賞中秋買月餅吃買月餅吃好好去買是了去買是了野　　稻香村老大房 
都好都好到了到了噯噯月餅餅葱油火腿都要都要好好回去回去大家吃月餅吃月餅阿呀不得了不得了月餅有炸彈上當上當言至此人已跑至十萬里外蓋月餅剛入口熱油四濺舌腫唇焦若非急遁必有性命之虞也（三） 
文字因緣 
[中秋賞月記] [  林蓮莾] 　 
八月旣望三秋方半西風凄其落葉紛亂蟬嘒嘒以吟寒雁飄飄而橫漢天晃朗以彌高歲荏苒而將晏　芳時之易徂感中心以浩歎乃集友明掃小軒開芳樽相與舉杯而邀月斯時也萬籟寂然而無聲層漢湛乎其澄碧微雲盡斂爽氣可挹少焉素娥升於東山氷輪展乎太虚流清輝於觀闕揚浩彩於階除銀波蕩漾素練平鋪宇宙幻玻璃之鏡身世寄氷玉之壼庭前之皓鶴奪鮮林外之白　失色衆客乃清談　　玉壼鯨吸氣淩九霄襟懷八極袁宏之泛渚不足形容庚亮之登樓未能彷彿旣而賓主傾倒樽俎狼藉明月方中逸興轉劇客乃歌曰懸玉鏡兮中天散清光兮萬里酌桂醑兮舒予懐覺塵埃兮淨如洗餘興未已明月漸沉青山轉影綠樹移陰客又有歌者曰挽氷輪兮駐天末伴芳樽兮慰金心清光從此兮一去塵埃依舊兮满襟歌闋衆客顧謂余曰人之生也棲輕塵於弱草寄浮漚於滄溟白感撓其心萬事累其形歡愉無幾憂戚相仍故右軍蘭亭之會必形之於筆墨東坡赤壁之遊必寄興於詩賦今吾與子値干戈擾攘之餘爲共和自由之民而得從容於琴樽之際賞明月次適意則較蘭亭之集赤壁之遊爲尤難得也是不可無以記之庶幾傳之來日流之後世使後之視今亦猶今之視昔也夫余於是乎泚筆而爲之記 
[月餅賦] 　　 
秋光將半風味偏饒誰携佳餌遺此良宵値佳節之團圓品食單之佳妙餅團團兮如環月圓圓兮如照艷說紅綾之餤此味宜知貯將白玉之盤象形維肖摹二儀之形似月亦取其圓耳雜五爼以調和餅之爲言并也其質則風絮輕揚雲羅細揭雪影塵飛露華香發點綴中秋之景薄欲消風推敲居士之詩小如嚼月其狀則廻環重暈宛轉含星分將丹桂婆婆細折蓮花之樣疑是玉蟾皎潔幻成靈鳥之形其製則雜錯辛甘粉楺蘭蕙鹽椒匀調飴糖和濟妙能映字宛呈蘭澤之名取可探懐不假周生之藝洵足以挹月夜之餘光而說餅師之佳製者也茲當秋風拾桂之期明月夢圓之夜相與團雲作粉琢壁成圓譜宮廚之食具寫月影之嬋娟可以宴賓友可以薦邊豆彼束晳賦餅之句吳均說餅之篇徒侈陳於食味亦何足以稱焉 
[八月十五夜滬江望月] [  溤緒承]  
　　登樓廋亮興偏璔又見當頭月一輪非是學吟人愛淨宵深故不點晝燈月明如水不勝寒愁上心頭作一團怪底遊人貪玩賞十年我在客中看小住滬濱又一年西風腸斷桂花天豈眞愛月動遊興鄉夢怕來故不眠 
空生特捐銀一元靜觀子特捐郵票三角均助銅牌費謹登誌成 
 
 

Page 14

 
 
   
 
