# 1923 - 272 - 4918182

 

Page 1

 
 
第一萬八千一百八十二號;中華民國十二年 西曆一千九百二十三年十月八號
星期一 * *   
 
 

Page 2

 
 
第一萬八千一百八十二號;中華民國十二年 西曆一千九百二十三年十月八號
星期一 * *   
 
 

Page 3

 
 
第一萬八千一百八十二號;中華民國十二年 西曆一千九百二十三年十月八號
星期一 * *時論（本館特約） 
[奉還大政後說] [  心史]  
國會議員人格未顯然爲多數已剥奪之前其奉還爲有說今已不適用奉還字義其故田於前日之因循者半仍由於合議之法數不能成會即不能表示意思者亦半故知合議之流弊非得多數同意雖有善者無如之何今日議員之後時不足惜將來是否仍須制憲制憲所經懲創是否得有補救之方針不能不及今復一言也 
　　賄選未成以前將使予者受者聞而知戒故有口誅筆伐之事今則誅伐之效力可見矣惟其不畏口誅不畏筆伐而成今日之行賄軍閥受賄議員合成一犯罪行爲脫離國民之外國民更不爲其拖帶混雜薰蕕同器而無自拔之善法此如内逼而得一利癰腫而得一潰稍牽涉於政治之域者快然得一清濁之分今後親愛和平之心理言以四萬萬人擯棄數百人何所用其張皇稍假旬日坐觀其入甕之愚而捉此甕中之鼈其間薄有閒暇國民能爲根本之規定一旦舉而措之使無不豫則廢之弊則大政雖無所謂奉還而苟在滬之議員猶能爲國民議憲之籌備員已死之國會猶能爲國民議憲之籌備事務處則亦未始非責有專歸之道所不解者國會旣死尙分民六民八爲各别之游魂吳景濂張伯烈等孰非民八議員以人數比較民八本較民六爲多此次犯罪之議員民八自亦多於民六是何庸曉曉辯也國民正亦非必賴譏員爲之籌辦但各爲職業所限號召奔走倘不如向以政治爲生活者得畢力於一時則與其推舉代表向各省擁兵執政者多所浹洽何如向各公團陳述竟見促其推舉代表爲國家共謀建設之急務之爲愈也 
　　民主國之憲法當限制人民之行使主權使人正軌而不橫决軍閥官僚在歷史上之餘𦦨己爲羣愚摧毁凈盡所以未能起而代之者乃我國民之自怠放棄其固有之主權數月以來不佞灌灌之言當不盡爲同胞所不信能形成一全國公民之表示機關絶對爲全國所信任制成條文第一决定如何得眞正立法之機關第二决定是否應有傀儡之總统此兩事由國民决定即建設之根本已完其餘用歷年已討論之條文斟酌選入便成憲法惟所云須國民决定者乃前此委制憲權於國會時所從未提出之議題約法養成不法不議員十二年來乃始脫此桶底夫此桶底僅經十二年而已脫以方二萬里之疆城亘四千年之君政變化之速實已可誇耀於世界故對吾國之政局而有絲毫悲觀之意者不得謂非一間这未達矣 
　　至於省憲之爭當根本改造時愚意乃又以爲轉非所急頗聞主張省憲者將用聯邦國之憲法請聯邦國之學者深切研究以充我用愚以爲此又削足適屨之爲向惟病國境甚大利害每不相共强慕畫一之名反多隔膜之病故欲以省自爲政以分爲合之道救之其實爲國眞諦本須注重自治使自治之人材物力優於官治乃政治一定之趨向决不以聯邦單一而殊若聯邦國之風俗禮敎絶對不相遷就如美之一邦專以多妻爲善俗違反人道而莫或相非此豈政治之福數千年聖哲之所經營已爲吾人造成同軌同文同倫之大槪何取乎末造子孫一旦摧傷而破裂之夫摧傷破裂亦何嘗慮其果能有效不過又增一魔障於共同建設之時耽誤時機滋長口舌殊非當務之所先耳 
國内專電 
　　北京電陽晨議員直赴保叩喜者有一百二十餘人政府已備專車拍電時議員尙在車站集合中（七日下午一鐘） 
　　北京電魚陽兩日官吏議員報界赴保賀選者車站報告有計三百餘名之多但保方因當選後財政困難甚焦灼（七日下午一鐘） 
　　北京電陽日下午三點津曹家花園有會議（七日下午一鐘） 
　　北京電保電話曹佳（九日）夜車入京灰（十日）午就職（七日下午一鐘） 
　　北京電張伯烈魚（六日）戌回京言保方盼吳景濓送證書赴保但憲法會議八日開三讀會吳須會畢前往 
（七日下午一鐘） 
　　北京電陽（七日）津議内閣問題多主王承斌组閣但曹本人主顏惠慶組閣便應付外交吳景濓派則訐顏甚力日内不能定攝閣電保總辭呈即於就職時呈遞并有奉還大致語 
（七日下午一鐘） 
　　北京電九月鹽餘財部分函道勝匯豐將天津應放總數各二十八萬七千五百元分别放出交鹽業懋業收賬至上海規元另函分配匯理之欵仍不放正金因九六基金未商妥并議（七日下午一鐘） 
　　北京電法使照會中國國會對中法協定竟予否决大傷兩國感情並妨及中國信用已報告本國政府在本國政府未决定辦法前該協定仍然有效（七日下午一鐘） 
　　北京電曹宣誓通電王毓芝起草攝閣亦代草一稿送保大意分五項（一）統一不託空言（二）不借不正當外債（三）實行裁兵（四）提倡職業敎育（五）獎進實業與去年六月黎之大政方針措詞相似（七日下午一鐘） 
　　北京電陽（七日）晨五點三刻高凌霨吳毓麟孫多鈺赴津陽晨八點十分張弧赴津（七日下午一鐘） 
　　北京電魚（六日）攝閣令李家鏊爲駐俄外交代表中行總裁王克毓敏辭職照准以金還繼並公布特别市認定令（七日下午一鐘） 
　　北京電鄭州電局長延誤官電洛吳請將該局長崔錦雲與許州電局長袁瑜對調（七日下午一鐘） 
　　北京電外交界息有周某與美資本家商借欵（七日下午一鐘） 
　　北京電使團對議憲誠十二年不成之憲法兩三天通過三讀謂莫測中國國民性之高深甚盼勿種憲法戰爭實禍等語（七日下午一鐘） 
　　北京電今晚保定有重要會議解决直魯豫巡閱使及内閣問題各省駐京代表改明早七點赴保（七日下午二鐘） 
　　北京電公府籌備紮彩請高凌霨撥欵高氏令庶務司自籌將來出新任認賬（七日下午二鐘） 
　　北京電張懷芝到津見曹銳運動督魯並代蔣雁行謀參謀總長（七日下午二鐘） 
　　北京電陸軍部軍學軍法兩司運動爲獨立機關不歸陸部管轄（七日下午二鐘） 
　　北京電交通方面消息津浦路已實行護路辦法組織夜巡隊由各段修道夫派充（七日下午一鐘） 
　　天津電曹錕獲選後津警廳通令商號懸旗慶賀（六日下午十一鐘） 
　　天津電津王勒籌之選費靜海獨解一萬元縣長以次均蒙嘉獎遵化解三千元並促再解（六日下午十一鐘） 
　　天津電魚（六日）早直王偕魯熊曹銳返津下車後即赴曹銳私宅商某項要政（六日下午十一鐘） 
　　天津電微（五日）日省議會開會不足法數流會（六日下午十一鐘） 
　　天津電王承斌熊炳琦魚（六日）晨來津即赴曹家花園會議决定灰（十日）請曹錕入京正位（七日下午四鐘） 
　　天津電地檢廳接受邵瑞彭告發案已發給正式收據（七日下午四鐘） 
　　天津電玉用賓張我華等發出宣言遷地制憲南山可移此志不易 
（七日下午四鐘） 
　　天津電湯漪林長民等電滬參衆兩院同人奉職無狀不能遏此橫流只有獨潔其身表白於我國民之前瀆職之罪幸免干犯（七日下午十四鐘） 
　　天津電黃攻素等十八人聲明並未出席選會（七日下午四鐘） 
　　天津電熊炳琦受國會議員攻擊曹擬以熊調直省長王承斌督直洛吳專巡閱兩湖直魯豫巡閱使及副使裁撤（七日下午四鐘） 
　　天津電聞王承斌不願捨軍權就揆席兩吴一高競閣甚烈財長預定王克敏（七日下午四鐘） 
　　天津電張英華爲銅元票案主人翁津派一致不令張出山免失人心 
（七日下午四鐘） 
　　天津電張懷芝赴魯辦喪事畢魚（六日）晨九點二十分過津回京（七日下午四鐘） 
　　吉林電省設中俄豫備會將材料送京後頃得王正廷復會議頗利東省各案當竭力辦理 
　　吉林電哈設三省偵探處探察俄黨　　吉林電軍署秘長魏紹周報効選費三萬謀得濱江關監督被張察覺不准到任（以上六日下午八鐘） 
　　濟南電膠濟路驅劉風潮又起宣佈劉堃十大罪狀交通部已飭屬預防罷工（七日下午二鐘） 
　　濟南電鄭士琦陽（七日）早三時到濟與田商推代表賀曹擬不電賀 
（七日上午十鐘） 
　　濟南電保訊刻集到子彈二千二百箱（七日上午十鐘） 
　　北京電京漢局報皖匪竄至周家口又攻破西華縣城靳師高團由堰開往豫軍褚部於昨日由樊城開往會剿（七日下午八鐘） 
　　蘭州電陰雨月餘秋禾難熟寗申導河兩鎭禁糧出境省城糧價暴漲人民爭糴甚形慌恐陸洪濤電馬麒由河道運糧平糶裴建準勿得禁運販　　蘭州電土司楊積慶呈甘南堵剿棒匪斃匪首一名匪多名 
　　蘭州電寗海鎭守使馬麒甘州鎭守使馬麟電請晋省面呈要政 
　　蘭州電新任印花處處長柴若愚晋省前處長秦望濓抗不交代兩長力爲調停（以上五日下午十鐘） 
　　漢口電傳豫匪三千餘歌（五日）在偃城謀刦京漢南下第二次特别快車幸被十四師探悉在城北大石橋將匪擊退後車始通行又北上第二次特别快車與四次票車亦在偃城被阻數小時棗陽熊家集又被豫匪竄入焚掠甚酷參議員高仲和家焚洗一空蕭已電就近駐軍往剿（六日下午十鐘） 
　　漢口電周家口魯意士牧師函某外報官軍剿匪極得力二女敎士亦甚平安現西華縣知事及内地會均派人入匪巢營救匪首只求官軍保全其性命即將二女士釋放（六日下午十鐘） 
　　漢口電洛吳定文（十二）南下並令援湘軍相機前進駐省二十五師一百團第一營魚（六日）晨赴岳第四旅亦準備全部出發蕭派王副官招待 
　　漢口電聞蘇皖贛鄂商定長江聯防條約十二條推鄂蕭爲聯防總司令 
　　漢口電蕭歌（五日）晚電賀保曹當選 
（以上六日下午八鐘） 
　　漢口電省署陽（七日）晨失愼燒兩小時始撲滅燬辦公處大堂二堂及清鄕局數十間 
　　漢口電援湘軍四十九旅九十七團駐汨羅九十八團駐岳州平江五十旅九十九團駐城陵磯一百團駐雲溪頃聞四十九旅前鋒已過汨羅五十旅尙未移動又駐監利第二旅一團已入湘駐華容與五十旅爲觭角湘趙派員至汨羅勞援湘軍 
　　漢口電旅鄂湘事和平會歌電蔡鉅猷劉叙彝嚴禁西岸軍隊槍擊商輪 
　　漢口電警廳歌（五日）晚在榆陰里某軍駐漢辦事處内破獲大宗烟土以馬車四輛人力車十六乘分載至廠獲犯一人（以上七日下午十鐘） 
　　長沙電微日湘鄕各公團開和平會議當舉魯師長爲主席劉旅長爲副主席宣告成立（七日上午十鐘） 
　　福州電軍界傳出消息孫傳芳計劃統一閩局先從攻厦入手擬自行出馬留周陰人駐省垣俟厦局定後偕王永泉赴泉就護使職但又一說王已决即日赴泉（七日下午四鐘） 
　　杭州電盧張讌浙皖代表簽定皖浙公約（七日下午九鐘） 
特約路透電 
[北京新聞記]  
　　七日北京電現料曹錕將於九日來京十日就總統職内閣已豫備辭職文將於曹就職時提出國會議員多人今日赴保定促曹錕以吳景濓組織據半消息曹將　通電宣布其政策如下㈠謀統一㈡整理財政但不藉外債㈢發展普及敎育計畫㈣裁兵自直省始㈤發展業减輕雜稅制憲會昨二讀通過憲法俟三讀通過後即將於十月十日公布 
[中國匪患記]  
　　十七日成都電近就擒之匪張英高（譯音）供稱殺中國内地敎會敎士華特氏及淮愛特賽氏者乃匪徒馬定英（譯音）馬旋在懋州附近就逮惟即服毒同黨之三四人就逮後均正法 
[英外相演詞之反動]  
　　六日巴黎電英外相克松之言論已引起法報之憤懣菲加羅報稱讀包爾温之演詞而知其爲思想家且爲對法之摯友讀克松之演詞而知其爲因政策失敗悻悻不樂之人其言論不能增善解决之氣象云巴黎廻聲報稱克松之言簡直勸德人堅持故從前種種爭論將因其言而復活云晨報稱克松不獨與法人意見相左且盛氣凌人云葛洛報云克松之言直火上加油耳小巴黎人報稱克松殆極欲打銷包爾温游法之愉快影響耳 
　　六日巴黎電前賠償委員會長法人杜波斯氏對客論英外相之演詞謂如以賠償委員會所决定向德索取之賠償未曾加以持平之考慮則此言殊爲失實依照和約之規定惟賠償委員會有决定債額之權委員會於着手之初即會同德人專家研究各有關係國所提之要求後又陸續開正式會議二十三次聽取德政府代表及三十二人專家之陳訴而後始有此全體一致之决定當時手續固極愼重也 
[英帝國會議記]  
　　六日倫敦電海外商部布克萊氏昨在經濟會議發言謂帝國居留案施行之結果不能滿意至九月底止受津貼而移居殖民地之人數較諸殖民地所需要者相差甚遠計往澳洲者二萬三千四百七十九人往紐絲綸者四千五百零二人往加拿大者三千八百五十一人依照原案規定用去津貼金澳洲三十萬五千鎊加拿大三萬二千鎊紐絲綸四萬五千鎊共用三十八萬二千鎊而經國會批准之此項經費則至三月底爲一百五十萬鎊全年爲二百萬鎊明年有無侬步殊未可恃大會應考慮此種結果之原因是否爲經濟政治抑爲心理各方面政府對於移民問題皆甚密切注意故結果之不良非各政府之過云 
[德内閣之變動]  
　　六日柏林電德國各政黨反對組織狄克推多制政府民主黨反對尤力組織專權政府之計畫乃歸失敗昨晚各政黨會關於八　工制之問題卒議定以一九二二年韋士内閣之辦法爲根據某種指定職業爲增進產額計得不適　八時工制德總理史特萊斯曼博士今日宣布新閣員名單計十二人自兼外交部長至於財政部長本屬社會黨希爾福定氏因史特萊斯曼博士一黨反對之故改任路德氏新内閣係混合制内有社會黨民主黨中央黨及民黨 
　　六日巴黎電據柏林消息德總理昨日尙擬組織脫離國會之内閣似有解散國會之趨勢後又幡然變計而與各政黨接洽仍組成混合内閣巴黎官塲否認佔領地台柯特將軍接見杜塞爾道夫工團代表告以將在佔領地内施行十時工制之說 
　　六日柏林電德總理今日在國會演說辯護取銷消極抵抗之舉動謂現政府就職之初其所遇之時局已呈消極抵抗不復如前堅定之象而佔領地内之法比人又非僅僅抵抗所能排去之抵抗愈弱則德國在外交上愈難以抵抗爲利用政府乃努力欲覓一方法使消極抵抗之取銷爲政治談判之利用但目的竟未能達如政府以爲繼續消極抵抗確可成就有益於德國自由之功業則政府早已繼續之但國家旣處於財政紊亂已極德馬克將在國内不復有絲毫價値之地位則放棄抵抗何恥之有德國以疏間協約國爲愚昧外交政策蓋賠償問題之唯一解决在協約國全體與德國間之同意也今抵抗銷滅法政府若欲表示好意則復開談判可也云 
　　六日柏林電共產黨斥史特萊斯曼博士爲史汀萊氏之傀儡史博士乃向彼等聲明史汀萊氏與組織内閣事毫無關係繼謂政府將請國會取銷憲法權若干時而予内閣以空前之權力史博士又謂近巴伐里亞發表臨時警備命令之舉有謀疏間中央政府與巴伐里亞之交誼者此種政略實屬狂妄但中央政府之命令實發於前云云新内閣中僅有新人二其餘舊閣員除財政總長魯塞氏外均留原職 
[德國内亂記]  
　　六日墨民邦電巴伐利亞邦當軸出令嚴禁其產黨報 
 
 

Page 4

 
 
第一萬八千一百八十二號;中華民國十二年 西曆一千九百二十三年十月八號
星期一 * *紙書籍出版違則重懲嘉爾博士對外國訪員稱巴伐利亞邦不採行分立政策巴伐利亞邦與德國實爲一體渠絶不施行宣布帝制之愚策 
　　六日巴黎電杜塞爾道夫消息台柯特將軍今日與　國實業界巨　史汀萊及礦業領袖三人會商恢復魯爾工作之條件及交付賠償項下物品之辦法史汀萊氏事前曾往獄中與克虜伯　晤談九月三十日實業家之會議决定與佔領當地接洽而德總理亦贊同此决議 
　　六日杜塞爾夫電六月二十九日由軍法裁判所判定死刑之德犯七人今改爲終身苦役 
　　六日巴黎電法蘭西專門學校敎授白朗台氏現居華沙據稱過柏林時曾晤史特萊斯曼博士史不加躊躇承認魯爾之消極抵抗就經濟點論實屬愚妄即就政治點論亦可决其失敗云 
[各國近事記]  
　　六日巴黎電捷克斯拉夫各州選舉農黨所得之票增百分之三十今内閣總理史維拉氏亦屬該黨工黨一九二○年共得六十三萬票今爲中户社會各黨奪去三十七萬二千票 
　　六日巴黎電布國共產黨之亂事已經壓平政府决議取銷全國戒嚴令惟布京等數處仍擬維持數日 
　　六日巴黎電西班牙行政軍人爲民心計宣稱今不欲得左右翼各黨之贊助此全爲國家利益起見又稱勞工之態度甚可滿意 
　　六日紐約電喬治氏已起程赴芒特萊爾車站中有衆向之歡呼 
　　六日泊萊茅資電西晨郵報得悉英國第一輕巡洋艦隊將於十一月二十四日啓椗環游世界以德里號爲旗艦該艦隊大約不致參與十一月三日民地首相校閱大西洋艦隊禮 
　　六日羅馬電日太子將大婚敎皇已派駐日敎廷代表嘉地尼氏爲與會專使 
　　六日澳洲亞特萊特電中國足球隊今日與澳足球隊比賽各勝二球無勝負 
公電 
　　蕪湖學生會通電申報轉全國國民公鑒曹錕非法當選本會誓不承認望國民羣起攻之蕪湖學生會叩魚 
　　吳景濂通電各報館轉旅滬旅津旅奉諸同仁公鑒本月四六等日迭開憲法會諸地方制度全章國權全章均照各政團協商結果完全通過二讀其民六未决各條亦並照審議會報告通過總憲草全案二讀均已告竣多年奮　初願始　茲定八日開三讀會一日可畢擬雙十節即舉行全部憲法宣布典禮凡我兩院同人抣十年舊雨敢祈迅速命駕返京同與盛會共竟偉業臨電神馳無任　企吳景濂陽印 
　　保定曹錕通電各報館鑒頃接總統選舉會歌電開十月五日依大總統選舉法舉行大總統之選舉出席人數五百九十人曹錕得四百八十票當選爲中華民國大總統等因不勝兢悚伏念錕從事軍旅垂數十年政治一途未嘗學問前因改選期近曾經歷次宣言表明微悃所冀到院諸公愼選名賢早奠邦基迺不蒙垂察謬采疏庸自反初心實殷惶惑値此國家多故民力困窮憲法待成统一未就屬在賢能猶虞竭　况自歐洲戰役告終政治之潮流日異華府會議以後國際之責任彌艱新治何以導成人才何由延集自慚庸鈍非所能堪竊維民國建設甫十餘年元首數經更迭或有勛勞於國或有聞望於時竭智殫心共謀匡濟尙復格於時會未竟其功當茲改選之初實爲愼始之計陵坡知畏孱力難勝諸公偉略匡時嘉猷素裕敬希明敎以啓愚蒙臨電不勝延跂曹錕陽印 
　　浙江民生協進會通電各報館公鑒國政不綱已達極點曹錕何人旣將元首驅逐於前又敢賄買總統於後惡耗傳來何嶽撼愁彼洪憲復辟尙知假借民意孰知曹逆竟敢生呑活剥一意孤行禍國害民莫此爲甚傳曰亂賊之罪人人得而誅之况各省區文武將吏或職守嚴彊身操兵柄或手造民國艱困備嘗爲此務懇星夜𥞊馬厲兵誓師討賊以解倒懸共挽狂瀾吾民雖　寗願斷頭洞腹萬難承認曹逆横行　伐口誅甘爲後盾壺漿　食倒屣爭迎風雨一　誓死不諭臨電抆泣不知何云浙江民生協進會叩虞 
國外要聞 
[日本災後興復記（十五）]  
　　三銀行之通融借貸六日東方社東京電日政府之震災後經濟方策已令日本興業兩銀行執臨機之處置矣茲悉更於勸業銀行　貯金部之資金令同行爲建築及產業資金之融通出借其方法以所有罹災地之住宅店舖倉庫等應急的建設並修繕所需之資金或目下焦眉之給與商業並產業復興所需之資金爲限先爲零碎借貸擔保以建築敷地之土地及其他之不動產對於公共團體各種組合有時可無擔保貸與之又永久的建築所需之資金政府亦將令該行供給現正考究其資源及出借方法 
　　籌欵建築難民住屋六日東方社東京電在東京市爲避難民提供半永久的住宅起見預算須二百五十萬元擬建設小民長屋及中產罹災者之住宅由府建一千五百户由市建三千户定十二月中完成又市社會局决定於焚地趕造公衆食堂十處 
　　橫濱趕造外國旅館七日東方社東京電於全滅之橫濱因有急設外國旅館之必要故同地格倫德旅館經理朋納脫氏已向美國定購建造二百室之大旅館材料該建築一俟材料到後將限以二星期完成之又帝國大旅館及其他亦正計畫於橫濱建築外國旅館 
[德國特約通信（王光祈九月十日柏林）]  
　　德國人之音樂生活（二）德國音樂之來源 
　　吾前函曾言德國音樂自十八世紀以來一躍而爲歐洲第一然吾人欲研究今日德國音樂之發達情形又不能不一述十八世紀以前歐洲音樂之進化狀况 
　　歐洲文化多導源希臘而音樂亦爲其一在古代諸國中如埃及巴比崙等國音樂雖亦發達然皆爲娛神　酋之用換言之不過宗敎貴族之附屬品奢侈物而已尙不足與言獨立美術也自希臘起音樂乃漸脫離各種束縛一躍而爲自由藝術音樂之爲物自有其本身崇高目的一與其他美術相同此爲希臘哲人對於音樂解放之第一大功百世之下猶食其賜者也惟希臘音樂乃係一種『單音音樂』ｅｉｎｓｔｉｍｍｉｇｋｅｉｔ何謂『單音音樂』即所奏之調同時只發一個聲音不是數個聲音齊發換言之甲音旣歇乙音始起乙音再歇丙音又起前後相聯如珠一串若以吾國工尺譜爲例其式如下『工四合』換言之即工音旣歇四音始起四音再歇合音又起如此往下奏去遂成一曲與歐洲後代之『複音音樂』ｍｉｈｒｔｉｍｍｇｋｅｉｔ不同何謂『複音音樂』即所奏之調同時有甲乙丙···數音齊發初不必待甲音旣歇而後乙音始起也在希臘當時亦常有數種樂器同時合奏之舉然此不足爲『複音音樂』之證蓋張先生所奏者爲『工四合···』李先生所奏者亦復爲『工四合···』彼此完全相同不過同時發音增大其聲浪而已有時張先生所奏者比李先生所奏者高一個音級ｏｋｔａｖｅ質言之張先生所奏者爲高音之『工四合···』李先生所奏者爲低音之『工四合···』然其爲『工四合···』也則仍彼此相同故希臘音樂始終爲『單音音樂』此種『單音音樂』之流行一直到紀元後第九世紀 
　　當紀元後開始數世紀基督敎漸漸流行歐洲大陸其時基督敎徒所用敎堂樂章尙多採自異敎到第四世紀時有天主敎主敎阿博羅ａｍｂｒｓｉｕｓ者（生於三三三年歿於三九七年）始根據希臘音樂以作天主敎堂祈禱］ 
樂歌近世敎會所傳之阿博羅讚美歌ｔｅｄｅｕｍｌａｕｄａｍｕｓ者即其一也到第六七世紀時有羅馬敎皇格里哥大帝ｇｒｅｇｏｒｄｅｒｇｒｏｓｓｅ者（生於五四○年歿於六○四年）選集各地敎堂樂歌編成專書頒布所轄各敎 
堂一律通行不得更改所謂『格里哥樂歌』ｇｒｅｇｏｒｉａｎｓｃｈｅｒｇｅｓａｎｇ者是也然阿博羅及格里哥大帝採用之敎堂樂歌其内容均爲希臘式之『單音音樂』到第八九世紀時始有敎徒將前此『格里哥樂歌』之以單音歌唱者改爲複音歌唱換言之即於『格里哥樂歌』原來調子固有音節之外更雜以他音同時合唱所謂ｏｒｇａｎｕｍｄｉｓｋａｎｔｕｓｆａｕｘｂｏｕｒｄｏｎ各種『複音音樂』乃相繼而起流行直至第十三世紀 
　　從第十四世紀起此種『複音音樂』漸流爲『對譜音樂』ｋｏｎｔｒａｐｕｎｋｔ何謂『對譜音樂』譯言之即爲『譜對譜』之意換言之即一調之中數種聲音同時合奏而此數種聲音皆各自獨立平等無主奴之分此種自爲門户並肩而立之數種聲音同時各自往前奏去合奏结果自然得着一種諧和ｈａｒｍｏｎｉｅ如此藝術實爲空前發現當時最擅此技極負盛名者當推荷蘭各大音樂家自一四五○年至一六○○年之際實爲荷蘭音樂橫行時代所有羅馬維也納巴黎以及其他各處名都大邑之敎堂樂師歌者位置多爲荷蘭人所占並大布其『對譜音樂』之學說焉 
國内要聞 
[北京賄選告成前之形勢（一）]  
　　賄選形勢至四日急轉直下居然有可以成功之勢茲將四日情形誌之如下昨日（四日）憲法會議到會者忽達五百五十餘人爲政變以來未有之盛會憲會旣成大選當然依議舉行昨日下行吳景濓遂以總統選舉會名義發出通告如下「啓者茲定於十月五日（星期五）上午十時開總統選舉會依法選舉中華民國大總統特此通告總統選舉會啓十月四日」依昨日憲法會議之人數距大選所差僅三十人左右據大選派所談尙有五六十人只出席大選會而不出席憲會故今日預計總可成會（聞昨日在京未出席者有鄂籍議員高仲和等十五人决定昨晚或今晨可以到京席者計有雷煥猷康士鐸張則川周兆沅陳國璽等十餘人又胡漢民之候補人鍾大游曁丁佛言之候補人某昨晚均已到京今日可依照成例由同鄉議員三人證明先行出席若以政團計算加入者共有三十七處）至票價問題連日王承斌等不分盡夜拚命進行在甘石橋親領或代領支票者截至昨午止已有五百七十六名另有十四五人不願受此代價均爲蒙古王公之豪富不重金錢而重官職者又有在津者數人因反　色彩太深却又不願放棄五千元之利益已與大選派協商妥貼准於開會日來京投票後即行領欵返津並提出條件不准將其姓名宣布此外尙有五六人須先錢後選持之甚力刻正在協商中大約待至臨時付欵成交以此總計已有五百九十餘人較之五百八十三之法定數約超過十人之譜其抱重病者則臨時抬至院中以凑人數此外尙有一絶大原因即爲吳佩孚表示非在雙十節前選出總統不可之電報吳氏此項表示極爲有力據聞各省對於延期選舉俱極不贊成故議員中稍乖覺者咸知若不在雙十節前選出將來或起極大風潮故只要延期令公布便當投票而昨日議員方面又接到一種催迫出席之救民軍傳單中有如不出席則吾救民軍當搜殺其人並殲其家屬等語有此種種情形今日之選舉會或竟能如大選派之願也 
　　至於院内外設備衆議院内昨日下午均加班佈置添加汽燈院外方面象坊橋一帶仍由軍警保安隊佈置一切昨晚復通知各商户一律再掛國旗一日以資慶賀院内另備午餐茶點一千份以免選舉人受飢渴之苦而會塲内外一切戒備十分週到據國會方面傳說此次會擬援照前清科舉時代考試通例實行搜檢不但旁聽人員須受搜檢即議員中之不甚信任者亦須搜查其用意蓋爲前兩次炸彈案及保定之發現炸彈均與大選有關惟恐盛極一時之選會亦受此打擊故特嚴格取締又聞憲法起草委員會書記長葉先圻昨晨突被偵緝隊捕去其原因緣前日憲法起草委員長湯漪遣其書記宋　塞來京於下午四時至葉宅訪晤其時葉適外出宋乃借用葉宅之電話掛至天津與湯氏通電其中所言何詞不得而知大約與大選不無關係語爲電話局所聞乃報告於偵緝隊於昨晨二時許派人至葉宅將葉拘去至該隊時問其曾否與天津通電話葉茫然不知並謂前日下午一時即至友人陳某宅談讌至夜間一時始歸下午四時之事實無所聞於是派人將葉之家丁拘至問明始知通電話之事爲宋所爲乃即押其家丁往覔宋氏宋尙不知葉已被拘復於昨早至葉宅於是亦被拘捕大選派之嚴重警戒如此反對派自無從再施其拆台手段故今日之選舉會可决其成功也 
[衆院延期令發表之經過]  
　　衆院延長任期令本經前日（三日）穁特别閣議决定然遲至昨日（四日）始行發表者其中波折實在於洛陽之一關吳佩孚對此事實有兩電到京一爲感電一爲卅電感電尙云須加考慮以爲攝政内閣未必照辦後聞保方有俯允之意復發一卅電到京謂此爲破壞國家法律問題本人不能緘默請熟計利害等語同凌霨等將原電轉保請示並覆電洛方謂大選期迫對於國會要求不能不遷就請執事與曹使熟商電覆云云經過如許週折所以未能即下前日特别閣議顧維钧張弧均未列席公布之命令曾分送顧張補署顧氏落得作個人情當即副署張弧則要求雙十前准予辭職方可副署電詢高吳能否辦到高吳謂可以辦到張始副署此爲前日晚間事但截至昨日下午保洛覆電未到而爲大選會縮影之制憲會急須開成一般議員恐有變卦頗覺皇皇紛紛向吳景濓質問且謂非見命令不但不出席於大選會即本日之憲法會議亦不出席吳當允電詢高凌霨據高覆電謂係爲印鑄局所誤現已飭該局即刻發表應請轉告各議員照開憲會一面並遣國務院某科員乘坐汽車前往印鑄局守取至二時許始就令單取回十張持往衆議院及甘石橋俱樂部兩處代爲分散一般熱心延期之議員至此皆躊躇滿意雀躍不止昨日憲會之成會蓋亦得其助力也茲錄二令原文如次國會議决修正國會組織法本人總統依約法第三十條公布之此令法令法律第三號修正國會組織法於第七條後增加一條文爲第八條前兩條規定議員之職務應俟次届選舉完成依法開開之前一日解除之以下原案各條依次遞推之茲制定第一届議院議員改選令公布之此令敎令第十九號第一届衆議院議員改選令第一條民國十二年十月爲第一届衆議院議員改選年限第二條第三届衆議院議員選舉日期另以敎令定之第三條本令自公布日施行 
[四日憲法會議居然開成]  
　　地方制度章通過二讀 
　　政變以來憲法會議接續流會至四十四次之多近經大選派竭力招徠之結果四日憲會居然開成大選派欣然色喜而五日之選舉會遂順流而下茲將四日會塲情形誌之如下昨日（四日）下午二時開會吳景濓主席兩次延長時間至下午三時主席報告簽到人數五百二十七人已足法定人數宣告按照議事日程「中華民國憲法案（地方制度章第二條以下）（憲法起草委員會提出）二讀延前會」開會主席聲明地方制度章自第二條以下曾經各政團幾次協商結果由黃君贊元等數十人共同提出一修正案請黃君贊元說明黃贊元登台說明各政團前次協商之經過及結果並說明修正案大意主席謂地方制度章修正案已經黃君說明請付討論牟琳請依修正案逐條討論並謂時局緊急維持國家之憲法亟須成立請内注意（一）少發表意見（二）少討論（三）多行表决衆呼贊成主席報告第一條地方制度劃分爲省縣兩級未修正無須討論第二條修正爲「省依本憲法第五章第五修之規定得自制定省自治法但不得與本憲法及國家法律相抵觸」以付表决在塲人數五百四十九起立者四百七十人在三分二以上可决主席以第三條「省自治法由省議會縣議會及全省各法定之職業團體選出之代表組織之省自治法會議制定之前項代表除由縣議會各選出一人外由省議會選出者不得逾由縣議會所選出代表總額之半數其由各法定之職業團體選出者亦同但由省議會縣議會選出之代表不以各該議會之議員爲限其選出法由省法律定之」付表决在場五百四十人起立者四百八十一人在三分二以上可决主席以第三條「左列各規定各省均適用之第一項省設省議會爲單一制之代議機關須依直接選舉方法選出之」付表决起立者五百十二人足三分二以上可决李有忱提出第四條第二項修正案「删去在未能直接選舉以前∶∶一段」主席付表决起立者不足三分二否决主席以第四條第二項原案「省設省務院執行省自治行政以省民直接選舉之省務員五人至九人組織之任期四年在未能直接選舉以前得適用前條之規定組織選舉會選舉之」付表决起立者四百五十一人在三分二以上通過黃佩蘭修正增加但書「但現役軍人非解職一年後不得當選」主席付表决在塲五百四址五人起立者五百十三人三分二以上通過林炳華修正第三項爲「省務員輪流充當之」主席付表决少數主席以第四條第三項「省務院設院長一人由省務員互選之」付表决起立者四百四十八人超過三分二以上人數主席以第四條第四項「住居省内一年以上之中華民國人民於省之法律上一律平等完全享有公民權利」付表决在場五百四十八人起立者四百七十人超過三分二人數主席以第五條「左列各規定各縣均適用之」付表决通過主席以第五條第一項「縣設縣議會於縣以内之自治事項有立法權」付表决起立者四百七十六人超過法定人數通過彭漢遺提出第五條第二項修正案「縣設縣長由縣民直接選舉之」婁裕熊提出第五條第二项修正案「縣設縣長由縣民直接選舉三人仍由省務院長擇一任命之依縣參事會之贊襄執行自治行政但司法尙未獨立及下級自治尙未完成以前不適用之」李景濓修正删去但書中「司法尙未獨立及」七字郭步瀛提出修正案「縣設縣長由縣議會及法定團體選出之代表組織選舉會選舉之現役軍人不得當選任期三年依縣參事會之贊襄執行縣行政」景耀月修正爲「縣設縣長由縣民直接選舉依縣參事會之贊襄執行縣自治行政任期三年但下級自治尙未完成以前不適用之」主席以彭等提出修正案付表决起立少數否决主席以第五條第二項原案「縣設縣長由縣民直接選舉之依縣參事會之贊襄執行縣自治行政但司法尙未獨立及下級自治尙未完成以前不適用之」付表决起立乾四百八十一人多數可决主席以第五條第三項「縣於負擔省稅總額内有保留權但不得逾總額十分之四」付表决可决主席以第五條第四項「縣有財產及自治經費省政府不得處分之」第五項「縣因天災事變或自治經費不足時得請省務院經省議會議决由省庫補助之」第六項「縣有奉行國家行令及省法令之義務」合併表决起立者四百九十一人超過法定人數可决主席以第六條「省稅與縣稅之劃分由省議會議决之」付表决起立者四百六十人可决主席以第七條「省不得對於一縣或數縣施行特别法律但關係一省共同利害者不在此限」付表决起立者四百八十二人可决主席以第八條「縣之自治事項有完全執行權除省法律規定懲戒處分外省不得干涉之」付表决起立者四百七十人可决主席以第九條「省及縣以内之國家行政除由國家分置官處執行外得委任省縣自治行政機關行之」付表决起立者四百七十四人可决主席以第十條「省縣自治行政機關執行國家行政有違法令時國家得依法律之規定懲戒之」付表决起立者四百八十人可决主席以第十一條「未設省已設縣之地方敵用本章之規定」付表决起立者四百七十三人可决主席以第十二條「内外蒙古西藏青海因地方人民之公意得劃分爲省縣兩級適用本章各規定但未設省縣以前其行政制席以法律定之」付表决起立者五百零三人可决時已六時黃佩蘭動議請延長鐘點討論國權章衆贊成駱繼漢請愼重不可操切主席聲明國權章爲憲法起草委員會所提出係初讀今日應請委員說明後付二讀會加表瘊衆請省略說明王敬芳謂旣省略說明即以應否付審議議付表决前本席依院法提起不付審議會之勳議請付表决主席報告依院法不付審議會可不必表决衹須以應開二讀會付表决正擬表决之際有某某等十餘人反對退席秩序因之大亂遂發支付證發畢後主席報告參院計到一百四十四人衆院計到四百十二人共發証五百五十六張遂宣告散會時已六時十分茲將通過二讀會各條錄之如下以清眉目第一條地方劃分爲省縣兩級第二條省依本憲法第五章第五條之規定得自制定省自治法但不得與本憲法及國宵法律相抵觸第三條省自治法由省議會縣議會及全省各法定之職業團體選出之代表組織省自治法會議制定之前項代表除由縣議會各選出一人外由省議會選出者不得逾由縣議會所選出代表總選額之半數其由各法定之職業團體選出者亦同但由省議會縣議會選出之代表不以各該議會之議員爲限其選舉法由省法律定之第四條左列各規定各省均適用之（一）省設省議會爲單一制之代議機關須依直接選舉方法選出之（二）省設省務院執行省自治行政以省民直接選舉之省務院五人至九人組織之任期四年在未能直接選舉以前得適用前條之規定組織選舉會選舉之但現役軍人非解職一年後不得被選（三）省務院設院長一人由省務員互選之（四）住居省内一年以上之中華民國人民於省之法律上一律平等完全享有公民權利第五條左列各規定各縣均適用之（一）縣設縣議會於縣以内之自治事項有立法權（二）縣設縣長由縣民直接選舉之依縣參事會之贊襄執行縣自治行政但司法尙未獨立及下級自治尙未完成以前不適用之（三）縣於負擔省稅總額内有保留權但不得逾總額十分之四（四）縣有財產及自治經費省政府不得處分之（五）縣因天災事變或自治經費不足時得請求省務院經省議會議决由省庫補助之（六）縣有奉行國家法令及省法令之義務第六條省稅與縣稅之劃分由省議會議决之第七條省不得對於一縣或數縣施行特别法律但關係一省共同利害者不在此限第八條縣之自治事項有完全執行權除省法律規定懲戒處分外省不得干涉之第九條省及縣以内之國家行政除由國家分置官吏執行外得委任省縣自治行政機關執行之第十條省縣自治行政機關執行國家行政有違背法令時國家得依法律之規定懲戒之第十一條未設省已設縣之地方適用本章之規定第十二條内外蒙古西藏青海因地方人民之公意得劃分爲省縣兩級適用本章各規定但未設省縣以前其行政制席以法律定之 
[使團提出臨案二次通牒]  
　　領袖葡使前日對顧維鈞嚴重聲明略謂關於臨案二次牒文明日决送貴部現外交團對華之態度已極堅决因十自十六國公使臨案通牒送致貴國後非但無一可令各國認爲滿意之事實行且不幸而又有河南土匪擄去西安敎士兩人之案此際中國政府如不能取决然之態度以注意實行臨牒要求各節則各國將出於豫定的必要之行動恐致不可收拾特以領袖公使資格代表各國嚴重聲明云云昨日（四日）下午四時葡使又至外交部當由顧維鈞接見葡使簡單致詞謂來部之職務即爲親遞此牒於貴總長並無發言之權顧維鈞接讀牒文畢對葡使謂中國政府及人民委曲求全之苦心竟不爲外交團所諒深爲惋惜此項牒文當即報告政府鄭重考量云云葡使興辭出部顧即驅車赴國務院出席閣議提出報告聞討論結果决定請曹錕毅然主持擬即託王毓芝轉陳曹氏速定相當辦法以免外交上　成重大意外而第一步應先先解决者則爲田中玉之地位問題茲將外交團二次牒文迻譯如下（通牒原文係法文）外交團對於貴總長九月二十四關於臨案之覆文業已詳細考查覆文中極力聲明中國政府及人民並無仇外之意並表歉忱外交團極爲欣慰惟外交團對於此案有須重提者即八月十日之通牒中並未言中國有仇外之舉動僅謂中國土匪危及僑華外人之生命自由權利財產之情形耳關於此點貴國政府對於臨城事件之性質似未諒解此外交團所以對於貴國政府所聲明各節不能不加以糾正此次調查臨案各員咸謂臨匪之最大目的即在架去外僑蓋爲利用其爲外國人挾之以爲質彼必懇求其各本國公使援救因公使之援救勢必壓迫中國政府而與之磋商卒之外人以爲質出而與政府周旋於樽俎之間非完全達到其目的不將外人釋放也此種手段實襲一九二二年河南土匪之故智近則鄂匪傚之以殺梅神父最近汴匪又傚之以刧兩外國婦人至今其生死尙不可知此即臨案性質之要點也臨案發生後外交團以爲中國政府必將從速設法嚴行取締國内各處肆擾之土匪但顧總長九月二十四日之覆文並未提及若何取締土匪行動之計畫至於剿辦土匪之命令實屬空言無補實際蓋此類土匪必須實行剿辦乃各地官吏此時對於剿匪尙未有若何之匪行故各省土匪之橫行無減於昔而各省所轄之軍隊又從事於内爭致使人民受莫大之痛苦與損失外交團有鑒於此不得不向中國政府述明僑華外人生命財產自由與利益務請加以保護並望中國恢復境内原有之治安故外交團對於八月十日致中國之牒文維持原提議案之趣旨及結論望中國政府將上次牒文所列各條一一見諸實行 
 
 

Page 5

 
 
第一萬八千一百八十二號;中華民國十二年 西曆一千九百二十三年十月八號
星期一 * *   
 
 

Page 6

 
 
第一萬八千一百八十二號;中華民國十二年 西曆一千九百二十三年十月八號
星期一 * *國内要聞二 
[賀德霖就財次之内幕]  
　　賀德霖財次命令昨日（四日）已下聞定本日（五日）到部就職惟並不代理部務外傳賀已籌得四十萬元以備到部後應付各方催索或出自爲賀捧塲者之言亦未可知此次賀得財次原因甚爲複雜張弧之財長决難蟬聯後繼人物須視賄選能否成功而定選果告成則財長之惟一候補者當推王克敏王之再辭中行總裁與當局之即行批准皆爲早了從前關係免外間再生反對故也王來則財次人選以賀爲最有力更加賀與吳景濓近來異常接近則此席自非他人所得而窺伺而當局之即以賀代沈者亦正爲此蓋張弧旣决然又往西山聲明不再負責沈鴻昭自知蟬聯無望不肯積極辦事此時自非速易次長不可賀德霖之得次長與王克敏之辭中行總裁皆爲王氏上台之先聲也 
[濟南通信]  
　　田中玉驚喜兩訊據督署傳出消息陸軍中將梁上楝昨（四日）致田督一電文曰濟南田督軍鑒各外團二次通牒本日下午四時半送外部仍堅持第一次各項要求特聞上楝叩支印田氏得電著急一面致電中央謂辦理此事必須於國家主權個人（田氏自稱）體面無害否則示人以弱一面電令參謀長李竟容就近在京設法疏通并將政府辦理此案情形隨時電告其驚慌之狀可見一斑但尙有一事足令田氏抱樂觀者則天壇派（即田派亦曰官府派）議員及各致團近又盡力爲田氏捧塲是也蓋自魯籍國會議員驅熊通電發出後天壇派議員遂思趁機再擁田軝而恢復其在政界上之勢力連日來召集黨員大開會議聞其所定方針擬先以該派議員名義致電中央不能以使團要求罷免田氏此項目的達到後田中玉之位置自可無問題然後再進一步令田系軍人致電中央要求再以田氏兼攝省長其理由爲近來魯省大舉剿匪需欵孔急而熊省長以種種關係不有回魯繼任人物又倉卒難以產出軍餉旣負責無人軍心即搖搖欲動不如令田督暫攝省篆以維現狀而免意外田系人物旣如此進行其他善看風頭之議員政客又復爲之大敲邊鼓所以近數日來田氏兼攝省長之風說又復甚囂塵上矣 
　　省議議會处消息魯省本届議會係十年秋間改選因議長於去年冬間始選出所以截至現今只開過一次常會一般省議員早存有延期之决心且議長宋傳典在一月以前已與熊炳琦接洽一次熊氏曾允爲辦到近來魯人羣起攻擊熊氏熊氏對此已不過問内務部遂於日昨來電催促辦理下届選舉全體議員聞而大譁羣謂熊炳琦日前已允爲辦理延期保今竟食言而肥且本會於去冬始選出一長常會只開過一次任期一節自當從選出議長之日起算不能以召集之日起算假如從内務部令則本届議會只能再開一次常會與省議會暫行法亦大相抵觸此事宜急函駐京宋杜兩議長就近向内部交涉再由本會致電内部據理力爭務達到延期之目的聞致宋杜兩議長函已發出矣 
[朱我農脫逃後函件之披露]  
　　迷離惝怳頗資研究 
　　青島通信朱我農被拘督辦公署將近旬日雖未受若保虐待然亦飽嘗監視之風味矣自經財部電令回部後心花怒放恨不振翼而飛乃青島當局以爲本埠各界及濟南各團體對於朱某痛恨切齒如任其明目張胆由濟返京恐津浦道上不無意外危險某當局遂秘使宓朱二秘書及馬弁多名用汽車護送至碼頭搭輪赴滬轉赴北京有謂其將直接赴津再行返京者茲覓得朱我農被押時曾上張弧一書照錄於下以供國人參考函云「總長鈞鑒前上各函電計均已登記室矣我農奉部箇電命速歸因青島無夜車不能即日起程遂定次日離青又因是日本約定龔坐辦及成廳長召劉子山到督辦公署作最後之談判事之成否全在乎此日不免有所留戀迨上午十一時左右正接見一二新聞記者剖白謠言之際龔坐辦屢以電話見召乃趨謁龔公云即留我農在督署暫住蓋外間風潮甚大恐我農無罪受害也我農仰體龔坐辦一片盛意且亦不能推却遂移入公署暫住今已四日矣不然則我農對於此次風　問心無愧一無所懼離家已三星期安有不思歸者乎今正在思慮之際突在濟南口報見一離奇之電報（此係熊省長馬電原文由報上剪下）内有我農之識我公係由儒堂君介紹及我農向東萊銀行商借項欵以明年正月起之鹽餘按月攤還一事我公一無所知等語查我農之識公旣因世誼又爲直接其中並無介紹者王儒堂君實未有此片語之介紹此我公所知者也今如此儒公聞之得勿謂我農招謠乎至於我農此次到青之職務部令雖爲調查山東財政然我農曾奉公秘令向東萊銀行進行借欵將來由鹽餘（明年一月起）項下按月攤還並無他項抵押品此亦我公所知者也我農到青以來嚴守秘密直至接部巧電命我農會同龔坐辦及成廳長協助進行我農始敢進謁龔成二公（以旣未謁見本地當道亦直接與任何銀行接洽）此外部中亦同時有電至龔成二公此三箇電報皆係印電且我農身在青島决非我農揑造而熊省長馬電如是云殊使我農目眩神迷矣按此次我農無端受山東人誣蔑謂爲盜賣山東青島官產者受害已屬不淺今熊省長馬電所言如確則我農竟成一招謠撞騙之惡棍矣我農捫心自問絶無此事而竟如此何不幸之甚也事關我農一生名譽且恐道路謠傳失實又恐亦係造謠之手腕用敢披瀝上陳尙乞原諒應如何辦理之處專候截奪示遵我農惟有翹首以待鈞命而已朱我農謹呈」 
[亞洲搜探隊赴蒙搜探之成績]  
　　發見八百萬年古生物化石 
　　上海泰晤士報云美國自然歷史博物院院長鄂士逢氏近與動物學家案德露氏古生物學家格蘭球氏竺計美人八名華人九名蒙古土人九名組織第三次亞洲搜探隊往蒙古一帶搜集古生物發見極有價値之中古期動物化石多種成績非常優美曾掘得中古期兩棲類動物之頭顱七十二具全身骨骼十二副其頭顱長逾六尺肩部廣及十三尺頭部全長約二十一尺其軀幹之龐大即近世斐洲之水犀亦可在其腹内行走自如足見鄂氏所稱蒙古爲是類動物之發源地誠不誣也此次在骨骼内曾發見蛋之化石長五寸半廣四寸厚一寸半考其生存年代當在八百萬年至一萬萬年以前隊衆於化石外又發見不常見之野羊及大角羊並隨路繪具詳細地圖目下各隊員大半行將携其所得渡海返紐約而鄂安兩氏不日亦將啓程云 
[湘局最近之現狀] [  粹]  
　　省城戒嚴如故 
　　軍事近日因和議尙在進行故軍事無甚發展趙恒愓方面日維從事籌餉以濟軍用至和議情形聞兩方條件仍相隔甚遠竊恐未心有成所謂未來之大戰已在醖釀中者早已人所共見者也刻下省城對河仍時聞槍聲機關槍聲亦間作究係何項軍隊所發殊不可知因江面仍然戒嚴我輩百姓祗准渡河至水陸洲若３ 
至瀠灣市則不准矣槍聲又係由瀠灣市以西發也故不知也省城亦戒嚴如故晚八時後即斷絶交通日來殺人頗多計三十日晚在息機園殺四人在落棚橋殺一人在息機園所殺者曾由警備司令發出布告但稱斬决匪犯某某四人示衆而已在落棚橋殺者則無布告此五人犯罪之由皆不明瞭或謂係敵軍偵探或謂係二十五團之人（即朱耀華部）或謂係犯賭博然其捕獲時係在賭場則甚確鑿此外又在各處陸續拿獲嫌疑犯其夥但刻下尙未聞發落 
　　民政趙恒陽係三十日下午八時回省署次日即開始辦公以下各項行政機關則雖已恢復然似均無興彩現在代省長負責之省務院因院長李劍農尙住漢口並未恢復内務司長吳景鴻亦未回省司務由科長鄧國薫代行外交司長楊宣誠則養疴私邸司務由兩科長負責實業司長唐承緖則正遨遊江浙領略秦淮河及西湖勝景司務雖亦有科長代行然旣不名一錢署内又蕩然無一物不過空空掛塊招牌財政司長唐　亦尙徘徊漢臯司務由科長劉虚代行該司以手中空無一文而要錢者又復紛至故終日短嘆長吁書空咄咄軍務司長唐義彬係因公出省司務由參軍余範傳代敎育司長係李劍農司務會委科長李大樑代李昨又病復轉託科長梁鑄球代惟司法司長徐鍾衡日日到司從不間斷聞各司人員以旣無錢可拿尙須帶點心去吃辦事遂皆不如平日之熱心每日到司多不過註一到字而已 
　　市面市面情形較前略好一點惟近日又傳趙氏將向各殷實紳商勸導特别捐欵已開列姓名至一百餘人之多即將分别邀請俾各認定數目等語因之各大商店如金業之余太華同豐錢業之德昌和謙和等家店主多避往漢口店門緊閉暫停營業其餘照常開張者僅以少數粗笨之貨堆堆架子而長沙市面遂又轉入蕭條之景象矣 
[湘省停戰中之援湘動作] [  蕭蕭]  
　　旅漢湘人發起湘事和平會 
湘省譚趙兩軍日來雖因魯滌平等之居間調停猶未變其議和停戰之狀態顧以莫能兩大和平絶不可能而表面上仍續行停戰相與敷衍者則因雙方兵力已疲需待修養之故耳譚趙間和戰之形勢旣已弄僵而北軍入湘之布置則甚爲積極譚固深不願北軍之入湘即趙亦深慮北軍之遂己且趙知洛吳久有囊括兩湖之野心其遽派兵入湘必於抵禦譚軍之外别有其目的故趙亦惴惴恐其位置之莫保除先後派遣鄒禮首斌等赴洛拒兵外並授意於省議會發電拒絶聞洛方以趙之態度瞹昩極爲不滿曾趙限令兩星期内平定湘亂如不能負責辦理則令趙率部離湘而以湘事責任委之北軍代爲解决云云趙接電大爲惶恐日來對譚之强硬氣槪已軟化大增即趙之部下亦多以趙氏招致北軍破壞自治不願再爲趙氏犧牲姜畬和平會議主張趙氏下臺之空頗覺濃厚蓋可覘趙氏前途命運之黯淡也至岳州警備總司令部之組織大致業經就緖參謀處長王仁沛軍務處長葛應龍軍需處長杜節義而其指揮警備軍之特權則即由葛氏負專責據聞洛方因趙氏態度圓滑警備軍各將領不願與彼合作特電鄂蕭令其赴岳一行規畫一切蕭昨在軍署召集會議多以時局未靖武漢防務重要蕭主持全省軍政事務未便輕自遠離决洛婉詞謝絶目前北軍尙未有對湘之嚴厲動作或可得洛吳之諒解也援湘輸送卒業已招足二千名駐於武昌右旗編爲四大隊自三日起陸續運岳四日又績募來五百名亦駐右旗聽候編制援湘運輸處設武昌鮎魚套玻璃廠而附設後方辨事處於軍署並在鞏縣兵工廠運來大批快槍與子彈一律輸送到岳以備必要時之用是洛吳援湘之進行業已有更進一步之凖備矣 
　　於此洛吳計畫援湘中有一可怪之消息足使吾人起非常注意者譚趙因北軍入湘已促起一種新覺悟擬先併力對外徐圖内部解决是也據傳趙方向洛拒兵之計不售又見北軍之積極準備作戰知其结果必致湘人相持而使洛吳坐收其利遂密示意於譚願棄釁言和共謀禦外並已提出支配湘省軍政之各條件與譚派及中立派各將領磋商刻正交換意見此消息是否確實則尙不敢斷言惟趙之部下多怵於湘省之覆亡不願對譚作戰則爲事實趙雖知與譚無合作之可能性然鑒於部下之離心即思藉此以挽回其阨運或亦難預料也旅漢湘人發起旅漢湘事和平會業於上月三十日在長郡會館成立除電請譚趙誠心讓步於最短期間内解决湘事外並發通函分致武漢各公團一致爲湘鄂和平之運動又推熊騫爲代表與各團體接洽一切亦可見湘人對北軍入湘之心理與渴望湘鄂和平之一般也茲錄其函電如下㈠致武漢各團體公函敬啓者敝省發生内爭各趨極端以致兵戒相見烽火連月閭里爲墟省會之區行人絶道人民所受慘痛爲十二年來所未有旅居貴省同人爲救全桑梓起見仿照旅京湘事和平會辦法業於九月三十日在漢口董家巷長郡會館成立旅鄲湘事和平會以消弭戰事促進和平爲宗旨即日聯絡省内外各團體一致進行誓必達到和平目的湘鄂唇齒相依卹鄰有心諒爲贊許乃聞貴省軍隊進駐洞庭直窺長岳是不僅足使敝省戰爭益形擴大即頻年之醖釀南北大戰亦或由此開端將來湘鄂兩省所受痛苦誠有不可預計者瞻望前途不寒而慄貴會代表公意應如何策進和平務望毅力主持共圖匡救茲推熊君騫前來商承一切即希接洽爲荷㈡致譚趙電衡州譚組庵長沙趙炎午先生鈞鑒兩公皆湘人傑也父老兄弟之所托命今以政見不合之故兵連禍結想亦公所引爲痛心者也前魯師表支電主張停戰旅鄂鄕會曾於眞電贊成幸荷鑒察業成事實如破舟狂澜望見彼岸是否得登驚魂莫定是以旅鄂湘人於九月三十日仿北京同鄕會辦示在漢口長郡會館成立湘事和平會當場議决電懇雙方誠心讓步務於最短期間解决湘局倘有人於和平會議時蓄意破壞是棄湘民也棄民者民亦棄之兩公各行其是自有苦衷然其主觀皆爲福湘非禍湘也茲兩軍將校皆寄其家屋於滬漢安全之地吾儕旅居之人亦有父母弟妻子皆在故鄕烽燧之中存亡不知音書莫達我公試一絜矩其能忍乎且聞滇黔軍已入境鄂軍亦在湘邊若戰事重開則湘人自殺之不足又益以鄰省之兵互殺之湘人所以依托於兩公而兩公之所以福湘者固如是耶轉危爲安惟在兩公之一念耳吾湘人民生死惟命力竭聲嘶伏維垂察並求復示用奠羣情旅鄂湘事和平會（十月五日漢口通信） 
[西女敎士被擄之汴訊]  
　　已在接洽釋放條件 
　　開封消息前月魯匪范明新竄豫於二十三日陷西華縣後將竇樂璩沙勃兩西女敎士擄去當時匪本要求該女敎士等各以洋一萬元折贖即時釋放竇等無欵以應遂被擄去隨匪隊由豫人皖現匪爲軍隊擊敗由皖復回竄豫境惟匪對該兩女敎士仍須折贖始肯釋放據軍署方面消息昨得淮陽知事電告匪軍離西華後本處内地傳敎會敎士皮維斯神父因得女敎士被擄消息曹派人遙躡匪踪計尾隨五日至魯台集後探知匪决竄向皖境即遄回報信同時西華知事亦曾派人兩名前往匪中與匪磋商釋放該西女敎士以免釀成重大外交問題現據所遣兩人報告匪衆以勢窮蹙願與官廳接洽釋放條件該西女敎士等則謂匪等並未虐待匪首曾令人率與相見惟未能交談現正一面邀集西敎士皮維斯神父與來人等磋商辦法惟又據一說謂該縣知事又有報告來省皮维斯神父已與西華縣派往接洽匪隊之一人商妥請其持函向匪再爲切實之商酌其人已前片魯台集與竄回之匪接洽矣 
[皖垣雜訊]  
　　許世英解職後即赴滬上　書消遣嗣以其母在津患病奔入津寓省視母逝許遂在津治喪守制迨百日期滿復赴滬上仍理舊業本月三日皖垣舊僚屬得滬上電訊謂許氏乘江順輪上駛經過皖省次日江順輪船抵皖僚屬十餘人齊赴該輪拜謁許氏接見後有詢問行踪者許謂其封翁現在九江經勞茶葉生理此行爲禀商太夫人靈柩搬運辦法怱怱數語該輪即開行上駛外傳廬山將有重大會議許氏前往與會絶非事實惟前數日曾喧傳許奉段合肥電召商時局問题說則庶乎近之也 
　　財政廳長胡思義節後應召赴蚌外間謂其一去將不復返乃揣度之詞也到蚌已有數日前日忽有電致吕調元大致謂督理諄諄挽留誼不敢辭現擬尅日回省照舊供職云云次日隨行之科長汪麟閣先期回省有謂係胡思義者亦誤認也今日該廳確接胡氏來電五日由寧乘江孚上水回皖該廳辦事人員紛紛前往干迎迓胡氏此番由蚌回皖復職更加一重保職耳 
　　造幣廠長周自元自約得銀東到皖即行凖備開工并招募衛隊百餘人直接委任一人爲定管帶每日必下操三次勤加訓練以一造幣廠竟用如許衞隊其意何居說者謂周預備爲交卸之抵抗或亦不爲無因昨日周忽然怱怱乘下水赴寗據稱因乃兄周自齊在津患病特往省視廠中皆由銀東胡傑三主持刻正在料理一切開工事務 
[重慶通信] [  歐滄]  
　　劉湘抵渝後之戰况 
　　川省自周西成三次重來被川黔軍擊退後驚魂甫定而省軍乃從中路疾風驟雨而至前昨今三日均在重慶上游數十里以外作戰戰報仍互有勝負而川局之突然變化者一則爲劉甫澄氏出山已毅然加入二軍一則北軍趙榮全部退駐萬縣趙氏退駐萬縣係迭奉洛吳電令退扼後方要塞乃軍事上一種計畫也至劉湘氏抵渝此間一般人初爲以劉受熊運動來渝洲說請客軍出境今始知其不然據聞劉氏此次毅然加入二軍係一軍有以促成之劉氏初意原定公平調停使川局不致延長戰禍四師長通電拍出賴心輝熊克武均來電贊同不意賴心輝即以大隊猛撲瀘州熊克武嗾使李伯階圍捕主張調和之第五師長何光烈於是鄧錫侯陳國棟王天培彭漢章等均飛電請示謂雙方主和何以猛攻中右路袁祖銘轉電叙府向劉甫澄質問劉不信乃决來重慶調查詎二十二日甫抵渝埠次日省軍遂攻到距重慶十五里之浮圖關劉甫澄乃大不悅遂毅然加入二軍共同作戰矣 
　　昨日（二十四）上午十時劉氏在援川軍總司令部會同袁祖銘召集各軍師旅團長會議列席者近百人當由袁祖銘口頭頒發作戰命令劉甫澄並宣布軍人以絶對服從爲天職此次作戰自旅長起敢有不服從命令者即按軍法從事並公同議决江北及小河方面由三七師負責防守南岸及大江江面由二軍及黔軍負責防守此重慶渝軍防守之大概情形也至於前敵戰事省軍以大軍猛撲合川鄧陳退守青木關同時省軍猛攻銅梁大足黔軍乃退守凉亭關此二十日事也二十一日拂曉省軍以一團之衆由青木關後方抄擊渝軍知後路有異頓呈擾亂之象三七師又退至高店子地勢甚高可以扼要防守不料二十二日夜間省軍復以手槍隊敢死隊繞道抄出高店子之後前面復以大砲向高店子山上猛攻渝軍又退至磁器口之下小龍坎一帶扼守二十三日午前省軍分幾幾路來攻部隊約六團之衆小龍坎山勢平衍無險可守激戰至午後八時三七師及黔軍不支乃退守浮圖關第三師長鄧晋康連日在戰綫指揮過勞士兵亦疲憊不堪遂因軍事會議之議决移駐江北休息浮圖關完全由黔軍扼守當青木關戰爭時楊森在瀘洲得省軍將圍攻重慶耗乃急率第二師唐式遵第四師楊春芳第四混旅何金鰲進駐永川意欲以全部分攻璧山銅梁牽制省軍後方以緩和渝軍前方嗣因青木關已經失守楊森乃分兵一部由丁家㘭進圖璧山親率唐師何旅馳援浮圖關昨日（二十四）午前八時楊森在上橋集合分兵兩路一直援浮圖關一由凉風埡側擊是日拂曉省軍又拚命進攻直迫浮圖關黔軍總指揮王天培以兩旅之衆竭力抵禦戰至十點鐘時省軍見仰攻甚難乃分兵由黃沙溪繞攻不意楊森所部之二軍兩路突至省軍腹背受擊陣勢動搖黃沙溪之黔軍見援軍已至乃乘勢猛擊駐守浮圖關上之渝軍亦猛力下衝遂在黃沙溪地方圍攻省軍之兵約一營人全部繳械被俘省軍乃向高店子退却聞省軍方面攻渝者爲騟培棣一師賴心輝四旅張冲一師藍世鉦一師此昨日午後五鐘時事也當兩軍相持未分勝負時正午後二鐘袁祖銘劉甫澄聞報急親身督隊出城帶同手槍隊梭標隊赴浮圖關督戰黔軍由袁祖銘指揮三七師及二軍由劉甫澄指揮連日開出城外迎戰之軍隊甚多袁劉至今未回聞彼軍中路熊克武但懋辛已親上火綫此間袁祖銘劉甫澄楊森亦親自出馬中路於三日内必有一塲大惡戰可斷言也磁器口地方爲重慶要隘現在扼守此方者爲第三師爲第六混成旅長魏虎臨也（九月二十五日） 
[南京快信]  
　　省議會在省議員尙不足七十人恐大會於旬日内尙不能開成 
　　省署設第四届省會選舉事務所委政務廳長傅彊兼充所長范文濟郭增福孫乃湛充任課員 
　　財政廳委俞志善赴淮安秋勘藍世勳赴武進復查秋勘左述杕赴睢寗秋勘何維構赴吳縣秋勘 
　　省署昨接交通部來咨請撤銷航政局 
　　全國商聯會蘇事務所四日函省議會請提前選舉省憲起草員從速制定省憲 
　　江寗旗民承厚第昨日請願省議會提議發還八卦洲旗民私產 
　　鹽城省議員郝崇環已因病出缺省署昨咨復省議會以淮陰周國鼎遞補 
　　金陵關監督温世珍請病假兩長委該署秘書丁紹　代拆代行 
　　鎭江地檢廳通函來寗請緝在火車上以藥劑刦人之逸犯張少榮 
　　昨據自徐州來者言王永泉派人在徐招兵數百名運閩備補缺額 
　　蘇籍軍官潘宗仁等來省呈請考騐錄明省署已函請軍署核辦並該軍官等各將畢業文憑補官令委任令等件檢呈軍務課聽候查核 
　　張一麔等昨已由寗返滬 
 
 

Page 7

 
 
第一萬八千一百八十二號;中華民國十二年 西曆一千九百二十三年十月八號
星期一 * *   
 
 

Page 8

 
 
第一萬八千一百八十二號;中華民國十二年 西曆一千九百二十三年十月八號
星期一 * *自由談 
[一知半解] [  商女]  
　　鐵之傳聲速率爲每秒鐘五千一百公尺（合一萬五千九百二十七華尺） 
[醉靈軒讀畫記] [  小蝶]  
　　每見今之書家當其初有名所書未必佳旣而漸多寫所寫亦漸佳及旣負盛名索書者日望門接趾以求作書者亦靡畫博夜以應人方相驚賞而其書已流而入於俗矣此中可悟畫理昔人嘗以問王麓台查士標畫何如君曰太生又問� 
何　石谷曰太熟蓋欲自處於不生不熟之間耳故少畫　生生則澀多畫則熟熟則俗然與其俗也寗澀 
　　樓辛　學廉州得其蒼潤之致四王畫品廉州最矣音石谷子學於廉州廉州稱之爲畫聖後來畫家遂多推崇石谷而抑廉州予謂石谷以古爲師靈極變化清代大家允稱第一以之爲聖似猶未乎廉州稱之亦有助後生成名之意若廉州則專宗大痴水脚巒頭直與巨然夏山暗合乃名家也以言二王畫境優劣則石谷如甘蔗愈老愈甜廉州如新橙清癯而味苦其品雖判然人情寗取甜而舍苦今辛壺獨摹廉州不爲俗凂盤高自卑亦將欲上窺董巨之乎 
　　蕭尺木畫境極高品尤猖潔人莫知其工畫者嘗有貴顯兼金而求不許顯者怒緹騎拘之鎖於高樓樓當大江中惟素壁四面一几一榻筆墨丹青而已尺木寥寂之餘則日取筆墨畫壁自遣無何四壁俱滿極盡工緻顯者大笑乃放之去樓以得名尺木亦譽滿天下矣又沈石田在蘇州太守以硃票拘之命立廡下獻畫沈乃爲焚琴煑鶴圖以進太守不解曰平平耳因歎才人遭際以藝殺其身者往往而有則二公爲猶幸乎 
[梅蘭芳參加外交部舞會記（下）] [  南枝]  
　　梅邇日所排之新戲至多而西人所最愛者厥惟紅線盜合然紅線之戲亦最繁重爲梅所不常演者此次乃破戒爲之以紅線盜合列入游藝程序廣告一傳東交民巷走告立遍矣 
　　是日之盛况爲近年所得未曾有而於跳舞中參加名劇則尤不甚經見者花雨繽紛電炬閃動中音樂徐徐而奏「及司」及司蓋最柔和之格調最舒曼之音節也中西士女舞凡數次若華而子單步雙步狐步靡不結隊甚盛然心目中已有一梅之名劇在則足節或以誤音節或以奪一心以爲鴻鵠眞有貪與蕭郎眉語不知舞錯伊州之慨矣 
　　梅於演劇之認眞不必細述吾但摭取其盛况而已方曲奏時士女畢集引領申目以觀其一舉一止而萬喧俱息但聞西人口中嘖嘖讚美之聲不期然掩映於花光簾影以表示其歡迎之盛態迨演劇旣罷易裝下臺而人人爭與接手爲禮其不甚習者或展轉求得介紹之人或但展顏以相視而欣悅之態俱在言外蓋不問可知也 
　　是日梅演劇之餘繼以周旋賓客甚憊始歸歸後有人評以是否過累梅曰事關拯濟雖竭肝膽之誠能拯人於垂死吾將爲之比徒勞形骸何足云費力吾少一暝想如見風火交爭之慘狀悲之不暇胡勞可言吾更將發起義務劇以集裘之一腋也 
　　按義務劇已定演二日詳情當續詳之此一鱗半爪之新聞徒供甫天想望者之慰藉可耳 
[笑話掇拾] [  朱辛初]  
　　某知事一天審訊一椿盜案問那盜道你姓甚名誰···同黨有多少··贓物在甚麽地方問了半响那盜只是不開口知事大怒把案一拍駡道賊你不招嗎那盜冷冷地答道你自己曉得的怎反問我起來知事聽了怒極氣咻咻駡道放屁你幹的事我怎麽會曉得那盜從容答道你不知道這事爲什麽呌做知事 
[譚譚羅克的滑稽片] [  周世勳]  
　　在四五年前愛看滑稽片的沒有一個不知道卓别麟誰也不知道有羅克其人因爲當時他初入影戲界的時候扮演滑稽也是學卓别麟的一派穿着舊衣服裝着小鬍子不過 
[孰軽孰重要自榷衡图]  
有了眞卓别麟假的無論如何總不能使觀衆注意所以到後來羅克也明白學人的樣子總是不能有出頭的日子因此上便棄了卓氏的裝飾自己加上了一副大眼鏡悉心的研究種種特異的表情居然不上半年歐美各國人民的腦海裏都知道羅克了到如今他的名聲和他的藝術反駕乎卓氏之上如最近他的出品「銀漢紅牆」"ｓａｆｅｔｙｌａｓｔ" 
一片更足以使觀者驚心動魄比較去年在申開映的「假醫生」更有精采其中有多少危險的舉動實在能使看的人替他揑一把汗當他攝這片子的時候他的新婚妻多方的阻止保險公司也竟謝絶保險從這上面就可以推想到他的危險了現在這片已經來滬在愛普廬影戲院續連開映一星期以後就要運加美國歐美各國的報紙和雜誌上都說他這本片子是最危險最有興味的滑稽片我想羅克出了這片子以後在影戲界的地位上又可以增高不少呢 
[孔子亦立借據耶] [  繡君]  
　　孔誕日而述孔子借債奇孔誕日而述孔子借債亦有據尤奇 
　　政府以借債度日已屬可憐不料二千餘年之孔聖尙欲向學堂借債詎非奇事讵非奇聞此事發生在前清光緖某年山東之高密縣時致諭爲尹某邑令爲張某也借據錄如下立借據人大成至聖先師孔子因屋漏抱愧歲修費缺屢向學堂告貸經管帳紳董傅君等會議幸蒙縣尊關說將學堂懸擱不用之欵借出八底銅元五百千以濟固窮並承諸紳董讓免利息如此周急實深銘感斷不敢久假不歸貽羞廟貌恐後無憑立字存據廟祝尹代字張押見證傅押 
　　綜上借據觀之曰會議曰關說蓋借債若此之難也曰屋漏曰歲修語妙雙關可謂善於詞令曰幸蒙曰並承其銘感之辭抑何溢於言表乃爾諺云欠字壓人頭以不愧屋漏之孔子而曰屋漏有愧以君子固窮之孔子而曰以濟固窮提筆四顧未嘗不歡有債權之可畏而負債務者之爲可悲也好借債之政府其諦聽 
社會小說 
[人間地獄（一八五）] [  娑娑生]  
　　第五十六回雪夜度凄凊量珠換夢銀燈照憔悴射回春藥 
　　那嘉興老大索性再往下說道程大少天這般冷法你也可以安息了罷保重身體要緊這幾句話更是含譏帶諷精明透闢的程藕舲豈有聽不出的道理可見程藕舲對於這句話也無可發火嘉興老大又接着道大少你怎麽不響了可是因爲白蓮花不來動氣了嗎實實在在他是睏了大少你不相信請你到我們這裏來看一看程藕舲道我也要睏了你剛纔的話也不錯天也冷了我自己要保重身體你這裏我不來了嘉興老大道不來嗎那末明天請早點來叫罷程藕舲道明天再看吧這一句話明明是表示不高興的一句話說完了不等嘉興老大回音忙將聽筒掛上搖了一搖回鈴就此斷了嘉興老大也自覺無趣回到前房見白蓮花依然伏在沙發上不肯抬起頭來嘉興老大道哭什麽快些給我不要哭肚皮餓了旣然淘好了飯來怎麽又不吃糟塌白米也是罪過的難道不怕天打嗎小阿妹在旁做好做歹的又拉勸了一陣白蓮花一賭氣立起來對小阿妹道我不吃了我要睏了說罷便往床上一躺隨手拉了一條駱駝絨毯沒頭沒臉的一蓋臉向著裏床睡了嘉興老大這時候吸著一根香烟慢呑呑的道小娘姨不要這般與大人倔强大人說的話全是好話大人比你要多吃幾年飯大人眼睛當中看客人總要比你看得凖我替你看中的客人有一個待錯了你嗎只要你向他們露一點口風什麽東西第二天全買得來送你了戚大人更不必說你呢看中的客人有什麽顏色給我們看别人不必說單是你最素喜歡這程藕舲前天同半橫說豎說催死催活也不過只來做了半打花頭同戚大人比比看誰好誰歹 
三言兩語[  鵑]  
　　孝啊潔啊芝啊蘭啊不都是極好的字面麽但是被不好的人搶去做了名號又簽在賄買國會議員的支票上於是頓覺這四個字不好了孝是不孝之孝潔是不潔之潔芝是不靈的芝草蘭是不得的蘭花 
 
 
 

Page 9

 
 
第一萬八千一百八十二號;中華民國十二年 西曆一千九百二十三年十月八號
星期一 * *   
 
 

Page 10

 
 
第一萬八千一百八十二號;中華民國十二年 西曆一千九百二十三年十月八號
星期一 * *國内要聞三 
[厦門通信] [  蜀生]  
　　臧黃果能合作漳泉即復開戰 
　　秋霖病腹一臥兼旬此旬餘中閩南時局之變幻蒼狗白雲莫可究詰今請簡述此旬日中之陳跡繼詳近日之局勢自駐漳粤軍空城赴援潮惠留守者僅黃大偉賴世璜及王獻臣部佈防尙覺不敷安足與言進攻故以王獻臣之急欲拔厦　賂海軍爲助藉粤軍未去之聲勢協力以謀卒以東江危急粤軍亟亟回援汀漳地盤且棄之如遺何有於厦島海軍志在金錢明知拔厦己亦無力據有且兩楊（楊砥中楊樹莊）不和互相掣肘觀望不前遙泊金門黃大偉與臧幾經中間者之撮合雖未實和合作是役則未加入王永泉據興泉𢌞翔於直皖之間對洛吳則致電告捷對皖段則稱援臧共拒粤陳且與黃大偉相持於同安馬巷間殊無利厦之决心聲言職守僅在興泉他非所問於是攻厦者僅餘王賴軍臨流望厦徒呼荷荷而聲威赫赫之海陸聯軍攻厦其結果僅致一七十二小時作戰期間之哀的美敦書與隔岸疏落之槍聲與海軍港外遙擊數砲聊破沉寂遂銷聲匿跡矣今也粤軍留守漳州之洪兆麟自維力薄對臧軍頗露和意昔之斷絶漳厦交通封鎖厦門者今亦允許恢復並托臧致平前所任命之漳州道尹陳亮幹旋和議其意蓋欲緩臧軍之反攻漳州以待回援粤軍之再來並傳其對臧條件爲犧牲王獻臣以王爲李厚基死黨臧所深惡故以此爲餌惟臧以八千之衆囿於鷺門一島雖厦民激於粤軍之强暴商會日以三千五百金爲其維持軍食微特重負非厦氏所能久任即臧亦豈願跼蹐久困於死地者故日來臧軍反攻之聲浪甚囂塵上蓋此際實臧軍恢復之絶好時機也粤軍旣悉率回援留守之黃大偉與臧軍合作已有實現之可能由孫段系要人出爲撮合其條件爲舊討賊第八軍與黃合攻王永泉即以興泉地盤屬諸黃氏黃允臧軍於厦島對岸之集美登陸進攻汀漳惟黃尙不欲遽叛競存且恐孫臧不踐約受人之紿遲遲未允近由孫段系挽出居覺生光雲錦爲保證人居黃同鄉私交極篤於中山前小有信用光則皖系中之健者據知内幕者云居光扺厦之時即臧黃合作之日亦即漳泉戰事重開之候也日來臧軍飭鄕保四處雇夫恢復各種稅捐加徵房捐拍賣鹽倉積極籌餉即爲反攻之準備以目前形勢測之苟臧黃合作實現以汀漳之空虚如是臧軍之恢復尙非難事賴世璜以自身利益爲標凖附孫附陳均無不可其部羸弱不耐戰且多爲林虎調赴潮惠王獻臣自攻厦失敗懊喪已極部下又多携貳亟欲遄返上杭惟上杭聞又爲周蔭人所據此公欲燃李系之死灰頗遭各方返感今進退維谷頗覺狼狽故今後閩南之局面須視臧黃之合作能否實現而定惟興泉尙握於王永泉雖民軍（舊討賊第八軍）環而伺泉城者數千人屢挫不衂大足爲王軍肘腋之患惟民軍派别紛歧各靳私有泉城欲其爲黃氏作嫁恐非所甘黃欲攻泉非藉民軍之助不爲攻而欲民軍抛棄其私泉之心亦匪易易何雪竹對民軍感情尙佳現正爲黃疏通一俟許卓然來厦（許自小溪兵潰即匿民家近有來厦消息）當可告成黃之遲徊審顧或亦以此王永泉窺破個中關係故對民軍急攻迫其還山集重兵二千餘人於馬巷與黃對峙戒備頗嚴黃亦自維力薄不敢輕進惟王氏在閩樹敵太多自身已成孤立反覆過甚直皖均難取信近口閩中盛傅孫傅芳周蔭人附皖段將與臧黃共滅王氏雖未能徵信要之周對王之猜忌則係實情孫氏返不願與王同城促其赴泉王拒之可以覘孫王相忌之深矣 
　　臧軍欲反攻餉糈實首要問題惟於厦島一隅而欲籌措鉅資恐遭反響於是利厦人之渴望自治也以交還民政爲餌其交換條件則爲供給餉需連日集美學校校長葉淵等倡議厦人自治臧致平以保衛司令名義率隊維持治安餉糈厦人供給臧氏滿口承認蓋臧之躊躇者餉項耳有人供給求之不獲惟此鉅數之餉糈籌之商家則市塲蕭條曷克勝此若由各資本家籌措則自戰事開始此輩藏身鼓浪嶼置身世外桃源幾不知秦人之在水火中更何望其一破懢囊耶故各方人士在鼓浪嶼黃廷元宅連開會議雖臧氏迭派代表聲稱如厦人肯先接收民政渠即交出决不過問並列册各機關人之員及軍隊之人數願自收束厦人終不敢承受迄今尙無結果臧氏經此一番做作認厦人不願自治伊不得不勉爲維持於是致力於籌餉仿廣州例全市一次徵收二月房金也烟酒印花也拍賣鹽倉也舉凡可以搜剔者無微不至厦人遂亦結舌不聞反響然臧氏亦狡矣 
[浙公團致北京外交團要電]  
　　請勿承認賄選總統 
　　北京領袖公使並轉各國公使均鑒曹錕爲臨城刦案内應負縱匪責任之首魁其罪害在田中玉之上本會早有通電主張嚴　嗣見其復嗾部下逐刦黎氏與臨匪行徑同出一　本會認京　已成匪窟又電申討誓不與同中國今竟敲吸吾民之脂膏賄買猪仔議員利用選舉之名　掩竊盜之跡邵議員瑞彭業將曹黨邊守靖字潔卿者所手寫潔記之大有銀行五千元支票在北京法院告發並攝影寄登津滬各報證據確鑿無所逃刑貴公使近在咫尺諒已早有聞見望勿再狃習慣祇知向北京城内所稱公府者來往不問所踞者之是盜非盜以自辱其所負尊貴之使命貴公使屢爲貴國僑商有所損害向敝國光涉如此次臨城刦案提出嚴重條件敝國人民亦甚抱歉惟貴公使對於所交涉之政府旣不問其眞僞而貴國商人又祇顧條件祇顧利息源源不絶貸與金錢售與槍砲直接助長敝國之内亂間接自害貴國之僑商敝國民人細究内亂之因竊願貴公使亦急起而負其一部分之責任近來喧傅曹錕盜押青島於日本某財團得欵一千餘萬元爲賄買總統選舉之用證諸賄選事實諒非無因青島懸案爲中日親善前途之極大障礙幸華府會議經各友邦之仗義執言始得雙方諒解歸於親善今若此諒亦非華府會議列席各友邦之所樂聞並祈領公使和向日本公使詰其虚實昭告華會列席各國爲盼總之敝國内亂敝國自能戡定貴公使旣素抱不干涉敝國内政之旨望於敝國内亂尙未戡定合法政府尙未成立期内暫勿認北京城内盜匪所踞之處爲政府蓋貴公使如一認敝國人民所不承認之政府爲政府是即干涉敝國之内政也此義甚淺無待煩言幸加察焉浙江省敎育會印 
萬急北京葡公使轉各國公使虞鑒曹錕係臨案罪魁内亂禍首此次選舉總統全係非法賄選所致罪證確鑿萬難狡辯彼當選總統之日即犯罪行爲確定之時國民誓死不認務望各友邦本諸正義幸勿輕予承認免致後日糾紛實紉公誼浙民救國大會 
[浙當局簽定皖浙公約]  
　　浙皖紳商運動浙皖和平要求兩省當道仿江浙先例訂立公約日前浙紳商代表金百順祝紹箕陳其采在滬會同皖六代表吕陶王文藻等偕赴蚌埠謁馬聯甲馬氏當於二百簽字浙代表金百順祝紹箕兩人即於四日晚先返晋謁盧督辦張省長報告在蚌情形並將公約面遞六日皖代表吕陶王文藻到杭下午偕金祝兩人赴督署謁盧暢談一小時當訂翌日讌請皖浙代表各代表乃興辭而出金君等即邀王吕南君及各紳商讌會於西湖聚豐園討論一切盡歡而散七日午後五時盧督辦張省長設筵招各代表讌會當提出皖浙和平公約經盧張分别簽字（公約内容大旨與江浙公約相似）各代表極爲滿意表示謝忱舉杯暢飲談及時局對於北京賄選告成莫不憤懣席散後皖代表王吕兩人因急於轉告同鄉定八日附杭滬車返滬 
[杭州快信]  
　　賄選告成電前夜到浙後昨（六日）午前盧督即招張省長到署籌商應付午後四時在軍務廳又開會議各師旅長司令官各參謀長及警務處長均列席關防嚴密晚間省署電逹各機關各學校孔子聖誔恐悞會慶祝曹錕當選停止懸旂 
　　省敎育會今日（七號）午前開評議會决定通電各省區否認曹錕當選請表揚守正議員懲戒賄選議員並電公使團誓不承認曹錕爲總統將來如有非法訂約借欵等情槪作無效 
　　時局緊張省敎育會推出代表李次九湯獻廷王卓夫徐鋤楱四人加入浙江救國會出席與議共策進行　　此間各法團自得曹錕當選警電已擬一律停止雙十慶祝 
　　嚴州旅杭同鄉方贊修胡炳旒等魚電滬國會議員通訊處轉邵瑞彭君此次賄選證據向地檢廳告發義聲所播氣節凛然何日到浙同鄉等預備歡迎希電示 
　　全國敎聯會浙代表李傑在滬患耳疾由福田醫院療治舟車不便今日省敎育會改選以會期急迫（雙十節）已電雲南内務司禮制科科長杭人許寳庚就近代表出席議案由該省招待慶松泉帶去 
地方通信 
[蘇州]  
　　水警法警緝獲盜匪駐蘇水警第三區署偵緝隊長劉錫珍等前日在胥門外本凟鎭某茶室内捕獲本年春間虎邱山下黃姓刀傷事主行刼案内要犯莫長勝一名當日已帶蘇送區解移吳縣地檢廳訊押該隊長等次日又在蘇城臨頓路曹胡徐巷口叙鳳樓茶室内緝獲同案羽黨周阿毛一名即口亦已解送吳縣地檢廳訊押並聞吳縣地檢廳長黃用中以本年厦間蘇屬善人橋鄉農民陳姓盜刦一案月前僅由水警捕獲該案盜犯沈愛生一名解廳讯押在案查該案餘盜甚多除沈外至今無一弋獲近日訪悉該案餘匪匿跡蘇鄉太湖濱各鎭聚賭抽頭前日派遣法警鄒鎭沅黃錦鴻等喬裝秘密出發查緝該案餘匪刻悉鄒黃二犯法警前日已在善人橋鄉附近濱臨太湖之金墅鎭某農民家緝獲該案要犯沈阿鳳盛關通二名該法警等次日已雇棹返蘇將二盜匪解廳訊押矣 
　　高審廳更動承審員江蘇高審廳昨日牌示調任徐蔭棠署東台縣承審員楊勣署興化縣承審員派齊霖署崇明縣承審員除令縣外特此牌示 
　　師船開赴平望之推測水警第三區宋區長曾將所轄之分駐蘇州常州吳江崑山之四大隊中挑選槍船十二隻駛集胥門外接官廳（今改爲水巡隊）碼頭現已命令各艘開往平望聽候丁隊長指揮或疑近來時局欠佳當有作用或謂該處本江浙交界之區港汊紛岐行旅船舶往來頻繁挑選師船藉資保護耳 
　　律師公會開會紀吳縣律師公會上次開秋季大會及選舉職員因不足法數改期昨日續開下午一時吳縣地檢廳派檢察官吳式壁到會監視迨鐘鳴四時到會會員僅五十二人仍不足數檢察官告别返廳由會長錢崇固振鈴開會聲明原因全體贊成俟來年春季再行會議一致表决吳承圭會員請議撰狀蓋章案旋由會長宣示改交下次評議會提議又新入會之會員李祖虞曾充大理院庭長辭職後曾赴歐美游歷錢會長請其演說關於各國對於法律之手續即由李君略述一遍當由會長報告散會時已六時餘矣 
[松江]  
　　　雙十慶祝籌備會六日晚七時松江各界雙十慶祝會假景賢女子中學開第二次籌備會到會者周鶴雲等二十二人朱季恂主席先由各代表報告接洽各團體情形大概已定加入者有小學校長聯合會等十二團體旋議慶祝與賄選示威問題表决本會仍以慶祝爲主惟爲祛除誤會起見應於提燈會前導用大燈二盞書明宗旨表示並非慶祝曹錕竊位之意次議水木作要求出龍燈問題表决拒絶次又議决（甲）提燈會路由晚間齊集公共體育塲出發過普照寺橋往東進察院衖出府頭門西行一直大街出城至塔橋聖經學校休息再至大倉橋由原路折回如不願至大倉橋者可到聖經學校後先行回轉（乙）日間慶祝及追祭先烈式祭品决用鮮花瓜果（秩序略）（丙）經費由救國同志會樂恩益德會暫時墊用（丁）職員（省略）散會時已九點半鐘矣　　西市侯振昌被竊案西外大倉橋河南倉北門口侯振昌線號於五號夜間被賊挖去墻洞門閂入内竊去絲綫銀錢等物約値三百餘金現該店主侯照恒已報請三區及總局請求緝究 
　　救國同志會電責賄選松江救國同志會七日代電云全國各公團公鑒曹錕爲帝制餘孽軍閥罪魁竟敢賄買廉恥喪盡人格全無之議員以演出中外古今未有之怪劇貿然登位此而不誅國法保在務望全國國民共起申討必將曹錕及一般無恥議員一并置諸重典全國幸甚松江救國同志會虞 
　　縣敎育會職員常會紀七日上午松江縣敎育會開職員常會會長張芝主席先議推舉滬海道屬縣敎育會聯合會出席代表决議推定朱萃王希祥懷其德錢光建柏天一張芝楊前烈并决議提出議案五件㈠撤銷重檢案㈡初級中學前期師範應請敎廳劃歸縣辦案㈢組織全省縣敎育會聯合會案（以上三件以松江縣敎育會名義提出）㈣請省署敎廳設置分科縣指導員案㈤敎育行政人員抵校視察對於主要學科遇有缺點時應有一次模範敎授使校長敎員得以觀摩藉资改進案（以上兩件由松江縣敎育會員錢光建等提出）先行函送寳山縣敎育會以便開會時交議次議縣視學倪宗伊來函請陳念慈代表出席聲明登載省敎育會年鑑事决議據陳代表報告所登年鑑情形字句間失於檢點容或有之甘心破壞則未盡然云云本會認爲旣非故意誣衊似可不再深究議畢接開小學敎員研究會仍由張芝主席首議王會員志尙交到擬定之理算展鑒會徵集成績標準一紙交付審查案决議即將王君所擬理算標凖印發各校限本月底連同國語常識兩科成績送交本會次議孫會員伯麓交到前期新制小學算術敎材分配案决議請錢天聲王志尙審查後登載本會雜誌 
　　第二女高小校舍落成紀念楓涇松江縣立第二女子高級小學校現値新建校舍落成定於雙十節開校舍落成紀念運動會刻正從事佈置並柬請各界參觀 
　　全大當竊案已破松江西門外全大典當於前晚被竊銀飾二百餘件經警所檢查吴翰晸購線緝拿旋於六日晚在長橋南小飯館内弋獲是案竊犯陳雨樓一名並在其身畔及嚴家壇荒塜等處搜獲贓物全部立即解送警所傳同該典經理錢榮塘到所認領稱確係原贓完全無缺業已交給具领竊賊則解懸懲辦矣 
　　敎育局開董事會松江縣敎育局於七日開董事臨時會到朱世瑾倪宗伊楊文鳴耿葆煃謝葆鈞等五人謝葆鈞主席㈠審查預算報告案議决照審查報告由敎育局局長呈報官廳㈡敎育局董事會保管財產方法案議决保管方法十二條全部通過由敎育局長轉呈官廳㈢互選保管董事案議决即日互選由謝葆鈞得三票當選㈣定預算單位案議决預算以元爲單位其有小數參差者採用四捨五進法將來由决算時算細列㈤改訂補充師範實業學生辦法案議决補助師範實業生辦法各八條　敎育局長照案執行 
[寳山]  
　　師範學生組織通俗敎育股寳山縣立師範學校近由三年級學生發起組織通俗敎育股實施通俗敎育以促進社會文化練習社會服務爲守旨内分出版宣講兩部出版部之出版物定名爲通俗叢話於城内通衢處設有通俗叢話板三處逐週張貼遇有機會時（如各種紀念日及地方上賽會演劇等日）另印臨時刋由宣講部宣講時分送公衆聞本届雙十節舉行慶祝會時已印成臨時刋數百份分送 
[金山]  
　　救火會歡迎受傷醫愈會員回朱上月中朱涇東市顧姓家失火鳳翔里救火會員陸紹康奮勇上前撲救誤被撓鈎戳穿手掌血流不止育極倒地當晚即由火主雇舟送往上海醫院醫治現聞醫愈回來各里救火會因陸會員見義勇爲殊堪欽敬特於本月六日下午三時假城隍廟開歡迎大會並請本地紳商演說以昭激勸 
[南通]  
　　關莊布市结束通海關莊布市近因天氣漸冷北地將告停運爰將秋風盤先行結束估計本年銷數不足十萬包與去歲情形相信嗣後須俟頂淋及財神盤開出方有交易直至明春解凍時始能運貨赴營 
　　紗業公會成立先聲南通紗業商人前爲整頓市面聯絡感情起見曾發起組織紗業公會茲因籌備手續已經竣事特定夏曆九月初三日下午二時就通崇海泰總商會内舉行成立會並選舉會董討論進行事宜 
[常熟]  
　　水利研究會常會紀前日（五日）下午二時水利研究會開常會到丁芝孫等二十八人當推丁主任主席㈠通電水利研究十一年席决算册十二年度預算表水利工程局十一年度經常費决算册㈡議水利工程局測量部購置消耗决算册測量新沙收支决算册經常决算册水利工程局十二年席經常預算王鐵珊起立主張一律交付審查當由主席推出蔣韶九王采南曹養純黃謙齋張隠南等五人（中略有爭執）均一一通過後討論該局預算時蔣韶九謂應請該局將十二年度事業計劃報告各員研究主席允即函知該局擬具計劃連同報告書送會研究議濬卯工程事務所清册决定器具什物由水利局保管機器由水利局出租排厙减價變賣呈報册式須留意造報㈣議員國昌等請議修正奚浦開濬經費案决定俟實行開浚三丈浦西洋涇時再行疏籌規劃議畢遂散會 
　　一區組織聯合運動會先聲本邑第一區敎育會前日開會議定地方紀仿日（即陽曆十一月八號）開區内各初級小學校聯合運動會業由該會長季夢九呈經縣批候令該區敎育委員會同着手籌備覆署核奪云云想届時必有一番盛况也 
[鎭江]  
　　銀行追欵案判决上海商業儲蓄銀行在丹徒地方審判廳控追殷玉如欠欵一案曾誌本報茲經審廳判决着被告殷玉如給付原千洋七千零十四元如殷玉如無力給付着被告焦樂山代爲清償訴訟費由被告人平均負擔 
　　請免追舊欠忙漕不准丹徒縣鄉董朱昌松等具呈省署請免追舊欠心漕並挽留施委茲奉省批查該縣歷年忙漕積欠甚鉅當茲國庫支絀固有正稅詎容滯納據呈理由殊不充足該民等身爲鄕董即應剴勸人民早日清繳各安生業至清理田賦施委員屢據呈請因病辭職業經由財廳遴委王沛接充仰即知照 
[揚州]  
　　聯合會議事紀揚州四校聯合運動會董事職員昨（五日）假同春茶社開會討論進行事宜當塲選韓魯傑爲名譽會長鹿彩文黃天如爲正副會長張峻卿充書記兼會計嗣又决定十月十十二日至二十四日爲本季藍球比賽時期仍假公共體育塲舉行公推鹿彩文沈屏周陳厚卿張時寅鮑君杜召棠黃天如分任評判第一日商中漢師第二日商師漢中第三日師中商漢繼提議四校董事組排球隊一隊舉四校學生輪流比賽以資提倡並悉前項進行以新董事未經校長任命須待新董事追認方爲有效 
　　籌振會開會紀江都縣商會道院警務研究會等發起之籌振日災會昨日（五日）下午假商會集議維時與會者祇三十餘人公同决定會名爲江都濟助日災籌振會會所附設於商會内推定徐庶侯劉曉齋丁乃揚齊惠庵曹元鼎黃振魁六人爲名譽幹事鍾味瞍楊佳如楊繩武等六十人爲幹事季維周夏敬之等任庶務訂於八日報告官廳成立 
[清江]  
　　縣議事會紀事三日淮陰縣議事會開會出席議員二十三人議决事項如下（一）議决否認增加敎育畝捐案此案由淮陰敎育局長趙增祜交議當有議員崔達夫等提起反對謂趙局長旣欲增加畝捐每畝二十文留爲敎育經費之用此事不難通過但有先决問題可供研究即請趙局長先從本邑各處學田加租入手如能行之有效四鄉畝捐自當順流而下否則該管範圍内之學田尙不能加租則四鄉農民焉有情願加捐之理言至此衆遂齊起反對不予通過（二）議决裁撤選舉籌備事務所案謂該事務所設置縣署内主任喬伯瑋本不在所辦事等於虚設結果决將該事務所裁撤或不發給主任夫馬衆一致贊成（三）議决今後無論何人不得挪用豐濟倉欵案此案討論終結一致主張從目前起勒石永禁 
[高郵]  
　　私逃案之庭訊高寳聯防第四排排長吳炳章查巡界首河　潘家飯店見有住客男女二人盤詰言詞各異問其姓名男名楊恒瑞女係史余氏搜有竹箱一隻内儲屍骨詢有姦拐嫌疑昨（三號）日解縣當晚汪承審開庭訊案揚恒瑞供二十二歲清江楊莊人因父前在揚州身死埋葬多年本月十二日到揚枱骨住於田家巷二叔揚雲祥家認識鄰居史余氏一再要跟我走史余氏供稱十六歲海州人因隨父母逃荒到揚州住田家巷母故父娶後母正氏凌虐打駡配鄰史明出爲妻去年完婚時被打駡意欲變賣與楊認識情願跟他回家過活云云庭諭二人旣屬私逃且帶有尸骨一具應先行收押候調查再奪 
[嘉與]  
　　縣會召集二次臨時會嘉與縣會於第一次開臨時會時適値天氣酷熱故僅選定正副議長及參佐各員開議案件甚少旋即期滿閉會現縣署以各種重要案件亟待議决施行聞已定於十五日召集十二年第二次臨時會不日即將塡發通告矣 
　　籌欵救濟日災日本此次地震我國人士多籌欵賑濟以盡救災恤鄰之義茲悉嘉興縣公署亦於前日將籌募賑濟日災捐册分送各機關各團體令其解囊慨助如有成數即行解懸匯省現各界人士已分頭勸募矣 
[徐州]  
　　學潮尙未解决銅山縣立各學校全體罷課已經多日縣署於三日召集敎育董事會討論辦法出席董事爲鄭於恕張明新翊廷等四人議决以公田欠租償還舊欠加征四厘畝捐以充將來敎費但四厘畝捐須俟農會承認農會長張壽臣未在城内承認與否尙不可定今日（五日）縣立學校聯合會開會僉謂董事會議决兩案不惟欠租一時難以收齊舊欠萬難償清即所指維持將來敎費之四厘厘畝捐亦靠不住况農會同意與否尙在未定非達目的斷不復課又議决各校各請出學生家族結合團體以作後盾縣立第一高小之學生　族已推祁慶墉等六人爲代表擬日内謁見當局要求速定完善辦法俾得早日復課 
[興化]  
　　城區小學敎員罷課興化敎育局長自石某不就符某經人反對後敎育廳復於日前委任徐保和爲局長城區敎員起而反對於本月二日徐就職時聯合全城敎員除乙商女高小外一律辭職罷課并備文敎廳控告直至五日風潮尙未了結聞饒知事已電敎育廳請派員１ 
來縣切實處理矣 
來函 
[川沙農塲來函]  
　　頃閱貴報地方通信欄内載川沙農場將於雙十節開棉作展覽會此係傳聞之誤該揚係定十月廿一二號開展覽會誠恐傳聞失實致勞參觀者跋涉特此更正川沙農塲委子峯 
 
 

Page 11

 
 
第一萬八千一百八十二號;中華民國十二年 西曆一千九百二十三年十月八號
星期一 * *常識 
常談 
[職業之定義] [  覺]  
　　一國之中有有職而無業者决無有業而無職者 
　　例如敎育及農工商業也而旣以敎育爲業以農爲業以工爲業以商爲業則必有或敎育或農或工或商之職務職與業固不能離而爲二也 
　　若夫總統國務員及其他文武官吏與國會議員及省縣市鄉議員等職也非業也今有人曰我以總統爲業國務員爲業文武官吏爲業國會議員或省縣市鄉等議員爲業則聞之者必啞然失笑 
　　今普通之所謂職業者謂其有業必有職蓋不啻指本業之本職言而國家之公職不與焉平民政治凡任國家之公職者皆當爲有職業之人即其本職不離乎本業之人也以此等人任公職則退而可復其本業之本職自不至以政治爲弊窟而異於今日無業游民之政治矣 
衛生 
[血壓與健康] [  賓]  
　　身體中血之壓力簡稱之爲血壓可用汞或彈簧之壓力測量之測量之器名爲血壓計可察出心縮壓心張壓與脈壓而用密立米突記載其高下也 
　　尋常人之心縮壓乃一一○至一四五密立米突心張壓自七五至一○○密立米突脈壓約二五至五○密立米突 
　　血壓過高爲血管變硬或腎臟發炎所致但便閉感情激刺灶心傅染（如蛀牙扁挑腺炎等）茶酒過度亦可致之其餘如妊孕期内之血中毒症育風痛心臟擴張大動脈擴張尿中毒腦膜炎肝硬變糖尿病等等均可使血壓高升也 
　　血壓過低乃心臟虚弱小血管擴張所致餘如熱浴多飮熱水失血黃疸肥胖心室口狹窄睡眠病過熱症愛迭生氏病等等亦有血壓之降低現狀 
　　人體血壓之高低可表示臟腑之態度以及健康與否猶地球上氣壓之升降爲預測睛雨之一助也 
[嬰兒提早種痘之必要] [  孝仁]  
　　嬰兒出世之後最爲重要者惟種痘一事往往父母反輕忽視之一再延宕甚至一二年後尙座未施種卒至傳染天花而罹於非命者亦屬不少查西國鑒於天花症之傳染可怖嬰兒生下在一月以内即播種牛痘倘使不出者應即覆種一齡至二齡内非種一二次不可此後或隔三年後覆種一次反至成丁以後再種故無傳染天花症之危險此則提早預防之故也 
　　余友周君頃從皖北來述及今夏該處亢旱日久因之斯時發見天花症危險可怖一時不及補救嬰兒遭此天亡者不在少數聞之殊爲可憫吾國數十年前之舊習慣嬰兒種痘一事以鼻苗引種爲父母者苦其手續之繁遂致因循延宕須俟嬰兒年齡稍長然後播種近今歐美輸入播種牛痘之法簡便易行不按時令不限年齡嬰兒初生匝月以内即可播種可謂免除痘疫最方便之法矣吾願世之爲父母者對於嬰兒切勿忽於種痘而蹈入天花之險境也（乙種酬） 
經濟 
[雙十節可省的費有] [  子楝]  
　　十月十日是民國成立的紀念日這是誰也都曉得的每年逢到那一天各機關各公團以及各學校都是放假休息並且有種種特别的舉動什麽游行會啊提燈會啊慶祝會啊他們的宗旨無非爲着愛國起見那是一種很可以欽佩的表示然而結果總是犧牲了多少金錢却沒有收到十分的效果所以我說這是一種無謂的慶祝因爲愛國宜出於眞心不必做在面子上的如果我們肯把我們願意化掉在燈籠和蠟燭上的錢移到一個赈濟會或是一個儲金會裏去那麽我想我們所得的效果或者比較要大一些咧（乙種酬） 
道德 
[凌君之婚姻談] [  山甫]  
　　近年一班青年肆談戀愛自由婚姻自由者有若狂風怒濤萬馬奔馳之概且具有非達其目的不止之勢其結果有父母已代定之婚姻未娶而嫁婚者有舊式结婚後别有戀愛因而離婚者甚至有自由結婚而中途離異者凡此種種不勝枚舉嗟夫自由自由吾不知天下人爲汝誤了多少也茲述凌君事吾友凌君今歲夏新自英留學歸來暢談之下因詢凌君對於其父母已代定之婚姻意見如何（凌君已定舊式家庭梁氏女爲妻）凌君答曰「舊式家庭女子雖未入學校受敎育其容貌之善惡性情之温良否雖未親見不得而知然余决不能因此疑點而離退婚姻蓋此等女子生在舊式家庭深錮閨中不能受良好之敎育已爲不幸若男子因其不幸而並棄之惟有死路一條耳且彼女子即爲將來小國民之母亦我中國一同胞也吾輩稍有智識之男子若不愛之救之敎之使成良母則是不愛其同胞不救其國也有愛其同胞而徒言救國謂之不智棄此等可憐之女子而不顧可謂不仁不仁不智冋以爲人 
　　余聞凌君之言喜甚故特表面出之又深望凡已由父母代定婚姻者從智仁方面着想則此種可憐之女子庶得其所矣（乙種酬） 
科學 
[細胞淺說] [  勞薪]  
　　無論動物植物悉由數萬乃至數百兆之細胞ｃｅｌｌ所集成人亦爲動特之一故關於細胞之常識不可不具 
　　（一）細胞之歷史自千六百年德人琴生ｊａｎｓｓｅｎ發明顯微鏡漸有擴大各種物質之試騐迄千六百六十五年黑克ｒｏｂｅｒｔｈｏｏｋｅ以木栓在顯微鏡下檢之發見許多六角形之組織彼乃名其曰細胞故首先發見細胞者乃黑克也惟彼所見者乃細胞之壁非眞正之細胞迨後一千八百三十八年至一千八百三十九年間德人許來鈍ｓｃａｉｌｅｉｄｃｎ研究植物確知植物由細胞之單位而成許王ｓｃｈｗａｎｎ研究動物知動物亦由細胞之單位集成 
　　（二）細胞之構造組成細胞之物質約三種㈠原形質ｐｒｏｔｏｐｌｅｍ爲半流動體乃生命所屬之處其化學成分甚複雜約由炭　　　硫燐諸原素化合而成與蛋白質極相似惟能感應外界之剌激且能活動故與蛋白質甚易區别 
　　㈡核ｎｕｃｌｅｎｓ爲在原形質中央之塊狀體亦能活動一細胞中之核數無定約一個至三個組成核之物質爲核膜ｎｎｃｌｅａｒｍｅｍｂｒａｎｅ核液ｎｕｃｌｃａｒｓａｐ仁（小核）ｎｕｃｌｏｌｎｓ核絲ｌｍｍ染色質ｃｈｒｏｍａｔｉｎ等 
　　㈢細胞膜ｃｅｌｌｗａｉ田康形質分泌而成爲園原形質及核之膜軟骨細胞之細胞膜甚厚在神經細胞則甚薄血球則並無細胞膜 
　　（三）核與原形質之關係核與原形質在細胞中皆甚重要惟比較言之核最重要因細胞無核即不能生活且核内含有最重要之遺傳質ｈｅｒｄｉｌａｒｙｓｕｂｔａｎｃｅ　更有進者核與原形質之關係至密原形質無核不能生活核離原形質亦不克自存 
　　（四）細胞之大小細胞之大小變化甚鉅有直徑不逾○○○三耗ｍｉｌｌｉｍｅｔｅｒ者卵之爲細胞已無庸疑而其直徑有過數英寸者通常動物之細胞大約變化於○○○八至○○一耗之間 
　　（五）人體之細胞數據專家檢查報告初生小孩子約有二十六兆五千億之細胞成人則有四知千兆之細胞云 
　　（六）細胞之種類普通之細胞可分爲下列九種㈠扁平細胞ｅｐｉｔｈｅｌｉａｔｃｅｌｌ㈡軟骨細胞ｃａｒｔｉｌａｇｅｃｅｌｌ㈢硬骨細胞ｂｏｎｅｃｅｌｌ㈣結　組織ｃｏｎｎｅｔｉｖｅｔｉｓｓｎｅ㈤肌肉組織ｍｕｓｃｕｌａｒｔｉｓｓｕ㈥腺細胞ｇｌａｎｄｎｌａｒｃｅｌｌ㈦血液ｂｉｏｏｄ㈧神經細胞ｎｅｒｖｏｎｓｃｃｌｌ㈨脂肪細胞ｆａｔｔｙｃｅｌｌ（乙種酬） 
敎育 
[補救妻之失學之我見] [  世遺]  
　　近來社會上有許多受至新敎育的青年往往對於舊時父母所聘定未受敎育之未婚妻或已婚妻表示不屑與偶之意每以違背義理之舉動求達其解約離婚之目的蓋以爲此等失學女子智識閉塞腦筋陳舊斷難同居殊不知若輩失學原因或爲父母思想所誤或限於風尙習慣或者其地無從求學並非自甘失學者爲我爲男子者旣與有婚姻之預約正當憐而爲之補救若但求不與我偶便算乾凈試間彼輩旣不堪與受過敎育者爲偶則惟有偶同樣失學之流如是雙方識見俱閉於其將來子女之敎育未必注意是乃爲社會增加許多失學之人已耳補救女子失學在求婚者自以要求彼方父母送入學校已婚者由此方送入學校　正辦然往往因㈠彼方父母思想迂腐㈡此方父母不願其媳入學㈢經濟不裕㈣已達婚嫁年齡㈤年事長大無相當學校㈥家事及已有子女諸問題難期求學 
　　鄙見以爲敎育原無止境非得入學多年仍難得完全敎育故莫若婚娶之後即藉夫或家族之力於最短時期内施以極簡要而合實用之基本敎育但求其㈠適合通常家庭之需要㈡有自行吸收普通敎育智識之能力鄙人曾有一度之經騐茲約定其分量如下 
　　㈠講讀二十餘字以上至二百數十字之語體或淺近文體文字六百節須含有通用生字二千五百至三千個之譜所有普通科學及社會上智識約略歸納於其中此等適用之書籍現尙未聞有人編著儘可任取學校課本或其他書籍上適當程度之文字隨意酌錄敎授 
　　㈡每日影寫或臨寫大楷三四十字如巴略頟筆畫之組織即令抄寫每日所讀文字 
　　㈢旣習以上功課三分之二即令看讀淺近書報雜誌而隨時指解之並令練習檢查字典辭典 
　　㈣旣習以上功課四分之三即令學作粗淺書信並作日記 
　　㈤習珠算加減乘除須明其理並能應用 
　　按十五六歲至二十餘歲之婦女其記憶力及覺悟力總較幼孩勝一二倍以上五種基礎大抵每日利用二三小時之餘閑於一年内即可完畢斷不致因此而費職業及家務時間此後隨時閱看淺近有益之書報作每日記事及家庭書札更時時爲之講解指改則三數年後所進益深可無疑焉 
　　以上意旨半由鄙人實騐半參理想自信此等補救方法簡切易行海内青年如有同此情形者尙望一試行之辛甚幸甚（乙種酬） 
 
 

Page 12

 
 
第一萬八千一百八十二號;中華民國十二年 西曆一千九百二十三年十月八號
星期一 * *   
 
 

Page 13

 
 
第一萬八千一百八十二號;中華民國十二年 西曆一千九百二十三年十月八號
星期一 * *本埠要聞 
[政客活動之昨訊]  
　　前日聚談未有結果各方代表紛赴杭州 
　　國聞通信社云前日由議員彭養光褚輔成等邀請各省代表聚會交換時局意見一節已見昨報茲聞前日各代表適有他約均未能前往到者僅有某代表一人未便爲負責之談話故聚談未有結查昨日午前各省代表曾有一度接洽决推某某兩君於今日早車赴杭州一行昨下午盛傳西南各省代表均赴杭州之說實無其事惟留滬兩院議員昨曾公推張繼潘大道彭養光劉重代表赴杭專謁盧督辦商議救國行動有已於昨午動身之消息云 
[齊燮元電探上海情形]  
　　囑路局爲之偵查 
　　國聞通信社云自賄選成功後滬上民氣勃發一致否認而南京方面對於此種表示非常注意茲據確訊昨晚滬寗路局曾接到齊燮元拍來密電兩通電文甚長囑該局偵查上海各團體情形並沿路各地方舉動隨時報告云 
[唐少川對於時局之談話]  
　　頗注意於地方自治 
　　本報記者昨訪唐少川氏於其私庽叩其對於時局之意見茲本其談話詳述之如下唐氏曰此次賄選功成如是其易不記名投票法實亦有以致之然時至今日廉恥道喪大選之得獲成功亦意中事也現在時局如此黑暗野心勃勃惟私欲是逞之軍閥政客固直接負其責然維持正誼挽救危局則仍端賴夫人民之自决能力共和國家以人民爲主體民意爲靈魂此爲一定不易之理違反民意妄稱武力而能收和平統一之效者證諸古今歷史我實未之見故今之醉心於武力政策者其終歸失敗亦可不用蓍龜而后知者也換言之武力决不能平天下如欲奠定和平須由國民自爲之在市者當謀一市之自治在鄉者當謀一鄉之自治推而至於一省如能自選舉一省之行政長官釐訂一省之法律在此一省之内人民力謀當軸者擇得其人事無不理政無不舉若各省能如是則統一與和平可不生問題且二十二省之長官對於本省之内政各自負責中央政府不能自由指揮橫加壓迫則總統徒擁虚名不能專制自爲袁世凱有慮於此故竭力摧殘自治而遺禍至於今日也故余希望人民亟謀恢復自治如能切實施行則中國不足平矣記者問今曹錕公行賄賂獵取大位全國輿論深致憤懣曹氏賄得之資格各國公使勢必加以承認有法阻止之乎唐氏答稱此事頗不易蓋外使祗認曹氏總統資格由法定手續產生公行賄賂爲内部污點不便加以干涉也記者又問前日上海市民大會决議加以否認可生効力否唐氏曰此甚難市民大會乃臨時集合之民衆非法定之團體對外不能直接發生効力最好由商合會及敎育會出面正式向各國公使抗議蓋此兩團體乃法定公團且得國際上之承認者例如各國開萬國敎育會或商業會議吾國皆派代表出席各國公私團體禮之如上賓其中以商會更爲有力因各國極生視商會其外交政策每隨商會之意旨而轉移辛亥革命而後吾締造民國英美兩國之商會首先創議承認各該國政府從其請中華民國遂能於極短促之時期間得列强之承認反之我國商會如能堂堂正正對國是之解决有所建議亦必能得各國充分之注意也記者問士耳其今得轉弱爲强全得力於國民大會吾中華人民豈土人之不如乎唐氏曰中國人民如能有土耳其青年黨奮鬭之精神則有爲者亦若是土國亦不能專美於前也余故希望國人力謀自治如能實行自治則軍閥政客不足患矣余甚望貴報對於地方自治隨時加以提倡以促一般人民之覺悟幸甚云云 
[各團反對賄選總統之聯席會]  
　　發起雙十節開公民大會 
　　昨日下午三時半本埠工界進益會青年學會全國學生聯合總會工界救亡會上海紡織工會勵志宣講團蘇民促進製憲會安徽勞工總會同志勸戒嗜好閱報社參戰華工會安徽駐滬公民團温州旅滬木業公會安徽旅滬實業協進會旅滬皖民自治社湖北總工會駐滬辦事處浙江駐滬勞工總會國民黨上海第四分部旅滬安徽公學粤僑工界會贛民自治促進會工界監督國會議員團等二十一團體因賄選告成曹錕僭促時局日危特假華界工界救亡會内開聯席緊急大會到代表五十饖人公推救亡會代表王亞樵主席首由王君報告開會宗旨次張子餘王鎭寰李振亞石克如周無爲黃晦庵凃隱蔬等均有意見發表主席將開公民會事宜逐付表决當公决（一）由到會各團體發起各省公民大會并發表宣言（二）推舉涂隱蔬張子餘黃晦庵詣剛爲起草員鄧鶴鳴王振寰李振亞王亞樵爲審查員（三）開會地點假定滬軍營於雙十節下午二時舉行（四）由各代表分赴各團體接洽（五）推舉大會籌備員梅國楨高福全劉心吾章渭儀吳鼎九鄭益庵張翼成趙鹤琴胡佩如洪東咸周忠春胡政忠吳佑之王亞樵周無爲詹孝伯白傑之十七人（六）由王亞樵李振亞赴護軍使署警廳接洽（七）開會後舉行遊行大會宣布國賊豬仔禍國史（八）一切旗幟由到會各團體自備（九）由大會通電反直各省勘亂討賊（十）每日下午二時開籌備員會（十一）由大會通知全國罷工罷稅（十二）由大會通知各國政府勿予曹錕締結任何條約 
　　附通知各界函敬啓者北洋罪魁曹錕以非法賄選手叚僭竊總統含生之倫靡不切齒敝團體等憤紀綱之敗弛因攘臂以奮起爰經二十一公團聯席表决定期雙十節下午二時假南市滬軍營開各省區公民大會本主權在民之旨爲披髮攖冠之舉務希各團體曁旅滬各省公民踴躍赴會以靖國難此啓 
[彙紀反對賄選總統之文電]  
　　閘北公團電各省議會各地方法團各報館各界同人公鑒吾國不辛僉壬竊柄壞法亂紀以致同室操戈生民塗炭乃尙不知悔禍竟於元首大選敢以金錢爲市青天白日魑魅橫行穢聲流播中外駭愕以不合法之國會舉釀亂之軍閥即使並無弊竇亦難期公意贊同何况金錢賄買罪證確鑿與受皆應科刑所舉安能生效務望海内賢達力持正誼合力糾繩爲國家整紀綱爲人羣伸大義千鈞一髮責有難辭敢布悃忱佇候明敎閘北公團聯合會閘北市農會同叩陽 
　　江淮同鄉會之通告江淮同鄉會昨通告全國云各報館各法團各界同胞均鑒嗚呼吾人平昔力竭聲嘶所極端反對之北京賄選竟告成功而四百八十票之非法總統因以產出貽萬年之臭蒙舉國之羞啓變亂之階召滅亡之禍太息痛哭孰過於斯夫洪憲改元帝制自尊罪不在項城而在長惡助虐之籌安會武人柄國盜竊神器罪不在軍閥而在貪利無恥之猪仔議員不特甘心附逆之四百八十八罪不容誅即同得五千元出席選舉足成法數之一百餘人亦與有責焉似此罪證昭著腥聞中外吾人若猶承認爲代表並承認其所選出之人是直自屏於中華民國四萬萬人之外而喪盡心肝矣尙望投袂而起一致奮鬥以盡匹夫之責而挽旣倒之瀾請看今日之域中竟是誰家之天下謹陳義憤伏惟哀鑒江淮同鄉會啓 
　　淞滬駁船公所之公電淞滬駁船公所昨拍公電云各報館各公團全國人民公鑒此次北京政變騰笑列邦遺穢史册曹錕等之行爲早經敝公所同人聲罪致討並否認其一切行動乃京訊傳來賄選竟於微日告成聞訊之下曷勝憤懣從此風雲變幻殺機遍動各省江浙人民渴望和平之夢亦自此而醒嗚呼曹賊成爲千古罪人溷無深惜獨是國家變亂不知將伊於胡底同人一致主張速開國民大會表示民意主持正義謹援國家興亡匹夫有責之義公電主張藉表良心淞滬駁船公所叩虞 
　　上海學生聯合會電昨上海學生聯合會發出通電云全國國民公鑒曹錕出身走卒品性卑劣濫綰軍符已屢非分在理宜力自振拔竭其愚庸以報我國民豢養之恩乃自民國以來屢次倒行逆施辱國殃民其犖犖大者如元年嗾使保定兵變四年自稱直隸公民代表勸袁稱帝嗣又率兵入川阻抗義軍六年以督軍閣包圍北京遂使國會二次解散民國法統至今未能恢復其他如分遣部下南侵北擾使萬民流離死亡載道與徒以法律失效久覊顯戮詎該會曹錕怙惡不悛今夏驅暫行總統黎元洪勾串無恥議員進行賄選今者警耗傅來彼已於本月五日遂其奸謀矣國民起而反抗者固不乏人而袖手旁觀者亦復不少深望已起者再接再厲一往直前旁觀者當此自身生死關頭投袂而起戮力同心以身許國則曹錕雖有十萬爪牙終於失敗而已事急矣其急起圖之上海學生聯合會 
　　劳工同盟會電中國勞工同盟會昨發表通電云全國各工團各法團各報館鑒自賄選喧騰以來醜聲四播貽笑友邦凡有血氣莫不義憤塡膺通電痛斥乃猪仔議員尤復怙惡不悛利令智昏以國家立法之機關公然骩法營私置人格紀綱於不顧利令智昏倒行逆施竟於歌日僞選曹錕爲中華民國大總統然大總統之當選如以法律民意而產生者當歌頌之而不睱惟曹之賄選穢跡殘民以逞種種罪惡昭然若揭早爲全國人民所共知輿論所不容姑勿論如何選出國民當誓不承認國亡將至來日大難慶父不去魯難未已時機迫逼萬勿猶豫尙望羣起鳴攻以維法紀而固邦本迫切陳詞諸希公覽中國勞工同盟會虞 
　　滬北六路商聯會電滬北六路商聯會於得悉曹錕選總統後特召集全體體會員開緊急會議議决辦法如下㈠通電全國一致聲討否認曹得行使總統職權㈡通告各商店雙十節日懸掛否認賄選總統懲戒猪仔議員白旗并函請總聯合會囑各分會一律懸掛其通電云各省議會敎育會各公團父老昆弟姊妹公鑒軍閥政客擾亂國是國民卸恨已非一日茲國賊曹錕以賄選爲總統破壞法紀肇亂禍源不獨全國人格喪盡而武力統一迷夢必從此進行無已人無噍類國本動搖危莫危於此矣竊思一國元首必依法產生方可代表全國號召鄰邦今竟賄選凟亂侮辱名器凡有血氣急宜聲討縱違法武夫貪欲不悛一旦裁判實行必難逃法網時機已迫身命攸關迫切陳詞諸維諒察云云 
　　贛公民會電江西旅滬公民會電云各報館轉全國國民均鑒賄選告成聞者震憤以非法國會產生非法總統當無承認之餘地袁氏前車當可借鏡尙望吾國民一秉良心一致聲討國家之幸即吾國民之幸也江西旅滬公民會叩陽 
　　廣東自治會電各省護法團體各報館曁各討賊軍司令鈞鑒民國締造十有二稔雖屢經政變而國本尙存妄敢摧折乃曹錕者當民氣爲兒戲視法律若弁髦橫行無忌爲所欲爲削吾民之膏血供彼總統之慾望賄賂公行濫竊名器一般之無恥議員不知己身爲人民之代表公然受賄趨之若騖以五千圓之價選出曹錕陷吾民於非法置國本於垂危騰笑友邦貽羞民國喪心狂病有如是耶本會同人聞知髮指誓與之不兩立故特通電全國各護法團體敎同聲政討以警將來法之存亡在此一舉諸君愛國素具熱誠戡亂扶傾猶爲恐後同人等謹執鞭彌聽供驅策伏望勉力停前毌稍顧慮是所切昐也旅滬廣東自治會叩虞　　繁昌旅滬學生會將開討曹大會繁昌旅滬學生同鄉會爲賄選總統事昨特發出通啓云五日報載復辟要犯洪憲餘孽督團禍首罪惡貫日之曹錕被北京羣狗議員選爲總統不勝髮指眥裂吾人爲中國一份子應當躬執干戈申討以盡國民天職茲定於陽歷十月十四日下午二時在本會辦事處開全體大會磋商辦法届時務希賁臨云 
[全國商聯會請停付賄選支票電]  
　　電謂行賄未遂可减輕罪名 
　　全國商會聯合昨致北京高凌霨等一電文云北京高凌霨先生並轉經辦賄選諸公均鑒報載邵議員瑞彭向京師地方檢察廳告發公等公然行賄選舉總統並印布票記簽字支票五千元作爲共同犯罪之證據似此鐵證確鑿當然依法解决務望公等速將發出支票一律停止支付旣可省却鉅資留清欠餉行賄未遂尤可减輕罪名並使受賄者稍知警惕藉求國民諒解一舉數善定爲諸公之所願聞掬誠奉告尙希諒察中華全國商會聯合會陽自上海發 
[三誌國會議員之行動]  
　　山東山東國會議員參與賄選者甚衆「其始终未肯離京者」有劉冠三張魯泉蕭承弼百鳳翥劉星楠張玉庚劉昭一周　瀾王之籙管象頣郭克思于湄于元芳于均生王志勛趙正印周家坦胡增榮王廣瀚王謝家袁光泗史澤咸曹瀛彭占元張映竹李元亮張駿烈二十七人「來滬而又返京者」有張漢章徐寳田輖周慶恩盛際光杜凱之金承新周廷弼閻與可八人「其决絶離北京者」僅丁惟汾王樂平于洪起于恩　（以上四人在滬）鄧天一（在粤）艾慶鏞（在閩）丁佛言（在藉）七人而已 
　　廣東旅滬粤人公民大會昨發出通電云廣東孫大元帥廖省長省議會敎育會總商會總工會報界公會國民黨粤支部曁各社團公鑒五日電傳曹錕賄選成功粤籍議員立賣身充猪仔者竟有葉夏聲易次乾饒芙裳馬小進黃伯耀陳垣黄霄九司徒頴唐寳鍔江聰黃錫銓李自芳沈智夫陳壽如王欽宇許峭嵩林繩武黄明新梁成久曾慶模黄汝瀛李清源何銓繩譚文駿江天鐸譚瑞霖徐傅霖陳紹元郭寳慈楊夢弼林樹椿等三十一人佔粤籍議員全體之大多數吾粤歷年革命護法之榮譽幾爲揥地而盡凡有血氣誰不髮指旅滬多數同鄉爰開會討論應付方法公决將該喪廉寡恥之猪仔議員一律革鄉籍按律嚴懲此後粤省一切政治公權應盡行剥奪以彰公道特此馳電并希一致主張爲禱旅滬粤人公民大會曁旅滬廣東工商同志會同叩陽 
　　雲南昨日國會議員調查滇籍國會議員留京來滬之行動如下滇籍國會議員南下後「始終留滬未參與北京賄選者」參議員二人孫光庭吕志伊回滇者一人趙伸衆議員四人劉楚湘張華瀾岳昌侯李臨陽「已南下領費復行北上者」參議員四人何畏李正陽周澤南李恩陽衆議員六人劉炳蔚陳祖基萬鴻恩甪顯清陳光勳趙諴「已在天津領取旅費未南下者」由宗龍王楨段雄李華林張大義李增俞之昆嚴天駿畢宣九人「始終留京者」參議員王人文李文治二人衆議員李爕陽陳時銓張聯芳三人 
[護法議員今日開談話會]  
　　愷自邇路國會議員通訊處曾於上星期議决每逢星期一五開談話會一次今日又届開會之期且時局緊急亟待討論昨日通訊處特發通告云逕啓者茲定於本月八日下午二時開談話會届時務希早臨爲荷并頌議祺國議員通訊處啓十月七日 
[參議員潘大道之制憲新辦法]  
　　北京國會賄選總統後留滬國會議員頗主張以國會制憲權還之匣民連日正在互相討論中昨日參議員潘大道發表制憲新案一文茲照錄於下 
　　前者章君行嚴倡爲公憲之說并約同人共議其事愚亦與焉在座諸人大扺皆贊成行嚴之用意而微嫌時機太早比以北京賄選告成昨日移滬兩院聯合會議席上向以時機太早者不期而有奉還制憲大權國民之語謂行嚴聞之當自幸其說之得行頃讀行嚴箸論反靈然傷其太遲謂「當此政綢解紐法紀蕩然之會殊無取夫何種形式謂當由吾儕宣告而後國民始得爲也」理精詞痛讀之感不絶於余心焉惟愚以爲行嚴公憲之說於理本無可非議於勢則有窒碍而行難行者蓋公憲者以制憲之權公諸全國人民之謂也試問在曹系範圍内之諸省能自由派遣代表出席於所謂國民制憲會議乎吾人以知其必不能也往者上海總商會江蘇省敎育會等亦有是議成效如何猶在吾人記憶之中假令今日而復爲之其民效不能遠勝於曩日之所爲可斷言也愚以爲今日之事宜由移滬國會議員定一制憲程序其大綱以移滬國會議員組織一憲法起草會將舊日憲法起草會所擬各條從新釐正布之全國由各省省議會省敎育會省商會投票爲全體之「贊」「否」贊者憲法行於其省否者不行焉私計此案蓋有三利簡而易舉一也與國民制憲之精神相合二也爲吾輩移滬國會議員自身計了此一事以謝國民庶其無愧三也或以不能全國遵守爲疑不　中國現勢之分裂决非可以憲法統一之要宜省自爲政而聯合其情勢相同之數省共守一憲浸假復有情勢相同者來與合作即以共守此一憲相要約焉如是遞增以至全國雖北美德意志建國之始不外是也何疑之有云云 
[反對浚浦局代浚蘇州河公函]  
　　閘北商業公會員江匯泉昨致閘北地方自治會函云逕啓者查閱本月七日報載江蘇特派交涉員許沅與新闻記者談話一則其談話主因交署將至允許浚浦局以承包形式開浚蘇州河此事設果實行不特蘇州河兩岸地權喪失即内地農由水利均將受影響其危險不堪設想蓋浚浦局代浚蘇州河完竣後能否不蹈從前開浚浦江之覆轍尙在不可知之數外人屢思侵奪蘇州河已非一日交署此舉不啻斷送國土主權凡我商民等萬難承認應懇貴會嚴加考慮迅向交署提出質問以保主權云 
 
 

Page 14

 
 
第一萬八千一百八十二號;中華民國十二年 西曆一千九百二十三年十月八號
星期一 * *[法治協進會常會記]  
　　發表反對國會議員延長任期電 
　　法治協進會昨日（七日）下午二時開第十一次常會到者有張家鎭王開疆蔡鼎成等十五人輪推陳仁琅主席報告一週經過情形次即討論各議案結果如下（甲）對此次北京賄選總統問題僉主國會延期旣認爲違憲其组織總統選舉會所選出之總統當然不能認爲有效（乙）本會對此次賄選議員先行調查籍貫姓名宣告絶交再討論嚴厲制裁方法以儆將來（丙）對會員孫乃湛主張先行組織省憲研究會推舉研究員案俟大會時推舉議畢散會茲錄該會致全國各公團電如下 
　　民國肇造十有二年變亂相尋迄無寗歲推源禍始厥由攘權竊柄之人暴戾恣睢毁法亂紀以便私圖也然暴徒毁法其爲禍猶可逆計至若號稱全國最高立府之國會國民代表之議員而亦以毁法亂紀爲能事此其爲禍寗有窮期觀於近日參衆兩院通過延長任期案不禁疾首痛心髮指眥裂雖欲爲議員恕而不可得矣查參議院議員任期六年每二年改選三分之一又衆議院議員任期三年此我國國會組織法第六條第七條所定也國會自二年正式成立以還雖以事實障碍中有間斷然無論若何計算若何解釋此届衆院議員業經任滿參院不能單獨行使職權已無疑義彼亦自知其任滿不可諱飾乃不惜倒行逆施爲延長任期之議决充此類也則議員可以終身代議制度之精神完全喪失故我國國會組織法及各國憲典但有延長會期之規定絶無延長議員任期之條文如藉口於法不適時應予修正不知修正之法但能適用於下届議會係依現法産生當然受其支配决不能以自身修正之法延長自身之任期此法理上所認爲天經地義而况議員得自行延長任期之修正尤爲立法上所萬不能容許者也復查總統選舉國會組織世界立憲國家均以爲憲法之一部故議員任期亦多爲憲法所明定我國憲曲未成而對於國會组織及爲性質上之觀察當然認爲憲法之一部是兩院議决之延長任期案違反國會組織即屬違憲行爲紊亂國憲國有常刑况衆院議員旣經任滿參院連帶關係槪不能行使職權則其開會議决毫無憑藉故在衆院未經改選之前議員種種行動法律上旣無根據當然不生何種效力本會同人蒿目時艱以促成法治爲天職而因事立言屏絶對人感情作用一以法律爲依歸蓋以法者國之大本民之所與立也法之不存國將不國庸知毁法亂紀之行爲竟也於全國最高立法府之國會代表國民之議員是可忍孰不可忍本會同人對於此等違憲行爲誓不承認我舉國法團各界領袖同爲民國主人翁倘人心未死清議猶存其將何以敎之 
[何東商榷和平會議之集會]  
　　觀察形勢相機進行 
　　昨日下午四時英藉港商何東爵士爲商榷和平會議事邀集商學界領袖假總商會開會到者何東爵士史量才勞敬修曹慕管沈信卿秦潤卿潘澄波方椒伯傅筱庵姚紫若代表黃載士等十餘人方椒伯主席致詞謂曉生先生所主和平會議大有福利於中國前途故發起以來已得大多數之贊成惟時局已生變化應如何進行之處即請曉生先生報告何東爵士起謂鄙人所有旨趣及進行狀况業經分較各報惟茲事體大請諸位發表意見經衆討論結果主張觀察形勢相機進行大致先從長江流域着手進行和平公約以圖費澈和平之目的至其一切辦法再行從長討論云 
[粤僑商聯會歡迎何東]  
　　本埠粤僑商業聯合會昨日下午三時開會歡迎何東爵士到一百五十餘人陳炳謙主席致歡迎詞謂「曉生先生熱心祖國渴愛和平茲以大局關懷駕臨滬上敝會同人幸挹輝光獲聆大敎欣幸無極敬爲之頌頌曰顧瞻時局擾攘蜩螗維我何公夙抱熱腸救國偉畫毅力提倡宅心純潔中外名揚和平發起愛國愛鄉锲而不舍大願斯償建非常業爲桑梓光利民福國頌祝無疆」畢何東爵士起致謝辭並謂鄙人以純潔光明之良心爲國利民福而主張和平會議進行以來備受各省各界贊成但願早達目的先慶昇平云 
[國慶提燈大會之籌備]  
　　各團體慶祝國慶提燈大會籌備處昨晚（六日）八時在北城商業聯合會開第二次籌備會到者十餘人討論進行事宜首由主席陳翊庭報千加入游行團體除前已報告者外茲又有華民學校報關業義務學校江南公學平民義務學校以及料器公會等數家尚有各公團等均在校洽中預料人數心有可觀繼由汪醒齋起立謂頃據五馬路商界聯合會函稱因是晚舉行慶祝大會適與曹錕登台之日相抵觸深恐外界誤爲慶祝曹錕而起同人等應加考慮經衆磋議之下僉謂此次游行純爲慶祝民國成立十二週而設與曹錕登台一事絶不相關茲爲避嫌疑故宜在各報上加以聲明庶免以訛傅悞至於反對賄選當另行組織團體俾可於事實及名稱上不相悖違經多數贊成遂將該案通過惟地點一節因尙未確定俟有定址即行布告週知集合時間預定爲六時會齊八時出發議畢散會並由各委員分頭辦理進行事務云 
[商業維持會臨時會紀]  
　　上海商業維持會於昨日下午三時特開臨時會議到者四十七人公推韋伯成主席議案如下（一）否認曹錕賄選總統案會員孫啓英提出公决通電駐京各國公使在中華民國正式大總統未由人民選出以前對付外交上無論任何交際及條件等暫行停止（二）本届雙十節各商店應作如何表示案會員陸端甫提出公决除照常懸燈升旗慶祝外並用白布一方上書「否認賄選總統反對延期國會」字樣粘於國旗下角以示民氣議畢會員李廣珍到會報告謂雜糧油荳餅交易所交割交涉案經會員據理力爭後該所始允貼银五十兩了事但按諸成本虧蝕尙大殊難承認應請本會再爲維持等語公决囑李會員先行親向雜糧油荳餅交易所經紀人交涉如果再無圓滿結果准由本會依法理處云 
[各國海軍長江警備隊將實現]  
　　日海軍新艦又编二艘 
　　國聞通信社云駐日長江上下游之各國海軍軍艦前曾盛傳即將實行組織聯合警備艦隊此說雖曾經一度否認但聞日内此項計劃進行頗速勢必實行現各國海軍司令正在會商具體辦法實行之期或在目前日海軍武官昨又將在華新建砲艦勢多堅田兩艘編入長江艦隊各項裝置均已齊備并已委定長江駐防最久之鈴木少佐爲艦長一俟令下即將開駛前往云 
[日海軍練習艦隊之來華期]  
　　十一月十一日 
　　據日海軍省傳出消息前次來華之海軍練習艦隊磐手淺間八雲等三艦將由總司令官齊籐七五郎中將統率第二次來華預定十一月七日起椗十一日抵滬停泊四日十五日開赴馬公島香港新加坡及南洋等處遠航三艦士官水兵總計二千五百九十四人其中士官一百六十二人候補生三百八十八人兵士二千零四十四人此次出發航程預定二萬一千五百七十五哩明春四月可以回港云 
[關於救濟日災之消息]  
　　載災民之長順丸在途坐確大連汽船長順丸前在神户載運中國避難災民五百三十人開駛來滬原定六日可以抵滬各界佇待終日未見進口翌日亦無消息傍晚該公司接到急電謂該輪駛至品川島相近忽然坐礁船身不能移動急盼派船前往救護出險云云現該公司已設法派船馳往救護惟何日方能出险目前尙無確息云 
　　温州同鄉會三次遺送災僑温州旅滬同鄉會自電請浙江盧督辦准派超武兵艦運送温處災僑回籍後當經該副會長林災夫持電赴高昌廟與李艦長接洽經李慨允並許沿途代爲照料該艦即於前日下午一時移泊浦東鴻升碼頭災民四百十七人二時排隊由愛而近路紗業公所出發直達招商碼頭事前由會雇定渡船數十隻每船裝載二十人往來接渡秩序井然并有心心照相館派人在碼頭攝影昨晨七時該艦已啓椗駛温總計該同鄉會三次遣送災僑共二千四百餘人現在居住四明公所者尙有四百餘人除該會派有職員招待外並承四明公所坐辦陶輝庭督率該所職員無分畛域日夜照料云 
　　麫粉交易所之捐佣金麫粉交易所現因此次日本震災各商業皆爲救災範卹隣發起籌振該遂於昨日（星期日）循例休息之期特拍版一天以所得佣金悉數充作振欵計前後兩市總共成交期粉十七萬一千包客家到者不多以是較常日爲少也 
[修改之航政局章程]  
　　蘇省設立航政局經上海南北兩商會根據各帮商業公函連名抗議迭誌本報而官廳方成則仍以修改章程達到保護目的等語相搪塞至商人多仍謂其根本不能成立且修改之章程不過改頭換面掩飾耳目名爲保護實則聚歛所謂保航警察等皆係敷衍之詞萬辦不到茲將航政局章程新修改者錄下 
　　該章程原有者計四十二條分「總則」「省局及分局之組織」「權限及職務」「發照及收費」「經費」「附則」六章此次修改者僅第一第三第四第五第八各條故僅將修改者列舉之一原有第一條」本局之設立專以保護航業便利交通爲宗旨（修改）本局之設立專以保護航商發展航業爲宗旨「原有第三條」凡行駛蘇省境内領有本局旗照之華商汽船帆船及各項大小商般魚船皆在保護之列（修改）照原文外又添惟通商大埠及船隻繁盛之區得呈請本局酌量籌設保航警察以資保護其保航警察條例另訂之「原有第四條」凡航商船户欲得本局保護者須赴附近各保航分局聲請核給旗照並按期繳費（修改）凡航商船户在本省境内行駛者須赴附近各分局或事務所聲請保護領取旗照遵章繳納照費「原有第五條」本局對於左列事項得據被保護者聲請轉陳該管地方官廳請予查究核辦㈠關卡留難㈡差役需索㈢行埠抑勒㈣無辜受屈㈤私河以藉端阻撓㈥汽船之所有航線權（修改）本局對於航商申訴左列事項查有確據者隨時分别革懲如有故違由本局呈請省長嚴予究辦㈠行埠抑勒㈡差役需索㈢關卡留難㈣閘溜敲詐㈤無辜受屈㈥私河之藉端阻撓㈦汽船所有航線權㈧其他一切之妨害事項「原有第八條」凡經本局核給旗照之船舶在本省境内及海權界内犯事除由該管地方官廳拿訊明確得將船舶分别扣留或沒收但犯事主體屬於個人與船舶無關者不在此例（修改）凡經本局核給旗照之船舶在本省境内及海權界内犯事者仍應受該管地方官廳處理或將船舶扣留及沒收但犯事主體屬於個人與船舶無關者不在此例　 
 
[浙東温黃兩屬颶洪慘狀（二）] 災民施粥圖 
[省令籌備省會選舉]  
上海縣署接省電令行籌備第四届省會選舉事宜文云上海縣知事覽查江蘇第三届省議會議員任期扣至民國十三年八月期滿依法應於本年十月一日以前籌備第四届選舉事宜茲經本署查照歷辦在案組織江蘇省議會議員選舉事務所於十月一日成立以便着手進行除電達内務部外仰即一體遵照隨時籌備具報省長韓江印 
[縣署函復縣議會補選問題]  
　　補選名額須俟省署解釋再定 
　　上海縣議事會議長莫錫綸日前爲補選問題函請沈知事依照二年五月解釋武進原案辦理已誌昨報昨接縣署復函云逕啓者接展公函以本縣議員原額三十七人内有參事七人此次辦理補選省公署旣有參事員以缺額論之訓令則上海補選自應除云參事員外補足議員三十七人方符法定原額等因附抄武進原案函希察照等因查上海縣參事員現祇有五人尙缺二人按照縣制第三十七條候補補參事無人或不敷補充時應即補選近閱本年九月二十四日省公報載互選等因似可先將參事員互選足額再以補足議員七人以符三十七人法定原額惟豐縣係因候補參事員無案可稽情形略有不同現已電請省長解釋示遵茲特抄電函復敬希查照爲荷此致上海縣議事會議長莫 
　　附抄電一件云南京省長崇鑒查上海縣議員額定三十七人内辭職四人病故十三人計缺額十七人業經依制辦理補選呈奉指令照准惟參事員係以出缺論前次呈報並未計入查上海參事員額定七人除辭職或病故由候補參事員七人挨次遞裱外現在仍祗有參事員五人尙缺二人依縣制三十七條候補參事員無人或不敷補選時應予補選但議議因不足法定人數尙未開會應否援照省長復豐縣知事九月勘電由現存之縣議員先行互選補額後照參事員額七人就原選之市鄉補選議員七人連前共計補選二十四人抑與現有參事員五人補選五人連前共計補選二十二人俟議員足額再行補選參事員二人殊有疑義仰乞鑒核迅賜解釋令遵上海縣知事沈寳昌叩内務科主任陳震代歌印 
[宜昌抵制風潮又劇烈]  
　　日棉停止進口 
　　日僑棉花同業會等昨接宜昌急電謂該處因日郵船交涉案抵制風潮重又劇烈自即日起棉花交易均正式解約不能進口云云該會接電業已通知各同業暫時停裝云 
[凱雷被控第二案今日開審]  
　　大陸報云凱雷氏私販軍火之第二案即今春向元山俄艦購買械子彈裝愛爾杜拉杜輪船私售浙江一案將於八日星期一晨間在美按察使署開審 
[韓人開會紀略]  
　　大陸報云本埠韓人昨在法租界某敎堂開會主席宣稱日本人震災後警察膜視韓人致爲日本亂民無辜戕害者至於五千人之衆應請討論對付方法旋會衆各有意見發表即行散會 
[美國商團將行換旗禮]  
　　上海泰晤士報云美國商團旗幟尙係洪楊亂後本埠婦女所公贈行用已及六十年茲已另製新旗定於十一日星期四下午五時舉行正式換旗禮節由工部局總董西姆士氏主禮至換下舊旗即由工部局保藏云 
[全國敎聯會消息]  
　　全國省敎育聯合大會第九届大會於本月十日在雲南舉行特派慶汝廉何作楫二君來滬招待各省代表現已有十省代表三次由滬赴滇茲悉浙江代表李傑君雖已來滬因有耳病正在診治不克赴滇乃與招待部接洽另行電請許倬雲由杭來滬赴會今日或可抵申與慶汝廉於今夜十二時乘太古公司綏陽船放洋浙省提案計有四件如下㈠請願國會規定徵收遺產稅備作義務敎育社會敎育基金案㈡各學校廢止星期日放假案㈢修改敎育會與官署互相行文程式案㈣改進與賽遠東運動會之計劃議案 
[世界敎育會亞洲事務所成立]  
　　暫設商科大學 
　　本年夏間在美國舊金山舉行之世界敎育會議所產生之世界敎育會其組織係分歐美亞洲三大大部每部設會長或副會長一人與董事二人彼時中國代表郭秉文氏被舉爲亞洲部副會長日本代表澤柳政太郎氏與印度代表高孟德氏爲亞洲部董事自郭氏由美蒞滬後即照章設立世界敎育聯合會亞洲部事務所并請曾與會議之殷芝齡爲幹事聞事務所暫設上海商科大學云云 
[三大學消息彙紀]  
　　南洋約翰復旦 
　　南洋大學南洋大學内之各團體近日進行甚爲努力茲分紀其情形如下㈠南洋週刋社今年社員增加多人規模擴張現週刋三卷第一期已於日前出版内容校前豐富第二期亦已在印刷中㈡南洋通信社下半年已開會多次討論以後進行方針現擬添設照相股將校中重要事件攝影刋登各報㈢該校一九二三年之年刋本定署假前出版卒以變故多端稿件不齊遲遲至今才能付印不久可以出版前星期年刋委員會開會已將一九二四年年刋社職員選定尤佳章委員長鈕澤金副委員長沈昌文牘莊前鼎記錄至於年刋總編輯及總經理尙須開會另舉㈣南洋義務學校今年極爲發達現該義校除由學生會年給經費百餘元外將請求校中酌加津貼又該義校去年曾開游藝會籌集基本金惟所集只八百餘元現擬於雙十節後繼緖募捐云㈤南洋工程學會爲該校學生研究工程學術而設每星期有名人演講參觀工廠等同學對之倍多興味該會會長今年爲鈕因樑㈥該校對於此次日災賑濟極爲注意現在議定由校中各級幹事分别向學生並職敎員等處募捐㈦該校鐵路機械科西敎授楊以琦ｅｇｙｏｕｎｇ已於前星期赴青島參加中國鐵路工程師會議約一星期後回校該校校長陳杜衡氏前因事晋京現已回滬矣 
　　約翰大學㈠初級生於本星期二（二號）上午十時行正式入學禮（ｍａｔｒｉｃｕｌａｔｉｏｎｅｘｅｒｃｉｓｅ）取誓注册中外來賓參觀者甚夥先由卜校長致歡迎辭並鼓勵學生事事合作俾增校光乃介紹該校理化敎授戴留氏演講題爲現代之科學觀云㈡本年該校自擴充學額後現入文理兩科者達四百零八人（中學不計）計高級四十九人上級七十七人中級一百二十九人初級一百五十三人新生占全數三分之一㈢前日（六日）爲孔誕聖節該校例給假一日後以學生之要求展延至九日與國慶節合放三日已得卜校長允許故昨日仍照常上課星期一下午將開慶祝會現正在籌備㈣該校之約翰聲季刋係登載學生之中英文論著出版已近三十年本年之撰述員已於昨舉定英文部總編輯馬顯利中文部總編輯陳樾理事鄧賢該刋年出四册取資一元㈤該校對於體育非常注重現已舉定本學年之指導員「足球」沈嗣良「藍球」塞領凡「棒球」　德飛「網球」戴勒「田徑」脫克㈥該校少數學生與他校同志合組之「新時代學社」曾出一種「現代生活」半月刋分贈各界現已出至第七期該社前數期贈閱額本定千份但近月來索閱者已越定額故將第六七期加印五百份㈦西門夫人爲紀念渠夫西門氏特捐巨資助建中學校舍之用現復加助美金干元該新校舍成立後即名爲「西門堂云」 
　　復旦大學該校中學部體育會已於前星期開成立大會選舉職員選出會長爲金華騰副會長林仲芬會計江理如中文書記兼文牘薛品源英文書記兼文牘聶光地足球部長林仲芬管理葉福祥田徑部長爲湯功傑管理曾觀藍球部長薛鳳洲管理單尙　其餘各部如網球部等尙未選出再該校足球部於昨日下午（星期六）已聖方濟學校作第一次之友誼比賽結果爲一與一之比未分勝負云 
[中華體育協會之昨訊]  
　　開成立會未成改開籌備會 
　　中華體育協會本定於昨日下午二時假座斜橋公共體育塲舉行成立大會後因到會者祗柳伯英（江蘇體育研究會）李頌唐（上海敎育局）馬西民（兼代表馬子貞）王壯飛（江蘇體育塲聯合會）吳志青（中華武術會）俞元爵（上海童子軍聯合會）張天培（青年會體育部）朱少屏朱少章（寰球學生會）吳山（全國道路建設協會）張葆初（湖南體育研究會）朱了洲（全國體育研究會）甘聖哲段師塤陳宇澤（武術會體育師範）孫和賓（滬江女子體校）陳寳驄（民濟大學）陸禮華（兩江女體專校）及葛雷博士戈公振馬崇淦周孝諤侯可丸范敬五張德平余孟陽沈卓吾史體仁劉展徐牧湖顧吉爻等四十餘人至三時半各團體代表尙未到齊遂改開籌備會由戈公振報告以前籌備之經過情形繼由朱少屏演說略謂今日究開成立會與否亦一問題鄙意旣已開過籌備會數次則今日不妨成立推選委員負責進行會務再與全國各體育團體接洽請求加入惟對於會員入會問題應加討論按歷届遠東運動會中國雖頗有失敗然總不如此次之甚吾人若不急起直追則第七次成績將更不知伊於胡底故吾人宜組全國性質之體育機關與西人合作共同籌備惟須以華人爲主體云云次柳英云對於本會進行當不專以辦理遠東運動會一事爲職志蓋體育協會者實爲發展全國國民體育之機關於其成立常能博得全國人士之同情惟對於全國體育團體之入會問題亟應詳加研究鄙意此次會期太忽促須展期舉行云云朱了洲云此次中華敎育改進社在北京開會時同時有一全國體育研究會宣告成立到塲會員祗十餘人在形式上殊爲欠缺惟彼係研究團體而本會之性質則否故當爲大規模之舉動以期名實相符云云繼由戈公振云最初發起大會之各方運動員領袖如華南劉福基華東沈嗣良華北杜連科華中杜榮棠女子選手領袖高梓女士等曾作一度之討論擬先組織一華東體育會爲全國協會之基礎後與唐少川馬子貞君等商議爲進行便利及迅速起見主張先發起協會再請全國各團體加入云云嗣後起立發言者尙有張葆初吳山馬崇淦吳志青侯可九等數人最後王壯飛提議謂全國省敎育會聯合會在雲南開會本會常乘此機會請求江蘇省敎育代表提出組織本會之議案於全國省敎聯會請其先加承認再邀參預聯會之各省代表來滬共同舉行成立大會云云衆意對此主張均表贊同繼即略進茶點散會時已六時許矣 
　　尙有本埠新聞等轉入後頁 
 
 

Page 15

 
 
第一萬八千一百八十二號;中華民國十二年 西曆一千九百二十三年十月八號
星期一 * *本埠新聞二 
[東北兩區童子軍進行之計畫]  
　　昨日（七日）本埠東北兩區童子軍在華童公學會操到會團體有東吳中學愛國女學廣肇義學廣肇公學中國女子體操學校華童公學等共三百餘人在九點鐘齊集行升旗禮畢後總副敎練區敎練等交次第演說並獎勵童子軍精神說畢鼓掌歡呼而散散會後東北兩區敎練在青年會開兩區敎練聯席會職討論本學期兩區童子軍進行辦法列席者有副總敎練經乾林東區敎練徐子成北區敎練樂秀榮與及團正副敎練等十餘人討論結果如下㈠舉定各專科徽章考試員辦法除請各團敎練擔任外並請熱心童子軍敎育者分任之㈡議定東北兩區每月一次或三月兩次舉行敎練員和隊長大聚會目的是使各敎練各以已之所長或經驗灌輸各隊長或和他們游樂討論藉以聯絡感情共策進行以謀童子軍敎育之發展㈢並注重野外生活選擇一永久的適當的露宿地使兩區的童子軍在課外時間常同在野外露宿或操練俾童子軍等得共享天然之樂云 
[郭范兩君在職工敎育館演講（續）]  
　　郭秉文君演詞余蒞此演講頗躊躇一因世界敎育會議消息已早披露各報無贅述必要二則范先生以年餘遊歷十餘國必有豐富之貢獻面而余则得其反無無己姑就世界敎育會議舉中國之關侮一申述之按美國敎育聯合會中有一國際委員會久有發起世界會議之意支年舉行六十週年會時敵有一英國敎育家在美竭力贊同並赴歐疏通卒得多數國之同意該會目的一則藉此使各國敎育精神上之合作二則欲以敎育促進世界和平促進世界和平方法雖多而非根本着手不可而根本方法惟以敎育方法改變思想年來各國多會議但俱限於局部且中國對之每不注意此次中華敎育改進社於推派代表準備材料較爲充足余等出發時頗具感想對和平問題尤有感慨華人以愛好和平著但亦成一弱點爲各國侵凌故在目標上不免有所懷疑其次則中國敎育旣屬幼稚外交如臨城案等更足授人口實但吾人旣有此種和平精神不妨藉此宣傳使各國咸知其次則敎育雖幼稚究屬年有進步如外交案亦爲在中國現狀下不能避免者也該會有合組會議與分組會議二種分組會議共分七組即（一）國際之互助（二）敎育消息之傳佈（三）國際行爲之標凖（四）國際之思想（五）衛生敎育（六）普及敎育之方法（七）改進農工敎育之狀况中國在各組會議中均有代表出席頗受各國歡迎從表面觀察此會結果有二點足述（一）通過議案二十六條（二）組成世界敎育會議分亞美歐三區明年舉行分區會議後年則開大會周而復始對此會感想亦多在滿意方面（一）各種會議均屬分贓性質而此會則否（二）其他會議皆有階級而此次則一律平等在不平意方面則（一）法德排斥致德代表列入旁聽（二）英國與印度代表之齟齬此等國際觀念深入人心殊難樂觀代表中亦有反對者其原因則謂提倡世界和平究屬消極方面當從提倡國際間之公平入手此亦一說也究之中國與此會關係余意可分數點（一）中國國際地位頗低加拿大維多利亞城曾有不許黃白種同學之禁令迄今未解又加省新有移民條例共四十三條對華人人口大加限制在大會時余等曾向加代表抗議倘渠等回國後能切實抗議於中國不無小補（二）因與各國比較中國或可有急激之進步云云 
　　范源濂君演詞范君略謂余西遊一年所見極淺薄而所受刺激則甚深刻歐美人與中國不同者即在渠等完全係科學的生活有比例三點（一）彼豐富而我貧窮（二）彼有條理而我紊亂（三）彼眞實而我虚假此三點者在其日常生活中在在足以表顯之而在交通方面彼能善用自然之力致得非常之便利即如瑞士國小而不產煤但能運用水力與電力雖則在萬山中亦路線密如蛛網余曾參觀其一煤礦礦中一切設備宛如一城市又有一銅礦其煉銅之法頗合科學原則余所見事物無論國家政治工業商業農業其發達均足驚人夷考其實無非合乎科學方法而已此外則各種學問及宗敎亦在在與科學適合其人民在學校家庭社會方面均有養成科學方法習慣的機會余在美國加省時見一中學校學生因研究電學在其家中設一無線電台又有若干天文台專以研究一種日球月球或某種恒星爲職志者其精進之心雖一秒鐘亦不容間斷又有一圖書館有學者三千餘人陳列世界各國關於天文學之書籍搜羅甚富即微而至於鷄魚沙漠仙人掌等物亦無不有專門研究之人物及塲所以上所述尙屬美國方面至歐洲後所見尤足驚異返觀國内各學校對於科學設備殊爲欠缺殊堪浩嘆中國不特科學之設備少也並研究科學之精神而無之所謂精神者即對於科學不當專從書本討生活當隨時隨地加以實在之研究華人尙空談而少實行爲致成現在局面之重要原因如欲從事匡救當從註重科學入手云 
[高審廳澈查殺母殺夫兩案]  
　　徐家匯鄉民蔣福根違忤又傷親母蔣馬氏致斃經法庭研訊蔣直認不諱審廳僅判决無期徒刑又馬橋婦人沈楊氏謀殺本夫沈永山身死法庭一再審理該氏始終堅不供認而法官反判决該氏死刑以上兩案承辦之檢察官大爲不服提起抗告業奉車檢察長備文將兩案申送蘇州高等審檢廳訊辦去後茲悉此兩案業奉高檢官提訊一過核與原案不符是以前日委派書記官率同法警來滬分赴徐家匯及馬橋等處實地覆查以明眞相 
[一週間之公債市况]  
　　上週中公債市面週初因適届月底交割過後且政潮險惡是以人心瀕疲自星期一至星期五價格無不逐日趨疲而金融整六兩種跌勢極巨星期五日最低價格金融公債十月份跌至六十四元二角較之交割之前跌蒸三元之巨整理六釐十月期最小跌至四角十九元上週收盤價亦跌二元五六角之譜而償還短期八釐債券竟由二十一元七角跌至十八元半趨勢之健實近週來所稀有也至星期六報傳北京大選告民公債京市見漲是以價稍回高惟恐以跌多反響爲多目下本埠謠傳風起銀根暗緊明寛預料本週公債市仍不免趨向跌落也又上週金融及整六公債現货交易甚少緣有貨者不願售出也今將週初週末價分錄如下 
　　種類週初價開盤週末價收盤 
金融公債現貨六六七○六四四五 
十月期六七○○六四六○ 
十一月期六六八○六四八○ 
整理六釐現貨五○六四四九五○ 
十月期五一三○四九五五 
十一月期五一七○五○一○ 
債還短期八釐二一七○一九四○ 
[一週間之内滙與外幣]  
　　内滙上星期中各地商業雖不若日前之凋零無如北京賄選之說難免不發生變動且各處兵亂匪禍依然不靖致各商仍觀望不前匯欵緣以清靜價格遂多趨跌京津銀滙星期一日各跌二兩其後至星期四漲落毫無迨星期五日始回高一兩洋滙結果比前週末各跌七角五分北京公砝週末價爲一千零五十四兩半銀元計一千零十四元二角五分天津行化價計一千零六十二兩五錢銀元爲一千零十三元二角半濟清兩埠祗星期四及星期六通匯兩次週末濟南濟平掛牌價爲一千零四十二兩七錢五分比前週末小二兩銀元則好起二元週末價計一千零十元青島膠足初疲後漲結果仍爲一千零六十九兩銀元週末價爲一千零十三元比前週計高四元漢口洋例週末價掛一千零三十一兩八錢七分五計小三錢七分半銀元结果跌落一元七角五分週末價爲一千零九元半九江銀元週末價爲一千零九元計小一元南昌跌去二元價計一千零八元萬縣九七平銀初無上落星期二日改小五兩價爲一千零十兩銀元同時跌至一千零十元其後進出兩稀故滙貼水無所改動此外滙價週間雖稍有變遷而結果一無升降云 
　　外幣上星期中各種外幣現貨銷胃依舊吊滯是以票價上落殊鮮美日兩票於星期四五銀行胃口尙好故價格有一度之涨高週末買户忽減票價緣以稍趨回疲美票週末買一元九角四分五計大五釐日票結果比上週好起七釐週末買價爲九角五分二釐馬克成交價星期四以前常爲一元四角五分星期五日始回高五分當馬克漲高時英票受賣户較多之打擊致縮三分成交買價爲八元八角九分坡票成交價始終爲一元零二分港票計一元零一分五荷票爲七角二分五釐法票價計一角二分一釐進出兩稀故價格毫無上落羅卜各票去路尤形呆木掛牌行市一週間一無改更云 
[一週間紗花槪况]  
　　上週時局謠言極熾商家者抱穏健主義範縮小止辦停裝時見於各帮信電談論之中紗花交易因之日見减少而核其開價反覺有增無减此中固大有研究之價値也當此中秋節後爲各帮交易發動之期本季紗存極鮮通花到埠又少日本自震災後棉紗輸華亦减綜此數因紗價當可扶搖直上恢復年來疲弱之勢孰知謠諑繁興人心虚弱遂使紗業大好機緣而末由發展良可惜也去年八月迄本年七月全世界棉消費總額爲二千二百餘萬包美棉占一千二百七十萬包埃及棉占三百十二萬包埃及棉出口者爲一百五十七萬四千餘包占全年消費總數之半至英國者占出口總數十之四五强至歐陸者占十之三弱至美洲者占十之二强至中國及日本者僅二萬包耳是年英國消費總額爲六百十八萬包本年吾國上半年消費共六十萬九千二百十九包本花占三十分之二十一印花占三十分之二美花以價格高貴僅占三十分之一七月底止共存各花十七萬四千二百餘包上週美棉第五次估計發表加增至一千一百零一萬五千包較第四次估計增二十二萬七千包較去年同時亦增至四十餘萬包惟較前年同時減有二百三十五萬包之巨自政府發表之後價格逐步回鬆日本因震災而損傷之錠子約占全數四分之一九月份棉紗生產數爲十四萬四千包較去年同時減四萬餘包九月中旬原棉之輸入爲一萬一千四百七十八包僅及去年同時八分之一茲將上週本埠紗花成交概况分述於左 
　　（一）期紗上週期紗交易不多而價格頗平穏共成十四萬七千三百七十五包較前週增三萬六千二百包計紗布交易所成交九萬九千六百包物品交易所成交二萬七千包取引所成交二萬零七百七十五包茲以上週中十月期爲標凖而比較中日之期紗價格於左 
月日　中國紗布交易所日本三品取引所東滙 
兩兩日元兩 
十月一日一五二三一七八九（二五四六）七○二五 
十月二日一五二八一七六五（二五四九）六九二五 
十月三日一五三三一七四三（二四八一）七○二五 
十月四日一五三八一七五三（二四九五）七○二五 
十月五日一五三四一七三六（二四七一）七○二五 
十月六日一五三八一七二八（二四六○）七○二五 
　　（二）現紗週末時局驟發北帮有停辦之訊惟現貨實缺價仍穏固週間共做開六千四百包較前週增一千五百二十五包漢口四川江西廣東汕頭青島野鷄等帮各有多量之交易其餘若烟台蕪湖營口福建濟南崴海衛等帮亦有成交本紗二十支價格以十月四日一百八十一兩之三羊爲最高一日一百七十兩之如意爲最低十六支價格以二日一百五十九兩七錢五分之地球爲最高三日一百五十五兩之人鐘爲最低十四支價僅一日一百五十四兩之大發爲最高十二支價格以四日一百五十兩之大發爲最高一日一百四十五兩五錢之電車爲最低十支價格以三日一百四十五兩之三友爲最高同日一百二十五兩之雙羊爲最低他若本埠英廠紗以一日一百七十兩之二十支雙馬爲最高價六日一百四十一兩二錢五分之十二文明爲最低價本埠日廠紗以二日一百六十六兩五錢之二十支立馬爲最高價六日一百四十一兩二錢五分之十支豐年爲最低價週間各廠開出期現各紗共二千六百三十包較前週增一千六百三十包計二十支紗一千一百五十包十六支紗七百三十包十四支紗六百包十二支紗一百包十支紗五十包内永豫廠三羊二百包溥益廠地球七百五十包申新廠人　一百五十包恒豐廠富貴一百八十包鴻章廠寳彝二百包鴻裕廠　鼎一百包寳成廠如意一百包内外廠水月六百包慶豐廠雙魚三百包永安廠金城五十包茲以大阪現紗一週間成交價格錄之於左 
　　月日藍魚牌紅財神牌福島牌三馬牌 
　　日元日元日元日元 
十月一日二六八二四三二四八二五○ 
十月二日二六五二四一二四六二四六 
十月三日二六八二四三二五○二四九 
十月四日二六三二四○二四三二四五 
十月五日二六三二四○二四三二四六 
十月六日二六○二四○二三八二三九 
　　（三）期棉上週期棉價格亦頗穏固雖美棉趨疲亦不受影響共民交二十七萬六千四百擔較前週增二萬一千擔計紗布交易所成交十八萬一千六百擔棉業交易所成交九萬四千八百擔茲以上週中十月期美印十二月英一月期各棉價錄如之於左 
　　月日中國通棉美國紐約英國利物浦印度孟加拉 
　　規元金洋辦士羅比 
九月廿九日三七三五二八三○一五七四四一七 
十月一日三七三五二八三七一五五二四二三 
十月二日三七四五二七九五一五三九四一九 
十月三日三七四○二八三三一五一五四○七 
十月四日三七九五二八四三一五五二四一一 
十月五日三八一○二七八五一五四○四○三 
　　（四）現棉上週各廠做開期現各花共二萬零四百十包較前週減七千九百三十六包内本花七千四百包最高價爲六日之三十九兩最低價爲一日之三十六兩五錢火機花三千三百包最高價爲四日之三十七兩最低價爲三日之三十六兩姚花二千四百包最高價爲五日之三十五兩四錢最低價爲一日之二十五兩漢口花三千三百六十包最高價爲六日之三十六兩最低價爲一日之三十四兩五錢通州花一千四百五十包最高價爲三日之三十九兩二錢五分最低價爲四日之三十八兩五錢太倉花一千八百包最高價爲六日之三十七兩七錢五分最低價爲三日之三十七兩陜西花四百包價三十八兩五錢（二日）蔡甸花三百包價三十六兩五錢（二日）收進者計厚生四百包振新三百包廣帮二千四百包日信一千包陳公茂八百包三井五千七百包寳成三千包振泰二百包同昌二百包恒豐二百包武林五百包吉田六十包統益一百包内外三千包永裕一百五十包怡和二千二百包大豐二百包他若美國現棉最高價爲二九五金洋（一日）最低價爲二八七五金洋（五日）英國現棉最高價爲一七三三辦士（九月二十九日）最低價爲一六六三辦士（三日）云 
[一週間之絲市]  
　　歐美銷場復起···絲價堅增···近期絲經已供不敷求 
　　上週中本埠洋莊絲市復見起色週間各絲銷路除灰經仍停頓外其餘廠白黃絲經交易均不寂寞絲價亦轉堅挻蓋歐美市場華絲市價已復漲且滬埠絲滙又値平定於是各歐莊遂繼起而搜補近期缺貨致各經交易走銷復暢但邇來華商手中近期貨餘額有限供不敷求兼以產地絲繭市價日昂故人心異常監硬各絲開價績趨高翔交易雖不若前者之旺市面已趨正軌預料日後絲價不致再重大變化也茲將週間各絲經市情分類詳述於下 
　　機械廠絲上週中廠絲交易並不暢盛週初惟紐約方面略有去路計共成交上中下等粗條份絲百十擔價均較前疲賤但週末行市因美法各處對於十月份貨需要頗急出價能較市高三五十兩各廠商因已承抛足量並無餘額可售不願冒險承抛致悞解期故絲交雖清市况則趨於堅定矣 
　　輯里白絲經上週中輯里干經上中下等貨美法均有談成惟絲價因久靜之後遇有來賬各絲商不惜讓價出售是以較前約跌七八十兩即上等大經價亦不振僅上等白絲有粤莊去路價則稍漲然現下華商手中存貨不多而產地絲價非常堅昂故週末絲市已轉堅挺預料此後市價當能稍漲云 
　　四川黃廠經上週中川廠經交易異常暢達全週共計成交上中等貨二百三十擔絲價先疲後堅蓋週初惟里昂方面中等货略有需要因係零星現貨價稍低廉週末則美法各莊進意復殷成交頓旺價復高翔市况又趨堅稍矣 
　　湖北黃廠經上週中鄂廠經交易亦不寂寞共計成交百有五擔價亦初賤而繼漲因週初交易類皆電轉蓋發價較低售價遂廉其後法莊需胃仍濃絲價逐步提高幾與川廠經相同然以該處出絲有限絲商不敢多抛故交易難暢行市則極堅挺矣　　山東黃廠經上週中魯廠經交易頗不弱全週共計成交上中等貨百五十擔市價較前激漲查上等現貨美法市場進罥頗殷致絲價又提漲三十五兩中等貨法莊銷路亦暢價則堅定然趨勢亦有增漲之望也 
　　八繭灰經上週中灰絲經市面仍然沉寂緣歐美日各處銷路均無致上中等貨交易完全停頓然灰絲商手中陳貨所餘無多守性仍堅新貨因無意谈判仍未開抛故市况續呈堅靜 
　　預料本週絲市廠絲期交如美法續辦交易當暢價亦堅挺白經因内價日昂行市當趨堅漲黃絲經倘法莊需要仍殷成交亦旺價益臻高惟灰絲經如新交不開市面難望起色也 
[一週間杭屬運滬之現洋數]  
　　滬杭甬鐵路同和運銀公司於本月一日起至七日止（即一星期）由杭州造幣廠各商行號運來銀洋逐日分送上海各銀行錢莊詳誌如下（一日）交通銀行十五萬元泰和九百元又小洋一萬角祥太一千五百元（二日）交通银行十六萬元泰和小洋一萬三千八百角鎰康小洋一萬角（三日）交通銀行十一萬元鎰康小洋一萬角祥太一千五百元又小洋一萬角（四日）交通银行十六萬元德泰四千元（五日）交通銀行十六萬元地方銀行五萬元鎰康小洋一萬角（六日）交通銀行十八萬元邢頌記一千元祥太一千五百角鎰康小洋五千角（七日）交通銀行二十萬元順成一千元鎰康小洋一萬五千角以上一星期間由杭裝車運滬共計現洋一百十八萬四千五百元又小洋九萬三千八百角均運抵上海南站卸車即由華運公司逐批分送 
[挹雲室籌募温黃義振之昨聞]  
　　上海挹雲室同人以台屬温黃風災過重發起籌募義振日來應捐者頗多茲聞聯義善會翁寅初君經募捐助新棉衣褲百餘套該室昨日又召集同志討論募捐方法擬分組隊名勸募云 
[麥根路焚斃四人之慘聞]  
　　公共組界麥根路卡德路口之震泰和烟紙店於昨日下午三時十五分樓下突然起火頓時冒穿屋頂西延及鶴壽堂藥店東延及理髮店祥泰水菓店及昇德里愼豐木行棧房等當火起時即由各救火會得悉中西救火會立即馳往灌救無如火勢猛烈一時不易撲滅事後查得震泰和烟紙店内瞎子老婦並小兒三人均不及救葬身火窟現正在灰燼中檢尋尸身云 
[張阿金釋出後之請究誣告]  
　　西門内張德興成衣店主張阿金前初北蔡鎭察頌堯家盜案内牽涉西門一帶各商家以張實被誣聯名呈請護軍使署及南滙縣公署剖白迭紀前報茲悉此案自南滙新任馬知事到任後迭次開庭訊得張阿金確係被誣爰於前日諭令交保省釋但張釋出返家後心有不甘刻已其呈向官廳請案誣告矣 
[印人請簽特别傳單之未准]  
　　公共會審公廨民事訟案交保新章關於请出特别傳單一條限制綦嚴無論華人洋商苟有此種請求者概須照所控欵項先交半數之保而後方准簽發特傳單以杜朦濫前日有印度人數名投廨控告華人欠其印子錢亦請出特别傳單廨長關　之君以原告旣不能確切證明債務人有逃避意思又不願先行交保爲尊重定章遂不允曲徇其請商之陪審英副領事着該印人等正式具訴聽候普通傳達云 
[國慶日郵局停止辦公]  
　　本埠郵務管理局昨發通告云爲通告事照得本月十日係國慶日例應給假是日本局除包裹處曁滙票處全行停辦外餘處辦事鐘點槪照給假日向例此布 
[國慶日兩路給假]  
　　滬寗杭甬兩路管理局昨通告所轄各機關云本月十日恭逢國慶紀念本局應循例於假一天藉伸慶祝並飭兩路各站届期一律懸掛國徽誌慶其各該處日行公事應於假期内酌留員司以資接洽云云 
[諸曁旅滬同鄉會歡迎會誌]  
　　巨賴達路東段蒲石路弄諸曁旅滬同鄉會近因發起人何蒙孫蒞滬與正副會長蔣觀雲周福慶及諸職員會董等有所討論該會特于昨日下午二時在該事務所開會歡迎首由蔣會長致詞大致謂何君鄉望素孚齒德俱尊對於本會會務尤具熱忱本會謹以至致懇之熊度請其蒞會發紓宏論但不必拘於形式俾便互相同榷次由總幹事黃奠華報告該會發起及籌備經過情形並關於職業介紹救濟學藝三部各事宜旋由何君發表意見云該會範圍應由小而大並希望同鄉諸君本互相助精神協力進行周副會長亦主此說遂攝影茶點而散散會時已鐘鳴六下矣 
[江陰旅滬同鄉會開會紀]  
　　昨日下午四時江陰旅滬同鄉會評議理事兩部開聯席會由正會長朱祥甫主席當議决獎勵捐欵者之辦法分証書金銀章數種視捐輸多寡分次第當由列席者纷紛認捐瞬達千元次報告本會已奉到松滬護軍使批示云呈曁簡章均悉該商民等集合同鄉組織斯會旣以聯絡感情共圖互助爲宗旨自可准予備案此批簡章存至六時散會 
[公廨今日補給孔誕假一天]  
　　昨爲孔子誕辰公共公廨應循例停理讞政一天因適値星期休假故定於今日（八號）補行停辦公務業由關廨分函輪名到廨陪審之英美各國副領事查照外並經檢察處發出通告仰　署辦公人員曁诉訟當事人一體知悉 
[防火災勒遷草棚]  
　　閘北草棚失火已誌昨報刻悉各警區以迭奉警廳嚴諭限令拆除盡凈此次猝兆火災損失甚鉅可見居住草房實屬危險之至若再不將棚户實行驅逐將來火患勢必接踵而起當派長警會同地保挨户勒遷違則拘辦不貸云云 
[汽車肇禍四則]  
　　傷三人斃一孩 
　　浦東人汪金福昨日下午三時許在白克路行走被汽車撞傷腿足由新閘捕房一千六百號華捕到來抄錄汽車號碼另雇車送受傷人往仁濟醫院醫治一面歸報捕頭候示又有某號汽車於昨日下午四時駛經兆豐路撞倒行人陳洪生跌傷頭部由匯山捕房三百七十二號華捕送入同仁醫院醫治一而將汽車號碼抄錄呈報捕頭請究又昨日下午五時一刻一千零五十六號汽車駛經靜安寺路附近撞倒本地人男孩蔣兆根跌破頭骨當由靜安寺捕房一千一百十一號華捕押令汽車送入紅會總醫院醫治旋即傷重斃命由捕將屍車送騐屍所候騐又有一千零六十二號汽車於昨日下午六時許駛經唐家弄撞倒九歲吳姓女孩碾斷腿骨由五百四十一號印捕押令汽車送往同仁醫院醫治旋即帶該汽車夫入捕房禀候捕頭發落 
[自電車跌下身死]  
　　天官牌樓爲糖掮客之許松甫前日下午（星期六）隨同某糖行學徒等由北市洋棧帮同提貨回家乘坐電車適値乘客擁擠許立於月台旁駛至民國路時偶一不愼跌下受傷當雇黃包車送回家中據云已擊傷左太陽穴無法施治延至昨日因傷而死 
[被騙投繯之遇救]  
　　四川人喻某身帶麝香値價三四千元來滬消售寓在南碼頭同鄉人某甲家中爲日無多而所帶之貨爲甲騙去人亦避匿斯時喻進退兩難前晚潛赴南門道橋樹上自縊當經鄉人救下向之安慰囑其尋甲交涉爲　云 
[汽車夫肇禍先罰十五元]  
　　汽車夫周銀泰日前駕車至法租界自來火行街將某甲撞倒碾傷脚骨後由巡捕到來抄錄號碼帶入捕房將受傷人車送醫院醫治昨日先將周傳至法公堂請究先由車務處捕頭上堂禀明前情並稱受傷人現在醫院尙未痊愈故不到案詰之周銀泰供實係原告從橫路冲出以致肇禍聶讞員商之法副領事葛君判周先罰洋十五元着交保聽候受傷人痊愈再行核奪 
[流氓攫物人贓並獲]  
　　許林生梁阿福皆係無業流氓前日在雲南路見一人迎面行來手捧大號香烟盒兩隻許等疑盒内藏有鴉片烟土遂趨前將其人撳倒攫盒而逃其人大喊由一百六十八號巡捕與包探榮錦林聞警追獲人贓帶入老閘捕房啓視盒内有鈔票洋一百元及合大洋一百十元之小洋並香烟數十包據被搶者稱名張維弟在烟紙店爲夥等語捕頭命張退去許梁兩人收押候角公共公廨訊辦 
[騙質珠寳人贓並獲]  
　　向爲珠寳掮客之南京人哈明元在大東門劉新甫之珠寳店内廳出大宗珠寳典質於閘北恒豐路昌泰當舖計典洋一千零八十六元七角經劉報告警廳飭探將哈緝獲並在昌泰當吊出原物解入四區二分所倪警佐訊問之下准交來探帶去歸案訊辦 
[招領失火遺物]  
　　五號晚閘北姚家石橋草棚失愼由滬北工巡捐局巡警在某黃包車上憸獲紅板箱一只内有破舊衣服三十餘件田單兩張查係失火家所遺之物送入四區二分所出示招領 
[催繳九月以前之屠宰稅]  
　　上海縣境及四鄉各處之屠宰稅現仍奉令歸滬寗蘇三帮公所代表趙坤榮者承辦收繳惟此項稅欵本年九月一日前由舊認商榮銀和擔任曾奉上海縣沈知事飭榮將該稅欵先行籌墊掃數繳清彙解省庫以應急需該商已遵諭凑足洋四千千元墊繳近以四鄉各同業之未繳者尙居多數除催繳外並呈縣公署請求令知四鄉縣警察分所所長就近在轄境以内傳知各該鮮肉店將應繳九月一日以前屠稅迅速措繳等情沈頟事據呈後已准予訓令所屬照辦矣 
[烟案併紀]  
　　婦人沈王氏於前日身藏烟土一包行經法租界地方被四百零號巡捕查見以氏形跡可疑上前抄出烟土帶入捕房諭令交保昨日傳至法公堂辦究先由捕頭上堂禀明前情並將烟土呈鑒詰之王氏供此項烟土實係買來自吃不敢私販中西官判王氏罰洋四十元充公烟土沒收又葉濤清潘周氏刁仲林等邇在法租界張仁林俞子亭兩家私設烟子窠容人在内吃食鴉片事爲探目沈德福唐云卿查知禀明西探同至各該處抄出烟具帶入捕房昨解法公堂請究先由捕頭禀明前情詰之葉等供認私賣燈吃不諱中西官判葉等三人各罰洋四十五元張俞兩二房東各罰洋三十五元充公烟具沒收 
來函 
[張一鵬來函]  
　　報載羅傑律師述鄙人之言謂莊票無記名證券非銀行兌換券云云鄙人之爲此主張乃就法律上立論蓋兌換券在法律上之要件得政府允許發行一也騐明法定之現欵及保证準備二也支拂無一定期限隨時兌換三也莊票在習慣上其他性質效用均與兌換券相等然究未能具備上述要件故在法定上視之僅能認爲証券至大理院六年上字五百六十三號判例内開無記名證劵除内有特别記載外有遺失等事由槪可依一定方式宣告無效等語可見證券苟有特别記載仍不能宣告無效莊票旣有錢業公定之規則即屬特别記載自應查照規則辦理前載語太簡單恐滋誤會特詳言之即祈削登來函門爲荷張一鵬啓 
 
 

Page 16

 
 
第一萬八千一百八十二號;中華民國十二年 西曆一千九百二十三年十月八號
星期一 * *   
 
 

Page 17

 
 
第一萬八千一百八十二號;中華民國十二年 西曆一千九百二十三年十月八號
星期一 * *本埠新聞三 
[裕豐號昨日開幕]  
　　法租界東新橋街口裕豐呢絨洋貨號於昨日開幕除呢絨外兼售中西衣著及雨衣帽子等物云 
[大新號之新組織]  
　　虹口西華德路華記路口大新首飾號專鑲各種金銀首飾珍鑌石兼售眼鏡手表等定於今日（八日）正式開幕除廉價外并贈銀質匙羹及日用器皿云 
[長源號運到新呢帽]  
　　三洋涇橋長源呢絨號經理爲王君貞貴自上月二十九日起廉價已近十日銷出各種呢絨頗多近又新到各式呢帽每頂自四元至六元半云 
[毛絨衫之新貨]  
　　先施公司新由英國運到大批ｍｏｒｌｅｙｕｎｄｅｒｗｅａｒ全羊毛衫又自織造蜜蜂牌男女羢線衫價均便宜云 
[新凉减價之呢羢]  
　　凉風起後天氣漸寒呢羢衣料應時上市各舖號爲營業競爭起見莫不大减其價茲將南京路抛球塲至日昇樓一帶之呢羢號先誌數家如下 
　　美豐號大减價二十一天人字嗶嘰每尺售六角五分七角八分八角五分胡桃縐一元一角列豐直貢呢一元三角方格花呢一元二角半藏青嗶嘰一元灰嗶嘰五角半及六角五分　　南方公司有零頭料多種如藍嗶嘰四尺七寸售三元五角灰嗶嘰一文零四寸售六元七角華達呢九尺八寸售八元八角直貢呢一尺一寸售九角五分此外如加　元青花緞每尺一元三角時新印花直貢每尺三角 
萬　祥新花標每洋一元可買四碼冲毛絨每洋七碼其餘各種洋布等亦均便宜 
　　大源成之條子嗶嘰花色甚多每尺九角如做婦女衣料尤爲相稱條子府綢二角二分二角四分三角二分條子洋紡每尺二角二分 
　　順泰號閃色花呢每尺一元五角馬褂料花呢每尺一元八角藏青嗶嘰自六角四分至八角五分云 
[試騐牛奶表又到一批]  
　　河南路福州路角中英大藥房曾向德國運到大批試騐牛奶表該表挿入牛奶内則奶中是否含有水分可一試即得不及二日即行售罄故又向德國續定一批現已到滬每只仍售一元又該藥房製造醫院用器多種製法純係採仿西式用鐵製成外回白漆故甚美觀貨　如下外科用之手術檯每具售價六十元　　　　每具十六元灌水架每具二十二元半四只瓶架每具四十元又普通灌水架每具二十元云 
[柯賽玲之去除面皺談]  
歐美舞台女伶及電影演員莫不嗜吸紙烟獨柯賽玲克爾佛女伶ｃａｔｈｅｒｎｅｃａｖｅｒｔ則避若蛇蝎不敢易嘗試彼近語電影週刋訪員云婦女而吸紙烟其愚殊不可以言喻余（柯賽玲自稱）頃返自某餐館見座中婦女幾無一不口銜紙烟一如津津有味者然不消十年則彼等額際必將漸起皺紋櫻唇亦必破裂然吸烟女子　敗　最易見者即其眼角之皺紋十中幾無一免柯之發此議論絶非嚮壁虚造訪員發表彼姝談話後有富有學識之醫生數人亦投函報館謂其言多中肯並作同樣文告以冀婦女戒絶吸烟之惡弊（琴）（待續） 
 
 

Page 18

 
 
第一萬八千一百八十二號;中華民國十二年 西曆一千九百二十三年十月八號
星期一 * *[湯君與黃女士婚禮誌]  
　　昨日湯培元君與黃玉英女士假東方旅社行結婚禮男女來賓甚衆由陵費伯鴻君證婚唐豪君贊禮來賓中公推周鳴岡君演說禮成宴客觥籌交錯盡歡而散 
[尙賢校昨日預祝國慶]  
　　愛而近路二號尙賢英文商業中學於昨日午後二時在該校禮堂舉行預祝國慶紀念典禮校内外高紮燈綵禮堂内並懸創造共和偉人孫中山等照像到會者二百餘人爲况甚盛云 
[足球戰訊二則]  
　　西門公共體育塲足球部樂羣組於昨日下午與意國卡透軍艦之海軍球員比賽足球二時三刻起賽銀角一鳴雙方球員均奮勇前進至三點三十分休息結果爲五與○之比休息十分鐘後各調方位重行比賽至三時五十五分宣告停止結果爲七與○之比體育塲獲勝云 
　　本月六日（星期六）下午三時復旦中學部足球隊特約聖芳濟足球隊到塲作友誼之比賽公證人銀笛一鳴雙方球員奮勇角勝上半時爲一與一之比下半時爲零與零之比結果爲一與一之比不分勝負下星期兩校球隊再决最後之勝負云 
[程艶秋昨演日戲]  
　　「游龍戲鳳」···今晚將演「四郎探母」 
　　昨日丹桂第一台開演日戲程艶秋與郭仲衡合演「游龍戲鳳」先演者如小小寳義之「劈三關」吳富琴張春產之「秋胡戲妻」劉奎官趙松樵侯喜瑞之「斬顏良」喜瑞飾顏良武工甚矯健奎官飾關公亦有氣槪高百歲演「潞安州」頗老到小楊月樓飾「春香鬧學」之春香活潑可人崑曲亦美榮蝶仙王又荃演「延安關」做工頗多注重程艶秋郭仲衡演「游龍戲鳳」艶秋飾李鳳姐恰合小家碧玉熊度歌亦婉妙與仲衡之正德帝表情處均不失之鄙劣也今晚艶秋將演「四郎探母」並有小楊月樓之「花木蘭」云 
[集會表]  
　　陽歷本月時間地點召集者事由 
八日虹口西華德路大新首飾號開幕禮 
八日山東路山東路商聯會常會 
八日下午二時華德路八十三號科發汽水公司股東會　 
時 
八日下午五時半四川路青年會野外賽跑會正式成立會 
時半 
[今日晴冷風强]  
　　徐家匯天文台昨日下午四時三十分氣象預報云天晴而冷沿海時令風頗强台灣與吕宋之間又中國海以北至琉球以南海面因有兩低壓中心向西北北及西北進行故天氣惡劣有風雨本埠温度在下午三時前之二十四小時内最高七八八最低五九○去年今日最高七七○最低五五六 
 
