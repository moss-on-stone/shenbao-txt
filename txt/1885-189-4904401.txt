# 1885 - 189 - 4904401

 

Page 1

 
 
[四十四號畫報出售] [  申報舘主人啓]  
　　津郡某婦生一男孩　有肉角二枚口附𤢸牙四隻是妖是怪可駭可疑今繪入此次四十四號　報俾閱者一新耳目蕭山任君阜長名重每内不但 
時下畫家之錚錚者皆望風下拜卽按之古大名家亦足與並駕齊驅而無愧色本齋不惜重貲囑繪走獸圖二十幅分期間出二圖列入畫報之首今先出一馬一牛妙在着墨無多而人自不能企及吾知購閱諸君自必按期爭取珍如拱璧畫報准於二十六日出售後附淞隱漫錄圖說一則閱者鑒之此佈 
[精選石印大題文彚出售] [  點石齋主人啓]  
　　坊刻大題文數千篇而止罕有逾萬者間有之而本數纍纍不便提携揣摩家每厭苦之本齋於上年延名宿將海内著名之刻文薈萃而精選之務　花樣斬新最利塲屋者得文約一萬五千篇分裝十二本定價十元現巳躉數售出欲購者請至上洋新北門外新昌泰及法馬路南申昌取閱可也此佈 
[淵鑑類函減價出售] [  點石齋主人啓]  
　　淵鑑類函一書臚采唐宋各家事類及子吏稗編凡日星河岳禮樂兵農曁道德性情禽魚草木罔不辨析音義提挈綱　故匪薈萃百家精詳宏博　書四百五十卷誠類書之大觀也本齋取初印殿版縮影泐石彙訂十冊於癸未九月出書其校核詳愼縮印精工久爲海内士林所珍賞邇當大比之年稽古家尤宜各置一編以資攷鏡惟本齋存書無多欲購者尚其捷足先登勿步他人之後塵也可每部洋十元躉售發坊格外减讓售處悉照曩例 
[論越難未已]  
　　越南國小而偪自法人踞有西貢以來日與强隣相處國中政事不能改絃更張力圖振作大有因陋就簡之風其民情亦復苟且偷安貪小利而忘大義故法人頓萌覬觎欲得其全境而撫有之蓋越南素爲中國外藩仰託庇蔭但使世朝歳聘守禮無愆勿詐勿虞卽可永免兵革之禍自古迄今大國字小小國事大交相維繫者莫不皆然若無端而整飭戎兵簡練軍實轉以啓字小者之疑是以相沿不改而頽弱愈甚也流丕旣在滇南與馬軍門相約由越南紅河運載軍火展轉濟滇往來幾次默察越中之人情風俗并其礦産之富利其土地復豓其財貨於是遄囘法京聳當國之聽以爲越南可取且先以一小火船載九十人而往猝然開炮攻擊越人越兵數千聞聲而靡遂得海防而河内等處相繼而下此捷一告於是越地之可取越人之無用及益信而有徵法之執政始決然以取越南爲事兵連禍結直至於今頓成不能縮手之勢中間又出劉永福一軍與之拒敵法人兵折將亡糜爛日甚所費軍餉幾於罄國中之所有向使無劉軍之阻礙則以越兵之弱不堪戰以越人之見利忘義法人應早定越地卽中國欲以藩屬之名與之爭衡於口舌亦徒覺其辭費而已目前中國以海防不可深恃關外諸軍得失參半若再與法人相持則於商局大有關繫且各國商人不無府怨姑乘法人降心就欵遽與言和而劉永福一軍不得不由中朝安插令其凱撤入關夫然後法之於越可以永遠無事從此大興地利歴年所費之資財行將取償於越中矣詎意越中復有某官弁與某故員妻率仗義之越民起而報復也夫某官弁等果使爲越王興報仇雪恥之師則何不於法人初犯北圻之日與劉永福一再獲勝之時而乃於中國旣許言和之後爲此孤立無援之舉哉以法人之槍砲利捷必非積弱之越民所能輕敵某官與某員妻亦太不知利害不識進退現在郵信紛傳事非子虛且法人之船泊於他處者皆轉駛東京可知越亂誠有未艾昨日本報所錄雜新報信息言風聞省理傳說龍州來電云越南官陳弁又偕越故提督妻妾阮氏等二人暗結越官梁正理分軍四路於四月十三日攻克北甯法軍逃潰槍砲軍械悉爲越軍所獲阮氏等遂據有北甯城池迨十七日法又整隊從外殺來越民與之鏖戰聞北甯復爲法有現阮氏圑紥山西峒涇松漁等處聚衆萬餘軍聲甚盛等語夫以一婦人而敢於仗義起兵輕與法人爲敵則固非冒昧以從事者比也前之不遽發者或者以越爲中屬中朝正在出兵爲越收復則越中臣子自當靜聽王帥之進止今知和議已成中朝已明明將越南北圻悉歸法人保護則是中國不能庇越爲越臣子者自當奮袂而起攘臂直前爲國家報仇雪恥且前有劉軍相持阮氏等責有可貸今劉已隨華軍入關駐守邊界從此不問越事法人在越行將爲所欲爲無有起而爲難者故阮氏等不得不出也吾因是而知法之於越其所以沾利者亦有限也前者華軍出關互有勝負法人所失尚屬無幾惟劉軍數次大戰法人中計而敗所喪性命與其軍資爲數太鉅且海防河内一帶得之已久猶輙有海盜出没使法之戍兵不得安居驚駭避走法之於越現雖撫有全境諸事未舉利源未開苟能從此安謐或者隨時興辦鐵路礦産商埠電綫無一不可坐收其利以補曩費之十九乃大事甫定而强宼復張將如之何吾故以爲越無利於法人也法人所允條約在巴黎都城由金登幹先行畫押者首條内云越南如有亂事法國自作消弭安撫不問中朝若中國滇粤邊界與越南接境處如有亂事則中國亦當自行弭定之初閱此約竊疑法人深慮劉永福一軍日久必復肆亂恐中朝之不召歸也則將亂於越恐中朝之召歸而令戍邊也則將亂於邊亂越亂邊皆非法人之利故法人欲爲後圖以防之耳今觀維新報所云乃知越中固自有人在焉其爲法人之所深忌而惴惴於心宜也然而吾甚惜夫法人之不智矣費千百萬之軍資而覬此不可知之地利如某官與阮氏者以越中之望族得越地之民心如其通國皆從義聲一起而十萬軍容不招自集吾意法人雖有堅船利械亦將不能見容於越人計惟退出北境還守西貢而已矣 
[本館接奉電音]  
　　昨午接到京友來電有六月初二日上諭二道敬謹譯登○六月初二日奉上諭本年 
秋朝審情實各犯着停其勾决欽此同日奉上諭户部奏稽查雲南運餉各員期滿請旨更換一摺雲南辦解六起二批京銅現據咨報起程此後續辦銅斤次第運解刻派沿途各員期滿該部查照例案將經過之四川湖北江蘇直隷等省藩臬開列名單請旨更換四川着派易佩紳湖北着派黄彭年江蘇着派譚鈞培直隷着派松椿卽責成各該員嚴飭各道府及沿途地方文武員弁認眞稽查催僣護送前進如有無故逗遛及盜賣短少等弊詳報該督撫嚴行叅辦沿途應需水師照料之處卽由派出之員詳咨前途督撫及水師提督調遣仍着自奉旨之日起以三年爲限均責成此次所派之員一體經理遇有升調事故卽令接任之員遵辦期滿再行更換欽此 
 
 

Page 2

 
 
[越南確耗]  
　　前報述越南兵攻順化爲法兵所敗又得電音謂法人擬撤東京之兵因疑前係傳言之誤乃昨得倫敦電報始悉其事之 
原委蓋所謂攻順化之越兵並非越南亂黨卽係法國招募之越南土兵法將孤爾西抵越時不知何故越南士兵忽與相攻致爲法兵所敗所謂撤去東京之兵者亦卽遣散越南士兵殆因其肇事故槪晉裁撤也 
[立約續聞]  
　　前據西報述及俄高潜自立約高麗全國歸俄保護等語兹閱各西報則云俄國與高麗但立通商條約與各國相同並無 
保護之語云 
[皖水彙登]  
　　桐邑東北鄉毗連懷寗廣太各圩堤江水盛漲居民加意梭巡尚不至全行坍倒桐邑有子圩數十處之多雨久泥鬆盡成 
澤國由桐至省驛道百二十里一望汪洋陳雲樵明府親至鄉間督飭民夫保護亦未免有勞無功云○去歳籌辦海防由黄靜軒軍門擇定棋盤山下江邊創建砲臺營壘各一座比挑選勁銳砲隊一營奮勇洋鎗隊一營駐防其地是處濱臨大江久經水泛泥土酥融致營壘炮臺悉數卸入水内云○上月二十左右江水兩日未長嗣是又退去三寸有奇至二十五六兩日大雨傾盆江水忽長二尺有餘近更繼長增高有加無已居民皆不免其魚之歎矣○桐城望江宿松各縣皆與省會毗連桐邑陳家堤約長數十里内有子堤數十道近因雨久冲坍平地均成澤國桐邑東鄉大水汪洋一望無際望江昔建西圩八十餘里與懷邑石鎭相連圩内積水成渠陡然崩决幸有多人搶護不致悉數掃除然西圩已去其半矣○安慶府成寶岩太守以陰雨不休恐成歉歳遂每日三次親詣龍神祠府城隍廟求晴想精誠所結金石能開定能　感上蒼速現一輪紅日也○陰雨兼旬至上月二十七日益若倒瀉銀河不可收拾城内各街巷居民市屋坍塌甚多少民蝟縮於瓦礫場中其芾益覺不堪言狀矣 
[瓜洲破圩]  
　　瓜洲某圩聞因連日暴雨江潮異常泛漲以致抵禦不住遽於上月杪冲破汪洋一片房屋牲畜淹没無數並淹斃人口多 
名揚州宜太守聞報後隨飭江甘兩大令星夜馳往查勘云 
[虎林來翰]  
　　杭垣自重午至今梅雨兼旬晴曦宿露蒲夏光陰無異菊秋天氣居民之患河魚疾者十有八九至五月十五六日兩次大 
雨勢若傾盆自後無日不雨無雨不凉體弱者旣御夾衣棉褂猶苦峭寒幾欲效嚴子陵之五月披裘入夜冷愈甚非擁布被抱羅衾無不瑟縮如僵蠶現在時症盛行大都皆濕温内藴不能透發之疾且有熱症疹子傷寒等類患之者多則七八日少則一二日卽已莫可救藥且有極速者僅兩時許卽已魂返九泉聞上城祠堂巷某烟室有舊夥名桂英者晨起買土而歸偶呼腹痛遂横臥烟榻倩人裝吸紫霞膏甫竟一口已懨懨氣絶矣下城某橋埠主人謝姓年方及壯偉幹巨腹廣顙豐顋從不知有疾病之苦近日偶患傷寒早經痊愈前日食鹽蛋一枚稍覺不適甫及天明卽淹同朝露矣衞生者可不加之意哉 
[營口叢談]  
　　前月初九夜裕興長號失火焚斃學徒一事巳列前報十一日廳署飭傳該號司事龎某到案判令枷號五天以儆其疏忽 
之咎○營口自十三四等日得雨後田疇業經霑足惟西錦州亢旱特甚府憲設壇祈雨禁屠匝月葱蒜等物亦在禁内鄉民因賣葱蒜而荷校者已有三人矣○孔六者以半老之徐妨作勾欄之領袖自知色藝漸衰於去年春典得農家女以傳衣鉢年十三矣言明五年期滿倘梳櫳後得夜合資當以歸母家女性格甚慧不出一載歌舞教成嫵媚百出見者爲之魂消某弁惑之花臺月榭往往招以侑觴荳蔻梢頭不覺春風暗度孔覺之欲發其覆弁卽以百金爲壽流連匝月揮霍五六百金孔自取之絲毫不以給女也女母聞其事率領親人至孔處詰以何故背盟孔怒詈之曰爾女旣入此門自應聽我約束何物老嫗敢溷乃公事耶卽呼龜黨毆之女母狼狽奔出女見母之被逐也憤不能平乗間泣訴所歡借東蚨百吊給其母爲訟費控於分司署當卽邀准立出火籖拘孔六到案先掌二百下再候訊辦○又有某弁素往來於王蘭香家王蘭香者亦名妓也今春以五十金買一雛鬟不朱而暈不粉而妍娉娉嬝嬝正在妙年弁見而大悅卽以白金百兩新衣兩襲爲纒頭資一夕圑欒兩心繾綣大有願作鴛鴦不羨仙之章閱數日弁巡夜過此忽聞門内撕打聲破扉直入則見莽男子拍桌大駡而妓則嚶嚶啜泣於旁弁不禁大怒立呼巡勇將男子拘送廳署王蘭香畏罪彙夜遁去次日寶司馬將該男子提訊略予訓斥而釋之一面飭差務提王蘭香到案澈究女色之爲禍烈矣○今年進出船隻雖少而所收關稅則較往年爲多○仁裕號雇小工掮豆餅内有一名失足落水于是各小工齊集該號門首肆意喧譁號主撫以好言一面遣人催該屍屬來營認領○李傅相委劉君鶴亭至營創立水雷局前已登報劉君以由津帶來之水手尚不敷用商之左軍門派湄雲兵輪載新挑水勇二十四名至口門砲臺下測量水勢二人入水卽出其二十二人則能伏水半點鐘之久左軍門歎賞不置 
[帝京紀事]  
　　南北海内現巳製船六艘向來船政例由奉宸院司員管理現奉皇太后懿旨三海船政着改爲内廷總管太監等辦理 
以歸簡便○由南苑撤回之捷字威遠步隊官兵經該隊秀專操諭該官兵自上月十六日起先行放假五日俟接到總理神機營放假劄文再行照辦其勝字威遠步隊亦經該隊文專操先准給假五日以示體恤○山東沂州府知府錫菊泉太守恩由刑曹出守頗著政聲因六年俸滿卓異併案引見於四月杪抵京赴部投咨引見五月初六日並蒙召見卽於二十二日啓　住○聞善厚師須俟八九月間始可回京 
[欽使起節]  
　　李丹崖星使於今午乘坐招商局輪船北上本埠各員均須至江于恭送也 
[太守晋省續述]  
　　昨報黄芝生太守晉省謝委一節兹悉已於昨日下午雇坐民船用小火輪船拖帶前赴蘇省矣 
[海運局批]  
　　前報列水手向隅一則兹悉日前衞船上耆舵人等復赴海運局聨名具禀求請派裝業巳由局批示略謂據禀已悉粮米 
所存無幾現在各沙船且不敷裝奚能挨派衞船裝連俟下屆再行定擬云 
[美員啓行]  
　　美國前任駐滬領事因患病將回本國已列前報兹悉美領事已於昨日坐三菱公司輪船啓行矣 
[法界燈景]  
　　法界張燈一事前報已將大略錄登昨晨九點鐘時駐滬法總領事葛君副領事于君及公廨大寫繙繹等法人及停泊浦 
江之法兵艦水師兵官咸穿盛服齊至法工部局時公董局諸董事曁法蘭西銀行主亦偕在滬諸法人絡繹而至備捕頭率三道頭捕頭帶同西捕伺候門並衆人咸欣然色喜拍手懽呼桌上預設香餅酒各飲一樽然後散去午刻各處燈盞已一律掛齊由大自鳴鐘往東一望惟見旌旗招展令人目炫生花天主堂街口馬路亦搭彩架形若圈棚飾以冬青柏葉密采里西飯店前除地火營外另以冬青柏葉紥就洋臺四邊滿掛梔子花籃數以百計聞此次該行所裝地火費洋二百餘元亦可謂盛矣英界五馬路法總領事公館亦五花八門鋪設齊整並將浦灘舊公廨花園内六角亭拆往彼處以備伶工奏樂亭之四面另用白洋布描繪五色花至所懸各式明燈較别處無甚分别不必贅言法書信館内亦裝地火燈浦中各國兵船升旗誌賀熱閙異常備捕頭恐觀燈人衆易釀事端遂飭各巡捕并包探嚴頌眉孫寶生等帶領通班探夥逐叚梭巡會審委員翁太守亦飭會捕局曹景堂等通班役協同包探分投稽查總巡馮刺史亦奉道憲命帶勇出城帮同彈壓備捕頭見之欣然以爲老北新北小東三門外弔橋邊亦係要道請分勇梭巡并悉法水手兵五十餘名均駐捕房云 
 
 

Page 3

 
 
[督差彈壓]  
　　昨係法界懸燈之期邵觀察以游人過多或易肇事札飭代理英會審員葛蕃甫大令督差前往彈壓庶無意外之事也 
[不准爲娼]  
　　巡捕頭至英公堂稱前夜有妓女沈幼卿遣人到捕房訴被妓女謝二寶毆打失去金珠悲翠價值甚鉅等語及派包探巡 
捕前往傳謝詎有某客恃蠻覇阻又派西捕拘妓及客當均有人具保出外今特解案該客未到惟立有保單設不到案罰銀十兩該保人巳願罰銀矣沈幼卿禀稱蘇州人前夜由許姓客喚至公陽里陳小寶家侑酒另有他客所喚之謝二寶一見我至卽肆辱駡爭論之下失去金珠翠飾開單報捕及捕往拘謝二寶畏縮不肯行牽住某客之衣以致累及該客今旣解案將大單呈閱謝二寶卽朱培生偕其母朱王氏禀稱江北鹽城人夫亡無靠致將女培生學習彈唱前晚有客喚女至陳小寶家侑酒突遇沈幼卿辱駡毆打失去珠翠金飾及回家卽有包探巡捕來欲拘氏女該客向言禍由沈起且氏女亦失物不少不料華探華捕去後又有西捕前來拘氏女及客同到捕房後卽行保出請究失物其女部生供亦相同葛大令先斥朱王氏曰爾有女不爲擇配而縱之爲娼殊屬非是又斥沈幼卿曰甘心爲娼又生事端兩造所控失物均無証據不准又眼兩造均於三个月内擇良婚配不得爲娼逾干究辦 
[醉漢闖禍]  
　　本邑人某甲住居外虹口地方素爲小工年老矣平日引荐他人爲小工者不知凡幾甲祗博得酒食以供老饕之一飽此 
外無他求也惟某乙等慳吝性成從未議及酒食甲恨之前夜乘醉持刀叩乙之門乙不知其尋衅開關納之甲卽持刀將乙亂戳致傷　腹乙父攔阻帶傷右手當由諸鄰人呼喊甲始遁去旋由該處地保將甲拿獲并令交出兇刀一面送受傷人至捕房舁送同仁醫院敷治後乙因傷身死業由地保報縣請驗矣 
[盜犯就擒]  
　　上月中旬松江南門外出一盜案當經婁縣飭捕嚴緝在案該捕等偵悉盜黨潛蹤滬上卽帶眼線並協同汛兵縣差來滬 
知照上海縣捕頭趙錦魏阿連帶夥緝拿昨午後偵知盜黨三人在法界新街口一園茶舘啜茗後又到長春飯店吃飯捕役等以地在租界卽報知捕房備埔頭立飭法包探嚴頌眉孫寶生帶探夥王載洪順和駿發等前往將盜黨三人拘入捕房值班捕頭略詰情由卽行管押汎官請送上海縣以便卽日起解捕頭乃飭包探進城至翁太守公館禀明卽將盜黨三人着包探嚴頌眉解到縣署收押諒卽日解回松江也 
[售環轇轕]  
　　某甲向習碾玉生涯日前製成翠環一對託同業某乙銷售乙旋持赴玉器彙市賤價求沽某丙見價甚廉因卽出洋二元 
五角購得意圖轉售他人乙得價後如數用完並不歸甲前日清晨甲赴乙家問及乙無詞以對誑稱環已被竊可否日後陸續歸償甲信而允之一日偶赴玉器公所見有某丙持環求售確係已物遂卽扭丙根追來歴丙一一告以故甲不信將環扣住並欲扭丙至巡防局請究丙正在爲難之際適乙覿面而來丙怒不可遏將乙扭赴舊教塲某茶肆理論甲始恍然物仍扣住不肯歸還旋經同業友出爲理勸以後未知作何了結 
[凌媳受笞]  
　　陳姓老嫗僦居滬南廿七舖地方丈夫早逝膝下二子均已授室次媳不能得堂上歡時遭凌虐嫗之長子某甲亦常助母 
兇毆前日嫗又將次媳痛毆事爲該處圑董張某所聞深爲憫惻飭將嫗及長子一併拘送乙中局員張君廉得其情飭將嫗掌頰一百三十下甲笞臀二百板諭以嗣後不准再加凌辱當卽一併斥釋 
[菜傭控案]  
　　日前有浦東廿四保廿三圖人周阿大投上海縣訴稱小的在該處黎里涇廟傭耕度日前日得閒入市挑賣菜蔬周姓向 
購不成與之口角旋竟糾人將菜園踐踏盡凈時小的欲投案具控經人出爲調處償錢四千嗣有無賴等出爲硬阻至今不給分文不得已備情投案求請提追當經莫邑尊准詞出單飭提被告訊究 
[限交主使]  
　　包探康阿順至英公堂稱有無錫人張錦山在虹口地方學做西國帆船風篷初一日停工忽有潘五松約伊閒遊旋至潘 
兄才才處畱飯俄有許多人將張拖至閘北彭王廟地方私刑吊打後又經潘回滬報知張母聲言伊子犯事現在鑄小錢之所須費洋二十元可以贖回否則備嘗苦楚張母以無力措洋對潘又言務須赶緊措辦設遲一日卽加利洋一元張母佯許之潛報捕房由我同往拘　押令交張又據潘言須往閘北可以交人爲特同至捕房再請派捕前去及至新唐家弄茶館内見有八九人軋住張錦山爲卽將談勝全談阿福陶宏生周順高等拘獲餘均逃散張錦山略訴前因并稱年祗十八突被稍有相識之潘五松誘去於下午六點半鐘吊起至初二日八點鐘放下給粥一椀又吊至午後拳打脚跌受傷多處及再放下時始言伊等前被捕房搜出小錢四十五千指我爲通風人故須認賠洋二十元其實我並無此事與論又遭毆打葛大令騐得張錦山傷痕宛然卽問潘五松何故下此毒手潘稱姓談大令隨問談勝全五　究係何姓談答稱實姓嚴大令詰嚴五松輾轉更姓肆行訛詐可惡已極如敢狡供定當冀責嚴五松答稱初約張閒游因留一飯突有人將張拖去我往解勸不依只得回告其母大令謂然則爾是好人隨喝笞責一百八十板嚴始供趙小弟因小錢一事疑張通屈故糾人勒令認賠與我無于大令問張吊打時爾見否答稱未見談勝全供爲荳腐　夥前日嚴來言張被人毆打邀我前往解勸大令問包探拘時談在何處該句探答稱在新唐家弄茶舘内且查得張被吊打時若輩備醋一椀放二刀頭髮勒令張吞張允許交洋故得不吞大令問逼吞髮醋其意何在該包探稱不知又問左右答稱吞髮醋後終身咳𠻳與半啞無異便不能言凌虐情事大令又問張母供與子同大令商之易繙譯謂嚴五松旣供趙小弟主使姑將各人槪交捕房帶回着交出趙小弟再訊易君然之大令又問嚴幾日可交趙小弟答稱五日大令諭令禮拜四交人 
[掮客騙洋]  
　　昨日新北門外某鋪經憤作掮客之某甲偕一人到店稱係夥伴因有貨物初到業已講定價值備得銀兩惟尚短十四元 
請暫一移其貨立可提到想爾店亦爲合銷該舖素知其人爲掮客且有同來之人暫候因卽照數付彼不料甲竟去如黄鶴至晚不來該店遂將其人送入捕房其人稱在同桂樓前擺舊貨攤伊央我同來實不知其誆騙捕頭着暫押候解案訊追 
[移提債主]  
　　陳如松欠跟一案訊理情由均登前報陳管押捕房雖以賣産爲詞依舊游移不實其子陳建作亦置之不顧不思將父保 
出以致懸擱多時翁太守前曾問陳銀由何人借爾陳稱實由徐阿狗借給徐自己不肯到堂故情洋人出面太守遂出票飭包探將徐移提到案旋經人保出俟下期交案核斷 
[英界公堂瑣案]  
　　包探康阿順稱前日見丁阿大持神袍旗傘等件向押鋪質錢盤詰之下認在離嘉定縣二十餘里外港地方廟中竊 
來今特送案丁阿大認竊不諱葛大令見神袍上有平陽候太夫人字樣隨判丁管押半月物候失主認領○花烟舘顧徐氏稱去年被嚴阿龍打破頭顱由捕拘案令嚴又來索洋兩元以致行凶故又報捕嚴供爲縫工昨經花烟舘門口該妓喚我入内詎被交捕包探顧阿六禀稱嚴係著名流氓葛大令先將該妓申斥嚴阿龍枷號兩月○賣水菓之王阿榮稱姚金方躭閣我處另有郁鳳長　我借洋一元係姚爲中向之理索郁反糾人將姚毆打中捕拘案姚金方供訴前因郁鳳長稱姚姓包討欠洋致我友狄林生狄順生代抱不平與之爭執二狄同供是解勸者葛大令騐得姚金方固受微傷判郁鳳長給還王洋一元再罰半元償姚養傷狄林生狄順生各押五天以示薄懲 
[省撫轅抄]  
　　五月二十五日坐補和孝豐典史汗龍光禀謝飭知赴任叩見○二十六日候補縣　壽彭興來省禀到 
 
 

Page 4

 
 
[蘇省撫轅抄]  
　　五月二十八日藩轅牌示照得華亭縣敎諭屈逢源告病遺缺查有試用敎職沈漢槎堪以委署又委署靖江縣敎諭吳肇祉因病繳委遺缺香有大挑二等敎 
職莊仁泳堪以委署候補縣張豫立上海回銷假並禀知派駐招商局各縣漕白於三月間掃數騐收候運委署長洲縣主簿梁文錫禀知本日接印代理長洲縣主簿平銛禀知卸事 
 
 
 

Page 5

 
 
　　立發大財 
　　英八月票全張六元半張三元條頭七角外埠信購信面披明不得亂送爲盻立發行啓 
　　新到 
　　啓者本行又有新到機　大小水龍等物然照圖中之水蝇無論行號店鋪住家衙門都可合用又可作澆花　地之　價目公道如合　者請至小行面議可也屬利　啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[接續格致書院議事彙錄]  
　　唐司馬與杜稅務司勸云上所特派之分會並可查騐書院與房屋及餘地出租之事凡見宜爲之事則便易施行書院所有房屋與地趾文契等要件可交筆墨董收存失則歸其賠補衆董應諾筆墨董將與工部局來在數信論仲虎立院牆不佔工部局公路等語呈衆董核閱杜稅務司與唐司馬勸云上所特派之分會官料理此所爭界石之事會中看應如何辦理卽如何以行衆亦允諾傅蘭雅與杜稅務司勸云吉稅務司業辭董首之職可請旦文接任之衆董允諾傅蘭雅報辭筆墨之任願請他董代職而自仍居董𦣻之列衆董勸留不可遽辭遂許暫時仍任其事旦文與景星勸云可請上海好稅務司爲續董衆允諾杜稅務司與傅蘭雅勸云可請英副領事翟理斯爲續董衆亦允諾杜稅務司與傳蘭雅勸云可請大東電線行總辦舒德爲續董衆允諾旦文與景星勸云可請大北電線總辦亨寗生爲續董衆亦允諾其餘應辦者如簡派管銀項等要事須待華董徐仲虎回申再聚議之衆諾而散○格致書院諸董於五月十九日聚議錄是日到院者董首旦文稅務司杜君英副領事翟君大東電線行總辦舒德大北電線行總辦亨甯生筆墨傅蘭雅華董徐寶芝徐君聽得他華董不來則立告辭而去乃將前次卽四月二十八日記錄聚議之事内有第四次記錄並所定將來理院章程對衆誦之諸董允服董首卽簽押爲憑再託筆墨董將此記錄三件囑人抄寫並譯華文卽送中外各報館登印報内衆允諾又約定俟閱半月再爲聚議並將所定新章全行辦理衆允諾董首旦文與德稅務司勸云可託大東線電行總辦舒德爲管銀項董事以接徐雪村之職衆允諾而後散 
[慨捐巨欵]  
　　昨接洋布衆商來信謂近因廣東水灾特向各洋行勸募上月二十九日蒙泰和洋行助洋五百元本月初二日又蒙義記 
洋行元芳洋行美最時洋行各助洋五百元共計洋二千元當交廣肇公所唐茂枝觀察照收解往災區散賑初三日又募到豐裕洋行五百元仁記禮和協隆三洋行各二百五十元又地亞士元亨兩洋行各二百元又天祥新沙遜老沙遜祥太四洋行各一百元三井洋行五十元共計洋二千一元元亦已送交廣肇公所託唐茂枝先生轉解并聞唐君茂枝日前已勸得怡和太古旗昌禪臣四洋行各五百元解粤散放云竊思洋布衆商能救災卹鄰樂善不倦誠足嘉尚而各大洋行亦能不分畛域慨助多金其功德尤無涯涘故本館樂得而書之 
[勸募賑捐]  
　　謹啓者廣東陡發大水淹没十餘州縣哀鴻遍野露宿風餐流離困苦情形盡登報牘滬上文報局諸君惻然動念願集貲 
以賑災區并囑敝局廣爲勸募以襄善舉藉救災黎倘蒙助捐卽掣收票按旬登報以昭信實此佈[  上海邑廟羅神殿保嬰總局同人謹啓]  
[上海招商文報局賑庽抄常安室來函]  
　　頃閱報章知廣東災賑刻不待緩恐一時募捐不易特於本地善舉經費中暫借洋一百元解 
奉請卽湊解粤省並祈登列報章倘各處募捐善士均先墊借隨後募補則同一捐錢災民獲救更多矣○來函拜悉卽將捐洋一百元湊入第五次解欵於今日起解務祈好善君子赶速募且或能先行墊解尤爲功德無量[  王松森拜啓]  
[上海四馬路浦灘文報局解第五次粤賑啓]  
　　啓者敝處於五月念九日起解四次賑欵後又承各處善士踴躍捐助得洋二千元兹於 
初三日仍托韋文波先生代匯愛育堂散放此次粤災甚重非急賑無以救命現承報館諸公代分捐單傳播廣遠務乞好善君子迅速解囊以盡救人救急之義切禱切禱[  同人公啓]  
[酬武林味漚氏]  
　　莫效楊朱泣路歧且憑歌管遣愁思鯤鵬水弱飛無術鸚鵡盃深醉不辭豈有奇香薰翠被翻勞妙格寫烏絲得君同 
調歡無極願倩名花進一巵[  申左夢畹生]  
[奉題汪笛舫叅軍獨立圖小影]  
　　壯盛年華颯爽姿久欽中外令名馳身安獨立忘攜伴世重多材爲濟時奉檄南疆功待建開樽北海 
客來遲誠知拔萃寡儔侣一領青衫一扇持[  松堂王恩溥稿]  
[上海四馬路浦灘文報局經收粤賑五月下旬清單]  
　　廿九日滬字第十九號冊梁煥南翁經募三讓堂十元丁裕大四元汪廷佑李仰之汪益修永記號徐均福天圓號同昇 
同豐星聚奎萬裕祥柯衡山太古東十二户各二元葉配乾戚振勳永發義福記同仁祥順裕福昌厚全聚慶東昇福裕盛號十户各一元梁煥南四元羅培心堂三元元昌合五元乾德奎四元徐培生四元李　瀾四元○鄭瑶山翁交來滬字第四十六號冊彭香浦經募彭煒生黄子修易春霆彭香浦四户各五元方焯燃四元彭光周馮神庭蔡竹田張氏劉子輝關衆享六户各一元○滬字第四十七號冊張定洋翁經募黄磐石關顯廷彭繼伯三户各二元梁旃昭梁作昭梁雅昭劉啓旦馮拔元張定洋彭月鄰唐餘祿韋晏清彭汝梅彭葵午彭繼芬陳雪幹十三户各一元吳得傑朱梓楷周維錦陳滿朝四户各半元○滬字第五十四號冊彭月鄰翁經募關垚燊六元彭鎭邦半元○滬字第五十三號冊吳傑臣翁經募旗昌帳房十元陳炳卿邵仁記各五元未能補過人趙子卿誦芬書屋各一元益和庄交來江南繼善子規銀一百兩○朗記十元雷字一百廿二號冊高漢秋翁經募厚安六元利源聚安郭恆豐振元四户各四元和順隆德順德茂恊興張萬利廣源利高漢秋七户各二元葉少圃方楚珍江心如振昌林德源陳瑞成六户各一元○韓古香五元無名氏一元錢一千文陳瑞遠堂念二元九章一百元吳中盛恆隣士五元挹氏二元南徐無名氏二元○本旬共收英洋連米合三千八百四十七元又小洋三十九角五分折實洋三元五角又銅洋四元折實洋二角又庫平二百兩折換洋二百九十五元八角一分又規銀五百六十兩另五錢四分四厘折換洋七百五十八元五角一分又錢一千文折換洋八角九分六共合收洋四千九百零五元九角一分○廿二日解一批洋三千元廿四日解二批米合洋二千二百六十二元廿五日解三批洋二千元廿八日解四批洋二千元四共合解洋九千二百六十二元 
[維揚籌賑公所嚴作霖謹將十年七月起十一年四月止經收山東賑欵並解數清單敬呈公覽]  
　　永安室揚曹寶五百兩保親堂足西錢五百千篤祐堂肅曹寶三百玫存養 
堂鎭平二七寶三百兩較曹平大七錢二分吉慶堂鎭平一百兩大平二錢四分燕懷堂又一百兩大平二錢四分湘春堂鷹洋二百元應心人午手曹寶二百兩好事不可錯過午手本洋一百元養鶴山莊曹寶二百兩捷三氏又一百二十兩叢桂書屋又一百兩燕翼堂又一百兩玲瓏山舘又一百兩含飴老人又一百兩萱茂堂又一百兩樂安堂又一百兩苕溪丁又一百兩李輝亭又一百兩祝頤堂又七十兩遯庵又六十兩務本堂又五十兩求己堂又四十兩知足齋又三十兩明遠堂又三十兩福佑堂實事求是子又一百二十二兩木　軒英洋二百元集腋居經募英洋一百元角斜場奉經募英洋一百元泰興縣陳英洋一百元涇川朱英洋一百元朱峻夫王遜之沈筠生朱房山經募英洋一百元忠恕堂曹寶五十兩嘉菸堂又五十兩永厚生又五十兩養德堂又七十兩高陽氏又三十兩志遠堂英五十元三保堂又五十元安陵趙又五十元金子翁又五十元培萱堂又五十元卿壽堂又五十元無名氏足西一百千無名氏榮泰手足西一百千當安場廬經募足西一百千無名氏元亨利手足西五十五千無名氏朱蕙翁手足西五十千新興場揚經募九九四五十八千足八千英二元無名氏胡又手英八十元戴子剛手英四二元丁溪場許足西四十千邰手募英洋二十六元揚子京手募英二十五元本五元許洪源手募英十九元足七千吳海秋手募九八十六千二百文蕪湖汪公舘英十元笙雅士英十元嘉善堂英十元慶樞堂英十元遠謨堂九八三千張談氏足十千安怡堂足十千聊書忠忱氏九八十千無名氏安豐來足二十千拼茶場趙募英二十一元姚蘭翁英二十元萬瑛記英二十元丁潤齋德元典德隆典同硯軒英五十元足二十千積善堂本洋四十元曾手英洋四十七元虞子安經募英十元李徐氏李陳氏英十元金子翁曹寶十五兩潘瞿齋英八元銀四錢輔一氏英洋一元笙雅堂英二元一正堂英二元延益了願記銀三兩四錢求子病愈英五元五談氏足三千四百文懷德堂曹寶二十兩樂善堂英二十元履和堂九八一千古歡堂九八一千槐德堂九八一千世德堂九八一千筠松書屋九八五百芙蓉舘九八五百治安忠德堂九八四百周昧青經募二次英九十元素記英五元曲合軒英六元陳焱仙英五元琴鶴堂英十五元樹滋堂英十元汪篷仙經募英八元張姓英一元劉雲　手英八元春手九八五千無名氏英三元載陽子七户英六元九八五百張潤生手募英十六洪友蘭英一元戴少梅手曹寶五十一兩零二分英三十元張旭翁手又八十八兩九錢八分英十五元孫季筠手募又二百三十五兩五錢三分八厘無名氏金隣來英二百元高秀翁募來九七八一百五十九千又英三十元金坪莊募來英一百元無名氏曹寶十五兩無名氏英洋十四元無名氏英二元無名氏九八一千王西林五百張元昌足五十千薇淑氏足五十千利和曹實五十一兩二錢九分六厘夏少蘭曹一百兩復茂恆利曹寶十二兩九錢三分二厘新興場退回墩欵足西一千三百四十千羨記曹寶一千一百四十五兩四錢八分八厘謝綏之手規元二千一百零八兩一錢九分五厘共收二七寶銀五千零十二兩二錢五分四厘收規元二千一百零八兩一錢分九五折曹寶一千九百六十四兩七錢八分二厘收英洋二千二百零五元本洋一百四十五元扯六九零六四合曹寶一千六百二十三兩零零二厘收足錢二千七百十七千三百卅二一六二七三五合曹寶一千六百六十九兩七錢八分八厘統共收二七曹寶一萬零二百六十九兩八錢二分六厘首批由淮軍糧臺劉觀察處解東省交潘紳振聲散和二八寶銀七千兩二批又解二八寶六千兩三批又二八寶四千兩四批又解二八寶四千兩五批由施少卿先生處附解東省二八寶銀三千兩統共解東省賑銀二八寶二萬四千兩除收下欠一萬三千八百四十五兩一錢零六厘又申色銀三十九兩八錢撥上年救命墩餘欵一萬三千兩仍墊解七百六十九兩九錢七分四厘至鎭江收解各欵另由鎭江公所報銷 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十一年五月二十六日京報全錄]  
　　官門抄○上諭一道錄前○選單○教職單○直督李奏援案請緩奏銷摺○又奏請飭部給票並咨免稅放行片○晉學政吕奏通省科試全畢並考選拔情形摺○河督成奏江北漕船一律挽入東境日期摺○又奏爲查勘河工及籌辦情形片○晉撫奎奏特叅知州摘頂片○直督李奏請飭部更正片○五月二十六日刑部都察院大理寺紅旗值日吏部引見三十名○大額駙續假五日○徐樹銘謝署副憲恩○愛廉假滿請安○召見軍機總管内務府大臣○光緒十一年五月分選單通判山東沂州鄭繼耀廪知縣廣西天河范運鸞廕生四川筠連德廉監江蘇興化劉德澍拔陜西華陰衞錫恩江蘇豐縣王乃霖河南新安屠堃陜西永壽鄭德樞俱監甘肅會寗謝寶文供合水王慕修附貢直州同山東濟寗蔣鴻勳舉直州判四川綿州吳紀勛恩州判湖北鶴峯謝萱蔭附貢雲南姚州李炬供府經直隷廣東平莊介褘監縣丞江蘇句容張渠監陜西鳳翔萬正臨副巡檢江西大庾歡陽恕廣東靈山佟培山俱監海豐薛希賢供○光緒十一年五月分教職罩教授江蘇徐州王亦曾蘇州甲山西甯武侯長齡渾源州甲正諭順天武清劉正思宣化山東甯海州高遠詢濟南浙江定海廳葉如圭衢州湖北荆門州張兆基漢陽湖北漢川胡孚嘉武昌俱舉四川合州周澤達叙州拔訓導直隷阜城馮寶昌天津直隷甯津劉九鳳冀州山西靜樂賈守中代州陜西宜川忽中余同州四川秀山鄧斌叙州俱舉山東曲阜張汝淮濟甯州歳四川銅梁黄載元成都廪復諭直隷柏鄉馬大鎔順天山東歸邑黄秀川沂州四川温江張昺保甯俱拔山東昌邑周學曾泰安廣東會同張炳星廣州四川合江王樹德成都俱舉河南伊陽丁允勳河南廪復訓直隷保定孔昭鉞河間安肅祁學隆順天山東濰縣耿士焯濟南河南信陽徐貽陸光州雲南邱北錢尊穆雲南俱廪山東鄒平密雲祥沂州舉河南滑縣馮世楨開封附浙江桐鄉朱日章衢州廣東潮陽曾廷棟廣州俱副○○大學士直隷總督兼管長蘆鹽政一等伯臣李鴻章跪奏爲援案請緩長蘆本屆正課奏銷以恤商艱仍無誤協撥京奉各餉恭摺仰祈聖鑒事竊據長蘆鹽運使李邦楨詳稱蘆商正課例限五月奏銷自同治十年後商情艱窘節經奏准緩至十月啓徵兹已例限將屆催令各商完納據通綱晉有孚等一百二十三商禀稱近年直豫災歉頻仍閭閻元氣未復引岸滯銷商本虧折惟賴正課展緩藉資周轉得以專力顧運然顧運實所以保課故十數年來應交課銀未悮報解期限上兩年且較歴屇增交銀三萬餘兩有裨餉需蓋奏銷時日稍舒始可勉竭商方也今奉催令照舊例提前完納苟能遵辦曷敢屢次瀆求惟蘆商多年疲累課運實不能同時並籌况一年課帑所出全賴菜秋而尤以春運爲根本現當春運吃緊已築運者尚未抵岸銀不能回未築運者且須籌措鹽價繩席運脚領售等項其上年未完帑利及帶徵歴年欠課亦均到限並須設法措交商力萬分拮据今屇正課奏銷委難於五月辦理籲懇援案展緩以顧春運該運司詳加體察確係實情若令照例限完納必致力不能支徒事叅追無裨實際請緩至十月啓徵仍可無悮京奉各餉等情具詳前來臣查長蘆正課前因商情艱窘迭次奏請展緩均已奉旨允准但可依限催納豈容稍事稽延惟商累已深刻值售運吃緊實難兼顧課欵相應援照歴屆展限成案籲懇天恩俯准將光緒十一年正課奏銷緩至十月辦理以恤商艱卽以保全課帑屇時當督飭運司認眞催徵將奉撥京奉各餉仍於年内解清斷不敢稍任遲誤理合恭摺具陳伏乞皇太后皇上聖鑒訓示謹奏軍機大臣奉旨着照所請户部知道欽此○○李鴻章片再准直隷提督李長樂咨稱所部武毅軍古北口練軍馬隊各營戰馬以及拉砲馬匹均有疲弱亟應買補更換以期得力擬派把總洪殿元姚玉祥前赴張家口外多倫廳烏珠穆沁一帶選購臕壯戰馬一百七十匹俟買齊解回蘆台防營應用等因除咨兵部察哈爾都統查照曁行知經過寺方官照章餵養接遞護送外伏乞聖鑒敕部給票並知照張家口監督照例免稅放行謹附片具奏軍機大臣奉旨兵部知道欽此○○山西學政臣吕鳳岐跪奏爲通省科試全畢並考選拔情形繕摺仰祈聖鑒事竊臣上年十一月業將南路各屬試事奏報在案旋於本年二月初五日出棚按試澤州潞安沁州三處四月初五日回省接試太原府並調考遼州平定各屬生童於省棚分塲考校臣愼終如始嚴密關防生童各塲均無獘竇計通省科試一律完竣各屬選拔亦已隨棚考試兩塲愼擇其尤品學兼優器識閎遠者取定如額逐一咨明撫臣以便會考晉中自遭大祲以後士難卒業學鮮師承幸比來年歳順成咸知向學惟拈韻之士沾譌襲謬者尚多臣於履任之次年急將詩韻釋要一書重加校訂付刊携至各棚考畢奬賞分頒士子其註簡明俾易講究故科試各卷文詩字學均有起色失黏之悮亦漸稀少至覆試以及發落談藝之外仍必勉以植品爲先告誡再三期副聖朝樂育人才之意再臣前所經過地方風雨順時麥苗暢茂民情極爲靜謐足以上慰宸衷所有晉省科試一律全畢並隨棚舉行選拔緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○頭品頂戴河東河道總督臣覺羅成孚跪奏爲江北漕船十起一律挽入東境黄林莊日期恭摺具陳仰祈聖鑒事竊奴才前准漕臣吳元炳咨稱本屆江北米船共係十起計船五百二隻裝運正耗餘米十三萬八千九百餘石均經受兌開行挽過清江各閘連穡北上等因查運河各屬應挑淤淺河道應修堤閳等工先經奴才督同運河道及在事文武各員弁加緊分投攅辦尚無延悮兹復飛催尅日兌竣以利舟行並飭泇河廳照章啓放湖口壩舖水下注接濟一面派弁持令前往迎提催攅去後兹據運河道轉據泇河廳禀報江北漕船十起於四月初十日卯時至十五日申時全帮一律挽入山東嶧縣黄林莊境依闪賑艄前進等情除仍嚴飭司漕各員弁併力催提上挽迅抵十里舖候汛渡黄並咨東撫一體飭催外所有江北全漕十起一律挽入東境緣由理合恭摺具陳伏乞皇太后皇上聖鑒謹奏軍機大臣奉旨知道了欽此○○成孚片再節交夏令黄河兩岸各廳水勢稍有增長河溜上堤下坐情形屢有變更迭據南岸上南中河兩廳禀報所轄鄭州中牟各汎大河南圈側注舊險新生形勢吃重均請籌備修守等情前來奴才原擬各廳歳料春工辦竣後卽行赴工詣騐遂於四月十八日出省上堤周歴查勘各該廳臨黄工段現在河勢節節圈注未見輕鬆迎溜卑矮各埽先經該管道騐收料物督令擇要分别鑲修現俱一律高整惟上南廳鄭下汎十六七堡爲昔年險要之區淤閉多年堤壩久未修治本年桃汛前後對岸忽長淤灘逼流逐漸南臥致存灘屢塌至窄處僅存寛二十餘丈仍不時續塌土性旣係淤沙料物向未儲備若不預籌防護恐存灘塌盡匯及堤根猝成巨險辦理益難措手查該工迎溜處所東西順長二百餘丈舊有土壩兩道一在十六堡段内一在十七堡段内兩壩相距較遠且壩身殘缺卑薄挑挖難期得力審度情勢應於十六堡舊土壩上首添築新土壩兩道十七堡舊土壩上首添築新土壩一道並將舊土壩帮培寛厚庶上下氣勢聨絡以爲修守之基惟塌灘迎溜地勢較長原估壩工倘仍不敷挑護尚需隨宜添築以免疏虞奴才往返履勘該處情形緊要確係必不可緩之工已飭募集夫車照估尅期興築一面購運磚石料物以資修辦倘此後河漸外移灘不續塌自應得守且守否則或護磚石或廂埽叚隨時相機酌辦不任稍有虛糜中河廳中牟下汎河勢仍由二三四堡埽灣東注卑矮應加之埽亦俱一律廂齊堪資抵禦迤下八九堡係舊日牟工金門合龍後改作大堤其頂厚寛二十餘丈歴經汛漲趨刷陸續匯塌現僅存寛十餘丈而對岸淤灘挺峙河心逼溜且注該叚空檔幾成南北頂冲之勢險要情形尤爲岌岌可危奴才督同道廳營汛等詳加履勘一再熟商應於八堡上下首酌抛磚壩石兩道藉資挑盖庶免沿堤生工多糜鉅帑現飭趕築壩基速運磚石妥愼抛衞以固要工查騐各廳承辦正雜各料丈尺斤重尚爲如式敷足長堤另案土工俱經逐叚查勘酌發方價催令鍤鍁興工分投攢築統限大汎以前一律全完不准稍有延誤當此帑項奇絀之際事事皆應節省乃上中兩廳常年修守之工已極繁鉅兹又復生新險費用倍增核該廰額領錢糧斷不敷用現惟先儘奉准例添各欵撙節動支力袪浮冒俾昭核實如將來實有不敷容再據實奏陳另請添撥接濟斷不敢徒求節減致誤事機所有查勘各廳河勢工程及上中兩廳險要處所籌辦情形理合附片具陳伏乞聖鑒謹奏軍機大臣奉旨知道了欽此○○奎斌片再調署榆社縣事岢嵐州知州李德埏前在岢嵐州任内有應交米豆糶價銀一千三百一十四兩四錢四分三厘交卸日欠延不清交致　署之員未能造報現在二叅屆滿未便稍事姑容相應請旨將岢嵐州知州李德埏摘去頂戴勒限四個月如數追繳限内全完奏請開復逾限不完及完不足數再行從嚴叅辦據清源局司道詳請具奏前來理合附片陳明伏乞聖鑒訓示謹奏軍機大臣奉旨着照所請該部知道欽此○○李鴻章片再據天津縣人候選敎諭劉長容禀稱該員由附貢生考取漢敎習期滿以敎諭選用隨辦津郡防務出力經前進商大臣崇厚彙題請以本班不論䨇單月儘先卽選同治六年六月十六日奉旨着照所請奬勵欽此旋中式癸西科舉人惟本名容字原保悮寫榮字應請更正由天津縣查明具詳前來伏乞聖鑒勅部更正註冊銓選謹附片具奏軍機大臣奉旨吏部知道欽此 
 
