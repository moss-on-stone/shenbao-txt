# 1887 - 77 - 4905005

 

Page 1

 
 
[新出石印楚中草時文出售] [  點石齋啓]  
　　是編宜興任笑春先生所作經張薌帥評點製序稱其命意遣詞新頴絶倫近爲王大宗師所擊賞扎學曉諭士子揣慕坊問向無刋售今欣賞齋主人從其家乞得原稿付印月初出書每部價洋三角躉售至中和里詹誠德堂面議 
[敬印雍正硃批諭旨招股告白] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌獲彌珍而四海臣民轉無以竊建極　　心覃郅治之謨不著今退補樓主人出其家藏初印本付點石齋石印仿巾箱直行本大小而凡三擡雙擡單擡諸欵式悉仍舊　不敢輕易　　　印硃字赤黑分明殊便展讀惟是石印工料旣貴而套印硃字尤屬不貲現已擇吉開印肇本年七月底出書　定者每都價洋二十八元先　入元　取書票書成找洋二十元取書一部其未經附股者統定四十元發售每部計六十册外加文木箱子一只提　鎖匙悉用雲銅隸字顔　　　絶倫凡在同志幸早賜顧售股處在京都煤巿街源豐潤並發兌各種石印書籍揚州厚生庄上海點石齋南　帳房候敎 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一准乎洧眞風氣必宗諸時尚得文五千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時　　悉籍火力故墨色黑而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌發售　可購取如蔓　祈至新北門外天主堂街大順行及還讀樓面議可也 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一書從無專選巨帙以供　　未免　如茸城頌萱室主人　　憾焉爰取同人名手塔題窗稿以及歴屆歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭揭　　　見於近時石印諸書中者概從割愛准已十二月十五出書每郎分訂八本定價洋四元四角在上海南北申昌汲各書坊外埠申昌發　如　　　者問法大馬路南申昌面議價從格外此佈 
[恭註二月二十三日賞給唐中丞巡撫銜上諭後]  
　　漢武求賢之詔曰馬或奔踶而致千里士或有負俗之累而立功名逹哉此言可與語用人之道矣人各有能有不能有天下者不能得全才以相委任則莫如捨其所短用其所長苟人人各竟其長卽天下各盡其職故記曰用人之知去其詐用人之仁去其貪然此非可與固執者語也恭讀二月二十三日上諭唐烔着賞給巡撫銜督辦雲南礦務准其　摺奏事所有各省應解銅本銀兩均着解交唐炯應用該部知道欽此天心恢廓聖略如　固非尋常所可揣　　　者越南之役唐中丞與徐中丞各膺重寄奉命出關以却强鄰以安藩屬乃不俟詔旨　爾班師坐失軍機罪固難逭按以軍法死亦難辭然人固有長於彼而短於此者長於攻戰者或不長於撫循長於經財者成不長於兵革若見其一事之短而遽業其衆善之長未可調善用才焉且吾觀城濮之師子玉投而楚遂不競役兩之役三帥　而秦霸西　若言軍法楚視秦爲嚴明乃成敗强弱竟不在此蓋殺之不過申軍令於一時赦之可以觀後效於他日凡天下供職者之不盡心辦事者之不盡力以其沐深恩而不知奮勉耳國家厚澤深仁淪股浹髓而大小臣工或不免有玩愒之習蓋恩必濟之以威而後深處寛大之朝不膺大罰不知逾格之鴻施也若出之死地而致之生地出之囹圄而立諸廟堂則其感激圖報有不待戒飭勸諭而後見者又有何事之不辦何職之不盡乎今皇上於唐中丞之事是矣以其失機也遂雷厲風行立加嚴譴知其才可用也赦而出之授以重任旣不致玩愒成風亦不致棄才不用所謂知其可而用之知其不可而罷之至聖至明固無以加而中丞之感激圖報盖亦有不待言者中丞出關之時法兵之勢猖狂正甚安南王已爲所脅黑旗兵又不過自保藩籬不克以一丸泥爲中國封滇粤之要隘致法兵直過諒山中丞倉猝出關一時之間難以抵禦遂致諒山爲法人所奪蓋亦出於勢之不得已厥罪原不能盡歸於中丞然中丞自思究難辭失擁之咎當時若國家必欲明正典刑竟加斧鉞固亦無可怨咎乃蒙聖度寛宏赦而不誅棄垢去瑕榮以顯爵且委以務之責是不啻起死人而肉白骨當此帑項空盧之日礦務亦卽理財之要務必思盡心供職使礦務日有起色以報涓埃於萬一所謂失之東隅收之桑榆自有不難者矣唐中丞前此之失原不過一時之悮所謂人非聖賢孰能無過彼營子三單三北亦已怯　乃鮑叔薦之齊桓任之而齊國卒致富强韓信受辱於淮隂少年漢祖用之以殲項王於垓下是人固非可以一節而量其終身也且蕭何韓信張良皆人傑也皆助漢以平天下者也然使當時若令韓信守關中而　蕭何將三萬衆下趙并齊未必可以成功是可知用人必當就其才器而人才不可以一端盡矣今唐中丞之辦礦務不亦捨所短而用所長乎以駕輕就熟之能存感激思報之念以辦此區區之銅礦吾知雲南之礦務必更日增月盛矣中國自興辦開礦以來股票紛出不下十數家而有成效者除雲南銅礦之外惟利國鐵礦尚可支持餘皆有始無終幾如神龍之見首而不見尾然利國鐵礦終亦不能與雲南銅礦並駕齊驅蓋開礦必先審礦苗乃雲南之銅素來開採雲銅之名甲於天下礦苗素旺不必詳察採之無不佳者目辦理得如胡觀察全太守等或專司開採之責或總辦招商事宣無一不實心辦事故獲利視他礦獨豐除運正供京銅外商人所運售與局中所存儲者不知其凡幾今又得中丞爲之提綱挈領必將視前此更進一籌則此一舉也中丞旣可藉此以自效礦務亦可藉此而一新而國家亦得富國之效駕馭人才之道固遠邁於漢唐也夫 
[潯陽茶信]  
　　節屆春分茶葉宜將開辦但九江辦茶例先辦錢進山然後開莊採買去年銀根緊迫而茶商又受虧耗今歲卽有數家預備錢文亦屬無幾同春榮謙愼安等茶棧進山買茶向推巨擘今則尚未見有動靜云 
[浙撫出省日期]  
　　衛靜瀾大中丞聞擬於三月初一日起節出省赴上江閱兵并聞先閱甯紹各營中丞以欵項支絀營中五年一換之衣帽查未破損均不准給換嗣經定海鎭以大閱爲詞婉轉禀請然仍未能允准至前報稱政躬小有不豫實傳聞之誤也 
 
 

Page 2

 
 
[蓬島春隂]  
　　日本紫溟新報載日皇特命陸軍大將棲川赴廣島能本兩處召鎭軍帶領士卒操演陣式閱畢復向各屬次第檢閱○西歴三月十四號德國皇姪孫里亞波由滬乘横濵丸來游午前七點鐘時路經長崎島椗旣下卽帶同隨員至德領事公　小駐旋由領事導游勸工場公家園諸處迨夕陽在山復至清洋亭大餐是晚卽乘原輪赴神户 
[高麗雜記]  
　　仁川海關每值船開必先派人在海邊巡察以防偷漏紅參人有將上渡船者亦必執而袒索甚至解開窮褲掏摸多時聞前次搜出約有百餘斤云○紅參價甚昻貴販至中華亦無利息兼之出口不易以致購者寥寥○領事訪知某甲私開烟室將房屋封閉令甲荷校通衢並出示嚴禁販賣吸食者不在此例○通事多吸食鴉片者國王聞中朝如此嚴禁亦卽三令五申極爲嚴厲有某通事嗜好太深一時未能斷絶被公役執送於官囚禁監中幾至斃命又有通事某袖藏烟土路見巡役倉皇避開巡役覺而搜送於官當卽斃諸杖下聞土僅數兩而執法如此之嚴蓋杜漸防微懲一卽所以警百耳○初一日王排駕出宫親祭太廟儀仗繁盛觀者甚多○邪教横行已非一日近聞有剪去婦女鬢髮者以致人心惶惶夜不安枕兵役因加意巡查雨夜風晨往來不歇邪教雖未遽息而盜賊知因此濳蹤居民亦受福不淺矣○木石之戲伀習皆然今歲較稀盖以道途泥濘易於顚仆故也有一小兒受傷過重感風而殂然則戲果何益乎○仁川日本商人中夜被盜失物甚多控官追求迄今未獲○仁川窰廠數處現均停工因獲利無多也窰工數十人謀食無方皆思返國○有人乘本地船赴海島裝載木柴以謀蠅頭之利中途被風船破柴浮水上人入波心計斃華人二名韓人三名屍身迄今未獲○日人欲索鐘樓一帶店房建立使館並設鋪面王未允諾日人不無芥蒂○八廛之人因日人欲肆鯨吞遂不約而同閉門罷巿王聞之遣官安慰至再至三始照常貿易日人以衆怒難犯亦卿噤口無言當各廛閉歇之時王恐别有變端遂調洋鎗隊徧處巡查爲之彈壓金鼓之聲徹夜不歇○去年海關收稅甚旺除費用外尚餘數萬元○二月初四日遣官致祭南壇蓋卽天地壇也一切器物與中國同蓋亦　煌大典也○陳領事又赴龍山查勘地址商人恐其遷徙租界頗生畏心○日人之在南山下者多購買屋宇以爲久居之計正擬遷移乃爲此狡獪果何心耶 
[教案續述]  
　　宜昌訪事人接重慶來信云羅保之一案川督劉制軍以爲打壞教堂自當賠償而傷斃多命亦當抵償因派委員推鞫羅供因人來家劫搶是以堵禦殺傷問官云被刼而禦所殺傷者應在屋内何以在街面上殺斃多命羅無言而案遂定正月初八日同時正法者又有石太洋之子名石惠因石與羅平日目空一世去歲石太洋在白果樹地方爭閙之時適有安定營前往彈壓石莧唆人鎗斃安定營什長所以石太洋爲案中要犯巴縣緝拿久未獲案因將伊子石惠拿送成都石太洋卽逃往綦江縣深山内經綦江縣令拿獲伊子五弟誘入署中多方欵待經二十餘日始供出石之藏匿處綦江縣密派差役拿獲後卽解送巴縣巴縣遂連夜將石太洋鎖解至成都於正月初八晚到省不料是日午時已將其子正法矣如先獲到石太洋其子或可邀法外之恩石惠旣抵命議者或謂石太洋可從末减也又聞羅保之之子進京控告四川全省官員然此案在劉制軍未到任之先何以並制軍亦控告在内復奉上諭仍發交督憲訊明照辦本欲於去臘卽行正法因候部覆遲至今正耳現在重慶教民甚多地方官示諭云願奉教者准各奉教只不許意外滋事現在江北地方人約定不准教民在彼居住如有違者田産房屋一概充公否則殺無赦因此教民悉搬住重慶不敢居江北矣前報云有數人解往重慶正法兹查無此事惟羅保之首級尚懸示重慶之南京門云 
[鴛水紀聞]  
　　上年十月間秀水鄕間蝦蟆港胡姓被盜報案後尚未緝獲盜犯現聞該盜已在蘇州拿獲研訊確實移知秀水縣朱明府得信之定卽撥砲船并本署護勇捕役備文前往提犯蘇州亦撥砲船護送於上月廿四日解到朱邑尊升堂略訊斷令飭將盜犯收禁所有護送砲船差役等當堂賞給洋百元并付回文而去盜犯其計五名其一名已在途患病而斃矣○塘匯鎭鄕間蔣家浜有二老太廟鄕人每年於二月二十六日集資賽會極形熱閙今年仍于是日舉行會中亦有地戲等件惟皆鄕民所扮不堪入目往觀者亦係鄕民爲多太平橋鄕間亦有二老太廟鄕人于廿八日賽會○禾城連日迎賽龍燈須至二月底方止相傳以爲迎賽龍燈秋後必獲豐收故地方官並不禁止此風相沿已久近日在城内東北隅迎賽益覺采烈興高中有鰲山十四座上以幼童扮成戲劇紙傘十五六頂繼以地戯百餘起其餘各式花燈無不巧奪天工栩栩欲活秀城士女携手偕來花底簾前時聞笑語各鄕鎭亦有買舟來看者誠盛會也○南門内徐家埭周姓家上月廿三日適有女客至晚欲歸留之不得周姓婦遂命五歲子持燈送之出門後所行路皆臨河其子偶不留心但聞撲通一聲已入河中女客驚極而呼經人將周姓子救起早已氣絶矣女客急赴周家報知周姓婦惟有搥胸痛哭而已其時周姓適臥病在床聞子淹斃更不知若何哀痛或謂周姓子夜間看龍燈被人擠落河中實傳聞之訛也 
[烈婦殉夫]  
　　金陵城内張家衙地方有王啓義者與其兄啓仁均業縀近來家日以康上月初義病瘵遽卒其婦陳氏經紀含殮凡附于身附于棺　無不手理而目存之大姆恐傷其心多方慰解終不聽事旣畢濳服阿芙蓉膏迨家人覺欲爲救則謝曰閱時已久受毒已深自分决無生理且未亡人視死如歸實不願以清凈殘生再辱于男子之手如賜水一盂俾得盥滌便舍笑從亡夫於地下矣時徐聞韶先生已飛騎蒞止不及救治而氣已絶現聞王氏自念在江左最爲華胄平時婦又以賢聞今復從容殉志爲男子所不能爲若不急爲闡揚將何以增宗族之光寵因相約臚列其事實以待采風者爲之轉請於朝旌其閭以慰幽貞或曰仁與義素敦友愛其億則屢中也又以義之力居多惟年近强仕膝下猶乏寗馨今其夫婦同命九京未始不由於虚左之隱憾爰以一子奉其栗主承血食俾若敖之鬼不餒而後徐徐議贈褒焉 
[蕪湖睉筆]  
　　太平府聯仙蘅太守元奉大府調署安慶府篆務所遣太平府員缺委史大守久長署理太守于二月十三日行抵蕪湖在湖南會館暫駐襜帷卽赴太平任所聞定於十六日履新想龍山牛渚之間曲翳星屏當有同深鶴跂者矣○淮北某甲由楊州操舟至蕪夾帶私鹽若干被青皮某乙所窺破一日甲方入巿售錢乙暗地報知鹽局局中人卽前往悉數搜獲罰令充公甲恨之剌骨操刀向乙直剌傷及數處互扭至縣錢明府訊悉情形分别笞責騐得乙傷勢不重飭甲給養傷費若干以俟傷痊消案○洪琴西都轉靈輀運抵蕪湖於二月二十三四日開弔二十五日發引暫厝城東紫竹菴遠近之來弔奠者如入山隂道中幾於應接不暇○雙錫五觀察示期二月十六日甄别中江書院肄業各生童是日黎明觀察親臨書院督同李蘇兩廣文點名散郑計共發卷千餘本人給麫二椀俾文塲奪斾之餘不致怨將軍負腹題紙旣下觀察卽排道回轅至戌刻始由兩廣文將試卷彚齊包封送轅○錢孟超明府定於二月二十二日觀風想鳩江諸士子定必磨勵以須也 
[嶺南春信]  
　　順德人何太英爲何給諫崇光之封翁去年大南沙圍一案因給諫妄奏奉旨革職交兩廣總督提訊封翁聞信之下憂情塡胸旋卽染病身故○靖海門外碼頭之畔有餘地焉街隣以教民有心侵佔互相齟齬日前教民竟糾率多人向街隣尋釁街隣亦嚴備以待教民見衆寡不敵始畏懼而散街隣以教民無理逞兇咸欲禀官判斷云○好事者趁風月良宵紥成獅子燈沿街盤舞前導有魚燈十餘伐鼓摐金興高采烈地方官慮其滋事且燈至之處各鋪燃放爆竹易兆火災遂飭差押令遄返一時乘興而來者不覺興盡而返云 
[勸令開巿]  
　　周浦各茶寮主環控胡董一事已紀報端兹悉當日寮主繕就呈詞俟龔仰蘧觀察回轅時攔輿投遞觀察令靜候批示次日該董胡慰萱卽胡裕椿挽人勸令各茶寮照常開巿所有捐欵自願另籌至寮主允否及觀察若何批示且待訪悉再登 
 
 

Page 3

 
 
[賊胆包天]  
　　去臘湖南人王金桂闖入上海縣署上房行竊拿獲之後押候究懲前日莫邑尊飭提研鞫王供小的向在某營當勇裁撤後落魄無聊無奈犯竊邑尊以該竊胆大妄爲可惡已極飭笞責三百板荷校二月期滿遞解回籍夫地方有司所以防盜賊也乃該賊竟乘人不備直入官衙謂非賊胆包天者哉其笞而枷之也固當 
[窮搜蟻穴]  
　　前紀蟻棍宜懲一事兹查該棍宋子雲松江人又名宋阿四神通廣大黨羽甚多人咸稍爲螞蟻大王每帶婦女來申先寄留虹口第一百六十四號房屋某姓家然後由同黨六阿姐等輾轉售賣得錢俵分數載以來婦女之墮其牢籠者不可以數計並佔據同鄕詹某之妻詹有養媳亦於去冬被賣詹性弱懦不敢出一言今旣被控遭刑眞所謂天惘恢恢疏而不漏也 
[交保待查]  
　　本埠十六鋪德豐水菓行隱戤太古豐洋行牌號向虹口順泰棧提取廣橘七十桶並不報捐　局查知將該行司帳王少卿及船户胡阿虎函送縣署辦理前日莫邑尊升堂研訊王供此項廣橘實係太古豐洋行之貨洋商出貨例不報捐胡供小的在張桂桂船爲夥張因患病歸家日前太古豐雇令向順泰裝連廣橘七十桶其隱戤洋商牌號與否小的並不得知邑尊謂王曰現據局中來函稱橘桶上皆有德豐圖記爾何必狡展不承邇來時有華人冒頂洋商牌號包攬漏捐但果係洋商亦須根究况其爲贋鼎乎再三駁詰王終堅執如前邑尊令與胡暫行交保以俟稽查 
[懷才欲試]  
　　縣試日期已詳前報日内與考文童已紛紛來城報名納卷莫邑尊飭書役人等在敬業書院預備一切十年窓下磨厲以須不難在薄板檮邊奮勇拔幟也 
[諭呈筆據]  
　　昨報登津人陳雙喜在美仁里之王金珠家毆差經蔡太守立出傳簽協捕將一千人解案太守卽於昨晚升堂集訊據陳雙喜供年二十七歲係王陳氏之繼子昨因差來查案向之理論不敢行兇王陳氏供三十一歲蘇州人汪劉氏之女小保曾經憑中賣　我處爲螟蛤女價洋一百二十元兩不住來今忽來案喊控求恩鑒察汪劉氏供丈夫去世祗有一女於前年憑中向該妓借洋六十元嗣因無力償還將女小保抵押伊處原想措資取贖殊不料伊將女改名王小保爲娼兩造嘵嘵不休蔡太守謂汪劉氏王金珠曰爾等孰是孰非本分府未得其底細小保旣不來案無從判斷着將王金珠陳雙喜交保限交小保到案帶同筆據呈候復訊察奪兩造遵諭而退 
[重辦調戯]  
　　捕頭飭捕解送在路調戯婦女之柴阿五及原告談楊氏請爲發落蔡太守升堂訊問據談楊氏供稱十九歲江北高郵州人丈夫在打狗橋北堍開設老虎灶小婦人在怡和絲棧揀絲近數日因身體不好未去昨日前往領取辛工與妹蓮新同行在路遇寗人調戯經小婦人與妹申斥反遭毆傷手指况伊調笑不止一次面斥不理報捕拘獲送案求恩究辦柴阿五供擺餅攤度日餘供含混蔡太守謂柴曰爾占嘴上便宜有阿益處觀爾情形油滑已極柴聞之叩頭如搗蒜太守謂不能姑容判將柴枷號七天發怡和繅絲棧門前示衆原標調戯行兇犯人柴阿五五名字樣俾見者知所儆戒攘往熙來之地吃了一頓獨桌酒其將何以爲情好占嘴上便宜者固宜嘗此滋味 
[英界公堂瑣案]  
　　山西人梁繼雪稱在治下開設客棧昨日有友邀至四海舁平機茶叙我携水烟袋一枝而去及茶罷該堂倌冋我索火紙錢我給二文詎伊不允向論反遭毆傷額角交捕請究吳才山供在該樓爲堂倌不敢行兇蔡太守以該堂倌動輙行兇未便姑容判令管押候梁傷痊再辦○童如才稱是寧波人有同鄕人陳阿富時來索借昨又前來以理申斥詎陳胆敢行兇打傷我之右額角鮮血淋漓請辦陳阿富俯首無詞蔡太守將陳先行管押七天責一百板俟童傷勢如何再核○寧人何正太供稱開設煤炭棧時常失竊松柴昨有賊又來圖竊獲住交捕請追贓物余阿四供東毫縣人實係初犯求恩寛寡蔡太守着將該竊押候備文移請上海縣遞回原籍 
[法界公堂瑣案]  
　　洋藥局巡丁沈元勲宋榮卿禀稱昨在浦灘緝到走私川土十三塊報捕將販私人及土一併送歸捕房今特到案王司馬問在何處拘到答稱在浦灘遇見彼欲入太古正棧因卽獲到司馬詰解案之蕭顯章據供湖北人在江孚輪船上爲水手已十餘年川土十三塊係搭客囑託送洋藥局盖印詎甫上岸行至新開河橋遇見巡丁硬指爲漏私然土上均黏小票請爲　察王司馬商之祁繙譯官祁君謂洋藥局現在租界士可送局變價人須由公堂核斷王司馬着該巡丁退去川十送歸局中蕭顯章着帶回候訊○前報列傭婦兌洋寄錢肇釁一案王司馬着該傭婦之東人到案問話詎其人延不到案司馬着出票傳提昨日始據林長興到案錢莊夥徒徐錦章徐福生投案候示捕房將在押之傭婦沈郁氏傳到司馬見林直立在旁旋問此是何人法包探禀稱此卽該傭婦之東人司馬　傳案之人因何不跪林聞言始行屈膝可馬問在滬所作何事兌洋之事如何起釁林稱在怡和行相邦家住永安街該傭婦　家中所用由鄕間出來甫經匝月不辨路徑以致錯認錢莊門户其實九百錢亦非大事及我回家知傭婦被押故到該錢莊問訊彼等出言不遜土司馬詰徐錦章謂徐福生如何被押答因該傭婦吵閙鳴捕可馬謂該傭婦如果是鄕間初出來何能卽行喊捕將無辜之人拘押實屬不應着將林長興及沈郁氏交捕暫押明日覆訊○昨據徐麗生遞禀并偕老義和棧接客徐裕增俞得生等聲稱徐有竹箱一隻内衣服十八件并洋及要緊物在碼頭失去四處託人找尋現知被老椿記棧接客李月秋搬去徐俞兩人往該棧尋覓該棧非但　還且出言不遜因之投案李月秋供竹箱遺在碼頭恐是客人遺物故卽擕回後見申報登有告白通知者謝洋十元送到謝洋五十元等語現伊但言取物故囑其將酬儀取出並非扣住王司馬謂碼頭遺物固是常情旣登申報酬洋當爲取　徐俞兩人與李月秋旣是同業　偕失主出外料理旋據俞得生徐裕增稱椿記棧主劉瀛洲吞没竹箱我等不能料理司馬着將李月秋暫押着傳劉瀛洲到案問詰○捕房昨解天津人王友春到案法包探禀稱此人向在新街遇見一婦人誤認爲花烟妓任情調笑因之鳴捕將伊送案原告未到王司馬詰之王友春據供到滬十餘年從未肇事前晚在新街遇見婦人說我打伊然素不認識之人豈能憑空打伊司馬謂爾如不肇事伊决不憑空將爾扭送旣不肯直供着交捕暫押候該婦到案質訊○法捕在鄭家木橋相近拘到賭徒土阿三請究王司馬詰問之下據供並不犯賭在該處賣荸薺等物司馬詰其住在何處答稱來滬三四年現住客寓每夜二十四文司馬謂三四年來均住客寓决非安分之人着管押覔保 
[文報賑所瑣記一]  
　　二月二十八日接鎮江來電云心翁鑒東賑五竿已到陳熙翁回揚卽解○慈北承善居士萊甦氏來啓云内子臨蓐危險兩晝夜不下惶遽無措見使君受福册内催生符曁方藥照法服之并於神前禱求願助賑洋十元祝甫畢報者聲言分娩矣且　也轉禍爲福喜出望外今如數奏酬還乞登報以告天下之遇難産者知使君受福册内有救生第一良方在○牟　書社來啓云接徐次泉太守箋示迭寄申報附送使君受福册何竟無一交卷者擬請閱報諸君無論十文百文千文隨意書助卽以原册繳賑所爲度等語兹邀同社共集漕平銀十兩寄請查收彚解人之欲善誰不如我願天下閱報諸君以此爲法二月二十九日 
[更正]  
　　上月十二日吳江金栻所登經辦嘉善黃家灘掩理一節係十二年十月初一日開工誤刻十一月合亟更正 
[懷小藍田懴情侍者玉洲吟兄卽希吨政並乞賜和]  
　　爲花介壽興何如不負春光二月餘笑我塵廻茅舍裏懷人情觸柳條初良朋咫尺如暌隔愁緒紛紜莫展舒雲樹朝朝無限思少陵髮白浣花居[  西湖花隱楊次山稿於歇浦夢杭州室]  
 
 

Page 4

 
 
[江督轅門抄]  
　　二月二十一日知府陳善謝委下關製騐卡差同知陳毓謝委校對差安懲運漕釐捐知府邊保桱辭准補阜寗縣典史桂步瀛謝飭知赴任藩轅牌示如臯縣敎諭莊兆曾病故遺缺以試用訓導沈棨署理○二十二日知府唐壽嵩謝委會辦上海機噐局差新授廣西臬臺張聯桂見辭○二十三日知縣王壽華謝委通港釐捐差○二十四日天長縣蕭先稿到謝委調署寗國縣 
[蘇省撫轅抄]  
　　三十五日臬憲張於今晚登舟起程赴松江一帶傳辦保甲委署淮揚海道劉鍾靈金陵來候補縣趙景熙禀辭管解京餉起程分缺先補用巡榆殷煥謨服闋回省禀到○二十六日正任無錫縣裴大中禀辭赴都○二十七日淮揚道劉辭行 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海三馬路與昌恊賑公所陳竹坪經募山東直隸賑捐二月廿七八日第五百八十二三次清單]  
　　淞城壽萱子爲母病愈完願洋一百廿元趙子亮先生交來恆裕豐洋貨寶號因上年開張諸友賜賀將筵資移賑洋五十元内花洋八元日本洋二元南巿葆大人參號交來山隂謝公橋畔感命　洋五十元南巿蔣月笙先生交來王悔初祈病速愈洋　十元○新册雙林補過子續募靜宜居方翰香書屋孫各錢一百文友于居留徐書屋梁大翮邵鳴岐衍慶堂符玉樹草堂魏幽蘭小築鄭銘勲鄒恩翥復興泰號金桐屏恆昌福莊吕纘臣沈彝訓堂畢登瀛經雅堂陳陳碧輝堂四知堂楊百忍堂張許夔藩祝秉翽東泳升麵館老長興元泰號梁坊北車興染店陳應保啓泰粥店龍家駒賴譽孫查炳熊歸福謙袁六邦韓鳳章石渠書屋孔源泰豐北號吕萾攽長泰米粉店福隆興店三十八户各五十文以上共來洋二元由全盛局交來○新册亮疇先生經募劉永景洋二元求安子洋一元吳亮記洋八角隆記洋五角注經堂洋三角何國華何乃嘉二户各洋二角以上七户共洋五元由源恆隆布棧交來○蘇州悔過子祈平安消禍患洋五元本埠無名氏李僞銀十六兩八錢銅洋一元滬城有心無力人承撫生天麟氏祈寄父肝疾速愈洋二元義記洋一元○簫山陳鄆氏求子洋十元由無名氏善士寄來蛟川嚴雲生祈母康健洋二元西塘沈志節洋五元姑蘇乾豐祥號寄來休南玉潤堂金少白銅洋三元○○兩日共收英洋三百十元日本洋二元銅洋四元僞銀十六兩八錢合併聲明 
[上海三馬路與昌恊賑公所陳竹坪經募山東直隸賑捐二月廿六日第五百八十一次清單]  
　　本埠萬鍾安爲求長子慶鈺驚風速愈規銀三十兩李蘭卿求身體康健洋二元張厚卿先生交來世恩堂洋二元南巿奕和寶號吳先生交來蛟西補台氏求病速愈洋五元永義昶信局洋一元杜伯山求母健洋一元新泰銅洋一元○新册北京輪船交來汪宗增漢口銀六兩申規銀六兩二錢九分六釐○新册濟寗正大維記局經募慶餘堂蔣助京錢九千周正大信局京錢二千雅厚堂李京錢一千以上三户共京錢十二千合來洋四元銀七錢批見規銀六錢七分三厘○新册湖州延壽人經募南頻書屋陳松田深處李廷春　益琛蔣增祿錢受煃周蔭薌遐齡室馮眉壽山客錫昌居士三省齋王平陽草堂平壽琳尤瑞山諸安祥寒輕暖簿軒利濟軒長樂居黎貴陞山侣德清縣朱焴燽烏程盛鑫墀二十一户各錢五十文合來洋一元由南潯朱福珍船帶來○蘇州阜昌成烟號爲隣近連次失愼得保無恙洋五元由寶順信局來○本埠吉星公棧友馮清和先生交來毛官印沅川土大小三包計重一百廿四兩當售見英洋三十六元又普洱茶二小包售出再行聲明○南巿利泰昌報稅行交來山左懷德堂洋二元又敬業堂洋兩元又劉大興日本洋一元以上三户共來洋四元日本洋一元○新册吳江縣署來姚門張氏錢四百文李門陸氏夏芝樵二户各二百文姚門吳氏李門顧氏各一百十文又壽字册姚景蘇姚恭寅二户各二百文姚毓虞夏汝舟各一百十文俞汝昌俞乃鈞夏雲巢嚴鑑清各一百文以上二册合來洋二元○○本日共收英洋六十五元内日本洋二元規銀三十六兩九錢六分九釐銅洋一元普洱茶二小包合併聲明 
[上海北巿絲業會舘籌賑公所施少欽經收山東順直賑捐二月廿五日第一千二百九十七次清單]  
　　漢口敦實堂救生司募昌字四千七百零二號册敦實堂捐洋例紋五十九兩八錢二分無名氏九八平紋十二兩九錢晉介李馨山沙平足紋十兩申二錢一分隱名氏洋例紋四兩八錢三分○余潤記錢十串章愛記錢二串無名氏錢一串○休邑江序文二元山西榮薇垣洋二元毛滋記洋一元以上十户共捐洋例紋一百兩正○唐俊記九八五平足紋一百兩申六錢○又募救灾圖同字二百十二號册汪永興九八六平紋十兩申四分屈鵬程九八五平足紋十兩申一錢九分○徐允懋洋例紋六兩劉步瀛洋例紋六兩汪益徵洋例紋六兩無名氏九八五平足紋二兩申四分○戚席臣周殿光各洋六元周芸青邱小庄各洋五元隖式臣洋四元魏純如方繡章各三元廣盛油號一元○無名氏廿串金位三四串張祝卿三串郤病延年二串孫以上兩册共洋例紋一百兩規元一百九十三兩四錢六分除去二月初五墊解洋例紋一百兩今收到規元一百九十三兩四錢六分○南昌府無名氏祈保平安四十元高志誠病愈完願廿元由練塘全盛局來○新陽縣署募不留名洋五元由崑山老正大局來松江祖蔭氏心願洋五元由平康書屋寄全盛局來○朱子黻洋三元勉力氏求保母恙速愈合家平安二元梁而康堂鄭記洋二元敦本官鹽棧募無力人救病速愈二元由順成局來○蔣晉齋洋一元蘇州天益豐金鋪募觀桂主人大慶蒙聽濤居士仁安居士惠贈祝敬各洋一元由恊源局來以上廿五日 
 
 
 

Page 10

 
 
[光緒十三年二月二十二日京報全錄]  
　　宫門抄○諭旨一道錄前○發抄旨八道○分缺單○太常寺題旨一道○總兵方奏爲謝恩摺○直督李奏籌辦减河要工緣由摺○晋撫剛奏甄别知縣片○二月廿二日内務國子監侍衛遞值日無引見○絪貝勒齡公崇禮各假滿請安○德洪額前往口外賜奠請訓○李中堂湏備召見○巴克坦布請假五日○掌儀司奏二十六日祭奉先殿澤公行禮○侍衛處奏派保和殿監試之大臣派出頭班模貝子澤公那公玉書文啓二班那王尚宗瑞温公賡音布崇蘭○召見軍機德洪額本中堂○皇太后召見醇王○現換銀鼠掛白袖頭○發抄劉銘傳奏提督柳泰和發往新疆効力奉硃批柳泰和著發往新疆効力該部知道欽此○又萬年青輪船被碰溺斃各員請卹奉原批顧鎔等着交部分别從優議卹欽此○又甘肅知縣沈元章溺斃請卹奉硃批該部議奏欽此○又道員方策勲積勞病故請祁奉硃批方策動着照軍營立功後病故例從優議卹該部知道欽此○又提鎭方春發等欠餉補清請免議罪奉硃批着照所請該部知道欽此○劉秉璋奏貢生王國恩爲其祖捐資請奬奉硃批着照所請該部知道欽此○又同知陳周禮年滿甄别奉原批吏部知道欽此○又革拿知縣楊祖烈奉硃批楊祖烈着卽革職飭拿審辦該部知道欽此○光緒十三年二月分缺單直故甘肅皆州葉恩沛不謹同知浙江温州府松齡年老知縣直隸西寧杜受全脩墓山西長子石鴻韶丁直隸淶水于蘅霖丁山西蒲縣施儒齡折江安吉李宗鄴北湖咸豐劉正德俱不謹宜都查佩思建始馬逢亨俱年老山西屯留何金聲浙江瑞安程鍾瑞山東博山王燿　湖北南漳張鵬舉直隸靈壽唐毓良俱不及唐山蔣恩超罷欽雲南楚雄　山革府經直隸順德吳文煒浮躁縣丞浙江蕭山王慶麟湖北長樂張化南俱罷軟吏目順天薊州翁世鑑年老巡檢安徽涇縣余林成山東東平孟居正湖北興國方設江夏陳捷俱不謹四川廣元梁汝枚近典史甘肅平凉陳才猷丁河南洛陽袁慶楦丁廣東新安隨錦洲近山東沂水陳慶桐山西壺闌胡詒繁峙除光前甘肅碾伯易樹概俱不謹湖北光化錢榖貽鄖西韓蜚俱浮躁直隸獻縣李成章有疾稅課大使浙江杭州林祖勲不謹○太常寺題三月初七日致祭歴代帝王廟奉旨遺載敦行禮兩廡遺熙敬英煦清安奕年各分獻欽此○○新受廣東南韶連鎭總兵頭品頁戴記名提督奴才方有升跪奏爲恭謝天恩仰祈聖鑒事竊奴才於本年十一月二十三日在順州營次准護廣西巡無臣李秉衡咨准兵部咨光緒十一年十一月十九日奉上諭廣東南韶連鎭總兵員缺着方有升補授欽此等因知會欽遵查照前來當卽恭設香案望闕叩頭謝恩伏仿奴才束髮從戎由湘入蜀轉戰秦隴周歴新疆連克城巢受傷多欠節經原任大學士陜甘總督臣左宗棠保奏由花翎遊擊薦升叅將副將交軍機處記名遇有提督總兵缺出請旨簡放賞給哈豐阿巴圖魯名號賞穿黃馬褂賞給頂品頂戴三代正一品封典並蒙恩免騎射光緒十年奉調赴粤統帶營勇出關禦敢次年二月幸奏成功仰蒙温旨褒嘉賞給雲騎尉世職並名種珍物旣而凱撤布置邊防仍統原營分紥西路要隘方以受恩深重未報涓埃時壞兢愓兹復欽承簡命曷禁伏地悚惶查南詔連地處粤邊與江西湖南二省接壞當廣州北路之冲最爲緊要總兵有統轄營伍之責重任深懼弗勝惟有籲懇聖慈俯准奴才入都階見跪聆訓示凡事得所業承庶幾勉堨駑庸以期仰答高厚生成於萬一所有奴才感悚下忱理合恭摺叩謝天恩伏乞皇太后皇上聖鑒再此摺係借用廣西提督印信拜發合併陳明謹奏奉原批着來見欽此○○大學士直隸總督一等伯臣李鴻章頭品頂戴山東巡撫臣張曜跪奏爲山東恩縣四女寺南運减河要工現由直東兩省合力籌修以紓畿南水患恭摺仰祈聖鑒事竊查光緒九年御史劉恩漙奏請將山東恩縣四女寺及德州哨馬營南運减河修濬欽奉諭旨體察勘度經臣鴻章派員往勘哨馬營减河淤墊旣甚開挖不易四女寺减河尚可修濬並以南運舊减河有四在東境者四太寺哨馬營兩處在直境者滄州之捷地青縣興濟兩處直境减河早經淤塞力難開挖前於靜海縣之靳官屯新闢减河一道就淮軍所開營田之河下逹海口藉省工費惟分洩尤重上游四女寺爲各減河之首誠能修濬實爲南運釜底抽薪之計聲明咨商山東壽辦等因覆奏在案頻年未得定議而南運河來源過旺近因借黃濟運黃水亦由閘河分注每遇大汛盛漲異常沿河險工迭出非開東境减河分洩另途歸海實無以紆幾南之患上年臣曜抵東後又經臣鴻章咨函商籌於冬間遴派熟悉水工之直隸候補道金福曾前往督同兩省印委逐節察勘該减河自恩縣四女寺起至德州九龍廟入鬲津河經由直境之吳橋甯津南皮鹽山慶雲東境之樂陵海豐墟子街直至大沾口入海據該道禀稱四女寺壩口運河水從西來折而向北作一大灣該壩適富其衝坐灣迎溜兩旁雁翅冲刷殆盡壩身漸入河心　水石簸箕亦已破壞壩牆條石十層約高一丈三尺均淤入土中舊橋十孔約寛二十餘丈橋毁墻淤如仍修辦舊壩一經放水大溜直冲勢必掣動壩基立生奇險豹度地勢應在壩基之東減河身内移進三十丈另築新基並在原壩之北酌開引河一段引水南入新閘門略紓回之勢以避迎溜之虞該處原建减水閘嗣後改滾水壩寛八丈壩身高河底一丈七尺雖壩上橋門寛至二丈餘乃年久停淤卒至湮塞由於壩高過水無多勢緩少停以致減河受病壩口亦因之俱病今應規復舊制於漒頭改壩建閘啓閉以時較爲靈動擬閘口五孔每孔寛一丈六尺計共寛八丈閘内减河受水亦寛每遇盛漲水勢擡高直下不虞逼東閘旁兩面新建金墻高一丈三尺較舊壩墻約高三尺閘底較新閘頂低一丈三尺較舊壩前運河水底約高一丈大汛時閘面過水　在一丈以外如水愈大則過水愈多減河水溜無速則正河水平去緩可減運河盛漲　分之三四嗣後水漲過閘底四尺方佳開閘水落至閘底三尺卽須閉閘庶免水緩沙停之病惟閘口曾經移建運河坐灣山險仍須酌修埽叚以資保護至閘卜减河現有河形僅寛二三四丈深一二三尺不等兩岸廢土堆積約高一二丈寛十丈至二十餘丈今擬閳口挑寛八丈挑深一丈凡廢土之碍河道者酌量挑移所出新上皆送於原堆廢土之外藉以成隄自閘口至德州九龍廟計長二千八百餘丈歸入鬲津河其鬲津河兩卓均有隄形約高五六七尺河寛六七十丈至一二百丈愈下愈寛減河卽在鬲津之中洪開寛濬深將挖出之土兩面平攤水小時在減河内順流直下水大時但及鬲津河兩岸而上不至漫淹岸外民地計九龍廟以下五萬二千一百餘丈至海豐之新集村前年開通宣惠河下口合流處爲止再下則距海已近潮次相通無須接挑凡減河原寛不及八丈者概行挑寛八丈其八丈以外至十一二丈者悉仍其向原深不過二三四尺有舊時廢土堆高河身因而自深者仍應就地勢之高下定加挑之淺深從閘口挑深一丈下至工尾三四丈而止總上减河未入閘口鬲津河以前局勢未能寛展限於經費祗可循舊加挑旣入鬲津河以後足可容納其間僅有一二小村逼近河難須設法瀾護亦無墳基阻碍尤爲天然河道統核全河工長五萬五千餘丈除原河空土外應桃土一百二三十萬方撙節估計共需銀十二萬四千七百餘兩内直境地面合銀六萬二千六百餘兩東境地面合銀六萬二千一百餘兩至東境閘工須用石料甚多查有哨馬營减河石壩年久淤廢可將石塊杪撥四女寺湊用此外灰料夫工一切需銀一萬九千三百餘兩地方連年災歉民力拮据難令助工均請籌欵撥給應用將來歲修再酌　民工辦理此外尚有南皮樂陵應修高津河舊堤直東境内橋梁七座不在所估數内等情具禀前來臣等會查該道所擬辦法尚屬合宜惟減河工叚過長且須另建閘座撙節估計共需銀十四萬四千餘兩内東省應籌銀八萬一千四百餘兩直省應籌銀六萬二千六百餘兩爲數頗巨兩省皆值災祲本擬照劉恩漙原奏另請部欵但部庫亦非充裕工程關係緊要不得不由臣等合力籌辦勉爲其難現各就本境應需銀數督飭司道於工賑項下堨力通融匀撥以濟要需責成該道金福曾督同兩省印委各分叚落招集災民酌給力價實力興辦以工代賑庶窮黎可資餬口其有應行變通之處隨時核酌辦理期臻妥善事竣將用欵照案開單彚奏免造細册至此工裨益畿南兩省水道農田非　常一隅挑築可比在事各員胼手胆足力任艱苦不無微勞俟伏秋汛後如果减水暢消安瀾獲慶擬請援照洇工奬章擇尤奏懇恩施以示鼓勵所有籌辦四女寺南連减河要工緣由臣等往返函商意見相同謹合詞恭摺具陳伏乞皇太后皇上聖鑒訓小謹奏奉旨着照所請該部　道欽此○○剛毅片再道府州縣無論何項勞績保歸候補班人員應於到省後試看一年加考甄别補用歴經遵辦在案兹查有候補班儘先補用知縣朱均到省一年期滿據藩臬兩可會詳前來臣查該員朱均留心吏治考以律例尚能通曉堪以留省照例補用除履歴清册咨部外理合附片具陳伏乞聖鑒謹奏奉硃批吏部知道欽此 
 
