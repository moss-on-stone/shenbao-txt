# 1882 - 42 - 4903158

 

Page 1

 
 
[招請抄書文人] [  點石齋主人啓]  
　　啓者本齋現欲印一大部四書文計文約有八千篇定於開正初十日動工是以欲請抄手五十人抄文一篇酬筆資洋銀一角每人每日以抄四篇　額如能多抄愈妙總以篇數多寡照給筆資但須一字無訛點畫清楚不得脫漏字句隨意冩成俗體有善書者願承斯乏祈年内卽來本齋面冩字　訂定開工時可將底稿擕去謄寫逐日繳換俟校對無訛然後照给筆資諸君子有攜鉛槧而來乎願於未飮屠蘇時先賜雅敎 
[論樂中苦境]  
　　人生行樂耳古人之爲此言者蓋實有見无熙來攘往爭名奪利之塲其操心也危其慮患也深食不得甘寢不得寐不啻日置其身於苦境而不能翻身跳出轉不若優游没世者之猶足自樂也子輿氏謂生於憂患死於安樂誠以宴安酖毒自古爲昭彼性眈逸樂者皆不知回顧其後者也顧卽就樂而論幸生於承平之世是爲樂天處於江浙富庶繁華之區是爲樂地有花有酒有水有山是爲樂景以遨以游爰居爰處是爲樂情得此以爲樂其樂何極而乃尙不足意專事於呼盧喝雉問柳尋花以至於吞雲吐霧此其樂究安在哉夫無事消閒抹牌擲骰籍此以嘯侣命儔消磨歲月固足樂矣而偏欲以此博勝負一有勝負則勝者固樂而負者苦矣且勝者惟恐其負又必殫思竭慮凝禪注意於其間樂於何有至於負者之苦則前人己先我言之并言之極詳更有無煩贅述者矣千金買笑低唱淺斟卽不必笑陶學士煮雪烹茶有寒儉之氣而如黨太尉家美酒羔羊亦足自樂古人所謂好花堪折直須折莫待無花空折枝未嘗不爲無見顧今之以此爲樂者則專爲登徒子之好卽如上海地方花天酒地無美不備留戀於此者正復不少其有不吝𦆑頭之錦不靳金屋之藏者可爲樂矣而或因愛成痴因痴成畏而此中習氣不同并有以爲打情駡俏者昔嘗偕友往曲院一入門卽嬌嗔滿臉小坐乃纎手頻敲友人之頰上隠約現桃花紋而笑而受之且以爲佳人愛我余不禁拂袖而出然此猶人見爲非樂而彼自以爲樂也又有阮囊巳罄局帳難清遇節逢年無臺可避觀其營營擾櫌身不自安方寸之寺裝愁幾許此其境可爲苦境矣復有本不到苦境而自尋苦者客言有某者性好狎邪而苦無貲於是專作空頭之計枇杷門巷一見玉人卽戀戀不能去或約其啜茗或約其吸烟彼美或位置自高不肯從之以往則闖入其家居然以客人自居而其實則莫名一錢旣而坐久欲去約以次日開銷而一去之後竟如黃鶴於是傭婦等四出尋之尋見之後先則請之使往繼則請其開銷而摸索囊中空諸所有又復岸然道貌不肯坍臺遂致傭婦以惡聲相加見則向索幾於置身無地卽素所常往之茶舘烟舖以及華衆會打彈遊戲之所皆不敢肆然而過大有畏首畏尾之勢口雖大言不慚而其實早巳中餒若此者非苦境而何苟非自尋其苦又何至此哉若在吸烟之輩則一榻横陳青燈如豆高臥白雲深處或與一二知巳迭爲呼吸適意暢談亦樂境也故近來無論何事或公或私往往皆在烟館中卽生意往來亦若非此不行蓋啜茗清談則危坐正襟殊覺無趣命酒共酌則燔炙並陳又覺所費過甚開燈並臥適意殊甚一錢之費不過百數十又所以趨之若鶩而開烟館者莫不榻上客常滿而利巿不止三倍也然或子弟而瞞其父兄或丈夫而背其妻子家中則不敢置備烟具出外亦不敢公然開燈偶然得空便向烟館一鑽而吸之亦不得適意又有饑腸轆轆烟癮頻頻顧彼則失此不得巳而忍之以至涕泗交墮呵欠頻仍竟有不可爲人之勢是又何苦而致此哉卽有心之所好一呼一吸亦不必慮人之禁斥而自己不能發烟一口未曾入腹而燈盤之上盡皆沾濡亟欲爲將伯之呼而苦於無可相助而心猶眈眈焉垂涎於烟盒中此其境亦可謂之苦矣而乃知其苦而仍甘之抑獨何歟古人有言樂不可極又曰樂極則悲生乃今人之尋樂者則偏取至苦之境以爲樂枊何不思之甚耶鄙人處上海也久其所謂樂處皆巳身親嘗之并聞人傳述歴歴覺其中實屬苦境並無樂境故敢舉以告人願人之欲尋樂境者勿蹈此苦境也可耳 
[本舘自己接到電音]  
　　本館於昨日接到在津友人專發電音到本館有十九日谕旨四道敬謹譯登○ 
十二月十九日奉上諭麟書現在出差理藩院尙書着瑞聨兼署欽此同日奉旨麟書現在出差所管廂白旗嘆軍都統着本格署理欽此同日奉上諭薛允升現在出差刑部左侍郎着祁世長兼署欽此同日奉旨着志文英華嵩林榮桂專司稽察一年旗務欽此 
[鐵船下水]  
　　中國在德國斯答丁地方製造鐵甲船一般前已列報兹閱外國新聞帋知該船業經竣工於華十一月初八日下水該處大員均往觀看中國駐德欽使亦親觀下水定其名曰定遠以取永遠安定之意該船極大極堅在鐵艦中可以首屈一指與德國最好之鐵船無異船中皆係克虜伯最精之炮足可爲中國賀也查該船於華今年二月間興工至十一月卽巳告竣十月之間大工巳蕆亦可謂神速之至矣當該船下水時李欽使以美言祝頌衆人競放爆竹以伸敬賀之意現在尙有一艘在彼定造云亦與定遠船一樣大小也 
[獲賊傷人]  
　　外國新聞紙言俄國瓦兒舍地方有一禮拜堂一日正值多人禱祝之人禱祝之時有一扒手混入意國攫竊爲人所見遽被捉獲該竊欲思脫逃苦無良法遂大聲呼火起堂内諸人聞之誤認爲眞爭先奔出人多門小擁擠蹂躪致斃三十人受傷四十餘人詢該竊係猶太教中人故凡途中見有猶太人輒羣起而攻之當紛亂之時棄壞物件甚多路中如衣服等類值錢之物以及銀錢時辰表下而至於雞毛皆遺棄滿地查該處猶太人甚多約有十餘萬人而近日街上不見猶太教中一人亦可見衆怒之難犯也 
[紐約火警]  
　　前日三菱公司輪船來滬帶來美國書信内有一信言紐約地方大遭火警有茶葉二萬箱亦均付之一炬云 
[華船待修]  
　　長崎日報言中國輪船之往東洋者於本月初七日自長崎開輪前往科庳嗣有他船至長崎述及十一日見該華船停泊波心似有機器損壞之意繼又得傳聞云該華船己到科庳卽在該處修理船隻始可開行也 
 
 

Page 2

 
 
[日屬大火]  
　　東瀛新聞紙言日本那皮亞格地方於本月初十日失愼共燒去房屋三百四十間該處所設之電線局亦遭池魚之禍局中所貯電線物料極多盡成無用亦可惜也所幸者火勢雖大而人口尙無所傷耳 
[横濱消息]  
　　横濱新聞紙言該處近來屢有走失小孩之事頗以爲怪嗣有人說及見有華人男女兩名時帶小孩同行每次一人形迹詭秘巡捕乃如言緝訪一日該華人正在誘拐一幼孩遂爲巡捕所獲該華人身邉帶有中國孩衣拐到小孩卽爲易中國服式故查揖極難至於小孩竟不聲張聽其柺去則又不知有何異術也又言本月初十日有三法國人至該處打鳥遥見樹上有小鳥數頭施槍擊之突傷小孩一名衆人皆聞變赶到巡捕卽將其人拘住現聞被傷小孩斷難倖生不知此案作何辦結也 
[台匪近聞]  
　　子林報載有台匪黃金滿信息言金滿滋亂一節近來久無所聞惟傳言有一戴紅頂之武員及兵士六人均爲該匪所獲盡行殺戮台州附近官兵極爲憤怒行將奮力勦滅以洩其恨想該匪不難就獲也以上云云就字林西字報譯出而本館日昨亦接到温州友來信似更詳細據稱台匪黃金滿匈通匪首戴喻壽假扮官兵隊伍深入暘谷嶴各處詭稱巡緝士匪等語該處向派有楚軍達字營正中營數哨兵丁駐紮當時兩營勇目未作防備兼在倉猝之间眞僞莫識是以被賊擄去哨官二人迨各勇兵鳴號出隊追捕而賊巳遠去一無所獲是晚該匪等在山客地方設有項夢梅靈位將一哨官用棉裹紥飽浸桐油高置樹杪以火焚燒謂之點蠟燭復將一哨官破腹挖心奠祭項匪弟兄云但此說温州城内雖己徧傳而官塲中尙無確實信息是否謠言抑係事出有因須俟續探來信又稱近有客自台來温譚及土匪黃金滿伏匿仙居其傷漸痊其勢漸熾陸路洋槍羽黨聚有數百人海洋賊船聚有十餘隻現在佈散行刧疉有所聞再各土匪冒充金滿之名者亦復不少故各處被刦之呈莫不指稱金滿此匪雖目不識丁而頗有胆量每於九死一生之處輒用詭計乘機脫逃如此匪不早殲除恐問閻難高枕而臥也再月之二十日本報載有北京四人來信謂黃金滿業已就獲而温州友玆又如此函稱想前所獲者或非金滿正身特冒名者耳 
[欽差請訓]  
　　本館接到在津友人專發來電報云見恭讀十九日宫門抄知奉旨差赴江蘇查辦之麟尙書書薛少司宼允升己於是日請訓奉旨召見想兩欽憲隨後卽可起程元宵前後星軺當可戾止也 
[接篆續聞]  
　　前閱西字報稱左侯相已於十八日接兩江督篆當經照譯在報玆本館接江寍來信知侯相于十六日由漢口開輪南下並須閱沿江砲台大約日内方可撰寍二十四日接篆也 
[雨雪載途]  
　　鄂省自前月杪至本月初天氣頗暖寒暑針升至六十一度初五後轉冷雖陰雲蔽日而仍無雪澤江漢而仍無雪澤江漢兩邑尊隨奉憲諭設壇虔禱初八日果降祥霙自朝至午約積厚二寸許由此天氣加寒初九午前又雪且融且積前後共積約高五寸初十日雨雜雪珠是夜極冷十一日有晴意積雪融銷殆盡十二日又降雪寸許寒暑表則跌至三十六度矣 
[雪夜火災]  
　　漢臯自本月初失火後初八晚四更時又火白雪世界愈與紅光相映射查係張美之巷靠湖巷口初因庚興後面之某紅紙作坊烘紙失愼是夕西北風甚勁致吹向東南瞬息間穿過巷口被災者盡係住宅多蘆扉板舍低簷平房而已惟曹正興刀舗亦罹斯災據聞失去洋銀約四百元銀數十兩所存鋼刀百拾柄一經火焚亦不能出售矣其時水龍集救方得樸滅計災户約十家左右初九夜約二更時五彩正街河岸後進又災此房本係空屋近爲街隣借用因前日永寍巷火災後街隣捐資設醮謝神是夕醮畢衆人在此屋門牌以作長夜之戲遂致遺火幸房垣堅固樸救得力不致蔓延然前進之衣莊等舗雖未延燒已蹧蹋不堪矣 
[爵相壽辰]  
　　明正初六日爲合肥李相國六十壽辰是以各省之文武印委員紳現皆各備儀品伴以猩箋郵遞申祝想屇時之僚屬晉觴士民稱慶當趾踵相錯也 
[西官到任]  
　　本埠英副領事之缺業由英廷簡放司君接任司君昨已至英會審署與陳太守會審事件其於中國京話甚爲精通至　 
前任賈君聞將升任某埠正領事俟有確聞再行探錄 
[拿辦台基]  
　　兩江總督劉制軍訪聞上海地方有種無恥之人開設台基引誘良家子女墮名失節爲漁利計傷風敗俗莫此爲甚卽被地方官拿案亦不過輕爲發落一俟開釋出外故智卽萌至有千百家之多若不從嚴究治無以正風俗而儆奸邪爲此札行按察司郜轉札上海縣及英會審員宻行查辦等因英會審員陳太守奉札宻飭幹差於前夜協捕拿獲紹興老太婆卽鄭金氏阿大卽馬氏阿雲卽邵氏林姑奶奶及年輕女子高順金等抑於捕房昨晨解英公堂訊理鄭金氏供係紹興人曾開台基前奉拘辦之後業已改過自新伏求施恩馬氏供係無鰑人丈夫作木匠今已安分矣邵氏供係蘇州人前曾獲案已具改過切結現以洗衣餬口林氏供係上海人以針黹爲活不敢犯法高順金供係上海人年十八歲住居城内高家弄丈夫爲輪船生意現不在滬昨夜出城到零剪店取生活順便到姑娘邵氏家一併被獲我家中尙有翁姑我父母俱住大東門内現我父親在外面欲領我回家差禀各該婦女皆開台基者各家均有空榻惟紹興老太婆家空榻有六七張之多至高順金果在邵氏家併獲陳太守乃將高順金交其父具領管束其餘紹興老太婆等均交官媒收管俟過堂覆訊究辦 
[索欠轇轕]  
　　年近歲逼花樣百出大約總爲錢財起衅有金陵人熊某投法捕房訴稱在鴻園吃茶被同鄉湯姓拆梢將皮馬褂一件取去請爲查究捕頭謂旣知其姓可另有轇轕否答稱彼向我索錢但我並未欠彼捕頭謂錢債細故當自行清理或投公堂請斷詎熊姓去而復回稱被湯姓剝去皮褂捕頭派捕將湯某拘解公堂訊理熊姓供訴如前太守詰之湯姓據稱在教門店生理與熊姓同鄉因熊無處馾擱故向寳善街元亨棧担保房飯資計欠該棧錢四千數百文向我索償祗得代爲墊付今遇見熊向歸不理故將其皮褂照數質錢票仍還彼詎反謂我剝衣現在元亨棧因翻造房屋暫停生意尙有人可以質對翁太守謂索欠亦當依情理不該遽質其衣旣稱尙有與知之人着兩造出外清理云 
[控追皮褂]  
　　南滙人邱木園投法捕房訴稱有事到申寓英租界打狗橋浜西首弄内川南客棧昨晚在戯園看夜戲本有仝伴迨散塲時因人衆櫅散爲時已晚不識路途祗知向南行詎已走至法租界太馬路雙鳳樓茶肆左近突見有燈籠高掛書公和客棧四字心下躊躇在該處駐足觀看旋有一穿孝男人從該寓走出詢問我告以實情彼卽稱此間亦係客棧何不卽在此處借宿一宵當時擬從其言尙有疑慮不敢遽進姑至轉角點心店吃點心甫行此人復來招呼稱舗已端整請卽入内至此不得不從經該棧傭婦引入口中唤三小姐來我亦不爲理會臥時將皮褂一件放於鋪上脚邊該男子又稱此衣宜交櫃上不然如或失去何從查覔故將皮褂交彼該傭婦當亦眼見及今晨向之案褂詎彼等均答不知爲此鳴捕將該棧主婦及傭婦傳到而棧主婦楊李氏又將所謂三小姐者一同邀到請爲訊究楊李氏手携元布小帽一頂供稱昨晚二點鐘光景有兩少年到棧借宿同臥一榻彼此說話多時明係朋友今晨一人先起出外向索房資卽除頭上帽作抵稱俟取錢 
 
 

Page 3

 
 
來贖徜佯而去及另一人起身便向我棧索褂但我等並未見其穿來答以無褂寄存詎伊謂我等吞没求賜明察翁太守逐層研詰兩造均供 
如前太守飭將楊李氏交保待查明再斷餘俱令退去 
[代妓喊寃]  
　　前日有蘇婦王李氏投英公堂喴寃由陳太守傅訊王李氏稱現在公興里邵三家妓館内妓女龔雅仙處爲傭玆因醫被鴇關閉在房私刑毒打我不忍坐視故特投案代爲喊救陳太守立飭差傳龔雅仙並提鴇到案訊究邵三之妻邵王氏聞風卽同龔雅仙投捕房訴稱龔雅仙由周小弟存來帮夥取去帶擋洋二百五十元越數日龔竟串同王李氏私將房内細軟陸續般運以圖逃逸故特邀周向蠧帶擋並未毆打該妓亦認欠帶擋並未被鴇毆打昨晨一併解案邵王氏請追洋二百五十元周小弟供詞與同龔雅仙供曾取帶擋洋二百五十元已付還五十元祗欠二百元况房中尙有許多衣物今因逼還帶擋遭毆幸王李氏代我喊寃得以到案房中物件開單显閱陳太守謂龔雅仙收取邵王氏帶擋雖係情眞然此等事本不准理諭邵王氏不得毆打該妓其洋着原中周小弟清理一併斥退 
[誣搶申飭]  
　　英公堂據陸慶元投控稱爲水作頭目本月初一日在沙遜洋行算工價領得西國銀行票三帒每帋十兩共三十兩當晚至萬成泰烟館吸烟會鈔時由馬甲袋内帶出銀票豈知被人看見比我回家行至老閘西首突有素不相識之五六人將我扭住硬搶去銀票致馬甲亦被扯破當時報捕未獲昨夜在大馬路雅園烟館遇見爲首之人訴捕往拘另有一人攔阻一併獲案扯破之馬甲呈閱滿爲究追唐阿全供爲水作生意與陸同處做工因我毆打徒弟陸心不悅冋我尋衅曾至萬成泰理論我掌擊陸姓之頰伊竟投英老巡捕房賺訴搶伊銀票不准又訴法捕房亦不准我實未嘗仃搶昨夜在雅園烟館又被訴新巡捕房來拘并悮獲邱子雲云邱供在魏姓醫生處爲輿夫被陸姓誣搶獲案心殊難甘包探陳阿九禀陸到捕房訴被搶銀票人已尋見隨同往拘及捕頭詢問搶票之由殊難憑信捕頭令我到沙遜行詢問則云陸姓銀票三紙屬貰至是否被人搶去確不知情據唐阿全云實因口角被誣陳太守謂陸慶元身帶銀票旣被人眼見尾隨行搶以致扯碎馬甲則銀票安得不碎復據稱並不相識黑夜被搶事隔兩旬餘如何能認明唐姓訴捕指拿足見因口角起見胆敢混指搶奪重情可惡己極陸又檷被搶銀票有沈阿德可証沈供初知陸唐爭毆後陸云被唐搶去銀票太守將陸嚴加訓飭仁飰邱二人一併斥退 
[蘇州直賑公所告啓]  
　　啓者本月二十日案奉藩憲許札開奉護撫部院譚批本署司詳蘇省勸辦直隷賑捐案内出力官紳撥請内外獎叙一案由奉批巳將請給内獎各官紳同附詳捐輸直賑移獎各員清摺二扣一并咨送直隷閣爵部堂分别核辦並將請給外獎各員抄單分咨江西安徽浙江三撫院飭司註册給獎矣其應給記功拔委本省各員希卽移曾江藩司一體註册飭遵並飭松江常州二府將惲紳光業等分别存記纂入志乘可也此復附詳粘發備案各摺存等因到司奉此除分别移行註册飭遵外合抄詳摺轉飭札𪶰該紳等卽便尊照分别傳知各紳士一體知照計抄詳摺常州府紳士惲光業劉翊宸松江府紳士耿蒼齡姜金緘以上四員擬請飭屬存記纂入志乘候選郎中王瀛擬請以分缺先用並加四品衛錢塘學優増生項兆麟擬請加國子監興藉銜錢塘學優廪生項兆驤擬請以訓導選用江蘇候補懸丞唐方玉擬請俟補缺後以知縣用並加五品銜通判職衞王熾晶擬請以通判雙月選用並加同知銜指分江西試用同知锹葆勛擬請加運同銜以上六員應請咨會李爵中堂酌核奏獎浙江候補知縣束允泰浙江許村場大使金耦笙安徽旌德縣知縣熊祖詒江西候補知縣采寳常江西候補縣丞何其坦以上五員擬請分咨各省各記大功四次前震澤縣知縣張紹文前崑山縣知縣金吳瀾金匱縣知縣倪咸生江寗縣學訓導吳韶生上元縣學訓導吳振宗吳江縣學訓導李頤金匱縣學訓導殷如珠以上七員擬請批准各記大功四次江蘇候補同知趙鵬舉江蘇候補通判何耀良以上二員擬請批准各給前先拔委一次等因到所奉此合行布告伏乞公鑒[  原辦桃花塢收解賑捐公所首事慤啓]  
[蘇州直賑公所告啓]  
　　啓者敝處收解直賑徽信錄及嚴佑之明經金苕人觀察經辦工賑徴信錄因家福抱病經年遲遲核造現方刋刻竣工卽日趕印明年正月初旬方可分送合先聲明以副雅望[  謝家福頓啓]  
[光緒七年十二月初二日京報全錄]  
　　宫門抄○諭旨三道錄前○發抄旨四道○撫馮等奏援案請增優生貢額摺○江督劉等奏故員功績卓着請建立專祠摺○山西學政王奏叅報省南科試已周摺○護蘇撫譚奏援案撫恤朝鮮難民片○直督李奏知府到省期滿循例甄别片○大臣劉奏爲提督受傷請免騎射夾片○護蘇撫譚奏請旌表摺子○十二月初二日禮部宗人府欽天監廂藍旗值日無引見○岳林錫祉各假滿請安○英煦謝授詹事恩○戴霖祥謝授廣西慶遠府知府恩○關防衙門奏初八日大高殿拜表濓公行禮○掌儀司奏初五日奉先殿親行禮節○又奏初六日祭奉先殿劻貝勒行禮○造辦處奏派查庳之大臣派出志和廣順○召見軍機戴霖詳○發抄李明墀奏節孝婦左賀氏請旌奉旨着准其旌表禮部知道欽此○又貞女楊張氏請旌並附祀辰州府城節孝詞奉旨着准其旌表禮部知道欽此○杜瑞聨奏候補守蕭錫齡等署永昌守等缺奉旨知道了欽此○劉長佑等奏江川令文倫濫刑縣民李九皋等斃命案審擬奉旨刑部議奏欽此○○陜西巡撫臣馮譽驥陜西學政臣樊恭煦跪奏爲陜省士習文風日臻樸茂　援例案籲懇天恩准增優生貢額以廣登進而勵人才恭摺仰祈聖鑒事竊查優貢事例各省學政三年任滿調齊各學原報優生會同督撫考試核其堪升太學者保題大省毋過五六名中省毋過三四名小省毋過一二名歴經遵照辦理溯碍陜西甘肅二省向設學政一員兩省優生通堵合考保題優生四名從前合考人數陜多甘少原有陜三甘一之說嗣經大學士前陜甘督臣左宗棠奏准陜西甘肅分闈鄉試甘省添設學政一員因復於光緒二年具奏請加甘肅優生定額二名分撥陜省原額優生一名甘省共取優生三名陜省仍於原額内留優生三名當時非不知將陜甘優生原額四名兩省平分亦實見陜士優行較多未忍遽加屈抑迨奉禮部議覆以檢查存部優生檔册並無陜三甘一確據議令將應試優生照小省例陜西甘肅各考取二名等因維時陜甘兩省因分考優生事屬創始例案未全兩省生員優行等第一時亦驟難核定是以奉准部覆之後暫行遵照在案玆臣恭煦業將通省歲科兩試舉辦完竣校閱諸生文藝俱甚可觀確核各學所舉優生實多經明行修之士乃因格於新分貢額只取二名致多遺業深爲惋惜每於進省時與臣譽驥再四商酌臣譽驤自上年二月抵秦於各屬學校力加整頓並於省城關中及三原涇陽各書院肄業諸生按月發題課試公餘復在署月增小課面試眞才兩年以來諸生爭自濯磨益知敦品勵學蓋陜省自宋儒張子講學以後代有淵源諸生得其緒餘故文行俱見本末臣恭煦所稱貧額僅取二名致多遺棄姿係實任情形查分闡鄉試甘肅按照小省核定舉額優生卽照小省毋過二名之例考取尙爲一律至陜省舉額旣照小省之數取中而優生復照小省二名考取未免兩歧自宜仍照中省四名原額方昭畫一臣譽驥前於咸豐年間視學湖北在任五年兩次考取優貰均係四名查湖北鄉試舉額四十八名考取優生四名現在陜省分闈之後舉額取中五十二名而僅取優生二名似與例案均未符合相應詳細陳明合無仰懇天恩勅部核准愋照湖北省取優例雞將陜西優生亦按中省四名原額考取卽以光緒八年壬午科爲始俾多士益知勉勵出自鴻慈所有援據例案籲請增加陜省優生貢額緣由謹合詞恭摺具陳伏乞皇太后皇上聖鑒訓示再此摺係臣譽驥主稿合併陳明謹奏軍機大臣奉旨禮部議奏欽此○○兩江總督臣劉坤一暫護江蘇巡撫布政使臣譚鈞培跪奏爲巳故道員功績卓著請於錫金二縣惠山地方建立專祠恭摺仰祈聖鑒事竊據無錫金壇二縣會詳稱二品銜原任甘肅甘凉道李鶴章於同治元年以知縣統領前敵湘淮諸軍佐其兄升任撫臣李鴻章由上海轉戰而前迭克嘉定太倉常昭江隂斬 
 
 

Page 4

 
 
擒巨宼以次蕩平嗣卽追遍賊蹤進攻該二縣地方二年十一月初三日收復縣城生磔逆酋散財發粟安集孑遺民賴以活三年正月進攻常州逆黨乘虚直撲錫金李鶴章聞警冋援苦戰八晝夜賊被重創而遁自是地無烽火士民重慶更生常州恢復以後荐擢至甘肅甘涼道洎江浙肅清引疾歸里光緒六年十二月在籍病故經前授陜甘總督臣曾國荃奏奉上諭准於立功地方建立專祠並將事蹟宣付史館立傳等因欽此今該二縣係李鶴章血戰收復至今邑人追念癇功欷歔感泣據紳士朱福基等呈請於惠山擇地建謂列入祀典由縣春秋致祭以昭崇報等情詳請具奏前來臣等覆查李鶴章當同治元二年間蘇常未復遍地賊氛該故道率領所部衝鋒冐鏑迭克堅城漸次削平大憝錫金二縣於克復之後有逆股乘虚樸犯該故道奮力擊敗餘賊尤爲血戰功高士民感念勤勞共切馨香之報據請建立專祠實屬出於至誠合無仰懇天恩俯准於錫金二縣惠山地方建立原任甘肅甘涼道李鶴章專祠春秋官爲致祭以慰輿情除咨禮部查照外謹合詞恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○山西學政翰林院修撰臣王仁堪跪奏爲恭報省南科試已周仰祈聖鑒事竊臣於本年六月業將歲試完竣並接辦大朔二府科試情形恭摺具奏在案嗣臣按行寍武忻代三屬科試於七月二十五日回省旋於八月出省科試汾解平陽三棚並調考蒲絳霍隰四屬兹於十月二十一日蕆事臣維晉南文風視北路爲優而塲獘亦較北路爲重臣扃試各棚除嚴密關防外仿照各省提覆之例酌加面復一塲於解州闈中查出安邑縣文童焦福情代入塲猗氏縣文童曹聨先跨考商學均已扣名發交提調官照例懲辦間有文理不符係杪錄窗課者亦俱分别戒飭扣名惟晉中自大荒以後生計之艱省南尤甚士子鮮有恒産每以謀生之故坐荒本業士習文風漸非純樸之舊臣現與撫臣衞榮光藩臣紹誠公同商酌整頓書院酌籌膏火嚴恃符好訟之罰申干預公事之禁用期漸返舊俗以無負朝廷作育人才之意所有微臣省南科試已周情形理合繕摺具陳伏乞皇太后皇上聖鑒謹奏軍機大臣奉旨知道了欽此○○譚鈞培片再據蘇松太道劉瑞芬詳稱光緒七年八月十四日崇明縣境之洋漲池地方有遭風划船一隻上有難番二人由營雇船往救登岸原船業已損壞當經樂明縣詢問該難民等何國民人船由何處開行船内有何貨物作何生理駛往何處該難民等言語不通給與紙筆僅書一名康如宏一名鄭達以行係東朝鮮節羅道江鎭邑南村居生民八月初三日在洋遇颶十四日飄流遇救等語由縣給予衣褲飯食連同原船解送來滬卽經轉飭上海縣妥爲覔舘安置撫恤優給衣糧查前次朝鮮難民金春等二名由閩省護送到滬曾經委員附搭輪船送津轉解至京有案今朝鮮難民康如宏等二名自應援案辦理卽於十月初一日派委候補巡檢查有耕將該難民等附輪伴送赴津由津轉送入都資遣回國以示懷柔而廣皇仁其划船一隻損壞難修飭匠估變錢伍千文己發交該難民等收領並據聲明所需水脚等項先由上海縣照章給發事竣造報尋情詳請具奏前來臣查向來朝鮮國遭風難民漂流到境例由陸路護送至京惟長途伴送有稽時日現在北洋尙未封河自應援照成案仍由海道護送至津由京資遣回國以期妥速除咨禮部照例辦理外理合附片陳明伏乞聖鑒謹奏軍機大臣奉旨知道了欽此○○李鴻章片再道府州縣無論何項勞績保歸候補班人員以到省之日起予限一年詳加察看出具切實考語奏明分别煩簡補用兹查有候補儘先知府吳中彦到省一年期滿應卽照章甄别據臬兩司會詳請秦前來臣查該員吳中彦篤實廉明才堪治劇堪勝煩缺俟有應補缺出照例序補除履歴咨部外理合附片陳明伏乞聖鑒謹奏軍機大臣奉旨事吏部知道欽此○○劉錦棠片再據頭品頂戴記名遇缺簡放提督壯勇巴圖魯丁桂智禀稱前於同治七年二月間隨同官軍攻克甘肅狄道州城右骽砲子傷一處筋骨損折近年帶隊出關每值陰雨傷痕輒發痛楚難堪雖時常醫欒調理然受傷過重不能馬上挽弓懇請奏免騎射前來臣覆查無異合無仰懇天恩俯准免其騎射以示體恤出自逾格鴻慈謹附片具陳伏乞聖鑒訓示謹奏軍機大臣奉旨看照所請兵部知道欽此○○暫護江蘇巡撫布政使臣譚鈞培跪奏爲孝女割臂療親籲懇旌表恭摺仰祈聖鑒事竊據蘇州府知府畢保釐詳准候補同知朱秉均等牒稱己故孝女郁寶華係浙江蕭山縣前署蘇州管糧通判郁倫之女幼嫻母誡九歲時共生母劉氏病殁該孝女哀毁已逾成人及後隨父臣遊寓居蘇城孝事嫡母深得歡心父母欲爲擇配該孝女以家乏弟昆情願終身奉親誓不適人光緒六年五月月間父病該孝女躬侍湯藥衣不解帶者累月父病瀕危焚香籲天願以身代潜割臂肉和藥以進父病頓瘳而該孝女心力俱瘁病已入於沉疴困頓數月至是年十一月二十四日病卒存年十九歲朱秉均等誼切梓桑見聞眞確造具事寔册結牒懇轉詳等情覆查無異加具印結詳請具奏前來臣查定例割股或致傷生不准旌表如有請旌交部議者其入詞建坊之處請旨遵行等語近年以來具秦成案均蒙恩旨予旌兹已故孝女郁寳姑秉性純摯義理深明其因父疾瀕危割臂以療具見眞誠感格寔屬孝行可風合無仰懇天恩俯准旌表以彰孝行除册結咨部外謹會同兩江總督臣劉坤一江蘇學政臣黃體芳恭摺具奏伏乞皇太后皇上聖鑒謹奏軍機大臣奉旨着准其旌表禮部知道欽此 
[浙省撫轅抄]  
　　十二月十二日莊濟泰禀知軍需局委騐收温州茅竹嶺炮台差○十三日通判羅振謙服滿來省禀到○十四日巡檢馮正焜禀知藩司飭知咨補補玉環巡檢○十五日新授糧道廖進見浦江敎諭王仁禀辭赴任仁和主簿程炳烈禀謝飭知回任○十六日卽用縣歐景芬禀知糧道委解滬局經費叩辭○十七日新授糧道廖禀謝飭知赴任江蘇補用縣張豫立由上海來浙禀安○十八日署糧道吳禀知本日交缷糧道廖禀知接印任事張彬由京騐放來省禀到 
[蘇省撫轅抄]  
　　十二月二十日知府劉懋森銷盛澤厘局差同知趙鵬舉銷常昭海口厘局差從九虞廷瀚臬委赴江北一帶緝捕 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
