# 1884 - 338 - 4904191

 

Page 1

 
 
[石印精選經藝淵海] [  沈常安主人啓]  
　　經藝向無善本坊肆翻刻者名目新異實祗習見數篇更易姓名移改面目希圖朦混閱者病之近日吳門友人蒐輯大宗經文一部仿多寳船之例編本石刻每經約有一千數百篇統計五經共有七千餘篇皆係搜羅先輩文稿名家窗作及各省書院會課傑構復延請文壇鉅手將應出之題盡行撰補他如坊本中之鴻裁五美選腴文鵠等集亦皆採摭精華攙入一二幾於無題不備無美不臻名曰淵海義取波瀾壯闊挹注靡窮之意巳交點石齋縮印計於明春發售有志舉業之士諒必爭先快覩家置一編以爲研經綴文之助己 
[第二十二號畫報出售] [  申報舘主人啓]  
天子之孝與庶民異以天下養是謂大孝今年十月初十日恭逢皇太后五旬萬壽皇上預飭工部在宫中興建土木墍茨丹雘美奐美　宫名長春列九鼎九獅於其庭玲瓏嵌空斑爛毛色洵屬巨觀再本埠浦灘新建一球球質非銅卽鐵製片鑲成形同橘絡遠望之如細絲圍繞棼而有理現其升降以騐時刻亦奇觀也兩圖俱編入此次二十二號畫報准於十六日出售後仍附淞隱漫錄圖說一則閱者鑒之此佈 
[書勝法要電後]  
　　本館接到京友劉軍勝法來電錄以入報有友人疑之曰法人自入越南以來屢占東京之地如河内海防等處不必言矣卽北甯宣泰華軍與劉軍門竭力守禦猶且不能保全以至沿紅河邊岸地界悉爲法人所踞而順化立約越王亦旣俯首聽命則法人之在東京其猖獗情形巳可槪見劉軍門雖有謀有勇而自斬李威利以後雖有小勝究不足以挫法人之凶鋒而奪之氣諒山敗盟法人又遷怒於中國擾攘於基隆淡水等處馬江一役中國水師竟爲所殱迄今援臺之師遷延日久卒未南指以中國猛將如雲謀臣如雨而尚且一籌莫展但聞東募防軍西添砲壘虚耗國家錢糧至於盈千累萬而終不與法人一决勝負於疆塲彼區區劉軍何以制法人之死命此次電音由京華傳來而都中得此信息則在十月十六日劉軍之勝則在九月初三日恐輾轉郵傳未必果爲信而有徵或者爲此說以俠中國之人心未可知也余應之曰否不然此電之發在二十日晨七　鐘五十分其得信則在十六日而劉軍以九月初三日獲勝屈計捷報由廣西到京正須四十餘日此以時日計之若有可信者一也法人狃於越兵之懦藐視劉車門致李威利授首自是而後法軍畏劉軍如虎自度必不能得志於劉團而欲嫁禍於中國天津立約非特將以懈中國之軍心正欲藉此以伺劉軍之間隙諒山一役妄思乘華軍之不備以偏師直犯若一得志則法人必將長驅大進而乃志不得逞反爲華軍所敗於是决意敗約舍越南而趨中國此其意蓋可知也以爲陸戰不能得利而水戰則非華軍所長遂調派兵船狼奔豕突先犯基隆次戰馬江目前尚圍攻基隆淡水不巳夫戰艦旣調以來華則東京之法兵自形單弱此其有可乘之機者自有可勝之道有可信者二也前者法國文員之在東京者亦曾致信於法報舘謂各西報所言法人在東京得手之信實屬子虚法兵所攻得者不過沿河邊地而於内地則曾未得據尺寸之土卽順化和約雖巳簽定而尚不足深恃其所指爲盜賊大約卽係劉軍則是法軍在東京除所得地方有兵駐守暫獲平靜而外其餘則法軍一步不可行加以華軍虎視於東京之北越軍猱伏於東京之南迷祿旣去柏里也雖曰能軍當亦無如之何行見法軍在越將疲於奔命以死此固法人之言彼亦自知虚聲桐喝之計實有不足深恃者若劉軍知其虚實乘機進擊法人安得不敗此其有可信者三也前者聞有法船四艘由臺北駛赴香港說者謂因臺地風颶爲災法船在彼頗形危險故巳有四船知幾避走又謂以法軍中疫症流行死亡相積恐遍行傳染故該四船先行避去本館又疑法人另有他意或聞中國兵船將次援臺法船恐全被圍困於内故駛出數艘以俟華船之來爲内外夾攻之計是皆臆度之詞不足引爲實據然法船之駛赴香港者則實有四艘安知此四船之走不因東京敗績之信業巳傳到臺灣法提督聞之特派四艘還救東京兵不厭詐故秘其消息以示傳疑不然則目下孤拔巳在基隆岸上正欲進攻淡水全占臺灣方將添兵增船之不暇又何故而忽反調船赴港乎此其有可信者四也法人所恃者止在船堅砲利除此之外則亦無所見長馬江之戰以彼之長攻我之短乃爲所挫日前進犯淡水一經登陸卽爲華軍所乘孫庚堂軍門以偏師鑒戰法兵遂以不支其僥倖於基隆而得踞其地者不過乘華軍之不備施其偷營劫寨之計華軍適墮其術中故暫爲所得耳今雖暫踞劉爵帥孫軍門等必將力圖恢復驅鯨鯢而封之指顧間事也而况劉提督永福智勇兼優文武具備其威望聲名素爲法人所心懾倘奮然以起與粤西潘琴帥滇南岑彦帥合力進剿成鼎足之勢奮撻伐之威前者角之後者掎之拊法人之背而扼其吭法人其何能爲此其有可信者五也吾知此一電音僅露布之先聲耳他日捷報之傳且將紛至沓來法人救死之不遑而顧能久困臺北乎哉嘗有西友爲余言華軍此時不必謀救臺灣但進兵東京力圖恢復則臺圍自解余深韙具論以爲合於孫子圍魏救趙之策今得此信益欣然於小醜之不足平矣子乃猶以爲疑耶友人撫掌稱善曰信如子言是不可以不賞於是各浮三大白以餘酒研墨淋漓酣暢而書之 
[上諭電傳]  
　　昨晨十點鐘越四十分本館京師訪事友人發來專電云二十二日奉有上諭崇綺廖壽恒往江西查辦事件一俟接有邸抄再當　錄 
[淡水信息]  
　　昨日接到淡水訪事人本月初六日所發一信云刻下淡水地方平靜無甚信息法人但封禁口岸數日以前海關飛虎輪船行至淡水上懸法旗下懸華旗其後法人曾否將此船扣留淡水並無的信大約上海巳知其詳本日晚八點半鐘見法船之泊於淡水者忽然燃點電燈又開三砲係對海面開放未識何故想因見有中國沙船經過故也日内淡水華人皆謂法人三四日内將攻淡水然亦不過揣度之辭法人在彼實不知其命意所在其船忽多忽少九月二十四日來法船七艘然亦未有舉動基隆巳爲法人據守然亦未敢進攻緣人數不敷之故或謂基隆地方有法人一千或云有法兵五千但以鄙意度之殆不過一千人如果有五千法兵則必將力圖進攻矣華軍曾往攻法人所守之地兩次俱未能得手九月十六日華軍告奮勇者二百人前往郎甲迨回時僅餘十人現在法人在基隆巳築有砲臺守禦甚固近來傳遞信息殊爲費手必須待他國兵船經過方可寄信也 
 
 

Page 2

 
 
[兩報述臺灣近事]  
　　廈門西字報云現在臺灣所有裝米沙船皆爲法人禁阻不能駛出口外一日有一沙船從打狗埠開往臺灣府被法人開砲截擊死一人傷二人法人遂將沙船奪去拖至海外忽又釋放不知其何意也寓居臺灣之西人因法人嚴斷接濟苦於不能寄信且所儲食物業巳用罄他埠之貨又不能運往殊有絶糧之慮西人甚以爲苦若臺灣内地居民本多富饒軍興以來往往有輸資以裕軍實者華軍兩次往攻基隆法人皆不能得志淡水地方現有華軍六千駐守糧餉充足可爲持久之計西報之言如此可與本舘訪事人所報淡水信息互相印証爰再譯之 
[築壘防邊]  
　　香港西字報云英廷擬在香港造砲臺四座以爲防邊之用共費英金九萬三千磅合中國銀數約三十七萬二千兩可見西人之造砲台不惜巨金故能工堅料實以視華人之艸率了事者何如 
[津沽西信]  
　　天津西人來信言刻下德國人至津相助中國以拒法人者頗不乏人也又言德俄兩國津城内外均有洋行現在創立德律風以便内外傳言業經動工竪桿矣 
[行船須知]  
　　前報述得忌利士之廣東輪船在金牌沈没一節兹有福州太古洋行發電音致本埠太古洋行令知照本行各船主倘由金牌經過必須格外當心緣該處有廣東船在水中恐致觸撞悮事也按該處不僅有沈船在彼並有水雷石塊舟行過此自應加意留神此信凡行船者皆宜知之用亟譯錄俾衆周悉 
[取材巾幗]  
　　東瀛報言日本電報局擬攺新章擇婦女之聰頴者襄辦一切事宜自西歴明年爲始按泰西電報局固有用婦女辦事者日人此舉殆亦仿效西法歟 
[馬島議和]  
　　英國發來電報云現在馬達加斯加與法國提督迷渥初談和議至其如何議和之處則尚未悉其詳也 
[息燈照會]  
　　大清欽命按　使銜二品頂戴分巡臺澎兵備道兼提督學政音德本巴圖魯劉爲照會息燈事照得臺灣通商口岸被法人違例封禁遣兵輪數隻沿海游大伺刦商民貨船前有洋稅關飛虎輪船巡至安平亦被法人擄去各國商輪不到今臺灣口岸旣不通商所有各處前建燈樓自應一律封禁定於十月初八日以後撤燈息火不准燃照海口免資敵船游刦之用并飭由就近營縣届期撥派兵役前往看守以重防務除詳請轉咨照會總稅務司並逕照會各口稅務司外合亟照會爲此備文照會貴領事請煩查照施行須至照會者光緒十年十月初七日照會 
[臺厦軍事]  
　　本月十三日有英兵船由臺灣南北返厦述及邇來臺北淡水滬尾等處經孫章二軍門督軍鏖戰屢獲大勝法人畏之如虎至今不敢登岸基隆亦無動靜臺南常有法船在彼　弋伺劫船隻然亦不敢駛近砲臺各處燈樓巳於本月初八日起一律熄燈不點免資敵人瞭望臺灣府城中巿面照常惟各物皆昻貴異常云○金門爲入厦門户現經至幹臣恊戎奉檄添招士勇二營以厚兵力業於本月初一日開招投効者紛紛不絶想不日卽可成軍矣○飛虎兵輪被法人擄去一事早經列報嗣　稅司柏卓安君面晤法帥李思卑士言船上實無遞文運餉之事理合給還李思卑士謂果無此事須立一七萬元之保單始准將船釋放事後訪悉果無是事保單一併繳還若再寄遞公文則七萬元應由法人向中朝收取云○前温州鎮吳春波總戎鴻源奉諭統帶春字營勇援救臺灣目不因舟舶未通不能飛渡雖泉厦一帶常有漁船往來然亦未能裝運兵士大有進退維谷之勢云○興泉永道孫觀察接奉穆軍憲八百里排單着選派幹員渡臺偵探觀察遴委倪喬松二尹渡臺坐探倪君捧札後正在計無所之觀察又添委匯解銀兩之勒限東渡善觀察以倪君於厦地情形瑑所熟悉故特委此差也 
[杭旧試事]  
　　劉叔濤大宗師於台郡試竣後接辦杭屬科試憲舟於十五日抵杭城中文武員弁咸往江于上碼頭遠處憲駕卽於是日進轅傳聞政躬前患感冐尚未占弗藥之爻故未出轅拜客牌示二十五日取齊二十八日開考十一月初二日扃試闔屬童生初五日發新進案想葭飛緹室之灰正芹采泮宫之日也現聞商籍廪生於十九日填册在薦橋鹽公所書押民籍則於二十三四兩日填册各在本學明倫堂書押日來學院前後運司河下店鋪如林士子雲集蓋七縣之應試生童及各學之老師書斗人等統計不下千餘人故　短寓者一時價高十倍云 
[匪宼婚媾]  
　　杭城壩址門外迤東喬司地方小小一鄉鎮也田家織户櫛比而居有某甲者世務農桑女織　　克勤克儉數年以來積有餘貲今歲大有可占奠雁迨氷笙簫比户陸放翁年歲豐穰嫁娶多之詩真繪出豐年景象甲子年巳及冠曾聘隣村某乙之女爲媳小春之吉恰賦桃夭賓客盈庭親串畢集及百兩降門華堂交拜鄉隣之來看新娘者肩相摩而趾相接迨合卺禮成掌燈歸閣衆人皆欲隨之登樓甲急命將樓門關閉方扶新人行數帳禮忽樓下一聲胡哨壯士十餘人從人叢中應聲而起各挺利刃逢人便戮衆人爭先奔避各鳥獸散甲出而喝禁被一盜砍傷肩胛負痛匿室中女客驚不能逃盗將衣飾盡情搶去屋中内外任其搜索且復登樓破門而入將新房中妝奩首飾劫掠一空始各飽颺而去甲家被刃傷三人其餘之遭揪打而受毆擊者更不可勝計衆女眷簪珠珥翠而來者無不散髮披頭而去甲被傷不能行走當晚命子赴仁和縣呈報次日黎明趙澹如邑候帶同　捕護勇人等親至喬司察看騐明事主傷痕飛輿回署立飭幹役八名購線密拿限日獲案聞此次贓物極易認識該差等巳略有端倪矣 
[維揚近事]  
　　十八日戌刻張都轉由袁浦回揚聞日内仍須晉省似此櫛風沐雨戴月披星可見從公之况瘁也○楊城小東門大街爲往來孔道近因地溝淤塞街路崎嶇雨後頗難行走行人爲之裹足現經甘邑朱明府慨捐鶴俸出示鳩工如有樂善好施者不妨隨意輸助不願捐者聽之一切收支均歸街董經手俟工竣榜示通衢以杜侵蝕而昭大信擇於十九日開工行見履道坦坦攘往熙來者皆願出於其途矣○曾鏡亭叅戎下車伊始卽面諭四哨十城門員弁認真會哨嚴密盤查嗣又訪得城廂客寓留住無保客人並烟舘土娼難免不窩藏奸匪叅戎一面出示禁止一面密派得力員弁微服稽查似此實力整頓彼鼠偷狗竊之輩當亦稍知儆懼矣 
[淞水紀聞]  
　　副前營前中後三營及高昌司廟仁字等四營巡緝水師二營恭送陳舫仙方萬民傘德政牌匾一事早列前報蓋緣方伯駐防時恩威並濟德澤及人故各營皆感激弗諼兹將牌傘上所製詞句附錄報端傘經濟匡時匾福庇軍民牌四對名世英雄大川舟楫經文緯武爲公忘私謙益旣濟師旅同人恩覃雀舳威靖鯨波○太湖水師新昌營駐防吳淞口砲船均泊守温艸浜定例三六九日開操昨午該水師營帶官曾副戎駕臨淞口各哨官皆前往迎迓副戎飭各船在港會操各船遵卽施演巨砲聲若連珠不絶於耳旌旗招展步伐整齊誠不愧節制之師副戎閱畢深爲欣賞面諭莫婁張三哨官務須嚴查匪類以重冬防云 
[護解盜犯]  
　　前報列緝獲盜犯倪阿六一事兹悉該犯在洋面犯案甚多須歸崇明縣審辦本擬從陸路解去誠恐中途有失故淞營叅戎閃君晉臣格　外小心特委本營哨官林君泒領港船一艘於昨晚將該犯由申押至吳淞解往崇邑云 
 
 

Page 3

 
 
[泰來倒案續聞]  
　　本埠泰來錢莊倒虧鉅欵一案屢經探登在報其莊東吳姓前已遵照臬憲斷繳匀攤各欠户在案惟顧東以設措爲難久覊在蘇屢次傳訊勒限繳欵總未能如限遵繳昨由蘇垣友人來信述及顧東在押日久一籌莫展日前具禀憲轅聲明職員奉斷應繳之欵實在毫無抵償惟曾有滬上巿房幾所押在某姓錢莊刻下旣巳無錢向贖祗得將屋仍向該莊找絶可獲鉅欵俾速料理各欠及早結束然職員覊押憲轅一切無從部署可否仰求憲恩派同妥員將職員件押赴滬一行事必有濟等詞卽奉許星臺廉訪批示准予派員押同赴滬赶速理楚勒限繳銀不得再行藉詞延宕等語故本月二十日臬憲仍委前次來滬查追是案欠欵之劉大令步瀛押同顧莊東來滬矣 
[星使赴宴]  
　　前晚徐孫麒星使赴日本領事署讌飲十點餘鐘時回轅 
[滬江船事]  
　　美國全義浩大兵船於前日進口停泊浦中○新南陞順和兩輪船前日均赴浦東祥生廠修理 
[重尋故劍]  
　　太倉人某甲之妻背夫逸去巳越九年四出找尋杳無蹤跡近有友人在本城邑廟前瞥見甲妻隨卽留心同察久之知在某薙髮店内乃致信與甲告知一切甲邀同親戚來滬尋至該店其妻遥見前夫避入臥房内經薙髮匠之兄出爲調停勸甲暫歸故里謂爾妻歸吾弟後巳生一子一女現在又結珠胎木巳成舟勢難璧返其妻在内聞言竟大發吼聲謂爾連年不顧家室我實迫于飢寒是以琵琶别抱甲大怒必欲控於官究辦刻尚未能了結也 
[土人落魄]  
　　好捕頭至英公堂稱據老沙遜洋行東來函稱有土耳其國婦人二名男子一名孩子二名到行内借擾等因然土耳其人上海並無領事經管故一併送案土耳其人供因流落在滬無力返國與沙遜行内人有同鄉之誼是以向借川資黄太守商之易繙譯着捕房將土耳其人一併帶回再問其同鄉人願帮貼川資否如不願再酌提罰欵遣往香港 
[多言觸怒]  
　　奏商休思太司之妻控追道契經黄太守允先吊契存案再追欠孫竹亭之銀節列前報昨由易繙譯請太守傳孫到案令先將道契呈案孫供道契實抵在南巿某錢莊昨經美署飭我同錢莊夥到署與休思太可質訊伊祗肯還洋四百三十五元然實被欠洋七百六十元故錢莊夥未允將契交出易繙譯謂休思太司所欠孫洋立有欠據内數帋確係休思太司之名有數紙則非其名故分别斷追洋四百三十五元太守謂孫爾願繳契否孫答稱我不能作主容商之錢莊冉行禀覆太守曰爾欲本分府追洋爾當遵諭將契呈案孫答稱如果折斷我實不能令錢莊交契太守謂此案轇轕太多本分府殊費週拆爾尚不明耶孫稱實被欠洋七百六十元立有西字欠據内數紙確是休思太司之名餘雖係公司之名其實亦歸休思太司盖因洋行買辦代墊銀洋故有洋東出名亦有公司出名者太守愈怒命將孫暫押候示 
[節外生枝]  
　　情急吞烟一案疊列前報嗣聞開龍園茶館之徐富仁巳具禀英公廨經黄太守飭候批示在案昨晨由長利洋行之收租洋人同徐投案洋人稱房客徐富仁盤開茶館而前股東轇轕甚多初開巿之日有人舁去茶爐經入理處明白及再開巿又有股東林子榮來敲破排門二扇亦欲舁爐當經徐富仁報捕未將林拘到查得林住法租界永安街請爲傳案黄太守飭候傳林到案質訊 
[嚴懲忤逆]  
　　王照涵控子忤逆一案經莫邑尊着范茂橋交出逆子詳列前報前晚又經莫邑尊覆訊由范茂橋交到逆子王錦泉據供前日我父在親戚飲酒歸令我煮茶我因有事未允父親卽將我笞打我欲兎脫父親在後追趕以致失足落水並非小的推墮河中邑尊謂爾父旣經失足爾卽當施救奚忍坐視遂飭將王錦泉車責一百六十板逆媳王楊氏掌頰一百六十下責畢又問爾夫婦兩人以後知攺過否同稱情願攺過如再違犯任憑致死邑尊謂忤逆例當重辦念爾祖母與爾母舅再四哀求是以從寛發落隨諭王照涵帶同子媳歸家如爾子再敢違犯立卽送究 
[英界公堂瑣案]  
　　王天茂稱前數日到羊肉麵鋪吃點心將洋一元作押昨往取贖竟被掉換銅洋向之理論又被鋪夥王丫頭毆傷藥方呈閱黄太守察得藥方屬實隨判罰王丫頭洋兩元給天茂養傷○包探康阿順稱汪必見報失水煙筒二只嗣緝獲竊犯楊全林起到烟筒一只今將人贓送案楊係寍波人疊犯竊案黄太守判將楊全林押令下船回籍不准逗遛失贓給汪領去○天仙茶園管門捕將看白戲之沈福長送案黄太守判管押三天○華捕將放鞭爆之粤婦梁氏及陳茂記送案請罰黄太守判各罰四開洋一個充公○包探顧阿六稱沈福泰報失洋烟筒一枝查被陳阿八行竊賣與楊阿四業巳獲陳吊贓并將收贓楊阿四傳案黄太守判陳阿八管押兩禮拜楊阿四從寛開釋贓交沈領○捕解在路爭毆之顧金泉施永之請訊黄太守判各押二天○捕解推煤車礙路之丁小仁王阿小請罰黄大守判各押三天○鉛捕頭解冐領車照之王士士請罰黄太守判罰洋五元○二百九十三號華捕見朱阿榮所推之東洋車烙印模糊疑其混領照會因亦送案黄太守判罰洋一元半 
[法界公堂瑣案]  
　　施又樵偕司帳人王吉甫投案遞禀稱九月間楊岳峰央我開裝船行我卽租伊寫下萬利船專走天津立有合同載明該船於九月二十三四日抵滬當卽付伊定洋三百元詎至期船不歸來附貨各客到行吵閙多方賠禮始得寢事然巳虧洋四百數十元矣十月初七日萬利船到滬伊仍自巳裝貨不肯交我與論不理反至英公堂揑詞控告旋據楊文燦卽楊岳峰遞禀聲稱該船向興隆租得轉租與施本約前月二十三四口到滬嗣因擱淺到遲洋人將貨扣住致進口貨尚未報關不能裝貨英公堂係興隆控我與施無涉施又稱租船時係羅錦舟爲中現在外面太守着傳進羅稱作中是實該船並無擱淺情事二十日始在津開放初七日抵埠楊並不將船交施仍自巳裝貨太守謂合同上載明如船有不測各安天命設果擱淺祗一二日卽能出險何至躭延十餘天楊可將定洋先還與施旣羅爲中着卽從中調處限日稟覆羅又稱倘楊不聽我言此事實難理處太守謂且待調停後再說楊岳峯姑爲交保○法人阿三昨偕劉胡二人遞呈提煤單及華字借據董茂恒所出銀票字條各一紙訴稱銀票係六月二十八日所出七月初二日爲期計銀七百五十兩提煤單亦由董向我抵銀四百九十兩詎係假單不能作准爲此將董送案請究董亦遞有稟詞翁太守閱得稟中有歧控朦訴字樣詰訊緣由劉胡兩人同稱一切筆據皆董所出共欠銀一千二百四十兩請卽提追太守問董有貨方有提單如何可假董稱因貨先到滬提單後至故攺用小提單提煤並非假做太守謂單雖不假然貨無提處旣用小提單將貨提到後到之單卽不能抵取銀兩明知故犯處處逞刁尚稱歧控朦訴實屬可惡現所欠如何償還答稱現在英公堂控追銀兩侍追到卽行料理求寛限半月太守謂各歸各處不必牽扯限一禮拜内了結否則比追着交的實妥保保出○前報所列拘到賭犯因在花衣期内尚未發落昨捕房將各犯解案翁太守逐一問過判將沈阿方等八人分别枷責以儆擺紅黑籌之沈錦山供詞狡展着管押候發落○前晚包探在浦灘獲住潮人莊子南搜出小錢三十千拘到捕房昨晨解案請訊莊供在打狗橋兎太和土店爲夥小錢係向船上人索欠伊卽將此給我意欲售與銅店並非私販太守問船上人何在答稱船巳開去太守怒其刁狡着將人贓送縣辦理 
[朱君德夫精岐黄工書法以琴條索書爲題如夢令一闋]  
　　傳得靑囊一線榻得黄庭一卷巿上賴懸壺閒向禮溪安硯相見相見何日 
春風識面古越高昌寒食生學拍 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[買陂塘]  
　　佩蘭以琴心月下圖囑題賦此寄之并示玉美女史卽請吳芷陪兄正可○坐瑶階碧天如水沈沈饒有秋意譜將琴調思歸引方響幻成無射思往事念好月難圓剩有音書寄卿心盡矣把曲奏霓掌歌翻子夜都付畫圖裏禁回首菱鏡正傷抛棄天台仙子還記劉晨素訂重來約况復冷清清地風露際可認否當初蜜誓星娥蒞絲桐向理只意可頻勲氷絃永託珍重問詩碑[  馬相如倚聲]  
[憶舊游蘇臺秋柳卽請孫少珊哂正]  
　　憶抽條糝綵罥絮偎紅映水明粧一笛西風裏把詩魂吹損瘦到斜陽舊時夢痕何許詞客感瀟湘怎驛路烟寒郵程月令漁火山塘紳傷問誰語便植向靈和也只疏狂我早關懷甚算蕉心苦辰抵爾柔腸畫圖肯教重省情味奈炎凉却容得啼雅飛飛噪晚長引吭[  維揚柳隱詞人馬相如稿]  
[雷瓊道王爵堂觀察和彭宫保軍次秋興原韻二十四首]  
　　顓臾近費子孫憂欲逐陸渾願未駲西顧有人思猾夏東來無耶且吟秋恐生髀肉攀鞍立尚許披肝借箸籌心是杜陵身契稷不禁笳鼓動邊愁要把荆榛一劍删男兒何必盼刀環籌邊人向天涯老沈海珠從合浦還氣吸鯨波猶有恨詩吟馬上暫偷閑若令臥榻容鼾睡愁對西風出涕潸和戎魏絳竟無功海上旌旗趁晚風短劍朝飛霜氣白征袍夕映蓼花紅鴻毛幸藉吹嘘力馬革誰憐矍鑠衷屈指防秋諸將相匡時獨仗白頭翁珠岸景物亦豐饒草木經秋尚不凋楊柳驚風朝颯颯栟櫚戰雨夜蕭蕭角聲吹夢醒殘月海氣騰腥捲暮潮試向瓊台高處望辛毗猶是劍横腰銅柱高風何處尋軍前立馬試披襟鯨波作勢凌滄海蜒雨和烟急暮碪不藉樓船稱利器直開山徑擣平隂心儀范老關憂樂蠡管無從測淺深一島孤懸水一隈無分鴈磧與龍堆氣吞碧海思銜石骨買黄金好築台敵愾師原由義起勤王人不帶家來雄心殺賊真如矢祗願直前豈願回維持大局屬何人厝火先知慮積薪誓水魚龍聽號令乘時鷹隼出風塵無多鄉思雲中樹耐老秋容海上蘋分付湖湘諸健將菜挑諸葛莫思蒓高歌斫地奮王郎擐甲頻年鬢漸霜挽粟飛芻慚我拙銅琶鐵板唱伊凉樓成蜃氣休迷眼秋入猨聲欲斷腸壯士從征等閒事曾經鳴鏑射天狼秋光黯淡晚烟横誰擁沙場十萬兵匝地刀風投袂起殷天砲雨極盆傾羊亡歧路牢誰補驥伏櫪間老尚鳴早識海氛終不靖連年和議枉求成立功邊塞氣徧雄倒執鐵槍控玉驄少捲陣雲霜草碧波翻夕照海潮紅令嚴刁斗森戎幄鐘　疎林近梵宫不藉韓文驅鱷去還須持劍斬長虹鎮南關外駐王師回紇也應識子儀黑幟有軍宜駕馭紅河無界繫安危醫瘡那可頻剜肉歲幣何堪更事皮邊月塞烟遥極目戰功從不負男兒越海沈沈障夕氛阿誰作檄草陳文揮戈莫逐貪狼輩食薦難驅突豕羣書斷白狼西貢水幻成蒼狗北圻雲何時釀得茱萸酒直抵黄龍痛策勳江北湘南屢調兵同仇將士本真誠澎湖鱷浪殷天起閩海鯨波指日清誰料戈船成破釜難憑鐵艦作堅城全臺震動求援急義憤如潮夜不平扁舟巳到急流灘戰馬登場難卸鞍艱鉅在肩關大局尋常袖手肯旁觀陣臨背水連雲肅濤捲颱風作夜寒臺北孤城懸海外相憐同病到更闌瘴烟催老舊時顔士卒從征敢曠瘝曉日黄沙甌脫路秋風白骨玉門關才疏去病心殊歉恩未吮瘡夢不閑但願樂聲歌破陣巿帆無恙慶生還黎匪高鬃計萬千内訌蟊賊苦年年蠻烟不解寰中化瘴雨欲昏海外天五指山高深聚　一林葉落夜鳴蟬道開十字成虚話何日凱旋策錦韀一軍孤注海之南邊信夷情取次探無米作炊慙媳巧有功入奏敢天貪艱深國步狼烟警盼斷家書鴈影涵哀角悲笳駕旅夢婆娑老涙麗羊曇出車未便輟雄心月照邊城自古今秋入狄青銅面老謀周韓信木罌沉生成瘈狗西人狡制到毒龍北海深昨夜旄頭星巳落長纓擊處敵成擒糈臺轉運一輕舟祗恐生波在急流米聚文淵山勢繪沙量道濟戰功收不因燹火燒丹悃未必侯封到黑頭我愧錢鏐求警枕疏星淡月數雞籌將士歡騰夾纊難秋深幸不怯衣單三邊烽火燃眉急一領戰袍適體安績著伏波難紹馬功成横海總瞻韓深狐蘆荻灘前月未便垂絲理釣竿勤王子弟出湘江莫負頭顱血一腔營壘中堅風觸壁戌樓高峙月臨牕好憑衆志齊吞虜合向邊城築受降海宇清時歸化宇秋濤不作浪聲撞敵巢何必躡雲根藩服保全國體尊經戰馬曾流血汗戍邊人不怨黄昏地縣海角承風化酒酹沙場帶月吞力挽天河勤洗甲醍醐共飲聖朝恩狡夷保必苦相侵聖德汪汪海樣深爲國不辭王事瘁籌邊幾費老臣心出禺海日揮戈退作颶天風敵艦沈一幅黑旗驚虜膽無多鬼伎笑驢黔將軍善飯應如常兩鬂任欺九月霜克享天心資砥柱休將人事感滄桑瀋封不受狂奴縛寰海終沾聖澤洋剩得雄心留韻事風風雨雨近重陽 
 
 

Page 10

 
 
[光緒十年十月十四日京報全錄]  
　　宫門抄○上諭三道錄前○發抄旨五道○大臣奕奏病請開缺摺子○大學士左奏爲調員差委夾片○東撫陳奏恭報何空漕船出口南下日期夾片○皖撫盧奏爲請留武員收標効用夾片○大臣謙奏爲閱看各營秋操完畢摺子○又奏照章守護重地夾片○閩督何奏爲請補守備摺子○十月十四日吏部翰林院侍衛處值日無引見○廉公謝寛免處分恩○召見軍機醇王○發抄劉秉璋奏長興令趙定邦嘉善令胡文淵對調署理奉旨吏部知道欽此○又海運出力之補用巡檢翁湛恩等仍照原獎奉旨吏部議奏欽此○又候補守李審言署衢州守奉旨吏部知道欽此○又温州守單大經嚴州守李士彬對調奉旨吏部議奏欽此○鹿傳霖奏解防邊經費奉旨户部知道欽此○○奴才宗室奕榕跪奏爲舊傷觸發漸成偏枯殘疾難期速愈籲懇天恩俯准開缺回京就醫調治恭摺仰祈聖鍳事竊奴才前在奉省剿匪頭骨受鉛子傷後時發眩暈光緒二年復又墜車跌折右臂雖經合骨傳按轉動如初而兩手參差每遇隂雨淤血隂痛澈骨上年由庫倫來寗行次張家口因勞頓感冐觸發舊傷曾奏請順道回京就醫旋奉批諭奕榕着賞假一個月假滿後卽行赴任仍遵前旨毋庸來京欽此是以不敢違限隨帶應症丸藥力疾就道六月中旬抵任途中露宿風餐侵受暑濕腰骽疼痛右臂麻木雖時發時止然不甚爲害亦未敢率行請假次春舊病益劇蒙前任將軍善慶代奏懇請賞假一個月嗣奉恩旨升授寗夏將軍奴才聞命之下感激涕零從此受恩愈重報稱愈難縱捐糜項踵莫報涓埃惟有矢勤矢慎認真操演兵馬整飭官方凡有益於兵民者必當實事求是力除粉飾罔敢姑容仍隨時調護病軀以期仰答高厚鴻慈於萬一詎意入春以來病勢日篤始則頭痛目眩繼則牽掣臂傷通身麻木拘攣疼痛夏秋愈窘甚至夜不能安枕貼席日不能搦管辦公飲食湏人呻吟終日右臂不能動轉正在疏請開缺療治適接淮神機營飛檄征調馬兵二百五十名遵卽挑選齊備專摺奏聞靜候調遣猶思竭誠報効無如奴才病勢日甚一日實欲力疾從公而刻不能支持者若徒隱容戀棧何異欺朦尤懼將來職守廢弛罪無可逭况甯夏地處偏隅旣乏良醫又苦無真藥兩傷抽掣洵非數月之假所能就痊再事因循症成偏枯不可藥救辜負皇仁終身莫贖再四思維與其貽悮於後莫若請罪於前且奴才年雖六旬苟非傷病紏纒因循施治氣力尚不致衰朽若此負罪前軀猶可免受鞭策用敢冒昧披瀝直陳籲懇天恩俯命愚誠賞准開缺赶緊回京就醫調治一俟稍愈自當泥首宫門求賞差使總之奴才有一息精神斷不躭片時之宴佚倘邀福庇是以後有生之日皆力圖報主之年初不敢意涉委蛇自甘暴築此出於萬不得巳之實在情形也幸蒙俞允寗夏地方緊要並請迅賜簡放以重職守查副都統常星阿到任年餘地方情形俱巳熟悉每月操演兵馬尚能實力講求合無抑懇殊恩可否將印信暫交副都統護理俾奴才得以早日交卸回京上緊覓醫調治實深銜結所有奴才病勢日重漸成殘廢寔非數日所能痊愈懇請開缺回京就醫緣由理合恭摺其陳伏乞皇太后皇上聖鑒恩准施行不勝悚惶待命之至謹奏軍機大臣奉旨着賞假兩個月調理毋庸開缺欽此○○左宗棠片再臣行營事務殷煩需人差委查有按察使銜江蘇候補道李家驊明白安詳三品銜河南試用道許星翼諳習洋務三品銜前湖南補用知府候補通判冒沅同知銜浙江候補知縣夏獻鋆該兩員熟悉江海防務以上四員均堪調營委用合無仰懇天恩俯准將該員等交臣差遣除分行咨調外謹附片陳明伏乞聖鑒訓示施行謹奏軍機大臣奉旨李家驊等均着准其留營差遣該部知道欽此○○陳士杰片再臣據署臨清直隷州知州彭虞孫東昌府知府程繩武等先後禀報江北回空漕船於七月十七日駛抵臨清衛河口門當查運河水勢足資浮送隨卽啓壩灌塘催令進口除船户人等情願在衛河贸易共計未回船十六隻外其徐空船四百三十五隻經在事各員弁竭力催趲二十日挽過臨清二十五日卽全數駛出陶城埠運口渡黄南下水手人等沿途均屬安分並無騷擾情事堪以仰慰宸厪除咨部查照外理合附片具陳伏乞聖鑒謹奏軍機大臣奉旨知道了欽此○○盧士杰片再兵部通行章程軍營遣撤員弁例應收標者卽行咨部註册至保舉推選各官並副叅應行廻避本省人員必須專摺奏明奉旨允行後方准收標不得率行咨部註册以昭慎重等因在案兹查有花翎儘先選用叅將王寖治安徽廬江縣人同治元年投効江蘇大營隨剿髮捻出力遞保今職該員年力正强勇敢可用從前保案未經奏留省分久置閑散殊爲可惜合無仰懇天恩准將花翎儘先選用叅將王寖治留於安徽收標盗効用以資造就仍俟奉旨後飭取該員履歴咨部外謹附片具陳伏乞聖鑒訓示謹奏軍機大臣奉旨着照所請兵部知道欽此○○奴才宗室講禧跪奏爲閱看駐防官兵騎射並各營秋操完畢恭摺奏聞事竊奴才仰荷天恩補授熱河都統自到任後卽按期閱看官兵騎射並各營槍砲陳式凖頭技藝各操雖未能一律精熟洵屬整齊可觀官員中騎射嫻熟者有八成其騎射生疎者巳由奴才給限督練俟明春核閱時倘該員等仍前生疎再行隨時叅辦前鋒馬甲馬步騎射嫻熟者有八成致演放子母砲擡槍鳥槍中牌有准者亦七八成秋操合演陣式隊伍頗整進退合宜其回行技藝雲梯營習演過馬　跤雲梯攻城各兵步履均稱便捷硬弓鵠子皆能命中尚不失八旗舊制駐防練軍一馬三槍刀矛技藝亦屬齊整以上各項操演奴才擇其技藝精熟之兵丁等分别次第均經記功給賞其稍較生疎者卽飭該管官上緊督練務期精益求精以仰副朝廷整飭操防之至意所有閱看熱河官兵騎射並各營操演各緣由理合恭摺奏聞伏乞皇太后皇上聖鑒謹奏軍機大臣奉旨知道了欽此○○謙禧片再奴才仰瞻避署山莊係列聖巡幸駐蹕之闕庭向派各旗官弁兵丁分班輪流看守以昭嚴肅奴才到任後前赴各堆撥逐一查騐該弁兵到班者甚屬寥寥當經傳諭各協佐嚴飭各弁兵務各照章到班認真守護並擬定章程每逢五日換班呈遞弁兵花名以便稽查而專責成倘再仍前玩泄定將該官弁從嚴叅辦兵丁責革以爲曠誤者戒倘該弁兵均知愧奮依期到班始終毫無貽悮係由奴才查明存記遇有應升缺分酌核辦理兵丁巳籌有妥欵存俟年終分别給獎以示鼓勵所有整頓各旗弁兵照章守護園庭重地緣由理合附片具陳伏乞聖鑒謹奏軍機大臣奉旨知道了欽此○○閩浙總督臣何璟跪奏爲遴員請補陸路守備員缺恭摺仰祈聖鑒事竊福建同安營守備游道銘病故遺缺係陸路题補之缺先准兵部咨第三輪第一缺應用儘先人員行令揀補等因當經臣以軍功留閩儘先補用陸路守備宋嘉慶奏請補授兹准兵部咨議覆查閩省前經出有汀州右營守備一缺係部推之缺將儘先名次在前之宋嘉慶擬補行知在案今復請以宋嘉慶補授同安營守備之處應毋庸議仍令另揀儘先合例人員請補以符定制等因到閩臣隨在於閩省儘先陸路守備内詳加遴選如名次在前之儘先守備何永忠甫經收標尚未奉部覆准註册其餘各員或先巳准補有缺或未考騐收標或巳病故均未便遷就請補外惟查有藍翎軍功留閩儘先補用陸路守備陳海禧年三十七歲廣東清遠縣人由軍功勦匪著績遞保儘先拔補千總旋於台地勦服番社開山出力案内保獎光緒元年十月十六日奉旨着以守備留於福建儘先補用等因欽此嗣經來省考騐收標兹准部咨覆准註册候補該員年壯奮勇現在漳州充當飛虎新左營左哨正哨長於閩省下游風士情形均尚熟悉卽儘先名次現計巳屬在前以之請補是缺守備洵堪勝任與例亦符合無仰懇天恩俯准以該守備陳海禧補授同安營守備員缺於營伍地方均有裨益如蒙俞允容俟部覆到日卽行給咨送部引見恭候欽定除飭取履歴另行咨部外臣謹會同署福建陸路提督臣孫開華台詞恭摺　陳伏乞皇太后皇上聖鑒勅部議覆施行謹奏軍機大臣奉旨兵部議奏欽此 
 
 

Page 11

 
 
[光緒十年十月十五日京報全錄]  
　　宫門抄○將軍慶等奏會查稅課酌擬章程摺子○大臣奕等奏報馬隊官兵起程日期摺子○皖撫盧奏調署知縣夾片○大臣奕等奏請飭議夾片○十月十五日户部通政司詹事府廂黄旗值日無引見○誠端謝寛免處分恩○梁燿慪陸潤庠謝賞加四品銜恩○内閣奏派騐放之王大臣派出豫王桂全徐桐周德潤○召見軍機○○奴才慶裕啓秀裕長跪奏爲會查各城牲畜稅課酌擬章程恭摺其陳仰祈聖鑒事竊查接管卷内本年三月二十九日接准欽差吏部尚書徐桐刑部左侍郎薛允升來咨奉命查辦奉天事件奏稱遼陽以稅課盈餘爲每年辦公之用舊章相沿巳久勢難一律　革惟巿買牛馬等稅每價錢五千作銀一兩收巿錢五百文按照時價係屬十分稅一以及每年泒差分赴鄉屯查稅名曰海查旣任聽旗民舉報漏稅往往查傳十餘家僅止二三家應罰未免過于擾累誠恐他城亦所不免等情光緒十年三月十八日奉上諭着該將軍府尹會同盛京户部將各城稅務章程詳加厘定奏明辦理等因欽此欽遵知照到奉奴才慶裕裕長到任後當卽會同奴才啓秀揀派委員分赴各城將各項牲畜稅務確查具報旋據先後查明分欵開單禀覆前來奴才等按欵覆查所有漏稅罰錢一節現經查明各城均無勒罰情弊海查一節現經查明各城或於每年年底派差分赴村中催令報稅或隨時派差查催均無海查名目惟遼陽城守尉衙門於每年秋後查照向章派差分赴四集鎮油粉豆房客店查催牲畜稅課該商民等按照歴年包納之數呈繳是否與置買牲畜實數相符稅局從不查問是卽所謂海查遼陽稅課與各城不同之情形也其買賣牛馬騾頭稅課一節現經查明廣寗益本牛莊鐵嶺華　錦州熊岳復州金州等九處均以買價東錢五千作銀一兩收稅銀三分餘另有票錢牙紀多寡不等與遼陽之以錢五千作銀一兩收錢五百不收票錢牙紀錢者不甚懸殊開原以六千作銀一兩收稅錢四百文岫巖昌圖寗遠鳳凰城新民廳中前所中後所均以買價十千作銀一兩收稅自三分至六分不等另有票錢牙紀錢亦多寡不等統計此項稅錢以遼陽等十處爲較多至於豬稅則以岫巖寗遠復州金州中後所中前所爲較多羊稅則以寗遠中後所中前所爲較多此遼陽收稅與各城或同或不同之情形也檢查户部則例奉天一省獨無稅則爲衙門所收牲畜稅課有始自康熙年間者有始自乾隆年間者有不知始自何年者年久相承各有定章於此而欲勒歸一轍如涵其最少之數恐此後各處徵收必難足額如欲以酌中爲斷照向來少收各欵均須加增法愈攺而弊愈滋自不如仍令各循其舊以免紛歧卽如斗秤厘捐各城收支數目均有不同當日創辦之時原屬因地制宜固不獨稅章爲然徐桐等查辦稅務並未議令攺爲一律想巳見及於此此項稅課除照額報部外盈餘籍以津貼辦公並開支薪水工食房租心紅紙張等均爲必不可少之欵徐桐等摺内聲明稅課盈餘爲每年辦公之用舊章相沿巳久勢難一律裁革自係確論至稅課十分取一以及派差海查並漏稅罰錢各節經徐桐等奏奉諭旨飭令詳加厘定奏明辦理奴才等亟應欽遵會核以籌定章而免漏弊伏查各城收稅旣無勒罰情弊亦無海查名目應請毋庸置議遼陽稅局向有海差雖非核實納稅之法惟每年納稅一次較之勒限上稅紛紛稽查者尚覺簡易商民相安巳久無關弊竇且遼陽所屬之劉二堡南北兩堡商民數百家每逢單日卽有集巿買賣牲畜每年固不下百餘匹僅包納東錢一百七十千合銀不過十七八兩油粉豆房客店均飼羣猪每家每年多則宰猪百餘口少亦十八十口僅包納東錢十千合銀不過一兩較之核實納稅甚爲輕减若必禁止海查不准包納不准恐滋煩擾且稅錢轉致加增商民必受其累似不必嫌海查包納之名而貽增稅擾民之患惟遼陽所收牛馬騾頭稅課以買價東錢五千作銀一兩收東錢五百係屬十分稅一爲應行酌减之欵其廣寗等九處亦以東錢五千作銀一兩雖每兩稅錢不及五百而另有牙票等錢與遼陽不相逕庭亦宜一律酌减以昭公允查奉省自馬稅銀内有按照東錢六千一百合銀一兩解部之欵奴才等公同商酌擬將遼陽等十處收稅折銀章程通攺爲六千一百合银一兩每兩照例收稅銀三分其願交錢者准按時價折錢投稅各從其便第以銀兩解部均須庫平庫色且解銀運費亦爲必不可少之欵而薪水辦公又宜籌及擬令於正稅三分之外酌收稅銀二分以一半添補平色一半作爲飯食公用此外一切名目悉行删减永不准再收一文免致變本加厲其各行牙紀在巿取用應聽買賣各主酌給未便官爲隨課徵收仍將辦理漏稅章程照例申明以杜胥役借端滋擾至岫巖等處所收牛馬騾稅向以十千合銀一兩開單向以六千合銀一兩按其每兩所收稅銀均較新章爲輕請仍其舊如蒙俞允奴才等卽會同出示曉諭使各城永遠遵守倘有額外多收違例勒罰卽行從嚴懲辦庶稅務均有定章而稽徵可免流獘所有奴才等酌擬牲畜稅課章程緣由是否有當伏乞皇太后皇上聖鑒訓示遵行再此摺係奴才慶裕主稿合併聲明謹奏請旨軍機大臣奉旨户部議奏欽此○○奴才奕榕常星阿跪奏爲奉調馬隊官兵尅日起程日期恭摺由驛馳奏仰祈聖鑒事竊奴才等前准兵部火票遞到神機營咨到寗夏滿營馬隊二百五十名備齊候調等因前來遵卽選派官兵二百七十一員名交恊領平福管帶逐日操練聽候征調巳於光緒十年七月二十七日恭摺馳奏併飛咨陜甘督臣譚鍾麟照依奏擬一切如數籌撥各午案旋於八月十四日接准該督臣覆咨僅將帳房一項飭局照給其行裝皮衣等項據稱台庫一時無項可籌令由本營自行籌辦並稱鎮夏兩營步隊巳由草地行走馬隊亦應由草地前行併令自行知照經過省分備供等因准此當將步隊乘船由黄河順流而至包頭馬隊難以舟載並諸多窒碍情形咨請户部指示尚未接准部覆復於九月初五日准神機營飛文咨稱甯夏官兵曾經奏調二百五十名迄今尚未奏覆應卽如數備齊整隊來京聽候帶赴防所勿得再行稽遲等因飛調前夾遵卽傳集前經派就官兵等面加申諭沿途務須嚴守紀律不准騷擾逗遛定於九月十一日起程惟查官兵行裝並沿途照例應需口糧鹽菜草料等項省城旣無欵可籌部示亦未奉准而征調在卽不得不力籌挪墊以期無誤事機當查解到餉項僅敷本營一月支放此次奉調官兵應需例支行裝每銀一兩照章以八錢五分合計共需銀五千五百一十二兩有零其沿途應支行糧等項難以核定確數擬暫籌給裹帶銀六千兩計敷放三個月再不准由地方支領以上二項共需實銀一萬一千五百一十二兩有零本營餉項無幾未便儘數挪墊僅可挪銀三千兩復行設法搜羅並由附近商民湊借尚有不敷銀兩卽飭由西安協餉項下湊足裹帶北上至於該官兵等備帶火藥鉛丸　帳等項約估應需大車四十輛若由草地行走實係無人支應擬卽仍由内地官路前進業由奴才等分咨陜西甘肅山西直隷等省飭令沿途經過各州縣如數俻供此外不准秋毫擾累以紓民力除將官兵旗佐銜名造册咨部外所有馬隊官兵起程日期並籌辦一切緣由理合由驛恭摺馳奏伏乞皇太后皇上聖鑒謹奏軍機大臣奉旨該部知道欽此○○盧士杰片再皖南之宣城皖北之阜陽同爲煩劇缺分較大而阜陽縣民情强悍獄訟煩多素稱難治宣城縣現值查辦墾務清理田産亦須得人查阜陽縣實缺知縣李應泰詳慎勤明宣城縣知縣陳晉精明幹練該縣等自到任以來凡地方一切事宜均屬認真辦理惟宣城縣陳晉於刑名例案尤爲熟悉前曾署理阜陽縣缺審斷案件民情悅服應請卽以陳晉調署阜陽縣知縣所遺宣城縣一缺辦墾清産亦關緊要卽以阜陽縣知縣李應泰對調署理一轉移間人地俱屬相宜而於地方公事均有裨益該二員各本任内並無承緝盜劫將届四叅案件據藩臬兩司會詳前來除分檄飭遵外謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此○○奕榕等片再奴才等承准神幾營咨行調兵摺内聲稱調來防軍餉糈仍由該城照原領之數按季彚解俾無闕乏等語查此次挪墊行裝裹帶等項己属搜羅殆盡本營月餉匱乏堪虞抑且奉調官兵均有家口而兵丁餉銀米折俱係核减支放每月不過三兩有零歲支馬乾亦僅數金猶待恊餉解至九萬始得敷衍關支姑無論寗夏距京遠萬難按季彚解縱使有項可解該官兵等家口寔屬無資度活情殊可憫合無仰懇天恩俯念寗夏餉力單薄别無餘項實難内外兼頋可否勅下户部將此起防軍月餉另行妥議可靠欵項就近籌撥免由本營按季彚解俾得養赡家口並將奴才等目下暫由月餉商民湊解挪墊行裝裹帶銀兩應如何設法指還作速議奏如數劃歸原欵以備支放本營兵餉之處出自逾帑鴻慈爲此附片籲陳伏乞聖鑒訓示謹奏軍機大臣奉旨户部　奏欽此 
 
 

Page 12

 
 
   
 
