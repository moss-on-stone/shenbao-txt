# 1905 - 152 - 4911543

 

Page 1

 
 
　　美國李佳白先生論鐵路有益於工續初四日閲右所紀知美之人民運其所有之物以至銷售之處似較易於各國而亦易運其物以至極遠之地蓋有鐵路之設運物之往來速率之力較他法二十倍故美之工人其得值獨多者職是故也運價之輕重不第恃運法之善與不善而亦恃運法之巧與不巧天下各國皆有鐵路其運法尚不及美之便捷歐州所有之鐵路其運貨祗及美國之半故歐州各國運費猶不如美運費之輕物之多寡路之遠近歐與美從同而在歐洲其運費須三分者在美祇一分故美之工人其得值較多於各國何則運物之便捷商旅争出其途而工人自有應接不暇之勢今試運貨一墩至一英里計算（合中國三里）各國之運貨通扯若干與工人所得之值若干請閲表如下 
國名運費工所得之值英金二分六厘金一元零四分法金一分九厘金八角德金一分五厘金九角奥金二分二厘五金五角意金二分五厘金二角六分俄金二分二厘金三角四分美金六厘金二元六角日本金五分金二角三分中國金一角金一角由是觀一墩之貨至一英里之遥在中國運費金一角而工之得值亦祇有一角美國運費金六釐而工之得值反有二元六角中國己造之鐵路尚未至六千里而美之鐵路己有六十餘萬里此可知中國鐵路少而運費獨多美國鐵路多而運費獨少中國鐵路少而工之得值亦少美國鐵路多而工之得值亦多自古以來天下萬國論工所得之值有如美之多者乎何得謂鐵路之有害於民無利於工也耶 
讀先生此論可知鐵路爲大利所在我中國不能不亟謀建築尤不能不亟謀自行建築葢路由自建則大利歸諸我路由人建則大利歸諸人先生爲美國名儒故詳言美國鐵路之利然美國鐵路固美國所自建者也俄中國當借鑒於美急即自建鐵路勿爲他人攘此大利焉斯不負先生厚期我中國之心也夫記者識 
 
 
 

Page 2

 
 
[定南廰會匪逼城警耗本館南昌專電]  
　　贛省龍定南等處有會匪起事曾紀前報昨得南昌訪反發來急電云有三點會匪三四千人進逼定南廳己閉城數日並聞戕斃把總一名兵數十名 
[蘇垣士商請勿簽美蔡華工新約押北京]  
　　二十九日蘇州士商公電外部請勿簽美國禁工續約押原電云外部王大臣鑒請勿簽美國禁工續約以衛旅民蘇州士商電叩（靈） 
[學堂擬通力恊助籌抵華工禁約]  
　　昨日滬上滬學會師範講習所南洋中學民立中學敬業學堂養正學堂梅溪學堂人鏡學社商會學堂時習學堂廣明學堂養才學堂利濟學堂中英學社羣學會尚賢堂福建學生會民立小學滬學會義務小學二十二鋪小學二十三七鋪小學東門義務小學太倉普通小學堂太倉新豐小學堂務本女學城東女學各代表人致函商務總會以美國禁阻華工苛約波及士商擬公舉代表人至商會商榷籌抵制之策兹將原函照録如下商會諸公鑒美人苛禁華工波及士商公等起籌抵制具紉公誼走等不才竊願通力恊助並擬公舉代表人詣前商榷倘荷許可毋忻慰特肅祇頌熱力（南） 
[日魚雷艇駛入浦江]  
　　據本埠訪友云初四日未刻有日本雙烟囱一枝桅魚雷船一艘由北洋駛入滬江停泊三菱碼頭對面當由葉桐侯軍門飛報袁海觀觀察請即照會日本總領事按照中立條規限二十四點鐘出口並禁止裝載違禁物件（豐） 
據吴淞訪友云初四日下午二點二十分時日本滅魚雷艦由口外直駛進口　司令官旗飄揚桅上聞係瓜生中將也（旅） 
[日巡艦下椗淞口外大戢山海面吴淞]  
　　戢山海面有日本巡洋艦四艘在彼下碇係奉東鄉大將令來淞辦理俄艦事宜并有日巡艦一二艘亦須到淞寄碇（旅） 
[俄逃艦移泊情形吴淞]  
　　自日艦駛抵淞口後俄運艦四艘其泊口外之己傷高麗號即移泊口内其在口内砲台灣之俄艦則己有二艘於昨午駛進浦江（旅） 
[日艦來申]  
　　初四日文匯報云日瓜生提督所統海軍之滅魚雷船一艘於今日駛入申江在日領事署前面老船塢附近停泊此船來申之故係欲察看拘禁港内之俄船尚有滅魚雷船一艘即拘獲俄羅提督者亦將於今晚抵埠由澳門福州到此之豐順輪船報稱於初三日午時在大戢山洋面遇見日巡艦一艘滅魚雷兩艘裝煤船數艘 
[詳紀吴淞外日俄各艦情形]  
　　初四日字林報云日瓜生提督於初二日午後抵吴淞口外大戢山其坐船泊於離大戢山四英里巡艦二艘即在附近巡察後有滅魚雷船兩艘出現彼處聞尚有巡艦數艘在附近洋面此項艦隊曾赴南洋追逐遁逃之俄船上禮拜内此等船曾預戰但無甚捐傷坐船之右離水面約四英尺有一大孔爲俄藥彈所擊中幸此彈並未炸裂他巡艦尚有徵傷數處船員亦無恙據船上人云對馬之戰俄船並未交綏惟有一艘竭力交戰日軍正欲拘捕即先行擊忱所拘滅魚雷船一船即係羅提提及其屬員所乘者明日將偕他魚雷船駛至吴淞然二十四點鐘前即須離去至日提督未必到吴淞及上海蓋日副領事仍在大戢山與提督會晤也此艦隊來此之故係爲拘禁遁逃於此之俄船一事但薩軍門及上海道辦理此事甚爲周備故日人無有異言至俄鮑特雷滅魚雷船己允歸中國辦理於昨日拖至董家渡與奥斯科爾船一同拘禁此船甚不潔净進港時有中國魚雷船一艘隨之而行又俄義勇艦隊船有一艘己於昨日駛至董家渡尚有二艘將於今日進港泊於吴淞中國兵輪旁所有兵輪三艘即係海天海圻等兩巡艦其一艘則係魚雷船 
[滬道查明俄雷艇兵丁並非有意圖逃]  
　　續來俄雷艇兵丁十餘名由淞登陸逃逸己誌昨報兹聞袁觀察己派員查悉該兵丁十餘名皆因受傷甚重船到後即乘火車來滬醫治並非有意圖逃（豐） 
[俄臣會商遼東政策]  
　　初二日德京電云美總統羅思勿君從中調停日俄議和之舉俄國尚未允准木斯科俄員己電傅各處大吏至木斯科商議俄在遼東以後之政策譯德文報 
[俄將堅守吉林]  
　　初三日倫敦電云俄滿洲林義維樞將軍報稱决計堅守吉林 
[俄君臣决計續行戰局]  
　　初三日倫敦電云俄軍務議事會聚會時俄皇亦在内現己議定决計續行戰局譯太晤士報 
[俄艦見於汕頭口外]  
　　初三日汕頭電云俄助艦四艘裝甲巡艦一艘於昨日見於汕頭口外譯太晤士報 
[電告俄人確購蒙地京師]  
　　前有俄人在庫倫地方重價買地一事現經庫倫辦事大臣查明確情電逹外部略謂俄人業己私買蒙地數處尚擬續購等語當經外部電覆該大臣飭速禁止俟新任俄使到京再與磋商總期贖回各地以安蒙藩（訟） 
[巴塘匪亂將平重慶]  
　　巴塘士酋慘殺鳳欽使後馬介堂軍門率隊往勦各情屢紀本報兹據士兵紅旗郎吉省回報稱馬軍門於三月十七日進剽克泰凝寺喇嘛紛紛逃竄擊斃匪黨多人匪首己十殲八九現由馬軍門派遣番目分頭持札諭以利害不日當即肅清矣（　） 
[江督派員催辦奏銷暗查德艦南京]  
　　江督自接海州青口來有兵艦之電報迄未明示對付之方兹藩司黃方伯特委某令赴海催辦奏銷有知之者謂此不過借以爲名其實奉玉帥意旨派查德艦故員一奉委札即日由省首途云（豫） 
記者曰江督之辦理交涉其苦心孤詣有如虽小心謹愼有如是 
 
 

Page 3

 
 
[各省督撫電告嚴防俄艦北京]  
　　探聞外務部消息四日二十六日夜間先後接到兩廣兩江等省總督河南山東等省巡撫密電共有二十餘起皆係告知俄艦駛抵中國海面設法嚴防保守中立之事也（訟） 
[江督更調之傳聞京師]  
　　據政府人云軍機臣議及兩江總督周馥署任該省諸多不宜非另易賢能不能當此大任（訟） 
[　　據内廷人云日前召見軍機大臣時兩宫諭及近來辦理内政外交雖略見起色而軍機大臣每於奏陳政務時意見往往歧異殊非愼重之意嗣後遇有要事務須詳愼叅酌和衷共濟總期折中一是再行奏聞以維政體云（訟） 
[李方伯重訂江西全省鐵路章程呈送商部京師]  
　　江西全省鐵路前經商部代奏奉旨著派前任江甯藩司李有棻爲總辦并粗定章程若干條呈送商部存案日昨經該省同鄉京官現署順天府府丞李盛鐸少京兆等轉據李薌垣方伯寄到重訂章程内分大綱四章曰定名辦法籌欵分職細目二十七條呈送商部察核并請早日代奏以便興工開辦云（震） 
[商部指駁盛宫保咨報滬甯鐵路借欵不符京師]  
　　據聞商部昨又咨催盛大臣請將滬甯鐵路借欸一項所指查詢各節迅速切實聲復以憑核奪毋再延玩云云聞係因滬甯借欵當估勘工程時原估銀三百萬磅嗣恐不敷所用續又多借銀一百萬磅迨據咨報到部復又漲借若干萬磅前經商部咨查此項借欵何以較原估銀數漲出一倍迭次詢問并未詳細聲復且多未解之處含糊牽混在所不免現商部以欽奉諭旨責成嚴密稽查故不得不詳加核實云（震） 
[商部咨查留學各國路礦學生北京]  
　　探聞日前商部通行出使各國大臣咨查現在派往留學生有無堪充鐵路工程局及礦師之人請詳細查明即日逹報以憑咨調回華辦理路礦各工事宜（震） 
[浙省留學生電請堅拒外人謀攬路航各權北京]  
　　日前浙省留學日本學生二百數十名公禀外部略謂現在法攬滬紹航路美攬浙贑廣三省鐵路聞該省各省撫頗爲法美在華之洋人運動不能堅拒應請嚴飭各該督撫并請大部合力堅持毋爲外人所動致失權利云云（震） 
[江督飭屬查報礦産南京]  
　　三江查礦公所陳觀察率礦師人等先赴皖省查勘屢紀本報兹聞玉帥復飭甯蘇皖贛四藩司轉行所屬各府州縣限於五月内將礦産有無多寡一律詳報以免無礦之處各委員徒勞跋涉並飭有礦各州縣先以開礦之利曉諭士庶查礦道員率同洋礦師到縣時尤當格外保護（豫）等 
[委勘英商水碼頭地段鎭江]  
　　常鎭道因前税務司雷樂石君禀稱水碼頭乃海關主權所繫不能任從商人據爲私有而英商豐和則謂執有保順行之地契計八畝有奇曾經中西官長蓋印相争未决故特札委丹徒縣郭大令洋務局邵直牧先行勘丈清楚禀候察核理（井） 
[萬載教案不難秉公究辦南昌]  
　　贛省萬載縣教案己一再紀之報端兹悉當日天主教民焚傷十六人先後斃命三人耶穌教民焚傷六人幸均未斃旋由典史拿獲兇犯二名立即收押時適縣尊張大令因公在省大憲即飭赶緊回縣遂由旱道馳歸刻聞兩教神甫牧師己將兩造教民革出並不干預其事悉由地方官秉公究辦想此事當不甚棘手（晉） 
[大善寺糾葛復起紹興]  
　　越邵大善寺僧昭德等擅將餘地私租與天主堂致動公忿等因己迭紀前報近己索回租據塗銷提僧枷責期滿後驅逐出境由王少潭大令另派僧顯德爲住持復委典史潘少尹督同接管寺産詎各士商以顯德淫惡素著王大令不采輿論聽信左右之言擅派承接而潘少尹曾受僧厚賄故又集議具禀府尊另招誠實僧人在寺住錫并譏王大令爲顢頇偏聽不恤人言云（頤） 
[暫緩設立文部之故京師]  
　　日前兩宫召見學務大臣張冶秋尚書垂詢前奏設立文部一切内容章程較之學務處若何刻下己否擬定張能奏對一語故設立文部一事尚在遲遲蓋因原議設立文部係出榮慶之意而慶邸不以爲然張故不能置可否也（）訟 
[廪生賞加國子監學正銜京師來電]  
　　五月初二日商部奏廪生創辨科學議器館懇恩奬勵一摺奉旨浙江廪生虞輝祖養賞加國子監學正銜欽此（外） 
[議商武職大員改換服色京師]  
　　近日政府議商武職大員自都統提鎭三品以上各官均改換日本軍服俟議妥後當見明文（訟） 
[督練處請造洋房厚待兵士南京]  
　　兩江督練處挑練兵丁其形式悉仿日本嗣念日本及泰西各國兵士皆從學堂出身而國家待兵亦甚優厚所居兵房莫不爽塏清潔現在湖北各軍己經仿照改良每營造三層洋房一區上層居營官中層居哨官下層居兵下頗適衛生之用今督練處標防各營即經挑選所留皆合格之兵以後營哨各官又將取材於學堂兵丁又皆以學生充選未便仍以草屋茅棚使之居住故特禀請周玉帥籌撥巨欵仿照湖北成例建造洋式營房以示厚待軍人之意（豫） 
[收換當五銅錢之怪現象蘇州]  
　　前紀長元吴三縣會銜出示准初二三四三日在總捕署以當五銅錢兌易銅元情是日元吴孫李兩大令及己撤委員楊明府會同李司馬升坐 
 
 
] 

Page 4

 
 
　　大堂監視時民人之持錢來署者擁擠不開因飭差勇執鞭彈壓更將二門緊閉令欲兌者從檻穴鑽入而猶非差勇等之戚友不克入换或有硬行擠上者則鞭棍交加頭顱亦爲擊破更有數人竟被差勇拘至縣署押候訊辦并聞是役僅收零星細數如滿當五錢白枚者不准掉換須俟六月間方能兌易云（隨） 
記者曰當五銅錢民之害官之利也不得己而收換非官所願也則其受鞭撻也宜哉 
[直督通飭電局趕送官電鎭江]  
　　鎭江電報局總辦陸又民司馬現奉上海總局電飭謂奉直督袁官保電諭各處官電向有延誤等事現在時局正當吃緊中外官電皆關緊要務須轉飭沿途各局隨到隨遞勿稍延悮等因司馬遵即轉諭局中嗣後遇有前項官電務宜格外留心提前趕發萬勿貽悮（觀） 
[淮南北塩場春産情形揚州]  
　　各塲産鹽向以春産爲最緊要淮南通泰兩屬南鹽雖係用鑿煎成而攤灰等事尚須晒晾否則滷氣不厚今年二三月間淫雨連綿致春産大爲减色淮北則不藉火力全恃日晒祗須小滿前後十八天暢晴則豐收可卜本年雖陰晴不一而小滿後己晴霽多日故北鹽収數尚佳目下仍在乘晴接掃全綱額産綽綽有餘非比往年之時虞脱擋矣（剥） 
[掣定承運北塩票數揚州]  
　　皖岸桐城等分岸向食北鹽兹督銷某親察查悉己亥春綱北鹽一百七十五票己由運司派委陸續領運到玗隨邀約各商到局當堂籖派計桐城各商七十五票運漕六十票三河二十五票合肥十五票即行分給咨文諭令各商來揚投咨繳價（剥） 
[　　本年兩湖所産之茶以鶴峰州最暑特色價值亦懮其餘俱屬平平甚虧折者按鶴峰所産之茶本稱佳品例須進呈若干以供御用（泰） 
[繙譯愛國加薪武昌]  
　　督轅洋文繙譯施植之司馬肇基曾在美國游學十二年聲譽頗重此次入兩湖幕府初給月薪三百兩嗣經幕僚向宫保陳説謂施在美國有人月致千金聘爲參議員施不甘爲外人所用棄而歸國效忠守正洵爲難得故宫保近又加給二百兩以獎其愛國之誠（師） 
[湖南督撫照會湘紳總理鐵路籌欽購地文]  
　　爲鐵路事據湘紳電稱湖南現擬創設鐵路籌欵購地公司公舉在籍前刑部侍郎龍紳堪霖前國子監祭酒王紳先謙爲總理候選道張紳祖同安徽候補道席紳匯湘爲總辦三品蔭生龍紳紹瑞爲會辦翰林院編修汪紳㮣翰林院庶吉士譚延闓前工部給事中馮紳錫仁逹材校土館館長孔紳憲教成德校士館館長黃紳目元吏部主事葉　輝爲總議紳呈請刊給關防分别委派前來應即照准除飭湖北善後總局刊刻辦理湖南鐵路籌欵購地公司事務總局關防一顆飭發總辦張紳祖同席绅匯湘收領啓用迅速設局開辦外應請貴紳會同龍侍郎王祭酒總理該公司事務以資倡率爲此合行照會貴紳煩爲查照（履） 
[補録湘省學堂致同鄉京官電長沙]  
　　（爲粤漢鐵路事）　　湘省學界中人爲粤漢鐵路事致電同鄉京官云北京外務部正堂瞿户部正堂張暨同鄉諸公鑒粤漢鐵路黃昌年摺尾但將原約曾減一節湘省士民全體反對堅持廢約自辦死生以之現盛赴京懇公極力抗拒萬勿游移詳函續上全省學堂辦事人删（餘） 
[補録湘省學堂致留日學生電長沙]  
　　（爲粤漢鐵路事）　　湘省學界中人又致電日本留學生云日本東京飯田町二十六番支那留學生楊度湖南留學生鑒粤漢鐵路吾湘黃昌年摺尾有但將原約曾減數語現盛赴京將成鐵案己電北京同鄉力駁黃摺事極危謹聞學堂辦事人删（餘） 
[慈利縣因污穢學堂撤任長沙]  
　　慈利縣袁大令世傅因眷屬假住學堂生産一女遂致撤任兹將撫憲端午帥通飭各屬縣文録下爲札飭事照得前據悉利縣小學堂學生陳育民等呈稱學堂所以育人才爲國用理宜嚴肅慈利縣零陵小學堂今年二月值袁令世傅回任尚未開學袁令因其空曠將家眷搬入暫作公館詎十三日到十四日夜即産一女縣中徧傅莫不駭詫各學生嫌其污穢相戒今年决不肯入堂肄業袁令無一言安慰學生慈利各紳亦都不置一詞况既己生女必俟彌月方能入署春己交半開學之期刻不容緩何能再待又且學堂污穢學生不願在彼肄業今年更無開學之期眙患學界何堪設想爲此公懇批示祗遵等情據此當經委員前往密查尚未據覆兹經本部院訪聞袁令世傅到任之時員係假館學堂産有一女至念尚未移出殊深詫異查學堂之設所以教育人才一切規模首宜嚴肅實與尋常書院不同蓋書院不過按期試士籌給膏火即間有在院肄業者亦只閉户自精去留無定若學堂則係奉旨設立之所學生萃處一堂頒有一定學科兼立管理之法不容稍涉大意上年欽奉懿旨飭令開具州縣事實清單即以學堂爲考核首務又准總理學務處咨令以辦理學堂之優劣酌定州縣之勸懲立意至爲嚴切袁令身爲民牧平時於學務全不留心乃至朝廷立法懲勸之條亦復毫無顧忌此次回任致有移眷學堂在内生産之事聞之殊堪髮指在該令之意豈不謂邑宰實居民上生育亦屬恆情况新舊父替之時住往有借書院以相棲止者縱使學生梢有違言亦可援以自解殊不知學堂書院之判較然不同該學生但以污穢爲嫌本部院則深以玩忽爲恨該令自思借居之後必須一月始能遷移則此一月中學生教習無可容身勢且不能開學該令爲一邑之長不能身爲倡導使地方學務日起有功己覺有愧厥職乃竟不願公義取便私圖罔恤言弁髦政令既挾驕踞之意復無愧歉之心以致士論譁然尚復成何事體除俟委員查明禀復到後再行酌加懲辦外亟應行司先將該令撤任以儆玩泄而慰士心（　） 
 
 
] 

Page 5

 
 
[西班牙舊傷船曳至淞口吴淞]  
　　初四時下午四點餘鐘有大號毁捐輪船一艘由施駁火輪三艘曳至淞口據新關洋員云此船係六年前美國與西班牙國因小吕宋事在洋海大戰爲美擊沈之西班牙運船近經某船塢設法撈起於前日由美國某輪船曳至淞口擬入浦江損賣云（旅） 
[馬車撞傷鄉婦]  
　　昨日午刻有四輪馬車一輛自四馬路由東往西疾馳至匯芳園花館門首突將鄉婦某氏撞仆急以兩手護其頭額輪在手臂碾過即時昏不知人經巡捕將婦舁入捕房捕頭飭送仁濟醫院療治飭探查明乘車之人並將馬夫阿二傅到俟解公堂請究（木） 
通竅順氣辟邪降火補心化痰利濕解悶平肝鎭魂寗魄之品大凡染痴癲一症皆因痰迷心竅憂鬱驚恐痰滯胸膈糊塗不醒或事結於心或功名未成或見色而痴或爲財而癲致染失魂落魄之症則自言自語大呼小叫弄文作武嘻笑怒駡染此之症受累無窮本齋覓得海外奇方何忍秘藏心存濟世非圖漁利行世有年俱稱靈騐治愈者指不勝數無論遠年新起丹到其效立見愈後永不復發誠治痴之至寳也初染五丸包愈久患拾丸除根雙料每丸一元單料减半函購當班回件認明舖分上海二馬路中巿西鼎新里口石庫門内交易 
[包愈痔瘡立刻連根脫落]  
廣東宏仁堂益記獨秘珍珠熊胆人參蘆十寶化痔丸○中外馳名○靈騐非凡○包愈一切惡痔脱肛腸紅立服立愈永不復發 
本堂不惜工本精煉熊胆珍珠人參蘆消痔散此散力大效速專治内外痔瘡搽之立刻止痛消管生肌硬塊化軟四圍連根脱落雖數十年惡痔膿血淋漓生管成漏痛不可忍者無不藥到病除業經治好萬人有口皆碑○每瓶雙料二元單料一元如内服熊胆珍珠人參蘆十寳化痔丸可將腸内積年火毒濕熱一掃而空愈後可保身體强健永不再發雙料每匣二元單料一元如症重者均宜用雙料最妙○舖分上海丹桂戲園南首朝西轉灣正豐街中市○廣東宏仁堂便是 
[泰西靈藥化學補腎生精燕窩珍珠牛髓粉有奪天地造化之功]  
泰西安醫利生神藥來滬○欲享上壽欲廣嗣續欲强身體欲除痼疾請嘗斯藥定可如願以償誠絶世補品功超市上一等 
中華補劑備矣衆矣然藥性之純陽者氣味霸烈其失也太剛藥性之純陰者功效緩薄其失也過柔推原其故皆因不知化學泡製之法兼無取精用宏之方欲求如本醫士所製燕窩珍珠牛髓粉之不剛不柔力大效速者非特從古未見未聞且各國莫與比倫若謂言過其實儘可立刻試驗只須略服少許狂奔數十里毫不覺喘此補氣力之明證也又行房後或食三錢腰腿毫不酸軟精神照常倍增此補腎生精之明證也故無論虚不受補之人試服數日立見髓充精滿面目光昌威重如山連服三旬身體加重廿磅西人統年常服故體質倍形强壯每歲幾銷數百萬盒之多則功效之神尙何待言南洋各埠華人餌補最信乎此以其血肉之品無勉伐之弊又與華人體氣極宜是以信從者衆善能補腎潤肺開胃健脾塡骨髓和血脈平三焦安五臟化痰止咳平肝清心凡先天不足後天失調以致陽痿乏嗣咳血遺精步履無力形神委困一切陰虚陽虚氣虚血虚虧弱之症無不靈效如神歴經中西士子試驗鑿鑿可憑僉云補劑中首屈一指妙在全無臊氣異常適口衛生者盍請一試方信斯言不謬耳每盒一元每打十二盒十元遠近託郵局函購最妥信力自給經售處在上海四馬路北首望平街大隆燕窩公司内假冐甚多認明地址牌記爲要 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[俄兵又攻日軍]  
　　初三日東京電云滿洲俄步兵三百名於初一日農攻擊二十里堡日軍擊退之又馬步兵二十隊由太平基向南而行至奉化大道西北分其一隊攻石子窩近地亦被日軍擊退日人之受微傷者四人俄人傷亡之數在一百以列譯字林報 
[駐美各使商議日俄和局]  
　　初三日倫敦電云美京傅來消息駐美意使與駐美俄使於初一日密譚甚久復與羅總統晤商當時駐美日使在紐約由總統電令回京彼此會商多時旋據日使云未接到俄京信後議和之事不能有進步據美司灘特報云駐美俄使報稱必須二禮拜後俄人震動之心己定然後可有議和之信息譯字林報 
[俄提督請在小吕宋修理傷船]  
　　初三日倫敦電云俄恩寛斯海軍提督請命於小吕宋之美官欲在彼處修理受傷之船美國官場之意謂三巡洋艦中之一艘須六十日修竣一艘須三十日修竣尚有一艘須七日修竣據俄提督云三船於二十四日晚即離去對馬島陣地故二十五日之戰並未知悉 
[英被拘船員己抵汕頭]  
　　初三日汕頭電云在本埠口外被俄巡艦所拘之英國哇爾特迷亞輪船其船員二十九人己於今日由回興輪船載至汕頭登陸 
[西班牙王由德赴美]  
　　初三日倫敦電云西班牙王己由德京起程赴美 
[德皇賜日隨員寳星]  
　　初三日倫敦電云德皇賞與日本有栖川親王之隨員伊藤君（即伊侯之寄子）二等紅鷹寳星一座又賞隨員佐藤君頭等冠冕寳星一座 
[俄總督升任副内部大臣]  
　　初三日倫敦電云俄京總督潑勒抛夫將軍己由俄政府派爲副内命大臣並爲俄國警察長譯字林報 
[紅十字會長起程赴俄]  
　　初四日烟台電云旅順紅十字會會長白勒囂夫將軍於今晨由本埠乘順慶輪船赴天津再田陸地赴俄京白將軍由旅順帶來陣亡之康特臘輕科將軍屍首將由本埠送至俄哇突色埠 
[美飭拘禁泊於小吕宋俄艦]  
　　初四日英京電云美政府己飭令泊於小吕宋之俄兵輪三艘照章拘禁並爲卸去軍械 
[俄受傷艦行蹤]  
　　初三日香港電云中國及吕宋輪船公司石勿羅輪船於今午由小吕宋抵埠報稱於初一日經過小吕宋北蘇别克海灣遇見兵輪三艘向東南而駛速率每點鐘九海里烟囱均有小彈孔汽管己無内有一艘在船身中間有一大孔此等船恐即係路透電局所報抵小吕宋之俄巡艦又電云石勿羅輪船又報稱今日在香港西南遇見俄義隊巡艦一艘滅魚雷船兩艘裝甲巡艦一艘向西南而駛譯文匯報 
[贛撫奏准開復戊戍獲讉人員北京]  
　　戊戍案内獲咎之湖南巡撫陳寳　　 
箴及伊子吏部主事陳三立均於革職後回籍去年皇太后七旬恩詔有開復戊戍獲罪各員之旨故護署江西巡撫周中丞奏請將己故革撫陳寳箴開復原銜陳三立開復原官己奉旨著照所請矣（坤） 
[銅元廠力除中飽江西]  
　　贛省銅圓廠自壬寅奏准開辦逐漸擴充日出銅圓約三四十萬枚之多且勒限每百枚比典錢多兌銀二三分三年以來獲利不知凡幾然大半皆入各員私囊于國子民兩無稗益現爲新撫胡鼎帥查知面諭總辦藩司周方伯該廠每年盈餘確有若干務須核實查覆和盤託出不得稍有隠飾云（晉） 
[塩埠擬仍歸南辦廣東]  
　粤省鹽務各疲埠自收回官辦後因東江一埠辦理未洽輿情各埠鹽務亦未見起色故王雪澄都轉擬將該埠難辦情形據實禀詳大憲聞己奉大憲批行仍准照舊招商辦理矣（暌） 
[財政處編輯檔案北京]  
　　聞財政處各大臣議商現在事務較繁擋案尤關緊要亟宜逐件查清以便稽核飭將一切檔案分門列號詳細編册遇有交議事件或京外各衙門咨到公文隨時入號回堂每届匝月列表呈遞以免淆亂疎漏滋生弊端（訟） 
[户部又行咨催餉廣東]  
　　北京練兵 
 
 

Page 10

 
 
　　處會由户部奏請飭各省認籌練兵餉項奉上諭飭行各省赶緊解部以便支用前粤省大吏曾奉部文兹聞又接户部咨行嚴催撥解矣（暌） 
[四月分選單]  
　　小京官翰林院待詔馮毓熊廣東人道員浙江金衢嚴王綽山東甲知縣福建建甯陳福謙江西甲四川崇甯蔣積文湖南附湖南石門殷廷鶚湖北監廣東合浦方積驊浙江監四川名山李士則甘肅甲内江黃秉榮福建監陜西端邊王沛棻河南甲江蘇如皋周景濤福建浙江餘杭李孝先廣西安徽蕪湖沈寳琛浙江俱甲縣丞福建晉江吴允朝江西鄱陽楊文焌湖北甘肅高台蕭德元四川俱廪主簿江蘇寳山萬學採直隸監巡檢福建甯德王蘭芳浙江監吏目雲南鎭南張永年山東監典史福建上杭陶夢良浙江雲南富民邱躋峰直隸人廣東長樂侯康四川監 
[三菱公司帳略]  
　　本届三菱公司結出清帳係西歴一千九百四年十月一號起至一千九百五年三月三十一號止此六個月内除付一切支用外實存日幣二百四十五萬九千九百二十五元六角七分六釐又上六個月滾存日幣計九十七萬四千二百六十三元八角六分九釐兩共三百四十三萬四千一百八十九元五角四分五釐内派出七萬四千二百八十三元零九分作爲公積此項公積連前共計日幣二百十三萬三千三百三十八元九角七分六釐再派出董事對帳等花紅七萬二千三百五十八元一角一分再派出各股友周年一分二釐之息計共一百三十二萬元以上除派出外餘存九十九萬九千二百八十四元四角七分六釐歸入下半年帳内該公司於半年之間得利己如是之巨既爲有股諸賀君且爲辦事者慶得人焉（容） 
[同入鮻宫]  
　　前晚有停泊浦江之某國兵輪水手登岸飲酒過醉旋至碼頭渡登杉板因立足不稳跌入浦中船户某甲聳身而下意欲援求詎竟一并溺斃昨日水手屍身浮起經人撈獲交兵輪載回棺殮甲屍尚未撈起法界捕房聞之飭探查明禀復（水） 
[西捕詐判押]  
　　英捕房八十八號西捕雪利訛詐虹口鞋店主胡阿冬洋五十元前日己由英臬司訊問昨日判將西捕雪利禁押六月并罰作苦工（容） 
[南市瑣談]  
　　前日南市捕房某包探在指南白玉茶樓悮拘浦東人金陵指爲竊賊多人咸抱不平起與爲難乃向金服禮並具香燭請罪其事始寢○去年天泰行木行雇木匠興造房嗣以結帳不符禀控工程局交保清理迄今未了近日行主具禀警察總局朱森庭明府移至上海縣署汪大令仍移請明府勘明再核明府因於昨日飭木匠董事恊同行主人等前往丈量估價再核（土） 
[上海縣案]  
　　閘北巡局將私鑄銅元機器案内之黃掌寳等五人函解到縣縣主汪大令於前晚提訊黃供去冬十月有開米店之姚子才來稱徐姓有軋花機器糾令小的合股軋花由姚書立合同並租定羅店鎭毛姓房屋小的出洋一百十元雇船至眞如運機器到羅店詳加察驗知係鼓鑄銅元之用小的向姚等辨論姚與徐姓妄稱機器被小的調換欲勒賣與小的當時曾央明利洋行理勸不從復在茶館評理被包探詐去洋二十元小的本開柴行昨往車袋角收帳姚忽糾同董雲軒任杏甫到來董冐稱委員百般嚇詐旋被控局解案機器現寄鄰居家内董雲軒供蒙杭州鐵路總辦陳觀察荐往潘總辦處當差於三月間由安徽原籍來滬姚云有鐵銅元機器倩小的往觀任杏甫供與董爲友高希賢供黃掌寳雇小的船隻裝運機器餘不知情大令判姚責二百板與黃收押再訊董責一百板從寛與任高二人開釋○宋炳銓控張新婁誘姦伊妻姚氏汪大令提姚氏到案研訊姚氏供嫁宋己十二年張新婁素與相識被人疑有暗昧情事丈夫即與婦人尋釁婦人於去臘十八日至上海住於大南門沈關六所開柴行内大令判姚氏交夫具結領回張再與氏交談定于重辦○黃耕泉控黃來生行兇汪大令研訊之下耕泉供兒子昨在田内鋤草族人來生誣稱傷及伊之黃瓜秧來家辱罵復曳小的之妻催氏出外用刀戮傷左臀今日小的邀同地保評理來生又將鐵又擲傷小的胞弟錫泉右肋爲特扭求究懲來生供在田耕種被耕泉紏同鄰人捆縛餘供含糊大令判來生責一百板押候氏傷痊再訊（金） 
[浦東巡局紀事]  
　　前日汛捕查獲積竊楊阿慶一名解至浦東保甲總巡局謝岳松明府判責二百板驅逐出境○謝明府訪聞有流氓柏生綽號叭兒狗在鄉問横行不法飭差拘案判責四百板移送改過所禁押三年（土） 
[公共公廨會訊案]  
　　鞋作縱賊毆探一案己經會訊數次昨早九點鐘英副領事德爲門君蒞廨與襄讞孫耳三明府升座覆訊哈華托律師赴案　傅訊見証馬秀甫楊一寳王士問等三人馬供於本年二月來申爲鞋作學徒與逮案之王國興等五入均係相識二月二十一日聞有流氓向許仁潭訛詐之事至晚包探前來連小的一同拘至後馬路茶館旋經釋回捕頭問馬曰此等流氓爾認識否馬稱認識隨著將其人指出詎所指者係搶劫宏久銀爐之犯捕頭謂此種見証安能信以爲眞著退去楊供住多壽里與鞋作爲鄰訛詐之事並未目睹捕頭亦詰訛詐之人能否指認楊指王桂全謂即係此人在供住多壽里向爲鞋底業是日訛詐之事確係目見後經人勸散迨晚間來拘人小的代爲伸説不允因至各捕房控告捕頭又將王駁詰一番並云現逮案之五人當時有二人臥病在床三人從大馬路回來一共拘去七人在茶館放出學徒二人其餘均逮案者訊至此己鐘鳴十一下哈華托請再訂訊期中西官互商之下著於禮拜四即初六日九點鐘再訊○前者北山東路吉祥里楊宏久銀爐被盜劫去洋銀後經包探李星福先後獲盜多名昨由捕房解案請訊先據捕頭禀稱本年西歴二月十九號宏久號於晚間八點鐘來稱七點三刻時有持刀强人五名先後至店砍傷四人被劫去銀洋等物約值五百元當時將受傷者送仁濟醫院調治幸即痊可至四月十二號經無錫縣拿獲是案盜犯陸菘亭解至上海縣是 
 
 

Page 11

 
 
　　晚縣主訊供時有李包探至城内聽訊陸供出同黨住居某處地方即於十四號獲住盜首江寳順朱文泉江寳善等三人十入號艦獲丁大寳子等於二十四號訊問認刧不諱故又將丁之業師胡德木胡德林並沈裕昌畢文華等四人一併解案請究孫明府先傅原告楊子祥訊供據稱盜共七人五人入内二人望風幸號中人登樓呼救鄉人畢集盜始逃去學徒高榮海供先有二盜進門即將髮辫拖住脚上連砍二刀幸無大碍後被用石灰包迷目即不能行動李探禀稱是晚至縣中觀審即將江盜獲住並搜出刀劍火藥之屬嗣江盜於上月二十八號在押所自經幸覺察得救訊之各盜均不肯承認極口呼寃明府與德君互商之下判將沈裕昌畢文華胡德木胡德林四人開釋江寳順江寳善朱文泉丁大寳子等四人仍帶回捕房管押侯商定核解（木） 
[公共公廨晚堂案]  
　　日前盤銘棧主遣抱告袁升控湶興押店主應錫三串同朱松林圖頼借欵業經迭次訊追昨晚屠司馬升堂覆訊袁供前向主人移借此欵時係朱偕唐雲帆來取去父與應手至今本利不還務求追究朱松林供應借此欵由小的與唐爲中應立借據二紙且用湶興圖印豈能推托應錫三供與朱等合開鼎陞客機當出股本洋五百元不料伊等居心險詐推托虧本欲將小的股本侵蝕所欠此欵朱與機内經借作本小的僅與担保借據二紙係朱與唐云帆揑寫因此不願歸還司馬得供判應與朱於四十五天内清還洋銀三百元利息讓去著當堂具結○潘宗榮前控裕亨洋行經理人黃崧甫串同湖北人龔慶祥騙吞小租當經公堂傅訊因黃避匿不到龔亦朦保出外既而將黃提案管押昨日屠司馬向之訊問黃供原告所控屬實惟小的在押多時今求交保出外潘供自二十九年分被龔騙去洋五百餘元由黃出有收條迄今二年受累匪淺現己禀奉道憲札飭寳山縣提龔訊究惟龔現又遷至法界請即移提司馬將黃還押候移提龔到案再訊（宋） 
[公共公廨早堂案]  
　　洋人伊摩由行經武昌路有四五人在彼鬭毆突被撞倒内有粤人李梅利乘間將其身畔洋銀十一元攫去當即鳴捕拘案襄讞王明府商之美副領事判責李三百板押六個月○活治洋商控張登咸不遵合同延不將地完丄致累洋東每日多費洋十元王明府判罰張洋一百元限十五天完工如能十天工竣减罰洋五十元○前日美最時洋行控青島輪船買辦韓炳南驅吞江海關税銀甚鉅昨晨飭提到案王明府飭暫交妥保俟禮拜六訊問○前日美商光裕洋行請將賈永生劉順生傅案昨先將賈傅到諭俟劉到案於禮拜四午後會訊○美商鄧璧控周百生等賣地不交前禮拜四判將三人暫押俟傅周秋生到案再訊昨晨原告到堂請究王明府判俟提到五十一圖地保嚴惠祥及傅周秋生到案再行訊奪○王阿德控毛阿龔昨日在捕房誣控攫取洋十元王明府判責毛二百板（木） 
[法租界公堂案]  
　　殷敬餘禀稱張惠和借宿小的家内行竊蚊帳一頂扭案請追質之張供因有要用向殷借蚊帳付質己將質劵交還大令從寛斥釋○夏允和與張德勝口角張被毆傷報捕送 
醫院療治前日張長林投案禀稱兩造均係親戚因細故争毆垷不願涉訟求請銷案大令著夏具安分切結從寛斥釋○劉王氏禀稱頑童王根福强奪幼孩金鎖片當塲拘獲送案請懲大令判責手心一百下沈阿壽禀稱家住小蘭芳里前日被李阿林竊去金戒一枚皮襔一件拘案請辦大令判押捕房十日期滿責二百板○小工陳阿六張阿二在太古碼頭行竊藥材蔡阿桂竊取松板均被巡丁緝獲人贓送案請辦大令判各責一百板○車夫顧來喜禀稱被王阿三攫去車墊當塲追獲反敢行兇扭案請辦大令判責一百板○李金海禀稱被吴少甫攫去銀鍊一條當場拘獲送案請辦吴供係向李暫借並非攫取大令命一併斥逐出外（水） 
[南市捕房紀事]  
　　張某在生義弄購屋數椽謂木工王阿土修理前午不知因何口角張持巨斧向王猛砍幸亟閃避免受夷傷王將張扭控捕房捕頭令出外調處毋庸興訟○前日南市綢捐局委員吴明府由某處乘舟來滬比及起岸爲賊竊去衣服雜物昨日開單投報捕房請爲跴緝（土） 
[美租界捕房紀事]  
　　本邑人陳某在外虹口耶松船廠爲工頭近因包工虧本無可彌縫前晚潛吞洋烟行至塘山路某洋房相近毒發斃命由巡捕報知捕房捕頭令傅地保知照家屬自往棺殮○楊阿炳向在百老匯路某整容店爲夥前晚有王某令至薛家浜翻沙作内爲工人挑痧迨至下海廟後面荒僻處有流氓多人一擁而上將身伴所帶小洋多角盡行搶去楊即報捕房請允捕頭允之前日有西人四名在招商局北棧碼頭互毆巡捕喝阻不依當即報知捕房捕頭令赴該管領事署請出牌票一紙一併拘入捕房捕解該督領事署請究（火） 
[紅十字會捐欵清單]  
　　謹將陜西撫台經募西省官紳捐欵第三批清單抄登公鑒第十二册楊遠梁承韾王海涵無各四兩聞昌壽劉煥光張驤洪鎭彭樹勳邱昌秦穆炳壇李受益舒凌阿銀各二兩牛居斗方大柱劉鈺趙樹同銀各一兩第十三册潼商道錫桐銀一百兩第十四册瑞芝堂戴銀十五兩第十五册當行銀五十六兩趙居敬堂銀一百兩李致遠堂銀五十兩李志遠堂錢行京貨行銀各四十兩估衣行銀三十五兩綢貨行銀廿四兩杜思灜銀廿一兩李景文皮貨行山貨行銀各二十兩鐵貨行銀十四兩王大寵吏三元銀各十兩第十六册陳大禄銀三十兩零五錢張德銀廿一兩岳鳳鵬銀十九兩二錢白生財銀八兩五錢韓均銀七兩五錢張新成銀七兩長泰堂生王光張維繙萬順當關均銀各五兩苟溶王仕璽銀各四兩張泰銀三兩馮止善楊瀚何樹基官架子復盛德宗盛編銀各二兩張鋭福慶恆武振璽苟俊謙益店孟炳祥萬泰昌棧順和羅鼎長興統信成店永成店祥盛店樹德店水順祥楊文成李芬劉静李逹功姚江張侯浡立廣郭保立大順生和成店吴忠傑永泰店德順店世德生亢聞禮白正川銀各一兩五錢德合源王銀張倫王建篤楊菜純發德長順振長發合福盛長行茂長德順公叚治銀各一兩二錢吉泰祥德盛榮天順生徐俊堂德店天順店隆盛江李友魁義興德天順榮復興長祥林五雲齏范桂欖慶德亢其和屈娟高牛順山王玉郭文魁長泰德王懷李宗泌易太崔榮韓萬海長順祥同興合世興榮恊同成自成福范泰復興泰慶順隆泰和安盛益承賈存仁長盛昌三合統永興成馬林張元曾福張邦信苟源薛彦禮曹榮石德海石惠泰和元榮盛昌劉銀李福德成源王正全順德福德昌銀各一兩上海萬國纯十會同人　啓 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
第十五版 
　　兹據島司李希杰行提禁卒人等審明擬解前來臣親提研鞫緣俞桂董小六籍隸諸暨仁和等縣俞桂充當杭州府監禁卒董小六充當更夫趙慶隆籌隸錢塘縣充當杭州府提牢官犯譚汝玉前署歸安縣任内虧短交代銀米等欵廷不完解經前撫臣劉樹堂奏叅革職飭發杭州府監追訊係因公挪移數在二萬兩以上照例應擬斬監候因該革員原籍分産並無價值確數是否伊母瞻養詳經咨查去准咨覆致未定案之犯光緒三十年一月初六日傍晚該府司獄金綰章帶同刑書趙慶隆進監收封驗明各犯刑具完固分别收入監櫳諭令禁卒俞桂等小心防守刑書趙慶隆向不在監值宿亦即隨同出監回房辦公是夜三更時分狂風頓起吹滅燈火更夫董小六與俞桂進棚避歇均各困倦睡熟詎譚汝玉乘間扭斷鎖扭並扭開攔鎖從棚檔上接脚撬開椽瓦上屋爬出圍墻乘間逃逸俞柱警覺喊同董小六追捕無蹤禀報司獄督率兵役查拿未獲報經該府詳由臬司會同藩司詳經臣會摺奏參並將該司獄金綰章先行撤任遴昌前往接署一面委員前往勘訊明確並據該府將刑禁人等解由藩司審解到臣親提訊鞫據各供認前情不諱空詰不移案無遁飾查例戴盜犯越獄如獄卒果係依法看守一時疏忽偶致脱逃並無賄縱情弊審有確據者依律減囚罪二等治罪又徒犯未經發配以前告稱父母老疾應侍家無次丁者查明照數决杖枷號一個月存留養親各等語此案禁卒俞桂奉派看守在監重囚並不小心防範以致擬斬官加譚汝玉乘間越獄脱逃雖訊無賄縱情弊實屬疏忽俞桂合依監犯越獄如獄卒果係依法看守一時疏忽偶致脱逃並無賄縱情弊審有確據者依律減因罪二等治罪例於逸犯譚汝玉斬罪上減二等擬杖一百徒三年據供母老丁單飭據該府傅集犯親鄰佑訊明並無忘親不孝情事核與留養之例相符應請照例决杖枷號一個月滿日折責准其存留養親該犯寄居錢塘縣多年原籍並無親族業據該府查明無從傅提請免取結更夫董小六因燈火被風吹滅進枷避歇輙行睡熟致官犯譚汝玉越獄脱逃亦屬疏忽刑書趙慶隆隨同司獄進監収封後仍回房辦公雖不在監值宿咎亦難辭均應酌量問擬董小六趙慶隆應酌照不應爲而爲事理重者杖八十律擬杖八十分别折責革役己革司獄金綰章於四個月限内犯仍無獲應留於地方恊緝俟限滿有無獲犯再行分别辦理有獄官杭州府知府宗培己准部議照凌遲斬絞等犯越獄革職留任公罪例議以革職留任應議疎防職名另行開報官犯譚汝玉仍飭勒緝務獲究辦除將供招咨部查核外所有審明定擬緣由謹會同閩浙總督臣魏光緒合詞摺具奏伏乞皇太后皇上聖鑒敕核覆施行謹奏奉硃批刑部議奏欽此宫門抄二月十七日工部鴻臚寺值日無引見德公徐中堂各假滿請安承灜謝授侍讀學士恩橚貝子續假十日崇中堂續假二十日召見軍機承灜 
山西巡撫張奏爲晉省西學專齊原訂學科與通行定章歧異謹酌擬考試升學法摺山西巡撫臣張曾敡跪奏爲晉省西學專齏原訂學科與通行定章歧異謹酌擬考試升學辦法恭摺仰祈聖鑒事竊照晉省於光緒二十八年五月經前撫臣岑春煊奏請將耶穌教案賠欵所立學堂併入省會大學堂於中學專齋外别設西學專齋定爲三年習普通學三年習傅門學當將原訂合同繕單進呈恭奉硃批著照所請管學大臣知道單併發欽此欽遵在案查西學專齋業經籖訂合同奏明奉准自應查照辦理惟與管學大臣奏定通行章程尚有不合之處必應妥籌辦法如章程内載各省高等學堂及京師大學堂預備科畢業考列優等中等者作爲舉人京師大學堂專科畢業考列優等中等下等者作爲進士同進士出身等因是各省會之學堂課程至預備科而止獎勵至舉人而止自此以後必須升入京師大學堂始能進習專門考取進士而西齋總教習敦崇禮因原訂合同本有專門之學於上年暑假後函送學堂章程到臣聲明照京師大學堂章程俟三年普通畢業再授大學各科之專門學以符學制所有京師大學各科之專門學本齋悉與符合等語是普通專門均在本省學習舉人進士亦均由本省考取證以定章實多違背然惟科學立有專門是以自命爲專科此爲原訂合同無可改易者也臣維該專齋係爲賠欵而設初非他省所有其開辦又在定章以前遂致歧異轉瞬六月該專齋三年普通畢業即届考試升學之期學生等考試及格如何辦理自應先時籌定臣詳加審度舉人由本省考取進士必須由京師考試此爲各省畫一章程斷難一省獨異惟該專齋既設有專門可否於普通畢業考取舉人之後仍留該專齋進習專門俟其畢業咨送京師大學考堂試如列入等第即作爲進士同進士出身如此量爲變通似於原訂合同與通行定章均尚不相背戾至普通畢業出身獎勵原訂合同與定章亦有未符均應及時議定除將原訂合同及詳細情形咨明學務處一併核議外謹會同學政臣宗室寳熙恭摺具陳伏乞皇太后皇上聖鑒敕下學務大臣併案核議施行謹奏奉硃批學務大臣議奏欽此 
[伊犁將軍馬奏請設立養正學堂並派學生赴俄肄業片]  
　　馬亮等片再奴才前以伊犂邊瘠文教宜興且境接俄鄰尤需會通中外文學庶平時得通才之備臨事有肆應之資曾於光緒二十九年五月十一日議擬章程奏請設立養正學堂並派學生赴俄肄業六月初三日欽奉硃批著照所請該衙門知道單併發欽此欽遵辦理在案旋於上年八月挑選滿蒙大學生二名幼童十名派佐領伊勒噶春管領由索倫營領隊大臣志鋭帶赴俄國之阿拉穆圖安置潘習温即俄幼童學堂學習語言文字並於本年二月將伊犂養正學堂房舍修理工竣挑選滿蒙學生四十名委派各項教習分堂開學教課於二十九年九月二十八日及三十年三月十八日先後附片奏明在案兹查赴俄肄業學生十二名經志鋭前赴喀什噶爾辦理積案之便道過俄阿拉穆圖學堂考究該學生功課内有六名姿質聰敏學業亦有進境己照該國章程提入俄官學堂肄業朿修等項亦照該國所定加給其餘六名俟造就有成再行撥學至伊犁養正學堂原定額缺係學生四十名清漢文教習各二人蒙回文教習各一人開學之時因學生功課尚少回文學生無人僅設清文教習一人派新滿營佐領札隆阿充當蒙文教習一人派新滿營恊領諾呢春充當漢文教習二人派新疆候補知縣陸雲製候選訓導李榕充當改回文爲俄文調俄教習伊斯哈吉管理旋以學生學者多未便阻其上進之志先後人共收學生九十二名兹當卒歲會考放學内除文學生九名俄文學生二 
 
 

Page 16

 
 
   
 
