# 1898 - 314 - 4909190

 

Page 1

 
 
[新印各書藉發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[中國宜講求工學論]  
　　今之因循守舊深閉固拒動稱聖人而不知聖人以開物成務爲先爲天下後世所利賴竊觀中國四千年以前開闢之初渾渾噩噩不識不知一切日用飲食之資皆未備也乃茹毛飲血者胡然而饔飱焉上巢下窟者胡然而宫室焉毳衣卉服者胡然而冠裳焉以及治疾病則興醫藥行山澤則創舟車此皆後世所謂工藝之事莫不由古帝經營而成故傳曰制成器以爲天下用莫大乎聖人工顧不重乎哉不謂近今士夫喜言空理視一切工藝爲卑無足道於是制器利用之事第歸於細民末匠之手而士夫遂不復躬親矣不知形而上者謂之道形而下者謂之器道與器有精粗之别無本末之殊是以成周之制官有六職工典其一而歴世鐘鼎奉爲宗彝令子孫寳用又况孔子之對哀公所謂日省月試旣禀般事者九經一篇未嘗不鄭重於勸百工之意他如子夏曰百工居肆以成其事君子學以致其道子曰工欲善其事必先利其器君子之居是邦也事其大夫之賢者在其士之仁者孟子曰大匠不爲拙工攺廢繩墨羿不爲拙射變其彀率聖賢立言諄諄以百工與士夫相提並論知藝可進乎道固不得以細民未匠而奴隸視之也獨奈何今之中國於勸工一事不屑講求坐視泰西之奇技淫巧蹈隙流行而莫大之漏巵日不可塞嗟夫抑豈不聞諸葛武侯治蜀工械技巧物究其極管仲治齊三服女工衣被天下木牛之運指南之車皆所以致富强之效乎是故中國而欲籌富强之策則勸工之舉實爲萬不可緩之事何言之歐洲之致力於工藝也無微不至而新理新器亦遂日出日多英自嘉慶二十年始製成輪舟而道光十二年卽犯我廣州遂闢諸洲屬地至四萬里之廣俄自道光二十年鐵路創成以光緒二年築鐵路於黑海裏海開闢基窪阿爾霸等國六千里之廣自餘電綫顯微鏡德律風傳聲筒留聲　輕氣球電氣燈農務機器雖小技奇器亦皆與民生國計相關若槍砲之製更有國者所不可忽而恃以爲富强之源觀外洋講求槍砲製作日新槍則德有得來斯槍毛瑟槍法有格拉槍克洛拔尺槍沙土砵槍英有亨利馬梯尼槍美有哈乞開司槍林明敦槍秘薄馬地尼槍俄有俾爾建奴槍奥有韋恩斯槍義有韋脫里槍近者英之黎姆斯槍爲尤精砲自克虜伯嘉立嘠爾提約爾哪登飛爾孟尼砲外近有毒烟開花砲空氣黄藥大砲其餘水底自行船機器飛車禦彈戎衣測量砲子表凡此非一人一時智力所驟致或十年不能成至數十年而始成之或及身不能成至子孫而踵成之悟新理變新器精益求精用能大收其富强之效也今中國工藝萬不能及泰西一二豈華人盡愚而西人盡智哉亦未得工學之要耳夫所謂工學之要有體亦有用外洋製造之精率用力於格致以實事求是汽學重學化學電學斯其體也西人設工藝院旣多圖器自廣見聞日闢製造愈精凡有新製繪圖貼說呈之有司騐其有用給以執照旌以功牌許其專利斯其用也中國欲仿而行之宜先設工藝學堂均以士人學之名曰工學生使之研精於汽學重學化學電學以破千百年來賤視工師爲供人奴役之痼習將來學成之後名曰工學人員尤必取給以執照旌以功牌之法使之轉教匠首以廣爲造就夫而後工之體以備工之用以全工之學亦以成庶華人四萬萬之心思材力日有以闢造化之靈機而尙無窮期也嗚呼環球各國互市通商工藝之精亘古未有貧富强弱皆視勸工一言爲旋乾轉坤之樞紐工顧可不重乎哉 
[英員論中國鐵路事]  
　　廣州博聞報云西歴八月十二號英國下議院聚議時議員奪來劬問署理外部大臣巴爾福曰近聞中國廬漢鐵路合同内載有一條如鐵路有交涉爭論之事應以何國出資最鉅卽舉何國公使爲公正人剖分曲直若照此辦理則俄國出資較鉅將來公正人必歸俄公使俄人不從此得以干預乎不識我英國曾知之否倘已知之應由政府行知駐京公使麥克竇訥向中國政府聲阻此條我英决不照准巴爾福答曰中國鐵路訂約一事未得確實消息故此時未能應對議員尤伯符問曰然則中國借欵推廣牛莊鐵路一事可宣示否巴爾福曰未得其詳何由宣示議員華爾敦問曰中國政府如欲批准此項合同我英駐京公使極宜設法阻止不得歸俄法兩國承辦由中國自行管理他國不得干預中國如能允許設有竭蹶之處我英國當爲將伯之助贊成此舉不知我公使曾籌及否巴爾福曰此言誠爲扼要惟僕知之未稔有負明問良用歉然議員劉爾斯問曰中國揚子江一帶鐵路現歸比法商人承辦倘我英人出資購歸政府肯認爲英國之産保護商人否巴爾福曰英國商人果有此等財力以辦此事政府無不竭力助之劉爾斯又曰設英人購此鐵路凡訂立合同等事外部肯扶助否巴爾福曰英人在中國經營諸事外部理宜扶助何不肯之有 
[德使要求]  
　　天津國聞報云去年容純甫觀察承辦津鎭鐵路現在籌有的欵經總理衙門電催入京已屆一月尙無開辦之信德公使聞之因在鐵路礦務總局再三詢問聲稱如容觀察不能興辦德商當力任其艱總局某大臣答以此與外人交涉之事須由總署作主未知德公使能從此息喙否也 
[鐵路將開]  
　　金陵訪事人云通濟門外開築鐵路經會辦番芸蓀觀察率同洋工程師擇定基址繪圖立說詳禀鐵路大臣盛杏蓀京卿候飭復勘筮吉興工兹者省垣官塲接到京信知京卿已於某日出京屈計行程卽日可抵省會司道以下各官咸往旱西門接官廳備迎然則鐵路之開當可拭目以俟矣 
[川匪電音]  
　　九江訪事友人來函云本月二十五日九江電局接四川重慶道署十九日發來電音云渝城瀘州兩處電綫被毁現均修復照盛大人所示辦法可息事安民該犯雷蠻子由銅櫺另案拿獲現尙監禁俟教案結後再行訊辦昨瀘州報稱十八日被匪毁壞資州至瀘州電綫十里究係何匪所毁業已飭查至余蠻子自九月十一日起卽 
 
 

Page 2

 
 
與約明按名發給小口糧不准妄動彼亦約束其衆令由來蘇塲王家陸坪陸續回至龍水鎭郵亭鋪各統領委員紳士均已齊集在彼議論交出華司鐸事此次資州所毁電線更與之無涉各處著名匪徒飭據各屬禀報已拿辦不少惟避難來渝言教民日多謠語紛傳無中生有聞其領事亦難爲訓戒渝城一切安靜如常郵亭鋪距渝城三站至華司鐸何日在彼動身來渝尙未有確音也 
[賢督高蹤]  
　　京友來函云前任四川總督李鑑堂制軍奉旨降調後僑寓保定府屬某縣鄉間布衣蔬食甘守清貧鄉人見之不知其曾任兼圻節鉞也現已移居河南安陽縣鄉間與原任廣東巡撫馬玉山中丞府第相近兩公本屬同官至好聲名亦相　今幽明雖隔可謂德鄰矣制軍忠正清勤芳聲卓著不知他日者朝廷尙能加以重任一試其旋乾轉坤之才乎拭目俟之 
[縷記保國會逆蹟]  
　　京友來函云本年春間逆首康有爲及其黨梁啓超譚嗣同等人在京師廣東新館開會同鄉許筠庵尚書楊蓉浦侍郎以其惑衆歛錢行爲不正嚴加斥逐不准再開康乃移至貴州會館等處公車到者甚多京官亦有與其列者然大抵來看熱閙且當時僅曰講學僅曰茶會未嘗告人以保國也詎料心懐不軌竟將三次來會者之姓名强刻入國聞報中以爲刼制衆人之據當時有名諸人各懐憤恨多致書詬詈之其最傳誦者爲四川喬茂　刑部樹柟一書嚴厲之中雜以詼諧自是必傳之作其文略曰卓如仁兄大人足下頃聞人言國聞報中列有保國會題名賢師弟實司其事賤名與焉鄙人大惑不解鄙人與足下無平生之歡在湖湘間纔一見耳與令師更無片語之接何所取而把臂入林耶將以茶會爲據乎則當時實未聞賢師弟道及保國會三字且來者先後數百人誰實聞之而可以爲證請足下試言之將以門簿爲據乎則足下固言書明姓名爵里以便令師往拜卒之令師未來僕亦未往人所共知也又將以二金之醵爲據乎則鄙人固居心鄙吝其靳而不與者又不獨鄙人也足下將誣及鄙人更誣及此數十百人耶且保國二字非在位賢能大臣安能勝之出之於草野於下僚則僣矣况空口徒手何能保耶賢師弟欲以愚人其實自愚之甚又聞人言賢師弟立會宗旨但保中國不保大清或曰此悖逆也吾曰悖逆誠然亦且夢囈自我世祖章皇帝定鼎以來深仁厚澤二百餘年中國大清豈有分别一言以蔽之曰賢師弟本未聲明保國會之名而濫列多名乘機作亂居心狡詐行同誑騙不但貽譏正士並且見笑外人勿謂十八省之士氣人心可以詐僞動之也○當康逆强列各人姓名於會中聞者譁然紛紛函請除名康逆皆置之不答及見所刻章程種種悖謬皆怒形於色仁和孫孝廉灝會試下第未歸憤其目無君上逐條駁斥付之梨棗京外散分數千分自是康燄稍衰將襥被出京適徐致靖上疏薦之得蒙召對致有今日之變聞侯官陳叔伊孝亷衍亦有駁保國會章程一帙足補孫所未詳眞好文字也○徐蔭軒相國係康逆會試座主素惡其人品之卑下洎保國會啓相國更深惡痛絶不與往還今年相國八十生辰康逆登堂拜壽并獻祝儀相國長公子蘭士侍郎入禀相國旋出責門者將原封擲還賢父子辨奸之識可謂卓矣惜乎當康燄方熾之時不能如許尙書文御史之抗疏直諫也 
[添設輪船]  
　　江西訪事友來函云省垣自前年冬創設福康小輪船公司行駛内河拖帶帆船由省垣至九江三日卽到每逢二五八等日開班行旅咸稱便捷兹有英商順昌協記公司接踵而起每日開行一次專搭客商不拖貨船往來省潯一日可到價亦較前减半已於本月二十一日開駛想來往商民生意當更興旺也 
[星使過潤]  
　　鎭江訪事友人來函云前出使日本大臣裕朗西星使任滿回華由申江乘江孚輪船上駛本月二十五日傍晚行抵京口丹徒縣王大令預飭辦差人等在招商局碼頭搭蓋綵棚恭迎憲節新湘各營勇丁列隊江干迨輪船下碇鎭城道府印委各官紛紛呈遞手版星使一　接見二十六日午到星使乘輿往各衙署答拜然後由六吉園碼頭乘官舫用小火輪船拖帶望揚州進發 
[巡緝認眞]  
　　金陵訪事人云今歲冬防已循例舉辦巡緝益加認眞各處栅欄每當更魚二躍卽已鎖閉遇有形跡可疑者更夫必詳細盤詰始行開放某夜三鼓時有某甲者狀類乞丐小憩路旁適委員某少尉巡查過此卽著巡勇向甲身畔嚴搜並無他物少尉以其黑夜濳匿終非善類喝令笞責一百板以儆其後 
[洪喬復見]  
　　金陵訪事友人云金陵自丙申年創設郵政局以來商民無不稱便是以持函寄局者時覺紛至沓來日前郵局送信役人某甲以近日信件繁多憚於分派遂將信千餘封盛以竹囊投諸塘内俟其水滿沈入波心始回局不料自甲去後此囊忽從水底湧出旋爲居民某乙所見將囊携歸事爲郵政局西人穆林君所聞向乙婉商令將原件檢還給以鷹餅二十枚乙聞其言有意居奇堅執不允益以鷹餅三十枚始得贖回一面著人將甲拘住以便送縣懲辦而甲早已杳如黄鶴蹤跡毫無不得已將薦甲之蘇某喚至告以甲卽憚於奔走儘可辭　何遽將要信投水實屬贍大誤公照西國法律論凡誤公者均予嚴譴爾雖未與聞此事但保薦匪人亦不能逍遙事外言畢卽著人將蘇送上元縣署蕭爵寅大令詰以旣薦甲到局必係爾之戚友現在甲匿何處富必知悉蘇供實未知悉大令謂爾旣不知卽當置爾於法蘇猶强辯不已大令震怒喝令笞責五百板覊禁外所一俟將甲緝獲到案再行釋出 
[粤垣火警]  
　　廣州訪事友人云本月址二晚十下鐘時城西吉星里美玉茶樓後進房屋因　起釁擊毁火油燈致肇焚如霎時間延燒對門各鋪繞出閘外新勝街長勝街華村寺後牆關帝廟後進均遭殃及興梓里所開新舊衣莊及銅鐵雜貨店亦一掃而空永興街則燒至永華坊後面過順母橋一帶南則至晚境園雖經各處水龍麕集施救無奈火勢猖狂直至天明方得告熄是役也共計被燬房屋二百四五十椽亦巨災也 
[京口火警]  
　　鎭江訪事友人來函云鎭郡高橋西首向有隙地一區外來客民支搭草篷藉庇風雨所謂黄土作牆茅蓋屋者景象宛然在目本月二十六夜更魚三躍時某姓草屋中忽將火油燈傾翻致兆焚如之禍赤熛怒煽毒燄横飛居民立卽鳴鑼告警道憲長久山觀察以及印委各官先後到塲彈壓城廂内外各善堂水龍聞警齊來吸水噴救得漸熄滅然草屋二十餘家悉已化爲灰燼矣 
[觀察閱局]  
　　南市馬路工程局房屋營造告竣後總辦朱森庭明府具報蘇松太道昨日午前十一點鐘時蔡和甫觀察排導戾止在局内外閱視一周旋至班房寫字房巡捕房花廳等處以次閱畢在官廳小坐片時然後命駕返署聞朱明府定於十月初一日恭設盛筵請道營廳縣各官讌飲想屆時必有一番熱閙也 
[示保民食]  
　　上海縣正堂王爲出示嚴禁裝運並平米價事據嘉榖堂米業董事舉人張仁敏司年職監奚元良胡文煒蔡茂松趙燦寅等禀稱竊本年春夏之交出洋米多以致價值騰貴百業驚惶而水木作等各工聚衆勒加工價滋事等情不一而足經前憲黄出示查禁奸商販運並經督憲道憲通飭各卡查禁出口在案現值新榖登塲米價漸跌至四元零商賈居民皆有色喜不謂本月二十二二十三兩日之間米價飛漲一元數角之多市廛咸爲震駭董等查訪之下知有奸商重萌故智販運出口所致似此藐法漁利有碍地方大局若不禀求出示禁止查提嚴辦轉瞬海運開辦在卽在獨與閭閻市面攸關且與大局有碍除禀呈道憲外爲敢禀求飭差查提奸商懲辦並出示曉諭等情到縣據此查前據米業司月裕昌生泰等戶禀請開禁當經批飭候示乃竟有米鋪並不候示輙行裝運以致米價騰貴妨食病民膽玩已極卽經通禀各憲通飭查 
 
 

Page 3

 
 
禁曁飭差提究兹又奉本道憲批據米業裕昌等禀請准照裝運等情奉批飭縣嚴禁查究一面出示平價等因奉此合行出示嚴禁裝　爲　示仰闔邑軍民米業人等知悉自示之後爾等槪不得販運米麥出口如敢故違一經查實定卽查封充公從嚴懲辦决不稍寛該米業等仍將米價一律平減如敢居奇不遵並卽提究其各凛遵毋違特示 
[少尉騐傷]  
　　楊愼卿趙阿茂互控毆傷一案經十六鋪巡防中局送至上海縣署請訊前晚王欣甫大令因有要公由典史蔡少尉代訊楊供本地人年三十二歲在十六鋪開設明瓦店本月二十四日因西門外元通寺有許子祥承接之生意忽被趙阿茂爭攬奪去是以軋至城内太平樓茶肆啜茗評理趙妻金氏以夫被軋急挽小的出爲解勸小的因卽前往與伊師弟趙佳林帮同勸散二十六日趙金氏復至小的家中聲稱小的不應將許放走大肆吵閙小的無可伸說訴知地甲始得勸回二十七日金氏又來小的之妻適已懐孕略與爭辯突被推跌彼見勢不佳自用木梳劃傷誣稱被毆其實小的並不爭扭且被擊碎玻璃燈若干盞趙供年三十二歲浦東人與楊同業在大東門外開設店鋪二十四日在家用膳楊稱有生意可以合做邀與偕行及至花衣街後面某小烟館内突出素不相識之四五人不問情由遽肆毆擊繼又軋至城内太平樓茶館白般詰責恣意行兇致小的受傷倒地餘人被楊縱逃後經妻子倩人擡回忿不能平故於昨日向楊理論又被楊妻用刀戳傷不得已　局控告轉送案下叩求懲辦趙金氏供小婦人是阿茂之妻年三十歲二十四日丈夫被楊邀出僞言合做生意及被毆傷小婦人急往擡回爲之醫治二十七日小婦人前往理論楊稱爾夫如果因傷身死情願貼還　贍費不料其妻忽持切菜刀驀地戳來有旁人目擊情形叩求重辦少尉傳訊地甲裘鎭供稱二十四日伊等打架小的並未知情前日趙妻至楊家吵閙楊囑小的往視則趙金氏已受傷據稱被楊妻刀戳所致然小的查訪他人僉云實用木梳自行劃傷少尉飭仵騐得趙金氏右額角有傷一處皮破血流趙阿茂略有微傷諭以傷已騐明候請本官大老爺核奪楊交差趙著回去自　醫治 
[飭傳諭話]  
　　時近冬令地方官例須舉辦冬防昨日馬路工程局委員兼帮辦保甲總巡朱森庭明府飭差傳知各鋪地甲及汛捕栅夫人等於翌日齊集局前聽候諭話 
[僞銀破案]  
　　本埠有一種混用銅質僞洋銀之匪人凡入市向兌者彼中切口謂之買牌而由店鋪乘間換出者謂之掉包鎭江人孫公渭在英界石路　屋一椽開設元生小錢莊長於此技與夥吳克瑞許壽南串通一氣獲利頗豐受其害者指不勝屈前晚成衣匠周阿四持洋往兌　估看之後佯爲失手墮地比拾起則稱銅質周因又付洋二元欲兌四開十枚許稱仍係銅洋不能應用周明知有異因卽投報英界捕房捕頭派包探李星甫往查屬實並起出銅洋五元銅四開二百餘枚孫見事機不妙飛步奔逃僅將吳許二人帶入捕房昨晨解送公堂請訊周投案申訴前情吳許同供在元生莊爲夥所有銅洋均是莊主孫公渭之物鄭瀚生大令商之福繙譯官以混用銅洋有碍市面判將吳許各責二百板枷號一月期滿再發回巡捕房管押十一月並著補提孫公渭到案從嚴究辦聞此事尙須出示曉諭俾衆週知免受其累 
[奸宄宜查]  
　　前日吉和輪船到滬時有奸商藏有私鑄小錢三千文經關上某西人查獲而奸商某甲已乘間逸去想須查緝懲治决不任其漏網也至此錢聞於昨日已盡數鎔化矣 
[賽會路由]  
　　下元令節迎賽城隍神會此曩例也前晚各會首舁神像升坐大堂略仿官衙體制排衙點卯畢簽發路由是日神駕出廟朝西走舊教塲過北香花橋福佑橋朝東天官牌坊過海防廳署過益慶橋老學前朝西過縣署往南太平街過縣橋太卿坊陳箍桶橋大南門朝東過同仁里永興橋進談家弄過道轅天燈弄東唐家弄過魚行橋彩衣街大東門過吊橋如意街龍德橋毛家弄新馬路小東門碼頭往北走外洋行　沿河往南到壇晚間由壇起馬進西門往東過登雲橋猛將堂西倉橋過北弄叅府署楊家橋胡家弄副府署薛家橋凝河橋陳箍桶橋太卿坊朝南過縣橋往東四牌樓過長生橋回廟特不知向來奉禁之花十景牌陰皂隸女犯等仍由王大令出示嚴禁否也 
[上海巡局紀事]  
　　近有著名流氓混名一隻手勝榮等在滬北十一圖陳家宅高朗廟一帶糾得同黨五十餘人擺設拳塲倩某拳師日夜教習弄棍舞槍每易滋事經楊樹浦巡防局委員姚殿卿二尹訪知立卽飭差勇前往查拿想一經拘獲定當按律懲辦也○韓譚氏向在大東門外壩基橋開設木作日前悞買利記板行所失之木被行主查知扭控十六鋪巡防中局局員潘仲泉二尹提訊之下氏稱一時糊塗未及深察並非有意收贓　恩鑒宥二尹著罰置太平水缸六口氏遵斷具結崦退起案之木給利記行主具狀領去 
[美界捕房紀事]  
　　昨午江北小竊瞿大郎不知在何處竊得洋紗一包在西華德路沿途求售爲包探竇如海所見以其來路不明將人贓一併送入捕房押候究辦○前日無錫人陸阿寳竊得萬通醬園内朱某之行李等件兹由包探沈阿鶴查獲拘入捕房押候轉解公堂訊辦 
[治河條議]  
　　山東籌振委員秦子丹司馬寅以辦振捐來滬與本館協振所時有咨商昨日投書云日前恭讀上諭因山東黄水爲災蒙聖恩浩大發給内帑銀二十萬兩並令中外臣工保舉熟悉河務之員集思廣益籌議辦法仰見我皇太后皇上軫念民生無微不至敝族世受國恩鄙人幼學從戎少壯留心吏治濟南聽鼓已歴多年前陳雋帥張勤果公撫東時屢隨辦理工振齊河縣高家套漫溢一役鄙人派赴大溜拯救災民風猛浪急覆舟身陷衝十有餘里之遠遇救得生然身雖獲免而睹此瘡痍隨流漂泊轉恨不以身殉上報國家嗣思黄河一日不治卽小民一日不安因上治河條陳當蒙批准通飭在工文武員弁遵照施行兹摘錄數條敢冀匡我不逮云云本館爰爲之附錄報尾以質當世之留心河務者一治河之道應先察看水之形勢防患未然宜不時乘坐小船上下查看河灣或南或北離堤遠近遠者可聽其流行近者須看河灘土性膠淤亦可耐其衝刷如土性鬆浮未雨綢繆不至臨時出險有分流之處卽思所以合併則衝沙有力散漫者設法收束以防淤墊下灣形勢已將有著隄之勢卽於上灣築廂小壩一挑則下灣水勢無力卽或塌去勢已變更免生險工水勢散漫冬春寬至數百丈河身已墊必有大變應由水淺一邊疉壩束縛使之收窄或於上灣切嘴或於灘面抽溝水勢一漲情形更攺必須弭患未然所省實多若到臨險急忙估計挑水壩並加壩臺此是已然之事不過少勝未備並非治河要務也一做埽壩之法須先察看水之形勢或兠順或頂衝要知溜勢緩急水勢深淺河底是沙是膠淘刷不淘刷次看地勢曲直單薄寛厚高矮如頂衝之溜堤勢兠曲或弓背外弩水性洶湧必下大埽恐堤工單薄外面搶築壩臺如搶築不及外邊下埽裏面帮裏　方資抵禦若水性洶湧先做挑水壩凡進埽之法全在看守楸頭纜繩傢伙小心平平落下方爲得法初下掃個先塡掃眼閉氣用攔土掃枕壓土用騎馬一路稭七分土三分層層返廂到底再以籪三分土七分層層加廂擡高水面五六尺者上面宜壓厚土尤宜均勻眉頭土厚則垂頭掃後撬縫過水掃尾土厚則外蟄上水壓土多則後尾蹻下水壓土多則上水蹻中心土多蹻如元寳形以上均宜忌之若河順隄直水勢緩慢只可紥枕或跨樓兠纜軟廂上面層土層料亦如前法辦理鋪掃之時先量隄頂寬窄若隄頂窄狹或裏　築不及者後用稭料鋪墊高與堤平名曰神仙壩然後鋪掃若上首堤頂寛闊卽在上首鋪成捲袖大掃用繩纜楸頭繫住下放續進名曰釣魚下法再看進掃之處長若干或三個或五個先用藏頭挽護下首做雁翅包裹以期堅固雖掃之名不一相度情形下一掃得一掃之力如是帑不虚糜而工程穏固矣此條議未畢 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局紀事]  
　　前日午後偷兒陳阿狗在某處竊煤兩包行至新馬路爲九號巡街捕勇所見以其形狀可疑拘至工程局經朱森庭明府提訊供稱江北人現住新北門外法租界興聖街煤由小東門外招商局金利源棧内竊來叩求寛宥明府判責四十下飭捕驅逐出境○昨日滬北南順記洋行函致馬路工程局稱雇何阿才之船裝運煤油一百五十九箱駛至浦中不自謹愼致將煤油悉數傾入浦中請爲提訊究辦朱明府遂飭差傳何研訊何供實出無心叩求恩斷明府以所失甚鉅斷非何一人所能料理飭暫交保挽人自向南順記情商 
[英界晚堂瑣案]  
　　田廷鎭投公廨控增祥鎰綢縀莊主張仰善欠銀圖賴前日經帮審委員劉穆庭二尹提訊田廷鎭供寗波人在南市承孚錢莊執事素與增祥鎰縀莊往來至去冬承孚錢莊倒閉核算欠銀三千兩又利銀一百五十五兩七錢由張仰善立有筆據適有楊慕伊者欠張仰善銀三千兩張卽將楊姓之欵劃交監生後向楊姓收取卽付銀二千兩據云尙有一千兩有股份票一紙抵在張處迨監生向張仰善收取避匿不面意存圖賴是以將張仰善筆據黏呈禀内求賜究追張仰善供紹興人增祥鎰係小的之父與表弟楊慕伊兩人合開楊曾欠小的銀一萬餘兩小的與田廷鎭並無往來被渠私將小的店號圖章竊去揑造筆據求恩明察張王氏供仰善係小婦人之兒子餘供與仰善略同劉二尹謂兩造供詞各執碍難判斷著將張仰善管押飭原差至綢縀公所查明禀復再行察奪○王孝澄控連陞客棧主趙新山圖賴押櫃洋銀經劉二尹訊問王供本地人今春至趙姓客棧内司帳存有押櫃洋銀六十元趙立有憑據至五月間趙將小的辭歇向索原洋據云俟至六月初交還至期向取一味延約至今分文不付前日向其理論反將小的毆擊求恩訊究趙新山供金陵人在治下西棋盤街開設連陞客棧所欠王孝澄之押櫃洋銀本應償還乃本月二十一晚帶鈎橋失火王乘間攫取小的帳箱一口内有洋銀等物尙不至六十之數求鑒劉二尹謂王孝澄旣搶取帳箱當時何不拘獲明係誣控著將趙新山押候分追○陳錦記控朱兆貞借洋不還由劉二尹研詰陳供去年八月内朱兆貞托王金奎爲中向小的借去洋一百十元今夏收還洋五十元尙欠洋六十元屢次索取一味推諉求卽訊追朱供所欠之洋已還過八十元尙有三十元一時無力歸還求施恩典王金奎供朱兆貞當初向陳移借時曾托小的爲中以後還過小的並未在塲劉二尹著將朱兆貞看管派原差帶同陳錦記與原中王金奎出外理處禀復再訊 
[英界公堂瑣案]  
　　包探趙銀河拘解馬夫顧扣子到案禀稱此人拉韁不愼撞倒路人楊阿七身受微傷現在仁濟醫館調治因先將顧送案請訊顧供楊自不小心以致撞倒小的並非有意讞員鄭瀚生大令判罰洋十元以儆○包探張阿五解送單榮貴到案禀稱此人僞至三馬路正誠信烟館開燈過癮竊取烟槍乘間而逸幸被烟館中人當塲覺察扭送捕房是以解案　　正誠信烟館夥投案申訴前情單供貧苦無聊初次誤犯叩求恩典大令判責二百板○洋人馬倫家失去綢洋傘一頂古銅香爐一枚疑係王榮榮所竊報捕後由包探張阿五將王拘獲送案請究王供素來安分實被寃誣叩求明察大令著押候查明再訊○五百六十號華捕禀稱李阿尙至陳丙奎家拆去竹籬入内圖竊經小的查獲拘案請懲李供詞狡賴大令判責二百板枷號一禮拜○包探沈阿鶴禀稱尤鳳生在小東門外浦中某航船上竊取搭客朱均泉之棉被一條綢棉袍一件氈毯二條經小的查獲拘案請辦尤供衣物雖係竊來然非朱姓之物大令判責二百板發回捕房管押一月○和豐廠控張阿金偷洋松木一株由包探金阿三緝獲人贓送案請究張供貪小誤犯尙乞施因大令判責二百板○包探洪阿寳禀稱龔木金至穿虹浜周姓家竊了以布褲一條由小的當追獲送案請辦大令判責二百板 
[法界公堂瑣案]  
　　江西廣信府屬某縣人張廷樞其父曾任兩浙運司宦囊頗裕其兄承先人餘廕捐納道員需次金陵日前張由原籍挈眷來滬帶有洋銀九百元　居卜鄰里前晚箱上鎖鑰依然檢點洋銀忽失去四百元房中並無外人進出爰將傭婦金夏氏妾母張殷氏及張殷氏之姊沈殷氏一并拘送捕房昨禮拜六堂期捕頭傳同原告解請讞員朱明府何繙譯會判張投案伸訴前情包探禀稱傭婦金夏氏箱内搜出主人之鎖及洋銀二十枚顯係與張殷氏姊妹串同竊取金夏氏矢口不承明府與何繙譯官會商之下著押候嚴比○沈錫基偕沈王氏投案禀稱本年四月間丈夫病故將玉帶扇一柄托掮客許子香代售許去後杳無音信迨後在某烟館尋獲向索扇價佯稱被伊母舅取去因此扭案請追許子香供此扇由沈王氏索價洋三十元當時先付十元交母舅轉交王氏明府問汝母舅何名許不能對明府著押候交到母舅再核○李子福禀稱前由鄱陽輪船將白蠟若干運　棧房中途被扛夫王和桂朱阿二竊去二十二磅報捕查獲供出原贓售與永安街萬豐燭店因連收贓人送案請訊朱供白蠟二塊在途拾得售與萬豐燭店得洋三元店夥沈林桂不認收贓請吊帳簿查閱明府著將原物交還失主沈不允明府著押候嚴比○張子宵禀稱在南市萬裕醬園爲夥主人沈某因事坐車至租界被野雞馬車夫許雲泉以鞭恐嚇致劣馬奔馳將車撞倒主人在車中跌出受傷甚重不能來案備質遣小的偕車夫范阿二投案請將野鷄馬夫嚴辦以儆將來明府以野鷄馬車動輙肇事著押候重責二百板諭令受傷人自行醫治○張子尤禀稱有鋪蓋一副在北京輪船上被葉文光竊去轉交同黨由巡捕拘獲解案請追葉文光一味支吾似有瘋癲之狀明府著押候查明再核○張玉山前控張仁貞誘令伊子向親串家騙取衣飾質錢經明府訊供交保出外措還當本嗣因延玩不還著保人交案昨日堂期捕頭傳同原告解案請判明府著將張仁貞笞責二百板所當衣飾諭令張玉山自行備本贖回○吳學健前將車夫兇毆受傷捕頭著將車夫送某醫院醫治現已痊愈昨日將吳解案請判明府判責一百板○大昌洋行買辦朱達夫遣夥投案遞禀請將竊洋之車夫陳者榮從重懲辦明府將原禀擲還著朱達夫自行來案備質○李福叙前控汪裕泰荼葉店主汪干新圖吞貨欵迭經朱明府訊供判令繳銀一百兩將原貨退還迄今延宕日久原告赴案求追明府以汪有意抗違著將原貨檢點如有缺少照數斷賠○周吉金前控張靑源欠銀二千八百兩迭經明府訊供追繳迄今案懸日久原告屢次投追明府著保人交案張托病不到遣徐雲亭代遞禀詞求恩寛限明府以其有意玩延著將徐雲亭押候張靑源到案訊追○吳炳前控稱代弟納粤婦羅林氏之妇爲妾旋被誘逃經明府著將賣身契呈候察閱昨日吳偕伊弟郭伯行投案郭稱自幼出繼郭氏去年出洋一百六十元納羅林氏之女爲妾旋被媒婦沈周氏串同妾母羅林氏誘逃明府著將沈周氏羅林氏仍交原保人保出限半月内將逃妾交案○判明府判令房主償給飯資另給受傷陳德高足踝捕頭飭送仁濟醫館療治迄今將次就痊應償飯資洋五元昨日捕頭命解案請判明府判令房主償給飯資另給受傷人洋五元以示體卹 
[九月分缺單]  
　　通判湖北武昌恒榮丁知縣廣西藤縣文明欽丁博曰吳國樑興業唐汝霖俱革貴州永從黄大仟修墓吏目奉天義州方矩近巡檢廣東翁源楊昌提故典史山東福山梁繩祖無下落 
 
 

Page 10

 
 
[金陵官報]  
　　九月二十三日新授安徽徽寗道吳見准補贑榆縣徐樹鍔辭赴蘇見撫憲鹽大使兪鍾麒奉示騐看水師學堂候補道柯謝考知縣陶麟宸辭進京又桂步　　示寫履歴江西縣丞廖國楨到奉江西督銷委解官榖來寗補昨新授安徽徽寗道吳景祺禀到山京來知府朱其昌禀知由江西接送蘇撫憲德到任回寗○二十四日新授安徽徽寗道吳辭九江後營遊擊陳有元到同知恆垣由蘇來奉臬司委查保甲知府喩先覺傳見禀知浙江勸捐回並銷善後局差遣叅將葉伯鋆辭回閩試用縣丞常世瑜到由京來候騐看○二十五日請補海州直隸州劉边吉叩謝繳餾知行署理縣丞常世瑜保民兵船楊永年到送奎制憲赴湖北順拖榖米船回漕轅文案候選訓導蔣化南到奉漕臺委領熊武軍軍裝來淞南營遊擊周廣才到知縣劉燡奉委赴句容公幹又黄在福禀知蘇州運來官米又承厚到起服回省又萬國華謝委府發審差江西試用縣楊家駿到奉江西督銷鹽局委長江催運代理布倉大使楊元勳禀知正任周大使移交存倉榖米一律盤收清楚縣丞翟英禀知監盤復成倉榖米清楚前帶南琛兵船康長慶到送奎制憲赴湖北回藩轅牌示准補如臯縣典史朱廷幹双新選皁寗縣典史任壽慈均應飭赴任 
[皖省官報]  
　　九月十九日前奉天安東縣潘文鐸辭回籍候補同知陳遠績到解南河餉回巡檢楊德銘謝奉府裝代理桐城馬踏司○二十日卸辦皖北土藥局提調直隸州王大慶到候補知縣劉籌知辭奉撫憲委查皖南煤礦委署當塗大信司曾相時辭○二十一日同知銜指分安徽大挑知縣馬文錦到湖南人號希絅已丑科舉人簽分安徽大挑知知羅琳到廣東人號藻卿辛卯科舉人江寗府同知　式金到卸署無爲州吏目周洪到○二十二日廬江縣張琴到候補直隸州丁翰年到由大通督銷局回趙廷瀚辭奉府委赴濳山查案並謝酌委註册巡檢邱樹恩謝奉藩憲委代監印差未入流徐祖昶謝奉行知歸典史班分缺間補用○二十三日卽用知縣朱郁春到赴湖北探硝礦價回分發安徽試用巡檢王廷珪到湖北人巢縣典史解祥燡辭濳山典史祖燿到卸任滁州大鎗司顧民喦到候補知縣滕梅辭赴江西勸辦賑捐○二十四五日新授福建藩憲李經羲到合肥人委辦蕪湖新關南卡通判王鏡𦴻到卸署旌德縣熊瑞生到交代清楚回代理桐城馬踏司楊德銘濳山典史祖燿均辭候補知縣張振鋆知奉委採辦賑米李維源知奉委發審局帮審吕林鍾知奉發審局學習盧英義辭請咨引見劉兆態到赴濳山閱卷回 
[邗江官報]  
　　九月二十日永豐壩任分轉文瀾到揚石港塲陳鹺尹禀辭赴任丁分轉芮佑從省回○二十一日萬鹺尹賢鑫委武漢河卡凌鹺尉文可張鹺尉馥均委總局聽差○二十二日李别駕明增奉委查催江運北鹽過揚○二十三日劉鹺尹保鴻禀知赴省陸鹺尹寳銷南京餉委城内三四叚巡查差 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十九月十八日京報全錄]  
　　宫門抄○諭旨五道錄前○齊撫張奏爲遵旨覆陳東省清訟情形以資整頓摺○又奏遴員接署道府各缺片○秦督陶奏爲裁兵　餉摺○　撫王奏爲道員到省飭赴新任片○九月十八日工部鴻臚寺廂黄旗值日無引見○堃岫謝授刑部右侍郎恩○　公請假十日○内閣呈進勾到本○召見軍機堃岫○○頭品頂戴山東巡撫臣張汝梅跪奏爲遵旨覆陳東省清訟情形現復叅訂舊章增補道府功過通飭各屬遵行以資整頓恭摺仰祈聖鑒事竊臣接總理各國事務衙門來電光緒二十四年七月二十日上諭張蔭　奏請增修内政以戢民志一摺國家振興庶務尤以通達民隠爲先各直省州縣於聽訟一事久不講究往往於戶婚田土錢財細故任意積壓累月經年書役門丁之藉端訛索愚民受累無窮前大學士直隸總督曾國藩所撰清訟事宜及清訟功過章程曾經頒行各省著各將軍督撫府尹重爲刷印頒發各屬並原定功過章程外增補道府功過章程所屬州縣各員有記大過三起以上者道府記過一次六起以上者記大過一次記功者亦如之其有　　在先　經舉報或揚叅　匿提案清結除將州縣屬員分别輕重叅劾記過外道府亦卽照例記功凡實缺計典候補委署年終察考俱以清訟之功過分别子奪　劣不准虚應故事視同具文並將遵辦情形迅速具奏等因欽此臣跪誦之下欽佩莫名伏念牧令爲親民之宫首重撫字而　訟一道其大端也民情不能無訟戶婚田産爭之不决其勢必受成於官該地方官自當勤愼將事應駁者明白批示應准者速傳斷結判一旦之事非平兩造之意氣雖未能期於無訟則思亦過半矣倘稍涉延宕則訟師乘隙挑唆胥役從中需索流弊叢生枝節百出爲害誠有不可勝言者查東省詞訟　件自前升撫臣丁寳楨於同治八年間通飭各屬創辦月報迨至光緒七年東河總督前撫臣任道鎔復叅酌江西省清訟事宜增訂功過章程分爲八條一如東省奏交咨文京控向歸臬司督審其批審委審等案槪發濟南府訊辦而司府讞局委員非有聽斷勤能長於折獄之吏不得充膺是差以昭愼重其二各屬每逢三八放告必須親自接收詞狀應准應駁立予施行當斷不斷查出懲處其三月報册式有五曰州縣自理　訟曰上司衙門批發控案曰監禁罪囚曰管押人犯皆分舊新收開除實在爲四柱又曰逸犯凡係命盜案内在逃未經緝獲者亦分舊逸新逸已獲未獲爲四柱逐起聲叙以憑隨時密查其四尋常詞訟批准簽差祗准酌傳干證一二人亦不准多派差役其有必須管押訊辦者由該州縣製造大扮牌一面懸掛頭門將在押之姓名人數事由收管省釋月日逐日一開列俾使周知以免書差私押擾累其五民間果有寃抑或地方官判斷不公照例許赴上司衙門申訴昭雲如係訟棍播弄愚民刁徒挾嫌誣告審實並予嚴究以儆刁風其六各州縣相騐命案後立限五日内盜案勘訊後立限三日内先將大槪情形尅期禀報以杜諱飾之弊其七事主被賊搶刦呈報到案地方官嚴比捕役懸立重賞以收其效而又當力行保甲查拿賭博窩家使匪類無從匿迹自可消患未形其八州縣自理詞訟以及上司批審等案均限二十日傳訊斷結一月之内審結自理三十起以上記功一次六十起記功二次其讞局委員審結京控曁州縣審結省控批發各案四起以上記一功六起以上記二功結案多者以次遞加倘逾限十日未結者記過一次二十日者倍之凡記二過作爲大過一次記功亦如之其餘若約束門丁書役勒緝盜賊未獲諸事及報解遲延輕則酌記大過重則分别撤叅力戒因循以除積弊嗣經歴任撫臣於功過一條屢有增刪一併刊發成册先後飭發各　按月造册禀報由臣曁臬司批定功過每於季底經藩臬二司會同查核凡積記大功已至十次無過可銷者酌量給奬積大過至十次無功可抵者分别　任停委彚詳臣衙門照章批行並於年終委員分往各府直隸州及其所屬清查一次自定章以來各屬於審理詞訟案件自顧考成尙不敢　應故事辦理迄今久著成效此東省現辦清訟之實在情形也臣查東省清訟舊章核與曾國藩所撰直隸清訟事宜各條大致亦復相同而體察各屬於聽斷事件尙能恪遵功令不至任意積壓惟道府功過未經議及臣仍當隨時認眞考核如有始勤終怠貽累民生之員卽行從嚴叅辦决不稍事姑容現直東二省章程增補道府功過彚爲册行同刊發各屬一體遵照至嗣後實缺計典候補委署年終密考等案自應欽遵諭旨以清訟之功過定各員之優劣分别予奪實力奉行仰副聖主飭吏安民之至意理合恭摺覆陳伏乞皇上聖鑒訓示謹奏奉硃批知道了欽此○○張汝梅片再山東督糧道桂春武定府知府尙其亨經臣專摺奏保奉旨赴京預備召見均應委員接署以便交卸起程兹查有補用道　慶才具明敏辦事穏練堪以署理道篆候補知府黄麗中吏治詳明謹愼不苟堪以代理府篆以重職守除咨部查照外謹附片陳明伏乞聖鑒謹奏奉硃批吏部知道欽此○○頭品頂戴陜甘總督臣陶模跪奏爲擬裁督標陜甘兩提標各後營員弁兵丁節省銀糧草束數目先行具陳恭摺仰祈聖鑒事竊臣前奏裁兵節餉謹擬切實辦法摺内聲明連官弁一併酌　當卽移行各提鎭察看所屬營汛緊要偏僻地方情形迅速核辦臣已先飭督標及蘭州城守營共裁兵二百二十名以爲之倡截至本年閏三月底止仍另給遣餉銀糧一季俾别謀生計復飭再裁督標後營一營弁兵與陜甘兩提臣往返函商亦各擬先裁提標後營一營弁兵計督標後營遊擊一員守備一員千總二員把總四員經制六員馬步兵一百三十八名陜西提標後營遊擊一員守備一員千總一員把總三員經制五員馬步守兵八十九名甘肅提標後營都司一員守備一員千總一員把總四員經制六員馬步兵二百四十八名擬全行裁除兵則擬截至本年九月底止仍另給一季遣餉銀兩欽奉諭旨准再飭指用昭愼重若實缺者遇有缺出卽按官階隨時還補擬請不拘班次輪次其未還補以前仍按以前員缺給予半分廉俸以示體恤合共督標陜甘提標所裁官兵每歲約可節省銀一萬四千一百二十餘兩糧料五千四百四十石有零草四萬三百餘束至陜甘各鎭恊均處邊要情形與督標不同提鎭所屬分防營汛散處各道府廳州縣並要隘地方兵丁屢經裁减現存不及原額十分之二三而防守城垣緝查盜賊賭博以及護解我犯協拿逃匪等事仍係武營弁兵專責防營現亦無多皆係團紥訓練卽間有散紥分防並不能分任緑營弁兵之事一旦裁除殆盡汛地頓形空虚難免宵小匪徒乘隙爲患且虞勾結滋事據各提鎭先後咨禀前來均屬實在情形裁兵原圖節餉而地方所關甚鉅勢不能不權其輕重緩急除督標及陜甘提標所裁官兵歲省銀糧草束飭司造報外其餘各鎭協並所屬防緑各營汛容臣察酌情形再行咨查辦理　昭妥愼是否有當合將先裁督標陜甘兩提標各後營員弁兵丁歲省銀糧草束數目緣由謹會同陜西提臣鄧增署甘肅提臣張永清合詞恭摺具陳伏乞皇上聖鑒訓示謹謹奏奉硃裁兵一事總宜察酌地方情形可裁則裁不可勉强從事致貽後患此案著再通盤籌晝據實奏明辦理欽此○○王毓藻片再新授貴州貴西道桂霖已於光緒二十四年五月十九日到省臣當卽飭赴新任以重職守除檄飭遵照外謹會同雲貴總督臣崧蕃合詞附片陳明伏乞聖鑒謹奏奉硃批知道了欽此 
 
 

Page 14

 
 
[光緒二十四年九月十九日京報全錄]  
　　宫門抄○諭旨五道錄前○皖撫鄧　奏爲遵旨督率各屬籌辦農桑種植情形摺○齊撫張奏爲覆陳創設省會學堂現辦情形摺○府尹良奏京控案件牽涉職官請先行革職歸案研訊片○禮王奏爲揀員充補章京片○九月十九日内務府國子監正黄旗值日無引見○崇禮謝放崇文副監督恩○出使大臣許景澄到京請安○右營叅將趙春霖謝恩○文熙續假十日○内閣呈進勾到本○内務府奏派管理處所派出啓秀咸安宫懐塔布圓明園世續精捷營○召見軍機許景澄○○頭品頂戴安徽巡撫臣鄧華熙跪奏爲遵旨督率安徽省各屬籌辦農桑種植情形恭摺覆陳仰祈聖鑒事竊臣疉奉諭旨整理農務工商務訓農又爲通商惠工之本令各省督撫切實籌辦先行具奏等因欽此仰見朝廷振興庶務重在盡地利而裕民生薄海臣民同聲欽感臣維生財大經首在生之者衆自古三　而外兼重園圃虞衡勸相必始於官司藝榖及夫種樹安徽省壤地二千餘里兵燹後荒未盡開田有汙萊民多貧苦牛申磽瘠之少穫半由游惰之相仍法在相度土宜兼種各項植物使衆財成而工资造作物産盛而商廣懋遷上年春間上海創設農學報内多新法利益田功卽由臣購置其書與升任徽池太廣道袁　刊印後魏賈思勰齊民要術元司農司桑輯要二書通發各屬諄諭牧令等官倡率紳耆叅稽互證開民智以盡力農事秋間又復通飭各屬示以泰西各國廣植樹株均收美利之明徵堪鼓作興之眞意令各周歴四鄉辨明土性所宜酌量栽植其宜於五榖田畝仍富專力耕耘此外隙地　區無論近水依山一切閑曠之處聽民擇定何項樹木選購種子秧株一律分栽每屬以三十萬株爲率以樹之多寡爲勸懲事之虚實定功過並朂以果能踴躍從事當予奏請奬叙以勵勤能本年交春以來據該各屬陸續禀覆大都稱稼穡之事民所素知惟釀土不如西陸之精爰從按月農學報册擇要刊示式擴見聞其樹藝一事本有者推廣本無者擇栽或由官捐廉購種秧子以倡導或率紳集欵議設士所以講求或酌定章程分播鄉保以作則或開治官地雇人培植以造端所報新種樹數至多者數百萬株以次二三十萬株至數十萬株不等臣皆批飭加意推求用心培養俟各長成暢茂禀請委員勘騐以期徵實無虚其間如松杉榆柳之材梨榴棗栗之果不待製造皆可銷行若漆之割漿樟之熬腦橡皮之煎膠麻棉之織布桐柏子之榨油竹之造絙及製各器與夫剝棕熬蔗焙茶皆先殖之於農然後亦製之商以販之循其次序兼須考求造法雇用工師使土物阜成以開商買營運之路亦經指示明晰令各遵行間有遲延未覆及舉辦不力之州縣分别申飭嚴催痛戒因循積習近來明詔頻頒宣示以農爲體以工商爲用飭令認眞勸導皆經迅速轉行務令實力實心次第遵辦查考出洋華貨以絲斤爲大宗各州縣多認種桑而於栽培良法與育蠶繅絲等事嫺習者稀必得諳練勤懇之員先自省城董勸兹有候補知州彭名保等籍隸江蘇深悉蠶桑事務熟察安省沿江一帶土貨物候均宜蠶桑本年春初先請撥用安慶省城外寬閒官地闢爲課桑之園買浙江湖州桑秧並雇來該處二人督同如法試栽枝葉長發肥潤又取湖州蠶種飼以本地野桑成繭抽絲亦與湖州無異試辦有效急宜擴充議創日新蠶桑公司約同有志員紳籌集股分增購附近田地廣植桑株逐漸建造屋廬力興桑事每歲採購湖州桑秧兼爲鄉民代辦民或樹桑而不諳養蠶則購其葉或養蠶而不能繅絲則買其繭或繅絲而難以出售亦均給價收買公司工作多用土民另募湖州桑工教授成法蠶桑暇日兼治别項種植與畜牧工藝等務且購化學各器以考騐土質置顯微鏡以剔選蠶種多置農學新書新器以備集衆討論多造蠶桑所用器具以便民間購用仿製　蒙學館以教農家子弟授以簡易功課現在議章禀請立案一切應辦事宜需用欵項通盤核計數目招股籌集接續布置期底於成據呈公司　程前來臣逐加查核其辦法由農桑入手而工之造辦商之貿易堪以依次類推本未相資爲地方興利省外各屬觀法起見均屬切實可行與電傳七月二十六日上諭主事蕭文昭條陳設立蠶桑公院之意正相符合當經批飭按照所設盡心經理徐圖開拓務期實效可觀謹將送到章程清單公呈御覽除咨總理各國事務衙門查照外所有遵旨督率各屬籌辦農桑種植情形謹繕摺覆陳伏乞皇上聖鑒訓示謹奏奉硃批該衙門知道單併發欽此○○頭品頂戴山東巡撫臣張汝梅跪奏爲創設省會學堂謹將現在籌辦情形先行覆陳恭摺仰祈聖鑒事竊臣於本年閏三月二十六日准兵部火票遞到總理各國事務衙門咨議覆御史李盛鐸奏請餾各省增設學堂一片内請於省會建立學堂限六個月告成武備學堂亦次第籌辦等因光緒二十四年閏三月初五日具奏奉硃批依議欽此鈔錄原奏咨行遵辦前來臣維培養人材應以講求實學爲根柢而講求實學自以廣設學堂爲範圍就天下而論則京師爲四方所瞻仰固宜在各省之先就一省而論則省會爲四境所觀瞻亦宜較各屬爲急蓋教化自上而之下自近而之遠也臣於奉文後一面飭令省城之濼源尙志景賢濟南等書院卽日攺習經史時務實學一面札飭司局欽遵籌議章程除武備學堂現已就機器局附近地基鳩工興造外至省會創設中西學堂規模不宜簡陋自應廣籌經費所需之欵固以開辦之始爲最鉅而常年經費亦須有著方不致支絀時行雖舊有之濼源等書院每年原有生息數千兩以之充學堂經費不敷尙多臣正督飭司局籌辦略有端倪不料黄流爲患忽罹奇災小民昏墊餘生嗷嗷待哺不得已搜羅一切先顧急賑以救民生於是所籌之欵復爲急賑所挪臣不敢以學堂爲可緩之事故請將臣應領股票本息銀兩以助學堂經費但每年息銀亦祗數千金而且緩不濟急復飭司另行籌湊惟東省迭遭災歉小民甫繳股銀又捐災賑捐欵苦無可籌杯水殊難濟事現擬就陸續籌出之欵相地鳩工次第興辦設將來欵不足用再行奏懇恩施至各府州縣應設之小學堂臣已迭經嚴札催辦一俟辦有頭緒再行詳細奏聞倘該府州縣間有不知緩急因循怠玩者臣自當破除情面立予嚴參斷不敢稍事鬆懈自取愆尤亦不敢徒襲皮毛敷衍塞責以仰副聖主作育人材之至意所有創設省會學堂現辦情形理合恭摺覆陳伏乞皇上聖鑒訓示謹奏奉硃批知道了欽此○○良弼片再奉天貢生程九式控案奴才屢經研訊所供各情與前交將軍依克唐阿府尹廷杰派委驛巡道志彭等會訊供詞大致相同本應一併擬結惟被控各員狡執太甚程萬之死監中雖有坐排受賄等情係屬應得之咎然訊無當卽致斃情事而賈元桂堅謂前後兩次騐明屍塲均有舛悞駁摘所騐頸傷等處謂係監中墜鍊而死並不自認刑重之失德英阿鵬翮亦於被控各節一槪堅不承認而集證環質率多有據事關欽交人命重案牽涉大員奴才雖不嫻刑名惟有秉公研鞫冀平其爭斷不敢以材質驁下稍涉推諉除先將哨官候補驍騎校披甲鵬翮由奴才咨部暫革外應請旨將被控之營官都統銜記名簡放副都統花翎佐領德英阿發審處帮辦花翎同知銜卽選知縣賈元桂等先行革職嚴審庶期得其確情儻或始終狡執再由奴才奏明是否送交刑部以其折服而免貽悞謹先將請革被控各員緣由附片具奏伏乞聖鑒訓示謹奏奉硃批德英阿賈元桂均著先行革職歸案審訊該部知道欽此○○　親王等片查軍機章京戶部郎中馮汝騤現補授四川順慶府知府所遣章京一缺應以兵部郎中張嘉猷充補謹奏奉旨知道了欽此 
 
