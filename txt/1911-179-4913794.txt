# 1911 - 179 - 4913794

 

Page 1

 
 
   
 
 

Page 2

 
 
上諭 
[六月初八日内閣奉]  
上諭督辦鹽政大臣奏請仍留張鎭芳署直隸長蘆鹽運使并懇恩免其議處等語己補湖南提法使張鎭芳著調署直隸長蘆鹽運使餘依議欽此 
上諭湖南提法使着劉鍾琮調署欽此監國攝政王鈐章奕劻那桐徐世昌署名 
諭說[論政府對待諮議局聯合會之非宜（靜）]  
直省諮議局聯合會由院代奏皇族不宜組織内。閣留中不發。在京各會員。迫不及待又有二次呈催宣布之。奏據近日各報所載。有云奏己上呈又遭留中。有云掌院者以奏中陳詞欠允發還改竄尚未出奏。是朝廷對於該會二。次呈奏仍未有如何之主張也第初奏旣不發表次奏又無効力亦意中事耳竊以爲當此實行憲政之時。朝廷對於人民極宜推誠布公不宜遮掩欺飾至若人民有所呼籲概置勿問尤非所宜。蓋所謂立憲者。惟在去上下之隔閡。彼此相見以心相待以誠同德同力共謀國事期國運。之寖昌而己萬一各自爲謀不相融和此猶是專制時代之現象。何所謂立憲。亦何取乎立憲哉且即以專制時代而論在上者之綜理萬機尚。以不失民心爲貴而况立憲之世。明明宜上下一體籌維國政者乃下有所請上無所答如此上下猜忌積不相能豈國家大局之福耶。以專制之義言之君爲民治事以得民心而固其位。觀歷代叔季之世朝政紊亂卒至國祚中斷者皆民心離散之所致以立憲之義言之政府與人民各任其立法行政而同負處理國事之責倘上之所爲不問輿情之向背下有所請不加朝意之可否則民起怨心積之以漸其卒必有反抗政府之行動是固勢所必至而無可倖免者泰西各國自来君民相仇之慘劇記載史乘讀之令人寒心吾誠不忍見歐西故事重現於中土也 
方。今識者咸謂朝廷自宣布立憲以来凡所設施。其不顧輿情反較專制時代爲尤甚按諸近今事實誠有不可掩者如各省諮議局固民權萌芽之。機關也然偶與行政官有意見不同之衝突議員無不歸於失敗雖聲嘶力竭哀哀呼籲。在政府惟以民氣囂張踰越權限等詞。指斥之議員固無如之何也又資政院固稱爲上下議院之基礎者也。然去歳議决之議案半置高閣甚且對於彈劾軍機而加以申斥今。歳屢次要求臨時會而卒未邀允准。此次修改院章竟寄其權於法制院。而不使議員預問議員亦無如之何也至若諮議局聯合會。乃集合各省諮議局之代表組織而成。不啻民選議院之雛形。其資格固足以代表全國人民之意念者。自春徂夏。開會彌月議决呈奏四大問題皆屬内外政務重要事。件而以皇族不宜組織内閣一件爲最重要。是蓋關於立憲根本部題不容漠視者旁參列國制度切中今日情勢認定宗旨發爲議論似屬中外不易之軌範乃朝廷置之不理。愈足使薄海臣民徒滋惶惑不解朝廷用意之何在矣誠以積誠可以感天。此次議員伏闕請命。迫於愛國之念。殊非干凟尊嚴可比。在朝廷倘以議員之言爲是極宜俯如所請另簡大臣組織内閣倘以其言爲不合。亦應明斥其非昭示天下或以試辦内閣從權通融將来組織完全内閣自當不用皇族爲詞亦可破人之疑斷不宜默默而己也總之朝廷對於臣民之呈奏無論御史建言人民請願均宜明白宣布其是非俾示朝廷大公無我之心。往者純廟手批歷代史鑑於明季庸君對於臣民章奏往往留中不發指爲粃政之尤聖訓昭垂。良堪景仰賢明如監國深冀其勿蹈是弊也 
雖然吾論及此吾尤不能不責内閣諸臣之失職矣立憲國之内閣大臣代。君主而負責任此乃一定不易之理側聞聯合會呈奏皇族不宜組織内。閣後諸臣以關係重大不加可否應請監國獨斷云云誠可謂巧於趨避矣。是豈身任立憲國大臣者所應出此爲今之計。極應參考列邦之成規。斟酌時勢之所宜將皇族是否宜於組織内閣問題按諸學理證諸事實。疏其利害剖其得失深切著明敷陳監國之前力請從實宣布以釋羣疑而裨憲政是乃諸大臣應盡之責愼勿視爲無與己事作諉過君上之計也 
要件 
[四川京官值年等取銷路股附入國有公呈]  
爲川路股本附入國家路股事出竊名呈請迅予更正仍待公司股東總會决議再行核定事竊大部具奏遵旨籌畫川粤漢幹路收回詳細辦法各摺片己於五月二十一日欽奉上諭欽遵在案職等查閱原摺附片有 
 
 

Page 3

 
 
代奏四川京官裁缺内閣侍讀學士甘大璋等四十六人聯名請將川省收支虧存各款一律劃歸國家路款一呈傳觀之餘同深駭詫徧詢該呈列名各員除甘大璋宋育仁函到承認外如翰林院編修賀維翰等多人均稱并未預聞又如該呈所列民政部七品警官。楊光湛職名亦不符合資政院議。員張政先己出京。原呈所列竊名實居過半職等竊維此次各省商辦鐵路收歸國有政策是否適宜外間猶多異議而川中人情洶懼則不减於粤湘。頃於二十二二十五等日先後接川中来電略稱二十一日公司開會到者五千餘人羣情悲壯議立保路同。志曾旋又電稱保路同志會簽名者己逾十萬人公司定於閏六月初十日開股東大會而甘大璋等不經。股東之决議不受公司之委託貿然請以川省收支虧存各股一律劃歸國家路欵其居心何似。非職等所能揣知然川路股本大半集自租股出租股之糧户有數千百萬即在公司之股東。有數千百萬四川京官於股東中爲最小部分甘大璋等。於四川京官中又爲最小部分無代表之資格即不能有附。股不附股之主張今甘大璋奎善宋育仁等竊名遞呈奮其臆說不但言附股無效即言不附股亦無效也况大部於收回各省路工經緯萬端當以各公司代表之言爲斷不當以公司個個别别之股東之言爲斷方能得其要領若網在綱而無事雜言龐之患否則人百其說恐大部亦皇惑而無所適從抑有進者各省於幹路國有政策至今紛紛反對風潮未己無所容諱職等方仰望大部俯順輿情銷弭隱患該甘大璋等乃飾爲謄黄之詔一頒保赤之心如見歡聲雷動禁令風行等語以迎合大部而欺謾朝廷喪心病狂莫過於此川人得信憤慨交并尤虞激出變端上煩藎注職等雖迫於雷霆震盪之力莫敢正言而關於桑梓敬恭之懷。究難默息爲此聲明甘大璋等呈請附股係屬竊名並非川人公意所有川路公司收支虧存各欵是否願附國家路股應候股東總會議决舉出代表到部呈明再行核辦方足以衷壹是而息羣疑爲此呈請大部迅予批示遵行 
專電 
[電一（北京）]  
中美合辦商業一事效果甚佳張殿撰在京主持尤力現某國人大懷嫉忌力圖破壞并謀阻張重用以遂其計 
[電二（北京）]  
督辦鐵路大臣端方初四日出京先行赴鄂聞俟抵鄂察度情形如果抵抗國有風潮仍復劇烈仍將回京與郵部籌商對付如無妥善辦法即擬辭職 
[電三（北京）]  
學部經費大窘擬提出追加預算飭司預備議案俟資政院開會時要求承認 
[電四（北京）]  
陜撫恩壽以諮議局對於行政事件時有詰問故决意辭職俟假滿即具摺乞休聞某大臣擬保錢能訓升補是缺 
緊要新聞一 
[内閣融和滿漢之手續]  
　　所聞非所答聯全會反抗皇族内閣問題丙次呈奏雖未獲奉明諭而當國者殊覺此事不易對付十分焦慮兹探得個中消息慶邸與洵濤朗澤諸親貴於監國前侍議數次己擬有兩全辦法擬將兩恊理悉用漢大臣以資調和至總理之資格則仍遵欽定閣制斷難更改據云監國意旨頗有將那徐兩相簡授外省總督而調江督張人駿入閣之意其一則鄒嘉来孫寳琦均有盼望蓋二人皆慶邸所密保云 
[資政院改章之片面觀]  
　　李副總裁善解法文資政院總裁副總裁旣奉命會同内閣修改院章世總裁一味謙遜不願承辦此事故起草己推定副總裁李家駒有人詢李院章旣係一種法律則此次改章應否經議員之協贊李副總裁答謂無須恊贊因院章附條第二條規定本章程未盡事宜由總裁副總裁會同軍機大臣奏明辦理據此以觀則此次會同内閣修改在總裁副總裁一方面己得法律上之委任議員不必過問云云其片面之解釋如是 
另函云慶内閣因去年在軍機時受資政院議員之彈劾至今餘憾未釋遂與那徐兩協理商議奏請將院章改訂以便削减議員權限而尤注意删除議員彈劾之權當得同意於是有初一日着資政院總裁副總裁會同内閣總協理大臣修改資政院章以免窒碍之諭資政院議員及諮議局聯合會兩圑聞信大譁以資政院爲立法機關院章爲國家大法豈能搆造於内閣總協理資政院正副總裁三五人之手証之各國亦無此等辦法諮議局議員尤不謂然謂諮議局與資政院同一性質同一機關今旣能改院章則局章亦屬可改流弊所極不至解散議員不止聞近擬召集同人開會籌議對待方法云 
 
 

Page 4

 
 
又聞改訂院章一事前日内閣總恊理與資政院正副總裁特開會議探其改訂之法對於議員之選舉决議之權限組織該院之辦法與設立該院之宗旨皆仍舊章無所變更惟該院之官制與該院對外之方法則有所更改云 
[副大臣亦逃不了責任]  
頃聞内廷確信日前各王大臣在政事堂會議時協理大臣徐世昌曾提議内閣成立憲法實行之際各部遇有專任事件均當負完全之責任無可規避旣設有副大臣一職嗣後如正大臣在假期内或别有事故不能副署者應由副大臣代爲署名以重要政而尊法制當時澤盛廕三大臣均表同情聞將於日内會集十部國務大臣公同妥議以便合詞具摺上奏或謂此次提議係承攝政王之面諭不知信否 
[皇室經費案初讀]  
皇室經費照籌備清單應於本年厘定内務府欲充其私囊雖奉監國面斥而對於皇室經費仍力主從豐惟度支部因羅掘無術預算辦理不易力主從儉其法制院則以我國君主用度向無限制奢靡之習歷代己然若過於從儉恐不利於推行按各國多照歳入制定皇室費英國皇室費約照國家歳入七十七分之一俄國皇室費約照國家歳入四十四分之一將来我國皇室費只可斟酌於英俄兩國之間云云并聞釐定之期須在九十月間因法制院度支部甚形忙碌一時無暇及此也 
　　又聞内務府籌備處以籌定皇室經費事宜目下正在着手而特旨簡放之蘇杭兩織造差務及供應内廷需用之綢緞一切欵項是否歸入皇室經費亟應明定辦法前日商之繼奎兩大臣以此項係特旨需用經費應由該省督撫作正開銷至應如何變通之處須會同度支大臣妥議辦理本府未便擅擬云 
[禮部最近存廢問題]  
　　議論多而成功少禮部職司大半屬於皇室事務卽有稍稍涉於國家事務者或可分掌於内閣或可分掌於民部决無可以獨立一部之理此次屬官制發表吏部等皆經裁併而禮部則巍然獨存說者因謂前次改禮部爲典禮院之說或者其信然聞政界消息則又謂禮部必裁所有祭祀典禮别爲兩項分隸民部内務部大約如天地日月宗廟社稷等屬於國家祀典者畫歸民部如東西陵寢及奉先壽皇等屬於皇室祀典者畫歸内務部餘如鑄印局己併入内閣印鑄局其餘各司多半爲皇室事務大約將并入内務部云 
[中央教育會準備議案]  
中央教育會己訂於本月二十日開第一次會議合計舉定議員三十四員皆一時知名之士其中資政院議員占大多數前經徵求各省辦學人員呈遞說帖各抒意見兹聞江蘇省提出之意見約有數端其最要者一爲男女同校二停止全國學堂奬勵三中學以上一律添習兵式體操四實行打靶實行强迫教育五全體學生剪髮六小學堂删去讀經等各條件現教育會己作爲議案準備提議矣 
[學部虧空經費八十萬]  
去歳資政院開院時各部所提議案均遭駁擊於是各部大臣知議員之不易與也對於預算一案莫不意懸心悸有聯絡議員運動其勿加删節而通過者有浮開數倍任其减成而仍有贏餘者惟學部祗從例减十二萬金雖當時得以通過而至今歳虧空須在八十萬内外探其原因有二（一）缺少基本金學部向無大宗基本金由各省協濟者半由度支部撥給者半而各省協欵向由度部轉交去歳學部編造預算時以各省協款八十萬認爲本部歳入的款應由學部直接收受度部當經認可乃今歳各省以財政支絀其匯解到部者不過十餘萬之譜函電交馳均歸無效於是學尚復向度部索取度部以此事業己與己無干祗允力爲催索不擔責任聞恊欵扣至年終可收三十萬大約虧短在五十萬之數（一）遺漏督學局學部預算表册支離破碎爲各部最久爲本部人員所共曉尤可笑者督學局爲學部京師第一重門户每年用欵約在十六七萬之譜該部預算表册竟將該局遺失未曾列入前數月該局請欵學部以無此項預算對及經該局辨論始知其過在己也遂亦逸爲應付此項浮出用欵合之例减之十二萬金己在三十萬左右總前計之仍虧八十萬之數學尚唐大臣近日焦急異常不知何以善其後也 
[公估局章程通過]  
度支部幣制局曾擬有設立公估局辦法大綱曁章程草案當發交造幣廠沈邦憲錢承誌研究沈錢二公對於該章程有二主張（一）原開估騐成色如有爭執之處以局員過半數之意見爲定惟恐估員彼此意見參差或少數估員所估高於多數估員所估之色而銀主執定以少數員所估爲是似應將該銀再行化驗庶可確定成色以資折服而免紛爭（二）原擬如大宗生銀當日不及公估或公估不能完結暫時存在局中者須由局員與交銀人公同過秤記明兩數原爲不更取携　外體　 
 
 

Page 5

 
 
起見但恐意外之險事所恒有設有不虞轉多糾葛似宜將公估時刻酌量展長若時過未畢即將未經估畢之銀仍交銀主携回令其次日来局續估日前即本此意繕稿呈送到局由幣制局於初二日開會集議僉以公估局原以眼力估色爲主原定以多數估員所估定其成色毫無不妥若估看不定再行化騐未免多費手續且於公估之名義不符仍應照原章辦理至大宗生銀一日不能估畢仍令銀主携回次日来局再估似非體恤商人之道宜照所議變通將時刻展長如時過仍未估畢卽聽商人自便有願携回者任其携回否則仍照原定暫行存局章程較爲妥善此二說當經公同贊成即日呈堂作爲公估局定章矣 
[天津鹽務風潮之尾聲]  
　　借債還債 
　　挖肉補瘡 
天津鹽務收回國有風潮情形迭詳前報兹悉天津次累鹽商月内償還洋債除力能自償者不計外其餘則借商款一百萬兩九釐行息分六年清還以長蘆公債津浦鐵路股票四十五萬兩作抵次累商因之得以無虞而鹽政處籌借大清銀行七百萬接收最累十商引地之欵聞現因粤省提取現銀風潮函電紛馳急於自顧張運司以此欵難恃近特向各洋商復提减息分年原議至各洋商能否承認尚未定議也目下探聞次累各鹽商己於上月底將欵交清者計福源豫晋益恆晋源永慶祥厚德裕厚沈復安瑞復興益德裕同佑昌協同昌恩裕泰晋德茂益照臨乾義和晉豐恆富有元王宸章晋和源謙益亨錦德成于順通惠茂謙吉恆茂義德協興森茂福泰義昌福承福德宏德集義誠誠德隆三十九家惟同泰商人劉開府獲嘉商人王桐軒元泰興商人華學淇等均被運司查參不日出奏并有擬派候補府九員接辦十商引岸之說又聞直省食鹽從前鹽商公認每斤加價四文係專爲津浦鐵路贖欵所用今幹路己歸國有而鹽價所加之四文未有减去明文日来天津鹽商擬請由直隸諮議局提議將所加四文之鹽價减去以復舊價而恤商艱 
西報譯要 
[日領不認拘留華船]  
　　字林報載初七日北京電云吉林日本領事不認日本曾在圖門江拘留華船一艘並謂日本僅戒該船勿得在朝鮮非通商口岸裝載貨物云 
[連山灣口岸之重要]  
　　日本泰晤士報云倫敦泰晤士報特别訪事瑪禮遜君己由滿洲回京瑪君曾向来賓談及大連兩年来之進步並謂據其親目所覩及聞諸連山灣監工許和斯君所云該港如用日洋一千萬圓修築告成則必爲一絶佳之商港該港長年不凍如大連然設能將岸上諸事部置完全定可居北清最重要口岸之列又謂錦愛鐵路似尚未曾開工云 
[京師近事]  
中美合辦輪船公司一事日前美國舊金山威斯丹斯吉兒哥坡列坐（譯音）公司所派代表及技師来京與郵傳部盛大臣面商一切聞其計畵先建造一萬二千噸之輪船二艘專往来於中美間之航路順泊日本各埠以期與日本郵船會社東洋汽船會社爲爭競角逐之計 
　　京師國民公報原係國會代表圑所創辦其經常費則各省諮議局分認之開幕以来計銷費一萬六百六十餘元經濟近甚困難然各省爲之後盾斷無不能支持之理頃者梁啟超囑其弟子徐公勉（現充國民公報編輯）向該報主持人運動以萬五千元購去上月二十九日己宣布停版以便交代一切矣 
　　聯合會爲片馬交步上書外務部請據理與英人力爭各節昨己報告初一日該會赴外務部遞呈當經收受領銜者爲顧君視高張君之霖段君宇清李君增因四君皆雲南人陳述其切膚之痛較他人爲尤切也 
　　内閣行文學部此次吏部裁撤人員一律收入京師法政學堂分科肄業俟三年畢業後分别最優等優等中等錄用最優等分部遇缺即補優等分部儘先補用中等除分部補用外並加升銜現學部己照會吏部有願入學肄業者限於閏六月初十日以前到部報名以便彚咨法政學堂分班肄習 
　　京師紛傳漢口商民反對鐵道國有業己一律罷市民政部聞如此事昨己電詢湖北巡警道有無此事并諭嗣後關於此項風潮須急電告勿得粉飾貽誤大局聞該警道覆電謂商民鼓盪閉市風潮甚烈經派員再三勸諭暫時尚稱安謐 
今歳保定江南等處火藥局屢遭失愼昨日軍諮府通電各省嗣後火藥存儲地方須嚴加防範派委該局人員尤須愼重選擇如有疏失惟該督撫是問現己密派員司分往前次失愼局所詳細考查是否監守自盜抑或匪黨所爲以憑查辦 
　　農工商部倫大臣以振興實業固須提倡主持然必互相研究乃資臂 
 
 

Page 6

 
 
助决擬在京師特設一中央實業會通飭全國農務總會商務總會各派代表並徵集全國有力之寔業家来京開會共商實業進行方法聞倫大臣意資政院開會以前該會當先成立云 
　　世界教育研究會擬具章程呈請立案學部以教育行政與研究學理事本不同而實則相資爲用本部近設中央教育會正賴四方宏達講求學理各抒所得以備採擇之資該會成立獨先規模粗具旣稱宗旨在討論學術與政治公事無關自應准予立案至請派代表赴本部中央教育會一節查本部奏定章程會員資格第十項凡著有學識或富於教育經騐者由學部酌派三十人等語是此項會員應由本部酌派所請由該會派出之處核與奏章不符應即聽候辦理 
　　沈雲沛係著名吸烟之人因規避調騐藉病開缺得某相國之力仍留津浦鐵路大臣現聞順承郡王以外間人言嘖嘖沈雖開缺尚充鐵路差使自應仍舊奏請調騐以昭大公而免取巧一二日卽當具摺請旨矣 
　　昨有某侍御條奏謂近時内庭宮監時在京師地面滋擾事端向例内廷當差宮監不准出禁門一步該總管等稽查疏怠任其在外藉勢凌人殊屬不合應請處等語聞摺上後即己傳諭總管認眞約束云 
時評（東吳） 
[其一]  
聯合會反抗皇族内閣其注意之點重在皇族不宜總理内閣以。保皇室之尊嚴而活政治之運用。初未絲毫涉及種族問題也 
　　今皇族會議對付此事之辦法。擬以漢大臣充任兩恊理而總理必屬諸皇族是明明牽入種族問題矣夫政府方日言融和滿漢。以爲消除畛域之計而政府中人。逆億人民之心理仍不能脫出此等思想其謂之何設我人民亦以此等思想逆億政府之心理又謂之何 
嗚呼始而猜疑繼而離貳我不。忍言其弊之所至矣 
[其二]  
　　禮部存廢問題迄今聚。議未决夫應廢則廢不應廢則不廢兩言而决耳。何所用其聚議爲 
今。之所以聚議不决者將来裁缺人員恐無位置之地耳此可以見政府改革官制之苦心矣 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[杭垣維持實業之二大會議]  
　　添招新股 
　　抵制僞發 
[航業]  
　　寗紹商輪公司近擬續招新股三十萬特派代表屠君康侯来杭會商兩府同鄉公籌維持辦法紹屬旅杭紳商學界遂訂期初七日下午假座清大門就養堂開全紹大會大略情形己見昨報專電兹悉是日八縣旅杭代表曁紳商學界先後蒞止異常踴躍三時入席首由發起人推舉倪君幼亭爲主席即請滬代表屠君登臺報告寗紹公司組織初意當年中日開釁海上人心惶惑兩府同鄉紛紛避地回籍太古招商各輪不無苛待寗紹人因受侮辱痛定思痛始議自辦商輪風聲傳播外人百計破壞甚至借重官廳箝制商民彼時東方公司成立與舊有之太古招商鼎足而三虞君洽卿特爲兩府工商請命要求將滬甬統艙船價永逺减售五角洋商不允且多諷詞兩府紳商被激發憤合力創始今幸勉强成立計其利益約有三端（一）可免外人侮辱（二）可免生命危險（三）可免船員虐待次報告兩年營業狀况原定資本一百萬兩勸告經年僅收股款六十七萬不得己趕先開辦洋商設謀傾軋太古首先減價聯合三公司互共盈虧本公司并力圖存添開甬興一船船小費重載運無多復經全體股東組織維持會提議減售統艙三角而公司經濟愈受困難迄今兩週核計虧耗雖爲數無多然長此銷蝕終難爲繼前經維持會倡議更張售換甬興另造巨艦續招新股三十萬創議附贈優待劵遵即召集兩府同鄉七千餘人多數决議通過且現在東方公司立大船停駛本公司少一勁敵即多一希望因此特派鄙人来杭就商兩府父老尚望極力贊助等語全體均起立贊成當議决由三銀行及寅源晋泰泰生惟康廣大裕等七莊號擔任籌欵招股以盡唇齒義務并聞寗波旅杭同鄉亦己刋布傳單訂定初八日假四明頤養廬續開全體大會公籌維持矣 
[綢業]  
　　杭城衆綢商爲韓鏞（即韓熙浩）僞貨亂眞一事准於初七日在觀城堂開會兹悉是日綢業中人到者甚多首由綢董宣布宗旨當舉丁君和甫爲臨時議長丁君登台言恒豐爲清河坊第一家韓鏞冒用其牌以棉紗織綢勸業道爲其所朦雖云加織字牌剪碎即無認識爲害無窮余延生言韓某以棉籽僞紗冐充眞紗此風一開將来無綢不可僞造應由到會諸君公同設法須達嚴禁目的蓋此事不特關於綢業之害其餘如絲行如育蠶鄉人如料房如染坊如絡絲各家均被奪盡生意議長言余君言綢機外五業受害鄙意以爲尚有衣業鞋帽等業今姑就綢言綢請諸君研究辦法徐笙巢君言勸業道乃一面之想我杭綢名譽向来卓美今被仿造漁利行將掃地伊稱抵制洋貨實係擴充洋貨我等當要求商會開特會堅請勸業道到會務須重辦韓鏞衆鼓掌稱善周梅卿言前日平花以二人織實紗且不許何况僞貨徐書廉言抵制洋貨應仿造洋綢不應仿造杭綢語至此議長起言是否全體賛成大衆均起立表决議長言諸君旣贊成抵制請抒進行之策機業言演戲鳴衆恊力進行議長言此係機業綢業如何金容仲言將貨賣與勸業道如不認買應用激烈對待目的不達惟有停機徐笙巢又言如勸業道始終不允大衆只有歇業會衆拍掌如雷宋錫九言如勸業道始終袒護我等應電商部控告全體贊成陳瑞生言開明公司是否亦在禁止之列衆人言務須一律萬難坐聽議長言開明公司雖係說明交織與韓鏞情形不同然其作僞則一當提議公舉代表於下午赴會衆舉定宋錫九周梅卿陳瑞生陶子成余延生沈極甫徐笙巢丁和甫曹子珊蔣海籌金容仲孫少梅袁南安徐吉生等十四人陶子成言今日不但綢業即機業到者亦不少我等應和衷共濟恊力抵制如不能邀准再煩機業諸君竭力俟辦有頭緒容再通知遂摇鈴散會聞商會接見代表後己允爲代陳勸業道俟接洽後再行定期開會云 
[張督宣示大借外債之理由]  
　　言之亦娓娓動聽者張督劄復諮議局質問官銀錢局借債辦法文云本督院查此次先後由司向日本台灣銀行訂借日金一百六十萬元又向英國匯豐銀行訂借港紙五百萬元均經分别奏咨有案此項借款計歸官銀錢局者港紙四百萬元歸財政公所者港紙一百萬元日金一百六十萬元是爲借債之總額及司局分佔之數目官銀錢局歷年發行鈔票所收票本分存本省銀行銀舖本無虧空本督院前於諮議局臨時會當塲答復議員該局基金充足即係根據事實而言此次風謡驟起持票兌現擁擠異常若提還票本以供應付則票本分存本地銀行銀舖一經提取數鉅期迫必至牽動商塲虧損甚大故爲保全本省市面起見寗息借外欵使官銀號受一時之虧而决不提還票本貽商塲莫大之累初非因票本不足始借外欵亦與本督院前次答復議員之語並無背觸目此項借欵屬於營業範圍之内將来即由營業餘利項下歸還本息 
 
 

Page 11

 
 
旣可保市面之安寗又不遺人民以負担區區苦哀自問可告無罪於粤民此官銀錢號借欵之理由也本年禁賭政費不敷二百一十四萬餘兩雖經諮議局議决加籌烟絲捐屠捐兩項定額爲六十萬兩而現時僅能收煙絲捐三十五萬元除原繳釐金經費九萬四千餘兩外僅增一十五萬八千餘兩而變亂之後屠捐難遽加抽遷徙之餘房間尤難頓整是原案不敷之數尚有一百九十餘萬兩而禁賭善後所需之欵尚不在内財政之困難至此就令安常處順己屬支柱爲難况增兵清鄉需餉尤鉅收款銳减支款驟增若不急謀救濟大局潰裂何堪設想前據諮議局具呈原請將賭餉不敷之數由官廳暫行綫借此次財政公所所借港紙一百萬元日金一百六十萬元略足抵賭餉不敷之數而現擬大舉清鄉爲禁賭之善後所需經費尚不與焉至此項借款或屬於國家行政經費或屬於地方行政經費將来列入借欵之理由也合就劄復諮議局查照 
分類新聞 
政界 
[查報蘇鄉連刧盜案眞相蘇州]  
　　蘇撫程中丞以日前訪聞吳縣下鄉善人橋地方五月十七夜有被盜匪連刦四家情事該處係飛划水師第二營前哨汛地緝捕爲營縣專責乃一任轄境盜匪横行實屬不成事體自應責成該營縣嚴拿追贓究辦以贖前愆等情札飭吳縣及飛划統領遵照去後昨經吳縣吳大令查明禀復略云善人橋十六都五圖地方有顧竹卿家於五月十六日夜被匪徒六七人撬開後門進内搜刦蠶絲二十八車每車計二十兩粗絲三十兩大洋七元小洋一百角並皮衣等件該匪等又復至貼隣周祥慶家撬開大門而進刧去絲三十三車銀飾兩件業己親往勘明情形該處離城五十里離汛二十里並無水陸防營駐紥當即嚴比捕役地保勒限趕緊偵緝矣 
[統計處續委各項科員蘇州]  
　　蘇撫署設立統計處派委施曜庚觀察充坐辦等情己記前報昨經程中丞派委准補崇明縣王紹曾法政畢業生孫洵充統計員飭令將前次調查局尚未辦竣之財政實業外交司法教育各項統計表赶緊逐次調查辦理該二員業於日昨到差視事 
[滸關鎭議事會開幕蘇州]  
　　蘇鄉滸墅關鎭自治分所鎭議事會定於六月初七日開幕當經各紳邀請長洲縣張大令於是日前往該鎭監督開幕事畢大令即日回城 
[松屬城自治薪費比較松江]  
　　各縣城自治次第成立兹有人調查松屬各縣情形若學堂清道路燈修街造橋各項工程費不計外但就薪水局費兩項比較如左奉賢總董董事不支薪水局費薪水常年共支錢一百六十五千洋五十元青浦總董董事不支薪水局費薪水常年共支洋二百八十九金山總董董事皆支薪水局費薪水常年共支洋七百數十元南匯總董董事不支薪水局費薪水常年共支洋九百元華婁城自治總董董事皆支薪水局費薪水常年共支洋三千五百多元蓋比較金南多四五倍比較奉青竟多十倍云 
[鎭郡官紳酌定平糶辦法鎭江]  
　　鎭郡官紳前因米價昻貴派員赴江西湖南等處購米来鎭平價出售以濟民食兹聞所購之米將次到鎭由官紳會議酌定辦法設立平糶局兩處一在城内積榖倉一在城外積善堂高等食米每升八十二文中等食米每升七十六文一俟米船到埠即行開辦矣 
外交 
[巡警越入租界拘人之詰問漢口]  
　　漢口德正領事柯祿爾君昨日照會關道謂據本國租界捕房禀稱前晚有華人魏文成在本界後街距華界甚近之處與人力車夫爭毆經本界四十七號巡捕迭次勸解不聽後因事夫受傷將魏拘拿當有四區二分區崗籌李占鰲擬將魏姓搶奪過去因巡捕不肯鬆手勉强將魏拘回該華警竟越境至本界街中巡捕令其同至捕房李卽往經捕房總巡諭令該華警回去將此事禀明該管上司懇將此事照會關道設法以後不得再有此種侵權舉動據此相應照會貴監督請煩查照轉咨巡警道札飭該處區官轉飭巡警嗣後勿得再有此等違背之事俾清權限 
[電粤酌覆廉寗鐵路辦法廣東]  
　　桂省寗龍鐵路前經法國公使照會外務部聲明查照前案辦理現該使又忽以廉北至南寗一路照請議定合約以昭核實一切辦法擬請援照廣寗成案辦理外務部以路事關係重要究應如何妥定互相維繫之處特咨由郵傳部飛電至粤酌議具覆以憑參訂 
軍界 
[咨商派船駐巡蘇浙交界洋面蘇州]  
　　浙撫增中丞咨蘇撫文云據浙江交涉使王豐鎬詳稱查近来蘇浙交界洋面如英商麥邊洋行亞細亞公司美商美孚公司屢被搶刦時啓交涉兩省地方官又因被刧處所界限未清互相推諉致貽外人口實且洋面盜劫不獨外人理當保護卽本國商船来往亦應共保無虞自非設法嚴防後患何堪設想署司再四思維竊以浙之乍浦蘇之金山旣係兩省交界洋面爲行船往来要道可否仰乞轉咨蘇撫院各派師船擇要駐紥一體巡緝庶幾呼應較靈聞警馳援果在何處失事得以就近報案即以報案地方責成該管地方官履勘承緝鄰境官弁照例一體恊緝似此明定章程庶不致再有推諉等情到本撫院據此查近来江浙交界洋面盜刦頻聞自非大加整頓不足以清盜源浙省上年裁撤緑營改編外海水師巡防隊早經分路劃定汛守界限乍浦爲北路轄境除札浙洋水師統領遵照轉飭北路分統督率各營隨時嚴密梭巡各專責成勿稍疎懈外咨煩查照辦理並希賜復 
[飛划營又獲搶刦木凟錢店案犯蘇州]  
　　蘇省飛划水師第二營管帶何嘉祿日前購到眼線劉長發探報搶刦木凟鎭錢店案内盜犯彭貴祥濳匿長江一帶何管帶遂派哨弁楊震坤帶同該線至長江各埠訪緝於五月廿二日在金陵城内太平橋茶館瞥見該犯彭貴祥誘至珍珠橋將該犯扭獲解送北路二區巡警局時天色己晚無可投宿遂將該犯彭貴祥當面交該局李巡長暫行收押該弁楊震坤即乘火車回蘇禀請 
 
 

Page 12

 
 
統領飛划全軍王觀察轉禀撫憲請飭營務處備文赴寗關提該犯解蘇訊辦昨奉程中丞批示云己札飭江寗巡警局查明將犯解蘇發交地方審判廳查收即由檢察廳起訴矣仰即飭令原拿之弁赴廳質証並候札行提法司轉飭地方審判檢察廳知照 
[陸軍部派員校閱陸軍教育安徽]  
　　陸軍部日昨咨行到皖以本部軍學處科長沈郁文科員志元袁華選檢查官吳昭麟雷振鏞等派往皖省校閱陸軍第三十一混成恊各項教育情形並考察陸軍小學堂近日事宜朱中丞准咨後即行督練公所轉飭混成恊及陸軍小學知照矣學務 
[學司遴選中央教育會議員武昌]  
　　學部在北京開辦中央教育會原爲聯絡各省整頓教育起見定章年暑兩假由各省提學司派舉熟悉教育員紳赴京會議以便改良而促進化現王次籛提學特委普通科長劉鳳璋君學務公所議紳兩湖師範監督劉洪烈文高等學堂教務長李鑫單級教授研究所所長何膺恒等遵照於日昨起程前往每員各給川資一百五十元惟聞學界議論以未派實業及專門人員殊屬一大缺點未悉王提學是何用意耳 
[勸學員辭職之慰留杭州]  
　　杭屬富陽縣勸學員陸紳衍祥熱心教育頗爲學界歡迎學憲袁文宗愼重輿論加札委派詎該邑劣紳鄭炳勳藉學漁利控爭鴨捐牽涉陸紳誣爲找帮業由上峯派查確鑿由司詳請撫憲剥奪鄭炳勳公權並交地方官嚴加管束在案不料鄭某因此挾仇疊與該勸學尋釁陸紳因公受累特於日前禀呈學轅力請辭職兹聞文宗以鄭案己結如再糾衆翻控有碍學務自應從嚴究辦該生擔任勸學責任綦重應仍勉爲其難母庸藉詞諉卸至稱該生現充自治鄉董不能兼顧各節查勸學新章除現任地方議事會議員者不得兼任勸學係專指議員鄉董不在此例學務爲地方公益勸學爲士紳應盡義務業己飭知該縣仍令照常任事矣 
[勸學所查報教育進步成績杭州]  
　　仁錢兩屬爲省會首區風氣開通教育普及似較各屬爲優現聞該所調查本年上學期兩屬城鄉各區鎭添設初等小學堂七所蒙學校一所女子小學除原有之明敏廣興二校係宣統元年開辦不計外現又添設十二所之多業於日前列表呈報提學司袁文宗大加嘉許謂所報各校具見勸導有方以致聞風興起嘉慰良深即仍切實調查認眞辦理是爲至要 
雜記 
[老黿負痛作怪鎭江]  
　　鎭郡甘露港江邊美孚煤油棧近日修理碼頭雇工打樁有一樁將打至一半水面突浮上一黿對木樁摇頭擺尾似有怒色衆工大驚木樁等亦爲翻倒略盡數小時始斂跡而去 
[人妖熒惑兵士鎭江]  
　　鎭郡沈家巷男扮女裝之江北人朱大冠爲警務公所拿獲枷責後移送到縣經文章卿大令訊實收押籎以極刑懲治維持風化惟朱曾嫁某營兵士王姓爲妻迎娶日朱預告知王云妾因隂司有差使在身不能同房如沾污隂司夫妻不能永壽王云如差使一世不銷豈我夫妻一生不能同房乎朱云如差使一年後不退吾當代爲娶妾王在疑信之間後見朱恩愛非常且以賣卜錢悉數交用以結其心此對雄鴛鴦於是雖無魚水之歡而如膠漆之投矣此次事敗王廢寢忘餐如喪佳偶勢將發狂該營長官雖訓慰並施奈彼執迷不悟何愚人自愚亦可憐也 
[巨室風流公案下塲武昌]  
　　江蘇候補知府嚴漢中之妻史氏與縣丞韓濤通姦一案迭經地方審判廳提訊韓史不惟不承認捲逃資財且不認有姦情廳中因其証據確鑿乃一併押候復訊詎史氏之戚黨多係鄂中顯宦（如前署鄂臬札鳳池現任漢陽府琦璋漢口統捐局專辦鄒嘉年皆係其至戚）現見此事皆以有碍聲譽欲將姦拐捲逃各情遮蓋下去獨坐韓蓮靜一人之罪以平嚴氣業己紛向高等地方兩廳各當道說項求將史氏釋出故初二日地方廳續提韓史等訊問史氏惟一味辯白伊與夫素不相睦近其夫欲將家產變賣娶妾嫖妓伊遂將衣箱等件移藏於夫之庶母處後因被逼不過乃避戚串陳福生家並非與韓捲逃法官等因受請託遂不駁詰當令嚴之庶母將史氏保出聞仍庽於陳福生宅中矣至韓濤是日所供略謂伊與嚴姓至戚嚴漢中宦游吳門家政乏人料理親託其代理家政連年因史氏嫁出二女耗費不資嚴又在外嫖蕩每月須寄去旅費數百金所以用度不敷家中無錢爲炊方將房屋典賣法官至此己不問姦情各節爰責韓不應擅自作主賣其產業並謂其在官人員不應吸食鴉片當判令仍舊還押不日即公開審判照此判决定罪大約除革除功名之外須予以數月監禁並追繳其吞没嚴姓之欵云聞嚴漢中素呐於言是日見法庭如此評判屢起抗爭均被法官斥辱遂無異言但嚴氏產業從前本有二三十萬自經該夫婦内外嫖蕩所存本僅數萬今遭此變所有細軟珍飾皆被史氏竊出雖在嚴之庶母處取獲衣箱十二隻内多不值錢之物故近日嚴漢中窘迫己極竟數日不能舉火昨有人往其門首經過見有　賣木器告白亦可見其爲難之狀矣 
時乘 
[光緒台灣之役]  
總理衙門初設時諸臣懵於外交同治光緒間中國龎然自大鄙視外人當時總署大臣毛昶熙董恂等皆不明敵情輕許外人權利日即削弱皆昶熙等實成之當同治末年秘魯商船自澳門誘民三百餘載還將售爲傭遭颶入横濱日本據公法截其行悉送之還及琉球商舶遭颶海上漂抵台灣戕於生番者五十餘人日商四人亦遇害日使柳原前光来賣言毛昶熙董恂等答曰番民之殺琉民旣聞其事害貴國人則未之聞二島皆我屬土各相殘殺裁决在我我自恤琉人勿煩過問前光力爭琉球爲日本版圖具証日人遇害狀且曰貴國己知恤琉人而不懲台番者何昶熙曰殺人者皆生番故且置之化外前光曰生番害人貴國舍而不治我國將自伐之爲盟好故不敢不告昶熙曰生番我之化外伐與不伐惟貴國所命日本遂大舉征台灣戰不利會暑病士卒多死亡乃宣言歸國要償賠欵三十百萬卒以五十萬定和約文苑 
[采蓮曲（承遵）]  
江南細雨横塘夕綺縠波微輕展碧淺渚遥披晚荇繁澄潭己見新蕖臂芙蕖嫋嫋葉田田豔月娉風晚更鮮此時秋婦藏金屋此夕春人怨錦鈿錦鈿金屋愁難訴輕航暮向銀塘渡香羅苾苾射遊魚素釧丁丁驚宿鷺宿鷺晚衝波蓮花何處多看花桃葉去摇擄白門　初擎翠蓋明珠瀉解帶　簪蓮葉下己嫌青刺急牽衣暗怪紫驑偏駐馬駐馬大隄隂那知人意深歡鸞浮花憐解語儂搴並蒂愛同心露痕緑透淩波襪鳳樓乍度纖纖月己將綺魄泣紅衣那惜微凉森翠髮榜危花密失烟中玉漵歌迴晚忽逢藕絲牽恨玲瓏緑蓮子傷心宛轉紅年年歡笑江南曲歳歳隨君劉碧玉花容妾貌定誰妍向晚停橈催畫燭 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[清理票號虧倒案紀聞]  
　　江督張制軍札委任劉兩觀察来滬清理滬北義善源票號虧倒一事迭誌前報兹悉兩觀察擬將該號帳欵與源豐潤號一併清理惟地在租界並無差捕人等伺應恐有奸徒藉端滋擾昨特函致公共公廨轉告各捕房一體查照嗣後如有前項情事許即隨時交捕送究　文聞義善源清江聯號衡豐號股東桂道運熙與其家屬桂楊氏等来滬交涉一事迭經江督與江北提督電飭兩觀察與馬東輿等切實商辦母使桂道家庭過於爲難現己由兩觀察等之内眷婉勸桂楊氏先回寗寓或歸母家以免在滬爭執耗費牽掣號事云 
[勸阻小孩吸烟]  
　　城自治公所警務長昨日發出通告云昨奉董事會交到愼食衞生會来函内開西洋各國嗜吸雪茄烟者雖不乏人惟青年吸食甚鮮近觀上海孩童竟有此等嗜好父兄不知約束函乞轉告警務長出示傳諭巡士嗣後見有孩童嗜吸紙烟雪茄煙者力爲勸阻或交其父兄切實開導以免有碍衞生等由轉發列處合就通飭仰二區長警隨時留意如見有孩童吸食香烟雪茄烟者妥爲勸阻勿任呼吸有害腦經是爲至要 
[學部遴選中央教育會會員]  
　　本邑學界沈信卿賈季英等接到學部照會略謂本部奏設中央教育會原以教育事務至爲繁重其間理法又極精深非富於學識極有經騐之員不足以推闡教育義藴藉收廣益兹查有沈恩孚等與此項教育會會章第四條所列資格極爲符合自應遵章列入會員本部現定於六月二十日爲開會之期即希貴會員蒞會與議 
[黄浦江中一老翁]  
　　清江人潘鳳祥向在浦江内駕一划船換糖專收廢鐵兹被自治公所水巡隊巡長查見以其載有舊鐵七十餘斤疑係来路不明將船扣住潘情急投浦幸即救起解送裁判所研究潘供年八十二歳向業換糖並換香烟等物逐漸收得廢鐵七十餘斤並非私贓求恩明鑒裁判員姑念年老着即移請警務長查明實情迅速發落 
[異哉此聲也明爲乎来哉]  
　　前星期五日夜間兩點鐘前靜安寺路一帶居民皆聞鐘聲似發自中央火鐘臺者羣意租界之内必有火警旣而鐘鳴兩下且連鳴至　三十次故居民咸意虹口必遭大火不特居民咸從夢中驚醒即西區各馬路之巡捕亦均聞聲時刻留心新部捕房救火車之經過詎守候多時未有動靜始知租界内並無火警毗連英界之法界一帶居民亦爲鐘聲驚醒以爲必有大火起於租界之内後經衆人詳細調查中央火鐘臺及虹口之鐘均未鳴動法界亦無鳴鐘之事是夜城内雖有火災其鳴鐘之時同在三時左右且城内火鐘臺之鐘聲與租界火鐘之聲逈兢不同究不知是夜所聞鐘聲發自何處云 
[鐵行收贓之結果]  
　　日清公司與華洋鐵業各商公延担文帮辦古柏律師控虹口梧州路洽泰源鐵行主龔梅根（混名蠟燭小開）專收失贓舊鐵一案昨晨復田公共公廨寳讞員會同英德兩副領事康師二君研訊古柏律師偕捕房代表侃克律師與一見證洋人投稱華洋鐵業各商每年失竊甚鉅現己商准理船廳設一公會設法防範查此項舊鐵均在碼頭被竊由龔與婦人汪小妹串同收贓代爲消售此案詳情己蒙堂上察悉請爲核辦訊之被告仍由律師哈華托代爲辯護中西官訊據被告見證維林洋行用人羅明林供稱四月間曾有舊鐵數擔賣於洽泰源開有發票寳讞員旋與康師二君退入領事憇息所磋商片刻重復升座會判以龔夫婦收贓屬實姑寛判令合罰洋六百元充公如無力認罰各押三月汪小妹押女所半年兪錢氏押滿一月釋放竊賊朱寳才押兩月余阿才押六禮拜尚有張德星何大郎二人俟病愈再核 
[法公堂規復舊例]  
　　法公堂中西官向章於禮拜一三五早晨十時會訊案件巡己稍遲但案牘繁多難免積壓且現交夏令尤宜提早時刻爰由新在副領事白鼎業君會同顧副領事咨照聶司馬仍照定章於十時開訊 
[女匪拐賣大幫小孩]  
　　英捕房包探訪悉著名女拐匪粤婦某氏近又串同某婦誘拐大帮男女小孩擬乘某公司輪船出洋販賣因即密報法捕房協同法包探前往該輪將該粤婦等三人及男女小孩十一口一併拘解捕房押候解送法公堂訊明再由英公堂備文提回訊供懲辦 
[美利堅立國紀念]  
　　今日係美利堅立國之紀念日適值禮拜二輪應美領陪審之期故由美副領事哲君先期照會會審公堂停訊一天 
[文媛媛重入青樓]  
　　甬人方子章前娶妓女文媛媛爲妾帶回原籍詎該妓忽於今春捲取值洋六千餘元之衣飾逃至滬上改名雪印梅縣牌應客兹被方偵悉托表兄劉鴻章来滬報知捕房將該妓與傭婦王李氏李陸氏查獲昨晨併解公共公堂經孫襄讞會同英翰副領事略訊一過判方妾與傭婦一併管押着劉回訴原告禀請該地方官移提訊究 
[同義葷油棧虧倒案近聞]  
　　同義葷油棧倒欠華洋各欵一案曾奉滬道飭縣發封變價備抵並經田大令飭據水木業董事顧某將該棧所存之壽器婺源板木等件估明價值其餘零星生財木器亦飭原差協甲估看除提購公用外曾據楊樾呈請减價承買又經批照原估覈價如不願買呈候另售去後兹悉滬南商務分會近亦函致縣署謂據乾元莊等禀請轉懇啓封點交又據嚴應鈞禀稱房屋被封求請轉懇追租飭遷等情田大令接函後准即據情詳奉上峰批准通融辦理先行啟封將壽板壽器點交乾元莊收領取具用戳領結存查一面飭催楊樾將承買生財價銀呈繳俾速給領 
 
 

Page 19

 
 
城内 
[不期而遇]  
　　同生源靛青行主趙綸香前至縣署控破行夥徐志新私收貨帳銀一千三百餘兩避居鎭江求飭移提等情未經提到昨日趙在城内與徐遇見富即扭至縣署請爲訊究 
[不打自招]  
　　奚子汀控唐華氏誘拐伊媳形詰之唐華氏供子汀之媳並非婦人拐匿實由松江衊媒趙氏拐往尚志廟寄居陳子和家求請移提大令曰爾如並未通同情弊何以洞悉底藴遂到收押候備文移提訊究 
[姑夫吞產]  
　　王林泉偕同伯叔王錫卿王念春投縣誠控即由田大令升訊王林泉供早失怙恃於六歳時憑伯叔父作主寄養姑母家中所有小的田產及現洋三百元亦交於姑丈傳成仁代管立有合同二紙各執一紙小的當時年幼交由伯父王錫卿代爲收藏合同中載明俟小的長成即將產業交還作爲婚娶成家之用今己及時向之索取傅姑丈竟頓起不仁不肯交出爲此偕同伯叔父投案求追詰之王錫卿王念春供詞略同田大令諭候傳案訊追 
[道批五則]  
　　皮莊商人等禀批来禀閱悉首俟復到飭知高鳳祥禀批此案經前道批飭催理迄未具報兹又據該民具禀前情仰上海縣照案嚴切飭催了案毋任訟延切切李許氏禀批前禀批縣訊供禀辦迄未復到據禀前情仰上海縣迅遵前批訊明確供禀復察辦毋再遲延切切陸蘭齋禀批田土細故着逕赴南匯縣控理毋遽来轅越凟原呈發還韓伯銓禀批察閱黏呈堂諭 
[縣批二則]  
　　朱孔長等禀批上下忙捐錢希候卽日照送冬漕之欵前次飭承開單迄今未據開呈並即諭催開報禀夏照送王云亭禀批爾欠付劉文彬貨洋四百多元如果以壽具作抵何以前次帶訊留文彬未經供及是否該民人飾詞抵宕案己飭提着投候訊追 
[道轅紀事]  
　　道署收呈委員平步隆到道禀知丁憂請假二十天回里治喪救生局委員陶鳳威禀知奉委勘估吳淞艇船應修曰料事竣銷差 
南市 
[賠繳捐欵]  
　　前頭舖地甲施福欠繳經收房捐洋四十元曾經房捐局移請裁判所提案送縣訊追供由三舖地甲陸鈺代收以致虧欠昨又由該舖新地甲顧森將陸交案經陳裁判復訊陸供此項房捐係施福收押縣署時奉縣憲諭飭小的代收共計洋八十元業己繳過四十元求鑒陳裁判曰爾等經收捐欵責任攸關未便推辭遂命陸顧兩人各賠繳洋二十元限即措繳移歸公用如違移縣押追 
[酌償損失]  
　　寗波人石逸山前雇船户王寳康至崇明珊瑚港駁運花子来滬因其耽延月餘貨俱霉變以致損大三十提零九十斤虧洋七十餘元向之索賠不認昨即扭控裁判所請爲追交王供因風雨所阻且船由劉姓接洽被欠水脚洋十餘元求鑒判交保折還洋六十元如違押追 
[學徒受愚]  
　　西陸家浜周邵氏所開緞帶作歇夥祝汪和私誘學徒周小四子聶縵郎倪小虎等三人串竊作内緞帶七十餘副勾通聞槐林意圖乘輪私返江北該氏得悉後即行追回一併扭控裁判所請究該徒等俱供由祝起意竊物逃出判祝　責三百下發押改過局六月聞責一百下押三星期該三徒及起出之緞帶等均交該氏具領完案 
閘北 
[整頓路政]  
　　四路一區易區官查得該局所雇之清道夫往往將垃圾推積路旁空地上一任雨淋日炙並不挑除又大小便所之溝渠亦任其淤塞不通臭氣四溢實於公衆衞生大有妨碍爰飭管理清道巡警王之儒督率各夫役一律挑除出清如違斥革究辦 
[以原就被]  
　　永順里同興栢油行主陳俊橋將鮑仲培扭至四路分局控稱前被鮑串同劉言堂買去栢油一百桶計價銀五百四十兩避匿不理請爲追究蕭區長訊知被告居住租界飭陳自赴公廨控追 
[先還一半]  
　　陸姜氏至四路分局控告租户顧義卿余沈氏各欠房租八個月計洋三十二元請爲追繳經蕭區長訊明判分别交保各先還洋十六元其餘分期拔還 
[有無見証]  
　　吳光德扭控王麻子拐匿八歳男孩經四路分局蕭區長研訊不認判王暫押着吳邀到見証再行訊究 
英租界 
[女子待領]  
　　江北人陳愚香之女大丫頭年十六歳近被計某等誘拐来滬得洋七十元賣於某粤人家爲婢因遭虐待逃出匿居李楊氏家兹被捕房查悉昨將該女與楊氏併解公堂訊據女供家有父母兄嫂己許字張姓訊之楊氏供詞含混中西官以楊氏不應容留来歷不明之女着押女所三天陳女暫留濟良所候移請阜寗縣查傳家屬来案領回 
[拐賣堂姪]  
　　鄉婦左辛氏控夫堂弟阿毛與朱陳氏串通拐賣六歳男孩海泉由探將阿毛與陳氏查獲昨解公堂請究判押候補提人証再訊 
[私開烟館]  
　　楊樹浦八百四十一號楊章郎家私設烟榻售烟昨被捕房查獲解送公堂訊明判楊罰洋十元充公如再違犯將屋發封着即具結斥釋烟具銷毁 
[押犯兇惡]  
　　匯四捕房押犯陶少卿徐阿四朱阿金因將同押犯人王阿堯毆傷經捕頭查悉昨將陶等併解公堂奉諭還押候原告傷愈再核 
[流氓攫物]  
　　江北流氓王小石仔蔣愛福因在狄思威路攫取酒醉西人財物被捕查獲昨解公堂訊明判王押十天蔣枷示十天期滿逐出租界 
[女孩迷路]  
　　女孩周阿滾東桂均因不辨路徑由捕送留公廨昨由官媒解訊周女供年十四歳山東人父母均故隨叔来滬因被毆打是以逃出東桂供年十一歳在某粤人家爲婢餘語不清判併送棲流所留候認領 
[得罪巡捕]  
　　美捕房九百五十五號華捕控王金福與婦人王彩鳳縱孩吵閙向阻行兇等情昨由捕房將王男女併解公堂訊明判罰洋五元充公並令償還損壞警服修費 
[撞傷女孩]  
　　朱阿明乘会脚踏車不愼將任阿成之六歳女孩阿寳撞傷由任報告捕房昨解公堂請究判朱存洋三十元保出候女傷愈再核 
[印人索債]  
　　印度人沙洪生控莊阿榮錢根榮不還借洋一案昨經公堂訊明判莊錢一併收押勒限繳洋 
[偷兒入獄]  
　　岳嘉正唐小利與小孩唐雨民專竊各洋行門前所懸銅質招牌消贓於法租界住户沈順發由探將四人查獲昨晨併解公堂經寳讞員會同英康副領事訊明判岳押西牢二年半沈與唐小利各押一年半唐雨民押改良所二年示儆 
[懲辦流氓]  
　　流氓朱阿毛在六馬路攫取周顧氏耳上金環由探將朱拘解公堂收押在案昨經中西官復訊屬實判朱押西牢二年期滿逐出租界 
[水乳交融]  
　　孫榮林因出售攙水牛奶被某西婦察出控由捕房於昨日拘解公堂訊明判孫罰洋一百元充公如無力繳洋改押兩月 
[虐待養媳]  
　　甬婦王李氏住居七浦路六百十五號屋内因將十五歳養媳桂香凌虐受傷被捕房查悉昨晨將女與氏併解公堂訊明判女發濟良所留養氏押女所一月 
[小孩訴苦]  
　　浦東周浦鎭附近趙姓小孩名浩生因被後母虐待隨回鄉人来滬在途失散由捕房送廨暫留昨經中西官盤詰據供父名望歧向爲鋸所並聲訴被母虐待情形判仍留本廨候移傳其父来案領回 
[負債纍纍]  
　　譚金榮因虧欠某號等十五户巨欵被控昨由差探提至公堂押候晚堂訊理 
美租界 
[乘車跌傷]  
　　詹明高於前日下午搭乘入十三號電車至靶子路海能路轉角因急於下車跌傷甚重又裘春祥搭乘三十六號電車至百老匯路亦於下車時跌傷頭面先後由捕車入捕房轉送同仁醫院醫治 
 
 

Page 20

 
 
[壓傷工人]  
　　西華得路某醬園出店周元昌昨被醬缸壓傷足骨由園主報告捕房車送同仁醫院醫治 
[醉漢多疑]  
　　戴阿榮昨日經過西華得路適有某西人因醉失去草帽疑戴攫取扭控捕房捕頭斥不准理 
[塌車傷人]  
　　高德甫昨抱塌車至西華得路撞傷李長根之足被捕拘入捕房李送同仁醫院醫治 
[違章打架]  
　　粤人李國昌昨在靖逺街不知何故與王阿生扭毆由捕併送捕房押候核辦 
法租界 
[公堂停訊]  
　　昨爲禮拜一係法公堂輪應訊案之期因中西官别有要公暫停一期所有應訊各案准於禮拜三解審 
[擇地避暑]  
　　法總領事喇伯第君之夫人近因溽暑將届率同公子業乘輪北上赴北帶河避暑約西歷八月中回滬 
海上閒談 
中國官商隔膜商家之事不能自理而受理於官宜其更不能理矣而官則無有不能理者此無他官可獨斷獨行以了之也義善源等虧倒之案其難處係在無款抵補此固商界所人人棘手者也而江督委員調查帳據後謂其被欠之欵多於欠人之欵不難速了抑何昧於事理之甚耶不知銀錢莊號旣到倒閉其被欠之欵未有不超過欠人之數者設能不被人欠則亦不至倒閉矣 
今不問其被欠之款能否悉數追還而遽謂足敷抵補日可有餘不知其歷年所積之濫帳將從何追索乎江督委員如果别有案債之能力則記者不能辭失言之咎 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[上海城自治公所辛亥夏季議事會議决事件（再）（續）]  
修正徵收免裝垃圾照費章程案 
董事會交議事件按照城鎭鄉自治章程第九十三條之規定另行呈請核准 
城内外垃圾向係責成駁船管帮灘船埠頭差雇駁船灘船農船龍華嘴船寗波駁船等按月輪流承裝其不願承裝之船各出貼費每年三四元至七八元不等總工程局開辦後迭據各船户陳訴困難情形情願繳納公費由局另行雇船承裝因於光緒三十二年閨四月呈縣核準由承辦人發給免裝垃圾執照酌收照費以備清道事宜之用其捐數及承辦人更換時經呈報蘇松太道有案本公所仍循舊辦理兹修正現行章程十三條如左 
第一條　本公所沿總工程局之舊徵收免裝垃圾照費以備衞生項清道事宜之用 
第二條　本公所徵收免裝垃圾照費准承辦人包收包繳仍由總捐務員及衞生項清道辦事員會同監督之 
第三條　凡應領免裝垃圾執照之各船均須繳納照費 
第四條　凡應納免裝垃圾照之各船如左（一）駁船以隸於駁船管帮名下者爲限（二）灘船以隸於灘船管帮名下者爲限（三）農船卽俗稱鄉下船（四）龍華嘴船（五）寗波駁船即寗波船中之駁貨各船 
第五條　凡上條所列各船應納照費如左（一）每船載重一百担以内者每月納照費銀兩角（三）每船載重一百提以外二百担以内者每月納照費銀三角（三）每船載重二百担以外者每月納照費銀四角 
第六條　凡各船户納銀角者均合大銀元計算 
第七條　凡各船户納照費後即由經收照費人塡給執照 
第八條　凡各船户納照費後卽由經收照費人用油漆描照費數目於船尾之右按月易換顏色以便稽查 
第九條　凡各船如有仿描或塗改油漆數目者察出後罰銀二元以上五元以下仍令補繳照費 
第十條　凡抗繳照費者證明後罰銀一元至兩元仍補繳照費 
第十一條　除第四條所列各船外均無須納費領照 
第十二條　經收照費人如有額外需索情事准該船户控訴以憑究治第十三條　以上各條係現行章程如有未盡事宜隨時修改 
取締戲園影戲場灘簧書塲彈子房等各項規則案 
董事會交議事件接照城鎭鄉自治章程第三十六條第二欵之權限議决如左 
本城區域内向有開設戲園及電光影戲塲灘簧書塲彈子房等類均先報請核准納捐領照所有取締規則係執用總工程局舊章兹分訂現行各項取締規則如左 
[取締戲園]  
第一條　開設戲園須報領執照 
第二條　不准演唱淫褻之戲 
第三條　停塲時刻以夜間十二點鐘爲限 
第四條　由巡士常川巡察 
第五條　如有違犯本規則者即將執照吊銷 
第六條　所領執照不准别人頂替執用 
[取締電光影戲塲]  
第一條　開設電光影戲塲須報領執照 
第二條　男女必須分座 
第三條　不得有淫褻影片 
第四條　停塲時刻至遲以夜間十二點鐘爲限 
第五條　如犯第二三四條經查屬實者將執照吊銷分别懲罰 
第六條　巡警得隨時查察 
第七條　執照不准頂替執用 
[取締灘簧書塲]  
第一條　開設灘簧書塲須報領執照 
第二條　男女必須分座 
第三條　不准彈唱淫詞並有淫穢之評話 
第四條　停塲時刻以夜間十二點鐘爲限 
第五條　責成塲東查照第二條隨時告誡 
第六條　如犯第二三四條經查察屬實者塲束及說書人分别懲罰並 
吊銷執照 
第七條　巡警得隨時查察 
第八條　執照不准頂替執用 
[取締彈子房]  
第一條　開設彈子房須報領執照 
第二條　打彈子人除付彈資外不准以銀錢作輸贏 
第三條　每夜閉門至遲以十二點鐘爲限 
第四條　不准有牌骰賭博及酗酒滋閙等情事 
第五條　如有違犯以上各條規則巡警得隨時干涉 
第六條　所領執照不准别人頂替執用 
取締中區廟園設攤規則案 
董事會交議事件按照城鎭鄉自治章程第三十六條第二欵之權限議决如左 
中區廟園各處空地擺列各種貨攤由各攤户承認月捐按期照繳到區領取執照兹訂取締廟園設攤規則十二條如左 
第一條　設攤須遵本公所指定之地位 
 
 

Page 27

 
 
第二條　設攤地位闊不得過營造尺三尺長不得過六尺道路過狹之處不准設攤 
第三條　各貨攤對於購客不得有强横非理之行爲 
第四條　說書及說新聞者不得以有害風化之語任意演說 
第五條　各書攤不得售賣淫書淫畫 
第六條　賣西洋鏡者不得有春片淫畫等類 
第七條　各貨攤不得用擲骰抽籤售賣物件食品 
第八條　各貨攤不得售賣有害衞生之食品 
第九條　各貨攤須遵章分等納捐領照 
第十條　領照每月自初六日起至初十日止不得逾限 
第十一條　執照不准頂替執用 
第十二條　各貨攤如違犯以上各條規則者輕則吊銷執照重則送案懲儆（未完） 
國外新聞 
[英國水手罷工續聞]  
　　初六日倫敦電云據利物浦電稱哇興立克公司郵船阿拉伯號接連起火五次雖均救熄然己費力不小說者皆信係罷工工人縱火所致有罷工工人一萬二千名在赫爾地方開會决議須俟船塢工人之要求妥定後始能承認彼等領袖所允之調停辦法初七日倫敦電云利物浦罷工局面仍有日盛之象 
[日賓在英之行止]  
　　初六日倫敦電云日本人會昨在里琴脫公園植物園内會宴伏見宮依仁親王及王妃諸人由駐英日使加藤君接待来賓東鄉大將乃木大將及駐日英使竇樂爾君均曾蒞止初七日倫敦電云乃木東鄉兩大將昨晨在海特公園校閱吉青納將軍所統之童子斥候祿吉青納大將及巴丹帕韋爾少將均臨塲指揮乃木大將曾操日語勉勵數語同日倫敦電云乃木大將昨閱阿爾丹畜脫兵房晤總司令官斯密司杜里安中將同日東京電云乃木大將擬遍游巴黎維也納巴爾幹君士坦丁栢林聖彼德堡各處然後於西九月間取道西比利亞回日伏見宮依仁親王定期西七月八號由倫敦起程取道蘇彝士河回國西八月二十八號可以抵日 
[美國脫拉斯之控案]  
　　初六日倫敦電云合衆大裁判所宣布控告九圑體之罪狀株連者八十三人蓋因彼等合辦一鋼鐵絲脫拉斯之故内有著名財政家馬干君之婿里君及戈爾特君諸有名財政家 
[法國偵探定罪]  
　　初六日柏林電云德國高等裁判所己將偵探軍事之法員吕克斯判定監禁砲臺六年之罪 
[葡萄牙内國近事]  
　　初六日栢林電云葡萄牙政府己將准認回教會物件之時期展至西八月爲止英法德意諸國須俟教會題議决後始行承認葡萄牙共和政府（以上譯字林報） 
[德擬占據摩地]  
　　初七日倫敦電云據柏林電稱德政府己從摩洛哥南方德國公司之請令砲艇班塞號（現駐摩洛哥海面）開往摩洛哥南部阿干提爾保護德國僑民業己照會各國據湯其愛爾訪事電稱德國駐摩公使己照會摩洛哥外務大臣謂德國今擬占據阿干提爾云初八日倫敦電云據曼特利特電稱西班牙官塲己有明文宣布有德兵五百名在阿干提爾登岸德國在摩洛哥之行動己爲法國報章討論謂德國此舉實欲於討論摩洛哥問題占堅固之地位德國半官報謂德國之舉動實爲摩洛哥之發達所逼今摩國大局業己縻爛摩王之勢力全失德國此舉並非志在摩洛哥亦非欲以抵制法西之舉動德國並不欲永逺駐兵阿干提爾惟圖保護該處德民一俟治安恢復即須撤回云 
[俄國文豪死後之榮]  
　　日本某報載海參威消息俄國財政大臣提議以羅卜五十萬枚購買己故文豪托爾斯泰伯爵在雅斯拉雅帕里拉之遺產永逺保留以爲紀念己由内閣議决照行（以上譯文匯報） 
小說 
[殖民小說華僑淚（六十）]  
莊仲山說到這裡由不得心上一酸說話的聲音就低了好些眼眶裡面迸出一滴淚珠的溜溜在眶中亂轉連忙忍住了用手巾把眼角拈了一拈這一番慷慨悲凉的說話一字一句的直打入衆人心坎裡頭去一個個都覺得十分激刺無限悽惶大家都奮袂攘臂的立起身来范鳳洲含着一胞眼淚大聲說道仲山先生的話實在有理我們都情願恭聽高論但不知仲山先生的意思要我們怎樣的一個辦法莊仲山也大聲道我們中國人旣然不受淘汰便有自立的基礎旣然有自立的基礎爲什麽不在南洋一帶另闢一個殖民島出来創一番絶大的事業勉勉强强的挨在别人的領土上做什麽難道他們會尋殖民地我們就不會尋的麽難道他們會開闢荒島我們就不會的麽你們若怕易地之後於經濟上要受困難這是斷不至於的你們只顧放心就是了你們只想旣然在南洋各埠可以自立將来移到别的地方去自己握了商務的全權那有不能自立的道理况日開闢了個新殖民地之後南洋各埠原可以分支展布設法推廣的到了那個時候旣然有了實地的根本然後再把你們研究的兩種問題製造競爭和農業競爭着着實實的實行起来在製造上多出新式發明的器械在農業上推廣種植的範圍漸漸的日積月久怕不成個南洋絶大的商埠你們諸位的意思何如范鳳洲等起先聽了莊仲山開闢新地的議論一個個都正色傾聽一言不發滿房内靜悄悄的只有莊仲山一個人講話的聲音琅琅震耳大家直聽到他講完了方才回過一口氣来一個個如夢初回如醉方醒楊惠君第一個走上前来對着莊仲山深深一揖道多謝良言如療痼疾我們敢不勉如尊命 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
