# 1887 - 84 - 4905012

 

Page 1

 
 
[國朝元魁墨萃出書告白] [  點石齋代啓]  
　　墨卷之選大抵取材近科如十八科會墨七科鄉會僅見而止未有遠自開國近迄當代彚二百四十餘年春秋兩闈有目共賞之文萃而成帙者也今怡安主人延請名宿彚取本朝歴科會試及各直省鄉試元魁原卷至光緒乙酉科爲止選爲墨萃計文二千二百篇由本齋石印訂成十二本選校精嚴印訂工雅外裝錦套雄於四月望日出書每都收回工料洋三元躉售格外從亷如蒙賞鑒請至三馬路申昌及陳與昌棧而議此佈 
[新出石印楚中草時文出售] [  點石齋啓]  
　　是編宜興任笑春先生所作經張薌帥評點製序稱其命意遣詞新頴絶倫近爲王大宗師所擊賞札學嘵諭士子揣慕坊間向無刋售今欣賞齋主人從其家乞得原稿付印月初出書每部價洋三角躉售至中和里詹誠德誠德堂面議 
[石印佩文韻府成書啓] [  點石齋代啓]  
　　此書於正月内登有告白約二月底成書現在將次印齊惟書作之裝釘木工銅匠之做箱子釘事件以及箱蓋之刻字着色在在皆湏時日不能無稍稽遲恐勞諸君盻切故特先期奉告一俟四月初諸色齊備隨卽登報布聞將來持票取書向上海大馬路鴻仁里長順晉可也如能趕早更足仰慰諸君先覩爲快之心此啓 
[新出石印藝林拱璧出售] [  點齋石主人啓]  
　　藝林拱璧一書吐棄一切生面别開係武林吳君少琴所集選集中窗作居多而家藏名稿亦採取二三理法一准乎清眞風氣必宗諸時尚得真　千餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時　　悉籍火力故墨色黑而匀更無燕瘦環肥之誚現已出書每部分訂十二本價洋五元五角法馬路南申昌書坊與外埠申昌發售皆可購取如　　祈至新北門外天主堂街大順行及還讀樓面議可也 
[海天三友圖記]  
　　昔朝鮮趙偉人相國甯夏曾以手書楹帖介余友王伯恭先生郵寄見贈其勝其聨語云風雨來時思令德海天闊處見交情拜受之餘懸諸座右如親懿範蓋雖未及謀面而向往之深彼此無間上聨取雞鳴篇詩意愧不敢當其下聨則意謂海角天涯雖多間闊而交情則于是見焉善哉眞所謂耐久朋哉今趙君已於洪英植之亂慷慨赴義所謂生而爲英死而爲靈足以流芳千古卽其手澤亦堪不朽矣而每當風雨懷思輒悒悒以不得一見爲憾盖僕生平以朋友爲命不能效太上之忘情也雖然海天遼闊豈無同氣相求日本吾同洲之國也其文字亦皆可通前年獲見岡君千仞與之握筆縱論天下事輒逾晷不倦惜言語不可通以是爲恨事又獲見寺田君望南能作古近體詩亦曾筆而存之顧終以祗能手談不能口談有懷焉而不能吐岸君吟香則通中國語言文字矣其來中國也亦旣有年以濟世爲心設藥鋪於滬上名曰樂善其意葢可知矣所製之藥大都法本東瀛大著靈騐八年以來名馳遐邇余向曾見之雖未深談早知其藴蓄有素去年北條鷗所君至滬葉子新儂與之偕來一見卽以所著函館竹枝詞并近作數章見示讀其詩清新俟逸庾鮑風流見其人翩翩裙屐彼都之秀問其年僅逾　冠而沉靜渾雅無一毫時俗氣聆其語則又齒牙伶利舌本輕圓儼然與中國無異詢之　其久在京師故熟於華語如此於是大喜過望自謂從此海天多一知交矣然鷗所好靜日常鍵户苦吟不數數相過從余亦俗冗不及時見暇輒訪於所寓之樂善堂書肆蓋卽岸君之分鋪也見其案頭清肅書卷筆墨之外無俗物叩其所居室亦清潔知其居停亦風雅士故以類相投也鷗所以一少年工於吟咏聞其名而投刺請見者户外屨常滿余謂之曰以子才名將來知交必多然海上地衝人雜務當擇善而交勿爲他人所累鷗所聞之極意嘉納由是交情益以密且由是亦時與吟香先生晤談用得挹其朗抱知其人亦多熱腸相與傾談每多莫逆於心岸君年六十餘鷗所僅二十有二余則以無聞之年華介乎其間抵掌促膝三人輒自忘其形一日友人潘君月舫過余以所拍玻璃照相見示惟妙惟肖栩栩欲活余驚歎欲絶詢之則曰有東瀛人鈴木忠視設照相館於滬南五馬路已四五年矣其所照無不逼肖今春復設分館於四馬路樂善堂書肆前面另出新意照相於玻璃片上僅一炊黍而已照成且裝潢小木匣中價廉而工速無逾於此余聞之喜極趨告鷗所欲更邀岸君同照一相鷗所以告吟香吟香亦喜卽刻偕往先在鈴木分館照玻璃之相對鏡自視殊覺有神閲日又至五馬路之鈴木照相館同照一相未照時議坐次鷗所曰岸君與先生並坐作促膝談心狀僕則立於其間當可觀也吟香曰前者僕曾與俞曲園先生及其文孫同照一相亦作此式鷗所之言恰與暗合卽宜從之余笑應之曰諾於是各整衣入坐後障以櫻花之屏而鷗所則脱帽露頂徙倚其間司鏡者端相旣久然後啓奩相照時則春日載陽惠風和暢仰視天上凈無纎雲故攝影於鏡清晣無比少間又各人獨照一紙然後歸歸途兩君謂余曰此圖宜以何名余曰當名海天三友圖夫四海廣矣天下大矣豈僅以三友傳卽我等三人之友亦豈僅以三人著然萍蹤浪迹聚散無常今日所聚者適有其三則卽以三友傳也何不可者且有此圖而人之見之者或以爲此三友者亦三生石上舊有因緣因借鈴木一照以留此一段蘭因絮果亦未嘗不可兩君皆唯唯相視而笑越數日適值余由清河里遷居祥椿里一肩琴劍位置甫就鷗所已敢得印成之相函封以寄并言吟香近日小恙不及同來而索余爲之記因思余與鷗所吟香偶然萍聚是亦人生所常有卽各相契合久敬不渝亦屬交友中所當然無足異者夫何足記然而聚散無常今之聚者安知不爲後日之散後日之散者又安知不爲再後日之聚聚焉者固不必不散散焉者又不必不聚雪泥鴻爪印可留而鴻亦與之俱留則今日三人之聚聚而未卽散竟得留此一點雪中鴻印俾將來散處海天而披圖卽同於相晤卽異日同在海天而出圖亦足以相證卽使海枯石爛地老天荒而後人見之亦得以知吾三人今日之遇合而吾三人者亦與趙偉人相國並爲不朽矣若以是爲妄言則請以是圖爲證丁亥暮春古越高昌寒食生記 
[本館接奉電音]  
　　昨接在京友人發來專電有本月初六日諭旨十一道敬謹譯登○三月初六日奉上諭朕啓鑾後左翼總兵着綿宜暫行署理欽此同日奉旨朕啓　後善撲營印鑰着奎潤暫行佩帶欽此同日奉旨朕啓鑾後嚮導處印鑰着長善暫行佩帶欽此同日奉旨朕啓鑾後中正殿印鑰着福錕暫行佩帶欽此同日奉旨朕啓鑾後虎鎗統領印鑰着熙敬暫行佩帶欽此同日奉旨朕啓鑾後廂紅旗漢軍都統印鑰着恩承暫行佩帶欽此 
 
 

Page 2

 
 
同日奉旨朕啓鑾後御鳥鎗處印鑰着惇親王暫行佩帶欽此同日奉旨朕啓鑾後内繙書房印鑰着惇親王暫行佩帶欽此同日奉旨朕啓鑾後上虞備用處印鑰着嵩申暫行佩帶欽此同日奉旨福楙補授通政使司副使欽此同日奉旨韓文鈞補授左春坊左中允欽此 
[皇州春色]  
　　京官津貼自前歲之冬恭奉皇太后懿以來規復舊　俸銀仍按十成發放津貼則一律暫停今已兩載有餘各省應解之銀依舊源源解部故京宫咸盼仍頒津貼幾如望歲殷該部因京官俸銀加成需欵甚鉅乃於二月十三日奏請將津貼永遠停放其各省應解部之欵用以補庫項之虧定期每年七月内解到一半至十月埽數解清刻已奉旨俞允不日由部行文各省一體遵照矣○東城察院文仲瀛侍御因巿上挑剔錢文以後偷竊之案層疉如山遂派該城司坊各官將所轄地面烟館若干家查明造册限一月内一律閉門倘有隠匿不遵者一經察出從重治罪房屋入官各烟館房主聞之無不立催館主移居并聞他城地面亦將照章辨理云○前報紀前門外三里河大街南橋灣某酒店酒車輾斃九齡孩子一事旋經南城察院將該車御者解交刑部訊辦至該孩姓孔漢軍旗籍家居附近鞭子巷中孩父已於客冬棄世家中僅有寡母貧不可支惟賴縫紉度日年年壓綫作嫁依人寡鵠離鸞苦難言喻一旦煢煢弱質慘赴泉途其田聞之幾番尋死幸有隣人救護得以死而復生車主係崇文門外瓜巿聚隆酒店司事憫孩死之慘浼人關説卹以白鏹百金更爲籌畫一長久計每日向該店領取京錢一千文孩母深知御者出於無心並感車主之盛德遂親詣刑部求寛至該部　定罪名尚未得悉大約終可末减矣○南城坊官訪聞興隆街準提庵每夜糾集無賴在密室賭錢因於上月二十四日之晚微服親查至則闃其無人乃將住持二人帶回本署次日訊無實供釋之使去○五城察院因目下以現銀兌換錢鈔與當十大錢數目大不㭒符遂於二月二十八日傳齊各錢鋪主諭令停止錢鈔均以現錢使用若有持銀換取錢鈔者准開現錢條付給自定此章巿面頓形安謐○各戲園每值大祀齋戒之期例不登塲演戲二月二十八二十九三十諸日都察院傳諭停演一時選色徴聲者咸躑躅梨園前恨不能得門而入云 
[大閲日期] 　 
　　浙撫衛靜帥奉命赴上江大蒐軍實先曾擇定本月初四日秉節出轅嗣復改爲初一日兹以他事仍於初四日啓行矣 
[華婁試事]  
　　華婁二縣於本月初二日舉行縣試題紙旣下各童莫不鈎心鬥角咸思拔幟先登而馬工枚速文藻各殊直至蝦蟇更起燭燼三條尚有握筆　唔汗如雨下若不知明月漸低人擾擾也者婁邑某童攻苦過勤近患痟首疾出塲時倉皇失措悞將試卷携回婁邑尊以功令有關必欲盡法懲究後以父若師再三緩頰始准從寛然榜上無名府試時竊恐不能錄送矣初四日晡時案出華籍者招覆二百四十人婁籍者招覆二百人示期初六日入塲覆試 
[不認行凶]  
　　福建海潭鎭吳軍門奇勳之少君吳保泰由恩廕援例報捐指升通判前因酒醉槍斃平潭華税委員張二尹如瀾時經屍親禀控已登前報嗣因吳少君押解到省屢次訉問狡不承認經楊石泉制軍奏叅刑訊奉旨允准前日部覆到閩又復提訊因無實供使其跪練尚不吐實未知何日方能定讞也 
[製備軍裝]  
　　湖口縣水師總鎭丁燕山軍門飭將屬下各營戰船調齊在湖口一帶認眞操練又派員弁往九江運昌綢莊購辦各色紬料製造旗幟以備操時應用 
[京口瑣談]  
　　上月二十三日京口江面北風怒吼波浪滔天義渡局卽升旗禁渡清晨有一小划船泊於南岸時有五客搭船雇令開行其時划中僅一舟子揚帆直駛未至大溜地方已被風浪吹覆救生船赶急馳救時只有三客與舟子獲免彼二客者已占滅頂之凶　聞江北七濠地方連日演劇遠近往觀者頗不乏人今之及溺者亦觀劇之人也嗚呼哀哉○鎭江小街後某甲夫婦平日伉儷頗敦式相好而無相尤近日以甲冶遊賭博婦屢勸未改自念夫也不良與其白首見捐不若青春割愛遂暗服紫鴉膏畢命不知者以爲中邪所致其實非也又丹徒縣書吏某甲雇一少婦服役日則代中饋之勞夜則薦宓妃之枕以一人而充二役隣里已竊竊議之日前傭婦之夫忽至見其妻宿於主人臥所不禁忿火上炎遂作申申之詈傭婦羞懼交縈當吞阿芙蓉膏而死於是結訟公庭邑尊廉得實情以該書吏因姦釀命隨卽詳府核辦○丹徒縣學武生李某恃符凶横每向娼寮需索欵項稍不如意卽以威力相加龜鴇等俱畏之如虎去臘李携某妓於萬家巷另結香巢言欲納妓爲妾尤雲殢雨八度晨昏不但纒頭資空無所有卽日用所需亦皆仰給於妓妓深悔之遂乘間挈其行囊而逸李得信較早當卽追回事經於官先將孚由學咨革管押於待質公所前日邑尊提該妓與李對質李曾央人關説請從寛典邑尊以該武生劣跡昭著實屬有玷膠庠未肯瞻狥情面云○江北人某甲以婦略有姿首挈至鎭江僦居西門外薛家巷左近將爲漁利計也婦與黄魚姊妹多是熟識遂往某烟館充女堂之役時引所歡者歸家赴陽臺之約甲卽倚之爲錢樹子不之責也繼與鐵匠店某乙有染又久之婦又厭故喜新視蕭郎如陌路前日乙至婦處取所寄之水烟袋婦靳而不與於是兩相口角爲甲所聞遂責婦之不善調停婦羞忿之下竟濳服洋烟自盡中將婦屍舁至鐵店意在索詐乙聞風避去僅　之同夥某丙在焉迨坊保報呈縣署邑尊親臨相騐知婦係自行服毒者隨將一干人帶回訊辦先提乙之同夥某丙問乙與該婦有姦否丙始代爲隠諱迨受笞貴方認有奸邑尊又提烟館主婦至亦問乙與該婦有無姦情烟館主婦始亦爲之代瞞被掌頰復欲責藤條乃亦供認不諱末又提乙　究乙供認與婦有姦惟甲知情賣姦反欲藉屍索詐請爲伸雪等語邑尊並未刑責卽飭差向善堂取棺將該婦殮埋俟本夫到案再令具自行服毒結完案 
[襄垣語錄]  
　　蕪湖縣署頭門内外空地多有貧民搭盖草房良秀雜居時常作踐甚至糞草堆積如岡如陵穢濁薰蒸觸之最易成疾錢孟超明府見之嚴行示諭謂如敢故違禁令非但立時驅逐且必拘案嚴懲云○某姓家新死一人回煞之期家人循於夜間排列菜飯而人避他家東方旣明啓扃而入驀見一人袒臥地下滿臉作青紫色氣息僅存急用薑湯灌之俟其醒而詰問知爲梁上君子乘人不在穴壁而入見黑洞洞並無一人不覺懼而倒地耳因卽釋之出門 
[虎林書院紀事]  
　　杭城三大書院甄别之時例由三大憲親臨扃試舉凡與課者雖照前一日所發卷票給卷而彼此擁擠仍不能免于差誤近已籌得良法每當發案後原卷留存監院處俟望課日各自將甄别時起講錄出對明方准給發○敷文周山長於甄别後因事遄回珂里崇文馬山長定於上月二十五日約齊敷文同日開課紫陽吳山長以是日日建相冲改遲至念六日始行開課○詁經甄别刻已揭曉而俞山長尚未來杭遂由監院函請題目未知山長能至俞樓作數日勾留否○學海堂唐山長未經到院先將題目寄至監院處倩監院定期開課洎甄别案發與課者羣至監院處探視適監院因事出外題目留在桌邊因卽袖之而去監院回見題已失無可奈何星夜專人赴山長家請易他題然往返須閲七日大約開課稍遲矣○東城講舍甄别共得一千二百七十餘卷人才可謂盛矣案出錄取三百六十卷 
[開平紀事]  
　　昨接開平友人手簡云邇來該處煤礦日有起色自去年鐵路告竣後轉運益便獲利遂日見其多近總辦唐君景星吳君南皋實事實心認眞辦理除造至蘆台之鐵路外復請礦師堅打君並熟諳築路之兩西人勘明地勢沿途丈量擬由北塘西達大沽東至山海關 
 
 

Page 3

 
 
定洋三元付過一元現西捕以沈專事行竊不願售與意欲收回沈稱鐘己售在某花烟館得洋兩元包探王榮培將情禀明司馬司馬着卽吊贓給捕○湖北人彭裕泰曾竊宜昌輪船搭客鞋籃内有零物失十在新開河報捕經包探將彭拘到並在身畔搜出小洋刀一柄禀稱此人曾剪去英捕所佩時辰表案破解懲近甫釋出王司馬向之研詰彭供稱竊得之物賣在老北門内穿心街某老虎灶中司馬着將彭押候员贓再行該斷 
[文報局内賑所瑣記四]  
　　世儒怛以祈禱爲迂而不知周公之植璧秉　成湯之桑林剪爪古昔聖賢何嘗不祈天永命自有籌賑以來人之因病助賑因助賑病愈者申報之中難以數計近日使君受福册出有　留餘堂之爲長女助二十金也知命庸人張明珍之助洋十元八元也此皆捐賑病愈也萬鍾安蔣滄漁之爲子女助二十元十元也許大榕之助五十元也古從善堂之三女病愈過半續助八元也此又求病速愈也眞誠上達天心感孚理可操券事可彚誌也君十曰是不可以不信 
[隣居失愼移謝筵資助賑]  
　　二月十一日晚同里南巿公益藥行失愼延燒十餘家距敝庽僅五家廼蒙各寳號諸仁翁及諸位老司務聞警遠顧費力勞心不勝感激原擬敬備麤餚淡酒聊表下忱特恐邀請難周有負盛意且一席之間物命攸關於心轉有所不忍故移此設宴之資更作救荒之願特以番餅二十枚交絲業會館註助直隸賑捐以爲諸公積福也用登申報以告同心行善者周德泰紙謹啓 
接誦寳號手示聆悉隣居失愼賴運物多人莫名感激爲之種福助直賑捐洋二十元設筵伸謝轉虞物命有傷握算救災劇幸人心相印羡回天之多術積德堪徴欣易地之可行從權亦妙居家無恙濟世良殷謹列報箋用攎佩悃上海北巿絲業會館籌賑公所少欽施善昌謹誌 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年三月初一日京報全錄]  
　　宮門抄○諭旨四道錄前○東學政梁奏報接印任事日期摺○又奏經過地方情形片○江撫德奏請襲世職緣由摺○提督李奏查勘橋道起程日期摺○總管内務府奏爲請旨摺○皖撫陳奏請暫緩知州北上片○大臣明奏停給員弁口粮並酌給川資片○雲督岑奏委署各員片○晉撫剛奏特叅知縣勒追片○又奏請開復知縣處分夾片○蘇撫崧奏請撥發銀兩片○三月初一日理藩院鑾儀衛光祿寺八旗兩翼值日無引見○禮親王等春操覆命○奎潤等謝授調缺恩○吏部呈進月官卷○户部奏派管理三庫之大臣一派出徐桐○大理寺奏請署缺○召見軍機景澧錢應溥英煦榮錄○○翰林院侍讀學士山東學政臣梁耀樞跪奏爲恭報微臣接印任事日期叩謝天恩仰祈聖鑒事竊臣恭承恩命簡放山東學政於正月十八日跪聆聖訓後遵卽束裝起程於二月初八日行抵濟南省城准山東巡撫兼署學政臣張曜委齊南府學教授劉銘訓將學政關防並書籍文卷齎法前來臣當卽恭設香案望闕叩頭祇領任事訖伏念山左爲秉禮之邦士習夙稱循謹經歴任學臣裁成激勵文章經術裴然可觀如臣至愚深以不克稱職爲懼查東省十府二直州經前任學政陸潤庠考過八府一州尚有武定東昌二府臨清一州未經歲試臣履任後當次第按臨惟有實心實力遴選眞才以期仰副聖天子教育人才之至意所有微臣到任接印日期除恭疏題報外理合繕摺具陳伏乞皇太后皇上聖鑒謹奏奉硃批知道了欽此○○梁燿樞片再臣經過直山東地方冰融日暖麥苗青葱民情亦極安謐堪以上慰宸厪理合附陳伏乞聖鑒謹奏奉硃批知道了欽此○○頭品頂戴江西巡撫臣德馨跪奏爲請龔世職遵旨彚陳仰祈聖鑒事竊查前准部咨同治元年二月十六日奉上諭御史卞寳第奏辦理卹典清除積弊一摺等因欽此又查江省各項世職現因人數日增支食俸銀爲數甚鉅且接續投報前來尚無底止經前撫臣酌擬發標學習及年未及歲世職凡係承襲騎都尉雲騎尉恩騎尉者均分别全俸半俸各减四成支發其發標世職截至光緒九年底止共計四百八十員卽以此數作爲定額遇續投騐及已投騐而未奉部覆者均作爲額外候補又額外人員以奉部奏准丞襲收標之日起准其先行註册遇有額缺挨次頂補不給俸銀俟補缺以後照新章給俸至年未及歲世職不請定額於奉旨請襲之後及歲之前一體照章支給减成半俸等因業經前撫臣奏准部覆轉行遵辦各在案兹查有南昌縣在蘇州城禦賊被戕卽選縣丞朱守箴之嗣子朱治棠現已　力充壯請騐看發標又據南昌縣在靖安縣龍㘭頭地方打仗陣亡原任靖安汛外委吳德昌之嗣子吳樹人請接襲雲騎尉世職又據新建縣在上鄉地方帶團禦賊陣亡生員能佩才之嫡次子態熾昌請承襲雲騎尉世職又據南昌縣在江蘇揚州府城陷殉難江蘇候補知縣原署揚州府粮捕同知朱守讓之嗣曾孫朱作炳請承襲雲騎尉世職又據臨川縣在浙江省城駡賊被戕從九品職銜羅永金之嫡長孫羅嘉藻請承襲雲騎尉世職又據宜黄縣帶勇防守縣城力戰陣亡揀選知縣舉人黄秩浤之嫡子黄傳采請承襲雲騎尉世職又據上饒縣在湖北陣亡原任九江後營千總李文彪之嫡長元孫李乃彰請　襲恩騎尉世職又據彭澤縣在本縣計家礄血戰陣亡議叙營千總袁發魁之嫡長孫袁振家請接襲雲騎尉世職又據吉水縣在村頭地　督團禦賊被害生員彭人麒之嫡長曾孫彭德森請接襲雲騎尉世職又據星子縣在建昌縣屬馬路口地方與賊接仗陣亡補用把總張康林之嫡長孫張仁民請接襲雲騎尉世職又據建昌縣在本邑八十畔地方剿賊陣亡生員袁樹人之嫡長孫袁之楨請接襲雲騎尉世職由各該縣取供圖册結詳　前來臣覆核無理查李乃彰袁振家彭德森張仁民袁楨均年未及歲請照新章支食半俸俟及歲時再行詳送騐辦其朱治棠吳樹人熊熾昌朱作炳羅家藻黄傳采經臣騐看年力强共堪以承襲俟欽奉恩准之日作爲收標日期仍照新章俟挨次頂補缺額後照章給俸謹繕清單恭呈御覽除將供圖册結送部查核外理合恭摺具奏伏乞皇太后皇上聖鑒訓示謹奏奉硃批兵部議奏單併發欽此○○直提督奴才李長樂跪奏爲循例查勘橋道恭報起程日期仰祈聖鑒事恭照本年三月初七日皇上恭奉慈禧端佑康頤昭豫莊誠皇太后啓鑾祗謁西陵所有應派各項當差官兵奴才在蘆台海防營次接准督臣李鴻章咨會業經循照舊章分行派定飭令預期赴差敬謹供辦現奴才將所統馬步各營暫飭營務處提督銜記名總兵楊玉書率同將領照舊操巡卽於二月十九日自蘆台起程趨詣闕廷跪請聖安後馳往西路查勘鑾輅經臨之橋道村莊折回京營交界地方點騐各項當差宮兵祗候跪接聖駕敬謹隨扈當差所有奴才循例查勘橋道起程日期理合恭摺奏報伏乞皇太后皇上聖鑒謹奏奉硃批知道了欽此○○總管内務府謹奏爲奏聞請旨事恭照道光十年八月奉旨嗣後織造等每屆一年期滿着内務府大臣具奏欽此又於咸豐四年十一月經臣衙門奏准嗣後三處織造奉旨簡放之日起予限六十日卽令到任自到任之日起扣足在任一年中臣衙門先期奏聞請旨等因在案查江南織造廣英由造辦處郎中於光緒十二年正月二十八日奉旨簡放江南織造該員於光緒十二年四月二十八日到任按到任之日起扣至光緒十三年四月二十七日係屬一年期滿理合先期具奏可否更換之處伏候訓示遵行爲此謹奏請旨奉旨已錄○○陳彝片再查宿州知州何慶釗兩屆大計卓異應循例送部引見惟宿州界連蘇之徐州豫之歸德每至夏秋高梁長茂匪蹤濳匿其中尤宜防範該員何慶釗樸實耐勞在任多年與民相習現計夏令在邇緝捕巡防須資熟手相應聲請暫緩俟秋後體察情形再行委員接署給咨赴部以符定例謹附片具陳伏乞聖鑒謹奏奉硃批吏部知道欽此○○明春片再奴才明春於上年九月二十八日奏報由哈密起程赴塔爾巴哈台署任摺内聲明酌帶舊部文武員弁等一同赴塔隨帶文委員三名書識二名武委員三名差官二名有馬親兵二十八名共三十八員名到任後留於塔城行營當將應支薪水口粮均照哈密報銷成案支給自光緒十一年十一月起支奴才交卸卽將該嗣弁等薪水口粮截至本年八月底一槪停止並酌給川資隨時遣散理合附片陳明伏乞聖鑒謹奏奉硃批該部知道欽此○○岑毓英片再普洱府知府魏錫經署寗洱縣知縣周應方均應撤省所遺普洱府知府缺查有候補知府舒之　才具優長堪以署理甯洱縣知縣缺查有補用知縣羅光前辦事勤謹堪以署理又前委署他郎通判黄峻楷出差久未赴任應行改委俾專責成查有候補同知張舒翰樸實安詳堪以署理又署賓川州知州呂調陽調省遺缺查有准升廣西直州知州現任文山縣知縣朱桂錄堪以署理遞遺文山縣知縣缺查有新選賓川州知州魏朝瑞堪以署理又署霑益州知州冉謙調省遺缺查有新選河陽縣知縣殷如珠堪以署理據藩臬兩司先後會詳前來除分檄遵飭遵外謹附片具陳伏乞聖鑒再雲貴總署係臣本任毋庸會銜合併陳明謹奏奉硃批吏部知道欽此○○剛毅片再卸署山陰縣現署神池縣知縣袁文煥虧短山陰縣任内正雜各欵銀二千三百餘兩經接署知縣覃盛鳴查明揭報屢次催飭未據清交現在二叅已逾自應叅追以重庫欵而儆效尤據布政使張煦具詳請叅前來相應請旨將卸署山陰縣現署神池縣知縣袁文煥摘去頂戴勒限四個月飭將虧短銀兩如數措交限内全完卽請開復逾限不完或完不足數再行從嚴叅辦理合附片陳明伏乞一聖鑒謹奏奉硃批着照所請該部知道欽此○○剛毅片再卸署陽曲縣前山陰縣知縣成熙虧短陽曲縣任内交代銀七百九十七兩零前因二叅限滿屢催未交經臣於光緒十二年九月十七日奏請將該員成熙摘去頂戴勒限四个月繳清限内全完卽請開復奉旨着照所請該部知道欽此欽遵轉飭勒追在案兹據布政使張煦以該員成熙應交原叅銀七百九十七兩零業於限内如數完解司庫呈請開復前來臣查該員成熙短交銀兩依限全完尚知愧奮相應請旨將卸署陽曲縣前山陰縣知縣成熙開復原叅摘頂處分以昭激勸理合附片陳明伏乞聖鑒謹奏奉硃批着照所請該部知道欽此○○崧駿片再案准户部咨具奏山東省籌辦黄河各工約需經費截留京餉等項行令各省關認籌撥解抵補一摺奉旨依議欽此並准單開酌撥江蘇河銀三萬兩等因移咨到奴才卽經照案酌派甯蘇兩藩司曁淮運司庫各認籌銀一萬兩迅速委解去後嗣據蘇潘司易佩紳動放銀一萬兩詳委試用通判沈召管解進京交納先經給咨委解在案兹據江寍藩司許振褘詳報動放銀一萬兩飭委候補知縣李作霖管解就近詳請督臣給咨解交等情先後具詳請奏前來奴才覆核無異除淮運司庫銀兩另由兼管鹽政臣核辦外理合附片陳明伏乞聖鑒飭部查照施行謹奏奉硃批該部知道欽此 
 
 

Page 12

 
 
[補錄劉省三爵中丞奏稿]  
　　奏爲萬年青輪船因公赴滬行至銅沙洋面被碰沉没請旨勅下總理各國事務衙門照會英公使速飭領事刑司照章斷賠以昭公允恭摺仰祈聖鑒事竊臺灣萬年青輪船於上年十二月二十一日因公赴滬於二十九日接在船商務委員已革道員張鴻祿電報萬年青於十二月二十一日由基隆黎明展輪途中因風霧遲滯二十六日晚至銅沙該船海面停泊二十七日早六點鐘十分時正在起錨突被英來申公司你泊而輪船直向萬年青輪船右邊前半截猛撞當卽聞聲出視據洋管駕譚文生稱傷甚重勢必沉溺急令呼衆登高設法救護約一刻時船身漸沉隨卽赶急緣上桅頂督同洋管駕放艇救人渡登英公司船其時船面已經入水尺許查點人數實共救護一百八十一人洋人六名屍身六具溺斃委員摺弁并奉差銷假員弁兵役七十三名所有奏摺公牘餉銀槪行沉没等語當卽飭令該道迅卽會同上海道龔照瑗查明詳細情形一面將屍餉設法打撈一面照會英領事將英公司你泊而輪船先行扣留查照行船章程秉公斷令賠償並咨明南北洋大臣查明辦理臣伏查向來海面行船章程遇有下霧之時輪船一體均應緩行載在約章如果兩船同行彼此是非尚有辨論此次萬年青輪船在銅沙洋面停泊正在起錨英來申公司你泊而輪船於海洋下霧時並不照章緩行突向萬年青輪船右邊前半裁猛撞致令登時全船沉没並溺斃文武員弁七十餘名之多其錯在彼無可辨論應卽按照約章責令賠償相應請旨勅下總理衙門照會英公使速飭領事刑司會同上海道迅將此案秉公會訊按照條約斷令該公司照數賠償以照公允除將在船因公死事人員另片請卹外所有萬年青輪船被碰沉没緣由謹會同　福州將軍臣古尼音布閩浙總督臣楊昌濬署船政大臣裴蔭森合詞恭摺由驛具陳伏乞皇太后皇上聖鑒訓示謹奏 
[袁江官報]  
　　候補閘官吳曜春奉漕憲委一叚保甲候補縣丞王壽榆奉漕憲委人段保甲候補閘官靳開泰奉漕憲委北城門稽查候補鹽巡檢沈錫麟奉漕憲委北岸西土圩門稽查候補遊擊管金鑑奉漕憲委北岸東土圩門稽查候補守備穆遇春奉漕憲委南　西土圩門稽查候補衛千總汙定浦奉漕憲委小北城門稽查世襲雲騎尉李鳳儀奉漕憲委南岸東土圩門稽查候補外委之章士榮奉漕憲委水渡口圩門稽查 
[接錄輪船招商局第十三屆帳略]  
　　綜結一該股分資本規銀二百萬兩一該官款存本規銀八十三萬二千二百七十四兩五錢一分一該官款續存規銀三十三萬七千九百四十七兩一錢五分九厘一該保險股欵規銀六十萬兩一該貴池股本規銀二十萬九千九百四兩一該貴池股息規銀六千六百九十六兩九錢一該洋商各欵存該冲計規銀五十七萬八千一百一兩一分一該紳商存欵規銀八萬二千六百四十一兩一錢九分三厘一該往來存欵規銀三十一萬六千八百二十六兩七錢四分六厘一該各户存息規銀二萬二百六十八兩二錢六分八厘一該股分存息規銀十四萬兩一該售換股票規銀二千六百二十九兩六錢二分五厘一該自保船險規銀九萬四百五十六兩二錢六分一該綵結公積規銀十三萬一千九百六十兩四錢一分五厘共計結該各欵規銀五百三十四萬九千七百六兩八分六厘一存開平應還貴池撥欵規銀三萬八千九百六十七兩四錢九分四厘一存錢莊往來規銀九萬六千九百九十五兩八錢二分一存舊帳欠户規銀三萬一千八百十七兩四錢二分八厘一存往來欠欵規銀九萬三千五百七十二兩七錢三厘一存同文書局南棧抵欵規銀七萬兩一存各户欠息規銀二萬二千一百七十二兩七錢七分八厘一存兵駁墊欵規銀二萬四千七百九十六兩八錢四分八厘一存隨貨匯欵規銀一萬一百九十二兩七錢七分一存買存煤炭規銀三萬六千五百五十七兩七錢六分六厘一存開平股分規銀二十一萬兩一存朝鮮借欵規銀二十一萬兩一存舊帳股票産契抵欠規銀三十六萬七千二百七十一兩二錢八分五厘一存現銀洋錢規銀六萬八千三百六十一兩一錢九分四厘共計結存各欵規銀一百二十八萬七百六兩八分六厘一存永清船本規銀五萬五千兩一存富有船本規銀九萬兩一存日新船本規銀六萬兩一存保大船本規銀七萬六千兩一存豐順船本規銀七萬六千兩一存江寛船本規銀十一萬四千兩一存江永船本規銀十一萬四千兩一存鎭東船本規銀七萬五千兩一存海晏船本規銀九萬五千兩一存海琛船本規銀九萬兩一存海定船本規銀九萬五千兩一存江天船本規銀十一萬兩一存江表船本規銀三萬三千兩一存江孚船本規銀十一萬四千兩一存江通船本規銀四萬兩一存永甯船本規銀一萬二千兩一存江平船本規銀一萬四千兩一存致遠船本規銀十三萬兩一存拱北船本規銀六萬二千兩一存圖南船本規銀十三萬兩一存普濟船本規銀七萬五千兩一存江裕船本規銀十九萬兩一存富順船本規銀十八萬兩一存廣利船本規銀十八萬兩一存美富船本規銀九萬兩共計結存船本規銀二百三十萬兩一存小輪六號規銀六千兩一存躉船十一號規銀十一萬五千兩一存各埠駁船規銀三千兩共計結存船本規銀十二萬四千兩一存上海東棧規銀八千兩一存上海北棧規銀二十六萬兩一存上海中棧規銀十二萬兩一存上海南棧規銀六十萬兩一存十六鋪産規銀一萬四千兩一存天津棧房規銀十七萬兩一存通州棧房規銀五千兩一存燕台棧房規銀二千兩一存宜昌棧房規銀二千兩一存漢口棧房規銀十八萬六千兩一存九江棧房規銀七萬兩一存蕪湖棧房規銀二萬兩一存鎭江棧房規銀五萬兩一存寗波棧房規銀一萬兩一存温州棧房規銀四千兩一存福州棧房規銀二萬八千兩一存汕頭棧房規銀七千兩一存澳門棧房規銀五千兩一存香港棧房規銀二萬兩一存海防房料規銀二萬二千兩一存順安房料規銀一萬二千兩共計結存棧本規銀一百六十一萬五千兩一存各局生財規銀一萬兩一存漕米麻袋規銀二萬兩共計結存成本規銀三萬兩統共結存各欵規銀五百三十四萬九千七百六兩八分六厘○綵結一進各船餘欵規銀四十九萬八千五百五十四兩八錢二分五厘一進大沽駁船規銀六千八百二十一兩一錢二分五厘一進運漕局帳規銀一萬三千十四兩八錢六厘一進撥補各船運漕駁力規銀一萬六千六百七十五兩一錢一分一進北棧餘欵規銀二萬一千二百四十七兩二錢三分一進客貨棧租規銀五萬二千三百五十六兩六錢七分五厘一進各口産租規銀四萬一千九百三十六兩五錢四分九厘一進舊物料規銀一千五百六十六兩一分共計結餘規銀六十五萬二千二百七十二兩三錢三分一支上海地租規銀二萬七千四百十一兩五錢八分六厘一支各項修理規銀七萬四千六百八十九兩八錢四分三厘一支各項繳費規銀八萬五千二百十四兩四錢六分六厘一支各項息欵規銀十四萬三千七百九兩八錢八分八厘一支股分官利規銀十二萬兩共計結支規銀四十五萬一千二十五兩七錢八分三厘除支結餘規銀二十萬一千一白四十六兩五錢四分七厘一上屆綵結餘利規銀十一萬五千七百三十三兩一錢九分二厘共計結餘規銀三十一萬六千八百七十九兩七錢三分九厘一各船棧等折舊規銀十五萬七千九百七十四兩三分九厘一提泒股分餘利規銀二萬兩除支結餘規銀十三萬八千九百五兩七錢一提局中各執司辦事奬賞五厘規銀六千九百四十五兩二錢八分五厘淨計結餘公積規銀十三萬一千九百六十兩四錢一分五厘 
[福州籌賑公所啓]  
　　正月十二日敝公所收到林訪西觀察劉子諶太守在粤經募第四批賑欵何昆山五十元石楊氏三十元石清泉二十元又念八日收到李迪臣太守經募洋銀一千二百元内臺灣府程捐銀六百兩新竹縣方一百二十元淡水縣汪一百元仰見陽春在抱闓澤覃敷領感無量謹此登報鳴謝[  同人拜啓]  
[福州籌賑公所啓]  
　　二月初九日敝公所收到檳榔嶼王錦堂軍門經募洋平銀一千八百元陜西學使林迪臣太史捐銀一百兩又十七日收到林訪西觀察劉子諶太守在粤經募第五批賑欵庫平洋銀一百二十兩俱見誼敦桑梓普澤災黎有加無已之至意先此登報以表謝忱[  同人拜啓]  
芸窓靜對正切懷思讀好句之欲仙拜下風而曷旣卽步花朝雅集原韵牽成二律錄請海上浮查客哂政并望賜玉○古香直擷浣花堂一咏還須醉一觴詩不驚人非合作才能軼衆始爲狂聰明大是關天授翰墨何嫌鎭日忙嬴得相思勤覔句敢言角逐上詞塲蕉窓怕聽雨聲囂渭北懷人别思迢佳句定須囊裏貯閑愁况付酒中消多才始合稱名士相見還應訂詰朝我别西湖已五載羡君將泛木蘭橈沙羡綺禪庵主吟鉢氏初稿 
[重疉前韵卽酬綺禪庵主陳君瀛伯并乞懴情侍者代爲寄意]  
　　辜負家山舊草堂天涯可惜酒盈觴伹能詩國同君住可有醉鄉容我狂日暮柳花吹客急巢成燕子傍人忙他時果遂當時約對酒論文又一塲棲覊那得脱塵囂倦客空愁道路迢春夢如塵容易斷涙痕利酒不輕消萍踪歴歴仍前度花信怱怱又麗朝聞道西湖新漲緑有人迎我撥蘭橈海上浮查客鷗所生率稿 
[相見歡]  
　　涙痕忍裏鮫綃做珠抛報道小桃紅落鏡生潮怎耐得一枝笛可憐宵蝶影花魂人夢共飄摇惺忪人夢偏驚絜吹縈道是點燈時候那堪情晚梅落風線約雨絲輕隔着窻兒聽得不分明[  海上浮查客倚聲]  
 
