# 1917 - 124 - 4915890

 

Page 1

 
 
   
 
 

Page 2

 
 
時評 
[公民圑與政府（冷）]  
　　公民圑與政府無關係耶是政府爲無能公民圑與政府有關係耶是政府爲不智 
　　何謂無能在政府咫尺之地而有此數千人之公司圑以非法强迫議會以决事則他日苟復有數千人之公民圑以非法强迫内閣以行政以非法强迫法庭以執法則中國成何國體此不能禁而聽其擾亂至於終日之久則政府之所爲者何事乎國家最高之機關不能保護安論平民京師最近之地方不能維持安論全國故曰政府無能也 
　　何謂不智宣戰案之通過與否尙在未定之中苟以誠心誠意出之安知不能回反對者之意今用此强迫手段謂其力足以威議員耶則不但無功反足以激反對者之怒而增其口舌謂其名足以欺國人耶則此區區數千之公民安足以代表全國數兆人之公意故曰政府之不智也 
　　無能不智二者必居一於是我甚爲政府羞之 
[命令]  
　　五月十日大總邻令任命周肇祥爲陸軍軍法裁判處處長此令 
　　又令任命史紀常署奉天政務廳廳長此令又令奉天洮昌道道尹王耒着　缺來京另候任用此令　　又令任命金梁署奉天洮昌道道尹此令 
　　又令任命何延俊署廣西政務廳廳睚長此令 
　　又令任命韋樹模署廣西鎭南道道尹此令 
　　又令任命龔育麒署廣西南寗道道尹此令 
[專電]  
　　北京電頃八時半段總理出席衆院衆質問不出席理由及今日之事段答實不知情如果有犯法舉動可由司法機關起訴場内極現不安九時仍未散 
　　北京電段出席後院外又毆傷某國記者一名又巡警彈壓公民亦有傷者十時仍未散 
　　北京電傳聞合肥有引咎自退說惟今晨有人進謁見其態度如故謂當民氣激昂之際予不欲負氣逕去自信對於京師地面力足鎭攝不致發生危險 
　　北京電昨晚段至衆院休息室允下令解散公民即命吳總監解散吳往外向公民作揖道歉歷一時半提出種種要求始散衆院散會已十一時馬車多被擊破議員狀極狼狽 
　　北京電法庭已奉命查拿爲首人茲將公圑名稱代表人數調查列後陸海軍張克勤等三百人學界孫熙澤等千五百人政學商界徐聲溥等八百人五族公民沈乃誠等七百人市政公民白亮等一千人公民劉堅等二千人被毆議員之未驗傷者今到檢廳補驗聞最後軍警驅逐時軍傷二人警傷四人昨有西人在宣武門上攝影今日巳將片印出 
　　北京電聞元首對昨事甚怒將下明令痛斥軍警彈壓不力并飭法庭將爲首者拿辦 
　　北京電報載昨圍議院公民有人雇來係靳某曲某包辦故入謁議長之代表名片上多刋陸軍部諮議官銜 
　　北京電政府今日開緊會議即下嚴厲命令拿辦昨日肇事公民 
　　北京電谷總長頃呈元首言公民毆辱議員圍繞國會非立憲國所宜有此事旣莫測所自來又安知其底止請即立予罷免以遂初衷 
　　北京電張耀曾辭呈上後程璧光亦提出辭呈 
　　北京電昨日自稱公民之代表一某英文報記者趙鵬圖二陸軍部供職之吳光憲三眞共和報記者劉堅四陸部差遣張堯卿五衆議院書記白亮六陸部諮議劉丞鈞 
　　北京電昨段到衆院質問者有三要點（一）公民蹂躪國會是否違法（二）總理事前是否曾知此事（三）以後能負責不使再有此事否段答是否違法有司法者可以起訴事前我並不知道以後當負責不使再有此事又有人問今欲速决宣戰而圍打議員倘有反對宣戰而至國務院毆總理者將若何段一笑不答旋退席有鄒某欲往休息室毆總理勸止始罷 
　　北京電日訪員神尾毆傷送醫衆見肇禍　散至夜十一時半始散盡吳警監入内報告范總長起言今日事出倉猝殊抱歉忱此後維持秩序敢負全責衆無言偕叚總理退議員公决訂期開談話會始散惟多數心理如提外交恐無人到會矣當圍急時黎總統派員進院安慰擬遣公府衞隊保諸君出未幾謡傳曹錕張敬堯兵巳屯城外類此者甚多實皆不足信 
　　北京電今日（十一）政局尙有大 
 
 

Page 3

 
 
變動谷鍾秀辭張耀曾亦辭政圑各集議善後湯漪等主張勿逼迫太過希望研究派之覺悟但如民友社等激烈分子作何舉動尙難懸揣 
　　北京電新支那報載昨事發源於倪嗣冲一說梁士詒以巨金搗亂故今日研究等各派多憤慨惟公言報僅指爲平和的脅迫 
　　北京電今日憲法會議仍開會議院一帶巳無公民足跡 
　　北京電今日憲法審議會不足數未議王家襄對衆演說昨日現象國會前途可危但吾人於憲法仍應積極進行從早成立以謝國人 
　　北京電今日憲法審議會一點開會現議員私寓均由内部飭警廳派崗保護 
　　北京電英代使昨訪伍後協約國各使在法使館會議中國宣戰後德人處分問題結果對我所擬辦法大體贊同 
　　北京電李經羲由津電公府堅辭財政并將電文分送各處表示不來之意已决 
　　北京電莊藴寛奉特派查辦交通賄案昨親赴交部調閱文件並傳曾雷兩員詢問内幕 
　　東京電日美協會今夜開成立會赴會者日人二百名美人七十人先由代理美使赫拉氏三唱日皇萬歲繼由寺内首相三唱威爾遜總統萬歲繼由會長金子子爵寺内首相本野外相美總領事西特莫亞大隈侯爵紐約電氣會社副社長拔查德川公爵美宣敎師麥克姆澁澤男爵麥克爾亞等相繼演說繼决議致電美大總統哥倫比亞大學長紐約日本協會等表示敬意該電即行拍發金子會長謂本會目的有二一聚日美兩國人於一堂疏通感情一聨合日美兩國人無論戰時平時爲永久良友有利於將來極東時局云云又該會致美大總統電文謂日美協會創設目的在增進兩國間之好意及厚誼總理大臣外交官及日美兩國人三百人自本會成立會席上表眞誠之敬意於閣下併以閣下爲介表眞誠之敬意於貴國民云 
[外電]  
　　北京電今日午後衆院正開全院委員會辯論宣戰問題時院外忽有驚人之景象許多人羣集於附近各街内中雜有兵士不少略有騷擾毆打情事又電云最近消息稱衆院仍未散總理巳蒞院詳情不得而知傳說軍隊圍繞衆院不許議員出門謡諑紛傳有謂張勳巳於今日抵京者宣戰案不能通過則總理將解散國會之說言者頗多（十日）字林報 
　　北京電有自稱請願圑者召集許多人當衆院辯論宣戰案甚烈時齊至院外示威聞此輩係有人出資招來衆院要求總理出席但在五時半以前總理迄未蒞院九時衆院猶未散切實消息尙未接到謡言甚多或謂集議時反對派欲離院冀破壞法定人數故被軍隊圍住阻其出外或謂總理出席之前衆院巳投票多數反對宣戰云（十日） 
　　廣州電遣散冗兵之舉忽生阻力以李統領不允將其部下兵士裁去四分之一故也但尙安靖衆信李必不堅持抵抗粤人頗注意國會對於宣戰案之解决政客多方張宣戰而商界報界則反對此舉官場對此問題態度似頗冷淡（九日）以上路透電 
　　北京電司法總長張耀曾農商總長谷鍾秀皆上辭呈殆因昨晚衆院閙事之故有議員若干人主張今日繼續開會如不出席則請政府解散之順天時報云張勳定今日由徐赴京中交銀行鈔票皆因此次政潮價值驟落中行鈔票現值九五交行鈔票現值八四昨夜十時總理親在衆院外對衆勸諭衆始漸漸散去軍警繼至將衆衝散目下國會議員已請政府拘辦集衆示威之首領（十一日） 
　　以上德文電 
　　北京電今日之憲法會議因不足法定人數改爲茶話會議長王家襄就昨夜衆議院暴動之事件演說謂共和之前途雖甚可悲然吾人之職分不可不盡云云繼各議員各述對於昨日事件之意見然無何等决定終無結果而散　　（十一日） 
　　東京電日本朝野人士因中國官僚與民黨逆用參戰問題爲極端内爭之具甚爲嗟嘆對中國之前途頗抱悲觀（十一日） 
　　北京電段總理以與民黨對抗必需先圖鞏固内閣故於今晨以來輙集各督軍等協議民黨亦以可以昨日之事件爲盾彈劾段總理今晨以來開始猛烈運動（十一日） 
　　北京電張耀曾程璧光同於今日呈請辭職黎總統派人慰留谷張程三總長（十一日） 
　　南京電日本名古屋實業圑三十四人本日午前由滬到寗擬於明晨乘岳陽丸船赴漢（十一日） 
　　漢口電本年茶市初因洋商不收茶商大起恐慌近有俄商採辦頗多生涯忽然起色比諸去年之交易巳增二萬箱（十一日） 
　　北京電張勳於六日由徐啟行今晨到京 
　　（十日） 
　　東京電今日爲遠東運動大會之第四日非律賓軍與中國軍開戰足球其始非軍奮戰頗得優勢中國軍幾爲所困然奮戰二十发中國軍竟占最初之一點繼又續得三點未至規定時間之半中國軍巳獲勝四點矣詎非軍無端躍起違反規則以致彼此互毆公正人遂宣告中國軍大勝之旨中國軍獲得足珠選手權次日軍對中國軍試合網球日軍熊谷氏之技較之中國選手何氏爲高終以三對零破中國軍一英里利雷競走其初中國軍獲占優勢二圈之後爲日本軍所拔最後日軍又拔非軍遂得勝利日本軍三分四十一秒非軍三分四十二秒次布勒球非軍對日本軍競技第一次二十一對七第二次二十一對零非軍獲勝水泳競拔預選二百二十碼中國選手李羅伯氏以四分二十八秒占第二着（十一日） 
　　東京電遠東東運動大會第四日續報撑稿篙跳高中國選手最優高至十英尺日本非律賓均不及而落惟中國之郭紹儀鄭熙臣（均譯音）二氏越過郭氏之飛高極爲輕妙鄭氏則甚猛烈觀者如醉鄭氏遂以十英尺六破前年上海之訊錄郭氏以十英尺三得第二水泳中國李羅伯背泳競技得第一着布勒球中國軍與非律賓軍對抗第一次非軍奮鬭二十一爲十七中國軍敗第二次第三次中國軍大振一五對二十一九對二十一中國軍大勝非軍對日軍之庭球戰以熊谷氏之妙技遂以三對零敗法加司氏（十一日）以上東方通信社電 
[戰電]  
　　倫敦電財政大臣巴拉勞氏今日下午在下議院提出戰費案計英金五百兆鎊巴氏謂歷來提出之戰費案從未如今次之巨英國現平均日需戰費英金七百四十五萬鎊此已超過預算之數其中假與協約國與　民地之欵原訂日需百萬鎊今須二百萬鎊伹美國已儘速給予財政上之助力故彼望此項不日可仍與預算之數相符 
　　（九日） 
　　倫敦電海軍部秘書美克萊美拉氏今日在下院宣稱自月一日至今英船之逾期未到者共有十五艘迄無消息海軍部現正設法使糧食得速入口海軍部之能力尙未能至派艦護送各船之地位惟對於保護商船應爲之事無不竭力爲之所定計畫未便公然討論以免爲敵人所知現信敵潛艇斷不能探悉海軍部畫定英商船所行之航路云（九日） 
　　倫敦電海格將軍報稱昨日布勒柯爾之戰事甚爲劇烈敵軍屢圖摇動英軍所佔之陣地均未獲效英軍且獲有進步夜間英軍戰於格里柯爾東面沙歇河南面已因以擴張其陣線英軍於沙歇河南面佔據德軍陣線一段夜間敵軍在里文東北與胡魯區南面龔襲擊敗退（十日） 
　　巴黎電今日下午公報云敵軍夜在歇滿台達美各地點進攻其力殊形荏弱均爲法軍擊敗敵軍猛力回攻法軍所佔歇夫勒境之陣地亦遭挫衂法軍復得進步獲輔助地點一處機關鎗一架俘敵若干人法軍小戰後擴張伏克勒克高原之陣地且俘敵兵若干人乃屬於新抵陣地之德師圑者各地點砲戰仍頗活動　　（十日） 
　　瑞典京城電著名社會黨領袖白蘭丁氏宣稱社會黨波白桀氏在俄京提出無責任之和議徒令人益疑社會黨之萬國圑體僅爲德國利益而發（九日） 
　　俄京電臨時政府發表宣言書主張建設混合内閣克倫斯基氏致書下院委員會工軍代表會社會黨請合成此舉（九日） 
　　俄京電臨時政府出示謂政府現所遭遇之困難不能隱諱近者困難日增國家前途大可危懼散漫之圑體毫無意識圖以暴力達其願望勢將釀成國亂此種事態殊足妨礙政府之行事且可引起内部之分裂前敵之敗北危害自由之國亂與内訌之幻象今已發生凡國民當竭力保衞國家自由末請全國有建設長才之員迄今尙未參與政務者加入政府（九日） 
　　俄京電歇魯塞爾堡地方委員會宣布該會爲自治機關並組織分會且通過决議案卽行没收私家産業與牲畜又將地方議會議長拘禁（九日） 
　　俄京電西比利亞兵師長加查夫將軍行近里加車站時爲人擊斃兇手未獲（九日） 
[來電]  
　　北京公民來電申報新聞報時事新報公鑒我國對德旣斷絶國交於前當續行宣戰於後否則已交惡於同盟復失信於協約孤立無援國將不國邇者對德宣戰案初决於軍事會議繼决於國務會議現已提出國會徵求同意乃議員諸公雖不乏顧全大局之人而黨派紛歧故意搗亂者亦夥公民等鑒國家危亡呼吸之秋共竭血誠依法請願冀感發議員天良從速解决以挽危局此大勢所趨亦民意所存皇天后土實鑒此心乃議員等違反民意故延不决政府復當場指使警察濫用職權威迫解散人民代表之謂何保安警察之謂何諸公關懷大局望電促政府及國會從速解决并望主持公論共補時艱五族同胞實利賴之除查明本日各圑體被傷人數依法起訴外特此電聞京津各界公民聊合請願圑劉堅熊濟才陳國鑑張文卿等二萬四千餘人同叩蒸 
按請願未嘗不可也毆人與　擾議院强迫决議豈請願者所當出乎電中何一不言及 
要聞一 
[衆院請願圑風潮之導線]  
　　十日衆議院開全院委員會審查對德宣戰問題時有所謂公民請願圑者數千人圍困議員逼請通過宣戰同意案各情昨電曾述梗槪茲聞此事在開委員會之前一日巳略有風聲一般意見多謂爲反對者所流布之謡言政府當局亦力言其毫無影響惟英文京報則巳大致述及略謂今日衆議院開全院委員會審議對德宣戰案在政府應候國會議員出其良知上之主張以審議此案以便提出大會投票孰意又傳有利用公民圑體名義要挾國會據昨日所得消息謂某某擬以金錢雇用無業遊民及軍警份子一千餘名定於今日均齊集衆議院門首手持請願書向各委員請願並願取得當日審查之結果該圑體共分五圑其名爲五族公民請願圑北京市民主戰請願圑海陸軍人主張宣戰請願圑意在威迫議員贊成宣戰光天化日之下竟有如此掩耳盜鈴之舉豈非奇事回憶國敎問題爭持之時適有信敎自由會意欲請至議院門首請願而吳炳湘不許以爲有碍治安不知軍警當局今日果能秉公行施其職務否耳云云 
　　此外又發現京津公民警告文一篇字裏行間亦隱隱約約將武力逼迫之意自行宣布其文曰此次外交問題開係國家存亡正吾國民一德一心對外之時機也乃與德絶交時逾一月而應否宣戰尙未能解决在吾國民正當督促政府負其責任不謂政府决定宣戰猶復遲迴審愼不敢提出國會求其同意此則吾國民所大惑不解者也夫絶交爲宣戰之先聲宣戰卽絶交之結果未有已下哀的美敦書而不宣戰者對德絶交方針旣經兩院通過則宣戰之同意自不成爲問題政府果何所用其遲迴耶今以公民等所聞國務會議雖已决定宣戰而兩院議員愛國明達者固不乏人其昧於利害及有意破壞者亦所難免意見旣不一致遂致懷疑觀望又聞某派竟有藉我交問題逞其爭權奪利野心甚至對於政府有提交換條件之說當茲國命不絶如髮政府旣無堅决之力以負其責議員諸公復忍視國家爲孤注不惜以外交爲交易之具公民等雖無解决外交之權然有存亡與共之責姑先退一步爲紙上警告兩院議員之中如有不顧國家存亡假外交爲搗亂之武器者則公民等將不能不對於諸公個人更爲實際上之警告蓋寧爲個人之犧牲不忍視全局之破壞公民等已權之至熟惟諸公明察是幸京津公民謹啓 
　　又有署名政商學界請願圑者發布一簡單請願書其略謂歐戰風雲牽至東亞吾國旣始提抗議繼而絶交大勢所趨非宣戰難求最後之解决伏乞議院諸公當機立斷迅予通過宣戰一案以順輿情至紉公誼政商學界請願圑徐聲浦朱　標潘廣增明鏡吾陳伯生凌鴻猷張令聞方西　楊月艇黄維翰張廷　劉木潾孫馥齋陳士彬許夢南白寳亭唐榮先滕伯乾田致福陳樹桐徐偉魯鐵珊徐立成徐紉梅李源朱人驥劉責庭季澤瑞徐元培張漢臣王崇軒汪澤圃張池甫鄭春庭朱豐年倪朝閣馬瑞鴻劉錢鴻王青雲王瑞楊庭王孝全趙鴻鼎巴澄波鄧運生祥　童舜卿吳河清蔡國華胡得山何龍卿陳榮叚瑞祥李覲藩易和生徐新黄雲王海平林竹村等六百七十三人 
[現内閣與外交問題關係]  
　　段總理因宣戰案急待解决分日邀請各派議員在國務院談話就反對派懷疑之點詳細解釋一切前日到者約百餘人昨日到者亦四十餘人疏通應酬酬煞費苦心而國務會議軍事會議及國際政務評議會又連日開會又須出席國會說明宣戰理由榮碌異常神形交瘁見者謂有病容惟元氣甚健旺一切仍進行不怠昨日院中並無會議而散值甚遲聞係計畫戰時各種準備及改組國防内閣等辦法改組國防内閣之說當局决意實行現正分向各方面接洽一方又有李石曾者有忠告中國反對攻德之民黨之文一篇發表其意亦在倒閣與外交當行分别其文曰歐戰爲世界民國反對德意志帝國主義之大戰中國民黨應與世界民黨同一心理已於他論中詳之茲不贅述今欲進忠告於中國反對攻德之民黨諸君者不過簡單眞實之數語幸埀察焉（一）諸君旣爲眞誠之民黨萬不可於無意之中擁護世界公敵之帝國主義（二　）諸君以現内閣無道有不利於民國而反對之此另爲一事當另行之然不可犧牲反對帝國主義之大義以爲倒閣之代價攻德與倒閣二事並不可兼得者也（三）若反對攻德非爲倒閣之作用而别持之有故如崇愛德國之雄武或專以自了爲目的盡置世界公理於不顧是乃保守黨之常態無論是非善惡尙可自貫其主張然此非民黨諸君所當持之態度儻諸君定欲爲之是先自取消於民黨縱不爲諸君個人惜亦中華民國前途之大不幸也（四）總之諸君若能雙方並進同時反對世界公敵之帝國同時鞏固中華民國之基礎斯乃上策而諸君所當勉爲者也云云 
　　政學會前開會兩次討論宣戰案因爭論甚烈未得表决昨晚八時繼續開會到者百餘人由谷九峰主席開始討論反對質成相間發言爭辯甚烈其一種激越光景爲從來開會所未有張鎔西亦有演說先自歐洲大勢說起論及中國有加入之必要彼初本懷疑然以詳細研究之結果卒認宣戰爲不得巳且民主主義之政黨尤不能反對對軍國主義之德國宣戰致失民主主義各協商國之同情國會同人多對現内閣不表滿足然據彼之意應同意宣戰之後再提倡改造内閣勿先否决此案致外交陷於難境云云衆爭辯旣久乃由主席付表决反對宣戰者以數人之差超過半數散會時巳一鐘餘矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[縣市自治制草案提交國會]  
　　昨日（八日）爲國務例會之期開議地方自治之縣自治制與市鄉自治制兩種章程内務部原案因省道兩級官制未定自治制亦應暫行從緩先將縣以下各項自治制分别編訂縣爲地方自治事宜所集中而市鄉又爲自治圑體之單位以縣爲一級以市鄉爲一級旣無前清分級過繁之弊兼矯試行條例偏重官治之失此其編制之大意也昨已議决提交國會矣此案决後國務員全體即出席於衆院秘密會報告宣戰案也茲將縣市自治制草（内務部擬稿）附錄如下 
　　其一市自治制章程第一章總則第一條凡京師省會商埠縣治城廂及其他人口在五萬以上之市鎭等地方爲市但人口不滿一萬之縣治城廂地方依鄉自治制辦理 
　　第二條凡市分左列二種（一）特别市由内務部認爲必要時呈請以敎令定之（二）普通市除認定爲特别市外皆屬之第三條市之區域各以本地方固有之境界爲準若境界不明由直接監督官署斟酌地方情形定之市之區域嗣後如有應行變更或發生爭議時由市自治會開具理由呈請直接監督官核定之不服前項之行政處分時得依法提起訴願第四條市爲法人承監督官署之監督於法令範圍内辦理左列自治事項（一）本市敎育生慈善交通水利土木工程勸業及公共營業（二）依法令或監督官署所委託之事務第五條凡市關於其住民之權利義務及自治事務得制定市公約但不得與本制及其他法令牴獨第六條市因執行公約及管理使用市之財産營造物與公共設備得制定市規則第七條市公約及規則以一定之公告或發布之第八條凡市居於市内者均爲市住民市住民依本制及市公約所定得享受權利並負　義務第九條市住民内有本國國籍之男子年滿二十歲並接續住居市内一年以上合於左列各欵之一者有選舉市自治會會員之權（一）年納直接國稅二元以上者（二）有動産或不動産一千元以上者（三）會任或現在任公職或敎員者（四）曾在高等小學以上學校畢業或與有相當之資格者第十條市住民内有本國國籍之男子年滿廿五歲並接續住居市内二年以上合於左列各欵之一者有被選舉爲自治會會員及自治公所職員之權（一）年納直接國稅四元以上者（二）有動産或不動産二千元以上者（三）曾任或現任公職或敎員一年以上者（四）曾在中學校以上學校畢業或與有相當之資格者第十一條市住民有左列各欵之一者停止其選舉權及被選舉權（一）褫奪公權尙未復權者（二）受禁治産準禁治産或破産之宣告確定後尙未撤消者（三）不識文字者（四）僧道及其他宗敎師（五）現役軍人第十二條市住民有左列各欵之一者停止其被選舉權（一）現任本地方之官吏（二）現任警察官司法官徵稅官（三）現任小學校敎員第十三條凡被選爲市自治會會員或市公所職員者非有左列事由之一不得謝絶當選或於任期内告退（一）確有疾病不能常任職務者（二）確有他項職業不能常居境内者（三）年在六十歲以上而精力衰頽者（四）連任至三次以上者（五）其他事由特經市自治會允許者第十四條無前條所列事由之一而謝絶當選或告退者得以市自治會議决於一年以上二年以下停止其選舉權及被選舉權第十五條凡市設市自治會其議員名額依左列比例定之（一）人口不滿五萬者八人（二）人口五萬以上不滿十萬者十人（三）人口十萬以上不滿二十萬者十二人人口二十萬以上者每加人口五萬得增會員一人但特别市至多以三千人普通市至多以十六人爲限（未完） 
[楊蔭杭之許案法律意見]  
　　京師高等檢察廳檢舉許世英有受賄嫌疑票傳訊問一事論者紛紛有謂檢察長楊蔭杭執法不阿者有謂楊蔭杭濫用職權者某京報記者爲此問題特往訪楊蔭杭氏詢其法律意見及辦事手續茲述當時問答之詞如下問貴廳係高等檢察廳何以逕出傳票傳許世英答各級檢察廳聨爲一氣不論等級在各級審判廳試辦章程第一百零二條已明白規定又按照法院編制法第九十條實行搜查處分爲檢察官職權之一種而傳訊刑事人則爲搜查處分之開始敝廳在管轄區域内對於刑事嫌疑人行使職權實行搜查實爲根據法律之行爲且查法院編制法第九十二條檢察官遇有緊急事宜即在管轄區域以外尙得行其職務敝廳檢舉許世英之刑事嫌疑係在管轄區城以嶉更不生問題况敝廳辦理此類案件已數見不鮮此次亦係照例公事並無新奇乃社會上對於他案向無異議而對於此案忽有人懷疑實所未解問旣由貴廳傳訊何以又交地方廳辦理答敝廳檢舉之案交地檢廳繼續偵查此等辦法久有成例蓋檢舉爲一事實行公訴爲一事雖由高檢廳檢舉之刑事案件仍應由地檢廳提起公訴以符審級故交地檢廳繼續偵查俾得詳悉案中情形以便起訴否問觀國務會議之主張似以高等廳逕行辦理爲不合究竟發生濫用職權之問題否答解决是否濫用職權應先問高檢廳有無檢舉刑事嫌疑人之職權及許世英是否有刑事嫌疑兩點本案内容在職務上應守秘密未便答復就表面言之參議院提出質問許又避不出席交通部雷光宇曾鯤化等將津浦路舞弊損害國家財産情形具覆之後許又支吾不辦就此觀察斷不能謂許氏並無嫌疑旣有嫌疑則敝廳根據上述之職權實行搜查處分當然不生濫用職權之問題問題何以無確實證據而遽出傳票答傳問乃偵查之一種偵查之前祇應問已否發見嫌疑不問已否得有確證蓋證據爲裁判之基礎嫌疑爲偵查之前提因偵查始可得確證並非有確證方可偵查許氏有刑事嫌疑旣如上所述則傳訊自屬正辦倘謂偵查之先必要確證則刑事訴訟程序無須有偵查預審之辦法於公判中更無所謂犯罪不能證明諭知無罪之規定問此次對於許世英究係傳訊抑係逮捕答許世英與其父並非不識文字者在中央公園係許世英親閱傳票在許氏私宅有其父結文可憑本係傳喚並非逮捕問旣係出傳票何以又派四名法警答檢察官有檢舉犯罪及指揮逮捕之權出廳辦公即不能不有此準備設被傳人或有臨時暴行亦應爲相當法防衞敝廳向例如此非獨此次爲然此次雖有警在旁然對於許世英並未行使逮捕辦法有目共見云云 
[伍總長之許案法律談]  
　　伍外交總長因檢察廳捕許世英事語人云余每慨我國天津上海各租界及香港青島等埠其房捐巡捕捐等較内地增加倍蓰何以華人咸樂居之豈其心喜外人耶然皆出於不得巳欲藉外人以保護之耳蓋凡外人區域巡捕認眞盜賊稀少並鮮借端勒索等弊即辦理案件均不出法律範圍中國司法若不改良非但永不能收　治外法權即寄居租界及外人管轄各埠者咸視内地爲畏途永無遷回之一日余言之余心痛矣查中華民國約法第五條第一欵（人民之身體非依法律不得逮捕拘禁審問處罰今免職交通總長許世英果依法律而逮捕拘禁乎大凡刑事案件必有人告訴告發或檢察廳有眞確之見聞察其證據確有可憑然後始可逮捕若以報紙風聞之詞卽指爲有罪則無辜被逮者將不知凡幾矣查歐美文明各國倘不依法律妄事捕人如查無犯罪實據例得反坐治罪若謂檢廳不藉證據有權可以傳訊拘押則何人不可傳訊拘押乎况許世英旣未查出罪狀又未搜出證據輒行覊押初並不准人取保其理由安在再查約法第五條第二欵人民之家宅非依法律不得侵入或搜索聞檢廳逕向許世英宅中任意搜索又不知依據某修約法乎嘗聞歐西法律家諮云凡人自己之住宅髣髴自己之砲台非他人所得無故侵入倘非經本人許可及無法庭合例之拘票貿然入内縱將其毆打認爲無罪我國旣定約法允宜遵守何得公然違背况京師爲首善之區司法總　之地耳目甚近尙且如此竊恐此後他省效尤人民受害伊於胡底余爲大局起見並非爲　世英個人辯護也再司法獨立神聖不何侵犯洵爲千古不刋之論但司法者亦當尊重法律謹愼守法若所辦事件溢出法律範圍以外則監督機關亦得行其法定之職權昔余曾著民國圖治芻議一書其第十一章專論司法之獨立蓋獨立者三權鼎立各不相侵之謂也立法也司法二也行法三也若在司法者挾獨立之名稱横行無忌蹂躪民權其害甚大原欲藉司法獨立以衞民如是反因司法獨立而殃民豈不大可惜哉余本主張司法獨立之一人惟遇不守法律自壞國法者不得不加之意也又國家以法律爲至尊上下均應遵守故凡文明之國未有出於法律範圍以外者就令其人有罪亦當依法辦理若不依法辦理即爲擾害人民誠以法律綦重不能逾越執行也今中國旣號共和一洗從前枉法之弊若仍不遵守文明法律不獨國内皆受其害且爲外人所竊笑要之鄙人所以斤斤置議者不過欲法官依法非袒護許世英也許世英有罪則懲治之無罪則釋放之此另一問題但凡事當平心而論不可偏倚况法律之重則更未宜任意操縱也 
[梁啓超之外交質言（一續）]  
　　復次請申言消極維持現狀之義我國二十年來惟託命於均勢此事實之無可諱言者也歐洲戰前均勢之局德奥實爲之中堅東亞均勢之局即在戰前而德之力已極孤微奥更無論若今日則德在東亞之勢力已達零度以吾所策德雖不敗而十年之内其勢力不能復振於遠東明甚也質言之中國所託命之均勢則英法俄美日五國均之而已而當歐戰疲敝之餘能生死我者尤莫如美日我若能提挈美日而自伍於此五國者之林雖進焉無所獲而退焉必足以自保今之反對參戰者必曰德人而全勝將若何吾不假思索而直捷以一言答之曰德而全勝則中國必亡無論參戰與否皆無可逃避也何也中國本託命於均勢德而全勝則均勢之局已破而命更奚託也謂德能乘勝而統一全球耶則修怨報復必滅英滅俄滅法滅意滅美滅日而乃及我因參戰而亡亡亦無恨卽不參戰而能容我獨存耶若謂彼獲勝之程度不及此惟屈伏歐洲諸國而巳吾儕試逆揣彼時世界作何狀東西二帝歐亞遥遥相對吾國又何從倖存於人之肘腋下者故若以德人全勝爲前提則我國應否參戰更無討論之價值直束手待亡而已以吾所推測歐洲境内兩軍之結果若至互不能勝互不能敗而止兩造之力旣殫則軍事之作用終而外交之作用方始各國將來之運命强半决之平和會議席而中立之弱國苟無所援繫其危險將不可思議蓋交戰國之損失旣不能取償於其敵行且以中立弱國爲其交換之犧牲則弱者其何能禦若中國者必爲此後世界問題之焦點此稍有識者所能見及也我國人其愼勿以區區平和會議之一席位爲無足重輕也我列席焉所保全者有幾誠未敢知不獲列席而有人焉爲我代表多數國家爲處分者而我爲被處分者其時四顧無援噬臍何及反對參戰者凡以求遠害也而吾之主持參戰亦主以求遠害兩害相權願平心察之而已 
　　吾儕之主持參戰其積極消極兩方面之理由大略如右反對派懷疑之點抑多端今願一一虛心商榷之（一）美不參戰說絶交問題發生發一兩日間此說頗占勢力當時吾儕固逆料美之必出於參戰而德使館力言其不成事實吾國人亦多深信之今旣揭曉更無待辯（二）俄國革命由德人煽動成功說俄國革命後旬日間此說大昌其時德使辛慈尙在京逢人而語曰吾數日前即言俄國必有内亂今竟何如今可證明吾德人在俄之布置矣於是都中之親德派大爲之傳播今已證明俄之革命爲革親德派之命此說亦不待辨（三）德勝報復說此危言悚聽最有力之說也吾前旣言德若全勝則均勢局破吾國惟束手待亡雖不參戰亡亦不免然此固必無之事也德軍之强微特反對論者能信之能言之即吾亦能信之能言之無如其勝機已逸自今以往能保持不至甚敗已爲莫大成績而勝算則旣絶望蓋戰前德人處心積慮埀三十年其軍事上種種優勢非協約國所能望其項背旣不克一舉挫敵而成相持之勢而年半以來協約國慘淡預備今則兵數及軍械之優勢皆凌德而駕其上松姆一役英法礮力遠優於德興登堡將軍曾對美訪員自承認之將軍於羅馬尼亞敗績後復有德形勢甚佳而前途無可望之說蓋瑪河凡爾登兩次挫折以後大舉以下巴黎勢巳不能而東方深入復無所應止發重兵以攻埃及勤遠略而疏國防亦爲勢所不許故德除堅守陣地外無可望也近則亞拉期一帶之大戰德軍在西戰場之力不能支旣已證明最近雖傾全力以謀壓俄京微論戰員之數未能斷言即使獲勝但使俄不肯單獨媾和則雖下俄京殊不足爲最後之勝算蓋愈深入則愈陷於險著拿破倫已事其前車也至於無制限潛水艇戰略雖足以增加敵國之困難而殊不能減殺其軍力且潛艇自身之功用抑自有限柏林日報之軍事記者摩勒託氏時著論以警告其海軍當局勿誇張潛艇效力之大致陷國民於失望此旅居柏林才所共知也前海軍總長梯爾比　氏持無限制之潛艇使用說卒以不容於政府而辭職前外交總畏耶谷氏之言曰潛艇使用之所獲不敵失美國歡心之所損卒以說不見用而去夫德國内之信潛艇者猶且如此而吾國人乃視爲横絶地球之利器可以困英國而飛渡太平印度兩洋一何可笑計三年來英船之毁於潛艇者二百九十萬噸而英國一年之造船力可達三百萬噸毁者自毁造者自造法海軍總長之言曰不武裝商船之毁於潛艇者什而八九武裝以後十毁一耳夫如是則潛艇之不能制英法死命抑已甚明記絶交問題初發生時有要人告余以預言謂三個月内英必亡半年内法必亡倐忽已三月矣竟何如者吾非軍人不敢譚軍事但以耳食所得亦知德人之潛艇戰略未嘗欲期以制勝但希冀藉以促和其自美旣參戰則德勢益蹙而英法之氣益壯其所得殊不償所喪也故吾以爲德之兵力已到灣弓引滿之時以後非弦折脰絶則漸收弛耳其結果則戰事上兩造力皆衰竭而問題之解决仍歸宿於外交以此論將來趨勢雖不中當不甚遠彼持德國全勝論者震於初戰時德軍之優勢其感覺深印腦中而未暇細察現勢耳德軍勢旣如此則報復之說卽亦無待深辨藉曰報復而彼怨毒之過於中國者何啻十國中國所受亦末減耳（四）俄德單獨媾和及德俄日同盟說前說當俄國革命初起時吾亦竊竊然憂之蓋兩國社會黨之平和運動誠章章不可揜而俄之臨時政府曾緣此問題稍生内訌亦事實也今則俄政府决戰到底之態度旣已正式宣示四月九日政府檄告全國國民文有云今日第一之目的在將敵人侵入之土地速圖規復關於戰爭及其終局之問題當由與聨合軍有密切關係之國民公同解决又云我全體國民對於我同盟國有應盡之義務宜一致協力增我奮戰之新精力等語其司法總長喀崙斯社會黨首領也最近亦宣言非繫退敵軍摧壞其軍國主義誓不言和又兩國社會黨之溝通俄黨人提出德皇退位爲媾和之交換條件此事在德安能辦到若其辦到則德之憂患乃方滋耳最近則俄京開軍事會議列席三十五人各軍圑長各黨派首領咸集决議增加兵力並以極壯烈之詞鼓舞士氣又開傷兵撫慰會聲勢尤爲激昂凡此皆共見之事實故俄德軍單獨媾和說决不至成爲事實亦已證明則德軍雖占領彼得格勒於戰局終非有利也若德俄日同盟說太無常識殆不足辨德人何所挾以餽贈俄日使之棄舊侣而倒戈以呢於宿敵耶　　（未完） 
[交財兩部整理車價]  
　　民國元年以來在京各機關人員因公往來掛欠各鐵路車價爲數甚鉅當備車之始各機關原約暫行掛賬事後歸還迨至各路開單呈由交通部轉咨領欵則以此項車費未列預算爲詞閱日旣久各機關或裁或併所欠車價等於無着而各鐵路多係借欵建築其行車進欵係在抵押之列若不清算則與中央信用有關若由交通部擔負又未免於名義不符抑且無款可墊交通部對於此項帳欵辦理極形困難昨特會同財政部籌擬整理辦法其内容略分現欠與將來之兩項大致一自民國元年一月至四年十二月止所有各機關人員因公往來掛欠各路車價彙併呈請列銷但此係改革之初特别辦法祇能辦理一次以後不能援例俾資結束一自民國五年一月起除軍事運輸仍照向章辦理外所有京内外各機關掛欠車價分别咨催各機關照付卽在各該機關核定預算臨時費内或經常雜費内開支以清欵目以上兩層係對現欠車價之辦法也嗣後各機關如有因公乘車所需車費均係查照財政部呈准通行因公出差旅費規則由出差人員臨時分别支給庶交通部可免清理賬欵之困難此對將來應付車價之辦法也至回疆伊犁塔爾巴台阿爾泰烏梁海青海唐古忒等處年班王公經班喇嘛來京回牧照章給車以及蒙而東方深入復無所應止發重兵以攻埃來京回牧由蒙藏院呈准備車者均應由蒙藏院函致交通部轉飭各路照備以歸統一此項車費暫由各路先行記帳事後開單由蒙藏院照付亦在核定臨時費内動支並聞此項辦法已由交財兩部會呈總統業於月之四日奉有指令矣 
[陸榮廷回粤後之廣東時局]  
　　字林報四月二十八日廣州通訊云兩廣巡閱使陸榮廷刻回廣州俟陳炳焜抵此後即將移交督印聞陸就兩廣巡閱使職後將在黄埔花園暫住若干時設巡閱使署於廣州而在廣西則另設分署職員共分四科巡閱使之官級與國務員相埒有查閱兩廣海陸軍之權遇事可直接與中央政接洽或與督軍協商兩省督軍遇重大事件須呈請巡閱使指示辦法惟民事則非巡閱使所能過問譚浩明與陳炳焜皆陸之舊部預料兩省督軍對於巡閱使當不致發生齟齬也粤人頗不以特設此職爲宜以爲當此時局巡閱使一職未必爲國防上必要之圖故粤籍國會議員將向中央政府質問此事 
　　留滯粤省之滇軍在粤人思之實不足四千人而軍餉何以積欠至一百五十萬元之多殊爲粤人所不解龍濟光今僅爲鑛務督辦純粹文官乃竟擁兵五各軍費一百餘萬元中央政府何以曲予優容且粤省常備軍何以專用外省人此皆爲粤人所疑慮者也廣州現有滇兵若干行將裁撤一部粤人多恐遣散滇兵時蜀省軍隊交訌之禍或將復見於粤省朱省長自五月一日起裁減巡防營以省經費現有一百二十五營行將減至八十五營凡被裁軍官仍可照常領薪與在伍時無異故粤省每月須費一萬二千元以養此閒散無事之軍官 
　　粤省政治之不近情似無以復加行政者多爲舊官僚故前後政策往往背道而馳禁烟一舉尤其甚者一年前官場爲銷脫存土計極力推廣銷場遍及全省使吸烟者有復染烟癖之機會今烟禁之期將届官場乃出示停閉膏店烟館並禁人吸食謂五月一日以後有犯禁令者必嚴辦不貸縱之於前禁之於後未免自相矛盾自旁觀者視之懲辦烟犯縱不公允亦不足動人憐惜惟一般害人偵探與腐敗官吏將藉搜查鴉片之名行其敲詐之實稍有財産者難免不受栽贓訛索之害吾知此數月内指富户爲烟犯之情事將不可勝紀有如第三次革命前羅騎四出濫捕革黨之情形矣 
　　廣州灣法國官員徵收人頭稅粤人極力反對迄今仍未稍減廣州灣華人商會已派代表來省擬聨絡同鄉呈請外部與法員嚴重交涉撤除此稅廣州灣人頭稅之問題發生已數年迄今似尙未有切實辦法也 
[皖省近事]  
　　皖省六年度預算案早已電報中央惟其表册因省長在京未能核行昨聞部中已來電催將此項表冊從速送部 
　　安徽財政廳長更動早有此說惟未見發表頃得京信謂易迺謙日内即可回皖届時廳中各科人員必有一番更動至安徽警務處長一職聞有蕪湖警察廳長劉兆麟調升之說 
安徽印花稅分處處長鄒日煃前因丁艱請假回籍現鄒已回處供職並函告各縣查照 
　　皖垣自今春以來雨水稀少現值下秧之時不獨無水培養且大小麥均爲丹砂所蔽四鄉農民望兩甚殷刻擬聨合各鄉進城哀請官廳祈雨以慰民心 
　　徽州六邑皆産茶如休寗婺源等邑之綠茶由徽運滬銷售祁門之紅茶則運往九江再行轉運出口其茶之美久著於世今年因戰潮影響茶商咸有戒心以致茶行開辦者寥寥無幾惟京莊梅峰茶商尙力爭採辦山價每擔八十餘元較之往年價格略貴十餘元刻休寧劉知事見此觀望情形乃會同各知事向茶商一再解釋請各茶行從速照舊開辦以免坐失時機大約各行不日亦將開辦矣 
　　徽郡萬山錯雜所産之石能燒作石灰者比比皆是農家藉作肥料每年需用甚廣故燒石灰之處六邑皆有若建築所需者則以休寗宇川源曉角二處爲最佳因該處石質含有綿性所燒之灰潔白細膩每年浙商來徽採辦者甚多惟二處皆無大公司後至者往往無從採辦自應將該二處鹟中擴充或招商另組以廣利源也 
[杭州快信]  
　　自張百載就獲後宗社黨重要人物如王麟謝雄等迭經密電通緝現由寗波警廳飭探顧某獲解來省一押偵探隊一押巡邏隊 
　　嘉湖兩屬繭行應換新照及繳解捐稅延未照辦財政廳昨又通電各縣即日繳換如再觀望立予封閉 
　　光復以還省外各縣征收錢糧猶多沿用二三聨活串弊竇百出歷任知事又多抽匿銀米提取征費現由財政廳嚴定取締規則概令改用六聨版串 
　　日本實業圑昨由滬來電致謝商會欵待并報告起程赴蘇 
　　齊省長通飭各縣知事平民工藝廠工師應由省城工藝廠畢業人員内派充 
　　部視學員錢家治周鋆准今日由禾來杭 
　　省公署飭浙西各縣限六月一日成立水利會各舉公正士紳爲會員呈候委充 
　　旗民生計財政廳官産處議在沙牧各地征糧項下提成辦理 
[蘇議會請願漕糧歸省有]  
　　蘇省議會四日大會時由議員沈維賢等臨時緊急動議請願國會將漕南特稅劃歸省有當經多數可决現已依照院法繕具請願書呈遞國會其文云爲請願將漕南特稅劃歸省有事查本會第二届常會議决五年度預算係照二年度成案將漕南特稅列入地方歲入項下旋准省公署咨復准財政部元電該省漕南特稅及水警警備隊經費均巳列入國家預算送請國務院提交國會審議應否一併劃歸地方應俟國會决定等語查漕南爲額外加征之土貢核其性質本異田賦國體變更以後天庾旣巳無存職貢自宜廢止議者以有漕省分不止江浙往往相提並論不知他省丁漕並計每畝少者數十文多亦不及二百文獨江浙兩省將舊有之漕項漕截等欵納入丁銀統稱地丁每畝完銀一錢數分至八九分不等平均在銀元二 
 
 

Page 7

 
 
角以上此其擔負已超過於安徽山東等有漕諸省而復責以漕南貢米每畝多至一斗約銀元五角以上又加於丁銀二倍而盈實爲不平不均之重歛本會歷届會議此項稗政久擬革除祇以省欵竭蹶百端坐廢不得已將貢米原額暫存地方列爲特稅除省支出外更以有餘暫行補助國家經費計銀洋三百萬元一俟國家地方歲入寛裕即將漕南土貢一律革除以紓民力總之征稅原則例貴平均中央地方尤宜相恤此種特殊之負擔在蘇民力顧大局忍痛輸將在國家亦宜顧念民艱去其太甚如慮國家經費感受影響則不妨由貴會議决定標準以若干年爲地方應行補助中央之期逐年遞減幾分之幾行之以漸則國家　　必無驟形竭蹶之虞且此項漕南特稅就令悉歸中央亦僅居國家經費百分之一假定期以十年每年遞減十分之一還諸地方則所減之數僅居國家經費千分之一必謂萬不可行不獨理論上不可通抑亦决無此事實也貴會現正審查預算劃分國家地方稅之際敝會不得不披瀝血誠詳具理由爲民請命務期將此項特稅完全劃歸省有庶他項苛斂得可革除而地方庶政因之具舉激　陳詞佇俟公决 
[鎭江快信]  
　　會勘蘇省煙苗洋員陶樂爾君等將次蒞鎭齊省長特派員偕同縣委劉幼仙至寳埝各鄉及與金壇丹陽句容等縣交界之處先行查勘 
　　鎭江認購印花一事已由總商會勸令各業照認定五月十號實行惟其地以城區爲限其餘各市鄉須由縣知事另招各鄉董設法勸認聞徒縣總額定一萬二千元 
　　省委吳正鵬赴句容丹徒兩縣催徵兼會辦契稅牙行登錄稅差今已乘車到鎭 
　　楊師長昨將緊要各鄉區加派軍警駐守火車軌道亦派遣軍隊分紥營房來往巡視 
　　今早有甘甲由火車站乘肩輿行經二區地段崗警偵知其轎中帶有砲彈數枚當即攔住飭令舁區訊究 
　　日來風勢狂驟江潮頗爲洏急今早八時三江口有某姓貨船被風浪掀翻所載雜貨漂没殆盡並淹斃三人 
　　昨晚城外各街電燈被風吹斷電線熄滅更新池巷匪徒乘機强搶某婦首飾經崗警追獲帶區懲辦 
[地方通信]  
[北京]  
　　譚鑫培逝世原因戲劇大王譚多培年已七十餘老病頻加本年春正犯舊病適值軍警界在金魚胡同歡迎陸榮廷督軍譚適在病中告假某要人怒不准立遣汽車將譚挾至那宅花園中令其粉墨登場譚勉强登臺後歸家自思以爲在前清專制時代皇太后尙加體恤今乃受此委曲更爲鬱鬱日前病忽加重遂於昨日七號下午八時餘逝世云 
　　白永魁殉藝後之家况白永魁　行殞命一事已紀前報聞白家本寒素又係兼祧故娶兩妻各一子方四五歲又白爲人極友愛家有孀居老姊恃以存活故白君一死三嫠頓失所依據東西各國先例對於飛行家身後國家固有撫卹社會亦必贊助一以慰死者之英　一以鼓生者之勇氣所作至微所存甚大國人尙義不後歐西飛行殉藝又屬創舉想對於白君身後之蕭條必能補政府之未及也 
[武昌]  
　　省議員鳴警捉姦之怪劇鄂垣土娼林立個中翹楚均按民國初元官制派有混號如朱蘭英爲都督謝葆蓉爲民政長謝因上年朱蘭英被警署拘罰鎖練游街頗有從良之意有省議員黄德馨曾當選候補參議員爲進步派之健將黄與謝妓原本相識遂倩人向謝父議定娶爲繼室由王府口遷居商家巷五十一號房屋後門首高標黄公館紅條乃謝野性難馴未久即有邀約舊好幽會之舉暗中仍營故業黄聞之憤火中燒遂於四號夜十二句鐘時自往警察二署報請捉姦劉署長當派長警八名隨之往拿黄撾門入即指揮各警分入各房搜索不料拍門甚急其時窩藏之諸男女知事不佳多披衣由後門逸去僅在西房内搜獲一對野男女謝葆蓉見係黄自帶警來與其父曁鴇兒侍役均戟指痛駡比由警將男女五人（卽謝妓與其父及妓女李秀英嫖額鄧某曁侍役一人）帶署因時已夜深暫行拘留直延至次日午後開審署長首詰謝妓與黄緣何生惡感謝謂黄每筵客勒我代酒不無拂意然在我並無惡感又問何以提調姑娘（鄂諺卽撮合之意）並留客夜宿答係爲黄不知何故月來竟不給錢供我日需不得已邀集舊日姊妹攤認會欵昨日卽集欵請會酒也所有與會者夜間均各歸家惟李秀英因住漢口崇慶里爲國所阻不能渡江乃與其同來恩客鄧某（某機關職員）一併留住以致被捉餘則不知至於黄旣不爲我原諒欲加我罪何患無詞言畢欷歔而泣署長當勸其忍耐並云從寛只罰五元嗣問李秀英供如謝述亦處罰五元後問鄧供與謝同遂判罰兩元一齊繳欵而出 
[九江]  
　　知事回任九江縣知事汪慈蓀前因英領會勘烟苗省長派爲招待委員長遍歷各縣約二月之久所有九江篆務由潯陽道尹保委張仲仙代理現在查烟事竣汪君於護送英領返潯後旋即晋省銷差業於昨日遄回本任今日（八日）接篆視事聞戚省長以此次查烟汪委員招待得力已呈請中央以道尹存記矣 
　　左道惑人九江督府巷旁某姓家前日忽來一索素不認識之女與某姓婦坐談片時旋即出去登時某婦身死又八角市上首某姓亦發現此事當將來女追回畫以辰州符死者復蘇鄉間隔埂橋一帶近日有術士多人歷遍各户迭害鄉人生命若將術士追回則彼大施符法居然蘇醒經鄉人拿獲多名並搜出京摺一扣（内書有時辰八字）及猪毛六十餘根此種邪術頗難索解現其廳巳將此案詳細研訊該術士尙無確供究不知眞相如何也 
[安徽]  
　　强迫女伶作妾皖垣警世舞台女伶紫金仙妙齡二八色藝甚佳前在大通演劇爲武人張霜埀涎意欲聘爲簉室該女伶不願乃避至省城詎張探知復以重金誘其鴇母並於昨夕十時令武裝十數人挾鎗至紫金仙私宅逼迫女伶登輪赴通該女伶出門時哭駡不已現有自通來者謂紫金仙於輪至中途時乘隙投洴生死未卜云云此說究不知確否也 
　　請願取締災民懷寗縣公民郝者春等以鳳台蒙城靈璧懷遠等縣災民到境動以千百計往往恃衆訛索貽害地方甚至訛索不遂攢毆傷人請設法振撫母任出境等情請願省議會咨請省長通令被災各縣嗣後遇有災民出外就食發給路票每張至多不得過三十人并不准合兩票人數爲一羣如有前項情事各該縣知事當卽勒令出境母許逗留云云 
[嘉興]  
　　大拐案破獲詳情本城鹽倉弄小王者平日專以拐騙爲生近與禪枝橋高姓女郎名金姑者姘識後時誘良家幼女前住賭博藉騙金錢適有譚徐李三女孩（係縣立女校通學生）與金姑略識一面金姑利其年幼無知遂唆其在家中竊取金珠首飾銀洋鈔票同往上海游玩小孩不識世故竟墮術中當由譚孩竊出金圈一付徐孩銀洋四十八元李孩金針一隻俱交與金姑又轉交小王以作游玩之資業已言定八日動身赴滬且由金姑另約近鄰陸姓女孩同行（惟徐生因竊洋發覺正被父母訓責故未同行）並由小王之母先往上海約在車站等候實則前往接洽主顧以圖變賣幸是日快車已開致不果行是晚即宿在小王家内而各生家屬見是日諸女讀書至晚不回兼以家中無端失竊深滋疑惑着人尋覓均無下落旋有人報告謂諸女孩係由金姑率領同往車站由全娣（小王之妹）買票小王在後跟隨後因火車已開不及上車乃折回小王家同暫匿云云當由李孩之親梁君（係警署偵探長）趕往小王家内尋覓適遇小王立即盤問小王面色張皇言語支吾梁君見其形跡可疑立卽帶往警局揚言即欲送縣究辦並須查抄小王全家小王見勢不佳遂即自承謊指諸女現住東門外最新客棧中當由梁君帶同小王前往查覔杳無踪影實則小王欲將家中四女另圖藏匿之所以爲卸責地步而全娣自小王被拘後憂急萬分恐家中四女一旦被人搜出關係非小不敢再匿仍行送回高金姑家内故最終又在高家尋獲惟陸女自小王家内出來後獨往南行另宿親戚家中現在小王業由警局送交縣署昨晚審過一次小王供詞非常狡猾一時尙無頭緒被害各家及縣立女校已分投起訴請求嚴究 
[鎭江]  
　　潤州學校運動會鎭郡登雲山上潤州中學校爲基督敎會所創辦巳歷多年該校學生共有二三百人成績優美茲聞該校青年會鼓勵進步起見擇期本月十二號午後二時在該校舉行第一次運動大會昨已遍發公啓邀請本埠男女各學校及軍警政各機關蒞會參觀矣 
　　麵店停市漲價近因天氣亢旱二麥枯槁荒象已成以致米麥雜糧均紛漲價本埠麵店同業爲維持商本起見昨由該分公所發出傳單定期十號停市一天開會公議增價一俟多數贊成規定起碼數目後即日開始實行 
　　火車碾斃人命本月九號午後一時有某氏氏婦年約二十餘在陽篷山左近軌道行走適滬甯頭班火車飛駛而來該婦閃避不及竟遭碾斃腦髓塗地頭顱　碎可謂慘矣 
[南通]  
　　軍警會議防務日昨鎭守使署召集軍警聨席會議軍警兩界及地方紳董多出席與議聞議决三事（一）城區冬防期内前由軍警逐夜分巡現在夏令已届夜巡任務應卽撤銷（二）各市鄉聨防應仍照上年所訂各條由駐屯各地軍警圑隊繼續實行以免疎懈（三）城鄉各客棧此後專歸警察逐日分查遇有必要時軍事機關仍應派員抽查 
[蘇州]  
　　警官撤換蘇州南區警察署長張竹坪本來目不識丁又喜嫖賭此次被公民蔣廷章等請願省會榥辦崔廳長案中所牽涉頗覺不安於位當日卽爲崔廳長傳見大加申诛不意是日又被某土娼控告謂其挾勢欺凌任意需索崔怡庭遂又傳張進見勒令辭職張退出後以還籍省親爲名呈辭署長崔廳長立即批准隨委北區署長王宗嘉調充而以消防隊長關人文升任北區署長遞遺消防隊長即以西北警佐柴孝棠委任另委劉秉綸爲西北一等警佐均於九日分别令知尅日移交接替矣 
[松江]  
　　革警竊物續聞松江縣警察所内勤警察馮蔭宦家子也因習於游蕩不自檢束是以名譽掃地近自有人薦於縣警察所充當内勤警察後所内公欵衣服等物往往不翼而飛前日有探士在西門外辦公見馮蔭與曾經破案之小竊在茶館内同桌啜茗咬耳密語該探因馮同在所中辦事或者亦奉令辦案是以不甚注意詎知馮於是晚回所後竟誘所中收押老犯用繩吊出以冀同作無本生涯奈該竊賊因身上曾受刑傷以致無力越牆馮見事難如願遂於廚房中偷竊棉被兩條卽晚携之而逸事爲警佐查出即將馮斥革並下令緝拿昨經探士將馮獲住並抄出鐵鑿等物併解總所由壽裁判員判令收押候究 
　　逆子兇毆祖母浦北鹽三圖道義浜鄉民顧阿土生性兇横時將祖若母兇毆辱駡隔昨又因細故將寡母馮氏持械擊倒於地頓時昏暈不醒其祖木松年逾古稀聞聲外出喝阻亦被毆傷頭面血流如注鄰人見之共抱不平　警送往葉榭警局解縣訊辦至其母性命之能否保全因被擊氣閉醫生尙不肯擔保云 
　　惡叔迫嫁寡嫂松江婁十圖廣浦林地方鄉農孫阿曹將其寡嫂孫戚氏價某姓爲妻得洋百二十元於深夜導引某姓往搶事爲阿曹長嫂所知趣令孫戚氏越窗逸去及阿曹入内業巳杳如黄鶴知爲長嫂所洩逕前凶毆因之激動鄰里公憤巳聨控警所請究矣 
[雜評一]  
[嗚呼公民圑（一子）]  
　　吾覩數日闪北京之現象巳惴惴焉深爲之憂憂夫混亂之機日伏而日益顯著也夫外交則言外交可耳乃無端而以不關外交之人活動於其間又無端而以不關外交之内政參雜於其間爭持愈激舉動愈乖識者早料來日之大難而不謂昨果有公民圑迫脅國會之怪劇 
　　公民圑内幕之主持者爲何如人吾不敢知惟念公民而誠心爲國事前不妨正式請願何必突用其暴烈之手段又何以知衆院之必不通過而先施此犯　之行爲然則所謂假外交爲搗亂之具者該公民實身自蹈之嗚呼政府連日之疏通爲公民圑敗於一旦非但敗疏通之功而其反感所至不知生何影響此後變動不知又將何如吾能不爲國家前途痛耶 
　　嗚呼公民圑眞不祥之物哉然而吾猶望各方面之有以善其後矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會請撥吳淞防疫醫院經費]  
　　上海總商會呈國務院文云爲吳淞防疫醫院經費無着歷叙情形懇請指撥的欵以維公益而安行旅事竊照上海爲各國通商口岸洋人愼重衞生對於驗疫章程非常嚴厲前因通商各埠疫症流行輪船進口之時無論上下搭客均應聽候洋醫生照章查騐方准進口倘有病容或風塵疲乏之狀即須至吳淞口外二十里之崇寳沙醫院駐養該醫院孤懸海際因避疫故四圍並無牆垣風濤汹惡本已驚人而院中服食異宜施之華人尤多不便洋醫查驗綦嚴行旅視爲畏途以致人言藉藉前清光緒三十年本會已故總理嚴信厚及現任會長朱佩珍等禀奉南洋通商大臣批准在吳淞口内北港嘴地方由官商合力捐建中國防疫醫院一所延請華人之能西醫者主持醫藥凡有疫口岸輪船到埠騐得華人之有病者卽到華醫院醫養行旅稱便所有常年經費禀由外務部分咨廣東福建湖南湖北安徽江西浙江江蘇各省或山藩運各司撥助或由善後局財政局撥助或上關道撥助開辦之初每歲經費規銀一萬餘兩逐漸規定逐漸減少至今每歲尙需銀五千元方可敷用現在洋人所設之海外崇寳沙醫院已經坍塌淨盡連基址成爲大海寸土無存是以吳淞口内之中國防疫醫院更不要少惟自辛亥光復以後政體變更前清各省官廳撥助之款皆不能繼續支領結至内辰舊曆十二月底止止除捐募賠貼不計外實不敷規銀三千八百三十六兩二錢三分七釐支借挪墊無可彌補然此項防疫醫院含有地方公益性質且對於外交方面關係頗重與共他尋常善舉不同非由公家維持不足以支永久務乞鈞察核轉呈大總統俯准該醫院不敷經費規銀三千八百三十六兩二錢三分七釐先行設法歸墊以後自本年起每年指撥常年經費銀五千元俾可繼續辦理查洋商防疫經費向由海關指撥中國防疫醫院爲安便行李起見與之情事相同揆情度理亦應由海關指撥方爲允當所有吳淞防疫醫院經費無着懇請指撥緣由理合具文呈請伏祈批示祗遵不勝跂禱之至 
[蹂躪議院之反響]  
　　策進地方自治會同人以北京發生公民圑强迫議院通過對德宣戰案蹂躪議院殊駭聞聽昨特就事務所開臨時會議擬定電稿寄京要求維持以尊圑體 
　　孫唐諸公致北京電云北京大總統鑒宣戰之議元首不敢專斷而徵意見於國會乃京師不逞之徒自稱請願公民毆傷議員欲行迫脅使國會不得自由表决法治之下而有此象我公不嚴加懲辦是推危難於議員而付國論於羣小何以對全國人民應請迅發嚴令將僞公民犯法亂紀之人捕獲鋤治庶保國會之尊嚴而杜宵人之指嗾國民幸甚孫文岑春煊唐紹儀章炳麟温宗堯叩眞 
[孫中山復段總理書]  
　　芝泉總理大鑒敬覆者王君亮疇到得奉惠札併由王君道達見邀赴京之意欵篤之情感佩何極文自歸國遇共和底定即專意開發實業雖屢聞有引中國入戰圑之說而以爲總理富於識力尤洞悉德國情形必不輕於挑戰及絶交議起深恐有外力相迫逼故曾以私人名義電英首相告以迫中國入戰圑之非利爾時英人皆自辯謂無迫脅中國之舉而日本人亦見告謂日本雖歡迎中國加入决不負引誘中國之責任私心揆度終謂加入有害中國無益協商諸軍終信總理能以絶交爲止境也此次王君來述尊意謂加入事難中止反覆思維未敢贊同美國戰德首助協商國以軍餉軍需數十萬萬然後以海陸兩軍繼之我國無美國之實力而强欲隨美行動反須彼方借欵助我是則加入之後適以累英美之軍而巳中國積弱無可諱言旣爲弱國自有弱國應守之分比之鄉鄰有鬭豈可不自量力强欲參加今以中國參入戰圑即加協商諸國以重累彼方急於財政我乃分其借債拒其賠欵使彼財政上加一苦痛彼方以貿易求金融之緩和我乃高其關稅使受重苦在彼實毫無所獲而在我則反藉人道正義之名以求小利此於國家體面有傷於政治道德有背甚非所宜我之加入旣以求利爲歸將來何能博人好感卽有侵損及我之事人亦將目爲自取不復持正義以相扶且加入之後我國不能盡如何之職責將令人謂我之軍隊必須有特别訓練之人我之財政必當處於特别監督之下大局何堪復問中國百無一能惟有自犧牲其領土人民則甚足以滿欲望旣不能盡其軍事財政上之職責恐將以此代之矣側聞王君言及此次總理主張加入殊非得已欲以此拔出凡百困難之中措國家於磐石之安人誰不愛國家聞此公忠體國之苦衷甯不感動担文以爲福生有基禍生有胎天下困難之來各有原因避之不得其方必且變本加厲譬此中國向守中立本未有困難可言自從提出抗議即覺困難爲避此困難遂曰非絶交不可旣絶交矣而困難又較絶交之前爲甚今日乃有非宣戰不可之言宣戰之後困難之劇將又出於意想之外者此時何以處之萬一竟有一種困難發生致非外人代我管理財權軍權不可則將何如使抗議不至絶交則今日之困難自可免今日絶交而未宣戰則將來之困難亦尙可不生欲免今之困難只有懸崖勒馬徐求補救之途否則揚湯止沸畏影却行終無以善其後也此時中國正類病夫旁人方肆饕餮彼獨向隅於是有聳動之者曰非與宴不可旣與冥矣遂以停食自覺困苦又見旁人食後運動因又言曰非運動不可元氣未充運動之後轉發他病則又曰非服劇藥不可至於藥發展轉床席求生不得痛苦愈增則惟有曰非死不可而已今日中國尙未至非外人代管財權軍權不可之地位若一不愼則陷於彼非死不可之境何痛如之及今改圖當前之困難决非無可解免者文以公誼論固有竭力以濟國家之責任即以個人道德論旣勸政府勿宣戰則必當盡其才智使政府脫此抗議絶交後所生之困難抑且歷考中外開明之主立憲之國苟有大政必詢芻蕘不以執政之威而謂人言爲不足恤其在近代民主之國尤尊重此精神今者總理不棄遐遠而樂聞反對者之意見信有古人之風爲當代政治家所尙况當辛亥改革之際文以南方人士倡立民國而總理以北方軍人贊成之孕育保持竊謂兩俱有責而今者爲危急存亡之會尤不敢不掬誠相告若蒙採納愚見必當束裝北邁敬獻其所懷否則望有以釋其所疑亦自當翕然若兩有未能貿然命駕恐反形未臻融洽而已知惟善人能受盡方故悉告無隱尙希採擇即頌台綏諸維鑒照不宣 
[調查嘉定閙荒風潮誌聞]  
　　江蘇齊省長昨委候補知事趙汝梅來滬謁見滬海道王道尹晤談良久聞係奉委調查嘉定報荒風潮鎗傷民命之眞相云 
[調停甬興船事之往來函稿]  
　　調停人致三北公司函三北商輪公司諸公鑒敬啓者甬興輪船前由寗紹公司董事議决出售與三北公司嗣因寗紹股東聨合會反對出售鄙人等出而調停改保爲租將甬興輪船由寗紹公司出租與三北公司以一年爲期照二月初七日所議租價後月港洋一萬四千元另由三北公司加港洋一千元共作每月租價港洋一萬五千元除每月繳用及一切開支由三北公司擔任外全年計淨歸寗紹公司租費港洋十萬元按月照市均匀照付所有售船合同當即取銷另訂租船合同照章辦理雙方皆係華商航業自應互相維持且虞君洽卿對於兩公司均有關係所有因改售爲租一切損失巳承虞君擔認董事諸公俱經允洽甬興旣得保存亦與股東聨合會宗旨相符鄙人等忝任調人就此結束惟願自此以後航業日益發達有厚望焉除函致寗紹公司外專此布告敬頌公祺朱葆三張讓三謹啓三月十九日 
　　三北公司復函葆三讓三先生均鑒敬覆者頃展台函内開甬興輪船前由寗紹公司董事議决出售與三北公司嗣因甯紹股東聨合會反對出售鄙人等出而調停改售爲租將甬興輪船由寗紹公司出租與三北公司以一年爲期照二月初七日所議租價每月港洋一萬四千元另由三北公司加港洋一千元共作每月租價港洋一萬五千元除每月繳用及一切開支由三北公司擔任外全年淨歸寗紹公司租費港洋十萬元按月照市均匀照付等語竊以敝公司正式購定甬興輪船無論證以法律萬難取銷且有該公司董事會訂立合同願負責任鐵案重重本無二言若以營業論則際此歐戰實行潛艇政策船價之增一時必無低落利益之溥尤爲識者所共知今敝公司與總理等因念寗紹股東聨合會挽請二公調停之懇摯益以同是華商航業並係虞君所創辦更有互相維持之誼用是願罷前議甘棄利益略法原情改售爲租此中情形固爲二公所洞鑒誠恐再有不明詳情之股東及查賬員或監察人等横加議論應請將個中事實擔任表白庶敝公司委曲維持之苦心與夫二公調停之熱誠得以大白而共曉也除已與寗紹公司另訂租船全同照章辦理外相應縷晰奉復希乞察鑒順頌台祺三北公怀司謹啓三月十九日 
[洪述祖在滬被控十一誌]  
　　前農林總宋敎仁被害案内之要證洪述祖經宋君之子宋振吕扭控公共公堂判押滙四捕房聽候定期審訊各情迭詳前報茲悉上海地方廳林檢察長業已致函公廨援案請將洪述祖引渡前日上午林廳長復派本廳副警長王錫堂等至公廨聲請即日引渡當由關會審官答以此案須俟審訊明確方可引渡云云王警長當即返廳禀復 
[案南副捕頭被匪傷害八誌]  
　　日前法捕房西探目阿爾風西華探程則周等協同閘北探警在叉袋角恒樂里拿獲傷害越捕頭阮文林案内之嫌疑犯孟金同王玉秀王德清張希用及婦人王曹氏等五人解送司法科訊押在案茲悉此案經許科員訊據孟等供稱所住房係在逃之潘正川租下轉租與民等同居潘以拖車爲業並無家室民等新從江北來滬因家鄉荒年欲尋傭工餬口實不知潘有不法行爲云云許君一再盤詰孟等堅執前供遂命來探將此案巳獲之同犯帶來閘北當堂指認據稱與孟等均不相識是日亦無孟等在場許君遂判孟等一併取保開釋 
[保護繭市之援案請求]  
　　本埠江浙皖三省絲廠繭業因現在内地不靖赴鄉收繭殊多危險特在總公所開會籌議辦法已誌前報茲將總公所總協理沈鏞黄晋紳等呈馮副總統江蘇齊省長浙江楊督軍齊省長安徽張督軍倪省長公禀錄下呈爲新繭上市洋商按照約章准赴内地設行採辦籲懇飭派軍警保護事竊照烟台馬關兩次通商條約准各國洋商赴内地設行採辦土貨差蠶繭一項上市時間短促携帶現銀甚鉅洋商非躬親到行必派親信夥友前　更有借欵與華商保險於洋商中國擔任保護之責載在約章每届由總所禀明各省長官通飭水陸防營軍警盡力保護以敦睦誼而弭交涉民國建元光復伊始内亂未平及上年春間滇黔粤桂雖省正在用兵曾由各國領事電致駐京公使照會中國政府聲請擔負完全責任轉咨江蘇等省長官如有意外不測要求賠償均經總公所奉到飭知後擬具條陳禀請調撥軍警保護各内地之策荷蒙採擇施行得以案甯無事現在繭市眴届迭據上海各絲廠洋商來所聲稱上年携資赴内地辦繭當經各省長官派撥水陸軍警分投保護毫無疏虞商等異常感激本年新繭上市爲時甚近擬請援案呈請各省長官照案派撥水陸軍警分投保護藉免疏虞各等語總理等旣承各絲廠洋商之請責無旁貸理合照案刋具條陳五十份呈請鈞座察核俯賜迅撥軍隊前往各要隘駐紥並飭各縣知事會同當地軍警妥議完全保衞方策其有軍警不足之處應如何早爲調撥擇地駐紥飭令電復仍候核定施行以期周密俾安外商之心而全睦隣之宜實爲公便 
[塞外徵收烟酒稅之複雜]  
　　中國烟酒聨合會昨日又接蒙古綏遠總商會來函云案查烟酒公賣創行以來兩業同胞生機斷絶外貨暢銷國稅商業兩受其害前經大會請願衆議院要求取銷公賣改征統一稅議院通過財政會議表决足徵上下一心期在必行裕國便商莫善於此乃公賣事務署蒙蔽議院以籌備專賣爲詞揑造預算衆院竟爲通過將前議辦法一律抹煞實屬禍國殃民萬難認可查我國關稅受制條約試問外貨能否與國貨同量征收財政奇絀專賣鉅欵能否有此財力否則爲外貨闢銷路促國民之速死所謂籌備專賣者亦無非藉名侵蝕款項位置私人欵盡難繼又必創借外債朋分回扣利一己害全國顯而易見不待煩言况以敝區而論旱烟自曲沃運來輸出蒙地共有釐稅十一道較之原購價值已在百分之八十五再以加平加耗及新創之蒙古銷場稅竟超過原價而上之若紹興酒河南水菸距離較遠或由綏轉輸往新甘則更在原價倍半之譜現在綏遠雖僻處塞外紙烟洋酒巳觸目皆是國貨則逐年減銷若不協力維持非但兩業同胞無噍類國貨自必絶跡市面事關大局未便容忍除各稅名稱開單附上並函商會聨合會外爲此函復查照請煩毅力進行以期達到最後之目的以保國貨而裕國稅無任盼切待命之至並附烟酒稅率清單一紙（烟類）曲沃産地釐一道曲沃公賣費一道太原省過條一道忻口釐一道陽明堡過條一道机虎口稅一道歸化落地一道歸化公賣一道歸化烟酒牌照捐一道歸化出城一道歸化出城運照費一道以上釐稅十一道計後𥫱生烟合征銀七兩六錢之譜在曲沃購辦每𥫱價值九兩（酒類）本城産銷釐捐按每斤征制錢十八文本城産銷每號須領牌照年繳四十元出城另征釐稅每斤十八文本城公賣每斤征費十八文外來他種烟酒征收情形與前相同此外復創征銷蒙烟酒稅一道本城原賣酒價上年不過八十文較之購買價值約在百分之七十云云該會接函後當即據情馳函京師陳總代表彙呈當局懇請速行取消公賣以慰衆望 
[再請停止稅所代貼印花之]  
[公函]  
　　上海縣商會昨致江蘇印花稅分處處長公函云敬啓者四月三十日敝會據各商聲請以稅務公所塡給收證不應勒貼印花一事具函鈞處曁財政廳核辦在案茲准財政廳復開案關推行印花稅應由印花稅分處辦理等因到會復經各商集議僉以此案梅里稅分所種種違法前巳根據印花稅法條文詳悉證明一所如此他所可知祇以稅所系屬財廳故請財廳通令所屬一概停止貼用今讀回文於原案違法則不著一字而於職權所在又取放任主義案關侵害人民權利豈甘默爾以息姑就回文意恉陳請印花稅分處咨商財政廳决定辦法明白示遵衆議如是爲此照錄財廳復文繼續陳祈貴分處查照先今所請迅予核奪施行附錄財廳復文一紙（財政廳復函已錄七日本報） 
[交通滬行之近狀]  
　　財政部銀行總管理處以上海交通銀行爲各内地分行滙劃之總樞紐進出欵項往來函牘均極紛繁曾於該行實行　兌之時委派周某來滬設總管理分處於交通滬行以資便利現周君以該行自開兌以來巳復舊觀改組内部亦均就緒是以於昨日會同該行文牘課長吳君乘滬寗火車轉道津浦入京向總管理處册報備考並聞該行副行長徐寳琪在行多年辦事勤愼是以暫不派人仍由徐君充任以資熟手 
　　又上海沈知事昨日發出布告云案奉財政廳訓令奉財政部電開交通滬行及蘇浙兩省分行所發鈔票於四月三十日一律開兌並照常營業請通行遵照等因合行通令該知事遵照並傳諭商民一律遵照等因到縣合行出示佈仰縣屬商民人等一體遵照特此布告 
[勒停中國法政函授專門學校]  
　　上海縣沈知事昨奉江蘇滬海道尹公署訓令云案查前奉江蘇省長訓令以閱上海報載有中國法政函授專門學校招生廣告一則叙明校址在老縣前一百六十五號校長張天一等語該校是否即係前經部咨飭令停辦之南洋法政函授專門學校所化名張天一是否即係張鐵翼令即派員查明呈復核奪當經前道尹徐派委道視學余沅前往確查去後旋據復稱上海中國法政函授專門學校本年三月二日曾經調查詢據該校僕役答稱校由松江張姓經辦當時已疑該校恐即南洋法政專門學校所化名茲經前往該校校長適又他出據書記聲稱張天一字秋水係松江縣人敎員六人學生二十四人嗣復探詢該校退職敎員知張天一確係張鐵翼化名請予相當懲戒等情到道前道尹徐未及轉呈卸事經本道尹據情呈復在案茲奉省長指令第五九二二號内開呈及章程志願書均悉該校經部令停辦乃復化名私設希圖影射實屬不合仰卽轉行上海縣知事勒令即時停止如再抗違即予以相當處分並將辦理情形具復此令章程及志願書均存等因到道奉此合亟訓令該知事立即勒令該校卽時停止如敢抗違並即予以相當處分仍將遵辦情形具復以憑轉呈母延此令現沈知事已遵照辦理辦矣 
[私帶土膏類誌]  
 
 

Page 11

 
 
某某 
　　某輪船機匠吳京近由大連灣私帶紅土三十五包來滬販賣前日抵埠時被江海關洋扦巡查獲知照水巡捕房將吳與紅土一併扣留昨解公共公廨請究先由海關代表律師上堂譯明被告故違烟禁請照定例懲辦訊之吳供此項紅土係同一房間内之木匠所帶與伊無關等語經俞襄讞商之英副領事白君判吳押候查明再訊 
　　土販陳永順前晚身帶紅土四塊經過新閘路被新閘捕房中西包探查獲當將陳與紅土一併帶入捕房昨解公共公廨據中西包探上堂禀明昨晚奉捕頭命令搜查行人有無携帶危險物品當在被告身畔搜出紅土是以拘案請究訊之被告供詞含混中西官判陳押候查明澈究 
　　潮州人范揚竹前晚身帶烟膏五十盒行經新閘路適新閘捕房中西探捕奉諭搜檢行人當經一千零五十五號華捕在范身畔搜出前項烟膏均係九江路已閉季吾氏牌號遂將范與烟膏一併帶入捕房禀明捕頭諭令存洋一百元保出昨經公共公廨將范傳案訊供一過判范押候查明於下禮拜五復訊核辦 
　　太古公司安徽輪船管事方金彰（卽方錦齋）前由某處私帶值洋二百五十元之洋煙二十罐來滬爲海關洋員查獲拘送公共公堂訊明判押三個月前日由公堂備文飭探將方押送地方檢察廳請爲送監執行林檢察長准如所請旋由方之家屬到廳具詞聲明窒碍要求易科罰金林檢察長諭候核奪 
[補錄潯關副稅務司之詳文]  
　　九江關免料加稅一案經中華國貨紷持會具呈農商部請令該關撤銷前奉部批並將九江常關副稅務司詳總稅務司文曁船户羅成如等禀抄發閱看等情已詳本月九日報端茲將部批鈔發之副稅務司詳文補誌如下爲詳復事竊奉發下署理本關監督抄交之景德鎭曁九江商會反對免料改征貨稅電函當悉心研究覺其誤會曁不實之點甚多茲逐一指出謹爲稅務司陳之查新定磁器稅率不分粗細每百斤祗抽關平銀三錢五分並無每件六十五斤征收關平銀四錢三分八釐之多而景德鎭商會所稱半稅四錢三分八釐者顯係該商會以海關稅則細磁九錢粗磁四錢五分歸伴折半計算殊不知擬定之磁器稅率並非依據海關則例係以前近四年之價值匀攤後酌抽一成又四分之一惜該商會未曾詳細調查遽行揣擬致與常關稅率不符故其援行船載大草爲比例揆之實在情形相差尙遠蓋千件大草每件六十五斤或六百五十擔之大草實無須完關平銀四百三十八兩之多祇須完關平銀二百二十七兩五錢且能載重如此多件之民船其船料亦不過二十元即以慣能取巧之船論亦須有六百六十丈之容積方能裝載計其船料正稅當繳庫平銀十六兩另須繳耗羡四兩六錢四分正耗共計約全關平銀二十兩四錢九分再加入簽費三百文統計約合洋三十一元是其核算並非確切至謂磁器如加常稅則成本旣重銷路必滯一節自表面觀之似有理由然細加審察亦無十分依據竊嘗作實地之試驗用方木箱貯放家用各式粗細磁器如飯碗茶杯羹碟等類大小一千三百五十件計重三百九十斤以此作爲標準則前稱一千件之大草或六百五十擔之大草應有二十二萬五千件照稅率每百斤三錢五分計征關平銀二百二十七兩五錢或洋三百四十一元二角五分更以二十二萬五千件攤派每件只納稅一文半况照稅料完鈔辦法尙須於此數内扣除船料三十一元夫增此些須之擔負何得稱爲苛重難堪即如用調劑之法對於貧民日用之粗磁價仍其舊細磁則每件酌加三四文事尤輕而易舉其擔負亦定資彌補由是觀之該商會果能先事諮詢何致多生周折此景德鎭商會電稱各節有誤會曁不實之情形也若夫九江商會反對之理由分析之厥有五端一爲貨物已有統稅常關無征稅之必要如實行征稅則商人多一重擔負二爲料歸船户稅出商人界限絶然不相混合三爲贛關沈監督來潯調查時未曾通知九江關監督亦未將始末情形宣布公同討論且會晤該會會長時亦無贊成之决議所呈節略難昭核實四爲常關實行改征則商人冒用洋商三聨單勢必日多而國稅將暗受損失五爲茶稅現抵征庫平銀二錢六釐而新稅則則定爲每百斤征關平銀五錢與政府減稅維持之原意相矛盾然綜此五端其理由均未能充足姑依序駁議之夫貨稅應山何機關征曁稅率應如何因革以利國計民生其權衡例應操之政府即如船料一項規定係在數百年前通則時局變遷自應更張舊制年來小輪日增月盛而洋式拖駁又復暢行查該拖駁照章每四個月祗完海關船鈔一次即無須逐次報完常料因此常稅之損失年甚一年况南潯鐵路通車又受一層影響是常稅之改革實爲切要之圖商會旣屬公圑忍視國家損失歲入二十萬金不聽其設法補救乎不第此也拖船享完鈔之優待而民船獨令向隅不惟不能持平長此相沿亦殊有關民船生計此間操舟爲業者不下數千户彼等亦有身家性命旣同是國民即應同等是常關改用新章不但偏頗悉化卽商人所懸揣之加增擔負並亦無之考本關擬定新稅則係爲挽回前之損失起見非以增稅爲目的故稅則旣單且簡綜計所征貨品祗額定二十五種而稅率之規定亦輕絶不同蕪湖等關辦理之煩瑣試以前開磁器核算一事證之卽可瞭然（未完） 
[華童公學今日開運動會]  
　　上海工部局華童公學定於十二日（即今日）下午三時舉行十二週運動大會其運動秩序如下一百碼（試賽）二百碼（高級）（試賽）三五十碼（十一歲以下者）（試賽）四四百四十碼五背騎賽跑（試賽）六百碼（末賽）七百碼（高級）（試賽）八五十碼（末賽）九推車跑（試賽）十袋跑（試賽）十一替換賽跑十二二百二十碼（高級）十三拾芋比賽（試賽）十四獻藝（童子軍）十五推車跑（末賽）十六四百四十碼（高級）十七背騎賽跑（末賽）十八袋跑（末賽）十九跳高（初級）二十跳高（高級）二十一碼（舊生）二十二拾芋比賽（末賽）二十三拔河（上班與下班）二十四百碼（初級）二十五二百二十碼（初級）二十六四百四十碼（初級）二十七鄭鐵球（初級）二十八擲鐵球（高級）（一四六十一四項優勝者由工部局總董奬給銀杯） 
[思婁堂進德會年會誌盛]  
　　北京路思婁堂進德會自組織迄今二易寒暑該會會長沈安遇君連任二年對於該會設施極爲認眞是以成效卓著每年五月間爲該會年會之期選舉各項職員并報告一年成績本届年會已於上星期六舉行會員到者頗衆當經投票舉定正會長鈕立卿君副會長霍思美君書記沈安遇君會計吳錫賡君次由新會長委派凌希陶君爲德育部主任霍思華君爲智育部主任蔡日南君爲社會服務部主任霍思美君爲會員部主任吳綬章君爲交際部主任聞該會宗旨在聨絡青年增進德智體三育并服務社會故入會者異常踴躍云 
[約翰東吳之辯論會]  
　　陽曆本月十二日（即今日）二時約翰大學與東吳大學各選代表在約翰開中文辯論會以建築鐵路與整頓海陸軍在今日中國孰爲尤急爲題敦請吳稚暉沈信卿吳懷疚三君評判優劣凡有樂於入場旁聽者該校極爲歡迎云 
[演講家庭衞生]  
　　法租界打鐵浜同義義務學校定本届星期六卽十二日開第一次演講會請醫學博士俞鳳賓君於下午一時演講家庭衞生之大意俾啓發學生之智識並歡迎來賓如有往聽者可隨意列席無需入場劵云 
[官話合會又將演說]  
　　聞五馬路棋盤街五百四十五號官話合會訂於五月十三號禮拜日上午十鐘半敦請中華聖敎書局編輯柴蓮馥君演說上帝以戰事示儆爲耶穌再來之兆柴君富於學術尤長口才想是日必能發揮奥意以對與座各界人士也 
[追思湯牧師]  
　　聖公會牧師湯藹禮會吏總爲美國浮及乃省人來華傳道歷五十七載於四月二十三日在上海寓所病故享年八十三歲二十五日在紅禮拜堂舉行殯葬禮葬於八仙橋之西國墳塋曾載前報茲聞新閘愛文義路聖彼得堂訂於明日（即十三日）下午三時舉行紀念禮拜函學中西敎徒同集追思因新閘敎堂爲湯牧師所開創故行此禮拜以誌不忘想届時當有一番盛况也 
[私塾幾同剃頭店]  
　　上海縣公署昨令第一學區學務委員賈豐芸文云案據房儒珍呈稱竊生向在上海南市仁安里設立志成學塾敎館爲業藉度生活去年入會考取後給予畢業證書准在上海設館敎讀不意今春偶有學界敗類許竹賢魯姓等覬觎生之學館頗爲發達一在隔壁一在對弄私立兩館低價束修懸告招生現被招去學生二十餘名生因年近耳順别無營業可求一家數口藉此度日情迫萬難當邀本會會長葛尙杞向伊交涉伊等旣屬違章私立又復謀挖他人學生不惟公理不合且失敎讀資格葛尙杞派員調查數次確實無訛兩次開會秉公公决將許竹賢魯某入會洋二元發還永遠不准入會設館敎讀許竹賢魯某賄通主講員孟頌堯要求證書抗拒公斷硬行設立會長葛尙杞見此情形另想一種辦法與雙方情面兼可顧全附粘呈後徝竹賢魯某恃有護符堅持到底無挽轉磋商餘地迫此謹呈縣長鈞前恩准禁止以維學務實爲德便等情到署據此除批據呈並函閱悉查塾師負有最高貴之人格宜如何敦品自愛爲學生之模範乃不此之務斷斷焉爭招學生冀以多得束修爲前提似此卑鄙行爲不特喪失人格亦復成何體統察核附呈函件該生與許竹賢等自爲塾師研究會會友許等不顧友誼對於招生施以謀攬手段確有不合姑候訓令學務委員轉知嗣後不得再有此種舉動可也來呈請禁止設立等情殊不知設館敎讀同爲生活問題决不能有扶此抑彼之舉仰卽知照此批原函發還揭示外合行令仰該員即便轉知許竹賢魯姓等遵照此令 
[鐵路裁員之詰責]  
　　滬甯滬杭甬兩路代理局長江紹沅於上月二十八日將兩路局員裁去四十餘人不意裁未旬日忽接交通部來電責其未奉部令擅行裁員不顧大局且云舊有員司均著勞績一時遽令解職尤欠公平仰該代理局長迅速具復聽候核辦等語江接此電頗覺難安聞已准備辭職云 
[女工罷工風潮即息]  
　　前日閘北光復路振昌絲廠各女工因廠内管車人苛待各女工往往扣罰工資羣起不平釀成罷工風潮四區姚警正聞報立飭巡官長警到場彈壓始得解散昨已照常開車工作矣 
[研訊養女害母案]  
　　住居英租界愛多亞路附六馬路仁壽里三百三十七號門牌向業搭蓋凉棚生意甬人馬來福因伊妻馬陸氏（年六十五歲）患手足麻木病被十八歲買女馬仁寳串通姘夫杭州人李金生（即順金）向河南路五百十七號門牌中洋藥房購買硝　水與陸氏吞服毒發斃命報由老閘捕房派探陸桂山姚錫卿西探奎兒將仁寳與李先後拘解公共公堂訊判分别押候工部局西醫將屍體剖騐明晰再行研訊各情已迭誌本報前日午後由捕傳集人證將李與仁寳解送公堂經王肇之襄讞會同美柯副領事昨坐刑庭研鞫先據工部局巡捕醫院醫生陳錫卿投稱自奉剖驗馬陸氏屍體之堂堂與西醫台維斯（譯音）將屍取至化騐室屍體已腐騐得死者生前吃有殺人藥水故腸胃肺腑均有毒質總之我與西醫台維斯可以證明死者生前確係被人毒斃云云並將騐單呈察次由西探奎兒上堂禀明拘獲被告及調查情形繼據屍夫馬來福投稱死者係我之妻並未生育兒女故出洋一百元在湖州價買仁寳爲義女迄已十載去年十月十三日招婿完婚吾婿現在湖州營業被告李金生並不認識我妻於前月患病時據云仁寳曾至雲南路四十八號門牌剃頭店内向購砒礵洋三角不遂即串同李金生購買硝鏹水一瓶倒出半杯據仁寳云此項藥水吃下麻病卽可痊愈惟不可被父親知道詎我妻服後大喊腹痛救命聲稱仁寳將藥毒害後來送院醫治無效而斃嗣我在家中檯底下檢出銅鍋一隻内儲紅頭自來火柴已煎成汁可見仁寳早有謀空伊母之心請求伸雪並將鏹水瓶銅鍋呈案請察嗣由中洋藥房夥鄧阿昌上堂證明鏹水確由伊店賣出惟日久不能指認何人來買又據薙髮店主金三才證明仁寳來店欲購砒礵洋三角當由學徒沈卓雲詰其何用彼云藥虱因其可疑當即却之堂上得供立飭包探往傳沈卓雲到堂質證一面訊問馬仁寳據供與李順金認識已有一年我母前月忽患麻本病我據情告之順金據云伊有藥水食之即愈即於本月初一日午後取來藥水一瓶我至翌晨六七句鐘倒出半杯給母飲服二口忽然喊痛吐瀉不止我即將杯子洗淨將瓶藏去惟購買砒礵因據住居虹口之小姊妹邢容清云麻病將砒礵末食之可愈故我至剃頭店擬買一角圖治母病質之李金生供不承認與仁寳通姦謀害伊母謂此事實遭誣陷因去年六月間仁寳與一少年在弄内喁喁私語我與朋友三人將該少年毆打致被挾恨誣攀旋由包探將見證沈卓雲帶案詰問供詞支離經中西官會商之下判曰馬仁寳已經供認不諱沈卓雲供詞吞吐應與李金生分别押候中西包探查明再行核辦 
[考試警察之題目（二）]  
　　昨日南市第一區署續考各分駐所長警午前九時半各該所均派三等巡長四名三等警察十四名由董警正當場面試題爲軍事警察行政警察如何分别說各長警答復後繼又出題目爲如遇圍捕盜賊如何辦理各長警次第回答並各書寫文字呈繳畢至午刻始各回所供職 
[奬勵拒却賄賂之巡丁]  
　　上海南市棉花檢查局八號巡丁朱昌奎一號巡丁趙桂林於本月二日十日執行職務時有販賣濕花之鄉户孫某等向該巡丁等各行賄小洋二角該巡丁拒不收受立即帶局報告局長該鄉户等一再苦求寛免送冘沈局長以該巡丁等拒賄不納殊堪嘉許昨特發出條諭將該兩巡丁各奬給四角並紀大功一次以示鼓勵 
[女婿毆傷丈母]  
　　住居浦東陸家嘴附近婦人王夏氏之女昔年嫁於小東門外集水街餘大蔴袋店主龔海堂爲室成婚以來夫婦時常反目本年舊曆二月十一日龔王氏托故歸寗後龔使人屢邀不返前日午後龔糾合多人前往岳家質問一言不合互相用武致將夏氏母女毆傷由警到來將兩造拘送三區警署昨送地方廳經檢察官訊供之下以兩造各有不合而王夏氏龔王氏受傷甚微判令自行醫治候再查明訊究 
[麫粉廠工頭受創]  
閘北福新第一第三兩麵粉廠機器工匠頭目張文炳在該廠充當匠目已有多年昨日下午二時許由廠工畢回家行至大烟囱後荒僻之處不知被何人用斧頭將張文炳當頭猛擊傷及腦部鮮血迸流頓時倒地不省人事由同廠工人瞥見立報家屬即將文炳送至仁濟醫院經醫生察得傷勢頗重姑允留院醫治一面報告閘北第四區警局當派警士多名至肇事地點察閱一週現正從事緝兇云 
[同伴誘拐兒子]  
　　山東人徐福芝與王朝生同在杭州地方爲敲石子小工徐生有一子今年六歲名了子因母故無依日隨乃佼度活本月初旬忽被王誘拐無蹤徐即來滬找尋昨與王在途相遇當卽鳴警拘送地方廳由檢察官預審之下判王收押限交了子到案再行訊核 
[相騐路斃男尸]  
　　閘北錫金公所附近小弄口昨晨倒斃男尸一口當由地保查無尸屬立卽投報地方廳委派沈檢察官毛檢驗員等蒞場驗得該尸年約四十左右身穿黑布夾袄藍布衫褲實係因病而死塡明尸格由堂收殮 
[地産糾葛之衝突]  
　　潭子灣鄉婦陳張氏陳陸氏前日因地産紏葛口角扭毆由四區崗警一併拘入警署押候解送司法科訊辦 
[房産糾葛之舊事重提]  
　　婦人戴周氏前控李家震李家鰲等將大東門彩衣街房産抵押銀數千兩延不取贖請求訊追等情曾經前清上海縣田令傳案訊明判將房屋發封嗣適革命軍起義此案因此懸擱迨民國成立該氏又據情起訴又遇二次革命以致延宕迄今現在原告又邀律師至上海地方廳起訴請吊前卷報行而被告亦邀律師到廳請將全案卷宗給予閱看當經廳長查得此項案卷係由上海縣公署保存當卽函致該署一併吊取一俟送到方准該律師來廳閱看 
[改押爲典之催促]  
　　華界押舖奉令一律改典迄未實行茲由典業董事蕭學裕具呈省長以華界押舖同業共有三十八家之多重利盤剥殊非地方之福應請飭下縣局勒令早日一律改典照木榜條規納稅領證以昭折服等情齊省長已批發滬海道尹查復以憑核辦 
[註銷糾衆行兇之訟案]  
　　劉大榴子於本月三號糾黨在北西藏路持械將余德利毆傷　捕查見將劉拘解公共公廨諭令押候余德利傷愈再核在案昨晨由廨傳訊原告偕證李曲氏余李氏李阿二孟學餘余步友等相繼上堂證明被告糾衆行兇情形訊之被告供不承認實遭誤拘求釋襄讞員王崧生商之英卓副領事以原告所控糾衆行兇毫無充分理由會判將案註銷被告開釋 
[陳訴行兇原因]  
　　擺設鹹菜攤之杜根生日前扭住伊夥王嘉生無端兇毆並稱王冒伊之名至某行中取貨等語後王心不甘服自投法捕房請究捕頭察得王受傷屬實飭送醫院醫治着杜交保候訊在案昨日捕房將一各人證解送法公堂請訊先由王嘉生投訴被毆情形次由見證王阿春聲稱是日商人目見杜將王嘉生毆打究爲何事不得而知詰之杜根生供王嘉生前在民人處爲夥因伊妻有病回籍王即乘隙至某行内冒民人之名私取貨物民人因王不應擅自取物故一時氣憤將王略擊數下求察聶讞員以杜行兇屬實諭令貼償醫費王仍回醫院醫治杜交原保出外候王痊愈照斷執行 
[汽車撞壞樹木]  
　　汽車夫張阿林王杏林兩人日前駕車經過徐家滙路誤將馬路旁所種之樹撞壞後有巡捕到來王即乘隙逃逸故將張拘入捕房昨解法公堂請究張阿林供與王杏林同爲汽車夫是日民人將車修理之時王强欲學習駕馳以致將樹木撞壞現王逃匿何處不得而知求察旎由阿金投稱汽車係民人之物是日民人在家有事故囑夥張阿林看管如何肇禍實出不知中西官判張阿林罰洋二元五角以儆 
[私拆郵信之敗露]  
　　王紀生向在北京路郵務總局爲信差近因私拆郵信七十一封竊取信内銀票匿贓於虹口東嘉興路一千三百二十三號門牌女子王瑞林處經人密報郵務局經理西人通知總巡捕房派令包探邵仁初前往將被告與王女一併拘獲搜出前項信函昨晨解送公共公廨請究原告西人偕證泰怡安上堂訴明前情請究訊之王紀生供多推諉經中西官會判被告男女分别還押聽候查明再訊 
[喬家浜塡築工程]  
　　小南門内之喬家浜久已淤塞不通自經工巡捐局勘明興工塡塞後自永興橋起至凝河浜路止俱已築溝實砌以石片全路告成之期當在指顧開矣 
[線人無可居功]  
　　江海關稅務司批線人唐阿端禀云據呈華洋文件均悉查此等案件本關久已無待告密即可搜獲今該民人尙以爲報告有效求請給奬實屬誤會所請着不准行茲特批示俾衆周知 
[誌謝]  
　　第二師範附屬小學校訂期十三日（即明日）在公共體育場舉行運動會昨承惠贈入場券三紙書此誌謝 
雜評二 
[上海敎育界之怪現象（庸）]  
　　内地學校雖辦理腐敗然巧立名目騙人學費如滑頭字號之架空漁利則尙不敢爲不謂上海號稱學務最發達之區而敎育界乃時有藉以營利之黑幕其鬼蜮伎倆幾與市井奸儈相等而官廳亦竟熟視無覩一任怪象迭出無所顧忌即如房儒珍等爭攬私塾學生同行傾軋上海縣知事居然爲之排解此種現象已爲内地所無尤可怪者法政函授學校明明爲南洋法政函授之變相前旣奉有部令勒閉地方官政務縱繁當能記憶何致近在咫尺任其化名私設而一無覺察使非遠在南京之省長公署發覺則滬官廳尙在聾瞶之中上海敎育界之獨多怪象未始非該管官署漫不經心不爲縀正有以致之或謂上海官廳於敎育行政權之行使有時或以特種關係形禁勢格不能活動然前述之函授學校固完全在上海官廳管轄區域之内也吾不知何以亦不聞不問而必待省中之飭查耶 
[來函]  
[馬怡銀來函]  
　　逕啓者昨閱貴報新聞載有湖北人馬怡銀購買湖北僞錢票一節不勝詫異蓋鄒人向業烟葉生理今春陰曆二月初一日有張定軒陸洪春二人言有湖北千文之官鈔票上海不能通用擬兌與鄙人帶回湖北當取閱二張無訛計折作銀洋六百六十元伊等將鄙人誘至閘北寳興路某住宅内即出手鎗將六百六十元之現洋搶刦而逃鄙人隨即鳴警追獲陸鴻春一名巳送地檢廳押追在案均可查考昨報所載想係傳聞失實相應函請更正以重名譽爲禱 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬袪錢魔文（仿申時行袪惓倦摩文）] [  罪我]  
賄案之多至於今而極矣前車旣覆來軫方遒一波未平一波又起而某經濟學博士實首以賄案敗堂堂總長倐爲階下之囚卓卓名流亦愛囊中之物是誰之過歟實錢魔爲之也乃爲某愽士戲擬袪錢魔文詞曰 
　　嘻吾語汝共和民國重生黎山老平忠厚待人靈芝獻瑞秉國之鈞名流内閣煥然一新百僚奉職咸守官箴總握經濟惟我財神財權獨攬用專責成昔在梁大臣事洪憲總長部務毅然專擅交通紙幣不能兌現飽厥宦囊貪黷無厭彼舊官僚錢魔易惹予也名流指何容染維爾之來令人智昏苞苴塞路納賄私門由他笑駡不畏輿論但能到手事無不成有絶大之魔力能役鬼而通神入人之耳油然動聽腰爲之折首爲之傾如新婿談閨房之樂如小兒聞父母之名入人之目笑眼矇矓喜形於色珠不轉瞳如措大之孔小如老鴇之眼紅入人之手愛不忍釋棺裏伸來背後賺得如乞丐之哀求如偷兒之摸索入人之心心爲之黑慾海難塡天良盡没如老鬼之烟鎗如多年之竈突至若博士歸來頭銜大好自負時流不爲小草一自爾來名爲之掃如鳳凰之閣傾如猢狲之樹倒又如總長堂堂尊嚴奚似操縱財權方資倚畀一自爾來於焉下替如大盜之臨刑如楚囚之被繫凡此之故醜態不一惟爾之來貽予之戚吾欲禹鼎鑄爾而不能温犀燭爾而不得吾將使洗染公司去爾污跡澆爾以貪泉之水刷爾以麫糊之刷爾從此歛迹而藏形勿縈繞於吾之胸臆速去速去母在我側言訖坐而假寐見有一人方其孔圑其面腦滿腸肥嘻皮涎臉而來對予而言曰我非爾仇爾何我責適聞詈言令我笑絶爾不聞物必先腐而後蟲生之人必先疑而後鬼侵之乎色鬼之來必擾登徒酒鬼之來必醉劉伶鴉片癮深而烟鬼入室盤龍癖染而賭鬼入門使爾清心而寡欲吾安能於爾乎相侵爾欲未能寡而我是咎心未能清而我是滇何責人之苛而恕己之昏歟吾以銅臭爲體圓通爲形入乎銷金之窟藏於聚寳之盆不與清高者爲伍而與貪污者爲朋廉潔者吾即與絶好貨者吾即與親昔者孫子出閣吾使索川資張生來京吾使沾土味革命黨魁吾使索巨欵護國軍官吾使爭戰費又如總長租車將軍收土錢有毒而攻心禮有饋而塞路若此者吾即油油與偕揮之不去更有實利圑員心術大壞票價幾何公然拍賣三字書成幾千百塊賄賂通天恬不爲怪利薰心而火熾甚與我而相愛又有滅門知事善刮地皮敲人民之骨髓積一己之家私稅印花而勒索賬濫發而浮支有生財之大道甚與我而相宜蓋吾所狎暱者貪官而畏避者廉吏吾嘗窺爾之私揭爾之幕志匪冰淵慾深谿壑錢與性命而相同心比强徒而尤惡吾乃啓爾貪心飽爾私槖藉小便以爲名對商人而需索爾胡不自反而徒咎我爲謂我鬼耶則送窮之文不及欲逐我耶則天師之兇無靈爾苟其剔爾之腸腋振爾之精神堅爾之節操守爾之官箴吾即與子而永絶安能污子之令名乎言已不見驚醒予夢神耶鬼耶似嘲似諷悔也何追私心滋痛（五） 
家庭常識 
　　牙痛南瓜蒂浸食鹽内取出風乾遇患牙痛取一小塊嵌齒間試無不驗又法用黄連浸高粱酒漱口亦效 
　　瘡癤小兒於夏季頭上易生瘡癤初生時用銀硃蘸筆上在患處作一圈不久自消[  銘恕]  
　　磨剃刀保險刀一經用鈍不易使之再得法用錫養即（酸化錫）一兩草酸粉二錢五分樹膠研細二分用水掉成膏敷於皮上用刀磨之可得極利 
　　漂白珍珠珍珠有不潔白者可用此法洗之法用麩皮煎水去渣將此水和白礬及鉀養果酸（Potagh　T 'artrati）少許乘熱以珠在内洗之至雜色全出爲止後用温水洗之置於白紙上暗處晾乾 
　　公用膠無論何物折　俱可粘連法用鉛養炭養二（Lead　Cathonate）少許置於石版上和以熟胡麻油掉匀之後用瓶密封之此膠粘物須十餘日方能乾乾後極爲堅固 
　　飲酒不醉飲時含硼砂及枳椇子隨酒化咽能耐久不醉 
　　去面上黑痣法用丹砂二錢月石三錢輕粉一錢磠砂一分石灰塊一兩豆楷灰一兩共用清水泡三天去渣熬成膏用時以針挑少許點在痣上不可動之聽其自落良效 
　　跌打聖藥此方得自一梁上君子見縛時自其腰中搜出配而試之良效但得方者居爲奇貨秘不肯傳經鄙人設法得之茲錄之報端以供衆覽閱者幸勿輕視之也當歸防風白芷南星各一兩六錢用黄洒在砂鍋炒之另用紅花一兩四錢（無須甚好者）用黄酒亦在砂鍋内炒之連前藥共爲細末凡跌打損傷有血者乾敷腫而未破者燒酒調敷内傷者黄酒調服一二錢立時止痛[  李醒生] 不受酬 
　　附白家庭常識已在編印惟印多印少殊無把握茲編内容係五月十號止分部分類分目訂成一冊定價三角凡投稿家及愛閱諸君於未出版前預定者作附印論每洋一元得取同樣者八冊請由郵滙勿以郵票代現編輯者天虛我生 
　　右預約劵現托上海棋盤街中華圖書館發行約陰曆四月半截止月底出版仍由圖書館發行外埠寄劵取書每八冊須附郵費七分半（或與鄙人通函直接書出即寄） 
遊戲問題 
[第七問九代圖] [  天虛我生]  
　　朱陳兩姓世爲婚姻累代相傳必生一子一女茲就現在一代而論兩姓各有夫婦一雙其上各有父母二人而其父與母又各有父母二人推而上之莫不皆然其下則兩姓各有子女二人子婚女嫁又各有子女二人更推而下亦復如是試爲現在之四人上溯三代下推五世共有宗親姻戚人數若干請繪圖立說以明之陽曆五月二十五日截收 
長篇小說 
[寫情小說柳暗花明錄] [  常覺小蝶天虛我手合譯]  
　　第三章（二）（陰曆三月十四刋起） 
時蘇惠恩又曰吾在邸中恭俟大駕乃久而不至初以爲又爽約矣正欲重返倫敦乃不圖相遇於此吾儕别雖多年而汝狀態亦已改變然吾猶能識之未忘羅倫曰改矣改矣則吾顧影自憐丰度亦焉能如昔蘇惠恩以手自撫其瘦頰雙目灼然仍注此少年貴爵發爲狡笑言曰屈指九年不見矣然梅墩風景猶昔　爵亦嘗一至其地乎此語似極平常而羅倫聞之頓如受其激刺立曰否吾久已不往吾蓋甫從國外歸耳蘇惠恩曰然則游歷必已甚多今日歸當於村中作久居計矣吾適至邸見其屋宇亦頗恢宏秩序井然遄待新主之臨蒞言至此勿止斜目以視羅倫顧羅倫無語雙目空靈初不專注一物似有絶大憂思蒙其心曲不能遽釋蘇惠恩又曰吾家季父本當自來見君特以老不勝其跋涉故倩吾爲代汝我曾爲同學彼蓋未嘗知之即其事亦絶無所曉然吾思之天下事固有至奇妙者汝我昔爲朋友且爲情敵而今乃成賓主甯非遇合之奇蘇惠恩言至此羅倫乃頓昂其首現爲不豫之色曰巳而旣往之事何必更捉徒亂人意蘇惠恩見羅倫竟愠則其笑容亦立隱以齒自嚙其唇目中乃露奇光冷聲曰貴爵恕予失言已往之事本不堪重省且彼女棄我亦非汝過羅倫不待其辭畢立　言曰蘇惠恩母言此吾但問汝今何來蘇惠恩知己勝矣始忍俊而止復變爲柔和之聲足恭曰爵主吾蓋代表律師而來爲君理值産業吾聞季父言君於此問産業非不甚明瞭乎羅倫頷之曰然蘇惠恩曰此殊可惜蓋凡人焉能不自知其生産之數矧君家之産尤繁劇非常乎羅倫曰是則尙待君之指敎言時聲至冷雋蘇惠恩又不禁以齒自咬其唇以手微叩其衣袋曰此中有紙多件均記産業之事貴爵能同向邸中一行則吾即當以此爲君一一言之羅倫聞語微爲躊躇乃曰謝君吾尙須遄歸倫敦吾人不妨卽於步行之際請君示我大略 
于傑美君來函謂製造肥皂已成惟太柔軟不經洗擦不知何故請示方法云云栩按此係水分過多之故又製成後宜置通風處使之乾燥庶幾耐用即購現成肥皂亦宜如是也 
 
 

Page 15

 
 
   
 
 

Page 16

 
 
   
 
