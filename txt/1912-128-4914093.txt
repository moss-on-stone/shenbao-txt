# 1912 - 128 - 4914093

 

Page 1

 
 
評論 
[感時篇]  
　　吾嘗靜觀今日中國之時局有不禁爲吾國前途喜又不禁爲吾國前途哭轉不禁爲吾國前途賀吾國人民屈伏於僞清之專制邇來二百有餘年矣何幸義旗一唱薄海從風大好河山還我故國雪祖宗之深恥伸國民之主權共和永奠幸福無窮開二千年未有之宏規建億萬世不移之邦域威振全球計日可待吾儕小民躬逢其盛撫今追昔不能不爲吾國前途喜者此 
　　然而民國胚胎叢弊如昨爭權營位時有所聞搶刧成風商閭交困都督則有花魔之稱軍人屢起萑苻之想公費虚糜不念脂膏之有限餉源告竭競借外債以輸將要挾諸端逼人咄咄吾不禁爲吾國之財政哭兵士失律地方蒙害北而京津保南而蘇寗層見迭出吾不禁爲吾國之内政哭邊事方急北蒙兩藏强鄰偪處虎視耽耽吾不禁爲吾國之外交哭私心滔滔怪象滿目種種兆亂之端足增瓜分之慘波蘭埃及印度安南之往事言之痛心聞之酸鼻吾國將踵其後而效其尤環顧吾政府吾人民尙憒憒焉沈溺於漏舟之中而不知内憂外患潜伏於無形直如燕巢幕上魚游釜底豈不重可哀哉此吾所以瞻顧徬徨重爲吾國前途哭也 
　　雖然天下事剥極則復至否極斯泰來以之証於吾國之歷史若春秋戰國若三國若南北朝若五季諸代固未嘗不亂極而後治也即以列强証之若英若德若美若法諸大國亦莫不由數十百年之鐵血始克造成今日鞏固之國基故必激剌愈深而後心力乃愈壯感憤愈富而後意志乃愈堅即觀滿清季年吾國人民之氣節亦可騐吾國人民之心理與吾國人民之能力矣試由己然之迹而測未然之事吾國今雖暫不能組織一完全之政府然終必能搆成一最鞏固之民國亦何患不執牛耳於大陸揚雄風於東亞耶又何患今日吾所畏者異日不轉而畏吾耶此吾所以始而喜繼而哭終不禁爲前途賀也 
　　嗚呼禍福無常惟人所召今覆吾國而受吾哭者固爲此後之人民即興吾國而受吾賀者亦爲此後之人民至吾國他日之爲法美爲波印亦無不關係於此後之政府與人民然吾今日終不敢爲吾國前途賀而必爲吾國前途哭者抑又何也 
[專電]  
　　臨時借欵三千六百萬分六期交付今日（十六）已在北京上海各付一百五十萬其餘亦將陸續交付 
　　前日下午唐總理熊總長在參議院開談話曾提出借欵條文各議員對於第一條北京設稽查用欵機關及第三條用欵由稽查員批准第五條裁减兵額須會同稅司辦理各節不甚滿意尙須磋商 
　　借欵案將於三日内提交參議院聞届時可望通過 
　　漢口重興市向借欵二百五十萬磅期限二十五年償還經參議院議交財政審查 
　　叅議院否决國内公債案因機關未備南京發行債票爲數甚鉅恐蹈危險現提出質問書請將南京公債數目及辦法交院查閱 
　　昨日（十五）下午參議院續議國會選舉及組織法有主張有特殊之勢力者有取地方代表主義者兩派爭持良久未經决議 
　　總統府開高等軍事會議議决遣散兵隊辦法每名給洋二十元軍官給慰勞金休養金分三等九級 
　　奉天吉林黑龍江三都督平 
 
 
 

Page 2

 
 
權案已由參議院通過 
　　昨日京特開廣東黃花岡七十二烈士紀念會唐紹儀蔡元培劉冠雄王寵惠章炳麟胡惟德均到會 
　　交通部調用南京來部報到人員七十餘名 
　　内務總長趙秉鈞决意辭職聞自請委派督辦前清德宗陵工差 
　　内務部總長將委任張元奇繼任 
　　西藏宣慰使有委任温宗堯之說（以上北京） 
　　昨日（十五）在第一舞臺開黃花崗烈士週歲紀念會黃留守現身說法悲壯蒼凉聞者莫不感泣是日到近萬人 
　　聞程都督將於二十號返蘇惟寗紳留之甚堅（以上南京） 
[公電]  
　　財政部電武昌黎副總統各省都督鑒前奉兩電催辦臨時决算預算計已登覽海關及改歸海關兼辦之常關已由部咨行稅務處轉飭辦理至歸屬各省之常關仍希尊處將前電辦法飭知迅將各常關収支總數隨同貴處預算决算數目先行電報本部彚總盼切財政部删 
　　參議院電上海奉直魯協會支部公鑒電悉温君無被捕拿事謹覆濂秀叩咸 
　　旅滬福同鄉會黃鍾瑛等電福州孫都督鑒旅閩專額議員大背法理閩人决不承認前經中央政府電令取銷已否遵行蔣筠白晝被戕事隔多日已否拿獲兇犯究出根由統祈迅速電示以釋衆情黃鍾瑛藍建樞沈瑜慶魏瀚高而謙蔣超英杜錫珪毛仲方杜逢時陳兆鏘沈璘慶鄭禮融沈琬慶江畬經甘聯璈卓孝復沈繼芳高鳳謙高莊凱張斌元吳光宗魏子浩魏子京王壽昌沈成拭鄭孝檉林孝恂董元亮黃大琮李宣龔周還柯遇春林玉銘許世芳王齊辰薜啓華張起桓蕯景顏藍希雍陳長齡林國賡楊樹莊王君秀鄔寳祥魏子榮許建廷高魯彭灜吳壽宗吳敏仁張豫春林大任林建章林煥銘饒涵昌林鏡寰孟琇椿饒秉鈞王起鄭嚋綱陳天經蔣斌林承啟林廷亮李孟衍祁暄邱醒旦林蘭岑楊養浩吳愷元林允陳碩貺張俟華陳菽和鄭孝齋自三山會館叩 
　　浙江都督電武昌黎副總統南京黃留守各省都督均鑒副總統歌電暨黃留守電痛陳烟害極偑弘議浙省禁烟法案去歲經臨時議會議决於陰歷十二月底爲禁絶期限届期土膏店營業執照吸户牌照行旅小票一律廢止業已實行在案本年陽歷六月末號凡禁烟局戒烟局亦定期一律裁撤期於烟毒掃除淨盡茲去六月末號不及五旬現正分飭各屬積極進行惟浙省向爲鶯粟產地光復以後軍務倥偬地方官不免疎於覺察鄉民無知貪利紛紛偷種雖經分飭犂撥祇以栽種太多且鄉民視烟苗爲身家性命所繫時有聚衆抵抗之舉誠如留守尊論勿以關係生計而存姑息疊經飭縣會營懾以武力茲以割漿在邇卽或犂拔不盡亦必搜獲土漿勿准運售此浙省辦理烟政之大略情形也副總統歌電提議酌改禁烟條約極表同意惟該約載明無論何省但能將土藥禁種禁吸果係一律禁盡洋藥自可不再輸入故欲杜絶外運必先消除内患此理極爲明顯竊謂根本上之解决尙應從本省自禁始禁吸禁運禁種三者必並行不悖始能收其效果尊簋極望各省共同一致積極進行至於商改條約若提議在土藥未曾禁絶以前恐外人未必承認如各都督確有可以提議改約之理由尊簋亦願附驥尊銜要求政府與外人開議謹抒鄙忱待盼高論浙都督蔣尊簋删 
　　南京留守府電申報時報民立報神州日報均鑒南京附近軍隊複雜留守府每日派軍官數十人赴各師嚴密點騐以便餉不虚糜聞浦口第一師南京第三師第七師第二十六師均已點騐竣事 
　　又電申報時報民立報神州日報館均鑒黃留守前已飭各軍缺額不准再補昨日第八師第三十二團長何某擅招他師被裁兵丁入營留守大爲震怒立將何團長撤差 
　　黃留守電滬軍光復軍總司令李徴五君暨全體官佐士兵公鑒來電讀悉近日政府商假外債枝節橫生非得國民踴躍輸捐何以善後諸君實力提倡一呼而集款七千元足徴愛國熱忱無任欽偑本府各職員昨亦一律按級捐助並聞黃興删 
　　又電甯波社會公益促進會鑒來電謹悉貴會贊成募集國民捐共保危局良用欽偑尙望熱心毅力始終無懈爲各界倡詳章俟中央政府擬定經參議院通過後再行宣布黃興復眞 
　　電報學生會電各局報房諸君鑒民國建設經濟困難凡吾國民均有輔助之責黃留守提倡國民捐各界已多響應本會在滬各會員咸願捐輸以盡一分之責諸君素具愛國熱誠定必同有此情貴處如有收捐之處請就近繳納否則寄交本會侯有妥實收捐機關即行轉繳亦可電報學生會諫 
　　浙軍弁目團陳惟儉電急申報館轉南京黃留守江蘇程都督鈞鑒外人覬觎監督財政國幾不國非提倡國民捐不足以救危亡軍人本有桿禦外悔擴張國權之天職撫髀悼歎恨何如之本團人員上自官佐下逮兵夫莫不激昂慷慨踴躍捐輸冀作涓埃之助除按月認捐外特先認繳臨時捐計大洋一百九十九元零五分小洋二百七十一角錢四百文另捐軍馬一匹馬鞍一付皮外套一件俟收款機關成立後當即彚繳特此電聞松軍弁目團陳惟儉率全體同叩 
[譯電]  
　　觀於開列福里亞省共和黨豫選會之選舉羅斯佛大有戰勝塔孚脫之望且是日女子投票者甚衆（舊金山） 
　　美國米西西宓河之希米里亞堤防决口損失甚大聞殃及田地一千方里人民六萬名（鈕哇林斯） 
　　德國海軍大臣乞其爾君在下議院宣言本年海軍製造費共英金三十四萬二千四百六十六磅以九萬七千八百四十七磅用置飛船餘金用造海底潛行艇且謂不日將以海軍補加豫算案呈入下議院（倫敦） 
　　前任德國陸軍第七軍團團長某將軍主張在青島建設堅固之砲臺謂英國遠東艦隊於摩洛哥紛爭時只待政府命令卽行進攻青島而中國如有排外之舉則日本亦將襲擊青島（倫敦） 
　　丹麥王拂納特里克第八於十四日夜在德國亨堡某旅館逝世享年六十有九（亨堡） 
　　丹麥王於星期一晚尙極健爽十四日上午十時出外散步其隨從皆未同行歸途忽力弱不支倒於地上旋爲警察扶起已口不能言因不知係丹麥國君主卽送往附近某醫院其隨從見王久出不歸四出尋覔直至翌晨始知已薨於醫院乃將遺骸移厝旅館聞王之死因動脈硬結之故（倫敦） 
要聞一 
[大借欵成立確耗]  
　　字林報北京電云十四日晚銀行團興財政總長熊希齡君會議借欵聞題至九點二十分鐘始散十五日仍接續會議現就北京一方面而論確已議妥第一批借欵英金一千萬磅豫先陸續交付至十月底爲止監理用途一節悉依十二日所定辦法實行其後批借欵數約英金四千萬磅俟至十月底再議撥付 
　　中政府除以該借款付還從前欠解之借欵賠欵外並不欲用於不生利之事業惟後批借欵監理用途辦法與已經决議者不同將採用九廣鐵路借欵合同所定各欵派外國專門會計員一人檢查員一人司理其事其檢查員操有大權現已將此豫定辦法電告倫敦聽候核奪 
　　至道勝銀行董事浮斯脫拉特所云政治管理之說此間皆漠然置之 
　　又大陸報北京電云借欵問題已有進步銀行團允卽交銀三百萬兩其監理借欵用途一節依照前議由華洋人員合辦合同將次商定其大綱已由中政府承認惟詳細各欵尙未議决耳 
　　銀行團業將此事電告倫敦明日（十六日）仍將與中國官員續議一切雖彼此意見或尙有柄鑿之虞然大勢似已純熟矣 
　　又據倫敦電稱六國銀行團今日（十四日）在倫敦中英公司事務所開第一次會議道勝銀行董事浮斯脫拉特君亦已行抵倫敦抵埠後即與普魯士及日本大使會商一切路透代表曾往訪之據稱俄國除保全其蒙古及中國西部之特别利益外並無政治之企望惟各國現皆主張所議政治管理其重要實在財政管理之上並决定各銀行家應按照六國駐北京代表議决各節合力進行 
　　又文匯報北京電云中政府現以意見書電告倫敦六國銀行大會其内容謂此次豫付之欵准由外國人員管理用途俟大借欵訂定後凡以借欵辦理之事每一項實業用一外國特别稽查員如有用欵准由該洋員與中國總理於單上簽押後始可支撥並將聘用外國專門家辦理各項實業云云北京各國銀行代表見此條件後除已付銀三百萬兩擬再付銀三百萬兩以防中政府再向他處借用小借欵并聞俄日兩國將各付豫交全數六分之一 
[姚錫光將有蒙藏行]  
　　胡瑛蒙藏之行旣已取消日來總統府所收各處對於籌邊之意見書幾至汗牛充棟然無一當意者惟姚錫光素日對於籌邊事宜頗極留意且其意見議論均與總統相合故擬以蒙藏事委諸姚氏聞不日即可發表矣 
[共和黨之政務討論會]  
　　共和黨員之爲参議員者特設一政務討論會對於院議各案先期開會預備以便一致進行并請機關報館各派主筆一人蒞會共同討論以便在院外鼓吹持此不懈將來效用必廣茲特錄其簡章如下 
　　本會依本黨政綱發抒政見謀言論之齊一爲宗旨 
　　本會以本黨黨員之爲參議員者組成之本黨機關報亦得各派一人與會其餘黨員有專門學識及驗而願入會者須會員紹介會塲公認 
　　凡議塲公决之議案在議院或報舘均須一致行動 
　　本會置住會幹事二人由衆公推書記二人由 
幹事聘請調查員無定額臨時推舉 
　　本會需用經費概由本黨本部支給 
[吉省議會之解决法]  
　　吉林省議會與該省敎育農工商四總會因爭選舉事大起衝突已疊誌本報茲聞袁大總統以此事久未解决關係議會前途甚巨不可不酌定一簡切之法以便早釋紛爭今已定有辦法三條（一）該省會已舉定之參議員五人萬不准取消（二）四大總會推選議員八人加入省會一節旣已由議長及代表等向陳督商允不許翻悔（三）該省會旣依法令不准私人或團體肆行侵擾若有主張取消省會者依前頒通令辦理 
[各部進行種種]  
　　財政部財政部現已成立所有關於該部職權内一切設施亟應陸續籌備議案以便交院議决施行聞總統昨飭秘書廳將該部應備議案逐條指示片交該部查照略謂現在財政困難應爲根本之計畫如租稅關稅鹽法以及其他各項收入應如何設法改良如國債貨幣銀行國庫應如何分别整理如會計法會計規則以及其他財務行政各項法規應如何整齊劃一均應由財政部分别擬定提出國務會議同意後呈候本總統咨交參議院議决云云 
　　理財總長熊希齡君日來會同部員詳細籌畫聞理財政策分二大端一對外辦法則用居間利用之法以對付各國資本團務求借欵之成立一對内辦法則採用清理鹽政增加鹽稅整頓田租裁釐加稅四種聞將來俟部務組織完全後即可進行至熊總長對於財政部官制其議論尤爲深切著明大約略謂公債事務不繁不必特立專司而賦稅一司又所包太廣更有可議者鹽務事務極繁今僅附列於賦稅設立一科而又僅督理鹽課一切鹽政反未列入種種滯礙實不能行云 
　　敎育部敎育部總次長蔡范兩君會議將京師督學局改爲京師學務局仍設局長一員其下各科均量爲裁併又以八旗學務處不宜於五族一家之時另立此名目即行裁撤其所管轄之各學堂均移歸京師學務處管轄又以本部所設京師法政學堂原有政治法律經濟三科財政法律兩校自應合而爲一以節糜費前兩端因屬本部專轄已經决議施行末不端因須與司法理財兩部商議現正在討論之中得其同意卽當實行 
　　法部司法部成立而舊日法部人員去留尙在未定聞現在議定令所有司員一律應考考試之法以民法刑法商法民事訴訟刑事訴訟等法分門考試每日四門考取之後作爲委任官至於薦任官則不在此例 
　　工商部工商部參事司長等均已擬定聞係張奎等四員爲參事廖某爲工務司長陳介爲商務司長何某爲礦務司長云 
[湖北實行裁兵矣]  
　　黎副總統以民國初立諸政均期改良而軍隊尤關緊要况現時經濟艱難萬狀即以湖北一省而論每月入不敷出將近百萬其他南京上海等處不敷亦巨若不設法妥籌善後將來恐難爲繼日昨特集各鎭恊人員在都督府會議維持軍隊之進行及一切改良之方法即日實行以爲各省倡其議决各件聞已傳知各軍隊矣 
　　（一）暫行編制各部隊規例如下（甲）步隊擬每營四隊每隊三排每排三棚每棚正副目兵共十人（乙）馬隊擬並練兩標每標三隊每隊四排每排三十人（丙）砲隊擬並練兩標每標三營每營三隊每隊三排人數與步隊同（丁）工程營擬暫不加減保持現狀（戊）輜重營擬暫不成立 
　　（二）機關槍隊以兩枝爲一排人數與步隊同 
　　（三）各標營不合格之兵丁限三個月内全行退伍使回籍務農以節糜費况鐵路不日開工亦可自謀生計 
　　（四）各鎭槍匠全行取銷皮匠酌留一半歸工作廠製造皮鞋等件 
　　（五）各鎭見習官宜甄别優劣最優者儘先補用次者作候補人員再次者作退職將校不合格者卽行取銷 
　　（六）各協標營薪餉自本月起按一月發給一次並須每月二十五日以前造册二分一分送都督府一分送軍務司以便點名查核 
　　（七）各營槍械除第五鎭外均用漢廠七密粒九快槍有種類不一及損壞者繳兵工廠存儲修整 
　　（八）各營宜講求精神敎育以啟發軍人愛國之心 
　　（九）各營退伍軍士其確有勞績者由該統制發給執照外閒散兵士人員其實有勞績戰功者調查確實由都督發給執照以示優異 
　　（十）歸併各營兵士老弱者則淘汰之願退伍者均給恩餉一月著卽退伍所餘軍官中級者派附各標下級者派附各營薪水仍舊 
　　（十一）各營退伍兵士及請假回籍人員其恩餉一律發給現洋其請假兵士准直接呈條於標本署 
 
 
 

Page 3

 
 
[法國撤銷南京領事]  
　　中法新彚報云前臨時政府設在南京時法國特添設駐寗領事現在南京旣非政府地點則添設領事一節似屬無謂此舉自應取消法領事顧保君現已奉到本國訓令即日下旗定於明日（十七日）乘輪赴川就成都領事之職 
[寗垣近事]  
　　寗垣各團體反抗羅良鐸爲總監一事自奉留守府批示後已開會公舉郭寳時充任留守對於此事原已表明不負責任故亦不置可否現程都督以團體干涉地方政府用人殊覺不合切電各紳仍須取銷公舉故此事尙無交代之期聞有仍留吳忠信代理三日之說 
　　十五日下午三時黃留守及各界人士在第一舞臺開追悼黃花岡七十二烈士週年紀今會由黃留守報告當日如何起義如何戰死如何失敗種種歷史繼由馬湘伯先生登臺演說亦慷慨激昂聞者莫不下淚是日到者不下萬人 
　　第九團排長李德明以未升連長中士劉金友以未升上士積恨已久日昨李在操塲聚集兵士宣布連長種種罪惡鼓動衆兵譁變劉某且欲乘此槍斃連長幾釀巨禍團長梅永貴當詳請第三師轉請黃留守發交軍法處訊理供情與該團長所禀相符即按照軍律判定排長李監禁三年中士劉幽閉二年 
　　黃留守前發銀五萬元令軍需局在城外速造簡單營房昨據報稱已在朝陽門外造成三百八十四間今日留守特諭城内各軍卽日移駐 
　　同盟會前因本部遷移北京特由熊傳第君等另行組織寗支部已於前月二十四號成立現以各屬地方遼遠支部難以兼顧當經議定各屬另設分部以輔進行現已委員榮萃姚培原胡震諸君分往六合句容等處組織 
　　浙籍張堯卿李玉卿諸君發起愛國工廠爲流離失所男女圖謀生計其計甚善已禀奉留守批准交南京府圈畫地點卽日開工 
　　寧屬初級師範更名第四師範原有校屋已多損壞因高等學校由憲兵保護校屋較爲完善故擬暫借開學現高等同人以第四師範移入該屋後將高等字樣剷除凈盡是借屋其名佔屋其實十四日在劉公祠集議迫令第四師範於未招考之先遷回原有校屋是日到者四百餘人其勢頗形激烈 
[東京通信]  
　　留學生留學生之以革命歸者近又陸續東渡其原係官費各生紛紛向都督府或敎育會請求給欵函電交馳日不暇給浙江業已匯到五千元并曯使署按照留東浙江官費生人數匀攤使署即託同鄉會調查當查得原係官費者不及十人殊難措置而自費生聞此消息謂祖國旣廢專制而爲共和事事當以實行共和爲主義則留學生之在東者第知其爲中華共和國民當同享權利更何有官費自費之别力主分肥政策同鄉會幹事因此左右爲難已電詢浙江敎育會請示辦法并聞其他各省有已給者有未給者而日人組織之同情會將於本月底裁止留學生又恐此款中絶正在力籌善後之策已開會數次矣 
　　國民捐唐總理黃留守諸君憤六國資本團之要挾發起國民捐欲勸每人助金一元以供種種建設之用乃日本某當道聞知此事即嘲之曰六國要求財政監督實理所當然支那政府發起國民捐以恫喝之誠淺薄而無理者也支那政府資金旣絶軍隊之餉糈以及凡百行政皆不得不仰給於外債不爾則袁唐之地位或至不能終保支那人好弄權略國民捐云云亦權略之一端而已至其人民則猶未知國家爲何物更何愛之足云要之財政監督之成立與否其權固不操諸支那云云嗚呼此何言耶願我國民聽諸 
要件 
[丁耀奎論後藏至靖西沿途概略]  
　　丁君新自藏歸於藏中情形甚悉右篇係臚陳於籌邊處者本報訪得之亟錄以告留心藏務者 
　　後藏正北通新疆西北四十餘站通巴達克善回部西南二十餘站至廓爾喀國正南十八九站則哲孟雄部落哲孟雄現歸英轄東南八站至靖西是捷徑再四站是崗多卽英兵駐紮地正東則至江孜江孜居前後兩藏之中與靖西對待成丁字形由江孜通敍而西四十里至干　塘又六十五里至白浪又七十里至後藏卽糧務治地現改爲理事官大站兩日小站三日緊急公文一日可至路皆平坦無險可扼惟臨境有大河自南帶北橫斷當道有大橋名班禪橋長二里寛丈二建關門於其上號清平關因藏地無城郭藉此稽查出入且以扼要由江孜東下五站爲曲水兩大河匯流於前一峻嶺屏時其後爲前藏西鎭前清宣統元年達賴西逃官兵追至於此爲補兵抗拒力攻三日始克達賴遂遁光緒二十七年英兵進藏至此停戰議和由曲水東行百六十里至仁進關距拉蕯省治只二十里有兵隊駐此稽查由江孜而南一站半至康朗塞共百四十里偏向東北又有一溝止一站許可斜通於達子塘此　江孜而赴前藏之捷徑達賴逃卽取此道自康朗寨四站半至帕克里入靖西界土著族名竺巴哇爲南北貿易換馬小住之區亦兵旅　征從中接濟之地江孜差使至此始換夫馬惟有牧畜而無禾頪只可休養馬隊有唐古忒營官駐紮近來陸軍亦駐一排自此而南漸趨山峽兩山一水人民夾岸而耕禾稼早熟蔬果亦秀昌木葱蘢非復帕克里之雪山環繞也行九十里崖滿則至靖西大營人烟稀少原駐緣營游擊近駐陸軍一隊又十里至洋營英國兵隊駐札約二百餘名居民稍多市面長里許地較靖西大營亦平坦又十五里至吉瑪靖西同知兼亞東關監督駐此人地亦宜該員馬師周陜西人現已滿俸並亞東稅務司一員預備通商後收稅正稅政司張玉堂廣東人歷年熟手副稅務司汪曲策係西藏人生長英界大吉嶺通中英語言文字然皆無所司事所住址在亞東關外十五里距正稅務司所駐之吉瑪計二十五里亞東關者在吉瑪南十里原有陸營千總現駐陸軍一排出亞東關四十里逾大山至兩山微凹處爲阿龍塘人家十餘户皆塘兵眷屬此地不可駐兵人無餘糧馬食竹葉耳再走二十餘里至兩山微漫處横夾小水由乾流巽中英分界以此爲綫該地人民十餘家皆竺巴族係英屬民入英界九十里至納蕩是英租界屯兵之地兵房可容三四千人然無事時只留兵二百餘人前清宣統二年奎將到任時達賴借英兵屯此者實四千人機關大砲公然運至汀孜商埠以保護商務爲名後經交涉許久始撤偏西北又有駐紮英兵之地名崗多北接靖西址界西接哲孟雄部落形稱雄鎭兵五百名將領似中國之分絲江孜靖西各營官皆聽令焉協統則駐大吉嶺該地爲英度北境鐵路機關稽查要口頗占形勝然近年火車已行至宗拓過大吉嶺百餘里矣前途正在敷設鐵軌欲向葛倫綳進步葛倫綳距靖西六站又有距靖西五站之亞東關英派土目巴布稽查凡中國人由印度赴藏者無大吉嶺特許之護照不能過此甚且拘留待質武事人不能領此護照故以西藏大勢而論靖西爲外人入藏門户然英人駐兵二百於汪孜租界駐兵一百於帕克里此皆過靖西而且北也又有左腋崗多之兵靖西洋營之兵則險要已失勢成危　然則現在前後兩藏之重鎭　其惟江孜乎江孜現駐陸軍一營已設城市道路警察惟初設程度尙稚有商務監督一員馬吉符安徽人交涉皆賴維持該監督在藏十年情形熟悉新兼理事官蓋隠然有長城之倚英人租借江孜商埠於去歲六月議成已畫界成圖英租界内外之巡警已由英人承認由中國實力試辦撤去英人原有巡兵俟有成效卽撤保護兵力江孜巡警合靖西亞東爲一局若巡警有效不但江孜撤兵卽靖西洋營亦可議撤現充江亞巡警總辦爲虞鎬瀋福建人會辦卽江孜監督馬吉符陸軍管帶爲張葆初直隷人寄藉成都有儒將風繙譯員黃福明廣東人亦老　故江孜雖衝繁治安較優於拉蕯英人有江孜設電通印若拉蕯致電北京則由驛致詞於江孜借電轉達現由江孜至拉蕯中國自將設局修電已開工矣若此段電路修成則江孜至靖西一叚電路亦議由中國補價贖回也 
[清談（東吳）]  
　　逝者如斯夫自我民軍起義紛紜擾攘轉瞬己七閱月而種種建設勝於起義之時者何在種種機關足慰起義之望者何人地方政府好持意見中央政府但作調人堂堂官電多痛哭流涕之文章袞袞諸公皆駟馬高車之豪客嗚呼當此干戈大定之後正值存亡呼吸之時曾是所謂國務員參議員者而可將此寳貴之光陰虚擲於從容談笑之中耶向猶右謂無欵不能辦事也今大借欵又成立矣勿論其損失若何利害若何但有一文錢卽辦一分事勿擲虚牝之黃金共寳千金之一刻則我民國國民之幸福也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[武漢宗社黨餘孽未靖]  
　　武漢綰轂中原前有宗社黨潛藏希冀破壞大局幸副總統極力防範得以消滅凶燄詎本月十一日下午漢口小關帝廟上首某店前有擺貨攤者突來西裝二少年均約三十歲以内口操汴音手提皮包向購洋傘草帽等物議價旣定匆匆付資而去忘却由包内取出之小黑皮錢包遂即遺失攤上久未返索擺攤者啓而視之内有北洋銀元二枚黃色綾徽章一方長六寸寛半之上書宗社員馬忠杰六字並蓋大印一方字跡係清漢文對列與昔時督撫印同擺攤者不能識别惟以宗社黨有違民國法律不敢留存貽禍即以火焚之比閙市暄傳爲警察署官所聞傳該攤商到署訊問情形令將該二人面貌衣履一概默出並考查所售傘帽形式商標花樣逐一登記方飭退出聞已飭探警向各棧房查緝矣同日漢口陸軍某統領得探報告云後城鐵路外一帶貧民蓬居藏有宗社黨及軍火等項即帶兵前往挨户搜索有云毫無影響者有云取獲軍械炸彈並捕得黨人一併押解往省者一時人云亦云究不知是否宗社黨也 
[鄂議會之小衝突]  
　　鄂省臨時議會近據棗陽知事邢子文陳請書謂陽夏黃孝四縣前被南北戰禍所有田畝多爲軍馬踐踏應請建議免徴四縣丁漕一年當經各議員公同討論以所陳請者雖係實情然受禍者並非全縣皆然免徴全縣無此辦法况黎都督已撥款飭地方官酌量撫卹應勿庸議正當討論之時鄧議員起謂該四縣旣受兵災應由該邑人民據實陳請邢某乃棗陽知事出而干預殊屬越權此種不規則之陳請無討論之價值李議員駁之曰民國法律人人有言論自由之權邢知事關心民瘼實分内事何得詆爲不規則復有陳議員接言鄧某發言太無法律知識應制止其發言權於是兩方爭辯竟釀日角混賑放屁村婆子罵人之言齊發生於文明高貴之議塲劉心源議長强制不止搖鈴休息該二人乃退出别室秩序始得整肅 
[胡謙生死問題]  
　　贛省胡鍾仇殺案已紀昨報茲聞胡謙尙未絶命抬回黃寓正在醫治經該省同盟會員電懇孫中山先生及黃留守電咨李督派員查騐復要求都督於十一號午後發出命令云兇犯胡謙當經本都督飭令蔡中軍槍斃以重法律在案該兇犯究竟槍擊之後已否斃命仰司法司長會同總務廳長卽往查騐禀復核辦等因聞司法司長王侃總務廳長王良箴馳往查騐胡氏家屬抗拒不遵致鍾震川萍鄉同鄉大起公憤即晚在敎育總會開會討論胡謙被槍擊後生死之虚實到者數百人首由李君報告開會宗旨并云胡謙自奉都督命令槍斃後僅傷一腿確實未死已經同盟會員會同我同鄉立禀都督旋奉委任司法司長暨總務廳長同軍醫長入胡謙家騐看詎胡之家屬抗拒不遵僅交出馬褂長衫等衣指衣上血癖馬証各長等皆曰血跡可以僞造不可據爲死　但伊家終不允認騐看則胡謙生死實屬可疑今請諸君研究辦法次由胡君演說謂胡淵之死咎由自取蓋胡前在萍鄉爲都督分府時因尅扣兵餉激成本部兵變胡等逃走旋被東路民團拿獲送縣爾時鍾君爲該縣知事會同保安會長暨軍界會審研訊殺黃烈士再生君之原由係伊爲偵探長淵供認不諱爲公憤所不容即予正法並與鍾君無涉况鍾爲熱心桑梓受禍胡謙未死我同鄉决不甘休當舉定代表二人鍾景山黃魏貞協同同盟會代表劉天衢袁延楨同赴軍政府詰問胡謙未死都督旣有命令何以胡家不遵必以實行都督命令爲目的等語惟聞胡謙業已殯殮是否已死容俟探登 
[浙江又取銷一分府]  
　　浙江各軍政分府經蔣都督召集會議取消嗣因經手事繁應俟辦竣再行取銷茲聞嚴州軍政分府葉誥書將該府選舉縣會組織完備並將煙苗漿店設法禁止禀報於陽曆五月初一號取銷一切事件移交余知事重耀辦理奉蔣都督批示有該分府任事未久卽將各項要政組織完備具徴才旘兼優覽禀殊堪嘉許等語想各屬軍政分府均亦深明大義磊落光明未必讓葉誥書君專美於前也 
[浙省改編官制之起點]  
　　浙省財政困難本年度預算出入不敷約須八百萬浙都督惄焉憂之迭經會商各司佐籌畫節流辦法一面由省議會提出官制改編先從法制印鑄兩局入手其理由大略謂本省官制當時民國草創不容不稍擴範圍現在中央統一行政大綱期於一律則浙省立法行政即行縮小俾裕収支而資撙節决擬存其機關更其名稱法制局應改名爲法制處設處長一員印鑄局應更名爲浙江官報處改設經理一員鞭餘員司酌量裁改並縮小俸給官報處更删去工師一缺編纂亦改爲纂修員云 
[浙洋海盜猖獗]  
　　浙軍政府昨接准旅閩全浙木商急電云商帮永財沙船在寗屬瀝江洋面被匪刦貨擄去傳國明虞和濟又泰利船在温屬鳳凰洋被海匪刦去貨物鎗傷五人復擄去賀師彥蔡裕坤二人昨日得電泰利船又在温屬山盤洋面再刦去貨物並擄去蔣祥林蔡佑林二人懇乞速飭沿海師船　汎嚴勦押放追贜以保航業全浙旅閩木商全體公叩等情蔣都督查得浙洋海盜猖獗日甚迭出擄刧重案從未破獲一起緝捕廢弛已可概見當將前情轉電王統領迅派得力師船嚴行勦捕矣 
　　又浙洋水師總統王燮陽昨日呈報省軍府云案據台屬黃岩士紳林丙修等公稱該邑海匪猖獗白畫焚刧重案迭出北浮橋外東浦等處被害尤甚日前在三江口擄拔多人迄未贖釋徧地荆棘民不堪命查前清該邑駐有水師雖日久廢弛然終歲尙能數次巡緝詎續改新章劃分防地自府城以迄港口謂之内港海門以外謂之外海致西至黃岩一路視同甌脫遂使外匪乘隙民國肇興當不至長視化外尙望埀念桑梓迅飭中路師船隨時游弋以壯聲威等情經本統領照會分統鮑管帶迅撥師船並照會中路包分統會師巡哨以安重鎭 
[紹分府又誅宗社黨]  
　　紹興分府署内錄事樓靜安勾串宗社黨欲藉扣餉爲名希圖擾亂治安被王分府搜出證據立即正法已誌本報茲悉樓某餘黨袁鎭芳沈福泰王鳳標徐惠生等四人又經王分府審訊確係同爲主謀實屬罪無可逭特於五月十四日黎明又將該犯等縛赴大敎場鎗斃以昭炯戒其餘楊金標胡得勝王維翰裘發表裘紹棠王鳳麟裘積財鮑福兵等九人以案情較輕判令隸解回籍予以自新現王分府已將懲辦各犯情形出示通告矣 
[淳安將開辦鑫泰銻鑛公司]  
　　浙省淳安縣嚴家莊劍門山銻礦經該公司發起人虞和德等集資試探銻質精良祇以該處風氣未開百端阻撓緾訟數年迄未開辦光復後該發起人等以給照開採等情禀到政事部當批令淳安縣查復在案現淳安縣已將該礦詳細情形覆到民政司聞褚司長已批准該公司領照開採矣茲將批示錄下呈悉該礦業經鑫泰銻礦公司商人虞和德呈請前勸業道一再查勘詳准開採今據查該进紳民旣無劇烈反對之現象自當准予給照開採力加保護以示提倡之至意仰該知事先行出示保護并傳集具結各紳耆切實開導並速傳語該商虞和德來司領取鑛照民憑開採至該商前呈繳勸業道署票銀一百兩已無從追查應令捕繳所請派員協商一節着毋庸議仰即知照此批抄由發 
[周督到東之政策]  
　　山東都督周自齊由京起程到津勾留一日與熊希齡會商要件後即於本月三日乘津浦火車到濟聞在途中先寄函該省議會及各界詞甚謙遜共百餘件探其大略總以捐除黨見消泯黨爭敬愛仁人崇拜志士發揚共和誘通民智普設敎育振興實業整頓財政賑撫貧民開誠布公使齊魯伯叔兄弟監督輔助爲主等語苟能實踐其言當亦魯省之幸也 
[萊州亦有連莊會]  
　　萊州東南鄉孤對山地方距城五十餘里現由周圍四千里内之村莊四千餘家組織一連莊會每家各出一人聞數日内查出窩盜者數家除將贓物充公外均按情節之輕重處罰同會人公共議定凡會内人捕賊受傷者每名領養傷錢六十吊廢命者領殯費錢三百吊同會俱已認可現所出之人晝夜輪流巡查防守自此會成立之後賊盜己日歛跡矣 
[柏都督公畢囘皖]  
　　署理皖都督柏烈武君前因赴寗會議減偉章程電請中央政府頒行故覊留寗垣迄未回皖昨軍政司長桂君丹墀以府中事務殷繁急待料理電乞早日言旋栢都督接電後遂於五月十三號乘吉安小輪旋皖矣 
[宛民抑何不幸]  
　　南陽人民自去秋以來迄無一日安寗刀匪所在蠭起雖經官軍往勦惟當彼此交仗人民因之被害者通計不下一二萬家而最可慘者南陽各縣之民軍凡見有不剪辮者即捉而殺之而汴軍所到之地凡見有去髪者又捕而斃之自三月至今因有髪無髪而遭害者約計已有一二千人且各處因兵匪蹂躪農事失時刻下青黃不接宛食已空卾省又禁止運糧汴糧雖已運到然據最近之調查大米每斤一百十文白麫一百二十文哀哀宛民其何以堪 
[陜省開辦官膏局]  
　　陜西財政司於日昨出有示諭略謂陜坦各烟館限十日内一律停止營業所有烟土均照市價折合收入官局嗣後煙土統歸官膏局專賣現已擇定局所布置一切准於五月十八日開辦矣 
[粤垣通用南京軍用票]  
　　粤省北伐軍隊數千人日前由寗回籍隨帶南京軍用鈔票爲數甚鉅詎爲粤市所拒該軍人以北係南京政府所發何得拒而不用兩方面相持不下幾起絶大衝突幸該處威建中法五洲三大藥房力顧大局概予通用於是各軍隊均欣欣然有喜色而市面亦遂以安靖矣 
[洞庭帆影錄]  
　　緝宗社黨湘省軍界近來探悉宗社黨紛紛來湘其裝束符號係頭盤推髻衣裹印有手指血痕口袋藏貯清醒丸三料並有大事已成頭品頂戴官上加官等字樣當經報明都督開軍事會議决議自五月六號起撥派軍隊分駐省城會同各段巡警晝夜查緝以資防衛而免疏虞 
　　拔除烟苗湘省淑浦縣鄉民因查拔烟苗聚衆數千人毆斃委員彭宏毅龍汝翼各節已誌前報現經譯都督派撥王旅長隆中部下前四十九標兵士前往彈壓並委幹員李紹曾周靜涵楊毅三人同往嚴拿兇首仍將烟苗拔絶以除頑棟而盡禍根 
　　建船山祠湘省民政司長劉君入熙軍務司長黃君驚鳴等以船山王而農先生爲明末大儒又能提倡民族主義以興排滿之暗潮允宜廟食千秋以彰潛德爰擬建設船山專祠並組織船山學會已具呈都督核准施行 
　　葬三烈士去歲在烟台製造炸彈之唐　唐吉　周岐三烈士均湘省高等實業學堂學生前經譯都督電致煙台胡都督請其派人護送靈櫬回籍現由烈士同人劉君鋮扶櫬回湘於上月三十號將靈櫬起岸由大西門入城行經都督府都督設擅致祭旋由小西門出城軍政學警各界送葬者數千人緜延約二里許軍樂導前瓶花隨後隊容整肅觀者如堵出城後用小輪拖運過江安厝嶽麓山下至則所預備之地乃在亂塚叢中並非麓山勝境諸同學及各志士均不謂然乃再擇地於楊烈士卓林之墓（前月所葬）附近現暫停櫬於關帝廟擬請工程師擇日建築並於該處設立公園以資觀感五月一號在大漢烈士祠開追悼大會自都督以及各界代表均蒞會致祭 
[南京實業協會總部北遷之手續]  
　　中華民國實業協會於日昨開臨時大會由主席萬葆元君報告云總部爲協助實業部之機關必視政府爲轉移茲已定於本月十三號卽行北遷總部首途之後南京支部自應從速組織故特開臨時大會討論組織支部之方法云云當經到會會員公同議决舉定臨時幹事八人分匪職略如次書記三人候廕元洪金壽吳克歐交際一人博鈞會計二人汪正聯葛能奇庶務二人湯繼斌龔灜事務所仍在游府西街朝紫巷内總部地址當由臨時幹事與總部職員接洽一切並接収屋宇傢具暨文牘各件以便籌畫支部進行聞已由總部備文咨請江蘇都督及南京府立案矣 
[蘇商會幾又被擾]  
　　閶門外被害商民哄閙商會要求撫卹業經程都督准照寗屬恤欵十萬元分等攤償各情業詳前報詎日昨城厢内外忽徧佈匿名揭帖内稱持有晉豐典當票　人約期舊曆二十八日持票向商會簽字索賠仍請鄭杏園爲代表等語一時哄動城鄉當户男女老幼紛紛持票爭往該典索賠事爲都督府聞悉立即出示曉諭並通飭各路巡警添派警探飭將造謠之人嚴密查拿究辦各當户始知受愚咸罵造謠之人不置云茲將都督府示諭錄下出示曉諭事查有匿名揭帖妄稱各持晉豐當票向商會簽字等語此係謠言惑衆除將造謠之人嚴密查拿外爲此曉諭居民當户人等切勿輕信謠言滋生事端切切特示 
[蘇垣積案一束]  
　　蘇垣金業天豐恒以金業誤收賊贜前清時曾禀定起贓章程給示勒石遵行在案昨特具呈巡警總局核示當經石局長以商店誤買贜物致遭牽累事所恒有據稱前經迭次禀奉給示有案自應援照辦理究竟蘇州金店共有若干家數應令各路區員調查明白呈候復核一體辦理以免向隅至所稱巡警止准起贜不准捕人一節事無不可惟目下人心難測若查有証據確係知情暗中勾通買贜者仍應逮捕解局歸案訊究若實係誤買贜物則照來禀辦理等情分别飭令遵照矣 
　　桃源縣同裕典當被刦後籌議善後事宜迄未解决日昨該典又令代表任偉楨赴蘇都督府具禀似提辦劣董係因另案而發而刦典善後事宜迄仍遷延不决迫求核奪遵行等情經程都督指令云當典善後事宜業經本都督府於二千九百六十九號指令該縣民政長邀同紳商妥議解决在案至控案應呈候該管司法官廳辦理該代表仰即知照 
　　老吳市公民楊元楨赴都督府具呈云高浦口一帶私梟充斥地方不靖可否飭令鹽捕營派撥師船駐紮高浦口地方梭巡緝捕以靖地方等情昨已經程都督訓令統領鹽捕各營徐君誠檀遵照查核情形酌派師船前往該處駐巡緝捕矣 
　　孫澄華具呈都督府云澄華因救蜀得禍慘遭冤押瀝陳詳情請爲核明飭遵等情經程都督指令云孫澄華究竟因何事逮案收押未據該局呈報本署無案可稽無從核理應俟訓令南京巡警局局長查明原案復候核奪 
　　淮安山陽縣公民沈有壬具呈都督府云開辦蠶桑編織藝徒學校請飭撥經費等情經程都督指令云據稱該校開辦及常年經費業經該縣議事會議决應逕向該管民政長呈候核奪至該校旣稱藝徒學校又冠以蠶桑編織字樣未免不倫亟應更正再核 
[蘇州又添女校]  
　　蘇城舊學前大同女校開辦七年純以個人經費賠墊雖財力困難達於極點而辦事精神迄未少懈本年開學以來學生發達爲各校冠近聞該校主任擬推廣分校呈請都督撥給喬司空巷前清守備舊署作爲校舍以該房爲前清已裁中軍借居刻經民政長飭催遷讓並聞設備業已完全一俟房屋遷空卽須開辦矣 
[車站發現頭顱]  
　　前月二十五日下午三點鐘汴洛火車到開封車 
精者人身之精華也精固則繰精竭則亡關係何等鄭重世人凡患遣精者實曆思慮遇度相火　　或交之際忍精不洩若不早治有　　從此精神疲倦腰膝酸軟耳鳴目暗百病叢生甚至促及壽限輩欲設法求治苦無對症方藥本藥房家　經驗奇方係坐　　老僧所傳名曰金剛百鍊丸無論有夢無夢覩艷流精未交先洩以及精薄精清等症此丸連服三日奇功立見每使精　堅固諸恙咸瘳功能固精　髓活血　脾　經試驗百無一失凡衛生者幸勿觀望至貽後悔也○每小瓶洋一元每料一大盒洋四元○另　第一鐘　遣精一點　功效同上每張洋七角若膏丸並用功　益章　年深月久老病服丸二料可包永遠絕根決無復　之理●舖設上海三馬路小華園斜對面鼎豐里口便是 
 
 

Page 7

 
 
站時客商紛紛下車車上什物業將卸盡獨遺大木箱兩個長三尺餘寛二尺餘經鐵路巡警大呼曰何人之物快拿去直至四點鐘尙無有人過問者於是站長乃令運至車站票房處孰知用手一抬重量非常且發出一種惡臭氣并見箱之四邊滿釘小釘不免令人生疑站長以旣屬人主物卽令巡警打開檢視迨箱蓋旣啟圍觀都羣皆大驚失色蓋箱内悉白骨纍纍無辮髪者之大好頭顱也於是乃復詢車務查票者此物從何而來據言在鄭州換車打担係由京漢車在北運來者惟該人行蹤詭密刻旣鴻飛冥冥自無從得其底藴乃即時報告巡警道巡警道親往檢視尙不知如何辦法也 
[川商提議整頓糖捐]  
　　四川商務聯合會提議糖捐正會長謂捐固應抽但須有一定辦法否則糖户受損若加於行商而行商不買糖户仍受大損内江代表謂取之於漏棚則農受其損取之於行商則食户分擔似以價外加厘爲善江北代表謂價外加釐又恐行商不買不如仍由行户分担暗中加價且抽釐之法須從糖清下手從前所有印花應即撤去以免字跡稍損而受關卡留難資州代表謂此時暫不分價内價外只求統捐有一定辦法不許另徴八省代表謂宜用行商與糖户分担并邀免减輕會長謂應用統捐而求减輕俟批准後必不外產户商人各任其半因商人於釐卡處所旣不再勞且可一文不認宜乎產户之不服也至印花一項應即撤去萬縣代表謂此事責之商人并不甚累但須各處不得再抽云 
[銷燬裕皖官錢局紙幣]  
　　皖省自遭潯軍變動後調查藩庫銀行官錢局及城内外票號錢莊積存裕皖官錢局之龍圓銀票鈔票半爲槍刧半爲散失　經議會議决作廢一面由統一機關處出示禁止使用迨孫都督履任後深恐此項舊票流入全省者當復不少倘不知禁止而照常行用必有誤收者於商務必受損失且該局爲前清官立性質即無潯軍之亂亦必取銷亟宜一律收回免生枝節此後無論丁漕釐稅不得使用其散失民關者限一月内向各該縣繳銷彚呈都督府銷燬聞已通行飭遵矣風聞此次裕皖鈔票自開辦以來散在民間者已有百萬之譜今經亂後之搶刦若不禁止在民國實無此代償之力而商民之受其損失者當已不資矣 
本埠新聞 
[市政長勸慰商民]  
　　英美工部局在北四川路迤北華界黑獅路建設捕房迭起交涉茲又以該處廣和等兩户張掛篷帪未向工部局頒照禀廨出單提究並請四區遍警協提不允各情屢紀本報茲悉各商民昨特公然代表請見錢市政長請示對付方針當由錢市長答稱此事已由本廳移疏通商交涉使蒙君並本埠商董與工部局磋商兩全辦法總可和平解决顧諸君勿顯浮言致滋戄會 
[油豆餅業罷市續誌]  
　　滬南油豆餅同業因貨物稅總公所改訂新章停市抵抗詳情已記昨報茲聞此事已經商務分會會長與農工商務總長向貨物稅務公所所長函陳商業困難情形刻已允洽仍照舊章辦理業已電達蘇省程都督陳明一切該同業亦已照當營業矣 
[范乾元投錯門路]  
　　江南警務安徽法政畢業生范乾元擬投滬防全軍司令部効力禀請錄用茲奉統領李英石指令云閱禀已悉該生熟悉警務且孫法政專門此時大局漸定戰事告終各處正需此種人才以整頓秩序若投効本軍則該生旣學非所用而本軍亦用違其材變方均屬未便所請錄用之處碍難照准 
[提倡以麵代米]  
　　諸宛明程杏坪等前以米缺價昻禀請民政長出示勸諭以麫代食經紀前報茲奉吳民政閱批示云查米貴原因甚爲複雜而欲平米價其道亦復多端據呈開會討論以麫代食等情足爲目前補救之策所請出示勸諭之處事屬可行應卽照准 
[開明社提倡國民捐]  
　　開明社顏希林諸君以中國將以外債亡國埃及前車可爲寒心議定五月十八號（即陰曆四月初二日）午後一時假座大舞臺特演警世新劇青年號暨肇籍　劇憂倩偷桃并請諸名伶合演好戲是日俱劵所得之貨除　　十之二酬勞社友及開支臨時一切費用外餘欵悉充　項　費提倡 
[暗探查獲盜匪]  
　　穆警務長之暗探員張聲雷前日在浦東拘獲著名盜匪薛阿木一名解請高昌廟巡警局由錢區員添派差役於前日解送警務總避研訊究懲 
[軍人與婦女偕行]  
　　福字營偵探周銓珊等前日在浦東甘州輪船内見有口操鄂音之軍人一名携帶婦女一口因係徐州口音恐係拐帶故卽拘回營中經劉司令長派員研訊該軍人供稱姓雷名春榮向在粤省北伐軍隊曾奉頒給徽章執照詰其婦人是誰一味遊移劉司令卽將雷春榮并婦女一口於昨日解請滬軍都督訊明根究 
[李統領之調度]  
　　滬防全軍李統領以原駐罷華鎭之陸軍第十師第三十七團梁君敦婥所部各兵士現由吳師長派駐他處惟龍華地方離滬較遠且有製造局子藥廠防務甚爲緊要故於前日特令滬防第七營營長余夢體移赴該鎭駐紮所有浦東火藥局亦由李統領命令該營余管帶調兵二排馳往防守以重軍需 
[交誼大會預誌]  
　　寰球中國學生會定於星期六即五月十八日晚八時在該會舉　交誼大會端備茶點及中西音樂各種游戲茲欵來賓 
[藥業勸籌國民捐]  
　　十六號午後二時本埠藥業開國民捐勸導會由戈朋雲俞宗周梁幹康林樂學諸君演說當時參業代表李雲標君在場發表彼業亦在提議進行大衆聞之鼓堂不止尙有飲片代表張時裁葉星如兩君亦擔任南北市同業共襄義舉衆益歡迎嗣討論辦法又推舉代表葛吉卿莊智英楊丹雲蘇筠尙徐炳輝孫鑒章六君及任事員數人訂明晨職員聚談後於下午齊赴新舞台國民捐大會與各團體互商進行閉會時已五下鐘矣 
[副市長力辯湘米之無利]  
　　南市副市長顧履桂復米業仁穀堂函云接奉公函以見利忘義把持龔斷相詰貴　誦之下惶悚莫名請運湘米之計畫發生於陽曆本年元二月間民政總長以上海軍隊甚多寓滬人民又如是其衆深處春夏之交不給因與鄙人會商函請實業司長轉請滬都督塡發護照預行籌備無非爲顧全滬地食米起見其時湘米來申寳較滬上已有之湘米爲貴見利忘義者安肯爲此乃滬都督電致湘省迄未得湘都督之許可復請内務部電商亦未見允嗣湘財政部議官每米一石捐餉銀十兩准南京上海等處給發護照備足償銀　緊　民政總長電商減銀餉指亦未邀允此均有電文可憑者滬　財政困難公欵無可借籌勞不得不自備資本赴湘採辦已到之米七千八百銀立卽平價發售散之市　米價卽　之平減並不囤龔居奇　挹持龔斷之存滬地米價日漲無人不昐望米源以　　濟不圖有米來中國以爲有害於人之舉此龔斷於意料之外者矣在諸君所氣憤不平者以爲此有利可圖耳殊不知湘省靖江米價每石需銀三兩四錢加餉捐銀一兩稅銀每百斤一錢尙有由湘于漢由溪至申之水力一斗二升五之加斛以及麻袋行用駁力保險等費益之虧耗發熱銀和等項以湘銀合申報每石總需六兩有奇合之銀元已在八元以外今發暫紙八元二三角而諸君以爲每石贏餘一元二三角如果有此則盡讓諸君爲之　人卽停止不盡矣現在南京所購之湘米十萬石亦將到申諸君試一衡量而比較之卽可得其眞際固無俟鄙人之曉隢也 
[軍界認助國民捐]  
　　陸軍第十師師長吳紹璘傳齊所部各旅團營長官勸助國民捐已誌前報茲悉該師參謀長吳畜一等參謀張朝基二等參謀李人鐸三等參謀李祜副官方君等及第十九旅華旅長振基二十旅田旅長膺詔並該二旅參謀華朱二君又蔣白二副官暨第三十七團至第四士團梁敎焯康渭霖敖正邦章豹文等四副長均顧將五月分應領薪水一併充作國民捐衛隊營廖營長守忠及各旅團十二營各營長亦已議定將月領薪水（每營長照章每月應領薪水元一百四十元）以一半捐助其各營之各連長亦允以所領薪水十分之三認捐所有各排長並司務長等亦以薪水十分之一認捐至正副目兵士聽其量力捐助並不强迫 
[日本人拐逃婦女]  
　　法租界吉如里醫生安徽人錢危崖之妾吳富串同　婦沈媽絜領幼女逃至南市油車馬頭七十九號門牌江北人湯未氏家錢已報告捕房查緝未獲前晚由法包探投報南區云偵知錢之鄰居日人出口茂光與吳富私通已跟踪謬明住塲當即協同區探將男女拘獲在吳富衣袋内搜出私信該日人仍一味抵賴區員因事關拐逃且有交涉立卽備函移送警務公所預將核奪 
[警務長之佈置]  
　　附屬商團公會之十字軍隊立功回滬次第遣散已紀前報茲聞警務長穆君查得此頃軍隊尙留數十人擬卽改編警備隊以咨効用所有前招之營備隊均着補爲巡士旋又在四鄉閔行鎭設立分防所就東南西各區内挑選巡士三十名前往該鎭設防並派上海縣典獄巡員李保田君爲該處巡員昨已開　 
[廣勸軍人認捐]  
　　浙江第五軍軍長朱瑞昨發通告云民國成立萬端待理帮藏匱乏國力維艱議借外債以資挹注致受强鄰之挾持欲鞏督我財政欲干涉我軍事危機日迫一髮千鈞求免危亡在我國民海内英賢豪傑有鑒於此發起國民捐以爲抵制之計寗滬陸海軍界首先實行政學工商各界相繼籌辦我浙軍人見義勇爲夙抱愛國熱忱本軍長特於昨日邀集討論莫不慷慨激昻贊同斯恉議定一等軍官佐每月捐俸十分之三中等軍官佐每月捐俸十分之二初等軍官佐及額外軍官每月捐俸十分之一以五月爲始至九月停止計五個月約共可行洋三萬五千餘元按月　至產司令部彚集成數卽行轉交留守府核收藉爲杯水車薪之助如有急公好義當仁不讓慨助特别捐者尤所歡迎昔楚子文之遭國亂也毁家紓難後世稱之法之敗於哲也賠欵億萬不崇朝而集悉出於民全球敬之我浙軍人其毋讓古人專養於前也可 
[國民公黨之政綱]  
　　白克路國民公黨由岑春煊伍廷芳程德全王人文温宗堯諸君發起以來甫經兩月深荷各界贊成入黨日衆各省支分各部亦次第成立日前由本部開織員會研究政綱發表如下（一）實行平民政治（二）整理地金減除苛稅（三）尊重法律擁護人攑（四）調劑國用休養民力（五）提倡國民的外交 
[白圭被獲之餘聞]  
　　常州武進人白圭號笑梅軍界中人也前因侵吞公欵逃匿滬上前日在英大馬路石路口被憲兵營兵士李漢一遇見在途互扭由印捕拘獲於星期二日解奉公共公堂判李罰洋四十元充公白解歸南京訊辦在案惟當時中西文解單因事急促均未查明昨由老閘捕房值公堂華捕禀明前情並將解單呈案卽經王襄讞與美海副領事照章簽字以備查考 
[强盜自投羅網]  
　　盜匪固德生王義等曾於舊歷三月十二夜半紏黨十餘人明火執仗　至滬西曹家渡華洋交界處夥刧潘妙根家衣飾各賊逃逸當經事主報抽請緝未獲詎周王兩盜復於前日夜半紏黨多人各執刀械先至康腦脫路附近康家橋某姓家圖刧未成繼又至潘妙根蒙圖刦幸潘於前次被刧後每晚派人守護防範甚嚴卽由守夜人趙生祥趙鋼濤倪剛毛等暼見盜黨由南而來用刀砍破竹笆勢甚海湧趙等卽鳴錐兜拿潘與同居人王小弟金王氏等聞警奔出大聲喊捕適勞勃生路四百八十五號馬巡印捕經過帶同追拿該盜等卽分投逃　周王兩盜　極跳　皆被一併拿獲帶入靜安寺捕房昨解公共公堂請究先由該捕房捕頭　稱滯　房屋前門在馬路之旁應歸工部局管　　後門與華界刧連並由馬巡印浦與包探陳永康浦榮貴禀明　同拿獲並事後護查　　　旋據守夜各入與事主投訴前次被盜後門入内將純縳住用刀　禁聲張被刧衣飾等物周盜曾亦在場動手請爲嚴究王襄讞商之美海副領事判將該兩盜帶回捕房候再訊辦 
　　謝劵商團公會定於十九日午後二時在南市陸家洪操場舉行畢業禮昨承惠贈入場劵二紙書此誌謝 
瑣聞 
[城内]  
　　都督府執法科批示○四川民人李不基呈批呈悉已將該案全卷仍咨檢察廳秉公訊究希卽前往該廳聽候質訊可也 
　　審判廳民科批示○　子宄呈批狀及粘條均悉查呈僅履行債務乃有貴椔者　有之權利何至以毫無價值之條粘呈請進况陳忠義因無力履行債務屢次督促何致作此兒戲之舉行其哄騙之術况爾非童稚又何至信以爲眞卽行來廳詢問實屬無此情理旣據續訴卽候復傳訊追可也陶徐氏呈批據訴陶子明盜賣田畝乘夜偷埋諉汝之媳賣爾之嫂硬奪市房等情如果屬實均屬刑事範圍應赴檢察廳呈請核辦且查該原告前次訴狀内載陶子明所賣之田係南邑二十二圖八百五十號此次狀稱又係南邑二十二圖一百五十一號前後自相矛盾卽此一端足徴所訴不實未便准理 
　　檢察廳批示○張周氏呈批訴悉查前周紀生爾夫張德順串拐弟媳賈氏本廳傳案訊無確據業經保釋在案爾夫果無串拐情事儘可坦然何慮訟累之有旣據聲稱南市裁判分所傳訊時三面質對仍無其事爾夫更可自信惟所訴是種屬實南市裁判分所之傳訊是否因本案牽涉成因另案發生是非虚實自應靜候該公所公判不得來廳歧控所請由廳傳訊之處未便照准吳省三等呈批據訴各節早經本廳訊明如其可予矜企斷無深文羅織之理司法一事生者不可使之負屈死者尤不可使之含冤惟傷斃人命妨害社會爲國家法律所不容旣不能曲以市恩復何攙任情以致枉訴中所謂法難寛恕情尙可原自是此案要語仍候查案核奪 
[南市]  
　　客棧售烟○東區區員詢悉太平碼頭林生小客棧留人私吸洋烟有違禁令特派巡員查獲烟具甚多又搜獲金戒兩枚金圈一對大洋七元小洋六十三角烟灰一缸帶區後傳同棧主陳寳金解由陳裁判訊實判押七天期滿逐出金飾銀洋暫存烟具銷燬 
　　婢女被虐○英租界南京路恩慶里文姓家婢女李三子年十一歲又廣東人阿囡年十三歲在虹口桃源坊周姓家爲婢均被主人虐待逃至南市由巡士帶至東區留候認領 
　　貪小失大○内地自來水公司查知被機廠街農業學堂工頭汪天祥慫恿小工至該處日升里總龍頭竊水私用立卽拘送裁判所　到司關人張金舟証明判汪罰洋十元以償該公司損失 
[閘北]  
　　追交女孩○北新涇鄉民在閘北營務公所控被甘九保　圖地保龔書齋誘拐其妻徐氏一案因徐氏之妹邱徐氏有一女孩寄養喬處該氏逃出時未曾帶往龔即串令其姊誣控喬匿人勒贖故將喬提案收押茲因喬母陸氏以其子冤遭收押迭次具禀裁判所求釋業奉所長孫君批准於昨日提集一千人証質訊之下判喬交保將邱女交案龔與徐氏分别押候再訊邱徐氏斥釋候示 
　　呑没銀洋○巡長鄭金陵巡士張淇卿因呑没拐匪陳金山洋銀數十元前日經二區藍區員訪悉禀奉蔣警務長昨將鄭張二人解交司法長訊問諭飭拘留候辦 
[英租界]  
　　補傳人証○日商灜車洋行控鍾耕梅呑没定洋三百元不將所定米栖交出等情前日午後由廨會訊兩造各由律師到堂互相辯論並訊據被告供稱並未與原告直接交易係由塾和搱客號主毛寳卿經手嗣因逾期屢催不出前途以銀根逼緊將貨另售所收定洋適補虧損至於原告稱付定洋三百元祇由毛交來洋二百元請察王裹讞商之日領西田君判鍾交原保候補傳人証於下禮拜三再訊 
　　各執一詞○皖人查頌修（卽查濟鎂）因其先世曾代同族創立查二妙堂墨莊牌號故由同族出立允據准其據备沿用二妙堂牌號設肆謀生近忽由二妙堂主查濟銷以其冒牌漁利投控公廨傳案前曉經　喪　集訊原告延穆安素　師上堂請究質之被告供明前情並將允據呈案請察聶君以兩　各執一詞未便懸晰判交原保候傳集案証再行核奪 
　　分别訊理○張炳海因看没顧舜别水脚洋五十元又錢阿莫不還萬恒槽坊顧湘洲將油價錢五十四千三百七十文均被控奉公廨傳案於前晚分别訊問判均交原保張限兩禮拜還洋五十元鐘限七天將取貨憑摺呈案再行核晰至張供稱顧舜釗欠洋六百餘元着張另行起訴 
　　支吾以對○籌承太與李二前日各帶衣包並携三歲女孩一口在松江路行走由巡捕見其形跡可疑一併帶入捕房昨解公堂訊供支吾判罰押兩禮拜李押一月女送幼女所留養 
　　違禁賣烟○江北人沈和尙在虹口漢碧禮路九百五十五號屋内私售燈吃被探查獲起出煙鎗六隻於昨日將沈拘解公堂訊實判罰洋二十元充公如無力繳洋改押三禮拜烟具銷燬 
　　能否管束○北浙江路七百三十一號住户羅福昌控妻劉氏私逃等情昨經公堂傳訊劉氏不認私逃判交羅領回管束 
　　學徒何往○大沽路三百九十一號京貨店因走失學徒桂卿疑被新閘捕房六百七十四號華捕高順泰誘匿禀奉捕頭昨將高捕拘解公堂訊供無憑判將案註銷 
　　妨礙衛生○虹口哈爾濱路洗衣作主楊學炳王炳揚應文利均因洗衣噴水被工部局西人查見以其有碍衙生禀廨出單昨將三人併傳到案訊明判楊罰洋十元王應各罰洋三元一併充公 
　　馬夫入押○靜安寺路一千六百零一號住户黃姓控馬夫張阿二有意損壞馬車並冒取衣服逃逸等情昨由捕房將張拘解公堂訊實判押兩月示儆 
　　金表何來○過犯王小兒子前日身帶夾金表經過虹口被探查獲昨解公堂訊供一過判押候查明復訊核辦 
　　被告待質○博物院路謙愼安茶棧主唐遠尤與妻馮氏因不還黃唐氏值洋七千元之珍珠被控昨由包探將馮氏傳至公堂判交保候訊又萬永盛控董燧　不理貨欵昨亦由探將董帶至過堂候審 
[美租界]  
　　狂風爲災○前日驟發暴風鄧脫路招南北棧之圍墻吹倒十餘丈壓傷行人白長發之腿骨由捕車送同仁醫院療治又華順棧圍墻亦坍數丈唐山路培克路道旁樹木拔去十餘株幸未傷人又武昌路仁智里吹坍房屋六間被屋三間壓傷男孩鄧紹言老婦陳鄧氏報由捕房併送同仁醫院療治 
　　學徒逃逸○天潼路十四號陳東興板箱店學徒金生昨忽逃逸由陳投報捕房請爲查究 
　　情節可疑○某印人昨在黃浦路以小銀鐲一只送給某乞丐被捕查見情節可疑併送捕房候查 
　　索洋衝突○朱阿二昨與傅順金在吳淞路因索討會洋三元起衅口角相毆由捕併送捕房捕頭以案關債務飭赴公堂控告 
[法租界]  
　　大風坍屋○大馬路寳興里三弄五十七號至六十二號之房壓六幢前日傍晚時被風吹坍壓飭某老婦由捕房舁送醫院療治同時新租界華順路亦吹坍房屋需椽有浣衣婦某氏受傷頗重恐有性命之虞云 
　　酌中定斷○傅榮記前控金竹庭不還存借兩欵及往來貨銀等項共約一千八百餘元曾經公堂提訊限令料理在案昨日復審金供商人託傅售賣之小麥值洋一千七百餘元而所欠者祇有存項一千一百元並無枚來銀兩求察聶裁判謂據兩造所稱小麥之價相差九百六十元衡情酌斷各認一半而金之欠洋旣已供認應着人銀兩保限七天交還往來欵項候再查明核辦 
　　堅執不認○史順龍控楊實貴拐匿男孩一案昨史又邀同証人史仲金到廨據仲金稱日前在茶肆啜茗目見楊將小孩領去因是隣居故不疑其有他意質之楊仍不承認判交保查核 
　　串騙烟士○志大烟膏店主蔡子明串同夏寳順騙去源大土行雲土茲經捕房將該店生財拍去計洋三百廿五元除去房租外餘給原告成鳳樓具領在押之店夥陸杏生及夏妻葉氏一併交保開釋仍候補緝蔡夏到案嚴究 
來件 
[圜法意見書（上海南商會總理顧履桂協理蘇本炎）]  
　　方今民國统一急宜規定幣制面創議者或曰金本位或曰銀本位議論紛紛各執一是然苟非於吾國商界工界詳加審察而貿然决定之則其害有不可勝言者謹以管見所及聊貢一得以備採擇 
　　金價何以有漲落此乃第一問題苟未悉此中情形則未可與言幣制夫金價銀價與貨價相等者也銀多貨少則銀賤而貨貴銀少貨多則銀貴而貨賤金少故貴於銀此一定不易之理各國工藝發達近年　臻極點所製之貨盡淺輸於中國而中國輸出之貨遠減於輸入銀錢流出過多則金價自有貴而無牋此金磅價貴之原因也 
　　金價旣貴洋貨之消於中國者其價亦貴故輸入之貨較爲不便而中國貨易於出口中國工藝幼稚所有生貨近年以來賴金磅之價貴得以出口較多如黃豆芝蔴棉花等年廣一年而中國自製之熟貨因之能暢行國内如上海一埠之麥粉廠每日約領萬包每包一兩六錢全年計銀一千萬兩餘如紗廠布廠及各　各廠等數更鉅於此者不知其幾千萬其　國利權匪淺鮮也 
　　日前見西報論中國國法謂印度夙爲白銀之淵　因稅項旣定 
需銀漸少與中國之交易大減華人遂不能復購西土以金定價之貨物蓋銀價太賤金價太貴也然而中國銀價之抵實有利於中國棉炭銅鐵諸事業並錄唐總理前致美國鍝會前總理蘇惠白氏書曰銀價深落不常於輸運進口貨商人一方面甚爲不便上年銀價甚抵實有利於繅絲及他項廠業否則不能與外來貨競爭故兌換價減少其效用與增加稅額等但出口貨並不減少實有終與保護金之意云云以上所論爲以金定價之貨不便輸入中國不刊之論也或謂金貴雖有利於中國然寗能無害設使金賤之時則中國工業能不因之受損邪曰不然此須以輸入與輸出額爲衡若輸出少而輸入多則决無金賤之理卽以中國之牛莊與上海兩埠比之牛莊來貨少上海去貨多故上海銀七八百兩常可兌換牛莊銀一千兩近日匯價已降至六百餘兩須俟牛莊黃豆收成之後土貨多來則匯價始可退开此與金磅同情者也 
　　創識用金磅者不以實際但以理論謂中國所借外債還時因金磅之貴大受其虧殊不知借欵爲數　鉅然貨欵實千倍於借欵今中國工業幼稚正惟賴外人之用金俾洋貨輸入不便而自製之貨得以流通於本國若中國而用金則招徠洋貨而已 
　　或有據日本改用金磅工業因之大爲發達之說者殊不知日本維新迄今四十餘年而改用金磅則十餘年事耳蓋昔工業未發達時所用之貨外來者多故不之改迨國中工業發達其輸出額多於輸入額恐金價漸落不便輸出也故始改用金磅今之中國猶日本維新之初年何可改用金磅即欲改之亦非俟數十年後工業發達輸出額多於輸入額時不可 
　　金磅不宜於中國則必用銀本位矣然尙莫若虚銀本位之爲愈出查中國借被本洋流入每洋值銀九錢以七錢二分之銀元兌換九錢損失實鉅然尙不如墨洋之充斥竟使我國國幣不能暢行馴至幣價反賤於墨洋去年墨洋貴至八錢外前日本之廢洋亦乘機輸入中國以七錢二分之廢幣兌換銀八錢有餘我國損失難以數計今若仍用銀本位仍墨洋之七錢二分則墨洋與日本之廢洋輸入爲窮期我國受害亦無窮期矣故須用虚銀本位也 
　　今民國統一前清銀幣日不合用必須理製與其仍製七錢二分之銀圓莫若改製三錢六分之半圓以輔位爲實位以本位爲虚位仿日本之制凡一元者皆用紙幣國内通用皆爲半元所有一切納稅均限定收用國幣外國銀圓一概不收則洋幣不能再流行於中國利權呆藉以挽回且昔時清幣於國民無充分之信用若新幣仍與清幣相仿佛恐國民仍存觀望之心則不如改製半元可使耳目一新不特充分信用更於國民觀念亦有咸與維新之望 
　　虚銀本位旣用紙幣日常需用爲須實銀如是則國内驟省無量數之現銀其財不可勝用矣何患財政之竭蹶耶 
[滬防福字全營司令長劉君福彪小引]  
　　劉君福彪字棟臣湖北沔陽人少懷大志曠達不羈最不喜鄉曲迂儒沾沾於詞章文字及長遊於江湘之間結納豪士不愛金錢遇有不平必力爭之威武勢力不能屈其志刀鋸鼎鑊不能驚其心嘗爲人事而在縲絏之中知其情者知非其罪也辛亥八月武漢首倡義師先生之故里也而圖謀響應之心遂益亟迺密訪義師之機關部得與陳君英士遇推誠相與檅談時局陳君以革命爲心先生以復漢爲志其宗旨實脗合也陳君慮上海製造局爲軍械發源之地其存儲之槍砲精銳莫當其守衛之軍人無懈可擊攻敵制要必扼其衡惟先生毅然請令冒任其難遂定於九月十三日舉義旗先生率義隊千餘人直撲製造局身先士卒不避火威正鏖戰間爲流彈所中迺先生督戰如故奮勇如故足迹所至皆血迹所印也其有神助耶抑先生浩然忠義之氣自有以充塞乎吾身也製造局旣下而上海地方遂定夫上海因縣邑也蕞礦　城何關輕重第以華洋複處萬國交通　外人文於茲蒼萃實長江之門户南洋之咽喉也上海克定而蘇杭揚鎭遂相繼告成夫然後金陵之勢孤而張勳等迺不可復守一戰而勝長江遂通上下聯　東南奠定先生之功業亦偉矣哉茲值先生輪轅北上之時我同胞祖餞東郊之際計時不遠追憶首功爰振數首以崇呈實 
　　民國元年滬都督陳君就工商總長之職先生不戀祿位相從北上重義氣也爰不揣罰陋聊以紀其事實他時立傳流芳更有待於史筆耳前廣東測繪學堂科員張武誠稿 
[來函]  
　　金山朱涇明强兩等小學校來函 
　　民國初建百廢待舉財政支絀繼掘倛窮存亡之機間不　　救種保國查在吾民前讀黃留守勸募國民捐以減外債電苦口危言苟非凉血無不激昻奮發願効捐輸敝校職員學生已集得墨銀六十餘元一俟收捐機關成立後卽當榮繳明知杯水車薪無補大局然各處學校苟能聞風興趨寳行提倡數萬巨金何難立集是蓋深有望於熱心愛國之諸志士矣 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[勸國民捐五更調] [  血眞]  
　　一更一點月出東中國實在窮呀呀得噲百樣勿能動可限政府諸鉅公惛懂懂全勿想呀外債欠重重呀呀得噲還要借欵用 
　　二更二點月已清六百萬鉅金呀呀得噲合同打端整六國限制我練兵警耗聞還要求呀監督我財政呀呀得噲就此要瓜分 
　　三更三點月方圓印度亡國慘呀呀得噲朝鮮與安南前車殷鑒還不遠回頭岸幸虧得呀黃留守爭先呀呀得噲提倡國民捐 
　　四更四點月光耀連忙打電報呀呀得噲要使大家曉做隻山歌登申報勸同胞頂要緊呀慷慨義氣高呀呀得噲隨便捐多少 
　　五更五點月已沉捐款萬萬金呀呀得噲公債全還清凡百實業好振興萬事成交通便呀中華稱强盛呀呀得噲全仗我國民 
[酒卦（卦象取坎坎中滿取樽中酒不空之意也）] [  通波外史]  
　　酒元紹亨酒醉洶洶酒氣郁郁君子旡咎小人凶彖曰酒鴆也色之媒也君子惡之小人喜之酒以觀德以叙歡卜晝不卜夜是故君子節飲象曰水米蒸成酒少飲吉多飲凶初六吃老酒紹興店吉浦東店凶象曰紹興店吉酒味醇也浦東店凶味不正也九二吃花酒專鑲邊旡咎象曰專鑲邊可免撤爛汚也故旡咎六三　櫃檯酒其樂融融吉象曰戤櫃檯酒小有趣也其樂融融吉適可而止也六四大請客飲酒瓶甏罐頭闊客以之吉象曰瓶甏罐頭外國派也闊客以之吉綳場面也九五賭酒豁拳輸拳凶贏拳吝象曰輸拳凶易醉也贏拳吝無酒吃也上六發酒瘋飲酒不德凶象曰發酒瘋量不濟也飲酒不德凶闖窮禍也 
[改良社會新劇烟丐嘆（續）] [  愛]  
　　（丑扮戒烟丸藥店夥上引）若要發跡良心挖脫（白）地下非别桑良興是也只因走頭無路忽然異想天開用嗎啡製成戒烟丸以癮代癮果然十分靈騐開張了三年財也發得不少大凡一個人要想賺世界上的銅錢必要把良心擱起或者全個挖出若把良心放在當中這個人是永世不能發財的在下自從把良心挖去之後錢財就此日多一日了却說這個嗎啡攙在戒烟丸當中是不能使人曉得的因爲這個嗎啡的利害比鴉片還要勝十倍所以嗎啡兩字不能明明寫出只得在招牌上用二個隱藏的字面取名呌做蠻鄙戒煙丸（唱）自從肯把良心喪轉眼就作富家郎多討幾個小老媽終朝作樂過時光（坐介）（丐上視招牌介）（白）咳蠻鄙戒烟丸我此刻烟癮難過不免買他一服急救急救罷老班蠻鄙戒烟丸幾個錢一料（丑白）兩塊洋錢一瓶（丐白）零拆一個銅板罷（丑白）豪燥滾蛋（手推烟丐介）（丐白）你不賣到也罷了反將我推倒在地你們這種黑店欺人已極雖然我是個告化子難道不是人養的麽如今我頭顱已被磕破你將如何交代須與我說個明白（丑白）你告化子開紅管子敲竹槓還當了得快喊警察快喊警察（未完） 
海外奇談 
[以死殉婚] [  鈍根]  
　　米國有富人博非亞者處女也貌不揚而雅善修飾少失怙恃游冶廢學然性絶慧偶閱書籍輙過目不忘廣交文人學士常以僻典難人自炫其博文人學士交口謬獎之博非亞喜甚宴會名人無虚夕志商氣揚漸薄儕輩有可臣伯爵者亦豪於資而博學多才丰神秀逸遠近稱美男子博非亞欲嫁之伯爵雖與周旋而心弗喜也博以意露於諸食客食客竭力貢諛謂如密司之才貌伯爵方求之不得何慮不諧某等願爲介紹旣復僞告曰伯爵已允婚矣女大慰詎閱時未幾忽聞伯爵與某女士結婚博非亞憤甚登門往責伯爵負義薄情伯爵愕然旋亦大笑曰貌醜才劣如汝安能爲余匹者速去速去勿溷乃公女受此羞辱含淚而出竟自沈於河噫亦癡矣 
尊聞閣詞選 
[題桃花扇] [  天白]  
　　福王走馬香君老歌曲誰人上管絃終是風流天子亭桃花新扇賣年年 
　　玉樓人去望秋雲夢繞揚州月二分二片桃花一行淚不知誰是李香君 
　　中原戰疊草青青記說雲亭艷曲新南渡幾曾勞汗馬梅花嶺上一孤臣 
　　水咽秦淮不度春秣陵山色鎖眉顰南朝多少興亡恨祇在桃花扇裹人 
 
 

Page 11

 
 
 
[瑤池] [  樂賓]  
　　蕊珠宮裹麝烟浮一曲春愁苦悔偷篇史在情思引鳳天孫無語别牽牛紫鸞響徹雲琡夜青鳥傳來錦字秋聞道瑤池風露冷相思應上望僊樓 
[歇浦驅車]  
　　翰蹄十里颷塵煙蜃氣蒼茫接海天汽笛一聲旗五色不知楊僕在樓船 
[旅夜聞簫]  
　　布衾似鐵夜三更短榻呻吟夢不成萬里故園歸未得凄然蜀客洞簫聲 
[書所見]  
　　鬱金油濺綠雲香碎錦風流勝額黃故國衣冠誰得見女兒猶自漢宮妝 
心直口快 
　　外人多訾議中國人無五分鐘之熱度吾聞其言而痛之雖然吾國民之愛國心似一弱於他國何以辦事多有始無終如前年之籌還國債抵制借欵造路等事竟無一收功者是必有故 
　　今日者國民捐之熱度又達極點矣苟使經理者不得其人信用掃地全體將冰消瓦解也余非好爲不祥之言余實目覩奸商劣紳乘機四起發傳單開會設代募處非但沽名且將射利此等人實足以貽國民之口實而阻國民捐之進行當道者不急鋤去將來雖萬剮之無補也 
　　余有素識某某者無賴也平日著名滑頭營商則虧空潛逃辦學則學生受騙信用全失爲衆唾棄不意此次居然與上海鼎鼎大名之紳士同列名於傳單片紙紛飛謂將組織代募國民捐機關嗚呼國民捐何事豈容彼么魔混迹其間耶 
　　余故謂國民捐宜由就地官廳經收彚解耐報告宜詳晰解送宜迅速示民以信如有遲誤宜處以死刑地方人士有熱心愛國者祇許勸人出捐不許私收捐款如違亦處以死刑如是則嚴絶弊端庶可收完全之效果也[  鈍根]  
　　我想家中勿用舶來品不能 
　　我想在英美德法日俄粤比各國中闢一中華大租界不能 
　　我想抄出租界中逃官之贜欵以抵外債不能 
　　我想勸上海之闊紳士助國民捐不能 
　　我想加重十倍烟膏捐以助國用不能[  呆兒]  
戲攷[  健兒]  
[蝴蝶夢一名田氏劈棺]  
　　莊周研究黃老之學喜學神仙之術嘗閒遊曠野見一嫠婦搧坟怪問之婦謂夫死時囑必待坟土乾後始可再醮今迫不及待故以扇搧之所以速其乾也莊不勝歎息歸告其妻田氏田深斥此婦喪盡天良負心失德莊微笑不答時莊已得道即詐死以試其妻覘其貞節與否田氏見夫死撫棺大慟痛不欲生莊又將二蝴蝶嘘以氣霎時攣成一主一僕往莊處吊奠自稱楚國王孫曾受業於莊特赴靈前一拜以盡師生之誼田氏見王孫人物風流跌宕可喜意頗動喚僮探問王孫有無家室僮不之允田氏遂不顧廉恥貿然自薦適王孫内助無人願訂白頭之約田氏喜甚即准備喜筵行合巹之禮甫入洞房王孫忽仆地不醒人事田氏大驚急問其僕僕謂素有心疾必係舊病復發須得生人腦以醫之如急切不易得即初死人腦亦可應用田氏私計前夫死尙未久何不剜取其腦醫治王孫乃提斧劈棺蓋甫掀開莊周應手起立戟指大罵斥其狠毒不顧前言田氏羞慚無地觸階而死然攷之史籍莊妻早亡莊周深悼之箕踞鼓盆心常戚戚其夫婦間之親愛可知此劇似係誤會小如意善演此劇劈棺一段繞檯跌撲甚多煞費力量滬上跌打花旦推爲第一惜嗓子已倒所唱秦腔無一字可辨 
小說 
[短篇滑稽平等自由] [  龍]  
　　某生醉心歐化喜談平等自由之說卽遇其翁亦呼以字以平等也翁固好涵養之學笑頷之無怒容生由是益自喜其能平等能自由 
　　時届盛暑翁愛其子喚令浴生不應又恐其飢喚令食生又不應匆匆至臥室倒身大哭 
　　家人大駭疑其染神經病往叩之則曰余浴余食余之自由權也今被人侵奪不自由甚矣不自由毋寗死翁知其故乃往慰之曰先生汝毋哭而今而後余不復干涉汝當尊重汝平等自由之權生聞言大喜一躍而起 
　　未幾將近午膳翁乃遍召家人婢僕集廳事中據桌團坐勢將共餐生覩此狀勃然怒曰若輩竈下之嫗簾角之婢守門之僕焉得與主人同餐具誰使是者翁眞老悖不解事速退速退否則當飽汝等以老拳不稍貸 
　　翁徐徐起笑謂曰先生毋怒汝不知平等乎旣無父子焉有主僕彼等欲在此共餐則彼等有自由之權汝不得侵犯也 
　　生聞言乃大悟其學說之誤會亟詣其翁謝罪不復向人談平等自由 
 
 
 

Page 12

 
 
   
 
