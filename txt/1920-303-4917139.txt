# 1920 - 303 - 4917139

 

Page 1

 
 
   
 
 

Page 2

 
 
   
 
 

Page 3

 
 
時評 
[告今之統一與護法者（冷）]  
　　以我觀之今之謀統一與護法者尙未得其眞正之綱領也眞正之綱領如何則於己之權力所能及之地先實行其主張是也 
今之急急謀統一者每曰统一之後余將實行其如何如何主義也今之所以不能實行者以未能統一故耳余謂何勿反其意以言之我今先於我權力所及之地先行如何如何之主義行之而有效則權力以外之各地决無不望風而靡也是不謀統一而統一自見也 
護法之各省亦何莫不然試問何以而護法則以有違法者而政治無從整理也余謂又何勿於其權力所能及之地先自勵行其法治以整理政治乎護法各省而苟能先自整理其政治使人民得享法治之益則其外各省亦無不從風而靡者是護法之精神終必實見也 
今乃不然各自舍其田而芸人之田置己之權力所能及者而不自謀而唯望人之從我此我所以云未得眞正之綱領也 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電閣議對孫伍唐等反對通電認爲未接去電有所誤會决將應辦善後各事仍按預定計畫進行如誥誡官吏促進自治勵行選政等命令卽送府印發由靳再電孫伍唐聲述外交緊急共謀應付並派强秘書赴滬疏通意見 
（三日下午九鐘） 
　　北京電岑復閣電由粤抵滬遲日來京孫唐專函來京約舊議員赴滬（四日下午四鐘） 
　　北京電徐宴王正廷懇疏通在滬民黨促成實際統一王答空言無效（四日下午四鐘） 
　　北京電通電各省徴集統一善後辦法（四日下午四鐘） 
　　北京電靳電譚延闓取消自主又電吳佩孚囑轉勸譚迅速發表 
　　北京電電令陜陳統一令已頒布希與于右任開始接洽共圖國是北京電今午新兩院談話結果由起草人宣讀宣言書底稿内容自認違法并認政府亦違法所有議决各件概作無效意在使總統失其産生地位如徐靳周能將歲費付淸卽作罷否則此項宣言决用通電披露（三日下午三鐘） 
　　北京電政府欲借統一名義厲行借欵今日特派潘復等赴津與銀行團代表接洽聞銀團以時機未至拒絶談判（四日下午四鐘） 
　　北京電靳電張壽鏞仍愼重供職自有法律保障無論何人不應法外行動果如來電所言是擾亂公安妨害職務已搆成現行犯自當依法懲辦（四日下午四鐘） 
　　北京電魯省會電省長督兼政府旣認爲不可顧前令不速收回新任不卽發表本會惟有通告各屬人民自謀解决卽有紛紜不負其咎（四日下午四鐘） 
　　北京電陳毅江電冬（二日）（日）抵滂江庫 
圍萬急暫駐滂指揮請速催援軍並大批餉項接濟（三日下午九鐘） 
　　北京電陳毅電察區援庫騎團三營江（三）（日）開抵叨林（四日下午四鐘） 
　　北京電陳毅電據褚旅等派員來稱俄黨圍庫卅日戰事更劇正北一路幾被攻破幸高團轉奮戰擊退張庘庫恰大道均被截斷如五日内援軍不到無力支持等語查前蒙准撥十三師十六旅騎砲各營及子彈飛機均請速催出發毅暫駐滂江騰出汽車運輸援隊（四日下午三鐘） 
　　北京電張景惠電攻庫俄黨首名廓隆部下約三千人且有多數某國人在内協助確由蒙人勾結而來意在圖謀獨立（三日下午九鐘） 
　　北京電甘張電請轉電新楊派兵駐阿勒令俄舊黨敗兵由科布外回國勿任繞道内地（三日下午九鐘） 
　　北京電旅京東三省學生推男女代表四人赴院面呈琿春交涉並詢總理意見由葉秘書代見答政府對本案堅持到底所傳中日會勦歸省交涉不確（四日下午四鐘） 
　　北京電院電甘督查辦拆毁靑海等處喇嘛廟案（四日下午四鐘） 
　　北京電黑孫電告赤塔被俄激黨佔後謝軍東竄哈滿防務吃緊現調二十八師全部沿邊堵截 
（三日下午九鐘） 
　　北京電閩李派易參謀長來京商决應付粤事（三日下午九鐘） 
　　北京電鄂王電黎天才現派員分赴夔州上游收集滇黔潰兵並調張矩廉所統王天縱舊部與川軍抵抗鄂西防務吃緊已飭沿邊駐軍嚴密防範設有變動應取如何方針懇速指示機宜（三日下午九鐘） 
　　北京電本日閣議（一）津漢兩特别區改設巿政局（二）振糧運送免費章程並修正辦振員車價條例（三）農部提撫卹唐山礦工及善後辦法（四）任王寵惠爲法權討論會委員長張一鵬副均通過（四日下午三點） 
　　北京電派朱寳仁爲龍烟礦會辦　　北京電蘇齊及各省長官催舉行李純國葬典禮國院因有違法之嫌通電解釋仍俟國會追認舉辦（三日下午三鐘） 
　　北京電蘇省會鮑副議長等電詰王瑚延不到任是否爲總統阻止（四日下午四鐘） 
　　天津電裕源紗廠股東王郅隆徐樹錚八成日人二成現將秘密售與日人（三日下午十一鐘） 
　　天津電河間潰兵勾匪入城鳴槍刦商舖富戶郵電局亦被掠 
　　天津電黎前總統江（三）（日）親祭李純（三日下午十一鐘） 
　　天津電直省會議决以千萬元設各縣災民質押局其籌欵法（一）開灤礦官股抵借三百萬（二）恒源紗廠官股抵借五十萬（三）鐡路附加慈善捐抵借五十萬（四）以質戶田産作抵募救荒公債四百萬（五）存石家莊紗廠資本爲準備金由省銀行發行紙幣三百萬定三年内陸續存欵收回（四日下午十一鐘） 
　　天津電各團體訂寒（十）（四）日追悼李純（四日下午十一鐘） 
　　漢口電杜威蔡元培等江（三）（日）午後抵鄂寓午卽開始演講（四日下午三鐘） 
　　香港電湯廷光辭職敬告全粤父老昆弟先叙由調人暫任督長經過末希望以後泯黨爭合圖自治　　香港電陳烱明東（一日）通電以實力擁護正義並謂岑莫等宣言取銷軍府自主不過取銷所竊據名器及本身人格不能捐軍府和會香港電湯李魏冬（二日）晚宴陳湯演說以調人任督長爲地方治安計桂軍退出皆陳力陳應接任督長陳謙謝謂此次回粤非與桂爲仇不過主張民主剷除粤暴刻始抵粤要肅淸各方需一月始竣請湯勿辭魏演說此次兵諫乃順潮流當時不卽攻觀音山者乃顧存地方與莫私交宴後湯卽備文將督長印信咨送陳處 
（四日下午七鐘） 
公電 
　　鄭州保嬰隊來電申報轉各報鑒在豫收撫災孩由保嬰隊辦理早經陳明各官署路局有案大昌公司並未在豫收撫曾於二十四日來鄭領運一次送滬安揷他公司亦多領滬安插者恐涉誤會請更正保嬰隊支 
世界路透電 
[美國新總統哈定氏當選]  
　　三日紐約電民主黨候選總統柯克思氏發賀電致共和黨被選總統哈定氏其言曰余以服依多數决議之美人精神向選定之候補總統敬賀並聲明遇有任何要事余當如國人爲在朝者之助 
[英國礦工之投票觀]  
　　二日倫敦電礦工自昨日起投票表决應否接受調停條件於今日藏事迄今僅得悉三處之結果兩處贊成接受政府條件但非絶大多數餘一處則表示反對威爾斯等處之極端派主張堅持到底曾通過抗拒之議案尙有多處意見顯不一致衆料最後之結果必能大多數贊成和平調處今必有三分之二之大多數反對接受政府條件則罷工始能繼續進行國會議員哈特桑氏因有人指渠與議員白拉斯氏破壞礦工之運動故欲辭去南威爾斯礦工聯合會辦事員及不列顛全國礦工聯合會幹事之職邇來衆皆以爲哈特桑氏將繼斯密里氏爲充不列顚礦工聯合會會長且信哈氏識見過人惟哈氏顯不欲與極端派聯合明日將舉行代表會議考慮投票之結果 
[各國近事記]  
　　一日魯塞恩電保魯親王覆希政府之書衆視爲前王康斯丹丁圖復王位之第一步駐瑞士希使奉命往謁保魯親王告以希政府擬請其入繼王位時保魯親王答稱稍遲當有覆書於是希前王康斯丹丁保魯親王前希臘外相斯特萊特博士卽開會擬定覆書書中且謂保魯之父兄從未放棄王位彼等乃出於愛國熱忱而離希臘又謂前王康斯丹丁常願遵從民意云云前王之黨徒深以覆書爲喜謂此書將令希相往尼齊洛斯氏處於困難之地位 
　　三日巴黎電法内閣已派波學懷氏維維亞尼氏爲參與國際聯盟會之代表 
　　一日柏林電大使大會要求德國銷毁戰時德潛艇所用之狄塞爾發動機德政府覆稱凡爾塞和約中並無銷毁此機字樣僅言及拆毁潛艇足見並不欲使此機成爲絶對無用之物云 
太平洋路透電 
[韓黨與鬍匪]  
　　三日漢城電大隊携械之匪已退入間島之山境時山襲擾日兵之交通上月三十日龍乾（譯音）之日兵擊散匪隊殺死二十名搶匪首四名並焚燬匪之巢窟韓人近殊浩動若輩携俄國或日本來福槍在光甸（譯音）境爲患其首領現正組織暗殺隊以五十人爲一組分赴各處 
　　三十日東京電國民新聞載稱有匪十四隊每隊約五十人盤踞烏蘇里境其首領多娶日婦某日婦有鴉片癖面容憔悴但在匪中操極大之權力衆稱之爲后匪隊主要目的乃在刦掠恐將與韓人携手 
[北方近事紀]  
　　四日北京電晨報載稱張作霖致電政府謂　春日人之損失中國應負完全責任並建議畫一特别區域中日軍隊在此區域内得協同剿匪該報又稱張作霖已派其顧問某日人至琿春調查匪患 
　　四日北京電外交部接有消息知外國數埠已募集賑欵其數如下新南威爾斯之雪梨埠英金二萬鎊新加坡墨洋三萬元長崎墨洋四千元火奴魯魯墨洋三千元寓巴黎美人助佛郎萬枚 
國外要聞 
[美國之新總統]  
　　中美新聞社云美國共和黨候選總統哈定氏昨已當選爲總統茲彚紀各方面情形如下 
（一）大陸報社論沃哈沃州之華倫哈定參議員已於星副總統古里資新總統哈定 
柯克司以一八七二年生於阜蒙州之潑拉買鳥司村二十三歲畢業於安姆茂司高等學校嗣在麻薩珠賽書諾藏布頓城習法律畢業後經營律師事務一八九九年當選爲諾藏布頓巿議會議員一九○七年爲麻州州議會議員一九一○年爲諾藏布頓巿巿尹嗣爲麻州州議會議長一九一六年爲麻州副州長一九一八年始爲州長去冬波士頓警察罷役氏處置得宜全巿獲免於刧掠以是得盛名於政治界哈定者美國屋哈華州人以一八六五年十一月二日生於州之考西茄村少時讀書於本州中央高等學校嗣在馬克盎城辦一小報兼主筆政成效大著爲本州最有勢力之日報一九○○年當選爲本州州議院議員越四年爲本州副州長一九一○年州長之選舉運動氏爲共和黨候補人在未獲選一九一五年當選爲國會本州參議員至今年六月十二日在芝加哥共和黨大會中當選爲該黨候選總統在滬之美國人聞共和黨哈定獲選均欣然喜色彼此相賀（兩氏生平事蹟及政見詳載次届星期增刋） 
期二日當選爲美國下屆大總統准於明年三月四日就任吾人望其於參衆兩皖中皆得多數俾對外對内各事可以進行自一九一八年以來因兩院屬於共和黨總統内閣則屬民主黨故國事進步極少也此次選舉之結果解釋隨人而異但最堪注意者則爲對於國際聯盟之判斷蓋國民實不要照現狀組織之國際聯盟吾人深望新總統將來與歐洲談判取得一較良之國際聯盟若并此而不能則美國終將孤立於局矣哈定氏近曾宣布其態度云一柯克斯州長嘗言彼倘當選爲總統將遵行威爾遜之國際聯盟政策彼信美國之興盛繋於聯盟之結果按此說余極表同意但余意中之聯盟結果則與彼所擬不同耳余信歐洲依賴美國而非美國依賴歐洲而威爾遜總統之國際聯盟計畫則欲盡出美國之所有以供歐洲而毫無所得僅獲一『道德義務』之空名耳此舉如見諸實行美國一切將服從歐洲各政府之判斷此乃余所慄慄危懼者柯克司君又曾言倘余（哈定）當選爲總統則參　院必干涉政府之政策按每一總統自皆須有　問員爲之　左外交政策閱係尤重大而爲之顧問員者孰有賢於全國中九十六個領袖人物者乎須知此九十六領袖人物者非白宫中之弄兒非一黨中之走卒乃四十八州莊嚴選出之優秀公民也柯克司君又謂彼若當選　總統將不聽參議院中之言然則彼將聽弄兒與走卒之言乎抑彼天亶聰明　萬幾獨理不必有所諮詢乎若余則請質直聲言余苟得爲總統必聽參院之忠告而不從任何黨派中要人之意旨也』此次共和黨勝利之原因固多而最重要者厥爲國民不滿意於民主黨政府之擅權太甚僉謂威爾遜總統過於擅專不應親赴歐洲和會尤不應爲歐洲外交上之犧牲關於愛爾蘭問題美籍愛爾蘭人一千五百萬人曾派代表赴巴黎請願而威總統不願接見此爲民主黨方面之大失敗不獨美籍愛爾蘭人失望即美籍德人及凡贊助愛爾蘭之人亦無不失望又自和約訂後歐洲種種舉動亦使美國人民大不滿意雖熱心願助歐洲俾脫離苦境而爲本國利益計亦有所顧慮而不敢矣今者新當選之總統其性格謙和面面圓到與威爾孫總統之岸然立異不屈不撓者絶然相反觀其能調和本黨中之各派而自己博得一大勝利可見其能力之一斑彼爲保守派人慣於自行避讓以謀本黨中之和洽今當選總統將來共和黨必全體擁戴之而行嚴格之一黨政治也吾人對於柯克司州長之失敗亦不能不表同情彼代表國際聯盟奮鬥甚勇惜反抗之力太强國民不要聯盟之志已决且不贊成柯君所主張之温和保障遂至失敗就美國與世界之利益觀之吾美人民此次决斷是否正當亦惟上帝知之則柯君之失敗亦不必果爲政策之不善也 
（二）哈定氏之略歷華倫哈定氏其友皆稱爲能言能寫之新聞家其語言文字極有動人之力彼具寛宏之性格偉大之思想又善經營事業即其政敵亦佩其人格 
 
 

Page 7

 
 
之高伊文思氏於詩家谷講壇報中記哈氏之爲人云吾人於哈定氏又見故老氣象卓然有莊嚴政治家之風彼爲鄕村中報館記者幼受舊學之薰陶嘗爲排字匠繼爲操觚之記者持保守主義當選爲參議員後極得同院之愛重其生平一以中庸之道爲主平凡樸質不持偏見不爲高論新舊皆非所喜如物之有重心能屼然不摇云哈氏身高六尺餘態度峥嶸髮色已灰白容顔和藹而强毅性淸和温慣受善言生長於沃哈沃州年五十五歲曾自言爲敬愛前參議員福來克氏故投身於政界一八九八年始當選爲本州參議員旋爲副州長其被選爲全國參議員也得票十萬餘超過次多數七萬三千票一九一六年被推爲全國共和黨大會會長在前此二十年内哈氏曾赴海外三次游歷歐洲多國視察其政治及經濟等問題生平好搜集石彈視同珍玩善說故事使人忘倦幼時曾爲本村音樂隊員家在沃州曼利安鎭中藏書極富喜讀歷史詩歌又喜打哥爾夫球父爲醫生嘗從軍於南北之戰今尙健在年七十六歲名喬治系出蘇格蘭哈氏之母名斐批迪克孫乃荷蘭故家女也哈氏弟兄八人彼居長其誕生之地爲其祖父之沃哈沃田莊十九歲畢業中學其家始移居曼利安鎭旋自辦一曼利安明星報至今尙爲彼之主要業務同時兼任數實業公司董事又爲律師十一年前氏於其報館中創一新法許僱員皆得爲股東均沾利益氏與其夫人極和睦其家庭生活與商業經營均兩人共之夫人姓克林名弗勞倫父爲曼利安商人結婚於一八九一年哈氏平日之政治信仰大旨如下美國應有一廣大之海軍飛行業應冠於世界應有廣大之陸軍施行軍事訓練注重國防但不可馴至歐洲軍事重負及黷武地位人民應恢復憲法上之自由反對工業國有又主張戰後歸來之兵士應由國家每人給予一田莊俾資生活云 
國内要聞 
[北京通信（般若）]  
　　所謂統一之過去現在未來 
　　三十日之和平統一令發於岑春煊引退通電到之五日後而岑陸林温之取消軍府電則發令日之晨實始到京政府下統一令之心因之益决蓋政府謀和認定軍政府爲相對人由來已久岑之自退軍府之取消由於粤軍圍城岑莫不能不去而政府方面及代軍府議和之章士釗谷鍾秀文羣等事前確未得消息二十五日岑電到京徐靳及章谷文等無不錯愕失色蓋從前所談簽字之後取消軍政府今則軍政府自取消而字尙未簽也徐靳以失去和局中之相對人又恐有代之而興者和議更無從進行乃謀諸章谷而章谷則以中心已失諉謝不問相持者近三日之久張志潭范源濓等進言於靳主張從速宣告統一依從前瀛臺所擬議定書辦理以免再生枝節永無統一之期靳氏韙之二十九日之晚靳氏約各閣員在宅晚餐開一重要會議靳氏提出就此　告統一之意葉恭綽則謂西南有若干方面斷不能因岑氏之一電即謂統一之告成且即陸榮廷電來亦不足包括一切靳范二人則就與政府對待地位之軍政府立論以爲外人承認之軍政府旣已消滅卽爲形式上統一之徴且失今不圖恐夜長夢多又生枝節此一席會議遂將和平統一令决定卽舊法新會一層根據瀛臺會議者亦隨而决定三十日上午適岑陸林温取消軍府之電至更覺依據之充分閣議之時於令稿中加入岑陸等來電數語遂以發布 
二十九三十間擬定之事厥有多端（一）對於舊國會議員依從前李純在寧與南代表所商定各給以一年之歲費（二）軍府之文卷派員接收並派員至滬歡迎岑氏（三）通電各省宣告統一之原因（四）致電滇黔述下統一令之經過並促其反省而其裝飾門面之事則閣議時擬定題目六個（一）收束軍隊（二）告誡官吏（三）提倡自治（四） 
防選舉之弊端他二項未詳要皆爲堂皇文字當由靳氏囑院秘書長令院中各秘書擬定令稿候提出閣議　佈今屬稿已定矣即致各省致滇黔之電亦發出矣迎岑之專員巳派定强運開定三日起程矣所不可知　則每人五千元之歲費恐非大借欵到手不可耳 
則次之所謂統一原空空空洞洞一無辦法之可言且善　事宜亦非上述各項所能賅括於是有善後會議之說擬將南北分代表及野之謀和要人由政府派爲委員加以兩方各實力派之代表組成一善後會議之機關附設於府或院以商量地盤上之一切事務現甫有動議如何組織尙未之知然要不過有力者之發言爲有力耳至於旣曰統一則各省自應設官而政府目前則尙有所不敢將觀望形勢以延宕之法處之現惟預備將陸榮廷之兩廣巡閱使先行發表其餘則暫付缺如 
政府之所急望者西南各省繼續有取消自主之通電蓋不如是仍非統一也昨日下午莫榮新取消自主之電已到然莫以不能不離粤而去其取消自主與岑之取消軍府同初非一般人所注意據深知西南形勢者言廣西之取消自主電因陸榮廷之關係遲早必到尙無問題四川方面劉存厚本政府命官卽熊克武以聯劉驅滇黔之故亦不難與岑莫同其態度湖南之譚早與岑陸不一致且取自保主義即未必於此時取消自主而雲貴兩省則絶對不會承認軍府之電承認政府統一命令者政府知之故另致一電說明原委示以招徠其有效之望甚少也且卽如廣東岑莫退出以以後已入粤幂之手亦决難聽北京之命令故所謂統一仍在渺渺茫茫中而今日下午孫唐伍唐四總裁之通電到京已聲明岑氏早失總裁之資格其通電爲無效而絶對否認统一令且以『僞令』二字謚之矣 
至於改選國會令則旣曰從新改選又曰按照民國元年八月所公布之組織選舉各法是即舊法新會說之實現然舊會之參議院按照選舉法應仍有三分二之存留而命令未經言明但命令未發表之前數日王家襄王正廷同時謁徐而並非同往徐先見王正廷與談舊法新會事王正廷未表反對但據參議院每二年改選三分一之規定告以應有三分二之存留徐氏允之王家襄坐於隔壁之屋中聽得明白及徐請見徐即以王正廷之語爲問王家襄又加一層解釋力爲主張是依照舊法改選三分一者當爲比較的可靠昨有某法學家解釋此令謂『從新』爲對南北兩國會而言而下言依照民國元年之三法則舊參議院之留三分二當然無問題以命令不能變更法律而從新二字又不因以抹煞此一條也云云果如是也則護法二字又於無結果中爲得一比較的結果矣不過在渝在滬之一部舊議員純主恢復舊會恐難免反對之表示而在京之新議員今日開談話會討論此項命令已表示反對謂不應以命令推翻新法重用舊法並有爲如認新法爲非法則三年内新國會之所爲當一概無效者將藉以挾制東海開會結果决由到會之九十餘人代表見靳質問並聲言如不滿意即發表否認之宣言然據在場者所言彼等實以此爲催發第三年全份歲費之手段如歲費到手即可不說則固無甚波瀾矣（十一月一日） 
[中央宣布統一後致各方電]  
　　致上海孫中山伍秩庸電南北糾紛綿歷數載民生重困國步益艱中央内審國情外觀大勢以爲統一進行實目前救時之惟一方劑歷年以來悉本此恉切實斡旋我公聲望崇　羣流景仰比年奔走國事振導祥和望治之誠適相訴合事會多岐遷延積久時艱益追盼岐彌殷比者李使秀山有慨於統一未定至以一死謝國人海内人士感於李使謀國之誠益知统一之不容刻緩西林幹卿悅卿諸公漾敬兩日通電促進和平尤爲切至中央望和若渴但能有裨國家自應速圖歸宿以慰羣衆之望已令會商各省妥籌善後兩公熱誠毅力於和平大計夙多匡導亟盼携手進行共謀國是大局早臻底定庶政藉可敷施而羣公碩　宏猷亦將於璀璨中華同其悠久矣卬須之助翹企德首悽悽愚誠務希鑒納 
　　致唐繼堯電迭誦來電促進统一同具肫誠循繹再三莫名佩仰南北糾紛綿歷數載民生重困國步益屯儳焉不可終日默察時會博采羣情以爲統一進行實目前救時之惟一方劑迭與我公商榷共謀幹濟函牘絡繹使命交馳比誦電音於此間苦衷固已早邀洞察正在悉心籌洽期及早觀成迺李使秀山有慨於統一未定至以一死謝國人海内人士感於李使謀國之誠益知統一之不容刻緩西林幹卿悅卿諸公漾敬兩電促進和平尤爲切要中央望和若渴但能有裨國家自應速圖歸宿以慰羣公之望我公關懷國計於和平大計匡濟尤多亟盻携手進行共謀國是使大局早臻底定庶政藉可敷施而我公碩績槃猷亦與璀璨河山同其悠久矣務希俯鑒誠悃不吝德音雲霓在霄無任延跂 
　　致岑陸林温電時事糾紛和平統一之不容更緩毅然解除軍府職務回復國家原狀促成統一力挽淪胥大義照宣同深欽仰當此國步艱屯咸以望治之殷望和益切亟應迅圖歸宿俾大局早臻底定庶政藉可推行茲已依照尊恉卽日明令宣布從此南北一家不分畛域尙冀俯賜提挈共謀建設力策進行凡有益於國有利於民者當無不竭力籌維共圖康濟俾我中國得成維新之治而諸公豐功偉烈亦昭被於無竊矣臨電神馳諸希匡救 
[北京新國會之無聊會議]  
北京新參衆兩院議員前日因討論催發歲費問題自行集會於衆議院第二休息室討論結果决定由本日到塲議員逐日分班輪流到國務院坐討此事議决之後兩院議員此次自行集會之作用本已終了嗣由賀培桐發言謂政府已下令恢復舊約法我們國會當然根本取消惟法律問題關係至重莫若先由我等目行承認違法將第二届　會成立以來一切之議决案選舉案概行完全取消並以此意正式通告各省曁中外各處諸君以爲如何云云劉果等贊成其議遂由衆共推劉果向乃祺等五人爲宣言書起草員定於二日仍在衆院開起草會三日兩院議員仍繼續集會於衆院通過宣言書即行宣布中外此議由在場議員多數贊成遂散會此消息傳出之後各方面極爲注目說者謂賀等此議蓋欲以之恫嚇徐東海也 
[旅京鄂人之示威運動]  
　　鄂人因政府囑夏壽康緩期到任各縣代表日昨上午九時特開緊急會議於湖廣會館到會人數極爲踴躍公推孔庚主席首由孔庚報告夏省長雖已任命多時延遲到於今日政府尙囑夏省長緩期到任此中曲折甚多請陳定遠君代爲報告陳君遂詳述各種情形略謂中央方面對於王占元則至今疏而未通武昌方面則王占元有運動自兼省長之消息報告畢朱和中饒鳳璜彭漢遺謝伯進等先後發言均主張推舉代表前往質問政府並敦促夏省長本人駱繼漢黄炳蔚周棠吕逵先等主張全體前往府院付表决全體通過遂公推發言代表每府一人湖北十府一州共推吕逵先（武昌府）周棠（漢陽府）陳定遠（黄州府）高佐國（宜昌府）朱和中（施南府）韓玉辰（荆州府）駱繼漢（襄陽府）吳元澤（鄖陽府）左質鼎（德安府）彭運樹（安陸府）羅琢章（荆門州）等十一人合孔庚共十二人韓玉辰主張請求政府於五日内使夏到任全體贊成遂分乘汽車十輛馳至新華門先請謁總統因總統未至辦公室遂改謁總理總理已歸宅電派强秘書代見公推陳定遠用電話與之接洽强不負責衆謂今日誓非見見總理不可遂又乘汽車至棉花胡　未幾而六十九位代表巳抵軍警森嚴之總理門前矣再三要求總理遂派翁秘書作傳逹與孔庚等十二位代表問接譚話首由孔庚述明來意並詢問政府旣已任命夏爲省長何以又令其緩行中央對王占元旣疏而不通是否卽王占元違抗中央命令之表現政府畏萬能之督軍人民不畏萬能之督軍中央如　已無辦法人民當另謀辦法陳定遠發言總理前次俯從民請任夏長鄂全體鄂民非常歡感於此一端亦可以見總理尊重民意之處惟旣已俯從民意於前尙須謀維持中央威信之方法於後明令已下而不能使夏到任縱鄂人寂寂無聲中央又何以自解於天下何况鄂人已羣情鼎沸代表等勢非有滿完之結果無以轉告全體之同鄕務請迅示辦法翁秘書以此意轉達總理總理答稱中央當始終服從民意立卽使夏省長到任請諸君勿急總理爲維持中央威信起見亦不能不使此命有效惟須寛緩數日之時間自有辦法駱繼漢謂總理服從民意則湖北人當然服從中央命令惟所謂數日者太空洞無限制請示以一定之日期翁復傳語云速則三五日至遲亦不過十日當使夏氏前往履新總理决不失信於天下衆代表退出至簡廠胡同夏宅用極懇切之語敦促夏氏早日到任夏允於日内商承政府再作答覆代表中並有謂夏省長曰公如能本前次『犧牲一切』之宣言立國湖北鄂人當竭死力以爲我公後循王占元縱有雄兵十萬又其奈三千萬鄂人誓死與爭之精神何夏感於諸代表之愛戴心切乃喟然謂代表諸君曰諸君能因愛鄕而犧牲康獨不能爲國犧牲耶日内當向當局辭行如政府無阻止起程之語　毅然前往來日之困艱再與諸君共謀救濟之方法可也衆失然退復至新華門再請見總統總統以外賓在府允於三日内再行傳見各代表遂相率而退歸漢廣會館將當日詳情通電武昌省議會及各團體是日自上午八時起至下午五時止各代表整日未食然自始至終毫無倦色 
[俄人襲擊庫倫七誌]  
　　庫倫突被俄黨攻擊電線梗阻消息隔絶業經數日庫烏科唐鎭撫使陳毅因延不到任貽誤事機頗受政府責難日前方始出京聞其仍擬逗留張家口不逕行前進茲據外人方面所得消息此次俄黨攻庫暗中實有人主持定計已在兩個月以前上月哈爾濱實行勾串秘密借欵助其獨立事實當時中央曾有所聞嗣由陳毅派人詢問哲佛經被否認以故不加防範而俄人犯境之警訊到京矣近以駐庫兵力單薄由鄰近省區抽調援軍性質複雜陳使指揮須加以十分之注意方能有效况聞此次犯庫俄黨内有某國人五十餘名在内指揮其背後自難保無更重大之陰謀各方面皆望政府對此問題力加持重勿以陳使赴任便爲可恃又聞京庫之問電報現已通暢前日政府曾接商會來電略云庫地兵力單薄餉械俱絀務請政府迅速設法以資挽救危局又政府近接庫倫公署職員　　　自烏德來電云庫倫被俄黨包圍幸褚旅長將敵軍擊退現地方已漸安謐當無他　鐘毓於俄亂之時幸乘汽車脫險即日抵京面陳一切惟庫事暫時雖平而善後問題亟待處理政府曾於前日致電陳毅囑卽兼程赴庫萬勿遲延茲聞陳氏前日覆電稱遵電於三十一日起程赴庫矣 
庫倫形勢近日已趨緩和惟電線交通依然未復原狀據陳毅卅日由張家口來電謂被燬之線業飭烏得電局趕速修理頃接該局電復現正飭工乘汽車前往接修不日可通又察區騎兵二營於豔日抵庫當卽偕同褚高兩部入山搜勦兩次遇敵均獲勝利目前仍在追勦中謹聞 
另據熟悉俄蒙方面情形者云此次肇亂之由實不外下列兩端（一）優林來華之影響優林氏原爲俄新黨某氏之變名其來華之目的不僅代表遠東緩衝國磋商通商事宜實代表全俄含有重大之任務以謝米諾夫阻於大烏里故取道恰庫來京是恰庫爲目前中國與俄新政府交通之孔道謝部爲維持其遠東勢力深恐此兩方面日益接近不利於己是以竭力圖庫佔領據地以斷布爾札維克政府來華之路（二）外蒙方面之主動溯自 
獨立以來活佛擅作威福濫施爵賞所封之王公以無實襲之游牧地往往强佔世襲王公之人民牲畜加以諸喇嘛恣睢暴戾原有王公不堪其擾故竭力主持取消自治輸誠中央惟新封之王公以爲此規復舊制故智難施不惜假借外力再樹獨立之幟此謝兵入庫之原因也外傳車臣汗錫林果勒運動第二獨立决非事實政府對於此次俄兵進犯庫倫異常憤懣故分飭各省區派兵痛剿刻下俄兵雖已敗潰無蹤然恐再有外國浪人勾結蒙匪及俄兵重來窺伺故特决定嗣後如有外人窺我邊疆無論何國人民一律按剿土匪例辦理 
[南京快信]  
　　統一令到寗兩齊會銜電京稱賀 
前晚十一時省警廳長王桂林電軍署報告黨人匪徒聯合擬是晚二時起事先割斷各機關電燈電話線臨時遂下特别戒嚴令齊代督曁各軍事機關長官均通宵未睡至昨日並無舉動而外間謡言更盛其實全屬無稽偵探揑報雖屬可惡而長宫不審度虚實自相驚擾亦可笑也 
南京各界聯合會會長徐瀛以南北國會無形解散法律問題之爭點已天然解除特電府院請迅將江蘇督軍懸缺明令廢除以爲各省先 
高師建築之農具院現已落成定六日舉行成立紀念敦請各界蒞臨以示中國農具亟須改良之意届時有學生中西農具駕駛之比較菊花會之展覽 
省議會前日開各項審查及决算審查會昨日大會亦改開各項審查及决算審查會今日（四日）下午一時開大會又議會因審查會積壓案件甚多昨發通告請擔任審查之議員准時到會審查 
施愚王克敏昨由京抵寗明日晚車赴滬 
新任駐瑞典腦威公使劉崇傑准今日抵寗軍民兩長派温交涉員赴車站招待聞即轉車赴滬 
[尙有要聞二及地方通信轉入後頁]  
雜評一 
[命令與法律（默）]  
　　政府每欲維持其命令上之威信凡命令發表而有請收回者必曰此政府威信所繫也人視政府命令爲無足輕重而政府必斤斤若是固亦出於不得已蓋以政府非自尊崇其命令實無他法可以維持其所謂威信也獨我不解視爲威信所繫之命令而有時亦自違反之豈人不能不奉行政府之命令而政府獨可不自奉行之耶如旣命令夏壽康爲鄂省長又强之不使得行是欲自毁滅其威信耳今日威信之掃地至是於人又何尤哉 
政府又每欲維持其法律上之尊嚴凡有問題請行者則曰未經國會通過非法也凡有請解散新國會者則曰非所以示法律之尊嚴也其實不過欲挾非法之法以自固其尊嚴之地位耳而不謂今日之所謂新國會卽欲以聲明從前議案選舉之非法爲挾制然則政府所視爲法者彼新國會且不自認之政府所藉以自固其尊嚴之地位者彼新國會且欲推翻之政府亦悟前此糜鉅費以豢養此反噬之徒之失計耶抑尙不勝腐鼠之一嚇而再以鉅費杜其口耶政府所維持之法律結果乃至如是亦可謂末路矣 
嗚呼命令威信嗚呼法律尊嚴 
 
 

Page 8

 
 
國内要聞二 
[琿春交涉之棘手]  
一日得外交界密訊日本政府對於琿春案巳在進行第二步之時期故屢次訓令小幡氏向中央催促談判以期敷衍外交上之局面日昨小幡公使又接該政府之訓令令向中國政府提出三種理由以便談判解决聞其内容（一）肇事原因及過犯追究須雙方晤面談判時方能彼此揭開以明眞相（二）退兵問題亦須談判時得有充分之理由始能參照酌辦（三）若再拖延反對談判日久再生别項枝節中國政府應負擔全責至於我外交當局對日人之要求作如何態度刻下尙無表示又聞政府昨接駐琿春探員電告云日軍每開來一營城鎭鄕村必受數日之騷擾其最甚者（一）街巿上之大小販日軍食用均不給資若向之索取每遭毆辱（二）中等居戶所有之器皿傢具任意借用（三）耕戶之牛馬任意斬殺以充食料其各級長官均不過問無辜人民亦可憐矣 
[湖南省自治案近聞]  
　　湖南省自治案自經雙十運動後以各方面之意見叢生遂至漸歸沉寂惟省議會則仍本其前此之主張盡力研究將來之湖南人民憲法會議組織法就目下情形觀之終必由省議會産出熊秉三對於此事以因發生意見而至於外延深爲扼腕昨特覆趙炎午諸人一電對湘人加以警告以冀省自治案之速成原電如下巧電敬悉備見諸君愛護桑梓不忍再令鄕人復遭兵禍義正詞嚴無任感佩惟弟之意必須將地方自治制度迅速成立以主權歸還全省之人民以法律保障人民之權利各方均得其平亂事自可不作湘基鞏固自民治發展諸君再造之功亦可永垂於不朽近見湘中報載同鄕各界諸君因爭議選舉組織法及憲法起草兩案致生意見曠日廢時殊爲扼腕今當吾湘粗定南北政府均無能力干涉之時大好機會尙不利用迨至事過境遷或推代表請願中央而中央不理甚至求見當道而不可得或集公民開會於地方而地方不准甚至結社出版而不可行吞聲飲泣雖悔莫追以前種種陳跡姑不具述即以近日之蘇皖各省代表在京之困難情形亦覺可憐可鑒者矣切望諸君注重根本迅勸各界互相容讓速造成功方合民族自决之精神免貽再誤桑梓之大罪同心協力是在諸君謹貢其愚乞賜鑒察熊希齡叩宥印 
[浙江第五中校之大風潮]  
　　紹興第五中校罷課風潮業已四天尙未平靖校長徐晉騏業被學生擊傷頭部該校長呈敎育廳文云竊校長於十月初旬以浙江敎育會代表赴廣東開全國敎育聯合會校長至廣後迭據校中函電稔知屬校發生罷課並反對敎員種種搗亂情形不得已先行趕回面謁廳長陳述大略請求訓示到校後卽迭經邀集全體敎職員會同磋商辦法僉云此次罷課全係三年乙級學生阮法道一人主動其餘盲從附和之徒實居多數且以近日中校傳染外校狂妄之風腐敗巳達極點非嚴加整頓實無敎育之可言並臚述各種搗亂情形聞之令人髮指查阮法道於署假期間函致校長大致以各敎員多所壓制與近日新潮不合非改造不爲功可知其蓄謀已久此次反對敎員聯合三年甲乙兩級開會阮法道主席發言語多不遜並有逃席者即打煞他之號令在自修室内又邀同各級學生宣布一致反對有不惜以武力解决等語校長再四調查情眞罪確於十一月一日將阮法道一人開除學籍餘擇尤分别記過不料揭示後阮法道卽唆聳同學於夜膳畢先喧聚會計處强逼交還學費經校長勸阻不服頃刻間即熄滅電燈譁言打打校長即避入樓上敎員室内學生蜂擁而至翻桌擲凳抛碗敲燈校長多方躱避忽被石頭兇毆頭部眼角受傷復有多人横拖直扯黑暗中不辨何人舉手但聞手執國技器具刀槍棍鐧之聲狙伏樓下梯旁喧言務須拖下校長結果性命聲勢洶湧已知無理可喻惟有并力抗拒倚柱相持時本校庶務員早知消息即至電話房擬報告縣署警廳不料電話已被割斷大門已有學生數人把守庶務員托故奔出校外急赴縣公署警察廳等處報告至十時許校長正在危急間適余知事薛警佐樊旗官胡連長等陸續到校纔得解圍而出校長當與知事警佐等出校而學生尙欲用野蠻手段宣言將毆辱各敎員現各敎員亦均一律避居校外故自昨迄今不惟秩序未能恢復且學生分派三十餘人手持槍械站守校門禁絶來往校長心力交瘁萬難維持再四思維惟有懇請電飭紹興縣知事會同軍警暫行解散以靖禍亂並請遴派專員至紹澈底查辦以資整頓而維學風爲此迫切呈請廳長察核迅予施行感且不朽此外又函請省敎育會主持公道出力維持又該校全體敎員發表宣言以明學生暴動之眞相文均從略 
地方通信 
[松江]  
　　爭管府有欵産愈形劇烈七縣敎育慈善聯合會謂府有公欵係七縣人士所捐應歸七縣人士共同管理涉訟經年未有結果爰於前日在滬議决暫行辦法六條實行截留坐落松江境外之敎育慈善敗産此項欵産之原管理機　育嬰普濟全節等各善堂及松江勸學所業經先後呈請官廳設法打銷免致摇動原有之敎育慈善事業詎奉賢縣勸學所急激進行首先截留在該縣之松江學租該縣勸學所長朱幼靑并於前日率衆至松江縣派駐該縣之學租經微處驅逐司事毁滅租牌拉收租　經松縣勸學所長張彬士馳勘屬實現定四日晋省請示松縣各敎育機關聞悉此事即於三日午後在敎育會召集緊急會議學會各員議論憤激散會後分電省長教育廳道尹請予依法懲辦而縣立各校以直接受其蹂躪議以截留在松之各縣公欵以相抵制並以全體罷學爲最後對付茲將各機關電稿錄後（一）勸學所電謹呈者本邑學産坐落奉賢縣境内各田現被奉賢勸學所倡議截收租籽據本所派駐奉賢徴租員報告十月三十日該所竟派人盤踞本所所設賬房内拉收租欵所長馳往察看屬實似此强權攘奪擾亂教育英此爲甚松邑學界咸深憤激竊以該項學産田租實爲松江全邑敎育命脈此次突遭蹂躪影響所及危害有不勝言者所長無法維持竊恐羣情憤憤釀成意外舉動事勢急迫除呈本邑縣長外不得不據實電呈敬懇鈞座迅賜　令取締奉賢勸學所拉租之舉以維松縣學産實爲德便松江縣勸學所所長張樹勳敬呈江（二）敎育會電奉賢勸學所長朱聲鳳於十月三十日率衆　入本邑派駐奉賢徴租賬房毁滅租牌驅逐徴租司事拉收本邑學租查此項學租係前淸華婁兩縣書院田租更非自稱敎育慈善聯合會所得藉口攘奪該所長自恃土著拉收他縣田租致松地辦學欵無所出全縣二百餘學校頓起恐慌誠恐激成罷學風潮並發生軌外舉動將來如何收拾爲特電呈鈞座迅予依法懲辦並令將本屆全數田租勒限繳出以維學欵而儆效尤不勝迫切待命之至（三）縣立男女各學校電松邑學欵全恃田租田租之坐落外縣者爲數甚鉅現聞外邑有發起拉租之說面奉賢縣勸學所所長朱聲鳳竟於十月三十日首先實行影響所及學欵來源立時告竭敎員學生大起恐慌勢將不支校長等爲目前救急計議將他縣公産之坐落本縣者暫行全數截留以資挹注非敢效尤實維現狀是否可行迅賜電復事關敎育命脈迫切直陳松江縣立第一二三四五六高等小學校第一二女子高等小學校職業學校同叩江 
[蘇州]  
　　停止釀酒以節米糧吳縣公署接奉省長令准内務部函開北省旱災糧源缺乏查北方各省久旱成災現在力籌賑濟籌賑之道備食爲先北方各省糧源缺乏本部巳籌通運辦法惟開源節流二者並重各地釀酒消耗米穀爲數殊多從前每遇災荒均有暫行停止之例値此北方災情奇重應請速飭各縣一體令行禁釀以維民食等因准此除通飭外合亟令仰該縣一體嚴禁云云 
　　帶徴屠宰稅之困難吳縣公署前奉敎育廳令帶徴屠宰附稅充敎育經費即經定於七月一日實行佈告周知並函請商會設法勸導無如數月以來毫無效果近據勸學所呈稱以該項附稅己列入九年度預算抵撥義務敎育經費萬難任聽遷延等因復經温知事轉函商會去後茲悉已得商會函復略稱迭經肉業理事魏耀卿轉向該業一再勸導僉稱値此米珠薪桂營業大受影響前項屠宰正稅尙屬力不能支何堪再增負擔仍請暫緩舉行等云不識温知事又將作何對付也 
[鎭江]  
　　敎育會開評議會本月二日午後三時丹徒縣敎育會開評議會評議員到會者計有十餘人由徐會長師竹主席報告一切並議决各案如下（一）提議從速组織小學敎員參觀團議决於十年春假時出發其組織一切手續當按照簡章辦理（二）提議征收會費議决函知各會員自本年起繳納常年會費一元繳納時期以本年年終爲限（三）提議聘請編輯員議决如有編輯事件由本會認爲必須辦理者得由會長臨時擇聘勝任之人編輯（四）提議本會此後往來文件須備收發簿擇由登記以資考查議决照行 
　　黄荳銷路不暢黄荳一項目下新貨已源源而來銷塲尙未十分活動現在淮徐上等貨開盤每石祗售洋四元七角東台貨每石四元五角不如去年之奇貴云 
[揚州]  
　　請縣保送學員蘇省道自治講習所舉辦在邇定章學員應經各縣保送江邑湯森達汪鳳鳴張　珩黄進賢陳炳杰等五人均願人該所學習分呈縣署請予保送 
　　商會彙送振捐商會代收之北方振捐截至上月底止已收得大洋一千零十三元小洋二十一元六角銅元一百枚開具淸單如數送交揚地災振會核收俾便放振 
[嘉興]  
　　女校籌欵助賑北省災情浩大哀鴻遍野各省　均山當地士紳發起設立賑濟會籌欵彙解災區散放以惠災民　禾邑縣立女高小校學生特於本月一日公共講演廳舉行游藝會俾各界前往觀看是日由該校學生向衆來賓勸募欵項共計募得洋四十餘元又汪知事亦捐廉二十元合共六十餘元業已彙解災區放賑又女師範學生亦因此事定於本省地方紀念日（五日）在講演廳舉行音樂跳舞會籌欵助賑所售參觀劵介頭二三等頭等每張一元二等半元三等二角業已通告各界屆時前往參觀矣 
[安慶]  
　　皖南籌振所呈聶省長電安慶聶省長政務廳長財政廳長鈞鑒頃據宣城士紳鄧士恩葉蓁報告本年陰曆五月仁濟堂協助宜城平糶振欵二千元章知事並未發出恐有夥沒情事業經元電呈明在案查此項振欵二千元係由敝所轉交現今北省奇災振務吃緊應懇派員澈查懲究以警效尤前皖南籌振事務所李振標濮文波陸如珩翟孝先俞炳煃翟鳳翔鳳朝　朱棠等叩巧 
[江西]  
　　贛敎育會力爭琿春交涉電江西省敎育會於三十一日開評議會討論全國和平聯合會電請力爭琿春交涉案議决電請中央嚴重交涉電文如下北京大總統國務院外交部陸軍部鈞鑒琿春韓黨擾我治安探本窮原罪在日本綏靖解决屬我主權日何人斯狡然思逞始則照會我國無理要求繼則强硬增兵自由行動抗議無效勸阻罔聞間島前車可爲殷鑒務請中央嚴重交涉力保主權萬一終不覺悟惟有兵力阻止即邦交破裂亦釁自彼開曲直是非自有公論一味退讓必悔噬臍民氣激昂堪爲後盾臨電迫切幸垂納焉江西省敎育會叩三十一 
 
 

Page 9

 
 
   
 
 

Page 10

 
 
本埠新聞 
[英商會聯合會開會續紀]  
　　英商會聯合會第二日會議午前所通過之議案如下 
（一）在華公司本會以爲宜　查可否制定法律規定在華現在與將來各公司之名應加一『英』字或其他同義之字於『有限』字樣之前本會應囑本會書記儘速從車於此項調查 
（二）修正稅則本會欲發表意見以爲因修正現有進口稅則而得之加添稅項應代爲保存之直至中政府表明其有維持全國秩序保護全國商業利益之能力時爲此本會並欲發表意見以爲將來如遇修正稅率力宜乘此機會要求依據本會一九二○年四月二十一日函中所提出之辦法改革中國商業征稅之全部制度並以爲宜要求中政府從此廢除中國海關現所征收中國境内由此口岸至彼口岸之貨稅以作改革征稅制度之　際上先步 
（三）輔助航行歐美加拿大海面現皆用無線電話與無線電之位置尋查器今香港政府巳准用此器蓋擬不日在香港海港進口處裝置此器本會有鑒於此以爲中國應由海關同樣設立此器以助中國沿海之航業再氣候信號與海電交通亦應與無線電之位置尋查器連帶考慮之且因近來汕頭香港上海間電報時常停擱尤不可不考慮之本會以爲應速在汕頭設一充分有力之無線電台而與香港電臺相接俾令電信交通不充足之汕頭與香港及他處得有電信與無線電信之交通 
（四）版權本會關於上屆所通過制定版權法之議案今欲發表意見以爲宜續向中政府交涉使中國加入依據英比法德意海地利白里亞西班牙瑞士與都尼斯諸政府於一八八六年九月九日在瑞士京城所簽定條約而創立之文藝美術保護會 
午後通過之議案如下 
（五）津漢俄德租界本會觀察中政府之態度極爲關切中政府收管前屬外人治權之區域已剝削條約國人民所有關於置産與參與巿政之權利故本會促請英政府注意於儘量保障英國人民在華居住與營業者之條約權利並抵拒對於此項權利之侵犯本會並促請英政府注意關於上述區域將來管理條件宜與中政府締成美滿了解之絶對必要俾暎人之置有産業與居住其地者之利益絶不稍受妨碍而其他租界治安與良好秩序得有完全保障 
（六）中國變亂本會覩中國各省幾皆不免之擾亂無法情形甚爲惶慮盜匪横行無阻而無紀律兵士常有盜匪行爲爲害尤烈本會對於中國當道之完全未能認眞處置此種可悲時局提出抗議並促請英政府用其種種方法使中政府悟悉如此廢棄責任久而不已必有不可免之影響及於商業與國家之福利同時英政府應竭力與有同樣關係之各他國共籌可以滅除此害之大規模計畫 
（七）鴉片與嗎啡本會歡迎英政府取締鴉片與其提煉物營業之意如一九二○年危險藥品法所表示者但恐中政储與其他外國不會同切實辦理以阻止此種藥品在中國任何境内之種植或運入或銷售則英政府取締之努力將大爲無效耳 
（八）租界租借期廣州漢口天津英租界租界之延長今尙未有美滿之决定此事頗妨碍英人商業利益本會對此延宕爲之惋惜特促請英政府設法從速解决此重要問題本會决定以此議案文字電逹英外務大臣 
（九）旱災本會對於中國北方廣大區域内因災受苦之中國人民表示其深切之同情 
[上海敎育界歡迎敎育會代表]  
　　昨日（四日）午後上海縣視學朱　巿學務員賈叔香曁各小學校敎職員在大吉路縣敎育會事務所開會歡迎各省區敎育會代表到者各省代表十三人本埠敎育界如省敎育會沈信卿縣視學朱伯華巿學務員賈叔香勸學所長李頌唐縣署第三科科長錢紳齋二師校長賈季英並南北縣巿立各小學校校長敎職員約八十餘人四時開會由賈叔香朱伯華二君邀請各代表入席賈君首述歡迎詞詞云敎育爲立國根本小學尤爲敎育始基始基優美敎育得以發展國家可望振興惟是世界潮流旣已日新月　斯敎育事業自宜因勢利導非隨世界爲轉移難望出門合轍非合全國以考慮不能因地制宜贊等或司視察或厠敎壇職務時覊見聞有限何幸貴代表聯翩戾止薈萃一堂此實難得機緣無任歡迎之至尙望諸君熱心指導寵錫箴言俾贊等奉爲南鍼有所矜式不獨敎育前途之幸抑亦國家利賴之資也詞畢由朱伯華報告歷年視察小學敎育狀况與進行之困難情形並言本埠小學校有三百三十六處學童有三萬三千餘人惟關於租界方面調查非權力所能達到頗滋遺憾應請諸君指示方針俾使普及等語再次爲李頌唐所長報告自任所長以來改良統一之志願請蒞會諸君賜敎又次爲沈信卿君致詞歡迎並逹個人之意見謂今日蒞會諸君對於敎育俱係富有經歷務請直言示謬無事褒奬是則鄙人與開會歡迎諸君所切禱者也言畢由浙閩兩省代表李俊夫鄧芝園二君先後起立答詞感謝旋與其他各代表歷述小學敎育關係敎育前途之重要至散會時已七時矣 
[新舞臺歡迎敎育代表]  
　　本埠新舞臺排演英國大文豪蕭伯訥名著華倫夫人之職業一劇提倡女子解放頗爲各界所贊許該臺以全國敎育會聯合會各代表均係敎育界重要人物改良社會具有同情特於昨夜（四日）函致各代表奉贈觀劇劵邀請觀劇原函云廠舞臺爲順應世界思潮特排演英國近代大文豪茟伯訥名著華倫夫人之職業一劇藉以提倡女子解放爲社會敎育之一助諸君子爲學界泰斗改良社會具有同情謹奉上觀劇劵三十五張恭請駕臨指示一切母任明禱專頌公安新舞臺經理姚曾綬謹啓 
[敎育會聯合會審查會續紀]  
　　昨日（四日）上午十時起全國敎育會聯合會續開甲乙組審查會下午二時開合組審查會茲錄審查情形如後甲組審查案一件爲民治敎育的設施標準案乙組審查案二件（一）請修正學校學年學期及休業日期案（二）請修改選派留學生條例宁均當場修正合組審查案三件除推行國語案因原案所擬辦法與上届議决之推行國語以期言文一致案無大出入僅增加中等學校添設國語科一項實際上各中等學校均已加授國語故議决取消外審查完全之二件（一）爲改革學制案係將奉天雲南福建安徽四省提出關於學制之五案合併審查决定辦法四條（一）爲請定北京音爲國音并頒布國音字典案本日上午口時半起開特組審查會下午二時起開第八次大會云 
[歡迎萬國主日學代表預記]  
　　今年萬國主日學代表集於東京原屬宗敎事業乃日人施其國民外交之政策極力表示歡迎優待之意其政府亦重視此舉至推内閣閣員從事招待歡迎等表面之親善其用心誠不可爲不深今美國代表四十人順道過滬滬上各敎會主日學會特發起推舉代表徐可陞鄔志堅李恒春張葆初馮釗光潘子芳張舍我等十人爲執行委辦籌備歡迎事宜茲經該委辦等定於明日（星期六）正午宴會歡迎地址爲大東旅社席間有余日章碩士演說下午三時開上海主日學全體歡迎大會於北四川路靑年會操塲來賓預計約一萬二千人夜間八時開游藝歡迎會於靑年會殉道堂有中國音樂戲法等七日上午各代表至各敎會演說下午三時開婦女演講會於老北門新堂五時開靈德敎育演講會夜間八時開聖經班大會於殉道堂上海各敎會此次歡迎之目的（一）在發揚吾國固有之文化（二）表示中美民問眞正之親善（三）圖靈德敎育之互相交換凡此種種於中美兩　間之接近頗有關係也 
[關於省議員選舉調查之函件]  
　　上海巿正副經董陸崧侯朱子堯二君昨致南北商會並各圖圖董公函云敬啓者第三届省議會初選調查期限將届所有一切進行事宜均須接洽茲訂於本月七日（即舊曆九月二十七日）午後二時開會務希撥冗蒞臨敝處商議一切是所盻荷再貴處巳查過調查單請先行裝釘（二百張爲一册）每册釘縫處加蓋尊章擲交敝處以便趕留底册免致侷促又盻 
　　上海總商會通函云逕啓者接上海巿經董函開第三届省議會初選調查期自十月二十五號至十一月十五號止卽經遵照辦理查縣發選舉調查會議决案上海北巿選民委託本總商會調查當於十月三十日第二十二期常會交議僉以事關初選調查不厭周詳由會暫設調查處在案茲特檢奉調查單一紙即祈貴處查照單内所載各事項依法塡冩限十一月十三號以前送會造册彙齊送縣事關初選幸勿放棄是所至禱除登報廣告外特此奉布計附調查單一紙 
　　上海縣商會前准上海巿經董陸崧侯等函省議會第三届選舉應行調查並附選舉單塡寫法及調查辦事細則多份請爲擔任調查各業商選民姓氏年齡資格等項業經分發各業請爲依法塡寫在案茲因此事爲期迫促該會已分别函催速爲塡送惟此項選舉單不敷分佈故已由會函請巿經董辦公處迅行添發選舉單一千紙 
毁家興學之陳嘉庚先生肖像 
塡寫法四十紙辦事細則數紙到會轉發照塡云 
　　上海總商會爲調查選民研究不動産貨格致上海巿經董陸崧侯副經董朱志堯函云敬啓者十一月二日敝會董湯節之君躬詣台階暢聆雅敎甚爲忻慰惟調查單内不動産一項尙須請爲解釋者（一）商店之股本（一）註册各公司之股票（一）租界房産由洋商掛號並由洋商代完之錢糧以上三項能否作爲不動産統希賜示以便通告選民俾調查事項有所折衷也事關初選還祈詳晰惠復實紉公誼云云陸朱兩君接函後 
當即覆函云敬復者頃奉貴會第三九號公函内開以調查單内不動産一項尙須請爲解釋者（云云同上）查商店股本註册股票均作動産論至地産房屋其由洋商代完年租者仍係華人之産作不動産論再船隻同房産亦作不動産相應函復即希查照爲荷 
馬橋鄕經董奚敬湯昨以初選調查塡寫法略有疑義故致函沈知事請爲解釋函云逕啓者茲查省會初選調查塡寫法内第二行塡寫法直接稅之種類以地丁漕糧爲限如巿鎭之商店祇有動産旣且完納營業稅者細則上並無明文調查時應如何辦理又省議會議員選舉法第八條内辦理選舉人員於其選舉區内停止其被選舉權是否指主任調查委員及分任調查員而言事關選政爲特函請台端卽希賜示爲荷沈知事接閱後昨即去函答覆云逕復者昨展來函聆悉一是直接稅一項查民國元年辦理第一届省議會議員初選舉時曾於是年九月奉前總監督程蒸電開准籌備國會事務局元電衆議院議員選舉法第四條各欵欵義關於立法上之解釋業經呈請大總統諮詢參議院議决答復其第一欵所載直接稅之種類以地丁漕糧爲限應卽迅與省議會議員選舉人資格一併調查等語是直接稅之種類旣指定以地丁漕糧爲限則其他各稅自不在此列又調查員有無被選舉一節查民國元年九月曾奉前江蘇都督程蒸電開辦理衆議院及省　會議員初選事宜關於調查選舉人資格人員不以辦理選舉人員論仍有被選舉權等語相應函復卽祈查照辦理爲荷 
[葡巴兩公使聯袂抵滬]  
　　駐京葡國公使符雷台及其夫人又駐京巴西國公使阿威士均由京南下曾誌本報茲悉符阿二使巳於昨日（四日）同乘滬甯路特别快車於下午九時抵滬同乘汽車至康納脫路巴西國領事署暫寓云 
[英代使明日回京]  
　　駐京英代公使克萊武此次來滬係參預英商會聯合會 
議聞不日即能　事故已定期本星期六（六號）晨仍乘滬寗車轉津浦車回京江蘇特派交涉公署接英領事函知業巳轉函路局預備花車矣 
[比公使謁會交涉員]  
　　駐京比國公使費甘氏此次來滬係迎眷至京詳情巳誌前報昨日上午一時許比使特詣江蘇特派交涉公署謁會許交涉員當由第二科徐世光楊小堂殷勤招待延入客廳晤談良久而别 
[鐡路局長昨晚進京]  
　　滬寗滬杭甬兩路管理局局長趙燧山疊奉交部來電以有要事面商促卽赴京故於昨晨飭知上海北站長預備Ａ字花車以備啓行北上所有局中公務暫委外務科長朱代拆代行其有緊要事項隨時快郵寄京以待裁决遂帶文牘科長管鶴並僕役一人於昨夜（四號）十一時乘坐花車掛在滬甯夜快車赴寗轉車北上所有兩局各科領袖及巡官等皆至月臺恭送聞趙局長此行約須旬日返滬云 
[又一批出洋學生]  
　　昨日中國郵船『南京』號出發時有敎育部派官費生程學愉姬振鐸曲宗邦自費生佘坤珊丁維翰等數人赴美留學寰球中國學生會游學招待部特派幹事在新關碼頭照料一切並贈以游美須知之出版品多種 
[米價難望低跌]  
　　近日滬上米巿粳米一項各埠來源已旺而價格仍須九元以上蓋緣陳貨旣空且米客及内地行家皆存居奇之心因此難以復舊至於蕪湖等處所産之客秞本不合行銷於上海前在米荒時代不得不暫購代食今則存底漸尠各該貨皆就長江之儀徴南京浦口等處脫銷昨日起本埠閘北中關粳米之價又見提高二三角據聞新閘某米行之打包出口仍復踴躍此次又有數千石裝火車運去又有某某等組公司購買囤積以備冬季居奇昨有多數打就包子存放興業洋棧由此以觀恐今冬明春米價無賤跌之望矣 
[浙省長要求在滬辦米]  
　　滬海道尹昨接齊省長艷代電開准浙江沈省長養電開據舊温屬士紳吕渭般函稱該屬水災以後米價飛漲人心恐慌現查上海積存客米甚多擬先購二千石運浙平糶等情查舊台屬前需用賑米擬就滬購連經齊省長會電貴省長復准俟新穀上巿陸續分辦在案現在新穀久經上巿滬上客米頗多所有舊温屬被災縣分需米旣急擬先就滬趕辦二千石運往平糶情形正與舊台屬相同應請援案照准并電飭江海關監督查明塡給護照卽予放行母任感盼併乞電復等因除以現在滬上積存客米若干能否有餘堪資購運已飭滬道尹曁關監督查明核辦此復等因電復外仰即遵照查明辦理并具報查核 
[法電車在霞飛路互撞]  
　　前日下午二時許法租界由徐家匯開往十六舖之二十八號電車與十六舖開往徐家滙之二十四號電車雙方駛至霞飛路中司機人雙方打鈴一時不能停機以致互撞二十八號電車月台致被撞落並損及玻璃等六十八號司機人面部及脚均受傷而二十四號電車月台上之路牌亦被撞落其司機人爲八十號當時二車均因損壤不能行駛卽由該廠派出援車前往拖至機廠修理所有二車搭客均未受傷當時落車乘他車而去聞肇禍原因該二車原應在善鐘路交會因被打燈錯誤雙方誤會致肇此端現經該公司車務領袖傳集二十八號車之六十八號司機人二號賣票人及二十四號車之八十號司機人九十八號賣票人又二十四號查票人質訊肇禍原因以憑核辦 
[肇勤路居婦被殺案三誌]  
　　賃居虹口肇勤路一千零三十四號門牌羅金榮家披屋内之婦人施彩娥忽於上月二十八號早爲人謀斃業經公共公廨將尸騐明棺殮並判案證張金月羅金榮婦人何張氏女子王阿妹各交五十元舖保候訊等情已詳前報昨由陸襄讞會同英包副領事升座飭將四要證提案研訊先據張金月供稱死者係我姘婦同居於羅家灶披内是日早五句鐘我即出門其時同居人均未起身彩娥究因何而死我實不知等語次羅金榮上堂供稱我向執業於唐家弄餘經絲廠死者與張同賃我家灶披住居是日我於八點一刻鐘離家往絲廠就業九點半鐘工畢十點一刻鐘回家始知張之姘婦已死究被何人謀害不知其情等語次據何張氏供稱死者所住之灶披係在我租之後房惟門戶一向隔斷且是日我患目疾未曾起床究被何人謀死實在不知且是日並未聞死者住處有爭吵之聲我夫何友生係開煤炭店等語並據何友生投稱我於是日早六時即離家出外餘語與其妻所供略同又據未曾交保之婦人吳徐氏上堂供稱施彩娥我素相識彼於民國六年三月與其本夫赁居我家是年十二月其本夫病故彼於前年正月始從我家遷出本年三月間曾在途與彼相遇見彼手持竹籃買物惟其時我並未招呼至彼有無姘夫及此次因何而死我皆不知又由女子王阿妹上堂供訴一過語皆無關中西官核供磋商之下以羅金榮何張氏王阿妹三人訊與本案無關判令開釋張金月及婦人吳徐氏各交五十元人洋並保候查明再訊 
[風箱弄發生命案]  
　　紫霞殿南風箱弄中辛福里内某姓房屋曾轉租與嚴錫明居住昨日上午十時許嚴正在家内門外忽來三四人大呼嚴先生出來問話嚴聞之貿然出外竟遭來人不問情由拖至該里門口用刀亂戳以致傷及要害倒地不省人事行兇者即亦逃散事爲鄰人查悉報告巡警急雇黄包車將嚴車送一區三分所警署劉署員見嚴傷勢頗重命在旦夕立命速送新普育堂醫治惟因傷勢過重到堂後不及醫治即行斃命堂中以電話通知三分所令飭十六舖地甲盧永德往查並無屍屬遂投地檢廳請騐下午奉譚廳長派委許檢察官毛檢騐員蒞堂騐得嚴錫明小腹左旁受有刀傷深入數寸以致肚腸流出少許委係因傷致命而死塡明尸格判由堂棺殮發封厝壇候查傳屍屬認領許檢察官返廳後即據情報告請究譚廳長以該凶徒白晝殺人實屬目無法紀除選派法警購綫緝拿凶犯及訪查屍屬外一面備文移請淞滬警察廳並上海縣警察所帮同加派探警一體協緝務獲解究 
各輪船進出口貨物紀 
[國内輪船]  
　　長江昨日怡和洋行之德和輪船自長江開來裝來之貨共二萬三千三百九十九件其中計小麥白米一萬九千四百六十九包麵粉二千袋磁器六百四十四件烟葉六百六十三件靑蔣二百悃茶葉一百件油桶二百零六隻絲頭三十八件鴨毛二十四件綢緞雜貨三十四件又有告和輪船之進口貨其大宗爲糧食共有米麥一萬一千七百四十九包餘爲猪　一百五十八件黑棗及金針菜八十五件銀洋兩箱雜貨五十一件該輪因須本日開駛故昨日出口貨尙未裝儎又日淸公司之南陽丸裝來水泥二百二十餘桶紙頭四百三十餘件白苧蔴約一千八百梱生漆二百十五桶麵粉二千五百袋又有轉運外洋之芝蔴七千餘包及鷄子三百餘擔麩皮二千包並雜貨機花二百九十件又三北公司之德安輪船裝來之貨有麫粉五千五百包黄豆五千零四十九包小麥一千九百五十包烟葉二百三十件蓮子一百件木耳二十七件水泥七十件繭壳七十三件紙頭一百五十件綢子三十四件藥材十四件牛皮十一件胡桃肉九件又太古洋行之安晵輪船裝來之貨計麫粉六千四百包白米芝蔴五千三百六十四包磁器一千一百件荣蔴八百七十件紙頭五百十件桐油三百桶樟腦二百十二件紅黑棗一百四十九包烟葉一百四十四件松香四十九件黄臘八件氷糖雜貨三百餘件 
　　烟津招商局之新大輪船由烟津來滬裝來之貨有生梨生果四千四百十件核桃一千二百六十九件紅黑棗一千二百十一件瓜子四百六十七件石粉二百件麵粉一百八十六包花生八十五包魚乾四十九件土布十九件皮貨十六件綢子六件雜貨六百九十八件當日裝運之出口貨中有白米二千餘包麵粉一萬袋水煙五十件其餘外貨則均在本日加裝云又三北公司之敏順輪船此次從天津來申僅代南和順連裝粉絲四百五十件餘無他貨 
　　寗波招商局之江天輪船自寗波至滬裝來之貨有綠茶四千一百八十二件竹頭三百件木屑一百四十件香粉一百四十三件螟蜅五十五件草帽六十四件鵝毛四十二件洋紗六十四件牛皮二十一件草蓆二十件雜貨二十件當日所裝出口貨計豆餅一千件紅棗一百五十五件蔴油五十件蓮子四十件洋布三十四件玻璃二十五件餘爲雜貨永安公司之永安輪船昨自海門石浦穿山來滬裝來之貨有松板三千塊橘子四百件雜貨四百件當日所裝出口貨計大豆餅二百件黄豆一百餘包糖一百二十包洋油二百箱洋火二百箱柴油三十桶社布十件洋布十箱餘爲雜貨 
　　　靑島太古洋行之鎭安輪船自靑島抵滬裝來之貨有大白菜二千一百七十二件瓜子二百四十三件核桃一百三十件草帽邊一百五十二件鮮山查七十五件棗子六十七件山查乾二十件鹹羅卜五十件猪鬃七十件生油十四件魚翅三件黄白絲四十七件頭髮二件 
[國外輪船]  
　　中美福來公司之西亨曉河號ＷestHenshaw昨日由香港來滬於上午進口裝來貨物祗有烟葉五百餘噸該輪在申卸淸各貨後停泊在滬須俟東方商人號ＥasternTiader於八號左右由大連裝載運赴新金山貨來申將貨一千二百噸轉裝於西亨曉河船上運赴新金山故須至十二號開行而東方商人號到滬後直放紐約不再赴新金山現定十五號開行昌興公司亞洲皇后號自長崎開來定六日晚七時半到淞搭客約次晨九時半乘駁船抵滬當晚該船即須開赴馬尼剌香港等處其載客之駁船定午後四時在工部局碼頭開出 
　　日印日本郵船會社之八幡丸昨由東洋到滬裝來有郵件一百餘袋進口貨以洋紗爲最多共有六七百件又有洋布及白標竹布三百餘件自來火桿子原料一百餘件並機器油仁丹等項又有呢絨洋緞及各色之線　一百餘箱各貨出淸後定明日還日在滬裝去出口貨中有大批菜子菜餅及棉花蠶豆等萬餘包此外爲鷄蛋等項又英火輪公司之丹達號Ｔanda前次在申返印於上月十八日到印度之喀爾喀特後現又於十月三十號開行來華昨日來電報告該輪已抵檳楖嶼星期日可抵星加坡十五日至香港十七號可抵上海至於經行孟買之笛而惠亞號Ｄilwara由孟買來申在上月二十二號經哥倫布往檳榔嶼昨日接得電報現已至香港不日可抵上海船上載有十月十八日以前孟買郵件在滬約停六月不赴東洋逕還孟買云 
　　歐亞好時洋行之愛而巧勃號Ａlcluiba自上月九號離開漢堡後即至荷蘭之落得旦姆運貨現在中途核行接電謂該輪至遲本月十八號可到到滬以後停留一星期預備起卸貨物然後再赴日本而還國之期須至出月十七號山滬裝貨赴荷德云又英火輪公司之蘇雪拉號Ｓicilia自十月下旬由倫敦出發後現在哥倫布裝貨該輪載重有六千七百噸昨日來電報告定本月十八號啓行來滬其沿途經駛庇能星加坡香港等埠尙須逐一停留裝載貨物船上載有上月二十二日以前之英倫郵件預定出月八號到滬又日本郵船會社之達甘丸ＤakerNaru及大阪公司之安第斯丸Ａ　ndesMaru均於本日開往歐洲其甘達丸則先到倫敦次往荷蘭然後至漢堡而安第斯丸則取道香港 
 
 

Page 11

 
 
星加坡至英國哥　布再往盎凡爾斯然後至落得日姆及德國之　堡云 
[公共租界愼重冬防]  
　　公共捕房專查特别事件之西探長壳羅香於昨晨六時傳各捕房中西包探至南京路老閘捕房宣言近來界内迭出越貨傷人之事且冬令將屆宵小易於竊發對於防務較平時更宜認眞而下等客棧尤爲匪人匿跡之所各宜注意言畢即令中西各探分往界内各小客棧内逐一檢查旋在蕪湖路二十九號門牌等客棧内查獲形跡可疑者多人均帶回捕房押候查明有無犯案再行解送公共公廨訊究 
[公共租界救火會大操預誌]  
　　公共租界救火會月終大操定於六日午後三時在虹口救火會舉行操演昇梯救人等技分班試演以期增進各級救火人員之效能新辦之工塲與虹口救火會之佈置亦將公開任人參觀俟操演完畢五時出隊凡留心火政者儘可注觀該會當爲歡迎云 
[改訂義振奬勵章程]  
　　華洋義振會得錢幹臣會長轉來内部關於此次災振變更義振奬勵章程其呈文與章程全文如下『呈文』爲北方各省災情奇重擬暫行改定義振奬勵章程以廣勸募而拯災黎仰祈鈞鑒事竊查本部前爲統一義振奬勵辦法起見曾於民國七年四月擬定義振奬勵章程十五件呈奉指令照准並通行各在案邇來北省災情奇重加以兵燹蝗蝻民間極爲困苦業經遵令會同各該地方官迅籌振撫惟籌振之法集欵爲先見義勇爲旣有賴於羣策羣力而値兹金融停滯之際尤非擾予奬勵不足以示提倡本部前訂奬勵章程係爲力杜冒濫限制不免稍嚴現在災匾廣袤需欵浩繁所有捐募各端刻不容緩擬即將該項章程第二第三第四第八第九等五件暫行改訂從寛以期易於集事國家旣曲示奬掖之法社會自宜有互助之心俾此無告窮黎免於溝壑冀仰副大總統博愛羣倫之意至勳章收費章程向有勳章收費細則之規定茲爲籌振緊急優加待遇擬請飭下國務院印鑄局凡因此次振務得受勳章者一律免費以昭激勸再本部修加章程係屬暫時變通辦法一俟此次振務辦竣再由部呈請撤銷仍依原章辦理以昭慎重合併聲明所有暫行改訂義振奬勵章程緣由理合開列淸單呈請鑒核訓示施行謹呈『奬勵章程』第一條合於左列各欵之一者依本章程之規定奬勵之一捐助振欵者二經募振欵者三辦振出力者第二條凡捐助義振欵銀一萬元以上或經募銀五萬元以上者應報由内務部呈請特予優加奬勵第三條凡捐助義振欵銀一千元以上或經募銀五千元以上者應報由内務部呈請給予勳章或題給匾額第四條凡捐助義振欵銀五百元以上或經募銀三千元以上者應報由内務部呈請給予一等或二等金色奬章或題給匾額第五條凡由各團體名義捐助或經募義振欵銀合於第二第三第四各條之規定者應報由内務部呈請題給匾額第六條凡辦振人員異常出力者應報由内務部審核成績分别呈請大總統給予勳章或傳令嘉奬或呈准大總統給予一等或二等金色奬章或題給匾額第七條凡依前條規定請奬時各地方行政長官或特派督辦振務人員應開列請奬人員之辦振事蹟并須出具切實考語報由内務部審核轉呈以杜冒濫第八條凡捐助義欵銀未滿五百元者由地方行政長官或特派督振務人員給予匾額或依左列之規定給予奬章一五百元未滿四百元以上者給予一等銀色奬章二四百元未滿三百元以上者給予二等銀色奬章三三百元未滿二百元以上者給予三等銀色奬章四二百元未滿一百元以上者給予四等銀色奬章五一百元未滿五十元以上者給予五等銀色奬章第九條凡經募義振欵銀五倍前條捐欵之數者準照前條規定分别給予匾額奬章第十條凡以各團體名義捐助或經募義振欵銀合於第八第九條之規定者由各地方行政長官或特派督辦振務人員題給匾額第十一條凡辦振人員尋常出力者由各地方行政長官或特派督辦人員準照第八條之規定次序分别給予奬章或題給匾額第十二條其由各地方行政長官或特派督辦振務人員徑行給奬時應將受奬人之姓名籍貫或某團體之名稱捐助或經募欵額並辦振人員之出力事實彙務内務部備核第十三條一二等金色義振奬章綬用紅色一二三四五等銀色義振奬章綬用藍色第十四條義振勳章奬章及匾額本國人及外國人得一律給予但勳章奬章以受奬人佩帶爲限其外國人或外國人組織之慈善團體不願受勳章奬章或匾額時得酌量給予紀念贈品第十五條本章程自奉批准日施行 
[仁濟善堂電追賑欵]  
　　仁濟善堂覆皖南籌振所電云蕪湖育嬰堂轉籌振所諸君鑒公函並抄件悉宣邑章知事及農會姚振象請領糶欵而未舉辦又不事前陳明原委實屬無此辦法查大總統明令侵佔賑欵在五百元以上即置諸重典特電請執事就近嚴追限三日内如數滙申另作他項災振之用振欵絲毫爲重務祈迅轉章知事辦理電復是盼仁濟堂號 
[急賑游藝大會餘聞]  
　　前日（二十三日）爲八省急賑游藝會之第三天詳情已見昨報惟當愛國女學拳術表演後由許劍秋女士代表該校向衆演說謂由該校同學捐集洋四十元助人游藝會言畢由該校體育科主任程季芳君將欵而交任矜蘋君任君接欵後復向衆演說先致感佩之意繼謂敝會開幕之前雖表明不另募捐然决不阻人爲善凡有自願輸捐者則敝會皆所樂受蓋敝會能多得一元之敢人即災民多得一份之恩惠往者一元之代價等於一元今晚一元之代價則等於一命云云形聲慘痛聞者動容在座來賓皆爭先捐欵而愛國學生之購劵來觀者復解囊助捐王女士捐金戒王懷女士捐一元席女士一元某女士一元某女士二元無名氏九元某老太太五元二角顧太太六元某女士一元一分無名氏一元會中職員之站立附近者亦聞聲奔至臨時助捐欵者袁履登五元王才運十元俞國珍五元鄭　鴣五元陸文中五元余華龍二元金馥生五元又紛擲台上不及詢問姓名者二十五元共得洋一百二十二元二角一分（内銅洋六元）金戒一枚由任君再向捐欵者甲謝次由靑年會通俗敎育服務團表演雙　至一時始散 
[南京歡迎策進會代表之滬訊]  
　　國民大會策進會接南京來函云本月二日午后四時半寗垣學生聯合會聖公會愛國團社會服務團浦鎭奮志進行會救國會等各團體歡迎上海國民大會策進會代表曹慕管朱定一到者四十餘人公推鍾可託主席首由主席宣佈宗旨次曹慕管朱定一演說學生會副會長梅成章建議設立南京國民大會籌備委員會主席付表决全體舉手贊成繼由學生聯合會正會長成蒙三奮志進行會代表俞悠祿相繼演說末由主席宣佈辦法由各團體選派理事二人籌備一切並擔任向各團體接洽并定於星期五　第一次理事會商議正式組織辦法散會時已萬家燈火矣 
[友華銀行銀巿報告]  
中美新聞社譯友華銀行四日報告云日昨倫敦銀價當地漲一零八分之一便士遠期漲一便士紐約銀價漲至八二又八分之一倫敦紐約滙價跌至三四三零半此間開盤時金鎊定價五先令四便士金圓九二日金五四又四分之三巿况終日堅定賣出價金鎊陰曆年前交貨者五先令四便士又四分之三金圓九二又四分之三羅卜定價三二○巿况鬆動頗有購進者倫敦銀價增高係因中國印度收買之故紐約印度銀巿均堅定故銀價恐須再漲 
[發給德人護照之呈報]  
　　許交涉員昨呈省長文云准和總領事函稱德人權從德（譯音）住本埠麥根路四十七號現因事赴江浙閩贛等省游歴請爲商給護照除囑令將照片自行投前交呈外函請到署除發給旅行護照外查該德人旅行江蘇不僅南京一處理合呈請鑒核通令各屬照章辦理云云 
[兩公使贊助寰球學生會]  
寰球中國學生會第十次徴求團開幕以來各界人士贊助加入者頗多新任駐法公使陳任先駐墨公使王述勤亦已先後簽名加人爲贊助會員云 
[南洋中學校友會將開臨時會]  
　　七日（星期日）下午二時南洋中學校友會將在大東旅社開臨時大會討論建築校友廳事宜聞各會員如有他項意見亦得於開會時提出討論其通告則於日前由通訊書記李君柳溪徧發矣 
[浦東高小聯合會開會紀]  
　　浦東高小聯合會前日假滬南浦東公所開第三次大會下午一時開會公推馬醒蝶爲第二届會務主任陸叔昂爲研究主任曹晉梅爲編輯主任並議决各校組織學校通信社聯合演講會聯合旅行隊等事至四點散會 
[鐡路人員捐薪助振]  
　　滬寗滬杭甬兩路辦事員司及工役人等鑒於北方災區之廣待振之殷各發惻隱之心公同籌振己於日前全體决定辦法每人按照本月所得薪工提出三十分之一作爲振欵捐集之欵統交由各該管領袖　報局長轉呈交部以待災區提用預計此項捐欵約二千元左右云 
[四無台合演籌賑續聞]  
　　今晚紅十字會延四大舞台藝員在新舞台合演好戲籌振等情己誌昨報茲悉是晚紅十字會特備紀念章分贈觀客南洋兄弟烟章公司亦有頂上香烟在場分送云 
[縣商會長歡宴交涉員]  
　　上海縣商會正副會長顧馨一姚紫若因新任駐滬江蘇特派交涉員許秋颿蒞任後本擬訂期歡適許因公北上刻許已由京返滬故於前晚假滬北某西餐館備設西筵特請許交涉員赴飲外並有滬海道王道尹江海關姚監督淞滬警察廳徐廳長上海縣沈知事滬南滬北工巡捐局姚汪兩忆長上海總商會會長等均在座觥籌交錯頗極一時之盛 
[浙軍定期調防]  
　　松滬何護軍使接准浙江督軍署函開查本省嘉湖寗台兩屬所駐部隊第一師之步兵第二團第十師之步兵三十七團及步兵三十八團第三營均在調防之列業經飭令於十一月十五日爲始以超武兵輪經由滬南分次送輸除令行外相應函請查照等因合行通傳仰所屬各軍隊一體知照 
[兵士赴龍華操演]  
　　陸軍第六混成旅第一團所部第一第二兩營士兵因須演習試射機關槍操法而無操塲試演爰呈准何護軍使借用龍華大操塲操練昨日届期由該二營營長督帶兵士兩營並機關槍四架於淸晨整隊步行前往龍華操演各兵士午餐祇食乾糧直至下午四時始行操畢返滬翌日尙須再往練習云 
[第十師出發秋操]  
　　陸軍第十師本届舉行秋操演習野外行軍等戰術約須一月之久昨日开始出發計開拔者爲駐紮吳淞第十師步兵第四十團由團長朱聲廣率所部營長聶慶恭等各營連由淞拔隊出發地點爲滬海道屬嘉定等處昨由軍署分電各該知事曉諭居民勿生誤會云 
[浦東火警]  
　　昨日上午十一時浦東陸家渡陳奎記花砲作因試放花砲火星落於陳發生所開之柴行草堆上忽然燃燒其時適東北風大作火勢燎原不可向邇當經爛泥渡第九區及熒昌火柴廠各驅洋龍到塲灌救直至牛後四時許火始撲滅計共燒去柴堆六個損失一千餘金當火熾時三區曾署長督同全體長警蒞場彈壓事後飭將該作夥陳阿福連同陳發生併帶至署訊核 
[火不成災之薄罰]  
　　滬南十六舖萃豐碼頭中山里口同豐永洋貨號昨日上午十一點鐘時因小孩玩弄火柴藥性爆發火即延及床帳幸即覺察設法救熄僅焚去床褥棉被蚊帳衣服等類餘未殃及後爲崗警將該號執事蒲吉仲帶入第一區警察署由趙墨林着長詰得肇災原因由於小孩弄火所致疏忽可知着即繳呈罰金洋五元充公示儆 
[邑廟内園圍牆問題]  
　　邑廟内園圍牆近由錢業中人雇工修築事爲滬南工巡捐局路政處查知以此項圍牆旣行修葺應照本局路政章程辦理將牆脚收進以維路政該局姚石蓀局長據報後除傳承修匠頭來局問話外並即致函錢業代表查照應照規定路政章程趕將牆垣收進以期顧全公益云云此事業已日久迄示解决現姚局長會同上海縣沈知事訂於明日（星期六）午刻在縣公署設筵請該局名譽各董事旣錢業代表等到署讌飲即便向雙方和平勸導俾得早日結束云 
[昨日公共公廨訊案紀]  
　　昨日公共公廨民四庭由關讞員會同英包副領事訊理各案如次（一）郁文俊聲請破産案前命聲請人登報聲明再核茲有大昌協泰裕大三水行及婦人程吳氏各延律師到堂控郁不理所欠貨欵反對其請求破産（結果）郁交一千兩舖保候訊（三）邱統斌訴邵英芝不理擔理欠洋一千四百十三元案此案經由前縣官廳判决因邵在滬故邱延律師到廨訴追判邵照判决之數交舖保候訊茲届傳訊之期原告不到由律師到堂請求改期而被告之律師謂如所展期滿原告仍不到案要求將案取消云云（結果）改期十四天再訊如原告再不到案應即註銷（三）胡伯庸趙介庭同延朱斯芾律師訴談慕韓趙子章以合股購繭爲由　去股本銀一千二百兩案被告不到由兩原告上堂訴稱控數係每人所付與被告各六百兩欵由恒豐轉交有回單薄爲證（結果）改期七天再訊（四）老婦朱張氏訴其婚王桂全不還借去地單半紙案自判决後王即將方單半紙交還詎係僞造故原告又復訴追業由廨判候函致會丈局查明眞僞再核茲據原告之律師到堂聲稱聞會丈局已經查復確係爲造今被告本人又不到案應請責成其保人云云而被告之律師亦稱該單實係朱留根交還被告請飭傳朱到案訊究（結果）以被告臨訊不到應再飭傳並傳到朱留根交三百元舖保候訊 
又午後民一庭由張襄讞會同義羅日林兩　領事　訊金子習訴祥泰永號股東那伯　不理擔保恒興莊欠銀八千二百六十四　六錢七分案原告代表律師請求改期再訊（結果）照准民四庭由陸襄讞會同美約副領事訊理（一）席麗堂延許理律師訴鄭渭川不付房租請飭遷移案（結果）限被告於二十天内遷移以前房租照數付淸（二）同豐莊訴馬煥文不理往來欠欵案兩造律師同意請求改期再訊（結果）照准（三）王敬臣訴沈啓全擅將伊之單地賣與張根生爲業案據張供該地係向原告之子明山及沈購買付過地價二千三百餘元有明山等所出賣契爲證等語並邀證人多名到堂作證復由各造律師互向對造者盤詰一過（結果）候會商堂諭宣佈　 
[丁氏爭産案之結束]  
　　已故川沙縣旅滬鉅商丁子抱君前在錦隆洋行任買辦歷五十餘年遺下財産約百萬元臨終遺命子孫公同保管不料閱時無幾同族　起爭端乃經丁之嫡室顧氏於前年同幼子潤庠至上海向中外法庭起訴請將遺産公平分派涉訟兩年不結雙方感情愈惡後經同鄕黄任之張伯初等從中排解協定和解條件於本月初旬請兩造律師簽定分産合同爭産問題得以結東本月十八日顧夫人因肝胃病發醫治無效因以不起聞其子孫多至五十餘名幸此案已告結束顧夫人泉下亦可暝目矣 
[煙土犯送法庭訊辦]  
　　駐滬水警第三隊派駐北新涇之巡官唐有恒於上月三十一日督同探警在塘口班通財小輪查獲大烟土一只又福建泉興號烟土二塊戒烟丸三大包並獲舵工無錫人金阿泉一名大洋八元小洋二十四角常票一紙信函五封解隊　辦等情昨經王隊長呈奉區長令飭將人犯烟土一併解請上海地方檢廳廳辦 
[是否顔料股東之辯論]  
已故同豐莊經理胡悅豐在日曾將顔料若干箱用森源號名義抵押於莊上計銀四萬餘兩後將貨售去虧銀甚巨茲經同豐莊現經理章曉亭查得胡躉購顔料時與萬生盛顔料號主毛維山及施少初合股故延巴和律師代表投法公堂控追先傳施少初到案訊據供稱商人與胡合股購顔料後因跌價商己貼償虧本銀若干兩脫離關係尙有股東何人當時胡不肯明言故不知悉等語昨又覆訊巴和律師稱胡悅豐與毛維山等合股施豈不知因與毛係屬好友不肯言明今有横賬一紙係萬生盛號中司賬所開呈請鑒察有證人薛瑞臣今亦到案請堂上傳訊即知毛實係股東請求如數追繳薛稱商人在同豐莊執業當胡病危時商人前往問病毛維山章曉亭亦到來胡言及顔料押欵伊有三股毛有二股施一股倘有不測如何料理等語毛云商業中信用爲主你旣病危我有賬目可證毛即偕章及商人同至萬生盛號中由毛之司賬開出横賬一紙已由巴律師呈鑒楊培如稱在同豐莊爲跑街夥毛維山君股份二股聽見章曉亭所言故此得悉莊上抵下顔料後由商人經手分七八次賣出當售出時先向毛維山知照毛派伊號中人同往貨棧出貨是實萬生盛代表逹商律師辯稱今到堂見證均係原告同豐莊之夥何以前二堂均不到案今始作證不生效力原告所呈横賬並無萬生盛圖章又未簽字不能作憑原告所稱森源號係胡毛施三人合股又無合股證據交出况施少初與初訊到堂時已證明毛非股東原告旣無確實證據呈出此案即可取銷陳　員商之葛副領事事判各退去候十四天下堂諭飭遵 
[合股販魚糾葛案之覆訊]  
唐仁志前投法公堂合股販魚之鮑華松等以盈爲虧不還所墊股本洋一千四百元一案昨又覆訊原告代表普萊梅律師稱唐與鮑華松徐元初合股販賣靑川魚進貨售出均由鮑經手辦理不應以盈　虧原告之墊洋鮑應如數負責請堂上迅追徐元初代表巴和律師稱進出之事均係鮑一人經手虧本之洋徐應負三分之一早己淸楚此案與徐毫無干涉有無以盈爲虧情事有鮑負責與徐更不相干請察鮑華松代表賚美律師稱購進售出有巿而可稽况售去時鮑即知照原告豈能以盈報虧請堂上鑒察鮑稱做此生意時唐派余德惠爲代表徐派徐炳初爲代表商人豈能作弊求察中西讞員會判徐元初等退去限十四天各交代表到案覆訊核辦 
[追究失妻案之傳訊]  
　　甬人毛位品在公共公廨刑事科呈訴妻母江毛氏與其姊竺毛氏串匿其妻毛江氏等情昨由捕房將毛氏姊妹兩人傳至公堂原告延律師到堂代表陳述案情訊之江毛氏供稱伊女自嫁毛姓後從未見過云云而竺毛氏供稱伊之姪女走失無踪向毛詰問反遭控告等語中西官核供判江毛氏開釋着竺毛氏具結於下禮拜四來案候質 
[瞽者一再遇暴之追究]  
　　瞽者徐招生家住浦東高家行每日出外算命度日本年九月十六日徐出外途遇一匪以蔴繩套住頸項用强刦去手上金戒一只以致徐之手指受流傷血污及長衫直至前日下午徐自外歸家約離家里許忽有沈小虎者上前攫取徐之洋傘徐詰問何人沈直言告之徐疑刦戒亦是沈所爲乃投縣警察第六分所禀控羹將血衣蔴繩呈騐當時奉諭飭警將沈拘獲申送事務所昨送地檢廳奉檢察官預審一過徐伸訴前情沈一味否認問官判沈收押送案血衣蔴繩各一件均命存案徐退去候查明實在再核 
[汽車傷人四則]  
　　昨日上午十時許一千六百九十七號汽車駛經虹口百老滙路撞倒在路行走之錫匠張鈴發頭部受傷由閔行路捕房八百零六號華捕到來押令汽車載送受傷人往同仁醫院醫治一面帶汽車夫入捕房禀候捕頭發落又十一時許有某號汽車駛經浙江路撞傷寗波人丁紀品跌倒於地當經老閘捕房九百零九號華捕前來另雇車送丁紀品往仁濟醫院醫治一面抄錄汽車號碼呈報捕頭候示又有南翔人俞阿長於昨日下午行經梅白格路遇有某號汽車駛來不及避讓遭撞倒地腿足受傷當由新閘捕房五百三十八號華捕前來抄錄汽車號碼另雇車送受傷人往仁濟醫院醫治一面持西醫所簽傷單呈報捕頭請究又昨日下午有湖北人張老二行經浦灘被某號汽車撞傷倒地經老巡捕房五百五十九號華捕趕來將汽車號碼抄錄另雇車送張老二往仁濟醫院醫治即據情歸報捕頭候示 
[私售冒牌香烟之判罰]  
　　靑浦人李錦帆前往無錫私製大英牌香烟混售巿上經英美烟公司派員前往查實拘獲送官判禁半月並罰洋十五元詎料李自釋出後邇來匿居本埠法租界依然作舊生涯私銷冒牌大英牌香烟日前被英美烟公司調查員查悉拘送捕房已於昨晨經法公堂審訊由該行代表西人麥克來佛與調查員陳明確實證據平無可韓辯當經法公堂判决拘禁西牢三月並罰洋二十元以儆效尤 
[薙髮匠投河獲救]  
　　總巡捕房四百二十五號華捕昨晨解送揚州人許朝雲到廨禀稱此人不知因何冤抑於昨日午後投蘇州河圖盡當即設法救起是以解案請示訊之許供年四十六歲向爲薙髮匠因貧病交迫並無親屬在滬不得己爲此有一胞姊現在揚州仙女廟北鄕等語中西官得供測然憫之當堂賞給川資洋二元尙有某律師之繙譯亦赏給洋一元着即回籍許稱謝而去 
[華捕在崗亭内猝斃]  
　　滬西靜安寺捕房二百零八號華捕朱阿福於昨晨六時奉派至曹家渡附近崗亭内辦公詎至七時猝斃亭内旋經走差西捕經過查見回訴捕頭業已傳知屍妻朱陳氏將屍舁回棺殮矣 
[相騐楊樹上自縊男屍]  
　　浦東南碼頭楊樹上自縊無名男子由二十四保十五圖地保查無家屬投報地檢廳請騐昨午奉譚廳長委派郭檢察官沈檢騐員等渡浦蒞塲騐明該屍委係自縊而死塡明屍格判由堂棺殮 
[過犯行竊押三年]  
　　胡金初行竊元芳路四百二十二號門牌鄔定根家之衣服逃出被捕查見拘押咋解公共公廨經中西官訊悉胡係過犯判押西牢三年期滿逐出租界 
[女子被虐逃出]  
　　閘北徐家宅鄕人某姓家前向慈善團婦女寄養所領一女名阿月當領出時聲言認爲義女將來擇配婚嫁詎被領回後竟作婢女看待更名蘭花此女現年十七歲因不堪其主之凌虐昨欲逃回慈善團行經四區境内爲崗警查見詢明原由帶入警署顔署長諭暫留養亿查再核 
[查見迷路男孩]  
　　四區崗警前日在大統路查見迷路男孩一口帶回區署據該孩供稱姓李名根弟年七歲家住租界七浦路地方云云經顔署長訊明後昨送滙四捕房就近查傳其家屬認領 
[水手夾帶烟土]  
　　甬人陳阿大在萬利輪船爲水手由大連夾帶烟土兩磅附輪來滬前日抵埠泊於浦東同春福碼頭陳携土登岸時爲駐棧三區一分駐所巡警王鳳生查獲人證併解到所王警佐飭解警廳訊辦 
[美人白倫氏溺斃]  
　　文洪報云楊樹浦電氣廠附近江中午後發見死屍一具死者爲美人名白倫年約四十歲寓滬年餘向在文滙報充當廣告究攬人數日前忽從旅館出外不知所往曾報捕房查訪其臥房中有一字條上露覓死之意故其墜江當係自溺美官塲定五日騐屍云 
[新世界股東聯合會預誌]  
新世界新業公司股東聯合會上次會議結果宣告延會茲聞定於本月二十七日下午二時假斜橋萬國體育會爲會塲繼續開會云 
[誌謝]  
　　南洋兄弟烟草公司新出品之金馬牌香烟係選上等烟葉製成香味濃厚咋承惠贈兩罐書此道謝 
來函 
[岑宅來函]  
　　頒閱本日貴報載本宅失姪云云並無其事請即更正爲荷新閘路一百五十號岑宅啓十一月四號 
[招領迷路女孩]  
　　運啓者昨由崗警帶進迷路女孩一口詢據聲稱名徐阿秀年十四歲無錫人不知翁姑姓名住址爲因婆婆虐待被打出外等語該孩頭梳前後髮辫兩條身穿黑布夾襖灰布褲藍襪再鞋除暫送閘北慈善團留養外請登來函攔内俾伊家屬閱悉華回團聚是所至禱淞滬警察第四區第二分駐所啓十一月四日 
雜評二 
[祝美國新總統（訥）]  
　　前此世界之大戰得美國之助力而早息今後世界之和平尤必賴美國之助力而實現故美國新總統之政見如何實與世界之和平大有關係者也美國之新總統對於國際聯盟能發揮正義主張公道與各國開誠提挈相率以趨於平旦之路解决各國間一切困難問題使不留再起大戰之根則此後之世界和平乃可永久此非僅我國人所屬望於美國新總統者也凡世界重正義持公道之國當無不表其同情吾故不敢以中美邦交素睦以一國之感情祝美國之新總統而敢以世界之正義公道爲美國之新總統祝 
公布欄 
[江蘇高等審判廳]  
　　民庭判决一件周楚珩與王順泉爲擔保　務涉訟上告一案（判决主文）本件上告駁回上告訟費由上告人負擔十一月一日一件邵沈氏爲　務涉訟抗告一案（决定主文）本件抗告應認爲控訴俟繳納訟費後再予受理一件張楊氏與張趙氏爲家産涉訟控訴一案（判决主文）原判關於田單田租及緣着圩公産之部分撤銷張趙氏返還張楊氏受分田七十七畝六釐二毫之　據外應將　價錢三百八十一千五百文又大洋四十五元並田租洋二千八百元一併交還張楊氏又張趙氏代墊絶價錢三百四十五千一百六十文又銀二十三兩五錢准其扣抵緣碧圩公産歸兩造均分本審訟費歸兩造平均負擔一件秦東盛爲　田涉訟再抗告一案（决定主文）本件再抗告不合法駁回以上十一月三日 
[上海地方審判廳]  
　　判决主文（民二庭）一件判决趙　生與潘桂正欵項糾葛一案主文原告人之請求駁回訟費歸原告人負擔一件决定周　林訴包祥寳等賠償涉訟一案主文本件訴狀准　註銷訟費歸原告人負擔一件决定周柏霖與趙　記因會欵糾葛聲請註銷訴狀一案主文本件訴狀准予註銷　　刑庭世示一件劉阿坤　請展限將陶柳橋交　由狀悉准予展限一月將陶柳橋交案此批一件陶惟中爲父病復發聲請展限由狀悉已批明劉阿坤狀内着即知照此批 
　　批示一件趙如珍狀交欵洋由准交此批一件管蔣氏請領丈契由狀悉准予繳證　　此批一件盧水祥狀請鎖案由狀悉准予銷案此批一件孫順忠狀請佔價由狀悉候核辦此批一件沙白生狀領欵洋由准領此批一年張金海狀保趙如珍由准保此批一件張振山狀請函縣協助執行由狀悉准再函催該縣迅予協助執行此批一件陸王氏狀請執行由　悉查本案系爭回田畝業經該氏於本年六月二十五日來廳報稱已由王愛仁點交管業并具有銷家　切精在卷何得復請執行倘王庄愛仁果有妨害該氏所有權情事自　另一問題該氏儘可另圖救濟所請勒令王愛仁交出攔阻族人等情着毋庸議仰即知照此批一件朱淸槐狀請批准給領由狀悉候傳案訊奪此批一件錢福林狀領單串等由准領此批一件周綱林請求銷案給領由狀悉靜候决定至坻借據等件仰具狀覓保來廳以憑該辦此批 
[上海地方檢察廳]  
　　批示徐屏周狀悉所訴是否屬實仰將被告人尋找　案後另行核　茲暫毋庸議此批　傳姚氏狀悉所訴係一面之詞殊難憑　况旣投報警區　金氏果有毁損理取行爲　有不解案訊辦之理所請未便照准此批柯福德狀悉仰候轉　同繳審判　核辦　批順乃佩狀悉候再傳訊核辦此　 
以上十一月四日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[中國婚禮奇談（五）] [  鴛雛]  
　　更可笑者學中之士女宜開通矣而區别人家之婚姻曰『自由的』『父母給的』言自由若加以訕笑言父母給若光明正大者彼心亦善自由自由則依自已眞意而自由耳又必裝腔做勢就彼厲階而欲張父母給之門面厲階爲誰則所謂『媒妁』是耳『父母之命媒妁之言』專制之具體其販賣（指女家索厚禮）營業（指男家希厚奩）之手續父母爲老板媒妁則於中取利之夥計也故社會間有專司此種賣買爲業者如吾前作『自媒記』筆剳已窮形寫之矣中國人但欲自己賺錢雖（販猪仔）可也以媒爲業其妄奪人之感情專斷人之禍福其酷與『販猪仔』等耳吾獨怪爲父母者甘心以女子爲『猪仔』授諸販客任其支付誰氏不亦謬哉亦有身爲媒妁處心不若吾言之甚者則欲手結因緣爲一己增壽之地（俗謂作媒一度增壽三年）或藉爲結好之術者一言以蔽之純爲利己其妄奪兩性之感情根本之罪案也人亦有知媒人之舌善於播弄致造成怨偶者然終不思根本廢止媒妁之法於是社會上一種爲媒妁者産生不絶其媒妁之道有種種内行規矩牢不可破者也 
中國婚禮之壤亦不能專咎媒妁也媒妁者如蒼蠅爲霍亂病導綫在患病者亦有被病之機耳第一惡念旣在『向平願了』第二惡念乃爲『婚嫁論財』行聘之時即已如是其靳靳爭論者聘錢若干也金飾若干也衣服若干也菓品若干也媒人奔走其間做好做歹兩面討好說親話親動輒酒食此純粹爲討價還價出錢定貨之賣買　爲何嘗有一絲敬禮之意而稱爲聘耶媒人者又如販古董之取運錢耳 
筆剳 
[吻懺記] [  紅蕉]  
　　三日風雨秋意滿樓斜月甫上澈照長堤疏林中蕭颯萬狀時有鈿車飛電馳過俄而稍緩御者於月色迷茫中覓第九百五十一號屋及門而止車中少年立出掣門鈴久久無應少年　然嘆曰事之使人傷心者旣有動機則靡所不至即此叩閥在兩日以前鈴微動即來啓視無稍遲今乃如鬼墟無一人應門也繼念我過矣我竟詈我玉人爲鬼矣此罪乃天地所不容也速懺我罪速懺我罪方涉遐想間門呀然啓小婢玉梅曰來何遲哉請速進小姐方在樓上飲泣也少年之奔粧樓見羅帳深埀南窗流蘇似終日未捲綠紗障燈悠然作光凄凉殊甚深嘆疇昔在在動人怡適之境乃一變至此微開帳中泣聲出自蒙被中嚶嚶不已時玉梅適來進茶問其何以悲泣如是又何以無一人相勸玉梅曰今日戚家喜事均他往宅中除一老僕外惟彼與我留家今晨忽得一書即悲泣不已我苦勸不聽奈何我有事稍出君其伴之言已翩然逝少年乃揭帳坐床前抵呼雪珍曰玫庵在此乞勿哭并告我情雪珍探首出被兩眼巳紅腫如櫻桃斜睨玫庵泣益厲玫庵深知今晨所發覆書操辭太激重傷其心頗覺孟浪因亦失聲泣窮詢雪珍雪珍憤曰汝書中作何語當能自憶汝旣若此我惟有一哭毁此餘生犧牲此身以明我心而巳言巳氣喘胃痛捧心不釋玫庵因格於書中誓言不克觸及其身爲之撫胸平氣且不得一握玉手以慰之覩此狀心如臠割痛不能忍因念前夕臨行時雪珍忽不允吻别疑有他意憤而却走翌日得雪珍謝罪之書曰玫庵靑及昨日失歡叩别罪誠在吾君惘惘而行我心大慟然我巳字李氏君當諒我我等愛情惟有期諸精神而巳我得書大　即覆以書曰雪珍慧鑒手書手言我深知之我撩卿愁歉疚無似從茲我永不一觸卿體以畢我生如有食誓天神誅之卿亦當明我心矣秋寒甫厲幸節悲自愛千萬珍重吾書發 
劇談 
[羣芳艷影（十）] [  夢華]  
一日晚雪芳演翠雲吊影笑儂演飲恨情天是劇以李靑蓮與薛翠雲爲關鍵雙方慕才能詩能文李靑蓮游靑蓮寺遇名相題佳句於寺院之壁薛翠雲母女往寺拜佛見詩文賞奇才笑儂之靑蓮賦詩文於無意之間雪芳之翠雲賞奇才結姻緣於情天演此一塲描寫兒女情態可謂形容適當 
詩文妙趣祗能意會而不可形容惟兒女子情亦如是也故戲劇欲以假情寫眞狀不亦難乎且艷情諸劇如演之太過則又不能得中若演之不逮又覺毫無趣味故無論南北名伶屢遇艶情諸劇往往因配角無人徒與嗟嘆今雪芳能善演悲艶壯劇且每遇寫情處亦頗得當加以笑儂劍秋爲配故屢演莫不博人道好 
新聞拾遺 
[火警] [  隱廠]  
　　南京新廊街戴振興醬園資本雄厚貨物精美故營業頗發逹不意前日午後四時不戒於火霎時火光冲天消防隊施救二小時之久始行撲滅損失約三萬金該處某浴堂正在上巿之際浴客陡聞火患紛向外竄甚有未及穿衣跑出者事後各浴客之衣服多被人乘亂取去羣向園主交涉謂其存心不良暗自藏匿園主無可如何祇得照價賠償其事始寢聞損失亦頗不資云 
[笑死] [  丕承]  
　　居於克能海路某里之余姓老翁曩曾失一子雖四出招尋總如黄鶴後亦漠然詎日前忽來一西裝少年金鏡　　衣服麗都以問姓爲名直入堂中適翁在家問尋何人則以余某答翁謂即己少年忽跪地並請恕不孝之罪且謂己卽曩時之失子近頗發逹因義父謂父居此故特來請安相認也翁乃以失時情形詢之則所答一絲不錯夜　翁顧家人曰我爲此子不知費去幾許心血今乃得之說　大笑乃年老氣弱一時竟氣閉合家大驚急延　診治則已無望矣 
小說 
[社會小說衆醉獨醒（一八四）] [  瞻廬]  
　　第三十一回千百個蜂蠅作怪　五十年　鍱證前　吟香　女士的大作願顆都是精　珍珠翠娥道先生的佳章片片都是瓊瑶美玉兩　兒互相恭維說得正是熱鬧卻不料旁邊坐着的吕文甫　　火綽綽　乎把睫毛都要焚去文甫佔着接　翠娥的坐位　詩的當兒閃電也似的眼光　　着　娥連連擲　翠娥掉轉頭兒不來接受文甫不肯心死兀自涎着　兒尋出甚　沒　緊的話來向翠娥兜搭翠娥綳緊了而　偢都沒有一　倸都沒有半倸現在文甫　　翠娥和小宋有證有笑異當莫逆眼睛裏怎不放出炎炎的火來當下離了坐次便在社　耳朵　咕噥了幾句話方先生　了幾點頭兒便站在中間向着衆詩人宣告道今日第一次高鄰雅集承蒙男女詩家不吝珠玉寵惠琳琅五光十色美不勝收容　一一拜讀　行詮次　露現在時問已到宣告　會男女詩家出門時須分先後　女詩家先行男詩家慢行這幾句宣告卻　翠娥和吟香的談話就此打斷不提衆人紛紛散去單說翠娥出了高鄰公所的大門柳家早打着轎見守在門前迎接翠娥駡那轎夫道我又不是沒脚蠏誰要你們拾着走轎夫道老爺吩咐來接取小姐說府裏老太爺病勢緊急呌小姐休得躭　立時上轎翠娥沒好氣的坐在轎裏轎夫着了肩一路吆喝而去依着翠娥的心思本要在公所門前捱延一會子待那姓宋的詩友出來細問他通信地點以便互遞詩筒結個良好的吟　卻恨借重了轎夫的肩背失卻了個人的自由轎夫　條飛毛腿越是流電般的快自已一點靈犀心越是春水般的縐　　自由談之自由談 
　　國民以廢督請跋扈武人立曰此無政府主義也不可聽不可聽然國民欲廢督而必請於政府是目中尙有政府也若彼赳赳者擴地盤位爪牙自爲支配視政府如無物所謂無政府主義者其即此歟（　） 
大昌煙公司徴文揭曉（丙等） 
[大小嬰孩牌香烟諧文（仿秋聲賦）] [  嘉定奏綠生] 　 
　　奏綠生侵曉觀書聞有烟自大昌來者歡然而迎之曰奇哉初黄絲以製就繼紅紙而包成如蘭桂初開芬芳忽發其觸於鼻也氤氤氲氲心目皆欣又如御爐之烟朝衣喑惹不聞聲息但聞隱約有餘薰予謂童子曰此何烟也汝細視之童子曰眉目淸秀小囝坐毡四無浮烟烟在包間予曰噫嘻妙哉此大小嬰孩牌香烟也胡爲乎來哉蓋夫烟之爲物也其色黄潔灰除塵絶其香淸幽風送雲留其味和淡養人心志其料純良配合精詳胡其爲香烟也馥馥郁郁大小雍睦贈劵換蛋而爭購抽籛得彩而可悅葉烝之而軟熟絲捲之而圓匀其所以銷售廣闊者乃一律之價値夫煙消閒也無事則呼又解厭也有時則吸是謂營業之發達當此嬰孩爲招牌孩之爲狀雪膚玉貌故其行世也小孩類赤子之心大孩比美人之態小先也足旣捷而爭先大後也步因緩而在後嗟夫大小無知先後參差人皆歡愛行樂及時全球慕其品薄海著其名其選旣好其製復精而可接吾力之所已盡補吾筋之所欲疲宜其喜慶贈者爲隆禮　客敬者爲盛情殆猶如兄弟之列欲作五子之奪魁念誰爲之創造竟名噪夫嬰孩童子且退私心亦愛但聞隔壁金錢借借敢瞞予而偷買 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[近憂與遠慮] [  漸]  
　　凡人知遠者未有不知近而知近者往往不知遠人無遠慮必有近憂此先聖之經騐談而亦覺世語也他事姑弗論最近北方之奇災卽前此忽於遠慮而釀成目前之近憂者也主張急賑者憂其近主張工賑者慮其遠各有一是未可偏非 
假使有工賑而無急賑近且不了遑計其遠假使有急賑而無工賑近者固未必了而其遠者則可知矣故主張工賑遠慮也因近憂而始有遠慮其國民覺悟之機乎 
吾甚願國民以工賑之計畫推之於其他國事則庶幾遠慮日多而近憂可日少矣 
國民常識 
[我所主張廢督之理由] [  愛古]  
　　邇來各省廢督之呼聲愈趨愈高山此可覘　國國民之程度亦逈異往昔此誠國家今日一種好現象也今試將予所主張廢督之理由述之於左藉供大家研究云 
（一）可以剷除軍閥我國近數年來國民所受之痛苦實軍閥派爲厲之階擁兵自衛時而兵諫時而殃民甚至潛通鄰國喪失主權類皆軍閥歷年所有之成績故廢督者即爲剷除軍閥之先聲也 
（二）可以謀地方自治武人干涉民政此爲吾人近來所熟聞者也地方自治所以謀地方上種種利益故一省各地之敎育衛生行政以及慈善事業等務皆當由人民公共籌畫盡力進行即地方官亦當由人民自選今旣有武人操縱其間則地方上事業必受種種摧殘徴諸前日安徽之倪嗣冲湖南之張敬堯當益信予言之不誣矣 
（三）可以節省經費督軍不特干涉民政且所擁之兵皆爲一種極大消費品游手坐食何一非國民之脂膏故地方之敎育衛生路政等費用遂大受影響不能發達而况督軍又多喜乔削民財藉飽私囊引用私人以快所欲尤不利於國民故廢督一事亦理所當然者也 
上述之理由非常淺顯又極爲重要其餘瑣細之理由母庸贅述深望國民能努力進行彼此援助非逹到廢督之目的不止然後我國之前途始能有無窮之希望國民國民好自爲之（乙種酬） 
經濟 
[說明籌欵救災的眞義] [  恨生]  
　　鄙人在星期日的下午見各校的學生團分途演說災地苦况及籌欵的辦法希望大家集貲去救好些受苦的同胞孰知有一些人不明救災的眞義『反說是我們有了困苦他人亦沒有救濟過我們現在他們有了災難就要我們錢去救他豈不是笑話』鄙人聽了這一番話發生無窮感嘆因爲我國的國民缺乏常識的狠多所以才有這　的發言今將救災的眞義書之於左補充國民的常識爲慈善家的輔助 
現在我國的災區狠大約有八省如直魯晉豫陜蘇浙等省有旱災有水災無論水災旱災五穀早已沒有經四五月之久死人無數就是活着的已是行將垂斃還有自謀生計的能力嗎？而况將近冬季益難支持所以我們趕急籌欵製冬衣辦糧食去救濟他們來春再助他們去耕種以保他們的生命此是籌欵救災第一個眞義 
受災的人民都是　們同胞同胞受了無窮的災難如在水火中間我們不去救他誰人去救他所以我們籌欵救災此是第二個眞義 
災區最大的是北方我們住在南方以南方同胞去救助北方同胞是無南北的界限界限旣無感情當然融洽藉此可以息内爭卽野心的國家見我國的國民有團結力有愛護心也就無可如何了所以我們籌欵救災非特救同胞於水火而且救國家於危亡望諸君切勿誤會（乙種酬）移賑 
道德叢話 
[西方格言（五七）] [  謝介子選譯]  
蒇宜豐於所行言宜歉於所知『莎士比亞』Ｓhakespeaio 
欲得淸水必尋其源『意大利諺』 
致富之秘訣曰儉『英吉利諺』 
圖書館爲治療精神之醫院『希臘諺』 
欲求事之盡美盡善非自爲之不可『英吉利諺』 
一人之目擊優於二人之傳聞『荷蘭諺』 
愛情不能求於巿『英吉利諺』 
不健康與無生命等『希臘諺』 
劣工必須改造而　可『英吉利諺』 
饑饉瞰勞工之門而不能入『佛蘭克林』（Ｆrankilin） 
[貴賤說] [  碎]  
　　貴之與賤其相去甚遠苟誤用之以品題個人則名實不稱影響於社會殊大故品題之際當顧名思義審愼無訛而後發焉我國頭腦迂腐之人對於個人之品題如婢僕雇傭及苦力界等皆以賤名加之而對於豪紳官吏等則以貴名奉之吾以爲貴賤之判别當在個人之人格而不當在個人之地位也彼婢僕雇傭苦力界與豪紳官吏地位之各異祇因各人技能貧富之不同各具獨立之性質各有自適之情態如權衡之不相較魚鳥之不相競何所爲而爲貴何所爲而爲賤惟人生必需之人格或保全而高尙之或戕伐而喪失之斯則不得不以貴賤判别之耳西諺曰名譽者人之第二生命也吾續之曰人格者名譽之製造機關也有製造機關而後有製造物品焉製造物品之精良與惡劣一惟製造機關是係故愛名譽者當保全其人格人格高尙則名譽尊隆雖婢僕雇傭苦力界固儼然一貴人也人格喪失則名譽損壤雖豪紳官吏固儼然一賤人也凡圓顱方趾生存於社會者無貧富之畛域無技能之疆界一以人格爲判别之準夫然後貴賤之名的夫然後貴賤之義確奬勵人類道德之行爲鼓舞人類道德之思想其必自正名始乎（甲種酬） 
衛生 
 
 

Page 18

 
 
 
[早操足使身體康健] [  夢樵]  
　　余體素臝弱年未弱冠已髮蒼視茫據醫云先天不足後天失調但服各種藥品均不見效在中學肄業時精神委靡顔色灰白終年如病夫色閱書過二小時即頭目暈訾心中作惡欲嘔及至第四年各科均加重不得不勉强閱續不料患咯血症遂致骨瘦如柴幾成癆療居醫院中二月始稍愈是故於四年成績常落人後徒呼負負而巳已未夏日投考高師幸蒙錄取人學後英文敎員張士一先生卽敎早操法蓋張先生之康健均由早操得來故竭力提倡余學後即朝夕練習一學期終舊病漸除食量亦增體遂日壯至今寒熱亦未發一次雖終日埋頭窗下亦不覺其苦由此觀之早操誠足轉弱爲强却病延年矣張先生所敎者爲米勒氏操法（該操法能便全身運動無偏頗之弊商務書館有米勒氏操法書出售）此種操不特於早晚時可操卽在工作疲勞後操之亦覺精神爲之一振胸襟爲之一爽余得早操之益誠非淺鮮但不敢自秘故特表而出之願同胞亦照余練習余實有望矣 
注意早操時呼吸均宜用鼻孔冬日可免鼻孔過寒之剌激平日可拒塵埃入肺中當空氣太燥之時呼吸覺鼻腔燥痛則於未操時以淡鹽水潤鼻腔最爲相宜（乙種酬） 
　　按米勒氏操法余行之有年覺其奄有衆長且運動能及内臟不論家居及旅行苟得數尺之地均可練習誠一種最適宜之運動也漸注 
家庭常識 
[育兒須知] [  擷芳女士]  
　　嬰兒初生即能啼哭其所以啼哭者原因至爲複雜茲分列之如下 
安全之啼哭爲初生嬰兒之一種運動非惟無害而反有益蓋其啼哭之效能實足以擴張肺部哭聲洪大而壯面部爲之發赤每日如能哭五六次最爲有益然每次以三十分爲最高度過此則有損害矣當其爲適合分際之啼哭時爲之母者切不可加以禁止無育兒智識之父母輒於是時力止其哭意在愛惜實未知其能有擴張肺部之效也 
至於無益之啼哭亦可以研究得之其原因不外饑餓痛苦疾病惱怒習慣五種屬於饑餓者聲煩而怒哭時連續不已並不間歇屬於痛苦者聲强而銳亦不間歇且四肢頻頻收缩或者并有他種不安之象屬於惱怒者聲强而高手足强摇身軀亂顛而作强硬之態屬於疾病者聲煩而悲或引長如歎息而習慣之啼哭則一遂其欲卽爲啼止啼哭雖常事然嬰兒不能話言其效力實等於話言傳逹於父母故此亦爲育兒者所當知之一事也（乙種酬） 
法制 
[國家情狀變更與國際人格（ＩnternationalPerson）之關係] [  陳育徐]  
　　國家情狀時移勢易代有變更其與國際人格所生之關係自國際法上研究可得下列三種茲姑簡單脫明之 
（甲）國際人格不生關係者有四種 
（一）政體之變更 
（二）領土之增减 
（三）元首之更易 
（四）朝代之遞嬗 
例如中國經辛亥鼎革後政體雖變更而國際人格未改猶辛亥前之中國也土耳其領土日蹙而國際人格仍賡續未改也（三）（四）兩項更無影響矣 
（乙）國際人格發生關係者有三種 
（一）兩國結合爲政合國 
（二）主權國變爲被保護國或屬國 
（三）一國被保證爲永久中立國 
兩國旣結合爲政合國雖各自有法律及政治機關而對外關係全爲一國際人如一八一五年至一九○五年之瑞典挪威（ＳwedenＮorway）是世主權國變爲被保護國即愛國際監護可謂爲不完全之國際人如聖馬列諾ＳanMarino安道耳Andorra是也屬國爲宗主國之一部僅形體上搆成一國如昔日安南朝鮮之服屬中國是也永久中立國由各國保證其中立除自衛外不得與他國戰爭並不得有可以牽涉人戰爭之行爲如瑞士比利時（ＳwitzerlandBelgium）是也 
（丙）國際人格因而消滅者有二種 
（一）合併 
（二）瓜分或分裂 
英國合併南斐洲共和國日本併吞朝鮮（一）之例也昔時俄普奥瓜分波蘭瑞士之Ｂastl州分裂爲二（二）之例也（乙種酬） 
農人常識 
[治蝗簡法] [  白雲]  
　　余友吳君子玉近自美國回來昨日余邀吳飲席次談及美國治蝗之法簡戰而實騐早著爰錄之以備我國農政之研究 
美國理化專家伽而達發明毒蝗藥品收效頗神其製法用白糖一二兩和水一甌傾玻瓶中瓶口糊薄紙使空氣微通置瓶於陰濕之地不數日糖水已霉即捕蝗數十枚將已霉之糖水塗蝗腹部復縱之去旬日間蝗可殺盡 
蝗之爲物性甚淫交媾無停時所以塗糖水而復縱之去即利用其淫性使有母之蝗傳染及無毒之蝗彼此傳染則毒可徧及蝗無瞧類矣 
蝗死腐爛泥中即爲最高等之肥料收成可以反歉爲豐其法簡其效速其利厚以視我國之設捕蝗局置捕蝗委員耗費有用之金錢虚糜無限之時日而於事實土毫無利　不將爲美人笑乎（乙種酬） 
識字捷法 
[應用字] [  濟滄]  
方併船也篆文作　　象兩船頭形　象舟頭有兩而舟省其一故曰併船又比方也又併也又物之形體中矩者曰方中規者曰圓又東南西北謂之四方又地也處也又向也又道也又法也術也又藝術也又常也又今也又逆也違也又板也又類也又有之也 
樂五聲八音總名篆文作樂从木虞也　象懸置鼓鞞之形又音洛喜樂也又音效好之也 
 
