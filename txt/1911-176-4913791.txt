# 1911 - 176 - 4913791

 

Page 1

 
 
   
 
 

Page 2

 
 
上諭 
[六月初五日内閣奉]  
上諭廣西左江鎭總兵員缺著李永芳補授欽此監國攝政王鈐章奕劻假那桐徐世昌署名 
初五日召見内閣總協理大臣澤公耆昌 
[現換黄葛紗袍萬絲冠]  
論說 
[今日参預憲法問題（嘉）（言）]  
近聞憲友會員有擬請求政。府允准參預憲法之議而憲法大臣倫貝。子特與内閣總理會商對付辦。法悉己决議拒駁不允其措詞謂修訂憲法爲君主大權所寄關係朝廷尊權至爲重要各行政衙門尚不得從而參預何况該會並擬將来修訂告竣即行奏請欽核頒布並不由資政院覆議云云記者觀此不禁嘅然感喟欷歔而言曰嗚嘑吾國夫豈眞欲立憲也哉其所謂立憲云者不竊借立憲二字以實行其專制而反得避其專制之惡名詞以立憲爲形式上欺騙吾民之具故今日之渙汗大號曰立憲立憲。而其專制之精神直愈接而愈厲。以憲友會揭　政黨之旗幟爲政府所側。目而不允其請求猶得謂爲限於政治上集會結社之範圍非要求修正其。律則取締甚嚴以今日極幼穉之一綫之萌芽纔茁。無何等活動之能力。足以享有參預立法之權利平心衡之尚可言也。若資政院非所謂所来議院之基礎。乎而不容其置。喙是直以憲法爲在上者專有之一。物而以後縱欽核頒。布己失其成立之價值何也憲。法者國家法律之根本而人民公意之所由萃也。質而言之憲法者君與民皆納之於憲法之中。而所當共同遵守罔有可踰越者乃得謂之爲憲法是以憲法之發生亦君與民共同制定之而始成立不然。出諸獨裁爲人民所不承認則。不特施於國中效力無由生而與憲法之原則相戾。不得謂之爲憲法此。國家製成憲法之要素。即在於此考三權鼎立之主義昭然如日月同明。而議院操立法之權尤如河海之導源於星宿。世界立憲各國無有能外此者矣迺謂憲法爲君主大權所寄關係朝廷尊權。至爲重要此雖準諸前所頒之憲法大綱。有宜使議院由憲法而生不宜使憲法由議院而出之一意而来而不知憲法僅成於上。而不經在下者之參預而協贊則所謂憲法亦終無異一紙之空文耳。今吾國欲頒布憲法在前而召集議院在後是直對於吾民陽爲錫予聞政而隂固靳而莫之予不啻擠之於無從過問之地而俾得欽核頒布之後。吾人民即起而有所反對又不難執憲法爲國家不刋之大典。一經制定。不得輕事變更之語以箝其口今曰將来修訂告竣。即行奏請欽核頒布不由資政院覆議。夫固早有所恃而。有詞以自解於吾人民也。其曰各行政衙門尚不得從而參預。何况憲 
 
 

Page 3

 
 
友會其卑視吾民擅專自恣亦己情現乎詞矣。嗚嘑吾於此不得不嘆。當日憲政館諸臣。但知擁護政府專制之威福而不能恢復昔時所削奪之民權而產出此不完粹不純良之憲法大綱爲貽禍於吾國之前途甚大也（未完） 
来稿 
[列國對日政策之一班（逺生投稿）]  
由陸而海被排斥之日本此大坂每日新聞之論題也。大旨謂歐美列强政策。將羣集而壓迫日本其壓迫之程度且日益劇烈意。欲用一切之手叚以。阻害日本之發展膨脹者諸國之間若有冥契焉。日本國民自陸而海無所往而不被擯。逐即其最明之証據也 
該報因歷舉其証據之在陸者（一）澳洲之排斥日本移民。其目的早己全達（二）北美合衆國禁止日本移民入港不問其在布哇及本國者（三）俄國亦己决定不許日本移民入東部西伯利亞（四）中。國之四國借欵以滿洲諸稅擔保必有驅除日本在滿勢力之意。即不然亦有阻碍其發展之心。且美國及加拿大等之排斥日人於陸上也。其熱心日甚一日。年越一年方法手段百出不窮致日本政府及國民時在煩累苦痛之中而不能脫云云 
該報又歷舉。其証據之在海者（一）本年西歷正月澳州聯邦政府新定有色人種採貝移民禁止法至甘犧牲己國之利益而排拆日本人（二）其先俄美合謀嗣乃誘。英國以逼日本迫之不能不加入於海上漁獵禁止會議將以禁止日人在海上不得有漁獵珍品之權（三）俄國不法擴張。領海區域迫令日本承認將以縮小日本人漁獵區域更將以制限日本人因恊約而得之漁業權云云 
該報因作總論謂大抵歐美人固結於種界之僻見弁髦正義人道高掌逺蹠雄。視闊步將舉世界。上天涯海角盡爲白人龍爭虎嘯之塲必使有色人種蟄伏於窮僻本隅之中不敢越關門一步且必侵入其領土而後快一似張旗。伐鼓號召東亞諸國有色人種爲一大結合以現出彼等所恐懼之黄禍。者窮酷極虐之後忍無可忍世界上必有一大破裂之一日似爲彼等所明知而彼等皆悍然而不之顧而。因歸咎於其國外務當局者之責任云云 
逺生曰歐。美人種族之見之深豈待於今日知之彼原出一系而大多數之國皆以民。族主義而立其對於異種人殘酷虐殺歷史上不可僂指計而吾東方人方。未脫於家族主義之域最近數十年僅乃知有所謂國家主義者耳日本兩。次戰勝以後。正猶吾宗支派之家暴致富貴方凌視本族拮抗豪宗而歐美人以其非我族類之故貌合而神與之離英國之盟約未寒而澳洲。之排。日不己美國之覺書方訂而加福尼亞之毁打不絶今日日英同盟之根基何如者今日英德俄之交誼何如者而日本乃欲恃其與英與。法與俄之協約以主持東亞之發言權而專責吾國以排日排日吾國人。無是心吾黨尤不主張是說。排中國則日本一部分人有是心否。有是說否嗚呼噫嘻日本一部分人非排中國也直日無中國而己矣不謂二三十年前主張唇亡齒寒輔車相依之說最。盛之日本至於今日大多數以爲。膚談而吾黨今日雖懷抱誠懇願言永好。亦卽不忍手置同文之編口騰同種之說何則吾人今日言之猶寒素小家妄攀奥援親交未成先騰恥笑矣顧我心戚戚。則本嘗不與日本人中明逺達幽之士殷殷以爲言也抑每日報乃專其責任於其國政府日本政府能以東亞一方之衆結納無數豪族可謂賢矣。其猶不能釋禍解紛者則歐美人歷史上之心理爲之吾東方人偏陋孤僻之弊性成之非政府之罪也 
專電 
[電一（北京）] 内閣總理傳諭暫定每逢星期二五仍在政務處舊址爲接見各局正副長及法制院使參議議事之期會商要務非有急事母庸入見 
[電二（北京）] 粤督張鳴岐電奏迭獲私賭請飭法律大臣速將懲戒賭博章程核議頒行以期早絶賭害 
[電三（北京）]  
聯魁查覆大員互訐情形奉旨王樹枬陳璋交部議處 
[電四（北京）]  
魯撫孫寳琦奏魯省財政奇絀請設内地捐擬章九條又設内地厘卡擬章二十三條又整頓海關常關稅則擬章八條奉旨外務部稅務處度支部議奏 
[電五（北京）]  
瑞督又奏緑營委難全裁現先酌量裁汰數營 
[電六（杭州）]  
國民尚武會今日開成立會各界踴躍舉徐定超褚輔成爲正副長速辦商農工圑及學界兵式體操緊要新聞一 
 
 

Page 4

 
 
[東三省幣制敗壞之現狀改良幣制局尚可緩耶]  
趙督以東三省圜法不一幣制紛歧現接度支部咨行不日發行新幣亟宜妥籌推廣辦法擬先將奉天官銀號增加資本金二千萬元改爲銀行並將吉江兩省之官銀號亦均裁撤分設分銀行以爲通融金融機關一俟章程擬定即將實行兹將三省市面情形調查錄左 
[奉天]  
　　奉天省城市面銅元向来充足近日因有奸商私販銅元出境藉圖厚利加價收買並揑造謡言謂不日改變錢法十枚即作一角以致街市銅元罕見凡持紙幣銀元購物商舖均不行用每以無銅元找零爲詞市面窒碍異常若不速爲設法恐將来商民必交受其累矣 
[吉林]  
　　葉揆初京卿前赴吉省調查幣制一節早誌報端兹聞京卿昨己回奉謁見督憲面陳該省幣制積弊甚深欲求改良辦法非先籌多數基本金未易入手據云該省永衡官帖紙幣創自前將軍達桂其制自一吊起碼至二三四五吊爲小數再由十千至五十千百千爲大數原定之值以三千三百合銀一兩以銅元四十枚合帖一千其始官商均稱利便只緣國家未示限制且製造亦不精工官局任意發放奸民乘隙僞造遂致流弊日深不可收拾非預籌巨欵多鑄新式銀幣發行市面逐漸收回紙幣則别無辦法云 
[黑龍江]  
　　廣信公司近来銀元大漲原定之價每元合江錢三吊八百四十文現每元漲至四吊有餘故每日持該公司錢票換銀元票者絡繹不絶幾有照顧不暇之勢探其每日所出之銀元票不下數千元之譜且己經月餘該公司虧累甚巨不得不設法維持聞己於日前呈請兼署民政司張建勛轉咨督撫憲請求改廢原定官價查該公司原定章程所載遇事窒碍之處准其變通辦理有此明文想不日即行出示曉諭矣 
[恐又將爲間島第二]  
奉天旗務處日前呈報督署略稱復州境鳳鳴岡向係兵差隨缺旗地現被某國人强佔覇據既非抵押又不納租殊屬有背約章請札飭交涉司照會該國總領轉飭退讓以保領土云云吾願當軸者勿再抱和平二字爲搪塞手段輕易退讓逞人得步進步之野心釀成第二之間島問題也 
[我弗防人人反防我]  
奉天大西關某棧住客某係遼河西人行爲詐作事詭秘密二十八日晚十句鐘由某洋行購買快槍十二支子彈三千粒包裏甚嚴平明卽雇小車由某國商人偕同登車出城巡警未敢詰問任其逺去觀某舉動倉皇不爲匪類卽爲接濟匪類之私販也 
奉天向有鬍匪潛伏向外國人密購武器之風說己經奉省探訪局員查悉遼西鬍匪己向某洋行購辦快槍十二桿子彈二千顆後隨卽逺颺不知所往日前忽有形迹可疑者四人由鐵嶺地方乘火車抵奉天在大西關會友店客棧勾留適爲探訪局偵悉於前晚盡數捕獲押局現正嚴訊 
哈爾濱之某國邊防營務處因巴彥州巡防營由奉運去快槍七百支過哈時爲該處所覺大起疑慮特派秘密偵探數名四處防查按人之防我無微不至而我之防人雖明知其夾帶軍火猶袖手而不敢顧問可異也 
[華人生計被俄人攫盡矣]  
俄阿穆爾佛疆吏曾於一千九百零九年請准彼政府於沿邊（卽黑龍左岸）一帶添築常備軍隊兩萬以固邊圉並建碼壘十餘座營房若干處惟工程浩大一時未能修齊加以華工驅逐出境俄工難招以致工程尚難預期告竣近聞該疆吏以當此邊防吃緊之際未便一再延宕日前禀請彼政府擬招華工二萬四千修築此項營壘及一切軍用工程聞業經該政府議駁仍令招募俄工修築以防利權外溢又聞在俄國極東沿海州外國船之沿岸貿易由昨年十二月起己全行禁止此次尼哥来烏斯克警察署長將運輸黑龍江流域之船業及附近漁塲之搬運業亦一并嚴禁矣向来此種航業專在華人及韓人掌握此等多數人民一時奪其生計頗極窮困云 
[張殿撰與東省實業之關係]  
江蘇議長張殿撰謇晋京後經學部大臣奏請派充中央教育會會長聞該會約在六月二十日前後始能開辦故殿撰擬於日内先行来東訪謁趙制軍調查該省振興各項實業及採辦礦產等事約須六月中旬方可回京並聞東省屯墾局現己成立惟日後需用屯墾人員頗多若不先時養成後日必有乏才之難葉京卿特於日前將一切章程擬定呈請督憲核示先在該局設一屯墾講習所以爲後日實行屯墾之任用所定入所講習之人員必有實官與法政學堂優等畢業者方爲合格現聞此事亦須俟張殿撰来商榷始能舉也 
 
 

Page 5

 
 
東督日昨接准度支部澤公咨開謂東三省己設屯墾局開辦旗蒙各荒以爲殖民實邊之計惟滿蒙各地地方遼闊加以新設治各府州縣疆界尚有未清之處若不預先調查清楚釐訂界限恐將来於墾務必有窒礙現特酌訂辦法七條咨請查照辦理以正經界聞督憲現己札交屯墾局曁旗務蒙務兩局遵照辦理矣 
[吉議局商會借債興市辦法]  
吉垣火災善後大吏會商創設建築公司規復市面己誌前報兹聞吉林諮議局商會呈請借官欵補助建築并擬有辦理章程由官借銀三百萬兩不取利息以爲補助建築之費此項借欵諮議局商會公同担負還償諮議局有審查借欵動支權商務總會有經理借欵出納權章程分宗旨責任轉貸籌還籌欵及附則六章計二十六條凡商户欲領欵者不加息金按年以房租半數歸還此不但規復舊制並免外人設貸欵公司吸收民利聞吉撫己允建築公司成立時卽飭核辦 
吉省火災後東督派委張司使来吉查勘災情集議設立建築公司專爲商民建築借貸之費現該公司正在興工營造並擬各項借貸章程紛紛動作異常忙碌大約月底即可告竣矣 
[東三省通信]  
前防疫事務所總辦張孝侯觀察因用欵過鉅辭差晋京當經次帥查明電囑来奉核辦各節己誌前報兹聞張觀察以感冒暑熱不克馳驅報命等情電復督憲深爲震怒以觀察有意規避其中營私舞弊顯然可知若不嚴行追究不足以廉官箴現擬將該觀察奏参革職再追繳款項以儆效尤 
奉天法政學堂監督王渭生觀察以國民教育爲憲政之關鍵法政智識又爲人民所應有昨特擬定條陳十則呈請督憲核示聞關於學務者四關於實業者三關於整頓東省之財政者三洋洋數千言聞督憲己札發各司道採擇施行矣 
日本陸軍步兵大佐藤季治郎及陸軍憲兵大尉并元一郎於前月中旬由延吉府起程二十四日抵省當與吉撫陳簡帥接見後即寓居該領事館日昨交涉司備筵歡迎惟此次調查何事甚爲秘密外人毫不得知 
使俄會訂商約大臣陸徵祥己於二十六日由京抵哈暫在車站作爲行轅本埠官塲中於昨日在吉林交涉局設筵公讌以盡東道之誼吉省新城劉太守以松花江来往航船近年較多每届夏秋多被胡匪搶刧實於航業前途大有妨礙日昨禀請公署擬設江防巡船兩艘保護航路嚴防盜匪暫由郵船局借撥快鎗四十桿子彈八千粒酌派警兵分叚梭巡以資維持必聞撫帥己允准照辦矣 
江撫周少帥前奏保交涉人員奉旨交吏部議奏部因請奬各員未經咨部立案當經議駁少帥以内地各省辦理交涉不過一司一局江省於省城則設立總局璦琿呼倫貝爾各設分局於哈爾濱則設立總局沿路各立分局六處統計局員六七十人其中勞績彰著者實居多數兹列請奬人員僅異常五員尋常十員而己何得謂涉於濫冒且奉天本届請奬所有各員銜名亦未咨部立案經部議准江省未便獨令向隅特再奏請仍照原擬給奬以示鼓勵吾知屬吏之感戴老恩不淺 
[旗界驚惶之可笑]  
廣東自亂事發生後政界中人均異常危懼尤以旗地爲最至今兩月每日仍派旗兵輪班分赴各城門防守各處閘口巡兵仍一律配長鎗防守不稍疏懈滿界各閘與漢人交界者改用鐵枝稍入者則用鐵包木略如城門再入則用木閘有一街而加增數閘如絨缐巷不及三四丈共建三閘日来各街仍加工趕造此次建閘之費恐非數千金不以有蕆事最奇者旗界永安通衢一小閘鎖閉兩月比諸城門更緊以致街内居民遷徙一空業主多係旗因屋無人租紛紛向旗官訴苦至日昨始行開放其驚惶情形可想而見矣 
[萬里投荒之苦訴]  
南洋萬里洞商學兩界全體具禀粤督略云南洋萬里洞原是砂錫礦務之地所用工人皆由華人客頭販買而来和人視如犬馬甚至加以鞭撻無寃可訴計一年傭丅期滿稍有入息和人扣减再被華民頭目錙銖折算卒至囊槖仍空故每至桑榆之老孤苦無依又不能返歸鄉里者不可勝數華民之慘酷如斯是誰之咎噫非咎在殖民無方之政府剥削工人之客頭乎幸往歳郵呈廣東惠潮嘉兵備道出示汕頭巡警嚴禁客頭華客往萬里洞文島埠並登姓名賞格於中華報紙上故孽商自此懲治後畏法不敢貪圖罪利忽於本月初六日有孽商張順芳羅光合程亞来程煜傳（均花縣人）黄士彥（龍川人）曾亞程（河源縣人）張先郎石六姐曾亞義（均興寗縣人）黄友記曾運麟（惠州府 
 
 

Page 6

 
 
人）黄降合（陸豐縣人）共帶有華客百餘名此皆大人之子民豈忍坐視其盜蹠圖謀食膏血而不恤股生瘡痍而不顧飢寒疾苦天地所不容生死危亡神人所共嫉耳聞猶虚目見始確華人輩能不傷心慘目乞仰大人爲兩廣保障能如惠潮嘉道憲愈加猛烈以防患乎則乞施萬代救濟生民之恩勿使親兒稍有號泣懇即出示嚴禁並列賞格登報拿獲究辦則廣東全體獲福無疆張督據禀後即札行勸業道轉移惠潮嘉道遵照一體出示嚴禁矣 
[何廣東報界之多不幸天民無處呼天曉鐘幾被撞碎]  
[天民報]  
　　天民報出版後警道謂其擾亂治安逕於二十七日勒令停版報界公會即於二十八日提出集議以警道不經審判廳審判遽勒停版有違報律即議决電京云新報律己行審判廳開庭現天民報不經判决逕由警道勒令停版請電飭仍照新律交審判廳判决以重法權廣東報界公會叩二十九日督院將案札行檢察廳主控大意謂該報雖永逺停版不足蔽辜應照違犯報律第十條第一二項科罪故於昨午由地方審判廳傳該報發行兼編輯人黄平到廳林檢察蒞庭開刑庭審訊鍾庭長及毛鄭兩推事以該報登載革命黨之大文章一段有冒凟乘輿之意應照律科罪據黄平申辯此稿係由上海某報轉載而来且警道不先交審判遽勒停版有違新律庭長即命黄平具辨訴狀留後判决 
[曉鐘報]  
　　汕頭曉鐘報来函云本月二十五日午忽有持馮金鰲名刺者逕進本館自稱馮大公子責問本報念四日投函欄内登載私賭一節確從何来着本報交出原人由彼究辦本記者答以有聞必錄報館天職倘閣下以爲失實儘可函囑更正詎馮大公子大聲曰記他人之事可依報律記馮某之事斷不能僅依報律馮某前辦汕頭警務誰人不知刻下各路區官誰非故舊爾們報館動輒肆口論人他人能忍我馮某斷不肯忍今與爾約限至明天二點鐘時候速速交出此人否則試試馮某手段恐爾報館大大不便本記者答以報館謹依報律不能因公子有大勢力卽藐視法理勉强屈從現在賭禁森嚴最爲要政記者揭載實專爲公益非比攻訐隂私報律彰明貴公子請勿任性該公子見不受嚇即悻悻而歸移時恊同一名仲連者自稱係其胞弟曁東路巡官宋某来至館中兩公子聲勢淘洶仍向本館索人旣投函稿件本記者答以函件存底無妨借觀惟本館訪實照登己負責任貴公子可依報律無須野蠻二公子同言今日不與爾講論是非惟欲交出原人否則干休不得并握拳拍案勢將用武宋巡官恐閙事端極力向前勸住然二人仍嘵嘵不己謂報館如此萬萬不與干休說罷悻悻出門然猶命宋巡官留守館中候投函者如来卽爲拿去記者竊訝本館未違報律警官何得到此拿人即詢宋巡官是否奉公而来巡官言係奉東路區官派隨公子至蓋恐公子盛怒之下鬧出事端非来拿人也言罷亦卽辭去觀此則馮公子之氣燄眞可薰天而各路區官誰非故舊一言可爲鐵劵記者不敏正告之曰公子亦知禁賭一事吾廣東人以數百萬之脂膏纔能換得倘有故行破壞專與吾廣東人爲公敵者微特如公子之勢力即勢力百倍於公子者本報亦吮墨執筆以相與從事也 
時評（希夷） 
[其一]  
異。哉湘議員因路事風潮辭職而預算案竟由行政官議决也夫。議員辭職而果决裂則將来必重選重選則預算案仍可覆議。議員辭職而能轉圜。則將来必復任復任則預算案。仍可再議湘之行政官何竟急急焉迫不及待而公然擅自議决乎斯眞世界各國之創聞矣 
意者湘之行政官其殆幸以爲預算成六之機會歟然而吾恐其徒多此匆匆開會公同删减之一番手續耳 
[其二]  
以現正研究陸軍之時而桂省忽停留德學生之官費己奇。以甫經赴德之學員而卽促其以治裝費作回國川資又奇沈秉堃新任之桂撫也張鳴岐現任之粤督也鈕永建則張鳴。岐撫桂時所賞識者也。以張督所賞識奏派之人。而桂撫忽迫令回國。更令人百思而不得其解 
[其三]  
陜。西政界之腐敗。竟達此極黩乎大小差缺。無一不出於賄買恩撫出賣府縣巡典錫提法出賣科長科員政務一概不問。盜賊公行烟館林立吏治敗壞至此。而不聞有人。起而詰問者我不知陜西亦曾設有諮議局否 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[益陽大水情形續誌]  
益陽縣大水驟漲各節己紀前報兹聞十九日晚水勢始退而城内現在尚水深數尺官民皆居樓間各礱坊均被水停碓以致米價驟漲每石售至八千内外共堡市錢局雖全被淹没幸無匪徒刧搶情事惟各貧民房屋旣被冲倒米價又復昻貴多半蕩析離居號泣之聲澈夜不息其常平倉備荒各榖悉遭淹浸現在陶令以貧民乏食殊堪憫惻爰禀請大憲即將濕榖碾出照災前價值出售以濟民食而撫藩各憲亦恐該縣有匪徒乘機搶刧卽於二十三日札委張賡之州判率領巡防隊星夜馳往以資保護聞開濟輪船公司之挖泥機船當十七日適挖至泥江縣之油江口因益河大水陡發建瓴衝下致將該機船全身沈下關道徐觀察之棨隨委翁二尹守謙前往查勘該船工程司大副水手等悉被水衝入江中至今尚未撈獲一人云 
[浙司道維持民食之大文章禁米出湖之反抗者]  
蘇浙運米自經蘇撫禁止出湖後浙撫增中丞日前咨請蘇撫弛禁以维民食嗣准蘇撫咨復不允經增中丞札飭勸業道查核日前由董觀察會同吳方伯詳復文云浙省食米向賴蘇皖爲来源從来由湖行運絶不聞有間接出洋之弊今蘇省會議廳以此藉口本司道詳核公决理由實不無可議之處謹爲憲台詳晰陳之查蘇省無錫向爲各省米糧萃集之所浙赴蘇省購米雖在錫境并非全屬蘇米上年蘇省雖歉而錫米来源依然不竭固不得謂蘇之乞醯而與也此其可議者一浙省金衢嚴等府雖爲產米之區然以自食之餘亦僅足供各屬半載之求而杭嘉湖寗温台等府則全須外米接濟斷難以浙之有餘補浙之不足此其可議者二寗紹雖處沿海業經嚴申海禁並設法取締洋糧决不致有漏洋情弊自不得以蘇米出洋專諉咎於浙此其可議者三蘇省米價果昻於浙自不必到蘇購運今所以仍須到蘇購運者其爲浙尤貴於蘇可知且浙非惟米貴兼患米缺自不得謂蘇之湖禁與浙米一無關係此其可浙非惟米貴兼患米缺自不得謂蘇之湖禁與浙米一無關係此其可議者四塘運湖運至浙本無所用其爭執其所以必請由湖運行者蓋蘇之到浙塘運逺而湖運近近則運費省而商便即米市糶米亦可因成本輕而定價較賤若必强米商專走塘河是使浙省終無能賤之一日此其可議者五蘇之與蜀湘雖迂逺於浙之與贛皖然蜀湘至蘇僅此一路可通即慮其逺亦何能縮之使近若贛皖若由錫至浙明明有此走湖近路乃必强之舍近而就逺所議似未盡允洽此其可議者六蘇省由湖運浙固應按道繳捐即由塘運浙亦不過遇卡完釐塘運湖運均於蘇省無秋毫之損益與蘇省米價之昻貴與否决無關繫此其可議者七本司道詳加察核蘇米走湖固無損於蘇蘇米不走湖實有損於浙在浙省米價不致十分昻貴即雖貴而来源不竭亦不必作無厭之求請破壞蘇省會議廳公决之案無如數月以来米貴且缺己達極點民情惶急各屬閙米風潮時有所聞而湘鄂諸省素稱餘米之區經本司道籌欵委員前往採購卒以禁止出口未能行運現所恃者惟蘇省之来米若再議禁湖則成本重商販裏足不啻扼浙民之吭而絶浙民之命異日米糧之貴之缺必倍蓰於目前值此人心浮動伏莾滋多大局岌岌實有本司道所不忍言者蘇浙唇齒相依浙固受害蘇亦非福本司道再四思維惟有仰懇憲台派委明幹大員前赴蘇省懇請江蘇撫憲派員會同實地調查沿湖運米是否不致出洋或應如何加緊稽察以免百密一疏之弊遵候江蘇撫憲會商辦理浙民幸甚大局幸甚 
[川沙自治風潮之結果此後永當痛定思痛矣]  
川沙風潮結案後蘇撫處置釀禍官紳辦法己見昨報兹悉川沙閙事各犯現經松府擬具辦法詳奉撫憲批廻大意以龔臥江事不干己旣鳴鑼糾衆將該廳差獲之張阿希刧奪復敢於次日起意糾衆往拆董事吳大本等屋因之四鄉聞風而起同時將辦理新政各董房屋並學堂公所紛紛打燒業據該犯供認不諱是該犯確係首謀始禍之人謂事前並不同謀未便坐以爲首之罪僅照中途奪犯擬流似欠允恊此案所犯情節較重即使以該犯起意糾衆止欲拆燬董事房屋而於各處焚燬辦理新政各董事家及各學堂公所非其意料然亂由該犯倡首致成此巨禍似難寛貸現時祗可即照挾仇放火燒燬房屋未傷人爲首例擬以絞候聲明俟將来秋審可事酌入緩决再行核辦陳野囡旣經各犯供指同行焚燬未便任其狡展應再確訊定擬即徐大阿弟等所供將房屋拆卸搬到空地燒燬亦殊扭揑難信旣擬照放火燬屋未傷人爲從例擬極邊安置亦不必諱言放火之名情罪有關出入亟須詳審仰提法司迅即核飭再行提犯悉心研訊務得確情餘取結供分别妥擬解道詳辦勿稍含混云云聞廳書李松屏等與素不安分之顧阿義等並奉撫批分别酌予管押年限云 
又蘇撫批川沙廳附生徐宗美禀云禀悉该餘生初由成丞選任爲簿備地 
 
 

Page 11

 
 
方自治參議兼駐所辦事員嗣經公舉爲拒烟分所副董及拒賭會會長九圑鄉鄉董農務分會總理是該生見重於官紳可知乃以拒賭禁烟執法不撓嚴切罰辦未能措置恊宜遂爲羣怨所歸此次莠民暴動該生受禍最烈固由平日氣燄太盛有以取之良深惋惜雖據稱辦公無誤可質之天人而嫉惡太嚴任意苛罰未免逾越權限憎兹多口有自来矣戚守来禀於責備之中猶曲示保全之意業經辭職無庸深辯該生經此磨礱當思孟子自反之言爲他日致用之地至在逃各犯如徐六順張福山等應由新任川沙廳隨時查訪拿辦如再有與該生尋仇者並從嚴究治以儆兇頑而資保衞仰松江府轉飭川沙廳知照並諭該生知之 
分類新聞 
政界 
[殷家匯又有閉市風潮安慶]  
　　貴池縣殷家匯鎭紳商學界昨日公電皖撫略謂該鎭卡員趙濟材藉捐架害騷擾萬狀商民惶恐閉市懇速查辦以保商民等情朱中丞據電後即電飭貴池縣就近確查並札行藩司飭查該卡員平日辦捐如何及此次風潮究因何事而起詳細禀覆以憑核辦 
[魯省國民公會成立濟南]  
　　留日山東學生公派代表丁鼎承顏仲文兩君歸國端節抵濟南徧謁紳學各界極陳國民會與國家前途關係聞者動容大表替成五月九日在李公祠開談話會到者二十二人十五日又在諮議局開會到者二十八人議决各辦法一聯絡各機關爲一發起圑體二由各機關領袖偕同兩代表進謁孫撫面陳辦法並於前日復開發起會於教育總會到者二十餘人由衆决議一會名爲山東國民分會二宗旨以提倡尚武爲主三由是到會諸發起人公舉臨時職員六人俟大會成立再行正式選舉當由衆投票舉張卓甫爲正會長周建龍爲副會長趙心如李雲林丁佛言劉東侯爲書記暫假鵲華橋丁顏兩代表寓所爲國民分會副務所 
[贛撫防荒政策之通告江西]  
　　贛撫馮汝騤近因興國等屬米價昻貴鄉民閙事動兵彈壓深恐匪徒從中煽惑蔓延堪虞爰即電飭各屬大致謂刻下正值青黄不接之候如本地米榖過昻務宜隨時籌及母使囤積居奇原存積榖趕此設法平糶一俟秋收仍儲歸倉如此辦理斷無閉市及搶米之事查江省各屬所存積榖尚屬不少近来由紳士侵吞被人指控之案時有所聞是在地方官平日漫不經心毫無覺察之咎也若不嚴定章程懲處將来各屬一遇荒年何以接濟除由司嚴定章程外爲此通飭一體知照 
[贛藩强迫追欵之效果江西]  
　　贛省庫欵支絀己達極點官塲裁撤閒曹員缺以節公費頗爲嚴密而各屬卸任牧令結欠交代銀兩爲數甚鉅迭經劉方伯嚴催解繳往往藉口徵不敷解虧累搪塞以致結報交代漫無限制實屬不成事體前經嚴定章程詳奉馮撫批准照辦惟查結欠交代各屬牧令均己派員前往該寓守催限解如再延宕定即嚴參監追措詞極爲嚴厲聞者莫不寒心以致欠欵牧令誠恐奏銷參追紛紛向親友借貸亦有回籍典質房產者種種告借情形筆不勝述以致各牧令驀聞近日政策交代解清者己有十餘員之多矣 
[勒令鄰邑繳納地方稅之奇突杭州]  
　　三衢僻處上游百貨出境水陸必經蘭溪該縣官紳藉端奇勒名爲衢州船捐撥助本郡師範學費迭經衢屬紳商紛紛上控並經諮議局提出質問奉飭查辦該縣黄令無可措詞改稱爲衢州船户認納蘭溪地方稅致諮議局詫爲異聞復經該郡紳民陳請據情核轉昨日奉到院批謂此項船捐查係光緒三十二年問禀准抽收充作郡師範及蘭邑勸學所經費如果驟停則學費無著亦非維持學務之意且在國家稅地方稅未劃分以前一切捐欵似應悉仍其舊惟該縣所擬改爲衢州船户認納蘭邑地方稅名義誠有未協究應如何辦理業己札行布學兩司會議詳奪矣 
[鎭郡審判廳定期開庭鎭江]  
　　鎭城審判廳省憲己委定人員所有廳長以及檢察推事各官均於日前由省蒞鎭布置一切己擇於初二日開庭矣 
軍界 
[贛督練公所開辦之籌畫江西]  
　　贛省兵備處兼攝參謀教練處總辦張道季煜業奉上諭派充督練公所軍事參議官籌備一切開辦事宜極形忙碌惟江省陸軍尚未成鎭用人一事不能悉照部定編制辦理必須酌定員名電部請示候復定奪而該處原有帮辦提調各員張參議禀商馮撫本欲派充科局兩長職務惟限於官職不合資格尚須電部通融辦理以示安置現在會商藩司籌定經費以備開辦惟劉方伯堅持節省數目實不敷用彼此爭執頗有意見但看馮撫如何酌定方能開辦近日該處人員會議辦事細則一切手續極爲繁瑣大約開辦之期當在本月望日 
[鄂軍平定湘亂之保案武昌]  
　　鄂督昨准湘撫電咨以湘省上年平定亂匪曁事後清鄉皆賴鄂軍援助前次奏明援照江蘇清鄉案擇尤保奬奉旨允准現在清鄉事竣擬先將在事出力各文武員紳擇尤奏請奬叙鄂軍應保員弁擬請由鈞處飭取銜名示知將来保案奏稿俟擬就生呈鈞座裁定再行會奏云云刻鄂督己劄行第八鎭張統制將上年派往湘省赴援出力員弁查取銜名擇尤繕摺呈院以憑咨湘核辦 
學務 
[教育會會長又須另選武昌]  
　　湖北教育總會會長一席學務公所議紳劉洪烈等極意覬覦學界中人以提學司屬官不能充當會長致失該會獨立資格故絶意反對去歳選出前晉撫胡聘之翰林院編修夏壽康爲正副會長前提學司高凌霨受劉洪烈等運動竟暗中破壞胡夏等當卽辭職年餘以来該會無人辦事若存若亡殊碍教育進行前月十五日經會員等投票公選繼任會長時劉洪烈徐毓華張仲炘皆極力運動當選詎投票結果乃舉出趙儼威胡柏年二人劉洪烈等大失所望刻又聳恿提學司王壽彭出而干涉謂前次開會選舉未經禀明督院學司 
 
 

Page 12

 
 
到塲監視不合定章應另行重選前舉作爲無效現該會擬擇日再選矣 
[優級師範選科生畢業長沙]  
　　湘省優級師範學堂選科博物算術兩科新生計自宣統己酉七月起扣至本年六月止己届修業期滿照章應行畢業經學司詳由撫院批准定於六月初一日舉行畢業禮式現在各門科學己一律試驗完竣矣 
[法政學堂推廣學額長沙]  
　　湘省戥子橋公立法政學堂現在擴充辦理推廣學額添招别科丙丁兩班每班定額百五十人三年畢業其未行開辦之本科仍擬接續開辦現己廣告大衆一體查照矣 
實業 
[贛路募債部准之確聞南昌]  
　　贛省南潯鐵路公司自去冬發起募集公債三百萬兩促成路工一案迭經諮議局開會提議仍未决行以致該路經濟困難己達極點息借官欵二十餘萬兩始獲敷衍過年今年春夏之間尤屬困難路工不能進行且受債主索欵之逼迫卽路局從事之輩停發薪銀亦將半載現經總理陳伯嚴劉浩如兩主政竭力要求督撫電咨郵傳度支農工商三部發行公債票以濟要需以諮議局所定公債章程爲準以鐵路公司負償還責任業經馮撫電寗贊成由江督張制軍領銜電部現聞該公司接到京電此項公債大部己准發行矣 
[優待湘路見習生之感懚杭州]  
　　湘省公立鐵路學堂營業生日前舉行畢業後由監督龔君挈帶来浙即經浙路營業局長傅修琳君特派專員從優招待並將湘學生三十二名分撥杭嘉滬各站實地見習初擬限期一百日現聞此項學生急須回湘服務彼此協商縮短限期至六十四天並聲明由湘校津貼洋一千元以資酬報當經傅局長會商董事會咸謂湘浙唇齒路線同係中國商辦正宜恊力維持豁除省界積習决擬將津貼璧回龔監督銘感盛意偕同全體學生於初四日設席邀請浙路同人及各站執事宴會藉申謝忱一俟見習期滿即行率隊回湘從事開辦矣 
雜記 
[人妖站籠示衆鎭江]  
　　鎭城三區日前調查門牌偶至沈家巷查出江北男子名朱小冠者年二十餘男扮女裝油頭粉面遂拘送警務公所當經饒提調提案研訊供認希圖誘惑無知以歛錢財饒提調本擬飭令枷責游街示衆以示辱懲兹悉朱小冠尚有與某某兩婦姘識之事鎭郡道府當以此等人妖實屬有傷風化非重懲不可立飭丹徒縣提案照律究治聞文大令己擬以站籠示衆以儆效尤矣 
[教育家將往紐芳蘭島江寗]  
　　金陵大學堂總教習李君子芳淹通中學向隨李提摩太先生繙譯各種科學書籍時當慨然謂中國學務不興由於辦學者無經騐因此投身學界專以興學爲己任辦理各處學堂將近二十年皆著有成效可觀近因中國駐英屬紐西蘭島領事黄君子誠係其弟子現以政務日繁需人佐治日前特專函聘請前往襄理一切聞李君擬於暑假後先行辭退金陵大學堂漢文總教習之職再行擇日放洋云 
[馬法使闢地種蔬武昌]  
　　法司馬積生司使近於署中花園内闢地數弓講求種植之法其地勢有爲扇面形者有爲長圭形者有爲圓形及方形者各得其宜入其中者大有欹側八九丈縱横數十步楊柳兩三行榛桃百餘樹之槩馬司使政躬獲暇時亦親率二三公子在彼蒔花釣角四顧徘徊時時作天際眞人想云 
[勸業道杜絶陋規武昌]  
　　勸業道高佑諸觀察以本省驛站事件改歸本衙門管理所有一切規費前經委員調查久經禁革從前辦案經書概行裁汰改用書記按月給發工食極爲從優現值請領馬票之際深恐有人藉端需索是以通飭各屬牧令迅即備文赴道請領照案給發目行差丁出口採買如公所書記有需索情事准由該州縣等據實禀明定卽照例懲辦 
清談 
[片馬又將爲永租地矣]  
嗚。呼片馬一地果舍永租而别無辦法也。外交非一國退敵非一途外部今日。何不爲長治久安之計。而兢兢以永租爲良圖也 
雖然外部諸公猶忽忽憶前日事乎夫。以英法兩國在滇邊經營屬土。有互相猜忌之意存。各不相讓之心耽耽虎視己非一日當法之索我車里土司全境也英人即有江洪全地或片土不得讓與别國之約。其後法挾日允退還遼東之功而索我猛烏烏得兩地。英見法之如願以償也即聲稱有礙滇緬條約而薛使爭得八募以。北之新地遂藉永租名義折入於英人勢力範圍之下在總署當日不亦當曰猛烏烏得之給與他人係中國自有之權。於英無與地然而三角地之永租禍　己萌芽於此矣 
今日者英人又以永租之說餌外部矣語曰前車覆後車鑒願外部諸公尚其痛定思痛愼母惑於永租之浮言遽謂舍此而良策也 
[方新海又就地正法矣]  
嗚呼浙東。有方得海浙西有方新海（昨報作方得海小誤同隸軍事範圍之列同被就地正法之。刑吾不識法權何。賤民命何輕一入遊勇之列遂若可以格榖而勿論也 
設官本以衞民而今則以軍事懲辦之一言爲就地正法之護符。除暴所以安良而今則借援引此附之紛歧遂草管民命之私顧旬日之間一。再疊見增撫之飾非怙過則得矣雖然其如民命與法權何 
史乘 
[和珅訊供各單（續）]  
又一紙亦係供詞而問詞己失之凡十四條 
大行太上皇帝龍馭賓天安置壽皇殿是奴才年輕不懂。事未能想到從前聖衵升遐時壽皇殿未曾供奉御容現在己供御容自然不應。在此安置這是奴才糊塗該死 
又六十年九月。初二日太上皇帝册封皇太子的時節奴才先遞如意洩漏旨意亦是有的 
又太上皇帝病重時奴才將宮中秘事向外廷人。員叙。說談笑自若也是有的 
又太上皇帝所。批諭旨奴才因字跡不甚認識。將摺尾裁下另擬進呈也是有的 
又因出宮女子愛喜貌美納取作妾也是有的 
又去年正月十四日太上皇帝召見時奴才因一時。急迫騎馬進左門至壽山口誠如聖諭無父無君莫此爲甚奴才罪該萬死 
又奴才家資金銀房產現奉查抄可以查得来的至銀子。的有數十萬一時記不清數目實。無千兩一定的元寳亦無筆一枝墨一厘的暗號 
又蒙古王公原。奉諭旨是未出痘的不呌来京奴。才無論己未出痘都不呌来未能仰體皇上聖意太上皇帝六十年来撫綏外藩深仁厚澤。外藩蒙古原該来的摠是奴才糊塗該死 
又因腿痛有時坐了。椅轎檯入大内是有的又坐了大轎檯入神武門也是有的又軍報到時遲延不即呈遞也是有的 
（仍未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[義善源與皖賑之關係]  
[滬道致商務總會函]  
　　查義善源倒欠皖省賑欵駐滬安徽義賑公所請以裕源皖莊期票三紙計銀一萬五千兩扣抵旋奉皖撫憲電諭裕源期票應抵皖省莊銀尚餘若干留抵賑欵等因當經分致貴會並駐滬皖賑公所查照在案兹接皖賑公所復稱兩處爭持公所被欠之欵懸而無着數百萬災黎待哺嗷嗷東羅西掘難以爲繼去冬在上海協興愼記洋貨號定購寒衣價銀二千餘兩約以今年二月底交付目下逾期己久該號屢向索取查協興愼記洋貨號尚欠義善源滬號規元二千兩存有期票兩紙一係本年四月初一日到期規元一千兩一係本年五月初一日到期規元一千兩核與公所應付該號前購寒衣之數相符再四婉商允於義善源滬號倒欠公所欵内劃抵如此一轉移間公所可將應付協興愼記之二千餘兩騰出赶解災區以救饑饉明知存欠兩户自相劃抵有違定章然賑欵重要待用孔殷似可通融辦理至於安慶裕源莊欠欵將来如能全數劃回則此二千餘兩仍可由公所交出公所爲賑需急迫起見用特函懇垂念災黎破格通融移請商務總會轉商錢業會商處將協興愼記欠義善源滬號規元二千兩期票兩紙發交公所轉付協興愼記劃抵俾免糾葛而資挹注等因到道用特轉商卽祈貴商會查酌辦理 
[商務總會復函]  
　昨奉惠函以駐滬皖賑公所去冬在上海協興愼記洋貨號定購寒衣價銀二千兩逾期己久該號屢向索取查協興愼記尚欠義善源滬號規元二千兩存有期票兩紙一係本年四月初一到期一千兩一係本年五月初一到期一千兩核與公所應付寒衣之數相符屬轉商錢業會商處將協興愼記欠義善源滬號規元二千兩期票兩紙發交公所轉付劃抵等因准此查義善源所欠皖振公所欵己將皖裕源莊前欠義善源滬號之一萬五千餘兩存票三紙交由公所賫呈皖撫憲提撥歸欠除過外尚餘銀二千餘兩實己顧恤災黎格外通融乃皖人膜視民命劃扣莊欠殊出情理之外曾經敝會通禀皖撫憲曁賑務大臣懇請照原議歸還賑款亦己不遺餘力所有恊興愼記之款不能重複再劃滋多糾葛重受各債主藉賑抵欠之詬病應請貴道轉致皖賑公所逕向皖商各莊嚴重交涉則不獨衣欵有着而數百萬嗷嗷待哺之災黎亦可稍救饑饉矣至執裕源莊期票項下多餘之款仍應者成皖振公所除還賑款外如數劃滬聽候公理敝會己准南洋商督憲委清理員任劉道台移文將一切帳據移送清理合併陳明 
[滬道親訊信義銀行案之手續]  
　　滬道劉觀察移商務總會文云照得上海信義銀行與鎭江造紙公司欵項糾葛一案現經本道於五月二十二日親提集訊當堂斷結除詳請兩院憲咨行農工商部查照並詳報湖廣督憲曁分别移行外合抄堂諭備文移會爲此合移貴總會請煩查照轉知各墊户一面迅將上臘送存之珍珠票據等件分别催贖變價移復過道以憑核辦望切施行 
[中英交際之親睦]  
　　滬道劉觀察函致商務總會云昨接英總領事法来函以英皇加冕之日本道及中國商民人等同申慶賀是日各處燈綵輝煌足敦中英兩國睦誼本領事與寓滬各英人不勝感激欣幸之至等語函謝前来合亟轉達即希貴總會分别轉達傳知爲荷 
[購土牌照捐不能倖免]  
　　蘇省禁烟公所札發本邑分公所張貼示諭云照得蘇者現辦吃户購土照捐由土店代收代繳專爲稽查零售取締吸户綜核銷數起見前經詳奉院憲批准從三月初一日起收在案嗣經洋土藥加稅無非烟禁加嚴進行迭奉部電此項牌照捐辦法旣係稽查零售土膏時取諸吸户由各土膏店代收代繳自應准其照辦等因現經本司道增訂加嚴稽核章程並派員分駐五府州屬將吸户購土牌照捐項接續稽收並一切關於禁烟事宜會同地方官切實辦理復經詳奉院憲批飭從速照辦除由院憲出示曉諭外合行剴切示諭爲此示仰土膏店及吸户人等一體知悉務須各遵現訂加嚴稽核章程母得藐玩倘有違背定章情事定即罰辦决不寛貸幸勿以身試法其各凛遵母違（章程載專件欄） 
附松屬稽查購土牌照捐委員六言韻示　本土洋藥加稅　嚴切烟禁進行　稽查整頓零賣　中英條約載明　開辦牌照捐項　電請部示不停　責成土店代收　購者照繳錢文　吸户應領牌照　速赴分所報名　買賣須憑吸照　循環印簿登清　倘敢抗違禁令　罰辦决不容情 
[警法當值處之防閑]  
　　城自治公所警法當值處昨出通告云本處爲公共總匯之地凡搜查証據逮捕人犯在在均關緊要小容稍有洩漏嗣後凡訪事閒雜人等一概不准入欄杆以内以重公務 
按訪事本在閒雜人等之列今獨另行提出殆有用意但訪事對於不宜洩漏之事亦非不知愼默而於一切非分之舉動則非訪事所能代隱也是乃訪事之所以見惡於人歟 
 
 

Page 19

 
 
[新任德使過滬]  
　　德國新任駐華公使恰克斯化生君由本國乘坐郵船来華於昨日早晨六句鐘抵吳淞下午五句鐘換乘德國兵艦安低斯號到滬暫駐德領事署聞定於初八日邀請中西官紳到署會宴初十日由滬啓行赴京履新 
[豐泰米棧發封續誌]  
　　南市豐泰米棧欠交承辦冬漕由官發封己紀昨報兹悉該棧欠兌浙省歸安縣漕米二千四百石又欠還運存棧内兌餘米一千一百七十餘石兩共三千五百餘石又欠兌石門縣漕米一千數百石此外又有欠還松屬青浦縣採辦漕米餘款洋一萬數千元歸安與石門兩縣前曾移請封閉該棧嗣因大局攸關又請免封現在上海縣之所以飭封者乃准青浦縣蔣令之請也 
[鰥大受騙續誌]  
　　艾長卿（卽園地長卿）孫王氏誑騙蔡金仁娶妻聘禮己紀前報兹悉一路分局將原被人証送縣之後即奉田大令升訊先據　告蔡金仁供稱法華人成衣爲業遷住縣橋附近每日清晨至曲尺灣老虎灶上啜茗曾與素不相識同在該處吃茶之婦人孫王氏及艾長卿偶然提及予因喪耦思欲續娶王氏與長卿即密語良久旋向小的言及現有崇明王姓女子年二十四歳相貌甚好旣非来路不明又無極昻身價祗須聘禮二百金即可成就嗣由小的商减至一百二十元言定人銀兩交是日即由王氏領女子同来小的見該女雖非絶色然小家碧玉亦頗合意遂將身價如數交付由王氏托陳士良携往小錢莊看洋詎陳係伊等同黨一去不回王氏托詞追尋挈女而去小的知己受騙當將王氏長卿扭至南三區警局轉解一路分局移送案下今將庚帖呈電求究詰之孫王氏艾長卿堅不供認大令喝將王氏責荆條三百下長卿責荆條三百五十下始據王氏供認爲媒艾長卿代認在崇明誘拐女子来申圖賣質之該女子供崇明人年二十四歳姓王名敷英前日被艾長卿誘拐来滬寄於王老太婆處住過四宵忽被領至茶肆吃茶不知其别有用意求宥判孫王氏艾長卿分别收押勒追身價給還蔡金仁該女子留候移解崇明縣發落 
[孫耳山案改期覆訊]  
　　曹瑞鍾與公共公廨前襄讞孫耳山因欵項糾葛在廨涉訟詳情己兩誌前報兹悉此案本定於昨日午後復訊嗣因陪審西官德副領事師謀君因事未到奉寳讞員傳諭改期再訊 
[拐賣女子之敗露]  
　　北福建路五百三十號住户徐毛毛之十七歳姪女徐珠英被鄰婦温曹氏誘拐至城内賣於粤人鍾姓得洋六十元鍾卽將女帶至法租界招商局碼頭乘輪出洋因女不願吵閙被人報知法捕房將鍾與女及温曹氏一併解送法公堂轉解上海縣署判鍾拘留嗣以原告住居租界特於前日由縣將女與温曹氏轉送公共公廨昨經官媒將氏解至公堂請究女母徐胡氏女叔徐毛毛投求嚴究經中西官向女與氏略訊一過判女暫交其叔領回候示温曹氏押候函請上海縣將訊供情形復廨再行訊核 
[中和里火警之爭辯]  
　　前日午後駐滬美副領事哲君駕蒞曾審公廨會同寳讞員升座復訊四馬路中和里紹興醫生兪騰夫家失火一案先由見証牙科醫生朱錦章婦人陳周氏管門人奚阿計掛號人兪鶴庭傭婦陸吳氏等投稱當火熾時由兪妻開門喊救並帮同救出兪家男女四孩旋據楊王氏供稱前有衣箱兩只寄於兪家曾保火險銀五百兩因赴蘇州修理墳墓己經取回又據兪妻訴稱是日係由房客窓口所置之煤油箱内起火訊據兪騰夫供稱該處房屋業己借住十餘年每月租金五十六兩曾保火險銀二千五百兩至捕房抄出之洋瓶内並非火油實係醫治脚上濕氣之藥攙有火酒乞鑒捕房代表侃克律師聲稱察悉兪騰夫前次在堂倒臥並非眞病實係烟癮現姑置之不論惟前面房疑起火後面房屋何以亦有火燒痕跡且經堂上會勘明晰實有種種可疑之處應請澈究被告代表律師哈華托辯稱兪於起火後在房内攫出考籃一只内有單契等據其時籃上之衣包己經燒着後房之火諒是該衣包所遺中西官磋商之下判兪還押候會商辦　於下禮拜三帶案發落 
[董保與地蛀一氣]  
　　本縣田大令批徐聖友禀云該民人疊被沈洪文等禀報代洋商買產踰越内地又復匿稅短價當經飭提並將稅洋單契扣留爾乃避匿租界抗不到案現禀抺置控案但請領契實屬刁狡據稱於上年四月中立契十二月初交由錢廣甫錢文祥代爲完稅己逾新章六個月之限况爾三月十一日具禀叙明本年二月二十六日赴房納稅此係爾所自言尚有何詞以解乎至爾謂稅銀交於錢廣甫等計洋一千五百元立有收條如果屬實應即將收據呈騐兹據地保侯阿耕具呈錢廣甫爲七圖董事錢文祥係屬舊保乃爲爾過户投稅董保通向一氣踰越私賣實屬可惡候補提訊究爾即一併投訊如延定干禀請大憲究辦 
[飛檐走脊之劇賊]  
　　前日夜半新衙門甘肅路永慶坊内某姓家屋十有一劇賊飛檐走脊適有住居該里之甲乙兩人觀劇回来瞥見大聲喊捕巡街捕聞之立鳴警笛召集華印各捕到塲兜拿該賊即用瓦片飛擊乘間逃逸該捕等無可如何回訴捕房飭派中西包探從嚴偵緝 
[糾衆賭博之新法]  
　　近有著名賭棍廣東阿培等在三路境内華洋交界之處租賃密室開設花會賭博均用婦人出外兜攬（若輩名之曰航船）故受害者亦以婦女爲多且多少隨便是以不論貧富咸受其害現經黄區長訪悉特飭各班長警嚴密查拿務獲究辦 
[俄領事署移遷]  
　　駐滬俄總領事格君前日照會滬道劉觀察謂本領事署業己遷至靜安寺路洋務局隔壁一百二十一號門牌如有文件應請逕送該處等語昨己由道札飭縣廨一體查照矣 
[約翰大學放假]  
　　梵航渡約翰大學堂於初六日循例暑假先於初五日舉行友誼大會初六日下午四句鐘該校學生一體戎服在校前新購之兆豐園基址上行軍式西操並請伍庭芳欽使及美國之加利福義省聶主教相繼演說聞此次畢業生計得並通秀士文憑者八名醫學博士文憑者三名亦可見該校造就人才之成績矣 
[小工死於非命]  
　　碼頭小工顧四鬍子昨在某處找煤因煤堆甚高忽然坍下以致壓傷當由棧司雇車送往醫院中途斃命由捕送交捕房轉送騐屍所傳諭二十三保十四圖地保投報上海縣請爲蒞騐 
 
 

Page 20

 
 
城内 
[偷竊電缐]  
　　前晚有積竊徐永卿化名孫永祥在大南門城牆上偷割電綫廿餘斤之多正欲携贓逺遁忽被巡警查獲拘至南三區轉解一路分局經德區長訊據徐永卿供向爲電燈公司接線小工現因失就貧難度日出此下策區長以偷竊電線阻礙交通較尋常小竊尤難輕恕判送上海縣從嚴訊辦 
[道批二則]  
　　寳和等莊禀批准再派委兩淮候補鹽知事項兆騋携同莊夥賫文守提並移浙江寗紹台道飭縣立提陳芝生即陳子藩加差押送来滬一面行文公廨將戚相芬勒限着保交案至沈瑞春一名本年四月二十三日准寗紹台道移復挈眷移居上海新馬路開設木作亦應由廨派探密訪務獲責令一體清理勿再抗延陳慶藩禀批該職商被控欠欵甚鉅乃竟藉病回籍屢催不理以致久懸未結己屬不合現據寳和等莊禀控所派守提之夥被爾紏衆毆逐横行尚敢来轅混凟尤爲刁健己極不准 
[道轅紀事]  
　　高昌廟保甲局委員李錫年試用縣丞楊毓驤昨均到道禀見 
南市 
 [P撞傷小孩> 
　　南碼頭法國自来水廠洋工程司昨晨乘坐馬車至南市經過機廠街地方馬夫王阿大偶不經心悞將江北人張如耀之三齡幼孩小三子碰跌傷及手臂由巡士將王拘至南區張即偕妻葉氏抱孩聲訴經區長移解裁判所訊得該孩傷勢甚微姑着送往上海醫院醫治一面命王存洋十元出外俟孩傷痊再核 
[孤兒得所]  
　　洪生碼頭六十一號門牌成衣匠何林生凌虐學徒鄔月亭由鄰人王祖德葉春樵報告裁判所派探往查何又抗拒當將何夫婦拘案訊明限交鄔月亭候質在案旣由何將鄔交案復訊鄔供年十一歳父母俱亡自幼由舅父母撫養近被凌虐是以私逃旋被追至漢口尋回家内復施慘虐是實王祖德等聲訴小的等目擊何酷虐該孩共抱不平求請嚴辦訊之何供該甥並無屬人照顧自幼由小的代爲留養因其屢次私逸略加訓責不敢毒虐湯裁判判何罰洋十元充公鄔月亭旣無屬人未便再予領去即着送往貧兒院留養 
[勒限遷居]  
　　復昌板木行執事宋玉池四行己閉歇欠交房租三十餘元延不料理昨被房主王秋生扭控南區移解裁判所訊理宋稱出於無力是以延緩未付求鑒判交保限本月底遷去交還房屋如延提究 
[追繳米價]  
　　廣豐米店執事陳厚齋昨將寗紹輪船庖丁張悅新扭至裁判所控追被欠米洋四十四元七角久不歸楚經陳裁判訊明判交保先繳洋十元餘限十四日一併繳楚 
[反客爲主]  
　　鮑潤卿控王家碼頭鐵店主周成義欠交房租洋二十一元零反將房屋轉租收租漁利求請押遷即經裁判所准詞傳訊周借欠租屬實無力理處且轉租之户尚未到期不能遷讓判交保限兩天内赶向房主商妥 
閘北 
[須問媒人]  
　　鮑三子控徐桂卿匿女壐婚一案前日由四路分局蕭區長傳集原被一併解送總局經裁判官陳大令質訊徐不承認而徐妻唐氏供認曾憑戴金氏朱吳氏爲媒招鮑爲壻受過聘金廿元判分别交保候傳媒証到案覆訊核斷 
[失火罰鍰] 　　 
　　德生里華三寳家失火一案昨經四路分局蕭區長將華傳案略訊一過判罰洋四元充公 
[局批兩則]  
　　巡警總局批邁婦王范氏禀云該氏子王壽被是否被周張氏誣控應候飭廨將伊女金蘋梅解案訊明再核着即知照又批袁鶴泉禀云仰四路分局尅日提訊究追毋任延訟原　併發 
英租界 
[水落石出]  
　　松江人徐豪生庽居北無錫路十五號屋内伊女林生年十九歳被貼鄰某皮箱店小主共蔡世生（混名皮箱世生）串同友人楊某於三月間將女誘至天津押於月華班妓院内爲娼蔡回滬後又設計謊騙偕徐同至天津將女贖回嗣由徐向女詰知底藴於前日將蔡扭入總巡捕房昨解公堂經寳讞員會同英康副領事訊悉前情向蔡詰問楊姓下落蔡堅不吐實判押西牢半年女交其父領回管束 
[弱女可憐]  
　　女子康阿媛幼失怙恃上月間被其舅父賣於廣西路五百五十號門牌雉妓院内爲娼因女不善逢迎日遭龜鴇凌虐於前日奔入濟良所喊寃昨晨由所解送公堂訊明判發濟良所留養 
[借欵不還]  
　　日商日清公司控陳錦堂借銀不還昨由差探將陳傳至公堂判令交保候照會日領會訊又陳掌生因欠張俞氏借欵不還被控昨由公廨將陳傳案過堂訊理 
[毆辱丈人]  
　　蔡孝雲控其婿周伯文不给伊女贍養費向之索取反被擊破頭額等情昨由捕房將周解廨訊實中西官以不應毆辱尊長姑寛着罰洋五元充公再給原告醫費洋三元如無力繳洋改押一禮拜 
[串竊煤油]  
　　太古公司漳州輪船控周長生陳永生串竊煤油十二箱昨由水巡捕房將二人拘解公堂訊實判一併送上海縣禁錮二月 
[補提人証]  
　　盧少棠控包車夫李阿二竊取值洋六百元之衣物昨經公堂中西官復訊仍不吐實判押候移文海門廳補提人証再訊 
[馬夫疏忽]  
　　馬夫張阿四因駕車不愼在楊樹浦路與某號電車互撞以致跌傷坐客某西婦馬亦撞斃由捕查獲昨晨將張拘解公堂訊得張實有不是受傷西婦着自行醫治姑念馬己撞斃從寛判張罰洋廿元充公 
[何苦掘强]  
　　北四川路昌大外國食物店主錢立金控學徒汪福生私收客帳洋六十八元昨經公堂傳訊明晣孫襄讞以汪立有字據限期八月底清理是係錢債紏葛不應以刑事控告諭錢將汪帶去自行理處詎錢一味强辯不遵遂經孫襄讞商之英翰副領事判令將案註銷 
[汽車互撞]  
　　汽車夫王阿三在楊樹浦路駕車不愼將某西人之汽車撞壞被捕查獲昨解公堂訊明中西官以王所駕汽車並無照會着罰洋十元充公另賠原告修車費銀二十兩押候繳洋開釋 
[覇持逞兇]  
　　小工頭董長春控小工王德光王康福覇衆行兇昨由捕房將二人拘解公堂訊明判各押五天應得工資着董照給 
[無恥己極]  
　　金阿二余桂寳均因深夜在虹口閔行路引誘西人爲不端之事被捕查獲昨解公堂訊明判各押兩禮拜期滿逐出租界 
[印人索債]  
　　印人沙洪生控錢根榮朱阿增借洋不逺昨由差探將錢朱兩人傳至公堂判均交保候下禮拜一訊理 
美租界 
[小工跌斃]  
　　江北小工顧四和子前日在浦東某輪上起貨失足墜艙致受重傷由其子顧順寳舁送同仁醫院不及醫治而死當經捕房飭送驗屍所昨着地保報縣請驗 
[洋人欠租]  
　　百老匯路四十二號某洋人積欠房租洋七十餘元昨由收租人胡慶元報告捕房請爲追繳捕頭飭赴領事署具控 
[眞相若何]  
　　李兆豐昨與住居吳淞路一千六百零五號之某蕩婦扭至捕房李稱髮妻高氏被該婦誘匿婦稱李来家圖竊捕頭以兩造各執一詞飭令退去候查 
[婦人賴債]  
　　朱根林控蓬路二千一百八十一號剃頭店主沈許氏借洋七十元不還捕頭諭赴公廨控追 
法租界 
[逞兇拒捕]  
　　木作主包光裕投廨控稱剃頭店主蔣裕明帶同黨羽趙友良王裕生等數十人前来拆梢洋三十餘角不遂其欲即被蜂毆幸有巡捕到来得以解危今蒙拘案求請嚴究質之蔣等同供小的等向包索討剃頭工資並不待兇拆梢旋據一百七十號華捕投稱是日在崗位忽有一孩来報據稱該處有人相打故即前往目覩蔣等將包掀住兇毆上前喝阻非但不睬反敢拒捕並將號衣撕破呈案請驗中西官以蔣等雖無拆梢証據惟行兇拒捕咎實難辭判蔣押兩禮拜趙王各押七天並合賠號衣洋兩元了事 
[荆天棘地]  
　　潮州坟山迤西一帶地方遼闊且係英法兩界交界之處因此時有匪徒 
 
 

Page 21

 
 
於梁夜搶刦行人財物前日又有某甲行經彼慮爲匪徒持刀截住剥去衣物等件旋即報由包探拘獲一匪解捕房押候補齊同黨核辦 
[開城布公]  
　　杜杜氏與杜顧氏爭產一案迭經公堂提訊尚未定斷昨又傳案中西官謂杜顧氏曰杜杜氏之父杜榮華所給杜理發房屋四間係屬榮華自己之產理發故後即由伊妻朱氏仍將原產推還榮華之女杜杜氏有族長等在塲立據簽字爾雖嫁於杜金春但金春亦是理發之螟蛉子今爾將前夫之女許於金春之子關根硬將榮華之屋四間覇住實出情理之外况關根己分得公產房屋九間此外尚有田地何能妄圖私佔姑寛交保限十四天將屋四間交出給予杜杜氏具領管業 
[抵償房租]  
　　巨騙葉松年等濫出莊票騙購貨物迭經法公堂研訊詳情均誌前報兹悉葉在法租界吉祥街開設之賡餘莊倒閉後尚欠有恆洋行房租洋四十二元業奉公堂將店底什物給諭拍賣得洋廿八元昨己飭傳該行收租人到案如數給領矣 
[仇視西捕]  
　　流氓楊蔭春前日在洋涇浜持取石塊向法界某西捕隔河抛擲後破該捕守候緝獲送捕解廨訊究楊供詞支吾判押捕房兩禮拜以儆 
海上閒談 
近。日天時不正隂晴無常猩紅熱症流行吾勸人夜馬車。少坐吾勸人冰忌廉少喫吾勸人勿貪廉賣爛水菓吾勸人勿貪小食。隔宿物吾勸人一遇疾病勿藥石亂投吾。勸人處處總要講衞。生諸公勿誤會此所謂衞生者非勸諸公出錢而别人享其利益也乃勸諸公自保其性命耳 
来函 
[社會星出現]  
　　社會主義研究會通告十之世界固社會主義獨擅之新舞臺也其學說之流行勢力之膨脹日進千里風靡全球地無論東西洋國無論君民主罔不有如火如荼之歷史惟我中　闃焉無聞同人爲提倡研究起見特發起本雜誌爲最初唯一言論機關目的有四一輸布全世界廣義的社會主義之學說一評載内外國關係社會主義之事情一發揮中國古来社會主義之思想一交通中國近来社會主義之言論其宗旨則消積並陳其文字則莊諧互用其體裁則變化調節五花八門不拘成格惟視所宜每星期一册實價每册一角全年五元第一號訂於六月十四日出現上海各大書坊均有寄售 
本會爲廣義的社會主義之言論研究第一次在六月十五日下午二時假張園安塏第舉行實社會主義在中國開幕之始務祈同志惠然偕来發起人啓 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專伯 
[蘇省禁烟公所增訂加嚴稽核章程]  
一現辦此項牌照捐係遵照度支部前定章程每土一兩由土店於吸户購買時代向按兩收取牌照捐錢四十文彚繳故名曰吸户購土牌照捐 
一此項牌照捐專以稽查零售取締吸户爲宗旨即外部現與英使續訂禁烟條件内所載中國政府爲禁絶吸烟及整頓稽查烟土零賣事宜如係營業舖户領取憑條執照批拆煙土著則免收牌照捐以示區别一此項吸户購土牌照捐旣爲查禁而設自不分購買洋藥土藥一律照收且收此捐欵在洋藥拆包零賣之後查與烟台續增條約毫無違礙一洋藥進口之數原有海關貿易册爲憑土藥行銷之數原有土稅分局呈報册爲憑惟知其来源而不查其去路禁令恐難嚴密故各土居現存烟土若干應責成商人開單報明候查不得隱匿留爲私賣地步違者即照所匿土數估價加倍罰懲 
一吸户到店購土該土店須騐明所領牌照吸量如係吸烟一錢者准其購土二錢以此類推或零購或躉購均應按照代收此項牌照捐錢卽於牌照上九十日方格内加入該店號戳以憑查攷惟躉購不得過三個店之數倘有違章多售而不於照上方格内註數蓋戳者查出即將該店照所售土數加五十倍議罰 
一土店應領循環印簿計二種一係登記逐日吸户憑照購土牌照號數分量一係登記逐日膏店小土店批拆店號及購土數目此項循環流水印簿己由各縣分公所刋印頒發該土店務須遵領逐日分别塡寫以便調查如抗不遵領及領而不實塡者查出罰辦 
一吸户未領牌照私赴各土店購買如土店將私賣之人就近禀送地方官衙門者應禀請優奬賞如扶同徇隱私相賣買者查出照近購之土價加五十倍議罰 
一各膏店及小土店向大土店購買須遵照前定稽核土店章程赴分公所請領憑條執照如無憑條執照私相賣買者查出照所購土數價值將賣買兩造加二十倍議罰如所購土數核諸執照憑條上所塡數目私行增多者查出卽照多購之土數價值將賣買兩造各加十倍議罰一吸户所領牌照祗准在本縣境内購土吸户固不得越境購買土店亦不得朦混售賣如查有吸户雖報領牌照而於九十日期方格内所蓋並非本地土膏店戳記除吸户照所購分量應繳捐錢加十倍議罰朦賣土店亦從議罰辦或查出牌照上全無土膏店戳記者即係取巧私賣應照牌照上所塡吸量接九十日應繳捐錢加二十倍議罰 
一吸户牌照定章每季倒換一次原爲實行限减吸量辦法如到夏季吸户敢以春季牌照影射購買者土店不得售賣違者吸户重罰土店議罰 
一吸户到店購土牌照上九十日期方格内應蓋號戳現由各屬稽查處編號刋發蓋用以昭核實 
一以各條係屬開辦簡章如有未盡事宜悉照本公所上年詳定稽核土膏店稽核吸户各章程辦理 
國外新聞 
[德日刋布新商約]  
　　東京電云德日新商約内容各欵己於星期三晚（昨晚）刋布并附有官塲之簡言宣告謂深信此項新商約足以曾進德日兩國之商業及邦交 
[日本與六國新約問題]  
　　日本與法國義大利比利時奥國荷蘭葡萄牙開議新條約於西歷七月十七號現行條約滿期之日以前均不及締結云 
[日本將增陸軍於朝鮮]  
　　東京電云日本陸軍省現决意於朝鮮新設陸軍兩鎭但輿論甚反對皆謂無庸增設此項軍隊云 
[俄國學生抵日]  
　　東京電云俄國遊歷學生七十八人己於今日（星期四）抵敦賀定於明日（星期五）抵東京 
[美國大學教授来日]  
　　東京電云美國芝加哥大學教授戈德及西飛爾兩君當可於星期六日抵東京 
[法國新内閣之國務大臣]  
　　倫敦電云法國組織新内閣現己成立前外務大臣克魯璧君爲法部大臣昔納部部長達塞爾夫君爲外務大臣前藩務大臣米昔梅君爲陸軍大臣李伯倫君爲藩務大臣前財政大臣開魯君現己升授首相達爾開斯君則仍留任海軍大臣云 
[日兵觀光水晶宮]  
　　倫敦電云昨日爲英國國節日本水手之往水晶宮觀瞻者八百人 
[土阿爭端漸息]  
　　柏林電云阿爾本尼亞人現求英政府干預列强在康士坦丁事惟德奥兩國政府仍抱定初志反對干涉土耳其内政土王現己允許阿爾本尼亞人之要求准其自由携帶槍械各國管理阿爾本尼亞改良内政事之議己作罷 
[四國停捕海獸十五年]  
　　倫敦電云據泰晤士報華盛頓訪員電稱華盛頓此次捕海獸大會之結果爲英俄美日四國停捕海獸十五年加拿大與日本將受俄美兩國所增海獸皮之一份作爲賠欵費故俄美須以各所獲各海獸百分之三十存作賠款之需現與約各國己允禁止不知出處之獸皮入口以防他國竊捕并將咨照中國墨西哥智利及其他各國禁止竊捕海獸者懸掛各該國國旗 
按以上係昨日之西報而今日補錄者 
[英美仲裁條約成立]  
　　倫敦電云據華盛頓電稱美總統搭夫脫君與駐美英公使會議後宣告英美仲裁條約組織全成 
[英國水手罷工近聞]  
　　倫敦電云利物浦與孟察斯脫水手罷工風潮近日愈熾歇業者一萬四千人各輪船均停駛柏林電云英國水手罷工風潮己延蔓至各處倫敦電云各處水手罷工均得勝利現利 
 
 

Page 27

 
 
物浦之坎那爾及其地大輪船公司己允承認水手聯合會伯列斯托阿方茅斯格林士貝三處各公司己允水手之要求惟胡爾地方現正由商部公判 
[英皇英后入城誌盛]  
　　倫敦電云今日（二十九號）天氣晴和英皇與皇后入城御駕　過之處途爲之塞至聖保羅教堂行伸謝禮後卽在格爾德廳席間受市民之歡迎當時由人民公祝三次第一祝賀英皇及皇后并皇族第二祝賀市長第三祝賀各圑體但并無演說者英皇及皇后回宮時由摩爾格脫街經過伊斯林頓并沿奥斯福街至雲石門北倫敦市民之歡迎者頗具熱誠 
[俄國新艦下水]  
　　倫敦電云俄國第一等奪雷諾脫式戰艦斯哇司圖浦號己在聖彼得堡之波羅的船廠下水 
[普魯斯國會閉會]  
　　栢林電云普魯斯國會己於西歷本月三十號閉會 
[德日締約之内容]  
　　柏林電云某德報載關於德日新商約事謂此約之大略與英日條約相似另有己結之關稅條約須俟西歷一千九百十七年十二月三十一號實行其内容亦如尋常條約有互以最惠國相待及有限制之通常稅則等欵云 
小說 
[殖民小說華僑涙（五十七）]  
范鳳洲對着莊仲山和他們代通名。姓又對鄭國昌等道這位是江南莊仲山君爲着研究。救種的問題要来和我們商議辦法的委實是個熱心救種的英雄大家聽了便彼此拱一拱手隨意坐。下范鳳洲便向莊仲山笑道你不。用和他們鬧什麽久仰不久仰的客套我們還是。議論我們的正經莊仲山微微一笑便道據你方才說。起来他們南洋各島的西人原是最恨我們中國人的憑著他們的勢方原不難盡絶中國人的生計無奈我們中國人一個。個堅强耐苦一切作工販貨的價值都比他們西人来得便。宜些兒所以他們心上雖然痛恨却。又無可如何這就是中國華僑的現。象是不是呢大家聽了都點頭道是。楊惠君接口說道幸而我們中國人還有這一件特色勝過西人方才在南洋各島站得定脚步如若不然早己歸於淘汰的。了那裡還延得到今日莊仲山道只這一件事兒就是我們中國人獨立自强的證據方才鳳洲說我們中國人不能獨立這句話兒錯了你們諸位要。知道他們西人的性質平常的時候原是排斥外人愛護同種的若是到了那有關經濟問。題的所在雇用國人的傭工購買中國。人的貨品只要價值来得低些那就顧不得什麽排外不排外愛種不愛種只好棄此就。彼的了這是歐美各國社會上的普通性質雖然痛恨我們中國人却又只好順著社會上的性質無可奈何這是中國華僑的確實情。形如若不然他爲什麽倒反要贊助我們中國人的生意呢。他們又何愛於我不肯實行淘汰。主義呢范鳳洲等聽了莊仲山的一番議論大家想了一想覺得委實不差便一個個點頭稱。是 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
要摺 
[陸軍部奏鄂督擬派督練公所人員核與定章不符摺]  
奏爲湖廣督臣電奏擬派督練公所人員核與定章不符恭摺具陳仰祈聖鑒事内閣鈔交五月十二日奉旨瑞溦電奏督練公所叅議官應由督辦奏派以資浹洽並請賞給新軍官銜各節著該衙門知道欽此欽遵並原電奏鈔交到部原奏内稱督撫仍兼督辦自應遵照綱要第一條實行管理軍事以負責任參議官應遵第二條實行禀承督辦督率辦理參議官祗盡籌畫參贊之責無專斷畫諾之權尤必督辦相知素深於本省軍事情形最熟之員方能勝任應由督辦奏派以資浹洽並請援照陸軍補官任職變通新章懇恩賞給新軍官銜以崇體制其餘副官科局長以次容就現在公所各員中分别派委咨部等語查奏定督練公所暫行官制綱要清單内開督練公所除文官外軍事參議官以下各員悉按照陸軍補官任職章程辦理該章程補職第三條内開副協都統軍職由陸軍部開單奏候簡派中等各級由部擬補具奏請旨補充次等各級由部彚案奏補又總網第四條内開屬於軍令範圍内者由軍諮處管轄辦理屬於軍政範圍内者由陸軍部管轄辦理各等語歷經遵辦在案督練公所軍事參議官一職禀承督辦董率科局爲佐理橷舊軍事承上起下之樞機關係至爲重要心得軍學精通富有經騐之員方克勝任業經臣部通電各督撫和衷商榷擬俟覆電到齊即由臣部併案奏請充任以資得力而符定章兹湖廣督臣瑞澂奏陳督辦權限及軍事參議官應辦事宜多係原章精意軍事參議官以次各員分别加給新軍官銜亦係部定辦法惟軍事參議官請由督辦奏派副官科局長等分别派委咨部各節核與定章不合臣等詳審籌商實未便稍事遷就致涉紛更所有各省督練公所人員擬請除文官外凡表列軍事參議官以下各軍職仍按陸軍補官任職章程由府部各照管轄範圍分别奏請充任庶於整齊畫一之中仍寓權限分明之意是否有當恭摺具陳伏乞皇上聖鑒訓示遵行再此摺業與軍諮府會商意見相同合併陳明謹奏 
[陸軍部奏豫撫擬派督練公所人員核與定章不符摺]  
奏爲河南撫臣電奏擬派督練公所人員各節核與定章不符恭摺具陳仰祈聖鑒事内閣鈔交五月十四日奉皆寳棻電奏派陸光熙充督練公所參議官並請賞給新軍職銜等語著該衙門知道欽此欽遵並原電奏鈔交到部原奏内稱各省督練公所宮制綱要己經陸軍部奏定自應趕速查酌辦理查新章軍事參議官有禀承督辦督率科局經理軍事之責自非研精軍學且爲督辦素所深信之人不足以膺重寄而資贊助現查有日本士官學校畢業生升用侍講陸光熙志慮忠純兼資文武以之派充豫省督練公所軍事參議官必能勝任惟該員係屬京秩尚未得有新軍職銜應請援照陸軍補官任職變通新章加協都統銜或正參領銜俾符奏案至其餘科局事宜應如何妥爲支配并揀員充任之處當再悉心規畫另行奏咨辦理等語臣等查奏定督練公所暫行官制綱要清單内開督練公所除文官外軍事參議官以下各員悉按照陸軍補官任職章程辦理該章程補職第三條内開副恊都統軍職由陸軍部開單奏候簡派中等各級由部擬補具奏請旨補充次等各級由部彚案奏補又總綱第四條内開屬於軍令範圍内者由軍諮處管轄辦理屬於軍政範圍内者由陸軍部管轄辦理各等語歷經遵辦在案竊維督練公所軍事參議官一職上承督辦提揮下作科局領袖佐理新舊各軍一切事宜關繫最爲緊要必得軍學精通富有經騐之員方克勝任業經臣部於本月十三日電致河南撫臣寳棻並各省督撫臣和衷商榷擬俟各少覆電到齊即由臣部愼覈併案照章奏請充任原爲鄭重軍職期資得力兹據該撫臣奏保畢業生陸光熙請充豫省督練公所軍事參議官臣等詳愼覈議該員雖係陸軍出身惟資格尚淺經騐無多若遽予以重要軍職或虞隕越擬由臣部愼選得力合格之員照章奏任該撫臣請派陸光熙充任軍事參議官之處應請母庸置議且各項軍職均須由部分别具奏係屬奏定章程該撫臣於軍事參議官一職奏請派充並聲明科局支配揀員充任另行奏咨辦理合節均核與定章不合臣等再四籌商所有河南督練公所事宜自應遵守定章未便稍涉歧異該公所内人員擬請除文官外凡表列軍事參議官以下各職仍按陸軍補官任職章程由府部各照管轄範圍分别奏請充任至各項職員如有應行斟酌遴選之處自不妨内外協商以期浹洽如蒙兪允相應請旨飭下各省督撫臣一體遵照臣等爲愼重軍職遵守定章起見是否有當恭摺具陳伏乞皇上聖鑒訓示遵行再此摺業與軍諮府會商意見相同合併陳明謹奏宣統三年五月十七日奉旨陸軍部奏湖廣總督河南巡撫電奏擬派督練公所人員核與定章不符各一摺督練公所暫行官制業經奏定章程自應照章辦理嗣後各省督練公所應派軍事參議官以下各員務各查照定章和衷商榷仍由陸軍部奏充以免歧異餘依議將此通電各督撫知之欽此 
 
 

Page 35

 
 
   
 
 

Page 36

 
 
   
 
