# 1894 - 77 - 4907512

 

Page 1

 
 
[新印繪圖大紅袍告成] [  圖書集成局代啓]  
　　大紅袍一書歴記海忠介公事蹟有聲有色能令閱者色舞眉飛雖體例倣乎章回面筆意高超頗足别開生面茲用鉛字白紙排印復倩名人暮繪成圖刻已告成分裝四册核定每部洋銀五角諸君子請臨本埠三馬路申昌書畫室三洋涇橋煥文書局及逢源里熙記書莊購取可也 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也茲由煥文書局主人倩本局用活字排印刻已告成紙墨並佳裝潢益美計分釘廿四本碼洋四元如祇買外科書則收洋八角寄語杏林老宿　井名賢有欲得盧扁眞傳者請向上洋申報館三洋涇橋沿浜煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[代印文武帝君聖訓註解] [  圖書集成局氏啓]  
　　文武帝君聖訓一書雖涉道家言然亦足以輔翼聖經發聾振瞶茲經本局代人排印如有人欲附印送人者請至文宜書局面議可也此　 
[論禁止出洋]  
　　巴西國在南亞美利加洲士脉豐腴物產繁衍惟國中户口無多未能出其力以事開墾故荒蕪之地尚未盡闢巴廷以欲富物產必闢地利欲闢地利必藉人工環顧國中編户耕氓生齒無多未足以供驅䇿也則不得不借材於異地顧歐美諸洲人雖亦有遠適異國爲人傭工以爲餬口之計者然秉性之樸作事之勤取値之廉未有過於華人者故不招工則已苟欲招工非華人之屬而誰屬也然則巴西之欲招雇華工亦固其所此議創自去年登諸日報好談時事者一聞消息爭欲發抒偉論有謂中國近年以來貿易未旺小民生計日絀正可乘此機會相率出洋爲立身之計異日廣田園長子孫以貲財雄於海外直可操劵而得或謂華人之寄居美屬舊金山等處者爲美人所嫉忌時有戕害焚刦之事華人之性命身家危如累卵彼國政府惟知取媚於民必欲將華人百計挫折使美國屬地無華人之車轍馬跡而後快創行機利新例若何而拍照若何而納稅政府之禁令苛華人之生機窒巴西旣有招工之舉華人正可舍彼就此得以安其業而遂其生或又謂華人有此出洋好機會不可失之交臂惟當與彼國政府明定約章與彼國人民一體保護利益均沾庶不再蹈舊金山等埠之覆轍並須由中國星使派委老成諳練之員馳往該處體察情形妥籌辦理愼重於事先庶不致决裂於事後談者紛紛各抒一得乃閱前報所登諭禁出洋告示則有大不然者示中略謂總理衙門前准兩廣總督咨稱澳門地方不准各國招工久有明禁去年八月内有人張貼街招稱巴西國招人承工由德國輪船裝運出口請飭查禁等語查巴西招工章程本衙門未與開議該國不應遽往澳門私招華工卽各國輪船亦未便遽裝華工前往巴西合行查禁並照會德國紳大臣請飭各口領事查禁兹又准總稅務司函稱聞有一二船欲往澳門載運華工出洋除由本衙門知照各國駐京大臣轉飭各口領事查禁外咨行轉飭各口開道查照觀此而知巴西招工之舉中國政府尚未允准去年曾聞巴西有遺使來華訂約招工之說此次忽出示禁止意者巴使來華以後並未與中國政府會商訂約而遽在澳門招工中國因未經允准之故遂徧張告示禁止華工出洋未可知也惟巴西旣欲招致華工前往墾聞荒地自應向中國政府婉轉熟商訂明約章然後招工前去方是正辦乃約章尚未訂定而輪船之載運華工出洋者已有一二起譬之人家遇有事故向親友處暫借奴僕以供驅䇿在借者急欲應用未暇告知主人而爲奴僕者聞他人之招立卽應命不暇向主人告知爲主人者將任奴僕之他適置諸不問乎抑必召未去之奴僕冉三約束諭以此後不可效尤乎今巴西招工出洋未與中國先訂約章其情正與此相類而謂中國竟聽巴西之自招華工之自去而漠然置諸不問有是理哉然則中國將永禁華工出洋乎是又不然自互市之局成五洲之民彼此往來視重瀛若庭户任彼之來而禁我之往拘墟之見非識時務者所樂談頻年以來華人之在美者雖被美人欺凌中國惟令駐美星使與外部力爭往復數四冀以伸華人之氣而息美人之爭初未嘗令寓美華人還轅返轍也亦未嘗禁未出洋之華人不准再往美國也是則中國之不與他國絶交已可槪見何獨於巴西而歧視之此次禁止華工赴巴西乃巴西不早訂約之故固未可執膠柱鼓瑟之見以相測也况圖事者欲善其終必愼於始敬任無數華工遠適海外而不預籌保護之方萬一他日仍蹈美人之故轍顚連莫救呼籲無聞此豈仁人君子之所忍出哉嗚呼此中國之所以不得不愼重也 
[日邊紅杏]  
　　欽派磨勘癸已恩科各省鄉試試卷官鴻臚寺少卿方汝紹等數十員於正月二十二日九點鐘時衣冠進内在午門前朝房磨勘江西浙江福建廣東雲南貴州等省硃墨三塲試卷逐一推敲旣不草率從事亦不過事苛求間有小疵筆誤循例黏簽俱書免議字樣而於干犯功令處必爲簽出送覆勘大臣覈辦計約五百餘卷至下午兩點鐘訖事將各卷裝箱送交禮部○新授工部右侍郎英菊儕少司空年涓吉於正月十九日午時進署履新經司務廳出示除移付四司外仰闔署書吏匠役人等知悉至期一體謁見○吏部爲批示事據保舉分發補用道馮相榮呈稱由廣東監生遞保花翎二品頂戴補缺後道員用廣西補用知府遵例捐免補本班離任以道員仍留原省歸候補班前先遇缺補用呈請騐看分發到部並起有雲南提督馮咨文查該員係雲南提督馮之子未便據咨辦理應行扣除令該員另取原保大臣或本籍督撫咨文到部再行核辦○禮部爲咨行事所有本部具奏萬壽慶典摺件定於正月二十六日會同呈遞相應咨行各衙門如遇有應行廻避事件勿與同旧呈遞○侍衛處爲知照事正月二十一日奉 
旨朕晨明日辦事用膳召見大臣後午初乘轎出内右門走隆宗門至永康左門下轎步行入慈寗門至慈寍宮演宴禮畢出慈寗門至永康左門外乘轎走隆宗門進内右門還宮欽此○吏部爲批示事據花翎五品頂戴新海防捐納分發長蘆免試用遇缺先鹽大使壽康呈稱正黄旗滿洲長陞保佐領下監生年三十二歲由光祿寺筆帖式遵新海防例報捐鹽大使免試用指分長蘆遇缺先卽補並加捐花翎五品頂帶等因呈請騐看分發到部未據該員將花翎五品頂帶捐照呈騐所有正月二十八日騐看應不准其戴用○朝鮮國王遣使來京朝賀元旦恭齎例貢方物表章呈由禮部覈辦經禮部以朝鮮國王李熙恭進例貢及慶賀隨表方物分别賞收留抵請旨遵行恭摺於正月二十二日具奏奉 
旨例貢呈進方物著卽賞收其慶賀隨表方物著留抵下次正貢以示體恤欽此當由禮部移知該國使臣遵照並移會朝鮮國王查照至應進表章擬於二月初代爲具題○中正殿管理喇嘛印務處爲知照事照得光緖二十年正月二十 
 
 

Page 2

 
 
九日雍和宮喇嘛衆等誦洞里經演跳布札克例應奏派散秩大臣一員是日前往拈香聽經並應派侍衛前往預備供茶等禮相應知照貴侍衛處查照成案分别奏派辦理○吏部爲批示事據分發補用直隷州知州恒秀呈稱廂黄旗漢軍人由世襲騎都尉福建試用通判因鏡淸快船出力保俟補缺後以直隸州知州補用復因順直賑捐案内保獎花翎遵例捐免本班離任仍留福建原省以直隷州知州補用等因呈請騐看分發到部查該員並未將報捐執照呈騐所有正月二十八日騐看暫行扣除俟將捐照赴部呈騐後再行核辦○本年舉行京察所有東西兩陵額設讀祝官贊禮郎各官應由太常寺堂官中請派二人於本年淸明節前分往東西陵於大祂日隨同察禮藉聆讀贊分别保留經寺丞等在内廷禀請各堂酌核以便繕摺奏派聞已請定滿正卿傅大典常善擬往東陵察禮署淇少卿貴少典常賢擬往西陵不日卽可入奏○侍衛處爲知照事正月二十四日奉旨朕於明日卯正由乾淸宮檐前乘轎出乾淸門走隆宗門至永康左門步行至黄幄等候皇太后升慈寗宮寳座率王大臣入宴行禮禮成後仍步行至永康左門乘轎走隆宗門進乾淸門還宮欽此○新賞委散秩大臣興安年已十八客歲底承襲一等公世爵經侍衛處於本年開篆後帶領引見特賞委散秩大臣以資歴練得旨後赶具謝恩摺於正月二十二日呈遞當由樞垣發出傳單令興安於第二起入見興嗣爵趨入乾淸宮西煖閣跪於上前免冠口奏阿布凱克食得恒齊呢斐淸語碰頭訖復戴冠恭聆聖訓盖興嗣爵免冠後先奏稱恒齊呢斐自知誤錯復接稱克食得上謂奏對謝恩淸語如何若此興嗣爵對以奴才未經念過滿洲書退出後旋奉旨興安開去委散秩大臣回旗讀書 
[命案續聞]  
　　津郡西門内大土堆命案一起略詳前報鎭憲以命盜爲地方重案而又出於城廂之内衙署之旁硃屬不成事體嚴飭四城汛立限緝拿倘限滿無獲定行撤處嗣經恊捕在楊柳靑拿獲某甲一名聞甲向在西門内爲擔水夫捕役等素所熟識自出是案後久不相見一日邂逅於楊柳靑捕心竊疑訝姑試叩之曰君去從何處來自何方東門擔水西門賣生涯不惡何久不面也甲漫應之忽問城西命案兇手未獲現在作何辦理捕謂吹縐一池春水干卿底事而勞君絮絮耶旁一捕曰罪人在是矣卽出黑索繫之去送交縣署訊供是否案中正犯尚難逆料也俟有確供再行續佈 
[津沽郵簡]  
　　初五夜五更將轉天忽凄其以風俄而雷聲殷然繼以霹靂鴛鴦枕畔翡翠衾中無不好夢驚回香魂飛越此爲津郡聞雷之始故紀之○高麗通商大臣袁觀察世凱辦理商務有年商民悅服現有回華眞除之說所遺通商大臣一差關繫緊要聞已由傅相奏保會辦營務處潘子靜觀察志稄署理雖經出奏尚未奉有明文姑照錄之以符新聞體例按觀察係潘中丞霨之公子云○靜海縣北距城四十里古佛莊前於正月十六夜出一命案死者年約二十餘脖上受刃傷三處并截去右手指兩節似係被刦迎刃而解者上身服靑洋布夾襖内襯短衣下穿夾褲天氣方寒似尚有絮袍亦被刦去者因無屍親投認由地保報案後邑尊史大令於十八日前往騐明緝兇懲辦 
[鳩兹火警]  
　　本月十一日下午三點鐘蕪湖三街姚家浜北首小烟館失愼左隣右舍盡係竹屋紙窗兼逼近楊瘋子吳笳子等妓院一時鶯鶯燕燕振翼驚飛鴇婦龜奴搬移物件一片聲喧幸經老湘營洋龍從山後小徑疾馳而來迎頭噴灌並將中間房屋拉倒數椽昇平百家驛前等鋪洋龍攔擊於中萬丈飛泉不異匡廬瀑布祝融氏腹背受敵不敢戀戰當卽捲旂息鼓而返計燬茅屋十一二家章臺楊柳依然搖曳臨風惟晚粧時尚須重敷脂粉耳又數日前二街小營盤北首亦有焚如之禍係起自冬烘先生學塾中所有高頭講章爛熟時文悉爲赤熛攫刼一空是亦大可憐矣 
[理事循聲]  
　　中國派駐日本横濵正理事官邱玉符明府本在使署襄贊機宜故於濵埠利弊早能燭照數計下車伊始卽革除陋規并斥革悞公巡捕一名凡遇詞訟事件無不隨到隨辦且查取前任未結錢債等案逐一判結以免拖累又查得廣商所開押店妈利四分以九個月爲滿甚至明知來歴不明之物亦貪利收押明府特定新章諭令各押店减利數在十元以内准取二分半十元以外祗准取二分倘遇形跡可疑之人持貨來押須令覓到妥保方准收押並寛取贖期限現在各押店已將此諭黏貼貧民見之莫不稱頌似此體恤商民宜乎孔邇之歌徧騰東海也 
[借材異地]  
　　古吳王振甫茂才曾游日本館於陳哲甫叅贊處館課之暇究心輿地之學旣而撤帳言旋適中國各省開辦輿圖茂才得邀薦剡派在奉天省至去冬奉裕軍帥委赴日晒雇用善刻銅板之匠數名茂才航海而東於去臘抵東京託寍商王惕齋保薦著名巧匠林榮之助等五名此次乘神户丸赴申江再行搭輪船赴牛莊 
[邗上人言]  
　　揚州進士汪君談者佚其名品端學粹淹貫古今會試中式後籖分禮部祇以名韁利鎖徵逐爲勞請假南回優游桑梓迄今垂三十載蒔花種竹含飴弄孫一室怡怡洵足樂也每値安定梅花兩書院官課大憲必敦請校閱藉示多士楷模本月初十晨八點鐘時忽言稍有不豫交九點鐘遽歸道山斯眞可謂無疾而終矣○城中街道所甃磚石每有薄笨車載貨馳驟以致蟄陷不平疉經禁令高懸若輩竟若不聞不見兹城内保甲總巡方大令復出簡明告示云重車損路久經諭禁日久玩生推錢尤甚一經查獲究罰助賑恐未週知再申禁令無得故違其各遵愼或曰此等小民多來自徐海一帶横衝直撞愚蠢無知實可憐而又可恨此次示以薄罰或者知所儆懼乎 
[安慶官塲紀事]  
　　前紀本任安徽鳳頴六泗雙錫五觀察因病禀請交卸等情日來沈仲帥與兩司再四熟商謂此缺兼管正陽關稅務責重事繁查得安廬滁各道丁潛生觀察久歴戎行筮仕皖川署理斯缺或者可勝任無慚至安廬滁和道缺擬委現辦皖南牙厘局候補道許小崖觀察署理然均未見明文也○藩轅牌示咨補和州知州朱大紳咨補舒城縣知縣劉家序均飭赴新任供職候補通判李萬淮委署頴州府通判○直隷候補道譚觀察文煥於本月初九日行抵安慶省垣詣撫轅謁見沈仲復中丞并拜會兩司及各寅好聞觀察此來係請假返珂里展視松揪小作勾留卽須揚帆上駛也 
[挺而走險]  
　　皖垣某甲卜居東門外生計小康家有童養媳年方二八因翁姑平日待之過嚴屢欲濳逃而未得其隙月之初八日臬署轅門外演劇酬神其翁姑均往觀焉媳遂乘間逸去迨至戨闌舞罷其翁姑相率歸來則樓頭黄鶴已蹤影全無矣不識一顆掌中珠尚能重還合浦否 
[詳述因姦謀命]  
　　寍波張斌橋因姦謀命一案前已兩紀報章兹得其詳爰再述之史王氏年已三十四歲本係象山牌門頭某姓之養媳與前夫不睦以致暴亡此時氏年十七遂醮與甬東脚夫史運發爲續配未幾某姓突至史運發家謂氏之前夫身死不明顯係被氏謀害爾何得擅娶爲妻當經能東七圖地保陵阿五竭力調處始得無事陸阿五艷氏之貎時至氏家眉語目挑兩情相引遂通焉史運發初猶不知後雖漸有風聲然念陸係武生又充地保畏其勢炤不敢捉姦不料氏戀奸情熱頓有謀害之意以砒霜攙入湯中與史飲之毒發身死鄰人深恐被累當召地保至告以前情爲甬東司所聞飭差往提氏已畏罪逃避僅獲陸阿五一人移送鄞縣適楊稚虹大令晉省未回暫行管押越數日楊大令回署疉訊數堂陸供認通奸不認謀命楊大令以此案非開棺檢騐難以昭雪遂於十三晚帶同刑仵差役人等往東鄉明堂岙開棺騐視有無毒害情形再定姦夫淫婦之罪俟有續聞再行列報 
 
 

Page 3

 
 
[羊城春色]  
　　廣州訪事人云上月二十四日下午有一鄉人棹小艇至省河高掛布帆飛行絶跡將泊岸風篷遽優浪湧入舟舟遂潑沈貨物濕壞過半所幸男女二十餘口拯救得生○廣州府張潤生太守示期正月二十九日甄别羊城書院旋聞督撫兩憲示期二月初一日考試越華書院初十日考試粤秀書院恐諸生童連日搆思過於勞頓遂將羊城書院甄别攺遲至二十八日○署南海縣縣丞史支源二尹以瓜代有人行將去任紳民製送德政牌萬名傘二尹謙讓再三而後受○廣東番禺花縣交界之處山深林密每有斑生出沒其間日前有差役某甲奉票辦公中途被虎所噬刻鄉人已高懸重賞募人捕除然馮婦不再生亦惟一任其張牙舞爪耳○珠江名妓燕好當華所三五時艷幟高張頗足壓倒流俗兹者秋孃老去厭倦風塵久欲抛却舞衣向燕子樓中長伴藥爐經卷而惡鴇尚視爲錢樹不許贖身燕好抑鬱難伸遽萌短見竟於某夜呑紫霞膏自盡迨毒發灌救則已玉殞香消矣吁靑衫落拓紅粉飄零薄命司中同是前生註定如燕好者夫豈少也哉天下有情人當爲之同聲一哭○潮州鎭總兵王虎臣鎭軍於初三日到省當憲舟泊岸時海珠各兵船皆燃砲相迎鎭軍命駕入城向各衙門投刺在潮州八邑會館小駐襜帷聞因賀歲兼商要公云 
[朝鮮近事]  
　　有江原道人來京述其鄉某村深潭中有巨鼈焉來往行人常遭攫食而居人不以爲害謂其所食者皆兇暴之徒善良雖昏夜經由亦多無恙嘻今之蠧胥酷吏其不食人者鮮矣食人而不於良民者尤鮮矣其奈此鼈何其奈此鼈何○有李姓女年二十未字頗有懷春之感一夜私奔亡去不知所之○漢城商人朴宗鉉負債過多彌縫無術服阿芙蓉膏思圖自盡其妻覺而灌救之得不死債家聞之均願寛其償約善謔者謂是避債中之第一妙訣○元旦上午有明洞李姓闔家歡聚正飲屠蘇不虞竈中遺火致兆焚如幸時在白晝施救者易於奏功焚燬數椽卽行告熄○有于某與丁某素不相睦於夜間挾七首穴壁入丁舍殺丁並席捲其衣物而去不知所之○初四日白蛤輪船到港○仁川口日本商人某有煤油數百箱因受損傷欲從賤售擬於初五日十點鐘拍賣○初六日漢城府監斬盜犯七名在西門外正法○華商某號於初七日開市爆竹之聲如春雷百道響徹通衢適有村夫控一牛駄燒柴而過牛震驚一躍柴落道旁壓傷某氏糼子經送西醫院施治未識能保無恙否○某甲漢城之無賴也出外數年杳無音信其父賣其婦於朴姓不料甲久居俄國頗蒙委任近從其欽差旋返漢城稔知婦爲父所賣逕至朴家捽其婦歸朴畏其强隱忍不問○初十日木增川輪船到港○鮮俗於正月聚衆嬉仗由來久矣最甚者莫如城東十里村友有往觀者見其兩軍相持各分隊伍始而桀石相投繼而舉棒相擊敗者走勝者追中傷仆地破頭爛額者不可勝數每一仗畢死者六七人以此爲嬉誠有不可思議者○十三日國王出祭祖廟紅男緑女充塞街衢咸望屬車而欣喜焉○十四日大雨一夜漢江冰泮船艘得以通行○元宵佳節華商設筵慶賀爆竹之聲達於四境此可見我華於朝鮮商旅之多商務之盛故識之○十六日國王照會各國於二月初一准糧船出口○十八日鎭東輪船來港 
[厦門零拾]  
　　美國三枝桅兵船入口寄椗龍泉宮前於初一日升中國旂號放砲廿一門次日厦門港砲臺升美國旂號燃大砲廿一門答之彼此相敬禮也○日本妓女租賃鼓浪嶼民房賣娼不特招惹西人且與粤娼爭妍鬥艷互相嫉妬兹地方委員以若輩時生事端已逐回厦門寮仔後街一帶洋樓矣○港仔口街某綢莊店夥某甲素喜牧猪奴戲新正與同鄉寗紹帮信局裁衣廚司諸人賭牌九計輸五百餘元無力付償挽同鄉某乙以一右元給各人俵分完帳而甲又至萬全堂寳局欲爲翻本之計孰料仍三戰三北再赴某洋行灘局一擲依然一敗塗地花骨頭陷人若此 
[西節停公]  
　　今日爲耶穌受難之期江海關停辦公事一日各銀行停公四日自今日起至廿一日開門辦事 
[雨中失火]  
　　昨日下午二點鐘時長天似墨急雨狂飛忽聞捕房鐘聲鞺鞳分明四下知英租界大馬路南首失火麥捕頭督同中西巡捕包探飛馳而往代理英廨讞員宋别駕親臨彈壓英法美洋龍分道爭馳疾如閃電旋查知仁濟醫院南首將近十字路口朝東門面之得所宜荳腐乾店樓上失火各洋龍開自來水龍頭灌救不久卽息祗焚去樓面一間樓下門面招牌及荳腐乾醬菜等物依然無碍北間壁之乾順祥零剪店近在咫尺僅受虚驚尚無損失火息後照常交易南間壁日本人所開疇康雜貨店亦未波及然遷移貨物已覺忙亂異常轉角向西之際陞齋鞋店楊慶和銀樓之分店相離不遠火熾時恐遭延及各將鞋子金銀道飾等物遷移及火息搬回因在雨中大半淋漓盡致聞得所宜荳腐乾店曾保火險起火之由因在樓面擺設行灶煮白粲以充飢偶爾遺火冐穿屋頂幸各洋龍灌救出力不致釀成大災左右附近均係殷實店鋪皆保火險得免於厄誠大幸也 
[馬車肇禍]  
　　昨日下午有一野雞馬車行經美租界北河南路馬忽跅𧿇不受覊勒東衝西突碰倒東洋車一輛適一兩輪馬車迎面馳來亦爲撞倒車中坐客顚仆於天后宮墻脚下頭破血流昏暈於地罢雞馬車則望南疾馳經巡街印捕奮力前追已望塵莫及乃雇車送客還家自行醫治撞損之東洋車亦以無從追究怏怏而回 
[無賴惡劇]  
　　前晚月蝕時大街小巷鑼鼓爆竹之聲紛紛不絶裏虹口永祥里内有諸女郎正在焚香跪地喃喃默禱之時寗波人李某突如其來手持爆竹數枚欲在人叢中燃放蓋以諸女郎膽小如鼷驀地聞聲自必驚惶失措也女郎見之揮令他去李不允適盧柴行主某甲行經是處詢悉情由謂咫尺柴堆設遺火積薪誰尸其咎李聞而怒甚口角之餘勢將用武後經諸女郎婉言相勸遂各散去解鈴還仗繫鈴人諸女郎可謂解事 
[滬南瑣紀]  
　　前晚有口操山東音之糧米小工甲乙等六七輩羣至滬南協力館吃飯旣入座狼呑虎嚥意興甚豪醉飽之餘命値堂人結算共需錢七百文甲僅以二百文給予値堂不允甲曰然則可暫記帳上司帳者恐啓爭端婉言解勸并取帳簿示之謂店中向無賒欠况與君素昧平生記帳從何相索甲聞言大怒順手攫取帳簿胡哨一聲揚長而去値堂等赶上扭住甲乙二人抵死不放二人遂回身將店中物件搗毁一空正在難解難分有店夥奔赴十六鋪巡防局禀訴局員鍾偉臣二尹迅飭勇丁前往拘獲甲乙等回局二尹升座訊供協力館主申訴前情並請懲辦甲乙等同稱酒後悞事叩求寛典二尹念其一再苦求著繳洋蚨一翼償飯店毁失之資申斥一番喝令退去○滬南小南門外市橋堍有某姓所開之老虎灶焉近有一口操楚音者糾人在内賭博呼么喝六釆烈興高口角打降無日蔑有日來因該處巡防局員帶領局勇時出梭巡若輩恐洩漏風聲致于未便遷往大校塲三昧𤲅左近名園子者家中重張旗鼓又聞十六鋪大碼頭裏街亦有賭窟賭之爲害烈矣蕩產喪身多原於此有地方之責者盍加之意乎 
[買衣糾葛]  
　　前日午後有江西孝廉周君至小東門内仁泰衣莊購買衣服店夥延入内櫃取各種衣服任其揀選周將手巾包一个置于桌上揀選良久共論價値忽稱包内有元寳一錠重四十餘兩現已失去堅指莊夥藏匿莊夥張友堂力白其非周不信與之理說卽投上海縣喊控黄大令立飭値日差李泰協協十鋪地甲前往將張友堂提案大令於晚堂研訊周並不投案張訴稱在仁泰衣莊爲夥店務俱由朱姓經管小的惟在櫃上應酬主顧目下朱有事他出今日午後有周姓來店購買衣服由小的接進内櫃正在揀選衣服時周客忽稱失去寳銀一錠堅指小的藏匿初時但見有手巾包一個安放櫃上並無人移動安有失銀之事大令諭張曰周係赴京應考之人失銀諒非虚語今試期在卽急欲啓 
 
 

Page 4

 
 
程爾須速爲料理張稱小的寄人籬下難以專主總須間明執事大令再三開導張堅稱不能作主大令判將張交差帶至仁泰衣莊向司帳執事等人商妥禀覆再核 
[交保清理]  
　　滬南萬生瑞火腿店於前年倒閉經該店股東胡成業胡祥林及執事陳昆玉等在上海縣涉訟此已屢詳本報兹悉胡成業心有不平竟與沈某等赴上憲衙門控告且牽涉縣署差役李姓經上憲發回上海縣訊理而祥林亦與成業挾怨互相攻訐日前黄愛棠大令接奉上憲札諭遂飭差役往傳一干人到案前日晚堂經帮審委員葉臨恭司馬升堂集訊原差禀稱原告胡成業病故未到胡祥林現已來案司馬先問陳昆玉訴稱職員前在萬生瑞火腿店爲經事生意甚好大有盈餘嗣有他事因之辭出該店所虧之銀與職員毫無十涉至前次奉斷之銀實係寃枉且職員依人作嫁安有銀兩賠償此欵司馬謂爾雖無力賠償惟旣爲執事自應爲之淸理著卽抄帳向各户索取此外與爾無干人交原保陳叩謝而退迨胡成業到案司馬早已退堂矣 
[英界公堂瑣案]  
　　包探顧阿六禀李陳氏於本月初一日被公一馬車行之馬車夫曹仁銓撞傷前已解訊今由兩造自行調停給償養傷資了事至曹仁銓經人存洋十元作保請爲銷案李氏稱母親李陳氏被車撞傷業已理處明白請免究辦曹仁銓供由行主央人理處了事求恩開釋宋别駕謂旣已理處了事飭將曹仁銓開釋存保之洋給還原保○八十二號華捕禀車夫徐金海張阿根在路打架拘至捕房已將車照扣留今特送案請訊徐金海張阿根同供小的等拖車餬口偶因細故爭毆求恩開釋宋别駕謂該車夫等在路打架旣由捕房扣留車照可毋庸議卽將徐張開釋○包探黄四福禀寍波人張阿法犯竊遞籍已有四次今又來滬是以拘送案下張阿法供寍波人在籍無計資生故又來滬安分謀食不敢再犯宋别駕以張阿法犯竊遞籍屢次來滬情殊可惡判笞一百板押候仍行遞籍○周福泰訴稱妹夫李流甫不能顧家故我將妹收留李不但不知感恩反來纒擾被竊去洋烟筒七枝當曾解訊奉諭帶妹投質李周氏供洋烟筒係哥哥之物李流甫俯首不語宋别駕謂爾等旣有親誼從寛辦理判李流甫管押半月贓交周領○包探唐靑山禀屢次犯竊之瞿阿正行竊陳順源之鹹魚十斤售與林文德查獲入贓送案陳順源投案請領失贓林文德供不知竊贓悞行買下瞿阿正供丹徒縣人屢次犯竊自知咎戾惟求恩典包探又禀瞿阿正前曾遞籍此次又來犯竊宋别駕判瞿阿正笞責一百板押候仍行遞籍收贓之林文德罰洋二元贓交陳順源領去○包探張阿五禀朱掌全疉次行竊應子卿等各家衣物查獲人贓送案應子卿張乾生陸德福等均投宁領贓朱掌全供浦東人宋别駕判笞一百板贓交失主分别認領○包探張阿五禀昨夜十一點鐘時孫阿靑闖入朱阿狗家圖竊未成匿於廚下當被拘獲交捕詢問據言尋友阿銀然無阿銀其人今特送案孫阿靑供寍波人欲訪友人阿銀托薦生理悞入伊家不敢圖竊宋别駕飭將孫阿靑押下輸船勒令回籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[脫離孽海]  
　　李王氏前由其夫李大　携至滬上押入英租界胡家宅野雞娼院作賣笑生涯攺名陳雲卿共取身價洋六十元迎新　舊亦旣習而安之矣現由氏之母屬在原籍漢陽縣控告日前由漢陽縣移文開提黄大令立卽照　英公堂將陳雲卿卽李王氏提案大令卽於首　升堂研訊氏稱小婦人原籍漢陽去年由丈夫李大梅携至滬北押入野雞妓院小婦人風　　倦久欲從良奈鴇母貪多務得苦意　留然小婦人所謙纒頭資已屬不少大令問爾在滬上可有親戚答稱無惟春友姚某曾有一面綠大令日爾母在漢陽縣控告縣中移文關提須將爾解往質訊氏稱可否自行回籍令日自行回籍須人作保氏稱卽　姚來案案作保可乎大令允之判將氏交差令姚來案作保以便自行回籍 
[法公堂案牘]  
　　昨禮拜四堂期葛同轉會同祁繙譯升座訊供據湖北妓女張李氏投案禀稱家往漢陽以父母早世流入娼家有金長生欲娶爲室小婦人以終身有靠慨然允許鴇婦亦不阻捷詎金心懷不良復將小婦人賣入妓院得身價錢一百五十千後經狎客金大開出洋三百元爲小婦人脫籍金係掮客現在台灣初與小婦人僑居德順里金長生尋至强索錢文金大并給與英洋六元言明此後永斷葛籐不料　大開往台之後長生屢來纒擾並以分金藥水澆在小婦人面上又用火油火藥澆於門上欲圖放火鄰居咸有戎心不得已鳴捕拘案求請究辦據金長生又名金德生供稱自糼娶該氏爲室嗣因不安於室於光緖十七年六月間在上海縣袁大老爺案下呈控有案可稽問被告何人供名李太和又名李麻子又問有何憑據供有婚帖現存憲案同轉間旣有婚貼何故訛詐供稱無其事同轉命原被暫退飭包探傳到德順里鄰居再核旋據包探傳到管門人張阿福及近鄰張劉氏同供金長生來過五次確將火油澆在門上同轉命提金長生到案問爾用火油澆在門上意欲何爲金矢口不承張李氏訴稱上月廿七夜又來澆過痕迹尚在同轉以金長生用藥水害人又澆灌火油實非善類着押候笞責一百板張李氏呈遞禀詞稱安慶輪船茶房蔡司務經勸出洋六元以後作爲過割金長生曾收退婚據交與漢口鴇婦王坟卿金長生又名德生又名祥順與小婦人自糼同鄉深知小婦人家世同轉着將所呈各據給還候傳同見証投案復核又閱視所呈禀稿謂因何備案禀詞稱有配與金長生爲妻等語細核各情其中定有轇轕遂將原告斥退候下期覆訊○丁東昇等八家控朱棣卿欠銀七千餘兩經葛同轉迭次訊供復提到朱弟福卿禁押捕房飭將朱棣卿交保出外理處迄今案懸日久所有泰源燭店托協記烟葉行葉明彩經手盤頂於鄭洽記計銀洋二百十四元内有九如期票洋一百元前日葉將洋先行交案昨値堂期遣其子葉湘雲投案遞禀伸訴前情同轉間朱棣卿現往何處供稱盤頂之後不知去向同轉飭將所呈之草議各據給予原告觀看葉宏聲供管押之後一切細情均由伊等經理葉湘雲又供盤頂之洋因原告衆多未便交予是以繳到公堂同轉命存候待領又飭葉理三赶緊將朱棣卿交案並將股單一并交出葉供應向王鑑秋追取同轉隨諭各原告在外向葉理三嚴行追繳各原告　諭而退○小東門外東山同樂樓萬里春萬雲樓等各茶館遺値堂人徐慶寳張洪福董詩賓投案禀稱店中屢次失竊水烟袋已由包探緝獲王義方供認行竊吊到押贓環求給領又據包探呈到烟槍一支據王供向黄振隆烟間竊來命提王義方供稱不知竊自何家小的於本月初一日初次來申寓小東門源來客棧現在錢已用罄求恩免追同轉著押候笞責一百板候過堂送縣備文遞解回籍押票給各失主自行取　　二探郁廷湘禀稱竊賊張維榮在小東外售賣押票拘入捕房搜出各票吊到各贓呈電張供江北人住南市十六鋪前在小東門茶館偶遇何瑞包郭三二人托小的代賣押示問二人現在何處供在山家園包探禀曾往山家園問過並無其人張供本月初十夜同二人往小南門浜南　竊寳次因天色已明不便動手同轉飭將張維榮押候交也何瑞寳郭三二人吊到各贓存候失主認領各押鋪求給押本同轉命一禮拜後投案候示張維榮逾限不交著笞責一百板遞籍○朱包探禀稱李春元在八仙橋開設飯店因與高阿虎口角用刀掽傷高阿虎頭額捕頭命送仁濟醫舘施治據醫生云須俟二禮拜就痊兹將行兇之李春元解案請訊李供在八仙橋開小飯店高阿虎去年積欠飯資四百餘文分文不給二月十三日又來加欠錢六十三文小的不允因此口角伊卽動手毆打小的携刀切菜隨手架開掽傷頭額同轉謂高在捕房供明爾先動手現在刃上血痕尚在爾須待伊傷愈方能質對飭將李春元押候飭探往醫院問明禀復再核○又據招商局巡丁楊康齋禀稱棧房内屢次失竊靛靑旋經拘獲陸鶴全認竊不諱并稱胡永全唆使行竊收贓兹由捕房解案求請究追陸供向業來其初次犯竊　此一鉢賣與胡永全得錢二百三十文叩求恩施同轉著押候掌頰六十下該巡丁又禀棧中尚少靛靑三桶値銀十八兩同轉著將胡永全押候交出靛靑再核該巡丁飭退候傳案領贓○孫包探禀王長奎在長江碼頭竊取搭客鞋籃當塲拘獲贓已給還失主將王解案請辦王長奎供在碼頭爲小工客人悞指爲竊求恩明察同轉謂眞贓具在無庸狡賴著押候笞責一百板送縣備文遞解回籍○同豐棧寓客福州人廖在田用僞金掉包向振隆押店質洋八元旋爲店夥看出破綻追獲人贓拘送捕房押候解訊等情已紀前報昨禮拜四堂期振隆押店朱阿福投案伸訴又據紹元押店方春福投案禀稱同日亦被掉包質去洋十元假飾呈電包探呈到假金環四副及眞金環一副俱用锡匣裝潢又呈當本洋八元在同豐棧吊來並稱此人係跟隨外省舉人晉京會試假寓同豐據云飾係主人命質質之廖在田供辭含糊著押候傳到棧主覆訊眞僞各金存候待領○又據寡婦張胡氏控逆子張炳奎不務正業屢次纒擾求請究辦同轉以張炳奎違忤其母著禁押捕房半月滿期後責手心一百下諭令其母届時到堂觀責○又據郁包探禀稱昨日浙江巡撫出殯積竊王阿金擠在人叢中圖竊解案請辦王供向爲剪綹業已攺過求請明察同轉著押候笞責一百板送縣備文遞回松江原籍○郁包探禀稱女孩李彌陀迷失路途解請安插曾向詰問據稱家住徐家匯土山灣父母早世並無兄弟曾在徐姓人家棲止因蠢笨爲主人逐出小的曾往彼處緝問並無其人同轉問爾來申何幹家住何方忽又稱家住蘇州爲主人逐出滬上並無認同識轉命暫留捕房登明申報待失主認領○又提竊犯沈福生飭送上海縣備文遞回崇明縣香花墩原籍 
[浙省官報]  
　　二月初一日候補府郭式昌禀見銷塘工局提調差李襄國禀知本日接辦塘工局提調禀見署南塘通判葉禀見禀辭赴任浦江縣伍禀辭赴任大挑縣葉紉蘭禀知藩司委催嘉善交代交案銀兩差候補縣錢汝安禀知臬司委中城保甲差禀見過鑄禀見銷雲龍景慶宣五縣催地丁差運副王瑞年禀奉籌賑局飭知以捐賑出力蔡直隷督部堂爵閣彚案奏保補缺後以同知用奉部核准叩謝○初十日代理餘杭縣關鑂衡交缷回省禀到卽用縣謝瑞黼禀辭赴嚴郡會算交代府經歴鄒福應禀辭赴海運津局差○初三日浙西緝私水陸等營李新燕禀見管帶福水師提標南字前營候補遊擊張英由閩來省禀到禀見候補同知吳世欽禀知厘捐局委塘棲厘局差由滬　丁來省禀謝仁和縣伍禀知藩司飭知准補玉環同知禀見叩謝並禀知換戴頂戴卽用縣徐本立禀知臬司委正審差叩謝○初四日通判徐樹淵禀辭赴西防看工李續祐禀銷復獕瑞平泰三縣地丁差卽用縣左宜之禀知藩司飭知前署臨安任内交代限内算淸記大功二次叩謝縣丞穆克德春禀辭赴海運津局差主道鄭賢銘由京騐看來省禀到從九品王　鏞禀銷冬防差○初五日方駿禀知藩司飭知管解京餉無悞記大功二次禀見叩謝通判徐樹淵西防工次回省禀到禀見蕭治輝禀知臬司委讞局帮審差候補縣李　禀銷中城保甲差禀見禀辭赴義橋厘局府照磨王室槐江蘇試用府照磨余源仁和縣世職魏壽俱候騐看叩見府經歴程祥浦禀知藩司飭知咨補寗波府經歴叩謝禀辭赴海運津局差從九品劉華錕裴鳴謙均禀銷冬防差○初六日温州同知吳中俊專丁來省禀知藩司委兼辦温郡東門厘局叩謝候補同知劉宗晏禀見禀辭赴海運津局差候補縣　汝安禀知本日到中城總巡差○初七日翰林院譚啓瑞差人辭行台州府趙禀見禀辭候補府趙篤恩海塘工次回省禀到禀見四防　施塘工回省禀到正任塔山巡檢殷文　禀辭赴海運津通局差○初八日主簿許鑑由京起復來省禀到周昌熙捐免騐看來省禀到○初九日騎都尉朱爾康禀謝騐看叩見候補府趙篤恩禀辭赴塘工西防　季禀見禀辭赴塘工候補同知都鍾岳温州來省禀到禀見新選蘭谿訓導卲慶辰建德訓導鄭繼書俱禀謝考騐叩見縣丞白曾蔭禀知藩司委解第二批京餉並籌邊經費差叩謝布理問　文頤禀銷廣東查硝磺禀見府照磨黄晉年禀銷温台措資假禀知藩糧會委海運津局差叩謝 
[上海六馬路仁濟善堂籌賑公所施少欽經收山東順直賑捐正月月廿一至二月初八日淸單]  
　　古虞求伸子善士助洋六百元不留名隱名氏各洋五百元寳山縣馬二百六十七元半劉松甫二百元嘉定縣張一百十二元松元無名氏賢女九十元銅十元陽湖縣葉五十一元五角六分陳　卿謝筱珊補過子沈維善堂四户各五十元　糼　四十元潘志卓無名氏各三十元林渭溪壽分廿七元林倫釆念三元板浦塲正堂交來全芸軒五豐曾黄雲才菊隱乾泰記張鎭樞手募楊四知堂合慶堂順慶堂九户各廿元陳哲修祈病愈務時敏齋本洋南京無名氏三户各十二元乙酉庚寅甲子戊寅庚辰等生合助一元山陰沈君爲孫湯餅　關煞徐式玉祈病除根御書堂保九歲女無恙黄克明保身順遂少思生妻病求愈平湖葛氏蕊秋女史子病求愈周錦堂曹驥良均求病愈上海絲茶北卡章臨川聘記復和記永記浙寗無名氏蛟川帳氏盛若謨袁衣谷感佑子壽萱室泰源永十九户各十元川治廳郭八元八角保安堂八元九江無名氏祈諸事順遂澄海不名氏張仲鳴本洋朱義忠愼行五户各六元楊易初求父病愈三山黄求母康健朱桃生妻病求愈周阿木求病愈程酉記阜記肖記張毓實吳永泰翁友房無名氏無名氏無名氏隱名氏十五户各五元成豐號内徐樑卿求病愈四元銅十六元恆孚銀樓桶　　户四元銅一元錢三千另五十文隱名氏報翁姑恩陳且魯求母病愈身健范鏡川保妻孕平安潘靑雲保妻產後平安潘保和完愿郭有瓊黄永祥徵末三省堂李長勝氏湘　氏　師氏無名氏十三户各四元華亨縣王三元五角八分七釐公和堂供希甫張豹馬龍四户各三元李敦昌求母安康又助求目疾速愈沈糼橋保妻安產藜照堂劉求平安無名氏妻病求愈無名氏資母冥福常州十齡童烟台愼安堂譚藍記昊美杭州童沛雲顧長松潘永才德昌恆趙養初廣成昌不書名公和王習善堂張餘慶堂求是草堂潘姓浙結志心道人徽州張項氏江西無名氏有名氏堯夫氏無名氏無名氏無名氏無名氏三十户各二元蓮鳳保平安范順元保產平安顧林氏江孫氏均求病愈森泰祥義甡源茂泰復盛和　和泰道生永豐永愼愼餘恊源艾虎正大鍾府紫陽拜人喜人裕記慶記汪業記張時甫王春發胡疇生車根伯陳晋卿高平如余世定潘永壽黄熙亭袁經笙不書名書　　了愿予辛酉餘生寓浙慶雲堂三　堂曲耕堂耕餘堂柏康堂浙寗無名氏揚州沈文氏泰州無名氏隱名氏四十六户各一元周謨完愿五角仰目堂規銀五十兩滋蘭堂三十　甫陽　私子銅洋四十一元潮陽棉力子銅三十八元蕪湖匯康莊銅九十元棉力者銅十九元鎭江西立泰手募銅八元陳玉卿前旭布衣各銅五元主紹球江陰百讓堂各　二元飛　銅一元廣和煻行來朱玉宣募六十户錢七千一百五十文洋一元吳春山募五十五户五千二百文朱莊瑑三百文又續來李子香等一千六百文吳俊夫等四千八百文三　　五百文以上共收洋三千三百八十二元九角四分七厘銅洋二百三十八元規銀八十兩錢廿二千六百文 
 
 

Page 10

 
 
   
 
 

Page 11

 
 
   
 
 

Page 12

 
 
[二十年二月初九日京報全錄]  
　　宮門抄○論旨二道　　○吏部　　奏　旨　處摺○粤奏請　　片○　○　　　　赴任片○川　　　　　　　　　片○江　　奏委解第一批　折銀兩片○陜鹿　奏查明各屬交代存銀批解淸楚片○　　　　　　解第四　加放　　　○二月实九日吏部翰林院廳紅旗値日内務府引見六十八名○召見軍機　長　　皇上明日卯初升　中和　　　○○大學士管理吏部事務臣張之萬等謹奏爲遵旨議處具奏事内閣鈔出光緖二十年正月二十一日奉上諭前因御史　爾　　奏叅内務府已革庫役董舒明攺名捐納道員當經飭令内務府確查嗣據覆奏内稱董舒明捐納各案吏部咨覆册内有董舒明捐　請獎户部覆稱捐名係舒明無董字該員各捐册内並未聲叙係已革庫役等語復諭梳吏部户部將因何册名歧異並有無　捐情弊再行確查兹據該部查明覆奏又據内務府據實檢舉掁請議處並請將繕摺誤書董字之司員一併議處各一摺此案舒明卽董舒明報捐道員時未將已革原銜先行捐復徑由監生報捐註册時亦未聲叙被革原案實屬隱匿朦混著將所捐雙月道員及花翎二品頂戴曁從二品從一品各封典一併斥革　銷其率行出具　結之内務府正白旂漢軍管領鍾吉著交部照例議處内務府前次覆奏時未將舒明　捐情由查出實屬疏漏總管内務府大臣均著交部議處至繕摺錯誤这承辦司員一併交部議處欽此欽遵當經查取内務府應議職名去後今據開具職名咨送並據聲稱該管領鍾吉出結並不知情等因到部吏部查定例凡將欽奉上諭並特旨交辦事件遺失者將經手之員降一級留任再罰俸一年遺漏者降一級留任俱公罪又定例本内錯寫銜名或字畫舛誤或從旁添註將不加詳對之司員罰俸一個月堂官免議若錯誤至三四處以上或雖止一二處錯誤而所辦係特旨交議之件將司員罰俸三個月堂官罰俸一個月俱公罪又定例官員辦理事件始初失於覺察後經自行查出檢舉各按本例應得處分酌加寛减若其事已不可攺正者仍不准寛减又定例捐納人員務須查明實係身家淸白並無隱匿犯案攺名　捐等弊方准銓選分發如有身家不淸及假冐頂替之人出結之同鄉官失察者降一級留任不准抵銷知情者降一級調用私罪各等語此案前因御史奏叅内務府已革庫役董舒明攺名捐納道員經吏部户部查明覆奏又據内務府據實檢舉自請議處並請將繕摺錯誤之司員一併議處欽奉諭旨舒明卽董舒明報捐道員時未將已革原銜先行捐復徑由監生報捐註册時亦未聲叙被革原案實屬隱匿朦混其率行出具　結之内務府正白旗漢軍管領鍾吉著交部照例議處内務府前次覆奏時未將舒明朦捐情由查出實屬疏漏總管内務府大臣均著交部議處至繕摺錯誤之司員著一併交部議處等因欽此應請將總管内務府大臣大學士管理户部事務宗室福餛總管内務府大臣領侍衛内大臣廂黄旗蒙古都統容貴總管内務府大臣吏部右侍郎崇光總管内務府大臣户部左侍郎立山總管内務府大臣兵部左侍郎巴克坦布均照特旨交辦事件遺漏者降一級留任公罪例各議以降一級留任内務府郎中世續員外郎榮廷詳福均照本内錯誤止一二處係特旨交議之件將司員罰俸三個月公罪例各議以罰俸三個月宗室福錕容貴崇光立山巴克坦布均再照堂官罰俸一個月公罪例各議以罰俸一個月至此案檢舉已在奉旨飭查之後照例仍不准寛减其率行出具圖結之内務府正白旗漢軍管領鍾吉應照出結官失察例議以降一級留任不准抵銷再宗室福錕容貴崇光立山巴克坦布所得降級罰俸各處分太世續榮廷祥福所得罰俸處分俱係公罪例准抵銷可否准其抵銷之處恭候欽定所在臣等遵旨議處緣由理合恭摺具奏伏乞皇上聖鑒訓示遵和再此摺係吏部主稿會同兵部孝察院辦理總管内務府大臣吏部右侍郎崇光兵部左侍郎巴无坦布均應廻避是以未經列銜合併聲明謹奏奉旨已錄○○李瀚章片再前兩廣督臣張之洞於光緒十五年七月具奏勸諭悹商捐輸建廠製造槍砲嗣又福建湖北以就湘煤黔鐵之利其機器價銀數十萬兩仍由粤省官商捐給請予酌獎經總理海軍事務衙門會同户部議准具奏光緖十六年二月二十九日奉旨依議欽此欽遵在案此項機器價銀業已全給淸楚内廣東鹽商捐銀十二萬兩據兩廣鹽運使英啓詳請先行給獎經臣咨請海軍衙門核示未准咨覆又據該商等禀由運司詳催核獎前來臣查廣東用欵浩繁正供有限例辦海防等事所費不資而民生未致重困者實賴殷商捐助之力該鹽商等勉籌鉅欵肋購槍砲機器以　風氣而圖自强較别項捐輸尤爲重要嗣後一切事務資其力者甚多若不先爲請獎無以昭大信而勵將來查前項銀十二萬兩係供外省之用　請援照各省賑捐章程准其請獎十成貢監及盧銜封典並准其移獎戚族仍不准請獎翎枝及新章越級加銜各項以示限制由兩廣運司查取銜名給發實收俟查淸數目造册咨送海軍衙門核辦臣爲核辦要務鼓勵商捐起見可否仰　天恩俯准給獎之處理合附片具陳伏乞聖鑒訓示謹奏奉硃批該衙門議奏欽此○○李瀚章片再接准吏部咨光緒十九年十月十九日奉　上諭廣東　瓊道員缺著楊文駿補授欽此等因咨行前來應飭該員迅赴新任以重職守除檄飭遵照外謹合罰附片具陳伏乞聖鑒謹奏奉硃批知道了欽此○○劉秉瑋片再查嘉慶十六年八月十五日欽奉上諭嗣後各直省督撫遇有分發試有期滿人員務須嚴加甄别如有才具明晰辦事勤能者准予保留欽此又通行内開嗣後道府丞倅州縣等官無諭何項勞續保歸候補人員卽以到省之日起予限一年詳加察看出具切實考語分别繁簡補用各等因兹查有議叙班補用知縣李聨奎試用知縣毛玉　張茂森候補班補用知縣趙維新均各到省一年期滿例應甄别由藩臬兩司造具各該員履歴詳册　註考語會詳請　奏前來臣查議叙班補用知縣李聨奎才具明晰試用知縣毛玉麟年力强富試用各縣張茂森人甚安詳候補班補用知縣趙維新才具明幹均堪以本班留省照例補用除册送部外理合附片具陳伏乞聖鑒謹奏奉硃批吏部知道欽此○○德馨片再江西省光緒十九年分漕糧體察情形仍難起運本色應請循舊折徵經前護撫臣方汝翼據實具奏奉硃批著照所請户部知道欽此欽遵並將催完光緖十九年分漕折銀五十萬兩分作十批札委補用知縣王金元等先後領解赴部交收疉經臣附片奏報各在案兹據署督糧道裕昆詳稱現又催完光緖十九年分漕折銀五萬兩作爲第十一批札委候補知縣兆祺領解於十九年十二月二十六日起程查照舊例仍由湖北安徽江蘇山東直隷等省正站行走解交部庫等情前來臣覆核無異除照例分别　發勘牌撥兵護送飭令該委員小心管解星速遄行確探前進曁咨移部科並咨前途各督撫一體撥護以昭愼重一面嚴催赶徵續解外所有起解光緖十九年第十二批漕折銀兩緣由理合附片陳明伏乞聖鑒謹奏奉硃批户部知道欽此○○鹿傳霖片　再查各省府廳州縣交代每届年底例應將並無微存未解銀兩及交代亦無逾限之處彚奏一次歴經遵照辦理兹查陜西省自光緖十八年十一日起至十九年十月底止通計各府廳州縣造報交代册結四十一起均係依限接收結報並無隱匿間有初叅未結亦經查取職名隨案開叅其微存銀兩俱已隨時掃數解淸委無存留屬庫未解之項據藩司張岳年具詳請奏前來臣覆查無異除清單咨部外所有光緖十九年陜西省各屬交代存銀批解淸楚及依限結報緣由謹附片具陳伏乞聖鑒謹奏奉硃批户部知道欽此○○頭品頂戴湖廣總督兼署湖北巡撫臣張之洞跪奏爲湖北省籌解本年第四批加放俸餉銀兩恭摺具陳仰祈聖鑒事竊照前准户部咨湖北省應解西徵洋欵攺爲加放俸餉一欵自光緖十五年起每年應解銀二十萬兩按年解部等因光緖十四年十一月二十四日具奏奉旨依議欽此咨行欽遵辦理　經如數籌解劃撥本年已解過第一批至三批共銀七萬兩奏報在案兹據湖北布政使王之春會同善後局司道詳稱籌撥本年第四批加放俸餉銀三萬兩飭委大挑知縣劉震獄在任候補知縣鍾祥縣縣丞董治勛管解赴京交納其餘應解銀兩容再續籌委解等情詳請具奏前來臣覆覈無異除分咨外謹恭摺具陳伏祈皇上聖鑒再湖北巡撫係臣兼署毋庸會銜合併陳明謹奏奉硃批户部知道欽此 
 
