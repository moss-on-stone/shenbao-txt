# 1904 - 195 - 4911224

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名士其時　　朝廷上下多以不達時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精瑩字跡明朗業已出書止集每部實價洋銀六元四角續集四元八角合購兩集共計十元此發克已此佈 
[續錄松江瞿岑明經繼昌創練全國民兵及籌欵事宜萬言書]  
　　二調查現存兵額餉需以定去留也　兵貴精練不尙冗多固矣然近百年來歐美交爭數輒百萬若衆寡懸殊雖節制之師竊恐望風奪氣查我國目下營制旗兵現存約共十五萬人歲餉七百餘萬兩緑營馬步現存約共十四五萬人歲餉約三百餘萬兩練勇防兵現存約共五十萬人歲餉約二千餘萬兩今宜速將旗緑練三項兵額全行裁汰歲可節省餉銀一千五六百萬兩移作新兵餉需之用况全國旣練民兵五十萬人連現存防營三十餘萬人仍合成八十萬兵之數時平無空虚之患聞警有捍禦之資亦何憚而不爲哉　三酌定州縣兵數及當兵年限選兵格式也　全國州縣按缺分大小衝簡分上中下三等酌中各以召練常備民兵三百人計算註如缺分優美地方富庶或爲水陸埠頭籌欵較易則召練四五百人至瘠苦地方卽一二百人亦可總之牵扯匀算通國以五十萬人爲度　一千五百七十九州縣共得常備民兵四十七萬三千七百人至當兵年限常備軍在營實足三年退爲續備續備實足三年退爲後備後備實足三年退爲民兵民兵平時不調操亦不食餉年至五十歲則除兵籍註德國兵制自二十三至二十六歲爲常備兵自二十七至二十九歲爲續備兵自三十至三十二歲爲後備兵自三十三至四十二歲爲民兵平時當兵以十二年爲率戰時可增作二十五年　如此則六年之内可得常備續備兵一百萬人九年之内可得常備續備後備兵一百五十萬人十二年之内可得常備續備民兵二百萬人矣但兵力强弱在愼選於召募之始必須檢派知兵妥員醫生分赴各州縣會同地方官先行出示暁諭親至鄉鎮清查户口逐細挑選註凡孤子游民乞丐無賴逃勇奴僕吏役槪不准收　年自二十歲至三十歲身長四尺八寸以上一小時能走十五中里查其身家清白不犯姦盜賭博等案取具親族鄰佑保結註一方紳董肯出結者更好　塡明三代家口田產及身體强壯並無隠疾吃食洋烟一併附入册内俟入伍後註每兵須赴官設照像館印一照片上書姓名籍貫年貎如有逃亡等弊必可　圖以索　免本身差徭或由紳董旌以匾額以示優異註西人以當兵爲榮凡武弁因公乘坐火車僅取半價有陣亡者養其妻子終身　四統籌常備歲餉及續備後備調操時日也　常備軍每名連官弁折中牵算周年餉銀以一百兩計共五十萬人歲需餉銀約共五千萬兩除將旗綠練三項額兵裁汰外歲可節省餉銀一千五六百萬兩計不敷銀約三千餘萬兩卽責成各省州縣酌量地方情形目行籌欵註籌欵諸法見後　迨常備軍三年以後退爲續備可將防營或全行裁汰或儘數撥充便又可騰出底餉二千萬兩矣但常備旣屬土著凡在本籍地方每名月給三兩全年例食餉　出境爭戰臨時酌加調赴前敵極多至一倍爲止註凡調赴前敵月餉扣四分之一給其家屬　其續備兵每年於冬季三個月調操時予以三個月之餉後備兵每歲十月調操時予以一個月之餉退爲民兵例不給餉倘續備後備遇有緊急之時皆可徵調餉照常備軍之數再不敷用卽民兵亦凖調出然非十分危急不用也他若馬隊砲隊當相奪各處形勢定其多寡餘如工程隊輜重隊統宜一律多練以備要需 
[本館接奉電音]  
　　昨日午後四點鐘時京師友人飛電傳來　上諭一道敬謹譯登○六月初三日内閣抄奉　　上諭朕欽奉　　　慈禧端佑康頤昭豫莊誠壽恭欽獻崇煕皇太后懿旨廂黃旗满洲都統那彥圖等奏前山東布政使薩保情殷祝嘏請旨一摺本年　　　萬壽昨已降旨所有各省將軍督撫以下等官均毋庸奏請祝嘏業經明白宣示該都統等輒復陳奏殊屬冒昧著傳旨嚴行申飭欽此 
[電傳　宮門抄]  
　　昨日午後四點鐘時京師友人專電告知本館云六月初三日　　皇上召見軍機大臣及錫恒 
[俄日海軍又戰]  
　　德文報載本月初三日烟臺來電云本日之晨俄日兩國海軍又有鏖戰之事惟孰勝孰負則刻尙未知也 
[日軍北進]  
　　英京倫敦來電云某日俄將薩哈洛夫電告日本國陸軍部略稱西歴七月六號本陸軍全隊由析木城向北方進發我俄將校揮兵與戰以致陣亡二十人目下日軍所駐地方距金州西南約八西里 
[記俄人嚴防水師營事]  
　　烟臺求電云頃有俄人來自旅順口述及目前我俄旅順兵防最注重於後路砲臺之下水師營一帶布置一切胥歸前南山守將夫亞苦主持有日軍一大營已偪近水師營之後我俄鑒於昔年中日之役謂水師營一朝有失旅順卽不克保全因之鳩工庀材添設至堅至固之防守具配置兵士六千名左右營前密張鐵條網及遍埋地雷更於兵壘四周掘地爲濠使敵人不得飛越濠上排列鹿角每具長一丈五尺至二丈其角長一尺二寸至一尺六寸更闌以木栅暗設努機似此嚴密防閒誠我哉懈可鑒矣 
[詳紀日人攻占蓋平事]  
　　日本東京某日報云東歴七月六日午後大本營得陸軍統領奥氏報捷電音大略謂本日清晨九下鐘許我日陸軍營派出兵士一隊馳赴四方臺將分駐東北方及正東之俄兵約一千六百名奮勇攻 
 
 

Page 2

 
 
擊俄兵敗績望北潰逃旣而揮令正兵迤邐前進經金家溝出正藍旗以達二道河另以左翼攻占蔡家屯高原我陸軍少將巖崎初太郎及末弁二員同時戰歿兵士之負傷者十名俄人則將屍骸約二十具棄諸血汨之中望蓋平退却我軍隨分出一枝攻俄兵之在沙岡臺附近者迨正午俄人步馬砲隊各若干横截湯予溝大房角菜東鋪一帶通衢以與我軍抵抗旋以力不能敵退赴北方斯時詢之土人知蓋平約有俄兵二萬名海山寨二千名分布於海山寨附近各處者約一萬名蓋平迤北高原及西臺附近高原皆有砲兵鎮守其屯占大石橋一帶者兵數日有所增至九日午後又得捷報云本日天明五下二刻時我軍始於蓋平附近發砲以擊俄營清晨八下鐘時俄人之在泰平屯高原蔡家屯高原曁東雙　山者次第戰敗而遁我軍遂將其地據而有之然俄人尙在石門及海山寨地方砲火喧天力戰不退洎我軍奪獲蓋平附近列陣之地俄之銳氣乃漸消滅雖仍力扼石門海山寨高家屯各險要終於無可支持正午我軍搶上高原俄之砲兵遂退據紅旗廠腰嶺嘴石佛寺各處高原我軍奮勇往追且追且擊至午後鐘鳴三下俄砲遂寂然無聲是役也我陸軍省將小泉氏之腿被槍彈所傷其餘死傷之人急切尙　查悉 
[詳記日人以水雷艇進攻旅順口事]  
　　日本東京某日報云東歴七月十日午前大本營得海軍聯合艦隊總統東鄉氏告捷電音内開我海軍少佐内田良隆所部第六水雷艇隊於七月八日之夜潛抵旅順口外瞭見俄之巡哨艦立卽發砲以轟斯時霧鎖遙大咫尺莫辨我各水雷艇得以乘機駛入搜索敵人直至天明不見敵人蹤跡洎九日天明五下二刻時我海軍中第五十八號水雷艇管駕中牟田武正鼓輪偪近黃金山麓從蒙氣中遙見有俄艦名矮司誇利獨者下碇其間因之發砲遙轟特未識果能命中與否時敵人之駐守砲臺要隘者憑高下擊彈若飛蝗致我第五十八五十九兩號水雷艇中各有末弁一員死於非命按内田良隆係佐賀縣士族中牟田武正爲海軍中將中牟田倉之助之嗣君蓋華族也 
[旅順瑣談]  
　　烟臺來電云頃友人由旅順避兵至此詢以近日情形言邇來日軍漸逼漸近西歴七月四號俄兵與之奮鬥陣亡者約一百名負傷者約五十名日人每向人誇稱我軍今已成旅順大門之鎖鑰日前俄兵二萬名咸集水師營附近至五號突鼓行而前攻襲屯占迤東某處之日軍俘獲日人約八十名奪得日砲三尊遂唱凱而返先是六月一號三號海戰俄之息拔司秃薄利與夫之愛殺列烏衣氣二艦被砲所傷兹已入塢繕修一律完善聞俄將苦洛拔托金之意必將駐守大石橋之俄軍與旅順互相聯絡方能告厥成功云 
[俄艦東行]  
　　英京倫敦來電云刻有俄國巡洋艦三號已行過達達内路司海峽其中一艦僞作醫船治疾所需罔不准備實則艙底暗藏軍中緊要之物所值頗不貲也 
[俄人購艇]  
　　英京倫敦來電一邇聞美國將潛行海底之水雷艇四號售與俄人議價已諧行將立契又有濳行水雷艇二號一名部洛帖苦秃羅一名苦倫司他秃刻已送赴海參威矣 
[英議裁兵]  
　　英京倫敦斯丹達報載英爵阿納爾佛斯特更訂陸軍軍政新法大略欲將全國鄉團悉數裁撤其義勇隊中之老弱不堪用者擬裁六萬人南非洲戍兵則裁汰五千人至吉柏落爾達及茂爾達各海口防營人數亦須酌裁條陳已上惟尙未議允耳 
　　　　督魏制軍蘇撫恩中丞奏覆蘇省酌提報効　供練餉摺　　奏爲部議籌餉條陳謹將江蘇省分别籌辦情形酌提報効等銀藉供練餉恭摺覆陳仰祈　　聖鑒事竊准部咨遵　　旨籌餉酌提十條奏奉　　上諭現在時局多艱國勢積弱各直省伏莽未靖蠢動堪虞非練兵無以保民比年以來迭經諭令各省裁汰綠營攺練常　續備各軍近復特簡慶親王奕劻等辦理練兵事宜於京帥設立總匯之處冀收整齊之效惟練兵實爲急務籌餉尤屬艱難凡軍中食用所需何在非吾民膏血現當閭閻困敝豈忍再朘民生是以前此練兵處臚陳籌餉各條僅以酌提中飽加收烟酒等捐飭令各省照辦嗣後令户部就公家固有之利除弊節流統籌妥議兹據詳細覆陳各摺片著卽依議辦理用副簡練軍實體恤民艱之至意欽此刷印原奏清單飛咨到臣當卽欽遵分别咨行籌辦除原奏兩浙鹽務甘肅鹽釐四川土藥暫停不急工程四條應由各該省及在京各衙門遵辦又嚴核錢糧酌提雜稅核提潛務閒欵清查沙田沙洲四條及另案加收烟酒等捐由臣通籌分别辦理會奏外伏查練兵以籌餉爲先籌餉以理財爲急江蘇財賦丁漕釐稅而外惟鹽課爲大宗臣光壽於上年未奉　　諭旨之先業將兩淮鹽務實力整頓官引暢銷課釐增收其淮北銷鹽并以　　奏明新加五萬引於餉需不無裨益部議清釐兩淮額產鹽斤額銷鹽引及酌辦加丁加閏引額認欵兩條近來鹽斤一再加價並有就地抽收口捐課欵暗增已與加丁無異若再接丁加引恐難議辦其額產與額銷有無缺溢加閏能否仿辦疊飭運司查議據稱必須詳查產鹽實數通籌至當辦法庶免窒碍請寛予限期俾得妥籌議復容俟催復到日另行專案奏明辦理至飭提州縣中飽酌提報効兩項就江蘇各州縣所收地丁漕糧價值核計浮費早已革除近時銀價雖賤用欵增多所餘僅足敷辦公光緖二十二年二十七年兩次奏明於丁漕内酌量提解湊還洋欵辦公已形竭蹶州縣責任親民地方應辦事多不能使無米爲炊致滋貽誤惟當此時局艱危庫藏支絀苟可稍節有餘以濟公用亦不能不竭力籌畫兹查明寗蘇兩屬各州縣丁漕征數分别丁差酌量加提統計每年丁漕兩項共提銀二十一萬兩飭自光緖三十年上忙爲始照數解司以備按年撥用此外雖無常年之欵可靠臣等仰體　深宮宵旰焦勞督同司道樽節公用量力報効一次暫供練餉之需計臣光　臣恩壽曁藩司以至各道府局員共報効銀六萬五千兩儲存司庫聽候部撥繕具清單恭呈　　御覽所有遵　　旨籌擬酌提報効等銀緣由謹合詞恭摺具陳伏乞　　　皇太后　　皇上　鑒訓示謹　奏 
[枊州匪變續誌]  
　　廣西柳州降匪復叛已紀昨日報端兹又得廣州訪事人函云匪據柳城後大殺三日官民多有遇害者降匪聞係𨽻祖繩武部下祖於匪變後卽逃至貴縣與縣令商借扒船縣令知柳城失守乃將祖拘留於署飛禀督憲岑雲帥核示聞柳州兵力最厚此次降匪猖獗因與營勇勾通故得據占城邑旋將解赴南寗之餉銀軍械一槪劫奪中有快槍五千餘枝餉銀二十餘萬刻下南寗吃緊桂州戒嚴撫憲柯中丞已飛電奏聞　　朝廷矣又聞匪已將電綫割斷現尙未通云 
[逃員狡謀]  
　　廣州訪事人云革員裴景福逃匿澳門　迭經粤督岑雲帥嚴飭廣州府沈太守傳義向澳督力索已允發回而迄今仍遲遲未果人皆莫測其由近得澳門友人來函始知此中亦自有故當五月初四日太守由澳回省時澳督某尹嘗謂之曰君等且去我將送裴回粤惟裴自到澳亦犯一案被人控告故與君等約裴卽回不得遽以華法從事以便本總督提回研鞫是裴果得回省仍當返澳也有知其事者謂裴在澳所犯之案係强姦某西婦爲婦所控然裴性多狡詐或疑其爲空中樓閣特藉此以肘華官之掣而杜其口至於確否則不敢知也 
[吳苑蓮歌]  
　　蘇州訪事人云五月二十日之夜蘇城西小橋附近福順尼𤲅突來無賴十餘人毁門而入肆行刼掠臨行復將門窻器具 
 
 

Page 3

 
 
搗毁一空事後經比邱尼詣警察局喊控局員准詞履勘後卽飭捕嚴緝旋獲到形跡可疑之甲乙二無賴押候訊明核辦未知是否此案正犯也○上月某日松江府奉賢縣郭大令派差押解謀斃本夫之奸夫淫婦各一名口投臬轅禀知署臬司朱竹石廉訪發交蘇州府讞局訊核有見者謂男婦二犯年皆花信左右雖琅瑺鐵索而沿途猶嬉笑自如是誠𢚓不畏法者矣 
[上海官場紀事]  
　　昨日候補道王省三觀察豐鎬命駕至縣署拜會縣主汪瑤庭大令○昨日太陽廟巡防局委員章次荍二尹仲英候補主簿應梧生二尹寶琮先後至縣署謁見汪大令○昨日前任杭州織造錫書農尙衣麟以北上有期特命駕至各署辭行 
[漕帥將來]  
　　昨日上海縣主汪瑤庭大令接到蘇省來電知新任漕運總督恩藝帥自本月初二日交卸江蘇撫篆後已定於本月初四日由蘇起節赴清江新任將次道出滬江因飭辦差家丁至新閘大王廟碼頭預備一切以便届時前往迎迓 
[望孚借宼]  
　　本縣汪瑤庭大令前因請假回籍由上憲檄委現署元和縣篆之金調卿大令前來接署昨日上海縣署接省垣來電知新任撫憲端午帥已將金大令攺署江陰縣其前署江陰縣之郭曾程大令調署元和縣篆而汪大令則仍留上海縣本任 
[讞員赴潤]  
　　前晚英美等國租界公廨讞員黃耀宿司馬接到蘇省升任漕督恩藝帥來電著赴鎮江商辦公務因卽命駕至招商局江孚輪船起行大約不久卽可回滬也 
[炎天散學]  
　　昨日爲本邑敬業書院所設普通學堂各學生暑假之期因由堂中執事柬請縣主汪瑤庭大令學師邱贊思廣文親臨察閱清晨大令卽命駕到堂查閱各種功課旋卽午膳而回 
[攺撥捐欵]  
　　昨日蘇松太兵備道袁海觀觀察發出示諭一道張貼南馬路其文曰局費加增就捐變通有益無損剴切示諭事照得十六鋪外橋以南自奉文攺築馬路雇用巡捕安設電燈商務利便鋪户繁盛應共得保護之益經本道禀奉兩江督憲飭令次第舉行即經將電燈巡捕先行推廣並將十六鋪保甲事宜併歸工程善後局就近統轄以一事權前經分飭並出示暁諭在案旋據該局於光緖二十八年六月起由北至十六鋪裏橋南至萬裕馬頭東至大馬頭西至大東門吊橋等處先後添募巡捕增設電燈並將大東門直街攺築馬路接通外灘開辦已及兩年墊款實已不貲從未捐及裏街鋪户蓋念裏街房捐先已由縣抽收其向有之壯丁清道路燈等捐又未停止商力有限不欲再行勸捐以免累及吾民惟推廣一處地叚卽增一處開銷僅恃外灘之捐兼顧裏街之用實屬不敷勢難持久本道一再籌度除收房捐列入賠欵難以攺撥外應將向來之壯丁清道路燈等捐一律攺歸工程善後局仿照外灘鋪捐章程酌量抽收似此變通辦理在商民毫無所損在地方實爲有裨因時制宜莫善於此至地界如何劃清歸併再飭工程善後局會同保甲巡防局核議妥善章程禀候飭遵外合行出示曉諭爲此示仰南市裏街居民鋪户人等一體知悉爾等須知接通馬路本爲利便商民起見辦理實有成效此後攺撥欵項不過易換名目並非額外苛求自應各安生業按月輸繳倘有刁猾棍徒藉詞抗欠或故違定章定卽提究不貸其各凛遵毋違切切特示 
[火警類誌]  
　　昨日上午九點半鐘時英租界中泥城橋富興里第三百十一號某姓家不戒於火一時濃烟四布烈烈轟轟幸救火會西人畢集極力施救得卽火滅烟消僅焚去樓房二幢亦云幸矣至昨晚十下鐘時新闢租界新馬路某姓家又肇火災經捕房嗚鐘報警救火會西人急驅皮帶車馳往竭力灌澆得卽熄滅如何起火容明日訪明續綠 
[縣訊盜供]  
　　浦東總巡局員謝岳松明府移送行劫太倉州屬某姓家之盜犯陳八郎陸兆熊至上海縣署請究前晚縣主汪瑤庭大令提訊陳供上月二十九日由陸欽朝等糾令小的至船帮同駕駛初一日抵太倉繫纜復船中九人均登岸游玩至初二日晚見陸手持洋砲何六郎陸根生各執腰刀宣八郎執鐵尺施歪嘴執火把飛步而去餘人徒手相從獨令小的在船守候少頃伊等回船見有衣服六包其中各衣單夾皮棉無一不備惟無洋銀首飾求鑒大令問爾可知事主家在何處伊等行刼若何情形答稱小的並未同行不知其細惟聞陸等言及事主家門首有一竹籬伊等往劫時先開小窓然後魚貫而入恣意搜羅事主並不聲張故未傷人得贓後卽開船至黃渡倩某小輪船曳至滬上今日陸倩小的將衣付質致被局勇拘獲陸兆熊供詞初尙抵賴大令喝責藤條一百下始供由陸欽朝糾往行劫小的祇在房内取得一小包餘語與陳相同大令著將陳陸釘鐐收禁候再訊核 
[押犯脫逃]  
　　前日拐匪丁玉芳因至提籃橋左近誘拐甬人金開之子阿慶由美界包探錢榮堂查獲解經英美等國租界公堂襄讞委員王松丞刺史訊明判責四百板發押西獄二年在案昨晨丁在提籃橋畔捕房押所中穴壁而逃不知所往捕頭聞之立卽知照各租界捕房派出包探一體搜捕務獲懲辦 
[移提拐犯]  
　　拐匪阮長清近因串拐幼孩十餘口販售外埠經法界包控緝獲帶入捕房捕頭詰知同黨魏長發沈阿三匿蹟英界因派包探至英界捕房恊同包探將魏沈拘獲捕頭盤詰之下直認與阮同拐幼孩售與厦門等處得價分用命押候解送英美等國租界公堂禀請讞員黃耀宿司馬訊明然後移送法界歸案訊懲 
[吊贜未獲]  
　　昨日法界捕房十一號包探帶同賊犯沈阿玉至南市二十三七鋪巡防局聲稱此賊竊得美最時洋行香爐等物詰知原贓質於南馬頭左近常茂押鋪請派人恊弔等情局員李伯屏二尹准即飭捕前往查弔櫃夥答稱贓已經人贖去乃將沈帶回再核 
[夜巡例志]  
　　前晚十六鋪巡防南局委員賈參軍督率勇丁巡緝所轄各叚旣而二十三七鋪局員姚二尹巡至南馬頭見一人蜷臥　旁向之盤詰其人答稱小的來滬訪友不遇以致落魄無聊二尹憐之命地甲帶去安插 
[掌珠待領]  
　　前晚廣東女郎周阿囡躑躅南馬路一帶巡街捕知係迷失歸途因即帶入捕房捕頭詰知女年僅十三著留候禀請馬路工程局總辦翁子文太守安插以待家屬認領 
[馬戲六志]  
　　哈姆司敦馬戱自來　開演以來已届匝月現擬再演至下禮拜六卽華歴六月十一日晚止行將他適故近日所演各劇諸伶亦爭獻所長五花八門頗極變幻前晚又往觀覽則見於諸戲外班主赫默斯島特令人就塲中支木張幔高與桌前號於衆曰以此爲的有能乘馬躍過絶不捐及木幔累試皆然者子將有以犒之及諸伶一再試演初尙不乏躍而過者迨後幔漸增漸高幾及人肩則他伶之乘馬而至者或臨幔而止或旁　側出或雖能聳身而過而終不免將木幔牵倒甚者人馬俱蹶惟一女伶乘赤兎馬奮　摥鞭超越然而一時座客莫不撃節稱賞赫默斯島仍出珍玩數色當塲授與女伶面加獎勵是蓋與西商賽馬時跳浜之戲彷佛而其難尤過之技亦神矣哉觀畢略述一二以告世之欲修眼福者 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　五月二十日理署院光祥寺八旗兩翼值日無引　　見陳壁等磨勘試卷覆　　命　貝子謝過嗣孫　　恩松公　　十日　貝子續假十日禮部奏派讀卷之大臣　　派出王中堂鹿傳霖葛寶華陸潤庠陳　李殿林張英麟綿文　　皇上召見軍機大臣及堃岫○二十六日外務部欽天　侍衛處值日宗人府引　　見四員太常寺八員鴻臚寺八員正黃蒙六員正紅满二員正紅蒙十員　銳營二十員　目假满請　　安湖北正考官李翰芬到京請　　安振貝子請假五日興伯續假十日　　皇上召見中機大臣及李翰芬　　　皇太后　　皇上於明日辦事後由　頣和園還海外務部遞封奏二件○二十二日商部鑾儀衞廂黃旗值日無引　　見恭王等保和殿監試　　　命達公等稽察刊刻題紙覆　　命希期阿等稽察中左門覆　　命煕貝勒續假十日　　皇上召見軍機大臣○二十三日吏部翰林院正黃旗值日無引　　見孫中堂假满請　　安阿霖等前往口外賜　請　　訓王福详續假一個月並請署缺　廷芳續假兩個月並請署缺吏部奏派騐看月官　　派出張百煕張莫麟徐會澧恩順沈家本崇壽明啓岳　煕麟徐士佳黃昌年崇興朱鍚恩劉彭年杜本崇承平禮部奏派查看標識　　派出裕中堂希廉景澧部曾炘特圖愼崇勳　　皇上召見軍機大臣及世榮孫中堂提督衙門奏拿獲結夥持械捆毆事主迭次槍劫盜犯小紀卽紀順兒等六名口又拿獲迭次結夥持械刃傷事主鄰境搶劫盜犯小王卽王二等十一名均請交刑部　崇興樟　鼎吳郁生各遞封奏一件商部遞封奏一件 
[上海縣署瑣案]  
　　陸茂元扭控鄰人宋正鄕串騙洋銀等情前晚縣主汪瑤庭大令提訊陸投案聲稱小的妻故已久所生子女各一乏人照管頗有續娶之思被宋窺知遂於五月十二日偕周姓至小的家内稱有寡婦楊王氏現　攺醀爾如有意祇須身價洋銀三十元小的信之卽如數給宋收去至二十二日宋周卽　車將婦送至當晚遂與成親翌日小的爲婦置辦衣飾多件婦言家有邁姑蕪可依倚勸令每月貼　贍洋銀一元五角小的亦已許允詎料本月初一日氏忽穿帶衣飾託稱入廟焼香竟從此一去不回爲此將宋扭案叩求究追宋供稱此事係周所爲小的並未同謀求鑒大令正在研詰將楊王氏自行投案供稱丈夫向開　作去年三月病故因作中孿徙時常爭閙小婦人不能管束周遂勸氏將作閉歇攺嫁陸姓小婦人因有邁姑老病不忍遽離早已嚴詞拒絶上月二十二日被周騙至陸家逼令成親直至本月初一日始得逃出　不携帶陸之衣飾大令著將氏與宋收押候提周到案再行訊究○流氓綽號板箱阿二與潘其祥糾黨尋仇之後蘇松太兵備道袁海觀觀察以若輩膽敢持械白畫横行殊屬不成世界巖飭營縣實力巡緝以戢兇鋒於是縣署差役亦各加意搜捕前日縣差某甲率同夥役行至新馬頭見小寶榮所開茶館内有人團坐賭博立卽拘獲賭徒楊順來張阿二王桂生何貴興黃阿青等五人並洋銀兩元鐵尺一把繼又在城内獲到周順生王生泉陳正福等三人一併帶回縣署當晚大令研訊楊順來供小　偶作葉子　並未爲非張王何黃供詞支吾詰以鐵尺何用則彼此推諉惟楊直認不諱大令著將楊免責張等各責一百板悉子開釋質之周順生王生泉則同供小的等在舊校場周阿壽玉器作習業與各流氓素不相識陳正福供稱小的在三喜玉器作爲夥安分營生從無不端之事大令見周等均係年輕從寛判令各店主來案保釋 
[英美等國租界公堂會訊案]  
　　德商利源洋行主投本管領事署控華商福和祥號主朱世恩定貨不出經德總領事博愛君准詞照會會審公廨讞員黃耀宿司馬簽差恊探將朱傳案昨日午前德副領事麥令豪君蒞廨　同襄讞委員王松丞刺史訊問利源行主　佛衛律師福和祥主朱世恩延丹威生律師均赴案候訊先據佛律師聲稱去年西歴八月二十七號朱世恩定購毛　扁帶三十五籍言明價銀二錢四分内黑色者二十箱雜色者十五箱此貨於本年二月九號三月二十五號四月九號先後到齊至今　限不出請爲追究丹律師聲稱請堂上先分原告將所訂合同呈案佛律師遂檢呈合同丹律師閱後將定貨之原樣與現到之貨樣呈案　貨與原樣不符且分量每包輕至七錢前曾　過二箱爲蜀客買去厥後將此貨退回始知與原樣大不相同朱又備銀再出一箱依然不符此項貨色並無銷場是以未出且示曾有信去有稍爲認虧之語後欲各　公正人理處而原告不允以致躭延至今佛律師辯稱貨色無甚不合至分量之輕重則合同上並未載明况前次到貨時並未說及貨樣不符現經控告始有此言亦已晚矣貨到已逾二月祗能照合同而行剌史得供與麥君將所呈之樣互相比較似不合符隨判兩造各邀公正人比較貨物究屬如何禀覆核奪○德商廣豐洋行主控華商怡康源主裴芾堂定買羽綢七十箱逾期不出經　　價車照會讞員黃可馬　差傳案裴自行投到昨日亦由襄讞委員王刺史會同麥君會訊廣豐行主禀　裴定買羽綢七十箱逾期不出現照市價須虧銀三千兩請爲追究質之裴黃堂供稱鎭江府丹陽縣人上年定買羽綢因今年北方多事商貨不通以致未能出貨惟内有花羽綢十五箱已由洋商　去若將商人所付定銀照先令市價合算應餘銀四百兩左右且當前次控告時尙未到期現惟有將貨物歸原告賣出實有虧折再行料理刺史謂估計須虧銀三千兩裴稱决無如此之巨待商人赶緊調理廣豐行主請著裴將貨樣與派司交出刺史允之判裴押候將貨樣與派司交案赶速理明禀覆核奪 
[英美等國租界公堂瑣案]  
　　穆子鑒控穆奎元積欠莊欵等情讞員黃耀宿司馬准詞簽奎恊同包探顧阿六將奎元提到昨日午前解案請究　讞委員王松丞刺史商之德總領事署繙譯官麥令豪君著押候過堂覆　○朱月秋控顧晉林圖賴欠欵等情由廨差恊同包探金立生將顧提到解案請訊刺史著押候過堂訊核○包探劉銘芝解遞籍復來之過犯姚月來陸金海到案禀稱此二人前在洋涇浜畔擭取行人衣物解經訊明遞籍現復至滬適爲小的所見因卽拘獲搜其身畔有質　十餘紙吊出贓物見係布衣十六件銀臂釧一枚請爲訊究姚陸同供小的等前雖犯案今已故過自新求恩寛宥刺史訊其衣物何來則供詞一味遊栘乃判令將姚責二百板押六月陸責二百板押四月　二百五十八號華　解送馬夫陳阿毛至案禀稱此人駕車至虹口乍浦路漫不經心以致撞壞周小榮所拉東洋車並將行人王品祥碰倒碾傷胸際務乞究懲刺史判罰洋銀二十三元以三元給周爲修車費五元給王養傷其餘十五元充公○包探陳洪德解王金生至案禀稱此人向吳長華借銀不遂肆意行兇報由小的拘案請卽訊辦吳投案訴稱小的前曾與王同船工作迨分𥝭後屢來借貸小的均勉力應承今小的因有要用不得已將銀質對時表質得洋銀十元不料爲伊所見又欲强借小的不允伊卽逞兇致失洋銀八元銅質對時表一枚銀練一條叩求究辦王供吳係小的之戚前欠小的洋銀故向索取安有借貸之事刺史以索欠無憑例不准理著將擊失之物賠還王稱無力乃判押五日以儆 
[法租界捕房紀事]  
　　賊犯張阿玉前經讞員陳楚生大令訊明懲辦近甫釋出又在某處竊得衣服一包質銀花用經包探緝獲帶入捕房捕頭令押候解送公堂禀請訊究○偷兒某甲至某碼頭行竊考籃一隻携之而　　爲包探拿獲連贜帶入捕房捕頭令押候解送公堂禀請訊究 
 
 

Page 10

 
 
[美租界捕房紀事]  
　　前晚歹人施楊生因誘得陳根照之妻徐氏　匿無蹤經陳報知包探劉阿炳將施拘入捕房捕顧令陳自設公堂具詞禀控○昨晨甲乙二俄人醉容可掬在斐倫路扭住東洋車夫瞿士榮恣意兇毆傷及頭顱血流如往事爲三十七號西捕所見立吹號叫召集六百八十七號華捕得將甲乙拘入捕房捕頭令押解俄總領事署禀請訊懲 
[江蘇省官報]  
　　五月初九日通判　鳳　禀辭覆上海船捐捕盜局馬　　　縣王紹曾　江江縣丞章作　赴湯湖均禀知奉儲憲委催提　項差候補從九品　興　由籍頣咨來省嘉到分　江蘇分　先補　與史陳士　劉紹先均由京傾　來省寨到　署大湖恊鎭許　祥交缷任事河省　初十日辦理大通督銷　蕪湖　　　宜　　　徐　陛由　來　　　　事宜候補道徐棠由　來署松江府田禀到並謝飭知准補徐州府　同心查燕緖知縣張學鴻劉　　直州判减　麒均禀知奉儲　傳閱課　易子亨元和宜　鄧雲鄕丹徙均禀　　儲憲委催提漕環差謝飭知三月運盈蒙記功一次藩　　示照得署武進縣縣丞許景懲期满撤回遣缺查有試有府經　沈振　　署吳縣　溰候鎭　　满撤回遣缺　　試用州吏目　　村又署南匯縣典史王啓曾期清　回遺缺查有試用巡檢張文攔又署荆溪縣張渚司巡檢吳受康期满撤回遺鱿查有試用巡憸吳祥泰又金擅縣訓導魏渤病救遺缺臺有試　訓道宋　階又吳縣訓導程詒孫病故遺缺查有大挑二等敎職顧蘭升均堪以輸委署理　十一日撫轅牌示　　宋　廷知縣　升　　仁溥於十三日　　考試知縣張　基嘉謝飭知丁酉科文闡勞績蒙給予酌委一次吳　芳禀知到　齊衙門外總察差知州用指分江蘇　叙試　知縣王宗　由京領照來省禀到　十二日藩轅牌示卽　新縣令司理問朱善詒於十四日清晨來轅聽候給卷新章考試元和縣金禀謝奉札委調署上海縣事署　匯縣張尃丁　省　　牌示　署江陰縣事知府銜升用直隷州候補知縣兪煕由寗來禀到並謝牌示請補新陽縣缺知縣陳保頤東謝奉札委署理南匯縣事縣丞李滋春禀謝奉飭留蘇差委巡檢吳祥泰禀謝牌示委署荆溪縣張　　巡　事張文　禀謝牌示委署南匯縣典史事補用都司楊明當調辦東路又　春　調辦西路均禀謝奉撫憲札委警察馬巡並捕差　十三日毛傅桂禀知奉商　寺臣札委　辦商給方　　嘉知奉撫憲傳考甄别兪訓恭嘉銷催提吳縣新陽濟項差州吏目周　材禀謝牌示委署吳縣主　事五品頂戴指分　　試用典史陳貴偉由京　　來黨禀　十四日撫轅牌示五月十五日各廟行香文廟藩憲武廟撫憲文昌臬憲　陽風龍神均關道天后風雲雷雨神均張道欠神沈道猛將　府　　總捕都城隍長洲府城隍元和都土地吳縣藩轅牌示照得元江青縣丞程恩浩叅草遺缺查有候補縣丞柳汝霖又嘉定縣縣丞張輔廷叅革遺缺查有候補　丞　　　　奉賢縣縣丞徐耀慶休致　缺查有候補縣丞趙丞恩又　山縣縣丞蔡鏡瑩　革遺缺查有候補前縣丞　　　堪以　補又太倉州吏目方矩病故遺缺查有　海防遇　先補　州吏目袁壽　堪以　補又江陰縣　山司巡檢吳廷勳丁憂遺缺查有丹徒縣丹徙司巡檢程廷　堪以調補又太湖　角頭司巡檢余祖培調補崇海司遺缺查　候補從九品仲呈材堪以酌補候補　　國熊通知衆撫憲札委曾辦甚後局差曾辦海運滬局兼帶　　滬軍親兵營候補知府鍥　由上　來署松迤防同知黃　禀到程　禀謝奉委中西學堂敎習卽到差知縣饒孟襄禀知奉藩憲傳考甄别花翖同知銜指分江　試用知縣姚昌頤由京領照來省禀到曾勉濟禀知奉蘇松太道憲札委上海會　　帮　差卽赴滬未　潘友成禀謝奉委帮　青浦縣保甲　　十五日齊轅牌示照得署元和縣知縣令元　　署上海縣遺缺業經飭委現署江陰縣知縣郭曾程署理郭令未到任以前　有　洲縣知縣蘇品仁應以兼理又署宜興縣知縣莊復　另有差委遺缺應卽飭令選授斯　之　仲儒赴任又署蘇糧道庫大使　之　期满撤回遺缺查有候袖縣丞丁尙康堪以酌委署理　甯務　牌示甘臬縣沈兆　　　撤任委署之王彦　未到任以前查　候縣知縣白承頤堪以先委代理又銅山縣陶在銘因案躑處應卽撤任　缺查有　甯縣　　鈞　以調署　　　甯　　缺查有候　知縣　　元堪以委署代辦警察局候補道馮邇蔭通知奉撫憲札委攺爲特辦警察局差李和鈞禀知奉委恭　恩詔卽　　知縣　　鈞禀知奉委恭迎恩詔展詔卽銷差李廷　禀知奉委恭　照　　銷差知縣　商衡禀銷催提江陰荆溪　項差　　　禀謝奉飭留辦縣丞王嘉煕謝飭知廿八年　　　　　　記功一次　以　禀謝　　别　　釋盜　　補用韓　楨金　均禀如奉委迎接恩詔　　謝馬　銷差徐濤禀　提淮海兩屬批差口粮差典史　遠徵禀謝奉飭庚辛　正科文　執事給　　續本　委署一次州吏員袁壽昌禀謝牌示請　太倉州吏目缺指分江蘇遇缺先補用巡　項　鈞由京領照來省禀到管現江陰艱山東解山　　　名總兵　廷　由江陰　 
[上海陳家木橋報總馬公所羅駿山東進第八次清軍]  
　　候馬電局王　湘平銀一百　原合來規元一百零五兩八分庫倫電局顧募湘平　五十六　　　末　元五十九兩一錢一分七厘浅江電局場　湘平　二百兩原合來規元二百十一兩一錢三分四厘鳥得電局榮寡湘平銀五十兩原合來規元五十二兩七錢八分四厘　州電局傅募洋五十元　豐電　　　二十元合縣電局　募洋五十二元徐州電局徐募洋八十元瀘州電局趙寡洋二百四十元濟甯電局王募洋一百元太原電局姚募洋五百元　州電局何募洋一百元　以上共收　元四百二十八　一錢一分五厘洋一千一百四十二元正 
[上海虹口元堂經五月份施推逆一文　單]  
　　無名氏洋十元陳竹漢上林春二户各洋五元鄧履　徐沙棣關　英康裕昌四户各洋二元朱門何氏錢一千二百文李　　洋一元陳　南　經　　　　洋七元四角東海氏梁景南二户各洋五元梁　謙餘姚正堂方秀榮三户各洋三元林亞嘉李萬生二户各洋二元陳斗南　立功孫友全陳仕　同云　朱壽森彭光　　氏八户各洋一元杜　清畢仁法王　王亞　四户各洋五角吳漢洋四角　近　無名氏徐勇田玉先沈　樂玉户各洋三角劉亞裕史東生無名氏　祥　姚無責馬春木朱　友舒連成李順來陳友世武　昌任　連榮何大倫黃伯　姜祥　錢松　　亞戚張亞祥忻　手蘇亞　毛成富二十二户各洋二角湖北砲　列竊洋三元　還風捐局洋一元黃宅洋四角源記銅洋十三元源餘銅洋五元　福　堂　小　氣丸三百瓶　總堂助天中茶三百包　　丸一百五十瓶　　　一百五十瓶 
 
 
 

Page 11

 
 
   
 
 

Page 12

 
 
   
 
 

Page 13

 
 
[江蘇巡撫恩　奏爲選　　旨查明道員等被參各欵據寳覆陳摺十七日]  
　　　品頂戴調署堵運總督江蘇巡撫奴才恩壽跪　奏爲遵　　旨查明道員等被參各欵據實覆陳恭摺仰祈　　聖鑒事竊准軍機大臣字寄光緒三十年三月十一日奉　　上諭有人奏江蘇候補道兪啓元銁串謀差狼狽爲奸等語著恩壽按照所叅各欵確查具奏毋稍徇際原片著抄給閱看將此諭令知之欽此遵　　旨寄信前來等因承准此遵經札委江蘇藩司效曾遴派公正之員馳赴鄂中按照所叅各欵嚴密確查去後兹據查明禀復如原奏所稱該道鈎串兩江督臣幕友賀姓謀得鄂岸督銷差使後私將鹽　公欵及商本積壓七八十萬金存莊生息以飽私槖一節查該道係於光緖二十九年五月委派湖北督銷其鈎串督幕賀姓謀差柔經另案查明並無其事鄂岸鹽務自加價後銷路逾滯向章各局先徽價後領鹽嗣各委員欲銷數暢旺遂通融先發鹽後徵價收歇遂多延欠商本積壓殆由于此總局解欵均須庫寳分銷所收多係市肆毛銀必須交莊合成庫寶方可徵局撥解商家徵價又通行匯票期票須由錢莊爲之周轉歴來如此勢不能不與莊家往來該道到差後十月一日周歴各分局考查一切其時正銷數暢旺應發商本該道帳友周琳性情拘執必待該道回局發放並無七八十萬之多縱非生息營私而不念商艱以致有乖輿論又原奏所稱該道與現派武穴分銷之江蘇候補知縣郭希度通同一氣狼狽爲奸一節查郭希度于上年五月二十五日派武穴分銷差使年少氣浮不孚衆望原叅謂其狼狽爲奸細加確訪並無証據該員先經督臣撤飭撤差現已奏叅以府經縣丞降補又原奏所稱該道委派樊城分銷之金某因受賄三千金經商人控告有案該道曲爲彌縫竟得無事一節查樊城分銷委員江蘇候補知縣金其相於光緖二十三年卽充該處分銷差使在案已歴八年上年該道到差因其熟悉情形仍令接辦又令兼辦宜城雙溝兩處分局訪查各衙門並無商人指控該員之案惟鄂岸運商霎豐恒等在兩淮運司處呈控川界子店積壓課本案内聲稱委員延欠七八萬兩雖未指明委員姓名而該員所辦樊城宜城雙溝等處均在川界予店地方樊城則銷數尤鉅原叅謂被控有案或卽因此查此項延欠係在各予店非委員之私虧亦非僅該員之一人似無所用該道爲之彌縫曾否受賄事屬暗昧無從查悉但該員在差日久訾議者多不洽衆情固已毫無疑義各等情據實查覆前來奴才詳加察核該道兪啓元被叅各欵雖均查無其事惟所用委員等未盡得人以致屢經被人叅劾該道業經差满已由督臣遴員接辦應行請　　旨交部查議並　　飭下兩江總督臣魏光　隨時察看以示懲　至委員郭希度業已撤叅降補應毋庸議金其相久踞要差多招物議且被控延欠課本爲數甚鉅實屬辦理不善聲　狼籍應請旨飭下卽予革職一面將被控延欠該道帳友周琳拘執任性不念商艱應卽　逐照例辦理所有奴才遵　　旨查明道員兪啓元等被叅各欵擬議緣由是否有當理合恭摺具　奏伏乞　　　皇太后　　皇上聖鑒訓示謹　奏奉　　硃批著照所請該部如道欽此 
[江西巡撫李　奏爲請補知縣以裨地方摺十七日]  
　　署理閩浙總督江西巡　臣李興銳跪　奏爲請補知縣以裨地方恭摺仲祈　　聖鑒事竊照光緖三十年正月十九日奉准吏部　　寗縣知縣裴汝欽調補閩縣所遺甄寗縣係遺缺准其留於該省另行請補坐二十九年十二月十四日行文按閩省照限减半計算應扣至三十年正月二十三日作爲開缺日期應歸正月分截缺核與長樂縣知縣病故出缺係屬同月雖非同項出缺而應補人員係　同班自應簽掣缺次先後當於正月分截缺案内配簽掣定　　缺長樂縣第二缺　寗縣應卽遴員請補查定例升調所　知縣缺出本應以各項候補並進士卽用人員與各項委用及試用人員按班補用惟查光緖二十九年十月初六日奉准吏部咨督任寶缺丁憂服满分發人員道府以至未入流並鹽務等官如　選缺出時除坐補原缺裁缺卽用迴避卽用新選新補之留省另補均仍照定例先儘請補外其餘無論何項到班先將此項人員儘數請補均不積各項班次之缺坐九月初七日行文按各省照限减半計算以接到部文後下月所出之缺卽照此次奏定章程辦理各等　閩浙升調遺選缺知縣一項上次南靖　知縣出缺在奏定新章以前輪應教習知縣到班緣該班無人請以進士卽用知縣朱雲從抵補兹既寗縣缺閩省坐補原缺裁缺卽用迴避卽用新選新補之留省呈補各班知縣均無人應以曾任實缺丁憂服满分發入員儘數補用查有曾任實缺候補知縣張朝錢年六十一歲在京廂白旗漢軍玉瑋佐領下人福州駐防由增生中式同治庚午科舉人　選知縣派辦　　　惠陵工程出力　保　　賞加六品銜光緖五年　　　永遠奉安保　奏以知縣分省歸候補班前補用遵例　指福建並加同知銜准補福安縣因防所在五百里内　避　補东安縣在任丁母憂服满起復呈請分發原省引　　見奉　　旨著照例發往欽此領照來閩光緖二十三年八月初七日劉省委署尤溪縣知縣缷事該員才具開展辦事勸愼以之请補既寗縣知縣海屬人缺相宜與例亦符仍俟准補之後再行飭查防所相距巷途里數照例分别辦理全無仰懇　　天恩俯准以曾任實缺候補知縣張朝錫補授毆甯縣知縣俾資治理如蒙　　兪允該员係曾任實儲候補知縣請補知縣銜缺相當毋庸送部引　　見並免核計叅罰據福建藩司周蓮臬司朱其煊會詳前來除咨　外理人恭摺具　奏伏乞　　　皇太后　　皇上聖鑒敕部議覆施行謹　奏奉　　硃批吏部議奏欽此 
[江蘇巡撫李　奏爲懇　恩准將丁憂前安溪縣知縣劉晉康原叅革職處分卽予開復以資觀感片十七日]  
　興銳片　再丁憂前安溪縣知縣劉晉康徵存光緖二十六年正欵銀三千五百五十二兩零又二十四二十六等年雜欵一千四　一十八兩零節催未解前督臣許應騤　奏請革職勒限追繳欽奉　　硃批著照所請該部知道欽此欽遵在案兹據福建藩司　　會同臬司督糧道詳稱該員已將各欵擾數解清另行　入光緖一十九年奏銷隨本曁公費並三十年秋撥各册内分别造報　　該員尙能　知愧奮所有原叅革職處分應請奏懇　　天恩准予開復等情前來臣覆查無異相應請　　旨准將相憂前安溪縣知縣劉晉康原叅革職處分卽予開復以資觀感該員係原案開復原官應請毋庸送部引　　見謹附片具陳伏乞　聖鑒　選　奏奉　　硃批著照所請該部知道欽此 
 
 

Page 14

 
 
軍台都統奎等　奏爲効力廢員三年期满無力完繳台費照例攺擬杖徙完結摺十七日　　奴才奎順奴才　福跪　奏爲效力廢員三年期满無力完繳台費照例攺擬杖徒完結恭摺具　奏仰祈　　聖鑒事竊據張家口　站部員舒志　案詳報廢員賈桂一係直𨽻順天府密雲縣人前巡城汛把總緣事革職發往軍台效力贖罪指派第十台當差光緖二十七年四月初五日到台之日起本年四月初五日三年期满該廢員應繳台費銀兩業經報明無力完繳自應照例辦理中摳政考例戴　台廢員　職守備以下之員三年期满不能完繳台費者於期满時卽由軍台都統鈔錄該廢員獲罪原案並聲明不能完繳台費應攺擬杖徒完結緣由具　奏請　　旨等語查該廢員　桂一已满三年又欽奉　　諭旨著加恩减免一年應請照例攺　杖徒完結恭候　　　下發交宣化府飭縣撥役逐程報解係　員解交原籍由直𨽻總督定驛發配謹備錄該廢員緣事案由恭呈　　御覧所有在台廢員效力期满無力完繳台費照例攺擬杖徒完結緣理合恭摺具　奏伏乞　　　　皇太后　　皇上聖鑒訓示遵行謹　奏奉　　硃批著照所請該部知道欽此　查廢員賢桂一係直隸順天府密雲縣人前巡城汛把總由内閣鈔出光緖二十六年十一月十九日奉　　上諭李鴻章奏叅縱匪滋釁文武各官一摺永平府知府重　著卽行革職建昌營都司錫光巡城汛把總賈桂一著一併革職發往台充當苦差以刁懲儆欽此今廢員在台効力已满三年 
[江西巡撫李　奏爲　補同知以裨地方摺十八日]  
　　署理閩浙總督江西巡撫臣李興銳跪　奏爲請補同知以裨地方恭摺仰祈　　聖鑒事竊照福建福州府平潭同知駱騰衢於光緖三十年正月十五日丁母憂業經具　奏開缺留閩另補照例應以丁憂本日作爲出缺日期應歸二月分截缺案内　明勒歸　月分截缺所遺平潭同知係選缺應卽遴員請補查前奉新章道府直隷州知州向知通判如遇丁憂告養迴避撤囘選缺應先儘正途出身之　　記名分發人員請補如　　記名分發無人始准以各項候補班前候補班人員酌補又光緒一十九年十月初六日奉准部咨曾任實缺丁憂服满分發候補人員無論何項到班應先儘請補不積各班之缺各等因兹所出平潭向知丁憂遺缺係第一次扣留外補查閩省　補原缺裁缺卽用迴避卽用留省另補曾任實缺及鄭工新海防遇缺先海防先用卽用籌餉遇缺先遇缺各班同知均無人例應先儘正途出身　　記名分發人員請補查有截取記名同知宋廷模年五十二歲雲南晉寗州廪貢田現任廣西州訓導中式光緖癸已科舉人報捐内閣中書到閣行走二十七年補缺奉派保送漢倉差户部奉　　硃筆圈出記名漢倉監督十一月委署侍讀十二月奉派本衙門撰又二十八年捐免試　　偉截取外補用同知奉派修書處詳校官又奉派方略館漢檔校對官於十一月初四日議叙加一級紀錄三次於是月十六日　署呈請分發捐指福建經吏部帶領引　　見奉　　旨著照例發往欽此領照於二十九年正月十三日到省因内閣修書出力保俟補缺後以知府在任候補先換頂戴二十九年八月十一日奉旨依議欽此委署興補通判該員質地深穏究心民事以之請補福州府平潭同知洵屬人缺相宜與例亦符合無仰懇　　天恩俯准以截取記名同知宋廷模補授福州府平潭同知俾資治　如蒙　　兪允該員係截取記名同知請補同知銜缺相當毋庸送部引　　見並免核計參罰據福建藩臬兩司會詳前來除咨部外理合恭摺具陳伏乞　　　皇太后　　皇上聖鑒敕部議覆施行謹　奏奉　　硃批户部議奏欽此 
[杭州織造兼管南新關稅務盛　奏爲謹報接受南新關印務日期摺十八日]  
　　杭州織造兼管南新關稅務奴才盛桂跪　奏爲謹報接受南新關印務日期恭摺仰祈　　聖鑒事竊奴才恭膺　　簡命接受杭州織造兼管南新關印務於四月十八日抵浙卽准前任織造錫麟府杭州織造關防一顆委員齎送送前來外又據齎送　欽頒同字一百三十二號南新關抽分工部分司關防一顆奴才恭設香案望　　　叩謝　　天恩卽於是日祇領任事查南新關向設杭州府　山門外附近水陸要口設立分關專收竹木板片等稅自同治四年正月間與北新關一併暫行停止迄未　徵其一切應辦事宣奴才自當黽勉從公實心經理以期仰答　　高厚鴻慈於萬一除將接受織造印務並恭謝　　天恩於四月二十六日專　具　奏外所有奴才接受南新關印務日期緣由理合恭摺具陳伏乞　　　皇太后　　皇上聖鑒再此案現係遵照通行新章攺題爲奏合併陳明謹　奏奉　　硃批知道了欽此 
[杭州織造管北新關稅務盛　奏爲謹報接受北新關印務日期摺十八日]  
　　杭州織造兼管北新關稅務奴才盛桂跪　奏爲謹報接受北新關印務日期恭摺仰祈　　聖鑒事竊奴才恭膺　　簡命接受杭州織造兼管北新關印務于四月十八日抵浙卽准前任織造錫麟將杭州織造關防一顆委員齎送前來外又據齎送　　欽頒同字二子一百四十二號北新關户部分司關防一顆奴才恭設香案望　　關叩謝　　天恩卽于是日祗領任事查北新關向設杭州府武林門外附近水陸要口設立分關專收土貨各稅自同治四年正月間與南新關一併暫行停止迄未開徵其一切　辦事宜奴才自當黽勉從公實心經理以期仰答　　高厚鴻兹於萬一除將接管織造印務並恭謝　　天恩於四月二十六日專摺具　奏外所有奴才接受北新關印務日期緣由理合恭摺具陳伏乞　　　皇太后　　皇上聖鑒再此案現係遵照通行新章攺題爲奏合併陳明謹　奏奉　　硃批知道了欽此 
[盛京將軍增等　奏爲循例扣出平餘盈餘並扣出存撙節及各官養廉等項銀兩　奏明歸入正項摺十八日]  
　　奴才增棋溥　跪　奏爲循例扣出平餘盈餘並扣出存撙節及各官養廉等項銀兩　奏明歸入正項恭摺仰祈　　聖鑒　竊查向釧　盛京户部金銀庫支放本省並吉林黑龍江俸餉等銀及近年黑龍江由奉省領去俸餉均應扣出平餘盈餘銀兩每年　奏明歸入正項等因歴辦在案今據金銀庫掌關防郎中譜達等呈稱查得光緖二十九年正月初一日起全十二月底止黑龍江由　盛京金銀庫領去辛丑壬寅癸卯等年俸餉銀十二萬九千八百四十兩零三錢六分五釐共扣平餘袋計銀一千三百二十四兩三 
 
