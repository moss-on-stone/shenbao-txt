# 1898 - 283 - 4909159

 

Page 1

 
 
[印白玉堂李山售] [  圖書集成局啓]  
　　本局向印玉犂字彙久己　行海内惟所印均係竹帑現在添印白紙紙張格外　白裝訂亦極精工每部計二本厲洋三　竹忝者仍礪洋二八欲購者請至三馬路申報館及申昌書　　購取可也　施 
[開印讀史方輿紀要天下郡國利病書] [  圖書集成局代啓]  
　　顧祖禹景范生所著讀史方輿紀要一百三十卷輿地總圖四卷考据歴代正史山川險要沿革古今用兵戰守成敗之迹皆有折衷雖窮鄉僻壤之區一如目見○顧炎武亭林先生著作宏富憫念時艱廣收各府志乘纂輯天下郡國利病書一百十九卷專考歴　沿軍審究各省利病海外諸番入貢互巿莫不詳載吳中二林齋主藏有國初精抄稿本倩本局用大號新字排印成書以公同好復延名宿常住本局專事校對以期精益求精讓史方輿紀要限至本年臘月底先成海部釘三十二本天下郡國利病限至明年三月底告成每部釘二十八本兩書合共六十本惟卷帙浩繁成本甚巨諸公預附印者價可從亷本報後幅另登告白並有排印樣本取閱 
[整頓長江防務說]  
　　長江古稱天暫劃守南北易節守東西難前人言之己詳無庸贅述第安不忘危有備無患當此時局整頓尤宜夫長江大勢江陰而上以山爲險江陰而下以沙爲險山有常勢沙無定形故就江寍一郡而論則江陰爲第一重門戸鎭江爲第二重門戸就江蘇一省而論則崇寳沙爲第一重門戸白茅沙爲第二重門戸若外戸不閉而禦人於堂奥之内未有不敗者也故整頓江防當以扼建砲臺爲先考入江之路由石頭崇寳兩沙之南曰南洪其北曰北洪現有吳淞口南石塘兩砲臺以遏南洪來路能再由崇明六滧口增築砲臺以防北洪偷渡更说石頭沙添置守口大浮砲臺數座以踞中與南北臺互相犄角隠藏兵艦惠雷於兩沙之間則更周密再上爲白茅口其水路曲傍南岸中洪狹處不過半里暗沙灣曲輪行至狼山渡須向北西南三折而駛若於白茅口南岸建築大臺輪船到此紆折可三面受彈萬難闖過再上爲江陰口東西山兩砲臺然江流至此作灣兩山不相呼應且西山砲臺在小角山頂能旋擊而不能下臨水許宜於次頂及鵝鼻嘴山添築數臺庶上下游及後路之防益固至對岸天興港砲臺爲漲沙障蔽宜移至施南轉角處以收夾擊之效再上則鎭江之圖山關焦山門兩處考圖山要隘以龜山頭東西兩頂最爲扼要若削平築臺以擊下游並絶夾江偷渡之路更將象山新臺東移至江流東南轉角趨處以下擊丹徒口上擊焦山門左右旋擊以扼上竄而於焦山東北沙尾築臺以與南岸象山北岸都天廟兩臺並峙齊擊丹徒口來路更爲得力此扼築砲臺之大略也其次曰妥置砲位砲位宜隠不宜露不但砲門應低不使數十里外望見凡一切表準所在皆宜去之砲位宜疏不宜密不但防敵橫掃之砲且可利於旋轉及添築隔堆以免彼毁此潰之弊砲位宜據山頂以打弧線擊船面宜據山腰以打平線擊船帮宜虛不宜靠宜圓不宜彎以防回擊而易顧後路臺口宜寛不宜狹臺墻宜堅不宜鬆以便左右而防轟擊此妥置砲位之大略也又其次曰精練砲軍今各臺之砲旣不一例又任之鹵莽蹶張之士甚至機器舛錯次序紊亂鮮不悮事急應選材精練教以測量瞄准運用及收藏子藥諸務自不至臨時慌促彼此可以互應此精練砲軍之大略也又其次曰增練陸軍以補缺陷考前吳淞失事從寳山登岸大沽失事從北塘登岸大連灣失事從算子窩登岸威海衛失事從榮城縣登岸况長江下游之下復有下游何處不可襲取故揚鎭不守則金焦之門闢江靖不守則黃山之險失常通不守則狼福之隘鬆而崇沙亦失其關攔之勢此增練陸軍上下接應所以成砲臺負嵎之固者也又其次白添設水師以防襲擾昔彭楊諸公創水師以清江面重扼武漢得踞勝地但今昔異宜形便異勢彼沿江砲臺祗能擊敵大艦倘敵人勾通匪類以師船襲取砲軍則戰守俱困且江面寥隔從吳淞而上節節相距至近亦百餘里倘有匪船結隊橫梗其中内訌作而外侮乘之何以爲備急應添設每叚大兵輪二隻小兵輪三四隻隨時分叚梭巡聨絡内河水師預備平日肅清江面臨時安放水雷誘敵戰勝則追亡逐北不使敵船逗留騷擾則砲臺無意外之虞而上下筋節貫通仍不失建　之勢此添設水師所以補砲臺不及之處者也信能行此五者則有此一枝木陸勁旅橫貫五省扼守江海之交豈非心腹長城之倚然而人心不固雖有千百險要一朝可以盡失人心效死卽處一隅絶地歴久可以圖存則整頓之法當以收拾軍心爲第一要策如有尅扣糧餉之營員立置重典籍其家財以充犒賞如有徇情濫厠之營員立行革退限以時日俾作苦工如有逢迎上司不恤部下之營員立褫頂戴以充夫役如有不由學堂未經考騐濫充砲長及管駕之員悉行降級留營效力然後国以嚴密之考不次之遷非常之賞三軍效命視死如歸此實整頓防務之根本固結軍心之妙法不此之務雖五策能行未見其可操勝算也 
[本館接奉電音]  
　　昨日下午京師飛電傳來上諭一道旨二道敬謹譯登○八月二十五日奉上諭　廉鳳鳴現在出差禮部左侍郎著準良署理工部左侍郎著崇勲署理欽此同日奉旨永隆現在駐工所管正紅旗　軍统領著官祥署理欽此同日奉旨永隆現在駐工所管正黃旗漢軍副都統著載濂署理其所署廂藍旗漢軍副都統著愛隆暫行署理欽此 
[查明路礦事宜摺]  
　　頭品頂戴調補江蘇巡撫江西巡撫臣德壽跪奏爲遵旨查明通商口岸路礦事宜據實覆陳恭摺仰祈聖鑒事竊臣接准總理各國事務衙門咨會奏議覆中允黃思永所請通商口岸路礦事宜一摺又附奏礦路關繫緊要應切實保薦一片光緒二十四年四月十八日奉硃批依議欽此欽遵咨行到臣伏查路礦兩項爲今日要務亟宜認眞講求赶緊開辦以拓利源而杜覬觎未便置諸緩圖坐失機宜惟江西地處腹裏濱臨長江與湖北粤東壤地相連若由漢口建造鐵路直逹粤東商賈販運便捷公私獲利無涯前經臣飭司委派候補知縣張曾詔等詳細履勘其中山河重隔應如何鑿石建橋江西省現無熟悉此項工程之員亦無承任集股建造之紳商擬請稍緩俟蘆漢幹路告成再議舉辦支路以通脉絡至江西省礦產歴經飭屬招商集欵廣爲開採五金皆未得的苗惟萍鄉宜春樂平等縣產煤之礦爲多現經鐵政局派員帶同洋礦師勘騐會同地方官開辦採運煤質尙屬佳旺此外各州縣凡有可開之礦一經紳商呈請試辦無不立卽批准並飭地方官開導居民毋惑於風水積習阻撓生事以期開闢利源辦有成效卽行奏報斷不敢意圖苟安稍涉怠忽現在礦務一切己飭藩司翁曾桂會同善後局司道悉心經理仍詳加考察如確有通曉礦務之員　由局詳候保奏派令專司其事以盡地利而一辦法其開辦通商口岸一節原奏内稱不俟請立租界先行照會各國一律准其通商有利均沾有患其禦照上海租界辦法與各國明定條約勿任一國專擅 
 
 

Page 2

 
 
於其閒係爲廣招利益以杜覬觎起見查江西一省除九江府西門久己開通商口岸外其餘各處察看形勢未有地處扼要商賈輻輳可以添開口岸之區其鄱湖濱臨大江之湖口地方雖長江及内河船隻必由此經過惟地面窄狹左右兩山巉巖夾峙波濤洶湧種激異常港口又不容多船每遇江風陡作商船無可灣泊椫岸觸石時蹈不測國朝康熙年間曾將九江關移駐湖口尋以湖口不便立關復移歸九江現在該處設有厘卡因風波險惡船難舠泊須視水之漲落將該卡東移西遷是日不便之明徵如開作通商口岸似不甚相宜據布政司翁曾　會同善後總局司道查明詳請覆奏前來臣覆查無異所有查明通商口岸路礦事宜緣由謹恭摺具奏伏乞皇上聖鑒訓示謹奏奉硃批該衙門知道欽此 
[英習華文]  
　　英國朝廷現在擬設大書院一所專習中國語言文字蓋因見法京巴黎前此創有中國學堂二所現在法人又欲再建二所一在拉宴爲產絲之區一在摩瑙爲產酒之地俱係專習華文以故英廷思欲步其後塵擬聘華士前往教以官音 
[德整漁務]  
　　一千八百九十九年德國池沼會擬在斯特庭地方建設魚務賽奇會以便德國東西境與婆枚爾恩婆森兩處考察河海及沿岸捕魚各事譯俄國報 
[美軍略地]  
　　華盛頓來信云美廷因日官獻出三提阿勾當經美水師統領委員接收訖兹將所定章程刊布宣示如左一逃難百姓二十餘萬均回三提阿勾兵丁不得騷擾二美國卽添設步軍邏卒一隊分布駐紥街衢路口以防奸宄溷迹三美國行營醫院准日軍受傷患病者在内醫治四所有三提阿勾全省兵丁除駐紥呼耳古恩一軍共一萬人仍歸提督魯蕢統轄外皆赴一提阿勾之美營内投降五美軍所占之三提阿勾界址自三提阿勾海灣西二十五啓羅邁當之阿非爾拉代維地方起至海灣東北偏北二十七啓羅邁當之多斯巴爾瑪地方復有該處折向正東偏北格林喴赤撤古瓦該地在經緯七十五度五分該處有河亦名格林喴赤撤古瓦卽以該河之手游爲界計所占之地叚面積共一萬啓羅六該處砲臺及營壘尙完整均交美軍接管七日軍降者均將軍器交出八各教堂器具陳設准由日人自行運往别處九日人須協助美軍將口内暗水雷撈起又云美詖爾次曼來電云是日美運船載運俘虜九百名在該口登岸統計前後共獲虜一千七百名其内多有受傷患病者現己病故十名據醫云此千七百人内傷重者甚多必陸續死亡殆不止五百名譯德歌崙報 
[荷改兵制]  
　　荷京來電云和蘭國近照德國練兵法以立自强之基交上下兩院會議是者頗衆遂己議准惟守舊黨荷堅持己見謂不可行須另擇日再議云譯德三日軍報 
[請移稅關]  
　　天津國聞報云香港商務局於前月十六日聚會商議九龍華人稅關一事各局員紛紛其說局紳維檄倡言曰九龍地面旣劃歸英國管轄而華人稅關及各關廠若仍准其在香港近地駐紥緝私巡船仍准在港界海面來往殊於香港商務有礙而於華人渡　生意更覺阻撓可否照會中朝將香港九龍及附近開廠遷回中國界内倘中朝允將關廠及緝私船一槪撤去則香港政府亦富妥籌善法保護中國稅餉并於鴉片走私一事必格外提防不准其由港運入中國内地云主席基利深以維君之說爲然局紳則臣卽起而言曰中國稅關旣不許在港抽稅則所有鴉片到港必須核計方足保護中國稅餉惟各稅廠及巡船必須移出港界之外云云各員均以爲合遂照所陳刊示於衆並詳禀政府 
[土匪蠢動]  
　　蕪湖訪事友人云皖南宣城縣與江寗高湻縣接壤之某處日前聞有土匪聚衆滋事高湻縣李筱鶴大令飛禀至寗請兵防守起事緣由及犯事地名均俟探明續錄 
[閙教宜懲]  
　　蕪湖訪事友人云保護教堂之旨朝廷己三令五申地方官之防維亦己無微不至乃匪徒藐視禁令仍有以身試法　聞當塗縣東門天主堂於本月初三夜有匪類潛用柴草引火諸物堆集堂門舉火焚之時正北風獵獵火勢熊熊諸匪奸謀己前有喞喞笑語者有拍手爲樂者堂内閽人聞知潛啓後門奔告當塗縣署謝大令巡夜方回立卽飛輿到堂則匪黨己向人叢逃逸墻上黏匿名揭貼一紙上書布告小刀會衆兄弟及哥老會友定期焚堂殺官剿滅教民等悖逆之詞大令嚴查密訪卽於次日拿獲小刀會匪五名起獲會册一本從　按圖索驥不難一網打盡矣至所燬堂門大令己捐廉另易裹以鐵皮堅若城門並募一膂力過人之更夫常川巡察懲前毖後堂中人可以高枕無憂矣○今年春末夏初皖北來安與旰眙交界之古城鎭曾有匪徒藉攻教堂揭竿起事經縣請兵查拿匪徒卽聞風竄伏本報曾紀其事兹有友人之來自彼處者述及古城之役猶其鱗　之偶露若其全體則蔓延無際臨淮滁泗六合天長幾乎無處不有來安之白塔集古城之張家山六合之竹鎭集盱眙之四十里橋天長之舊鋪均爲若輩聚會之處附近農民畏其勢燄無敢首告者而若輩亦專務遠攻不事近掠因是近處鄉民轉多附而翼之然有擔石儲者卽不免一夕數驚古城之役王師初回外觀似己平定實則浮雲華月聚散無常現宰官者又存太白天地逆旅光陰過客之心遂致若輩毛羽日以滋盛養癰貽患誰之咎歟北望淮流杞憂曷己 
[示禁私押]  
　　杭州訪事人云省垣地保每有串同差役私押案證情事前經府憲林太守訪知飭縣會同保甲局查禁太守深恐日久弊生難免復蹈故轍爰於某日出示曉諭其文云爲招告事照得本府下車伊始卽行嚴禁差役需索陋規誣害良民嗣因訪聞各圖地保有因細故藉詞勒索私押民人當卽嚴飭兩縣及保甲巡查訪拿懲辦此風得以稍息惟省城地方遼闊官長耳目難周并恐地保等賄通衙役扶同隠匿等情合行出示招告爲此諭令居民人等知悉倘有爲地保誣害私行管押者許令該親屬指名禀控立卽從嚴治罪本府愛民如子疾惡如仇如有指控誣害私押者决不累爾出一訟費並無慮其日後報復爾等切弗稍存畏憚甘受欺凌而不值發切切特示 
[浙省官塲紀事]  
　　杭州訪事人來函云正王紹興府南塘通判劉别駕舜年前科委充文闈總巡得記大功嗣又委辦青陽匯厘務收數盈餘准其委調優缺兹由藩憲札委署理武康縣事己於本月十二日禀辭就道想卽日當可履新矣○潘太守祖頤前充防軍支應局提調現奉藩憲惲方伯委署温州府缺所遺差事委朱小笏太守啓鳳接充己於本月十二日到差任事○楚軍水師左營管帶張叅戎楚南仁勝後旗管帶張都戎立德均於日前因查河來省禀見撫憲并請領新式槍砲當奉廖中丞札飭軍裝局照數發給以便訓練洋操二管帶均於本月十二日禀辭回防 
[羊城近事]  
　　廣東訪事人云醫生區某懸壺於第十鋪地方積欠房租己逾一載業主屢邀街鄰理論區以與某西人相熟倚爲護符　置不理業主無奈禀明紳董先將屋瓦缷去而後控諸縣署區某亟求西人前來帮助幸某西人以曲在區不肯插身多事乃由縣主判令重責八士板押候繳清房租始准釋放○日前蘆排巷某西人被梁上君子所算西人卽傳西關汛責令查緝原贓原限十日屆期無獲西人乃禀諸督轅請爲勒緝汛官恐不能安於其位矣 
[三潭涼月]  
　　杭州訪事人云八月十四日浙省奉到刑部釘封文書内開應斬盜犯五名當由臬憲札飭仁和縣蕭藴齋明储監斬海鹽盜犯王小二顧亞八郎幅生三名錢塘縣陳吉士明府監斬石門盜犯金亞因海鹽盜犯張付餘二名二明府奉札後當卽會同城守營張誠齋都 
 
 

Page 3

 
 
戎提取王金張三犯押赴清波門外取决惟仁和縣監内顧二犯前己監斃故未身膺顯戮也○自八月以來雨澤慾期河水枯涸蔬菜等物價值甚昻民間患咳嗆者頗多皆因天氣燥烈所致至十四日雨帥忽然駕臨終夜不息十五日黎明後雨勢漸殺微露陽光是夜富家大戸皆在中庭高搭重臺爇一瓣心香拜月祈福一年一度深望天晴詎料午後傾盆大雨水積成渠至晚未止禮月者皆爲掃興十六日午前又得陣雨河中水漲約有二尺從此河道漸通民疾亦可稍己惟晚槄尙未收成旣雨之後又深望速晴也○本年田稻收成頗稱豐稔新榖登塲後鄉民俱載連入巿以求善價不意來源擁擠價值漸平本月初每石尙需四元五角後僅四元至十三日又復平减二角官局西貢米亦因之遞减每升售錢四十二文里巷窮民無不欣然色喜加以棉花大熟價值甚賤帶子曰花每担洋五元六七角彈熟者每斤一百四十文從此貧戸可免飢寒之慮矣 
[黃樓弄笛]  
　　武昌訪事友云湖北巡撫譚敬甫中丞前奉裁缺之旨卽將湖北巡撫關防移交張香濤制軍接收正擬部署行裝入都覲見詎本月十五日接到京都密電知公子嗣同太守因與康有爲結黨營私奉旨正法中丞悲痛異常自思教子無方辜負聖恩實無顔再求仕進因卽具疏請罪并籲請放歸田里以了餘年刻己蒙恩俞允從此閉門息影養晦家居惟瞻顧後人正不知中丞將如何排遣耳○卾城街道狹隘自東洋車暢行以後撞碰滋事時有所聞若輩因繳捐時領有車照恃作護符益復橫行無忌居人皆側目視之本月十六日張香濤制軍乘輿出　赴撫署拜謁詎行至長　東洋車接踵而來節節瀾阻以致憲輿不能前進制軍怫然震怒立傳保甲總局趙楚江太守將東洋車一律驅逐不准於大街馳驟雷厲風行一時皆爲之銷聲匿跡街巿清靜居人稱頌不衰惟各車夫因按日繳捐并無拖欠忽遭禁阻心有不甘因相約於翌日在某茶社聚議未知作何動靜也 
[鳩兹近事]  
　　蕪湖訪事友人云長江水師提督黃芍巖軍門於本月中旬調集提標蕪湖大通裕溪四營在金柱關江面親閱操演畢二十日卽啓節上駛巡閱上江各營伍二十一日清晨行過蕪湖本埠水師游擊陳桂舲遊戎率領師船數十艘出江迎迓軍門因急於趲程槪禾接見是晚帥卽將至大通忽兩江督憲劉峴帥飛電來蕪請軍門速　折回面商要公蕪湖營陳遊戎立刻遺弁飛遞迨至上游始得追呈憲鑒車門卽命返棹於二十二晚七點鐘順流過蕪各杉板雖照例鳴砲送迎軍門無暇周旋卽於荒江月黑時鼓輪遄往經姑孰亦未稍　王事靡監不遑啓處軍門之謂矣○州南姆橋鎭有土棍范曰虎者實與梟黨表裏爲奸魚肉良民茶毒一方不知幾經寒暑該匪羽黨衆多且膂力出衆不能驟近其身刻經署和州石叔冶直剌通禀省憲由駐紥西梁山精健大營撥勇四十名協同查拿並分扼各要隘以防逃逸營兵未到之前該匪胞妹與鄰人鮑姓私通被其覺察手刃之鮑固具男兒好身手者亦被削一足趾而逃十三日營兵奉文馳至正在嚴緝蹤迹而匪卽於是晨烟簑雨笠裝作擔糞之農夫遠颺高舉蓋營兵固無一識廬山眞面者至夜復潛持名片於營兵駐紥之門上大書　逆之詞刻悉此片己經兵弁揭呈營主陸副戎移送州府並請派認識該匪眞面之差役指引搜查未識出押之虎能再入我網羅以除一方大害乎 
[竹西碎錦]  
　　揚州防事人云泰屬何朶塲灶丁滋事塲員劉昌龢鎗斃二命一案迭經上憲傕提全案人證訊辦奈劉昌龢犯事逃逸飭緝無蹤此案因而懸宕兹聞劉之子在吳門聽鼓近爲偵者所獲己禀大憲飭屬看管責令將共父蹤跡指明此言如確則是案當不難了結矣○富紳李淮之觀察之嗣父竹銘封翁於今夏作古本月廿一日舉襄發引是日辰刻起柩出門前導除銜牌執事外並有黃亭數座長旛桶旛等物僧道鐃鈸叮噹甚表熱閙執紼送者翎頂輝煌不下百數十人沿途路祭十餘處由左衛街本宅一路繞南北柳巷東關皮巿等街出徐凝門登舟回京口安葬所過之處觀者塞途莫不嘖嘖稱羡 
[金焦雲影]  
　　鎭江訪事人云常鎭通海道長久山觀察蒞任之初嚴禁土娼賭博雷厲風行不稍寛假不意圭娼雖除而臺基林立牌骰雖少而錢寳日多觀察遂復面諭丹徒縣王大令派差嚴拿旬日之間破案七八起拘獲男婦十餘名男則枷號通衢女則游街示衆如此實力翦除若輩當知所戒懼矣○鎭江南門某中前與房主某乙不知因何起釁之糾集多人向甲兇毆拳足交加登時斃命由地保街隣將乙扭住報縣請騐邑尊王大令於翌日帶同仵作勘騐屬實卽將兇手帶回訊辦想殺人者死某乙不能邀寛典也○某小火輪船由鎭赴蘇行至丹徒口一客失足墮江船中執事竟不顧而去後悉死者係瓜洲人屍親尙欲向船主理論云○本月十九日瓜洲河中泊有形跡可疑之船數艘居民正深駭異適水師營某巡員梭巡至此督勇盤詰搜出火槍火藥苗刀等物立將遊匪四名匪船二艘於次日午後解送江都縣訊辦 
[上海官塲紀事]  
　　吳淞盛字淮軍統領班福齋軍門廣盛於昨日蒞滬命駕進城往文武各衙門拜會聞軍門現奉兩江督憲劉峴帥札飭隨同陶渠林觀察前赴日本閱操不日卽當起節云○本城提標守備楊產臣守戎昨爲公子完婚合城文武各官均往道賀輿馬往還頗爲熱閙○江安糧儲憲於前日蒞滬命駕入城拜會各當道至縣署時黃大令飭丁擋駕 
[禍福無常]  
　　日前江海關道蔡和甫觀察接到南洋大臣劉峴帥密電命將告病開缺日本欽差黃公度星使看守候旨蓋疑星使與逆犯康有爲同鄉或有同黨情事也觀察接電遵卽將星使看守於滬北洋務局中各情己迭紀本報嗣有某侍御奏請從輕辦理由南北洋大臣轉　蔡觀察觀察接到續電後卽至洋務局向星使道喜温慰再三星使一笑置之刻下雖仍駐洋務局候旨而看守之兵役人等己一律撤回矣語云官塲如戲塲信然 
[遊戎終養]  
　　江蘇撫標滬軍營帮帶劉遊戎開斌之太夫人年逾八秩老態龍鍾遊戎誼篤烏私就近禀請江海關道憲蔡觀察乞恩終養觀察卽轉詳蘇撫憲現己准如所請遴選田副戎春龍暫行代理 
[英界火警]  
　　昨晚九點二刻時英租界致遠街迤北絲業會館後某姓住宅不戒於火霎時滿室通紅光燭霄漢捕房鳴鐘告警救火會中人急驅皮帶車風馳電掣而至開取自來水竭力噴救視融氏見勢不敵歛威而退至如何起火及燬房屋若干容俟訪明續錄 
[闊賊成擒]  
　　竊賊許雲卿此輩中斵輪老手也犯案纍纍破獲懲辦不知幾次近又竊得衣物質錢使用於是衣服輝煌招摇過巿昨日午後乘包車至大馬路斜橋左近不料爲包探趙銀河認出廬山眞面立卽扭住帶入捕房候解公堂訊辦 
[以賊緝賊]  
　　新授四川總督奎樂峯制軍由滬起節入川貨捐局總辦蔣剌史亦往碼頭恭送被扒手竊去旱烟管一支賽銀水烟袋一枝昨日函致法界讞員朱森庭明府請爲查緝明府飭提在押之扒竊錢阿六訊問錢供小的犯案禁押此物必係同黨所竊求恩釋出限三日内將原贓交案明府准之如逾限不交重懲不貸 
[失竊待緝]  
　　前晚南巿王家馬頭茗馨園茶肆被賊穴牆而入竊去什物甚鉅次晨查知卽開其失單報知十六鋪地甲協同捕役前往踏勘未知能緝獲否 
[舟子行兇]  
　　江北人和孝向在南巿楊家渡馬頭駕舟爲業前晚十點鐘時有事登岸及反舟在沈萬興蒲包行所雇船上經過偶一失足墮入艙中舟子正作葉子戲突見有人誤疑爲賊大聲呼捉正喧閙間適順發又至船夥大和尚小和尙疑爲同黨扭住痛毆某號巡街捕勇見之勸解不依與捕爲難捕怒　卽一并解入捕房旋有人出爲保釋 
 
 

Page 4

 
 
[開印讀史方輿紀要郡國利病書招股啟]  
奉諭開經濟特科以六門取士輿地學爲内政第一要書本主人藏有抄本讀史方輿紀要天下郡國利病書底稿各一部都中友人勸付石印公之同好首自預定三百部原期工省成速嗣見印出樣本字跡太小瀏覽剌目不易翻閱復商放大字體兹改托圖書集成局用大號新字排印登有開印告白方輿紀要裝訂三十二本限本年底出書郡回國利病裝訂二十八本限明年三月終工竣本齋廣延名宿悉心校對用上等連史印訂加工合共六十本成書後售價實洋十二元决不减讓預附股者格外克已方輿紀要先收二元書成找洋兩元取書一部郡國利病先收二元書成找洋一元五角取書一部當付股單樣本爲憑兩書分買合購悉聽尊便附股者請向上海棋盤街文瑞樓蘇州閶門綠蔭堂察院塲文瑞樓蕪湖文苑山房河南省及河南府文苑山房鎭江文成堂清江金聲堂漢口長沙省城經綸堂元記杭州脩本堂紹興聚奎堂各書坊均有寄售二林齋敬啓 
[欽加鹽運使在任候選道江蘇松江府上海縣正堂　大計卓異加十級紀錄十次黄爲]  
給示諭禁事據職員孫瑞禀竊職原籍新安先祖諱廷標素精歧黄兼通格致之學著有孫氏醫案回生寳笈格致求源陰騭文詩箋等書行世向在京都因念貧病無依特將家傳應騐各方合藥施送全活甚衆索藥日廣實有力弱難繼之勢爰立京都同德堂藥局平價發兌歴蒙各憲惠給匾額知實爲濟人計也職仰承祖志不敢或廢已丑年冬在治下英租界大馬路設局謹遵遺訓常年施送槍上三香戒烟藥膏痧氣丸萬應四時救急良茶遠埠慕名函索亦必覆寄不取分文並禀明前邑尊袁給示該職設立藥局係憫人一吸洋烟戒除無方特施良藥俾其自新至施送痧氣丸等品亦以時屆夏令疾病繁滋不惜重資以廣拯濟等因給示在案迄今遵守無異職爰於前年邀集同志股集資本創立南洋華興燕窩公司設治下英租界南京路一百四十七號門牌力求惠濟直入南洋暹邏等處督辦各種上品燕窩發兌并悟新法以機器去其毛疵以化學取其精華調以眞味創製糖精貨眞價實意圖久遠中西人士爭相購用近來時有假冐牌號魚目混珠於商業生命兩有關礙合無禀請援案俯賜給示諭禁立案以杜假冐而安商業等情據此除批示外合行給示諭禁爲此示仰諸色人等知悉須知該職創立華興公司係屬直入南洋督辦上品燕窩用機器製成糖精原爲力求濟人起見豈容仿冐隱戤希圖漁利害人自示之後倘有假冐該公司創製燕窩糖精名目許該職指名禀縣提究以憑懲辦决不姑寛其各凛遵毋違特示 
[泰西妙製上上補品燕窩玉液]  
泰西未士括打秘製如敢冐效立刻禀究加以重罰先此聲明每日九點鐘至五點鐘在虹口崑山路二十號洋房發售外埠函購信力自理 
此液善治虚損勞傷無論男婦老少受補不受補四時可服每服片刻卽覺周身舒暢精神煥發妙在色潔味香人人愛服每日三次連服十日面色如轉紅潤一月可長肉十磅百病不生歷經中外士女試騐確有與憑識者辨之每瓶大洋四元小瓶二元如購十二瓶價可略廉此液無甜質攙雜燕窩之原色原味一試便知○戒煙普濟水俟過足煙癮之後癮一錢者亦服此水一錢癮大照加三日便覺烟味漸淡半月愈覺吸煙無味而癮斷矣每瓶一元 
東宏仁堂秘製眞正珍珠琥珀立止五淋白濁丸此丸專治淋濁三日包愈屢試屢騐神效無比 
[白濁聖藥]  
廣東宏仁堂秘製眞正珍珠琥珀立止五淋白濁丸此丸專治淋濁三日包愈屢試屢騐神效無比 
本堂家藏三日包愈白濁一方已歴世代丸内不惜工本重用眞正珍珠琥珀調元等味爲君佐以降熱利便止痛清濁妙品無論遠年初起黄白淋濁或因宿娼之後濕熱藴積或因行房過久忍精不洩或因腎虚精滑溺中帶濁以致小便艱難痛而且腫諸醫束手百藥無功但服此丹二三錢立刻消腫止痛開竅利便解毒清火袪熱去濕一切淋濁立服立愈愈後非但永不再發且喜培元固本大益身體重者二瓶輕服一瓶包愈如不見信試當淋濁大發之時小便痛如刀割玉莖脹腫欲裂一服此丹卽能小便如常毫無痛苦自知此丹神妙不測實爲專治淋濁之第一聖藥每瓶二元小瓶一元專治毒門犀黄八寳化毒丹大瓶四元小瓶二元　廣東宏仁堂鋪分上海三馬路西首富春里内便是 
[掃盡花栁毒氛天下第一良方]  
天下馳名廣東陳恒德堂第一家創製眞正犀黃珠珀八寶化毒丹○假冐甚多購者認明 
本堂主人心存濟世獨得世祖始創治毒屢騐良方比衆不同不惜工本創製眞正犀黃珠珀八寶化毒丹此丹專治男婦各症錄下○楊梅結毒○上頂下墜○週身毒瘡○下疳横痃○五淋白濁○魚口便毒○小便作痛破皮腫爛○面口鼻喉生瘡○筋骨酸痛聲啞髮落○四肢流毒作癢生瘡○以及自生一切濕毒等瘡○膿窩瘡癤○瘰痰核○遠年臁瘡○小兒胎毒○發背疔瘡○一切毒門○以上各症服此丹全愈者難以數計因此遠近咸知紛紛爭購可見方眞藥正心口如一故能至此無論男女老少初起久染如患以上各症者速將此丹服下頃刻除毒去濕清熱止痛消腫生皮重者三大瓶除根輕者一大瓶包愈可保永遠不發至本堂藥内如無眞正珍珠琥珀犀黃並各種和平上藥倘口是心非藥内若有水銀輕粉必遭雷火再有之從前悮服覇藥及五毒倒提外毒果愈而内患更深積久其毒復發則上透頭面下結腎囊甚至染妻絶嗣遺累終身至此悔之晚矣推原其故均以水銀輕粉和藥升提之法收功以致將毒收入骨髓餘毒未凈其害非淺矣如患此症者其毒尚未復發之先亦將此丹服下能將筋絡骨髓積年之餘毒一掃而凈所妙在能包生男育女永無傳染之患眞治一切毒門並能種子之天下第一聖藥也每大瓶四元中瓶二元小瓶一元○倘有男婦上下週身以及小便腐爛難以收口諸醫束手各藥無效惟有内服本堂犀黃珠珀八寶化毒丹外搽本堂犀黃七寶收口珍珠粉大瓶二元小瓶一元可包仍復原形愈後能保永無後患也○各埠函購信力自給○分設上海英大馬路萬康醬園對門德仁里内石庫廣東陳恆德堂謹啓 
[狗寶]  
專治噎膈反胃神藥○新昌人參號發兌開張法馬路東首永興里口問存濟堂亦知信力自給 
大凡功歸於專其效非凡狗寶爲專治噎膈反胃聖藥輙用二三分奇功立見無論極重縱滴水不進者只須六七分足彀除根誠至寶焉業已馳名毋庸細述每分價洋兩元無扣 
[包治天下小腸疝氣靈膏]  
上洋二馬路中西鼎新里石庫門内○京都天寳齋○秘製三日包愈疝氣靈膏○仙傳立止遺精靈丸 
耑治男子疝氣之症名有七疝曰寒疝水疝血疝氣疝狐疝癲疝此乃皆由隂氣積於腹内爲寒邪所襲氣血不和以成疝病隂囊腫脹偏墜疼痛小腹硬塊二旁筋脹初始大小等症痛苦難言步履艱難受累非淺本齋獨秘奇方製成靈膏極效無比無論年深日久藥到立可病除將膏貼上立能寒濕由膀胱毛孔漸漸而出囊核自然日縮初起一張年深二張貼在膀胱穴而濟下寸靈騐如神雙料黃緞每張洋一元二角單料紅緞每張减半○另有神效小腸疝氣丸每盒洋一元外貼膏内服丸其功更覺神速所謂立能見效 
[純陽遺精必愈丸]  
精者赤血所凝聚蓄之甚難洩之甚易少年先天不足後天失保致傷多端或房事過度或花柳怡情以致腎關失禁凡患是症者不但子嗣有碍而且性命攸關本齋治病求本虔修此丸專治遺精陽痿能療腎水枯竭心火上炎眞元虧損無論年邁血衰陽事不舉服則皆堪奏效此方係昔年純陽祖修道保持元神永不遺洩實有中流砥柱之功不拘身體虚損夜夢卽洩日寐自遺能滋腎水且堅玉關兼小兒遺尿均可並治服之俱可見效永無後患每日早晚各服三錢神效未暇盡述輕者一料重者二料包愈絶根愈後卽壯陽種子百發百中每料洋三元每盒洋一元○另有包愈固精益夀膏每張七角而外貼膏内服丸其功效騐神速歴經試過萬人眞所遺精固精益夀立見奇功近多假冐購者愼之 
純陽遺精必愈丸 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝審名單]  
　　朝審舊事情實犯官三名福建司斬犯何漋簡詐假官直隸司斬犯龔照璵失陷城寨貴州司斬犯葉志超失陷城寨○朝審舊事情實人犯九名山西司斬犯張城靄卽張城海詐傳詔旨貴州司絞犯宋汶剛無官詐有官雲兩司斬犯子得立比依偷竊乘輿服物安徽司絞犯劉二卽張二王二劉　仔均光棍爲從浙江司斬犯孟舜兒胡萌海均盜内府財物陜西司斬犯文沅卽文涯鳥槍殺人○朝審服制二次改緩人犯陜西司絞犯雙得刃傷胞兄○朝審新事人犯三十四名口直隸司絞犯巴音葆鬥殺馬二鐵鬥殺徐勝共毆奉天司斬犯劉小裝卽劉四鳥槍殺人絞犯郭大共毆江蘇司絞犯小邢卽刑立合誘拐于女趙四卽小青誘拐子女安徽司絞犯安三同謀共毆江西司綾犯李萌遠同謀共毆福建司斬犯劉小杜卽黑旗劉黎大猪卽厲大杜均偷竊乘輿服物浙江司絞犯王六于二均聽從夥搶婦女己成金二卽金進濚誘拐幼女李氏誘拐婦女李泳汰卽李八竊盜拒捕刀傷人魯二鬥殺湖廣司絞犯常山誤殺河南司絞犯温五兒卽得海誘拐婦女山東司絞犯得增鬥殺閻四共毆常得毆死妻山西司絞犯郭三卽郭凌阿鬥殺四川司絞犯吕授　鬥殺薛來意太監在禁門開設烟館斬犯劉蕣卽創灜山故殺焦得海卽焦八鳥槍殺人廣西司劉得詳卽劉羣强奪良家妻女爲妻瑞增卽瑞淋鬥殺王三鬥　　雲南司絞犯董十鬥殺貴州司斬犯盛蕣謀殺絞犯常椿鬥殺張二格誘拐子女以上通共四十二起人犯共四十六名口 
[覆水難收]  
　　江北流氓羅益仔向在製造局工作前因誘同高昌廟左近何必林之妻薛氏至南馬頭韓聚興飯館内同桌大嚼致爲本夫尋見互相爭執由十二圖地保當塲勸散嗣何控請高昌廟巡防局訊究局員魯介朋二尹卽提羅到案不料羅竟改易姓名希圖諉缷二尹訪知其詐略予刑責交保開釋乃羅仍怙惡不悛私携　氏招摇過巿何無奈復赴局控究二尹因卽提訊判責五百板移送改過所覊禁薛氏因可不願再收飭其父薛德生到案著給還財禮洋三十元領回管束具結完案 
[上海縣署瑣案]  
　　利亨木行虧欠倒閉債主愼盛錢莊等將行夥王寳友送縣請追前晚經帮審委員李葆初二尹提訊原告惟沈金生到案供在愼盛莊爲夥被利亨木行倒欠銀兩請飭速繳土竇左供在德源永木行爲夥在利亨爲夥者乃胞兄子良現己不知去向今求交保尋兄二尹判將王暫押准覓的保限三日交兄到案訊究陳省垣扭控計掌竇冐收船規兹亦經李二尹提訊陳供向充划船管帮向例每年三節向各划船收取規費一百餘文不等今屆中秋小的患病在牀計掌寳誘同兒子竊出棕印至划船上冐收三十餘千均被各没叩求追繳計供陳之管帮係與周錦祥范三寳三人朋充此次由范三寳　同小的往各船收費所收之錢均交陳子並非呑没求察二尹以兩造供詞各執判計　差著陳帶子來竊質訊○張啓祥控族叔雲亭德吟兩人　割田中木棉亦經李二尹提訊張啓祥供有祖遺二百零六號方單地三分有餘租與張老茂種植棉花今忽被雲亭德吟無端擅割老茂遂不肯將租錢付給爲此控案請究張雲亭供德吟是胞弟家父在日將二百零四號地三分餘租與啓祥之父向贖不允反持二百零六號己開河道之廢單來案朦控張老茂死己多年小的等焉能割伊棉花求鑒二尹訊得原被供詞各執判各具結候丈明單地再訊 
[英界公堂瑣案]  
　　機器匠王心堂行竊洋人鐵螺螄銅刀等物報捕後由包探起到原贓送案請訊鄭大令商之梅繙譯判責二百板帶回捕房管押一月○前日傍晚時成衣匠洪秀奎行至垃圾橋附近有同業沈惠　强向借洋不遂所欲卽　衆行兇致被扯破長衫打失對時表適爲包探張阿四所見拘入捕房送案請究沈供汛欠小的會洋向索無著並未毆擊大令判罰沈洋十元撥充善舉芳賠洋五元爲洪衣表等費○寍波人章阿明禀稱江北人左阿三前因貧苦無依經小的給盤費洋二元送叵江北今復　申又來索借昨乘小的出外在家　　是以扭案求究大令判將左阿三交捕房遞解回籍小竊毛阿狗竊得朱姓家綢布衣服洋傘等物被包探所見人贓並獲送案　究大令判毛笞責二百板交捕房管押一月○洋人愛錫林囑周四寳在舟中看守物件後查得失去油篷繩索疑廿所竊控諸捕房由包探將周　案請究周供何人行竊實出不知叩求明鑒大令判押候禮拜五覆訊○趙增江控阮阿香行竊布衣當時追獲由包探解案請辦大令判阮笞貢二百板押捕房三月○包探顧阿六禀稱張根定竊取大麻繩一條查無失主送案請究張供並非　得　在路上拾來大令判張笞責二百板贓存捕房待查 
[法界捕房瑣案]  
　　昨日朱森　明府　捕房命提行竊江大輪船搭客　銀之竊犯王阿奎到案著照原斷先行枷號一月發碼頭示衆期滿責放○又提塵次犯案之桂阿洪著照原斷重責三百板驅逐出境不准逗留○小烟間主王梅生窩留竊賊爲包探查獲昨復提案著照原斷重責一百板從寛斥釋○串竊對時表之陳阿狗王阿榮亦命提至案著照原斷各責一百板勒令回籍○犯張阿生前經判枷一個月昨日期滿命帶案開枷照原斷笞責一百板釋江○王少蘭前控蕭松林爲趙五福作保借洋三百元屢索不還經明府判將趙五福管押捕　簫松林交保出外限五日帮同理楚兹　逾限明府著保交　蕭供趙有二女長女己　大津某委員爲妾　妻於前晚附輪船赴天津向伊女告貨大約月底卽可回滬求恩寛限明府著交原保再限　天如延押追 
[美界捕房紀事]  
　　前晚流氓王蓮生在元芳斃見李陳氏踽踽獨行以爲可欺口出穢言百般調笑被氏將王扭交五百三十五號巡捕送入捕房押候究辦○昨午東洋車夫李貴才停車於棗虹口南潯路左近卽在車上熟睡爲三百四十九號　捕所見以廿有違租界章程立將李送入捕房押究○昨日甬人李阿六在西華德路王阿快家竊得英洋數十元由包探竇四海查獲送入捕房押候解送公堂訊辦○昨晨小竊陳三子在吳淞路二百三十二號方姓家竊得布衣多件由包探劉阿炳查獲送入捕房究辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
