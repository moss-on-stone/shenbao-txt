# 1915 - 205 - 4915255

 

Page 1

 
 
   
 
 

Page 2

 
 
時評 
[垂頭喪氣（冷）]  
　　江庸謂東省司法垂頭喪氣無法振作雖然豈特東省而己哉舉凡司法不至垂頭喪氣而不止矣且又豈特司法而已哉舉凡中國之人不至垂頭喪氣而不止矣 
夫可以使人垂頭喪氣之人無一不竭力設法似使人垂頭喪氣此中國人所樂也然今日使人垂頭喪氣之人明日又爲人所使而致垂頭喪氣是則不幾時而國中盡垂頭喪氣之人矣夫國中盡垂頭喪氣之人即有二三以人垂頭喪氣爲樂者其樂亦烏可久耶嗚呼可以測前途矣 
[命令]  
　　七月三十日大總統策令鐵士蘭多福森海瀾給予三等嘉禾章申瑪思李齊魯士包爾世德鄰韓擬給予四等嘉禾章此令又令伊立生中山龍次給予四等嘉禾章此令 
又令王歛豹王元增均給予四等嘉禾章此令 
又令鄒道沂給予四等文虎章此令 
又令山東濟南道道尹兼任外交部特派山東交涉員陳懋鼎著開缺來京另候任用此令 
又令任命楊慶鋆爲山東濟南道道尹兼任外交部特派山東交涉員此令 
又令山東濟寗道道尹賈晚德著開缺另候任用此令 
又令任命陳際昌爲山東濟甯道道尹此令 
又令任命胡商彝爲山東政務廳廳長此令 
又令外交部呈請任命伍朝樞兼署參事應照准 
此令 
七月二十九日大總統策令吕鈁授爲上大夫並加少卿銜此令 
又令郭葆昌授爲中大夫此令 
又令陸軍第九帥師長張錫元著調京另候任用此令 
又令徐連勝授爲陸軍少將此令 
又令開武將軍保送覲見之雲南陸軍第一師參謀長路孝忱著仍發回該省任用此令 
又令陸軍部呈請將路孝忱授爲陸軍步兵上校應照准此令又令財政總長兼鹽務署督辦周學熙呈稱鹽務署僉事劉應嶰顧鴻範另有委用請免去本職等語應照准此令 
又令蒙藏院呈准昭烏逹盟盟長阿魯科爾沁旗扎薩克郡王巴咱爾濟哩第因病辭職巴　爾濟哩第准免本職此令 
又令蒙藏院呈請任命輔國公旺欽帕爾賚督署阿魯科爾沁旗扎薩克印務應照准此令 
七月二十九日大總統申令陸軍第九師著改編混成兩旅該師部應即裁撒由陸軍部分行遵照此令 
[專電]  
　　北京電頃晤一日本外交官謂日俄同盟即成立亦僅以維持己國地位並不含侵畧意味且謂中國近慣以惡意觀察日本如粤領拯救災民乃名爲假慈悲日學生遊華乃謂爲有野心如此疏隔殊非幸事渠意希望中國報館實業並官界有力人物須互相往來疏通意思余與論辨良久 
　　北京電江庸昨上兩呈（一）謂調查東省司法現狀所有法官迫於時勢大抵垂頭喪氣無法振作外患可危伏望發明令申誡以後定案當本於良心及法律勿爲外界所誘脅（一）請解職赴各省調查蓋因受刺激太甚故委婉辭職 
　　北京電報載平政院將改章可以裁決逕定罪名不移送法庭其說不確 
　　北京電某報載肅政之再參公債案如參法官舞弊自是正當如係言其判斷不當卽爲干涉審判 
　　北京電財政部中人更正報載丁恩抗議及政府派人赴五國團疏通並提出計畫書等語謂係謡傳 
　　北京電韓國鈞調卾李兆珍任皖巡按 
　　北京電近傳恢復府制不確 
　　北京電駐墨公使顧維鈞定八月中旬放洋因送清華學校學生赴美遊學先抵美京屆時並有上海自費生六七人一同搭輪顧使在京近日遍謁各部院長接洽一是 
　　北京電參謀本部裁去顧問部附調查員四十餘人巳經發表共有三十餘人加以考語保送訓練總監請其錄用 
　　北京電袁總統聞各師軍醫不整理近日報告兵士死亡甚多特飭陸軍部軍醫司派專門各家赴各師考驗 
　　北京電有人自成都回者云自重慶至成都陸路向係盜匪最盛之區前新任將軍陳二厂帶隊赴省一時盜匪爲之歛迹自過半月盜匪如舊現復行者戒心矣 
　　南通電儉日（二十八）狂風驟兩江潮大漲沿江田廬人口衝没數千家 
[戰電]  
　　其一（英人路透電） 
　　倫敦電泰晤士報軍事訪員稱德奥攻俄之大戰略乃德國參謀部長法納根漢姆將軍所籌畫今已行之三月矣此爲戰事中最優美之戰略與昔年奉天日軍之行動同一機杼麥剛森將軍之所以能進行者必係其兵力偉大所致其目的乃欲誘引俄軍從北面調出其時德國巳在北面尼们河巧置重兵舉動縝密竟未爲外人所覺後此股德軍從北直進又有三萬騎兵爲之輔助時局始因以危險苟俄軍不能迅速阻止之則此軍將向維爾拉直撲以抄過俄軍退走之路是誠開戰以來德奥攻俄之最險惡行動也 
（三十日） 
　　倫敦電倫敦晨郵報俄京訪員電稱俄國己與協約國同意决定大計又稱委棄華沙要塞及維斯土拉河之陣線方足阻遏俄境戰地之德軍日日新聞俄京訪員電稱拉里夫河前之陣地德軍砲彈紛落無異播種直至俄軍不能拒守而後巳俄軍已决計不欲在此地勢不利之華沙凸角犧牲多數生命蓋該處主今仍爲全無防衛之地也日日紀聞報俄京訪員電稱德軍不恤犧牲在數處强渡拉里夫河麥剛森力迫布格河希圖包圍伯萊斯特至里杜夫斯克一帶陣地故俄軍必須退走以 
 
 
 

Page 3

 
 
破敵軍截斷後路之謀俄軍仍痛擊德軍他日疲乏之德軍佔據波蘭戰地中心點時將見該處爲一片凄凉邈無居民之荒郊矣每日郵報俄京訪員電稱德軍一面從北面進取一面轉折進攻華沙西面白洛尼之防線故俄軍如欲再守華沙實爲不智今惟中央之軍隊尙有行動之地刻已覓得新地位其軍紀士氣並未衰落俄陸軍部發出之半官文告以一八一二年之戰局比喻今日情形謂俄國當續行其精巧之戰畧俟彈藥充足時再取攻勢每日郵報訪員又稱德國希望於東境獲勝後即於秋間在西境施行最後之大攻擊故眞正之危險乃在西歐云（三十日） 
　　彼得格勒電軍事專家現正暢論固守華沙凸角利害之難題衆意多主減短陣線如一九一○年俄軍戰略家所計議者星期日國會召集屆時政府將詳細宣布戰局（二十九日） 
　　倫敦電泰晤士報載華沙訪員二十五日消息云今日之戰耗殊爲不佳聞德軍已渡過拉里夫河掘壕而守敵軍在南面者相距不遠昨晚紅光燭天蓋爲焚燒村莊所返照者也今即最抱樂觀之人亦謂華沙之陷僅爲時日之問題然須知俄軍並非被逐而走實因豫備未能縝密不欲冒險大戰故乃整師而退如果輕與敵摶則必與全軍大有不利現信華沙附近不致再有戰事或者敵軍將於華沙與新陣綫之間抵禦敵軍耳郵政局已於今日遷離（二十九日） 
　　彼得格勒電公報謂拉里夫河陣缐迄未變動該處之惡戰仍在進行敵軍之砲隊圖占斯克伐河口南面拉里夫河左岸之地大受損失華沙北面塞洛克及浦　土斯克方面之戰事亦在進行之中維泊里士河與布格河間之敵軍二十七日在格魯比斯沙夫北面猛攻不止爲俄軍擊敗死亡甚衆奥兵六聮隊在加米盎加附近渡過布格河獲戰壕一部分但經俄軍於二十八日回攻後即紛亂退至對岸被俘者一千五百人（二十九日） 
　　其二（德人德文報專電） 
　　柏林電德國外交部宣布七月三十日大本營公報如下法軍在泊里斯特森林進攻失敗伏斯巨之法軍進攻自蘭巨柯夫至巴蘭柯夫之陣線兩軍正在交綏麥剛森上將之軍擊破維泊里士河西面俄軍陣線俘敵兵數千人獲砲三尊昨日已抵譬亞斯基至維斯柯譬斯路線東南自伊凡哥洛至柯凡爾之鐵路維斯土拉河與布格河間之俄軍陣線今日頗爲摇動今晨俄軍已棄全陣線之地位惟尙占守格魯比斯河夫北面華爾斯區將軍之兵二十八日在譬列柴河口與柯塞尼齊之間數地點渡過維斯土拉河現正戰於該河右岸俘敵兵八百人獲機闗槍五枝 
（三十日） 
　　華盛頓電奥國大使署宣布六月二十九日大本營公報如下克洛興及匈牙利之國民軍在自布哥維拉至比薩拉比亞邊界一帶襲擊俄軍固防之陣地敵軍肉薄後被殺者一百七十人餘均逃亡奥軍且在布格河加米盎至加斯特魯米洛伐陣線俘中佐一員又軍官七員兵五百人蘇開爾附近有俄軍猛攻失利意軍在斯特洛錫拉及佛美格利安附近高原之邊進攻受挫意軍在哥里柴橋端砲台陣前棄其所轟擊之陣地退駐開戰前防守之陣線卡林西安邊界僅有砲戰及小衝突鐵洛里斯邊界有敵兵一大隊在瑪爾斯附近爲奥軍擊敗意兵一中隊在土法洛附近爲奥軍擊潰（二十九日） 
　　柏林電荷蘭邊界消息謂伊塞爾運河戰壕之英兵巳以蘇洛黑人萬名代之法報謂英國軍機部大臣喬治君頗以招集英婦五萬人助製軍火自豪不知法國早已潛募女子五十萬人從事此役西班牙京城某報載羅馬消息謂敎皇今豫備由各交戰國之敎務監督全力運動休戰譬薩之大敎正瑪佛爾曾徵實此說且謂彼望敎皇此舉得告功成惟有種種困難須先消除俄國與同志國及中立國之外交家今皆以俄軍或不能固守維斯土拉河陣線一節隠告政府人民俾免臨時驚詫雅典消息謂美國巡艦北加洛里拉號游弋各戰地後駛抵該處據艦中士官告知友侣謂聮軍之實在損失遠出外間所傳澳洲及愛爾蘭之兵幾全殲滅蓋殖民地及愛爾蘭之兵輒當砲火之衝而英兵則處其後聮軍希圖攻擊逹逹納爾海峽亞洲方面險峻之高山可謂發狂土軍之機闗槍皆由德國軍官司之當之者無不披靡以土耳其之兵由德將指揮其臨陣時儼如魔鬼亞力山特里亞之英國受傷軍官極讚土軍之勇有澳兵一聮隊計一千人生還者僅傷兵六十七人餘均陣亡魯加洛消息謂某敎士確聞意軍開戰兩月死傷及失蹤者共有十八萬人僅伊森沙河前九日内大戰意軍之損失巳有十萬人是役意軍以步兵十七師進攻廣三十基洛邁當之陣線毫無效果（三十日） 
　　柏林電哥尼基報載有華盛頓訪員來函謂今若討論美總統威爾遜之牒文則美國日後即難居間調和該報謂德國人民拘此見者頗不乏人英國宣布前二十二星期内德國潛艇戰爭之結果謂英船沉者九十八艘中立國之船沉者九十五艘所報之數絶對虚妄實則至七月二十五日止德潛艇在戰爭區域共毁英船二百二十九艘其他敵國之船八十艘中立國之船六艘此六船之沉乃因誤認爲敵船所致此外尙有中立國之船七十七艘被阻檢查因載有違禁品且以不能拘至德國港内均經擊沉尙有三艘誤作敵船擊而未沉德意志日報謂美船里拉洛號所載之人均經救出實因哇克萊斯附近境况絶佳之故若在戰區他處難能望此 
（二十九日） 
[特約路透電]  
　　東京電政黨本部發布宣言書謂現因納賄案株連閣員之一及其餘人等故首相及内閣不能續負實行政府計畫之責任首相之意此項宣言書乃泛論政局者且謂政府計畫尙未實行完畢惟就政局現狀而論彼與僚屬不得不辭職耳 
（三十一日） 
　　東京電元老院今日下午集議討論内閣風潮聞大隈伯爵薦松方侯爵自代今凡消息靈通之人皆料大隈或被挽留重組内閣如大隈辭職則遺任必屬松芳侯寺内伯平田子及原君四人之一此二三日内尙不致有切實之宣布（三十一日） 
[東方通信社電（日本人組織）]  
　　北京電財政周總長前以政府財政困難商之五國銀行團請將五國銀行團保管備爲改良鹽政之欵一百萬鎊内留二十五萬鎊爲改良鹽政之費餘七十五萬鎊則充行政經費五國銀行團以二十五萬鎊足以改良鹽務固屬佳事惟須提出實行之具體案與保證方可於是周總長遂謂五國銀行團干涉中國内政五國銀行團亦以周總長無改良鹽務之眞意因此意見互相間隔茲經鹽政顧問丁恩氏發表意見照其所擬辦法（此間電碼不明）實行則二十五萬鎊巳足敷用彼此意見始獲疏通該欵七十五萬鎊隨時可由五國銀行團交付財政部矣（三十一日） 
　　北京電政界之形勢依然山縣公爵尙未歸京松方侯爵則已往那須野地方 
政府黨方面内閣之位置仍舊之說頻傳伹以監督不同提出辭表則大隈伯仍居内閣之位洵爲事實所不許 
又一方面則持首相一席讓與加藤男爵以謀改造内閣之論惟此節元老斷不承認况山縣公且有加藤男與大浦子一同罷去改造一部之提議然此亦難得大隈伯之首肯要之現在之形勢如何變化全難豫測民間之運動雖面面俱到然均不足以左右現在之形勢非俟内閣與元老意思確定之後何事均不能决云 
大浦子爵巳退隠　倉（三十一日） 
　　東京電山縣公與大隈伯間之交涉現正進行其他元老均不言不語有一任山縣公主裁之勢擁山縣公之野心家運動甚力 
早稻田首相邸之閣議仍連續開議（三十一日） 
要聞一 
[美報論英國干預中立國之貿易]  
　　在美國之紐約阿美里干報論曰英政府因欲阻碍中立國貿易事宜曾出有諭令其意係不准美國運貨至德奥土三國亦不准向德奥土三國購貨軍用品與非軍用品亦不分别也并不允將無論何種貨物運至荷蘭瑞典瑙威丹麥及其他各中立國以防將貨物轉運至德奥土三國英國如此干預美之貿易似英實爲海上之王他國皆當受其抑制者回憶曩年曾有一事與此情事相仿卽一千八百七年英法之戰英政府出有諭令亦不准美國將貨運往歐洲蓋恐轉運至法也彼時我美人因此甚爲愤懣當由美總統發出命令所有出口貨一概禁止運往歐洲其後又將命令稍爲删改除英法二國外可運至其他各中立國乃英政府極端抗議不允稍讓遂將美船捕去所有貨物悉行充公而我美至一千八百十一年卒至與英開戰此巳往之事也現在情形與前相同不過昔與法戰今與德戰之别耳然英政府之諭令情形竟與前相同但我美祖宗因此等情事發憤而戰現在問題究應若何對付以敝見論之只有三法一係極端忍耐勉遵英政府諭令二係遵我祖成法如有何國干預美國貿易即與何國開戰三係我總統亦可發出命令不准美貨運至歐洲各國或不准運往不承認美之權利之國否則與美國名譽有妨碍也 
[肅政史活動之感念]  
　　字林報昨日社論題爲總統之耳目文曰近來北京肅政史在中國政界頗爲活動不獨彈劾各路局長且參及川閩奉三省巡按使風聲所及政界震動　擁高位者亦爲之惶遽不安假令肅政史舉動絶無可疑遇事直言破除情面不苛論勢力薄弱者之細微事件則政界中之撫心無愧者當可無庸驚擾而世人對於肅政史之活動且將歡迎之不暇蓋目下中國政治固有大可訾議者在也惜肅政史不能如是觀其爭執粤皖兩系之闗係斤斤不巳吾人雖不欲疑其含有黨派之氣味詎可得乎肅政史殆亦有密謀之作用正與他人等耳今日之肅政史即昔日之御史民國元年六月二日曾取消都察院乃曾幾何時此輩復活且能使北京張皇失措有今日不知明日事之狀觀此亦可藉諗中國政局自改創共和以來在學理上或事實上常有小小變動矣御史之制創於秦代元首深居簡出與民隔閡輒視御史爲其耳目今袁總統之地位雖不若昔日君主之孤立然究嫌上下疏遠民間疾苦不能周知袁總統恢復前制之意其在此歟元首佈置防衛機闗務求周密不厭其多今袁總統有極端反對伺隙而動之仇敵較其他元首爲尤甚此殆袁總統之所以欲寄其耳目於肅政史視前代君主爲尤亟歟中國行國會制或採行合於中國特殊情形類於國會之機闗時則肅政史縱不匿跡銷聲亦必退處於視今爲沉寂之範圍特實行國會之期似尙遥遠國會一日不開則肅政史一日可以續行其權力吾人所屬望於肅政史者肅政史當爲袁總統利益計以施行其權力所謂袁總統之利益者即在此過渡時代國家之利益而非如今日所見之黨派利益也試取新近所發生種種事實衡其輕重覺北京黨派之競爭不獨卑鄙不足道且令人傷感焉此次日本之要求已披露中國不能有絲毫抵抗力之眞象世人莫不知之苟當時日本悍然不恤輿論竟欲得其所欲得者中國海陸軍能與之一戰以阻其行動乎今歐洲大戰爭乃世界各大國力量與持久性之試驗石也戰局已以各國平素凖備俾有事時能以自衛之必要昭示吾人詎當此警電傳來大聲疾呼日以此義相誥誡時北京政治家猶僅以個人私利相爭嗚呼中國南部之水災今巳見告矣苟及早稍事整頓亦何至有此巨災哉 
雜評一 
[華沙（無名）]  
　　今日舉世之人留心歐戰者均注目於華沙蓋華沙苟爲德奥所佔則俄之取攻勢者未易也然而據今日之路透各電觀之則華沙似無可守之道而俄人且謂將毁之爲無人之荒郊嗚呼華沙嗚呼波蘭 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[邊省敎育與軍事敎育]  
　　籌議中之邊省敎育邊省情形自與腹地及交通便利各省情形不同前此新疆楊巡按備呈敎育行政之爲難頗有出人意想之外者近湯總長注意於邊省敎育已繕就籌辦邊省敎育計畫草案目下正與部員詳加審議即日將呈請總統批准實行其内容有六端（一）邊境區域之考察（邊境區域總括内外蒙古新疆青海西藏川邊綏遠察哈爾雲南貴州等）（二）辦理邊境敎育之次第等級（三）特設邊地學務委員（四）組織邊地敎育調查會（五）就學生徒之選送（六）注意邊地生活上之必需敎育 
　　軍事上之精神敎育某將軍近於軍事上之精神敎育頗有陳述爲錄其大要如下敎育一途有屬於形式者有屬於精神者二者交資莫能偏廢軍事敎育爲　用敎育之一自不能越茲恒例習操典嫻射繫精陣法此軍事敎育之屬於形式者也縷述歷史地理啓軍人之愛國心詳列　恥之紀念物以資申儆舉戰績彪炳震鑠今古之英雄豪傑以資則效此軍事敎育之屬於精神者也形式上之敎育收效較速期月巳可三年有成凡武備先進國之足爲我取資者移而植之成效可操左劵倘敎練得人則吾軍容之盛未必遽讓他人也獨至精神敎育其效果有絶非旦暮所可期者譬諸負　之士對於蟹行之書科學之理詰屈深遂必苦思積慮不輟不厭而後始能學而有獲然如舍業而嬉則中才以上皆可相與有成惟國文一科夫固童而習之未嘗須臾離者乃計日程功轉勿逮肄業甫及者遠甚則以吾國文學優美跡近形上非形下者所可同日語也三十年來學科之進步一日千里戰術一端亦循茲軌講國防者必變動不居日以極新之知識學術啓迪軍人然後姑無望塵弗及之嘆治軍學者類能言之然必於精神敎育使之圓滿無憾則危急存亡之際始可冀收一戰之效知兵家致勝之源在此不在彼也而竭全力以赴之堂堂華胄又何至久於不振也精神之敎育有二利用吾人之摹仿性日取古人忠義誠懇之文詞事實灌輸於軍人之腦海若和風之煦物春雨之潤花優而柔之俟其自至則義取諸漸利用吾人之激刺性日取古人毅烈　發之文詞啓發軍人之熱誡若晨鐘之警夢春霆之驚蟄振揚一久豁然貫通則義取諸震凡茲二者一則收效雖遲而利於持久一則收效極速而慮其衰竭相互爲用各有短長必審時勢之需要神而明之加軒輊於其問始克收宏遠之效武漢之役漢幟一張二十二行省傳檄而定一震之威乃至於此凡屬闗外激昻慷慨仗義執言氣呑瀛海志薄霄漢我同種同文之友邦代我謀軍事之精神敎育正可資爲夫差座右之呼句踐怒蛙之式然後取吾固有之國性發揮光大浸潤賡續俾不至一鼓作氣之後則爲暮氣所中則厚重嚴毅忠實耐勞以死勤事胥爲大陸國國民之特長必無器小易盈輕飄喜事之獘所謂武士道大和魂者又烏足以驕我他山之攻錯其有造於吾國者不綦重歟聞諸老於軍事者爲言甲午之役日本軍校人挾一卷皆吾　忠烈遺筆武侯之出師表文山之正氣歌共尤著也家有現寳而不自知鄰人得之以致　强悲夫　前車而恤來軫是所望於羣公云云 
[路案中之人證與案卷]  
　　上海電報管理局長袁長坤因津浦路案内牽涉奉平政院於昨日傳訊一節茲悉袁於昨晨先赴交通部由部派員持文用部中汽車送往平政院傳訊結果聞即許其交保候傳矣該路轉運材料員林振耀因肅政史於其職務有所誤會曾遞禀交通部及平政院自行聲辨並非購料委員昨又聞林已預備親到平政院聲明一切矣 
京漢案由院咨行湖北巡按使調取一切案卷津浦案亦曾向南中調取卷件日前已先後到京聞各有數箱之多評事諸君揮汗檢閱又大費數日之勞矣 
近日各路案牽涉人證至多大抵皆散在各地平政院遇傳訊闗係人時若一一須咨明巡按使轉飭各處地方官傳提諸多周折於審理進行極有妨碍今已另訂簡要辦法得直接囑托司法機闗辦理一面再咨明巡按使日前已呈明總統由司法部通行知照矣 
[各省政費之限制與預算]  
　　減政之辦法政府因政費艱窘入不敷出對於中央各行政機闗旣諭令切實裁減人員巳次第實行而各省之行政機闗亦應一律辦理以免顯分菀枯唯各省行政機闗與中央略異僅政費有限制而人員無定額故不能諭以裁減人員只能限以節縮政費然政費若逐項節縮手續旣繁難免不有窒碍之處似不若以劃一辦法通令各省遵照以歸簡易而便實行籌議之結果已擬定各省政費照預算編定原額一律以八五折發其如何支配統由各省行政長官妥爲辦理詳報備案昨日已以此旨通令各省巡按使查照據聞此辦法各省政費年可節少一千五百萬元之譜　　政費之預算財政部對於本年七月至年終之六個月内外各機闗收支預算業已規定妥協茲聞各省行政費查定之額數如下（一）直隸省二百二十五萬六千元（二）奉天省二百零三萬零六百七十五元（三）吉林省一百四十二萬八千二百五十二元（四）山東省一百五十四萬七千三百五十五元（五）河南省一百四十一萬二千五百八十元（六）山西省一百三十五萬七千元（七）湖北省二百零九萬五千五百八十二元（八）湖南省一百七十四萬八千零五十元（九）江蘇省一百九十九萬五千五百三十元（十）江西省一百四十萬零零六十七元（十一）安徽省一百四十萬零九千五百四十元（十二）廣東省二百五十五萬零八千八十八元（十三）浙江省一百五十八萬七千二百七十二元（十四）福建省一百四十四萬五千八百九十四元（十五）四川省二百五十萬零三千九百九十五元（十六）陜西省一百二十二萬四千元（十七）甘肅省一百零三萬五千四百二十八元其餘黑新桂黔滇五省未詳 
[監獄改良之計畫]  
　　司法章總長向抱維持司法獨立及改良監獄等積極的　畫今特定改良監獄事項如左（一）特設監獄專官所謂專官者即專司籌辦全國監獄事務之官其職權爲仰承司法部之命而指揮各級審檢廳章總長已具呈總統詳叙設置之理由請予簡任專員聞大理院院長董廉最有兼任之望（二）養成監獄人才北京僅一監獄吏養成所其規模甚狹小亟須改良組織又各省須設監獄學校以養成此項人才而監獄學校設立以前宜於京師監獄員練習處附設速成科定六個月畢業卒業後分發各縣任職（三）組織各省監獄各省現所設之新舊監均不完全今宜將舊有之監獄一律改爲看守所由中央與地方各審檢廳商議於省城設大監道設中監縣則須視地勢之繁簡及其他之闗係可合二三縣共組織一監獄其施行章程正在制定即日當可發表（四）監獄事務會議中央擬開監獄事務會議前日曾電各省當局轉飭所有監獄官限於八月中旬晋京此會議在命各監獄官報告各監之成續即以其報告爲基礎以供新研究之資　 
[王純判决死刑之索隠]  
　　王純昨已宣告死刑王之不能逃罪自在意中然證據果至若何程度而處刑乃如此其重外間不無驚異茲據前後所聞彚誌於左雖間涉軼事無闗大要然蛛絲馬跡亦自有線索可尋也王純本前清候補知府歷充福建要差曾因事被劾落職入民國後充財政部會計司科長旋放江西國稅廳長改授財政廳長因稽發某宗要欵爲某要人所深惡痛嫉適有黨人破獲供涉廳長賣差李將軍遂據以電呈總統王純之貪贜賣差案乃一發不可止旋以某要人某次長之力移轉北京法庭審理以證據不全遲遲未結近者王平日所交結之各方面要人爲此次政潮無暇顧及且案經司法機闗愛莫能助李將軍又適來京覲見力請總統嚴辦而要證章冲患病亦愈法庭遂不得不從速判决矣聞其致死之由尙有軼事數則足資研究者此案開審之始准王純交保候傳身體仍得完全自由遂揮霍無度廣讌賓朋席間呌局以十數計王非富翁何來鉅欵此等處實隠有左右司法官自由心證之力皆王之自不謹慎處也王旣再被拘留一日王之私宅忽有火烟飛騰守門警察入内查視見内着焚化大宗文件警察恐與控案有闗即行撲滅而携其餘燼呈之法庭聞發見證據不少今次判决之速與有力焉王自覊　後其眷屬慰問不絶聞王之如夫人頗有才智而其胞姪某蠢若鹿豕其如夫人因係女流不便出入公門乃時令其姪探問藉通消息先由如夫人敎以辭令乃　姪過耳輙忘只得囑其筆之小册袖藏而入一日正在押所探問時其姪袖出小册且閱且談隨往之警察疑之即奪交某推事檢閱册内所載都與此案有闗係遂大足爲判决之參考矣今王巳提起上訴未知將來有無死裹逃生之望也 
[顧陳兩使之行期]  
　　昨日（二十八）午後外交部之總次長以及參司各員在迎賓館開茶話會爲新簡駐紥庫倫都護使陳籙及駐墨西哥公使顧維均二氏送别曹次長因病未到由陸總長即席演說自四時至六時始散聞顧維均公使行期預定下月六日隨行者四人除日前覲見總統之三等秘書官魏文彬與隨員孫祖烈外又由外交部編譯處調用王合一及張祥麟二員王等於前昨兩日先已起程聞墨　亂象正熾遒塗多梗此行能否直抵墨京尙未可知大約顧公使等均須先到美國再定行止又聞駐墨使館中人員屢次來電報告在墨華僑財產之慘遭焚燬者極多此項損失非至墨亂底定無從索賠也至陳都護使則以照約所帶三百名之衛隊挑選不易織組需時故一時不能動身預料至速當在新曆十月十一月之間而册封專副使徐紹楨榮勳等則又須俟陳都護抵任先與庫倫當道商定接待禮節後方能前往故徐等動身必在秋後冬初矣 
[英美人助賑紀]  
　　此次粤災港政府熱心賑濟昨龍將軍李使致電總統及外交内務兩部云粤災慘劇需欵浩繁籌策幾　憂心如擣頃接旅港粤商電告港政府捐欵五萬圓並撥上年賑災餘欵六萬八千圓交各紳賑濟災區仍極力提倡勸募冀集巨欵又借小輪四艘來省協助以期便利轉輸似此軫念鄰災甚爲難得除先由濟光等致電　督申謝外謹電請睿察 
省垣患水後英領事曾致函李巡按慰問災　當經使署交涉員許柄榛前往代爲聲謝昨李使復以公函致謝英領事云敬復者粤省不幸　此奇災重煩貴總領事官代表貴國紳商函致慰問本巡按使實深銘感當經宣布盛意謹代表全省人民復函申謝 
駐廣州美總領事官哲士君熱心籌賑仍仿照昨年辦法聮合美國人士創設一救災會以浸信會湛牧師爲董首會合同人設法救濟美國威路明頓兵船哈管帶及架喇夭砲船李管帶均同心協助派兵護送糧米散賑至美商美孚三逹火油公司亦撥助小輪及運船運米前往内地並派公司司員到各處督同施濟其留居花地培英學堂明心書院及癲狂醫院等處之難民除由敎士人等散賑外並經美總領事復向美國人籌集捐欵資助查去歳水災哲君曾電乞美洲紅十字會及基督敎社助賑此次水災發生之始亦經馳電美洲求救現下哲君仍日夕會同美人籌辦賑災似此急公好義粤人亦深爲感激者也 
[風災中之浙省海塘出險記]  
　　前日（二十七）颺風陡發潮水撲遇塘面浙省海塘出險數處如海寗海鹽等其較著者也茲爲分誌概情如次　　海寗海寗塘工局陳局長電禀省垣各署云昨夜北風大作又值大汛潮頭過塘高四五尺風激滇湧丙區三叚潮水一律内灌實勒至武丁三十五字號塘内附土本薄衝刷殆盡塘身孤立實勒兩號損去塘石八皮皮闊約十餘丈孰營兩號決口約十餘丈塘身内傾約七八尺雖有土備塘足資堵禦然以雨急風猛潮汎正旺亦恐難恃局長惟有親督區官等相機補助俟潮汛過後方能　柴築土目下水勢方盛人力難施惚急萬狀先此電陳詳情續報云云使署接到電後巳由巡按使署電復略云海寗塘工局陳局長電悉丙區三段出險焦系無似仰邸親督員役星夜盡力搶護仍即詳報 
又海寗公民錢士選等致電浙垣軍巡兩署曁各報云二十七日夜潮東塘茂字等五號石塘冲倒三十七八丈潮水内灌將塘後居民廬舍牲畜漂没百餘户二十八日大風潮更猛烈現在鹹水已灌至袁花淬江兩河水勢頓高數尺較去秋但被濫隘災情尤爲酷烈塘工局長陳廷緒迭領鉅欵毫無預備伏汛正旺患迫其魚急請速賜臨勘堵修海寗縣公民錢士選徐光溥等千二人公叩 
　　海鹽海鹽王知事朱局長會銜電京省垣各署云儉日子刻風雨大作颶風愈起愈烈正值望汛潮勢奇猛或猛撲塘身或漫塘而過全塘附土被冲甚多各段石塘局長現已查得五團新工商坍巨闕三十餘丈又新工北坍去崑岡四十餘丈附城敕海廟一帶大石塘面石潑損又拱平章愛字號大石塘内部坍損五六十丈層石多有拔出附士刷洗淨盡土備塘亦缺口十餘丈潮水直灌塘河秦山南段售有石塘缺口多處增長難字號潑損面石五丈空谷　面石亦損新修各石塘均尙完好石坦微有損傷土備塘亦有冲刷漏洞處所積存木石各料間有飄没刻届酉分風仍未息危險異常除俟風定雨息由局長詳細查勘報告並設　擇要搶堵外先此電陳此次異常風潮爲十數年所未有工鉅欵絀搶險材料亦難急備局長實深焦灼伏乞示遵再平境獨山距局較遠已由局長飭查合併聲明海鹽知事王家琦塘工局長朱景熙同叩儉 
海鹽塘工局朱局長續電云儉電諒蒙鑒察續查得五團坍雨露結爲霜石塘九十餘丈又平境獨山據報盈昃石塘四十餘丈又宿列張寒八十餘丈均已坍倒附土全被冲刷情形甚險幸昨夜風息今日已佈置先將鹽邑附城土塘缺口籌堵五圖塘共百八十餘丈必須分别設法趕修獨山須先搶做柴工百二十餘丈該兩處均無土備土塘工程萬分棘手局長擬三十一日來省面禀請示乞照准鹽平塘工局長朱景熙艶軍巡兩署旋於三十日電復云儉電悉塘出大險焦系無似仰該局長親督員役擇要星夜搶修附城一帶闗係更重尤須趕先儘力堵護一面將騰欵濟料及善後辦法會議飛詳候奪切切將軍　按使印陷 
　　紹興前夜十一時颶風大作暴雨横施一時罹災之家指難　屈向以孫端一帶爲最甚聞東塘一帶巳被風雨損壞塘身五丈有餘所有房屋全數皆被冲塌居民亦皆漂流失所悽慘之象不忍寓目孫　警佐金祖潛君據報後當卽躬往履勘隨命工匠二百餘人趕往修築當不識能無後患否也又紹屬馬安鄉丁家堰沿塘一帶因當時暴雨狂風激起潮頭高至一丈有餘塘上廬舍漂没盡空一時居民皆在夢中均被捲入江心所脫難者不及過半當於次日檢點損失聞已失去人口一百數十人牛羊鷄鷄犬不知其數棉花亦被一浪打盡現下未被浪激之人亦在奄奄　斃居旣無屋食更無糧其慘殆難言狀 
　　蕭山蕭山北海正塘前經塘閘局報告縣公署泥土軍薄亟應加厚培高因　欵問題迄未解决以致一再延誤茲聞二十八日五鼓時荏山地方（在蕭山縣境）陟起怪風塘外涉地全行坍去所有廬舍鷄犬及種　等物盡在洪濤户浸中塘身裂　數十丈塘脚坍去僅存一線（約半尺）江水内灌異常危險當由塘閘局理學汪又新君趕雇武夫五六十人前往搶護用麻袋灌以沙泥抛擲數百袋水勢稍衰正在搶護時塘身忽又坍陷工役七八人跌入江中幸竭力打撈尙未殞命内有兩人一傷頭一傷足傷勢頗重不能行動現塘已逐漸搶護堪保無虞 
地方通信 
[蘇州]  
　　大風成災三誌蘇垣大風已兩誌前報昨據各方面消息坍塌房屋有百數十處之多傾没船隻拔去古樹及吹折電報電燈電話等桿木不知凡幾染坊之曬台坍倒者十餘處壓斃壓傷之人甚多齊門外胡玉豐木行門首河下吹翻磚瓦船一只胥門外空船吹去數只火車站駁船翻去一只　　船覆没者尤多間門外上塘街新泰染坊露檯倒下時壓斷電燈及電話桿木各一根該處損失最鉅各埠輪船一律停駛火車停駛兩班閭門外馬路馬車黄包車籐轎驢馬均停止營業胥門内剪金橋巷外　　店及砂皮巷潘姓團牆坍下壓傷數人均送往醫院救治又砂皮巷某屋坍下壓斃一老嫗城内北寺塔吹去一角城廂内外電桿吹斷者計有一百六十餘處最多者爲上下津橋楓橋一帶又數千年之大樹如花駁岸邢姓門首之榆樹倉米巷半園之梧桐樹城外苦兒院傍之大楊柳樹火車站附近之楊樹劉家浜盛家浜　處鉅大之柜樹均連根拔起城内外居户房屋玻璃多被風繫碎電燈連日未燃因桿木電絲受損之故現飭匠修理尙未完工電話至今未通連日滿城成一黑暗世界殷道尹孫警廳長親率部下梭巡嚴防匪徒盜竊並通飭各區隊認眞加班梭巡禁衛軍亦奉執法處命令出發巡邏孫廳長現已飭衛生科會同各區調查受災房屋及壓斃壓傷之實數矣 
[松江]  
　　分徵局被竊可駭亭林爲松江縣首鎭設有分徵局俾　浦南一帶人民投櫃繳納局駐吏書僱役等四人前夜大雨如注中忽來竊匪踰垣而入逕開銀櫃竊去銀洋八百二十二元臨行並在牆頭大書雨俠二字又在對面書一兩字開門逸去事後局中人驚　飛報經徵員轉據縣署飭警偵緝是夜大雨中挾洋八百餘决非一賊所能爲且從容如此亦可駭巳又聞李知事以駐局員役責有攸歸警察巡緝不力亦難辭咎戴區員巳於本日會同李經徵員率帶暗探二名前往偵緝矣 
　　風災受損紀路此次風災城内外吹坍牆屋拔起樹木毁　器物等實紀不勝紀頃有自鄉　來者謂此次大風　禾稻受　 
 
 
 

Page 7

 
 
尙淺而居有則幾無一户不被損害車棚草屋一掃無餘事後補苴亦幾無處搜羅工匠購買竹木此災可謂巨矣又聞柘林沿海一帶十六夜起風潮雨三者突至房屋坍損不計其數海塘外人畜鹽板　桶及家用雜物均被海潮汆去潮水且由衛　　低處溢入故夾塘内水深及腹人民無家可歸者甚多 
　　傳訊孔敎舊幹事孔敎會松江支部前幹事顧薫攻　現舉職員經滬道尹批飭松江縣傳訊後顧遂於昨晨冒雨到庭承審員訊以爾脫離闗係巳久何故多方反對顧以選舉不正當對問官謂前縣長派代表監視何謂不正當顧語搴問以報銷帳及會員名册各種器物何不交出顧稱願限三星期交領遂退 
　　嫌疑盜犯解蘇寗興公司公裕小輪拖船被刧案水警所獲各犯均在嫌疑之列詢以贜證則指束話西　未搜獲内惟高阿二夏阿實吳少雲王少雲四犯情節近似松江縣李知事遂於本日提四犯到庭細訊一過即委那警佐親解赴蘇並派幹探王　楊照二人隨同前往大約因常熟破獲眞盜解往對質也 
[鎭江]  
　　粤災影響綢業鎭郡江綢官紗全恃運銷外省該業近接滬電謂粤省水災甚重殷商富户均已遷避巿面因此冷落所有應銷該省之貨暫停輸運以免虧耗云云該業中人以江綢官紗運銷粤地爲數頗鉅經此打擊頗爲焦慮 
　　警局請辦船捐鎭江巡警經費自省欵减發後地方捐欵除房捐花捐爲大宗收入外其餘茶捐柴捐等項紛紛搜羅猶不敷用現警局又禀明章知事轉詳道尹擬舉辦船捐凡船隻過境每大船捐錢六百中船四百小船二百文派員徵收未知邀准否也　　淮陰請緝拐匪淮陰警察局函致丹徒警察事務所内稱七月二十五日據清江紳士馮仲丹報告清江北門西首有兩男孩被拐均係孀婦甘周氏之子脚行甘聮富之姪其乳名衣服年歳開列於後據其家云十日前晚間有臥於北門城上之麻臉趙姓右手　爪數日前　兩次誘孩同去負麥嗣又誘其同往　驢自該兩孩走失後該拐匪亦不見蹤跡故疑係此人所爲等語　　　飲於輪民船到埠飭卽一體訪緝現聞王警長巳通飭各區嚴查並由總所懸賞偵緝矣 
[揚州]  
　　規定小學轉學章程縣視學李伯樵因查辦第十一初等小學校附近私塾吸收官校學生一案屬實特爲禀准周知事規定取締章程凡各小學學生無故退學轉入私塾罰繳學費十元由其家長指繳縣公署刻巳通飭各小學校長遵辦矣 
　　狂風大雨之可駭日昨狂風驟雨一日午後更甚鄉間捲去草房樹木尤多聞某鄉積善庵殿後五六十年之白果樹昨亦被風摧折半段大殿五間屋瓦全行掃去又聞縣公署旁多年之梧桐樹亦被吹折是時氣候驟變甚有着夾衣者 
[南通]  
　　水災誌實前日　風狂吼江潮暴漲實爲十餘年所罕有南自姚港起北迄如境張黄港止共計百餘里一片汪洋盡成澤國天生港商埠亦同時淹没躉船貨物飄流殆盡其人口淹斃者據通縣調查員報告約有百餘人之多牲畜不計其數刻巳由商會設法救濟并按名發給　餅以充生者之飢而死者則施棺淹埋聞潮汐巳逾三日尙未盡退 
　　學務近訊乙種商業學校奉部令取消後業經商董會議僉以商界人才缺乏特改組甲種商業學校以廣造就其原有敎職員等因意見不合均經辭退又縣立第一高等小學校　辦十載成效卓著現届第八次畢業當經盧知事江師範校長于敎育科長葛縣視學等二十餘人來校演說然後由敎員指引各生舉行謁聖禮復由張校長發給畢業證書來校觀禮者約三百餘人 
[杭州]  
　　十八夜之游湖熱前晚爲陰　六月十八夜杭俗向例於是夜扶老携幼羣游西湖湧金錢塘兩門終宵不閉今新巿場成立湖濱一帶城垣均巳拆去游人愈覺便利當下午七時後馬路兩旁電燈燦爛如白盡有騎脚踏車者有跑馬車者有乘汽車者有坐人力車者有步行者紅男綠女皆大出其風頭如西　三層樓湖山共一樓西湖新舞臺娱樂場所皆座爲之滿後至者幾無容足地又見湖濱公　男女　坐自由行樂大有歡娱嫌夜短之概至湖上大小船隻往來如梭其平湖秋月及岳墳等處游人薈萃尤形熟　 
[蕪湖]  
　　掘堤案公司之電禀蕪湖掘堤案已兩誌前報茲將阜豐公司方面之電文錄下七月初五日致安徽巡按使電云阜豐公司築堤開墾收穫可期被段知事主使畢鴻賓勾串王洪意普學儀等突於江日聚衆持械强挖禾苗盡被淹没東佃損失鉅萬生命垂危乞飭查追賠救民水火經理翟希璜佃户卜秀義泣叩微二十二日續電云金委員段知事畢鴻賓銑日同輪來蕪酒食微逐延至養日會縣履勘任聽段知事主使畢鴻賓聚衆喧鬧指溝爲河缺口災情概置不問舊卷舊圖謂不足憑袒護奸邪摧殘實業並與南陵余知事同謀爲段缷責沉寃莫伸乞飭拘兇追賠以維法治而救民命阜豐經理翟希璜佃户卜秀義泣叩養 
雜評二（訥） 
[死刑]  
　　凡疾病流行時苟無性命之虞者則人每輕視之以爲傳染雖多而尙不危險也迨有一人猝然而死則其餘之犯病者始皇然驚色然駭求醫問卜舉室不安懼死固人之常情也今於各大案紛紛查辦中而突有一人曰宣告死刑一聲　靂則其餘被劾之人之驚心動魄爲何如哉 
雖然如王純者目前僅可稱爲危篤尙未必遽隨王治　於地下而同病相憐中必已起無窮之恐怖矣 
 
 
 

Page 8

 
 
   
 
 

Page 9

 
 
   
 
 

Page 10

 
 
 [H第二張 
本埠新聞 
[滬濱大風記（五）]  
　　沿海災害較内地爲尤甚 
　　水上損失比陸地爲更多 
　　滬上於上月二十七日夜半起至翌日傍晚止大風爲災詳情巳四誌前報茲將昨日所得各方面報告分别錄後 
　　齊巡按使之諄囑楊道尹沈知事徐警長前日接江蘇齊巡按使陷電開勘電悉業已據情　呈大總統鑒核惟查此次被災區域甚廣調查或有未周仰將詳細情形切實詳報以便彚案轉呈至目前救濟之法亟宜趕辦急賑應即會同地方紳董妥籌善後尅日舉辦並將辦理情形隨時呈報所需欵項當飭財政廳行行設法籌墊再候中央示遵除飭行財政廳查照曁電逹紅十字會沈會長外特電遵照同日又奉齊使電以前日颶風爲患沿海各縣堤塘危險萬狀有無決口情事應卽飛速查勘善後預防斷不容緩除飭水利局查照外仰將目前現狀及預防情形尅日呈復楊道尹昨（三十一）晨又接齊巡按使電開檢艶兩電悉此次風災爲近數年所未有據沈知事查報情形深堪憫惻即督飭廳縣及工巡捐局籌集欵項妥爲撫卹至崇明縣及附近各島最爲危險來電所擬辦　極是惟電線不通懸系殊甚除飭温廳長派艦前往察看實情并逕飭劉知事查明具報外仍仰查察濱海各縣情形隨時報聞爲要巡按使齊卅印 
　　滬海道尹之飭查滬海道尹楊小川君通飭淞滬警察廳工巡捐局及所屬十二縣文云爲飭行事照得本月二十七日午後十一時半至二十八日午後一時颶風大作狂雨如注加以海潮激衝本道屬濱海各邑水陸人民必多受害崇明沙島出海不高且當風潮衝要之區尤爲可盧除崇明一屬業於昨日由本道面商稅務司巡江司并派員往商吳淞水上警察温廳長派船分赴體察情形籌備救濟外其餘各屬亟應分别飭查辦理合就飭知飭到該廳局縣卽便查明境内遭風被難實情酌議救濟辦法陳明以憑籌措母稍泄延切切 
　　海塘决口之調查楊道尹因得崇明警耗該處沿海圩岸有决口情事立委本署委員董鴻釗馳往查勘並商由海闗派輪馳往查察災情茲聞海闗小輪當時出發四艘其二爲查察崇明災狀餘二艘因甬興輪船遇險由巡江司帶同直往崇明縣屬之北雲沙海灘協同施救昨日該輪均已回滬查得崇明縣境圩岸决口當時雖有四處幸施救得力水勢疾退尙無大碍惟附近之區受災已重而道委董君昨日亦有報告謂馳抵該處當即會縣趕辦善後决口之處從事修理一面督同預防　查一切云云聞楊道尹昨已向廣肇公所商借　包一萬一千磅連同銅元等物商借小輪馳往災區趕放急賑矣 
　　閔行災情之大略上海縣屬西南鄉閔行鎭地臨黄浦該鎭竹木兩業行號共有二十餘家二十八號黎明時其　泊　灘之竹木五百餘排盡被冲散損失約有二萬金之　戴生昌小輪由滬向西開駛行經閔　　　　　　之拖船五艘亦　風浪擊斷纜繩以致傾覆所載搭客約有數百人盡行落水當時救生船目覩情形實因風力過猛致難援救又英華小輪從浙省之平湖地方拖帶西瓜船十三隻駛至閔行浦江亦於二十八日午前斷纜船貨均沉浦中閔行水警巡船一艘釐卡巡船一艘鹽捕營緝私巡船一隻並救生船一隻亦均沉没此外裝貨之民船及米麥船同時傾覆者不計其數沿浦灘之茅屋盡爲颶風捲去甚至有杳無蹤跡者該鎭樓房被風吹倒者亦多救生局辦公處曁水警第一專署之圍牆坍倒數丈統計該鎭損失共有十餘萬金現救生局及水警各巡船巳於昨前兩日打撈屍身其查無親屬者即代爲棺殮聞所有　災各船户日夜啼哭甚爲狼狼云 
　　水險公司之估計此次風災水上之損失較陸地爲尤甚滬上各水險公司承保水險於二十七日晚間損失者據保險業所調查滬上一埠約有千餘萬華僑合資水火險公司日　承保恒和祥善興裕源興和各號之出口貨計值二十三萬一千兩亦遭此刦聞昨已由該公司憑單給償矣 
　　甬興輪船之消息寗紹公司甬興輪船自甬來滬猝遇暴風在崇明縣境北雲沙擱淺被浪冲去第三層艙面淹斃搭客多名（已詳昨報）茲悉該輪船在彼失事本埠公司中初未知悉緣有學生陳某等三名因現放署假由甬搭船來滬是日該船被風吹至北雲沙時陳某等見勢不佳跳入海中泅水上岸奔走三十餘里始在某村雇得一船同載至淞搭末班火車來滬立赴該公司報告該公司始知失事情形當雇會得豐小輪馳往施救一面報請江海新闗加派小輪前往帮同救援小輪到彼時已夜半十二包鐘水中援起各搭客因急於來滬覔船載渡第一日船價每人須洋十元次日雖到船較多尙非每名一元不可甬興輪船擱淺之處係在崇明縣東北約距八十餘里之北雲山沙灘俗呼爲銅沙該處沙性頗軟該輪被風浪所激實擱於水勢極淺之處故是日落水搭客四百餘人得慶更生者有三百餘名口之多若在水深之處則更不堪設想矣日昨該公司雇會德豐駁船前往失事處拖帶因該輪擱於淺灘爲沙泥黏滯較大駁船未能馳近船旁不但該輪無法拖携即船内載貨亦不能駁運現擬俟漲潮時再行察看情形從事駁拖昨日又有該輪船搭客數十人到滬據云本埠會德豐駁船馳往拖救與該輪擱淺之地相距二三十里之遥巳不能再近彼等係由崇明地方之鄉人相繼用牛車拖至該鎭每拖一人需費洋一元由該處好善者代爲出資並每人給銅元三十枚小洋五角以便搭船到滬惟行李已一無所存並聞甬興沉陷甚深現下尙難拖起須將上面貨色缷輕再待潮水盛漲方可拖拉或則將該船高處之重件拆缷方易從事至溺斃之屍首現巳在彼打撈以待屍屬指認棺殮並拍照存查 
　　運米船隻之傾覆英租界鄭家木橋裕順米廠雇葉松　薛金坤侯養福等三船在松江地方裝載糙米五百餘石於二十七日行駛抵申停泊豐裕碼頭以待翌晨缷貨是夜竟全船傾覆尙有平湖張桂榮米船同里張木濤米船共裝米四百餘石停泊南巿浦中託　客嚴少泉張小山售賣未經賣去於二十八日上午均被吹覆 
　　閘北損失之續報閘北恒豐路四區二分所對面某公司新建巿房二十餘幢甫於上月底工竣二十八日上午被風吹坍十餘幢又四區一分所境内天保里之風火山牆竟盡數吹倒壓壞屋面多間閘北水電廠之電燈桿電話桿吹倒數十根該廠有更樓一所及工匠所住之蘆棚均被吹壞業由該廠派工修理電燈已於前晚起照常開點惟電話尙未通行 
[清華學校第六次遣派出洋學生]  
　　北京清華學校爲美國所退還之庚子賠欵所立其宗旨爲造就青年子弟預備直接入美國東西各大學肄業歷年遣派學生已五次男女學生已逹三百人今夏爲該校第六次遣派出洋學生之期計共四十人近巳羣集上海假靜安寺路寰球中國學生會爲事務所考驗體格採辦行裝公私宴會頗形忙碌放洋期爲八月七號由花旗輪船公司波斯號赴美同行者并有自費學生十許人所有事務均由該校副校長趙月潭君爲之監督此外更有前電報局督辦唐露園君照顧一切茲將官費生姓氏年歳及抵美後入何校修何科列表如左 
姓氏籍貫年歳入何校修何科 
鄭思聰浙江二十柏林斯登大學天文 
王國鈞江蘇二十二柏林斯登大學經濟及新聞記者 
馮浦浙江二十一墨痕大學銀行 
張宏祥浙江二十三墨痕大學商學 
奚俊江蘇二十二印地阿那大學商學 
黄百鍊廣東二十印地阿那大學商學 
温萬慶廣東二十一脫立痕堆大學經濟及社會學 
黄卓羣廣東二十脫立痕堆大學理財 
洪錫麒安徽二十二密歇根大學鐵路管理及查賬 
黄元道廣東二十二密歇根大學鐵路管理及查賬 
吳惠榮江蘇二十一依立拿埃大學鐵路管理及查賬 
羅景崇直隸十九依立拿埃大學鐵路管理 
巫振英廣東二十二依立拿埃大學建築學 
張耀祥湖北二十二阿姆黑斯脫大學敎育 
曹麗明江蘇二十三阿姆黑斯脫大學敎育 
袁復禮直隸二十二白朗大學敎育 
廖世承江蘇二十三白朗大學敎育 
凌逹揚廣東二十一青年會練習學校生理敎育 
李光壽浙江二十波士頓工業專門學校工程管理法 
葉德鈐福建二十波士頓工業專門學校工程管理法 
何墨林廣東二十二開斯大事電氣工程 
劉承芳湖北十九　斯大學機器工程 
林紹誠福建二十三　錫樓大學機器工程 
黄叔培廣東二十二倫錫樓大學機器工程 
江超西福建二十二利海大學實用化學 
孫多　安徽二十三利海大學實用化學造玻璃學 
馬育騏福建二十二康南爾大學衛生工程 
洪紹諭浙江二十牛白特福特大學實用化學染學 
潘承圻江蘇十九牛白特福特大學實用化學 
吳遵溎江蘇二十三牛白特福特大學實用化學紡織 
姚爾昌江蘇二十二牛白特福特大學實用化學紡織 
吳承洛福建二十二衛士林大學實用化學造紙學 
朱繼聖浙江二十一衛思康新大學國畫室管理法 
駱德武湖南二十一潘薛文尼亞大學醫學 
吳興業直隸二十一潘薛文尼亞大學醫學 
何孝沅福建十九必啻伯大學機器工程 
常作霖直隸二十一必啻伯大學開鑛學 
陳紹舜福建二十三西北大學醫學 
何傑才江蘇二十一耶魯大學政治 
鍾可成廣東十九哈佛大學政治 
[重申私運米糧之禁令]  
　　上海縣沈知事昨日發出禁運米石出口之文告謂本公署迭奉巡按使飭查近日米價飛漲有無奸商私運出口亟應嚴行禁阻又奉滬海道尹個電如有奸商私運米糧出省當即嚴行查禁並出示曉諭使衆咸知母稍違玩仍將遵辦情形隨時詳報等因先後奉此業經本公署遵照嚴查禁阻各在案查上海地方現值米價增長之際誠恐再有鉅數米石私運出口不特有干例禁且與民食治安有闗除函致總商會縣商會轉知米業董事通告各該商號　後如有採辦米石意圖出口者不得售給外合行出示曉諭爲此示仰商民人等一體遵照勿違切切特示 
[米價平定之希望]  
　　本埠自入夏以來米價步漲近日又漲二三角因值青黄不接之際又遭風災底貨不多故價又增長茲聞南北巿米業首事曾與廣　商妥在安南採辦邏秈來申接濟現巳由廣裕和商號在安南購定秈米四萬數千擔昨日由太古公司之涼州輪船裝來一千三百石餘俟陸續運滬巿價可望平定矣 
[偵獲私造錢票之主要]  
　　甲乙兩人前在法新租界肇周路錫祥里五十一號門牌私設機器僞造湖北官錢局票被法捕房華探目黄錦榮包探韓邦逹方福林程芝卿查悉將甲乙拘獲起出機器數架嗣又在法大馬路四百六十七號門牌張氏家中抄出僞票一千九百張並票樣照片各物留候訊究在案現又經黄探目偵知是案起意製造之沈漢生沈錢氏兩人匿跡法新租界打鐵浜西首僻靜處未釘門牌之屋内當即帶同各探不動聲色將沈漢生沈錢氏一併拘入捕房石總巡諭令管押聽候將各人盤問錄供解送公堂訊辦 
[嫌疑犯省釋一人]  
　　庽居新閘大通路五百零三號門牌之天津人王樹丞（即王樹臣）湖北人張寳山經道尹公署委員章星田查有附亂嫌疑並有私造湖北官錢局票情事報請新閘捕房派探朱子藩將兩人拘解公共公廨迭經訊判押候禮拜六解訊在案昨日届期由捕房將王張二人解廨復訊據中西包探稟稱查得張寳山與此案並無闗係會審官王肇之君商之德領師君以張寳山旣無闗係着卽開釋王樹臣仍帶回捕房候下禮拜六再訊 
[捕獲逸盜類誌]  
　　許桂林犯案纍纍著匪許桂林（即廣東桂林） 
迭次糾黨持械在華洋各界搶刦分贜由公共租界捕房曁内地警署查緝未獲在案茲經老閘捕房捕頭偵悉許匪逃匿無錫當於前日派令華探王寳生與一百九十六號西探前往將該匪移提來滬昨晨押解公共公廨請究據中西包探上堂禀稱該匪迭在公共租界内糾黨搶刼犯案纍纍應俟逐一查明並傳各事主到堂質證請從緩開審俞代襄讞商之德裴副領事判許匪帶回捕房候查明所犯各案再行解訊 
　　劉玉喜供證鑿鑿盜匪劉玉喜曾與在押西牢之同黨左福堂陳德標等於本年正月六號夜糾衆持械夥刦楊樹浦蘭丁家浜鄉婦楊王氏家衣物逃匿日久前經楊樹浦捕房中西包探將劉緝獲解送公共公廨諭飭押候訊究在案昨由捕房將左陳兩匪帶堂證明與劉同往搶刦各節訊之劉匪亦直認不諱並由事主到堂證明當時被刦情形中西官判劉押西牢五年期滿逐出租界左匪等仍照前斷還押 
[救國儲金昨日之收入]  
　　昨日（三十一號星期六爲中國銀行收受儲金之第九十五日計收銀洋五百十五元交通銀行則未有收入現連以前所收者共計已收洋七十一萬九千零十七元銀五千四百四十六兩二錢五分八釐今日星期銀行循例停收明日（八月二號）爲各銀行秋假之期中國交通兩銀行停止辦公儲金櫃亦停收一天 
　　籌辦粤東義賑 
　　旅滬粤帮以粤東水火爲災籌辦義賑由美水師提督借撥運送艦塞拉拍號裝運賑糧赴粤及太古洋行免收由蕪至粤運費五百噸各情巳紀前報茲悉怡和亦免運費五百噸招商局免運費一千噸　本埠各界善士如周金箴朱葆三貝潤生虞洽卿柳鈺棠謝衡牕邱　卿九頤堂四明銀行陸維鏞陳彥清吕耀庭諸君又以粤東哀鴻遍野嗷嗷待哺共捐助　粉一千四百餘包即裝飛鯨輪船赴粤又海寗路外國戲院院主西人拉姆士助義賑戲一日民鳴新劇社於陰曆六月二十六日晚演劇助賑並新編廣東之水深火熱一劇滿台眞水眞火爲滬上劇場從來所未有福寗里韻第女史亦以節省脂粉費五十元助賑云 
[再紀起拔沉船之艱難]  
　　滬南　海公司前因新泰商輪遭風在吳淞張華浜覆没當與會得豐公司訂立合同出工費價洋一萬五千元承撈沉船如不能撈起貼給工費洋六千元嗣經會得豐將該沉船設法拖撈因船内積有沙泥淤分量過重以致所繫鉛絲崩斷未能撈起前日風災該公司所用拖撈之大號駁船又被浪冲激斷纜擱淺損失不資會得豐以承辦此事數日來所用工費已逹萬金前支六千元早經用罄察看情形恐難逹到目的特向瀛海公司取銷合同該公司總理沈鳴嘉以日前設法打撈時曾將沉船拖動五尺實非不能撈取者因念會得豐承辦此事原由新闗河泊司介紹昨特赴河泊司署請代商會得豐繼續進行勿萌退志云 
[歡迎工商司長之通告]  
　　國貨維持會昨日通告各業曁各議員云頃聞農商部工商司長陳蔗青先生現已到滬此次南來專爲國貨展覽會勸導徵集各出品起見本會定於陽歷八月二日陰曆六月二十二日星期一下午二時在錢江會館開歡迎會歡迎陳蔗青先生届時務祈各出品籌備員曁本會議員到會歡迎並聆陳先生指敎俾有　循萬勿見却是爲至盼 
[法總統頒給外交員勳章]  
　　外交部特派駐滬交涉員楊小川君科長陳震東君法租界會審委員聶榕卿君現由法蘭西國總統頒給勳章昨由外交部抄錄文件轉發到滬着即收佩並將外交部呈大總統文及批令錄后爲法總統贈予前外交總長孫寳琦等勳章應否收佩請批示事竊據駐京法國公使應德照會稱奉本國大總統命令頒給前任外交總長現任審計院院長孫寳琦榮光二等勳章外交部次長曹汝霖上海特派交涉員楊晟各榮光三等勳章交際司司長陳恩厚政務司司長王繼曾通商司司長周傳經各榮光四等勳章秘書劉符誠上海交涉署科長陳世光會審公堂廨員聶宗羲各榮光五等勳章等語並將勳章照送前來應否收受佩帶理合具呈伏乞大總統訓示遵行謹呈奉批令准其收受佩帶此批 
[楊道尹不允爲夫人做壽]  
　　昨日（陰曆六月二十）爲滬海道尹楊小川君之夫人四十誕辰同鄉親友以及在滬屬僚均擬置酒慶祝楊道尹一概担却惟巳到之人祗得欵以茶點並聞楊夫人擬將筵資若干移作賑欵爲諸親　造福云 
[新銀幣調換舊龍洋]  
　　中國銀行奉財政部頒發新銀幣數十萬枚到滬着將舊時行使之龍洋一律收回彚解造幣廠鎔化改鏞新銀幣此項新幣頒到後着即分發各錢莊分别調換行使等因該行遵即分發各錢莊每日將舊龍洋或銼邊及北洋吉林等省之洋先行收調其餘江南湖北等省之龍洋暫准搭用以免銀幣出數未旺時或有缺乏之虞聞日内即須實行矣 
[英界時疫醫院開幕記]  
　　紅十字會以今夏天氣酷熱時疫必盛故開辦法界時疫醫院後復在天津路八十號另設英界時疫醫院昨日英界醫院舉行開幕該院長沈仲禮朱葆三沈鼎臣三君均先時在院招待官紳各機闗皆派代表預會中西各界到者不下二百餘人臨時捐欵亦頗不少聞鄭鎭守使與貨物稅所長吳靜山君陳潤夫周湘雲郁屏翰徐冠南諸君曁江蘇銀行各錢業并應乾和尙等約集二千餘元内中以錢業諸君爲最踴躍共助八百三十餘元湯學潛夫人亦助洋一百元 
[傳言蘇綸紗廠失慎之原因]  
　　前日滬上傳聞蘇州盤門外蘇綸紗廠於某夜三鼓時粗紗間内失慎損失不貲至昨日傍晚該廠有人來申據云外間所傳不無過甚緣本月十五日（陰曆）上午九點鐘時清花間内之男工帶有紅頭自來火不知如何將火遺於花中登時燃着幸經工頭顧招泉率衆救熄　焚燬花衣十擔其餘均無殃及現已照常工作 
[國貨負販團之發逹]  
　勸用國貨會自負販團章程草定後當由執行部議决進行方法現該章程巳付印刷不日即可告竣擬將此項章程分送各省機闗以便組織現該會會員中之發起負販團者亦巳有多人昨有張始君生到會以伊所訂負販團章程出示大致以負販國貨樣子及各種書籍報章表揚國產優點使人週行國内定名爲國内週行負販團其地址係在老垃圾　　　　 
[輪船買辦之好善]  
　　崇明婦人朱倪氏近被姚阿三孫阿古等拐帶來滬賣與順天輪船茶房趙金波被該船買辦得悉將該婦送交救濟婦孺會由該會偵探查獲姚孫二匪併解閘北司法科移送檢察分庭押候訊辦 
[隣人拐匿女孩]  
　　婦人朱陸氏有九歳女孩小秀子於上月被隣居王阿三拐匿他處當由孫大成子目睹昨日該氏與王在閘北大統路遇見因卽扭交崗警解送司法科預訊一過判送檢察分庭核辦 
[兩婦串賣一女]  
　　婦人陸陳氏將其姘夫陸阿三所生之八歳女孩阿毛串同徐高氏得洋四十八元賣於七浦路八百七十一號門牌皖人吳少臣家得洋逃逸經陸偵悉報捕飭探將陳高兩氏查獲昨解公共公廨請究據原告投訴陳氏將女價賣後逃匿法租界經我尋獲扭控法捕房轉解到案請究繼由買主吳少臣偕妻吳陳氏上堂證明該女由徐高氏爲媒出洋四十八元買爲養媳並給徐陳氏媒金四元訊之被告兩人供認串賣屬實中西官會商之下判女交原告領回陸陳氏徐高氏一併押限七天繳出身價洋五十二元再核 
[糖食店主被盜供攀]  
　　三馬路二百四十三號門牌文魁齋糖食店主張杏元因被搶刧絲商梅恒餘南號現洋三萬七千五百元之盜匪劉阿根等在蘇州警廳供攀窩藏贜洋五百五十元故由該廨移請公共公廨轉飭捕房於昨日將張拘案請究張延律師上堂力辯訊之張亦堅不承認中西官以原告所呈證據不足遂判將案註銷被告開釋 
[購買烟土之騙局]  
　　土棧主曹江至法公堂控稱前有楊羣清前來交易小土計洋四百元約期付洋到期往收楊稱一時乏洋交付將土退回後察知巳被用　　　包報捕後先拘獲楊之妻父徐見方由徐將楊交案求請訊究楊供民人與周兆元同往購土掉包後亦由周將眞 
 
 
 

Page 11

 
 
土售去民人分用洋五十元巳經用盡餘洋被周取去現匿何處實出不知徐供掉包之事並不干涉惟周售土後民人分得洋十元是實聶讞員判楊押半年徐押一月僞土銷燬 
[復訊呑股本案]  
　　林庚　席菊生在公共公廨控告甬人張濟川串同粤人梁某以股開率牲公司爲由騙呑股本洋二千三百元由捕將張拘解公共公堂訊押在案昨晨復訊先由原告代表律師上堂譯稱被告自稱爲發起人並稱巳奉上海縣知事批准開辦然縣知事來函否認實係串騙請爲嚴追中西官判張存洋一百元保出候訊如無力繳洋仍着押候訊奪 
[儘可調查賬目]  
　　寗波路某錢莊因倒欠上海縣知事署公欵及各户存項由縣知事移請公共公廨轉飭捕房昨將該莊經理人袁楚香傳至民庭請追原告延穆安素律師上堂代表聲訴案情訊之被告亦延高易律師到堂辯稱被告所空之欵應請選派理賬員查明賬目以便料理旋由穆律師聲稱被告律師請派理賬員調查各賬本律師亦表同情聶襄讞商之陪審西官英領卓君判被告交保展期七天再行訊核 
[死者自取其禍]  
　　向在某輪船充當水手之劉阿桂日前行經楊樹浦徘徊觀望適有某號電車及王阿根所駕之馬車同時疾馳而來不及避讓致被撞倒受傷殞命業經捕房禀報公共公廨中西官驗明收殮在案前日午後由捕將電車司機人張阿慶馬夫王阿根連同見證毛知生解送公堂經王襄讞與英領康君訊問並由死者之妹王劉氏投案請求伸雪中西官以死者行入軌道以致肇禍係屬自不謹慎遂判被告一併開釋候電車公司酌給撫恤 
[原告節外生枝]  
　　浙江定海縣某錢莊主王成英前至法公堂控稱莊夥沈茂堂於三月初七日竊洋二千元來申托恒義公報闗行報闗運往香港後因無保裝回上海沈托成衣匠李金生向恒義公作保取洋李亦分用若干求請向李追究等情判候傳到恒義公中人訊明核辦在案昨日該報闗行夥張仁甫投稱其洋由沈親自交來托代報闗後又裝回上海由李前來介紹將洋交沈取去商人行中代沈報闗均照章程營業並無不合請察王成英忽稱其洋實非被李取去前此商人向恒義公詢問時該行夥等言洋由童姓蓋章取去今該行稱被沈取去顯見不實請向該行追究聶讞員以原告前稱李金生串同取洋並未言及童姓今忽稱有童姓在内先後兩歧所控殊不實在遂判將案註銷堂費洋四十元着原告繳出 
[闗於染司停工之批詞]  
　　上海縣公署昨日發出批示二則照錄於後 
　　染　永裕堂小行朱省三東大行圖呑酒資請予傳訊由批禀悉前據各坊禀稱該董聮絡大行董許坤需索酒資不遂迫令染司停工等情又據黄錫記等以該董糾衆毆辱等語並黏永裕堂停工單具禀到署是停工係小行主動固巳鑿鑿有據乃來禀則稱係陳忠孝等圖呑酒資煽聳同業所致殊與事實不符現各坊司停工已歷旬日如果因該董事需索酒資釀成此舉則同盟罷工律有明條該董旣爲小行領袖應知自愛著卽傳諭各工司趕速開工其酒資一節應由大小行與發染布疋各店三方協議妥定不得以罷工爲要挾如再抗違定干提究切切此批 
　　　成公所許坤禀背約侵呑酒資請予維持由批禀悉前據各行各坊禀稱該董私與朱省三聮絡需索酒資未遂迫令染司停工等情而來禀則謂停工之舉出於信大坊主陳忠孝之迫脅設陳忠孝果有圖呑酒資情事何必脅衆停工致自己亦受其損失如果屬實殊出情理之外且據各坊禀内抄黏永裕堂公啓則停工出目小行之意固巳鑿鑿有據朱省三身爲行首不加勸阻固不得辭其咎而該董禀詞失實情節亦有可疑謂爲私與朱省三聮絡不爲無因案經批飭朱省三傳諭開工該董亦應同負責任著即從速秉公調處俾各安業母得藐延致干未便凛之此批雜評三 
[論風災之善後（默）]  
　　此次風災因電線損壞各處消息阻滯究竟蔓延若何之廣損失若何之鉅尙未能詳悉惟據現在調查所及則知沿海一帶之受禍爲最慘如浙屬海寗海鹽等處之塘工出險蘇屬崇明及附近各地之圩塘决口田廬牲畜蕩然無存婦　老弱轉徙溝壑較之内地災情之重萬萬也夫以風潮如此之猛烈可稱特降奇災誠不必苛責辦理塘工人員之草率但今日已遇險者亟宜補救未遇險者急宜防護此後之責任正重設於此祇求敷衍目前則非特秋汎之危險在即而年年受禍且將蹈廣東之覆轍吾故望江浙大吏於籌辦急賑外尤當注意於此根本之計劃也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[大風歌] [  漱冰]  
　　吾今唱隻大風歌諸君莫笑我囉　七月二十七大災呵人人聽聽還要涙滂沱白大橋大馬路只聽獵獵大風過某某茶園昔日金鼓喧天今停鑼小　僻巷盡成河行人絶跡可張羅馬頭牆高嵯峨洋棧房如巖阿一朝倒下萬間多子呼父兮弟呼哥女呼母兮媳呼　大禍到來可奈何吁嗟乎腦漿併裂血肉　如此慘狀不忍哦君不見黄浦江吳淞口興雲作浪惡妖魔一波未平又一波有如百萬軍中鐵馬與金戈一枝秃筆難描摩貨物漂流如穿梭划子秈板賽過貼水荷更有大船摇摇如抛　檣摧花折一任他輾轉反側入　　救命聲哀雜風和終與三閭大夫沈身在汩　千萬損失一刹那記在心頭永不磨天乎天乎罰太苛還有萬頃花萁與稻禾 
　　又 
獵獵　大風吹折輪船葉船主泣 
抛抛抛大風吹　航船錨舟子號 
颼颼飈大風吹覆船碼頭貨色浮 
鏜鏜鐘大風吹壞洋棧房小工忙 
跑跑跑大風吹到白渡橋雙脚摇 
隆隆隆大風吹向馬路中行人空 
乓乓乓大風吹倒馬頭牆巡捕慌 
來來來大風吹翻梳粧臺雉妓呆 
軋軋軋大風吹坍茅草屋小民哭 
　　　大風吹動公館宅大宅嚇 
[夏夜游夜花園序] [  廬] 　　 
　　夫花園者陶情之勝地夜間者佳會之良時而炎天溽暑爲歡幾何今人挾妓夜游良有以也况五元賃我以汽車半價贈我以優劵聚郊外之荒園極人間之樂事攤簧雅奏競聽步青胡調高材獨慚擦白品茗未巳星斗漸稀觀新劇以文明演寫眞以活動不啗大菜何飽飢腸有約不來罰以雙檯酒數 
詞選 
[行香子題友人便面] [  詩圃]  
　　　眼籬横雁齒橋平更池南縛過　亭繩牀棐几雅寄閒情好修花譜抄术序校茶經下潠田耕下澤車乘興來時下里歌聽素心友過一笑逢迎欵黄柑酒紅稻飯綠葵羹 
筆記 
[蠻荒慘劇（再續）] [  指嚴]  
　　榮女令姿淑質恍若鷄羣有　徒以貧寒故夫家莫不輕之性高潔粹美不好爲村　　　之口衆以爲可歎亦愛則逹心而懦悚於父母之積威大有愛莫昨助之苦當其小夫婦喁喁一室固　然憐我憐卿叩一臨以堂前之　命　致憂　畏　箝口結舌此中日月以涙痕洗面蓋匪伊朝夕矣榮女見己父之不爲夫家所禮知他日或有變恐不克保偕老之顧因泣謂亦愛曰妾幸得事君生死終當從一君苟念妾之微志　幾曲與成全銜骨銘心感且不朽亦愛歎曰吾佩卿之賢淑非此間婦女所能有幸卿善事翁姑所不以琴瑟禮卿者有如日榮女爲之破涕曰妾之於君如撥雲霧而見青天雖死不恨君但有心足矣若人前不宜過事愛護轉蹈袒庇之嫌且愛子之心人所同具吾二人果同心罷勉起敬起孝以求得翁姑之歎心妾意必不至終處覆盆之下也亦愛聞言大以爲然自是榮女操作益勤而夫婦間之愛情亦益篤至是日亦愛忽聞嫁女之說心悸膽裂又爲母所刧不可以蹈榮女噙涙入室偃臥於牀以被蒙首若疾作狀榮女服役旣畢而入誤謂夫病撫慰問勞無所不至而亦愛神志喪失直視不語榮女大驚奔告其姑謂夫暴病姑怒其妄以爲頃間在此未聞有所患苦得母爲子所累耶榮女悚然而退然尙以夫疾爲憂意欲走告翁過已室姑往視夫則已起坐矣抱持問所苦亦愛心痛如擣終不能出聲相對垂涙忽姑入見狀斥榮女爲無恥終日擁夫作狐媚態安得不殺吾兒頃間之所謂疾者皆由淫婦所致也宜立逐之榮女不敢辨大泣而跽亦愛意不忍並跽乞恕女謂己實心痛突突不能出言致婦驚疑非彼之罪姑　榮女髮擲之曰去去竟有蠱惑男女術耶爾媚蟲吾家不能容明日大福且至看爾平步登青雲矣榮女　乎不敢問也及夜姑令榮女伴己宿不許與亦愛相見蓋疑前此所爲亦愛未守秘密事且中變故預防之至次日姑大忙自堂及室陳設華美督婢媪爲榮女梳　桂服步摇生平所未經服御者今日悉以資之榮女疑甚問何爲人皆掩笑不答或曰以爾有福故特補行結婚儀節耳榮女疑信參半呆若木鷄思得夫前一詢究竟而苦不得相遇傍晚妝已竟獨坐室中婢媪皆他適姑亦以事往欵客覺窗外有人影相窺心惶懼試問爲誰應之者則夫之口吻也立起迎之暮色蒼黄不可辨而故衣敝帽絶不事修飾知合卺之說不確未及啓齒忽吐悲音曰與卿從此永别侯門一入蕭郎即屬路人天下無不是底父母卿苟得所當亦可不怨我無力庇護也榮女大愕堅執亦愛之手顫聲問曰胡出此言妾至今如在五里霧中得母有他變耶何不早告我亦愛泣曰少頃自知吾本欲早告子奈不可何卿苟尙念我或於爾時相機啓後户遁出我巳約爾兄萬傳相接謀匿爾於姨母處卿意何如設非然者亦父母所命吾必不怨卿任卿自爲之可耳榮女以指自齧出血塗亦愛掌中且慘然曰妾志巳决君當待妾即有變雖死不渝亦愛方欲有言聞人聲自外來遂悄然出 
上月三十日第二行第六字攫誤攫 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十八章（續） 
　　當初嫁時兩小固未嘗不相愛也然而日復一日新者已舊厭惡之聲漸生女憎男貧男憎女陋始則相罸終乃相搏今日吾女又被撻於勃替太乃來哭訴母家聲乃幾動屋瓦吾不堪其擾乃遁而去密斯特威廉試思之吾工苦竟日方擬休息而彼輩竟以一部肉鼓爲歡迎之具恨乎不恨威廉乃移其步近克洛斯使與己共傘俾不爲雨所侵因詢之曰汝旣無資往鹿角曷不往意司得之家夾谷伯曰彼乃能容予乎威廉曰吾當爲汝說項夾谷伯諾威　遂自去明日者夾谷伯遂往意司得之家自是以後無夜乃不往且忘鹿角而其他之人亦聞風而至於是意司得之家　己至十人之多　者誌之此即威　所設夜館之開宗第一章也 [ 
奇情小說 
[秘密汽車] [  東埜譯]  
　　第四章（續） 
　　縢逹　匆走入廠門遇　一個工匠頭目就問道麥典勃立南子爵巳來了麽那工匠慌忙除下帽子侍立在一旁答道了爵還不曾來那車子倒巳預備好可以如期交割主人倘然有暇可到那間小屋中去　　　逹點頭於是兩人曲折前進直到一所小木棚前那木棚方廣不過二丈餘漆成深綠色周圍没有窗洞望而知爲保守秘密用的那工匠用鑰匙旋開了門讓　逹先入自屑也隨着進來仍闗上了門棚内天光從頂上琉璃漏入照得　集畢露滕逹一眼　見廠中的新出品一輛式樣新奇品質堅美的汽車端端正正完完全全陳列在中央那車子身量狹長前面裝設盞探險電燈同輪軸一樣高好比怪物頭上突出兩隻眼睛旁邊兩隻汽缸不知蓄着幾多馬力一經發　怕不有瞬息千里之勢車身外面全用青灰色油漆漆得同無畏戰艦一式若在駛行之際人家遠遠望去將疑他是陸地行舟滕逹立在旁邊暗暗忖度這車子具着這麽一個怪形狀再蓄着這麽一種濳勢力一朝盡其所長不知可以建立何種功業便自言自語道魔鬼魔鬼你何以蟄居在此默然不發一言你兩個圓筒式的腦筋中究竟存何思想我可猜你不着了縢逹正自呆呆出神忽然門外笑語聲步履聲紛然並作接着那扇木棚門　然大開便見勃立南一脚跨將進來背後便是挨周挨周背後便是他女兒苿莉兒三個人魚貫而入和滕逹握手問安茉莉兒望見那　子新奇嫣然一笑登時滿室中似添了一道陽光各人眼前覺得分外的明亮勃立南左顧茉莉兒又望望滕逹笑道朋友我昨天許你先到廠中誰知今日被你占先了我替你介紹道位便是密司脫挨周他現在等候那駕車人想快要來了麥典今日有人先來過未麥典道我不曾曉得待我到門房裹去問一聲說着恰待轉身忽聽郡小門上又蓬蓬扣了幾聲麥典上前去開來一看只見一個工人率領着一個矮小的外國人進來說道先生们這車夫來了勃立南和滕逹兩人望見之下不由得大喫一驚來者是什麽車夫原蔡就是昨天夜裹在議院中望見的那個意大利人社會黨魁逹而登的羽翼 
文字姻緣 
[和天虚我生自題涙珠緣原韵] [  蔡選青]  
　　盡多才子爲情痴惜翠憐紅筆一枝香艶動人工點缀精心結撰不妨遲（現尙有四十回未出版） 
誰爲雙文記會眞言情婉委見精神涙珠五册那堪讀我亦當年薄倖人 
全憑妙筆掃凝愁離恨天高玉斧修夢入紅樓應喚醒相思有涙幾時休 
世事何須問假眞情懷感觸便傷春一斑雖見思全豹（涙珠廬共百二十回現已印出八十回計五册）著作而今已等身 
 
 
 

Page 15

 
 
   
 
 

Page 16

 
 
   
 
