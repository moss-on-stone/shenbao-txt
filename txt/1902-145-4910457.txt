# 1902 - 145 - 4910457

 

Page 1

 
 
[勸募江西急賑] [  本館恊賑所啓]  
　　去年江西各屬洪水成灾繼又旱魃爲虐田疇所種顆粒無收千萬哀鴻嗷嗷待哺雖冡深宫軫念頒給帑金大憲推恩撥施錢米無奈災區甚廣普救爲難垂斃飢黎朝不保暮矧今天時不雨旱象又成春熟豐收已無可望而蘇皖沿江一帶去年亦被水災涸鮒未蘇待振孔迫若不綢繆於未雨曷以延溝壑之餘生伏求四方大善士各發慈悲無分畛域或傾囊以佽助或量刀以佈施俾敝賑所得以接濟源源發窮黎於衽席是皆諸善士好施之助他日必能邀福佑於蒼窮者也敬此禱求諸維德鑒 
[記客述廣西匪亂緣始]  
　　客有自桂林象郡來者一揖就坐執筆人未及道寒暄卒然而問曰子必目擊廣西匪亂情形能爲　生一詳其巓末乎客曰貴報已歴歴載之矣然猶未盡確也叩以故則曰廣西之亂非匪也實游勇也游勇何以致亂則以文武不知故也廣西地瘠民貧各卡所榷釐金歲祗以數十萬計而防邊之勇多至三十營自法越事定迄今歴二十年皆歸蘇子熙保帥統轄防郔敉亂卓著奇勲顧需饟頗極浩繁以數十萬釐金供三十營兵食核之已無所餘藩司曰是皆我　國家辛苦經營而得者而乃悉以餉荷戈執戟之人乎巡撫曰今者中外事起償欵不支我方昕宵籌畫之不遑而邊臣乃任情揮霍乎然蘇帥固提督軍門而又欽命辦理龍州防務者也我朝定制武員雖貴至提督仍歸封疆大臣節制獨蘇帥朝廷方寄以防邊重任而又寵錫宫銜其名位在撫臣之上撫臣雖有節制之例實未嘗握節制之權於是積不相能腹誹每因之而起而蘇帥則曰我之揮霍我實用以重邊防耳生平未嘗齒肥甘身輕煖至求田問舍之事左擁右抱之娱凡諸鄙夫所優爲者更不屑尤而效之授人以口實我之揮霍我實用以重邊防耳何責我之有哉適今撫帥丁公由黔量移西粤旣受事卽累疏彈蘇帥不職天子遂詔下移節鄂中提轅有所謂先鋒官者多至百餘員類皆百戰餘生事定後窮無所歸不免流落生事蘇帥乃優加卵翼月給厚餼責令嚴緝匪人邊境之得以乂安者實賴此輩及蘇帥將去任悉數撤之使歸農其人環　馬前崩角流涕曰我等受大帥恩誓不反叛然豈皆手無縳雞之力者今大帥去此我等無所依矣大帥一日不回邊則我等一日不得食將奈之何蘇帥無可如何慰而遣之而反機已於此伏矣洎蘇帥去後丁公以節饟故裁去防勇二營有半此三營有半者都勇丁一千七百餘人合之長夫以二千計粤西磽瘠地一旦多此二千無衣無食而又平昔勤加訓練身手輕靈者有不如火燎原頃刻蔓延無際者乎而亂萌更由此兆矣時丁公尚欲續裁五營五營中由官弁以迄勇丁又不下三千人一聞此言無不慄慄危懼曰此眞欲絶我等生機矣散則死於飢寒叛則死於戰陣凡我同伍幸早善自爲圖丁公聞之恐有變亂事急奏請暫緩撤裁而蘇帥所撤之先鋒官及丁公先裁之防勇三營有半已互相糾結而亂事遂一發難收矣我故曰廣西之亂非匪也實游勇也執筆人曰然則將何法以敉之曰子毋憂子毋憂今者蘇帥已奉旨回粤西且重綰邊防大臣之篆矣凡此紛紛擾擾者皆平昔畏威懷德之人知必有稽首輸忱面縳就死者我知兵威所至誅其一二桀黠甚無道者其餘自不難棄甲投戈各安生業屈指數閱月後度必漸次肅清特是軍費已苦不貲而籌辦善後事宜費又不可以數計然則所省之兵饟有限而所耗反倍之且十倍數十倍之誠何益哉或曰近年黔桂之交屢有匪人滋事去歲蘇帥奏報邊地肅清摺内聲言粤西已無一匪惟貴州尚未蕩平丁公惡之洎乎移撫粤西卽凡事多存意見觀此是文武不和之漸實蘇帥啓之未可但責丁公以裁營致禍執筆人曰子固確有所見不類傳聞異詞能容鄙人錄諸報簡乎客曰可爰書其所述如此不加訓斷者報章之變體亦竊附於君子不非其大夫之義也 
[學堂興工]  
　　江寗訪事人云金陵大學堂迭經兩江督憲劉峴莊宫太保札催建造前因未得相當地址邇始在城北鷄嗚山麓成賢街一帶擇定基址由總辦率同府縣相度形勢設標爲誌繪圖貼說禀報派辦處日前奉憲小飭首府兩縣赶將該地所有民房地基一律給價收買並委候補知縣黃大令治裳縣丞李二尹穠華辦理學堂工程聞本月中浣卽可興工矣 
[禀興工藝]  
　　江寗訪事人云金陵地廣人多小民失業者實繁有徒前經李大令洛才等禀設勸工學堂已奉兩江督憲批准並撥給自强軍舊日營房以爲羣工薈萃之處嗣緣李大令逝世經費難籌遂至空言無補日前復有某紳等具禀督憲請仿京師設立工藝所已奉劉宫太保批准矣 
[請興礦利]  
　　廣州訪事人云泰西各國皆以開礦致富强邇來粤省産礦地方多已招商開採惟礦苗之衰旺及與民間有無窒碍情形則必俟地方官勘明禀詳省局日前商人李槐林等將某處礦塲繪圖貼說具禀藩轅請爲核辦藩憲丁方伯以粤省礦務向隸善後局遂批候移局查明定奪 
[赶鑄銅圓]  
　　江寗訪事人云江南銀圓局自去年冬季奉飭鼓鑄銅圓於歲杪頒發兩批今年又迭次續發巿面流通頗稱便利而北地兵燹後制錢缺乏異常邇准直隸藩司咨請省局代鑄銅圓若于元運濟京華故銀圓局日來昕夕鑄造頗形忙碌云 
[委辦商塲]  
　　武昌訪事人云粤漢鐵路開辦伊邇青山鎭爲鐵路發軔之所曾由張香濤宫保遴派幹員將附近田畝一律購爲官用現擬將購定地址興建房屋任中外商民賃屋居住並委梁集菴太守爲商塲調提想將來華洋輻輳商務不難振興也 
[飭催收稅]  
　　江甯訪事人云金陵派辦處因賠欵之故創行房膏各捐以及烟酒等稅所有鋪房巿房已目本 
 
 

Page 2

 
 
年春季爲始一律收捐烟膏一項擬改爲按燈起捐現尚未定至於烟酒等稅雖已飭令各業董領照納稅然稅則尚未酌定故亦未卽收捐曰前派辦處接奉督憲札催飭將各稅尅日收齊繳候彚解 
[催繳鋪捐]  
　　武昌訪事人云鄂省前由大府飭屬開辦鋪捐按鋪面之大小定月捐之多寡由籌餉局按月抽收乃奉行日久漸形疲玩任意拖延以致餉需不敷支應現由江夏縣陳介菴大令會同籌餉局李大令剴切曉諭飭將未繳捐欵迅速繳清如再遲延定卽提案押辦 
[整飭官常]  
　　武昌訪事人云湖北武昌府梁集庵太守以發審局爲通省刑名總匯之區在事各員尤須勤謹耐勞方免積壓稽延之弊乃訪聞各員往往癖嗜洋烟置公事於不顧實屬不成事體爰親書手諭黏貼局中略謂訪聞某某諸員性嗜洋烟諸務懈弛自出示之日起務限三個月内一律戒凈如仍不知振作定卽撤差示懲又訪聞某讞員屢被上控聲名平常亦懸示局門飭令嗣後毋庸入局辦事 
[軍節蒞蘇]  
　　姑蘇采訪友人云福州將軍景月汀軍帥解任後於本月二十一日行抵蘇垣省中文武各官咸詣官馬頭迎迓軍帥由婁門鳴騶入城就八旗會館行轅小駐 
[從拳餘累]  
　　京師訪事友人云庚子拳匪之亂通州富人某甲曾在鄕中立會附和迨聯軍麕集匪勢日衰甲懼而逃逸嗣聞平復濳歸故里近處教民銜之往往集衆冋之訛詐甚至劫奪財物甲不勝其擾乃邀素識之日商二人除舍居之爲坐鎭計一日復有教民前往尋釁甲倚兩日商爲護　叱僕執之教民遂投州署禀報州尊某剌史立飭捕役拘甲兩日商亦隨之而至剌史略詰供詞卽詳送通永道署某觀察研訊之下令將兩日商立時開　甲則繫獄候懲尚未知如何結案也 
[逆犯正法]  
　　姑蘇采訪友人云南通州人邱姓子年甫一十九歲去年因爭産起釁將胞伯邱某謀斃伯母某氏痛夫情切以身殉之旋經族中人控請州主某直剌飭拘邱犯訊實解省其時朱竹石廉訪方綰臬篆勘知案無遁飾擬以凌遲之罪詳請撫憲奏准在案本月二十二日清晨臬轅接到刑部釘封文飭將邱犯照擬正法臬憲效述堂廉訪以時在下旬照章札飭吳縣田春庭大令會同撫標中軍守備夏亮廷守戎督帶標兵數十名押赴北寺大校塲處决 
[盜黨傷人]  
　　鎭江訪事人云距鎭郡數十里之太平洲一閙巿集也本月十六日之夜三鼓時某姓當鋪突來盜匪多人破扉直入砍傷二夥刼去銀洋呼嘯而逸未幾保甲局委員某少尹之公子親帶勇丁跟蹤追捕匪黨見之持械抗拒公子不舍匪開槍擊之一發而斃次晨由坊保入城詣丹徒縣署报案邑尊洪鷺汀大令立卽帶同差役仵作前往勘驗想須勒限嚴緝也 
[打靶改地]  
　　江寗訪事人云兩江標防各營每遇操演之時在小校塲中設靶練習督標將弁月課考槍亦在該處其地距督轅甚近日前各營　練洋槍技藝生疎多不命中槍彈四散紛飛墮落督憲簽押房下宫太保見而大駭疑有意外之虞立飭巡捕嚴查旋據禀覆宫太保遂不復深究而巡捕則已傳知中恊令各營改設槍靶於臺城之下矣 
[晦暝志異]  
　　京師訪事友人云本月初七日午後三點鐘時都城忽然晝暝天色隂慘街巿人民相與大譁各家非張燈不能辨物以致行路者趨歸貿易者閉户至四點鐘後凉飈颯颯雷聲隆隆下雨一陣雜以飛沙天氣始漸開朗中夜微雨不久卽止嗣復大風頗有處嘯龍吟之勢 
[日東火警]  
　　日本長崎訪事友人云東歴五月六號即華歴三月二十九日京都巿下京區馬町村井香烟公司失火焚去洋式三層樓一所及工塲機器房共計所失約值四十餘萬元先山日本明治東京横濱酒造等五家保險銀二十一萬元並由他國保險公司兩家合保銀二十一萬元共計四十二萬諒須如數暗償也此次焚斃巡視員一名傷救火夫七名迨十號卽華歴四月初三日茨城縣知事致電内務省稱縣屬所轄水户地方裁判所不戒於火闔署悉成灰燼惟司法省接電則言十藏尚未被焚至十六號卽華歴四月初九日大浦以上精米所復兆焚如時崎港内所泊俄兵船管帶亦率兵丁水手等邦同施救事後警察署長詣船道謝此次雖僅焚去房屋五大間然所有機器及貨物已共需二萬元之譜 
[日蠶减色]  
　　日本長崎訪事友人云東歴五月十三日卽華歴四月初六日羣馬縣境内忽降大霜天氣嚴寒特甚桑葉旣枯蠶亦盡死所損約近百萬元之譜旣而縣知事某君詳查各地帖形知本年蠶巿佐淡羣馬新田三郡僅存三成勢多北甘樂山田三郡則二成有半多野郡二成碓氷前橋高崎三郡一成吾妻利根邑樂三郡竟絶無所望全縣所損約共二百五十萬元誠意外之變也 
[茶巿大興]  
　　漢口訪事友人云本年茶業中人現已先後開巿計寗詶九十莊武寗十莊祁門建德一百五十莊河口五莊九江吉安五莊共二百五十九莊長袖善舞多財善賈亦可見共生涯之廣而獲利之宏矣 
[歡聯秦晉]  
　　江寗訪事人云潢漢聯姻向干例禁去臘欽奉皇太后懿旨開除舊禁所有滿漢軍民人等著准其一律結婚兹有釐捐總局穆少若觀察之第五公子與總統護軍等營楊鏡巖軍門之女公予聯姻擇吉本月某日下聘 
[浙省官塲紀事]  
　　杭州訪事友人云本月初六日温州鎭總兵劉吉園總戎祥勝因公晉省先詣撫轅謁見任筱沅中丞然後拜會藩司誠方伯臬憲湍廉訪及總理營務處許豫生觀察面商要公聞小作勾留卽當遄返也○兩浙鹽運使應解鹽課京餉現由運憲黃幼農都轉籌撥庫平銀十萬兩委候補運副沈分轉三成管解已於本月初九日兌銀釘鞘矣○本月初八日藩轅牌示紹興府照磨缺以新海防遇缺先補用府照磨潘誦輿湻安縣典史缺以新海防遇缺先補用典史熊維翰永康縣典史缺以新海防遇缺先補用典史顧尚勛均請補○浙省擬辦德律風現由商務大臣盛杏蓀宫保札委候補府周太守銳經理其事太守奉札後隨詣撫轅禀知一切○下城五叚分巡汪二尹現屇瓜期由督辦戴子開觀察札委候補縣丞韋二尹鼐接辦已於初十日到局視事矣 
[漢上官塲紀事]  
　　漢口訪事友人云本年鄂省應解第二批京餉上憲已委虞大令汝霖趙大令應元押解一俟釘鞘事畢卽須首途矣○前漢口清軍府金司馬汝翼前在順直振捐局報捐道員近已過班仍聽鼓鄂垣以供上憲策遣 
[鷺島晴雲]  
　　厦門訪事人云福勝營管帶楊福田遊戎庚子春初奉調赴漳州防堵近因奉文撤回省城遊戎預出示諭城廂内外各鋪如有營勇短欠帳目准其來營清算不許絲毫短少倘不肯清還許卽據情禀究○厦門清道局係周子迪方伯任厦道時所設委員協紳冋各鋪 
 
 

Page 3

 
 
户勸捐雇夫逐叚打掃出入皆由委員經理近來官道雖則清潔而各處小巷穢物更堆積如山據稱所捐不敷開支興泉永道延少山觀察轉傳紳董飭將捐帳清查開單具報嗣後歸紳董收捐存放委員僅開支詳報觀察如此整頓想必能滴滴歸公也○同安縣屬土産以土漿爲大宗去年大憲檄委章司馬在司設局抽收捐欵近日不知因何各鄕糾集多人將局拆毁勢甚洶洶合街罷巿委員從後門逸出禀明道憲延少山觀察商同提憲楊西園軍門派營務處楊懷先叅戎帶勇一百名馳赴彈壓旋派史梁兩委員會同縣主黃逢年大令悉心辦理大令諭令紳董賠償並將肇事首犯交出現悉紳董允賠洋銀七百元肇事各犯已拿獲三名送縣大約此事可以了結矣○英國領事滿思禮君蒞任三載期滿於初五日趁海壇輪船赴香港回國新任霍君到任尚需時日現在辦理各事則由副事某君代理 
[江城笛韻]  
　　武昌訪事人云鄂省向不産柴全賴湘中柴煤爲炊爨之用武漢兩處開設牙行數十家邇者警察局新定章程每擔須捐錢八文若焦煤若板炭則捐至錢十文或二十文商民雖心有不願然皆遵章完納不敢視禁令如弁髦某日炭捐司事查貨時不知如何觸犯衆怒相約罷巿並訂期在湘南會館商議環禀督轅乞恩批准然後照常貿易想張香帥愛民恤商當必施恩格外也○某日江夏縣陳介菴大令委典史易少尉把總楊把戎帶同差役至吳家巷姜姓宅搜查鄰居均甚驚駭嗣訪知姜姓向在前湖北候補道江觀察處爲長隨觀察在鄂時曾經被竊失贓甚巨迭請府縣緝拿迄未破案後改官甘肅充當督轅要差姜又隨之至甘盜竊銀兩逃回鄂垣刻經觀察查知是以派員來鄂關提送交江夏縣懲辦 
[大令騐屍]  
　　昨有廣東人某甲年約不惑在新閘投河爲一百七十四號印捕所見帶回捕房身面俱有傷痕手上帶有金約指一枚捕頭飭探送英美租界公堂請核讞員張柄樞司馬正欲訊詰旋卽斃命經差禀明司馬奉諭候飭地甲報請上海縣相騐迨鐘嗚五點縣主汪瑶庭大令帶同刑仵書吏蒞屍塲升座地保黃士泉供稱死者由王家庫捕房載至公廨未幾斃命小的遂恊同八圖地保報請相騐大令飭仵檢騐報稱因病身故並無别情惟頭額略有皮膚傷大令親視無訛飭報善堂備棺收殮發封標記並將金約指洋傘各物帶回儲庫候出示召認騐畢已六點餘鐘矣 
[研訊巨騙]  
　　英美租界公廨移送舒彝黃鑫源控巨騙余仁僞照騙銀一案至縣前晚縣主汪瑶庭大令升堂研訊舒供原籍湖北廣濟縣人向在江西省城藉舟青餬口去冬忽有余仁者亦來江省自稱係神機營委員兼在某親王處充當文案慫恿職員捐一通判以便携帶入都謁見王爺代謀保舉職員一時受愚摒擋銀四百六十兩交余去後果遣人送來通判部照一紙至臘月二十二日同至上海假寓全安棧後因察得部照上所塡之字與余筆跡相同知係僞造向索銀兩余稱杭州不日有銀匯到卽可照還此係實情求鑒黃供廣東人報捐典史分發江西去冬到省後即與余仁相遇稱係某親王文案命典史拜渠爲師將來挈帶入都禀見王爺即可營謀過班並稱京中將起造王府委伊往安徽採辦青石柱墩二十六個因一時缺欵向典史借銀二百餘兩至臘月杪余束裝赴滬今歲春間典史亦來申江與之相遇又被借銀二百餘兩共合銀五百兩求追余仁供職員前在京中神機營充當委員前年蒙某親王保舉田縣丞過班知縣現往安徽採辦石墩報効親王大令謂王爺在何年保舉過班曾否引見供於前年保舉尚未引見大令喝將晶頂大帽除下隨將公廨移來余之護照等件内查有光緒六年曾忠襄公在山海關督師時所給省親護照一帋塡有右給四品銜某省候補知縣余仁准此字樣大令謂爾前年始保舉知縣何得六年分已有此官銜乎余至此始俯首無詞大令曰本應照律究辦今能將舒黃兩人被騙銀兩歸還尚可恩施格外余稱遵諭寛限措還大令判收待質所限卽繳銀料理舒黃亦有不合斥退候示 
[整頓捕務]  
　　南巿捕頭王經年自奉北洋大臣署理直隸總督袁慰庭宫保調赴天津辦理巡警事宜已定於五月初一日交卸初十日乘輪船北上馬路工程局總辦翁子文太守以王捕頭旣去爰令招補印捕十名擇一年力精壯者充當三畫巡捕月給工資洋銀二十四元其餘各捕月給十二元如能得力准再酌加惟三畫巡捕須諳各國語言方可勝任 
[嚴辦流氓]  
　　本邑保甲總巡朱森庭明府自奉道憲袁觀察諭令查拿鬆辮及額覆短髮之流氓究辦隨飭差甲拘獲五六人前晚升座研訊喝令各責二百板諭以改過自新不得再犯從寛開釋縣署差役亦拘獲十餘人禀請汪大令訊究 
[幾致燎原]  
　　前晚美租界篷路第二千零五十九號門牌粤人某甲家潑翻火油燈燃及蚊帳霎時轟轟烈烈幾肇焚如幸卽設法撲救始得火滅烟消 
[上海縣署瑣案]  
　　青浦縣錢大令派差遞解上海縣人王紀生到滬所齎文書内開王在青境姦佔婦女持刀逞兇拘獲後業經訊明笞責千板解請交保管束等由縣主汪瑶庭大令接閱之下立卽提訊王供前在青邑鬥毆乃係小的同鄕人某甲今彼已逃逸地保疑與小的同黨致被悮解已遭嚴責沿乞開恩大令知其狡展判交的保諭以如再犯事定當加等治罪○本月十五日美界某包探夥役王富在浦東八埭頭左近被人戳傷送仁濟醫館救治無效卽於十六日斃命一案旋由英界包探拘獲陶阿松送縣請究大令提訊之下陶供小的前黨舟子現在火油池工作十五日在他處茶寮品茗王富如何被戳小的並不與聞求鑒大令喝令鞭背四十下始供小的於事後聞人傳說王傷實被陳某黃皮等所戳大令著收押所再行訊核 
[治疫良方]  
　　邇來疫症流行染者每多不起人都委之於命半亦無良藥以救之也兹同人檢得靈騐古方名曰靈寶妙應丹託抛球塲恒升里義善原莊代送救人甚多神效無比爰將原方照錄於左四方樂善君子照方配藥廣爲施送亦莫大功德也靈寶妙應丹方並治法耑冶霍亂轉助吊脚一切危險痧症用半瓶納入臍内以清凉膏蓋之立能起死回生輕者以些須吹入鼻孔神效當門子九錢火硝六錢大梅九錢西黃　錢腰黃一兩八錢畢發三錢擘砂三兩蓬砂一兩八錢孕婦忌用[  憫疫同人謹啓]  
申報館恊振所經收順直江西長江振捐四月十一日至四月廿日止第十次清單 
四月十一日致遠堂銅洋二元○十二日恆心堂洋廿元鎭江老福潤來求平安氏願助江西洋廿五元○十三日瑞麟氏洋二元協興來榮陽氏求合家大小清吉洋五元織里林仁　來　谿釣徒洋一元○十五日無名氏求病愈洋五元翁寅記洋五元○十六日全氏洋十元徐介記爲小女求病速愈洋十元○十七日知足居洋十元裕記洋一百元台州府　學書　山長何　石比部開館折席資移助洋六元無名氏銅洋一元○十八日孫記銅洋十六元○十九日泰州森昌來陳退省軒洋廿四元鎭江全昌仁來周先魁龍洋一元以上總共收洋二百廿四元銅洋十九元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[納妾被愚]  
　　杭州訪事友人云仁和縣屬臨平鎭村民某甲年逾大衍嗣續猶虚因思什賦小星藉占生稊之兆本月初旬某日適有二鄕民乘舟載一女郎年約十七八并一女使年亦二十左右聲稱來自江蘇之無錫縣因家貧難度願侍人巾櫛冀得身價之資女使係其鄰居欲藉傭工餬口遂由好事者爲之說合言定身價洋銀二百元立據成交後女使卽扶之入室甲如獲至寶所索無不如命正擬擇吉成親甲之家人見女使顧後瞻前時出探路并詳問蘇杭道里心疑爲放白鴿之流嚴爲防範居數日察其行止有異乃於晨起梳粧之際突扭其髮隨手而下始如種種者係屬僞爲搜索女使亦如之當卽具禀縣署縣主蕭明府提二人嚴鞫判責一千板荷以隻連大枷命仍面塗脂粉併頭插紙花游街示衆每處三日期滿再行核辦其當時作伐者雖訊不知情然冒昧之咎亦所難辭亦著從重笞責收禁翼房候緝獲兩鄕民核辦 
[彝陵客述]  
　　宜昌訪事友人云某日之夜某打包店失竊衣物報案緝獲竊匪送地方官訊辦供稱贓物已在宜都質錢花用祗有當票數張乃將當票發還失主備本往贖竊匪則枷於打包店門首○邇屆插身之時天氣亢晴未能播種老農者流莫不盼雨甚亟日來雖得隂雨然尚未能渥沛甘霖俾農人咸歌旣沾旣足也○宜昌府戚太守定於三月十五日府試各屬業已將次竣事學憲胡大宗師聞不日卽須來宜按試矣 
[馬路工程局瑣案]  
　　前日崇明人沈桂生乘航船來滬被同船搭客江景春竊去洋銀七元七角當卽追獲解送捕房轉解馬路工程局總辦翁子文太守倩襄讞委員黃衡堂二尹研訊沈投案聲訴前情江供小的原籍南匯縣當八歲時被人售與福建人現由家中探母而回欲赴金陵此欵係沈遺失於途小的貪利拾取並未行竊尚乞恩施二尹判責一百板著將洋銀如數繳還○前日黎明時工人陸仁福陳瑞生在馬頭上挑泥某號巡街捕見之以其形跡可疑拘入捕房轉解工程局太守倩襄讞黃一尹研訊判各罰小銀錢兩枚○日前東洋車夫陳德亨載客至南馬路適馬夫周信發駕車馳至不及避讓撞毁車上所懸之燈經巡街捕拘入捕房轉解工程局黃二尹研訊之下周供偶不經心致肇此事尚乞恩寛二尹判令掌頰四十下 
[英美租界公堂瑣案]  
　　包探顧阿六解竊賊高順生到案禀稱此人行竊周載福家綢皮衣服經小的拘解請究讞員張柄樞司馬商之迪繙譯判責四百板管押兩月期滿遞解○包探趙銀河解竊賊陳阿二到案禀稱陳竊取益生成洋貨店燈罩五打拘解請究司馬責判四百板管押六個月○包探金立生解竊賊沈阿法到案禀稱此人行竊賀春華銀質對時表一枚請究司馬判責三百板管押三月○馬夫王春華在馬路溜馬違章由捕頭禀請公廨出單傳訊經包探趙銀河拘案禀請訊究司馬判罰洋銀五元○楊一邦家堆積柴草過多有違租界章程經捕房查知飭包探趙銀河拘案禀請訊究司馬判罰洋銀二十元○趙銀河又解竊賊朱阿二到案禀稱此人竊取泰申祥洋貨店燈罩數打經小的拘解請究司馬判責三百板逐出租界○賊犯金阿二濳入老公茂紗廠圖竊由包探金阿三拘解請究司馬判責二百板遞解回籍○包探金阿三又解竊賊倪仁甫到案禀稱此人行竊大純紗廠木板請究司馬判責三百板遞解回籍○張三行竊某洋人家玻璃六箱售與董阿仁經金包探拘案司馬判責四百板管押三月董不應收贓判罰洋銀五十元○包探張阿五解道士馮應張晴堦張阿雲三人到案禀稱此三人係由上海縣移請協提經小的傳提到案請訊迪繙譯判候總領事咨會上海縣問明所犯情由再行移解司馬著帶回捕房押候總領事照會後核奪 
[法租界捕房紀事]  
　　李蘭生前控蔡陳氏誘拐伊妾吳筱香藏匿不交經大令訊問牽涉二房東及開老虎灶之陳江壽飭提到案判與蔡陳氏一并管押昨日大令蒞捕房發落有孫阿四者投案呈遞禀詞求准交保出外邦同尋覓大令准乏○董陳氏前控程澤甫積欠會洋八十六元圖賴不還求追大令准詞飭提昨日原告投案遞禀聲稱程已挽人理勸折還洋五十元業已收到求請免提銷案大令准之○曹德志前竊親串王姓家珍珠金飾等物價值甚巨除吊到各贓外所缺尚鉅原告失次求追曹在押患病由管獄西人禀知捕頭轉禀大令飭提到案騐得患病屬實著還押過堂核辦○偷兒顧阿三周阿六均奉大令訊供著照原斷各責四百板釋出○偷見錢三三陳桂芳經大令訊供均著照原斷各責二百板釋出 
[美租界捕房紀事]  
　　昨晨小竊張某混入穿虹浜左近鄕民某姓家行竊衣服携之而出適爲某號巡街捕所見連贓帶入捕房捕頭令押候轉解公堂禀請讞員張柄樞司馬訊辦○昨晨小販張阿紀與粤人徐阿芝在菜巿爭論一言不合互肆兇毆被傷面部扭入捕房捕頭詰悉兩造各有不合張亦受傷甚微從寛一併斥釋 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
