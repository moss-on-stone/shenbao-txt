# 1911 - 75 - 4913690

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章二月二十二日内閣奉]  
　　上諭增祺著留京當差廣州將軍著誠熏補授溥頲著補授熱河都統欽此 
　　上諭農上商部尙書著溥倫補授欽此 
　　上諭大學士世續著充資政院總裁侍郎李家駒著充資政院副總裁欽此 
　　上諭法部左侍郎沈家本著回任供職大理院少卿劉若曾著充修訂法律大臣欽此軍機大臣署名奕劻毓朗那桐徐世昌 
論說 
[中國危亡警告書（四）（續）（留日學生來稿）]  
　　治本之法雖然。無兵力而言外交。不濟者十常八九。幸而濟適以長國民苟偷之心。謂外交之事。無過縱衡椑闔。斯乃速亡爲天下笑。此子産之潤色辭令。終無以救鄭弱。而俾士麥仰爲外交魁杓。猶有鐵血之訓也。吾國兵力與外人校。何啻髫齔之於壯夫。其百被辱何怪。及今雖急圖之。豈旦暮之所能俟。必幡然求一簡近易舉。而又可恃爲兵力之用者。其惟國民軍乎。其惟國民軍乎。國民軍者雖其名若甚夸奇。要在使全國民皆有人自爲戰之心。作其敵愾同仇之氣。相與捍外患於焦眉。古者六鄉之内。六軍寓焉。卽比閭族黨州鄉而作伍兩卒旅師軍之名。是軍卽國民也。管仲變古司馬法。已漸失先王寓兵於農之意。及後世變爲招募。而軍與民始分。漢有謫發過更之兵。而軍始爲刑囚。唐諸方鎭各置牙兵。而軍始爲市人。明時之兵。有爲將帥執溺器侍寢食者。而軍始爲僕役。及近世盜就募則爲兵。兵遣散則爲盜。而軍始爲盜賊。今者强鄰四逼。不絶若縷。有言尙武者矣。有言徵兵者矣。然尙武豈徒以空言相標。而徵兵亦猝難見於事實。宜合四萬萬人。實心實力。習戎知備。老弱婦幼。亦薰效其風。九淵之沈。庶幾可拯。此同人等思以國民軍之義。一新天下耳目。不令復爲刑囚市人僕役盜賊云爾。試徵之歐美。最强者莫若英德。而英之國民軍。聲被寰宇。德全國有體育講習會。名雖近於學校。而其實無異軍制。美與一菲律賓戰。其國民猶組成鐵騎隊制勝。前大統領盧斯福爲其將率焉。他若各國商民居海外者。皆立圑自衛。上海租界之外國商圑。國人所親見者也。觀於此而知歐美之所以强矣。更徵之吾國。古邱甸八百家。纔出甲士三人。步卒七十二人餘皆三時務農。一時講武。是國家所養之兵有限而國民自練之兵。遍於國中。後世保甲。猶不失相保相愛之遺。惟王安石推行不善。至亂天下。自餘。皆無弊而滋食其利。宋有鄉兵。而韓范卒賴以得河東洒北土著。本朝有鄉勇。而湘蜀卒賴以平髮逆敎匪。蓋鄉民爲兵。皆勇敢誠樸。其里。閭足以相繫。其恩愛足以相結。勝於官兵遠矣。故欲致國强。救外患。皆莫。若速創國民。軍抑國民軍之設。與政府新練之陸軍。兩不相悖而足以輔其短。頃年吾國始試蚠徵兵。人皆踴躍。然日久玩生。歲逃亡者以數百聞。甚者以搶刧鬥毆爲事。蓋吾國勇武之陵靡也數千年矣。非創國民軍。則無以倡勇武之風。非倡勇武之風。則無以望徵兵之效一也。凡兵以觀摩而强。吾國新軍。雖歲有大操。然不過旬日間耳。若営有國民軍以相形。彼閒隙所習者猶精迅若是。而久膺扞衛者之觀摩以起矣二也。各國財政。莫不苦於軍費一端。况我方立憲。百需孔殷。欲多練軍。帑力不任。今創國民軍。心省於國家養珍之費百倍。而其効不甚相遠三也。吾國新軍雖豫籌有三十六鎭。然全成者不過八鎭。半成者四鎭。今創國民軍。不必甚聳列國之耳目。而隠然有百萬之師四也。故欲輔兵力。亦莫。若速創國民軍。至其實行之法。雖匆卒之間。規摹未審。要不外仿英國國民軍。或德國體育傳習。會或即仿吾國舊有圑練而已。（國民軍及圑綀。皆有成法可稽。毋待遽陳。惟體育傳習曾。似不必盡仿德國。宜立一中央體育傳習所於北京或上海。以資模範。各省分設一體育傳習所於省城。視各縣大小。均派五人就學。六月畢業。大中隊敎練。造詣略嫻。毎省均計八十州縣。可得四百人。復各歸其縣。設縣傳習所。縣傳習所畢業者。復各歸其鄉。設鄉傳習所。以次遞降。務普易不務專精。或三月半年畢業俱可。復以農隙大閱。校功論賞。如日本日俄戰役之臨時補充兵。及其平時之在鄉軍人。亦不過此耳。如是一人學戰。敎成五十人。四百人學戰。敎成二萬人。此外學商各界。或圑或會。不三年而吾國不啻有數百師圑矣。其敎習卽由各省新軍軍校數人兼任。或民間素習失事者暫充。而人不乏矣。其經費計毎縣平均可籌四五百金。八十州縣。可籌三四萬金。或更由他項籌助數萬金。而省傳習所之規模大張。至縣鄉親悉。籌措亦簡。或汰冗糜。或增醵賦。無不立致。而財不匱矣。至鎗械則宜求政府速增製造局鑄用。或即發舊存餘械。力勝者自購之外國。省傳習所初設。不過需鎗四百。彈四萬。一二萬金已足。况鄉里壯佼。不必精甲利兵。要以齊步伐作勇敢爲歸。而器不絀矣。龐然空國。以一縣千百之費。而忽有蛟龍猛獸數百萬 
 
 
 

Page 4

 
 
伏乎其。中誰無鴒原急難之。痛而忍言阻。涉筆摧迫。興言及此。尙望邦人諸友。詳審而善圖之。）（未完） 
專電 
[電一（北京）]  
　　世續得資政院總裁係由慶邸於昨日在三所密保因恐沈副總裁執見故并更易 
[電二（北京）]  
　　聞各部大臣尙侍等明日尙有更調之命 
[電三（北京）]  
　　張蔭棠條陳挽救國危要策十條主張編練海陸軍興辦實業整理財政注重殖邊全摺約萬餘言 
[電四（北京）]  
　　外務部憤資政院民選議員私自來京係屬違章擬奏請押回某樞臣阻之密諭肅邸婉勸散歸 
[電五（北京）]  
　　川督趙爾巽到京召見奏陳川路事甚悉並陳藏事攝政王旋復諭商東三省交涉等種種趙奏對稱旨頗蒙奬勵有調補尙書之望 
[電六（北京）]  
　　度支部議駁江督請截新漕辦理災賑仍著依限起解 
[電七（北京）]  
　　京津口口口票號受京滬交通銀行查帳影響同時被擠暫停付欵 
緊要新聞一 
[俄人何狠心乃爾北京]  
　　北京外交圑傳出消息云日前俄政府有電致駐京俄使并有關係之各國謂中國此次答覆俄國之六條就表面觀之雖甚平和其實於改訂條約一事并無讓步之意中政府如不按照要求各欵完全承認將來難免釀成國際上之决裂并又密電駐京俄使飭其速將中國政府之態度及中國有何豫備亟行電知該國以便决定方針一面卽發緊急照會重申前次要求各欵並聲明俄國佔據廓爾扎地方云云聞俄使接電之後即往謁某國代理公使晤談甚久不知我外交家如何對付也 
又聞日俄戰役後俄國於西比利亞及北滿地方即謀軍備之擴張預定增加三軍圑其後着着實行昨年三軍圑業已齊集適日俄協約成立遂歸無且乃以三軍圑自喀克圖輸送伊犁方面一日與我國交涉决裂其侵入方面約分四路（一）由喀克圖經庫倫進張家口直吭北京之背（二）由深巴拉欺斯枯經科布多烏里雅蘇台與庫倫聨絡（三）由第二路之南方前進（四）由土耳其斯坦進入他利母河之平原窺新疆甘肅 
[俄人眞無理取閙矣北京]  
　　墨河中俄交涉之詳情黑省北邊黑河地方對岸爲俄領布拉亦細近細克（譯音地名）平日兩國人民時有紛爭屢起國際交涉此次起事之原因實由去冬十一月十四日俄領駐紥之護境師圑所屬大隊長一名率領兵士五名渡黑河來我國界内偵探地勢及一切事項歸時該隊長忽覺口渴遂入一藥店要求開水止渴該店夥因言語不通未與滿足遂觸該隊長之怒當即指揮兵士毆打店夥並將店内各什器均行搗毁當由附近警兵將該隊長及兵士二人拘住押往府署其餘俄兵三人跑回對岸俄營報信旋卽擁來俄捕一中隊衝入和府衙門將被拘之俄人奪去并闖入附近民家藉勢搶掠傷人甚衆當由該府王太守晦如電禀愛琿道姚福升與俄人交涉乃俄人反以我國官商侮辱該國將校藉狡賴遂由該道禀請黑撫轉電外部與俄使交涉不料彼時俄人已發電該國政府轉告駐京俄使謂我官民侮辱該國軍隊刻已向我外部提出抗議又是一難辦之交涉也 
[中俄改訂條約之總綱北京]  
　　刻下我國政府與俄國公使協議改訂中俄通商條約表面上彼此各出以鄭重之態度聞我國所提出者其大綱則爲邊界問題課稅問題傳敎問題商務問題游歷入籍問題罪人引渡問題鐵路礦山及幣制問題居留民保護問題聞已送交俄使轉達該政府矣 
[胡惟德滅自已威風北京]  
　　自英俄兩國交涉起外務部左支右絀頗形棘手胡侍郎維德時請命於慶邸密議對付之方深得慶邸之歡心頃聞胡侍郎在慶邸前指陳大勢力主平和略謂中國自鴉片一役香港割於英甲申一役越南隷於法甲午一役台灣澎湖割於日本朝鮮亦離我自立自是德據膠州灣俄據旅大英據九龍威海法據廣州灣沿海要港殆盡日俄 
 
 

Page 5

 
 
一役旅大又自俄轉租日本我國開釁一次則割讓一次况現在海軍未成立陸軍亦不甚得力而且險要盡爲外人佔據與其决裂不如平和之爲得聞慶邸深以爲然 
[澳門近日之風雲北京]  
　　外部日昨電致粤督張堅帥略稱澳門交涉起於葡兵駐京葡使託故支吾而澳門葡兵亦藉端作亂近據勘界維持會屢次電禀謂澳總督種種無狀對於界務日益侵越若不速向葡人嚴重交涉將來更爲棘手等語目下究竟如何情形本部無憑詳核特此電致貴督迅飭屬員將近日葡人在澳門一帶種種舉動認眞查明詳報本部查核聞本月初間葡兵二百人在關閘會操葡督亦親往觀看該處鄉人疑其欲往𢶍擸山拆北山嶺附近新築之圍以致人心恐惶謡言四起云 
[保全領海權果若是之易北京]  
　　去年外務部曾會同海軍部擬將中國領海權内所有華僑殖民各島曁無名大小荒島由部中派委精於外交之人員會同七省海圖局實地勘測繪具圖說標立石誌其一切距離里數經緯各線島中氣候士質及有無外人探測是否交通海界均須詳明編查咨送部中核定以便照會各駐使以保全海權此圖迄未送呈現在洵大臣特飭司員電催從早測繪嗣後凡中國勘定各島無論何國均不能以無名荒島任意侵佔致令水後生出種種爭執問題并咨由沿海各督撫隨時派軍艦巡視情形以史損失主權 
[亘古未聞之閣制北京]  
　　新内閣制度外間傳說不一有謂大致係規仿東西各國者有謂即就舊軍機改名者據可靠消息云憲政館草案原擬設總理大臣一員副總理大臣二人皆一品官次於副大臣者爲侍郎係二品官次们侍郎者爲閣承係三品官以下置法制庸勳審吏制誥統計五局毎局各置正副局長一人毎局設若干科毎科置科長一人科員若干人　 
[文侍讀彈劾外部北京]  
　　文侍讀斌昨遞封摺二件内有一件聞係彈劾外務部種種昏庸誤國之罪措辭極爲嚴厲業已奉旨留中其他一件尙未探悉 
[諮議局又聨請速開國會北京]  
　　日前各省諮議局致電政府痛陳救亡大計經政府敷衍電復現聞各諮議局又有電致政府謂非速開國會無以救亡請再爲代奏 
[度支部最近之三大政策北京]  
　　度支部爲統一財政起見邇來有最大之計劃三項惟事端重大又以阻力横生其目的達到與否尙不可知但堂司中頗有主持甚力者一裁併崇文門差使崇文門正副監督一差專爲調劑滿蒙旗大員布設向不派漢大臣充當監督所用各員自奏委堂委以次亦皆用旂員毎年收入稅項在百萬兩左右報内務府者不過十五萬以上餘僅飽監督委員之私囊而已自肅邸得崇文門監督始用漢員充當奏委以次各差明定津貼裁撤陋規收入增加至百萬兩以上現在度支部提議崇文門稅務由部徵收不另派監督滿大臣之優差又弱一個矣二裁併稅務處稅務處督辦大臣必軍機而兼外部大臣始克享此權利會辦以次各員亦必握絶大勢力者方能加入曾有現任侍郎而充稅務處委員者度支部擬請旨將稅務處撤裁由部直接管理此亦綜核名實之一道民三裁併倉塲衙門倉塲衙門雖與度支部有切要關係然用人行政歸倉塲侍郎主持漕運委員之保案浸成終南捷徑度支部議谖旨裁撤倉塲衙門由部附設一局昔之巍京署行將見門前冷落矣 
[江漢學堂再起風雲北京]  
　　江漢旅京學堂風潮早誌各報兹探悉該堂開學已近月餘學生抗不上課者如故監督亦置之不問而以全力注辦法政大有棄中學班如敝屣之概昨日學生等乘監督來堂意欲飽以老拳故意出語不倫搗毁什器謂爾本無新學知識運動票舉何足當此重任務速辭職該監督窘辱萬狀暗中求巡警干涉始得無事將來未知若何結果也 
[鐵路局豈可漠視防疫經費耶北京]  
　　東督錫清帥昨又電致樞府請郵部恊助檢疫所經費略謂近准郵部電開郵部專責在派員隨車查驗餘歸地方自行辦理權限所在未便侵越惟鐵路係營業性質倘設備不周疫氛多染該處損失亦多是防疫事鐵路局應担責任祗以同屬國事錫良斷無畛域之見是以前經郵部電商車站建築留養騐疫卽引爲已責緣費鉅難籌奏請暫由交通銀行借墊郵部電覆未准錫良亦未敢諉卸嗣以舟車水陸處處須設檢騐所同時並舉財必實屬不支今郵部旣定辦法自當勉爲其難迅速籌備至開辦及以後額支所費不貲路局平日獲利有事不能不分任其責也 
 
 

Page 6

 
 
[國際防疫會亟宜注意奉天]  
　　國際百司篤研究會訂於中歷三月初五日在奉天省城開會兹探得法國特派員爲殖民地步兵聨隊三等軍醫正布羅開博士該士於法國殖民地從事防疫事務頗富經騐此次來華特帶防染血清一萬本以爲旅華法人注射之需俄國特派員爲薩布郎得尼該博士在英法兩國曾與伍連德醫官同學英國委員福洛氏爲内務部研究所醫官美國委員司特朗裴利濱醫學專門學校敎授兼細菌研究所所長兩氏爲百司篤專門大家頗著時望印度地方因百司篤屢次發生故印度政府特派百司篤調查會代表彼特利氏來奉實地調查以資攷證此外德奥比義日本等國届時亦均派醫員與會目下奉天防疫局派人修理陳列所爲會塲並將惠工公司後院房屋借作列國委員宿舍至其對於醫州上一切設備一似不甚經意者奉天日本病院則派員於各處蒐集凡關百司篤之各種標本照像並由海拉爾深山中買來洋灰鼠一頭（該鼠爲百司篤發生之媒介）以備開會時陳列以供列國醫士之參攷大有反客爲主之勢吾國有防疫之責者亟宜謹愼從事幸勿貽笑外人也 
[京師近事]  
　　外務部日前接吉林巡撫陳昭常來電謂依蘭府屬之牡丹江太平溝産金最旺早已由官商設廠開採兹忽有日本居民沿牡丹江一帶採取金礦屢起交涉而該國商民强硬異常甘冒不韙請外部向日使據理詰問以保礦權 
　　政府以近日外交軍政動關機要稍一洩漏貽誤匪輕前經電飭東三省督撫一律更換以防前弊現又通電各省一律改用新碼以期愼密至尋常事件概不得用 
　　十五日下午四句鐘趙次帥乘京漢專車到京一時車站迎接人員絡繹不絶同行尙有二英人聞係次帥所聘爲顧問者云 
時評 
[其一]  
　　嗚呼資政院休矣 
　　倫具子爲資政院議長輿論翕然。今忽於請開臨時會之時。而以世續供之。是何心歟。嗚呼資政院之前途。嗚呼中國政府之用人。 
[其二]  
　　嗚呼左右爲難之中國 
樞府不准資政院開臨時會。則恐失民望。（監國曾對樞臣有爲難之言）准開則又恐資政院干涉外交。惹起鄰邦惡感。故樞府左右爲人難。倫議長不堅請監國准開臨時會。則恐議員灰心。堅請則又恐議員多事。致受政府詰責。故倫議長左右爲人難。資政院議員不堅請議長開臨時會。則恐各省唾罵。堅請則又恐受嚴厲之申斥。如末次之請開國會。故資政院議員左右爲人難。諮議局不堅請資政院開臨時會。則恐受萬人譏誚。堅請則又恐督撫不悅。致失歡心。故諮議局左右爲人難。嗚呼。今日之中國。一左右爲難之中國也。以此左右爲難之中國。而欲奮然振起於一旦。能乎否乎。 
其三嗚呼予欲無言 
[政治方面]  
　邊事有唱國民軍主義者。試問中國國民之程度如何。予欲無言。 
　　議會有僧侣貴族議會。平民議會。女子有選舉權議會。試問中國資政院諮議局地方自治之議會何如。予欲無言。 
　　内閣有超然内閣。政黨内閣。試問中國將來之内閣何如。予欲無言。 
　　内外官制有單獨制。合議制。有合議中仍參單獨制。試問中國將來之内外官制何如。予欲無言。 
　　敎育有注重普通敎衣者。有注重高等敎育者。試問中國之敎育如何。予欲無言。 
　　財政有注重國家財政者。有注重地方財政者。試問中國之財政何如。予欲無言。 
　　實業有保護資本家者。有保護勞働家者。試問中國之實業如何。予欲無言。 
　　通商有保護貿易主義。有自由貿易主義。而試問中國之通商如何。予欲無言。 
[學問方面]  
　　哲學有希臘哲學。印度哲學。中國哲學。而試問中國現時之哲學如何。予欲無言。 
　　文學有寫情主義。自然主義。象徵主義。而試問中國近時之文學如何。予欲無言。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[西人計畫新疆未來鐵道迪化]  
　　西人某君以俄中央亞細亞鐵路現修築至安集延市爲止若由此繞越天山南部入中國境至疏勒車行僅十日卽逹轉運材料極爲易易由疏勒沿塔里木河溪欲過巴楚州遂逹溫宿當塔里木河溪谷地質沃衍新疆寶庫也由温宿向東北過拜　縣至庫車更過輪台縣焉耆府至天山南北路岔道之吐魯藩由此向東南過鄯善縣遂逹哈密再過安西肅州蘭州等處接續陜甘鐵路以逹京漢路查温宿吐魯萎間地屬天山南路北望天山南蒞大戈壁景致頗爲壯觀地勢略平崎嶇山道甚少然富物産由吐魯蕃至肅州皆屬漠地人烟稀少平沙萬里連天物産稀矣略述沿路城市情形以供參考 
[疏勒] 　　 
　　原名喀什噶爾新疆要隘俄印貿易之中心俄國設領事館華俄道勝銀行分行郵政局英國亦設貿易事務官於此中國又有提台道員府縣等各衙門爲西路貿易之總匯而新疆鐵路之大起點也 
[巴楚]  
　　原名瑪喇巴什地屬州治人口一千六百至葉爾羗之分岐點物産極多例如米榖黄羊毛鹿角毛皮麻繩及畜類該路沿綫最有望之地也 
[温宿]  
　　原名阿克蘇爲南路著名城市道員鎭台府縣駐此分爲漢回二城又有電報局人口共七萬五千餘戸俄商之開設洋行者二十餘戸印度人尖行有十餘戸物産以羊毛米榖紗布其他雜貨亦甚多又通伊犁及烏什等處南路中部最要之城市也 
[拜城]  
　　地屬縣治枕於銅廠河人口六千餘除近有礦山内以銅爲大宗又産米糧等農産物當爲沿路要站 
[庫車]  
　　地屬直隸州治人口一萬二千餘有電報局俄印商人之駐此者有十餘家此地産出以米榖銅硫黄爲大宗其他礦物甚富市民殷富將來頗有望云 
[輪台]  
　　地屬縣治人口六千餘市况未盛附近農産物最富 
[焉耆]  
　　原名哈喇沙爾地屬府治人口三千餘有電報局城治北郊土地豐饒甚適農業牧畜亦盛漢回雜居 
[吐魯蕃]  
　　地屬廳治爲天山南北路岔道人口一萬五千俄國洋行有四十餘戸中國設郵政局電報局將來發逹不可限量 
[鄯善]  
　　地屬縣治爲沙漠中小市人口一千餘漢回雜居此地以煤鹽棉花乾葡礦物等爲大宗物産 
[哈密]  
　　地屬廳治人口一萬一千餘乃至鎭西之要衝新疆東路之關鍵也物産豐富沿路多著名埠市將來發建有大望焉 
[遵化州不蹈萊陽覆轍者幾希直隷]  
　　遵化州知州岳齡殘忍激變民不堪命東三堡人民旣受該牧痛擊之慘復經帶隊抄襲一空致令人民流離失所不敢歸家弱者惟有飤泣含寃强者多出口行刦該牧又擬將王楊等卽行就地正法人民聞之大動公憤現邀集鳥鎗手（卽打獵者）多名希圖救護該牧亦未敢擅動連日戒嚴仍擬請兵彈壓城門關閉者五六日現已成騎虎之勢相持不下省吏若不詳加查勘必蹈萊陽覆轍矣 
[蘇垣土店亦抗捐罷市耶蘇州]  
　　蘇省禁烟公所總辦汪觀察與沈觀察商議以土膏各店有膏捐而無土捐致有力者皆購土自行煎膏以致膏店生涯垤落紛紛報閉膏捐收數日短遂議定照前次憲政館奏定土店營業牌照捐章程凡購土一兩者責成土地店帶收捐錢四十文從三月初一日起一律照收如係挑膏店憑該店營業照購土者毋庸收捐此項捐錢省城由公所派人按期赴土店收取其餘蘇松常鎭太五屬各處亦一律照辦已於二月二十日頒發示諭並通行五屬各州縣一體遵照蘇城各土棧得悉後日昨齊集洋藥公所會議此事咸以按兩抽捐加之吸戸雖爲數無多然嗣敌日漸加增勢所必有且毎店須照實銷若干收捐似此情形銷數必然短少與生意前途大有關碍實難遵捐議定先行罷市一面派人赴流市同酌公呈禁烟公所懇請免捐故二十一日省城廂内外各土店一律關閉墨籍中人見之驚惶不已不識如何結局也 
[贛路總協理自可及時告退矣江西]  
　　贛撫日前照會諮議局云案據南潯鐵路公司總協理陳三立等呈稱查本公司宣統二年十二月舉行第二次股東會據江西諮議局將該局决議試辦地方公債促成路工議案一通及公債章程一件送交前來係由江西京官提議該局决議之案當經排印分發各股東詳加研究以期於開會日公同决議後請諮議局即日施行是月初二日開會到會股東共計一百數十人合四百五十餘權雖權數不及四分之一然各股東以本公司經費支絀不能稍緩須臾故對於此次公債議案及公債章程詳加研究以期無負諮議局維持路政之盛意當經議得此項公債極力贊成其議案中惟第一條公有名稱及第七條停息十五年未能滿意僉謂 
 
 

Page 11

 
 
應與諮議局磋商改訂俾臻妥協第此事一方係諮議局公同議决議之成案一方爲股東保守自有之權利本總協理等絶無絲毫成見前次議案章程究竟應否重爲改訂之處尙祈憲台俯賜察核批行諮議局重加修正呈請奏咨立案再該局議案之第三條總協理應由全體議員公舉第六條職員之去留公債之成立銀行之借用概付新總協理等因伏查本公司支絀萬端不可終日俱在洞鑒之中是鐵路非公債不能完工公債非新總協理不能舉辦轉瞬三月發給股息清償欠欵之期决非空手可以支拄除由本總協理等一面設法籌辦外所有諮議局舉定之新總協理並請飭卽趕緊來省准於三月以前將公司一切事宜尅期多交並將公債要舉組織完備俾促路工進行免滋延誤合將諮議局提議公債議案及章程一併繕摺具文呈請批行諮議局查照妥議辦理等情到本部院據此除來牘閱悉希候照會諮議局查照妥議辦理此復印發外相應照會貴局煩爲查照妥議辦理 
分類新聞政界 
[鎭埠辦理巡警之困難杭州]  
　　蕭山縣屬義橋鎭爲錢江上游著名商埠巡警成立未久應需經費概由全鎭商店捐募當時由縣照會富紳韓紹孟君充當巡董月須賠墊洋百餘元不料舊臘西河沿典當被刧警兵聞警紛紛逃入妓船洋鎗號褂沿途丢棄致合鎭商民大譁率衆毁局並相約不繳捐欵現在安董奉裁韓君首先辭職要求給還墊欵由翁大令照會商務分會限於十日内飭令各行號繳齊否則仍須責成巡董商會不得已分頭勸導而衆商不允咸謂設警所以衛民今不衛民而反擾民何賴有此贅瘤如果勒捐一律罷市致該商會頗有左右爲難之勢 
[高等檢察長暫委代理武昌]  
　　湖北高等檢察廰檢察長黄太守慶瀾現丁外艱已紀本報聞呈報到院後瑞制軍以檢察長一職關係緊要除黄守外遍察鄂省實缺候補各員無一資格相合之人爰電詢法部謂審檢各廳人員非他項行政官可比可否以丁憂人員充任如能援旗員之例卽俟該員百日期滿改爲署任仍舊供職現則委員暫代聞已得復承認昨制軍特札委武昌地方審判廳長林直特祖彝暫行兼供至提法司所保之卸署宜昌地方廳長金守世和刻已委充漢口地方審判廳長矣 
[調查局變通造報統計期限武昌]  
　　湖北調查局坐辦周世臣觀察刻詳報督院以該局應辦上年分民政財政敎育司法實業外務六項統計表按照原限應於本年二月以内一律報告到館惟以應造表册爲數滋多爰擬分期編呈俾克計日成事業經詳請轉咨憲政館量予變通辦理在案查本届造報統計旣擬略分先後即各署局應行查塡之件雖亦可分期彙送但其表册到局必須較由局賫館之期提早一月俾得有滙總纂輯之餘地乃免臨事竭蹶兹擬各屬報告到局期限如敎育司法外務三項統計表仍概以本年二月爲限實業民政財政三項統計表則概以本年四月爲期似此分别塡報庶不致有匆遽之虞擬請飭催各屬按照館定民政財政等項統計原表式類各就本管事項依照下限分别妥晰查塡彙送到局憑候核辦至民政財政兩項館表因上年未曾擬定分配表兹復各爲增擬一紙分别刋印移行以資依據理合檢同民政財政分配表各三紙呈送飭催趕辦云云瑞制軍據此刻已通行司道府廳州縣卽便遵照迅將主管事項按照表類依限分别塡造毋稍錯漏致誤要政 
[亳州緩辦自治之原因安徽]  
　　亳州境内上年因水災情形吃重各該員紳查辦振撫事務殷繁所有籌辦自治事宜實難兼顧曾經該州牧禀請皖撫懇予從緩兹聞自治籌辦處業已核覆議詳准如該州所請惟限於年底一律成立不得再行請緩以示限制 
軍界 
[饒州府請兵震懾德興匪患江西]  
　　饒州府王守祖同以府屬德興縣僻處萬出之中東北毗連皖浙西南與本省戈陽玉山樂平等縣接壤大率山徑崎嶇林深菁密爲匪徒出没之所而該邑西鄉之黄柏塘港西等處民情習於强悍動輙捉禁勒贖紏衆械鬥甚或拒捕負嵎愍不畏法自非遇案嚴拿重辦不足以除民患而保治安而營縣現存兵役無多更非借力於防營不足以資鎭懾兹據該署縣作令永濬禀陳地方情形以現雖籌辦各鄉巡警多立初等小學圖戢兇悍之氣漸啓文明之象因思樂平弋陽等縣從前民氣蠻野甚於德興自經分駐防營以來頗知畏威懷刑極形安靜足爲明證因請准撥防營常駐該邑俾資臂助以備不虞等情到府察核所禀自屬實在情形查巡防隊之原駐各屬者第十一營分防饒郡景鎭均關緊要抽撥爲難惟第十二營以一哨分紥餘干安仁以半哨駐樂平縣屬之衆埠街其留駐縣城者一哨有半似可酌撥半哨移駐德興縣城專力巡防如　慮及兵分力薄則樂平縣屬之鸕鶿埠及洺口地方均距德興縣城四十里離其轄境僅十餘里亦可飭令於該兩處擇要移紥半哨以期兩地兼顧不至貽誤事機昨已禀陳當道未識能否邀准也 
學務 
[檢定小學敎員執照式呈部請示杭州]  
　　浙屬檢定小學敎員上年由袁提學禀奉部飭分别招考錄取派赴各州縣照章服務惟此項敎員應發實力盡職文憑及暫時准充敎員執照各程式部章並未規定當由袁文宗擬定圖式呈送學部請示略稱檢定兩等小學堂敎員章程第十四條載凡風氣晚開之偏僻地方有略通經義文理明暢粗識歷史地理之大要及淺近算術者准由提學司給發暫時准充敎員執照又第二十四條載充當小學敎員已滿敎授年限成蹟優著者給予敎授年滿實力盡職文憑各等因惟此項文憑執照未奉頒有定式應否由司擬發前經電奉鈞倍効電内開盡職文憑暫充敎員執准由司擬發呈核等因遵即擬式刋印隨時塡給外合將圖式備文呈送仰祈鈞部察核備案 
 
 

Page 12

 
 
[朱家角區學開校紀盛松江]  
　　青浦朱家角鎭開辦西成區學業於有月先行開學學生四十餘欠兹於本月十九日補行開校典禮是口適值星期珠溪兩等東明小學紛紛前往參觀并唱歡祝歌以申賀忱來賓約三百餘人一時頗爲熱閙聞該校所聘湯高二君擔任敎科亦極熱心云 
實業 
[陶勛臣又以斷指激厲鄂路股東湖北]  
　　前混成協四十二標步兵陶勛臣去歲因爭鄂路事斷去左手一指人心激昻公司遂得以成立去秋漢商歡迎美實業圑復斷去右手一指因與事實無益頗爲輿論所譏刺陶君深以爲恨曾言我非畏死者終必以身殉路云云兹聞陶君日前在黄梅縣原籍聞路欵尙未集齊人心渙散乃假該處張家祠堂招請各鄉父老開勸股大會到者千人陶君演說畢卽當衆抽出利刃又將左手第三指斬去血流不已見者心驚陶君反談笑自若曰此路一日不成此指一日難保路亡吾定隨之而亡聞者無不涙下一時解囊認股者絡繹不絶 
雜記 
[農工學堂公然護符耳蕪湖]  
　　皖省有所謂農工學堂者創議於光緒乙未丙午間因蕪湖上游三十里關門洲大沙洲地方江心突漲數千頃皖省大吏擬招人墾荒以闢利源詎皖紳某某等因恐利爲官奪遂虚構一農工學堂名目六七年來並未成立去年春間該紳等山在沙凸洲架草屋數椽樹墾務局旗號設總辦會辦名目籍以收取洲租號稱開支學堂經費其經收洲租各事即以該堂庶務吳南喦會計黄玉璜兼理前因爭蘆柴細故鎗斃三山學堂工人張王兩命並刀傷數人一時鄉人大動公憤電禀省憲彼等懼成大故乃出廣告招生藉以抵塞命案後皖、 
撫朱中丞屢次飭交兇犯吳黄等曁該堂總辦劉某四出運動經繁昌朱令爲之多方庇護卒未歸案訊辦 
[鄂省春荒已有端倪矣湖北]  
　　湖北頻遭災歉戸鮮蓋藏沔陽監利十數州縣飢民至今流離載道多半無家可歸去秋雖有二十餘州縣晚稻收成尙好然實不敷各該地方自食故入春以來鄉民惟盻二麥豐收以資接濟不圖正月望後迄今十日九雨寒暖無常時或春雷轟轟時或玉雪霏霏各處麥苗多半受傷設再雨旬日則來苗必至萎死官民無不同聲浩嘆而商市亦因久雨影響百貨俱昻尤以米糧爲最甚毎石前售五千者今漲至八千以外此後尙有贖漲之報蓋因春荒之象已成而漢口又開米禁以接濟三吳也聞瑞制軍本欲阻米出關因湘省未經阻禁漢口禁之無益（漢口弛禁米榖原因實由米商可以在長沙辦轉口之故）以故焦灼異常昨特飭武漢夏一廳兩縣於十九日起禁屠三日不准殺猪以便上下齋戒沐浴赴城外天壇（即社稷壇也）拈香祈睛以慰民望並以隂雨連綿實係空氣凝結所至特飭新軍第八標炮隊標統龔光明率兵拖帶大砲冒雨至城外打磨山向空轟轟期散雲霧又令江中各兵輪及舢板長龍各水師一律試砲隆隆之聲晝夜不絶云 
[士法治盜如此慘酷耶杭州]  
　　浙屬各州縣捕務廢弛盜賊猖獗近日德清縣所轄一莊庫橋頭地方於初六晚突被盜刧鄉民鳴鑼兜捕當塲拿獲盜黨四名羣議一經送官累月經年隨堂審勘種種耗費幾較被盜爲尤酷不如以土法懲冶直捷了當决議後即於次日午後在該村山麓堆積枯柴桑枝將首盜阿松盜黨阿元兩名背負綑縛安置妥帖上覆稻梗洋油等物縱火焚斃卽將盜匿房屋一併燒毁其窩家一名拚命哀求自願將房産田地約值千餘元一律充公盜夥一名據稱台州入向業燒磗瓦初次被誘入黨僅分得小洋五角現已一併送縣懲究矣 
[洪江木排其爲禍胎乎長沙]  
　　湘省洪江一帶以産木名於天下長江下游建築多仰給之毎至春間水發時沿江木排銜接相望往來輪舟有一不愼卽遭沈覆日前瑞康小輪行至南洲地方被排撞破溺斃老幼男女五十餘人尸横江面慘不忍覩聞有某姓大小數口全家淹没無一存者尤可慘也 
時乘 
[滇緬劃界小兄　（十）（六）]  
　　薛約第三欵。第三叚邊界自瑞麗。江與孟卯相對東邊合流相近之處起。照天然界限。及本地情形。東南向麻栗埧而行。約到格林尼址東經九十八度零七分。北京西經十八度二十三分。北緯二十三度五十二分地方。有一大山嶺。自此循嶺脊而行。過來邦及來木隴至薩爾温江。約在北緯二十三度四十一分。此叚由瑞麗江至蕯爾温江之邊界。應照第六條所開。由勘界官劃定。所有歸與中國之地。極少欲與孟卯至麻栗埧作一直綫爲邊界所包括之地相等。倘查得合式可爲邊。界之處尙須加添少許之地歸中國。則中國應將别處邊界之地。給還少許與英國此。事俟日後酌辦可。也龔約自南碗。河瑞。麗江相會處。界線順今之新威部落北界至蕯爾温江。將瑞麗江合流之處。及萬定孟戈孟戞。等處將及全地劃歸中國。自瑞麗江於南算。相近轉北之處。綫順南洋江上行。至該江源頭。孟哥山約在北緯二十四度七分東經九十八度十五分。自此順護樹山嶺至潞江。（即薩爾温江）與南邁江相會處。 
　　案此段界線薛龔二約。互有不。同薛約則自猛卯邊外瑞麗江中之大。洲起。龔約瑞麗江左之三角地已永租於英。界線遂以。南碗河。與瑞麗江爲斷。此其起。點之不同也。薛約過江以後照天然界限包括漢龍關在内作一直線東抵薩爾。温江麻栗。埧之對岸止計中國。西南。邊外展。拓之地約八百英方里。即薛。使所謂外部旣送科干地。圖後。又允添。潞江以丄之地。與科干地大小相等者。龔約則順新威北界以逹薩爾温江是　日所分得之潞西。地今又不知不覺折而入於英矣。於是薛約以北緯二十。三度四十一分至五。十二分爲界線者。龔約則以二十四度七分爲界線。薛約自瑞麗江至薩爾温江之間。盡取直綫龔約則於南算相近之處。即轉而北折。此其内。容之不同也。况薛約多疑詞。曰極。少曰查得。曰尙須。曰應將。自是雨平等國訂約通例。龏約多决詞。曰順曰將。曰自此。曰至。則又純系片面之交涉矣。其立言之不同又如此。 
叢談 
[愛國義妓（續）]  
　　旣展則爲旅順形勢圖。圖中某處潛水雷。何處伏戰艦。皆朗若列眉。正合已意。趨戕前視。軍官猶酩酊醉臥。急携欲遁。甫出門。忽轉念一事。 
　　復入取筆紙墨水。就案上書函一通。略謂妾侍將軍數載。受恩無涘。此次爲。國事。不敢顧私情。架間地圖。實妾盜去。明知深負。將軍。然妾一死報開戰。時見有。人在山巓以鎗自轟者即妾也。云云。書畢。擲筆案上。急奔日領署。旣晤　專。備陳來意。且云。予將死以。明志。領事喜。星夜趨謁水師統領獻之。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[美國對於墨西哥之要求]  
　　二十一日柏林電云墨西哥財政大臣里曼托君已由華盛頓回抵墨京卽將美國要求各欵呈交墨總統狄愛士君現在美國正在要求剿滅亂黨或與議和否則狄愛士君卽應辭去總統之職云 
[日本國民黨彈劾内閣之泡影]  
　　二十二日東京電云今日爲下議院末次會議之日國民黨在院呈遞議案彈劾内閣對於外交政策之濡滯據謂内閣議訂日美條約損抑過甚不知日本早已宣言擬照舊維持限制移民政策外務部大臣小村伯爵答稱新約之締結係依據均等地位主義日政府已向美國聲明此意實因政府不欲違背前定政策之故又謂本大臣深信日美新約必能鞏固兩國商業上之友誼云云此項彈劾議件旋由多數議員駁絶 
[英德爭獲土耳其路權]  
　　二十二日倫敦電云土耳其京城來電謂土政府與巴格大德鐵路公司所議之條約業已畫押聞五年之内可望築至巴格大德現在該公司允將在巴司勒敷設鐵道權及在波斯灣建築口岸車站之權概行取銷以期見好於土國公司而土國公司亦允收受巴格大德之資本惟其數不得逾土國公司自籌之數他國公司投入之資本亦不得較巴格大德公司爲多二十一日柏林電云德人研究巴格大德鐵路公司之條約極爲注重尤注意於歐西門利至亞力山特萊脫之支路因亞力山特萊脫將成一商務極盛之處也又該路通至亞立波埠將來彼處海道必受此路之影響此亦德人所視爲緊要者也英國各報論及此約大半歡迎並望英政府對於巴格大德至波斯灣之路與土國及德國次第辦理以臻妥善云 
[英國海軍人數]  
　　二十二日倫敦電云英國下議院昨夜投票贊成將海軍將卒增至十三萬四千名按較前届豫算所增之數多三千名 
[土耳其又借外債]  
　　二十二日倫敦電云柏林電稱土耳其稅關借欵一百六十兆法郎已在柏林發售債劵旋卽售罄 
[俄國首相辭職]  
　　二十一日倫敦電云據聖彼德堡電稱俄國首相司徒來賓君業已辭職因被帝國議會將擬准波斯設立自治政府議案駁退之故現在任財政大臣柯柯沙夫君有簡補此缺望二十一日栢林電云俄皇已准首相司徒來賓辭職司徒來賓君推薦現任財政大臣柯柯沙夫君以繼其任俄國外務部大臣薩薩羅夫君患疾之際將由次官納萊洛夫君代理政務（譯文匯報） 
本埠新聞 
[全國商圑聨合會之響應]  
　　南市毛家弄全國商圑聨合會事務所日來報名入會者紛紛不絶綜計已有二百餘人之多振市公司新舞臺伶人小連生亦率領同志報名入會各埠商圑投函到所亦甚贊成聞葉紳惠鈞等擬擇日再開全國商圑大會於滬上云 
[東陲報經理電告停版原因]  
　　中國報館俱進會事務所於昨晚十二點鐘接哈爾濱東陲報經理來電一通照錄如下報館俱進會鑒東陲報係哈埠紳商公共機關今年編輯部記載言論諸多乖謬（惟對於俄人稍持公論耳）疊經多人力勸無效甚至狂背自由反對全體（僅反對俄人機關報）所造輿論於大局攸關不得已故自請暫停發刋（爲郭宗熙開脫）便邀公斷周等私印傳單謂經理受某報（係俄人機關遠東報）運動逼令停版又復電達吉奉揑稱派警圍館絶柴米其矛盾不符可毋置辯已將周浩目空慕俠辭退刻承官商各界維持及股東集議另聘編輯不日即接續出版乞分轉各報館幸勿偏聽至禱至此事原因俟將周君親筆書函彙付石印以待公評免貽欲加之罪何患無辭之誚東陲報經理姚燊游家銓 
　　按此係經理一方面之言所有東三省報界公會來電已載十七日本報專電欄 
[法總統贈送駿馬]  
　　濤貝勒上年奉命赴各國考察軍政時曾蒙法國總統許贈中國皇帝駿馬數頭現已覔就高大良騎二十匹由公司船載運來滬轉由長江輪船運往漢口易裝火車運京交納 
[納捐西人常年會議紀要]  
　　前日下午二時公共租界納捐西人在大馬路議事廳開常年會議提議之事共十三欵公推英按察使沙斯買萊君爲臨時主席並推定臨時書記其第五欵新造之中國房屋應按工部避衛生處所擬辦法築造阻鼠屋頂以防瘟疫已由工部局自行撤銷其第六欵預算案所列一千九百十一年應用經費及應准工部局於需欵之際發行債票銀三十萬兩在十年以外三十年以内贖回週息六釐逡爲特别經費亦經通過惟豫算案内電車公司貼補修理馬路費銀七千兩業已删去第七欵擴張總巡捕房所占之地至福州路江西路轉角處以便建造工部局新屋及設立圑練隊總部與操練處亦經議准第十一欵重估地皮價值亦經大衆贊成按地皮 
 
 

Page 19

 
 
價值向例毎五年估計一次惟因價值漲落無定故毎不能按期實行當一千九百零三年估計之時中央一區值價三十兆兩一千九百零七年重估時已增至七十七兆有奇自此之後地價漸落且現在房租大减若令地主照前所估地價納捐未免過苛故今擬實行重估此後改爲三年估計一次第十二欵係西人韋爾生因所開之行被電車公司在門前敷設雙軌致營業頓落虧負甚巨向工部局索償銀七千五百兩亦經議准 
[旅滬甯波同鄉會職員表]  
　　會長沈敦和仲禮副會長虞和德洽卿朱佩珍葆三會董周鑅維翹韓之鵬山曦樊棻時勛周晋鑣金箴李厚祐雲書蘇德鑣葆生丁駿照欽齋嚴義彬子均周墉熊甫李厚礽薇莊費輔臣鴻生李厚禧徵五方舜盺樵苓李厚祺如山莊智豪菱晨陳訓正屺懷王恩溥松堂陳徵獻文鑑徐世棠棣蓀王植三蕯亭外埠會董嚴昭明蕉銘李哲濬子川吳作鏌錦堂方積琳畊硯戴勳瑞卿屠用錫康侯余鏡清民進方積瑜濬年常務員審查員施鋆嵋青錢廷爵逹三劉鳳翔東峯經濟員孫放懷楚琴袁鈞子峯陳烈清鏡如謝天蘅牕鎔周兆熊仰山張堃寶康傅宗耀筱安孫泉標泉標董杏蓀杏生李廉芝芳孫鵬梅塘評事員陳仁琅良玉樓丕詔心如陳士逹伯剛應啟藩季審朱孝濬舜田陳金佐蓉琯文贖員賀師章燦唐華啓暘永祺王謀道引貫趙毓麒滄蓉會計員謝輔炬蓮卿方紹震莪出調查員洪曰賓思棠何承慶立卿丁得琳得琳任欽懷依德陳國英韵泉王廉清夫朱紹紹子奎徐敦鈺其相 
[出品所司事吞欵之披露]  
　　上海出品所前以出品人函索折價致函松屬出品所要求澈查補給迄未得復昨福安居又致上海出品所函云小號前送出品兩頭羊一事曾於去年十二月二十五日奉上一函諒已收閱然至今未見回示頃閱二月二十三日報登南洋勸業會特别啟事云各品賣價均如數交付實足收清並無絲毫扣折等語具見該會秉公循理令人欽佩不置然敝處賽品之兩頭羊已爲該會審查長楊購去給銀七十兩何以敝處祗收到洋七十元以銀核洋尙有餘數領價時有曹姓司事硬將收條取去并前寄上去年報紙一紙亦不交還想係經手吞蝕情虚所致今見此啓事業已水落石出情節顯然自應將細情詳告台端令吞蝕者將餘欵發還白璧之瑕亦宜洗刷如若含糊不復則敝處將登各報以此實情佈告大衆並另行函告勸業會飭查勿謂言之不預也 
[眞如鎭紳民抑何冐昧]  
　　本縣田大令出示曉諭云准總辦滬寗鐵路鍾照會據本路洋總管轉據養路工程司禀稱本路第六號橋坐落離滬五英里又四分之一地方因該處眞如鎭紳民將河開浚於橋脚基底竟至挖深九寸現將該橋修理完固約費三百元該紳民等此次舉動羹未計及損壞鐵路橋脚實伏莫大之禍機不先商槯貿然從事殊爲可險擬請行知沿路地方官示諭居民嗣後地方工程不論在水在岸凡貼連本路産業必須先將如何辦法告知路局經本路工程司核准後方可開工否則如有一切損失或傷及人命惟彼是問等情呈請核辦前來查鐵路所設工程無論水陸大小均與行車安危有密争之關係各處附近居民如有興作工程牽及本路産業者須先叙明情節函告本局飭派工程司前往查勘妥商辦理倘不先關照因而出有損傷危險等事及本路修理費用均惟地方辦事人担其責任此係爲保全治安起見合行備文照會爲此照會請煩查照切實示諭等因合行出示曉諭爲此示仰沿鐵路兩旁紳民保甲人等一體知悉自示之後沿軌地方如有興築工程必先將如何辦法告知路局經工程司核准方可開工切勿冒昧率行致貽危險 
[李裕妙毋再妄想]  
　　某輪船買辦李雨苗卽李裕妙前因串通拐匪趙福根誘拐田妇小孩數十口帶往香港汕頭等處販售經蔡前道移提到縣釘鐐收禁在案距李一再運動希圖保釋迄未逹其目的兹又由沈炳荃具禀到縣爲李求保當奉田大令批斥略云前據具禀已明晰批示李雨苗如不犯拐案何以避匿汕頭其情虚已可想見應候復訊懲辦未便交保所請著不准行 
[公館亦是賭塲]  
　　蘇撫程中丞素悉上海賭風頗熾疊次札行滬道劉觀察飭縣密查屢誌本報兹悉中丞近又訪悉除虹口新舊賭台外另有一種門首貼一公館條實則内開賭塲旁戸出入通宵逹旦無論紈袴子弟易入彀中卽不肖官員亦多隨聲附和爰又諭飭劉汪兩觀察分别轉飭縣局密查拿辦以維風化 
[彙報自治職員銜名]  
　　本縣鎭鄉自治公所各議員日前互選議長副議長並鄉董鄉佐當由田監督派員分赴各鄉監視投票現已舉定收監督將各職員銜名彙案備文呈請上台核准矣 
[會丈局早已可裁]  
　　滬道劉觀察前奉蘇撫程中丞札以刻下庫欵支絀亟應節省觀察遵將滬上官辦各局列表造送兹經中丞酌核决將會丈局先行裁撤以後如須會丈由道隨時委派測繪員前往勘丈 
 
 

Page 20

 
 
[實行翻造房屋章程]  
　　本邑城廂内外各叚街道翻造房屋章程去年經自治公所議事會議定概照界綫劃讓不得私佔尺寸致磚公路現已繪就東西南三區地叚界綫細圖移知路政處以後宜查照各段所定界綫實行勘丈 
[誘姦處女類誌]  
　　夏小安控美捕房一千零六十四號華捕耿德標誘奸伊女憂阿三昨由捕房將耿與夏女阿三及夏妻潘氏一併拘解公共公堂訊知潘氏縱奸在先着氏母女各押女所三天期滿交夏領回管束耿不應誘奸處女着送總巡捕房斥革懲辦又南市大東門外篾竹街小酒店主單春林之十六歲女兒阿毛近被隣居販賣蔬菜之無賴王文福誘姦捲逃始居城内虹橋馬姓婦人處旋復兆往楊樹浦地方今則移居滬西曹家渡周錢氏家前日被單偵悉報告捕房派控將王與女及周錢氏一併查獲昨晨解送公共公堂請究單稱女兒被王誘奸並被捲去金飾現洋共值一百五十元求請嚴究訊之王與單女供認同逃並稱被城内馬姓婦人吞没代買傢具洋三十元質之周錢氏供稱王與單女稱至紗廠做工賃居婦人處餘不知情寶讞員商之英副領事康君判將周錢氏從寛開釋一面派令中西包探將王帶至南市裁判所恊同局控至篾竹街五十八號門牌王之家内起出洋二十元金銀押髮各一支金戒兩隻隨即帶回公堂交單具領將女領回自行管束王押捕房兩月 
[續誌巡士與工人之衝突]  
　　閘北永興絲廠火夫童永林小工張明禮李炳榮與四路分局崗巡黄惟善衝突一案前日下午由巡警總局裁判員孫大令提案集訊據黄惟善禀稱當時童在廠前買甘蔗乘間與女丁調戲向之喝阻反被辱罵小工張李二人亦赶出帮兇將巡士拖入廠内蜂毆致傷頭面等處並損失制服警笛幸由行人報知鄰崗巡士始將三人拘局質之童等三人堅稱並非調戲實係談論廠事因該巡士無端干涉致起衡突判一併還押候派探弁孫晋發向該處附近各舖戸調查明確再行核奪 
[土棍復肆滋擾]  
　　土棍陳全全即冠亭前在滬北分水廟相近開塲聚賭巡警往拿致釀槍斃民命重案陳遂畏罪遠颺緝拿未獲近又濳回於前日傍晚糾集舊日羽黨在吳家濱地方開鎗示威希圖擇懦而噬詎鎗珠穿入鄉民劉姓家中損壞物件幸未傷人各鄉民大受驚惶當卽報告附近巡局准飭拿辦並報虹口捕房請爲協緝 
[龔硯耕亦將累死矣]  
　　浦東鄉民龔硯耕前爲馬家浜開河閙事一案赴京上控董事錢瑞濱卽錢子瀛羅織無辜擾累小民奉諭發回上海縣訊供收押在案兹龔患病甚重昨由所丁禀奉田大令發堂醫治 
[測字先生流年不利]  
　　王學成前日至外白大橋上跳入浦中希圖自盡當經一千零四十八號站橋華捕瞥見立雇舢板船駛往救起帶入捕房轉送仁濟醫院醫治旋據王自述謂向業測字今正有安慶人周鳳廷等領一南京口音之女子蘇小鳳子到家押去洋一百六十元立據四年爲期當即租賃平和里房屋令女爲娼尙未接客詎周等串出女之未婚夫高燕子及高兄桂元與自稱充當該處地保之江子和來家指爲串拐欲將該女領回我因前項身價係出重利借來若被領去則人財兩失否則尤恐訟累是以情急投河圖盡旋由看守華捕將情禀明捕頭立飭探目李星福將以上各人一併查獲昨解公共公堂經寶讞員會同英副領事康君研訊一過判女留濟良所高燕子暫留本廨王學成仍送醫院醫治高桂元周鳳廷江子和均帶回捕房候禮拜五再訊 
[交涉司謁見法領]  
　　江蘇交涉司汪嘉棠使司前日因公到滬至法領事署拜謁當由繙譯徐仁才迎入客廳與總領事喇伯第君茗談片時卽行告别 
城内 
[捕廳銷差]  
　　捕廳趙少尉奉委押解鎭江造紙公司股東馬文卿等上控已倒信義銀行總理即該公司總理尹克昌等全案人証赴蘇業已交納於昨日帶領原差顧升等回申到縣銷差 
[消息靈通]  
　　縣署捕頭徐文等昨日奉諭帶同捕夥密往虹口鎭北華界捉賭豈知若輩消息靈通早已逃避一空矣 
[押犯病斃]  
　　本縣自新待實兩押所傳染疫症迭紀前報兹又有被人控告吞没田單之陸長慶忽於前晚患病斃命昨晨由所役報告田大令禀奉滬道札委海防廳查司馬定於今日蒞縣相驗 
[女匪解回]  
　　吳姓婦人前與拐匪賴玉照串拐趙楊氏之子獲案訊實一併申解司署在案兹賴已病斃昨日由省將吳氏發回縣署押候核辦 
[南市]  
[各執一詞]  
　　木作頭蔡源森去年挽同生米行主陸桐生沈曉屏王省齋等担保與謝月江合股承造南市天主堂之公義馬頭房屋議定價銀一萬六千餘兩後又添造數間加出工料銀三千餘兩嗣被某米行主孫鴻苑將蔡扭至裁判所控追所欠米洋二百餘元奉判交保理處兹蔡保出後查知謝已乘隙冒取銀三千五百餘兩昨特偕同該保人等將謝扭案控究王供現由堂中查得謝將此銀冒取後存在西區楊申甫處訊之謝供詔祇取銀一千兩已付米行帳欵蔡供去年年底亦被取去銀二千五百兩裁判員以兩造各執一詞判謝交保出外至天主堂查明帳目禀候復訊 
[幸無傷痕]  
　　新泰里醫生芮鞠臣家婢女梅芳前晚被虐逃出芮追至中途扭住不肯隨歸由巡士解至裁判所訊明因其並無傷痕判交保領回以後不許虐待 
[查封房産]  
　　木作頭樊啓文去年因　金新恆押欵挈眷潛逃兹被金呈准法公堂於昨日派探持票至南市裁判所請將西門外華界打鐵濱第一百四十三號樊之住宅查封當即派探同至西區協探先將住屋標封尙有租出之屋由區傳謝限令該房客務於二天内遷去以便一併發封 
閘北 
[不能忘情]  
　　江北人周明亮向爲江湖醫生去年在四路分局控妾李鳳友與其妻串同偕逃當經黄正巡官判李發交棲流所留養着周自邀李母到案再核在案日前周至總局求請給領昨經孫裁判將李提案訊問一過判周覔保具領了案 
[就此無着]  
　　倪爕堂控馬寶欠借洋五十元不還經巡警總局孫塯判訊判交保折還三十元在案詎馬保出後延宕不理昨後諭飭保人將馬交案訊究馬供實因無力須求寛限判拘留三月免予追繳 
[顯係串拐]  
　　高全智昨將蔣老四扭至四路分局控稱去年被蔣拐失女孩小連子一口復被騙去洋四十六元允代找尋刻稱女孩已在崑山尋見須再出洋三十元方可領回顯係串拐請爲究辦黄正巡官諭蔣暫押候訊 
英租界 
[是否誣控]  
　　流氓沙魚皮阿大即徐茂春誘奸女子陳阿二並逼令爲娼一案昨由捕房將徐與案証龔李氏併解公堂復訊據徐 
 
 

Page 21

 
 
供稱實係憑媒婚娶並非奸拐亦未逼娼因女與老閘捕房某包探之夥王來順姘識唆使誣控是寶中西官以女患病在醫判徐與李氏分别還押候下禮拜二再訊 
[票欵紏葛]  
　　北市元豐莊股東唐晉齋等因不付英商新旗昌洋行票欵由該行控奉該管領事照會公廨於昨日將唐傳案諭令交保候訂期會訊 
[一命五元]  
　　瞽者陳漢章之妾張氏自縊身死匿不報捕業已由探將陳與陳妻鄔氏一併拘解公堂分别訊押在案昨日復訊先據屍兄張阿青訴稱妹子實被陳夫婦威逼身死求請伸雪訊之陳夫婦供稱因氏失竊金戒情急自縊並無威逼情事中西官以張所供無　惟陳不應匿報着罰洋五元充公押候繳洋開釋 
[竊案訊結]  
　　怡和洋行控沾工張阿四等串竊德和輪船上植洋六千餘元之大小土及羽綢各物一案張等已經公廨中西官訊實押辦尙有胡小三子王阿二兩名因病在醫未經定斷兹已病愈昨由捕房解案由孫襄讞會同英翰副領事訊明判胡王各押西牢半年以儆 
[分贓不匀]  
　　陳春才顧如馬楊其昌因拾取妓女孫鳳雲值洋九十餘元之金鑲珠别針賣於法租界城河浜怡豐珠寶店得洋二十二元分贓不匀被孫查悉報知捕房將三人解至公堂訊實判各押一禮拜贓交原告領回 
[妓女收押]  
　　妓女蓮花仙館即胡阿寶因竊夏陳氏值洋八十元之珠飾被控收押在案昨經公堂復訊屬實判胡妓押女所六禮拜贓給原告領回 
[女工行竊]  
　　楊樹浦老公茂紗廠控女工周秀娥竊紗等情昨由捕房將周女拘解公堂訊實判押女所兩禮拜 
美租界 
[流氓復來]  
　　流氓蘭生前因搶刦路人財物經公堂判禁西牢期滿釋出昨又潛來租界由哈爾賓捕房捕頭查見拘押候辦 
[少婦私奔]  
　　住居裏口街二百六十一號之胡雲生昨至捕房報告媳婦高氏年廿三歲於前晚逃走捕頭允代查緝 
[韓人無理]  
　　住居伯頓路二百廿四號之董阿泉昨至捕房報稱樓上同居之韓國人某甲時將穢水潑下向阻恃蠻捕頭准予查明核辦 
[因何滋擾]  
　　蔡阿堂昨報捕房云前晚被流氓阿榮徐阿大張大等來家滋擾捕頭准予扭案核辦 
法租界 
[西崽行竊]  
　　粤人陸阿仁在四川路九十八號法商住宅内爲西崽近因偷竊洋東鑽金針等物當被查悉報知英捕房飭探應玉鼎吊出鑽戒移送法廨訊辦陸供金針已兌洋用去判陸押英捕房二月如能交還贓洋一百二十元即可免究否則收押期滿尙須解廨核辦 
[提案訊結] 　　 
　　某絲廠主王仁喜之小孩前被李爛頭拐去賣於鴇婦沈王氏旋在湖州原籍將爛頭拘押於歸安縣署一面來申復將經手人顧李氏王頭氏等一併拘送法廨押候移提爛頭來申於昨日一併訊實判沈鴇罰洋二十元充公爛頭枷號一月押三年顧氏押二月李氏押一月分别示儆 
[奸夫兇横]  
　　嚴雨生縱妻許氏與湖南人徐生堂姘識同住一家兹因彼此挾有嫌隙時起齟齬前日又因口角徐將硝鏹水潑於嚴之頭部頓時腫爛由捕送往醫院請爲療治徐則送廨請究旋由許氏偕二房東投廨禀訴前情徐供硝水係嚴自備抛擲小的身上小的遂即拾起還擲是實判押候再核 
[海上閒談]  
　　得過且過。得樂。日樂此爲中國人之特性。亦中國人之便宜處。何以故。曰苟非具有此種特性者。甲午庚子以後。無論爲樞臣。爲疆吏。爲國民。久已不得享此安閒之福。而通商各大埠。亦無復有此昇平歌舞之景象矣。 
　　滬道近將禁賭告示。送請工。中局張貼租界。聞工部局猶未允可。而二十一日文匯報之評論此事。則謂滬道告示之文義。沾沾焉注重道德。其筆墨祗可編輯初等小學倫理修身敎科書。其謂賭博爲盜賊之媒。尤爲新發明之論理。此種議論。亦可充萬國倫理學報之資料。惟現今中國地界。如果已經嚴禁賭博。則盜賊必無自而生。乃引翔港之。案詎非一盜案乎。不知滬道將何以自解。故此項告示。祗可貼於裡虹口中國地界。因該處之賭。現仍興高彩烈也。謂予不信。請滬道姑服洋裝。至裡虹口一行。我知沿途必有燃放鞭爆隨於其後者。然請滬道不必驚駭。蓋此卽若輩恐人捉賭傳遞消息之暗號也。夫此區區不足重輕之事。而據要律之官吏。至視爲重要事端。則中國前途完美之改革。足令各國失望云云。嗚呼。其言可謂謔而虐矣然賭之爲害。足使人喪失道德而流爲盜賊者。其言確有至理。爲世界各國所公認。而亦老僧之常談。何足詫怪。如該報言。則賭可以不禁。惟記者敢問該報。各國何以有禁賭會。美國今日。併嚴禁跑馬。則又曷故。雖然。該報之用意。則在彼而不在此。蓋仍爲權限問題也。我官吏其猛省。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局預算審查會報告書]  
　　審查督院劄覆預算案内養正學堂等九項並附陳條件（續） 
　　高中兩等商業學堂 
　　督院劄復聲明該校增出一萬六千八百餘兩係宣統元年與光緒三十四年之比較且因添招學生增聘敎員之故未便議减兹由本局調查貫有可以節省之處酌减如下 
　　員司薪水項下减九百六十二元按既有文案官乂有敎務書記文牘書記則高等文案可裁旣有會計官又存中等司帳則高等司帳可裁關於校對繕寫收發講義管理印刷之員多至五人可减去二員共减如前數 
　　雜支項下减四千一百七十八元按原支一萬八千八百六十元内員司火食二千四百六十七元無庸議减畢業用費一千五百元酌留五分之一儘足敷用其餘統减二成共减如前數 
　　夫役工食項下减六百八十六元按門號房可并夫役頭可裁毎職員室各一人可酌省高中兩校各减去夫役六名共减如前數 
　　以上共减銀五千八百二十六元合庫平銀三千八百八十四兩比較原案溢出一萬二千九百十六兩 
　　對於該校之意見有關於經費者二關於編制者三 
　　（一）查該校學生膳費按日計算不無出入詢之庶務長據云盈餘作爲公積似非正辦此後當將膳費收支並列實報實銷（二）該校積欠之欵有宣統二年財政公所借撥湘平銀五千兩係建造商品陳列所之用裕寗官銀錢局息借湘平銀二千零八十七兩七錢三分係開辦銀行實踐室之用據稱兩項均報銷有案惟聲明借撥隨後籌還云云查學堂無籌欵之權且正當辦法總宜實報實銷不應爲還欠地步聽其浮領况查歲入册經常門第六類第三欵歸還官欵金本無此項此關於經費者也 
　　（一）按部章立學本意高等商業與中等商業各有特立性質並非有學級承接之關係兩校混合爲一徙淆學生視聽急應規劃分辦（二）據庶務長言本年下學期擬添設本科一班並有增設初等商業之議查中等甲班生畢業人少暑假招生不易不如緩設添設初等商業尤於學制未合（三）堂長應兼敎科所省鐘點之薪水卽於他敎員名下節去之此關於編制者也 
　　預算案呈復時應附摺聲請並陳明等件 
　　預算案公布之後各衙門局所或以名色變換數目增減與舊案不符停欵不放或名色數目並未改變而亦趁勢掯支致生種種困難種種恐慌實易釀事應請將各種欵項全年數目若干由何衙門或何局所支放編製簡明表刷印清楚通行各衙門局所照辦並通飭各地方官查照仍由藩司逕行各自治公所由學司逕行各勸學所及與學司直接之各學堂以免阻閡具編製之表務令放欵者領欵者皆得一覽了然 
　　上年呈報預算附陳對於歲入册意見三條除第三條已奉劄俟國家稅地方稅分劃後照辦外其第一條請查造本省基本金專册第二條請查造本省基本産專册均關緊要應請督促從速查造公布並劄知本局 
　　抑本局此次覆議預算對於督院劄文有不能無疑者敬爲督院陳之上年十二朋十九日劄復預算案文内稱江寗府敎育會以官立中學堂曁各小學經費一節公具摺呈請交覆議摺内竟謂若據呈文核准學界輿論大譁等語本局竊思呈報案内必實有可譁之處爲督院所默認故先將該會摺呈叙人劄内及二十八日奉到關於學務預算劄復附戰所列除寗府中學思益小學養正小學外别無所謂官立中學曁各小學謹按中學應　地方此本局議裁之理由劄文亦以爲正辦至思益一校上年交議册内列入私立今年交覆議單内說明爲官立本局昔删之而今存之非本局之前後兩歧乃交議之前後兩歧也養正亦頗相同不知可譁者何在此本局所未喻一也江寗府但有屬縣並無親轄地方按之部章不應有府敎育會對於政治該會本非法定之機關對於全省其言亦僅一隅之意見而督院兩次劄文津津樂道并以本局之不能得其同意爲憾事者然此本局所未喻二也敎育會爲目的圑體非地方圑體原與自治會性質迥殊而劄文並爲一談此本局所未喻三也無論目的圑體地方圑體均與本局不相統屬若論對待與否應視其言論之價值果有有價值之言論相與對待本局固願受切磋督院亦當樂於參考乃劄文語意一若以對待爲不祥而力求消弭者然此本局所未喻四也本局負言論之責卽旨趣異同正資研究何云衝突督院有監督之權則言論得失本賴裁奪焉用調停此本局所未喻五也以上各節不敢蓄疑附陳鈞鑒惟係文詞之疑問非行政事件之疑問故亦不敢援局章第二十六條要請批答（完） 
[對於調製宣統四年預算之意見兩條]  
　　一預算一年一度惟關於敎育實業之各學堂局所苟亦一年一規畫枝枝節節無確定之方針實於進行大有妨礙今調製宣統四年預算應請通飭關於敎育實業之學堂局所各製一今後五年間進行計畫表例如學堂則預計逐年學級學科之增减需用經費之多寡一一列表其關於實業之局所例如工藝局則預計逐年工藝種類應否增加藝徒名額應否推廣核奬出品價值與其成本比較之贏絀以定需用經費之多寡一一列表其　儆此該表呈由行政長宣統籌全局一一核定隨同宣統　年預算一併交議雖各事業之進行仍視逐年財力贏絀爲準並非一成不　簡得此表則敎育實業進行方針稍稍以定於前途大有裨益而於新頒預算部章程二十一條尤可符合 
　　一部頒試辦預算例言第十三條遇有廉俸公費餉乾役食之類應注明員數名數及毎員毎名若干遇有採辦工程等應擇要注明單位之價值立法本極精詳此次寗蘇兩屬均未　辦寗册尤粗率如各種學堂 
 
 

Page 27

 
 
毎堂各有項目可分而交議册内以學堂爲一目於是有十餘萬之鉅欵而僅以某學堂經費一語了之者其中員薪總數若干役食總數若干尙且無從分别何况毎員毎名之數尤其甚者遣派出洋游學三十餘萬兩亦爲鉅欵乃藩司則云名數若干是何姓名入何學校習何科學司中無案可稽學司則云各生所入何校所習何科各國經收學費報册均未塡列上年備文移查至今未復實難懸擬各等語而海陸軍學費則督練公所敎練處奉督院行查仍未復到偶舉一端已塡眉縐督院召集臨時會劄文内有本届預自初次試辦原册所列非盡符合等語竊思清理財政責有專歸以初次試辦之故而未盡符合在局外原應共諒而當局之負其責與任其事得乃亦此存見解視苟簡爲當然寗非騰笑環球之事現届調製宣統四年預算表册之際奉到部頒新章其第十九條卽係例言第十三條之條文本局要求將來交議册表務按此條辦理以免審查困難 
來件 
[浙路股東質問浙路公司事件]  
　　路變以來於今半載外患猶可内　若何見聞所及刻不去懷兹因公司開第六次股東會有亟宜質問者數事臚舉如左以諗我熱心路事之股東 
　　一郵部存欵虧耗前年湯總理力爭廢約呈請撫院停解乃去年公司呈文則曰借欵合同尚未作廢又曰貴撫部院自有權衡敝公司商辦規模不敢爲一詞之贊以一方而斷送三萬兩置公司成案浙民膏血於不顧已可痛恨况當代表力爭廢章之時文内偏有合同未廢之語謂非有意舞文以表示其反對廢章之意思其誰信之至商辦規模四字亦甚牽强不意公司濟濟多才乃有此荒謬絶倫之文牘部也應由股東會查問授意及主稿之人處以相當之懲罰以謝浙人　 
　　二上月下旬風聞杭公司有函致同鄉京官選舉總理之說本月浙路維持會曾有詰問書載諸各報謂無其事耶事隔多日杭董與盛副理何以無一字答辯謂有其事耶是直有意反對湯公思借京官勢力以壓制全體股東試問同鄉京官究有多少股欵其對於浙路究有何種帮助上年電止代表者非同鄉京官耶喪心病狂莫此爲甚此次會塲應要求公司將原稿宣布以明心跡 
　　三公司定購日本道木係潘渚承攬由湖人俞某李兩某人薦保限去年六月底定貨交清逾期有罰現聞至今並未交付一木應催公司速向潘某交涉除追還定銀三萬兩外並按照合同議罰否則責成俞李二人分任賠償 
　　四去年股東會因盛副理只認甬段工程衆股東以大局艱危堅請副理完全任事完全與否姑勿論卽以其自稱專管甬段工程而言鄞慈各處鐵路小七命盜之案數見不鮮居民怨恨幾肇巨禍甬叚橋工甫砌即裂始基不固後患無窮而購地之滋弊釘椿之糜費猶其沾焉者矣不知盛副理所謂專管甬叚工程者果何所指乎敢問 
　　五自湯總理去任後公司怪象層出不窮保線課之串通包工營業局之私營航業收支陳某　私放公欵矣會計顔某則冒薦私人以因某宦之情面致送乾　恃某氏之聲援動逾權限女客何妨調戲工人竟以賄來並有身爲查帳甘冒不韓始則主動存欵繼日昌言停工挽人出面薦其私人爲把持公司之計此等人員應由股東會當塲詰問浙路股東樂廳　鄔德成張祥麟周良海同啟 
小說 
[言情小說投海孤兒（二十三）]  
　　眺望有頃。馬利亞起而徐步。行過船桅之側怱見一少年水手。攀援而上。手足盤旋。矯捷直同鷹隼。一刹那頃。已直上桅竿之杪馬。利亞不期立止其步。注視此少年之水手。目念此水手何人。乃至勇健。殊可羨也。馬利亞思次。不期仰視少年水手之面。見此少年者。高鼻巨口。兩目耿耿作光。雖面受海風所蝕。作淡棕色。而丰貎俊整。固儼然一秀碩之好男子。且胸膊絶廣。臂長而健。身手剽疾。望而知爲多力之壯夫。馬利亞凝視有頃。而弗倫富士瞥然忽至。遽携馬利亞之手。徐步他適。 
　　此少年之水手。事畢而下。惘然若有所思。有中年水手。舉手撫少年之背。笑曰。愛而森。今日乃有天女盻汝。汝運佳也。然以我卜之。尙以不墜情網爲得。愛力森愕然曰。沙遜。汝方誤矣。吾一貧困之水手。彼之何爲盼我。且彼之視我。非有他故。直自適其目而已。與我又胡涉者。沙遜笑曰。愛力森汝勿愚我。吾之目光。直回值鼠之貓。無復埃壒之翳。吾年長於汝。且以倍計此區區之事。詎有弗知之理。汝即自辨至於極地。吾亦决不之信。愛力森曰。吾友請君緘口勿言。勿苦我至於窘迫之地。天下安有富室之女郎。而垂青於行舟之水手者。此語苟爲他人所知。必且鄙我自忘其分。君苟念我者。請言他事。勿復言此。沙遜忽大聲曰。吾以誠語汝汝。乃不肯誠告。今汝敢立誓於上帝之前。自矢未嘗愛此女郎乎。果敢。爾者。吾信汝矣。愛力森聞沙遜之語。兩頰忽頳。木然不能遽答。間數分鐘許。始赧然曰。吾縱有愛彼之心。而彼實未嘗愛我。且吾之愛彼。特置之心坎之中。不露。聲色。彼安知者沙遜四顧無人。乃悄謂愛力森曰。汝當有堅忍之心。勿自溺於情愛之海。須知天下男子。以戀愛一女子之故。而喪失其名譽生命者。至復非鮮。况汝之一身。尙有至大之。┆┆┆　沙遜語至此。驟見愛力森立變其色。掦其兩。手似欲止之勿言。沙遜知旨語截然而止。翕唇噫氣。佯作閑暇之狀態。數妙鐘間。船主約瑟克特爾。已疾至沙遜之後。厲色詰之曰。汝二人無所事事。在此何爲。沙遜鞠躬面船主曰。船主克特爾。吾與愛力森方在此整理帆繩。無敢暇豫。船主張目獰視沙遜。似心房之中。至不滿意其人。已乃疾行去。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
