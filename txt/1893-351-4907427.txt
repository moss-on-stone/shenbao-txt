# 1893 - 351 - 4907427

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡淸晣紙色亦極潔淨　爲鄴架中必不可少之書每部連箱子三隻定價洋五十 
元有欲上下千古淹貫三長者請移玉申報館帳房購取可也此布 
[恭印大淸會典告成] [  圖書集成局代啓]  
　　大淸會典一書薈萃列聖之實録博采本朝之掌散門分類别井然秩然禮備樂明超軼前代兹有友人覔得欽定本　本局付諸手民刻已告成卽日出售計書一百卷分裝八本盛以錦套釐定碼洋一元六角寰海内外欲知昭代鴻　者允宜家置一編以　攷核也售處在三馬路申報館及申昌書室或臨各書坊及外埠同文書局選購亦無不可 
[新印彭公案出售] [  圖書集成局代啓]  
　　彭公案一書新奇可喜酒後茶餘一編晤對足以醒倦眼而寄豪情由三友書屋託本局代　紙墨精良裝潢工雅每部碼洋八角由天津文美齋上海　源里熙記書莊申報館間　申昌書畫室及江左書林各書坊寄售有欲快讀奇書者必當爭先購取也此佈 
[論世俗嫁女爭索財禮之非]  
　　婚姻者所以合二姓之好但使彬彬乎有文秩秩乎有禮已足聯朱陳之好結秦晉之歡古先王之制禮也自納采問名以至奠雁親迎禮文何等繁重然不過儷皮以將意備物以明䖍初未嘗爲嫁女之家别開婪索法門也自世風不古人品日非於是嫁女之家多方需索相沿成習不以爲非其需索衣物也以銀飾爲不足貴則易之以黄金以　珥爲不足貴則易之以條脫而且翠釧珠花多多益善雕鏤式樣簇簇生新稍不遂意則任情挑剔吹毛求疵以爲此區區者不值一笑訕誚之餘繼以詬誶至於衣服則單夾棉皮件數必求其備綢綾縐縀花樣務取其新甚至極巧窮工一衣之值必費至數百金而始快然於心揆其所以如此者豈不謂愛女一入他家事事受制於人未必能予取予求怡情悅志故不如乘未嫁時先爲索取庶不負愛女之心不知女子之義貴識三從四德古之人裙布　荆躬操井臼當世欽其儉德後人仰其遺徽彼非猶是巾幗哉何居乎今之人必欲爲女爭索衣物一若非此不足以示光寵也者獨不思女子出嫁所仰望而終身者厥惟夫婿使夫婿而賢豈無初居白屋繼奮靑雲者五花官誥不難爲　中人吐氣何况區區衣服有不咄嗟立辦者乎使夫婿而不賢豈不聞富貴家兒委靡不振狎暱損友坐耗貲財當此之時祖宗之產業尚不能保而謂爲之婦者獨能長守嫁時衣物爲禦貧之計耶有以知其必不然矣至於需索財禮更屬無謂夫女子生而願爲之有家人之恒情也明理之人但爲之擇一佳婿使女終身有託如是焉而巳世俗則不然當其嫁女也爭論財禮不惜以全力相搏不顧媒妁之爲難不計婿家之見怪貪多務得必滿其慾壑而後已財禮之外更有門包名目甚有彩輿已至因計較門包之故盛氣相爭悻悻然不稍假以詞色將彩輿擯諸大門之外必待門包入手門始洞開迎親者得舁彩輿以去則吉時業已　過貽誤不已多乎要之古來嫁女者無不賠錢故俗以女爲賠錢貨今乃多索財禮齗齗然與婿家爭論儼如賣菜傭之索值是不特不爲賠錢且反可因而賺錢淸夜自思何以對愛女何以對婿家若門包者原爲犒賞僕從之需但使禮文已備原不必爭多論少今之嫁女者收受門包不以賞僕從而以充囊槖於名則不正於義則鮮當誠未見其可也而世俗狃於積習每於財禮一層不肯輕易放過致使婿家雖欲迎娶而無從蹉跎歲月年復一年怨女在内曠夫在外釀成種種不端之事何莫非需索財禮有以階之厲耶更有女已于歸婿家以前此需索財禮芥蒂未能盡釋翁姑或嚴詞見責妯娌亦冷語相侵小姑之萋菲難防良人之喜怒不測此時口衆我寡爲之婦者惟有忍氣吞聲銜悲斂怨引爲終身之疚以佳耦而成怨耦彼爲父母者豈忍聞乎更有甥舅不相往來姻婭反成仇隙者推其弊之所終正復不堪設想大抵婚嫁一道聯之以情結之以禮而不當爭之以利往來有媒妁所以通其情也紛陳有聘幣所以明其禮也若爲爭利計則天下絶大利藪固有什伯千萬於此者何不舍此他圖而甘以愛女作孤注牽牛聘織女貸天帝聘錢十萬久而不還帝怒拘之營室使之一年僅得一見此不過齊東野語後人原不得藉爲口實也雖然吾尤願世之娶媳者愼選幽閑貞靜之人萬勿計較妝奩之多少朱柏廬之言曰娶媳求淑女勿計厚奩至哉斯言洵足懸日月而不刊男家若計較妝奩使女家有所藉口得以需索聘禮互相箝制不稍通融是以婚姻爲叢怨之府矣烏乎可哉昔年蘇藩黄子壽方伯曾出示曉諭剴切周詳無如言者諄諄聽者藐藐積習終未能驟挽有觸於中不能自已因爲之發憤一道知我罪我聽之而已 
[勘界電音]  
　　倫敦十三日發來電信云英法兩國派員勘定暹羅地界英國派署理暹羅欽使名斯各忒法國派官員三人一名白未一名巴德禮一名羅庚合辦此事 
[與國聯盟]  
　　法國近與俄國最爲和睦俄有一大砲船巡至法國法人懸旗張燈演砲以敬迓之聞兩相立約若有事情彼此互爲保護云現在歐洲各國皆商議减省兵費之法造船製砲不妨稍從其簡乃覩俄法兩國如此情形奥德意三國遂亦聯盟立約於兵費一項似不能减省雖意國度支支絀然奥德兩國頗願出貲助之也 
[貝葉書成]  
　　西藏向未與各國通商故言語不能通曉其風俗人物亦無從叅究焉近有一印度人僑居大寺院中歴幾寒暑細究其文字並採風問俗今巳遄回本國撰成字典一部譯出西藏文字並述其一切風俗人物將來此書一出各國人當必爭先購取也 
[來信譯登]  
　　麥問皋都督致西字函於本館譯其詞曰數月前見某華字報論電氣鐵路之事又見他報載有人上李中堂電氣輪車及鐵路樣鄙意中國此時大有講求鐵路之意　得一書内有論說題爲快電鐵路車論其車每一點鐘可行三百六十華里至四百五十華里之多此論卽鐵路師倍而所箸觀此知平常鐵路車不能用快電法行駛現在各處鐵路需煤甚多然每點鐘衹能行一百八十里至二百里猶且時遭危險致成意外之災卽有良法美意亦不免偶遇險巇今倍而謂若作此等快電車宜用鋼條單路其路高於地五尺下支鋼架須堅固可以支拄每一寸可抵三十墩之重方爲合用每車一輛灌注電氣在内其式亦極華美男婦諸客起居甚便核計每輛由倫敦至百來敦相距一百五十華里袛二十分時可達由倫敦至一定百禄相距一千二百華里袛二點四十分時可達中間不須停頓亦不必緩行似此情形由上海至吳淞袛五分時可達由天津至京師袛三十分可達來往行人可無不便之處且可省却無數 
 
 

Page 2

 
 
川資較之平常火車眞相懸天壤矣兹聞泰西各國多有欲試行此種快電車者法國及挨而倫各地多用臘的克造單路火車請將快電車一試當知前法之未善現擬由倫敦試築此項鐵路至百來敦計綿長一百五十華里又由倫敦築至多活計綿長三百華里又由倫敦築至一定百禄計綿長一千二百華里德國則由百靈築至漢北計綿長五百三十華里法國則由巴黎斯築至加利計綿長五百五十五華里又由巴黎斯築至馬雪梨計綿長一千六百華里比利時國由百拉斯築至奥斯登計綿長二百二十八華里美國由紐約克築至芝加高計綿長二千七百三十華里其製造之初暫用雙路以免互相碰撞各車皆有電綫相通以相問答車中與路畔局中亦可遥相呼應核計經費一點鐘可行三百六十華里至四百五十華里由倫敦至百來敦一百五十華里一往一來連轉折處約共計三百十八華里之長連車及機器各物大約需英金一百萬磅照倍而計算每一點鐘可載客二千人每天可載客三萬人每年可載客十兆人每二十五分可由敦倫抵百來登人皆稱便附之者多開銷可日漸减省大約創辦之始所收車價須開銷去四成其後則二成半足矣卽就每日載客二千人計之每人收銀四先令每年亦可收英金十四萬磅除去開銷尚可贏餘英金八萬五千磅其費衹英金一百萬磅而每年凈餘八萬五千磅直可獲八厘半之利以鄙意論之此項快電車實可舉辦旣能獲利又無危險事情如在天津築至京師又由上海築至蘇州杭州官塲辦公士子應試皆便利無比每日出門者定必多於往日且内地人咸得知其盡善盡美欣悅異常現在中國内地人往往不喜洋務使得見此項快電車路不足大開知識漸漸中外輯和哉 
[武林氣候]  
　　杭垣自重陽節後兩月有餘天時晴燥未見雨師稅駕各處泉井異常乾涸民間取水者須辨色而興爭先　後若稍遲則汲　愈多而水巳盡成泥漿不足供炊爨之用近數日氣候不常時暖時冷每當夕陽西下平原一望惟見霧氣迷漫樹木岡蠻不可復辨西南角紅光燭天其色如血或謂冬旱之象或謂降雪之兆天心不可測惟靜以俟之耳初十日淸晨白雲似冪舒捲隨風至傍晚時雨絲片片度幙穿簾惜一轉瞬間雲收雨歇僅得地滑如油而已十一日又見紅日朝升蔚藍一抺策杖閒游巡行隴畝其土之硬者擊之如石土之鬆者揚之若灰春花不能播種若疏菜等價亦日形昂貴安得滕六雨師同時涖止使望澤者咸有來蘇之慶也 
[庸醫誤事]  
　　杭垣近日以來天時晴燥火症盛行重則唇焦舌燥寒熱交作輕則頭疼腦脹鼻塞耳鳴但服淸凉之劑無不應手而愈又多喉症眼疾襁褓幼孩所患更異似痘非痘似瘄非瘄自頭至足遍體紅斑不分顆粒醫生指爲天花保全性命者十得七八惟梅花牌地方育嬰堂中幼孩患是症者尤多傳染不已庸醫某甲於本年夏秋之交經某生汲引在堂施治甲不以活人爲事但以利已爲心遇嬰孩之患病者不論如何病症初則推拿繼則出售丸藥一粒其形匀圓如豆需制錢五十文自稱祖傳秘方此次堂中幼孩服其丸藥十不得愈一二噫庸醫惟利是圖原不足怪獨怪堂中領袖竟不辨其眞僞草草從事是眞來屠伯於海外矣赤子何辜遭此荼毒噫吁能不悲哉 
[孝廉决科]  
　　杭垣學海堂爲孝廉肄業之所明歲公車北上今冬循例决科撫憲崧振帥定於初八日在撫院扃試是日各孝廉整肅衣冠聽候點名給卷合新科升院舉人計之共得三百餘名挑僵李代者約有二百人安得如齊王之一一吹竽使南郭處士一流人無從濫厠也 
[甬江火警兩志]  
　　寗波訪事人云本月十一夜江南金家漕忽報火起跂而遥望惟見銀漢通紅約歴一點餘鐘時始漸漸告熄事後偵之約共燬去房屋四十餘間至十二夜鼉更三報江東宋詔橋朱姓家又不戒於火各水龍因路途窵遠不克赴救約焚二點餘鐘共燬去房屋六十餘間 
[大令吊帳]  
　　寍波訪事人云郡城鼓樓前泰來肉店將十月中所售之肉以多報少冀匿捐資事爲紳董查知據情禀請鄞縣楊大令飭差吊取帳簿店主抗不繳呈大令怒於初十日親自命駕至店將帳搜出携之回署在後不知如何也 
[郵政述聞]  
　　歐洲各國通例凡郵船往來歸公司辦理而書札一項惟朝廷獨擅利權然傳遞必有賴乎公司故國君皆予以銀兩計法國每年撥給一百零四萬三千五百十三磅德國一百萬磅俄國四十五萬磅意大利國四十萬磅英國六十六萬五千磅民間書札無論何地均可遞送且信資極廉如由上海寄往美國路程數萬里僅取五十文國君旣籌出帑銀卽收回信封上所貼印花之利信資雖少緘數甚多其銀數不致有絀亦國家一大利權也中國盍仿而行之乎 
[非洲築路]  
　　邇時五洲諸國無不孜孜於開築鐵路蓋洞悉此一世界中開築鐵路實爲第一要務故路少者急於增廣路多者亦擬擴充卽如英屬印度多年以前每年已專撥銀一千萬兩爲加接鐵路之用又英屬地在南阿非利加者約有中國七八行省之譜前此四十年其人已於其地之大塲山又名好望角先創鐵路一條按此路本爲商人所築未久國家償給其築路所出之費收之入官并左右益加推廣而鐵路遂多今十年内又於土人所居之處更闢新路其於鐵路盡力爲何如乎至於築路之費先時所築爲寛路計鐵路一里用銀一萬七千兩後所築之窄路僅需其半每一里用銀八九千兩路有　窄費之多寡因亦不同然據工師云開築窄路經費雖可减省要之不如寛路之得算蓋路窄則大車不合於用必用小車小車載貨旣少則用車必多而用人亦多且路有寛窄苟至兩路交接處又須易車裝卸旣須駁運貨物又復稽延時刻種種不便未易縷述用十數年來多爲所累則皆先時省費之見誤之而後此之築路者有鑒於此自當多築寛路少築窄路以免此弊其言云云此工師要不爲無見矣今核南非洲所有開成之路計共六千七百餘里用銀八千萬兩均匀通扯每鐵路一里費銀一萬二千兩但内中窄路頗多他時一例加寛庶乎更爲得用耳案今鐵路寛窄不一故所費亦復不一而通用之鐵路實得英尺四尺八寸有半惟非洲地曠人稀故所築之路思以窄者從事計得三尺五寸又有窄者爲二尺五寸一最窄之路則僅二尺而已此英屬南非洲鐵路之大　也而尤利於用者先時内地土人往往思作不靖有鐵路而易於徵調使之警不敢動而宼釁可消其利一也又時開礦所獲之諸物衹以牛車運赴海口脚價繁重且又不能按時而至有鐵路而諸形便利其利二也再非洲人少故地之稍僻者均棄而不耕而地力何由而盡今有鐵路不獨地之較近者可期開墾卽遼遠之區亦得由漸加闢悉爲良田土著之民利而諸國亦與之俱利其利三也此又鐵路明著之益也 
[俄國鐵路記略]  
　　俄國鐵條造成之路計銀三十萬兆四十五萬羅卜鋼條造成者一百七十三兆七萬八千羅卜又造成鐵骨計銀廿六兆三萬七千此外機車值銀九十兆八十二萬七千裝貨車值銀一百廿七兆七十四萬七千客車則九兆三十四萬九千統計四百五十七兆五十三萬八千羅卜以英金核之值四十五兆七十五萬三千八百磅然論其價值若由他國運之不過廿一兆四十四萬三千五百十磅足矣 
[美國鐵路記略]  
　　美國本名合衆國其地甚廣區分疆界亦多據内地鐵路公司報稱去年六月三十止其公司之多有一千八百廿二處較往年增加三十七處往來之機器車共有三萬三千一百三十六乘在各鎭預備調遣之車尚有二千三百七十四乘未曾分屬總核其數載客車較前增一百三十乘載貨車增六百八十乘共有一百廿一萬五千零九十二乘鐵路上所用人工須八十二萬一千四百十五名多於前三萬七千之數而坐車客則有五百六十兆九十五萬八千二百十一人其所往來路程記其里數則有三百十七兆五十三萬八千八百八十三以此觀之美國鐵路無論東西南朔大小遠近均皆有之卽合天下各國以核之未有如此之興旺也 
[賀節例志]  
　　昨爲長至令節黎明時本邑道營廳縣佐雜學官及英法兩讞員齊至西門内萬壽宫行朝賀禮畢文員詣道轅武員 
 
 

Page 3

 
 
詣叅署叩賀然後各同寅彼此往來賀節禮也本邑城隍神亦由各會首恭舁升坐大堂循例排堂令四司叅見幽冥異路何必演此繁文褻瀆神明不已甚耶 
[珠還記]  
　　有鍾阿華者家住吳淞鎭附近文昌閣畔向在江海南關當巡丁其姪小字和尚年甫十有三齡父母皆亡鍾撫之如已出上月某日偶在門前嬉戲一瞬息忽蹤跡杳然四出偵求迄不得見前日南匯縣二號巡鹽船繫纜崇明縣屬洋林鎭巡役卞某閒步溪邊行經某僧寺前見有小沙彌睨之卽鍾姪而光光其頂毫髮不留蓋以假和尚而作眞和尚矣詢以何由至此則稱被吳淞地甲王阿二家婢女雌阿大誘至此處售與寺僧爲法嗣得身價洋銀三十元遂向寺僧言明將洋銀如數付還挈回鍾處鍾喜出望外設筵欵之隨訴諸河鹽廳請將雌阿大拘案究辦 
[掘墳記]  
　　本邑楊樹浦二十三保十三圖人瞿某曾將祖遺墳地一區售歸徐姓邇者西人開闢西華線路將是地劃入界中徐遂得受洋銀不復管業西人以地係瞿之祖業今欲將墳移去須向瞿姓告知徐曰是不必告如有枝節我自當之遂串出地保顧鴻春私自將墳刨掘穴旣毁見有棺木三具壙志刊明康熙乙酉年張氏之墓事爲瞿所知悉大興問罪之師旋有某甲者稱是張氏裔孫亦向徐饒舌蜂喧蝶閙互扭入圓通寺巡防局控陳不知劉月樵遊戎將如何辦理也 
[一鳴驚人]  
　　小竊某甲昨午至縣東某姓家門口東張西望乘人不備竊取雄雞一頭而逸詎料此雞不肯自安緘默引頸長鳴喔喔之聲達於衢巷當有某姓覻破機關竭力追赶至縣橋　拘獲將雞搜出以老拳奉敬甲伏地求饒旁人又代爲緩頰始釋之去若甲者眞可謂偷雞不著折了米矣 
[輪船碰撞]  
　　太古洋行蘇州輪船於前日下午三點鐘展輪出口至陸家嘴轉灣處適法公司輪船進口不知如何兩相碰撞蘇州船船首受損法公司輪亦略有損壞今蘇州輪船已進泊碼頭法公司船則至下海浦下椗 
[南市讕言]  
　　昨日午後有一中年婦瘋瘋儍儍手持香燭白米彳亍街頭旣而行至大南門内小橋將米抛入茅厠中燃香燭於旁叩頭如搗蒜口中喃喃默誦一似訴冤者然一時觀者如堵墻好事者詰以緣由則又所問非所對乃勸令好好回去甫行三五步又跪倒塵埃中或曰婦姓王其夫吹鼓手也然歟否歟請質之深知其事者○有名小瞎子者家居南市石街昨日忽與比鄰阿六之妻某氏忿爭以致互相打架氏乘間入内手携穢物出向小瞎子頭上亂抛小瞎子誓不甘休意欲與之拼命嗣經旁人解勸始默爾不言氏反肆其雌虎之威欲將小瞎子毆擊紛紛擾擾至傍晚猶未戢其鋒也 
[不願保險]  
　　去歲英租界老巡捕房對門廣昌隆藤器打包鋪曾失火延燒所耗甚巨前晚又遺火樓上牀鋪被焚一切情由已登前報兹聞各保險行以其不知謹愼時有不測之虞遂將門闌所釘保險牌盡行撬下不再爲之擔保矣 
[匪類撬棺]  
　　本邑鍾孝廉今科應順天鄉試高折桂枝泥金報捷族黨親朋咸增光寵孝廉世居高橋鎭係南上寳三縣交界之處本月初八日其姪孫女年僅五齡因病而殂殯殮豐厚旋雇一葉稱舟將棺木載至高橋界南上海縣廿二保地方安厝當晚卽被匪類撬開棺蓋將屍身拖出所有飾終衣服首飾等一并盜去將屍委棄道旁翌晨經行道者瞥見報知地保咨照家屬現爲高橋鎭分防廳及該處把總汛官知悉卽飭捕役嚴密查拿限日破獲詎該處捕務廢弛已久捕役得規包庇與盜賊通同一氣每遇盜刦重情地方官雖嚴行追比若輩甘以兩腿受責不肯出力緝捕以致所出各案十不破一欲矯積習非盡法懲辦不爲功 
[賭窟揮拳]  
　　毛囡本邑人不知其姓氏家在南市大校塲三昧菴對門素喜與牧豬奴游藉以抽頭肥已每至三更以後　糾合夙嫺五本訣者三三五五團聚家中博　投瓊通宵達旦及至輸贏旣判偶或吝解腰纏則揎袂掄拳肆行毆擊鄰家被其驚擾幾不得眠前晚各賭徒又不知如何口角以致各奮老拳旂鼓方張鸛鵝軍起譁囂擾攘幾如爭戰之塲何以巡防局竟絶無聞見耶 
[賊黨成擒]  
　　竊賊豆腐阿金帶同十餘齡之童子在法界瑞福里第四十九號門牌其姓家排闥而入竊取錫字件銅花籖銅釣等物外用女衫包裏先遣該童持至中八仙橋爲法包探拘獲在途盤詰供出實情又供前夜與該竊在同盛米店挖洞而進竊取雄鷄二頭白米二袋寄存彩視街豆腐店内行至東寳興里口適遇該竊走出一見包探卽行狂奔追至護城河越河而遁遂未弋獲包探卽將該童拘送捕房經克捕頭訊問明白立飭包探向豆腐店主查問該店主初不承認旋爲五齡之女孩供出活鷄兩頭售於某處以下供詞爲店主呵斥不敢再說包探據情禀覆克捕頭命押候堂期解訊 
[根提薦保]  
　　寳昌煤炭店經事潘志喜扭控跑街夥陳叔莫侵吞客帳一案已見前日報章黄大令於前晚升堂提訊潘訴稱監生係杭州人今年五月間有股東某某等合開寳昌煤炭店用監生爲執事店在美租界鐵馬路地方於是月十七日開張當有楊金水者保薦陳爲跑街夥月給辛俸錢九千文自五月起至九月底止監生查陳放出各帳共有七百九十八元每日袛有放出貨並無收進洋銀監生令陳收取一味游移見陳作事不妥遂向各户查詢始知洋銀均被陳收去私自花用向之盤問支吾以對至次日避匿不見派人尋緝於前日遇見當卽扭案控告今蒙提訊監生特開淸帳呈閱求恩追究陳供稱小的係餘姚縣人向爲桂圓生意今年五月間藩令小的至伊店爲跑街夥並無薦保每月工錢九千文當時潘又許小的放出各帳以九扣歸店餘歸小的至七月間回原籍八月底到申九月間小的有一張姓友人爲明骨生意者央小的墊洋二百四十元小的因無力袛墊一百九十元不料十月十五日張忽病故以致此欵無著大令問曰潘控爾欠洋數目符否答稱相符問爾共收若干答稱四百餘元問爾墊之洋何來答稱亦在四百餘元之内大令問餘洋何在答稱因小的家用浩大陸續用去現在若照九扣結算小的祗虧二百餘元潘供稱監生並無九扣之語大令問楊金水現在何處供稱在南市某柴行爲夥大令判將陳收所潘斥退候提楊到案再訊 
[船户送縣]  
　　寍波人張兪氏扭船户徐方心至英公堂控稱兒子春林在徐駁船上爲夥本月初二日兒子在虹口地方失足墮河迄今屍身尚未撈獲徐置之度外不得已扭案喊控叩求訊究蔡太守提訊之下著徐出外赶緊打撈春林屍身此巳列入前報兹悉徐奉諭之後並不雇人打撈張兪氏情急復於前日赴公堂禀控太守得禀之餘以事關人命未可恝視立即備函飭差將該氏及徐一併送縣訊辦值日差禀明黄大令飭令分别看管候訊 
[從寛交保]  
　　陳滄海酒店夥兪長明遭明豐竹布店夥周士德兇毆受傷兪投縣控告黄大令訊供之下飭差將周拘獲管押候訊已登本報前日由帮審委員葉臨恭司馬升堂訊　陳投案訴稱小的係本邑人現在大東門外開設酒店雇兪爲夥伺候主顧七月中周入店飲酒惠鈔時攙雜小錢九文兪向之掉換周不允反出惡言兪向理論反遭毆傷當時周逃逸無蹤兪卽在案控告蒙恩騐明受傷屬實迄今傷勢已愈今日有事故未來案周供稱係寧波人在竹布莊爲出店此次小的行兇實由醉後糊塗叩求恩典司馬得供謂曰今日本當將爾嚴辦姑念苦求從寛發落著具改過切結交保釋放 
 
 

Page 4

 
 
[挾妓爲質]  
　　流氓之多無過於上海而上海尤以法界小東門外一帶爲最多拆梢打架遇事生風無日無之雖經公堂訪拿懲辦無如　輩怙惡不悛一若舍此别無生計也者昨據一枝春弄第四十七號門牌鴇婦陳楊氏投法捕房訴稱有同業巧姐者前向横涇阿三借洋九元立有票據阿三之姘夫著名流氓黄旗和尚糾同黨類賽白勝小蘇州及時千麻子桂生與阿堂全林等蜂擁而來詭言向巧姐索取借洋不遂其意將夥妓王愛卿拉至南市信榮發烟館主興發處至傍晚時又藏匿龍德橋北首天順客棧當晚與閔行開花烟館之阿七同宿求請飭提究問克捕頭立飭包探郁廷湘先至小東門戲館街張永興客棧拘到賽白勝小蘇州復持克捕頭名片至十六鋪中局恊同地甲至天順客棧該妓與阿七尚在鴛鴦被底好夢方酣一聞拘拿之信相與驚煌失色阿七遂從後門逃出該寓主將王愛卿交與地甲轉交法包探帶回捕房旋於萬暢樓茶館遇見阿三之姘夫黄旗和尚遂一併帶回捕房捕頭命押候禮拜六堂期解案請訊查横涇阿三因拐販婦女案牽連上月經葛同轉飭提到案嗣具切結自行回籍不再逗遛不料此次又肇釁端又聞此次實由阿三之姘夫黄旗和尚爲蘭英等包討債銀起見想一經到案不難水落石出也 
[英界公堂記事]  
　　陳吉文扭陳子佩至公堂訴稱子佩曾賒去金飾若于件計洋銀八十餘元避匿無蹤今始相遇向索不付請卽押追蔡太守諭候訊供核辦○某甲等五人皆吳儂也昨日遇吳林氏於途意欲扭之回去氏泣言奴孀獨無依來此傭工度日汝等非親非族竟欲逼醮扛孀乎甲等一若不聞也者拽之益力適爲三百零二號華捕所見一併拘至捕房捕頭命將氏先送公堂甲等押候庭訊時解去 
[行道有福]  
　　本館協振所昨接三槐堂主來函云敝處疉閱貴報以順直振捐待欵孔亟兹有王門張氏求闔第平安爲幼女求消災厄助紋銀十四兩九錢七分申六錢由全泰盛信局寄呈希卽察收彚寄明知杯水車薪無濟於事不過憑此血忱或可兩全其美也又高平不肖子祈重闈福壽康强助英洋十元又寧波周公館經募十六户洋六元六角義粟仁漿源源下逮祥和感格何患不食報有將來又由天順祥申號接到滇電鹽道普觀察囑匯順直賑捐規銀三百兩交來期票一紙觀察以濟世之才膺方面之任豐功偉烈固已有口皆碑今乃念切飢民不遺在過此恩此德當與山河同其不朽泚筆紀之謹代災民九頓首以謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[領事報單]  
　　西國通例凡駐各國各埠之領事人員每年必將本埠所有進出口貨物較之以前或增或减一一開具淸單報之　　　得隨時自將商務略爲變通亦通源阜財之一大關鍵也兹英國出駐中國上海領事開報一千八百九十二年所有一年進出口　　之　　　此年共合值銀一百六十六兆八十二萬七千兩較之上一年實增銀一百萬兩又英一國贸易較先時亦有日增月益歲不同之　　　　　於下以資參證一千八百七十一年是年諸西國進上海口之船共三千五百一十艘共運貨物重一百九十餘萬墩每船一百　英國　　　得四十三艘　一千八百八十一年是年諸西國進上海口之船共四千八百四十四艘共運貨物重三百六十九萬墩每船一百　英　　　　得五十五艘　一千八百九十一年是年諸西國進上海口之船共六千三百七十二艘共運貨物重六百二十五萬墩每船一百艘英國　　　得五十六艘一千八百九十二年本年諸西國進上海口之船共六千三百九十六艘共運貨物重六百五十四萬墩每船一百艘英國商　　得五十七艘金價仍見其增漲計金百兩增及九兩金旣有漲而無落因而有一銀行爲之閉歇别有一銀行所得利息視前减損且不　金　之　也卽銀價亦忽上忽下低昻不一人心甚爲懸懸先時進貨者凡有貨物預行購定然後隨時售之華人今因金銀價值參差已改新　凡有　賈皆先發電關訂如此庶乎少所折閱賠累右進口各貨計共值銀七千八百七十餘萬兩正較上一年加增銀一百五十萬正至　　　　口亦略附　左從英國并香港進口者計共值銀四千五百七十一萬兩有餘從印度國進口者計共值銀一千三百八十四萬兩有　　　　坡一帶各地進口者計共值銀一百一十四萬兩有餘從英屬地北美洲甲拿大進口者計共值銀六十九萬正　從美國進口者計共　　　百八十三萬兩正從歐洲各國進口者計共值銀五百零八萬兩正從日本國進口者計共值銀五百八十三萬兩正從其餘各國　口　計共值銀六十二萬兩本年印度紡威之棉紗進口頗爲不少又日本新製之洋布亦一例進口日本洋布今時進口雖少然蒸蒸日上之勢於此亦可察見一二再前半年棉布一類無銷售華人意中以爲價值可期日减故隨其所需用者而購之不欲多購也不意至十月間而價轉增减先時存貨多者乃竟大獲厥利焉至前十年一年進口之布計元色布五百零九萬九千匹一千八百九十二年乃有六百一十一萬七千匹白色布前十年進口一百五十六萬三千匹一千八百九十二年乃有一百五十六萬七千匹洋標布則年减於一年本年較这上一年少五萬匹較之十年前竟少其半惟從印度孟邁來者三年中竟大有生色計中國光緒十四年有十五萬一千匹十五年卽有二十萬六千匹上一年更有三十六萬三千匹而核其加多之故則以金價之漲而然若中國北省所銷售者以斜紋布曁原粗布爲多此布大半爲美國之所出且布質較之他處所織者爲勝去歲上海有中國自行創設之織布機器局所織者要皆斜紋布原粗布一類至英國所出斜紋布計十五萬四千匹美六十三萬八千匹印度之孟邁四百二十匹上海中國織布局四萬匹每匹四十碼一碼三尺再原粗布英六十五萬二千匹美一百三十一萬四千匹孟邁五萬匹上海中國布局六萬匹洋棉紗一千八百八十五　從英國來進口者六百六十萬斤去年一年來者一百六十五萬五千斤前七年印度之孟邁衹來四百六十萬斤去年一年進中國口者六千九百二十萬斤英國之來者大减而印度來者多至如此亦可知印度之所以獲利於中國者要更有其物在矣至上海中國布局所有自紡之紗亦得二百二十五萬斤云洋藥一項中國川中所產土藥來數漸增一千八百九十一年所有川土計有一百七十七擔一千八百九十二年竟有二千零九十三擔相傳華人配製土藥漸得良法故所製者較先時爲佳而上海諸處遂無地蔑有又值印度洋藥價值陡漲人之嗜川土者不期衆而益衆一時進口乃有如此之盛此進口貨價值之數之大略也若夫中國出口之貨向以絲茶二者爲大宗其餘雜貨要正無幾蓋所產者旣處於少且工作之類俱不如外至者之精也計西歴一千八百七十年所有出口各貨絲與茶二種一百分中得有八十八分之譜至一千八百八十年茶葉一類與前相等而雜貨大多於一百分中得有一十六分一千八百八十五年又加至二十分一千八百九十年更加至三十五分一千八百九十二年茶葉之出口者值銀二千五百九十八萬兩有餘則一百分中不過二十五分矣絲之出口者值銀三千八百二十九萬兩有餘則一百分中亦不過三十七分有半而已其他雜貨所有出口之數共值銀三千八百三十餘萬兩爲三十七分有半合絲茶數之適得一百分正數於此可知茶少於前一千八百七十年者約銀一千萬兩絲加於前一千八百七十年者一千四百萬兩而他雜貨一千八百七十年前袛有七百萬兩出口者至去年共有三千八百萬兩茶與絲雖少而雜貨之多得有此數未始不可以此之羡餘補彼之虧缺要亦差快人意矣至於此各項雜貨一爲木棉一爲草帽帽邊一爲羊毛其他白糖皮貨皆是又上海近有機器繅絲局此項贸易甚有生色五年以來業已得有倍利而局中所出之白絲尤佳不獨印度卽歐洲各國亦俱購而用之所惜者惟出口之茶較前益少茶務幾不堪聞問惟問邇日茶商别得新法將茶壓之成餅仿中國古時龍鳳團及今普洱茶之制旣使於携帶亦可久而不敗未始非轉移茶務之一大機會矣據去年出口之數已有一百萬磅亦可喜也所有絲之一業如用新法獲利自可較勝於前卽如日本前二十年出口之絲衹七八百萬兩去年值有三千七百萬兩可以比類而知大抵用舊法多所折耗而新法無有前值萬金以新法施之可至一萬二千兩或一萬五千兩不等此法之所以不可不急講求而狃於古制不知通變必至自失其利也 
[澆風孰挽]  
　　馬茄妹者蕩婦也卜居本邑美租界楊家灣日在繅絲棧作工夜則留宿電燈公司小工頭生生家以烈火熾乾柴久已將焚却袄廟矣顧自幼卽許字鄉人某甲當遣嫁時與生生愛不忍釋留贈金約指金押髮各一以証日後之緣生生久處窘鄉旋將二物付諸長生庫旣又與他婦私美滿恩情如膠似漆久之風聲漸露爲茄妹所聞濺齒梅酸浪興醋海奔至生生處向索珠還生生一味裝作痴聾馴至互相齟齬各邀無賴蜂擁至某茶肆評論雌霓雄風各不相下眞滬上之澆風也 
[無端自盡]  
　　本邑人某甲曾在江海南關當差家居老閘西首前日其妻有事至親戚家歸則無端吞烟自盡及甲知覺已救治無及矣無奈備棺成殮厝諸荒阡 
[施濟及時]  
　　謹啓者敝堂接奉種德園寳號交來粤東黄吉祥助賑洋二百元並黄余氏懴除疾病助賑洋五百元又奉朱東升病愈完愿助賑洋九十九元江寧薄俊卿六秩壽筵移賑爲諸親友造福洋六十元並放生銅洋四元葉問源三十元仲氏賑洋廿六元慈祥迪吉　迓天和福壽培基廣增家慶乞登報牘叩謝仁施[  上海六馬路仁濟善堂籌賑公所施善昌等謹誌]  
[喜筵施粥]  
　　謹啓者敝堂奉胡芝靑善士爲長子授室蒙諸親友慶賀理應設筵申謝敬備筵貲洋六十元念敝堂施粥經費支絀移助洋四十元爲諸親友造福其二十元助於温州府永嘉塲開河經費胡君帮辦敝堂善舉急公好義無善不從今復以燕飲之酬飽翳桑之德功歸實濟造福無涯敬祈登報揚仁並昭激勸[  上海六馬路仁濟善堂董事施善昌等謹誌]  
[上海北市絲業會舘籌賑公所少經收順山東河南山西賑捐六月十九至廿一日第三千六百廿一二三次淸單]  
　　十九日敬素齋一生　素於十二年仙逝遺館省移助求資冥福由通州金沙周正安寄來洋一百元又第四孫十齡童子自生至今蒙親友所賜押金移助洋五十元古陸湻安達觀氏募義興號黄登元同遊武林舟中忽患症代求速愈幸獲轉危爲安由杭垣寄來五十元榛記求老母康健姪男病速愈四十元受易堂規元十兩○臺灣藩署募洋二百五十九元五角鹿港總舘　洋一百十元新竹總務六十元　　鹽舘募一百廿元惠心堂廿元無名氏十元共六户合規元四百兩洋三十六元由臺灣藩署唐方伯之少君交來信昌隆來江西南鹽縣署募江本寡過室洋廿元愼言堂十元江敬宣趙一琴堂張懷德堂三户各八元譚厚德堂無名氏各六元思怙堂五元周存德堂四元劉　藜堂三元黄壽福堂趙　六堂　福　堂　過堂劉靑雲堂趙 
逮堂六户各二元　桂宛無名氏徐春　趙弗告堂　堂趙萬隆早立堂不足齋揭　盛堂趙杉岑十户各一元廿六户合規元七十三兩一錢三分○二十日吳寄陀求病速愈 
源豐潤來洋一日元浙寗費安澄三十元越郡京兆於　子承物作價第三次由源豐潤來廿八元鄭子衡十元同生厚經手十元漢口怡怡子爲胞弟先自　服放生資移助求保康强由信和裕來十元宿遷李門童氏求子病全愈十元靑鎭惟心氏爲父母七旬雙壽筵資移助求福壽康强十元又募無名氏二元又人記老嫗資冥福各一元又保記善餘主人完願各五角揚州力不足齋九元京江劉復初　鹽城通糧行由潤昌棧來五元一角又通錢業三元又廣順棧一元孫陳氏病愈完願三元金擅白鹿堂慈記二元守箴堂程記一元全城堂二元履祥堂一元寗波北門厘局莊新甫二元滸浦恊興華壽臣二元蘇城金鼎爲次元秉　寒熱求速愈二元袁氏一元溧陽寳泰典吳繩祖一元大倉　秋居衞生居各五角○江西李家　釐卡應善士募楊孔昭恊成典各行四元劉慶餘堂張虞氏壽椿堂再思堂有孚號晋豐行寳豐典黎羅氏無名氏態藍田十户各二元鄢筱　　忠官鄧信義堂蔡　氏袁經海趙轉興六户各一元共十八户合洋三十四元○廿一日無名氏洋四十元怡怡軒沈祈保平安廿元通州豫豐保安氏二元無名氏一元○宜與趙偉臣　募陳德賢經手十一圖上王張洋六元慕聽珍三元陳張聖蔣春來吳錫方手不書三户各二元曹金榮黄杏林兆二於明桂寳生麋裕章王蓋順陳萬余祥大孫代與於和二吳　昌周麗奇　　山唐鎔　蔣盤　十六户各一元蔣道坤五角共廿二户合洋三十一元錢五百廿文○餘大莊寗海聚成當洋五元無名氏隱名氏各二元陳東生明齋各一元五角楊友升余　臣董祥　揚懷君四户各一元成興氏張經　盧炳齋余光耀董琢齊張玉潤徐仙氏鄭允孚八户各五角共十七户合洋廿元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
