# 1882 - 73 - 4903189

 

Page 1

 
 
[东廂記出售] [  申報館主啓]  
　　傳奇院本世以西廂爲首出本舘今又訪得東廂記一書向無刋本現已排印竣工每部計訂四册價洋二角準於二月初三日出售伏祈賜覽爲盼 
[火災緒論]  
　　海上有心世道人致書於本館曰蓋聞祝融爲患雖曰天殃而實由於人事諺云家火不起野火不來其語近是今歲自兀旦以至於今帀月之間本城火警一再而三且皆在菁華薈萃之區燒處必毗連數十百屋推原其故因不盡人事且官憲亦過於寛仁是以致此竊思道咸年間無論城鄉火起次日必拿獲起事之人或予科罰或責或枷斷不輕貸使衆目昭彰有所警畏嗣後火災遂覺罕見何邇來火患如是之盛非由於不辦火頭之故乎更可惡者遇患之後起火之人　而不問而起火之地則各將亂磚碎瓦堆累其間以爲起火者戒固以官法不行而被累之家創此以洩其忿然其所焚之屋果爲起火家之已產則此法尙非過當抑知近來起火之家多在店舖其房屋往往租賃居多房客之不戒於火决非房東之所指使何得因其人以及其地使無辜房東受此波累也夫地上堆積瓦礫將來收拾經營正非易易卽使他日重建而搬棄瓦礫先需時日告竣必居他人之後而起火之人則早已易名改號另租他處房屋仍復開張安然無事如此則安能使衆人知所警惕而各自相戒於火哉吾願各大憲將前後起火之人拿獲一二名枷號火場待各屋造成開齊店舖再行責放并示禁不准在起火之地堆積瓦礫庶幾房東不至受無辜之累而人人有所恐懼愼之又愼不特房屋可以重新輪奐卽巿面亦不難卽日復舊云云本館細閱來函想卽係有房產出租而此番亦被災及者故其言不無過於激烈之處然其說則亦未爲無理也夫市面店舖房屋每多租賃在房東原望其生意駿發庶幾租金可以繼長增高斷不願其兆焚如之禍乃隣居遭池魚之殃其心有所不平輒不問其房屋之爲賃爲買而以燼餘之磚石移置起火之地以圖洩忿而起火者早已遠颺祗令該處房東艱於搬運殊非公道其在有力之房東不過多費一番使費遲延數日工程尙不至十分受累倘房東亦係無力之人藉此數椽之屋出賃於人以爲一家衣食之計今乃橫遭此禍己苦於重造爲難而又加以斷磚剩瓦堆積如山搬運所費不貲因而無力重興從此華屋作山邱而更無煥然一新之日詎不可憐在隣居但圖洩忿而房東何以堪此此等陋習官府固宜禁止也惟所稱嚴辦火頭一節似乎言之太過按起火之人不能愼防於先至於殃及比隣同遭一炬科以失於防範之罪原屬　有應得故定例亦有將起火者枷責之條　思祝融之虐誰不畏懼斷未有因屋係賃居而故意縱火以焚之者卽其平日之間亦豈不隨地留神小心火燭苐以偶然失檢遂致延燒其罪雖曰自取其情究屬可原故定例雖有明條而官府往往曲爲原恕誠以起火之人原非有意爲之也無心之失亦旣家業蕩然則亦足以蔽辜矣隣居雖被殃及實亦不能歸罪於一人且卽將起火者責之枷之曾何補於被災之家而適以動其惻隱之念因而姑從寛興官憲亦並非藉此以沽恩也人雖至愚决不肯自焚其家室彼偶然失於檢㸃以至遺火延燒而其家已成焦土矣又從而責之是則苦上加苦將何以堪况近來放火匪徒屢有所聞亦未聞有嚴辦者卽搶火之匪或遭捕獲亦僅以枷責了事倘起火之人而亦予以枷責則是起火與搶火一律科罪不亦輕重失宜乎竊以爲搶火之人當予重辦而起火之人則不妨從寛惟殘磚斷瓦悉堆放於起火之處致該處房東大受其累此則不可不爲之禁焉耳修火政者第一在愼之於平時若至事後而始爲之防則已屬下䇿所願官民交警遇災而懼有可以防火救火之法悉心圖之是則所不勝盼禱者已 
[本館自已接到電音]  
　　本館於昨日接到在津友人專發電音到本館有二十八日諭旨七道敬謹譯登二十八日奉上諭此次京察引見三品以下京堂各員均着照舊供職欽此同日奉上諭陜西延榆綏道員缺着佛爾恭額補授湖北安襄鄖荆道員缺著黃彭年補授欽此同日奉旨武備院卿員缺着德福補授欽此同日奉旨雙印現在穿孝其所管正藍旗滿洲副都統着松溎署理欽此同日軍機大臣面奉諭旨給事中彭世昌奏請將陣亡之軍功查明優䘏等語軍功何于珠李寳林晏鯤周勳均著該部查明從優議䘏欽此同日奉旨雙印現在穿孝其所署正紅旗謢軍統領着嵩山暫行署理欽此同日奉旨祥麟轉補翰林院侍讀學士承翰補授翰林院侍講學士欽此 
[官犯監斃]  
　　己革提督成祿因案下刑部監計已陪綁數次現聞於正月初二日在監病斃按刑部定章凡獲罪而死於獄者皆由賣中拖出其有賄通禁卒私由墻頭拋下如桔橰之法者名曰打天秤成祿死後其子亦欲仿行打天秤許禁卒多金禁卒深恐招搖不敢允許仍從竇中拖出俾其家屬棺殮云說者謂成祿死雖不得其所然得保首領以歿亦云辛矣 
[派員就學近聞]  
　　高麗國王遣人赴天津學習機噐制造其入局日期前經錄列按高麗係我朝屬國不侵不叛世守潘封從前海禁綦廠而不與隣邦交接故通商一節屢議屢阻嗣因事不得已始與日本通商不復能我行我法老成謀國心竊憂之於是亟議振作思以自强曾奏派使臣出聘日本歴觀機器製造各廠駭爲得未曾有使臣意欲選員學習一切歸與同僚卞氏謀以中朝製造日精且不應舍所戴而就鄰國於是奏諸國王修表乞恩我皇上規模宏遠教育爲懷准其派員在天津機器局學習並就局旁起造房屋以居之派來員弁皆年富力强可期造就其功名又則真監武則都守之類聞其領袖者職分較大尙未知爲何職所學之事尙未分派去歲到局月餘不過瞻仰規製未經就學也又有傳言謂來員言語不通意見不合秉國鈞者將於吉林寛墊交界處設局令其赴彼學習此說恐係木確查高麗國俗齊民無姓其有姓者大都掛名仕籍食俸公家無論大小均有官職而姓氏中李係宗室卞爲巨族云 
[浴堂騐屍]  
　　天津河東浴堂失衣釀命一案其罪魁固爲浴堂行竊之所謂頂箱者而堂主例應賠衣豈容鄙吝推諉故亦難辭咎先是死者某中毒發垂危由屍親負至浴堂畢命故就該浴堂搭棚由邑尊臨騐屍親哭訴情由稱係失衣寒冷抑鬱身死仵作喝報自服洋烟斃命邑尊謂無論如何致死禍由堂主違例釀成卽不得置身事外邑尊又見該浴堂屋宇裝修頗爲華整固非難賠一衣者於是益怒適地保應對失檢飭責四十繼究屋主爲誰地保以蘭三老 
 
 

Page 2

 
 
爺對蘭爲某處之汛弁專盖浴堂收租取利邑尊斥堂主有恃不恐飭將棺木舁進浴堂其門太窄着門框打去棺始進內收殮堂主帶回訊究頂箱賊限期勒緝前述　償之緼袍一襲兹悉該袍破敝不憲係某甲假以回家非堂主所償不旋　爲原人索去甲袖薄衣單倍形瑟縮而又被其媳煩聒甲遂管生趣脫一布衫押錢四百購洋烟以自盡該媳現　尸親地方官不爲深究然揆之人情天理恐國法能逃而冥誅亦莫逭也 
[閱厚賞]  
　　二十日徐仁山觀察在大　場合校楊鹽二營之兵所有馬步鎗牌長矛短刀各隊無不進退合度號令嚴明而於走洋陣尤爲精熟轉換步與洋人無二觀察大悅厚予獎賞各弁所得係袍褂料靴帽扇　荷包等件輕重不等衆兵則每營賞銀牌一百塊錢二百千文云 
[揚城火警續聞]  
　　前報述揚州舊城傳臚第陳宅失愼茲悉實係傳臚公之族人遭災蓋傳臚公因族人解組遠歸尙欲卜居爰自遷於新城以此屋讓與族人暫住適遘回祿而不知者誤传以爲传臚公家被災云 
[捉姦縱火]  
　　揚州舊城西大街巷內有回教甲乙二姓合居甲婦年二十餘與一王姓羽士有私歴數年矣甲有所聞謀於乙乙久慮己妻爲中婦勾引亦欲絕王之縱遂爲設計待之於正月二十三日夜蓋是夕爲甲該班期甲告病倩代乙亦僞出而魆入伏於宅後密佈壯士約號以俟因土善拳法也旋王果至越刻許聲號甲率衆衝房門欲入伏皆起王知衆寡不敵竟與甲婦潑所㸃洋燈中洋油縱火於室頃刻火光上騰於是衆及四隣先顧救火王遂乘適逸去幸人手衆多登時撲滅未致焚如云 
[同日四處失火]  
　　蘇垣邇來火災甚多自正月二十以後幾無寍日最甚者廿八日淸晨富成坊巷夜九㸃鐘皮市街天妃宮橋南首昇平橋城外白石會館後街四處同火外間傳言轉輾訛謬竟有謂七八次者以致水龍迭　迭出疲於奔命爲自來所罕聞幸所燒祗草屋一二間瓦房三四椽而已或云風水所致或云奸徒所放種種謠言莫可究詰大抵風乾曰燥祝融本易爲厲也前報念八日十二㸃鐘帶城橋失愼並無其事因連日火警甚多致有訛傳云 
[書院甄別]  
　　蘇省紫陽書院譚護撫定於二月初仍在貢院甄別屆期黎明舉貢生監各備衣冠魚貫而入仍分三路㸃名扃試先期報名造册此書院外省人皆得預考故人數最多每年甄別約有千人今當鄉試之年報名者絡繹而來可想見文風之盛矣 
[得彩失彩]  
　　呂宋票盛行於中國購者殊衆究之得與不得有命存焉且有旣得而復失者昨聞有寓鎭江之粵某去歲托人在上海購得英二月分票半張當購回時又分賣與某乙半張之半及去歲除夕電信到申鎭江因無輪船尙未知悉前月初五日雖有輪船過鎭中國新聞帋尙未分送故仍無聞知詎外國之新聞帋業已登明蓋粵某所買者係二彩也有一西人偵知爲某所得另以他號票商換二條粵某不知其意且見西人來商不便回絕當卽兩相交換及初七日得彩信息傳到粵某始悔恨無已查所留者不過二十分之一當與西人理論西人亦自知理屈允貼粵某洋數百元了結粵某心尙不服擬控於領事官云 
[吞煙類詰]  
　　正月十八晚甯城毛家弄某姓延客飲宴共有十人杯盤羅列賓主盡歡席散後群擲狀元紅占手氣繼而去者六人留者四人因改爲馬吊兒之戲甫及片刻內有客　甲忽與某乙口角羣且起而毆乙主人力勸不止乙大受窘辱直打至門外方散主人就寢俄聞叩門聲詢之知即被打者言失落銀洋折囘尋覔主人啓之入室乙便登床而臥察其形色似口服生生鴉片趕爲灌救治得無恙主人大爲敗興然猶幸其救治得愈不然將以宴會而釀成命案矣又寍郡當舖夥往往暗中作弊其所出之錢不但不能十足而且攙和剪邊鐵錢之類而所入之錢或和線百多收或㨂剔過甚如以洋銀取贖雖凈光亦必欲减水在懦弱者因吃虧無幾不與較量强項者輒與爭論角口兹聞醋務橋臻和當於日前有望春橋人某甲往贖衣物當夥胡某選錢太苛起而毆之甲力不敵衆身受微傷倒地而臥旋經地保勸令回去次日甲母到臻和評理謂人被打傷理應出資養傷諸夥以爲鄉人可欺皆顧左右而言他甲母罵詈而出俄而甲至直入店堂挺身仰臥視其口旁有洋烟跡趕爲延西醫救視擾亂半晌始得救醒後聞典東因禍由胡起欲行辭歇經胡央人說情罰作下夥以爲將來示戒然胡尙便宜而甲究吃虧也 
[運米災區]  
　　台灣道劉蘭洲觀察前知官眷已抵上海卽飭派萬年淸輪船來滬接載並着順道至寍波載運米糧以備接賑澎湖似此惠政及民災黎當同聲額頌也 
[司屬不睦]  
　　閩省海壇鎭吳君與中軍鄭君公事不合兩相稟揭去冬己奉何制軍申飭着各自調處現聞彼此尙執一見如鷸蚌之相持未知何時了結也 
[乘夜攔搶]  
　　漢皋一隅自設卡置勇以來匪徒知警故打搶之案希聞乃茲於正月二十一日值太古蕪湖輪船行期統日受載納客至晚八㸃鐘時候貨巳裝齊客亦得所艙門落鎖嘈雜巳定閒人不得逗遛觀望宵小亦應引去詎　吳姓蛋行之東年約四旬體碩而長因有貨售於該船此時結帳收洋三拾餘員籠袖而歸不知何時已露于賊眼比上坡出行門行未數武至洋藥稅局下首瞥來七八人將吳衣襟扭住拳足交加似是尋仇之勢一面將其皮褂剝去一面搜取其洋吳先尙架格支持究因衆寡不敵富當被搶洋之時便口喊救命適有某信局夥亦在輪船送信袋而回聞喊應聲而至當將攔搶賊抓住一名抵死不放須臾衆人裹而餘賊均已被逸所捉一名口操湖南音押送至洋街捕房捕房答以地非租界不受轉訴保正同送禮智司署亦不受幾於無處可投最後商送常大令公廨始行受理當爲訊問該賊支吾其詞官喝責四百板仍未招認復責百板方吐實言供出同夥五名歴舉名姓聞是案尙未移辦但吳傷勢不輕頭面靑腫體亦受傷數處云越宿又出一事乃漢口延壽庵大巷有兩三人亦拿住一打搶衣包之賊聞在仁壽宮後大夾街昏黑中被搶衣包當場捉住嗣後不知曾否送官懲辦仁壽宮後面一帶晚間並無燈火宵小出沒其間屢有搶帽奪錢之事閭閣闤闠之間搶案疉出有緝捕之責責其謂之何 
[招告痞棍]  
　　江西新建縣冷明府出有示諭大意以痞棍藉口訛索名目多端深爲閭閣之害本縣志在安民有惡必除凡諸鬼蜮宜各洗心愼毋以身試法也示後復有硃批謂訪聞現有錢𩯽頭陳河南子熊教化子黑子尼姑子等種種不法除飭差查究外有曾受其欺侮者准卽赴案指告或扭稟到堂定當立子懲治云 
[查捕待懲]  
　　昨晨翁太守臨法捕房發落各案畢謂法捕頭云所有上月二十五日庭訊小東門外花烟館張田氏控沈栢順一案訪得沈栢順頭上之傷痕實被巡捕打破當時戲館南首地上尙有血跡請查明該捕何人當加薄懲以戒將來皮捕頭亦以爲然當爲　查究其人矣 
[賄保述聞]  
　　前述南巿十六舖巡防局王委員獲賭懲辦一節兹　賭頭楊老五所荷之枷極重且鐵鍊亦極粗其妻兄之懇商地甲設法據聞地保謂枷不能換而鐵鍊可爲除下或另易一條但須酬洋百元等語其妻囘家軿湊得大　之數交給該地保見洋不如數非特不去其 
 
 

Page 3

 
 
鍊反行中重及楊妻再見若此一時忿激爭論事已聞於巡局不知將如何辦理也 
[賣鐲生事]  
　　四川人李某在滬售賣籐鐲餬口昨在小東門外洋行街咕賣有廣東人蕭海呌住揀擇多時稱皆不合揮之使去詎李口中答言手內一鬆致鐲竟散墮滿地而李以此是出門第一生意心生懊惱且以爲簫有心戲弄一面屈身拾鐲而口中抱怨蕭海聞罵卽舉足踢之李被踢傷鳴捕拘蕭至大自鳴鐘法捕房暫押明日當解法界會審公堂訊斷也 
[防患未然]  
　　前月本城內大小東門及新北門三次大火燒燬房屋無數事屬罕聞故關道憲劉觀察示諭居家舖戶勿用火油燈免其肇災亦防患未然之道刻下日燥風乾尢宜格外謹愼據聞城中四牌樓某熟貨店及大東門外街某鮮肉店均因疏虞火作幸知覺尙早應手撲滅不致成災今松海防同知劉司馬亦出示令民間建屋其披水板須較平常收進免火時易於引蔓云 
[小工跌斃]  
　　英租界仁濟醫院斜對過憶德里中粵人某姓家於昨日遷徙午前雇小工三名搬物有小工郭阿炳拆卸月臺板失足墜下立時斃命某姓當報捕房捕頭傳該處三圖地保查得郭阿炳係浦東人年約四旬外祗有其姪在滬令卽回里知照家屬前來其家屬來時作何計較再當錄報 
[起火難測]  
　　昨報草屋失愼一節茲悉失愼者並非緑荳芽作實係丹陽婦陳氏所開之蒸粉作至黎明時如何起火殊不能測故人疑爲匪徒縱火云 
[酌給賠洋]  
　　婦人鄭氏投英界會審公堂訴稱向在西人處爲傭家住裏虹口弄中諸隣人於弄中設有天燈以便行人而燈油由各家輪派有廣婦郭氏以我未加燈油詰責爭論被毆失去頭戴之金飾約值洋二十三元訴捕拘郭氏送案請究失物開單呈閱郭氏供與鄭氏爭毆者另一隣人與我無涉不知伊何故訴捕拘我鄭氏稱實被郭氏毆打陳太守斷着郭氏繳洋十元賠償鄭氏失物完結 
[謎期預行]  
　　初三日值文帝誕辰聞雙鴛鴦硯齊主人於是日兩㸃半鐘設謎於淘沙場陳公祠文昌閣下想屆期文人雅集各鬥心思又增一番淸興也又聞初四日連集豫園之新四美軒云 
[杜灾芻議]  
　　凡事謀於機先者則弭禍於無形費固省而功亦倍補救於事後者旣竭力而且傷財每苦無全善之䇿火患其一也今年正月上海城內三次大火雖有天意存焉亦由於人謀未善耳間嘗細究火患之原應有數端通商省埠人類不齊五方雜處其間工作辛苦之流愚蒙居多而明愼者少其易於致禍者一人烟叢聚女少男多陽亢陰微男粗女審科塲會集每有此誤其致禍者二木火之性升虛遠濕繁華省埠多構樓房其意在寸地寸金惟有佔天惜地一房得兩房之用一間稅兩間之租甚至高閣三層崇臺四疉習爲故常門面尙然如此更何肯開拓天井寛留院落者乎試問以燥木架空通梁接棟有不召禍者乎若如凉篷店闥詹滴擱板猶其小已其致禍者三油麻棉布絲木柴薪百貨堆陳因濕生𤍠因𤍠生火而硫黃火藥煤油臭虫爲尤甚其致禍者四以上諸大端茍能家喩戶曉而一反其所趨則已扼遠害之切要更能推而廣之以求彌補之法自近則數年數十年遠則百年數百年可保高枕無憂矣補救之法亦有數端而有公私之辨公則官司董局之責私則身家性命之關要皆當確慮於事先庶免臨時之迫亂也趂火打刼例禁綦嚴縱火掠財罪干駢首人當於城門失火殃及池魚之際家貲什物頃刻成灰橫世小康驟儕貧困嚴寒酷暑夜半黎明病產偶經婚喪遠出露天孤處親友不留此境設身處地苦况夫復何言乃竟有游手好閑之輩幸災樂禍爲心乘其不備凌其寡弱睨而奪之如飛兔脫其情其理萬無一毫可原殺之未足爲厲也年來此事相習成風一聞警鐘風馳電赴似宜重辦一二以勸將來而防患之法所宜講也如念七日申報所列弭災論頗可照行外如藥水洋龍公私多置布條牌號印記各書鹿角鐵鑄式如擋衆隔街夾巷留設閒場一遇不測四方合應約離百步鐵角橫排則看火之惡習搶火之刁風望而無所施其技受災之家得以安然搬運怱速堆聚事後各認己物又何至於兵吏彈壓鞭鎚雨下眞正災戶玉石不分此時卽搶地呼天百口亦難容置喙寃乎痛哉此晦中之晦奇屈事也當此新創之餘　猶未艾營巢伐木將作大工所望該房紳富承認租家各存謙讓之心共凜燃眉之戒對門比戶各家讓地尺餘連屋齊　改作分梁異柱廟堂公所速籌避急之區火首罪魁必議科罰聯保則庶免人謀不善之咎承保太平之福也至若開濬溝渠以蓄水淸除街道以禦災禁煤油戒爆竹購水龍演救法辦器具開火路都貴預爲布署是又有治國經野者在鄙人無庸贅言也 
[  古潤嚴鍾爵吉人甫稿]  
[顰杳閣仙詞寄素芳詞史並請汀靈館主法鑑]  
　　金釭炤影玉交枝乍欲廻身避已遲曾被東方三度看可憐阿母不曾知白環朱萼幾回開一墮紅塵便自猜人海茫茫斷消息明朝仙鯉寄書回六甲靈飛手自摹紅箋四幅寫虫魚早知天上通秦篆悔讀人閒俗字書主人畣書用篆文　河一別卽千年那得來遲不惘然星斗兩行傳簡召天人秪在畫屏前兩度篷箂被勅行諸天都諱別離情祗應碧海靑天夜悽斷魚山梵唄聲華存劍化尙餘眞幻作崔徽卷裏人乞與海山親供養一生消受遠山顰主人贈小影何年巾笈載書還篋裏珊瑚付阿環郤被離容驚着眼三天蘭繭落人閒手酌天漿北斗橫驚雷飛轡送孤征夢回不是仙璈響瘦馬　琤蹈水聲 
[  蓮孫錄稿]  
[和顰杳閣游仙詞]  
　　靈風散緑見夫渠倦睇寍知駐洛車爲感魚鱗三歲字却廻鳳咮十行書長波似鑒空闚影短夢如煙不溼裾淸夜沈沈星斗下月娥孀獨意何如聽語洪厓眼便靑當筵歌舞一時停直須對面知劉徹未惜行廚泥蔡經留影似憐斜領細圖眉長感赫蹏靈蒼茫碧海曾無際苦說西廂夜不扃 
[  簡叔呈稿]  
[歴下竹枝詞]  
　　明湖水面起笙歌外假衣冠內綺羅演出汾陽眞富貴一塲幻夢付春婆笙歌欲罷夕陽斜渺渺睛天燦晚霞阿姊城南歸路遠鵲華橋畔是儂家廟峙天齊景巴開滿城都爲買春來年時年時卽去年山東俗語舊樣翻新樣多少裙衫費剪裁東西兩路細評量買得猩紅帒數張親製蓮花燈一盞元宵相約拜城隍上元燈火擁鰲山萬戶朱扉敞不關最是芙蓉街首路闌干排滿翠螺鬟藝林堂外撫衙前梅菊爭開不夜天半幅羅巾齊掩面殘花恐落鬢雲邊五月遊觀趵突泉荷風搖曳翠花鈿心香默矢封俟願拜罷菩提拜呂仙掀廉齊下七香車爭擲金錢笑語譁多買並頭蓮幾朶斷腸最怕海棠花會值盂蘭正早秋輕衫圑扇自風流霓裳奏罷不移步再看花兒喜慶堂女兒名唱彩樓指尖斜整玉搔頭古歴亭前快夜遊嚦嚦嬌聲呼老嫗湖邊好買木蘭舟佛山遊眺興彌濃寶馬鈿車處處逢十里秋風香不斷鑪烟高鎖碧芙蓉西關路遠恐來遲時樣梳妝半畫眉一事中途方記起鬢邊忘却插花枝 
[  南玉香子未定草]  
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
