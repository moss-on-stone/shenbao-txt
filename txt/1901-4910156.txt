# 1901 - 201 - 4910156

 

Page 1

 
 
[新印日本國志] [  圖書集成局啓]  
　　日書爲粤東黄公度亷訪所著亷訪前曾贊使日本研求彼國數千年來禮樂兵形展商工藝而于明治維新力行新法分類列表尤能朗若列眉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室及各書坊購取 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易請山隂湯墊先先生有三通考輯要通雅堂主人購付本局鑄印兪曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[論總署改爲外部]  
　　京師之設立總理各國通商事務衙門也時在咸豐十年之冬各國互市之約旣定交涉紛煩軍機處難以兼顧因議建總理衙門十二月奉上諭恭親王等奏辦理通商善後事宜一摺均係實在情形卽照原議辦理京師設立總理各國通商事務衙門卽派恭親王奕訢大學士桂良戸部右侍郎文祥管理並著禮部頒給欽命總理各國通商事務關防應設司員卽於内閣部院軍機各司員章京内滿漢挑取八員卽作爲定額毋庸再兼軍機處行走輪班辦事嗣恭親王等復奏請在額外行走專管交涉事件十一年正月奉上諭著照所請所有滿漢軍機章京每班挑取各四員在總理衙門額外行走仍照常在軍機處值班毋庸常川到署此總理衙門初設章程也旣而分設辦理英國法國俄國美國等股章京同治六年復添同文館其辦理英法俄美等股章京由内閣六部正途各司員考取然均係兼差以總署本非實缺衙門也本月初九日奉上諭以從前設立總理各國事務衙門所派王大臣多係兼差恐未能殫心職守自應特設員缺以專責成總理各國事務衙門著改爲外務部班列六部之前簡派和碩慶親王奕劻總理外務部事務體仁閣大學士王文韶著授爲會辦外務大臣工部尚書瞿鴻禨著調補外務部尚書授爲會辦大臣太僕寺卿徐壽朋候補三四品京堂聯芳著補授外務部左右侍郎該部應設司員額缺選補章程並堂司各官應如何優給俸糈之處著政務處大臣會同吏部妥速核議具奏然本報前日已載外部額缺述聞一則蓋得自由京至滬之友人所述大致謂外務部設四司每司設郎中員外主事各二員司務廳設郎中員外各一員主事二員侍郎以下又設三品左右丞各一員四品左右叅議各一員以本署總辦升補斯缺其額設各員缺不分滿漢每月酌給薪水較出使參隨各員减去五六成不等然則初九日上諭謂應設司員額缺選補章程並堂司各官優給俸糈之處雖未經政務處大臣會同吏部核定具奏而據友人所述則大略已可概見矣惟從前總理衙門所設司員約有六十員今攺外部自左右丞以下實缺祗得三十二員似乎太少恐不敷辦事之用或謂前係兼差今乃實缺兼差則心有所分實缺則事無旁貸故缺雖少而已足辦事且外部旣視同吏戸等六部六部自侍郎以下卽郎中員外主事而外部有左右丞左右叅議員缺已較六部爲多况旣有實缺必有額外亦足以分任其事又何患缺之太少惟國家愼重邦交首重外部列其班於六部之前是視六部各官關繫尤大將來辦理交涉必當盡愜外人之意而毋致或貽隕越之差方足以爲攺革美談維新盛治若非多設員缺幷定有妥善章程致使竭蹶從公貽譏叢脞未免失朝廷柔遠之意而授各國以口實之資此不可不愼也方今始創規模或尚未能周至他日補苴罅漏必當有周詳之策以因時制宜者且拭目以俟之而尤望在部諸臣之各司其事謹愼辦公不亢不卑無虞無詐聯交情於各國謀國家之富强毋致以徒有虛名並無實效使環球各國咥咥然皆笑於其後也　 
[濡滯之由]  
　　醇親王奉命出使德國於本月初五日由滬乘德内公司輪船啓行至初十日淸晨甫抵香港不解何以濡滯若此兹悉德國公司輪船因紆道至福州載運茶葉是以遲遲也 
[俄法不恊]  
　　廣州安雅書局世說編云近得英京電報云俄人現欲圖謀滿洲法雖與俄同盟然因此一事心甚不洽故法京巴黎斯人頗多議論此事者 
[俄報忌日]  
　　俄京那扶圭麻報云日本整頓各軍隊俄人務須留心察閱雖其陸軍不能爲天下巨擘然亦足以敵俄也故不可不防 
[德人爭利]  
　　柏靈來電云邇者新加坡擬有新例不准别國商船載華工到埠咸北亞美利加輪船公司聞此消息呈禀德國理藩院請德廷干預此事與英官理論以免此例頒行獨擅其利云 
[美國苦熱]  
　　前者美國因天氣亢晴非常炎熱旣而稍有凉意本館已迭紀其情於報端兹復得美京來電謂近數日間美國又復酷熱田疇龜坼以致所植之物盡形枯萎云 
[法軍利器]  
　　英京來信云此次法國水師會操時有沉海小水雷船一艘濳行水底隨大隊戰船之下而戰船上不知該雷船隨放水雷僞作轟船之勢各戰船亦不覺察按此等雷船創自法人在昔祗得一艘譯西文則名之曰伏行水底魚雷新船近則各國無不竭力講求紛紛製造冀成利器將來此等雷船製成得法則戰艦雖大亦視同廢物矣惟是該雷船如欲攻擊大船必需預浮水面察看情形乃能轟發所以歐洲諸國刻又創造最爲快捷之水零獵船俟其浮起而擊之以爲抵制之具且此等雷船在水底則每點鐘僅行八海里水面則行十海里尚未能十分迅捷仍可提防也錄廣州安雅書局世說編 
[馬賊敗俄]  
　　徐家匯匯報云東三省馬賊名紅鬍子以山東人爲最多向爲滿洲之患近日又加遊兵散勇黨勢益張增將軍派員與匪目劉彈子熟商招降其衆劉亦派馬姓定姓兩頭目與委員妥議將有家者資遣回籍無家者分别調開或作礦工或爲别業馬定二目賞以職銜事已垂成不意有陳大令者獻功於俄官盡述其故俄人因誘馬姓而殺之事遂决裂今各匪聚於深山俄兵亦爲所敗 
[直東未靖]  
　　徐家匯匯報云直隸唐官屯至小站一帶連莊會共一百餘村凡商議要公必在高家村聚會又欲與東三省匪徒劉彈子勾結按東三省匪首爲劉彈子部下首目八人曰魏天乙曰鄔喇摩曰滿堂紅曰馮老良曰胡 
 
 

Page 2

 
 
占北曰金山銀山曰大截拌連莊會首曰田洛相每村各舉一首今坐以伺變並不滋生事端惟盛京安東岫巖寛甸各縣確爲馬賊所據該處　鳳凰廳屬據城之後並不苟擾良民祇窮捕官長故當道畏之 
[福州大火]  
　　福州來電云十一日午後一點鐘時福州租界中忽然失火勢甚猛烈至六點鐘餘燄尚未盡熄太平興隆裕昌永昌義興各洋行及麥加利銀行均付一炬誠浩劫也 
[潯江水患]  
　　九江訪事友來函云江北向有皇堤一道藉以保障居民邇因隂雨兼旬河水汜濫至本月初四日黎明時小池口下游五里許之楊家墩忽然决口堤内大小四十八圩盡成澤國居民就近奔至堤上以避水勢哭聲盈耳慘不忍聞鎭道府縣憫之卽飭購饅頭數千枚分給災民藉延殘喘旋委宋吟樵二尹劉子春少尹載米一百六十石前往振濟又駐紥九江南門内大校塲之選鋒右營營壘亦於初三日被水冲倒駐東門外之新勁營營壘雖未坍塌已岌岌可危陽侯之威洵可畏哉 
[倒圩成災]  
　　金陵訪事友人云南鄉沙洲圩地瀕大江二十年前幾無歲不有倒圩之事迨原任淮揚鎭總兵章作堂鎭軍合才統領合字營駐紥省垣憫此圩之屢遭水阨特派營勇將舊圩加高增固並就圩内添築子圩自此雖值大水竟得賴以保全千頃腴田有秋常慶咸頌鎭軍之德不衰圩之東西皆有小圩東曰東萬西曰西萬各有田二萬畝今屇江潮漲溢大於曩年本月某日沙洲外圩已被大水冲决賴子圩高固陽侯不能爲災詎意勢無可洩遂轉竄而入東萬圩滾滾奔濤莫能抵禦遂致民田二萬畝盡付汪洋巨浸之中日前各農民已紛紛入城爭赴江寗縣署報災請勘矣 
[禀請開礦]  
　　漢口訪事友人云湖北襄陽府屬之南洋縣山嶺叢深銅苗甚旺兹有彼處紳士某某等相率來漢具禀督轅懇請准其集股開採想香帥素以裕國利民爲心自必俯如所請也 
[茶棧述聞]  
　　漢口訪事友人云今歲兩湖茶市大爲减色漢鎭各茶棧均無利可沾惟謙盛安一家生涯較旺緣其所有之茶均售與百昌洋行價值較别行略增故也 
[湘垣商務]  
　　漢口訪事友人云寓漢各西商探知湖南自通商以來貿易甚爲暢旺爰各遣夥友馳往彼處開設分行現聞已抵湘省者計有八九家之多將來日增月盛商務必大有起色也 
[海運續聞]  
　　杭州訪事友人云浙省舉辦海運前由藩糧二憲會委郭誦茗太守懷珠爲滬局總辦太守赴申後已與江蘇海運局總辦鄧心茂太守商酌擬由招商局輪船運赴津門卽用火車裝載進京現由藩糧二憲會委戴太守啓文爲京局總辦而以吳太守京培副之其滬局差遣各員則委候補縣邢大令延慶費大令綏祖候補府經歴胡叅軍晉翰候補縣丞阮二尹叔龢涂二尹道康 
[米販須知]  
　　南昌訪事友人云江西在籍紳士李薌垣中丞目擊此次水災需米甚鉅非得各米商陸續接濟不能支持爰商諸藩司張筱船方伯請免完米穀釐金俾業此者有利可圖踴躍從事方伯許之上月二十八日出示曉諭曰據紳士前護陜西巡撫布政使司李等具禀江西省自五月初旬以來大雨如注河水陡漲民食爲艱非商販米穀麕至不足以資急振聯名禀請飛飭各局卡將米穀釐金全行免抽以廣招徠等情據此查江西米穀抽收釐金係奏明專爲抵還洋欵而設極關緊要本難全免惟刻值大水爲災居民鮮食亦非細故不得不審時度勢爲救濟災荒之計設法通融暫免兹本總局酌定本年六月初一日起至七月三十日止凡有商船販運米穀到卡無論是否平糶抑係買賣行銷一律免其完釐以廣招徠而益災區一俟兩月限滿仍卽照舊抽收俾得歸還洋欵除詳請撫憲附片具奏並通行各局卡一體遵照辦理從嚴約束司巡不得　難需索外合行出示曉諭爲此示仰販運米穀客商人等一體遵照特示 
[漢鎭祈晴]  
　　漢口訪事友人云日來隂雨連綿襄河水勢陡漲波濤萬頃幾欲拍岸平堤地方官恐有碭田禾爰禁屠三日設壇祈禱至本月初六七等日果見晴光大放宿雨盡收鳩壠鱗塍積水亦逐漸銷退此後倘不再降淫霖當尚可爲桑榆之補也 
[恩周梓里]  
　　杭州訪事　人來函云江蘇藩憲陸春江方伯籍隸浙江之仁和縣邇因浙東一帶淫雨爲災突遭水患方伯眷念梓鄉特捐銀二千兩匯解來杭交賑捐局收存以便隨時撥用 
[設籌捐]  
　　杭州訪事人云浙省錢塘江係杭紹往來孔道每日臨流向渡者不下數千人現因上江突患水災待振孔急擬在渡口設立木桶有渡江者勸令隨緣樂助至少以十文爲率是亦籌募振欵之一助也 
[鶴樓銷夏]  
　　武昌訪事人云入夏以後天時亢旱異常夜間凉氣侵肌布衾不暖稍一不愼輙致二豎爲災大冶某茂才送考來省寄寓新　某客棧某日午後正與某乙同榻而臥呼吸烟霞久之忽雙眼朦朧呼之不應撫之則已體冷如冰魂歸泉壤矣或曰是名閉口痧無治法不知然否○販賣人口例禁綦嚴無如各水販詭計多端仍不免肆行無忌近年秦晉各省災歉頻仍家有掌珠苦難存活若輩遂輾轉販運藉以漁利武漢一帶來者日多安得賢有司認眞邏察以挽頽風也○新街李某素業成衣鏤月裁雲生涯不惡今春曾雇黄陂人某甲爲夥嗣因怠惰悞工設詞辭歇不意甲竟效染上君子所爲上月某夜毁門而入倒篋翻箱幸李察知拘送保甲局訴請懲辦 
[江漢炳靈]  
　　漢口訪事人云湘鄂相接之電線前因略有捐壞不能傳遞現已修理完好照常通電矣○日人近在中國極力整頓商務而於長江上下遊輪舶往來尤爲注意兹大阪公司已在外洋船廠訂造輪船三艘將次來華行駛上海及宜昌等埠果爾則將來搭客水脚將有日减之勢矣○日前鄂省覊禁之自立會匪王勳臣因與安徽人查佑之有隙揑稱與之同黨問官將查拘訊絶無通匪實據且有查之鄰右公仝具禀代爲剖白問官不欲株累無辜故已開釋矣 
[工程易員]  
　　本邑南市馬路工程局總辦葉孟紀司馬兆綱自去冬蒞差以來將及半載現經蘇松太兵備道袁海觀觀察札飭與本城九畝地巡捕營管帶翁子文太守對調司馬奉札已趨詣道轅謝委矣 
[控塡官地]  
　　日前有自稱圖董之王少卿王秋坪等六人投縣禀稱滬北廿三保十三圖與二圖交界處有界浜一道闊計十餘丈近被韓晉卿宋進卿兩地保串同業戸周姓及太平寺僧私自塡平朦報升科現由會丈局轉請道契欲售與洋商請卽履勘諭禁縣主汪瑤庭大令閱禀後移請會丈局暫緩給契候訊明後再行核奪昨經會丈局員陳明府函覆到縣以查得此浜尚未塡平所禀似有不實大令刻已飭差提齊人證集訊核辦矣 
[滬江火警續述]  
　　本月初十日夜半時南市大東門外大街九鳳銀樓不戒於火延及鄰居各店鋪共燬房屋約二十幢昨已錄紀報端兹悉九鳳銀樓主裘子元以火起於比鄰務本堂書坊向之理論坊主某甲心不能平互扭至十六鋪巡防北局控訴局員蕭子文二尹提案研訊之下以此案關　重大飭一併移解上海縣署禀請縣主汪瑤庭大令訊究 
[法廨停訊]  
　　昨禮拜六爲法界公堂訊案之期緣費繙譯别有要公咨照捕房停訊一期所有應訊各案俟下禮拜二堂期一幷解案訊核 
 
 

Page 3

 
 
[研訊控欠]  
　　前者振記磚灰行主曹顯禮及森大昌執事人等投英美租界公廨控木作頭顧順德積欠工料洋銀經讞員張柄樞司馬訊明諭令算帳清理旋顧復以董阿四不付造屋工料銀兩控請司馬究追前晚司馬飭提董及保人史秉直到案研訊顧供前年董包造春仙茶園房屋至去年三月始由小的向董轉包五月工竣立有承攬據共計銀七千五百兩迨後冋算董應加銀七百餘兩不肯淸付目下小的被各行控追欠欵無可彌補憶及此項故求究追史供詞相同董供小的並未與顧議及加價司馬判令交保赶緊理楚違干未便 
[不願涉訟]  
　　日前本邑南市安瀾道院羽士余紹嘉雇坐東洋車行經南市馬路突被陳步有所御之車横衝而來致余在車顚下傷及肩骨嗣經人將陳拘至馬路工程局總辦葉孟紀司馬訊悉供詞斷令將傷者舁案再核前日余倩人舁案騐明傷痕余供小的情願自行延醫調治不欲涉訟求恩明鑒司馬飭具結呈案乃將陳申斥數語交人保去 
[虐媳宜究]  
　　前日本邑大南門外嫠婦王某氏凌虐養媳用鍋中沸水猝澆其肩以致痛不可忍倒地聲嘶事爲媳兄陳八兒聞知向之理論反被毆傷陳訴知二十三七鋪地甲錢昇陶陞妥爲調處令將女舁送滬北仁濟醫院求治旣而巡防局員邱友林二尹查悉情形以地甲並不禀請查究殊屬藐玩命勇目傳到一干人於前晚升坐提訊謂氏曰爾爲尊長何忍將幼輩下此毒手天理難容喝令從重掌頰氏苦求始免又謂二甲曰爾等每遇公事膽敢在外含精搪塞是何意見二甲同稱伊等自願了結故未禀明二尹怒謂此事本委早有所聞陳八兒赴案投控爾輙敢攔阻受賄了事實屬不法已極二甲叩頭如搗蒜乃命於次日限交陳女到案騐明傷痕移解上海縣署禀請縣主汪瑤庭大令按律重懲 
[命案離奇續志]  
　　命案離奇已紀昨日報章兹悉第九百九十六號東洋車夫某甲冋寓英租界泥城外吳姓車寓内後經甲之家屬聞信遂同寳山縣頭圖地保備棺收殮並未報縣相騐 
[禀求免騐]  
　　昨報紀本邑美租界同昌里孀婦徐吳氏無故自縊一節兹悉事經頭圖地保周景春查悉遂投上海縣署報請相驗昨日午前九點鐘時縣主汪瑤庭大令帶同刑仵書役等人鳴騶而至氏之夫弟徐某投案禀求免騐情願自行備棺收殮大令准之飭具呈切結存案備查 
[溺斃可憐]  
　　本邑人顧祥麟向在英工部局當掃街夫昨日午後偶至河中先澡時適潮漲力不能支致與波臣爲伍旋經工頭沈桃源查知將屍撈起備棺收殮 
[騐屍彚志]  
　　本年三月二十一日有周徐二客由閩來滬寓居英租界松江路沿浜新大方客棧閱二日周姓客先起程赴甬徐則仍留在棧　本月十一日晚間忽怱怱出外至三點鐘回棧卽掩扉就寢翌日亭午時茶房見門尚未啓心知有異急推扉入視不知徐於何時以麻線四股縊於門旁早經氣絶身死當卽告知棧主胡潤昌立卽投報捕房捕頭卽派西包探及華包探李四春恊同地保曹福卿往查旋由地保報縣請騐縣主汪瑤庭大令於昨日午後四點鐘帶同刑仵排道出城先至名利棧拜客及至屍塲其時已鐘鳴五下大令卽升座先由地保曹福卿禀訴前情據茶房徐堂供稱此客但知其姓徐浙江人而言語則係蜀音至其名與所操何業則均不知自三月二十一日來棧至今數月並無銀錢紏葛亦無口角情事求察大令核供之下卽起身登樓親至徐客所住三十八號房内勘視一切旋飭仵作詳細檢騐報稱委係自縊身死大令親視無誤遂飭令棺殮交地保揷標待認並將徐客所帶行李檢點一邇開單存棧候核○馬夫張杏卿前因在河南路駕車不愼致將陸樂氏所乘之東洋車撞倒氏傷及頭顱當送仁濟醫館求治邇因醫治無效於前晚因傷身死由地保曹福卿投報上海縣署請騐昨日縣主汪瑤庭大令蒞大方棧騐屍後卽臨仁濟　館　座相騐旋據英美公廨公差將馬夫張杏卿帶案供稱小的是日駕車之馬因未馴熟致將東洋車撞倒陸樂氏由車内跌出因傷身死現在小的情願備棺收殮屍屬人等亦已允許求恩察宥旋據陸樂氏之夫陸秀記投案求恩免騐大令准之著卽呈具棺殮切結張杏鄉仍交英美公廨差役帶回押候送縣核辦○平湖縣禀膳生全企峯其胞兄全耀三向在嘉興開設全寳豐花行企峯曾向某商承接棉花數百包嗣因價值驟漲以致無貨可交某商倩伊麽田控諸法界公廨讞員杜枝園大令於三月二十六日將全傳案迭次訊供准予交保出外嗣因無人具保禁押至今邇來忽患周身浮腫之症病勢沈車前日管獄西人禀知捕頭飭送仁濟醫館療治無如病入膏肓難以施救延至昨晨七點鐘時因病身死醫生報知捕房捕頭查無屍屬飭探恊同十六鋪地甲金文投上海縣署報請相騐縣主汪瑤庭大令於下午六點半鐘帶同刑仵胥役人等臨塲相驗先據地甲跪禀前情大令飭仵作詳加檢驗旋據唱報委係因病身死並無别情大令卽飭備棺收殮交地甲發壇標誌待屍屬具領驗畢卽鳴騶回署 
[美租界捕房紀事]  
　　昨日亭午舟子張毛毛投捕房聲稱今晨行經浦東瑞記火油池附近突有著名流氓賈春法糾集羽黨攔阻去路强借洋銀不遂所欲致被抽刃刺傷肩背等處請派包探查拿以便究辦捕頭以地在租界之外令赴上海縣署據情禀控○前晚小竊王阿狗潛至西華德睡甬人某姓家竊取水烟袋一枝携至某押鋪求質適爲包探孫阿新所見連贓帶入捕房捕頭令押候解送公堂禀請讞員張柄樞司馬訊究 
[校正訛字]  
　　十一日報紀外部額缺述聞每司設郎中員外主事各二員誤二爲一十二日紀接奉電音徐壽朋誤朋爲明合幷更正於此 
[鹽城陳惕菴明府呈都察院請代奏書]  
　　具呈揀選知縣陳玉樹爲因革事煩慈聖年高皇上宜躬理萬幾敬陳管見呈請代奏事職恭讀光緒二十七年三月初三日上諭各王大臣於一切因革事宜務當和衷商槯悉心詳議次第奏聞俟朕上禀慈幃隨時更定仰見皇上孝敬謙沖不自專擅之至意職愚以爲皇上之大孝不在謙沖以避形跡之嫌而在發憤以作臣工之氣中朝大患無如内外大小百官因循推諉氣骨不張藉口禀承巧於趨避馴致紀綱廢弛偷惰成風虛僞相蒙國威日替今百度更新萬方拭目此風宜自皇上矯之此當親政者一向者聖躬不豫下詔求醫皇太后愛篤憂深不得己勉從王公大臣之請復御殿蒞政以分皇上之勞盛德慈懷人神共鑒幸天佑聖明喜占勿藥龍顔如舊玉食增加若仍勞母后垂簾何以示皇躬之健而釋薄海之疑此當親政者二昔漢孝安帝之鄧太后達旦不寐勤勤苦心孝章帝之馬太后含飴弄孫濯龍　樂考其苦樂皆約在四十之年今皇太后年已六十有七矣前此二十年中迭膺多難强鄰肆侮邊徼揚塵宫禁彷徨憂勞莫釋慶辰禮殺祝却臺萊是勤苦多而娛樂少也去年七月二十日聯軍入犯九廟震驚皇太后於槍林砲雨中倉皇西狩山河跋涉險阻備嘗甫蹕晉陽又巡華岳雖宋孟太后之展轉江西楊太妃之崎嶇海上無以過之是有勤苦而無娛樂也苦回鑾而後旰食如前上諭所謂條件繁多奏牘紛煩者一一皆待慈闈抉擇不獲優游歲暮長信頤神不獨皇上寤寐難安卽海内臣庶之心亦有惻惻不安者也此當親政者三總之前此權同聽政者太后之慈後此躬攬萬幾者皇上之孝職愚以爲皇太后宜頤養天和皇上宜親裁庶政大振新奠力袪舊弊以致富强之效而　磐石之基不獨皇太后長樂無央卽列祖列宗在天之靈亦因之而慰雖虞帝之大孝武王之達孝亦無以逾此矣用敢不避斧鉞敬貢其芻蕘一得之愚伏乞代奏皇太后皇上聖鑒謹呈 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示安民教]  
　　南昌訪事友人云奉新縣蔣冠羣明府辦理教案一秉大公能使民教翕然於心各無異議五月某日發出告示一道文曰爲曉諭民教相安事本月初旬訪查有教民陳秀典彭信誠藉教包攬詞訟並敢擅用天主堂封條封閉涂以熾茶店正訪拿間旋於月之十七日有瑞州李司鐸來縣商辦嘗以冐教包攬一切情節據查屬實彼此持平辦理當將擅用教堂封條之陳秀典彭信誠枷責遊街示衆並判罰欵以爲冐教包攬者戒並奉上憲迭札現在和議甫定各處教士逐漸回堂和欵大綱十二條其第十條内卽有責成以後保護各國人民之事倘再稍滋事端地方官民均難辭責頑民所在皆有地方官亦難免事過境遷之習必須嚴切儆戒竭力圖維方足以弭禍患此後各該州縣應如何實力防護並如何兼責董保分民恊衞期昭周密遇有造謠滋事之匪務卽嚴拿重辦勿事姑息致長刁風凡遇民教詞訟必須立時集訊持平審斷毋得稍分軒輊俾泯猜嫌該管道府務須隨時稽察如所屬有玩忽偏執之員立卽據實揭叅以免一人僨事致悞大局等因無非爲愼重邦交恐因細故而釀成禍端也本縣奉札後遇有民教相涉事件煞費苦心旣恐不肖之徒藉教訛索又恐愚民不知輕重借端仇教寛嚴兩難尤可恨者一遇民教交涉屢傳不到甚至此以教告彼亦臨訟入教而又以教訴相持兩不相下本縣於無可著落之際平心靜氣一面開導教民一面諭紳勸諭被告平民一面二二各堂查復虛實從未輕加笞責稍有偏袒天人共鑒凡有天良者平心衡量本縣所訊結各教案與外間調處息事各教案其得失出入不難立分也爲今之計中外和議旣成到處奉教日多礙難阻止其中良莠不齊保無再有交涉案件刻已與李司鐸及各堂商訂一定辦法凡有教民案件以堂中簽字信片爲憑仍核案情虛實由縣秉公訊斷如有恃教不遵者由縣函告教堂責止如情理屈在平民者亦當盡法究辦以安民教並與李司鐸商定照條約而行教民除迎神賽會唱戯不得派捐外其餘一切公捐善舉照常捐派不得藉教抗違自示之後如教民除錢財田土細故教堂向不過問外其被平民欺壓者照議請得司鐸簽字信片呈案候訊如平民被教民欺壓者亦當平心申訴所控如是紳商本縣祗用兩差票傳如是不肖頑民亦祇用四差票傳秉公訊斷誓無偏枯如差等膽敢需索滋擾准卽指禀嚴究但爾等務遵法紀速自投到切勿賄差避匿自惹禍延均有身家性命務各自愛平民固屬中國子民卽教民亦是中國百姓各司鐸數萬里遠來設教無非勸人爲善堂規亦極美美斷不容不肖包攬詞訟恃教害人此洋人所謂栽花去棘也我中國理應極力保護尤不容頑民藉故仇教此華人所謂調和民教也務各凛遵毋負本縣一片愛民苦心是所厚望焉特示 
[上海縣署瑣案]  
　　前者關道憲袁海觀觀察接新關稅務司來函略謂現有某棧　控唐炳奎冐提順泰亨紅棗一百九十二包請爲提案究追觀察轉飭上海縣汪瑤庭大令飭差提到唐之弟煥章研訊之下判交糧廳署管押追交嗣因唐覊押日久分毫未繳大令又於前晚提案比追唐供胞兄因事他往此項貨物實係行夥倪瑞卿誤提計合銀九百餘兩尚求寛限大令以其有意抗延飭掌頰五十下改收待質所展限十日赶將價銀如數交案如再玩延重北不貸○唐王氏控羽士顧祥生强欲承嗣伊子前晚亦經汪大令提訊唐王氏訴稱夫故已經十載兒子林海向在顧處習業去年已爲娶妻今顧忽强迫林海爲其嗣子求請訊斷林海供與氏同顧供小的僑居本城石皮弄唐王氏夫故之後因無可依恃遂與小的同處伊子卽學習道士至去年出資爲伊完婚今小的雙目皆盲又無子息擬將伊子承續宗祧並非强逼大令謂王氏不願難以强求卽從寛斥釋林海交王氏領回完案○蕭子餘前控張榮生圖賴往來銀一百九十六兩當經汪大令提訊判交保淸理嗣因張延不理償蕭一再投案求催前日大令又飭提保人周文美及張到案復訊蕭投案求追周供稱小的保張出外本囑其早日淸理奈張實因乏力並非有意稽遲求鑒質之張一味求恩大令著周助張還洋四十元張自還四十元共八十元以兩月爲度不得逾限如違重比 
[英美租界公堂瑣案]  
　　王阿林行竊葉耀卿家水烟袋一枝經包探孫阿新拘解請究讞員張柄樞司馬商之佛繙譯判責一百板○船戸劉意才劉意仁因撞壞楊松林楊章德所駕之船二楊勒令賠償不遂所欲致相扭毆經水巡捕何瑞福拘解請究司馬以二楊不應細故逞兇判令各責二百板○前者陳桂林積欠某内汪洋銀一百零七元解經司馬押令限繳迄今置之不理昨晨提案覆訊陳再四求恩馬上侯酒館夥某甲投案訴稱小的願爲作保每月拔還洋銀十五元司馬准之判令月内先繳十五元餘　按月分拔卽令保去○游勇蔡懷德身帶刀劍行經租界由捕拘案請究蔡供小的何在杭州當勇現因裁撤欲回台州原籍求恩寛宥司馬判將刀劍充公然後驅逐出境○包探趙銀河解流妓林王氏張王氏到案禀稱二妓在福州路一帶沿途拉客有違租界章程請爲訊核司馬判令各責手心四十下○張樹元在蘇州河一帶爭攬搭客行李經二百四十三號華捕拘解請究司馬判責二百板 
[金陵官報]  
　　五月二十七日藩轅牌示江寗司巡檢應業鉅接壤廻避遺缺查有寗鄉司巡檢陳慶雲堪以請補所遺寗鄉司巡檢員缺卽以江寗司巡檢應業鉅調補調署江甯城守左營守備張延壽見戸部主事蔡開陽到由皖來二十八二十九日英國領事孫德雅又燕德米安兵輪管帶巴至德副管駕卜滋培中軍侯樂德均會藩憲恩巡道徐洋務局候補道汪前署新加坡總領事分省補用道劉玉麟到均見翰林院編修陳光宇辭行進京委辦湖口船廠知府勞元弼銷會辦淮北緝私差三十日前江西臬憲陳澤霖委辦湖口船厰知府勞元弼均見蘇城六門厘捐知府田庚到六月初一日通判鍾瀛知縣左秋周又多褘取列一等均叩謝甄别加考指分江蘇試用通判劉懋均禀知到省初二日丁憂前福建興泉永道惲祖祁到美國領事馬敦帶兵輪叅將應家舒副管帶遊擊文德厚路特彈壓水陸都司伯裏祠千總羅芬醫官賀爾禮糧臺裴瑵繙譯温秉忠均見 
[皖省官報]  
　　五月三十日牌示英山縣陸士奎調署桐城縣本任頴上縣耆齡調署英山縣太湖縣柯劭憼辭候補知府許鼎霖通判梁文啓均辭奉　臺委赴蕪湖公幹六月初一初二日代理懷寗縣劉啓文赴廣濟圩督　工回指發安徽試用按司獄鄧恩溥到湖南人請補池太同知顧厚焜當蕪　候補通判左楨廬郡知縣陳正源貴池等縣曹文境和州王淸濤懷桐宿望均辭奉撫臺委查墈圩堤 
[維揚官報]  
　　五月二十五日泰　惲分轉公幹到揚黄分轉以忠辭回淮北差次賀鹺尹家保由吕四漁汛來凌鹺尹沆由寳坊寺到揚二十六日鑒捕營都司周都戎由泰屬公幹回范鹺尉爾麟委南京餉二十七日前署石港塲馮鹺尹缷事回揚 
[陜賑善士花戸細數補登]  
　　啓者前由蘇州倪錫疇王厚卿徐健齋三公共合解到陜賑規元一千兩茲據倪錫翁函稱前寄一千兩内除徐健翁王厚翁經募六百六十六兩六錢六分六釐外餘元三百三十三兩三錢三分四厘由敝莊籌墊合洋四百五十四元並續募洋三十元又三十四元前後共計洋五百十八元附上花戸細數淸單一紙卽請照出分戸收照寄下以便分交各善士　語查前項規元一千兩又兩次共洋六十四元敝所己將總數彚八第三第七批淸單内刋登報章今旣由倪錫翁寄至花戸細數淸單除己照出分戸收照外合將花戸細數刋登於後計趙閏記洋十五元六一居士求知友六佐網壽洋六元許同和洋十元慧心子洋一百元潘起鳳洋十元徐步沿吳門朱氏求病速愈洋一百元潘竹亭爲子榮生求消災延壽洋十元雲記金生求愈洋五十元錢吉珍痧藥經費洋二元潘福記洋十元潘祿記洋十元一粟居洋四元錢韻軒洋五十元鮑簡廬求祖母福壽康寗洋二十元無名氏洋五元秦成志堂保産母平安洋五元無名氏洋二十元公記洋五十元玉記洋十元鄒景福求長孫病速愈洋五元無名氏洋八元無名氏洋十元謝宗藴洋二元耐寒氏洋四元歸珠書簃洋二元○以上二十五戸共計洋五百十八元其餘規元六百六十六兩六錢六分六厘之花戸細數俟徐王二公寄到再行刋登合倂聲明○再頃接徐健翁並云　合釁規元一千兩内尚有仁和莊倪錫翁經募雙桂軒因病求瘞助洋一百元合亟刋登伏望公鑒○上海陳家木橋電報總局壽賑公所謹啓 
 
 

Page 10

 
 
[上海虹口元濟營堂經收五月份送堂醫藥淸單]  
　　麥子裳翁九八元一百兩同和公號何氏花女各十元太太五元梁門花仔李吳氏謝耀昌　　氏　茂　各二元劉　齋梁兆璋各一元張利昌五十角郭善慶三角統收元一百兩大洋三十七元小洋五十三角 
[上海虹口元濟善堂經收五月份送堂一文愿淸單]  
　　甬江鄮山氏吉安堂劉寓各一元楊江旺楊宗田楊順泰楊千氏海陽朱佩卿頴川崇集氏各五角　筱　二角劉姓朱長根潘文魁趙世元張金生　順生裴九官各一角意誠氏三百文周桂邱老五各六十文上海虹口元濟善堂董事嚴信厚施則敬唐榮俊等啓 
 
 
 
 
 
 
 
 
 
 
 
 
 
 
