# 1892 - 235 - 4906952

 

Page 1

 
 
[代售解救吞烟藥得貲助金] [  申報館協振所啓]  
　　嘉定徐君聞韶久客金陵力得善事其於解救吞服生烟之法尤爲詳盡麋遣數年以來活人何止以數千計邇有湘中李君國楝贈以洋銀五十枚徐君力却再三謂向來從不受分文之謝李君堅求笑納徐君乃以其資製成解救吞烟之藥送交本館囑變價以助小清河振捐此其善意充周有非他人所可及者如有仁人君子閔洋烟流毒頃刻有性命之虞者請移玉購存以便隨時拯救計每瓶價洋五角用法詳載徐君所撰　單細繹自能明悉也 
[新書减價] [  申報館主人啓]  
　　本年本舘所印小五義續小五義二書海内風行不脛而走未及一稔篋笥已空兹又續印成書成本較前稍减是以格外從亷出售以饜閱者之心計五小義碼洋三角五分續小五義碼洋四角諸君子盍惠臨購取乎 
[觀報載逆子弑母事有感而書]  
　　呼嗚我蓋觀於吳縣逆犯朱春嶼弑母一案而歎天下兇惡之徒竟若此之形同梟獍哉夫人生不幸作女子身十月懷胎卽已備嘗辛苦及至臨盆坐草而性命呼吸幾於有死無生幸而生得一男則撫抱提携愛若明珠上掌及稍長而美其飲食教以語言洎乎入塾讀書益復護惜倍至歸家稍晚則望切倚廬薄病偶侵則嘘寒問煖亦謂他日期其式榖庶足以張大門閭耳卽或行止乖方踰閑蕩檢下流漸入不齒於有而爲之父母者猶不忍扑責交加嚴聲厲色惟是婉言諄勸冀其漸改前非至於幹蠱克家光前裕後則私心欣喜更非言語所可傳嗚呼生我之恩昊天罔極稍有違忤已負疚於終身而忍推刃其胸等於屠割犬豕哉或曰朱之弑母出於瘋也瘋則性情狂暴大反尋常是以持丸亂揮適中要害耳余謂不然大凡逆倫案牘未有不諉爲因瘋而起者然瘋與不瘋其爲凌遲處死則一觀朱於未弑母之前剖食西瓜固安然無恙也食畢而向母索錢心地亦尚清楚也洎公庭訊鞫鐵索琅璫而窮詰情形一一頷首畫供紙上井井有條亦並無瘋癲情狀也夫以事前不瘋事後不瘋而忽發於臨事之一刻天下有是理乎或曰是其母平日失於教訓以致釀成此禍也余曰是亦未必觀其兄菊賓固黌門之彦卽正犯亦曾經授讀坐擁皋比苟非其母培植殷勤何以得此且當索錢之際母斥其並無正用無非供游蕩花費之資則其母固教子素嚴者也嚴以教之而竟猝遭斯禍其母不更寃苦難伸乎然則奚爲而竟弑母曰春嶼固梟獍性成者也平時戾氣所鍾性情桀驁祗以生長世家大族拘於禮法不能惟所欲爲而其狼子野心究竟久而難化故一旦偶怫其意不禁勃然而發如火之灼其勢炎炎忘却生我之恩竟爾成爲大逆雖在獄時時痛哭亦知有悔於心然而晚矣已無及矣謹按大清律例凡駡祖父母父母者絞子孫毆祖父母父母者斬死者凌遲處死謀殺祖父母父母已行者斬已死者凌遲處死夫僅駡也而猶且加以絞罪毆殺謀殺者而猶處以凌遲况白晝持刀戮入肋際戮之不已又戮一刀此其視母直不啻肉之在碪上可以宰割從心其兇惡爲何如其殘暴爲何如在稍有人心者聞之且將掩耳而竟忍心爲之耶歴觀逐日邸抄各省之以逆倫案奏報者無歳無之然皆出於鄉僻小民無知悮犯或被父母鞭責因撑让而悮傷或因瘋而舞弄刀槍父母奪之以致失手傷斃鮮見有持刀殺害一若不共戴天之仇者况蘇州爲聲名文物之邦春嶼更生於詩書之族誠無怪道途議論謂爲前世夙寃也雖然我尚因之而憐憫焉在春嶼始生之日其母豈不寳若球琳卽春嶼旣已入塾攻書亦豈不知倫常大體奈何逞一朝之忿以致罪不容誅人生實難何苦下塲如此是眞可惡而亦可憐矣又報稱初四日蘇州府魁太守已親自升堂提訊春嶼所供者與前一一相符太守乃諭令鄰右遄回急欲過司俾得早日正法若是則一經讞定顯戮必不任久稽凡有不孝其親者皆可引以爲鑒矣敬敢誦曾子對陽膚之語以告臨民上者曰如得其情則哀矜而勿喜 
[電述大水]  
　　昨接天津初六日來電云連日南運河水大漲海河又平槽倒流入北運河楊村等處皆平流大王將軍多位附漕船來津已數日矣 
[上苑新秋]  
　　吏部示傳勞績保舉河南候補直隸州知州松垿保舉江蘇候補知縣慶多保舉河南候補知縣馮德馨等三員本部於閏月二十四日帶領引見相應示傳各誰員於二十二日辰刻衣冠赴部演習口奏履歴於二十三日晚在内城左近歇宿於二十四日丑刻穿天青褂備帶補褂元青褂佩帶對子荷包手巾赴西苑門外六項公所吏部公所内書到伺候排班帶領引見如排班時不到卽將緑頭簽撤下○管理太常寺事務禮部尚書臣宗室崑岡等謹奏爲題請欽遣事恭照光緒十八年七月二十五日仁宗睿皇帝忌辰應行遣員恭詣昌陵讀文致祭謹案臣等祀典内開應由陵上守護公等中題遣一人就近恭詣致蔡准宗人府將守護公載遷載卓等銜名開送到寺臣等照繕題本進呈御覽恭候欽遣一人俟命下之日再由臣寺知照宗人府轉行遵照謹此題奏請旨閏六月二十日奉旨遣奉恩鎭國公載遷行禮欽此○兵部爲咨行事武選司案呈所有俸滿河南後帮衛千總陳景鳳一員本部於光緒十八年閏六月十九日帶領引見奉旨俸滿河南衛千總陳景鳳著以衛守備用欽此欽遵到部相應咨行漕運總督曁河南巡撫查照○吏部示傳病痊官俸滿前熱河道恩良截取官國子監學正楊毓嵩等二員本部於閏月二十四日帶領引見相應示傳該二員於是日五鼓前赴西苑門外六項公所吏部公所内書到伺候點名帶領引見再是日穿天青褂備帶補褂元青褂並佩帶荷包手巾勿違特示○盛京將軍裕爲咨送引見事據復州城守尉報稱復州廂黃旗蒙古佐領慶喜病故一缺將應升人員送揀前來當經遴得正黃蒙德源佐領下候補佐領驍騎校恩凱擬正廂紅蒙河春保佐領下防禦銜驍騎校文璧擬陪相應造具履歴清册給咨該正陪齎投都京廂黃蒙都統查照以憑帶領引見○都蔡院爲咨報事所有揀充巡視東城事務一排二員奏留學習期滿漢經歴一排一人共二排人三員於本年閏六月二十四日帶領引見相應將滿漢排單各二分咨報軍機處查照○上月二十日都察院値日上召左副都御史楊頤陛見楊蓉浦副憲因道途泥禦車行濡滯及抵西苑門爲時太晏樞垣傳單已發多時他起早入西苑蓉浦副憲徘佪良久至已時方去並未入見○醕賢親王園寢神牌奉入饗殿應行典禮令欽天監選擇吉日兹聞欽天監已選得光緒十八年七月初三日辰時吉奏聞依議○吏部爲知照事所有揀補詹事府漢右賛善 
 
 

Page 2

 
 
一缺本部於閏六月二十四日帶領引見相應知照翰林院傳知應行入揀之編修華金壽鮑臨檢討李昭煒編修李聨芳陸繼　汪樹烈高賡恩陸寳忠審炳年管廷鶚龐鴻文陳思霖洪思亮楊佩璋孔祥霖檢討廖正華編修朱百遂霍爲楙涂慶瀾等於是日五鼓穿天青褂備帶補褂元青褂並佩帶對子尚苞手巾赴西苑門外六項公所吏部公所内書到聽候排班帶領引見幸勿遲悮因用印不及徑行白片○和碩鄭親王凱泰門上長史富祥爲咨報事本鄭親王凱泰奉派考試滿漢教習搜檢之差於閏六月二十七日應赴貢院搜檢所有是日入値王六班暫不克進之處爲此咨報宗人府查照○阜成門外正紅旂老營房有常某與同營福某交好遂結蘭盟彼此往來儼如手足常有妹年已十七許字於人定於八月間迎娶詎料福人面獸心與盟妹有染暗結珠胎常母不知也以女于歸在卽而腹漸膨脝赶卽醫治迄無效騐復經釘灸科看出病源以此病非歧黃家所能療請歸而細詰母回家向女根究女只得將曩日情形和盤托出其母將福尋至責其不義福老羞成怒卽於上月十七日至常家突出利刃向女直刺女跪而乞免被福舉刀一揮將耳輪削去𩓐項帶傷女尚欲奪刀以致十指格落連刺數刀食嗓已斷倒地而踣血水淋灑慘不忍覩女母向攔亦被刃傷頸項女弟由外而入見福行凶飛步而出告知其叔相率偕來福已將刀抛入厠内卽言砍汝姪女汝來何爲遂相扭打旋經街兵趈至福始住手兵謂曰汝係好漢可赴官廳福卽同街兵至營内官廳管營章京永某立卽取供移送營汛解至提署轉交刑部訊辦一面派員詣騐屍身以後如何辦理容俟續聞 
[殲厥渠魁]  
　　福建德化縣匪首陳拱卽陳供糾衆謀逆拆毁局署官兵往捕竟敢稱戈抗拒積日旣久烏合愈多嘯聚山林揭竿作亂前閩浙總督卞頌帥奏調陸路提督孫庚堂軍門督率十餘營分路圍剿拿獲其弟陳衆并黨羽多名訊實口供就地正法前月始將陳拱捕獲急傳電音報捷省憲立派某弁督帶健勇百餘名押解赴省本月初一日解到好事者爭先快覩謂陳拱年僅三十餘歳身材短小貌甚狰獰解入臬轅卽飭禁諸囹圄初二日解赴督轅譚文帥升坐大堂親提嚴訊隨恭請王命判就斬條推下堂階從西邊門扶出放入因車内由臬司張笏臣廉訪督隊殿後督中恊萬恊戎城守恊陳恊戎則皆督帶練勇百餘名居中擁護沿路刀光如雪咄咄偪人福州府侯太守閩縣蔡大令侯官縣李大令亦皆排導戾止陳拱性成兇惡絶無畏死情形高臥囚車操土音詬詈迨斬訖臬首懸竿各官始呵殿而回趨詣督轅禀報聞市人有稱其寃枉者吁是殆同惡相濟自外生成者歟 
[苔泉滌筆]  
　　福州船政局每年須開支銀百餘萬糜費過巨不無竭蹶情形前閩新總督卞頌帥兼署時逐漸减裁良非得已迨希軍憲兼署而意存寛大又添委文案二十餘員薪水所需誠屬不少杜少陵云安得廣厦千萬間大庇天下寒士皆歡顔希帥其同此用心歟○船政局船塢業已落成月前工匠某甲身穿泅水衣沈入水中修繕其上有某乙鼓動機器將養氣灌入衣中不料甲久浸波心忽然殞命局員憫其因公而死厚卹其家并招其弟入廠做工以免饔飱不繼按泅水衣創自印度以樹膠煉就自首至足密無針眼左右腋下各出一筒俾生氣可以透入兩目鑲玻璃鏡俾可透光入水後將腋下兩筒搭連泳汽鐘自有生氣可以呼吸故雖沈至半日斷不致有性命之虞此次甲竟斃於水中意者局中製尚未善歟○汀州府汀軍同知張别駕希淵因病出缺禀報到省潘方伯卽札調福州河防同知徐心燕司馬前往接署所遺福州海防同知缺令試用通判朱子香别駕清澤署理○天久不雨小民苦之上憲引爲已優札令候補府游太守普蔭赴鼓山湧泉寺大士殿祈禱地方官亦虔詣各廟拈香叩拜某日大雨兩晝夜禾來稍覺葱蘢民咸謂各官誠能格天歌頌不置不料邇來又炎熱難堪幾於赤地千里何天公竟不復鑒各官之誠耶安得執造化小兒而叩之○邇者賭徒以日久令馳漸漸死灰復燃日來某局員訪得有賭徒恃有護身符肆無忌憚遂飭勇拘拿到案以憑盡法究懲 
[厦島紀事]  
　　德記洋行西人失竊寳石鑲金金鈕扣數十粒於上月廿八日訪獲竊物之侍者協同華捕赴走馬路泰益銀鋪起贓據鋪夥云鈕扣在門前收買不知其來歴不明金托業已銷鎔寳石尚在當卽呈出寳石數粒果是原贓該捕欲將店主拘拿左右鋪戶代抱不平相繼閉門幸地保已飛禀地方官迅卽到塲彈壓英領事官亦派繙譯官前往將捕斥回曉諭各店鋪照常貿易至泰益銀店悮買賊贓當照會華官辦理衆始帖然○同安縣學風氣樸陋科第不盛凡横經挾策者五十年來未見有八步金門上玉堂聨翩以去今者文風日上大勝往昔葉君大年於去秋登賢書今春應禮闈試居然雁塔題名邇者束裝南下在洋行街安記洋行設筵欵客肴錯紛陳琅璈競奏厦門各店鋪排日邀請筵宴熱閙異常往日寒畯氣不知消歸何處矣又南安傅君國英春試高捷觀政部曹請假南旋暫寓某茶棧内分送硃卷藉打抽豐見者咸嘖嘖然以爲榮○近日棍徒猖獗往往結隊成羣在店鋪前乘人不備攫搶錢物日前有吳某自淡水來厦在利源來玉器鋪購買翠玉數事議定價値待店夥開明發票吳卽走入櫃内將手巾包置放櫃上所内有洋三十餘元忽有身穿排扣馬甲者數人將洋包搶去吳奮力窮追棍徒逃至和風宮前將數元抛擲於地追者俯身拾取略一遲延棍徒已不知去向矣又有某甲爲鄉社送信由洋行匯得洋信二百餘元携至關帝廟石埕木器店欲乘便買取漆器面盆正在問價突來棍徒出其不意將洋攫去甲追至廿四崎土崎地方棍徒將洋包分拆爲二先擲其一甲趕卽俯拾棍徒又將一叚散擲滿地甲又俯拾而棍徒已脫身而去矣匪燄披猖一至於此彼有巡防之責者何以不見不聞豈鎭日昏昏在睡夢中耶○上月廿九夜有匪徒數人潛匿某洋行空屋内至夜間三四點鐘時在内放火意欲乘機搶刼某柰局銀物衣箱幸票局中人因月底結帳蓮漏三商尚未就睡當卽喚人撲救匪徒卽由三層樓屋頂逃逸幸保無虞萬一不測則佌處左右前後卽係洋行票號閩海關巨商薈萃關繫不淺說者謂自趙二尹作古後接辦保甲者大率深居簡出不以巡查爲事遂致棍徒肆無忌憚獨往獨來如入無人之境七月間舉行盂蘭盆會尤易滋生事端闤闠中人不免心焉慮之 
[鷸蚌相爭]  
　　蕪湖長街立大源水菓行去臘偶動豪興以大衆花紅銀購買呂宋票五條後接電報竟中頭彩得洋二萬五千元喜出望外按人瓜分或得數千元數百元不等遂面圑圑作富家翁矣有宿松人夏姓向有朱提一百兩存在行中至是行主卽核算子母以原璧歸趙夏謂此銀本係拼股豈一旦驟發大財忘去當時痛癢相關耶卽赴官署　告事不得直因將其銀捐入宿帮會館請董事某君出塲控追某蓋彼鄉之顯者昻然上堂與南面者滔滔辯論邑宰謂其多事飭押吏房保釋後銜恨愈深隨以吞併彩銀賄官偏斷等詞赴省上控兩次俱仰原縣提訊某君不服再叩省門現蒙撫憲札仰太平府親提一千人證卷宗並縣署家丁胥吏澈底根究王太守特委莊少尹來蕪提集全案尅日回郡以憑訊辦兩造紛紛擾擾無非爲阿堵物耳卒之原告利未得而訟費已花消不少被告卽慳囊未破亦豈能完鶒眧故况自得彩後歳暮卽爲人糾告押入翣房以度歳朝可知儻來之物未易安然坐享福兮禍所伏禍兮福所倚觀於此而益信 
[香國談資]  
　　秦淮妓女名三寳者貌僅中人性頗淫蕩無如不善逢迎遂致門前車馬蕭瑟可憐每當月夕花晨不免對景傷懷顰眉掩泣此境此情早爲院中人覷破庖人某甲心竊艶之遂乘刀匕餘閒挑以游語通靈犀之一點效綵鳳之雙飛已忘乎其爲灶下養也嗣爲老元緒所覺謂何物狂奴竟公然得食天鵝肉而令我家錢樹子不名一文誰復能縮項自甘耶遂于夜間雙雙捉住被底之鴛忽作甕中之鱉將縳以赴公堂與之計較長短幸蝦兵蟹將排難解紛令甲泥首謝罪並雇清音一臺爲曏尾泥塗者浣穢而三寳之鼎益無人敢問矣越二日又有文蘭之 
 
 

Page 3

 
 
與文蘭籍金得功家與某客有嚙臂盟貨裝鬻馬强作纏頭旣而情海愈深阮囊愈澀龜鴇屢以閉門羹相待而文蘭與客兩心相印一縷牢牽殊不顧也密訂佳期往還如故龜鴇計無復出遂假干將之威爲逐客之計初不料其洞中要害也此及血刃抽時客已頽然倒地金得功大駭鳴知捕快地甲將凶后人証扭赴江寗縣署藍大令如法檢騐實係刀傷斃命諭令收獄候訊一面通知屍親來甯補詞其如何核辦容俟續聞 
[痞棍逮案]  
　　邗上束營地方開花烟館之沈氏誘良爲娼吞烟圖詐糾衆擁至某甲所設藥室肆意毆打經發審委員方大令將沈氏提訊一面簽提助桀爲虐之痞棍再行嚴訊此已先後列報兹聞李明府前日由鄉間公幹回查閱此案原委以刁風斷不可長訪　作俑肇禍者實係武生某甲因卽嚴比原差令將某甲及其餘痞棍拘提到案違干嚴比該差知事難掩飾陸續緝獲王小四子楊某等十餘名由明府升堂研鞫該棍等俱俯首求恩明府謂無論當日曾否隨從滋閙本縣久已訪聞爾等素不安分令將該棍等從嚴笞責分别還押俟獲到肇禍之某甲一併核辦保甲局亦將灣子街地保及舁沈至藥室之輿夫等各予枷責示衆旋聞武生某甲已於初二日被的差緝獲到案明府擬先禀詳上憲請示遵行云 
[壓斃堪憐]  
　　揚城南門外有甲乙二人居恒無所事事在某姓圍墻外瓦礫叢中扒挖斷磚殘瓦藉圖微利上月杪正在搜挖忽聞砉然一聲闈墻遽爾坍倒甲乙奔避不遑被壓在内頭顱磕扁血肉模糊登時斃命該處居民及坊保知爲某某家者立至其家送信甲乙父母聞之飛奔而至辨認之下果其子也不覺放聲大哭哀動路人旋於午後各自備棺收殮聞甲乙年皆十八同居距城三里許之某莊乙則無兄弟事母能得歡心今遭慘斃良可傷已 
[京江雜錄]  
　　自夏徂秋雨澤稀少前月十二三等日得雨後又復亢旱兼旬官爲民計民自爲計僉以及時改種菜豆蕎麥爲目前補救之急務無如土堅如石非鋤犂所能爲力農民倍深焦灼初三日鐘鳴二十濕雲亂擁狂風怒號雷聲隆隆電光閃閃　而雨師　駕至黃昏後憑空直瀉不啻似挽銀河農家者流咸欣欣然有喜色以爲此後可以從事西疇矣○旗營東關帝廟向無恒産供奉香火在公項中按月提交住持僧收領近以住持寳峯不守清規人言藉藉中元節近招留僧衆尤多不倫不類官兵恐釀事端一併逐出另招有苦行僧常住其中藉司梵課○洋油價廉而光耀消路暢旺年甚一年特以其性猛烈易召火災一遇失愼無不歸咎於洋油鎭郡自魚巷等處延燒後王大令會同保甲局出示曉諭大旨謂各有身家何必爲小失大云云反覆告誡限自七月朔起民居鋪戶一律禁用洋油前月杪保甲局重出簡明告示逐戶黏貼未知商民能永遠遵行否也○王大令劉立培風文社藉以培植人才此次自省垣返署後卽將夏季甄别案揭示擇於營四日提前列諸君入署面試生題子之武城全章童題割雞焉用牛刀至君子學道則愛人通塲詩題賦得雨餘北固山圍坐得餘字五言八韵○此次所出蝗蝻羽翼已或時有鼓翅高飛者初四日申未之交見有飛蝗遮天蔽日漸漸有聲始則由北而南繼又由南而北農家者流咸惴惴焉慮之 
[皖中雜錄]  
　　安徽候補知州錢孟超刺史文驥現奉阮大中丞札赴滁州委提案件刺史奉札後旋卽趨轅謝委不日誘帶家丁束裝就道○江蘇候補道毆陽觀察霖月前因公赴皖謁見沈仲帥面陳一切小作勾留卽於上月二十六日乘招商局江永輪船東下○安慶自入秋以來屈指半月有餘異常亢旱聨仙蘅太守包伯琴明府遂於初二日在城隍廟龍王廟二處設壇虔禱是日午後四點鐘果見濃雲密布急雨狂飛下隰高原旣霑旣足民情因之大慰○距城一帶農田每年上下兩季播種良苗然上季收成至多豐稔下季則全賴天時未易慰篝　之望近來農戶致種一季名曰中遲迄今中遲稻疉矣登塲收成較昔年爲豐茅檐蔀屋笑語聲喧絶妙一幅豳風圖也○安徽候補府邊早存太守月前奉上臺札赴上海公幹已紀報端兹悉太守由申乘坐輪船已於初二日行抵安慶赴轅銷差矣 
[袁江雜錄]  
　　新授山東鹽運使李亦青都轉於上月二十二日過浦旋卽啓行○新委漕標鹽城營遊擊劉本桂於二十三日自省垣抵浦旋赴本營汛地○翁邑尊牌示合屬文童務於七月初八日齊集淮郡聽候十二日考試○去歳囤米之戶際此新稻登塲相與减價出糶故刻下米價每石又减二百文○清淮中營步隊拿獲盗匪一名現已押解來浦禀交營務處審辦○上月二十六日考試武童步箭二十七日考馬箭二十八日考刀弓石應考者約一百有奇○運河水勢跌落後秋汛忽又長增幸天雨不多或不再泛濫爲災也 
[烟臺近事]  
　　溽暑炎蒸穢氣四塞行人偶觸以鼻卽易釀爲瘟㾮地方官因出示通衢禁民信手傾棄其造福眞不淺矣其如小民之視文告爲弁髦何○某甲喚薙髮匠修容有某乙者素擅割烹之業固今之易牙也戲　吾日屠犬豕游刃有餘似此茸茸者何難使之類牛山濯濯乎甲令姑試之乙奏力之餘血流漂杵甲痛極而詈乙自稱孟浪堅請負荆人咸狂笑不休甲乃赧然而去○嵩武軍統領孫軍門偕登州鎭章鎭軍赴天津已詳前報兹悉鎭軍復由天津赴濟南省商辦要公軍門則於上月二十日乘某輪船回營次○某甲製爲捕鼠器沿街求售每具祇十餘文有人以其殘殺生靈勸之輟業甲以别無噉飯處辭之噫工作負販何事不可爲而竟忍心爲此耶○廣仁堂善局前由盛杏蓀觀察創辦自觀察量移天津後將局務移交嵩武軍統領孫軍門董理○上月二十七日之夜正大雷雨奇山某姓家擊斃一驢長耳公何辜遽遭此厄益信其偶觸電氣非關蒼蒼之震怒矣 
[蘇省官報]  
　　閏六月二十八日江南提督譚軍門辭行營帶太湖水師新質營記名總兵粟龍山由陳墓來通判俞壽銘禀知奉牙釐局憲委解淮餉差知縣屈泰清稟銷管解京餉回傅維祚禀謝蒙藩憲給予京餉勞績奬勵班委署一次杜仁榦禀銷海運津局差二十九日知府袁恭宏禀辭回滬知縣馬霪恩禀知奉藩憲委赴光福祈雨卽辭指分江蘇試用知縣謝克明河南人由京騐看來省禀到京口駐防廂藍旗驍騎校元魁由鎭江來典史李智植禀知聞訃丁母憂七月初一日知府林文炳總巡各卡回通判陳鎬禀謝飭知十七年分夏防案内蒙記功一次府經歴白槐生禀謝飭知十七年分婁門旱關蒙記功一次府知事郝會通禀知奉府委赴常昭公幹卽辭縣丞葉承霖胡隆𧜀均辭赴寳山塘工差龔世棟禀銷赴江震公幹回王祖培丁曰棟均禀謝飭知常昭河工案内給奬准委海運差一次李嘉榮巡檢項兆騮均謝飭知常昭河工案内給奬准委厘差一次延晙禀知奉秉赴崑新公幹卽辭劉樹銘禀知奉委代辦齊門旱關盤查卽日到差指分江蘇試用巡檢徐瓚浙江人由京騐看來省禀到典史李　章禀知聞訃丁母憂初二日通判俞壽銘禀辭解餉赴揚州知州吳式晸禀知赴金陵見制憲籖分江蘇卽用知縣劉正斆河南人　京引　見　省禀到巡檢葉滋汾禀謝飭知十七年分城關案内蒙記功一次延晙由崑新公幹回初三日直隸州周煦山禀謝飭知十七年分夏防禀内蒙記功二次委署丹陽縣洪　慶禀辭赴任知縣郭冏禀銷海運津局差賴豐熙由常昭内河厘局來縣丞徐世煒禀謝飭知十七年分葑門城關　内蒙記功二次張廷棟准委海運差一次巡檢張壽椿准委海運差一次並記大功一次均謝飭知常昭河工案内奬勵初四日知縣華德　　震澤會訊案件回馬霪恩由光福祈雨回王肇嵩禀銷運解京木赴都回縣丞朱正輝禀謝飭知十七年分夏防案内蒙給勞績班前先委署一次記功一次水巡半年記功一次 
[事屬子虛]  
　　上月二十七日報載杭州張勤果公次公子一事實係子虛本館旣有所聞合卽聲明如右 
[請假就醫]  
　　英廨讞員蔡二源太守因抱清恙欲赴常州就醫已赴道轅禀請給假一月所有會審事宜仍由宋莘樂二尹代理 
 
 

Page 4

 
 
[捕頭請假]  
　　英捕房麥總捕頭向工部局總黃告假六個禮拜往小呂宋等處遊玩訂於昨日乘輪啓行所有捕房事務由副巡捕頭鉛門兼理 
[水夫肇釁]  
　　某氏婦有本邑南市新碼頭開設老虎灶小茶肆行爐湯沸陸羽車停生涯頗不惡也前日午後擔水夫某甲往碼頭取水而回行至裏街悮碰牛屠某乙不自引咎反將乙扭住尋仇乙亦力大如牛者一舉手撳甲於地上擊傷其目氏聞聲出勸亦被拳毆行人見而不平助甲扭乙至巡防局請辦旋經地甲調處不知能免對簿否也 
[案將解省]  
　　川沙人李惠生誣陸春春竊午扭控諸新閘保甲局局員桂二尹率爾升堂研訊卽喝令將陸重笞陸被責受傷旋卽斃命初由署上海縣袁海觀大令相騐仵作指爲發痧身死旋由上憲委鄰封覆騐出身上傷痕遂將私刑之汛捕魏德夥役葉華行刑之局勇許大元應業瀛買午之王阿大及李等訊供收押此皆已詳前報者也昨日署縣篆餘愛棠大令飭差將屍母陸談氏屍弟陸炳文等原被見証共十二名口帶齊聽候過堂備文解省 
[罰鍰示儆]  
　　沈生和由寍波來滬携帶私錢十六千八百被包探查獲訊押情形已列前報昨日葛同轉帶沈覆訊沈供小的在寍波作魚販生意小錢係陸續積下此次帶至滬上求售問爲何於夜間上岸供稱恐日間或有不便同轉著將小錢充公再判罰洋五元以示儆戒 
[帶同質問]  
　　車主陸靜卿陸金福等控震泰錢莊學徒張錫甫欠錢逃逸嗣經莊主劉正元至川沙將張錫甫及其母張蔡氏等尋見同至滬上經葛同轉訊核張錫甫供稱在滬學業被陸靜卿陸金福等引誘至花烟館尋歡浪費甚多致有虧欠同轉以兩陸引誘良家子弟本應重辦著押候再核此已列報禮拜六下午兩點半鐘同轉又莅八仙橋捕房訊問先將劉正元傳案問爾店學徒與陸金福往來虧欠銀錢爾知詳細否劉稱學徒與陸往來瞞過小的毫不知覺該學徒亦欠店中錢二十餘千問爾知此錢如何用去答稱陸靜卿素不安分動輙招謡撞騙凡學徒之喜游蕩者皆被靜卿引誘害人不淺問陸金福之爲人如何答稱金福本爲車夫性甚愚魯亦與伊等遊蕩此事經張錫甫之母出塲料理本可了案因陸靜卿從中播弄是非以致涉訟同轉謂本委查得陸靜卿向來好事不出數日公堂上已到數次上次亦有誣控車夫盗賣車輛情事其爲興波作浪不問可知隨傳張之經薦人周香遠到案周稱奉諭之下協同劉正元赴川沙當將張錫甫母子兩人邀同來滬餘無别情同轉傳張蔡氏訊問供稱兒子在滬學業被陸靜卿引誘將衣服典質一空尚有虧欠無力彌補逃遁回鄉今因奉諭傳訊是以帶同來滬求恩鑒察問爾知陸靜卿曾否與爾子同伴吸花烟供稱聞兩陸與兒子同吸花烟已有八次問爾子欠店内錢若干供稱兒子認過用透洋銀廿八元又傳張錫甫訊問供稱被陸靜卿誘去吸花烟約費錢十六千有奇問靜卿同去幾次供自五月起共去八次尚有金福同去五次問爾欠金福錢若干供稱七千一百六十文至靜卿之帳現已思想明白其實欠我錢十二元一百六十文同轉著將兩陸帶案覆訊二人抵賴不承同轉令張從頭至尾再說一徧張又稱陸靜卿時常至店門前誘小的出外陸靜卿供稱小的並未到伊店前引誘劉正元稱去年臘月間靜卿在戶外誘學徒張錫甫出去低聲接耳所說何語人不能聞適被小的撞見當將學徒訓斥令伊下次不許與伊交談不料伊等花様百出暗中引誘至花烟館游玩同轉謂欠錢一節應照數理還但陸靜卿等一見犯事可恨已極判將兩陸各掌四十下爲引誘子弟者戒陸叩頭如搗蒜求請察訪同轉謂爾若不服飭包探郁庭湘帶同原被告前往花烟館問後再行核奪 
[上海縣署紀事]  
　　前署縣袁海觀大令因丁外艱交卸篆務擇於今日携眷乘招商局江寛輪船至漢口以便回湖南守制所有署中未了之事派親信幕友爲之辦理○新任縣黃愛棠大令接篆後卽拜謁駐滬各國領事官各領事官意欲訂期報謁大令以現居敬業書院房屋湫隘不足以容車馬遂辭以入署後再定接見之期 
[英廨瑣紀]  
　　曹葛氏以寡婦李氏與張德峯有私搬運物件意圖逃逸幸卽知覺立卽阻住報由四百零八號華捕將李氏及張德峯帶至捕房捕頭飭送英公廨蔡太守令將李氏及張德峯分别管押聽候訊供核辦○瞿朱氏控稱媳婦被開妓院之朱錦堂卽長子錦堂藏匿請爲提追蔡太守准詞飭差提朱錦堂到案暫押候傳瞿朱氏質訊核辦 
[書畫潤資助賑]  
　　雙古研齋主山水清暉樓主篆隸行楷蘅香館主寫蘭碧梧樓主小楷蓮菴主花卉雙清閣主行書醉蓮書屋主行書以上書畫扇册每件洋一角在上海城内邑廟花園内五鳳樓箋扇店收付掣票限七日取件所收潤資悉交直賑公所登報申明外埠寄件往來信力概不代給 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙省官報]  
　　閏六月二十五日藩司黃臬司王運司惠嘉湖道宗金衢道鮑候補道彭李俱進見鄒任李糧道世俱差人禀交省防統領劉禀見杭恊林中恊白俱禀見謝考候補副將蔡福謙叅將唐連勝遊擊徐富春吕春華蘇長慶俱禀見城守都司陳水師都　羅省提塘蔡杭嚴衛韋俱禀安左營守備趙有謨右營守備喻彩亭左營千總沈彪右營千總陳鏞俱禀謝考杭府陳候補府　星箕東防廳高寍分司高嘉分司黃仁和縣伍錢塘縣朱俱禀見遺缺府趙候補府袁學彬俱禀安署定海廳徐承禮專丁來省禀奉飭知順直賑捐案内蒙保補缺後以道員用奉部核准叩謝通判葉元芳禀安候補縣胡元漙禀見李文慧禀奉藩司委解北洋經費差禀見叩謝程贊清葉承鈵縣丞倪瑞呈王德勲袁玉煊府照磨沈崇修俱禀安范擇心署永仙縣丞周錫康俱禀見巡檢薛文烈禀奉藩司委塘樓司員差叩謝從九品張瀹雙林局來省禀到叩見二十六日候補府楊葆鉤嘉屬釐局專丁來省禀奉釐捐局札飭二次留辦一年並蒙記功一次叩謝同知齊憬琛禀奉藩司委專催泰順縣米折册結差銷假禀見卽辭汪桐禀奉藩司委催慶元縣短解十七年奏銷銀兩差禀見署於潛縣劉舜年因公晉省禀到禀見卽辭候補縣邵同行禀知長興任内父代算清呈送府結禀見黃秉鈞禀知藩司委復催龍游縣欠解地丁銀兩差禀見直隸候補縣王暹詁經監院許郊俱禀見 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
