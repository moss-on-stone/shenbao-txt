# 1896 - 342 - 4908456

 

Page 1

 
 
[東周列國出售] [  圖書集成局代啓]  
　　東周列國一書久已盛行海内卽耳食之鄉里亦能口講指畫幾與三國水滸並駕齊驅雖稗官野史閱之亦可知國運之興衰人才之消長且事事歸　與正史無異不同海市蜃樓憑空結撰有讀法有批語有圖像自周宣王起至秦始皇改立郡縣而止洵爲雅俗共賞之書今倩本局用新鑄鉛字排印字旣精工紙尤潔白加工裝訂每部定價碼洋一元六角不日出書欲購者祈移玉至大東門外直街觀瀾閣購取可也 
[新印四國日記四國志略告成] [  圖書集成局啓]  
　　四國日記一書爲無錫薛叔耘京卿奉使英法義比時所撰京卿於洋務素所精熟故能言之有物纖細無遺以視紙上空談者實有天淵之判至四明沈仲禮觀察弱冠時曾游歴泰西由英而法而德而俄所至必與彼國之王公大臣名儒碩彦游以故問俗采風必詳必盡著寫志略于沿革疆域文學武備物産民風縷析條分無微不至是二者體例雖各異而同爲留心洋務者不可不讀之書茲經本局付諸手民印以新式鉛板紙墨精善　校謹嚴刻巳告成分裝四冊釐定碼洋六角正請臨三馬路申報館帳房申昌書室隨意選購可也外埠則各處申昌皆有出售 
[論學術不可偏廢]  
　　河汾昌黎隋唐之大儒也河汾守先待後其弟子多佐太宗興唐儒者之道因時用世雖孔孟之徒未有此遇昌黎崇正學闢異端大聲疾呼俾當世之人心迷而復悟卽身遭竄逐有所不恤其言謂孟子之功不在禹下蒙則謂昌黎之功亦不在孟子下自漢以後能行孔孟之道者惟河汾能明孔孟之道者惟昌黎非所謂豪傑之士歟厥後宋五子出自謂上接孔孟乃舉昌黎河汾以及漢世諸儒而胥屏之若皆不得與於孔孟之道也者噫過矣然宋儒雖過未嘗不俎豆孔孟也乃今世之號爲宋學者幾欲并孔孟而祧之抑亦宋儒所不及料也今世之宋學何以幾祧孔孟也蓋或有薄制藝而若欲廢之者故也今之諳時務重西學者無不薄制藝何獨於宋學而責之良由其言近再而未盡當固不得不於今世之賢者責之備也無論制藝代聖賢立言爲本朝祖宗取士之定制决不可以言廢且亦思今之士人猶能誦習經訓者非由於作文應試之故乎十三經不能全誦必誦五經四書卽或五經亦有未及全誦者而四書則人人所熟習士子於鄉會試之外多恃書院考課及生徒改筆以爲生計時時作文不啻時時温習四書能於此中服膺一二語卽於立身敦品所裨非淺今若舉制藝而廢之恐誦習四書者更少四書不誦孔孟之道卽祧尚足以爲讀書人乎抑豈僅誦西銘正蒙等書而遂可置四書於高閣乎猶憶山陽黄天河先生金壺遯墨中有性理一則略云咸豐初兩江督臣陸建瀛疏請學臣考試宜增性理論以示明心重道闡發聖學之意章下直省學政著爲令及粤匪抵九江建瀛兵敗回省時諸生待試者方琅琅然高誦性理未休也此雖諸詞刻論亦足以風矣今之士人孰不由制藝進身溯其少時孰不因作文應試之故得以誦讀經書通逹文理由通逹文理始能談時務談西學顧乃揣摹時尚人云亦云可謂忘本若夫宋學家言固與揣摹時尚者不同特未思其言之有流弊耳且夫德行本也文藝末也苟爲無本之言卽性理安知非剽竊言誠有本豈特制藝不可廢推之試帖律賦如昌黎所謂沈浸穠郁含英咀華者亦無不可以見道詩傳曰登高能賦可以爲大夫班固曰賦者古詩之流也今制鄉會試雖不用賦而翰林院之館課以及散館大考無不用賦是以直省學臣歲科試必先試生童以詩賦雜作謂之古學士子雖不必人人能工古學而在有志於翰苑及高才生之欲登優拔兩途者必於制藝之外兼工律賦此固各省各屬之所同非獨松郡然也邇有友人自雲間來者述及郡城府華婁三小課向爲專課詩賦雜作而設府小課每年六次凡雲間求忠景賢三書院與課有名者皆得與課三院分列等第雲間求忠爲舉貢生監景賢則童生所肄業也華亭小課每年四次亦分生童婁小課每年十次則祗課生而無童以上三課花紅多少不等皆由歴任官長籌欵備發以期有舉無廢近因陳蓉曙太守創建融齋書院以此三項小課經費移作望課膏火由是郡城遂無小課而融齋書院規例係課經學性理算學三項並無詞章詩賦嗣後我郡士人於作賦一道遂無以示切劘而評月旦而都人士亦無有以此爲言者豈謂後生子弟可不必作賦耶抑自知文風不振科第寥寥無復作翔步木天和聲鳴盛之想耶松友之言如此執筆人按如陳太守之勵精圖治爲近世官塲中所罕見凡隷蛢幪同深仰慕兹者融齋書院之創建因崇正學而設實與上海龍門書院後先濟美特龍門當日有前道憲先後撥欵銀二萬兩是以措置裕如今融齋書院捐欵所集未及龍門四分之一不得已而暫移此項安知他日經費充足不仍撥還否則太守固翰苑中人豈以律賦爲不必課耶總之士子爲學自宜專營而教學多術則固不可偏廢性理誠爲正學若時文詩賦亦孰不可以覘學識而况爲我朝試士之定制哉縱筆及此曷禁慨然倘令曲投時尚論出違心蒙竊有所未敢 
[本館接奉電音]  
　　昨日清晨京師飛電傳來上諭一道敬謹譯登○九月二十三日奉上諭延茂奏岡都統因病懇請據情代奏一摺吉林副都統富爾丹著准其開缺欽此 
[演砲釀禍]  
　　福州采訪友人云本月十一日正午十二點鐘時統領長門霆凱等軍各砲臺曹軍門仁祥會同統領福靖各營余都督瑞廷親赴電光山砲臺閱放大砲兩尊旣升案弁勇先放左首一砲旣而右首之砲亦扳機發火不隄防砲子方在膛内螺旋而火藥反向後攻出砉然一響岳撼山摇烟燄迷大砲忽中斷火星四射滾滾成團附近兵房盡付一炬一霽時山川變色神鬼警號遥想當時曾沅帥用隧道攻金陵城亦未必有此驚心動魄其時曹余二統帥正端坐凝望忽有傷殘肢體飛墜案前血淋淋然無異胭脂亂灑兩旁所站弁勇計共一十九人中有五人登時化爲烏有餘皆焦頭爛額觸目傷心痛極聲嘶旋又有六人死去聞曹帥正任福寗鎭總兵兼長門統領是日邊潤帥方札飭回任所有長門統領歸洪子卿鎭軍瓜代不期交卸在卽忽地肇此飛災眞出人意料之外翌日禀謁將軍隨趨詣督轅擬欲歴陳一切潤帥未經延見不知憲意如何也 
[粤西開礦]  
　　香港中外新報雲粤西一省奇峰孕秀峻嶽鍾靈山川精華之氣鬱而必發近年中國迭興礦務說者謂粤西如得開採五金之礦定當獲利無窮前經大憲出示招商開辦各商之禀請承辦領示採取者已指不勝屈嗣大憲查得武緣縣屬有金銀礦特札飭張委廉親往訪騐兹回省禀覆已由善後局批准發札著督同商人前往妥爲開辦矣又太平南寗兩府金銀煤鐵路種礦質較他處爲尤盛前經招商開辦多有成效兹香得有一種礦石其名爲銻以之研粉可作火藥之用現有商人禀請承辦大憲已批准發諭任其採辦聞商人議請西國礦帥數名一同往採不特可開利路且足以濟軍需礦之爲用誠大矣哉 
[英製戰船]  
　　客有自英京倫敦至香港者言於中外新報館云英國海部已飭多處造船廠製造新式攻毁魚 
 
 

Page 2

 
 
雷船二十號每點鐘須用汔力行駛三十二海里所裝軍器計每號魚雷筒三具十二磅彈快砲一尊六磅彈快砲五尊除此之外復在各處民廠興造每點鐘行駛三十海里之攻毁魚雷船一帮計二十七號或已興造未完或正將次落成又海部先於二年前已定造後點鐘行駛二十七海里之攻毁魚雷船四十二號今除數號尚未造齊外其餘許多概經承造人呈交海部騐收差遣客言如此當亦留心時事者所樂聞也 
[文旆蒞松]  
　　松江采訪友人云江蘇提督學政龍大宗師於本月二十三日午前十點鐘時行抵郡城西門外祭江亭官碼頭日過牛排道登岸迤邐入西門直抵試院祭門禮畢步入花廳時報時鐘已逾一下矣文武大小員弁脚鞭手版爛其盈門宗師接見之餘　晤略叙省乎崦嵫日墮尚未見牌示高懸訪之書吏公差謂大約翌晨卽須赴聖廟行香并下學講書閱闈放告 
[福州火警]  
　　福州采訪友人云本月二十日正午十二點時城内南門兠下殿口某筆店忽然火起甫一轉瞬夾道各　戶已燬去二三十家其地處本倚城垣火復延及城上白師廟眞人偶像全化刼灰事後查得左燒至白眞人乩壇而止右燒至廢癃穹危垣而止南城樓櫓雖未蔓延有某甲者家有一小孩葬身火穴四肢零落惟剩頭及胸膛吁可哀也是夕四鼓許水部門外狀元境後巷某乙家又不戒於火是處僻居鄉曲素乏水龍加之風力甚豪以致連燬二三百家之譜 
[遼東夢影]  
　　營口采訪友人云市中商會接得通江來信言彼處斗秤捐業已由官塲開辦計出進口糧食統歸棧房過載每石買主賣客各抽制錢二十文通江爲東三省糧食聚會之所每年進出約有三百萬石左右刻下新豆入市甚少價值增昻以致税厘兩絀云○營口斗秤捐目下雖已有成議然鋪家紐於積習意欲抽自客帮以致大會各商尚在遷延未定○八月某日鐵嶺縣境盜殺王太守一案前已兩誌報端九月十四日縣主陶鄰輔明府遣捕盜營官送太守靈柩至營口投函三江公所請暫寄咸安堂殯房俟親屬到營扶回安葬采訪者詢之官兵云太守係浙江人幕游吉林爲戟門謁客自長軍帥告病遂納粟爲知府分發山西日前夫人先携其公子前往太守因清厘各事未畢爰邀同幕友秋君乘車至鐵嶺擬由旱道赴山右適中途水阻改雇小船其時福順局鏕帥方保某號金砂參茸等貨至營路中得以相識因附揷鑣旗俾免緑林客暗中肆刼不料有盜匪垂涎金砂參茸諸貴物跟蹤南下悮刼太守其將太守實被假扮官兵之盜匪所擊刻下兇犯已在省垣拿獲想不日當明正典刑矣至秋君本申韓高手太守故後卽由某大憲聘司刑席太守眷屬接得電訃已兼程北上赴都察院鳴寃 
[津沽寒汛]  
　　天津采訪友人云今秋七月當道就津郡醫學堂設立育才館收取官紳子弟之中學明通者禮延明師教以西學特地位有限經費難籌是以定額祗六十人未免令圥者有向隅之憾現由總辦孫觀察寳琦寛籌欵項擬在醫學堂對面購地建屋俾春風桃李並列門墻約來春可以大啓爾宇矣○君城糧食向藉關東接濟共中以高粱爲大宗釀爲酒屑作饝均於此是賴卽津人之所謂紅糧者是也今秋關外高粱收穫不豐而關内乏糧轉藉析津連往銷路旣廣來源又空以致糧價日昻目下高粱及玉麫每斤已加價兩文矣民以食爲天胡天之薄待斯民若此耶 
[烟海秋濤]  
　　烟臺訪事友人云登州府考已竣學憲於月之十三日案臨院試本屆係科考之年較歲試時應略迅速大約月杪卽可移考萊州矣○本月初十日有濰陽諸商解運標銀行至西路之宫家莊時已薄暮被匪黨刼去標車一乘計三千餘兩聞已獲得夥黨三名惟贓物較巨一時未能完璧○前有范姓鴇婦虐斃雛妓一案勘騐時僅餘青絲一縷蓮襪一鈎道憲關心民瘄以屍身無著顯有疑竇嚴飭審訊始將眞情吐出今已由縣轉詳赭衣就道至府錄供矣夫烟臺一區惡鴇毒斃養女數十年來指不勝屈寃沈大海昭雪無從若不盡法嚴懲則若輩之草菅人命者安得知所警懼哉○巿間喧傳北口沙河子一帶將有俄兵前往屯紥詢之是處旅客以爲市虎謠傳並無確信惟近有官兵數營至彼駐紥各鋪心懷疑懼不無張皇耳○戲園中守門諸人有事夜行往往爲暗中飛石所擊蓋係慣看白戲者流不遂所欲逞其私憾耳諺謂寗得罪於君子勿得罪於小人可不愼與○奇山所東莊傅姓草園不知因何遺火四鼓後積草忽然時風勢甚大延及園内之草屋一間幸鄰屋隔斷不相聨絡得免池魚之殃及亦云幸矣○烟臺山下舊有天主教堂全用精石蓋造工程浩大數年始成惟屋後之鐘樓較小今復擴其規模增置巨鐘一架蒲牢聲吼遠近周知語謂清夜聞鐘發人深省殆亦彼教中與人爲善之意乎 
[西泠問俗]  
　　杭州訪事人函云武林自重九前一日放晴後連日陽光皎潔天氣和暖四鄉農民赶卽收穫　榖得以漸次曬乾雖不得十分收成然亦不至於荒歉故近日米價驟减上白米每石祗須售四千文○山西人某甲寓居雄鎭樓素以放印子錢爲生板兒巷薙髮店某乙向之借錢五千分作百天歸楚五日一收現已積欠數期并未到期者需一千五六百文方可了結本月十六日甲往收錢乙無以應遂致兩相口角繼且用武後經地保出爲調處令甲先付錢五百文嗣後陵續歸還其事始寢 
[堇山劍氣]  
　　寗波采訪友人云慈谿縣曹惠溪大令因山北征取花捐致釀民人滋閙之案經廖大中丞札飭前任餘姚縣忠大令馳往稽查忠大令衡情酌理大得民心返旆之時多有執香跪送者刻聞曹大令因此撤任遺缺卽委忠大令署理已於本月十六日履新矣○本月十九日寗紹台道吳福茨觀察牌示校閱寗防緑營合操營官某君督率各兵拔隊赴小教塲伺候辰刻觀察命駕遥臨演武廳前升砲三聲以伸敬意旣升座營官叅見畢觀察卽傳令開操槍聲砲聲隆隆然如珠之貫末演洋龍救火法噴水至十餘丈之高幾疑萬道飛泉從空飛灑觀察顧而樂甚各兵士奬賞有差○某日寗彼北號船商董事楊寳紳赴寗紹台道轅投遞禀詞吳觀察批示云據禀北號船商由滬購造新寳順輪船一艘來甬護洋請先給護照以免洋關盤詰等情查該船商等現購之新寳順輪船當時如何定議未據先事禀明無案可稽惟日前該輪抵口時經本邑電詢鎭海水師營務處吳電覆以北號輪船備配内用係禀奉撫憲回諭准辦等因究竟該船是否常遠借歸官用抑間有自行巡護之時禀未明晰聲叙本難遽准第際此天氣漸寒洋面不靖恐致遲悮應卽照案繕就護照一紙飭發執運并照會税司查照仍候移催鎭海水師營務處禀移定案該董亦卽妥議章程詳細禀覆所有前給扮商護照卽便繳銷可也 
[漢皋解珮]  
　　漢口護事人來函云漢口土布行情廣盤仍舊雲盤跌至二十兩零惟川盤加漲在十八兩左右蓋川中因今秋亢旱特甚鶯粟歉收來源遂稀故價特昻貴說者謂後此更有漲無已耳雖本省如鄖陽宜昌諸地亦有種鶯粟者其性味與川土相近可以混入川土然價終未必能賤也○在漢紳商議在江西鄱陽湖興設紅船曾禀商府憲就地籌欵兹諸紳商意在一成不廢故於善後一切用費不可不先事豫籌刻聞告捐甚鉅而搏沙成塔集腋成裘恐非陽事除正捐外另設演古求捐一法當事者可謂煞費婆心不識從善如登者其亦聞風起興否耶○漢口風俗純樸數十年前子弟偶有出入茶酒肆者必爲父兄所斥降至今日諸事紛華茶館盛開陳設美麗凡抱盧同癖者無不趨之若鶩更有深閨妙選亦多假一席地領略七碗風味者意態自如毫不知恥至於花柳中人更爭仿滬上野鷄行徑粉白黛緑環列满前薛大令恐長頽風因有禁止婦女喫茶之示不識各茶館未能仰體此意否○蔡甸鎭俗名小漢口人烟稠密約有數千家土産以棉花爲大宗今秋子花登塲頗爲繁盛鄂省識布局憲思就地購買價更便宜已委馮司馬啓鈞前行採辦矣○有名大才者佚其姓無賴子也素有劉盤龍癖故需錢孔殷本月某日遇李姓子在漢陽南門外新橋附近河岸駕舟買渡大才艶其舟可得善價頓起不良將李子謀死而賣其舟於某處得大錢七串二百文旋李姓父母以子不向四處尋訪忽得子之屍身又在某處將原舟認出詢悉係大才所賣亟往拿獲大才自認不諱聞者怒其毒如蛇蝎羣議抛諸清流 
 
 

Page 3

 
 
以爲李子釋憾○前者武昌城守營楊叅戎派陳營長帶領砲艇在馬鞍山河岸屯泊藉資防範嗣因辦公不力已改派魏君光漢接理矣○武昌府十屬縣試事竣施鶴笙太守紀雲接考府試示期於十月初三日取齊初六日江夏咸寗嘉魚正揚初十日武昌蒲圻大冶正塲十四日通城通山崇陽興國正塲童子軍　又有一番文戰之勞矣 
[龍眠山臥游記]  
　　安慶訪事人來函云本月十一日安徽巡撫福少農中丞接到刑部釘封當卽轉行臬署由監提出男犯二名一爲張老小一爲徐老小二犯年均四十以外提至臬轅上綁城守弁兵預先率隊伺候俄而余都戎占江陳大令兆慶同升公案將二犯點名票斬差役及城守兵丁等遂押赴北門市曹處决沿途觀者巷塞街塡聞係六安州搶刼某錢莊之盜犯云○安省敬敷書院每月官師兩課本月十一日爲師課期兹將趙山長命題照錄於後今吾於人也至非爾所及也賦得黄菊清樽對晩暉得朱字三壽作朋解擬陶淵明九日閒居詩次原韻○原任安慶府王太尊汝礪於七月間在署病故瀛眷尚住署中兹悉已經遷出署任楊太守綜清諏吉月之十一日喬遷進署皖省官塲紛紛往賀一時冠蓋如雲頗爲熱閙○東門外姜鼎興鍋鐵店主於前年買得一女置爲簉室兹忽被女之父母得知消息尋至姜家細詢顚末女云係爲二老嫗並姜姓誘帶至此正欲根究適麥子巷銅貨店吳姓與女父母相熟昔年在青陽地方時曾爲賓東故於重陽日備酌邀請聊盡地主之誼其父母携女並至突有卾人多名指女母爲拐帶婦女父母以女被誘拐本欲究治遂將女交本處地保扭姜赴縣喊控姜亦補詞申訴各執一詞孰是孰非想高坐堂皇者必能辨别也 
[白門仕版]  
　　金陵訪事人來函云九月十八日督轅牌示蘇松太道黄祖絡丁憂所遺員缺應卽委員接署以重職守查有常鎭通海道吕海寰堪以調署遞遺常鎭道員缺以江蘇記名道曾内熙署理○請補廣東大鵬協陳協戎廷樑奉督憲給咨赴粤履任某日協戎趨轅叩謝禀辭○貴州古州鎭丁鎭軍槐前經督憲給咨赴任鎭軍趨謝後卽交卸衡字全軍差務○統領稀字營王軍門世雄帶衡字前營吳管帶鑑衡後營張營帶金堂左營張管帶顯榮右營洪管帶占奎均蒙督憲札委當卽詣轅叩謝禀知接差任事○徐州府詹太尊鴻謨日前因公晉省事畢現將遄返因詣轅禀辭○徐州中營遊擊何遊戎迪華由督憲牌示飭知回任遊戎卽赴轅叩謝○贛州城守營都司蔣都戎本榮由督憲牌示飭知先行赴任某日都戎詣轅叩謝○提督周軍門應堂總兵熊總戎道賓均奉督憲札委充督轅隨員當卽禀謝○知府孫太守明廉奉憲札委辦軍械所提調差太守接札後隨具禀叩謝○直隸州彭直刺治河奉府憲委充帮審差當卽趨轅禀謝○守備伍守戎殿樑由督憲牌示委署六安營遺缺守戎卽赴轅叩謝禀辭 
[鐵甕秋濤]  
　　鎭江訪事友函云東南山一帶向産礦苗前經督憲劉峴帥飭總辦胡芸臺觀察會同常鎭通海道吕鏡宇觀察勘辦曾列前報兹聞在高資鎭西項家窰山内勘得實係煤礦已於七月内招募夫役在彼挑挖浮土本月十四日吕觀察又邀同洋礦師並帶親兵多人親赴高資礦山勘騐據言挑工甚夥糜費亦鉅非機器不能迅速奏效想觀察智珠在握定當禀陳上憲批飭遵行也○蕪城某富戶以資本銀四萬金交管事某甲至鎭開張裕豐和錢莊甲領本到鎭一味鋪張廣招主顧未能聨絡同業旋轉流通以致往來鋪戶積欠者多且錢洋行情每有跌盤貶價等事故與同業各莊竟成冰炭現在銀根甚緊資本早虧東主又無接濟之欵加以各鋪戶所欠不得歸償遂致進退兩難頗爲棘手業於十四日暫停貿易清理帳目虧欠多寡再作理處噫開店非難用人良難有如許之資本而未得主事者之善於運籌亦可概已○兩淮運庫向爲淮南北鹽課銀儲積之所每年秋間例由督鹽憲遴委大員盤查一次以昭愼重兹屆常鎭通海道吕觀察奉大憲檄飭就近往查卽於十八日清晨排道出西門詣怡和碼頭乘坐官舫用小火輪拖帶渡江逕赴蕪城大約須勾留數日始可言旋云○有陳姓者素以涉本營生使君有婦十餘年來伉儷頗稱相得某日偶因家庭細故未綰同心之結遽占反目之爻鄰右聞聲齊集再三排解始息蠻觸之爭旣而婦以夫也不良逢彼之怒愁懷難訴短見忽萌竟於夜半時取阿芙蓉膏吞下至天明陳始覺察則已玉碎香消魂歸泉府岳家聞信歸罪於婿率領多人登門問罪逼令從豐棺殮且延僧道超度五日陳一一應命然已恨海難塡情天莫補卽欲爲漢武帝之重見季夫人亦不可得矣 
[接篆傳聞]  
　　正任常鎭道委署蘇松太道吕鏡宇觀察聞於月晦蒞申擇吉小春月初五日接篆然刻下尚未見紅諭確否不得而知也 
[上海官塲紀事]  
　　本埠提右營廖楚材參戎日前因公赴松兹悉叅戎到茸後晉謁提憲譚青崖宫保面商公務畢奉委赴蘇恭迎江蘇提督學院龍文宗復隨同譚宫保赴太湖濵周莊地方查閱水師會操蕆事乃辭提憲而返已於前晩八九下鐘時回抵申沛本城自守備以下均往碼頭迎接回轅○日昨福山鎭韓藎之軍門晉昌由防次蒞申赴道轅致蔡黄幼農觀察之太夫人亦同寅協恭之意也 
[阻止塡潭]  
　　南市增祥碼頭向有一水潭前日黄大令至浦東觀火油池時順道至浦灘馬路工程局騐看見此潭甚闊命小甲將垃圾塡塞昨日忽有楊姓司事出爲阻止想别有不可塡之故也 
[疑竊送懲]  
　　有王春泉者不知何許人也昨日無端闖至滬海運局内閒玩局中司事陳某疑是小竊著局差當塲拘住命持名片送至二十三七鋪局中請究姚二尹審訊之餘據供並非小竊在西門爲玉器生意叩求明鑒二尹訊以旣非小竊可有保否答稱有人同行某甲可以作保二尹遂飭人傅某甲至局保出 
[上海縣案瑣錄]  
　　寡婦蔡王氏赴上海縣控告糞頭俞錫麟霸奪挑糞之業前晩蔣刺史升座訊判蔡王氏供小婦人年四十有五前嫁匡姓夫故醮與蔡老佛與俞錫麟合當糞夫頭前年老佛去世後當有夫弟蔡桂榮接手照章同俞合做豈知俞欺氏夫弟懦弱昧良霸奪另行招人攬做惟小婦人一家全賴此業餬口現爲攘奪何以爲生求請恩斷俞錫麟供稱與蔡合做挑糞夫頭是實特蔡桂榮人極虺隤恐不勝任是以另招别人蔡王氏拘執不明所以爭奪况女人家亦斷不能充當何苦戀棧刺史得供以蔡王氏寡苦可憐著俞貼洋廿元讓俞挑糞以後蔡王氏不必過問具結完案○薙髮匠張雪村吳云亭今年輪管薙髮公所事務日前投上海縣控同業蔣桂芝在公所中滋閙黄大令准卽提齊人證前晩亦由蔣刺史訊問據吳云亭供本地人今年輪管薙髮公所事務夏未秋初例在公所敬祖師建盂蘭盆會豈知同業蔣桂芝在公所鬥牌喝阻不服求請究辦張雪村供亦薙髮爲業蔣在公所鬥牌小的喝停不睬反被毆打蔣尚欠小的店租錢四千四百文求道唐祥村供是見証眼見蔣等打架王亭桂蕭福生王秉均供稱同業剃頭蔣等如何肆毆實未眼見不敢附和蔣桂芝供小的年四十歲通州人在三牌樓　開剃頭店日前在公所拈香實未鬥牌打架欠張租錢實是一時無力願約期歸楚刺史乃判笞蔣二百板令各具結完案○張龍慶投法公堂具控洋鐵匠强阿寳誘拐伊妾避匿蘇州鄭大令據情函請黄大令備文關提訊究大令飭差至吳縣將强拘回著交出張妾强竟一味挺押抗不交人前晩蔣刺史帶案訊比强俯首求恩刺史命責二百板著具結交保出外赶將張妾尋交到案 
[英廨晩堂瑣案]  
　　豐太花行向元大花行購買棉紗五包元大執事人陸子臣付以大純紗廠棧單兩紙計共七包　於單上銷除不料車夫羅桃桃等仍至廠提取七包將五包交豐太而匿其二包事發經陸投報捕房捕頭令包探顧阿六拘桃桃及羅連寳解案屠别駕訊供飭押候過堂訊斷此已詳紀報章者也前晩差捕將收贓之松茂花號嚴得瑶等人解案别駕研詰之下陸訴稱原籍蘇州府屬某邑人兹在元大花行執事棉紗五包由豐太行祝金生買去計洋銀五百圓付與大純棧單兩紙計共七包已銷去兩包乃管棧之王來卿不知如何仍發出七包迨查 
 
 

Page 4

 
 
知報捕拘獲王土土等人旋至南市訪諸同業僉云車夫曾將棉紗兩包售與松茂十六鋪地甲等人亦知其事今蒙提案乞卽嚴追棧單呈電視供稱小的在豐太花行爲夥某日雇桃桃等車裝棉紗五包實不知其有心作弊朦取兩包連寳供稱小的係江北吕泗塲人豐太雇令裝貨一時胡塗貪利多取兩包旋商同羅鵝頭私下售與松茂花行得洋銀一百六十五圓小的分得三十五圓土土雖亦在塲並不分用應分給之三十五圓經鵝頭携之逃逸此外桃桃分得五十五圓蔡文卿分得三十五圓别駕謂爾未同去銷贓洋銀亦由鵝頭給爾何以知是松茂行收買供稱當鵝頭於七月二十日將贓售去至八月初二日始分派洋錢據云因松茂一時未克付齊以故遲遲此係實情小的不敢誣指别駕聞而喟然向王推究王供稱豐太雇桃桃等人裝貨桃桃等人轉雇小的之車嗣知伊等多裝棉紗兩包售得洋銀約期分派小的自知命薄不敢得此意外之財别駕問連寳曰爾究竟在何處銷贓連寳指定松茂矢口不移嚴供稱原籍浙江紹興府屬某邑現在松茂執事不敢收受賊贓别駕謂連寳已供兩認確實爾可不必諱飾本分府自當格外原情嚴供稱花行係正經生意進出均有薄籍可稽况素不收門市零貨連寳上次曾代裝零物缺少件經小的屏而不用以致挾嫌誣指别駕復將連寳及蔡研訊連寳供稱原贓確賣與嚴由小的與羅鵝頭同去洋銀亦同收别駕飭將嚴押候交保出外靜候查明覆訊連寳等三人亦還押○羅張氏挈子嘉梖扭控媳母王何氏及姘夫田繼發别駕升堂提訊羅張氏訴稱小婦人係浙江寍波府屬某邑人兒子嘉楨在永昌泰報關行爲夥文定王何氏之女上年四月某日迎娶過門旋生一女孩媳母時時接女歸寗此次直至八月二十四日始送歸九月初六日又托詞出門買沸水將女孩棄下逃回母家昨經兒子往迎媳母與田出爲霸阻嘉楨所訴與母相同王何氏供稱小婦人年四十有四當二十四歲時丈夫卽逝世至二十六歲再醮與田爲室女兒今年二十有二六歲時由田撫養旋嫁與羅聞羅另有所歡欲將女兒賣去小婦人不敢霸阻叩乞鑒原王女供稱小婦人年二十有二日被丈夫打駡言欲售去是以逃回母家現願隨之回去田所供大約與王何氏脗合别駕謂王何氏母女曰嗣後可再吵閙否同供稱不敢别駕著羅張氏母子具領回完聚切結並著王何氏等具不敢霸阻吵閙甘結一併仔案備查○流氓曹松順與陶錫卿之妻陶馬氏有姦事爲族人陶阿三所聞某晩糾約流氓往捉曹乘間脱逃旋經某包探將陶馬氏及阿三拘送公廨前晩别駕升堂訊詰差役將綑縛陶馬氏这細鐵練呈案陶馬氏訴稱小婦人係上海人年二十有七丈夫錫卿向操　業上年六月某日逝世後遺下兩女一田尚有長次二小姑由小婦人先後許字兹以嫁期在邇是以移居德仁里第十八號房屋前晩阿三忽糾集流氓毁門而入高呼捉姦將小婦人綑縛旣而伊妻攫去金約指衣服及洋銀九圓小銀錢十三枚小婦人並無不端情事訴畢淚涔涔下阿三供稱小的是錫卿之從兄從嫂陶馬氏私與曹有姦日偕往各茶寮烟室閒遊小的聞之前往姦所捉獲後遭被某包探釋去今未到案細鐵練是綑陶馬氏所用小的不敢隱瞒别　謂陶馬氏卽使有姦爾亦非應捉之人烏得藉端滋擾遂著具陶馬氏之事不得干涉等情甘結一面著陶馬氏具安守婦道切結然後開釋 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[英界公堂瑣案]  
　　粤東人黄浩如向操烟土業賦閒日久貧不聊生因串令沈芝甫開設永和小錢莊黄卽待莊上期票向汪秉和所開之壽昌綢縀莊購取綢八十餘匹又向錢梅甫所開之鋪成綢縀莊購買綢縀廿一匹旣而汪錢持票至永和收鈒無著尋黄理論黄將土數枚抵押汪錢察得土亦係僞爲並知購去之綢已由馮芳蓉陸續運至永和分典於仁大衍大各質鋪另有寗綢八匹售與某衣莊遂四處找尋旋在美租界相遇扭入捕房捕頭令倪順泉張阿五兩包探查吊原贓解至案下禀稱黄向壽昌鏞成兩綢莊誑取綢縀一百餘匹付以永和小錢莊期票屆期不付汪錢因將黄沈馮三人扭入捕房目今贓未吊齊特先解案請究汪訴稱黄與沈串合用假莊票誑去綢八十餘匹乞卽究追錢卽錢啓齋所訴相同並具禀呈電黄供稱小的係廣東潮州府屬潮陽縣人與汪素有往來現在實因所付莊票到期不能應付故將綢縀作抵沈供稱小的係寍波府屬某邑人被黄拖欠銀兩故不照付馮供稱小的與沈同鄉帮同送貨致被株連屠别駕據情商諸慈繙譯官然後著將黄沈馮押候過堂訊斷吊到各贓飭差役眼同貨主點明開單留侯給領禀詞及典質各票均附存○包探施奎江禀稱傅春園傅炳輝二船戶駕舟過楊樹港見河内有一鐵錨卽行撈起知無失主載之而行忽有周寳法周金狗鮑榮發等人帶同周沈氏蜂擁而來扭二傅至虹口鄉間竟夜吊打勒索洋銀五十圓二傅許同來租界交付旋經扭入捕房捕頭令小的解案請究春園訴稱小的係浦東人駕舟過此船底碰著鐵錨是以人水撈取周等忽糾合多人將小的兄弟二人扭往鄉間恣情吊打勒索洋銀炳輝供稱小的是春園之弟是夜同遭弔打船亦被伊等撑去寳法供稱小的係本邑人向爲弄潮兒船上鐵錨被春園竊去是以向之追問傅自己認罰小的不敢吊打如今船已交還乞施恩典周金狗供稱小的是寳法之弟鮑榮法供稱小的不敢帮兇叩求鑒宥周沈氏供稱小婦人現方患病籲乞施恩别駕判令將二周及鮑各笞責二百板枷號一月發捕房示衆周沈氏是否患病著交官媒察騐禀候核奪○一百二十號華捕解馬夫侯長根至案禀稱此人停車路畔旋往他處閒游以致馬驚而逸蹴毁趙子友之東洋車兹經小的拘獲送請究懲趙投案訴稱小的所有東洋車被侯之馬車撞壞今侯自願修賠侯供稱小的已與原告說明叩求鑒宥别駕判令管押一禮拜毁車著卽行修理○水巡捕唐寳榮禀稱昨日小的見蘇州河中停有木牌無人看管因用小火輪船拖往浦東旋有張仁興者前來認領是以特解案請究張供稱小的係木牌夫彼時因有要事他往如今只乞施恩别駕判罰洋銀四圓九角 
[法界捕房瑣案]  
　　昨日午後二下鐘時鄭大令蒞八仙橋捕房升坐公案命提車夫陳春泉將所租徐陸氏之車抛棄致失捐照一案至案略詰數語判令將陳笞責五十板○小工王阿茂竊取招商局金利源馬頭所堆白米一袋經包探拘送案送大令判令笞責一百板○秦阿林戳傷王來法一案前已兩紀報端昨日大令以秦情眞罪當判令枷號半月期满責釋○王阿奎攫取某小孩項間銀練由巡捕拘送案下孩母某粤婦投案領贓大令判令將王笞責二百板銀練給失主領去○小車夫朱阿法竊取製刨花之木大令判令笞責一百板○日前江陰客寓主林福堂控司帳人陳連卿私竊寓客所寄洋銀三十餘圓大令迭次訊供將陳笞責押候交人保去日久無人具保遂著具結開釋○賊犯陸文芳竊取趙關　家綢衣等物大令判令笞責五十板○積竊錢六仔經大令笞責枷號昨已期满遂飭役將伽開去笞責二百板○蟻媒王馬氏串同水販談王氏誘得女郎朱姑娘售入鴇兒倪陳氏花烟館内逼令賣娼事發到官大令判令各枷號一月昨已期满飭卽帶案疎枷各鞭背四百下還押候示 
[美界捕房瑣聞]  
　　虹口百老匯路第二百三十八號三十九號門牌華昌洋貨店係粤人唐某所設裝飾輝煌聲名卓著詎竟外强中乾虧空銀錢甚鉅經手者無力支持特於前晩倒閉執事人等逃遁一空昨日清晨與該店往來各鋪戶聞此消息紛紛至捕房控告捕頭飭華捕二名將該店門戶看守然後再行核奪○外虹橋附近某雕花作學徒寗波人陳阿彬前日下午工畢在戶外駐足閒觀突有日本甲乙二人大踏步至與陳猛碰一下陳不免以惡語相加甲乙遽出刺刀猛刺陳之面部連傷三四處始相偕遁去經人送陳至捕房控告捕頭令轉送同仁醫院求療一面傳諭各包探查嚴究辦○南翔人張柳祥曾借同鄉陳志堂洋十八元陳屢次催索終無以應前晩在楊家灣清芬堂烟間門首相遇陳復申前說張非但不還遽召流氓多名將陳兇毆適爲四百四十二號華捕所見以糾黨打架有違租界章程將張及帮兇之王阿春葉阿富等三人一併拿送捕房禁押至夜半始行釋出○前晩有瘋人某甲在北河南路滋擾不休經三十九號西捕拘至捕房詢其姓氏住址但知無錫人餘語均狂妄不倫捕頭立飭送至英公堂請讞員安揷○騙子王阿三在英界湖北路恒裕燭店内騙得燭若干斤昨日上午持至虹口求售經包探石金榮查獲拘入捕房押候送廨訊究○偷兒劉阿秋在某處竊得鐵釘若干行至外虹口老街經包探石金榮緝獲將人贓一併拘入捕房押候解送英公堂訊辦○武昌路仁智里第一百九十號門牌祝姓家有女孩一口年十四歳忽於昨日清晨走失偵騎四出蹤跡全無其家遂報知捕房請爲代行訪查○寗波人某甲居老閘唐家弄四十三號屋内不知與流氓挾有何嫌突於前日之晨有流氓四五輩預伏戶外見甲至羣起蜂毆甲奔回告知某洋人函告捕房求請查緝 
 
 
 

Page 11

 
 
   
 
 

Page 12

 
 
[光緒二十二年九月十四京報全錄]  
　　宫門抄○諭旨三道錄前○直督王　爲遞解愁審斬犯在途脱逃摺○文爲爲分　湘軍各員各回本省片○江督劉秦爲遴員調補要錢知府摺○江撫德奏爲遴員請補要　知縣摺○陜督陶奏飭知總兵回任片○河督任奏叅革主簿片○九月十四日刑部都察院大理寺鑲藍旗值日無引見○安徽巡撫鄧華　到京請安○浙江總兵林耀光到京請安○盛京副都統溥蔚到京請安○成都副都統興安百日孝满請安○廣東提督何長清請謝○那公請假五日○　貝子載　松安各請假十日○麟中堂續假十日○張中堂奏請開缺○召見軍機鄧華熙林耀光　蔚何長清○閱卷大臣派出崑中堂榮惠印啓皇上明日午初升文華殿○○降三級留任直隸總督臣王文韶跪奏爲遞解秋審斬犯在途脱逃請旨將簽差不愼之原解護解各官交部照例議處恭摺仰祈聖鑒事竊據署交河縣知縣程恩溥禀稱接遞鹽山縣解省審勘發回秋審囚犯田鈺山於光緒二十二年四月二十三日行至交河縣屬辛店村地方該犯乘閒扭斷鐐銬脱逃追捕無蹤長解王得順追犯未回查鹽山縣囚犯田鈺山係因糾竊事主白六家棉被等物拒捕未曾傷人並用火槍致傷同夥郭常身死案内審依故殺律擬斬監候彚入光緒二十二年秋審擬以情實發回覇禁候示之犯禀稱核辦等情臣查遞解要犯宜如何加意嚴防乃原解護解各官並不愼選妥役小心管解以致秋審情實斬犯田鈺山中途脱逃實非尋常疏忽可比據署藩司季邦楨署臬司李興銳詳請奏叅前來相應請旨將籖差不愼之原解官署鹽山縣知縣夏聲喬護解官署交河縣知縣程恩溥一併交部照例議處以肅功令除飭河間府行提解役人等究明有無鬆刑賄縱情弊議擬詳辦並飭緝該逃犯田鈺山逃解王得順務獲究報曁咨明刑部將該逃犯於秋審册内扣除外理合恭摺具奏伏乞皇上聖鑒訓示謹奏奉硃批著照所請該部知道欽此○○王文韶片再據分統湘軍福壽等營記名提督吳隆海禀稱前江西布政使陳湜於光緒二十年奉旨招集舊部成軍北上該提督分統福字營記名提督易文光管帶福後營兩江推補副將田友聲管帶福左營兩江補用總兵王榮誥管帶倍字營現在均已遣撤並無經手未完事件應仍回江南聽候差委又陳提奏調隨營差遣委員江蘇試用同知羅承恩高松如丁憂截取同知吳其昌試用知縣吳兆林試用府經歴趙鉅弼試用縣丞徐炳章試用府照磨馬洪勤山東候補知縣丁乃清亦應仍令各回原省候補内扃松如趙鉅弼二員請咨赴部引見吳其昌係丁憂人員應俟服闋後再行回省候補禀請具奏前來臣覆查無異除分别飭遵並給咨外理合附片陳明伏乞聖鑒謹奏奉硃批著照所請該部知道欽此○○頭品頂戴兩江總督臣劉坤一頭品頂戴江西巡撫臣德壽跪奏爲首府要缺需員遵旨揀員調補恭摺仰祈聖鑒事竊臣接准部咨欽奉上諭江西南昌府知府員缺緊要著該督撫於通省知府内揀員調補所遺員缺着俞培元補授欽此查南昌府爲附省首郡管轄一州七縣政務殷繁且時有發審案件必得精明練逹爲守兼優之員方足以資治理遵於通省知府正途人員内逐加遴選查有瑞州府知府江毓昌年五十八歲江蘇上元縣人咸豐三年在湖北襄陽府捐助軍餉奏請爲監生以縣丞不論雙單月選用七月初三日奉旨依議欽此八年剿辦蘄州南陽等處竄匪出力保奏九月初三日奉旨著免選本班以通判不論雙單月卽選欽此同治五年加捐郎中六年六月簽分戶部學習行走派充廣西司陜西司帮稿八年捻匪北竄帮辦京城團防出力奉旨加四品銜欽此十二年癸酉科應順天鄉試中式舉人經部期满奏留奉旨准其留部補用欽此光緒十三年遵鄭工例捐升知府遇缺先選用赴部投供十七年七月簽製今職二十八日經欽派大臣騐看八月初二日引見奉旨江西瑞州府知府員缺著江毓昌補授欽此光緒十八年二月初二日到任前因順天賑務告竣在事出力准保加鹽運使銜嗣在山東烟台新海防捐輸案内捐免試俸歴俸奉部核准在案光緒二十二年正月十四日内閣抄出本月十二日奉上諭瑞州府知府江毓昌潔已愛民勸辦蠶桑已有成效著傳旨嘉奬欽此現在調署南昌府知府印務該員才　守潔明敏有爲以之調補南昌府知府實堪勝任據布政使翁曾桂署按察使鹽法道裕昆會詳前來合無仰懇聖恩俯准以江毓昌調補南昌府知府如蒙俞允該員係現任知府調補知府毋庸送部引見其所遺瑞州府知府員缺應遵旨卽以俞培元補授再江毓昌係奉旨揀調之員例不核計叅罰合併陳明臣等謹合詞恭摺具奏伏乞皇上聖鑒訓示謹奏奉硃批吏部議奏欽此○○頭品頂戴江西巡撫臣德壽跪奏爲省會首縣要缺需員籲懇天恩俯准調補以資治理恭摺仰祈聖鑒事竊照南昌府屬之南昌縣知縣汪綬之經臣奏請升補寍都州知州接准部咨開缺所遺南昌縣知縣係衝繁難三項相兼要缺例應在外揀員調補今南昌縣爲省會首邑政務繁劇時有發審委辦案件必得精明幹練才具肆應之員方足以資治理而收實效又定例首縣缺出於通省正途人員内揀選調補如實無合例堪調或人地不宜始准於摺内詳細聲明以各項出身人員内遴員調補等因臣與潘臬兩司在於通省繁簡知縣正途人員内逐加遴選非人地不宜卽與例未合實無合例堪調之員不得不於繁缺知縣異塗人員内通融請調查有玉山縣知縣孟慶雲年五十九歳浙江會稽縣人由監生遵籌餉例在江西捐輸團練經費案内報捐知縣雙月選用並加同知銜復捐助軍餉以知縣不論雙單月分發江西本班儘先補用免試用旋奉部駁遵照新章赴京銅局補交分發指省銀兩並免保舉蒙欽派大臣騐放奉旨著照例發往欽此領照到江丁父憂回籍服满請咨到省捐分缺間補用准補德興縣知縣於同治八年八月初八日到任十三年大計卓異調補豐城縣知縣未准部覆於光緒三年九月丁母憂回籍守制嗣在江西湘捐案内報捐服闋後指分江西歸候補班補用母憂服满起復由籍遵例請咨赴部引見經欽派王大臣騐放堪以發往覆奏奉旨依議欽此又因前在德興縣任内大計保薦卓異引見經欽派王大臣騐放孟慶雲堪以准其卓異加一級仍註册候升覆奏奉旨依議欽此又因前在署新建縣任内首先拿獲鄰境斬决首夥盜犯三名以上議叙經吏部照例題請送部引見於光緒六年十二月十五日經欽派王大臣騐看十六日覆奏奉旨孟慶雲著俟補缺後以同知用欽此領照到江曾任實缺毋庸試看甄别奏補玉山縣知縣光緒十年四月二十六日到任嗣因籌解恊餉出力保請俟補同知後賞加知府銜光緒十一年十二月十七日具奏奉旨依議欽此嗣於蘇皖賑捐案内報捐花翎現在調署新建縣印務該員明敏有爲歴事勤能以之調補南昌縣知縣實堪勝任雖本任玉山縣亦係繁缺但南昌省會首邑較玉山縣更爲緊要謹遵愼選首邑人地實在相需例案專摺奏請據藩司翁曾桂署臬司裕昆會詳請奏前來合無仰懇天恩俯念省會要缺需人准以孟慶雲調補南昌縣知縣於地方實有裨益如　　俞允該員係現任知縣調補知縣銜缺相當毋庸送部引見其任内一切因公處分毋庸計算至該員係初調之員任内罰俸銀兩係在光緒二十年八月十六日欽奉恩詔以前均在開復之列以後叅罰俸銀照例造册送部催令完繳謹會同兩江總督臣劉坤一恭摺具奏伏乞皇上聖鑒訓示再所遺玉山縣知縣係衝繁疲難四項兼全最要缺容俟接准部覆截缺後照例揀員另請調補此案藩司於光緒二十二年五月三十日詳合並陳明謹奏奉硃批吏部議奏欽此○○陶模片再前因西路軍務吃緊經前督臣楊昌濬激調署凉州鎭總兵劉璞統帶馬步各營赴前敵防剿所遺總兵篆務委鎭標右營遊擊章鳳先暫行護理業經奏明在案現在西路軍務漸定該員劉璞堪以仍赴凉州鎭總兵署任以專責成又署凉州鎭屬永昌恊副將蕭得榮應飭交卸另候差委遺缺查有凉州鎭標右營遊擊章鳳先堪以署理除分飭遵照外理合附片陳明伏乞聖鑒謹奏奉硃批兵部知道欽此○○任道鎔片再咨補東河堂博主簿郭紹庭係輪補到班業經部議覆准尚未飭令赴任臣訪聞該員素行惡劣爲鄉愚所不齒未便以咨補在先稍事姑容應請旨將咨補堂博主簿郭紹庭卽行革職以示懲儆謹附片具陳伏乞聖鑒訓示謹奏奉硃批著照所請該部知道欽此 
 
