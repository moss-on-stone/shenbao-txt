# 1887 - 281 - 4905209

 

Page 1

 
 
[延請訪事人] [  申報館主啟]  
　　啟者本館現欲請一訪事人專在蘇垣探訪時事如有願承是乏者斬將姓名住址詳示本舘並乞先寄新聞數則賜教以便定奪此布 
[中西記事出售] [  申報館代啟]  
　　是書為江上蹇叟所著皆叙中西交涉事宜溯自道光季年西人取道東來初則　以兵威繼則敦央和好歷數十年之久始得中外為一家誠千古以來未有之創局也蹇叟身居戎幕目擊情形因一一筆之於書以成信史知足阡主人得其原本託本舘印以聚珍版以公同好諸君其舊分訂入本每部價洋六角本埠外埠概由申昌書畫室經理惟是所印無多諸君子先睹為快請就近速購可也 
[小倉山房往還書札全集出售] [  點石齋主人代啟]  
　　袁簡齋先生天才橫溢為　國朝詞章大家其尺瀆一種海內傳誦已久惜坊刻均非足本且不及同人投贈之作未免美繪有　同潮舘主搜輯先生手札並將同時諸名人集中與先生往還諸作　成一集一贈一答粲若列眉自小倉山房尺讀盛行未有珠聯璧合如　善之美備者釐為十八卷分訂本價洋七角定於中秋日出書上海二洋經橋法大馬路文匯舘南畫錦里朱德生痧藥鋪寄售 
[循吏篇]  
　　前如本報紀新任上海縣裴浩亭大令赴虹口相騐沈小才屍身所有差件仵作等人飯食工資概由縣署帳房付給并不取諸善堂并製一木牌開明人數若干共支錢若干令人掮赴屍塲俾人共見側聞大令綰無錫縣篆幾十年凡遇騐屍其飯食錢均係當塲捐廉給發不特善堂一無所費兩造亦不費分文令茲移任此間仍照售章辦理噫大令之决獄何其敏而其御下又何其嚴若大令者謂非近世絕無僅有之賢負稱以民之父母而毫無愧色者哉天命案亦不一矣或為故殺或為懊殺或為謀殺或為鬥毆殺或為過失殺事雖不同要皆有主名有見証逞一朝之　忘其身以及其親長官高坐于堂皇諸囚蒲伏於階下一言遁飾五木加身雖曰最不能容其情天亦大可憫矣至於懸梁跳井服毒投河死者既不能自白其所以然而屍親或挾睚眦之嫌或為飢寒所迫籍端圖詐呈報公庭裝點情形異得曚蔽官長親朋鄰里　受飛災身覊犴狴之中魂游鼎鑊之內即經賢長官秋毫明察得雪沈冤而已家破人亡不堪收拾而又加以吏胥之敲詐刑仵之誅求　女　男饜其所壑鳴呼臆嘻小民何辜而竟受此平空誣累乎吾因歎地方官之雖於明　而吏役之貪婪兇惡實罪不容誅也此次沈小才之相騐所以工資飯食幸大令捐廉以給故胥後皆無敢苛求否則善堂雖有定章雖保不多方勒索且各處固安得皆有善堂哉苟無善堂勢必取之於苦主及被告苦主尚不敢多所滋櫌至被告則既已官事臨身即如鳥入籠中尚何敢稍拂胥之意胥差曰十千即十千之胥差曰百千即百千之誠恐一不遂其所欲則千方百計磨折欺凌獄未　成已受諸般楚毒故不得已而敲脂吸髓忽而為剜肉之醫耳顧被告冤與不冤即不可曉而其名既已在案則胥差之索賄賂似尚可言乃以予聞客所述一事則尤不覺怒髮衝冠拔劍斫地深歎好官之不易觀而胥差之肉真不足食矣客自號媚蘭騷客生長於窮鄉僻壤間其民椎魯渾樸向無所謂鬥毆殺傷之事或十數年而無一命案或三五年而偶出一命案甚至地方官終其任未見有下鄉騐屍者迨至近日而椎魯者漸變而桀驁渾樸者漸化而澆　命案時有所聞官即不能免於相騐而邑中從未有善堂之設即或有之办惟施棺施藥循例奉行並未籌集欵資以備屍塲之費每遇命案當未相騐之際地保必辦屍塲辦屍塲者何藉口於斂錢以給胥差刑仵實則以實已蘘也其先必取之於苦主兇手或有苦主慳且吝兇手貪　若乞人則必取之於鄰里即若主兇手既已出資鄰里亦仍不能免其法謂距屍塲四面能望見炊煙者皆須出屍塲費或十數千或一二千以至數百文視田產之多寡以別費之等差一經地保所派無或敢違蓋偶一不遵彼必縶之以去強令為証人也事在城市中地保雖欲派錢尚不敢十分橫倘或鄉下則咆哮滋擾勢更甚于催科至鄉人一聞官憲將莅屍塲相率閉戶脫逃以避蓋其平日懾於地保之威福故至此一任其　　盡情魚肉無有敢發其覆而訴之公庭者噫客所述僅一偶之事耳其惡蹟亦僅止一端耳然而天下之大戶口之繁不可以數計安見無藉端苛斂若此者且安見更無甚於此之藉端苛斂者耶昔李笠翁先生官知縣時著有慎獄芻言一書其論騐屍也一曰屍當速騐而不可輕檢二曰檢屍勿嫌凶穢定當逼近屍身凝目相騐三曰騐屍之弊多端所最奇者為買屍造傷初中丞彰齡巡撫雲南時會上蔬條陳刑名例案內有衙役詐　毆打斃命應於例內添纂照故殺例擬斬監候假差嚇詐即應照差役定擬分別徒罪之二公者其於騐屍之宜慎公役之宜防亦知之最詳言之最悉矣而獨于胥差地保借騐屍而詐索平民無一字道及豈爾時之胥差地保尚能奉公守法不敢遇事生風耶抑即遇事生風尚無大不韙之處故纎芥視之耶不知凡有命案苦主固含冤莫百凶手固罪不能寬但使雪其冤正其罪此外已無所事事而尚何據為利　必令其蕩產傾家至於鄰里親朋則案由既不盡知斃命諒非目擊正如風馬牛之不相及官憲撫綏之安慰之尚恐其或心驚膽戰而胥差地保反從中訛索藉鮑私囊官苟知之耶是謂庇差庇差者必殃民終難免於叅劾官苟不知耶是謂溺職溺職者必悞公終亦難辭夫怨讟庇差溺職二者苟居一於此已為地方之蠢况今之以能吏稱者居然兼而有之且殆有甚於此者耶噫如裴大令者謂非近世絕無僅有之賢員稱以民之父母而毫無愧色者哉 
[諭旨恭錄] ○八月二十三日奉　旨熙敬秀吉恩佑現駐南苑正藍旗滿洲副都統着符珍敬信署理鑲藍旗滿洲副都統著德福署理欽此同日奉　旨尚宗端善慶現駐南苑鑲黃旗蒙古都統着長順署理正紅旗漢軍都統著奕謨署理欽此同日奉　旨黑龍江副都統着祿彭調補齊齊哈爾副都統着托克湍調補成都副都統着雅爾堅補授欽此 
[本館接奉電音] ○昨日午後二點鐘時本館駐京訪事人由電飛傳八月二十九日　上諭二道敬謹譯登○八月二十九日奉　上諭河南鄭州漫口黃流奮溜南趨沿河居民遭此水厄困苦顛沛不知如何景象深宮　念刻不　　 
 
 

Page 2

 
 
去懹欽奉　慈禧端佑康頤昭豫莊誠皇太后懿旨此次決口為害甚鉅本月二是二日成孚奏到後軫念吾民被災之慘忘寢减膳昕夕不安自古帝王已飢已溺平時猶念切痌　矧當此奇災洊至民不聊生每一念及憫惻之懹豈能言喻联於宮中節省內　項下發去銀十萬兩交倪文蔚查明黃流經過被災各地方不分畛域核實散給欽此該大臣當仰體　聖慈宵旴焦勞加惠災黎之至意遴派妥幹委員分別確查迅速散放務期實心經理剔除弊端庶災區早沾一日之惠朝廷早綠一日之憂仍將辦理放賑情形沿途馳奏欽此同日奉　上諭李秉衡奏因病懇請開缺一摺護理廣西巡撫布政使李秉衡着准其開缺俟沈秉成到任後再行交卸欽此 
[牽連人証] ○前報寡起黃堂一節茲接福州信聞建寍鎮沈軍門亦拖累任內現已奏檄到省以便質証云 
[鄭州决口] ○清江浦於上月十九日接到東省電信云去河南省城二百里鄭州地方黃水於十三夜漫决三百餘丈想係南岸水溜下注正陽入淮合流恐浸及皖北一帶有碍洪澤湖下及高寶湖旁及裹運河故大憲籌備湖河工程委弁赴豫皖分探水勢連日忙迫異常裹河堰盱淮軍廳汛各官赴工駐巡以免陽俟肆虐未識刻下水勢稍退否也 
[袁浦火警] ○清江浦狀元樓茶寮於上月二十一五更時分不戒於火延燒他戶共焚草屋五六十間旋經洋龍水龍竭力救熄聞因賭塲中深夜炊食以致遣火燎原未知是否 
[蘇試塲期] ○江蘇王大宗師於上月二十五日抵省二十六日辰刻淮城謁　聖九點鐘進試院各官叅見後牌示廿七日考試府長元吳江震常昭崑新生員經古廿八日考府長元吳生員正塲廿九日考各屬童生經古三十日考江震京昭崑新生員正塲聞各屬生員報考詩賦經解外考天文者有之考兵學者有之而考算學者尤不乏其人此外又有請試吏諭者濟濟多才足徽文物之邦也 
[蘇試題目] ○八月廿七日王益吾大宗師科試蘇屬生員經古題　　召校官弟子作雅樂奏鹿鳴賦以召校官弟子作雅樂為韻　賦得細詠新詩嚼雪風得新字五言八韻　算學附西學　問甲乙二箱所存銀兩不知其數止云甲與乙廿四兩則甲所餘得乙四分之一若乙與甲三十兩則乙所餘得甲六分之一試問所存幾何　書嘉定時氏百雞術衍後[  積微釋義]  
[皖公山賞秋紀] ○今歲為皖省大閱之年四月中陳六舟中丞帶印出轅先閱皖北各府州縣營伍事畢次洪澤湖折至巢湖閱看水師旋即乘舟回省現當秋凉天氣中丞擬親閱皖南各營伍想日內即須秉節出轅矣○自夏徂秋瘟疫大作患首先瘧疾次腹痛次痢疾或三四日或七八日醫藥無效即赴泉途遙望城隅榛莽間纍纍首皆棺木據云某日西門內昇出之柩多至四十餘具北門亦三十餘具可謂慘矣大災必有大疫斯言洵不謬歟○督辦皖北牙厘總局候補道劉子幹觀察作梁於上月二十一日由金陵來省聞有要公面陳撫憲云○上月二十三日由府縣監提出斬犯四名綁赴市曹處决內有因姦謀夫一案餘皆盜犯 
[海客談贏] ○前報載　邏國特命外務大臣哈黑啞苦蘇親王秉即赴日本東京謁見日皇就宮中賜宴云云茲悉翌日親土即乘英公司輪船啟節回國十月初一日行抵長崎先期官塲已接得電音于其至也造船所高懸暹國旗號以表敬忱代理長崎縣書記宮中村新三郎造船所委員山脇正勝均以禮接見復用小火輪陪至立紳船渠登岸遊覽既又導至諏訪公園旋赴小島鄉福屋大餐親王隨負中有閩人許君心美華商聞之亦肆筵欵待飲至午後五點鐘始登船赴香港當親王謝別日皇時日皇特叙使臣一等動以旭日大綬章贈之隨來之書記官叙三等動贈以旭日中綬章更叙傳令使步兵大尉四等動贈旭日小綬章近衛少尉五等動贈雙光旭日章亦足見暹日之和誼已○日本報云上月三號接得桑港電報言德國艦隊從太平洋西他耐子駛進占領西毛唉羣島蓋德人垂涎此島已久今欲收入自己版圖然恐英法美等國知之將來必有大轇轕也至該島向屬何國則報上並未說明云○朝鮮駐紮日本之辦理大臣閔泳駿在東京啟節邁回由東海旱道至神戶附公司船橫濱丸抵長崎寄寓萬歲盯鐵星西十月四號乘敦賀丸赴仁川計到任抵兩閱月云○朝鮮近報稱政府現向美國太黑謝雲他氏貸洋一百萬元歸入政府以本國開稅及國內最佳之金礦為抵○新簡駐紮上海之日本領事高平小五郎於十月四號晉京聞須小作勾留然後赴任云 
[朝鮮近事] ○自仁川至王京一路水潦過多泥濘尤甚偶一失足即不免濡首之凶舊橋多被水冲斷往往紆道而行商旅苦之○有商人某與土民偶爾口角被衙役所見不諭曲直將商人執送領事署中稟官笞責後經多人承保始得釋放土民則安然無事　于此亦可見其任意抑揚毫無公道矣商人又有被土人誑騙者約貨價四百餘千商人不稟領事逕告於漢城府中漢城府官准其將土人房屋當官變賣數尚不足又將器具代為出售以足其數商人感德不淺○漢江之水忽漲停泊小船多漂泊於岸上濱水居者屋外皆水早夜惴惴恐將變為澤國也○華商新定之界一片汪洋可泊船隻加以連日大雨小民房屋無不滲漏城中則水勢氾濫傍河民舍宛在水中某日雨後河中浮蛇甚多不下千數百頭大小不一隨流漂泊不知去向蓋蛇穴被水冲激故也○漢江水漲小筏不能近岸商人由仁川運來之貨久未能卸遲之多日乃雇人由水中一一負之上岸筏木簿而透水被水浸濕者甚多○有出售賣水菓之小鋪堆積沙菓數百有醉漢貿貿然來問其價值一枚索錢二十文醉漢以其貴也呵斥之彼不服因而打架適官過此詢悉緣由亦以其高抬物價將鋪中人簿責斥醉者使去土人呼沙菓為能根殆即林檎轉音耳○袁道憲於初六日晚間呼開南門忽忽而去及曉人始知之王歸咎於通事不會稟報將署內通事二人執去擬以斬首旋經多管保奏始釋之王又以閽者開關有應得之罪拘而痛責之革去其役並將應管之官奪俸士儆傳說袁道憲已赴仁川將展輪內渡初七初八等日署中幕友及當差等陸續赴仁川王派中使十人大官數人星夜前去挽留而袁道憲决意啟行王急修書又派親佶中使官員多人急往任川投書於袁道憲並面達王之情意袁道憲以情有難却始允再留打電報王王心乃安○初九日袁道憲由仁川回王派官請安忽有謠傳中國有鐵甲船十數隻將至朝鮮問罪衆口一辭莫知所由起 
[十洲秋色] ○寗波訪事人云某甲者鄞江橋內　岩人會瞰村人某乙與某氏婦有姦向隙往捉乙　之久而未有以報業某夜有賊挖門入甲家蘘括所由而去甲驚醒于月光中望見賊影遂潛尾其後察其至何處寄　旋見迤邐入乙門始悟賊即乙因挾捉姦嫌故竊物以洩其忿也至黎明率領多人前往搜尋則原賊具在遂將乙等三人捆縛送縣以搶劫報官廉得情由飭將原告一併管押未知作何懲辦也○數日前有一人散髮涂面手執塵尾衣道袍而跣其變足時而喜笑時而怒駡游行街市狀若瘋癲所過　之處觀音者如堵墻好事者詢之則云家在鎮海姓周會與某父執合本管生被其吞沒云云群詢之則又指東說西語無倫次意者傷心人別有懹抱故訐為癲癇以癮其身歟然而彌可哀已 
[教土被褥] ○出都城平字門三十里廟宇巍峨林泉清潔游人至此百應俱空每屆炎天寓京各西人至此乘凉以供玩賞山上有名四平臺者有本地人開設茶寮兼售酒食並招土妓歌舞娛賓客有不吝纏頭者洞入迷香即可設神鷄之枕凡西人僕役莫不聲數月之工資及時行樂英斂差惡之照會總署出示嚴禁今夏四平臺頗形寂靜一日有英國某教士挈婦閒步田間蹴踏禾苗某旗人見之扭其婦撕衣服似級條兒教士赶赴香界寺告知英欽差照會總署拿獲究辦又有美國槐榮二教士在附近藍靛廠宣購福音鋪張基利斯督降生贖罪緣由既詳且盡本地人以其異言異服始而辱駡繼復拾磚石亂投傷及榮教士頭顧當即報知該管營官迨官至滋事人業經逃避刻雖四處找尋尚未弋獲也 
 
 

Page 3

 
 
[上海陳家木橋電報總局內賑辦事處事略] ○八月廿九日敦請陳竹坪施少欽葛蕃甫李秋坪王心如經蓮珊諸先生到局公議謹呈說帖一件仰荷酌定照錄於下○一此次豫賑議出杏翁委諸家福接電之時災之輕重事之行止皆未可知深恐畫餅充飢故由福單名商辦及徧商各省之後復信復電必至此局故借此為公同辦事之處○二公事公辦衆擎易舉况此次豫賑要賴諸公之力澈始澈終敬請諸公董　其事凡公信公牘由陳施葛李王經福七人署名小事由福擬稿呈商太事奉邀惠臨惟收到捐欵之信則各歸各復○三現在東直賑捐均關緊要未便再由東直捐中墊解豫賑擬請各公所收捐時將豫賑一項另行收存每逢十日僅數交出彚成一氣每逢初一十一廿一日並請諸公惠臨核給總帳登報並商議解欵等事○四此後不諭何所分送河南捐冊均加用陳施李主經謝公勸捐欵請交上海絲業文報與昌高易各公所經收戳子○五接嚴佑之先生廿八日電報知須重陽動身張廉泉先生廿七日電報極快須初一動身故照盛杏蓀先生願議嚴經速行張後勁之說改為廉翁九月初一日帶捐借各欵一萬二千兩由鎮江起程為第一起佑翁初九日帶捐借各欵一萬二千兩又揚州代墊杭州未來銀一萬兩由揚州起程為第二起經蓮翁暫駐此間會籌捐欵○六前因電報將水至淮河之河字誤作城字議請任畹香先生帶同第三起人欵前往茲知黃溜奪淮後至正陽關水高丈餘未探實應請廉佑兩公至正陽關及入豫界後均僱專足到清江等處發電以便酌定第三起人欵多少之數清江及正陽關兩處並請廉佑兩翁託定轉解銀兩之人○七廉翁第一起人欵較少應請在院省近豫之地查賑佑翁第二起人欵稍多應請在豫省查賑庶第三起去時接濟人欵均可應手○八如果災况極重第三起去時　公不能前往蓮翁必定續去屆時廣東一萬盛京二千貫州三千及他處賑欵必已收到均可僅數帶去以濟第一二起之用發此三起之後始可拨還借欵○九茲託經佩卿兄帶銀二萬四千兩至揚鎮佩兄係九年分東賑時代福經理櫃捐又歷辦善舉心精力果禍所器重之人茲特敦請前往以為第三起先路之導○十如果准定廉翁先行佑翁後行則佩翁即同廉翁前往以一萬二千交佑翁一萬二千交廉翁如佑翁行期尚在廉翁之前則佩翁先同佑翁前往以二萬四千鈞交佑翁經收廉翁竟與第三起人欵同往如有移步換影之處隨時酌議○三十日午前接臺灣邵方伯電云電總局潘無銀當婉商省帥邵○東海先生交到平江無名氏洋五百元○各號經手書畫助賑潤貲有扣提用錢者戲鴻堂獨行其是將金免痴孫湘基先生潤資三元九角另湊足二十元助賑 
[上海四馬路高易公館內協籌直隸山東河南賑捐所勸捐啟] ○敬啟者現接盛杏孫觀察來電云河南鄭州石橋河決三百餘丈全溜入淮水勢已至鎮洋即安徽西北之正陽關水頭約高丈餘鎮洋以上鄭州一帶灾重非常須急籌四五萬金速請嚴佑翁諸君星夜飛馳勘救等因竊思順直山東諸省疉次告災連年籌捐協賑久已竭澤而漁實難再募况直東兩地災情未澹轉交冬令飢寒迫集需賑方長今又重以河南新災所謂一波未平一波又起洵無了局敞同人等得聞電信繞室徬徨再四思維苦無良法惟是非常災狀坐視為難不得已再三告凟重請發棠伏求海內官商富庶好着仁人上體詩艱下恤民困大發慈悲解囊饮助數無大小集腋可以成裘想各省諸大君子素具公忠常懹大義諒不厭再三之瀆而必概然捐助也臨楮焚香望雲九叩不勝迫切待命之至謹此奉告伏希德鑒　李朝觀秋坪氏頓首拜啟 
[不肯歸家] ○蘇鄉人沈阿龍以妻潘氏在滬幫傭久不回家逐來滬尋覓遇見後囑令回故里潘氏不依兩相爭摯由捕帶至捕房巡捕頭詢知前情命送英公　值日差稟明蔡二源太守飭將沈潘氏暫交官媒　沈阿龍靜候訊供核辦 
[烟妓受騙] ○法租界一枝春茶館問壁小弄中有蘇婦某氏所開之花烟館祗有妓女金寶及傭婦一人前夜該氏出外看夜戲室中祗有妓女傭婦二人突有操兩湖口音之甲乙丙三人來吸花烟塲面闊綽甲給傭婦錢百文囑買柚子一隻謂須剝好及傭婦出外甲乙丙三人佯與妓戲嬉將妓兩手捆綁繼將襪塞其口又捆其兩足然後將妓之金戒銀鐲又將妓移至床上以棉被蓋之而去妓於此時欲喊則不能聲欲起則手足又不能動真是無可奈何及傭婦買物回已不見客呼妓不答惟聞床上轉側有聲將被揭開見妓已如縛豕不覺為之解具其縛而去其塞妓口已有血痕趕喚該氏回將情報於捕房巡捕頭命各包探留心偵察務將甲乙丙三人拘案懲辦夫借尋花文柳之名而作豪奪強竊之事真覺生面別開然世之衫雅其貌血盜竊其心者正復不少烟花窟裹嫫母門前而今而後尚慎旃哉 
[包探獲賞] ○綢莊被學徒取去紡綢絲巾銀洋報由捕房包探康阿順緝獲人贓解中蔡太守訊供失主求購免辦領贓各情已列前報茲悉太守查失贓價值四百餘元該包探竟能緝獲全贓殊屬勤能商之賈副領事專命失主給該包探洋十五元以酬其勞 
[上海縣署瑣案] ○嚴懲逼醮已紀報章前晚裴浩亭大令飭將施錫田帶案令具搶孀逼醮切　施稱郭蓉塘淫亂寡媳遐邇咸知去冬會為衆族所斥今既將蔣氏配與丁裕祥得洋四十元復因被丁覷破穢事將丁驅逐出門并誣小的等以搶孀逼醮之事屬天理不容至陳老慶唆訟漁利亦屬共見共聞小的實不願具此切結大令謂此中情節本縣葉已訊明爾尚思狡展耶隨飭答責六十板枷號三個月發大東門外示眾○　虎臣大令任上海縣事時有安徽人劉大由製造局送縣請懲旋因病改發善堂醫藥無效而斃臨騐後經屍兄劉碧玉投案訴稱劉大臨死時會云實被製造局小工桂生毆傷必須昭雪大令函請製造局總辦聶仲芳部郎將桂生并工頭張和解案訊究桂生不認毆劉大令飭連張押候覆訊此皆見諸前報者也前晚裴浩亭大令升堂訊究碧玉訴稱堂弟遭桂生毆傷斃命務求究辦桂生供稱劉大因懶於作工被工頭申斥嗣因借端滋閙經劉司事稟明總辦斥逐出門小的並未與之爭毆叩求明察張所供略同大令謂劉大病斃業已騐明碧玉雖係屍親不應多事着即具結消案碧玉稱劉大尚有父母將次來申小的不能專主大令謂本縣斷案向來隨訊隨結不能拖延爾既不遵可即退去乃飭將桂生送還製造局張交該處地保帶去 
[法捕房瑣事] ○掮客某甲據云會掮貨四十箱與天津人某乙帶往天津二銀兩尚未付清昨日午前甲遇乙於法大馬路攔路索銀某乙稱因貨不對樣以致虧折若干不能還銀兩下在途扭打而巡街捕適至一併拘入捕房法捕頭以曲在某乙　為管押甲則當時釋出○粵人某甲前會犯案經法捕房拘解公堂訊明責放前晚巡捕偵知甲窩留流氓等人因之前往查閱詎甲不服與捕為難當即拘住一人暫為管押候訊○八仙橋捕房巡街捕於前晚十點鐘時見有江北人甲乙兩車夫為橫論錢數十文固結莫解一併拘入捕房昨晨經備總巡研問之下着暫押數點鐘釋放○法包探獲到小竊一人小銅香爐一隻拘押捕房候為解案 
[丹桂園觀影戲誌略] ○曩年高易公所會以籌賑演影戲觀者頗不乏人嗣是以後寂無聞焉上禮拜六丹桂園又演影戲臺上設布幄潔白無纎塵俄而電光發射現種種景色頗有匣劍幃燈之妙其中如英皇太子宰相及德國君臣各像無不奕奕有神歷歷在目又有土耳其京城英國海島中國天壇及燕京各處朥跡令觀者心目為之一爽幾如宗少文之臥游撫絃動操欲今衆山皆鄉他如人物之變幻日月之吞吐沙　風帆之出沒珍禽怪獸之往來一轉瞬間而儀態百變嗟忽白雲蒼狗滄海桑田大千世界何不可作如是觀哉是夜觀者亦頗濟濟有贊賞者有嘻笑者有樓頭凝睇者有暗中呼婢者一時與會固自不惡觀畢而歸為　其崖略如此 
[南垣公祖大人濬百官河告成賦此以當於頌] ○海丞小試奏賢　愛國深心繼管蕭赤緊未庸銅虎握鴻恩先被轍鱗邀錦蘭舟過風 
 
 

Page 4

 
 
常順宿麥年豐雪正消獨向鳳山高處望滿渠春水盪隨霄　斗泥石水灌曹江積漲翻為積葑塲蒿目連年憂早魃杞人無農商仰資槯務紆長策俯念民勞乞小康此事堪登循吏傳冷官偏有熱心腸　鈒鏤賢令協民和宣髪將車亦巷歌一旅奏功時雨速六條陳說惠風多蘇黃事業花封始鄭白經綸武庫羅最是蓋湖圖畫裹雨犁烟棹盡恩波　一檄飛來喜氣多板與春暖養天和慰親敢說官如水濟物真能力挽河龕火擬將供拂自子和章還與敵詩魔蔬狂不減陶元亮許著青巾早晚過 
[蘇省撫轅抄] ○八月廿三日候補府揚靖稟知奉委學院提調差○二十四日即用縣王芝蘭稟辭奉委赴海州公幹○二十五日藩轅牌示照得金匱縣知縣吳灼在任丁稟知缺查有試用知縣何芝齡堪以輪委署恩限於本月二十九日清晨來轅稟見聽候給札赴任准補蘇海防同知鈕承筵稟知已於二十四日接印任事前署蘇海防同知傳懹祖憂遣缺事從九汪聿桐謝委　吳江縣汾湖司巡檢事○廿六日蘇學憲王到蘇候補縣黃國忠稟知奉藩憲委解餉赴都○廿七日知府銜儘先補用同知洪模服闋回省稟到 
[浙省撫轅抄] ○八月二十一日縣丞錢鴻聲稟知奉督辦保甲局諭兼管下一叚保甲於本月十三日到差○廿二日方家聲稟銷海運通司差○廿三日嘉湖道豐由海錢塘工回省稟到稟安新城縣周稟辭赴任○廿四日補用驛丞陸惟摺服滿來省稟到○廿五日署嘉與府通判秦福霖稟謝叩見署建德縣盧稟見叩辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年八月二十三日京報全錄]  
　　宮門抄○諭旨三道錄前○粵督張　奏廣東運庫籌解第二批監課京餉片○又　奏廣東省分路查辦匪鄉已有瑞緒摺○八月二十三日吏部翰林院八旗兩翼值日無引　見○尚宗瑞等前往南苑請　安○善慶假滿請　安○恩公續昌各請假十日○召見軍機　錫珍熙敬錫鈞高釗中○○張之洞等片　再廣東運庫籌解光緒十三年分第二批監課京餉銀五萬兩隨解一五加平飯食銀一千五百兩又籌解內務府經費銀一萬兩隨平餘抬費等銀三百三十兩共銀六萬一千八百三十兩先據詳報兌交殷實銀號匯兌進京飭委五品銜補用通判張國楨領齊匯單文批於本年五月初三日在省起程附搭輪船赴京業經奏明在案茲據兩廣監運使英啟會同布政使高崇基詳報據該員張國楨遣丁稟稱該員奉委領解本年第二批監課京餉等銀於五月初三日自省起程次日行抵香港覓搭輪船因無便輪開行守候至初九日忽染瘴濕牽動風痰舊疾以致兩腳疲軟行動維艱延醫診治迄未就痊香港係屬洋界並無地方衙門無從呈報專丁赴省具稟等情當經運司英啟札委署兩廣監經歷趙亦豐前赴香港騐明張國楨患病屬實委無捏飾規避情事出具印結稟覆前來伏查京餉關係緊要委員張國楨在途患病未能前進自應另委接解並搭解光緒十三年分另欵加復俸餉銀三千六百兩光緒十年分欠解加復俸餉銀三千兩共搭解銀七千二百兩連監課京餉合共銀六萬九千三十兩飭令原領銀號併領妥匯飭據張國楨將原領咨批匯單遂件繳回換給文批交該委員張澤樹接解據報於六月初六日在省起程仍由海道赴京合將管解本年第二批監課京餉委員張國楨在途患病另委解並搭加復俸餉銀數職名起程日期詳請奏咨前來臣等復核無異除咨移內務府戶部戶科都察院江南道查照外理合附片具陳伏祈　聖鑒謹　奏奉　硃批該衙門知道欽此　○○兩廣總督臣張之洞廣東巡撫臣吳大徽跪　奏為廣東省分路查辦匪鄉已有端緒恭摺奏陳仰祈　聖鑒事竊照粵省積匪糾結臣張之洞會同前撫臣倪文蔚奏明分為三路督營查辦澈底清厘所有盜匪會匪鬥匪一體懲辦水師提督方耀分辦惠潮一路署陸路提督鄭紹忠分辦廣韶肇一路督辦欽廉防務前廣西提督馮予材分辦欽廉一路會同各道府督率委員將獲送各匪訊明分別懲辦光緒十二年二月十五日奉　旨著照所請該部知道欽此嗣以各屬地方遼闊伏莽尚多前奏二路所指各州縣係屬擇要舉除此外各屬有著名匪犯自應比照推廣一律查辦以期一勞永逸莠去良安又經分別咨行各屬遵照辦理臣大徽到任亦經嚴飭各屬會同營員認真查辦去後省東一路惠州屬海豐陸豐兩縣最為兇橫不法久同化外水墩後涇廣州坑沙港等鄉尤為　　該兩縣辦清然後惠州各屬有可措手茲准方耀咨報親督員弁兵勇於上年四月內行抵陸豐縣城分諭還豐陸豐兩　縣設立公局遴選公正紳士入局辦事每鄉公舉鄉約正副房族正副責成積查將歷年械鬥拜會搶擄刦殺等案匪犯按響諭飭查拿捆送派委叅將何長清遊擊方沼蔡申方杜丁惠良從九張煥志都司林飛鴻把總方憶帶勇分駐碣石南塘甲子大安何田等處查緝勒交十月內移駐海豐縣委降補守備方恭署海豐縣丞周運春從九呂長庚已革副將　善喜副將黃國安遊擊林進陞都司李國清守備方記與帶勇分往青坑可塘捷勝汕美公平梅隴赤石鵝埠等處查緝勒交歷九閱月迭據兩縣各鄉遵交及營弁拿獲各項匪犯劉並彿等共四百六十五名均據供認歷年鑒旗拜會從逆攻城戕官傷勇糾鬥傷人以及迭次搶刦據禁誘拐出洋姦淫覊奪等情復經詳詢鄉族實係素行不法凶暴衆著之匪經署惠潮嘉道益齡署惠州府知府夏献銘督同審案委員候補同知增亮等覆訊明確錄供咨報就地懲辦惟應辦之匪過多其情即稍有可原者痛加懲辦責交該鄉紳約族長領回責令保結約束以前闘案由委員會同地方官剖分曲直秉公處斷一律解息該兩縣匪徒抗官害民習為故事亂萌已彰官法久廢此次痛加懲創以清積惡民情欣悅並詳擬善後章程嚴禁鳥旗紅旂名目不令結黨搆禍追出霸奪財產添建書院九處義學四十三處嚴定條規均經臣等核明轉飭地方官認真遵辦並准咨報拿獲潮州府屬澄海縣已革生員楊春英等供認因抗繳沙田花息起意聚衆罷市料邀積匪蔡亞柯等搶毀舉廠挾制官長並究出蔡亞柯等另犯搶奪姦佔械鬥傷斃人命各案潮州民俗素悍近年已知奉法斷不宜使頑梗復萌經該提督馳赴澄海親督兵團拿獲訊明當將供認之楊春英等十 
　第二千四百六十五號　丁亥九月初一日申報　發不敢分文 
　二犯就地正法以昭炯戒其餘隨同滋閙之蔡廷林　分別責懲發落衆諭翕服現經商定該提督即行移師惠州府城將歸善博羅長寗永安龍川連平河源和平等八州縣接續一律辦清此方耀辦理惠州海豐陸豐兩縣及潮州府屬之澄海縣匪鄉之實在情形也省北一路通稱北江以廣屬之三水清遠花縣韶屬之英德翁源連州屬之陽山及佛岡廳固為多匪而清還一縣尤為著匪所從出之區故去年與鄂紹忠商定將東路略加布置後即專辦省北七廳縣親駐清遠居中調度西江之肇慶屬四會廣寍二縣附近清遠一併查辦茲鄭紹惠咨報上年自赴惠州府與方　商定辦法後歸途取道東莞布置一切隨即移營駐紮將佛岡英德翁源陽山花縣三水四會廣寍各屬同時舉辦派委三江協中軍都司朱輝煌候補遊擊常林三水營守備劉成等各帶兵勇會同各廳縣督飭團紳查緝勒交就中惟清遠之澄江英德之潭頭鄉素稱盜匪之薮四出為害計鄭紹忠在惠郡歸善拿獲匪犯黃水嬌等十三名在東莞獲匪黃扁頭才等十六名在三水清遠佛岡等廳縣獲匪劉松等一百四十二名均經惠州府並委員候補知府蔣謙等悉心嚴鞠各供認迭次搶劫紏鬥擄殺不諱稟經臣等札飭就地正法本年來北江行旅暢通無阻此鄭紹忠辦理北江一路廣韶兩屬府匪鄉之實在情形也特是廣歸屬地叚太廣鄭紹忠難以兼顧且省城迤東之東莞增旅兩縣距省甚近而東莞風俗最悍其毗連博羅之鐵岡鄉及學夏江邊等村積年刦掠械鬥擄殺拒捕抗官習為常事又竹溪蓮溪二堡所屬各鄉歷年兇鬥附近白濠賽塘及弱小各村附和帮鬥抬槍架砲互相殘殺即經添派署廣州協副將總兵鄧安邦前往專辦分東莞增城為近省東路獲犯劉子寬等五十二名經委員候補知府嚴家疇等訊明供認迭次械鬥擄殺及行劫打單之犯稟經批行正法餘犯分別墩禁保釋其省西路肇慶府所屬沿江州縣地居上游毗連西省歷年匪徒游勇　江登岸劫掠商民德慶州所屬之涤水村匪首陳定邦積慣窩匪鎖　出資主謀黨與聚多　致四近河道盜賊充斥即經派委署肇慶協副將黃金福專辦西江水陸　節計先後拿獲匪犯梁亞揚等十名交肇羅道府審訊明確稟經批飭正法餘犯分別墩禁責釋其窩盜具匪陳定邦等四名提省訊明懲辦已歸入第九十五次盜案彚奏在案現在西江水路肅清商旅稱便又省西南路廣屬　之新會新寗肇屬之恩平開平鶴山各縣偏在一隅壤地相接河海交錯盜匪繁多自應別為一路且新寍之新昌狄海二村匪徒最多歷年擄殺窩盜挖河爭利斂財紏鬥其張逕等村甄李兩姓互相紏鬥擄殺捉傷甄姓男婦多名兩村房屋數百間盡行燒燬又開平之塘郎村械鬥習慣其着匪楊有與屢經拒傷官兵必須專員帶隊圍拿節經先後派委陽江鎮總兵黃廷彪已革通判徐賡陞都司司徒驥等督帶兵勇會同地方營員前往查辦臨以兵威始陸　續具結交匪計該員等先後共獲犯譚亞高等一百零一名均經委員知府吳尚恭等訊明稟報臣等批飭正法此近省東路鄧安邦西路黃金福省西南路黃廷彪賡陞分投辦理之實在情形也其南海番禺二縣經地方文武隨時查辦計獲積匪何亞福等三十六名均經廣州府知府孫楫督同縣委訊明實係素行不法迭次擄劫殺傷之犯隨時稟由臣等核飭正法各在案廉州一路靈山界連廣西鬥案盜案最多欽州濱海隣越地方遼闊素為匪徒游勇出沒之所馮子材派委知府馮桐華劉汝奇欽州營守備賴連會等各帶兵勇會同各該地方文武督飭紳團查緝勒交因馮子材駐札欽州距廉較遠所有欽州境暨沿海獲到匪犯由署欽州知州李受彤審擬稟由馮子材核明批辦其合浦靈山二縣拿獲匪犯由署廉州府知府李璲審擬稟辦嗣馮子材渡瓊辦黎分留營哨會同地方官辦理迭准馮子材咨報並李璲稟報欽州九坡塘村農正廪等歷年據險滋事抗官拒捕形同叛逆經李受彤會同萃軍圍捕焚其匪巢殲斃着匪農正與等是一名擒獲農正廩等十五名訊明正法靈山平吉墟劉廖兩姓積年鬪殺多命焚擄不休築有砲樓閉柵拒捕經馮桐華暨署靈山縣知縣鄧清圻等督軍圍拿攻破擒匪首劉槶田並懸賞獲寥乃實等七名發府訊辦又經李璲訊明由營縣解到合浦靈山匪犯寥二等四十三名均供認械闘擄殺迭次搶劫節次稟經臣等批飭正法情節較輕之犯分別墩禁枷責保釋目前欽靈一帶漸知畏法此馮子材辦理廉州一路之實在情形也以上各路自開辦起至本年五月止合計共正法積匪九百零六名　此摺未完　　 
 
 

Page 12

 
 
[報應不爽] ○聞人言金陵前有裕太錢莊莊主鄭姓有號景周者以其為人最豪邁至必有傾蓋交交者多誑其利以去蓋嘉結識而中非有識者故往往為　袴少年所玩弄而攫其金由是漸不支遂决裂當歇業計以所入抵所所出數相當又有所謂公欵者實止銀僅五萬餘兩不十日屏當先繳訖謀者遂令其延各債主至乞讓息而還本其已取息者視息若干數本若干衆以鄭尚義也多許可詎中有某當道欵最鉅取息金已萬餘慮折閱乃令閽者語縣覆其議時鄭羈江寍未入獄縣令某承當旨亟誘鄭令其將此欵亦認作公欵雖費萬金後當別有保全緣是時鄭奉院批除公欵外不准私自抵還故一冒公欵二字即為捷足先得鄭信之閽者又故昂其平色前後嚇得數千金有力者聞其事亦啗鄭使以待某當道者待已鄭不聽立拘鄭入囹圄於是籍藉爭以令為樞紐使魚肉鄭今乃左提右挈直誘鄭認公欵至十一萬餘兩而鄭之家產已凈絕令知鄭已一貧如洗始不復誘而鄭竟以短繳三千金監三年不得出家屬漂散多死者未幾閽者於署中無故樸地七竅流血而死縣令擢某州未數月患封口瘡沿領一周氣絕時頭忽脫某當道旋亦鐫級去上年在家時赴戚串某之召中惡遍體青腫而殞論者謂之報應然乎否乎 
[捉奸釀命] ○江省之赤剝鬼與上海之流氓無異往往無風生浪平地與波而其害人之命傾人之家奪人之產則較上海流氓而又過之近出一事殊駭聽聞先是澹臺門外某甲小有眥財常逐什一之利入賤出貴其趨利如猛獸摯鳥因此不常在家而家中之婦半老秋娘不慣獨宿與剔透匠某乙有染因往來不便婦出私財為剔透匠新造小店於屋側由是乙日則為人　頂上之光夜則為婦溫枕邊之夢久之為隣店某丙某丁某戊等所窺破丙等皆小經紀中人不免生貪妒之心因謀所以中傷之者適日前某中下鄉買穀料某乙必與婦姦宿於是丙丁戊等相將而往破屝直入將乙與婦捉住翦去八千根煩惱絲雙雙捆弔勒出票錢百二十千文意尚不足復勒去三十餘畝之田契婦有老母見之不平遂作申申之　丙等又將其老母困弔紛紛擾擾時過五更驚起四處赤剝鬼霎時蜂屯蟻聚彼櫻一物此櫻一件店中所有頃刻聲盡其後至者一無所得掇門拆壁者有之毀椽奪瓦者亦有之立時將剔透店剗平地甲屋亦拆毀過半其家中所有早已不翼而飛無甚留存而老母年邁力衰不堪綑弔亦即斃命次日甲回丙等託人理勸甲不不允丙等又欺其族小丁單揚言曰爾如報官則當焚爾之屋殺爾之命以此語相挾制不知將來如何了結也說者謂甲婦與乙通奸而被捉固屬咎由自取然如赤剝鬼之害命攫財會不稍留餘地殊令人聞而髪指此而不懲三尺法將焉用耶 
 
 
