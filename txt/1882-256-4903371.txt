# 1882 - 256 - 4903371

 

Page 1

 
 
[縮本南巡盛典出售] [  點石齋主人啓]  
　　牙籤玉軸鄴架紛羅固藏書家快意事也然而驢皆船唇提挈累重行遠者弗便焉高廟南巡一書民間向不易得以出自御賜者居多今本齋購得善本仿巾箱本而變通之倩人繕寫一通校勘數次圖則鬚眉畢現字則點畫分明外束錦函内裝綢面縮成八本定價四元五角披閱一過覺全盛時之氣象規模不啻身親而目覩所願留心掌故家早賜垂鑒焉現定於八月十五日出售上海在申昌書畫室發兌各外埠售處仍遵襄例此佈 
[本舘遷移] 　　　　 
　　啓者本館與申昌書畫室諏吉於八月初三日遷在英租界三馬路大禮拜堂南首諸君欲上告白以及買本館曁點石齋書籍統祈光顧各外埠有鯉信鴻詞寄示信封面上請照此開明當無潰悞此布[  申報舘主人謹啓]  
[論日本新得島嶼]  
　　今有人曰吾能不勞一卒不費一帑不折一鏃不遺一矢而席捲數百里或數千里之地聞者莫不駭然却走羣相斥其妄而笑其愚盖以土地至重得之甚難古今人爭城拓地有提數十萬之衆縻數百萬之饟攻取斗大一城曠日持久而莫之能克者夫席捲千里之地而曰卒不勞帑不費有是理乎豈知理之所無固爲事之所有獨不聞日本之近事乎日人有須田竹二郎者商於石狩篤海舶遭颶風吹至太平洋止於島間登岸視之樹木蓊翳四無人聲蓋荒壞也入林摘果實食之得不飢將行遂建旗島上歸告政府擬收入版圖前報言之綦詳余謂此固日人之故智有開必先鼻祖當推徐福何以言之在昔我中國始皇帝旣能一海内晚年益驕縱欲求長生得以永保富貴也有徐福者自托於方十以神仙術干祖龍詭言海上有三神山曰蓬萊曰方壼曰圓嶠遠隔瀛海舟行三年而可達上有不死藥得之則神仙可成富貴可保也始皇聞之喜從其請選良家子童男丱女三千人賜黄金錦綺器物咸備糓萬石而五之畜千頭而六之樓船簫鼓放洋而東遂不復還相傳旣至長崎奠厥攸居男女偶焉五榖生焉六畜育焉土地日闢生育日繁成市成都迄於漢魏列爲貢献之邦矣噫雄才遠略如徐福者何得以方士目之當秦之世不屑臣祖龍而又知中原有人未可與爭英雄無用武之地聊從海外而稱王其操心積慮固非流俗所能知也今者日本新開之島嶼以無心得之用情雖異其事則同然竹二郎其小焉者也徐福其遠焉者也獨不聞西班牙之於古巴乎考之古巴一島境袤數千里物産豐阜西班牙人倚爲外府近歲土酋倡亂戕殺官吏鎭兵單弱莫能防勦請兵於國乃刷勁兵十數萬跨海征之轉戰頻年始克戡定其亂夫一島之得失而爭以全力者有關於國勢之重輕者以泰西屬地惟此僅存視昔全盛時據有巴西比魯委斯瑞拉烏魯拐諸國之地探金銀以鑄錢設關市以微稅商舶往來利盡四海盛衰强弱固有間矣原夫得地之始僅出於一人之臆度初非勞師縻餉以百戰取之也當有明中葉西班牙國爲波旁朝有將軍某揆察地形以爲泛海西行必得洲島請於國王舉朝大譁以爲不可曰嘗聞海與天際波外無天安得有地王獨拒衆議而從其請遂載百二十日糧在船人役共一百四十名揚帆取道而進六旬而無所見衆懼海關天長沈迷不返也請于將軍曰粮巳半矣盍歸休將軍曰姑爲我展三日程乎越三日衆又請將軍曰再爲我展三日程乎如是者三而大海茫茫用無所見衆皆拔刀而前摘冠而請曰卽此廻帆巳須忍十日飢而後生還可望倘鷁首仍西不復能事將軍請先人蛟龍之宮將軍曰嘻何至是耶試盡此一日程如無所見吾亦欲東耳是日响午見飛鳥一行掠舟而西面西南諦視之翠羽朱喙葢鸚鵡也將軍指以示衆曰不有陸地安有飛鳥盍尾之而行衆皆色喜急趣之將夕瞥見燈火漸近燦若繁星夜泊澳間黎明視之沿岸多漁家土人導之行里許巿廛屋宇櫛比鱗次所市之物以及草木鳥獸較諸歐羅巴皆似是而非其地卽今之古巴附近之小島也距北亞美里加洲不過一日程倘不隨飛鳥攺向而偏南則所得尙不止此將軍旣得島嶼喜甚與土人言莫能通惟互相會意爰市其土産百貨百歸厥後遂遷民墾闢其地愈推愈廣以致富强管子曰地者政乞本也不其然乎 
[高事郵音]  
　　頃接派往高麗之友人七月念七日來信云現悉中國兵有三千人駐紥高京以二營駐城内餘則分駐南門外關帝廟此廟乃明時所建今屯兵於此亦一要地也○馬山浦現泊鐵甲船二隻每船有大砲二尊每尊計重三十七　兵輪船二隻每艘皆有克虜伯鋼大砲數尊港口亦甚紆廻可以扼守日本兵鰸現泊四艘其陸兵俟和約定妥卽便撤退又聞本月初三日日本有陸兵一千二百名抵仁川以六百名進駐高京或以保衞公使米可和也○高麗河港潮汐逈異他處每值初三十八等日潮長至二十八尺三十二尺之高其中風俗男女有刖有外邦人往彼處　 
鄉村遊覧者必先令妻女廻避始引客遊眺山川秀麗目不暇賞然其地無大木喬松盖因山上土薄石多無甚生氣也惟聞識者云礦藏甚盛其港浦淤澱處皆可蓄養蠔蚌以收大利水中多魚蓋其國中禁令非時不施網罟猶有上古遺風也○當吳軍門進駐王城時日兵先退八十里暗伏地雷我兵驟至日人遽發地雷幸未傷人只傷四馬此上月十三日事也 
[修撰丁艱]  
　　聞山西學憲王可莊修撰之封翁於七月念五日子時壽終京庽目下學靈在任尙未間訃云 
[電線修接]  
　　昨報津滬所通之電線小有損壞今知卽於昨曰下午两點鐘修接修接完工通行無阻云 
[温州近信]  
　　温州枬溪三十九都下寮地方因田間口角互毆致釀命案於前月念八日赴縣喊請相騐石邑尊飭值日總役先往查閱如能理息可免一番跋涉并知邑尊前往永嘉塲一都騐屍時在塲面諭差役限内務將兒手獲至違則重辦至途次不必爾等伺候等語於以見邑尊之息訟安民不事苛求也又聞分防大荆糧　金貳尹回任僅數月不知因何事撤任調赴省垣奉委署理者爲朱貳尹巳抵温暂寓連陞客棧諒不日卽當接篆視事矣 
[楚軍更補]  
　　温郡駐紥楚軍正中營近巳分爲左右两旗改委膝李两君管帶於七月念四日接手而两君帶來楚勇有三百餘人故在教塲點名時擬將楊太尊手下舊人裁撤以便更補舊勇聞信於點名時一槪不赴并齊回哨官言倘係年老力弱技藝未精則革汰自所悅服如假公濟私實難甘心等語两君見衆志如此亦未敢倉卒從事因於念九日分泒左旗百五十名駐紥暘谷岙右旗百五十名駐紥柟溪巖此两處均係緊要之處其餘勇之裁汰者卽給以 
 
 

Page 2

 
 
口粮飭令束裝回籍毋得逗遛而各勇在温成家者正不乏人未知能否恪遵示諭迅速就道也 
[思子成瘋]  
　　温郡五馬街金正豐絲線店兄弟三人父早病亡幼時藉母販賣珠玉玩飾撫養成人三子中長習銀匠次習絲線其三則習翠花等業最稱敏慧凡遇人家急於需錢將金玉等物托伊駍售銷或遇無知婦女不識古玩交伊母兌換凡價廉物美者子必嘱母自購轉售因此其家漸裕不意數年之間長三两子相繼病故其母思子情切竟成瘋症刻下愈醫愈重其癲狂情狀有非楮墨所能形容者是則母子恩深苟易地以觀宜如何孝養也 
[主考抵省]  
　　浙江典試許朱二星使憲舟向例於七月三十抵省八月朔日至下碼頭停泊是日黎明　省中各大靈皆差官往迎例不出城親接蓋以關防嚴密故也两主考十　點鐘時舍舟登輿卽由武林門入城至部院倉橋大公館暂作行轅其大門例皆扄鎖一切食用供給自有两縣辦差聞正典試許少司馬年近耳順而精神矍鑅體格莊嚴不愧犬臣風範副典試朱編修則年僅强仕清貴不凡望而知爲金馬玉堂人物是日星使八城天適晴霽一路觀者塡塞街巷無不嘖嘖稱羡云 
[士子病狂]  
　　浙省十一府屬所有録遺之案皆發杭府學中實點上月念八日下午後方發金衢等五府之案觀者如堵内有一老生年約五旬面墻而立詳細審視週而復始至再至三忽長嘆一聲聲大而宏俄而狂哭狂歌成跳或舞滿口格磔人莫能辨有解其語者謂其所言皆闈中情事蓋由心而發也稍頃有二三同伴掖之使歸乃張目大聲曰汝等將奪我解元耶聞者匿笑同伴無計可施就近處雇肩輿一乘强納入轎送之回寓據同伴云該生年近花甲十戰棘闡未獲一薦今科來作背城之戰不意録遺案出竟作遺珠一時憤愧交併遂致病狂但該生係屬正途雖有小疵文宗亦必矜全録送或於續收案中補出惟該生不知能否卽愈也 
[二三其德]  
　　皖垣有某甲者年約二十餘略解筆墨充當某局司事僑居城内石家塘某宅娶妻某氏係楚北人生子巳九齡近日甲與隣婦某氏有染數月以來妻巳知覺然敢怒而不敢言只得聽之而巳妻有洋布衫两件甲以之私贈某婦後數日爲妻所見向甲詰問甲佯若不知傍晚甲密進某婦房同坐竹榻眉語手調諧笑方暢萋突至持衣竟去甲忿忿而回將妻毆打頭破血流甲妻遂密購阿芙蓉膏吞之竟致斃命云夫舍家鷄而戀野鶩巳乖好合之情而况楚楚衣裳取諸宮中而贈諸濮上結髮之謂何亦復誰能遺此耶詩曰夫也不良二三其德其卽某甲之謂歟 
[看戯殞射]  
　　皖垣有某甲者年十九家世業農略識之無乃父於前冬棄世甲遂束書不讀今春衲婦耕前鋤後伉儷亦頗相得日前渡江完糧見東門内火神廟重建戯樓雇班演劇遂將所買物件託隣人帶回而通知母妻偕來觀劇两日始囘甲於次夜忽覺頭痛身廨卽回大南門上正街親戚處止宿未及天明顚狂亂語伊母聞信來城而醫藥巳不能爲力延至下午竟斃或謂係看搭戲篷以致冲煞是亦無稽之談也 
[漢皋疑案]  
　　漢皋熊家巷後於七月念四日早晨突出一無頭命案蓋有名狗子者本處人不知其姓年二十二尙未受室弟兄两人家惟老母兄業屠在姜萬順肉鋪帮夥狗子則在街市作小本經營近年攺爲挑肉入市售賣卽在姜家屠作往來素無閒言進出如一家詎於念三晚閴狗子在街市飲酒醉歸至姜姓屠作自將該作後門取下擱於石上不席不帳而臥五更時該作司起而行宰驚見後門巳開疑被盜乃大呼主人亦驚起查看門雖開而檢點無稍疎失轉身見狗子曲體臥於門板卽高聲喚之起至再而不答用手推其體覺冰冷疑而照之以火見其臥於血泊中乃大驚卽着人喚其母與兄同來看視蓋屍不獨氣管割斷卽頸骨亦折矣地上遺两屠刀一在板側一在門後其母欲鳴官其兄力阻之蓋慮累及姜氏也姜心感其義爰將死者從豐裝殮更延僧作醮七日夜以追荐之此事係漢友所報其中頗有疑竇據云狗子巳死則從市飲酒而歸及取門擱石一切從何知悉至其死也自戕乎抑被害乎若自戕斷不能力斷頸骨若遭害必有行兇之人姑照録以俟續報 
[鄂省官報]  
　　沔陽州鍋底灣巡檢着准補之徐德荃赴任七月廿七日候補府經歴宴孝先縣丞戴立謙俱奉委接主考禀到 
[鄂省簾單]  
　　候補縣汪齊輝王土錚熊爾卓茹朝政司徒袞唐步雲傳光弼謝裕三李毅郝鳳林蕭雲傳鍾漢徐躍鯉李世法傳爲霖光化縣李鏡心廣濟縣王方田京山縣沈星標嘉魚縣陳延益署潛江縣柳正笏竹谿縣鄧樹聲俱奉藩憲委調簾差其應闈差者則候補典史鮑鼎布照磨張翹看守簾員公署漢陽沌口巡檢何春銘崇陽桂口巡檢邱奇勳龍門鎖鑰黄岡倉子埠巡檢韓百揆黄陂大城潭巡檢汪東源搜檢候補巡檢呂培元候補典史汪桂馨巡檢鄒培德從九仇超曾周宗翼王先立典史劉良轍彈壓稽查謄對候補典史李國元看防火燭典史周之祺巡檢余宜府經歴袁鳳丹吏目董承萱從九王倬俞浵候補巡檢孫昌運俱巡綽候補縣丞馮嘉麟監臨院至公堂巡綽縣丞費鵬九貢院内搜檢並看防東路火燭縣丞鍾蕃典史張家鍾縣丞汪承緒熊鏌俱管水南漳縣典史李光華候補府經歴李霱州同祝金鑑委管飯食候補縣丞劉裕霖内供給所督車夫匠差候補府司獄韓嵩巡檢史悠政文明堂值堂並巡綽巡檢劉慈鶴候補州判許宗魯候補布照磨監視鈐印試卷縣丞錢寶眞簾員房供給所鎖鑰典史惲錫蕃監試道聽差巡檢方爲霖提調道聽差典史汪澤霖搜檢並看防西路火燭候補縣左壽履監視器物藩照磨孫慈慶管收試卷候補府增福東路點名外巡查富龍武西路點名外巡查 
[丁祭雜誌]  
　　蘇城丁祭長元學因大成殿被燬未造仍借後面尊經閣設主行禮吳縣學人數最多往往在演禮前用膳膳畢遊行自在及至行演執事不齊今當大比之年諸生皆巳赴試不免招集童生湊數現擬新例在飯前先演一次各執樂舞中一器如槌柱翟籥之類按次序坐然後用膳膳畢再演故人數齊集不致缺少云 
[蘇臺碎録]  
　　今歲夏寒秋熱疫症最多往往頃刻暴亡不及施救上月念六日有某紳之子晚間尙至街上行走忽頭暈吐血不逾時血冐而亡先此病劇時病者言有某神到速排香案云云吳俗好鬼遂有從而附會者謂某紳築一花園將其隣近古廟廢基圍在園内遂夢廟神來索並許其别買基地造還廟字緣近處無從購地故至今尙未起造神特來顯靈無稽之言固未可盡信也惟某紳之子善會計一切家事悉心經理故某紳得逍遥杖履以娛暮年今忽抱喪明之痛諸孫輩皆習舉業未克經營家計傳聞其子屬纊後某紳號哭顚殞者數次嗚呼父母愛子之心眞有不能言喻者矣○榷寶書吏某甲老於吏事以大婚辦貢起家歴任織造倚如左右手上月病故以數百金購一楠木棺材飾終之具密實固不待言詎至今尙未逾月棺底忽漏出血水無數實屬意所難解有識者云是名材嘯主人家喪敗衰微之兆然聞上年嘉興朱姓亦有材嘯之事至今其子仍開筍乾行雖未日見興隆亦不至家道零落想此中自有妙理願精習風鑑者共叅之 
[寶塔寫捐]  
　　今歲各直省之被水災者指不勝屈現間仕筮京師者四十餘人在京聨名倡起寶塔捐以備賑欵其法卷首畫一寶塔每卷計捐京錢百于限十日交卷屐轉遞捐收到捐欵暂存騾馬市寶興隆銀號俟有成數再由票庀匯交各災省賑局目下辦理者無不踴曜從事想於賑務不無小補云 
 
 

Page 3

 
 
[並皆佳妙]  
　　京都粉房琉璃街所設之賑濟書畵局其中書者畵者均係玉堂金馬中人况值大比之年各省文人才士亦皆携鉛握槧而來畵擅虎頭之勝書凝兎管之香捧紙乞題者踵趾相錯每日潤資可獲三四百緍至六七百緡不等千腋可以成一裘翰墨生涯詎不可拯災黎困苦耶 
[查辦匯庄]  
　　七月二十三日午後亦師崇文門外巾帽胡同乾盛亨匯票庄與打磨廠聚泰店内之天順祥匯票庄俱被步軍統領衙門封抄不知何故或云係左營廖叅戎親帶快役將两家帳簿信件一槪抄去所存銀两當時兌清數目封固祇留該號小夥看守掌櫃則帶回衙署備訊云 
[巡丁賠費]  
　　謙祥益洋貨店向來運載貨物皆用轎車自天津以達京都近因霖雨京東一帶泥濘難行是以攺船載運至通州再換小車推赴京師七月念三日該店載貨入城計小車四十輛每輛推夫一名牽夫二名騾二頭報稅後迤邐由城根向西而行驟被海巡數十人圍住聲稱漏稅相持甚久及驗貨人至該號將報稅執照呈出復拆騐一車與單無舛海巡始默爾而息推車諸人當日巳不及回通且躭延時刻人騾两費相與嘵嘵不休將車掉回向稅務司署推去海巡懼委員知覺或有妨碍即央人說合竟認賠脚費每車京錢四十千共計賠出京錢一千六百緡云 
[梁山多狼]  
　　江寧上元縣之南地名上庄村距城約四十里許地僻多山崇岡密菁實爲羣狼環聚之所黄昏後卽四出啖人是以居民各有戒心無敢夜不閉户者卽或有事夜行亦必結隊持械以壯聲勢而不敢踽踽獨行上月二十日有村農宮某者年逾三旬手携木匾担由城而歸行至近村山脚時則夕陽甫墜皎月未升突見二狼由山麓奔來向宮直撲作欲噬狀宮卽將匾担力擊一狼斃一狼疾竄而去宮雖幸脫其害然回家後猶戰慄不巳噫狼之爲害如此吾其安問狐狸耶 
[火災未成]  
　　南昌西大街天祿包酒館於七月二十日十二點鐘店主在樓上吃鴉片烟偶不檢點牀帳被焚火卽延及屋梁氣燄甚熾幸爲間壁青山泉茶館所見卽用水將火撲滅亦幸矣 
[待澤孔殷]  
　　江西撫靈於七月二十日起至二十三日止禁屠祈雨然亢旱頻仍甘霖未沛是以撫憲懸牌擇於二十六日起在萬壽宮眞君殿設壇祈禱至二十八日止文武同僚咸虔誠齋戒不理刑名云 
[貞尼畢命]  
　　揚州北路瓦缶鋪河中於上月二十七日浮來一尸係上游隨波而下止於一蟹斷之側衆視之尼也周身衣服皆緊紥密縫當地好善者取而殮葬之憑保令嫗拆其濕衣以易乾者外衣甫脫落下一油紙包層疉拆開則寃單一帋也尼係清江以南鄉下觀音菴之徒年十九歲小時父母爲其師所愚落髮出家及長而美師逼以非禮尼不從然無力能脫無法自全於是投河而死其地甚名皆無從訪問只得焚其書而埋之高原脫身孽海証果清流如此尼者眞若輩中之絶無僅有者也不意斯世竟有斯人噫 
[貲郎作賊]  
　　揚州新城安樂巷之東地名雙巷者有一暴發之長隨某買地築室而居上月念六日三更時獲住一賊將交地保賊忽云汝可細認我再辦某聞言細視詳問不禁長嘆急入内取衣一襲銀一包開門送之低聲云少爺宜急戒烟赴省今夕如遇他人敗矣須知此官不易捐也其人亦痛哭而去某自誓不言乃僕婦次早卽宣言於外噫貪暴宰官原不打臉之强盜也乃此君未補官先爲盜未免躐等矣味僕之言其鴉片害之乎 
[紅包滋事]  
　　杭垣每逢新開店鋪向有閒水紅包等名目前經薛慰農太尊訪拿嚴辦勒石通衢以昭永禁此弊遂革不料近來日久玩生漸有復萌故智者上月念七日候潮門外江干地方新開大同烟店突有江西人邱得勝李得標两人各以小錢一串向買紅包二人本係楚軍自遣撤後逗遛杭城習爲無賴烟店主以事經各憲禁革刊示勒牌礙難開發二人不由分說卽以老拳從事將店中櫃臺物件毁壞不少各鄰店齊抱不平一呼盡起遂將两人綑縳送至鯗團巷城南務稅課大使署懲辦陳縣佐亦係江西人當卽出坐堂皇略加訊問着两人各責數十板枷號新店門首示衆三日後卽爲開釋 
[農民毁箔]  
　　紹郡西小江爲山蕭二邑山水直達三江之要津近來漁棍覓利連絡衙役賄賂劣衿倚恃護符竟敢據官河作私産節節築箔蓄魚以爲利藪鄉人知其害而莫敢言今年五六月間霪雨過多洪流泛濫水爲箔阻久滯不消以致山蕭西鄉一帶萬餘頃田禾盡被淹没旣退而復淹者凡五度田禾補種民力巳盡尙有數千頃無苗復種受災之處鳬没鴻嗷前於七月杪山蕭西鄉村落農民鳴鑼會議糾聚四千餘人各持器械水陸並進直抵西小江拆毁魚箔漁棍預知其信雇募壯丁六百餘名繕具器械背水迎敵幸農民水陸並進而漁棍人少不能兼禦遂潰散受傷者十餘人然不致斃命未知涉訟否也 
[戲塲角勝]  
　　皖垣某甲年三十餘住居東門外肩販營生或束蘆葦以入市性好蘆葦以入巿性好杯中物得錢卽向肆中酣飲膂力甚大遇有不平事卽以拳從事人皆畏其力無不退避三舍七月二十六日適有某公廨乙等三人亦來看戲因與甲互佔地步致相爭論甲遂揮以拳乙等見甲輩人衆尙未舉手而甲等祗顧亂毆十數人圍成一片自内打出廟外逾時不散乙同伴毆傷臥地甲等始行歇手地保將甲乙丙等解送保甲局由局移縣當經尹明府訊驗傷痕諭受傷乙丙等交保領回延醫敷治甲訊責收押俟查拿帮毆之人到案再行質訊懲辦 
[來書照録]  
　　今年两浙水災實不下於皖省計金衢嚴紹杭嘉湖七府屬被災之處人畜室廬漂没無算屍骸蔽江而下其倖存者無非鵠面鳩形苟延殘喘而巳欲出外則苦乏川資欲居鄉則何來日用生機澌滅腸若車輪雖浙省不乏富家而精華俱萃於上海我災黎方以爲向年晉豫燕齊遇有偏災諸善士尙竭力助賑其間固非盡出自浙人而浙人亦與有微力今本省猝遭水厄滿擬两浙紳商之在上海者定能惠顧桑梓迅速輸將不意始待之而茫然再待之而漠然久待之而乃寂然羌無好音良深悵惘及細詢之轉謂皖省待賑孔殷一若勢難兼顧也者夫大君子一視同仁皖民浙民原無分乎畛域然親親仁民仁民愛物古聖賢亦早言之舍近而就遠舍巳而耘人得毋按之事理容有未當乎今者數十萬災民行將就斃矣哀鴻徧野待哺嗷嗷言之凄然聲隨涙下伏願諸鄉長憐鳴鳥之遺音活涸魚以斗水誠不敢與皖民爭食惟事機急迫不得不極聲而呼倘得設法籌捐俾賑款源源接濟則眞生死人而肉白骨此恩此德不特身受者没齒難忘即外省人聞之亦知諸君子篤念同鄉仁聞義聲當亦交頌弗置也貴舘於各處報災之書靡不登録用敢不揣冒昧略貢微忱惟望速列報章代呼將伯感切禱切專肅布懇敬請箸安不一[  浙省被災人同啓]  
[分殷捕房]  
　　本埠租界寶善街有戯園數家行人如蟻常致生事工部局因在該處街上南向分設捕房一處現巳將次告成約再两三禮拜時可以進局辦事矣 
 
 

Page 4

 
 
[遺洋滋閙]  
　　前日午後两點鐘時有徽人某甲雇江北小車裝載銀洋三千餘元甲自坐車押送該車推至英租界老閘西首竟墜落銀洋二百六十元甲與車夫均未知覺仍向西而去至偷鷄橋地方忽聞人聲喧譁謂前車洋銀失落甲始檢點知因包梱麻袋破而失落者急令車推回查問知被一年祇十五六歲之人拾得尙在細看又有路人向其爭論意圖分肥致相喧嘩甲隨向索願略給酬儀又有甲友爲之調停因論價不合復相吵閙遂同投盆湯弄新巡捕房俟解案訊斷矣 
[因跌斃命]  
　　住居英租界二馬路之無錫人某甲在衙署當差爲業有子巳娶室而姑婦時相勃谿前日復因細故爭論姑則怒而囓媳媳忿極用力掙脫卽取剪刀刺喉覓死姑見而驚駭急上前阻奪不料忙迫中絆跌臥地始體極肥且年巳老跌後痰氣閉塞立時氣絶甲與子聞之奔回請醫救治無效媳巳避匿嗣經甲備棺成殮一面將媳尋回着跪靈前重處經諸親串苦勸始獲從寛責治云 
[斷還失女]  
　　松江人徐元甫在粤婦王氏家尋獲失女控奉斷償半價始准領女徐妻以無力哭求惠捕頭與司副領事請爲給徐領去王氏欲追身價應着交出拐賣之人太守乃攺爲送縣等因節經列報兹悉太守又飭差往問王氏如欲追價着投縣呈請否則女孩交徐領去矣該氏不敢到縣原差囘禀太守卽傳徐到案令具狀領女回籍按滬之買女孩者往往但貪便宜不問來歴該女孩一經被賣幸則爲奴婢難苦其身猶得完其節不幸則爲娼妓至陷入花烟間則猶深墜火坑矣竊謂此後若逢控追女孩之案必使根交拐買之人盡法懲治酌量追取身價倘不能交出則身價一槪不問將女立交親父母具保領回如此辦法雖未能盡絶其弊而造福於細弱者巳不少矣 
[舟人奪櫓]  
　　觀音閣碼頭之蘇州河内前日有蘇州船與一無錫快船爭論無錫船恃有旗號且又人多遂將蘇州船上之櫓奪去鼓棹東行蘇船追喊不顧而去聞蘇州船以無櫓不能開行無錫船亦可謂狡矣 
[馬躍壞車]  
　　昨晨有馬車至英租界公家花園口之大橋馬忽跳躍車上两檔俱斷不能駕駛乃喚野鷄將車拖回馬則由馬夫牽住尙未肇事也至昨報馬車傷人一事傳者有過甚之詞蓋坐東洋車者略有微傷故並未報捕云 
[搶親失洋]  
　　前報列搶親一事兹悉該壻並非在路挾之登輿乃由其岳家内抱出現聞岳家因婿搶女時失去英洋七十七元至今曉嘵不巳尙欲控官請爲追償也 
[啜茗相爭]  
　　前日有人路經中八仙橋東首洪義園茶店忽聞門内人聲嘈雜舌劍唇槍閙成一片似俗所謂吃講茶者詢之旁人始知有两婦在此啜茗閒談而堂倌以冲開水碰及婦人有意無意固不可得而知婦卽反顔謂何故以肩相軋遂伸手批其頰堂倌不服互相爭閙行人皆駐足門外傾耳聽之俄頃有趨而告者曰店主至矣遂各訴情事店主唯唯而巳两婦以店主袒護堂倌又將伸纎纎之手俄而巡捕又至矣卽同入八橋捕房將堂倌等一併暫覊歸法公堂審訊昨因翁太守未至捕房發落故未訊及云 
[法界公堂瑣案]  
　　前報列小東門外有賣油豆付担之屠瑞生將担停歇路中有干工部局章程被西捕拘獲將担踼翻致屠瑞生燙傷手臂爲捕頭所見喚至公堂翁太守著赴仁濟醫館俟痊後再爲核斷此前月十七日事也現悉屠瑞生傷漸平復可復操舊業前日復到公堂翁太守卽商之于譒譯擬令該西捕出養傷費而于譒譯謂該西捕奉令查緝見有犯章之人例當拘進或罰或押由捕頭專主不得以該西捕爲非也翁太守以屠瑞生停担於路確是犯規然巳照章科罰就事而論業巳完案何竟將担踢翻以致燙傷手臂縱是悞傷亦應辦理于繙譯不以爲然翁太守謂此事若不辦則公堂之設何爲耶于繙譯謂法捕頭俟禮拜二傳集各人再訊○小東門外南寄園煙館夥羅介山稱店中煙客爭閙以致傷及銅匠爲此報捕將受傷人送仁濟醫館將煙客及婦人金丁氏送案翁太守研詰之下旋據該婦之夫金耀奎投案稱向爲木匠因有木器傢伙租與妓館妻領小女前往收租因遇雨卽在南寄園暫避小女阿四欲出外尋我行至櫃邊適來一醉漢將女搿住傍人不平羣起而痛打之翁太守以受傷人業送醫館着將金丁氏交保待傷痊到案再爲核辦 
[七月分發人員騐看名單]  
　　籌餉例掣簽分發郎中陳德駒廣東江如調廣東員外郎趙慶崧福建光祿寺署正林開祐福建中書科中書李有栥江西○籌餉指省分發道張紹華安徽直隸同知藍翎彭家驥江西湖南陳春曦福建浙江通判奇齡廂紅江蘇知縣劉元益湖北湖南裴敏中安徽直隷聨俊廂藍江蘇布庫大使孫彭齡山西江蘇布理問羅熙敬湖南州判鹽提舉銜章福庚浙江北河府經歴黄乃仁江西貴州黄元錫江江蘇潘遵枋江蘇湖北劉啓翰江蘇浙江縣丞鍾國賢廣東江蘇沈葆恒福建北河劉遹成江蘇北河蕭承恩江蘇直隷方運昌安徽直隷沈翰浙江江蘇秦奎垣四川雲南王文渙浙江直隷州吏目殷黌四川雲南陳圻浙江江蘇褚繼昌順天江蘇同知庫大使吳壽昌順天山西鹽巡檢王琇山西長蘆巡檢劉峻嶽湖南貴州雷凌漢湖北江蘇孫正愷湖北江蘇吳承惠安徽江蘇汪時鑑安徽江蘇王受謙安徽雲南沈德恭江蘇山西蔣端浙江江蘇從九品陳大淦四川甘肅方燮安徽江蘇王傳泗湖北江蘇典史王榮恩江西湖南蘇纘廣東直隷方榮勳湖南湖北黄雲鶴湖南湖北王世貞河南直隷恒年廂紅湖北閘官馬拱宸江蘇北河未入流李映庚安徽陜西○勞績指省分發道花翎二品頂戴容閎廣東江蘇花翎二品頂戴徐錫祺四川甘肅同知直隷州知州趙之圻山西雲南同知文德升湖南陜西盧泳清湖南甘肅汪榖湖北浙江直隷州知州花翎知府碩戴陳觷舉安徽直隷知州藍翎趙謙湖南甘肅陳鏡清山東直隷通判劉又澈安徽江蘇知縣鄧朝卿江西甘肅張鐵珊安徽直隷張春林河南湖南同知銜林尙辰四川山西化翎同知銜文培夏湖南甘肅花翎同知銜楊星炳湖南甘肅藍翎五品頂戴陸應寳江蘇直隸花翎提舉銜許文淦江蘇直隸州同藍翎知州銜李塏煊廣西雲南縣丞詹恒春湖南甘肅從九品劉汝楫湖南雲南○勞續掣籖分發知縣花翎同知銜史宜長陜西縣丞陳其昌湖南○孝廉方正呈請分發知縣藍翎同知銜俞思恒甘肅直隷州州同景鴻藻甘肅直隸州州判趙志杰甘肅吉守善陜西 
[袁恊鎭韓觀察經勸皖賑交桃塢清單]  
　　蘇松太道邵友濂山西匯業公所上邑各典二户各二百元袁州恊鎭韓晋昌撫摽親兵後營官兵浙西鹽捕陸營官兵有德堂四户各一伯元候補知府劉文棨壽頤草堂二户各五十元越華精舍鄂華山舘天水安雅堂三户各四十元淳元堂六也堂聖房二户各三十元倚霞仙舘吟槎書屋藹如堂醉經草堂勤里堂存義公票號三省堂壽仁堂八户各廿元學寳堂瑞松堂周承烈慈雲室四户各十元隱名氏五元以上共洋一千四百八十五元卽七月中旬所登皖字册韓觀察來一千五伯元謹此聲明桃塢同人啓 
[思恭堂洪竹卿募院賑交桃塢清單]  
　　新安繼德堂汪福建百川通古歙吳福安堂福建蔚長存古歙元裕荼號古歙隆泰茶號福建阜康號鉅鏕堂魏蔡子常九户各廿元福建新泰厚福建恊同慶二户各三十員祈無病朱孔陽朱保安詹存畊堂四户各十元古越張貽甯堂八元隨緣居士恆善居林明記三户各六元程文成五元隨緣使者聊應無名氏乳溪耕讀三户各四元　黼臣二元琴韻書屋洪七十五元以上共洋四百元於七月廿二日收到三伯元廿七收到一百元[  桃塢同人啓]  
[杭州同善堂經收皖賑寄桃塢彚解七月中下旬清單]  
　　錢塘學姚祈春平安十元京兆伯子祈愈十元張鼎丞募晉册壽廿三號八元五角餘姚學徐六元王煥章五元駐　書 
 
 

Page 5

 
 
屋四元歙邑謙亨堂吳三元無名氏四元同源友省西瓜二元休甯吳淦泉一元武林一念子藥貲一元金筑夢麟人二元孫樂川五角張樂記三元力不從心人募六户六元吳姓病愈十元濬源靈源一百元○共洋一伯七十六元[  桃塢同人收入八月上旬帳]  
[杭州同善堂七月分經收元魁會寄桃塢清單]  
　　浙江樊恭壽顧濬許昌儒魏本正王煥章張廷彦唐億年唐頤年願浩衞梓材湯毓林吳金綬徐　陳昌言許志儒沈元佐張宗德黄吉訒章炳森富壽鴻張本誠張本固仇廷泰顧拱辰吾玉墀徐士瀛徐士瀾徐士均錢明訓錢嘉善金鼎元沈炳泰王組瑛何燮光陳錦棠王炳奎顧懷徵顧廷燮王世燡壽恩榮壽恩培范寅泖咸韶嚴炳森王永森王寅森嚴濟寛吳演綸祝紹藻唐受謙唐兆萼徐晋三郭湘傳鄭品珍徐仁霖徐爕垣嚴榮炤柳豐燾方鳳鳴嚴鴻藻姜鼎炎江南張均侯家鳳朱典章耀德諸先生共六十五會各捐程儀一元各募賑九元共洋六伯五十元○沈祖燕張紹程邵永霑林長清傳維川費丕揚費沅吳品衍章烈柳豐本諸先生共十會各捐五角各募捐四元五角共洋五十元○均先由敝堂掣票彚交桃塢掣票存堂諸君高中後請來堂換取蘇票赴蘇兌取程儀不悞 
[蘇省無轅抄]  
　　八月初三日知縣丁宗儒揚州解餉回陸昀謝海運保補缺後以直州用府經方鳴吉臬委赴江北緝捕辭六品頂翎分缺先補用縣主簿王輔臣禀到 
[浙省撫轅抄]  
　　八月初一日運副鳳藻銷解京餉差署象山縣宋禀見辭赴任 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[僵尸追人]  
　　温郡大南門外翔河里地本僻靜該處有夏某務農爲業家亦小康膝下僅有一女年甫及笄貌頗娟妍性復靈敏父母靈如掌珠故尙未字人本年夏間倐患痢疾百醫罔效延至前月間遽爾云亡其父母之哀怨不言可知緣過於痛惜遂將其棺暫停屋帝隙地詎意近日其尸漸出竟能追赴行人有近隣甲乙每夜由店囘家經過其處均被追趕數次因告之夏某勸令埋塟而夏某答以擇地未就等語夫尸變之說怪誕無憑而人言鑿鑿姑爲照録總之人死以入土爲安何夏某之不達耶 
[飯歇宜查]  
　　前報論卹囚一節監獄内弊竇明矣各州縣監獄專禁定罪囚犯此外聞有官寓或曰飯歇凡地方一切尋常之案往往將人証暫發飯歇杜差押詐優原圖傳審之便立法甚善無如日久獘生看役勾結管寓門丁貓鼠同眠通同朦混無論何等窮人押庽不論案情三千五吊十千八串或成百成十任意詐索從無空過若不遂欲甚至私行手栲百種凌虐有送飯者不容親人見面有患病者不速報官醫治有烟癮者不准開燈食烟甚有硬鐀尿桶糞坑之旁使其潮地寢食不能坐臥有意私逼不容不出錢買安稍有力者自必籌欵供應然後房間高舖任其所爲有種窮苦之輩每被逼勒無法甚或賣兒賣女竟可愚絀自盡種種的有其事有人身歴其境言之詳確凡此隱情官受欺朦民寃沈没惟賴各有司遇案隨訊隨結陰功莫大如有必須發飯歇之人當堂卽嚴囑丁役不准私索仍出示𧞷糊張掛若有案人情願央官寓代飯者每頓准給錢若干不許寓所居奇此外如看役凌虐詐櫌提訊時准被累之人鳴官究辦並惟該管門丁是間本官仍不時親查每日或派内署親丁幕友巡察一两次使若輩稍知儆戒官出一言民受百福昔于公治獄大興駟馬之門修善修福獲報豈淺鮮哉[  來稿]  
[賣文助賑]  
　　侣桐外史素工雜作一切壽文祭文以及墓銘廟碑慶弔詩聨等類均各擅長向來不取潤貲非熟識者不撰今聞各省災荒深爲扼腕爰特破例取潤所入悉充　款倘賜教者城内寄縣橋堍玉成煙紙店城外寄仁濟醫館北首天昌古玩鋪代收不悞倘撰慶挽詩文聨對望將喪者壽者姓名事業稱呼年歲一一開明則相題而撰自不至於浮泛出仿單如左壽祭文以五百字爲準洋一元長則遞加墓銘廟碑倍之徵詩啓以三百字爲準洋半元募化啓同壽挽詩長　角半塡詞一角律詩每首洋五分絶詩每二首洋五分題畵尺頁同八言壽喜聨洋五分多則遞　挽聨洋一角花開楹帖箝並頭字者洋二角詩文序面議筆資先惠五日取件 
[同仁社來信]  
　　同仁社書畵朋賑自七月初十日起至本月初十止兹又　高君寫對助賑自七月念二日起至本月念一日止深恐遠道寄來徒勞往返先此布聞所得潤資侯收齊日再行登報 
 
 
 

Page 10

 
 
   
 
 

Page 11

 
 
[光緒八年七月二十五日京報全録]  
　　宮門抄○旨两道録前○選單○詹事府寳奏會籌整頓咸安宮官學章桯摺○豫撫李奏請建閣臣專祠摺○七月二十五日刑部都渠院大理寺侍衞處值日無引見○濫貝勒請假十日○内閣奏派騐放之王大臣泒出肅王徐桐松溎王之翰○吏部奏泒騐看月官之大臣派出恩承張之萬烏拉喜崇阿邵亨豫薛允升福錕敬信陳蘭彬○户部奏請更換崇文門監督○都察院奏泒專司稽查之堂官派出畢道遠文暉○召見軍機○○光緒八年七月分選單知府廣東韶州奇克愼廂白監知縣雲南嶍峨肇齡四川廪縣丞陜西鳳翔顧崇文湖北監巡檢福建松溪陳煜華四川監湖南長沙張錫麟順天供事典史安徽蒙城巫顯謨四川監直隷淶水裘德潤江西監○○日講起居注官詹事府少詹事臣寶昌等跪奏爲會籌整頓咸安宮官學章程恭摺仰祈聖鑒事竊咸安宮官學創自雍正七年教習學生定爲員額以内務府大臣管理學務而選滿漢翰林稽察之立法之始旣禀稱事品課有章高選經師横舍闐溢百餘年中列聖恢儒右文深沐雅化學官益惇誨以道藝士食舊德支葉蕃滋彬彬稱盛自道光以後用度不足例支稍稍省併亦會戎馬方殷未遑庠序之事師徒怠散進趣途雜博士僅有虚名學生遂寡成業失今不治舊典两渝臣等伏念咸安宮官學翹材夙衆恩例獨優遠固下庠西序之規近亦上臺東宮之制際兹皇太后皇上崇儒重道籲俊求才方屢下詔　意在整飭官學臣等稽察課程同有綜理之責謹與管學大臣吏部尙書廣壽兵部尙書志和反覆集議僉謂齋室未傾徒屬粗備振衰拾墜宜及是時輒參稽舊制酌以今之便宜分别條上伏祈聖明鑒察一愼挑選咸安宮官學學生例選八顔及内務府三旗滿洲舉貢生監官學生及閑散人内充補嘉慶十四年議准臣學體制較優若學生年歲太幼僅責以背誦經書不足以觀成効嗣後凡由官學生及閑散人等挑選者定以十五歲以上二十歲以内入學至十年限滿不能考中生員卽行出學學貢生監三經正科鄉會試不中者如之是臣學學生必文理清通材堪造就者方能入格非如八旗景山向以幼童充數者比且教習期滿例以名下學生中式進士舉人取列生員筆帖式爲考課若準十年就傳之條恐無三載通經之効揆之事理妨碍實多此次厘定學規應將學生傳齊面試校藝署年一準成例如不及額卽咨取各旂俊秀子弟續加遴選惟向章由管學大臣取定送學比廣壽志和議以臣等會同挑選稽察尤周具見該大臣等無分畛域之意應俟得旨允行臣等與聞選政仍當於拔尤選頴之中一材必庸一藝必録以宏樂育而廣譽髦一分課程官學生額缺一百十名向例習漢文者七十七名習清文者三十三名乾隆二十六年攺歸清書者二十名今學務久廢不但清書全不通曉卽文藝亦甚空疏近年漢書房經廣壽酌復月課尙有基緒可尋至於繙譯清書殆乏專門幾成孤學臣等公同商榷擬仍以七十七名學習漢文以三十三名學習清文旗員當以國書爲根本而繙譯實以漢文爲權輿如果教導有方諸生敬業樂羣親師取官將旁通藝事舉所謂十二字頭三合切韵實無難兼綜條貫應俟數年以後擇學中高材異等數十人清漢並習亦不必預爲定員以免愛博不專之獘一後公費查户部例載臣學教習共十五員月給銀三两季米五石三斗官學生一百十名各月給銀二两歲支米二十一石二斗道光咸豐年間以次核减教習月得銀一两八錢學生月得銀一两四錢米皆每季一石有餘在今日教習具官學生輟業尙復月支奉梢亦近於苟祿素餐若經臣等酌復月課两次教習小課六次旣懲惰逸宜恤清貧擬懇恩施將臣學教習學生月銀季米均准實支無庸减成給發計每年增銀千餘两米千餘石在部庫倉儲所耗無幾而呤官寒畯所獲巳多體恤旣至始能專其責成衣食旣周始能奮其志慮學務持久之基實在於此至孝習應給衣裘學生應給紙筆各費管學大臣巳經籌給無俟臣等瑣陳一嚴考成臣學教習期滿由管學大臣出考咨部照例引見候用自學務日弛該教習等功課無憑考核期滿報部流弊孔多久之將視教習一官徒爲舉貢人仕之借徑殊失論定後官初意管學大臣與臣等詳行定議擬於到學以後將該教習名下分教各生註册存案其間或有事故攺派加派者均隨時登記期滿將臣等所定課簿咨由該管大臣出考並册送部以憑稽核其不能實心訓課教法平常者仍照例分别叅處駁回教習之考成準以學生之功課則學業玩愒必不肯曲與通融子弟梗頑必不願仍爲掩護斯視公事如私事自能以身率教收循循善誘之益矣一端學術臣學課試久廢試辦之初不得不就文取士漸與薰陶但整　官學本期造就人才若不深探本源狃於俗學久之學中但得數十工時文精試律擅楷法之士不足見國家厚待八旗甄陶品類之至意伏考乾隆元年臣學恭奉諭旨令學生學辦稿案及諸藝業嘉慶年間諭士人讀書致用若但知從事文藝而置聖賢誠正修齊之學於不問卽倖獲進階服宫登仕其於修巳治人之道懵無所知何以副興賢育才之意至尙儉黜奢尤爲興廉善　之本官學子弟蒙養初基着管理官學各大員嚴誡教習人等務與受業各學生講明四子之書剖析五經之義有心性浮華輿服侈肆者隨時嚴加戒飭欽此是知學行貴於交修體用宜於兼備臣等旣酌復課試於繙譁詩文之外當漸試以經史策論觀其志識至先儒性理之書本朝掌故之學亦擬令教習等隨時講求因其資禀咸使通明其常行書籍由各生自行購置惟臣學苦乏秘藏善本宏編　求　易所有列朝聖訓御纂七經御批通鑑輯贒以及御定清文鑑及補偏總綱補總綱御定滿蒙漢三合清文與武英殿國子監等處所有宫刻書籍及近年各省局刻書籍應懇恩準臣學擇要咨取俾諸生肄業之餘得以縱覽異書研究實學斯教化宏而學術正矣一請恩試臣學學生　例五年考試一次由吏部請簡大臣分别等第一二等録用間有賜給三等留學四等革退乾隆間攺爲三年一試二十三年攺爲不定年分考試繙譯中書筆帖式四十一年復准咨送吏部考試庫使臣等查近日侍郎鍚珍請整頓官學侍郎寳廷請教導六部筆帖式均奉諭旨允行卽今事例停而繙譯中書各部筆帖式庫使亦實有乏才之患若申明舊章策各學之良以爲各衙門之用仍酌予年限準將各學學生請旨考試分則録叙則子弟有進身之階少吏皆明經之士似與學務政務均有裨益是否有當應請飭下吏部妥議具奏以上六事準舊制定新章酌時宜除夙弊似亦教養兼全情法互盡如蒙俞兒臣等卽當詳定條規嚴立程課時進諸生而訓迪之以期徒衆嚮風相觀而善臣學近隸禁垣　四姓小侯二品士門七營飛騎尤爲優厚八旗子弟又類多開敏高明仕路旣寛頴異之資騰士必速若童年收辨志之益幼學定育德之基較之鄉貢進士　郡文學困於科舉習非所用等當有事半功倍之益以國家治理之隆誠使實事求是久道化成或有一二瓌偉之士出於其間以副聖明振興學校之意此靣臣等可爲八旗子弟深期殷望者也所有臣等會同管學大臣酌議整頓官學章程理合恭摺具奏伏乞皇太后皇上聖鑒謹奏奉旨巳録○○頭品頂戴河南巡撫臣李鶴年跪奏爲巳故閣臣品學純粹德業懋昭懇恩准予河南省城特建專祠春秋致祭以彰盛軌而順輿　恭摺具陳仰祈聖鑒事竊維明德馨香鄉里切景賢之慕羣倫表範朝廷勵勸俗之方光緒八年二月二十八九等日據河南紳士布政使銜前雲南按察使倉景愉按察使銜前安徽鳳頴六泗道劉毓楠翰林院編修鄭思賢庶吉士裴維侒駐防滿洲營舉人多克琿海林等先後呈稱巳故大學士倭仁係河南省駐防滿洲營蒙古正紅旗人由道光巳丑科進士歴官至文華殿大學士德符衆望學爲儒宗緬道緒於五百年志崇山仰居相位者十數載清畏人知溯文章則多士楷模論勳勩則羣生袵席其生平事蹟巳沐聖恩宣付史館立傳並蒙賜諡文端附人賢良祠祀褎揚合典極渥至優薄海士民無不聞風觀感惟是前型巳邈遺轍懼湮瞻禮無從深缺維桑之敬師資有在願伸釋菜之文擬請於省城特建專祠以昭激勸等情由臣批飭布政使覺羅成孚核詳請奏前來臣伏查該大學士心期紹述卓爾不羣業闡精微粹然儒者在野慶經人之師表立朝見端揆之儀型知達九重名高四裔而且黜華崇實早徵人告之謨敎孝作忠彌著義方之訓在盛世蒸嘗之錫固令聞令望之胥符况藎臣論定之餘實立德立功之不忝合無仰懇綸施俯准將巳故文華殿大學士倭仁在於河南省城特建專祠由地方官春秋致祭以彰盛軌而順輿情之處出自鴻慈所有據呈請建專祠緣由謹繕摺具　　乞皇太后皇上聖鑒訓示謹奏軍機大臣奉旨着照所請該部知道欽此 
 
 

Page 12

 
 
   
 
