# 1908 - 220 - 4912767

 

Page 1

 
 
   
 
 

Page 2

 
 
   
 
 

Page 3

 
 
交旨 
 [P七月十四日交學部> 
　　本日候補京堂勞乃宣奏進呈簡字譜錄伏候欽定頒行一摺奉 
旨學部議奏欽此同日交順天府本日貴衙門會奏設局整頓順屬 
捕務警務摺又奏請刊刻木質關防片均奉旨知道了欽此又奏捕獲要犯由局員審擬請旨懲辦片奉旨著照所請欽此 
[七月十五日交吏部]  
　　尚書戴軍機大臣面奉諭旨戴鴻慈奏病仍未痊懇恩賞假並請派員署缺一摺戴鴻慈著再賞假二十日欽此 
代論 
[翰林院代奏編修喻長霖敬陳管見呈]  
　　爲敬陳管見。呈請代奏事。竊職由本衙門資遣日本游歷。於上臘底東渡。今年五月回國。在東四月有餘。竊見日本壤地褊小。維新以後。國勢驟興。近來發憤自强。進步之速。直欲與西洋各大國並駕齊　。觀其國政民風與中夏異同之故。頗足以資印證採擇。有不能己於言者。謹就見聞所及。效其芻蕘之獻。略舉大端。有爲我國家所急宜仿行者五。有大勢所趨。衆論所譁。而利弊未定。不敢遽請者一一。敬爲我皇太后皇上陳之。所 
 
 
 

Page 4

 
 
謂急宜仿行者　何也。一海陸軍宜認眞整頓也。五洲大通。外交日棘。各國耽耽。競修戰備。日本兵制。初仿德國。陸軍則多效佛。海軍則多效英。明治初年始稍成軍。逮徵兵令下。行之二十餘年而國驟强。我國近治陸軍。方在萌芽。海軍自甲午年一殲迄未興復。疆塲無備。實啟戎心。他日有事。何以圖敵。今縱不能遽行通國徵兵之令。而海陸兩軍。必須實力擴張。 
可否近法日本。兼採泰西。叅酌中國情形。從速講求。次第舉辦。多設海陸軍各學堂。日討國人朝夕訓練。務蘄十年之內。屹成勁旅。所謂非練兵無以弭兵。非備戰無以止。戰此國家目前第一要務。刻不容緩者也。一學務宜切實振興也。日本版輿甚小。學校甚多。明治十年全國學校己有二萬六千二百餘所。嗣後陸續加增。至今不啻倍蓰於舊。有無人不學通國皆兵之諺。今中國學堂開辦伊始。大學纔議分科。教育全未普及。篳路藍縷方在屏營。竊謂目前有最要者四事。一曰速審定教科書。今學部審定。但有小學堂課本。而中學以上。率由教員自編。以今日學生品類之龐雜。教員程度之不齊。舍聖經賢傳不講。但憑三家邨學究暖暖姝姝之言。以爲講授。而各學紛歧。各省淆亂。以云無弊。吾又誰欺。應飭學部編譯局廣延海內通儒。速訂課本。此爲最要。二曰編定簡易邇行文字。日本文字。僅四十七音。連濁音不滿八十字。簡陋可笑己甚。中國文字典雅。甲於五洲然日本惟最簡陋。故婦孺皆易通習。而教育普及最易。中國惟最典雅。故宿儒不易博通。而教育普及轉難。今欲求教育發達。宜自蒙小學堂。欲求蒙小學堂發達。宜自文字簡易始。說文九千三百餘字。己苦繁難。後世孳乳滋多。徒耗精力。無裨實用。謂宜酌於中日雅俗之間。精選中國文字至簡易者一二千。至多三千字。爲蒙小學堂課本。即爲中國通行官字。蓋乾坤之理。本於簡易。執簡可以御繁。至易可以通俗。其說有似偏倚。其理實不可易。三曰推廣京師圖書館。欲訓童蒙。非至簡易不可。欲餋通才。非至博雅不可。日本帝國圖書館藏書最富。國民無男女。無富貴。皆可來閱。書目井然。入欲閱書。先查書目。按目索書。分特別室尋常室及婦女閱書室三處。此等辦法。最足增益國人智慧。中國四庫全書。下士未易觀覽。大學堂藏書未備。雖極有志之士。無從博求古今中外之故。而裨補見聞之所未備。故欲疏瀹全國人智慧。宜自擴充圖書館始。四曰續修四庫書目。乾 
隆時欽定四庫全書。綱羅古今一切載籍。洵足嘉惠藝林。今海字大通。羣言龐亂。後生小子。震於泰西富強之說。巵言日出。大道將歧。非續編書目。明定宗旨。排斥邪說。不足以靖羣議之囂。而齊一天下之耳目。一工商宜速籌推廣。也日本驟强。入但驚其戰品之利。而不知其國內工商發達。進步極速。現計通國工科大學三。高等工業。入高等商業七。甲種乙種商業八十餘所。中國百工隋窳。商業日益失敗。而學堂全未成立。士大夫鮮知講求。以致外國輸入之品日多。我國輸出之貨日少。海外尾閭。長此安窮。宜速多設農工商學堂。以挽回外溢之利權。此救貧之術。亦謀國之要圖也。一邊徼宜設法墾牧也。外洋各國隨處購求闢地。日本尤極注重。姑以北海道而論。天明時僅四百餘戶。明治初僅三千餘戶。自行殖民政策以來。百廢具興。此地遂屹成重鎭。中國版輿之大。十倍日本。如蒙古西藏新疆及各邊遠未墾之地。亦十倍日本。謂宜仿照北海道辦法。竭力經營墾牧。查北海道特設農科大學。我國墾牧。宜自北五省及東三省始。至少宜設農科大學及高等農學一二所。以開風氣。漸推至蒙古至新疆至西藏。俱須次第墾闢。次第興學。且須次第改設行省。遴選賢智督撫。竭力振作。生聚招徠。蔚成都會。方足以鞏邊防而消敵燄。一監獄宜急求改良也。 
日本自隋唐以來。事事取法中國。近則事事取法泰西。講求新政。成效頗有可觀。而監獄一事。尤中國所宜仿效。查日本監獄。大者罪犯數千。小者或數百。皆令學習工藝。日省月試。勸導漸摩。深得三代聖王哀矜庶獄之意。且名爲監獄。實則與工廠無異囚皆工作。每日皆有應得工資。積久工藝既成。餘資亦足自給。化盜爲良。轉移日易。我若果能仿行。則十八省之 
囚孥。皆變爲我國家興利之良民。官省賠累之費。民有遷善之資。有百利而無一弊。夫亦何憚而久不爲此。所謂。利弊未定不敢遽請者二。何也。一曰開國會。東西各國咸有國會。考各國初開國會。造端皆頗困難。而以法國爲最兇。日本爲最吉。查法國以議開國會之故。而舉棋不定。致召大亂。流血八十餘年。死亡百餘萬。卒改革爲民主。滔天大禍。言之傷心。日本變法之始。朝野互爭。喧譁囂競。危機亦間不容髪。賴明治英明。沈機默斷。復有伊藤諸賢佐。精求憲。法國會章程。　求精當。謀定後動。故倖而免失敗。夫國會成立。上下之呼吸靈通。政府免專制之謗。措置得宜。本屬有利無弊。所以近日新聞演說。衆口同聲。僉曰國會國會。竊謂立憲宜預備。國會尤宜預備。朝廷於未開國會之先。諸宜先事綢繆。周詳審愼。遠稽各國國會得失善敗之故。近考日本變法之所以成。國會之所以立。其得力何在。其收效何因。並宜愼簡二三練達老成。更廣徵海內通才碩學。研求國會設施章程。磨練年歲。至精至當。並先定府縣會及省會章程。俾天下威曉然於朝廷用心。一秉大公。昭然若揭日月。蓋先時而擇之既精。庶臨期 
 
 

Page 5

 
 
　　而措之悉當。否則漫無布置。毫無準備。萬一天下臣庶。惑於浮議。或羣以國會文明之說。謬相煽動。迭起要求。在上者漫然應之。亟遽施行。棼如亂絲。法國前車。可爲殷鑒。此不敢遽請者一也。一曰改官制。日本維新改正朔。易服色。更官制。因時制宜。國遂以强。我中國正朔服色。本無流弊萬難輕改。此可毌庸置議。惟官制一事。論者齗齗。按立憲國官制。立法行政司法。三權並峙。明定責成。各有專屬。而立法尚屬議院。行政首重內。閣考日本明治七年開地方會議。十二年開府縣會。十八年始組織新內閣。二十二年始實行立憲。然則未實行憲政。先須組織內閣。未組織內閣。先須組織議院。蓋議院爲地方自治之機關。內閣爲中央集權樞要。斯二者立憲國之精神也。日議院內閣。相倚爲用。不可偏廢。不可畸重。有立法之議院。斯能監督政府。而無權臣竊柄之憂。有行政之內閣。方能總揭大綱。而有指臂相維之妙。今議院既未成立。則內閣亦礙難組織。無斯二者。即無立憲精神。但於其餘一切官制。紛紛改訂。徒滋累擾。决無實濟。此不敢遽請者二也。夫立國自有本未。五方風氣不同。今中國積弱己久。固不宜錮蔽因循。坐以待斃。亦不可東棖西觸。妄事更張。如實可仿行者。宜奮發邁往以爲之。如時尚有待者。宜鄭重周詳以處之。職供職十年。浮沈無狀。夙懷欲陳之言。徒以蝨蟣微臣。躊躇而不敢遽進者。己非一日。今東游考察。竊見彼國蒸蒸日上。振興氣象。發揚蹈厲。內顧惄然。寸衷耿耿。不能自閟。謹就我國目前大計最關切要者。略陳管見。貢其髦髦之忱。伏乞代奏皇太后皇上聖鑒。謹呈。七月初七日奉旨會議政務處知道按喻編修所稱亟宜仿行之事。如海陸軍學務等項。須有國會可以解决。若不敢遽請國會而但請亟　五事。豈知本之論哉。專電 
[電一（北京）]  
　　楊度擬奏請定期三十六年開設國會經劉若曾連甲極力勸止 
[電二（北京）]  
　　常徽前奏貽穀墾案查己一月尚未清楚荒地有上中下三等之別斷無概收入錢之理貽果概收八錢應治以浮收罪名承辦此案毌縱毌屈始足快人心而折服貽穀當即諭飭法部查案覆訊聞案卷經鹿軍機封存歸化署內己派員往調 
[電三（北京）]  
　　御史王履晉奏請禁革官媒改設女待質所法部有議准意 
[電四（北京）]  
　　皇上刻己大安慈宮頗慰各御醫均蒙嘉許 
[公電一（烟台）]  
　　浙江國會請願代表葉蔡邵三君己抵烟後日可抵京 
[公電二（漢口）]  
　　敝報因登美洲華僑請願書昨晚被封乞伸公論　同業江 
漢報同人叩按此電可興昨報專電參觀 
緊要新聞 
[國會問題]  
　　直督楊蓮帥昨日會同各大臣在園會議國會期限問題仍力主三年召集之說井請政府早日議定宣布 
　　駐美伍欽使日昨電致政府請速開國會實行立憲以順世界之大勢並舉士耳現己頒布憲法改建內閣爲比例有嗣後五洲萬國將無專制國立足之地等語 
民政部尚書肅邸昨日特邀外城廳丞王仙香君至邸談話係　　廳丞所上之國會條陳頗爲肅邸所賞讚故特邀來面訊國會之關係王廳丞歷陳各國國會之歷史約二點鐘肅邸頗然　說 
山西紳學界致京電云山西公舉國會請願常李劉三代表己於十五日捧呈北上渠劉兩京堂率同人躬送軍棧三呼大清國會萬歲而別 
[津浦購地局被叅（北京）]  
　　某御史奏叅津浦鐵路購地局任意測勘不肯稍讓愚民無知滋事堪慮應請飭下該大巴轉飭該局凡遇溝渠坟墓隨時設法繞越總期路務民情兩無妨礙云云當由軍機處交旨郵傳部督辦大臣呂海寰知道 
[晋撫奏同蒲鐵路辦理實情（北京）]  
　　晋撫寶棻奏覆翰林院侍讀榮光奏敬陳管見以保路權一摺略謂同蒲鐵路於光緒三十一年七月間奏請歸晋省紳商集股自辦三十二年閏四月由山西 
 
 

Page 6

 
 
同鄉京官公舉在籍紳士前甘肅布政使何福堃爲總辦呈請商部奏奉俞允該紳遵即在晉設局籌議定爲商辦有限公司載在招股章程詳咨宣布有案是　總辦係闔省公舉無虞權力不及也公司爲完全商業無需官欵接濟也具此獨立性質與近日江浙等省所設之鐵路公司初無稍異果能抱定宗旨鼓舞羣情使紳商踴躍輸將當己早著成效乃始則以無股可集一再呈請由官派員勸　迭經奴才督率藩司分別飭派繼又以畝捐無著禀請按照庚子善後賠欵飭派富商分認並提存各屬官欵息本歸公司應用批飭藩司妥議嗣以諸多窒礙詳覆中止該紳亦遂因病辭差夫同蒲全路需欵在一千萬以上畝捐一欵豐稔之年亦祇三十餘　原案係路礦平分即提歸路局亦祇十餘萬兩况去年己由外務部奏定指爲贖礦的欵集股與賠欵緩急迴不相同至各屬息本需賴流通市面均屬斷難照准之事即使悉如所請尚不及全股十分之一此外所短甚鉅又豈盡賴官力所能竟事是同蒲路工之遲誤止在該總辦何福堃專待官力集欵此又奴才所謂原奏未符者也所幸晋省有志紳商求保路權熱誠仍未稍減於此事之利病原委亦己洞若觀火現己另舉允孚衆望紳士接充該公司總協理仍由奴才督飭總協理分投招股次第興辦早日開下以重路政而免貽誤七月十二日硃批郵傳部知道按附片請以劉篤敬爲主持總理趙淵爲坐辦總理崔廷獻爲協理亦　己奉旨照准 
[俾御史奏請疏通京外冗員（北京）]  
　　雲南道監察御史俾壽奏稱欲清吏治首以疏通冗員爲先近雖改訂官制然內而部院外而各省閑散冗員不知凡幾堂官絕不加顧問但憑資格自能得缺而其人老矣待其出缺後再以一資深者補之當差與否概不過問其勤奪得力者茍無資格轉不能補缺堂官但知某司掌印主稿總辦何如人而某司共有幾缺實缺皆係何人不惟不知且亦不問此不得謂之冗員直謂之冗缺可也况各部院選缺主事本衙門概無升轉聽其資深再選他部則本衙門何必有此一缺朝廷又何必有此一官他如各部院滿洲司務蒙古漢軍筆帖式及內閣蒙古中書等本衙門皆無升途必致老死而後己既補冗缺則不得不以冗員自居虛糜俸祿莫此爲甚外官專講情面茍無援引欲求一見而不可得幕府家丁皆能用事果眞逢迎得法即可差缺頻仍並可以人材保薦其眞有才識困於饑寒者不可勝計甚至偶有展布爲人所忌必至傾陷排擠使不能伸而後止不遭參劾即爲幸事此等風氣雖有賢督撫亦不能免蓋其居氣餋體己非一日耳目爲左右人情所蔽而朝廷差缺皆以冗才居之矣上以情面求之下即以情面應之日期其必受而後止終日營營苦心謀畫各爲其私似此情形各省吏治概可想見擬請飭下各部院堂官所有各部院司官如有當差得力者不論班次均宜添改酌補之缺並於本衙門疏通升轉之階其永不入署當差者無論何途一概勒令冋籍而堂官尤必時常接見司員拔取眞材勿以人言爲是非勿以人情爲去留則選舉公而人才出矣其外省各官擬請飭下各省督撫所有分發道府州縣到省後令其先在各署學習辦理公事時常接見遇事考察因其材而教之數月之後果能留心辦事再行留省差委若一無可取即行咨回不必濫竽充數督撫先於人材留心則各事自能得人而理不必身親其事自無不治之事等語七月初七日奉旨會議政務處知道 
[今日尚有緊要新聞接入第二張]  
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[日人擅捕張壽芝案紀詳（北京）]  
　　日兵違章捕人一事早記本報現悉政府對於此事非常注意當肇事之初內城總廳即派一巡官往日使署詰問日使署以非禮之言相答故內城總廳立即禀請民政部移交外務部請向日使交涉昨民政部己得外部覆文將會同民政部與日本公使開正式之談判并請各國公使出爲判斷一面電駐日欽使胡惟德直接向日本外部交涉茲將此事詳情調查於左 
[張壽芝被捕之狀况]  
　　日本此次捕拿張壽芝時先派一日人變服至門樓胡同將張壽芝役人拿至日使署訊問以供詞不符遂給大洋一元釋放於是派憲兵多人復至門樓胡同將張所租住丁宅之房圍住張初不知何意亟圖抵制該日兵即開鎗擊傷張數處當即捆送日使館 
[日警長更正之要求]  
　　自張壽芝被獲後輿論沸騰各報咸揭此事該使署警察長大喜多遂至內城總廳要求飭各報更正旋經交涉治安兩股警官據理力爭該警長悻悻而去 
[張壽芝己死之風說]  
　　張壽芝自經日兵擊傷負創甚重聞己於日前殞命究竟因何而死抑係傳聞之誤尚容續訪 
[京師近事]  
　　某大軍機日前在樞府提議中國嗣後聘用外人充任顧問不通漢文者　　概不任用而某邸則云聘用顧問就其於何項政治素有研究即可任以何項政務漢文一節似可不必注重 
　　郵傳部前議收回郵政一事當經各堂會議以現在收贖京漢鐵路問題正在棘手不遑他顧一俟辦有端倪再行收回郵政 
　　又擬通飭各省嗣後鐵路不准雇用印人充當巡警并飭各路自行設立學堂招生造就以備任用 
　　東督徐菊帥致樞府電略云奉省應設之巡警道請暫從緩應先改設廳丞二缺王治馨陳友璋兩觀察堪勝此任 
　　樞府以新疆提督駐於省城所有邊遠地方難資控制擬將該提督移駐英吉沙爾以資鎭攝 
　　昨政府致桂撫電略云該省自前歲遭亂後元氣未復商業不振請開闢商埠以保利權並亟先調查何處適宜及應如何提倡之處一併聲覆以憑核奪 
分類新聞 
[政界]  
[電飭加意防護運河隄工蘇州]  
　　淮揚道吳觀察學　近日在工次迭將運河水勢增漲隄埝危險情形具報督撫兩憲均誌前報茲聞觀察接奉撫憲電飭略謂水勢有增無减殊深憂慮節甫立秋下河萬頃田稻刈獲尚須時日務望嚴督廳汛各員竭力守護㙋隄勿稍大意歸江各　有無未啟之處能否多開以資暢洩云云己電詢淮運司矣 
[採糧平糶請免税釐山東]  
　　七月十三日魯撫袁中丞片奏略謂東省本年自春徂夏雨澤稀少麥收甚歉近雖得雨未免稍遲秋收亦恐減色東民素鮮蓋藏加以連年歉收遂致糧價翔貴民食維艱非購糧平糶不足以資接濟臣與司道等商酌查有章邱縣紳士江蘇候補道孟　笙歷辦平糶頗著成效現擬由藩庫及籌賑局籌撥銀八萬兩刊列護照仍派該紳孟繼笙携赴奉天河南兩省採買雑糧米麥運回設局平糶所有沿途經過關卡應請免征稅厘以輕成本云云當奉硃批度支部知道 
[州縣門丁專權之公憤杭州]  
　　日前杭嘉湖三府紳商聯名電禀撫憲略云三府各州縣征收錢漕仍用門丁專權民不堪命公叩嚴飭藩司速委明幹佐貳等員分赴各屬襄辦收發錢漕各事務以清積弊 
[皖撫護任後之通電安慶]  
　　新皖撫繼蓮帥致各省督撫帥電云昌蒙簡命護理皖撫己於十五日接篆視事初膺艱鉅隕越時虞尚望時錫訓誨俾得準絕 
[沈護院告退之消息江西]  
　　贛撫沈愛蒼護院自被參之後由江督端午帥派委榮觀察來江查辦不知幾許運動始獲洗刷無事而繼出家屬親戚賣缺之事又經庭訊不免再有他人奏參聞現經端午帥致函沈護院請其自行乞退聞沈護院接信後擬俟新任馮中丞到任時即行拜摺乞退 
[蘇藩定期赴寧蘇州]  
　　蘇藩瑞方伯定期二十日乘坐早車赴　垣謁見江督面禀要公併弔唁午帥旧太夫人之喪 
[浙撫奏調董觀察浙江]  
　　浙撫增中丞因舉辦一切新政需人特奏調奉省民政司僉事董季友觀察赴浙襄理一面電請東督飭知董僉事刻下徐菊帥己電覆浙撫照辦矣 
[鎭紳會議改造粮册鎭江]  
　　鮑紳心如連日假求己學堂邀集同志開特別會議主張造一征粮准册以杜隱匿包賠等弊所有從前舊册與清荒局改繕新冊均不足爲據現擬參合新舊兩種折衷辦理聞贊成者頗多即於議決後籌定的欵一萬兩爲辦事經費 
[城鄉巡警難以歸併奉天]  
　　奉督徐菊帥擬將鄉鎭巡警歸併城廂巡警業經札飭巡警道及度支司妥議辦法疊誌前報茲聞該總局在事人員調此事一時難以實行因城廂總局辦公室甚少若鄉鎭巡警歸併各課必須添設課員非推廣房舍無處安置現該局王總辦因有要公 
 
 

Page 11

 
 
出差俟返局後詳細會商方能定議 
交涉 
[魯人會議保全礦產北京]  
　　近聞旅京山東官紳集議以德國現在東省顯違約章開採礦產議公禀外部請即據理力爭以維權利 
[俄新使到京預誌北京]  
　　新任駐京俄公使考斯道費君現定於中歷七月二十九日到京接任視事 
[禁阻日人違約貿易武昌]  
　　鄂省洋務局總辦吳方臣觀察查有日商違約在武昌斗級營街開設鹿鳴閣照相館芝蔴嶺街開設九三藥店誠恐將來滋生事端特照會漢口日領事禁阻否則不認保護 
軍界 
[飛划營分界駐巡蘇州]  
　　蘇省飛划蘇捕新中水師等營旗經統領陳玉田遊戎禀准改爲五營編立營制己於七月初一日點驗成軍查飛划船隻爲緝捕遊擊之師蘇省地方遼闊港汣紛歧均匪徒出沒之區業由瑞方伯飭即劃定駐防區域俾各專責成茲將所定駐地照錄於下第一營駐紮蘇省黃天蕩左右一帶有事聽調遺第二營駐紮蘇省葑門外覔渡橋左右一帶各哨分巡蘇屬各縣第三營駐紮松郡西門各哨分巡松屬各縣第四營駐紮常州小北門外各哨分巡常屬各縣第五營駐紮太倉州西門外各哨分巡太倉各縣飛划五營共官弁勇丁一千三百二十三名照陸軍營制所有軍服官衣等件均有例案製給至平日應穿常服衣服靴帽等物己由統領詳請善後局發給 
[統領出巡漢口]  
　　駐紮漢口之右路巡防隊統領陳叅戎士恒因駐防新堤之漢靖營奉文改編爲該隊第二營現己成軍特會同營務處總辦杜觀察俞前往點驗並至沙市查防汛地以靖匪蹤 
[練軍鬬毆風潮寗波]  
　　定海練軍隊因茶房小金昨向藍旗沈連生等分肥不允以致兩相鬥毆事經各兵得悉情由羣起大　現下尚未平復 
學務 
[請設保姆學堂南京]  
　　江寗勸學員劉啟勳擬設江南保姆學堂禀由江寗縣龍令轉詳江督當奉端午帥批云保姆爲家庭教育之本保持幼兒有關天性自應設立學堂教以三育之要道以資蒙餋該生熱心倡始自是可嘉所擬章程亦尚妥協井自認籌常年經費尤爲難得惟辦理究竟是否合法須俟開辦有成始能考究得失仰寗學司認眞考查果能辦法合宜再行詳予立案并即轉飭遵照 
[批飭秉公查辦坍校案杭州]  
　　師範監工陸桂星前擬赴滬增中 
丞以其跡近避匿將其弟發押看管陸即聞耗折回等情己誌昨報茲悉陸回省後連夜赴各憲轅禀到並呈遞被誣寃抑禀詞當經中丞嚴札布學二司秉公查辦略云查建造工程向有保固限內破壞例應賠修該道承建全浙師範學堂各工需欵甚鉅如果工堅料實何至甫報工竣二門即坍傷及學生馮前院批令賠修賠醫理所當然該道所修之屋未必處處不實而二門既己坍塌不得不疑及衆工者亦屬人情之常前部院己批二司遴委杭府會同紳學界聘請工程公同勘驗改修定限保固現在如何勘修自有公論亦非王紳一人所能誣陷既據具禀候札二司督催卓守遵照批指秉公辦理毌稍偏倚據實詳候核辦 
[複音講習社開演奏會紀事杭州]  
　　金洞橋許宅前開夏季複音講習社員三十餘人延包傳賢君爲教習縮短講習期限己滿四十天昨爲各社員畢業日期特開演奏會男賓約二百人女賓約五六千人會塲花彩續紛極形優美秩序亦頗整肅單複音各學員均奏樂唱歌男賓方桐生包蝶仙史荃蓀陸玉書諸君均各演說極賓主唱酬之樂女賓中有嫻熟奏琴者亦復登台演奏衆賓皆肅然起敬聞社員中有年齡幼穉數人習藝程度尤爲高卓 
[中校學生不准改撥肄業江西]  
　　江西饒州府中學堂預科學生王純金等以改撥肄業情形具禀學轅現奉林貽書學使批云查饒州府中學堂肄業各生上年春間據張守禀請改爲預科當經批准照辦旋於冬間舉行畢業考試分別等第給予憑單准其留堂作爲中學堂正班學生各在案該生既在留堂之列正當濳心向學努力前程何得見異思遷半途而廢所請應毌庸議 
[禀請撥欵維持學務寗波]  
　　鄞西鄉十字港地方有廣德小學堂日前被火所有校內器具同時一炬擬將停辦現經學董陳宗魯等聯名禀府請即撥欵以資維持等情昨由夏太守批該增生等所辦學堂前爲鄰火延燒左近十里以內別無學校誠未便就此停辦惟公家欵項支絀一時欲指撥的欵實非易易應如何別籌接濟仰鄞縣會商勸學所紳董妥籌具覆察奪 
實業 
[江督批准商業學堂合併辦法南京]  
　　江南商務局日前詳請將南洋高等商業與江南中等商業學堂合辦茲奉江督批云詳及清摺均悉中等商業學校原有校舍可以酌量擴充并借用商會工藝局房屋足敷歸併高等商業學堂之用可省建築之費教員及各項僕役均可量事之繁簡酌量兼併可省薪資之費該局本有商品陳列所有圖書樣本理化器具可以互相通用藉此考求可省購物之費所省之費既多管理又能統一所請兩校歸併應准照辦查閱學科細自均照學部奏定章程高等預科所增理財通論及德法日俄各語之一本科所增破產法商事行政法德日俄各語之一中等本科所增商業文英文打字機均屬有用之學如與主要科目無礙應准照表教授唯銀行保險關稅三門查奏定章程商科大學始有此項科目高等商業學堂所附設之專攻科亦係高等畢業者尚欲專攻其己習之學特設此科使精究之非習商科大學科目而有銀行保險關稅諸專修科也惟以上三項人材目前需用甚急中國 
 
 

Page 12

 
 
現少高等商業畢業之人自難膠柱鼓瑟不得不變通辦理察核所訂課程大致遵照高等本科科目加以各專門主課尚不與定章大有出入性質略近選科亦與日本東京高等商業學校附屬之銀行專修科辦法相合應即照准惟銀行保險關稅二科學理深遽非延聘一東洋著名高等商業講師不能勝任愉快即以擬聘作正教員之留學日本高等商業畢業生三人爲之繙譯應幾相得益彰至保險關稅兩科寄宿舍亦應設法於商務局內建設布置庶見完全管理亦見周妥又請附設商業教員講習所查與奏定章程相符亦與日本所設商業教員餋成所相類係爲造就商業師範人材起見應准照設各學堂現己歸併隷屬商務局由應以該局總辦王道爕兼充高等商業學堂監督就近主持一切孫道廷林現派外差應改爲高等商業學堂名譽監督遇有重要事件仍當商酌維持胡教諭元倓辦事熱心深明學務應派充高等商業學堂提調兼庶務長得以稽查課程整理庶務除分別札委外餘均如詳辦理第凡可以歸併裁减之處仍應隨時酌核禀請飭遵以省糜費而昭實用所請開辦費銀二千兩每月經費銀五百兩應由財政局照數籌撥其原有高等商校費每月銀七百兩應由官錢局按月致解統候分札飭遵 
[機匠罷工要求加價鎭江]  
　　鎭郡織綢機工約有萬人以近來米珠薪桂不敷食用相約於七月十六日起一律罷工要求加價並聚集數百人擁至張飯店巷綢業董事曹介之家吵擾不己駐鎭巡防隊統領周錦堂聞信飭派弁兵彈壓十八晩各機工又聚集千餘人擁至丹徒縣署要求適王緯臣大令赴蘇未回當由捕廳張參軍善言勸散 
[商會陳列所倒塌漢口]  
　　商務總會附設之商品陳列所其洋式樓房係屬新修忽於十四日午後倒塌當由總協理知照各商董往勘一面飭傳承修之工匠至會諭令賠修 
[詳復礦山疁葛浙江]  
　　農工商礦局前據浙路公司移開以江山縣虎岩山煤礦確係周天保周泰川等自願租與公司開採並經派員澈查亦無　墓等項糾葛現因周姓背列陽撓請飭縣實力保護當經前總辦王省三觀察電飭江令詳悉勘查復奪茲據該縣蒯思曾大令禀復以奉電馳勘虎岩山礦地四十三畝現衹二十一畝零確與龔前令原詳不符檢閱各案列名之多寡不一查安潭係周姓合族派下人多間有背列而原禀之姜　燮毛鴻猷等亦未來縣續催鄭步達所禀縣中亦無是案迭次飭傳兩造均延不到似此作輟自由並不遵章殊難憑空詳復究有何種糾葛容再查詢確鑿上詳 
雜記 
[僞造官票案發府嚴訊武昌]  
　　巡警道署偵探隊前在孝感縣緝獲私造湖北官錢局鈔票之余老么代爲行銷之朱銀臣並起出僞藩司偽善後局印信關防暨鉛板製成偽鈔票等件業由馮巡道禀奉督批發交首府提訊確供照律嚴辦以維圜法 
[官錢局失票之糾葛武昌]  
　　湖北官錢局新發行之五千十千鈔票當三月間繕寫號碼時突被狂風將繕票所房屋吹倒各繕校生四散逃命事後查點鈔票約失去四百餘張總辦高佑諸觀察以此票並未用印不能行使故未追究不料昨竟有人手持此票赴局兌錢經局中司事驗其印文係屬假造當將其人拘留窮詰一面將各繕校生發交首縣審訊務得竊票私造關防情由以憑照私鑄例治罪 
[會匪分別監禁武昌]  
　　湖北通山縣去歲有會匪吳有元等揭竿起事己將吳拘獲擬定永遠監禁之罪其餘黨焦興等十名刻亦經鄂臬擬定監禁十五年詳奉鄂督批准飭由首府分別遞解原籍監禁 
[租界禁瓜鎭江]  
　　鎭郡英租界以鎭江時疫盛行爰於日前曉諭各瓜販不准挑入界內如違即以全數投之江中至華界雖無此種禁令然上流社會中人購食者亦絕少云 
[發給護照運米鎭江]  
　　商會接奉丹徒縣王令頒發護照一百張當即轉發糧食行各客商以便持照向內地購運米石接濟鎭郡民食 
[鄉民因演劇互鬥常州]  
　　常郡鄉民偶有仇隙必藉演劇時聚衆鬥毆日昨北鄉毛家塲因演青苗戲特有鄉民聚集百餘人互相惡鬥致有兩人受傷甚重舁至陽湖縣陳仲陶大令驗傷屬實兇手業己在逃遂將演戲經事人覊押一面飭差嚴緝兇手訊辦 
[消防隊比試洋龍松江]  
　　松郡救火會木龍雖多至廿餘架而噴吸不靈洋龍又祇西門外兩部城內商界乃發起募購一部戚太守亦捐廉佽助若干十六日由火車運到各會員咸操衣操帽導以軍樂整隊至車站迎迓舁赴府西斜角試演並借商會洋龍比較一過歸府署存儲 
工藝談 
（一）水陸並行之自動船 
水陸兩用之搬運器。前此己數見。不足爲異。惟近日法入羅威新發明之水陸並行自動船。頗稱新奇。其船有四輪在水中時固宛然一船而登陸之後則又宛然一車馳騁各處輕便異常 
（二）研究海物之玻璃底船 
加里和魯尼亞散他加羅里亞島之海濱。近有船若干艘。其底悉以玻璃製成。製法絕精巧。雖有時船底破損。亦絕不至有沉沒之虞。人居其中。靡不歎爲新奇。而有志於研究海 
中之草類或魚類之學者。尤稱頌不置當推爲第一。若夫茶則不然。其能刺激神經組織與精神以安泰之効力。决不劣於酒精而其性質。全爲無害無毒之物。又謂烹茶之法。當先擇最清潔之水烹沸之。然後投茶。投茶之後五分鐘內飲之。最爲有益於衛生衛生談 
　　茶者最良之衛生飲料也往昔衛生學家。多謂飲茶有害於人身然近有英國學者約克德俾斯。則謂茶實爲最良之衛生飲料。氏嘗云。最上之飲料。自當推水爲第一。然若不純潔。則水之有害於人身亦 
格物談 
[動物與天氣之關係]  
（一）貓洗身體時天氣良好然逆向舐毛或臥時以尾向火天氣必惡（二）家畜出行牧埸日中而臥其時將雨（三）家畜在隱處。無故而羣相驚擾者。暴風之兆。（四）鳥獨翔空中。陰天之徵。兩羽共翔。晴天之徵。 
（五）雁飛海上天氣必佳（六）孔雀高鳴。必有風雨（七）牛馬伸頸作嗅物狀。必雨（八）候鳥天暖北飛。天寒南飛。然旋風將起時。則迷惑飛繞空中。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[東督徐奉撫唐奏奉省設立森林學堂暨]  
[種樹公所摺]  
　　竊維實業之興基於樹植因材而篤首重栽培所以周禮設官埸虞分職研求植物各就土宜及夫入林有時取利有日厥制至爲詳贍近者東西各國注重林政造林伐樹無不學有專門奉省地廣山深土最宜木鴨綠洋江兩河之濱窩集駢列合抱良材交柯而生加意講求實爲天成美利徒以民間不知封植任意摧殘施不時之斧斤聽自然之消長取之不禁而培之無方勢必取用易竭生材口耗此森林一業不可不亟壽整頓之方也臣等到任後逐細考查知種植之學在於實業教育導以先路疊經督飭勸業道派員分赴各處切實調　凡舊有森林處所即飭地方官妥爲培護一面在省城東門外建房置圃按照各省中學堂規制設立森林學堂學額三百名分五年招考足數學期亦定以五年以入堂之先後按年次第畢業凡延聘中外教習與學生膳費概由官爲籌給原額之外如有情殷向學者准其自費肄業以　體恤而廣造就又於南門外闢地建園設立種樹公所延聘德國技師廣購中外樹秧仿新法試種究其物上之宜爲將來推廣林業　步均於本年三月間分別委員開辦凡調杳川資暨延聘教師應需開辦及常年經費應請作正開銷另案造報除分咨查照外所有奉省設立森林學堂暨種樹公所各緣由謹恭摺具陳伏乞皇太后皇上聖鑒飭部立案施行七月十一日奉硃批農工商部知道 
[東督徐黑撫周奏江省擬建圖書館摺]  
　　竊維時局日新政學遞變非博通古今之故則用有所窮非並讀東西之書則才難應變近日歐美各邦競尚文化一國之內藏書樓多至百數十所卷帙宏富建築精良於以盡圖籍之大觀資學人之參考洵盛事也江省僻處邊隅罕沾文教城市之間書坊絕少村塾之子論孟不知近日學務甫有萌芽鼓篋之士略見海外譯書學堂課本經史巨冊無可尋求若不設法提闡學風購求古籍即使學堂漸立教課各程誠慮篤守方隅稍識粗淺之新書不聞精深之國學根柢不固智識不完其影鄉於風俗政治者所關甚鉅伏查學部奏定各省學務官制內稱圖書館亟須籌設江省原有之圖書館向僅租屋數椽市　湫隘冊籍不全非擇地另修無以廣儲藏而資披覽現於省城西關外勘得原有古廟基址擬改建圖書館一區形式略求寬敞並添修藏書樓檢發室閱覽室以期完備一面派員廣購經史子集各種並東西各國圖書暨譯　各精本其在京各衙門及各省官書局刻印各書擬咨由各處寄送以餉邊區並由臣等派委專員管轄分別收儲詳定規則聽人入館觀覽所冀積軸塡委學理昌明國粹藉之保存人才因而輩出似於補助教育啟發民智不無裨益現己派員鳩工庀材所有建屋購書各欵一俟事竣應請作正開銷除分咨外所有江省擬建圖書館緣由謹恭摺具奏伏乞皇太后皇上聖鑒謹奏光緒三十四年七月十二日奉[  硃批學部知道]  
本埠新聞 
[農部奏准滬道兼充漁業監督]  
　　農工商部片奏江浙漁業公司經臣部於上年十月間附奏請派蘇松太道梁如浩接充漁業公司監督奉旨依議欽此欽遵在案該員現在署理奉天左叅贊監督一差勢難遙領且現值辦理赴美漁業會創設商船水產各學校內政外交諸資籌畫查有現任蘇松太道蔡乃煌博通中外熟悉商情駐紮上海於公司各事易於接洽合無仰懇天恩俯准將蘇松太道蔡乃煌兼充漁業公司監督並請嗣後此項監督差事永爲蘇松太道兼銜以專責成而裨商業如蒙俞允命下之日由臣部咨照南洋大臣並札飭該道遵照七月初三日奉旨依議欽此現江督己接准部咨札行滬道查照矣 
[滬道電復查獲私運米石事]  
　　滬道復蘇撫憲電云奉侵電即電淞滬巡防營派兵會委彈壓將米起訖尚屬安靜惟查局委原禀稱運客船戶乘間逃逸僅有水手數名求宥何以禀憲台電內有恃衆抗阻己擒五人餘衆尚多等語且昨據皖籍船戶汪德興具禀謂該米係由皖運滬遇卡報捐有票可憑因至白毛沙遇風吹擱船身受傷故雇釣船移載指爲被釣船串通誣害雖據局委原禀批駁而查核情節殊多不符事關充公罰辦非調查虛實不足以昭折服除飭該委員明白聲復一面分函商會暨吳淞關委員查明覆奪仍俟將水手解道發縣訊明確情核明禀辦外謹先陳明 
[密查私販米石]  
　　滬道札發私販食米之汪廣源等到縣研訊情形己紀昨報茲聞李大令以汪船遭風一節甚有可疑且該米既欲運至上海何以捐照竟諉稱帶往蘇州爰特密飭幹差秉公詳查核辦 
[拿獲搶刦漁戶要犯]  
　　漁戶劉崇槱在橫貢山洋面被戎賚清砲船兵丁徐漢等四人暨著匪邱阿福等搶刦一案己由提憲札飭吳淞營叅府張叅戎將戎賚清及徐漢等五人解道發縣訊辦一面具詳江督咨請浙撫飭屬查緝邱阿福務獲解辦在案茲悉吳淞營張叅戎現將匪首邱阿福拿獲業經解滬併案訊辦 
[洋人圖賴船價之糾葛]  
　　長洲縣趙元和縣魏日前會詳滬道略謂前有英國人司脫而門生來蘇開演影戲所雇許唐氏之船隻不付船價洋四十元船戶向索該英人竟敢開槍恐嚇旋因旁人不平帮拿該英人即行逃赴上海惟該船戶係屬貧苦業己由縣墊發船價然該英人似此情形實屬不法己極應請照會駐滬英總領事查提司脫而門生到案從嚴究辦所有由縣墊發之船價應請該領事歸遠等情昨蔡觀察己照會英總領事霍君查核辦理 
[謝贈]  
　　甬江善士因徽州水灾甚重特請美國技師在大馬路五雲日昇樓後於二十日起開演影戲該戲片異様新奇情景畢肖爲各影戲之冠所得看資悉充振濟昨承惠賜入塲劵二紙誌以鳴謝 
 
 

Page 19

 
 
城內 
[磚瓦碍路]  
　　第一路區巡警分局游正巡官　商民福生康記生泰等禀云查閱來禀該商等在城外開設磚瓦行運貨進城由船裝載必須在沿浜起缷處所停放一日半日之久方能除清自係實情惟多延時日有碍行路以致起貨上岸一時不及挑運可先就所轄局區陳明停放一日至半日准其免罰以恤商艱 
[給領卹費]  
　　顧咸卿前被兇犯叶小弟戳斃現其母林吳氏偕同尸妻林沈氏及子金寶投縣禀稱氏等無錢餋瞻求請將蒙恩撫卹之洋先給洋一百元以作糊口之資大令諭尸母善爲看待孀媳撫餋孤孫本憲俟金寶及歲尚欲送至學堂培植不得別生異心當准所請將洋給婆媳當堂領去 
[道示]  
　　滬道牌示云茲有職監張寶田張秀耀潘思民杜根香郁樹寶張秋聲六人郵遞函禀控告梅家弄啓新學堂董梅宗泰劣跡並不親身來轅候訊無從分別眞偽爲此牌仰該職監等知悉限於三日內一齊來轅聽候傳問明確切實查辦逾限不到即作詭揑姓名論將詭名遞禀之人查拿究辦愼毋違延自誤特示 
[道批]  
　　商人朱琪禀批前禀委查未復據禀前情仰黎令昌俊遵照前札尅日查明具復察奪並弔取証據冊呈核辦毋得瞻徇代人受過切切 
[官事]  
　　候選知縣劉映藜候補主簿徐寶源候選巡檢周登萊試用縣丞葛兆蘭江西武備學堂將弁畢業生張振武昨均到道禀見新委一路一區副巡官高瑜到道謝委 
南市 
[洋鐵夥無心落水]  
　　王家碼頭沈順泰洋鐵店主沈長順接做鎭江生意前晚遣其夥唐毛毛乘大陂公司輪船到鎭唐與同夥趙林春附駁船上輪唐失足墮浦斃命沈即報由總工程局並知照家屬來滬收殮 
[小車夫有意違章]  
　　前日法界某號電車駛過西門外萬生橋適有某石作貨車迎面而來由三十六號巡士朱銀壽喚令暫避反敢扭毆失落警具遂拘獲車夫王稚木秋金林李慶祥解區送案判罰洋兩元 
[積賊好做]  
　　積賊陳黎生竊西門外寗康里倪詠初家金戒三枚玳瑁鐲一副將贓物携至蘇州化用前日回滬被西區偵探獲解到案戒判責二百下押交贜洋 
[保人難做]  
　　恒愼酒店主陳源泉與染坊主唐茂春担保顧吉如在義興絲線店往來交易被顧欠貨洋二百六元零逃避該店主扭陳控追判交保幇理 
閘北 
[拆梢小舅母]  
　　流氓張阿毛前日在車袋角向小舅母拆梢去金線圈一付被閘北偵捕隊偵探查獲解至巡警總局昨日提訊判責四百板發犯事處枷示半月 
[控告楊炳記]  
　　廣安隆在閘北巡警總局控楊炳記不還欠洋一案昨日提訊判楊炳記交保限交中証陸瑞記到案再訊 
[討死]  
　　前晚有形同乞丐之五人睡於閘北十二圖談家宅附近滬寗鐵路軌道內適由寗回滬之未班火車駛過不及　避立將五人軋斃或有腹穿腸漏見者慘之昨由地保蔡信成投禀巡警總局經總辦汪觀察函致鐵路公司一面飭保查無尸屬報堂棺殮英租界 
[呈送電車公司新章]  
　　聘白爾電車公司電車迭在英羞法三租界肇禍經道憲蔡觀察照會駐滬領袖領事轉飭該公司速籌善後妥章旋經領袖西拂君飭知公司己另訂妥章等情照復滬道茲悉聘白爾經理洋人己將新定妥章抄呈領事署轉呈滬道察查核 
[禁止製造烟具賣買]  
　滬道蔡觀察奉大憲札文飭令查禁製造烟具以除烟害等情己詳前報茲奉觀察轉札英公廨定讞員飭照會捕房一體查禁前日由寶讞員照會代理英總巡麥高云君請傳諭各捕房捕頭轉飭中西包探查禁如查有製造烟具之家即令停止如違許即拘解捕房訊辦 
[欠銅錢難爲老娘]  
　　劉裔卿私用德商魯麟洋行巨欵逃遁爲該行控奉將劉之生財什物發封拍賣外並將劉之繼母劉李氏拘廨訊押在案茲由劉戚顧金蘭等具禀到廨以劉母年老風燭堪虞請爲保釋昨奉寶讞員照請西官查核矣 
[購綢衣有累行主]  
　　王福生前日在提籃橋某脚踏車行賃坐脚車一輛至福建路瑞昌衣莊選購綢衣數件將脚車作抵携衣而去詎去久不回該莊知受其騙即將車送至老鬧捕房捕頭飭探查傳車主至捕房詢悉情由諭令車主代王墊付衣洋一半候飭探將王緝獲再核 
[逢潮漲全舟覆沒]  
　　駁船戶張阿三滿裝煤訂運赴內地駛至蘇州河乍浦路橋附近適逢潮漲水急致與橋脚相撞以致全船傾覆舟子均入江心幸鄰舟援救未遭滅頂旋經水巡捕聞　捕頭即飭水巡赶往幇同設法打撈沉船 
[做野雞無所不爲]  
　　搗婦吳阿金在南香料弄開設雉妓院縱令妓女拉客屢奉傳訊抗不到案昨經包探孫岳廷將吳鴇提獲解入捕房捕頭飭送英公廨禀奉寳讞員諭交官媒收押候訊南平安里梅月楼妓女年未及笄己經應客爲濟良所西董查悉禀明捕房昨飭中西包探往查據稱年己二九所有糼女金蘭己經回鄉等語該探等即據情回禀捕頭核示漢口路一百三十號雉妓鴇婦王徐氏與妓王小寶違章在途拉客由探查見禀明捕頭請廨出單傳訊清和里三百零七號妓院鴇母凌虐妓女洪金寳爲濟良所查悉禀明捕房捕頭飭探往查該院並無洪金寶其人該探即據情回訴捕頭 
[做東家絕無人理]  
　　唐祥生在北京路某茶棧執業因將婢女虐待爲捕房查悉昨飭探往查有因即回禀捕頭核辦 
[作嫖客亦懷鬼貽]  
　　粵人梁阿云前日在雲南路會香里三百六十三號雉妓院住宿昨晨竊　該妓衣服而遁向某押鋪質錢爲探查獲人贓即解入捕房捕頭飭押候公堂訊辦 
[奪產]  
　　黃位　控族弟黃掌保爭奪田產一案前晚提訊判一併退去候函縣查明該地戶名再核 
[磚錢]  
　　程伯筠控木作頭顧根記不還磚灰洋一案前晚傳同牽涉之蔡晉臣屠桂香張心桂等研訊程供開設合盛磚灰行去年顧根記包造順記公司房屋被欠貨洋一千二百八十餘元屢向索取不還顧供包造順記公司房屋一應往來貨物及往領造價均由蔡晉臣一人經理求察蔡晉臣供稱並不經手係由保人怡盛昌之朱鑑亭可証判顧屠張三人還押蔡交保著屠桂香將賬據呈案再訊 
[房錢]  
　　兆豐洋行經租人黃可芳控三進鞋店主駱煥章不付租金兩月一案前晚提訊駱供當時搬遷尚有值洋三百餘元之生財未曾取出可以作抵現該屋燒毀所有生財均付之一炬是以被控求察判駱交保限一月向原告料理 
[泥錢]  
　　夏雨田控徐玉田劉緒元與李根甫不還式門德泥價洋一百四十餘元一案前晚復訊判劉還押候補傳人证再訊　 
[華捕]  
　　福州路總巡捕房新招華捕高萬陞等七華捕昨奉代理總巡麥高雲諭飭帶赴教練所請華捕正巡官張都司訓教 
[銀表]  
　　山東路仁濟醫院醫生洪介生失竊銀表及紗長衫等物昨投總巡捕房報失捕頭允飭包探查緝 
[金鐲]  
　　福州路三號洋行買辦鄭渭江失竊九兩重之金鐲一對並鐘表綢衣等物昨投捕房請緝捕頭飭探李阿三與二十七號西探協往查緝美租界 
[拆梢]  
　　流氓王阿慶前晚在途向人拆梢當爲包探所見拘入捕房押候解訊 
[聚賭]  
　　陳阿大毛小桂在元芳路設攤聚賭由捕拘獲押候送懲 
[拔人]  
　　銅匠康兆貴持西函知捕房稱有隣人張春桂陳瑞金等多人來家聲言拔往 
 
 

Page 20

 
 
他處等情捕頭准即飭查 
[串竊]  
　　趙金泉顧寶海串竊塘山路蔡姓綢衣由探拘獲人贓押候解究 
法租界 
[曹流氓神通廣大]  
　　流氓曹阿五結黨專在本埠西鄉一帶搶刦敲詐經捕房迭次飭探密拿迄未弋獲近又在蘇州會館後面法界與華界毗運之處租賃平屋數椽開場聚賭通宵達旦毫無顧忌該流氓可謂神通廣大矣 
[王幫匪怙惡不悛]  
　　幫匪丁二即王三前拐鄧洪君之女孩連珍子經公堂判押着交迄己兩月竟挺押不理現原告復又投禀求請續提該匪之師張德秀並兄丁二到案根追 
[聖母升天]  
　　昨日係天主教中聖母升天瞻禮節清晨本埠各國在教官紳咸紛詣新北門外天主堂內舉行彌撒典禮 
[浴夫入泉]  
　　西門外日暉港河內昨有七入浴身轉瞬忽失其一迨經尋獲早己氣絕莫可挽回擬即報縣請驗後經人調處集資備棺收殮始獲無事 
小說 
[小說學界風流太史] （六） 
　　第二回興學務北關降綸音進文明南天施教化 
　　那位朋友聽了。方才不言不語的走了開去。好容易費了許多唇舌。方才歸到正文上來。只說那個沿海的省分。原是開化最早的地方。自從近十年來聯軍佔了北京。太后皇上避地講和。講了一年多些的和。方才講得妥當。太后和皇上纔得安然無事的回來。那時的官塲中。也有幾個識時務的人物便大家議論起變法來。你上一個摺子。我上一個條陳。無非都是鬧的變法。太后看了這些封奏。也曉得這個時候。儘著守舊是不中用的了便也雷厲風行的行起新政來。新政的第一件事兒。就是廢掉科舉。開辦學堂。下了一道極認眞的上諭。通行各省不多時這道通飭的上諭早傳到這個沿海的省分來。這個省分裡頭。雖然開通最早。却也不過十分之中有一二分是通達時務的罷了。那裡人人都是這樣。那一班下流社會中的人物依舊還是那樣的錮塞非常。迷信不改。那個時候。正是革掉了闈姓票。開辦山票的時候大家都眠思夢想的要想發財。每家人家的門外。一定有一個福德土地的牌位。一天到晚。燒香點燭的混鬧。到了初一十五還要買一串百子砲來。嗶嗶剝剝的放個不了。婦人家的臥房裡頭。無論大家小戶。一定要另外供一個齊天大聖孫悟空的牌位。那怕有些傷風咳嗽的小毛病兒。也一定跪在齊天大聖的面前。磕上七八個响頭才罷。你想民間的風俗。這般頑固。這個學務怎樣的會有進步。但是本省的督撫。接到了這個上諭。自然也就認認眞眞的辦起學堂來。這個時候的提學使司。還是個欽差官。　受督撫節制的。現在裁掉了科舉。好像那弄猢猻的。呌化子走了。猢猻一般便也只得勉勉强强的。來和本省的督撫。商量那開辦學堂的事情。商議了一回。便設了一個學務公所出來。由督撫札委一個候補道。或是知府。當那學務公所的總辦。專辦全省學堂的事情。這個學台雖然說是有直接統轄之權。却在公所裡頭。一樣事情也作不來主。不過擁個虛名罷了。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[北京士民國會請願書]  
呈爲外患內憂國危民難懇請詔示天下定期三年召集國會以順民情而伸國體聯名呈請代奉事竊⼝等恭讀光緒三十年八月二十三日上諭有曰君主立憲爲吾國政體所最宜又曰立憲政體宜决公論上下議院實爲行政之本仰見皇太后皇上聖明燭照洞悉政治之要素立憲之妙用以代議之制度爲實行之本源綸音所沛天下同欽至於國家不可以孤立立憲爲救亡之本政體不可以專制人民有叅政之權亦早在聖明洞鑒之中此薄海臣民歡聲慶忭感戴天恩咸思以涓埃之報勉叅國政協贊鴻圖共負責任者也⼝等草野愚氓託身日下受恩較重緘默難安竊以爲外患之頻仍內憂之不靖非速開國會實行憲政內無以定國是而順民情外無以攝列强而伸國體則中國雖免瓜分之慘亦有陸沈之痛凡屬臣民各有天良⼝等雖愚又焉肯茹憔吞聲椎心泣血甘於緘默终歸放任而不上體宸衷下全責任國家之殲亡而不力圖挽救之理耶此等敢以芻蕘之献藉籲叅政之權諒亦爲聖人所不棄⼝等就中國政體上研究有不可速開國會之理二就中國時局上觀察有不可不速開國會之理四值此上下共負責任之際庶政公諸輿論之秋謹就管見所及爲我皇太后皇上縷晰陳之查立憲政體披靡流沛自西而東凡有國者順其趨勢則興逆其潮流則亡以俄羅斯之强武竟以專制而播醜於世界以日本之蕞爾以立憲獨稱霸於亞東盛衰之機興亡之理早爲識者所推評亦我皇太后皇上廟算鴻謨早燭及此者也讀屢次上諭有去立憲之道全在上下一心內外一氣又云君民上下同負責任是以君臣上下之際列國行政之本誥誡薄海臣民共圖奪勉凡有血氣莫不同欽　等以爲欲期明諭見諸實行上慰宸衷下順民望又非速開國會其道莫由何則夫所謂立憲之妙用在全國人民對於國家皆有當盡之天職即有叅政之權利上分君父宵旰之憂下督政府放任之弊此國會之作用所以爲完成憲政之機關上有責任政府下有責任人民國無不舉之政政無叢脞之虞立憲之實而後舉代議制度以告成此徵之各國無或稍誣者也⼝等第一願者在開設國會以建設責任政府第二願者在開設國會以造成責任人民此二者皆所以完成憲政必經之軌道天下四萬萬人民引領以希望者也夫責任政府云者上對君主負責任下對國會負責任政治之所出法令之頒布上斷君主下决興論政府對於君主有副署之責任國會對於政府有協贊之義務是故政之得也君主有可詡之功政府無放任之弊國會盡協贊之責政之失也君主無叢怨之虞政府難逃失政之咎國會有彈劾之權君民一體上下維繋以爲政府施政之監督此國會制度所以披靡世界無敢逆其潮流反其趨勢者也我中國素以專制著稱政府故以放任爲是舉國政治君主獨負法律上之責任政府反得事實上之專擅匪惟與責任內閣之制枂乖且與君主不負責任之意相反此政治弛廢民情怨讟之一大原因而中國之所以敝也於此非開國會以國民之總意爲政府之參謀以全國之輿論爲政治之生機其不國殲民淪沈溺以亡者未之或有此⼝等請開國會建設責任政府之苦衷也夫責任政府既爲立憲國惟一要義而⼝等尤以爲非舉國人民群起以協助政府共負責任仍無以完成憲政也古哲有言天下大事匹夫有責西哲有言惟立憲國始有國民上諭有言君民共負責任名言佩佩皆所以証明國家之政務非政府獨有之責任乃天下臣民共擔之責任此東西列邦所以集天下之視聽採衆民之輿論組成代議機關而開設國會者也夫人民與國家之關係須臾不可離國家之興廢休戚靡不以國民政治能力與夫國家思想爲標準未聞國民能力需稚薄弱而可以促國家之進步者我中國承四千年專制之餘至於今日國運之阽危民生之彫瘁皆坐此弊况夫人民雖有協贊國政之心實無協贊國政之地勢必散任心生責任志短視國事之安危與己身無關痛癢一人如此千萬人孰不如此舉國懵懵放任於下政府雖賢焉有不叢脞於上之理是皆無代議機關之所致而反以人民程度不足容緩憲政⼝等則以爲國會一日不開民度一日不上參政權一日不畀與人民責任心必趨於冷淡則中國不爲埃及之亡必成朝鮮之墟誠可痛惜是非上下一心臣民共負責任不足挽此危機此⼝等請開國會造成責任人民之苦衷也以上二端皆立憲政體之要素代議制度之精神就列邦政體上研究無能逃此成軌中國又焉可與此相反耶⼝等籲懇天恩開設國會之二大理由略具於此諒亦爲我皇太后皇上洞鑒深悉無庸⼝等喋喋懇請者也 
　　　　　　　　　　　　　　　（未完） 
路股報告 
[甬屬集股處收欵清單]  
　　胡龍生十股　禮錦十股華星垣十股周延生三十股邵子角三十股徐維衡二十股陳渭泉三十股鄭觀榮二十股潘福誠五十股王雲記十股周諧塘二十股李寶卿十股朱永康十股徐維　二十股屠子記二十股沈春記二十股劉　記二十股劉倫記二十股宓松記四十股留餘軒費一百股張鈺章一百股邵春榮十股蔣岳泉二十股鄭顯如二十股李秉鏞十股葛行記二十股董鳳記二十股垂記十股王湘卿三十股謝德沛二十股王文煥十股陳少甫十股朱龢齡二十股張生和二十股葉潤身二十股孫延齡十股翁安泉十股魏伯壟十股程祖翼十股蔣兆豐十股羅輔蓀十股程銘記十股張翰芬一百股華　良二十股華銓升二十股華銓英二十股華銓寅二十股孫鋆記一百股永裕泰玉記參號一百股彤記十股馮和記十股勤記十股亮記十股周張氏十股謝榮康十股錢祖惠十股陸鏞堂二十股殷尚勤十股沈祥裕十股仰記十股張和卿十股周祝記十股叶辰記十股童寶記十股謝如記十股費汝記十股鄭春記十股四知堂十股陸蓮記十股黃貫記十股沈泳記三十股馮子香五十股徐學圃三十股福記二百股徐坤記二十股潘介記五十股孫盛記三十股徐昌記十股桂東記三十股張菁記十股方宏記十股洪承記三十股翰瑜記十股韓心記十股韓林記十股朱鴻記二十股金英記三十股 
 
 

Page 27

 
 
   
 
 

Page 28

 
 
   
 
