# 1905 - 267 - 4911660

 

Page 1

 
 
[電傳上諭]  
　　九月初三日奉上谕順天府奏請賞給同仁粥廠米石一摺所有同仁粥廠加恩著賞給粟米三百石以惠窮黎仍著俟教養局開辦後另行變通辦理欽此同日奉 
旨有泰奏後藏戴琫員缺擬定正陪請簡等語照有泰所奏著擬貢噶爾營官策丹朗結補授欽此 
[電傳宫門抄]  
　　九月初三日召見軍機李希杕 
[日本全體怊學生敬告我國人來稿代綸]  
　　嗚呼我留學界今日有切身之痛剝膚之災較之亡國滅種有過之無不及者諸君其知之否乎若猶未也某等請謹陳其略某等聞之人之所以生也貴有自由也國不自由則非國人不自由則非人是故波蘭也印度也自其形式上觀之豈不靦然人面哉而究不得齒於人數者無他無自由故也其自由剝奪之大者又莫過於無言論集會出 
 
 
 

Page 2

 
 
版之三大自由而生　於特别條件之下然是者必其國已夷種已奴斷未有待異國之人民而亦以是待之也有之曰日人之待我留學界始同人等之來日本也惑於日人扶導東亞文明之甘言貿貿然來不意一抵此地凌辱百出秃筆難述然猶曰此非出於日本政府之意也至今年而干涉拒約之傳單是　吾言論自由也查辦留學生立會禁吾集會自由也没收二十世紀之支那雜誌是禁吾出版自由也三大自由而皆爲日本政府所剥奪未爲波蘭而已等於波蘭未爲印度而已鄰於印度則吾儕所謂將爲世界之主人翁者何在乎被壓抑於專制政府之下不可忍也被壓抑於外人政府之下轉可忍乎不甘爲政府之奴隷而獨甘爲日人奴隸乎以國民自命者致今日不自振興吾中國其終沈淪於九淵矣夫日人之所以悍然爲之而無顧忌者輙以妨害治安一語爲莫須有三字之獄不知妨害治安者以間接直接爲害於日本而言之也吾儕在此豈一牽涉日本之政治者乎拒約者爲國民對於美之事何與於日本而亦須干涉之也吾儕集會以討論自國之得失此尤與日本風馬牛不相及參與胡爲者二十世紀之支那登有日本政客經營中國談緖論一篇及時評一則頗與日本有交涉然非吾儕臆造之也據户水寛人有賀長雄矢野文雄等之書與報拔萃譯之以報告我國民而已彼不慮吾有數千人在其國大言炎炎毫無顧忌其政府亦公然許其板權任其流布固不慮吾知之報告之也彼言之無罪吾轉而譯之則有罪是何說乎原著之人氣燄衝天狂詞悖語耳不忍聞而吾儕對之平聲靜慮不敢作一衝突之語且於篇末重申之日吾儕對於日本不可有惡感情也其惟自醒其惟自悟彼自爲國謀無怪其然使吾易地而處亦猶是也師之而勿尤之則庶乎其可其措詞亦可謂恭且順也而猶以爲妨害治安是必使吾儕甘爲日本之順民默許日本之併吞中國舉凡日人之危言　論皆若無所見聞而後不妨害治安乎妨害日本之治安者有之矣佛人爲間諜於日本日人旣已証明其罪而特赦之何以故以佛人故否則雖以吾儕明明言不可有惡感情於日本者而亦以妨害治安之罪案加之何以故以吾儕爲清人故比例而觀其度越之相去不亦遠乎不特不足以比佛人也使波蘭印度之人有在日本者日人能以是施之乎日日言恐爲波蘭印度以吾視之猶如天上人也悲夫悲夫吾人懸揣亡國滅種之慘不知國尚未亡種尚未滅而其慘已如是矣國果亡種果滅究其慘象决不與他人之亡國滅種者同必至於不可思議矣（未完） 
[視察車站炸發情形]  
　　北京特派員來電云余當時視察車塲炸彈爆烈情形知炸彈由客車側窓外投入其玻璃窓已經粉碎散落满地對面之白璧板血痕彈痕甚多窓下一人（似僕從）身體炸分爲二已死又窓之外側二人（亦僕從）負重傷倒於地上仰面呻吟不止譯大阪每日新聞 
[厦門拒約韵言厦門]  
　　厦門華商會社爲抵拒美約發出韵言兹錄於後美國辱　華人飲恨吞聲莫伸所有身當其境言之涕淚沾襟以欺華人無志故敢如此横行鳥獸猶知呼羣華人豈無血性目今激動公憤通國華人自禁特用和平手叚不用美貨爲勝旣免國家爲難眞使美人心驚任其干般恐嚇總是堅固持定諄勸我厦商民互相奮勉實行勿謂不干已事試問爾是何人旣是中國百姓自應各顧同羣乘此洗濯國恥華人前程萬幸（因） 
[西撫電陳法人請續開馬尾嶺鉛礦廣州]  
廣西李撫憲經羲日前電逹外務部稱前有法國商人舉華商訂立合同開採上思州馬尾嶺之黑鉛礦産嗣因匪亂停工刻下法領事照曾續由法商開採特電請核示（谷） 
[德國膠州總督已到濟南山東]  
　　魯函云德國派駐青島之膠州總督師孟於上月二十七日十一點半鐘到濟南省城在西站下車撫台曁司道各官親迎於西關商埠局以高等學堂爲接待之所聞師大臣隨員到省共有九人先鋒甘敦西參賛徐满繙譯官魏理慈工程師赫满工部局總辦羅满種植局總辦赫司巡捕局總辦威耳赤營官辛慈醫官齊禮先（榮） 
[請詳覆被關苛虐各事厦門]  
　　八月二十三日商會發出知單略謂本日十點鐘好稅務司到本總會商請將以下三欵傳佈商民船户商販等限本月二十六日四點鐘以内逐條詳明申覆並各具鋪號姓名蓋印到本總會門首投匭以便轉繳萬勿遲延自誤（一）以前所有免完常關稅例貨物各將所知逐一開列報明（一）何人何鋪何年何開何日應完常關稅例外被堂關何人勒索禮物若干銀項若干詳細列報明（一）何人何年何月何日爲何事被洋關常關何人扭打私禁蹧蹋詳細開列報明（因） 
[派稅司查察厦關情形厦門]  
　　厦門常關苛罰全厦罷巿各情已迭紀本報兹悉赫總稅務司特於前日派稅司好博遜乘輪至厦暫寓厦關稅務司公館查察厦關各情形並調查出入各帳（積） 
[電催粤紳赴鄂會商粤漢鐵路籌欵辦法廣東]  
　　粤漢鐵路現已收回當經粤經代表商民電鄂追謝香帥堅持之力昨接香帥電覆并催梁黎兩者赴鄂會商電文錄下梁小珊閣讀黎季裴觀察吳玉臣太史丁伯厚翰讀惠電悉此事全賴梁振東星使謀深力果凝定不摇三省紳民同心匡助用能銷除舊約收回路權鄙藉完責任佩慰良深本謝滋愧現須　議　欵開辦之法事不宜遲小珊季裴兩君務望即日來鄂會商一切何日成行并先電復洞宥（空） 
[電商潮汕鐵路購地辦法廣州]  
　　日昨商部密電來粤督署略謂潮汕鐵路應購地叚勢甚遲難可否按照從前粤漢購地辦法先令公司繳足地價再飭該管地方官各認地叚插標 
 
 

Page 3

 
 
[第三版]  
購買是否可行希卽酌覆（聲） 
[土匪連刧百餘家巨案廣東]  
　　香山縣曹步鄕於上月十七十八兩夜被該處土匪區狗朱榮朱三等勾結匪黨七八十人連刧百餘家槍斃事主湯章一名并擄去吳世居之子一名失贜不計其數現已禀請上憲核辦矣（堂） 
[粤省匯解五大臣出洋經費廣東]  
　　此次特派五大臣出洋考察政治所需經費由各省籌認經袁慰帥周玉帥張香帥先後電致粤省大略謂該三省已各認籌十萬兩請粤省籌備若干速爲匯解岑雲帥當卽電覆認籌六萬兩已飭藩運二庫善後厘務二局各籌一萬兩關務處籌二萬兩措足六萬兩解往（聲） 
[奏清分撥西省膏捐廣東]  
　　兩廣土膏捐前經督撫議商劃出自辦後爲八省統捐柯中丞所持故迄未定議兹聞岑督已具摺奏請以一半提歸統捐局一半提留西省作爲各項急需之用（堂） 
[據覆僧學應無庸議杭州]  
　　浙省前因龍興寺内創設傳習所以致三十六寺院立約皈依日僧大起風潮幾釀宗敎紛爭之禍旋於奉旨保護各寺院後漸學平靜至僧學之議本已作罷奈由京師行文到杭商及監督等因當由學務處司道據詳撫院咨覆兹特照錄於後云浙江學務處奉准總理學務處咨據京師廣化寺住持靈山等禀請設立佛教學務公所中國寺院以浙江爲多而此次歸依日僧致起教禍亦浙江爲最烈近據浙僧函電擬仿照京師佛教學務公所章程提倡佛教查有浙江官派留學日本法政大學堂學生汪希向精釋典爲僧侣所推重請派爲浙江佛教學監督等情咨商酌核見復等因行處議詳等因奉此查本年五月間奉撫憲札據省城紳士前翰林院侍講樊紳等公呈與請寺僧立約保全寺産公請立案出示頒發各府各寺廟勒石永遵在案兹奉前因本司等伏查前奉抄發紳约第二欵内開一議開僧學堂在紳意在開通智議在僧意在抵制捐輸今旣不捐則僧學堂亦毋庸開辦有名無實徒滋流弊又僧約第三條内開一前議開僧學堂原爲開通智識起見特恐有名無實徒滋流弊今僧等公議决定不辦等因是浙省各寺僧與各紳士甫經定約省外各府亦奉曉示惟事關專案咨商自應再爲考察博采輿論以作準衡查前議停辦僧學堂係欽遵本年三月初八日上諭旣杜釁端亦免枝節全省輿情均皆允協佛學教務與僧一堂名雖異而實同業經停議於先各府又出示在案若遽議更張何時何以昭示大信本司等公同商酌體察地方輿論所有開辦佛學教務諸多窒碍情形自應據實詳覆合將禀抄發紳約僧約及告示一併錄開清摺會議詳復仰祈憲合察核咨復京師學務處查照並咨督憲立案（　） 
[江督派員稽查全省營務鎭江]  
　　江督周玉帥近已將各防營老弱之兵嚴加裁汰並更易營弁派員分投各標教以日本操法仍慮各營再蹈從前腐敗覆徹又須查考各教練官之勤惰因特委章　門高元爲全省營務總稽查以期日有起色軍門已於日昨乘輪抵鎭查察四七兩標營務（蓋） 
[蘇臬委員抽查各屬辦理警察團練名單蘇州]  
　　正任太平州同知錢錫麟赴上元江甯六合江浦四縣知縣魏本立赴高句溧三縣知縣楊溥赴長元吳三縣太湖廳知縣徐芳懷赴江震二縣川沙廳知縣藍鏞赴常昭崑新四縣知縣鍾文鵠赴上南奉三縣同知查燕緖赴武陽宜荆四縣知縣葉漢霄赴錫金江靖四縣知縣殷勳赴徒陽壇溧四縣同知萬立銳赴出清桃三縣知縣沈葆芬赴鹽阜安三縣知縣郝鼎元赴江甘儀泰四州縣同知李福冕赴高寳興東四縣知縣金承熈赴銅宿睢蕭四縣直隸州方元熈赴豐沛碭邳四州縣通判王頣赴海州沐陽贑榆三州縣知州畢兆熊赴通如泰三州縣直州判王寳基赴崇明海門（業） 
[委員赴北洋閱操補遺蘇州]  
　　蘇省委員赴北洋閱操已紀報端兹悉尚有候補同知李前晉一員補錄於此（往） 
[誣控闈姓舞弊案飭錄供招廣東]  
　　已革舉人譚鶚英因控闈姓舞弊一案前經岑督奏請斥革奉硃批著照所請當飭南海番禺兩縣將譚歸案擬　各節早紀本報現聞南番兩縣已禀覆上憲稱查譚鶚英所犯情罪並無恰合專條應請援引比擬譚鶚英合依誣告人死罪未决例杖一百流三千里加徒役三年該革舉所犯情罪甚重爲常赦所不原並請查照新章發配於加徒役三年外再收所習藝十年限满分别辦理卑職以例無專條不敢率爾詳辦合將遵札擬辦情由禀請察接應依何項律例擬辦方爲允洽云云現經雲帥批示據禀已悉革舉譚鶚英控告闈　舞弊全屬虚誣自可比律反坐惟須取具供招方成信讞仰廣東按察司會同布政司善後局轉飭覆審確錄切供照例按擬解府詳辦（堂） 
[提省同知自請派員查訊控欵廣東]  
　　日昨赤溪同知李逹璋被控提省訊辦現聞該同知已赴督轅禀訴略謂被控各欵求再派委員按欵傳集人証調齊案卷博採詳查如卑職有一事一案貪婪苛斂偏聽各劣蹟再請憲台從嚴參辦云云究竟誣控與否容俟訊明續報（傳） 
[愼重罰鍰湖北]  
　　刑部奏咨刑部司員仿照吏兵部辦法商籌公費擬令各州縣於笞杖改爲罰金每年各解銀一百兩等因到鄂業經已行各屬頃李方伯咨商臬司謂笞杖折贖照例不過數錢且竊盜小犯多係失業貧民併無銀可繳仍不如收作苦工又恐州縣藉此收罰之名違例苛罰終不免擾及閭閻擬另籌辦法以期無弊云（往） 
[岑督病已就痊廣州]  
　　兹探聞岑督此次病原係由積勞所致兼以便血過多元氣傷損經醫生章珠垣開方以養陰補 
 
 

Page 4

 
 
陽爲主服藥以來已日就痊愈矣（空） 
[鐵路漢局總辦尚未到差漢口]  
　　漢口鐵路總局總辦錢銘伯觀察早已調差因帳欵遲未交出故接辦之鄭景溪觀察清濂蒞漢多日迄未到差（民） 
[李準有實授水師提督之消息廣東]  
　　聞實缺廣東水師提督蕯鎮氷有調補兩湖水師提督之說因鄂督張香帥請設兩湖水師提督與江南廣東直隷各水師聯絡一氣爲興復海軍基礎刻聞已經議准故廣東水師提督以現署提篆之李準補授（谷） 
[札委代理首府安慶]  
　　安慶府裕守奉派閱操聞尚須順道晉京明春始可返皖有某某三太守各謀代理斯缺兩太守洩其謀外間騰說聞於大憲改即於二十三日札委牙釐局楊守綜清代理以息物議（羔） 
[程軍帥奏請貢差仍由蒙站遞送北京]  
　　日前黑龍江將軍程德全具摺奏稱驛路梗阻貢撍各營馳行不易擬請規復舊制例由蒙站前進查江省齎進貢差緊要摺件向由蒙　　 
站前進查江省齎進貢差緊要摺件向由蒙站行走嗣因蒙口地方日形凋敝各台站官馬缺乏加以伏莽滋擾道途險阻曾經前將軍恩澤奏請改行官站奉硃批著照所請在案奴才愚慮竊以爲邊境延衷蒙部錯居郵遞不通各蒙散處荒野各君其土各子其民若頻年不睹上國官儀器無以肅其遠近之觀卽無以動其畏懷之志沿邊數千里廢置日久提挈　難况近以驛站梗阻不特貢差難進奏摺文報亦爲之不通非由蒙古草道馳遞别無通行之路懇恩准令各項貢差仍行蒙站應付差官廪糧均照定例辦理至緊要奏摺文報則由江省揀派專差自雇馬匹亦由蒙站遞送以期便捷云云聞已奉旨允准矣（火） 
[擬札飭商會轉諭各商嫺習地理北京]  
　　日前商部各堂議商現值振興商務之時必須力求精進查各省商賈但以貨物及製造物品圖眼前之利而不深究底藴亦不考察各省山川水土情形炎凉燥濕之性卽以一省之人竟有此府不知他府風土者又何能遠知異域擬札飭各省商會轉諭各商專心習學地理每於經營之暇周歷本省漸次考察鄰省遊歴外洋以期洞悉地理風俗以彼之長補我之短而歴練愈深製造愈　實於商務大有裨益云（官） 
[諭飭速修功臣列傳北京]  
　　國史館總裁諭飭提調等官卽將各省督撫奏請應行列傳之功臣共有若干員並速查其平生事蹟造册彚核赶緊修纂現當百務治理不得任意稽延時日致滋糜費等語故日來國史館異形忙碌云（帝） 
[軍機處飭編日記北京]  
　　據政府人云軍機大臣諭飭章京嗣後　將每日所奉諭旨各處呈遞摺奏及廷寄各省信件交傳各衙門公牘無論事之大小均須隨手登寫日記月終編妥皇堂查閱免致遲延遺漏並聞此項日記擬每月另繕一本恭呈御覽云（帝） 
[粤督准咨議辦酒稅廣東]  
　　酒稅一項經咨北開辦著有成效現由政府咨行粤省仿照辦理以濟餉需粤督洋准擬將各屬所領酒甑牌實概行停辦并札善後釐務兩局將酒稅如何辦理叅酌情形妥議詳覆云（空） 
[製造局總辦留差]  
　　江南製造滬局總辦魏蕃實觀察前以事務紛繁禀請江督周玉帥辭差已紀本報兹悉奉玉帥批示云鼎力承辦毋庸推諉並將各廠竭力改良務以飭省靡費爲主（奏） 
[續留學日本直隷江蘇山東三省學生致父老書]  
　　近年列强之對待我國也横肆要求某條件关皆鐵路誠以鐵路之所至即其權力之所至政治之頒行軍隊之屯駐我不得置一辭容一喙（東清鐵道可爲明証）鐵路至此省此省如之至他省他省又復如之浸假而十省或十數省國之云亡寗不可立待故此等鐵路不啻列强之鐵騎先鋒而要求鐵路更不啻列强最新最近所發明以之亡人家國之利器也中國危矣津鎭危矣不於今日决正約之訂不訂又待何日不於此時决豫約之廢不廢更待何時 
且也豫約之廢亦視我三省人辦此路否耳三省人果欲自辦奮熱心揮義腕英德雖强何能禁我以不廢故我之廢約直一舉手之勞不然者英备本此豫約要訂正約我旣不辦何能禁彼以不訂故彼之訂約亦一舉手之勞與其任彼勞而斷送此路使虬髯碧眼者流盜取我土地奴視我人民何如不自惜此勞而告成此路謀三省商埠之繁盛物産之流通行旅之利便自受其福耶 
要而言之豫约之廢不廢視吾三省人之畏難不畏難晚等敢斷言曰豫約廢正約不訂豫約不廢正約必訂且必速訂吾三省若視廢豫約甚難英若德則必視訂正約甚易吾三省若以廢豫　可毋過急英若德則以訂正約决不容緩事急禍深可寳可貴之津鎭鐵道歸我三省之掌握惟此廢約之廢不廢入彼二國之手腕亦惟此豫約之廢不廢也今幸英德二國並非無間可投而我三省亦旣有懷共覩勇往勇往奮進奮進川漢自辦粤漢爭回浙贛利權收復種種現象種種結果我津鎭前車之師也 
嗚呼非常之原人所同懼言事開始之難耳今爭礦爭路已等司空見慣矣况慷慨激昻之士燕趙齊魯爲多江南文物聲明亦一時之冠寗此事反居人後耶明逹賢敏如我三省父老蒿目時艱腃懷大局幸望以熱心熱力感動人倫偉德宏功詎有涯俟登高一呼衆山皆應矣先任之責舍我父老其誰舍我父老其誰哉敢布微忱卽希垂鑒（爽） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[王石鵬參考臺灣專賣烟膏章程]  
　　第一章洋藥及士膏（一）（洋藥者係從外洋所輸入之阿片膏及烟粉莫兒比湼等類）烟粉係烟塗所製之粉末莫兒比湼俗名毛啡此二者皆可爲藥餌之用其流染與阿片同政府宜先與洋人定約此等洋藥進口全歸官局購買不許與民間私相交易以防私製之弊（二）各省民間有植鶯粟以自製阿片膏稱爲土膏理應概行禁止但不可施之於今日蓋洋藥旣不能禁其輸入雖土膏一時絕迹而吸食之數斷不能因是而減少不惟於改革之方針無甚補益且使洋藥消售較大而益以耗我之財源不如聽民間依舊種植而官設法以收買之凡欲植鶯粟者必就其所植之地繪圖禀官請其允准及其採漿之時乃派員監督就其所採之漿盡收買之民旣無可私製又得以抵抗洋藥之輸入將來吸食漸少而本國土藥足以自給無須購自外洋則彼不必由我禁而自絕跡不來矣然後察國内之狀態將至癮毒消滅之期乃禁此項栽植未爲遲也况癮毒消滅之期雖有土膏無處消售不俟禁止人將視鶯粟爲廢物自無栽植之者矣（三）如有人民將阿片或不名阿片而以阿片之原質製成効同烟膏之藥物若坊間發售之林文忠十七味戒藥丸傳天佑戒烟丸宋炳昌戒烟丸陳順和戒烟丸夢覺居戒烟丸遷善堂改煙丸林芳齋戒烟藥餅戒烟陽罡丹補益固本陰罡丹參茸戒烟丹吳源興及吳勳記戒烟人參餅改烟藥酒並一切紅白青改烟藥丸等皆調有阿片之原質所謂莫兒比湼是也此種買物在台灣概行嚴禁不准其製造亦不許其輸入買賣在中國則不妨聽其買賣藉以爲驅逐阿片之前敵軍並使人民得其自新之路惟是欲業此種藥物必須經醫官查騐給牌爲憑方許發賣並令營此業之主人將每月所售出之戒烟藥物若干購買者是何處何人逐日登記每月向地方專賣分局報告一次以便稽查其給牌以後照例每年應納牌稅就其所　之多少而分高低以徵收之如每千銀納官五元每百元納五角之例或設賣藥印花稅亦可第二章官局及大小販賣館（一）百會宜設專賣總局歸督撫直轄局内附設製煉塲以製阿片膏或另設於通商　以省運搬之費亦可發賣阿片膏宜設專賣分局於各縣衙之内製煉塲將烟塗製成烟膏入白鐵罐以百罐爲一箱運交於各縣專賣分局其局長即以縣官充之局内添設一二局員以司理出入會計及逐月造册報告之事（二）准民間禀設大賣館及小館其大賣館卽係向專賣分局包辦販賣烟膏之人每一巿鎮一埠頭設一館可也欲辦此大賣館者須先納保證金一千元或五百元（異日廢業仍交還原主）官給以大賣館牌証應納牌費銀三元每月按定三期由大賣館主備出價銀向專賣分局購烟其分局卽就所繳之價銀如數發出烟膏交之但所購必全箱小賣館亦須向官禀准給以小賣牌証每年應納牌稅四元不論何時可持此牌向大賣館購烟乃以零星烟膏轉賣與有領牌吸食者大賣館賣出必全罐不得開罐零售其開設小賣館之處官必察地方人口之稀密與抽烟者之多少而酌量分配使小賣館生理可得厚利自不敢有私製之弊（三）大賣館應照官所定之烟價一律發售不得增减其專賣分局應就一切烟膏於定價之外每百元减價一元五角照此例發交大賣館而大賣館所受之烟膏除小賣館以外一概不准濫售（四）大賣館應造册簿登記由專賣分局領出並每日發售菸膏之種類量數價值以及小賣館之住址姓名定於每月初五日將前月所出入之烟膏種類量數價值等　呈報於該管專賣分局（五）小賣館發售菸膏時宜查明吸食者所持來之購菸簿照其等級交易並將月日量數載於購烟簿上不准濫售無持烟簿之人並不准於簿上載定量數之外任意加售又須自備簿間登記中大賣館領出以及每日發售某人之烟膏種類量數價值等件宜逐條列明與吸食者之購烟簿照合定於每月初五日將前月所出入之烟膏種類量數價值等呈報於　賣分局或指定之公所其呈報之書類託郵局傳逹可也（六）小賣館如欲兼設吸烟館宜禀官允准給出開設烟館牌照例每年出納牌稅銀三元聽其在小賣舘鋪設床榻置烟具以備有領牌吸煙者借與吸食但除小賣館内以外不倵何處不准開設吸煙館未完 
[欽派大臣奉安棺北京]  
　　日前軍機大臣面奉諭旨九月二十二日恭請淑愼皇貴妃金棺永遠泰安著派總管内務府大臣繼禄前往照料所有應行備辦事宜傳知禮部敬謹辦理（火） 
[示禁小輪逾額載客寗波]  
　　甬江北專走鎭海小輪前因貪載搭客致遭覆没當經寗道高與卿觀察移請稅務司飭令騐船廳嚴加查騐各内地小輪一律祇准照章定額裝載曾出示嚴禁現因日人玩生各小輪又復貪載高觀察昨又出示諭令各小輪嗣後如再違章定行嚴辦云（豈） 
[派弁緝捕太湖梟匪蘇州]  
　　蘇撫陸春帥訪聞近日太湖一帶又有梟匪聚衆開賭情事恐滋事端因札飭督練公所兵備處轉飭節制太湖水師全軍歐陽成祥及管帶飛划左營锺鴻鈞各帶所部水師弁勇迅往太湖各要隘梭巡緝捕歐陽副戎等奉文後卽於九月初一日禀辭前往（業） 
[紀道師範初等小學堂情形漢口]  
　　漢口雷祖殿自新堂等處所設道師範小學堂共八所每所按年經費各四百元亦云廉之又廉笑正副敎員共十六人正教員月俸十六元副教員月俸十二元理下暫設八所將來尚須推廣内有教員王徐二人以不合程度業經辭退矣（發） 
[整頓砲台防務鎭江]  
　　鎭郡象山大砲台前總台官劉虞生太守辦理防務不能得力江督已札令銷差改委温幹臣大令接辦現又以海疆多事江防極直愼重因派王都戎爲四路砲隊總稽查並添撥勁旅分駐雩山象山都天廟東生洲各砲台以資防守（大） 
[郡守分蒞新任杭州]  
　　浙東正任前處州府趙太守亮熈台州府徐太守承禮先後被劾開缺且均病故兹奉部覆核准之處州劉命初太守炬翰又新選來浙之台州張翰卿太守四園業由翁方伯懸牌飭赴新任兩太守刻已捧檄前往矣（必） 
[融齋開學紀聞松江]  
　　郡城融齋精舍改爲師範學堂已誌前報兹宋蔡二君因事他適經理乏人由田紹白太守照會楊蔭安顔友笙兩孝廉合辦顔則堅辭不出二十六日爲開學之期太守偕教員率諸學生升堂行禮贊禮袁君高聲唱經理員上堂其時楊猶未上堂而諸生大譁一鬨而出袁君見幾乃大聲唱禮畢退班太守與教員退楊君亦逡巡而退（白） 
[禀請改書院爲學堂寗波]  
　　寗郡職員張美翊等日前聯名禀呈府署請以寗城月湖書院改爲初級師範學堂旋奉府尊喻庶三太守批示略云查寗屬蒙小各學堂雖逐漸設立尚乏師資所議以月湖書院改爲初級師範學堂旣可以位置寒儒又可以甄陶後進用意可嘉惟聞該書院講堂齋舍年久失修應如何改造增添並原有之欵以充經費尚少若干希即邀集公正紳耆妥籌興辦由本府詳請立案可也（恭） 
 
 

Page 10

 
 
[滬壖冠蓋] 　 
　　候補四品京堂陳麓賓京卿宗嬀江西候補道周戟門觀察光棨昨均因公分至道縣拜會○浦東總巡謝兵松明府警察西局委員謝建侯二尹廣東補用巡檢何德馨少尹昨日到縣禀謁並陳要公（林） 
[宫保返滬]  
　　盛杏蓀宫保由京乘招商局新裕輪船南下於昨晨八點鐘抵埠停泊金利源碼頭旋乘馬車至洋務局商約大臣吕尚書電政大臣吳侍郎道憲袁觀察縣尊汪大令等均至局恭請聖安由宫保宣讀上諭一道畢與吕尚書茗談片刻始散宫保即赴行轅駐節（林） 
[法總領事宴賓]  
　　代理法總領事喇伯第君前晚八點鐘柬請工部局首董及總辦亨臘二君法書信館大班陶君等男女客十八人在公署會飲至晚始散（閒） 
[法欽使游覽製造局]  
　　前日上午法國駐京欽使著武參賛科雷阿君由領事署維譯官衛立德君同坐馬車至製造局請游覽槍砲等廠由總辦　觀察領往各處閱視一週後至船塢經督辦薩鎮軍欵留午膳而返（奏） 
[加札查禁賭攤]  
　　關道袁觀察札飭十六鋪中北兩局協拿各種賭攤後兹悉昨又加札二十三七鋪局員及十六鋪南局一體會同兠拿從嚴懲辦（奏） 
[存洋保釋] 　 
　　李邦柱遣丁往升控妓女張菊仙捲逃復娼前日經公廨襄讞委員孫明府判令存銀交保會訊在案兹悉張之家人於奉斷後當日卽以現洋三千元至捕房存贮已將菊仙母女保出惟聞原告尚未返滬届期恐未能到案就訊云（兩） 
[上海縣案]  
　　戳斃高洪文之兇手湯金根經英美公廨獲解到縣前晚卽奉汪大令提究先詰在押之陳金標後高洪文被湯戳傷之時並不在場惟素悉兩人姘一蘇婦必係妬姦起釁質之湯供在鞋底作爲夥四年前曾與某蘇婦姘識嗣因此婦與高有私絕跡不往是日高喚小的出外同至八仙橋沿浜戲謔互推高忽倒地卽摸身畔尖刁欲戳小的驚懼執伊手臂還戳是實大令核供不符判均押候再訊○妓女陸琴仙喊求超豁經大令訊問供年二十歲原籍寗波自幼被匪拐賣於鴇婦王愛金爲女十歲時送入妓院十載以來纒　頗巨近與鴇婦議妥向傭婦等湊借洋二千元贖身不料鴇收洋悔議爲此投請發堂大令核供滋疑判交官媒候示○張持恭扭控沈金卿不還票洋等情亦奉大令訊究張供開絲緶作被沈欠洋一百二十元立有期票兩張届期蠻賴求追沈供店已閉歇現在胞弟處帮夥祇能年還二十元大令判交伊弟來案具保并著九十兩月還洋六十元餘欠每月拔還十元了案（林） 
[局事記略]  
　　三泰碼頭著各棍徒混號快刀六寳即沈六寳日前因將二十三鋪地甲夥榮阿珠毆傷逃逸由二十三七鋪局員汪二尹飭勇將同黨彭全福陳龍龍兩人拿獲責辦限交沈棍在案迄今月餘未獲昨日二尹飭勇提彭等至案面諭寛限三日再不將沈棍交案送請上海縣重辦工程局包探前日在新馬路拘獲串竊西門外某姓家金飾等物之積竊阿財陸阿二兩名解回局中經捕頭詰得贓物質在二十七鋪境内慶興茂等押鋪副即禀明總辦翁太守函致二十三七鋪局員朱二尹飭派甲捕吊辦○王南勝扭太平碼頭薙髮店主宣國春至工程局禀稱被宣吞没所給租屋定洋求請究追經帮審黄二尹提訊屬實判令將洋給還從寛開釋（奏） 
[公共公廨晚堂案]  
　　汪陳氏控陳阿二借洋不還奉訊判令押繳在案前晚經關司馬覆訊陳阿二供目下無力措繳務求展限司馬判仍還押限十天内赶緊繳洋違干血比○迷路女孩哀蘭英由捕送請安插前晚亦奉司馬提訊供年十三歲江北人日前在絲廠作工歸途迷路是實旋由其兄袁義成投求具領司馬訊明無誤著當堂具狀領去（兩） 
[公共公廨紀事]  
　　夏間有永亨莊執事張芝安投廨控董春衢圖賴往來銀兩經關司馬准詞飭差將董提訊判押候繳在案詎董挺押日久前晚經司馬略予提訊周交人銀並保限二十天理楚違干提比不貸○七百十三號華捕送臥路無依之病人林有生請爲安插值日差禀知司馬飭送棲流所妥爲醫治○英商伊德控華人鄭湘藻欠銀奉訊連同保人易有祺並押公廨在案兹悉現已經人與英領事商妥故鄭易於前日交城内趙榮昌保去矣（兩） 
[英租界捕房事]  
　　南京路裕豐洋行車夫某甲前日竊行中羽綢等物爲同伴查出訴諸執事轉送四馬路捕房請辦捕頭飭探徐申慶查訪得實著押候解廨究辦○某乙混入山東路麥家圈北首銅鋪内竊得銅茶托三十只並銅器等正欲携逸爲店夥當場拘獲報知包探竇如海帶入捕房俟解公堂訊究○流氓龔阿錫在福建路將某衣莊所掛衣服攫取而逸由探金立生當場拘獲解至捕房奉飭押候解堂懲辦（兩） 
[法租界捕房事]  
　　騙子洪某偕甲乙二人至祥豐烟紙店僞稱有銅元若干欲兌洋銀該店遺夥携洋一百元同往某茶肆啜茗洪與甲持洋至某錢莊估看留乙與夥在茶肆坐待詎洪等一去不返始知受騙將乙扭訴捕房捕頭著押交洪甲二人到案解究○陳春林與傭婦顧沈氏姘識前日該氏至鄰居某姓閒談乘間竊取金戒一枚偕陳携至某銀樓兌換經失主報捕查獲將男婦一併拘入捕房奉飭分别押候解訊（閒） 
[美租界捕房事]  
　　某西婦在小菜塲購物被賊竊去皮夾一枚内儲鑽戒瑪碯石等物值價五百餘元當由該四婦赴捕房禀訴捕頭當即飭探查緝務請究辦○陳阿法前竊鄧阿法家綢衣多件昨由包探陳洪得拘入捕房押候送辦○王仁法周佳林二船夥前晚在北蘇州河下船經過卞阿坤鄰舟卞向喝阻口角被王周撃傷面部由一百三十號捕一并帶入捕房捕頭以王等不應深夜吵閙違章著押候送辦卞送醫院求治○積竊李阿金至有恒路陳小柳家圖竊爲四百三十九號捕拘入捕房押候查辦○昨有美屬黑西人一名至天潼路合記廣東雜貨店購買火爐論價不合將爐擲　店主馬阿才　之索賠又被將玻璃窗撃破並以玻璃自行劃傷至捕房誣控行　捕頭飭一百六十七及二百三十六兩印捕將馬拘入捕房押候送究（求） 
[德發洋行經收上寳義務善會捐欵第八次清單]  
　　海門營商代募魁記四十元蔡紫芳念元楊鑑湘十五元如記十元沈維七天沃梁卿五元趙葵卿二元張連德一元又蘇州霞漳會舘代募第一批第三批蘇玉伍四元林仲卿四元四角林紹漣四元三角竹林四君子三元三角賴蔚庭二元抱孫樓主書潤二元朶仙書潤一元延春賴德卿馬贈章盧瑞三林厚齋盧伯閩蘇叔評林傑庭李幼樵蘇計六沈道三蘇蓮峯孔誕生錫名祖衍儂女士霓女士竹負賣扇寫殅各一元劉頣熊二元錫金商會交來舊棉衣二百件銜名列後王叔頣王季玉許三林毛仁厚堂各三十件宋少雲廿件華達泉史仲良浦厚記劉子卿趙仲卿陸潤秋各十件以上共收洋一百四十二元　　衣二百件 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
