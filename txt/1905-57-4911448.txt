# 1905 - 57 - 4911448

 

Page 1

 
 
   
 
 

Page 2

 
 
[電傳諭旨]  
　　正月二十八日内閣奉旨溥倬現在請假所管正白旗蒙古副都統著祥年兼署欽此 
[論寳蘇局鑄當五銅錢之害]  
異哉寳蘇局之鑄當五銅錢也夫以制錢缺乏錢價日短鑄當五銅錢流行於巿使錢串價值得以漸長民間之以銀易錢者不至有暗中受虧之害不得不謂之善政也良法也然而非所論於寳蘇局之鑄當五銅錢記者試先言其害而後抉寳蘇局所以鑄當五銅鑄之心 
夫鑄錢所以冀通行也無論值一值五值十必使民間樂於使用而後可以通行乃寳蘇局所鑄之當五銅錢攙雜泥砂甚多其質極爲粗劣持以易物巿中輙指聲響者爲官鑄聲啞者爲私鑄官鑄者尙可用而私鑄者則不能用其實事當創始尙未有鑄私之匪也不過局中之司員工匠貪利舞弊於所鑄之錢倍雜以泥砂而已而民間之得之者已不能持以易物且久之鑄匪以仿行之易獲利之厚不惜以身犯法而私錢遂充斥於巿肆中在無知者固易受其愚卽謹愼者亦有一時不及檢點之處是欲便民而適不便於民也其害一各屬錢價不能一律卽就蘇松兩屬相較蘇屬錢串已較松屬爲長去年冬底松人以蘇垣錢串之長多有向蘇換取此項當五銅錢歸納糧賦者意以爲寳蘇局所鑄納之官中斷無不可也詎料某大令忽於臘杪下一手諭謂凡完折色者皆須以銀不能以錢是時糧戶紛紛錢如山積書吏恐釀成事故乃竭力設法請定於翌日停止收錢而民間已不堪其累夫以官中所鑄之錢而官中先已抑勒不用如某大令者比比皆是也不能獨咎某大令然由是推之吾民之受累者不從可知乎其害二 
當寳蘇局之始鑄當五銅錢也外郡雖未行用而蘇郡城廂内外尙有用之者後以祇能用之於本　而不能流行於外間巿中咸以爲不便相戒不收局中乃使人徧諭各鋪勒令通行其於小本經紀中人則竟大肆威嚇謂如不通用定當解官究懲小民迫於官之威權飲恨吞聲勉强行用乃納之錢肆而錢肆不受納之官中而官中不受是獲大利者寳蘇局而獲大不利者小民也其害三 
凡此三害寳蘇局非不知也而所以悍然不顧者以艶羡紫銅圓之盈餘甚巨妄冀相分其相也（據前撫端中丞籌畫謂今年铜圓盈餘項下至少約可得銀三百萬兩）兼之寳蘇局所鑄以黃銅以土法成本尤輕得利自必更厚而不知機器銅圓可行寳蘇局所鑄之當五銅錢則必不能行徒以在上者一念之貪使小民不沾其利而遭其害嗚呼中國官長作事大都如斯豈獨鑄當五銅錢一事哉然而寳蘇局所以鑄錢之心則記者不能不顯揭其隱微也 
[俄人增兵於奉天本館烟台專電]  
　　自日軍奪據清湖村曁遼陽至奉天之要道後俄國於各要隘節節設防又在黑吉兩省調兵甚多以備與日軍鏖戰 
[各國承認中國不守中立爲受誣本館天津專電]  
　　樞垣疉據駐外洋各華使來電俄告中國不守中立一事除法德兩國外餘均以中國爲受誣 
[德國經營膠州上海間海底電線]  
　　德國擬購買吳淞大北電信局倉庫南方之地以敷設自膠州灣經泰州山以達吳淞之海底電線刻下正在經營工事也譯大阪每日新聞 
[敷設成都拉薩間之電線]  
　　清政府擬設西藏之拉薩府以達四川省成都及雅州府兩處之通信電線電報總局則决定設於雅州府譯大阪每日新聞 
[日俄猛戰]  
　　正月二十七日日本東京來電云日本朝日報駐戰地訪事人電稱日軍已佔據清河城之高地有日兵一隊與俄軍猛戰後即佔據釜城南二十英里清平潭西之境地俄軍戰時及退回時共傷亡三千人被我軍拘獲一百人日軍攻擊俄軍所守各地時亦傷亡甚多譯太晤士報 
[日軍逐退俄兵]  
　　正月二十七日日本東京來電云據官場宣告日兵一隊自佔據清河城後現將俄人向北追逐日軍在清河城獲有糧食甚多遼陽東北本斯河之日軍現將近境各要隘之俄人一律逐出逼令向北譯字林西報 
[俄軍擊退日兵]  
　　正月二十七日倫敦來電云俄柯魯拔托金將軍報稱日軍攻擊俄軍左翼之通新屯共十一次每次均被俄軍擊退日軍棄有屍首約一百具譯字林西報 
[沙河戰務二十四]  
　　正月二十七日日本東京來電云沙河之日軍現已佔據聖牛堡子及挑前河屯（此兩處在灣頭山之北三英里）俄國砲隊用砲攻鐵路附近之日軍昨日所報日俄兩　逼近摶戰後日軍之死傷不及五十人譯字林西報 
 
 
 

Page 3

 
 
[俄將抵俄京情形]  
　　正月二十八日倫敦來電云俄司徒瑟爾將軍抵聖彼得時民人迎接者甚覺寥寥惟有武員數人在車站迎迓譯文匯西報 
[俄國南境罷工情形]  
　　正月二十八日倫敦來電云俄國南境著名産煤之唐納子及羅根斯克兩地之工人二十五萬名現均罷工在羅根斯克罷工之人刧得炸藥甚多警察員用恐嚇之法威迫罷工人但至今地方尙未平定譯文匯西報 
[俄罷工人之要索]  
　　正月二十七日倫敦來電云俄京聖彼得堡工人昨日公舉委員二百名係代工人會同政府查訊各工人之苦况現已聚會一次（此項工人係在聖彼得堡第一次准行之聚會）然工人仍不允照常工作必須政府將正月二十二號至今所獲之工人三千人卽行釋放又要求百姓住宅不能無故搜查各報議論與民人演說皆可自由譯字林西報 
[法英均注意於亞東]  
　　正月二十七日德京栢林來電云注政府現隨從英國之政䇿停止在西印度羣島推廣勢力以便專注意於亞州東方譯文匯西報 
[英泒南非洲總督]  
　　正月二十七日倫敦來電云英爵臣塞爾文已由英政府派爲南非洲總督爲爵臣訥爾訥之後任訥君將於本月杪由非洲起程回國譯字林西報 
[德武員至煙台]  
　　正月二十七日烟台來電云昨有日本魚雷船兩艘由旅順抵此德武員及爾根海姆卽乘此船而來當及君赴旅順時卽係查察其兄與法武隨員被中國帆船上人於去年西七月抛於海内之事也譯太晤士報 
[開平煤礦公司控案判詞]  
　　太晤士報接正月二十七日倫敦來電云華員張燕謀及中國天津開平煤礦舊公司控告英國勃惠客馬恩公司及中國開平煤礦有限新公司一案已由英公堂斷定以原告爲是並給以訟費判詞中謂被告公司有違背一千九百零一年所訂之合同且與前經理之人用欺騙之法得原告産業因此不准如被告公司不卽遵斷則公堂必將被告公司煤礦歸還原告至於賠欵一端將來再行定奪公堂又謂張燕謀並無違犯及失信之事文匯報接正月二十八日倫敦來電云華員張燕謀控告英人馬恩等一案在英國公堂審訊甚久現已斷定其控詞中緊要數欵均以原告爲是英太晤士報論及此判詞謂張燕謀回華後必爲衆人欽佩至此事本足減華人信恃英人之意但判詞如此公允必仍可以服中國人之必 
[又催解練兵經費武昌]  
　　湖北所撥練兵經費已解過半昨日官塲奉部中公文催令掃數解清以應要需夫兵者所以衛民也今因練兵而民不堪命政府之意果何居 
[整頓旗營兵餉京師]  
　　翰林院編修貴福前爲整頓兵餉曾經具摺奏陳數月以來各旗營開放兵餉認眞核辦者殊屬無多而剝削者仍復不省以致所放餉數各旗不同一任該參領等官藉辦公不敷爲名每兩仍扣至一錢上下至圓明園健銳營火器營開放兵餉多立名目私頂尤甚該管堂官或暗受陋規或漫無覺察因之印務參領及承辦俸餉人員乘間舞弊侵蝕分肥故貴編修復又奏請明降諭旨嚴飭各旗營及外三營該管堂官破除情面切實整頓務期餉銀一律足放以昭核實現己奉諭旨著各旗營及外三營該管堂官切實整頓矣 
[鐵路彩票條陳武昌]  
　　長陽縣梁亨吉大令以粤漢鐵路將來如能收回自辦非欵不可特於日前呈遞說帖仿籖捐彩票法擴充辦理并願購股與否悉聽其便較張宮保前訂章程互有出入 
[鐵路添設貨捐局廣州]  
　　粤漢三水枝路自開車後就彼處設立稅卡由省憲札委蔣直剌慶頤駐局辦理現復在石圍塘西南設局兩處仿照洋關值百抽二五之數變通辦理名曰鐵路貨捐局 
[委辦大通督銷局　　大通督銷局總辦徐次舟觀察已届瓜期頃得江甯電音知此差已奉江督周玉帥札委馬漢卿觀宗接辦按大通督銷一并前因曾觀察托兩江督轅文案洪某行賄鑽營致洪某家丁卽行正法今此差已委他人彼鑽剌者當可廢然返矣 
[狼山鎭總兵被参蕪湖]  
　　欽差大臣鐵葆臣星使抵京後特上彈章彈劾沿江諸省文武各員此間官場已得電信知狼山鎭總兵兼蕪湖精健營統領李本清軍門亦與其列不日當見明文矣 
[大員開復先聲京師]  
　　前吏部溥大冡宰善在左翼監督任内因失察趙文榮與佐領榮輝勾結舞弊擅發印契售與外人奉旨暫行革職現聞俟將官地贖回後卽可奏請開復矣 
[浙撫更動述聞京師]  
　　浙撫聶仲芳中丞因屢被言官叅劾雖經閩督魏制軍逐欵覆奏極力代爲彌縫而政府似有更動之意所遺之撫缺聞擬簡某侍郎以承其乏 
[咨照裁缺報部京師]  
　　聞吏部近以各省均有裁撤之缺日前行文咨照各督撫將裁去各項閒缺若干每年所省費用多寡均須詳細開呈報部以憑核辦 
[飭各省選泒顧問官京師]  
　　聞政府定議以現今整頓商務之際必須消息靈通熟悉本地情形者方足以收實效因與商部堂官曾議飭令各督撫選派本省素有名望之官紳咨保來京以備顧問官之任刻聞已咨行各省矣 
[索讓餘地之結果北京]  
　　那琴軒尙書年前由外務部照會各國駐京使臣請將美國現占正陽門内迤東作爲操場之地讓出丈許仍蓋廓房刻下美國祗將棋盤街一叚讓出三尺俾道路稍寛仍不能起造廓房與對面一律齊整也 
 
 
] 

Page 4

 
 
[力阻法人開通紹滬航路紹興]  
　　紹屬行輸前由某教民創議未成嗣法商莫尼諾氏禀請法領事行文到浙欲通紹滬航路洋務局督辦許九香觀察一再駁阻法商持之甚力志在必行現有越紳錢某等擬欲自行集股先期開辦以爭利權具禀到府奈能再靑太守以正在阻止法商若准華人自辦勢必授外人口實用將原禀發回不允代詳法領事復又行文謂己整備輪船即日行駛並托稱惟搭客商不裝貨物可無漏捐之慮越郡同鄉京官知之恐本省地方官難以阻止已冋法公使設法力阻矣 
[推廣科舉學額武昌]  
　　施南府屬宣恩咸豐利川來鳳四縣紳耆具禀學憲謂去年恭逢恩詔請各添學額若干聞學憲李大宗師已經批准 
記者案科舉不廢學堂必不能興今該紳耆等不思推廣學堂而反齗齗以科舉增額爲請紳耆者地方之表率也如是則地方之害矣 
[戶部派遣留學生]  
　　趙爾巽尙書派遣戶部司員十名赴日本留學譯大阪朝日新聞 
[調查日本科學杭州]  
　　浙省前奉考取咨送日本學習法政速成科之丁大令德威於去臘年假回杭禀見各大憲歴述日本學務并呈日記頗覺周詳因奉學務處派委馮司馬圻與丁大令同赴東瀛調查各科學規則限三閱月回華俾資仿傚 
[旅湘公學移蕪蕪湖]  
　　案徽旅湘公學堂原擬在湖南省城建設專爲皖人需次曁僑寓各家子弟就學之處議定學生額數一百名嗣以辦理未能得人因議遷歸皖省而皖撫誠果泉中丞則以省城各學堂已備爰飭移就蕪湖開辦現已在安徵米釐項下撥提一千數百金其餘經費則須冋各皖商籌措云 
[創設中學南京]  
　　金陵各地官私學校寥寥無多紳民公立學校城内共有五所多按初等小學或照高等小學辦法無有合於中等學堂程度者創辦鎭江承志學堂辛曹二君慨故鄉學校之未興勸導紳富捐貲設學蔣長洛君獨捐巨欵創設鍾英學堂遵照欽定中學堂辦法設立中等學堂禀經學務處立案將來學生畢業准與江寗府中學堂畢業生一體考選升入省垣高等學堂卽延曹君爲總經理人辛君爲總教習所延中文教習皆爲經驗之教育家洋文理化諸教習皆聘自外洋定於二月初旬開學蔣君擬擇地建造校舍以垂久遠現暫就花牌樓住宅先行開辦俟校舍落成再行遷移 
[請開大冶炭礦武昌]  
　　大冶陳茂燮日前具禀洋務局請開陳家灣炭礦當經批示略云該礦由官封禁已久兹據禀稱如確無窒碍卽淮照辦仰大冶縣查照禀覆核奪 
[越郡洒捐計數紹興]  
　　越郡酒捐前因籌集大賠欵加增三倍專員設局稽抽前年共收印花稅三十七萬餘兩去歲因東三省停運而京　及各遠埠銷塲亦滯僅收二十餘萬刻聞局員查得此中尙有偷漏之弊已設法整頓巡緝未識果能起色否 
[承辦膏捐南京]  
　　膏捐一項初由土棧代收每土一兩收錢十文卽於賣土時按數抽取嗣緣英領事函稱膏捐加於土内有違稅章南洋大臣遂改歸官辦設局專收已閱二載兹有某商具禀督轅請辦烟膏認捐每季包繳捐銀若干兩署督周玉帥因未悉現今官辦情形札飭膏捐局委員迅將刻下收支數目以及辦理章程迅速禀復以憑核奪 
[商部甲辰年紀事簡明表續二十八日稿]  
[商務]  
閩廣農工路礦總分司○商部考察外埠商務大臣督辦閩廣農工路礦事宜太僕寺卿張振勳籌辦三十年十月十二日奏准先就廣東省城設立總公司將築路開礦墾種工藝各事宜擇要興辦十二月二十日報呈設局開辦 
高等實業學堂○三十年二月二十一日奏設開辦經費曰路礦總局移交張振勳報効學堂經費欵内動支常年經費由學務大臣撥助二萬兩不敷由商部籌給四月十二日奏派商部右丞紹爲監督七月十七日奏定章程一百三十九條九月二十一日開辦學額一百二十名五年畢業十月十二日奏請頒給圖書集成一部檳榔嶼中華學校外埠員紳張振勳等捐欵籌建專教外洋華商子弟試辦三年内約需經費十二萬元三十年十月十二日奏派張振勳總理該校事務並奏請頒給圖書集成一部 
浙省農工小學堂○浙紳盧洪昶等懇奏删除丐籍捐建學堂收教墮民三十年十月二十二日具奏奉旨允准 
濟南編譯印書局○道員李熙創設禀由東撫咨部三十年九月十七日核准立案 
上海官書局○道員潘學祖籌資設立三十年十月十二日批准 
上海科學儀器館○浙江廪生虞輝祖等創設附設理科講習所並仿製各種理化器械三十年十二月初二日批准並飭將仿製儀器隨時呈騐果能精緻適用當卽酌子奬勵 
上海商務總會○三十年四月二十二日開辦五月十二日奏明發給關防並劄派嚴信厚徐潤周晉鏣爲總理恊理坐辦 
天津商務總會○三十年十一月十二日奏請發給關防並劄派王賢賓寗世福么聯元爲總理恊理坐辦 
通崇海三屬商會○三十年八月十三日批准劄派張譽劉桂馨爲通州總會總理恊理顧士魁爲通州分會總理施徵睿爲崇明分會總理劉夑鈞爲海門分會總理 
昭文花業商會○三十年十月十八日批准設立章程已飭上海商務總會核議總理向未舉報 
厦門商會○三十年正月間開辦由閩督咨部核辦會章尙未呈報烟台商會○三十年五月十二日開辦由東撫曁直督咨部核准訂有簡明會章四條詳總章程十二條呈部 
安慶商會○三十年十二月十八日由皖撫咨部核准飭令開辦並 
 
 

Page 5

 
 
第五版 
劄派宋德銘胡遠勛爲總理恊理 
上海商學會○職商孫多鑫等禀請立案專以研究商學爲宗旨訂有會章五十四條呈部三十年八月十一日批准 
紐約商學研究會○纽約領事夏偕復擬設專以研究商學攷查商業爲主三十年三月二十七日核准並咨出使美國大臣設法提倡北京匯兌莊金銀號商會○二十九年十二月初十日批准並札派李宏齡馮麟霈寺爲董事 
北京茶行商會○三十年三月十三日批准劄派汪維翰爲董事 
北京洋貨绸縀莊商會○三十年四月初八日批准劄派温祖筠等爲董事 
北京布行商會○三十年五月十五日批准董事王以濟等 
北京藥行商會○三十年十一月十六日批准董事劉文英等 
北京書業商會○三十年十一月二十二日批准已舉方賓穆常琉 
璋爲正副董事 
金業公估局○北京匯兌莊金銀號商會董事禀請設立三十年九 
月十四日批准 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[出使比國大臣楊奏酌擬西]  
[洋游學簡明章程摺續二十五日稿]  
一英美德法武備製造農工商諸學各有專門一時推重比利時路鑛工藝素所擅長學者必通四文乃有門徑否則授受無從浹洽宜擇年自十五至二十五已通西文者出洋期以三年五年學成致用此等學生徑入專門學堂可由使臣派叅隨兼察以省專派監督之費 
一不通西文則宜選實年十四五心地明白文理曉暢者出洋從語文入手勿以年長充數蓋二十以後舌本倔强學語不易一也年長好生横議迫脅幼者二也𧿧弛不覊難於約束三也至中文毫無根柢則無以造就通才尤當擇之於始 
一遊比學生間有曾涉獵英文東文者一入比國語文不同前功盡棄查直江蘇廣東福建等省久設方言學堂且有西士設館其中以英法文爲多德俄較少若出示招考當有應選者以習某國語文遣遊某國必收事半功倍之效惟美通行英文比通行法文遊學美比卽選習英法文者可也 
一邊省腹省風氣晚開欲遣遊學勢難繩以必通西文宜照第二條年格選派擬往某國先擇熟諳某文一員導之出洋俾賃屋延師居中繙譯名曰帮教習並監其起居達其摇俗俟普通畢業再入專門若各省續派學生仍令接辦蓋熟諳西文得衆學生難得一譯員易惟必係品端學粹不得用巿井通事一知半解者以致自誤誤人薪水奬叙均照出使章程隨員例再各國語文有兼尙者如遊美譯員宜用英文遊比譯員宜用法文遊德與俄能得通其國文者固善否則德以英文俄以法文亦可勉强通用 
一學生出洋如無監督應由使臣隨時約束考察毋得沾染習氣不求實學買櫝還珠爲世詬病其有頑梗不率教玩愒不力學蕩軼閑檢有損顔面者屢戒不悛即當飭送回華由該省追繳學費以示懲儆 
一學堂費務貴得中近年遊歐諸生學費懸殊少者六七八百金多者至二千金卽同一鄂生在法在比多寡亦復無定非所以示大公也查出使大臣所帶學生旅費學費月七八十金多至百金而止斟酌頗當總之每人歲以千二百金爲率稍有出入不越範圍則處儉固有餘處奢華亦無不足可免畸車畸輕之弊條目詳下一留支　生半係單寒須謀薪水現遊比鄂生於學費外各給贍家十金由家屬就近支領以示體恤各省派生亦宜倣此辦理其家道較豐願將此欵由外　併領者聽二住學堂各學堂情形不同或留住或不留住其留住者由使臣詢明該堂修金館餐每生若干按人數每月一繳或每李一繳以免參差查南洋公學遊英學生月給零用英金一磅鄂省遊比學生月給十金今旣入學堂自當稍示優異除修金館餐由使署總繳外每月給予三十金以資添置衣履及澣沐之費三不住學堂凡學堂僅授功課例不留住者除修金由使署總繳外該生朝往暮歸就近賃屋月給館餐零用八十金令其善自料理以上二條旣有定數亦可倣江南遊德學生新章將學費預匯外國銀行每生若干令該行徑交學堂總辦分給尤爲簡捷四補習普通出洋略知西文而程度未能徑入專門仍須補習普通者如入普通學堂應照上兩條分别辦理如寄寓人家從師授課除館餐留用八十金外應加師修二十金每月共給百金妥爲布置　 
五幫教習帶生出洋幫教習雖通西文而所至情形未悉勢必借住使署賃房不必近巿則賃費省而嚮學專年限不可多訂則遷居易而改良使且羣居舉火較廉華餐尤省除照鄂生各給零用十金外修金館餐一切每月人七八十金爲限幫教習當蠲除濫費核實開報使臣可就近稽查至延師須請文部擇有高等文憑者照例致送修金六分居幫教習所帶學生期以二年徑入專門此爲上䇿如以人數過多懼其一傅衆咻俟其稍解語文便聽分居其入學堂者照第二三條其寄寓人家者照第四條分别辦理七遊歴遊歴之費暫可緩籌歐洲諸名廠及一切藝術粲然可觀然初學視之莫悉其用了無會心須俟專門曅業每生給四五百金資其遊歴就所學而叅考之爲益非淺 
以上就各國統言之也查比國官辦學堂及紳富所設學堂雖住堂者少然亦有爲各生料理館餐者計此項師修館餐費每生歲約五六百金已足敷用但必由該堂一手經理以迄卒業各生不得率行已意致背堂規大約泰西學堂師修略等惟分居館餐豐嗇無定倘遊比學生各自分居每名歲費亦非千金左右不辦 
 
 

Page 10

 
 
[商部奏京城倡辦鑿井漸圖推廣摺]  
奏爲京城倡辦鑿井漸圖推廣以便民食而裨民事恭摺具陳仰祈聖鑒事竊維東南多水西北多旱雖地勢之使然亦人事有所未盡耳近畿各屬土地平曠無澗溪沼沚爲之宣洩數月不雨卽成旱象農民手坐視焚亢不復以人力稍施其補救夫補救之道在乎廣興水利而水利之興則以鑿井灌田爲尤便臣部考英人白爾捺并礦工程所紀有所謂自湧水井者昔歐洲著名之工程家如阿賴果等鑿井之法初得自中國後乃稍變易其法用鐵捧錘之徑只數寸深約二三十丈另用竹管探入孔中使不爲泥沙所塞其水卽從竹管湧出套木桶數具以儲水用小機器汲之計一井之水潤田可百畝其水經化學家考騐並無鹼質蓋入地深也不似土法所開旣兼雜質逢旱輒涸然此但就開鑿初級之井言之若歐西各國常有費數萬金錢開一井深至二三千尺每日得水多至二百餘萬斗者其補助工業農事尤不可思議日本全國旣傳善法鑿井幾徧民食其利臣璧在府尹任内延訂日本開井技師試鑿於順天五城學堂中果適於用臣部接辦工藝官局因立鑿井科傳習藝徒三十餘人年來開初級井數口民已稱便惟是執斯藝者非試習數十井不能得其法而試辦於平原復不如先辦京城之易爲力爰就城中人烟稠密之區接續開鑿藉以廣招藝徒嫺習手藝將來藝成给予文憑分遣各屬其村莊中有願開井者就地取材利大而工料不費大河以北農田凡濬渠引河窮於設施者或於鑿井另闢一法維彼鄉民有不樂於從事乎已故大學士李鴻章前督畿輔曾飭各府州縣勸民開井彼時應者寥寥雖州縣奉行不力亦由民間之風氣未開今工藝官局開井科先於京城地面爲之倡數年後藝成推廣各處汲飲有益於衛生灌溉尤便於耕作似於國計民生不無裨益如蒙俞允俟命下之日應由臣部咨行各衙門一體遵照一面飭由該局於京城中相擇官地次第舉辦逐漸推廣以仰副朝廷勸工重農之至意所有京城倡辦鑿井徐圖推廣各緣由理合恭摺具陳伏乞皇太后皇上聖鑒訓示謹奏奉旨依議欽此 
[輪船擱淺九江]  
　　十九日大通輪船上水行經湖口地方誤擱淺灘當將貨物移至駁船搭客一百七十餘人則附長安輪船而去然船身雖輕一時尙未出險也 
[蘇撫行轅紀事]  
　　新任蘇撫陸春帥蒞滬後駐節斜橋洋務局昨日午前拜會呂尙書海寰電政大臣吳侍郎重憙盛宮保宣懷及候補道沈敦和林賀峒楊文駿沈而琳朱琨任鳳苞各觀察等回轅後接見前雲南藩司李方伯紹芬前陜西學政沈太史衛福山鎮總兵徐總戎傅隆上海道袁觀察樹勛候補道趙觀察從丙朱觀察福春新任浙江糧道顔觀察鍾驥製造局會辦李觀察經叙並本埠文武印委各官午後二點鐘延見駐滬各國領事惟英和墨三國領事夫司四點鐘商務局各董在味蒓園請春帥讌飲聞明晨答拜駐滬各國領事官後至趙家花園宴會 
[上海道致英總領事函（爲運糖不捐事）]  
啓者華商梁曉琴運糖不捐被局拘口一案昨准來函當經分别行查一面飭縣查明開釋旋據上海縣禀復訊據梁曉琴供稱信安公司是祥茂分行開在南巿伊專管報關事務此次所裝白糖一十包係由客人託行代裝伊代爲報關糖捐局來查貨不知是否漏捐等語可否釋放請示前來又經批飭該縣先行開釋白糖旣係客人託裝聽候商辦補捐在案兹接督辦松滬釐捐總局文開據糖捐局禀稱定章凡由洋棧所出之糖運銷内地外港各處各有子口稅單照章驗免放行其由大兹納稅並無子口稅單者卽應照章收捐犘經照辦兹十六鋪橋南首信安公司係廣東人開設歸英商茂生出面置有通寗新寗兩小輪船停泊南巿碼頭專裝各貨運通州海門崇明江陰等處圖漏厘捐初十日通寗輪船裝載各貨中有冰糖五件十二日又裝冰糖十件十七日又裝白糖三十件赤糖二十件均未報捐疉派司巡查提堅不納捐而糖釐大有窒碍等語移道轉致禁阻飭將已裝之糖照數補捐嗣後不得再行包攬漏捐寺因本道查松滬總局來文所云尙係梁曉琴被拘到前之事本非此次扣糖正文其實亦因梁曉琴迭次漏捐致有此次拘扣張本本道詳加察　光緒二十四年七月通行續擬内港小輪章程第一條内載凡有輪船裝載洋貨入内地或領取子口稅單或沿途逢關納稅遇卡抽釐均聽商便等語華洋商人皆當一律遵守信安公可無論是否華商所設卽屬英商而運往内地之糖旣未領取子口稅單照章卽應抽釐乃屢次不繳未免違抗糖捐局因其抗不繳捐違背定章以致拘人該局因但知信安公司爲廣東人所開設梁曉琴係該公司之經夥也接准前因合亟函布卽祈貴總領事查照立飭該英商遵章前赴糖捐局補繳捐欵以後務當隨運隨繳勿得稍有隱漏至千議罰仍望見復爲荷此頌日祉 
[擬禀銅餅免稅辦法]  
　　上海道袁觀察以各直省札派委員來滬採辦銅餅並無印文率請免稅或有印文而無數目 
易生弊端現擬電禀江督周玉帥核辦 
[日領事回國]  
　　駐滬日本總領事小田切君已於前日乘株式會社某輪船遄返東京一切公事均由副領事代理 
[訂期會訊]  
　　英美等國公廨於下禮拜内訂期會訊各案計愛爾德探黃丫頭一案訂於下禮拜一卽二月初一日會訊○英捕房控沈根福林慶全案訂於禮拜二卽二月初二日會訊○道達洋行控彭叙五案訂於禮拜四卽二月初四日覆訊○泰利洋行控顧大榮張連生誑充買辦騙銀一案訂於禮拜五卽二月初五日會訊 
[盜犯逃逸]  
　　南匯縣盜犯陳葆三訊實供詞詳奉上憲押赴陜西潼關配所前日道經滬上縣主汪大令加差護解前往不料道經西北鄉江橋地方怱被乘間逸去 
[失愼未成]  
　　本城舊校塲口元興昌京貨店於前晚二鼓時忽然遺火幾兆焚如幸各鄰右及附近各洋龍赶往救熄 
[上海官事]  
　　上海道袁觀察製造局總辦魏觀察會辦方觀 
 
 

Page 11

 
 
察淞滬釐捐督辦陳觀察等定於今午借趙氏花園恭請新任江蘇巡撫陸春江中丞前陜西學政沈文宗衛候補道汪子淵觀察等宴飲○廣西鹽法道惠觀察綸新並新授浙江糧道顔筱夏觀察鍾驥鈞和兵輪船管帶馬榕軒游戎浙江候補縣黃琳軒明府霦兩江營務處提調兼緝匪事宜黃月峯明府霽新委綢捐南卡委員魏明府允濟松江府田紹白太守庚昨日均因公到滬先後投道轅拜謁 
[英界火警]  
　　昨晚十一點鐘英租界天津路卽致遠街某姓家不戒於火旋經救火會西人到塲救息 
[上海縣案]  
　　前日據西門外巡局函解方思望控叚湘亭誘妻背逃一案當晚經汪大令提質方供在八仙橋開銅爐作妻亦住作内作夥李二老之表兄叚湘亭以看望表弟爲由時來將妻引誘致於去臘背沈找尋無著旋據李二老將細情訴知小的扭局解案求究李二老供無其事叚供去臘二十三曾往方之作内探望表弟自後並未再往實遭誣扭大令以控拐無憑分别斥釋判方自行我尋逃妻交案訊究○周全金控李利萬拐匿伊子後公共公堂將李獲送到縣訊飭交保因無保人故押在案刻亦復訊據供已央得同鄉湘人某甲作保大令判准予保釋 
[南巿工程局案]  
　　華捕鄭維貴見恒豐煤炭店傭人毛安康保又發同駕載貨塌車在路疾馳向之斥阻並查其照會毛徐二人个服出言挺撞揮拳毆擊鄭急吹號呌經他捕帮同拘獲解入捕房捕頭立卽禀明翁太守提集一干人訊究○小東門外乾坤和菸店執事謝元生昨在南巿楊家渡馬頭冋脚划船戶許長發索取舊欠　銀三十八元無着因卽扭赴工程局控追翁太守命押候訊斷 
[警局紀事]  
　　警察總巡朱森庭明府房訪悉城南一帶賭風頗熾且有流氓到處尋衅乘賭攫財等事前經諭飭各巡局員留心查辦至今未據查報以致若輩仍復肆横爰於前日傳集二十三七鋪十六鋪十二圖等處地甲到案傳諭嗣後如有前項賭博及流氓滋事許卽禀辦 
[會訊交地轇轕案]  
　　英商打靶總會控華民談裕成不交地契一案前奉英副領事德爲門君會同黃司馬判結後將談交保在案昨晨德君與孫耳三明府訊案時又命提談裕成到堂訊追談供此地共三十餘畝祗收得銀四千五百兩况地非一主若竟交出小的將來必成衆怨之府並非有人指使求恩作主明府商之德君判先押捕房兩禮拜再行核奪 
[公共公堂案]  
　　去歲抛球塲仁和錢莊執事梅文祥控司帳人戚懋昌用之莊欵銀二千七百兩又伊兄懋佳所開懋原錢莊往來銀五百兩共計銀三千二百兩求提訊追等情經黃司馬飭提懋昌訊供隨給硃諭交梅持向懋昌之薦保人夏頤源帮同理楚禀覆核奪在案詎梅持諭前往夏置之不理是以於今正梅復據情禀覆黃司馬卽飭差協探於昨日將夏提案訊追襄理讞員孫耳三明府商之英副領事德爲門君著押候過堂並補提懋佳到案訊究○前日粤東商人陳亞富投　呈控小工頭目李國樑霸持行兇等情黃司馬飭差往提詎李糾同小工多人抗差行兇並將廨差顧昌之夥王阿三等打傷頭顱阿三等訴諸懈探邊槐洲前往　獲張雲卿王銀卿二人工頭李國樑已乘間逸去昨日捕房將張王解案請究差夥王阿三禀訴前請並請驗傷孫明府商之　爲門君判將張雲卿王銀卿各責四百板管押捕房三個月仍飭提李國樑到案訊辦○美捕房包探孫阿星禀稱吳江照倪連生以竹簰停泊河中有碍行船於前日請出票往傳倪已奉傳到案吳則抗傳不到請爲改提兹先將倪送案請究捕頭禀稱倪等尙有貨車常停門首碍路請卽併究明府判罰洋二十元速將竹簰貨車移去仍提吳江照到案訊辦○二百五十九號華捕解馬夫吳阿忠至案禀稱該馬夫在車酣睡有違向章請究明府斷罰洋五元以儆○賴和尙在英界開設烟館捕房以其深夜售烟有違向章傳案請究明府判罰洋五元○陳福生掩入湖北路某戯園行竊馬褂二件報由包探竇如海將陳拘獲並在質鋪吊到原贜解案請究失主王財照投案領贓明府判將陳管押捕房一個月贓給失主○蔣楊氏控妓女花十全圖賴洋銀一百元請提訊追等情司馬飭差往傳該妓到案訊追昨據原差禀稱花十全抗傳不到孫明府著再傳如違改提訊辦 
[法界公堂案]  
　　太古棧巡丁頭目范嘉林唆使小工張小和尙誣指杜慶祥收買竊贓去年臘月將杜軋至中洽盛烟館勒索洋五十元杜據情投報捕房捕頭令查明核辦詎范又指使巡丁祝雲芳將寗波人李阿榮軋至二洋涇橋指爲由浦東太古棧房裝運白榶來滬李不肯供認被拉至小工寓所私刑吊打徧體受傷李遂據情投訴捕房捕頭驗得李阿榮受傷屬實飭探傳范與巡丁祝雲芳到案並傳同原告杜慶祥小工張小和尙一併解案請訊大令與魏繙譯會商以范嘉林不應任意私刑吊打著押候罰洋一百元巡丁祝雲芳著枷號五天發碼頭示衆期滿責四百板李阿榮押候查明再核杜張一併開釋○太古管棧人翁曰州禀稱去年十月小工陳阿順行竊糖數十斤逃回原籍今已來滬拘案請辦陳供翁尙欠小的工帳洋二十二元向索不還反遭誣指求鑒大令以事無証據著一併兵退○法商巴吉前控華人崔阿美收去田價不交田單等情已紀前報昨日大令飭提地保沈春山中人蔣文梅保人葉仁章等到案復訊判將葉交保限十天内交到崔阿美蔣沈一併交保候復訊核奪○銀匠陳友三將僞造金飾混售當塲察破送入捕房解案請辦大令判枷號七天責二百板○袁阿三行竊錫燭台一對向押店求質爲包探拘獲將人贓一併送案大令判責二百板 
[美捕房案]  
　　俄人某甲投捕房報稱僑居百老匯路某洋房内被賊竊去金戒銀碗銀盆刀义及衣服等物值洋銀一百餘枚請爲查緝捕頭令包探前往勘明被竊情由再行查辦○跑攤賊徐老龍至外虹口某碼頭行竊某駁船洋紗若干爲包探沈阿岳查獲拘送捕房押候解訊○俄兵某乙在虹口天潼路因醉恣擾爲印捕所見拘送捕房押至天明酒醒後釋出 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
儘先補用浙江試用縣丞許炳璈擬請俟補缺後以知縣儘先補用鹽大使職銜周定煌擬請以鹽大使儘先選用福建試用知府韓景琛擬請俟補缺後以道員仍留原省補用福建試用縣丞孫慶源擬請俟補缺後以知縣仍留原省補用福建試用縣丞周崇理擬請俟補缺後以知縣仍留原省補用花翎升用知府候補同知江南安慶府督糧通判張廷鑾擬請俟歸知府班後加鹽運吏銜花翎知府銜安徽候補直隸州知州苪慶麟擬請俟補缺後以知府用湖北候補知州牛棠擬請俟補缺後以直州知州升用藍翎同知銜江西分缺先補用知縣俞訓方擬請俟補缺後以直州知州用分發試用知縣胡宏恩擬請俟補缺後以同知直隸州用鹽大使職銜胡國鈞擬請以鹽大使儘先選用捐升同知安徽補用通判郭文森擬請擬補同知後以知府用鹽運使銜指分江蘇試用道楊綜清擬請加二品銜知縣用安徽試用府經歴趙汝漢擬請俟過知縣班後加同知衔指分江蘇試用直州知州石淦擬請俟補缺後以知府仍留原省歸候補班前補用三品銜補用道安徽候補知府許以增擬請俟過道班後加二品銜補用道安徽試用知府許月菡擬請加三品銜安徽候補直州知州曾希文擬請俟補缺後以知府用同知銜安徵來安縣知縣黃萬烺擬請以應升之缺升用同知銜升缺升用安徽試用知縣俞炳章擬請交部從優議叙廣東分缺先補用布庫大使周紹昌擬請俟補缺後以知縣仍歸原省補用知縣用安徽試用縣丞繼格擬請俟歸知縣班後加五品銜安徽遇缺先補用典史徐祖昶擬請俟補缺後以州吏目儘先補用安徽分缺先補用知縣畢登擬請俟補缺後以直州知州用議叙選用府經歴徐裕恪擬請俟得缺後以知縣用花翎同知銜安徽大挑儘先補用知縣董玉璋擬請俟補缺後以直州知州用同知銜安徽分缺先補用知縣曹文境擬請俟補缺後以直州知州用安徽分缺間補用典史楊載堃擬請俟補缺後以州吏目歸候補班補用安徽試用州吏目崔煥元擬請俟補缺後以縣主簿歸候補班前補用同知銜安徽歙縣知縣鄧瑜擬請以直州知州在任候補知府銜安慶府江防同知志瑞擬請以知府在任候補安徽試用府經歴王壬癸擬請俟補缺後以知縣歸候補班前補用花翎浙江試用道周鴻遇擬請加二品頂戴花翎三品銜卽選道調署安慶府事安徽鳳陽府知府裕厚擬請交部從優議叙安徽試用府經歴陸永頤擬請俟補缺後以知縣仍留原省補用指分安徽試用直隸州知州謝宗誠擬請俟補缺後以知府仍留原省補用安徽試用知縣張其濬擬請俟補缺後以直州知州補用安徽試用知縣左運奎擬請俟補缺後以知州仍留原省補用儘先選用縣丞吳德慶擬請俟得缺後以知縣用安徽試用縣丞周璆擬請俟補缺後以知縣仍留原省補用以上按尋常勞績請奬共計一百零一員舉硃批覽欽此 
宮門抄初二日孫中堂專摺謝賞穿帶膆貂褂恩召見軍機皇上明日卯正至壽皇殿行禮 
江寗將軍永奏爲該員崇光懇恩賞准歸入江甯旗籍食糧當差以資報効片 
永隆等片再據崇光禀稱現年十九歲係京城廂白旗滿洲柏陞佐領下閒散曾祖察杭阿祖裕申均早故父戶部廣西司郎中錫昭於庚子之變在京投井殉難家業蕩然其時危急萬分並未呈明請給卹典乃倉猝侍奉孀母投奔江寗母舅現任四川叙州府文煥宻屬處避難現在母子性命雖已保全但煢煢相依枯苦異常實係無力回京懇請歸入江寍旗籍効力等情並據四川叙州府知府文煥加具印結呈請核辦前來奴才等伏查江寗府兵額額尙缺補四五兩甲光緒十一年十月原任常州營遊擊富安之子凌泉曾因無力回京經前江寗將軍奴才豐紳等奏奉諭旨准其歸入寗防在案今查該崇光係原任理藩院尙書察杭阿之曾孫殉難戶部廣西司郎中錫昭之子孀母孤兒較之凌泉情尤可憫合無援案仰懇天恩賞准歸入江寗旗籍食糧當差以資報効理合附片具陳伏乞聖鑒訓示謹奏奉硃批着照所請該衙門知道欽此 
吉林將軍富奏爲審明革員經徵土稅致釀人命按律分别定擬摺 
奴才富順跪奏爲審明革員經徵土稅致釀人命按律分别定擬恭摺具陳仰祈聖鑒事竊查前據伯都訥廳同知朱兆槐驗報伯都訥副都統銜經徵洋藥稅委員藍翎防禦烏順卽武順因民人邱文隱匿土稅抗不交納嚇令巡役幅海用馬棒鞋底非法毆責致邱文於受傷後痰壅氣閉身死一案經前將軍長順以案關職官刑傷斃命情節較重行提犯卷到省交發審處訊明發道審辦嗣因提訊烏順恃符狡展堅不認供卽經奴才奏請將該員烏順先行革職以便歸案訊辦等因於光緒三十年九月二十八日原摺齎回奉硃批著照所請該部知道欽此欽遵當經恭錄轉行遵辦去後兹據吉林分巡道方朗審明擬議詳請奏咨前來奴才覆加覈勘緣烏順卽武順幅海均係滿洲鑲藍旗保林佐領下人烏順係藍翎防禦向在伯都訥副都統衙門充當洋藥稅委員幅海係披甲在稅局充當巡役與已死邱文並不認識亦無嫌隙邱文素有痰疾人所共知光緒二十八年三月初六日烏順帶同幅海前往伯都訥廳城内查收土稅卽在世德客店居住因查知邱文在　處開設烟館買得烟土三百餘兩令上稅不允當派幅海於初七日上午將邱文鎖帶至店言擬送廳究辦邱文不服頂撞烏順卽令幅海用馬棒毆傷邱文左右兩骽邱文肆口謾駡烏順氣忿復令幅海用鞋底向邱文面上嚇毆二下致將其左顋頰相連左耳左颔頦毆傷邱文喊跌倒地幅海畏懼住手卽有店主馬奎臣鄰人高雲秀等與邱文胞弟邱會先後踵至詢悉情由維時邱文已因受傷痰壅不能言語醫治罔效移時殞命鳴約報廳驗明禀經前將軍長順將案提省訊明發過審辦因烏順恃符狡展復經奴才將烏順奏叅革職提集犯証覆鞫據各供晰前情不諱究詰不移案無遁飾查律載監臨官因公事非法毆人致死者杖一百徒三年其聽從下手之人减一等又斷罪無正條援引他律比附定擬各等語此案已革防禦烏順卽武順因民人邱文隠匿土稅抗不補交嚇令巡役幅海用鞋底馬棒將邱文毆責致傷痰壅氣閉身死雖事屬因公第該革員僅止奉委收稅並無刑訊之責廼竟逞忿嚇毆致邱文痰壅殞命事屬非法遍查律例並無收稅委員毆傷匿稅之人痰壅身死作何治罪明文惟查派收稅與監臨官吏無異邱文之痰壅氣閉實由烏順嚇毆所致自應比律問擬烏順卽武順應請比依監臨官因公事非法毆人致死者杖一百徒三年仍追理葬銀十一兩給屬貝領以資營葬該革員恭逢光緒三十年正月十五日 
 
