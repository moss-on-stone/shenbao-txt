# 1887 - 46 - 4904974

 

Page 1

 
 
[新印石印雲程必備] [  點石齋主人啓]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藝千萹同人慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆　乎爰商付石印以供同好然文藝而外古學爲尙故覆精選近時舘閣賦百餘萹分韵試帖四百首重編分類文科初二集二本額之曰雲程必備至選校之精美紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕四是去年十一月廿三出書倘業　惠　祈印滬上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[新出石印藝林拱璧出售] [  點石齊主人啓]  
　　藝林拱壁一書吐　一切生面别開係武林吳君少琴所　選　中　儈　多國家　名稿亦採取二三四　一商　　　　必　　諸　　國　　　餘首萬之尾備列評語俾文之妙處易於薄繹後附分韵試帖詩四干　首亦皆眉樣人時者校對不廣精　字跡亦極匀　至　同印之時　如　　　力故墨色黑而匀更無燕瘦　肥之誚現己竣工每部分訂十二本九月初十出　價洋五元五角廣東省城楊仁新街德昌乾號　冩路南申　　　　外　申最　　　　　　躉賈新至新北門外天主堂街大順行及還　　面　可也 
[敬印硃批諭旨招股告白] [  點石齋主人代啓]  
　　硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣民轉無以窺建極之精心面郅治之謨不著今退補樓主人出其家藏初印本付點石齋石印仿巾箱直行本大小而凡三擡雙　單擡諸欵式悉仍　貫不敢輕易聖諭敬印硃字赤黑分明殊便展讀惟是石印工料旣貴而套印硃字尤屬不貲現己擇吉開印準本年七月底出書預定者每部價洋二十八元先交八元　取書票書成找洋二十元取書一部其未經附股者統定四十元發售每部計六十册外加文木箱子一只　攀鎖匙悉用雲銅　字顔蓋精雅絶　凡在同志幸　賜顧售股處在上海點石齋南局帳房候敎 
[論俄高讓地互市事]  
　　雖　挈瓶之智守不假器旨哉此言此孟氏之宰所以却季孫也而吾竊有疑於高麗之讓地矣前閔日本新聞紙云俄羅斯與高麗共立條約於兩國交界之處各讓閒地五里以爲互巿通商之所以一舉也出於高人之意耶抑俄人有以迫之使然耶吾固不得而知而就其事以論之則高麗此舉爲失計而俄國通商之地從此廣矣吾嘗謂高麗之地爲俄國之門戸中國之　籬日本之堂奥四戰之地通商之要區俄國所必爭者蓋俄國地大俄博而不得與英國爭執牛耳者以無通商之海口也誠一旦據高麗爲己有則兵戈可以四出貨物可以暢消國威可以頓立乃前者稍形端倪英人卽假巨文島以相拒幸其時弓矢未交旋歸於好若英與俄竟因此而開兵端則中國必起而與俄人爲難蓋中國以藩籬之故英人以商務攸關皆在所必爭也俄人知此故不敢輕舉妄動以自開兵釁然其開疆拓地之心豈肯因此而遂己耶吾思俄人之議者必曰我雖見阻於中國受制於英人然高麗究係積弱之區我不能加之以兵或可愚以計讓地之舉各出五里各國知之無如何也卽中國知之亦無如何也而我此舉得行則後日或可由此而漸加推廣或可以此爲例而别以閒地數百里與高麗易一通商之口岸高麗必無以爲辭是我雖不得高麗之地而東南洋通商之何可與各國相共不可謂非計之得　此俄人之計也夫俄之欲得高麗非果爲其地之肥美繁富也亦不過欲爭通商之利故不得不闢一門戸以爲出入之樞若此舉得行而俄之商務竟以日盛俄之國竟以日富俄之兵竟以日强夫俄國之富强豈高麗之福耶奈何計不及此而竟以世守之地與人相共也且高麗之失不止於此尙有數端高麗之地不過俄國十之一二俄之富盛部落皆在歐洲其在亞洲者盡屬不毛之地皆所謂閒地也卽其閒地與高麗全境相較且不止倍葢日後俄人或以商民愈聚愈衆請各推廣閒地以爲安頓之所高麗有如許閒地與俄人相當耶許之則國與入共勢所不能不許則盡棄前好反致後怨吾不知高麗當此將何以處之卽曰今此所讓原　閒地且不過爲兩國通商起見未必欲與高麗共國若高麗緊要之地亦必悉與相共則俄人亦未出此無情之言然吾知俄人之意有有不止於閒地者有不止於兩國通商者何則高麗通商之國不止一俄乃他國未聞有讓地之舉而俄獨創之此其意可見矣高麗之出產以牛皮爲大宗若紅參之貴則不能出境其餘貨物能有幾何乃俄人一若與之獨厚者此其意豈僅在此區　耶且今日歐亞諸國欲得高麗者俄之外莫如日本百計圖維己非一日特無隙可乘故忍而不發若見俄人此舉而引以爲例亦欲各讓一地以共治高人而允之耶則諸事不免掣肘不允則一厚一薄必開釁端書曰愼厥始圖厥終高人於此亦一圖其終之何如耶此其失者一日本與高麗有相并之勢則日本此時卽不學俄人讓地之舉而乘此俄高密邇之際聨絡俄國共滅高麗日本攻其前俄人攻其後高人將何以拒之卽俄人志在通商未必卽出於此然邊界之事未易辦理一言不合立起兵戈適一旦有急防不勝防雖有中國之救英人之助然究不若俄與日之近而易乃高人竟念不及此此其失者二高麗亂黨尙未凈除金賊在逃尙未就獲風聲鶴唳日夕驚疑内亂如是而其條約乃曰居分界之人民隸俄隸高各從其便是不啻爲匪徒營逋逃之藪也雖約言兩國共治則有亂自當共除然吾和俄人之言高人十從其七高人之言俄人不過十從其三適匪徒勾結俄人爲彼鄉遵俄人或且以高之匪徒攻高之都邑安望其共相驅除耶此其失者三有引三失乃竟不謀於中國私與俄盟嗚呼高麗何輕棄所守也其亦知涓涓不絶將成江河星星不滅將成燎原乎歐陽子曰禍常伏於忽微吾不禁爲高麗諸執政三復斯言矣雖然此事惟得之於日本新聞紙其事之有無言之眞假尙難預卜今惟就其所言者而論之以觀諸日後云爾 
[本館接奉電音]  
　　昨日午刻本館接到京友來電内有本月二十八日諭旨五道敬謹譯登○正月二十八日奉上諭張之洞奏薦舉州縣人才請旨褎嘉一摺廣東現署新會縣知縣准補高要縣知縣包永昌現署香山縣知縣分發知縣張文翰現署欽州知州試用知州李受彤現署澄邁縣知縣試用知縣楊蔭廷署連平州知州分發知州徐多鉁署開平縣知縣補用知縣温樹棻據張之洞臚列該唄等才守治績均有可觀實爲廣東州縣中出色人員深堪嘉許着張之洞飭令該員等並加策勵勉爲循良毋得始勤終怠欽此同日奉上諭張之洞奏叅劾庸劣不職之知縣請旨革職降補等語廣東缷署長甯縣候補知縣柳喬應故縱匪徒物議沸騰著卽行革職缷署新興縣候補知縣俞功懋 
 
 

Page 2

 
 
藉案派累不卹民艱缷署龍門縣候補知縣晏虛拖累平民斷獄不洽均着以府經歴縣丞降補以肅官方該部知道欽此同日奉旨楊頤補授大理寺少卿欽此同日奉旨文治補授詹事府詹事欽此同日奉旨鳳山補授太常寺卿欽此 
[火藥飛灾]  
　　有客自湖州南潯鎭投書本館云新正二十四夜鐘鳴五下黃雞乍鳴春煖被池蝶魂栩栩忽聞有聲若巨霆排空而至無殊海倒山崩一時屋瓦片片作胡蝶飛門窓亦盡行打破玻螭蠣殼碎若落花樹椅鏡屏紛紛墮地居人頓爲驚醒咸摩挲倦眼狂呼曰盜盜或曰非盜也地震也宜急趨出遲則有性命憂語未旣聞門外號哭聲呼救聲嚷成一片幾疑石破天驚有胆壯者登露臺觀之遥見張營内一片通紅霄漢欲熾紳號鬼哭慘不忍聞始知其爲失火無疑然尙不敢往探也天大明聲始寂急出問之則張營内火藥房失愼以致遠近　驚斯時張軍門方至湖郡迎接衛中丞其夫人及少君當時壓在瓦礫堆中經人救出惟一女公子則玉殞香消　罹於厄矣慘哉有一人肢體碎裂血肉橫飛僅見腿一條在操白塲上頭半個肚腹一塊直飛至大橋文號灣臘殼黏在人家排門上據營中人云此係梁上君子因竊火藥以致成災或云是營中庖人然究不能起死者而一問也此外受傷未死者尙有數人藥局三緣片瓦全無地亦傾陷餘屋亦經震塌距營四面十里許南至交界壩橋北至隔河大街東至分府署西至姚家匯房屋皆跕跕可危牆壁牕櫺燕不七零八落計被禍者多至百餘家其餘則雖受虛驚尙無所損據言幸係洋藥其性上冲倘爲土藥則一經橫炸其患當更不堪　矣然則軍火重地其可疏防乎哉至事後如何且俟續聞再錄 
[宿將騎鯨]  
　　前任福建陸路提督唐車門諱定奎號俊侯廬郡人也髮逆之亂率團練保衛里閭以義勇稱賊不敢犯公兄謚忠壯從合肥相國勘定江南移軍齊楚戰殁于尹漋河公遂統其所部掃平捻逆駐軍彭城嗣有臺灣征番之役公謂不痛勦不能撫于　伐　深入奪其要害番人懼而受撫一如公之所料振旅内渡駐守江陰車民相睦如友朋乃以積勞嬰痼疾乞假還鄉前歲法人擀釁江陰爲長江第一門戸奉 
召卽力疾至防誓以身殉　義之氣溢于詞色欵議旣定仍乞退而歸去夏來申就醫館於梅春里冬間固請開缺蒙制軍曾公代奏獲邀俞允公欣然曰今可以全生泉石矣詎料本月二十八日卯時遽爾薨逝悲哉公爲人忠愛純樸厚重有威喜流覽典籍有儒將風一旦云亡不獨爲公傷且爲朝廷人材惜也 
[詳述浙撫閱兵情形]  
　　浙撫衛靜瀾中丞赴湖州嘉興等處閱兵己見前報聞中丞於二十四日出轅憲舟由小火輪拖帶是晚卽抵湖州二十五日清晨卽赴校場閱視陣圖及馬步箭打靶湖協祗有一標故得迅速校閱約至一點鐘己經畢事三點鐘中丞回船赶卽開駛其時嘉興文武各員均赴王江涇迎接廿六日午前憲舟己抵該處各官上前迎迓紛紛呈遞手版而沿塘一帶又有嘉協左右營乍澉水師三營楚軍正右營及楚軍巡鹽水師砲船亦各燃放鎗砲迎迓如禮洎憲舟抵禾文武各官又赴碼頭迎接撫憲急欲登岸槩不傳見卽時乘坐人擡綠呢大轎登岸岸上排設全副儀仗由碼頭開導儀容煊赫兵衛森嚴遂由得勝門而進各營弁兵己早站隊跪迎憲輿至演武廳前文武各官分立兩旁班聨鵷鷺氣懾態羆撫憲卽就廳前出轎向路官拱手答禮步入演武廳升座各官挨次謁見所有嘉乍兩協及都司守備皆穿盔中　撫憲命免甲各員奉命卽　案前更換袍褂頂帽以下文武員弁亦各跪見禮畢賀協戎請令先閱嘉標左右兩營遂演四海清宴陣及龍虎　紥花　等一時風馳電掣有五花人門之觀演畢出校塲布城然後乍協陳叅戎請令閱乍澉水師兵所演亦如前式惟無馬兵耳演畢撫憲人内用膳膳畢卽出復由陳叅戎請令閱乍協練兵營遂演蝴蝶陣紥花陣繼閱各武員馬箭皮毬賀陳兩協戎免射自都司以下次第射畢天時己晚遂停操中丞乘轎排導回船憲駕至碼頭有攔輿投禀者一係上年除夕嘉善縣責李文生寳善今由該生之父具控府學生員二十四人亦聨名具控一係嘉興民婦爲子犯事被押籲情昭雪中丞皆收受回船後卽諭次日七點鐘復赴校塲閱看各武員步箭打靶命中者多約至十點鐘看畢中丞回船旋於一點鐘開行傳諭各官免送而各官仍至西碼頭恭送各兵砲船排隊杭州塘口跪送始回 
[荆道接篆]  
　　湖北荆宜施道張丹叔觀察升授廣西臬司後卽於去臘中旬至省禀見院憲力薦宜昌川鹽局陳仲耦觀察堪以接署斯缺院憲允之卽行札委所遺川鹽局委蔣亦榭觀察接辦而以裕朗西方伯接辦洋務以便就近在督署内勷助蔣觀察當於臘月下旬偕張觀察同輪上駛刻聞陳觀察交缷宜局於正月十五日來荆接篆矣 
[匪首正法]  
　　有匪徒聨合三點會共數千人潛匿穗垣約期去歲除夕肇事各防營聞之嚴密巡緝無隙可乘事遂中止督憲張杳濤制軍密諭文武各員加意防範務將爲首諸匪訪查拿辦以靖地方旋由營務處委員田大令明耀憑線擒獲匪首某武員刻己請令處决矣 
[船事譯聞]  
　　去冬十一月二十六日香港孖剌西字報云前年中朝在德國所購之鎭遠定遠濟遠三大兵船現經當事者查得製造諸多欠妥遂飭在上海祥生耶松兩船廠復行修整均須鞏固堅牢云云刻經訪事人探聽明確該三船製造之法一切機器均臻至善卽去年英水師提督郎君從香港來滬騐看亦言其船甚佳惟常川往來海面定須小有修理該報所紀或亦一面之詞歟 
[鳩水瑣聞]  
　　湖北新造糧剝二百三十三艘分兩帮運解天津頭帮一百十七艘己於去冬由魏賡臣觀察暫押過蕪連檣北工二帮一百十六艘督押者爲湖北遇缺題奏道胡聽泉觀察鏞於本月二十一日馳抵蕪湖循例灣泊距蕪關十五里之瀂港鎭翌日清晨觀察乘舟至江口官碼頭命駕登岸拜會雙錫五觀察及闔城文武各員少選各官咸詣舟次答拜先是雙觀察聞信己派員弁書役往駐瀂港照料一挨騐訖給照卽可東發也○本月二十二日署蕪湖縣錢孟超明府往太平府謁見聨仙衡太守貴隖樵文宗禀陳公事事畢尙須繞道晉省蓋循例賀年也○建平縣崇明府福因公晋省道出蕪湖拜謁道憲以下各寅僚因山水陡發河口不通故由蕪迂道也○臘尾春頭連朝積雪刻始雪消　解而街衢積水不通深至數尺行人泥淖没足大有行不得也哥哥之嘆三農尤祝快晴以免麥苗壞爛難望豐登云○二十三日清晨被池冷透獸炭不温鴛瓦霜濃白如棉絮兼之毒霧迷天對面不辨人影亭午始霜消霧散○邇日山中雪化水潦下流春水綠波變作奔騰黃浪千里一瀉宛如萬馬飛馳船隻不敢啓行大半繫纜以待猪牛牲畜漂没者不知凡幾○春寒料峭勒住名花陰陽不和釀成時症咽喉諸病無家蔑有明哲保身之君子尙其及時珍攝哉 
[章門紀事]  
　　贑州府屬之雩都縣有某甲離家二十餘年隨營積戰功保至提督銜去年始行回籍鄉鄰族戚莫不榮之時有與甲有夙怨者控甲先年曾經犯案某大令傳甲到案置甲於獄甲族以爲奇冤忿而劫甲出獄人多手雜之時他犯亦行逃遁倉卒之間幾釀變端上憲聞知恐致逼成民變卽將某大令撤任另委妥員接署想賢父母萬家生佛一路福星當有以活我百姓也○江省自舊冬開辦粥廠以來貧民之受實惠者不可以數計自應銘感恩德於無旣但病弱體虛之人往往因食廠粥而增劇且有因之喪命者其害極慘其弊極微不得不爲當事者一告之也蓋粥廠定章熬粥若干用柴若干不容妄費而爨夫貪圖尅減薪柴以肥私囊每於熬粥之時放入皮硝使其易於糜爛不知皮硝者卽芒硝之底脚也其性攻伐泄瀉不减於芒硝而價則較廉陽虛之人服之必無生理貧民寡識一經悮食廠粥無不枉斃其命是以救人之事反成殺人之端嗚呼傷己第思粥廠現己停止言之亦屬無益然往不可諫來猶可追且恐他省未停之廠或亦不免此弊願當事者先事而嚴禁臨時而 
 
 

Page 3

 
 
熟察則少放一分皮硝不啻多救一口貧民不費一錢之功德夫亦何憚而不爲哉○南昌新建爲省會之首邑各屬押解人犯皆於首邑寄監而禁卒貪惡性成往往據爲利藪格外苛索如定例官有葵扇痧藥銅錢之賞蒼术之焚口糧之給禁卒無不侵蝕此外更有打高栅錢少則數吊多則數十吊不等凡貧民之無阿堵物者必斃命於其手打高栅者因夜間例用木栅壓住犯人之足以防逃逸禁卒卽因之以作奸凡錢多者不加木栅伸縮得以自如錢少者將栅平放通宵略得安睡無錢者將棚高掛不啻首足倒懸頃刻難過也嗚呼禁卒之罪擢髮難數想首邑政務殷繁耳目難周流弊偶至於此倘一旦發覺必置禁卒於重黄以昭炯戒亦不爲過○每屇新正士農工商無不杯酒行樂以慰終年勤苦元　前後有因拇戰過醉酩酊太甚始而逞兇駡座銳不可當繼而翻桌拍檯忿莫能忍者不一而足惟上諭亭街道有某篾匠者飲膏粱數斤一醉不起人皆以飲酒過量爲某篾匠惜然一醉千秋大是快事太白騎鯨伯倫荷鍤今而後有替人矣 
[兠拿盜犯]  
　　蘇府獄中逸犯迄今尙未全數成擒聞捕役訪得有三名投入太湖鹽梟黨内萑苻嘯聚黨類甚多出没無常未易兠捕因一面將該梟舟暗暗圍住一面飛禀省中臬憲聞知立派幹員搜緝井檄調水師營杉板及緝捕快船飛赴太湖先將六合盜犯黃怔敖一名擒獲想其餘釜底游魂亦難倖逃法網矣 
[續譯撞船案供詞]  
　　昨日上午十點鐘時英刑司開堂復訊先據你包而船主供稱譬如我船駛至他船之首我必捩舵冋左以讓蓋照例船上如聞放氣聲連連不絶必係無人主持將有危險之事不可駛近其旁必須海中放氣一如江中放氣之法始爲合例也堂審官隨喚萬年青船水手頭日阿朶詰問答稱當兩船相碰時我適在橋上斯時我船並無他人放氣我于四點鐘至橋之後惟聞船主曾經放氣時適海中霧起我身上穿有禦水衣桅上之燈照常然點未見更易他燈則雖經預備尙未懸掛斯時方預備起錨碰時我植立橋上未經走動海面可望見二船遠近如在上海望見浦東一般祗聞你包而放氣一聲而己堂審官聽畢復喚引港人詰問答稱倘聞他船接連放氣即知該船遇險望後倒輪我船應向左邊讓之担文隨起而陳說略曰此案你包而不是之處共有五端天未大明卽欲開駛漫不經心其不是者一危險之際依舊疾行其不是者二當遇險時或左或右行駛並無一定其不是者三船上看守之人爲數太少其不是者可旣見海中霧起尙不迅速抛錨其不是者五凡船行迅速全賴第一司機器人因伊諸事俱書于簿上不得模糊今你包而船行駛甚不小心旣經如此迅疾一遇危險烏能立刻停輪大凡船在中國海面駛行船主不能悉照一定章程惟須親自瞭望以防危險而己今原告之船確係泊在海中被他船撞損至被告各見証所供衆口如一頓似預先習熟者然然其中亦有言語不符者其一謂你包而停泊時曾經擊鐘餘則皆謂並未擊鐘有謂萬年青船放氣一次有謂曾放二次你包而因遇霧是以放氣然船上並無善于看守之人此時總不應迅疾駛行卽欲駛行必須派人好爲看守自來行船成案我曾閱過許多今你包而實係不遵定例倘遵定例則危險之時自應立刻抛錨停止彼被告諸人皆言萬年青船無人善爲看守先前並未好好懸燈且不擊鐘而反行放氣據見証人所供皆言早己有人妥爲看守燈亦盡善盡美我意原告之船不必一定擊鐘卽放氣亦甚爲合法被告任憑若何行法究竟將他人之船碰壞實屬不是哈華托聞之辯曰查各國所立行船章程原有一定今萬年青亦照章行駛惟原告曾言你包而未及天明卽行開駛且無人好爲看守但萬年青自應好爲看守彼所云你包而之不是亦惟空言而己究竟合例與否彼烏得而知彼言你包而遇險時並未抛錨　你包而船主及引港人俱云此時不可抛錨倘竟抛錨必致失事彼言你包而行駛過速皆聽第一司機器人指揮然第一司機器人與第二三司機噐人意見或有不同之處惟各証人所供皆言你包而行駛並不過速該船主行船己有多年各証人俱言當日開行並無不合彼云你包而行駛時或左或右並無一定然當日你包而並不違章其碰撞萬年青實因萬年青之不合章程所致彼雖停輪然在你包而船上人觀之彼實與出口時無異彼云你包而船無人看守此實胡言想承訊者自能明白彼云你包而並未抛錨然前己供明當未碰時萬年青船主在船面可望見六里之遥你包而船上諸人亦言可望多里則斯時何故欲抛錨萬年青船上本亦有鐘斯時何以不照例擊之使鳴你包而船主引港大副等三人皆極有本領所見斷不差悮斯時俱見萬年青船上之燈掛在桅巔頗似船行光景萬年青見証人内並無當日在船上看守之人使當日果有人看守則你包而船上放氣應早聞之自可速爲預備矣是被告口供俱可深信原告口供頗不足信明係曲在原告講堂上公斷可也堂審官乃曰本刑司尙須與會審官商議當於禮拜三上午十一點鐘斷定遂卽退堂 
[難裔可憐]  
　　萬年青兵輪被英公司你包而船碰沈後連日正在英刑司署中質訊忽有藍翎千總張家駒赴蘇松太兵備道署遞禀聲稱職員係安徽合肥縣人年三十五歲故父張文萃號煥卿年五十七歲係總兵銜儘先副將光緒十年九月由原籍赴臺灣在劉爵帥行營効力奉派監造砲臺去年十二月因公乘萬年青兵輪來滬二十六日在揚子江口突遭英公司你包而輪船碰撞以致職父落海身死職聞耗　喪來滬職家尙有八旬餘之祖母及寡母幼弟家　家駱等全家二十八口均賴職父養活忽遭大難如絶合家性命籲求打撈職父屍身俾得魂歸故土再求酌給撫卹云云門丁遞入後龔觀察問爾父所帶行李物件能否開單張稱無從懸擬觀察着靜候核示張以兩手空空棲身無所商諸相識欲投棲流公所暫居言及伊父慘亡涙如雨下聞者莫不代爲悲傷云 
[倒斃氷田]  
　　昨晨老閘大橋北首里許氷田中忽有三十餘歲之無名男屍一具衣服鮮明不似乞食之輩該處二十五保頭圖地保見之着人四出稽查如無屍親則尙須報縣請驗云 
[懸賞購犯]  
　　江南蘇州府長洲縣王元和縣程吳縣馬爲再懸賞飭拿事照得上年十二月三十夜府監寄禁犯人黃怔敖等脫逃一案前經本三縣會銜懸賞嚴拿在案迄未全獲除由府憲懸賞緝拿外合再加賞限緝爲此格仰諸色人等知悉爾等如能將六合縣匪犯黃怔敖趙蓮華丹徒縣孔廣雨長洲縣盜犯汝勝高拿獲解究者每名賞給洋銀三百元通風報信因而拿獲者減半給發此係本三縣捐廉以待犯到卽賞决不食言須至賞格者府憲吳外每名賞洋五百元 
[上海縣示]  
　　特用府在任候補直隸州江蘇上海縣正堂莫爲出示曉諭事奉按察司張札開照得弭盜安艮首重保甲而舉辦保甲全在地方官實力奉行蘇松各屬與浙西之嘉湖接壤濱臨太湖港汊紛歧頭頭是道内奸外匪互相勾結欲清其源以編查保甲爲第一良法檢閱擋案前署司詳定妥章通飭舉辦無如奉行不力徒託　言兹本司酌擬簡易章程先就近省各縣試辦不日親臨該縣勸諭期在必成立卽札飭札縣合亟查照後開各條出示曉諭認眞舉辦其有各處不同因地制宜與章程未洽必須增易者叅酌損益禀候酌奪務當振刷精神認眞辦理必使匪徒歛跡閭用肅清行旅居民悉臻安謐所需經費如支更油燭等項由各保内有力之戸捐備其造册給牌書役飯食等項應由各州縣自行捐亷籌辦不准派累民間要知身爲民牧禁暴安良責無旁貸勿憚煩費是所厚望仍報明該管道府查考等因到縣奉此除遵札錄摺報明並照會城紳及分别諭飭城鄉各董事舉辦外合行出示曉諭爲此示仰城鄉巿鎭居民人等知悉自示之後遵照黏單各條實力舉行以期莠除民安風清俗美其各凛遵特示 
 
 

Page 4

 
 
[婪贓宜責]  
　　崇明船戸楊榮購得煤斤水菓等物若干仵駛出吳淞經出口捐局查知當卽知照海關將船扣住拘楊交十六鋪地甲看管勒令照數認捐外兩倍罰鍰此數日前事也至前日楊忽赴道轅控稱奉局押發時被地保裘福之夥王炳索取洋銀四元有奇叩求追究龔仰蘧觀　准詞之下於昨日札委洋藥局總辦裴浩亭大令到轅研訊楊投案伸訴緣由裘亦帶王候訊王俯首無詞惟求恩宥大令以該地甲夥往往勒索銀錢實屬不法己極飭役從重笞臀甫責數下裘叩頭如搗蒜哀求寛免大令怒謂爾亦知夥役犯事咎歸正身乎現姑不予深究己屬法外施仁何尙不知自愛又來求免乎遂飭備文一併移送縣中辦理諭畢見有一人連連叩首間爾何人斯來此何事其人稱小的係裘福之胞弟裘福素嗜烟霞倘送縣中恐有多未便之處大令聞言怒益甚謂旣吸洋烟安能辦公無悮爾胆敢公然伸訴更爲荒謬之尤卽飭從重笞臀二裘一再哀求大令姑免送縣惟着呈繳王炳所索之洋並著將王責一百板枷號局前示衆 
[法捕房瑣事]  
　　昨有甲乙兩人扭入法捕房據云甲在鄭家木橋相近擺測半攤乙則瞽目算命者其滋事之故緣有某　亦以　字爲業兩攤相去不遠未免有嫉妬之心丙遂誣以穢言向甲尋事經乙調處完結現乙向甲索酬甲不肯出因之扭結法捕頭以事屬細微申　數語令以後不許閙事併釋放○法包探獲到小竊一人及獲擲骰賭博者一人一併管押候訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鳳城春色]  
　　初十日由内傅抄皇上明日辦事用膳召見後由内出順貞門神武門走四隨墻門進北海陟山門至永安寺拈香畢州　憇軒少座己正出承光右門進福華門至時應宫拈香畢升紫光閣筵宴外藩看視貫跋畢仍出福華門進承光右門畫舫齋用晚膳畢出陟　門進神武門還宫所有各項執事人員均穿蟒袍補褂預備○福大協揆交諭左右翼步軍營撥派官兵務於初八日前往三海迤内卽將各處積雪掃除乾凈以備明日駕幸其氷上積雪　着該管内監督率每戸人役埽除潔淨○嚮導大臣處咨取八旗護軍營兼行嚮導章京卽由各該營將四五品章京保送二三員造具年歲履歴册咨覆本處備彙齊訂期揀選○值年旗行文兩翼前鋒營八旗護軍營滿洲火器營内務府三旗護車營本年應舉軍政奏請欽派閱視相應行知各該營卽將上屆軍政實看兵丁中記雙圈　若干名記單圈者若干名並有無記直兵丁一併查明務於文到五日内咨覆本旗以憑核辦事關大典勿得延宕云云查定例記雙圈賞銀六兩記單圈賞銀五兩記直立卽抆革非特　覈兵丁馬步且考該管堂官訓練之勒惰若記直逾三五名之多該管堂官例有應得處分○戸部片傅鑲黃正黃兩旗應領本年正月季兵丁甲米折色銀兩本部庫於本月十一日辰刻開放相應片傳該旂於是日派員赴庫支領○初十日十點餘鐘皇上升紫光閣筵宴蒙古王公朝鮮使臣看視彈箥箕唱庫們騎竹馬射嗎呼扒竿踩繩金斗人西番回回蒙古各曲畢將善撲營布庫呌出八名對撲貫踆勝者大祥子雙二　四三人立賞每人尺頭一卷銅子一個酒一盅跪於堦上謝恩食飲畢挾尺頭而下欣欣然頗有喜色負者早經鼠竄其周大惠子曰二兩人相撲約有一點鐘之久未分勝負經御前人臣驅逐下堦而散○初十日皇太后並未至紫光閣用晚膳時看放各色花燈花炮並在冰上放花砲至戍刻始行還官皇上至酉刻先行還宫○京師琉璃廠曹公觀白雲觀大鐘寺均自元旦日起開廟半月都人士往游者踵趾交錯於途及至廟場各色玩物之攤甚夥極形熱閙無如男女混淆彼此擁擠不堪寓目間有無知之輩故意偎倚婦女由此爭論之事不一而足小則詬詈交加大則老拳互贈幾有一波未平一波又起之勢誠有碍于人心風俗者是在司其責者設法禁止以挽澆漓則善矣○内務府諭令包衣三旗佐領管領各將所管各戸下所有子女年屆十五歲以上查明造册呈報以備遴選宫女倘有隠匿不報及代爲瞞隠者一經查知一併從嚴叅辦凛愼遵行○禮部知照本月十三日祈榖壇皇上親詣行禮例應前期十二日皇上進壇入宿齋宫所有應行一切事宜卽由各衙門查照成案辦理可也○總署致函各國欽差稱正月十二日大皇帝恭祀祈榖壇前期入宿齋宫十三日禮成後還宫所有十二十三兩日出入正陽門沿途警蹕凡有行人皆應廻避爲此函知貴大臣轉飭貴國官商人等一體咸知○今春聖上叅謁西陵所有巡捕右營阜成等汎官廳堆撥垃圾多不潔凈應設槍架風燈等物亦己烏有蓋廿載以來未曾預備陵差又值帑不易請故致如　現經福　協揆等飭　營汛將弁卽將官廳堆撥二十餘處赶緊修理齊整一切器械循例安設俾蹕路兩旁稍壯觀瞻所需工料銀兩核實勘估卽由本衙門支領務須工堅料實撙節經費不准稍有浮冒○初十日午後英法德俄美日荷蘭日本各欽差率叅賛繙譯等官先後至總署慶邸福大協揆各堂官曁六部理都二院堂　二十有餘人迎迓彼此各誦吉語並備茶酒菓饌雖坐談未久彼此莫不盡歡而散是日也主賓情　中外歡聨洵大勝會辄○禮部行知各衙門皇上親祭祈榖壇所有應行跪迎跪送聖駕文武官員例應於十二十三兩日在午門預備並應備具職名以便呈遞並由吏部禮部兵部都察院派員赴彼查收○西安門内旃檀寺演跳布札京俗謂之演鬼該寺喇嘛扮裝二十八宿冠帶衣服宛若　神下臨小喇嘛扮裝白鬼黑鬼持鞭洒土于是敲法器　番經天神地鬼踊跳多方是日男女往看塞滿街巷甚爲熱閙有一十三四歲之幼童因在人叢中不能看見竟猱升該寺戯樓方謂可以大擴眼界後竟引鬥打鬼忘在樓上遂失足墮地牙齒盡落鮮血迸流立時殞命有赴其家送信父母到來痛哭幾不欲生本叚官兵循例呈報俟騐明後方准童之父母收屍殮埋也○十二日由内傳抄皇上明日卯正出乾清門後左門至太和殿看視祝版後還宫用膳召見畢己初仍出乾清門後左門太和門午門外降輿升輦隨事人員乘騎出端門天安門大清門正陽門至祈榖壇内皇乾殿拈香畢更衣入宿齋宫所有各項執事八員均朝服預備○十二日特賞軍機大臣等福字湖筆徽墨春絹等物多件每員四色卽由内廷蘇拉分送各樞臣宅内翌日卽行謝 
恩○十一日辰刻蒙古王公台吉等齊赴内廷體仁閣前預備恭領皇上賞給綢縀尺頭等件聞所賞件數以爵位爲等差○上駟院大臣將 
皇上八駿御馬由内騎壓出大清門至天橋一帶往來預備翌日恭備隨駕至壇 
[上海四馬路高易公舘内籌賑所李秋坪經收直順山東元月十九日賑欵清單]  
　　接上河南開歸陳許道鞠子聨觀察交來鄢陵縣正堂席募四千二百七十九號册劉廣生當典二十兩晉益恆鹽店銀十二兩孚昌號鑑違號春和號各四兩昌茂德源源茂各二兩○四千二百八十號册鄢陵縣正堂席五十兩張殿元張謂湘各十兩蘇淩張向業各五兩篤慶堂秦耆英堂席各四兩鄢陵縣正堂李副學胡震守營許張嘉蔭堂袁證我堂劉源生各二兩以上二册共銀一百五十兩○陳州府通判許募四千二百八十二號册同書堂錢二十千文西華鹽店同人錢八千文莊亷水李偉臣曹松生嚴誠甫周蓮塘王秋圃各四千文嚴芝英張春堂蔡子喬楊雨亭蕭竹軒各二千文以上共錢六十二千文一七三合銀三十五兩八錢四分○四千二百八十一號册德泰禮馮觀各錢八千文存義公五千文胡存咸四千文蕭福記興泰祥恊泰信乾順正各三千文德泰新振泰仁生發　寳順昌乾泰德羅永順永泰祥永昌福德泰金各二千文寳泰祥洪興雲中和祥田魁順順興福四美貞復泰源六也公德裕昌逢源永各一千文以上共錢六十五千文一七三合銀三十七兩五錢八分○密縣正堂張募四千二百七十七號册密縣正堂張銀十兩署典史何密縣汛馬各四兩德安堂錢十千童藏恕堂敬一堂各二千文槐蔭堂一千文○又經募密縣紳商各善士在城保楊春華楊雙木桑青云郭殿元王中山姚文平周興國郭業成郭長府郭長凝姚中山各錢一千文徐泰順李國聚張金榜李甲榮王致麟王致昌王崇基王子丹李鑑堂魏鶴林傅履行魏晉　慕旦楊春波王國楨朱玉金任文重李頴裴漢成蔡樹棠温郁棠楊樹棠楊振泰孫泰華張殿榮張培芹張培蓮李金山姚文升子泰華徐文友秦裕堂胡萬青郭維新郭价藩郭長安周玉印王長清王振興郭保林郭天興郭占元郭濂陳修嵐陳宗岱陳宗彥李天福李大先郭天德郭玉璽各五百文平陌保張邦彥錢一千文魏景元八百文張居堂梁明用張朝徐萬兩許庭芝魏書山魏玉田魏文炳魏同義韓租侯韓鳴鹿韓鳴崗各五百文周其慶魏福元宋法文宋法唐韓旺賈金塞各四百文魏保來馮廷瑛王文翰宫林儒朱維漢宋娶安劉倍陳堆各三百文憑廷瑄張羅各二百文天仙保梁鳴鵷高書德屈郁文于中傑各二千文張維仲屈林山屆相清王殿基梁志慶鞏玉堂李金孝高文秀高宗昇各一千文士都保揚大章孫牛韓明李居恭張先宗徐金瑣韓文昇韓富張玉鳳李舍章張臨賢李高王文煜李玉岐陳春元白見山徐文炳徐元璞趙鼎新趙文成徐金成趙明法趙金明陳元張四頭陳書山于保桂王泰和王永杜天一趙元陳書田姚文彬趙體直各五百文言山保張九儀魏樂三李同升各錢二千文施廣安白雲卿李修德李書林張東振田玉春孟成選劉書山米文科李同夾候興林各一千文台金彪張王立王鳳鳴王學修蔚廷文陰松年吕如意張小照陳等張書李肓華張鳳梧李書丹陳鎭張書林李文見愼剛張慶晉卾三王才賈桂陳老五魏成章魏元三王克一王邦周天禮魏臨坡杜鶴鳴魏臨科張文玉楊臨山米長坡郭積安周居劉書彥米振記米文杰蔣金泰趙文富蔣金榜李斗光張希賢張煥愼三成郭天魁各五百文高村保張金鑑力二千五百文武修文二千文蔡克友陳復興恆昇號各一千五百文王匯鳴張玉德高卿云司春明劉法聚蔡林生柴玉珍許春花蔡玉田費宰賢馮端芝馬錫龍王顯邦喬元秀王化平各一千文崔元德七百文李店六百文李云興武振山司萬邦司之權司國竇司吉昌司雙成司雪保王庭傑張保珍王天魁王景武王之軫王書漢冉馿劉海清再九來高奇鳳高永太柴東方柴三豹柴三公宋欽蔡連拔何玉山吳國珍各五百文蔡根七百文王大德張明頭四百文王小　王聚成王第二九九堂張文芳張恆周科武垓張奇張金今王國花王三元李煤庄李清雲各三百文此單未完 
[上海北巿絲業會舘籌賑公所施少欽經收山東順直賑捐正月十八九二十日第一千二百六十六十一二次清單]  
　　采鄂儒堂洋二十元芝記添丁先助十元徐敦穆十元太原女氏六元汪科濤爲室人痰喘求愈五元吳子性求合家平安四元無名氏求合家平安二元常熱程昌溥由永義昶局來二元一粟道人爲生孩求安由雙林全盛局來二元桂香氏求傷風卽愈四角悅來氏英洋二元銅洋一元方盧氏求肌骨腫痛速愈本洋一元以上十八日○趙居敬求保合家人口平安九八規銀十兩葉初爲母病愈完愿洋二十元浙杭仁和縣吳敬臣十元温寳善堂由太倉致大局來三元陸姓求生意順遂二元陸姓求家門清吉平安二元步傭敬一元無名氏求產後病愈一元浙省無名氏完丙戌歲愿一元時長由無錫通裕局來銅洋十元以上十九日○心心室主人正月十六日大慶蒙同人公祝折筵資五元主人俯廿灾區亦助五元以作答席之費同移賑欵由寗波隠名氏託江天船帳房交來洋十元四古見龍氏求病卽愈由寗波廣大局來十元樂安博陵氏求平安由惠泰莊來五元張禾芬求病速　五元太倉張門錢氏二元○曹生姑逐年押歲錢移助求銷灾延壽洋十六元曹楚書求合家平安十元曹謙曹綱押歲錢移助求益智延年合四元三戸由惠泰莊合來洋三十元以上二十日 
 
 
