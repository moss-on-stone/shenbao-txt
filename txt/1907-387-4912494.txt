# 1907 - 387 - 4912494

 

Page 1

 
 
   
 
 

Page 2

 
 
來稿 
[擬上外務部書（江蘇楊廷棟）]  
　　謹肅者。今因蘇杭甬路事。援人民請願之例。謹以哀嗚之詞。陳諸閣下。先誓言絶無誹怨朝廷謗毁重臣之意。祇求弗以盛氣啟視。則螻蟻之忱。不勝大感。首陳原委。次加辯論終求復諭。案蘇杭甬路。發始于光緒二十四年。英竇使函請總署。准英商承脩。經總署行知盛大臣。與英商議訂草合同四條。兹部臣注重者在此。英使堅執者亦在此。但英使函請准英商承修數語。鈞部不知如何解釋。曰函請。是私函請託非正式公文可知。請准則准否之權在我。非若命令之有服從關係。英商承修。則是國際私法問題。而無與于交涉。聞諸道路。光緒二十四年五六月間。有西人摩爾根者。以英美兩公司之介紹。親至總署。面遞說帖。求中國設一總公司。仿赫德之例。以已任之。當時接晤者爲李文忠張樵野侍郎。告以與盛妥商。綫索如此。其信然邪。信然。則第一層根本之地。已自破裂。可斷定與交涉無關。 
 
 
 

Page 3

 
 
鈞部今認定爲有關交涉。致公司函有云。李文忠照覆英使。允英人承修五路。以爲和好之據。似含有報酬性質。而商論情形摺中。普未叙及。摺中祇云蘇杭甬之鐵路。爲英使奉其政府之命請准英商承修五路之一何以摺首僅云英使函請乎。旣云奉其政府之命。則磋商時亦應禀命於其政府。何以又云英使亦願飭該公司讓步。豈英使可以蔑視其政府。抑該。公司卽爲該政府之代名詞乎。非敢持文字短長而上瀆鈞聽。惟全國民。人皆認爲無關交涉。而鈞部認定爲交涉之意爲不可解也。摺中云旣經總署照會允准。該國政府堅守前約。勢難槪行作廢。尤不可解。曰照會允准。則僅爲尋常公牘。無所謂約。何堅執之有。試問不定條欸。不上奏。不俟裁可。不蓋御璽。即可謂爲約乎。况訂約權在朝廷。煌煌諭旨。薄海同聞。總署之照會。卽可以代朝廷結約乎。如謂堅執之約。即指草合同。則無論草合同不應另名爲約。况草合同第二欵明顯與正約爲對待名詞第。四欸又云仍俟訂正約時卽行會同入奏。夫約必俟入奏報可。而後發生効力。欲入奏必俟訂正約時。草合同本非可以堅執之據不許其訂立正約。于義已足。固不必復言廢也。往年與英人商議撤廢草約一語。已爲失着。欵文明言草合同。易名草約失一。久不履行。應告以如此則他日不許訂立正約。而顧與議撤廢失二。所謂草合同者。本未具成立要件。僅爲訂立正約之張本耳。卽不然。明言從速勘辦。而遲至光緒三十一年。並未照行。始與議廢。盛大臣致銀公司函。有云。自此函訂之日起。如六個月内再不勘路估價。則杭甬及兩公司合辦之浦信一路。均作罷論所有以前合同及往來信函。一槩作廢。此函去後。又逾兩年有半。則草合同本應作廢。有如此鐵據。而謂草合同終不能廢者。衡諸古今萬國。質諸天地鬼神。俱難得其理矣。盛大臣恪遵朝旨。繫鈴解鈴不願置身事外。而以理折英人。鈞部乃不令預聞其事。亦順英使口吻。而引其厪派盛宣懷與議迴非所願之語。盛爲原議草合同人。應有解除草合同之權。兹乃并議廢之權。而奪之。英使之不願。不願其議廢也。設令與盛訂立正約。則恐爭先歡迎矣。愼勿。謂英使崇視鈞部。樂鈞部之不。與議廢也。且蘇浙兩公司。開辦將及二年。朝旨部摺。旁午交錯。招股開工。激動全國。購機定車。遍傳外洋。豈英人盡聾瞶。而必遲至今日言耶。抑早言之而部臣秘不宣示邪。以法律言。草合同本不可爲據。久延則應罹時効而廢。久不問應作爲默認而廢。萬無不。廢之理。萬無不可廢之理。眞所謂應廢而不應不廢者也。民人默察部臣之意。與英人之舉動。未嘗不抱此見。第部臣不明言應廢。英人亦不明言可廢。一味虚與委蛇。而變爲借欵。卽藉應廢不應不廢之草合同爲後盾。此又大悖事實。而辦事界綫。亦淆亂不可分。草合同可廢不可廢爲一問。題。借欵爲一問題固無并爲一談之理。鈞部函云。暫將草合同擱起。另訂借欵辦法。此何言也。擱起界說如何。豈借欵後更提草合同乎。抑一擱　永無復起之日乎。民人不敢斷也。（未完） 
專電 
[電一（北京）]  
　　路事英使堅執愈甚外部頗棘手 
[電二（北京）]  
　　陸軍部擬練術兵一隊作爲憲兵起點 
[電三（北京）]  
　　胡惟德回國後奏請賞俄員寶星硃批著照所請 
路欵要聞 
[徐定超挽回借欸之封奏]  
　　日前御史徐定超爲勒借路欵事上一封奏措詞極爲得當畧稱蘇杭甬鐵路雖經英使訂立草約因遲不開工經盛宣懷函訂作廢在前張曾敭聲明不認在後彼亦知未能按期修造承認作廢今欲徇隣邦之請而失信於民殊非計之所得此係商辦之路欲奪而官辦尙有所不能近來民情萬分踴躍集股已三千萬忽聞伿借英欵造路之信人心　憤滋事堪虞倘外務部萬分爲難不克挽救可否將此項借欵作爲國家所借之欵與路務無涉但仍由蘇杭兩省於鐵路欵内本利歸償庶路權不致操自外人關擊吾國殊非淺鮮此事若稍遷就已經廢約之粤漢路及愼越交涉各事恐大受影響云云奉硃批外務部知道當日片交該部矣 
[杭州挑轎埠夫聨名上禀]  
　　杭城挑轎各夫馮晉華等聨名 
禀請信署撫拒絶外欵以保浙省路權 
[浙撫復台州府電]  
　　台州府張太守傳告紳商學界電悉路事早經電奏力爭部電飭派氏表晉京宜主鎭靜希嚴守秩序爲要院豔 
[浙省留日同鄕致杭州拒欵會電]  
　　杭州鐵路公司轉拒欸會鑒政府亡浙浙不忍自亡乞電各府死守獨立不納稅卽舉代表回國電覆留日浙同鄕會 
 
 

Page 4

 
 
[南潯絲商致浙撫電]  
　　撫憲鈞鑒商業振興全視乎鐵路通達倘路權一失商市爲之動搖商家性命財產亦將不保乞速代奏務以收回成命爲達目的南潯絲商全體宥 
[金華闔府致浙撫電]  
　　信撫帥鑒外部背旨擅允外人借欸浙路待亡浙人隨危此間士民强悍最易暴動公主浙浙路得失賴公援浙人存亡亦賴公救務懇速奏堅拒爲上金華八縣紳商學界公禀儉 
[紹興學界致浙撫電]  
　　撫憲鈞鑒汪鄒朋比賣路違旨虐民萬民髮指全路騷動若不奏請收回成命後恐不可收拾學務亦從此岌岌隨危矣乞速挽救紹興學界袁翼何勳業陶雲等二十二人同叩 
[浙江初級師範學堂致張中堂電]  
　　北京軍機處張中堂鈞鑒浙路遵旨自辦已逾二年汪侍郎挾迫借欵路亡浙亡惶急萬狀公爲學界泰斗國家柱石哀乞援救浙江初級師範學堂學生全體公叩 
[錫金紳商學界上都察院電]  
　　江浙路奏准自辦今徇英請背前冐失民信喪國權輿情憤激從此朝旨不復取信全國實業將土崩瓦解民心一失外侮愈深務乞全台力爭以維危局 
[無錫鄒渭淸觀察致鄒嘉來書]  
　　江浙路事刻聞衆心至爲憤動若非速議轉圜恐招不測執事備位侍丞已有言責何不力諍以盡職分先祖忠公三疏再謪志不少衰盖以一時榮辱不必爭千秋名節未可忽也造路借欸卽同賣地執事智珠在握詎不審之脫民間無力猶不宜借况蘇浙能辦何必勒借此在洋人存心則然矣何爲中人者亦若是不亦傎乎汪侍郎在浙已有掘墓斥籍之謠執事聞之能無惕然深省耶執事夙負純篤中正名僕深愛敬之想此時中藏亦以借欸爲非計顧爲立仗馬者恐一鳴即斥耳然志存忠義則生死且不計矧去就小端乎留芳遺臭史册昭然執事讀書有素當早了於心目奚竢贅言僕今饒舌譬之田畫緣誼重宗枝望道鄕公有繩武賢裔不可有不肖後嗣也三千里馳書相告不覺意深詞激明眼人當能鑒諒矧此舉失人心喪土地忠於國者處之忍漠然不言耶 
[又致許靜山欽使書]  
　　江浙路事刻下風潮甚大各處民心極爲憤動若不亟請收回成命則必致大變吾輩剝膚之災殷憂殊切敝宗紫東侍郎身居要地而竟緘默不言殊失忠義之道不佞已馳函切責之雖言之未免過激然愛之深不覺其言之切也執事於此等事必義形於色難已於言務望速辦一奏稿請都察院代遞頃葆良定安諸君子在此共議均願附名備徵草野士民皆能愛國或肉食者少知羞恥於大局國是不無補益特將諸公台銜錄呈卽請赶速呈進機不可失時不可誤莫謂吾蘇無人也弟身即死亦所甘心但求大局無碍 
[無錫紳士裘廷梁致許靜山欽使書]  
　　江浙兩路因勒借外債風潮日劇全國震恐明明奏准自辦不收洋股之路乃曲狥外人不惜反汗從此朝旨不復取信於民尙何實業之可興國債之可辦萬一民氣被挫外侮將益深當事者未加深察以爲僅損江浙諸股東之權利將以壓力加之不知此事實國家命脈所關民心一失不可復收存亡之機間不容髮公深識遠慮必能知之渭淸觀察倡議聨名呈請都察院代奏冀挽回全局呈稿請公速辦務須詳陳利害在京同鄕並乞就近集商或有他法並行更妙里中預名諸公從前皆未入路股熱誠爲國天日可表 
[蘇省學界勸籌路股]  
　　蘇省拒欸會發起後連日大小男女各學堂學生敎員皆擔任勸股義務各向戚友苦口勸導聞認股者已有多數即如二十區小學堂學生類皆幼小無知經敎習悉心講演幼童領悟亦皆感憤欲絶歸告父兄勉力認股由是以觀僅學界之股數亦頗可觀何勞外部代爲籌措耶 
[上海學界上軍機處農工商部學部郵傳部都察院電]  
　　敎育宗旨首重忠君愛國蘇杭甬奏准商辦之路忽議借欵人人怒憤杭州學生鄔鋼嘔血畢命國是如此職等身任敎育迫於忠愛敢環請代奏收回成命以靖人心上海學界馬良等二十人公叩 
緊要新聞 
[陳曹二御醫逐日請脈詳紀]  
　　御醫陳蓮舫曹滄州入京後第一次請脈已紀前報兹又得前月藥方數則抄錄如下九月初七日請得皇上脈左三部靜細右重按仍弦滑數雖諸恙見减而中焦消化甚遲淸濁相干腕宇滿悶腹響始通大便乾稀不定乾則不能降濁稀則氣陷不和以致神倦色㿠頭愈發眩足愈無力必得坐立移動肢骱疫軟稍和仍少寐口濁咳嗽惡寒脇痛左右串作以脈合證仿金匱之法以飲食消息之則藥餌可以間服伏乞　聖裁 
　　西綿耆二錢（防風七分同搗）酒炒歸身一錢五分金石斛二錢天生於术一錢五分（枳壳五分同炒）生白芍一錢五分炒神粬 
 
 

Page 5

 
 
二錢　引用煨姜二小片　紅棗三枚 
　　九月初八日請得皇上脈左右靜軟寸關尺三部一律平和按證體處藥久未見復元疊奉聖躬病單原委分明始知藥有偏弊中氣反困照金匱飲食消食之義似乎合宜謹擬固表和中以備聖裁 
　　西耆皮一錢五分杭菊花一錢炒建粬二錢防風七分辰茯神三錢白芍一錢五分引用紅棗三枚生姜一片 
　　九月初九日請得皇上脈兩手仍然細軟右關微見數象大約天氣陽不潛藏背足俱爲痠痛咳嗽不平更牽引胸脇爲痛兩日停藥寢食尙好寒熱不發諸恙有减無增謹擬肝肺兩和調理 
　　黄耆皮一錢五分川貝二錢（去心）杭菊花一錢甜杏仁三錢（去没尖研）酒炒歸身一錢五分生白芍一錢五分引用紅棗三枚楷杷葉三片（去毛蜜炙） 
　　九月初十日請得皇上脈細而帶數左甚於右按病虚火浮上卽陽不潛藏下焦虚而不固遺洩復發亦屬陰虧所致尙頭眩耳鳴腦蒙發響咳嗽頻仍胸背串痛行動費力夜睡微汗七日未發寒熱四日未嘗服藥諸恙有减無增可見多藥却有偏勝惟原虚不能不爲調攝仿徐洄溪服食頤養之法恭呈聖裁 
　　杜芡實三十粒甜杏仁三十粒（去皮尖）二味浸透搗爛燉成漿酪少和冰糖以適口爲度 
　　九月十一日請得皇上脈左右各部俱見靜軟諸恙亦見向安連日天氣和暖形寒惡風均得减輕虚陽亦能潛藏惟肝尙爲升肺少下降咳嗽畧爲見緊耳鳴頭響口濁艱寐脇痛肢痠連食尙遲以兾由漸而平謹擬服食調理亦能關涉諸痛恭呈聖裁 
　　核桃肉二枚（去淨衣）甜杏仁三十粒（去皮尖）芡實三十粒三味各搗爛加開水併和和再研以絹濾去渣滓燉開酌加冰糖以適口爲度 
　　九月十二日請得皇上脈左三部仍細軟右寸關弦浮是脾失健運肝肺又有薄感昨午腹痛溏泄而兼糟粕牽連諸恙肢體痠軟脇背串痛足力軟弱惟咳嗽頻頻卽屬肝肺升降失司脾土不能生金謹擬調中和表預防天凉寒熱反覆 
　　西耆皮一錢五分虚茯苓三錢橘絡七分半夏粬一錢川欠一錢五分（去心）炒穀茅三錢引用紅棗三枚生姜一小片 
[湖州海島案又起交涉杭州]  
　　湖州海島被美醫生韓明德購地建屋佔用尊經閣基地全郡憤激爭控甚久至本年三月二十八日始由駐京惠總統特派藍栢兩西人來湖邀同劉張沈俞各紳士至島勘會劃分界限由湖紳築墻立約了結詎韓醫生近忽悔議不許泥工築墻于上月二十九日勒令停歇湖紳因復遍發傳單定初一日午後一時齊集府學明倫堂會議署浙撫信中丞得信恐釀釁端當卽電行該府楊太守略云海島案已函致洋務局土道豐鎬妥籌辦法希飭郡人靜候從長計議勿任妄動貽人口實云（合） 
　　按此事已略紀前昨兩日本報專電 
[滿洲稅關問題]  
　　初一日東京電云中國稅務大臣近照會日員謂禁目滿洲米穀運至關東半島一節現已作罷惟自大連運至中國口岸之貨在出口常例之外須付抵欸譯字林報 
[寄諭粤督妥籌剿撫匪黨北京]  
　　九月廿六日軍機處字寄諭旨張人駿電奏悉仍着會商秦炳直迅將廉欽匪黨妥籌剿撫務期盡絶根株以靖邊圉其調回李準巡防附省之處著照所請辦理欽此（望） 
[淳安亂民又起暴動杭州]  
　　此次淳安閙事爲首之革生方晉懼罪負隅久未解散自沈統領琪山因東陽梟亂拔隊去淳該匪等見大兵已回復又蠢蠢思動歛錢抗糧經卞代縣派兵拿獲胆敢開鑼聚衆將該匪奪回復又暴動上月二十七八兩日府縣先後電省告急本日署撫信懷帥密諭三六橋標統電飭行軍第二營馬管帶迅速督隊赴淳剿辦並電飭嚴府啟續親往督辦云（彼） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[畫史]  
要摺 
[農工商部奏定農會簡明章程摺]  
　　奏爲籌辦農會酌擬簡明章程以防流弊而興實業繕具淸單恭摺仰祈聖鑒事竊上年臣部奏定職掌事宜第四條内開組合農會等語本年五月間直隸保定府設立農務總會由臣部奏准並飭各省一律仿辦在案中國地大物博治本於農管子輕重諸篇史公貨殖列傳於樹藝畜牧言之頗詳自士農分途而農業益衰非先具提綱挈領之規無以收脈貫絡通之效農會之設實爲整理農業之樞紐綜厥要義約有三端日開通智識曰改良種植日聨合社會農民襏襫南畝囿於見聞粗通文義者百不得一農會立則勸導演說聰明以瀹於振興實業之中啟敎育普及之漸利一農民墨守成法動憂土滿未經墾闢者無論已卽日治之地亦或漑糞無術擇種未良貨棄於地而不收力放於人而不舉農會立則博稽新法日事改良究草人土化之精微課計然金穰之實效利二農民情　勢渙貲力薄弱往往淤其溝洫蕪其隰岸一旱澇委諸天運農會立則團結一氣共圖公益有所興作合羣力羣策以謀無爾界此疆之别利三惟立法固貴因時而興利必先防弊入手之初便宜審愼臣等愚見以爲此項農會經營伊始必民不驚而吏不擾乃可相與有成所有開辦需用經費應先於地方善舉欵中酌撥成數以爲倡率其餘聽人會人員酌量分别捐助不准向農民妄加苛派致滋擾累成立以後辦理會務總以互結團體共圖公益爲宗旨開支各欸槪從儉約所有宴會等費應令一律删除以節糜費不必援照商會程式方與農事性質相合臣部責司提倡自應研求盡善以植基礎謹本斯意酌擬農會簡明章程二十三條繕一淸單恭呈御覽如蒙俞允即由臣部刊刻頒行俾資遵守至各省情　不同風尙互異應由各該地方官於籌設農會時邀集士民公同擬訂便宜辦事規則　報臣部查覈冀推行之盡利俾俯順夫輿情庶幾人盡力田副聖朝勸稼勛農之至意地不愛寳立中國商通工化之初基此項章程將來或有增改之處仍當體察情形隨時奏明辦理所有臣等酌擬農會簡明章程緣由理合恭摺奏伏乞皇太后皇上聖鑒訓示謹奏九月十四日奉旨依議 
輿論一斑 
[蘇路股東意見書]  
　　頃閱各報見浙路副總理劉君澄如慨捐巨欵百萬以爲全浙倡而紹郡紳商聞風繼起振臂一呼頃刻而集五百萬浙人之急公好義如此吾蘇路公司奔走旬餘公私湊集尙不足浙路什分之二杯水車薪亦復何補鄙意以吾江蘇官紳大賈急公好義奚遽不若浙人特無劉君其人以提倡之耳鄙人環顧大江南北實業界開幕偉人無逾吾副總理張君季直張君處劉君之地位擔劉君之責任具劉君之熱心毅力天下英雄使君與操然則今日毁家紓難爲吾蘇人保全路權者請目隗始張君何多讓 
 
 

Page 11

 
 
焉敢爲吾蘇人九頓首以待蘇路股東之一分子洪雄聲沈秋帆張季琴張定夫謹擬 
[蘇省拒欸會警告各廳州縣]  
　　英人執蘇杭甬已廢草約强迫外部借欸奪我奏准自辦之路權政府力弱不能爲民堅拒行將改訂正約國權民命存亡在此一舉我紳商士民數稔以來興辦敎育講求實業夢想立憲奔走流汗殫竭智慮無非爲保國權救民命起見今一旦將我商辦垂成之鐵路紾臂奪食悍然不顧是可忍孰不可忍值兹事勢岌岌惟有抱定宗旨合力堅拒不排外不暴動據理力爭以杜絶外欵保全路權爲職志萬一竭吾民血淚感動外部轉圜有望則東南國脈維持一綫我全省紳商士民身家財產庶幾尙有託命之所爲此泣告各府廳州縣同志速宜集合羣力共籌對付方法母使八府三州膏腴之地淪人外人勢力範圍則利害所關豈獨全省幸爲國努力伏惟垂鑒蘇省拒欵會警告 
[敬告應試兩級師範學堂諸君]  
　　科舉廢學堂興奬勵頒志　喜於是所謂開通名流識時豪傑莫不爭趨奔赴以求入彀爲快如吾浙兩級師範學堂其居室爽愷其堂闥精美具儀式豐隆其奬勵榮顯人非下愚莫不欣羡近日示期開考以來行裝朿筠籃携歡呼於武林之門者應試諸君晉城之狀也持筆硯書姓氏遨遊於事務之所者應試諸君報名之狀也此擱筆彼凝思注目於監試之員者應試諸君臨塲之狀也步西橋瞻籍貫站於照牆之前者應試諸君看榜之狀也着洋鞋掛黑鏡搖擺於淸河之坊者應試諸君優游之狀也鳴嘻科舉之停罷已三年呫嗶之小儒多短氣當此新政大行之日復得覩此奇形窺此怪象在無識者思之幾疑肅霜之日爲丹桂香時矣然余竊謂諸君之思想優美必不掩厥眼簾識見精明豈其蔽夫耳膜則今日我浙所最危險最痛恨之路權問題想諸君必已聞之熟思之詳憤之深悲之慟矣乃觀諸君之奔直淸晨如故侯門聽點如故嗚呼豈切膚之痛尙不知歟燃眉之禍尙不識歟抑或利祿薰於心外事若不聞歟否則浙路去浙江亡三尺童子無不感激而涕淚者以堂堂諸君竟置若弗聞余恐吾族之無瞧類不待列强滅種之手段矣夫諸君者異日主持敎育之主人翁非特我浙賴焉中國實賴焉諸君今日如能憤激焦思籌畫抵制以期母負所望母愧厥責則我浙之父老見之聞之羣謂興學育才之足以强國而由是而鎔畛域而由是而得擴充是不特有裨今日路權之前途併有裨異日諸君執事之前途也諸君何憒憒豈僅知有奬勵舉人之榮不復知有全浙鐵路之重乎且不聞拒欸會之設各省之警電紛來路校之烈士拚命乎抑又不聞柔弱女子聞路事後卽欲改遊戲操爲兵式乎悲哉悲哉哭泣相聞天何無耳人非冷血痛也奚如余言至此余心酸余淚下余不復與諸君言矣諸君諸君醒醒醒憤世生啟 
分類新聞 
政界 
[江督示禁米糧私運出口南京]  
　　江督近又發出禁米告示略謂米麥雜粮均須恪遵示諭不准私運出口倘敢陽奉陰違一經查出或被告發倘有販運出口確據立將米粮全壧追繳一半充公一半給賞其販運之人照例從嚴治罪但不得任意揑誣致干並究此後專指出口而言若　地流通仍准照常販運各州縣差役關卡司巡倘敢籍詞需索留難定卽嚴懲不貸云（商） 
[藩司札飭整頓寗波善堂杭州]  
　　浙署藩札飭整頓寗波育嬰堂文云案奉前撫憲張札准民政部咨開本部具奏整頓保息善政並妥籌辦法一摺奉旨依議欽此　應咨行貴撫查照並附原奏表式發司　銜分行通飭遵辦等因業經前升司會同學臬二司轉飭刊印原奏表格行令通飭所屬地方會同各該紳士查明善堂善局各　若干無論官辦紳辦限文到一月　確查照依格工於表内逐一註明並將詳細章程另造淸册送司以憑彚核詳咨等情迄今數月未據復到查該府所屬各縣向有育嬰　堂由紳承辦章程尙爲周密辦理亦頗行法嗣因日久弊生漸腐敗合亟札飭札到該府立卽會同在事諸紳查明善堂善局若干照依格式註明呈送察核（心） 
交涉 
[東督赴東三省游歴]  
　　初一日東京電云東京徐世昌擬於本月下旬赴東三省巡閱約須兩月故中口滿州交涉諸問題須待明春再結矣譯字林報 
[英商頂置屯田案近聞九江]  
　　英商都志善頂置張謀禮屯地一案迭經潯道禀奉贛撫批飭籌銀二百零三兩送由英領事轉給飭令該商將原地退還乃前日英領函致關道謂該地已由都志善轉頂與亞細阿公司得價銀三千兩如能將此欸如數歸還卽許退出否則不能應允等語關道接函後一而駁復一面據情禀報贛撫核奪兹奉批示云英商都志善頂置張謀禮屯地一案該關道遵飭已籌墊庫平銀二百零三兩照送英領事查收轉給乃該領事照復輒據該商聲稱現將此地轉頂亞細阿公司說定柨價銀三千兩等語核其情詞顯係理屈詞窮藉端訛詐此案迭經批飭該地方官差傳張謀禮到案退銀還地而該商都志善將張謀禮隱匿始終不令到案其情虚畏懼可頟此地都志善且不能頂置豈反可轉頂他人耶察核駁復照函辦理甚是現在所送銀條該領事業已收存俟照復到日再行申請核辦仰洋務局移知查照此繳（習） 
軍界 
[電禀協剿沙溪匪徒蘇州]  
　　聞福山鎭徐吉雲軍門在吳淞營次致蘇撫電云敝鎭輪届巡洋由澄至福聞行太倉州屬沙溪鎭有梟匪向典鋪硬借千元又至紗廠借洋未遂致起衝突該廠禀奉尊處派徐統領撥勇前往緝捕該匪等胆敢開鎗抵拒互有傷斃等情因查該處與敞標右營轄汎毘連深慮竄匿自應不分畛　協力兜拿隨於二十日派練營 
 
 

Page 12

 
 
哨弁帶隊前往巡緝並游巡各汎其水師各口岸亦派師船加意查緝廿二日隆乘舟赴吳淞查察砲台閱操順道巡洋知會電聞云云 
[贛省添練巡防隊江西]  
　　贛撫瑞中丞以本省兵力太薄每遇地方有事不敷調遣轉札營務處添練前路巡防隊五營以舊有之左右兩營併歸在内其餘之兵除將常備軍一二兩標不合格者提充外不敷之數則　募足額云（習） 
學務 
[高等學堂開秋季運動會蘇州]  
　　蘇州高等學堂於上月晦日舉行秋運動會是日下午一時開會所有蘇城官立民立各學堂以及各女學堂均後先到會來賓約六千人頗極一時之盛 
[撤退水嘉學董温州]  
　　永嘉縣勸學所總董黄崇憲濫用訟棍營私索擾現由温處學務處總理孫紳詒讓禀請省台撤退另選賢紳接辦以裨學務（彼） 
[靑浦競新公學開運動會松江]  
　　靑浦城内競新兩等公學於上月二十九日借新縣塲隙地開秋季運動會是日微雨來賓及城鄕各校之來參觀者仍有二千餘人自午後一時起開會至五時散會兹將運動順序列後　一啞鈴　二瑞典操　三障碍競走　四環舞　五棍棒　六奪錦標　七术環　八表情操　九球杆　十徒手　十一蘇浙路線　十二兵式　十三力舞　十四職員敎員賽跑（如） 
[禀辦府中學堂漢口]  
　　漢陽府中學堂前經周太守禀詳提學司以府師範學堂舊校改辦招考學生百名肄業現經提學司批准矣（宣） 
實業 
[貢院改建市場續誌南京]  
　　江寗商務總會以議設貢院事務所蘇皖各舉四人駐所專辦所議各條禀呈江督兹奉午帥批云貢院改建市塲現值經營伊始所有變價各物估核房屋責重事繁各該紳駐所專辦自必籌畫周詳應再加委籍隷蘇皖之候補道學廉候選道宗道舜年會同註　各紳妥籌商辦至短少各項什物前飭該商會查明值價若干禀候勒限縣丞賠繳何以此次來禀未據聲叙應仍確查禀復以憑飭遵除分别飭委並行寗藩司學司江南商務局一體查照外仰即遵照（商） 
[杭嘉北段路事紀畧嘉興]  
　　嘉興材料棧洋灰石料鋼軌等近已陸續運到惟松椿未來王店至螞蝗塘橋之地已經購齊上月二十五日張右企君至練浦塘租定房屋數十間爲監工趙克讓君之辦公處並堆積材料之用其南門外陶公祠工程處曁北門外廣東會館材料棧已裝設電話　約練浦塘橋工日内卽可興建矣（比） 
[製造石板之專利寗波]  
　　前寗波商會曾以職商胡國珍煉造石版禀請農工商部立案專利等情兹奉部批謂石版一項爲學堂應用之品向係購自外洋該職商自創新法採泥煉造以期保固利權殊堪嘉尙惟本部專利章程尙未奏准施行應援案酌予專辦五年暫禁他人仿造併咨行浙撫轉飭寗波地方官保護仰即傳知遵照（望） 
雜記 
[吳令擬定懲辦淳安刁民辦法杭州]  
　　吳令寶鑑前奉浙撫札委查辦淳安縣民聚衆圖署毁學一案兹該令已將淳安民變情形禀復漸撫並擬定分别懲辦該縣肇事刁徒辦法多條禀陳察核一查東北鄕革生方晉及西鄕方栢林爲此次肇事首犯鄕民皆爲其煽惑平日不安本分魚肉鄕愚劣迹昭著擬請從嚴懲辦以肅法紀一查徐和林徐宏大生員徐光斗徐待淸皆西鄕人與方伯林同帶數十人於初十日入署滋鬧並搜尋什物是晚回至威坪鎭即將勒索街捐禁碑推毁三塊分置於沈得保胡三泰胡德新商店門前且將胡德新什物搗毁藉以報復去年公禀勒索街捐之怨查徐和林與現在監禁之徐栢和尤不滿於鄕評擬請分别革辦以示儆懲一查余有炳東北鄉人其父余楷向爲訟棍有炳籍父勢多行不義此次鬨署毁學亦在其列擬請减等治罪一查武生盧有保西鄕人初十帶領數十人來縣滋擾查其平日爲人毁譽處半擬請酌量懲辦一查方克昌方式金繆自泰三人東北鄕人此次被方晋挾制言如不偕行先焚其屋聞三人來縣皆未動手擬請從輕發落一查武舉陳臣熊南鄕人平日遇事武斷　黨側自此次毁學混雜其中應如何懲辦事關奏案非卑職所敢擅擬一查舉人邵秀亭年已古稀爲邑中士庶所仰望此次事變猝來因年老不往彈壓情有可原他若貢生許翔林童詠芹廩生徐謙陸震洪鴻潮宋福賢諸人查無劣跡不過守舊一流如何仇視新學並無實據可指似請免予置議一查庫書吳子良應四川程金海宋春芳等平日爲鄕民所怨恨此次肇事以吳子良爲禍首藉淸賦爲由在外恫喝需索尤爲怨府擬請將吳子良從重懲辦餘則分别辦理一查學董應紳鑅經理欵項絲毫不苟惟性情孤僻邑中士人皆不與往來此次房屋被毁實係無辜受累擬請量予津貼以上各節皆經卑職訪諸輿讑雖屬衆口簽同難保無挾嫌誣陷之處事關人命出入不可不愼應請札飭新任淳安縣詳細確實查悉心研鞫總期供證確鑿方足以成信讞而免寃誣理合禀明（交） 
[不得其門而入蘇州]  
　　蘇臬陸申甫廉訪以現當開辦冬防之際須在在戒嚴因札飭各城門深夜不准開放上月廿七夜一下鐘時某大員之公子在馬路冶游而返喚開閶門該委員不准公子大怒在門外大罵而去翌晨復至官廳向該委員敲檯拍桌怒詈不休謂汝不識我係少大人乎該委員忿不甘心將情禀新臬憲廉訪卽傳公子到轅申斥令向該委員服禮了事（黄） 
[巨盜正法杭州]  
　　餘杭縣盜犯應小春夥劫裕昌士店並開放洋鎗拒傷營兵又張菖年持鎗夥劫事主陳根水均經訊明確實由李孝先大令禀請省台就地正法（光） 
[輪船抵押欠欵漢口]  
　　漢口兩湖輪船公司經理唐鴻卿君近因虧欠惠怡厚等三錢莊之欵一萬三千餘兩無欸　還願將該公司湘慶輪船暫行抵押昨已據情禀知江漢關道備案矣（今） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（二十八）]  
　　弗倫聽了白惠文這般說話。大有瞧不起人的意思。又氣又急。只反他急。得雙脚亂跳。氣得怒火直冲。口中大聲說道。别人說咱自個痴子。也還罷。了連你也附和著别人。說起咱來。咱和你同一個國度的人。又是向來相。識的。尙且這樣的把咱糟塌。那裡還怪得别人。白惠文見他急行兩眼圓。睜。滿頭大汗好像要哭出來的樣兒。覺得十分可笑。便微微的冷笑道。我也不過是這般說說便了。又没有當眞說你是個痴子。你又何必要這樣。的發急呢。不過據我心上想起來。你在這船上。不過幾天的工夫。已經給。人家笑到這步田地。將來你到了支那。旣没不個同伴的人。又不懂他們。的說話。這便怎樣的度日呢。弗倫聽了白惠文這般說話。便霍地立起身。來。拍著胸脯。手舞足蹈的說道。你還不曉行那支那人的習氣。只要見了。一個外國人。不論他是個什麽來歷。也不管他是個怎樣的人物。一味的。嚇得屁滾尿流。心驚胆碎。就是那外國人。指著他的臉罵他一場。或者竟。是打他幾下。他也是諾諾連聲的。不敢道一個不字。何况我們英國是世。界上著名的强國。將來咱到了支那。不要說是那一班商人百姓。就是那。一班督撫司道。也要巴結得咱好好的。才好討咱的歡喜。如若不然。咱只。要發一個電報。到我們本國的政府裡去。立刻就派兩號兵艦。開往。支那去。問他個侮慢外人的罪名。你道這辦法。可利害不利害。我們具。了這樣的權力。跑到支那去。難道還怕有什麽人來欺負咱不成。白惠文。聽了撲嗤的笑了一聲道。你這樣的話兒。只好去嚇那三歲的孩子。那班。支那人。雖然愚蠢。只怕也是嚇他不倒的。你想我們本國的法律。雖然有。遣派珍艦。保護商民的這一欵條例。然而總要撞著那妨害事權的去處。或者有玷辱國體的問題。再不然就是損失了商人的利益。方才可以仿。照這一欵辦理。難不成爲了你一個人的私仇。就勞師動衆的和你去向。支那問罪麽。你又不是個使臣。没有人表全國的責任。這樣的事情政府。裡頭。那裏就肯答應呢。弗倫聽得白惠文的說話。駁得認眞。一時無言可。答。覺得自已的說話。也說行離經了些。只得也對他笑道。咱說得忘情。竟把你當做個支那人。要好好的嚇你一下子。所以說出這許多的大話來。你没有到過支那。究竟不曉得他們的性質。那一班支那的大老。只要聽。了個外國人的話兒。他總說他們文明國度裡頭出來的人物。說話再不。得錯的。咱就是造名謊話出來哄他。說你不聽咱的話兒。咱就把這個狗。的頭顱。來換在你的腦袋上了。他聽了也是相信得狠的。 
國外新聞 
[紐約市面可望稍蘇]  
　　初一日紐約電云近者運美之金雖絡繹不絶然仍無濟於事兹又運到金欵約值八百萬元尙有羅西台利郵船裝有金欵千萬元大約得此數後經濟界上可以稍蘇矣 
[美國經濟恐慌之影響]  
　　初一日倫敦電云美國經濟恐慌其影響已及栢林及阿姆斯授台等處美國密内帕列斯地方有鋸木廠四家受此影響皆已閉歇 
[日本開博覽會地已定]  
　　初一日東京電云日政府已指定亞也梅（譯音）地方作爲一千九百十二年東京博覽會之地 
[德皇緩赴荷蘭]  
　　初一日倫敦電云德皇擬緩期再赴荷蘭游歷因游英曾感冒且加以國事勞心故體殊不爽也德后因皇室中有水痘之症故不隨皇赴英 
[美國選舉近聞]  
　　初一日紐約電云紐約選舉裁判官台麥來候補人可以有望舊金山人近選舉中長台羅君可以有望 
[英國選舉近聞]  
　　初一日倫敦電云蘇格蘭葛那斯柯舉行市政選舉社會黨大爲失敗以上譯字林報 
[德國兵艦炸烈]  
　　初一日栢林電云德國兵艦白羅克在勿來恩斯堡地方操演時汽鍋猝然炸裂死者八人傷者二十一人 
[摩國平靖]  
　　初一日栢林電云法國政府因得摩洛哥來電謂該處業已平靖故下令將各兵盤撤退 
[法銀行接濟英國銀行]  
　　初一日栢林電云法國銀行已與英倫銀行約定輸金磅三百萬與該銀行以上譯文匯報 
本埠新聞 
[新任滬道到申]  
　　新任滬道梁孟亭觀察如浩及眷屬人等於昨日午刻乘新銘輪船由津來滬暫住長發棧道署辦公員役咸往伺候（厘） 
[滬道照復領袖領事文（爲界外提人事）]  
　　爲照復事照得公廨差役及工部局探捕界外提人應訂辦法查接管卷内九月初六日續准復文仍有辯論更改本道復加察核合再逐一答復如下一第一二節來文旣允照辦又言租界外洋商執業之地未便照行仍非分明權限之本意查租界以外地方凡關於法律上之事件均歸中國巡警局管理公廨及工部局不得越俎過問即使間有洋商業地旣在巡警轄權之内與華民一律享保護利益亦應承認該處警察章程豈 
 
 

Page 19

 
 
有住居界外洋商業地之華民反可改歸公廨管轄所請應母庸議一第三節來文請將關涉刑名重要案件擬鄉爲遇有事件關涉洋人字樣可以通融照准一第四節原定公廨差役及工部局探捕擅自提入者隨時由警局拘拿送究等語係照天津中英條約第九欵辦理爲内地華官自有之權萬難廢棄本不在彼此商訂範圍之内其拘拿二字之理早已詳叙前次去文今來文仍請酌改渾括其詞殆欲避去拘拿二字原無不可已與第五節分别改妥惟中西探捕如有違章提人仍當按約實行拘送一第五節來文請將捕房探捕改由該管官員訊辦查探捕有中西之分租界向章華探華捕犯事被控由公堂華員會同西官訊究今改爲該管官員未免含混自應仍照向章辦理兹特酌改爲捕房探捕應照租界向章分别由有權訊辦該管之中西官員訊究較爲明白以上各節經此次復核改定極爲公允無可再議除移行巡警總局南市工程局及公廨委員上海縣外合就照錄改章一通備文照復貴領袖領總領事轉致領事公會一體飭遵施行須至照會者 
[改訂界外提人辦法]  
　　一華人與華人涉訟如被告住居租界之外照章應由原告自赴界外之地方官衙門控理公廨不得出票越提以明權限 
　　一華人與華人涉訟如被告向居租界之内照章應由原告先赴公廨控理如兩造中有一造不服公廨判斷准赴上海道衙門上控由道另派他員復審如案情重大或竟由道親訊 
　　一租界内華人與華人或洋人與華人如有涉訟而被告避在界外應行傳提者由公廨委員發給印票選派妥差持赴該管區内　警察局呈候核明情節在票上簽字蓋印派探協提到局訊明發交帶回如有關涉洋人案件並准工部局探捕同往 
　　一公廨差役如不將差票呈候警局核准擅自提人者隨時由警局拘送公廨訊辦 
　　一捕房探捕如不將差票呈候警局核准擅自提人者應按租界向章分别由有權訊辦之該管中西官員訊究（琴） 
[蘇撫批滬道查復禁烟詳文]  
　　察核來詳松太兩屬禁閉烟館均尙認眞應令各屬官紳隨時嚴密調查以免日久玩牛希卽通飭遵照至胡倅所擬善後辦法六條亦甚可採並候札行會核通飭認眞查禁可也仍候督部堂批示此復（企） 
[補錄瑞廉訪禀督撫文（請派滬道監督漁業公司）]  
　　切照江浙漁業公司專爲保護漁業而設開辦以來派員赴意賽會輸入智識籌建水產商船學校培養人材一切措置裕如逐　進步上冬職道奉農工商部奏派兼允公司監督接辦至今已九閱月遇有公司應辦事宜均隨時會商總理督飭冀事等妥爲辦理幸無貽誤兹職道蒙恩補授江西按察使奉命促赴新任離滬在即所有公司監督事務勢難遙顧擬請暫交代理王道台兼管仍求憲台會咨農工商部另行選員奏派以昭鄭重抑職道更有陳者公司設在吳淞距滬較近如仍派滬道兼充俾易聨絡接洽於漁業尤有裨補仰祈俯賜鑒察轉咨實爲公便（琴） 
[升任贛臬回滬]  
　　升任贛臬瑞莘儒廉訪於昨日由寗乘江孚輪船返申仍住小庫陀路公館聞初九日卽須赴贛履新云（車） 
[浦潮陡漲]  
　　昨日午後浦江潮水陡漲久大馬頭等各處所泊之船相繼走錨其時東北風甚緊潮水更急莫不驚惶失措聞有太平碼頭橘子船被旁泊之柴船户王阿六將纜繩砍斷致船夥孟才寶墮浦溺斃其餘有無失事探明續錄（夏） 
[牌示慶賀萬壽]  
　　代理滬道王觀察昨懸牌示云照得本月初十日恭奉皇太后萬壽聖誕理應慶賀自初七日起十三日止前後七天仰道屬各官均穿蟒袍補褂並於是日五鼓時文武各員齊集萬壽宮朝房聽候隨班叩賀母違（車） 
[預備立憲公會禀部立案]  
　　預備立憲公會禀請民政部立案並呈送出版各書請部飭發通行已經批准原批錄下據禀及章程並書籍三種均悉該職員等組織預備立憲公會專任啟發人民智識之責以期憲政實行具見熱心深堪嘉許應卽准予立案並附呈各書詳加披閱如地方自治綱要地方行政制度種種條理完備剖析詳明堪資講習之用其編輯之公民必讀綱舉目張頗合現今人民程度足牖童蒙仰候通行各省可也此批（川） 
[函催驗放贛米出口]  
　　官米平價局函致滬道略謂前請函商稅司准將贛米上稅出口未知曾否商准刻奉撫憲來電催詢爲特請示至贛注來申均有護照上海出口只須台端紅函致關便可照准云云（企 
[派員估修文廟]  
　　本邑文廟年久失修兹由紳士禀請滬道王觀察撥欵興修昨日觀察已札委改過局委員姚殿卿明府前往估勘（釐） 
[滬城火警]  
　　昨日午後四點餘鐘城内藥局弄某姓家失愼旋經救火會救熄（杞） 
[定期公舉工程局總董]  
　　選舉局各董投票開筒得票最多者八十三名兹又定期初五日再於八十名内仍用投票法公舉總工程局總董及領袖議董以期相助地方自治云（夏） 
[查獲違禁烟户]  
　　南市已閉各烟館仍有違禁私賣情弊昨由總工程局副裁判陳叅軍查獲孫竹福王李氏夏曾鍾鼎井周成宜主婦金氏張降興主婦王氏等連同烟具一併拘局報候訊辦（夏） 
[巡警總辦察勘馬路]  
　　前日午後閘北巡警局總辦汪觀察至上寶交界新築馬路一帶察勘擬在該路西首再築馬路一條一俟商准滬道卽須開辦（衣） 
[警察學生領憑卒業]  
　　巡警局新招之警察生一百四十名兹已畢業昨奉總辦汪觀察傳集到局逐一發給文憑以便分赴站崗以資保衛（衣） 
[上海官事]  
　　代理奉賢縣朱闓元昨到道轅禀見午後即赴仕○委署通州知州關太守絧到道禀見（尾） 
訟案 
[人壽保險糾葛案仍未訊結]  
　　英商永年人壽保險公司控姚倪氏朦領險銀一案昨又由公廨寶讞員與英巴副領事會訊律師穆安素 
 
 

Page 20

 
 
稱所有應訊之車夫阿福及同居沈周氏應請訊問被告勃實律師稱車夫阿福已歇遂傳沈周氏訊問供姚倪氏之夫於十八日身死餘不知情五十四號西探禀姚之保險期限已滿聞因病重始付險銀公司洋人亨慶供該車夫阿福說係十八日身死訊之見証吳阿榮供足細崽住四川路與姚姓祇離四五家禮拜二早聞姚妻哭泣始知伊夫身死夏小谷供八月十八日姚倪氏與車夫阿福到公館内律師問他說伊夫已死保險銀是祥甫囑往公司内領取並無不實　語傳訊阿福供十八早主人已死在寫字間内簽字已有十一點半鐘簽畢回家中西官　商之下以此案原因複雜訂下禮拜二復訊再奪（戎） 
[上海縣案]  
　　茶館主陳阿小虐斃買女福來經公共公廨將陳及茶館夥屠阿大及剃頭之曾阿三扛材之陸承郎解縣經襄讞李明府升訊陳供今春二月間有山東人因妻死願將十一歲女兒賣於小的爲女計洋三十二元取名福來向有疾病二十日小的出外購煤小的之妻朱氏臥病命福來提開水上樓不料在扶梯跌下燙傷至二十二日身死不敢凌虐惟　曾私取錢文買物吃食小的手責二下求鑒屠曾二人供亦略同陸供二十二日陳喚小的扛材不知死者如何情形扛後得錢四百文明府判陳管押屠等釋去查明再究○浦東總巡局查獲挖竊棉花之駁船夥計仁裕張玉林連贓解縣訊究供小的等在毛毛駁船爲夥前日裝花九十包因毛毛向不在船小的等貪小挖竊棉花數十斤求宥判計責三百板張責一百五十板俱發改過局押三月经韓阿敖王阿元竊洋棧白糖由公共公廨解縣訊判各枷華通碼頭一禮拜（車） 
[總工程局紀事]  
　　昨日沈姓馬夫趙鳳林駕空車疾馳至祥記碼頭撞跌汪姓老嫗又在關橋下撞倒周補生之東洋車致坐客姚文奎受傷當由巡十將趙拘局押候訊判○業盛公司收租人何桂生扭控房客吳金生欠租逃避判押限兩天繳租○寡婦梅張氏與其姘夫沈子卿口角亙扭由巡士解案一併斥退○五號巡士查見銅匠任任携衣包求質拘案判飭探帶往伊師處指問以便具領（夏） 
巡警竕局紀事 
[浦東第二路一區]  
　　張阿狗投稱有祖遺基地一方售得洋一百卅餘元被内姪阿海兇毆索詐求究區員准之 
[城内第一路五區]  
　　蔡得金拐騙女孩錢桂生案内之楊桃桃由巡士拘案訊判楊責二百板具安分切結蔡責一百板又戒責一百下具改過結蔡父心齋敎子不嚴罰洋十元將子領回管束錢桂生交其母具領了案○謝松柏與趙周氏至董洪氏家姦宿爲本夫趙榜根偵知于前晚將姦夫姦婦一并拘住扭請究辦區官著押候訊究（衣） 
[公共公廨早堂案]  
　　拐犯楊裕山誘拐陳周氏女春子年十二歳逃來上海氏尋蹤到申在馬路會見報捕拘入捕房於昨解訊楊供出洋八十元買來作爲螟蛉女兒有中保韋阿四及王福生王福興等人作証帮讞王肇之明府商之美白副領事判原被交妥保候補提人証解案覆訊○南京人陳永壽於夏間拐女子紅金仙來滬押娼女不允吵閙之下由包探將陳與女解訊奉判押候移傳上元縣境伊父王禮金到案再訊各情已迭詳本報前因該女在濟良所患病送仁濟醫院醫治不料葯石無靈於前日病殁院内由所報捕於昨將陳解案請究陳供實是妻子况仍有樹花等物在妓院内求恩給領明府以陳無保判開釋○徐大鈞女阿保被其父押在中尙仁里賣娼由公平洋行跑樓顧光第娶爲妻室徐不愿改名投浙江仁和縣控准移提公共公廨接准移文簽差將徐阿保於昨解訊顧供是在妓院内贖身並無不合求恩給領阿保供年十七歲自十一歲時被父押在中尙仁里賣娼父名徐桐甫求察判阿保准顧覔保領去候移傳女父徐大鈞到案再行核辦○吳阿虎串同顧阿林竊取顧阿娥之綢衣各　報捕拿獲判吳枷十四天押西牢一年顧押三個月分别示儆儆拐犯毛杏生竊取俞仁法家綢衣各物判押西牢二年逐出租界○嚴蘭生冒充泥水匠竊王康氏陳羅生家綢衣各物判押六月逐出租界○楊桂林冒取陳金惠家被褥各物判控無憑交保開釋○周炳生陳勉齋等僞票騙取勝家公司洋七十五元永興隆票銀七十二兩永興隆票銀一百九十餘两報捕解究判押候提齊人証再訊○夏錫卿拐匿郁德榮妻子判押候補提人証再訊（莊） 
[法租界公堂案]  
　　戎阿生扭俞阿金至廨控稱妻子潘氏上年十月間逃出小的來申在野雞妓院内尋見始知爲俞拐賣小的即備洋十五元往贖詎又爲俞領去直至昨日始遇見扭案請究俞供戎妻前由陳阿二領來託小的爲中押娼後又由阿二領往蘇州賣娼是實聶司馬判押提陳阿二再訊○開泰衣莊前因失愼由公堂判罰銀八百兩在案嗣因該店主詹月菴所保險銀八千两祗領得三千五百两故詹又于昨日投案禀求減　判退去侯示○張永林前控俞堯瑞圖賴所墊電車路石子工價銀兩經官判令交保理楚後由俞套措交洋五十元並稱尙有五十元請予寛限昨張投稱此案由陳前讞斷還三百元今交過五十元應再交洋二百五十元司馬得供判將五十元先行具領候查明原卷再核经鞋作主紀福貴前控歇夥江金榮行竊鞋子十五雙經官判令押查在案兹經包探查無行竊實據禀覆提訊判交保再核○張子倫行竊朱信福家金飾等物判枷二月押改過所三月（舟） 
[美租界捕房事]  
　　前晚有東洋車夫張小根胡三春二人在四考脫路摸竊酒醉美兵衣袋内銀洋當被知覺扭交巡捕押候送懲○吳阿桂在百老匯路築笆擅壤工部局辭側之水門汀多丈由捕查知飭於竣工後一律修還○張阿興余阿虎索欠口角扭毆張被擊傷由捕拘余押候送究○周王氏在七浦路二百九十八號某姓家竊取金銀首飾由探查　押候解訊○東洋夫石阿二將綢傘付質由探查係洋人失贓當即拘押候究（西） 
來件 
[中國政治之優劣美儒李佳白在尙賢堂演講]  
　　今人之恆言曰中國當立憲旣曰當立憲則必數千年來中國旣未嘗有憲法復未嘗有有機關之政府然中國列代相傳之政體其美備精密實爲泰東西各國之冠且合乎中國人民之情形今試取其優劣之處一申論之 
　　其第一端之宜乎中國而堪稱美者即爲君主政體其君不專制亦不攬權軍機大臣及各部尙書侍郎每日必入對商議國家大政擬撰論旨皇上及大臣有過言官得從而彈劾之國有大事内外臣工皆得封奏言事各抒所見他若律例風俗禮儀及古昔聖經賢訓君臣須共遵守故質言之中國實未嘗無立憲政體 
　　其第二端即爲北京中央政府與各省政府權限之分晰各省大吏雖歸北京政府簡泒然一經蒞任即可便宜行事國家棟樑之臣不皆在京即政權　有全集於北京今之主張中央集權者有人矣然中國幅員廣闊人民衆多與論所在固仍以分權爲然也 
　　其第三端即爲國家用　不分滿漢近時有滿漢分種滿漢相忌之說誠爲可慮所可異者前此固未嘗有滿漢不睦之事滿人入關代明而有天下初不强漢人以服從反學操中國之語言順從中國之風俗遵守中國之宗敎誦習中國之經傳舉用中國之人才以滿人而入贊綸扉者有若文祥以漢人而輔弼帝宸者有若李鴻章雖滿人常佔優勢幸其分别之處尙不甚顯且自行新政以來朝廷固亟欲消除滿漢之畛域矣 
　　四爲中國官員分别品級中國尊卑上下辨别綦嚴不相僭越五偷之中除朋友一倫外皆恪守尊卑之名分故品級旣分則禮貌秋序自有條不紊而人自不爭思平權囂然不靖矣 
　　五爲中國定制本省人不得服官本省華人徇情故若准服官本省則親戚故舊碍於情面勢難遇事持平今旣不准則人皆得秉公辦理而弊寶爲之一淸是誠善法也 
　　六爲中國政體官吏有互相牽制之善與美國政體相同惟其性質小異耳北京各部院衙門滿漢互相箝制牽掣各省督撫司道互相監察防範足令各官寅畏戒愼官吏之責任雖因之而益形艱鉅然官吏之行事則因之而愈形審愼矣今試再舉中國政體之短處分六端言之（未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
