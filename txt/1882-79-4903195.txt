# 1882 - 79 - 4903195

 

Page 1

 
 
[縮本佩文韻府出售] [  點石齋主人啓] 　 
　　康熈四十三年聖祖命廷臣在俄英殿開局刋定佩文韻府越八年告成都爲一百零六卷計頁一萬八千有餘誠韻學之大成藝林之珍帙也維時刷印無多各直省士人艱於購置於是廣東江西先後翻刻其中烏焉帝虎訛舛滋多而江西板爲尤劣廣東板雖稍勝一籌然現在坊間出售每部價洋尚須五十餘元塞案之儒幾能家置一編晨夕觀玩且卷帙太繁凡舟車携帶以及芸窓披閱亦覺費事本齋因於前年夏間願出重價特在都中購得殿板初印者一部帶歸齋中用石印照相法照成縮本初擬寒署一週當可工竣豈意原書内墨之濃淡尚有参差字之筆畫容有斷缺蓋就書平視原屬渾成一經縮小便難爽目因又出資延友不限工程務須逐字詳如潤色甫於今正印就披覽一過覺本齋所印各書當以此最爲清晰工緻區區之心似可謂毫髮無遺憾矣至於紙張之光潔裝潢之精雅固當有目共賞無待贅言現准於二月十六日出書每部訂成十本貯以巧式木箱並附外洋大顯微鏡一面以便檢查時持以照閱統收價洋十六元正蓋不欲居奇特以公諸同好耳惟此書太覺煩重是以照印不多遠近諸君尚祈早來購取本埠則仍在申昌書畵室發兌各外埠之賣申報人處亦可價購也此佈 
[勸勿伴無益說]  
　　本館前言人情貪很之由皆因風俗奢靡用度不知節儉所致然所舉奢費之事猶未能盡也上海爲通商碼頭其足以娱目悅心者其端甚多嫖人知其害也而類於嫖者何限賭人知其害也而近乎賭者何限烟人知其害也而似乎烟者又何限卽如戯館之開所以粉飾承平景象和聲以鳴國家之盛而過往仕商輩藉此以娱耳目亦未可以厚非也而好此者乃日日以觀劇爲事無間晝夜雖曰所費不多而廢時失業亦未免有人焉且所演而皆爲忠孝節義之事猶之可也近來戲館往往以淫戯錯雜其間縱官府疉次示禁而卒不能盡絶少年子弟其因此而變易性情者正不知凡幾此無益之一端也或有嫌觀劇過費改而爲聽書粉黛登塲絃歌奏雅亦足樂也然說書者或間以科諢其惡　不减於戲血氣未定者亦不免情爲之移因而聽罷管絃尋蹤曲院從此迷而不返亦所常有此又無益之一端也或又有以聽書爲無味不如驅車道左足以遊目騁懷於是選高車駕良馬或與一二良友或與二三佳人攬轡馳驅至靜安寺作申園之遊至夕陽西墜然後　轡言旋玩沿途之風景綠楊舒眼碧草抽心衣香鬢影錯雜於輕裾白祫間亦一樂也然駕馬西行金烏射眼流連片刻遽爾旋歸而所費已不止中人一日資矣而况執轡馳逐顧盼自雄之際又每有車翮馬仰之患或身受損傷或傷人致訟一鞭殘　爲樂幾何而禍有不可測者是亦無益之一端也或又有以車馬勞頓必稍舒其筋骨於是入一品香至華衆會打小彈藉以適性藉以陶情西人爲此以爲舒展筋骨洗鍊眼力之用華人亦效爲之自華衆會生意大盛之後華人之因是學成者頗不乏人然一棒高擎東西奔走卽使技堪命中而稍遜數籌者必且求讓 
數馬而後與之共打往往讓之太過反致易勝爲負而局外旁觀之人轉得因此輩角逐而藉以悅目又從而訕笑之　 
論之　諸觀劇觀者樂而演者不樂也戲館中觀者出錢演者得錢今則演者出錢而觀者反不出錢亦何取乎爾至於 
大彈則尢覺粗笨而無足觀是又無益之一端也古人所製遊戲之事皆有意義譬如三春之放風筝亦無益事也而當 
春氣生發之時使人人仰首觀望藉此以舒其氣則足以袪疾是無益而有益也近時則　事增華加以鷂燈而從此足以肇禍矣蹴踘之戯亦無益事也然奔走掇拾汗流相屬足以治春温及風寒感冒之症是亦無益而有益也他如投壺雙　諸古戯皆有足以益人之處近來則久已失傳而獨於無益而有損之事則人皆競爲之大有樂此不疲之意魏文侯所謂端冕而聽古樂則唯恐臥聽鄭衛之音則不知倦殆亦同此意也夫在巨家大族紈　膏粱之子弟苟能絶嫖賭等破家亡身之大害而僅事此等游戲之端日費尙不見多似乎無足爲戒然因此因邪入邪則亦何所不至况少年子弟正當有用之時而顧以此爲消遣而虚糜歲月乎且近來人心日見奢靡卽非紈袴膏粱而亦深羡此等無益之事所入雖屬無幾而亦逐逐焉與富貴子弟相徴逐吾知逢節逢年收帳者紛來沓至户限幾穿而避債無臺大有難乎爲情之勢抑何不思之甚也總之上海地方之繁華富麗本爲天下之冠而又加以此等娱耳悅目之端層出不窮出乎此則入乎彼故久居滬上者鮮不虧空馴至於窮極無聊求財念切利欲熏心爲詐索拆梢以及蠅營狗苟甚而至於搶火放火清晝攫金無所不爲勢必至於罹於法網身敗名裂而後已噫是不大可哀哉故吾以爲此等無益之事倘能禁得一端卽人免一端之　是亦挽回風俗之一關鍵也誰與採及芻蕘者哉 
[阿境亂耟] 　 
　　○外國新聞紙言阿非利加西邊福里加利亞地方忽有人擾亂搶掠焚燒英國人有於該處開行 
者遭其劫掠殆盡法人之開行舖於彼者亦被焚搶現在該處地方悉行焚燬而英法行家諸人多有不知下落者恐爲該土匪所戕害也 
[電音述敗] 　 
　　○本月初五日倫敦傳來電報言好望角人與阿非利加之西南邊境人搆釁刻下好望角人已敗 
北三次矣　 
[逆犯定罪續聞] 　 
　　○前弑美總統嘉斐路之逆犯奇篤業經定以繯首之罪期於本年西歴六月三十號正法此 
已列報兹閱美國新聞帋云届期卽在日間十二點鐘至二點鐘時在監中伏法當定罪時刑司問奇篤現欲定爾之罪如有不服可起來自陳奇篤並不起身但云吾無他說但請暫緩定罪少頃刑司又問一次奇篤乃起而答曰此事我奉命于上帝在我實屬無罪我始終爲上帝之人卽欲殺我我亦不懼將來美國上下諸人必受上帝之罰將有大禍也其言似瘋非瘋刑司亦不之聽其罪遂定刻仍收之監中晝夜用人看守以俟届期處决也 
[議招婦女] 　 
　　西歴二月十六日駐新加坡之英國總督偕諸官紳同集於議政院會議數事兹擇其要者節錄 
如左縀文大狀師首議云現今新加坡之人丁男多於女不能人皆有室須籌一妥善之法招致中華之婦女來此以配及年無室者用資生育藉廣人丁然必設法令奸徒不得假手杜其誘拐販賣之弊若查獲拐犯必盡法懲治再授重權與華民政務司以專責成輔政司議云此事若鄭重料理尙不難辦文狀師所言自是公事可移文中國大吏明言其故共立良法舉辦未爲不可近年中國婦女多由香港附船而來其被陷於苦海者實繁有徒前本司至政務司署坐談見諸妓被詰者槪有難言之隱又前見有華婦抵埠上岸時政務司查問該婦來此爲良爲娼無不應言爲良及被奸徒誘 
 
 

Page 2

 
 
賣不堪其虐該婦始逃至政務司署喊寃公家給負送回中國似此者亦不乏人是富速爲設法訪拿誘拐之奸人以絶其患也公家大狀師云如中國婦女自願前來誠不得阻止若訪知係被誘販賣爲娼當設善法拯救并拿獲匪徒重懲之則若輩方不敢以人爲奇貨也以上云云見於新加坡之阞報阞報主人遂從而論之曰新加坡一隅雖華人與土人雜居然仍華自爲華土自爲土彼此不相昏嫁儘有華人已寄居百餘年早隸英籍而　色終不肯改易查西歴去年正月編查户口共計有十三萬九千二百零八名口其中婦女僅有三萬三千七百八十五人衡以男女配匹是不得其偶者有七萬一千餘人國以民爲本生齒愈繁卽富强易致故縀文狀師籌及此事欲以中華之子女配中華之丁男其意誠不可厚非且聞中國有貴男賤女之風甫生而溺死者尙有之何不以此之有餘而補彼之不足耶不知溺女者多半出鄉間窮苦之家無力撫育遂忍而爲此苟女已長大不特不肯溺斃方視爲奇貨可居雖中人姿首與人爲婦聘金亦可得百數十元或數百元苟或締姻於百里之外猶以爲遠訊問不便其誰願先費船價旅資使一弱女子孤行萬里而遙待覔快婿至老死亦不相聞問乎蓋中國之貴男賤女特賤初生之女非賤長成之女縀文狀師雖具此熱腸恐亦　托空言終無實濟也或者照會華官設局如中國之育嬰堂凡有願棄之女凖其送入局中先則雇人乳哺繼則載回新加坡妥立章　代爲擇配較勝爲童養媳受人荼毒宜若可爲也阞報所論之大意如是固是準情酌理持論明通爰畧加删節而錄之 
[鐵船下水續聞] 　 
　　中國家前託德國船廠代製一鐵甲戰船業已告成由駐德李丹崖星使命名曰定遠疉經登報然當下水時如何祝 
頌尙未聞知昨得西友函稱頗覺詳細用特照錄如下按此船由德國五里岡機器船廠局在西德頂城所屬伯累多地方造就光緒七年十一月初八日该船工竣放洋經中國出使德國大臣李丹崖觀察並德國諸大臣與船局主人等同往是處目覩會齊後李觀察起而頌云中國所備第 
一鐵甲戰船現已造竣本大臣因奉　欽泒目　放洋並命名情事當卽遵行擇吉於今光緒七年十一月初八日前抵該處緣本國深信德國格 
物之廣最得機器之靈特將此事歸德國船廠承辦又以近來德國戰船極大吃水不深且五里岡船廠工人精良夙著當令按式製成查中國雄 
居東土　在兵戎已靖　祖　宗創業開疆悉已恢復仍應設法保萬世無疆之業爾船如此威武足騐祥符然中國文禮之邦擬造該船作法本 
無期於遠涉重洋亦無責成攻侵遠邦及踐踏他國海岸之事若能保護爾國以便中國日益自强亦已足矣並望嗣後該船所用兵弁人等爲國宣勤心如鐵甲之堅且爾船重大如彼在波浪中又穩適若此足徵該船匠首造詣精工嗣後如遇狂風或遇禦敵惟望帶領各員亦能調度有方自可無虞此則私心竊望彼蒼當默鑒也今將爾放入洋面命名曰定遠於是灌槳船頭匠人截繩船卽隨流而下隨後衆客皆回　德頂城五里岡局主設筵欵接飲酒間德國船政大臣施君德士舉杯談及中國人民之數較德國不啻十倍且中國敎化最古本先於德國今借保護之法於我豈非通好之情自今始結該船旣在德國造成將來中國可作永遠平定之資方不負命名之意遂卽舉杯稱祝曰願中國　大皇帝萬壽無疆又五里岡船主施君逹勒云本局能爲别國製造大船皆出自李大人美舉且中國與德國和誼自李大人到此敦崇日深凡我德人羣相感激遂亦舉杯相慶李大人答云中國今造兵船委因各國船式不一逐細較量惟德國製法最善是以歸德國辦理查講求戰船德國最後而德國却佳非特該船匠人技藝之良亦實船政大臣運籌之妙遂舉杯向施君德士稱頌船政大臣又云德國所造戰船今能如此超衆委因該局用心最苦謀法甚精故不亞於他國遂舉杯祝曰願該局永臻妥順以後衆客問答甚多不能備記僅摘要以錄是晚飲畢盡歡而散 
[春花减色] 　 
　　温州來信云去冬雨澤過多田間泥土太濕是以所種春花甚少惟高阜山田差堪播種近日麥麵等物價日昂所幸各處 
米船聨檣而至貧户得能支持云 
[騐屍述聞] 　 
　　○永嘉張邑尊於上月二十四傍晚帶仝仵作書差前往柟溪巖峰嵊源檢騐屍身聞此案爲謝姓欺周某單微近因種山被 
此角口謝卽用刀戮傷周某自十三日受傷至十八日身死但該地命案無年蔑有衙役書差聞之皺眉並聞柟溪嶺頭地方潘周兩姓亦紏衆械鬥　姓開放洋鎗當時轟死周姓一人彈傷一人張邑尊正欲動身周姓已來縣喊報彈傷之人亦已斃命嗚呼旬日間而命案竟有數起民風之凶悍可見矣二十八日晨張邑尊自柟溪巖峯嵊源並嶺頭兩處檢騐屍身畢回署聞謝姓兇手早已避匿周係孤姓寄住苦無帮手故卽飭差役緝拿亦無非徒託空言惟嶺頭命案現有潘姓本族武舉某出具限結認交兇手次日已將正兇潘阿華之弟綑送交案矣 
[盜犯下獄] 　 
　　前載松郡東門外漯水渡文生吳森家遭搶報由楊邑尊飭捕役嚴緝在案日前捕役探得盜首係近鄉人積竊馬阿弟約 
勇密拿先拿得馬阿保年約十七八歲嚴訊其餘黨及賍何在據供皮箱埋於柴堆下當票均在前村某處捕役當赴前村拏得王阿三等六人又於柴堆下起出空皮箱七只當票一百十餘張并於魚網内起獲吳森家誥命兩軸同送縣署楊邑尊詰王阿三汝是何名阿三曰小的小名方言至此邑尊卽喝曰本縣不問爾大名小名阿三曰有人喚我王先生邑尊云好個先生能作强盜飭掌頰二十下掌畢復喝刑者曰此豈良民而可輕責着再從重掌頰二十復問其名字王曰無名邑尊喝云難道汝生時人卽呼汝先生乎喝再掌頰二十王乃供出名阿三邑尊云何不早供答曰小的旣犯案何必出醜故不欲言邑尊問其何人爲首答稱馬阿保邑尊喝云胡說焉有如汝之老手而受制於彼耶分明因其供出懷恨而指之耳再四研訊堅不吐實邑尊命跪鐵鍊乃供爲首實馬小弟巢穴共有三處一在南橋一在葉榭一在亭林每處約百餘人均作小竊前因年終不能過度適十二月二十前馬小弟蒙恩釋出遂商同小的等行搶吳姓邑尊云搶者其幾人曰惟此數人邑尊云本縣聞有二三十人答曰實止此數人小的不敢妄攀邑尊逐爲研詰口供差同飭每人掌頰六百杖六百惟馬阿保掌頰七百五十杖七百五十次日再訊又每人鞭籐條五百諸犯曰我等犯案旣獲有死而已毋煩大老爺再訊也邑尊飭下之獄中候辦又聞漯水渡向有砲船數艘本令泊漯水渡虬涇等處藉資保衛乃以離城較遠均移泊得勝港以取便如官憲將臨卽有人預爲通報均回原處兹楊邑尊已深悉其獘商之李軍門嚴飭不得移泊倘仍有前項情事一經查出或經告發定予嚴辦云 
[臺疆傳述] 　 
　　近有人自臺灣來謂臺澎道劉蘭洲觀察蒞任後卽整頓營伍講求吏治凡考課一切無不認眞故臺地紳民靡不稱頌也 
[昧良可惡] 　 
　　○新北門内積善寺東某氏嫗年已六旬外家有餘屋一間租與某甲同住前日火發嫗正無力搬移適甲帶領多人來嫗卽 
懇甲代爲扛挑爰將皮箱一隻衣包三個及帳被等搶出越一日往取甲許查還嗣又往問甲卽避面於是疉次催討今祗由旁人給還布被一床餘俱吞没嫗於日昨在途哭訴聞者均爲之髮指云 
[戲場認眞] 　 
　　大觀戲園伶人陸洪喜投英界會審公堂訴稱昨夜唱戲間退進戲房有同班伶人陳吉泰以我遺漏說白一句卽舉手中 
之竹刀砍我頭頂以致受傷訴捕往拘未獲求爲提人究辦三號華捕禀稱該伶人到捕房訴明緣由當奉惠捕頭飭拘兇手及到陳家欲上樓拘拿卽有人攔稱樓上係臥房有新産婦人不得上去爲此捕頭令該伶人投案云陸又稱陳家並無産婦係其託詞陳太守騐得陸受傷屬實隨飭差傳陳吉泰候訊夫嬉笑怒駡至於戯塲何一非假乃不謂以假面目假刀鎗而成眞毆鬥亦太認眞矣雖然世之嬉笑怒駡何一不可作戯觀彼 
 
 

Page 3

 
 
興大訟結大仇者何愚 
[公票查辦] 　 
　　兩江制軍左侯相札上海道憲查訪上海租界中有無小彩票出售由道憲轉札英界會審委員陳太守飭差查無此弊禀 
覆等情已列前報兹悉陳太守查得同得利福記二家雖無小彩票而將呂宋票分條出售每條售洋七角此亦曾經諭禁隨飭差傳到該二店之夥於昨午前會訊同得利夥供店係新開實不知分條亦在禁例旣奉差提已將告白更改嗣後不敢再違福記夥供東人係西洋人英嘉能興我爲夥友不能作主大老爺旣不准分售容回告東人陳太守謂同得利旣稱新開初犯姑爲寛恕着即具結再違定予重辦至福記屢經具結陽奉陰違情硃可惡况動輙以西洋人英嘉能興爲詞然本分府早經照會大西洋多領事允爲一體查禁何敢抗違飭將福記夥管押俟查明再辦 
[控欠諭理] 　 
　　○法捕房巡捕意大利人阿各勒西投該管領事公館控稱前由華婦朱氏卽朱巧林經手爲蘇姓秦金氏王大娘等共借去 
洋五百元本利無償求爲照會華官究追等情意國領事官轉請奥國正領事夏君代爲照會英界會審公堂陳太守查得被告均住法租界大馬路西首及新街一帶故飭差捕赴法捕房請爲泒捕恊提於昨午前提集人証會訊朱巧林供爲阿各勒西經手放印子錢共有洋五百元然已陸續歸過三百十五元祗少一百八十五元其間計新街上煙姣小金林及小東門外阿四等共欠六十三元至蘇姓處洋三十九元秦金氏處五十員王大娘處三十三元均係所存會項等語蘇姓供我處確有朱巧林會洋三十九元須俟届期搖得方可照例給資不能預交此會在七月間期滿如伊欲我抽還會底亦須籌商秦金氏王大娘亦供所存者係會項數目相符陳太守謂蘇等曰朱巧林旣爲洋人經手放錢被控爾等當籌商約期歸還蘇等遵諭而退又諭朱巧林曰據爾所供數目懸殊碍難核斷着交保出外自向该洋人理算朱巧林稱未有保人隨飭暫押諭令趕緊覔保清理 
[搶物判押] 　 
　　山東人宋其仁投英界會審公堂控稱數日前在萬年春茶館吃茶置手巾包于桌上内有大洋四枚小洋十餘枚當票一 
紙有一人操蘇音假向我點火被乘間搶去手巾包飛奔下樓我雖當時喊呌追赶奈我年老兼有病不能追及今在路撞見認得面貌無錯向索抵賴爲此交捕送請究追該茶館之堂倌亦尙認識此人今亦邀同投案其人供名張桂和蘇州人並無搶手巾包情事今被平空混指萬年春茶館堂　供張桂和時到我茶館吃茶每不給錢是日宋來吃茶固見張徘徊其旁及宋喊呌被搶則張已不知去向張則堅不承認陳太守判押張一月示儆 
[拆梢搶洋] 　 
　　○昨日法界會審公堂據浦東六家行人趙丫頭控稱販牛到滬賣得洋二十元前夜同英租界四馬路銅匠店主某在法租 
界益泰烟館吸烟身畔之洋被流氓看見卽思拆梢故來碰撞及下樓竟被七八人托至隔壁小弄中將洋摸去並遭重打髮辮亦被拉脫鳴報捕房間包探四處招尋獲到姚阿三解訊等情翁太守研詰姚姓不認拆梢竟稱概不知情趙丫頭復稱銅匠店主認得有王阿大在内卽捕房甫經釋放之人翁太守飭將姚阿三暫押待緝獲同黨再辦 
[逃賊行兇] 　 
　　○法捕房西捕某赴會燔公堂訴稱昨晚四點鐘時在街巡緝見有人奔跑情形可疑上前攔阻詎此人手中帶刀被傷左手 
甚重即行拘押請究又有餅攤學徒葉寳生禀稱昨晚正在熟睡忽被門響驚醒見賊已入内大聲呌喊賊卽逃出我恐被竊物件隨後追赶拉住其髮辮　　帶有利刀卽將髮辮割斷欲逃又拉住其衣服彼又將衣服割裂仍逸而我兩手受傷適西捕到來獲住詎西捕亦受刀傷旋法包探將其竊具小洋刀尖頭皮刀各一柄外國錐子兩個及截下之髮辮一并呈案翁太守詰諸其人據供名李阿九寍波人前作石匠現從吳淞來暫住客棧行竊屬實並未戮傷西捕而我頭上却被西捕打破翁太守詰其偷過幾家答稱曾竊臨平里某姓皮褂棉襖質得洋八元業已用罄其質票　於虹口某處竹笆中太守令包探帶仝前往將質票取到再爲核辦 
去秋張子操内阮入泮自新篁寄到竹洲先生子光襟兄贈詩索和卽步原韵○書卷遙傳五代香自高曾領解至吾兄掇芹書香已延五代凌雲彩筆羡葩揚掄元本是君家物天上文章尙姓張○筆底文章新又鮮源源家學自淵然明年棘院同文戰喬梓親供次第塡○風流張緒柳傳情未冠之年君早成從此加鞭當努力待看翰苑播芳聲○花發天台桂子時優游泮水豁襟期嗤余慶賀無他物權作芹儀贈四詩篁里竹　來稿○桂花香裏挹芹香喜見黌宮姓氏揚羡爾才華堪繼武莫將跨竈自矜張○乃父藍衫色尙鮮爾今學著實欣然明年却喜開鄉舉虎榜爭看名共　○有書有筆有神情酒未乾時名已成客冬令師張丈比南招余對飲并囑出題面試起講時杯酒未乾文已謄眞殊倚馬可待也性敏依然能好學上庠今果早蜚聲○發軔時當未冠時鵬程萬里正堪期賀君自笑芹儀簡擬補文章與小詩[  篁里子光來稿○]  
羡君五世繼書香喜侍雙親遂顯揚難得師門聨一姓竹田華胄競推張○綺歲文章設色鮮生來頭角本嶄然明年把酒登高罷名共耶耶次第塡○先姑鍾愛異恒情曾道將來偉器成不負庭闈勤啓迪梯雲從此振家聲○君家小住已多時别後常敎刮目期報帖傳來果賞願聨吟先贈采芹詩[  歸安青藜閣主人待定草]  
[寓崔大姊家有感] 　 
　　○忝附高門結蔦羅英姿磊落此軒過朝搜南北勳名著誼治朱陳靜好多解領當年推望族需才今日决巍科稱來 
玉潤君能副况乃他山琢復磨堂伯梅修公與大姊丈締姻後劇愛其才屢加指誨○攻書渾破雪筠堅奮志功名待著鞭久耐理頭眞惜晷偏難　翮似登天衝風　操劉蕡屈誓水澄清祖逖先偉器晚成聊慰藉休焚筆硯概無緣姊丈安硯雪筠堂績學有年鬱抑不得志○狼烽四起擁　城最恨頻年屢募兵賊壘重重肆猖獗儒冠岌岌誓忠貞婆娑　髮災難免顦顇鳩形命不亨菜色可憐勞負米爲愁妻女尙餘生太親母在城被難姊丈徧覔親骸迄無著落焦愁成疾嗣後挈大姊及甥女赴鄉適姊丈疾發而逝其苦况不堪回首○從今怕讀蓼莪詩摧到連枝賸一枝　每懷君悲慟切甥祗遺女愛鍾癡先廬欲歎蝸居杳僑寓林嫌驥附遲赢得垂青嘘拂慣年年壓線滯歸期我家庽居雪筠堂東偏兒女輩承大姊隨時照拂感無旣極[  歸安青藜閣主人待定草]  
[贈月仙校書卽次元韵] 　 
　　○　愁無限閉閨門不染新痕認舊痕料得旁人渾不解憐鄉深處便消魂一枝紅杏出東牆惹動狂風易掃 
塲若得情人折去也　堂　　暗添香[  古蓼燮琴氏呈稿]  
[贈月仙校書] 　 
　　余素耳月仙名北燕南鴻未遑相見今春假旋南下道過申江讀月髫詞客詩知姬亦僑庽此間驅車往訪一見如故惜與 
月髫尙未識荆謹和原韵二章　清政之并呈霧裏看花客高昌寒食生同政○薄宦歸來慣杜門買螺何處畫眉痕多情詞客憐傾國勾起傷春一縷魂小小樓臺短短墻朅來同逐冶游塲鈿車走徧垂楊道薰得東風十里香[  金臺吏隱拜稿]  
[蘇省撫轅抄] 　 
　　○二月初四日知縣韓錦禀知奉委北路　巡差林殷臣禀知奉委稽核文件並辦理積榖差楊溥服滿回省到蘇州府敎授方泩謝委紫陽書院監院差 
常州府知事趙寳仁謝飭知赴任從九史久華銷巡查差辭赴吳淞貸捐分局○初五日同知羊復禮接辦通志提調釗差知縣林殷臣到藩轅文案差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒八年正月二十八日京報全錄]  
　　宮門　○太常寺題旨二道○發抄旨六道○諭旨七道錄前○粵督張等奏爲特叅各員降革摺子○浙學政張奏爲科試完竣摺子○直督李奏改設官渡動撥錄兩緣由夾　○江督劉奏爲委署知府夾片○調補蘇撫衛奏爲請將知縣開缺另補摺子○大臣色等奏爲巡閱邊界及回藏日期摺子○又奏爲先行陳明夾片○江督劉奏爲請免騎尉夾片○正月二十八日内務府國子監廂紅旗值日吏部引見五十八名○杭州將軍古尼音布請訓○荆州將軍祥亨請訓○掌儀司奏初一日祭奉先效濓公行禮○召見軍機古尼音布祥亨○發抄周恒祺奏停撤試開通源官局奉旨知道了欽此○又堵築宿汛劉老澗堤工奉旨知道了欽此○又泒　前赴上海定購洋製軍火奉旨知道了欽此○長善等奏廣州駐防營馬無缺奉旨兵部知道欽此○又協領丁德源暫缓引見奉旨着照所請兵部知道欽此○何須等奏晉江令羅大佑調閩縣令奉旨吏部議奏欽此○太常寺題二月十五日祭歴代帝王廟奉旨遣載勛行禮兩廡遣寳廷耀年松溎崇勳各分獻欽此○又題二月十九日祭先農壇奉旨遣魁斌恭代欽此○○黍廣總督臣張樹聲廣東巡撫臣裕寛跪奏爲特叅庸劣各員請旨分别降補革職以肅吏治而儆官邪恭摺仰祈聖鑒事竊維綰符治事首重廉明捧檄從公尤應勤愼粵東吏治不振泄沓成風臣等莅任以來於僚屬賢否業已留心　看隨時甄别並將不稱職之員先後奏叅在案現在實任候補各員中循　幹練操履不苟者固不乏人而踰閑蕩檢不守官箴甚且視部民爲魚肉假仕途作利藪者仍復不少兹查有補用知府周錡性耽逸樂辦事不愼惠州府海防通判程學基才力衰庸不堪佐治前　大埔縣事候補知縣虞淑範遵例科罰不洽輿論現署合浦縣事候補知縣毓麟聽斷　預玩視民命遂溪縣知縣賴煥辰藉案勒索民怨沸騰試用縣張正翬辦事粗率操守不謹候補州判李可立浮佻無恥行止有虧候補鹽經歴彭懋采性好招搖罔知忌彈候補鹽經歴向遇春前辦鹽務聲名頗劣候補鹽知事陳嵩峻營私同利　名狼籍南海縣江浦司巡檢魯元杰擅受民詞不安本分長樂　　史曹文昺才具　茸行同市儈以上各員均未便稍事姑容自應分别降補革職以肅吏治而儆官邪據藩　運三司會詳揭叅前來相應請旨將周錡一員以同知降補仍留粵補用程學基虞淑範毓　賴煥辰張正翬　懋采向遇春陳嵩峻魯元杰曹文昺十員均卽行革職李可立一員革職永不叙用其惠州府海防通判遂溪縣二缺均係簡缺粵東現有應補人員應請扣留外補所有臣等特叅庸劣各緣由謹恭摺具奏伏乞皇太后皇上聖鑒訓示謹奏奉　已錄○○浙江學政臣張澐卿跪奏爲科試杭紹等九府完竣恭摺仰祈聖鑒事　照新省歲試完竣接辦科考　臣專摺奏聞光緒七年三月二十三日奉旨知道了欽此欽遵在案臣嗣卽先赴紹興寍波舉行科試次及杭嘉湖又次及　處温臺諸郡於十一月二十二日回省其衢嚴兩郡科考俟開春再行按試臣歴試各郡　閱文藝或篇章　　或經　貫　尙不乏能文之士各屬應試情形較去歲爲增自係民氣漸舒人文日盛維人　旣多遂不免槍　等弊臣於點名之時查出槍　卽交提調官從　懲辦重　遇有可疑必先期提覆倘文理差池雖已擬取卽刻更換招覆時復加面試務期核實至取定生童當場或落均以敦行力學　賞勸導以仰副聖主拔取眞才之至意臣所過地方秋收尙屬順成人冬以來雨雪調匀山地平疇菜麥秀茁春收定占豐實台温兩屬現在舉行保甲以固人心而資守望民情安謐如常堪以上抒宸厪所有微臣科試杭紹等九府回省緣由　繕摺具陳伏祈皇太后皇上聖鑒謹奏軍機大臣奉旨知道了欽此○○　鴻章片再永定河爲南省進京往來通衢向未設有官渡客商經過該處卽被私渡任意留難訛索遂皆視爲畏途必須革除舊弊　設官渡加惠行旅據該河道游智開查明具　擬於固安永清三十里舖雙營辛安等三處各設官渡船二隻每隻需排造工料銀一百兩每年小修一次每隻修費銀十兩用過三年大修一次每只修費銀三十兩用過六　另行排造一次每船應募夫十八名每名照例月給工食銀五錢每船八人中擇一人充當船頭每年每名加給工食銀二兩冬令船頭汊夫各給皮衩褲一件合銀四十八兩夏令各給知布褲一件合銀七兩二錢冬令結冰船不能用應搭浮橋三座仍命船只經管每座需工料銀一百二十兩計每年應需汊夫船頭工食皮衩褲規布褲及搭浮橋工料共銀七百十五兩二錢每年排造新船另加船價銀六百兩每届大修費銀六十兩查各該縣並無欵項可籌惟該河道有歲收河淤租一項本爲加培土工之用擬卽於此欵内按年設法匀撥以濟官渡要需免再任意訛索實於南北商旅有裨今冬已官搭浮橋募夫經理明春卽排造船隻設渡除飭該河道妥定章程督飭該管印汎各官隨時認眞查察務期經久無弊外所有永定河改設官渡按年動撥河淤租錄由理合附片具陳伏乞聖鑒敕部知照謹奏軍機大臣奉旨工部知府欽此○○　坤一片再淮安府知府孫雲錦因案奉旨解任所　淮安府知府員缺應行委員接署以專賁成查有候補知府羅章年强才裕　以委署據藩臬兩司會詳前來除檄飭遵照外謹會同護理江蘇巡撫臣譚鈞培附片陳明伏乞聖鑒謹奏軍機大臣奉旨知道了欽此○○頭品頂戴調補江蘇巡撫山西巡撫臣衛榮光跪奏爲知縣人地未宜難咨治理應請留省另補恭摺仰祈聖鑒事竊照知縣爲　民之官必須人與地宜方足以資治理太原府屬之太谷縣知縣一缺地方富庶訟獄滋煩本不易治且該處爲商賈輻輳之區近來游勇出没最易溷跡緝捕撫字在在均關緊要尤非精明幹練之員不能措置裕如兹查有准補太谷縣知縣程功銓人尙明白心地樸實惟於吏治未能練逹與此缺不甚相宜未便稍涉遷就應請留省另補等情由藩臬兩司詳請具奏前來臣覆查無異相應請旨將准補太谷縣知縣程功銓開缺留省遇有相當缺出酌量另補所遣太谷縣知縣一缺係屬專煩簡缺應歸郎選管省現有應補人員併　扣留外補應俟奉准部覆截缺後再行揀員請補是否有當理合恭摺具陳伏乞皇太后皇上聖鑒訓示謹奏軍機大臣奉旨着　所請吏部知道欽此○○奴才色楞額奴才維慶跪奏爲巡閱後藏等處營伍邊界情形及回藏日期恭摺具陳仰祈聖鑒事竊奴才維慶曾於閏七月初八日自前藏起程巡閱會同奏明在案由羊八井小路行走馳抵後藏卽赴札什倫布山　謁聖容畢看視班禪　　懲見面加慰問並送禮物遂校閱漢番官兵兵丁等各項技藝卽起程至定日汎閱操畢兼察聶提木等處邊隘均屬平　該營官等呈遞與圖　結當諭令嚴加防範以重邊陲於八月十一日折囘後適番民等聚衆滋事經奴才色楞額覩徃查明分别擬辦了結咨會奴才維慶尅江孜汛校閱營伍具奏在案奴才色楞額於十一月初七日馳回前藏奴才維慶查三汛漢番官弁兵丁等所演陣式以及行操攻山奪卡施放連環排鎗籐牌刀矛雜技尙屬整齊聨絡各官兵馬步騎射與鳥槍中靶之數雖强弱不等牽計亦屬合式擇其技藝嫻熟者記名拔補次者分賞物件間有技藝生疎者當塲責處以示勸懲嚴飭都司守備戴琫等隨時認眞勤加操練務期一律精强咸成勁旅以副聖主愼重邊陲修明武備之至意奴才維慶事竣後於十一月十一日馳回前藏沿途往返青稞豐　番民安堵堪以上紓宸僅所有奴才維慶巡閱後藏等處營伍邊界及回藏日期理合恭摺具奏伏乞皇太后皇上聖鑒謹奏軍機大臣奉旨知道了欽此○○色楞額等片再據代辦廓爾喀國王畢熱提熱畢噶爾瑪生寫熱曾噶扒哈都熱隡哈具禀譯漢 
内稱情因我祖父額爾德尼王蘇熱逹熱畢噶爾薩哈於去年正月内時常頭目昏胘服藥未效飲食減少本年三月初十日復架痢症病加沉重遍請各處名醫聄視皆云脾胃兩虎　宜服藥虔心許愿念經佈施等語不料我祖父於四月初四日病故當卽吩諭國内總管遵照舊規辦理至一切事務我暫行代辦選擇吉期接管任事另爲禀明等情前來除侯該代辦國王禀報到日再行奏聞外理合先行附片陳明伏乞聖鑒謹奏軍機大臣奉旨知道了欽此○○劉坤一片再軍營打仗受傷人員如實不能陳習　馬例准免其騎射兹查有記名提督署廟灣營游擊蔣德勝督標左營千總趙得祥江寜城守左營千總祥和生該三員實係從前奮勇打仗受傷深重不便弓馬 
合無仰懇天恩俯念該員等受傷較重免其騎射勅部註册以示體恤除將各該員受傷部位履歴咨部查核外理合附片陳請伏乞聖鑒訓示謹奏軍機大臣奉 
旨着照所請兵部知道欽此 
 
