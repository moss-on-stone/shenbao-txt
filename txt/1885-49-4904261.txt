# 1885 - 49 - 4904261

 

Page 1

 
 
[三十號畫報出售] [  申報舘主人啓]  
　　履端伊始氣象更新故本齋所繒此次三十號畵報皆選古時吉利事實出吳君友如一人手筆藻繒極其精良並附送歲朝清供横屏一幅係子祥先所繒茲仍以潔白棉料紙印就墨化以便諸君隨意着色裝入畫報之首不加分文末附淞隱漫錄圖說一則閱者鑒之此佈 
[三十一號畫報出售] 申報舘主預啓 
　　本舘自去夏創設畫報以來常萃數十大名家分繒新奇近事鈎摹細緻印釘精工生面别開早已不脛而走刻又印成第三十一號　報專取去冬日高諸事繒爲八圖每圖倣章回體例撰成對偶子目係以小記每一披閱如向三韓城　問俗採風而其間摹亂黨之横行狀王師之勘亂尊王撰敵尤爲雅合體裁茲定于本月十六日出售所有標題先爲佈列諸君子子銀燈火樹之間其亦先覩爲快乎第一圖郵政局肆筵客頑固黨放火戕官第二圖假傳虎節召倭兵威逼鸞輿遷别院第三圖中奸謀韓廷飛碧血避亂黨關廟泣青燐第四圖雲屯霧沛大帥鷹揚海　天空藩王豹隱第五圖奮天戈奸臣授首投華寨弱王濳身第六圖犯衆怒避禍走仁川普皇恩送孥歸濟浦第七圖電報飛傳求保衞星軺移指壯聲威第八圖霜鋋雪鋌海上觀兵玉敦珠槃城中立約 
[開源節流事宜]  
　　現因海上防務吃緊餉需支絀醇邸面奉皇太后懿旨會同總理衙門戸部擬定開源節流章程十二條入奏奉旨允准已飛咨各直省大憲照章遵辦實事求是至明年六月爲限令各覆奏各省奉行不力具文搪塞者由戸部指名嚴叅今將章程開列於每一領票行鹽酌令捐輸查同治年間前兩江督臣曾國藩於兩淮踵行票鹽修築清水潭案内令各票商按一票捐銀四百兩光緒六年戸部奏令兩淮票商以一年一運爲斷每年每票除豫繳正雜課釐外仍按年捐銀一次作爲票本分上中下三則上則捐銀一千兩中則捐銀八百兩下則捐銀六百兩合所銷引數計算每年約可收銀五六十萬兩嗣據署督臣吳元炳奏以兩淮票商等公捐銀一百萬兩請免年捐奉旨允准賞收在案今籌辦海防臣等擬請酌中辦理查淮南五百引爲一票每年約四十萬引上下淮北每百引爲一號每年應銷二十九萬六千餘引兹酌定淮南每引捐銀四錢淮北每引捐銀二錢合兩淮以七十萬引計算每年可捐銀二十二三萬兩爲數無多不致累商如蒙俞允臣部卽飛咨該督轉飭運司鹽道及督銷局員自接奉此次部文之日起按引收捐作爲每年永遠定額並於應徵課厘外分别造報戸部查核勿任牽混從前如有私行按票攤捐之欵先後一槪革除某餘有鹽務各省應令各督撫體察情形能否一律仿照辦理迅即妥議具奏毋得遲延推諉此項銀兩應專俻部提部撥不准挪移擅用一整頓鹺務查各省鹽務例定按年請領部引行鹽納課道光中葉兩淮始攺行票自粤匪竄擾各省創辦抽厘濟餉兩淮踵行票鹽兩浙福建節次亦奏行之每票仍按引計算但不赴部領引兩淮課厘並徵淮鹽楚岸借銷川鹽川鄂兩省　抽厘銀兩浙課厘並徵福建課耗厘三項並徵是名票商雖未規復綱引實與引商無異此外名省引商票商官運民運辦法或有不同近年歴經言官條奏加抽監厘戸部均議令鹽務各省實心整頓九年御史桂霖條奏鹽務戸部分别省分績具清單奏令各省興利除獘本年左中允崔國因條奏又學士陳寶琛奏請晋加鹽厘戸部議令抽厘各省議章奏覆僅據曾國荃奏請加抽川厘三文卞寶第奏請加收川厘二文外再加一文餘皆久未入奏今又奉旨籌餉應再催令各省迅速妥籌定議酌定二三成之數或昭課額加收或照厘數加收或照每鹽一斤酌加制錢幾文尅期奏明興辦以濟軍食仍將加收各數分别咨報戸部備考雖其事其宜原難强同其要惟仕嚴杜厘卡侵漁私販偷　而已若各省能再將咸豐同治年來抽厘辦法一體查覈各尋繹其抽厘最旺之年由何而得抽厘不旺之年由何而失更將其日增月益就欵間除用項實力破除情面認眞厘定總期减少一分冗費自可多濟一分餉需縱一二處實有未能加數再抽之鹽厘豈天下眞無可設法整理之鹺政如四川鹽務經督臣丁寶梖不避嫌怨一洗積獘歲入鉅欵他省果能認眞覈實必有增益切勿觀望宕延空言搪塞而於籌餉毫無實際一就出茶處所徵收茶課據總理衙門單開光緒八九等年出口茶數多至一萬九千餘萬斤查道光年間英國所收茶稅約計每百斤收稅銀五十兩而找之出口稅僅納銀二兩五錢不及其十分之一今擬設法整頓茶課或照甘肅茶封之例每五斤徵銀三錢就園戸徵收增課甚多而洋人無所藉口或照寗夏延榆綏等處茶引每道黴銀三兩九錢之例於産茶處所設局騐茶發給部頒茶照每照百斤共徵銀三兩九錢經過内地關卡另納厘稅驗照盖戮放行不准重複影射所有茶照按年豫行赴部請領原領執照一年之後作爲廢紙如此徵收亦與洋商毫　窒碍或於産茶處所騐茶發給部頒茶照旣完課三兩九錢再倍收銀三兩九錢前後共收銀七兩八錢將向之一切雜費均予豁除惟於各海關及邊卡凡應納洋稅處仍照向章完納若在内地行銷販運無論經過何省何處厘卡關榷均免其再完稅厘則攺厘爲課攺散成總旣便稽考或免侵漁惟園戸及販商若何稽查可無走漏應令各省督撫叅酌定章覆奏辦理一推廣洋藥捐輸查廣東省光緒初年籌備海防由藩司招商黄近源包抽通省洋藥捐銀每年認交洋銀四十二萬元五年爲滿每年遞加二萬元嗣於光緒七年經兩廣督臣奏　新商李玉衡自光緒六年接辦每年包抽洋銀九十萬元仍五年爲滿各省如能仿照廣東辦法招商包抽每沿海各省以百萬兩不沿海各省以數十萬兩爲率約可得銀數百萬兩惟各省水陸情形不同或有不能仿辦自應另籌辦法查通商善後條約内開洋藥止准在口銷賣一經離口卽屬中國貨物祇准華商運入内地外國商人不得護送其如何徵稅聽憑中國辦理等語是運入内地之洋藥如何徵稅按照條約洋人原不能于預今擬不分洋藥土藥發給華商行坐部票按票捐銀以助軍餉其行票一項應塡寫商人姓名籍貫按年請領每票定以十斤每斤捐銀二錢經過關卡查騐另納稅厘並由各關卡于部票内塡註該商經過年月日上印盖戮爲憑以杜重複影射無票者將貨充公並行懲辦其行店坐票塡寫舗戸姓名字號住址無論資本大小按年令捐銀二十四兩每年仍換票一次如無票者不准開舗售賣並行懲治惟洋藥離口岸散漫難稽且私帶私販如何防杜應俟各省議覆定章一律舉辦其未經離口之洋藥仍照條約辦理不在此例E>此稿未完[來信照登]  
　　閱貴報所登法文譯略一則足見貴報關心時事自中法失和以來本埠人心惶惶難安寢　紛 
 
 

Page 2

 
 
紛檄動實於市面大有捐碍去年雖有李梅一言謂法人决不擾及吳淞上海然人心究未能深信不疑兹旣由巴德諾脫明言法廷之意并告知各國領事則上海人心或可藉此鎭定於商務市情所關非淺貴報登此一節曷勝欽佩但細玩法人語氣謂中國倘不與法船爲難則决不擾及吳淞上涨二處云云此言大有出入盖法船旣爲查阻米船則或者濳至吳淞查探防營見之必然開砲而法人或又藉口於中國與之爲難而仍行肆擾亦未可定法人狡　不可不防竊願防營諸軍所宜嚴密防守勿以此言而自懈軍心則尤所厚望者耳海上遠憂子謹上 
　　按昨報所登係由法文譯出兹閱各西報亦均載是說而所謂華軍不與法船爲難一語意盖謂中國若並無更蠻竟以上海爲局外之地則法人决不擾及云云語氣似與本報所譯稍有不同合并附正而遠憂子之思周慮密則固有足多耆矣本舘附識 
[高黨伏誅]  
　　日本報云去臘十八日高麗有開化黨人十一名爲高官所獲悉寘典刑并將該黨之有妻孥者者三家槪行顯戮矣 
[高使抵日]  
　　朝鮮欽差徐相雨副使穆麟德從事朴戴陽日本繙譯官崔震翰漢譯官姜玻瑣隨員曹啓潤姜君善金允植等坐日本海軍省小管輪船於廿六日行抵馬關時街官上船接待至岸住於阿彌陀等街之藤屋句留一夜念七日午換坐三光輪船前往神戸今年元旦日抵横　云 
[調駐重臣]  
　　前有廷寄密諭帮辦新疆軍務廣東陸路提督張矅酌帶營勇迅速前赴北洋扼要防守以固京畿兹悉軍門已於所部内酌抽數營由喀什噶爾起節兼程進發屈指中和節前後可抵京師並聞皇太后之意擬令軍門在山海關外擇要駐守以備法人撲犯云 
[大帥請行]  
　　京友來函云督辦新疆軍務之劉爵帥錦棠近有摺奏略謂願統所部前赴廣西關外勦除法人以圖恢復越南全境抑或往援臺灣以助劉帥其新疆防務可否酌派大員接辦並稱俄人雖虎視伊犁各處而甫立新約口血未乾諒無意外之慮聞朝廷已有諭旨謂新疆創立行省一切善後事宜急應次第興辦該撫佈置尚屬得宜所請着毋庸議欽此足見劉爵帥智勇兼優藎忠自矢維屏維輪眞不愧古大臣風云 
[鐵路難成]  
　　京西興築鐵路一事曾經奏准開工自徐季和閣學上蔬請罷奉旨降調後京内官届羣疏中所論極是惟措詞未免過當並謂興修鐵路大非國家之福又聞三家店人傳述去冬十月間已有官商履勘至永定河上游見河無定槽漫衍百餘丈水性溜急異當一遇山洪驟發時恐難免冲决之患云又聞醇邸及總署各大臣咸以興此鐵路大拂衆情爲慮故興辦與否尙須籌議妥善再行定奪也此得諸友人所述若果如此則鐵路之興誠無望矣惜哉 
[日人遵例]  
　　日本報言近因法人有查騐各船不得裝運軍裝之說故日廷諭令本國公司船不得載軍械來華致被法人查獲中國由美國購來之槍砲等件向係運至東洋交三菱公司船裝運此次已有運到日廷出諭之際三菱公司船已爲裝載入船啓輪前進日廷復發電至長崎令俟該船到時將軍裝起岸嗣後不得再爲裝運云按日廷此舉原自恪遵公法之常例惟未識法人向日本購辦煤粮等物日廷亦曾有所聞知而照例諭禁否也 
[墮井獲救]  
　　香港之香勝街中有一井無欄無盖前曾有某行西人過其地失足墜井而斃乃在井上製板爲蓋以備不虞　其板甚薄日前有華捕夜出購物適踏井蓋蓋破人墮幸水深僅四尺華捕之足先下不至淹斃而井旁擦碰捐傷數處大呼救命有兩西人經過邀同鄰近店鋪中人縋而出之不至沉埋井中亦云幸矣 
[西報照譯]  
　　字林西字報言聞得本埠關道憲接到總署電文令吳淞口不必先行堵塞俟法船果攻吳淞炮臺然後堵塞不遲云西報所言如此確否不得而知也 
[巨炮驚人]  
　　英國有團練兵官中之司炮者近擬造一巨炮計重一百墩較阿姆斯脫郎之炮减輕十墩而其力倍猛查阿姆斯脫郎之炮與此巨砲置之一處不差遠近而此砲可洞穿五尺之鐵板阿姆斯脫郎砲不過能洞二尺半之鐵板而已此砲若成置之海口砲臺去敵船十五里可以擊穿最厚之鐵甲船是眞防邊之要器也 
[都門瑣紀]  
　　東安門外路北徐家飯曾與御膳房太監金某口角事後金竟率領十餘人手持木棍擁赴該舗驀將東夥攢毆店主見勢凶猛越墻而遁鋪夥二人受傷甚重餘人雖被微傷尙無大碍檯棹食物多被毁壞舗主逸出後卽紏約多人藉圖報復及至舗前金已回去惟一切什物被毁不堪遂領衆追至東安門内南城桹始行趕上棍棒交擊辱詈兼施　造各傷四五人報地方官兵馳至始行解散遂將兩造人送交步軍統領衙門訊辦金則率然回内官兵不敢鎖拏遂得逍遥法外云○富新倉於去年嘉平月十八夜有慣盜倉米之數十人京帥呼爲釣膳者越墻而入盜出米十餘石該倉值班官兵雖經眼見因兵少不敢緝拿趕緊報知本管官廳由官廳調派技勇兵三十餘名前往擒捉該匪見有官兵紛紛逃散該兵跟蹤追捕弋獲盜匪三名贓米二石卽解送白旗官廳解交步軍統領衙門懲辦查此項匪徒實爲京倉之害此次設法嚴拿諒不能稍寛法網也○北水關居住之北新倉花戸陳姓坌道口居住之太平倉花戸張姓俱於去臘十五日在家開放黏光錢該倉各項苦力人等均往領取視苦力之高下定錢數之　寡由十餘千至百餘千不等約每花戸須放京蚨七八萬有奇藉資倉内各項人役與該花戸聲氣相通可以營私舞弊云○醇邸諭知總管内務府大臣面奉懿旨宮中使女不敷策遣著將包衣三旗各戸下女子十五歲至二十歲者查明年歲姓氏三代造册報呈以備本年二月間奏請皇太后選擇查内務府包衣三旗各戸子女及歲後必須先備選挑如未挑入始准擇嫁此定例也○理藩院奏准如遇蒙古王公年班進京資斧不敷者由該院銀庫借支應由該王公俸銀内扣還歴經照遵辦理兹因喀爾沁王公等借支銀兩昨經開庫放給二千六百兩俟今年春季放俸時卽由該該以應領俸銀内照數扣還以重帑項云○伯王與醇王在内廷面商現在海防各處及關外兵勇仍須由各省召募撥在需餉甚鉅雖由戸部奏准開捐助餉但法人黷武　兵沿海防軍實難尅期裁撤京外大臣籌辦餉項早已餘力不遺今擬由本爵領銜勸導蒙古各旗王公貝子台吉等量力捐輸共成鉅欵以資接濟防軍醇邸答以蒙古各旗迭遇歉收元氣未復若令其酌力捐助殊非朝廷優待藩屬本意碍難奏請舉行云 
[東報譯略]  
　　日本報稱大山陸軍卿自去年厬間率同將弁醫生一十六員前往歐州察看兵制親歴英德俄法澳意各大國悉心研究然後取道美邦坐美公司船於一月念四日馳抵横濱時港内各國兵船咸升賀砲十五門以致敬祝并有川村海軍卿西鄉署理陸軍卿入海陸將校數十名上船迎迓卽入東京　翌早陛見面奏歐美各國大略情形退出後賜席於其邸卽日赴陸軍省接見僚屬聞得此次回國擬將本國兵制一律擇善更攺加意整頓也○朝鮮於一月念六日來電稱右相金宏集久不視政中國兵船尚有二艘停泊南陽該處有華人兩名被匪殺斃於途仁川路傍亦有中國人二名被害○日本代理駐韓近藤公使爲吳清歸邀閱中國兵士操練頗爲稱贊且聞近藤公使尙須代庖兩月才 
 
 

Page 3

 
 
能交缷回國風聞有放渡邊洪某以代竹添之任云○清國駐紥永田町公使署不知何事移請我政府借撥巡查數名以資護衛故於二十七日准派巡查五名撥付清國使署差遣云○朝鮮國王於初九日召集大臣一十八員面諭一切軍機雖未詳悉底藴大約欲攺革兵制蓋國王知清日兩國兵法之妙早决志倣傚及近時内變益覺不容稍懈故嚴諭各大臣務須振刷精神實力奉行毋得視爲具文致干罪戾云 
[委派隨員]  
　　昨聞英公堂會審委員黄芝生太守由道憲札委爲營務處隨員想帷幄參謀定能敷布優裕也 
[不敢運米]  
　　怡和洋行之時和大沽兩輪船襌臣洋行之厦門輪船本已裝米擬開往福建汕頭一帶定於昨日開行因前日法欽差巴德諾脫行文與各領事有搜查米船之說是以不敢攬載　將所裝之米缷出矣 
[商船出口]  
　　關道憲邵觀察前行文與各國駐滬領事知照兵商與各國各船駛至張華浜停泊是以虹口公和祥及順泰等各碼頭所泊各國商船現皆陸續開駛出口至進口商船停泊該處碼頭者亦甚寥寥扛棒小工皆不免相顧咨嗟也 
[舗戸願捐]  
　　老閘浜北一帶房捐上年因衆情未洽遂　停收兹聞捕房曾派包探往詢各鋪戸願捐與否如願納捐則當派巡捕多名到此巡緝並可驅逐流氓如不願捐則現在所派之巡捕亦當收回等語現聞各鋪戸俱願出捐盖恐巡捕回流氓易於滋擾也 
[一誤再誤]  
　　去冬本報曾登亂照鴛鴦一事已足發一軒渠昨日耳食新談竟爾復蹈前轍客窻多暇請再泚筆記之浦南甲乙二家皆農家者流膝下象賢眞已崢嶸頭角老犁牛遂爲之擇佳偶繫紅絲焉新春初當同日成親雖不能花燭聨吟平添多許佳話然黄土作垣茅盖屋亦足位置妝奩是處風俗迎親者與迎親者遇必爭先就道不容他人我先甲乙各排執事各邀親友蝦兵蟹將團聚如雲甫至路歧卽互相爭鬥摇旗呐喊無殊水敵當前二家新娘端坐轎中張皇特甚各步出轎前窺探動靜時已昏黑人又擁擠　轎時互相差誤旁人不暇顧新娘亦不自知也後經鄰里勸散怱怱就路成婚却扇喜溢蘭房翁姑及新郎更不虞有意外之事詎至次夕甲家新舅赴筵茶罷入房探望其姊紅巾一揭色然而驚盖同一雲鬂花顔而容貌頓殊並非廬山眞面細結情由始知各悞是晚敗興而散翌日央人至乙家說合調換乙以慶封易内雖曰子傳有之然事已如斯只好將差就錯欲求璧返萬萬不能說至舌敝唇焦且許罰中貼錢數十千文以儆孟浪之咎乙始允諾眞一塲　話也 
[紅友爲災]  
　　同生泰酒肆夥葛阿保控稱士阿四等四人前來沽飲並向趙阿林借水烟袋吸烟吸畢並不交還向詰逞强竟將招牌除去紏人接吸講烟烟舘主胡君亮訴稱初時伊等二人掮得酒店招牌來館吸烟嗣又掮去後店夥到來彼等聚至二十餘人開燈十盞吸去烟資一千六百零六文王等同稱駕船爲業伊等誣我竊取水烟袋我等卽褫去渾身衣服儘伊搜杳繼思誣竊不甘故鳴捕將招牌掮送捕房翁太守謂伊旣誣竊爾等儘可控告旣除招牌送在捕房亦應聽候公堂核辦何得糾人拉吸講烟爾等自思可是安分之徒現在可將水烟袋交出再將烟資償清當可從寛免究王等堅不認竊烟袋惟願將烟費歸償太守著暫押俟繳到烟錢再爲核斷 
[賭竊二案]  
　　捕房解送皇甫大張金福二賭徒及賭具一副二人同供偶因小賭以致爭毆翁太守判笞皇甫一百板張掌頰八十下○八仙橋　林福記管房人計瑞三控稱有元布皮馬褂一件甫經脫下被賊竊去後　友人知照在胡桂處詢之據云出洋二元買得向索不付由捕一同拘進捕房名探將贓呈驗翁太守問胡作何生理供稱在八仙橋西巡防局當差馬褂向一少年買得實不知是竊贓太守謂當差人何可收買賊贓着交失主領去并謂爾旣是在官人役限三日内將該賊緝交案候訊 
[銀案讞成]  
　　去年恒德錢莊沈某及洋人大立多控董茂恒欠銀由翁太守研訊勒追各情均已錄登前報歲杪該洋人因事赴漢董仍管押捕房昨日解案供稱已向恒德說明有英公堂斷下之現銀一百兩合洋一百三十二元留在中人處恒德庄夥胡春元稱董央人送來期票二紙各一百兩至現銀經中人担保於正月底准付五十兩據云由伊賠出太守見所呈　票係倪姓出名一係三月底期一係五月底期因謂此等期票現尙紙上空談到期難卜有銀與否且尙短少銀兩如何料理答稱前曾講過還銀六百兩作爲罷論至期票有唐生福翁順錦作保可往照對旋據史某投案稱亦係恒德之夥此事去年却曾講過若還現銀七百兩卽作兩訖後無現銀故着伊於年内先還四百兩再出期票二百兩尙少四百兩出遠期票交執以符一千二百兩之數原被均唯唯遵斷太守又斷令董將所欠洋人之銀悉照前斷分爲二期每期繳銀二百四十兩除繳過洋一百元外限十天再繳銀一百七十兩先清第一期隨飭交原保保釋 
[未便提人]  
　　杜捾控胡頌僖不付滙票銀兩一案昨翁子文太守又提集覆訊原告呈遞禀詞太守問胡去年曾稱胡景新有信來可將信件票根等一并呈案胡稱放在棧中太守着速倩人取來并着包探將原被暫行帶出旋有上海縣差吉順全福投案奉本官差遣前來太守問可有公事吉卽呈上信票太守閱竟問此案原告是否呈詞抑係輿喊控貴上可曾訊過答箋稱原告於歲底補呈尙未訊過小的曾奉差到大老爺公舘太守謂公事當至公堂禀上所告是串役受欺此間並無差役况此案公堂尙未了結原斷着致信江西問明失票緣由目下限期未到尙無回信貴署未便提人可暫退去俄胡取到信兩封呈案太守閱過詰伊尙有掛失票信函放票根爲何不呈答稱票根已寄囘胡景新掛失是肇豐經手太守謂去年爾稱有信今又爲何賴去訟事未了票根何得寄回實屬糊塗謊謬今閱爾所事之信第一封囑爾見票付銀第二封云生意不佳無從籌措銀兩並無掛失情事况此票由盤記付與恒豫錢莊曾經對過豈可揑稱失去不付之理答稱票是肇豐掛失胡景新號現仍開設可去收銀太守謂此言已太遲矣杜稱去年伊稱肇豐有人在滬卽可到案爲何不來太守問杜去年如何將爾關閉答稱初時伊允付銀兩後又變言并將我關在裏邊太守謂胡曰爾所呈之信何從來申現在回信何時可到答稱來信附在本號信中由全昌盛信局寄滬現在回信約十五左右再來太守又問此間案尙未了爾又至縣中遞禀思將票根寄回就可完結乎答稱實情在捕房受辱不堪是以控縣太守謂然則與錢債不涉旣稱十五日左右卽有回信且姑俟五天着仍交原保又謂杜爾亦須致信追問隨飭傳進來差少選吉全二差到案太守謂此間問事爾等諒均聽明可回去回覆貴上伊控告捕房並非爲匯票之事未便卽時提去他時或者到縣亦未可知着卽退去 
[假犯遞回]  
　　前報載張富卿假扮犯人向各鋪訛詐錢文一節莫邑尊以正徒冒犯必非善類不准在滬逗遛遂於前日備文派差遞解安徽原籍矣 
[監犯圖逸]  
　　去春閔行盜犯高錦泉拘案後已由前任上海縣黎壺山大令訊實收禁各情早已詳登本報前晚高在監驀將鐐銬扭斷意圖逃遁被同號犯及禁卒人等窺破旋卽禀報本官當由莫邑尊派委丁捕廉提案訊究該犯俯首無詞遂飭釘上雙鐐并加注杖依舊監禁並諭刑禁人等小心看守不得稍有疏虞禁卒等皆唯唯遵諭而退 
[英界公堂瑣案]  
　　揚州婦人王朱氏稱丈夫王二鳳於去冬病殁夫弟王三鳳常向我糾纏索洋五十元不堪其擾報捕拘案請訊王三鳳供江北人該氏向在花烟舘爲娼由我長兄王大鳳替伊贖身遂娶爲妻旋因長兄逝世該氏又爲次兄王二鳳之妻次兄病亡後所有家財盡 
 
 

Page 4

 
 
在該氏處我弟兄未經分爨故向素洋五十元黄太守飭將王朱氏等分别押候查明再訊○包探陳阿九稱長茂洋行報失自鳴鐘虎絨單洋傘等件查係該行廚司張阿三所竊自鳴鐘值價銀八十兩在順興押鋪祗押洋四元虎絨單押在永和洋傘押在合順均已吊到原贓今將人贓送案長茂洋東尙未投質張阿三俯首無詞黄太守商之易繙譯飭將人贓交捕房帶回俟長茂洋行東投質再行發落○許長生稱前與金周氏拚識繼因常有口角憑林阿三說明彼此分離而該氏仍來饒舌故向林阿三理論詎被林阿三拉至義園茶舘該氏办來毆我由捕拘案林阿三供伊等爲衣物銀錢起見我亦難與分辨許不應向我吵閙故邀該氏自與理論該氏供實被許用去錢文匿留衣物故回索取黄太守以該男婦等均屬無恥之尤喝各笞責二十板斥逐○朱紀梅稱開茶館有楊古音貿貿然來佯作尋人之狀乘間竊去水烟筒一只旋卽追獲烟筒已被轉遞他人爲此交捕暫押詎料胡德高到我處欲索楊古音吵閙不堪因又交捕一併送究黄太守隨判楊古音管押十四天胡德高减押七天以示薄懲○包探張阿五稱前有行竊衣物之犯拿獲懲辦惟尙有皮馬褂一件押票寄在大亨客棧當同吊取該棧婦陳金氏言票被蔡姓取去容卽追交然迄今尙未交出故將該氏送案請究該氏供該竊犯衣服甚美到我棧居住扮爲客商致有蔡姓客與同出入繼因同購物件該竊犯向蔡借洋五元暫將皮褂作抵延不贖去蔡欲返南匯卽將皮褂押洋五元票亦取去及竊犯破案由包探前來吊贓我卽函追蔡客無如蔡客不來我亦束手無策黄太守謂該氏旣不能將竊贓押票交出着令賠償皮馬褂給還失主 
[助賑愈病]  
　　謹啓者今有浙寗鎭海縣籍包玉潤兄爲兒病倉猝醫藥不及舉家驚惶悉敝曾舘關聖神前立願助賑求病卽愈最爲靈騐特來函虔誠叩托代爲具禀立願助賑焚化另備竈君疏文開收單一同寄去今來信云自立願以後逐日見鬆一念誠心仰邀神佑不數日竟獲安痊今詣神前叩謝完願交到賑捐洋一百元囑解災區並請登報以供衆覽上海籌賑公所施少欽謹啓正月初四日 
[甲申十二月二十二日爲李芋仙刺史六十有五誕辰同人捧觴恭祝芋仙先成二律索和謹次元韻]  
　　玉梅花下慶良辰自壽詩先得氣春滬瀆于今如故里船山以後見斯人眞能好然原非病綽有多才不算貧同此大年憂樂異相公今尙替南巡珠圍翠繞醉春風是遣玲瓏唱惱公良友好如雙劍合異鄉難得尊同徵歌意在聲閱外祝嘏詞儳笑語中起視老人星朗耀江東應不異川東昕伯弟錢徵拜稿 
[上海絲業會舘籌賑公所施少欽經收山東賑捐十二月十六日第五百四十四次清單]  
　　佛憐子因孫喉症極危許願後次日不藥而愈還願規銀一百兩昭文徐市馬蘭田募無名氏求保小孫身體平安十元梁溪無求生節省過年費移助十元上海周不留名同弟寺求母病愈十元吳門蘇源移醫藥資求兒病速痊五元屠蘭舫三元正泰染坊經募十八戸二元八開一元杭州半週女孩求病速愈售百禄銀飾移助二元湯鏡如求長媳謝氏瘧疾速愈二元無名氏松源居士彭姓三戸各一元○源來典募萬善同登昌字四千三百九號册雙桂軒二元清風明月廬壽春山人各一元共四元○于永仙募昌字一千一百五十三號册無名氏日昇昌無名氏種荆堂求安堂慶餘堂六戸各二元無名氏華亭堂冀厚堂積厚堂四戸各一元共十六元又募昌字一千一百五十四號册甡相徐五元無名氏佩傳堂二戸各一元未留名錢一千七百八十文留餘堂恊源號信和號三戸各八百文德和號無名氏無名氏三戸各六百文萬年青無名氏愼康號無名氏四戸各五百文以上合來洋十四元○杭州同善堂募昌字四千二百七十一號册同慶典廣濟典二戸各二十元又募昌字六千四百三十一號册杭城成裕典六元又託公義典曹募昌字六千四百十七號册研經堂吳求合家平安養鈍廬二戸各二元邵松甫恭貽堂曹求合家平安李金祥邵開鐸求本身病痊還願懷思堂胡華鄂堂沈崇德堂王求合家平安養拙主人古香堂九戸各一元芝蘭室主人半元敬仲氏錢七百九十文李萬全二百四十五文聚德堂蔡二百文范茂榮沈朗山張全福王氏四戸各一百文以上十九戸合來洋十五元總詐三册共六十一元○吳門繆從野堂募昌字二千二百七十二號册聊復爾齋四元衡山老人二元願無是非人求合宅平安銀二兩五錢隱名氏求伯姐身體康健二兩三錢呂濱池求子二兩自笑軒二錢以上六戸共來六元漕平七兩三錢九分八厘○寗郡火藥局王君芝庭募昌字一千一百五址六號册聚松堂四元一枝堂代放生劉履安二戸各二元主際唐王用賓唐中甫明德呇周　廷鄞帳房鄞征收四姓合四明堂唐三姓合十戸各一元不留名小留名不留名謙益堂李全城章九二保代姓周蔡如松八戸各五角涂瑞甫錢五百文以上二十二戸共來二十二元錢五百文○匯源典募昌字四千五百十一號册丹陽匯源典同人十四元○丹邑寶豐莊募昌字一萬一千九百十三號册藥善好施萬善同登樂善不倦祿位高陞四戸各五角共二元○杭城營務處徐君春榮募昌字三千九百四號册金瑞亭三十六元七角又募三千九百六號劉懷珍黄錦文二戸各四元羅魁卿盧佑春石琢成方啓業四戸各二元張得成徐明源李獻文彭永發四珌各一元以上十戸共二十元又募三千九百二十一號册楚軍水師正右營中硝一號十元中哨二號中哨三號中哨四號前哨一號前哨二號前哨三號前哨四號左哨一號左哨二號左哨三號左哨四號左哨五號右哨一號右哨二號右哨三號右哨四號後哨一號後哨二號後哨三號後哨四號二十戸銀各一兩以上二十一戸共洋十元銀二十兩又募三千九百二十二號嘉調湘軍水師前營中哨一號五元中哨二號中哨三號中號四號中哨五號前哨一號前哨二號前哨三號前哨四號左哨一號左哨二號左哨三號左哨四號右哨一號右哨二號右哨三號右哨四號後哨一號後哨二號後哨三號後哨四號二十戸各銀一兩以上二十一戸共五元銀二十兩以上總共四册計洋七十一圓七角銀四十兩册上註明七五申合洋五十三元三角應合洋一百廿五元先來洋一百二十元已　詢徐君尙未奉覆合先聲明○常熟濟興典募富貴源頭同字二次三千五百五十四號册養心居士二元心客居一元文記錢六百文蘭記無力人蔡衣蓉三戸各五百文無名氏莊彦記二戸各五百四十文不書名不署名二戸各二百文無力人求母平安二百八十文熙春祿記五百文以上十二戸合來洋七元○黎里毛大源行募昌字四百七十二號册顧學然　　氏張惠林三戸各二元浙紹陳鵠臣王福林汪袍仙羅奎德裘阿七徐朝左張邦乾無名字八戸各一元李敬言大益號二戸各半元金森泰虚對開一元王義甡三角丁樹客錢四百文周雲生四百文袁桂芳汪大昌二戸各三百五十文顧玉峯馬永昌二戸各三百文以上二十一戸合來洋十七元虚對開一元又募四百七十三號册求安　一元九角來生一元五叙元徐邦記二戸各五角沙少亭虚對開一元宋立記三角汪新泉三角沈晋卿吳寶傳楊福安程王氏四戸各二角沈孫氏徐錢氏沈凌氏王　洪宋氏仲張氏四同糜茂興無名氏黄王氏吳徐氏董吳氏程顧氏程張氏金王氏董位南吳徐氏程俞氏程計氏二十戸各一角總共兩册合來洋二十四元虚對開二元錢三百三十三文○金陵棠陰書屋募昌字九百六號册無名氏八元陳湧泉二元無名氏不留名雙桂堂朱三戸各一元以上五戸共十三元又募車豫翁手昌字九百七號册車公舘本洋十六元譚陳氏三元潘義和二元世蔭堂梁本洋二元五柳堂陶二元蘇雙和一元懷遠堂尙質堂商二戸各錢一千文王玉興六百文沈木記九溪堂李敦本堂李邁種堂譚張捷夫仁安堂汪陳聘儒荀方堂陳楊鳴之天印山房陳十戸各五百文范姓三益堂錢意誠呇程徐金源張湧餘王春生張和興七戸各三百文彭姓嚴姓　姓愛蓮堂周五鶴堂馮戈姓朱榮升餘慶堂張八戸各二百文舞鶴堂無名氏二戸各一百文以上三十六戸共來本洋十八元英洋八元錢十一千五百文又募盛雲翁手昌字九百八號册文英文英二戸各十元積善堂徐翰記逵記三戸各一元以上五戸共來二十三元又募昌字九百娭號册桂實之八元黄錫福無名子二戸各二元無名氏本洋一元以上四戸共來洋十元本洋一元双募吳補翁手昌字九百十號册王南陔仁義堂吳二戸各一元施震卿懷柏堂李悟因道人三戸各錢五百文清芬募呇劉友之二戸各三百文常伯墉二百文以上八戸共來洋二元錢二千三百文又募江子翁手昌字九百十一號册江禧求合家平安錢四千文信和錢號東昇祥江義和三戸各一千文傅子壽何敏齋江燮臣江綺章張金榮貝四太爺徐春泉潘森和八戸各五百文張明楊陶錫華二戸各四百無名氏曹德意鄧仁和戴合興王金華許西園愼餘永潘萬泰徐義盛胡義興徐億盛寶泰祥盛昌萬豐益泰和生泰十六戸各三百厚生恊成天泰行曹益興榮泰春和行張益興江寶珩江象功源昌號錢長元大成恆茂號秦三太爺榻錫五陳紹曾丁保林徐錦源張公興泰生金鼎鈺天興姚啓懋呂亷章周發祥馬盛興無名氏二十七戸各二百德隆洪興得豐天昌義泰源興號永和行漢興江繼之陶廣泰漢陽茼生福煬李家才恆大徐樹堂楊無名氏梁德貴鮑沈永源郭長發謝二十三珌各一百以上八十戸共來錢二十四千三百又募羅經翁手昌字九百十二號册力不足齊十元裕後堂四元黄善慶堂周經裕燕翼堂寶善呇四戸各二元亦可居士一元以上七戸共來二十三元又募程麗翁手昌字九百十三號册求安堂四元了願　三元心願氏如心堂無名氏三戸各一元以上五戸共來十元又募方子翁手昌字九百十四號册徐麥村五元方居易堂二元洪愼餘軒唐勞三戸各一元以上五戸共洋十元又募方渭翁手昌字九百十五號潘栗夫方富之潘栗夫方富之四戸各二元聚豐園吳子英二戸各三百天昌號永大號廣源春茂同春葉長春聚和春生永永大徐太元人和廣豐春來徐元記棧大和榻三泰新新舘十七戸各二百吳義成恆源開泰焦洪茂行益泰源茂楊大豐徐廣泰徐太元萬隆永和焦笏齋焦躋廷潘萬泰源茂張天元徐太和楊恆和留葉樓鄭云峯姜世棟正林春源乾和鄒盛和徐森源廖恆昌順成俞炳之戴有庠徐順興李致和和泰號方祖武戴性堂方炳魁樂心堂三十七戸各一百以上六十戸共八元錢七千七百以上總共拾册合來洋一百六十八元○無名氏募昌字一萬五百六十四號册英國敎十慕雅德五元以上十六日 
[蘇省撫轅抄]  
　　初六日卽田縣陳汝欽禀知奉委赴山陽縣會審案件候補縣喬駿禀銷同里厘局差正任上海縣典史許古梅金陵騐看回從九品俞龍盤禀辭卦常昭洋藥局○初七侯補通判徐承福禀辭奉藩憲委赴蘇太兩屬公幹從九品沈枚鎖齊門旱關盤查差未入繼經禀知昨到齊門旱關盤查差新任浙江藩憲許定於本月十二日起程北上○初八日淮補東槖縣黄承暄金陵來禀謝飭知赴任 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十二月十八日京報全錄]  
　　宮門抄○諭旨兩道錄前○發抄旨四道○川督丁奏請補同知摺○雲督岑奏督署公事委司代行代拆片○皖撫盧奏獲匪審辦緣由片○大臣杜等奏據情奏請展假片○直督李奏請將部司休致片○江督曾奏委署司道片○大臣杜等奏蒙員病請展假摺○大臣寶奏揀派稅務委員摺子○十二月十八日理藩院鑾儀衛光祿寺值日○白桓假滿請安○召見軍機御前大臣○發抄○李鴻章奏東明河工請撥東省銀兩奉旨着照所請戸部知道欽此○又補用道劉樹堂補清河道奉旨吏部議奏欽此○又候補直隷州袁焌文等期滿甄别奉旨吏部知道欽此○又儘先叅將王本奇借補蔚州路都司奉旨兵部議奏欽此○○太子少保頭品頂戴四川總督臣丁寶楨跪奏爲揀員請補同知要缺以資治理恭摺仰祈聖鑒事竊據布珌使易佩紳按察使如山會詳越嶲廳同知鄧林言假修墓詳經具題開缺嗣准吏部咨越嶲廳同知鄧林准其開缺回籍修墓等因應扣至六月二十四日作爲開缺日期自應照例揀員請補查該廳地居邊要漢夷雜處彈壓撫綏均關緊要非精明幹練熟習夷情之員弗克勝任該司等於通省現任同知内逐加遴選非現居緊要如與例未符實無堪調之員其曾任京職記名分發並各項勞績候補及各項應升人員亦均與是缺不甚相宜惟查有候補班前先補用同知直隷州知州傅廉年四十九歲係貴州桐梓縣人由優廪生二取辛酉科拔貢朝考二等第二名引見以七品小京官用簽掣刑部陜西司行走丁艱服滿捐免歴俸作爲二次期滿同治十年七月十五日經王大臣騐放准作爲額外主事勞績攺奬以知縣分發省分歸候補班前先補用十年十月十七日奉旨依議欽此十一年遵籌餉例捐指四川是年十二月十一日由吏部帶領引見奉旨着以知縣分發四川歸候補班前先補用欽此領照起程于同治十二年六月二十三日到省因剿辦苗匪迭克城池出力保奏是年九月二十八日奉上諭着免補知縣以同知直隷州知州歸候補班前先補用欽此又籌餉出力保俟補缺後以知府升用光緒六年八月初九日奉旨依斕欽此甄别留省補用核計到省在先缺出在後例准酌補以之請補越嶲廳同知堪以勝任該員向未在川流寓置産經商開典遊幕亦無例應廻避之人及捐免情事詳請奏補前來　查該員傅廉精明强幹堪以請補越嶲廳同知與例相符合無仰懇天恩俯准以候補班前先補用同知直隷州知州傅廉補授越嶲廳同知如蒙俞允應俟接到部咨准其補授再行給咨送部引見該員係候補人員毋庸查叙叅罰及另請實授所有揀員請補同知要缺緣由是否有當理合會同成都將軍臣宗室岐元合詞恭摺具奏伏乞皇太后皇上聖鑒訓示再此案由司揀員請補係在限内合併聲明謹奏軍機大臣奉旨吏部議奏欽此○○岑毓英片再臣上年奉旨辦理越事當卽帶印出關所有督署日行公事因署藩司李德莪先奉前撫臣唐炯委代行拆難於兼　暫委署臬司熊昭鏡代行代拆至緊要公事仍寄臣行營核辦其月課武職及考騐收標武職均咨請撫臣代爲考騐隨摺奏明在案今新任藩司剛毅業經到任應將臣署日行公事委該司代行代拆以符定制其緊要事件仍寄營核辦應考武職仍請撫臣就近代考以昭愼重除咨會撫臣張凱嵩曁行該司查照外謹附片具陳伏乞聖鑒謹奏軍機大臣奉旨知道了欽此○○盧士杰片再本年五月間有客民張志發在旌德縣地方聽從在逃之高一峯聚黨謀亂並糾刼營縣衙署拒捕殺人經該營縣追捕拿獲陳發一名禀經前撫臣裕祿飛行皖南鎭道一面委員會同甯國府督飭營長先後拿獲匪犯朱新雲俞老五華雲植孔秀風朱榮情舒董氏張志發柯貴和閔杳山九名口訊據供認聽從在逃之高一峯聚黨結盟圖謀不軌並糾　營長拒捕殺人不諱開具供招禀經前撫臣裕祿批飭將陳發朱新雲等九犯照章就地正法梟示孔秀風一犯監禁待質由司詳經專摺會奏並將供招咨部一面嚴飭勒拿逸犯彷據委員候補知府楊璋辦理皖南保甲墾務候補直隸州知州王懋勳會督寗國府丁役曁宣城旌德等縣兵役於光緒十年六月初四日在孫家埠地方緝獲夥犯舒在洸方老五二名搜獲僞令旗一面經該委員等提騐各犯均無拷刑痕迹隨卽研訊據舒在洸卽舒彩洸方老五卽方宗至均供係湖北興國州人舒在洸曾於本年五月間在旌德縣地方隨同在逃之同鄉高一峯卽高曉堂聚黨結盟揑造九龍主公及僞王名目圖課不軌並與方老五聽從已獲正法之張志發等假充茶商夥　營縣衙署拒捕殺人破案後各自潜逃屬實提同前獲之孔秀風質認無異將犯收禁錄供開摺禀經臣查核犯供與前獲正法之張志發等各犯所供相符批飭將該犯舒在洸方老五就地正法梟示孔秀風一犯仍行監候勒緝逸犯悉獲併究並飭司錄取供招議擬詳辦嗣奉諭旨飭拿逸犯又經嚴札勒拿去後兹據署臬司丁峻以飭緝逸犯弋獲無期錄取已獲之舒在光等犯供詳請具奏前來臣覆查該犯舒在洸胆敢隨同在逃之高一峯聚黨結盟九龍主公及僞王名目圖謀不軌並與方老五聽從已獲正法之張志發等夥却營縣拒捕殺人實屬罪大惡極法無可貸業經批飭均照懲辦土匪章程就地正法並將各犯首級在於犯事地方懸竿示衆以昭烱戒前獲孔秀風卽舒柱子一犯因訊係被脅嚴役年幼並未同謀情尙有間暫行監禁現在高一峯等首從各犯尙多未獲應照前擬將該犯仍行監禁俟高一峯等獲案質認再行分别擬辦舒在洸等訊無另犯刼掠别案應绑庸議起獲僞令旗案結燒燬逸犯高一峯等嚴飭悉獲究辦至該縣等處客民應如何編立戸籍稽查彈壓已分飭妥籌另行辦理除將各犯供招咨部外謹會同兩江督臣曾或荃附片具耳伏乞聖鑒訓示謹奏軍機大臣奉旨刑部知道欽此○○杜嘠爾等片再札薩克圖漢部落盟長密帕木散布呈報本盟貝子銜札薩克輔國公車德恩敦多布多爾濟呈稱因身有舊病復發週身麻木近又加以腰間抽痛等症漸加增劇雖經延醫調治總未見效實難力疾辦公呈請照章給假兩個月等情當經奴才等照章給假奏蒙聖鑒在案兹據該盟長呈稱本盟貝子銜札薩克輔國公車　恩敦多布多爾濟假限期滿病仍未痊呈請照章再行給假四個月俾資調理等情呈報前來奴才等伏查該札薩克輔國公假期已滿病仍未痊自應按照新章再行給假四個月令其調理除檄覆遵照外理合附片具奏伏乞聖鑒謹奏軍機大臣奏旨知道了欽此○○李鴻章片再准直隷提臣李長樂咨提標八溝營屬赤峯營都司桂齡前因年老力衰不能振作已撤任察看兹據禀稱現患痰喘請開缺回京旗調理查該員桂齡係正白旂滿洲常陞佐領下人年已七十三歲請照例原品休致等因臣覆核無異理合會同提臣李長樂附片具陳伏乞聖鑒飭部將桂齡原品休致開缺所遺赤峯營都司旗分直隷現有應補人員容另揀員請補謹奏軍機大臣奉旨兵部知道欽此○○曾國荃片再江蘇按察使許應鑅欽奉諭旨補授浙江布政使業經具摺籲請陛見　新任臬司李嘉樂到蘇尙需時日應先遴員接署以便該司許應鑅交缷起程兹查江甯鹽巡道田國俊精明幹練堪以署理臬篆遞遺鹽巡道篆務查有江蘇候補道郜雲鵠老成端謹堪以委署除分别檄飭遵照外謹台詞附片陳明伏乞聖鑒謹奏軍機大臣奉旨知道了欽此○○奴才杜嘠爾車林多爾濟恒明跪奏爲蒙員患病循例按照新章復行給假令其趕緊調治恭摺具奏仰祈聖鑒事竊查前據札薩克圖漢部落盟長公密帕木散布等呈報本盟札薩克貝予銜公達什拉布坦因素患腰骽疾病加以神迷心亂等症實難力疾辦公呈請給假兩個月俾資調理等情當經奴才等照章給假奏蒙聖鑒在案兹據骸盟長呈稱本盟貝子銜公達　拉布坦假期已滿病仍未痊祈請再行照章給假以資調理等情呈報前來奴才等伏查該札薩克貝子銜公假期已滿病仍未痊自應按照新章復行給假四个月令其調理除檄覆遵照外理合恭摺其奏伏乞皇太后皇上聖鑒謹奏軍機大臣奉旨知道了欽此○○取奴才宗室寶森跪奏爲遵照新章揀派稅務委員恭摺仰祈聖鑒事竊查盛京省城牛馬稅局於光緒十年四月初九日准盛京將軍來咨擬由監督查照左右翼稅務監督委員成案在於省城各屬官員内擇其妥實可靠者飭委一員責成常赴總局綜理一切稅務其在總分各局當差之家丁書吏巡役人等統歸稽查經欽差查辦事件大臣徐桐等奏准照辦等因行知前來業經上屆監督遵辦在案奴才現蒙恩管理稅務自應援案遴派以昭愼重查有盛京刑部主事桂蔭人樸實辦事愼勤堪以派充委員認眞稽查倘總分各局當差之家丁書役有勒索買放等獘一經查出應由該委員禀知從重懲辦若該委員有扶同徇庇情事亦由奴才隨時叅撤以防流獘而重稅課所有奴才揀充稅務委員緣由理合恭摺具陳伏乞皇太皇后上聖鑒謹奏軍機大臣奉旨該部知道欽此 
 
 

Page 10

 
 
[光緒十年十二月十九日京報全錄]  
　　宮門抄○旨三道錄前○直督李奏委署運司並請簡放摺子○又奏請旌奬夾片○又奏特叅知縣義處夾片○又奏請議卹夾片○楚督卞等奏撫恤蛟災緣由夾片○將軍慶等奏委署道篆夾片○晉撫奎奏請攺給奬叙摺子○滇撫張奏請旌表夾片○大臣毓等奏總管年滿懇請留任摺子○十二月十九日吏部翰林院值日○長順伊崇阿各假滿請安○朱琛謝授洗馬恩○吏部呈進春季搢紳○禮部呈進春山寶座○順天府呈進春　圖○召見軍機○○大學士直隷總督一等伯臣李鴻章跪奏爲運司丁憂遺缺先行委員接署並請旨簡放恭摺仰祈聖鑒事竊據長蘆鹽運使額勒精額禀稱十一月二十五日接到家信知該司親父興倫於本年十月二十一日在四川駐防病故該司係屬親子例應憂請奏報開缺並委員拦署前來臣查長蘆運司綜理直隷運課籌備餉需甚關重要查有天津道季邦楨才大心細操守端潔堪委接署其遞遺天津道員缺整飭地方經辦河工漕運責任亦重查有候補道胡光燏辦事實心才識明練前署大順廣道措理裕　堪委署理天津道　除檄飭遵照並查取額　精額親供分咨部外所遺長蘆鹽運使員缺應請旨簡放以重職守理合恭摺具陳伏乞皇太后皇上聖鑒謹奏軍機大臣奉旨知道了欽此○○李鴻章片再安徽桐城縣人江蘇補用知縣張稷前因直境水災遵故父從二品封職附生張國準故母命婦張殷氏遺命捐助棉衣二千件又四川榮縣文生劉立綱遵故父六品職銜劉金麗故母命婦楊氏遺命捐助直賑銀一千兩該員等善承先志好義急公劉立綱捐銀一千兩張稷所捐棉衣合銀在一千兩以上均核與建　这例相符擬請旨准將從二品封職張國準命婦張殷氏六品職銜劉金麗命婦劉楊氏照例各於原籍自行建坊給予樂善好施字樣以示旌　理合附片具陳伏乞聖鑒訓示謹奏軍機大臣奉旨著照所請該部知道欽此○○李鴻章片再據按察使松　會同布政使崧駿詳稱鉅鹿縣知縣衙署於本年七月二十八日夜四更時被賊扒墻進院行竊經該署縣王贊元與更夫人等驚覺起捕賊即臨時行强拒傷更夫刼去銀兩衣物而逸據該署縣與府委之廣宗縣勘驗禀報奉批勒限嚴緝迄今尙無破獲捕務殊屬廢弛倉庫監獄無失應先　　叅等情前來相應請旨將署鉅麗縣知縣王贊元先行交部議處以示懲儆仍嚴飭上緊設法訪緝贓賊　獲速報並照疏防例另行題叅理合附片具陳伏乞聖　謹奏軍機大臣奉旨王賛元着交部議處餘依議欽此○○李鴻章片再記名總后藺福陞前於光緒六年隨同原任直隸提督郭松林來直辦理海防旋派赴湖北催提武毅各營隊伍星馳北上三月十五日藺福陞行至武昌江面遭風覆舟淹斃適郭松林因病出缺未及轉報又咨奬六品軍功練總吳士珍於咸豐初年在安徽六安州本籍倡辦團練七年二月髮逆進樸州城吳士珍率練迎戰於州西石紅橋地方因衆寡不敵被賊攅傷數十處登時殞命當時漏未禀報據直隷提督李長樂記名提督吳從發查明先後請卹前來臣復查屬實合無仰懇天恩勅部將總兵藺福陞照人江漂例吳士珍照千總陣○例分别議卹以慰幽魂理合附片陳明伏乞聖鑒訓示謹奏軍機大臣奏旨藺福陞等均着交部分别議卹欽此○○卞寶第等片再湖北松滋縣屬東南與湖南石門縣境毗連本年秋間石門之太吉山發蛟漫及松滋煖水街地方閒有冲塌房屋損傷人口先據該代理知縣方藻禀報臣等行司於賑捐内籌撥銀兩飭該管道府委補用縣丞朱錕馳往會同地方官撫恤旋據禀稱淹田地所冲未深涸復亦速不致成災惟窮民猝遭水患情形困苦臣等又行司籌撥銀兩先後共撥銀一千七百二十餘兩交現署松滋縣知縣陳彦緩核實散放一面飭查被淹輕重再請照例展緩粮賦現在民情安帖並無流離失所之事據布政使蒯德標具詳前　謹合詞附片陳明伏乞聖鑒訓示謹奏軍機大臣奉旨該部知道欽此○○慶裕等片再查署奉錦山海關兵備道博多宏武自閏五月間委署斯任辦理海防洋務均能實心任事諸臻妥協該員素有痰喘之疾遇寒輙發營口地臨海濱寒氣尤烈兼以案牘煩勞所發舊疾日漸沉重精神委頓難以支持恐致貽誤禀請委員接署前來奴才等查營口爲海疆要區關道責任綦重自應迅速遴委妥員接署以昭愼重兹查有准補東邊道奎訓前經委署驛巡道篆甫經交缷尙未飭赴東遴新任該員才具明敏辦事精　由部曹兼充總理各國事務衙門章京曾任實缺道員通達治體以之接署奉錦山海關兵備道洵堪勝任除檄飭遵照外理合附片具陳伏乞聖鑒訓示謹奏軍機大臣奉旨吏部知道欽此○○暫署山西巡撫布政使臣奎斌跪奏爲查明前辦賑捐出力各員懇恩攺給奬叙繕單具陳仰祈聖鑒事竊接管卷内疉准吏部咨晉省歴次奏保本省辦　曁外省勸辦晉捐出力請奬各案内開舉人姚鵬翕請加中書銜核與章程相符應行照准都司劉仙椿等七員所請奬叙行令逐一聲明另核請奬等因當經前撫臣分别移行遵照核辦去後兹准安徽四川浙江各督撫臣來咨並據曲沃縣詳稱查明安徽大挑知縣姚鵬翕原請加中書銜惟該員先已大挑分發到省外官不得加京銜擬請將原保中書攺給加一級又查明都司銜劉仙椿並無實官擬請將原保遊擊銜攺給加一級又查明同知　隷州用四川雙流縣知縣廖荷恒勸辦晉捐竣事已在補缺以後擬請仍照原保俟補同知直隷州後以知府用又查明候選州同楊焜該員報捐在保奬之前擬請將原保選缺後以知州用先換頂戴攺給不論雙單月遇缺先前選用並賞加五品銜又查明四川候補按經歴常輔清捐升知縣選用之　已經註銷擬請將原保以知縣不論雙單月卽選攺給補缺後以知縣用又查明順慶府經歴康壽桐已經另案保升知縣開缺補用擬請將原保以知縣在任候補攺給加一級又查明雙單月選用典史成樞原保係不論雙單月選用並非雙月擬請仍照原保以典史不論雙單月卽選又查明候選從九品李世縝原捐年月擬請仍照原保以不論雙單月選用從九品分發省分儘先補用各等因咨覆詳覆到臣伏查晉省光緒三四兩年大祲滿目瘡痍籌辦賑捐事務煩重全賴各省官紳同心協助竭力經營三晋災黎得以稍蘇喘息凡先後在事人員均已仰沐恩施給予奬叙兹該員姚鵬翕等八員雖各督撫臣等查明均屬在事始終出力遵照部覆聲明請奬自未便没其勞勩致令向隅察核所請奬敘與升任撫臣曾國荃奏定章亦屬相符據清源避司道彚詳前來理合將各該員銜名奬敘逐一開繕清單奏懇天恩俯准勅部核覆分别給奬以昭激勸伏乞皇太后皇上聖鑒謹奏軍機大臣奉旨該部議奏單併發欽此　　張凱嵩片再據粮儲道劉海鰲詳據候補知府吳啓亮等禀稱查得孝女藍王氏係四川并研縣候選縣丞王澤　之女幼聰頴性肫摯其母素患肝氣每疾發中夜起坐該氏卽爲撫胸樹背必待氣平寐熟始退如是者經年後病劇該氏濳割臂肉和藥以進病若失其父先有目病該氏左右扶掖朝夕舐洗目賴以明嗣許字雲南試用鹽大使藍榮　爲繼室光緒九年五月其父親送至滇完婚甫及半月聞父病歸省醫禱無騐泣謂兄曰父爲送我來滇今病彌留設不諱當以身殉詎其父於七月初八日身故該氏慟絕復甦水漿不入視殮畢撫棺大慟三日而卒時七月十一日也寔属天倫念篤純孝可風職等目擊情形俻聞行未忍聽其湮没謹援案由同鄉官代呈之例造册加結禀由粮儲道核明具詳前來臣覆查無異合無仰懇天恩俯准勅部旌表以勵孝行出自鴻慈除册結分送部科並咨明四川督臣查照外謹曾同雲貴總督臣岑毓英雲南學政臣丁立幹附片具陳伏乞聖鑒謹奏軍機大臣奉旨藍王氏着准其旌表禮部知道欽此○○奴才毓　溥豐英亷跪奏爲總管年滿懇請留任恭摺具奏仰祈聖鑒事竊查東陵設立總管五員辦理八旗守護事務每屆任滿例應咨送京旗帶領引見如有熟悉差務管轄嚴肅者向准陳請留任歴經遵辦在案伏查定陵總管恆通係正黄旂滿洲成海佐領下人現年六十五歲於同治四年九月由頭等侍衞補放定陵總管是年九月内到任連閏扣至九年八月光緒元年六月六年四月三次五年任滿均經奏請保留俾資熟手奉旨着照所請該衙門知道欽此欽遵各在案茲　總管恆通扣至明年二月又屆五年任滿奴才等伏查恆通係由頭等侍衞補放今職自到任以來於應辨旗務均能認眞管轄兵丁亦甚嚴肅曾於光緒五年九月内經前任守護大臣榮頤載帛景瑞等具奉酌擬派委該總管恆通兼值普祥峪定東陵守衝巡邏值班事務亦能敬謹小心未便遽易生手奴才等公同商酌合無仰懇天恩將總管恆通再留一任以資得力並請毋庸送部引見可否之處恭候欽定理合恭摺具葵伏乞皇太后皇上聖鑒訓示謹奏軍機大臣　旨着照所請該衙門道欽此 
 
