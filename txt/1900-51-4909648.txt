# 1900 - 51 - 4909648

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述已有美必收而海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務　學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋三元續編連三編卅本洋三元單買三續六本洋一元在上海三馬路申報館申昌蘇申南北掃葉山房發兌 
[書戸部請飭籌餉摺後]  
　　近年來帑項支絀洋債日積計臣束手無策朝廷於是特簡協辦大學士剛子良中堂至江南籌辦餉需剛相到省後與督撫會商加增江寗釐捐酌提關稅鹽務盈餘裁併局所節省經費以及清釐蘇省荒田歲增漕糧條銀計共籌得銀一百二十餘萬兩嗣復至廣東整頓釐捐鹽務裁節局廠冗費酌提公費盈餘計共銀一百六十餘萬兩直隸總督裕制軍亦遵奉去年五月初二日及六月初四日通飭籌餉諭旨籌提關稅釐金裁節外銷等欵並酌定礦務盈餘計共銀三十餘萬兩均己奏明自本年起存儲各本省以備撥用當剛相之來江南也江南人民頗有以爲有類竭澤而漁不免嘖有煩言者及至東粤粤人士亦然并言粤東民風强悍若過事搜刮恐起事端及有就緒方知所籌者皆酌提盈餘裁節冗費與民無損浮言遂得以稍息然尚或言朝廷籌餉之旨旣已通行各省何以剛相僅辦江南東粤不再往别省籌辦直隸總督旣遵旨辦理何别省督撫皆置若罔聞豈江南廣東素稱饒富而别省情形較爲瘠苦竟無盈餘之可提經費之可節歟乃前日本報登戸部請旨飭下各省將軍督撫查照江蘇廣東直隸籌餉各就本地情形詳細籌畫比較每年入項究可增收若干比較每年出項究可减支若干迅卽指定欵目覈明確數一律存儲預備提用並限文到一月内切實覆奏毋得延遲觀望云云現雖未見諭旨然一經俞允各省疆吏自不敢再有遲延當必悉心籌畫集欵存儲以待撥用惟各省貧富肥瘠不同斷不能與江南廣東一律然直隸向來支絀而籌欵亦有三十餘萬之多外省豈無勝於直隸者卽不如直隸亦必有一二十萬可籌截長補短除江南廣東直隸外尚有十九行省每省若能籌得一二十萬則每年共可增五六百萬進項合之江南廣東直隸已近千萬較之常年進欵可增四分之一帑項賴以稍充洋債可以漸理未始非當時之急務理財之要策也而說者謂現際民窮財盡之時國用之所入卽民財之所出在朝廷用意深厚不欲竭民之財惟提盈餘以杜中飽夫中飽誠可杜然目前之和盤託出者事後難必其不移東補西試問不取之民官吏其將誰取乎卽使持躬廉潔不思自飽私囊而上之有使費也下之有開銷也不但不能滴滴歸公且斷不敷其用度恐有欲廉而不得者故名爲杜中飽而中飽之弊終不能杜中飽之弊不杜則所籌之餉名雖取之官吏其實仍取之於民奈若何則應之曰其弊將來或難料然目前則固於民無損也苟能從此漸清積弊亦未始不可轉貧爲富若以籌餉爲必耗民財不免因噎廢食似未可據爲通論也 
[本館接奉電音]  
　　昨日午前京師飛電傳來上諭二道敬謹譯登○正月二十六日奉上諭廣西思恩府知府員缺著余誠格補授欽此同日奉上諭此次京察引見三品以下京堂各官順天府府丞高爕曾通政司叅議張仲炘趨向不正聲名平常均著勒令休致餘著照舊供職欽此 
[示靖謡言]  
　　昨有客由南洋新加坡致書本館云客臘自奉爲穆宗毅皇帝立嗣之詔南洋各埠謡言蠭起頗極怪誕支離我大清簡駐新加坡總理事官羅叔羹方伯惄焉憂之特於新正初二日出示曉諭大旨謂欽加布政使銜候選道代理新加坡兼轄海門等處總理事官羅爲明白出示曉諭事照得舊臘以來謡言四起誠屬駭聞道路紛傳關繫綦重當經本總理事電禀欽命出使英義比國大臣羅請示有無其事兹經先後奉到電文並無變故惟皇上有建儲之說凡爲别處報紙電信所摇惑者宜曉諭之以安人心而定觀聽等因本總理事旣奉明電合行出示曉諭爲此諭仰我華紳商諸色人等一體知悉自示之後勿再謡言蠱惑是所厚望切切本館恭按我朝列聖家法並無預立儲君之事此次皇上惟籲懇皇太后爲穆宗毅皇帝立大阿哥爲嗣未嘗言及建儲在方伯示靖謡言固是正理所惜不詢之京邸而反詢之出使大臣致謂皇上建儲仍不免以訛傳誤耳 
[遼東患盜]  
　　營口訪事友人云東三省盜風素熾去年夏秋之交延至錦州府屬附城一帶搶掠之案時有所聞奉軍統領派兵往剿不克後經毅軍總統馬軍門玉崑親統大軍誓必滅此而朝食若輩知勢不能敵遂分竄吉林奉天邊境羽黨有遁入金州者每遇兵至深藏不出兵去則刼奪頻仍爲患商民幾至不可究詰臘杪復州稅局舍人丁某赴道署繳納錢糧道經某屯突被劫去洋銀六百餘元及貨車數輛旋禀請道憲某觀察札委喬營帮帶兼稽查處徐厚村都戎嚴密偵緝務獲究追又玉昌棧某客雇車回熊岳距家僅十數里偶因癮發至某烟館開燈盜黨見其狐裘皇皇知係大腹賈相隨至村外出其不意盡掠所携財物身上衣服亦被褫一空瑟縮於冰天雪地中幾於僵凍欲絕語云天荆地棘行路難觀此益信 
[開學有期]  
　　安慶采訪友人云安徽巡撫鄧小赤大中丞見時事多艱武備亟宜整頓因於前年就演武廳畔創建武備學堂挑選精壯子弟演習戰守事宜旣落成卽由北洋大學堂禮延教習某君指授戎韜而以候補知府楊太守奎綬爲監督去臘封印日爲始暫停功課至正月某日太守奉中丞面諭定於開印後開學凡子弟之回家度歲者著赶緊襥被來堂 
[潯上巿情]  
　　九江訪事人云去年潯城生意蕭條惟土藥稍有生色新年米價上熟者每石三千七八百文中等者三千五六百文下等者三千一二百文黄豆每石三千三百文菜油每擔十千零八百文茶油每擔十一千六百文桐油每擔九千三百文鹽每擔五千三百文紋銀每兩合錢一千三百文墨西哥洋銀每枚八百九十文柴較往年貴至三倍 
[罪人斯得]  
　　蘇州訪事友來函云去冬某日蘇城谷樹橋畔玉工某甲被同業王阿寳及某乙戳斃蓋妬姦也 
 
 

Page 2

 
 
報經吳縣田大令詣騐緝兇旋緝獲帮兇某乙而正兇王阿寳竟被脫逃本月二十三日大令因赴胡公館招飮傔從在某茶肆啜茗瞥見王荷衣包出盤門因卽上前拘住禀知大令帶回縣署升堂研鞫王稱小的犯案後星夜逃至上海三日前因事回蘇今日正擬再往滬江不料被台差覷破大令諭令釘上脚鐐收禁候訊 
[策馬釀命]  
　　蘇州訪事友來函云有顧其姓行九者城内護龍街怡園主人顧子山觀察之子也年二十餘自命男兒好身手馳馬擊劍顧盼自豪近購得劣駒一匹雇某甲爲之執鞭本月下旬某日策騎游青陽地旋至清園烟館開燈過癮令甲牽馬回槽甲竟於沿途招人試騎以博蠅頭之利旋由某公館長隨某乙出洋銀二角賃之馳至大樹巷附近馬忽跳躍將乙掀翻奮足狂奔疾如箭發適某姓嫗彳亍街頭竟被撞倒蹴損頭顱腦漿迸流氣如絲弱隨又踏傷丙丁二人事爲地保所聞將甲乙丙丁及馬解至長洲縣署縣主汪大令騐訊情形飭延傷科爲丙丁及嫗敷治嫗傷勢過重延至翌日斃命丙丁二人尚無大礙二十四日清晨復提甲研訊飭笞八百板釘鐐收禁乙則笞二百板收押刑房候詳請上憲核辦 
[浙省官塲紀事]  
　　杭州訪事友來函云浙省自前歲設立求是書院講求新學延請中西教習招集生徒入院肄業額定三十名嗣又添設外堂額取六十名每屆七月十二月甄别一次其有不堪造就者卽行開缺另補去年臘月由總辦書院事宜之杭州府林迪臣太守出示招考限於正月二十日以前邀司的實保人取具三代年貌籍貫赴院報名由院長查明果係身家清白素無習染者准其投考再行示期面試以定去取兹者太守定期新正二十五日親蒞院中考試先期由院長知照各生屆時隨帶筆硯赴院聽候面試○錢塘縣爲浙江首邑地當衝要事務殷繁前年嘉平月經藩憲惲菘耘方伯札委正任平湖縣吳明府殿英調署縣篆現屆一年期滿飭回本任遺缺已委現任臨海縣王孟書大令家驥接署矣 
[潯上官塲紀事]  
　　九江訪事人云前任九江中營遊擊升授南昌協周梯山協戎步雲於新正某日因病出缺上游委調署廣信營叅將劉合璧叅戎雙保署理○特授湖口縣徐雲階明府允升現奉憲札調補玉山縣篆務 
[皖省官塲紀事]  
　　安慶采訪友人云新正某日安徽霍山縣知縣陳大令禀報丁憂遺缺經藩司湯小秋方伯委候補縣徐明府景鏞署理○省垣西門外保甲總巡某君因事撤差新正十六日臬司聯星樵廉訪札委候補知縣董大令玉書庖代○特授安慶府方太守連軫經撫憲鄧小赤中丞舉薦卓異新正某日接奉行知大約日内卽須赴京引見矣○新正十八日大通督銷鹽局委員江蘇候補道錢觀察行抵皖江襜帷小駐次日乘輿詣撫轅叩謁鄧大中丞并拜會司道各官○委辦防軍火藥局徐大令景鏞經湯方伯委署霍山縣事所遺火藥局差委候補縣柳明府元翹接任 
[蘇省官塲紀事]  
　　蘇州訪事友來函云新選上海縣典史趙少尉熙於本月二十日領憑來省詣各憲轅禀到旋經署藩司吳方伯牌示飭卽赴任○正任長洲縣典史現署常熟縣典史陸少尉桐華前經上憲詳請升補寳山縣主簿現已奉部覆准方伯遂於本月二十三日懸牌飭赴新任所遺常熟縣典史員缺委試用巡檢程少尹葆埰署理巳於某日下札矣○署震澤縣平望司巡檢陳少尹盛鈞瓜期已屇方伯於本月二十三日牌示以儘先補用巡檢陳少尹錫蕃署理 
[遼河春泛]  
　　營口訪事友人云自烟花弛禁之後旅順烟臺各處遊娼紛至沓來就東營諸客棧中高張艷幟數日前某鏢局鏢客四人相約尋芳適鐵路工頭某甲在座一言不合遽起爭端甲受傷後約於次日興師報復不意鏢客勇悍絕倫甲黨雖有十四人皆非所敵致被槍傷狼狽逃逸後經道憲某觀察聞信派兵往捕若輩始一哄而散○去年頭帮油車之到營者都計四千二百輛載油一千六百八十萬斤今正尚可續到二千輛左右現在荳餅每擔需銀七兩九錢之譜邊外寛城子油每擔需東錢十三千五百文再加車費合計銀六兩四錢是以邊外之業此者不免因之虧折云 
[秦淮畫舫]  
　　金陵訪事友來函云每屆新正地方無賴輙就大街小巷喝雉呼盧殊爲閭閻之害去臘江寗縣戴子和明府預申禁令不准故智復萌乃自獻歲以來若輩仍敢明目張膽聚賭抽頭較之昔年此風更熾未識有地方之責者宜如何設法懲之也○兩江督標候補將弁大而副叅都遊小而千把外委濟濟師師人多於鯽其閒勲銘汗馬昔曾喋血沙塲者固不乏人而李戴張冠冒名頂替者亦復隨在皆有署　江督憲鹿芝帥深知其弊擬於今春甄别之際逐一親加騐看如有籍貫不實年貌不符者除將歷年月課所得奬銀盡數追繳外並須治以冒名頂替之罪 
[鶴背清談]  
　　揚州訪事友人來函云兩淮鹽務爲朝廷入欵大宗而巿面之興衰亦卽視鹽務爲定近年皖岸所銷之北鹽及西岸所銷之碱片均極暢旺鄂湘兩岸更復日上蒸蒸去臘湖北引岸銷巿陡盛倉廪儲積幾至售賣一空是以鄂岸督銷局總辦某觀察飛禀署理兩江總督鹿芝帥請轉飭兩淮運司迅將辛丑春綱引鹽提前赶運務於正二月間到岸以濟銷巿等情芝帥准之批其牘尾云據禀該岸需鹽甚亟候札行兩淮運司飭局迅將鄂岸辛丑春綱引鹽提前䟎運以資接濟而顧銷巿一面飛札至揚運司江蓉舫都轉接閱後立飭抄批轉札淮南局員遵照現聞局員查悉此項引鹽至奉文日止已據岸商訂運五萬五千餘引其尚未投咨繳價者現巳示諭各商尅期訂運限二月初旬一律到岸濟銷矣○去冬臘月某日淮南通泰兩屬塲商增永豐等聯名公禀淮南總局太旨謂連年淮北被災每屆冬令災民卽成羣南下商等各塲均有來者惟人數多寡不一良莠不齊非惟商等不遑居處卽濱海灶民亦爲不安因於前去兩年商等公同籌議各就各塲設法施放衣粥今年南來者雖屬無多然施振仍不能免第數年内商等共已墊用五千餘串前欵旣未清結後欵更屬難籌現待振災民又難停振商等公議擬乞憲恩可否於各錢莊先行代借五千千文認息八釐歸墊濟用俟商等鹽引到棧挨售時由各商按引捐扣十文繳由憲局發還錢莊一俟本息扣清卽行停止等語局憲查閱之下以所稟尙屬以公濟公且出自衆商之願自應俯順商情准予照辦除詳運憲外已飭本城福和祥大升等莊如數撥借交由傷商增永豐具領分别歸墊濟用現己示諭各商卽由本年正月起照庇辦理矣○揚屬下河孔家涵爲通泰塲鹽往來要道平時由兩淮運署委運判一員常川駐紥藉資巡緝若遇鄕試年分則更添委大班一員小班二員襄同查緝考私本年恭逢皇上三旬萬壽綸音特賁慶榜宏開是以運憲江蓉舫都轉預爲籌備特委黄分轉以忠前往查視孔家涵石板及岸上卡房是否完善抑須修理分轉奉札後己於本月某日禀辭前往矣 
[購緝臺基]  
　　滬上淫風甲於他處每有一種老嫗在小街僻巷開設臺基勾引女郎時臨歡會亷恥道喪風化攸關蘇松太兵備道余晉珊觀察聞而惡之曾出示嚴禁昨晨英美租界公廨讞員翁笠漁直刺接奉道憲札文旋發出示諭一道遍貼通衢其略云爲懸賞緝拿事奉道憲札以臺基最爲傷風敗俗飭卽購線懸賞緝拿嚴懲等因奉此查此案前准上海縣移請會拿業經分别查拿示禁在案兹奉前因除飭差查拿外合行懸賞緝拿爲此示仰諸色人等一體遵照如有拿獲眞正開設臺基之人及男女雙獲者每起賞洋銀三十元知風報信因而拿獲者賞洋銀十元倘訊有挾嫌極妄情事亦于反坐其各禀遵須至各　 
 
 

Page 3

 
 
[日員應聘]  
　　日前日本陸軍大尉晴氣氏巿三及井戸川氏應蜀中某大憲之聘航海來滬就虹口小駐征驂昨晚十二下鐘時同附郵船株式會社大井川丸泝江上駛聞晴氣氏赴安慶井戸川氏赴成都蓋皆聘以訓練華軍云 
[預備接鈐]  
　　署理上海縣典史周頴伯少尉一年期滿上峯飭實任斯缺之趙少尉熙到任聞趙少尉刻方詣轅禀謝將次來申是以捕署差役等人已預備一切供張矣 
[飭提送縣]  
　　去年十一月某日有應何標者投法界公廨控虹口趙發茂卽趙雲峯欠銀七千餘兩讞員朱森庭明府訊得兩造均住在租界外斥不准理旣而應復投道轅上控昨日明府奉道憲來文飭將原被一併移送縣署訊追 
[縣訊竊案]  
　　前者家丁劉方投上海縣署禀稱家主候選郎中陶克寛因奉督憲劉大人奏派出洋遊歷於去冬臘月某日附某輪船來申被裝運行李之烏山船戸王南榮卽王之山竊箱逃逸乞恩緝獲究追旋由英美租界會審公廨讞員翁笠漁直剌將王拘獲解送縣署代理縣篆之戴子邁明府研訊之下飭差提到船局主蔣寳堂前日升堂質訊王供小的係浙江寗波府屬慈谿縣人在沈新才之烏山船上爲夥去年臘月十七日承運陶大老爺之衣箱雜物暫泊南巿集水馬頭至晚沈與船夥雙林登岸僅留小的看守小的見財起意私駛至江南製造局對岸迨天明雇一小划船竊取衣箱三口衣包三個駛往虹口携至某質店質錢致被包探拘獲押至划船起出餘贓解送英美租界公廨由翁大老爺移送案下叩乞施恩蔣寳堂供小的係紹興府屬山陰縣人在滬開設宏源船局去冬虹口泰和船局主倩小的轉雇沈新才之烏山船運載陶大老爺箱籠等物不料被船夥王南榮竊取而逃幸經包探拘獲起出原贓至沈新才及雙林恐被株連均已逃逸矣明府著將王收押自新所蔣收押待質所候查明再訊 
[控追失物]  
　　前日本邑南巿永義昶信局划船夥徐阿龍投馬路工程局控稱本月十四日晚小的倩鄰船夥毛阿牛看守船隻忽失去大土四十二枚川士二十七塊查知向論毛非惟不認反敢行兇叩求提究總辦程雨村大令准之立卽提集研訊徐供小的係浙江紹興府屬會稽縣人在永義昶遞信之划船上爲夥船上除信件外向來代裝客貨運往常熟等處習以爲常本月十四日晚小的皆船夥阮小毛登岸因倩鄰船夥毛阿牛代爲看守及回船查點行李忽失去大土川土等件向之詢問毛諉爲不知小的以船中並無别人情有可疑爲此控求追給阮所供與徐相同毛供小的與徐阮素識日前徐囑小的在船照顧然並未將物件點交迨後忽誣小的竊取客貨小的心實難甘務求鑒察胡四一供小的是船主兼開小茶肆船上由徐經理以致船事務小的均不顧問二尹謂徐曰此案顯有不實不盡之處本委碍難臆斷因命胡將各人帶去自行解勸不得爭訟 
[火匪宜懲]  
　　前日英租界石路口被火時附近倡寮中各校書鵑泣鶯啼紛紛逃避兆貴里劉信喜妓院適富其衝勢將殃及匪徒朱根生周阿根乘機混入搶去皮箱一口内儲衣服十餘件洋銀二十八元嗣經包探胡瑞龍查知特於昨晨拘送英美租界公堂稟稱劉龜妓院保有火險今日保險西人未到此箱不能開視小的曾在朱身畔搜出洋銀四元交失主認明確係箱中之物請爲嚴辦以儆效尤劉龜投案聲訴前情朱周同供小的等忽遽間誤取伊家之物並非有意行劫叩乞施恩讞員翁笠漁直剌商之梅繙譯著押候查明再訊○包探陸阿九禀稱前日石路口失火時有樂阿林者攫取新生泰絨布店内錫燭臺一對經小的拘獲送案請懲新生泰主人投案領贓樂阿林供是物係小的在途拾得並非攫取求鑒直剌判枷號十日 
[上海縣署紀事]  
　　代理上海縣篆務之戴子邁明府查得去年冬漕各花戸迄未完齊實屬遲延觀望特於昨日飭糧差傳各圖地保來縣聽候諭令催科○昨日代理上海縣篆務之戴子邁明府接奉督撫憲排單札開訪聞松屬一帶時有鹽梟光蛋聚散無常大開賭塲擄人勒贖肇成命案種種不法殊堪痛恨上邑亦若輩出沒之區特飭嚴密查拿解辦以靖地方等因因卽遴派差役薛貴袁慶捕役徐文率領夥役分投巡緝有則拿解案究辦似此雷厲風行地方當可安謐矣 
[續譯法國頭品兵官福州船政正監督杜業爾致英提督貝思福書]  
　　當貴大臣未來福廠各衙門已傳說紛紛謂總督將奏劾本廠各弊以貴大臣之言爲憑證竊維天下公例入人之室往往會見其人譬欲租人屋而前客未遷則入屋觀望亦必一見前客乃高駕遥臨偏不與業爾一會眞如大著所謂故忽相見之緣者具見胸存成竹不欲聞業爾之言乃可任意譏評用遂夙願向者業爾以未見貴大臣爲歉以識荆之私願未遂也今則反爲貴大臣惜矣借令一與鄙人晤稍聽鄙人之言何至論事失眞至於斯極徧觀大著述福廠事或全屬子虚或掛一漏萬在知廠務者閱之不禁歎貴大臣言之妄意之偏而令人欲嘔也業爾身居武職何肯辱提督大員故貴大臣肆口誣言業爾以二說自解或以陪視福廠之華員故爲欺蒙遂致貴大臣記載失實然揆之於情華員必不爲此况工程具在一目而知雖欲欺蒙亦勢所不可或以巡視全廠過於怱迫猶之走馬看花多未寓目迨事後追思拉雜爲文多所歧悮大約此說爲是否則尊序中有所言必實之語索解無由矣貴大臣旣欲實事求是業爾將實告所知想亦不我怪也何告乎告貴大臣無欺人之心實有欺人之事請以大著所言與福廠實在情形兩相比較大著云子見福廠中有一鎔鐵房内有鑄鐵爐若干所鑄惟開花彈子而已當知鎔鐵房非本廠之物乃總督附設於此爲别工之用近已移往福城矣在該房之側别有一房規模浩大從未鑄開花彈子一切器具俱極精備東方各國中殆無其偶可鑄二十噸之鐵器不讓於天津一廠方台駕來廠時正在鑄鐵座右干鐵管若干每管重十六噸爲機架之用機架重三十六噸陪侍尊駕之華員適司其事可一詢而知之當是時又鑄鐵趾鐵溜等凡他廠所鑄之物此間無不鑄想貴大臣亦已目覩惜早已遺忘故一言未及耳大著中提及造機房而不言造何物當知該房近造汽機一架得三百五十馬力爲小輪船之用當尊駕來廠時適成一大機得一百五十馬力爲機房之用時另造一機得五百五十馬力爲水雷之用并爲北洋水師巡船代造多件均在其内前者曾造汽機若干大至一千六百馬力其鐵管徑厚一邁當零七十五分足見該房能造各種大機也大著云子見一造爐房頗形美備其器多係新式惟不見其造爐耳此亦遺忘而云然方貴大臣閱廠之時該房中大小爐七個爲兵艦廠房小輪船之用惟别有二爐購自法國用作稿樣猶之英國鐵廠亦　伯爾味肋之爐也倘貴大臣仍復猶豫請再辱駕來閩視我現造通水爐五個内二個仿加味易式三個爲業爾自創之式尤難解者貴大臣僅見造爐房有新器而不見他處有新器也請以實告則造爐房中無一器非二十年前之物器上列有一千八百六十七年製造等字樣可以爲證至於他處則不然所購新出之器爲數頗多均已安置動用煥然一新乃尊目獨具神光物之在前者不見而物之不在前者偏能洞燭也貴大臣云船塢兩旁俱經坼裂當軸頗爲寒心又言塢中可容三千噸之巡船而不言其曾否修理夫塢旁果有裂縫稍形進水業爾初至廠中頗爲寒心然未嘗言其無用當時華員有以爲無用者業爾辨之憶高駕來遊在一千八百九十八年西十二月二十日時海籌輪船在塢該船容三千噸長一百邁當是月二十四日始行出塢貴大臣當亦目覩其船而未嘗一言及之何也海籌船出塢後海琛船進塢業爾嘗告僚友擬修五六千噸之守口兵輪不久北洋兵船亦將來塢惟海天一艘因太長之故在上海修理當知福廠船塢非法人所造乃華員鄭君所造鄭君創製此工良堪嘉譽而貴大臣鄙之是鄙鄭君非鄙法人也鄭君曾爲上海會審委員今在大沽爲鐵路帮辦此書仍未畢明日再續 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[木鐸宣猷]  
　　揚州采訪友人云邇來世風日趨浮薄士習遂益不端揚州府甘泉縣學訓導王廣文惄焉憂之特於新正某日出示澤憲諄諄誥誡略謂恭查欽定學政全書凡廪增附生遇有丁憂患病游學身故等事均應來學禀報註册乃近來習尚虚浮凡有以上各事該生並不來學禀報輙面告門斗或倩人轉致書承迨歲科各試學院按臨始臨時具報往往册已送院而報者紛紛以致不及塡註非惟不成事體亦屬自貽伊戚卒致丁憂者變爲欠考游學者致遭斥革貽誤匪輕後悔何及兹特示諭該生等如遇前項事故本學無從查悉務各隨時來學具稟勿再逕囑門斗書承倘書斗等有索費情事一經訪聞亦必提懲不貸本學爲整頓士習起見其各懍遵實有厚望焉 
[上海巡局瑣案]  
　　前晚三鼓時二十三七鋪巡防局委員邱友林二尹督率勇丁至永盛馬頭某弄内趙蘭生家拿獲賭棍數名帶回研訊邢阿庸供小的操淮南王業袖手旁觀並未犯賭二尹判令笞責五十板王阿和笞責一百板沈阿美供小的在城内某麫館爲夥並不賭錢二尹判責一百板趙蘭牛供稱小的偶爾游戲叩求寛宥二尹謂窩賭害人法難輕恕罰令將巡局西首平石橋欄杆修整趙唯唯遵諭二尹命覓人保釋○前晚小船帮中人張阿三至老白渡萬興飯館與值堂人爲難控經十六鋪巡防中局委員文斌臣二尹提訊判責一百板交管帮人徐金榮保釋○本月某日貨捐局失去皮衣一包報知各巡防局曁上海縣署迄今多日仍未弋獲前日十六鋪巡防北局委員楊聘侯二尹傳地甲捕役人等到案比責限日緝獲延干血比 
[英美租界公堂瑣案]  
　　周阿發顔阿才在福利公司當細崽某日串竊絨布花布二十餘疋並銅帽綢洋傘等物兹經所探劉阿丙查獲起出原贓送請究辦福利公司執事人聲訴被竊情由周顔同供此事尚有周阿根通謀叩求明察讞員翁笠漁直剌著押候補提周阿根到案再訊○包探劉升堂拘解鄕人陳珍盛至案禀稱此人將狸奴置　花機器中軋死殊爲錢忍之尤事經頭查知令小的拘送請究陳供小的因此貓專偷食物故置之死地求鑒直剌判責二百板枷號一月以儆○賊張阿雲前曾犯案由包探解請直剌訊懲今又行竊龔海林家水烟袋錫燭臺等物包探袁榮春查見連贓送案龔海林投案請領失贓張阿雲供小的係蘇州人行竊該死以後不敢再犯求恩寛恕直剌判責二百板遞解回籍贓給還失主 
[法租界捕瑣案]  
　　泰來洋行買辦朱鶴鳴家傭婦周鄒氏聽從姘夫王阿寳唆使串竊首飾箱控經讞員朱森庭明府迭次訊供周鄒氏將唆使串竊各情一一供　　猶堅不承招明府怒其刁狡著　候　比昨禮拜一命提訊鞫周鄒氏所供如前王依舊狡賴明府著重責四百板押候飭傳其父覆訊○賊犯陳　山在大通輪船　竊寥　僕人楊如所携衣包被巡街捕押入捕房解經明府訊供昨日命提到案著枷號一　發碼頭示衆期滿責釋○頑童張阿大設攤誘賭被句探拘獲解經明府訊　昨日著　號半月期滿　釋○陳九三誘令年未成童之方榮華　馬四所開烟館内開燈乘問竊取烟槍被失主　入捕房解經明府訊供昨日著將方釋出陳重　二百板○車夫李阿春竊取東洋車上鐵條等物被車主查獲送案明府著笞責二百板 
[美租界捕房紀事]  
　　王　二胠篋中斵輪老手也昨日潛入　虹口某姓家行竊布衣等物適爲事主所見扭送捕房捕頭令押候解送公堂禀請讞翁笠漁直剌訊辦○昨晨偷兒趙　士在某處竊得衣包等物携至吳淞路某押鋪求質巡街　見其形狀慌張拘住盤詰赴支吾以對遂送入捕房捕頭令押候轉解公堂稟請究辦○昨晨梁上君子小王混入某輪船竊取搭客所携綢衣等物旋經包探邵潤初查獲解入捕房捕頭令押候解送公堂稟請懲治 
[金陵官報]  
　　正月十九日江蘇督糧道羅嘉杰赴清江後回蘇署淮揚道丁葆元江蘇補用道朱福清均見辭水師學堂候補道柯禀知今日開館壽春鎭郭寳昌請假赴滬知府喻先覺由湖北採辦回保　分發江蘇知府田庚同知葉兆綱由蘇夾通屬金石五塲稽收運判葉爾良由揚來知縣臻　山揚來奉蘇藩司飭知蒙憲題補金匱縣均到威靖兵船王得標赴滬運砲界口厘捐直隸州彭治何周圩　厘捐知縣劉　元知縣周核均辭縣丞鄒健鵬辭赴鄂收捐欵統領淮　緝私得勝營陳有元到見○二十日長江提　黄吕保到會藩臺恩糧道柯巡道徐籌防局候補道沈支成局候補道郭釐捐局兼木釐局候補道穆總理兩江營務處候補道李均見何花池釐捐通判張景祜署金山縣武麟三河分銷知縣朱文炳知縣慶多丁堰頽捐知縣劉佐成均到見吳淞清丈局候補道沈瑜惺駐蕪米釐　補道志鈞大通是西掣騐候補道羅長裿　應縣徐福增均見辭廣東知府華承澐到上海來知縣郭冏禀知赴滬○二十一日長江提臺黄宫保會糧道柯見知州洋喬年知縣　樹臣均傳見　器局候補道吳龔均禀知今日朝陽門外試放槍砲寰泰兵船何心川到江陰來卽辭○二十二　藩憲　候補道沈　漫　緝私候補道范德培奏調雨江差委廣東候補道　　候補道高元錫統領親軍等營劉統領衡字全軍王均見統領淮北緝私得勝營陳有元辭先鋒官陳福山張正榮彭敬林枵秀元周廷王得勝知府卿雲凌家森均見調辦鄂岸新隄分局知縣王以　到知縣王延年慶多辭直隸州州判王輔　問龔鳳藻府經歷殷雨輝均見候補道陳紹棠回蘇水雷輪船馬超羣送黄宫保赴太平辭守　雷光裕叩謝有　委署都守飭知　清兵船董全才到送黄宫保來如臯縣單儒紳藩轅牌示海州學正鄭喬齡現　蘇州糧道羅咨調　海運津通局隨同差遣　缺查有試　訓導刁雲慶又泰興縣敎諭董介　病故遺缺查有選敎職沈汝官均堪以署　 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年正月十四十五日京報全錄]  
　　宫門抄○諭旨五道錄前○越撫劉奏爲正任臬司在防因病出缺請旨簡放摺○吳撫鹿奏爲揚州關四口徴收稅銀撥解數目並請將短虧銀數寛免摺○將軍增奏奉天各屬團練一律舉辦摺○江督劉奏鹽巡道飭赴新任片○齊撫毓奏甄别府縣各官片○正月十四日普么假滿請安○大額駙錫公會章各請假十日○溥侗請假五日○松溎續假十日○英信續假五日○召見軍機○十五日朱益　劉永亨等同鄕官謝恩○召見軍機○○頭品頂戴浙江巡撫臣劉樹堂跪奏爲正任臬司在防因病出缺請旨迅賜簡放以重職守恭摺由驛馳陳仰祈聖鑒事竊臣於光緒二十五年十一月二十二日接據寗紹台道誠勲電督辦防務臬司李光　於二十一日未刻因病出缺臣查臬司李光久今春由蘇松太道簡擢斯任臣以該司忠藎之後夙嫺軍旅奏請敕先赴任旋拜督辦防務之命該司抵浙先自躬歷海口巡閱一周回省受篆部署粗就復赴防所焦心勞思增營設備嗣以慮曠職守自行奏請開缺仰蒙聖慈未允所請命臣派員接署俾其專顧防務該司益加感奮與臣函續慷慨激昻忠義之忱溢於言表良由任事勇敢具有血誠此次臣巡視海口道出寗波閱其所統述武一軍雖成軍未久訓練認眞布置周密該司偕臣届赴温州一帶沿途討論商確明切曉暢動中竅要若竟所施堪資大用臣於十九日旋省該司亦　於十七日回任乃僅閱數日遽爾溘逝不獨臣失兹臂助更爲朝廷惜此人才除飭寧紹台道督同府縣將該司身後事宜妥爲照料述武中左右三營已委署提督余宏亮接統述武前後衛三營委正任温州鎭總兵劉勝祥接統各專責成仰懇天恩准將督辦防務三等男爵浙江按察使李光久照軍營積勞病故例從優議卹出自鴻施所有浙江按察使員缺緊要相應請旨迅賜簡放以重職守謹會同　浙總督臣許應騤合詞由驛恭摺具陳伏乞皇太后皇上聖鑒訓示再臬司一缺先已奏委正任温處道陳允頤者理在案合併陳明謹奏奉硃批另有旨欽此○○頭品頂戴江蘇巡撫臣鹿傳霖跪奏爲查明揚州關四口光緒二十四年五月起至二十五年四月底止一年期内徴收稅銀撥解數目並請　短虧徴銀數杳照成案懇恩酌改寛免緣由恭摺仰祈聖鑒事竊揚州關由閘應徴稅銀歷經奏明在於白塔邵伯芝稻中閘四小口徴收按年　明在案兹據委管揚州關由閘稅務常鎭通海道長恒詳稱自光緒二十四年五月初一日新關起至二十五年四月底止共收商稅銀　萬一千五百一十四兩零又兩淮運司代徴鹽稅銀三千三十四兩零統計共收商稅鹽稅銀四萬五千五百四十九兩零内除鹽稅銀兩由兩淮運司就近解充漕河總督衙門河餉外所收四口前項商稅銀四萬一千五百一十四兩零連同上屇存銀六萬二千四百三兩零内提解内務府光緒二十四年分參價銀四千兩平餘抬費銀一百三十二兩匯費銀九十九兩零又撥解奉部指撥二十四年分二批京餉銀二萬兩統共撥解銀二萬四千二百三十一兩零業經分别詳請給咨起解前赴戸部内務府交納奉掣批回在案餘存銀七萬九千六百八十七兩零暫存關庫彚解奉撥京餉所有前項一年關稅遵照奏復用紅單按戸塡給並無多徴少解情弊核計現徴之數較之上屇稍　加增照額仍形短絀緣自江海通商以來南北大宗貨物多由洋船裝運内地出入洋土各貨僅至零星小販且一經洋商報運請有單照者沿途關卡概不重徴查鎭江　　稅項下自光緒二十四年五月第一百五十二結起至二十五年五月第一百五十五結止共收子口半稅銀一十六萬九千一百九十餘兩是洋稅遞年增多常稅致難復額更兼近今銀價低賤營運維艱以致稅課益絀上三屆　徴稅銀均經部議减免八成五釐賠繳一成五釐本屆徴稅雖經設法整頓而照額短數仍多委係時勢使然並非經徴不力若照减免八五賠繳一五成之案實屬無力措繳詳請援照光緒八年以前成案懇恩施行仍予寛免賠繳等　前來臣覆加杳覈係屬實在情形其所徴稅銀比較上三屇收數尚屬有增無减合無仰懇天恩俯准敕部查照該關光緒八年以前歷屆期滿部定减免賠繳成數並免議處成案辦理以示體恤除將光緒二十五年四月底止一年期滿徴收稅銀比較清單咨送戸部查照外理合恭摺具奏伏乞皇太后皇上聖鑒謹奏奉硃批戸部議奏欽此○○奴才增祺志彭跪奏爲奉天各屬團練業經一律舉辦情形恭摺其陳仰祈聖鑒事竊查上年冬問欽奉懿旨舉辦團練所有籌辦情形等因經前任將罼依克唐阿護理將軍文興署副都統晉昌等並奴才增祺於本年八月間覆陳地方緊要事宜摺内先後陳明各在案其時尚有鳳凰寛甸牛莊海城蓋平各處　　費難籌創辦辣手錦州則因連年被匪滋擾未能辦齊迭　分飭上緊籌辦嗣錦州一帶劇　均已授首餘匪悉就擒獲復經奴才增祺會同前奉天府府尹　壽一面電飭該府縣一面出示勸諭務令趁此大軍未撤一氣辦成免致再　賊擾該紳民　等痛定思痛勸辦無不踴躍樂從該縣又復　心其事兩三月間計一百四十餘屯三萬餘人辦成二十二團卽朝陽附近付屯再多歸附聯絡聲勢爲之一壯共鳳凰等廳縣時值中秋並皆一律辦齊綜核通省二十五屬計二千五百餘團團丁十萬數千餘家如承德興京懷仁廣寗遼陽復州鐵嶺開原奉化海龍懷德曁各旗界所屬鄕團各奮勇擊賊或隨時緝捕核其報明有案者已獲盜一百餘名昌圖義州通化錦州不特團丁一律精强且能疉擒巨盜爲成效之尤著者所有出力勇丁或經隨時給奬功牌頂戴或酌量批給銀錢受傷陣亡亦與官兵給卹無異俾其奮興觀感更不難日　有功兹據　練總局開單呈請杳核前來奴才等伏查團練爲弭盜良圖在奉省尤爲切要今旣　省律辦齊著有成效奴才等仍應督飭實事求是並由團練總局卽時派員分路稽　倘各該地方官因循怠惰又劣紳藉端苛　憂民卽行分别叅辦斷不敢稍事姑容庶得歷久無懈人盡知兵緩急足有可恃以冀仰副朝廷保民綏邊之至意所　奉天通省團練均已一律舉辦情形謹合詞恭摺奏聞伏乞皇太后皇上聖鑒訓示謹奏奉硃批知道了仍著隨時認眞稽查毋任因循怠惰亦不得苛派擾民以期有利無弊欽此○○劉坤一片再新選江南鹽巡道徐樹鈞現已到省應卽飭赴新任以重職守除檄飭遵照外理合會同江蘇巡撫臣鹿傳霖附片具陳伏乞聖鑒謹奏奉硃批知道了欽此○○毓賢片再道府州縣無論何項勞績保舉人員應於到省後子限一年察看甄别補用歷經遵辦在案兹查有候補知府石祖芬黄麗中曾啓塤候補直隸州知州杜秉寅候補知州徐致愉候補知縣萌尚志畢椿億余嘉珍到省均滿一年例應騐看甄别據瀋臬兩司先後會　前來奴才考騐得石祖芬老成稳練辦事精細黄麗中老成稳練　　精詳曾啓塤精明幹練　事勤能均堪以繁缺補用杜秉寅精明幹練辦事妥協徐致愉才具優長辦事妥恊胡尚志才具稳練謙潔勤能畢椿億才具稳練辦　妥協余嘉珍精明練逹辦事勤能均堪以各本班留省補用除將履歷清册咨部查照外謹附片陳明伏乞聖鑒謹奏奉硃批吏部知道欽此 
 
