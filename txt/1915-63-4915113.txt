# 1915 - 63 - 4915113

 

Page 1

 
 
   
 
 

Page 2

 
 
時評 
[若隠若現之出兵說（冷）]  
　　日本為中日交涉故有出兵之說然又隠之日為守備軍之交替也復又現之日茍中日交涉而不得手者則此交替之軍有若干之兵力是蓋所謂若隠若現之出兵說也何為出兵說而必為此若隠若現乎蓋可以承認之要求中國政府日在承認無端出兵雖對於中國之力量固無所不可然而於理究未能恝然也故不得不隠之也而萬不能承認之要求如用兵力以為之威嚇中國之承認固未可必而不用兵力以為之威嚇則中國必不承認也故旣隠之而復不得不故現之也雖然中國之對於此出兵感念何如自可勿論在日本何必多此曲折乎 
專電 
　　北京電 
　　九日會議已認延長旅大及吉長路期限為九十九年 
　　北京電 
　　留學生代表萬鈞等上書請歸國辦學交政事堂核議但決不能實行故萬等已電日總會謂吾人誠悃已蒙總統鑒許但謂事不可驟請勵學待時 
　　北京電 
　　財政部已發表賦稅司為姚頤慶會計司胡翔林庫藏司丁道津並岍稅所議員疑即議長趙椿年所荐趙為惟一周系 
　　南昌電 
　　廬陵道尹羅述稷經統率處調京庚日起行遺職宜春知事羅毅威暫代 
譯電 
　　北京電 
　　中日代表昨開會議續行討論滿洲條件中國允展長安奉合同至九十九年按該合同至九十九年按該合同乃一九二三年滿期日使仍促迫中國承認要求之大體聞日使曾口頭照會陸總長謂若不從速妥求解決則日本不得不施行中國所驚駭日本所不樂為之舉動云中國不以此為襄助的美敦書且謂中國為自保利益起見領悟正鄭重進行交涉按中國當有決不開議有礙主權或與各國條約抵觸之條件今觀其態度尚無變志之象（十日） 
　　北京電 
　　中日代表仍在討論滿洲問題迄未有所解決滿洲土地所有權居住權及領事裁判權各要點定信陽昌明主時期六日續行討論中日各界今恐此種難題將令交涉復起頓挫華人各界且恐政府如承認日本之要求則滿洲必有事變而南方亂黨亦將乘機起事眾意日本派海軍兩分隊魚雷艇一隊由佐世保開往福建蓋圖中國一有亂事卽可干涉（十一日） 
特約路透電 
　　東京電 
　　報知新聞及其他各報載稱日本現正增加青島及中國其他各處之戌軍陸軍省謂此僅為軍務程序中之事（十一日） 
　　北京電 
　　中政府今已接到外交團之照會謂前從大借欵中提出賠償革命時外人損失之英金二百萬磅餘多一百三十七萬五千磅存於六國銀行者中政府今可取用云今望政府以此欵償還所負革命前後借用之短期外債其總數約英金四百萬磅（十一日） 
戰電 
　　其一（英人路透電） 
　　北京電 
　　俄使署交來公報如下德使署陸軍隨員巴本海姆少將出離北京已數星期今知其在布海圖與齊齊哈爾中間一帶境內巴本海姆及前在青島之德人八名曾得中國執照為遊獵團僱駱駝二十頭取道張家口前赴蒙古後至齊齊哈爾與布海圖中間之境內彼等帶有炸藥甚多此行之目的係欲轟毀俄國鐵路及鐵路經過之山洞但其謀尚未見諸實行目下彼等向滿洲進發但俄人可以捕之巴本海姆曾向華官投刺並向華官行賄希得其助力俄使署已向中政府質問請於巴本海姆行抵滿洲之後將其拘留蓋行抵滿洲後其隨員資格必當取銷也彼等如被俄人拘捕則其命運可知（十一日） 
　　巴黎電 
　　據公報宣稱英艦伊里沙伯號星期一日駛入達達納爾以十五寸大炮轟擊基里巴爾南端之洛米里美其地砲台助以其他戰艦四艘戰事頗為惡劣之天時所妨碍（十日） 
　　巴黎電 
　　據今日下午公報宣稱香巴業德軍昨日回攻甚為劇五旬為我軍奮力擊退我軍且沿由貝爾台至太字爾大路獲地一小隅亞貢我軍毀方台瑪達姆之防舍一所且將戰濠移前八十邁當下午敵軍在福爾特巴里與波蘭特之間進攻奪回我軍晨間所占之戰壕我軍回擊克復之而敵又進攻今正在交戰中洛萊特聖母院今夜安靜戰局未變昨日我軍在香巴業所得之進步確關重要我步隊旣得曼斯尼爾東北山巔之德軍工程後已進抵山巔之外（十日） 
　　彼得格勒電（北京轉） 
　　八日尼們河與維斯土拉河中間陣線一帶曾有極劇烈之戰事俄軍馬隊奪獲向塞尼退走之敵軍子彈一部分兩軍今正在距離格格斯土伏車站二英里處交鋒伏哇沙維資砲台之俄軍砲台與圍攻砲台之敵軍排砲交戰獲勝俄軍在柯爾洛至洛姆柴大路中擊退進攻之敵軍一次大軍現正戰於查爾齊爾之南德軍向特洛午南面前進為俄軍加以重創俄德兩軍今在維斯土拉河左岸譬列柴河境內迭相攻擊俄軍俘敵若干人獲快砲數尊卡巴西安山之奧軍雖受重創今仍向巴里格洛一方面取攻勢敵軍在斯特定附近奪獲俄軍步兵兩大隊所守第一道戰小說家線之戰小說家數道奧軍向烏斯查克·孟開斯進攻未得利七日激戰後敵軍占據柯齊哇摩加附近九九二山一大部分八日晨間俄軍回攻逐走各處之敵軍克洛斯南面被圍之敵軍殘兵均已投降俄國巡艦亞斯柯爾特號加入達達納爾海峽外之聯軍艦隊轟擊砲台（九日） 
　　彼得格勒電（由北京轉） 
　　俄軍現正在蘇瓦爾基前進俄馬隊在塞尼附近俘德兵二百人敵軍以十二寸砲彈甚夥轟入哇沙維資拉里夫河右岸砲火甚厲敵軍由查爾齊爾沿哇其士河向泊拉斯尼士前進以由格洛特洛境及德國中部調來之軍作戰俄軍於譬列柴河境回攻獲勝現正緩緩而進俘敵兵數百人獲快砲數尊俄軍在哇波士洛擊退日夜進攻之大隊德兵奧軍在卡巴西安山戈列斯至烏恰克陣線屢次進攻均為俄軍擊退大受損失（十日） 
　　倫敦電 
　　海軍部宣稱魚雷驅逐艦亞里爾號（七六三噸）撞沉德潛艇Ｕ字二十號（四五○噸）艇中人員均降（十日） 
　　哈爾濱電 
　　據羅京電稱君士坦丁恐將發生騷亂土軍已移去防守都城之砲以便聯軍進轟之時可以稱此為不設防之城（十一日） 
　　羅馬電 
　　瑪薩格洛報載稱希臘首相維氏辭職之後希民聚眾示威主張參與戰事希王恐將被逼依從（九日） 
　　倫敦電 
　　商部大臣倫錫門在下議院謂禁止與敵貿易之宣告並不禁止中國德商之貿易商部刻竭力鼓勵英商奪取德商在華之商務（十日） 
　　巴黎電 
　　今日宣布致首相之公文載有前為德中有數人年逾八十亙有已滿九十歲者擄去之人夫婦異居母子不相見且被逼枵腹步行有七十三歲之老者艱於步履竟為德人鎗斃其子見父被撻趨前庇護則為德兵以頭手枷之老人童子多死於凍餒疾病即此可證德人一意以違背列國法律為務（十日） 
　　倫敦電 
　　議員泊里姆羅斯今日下午在下議院宣稱德國遵教皇之意已允交換殘廢平民（十日） 
　　其二（英人字林報專電） 
　　倫敦電 
　　聯軍轟擊達達納爾海峽日有進步聯軍今從容作戰並不冒險故炮台之毀非數日內之事德人否認砲台受損之言殊可發嘯政府議案准國家有接管製造軍用品廠所之權實為必要之舉蓋今日除須製造自用之軍用品外且須供給聯軍之故而春季所需 
 
 
 

Page 3

 
 
之數必更巨也德國糧食問題日漸重大聞國內曾屢起暴動前十日僅有英船一艘為敵擊沉而敵之潛艇數艘安危未定此可見德潛艇封鎖之舉已完全失敗敵軍頗為泹喪即德人亦承認吾英能調巨艦至地中海及百態洲海面而不減內國艦隊之勢力希臘政治風潮甚可注意國民之主戰者已居什九此事雖僅能由希人自決然眾信希臘之參與歐戰終不能免英國商界對於日本向中國提出之各條件多所疑戄自外相葛雷君在平民議院發表言論後商界為之心安各報今主張審愼研究要求中有關商業各節孟其斯特商會定於明日透澈討論此事韋斯特明斯特公報載有長論深信以日人之智當能洞知英商之切望云（九日） 
　　其三（德人德文報專電） 
　　柏林電 
　　據土耳其大本營宣稱戰局未變昨日下午敵艦莊嚴號無敵號等轟擊達達納爾海峽之土耳其排砲法國裝甲巡艦一艘失戰鬬力英艦一艘中彈受損敵艦乃停止開炮而退土耳其排炮無受損者希政府簡任斯特萊特博士為駐士公使土政府已表示同意據士麥拿消息謂敵艦轟擊士麥拿毫無效果敵巡艦一艘曾被擊損且沉掃除水雷船一艘俄報一再主張英國應表明處置君士坦丁之意志俄國控制君士坦丁之權必經保全則俄國人民始願續戰羅馬國民報論達達納爾海峽問題謂三協約國之舉動令東方問題因以復活何日能得結局莫敢言之巴爾幹各邦及意大利對於時事深為注意君丁坦士旣為黑海與地中海間商業要道不能為數國所專有云巴爾幹各邦社會黨在蘇菲亞開會塞國代表宣稱塞國今儼如巨墓且要求早日停戰英國某軍官在泰晤士報載有一文謂法國今因缺乏運船及因身體健全者均已從戎故無商業足云又謂英國今當保留充數之工人製造鎗爽快子彈及當籌募兵費云柏林日報訪員曾游閱達達納爾海峽之陣地據謂土軍排砲擊敵者雖僅十分之一已損英艦數艘英艦發出最巨之砲彈不下六千枚毫無效果各艦希圖派兵登岸亦易為土軍擊退又據某要津聲稱聯軍兵艦無一駛抵達達納爾水雷區域所布水雷無一掃除敵艦希圖派兵登岸輒為土軍加以重創君士坦丁甚為鎭靜此與英海軍部宣布之言適相反對雅典其洛洛斯報申謝希王幹旋時局使希人不與坎拿大及印度軍隊同行作戰尚有數報謂維尼齊洛斯氏不特抗逆王志且反對民意俄國各大鎭廣播傳單謂國民願早日恢復和平云云當道現竭力銷毀此種傳單英國洛伊特公司謂一九一四年英國商船之噸位所增甚巨實則該公司乃與前數年未列入之百噸以下船隻合計之故一九一四年英國商船噸位確曾大減俄國里區報載有羅京訪員謁見羅國領袖政論家之談片據謂羅馬尼亞當仍守中立羅國之懸占有比薩拉比亞較之外錫爾伐里亞更為重要蓋比薩拉比亞之俄人當毀境內羅人之國家主義而外錫爾伐里亞之羅人則可自由發展其國家主義也又謂商請羅國參與戰事者僅俄法兩國英國顯不欲弱奧國之勢力英國大使之態度與其俄法同僚全不相同（九日） 
　　柏林電 
　　土耳其大本營宣稱敵軍復轟擊達達納爾及士麥拿毫未得利英軍在南美索波拉米為土軍擊敗受創甚重失砲三尊被俘多人克里斯歇里亞晨報謂瑙威商船一艘與英潛艇一艘互撞均受損倫敦泰晤士報宣稱英國非為比利時及其他與國而戰其最注重者乃英國之利益也德國縱尊重比之中立英國亦必與以干戈相見云（十日） 
東方通信社電（日本人組織） 
　　東京電 
　　日本軍隊出動一事已經陸軍高級幹部說明謂現駐屯軍隊已屆交代之期如在青島之步兵八大隊騎兵野砲兵工兵各一中隊重砲兵一大隊並電信隊等均屆瓜期向駐京津之中國北省守備隊及駐滿洲之一師團亦當交潛之際而朝鮮守備軍隊亦有半數適當交代此陸軍奉命出發之事實也至於動員之大命並未奉到惟前記之諸部隊於此交替之際萬一對中國之交涉如有極端險惡之變則有較諸平時駐屯軍四倍之兵力可以應急逕赴各該地方但視北京交涉之經過如何作當然之行動耳故此次交代兵之出發於談判之情形如何非無含有重大之意味惟余等甚望交涉圓滿進行我建軍得以無事交替云云（十一日） 
　　東京電 
　　日本姬路第十師團之一部隊已奉命令守備青島定於十三十四兩日出發又岡山第十七師之一部奉命派赴中國北省守備近日即將出發此等部隊奉命外間或謂為動員或謂出兵其實不過為守備兵之交替而已故外務及陸海軍當局極為冷靜云（十一日） 
　　東京電 
　　姬洛第十師團之步兵第十聯隊步兵第四十聯隊騎兵一個中隊砲兵一個中隊編成混成旅團以宇宿少將為司令官定於十三日率赴青島又守備滿洲之岡山第十七師團於十五日起至二十三日前赴滿洲交替（前電誤為交替中國北省守備隊）其交替中國北省者為第五師團之步兵某聯隊定於十五日乘船出發又有重砲兵一個中隊攜砲四尊擬經青島赴津（十一日） 
　　東京電 
　　日本海軍各艦隊皆集佐世保軍港加藤名和兩司令長官匆促入京（十一日） 
　　東京電 
　　中國駐日陸公使屢至外務省訪問加藤外相受加藤外相之警告（十一日） 
　　東京電 
　　日本外務當局言明其決心必欲平和折衝以貫徹其素志云云其言如是自無謀諸兵力之事惟一艘人之於平和解決頗抱不安之念或恐有萬不得已之結果以現在事態可謂危險也（十一日） 
　　東京電 
　　北京電云日置公使本日又與外交陸總長開第九次會議討論關於滿蒙未決條件（十一日） 
　　濟南電 
　　魯省將軍府參謀長王學彥氏前奉密諭晉京已於前日回省靳將軍卽於十日急行入都聞該將軍對於此次中日交涉頗為關心故其此次入京極關重要（十一日） 
　　東京電 
　　東亞平和維持會關於時局擬與各地聯合運動特於十日邀集本地有志會議聞該會此際頗為謹愼不作過激之運動云（十一日） 
要聞一 
[進攻俄國談]  
　　華德日報曰百年之前拿破內侖大軍敗於俄國一事迄於今日又多遺響大抵謂凡進攻俄國深入其內地者無論如何必不利於進攻之軍但凡洞悉其結局之近情者於拿破侖之失敗必另有所思緣拿翁之敗實因無糧不能供養其大軍也並非撤退回國之際方始覆沒乃於進攻莫斯科時其大軍已受非常之損失而且其因敵軍之軍火所受損害亦較少於餉糈之短絀也拿破侖之伐俄共率有大軍六十萬人前進之始雖有數小團業已分散而於總兵力尚無大重要但法人會集於莫斯科之軍勢已消滅二十五萬人 
　　嘗其大軍退出俄境之時屈指計之不過三萬餘人此外有若干遊擊隊接踵而止總之即進軍時所受損害尤大於退軍而已惟其失敗破裂絕非因地勢不良種種可怕之情形如世所言者耳蓋數十萬大軍糧餉不足即難前進凡饑餓不堪與患病之士卒不能不退回各兵站也於是可見其敗因糧糈缺乏無力供養已確無可疑而其所以無救者實因其後衛之運輸器不敷所需也假使拿破侖有一鐵路可供驅使則其遠征隊或可通行無阻焉 
　　或謂伐俄如深入其內地但不知當赴莫斯科或須赴聖彼得堡凡此云云全屬誤解蓋今俄國有性命關係之部落已全非昔比猶各新邦咸惟煤鐵是賴也俄國北部雖有木料甚巨之儲蓄而此不敷所需且除有鐵路製造廠輪船煤氣廠等處稍有價值外亦不便到處攜帶及俄失波蘭之礦場後惟有大野並及多內茲兩流域尚可謂有煤鐵鑛產按此兩流域全在俄國南部此外有巴苦之煤沒礦泉以供俄國南部及東南部生火燃料之需倘德奧土三國大軍能加其權力於俄國自卡巴西安至裹海一帶則俄人之抵抗力旣已完結蓋無煤鐵與石腦沒等物俄卽不能持久也 
　　此外另有一事即俄國南部所謂烏加萊內者為該國之糧倉是也查俄國所有贏餘米糧之輸出大抵出自該處黑土地之區內此與俄國南部之煤鐵等礦約略計之足敷俄國所需惟有過於遠在南俄耳但凡能佔有俄煤或俄鐵者即能得俄國米糧物產之大半也故今戰局若延及今夏則大有關係雖行否尚不得知亦望其不至如是但不能不有此理想以安眾心倘若有則俄國不能不戰戰兢兢逆視也 
　　若論波蘭戰勝有償之結果則今尚非其時如於此次俄國之敗不希望東方戰事即有完全勝負之決定或更有利焉蓋今對於俄國之戰事可以繼續至於終局亦可延長俟西方事畢再與俄國大戰決定勝負一勞永逸也總之對俄倘不早日結局則可俟俄煤鐵石腦沒及米糧皆絕無以養其一萬七千萬之人民而已 
雜評一 
[戰事盲談（一七一）（無名）]  
　　今日日報更無要事可言歐陸戰事固無論矣即達達納爾之轟擊據英法方面言亦謂為惡劣天時所妨害其不進行可知也所傳者唯希臘之政局潛艇之行為糧食之測說無關重要者耳 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中日交涉之抽象觀]  
　　山東問題 
　　中日交涉自昨日（六日）在迎賓館開議後外間喧傳關於要求之條件大體已經討論就緒不久即將解決其實據某要人稱交涉裹面糾葛之處尚多現在所勉強解決不過山東問題當日本初提出條件對於山東之要求並無開放商埠之事其最注重者為德人權利移轉問題次則煙濰及龍口間之鐵路我外交當局以德人權利移轉非僅中國一方面所可貿然應許必俟歐戰終了始能圓滿解決且德國取得山東權利大半根據於膠州灣租借條約自日本奪得青島後租借膠濟條約尚未取消日本現雖以軍政管理青島然揆諸當時交還中國宣言究竟是否交還抑係繼續租借此為最緊要之一端而日本要求山東條件並未提及青島事項故欲移轉德人在山東權利須先解決青島問題此實外交上至當不易之辦法以上主張為我外交當局所力持者日使無如何復提出開放山東商埠之要求外交當局以龍口旣在開放之列遂亦予以討論俾交涉得和平了結並聞日使對於移轉山東德人權利俟歐戰終了再行解決一節已允電本國政府協商 
　　滿洲問題 
　　滿洲問題聞某當局言在日內可以解決惟外間所傳安奉吉長兩路之租借期已經承認延長云云茲聞中間尚有分別因我政府以奉天安東間一路為東三省之中心點與京奉諸路在交通政策上均有絕大關係非吉長邊遠可比飭令外交當局與日使力爭至多不遇延長三年聞日使堅索不肯退讓此項結果又未知如何也南滿設警權確已否認或可望將此條件打消惟購地移民兩項據某要人言觀日使之意無論如何終須達到目的大約所傳予以附條件之承認者其說為不虛矣 
　　福建問題 
　　聞本日之會關於南滿諸條件確未能作為討論終結然會議中間又從南滿問題移入福建問題此正如上次星期三之會山東問題討論未了又移入南滿問題也此等似閣置非閣置之情形看似已經讓步實則日使方面仍隨時可提出討論至關乎福建之條件如借用外債先儘日本等項當局亦主嚴拒惟最危險者為路權說者謂即使談判得法亦恐不免中日合辦也又聞此項困難之交涉茍得將福建條件解決後所餘不過漢治萍公司一條此事已由外交當局聲明須由盛宣懷或由盛氏及各股東派代表來京再行詳密磋商現在暫時擱起免為他項條件談判進行之障礙 
[留東學生代表上書政府]  
　　自日本政府提出要求留日學生異常憤激至倡全體回國之議茲聞學生代表劉文島萬鈞等到京上書政府有所主張原文云竊閱報載日本乘歐戰之機青島陷落以後向我政府提出條件嚴重有沙外交密秘莫得其詳據道路傳聞大約不外侵略我土地剝奪我主權將欲以高麗待我而已睘者甲牛一役台臺旣割益復索我重費庚子之受聯軍直入乃又為彼前驅狼貪虎侵甘為未厭但惟利視不恤邦交顧其時清政不綱羣貴用事狡焉患啓動為所愚事後追思猶有餘痛今乃乘我國基甫定庶務待康盜匪未靖之時饑饉洊臻之會因遣一介肆其要求怵之以危詞迫之以畫諾固知我大總統智珠在握神算獨操應變有方當機立晰必不使人民坐受其蹂躪國權有損於毫末特以興亡之事匹夫有責社稷之衛童子勿殤此學生等僑居彼國惜懷故都愴風雨之飄掏睇河山而幾慨所為瘕興失度形神任人唯賢者也爰於二月十一日在神田美士代叮東京基督青年教開會開中國留學生總會蒞會者五千餘人當時演說日本之如何無理要求中國應如何相機對待我大總統如何焦思竭慮我邦人士如何戲力同心無不言者拊膺聽者扼腕椎心泣血怒髪裂眥蓋張儀誑楚之計行而屈原沉湘之志決雨量衍帝秦之說起而魚連蹈海之念萌情非過激意實難平僉以為我本不欲上人若坐聽其魚肉刀俎無勇也人方協以謀我若猶忍與臯雁往來無恥也無勇無恥何以國為最終決議全體罷學整裝歸國以示不食彼粟之意不與其戴之心旣念子弟不稟命於父兄是謂不率志業不要原於終始是謂自戕因議先舉劉文島萬鈞等為全體代表馳赴首都上書請謁陳述罷學之旨表示歸國之誠蓋學生等之翩然來思非貿貿出此也實見日本崛起純由歐化而來我之不賦西征願言東渡委因省費豈曰同文綜計留學官費歲約百餘萬自費幾倍之以云求學終為間接以云親睦轉求侮辱徒以虛糜國家之金錢供彼社會之活動藉寇齊盜亦何樂而為此謂莫如下留東學費一欵即在本國另組學校延聘西人充當教習因其相需以待人者在政府旣為惠而不費在學生亦非窮無所之是則不必過慮輟學而已得遷地之益不俟別謀位置而絕無失所之虞此學生等所延頸企踵異口同聲以待命於我政府者也原油或謂當年日本分布布取締規則學生倡議全體罷歸厥後創辦公學因之釀成革命覆轍匪遙鑒不遠不知爾時處一姓專制之下誠多激烈思逞之徒藉彼風潮滋其簧鼓今則國體變更非前清可比我大總統英斷為眾望所歸而一般學生自非喪心病狂孰肯因風縱火為外交之障礙蓄內亂之隠謀要當諒其不得已之忱不必蹈以不樂居之地許其歸國勉副眾情此日奉袂報歸如嬰兒之依戀慈母異時請纓頸誓感激以報効國家所有顯懇准予歸國各緣由理合具稟國務卿轉呈大總統訓示飭遵日本留學生代表劉文島萬鈞謹稟 
[天津各界倡議自衛辦法]  
　　本埠紳商學報各界及各區村正副復於前日下午二鐘假南馬路直隸商會聯合會事務所內開會提議組織自衛機關并貧民工廠事宜是日到會者一百十五人首由警察廳楊廳長以個人名義登台報告擬定簡章二十九條其擴充體育社辦法擬由京兆提倡立一總社并於各省各立總社一處每縣立分社一處再推行鄉鎭村市統屬於京兆總社之下以期團體固結保衛地方治安天津為省會之區自應設立總社一處并附設貧民工廠其經費均出自民間籌欵之法分為兩項一由房舖捐加增一由入會人民分等認捐本處社長推定嚴範蓀直隸天津交際員推定楊敬林卞月庭冉裝作雲教練長推定王少清武著卿總編輯推定劉柏年賀湘南貧民工廠經理推定宋則久此項草章俟總編輯修正後再行開會通告詳請政府立案以便實行 
[駐滿日軍最近之軍報]  
　　化險 
　　中日交涉發生以來外間均相傳日本擬徵集後備軍二師為交涉之後援一說茲據調查則又有日軍現屆瓜代之期駐滿守備軍與新徵兵更換之一說昨滿洲日日新聞載日陸軍部之發表如下日本第十七師團與駐滿第十三師團交替一節即定十五日由該師團司令部先導前往向遼陽開始輸送向來之駐軍第十三師團著令回國駐鎭其分配辦法駐屯遼陽以北步兵二十六旅團五十聯隊五十八聯隊二大隊馬隊十七聯隊定搭乘安奉路線由馬山浦交換其駐屯遼陽以南司令部步兵十五旅團十六二十兩聯隊五十八聯隊野砲兵第一第三大隊十九聯隊工兵十三大隊定由大連交換徵之軍報可見謠言之有由來也 
[廣東人之愛國熱]  
　　廣東人士愛國心近來殊為狂熱此間報紙發表各界來函甚多或願出財或願出力或則有所主張茲節錄一二以見粵人心理之一斑 
　　旅澳華工梁華芝陳少彭周桂初關振麟函謂如不幸有事須用軍費鄙人等雖屬工界之人亦粗知國家大義願將三閱月所得工資捐出（該項共銀一百元之譜）聊盡國民責任 
　　香港下環海旁勞動家李牛函謂此事發生以來料多憤激弟雖在港地以咕哩謀生但有開捐機關弟願將所有積得洋銀八元輸捐國家存亡匹夫有責惟望各界熱心提倡以禦外侮 
　　番禺深井鄉裝作仲怡函謂外人所以輕藐我者以財政困難武力不支故也鄙人父無遺產身無餘蓄僅有高祖遺下嘗租五年輪值一次可得二十元適今年輪值之期願以報効民國又荊妻有私蓄針帶工金四元三毫亦願輸將報効共二十四元三毫一俟捐輸局成立該銀即如數交出 
　　女子吳佩德信德函謂余等一介弱女恨不能為國効勞愚姊妹今願各將吾夫與我訂婚時所贈玉牌一對金約指三隻約值銀七十元及平日積聚銀三十元共一百元悉行報効聊表寸心又有端州溫文鴛函謂鴛國民一份子自恨力量綿薄不能効毀家紓難之子文謹將十指贓線所博之資銀元十塊仙士二十枚捐出助餉又有孀婦黎何氏函謂妾略識之無連閱各報新聞我國危亡近在眉睫天下興亡男女有責妾孀守八年女紅所餘蓄得有六元五毫五仙願盡將報効民國為女界倡云云 
[中日交涉中之贛官廳與報界]  
　　贛官廳禁止此間報界登載中日交涉恐激動民心略情已紀前報茲錄江西民報上警察廳長書如下廳庵下敬啓者入正出版後迭蒙鈞誨傳諭同人關於中日交涉事停止登載查日本要索問題發生時同人以內地報館不比外埠對於是事極為愼重即守定一登載範圍非見之就師各報者概不轉錄奉諭後尤為審愼嗣以散見京報之要求條件實為滅國之張本非止交涉之問題玉碎瓦全之心破巢完卵之痛情不自禁有激而起以為國且將亡報於何有遂日擇其可靠消息稍為披露又以吾贛僻居腹地見聞所限多懵然於禍至之無日大難之將臨報館負有指導國民之義務心所謂危不敢不告遂又稍稍舉其所知出之以言論圖畫警覺贛人俾知國勢凌夷強權肆害至於斯極應振作民氣萬眾一心以為政府後援然鈞命所在不敢不遵故於憂患之中仍持和平之旨凡一切有礙邦交歸咎政府之投稿雖自有其人要求登載未敢強從實以此等虛憍客氣之談無裨國難徒淆觀聽且又以中央禁止登載之電為一種外交之作用如二月二十日鈞廳發下第一百一號飭知所載內務部庚電亦祗注意於過激之言感情之論婉勸各報勿生誤會並未取締報紙一概不能登錄尤有一事足證明之如名譽最著資格最老之北京日報國民公報等共十餘種皆在京師發行歷來記述極主和平此次對於中日交涉竟日日登載新聞且撰多數利害論評忠告朝野幾於血與墨俱淚承蒙聲下政府近在咫尺未聞出而干涉是輦轂之下且得昌言豈以外埠不蒙諒察又如近頃以來各省團體各處公民呼求政府拒絕日人之電日恒數十百件其中多痛心疾首憤懣不平之語政府亦優容之并未斥為多事則外交作用一層尤為信而有徵乃昨晚又奉傳諭飭將中日交涉概守秘密勿涉一字在鈞座與將軍巡按維持邦交之苦心希望和平之盛意極可感仙惟處此存亡危急之秋忍情惜志有若寒蟬不特報館失其天職記者損其價值恐彼耽耽者且謂我有畏於彼以故結舌噤聲是愈啓其輕蔑之野心將加我以心死之惡謚又足使一媻閱報者不諒鈞座苦衷巷議心非妄為揣測謂我省官廳尊視彼族太為過分至不惜箝制言論以交歡抑遏民氣以見好悠悠之口其謂之何是因報館之惟命是從而使人民之得議其上尤非同人心之所安應請鈞座俯鑒徵忱並代呈將軍巡按准予擇要和平登錄同人仍守襄定範圍而更加之矜愼不為激烈之辭挑動國民惡感不為憤懣之語破壞邦交睦誼有一於此願伏其辜而仍根據於中央各報刪其議論取其事實俾國民稍知眞相不致誤聽懷疑旣以仰紓鈞慮亦得俯慰羣情於安定人心維持危局未始無涓埃之益也略陳下懷伏求鑒察訓示施行江西民報編輯部上 
[贛官廳主張舉辦愛國捐]  
　　江西財政廳濮廳長以本省金融困難軍費政費需欵甚鉅加以中央迭電催索解欵無米為炊雖巧婦亦難應信擬在本省舉辦愛國捐籌集鉅欵以救眉急日前特將主張意見及大概辦法電商財政部核准施行聞財政部接電後當即電復大致謂所請舉辦愛國捐一節須俟巡按使咨陳到部再行酌核辦理云云是此事能否允准刻下尚難預定也 
[恰克圖會議又起波折]  
　　中外通信社云恰克圖會議上月末所有各問題已全部議結將次簽字並畢專使已為旋京之準備矣而俄代表忽有反復茲復詳細調查其反復之情形如下 
　　一外蒙之中俄貨物徵稅問題原議定者凡雖俄貨物輸入外蒙者受同一免稅之特權而俄代表請修改為俄貨免稅華貨仍須徵稅二中俄蒙間之審判問題原議定者凡俄蒙商民有糾葛事件由中俄蒙三方會同審訊中蒙商民有糾葛事件由中國官憲自行審訊之而俄代表請修改為俄蒙商民有糾葛事件僅由俄蒙兩方會同審訊中國不得過問餘一件未詳 
[韓使署之教育談話會]  
　　皖省教育會經第二次亂後已無形消滅韓巡按使蒞皖後即電召正副會和并行知各縣推舉代表一人到省改組原訂期三月五日嗣以各縣代表到會尚未齊集遂展期三月九日韓巡按使特於七日邀集各代表在巡按使公署開談話會以便各代表發抒意見藉資商榷此次各縣赴省會之代表尚稱踴躍原訂會斯所到人數已足三分之二是日到會者除宣城涇縣旌德太平及潁屬一二縣未到外實到者計四十九人此四十九人中亦多由各縣選派而來就在省城一方面指派者甚為寥寥是日下午二時各代表到齊首由金教育科長代表韓巡按使略云今日巡按使所以請諸君到此聚談者大旨有二（一）化除意見皖省從前不免稍有南北意見今此來諸公皆明達事理想能融化往年無謂之爭（二）愼選會長省教育會為輔助全省教育最高機關得人而理則將來教育發達正未可限量諸公其審愼出之末云今日之會諸公儘可發抒高見自由談談惟發言之先須自稱某某縣代表某某俾巡按使及在座諸公便於記憶云云金科長宣言畢韓公就座再伸述所說化除南北意見愼選會長兩層略與前同惟化除意見須從教育入手數語闔座肅然并云上年在江蘇時與前江蘇教育司長黃炎培先生談及安徽教育甚為可悲今適來此默察各縣教育狀況益信黃先生之言茲又為省教育會改組之期深望各代表選舉行人末復以江蘇教育之所以有如此現狀者實省教育會維持之力故對於此次之會實有無窮希望云云各縣代表首由潛山代表儲春圃君述該縣教育經過狀況及現在開辦中學事盱眙代表周君泛論光復後本無南北意見及會長得人之必要韓公對於濳山開辦中學事以該縣學齡兒童之多寡初等小學是否能收容高小共若干校畢業生若干名及該縣是否有開辦中學之必要為詢次桐城代表吳君發言謂會長固須得人評議員亦極重要前次會章規定評議員數係就各複選區分區甚為有名無實不如就在省垣一方面選舉萬不得已亦須附近省垣方能名副其實盱貽代表則謂專就省垣一方面選舉於評議時固為便利不知所評議者乃全省之教育事宜於各縣情形不無隔膜不如就道之區域每道舉評議員若干人就各道之在省垣者舉半數在各道者舉半數庶幾兩得嗣桐城代表亦有辯論潛山含山各代表咸起而非之所談多軼出本日談話範圍之外末由韓公謂此事最好諸代表於明日在省教育會大家討論定奪庶於正式會中可免喧擾明日請各代表於下午一時到省會本署派金科長同時到會會同磋商云云韓公退各代表亦依次退 
[樊增祥為和尚息爭]  
　　樊樊山襄日作吏時所為判詞公牘頗多趣興近頃法源寺和尚與人有阿難銅像之爭樊樊山鄭叔進夏午詒諸君特出為調停以寢其事此事至椅而樊山所為息詞尤尤妙爰錄如次法源寺者宣武坊南一大叢林也竹院逢僧每留茶話禪房惜客便似釣船湘中羅鄭兩君就佛火而讀書入雲堂而會食逾兩年矣甲寅八月兩君起從倚平台見有烏鵲千百成羣飛鳴樹頂如有所俟別有三鵲從西而來瓜連翅交共持一物落於樹間羣鵲讙鳴四面旋繞已而有物墜地兩君趨視則阿難銅像一軀也結蛈而金花繞座合掌如白蓮未開重周易之一斤高孔環之五寸雨君供之檀幾禮以慧盛旋見蟢子萬餘來朝金像係垂瓔珞歸仿兜羅一羅預間倐無所見亦云奇矣乙卯正月事為僧主道階所知膜拜金身奉移連座千人頂禮四方來觀會鄭君南歸羅君移寓以為廨蘊牀頭本乏摩登之擾國清壽下偶符拾得之名佛本飛來我仍輦去道階旣亡色相索返連城絡繹書詞紛紜辯論沙門不忘護法檀越未肯佈施情類爭墩勢將搆訟論者曰僧未見佛會之於心僧旣見佛依之為命本在寺中忽遊方外上人爭之是也或又曰物有貨主佛有因緣楚人得已失之弓前非貪而後非吝秦王索無瑕之璧言不順則事不成羅君靳之是也吾以為佛說萬言不離空字經繙千部莫昧本來靈鵲取自誰家不可知矣羅君據為已有孰得非之設當日秘如鴻寶則上人至今無睹彼此何有於爭使讞獄一秉大公則靈禽方是主人僧俗俱非所有而況事經庭判名窒獄詞以法身為入已之贓方非馴雅指居士為空門之盜意涉貪嗔訟而勝已於戒律有違訟而不勝更於凈名有玷在昔田爭虞芮岐周輟讓畔之鋤兵搆袁劉溫侯射轅門之載某等寃視一視儒釋同源現莖草之化身原可十方供養回拈花之笑面勿傷五族共和願息爭端同修凈土視現在佛如過去佛可云四大皆空有去家僧有在家僧終以先入為主聊陳蕪簡敬告蘭閣具息詞人鄭沅夏壽田樊增祥仝合十 
地方通信 
[松江]  
　　鄉民賽燈爭鬬 
　　西鄉六吊灣一帶與青浦接壞前日青邑鄉民迎賓花燈迤選入松境詎忽有人口角互毆打　　　　　按照犯事地點投松江縣公署指訴沈少泉沈阿　　　　　　亭蔣靜發及甲乙等七人請求拘究現周知事已派　　　　　 
　　十週紀念之餘興 
　　省立第三中學堂十週紀念大會曾　　　 
 
 
 

Page 7

 
 
報茲悉是日運動優勝者賽跑孫讀雪朱正陳淵跳遠孫讀雪孤鏡清盧鴻飛拳術倪鎭華競走宋叔臣宋文鈺朱宜續跳高孫讀雪朱世璋沈魚競走嚴振邦顧宗杰曹祖興擲球孫鏡清孫讀雪朱世璋跳高孫讀雪盧鴻飛張德一入夜舉行提燈會由該校整隊迤遷出西門繞行馬路橋軍樂悠揚沿途唱歌回校時三呼申禮始已十號清晨復在校中集前今職員暨列屆畢業生開校友會以聯情誼攝影而散 
　　火焚雷祖毆 
　　西門外　廟西房雷祖毆道房於本月十日晨八鐘不戒於火煙燄四達該處為全市青華所在警鑼召救洋水龍畢集爭相灌救而雷祖毆三官斗姆閣均付一炬吡鄰同芳茶寮頗受波累餘亦大受盧驚聞該道房所儲雕琢懴牌經堂等件值價極巨已悉被焚燬至其起火原因或謂香爐餘爐或謂柴房遺火究未知孰是也 
[江西]  
　　石城烟民聚眾抗官 
　　石城縣南鄉素稱蠻悍而賴姓族大人眾尤屬猖獗且於毗連閩粵之處倫種罌粟昨經該縣知事會同委員親詣該鄉見有烟苗數十塊即飭警刻拔詎該姓正紳潛避不出任聽無業游民挺身出抗鳴钁擂皷聚集千餘人蜂擁而前先將護警鎗彈奪去毆傷數人知事見事不佳即偕委員抽身回縣電省請兵聞巡按使已電飭贛南道尹抽撥警備隊前往協助 
[安慶]  
　　火柴公司將開幕 
　　倪丹忱與雷震春集股十二萬仿有限公司例在臨淮組織淮上第一火柴公司其股東天津鹽商居多數每股計一千元其商標曰丹鳳朝陽該公司經理人陳子衡駐寗經理張少卿現已佈置就緒定於本月九日開幕 
　　添設五卡案之商電 
　　韓巡按使頃接蕪湖商會總理崔法麻電云添設五卡累在商民業於二月二十六日稟明在案迄今多日未比復各商來會按詢戶限幾穿用再電陳懇乞迅賜示祗遵韓使接電後已飭知蕪湖縣段知事云商會麻電悉已即咨行財政廳飭遵此批 
　　組織軍官團之先聲 
　　倪將軍以本省軍官雖富有軍事智識然尚須精益求精振即組織軍官團以宏教育無論有差無差如確有軍官資格者準予入團肄習訂期卒業評取甲乙聽候錄用至該團開辦日期尚須呈請軍部核示遵行 
[長沙]  
　　請弛米禁事未決 
　　湘省因去歲秋收歉薄米價日昻業由紳民呈請省使禁阻榖米出口實行未及一月近有鄂省東道二十九縣代表胡君作賓（進步黨主任幹事）來湘聲稱該省上年旱蝗為災收成甚少其災情較重者以鄂東道為最該處民食向恃湘川贛為之接濟今各省業已阻禁該處人民嗷處人民嗷嗷待哺不得已要求湘省有以救濟近特籌集鉅欵設賑災轉運處兩所一在漢口一在長沙公舉鄙人來湘乞讀等情昨已面謁劉省使備陳一切劉公以禁阻之令已出未便收回但不設法通融殊失卹隣之誼究竟能否弛禁須請商會調查情形再行酌定等語面告胡君遂即趨謁商會總理及各紳董磅礴商一切僉以茲事體大能否開禁尚須全體會議討論一切方能決定云 
雜評二 
[愛國捐與自衛力（默）]  
　　贛財廳長以本省財政困難軍費政費不敷請舉辦愛國捐粵人士以國家危急粉粉捐欵以助國用亦謂之愛國捐二者之名雖同而其性質則各殊也吾謂捐而眞出於愛國者不須假官力之提倡國至萬不能不用欵時則國民自然樂輸歐洲之戰各交戰國國民納捐踴躍即為明證茍其不然則雖日以愛國之說勸導國民而國民且漠然不一應故曰愛國者出於自然者也 
　　國之所以弱以國民無自衛力也無力以衛地方即無力以衛國家故衛國之道必自自衛始天津紳商各界之組織自衛機關擴充體育社而勤加訓練設工藝廠而自籌經費誠培養衛力之一法也雖然各地向未嘗無自衛機關特不見信於官廳或收取其權或解散其團體而自衛力遂益薄弱耳今楊廳長發起此議其殆幡然有所悟乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[工部局提出議案之要點]  
　　本年公共租界納捐人常年會議已擇期三月二十二日舉行昨經工部局宣布屆時擬提出之議案十二條茲將重要數條譯錄於下 
　　第五條 
　　贊成及通過退任董事提出之豫算案中所開一九一五年豫計之費用並所附之意見書俾準工部局徵收案內所開各項捐稅及相機發行債欵以充特別經費豫算表內所開諸項之用途其數不得逾銀六十萬兩其償還期限不得在距發行日期五十年以外十年以內其利息不得過常年六釐 
　　第六條 
　　此次會議許按三月四日市政公報所載交涉使楊晟君致領事公會之草合同所開各節推廣租界 
　　第七條 
　　準工部局按第五條內規定之辦法募債以充添置電機之用其數不得逾銀四十萬兩 
　　第八條 
　　今為免去工部局兼理電氣部瑣碎事務起見及因管理營業與管理公共事務方法不同故準工部局以電氣部組成有限公司名曰上海市政電氣有限公司工部局應有之股份由工部局代納捐人收執 
　　第九條 
　　贊成二月五日三月四日電氣工程司提出之推廣電氣工程辦法準工部局主裁訂定豫備投資方之合同及照下屆納捐人常年會議所定辦法籌募應用之資本銀二百萬兩 
[老北門又出殺人越貨案]  
　　老婦腦槳迸裂 
　　上海自辛亥革命以還萑苻遍地巨案迭出然始則僅在租界及四鄉僻地城中一隅尚稱安諡乃自本月五日晚老北門內撒珠弄在增慶家被盜強刦傷人之案發生後贓盜遠風尚未捕獲而殺人刧財之案又於十日晚繼起於淞滬警察二區第一分署所轄之紫金路陳姓家僅此盜賊橫行居民不能安枕將如之何以善其後耶茲將各訪員先後報告情形依次列後其互有不同之處亦姑並存之以備研究 
　　紫金路在老北門內為鬧中取靜之地該處紫金小學對過第五百八十二號門牌居戶陳維周向開茶棧家道實原與眷屬奉母同居近因伊母陸氏神經不清臨下未免嚴峻子九鼎輩積不能堪遷居他處以致該屋內僅一年逾古稀之邁婦獨居本已足令盜賊生心而陸婦年雖老邁猶喜裝飾謾藏誨盜遂有前晚之禍聞陸氏因獨居一室無人防夜向令親戚家用人劉阿三每晚前往往宿看守門戶本月十號晚九時半劉阿三將主人家事務辦畢照常前往陳宅見牆門洞開心竊疑之迨至入戶見陸氏橫臥門內天井中流血滿地被殺身死阿三即呼集鄰里幫同看守亟往陳維周陳鴻濤兄弟處報告陳維周等得信趕往查察樓下陸氏臥房箱櫃等件均有損壞痕跡檢點飭物衣服所失者約值洋三千餘元內最為貴重者滴珠兩粒（一重五分一重三分）新光珠四十粒珠花一朶（上有眞珠四十粒）金鐲兩付計重六兩金戒四枚（一嵌寶石一嵌翠五兩全金內有一枚上鐫志仙兩字）現洋二百元鈔票洋三百元當將尸身移置中堂一面查開失單喚同地保分赴二區第一分署地方檢察廳報請勘騐查緝地方檢廳長林仲立君於昨日午後兩時許派委賀檢察官帶同姜錄事沈檢驗員及法警人等前往事王家先將被盜情形履勘一過遂令將尸移放明亮之處由沈檢驗員驗得已死陳陸氏問年七十四歲咽喉有刀傷一處腦後有木器傷一處兩膝蓋均擦傷浮皮委係生前被毆殞命旋向事主陳維周及劉阿三等研訊據供前情無異除諭令該事主將尸棺殮外飭將劉阿三帶廳廳候訊明緝兇究辦 
　　另一訪員報告前日（即十號）夜九點鐘時城內九舖境內紫金路六十九號門牌事主陳陸氏被盜兇毆斃命並刧去鑫珠等件今將被刦詳細情形調查錄下事主陳陸氏現年七十三歲係已故茶商陳杏汀之妻曾在租界後馬路股開森順恆茶棧業已將股拆出陸氏生子三人長名維周向在商界貿易次名鴻濤前清時代由武職升任福建都司光復後回滬又次名明生亦係商業中人兄弟三人各自分襄紫金路六十九號門牌係是世居尚有新宅一處在西馬橋附近子媳等輩均居新宅惟陳陸氏因年逾古希素喜清凈是以獨居老宅僅有傭婦僕役陪伴十號夜九點鐘時突有匪徒數人手攜老北門內稻香村茶食舖牌號鷄蛋糕一筐前往該氏家叩門托稱送禮由陸氏親自啓門該盜匪等見該氏年邁力衰且無僕役遂卽直入該氏臥房搜刧陸氏知係盜刧急欲向外喊捕致被盜匪以木門閂毆傷該氏腦後腦漿鮮血併烈倒斃於牆門內之天井南首天井內之石板上腦漿鮮血濺滿地上該氏面目因傷痕過重已難辨當該盜匪等攜贓逃逸時因急欲出走以致大門及門閂上并牆門內之方磚上均有盜匪手指血跡留存及至男傭由外購物返家見主婦陳陸氏倒臥於天井內該極逼視見已氣絕始悉盜刧傷人送報告西馬橋新宅家主偕同親族到出將尸舁入客堂中一面檢點被刦各物見陳陸氏帽上之滴珠二料一重五分一重三分新光珠扣條二條共二十粒手上金鐲二副各約重六兩指上金戒三只翠戒一隻已被匪行強硬捋致有皮破血痕房內飾箱盜去金押髪二隻又新光珠三十料鈔票洋三百元現洋二百元惟記憶金鐲上有費文元牌號其餘被刦各物因事主正在匆忙之際尚難查點嗣於昨晨九時由事主陳維周等開明失單協同九舖地甲報告上海地方檢察廳請求勘緝兇匪當由林檢廳長於午後一時派委賀檢察官沈檢騐員馳往查騐旋由該事主稟準免驗諭令收殮聽候嚴緝兇盜務獲究辦又聞是案發生後警察第二區第一分署錢包季清署長即派警至四圍查緝詎匪已遠風昨晨又飭長警前往紫金路一帶彈壓上海縣沈知事聞悉後亦飭橫探王桂生馳往查勘並即致函英法各捕房一體協緝 
　　又一訪函云老北門內紫金路陳維洲（即維周又名鴻楨）家於前晚九時突來匪徒五六人在外叩門口稱張家送禮是時陳家各人適因事出外祗有七十四歲之老嫗陳陸氏在家守門聞叩門聲出外啓扉該匪等手持蛋糕一藍一擁而入該氏見勢不佳大喊救命各匪即以木閂猛擊一下適中腦部血腦流出倒地身死該匪等將糕放在牆門內直入臥室悉箱倒篋搜刧金銀珠翠首飾等物而逸至九時半由家人阿三回家見主母遭此慘殺立即飛報陳維洲歸家報明該處二區一分署請究鮑署員立派長警馳往詣勘當將門閂一根蛋糕一藍並盜遺染血蔴繩一根一併帶回署中查明蛋糕係老北門內稻香村所賣出署員又飭警持往該店查問屬實據該店內夥友某甲云九時前確有一人來買如再遇見尚能認識該警將某夥帶署作證一面由鮑署員嚴飭各警查拿逃匪至昨晨事主陳維洲又協同九舖地甲徐春橋投地方檢察廳具狀云稟為報請勘緝事竊緣昨晚九時惟乘商母一人在家適傭人亦已外出禍遭匪徒進門將母擊斃被匪攫去珠洋首飾各物公敵查明再行補報至九時半鐘傭人回來視此情形報商回家已見商母氣絕在天井中除報告警局外理合協甲報勘迫叩廳長電鑒恩準勘騐緝盜戴德上稟云云林廳長卽於午後委派賀木荄檢察官沈檢驗員並法警等前往勘驗當據陳維洲投訴前情堅請嚴緝盜贓並呈失單一紙賀君命沈檢騐員驗明陳陸氏實係腦後旁遭木器擊破因傷身死賀君視視無訛塡明尸格判令自行殮又至大門內外勘騐一周勘得花格門並牆門門閂上均有匪徒血手痕跡勘畢賀君遂將該氏之血帽等件帶回廳中稟明廳長核示辦理所有被搶各物列後大圓滴珠二粒一重五分餘一重三分餘新光中圓珠二十料每料重一分左右（以上係從常戴之女兜上撕去兜留存）二絞絲金鐲一副重六兩費文元牌號圓旗花紋金戒一只亦係費文元招牌鑲翡翠金戒指一只珠押髪精圓珠十粒一枝金底板（以上從陳陸氏手臂手指及髪髻上搶去）金押髪一枝重約五錢費文元牌號現洋二百元鈔票三百元（餘物尚未清查明白） 
[西南鄉新舊盜案合誌]  
　　本邑西南鄉閔行鎭東北二十一保五十四圖內王家宅鄉民王榮芝家於前日夜半忽來盜匪二十餘人各執軍械木器破門入內先開手槍嚇禁聲張繼將男婦各人用繩縛旋至臥室飽刦而去臨行時又砍傷傭婦某氏事後由事主王榮芝開明失單於昨日協保陳雲慶投報地方檢察廳請為派員勘驗林廳長即派樓租房檢察官等下鄉踏勘 
　　西南鄉徐家蕩地方鄉民徐姓家被盜行刧銀洋衣飾等物一案前經地方警察事務所緝獲案盜朱阿根許友根兩名解奉鎭守使署軍法處訊明將朱阿根判決死刑許友根判擬徒刑改遣業經分別執行茲悉此案前經鎭守使署軍法處訊據獲犯朱阿根等從認係夥同李全根等所刦當經飭緝在案日前經曹家橋地方警察第三區將該盜李全根查獲因其狂奔圖逃被警察槍傷左腳昨解警所當由景警佐驗明飭送南市紅十字會分醫院先行療治俟醫痊後再行訊辦 
[搶刦巨贓案之判斷]  
　　虹口新記浜路合肥人李叔和家被盜刦去巨贓已由捕房緝獲盜匪方玉才方海卿李光開（即李耀華）及為內應之成衣匠席文發看門人劉二嫌疑犯侯福昌先後鋤頭公共公廨迭經訊供明白候會商判決在案昨由捕房將該盜等併解公廨請示王襄讞商之美柏副領事以方玉才為此案之首盜且尚在內地犯案判押候鋤頭鎭守使署按例懲辦方海卿李光開押西牢五年期滿帶堂再各加押五年以昭炯戒度文發劉二侯福昌均訊無實據從寬省釋 
[旅滬閩人對於中日交涉之惶恐]  
　　致政府電 
　　北京政事堂諸公鈞鑒聞日本要求條件甚酷中並有關係福建者閩人痛大局之危交相警告國民應盡之義當協力以佐政府外交諸公主持至計必能熟權利害以決從違稍涉遷就禍不旋踵慮亡國存在旦夕間矣無任盼禱旅滬福建同鄉會 
　　致本省長官電 
　　福州許巡按使李護軍使鈞鑒聞中日交涉其中關係福建者尤酷羣情不勝惶駭我公保障閩疆得痛陳其利害危機一髪務乞急圖挽救以戢外患而慰眾望旅滬福建同鄉會 
　　致旅京同鄉電 
　　北京海軍部劉子英先生曁同鄉諸公鑒聞中日交涉其中關係我閩者尤酷羣情不勝惶駭禍機之迫間不容髪諸公翊贊機宜關懷桑梓務乞熟權利害痛切陳言以紓危局無任盼禱旅滬福建同鄉會 
[復查煙苗之周密]  
　　滬海道尹奉江蘇巡按使通飭云照得蘇省禁種一事迭經本使分飭委員會同各縣知事限期禁絕結報在案茲查東臺等縣印委將縣境及交界處所業已禁絕情形具結詳報自應再行派員復查以期周密倘再有煙苗發見定將各該知事及原查委員分別撤懲近接外交內務部來電亟待知照英使派員出發蘇省卽須妥速預備以期無誤事關國際前途利害榮辱在此一舉千鈞髪不容稍忽除由本使分別飭委外該道尹亦須加派妥員立時發出互相查勘如果一律禁絕並應結報倘會勘時再有煙苗發見該委與省委一併懲戒決不寬貸仍將委員銜名及查竣情形由道具報計抄已禁絕結報各縣清單丹徒松江海門無錫靖江南通如臬江陰東臺興化高郵淮安泗陽鹽城蕭縣 
[救火出力之請獎]  
　　閘北四區警署姜署長因光復路草房失愼詳報徐廳長略云本月五號上午十一時境內王阿二家草房炊飯失愼當經署長率同巡官長警馳往救護斯時風猛火烈延燒百餘家之多陳允記木料廠瓦房三間亦被延及由長警推倒牆壁救出婦女數口並雇人代為搬出木料六百餘根所有雇資該廠主已自行承認其時該處各草房住戶男婦均多外出做工惟留小孩在家本署長警奮不顧身在火中救出十數口僅馬姓一小孩不及搶救致遭焚斃署長以被焚各戶無地容身深為可憫除將無力租房者安置施粥廠其有力各戶由署長商之慈善會沈聯芳將水電廠附近房屋代為租住第一月租金一元七角嗣後續租每月二元七角均已安插妥貼所有此次救火出力巡官夏大棟馬毓王廷貴暨各長警偵探等救護多命奮勇可嘉未便埋沒應請酌予獎勵以示激勸云云 
[皮梁店主之信義]  
　　上海城內四牌樓福聚仁皮梁店主人牛長魁曾於十年前有湖州福泰客商訂購皮梁當收定洋四元後該客商不來取貨欲寄還定洋則不知地址直至今日客終不來牛長魁乃商之於眾將定洋四元捐入不吸捲煙會以助公益 
[緝獲嫌疑盜犯類誌]  
　　現居公共租界勞合路恒和和里四百十一號門牌之王福生經上海縣知事署三號偵探偵悉王與已經伏誅之盜匪葉阿龍去年迭在浦東及龍華浦江持械搶刧稟奉沈知事移請公共公廨於前日轉飭老閘捕房派探張全林協同一百六十五號西探前往將王緝獲昨晨押解公堂請究先由中西包探稟明緝獲情形繼由三號偵探偕證王根濤上堂稟明被告犯案事實聲請移提訊之王福生供不承認聶襄讞商之美領畢君判王還押候查明實情再訊又楊德甫李喜龍因楊樹浦　近丁家浜鄉民楊王氏家被盜刧去值洋一百餘元之衣飾一案牽涉逃匿滬西又袋角地方前日被戈登路捕房包探陳永康偵悉協同西探殺辣門前往將楊李兩人拘押昨解公共公堂經中西官略詰一過判均帶回捕房候與前獲各盜併案訊究 
[通俗宣講社紀事]  
　　南區定期開講 
　　通俗宣講社定三月十四號午後二句鐘在大南門外高昌司廟內南區通俗宣講所開第六十八期宣講會請王立才梁天柱顧旭侯筱月印培俞元爵葛雲韶諸君宣講屆請王立才梁天柱顧旭侯筱月印培愈元爵葛雲韶諸君宣講屆時並有贈品分送 
　　夜校定期開課 
　　該社設通谷教育義務夜館於小南門外水神閣樓上專收農工子弟入學不收學費今定陰曆二月初二日晚開課由主任顧翕周君請范應生葛雲韶二君擔任教課聞尚有餘額可補有志者可往報告 
　　講演幻燈影片 
　　改良學墪集益社定今晚七時起在水神閣開清空幻燈影戲該社以影片明目繁多函請總幹事袁頌豐君屆時派員講演使觀者有所感悟 
[發行新幣之布告]  
　　淞滬警察廳出示曉諭云案奉江蘇巡按使公署飭開準財政部咨現在新鑄銀幣陽面恭幕大總統五分側面像上列中華民國三年六字陰面嘉禾左右交互下縈結帶中鐫壹圓二字已由各造幣廠次第開鑄酌量發行此項新幣與舊日所有官鑄銀圓一律通用不折不扣惟發行伊始自當出示曉諭官商軍民人等一體知照除分行外相應咨行查照轉飭所屬一體遵照辦理等因準此除分行外合亟通飭仰該應遵照辦理切切此飭等因並奉上海鎭守使署滬海道尹公署分文飭同前因到廳奉此合亟示仰人民一體知照此項新幣與舊日所有官鑄銀圓一律通用倘有故意仰勒等事一經察覺定干究罰其各凜遵母違 
[仿造官紙之禁令]  
　　上海縣沈知事昨奉江蘇巡按使公署飭開前據省立官紙局長詳稱案蒙鈞署飭以官紙局旣經成立凡為程式令所規定者皆屬在官紙範圍以內各商號卽不得仿造漁利等因奉經前局長會同警廳長遵飭出示嚴禁在案乃近日訪聞有王吉源者竟敢仿造官紙在省城及下關等埠私相售賣獲利甚多人言嘖嘖局長即派人逕向該號購買現買得咨詳各十份花紋式樣均與官紙大致相同顯係故違定章有心影射若不詳請從重懲辦殊不足以儆奸商而重法令爰抄錄局警會銜告示及王吉源倣造咨詳一併檢陳鑒核伏乞領會賜嚴辦並據警廳長復稱飭據南區警察署長陸宗伯詳據該管巡官吳振山帶同長警前往該店將其所有倣製官紙悉數抄獲開單轉送並將王吉源紙店管事為笏臣傳案比照倣造訴訟狀之例罰洋十六元省釋報請鑒核等情查省垣旣已發現倣造官紙外縣恐難免無此等情事合亟飭仰該知事布告境內人民一體遵照得倣造如違重懲等因刻沈知事已遵飭出示布告矣 
[工巡捐局招人種樹]  
　　工巡捐局斜徐路沿浜種樹章程業已擬定招人承種章程照錄如下一洋槐樹一每棵身段長九尺根上六尺處三寸對徑一樹身不得灣曲一樹根要散大須搬遷過兩次者一每行相離三丈種一棵共種三行間花種一用丈半長稍圓五寸徑毛竹每樹一根埋深五尺用兩道粗棕繩綁扎一包活三年如有死傷照兩旁已長成之樹大小補種一三年內修整澆水由包種人承辦一承包人須有南市的實舖保一自斜橋起西至徐家匯鎭約一千六百丈 
[挽留稅務所長之電稿]  
　　上海南商會致南京財政廳長電云韓萃青所長自報載調任後眾商以韓君上裕國課下恤商艱念切挽留懇代電達敬乞準暫以順商情上海南商會總協理顧屢桂蘇本炎公叩 
[索償報價之迫切]  
　　中華全國商會聯合會會報社昨致上海南北商會函云前函曁清單計達左右久未賜復中心惶惑無已再瀆陳之敝社之成立由全國內外商人心理所集合故為商人社會之事業維持進行與夫擴張會務外他無可冀何則以其無直接關係故也雖然所責於商者亦僅求償吾報之值而已矣今出版垤老二年五號一久債權積二萬元之詎商會至千五百一處之多通函催告電郵百元一索卽與固不乏不屢索不償在所多有以吾社會情狀論凡百債務憚於履行已成習慣未敢以為病者惟是紙價日騰生活日高食之者眾生之者寡日積月累力何能支勢必停版行將破產此豈吾商始願也耶抑敝社奉職無狀自促壽命而天其天年也第以主觀言之敝社為商人之喉舌以客觀言之凡商皆為敝社之主人翁其關係如此重且巨也比來岌岌之勢不可終日敢以最誠懇最簡單之言以呼顯吾主人翁之前曰茍以為人身之喉舌可亡已成之事業可廢則亦已耳脫不然者速償報值以拯之也願吾主人翁熱圖之 
[押店將有拘束]  
　　南市華界押舖林立往往私質來歷不明之物刻經工巡捐局朱局長查悉特委該局稅務科長許人俊專事調查並於昨日分發傳單派人知照各押店主務於星期六（即明日）午後各舉代表來局以便詢周一切 
[私帶煙泡之拖累]  
　　滬南陸家浜浴堂衖內設有自醒堂為人戒煙前日由該堂司事陳錫生介紹青龍橋住戶楊王氏之子入內戒煙不料該氏之子竟私帶煙泡進內舌食過癮後被經理人察破立卽搼逐並以陳通同舞獘有壞規則歇退不用陳心不甘服奔入該氏家突持菜刀自刎幸有人攔阻僅傷頭額後由崗警所聞將陳帶至一分署問明原委飭送警廳司法科訊核 
[工人糾眾行兇]  
　　碾米廠工人郭五前日將衣服數件送至豐記碼頭船上倩人洗滌從談有羅之船上聞越而過船即激動向論口角旋由郭回至岸上糾集同廠小工劉阿三唐二梁阿二等將談蜂毆受傷頗劇經談母鳴警一併拘至一分署問明飭送警廳司法科訊究 
[漆匠跌傷殞命]  
　　漆匠葛阿榮前日在北河南路新建房屋上工作失足墜下受傷頗重由工頭車送同仁醫院醫治無效至晚斃命當經家屬將屍舁回自行棺殮 
[拐失女兒之怨忿]  
　　婦人時呂氏前晚在西藏路楊樹上自縊圖盡經四百三十八號印捕查見解救帶入捕房轉送公共公廨昨由官媒解案請示據氏供江北人家居滬南高昌廨附近因女兒被拐連日找尋無著因之自縊圖盡中西官判氏留候函送龍華警察局就近傳其家屬領回 
[勒繳罰欵與醫費]  
　　羅裕來因在吳淞路茶館內將張小王左臂骨敲斷並繫傷施金生被控捕房由探將羅拘解公共公堂訊判交五百元人洋並保候核在案昨經中西官復訊明白判羅罰洋三元充公並貼原告醫費洋十二元著令繳洋開釋 
[皮匠與刦案之關係]  
　　江北人蕭如軒被住居東有恒路在小菜場擺設錢攤之閔福桃 
 
 
 

Page 11

 
 
指控糾黨持械搶刧大小銀洋銅元計共一百九十四元等情由探將　拘解公共公堂訊供管押候杳在案茲經捕房詢據蕭供住居閘北華界為皮匠之徐小三子與此案亦有關係故由捕房將徐移提到案昨晨押解公廨請究先由中西包探投訴前情中西官判徐還押候下禮拜二與蕭質訊 
[賠償損失之酌斷]  
　　周尚文有地一方租與錢金福開設花園每年租洋二十四元以十五年為期現尚有兩年年期未滿詎周於去年將地售於周良卿得價洋一千一百五十元欲錢遷去錢因年期未滿不允涉訟法公堂判由捕房協同原告將損失查明開單呈侯核辦昨日錢又稟稱商人在地上造有房屋值洋八百元所種花卉值洋四百元求請如數追償周供所有花卉可由錢取去略貼損失之費聶讞員酌判如各花卉由原告取去著被告貼還洋六百元如歸被叫取去著貼還洋一千二百元聽憑原被商明取決所斷在交保限七天交清 
[二百元諒可敷用]  
　　陳金氏前投法公堂控稱兒子陳嘉猷分得故父遺產甚巨浪費無度將產抵去不少並置妻兒於不顧前次具控後奉判每月貼伊妻兒日用費洋一百元現因孫兒長大費用甚大所貼一百元實不敷用請將產業追出若干給伊妻兒經管判令各延公證人查明不無將產抵去再行核辦今已查明並無抵去實據惟陳妻兒每月費用一百元實有不敷稟復請斷判產仍歸陳嘉猷執管每月加貼妻兒費用洋一百元如後來有將產抵押浪用情事準陳金氏再行具控 
[復訊不還抵欵案]  
　　陳子新前將坐落浙省之地契一張向陳遠坡抵銀七百六十六兩日久不贖控經法公堂押追不理諭著原告將地查明值價若干稟覆候核昨日原告稟稱該地有契無單以售賣現陳托人商勸先還洋三百元尚無現洋交付況受虧太鉅救請嚴追訊之陳供求寬限設法判還押追交 
[爭產案展限理勸]  
　　俞鳳岐前在法公堂控胞弟俞明香霸產不分向論被毆等情當奉當諭各延公證人將家產查明候核在案昨由公證人俞雲卿張立卿稟稱除房地外內有田四分半由會丈局估計值洋一千三百元現正公同理勸尚未就緒判展限一月仍由公證人秉公理勸稟候核辦 
雜評三 
[盜禮（訥）]  
　　老北門內之刦案僅越五日耳而紫金路又出擊斃老嫗之慘劇盜以稻香村蛋糕一藍作進見禮其殆不欲徒手無名擾取人之財物而特以此為交換權利之品盜計亦狡甚然此種刧掠手段出入不意孰得而防範之孤兒弱婦又孰能抗此強有力之盜匪鄉鄰雖仗義又孰知其為盜而援救我居民眞無安枕日矣鳴呼 
來稿 
[論美國與中日之關係]  
　　前一月美國耶穌教聯合大會會長瑪蘇斯博士至日本游歷計演說者凡八十五次其宗旨在於聯合日美感情使美國政府改良待遇日僑之條例亦使日本對美知以善意為報酬此種宗旨與吾人於一千八百九十三年時在吾美上下議院提出之意見謂美政府待遇華工應與歐工一律不當有歐亞黃白種色之區別其用意正復相同乃吾人本意之所造成者第今茲吾美教會聯絡日本感情之舉其間實於中國不無幾微之損害也恒人平日之言論以為美國茍以公平寬大之心遇日自尤必以公平寬大之心待華然至今日情勢則殊不然蓋日自交戰於德侵犯中國中立之領土不顧抗議其與中國之意見固已不合膠戰了結未久忽又提出二十一條強項之要求不許中國之拒絕其與中國之志願又大反對美國若信日本之言詞為有理行為為正當則必以中國前之抗議為不是今之抵拒為非宜且信服日本之心日益深則輕中國之心自亦日益重甚或以日本之要求實為善意而無害於華與日人出同一之論調也 
　　瑪博士在東歷次演說中其涉及中國者祗一次略謂吾人確知吾美對華無他希望惟在門戶開放機位均等與其主權之鞏固並望各國對於其政治上實體之主權均知所以尊重之尤深信日本對於此現狀紛擾結果未定之大國與吾美必抱同一之想望云云瑪博士在日各演說旣無一不表其贊許日本之意則其致敬盡禮盡其作客他邦之道自始至終固已美滿無缺他日回美後本其個人之感想更作書以為各教會之十七兆人告則日本近日之舉動其在吾美民之心理上固已佔優先之利而中國又瞠乎後矣第瑪博士謂門戶開放機位均等深信日本必與美有同志吾不知此後之德國其在中國各省及山東方面仍將回復其舊日之狀熊首若英若美其在東三省方面是得與日人重足而立乎其所謂願中國主權之鞏固者設中國竟置二十一條之要求於腦後日人果以為中國自保主權之正當行為而無忤於心首仰將使紛擾者愈紛擾結果未定者愈不可定乎果使如日本之要求將中國之行政軍務警察各項顧問之延聘權許日本有優先之權利中國政治上實體之主權果不致虧損乎吾恐不但虧損其實體將從此無可捉摸難用極大之望遠鏡亦不施窺見其所在也此中理由瑪博士與十七兆教徒縱無一不信之若余一人則以實事論實理終不能不視為疑問蓋雖甚願贊同第有如許之事實以為吾信心之梗雖欲贊同而末由耳 
　　瑪博士離日之前一日聞大隈伯特向之宣言請其回美後代為宣布其言之末節略謂目下中日交涉問題吾國之要求毫不侵害門戶開放主義中國承認此等要求亦絕不傷損任何第三國之權利日本堅強願望在中國之獲得眞正尊嚴與獨立而不為任何國之魚肉中國之鞏固興盛不獨有利於吾人亦遠東和平獨一之保障保證此項和平乃日本外交根本上之目的云云大隈伯此等善言吾人對之固不必用其駁議中國如信以為眞亦復何所疑戄如近時之交涉中國儘可憑理法以對付之以冀獲得眞正之尊嚴與獨立并以求國勢之鞏固興盛而斷不必慮交涉決裂發生意外之危險也何以故曰獲得眞正之尊嚴與獨立并以求國勢之鞏固興盛實為大隈伯之所願望也 
來函 
[宋士驤律師來函]  
　　敬啓者今見報載嚴錦興控鄙人詐欺取財一則緣此案於去年五月間嚴錦興前來委托清理賬目當收公費五十元並無受取其他費用況有收條可證卽至清理數次嚴錦興與股東雙方意見不合難以解決當經嚴錦興當面向鄙人解除契約鄙人亦續函解除清理之責旋經股東嚴胡氏在公堂控嚴業已還洋了案股東陳福記始於去冬托鄙人代表控告嚴錦興今鄙人已將證據呈送公堂請究特此函請貴報更正為荷 
　　再鄙人已經撤消城內職務所有租界中案件概不承接但清理舊案而已附啓 
[滬杭甬鐵路足球會來函]  
　　逕啓者前星期六因風雨致本會所定與滬寗足球部競球之舉未果實行茲擇於本星期六即三月十三號午後二時仍在麥根路滬寗鐵路操場與滬甯足球部比賽是日二時滬寗上海站並備有專車屆時如有往觀者本會母任歡迎此請公鑒滬杭甬鐵路足球會謹佈 
 
 
 

Page 12

 
 
   
 
 

Page 13

 
 
自由談 
[土耳其烈士] [  采]  
　　土耳其公主塞基氏土國前皇阿痰盂達爾合斯德之愛女今持之胞妹也貌至娟好而賦性極毅烈年及笄嫁農典巴戞親王伉　甚篤農典者土國著名武將窩斯曼巴戞親王之子也窩斯曼巴戞親王於俄土戰爭之役戰功頗著農典生而好武饒有父風故自幼卽入軍籍繼且洊升至師長矣巴爾幹戰事起農典督師與四國聯軍接戰數次士卒服其英勇咸樂用命惟惜天不祚土土軍每戰輒敗農典乃大沮喪曾諷使陸軍大臣暫停戰事徐國恢復之餘地卒格於土廷之議計不果行塞基自得農典敗報寢食不安形容亦漸消萎然其侍媵輩猶日以好言慰之謂可期最後之勝利也及土布兩軍交綏於琉璃普爾喀斯府鏖戰至一畫夜血流標杵尸積如山土軍卒又大敗棄地而退塞基聞此惡耗躃踴痛哭誓不欲生乃於宮殿中設壇焚香向天默禱良久禱畢命集多數木塊於下作一大花輪狀取火燃之其光燭天塞基於火燄極盛時忽一躍而入蓋以身奉天帝血禱土國國祚之永久也宮人輩見而大駭爭先馳救而烈燄飛極瞬息都盡亭亭弱質倐化飛灰已乃於其粧盒中檢得遺書一緘蓋致農典巴戞親王者其詞略曰土耳其之軍人卑怯巽懦喪失祖宗勇敢善戰之遺風致使金甌神國一敗塗地至於此極妾以繊繊女子不忍親見亡國之慘禍故寗捐此身以殉國難惟祈天帝鑒此苦志默佑我窩杜特曼帝國萬世無窮而已聞者咸壯其事蓋土國雖衰頹至是而巾帽中尚有義烈之人亦可為史之光矣 
[唐培] [  劍山]  
　　唐培為唐景曜從子教廉景亮之子崇禎六年癸酉副實也家貧茅屋不完恬如也家人悉衣憂食日日怨歎而培讀書自若同里施鳳儀重其人延為師教其子讀一日培方講忠教事跡鳳儀從館後過立聽良久喜不自制自是待培益厚培雖以文章名而深沉多智尤為黃忠節所欽敬居常談時事每至泣下忠節嘗勉之曰君年少多才處此清晏難期之時當為國効力徒悲無益也培曰疾風勁草本吾分內事當是時闖逆已起天下騷然旣而北京陷莊烈殉國培乃佐景曜以軍法部勒里人子弟為防守計弘光乙酉五月江南大亂郡縣望風隆惟江陰嘉定為明死守羅店一隅亦死守蓋羅店為用兵必爭之地自吳淞至嘉定所必經之孔道時李成棟鎭吳淞數次來襲無功而還羅店雖未失終以軍糧不斷不能固守一日成棟率兵圍數重羅店且破而培裹書為甲以布束之手執長矛率鄉兵巷戰李兵銃箭齊發唐培身被重創植立不仆李兵縛獻成棟命之跪不跪且罵曰爾亦明朝人也今竟靦顏助虜高坐堂皇尚欲大明百姓對汝屈膝耶汝眞蠻獠非人類吾今恨無三尺合唱斫汝頭顯左右見狀急以短矛力刺其足遂踣地成棟乃叱曰尚有言乎培曰某為大明貢生自當為國而死然不死戰場而死降將手死不瞑目矣成棟令卒刺培培亦挺身受刃且躍起曰吾死必為厲戮汝言畢優立不仆見者咸泣下稱之為好男子云 
詩選 
[奉題姚少師山水長卷南湖先生與芝瑛夫人同正] [  哭輩]  
　　有明開國多奇人君臣僧道奇絕倫或先君臣後僧道或先僧道後君臣道莫奇於冷協律（謙）鐵冠三豐未堪匹兩代元勛並故人（刻秉忠劉基）歷朝名畫傳遺蹟僧莫奇於姚少師豈惟天挺英雄姿協律無詩但工畫少師能畫兼工詩我與協律同鄉里印章屢見龍陽子舊藏協律廬山圖活神仙畫眞山水南湖風雅趙吳興閨中復有管道昇米家書畫貫虹月品題鑒別俱精能示我少師畫一幅奇寶生平未經目披麻皴水愚淺絳兼青綠畫贈中山異姓王其人與畫皆非常正如協律友誠意兩賢相得名益彰詩筆亦似金剛杵海濤任喧山太古人謂此豈僧詩耶我謂正是本色語明人心學世所稱王陽明與張江陵誰知俱從少師出二十八字如傳燈唐宣宗有詠瀑句歸海作濤留不住宣宗少師同是僧忘濤更比作濤怒時危今日思雄才和須從學問來五百餘年見奇畫披圖使我胸懷開 
自由談之自由談 
　　國際常例兩國訂約雙方必有相互之權利與義務彼此各以利益交換斯有拘束之效力此在公法認為自主的國與國之間莫不以平等相待也今觀日本要求二十一款止有中國讓與某種某種之權利絕無日本承任阿項之擔負然則此種條約祗為片面利益中國惟有擔負而不得享反給之權利如是待遇惟在議和條約中見之惟強國戰勝弱國時適用之今日本二十欵之提出在日本直以戰敗國視我要為城下之盟耳（與日本同盟之英國之報紙亦作如是言言下若頗不平則日本之苛刻可知矣） 
　　近日談判中我國外交長以（有礙他國在華權利）為拒卻之撒旦詞此言亦大可憐矣（此非外交長之失言中國事勢實已如此）蓋今之拒卻只為保存他人利益於我自身早已無有矣故不曰於我權利有損而曰有礙他國權利鳴呼中國已不自存在所倖而存者為他人保管權利耳今惟恐他國後日責我保護其權利之不善故為列強調停其或有之爭議使彼此權利不至抵觸所為已謀者不過國家尊威四字之虛名而已夫英滅鱷魚了度迄今印度對於各地貴族仍為獨立國（不過非國際的獨立）外交當局但爭虛名亦何用哉[  默]  
　　中日交涉我國非常恐慌我政府非常鎭定上下隔閡忽忽多日而日本艦隊出發矣陸軍兩師整備聽調矣鳴呼傳聞果確豈終不免於戰耶鳴呼以吾政府之苦心孤詣力求和平而猶不免於戰耶或謂日本要求之苛厲不啻城下之盟與其不戰而即以戰敗國自處母寗一戰或謂今日中國軍隊之實力恐不可戰雖然軍隊之實力如何政府自知之戰與不戰政府自主之我國民但求自盡其責任而己 
　　咄咄國民之責任如何國民之力所能為者何事稍有思想者類能言之速起！速起！努力為之！！[  鈍根]  
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第十三章（續） 
　　然安東尼者大勇人也轉瞬之間遂亦鎭定且慰其妻日裘蘭母慮吾人遺囑具在彼何能置喙彼果欲改遺囑者直無異改法律其難殆如登天吾人又何戄裘蘭聞語亦稍鎭定乃以手織自拭其額汗日語雖如是但終以逐之為上汝亦知憑老人安西來之屋而居者即彼是也安東尼躊躇頃之遽日裘蘭然則彼輩為狀窘乎裘蘭日窘乎安得不窘蓋視其妻之衣飾可知安東尼日然則此月租金可暫延勿索俟積欠旣多彼輩不給則吾逐之有口實矣讀吾書者試思密斯特安東尼特雅以堂堂大律師竟食老人古栢之遺言乎然此吾亦不怪安東尼但怪好禮倍登之命運不濟耳蓋黨安東尼受產之時未始不欲以授好禮倍登特是好禮倍登之居處旣無從知而安東尼之家用又浩繁日居月積所積漸空乃不能不借好禮倍登之欵以為墊用初無足怪也 
痴情小說 
[美女花] [  小山梅郞合譯] 　 
　　噫此何聲歟蓋日爾邁受男爵夫人之囑方在窓外窺貪心不足倍面那之舉動以備報告距偶一不愼其首乃與窓觸玻璃受震遂發巨聲日爾邁大戄瑧頭而竄倍而那殊　不撒旦意但就燭燃其煙捲吸之又至衣架前披羊毛織之便衣換土耳其之睡鞋斜臥於安樂榻上猛吸其煙默念老父在日或未必如外間之謠眞受侯爵等侮辱但觀此等寢室直與王侯之宮相埒日用所需無不盡美彼桌上之聖經非即老父所朝夕育讀者乎則老父之下榻於此當無可疑彼可愛之愛蘭乍見余即親愛若素議聞余困苦之狀且為唏噓泣下茍非熟聞余名於老父之前者又曷克至此渠之所言當非誑也倍而那思至此倦眼朦朧中忽見雲煙冉冉步兵騎卒整隊而去已亦不覺隨之俱往一若有緊急之軍事者俄見法皇拿破侖獨立於高山之巔兩手交丹置於腹際似靜待兩軍之相接一剎那間忽又見嚴父慈母笑立雲中若慶其愛子之得返故鄉者倍而那正待前呼一傾孺慕詎細審之已非父母乃為男爵夫人與侯爵方攜手作西班牙古式舞蹈不覺詫異而如花如玉之愛蘭又婷婷立於面前美目流盼攫唇微動欲前還卻似笑佯嗔倍而那不覺狂喜直前緊握其繊繊之手忽覺右手之中指與食指乃作劇痛驚醒諦視則西班牙之煙捲方燃及其指始知適繞種種幻境俱由此物之煙變化而成不覺失笑急棄餘燼憤然自語曰何物煙捲亦來侮余耶然此時之倍而那疲勞殊甚於是解衣登訂但覺被褥溫軟舒適亦為此身所未御一欣喜間沉沉入睡鄉矣 
文字因緣 
[水調歌頭題鈍根劍秋所編禮拜六] [  程筠甫自淮東海關寄]  
　　正氣塞天地言論闢機關感人如此文字砭訂到愚頑翻譯幾邦禮義鋪敘幾家節教直道在人間太史一枝筆莫當等閒看善和惡旣懲勸復彰輝自來宣父詩教鄭衛不曾刪多少泮芹淇竹多少灃蘭沅芷靈秀毓慶寰鳴鳳朝陽處一笑指丹山 
儉德會　　 
[儉德會規則]  
一不狎邪二不賭博三不必以酒肉結交四不必華服五不輕寒素（五條規則外別無他項章程） 
[入會者]  
鎭江史若儂揚州周鑄棠劉濬川丹徒高芍圃潥水邵惕齊寗波周炳榮古黟李詠白汪石生 
 
 
 

Page 14

 
 
   
 
