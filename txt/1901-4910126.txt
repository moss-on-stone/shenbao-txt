# 1901 - 171 - 4910126

 

Page 1

 
 
[勸募順直秦晉急振] [  申報館協振所謹啓]  
　　畿輔一帶自遭兵燹居民流離轉徙家産蕩然困苦情形筆難殫述而秦晉兩省又旱魃爲災徧野哀鴻嗷嗷待哺甚至易子而食析骸以炊不顧害理忍心以兾苟延殘喘其稍存惻隱之心者每致全家餓斃傷心慘目雖鐵石人見之亦當爲之涙零朝廷疉降恩綸勸募振捐以救被災黎庶本館協振所自慚綿力無補車薪維藉四方善士海内仁人慨解囊金以蘇涸鮒聚沙爲塔集腋成裘但求振欵能多募數金即災民可多活數命立待彚解乞勿延遲功德之深無有涯涘肅此謹佈諸維德鑒 
[新印胡文忠公全集] [  圖書集成局啓]  
　　益陽胡文忠公以文學之才出膺節　於咸同年間削平粤逆重奏中興偉烈豐功與曾左諸勳臣大名同垂宇宙其奏疏文牘先由嚴渭春中丞選付梨棗惟删汰過多咸以未窺全豹爲憾旣而曾忠襄公復取官私所藏勒爲遺集計八十六卷凡整軍經武察吏安民諸大政甄采無遺可稱全璧兹書肆友人倩本局用大號鉛字排印成書紙墨精良校讐詳慎分裝八本碼洋一元五角現朝廷方重政治之學有志經世者誠不可不家置一編也售處在上海三馬路申報館申昌書室煥文書局江左書林文瑞樓古香閣祥記書莊宏文閣各家請就近選購此佈 
[新印繪圖大字瘍醫大全告成] [  圖書集成局代啓]  
　　顧練江先生瘍醫大全一書集外症之成闡諸家之秘繪圖貼說附以經騐各方病者不煩延醫可以檢方而治最稱利便惜坊間輾轉翻刻魯魚亥豕遺悮良多邗江夏君毓芝有鑒於此爰覔得初印善本倩本局以大號鉛字排印校讐詳慎紙墨精良每部十六本分裝兩函碼洋三元寄語海内諸家尚其各置一編以備衛生之用售處在上海申昌書室慎記書莊及各書坊均可選購請就近移玉可也 
[論日重皇權]  
　　日本開國于周秦之間通使於漢修貢於魏而賓服於唐嘗遣其子弟航海至華入學肄業得以霑濡前聖人之化聲明文物大抵相同迨後判爲南北裂爲羣侯强藩專制太阿倒持若平氏豐臣氏德川氏足利氏織田豐臣氏德川氏迭起執政歴七八百年蓋君權之替於臣下也久矣當大將軍主政時或尊之曰幕府或尊之曰霸朝甚則稱國主稱大君稱國王王室之危幾如累卵於是憂時憤世之士輙以尊王大義微言諷刺鼓煽人心厥後愈治愈棼威力日絀錦旗東指幕臣乞降朝政一新皇權獨攬亦以其時迫於外患逼於内訌明治天皇具不世之姿自傷國勢孱弱遂毅然興起廓然東張廢羣侯斥霸府關口岸聯帮交習英荷之語言法英國之商務師美洲之學校效德國之軍制甚至改政朔易服色則效西法纎悉無遺不數年間滅琉球以試其端擾基隆以張其燄瞰高麗而據遼東割臺灣而索償欵西唆印度以自主東干澳洲之事權藉檀香山之亂而涎其地乘小吕宋之危而助其勢入萬國之公法與弭兵之盛會通太平洋之電綫以握全球大勢測西伯利亞之鐵路以察俄人狡謀島國之强列於二等嗚呼何其振興之捷竟至如是耶論者謂處士横議變封建爲郡縣而日本之皇權以一沿其流而庶人議政倡國主爲共和而日本之皇權以分皇權一則臻於强皇權分殆將漸見爲弱乎然吾嘗有以原其尊王之故矣當前此之創爲尊王者意不在尊王也在覆幕府也欲亡幕府務順人心旣亡幕府又務結民心以免諸藩之崛然復興而爲子孫久遠之計故國皇五誓首曰萬機決於公論此雖一時權宜之策而適授民以議政之柄由是民主同盟會之事以起而到處登臺演說者亦復紛然推原其故蓋日本自維新以來事事則效西法西法之便於民者民固樂從之間有不便於民者民固未必樂從之而上必執而爭之曰此西法也於是民亦取其最便於巳者執而與上爭曰民主同盟登臺演說此亦西法也牽連并及原爲事勢之所必然而其初爲一時權宜之策者卒至沿流迄今而不可絶夫前以君權之旁落於臣而遂分其權於民誘之使效順繼以君權之下侵於民而欲重其權於君絶之使守分計非不巧吾知日民之必有所不願也然而新簡内閣總理大臣桂子爵太郎遽移文内務省禁之者何哉其殆以日本與泰西國體不同他可以效法泰西者此獨不可以效法泰西乎抑以二千餘載一姓相承之統緒不忍日長民權日削君權馴至他日竟變爲民主之國而預防其漸乎皆未必也然則桂子爵之意其果何在意者有見於近日民氣囂張人心浮動巵言龐語雜出喧呶築室道謀轉無成就故欲一其權於君使民皆息其不靖之心也瞻望東瀛外情不能洞達愚瞀之見徒存爲　脫而巳矣 
[本館接奉電音]  
　　昨日午前西安行在飛電傳來上諭一道敬謹譯登○五月十一日行在内閣抄奉上諭此次内閣等衙門保送滿洲蒙古御史人員所有圈出之廉延譽恩昌潤懋誠鑑玉春儼忠瑞琛崇興慶祥連裕伊凌額倭和勒常徽景敷增祺貴銘文曦金垣均著記名以御史用欽此 
[核議償銀]  
　　英京太晤士日報云英德法日四國駐華使臣前經選定董事若干人查核中國財賦刻巳查明於西歴五月一號卽華歴三月十三日將一切細情向各使詳告大略謂各國索償英金六十五兆磅照中國各項進欵核算斷斷無此力量是以特陳鄙見四則一中國借欵不由各國作保然無保而欲借貸必以的欵爲質其勢將與國亡無異二中國借欵苟由各國作保則易而且速而中國元氣不難早日復原卽商務亦大有裨益惟各國之責任過重耳此外尚有難處恐各國爭欲將中國財政代爲管理不免因此失和三中國出立借劵限某年還若干某年還若干四按年攤還惟旣攤還則恐年限過久耳以上各條陳業巳由使臣呈報各國政府核議從違旣而各董事又另陳四策一洋關進欵歸洋人管理每年應收華銀二十八九兆兩今以二十四兆兩作爲償銀利息其餘用以開支各關辦事人員薪水二百五十萬兩京師大學堂經費一十二萬兩出洋使臣經費一百三十萬兩二如將值百抽五之進口稅照實數征足則除鴉片稅外每年可多得二百五十萬兩至三百五十萬兩三如將中國各内地所産鴉片稅亦交洋關征取則每年至少可得三百萬兩多至一千萬兩四麫粉牛油牛乳餅西衣洋酒等項向日均經免稅今可一律抽收以上四策統行核算每年至少可得五百五十萬兩多至一千五百萬兩此乃各董與使臣意見相同者以外尚有六策則各有見地使臣不能一律允從一進口稅值百抽五改爲值百抽十每年至少可得一千零五十萬兩多至一千八百萬兩二加征鹽課每年至少可得四百萬兩多至二千萬兩三京師崇文門稅每年可得五十萬兩四改漕米爲銀折每年至少可得一百萬兩多至八百萬兩五裁汰各省滿洲駐防兵丁口糧六减少兵餉至中國地丁釐金則歸中國自行支用不在賠欵之中要而言之籌欵宜從大處著想以故欲將進口稅增至值百抽十鹽課亦歸洋關管理設法加抽如各國不願作保則中國定須貸至英金八十五兆磅以五釐行息庶敷償欵否則七十兆磅卽巳足用惟利息至多不能過四釐五毫 
 
 

Page 2

 
 
云 
[派董赴華]  
　　日本東京來電云英廷商諸各與國擬派董事若干人馳赴中華經理償銀之事至所定銀數俄人業巳唯唯允從董事大約即以各國銀行總理人充當以資熟手 
[俄國添船]  
　　香港循環日報云俄國水師大臣准簡駐亞東某提督之請添派戰艦駐泊中國海洋計派出頭等鐵甲巨艦兩艘每艘册註一萬二千餘墩每一點鐘時能行十八海里頭等巡舶三艘每艘册註六千餘墩每一點鐘時能行二十餘海里二等巡舶一艘册註三千墩每一點鐘時能行二十五海里此外另派巨艦兩艘爲施放水雷之用 
[運曹述聞]  
　　京師訪事人云拳匪作亂乘輿播遷烽火連天京通道梗以致光緒二十六年江浙冬漕迄未運津至上月下旬始由直督李傅相派前通永道沈子枚觀察爲督辦大約聯軍巳撤海不揚波千百舳臚當可飛行無滯矣 
[鐵路交還]  
　　京師訪事人云津榆津京各鐵路前由聯軍據守今者和議初定聯軍撤回不日將按照約章交還中國刻巳由議和全權大臣慶邸李相電致盛杏蓀丞堂偕張燕謀閣學來京從新辦理矣 
[稽查局所]  
　　京師訪事人云各國暫管界内各局所巳於日前由議和全權人臣慶邸李相派胡芸楣侍郎分别稽查蓋因聯軍撤蓋京師安堵無虞一切善後事宜急需派員辦理故也 
[礦工巳靖]  
　　開平煤礦工人停工肇事前巳列詳報章兹西字報登有電信云此刻礦務巳經停妥工人皆工作如常礦中水泉以次戽盡每日出煤少至五百墩多至一千墩 
[軍麾蒞鄂]  
　　武昌訪事友人云長江水師提督向例以半年巡閱上江半年巡閱下江去歲海氛不靖防務戒嚴兩江總督兼南洋通商大臣劉峴莊制軍咨商黄芍巖宫保留駐鎮江暫緩巡閱現在京師和議巳定宫保深恐上江各營伍日久懈弛未免技藝生疏爰循照舊章秉節出轅次第校閱本月初五日節麾抵鄂水師各營弁勇迎謁如儀宫保旋乘輿詣督轅拜會湖廣總督張香濤制軍面商防務大約在鄂小駐卽當馳赴岳州矣 
[黨逆自盡]  
　　武昌訪事友人云湖北通城縣舒叔靖大令之子名蒲生者濳入康逆所立自立會勾結匪黨隂圖擾亂地方月前事發在大令公館水池中起獲所藏軍械湖廣總督張香濤制軍因卽派員邏緝大令知情罪重大通禀大府請將其子嚴懲時蒲生巳聞有風聲逃回長沙原籍制軍電致湖南巡撫俞麗仙中丞協緝近日督轅接中丞復電知蒲生到湘後寄居伊戚某軍門公館中嗣聞鄂省電飭查拿卽吞服洋烟乘輿赴善化縣投到未幾卽毒發而斃無從錄取口供隨照章騐明備棺收殮云云制軍以該犯旣巳畏罪自盡可卽就此結案不必再事誅求意者大令功名或可保全無礙乎 
[票匪正法]  
　　蕪湖訪事友人云去歲富有票匪張錦標散放匪票隂肆逆謀經蕪上保甲局員許少青别駕派勇馳赴大通協同督銷局勇丁拿獲帶回訊實下諸獄中本月初一日徽寍池太廣兵備道兼蕪湖關監督吳季卿觀察接奉兩江總督兼南洋通商大臣劉峴莊制軍札文飭卽就地正法遂於初二日札行縣署由獄提出略訊數言押赴巿曹梟首示衆 
[監查交代]  
　　武昌訪事友人云去秋洋兵北上聖駕西幸關中旋奉旨派前福建興泉永道惲心耘觀察總理轉運事宜就漢口設立總局并於襄樊等處設立分局規模宏闊所費不貲乃未久觀察卽聞訃丁艱星夜奔喪回籍湖廣總督張得濤制軍札委漢黄德兵備道兼漢口關監督岑馥莊觀察就近兼理局事事多繁瑣一時未及清釐現奉部文催辦奏銷制軍遂電調惲觀察至鄂垣并檄飭淮鹽督銷局李觀察監同核算聞觀察經手之欵多至百餘萬金一時尚無從造報也 
[議汰冗吏]  
　　金陵訪事友人云自欽奉上諭飭大小各衙門裁汰書吏後京師各部堂官首爲之倡近日江寗藩司恩藝棠方伯查得藩署書吏雖多其實每房辦公者寥寥無幾餘惟按月支領飯食銀而巳爰飭各房詳細開列花名單注明承辦保事俾得酌量沙汰以期獘絶風清 
[房捐開辦]  
　　粤東大吏擬仿鄂省章程抽取房捐以資挹注此巳見諸前日報章矣昨得旅粤友人來函云月前督憲陶芷芳制軍以和局巳成急需籌欵擬將房捐開辦以濟帑藏之窮札飭所屬先就省城及河南次第將户口稽查編列清岫旋委廣州府施鶴笙太守爲房捐局督辦而以匡奕之太守副之施太守擬定章程札行南海番愚兩縣主各選勤慎從公之書吏五名至歸德門外匡太守公館中繕辦册籍大抵不久卽當按册收捐矣 
[肇試先聲]  
　　廣州訪事友人云四月十五日廣東提督學政文叔平大宗師由省垣秉節按臨肇慶十八日行抵郡城十九日行香放告隨卽牌示四月二十日考合屬生童經古二十一日考肇慶府及新興高明陽春開建各學生員二十二日考高要四會開平廣寗德慶封川恩平鶴山各學生員二十四日考高要廣寗鶴山各縣童生二十六日考新興開建高明各縣客籍童生二十八日考陽春四會開平德慶封川各縣童生 
[監司赴省]  
　　鎮江訪事人致書本館云常鎮通海道兼鎮江關監督長久山觀察於本月初九日命駕至招商局碼頭乘江裕輪船東下由滬赴蘇謁見江蘇巡撫聶仲芳大中丞面陳公事瀕行丹徒縣莫嶼香明府水陸總巡周錦堂都戎以及洋務局委員邵大令均赴江干恭送禮也 
[王馬將臨]  
　　金陵訪事友人云前者江寗府劉嘉樹太守因病呈請開缺藩憲恩藝棠方伯詳請江蘇巡撫以揚州府沈碧香太守題補業由吏部覆准沈太守以經手事件甚多未克尅期履任邇者署江寗府王鹿峯太守瓜期將届方伯飭沈太守早日接篆以專責成本月初旬某日太守派家丁二名省布置一切大約朱旛戾止當在指顧間矣 
[旗人行刼]  
　　鎮江訪事友人來函云城内剪子巷人蔣姓克勤克儉漸致小康本月初八日之晚突有匪徒二十餘人口操八旗音毁門而入持械恐嚇家中人噤不敢發一語任其飽掠遠颺共失去衣服首飾洋銀約值五六百金之譜翌日開單投報丹徒縣署縣主莫嶼香大令親臨履勘准卽飭捕跴緝務獲追贓 
[粤東患疫]  
　　廣州訪事友人云邇者省垣時疫流行不惟居民咸有戒心卽行人亦多可慮上月某日某輪船由香港來省内有二十四人以體中稍有不豫同賡歸去來詞及抵馬頭巳斃其四中有凌姓童子自言患頭暈抵埠卽易船至黄埔新洲就醫者診視然後持藥回番禺深井鄉未及片時亦巳名登鬼籙初時城西一帶及城内各街尚稱安謐近則城内亦多殃及往往有絶無病狀遽爾云亡者番禺直街里仁坊有新會人屈某居焉連日不見開門且亦無人出入鄰人心焉疑之約同地保脫扃而入見巳斃于牀上屍身腐爛不堪乃爲之集赀殮瘞攀桂坊寡婦羅氏膝下祇一數齡弱女某日竟同罹斯厄城西各街巷好事者相率建醮　解以致匯源街某姓因此潑翻燈内洋油幾肇巨禍至治疫之法雖 
 
 

Page 3

 
 
經好善士錄示良方然服之迄未見效蘧荻巷有人遍粘小啓云有方藥能治此症但有氣絲一息服後約歴二三點鐘許卽可一吐而愈特不知所言果不虚否 
[潯陽火警]  
　　九江訪事友人云四月二十二日之夜四鼓時西門外新壩張姓家忽然火起幸取水甚便得以卽時救熄然巳焚去房屋二家矣 
[粤海餘譚]  
　　廣州訪事人云上月十七日城西大興里李姓失去男孩一口年方十有一齡翌日卽懸賞購求略謂如有知而報信者酬給洋銀七十元收留者酬給洋銀一百元○上月某日有數瘋兴向城西杉木欄各店鋪强索錢文丐頭喝阻不依以致互相毆鬥翌日復紏集衆瘋兴擁赴南海縣署禀控未知縣主如何訊斷也○賣珠婦某氏專慣出入各衙門公館蓋翡翠園中趙翠花流亞也上月某日有匪人伺於西門第四鋪迨氏携珠寳至即開槍恐嚇强奪所有而去聞所失約值千金亦云巨矣 
[西江魚素]  
　　南昌訪事友人云去歲江西各州縣歹人焚燬教堂刻巳議定賠銀六十萬兩經教務公所紳士向滬上某洋商議借英金若干磅應付旣而撫憲李勉林中丞以金磅漲落無常受虧不少意欲照數核定寳銀兩次電請蘇松太兵備道兼江海關監督袁海觀觀察與洋商商辦洋商不允上月下旬某日復由紳士往滬會商○省憲近奉部文裁撤院司各書吏一切文牘攺由佐雜各員辦事並裁减府廳州縣書差嚴禁白役名目以免擾害閭閻惟省中佐雜各員平日多不諳公事恐仍不能出書吏之手耳○去冬東鄉縣匪人閙漕巨案當時巳迭紀報端兹聞爲首滋閙者經官兵格斃數名旋復拿獲數名餘人遂遵照完納不敢抗延月前查辦委員曹太守樹藩巳將所獲犯人解省訊辦矣中外議和核定償銀四百五十兆兩江西大吏接奉札文飭每年加解一百數十萬兩並因賠償各教堂所失貸自洋商每年應還十萬兩左右司道兩庫籌措良難大憲擬設法抽捐藉资挹注然恐民間未必能踴躍樂輸耳 
[爐峯飛瀑]  
　　九江訪事友人云前者都天巷曾姓家被賊行竊報經德化縣沙珠垣明府查係巳革捕役李合林華起雲湯金標所爲飭差拘獲錄取供詞判令各責一千板荷以三聯巨枷發西門口示衆○五月初三日招商局輪船馬頭賣棕葉人某甲偶一失足顛入波心頃刻蹤影杳然蓋巳與屈靈均把臂游水府矣○是日有康某者沈醉而回行至東門外曠野中倦眼矇朧仰臥於地致被烏雅啄去眼珠痛極而斃然係傳聞之詞不敢必其果有此事也 
[恪恭將事]  
　　五月十一日爲致祭關帝之期昨日上海縣汪瑶庭大令預飭署中辦差人役購備祭牛及一切祭品以便届時恪恭將事毋或隕越貽羞 
[榷憲啓行]  
　　蘇松太兵備道兼江海關監督袁海觀觀察定於昨晚乘招商局某輪船前往白門晉謁兩江總督兼南洋通商大臣劉峴帥先於午後挑運行李上船 
[總辦將回]  
　　日前本邑南巿江南機器製造局總辦毛實君觀察奉兩江總督劉峴帥電飭赴省因乘某輪船溯江上駛昨日局中人探悉觀察刻巳事畢將次回申矣 
[盜犯翻供]  
　　日前太倉州蔣羹虑直刺申解行劫民人侯國榮家之盜犯金老么王明得余老三張得發王小根五名至道轅蘇松太兵備道袁海觀觀察飭發上海縣署監禁昨日午前飭差傳齊刑書差役提犯至轅升坐二堂逐一勘訊各犯狂呼寃枉翻異前供觀察飭仍禁諸上海縣獄聽候覆訊核奪 
[逆匪解縣]  
　　自立會匪徐春山之羽黨龍積志即龍澤侯匿跡上海法租界中上憲訪聞札縣飭役會同廨差包探密拿到案讞員杜枝園大令會同費繙譯研訊之下以龍匪前後供詞互異著押候查明覆核昨禮拜四堂期大令會與費君升座包探將龍匪解案縣役薛貴帶同眼線劉春生陶翰袁祺到堂質證大令向之詰究劉等同稱小的諸人向在山海關當勇與龍素識上月因事來滬在奇兵營晤龍龍匪供伊等所指龍姓另有其人並非小的大令謂衆供確鑿豈容狡展遂商之費君交薛役帶回縣署並飭包探小心護送以免疏虞旣至縣署縣主汪瑶庭大令略加推鞫飭釘上脚鐐禁諸獄内隨趨詣道轅請示蘇松太兵備道兼江海關監督袁海觀觀察諭候解赴金陵禀請兩江總督兼南洋通商大臣劉峴帥核定罪名 
[整頓路燈]  
　　前晚本邑保甲總巡朱森庭明府巡至城中九鋪見路燈未點爰於回局後傳齊地甲燈夫大加申斥飭將地甲重責九百板燈夫笞責一百梎諭以此後再不小心定當倍責 
[淹斃堪憐]  
　　前日傍晚江北小工某甲至美租界元芳路馬頭某輪船上挑取貨物偶一失足墮入浦江以致淹斃迄今屍身尚未撈獲殊可憐也 
[上海縣署瑣案]  
　　丁照即丁子顧前者投縣署控胞兄丁烈霸吞家産並被毆逐等情前晚縣主汪瑶庭大令升堂研訊丁烈供稱前年母親逝世由親族會議將童生昆季行家産照股均分所有房屋二十一間巳於光緒二十三年將十一間抵與某姓得洋銀五百元備辦母親喪事旋又加抵洋銀四百元餘屋出賃與人月收租金除付利息外亦照股均分今特檢呈分據叩求察閱丁照供稱家産均歸胞兄丁烈經管胞兄平日一味聽從悍嫂之言近竟揑繕分據圖將遺産覇吞據上所載見議諸人小的均不相識大令著兩造出外邀同公正親族將家産秉公分派不准涉訟公據塗銷俟分妥另立○王學榮控胞姪兇毆大令研訊之下王供小的兄弟共有五人當小的十七歲時由父母作主出繼母舅陳姓爲子現巳娶妻生有二子長子續陳姓宗祧小的將挈次子歸宗胞姪覇阻不容圖將家産吞没向之理論竟被毆傷大令謂爾自幼出繼與陳得受陳姓家貲今之歸宗明明圖得王姓産業耳前巳將爾呈詞批斥不准今復裝傷瀆控豈欲蒙蔽長官耶諭畢叱之使退○英美租界公廨讞員張柄樞司馬函送陸唐氏呈控學徒項憲章匿帳吞欵一案至案大令向之研訊陸唐氏供丈夫陸玉如向開同生米店項憲章自幼在店中學業丈夫見其勤慎將一切委令囑其經管前年三月丈夫逝世小婦人查檢帳目見缺去光緒二十四年往來帳一本併被侵用洋銀五百餘元向之詰責旋由旁人理勸將伊母舅所存洋銀四百元劃還尚少一百元及所匿帳簿約有往來各欵二千餘元叩求追給項憲章供小的所用洋銀巳措還四百元另將會項及帳箱抵十五元尚少八十五元求恩寛限措繳至帳簿實未藏匿大令著陸唐氏查明光緒二十四年以前日流帳究被吞没若干禀候究追諭畢將項交人保出限二十日内繳呈洋銀八十五元 
[上海總巡局案]  
　　前日某染坊夥施元龍持洋銀十餘元行經本邑大東門外突遇匪人劉洪生逞强攫取施竭力扭住送請十六鋪巡防中局委員黄衡堂二尹究辦二尹請悉情形判責四十百施堅稱尚少鈔票洋銀若干二尹因卽称請保甲總局昨日總巡朱森庭明府判責劉二百板枷號一月發犯事處示衆 
[惠澤頻頒]  
　　昨承席子佩翁撥來申報館協振規銀一千一百二十兩又陳笙郊翁撥來餘上振捐規銀一千兩本會祇領之下當由新泰厚匯解陜省託蘇君筱齋散放蒲民念鴻嗷嗷待哺賴駿惠之特頒隂功猶耳鳴食報當無量也謹此鳴謝有道公會同人謹誌 
 
 

Page 4

 
 
   
 
 

Page 5

 
 
   
 
 

Page 6

 
 
[水月電燈新章]  
本厰燈價劃一不二邇日京津定貨過期不出貨照原議定錢充公今將所定貨照以前之價作七折賣定貨賣完仍照前價所定三連博古掛燈及鳳凰掛燈機器活動能上能下旣能掛又能擺在棹案各色花樣極多極巧聽憑擇買有五元六角起碼者各燈色白如水晶光亮如秋月一盞能照五丈遠電石燒不燃毫無火險早巳見信於人大馬路泥城橋電燈厰白 
[協隆洋行新到各貨]  
啓者本行新到花旗頂上船牌及雜牌雪白麵粉洋燭洋皂罐頭水菓食物一切五金雜貨各樣俱全兼售牛皮膠等價亷物美如蒙光顧請至四馬路東首本行帳房面議可也本行特白 
[大通輪船玉記辦房告白]  
啓者大通輪船辦房係玉記一人經理所有以前大通輪船帳房圖章在外賒取貨物銀洋等情一槪不作爲憑今更換大通輪船玉記圖章爲憑恐未周知特此聲明 
[賞格]  
啓者於五月初八日上午在寗波會館方浜橋左近遺失西信内有克羅福先生二封拾着者送來酬洋二元决不食言此佈西門外斜橋安息會臺物史告白 
[代附廣東闈姓]  
本號歴年代客寄投廣東闈姓妥當快㨗屢蒙貴客光顧今分設老北門外西吊橋照常代寄廣東全省文鄕科并廣府文黌宮中彩謝敎各件格外快㨗外埠貴客函購原班回件此佈　源發祥祥記號謹啓 
[永安人壽公司告白]  
本公司各埠所保壽險諸翁往往來申寓住應付保費望就近黃浦灘六號門牌投付本公司亦可如欲知保險單内一切章程祈請玉祉是荷 
上海總經理人漢蜜登啓 
[召盤]  
茲有老閘撟北堍河淸海晏烟茶樓一座今因股東意見不合顧將生財什物召盤如合意者請至本帳房面議海晏樓啓 
[協隆絲廠招租]  
啓者本行現有繅絲廠一所坐落楊樹浦本紗廠間壁内有繅絲盆四百十六只一應機器引擎俱全如　貴紳商欲租者租價格外克已請至四馬路東首本行面議可也 
[祖傳秘製]  
始創廣東鹿芝館自甑萬應如意油本館貨真價實遠近馳名如假包換 
本館祖傳始創自甑萬應如意油扶正抑邪性和功峻内科外科俱治或搽或食隨宜無病則分益諸經有病則各呈其效馳名旣久經騐良多眞爲濟世之慈航護身之至寳也氣味清香與别家不同請嘗試之每瓶洋一角小五分鋪在上海老巡捕房對門分設杭州淸河坊 
[同慶堂戒烟各藥]  
吉祥参片一粒金丹如意参片 
本堂戒烟各藥早以風行名省四遠馳名而一粒金丹加料製煉更爲靈妙批發定做無不克已光顧者請至陸家石橋南外　瓜街北口便是 
[新申樓]  
四馬路西薈芳對門新增鷄絲蝦仁裏肉燒賣應時春卷和菜四葷盆二炒三大碗一元一角細便二千二水四葷盆四炒二大碗一元三角掛爐燒鴨透味油鷄各菜精置價亷物美以廣主顧店主啓 
[燕製除痰聖藥燕醫生除痰藥]  
反大　醫生在合衆　犬埠自制除痰藥治症如左咳嗽傷風肺勞氣喘吐血中痰　咳氣皆熱風濕初　　　痛肺　　　　　　　　專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海英大馬路第三十二號燕大闢父子藥棧經理人求啓 
[地基召租]  
在楊樹浦路順泰木行隔壁出灘基地一方又路内一方如欲租者請至二馬路東口寳順洋行面議此佈 
[義記洋行保險]  
MANCHESTER 
義記洋行保險公司 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也　主人謹白 
[老太古告白]  
太古火險公司 
倫敦格崙西火險　公司叭喇定火險公司 
阿德來火險公司　勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客欲保者請臨面議可也特此佈告 
[大阪商輪公司]  
啓者本公司天大亨丸輪船准於五月十三日卽禮拜四晩開往長江等埠該輪走水極快買辦司事等均係華人茶飯應酬一切無不週到倘蒙各寳號欲裝貨搭輪者請至本帳房面議是荷　郵船會社代理 
[英商巴勒火險公司]  
本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今已數十餘年專保房產貨物機廠一切火險遇有不測無不立卽照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[魁利票行]  
本行批發江南義賑彩票格外克已分條照市外埠函批原班回件認明上洋大東門内彩衣街中與當對門庶不致悞 
[五月十二日匯票行情列左]  
銀行電匯銀票　二先令八辨士八之二 
銀行現銀票　　二先令八辨士八之三 
銀行三十天期票二先令八辨士八之四 
銀行四個月期票二先令八辨士八之五 
　五月十二日進口船禮拜四 
江天　　輪船　由寗波　　　招商局 
遇順　　又　　由汕頭　　　招商局 
天津　　又　　由汕頭　　太古公司 
直隸　　又　　由塘沽　　太古公司 
大亨　　又　　由長江　　郵船會社 
瑞和　　又　　由長江　　　怡和行 
　五月十三日出口船禮拜五 
大亨　　輪船晚往長江等埠郵船會社代理 
瑞和　　又　　晚往長江　　　　怡和行 
鯉門　　又　　晚往香港粤省　　禪臣行 
普濟　　又　　下午往寗波温州　招商局 
武昌　　又　　晚往烟台塘沽　太古公司 
重慶　　又　　下午往寗波　　太古公司 
海晏　　又　　晚往烟台塘沽　　招商局 
直隸　　又　　晚往牛莊　　　太古公司 
　五月十四日出口船禮拜六 
神戶丸　输船　早九點鐘開往長崎神郵船株戶横濱釜山仁川等埠式會社 
旅順丸　又早開往神戶横濱郵船株式會社 
熙春　　又　開往長崎神戶横濱和衆公司 
財生　　又　　晚往汕頭香港廣東怡和行 
安慶　　又　　晚往長江　　　太古公司 
新裕　　又　　晚往烟台塘沽　　招商局 
公平　　又　　晚往汕頭厦門　　招商局 
遇順　　又　　晚往烟台牛莊　　招商局 
江天　　又　　下午往寗波　　　招商局 
杭州　　又　　晚往厦門汕頭　太古公司 
　五月十五日出口船禮拜 
塘沽　　輪船　早往膠州　　　美最時行 
美大　　又　　晚往長江　　　美最時行 
　五月十六日出口船禮拜一 
華利　　輪船　晚往長江　　　　麥邊行 
希士賓　又　　開往神戶横濱　　天祥行 
和泉丸　又　　開往香港　郵船株式會社 
廣利　　又　　晚往香港省城　　招商局 
瑞泰　　又　　晚往長江　　　　瑞記行 
 
 

Page 7

 
 
   
 
 

Page 8

 
 
   
 
 

Page 9

 
 
[衆情宜恤]  
　　廣州訪事友人云邇者香港東華醫院紳董目擊港中時疫流行旅港華民一遇傳染不能回省醫治其有病故者竟至埋骨異鄉情殊可憫爰會同省垣各善堂董聯名具禀督轅請照會英領事官轉懇港督變通辦理督憲陶芷芳制軍許之特於日前備文照會曰現據廣東愛育堂廣濟醫院廣仁善堂崇正善堂明善崇本善堂紳董禀稱竊查香港一埠所有工商多係内地華民每遇疾病咸欲歸家得父母妻兒爲之調理卽有不幸亦可面囑後事近日港地疫氣時行潔淨官仁愛爲心恐其傳染别處於省港輪船將行之時極力搜查遇有精神疲憊面色青黄之人輙舁往雪廠醫治華人無識往往因驚增病鮮見生還若遇病亡不准運柩回鄉其骨殖不知銷歸何所衆心愈爲恐怖查光緒二十四年及二十六年旅港華民染病者香港督憲准其回家萬民戴德稱頌至今又聞西人染恙回國出洋卽愈中西人土地異情同業經港地紳商具禀叩求變通辦理香港督憲體恤下情深知華人苦况惟是此例出自政府未便擅免現香港界華醫院曁華商會館紳董迭到敝堂公議聯乞憲恩迅賜照請香港總督轉禀政府俯順輿情仁施格外准照光緒二十四年及二十六年辦理凡有病者無論是否染疫任其回鄉調理身故者亦准運柩回籍歸正首邱存殁沾恩甚爲德便等情到本部堂據此查旅港華民久承貴國優待保護良深感佩近因時疫流行港官查搜病人代爲醫治尤徵仁愛之心無分畛域惟中西風圭各殊體質亦異西人治病之法未必盡宜於華人猝遭不測又不能歸骨故鄉以致衆情惶恐殊堪憫惻應請貴領事轉致香港總督迅爲電禀貴國政府准將現例删除查照光緒二十四年及二十六年辦法凡旅港華民遇有疾病無論是否染疫聽其回鄉調治在港身故者并准運柩回籍以順輿情而安衆心不勝感荷爲此照會須至照會者 
[南巿捕房紀事]  
　　董家渡左近馮泳昌銅錫店主某甲查知近有歹人冐伊牌號製造銅器入巿混售正在細心偵察昨日忽見車夫沈順之載銅盆二十餘枚皆鏨馮泳昌牌號因卽扭交巡街捕帶入捕房捕頭令押候傳到貨主然後解送馬路工程局禀請總辦葉孟紀司馬究辦○前日本邑西門外某染坊夥某甲見同事某乙私取坊中洋銀二百元因卽扭入捕房據情聲訴捕頭以事關錢債非捕房所應理令自投有司衙門呈控 
[英美租界公堂瑣案]  
　　頑童陳立生至福利公司及泰興洋行藉詞騙取小洋刀二柄失主報捕後經包探張才寳拘獲解請訊追陳供稱小的父親現爲天津鐵路總辦小的不敢行竊叩乞開恩讞員張柄樞司馬商之白繙譯判責手心六十下交家屬領回管束○浙江平湖縣差役柯大觀因公來滬僑寓某客棧携有洋銀一百三十元及銀質對時表一枚匪人何金文誘竊不遂誣爲同黨致被包探竇如海拘送至案司馬訊得實情令柯將洋銀及表具領回去何遞回安徽某縣原籍○皮匠邵福生與李松山口角致被戳傷面部包探顧阿六將李拘獲連在塲勸解之吳金生丁石舟謝木奎解案請究司馬判責李三百板押捕房兩月餘人無干省釋○鄉人潘世振以水濕棉花五十斤賣與老公茂紡紗廠廠中人察悉扭赴捕房昨晨捕頭派包探張全林解案請究司馬判令枷示五日○張毛囡與葉金全口角被葉砍傷足踝一百二十號巡捕將葉拘獲解案請懲司馬判責二百板○流氓李金榮在雲南路設攤誘賭經三百零七號巡捕拘解請究司馬判責一百板枷示一禮拜○陳華春行竊馬榮岳家綢褲一條經包探竇如海拘獲解案請究司馬判責五十板贓給還失主○前晚某洋行細崽唐福昌陸阿三周兆興相約至長裕里向某流倡調笑以致忿爭經三百七十號巡捕拘解請究司馬判各罰洋銀一元 
[法租界公堂瑣案]  
　　二十號包探潘阿新帶陳元龍至案禀稱有薛阿海者前充包探犯案斥革後在洋涇浜一帶擺設賭攤陳道經其地被薛硬拉入局陳不允薛遂搶去洋銀二元當卽投報捕房捕頭派小的前往拘拿薛反行兇毆擊是以扭案請懲見證張仁生訴稱小的目見薛行兇屬實讞員杜枝園大令判將薛枷一月期滿重責三百板遞解回籍○顧尚星承挑工部局垃圾因不遵照定章隨處傾倒被管理垃圾西人拘案請罰顧供稱連日大雨不及載往他埠巳被西人禁押三日並由工部局罰銀二十兩大令與費繙譯會商著再罰洋銀二十元○馬炳元訴稱小的失去銀表一枚報捕查獲竊賊宋元泉起出原贓送案請訊宋供小的向習製豆腐此表由陳巿安橋左近某豆腐店夥阿松竊得托小的質錢大令飭探帶至城内指提阿松到案訊究○福建人林浦浦在海琛兵輪船當水手近由福建來滬私販小錢十九千文起岸時被包探查獲解案請究大令判罰洋銀三元小錢充公○金阿開冒充貨捐局巡丁見某車夫載有貨物勒令輸捐被巡街捕拘獲解案大令訊鞫之餘金語無倫次狀類瘋癲遂著押候查明再核昨日伊妻金王氏投案訴稱丈夫向業製烏木刻巳因瘋歇業求恩寛宥大令判罰洋銀十元○法文報館主所雇車夫陳阿文行竊鈔票油衣逃回原籍館主因將薦頭王阿四送案大令飭交保出外尋到阿文以便訊究昨日王將阿文送案大令判責三百板枷號一個月○松江人周錦榮控妻子吳氏私逃來滬匿跡某小客棧尋獲後不肯回家求恩懲辦等情大令飭將吳氏及伊子復生交周領回管束諭以倘再私逃禀案重辦 
[美租界捕房紀事]  
　　昨日午前女郎馮林弟乘車洋車至某處行經百老匯路突被小流氓攫去金簪一枝遂投報捕房請爲查緝捕頭允之○昨晨甬人邵阿六章韋羣陸阿官在外虹口華順碼頭爭攬生涯互相毆擊由某號巡街捕帶入捕房捕頭令押候解送公堂禀請讞員張柄樞司馬訊究○昨日亭午時江北人陳祥泰葛生甫在裏虹口漢璧禮路某茶肆中口角扭毆適爲某號巡街捕所見一并拘入捕房捕頭令押候解送公堂禀請訊辦○前晚江北小竊吳阿才闖入外虹口公和祥馬頭貨棧中竊取舊鐵若干適爲管門人所見拘入捕房捕頭令押候解送公堂禀請訊辦 
[善與人同]  
　　今歲爲邵君順浦六十初度之年際兹懸弧令旦蒙諸君子寵錫隆儀躬親道賀本擬設筵欵待以答盛情旋念敝堂各節善舉經費浩繁謂諸君子皆心存利濟正無需乎一席浮文爰將筵資洋五十元悉數移助爲諸君子廣結善緣夫獨樂不若與人與少不若與衆子輿民巳先我言之今邵君能推此意以行仁將來福壽綿綿由耄耋而晉期頣固不待言而諸君子善與人同其獲報當亦未有艾矣乞附報章藉伸謝悃滬北天后宫前廣益善堂司董嚴信厚施則敬朱佩珍唐榮俊葉貽鑑等謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　李興銳片再案准部咨各省委署丞倅等官及試用州縣委署員缺係暫時署理者與實缺調署不同均毋庸附摺具奏令各該督撫按季恭疏具題等因兹據布政使張紹華詳稱光緒二十六年秋季分有因事故同知知縣離任所遺印務係屬委員暫時署理所有分先通判全本寯委署南昌府同知試用通判陳希曾委署南昌府吳城鎮同知試用知縣王濟中委署靖安縣知縣試用知縣管繩醒委署峽江縣知縣候補知縣張鵬程委署浮梁縣知縣試用知縣俞省三委署宜黄縣知縣南安府同知胡耀斗委署定南廳同知補用知知許應銑委署樂安縣知縣候補通判艾廷棟委署饒州府景德鎮同知試用知縣何昌壽委署德化縣知縣共十員造册具詳前來臣覆覈無異除清册咨部外此案遵照新章攺題爲奏理合恭摺附片陳明伏乞聖鑒謹奏三月二十一日奉硃批吏部知道欽此 
岑春煊片再署山西布政使調補陜西延榆綏道許涵度現有奉旨查辦事件自應飭其交卸聽候查辦所遺布政使篆務查有河東道吳廷斌堪以接署吳廷斌未到任以前暫委署按察使恩霖兼理遞遺之河東道員缺遴委現署冀寗道候補道張毅署理調補冀寗道胡湘林到省應飭其卽赴本任除分檄飭遵外謹附片陳明伏乞聖鑒謹奏三月二十一日奉硃批知道了欽此 
岑春煊片再據署布政使許涵度詳稱晉省每年奉撥京協各餉曁經費洋債等欵皆有批解定限不准延緩如有遲逾吏議頗重去年夏間各屬被災錢糧多有蠲緩秋冬以後防賑交近庫空莫籌仰蒙恩旨發帑截漕並懇飭撥鄰省協欵截留户部存欵曁免解京協洋債各欵緩解甘餉三成均經欽奉諭旨允准在案復查晉省撥解以上各欵向以地丁釐稅爲大宗本年入春以來各屬迄未得雨二麥難望收成秋禾尚遲播種青黄不接飢黎嗷嗷雖經照例開徵實恐無力完納各欵釐稅自去歲軍興災重或因路途梗阻商販日稀或因天時亢旱出産不旺較之往年收數大爲减色來源欲絶庫藏虚無本省之餉需正愁乏術支持撥協之欵項實屬無從措解所有應解光緒二十七年分京餉銀四十五萬兩甘肅新餉銀八十四萬兩邊防經費銀一十二萬兩内務府封儲銀十萬兩固本兵餉銀六萬兩内務府常年經費銀二萬兩旗兵扣餉銀二十萬兩以及鐵路經費派還洋欵本息等項銀兩惟有先請奏懇緩至本年上忙錢糧收有成數再行察酌情形久在聖明洞鑒之中刻下雨澤愆期軍防吃重兼之查辦教案需用不資臣調任時蒙恩賞帶鉅欵到省後統計熟籌尚苦不敷周轉該署司以本年京協各餉及湊還洋欵本息各項來源欲絶無從籌措請緩遲上忙有收再行摘解等語係屬實在苦情合無仰懇天恩俯念晉省艱難萬狀准將應解各欵緩至上忙有收再行分别報解俾資周轉實出鴻施理合附片陳請伏乞聖鑒謹奏三月二十一日奉硃批户部知道欽此江西巡撫臣李興銳跪奏爲候補試用人員察看期滿照章甄别恭摺具奏仰祈聖鑒事竊查前准部咨嗣後道府州縣無論勞績捐納各項人員應于到省一年後察看考核分别補用等因兹查有候補班補用知縣邵作賓捐納分發試用知縣劉世另均試看一年期滿應行照章甄别臣到任未及三月例不加考據藩臬兩司詳加察看候補班補用知縣邵作賓舉止安詳留心吏治捐納分發試用知縣劉世芳年壯才明諳練製造均堪留于江省補用相應請旨留于江省照例補用謹會同兩江總督臣劉坤一恭摺具奏伏乞皇太后皇上聖鑒謹奏三月二十二日奉硃批吏部知道欽此 
頭品頂戴兩廣總督臣陶模頭品頂戴廣東巡撫臣德壽跪奏爲遵電先行籌解京餉銀兩匯滬解京恭摺具陳仰祈聖鑒事竊准兩江督臣劉坤一電開滬道轉慶親王致電行在户部奏准於明年所撥京餉儘先提銀一百萬兩内廣東先提十萬兩等因當卽轉行籌解兹據廣東布政使丁體常詳稱查廣東應撥光緒二十七年京餉尚未接到部文兹奉電飭應卽在藩運兩司各提銀五萬兩其運庫應解五萬兩由運司另行詳辦所有藩庫應解五萬兩作爲光緒二十七年第一批地丁京餉二萬兩釐金京餉三萬兩但目前地丁釐金均未徵收有欵祗得先向號商借墊隨後徵收歸還現將前項京餉五萬兩發交商號新泰厚等匯解江海關道投納限於光緒二十七年正月二十六日解到江海關道轉匯進京等情詳請具奏前來臣等覆查無異除分别咨行外謹合詞恭摺具陳伏乞皇太后皇上聖鑒謹奏三月二十二日奉硃批户部知道欽此 
李興銳片再承准軍機大臣字寄光緒二十六年七月初五日奉上諭户部奏遵議直隷布政使廷雍奏軍務需欵浩繁請飭協濟一摺自省城失守司關道局各處庫欵無存不能不賴各省協撥以濟急需著照該部所議江西籌銀二十萬兩該撫務於本省司道關局各庫無論何欵移就急需按照指撥銀數赶緊分批解交不准遲延致有貽誤欽此又准户部咨同前由當經臣松壽行司欽遵並經司議由糧道各欵項下籌解銀五萬兩九江關籌解銀十萬兩巳由司庫先後二次籌解銀八萬兩糧道庫解清銀五萬兩委員解赴金陵製造局轉解交收並由九江關逕解銀二萬兩共銀十五萬兩均經奏咨各在案此外尚有司庫欠解銀二萬兩九江關欠解銀三萬本年正月二十二日准行在户部咨議覆直隷督臣李鴻章奏直隷存欵巳罄請將本年秋冬明年春夏攤還洋債各欵改撥他省卽抵協直新餉摺内議撥江西代解英德欵銀六萬兩一併解交江海關道兌收以便届期歸還等因伏查江西協解直隷軍餉銀原抵欠解五萬兩今奉添撥銀一萬兩卽經臣行司設法籌解兹據布政使張紹華詳稱此項銀兩除九江關原短解銀三萬兩電囑自行逕解上海道庫外其餘三萬兩惟有司庫竭力騰挪兹第三次於光緒二十六年地丁項下動放銀三萬兩以二萬兩爲司庫解清奉撥協濟直隷軍餉其餘一萬兩係添撥之欵一併遴委試用知縣楊榮修張樹森等領解於二十七年二月十五日日程由水路至九江附搭商輪前赴江海關道衙門交收并由司給發該委員等往來川資及輪船保險水脚等費銀二百五十二兩詳請奏咨等情胶來除分别咨明並飭該委員等妥速交收曁飭九江關將欠解銀兩速籌委解清欵外所有江西司庫第三批解清奉撥恊濟直隷軍餉解赴江海關代爲解往直隷償還洋欵銀兩委員領解起程緣由理合附片陳明伏乞聖鑒謹奏三月二十二日奉硃批户部知道欽此 
李興銳片再上年因京師軍食緊急欽奉上諭於清江浦一帶設立轉運總局委派前福建興泉永道惲祖祁採運接濟前撫臣松壽承准軍機大臣字寄當飭司道於漕折米折項下提銀九萬兩地丁項下提銀三萬兩共銀十二萬兩作爲湊撥京師軍糧米價運費之欵先後委員解交惲祖祁兌收奏明在案嗣以恭值乘輿西幸遵旨將轉運總局移設漢口臣於光緒二十七年正月二十六日准兩江總督臣劉坤一湖廣總督臣張之洞電稱漢口運陜米石因短缺運費中途待欵非由各省續籌運費難期迅速等因臣當以行在需米事關緊要自應協力籌運以免延誤飭據藩司張紹華在於光緒二十六年地丁項下再提銀一萬兩發給委員具領於光緒二十七年二月十八日起程解赴漢口交接辦轉運總局漢黄德道岑春蓂兌收以資運費由司詳請奏咨前來除分别咨明外所有江西續籌解赴漢口轉運總局運費銀一萬兩緣由理合附片陳明伏乞聖鑒謹奏三月二十三日奉硃批戾部知道欽此 
 
