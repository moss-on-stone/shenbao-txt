# 1914 - 412 - 4914895

 

Page 1

 
 
   
 
 

Page 2

 
 
時評 
[歐洲之情勢（冷）]  
　　和歟戰歟此歐洲列强今日至可疑之問題也 
　　以前兩日之情勢言戰多而和少以今日之情勢言則又有可和之機會也英相出而調停意法已贊成其議俄政府又有提出可令奥國滿意條件之說是急迫之戰事又稍緩矣 
　　以歷來之積憤言奥之巴爾幹久思一戰以目前之情形言塞之對奥之屈辱斷非塞人所能受塞爲之傀儡塞人所不能受卽俄人所不能受此前兩日之情勢所以若是洶洶也然戰端一開此次之戰事斷非奥塞二國而止俄必不能坐視焉德意復不能坐視焉法又不能坐視焉其禍牽及全歐其了决非在一旦而各國所受之損害實非淺鮮關係過鉅此又不能不稍稍躊躇其勢稍緩而復有今日調和之望也 
雖然禍根不滅今日雖或幸而免戰而積憤在胸豈能忍此而終古哉調和亦暫焉而巳 
命令 
　　七月二十六日大總統策令張淸澄給予四等文虎章此令又令任命周樹標署察哈爾都統署審判處處長此令 
又令國務　呈據司務所所長吳笈孫詳請任命潘宗瑞爲僉事應照准此令 
又令内務部呈准文官高等懲戒委員會曦决前廣西中渡縣知事藍迺憲　庇濫押有玷官常一案依照知事懲戒條例應受第三條第一種第一欵褫職處分其飭警開鎗恐嚇及濫禁平民各節涉及刑事範圍應提交法庭審訊等語藍迺憲准照所議即行褫職仍提交法庭審訊按律究治以申法紀而儆官邪並交司法部查照此令 
又令交通部呈稱擬將僉事　鐸何瑞章張仁侃叙列五等等語應照准此令 
又令内務部呈卸任貴州黔西縣知事魯昌禧廢弛烟禁嗣復乘間潛逃請飭各省通緝解黔歸案訊辦等語查禁烟條例官吏故縱者與犯人同罪功令綦嚴奉行宜力凡屬官吏應如何恪遵職守各盡責成乃該卸任知事在黔西任内四境遍種烟苗並不認眞查察事後復不厲行督鏟巳屬咎無可辭迨案經發覺　懲又復乘間潛逃實屬弁髦法紀若不嚴行拿究殊不足以維禁令而肅官方卸任貴州黔西縣知事魯昌禧仍由該省巡按使嚴飭查緝懲治並由各省巡按使通飭所屬一體協緝務獲解黔歸案訊辦毋任漏網此令 
專電 
　　北京電昨日公布特種營業執照稅條例凡皮貨綢緞洋布洋雜貨藥房片油金店銀樓珠寳古玩旅館酒飯館海菜洋服革制品各業無論新舊開設均須納稅領照每年分六月十二月納營業總收入自四十萬元以上至十萬元下者爲一等營業稅額自千元至二百五十元自五萬元上至萬七千元上者爲二等稅自百二十五元至三十七元五角自萬元以上千元下者爲三等稅自二十五元至十元凡減漏抗捐均有罰欵重者得停業封閉 
　　北京電川人團體所辦之醒華報前日又以載及軍事被憲兵勒停 
　　北京電京累月暴雨早晴晚降各城門口水深尺許永定河聞已决口 
　　北京電請史館開辦經費周總長停滯趙爾巽　請緩辦袁批慰勉並飭速撥始和好如初　　北京電此次新簡之湖南巡按使劉心源七十餘老人尙未赴任刻因湘事緊急大總統特促其從速赴任聞劉准日内由京起程又新任將軍署參謀長程夔亦於日内由京赴任 
　　長沙電叛兵自竄桂陽後聞有人粤消息湯將軍特電龍將軍派兵堵擊計叛兵手下約有快鎗一千餘支子彈三千餘顆現戰鬥力不小務須愼於從事云云 
　　長沙電自衡陽兵變謡言甚多省城已宣布戒嚴北兵紛紛向南部開行居民非常恐慌黄譚各黨首領時派心腹内渡煽惑日昨起出炸彈隊機關一處所獲危險物甚多並獲黨人十數人當場槍斃因之風聲愈緊 
　　開封電近日西路各軍以湘鄂吃緊南調甚多祇有毅軍專任汝寳等處淸鄕事務聞匪雖大股而數十羣兵至爲民各就耕耘兵去仍出搶刧且彼民甘於容匪憚於見兵故淸鄕亦一時辦無效果日前田將軍特飭前路淸鄕各官專在收械上著想未知能否有效 
　　南京電韓巡按現以省公署經費就現辦情形竭力撙節尙須年支洋十六萬八千餘元中央所定數目實不敷支配昨特電請中央查核　　南京電中央電令韓巡按速將自治存欵查明詳報以便核辦 
　　南京電齊巡按來電准八月一日交卸覲見後定期來寗 
　　南京電馮將軍擬在寗垣設立軍警稽查團 
　　南京電金陵道署現就前提學署開辦暫設外交内務司法實業總務各科准八月一日成立 
特約路透電 
　　北京電路透訪員今日謁見黎副總統謂彼意修改海關稅則進出口貨物實收關稅五釐實爲急要之舉各國主張公道者必當承認蓋今之稅則乃一九零二年所定當時之物價與今相去三倍有奇致中國人稅因以減収黎主增徴奢華品之釐金惟尋常日用品則仍照舊章又謂彼極關心礦物而注重開採全國之礦産蓋此實令中國得於經濟世界佔定地位最佳最穩之法上年亂事敉平後彼任湖北都督時曾以此事商諸比國工程司賴姆賴曾訂定合同以比款開採直隸之礦産者也按照該合同中國得紅利若干二十五年後以全礦交還中國彼正欲與賴姆簽定冋式之合同時而忽奉命調京彼主招外人而工程司尤重彼信中國佳礦甚多今訂之礦律不知能否招致外人合辦礦務惟彼望其能爾黎信白狼今將罪惡貫盈白狼之羽黨多巳混入民間以避當道偵捕惟政府今巳窮事搜捕且責成各鄕耆老隨時查訪鄕民行爲如有作惡行兇者惟彼是問白狼受傷之說無確實之證據白匪越過豫兵圍攻棗陽時數僅七百目下發難之匪餘者懲不滿八九十名惟四處不逞之徒持有軍械者紛紛附和勢乃漸盛故近竄甘肅時巳有二千人之衆白匪沿途擄刧牲口逼令民人爲其提負劫品迨至第二城則將彼等釋回復勒令當地人民爲　服役白匪之得在甘陜兩省披猖者皆由曾在老河口獲子彈二十二萬粒之故白匪子彈耗費甚多現巳分爲若干小股其最大者僅五百人故白匪蕩盡之期似在目前黎曾拒絶討論藏滿問題彼信蒙古漸知共和大義翊贊共和遠勝於宣布獨立蒙古因受外人慫恿而倡獨立今漸灰心矣憲兵新計畫外問多有悮會者政府目　已從事整頓警　憲兵部乃補警察之不足政府不欲設立憲兵部以威壓軍隊俟警政完備之後憲兵部卽將裁去政府所練陸軍之數僅求足以維持内國之治安惟目　衆皆不欲背叛故不致再起亂事彼乃比較兩次革命第二次革命時加入者有七省之領袖因不得人民之赞助乃致失敗彼聞孫文現在南洋然不足爲虞黎又謂彼意决不致有人强逼袁總統踐登帝位惟國民之現狀宜加以專斷之政治國民今仍在幼稚時代故須由中央政府約束中國昔嘗試行平民政治卒之禍亂四起故政府必由少數之人主之以利多數之人云云 
　　北京電駐京公使及中外商民前曾反對新稅今由蘇浙巡按使電京謂巳商諸國稅廳長所議新稅候諸事商妥後再爲開徴或謂如是則兩省所允解京之巨欵恐難如數矣 
　　北京電開浚遼河借款業已商定其數六十萬元以出入口洋貨附加之稅二釐華貨附加之稅四釐爲抵押品以牛莊華員海關稅司中西商會總董各商團體代表組織專會 
　　北京電據華人消息施肇基議令陳貽範留印以候政府决議西藏會議應在台爾希抑在北京舉行 
　　成都電前派往隴秦邊界之官軍多經調回成都蓋以白狼竄川之危已去故也　　廣州電警察　嚴加巡邏以防謡傳之亂事　　廣州電内地盜風頗熾巳有數鎭停止貿易因不能應匪要求故也 
　　廣州電巴拿馬廣東出品展覽會巳於今日開會 
譯電 
　　倫敦電英國外相葛雷君今日（二十七日）在平民議院宣稱星期五日彼曾見駐英各大使向述奥塞爭端如僅限於兩國則吾人無干涉之名義如奥俄邦交有決裂之虞則事關歐洲之和平及吾人全體之利害彼聞奥塞邦交决裂時即致電巴黎柏林羅馬詢問願否令彼等駐英大使與彼（葛雷）開會或設法措置目前之糾葛同時復以此意見電達維也納聖彼德堡貝爾格萊特並請暫緩用兵以候大會之結果迄今尙未得完全之覆文反對黨領袖巴拉營君質問德皇曾否承認葛雷君提出調和之主義葛雷君答稱德政府頗以調和俄奥邦交爲然惟彼現候德國關於大會之覆文 
　　倫敦電和戰正在權衡輕重之際而維也納已來消息謂達羅白河上某輪船之塞兵曾向特曼斯古平附近之奥兵開　奥兵亦開鎗報之繼乃交戰頗關重要 
倫敦電塞國覆文承認奥國要求諸欵惟拒絶會同奥員調查暗殺案因背塞國憲法之故至關於開除塞國文武官員一欵則請奥國報明諸員之舉動如經司法官查明果有陰謀破壞奥國土地完全之事自當黜之云 
　　倫敦電巴黎接維也維來電明晨（二十八日）　出師攻塞 
　　倫敦電路透電社宣稱法政府已承認葛雷君之提議 
　　羅馬電意大利已承認葛雷君之提議 
　　倫敦電德俄奥匈京城昨復有愛國示威舉動 
　　倫敦電首相愛斯奎士君深夜由鄕回邸德皇巳抵基爾法總統巳過丹京遄回巴黎 
　　倫敦電德皇巳抵柏林法總統不復游歷丹京瑙京忽忽回國 
　　倫敦電今晚（二十七日）俄京較爲鎭靜預期英德勢力必得勝利法京則具悲觀意爲奥國不致持和平態度德京對於奥將承認調和一事更具希望奥國各報今促政府進行一切意京各報則促政府勿加干涉 
　　倫敦電巴黎柏林白達配斯特之股票交易社 
 
 
 

Page 3

 
 
均巳闭門 
　　倫敦電巴黎僅外巿股票社停止交易官 
家股票交易社仍將開門柏林亦然 
　　倫敦電塞維亞大元帥泊特里克將軍及其他軍官四員均巳釋放 
　　聖彼德堡電二十五日俄國外相晉謁駐俄德國大使提出得令奥國滿意且保全塞維亞主權之意見 
　　巴黎電代理首相與駐法德國大使復相會晤討論各國維持和平之辦法 
　　　京電塞維亞國會巳於今日（二十六日）在里虚召集 
要聞一 
[中歐政局將動之危機]  
　　字林報云奥塞兩國如以干戈相見則中歐政局之紊亂兵禍　及之廣遠勢必迥異尋常外交家急宜設法調停以免兵連禍結荼毒生靈此則一般人士所抱之息見也本埠消息靈通之各界皆謂奥塞如果開釁則俄必不　公然與德决裂而惟除勸塞人退走南方聽令奥兵長驅直入以饜其意俾留外交家調停爭端之　地如爾國宣戰之後外交家皆退作壁上觀則滔天之禍將難免矣俄必代塞出兵而巴爾幹全境將無一片安寗之土各國陸軍之調出者其數將約數百萬名奥國必　先事準備出師如至緊急之際則可調大軍三百七十二萬名奥國平時之常備軍共十六軍團兵三十八萬名將弁三萬四千三百名戰時則可用之軍共有一百七十二萬名如最後之預備隊亦經調出則臨陣者復多二百萬名奥國步軍所用之槍爲一八九五年曼里乞式砲軍軍械精備有野戰炮過山礮及最新式之　彈礮等類其馬隊素負盛名軍學專家推爲全歐之冠陸軍中尙附有得用之飛行隊一部分計有大飛船三艘軍用飛機百具尙有私家之飛機一百五十具皆經註册願於戰時聽調者也奥俄邊界袤延約四百英里將設陸軍軍團大本營三所奥塞邊界袤延約　百五十英里將設大本營五所奥國如下動員令則三四日内可以大軍十九萬名進壓塞國邊境一星期内　增至五十萬名 
塞維亞前於巴爾幹一役固曾受有重創然仍可調遣大軍其故因戰時死傷雖衆而所得新土戶口甚繁自應照例入軍服役塞維亞平時約有陸軍八萬名戰時有三十萬名其最後之豫備隊凡年在六十以下身體强健之男子均在其内如全調出則可再增二十萬名其數約佔戶口全　百分之十二塞維亞陸軍所用者爲一八八九年式之毛瑟鎗砲隊之軍械亦頗精利有斯乞萊特式及克魯沙式之野觀砲及　彈砲麥貨沁炮等類 
大陸報云奥塞德法俄諸國如　開戰則上海將驟去西商數百人諸商今多紛事部署以便奉令卽可啓程塞維亞人在滬者寥寥無幾而皆熱心愛國巳購定船票作歸計矣奥人擬於星期五日乘德國郵船回國者聞約五十人在滬德人須入伍者約三百人德國如果與聞戰事則衆均將於奉令四十小時内同赴靑島俄人之列名預備隊者不滿五十人意人约二十五人法人約在百人左右諸人多在本埠各行佔頗高之地位萬一離滬則商業必大受影響也駐滬奥總領事署已出示命本國在滬人民預備回國入伍蓋奥政府今惟宣布一部分之動員令諸人須接完全之動員令　行出發也 
歐洲各國軍力比較表 
　　陸軍 
國名平時軍力豫備隊陸軍總數可用之兵數奥三十六萬一百六二百萬三百萬 
十四萬 
德六十二萬三百三四百萬二百萬 
十八萬 
意二十七萬九十二一百二十一百二十萬五千萬五千萬 
三國總數一百二十五百九十七百二十六百二十萬　 
二萬五千四萬五千萬 
　　塞三萬五千十九萬五二十三萬六萬（此爲千一九一二年 
之數　約三 
倍於此） 
俄一百二十三百三十四百五十五百二十萬萬萬萬 
法五十六萬二百四十三百萬一百萬 
四萬 
三國總數一百七十五百九十九百八十六百八十萬 
九萬五千三萬五千萬 
英二十五萬九十二萬一百二十一百二十萬 
四千五百五千萬 
海軍 
國名新戰舊戰巡洋　魚魚雷海底潛 
艦艦艦雷艇艇行艇 
奥九三十三九十八六十九 
德三十三十五十三九十四五十二十一 
意十二二二十五四十一七十八二十 
三國五十四十五九十一一百四一百四三十一 
數總十四十八 
塞無無無無無無 
俄十四三十六一百零二十五五十一 
三 
法十九九三十六八十五一百八八十三 
十五 
　國三十三十二五十二一百八二百十一百三 
總數十八十四 
英五十七十五一百零二百十五十八六十九 
七 
[屯溪兵變再誌]  
　　徽州屯溪鎭兵變一節巳誌昨報茲得　函較爲詳細再錄如下本月二十號晚間二句鐘時駐休留屯溪巡緝隊遽爾譁變隊長汪孔璋連長程萬人被變兵剌斃排長汪乃剛韓斌等均受傷垂危當時變兵四出搶掠刧去益和錢莊六千餘金萬　典萬泰衣莊及通裕錢莊均遭搶刧統計商家損失不下萬餘金至二十一號午前九時該變兵始從容整隊向開化而去現商會已電省請兵分剿矣查該隊長駐屯三年治軍嚴肅素有聲譽屯鎭各界現擬擇期開會追悼傳聞此番兵變原因有謂孔璋近奉省令禁賭辦理過嚴賭徒銜之剌骨因與該隊兵暗中勾結致釀此禍有謂孔璋素日仇家煽動變亂以　報復現尙未得眞相探實續報 
　　屯溪訪函又得其受傷兵士報告休寗縣知事書全文云具報告人巡緝隊司務長柯玉山爲報告　緣本隊兵士本月廿號夜半後突然譁本隊長汪俊及各排長等驚覺出爲禁止詎兵士鄭龍標趙子鳴祝念黎鄭士忠汪德源柴水榮程石貴程春田張炳桃等凶狠異常首起反抗當將汪隊長俊排長程名傑用亂斧砍傷復以鎗殺比即慘斃排長汪家謙韓斌司書吳昌陳及中士陳齊雲郭國鈞並玉山等亦隨隊長禁阻悉受重傷該兵等肆行叛逆之餘將本隊文書簿據軍需軍械等物任意焚毁搶掠復於黎明時龍標等膽敢執械威逼不肯附和之兵士一同上街搶刧玉山等身被重創難於步履故暗遣未被脅從之兵士周金海朱得標汪鳳淇查林標等星夜馳往貴署及本鎭警局報請救援而本隊慘狀又蒙親蒞履勘至敝隊尙餘鎗枝一百九十二桿子彈七萬九千顆炸藥一盒均巳照交錢警長存儲　護　變起倉猝玉山等於事前並未得其絲毫消息無從杜漸防微事後已受重傷又復無力禁阻巳死有餘辜若以臆見推測致變之原因或係汪隊長平日約束嚴厲不稍寛假至招蓄怨之故未可知也謹將本隊譁變前後各情縷陳台端伏乞轉呈倪將軍鮑鎭守使核奪謹是休甯知事吳又杭友報告云此次屯溪兵變猝不及防浙商在該　貿易者以茶爲大宗米木靛靑次之昨屯鎭某號經理人來信言當禍起之時訊亂兵急思突出重圍並不計及財物故受害尙淺迨至天明援軍齊集亂兵巳擒斬過半於是有少數愍不畏死者先在東北放火隨即將義大木行天成銀樓余順興鹽米號以及華興正興各靛行搶刧一空復抄至南街將洽興錢莊吳大有汪恒興各茶行搗搶淨盡約共損失十五萬元左右此僅就浙商而言現正淸理詳報官廳幸人口無恙云 
雜評一 
[羣稅如毛（無名）]  
　　稅不貴名目多而貴普及今中國新稅之名目紛然雜出矣然而或阻於於人而延期徴收或碍於灾患而有名無實在國家所得仍　無幾而於人民强者抗而巧者避不强不巧者日受稅之苦痛而無可告訴此非國與民之福也願　　者細行孹劃勿徒　發稅章也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[江蘇警察觀岐逸]  
　　江蘇警察開創最早成績次於天津前淸時各通商口岸均有巡警總局創辦地方自治各城鎭巿鄕警務亦在籌劃之中民國成立之際各縣警察均已開辦　有十年歷史之南京督察乃從根本的摧翻破碎無餘亂事影響固不重哉 
現在南京長警總數約三千人内屬省城警察廳管轄者二千九百餘人領警察廳餉者二千五百人於其他機關協欵者四百廿人城内警察分五署廿分駐所每署長警四十名每分駐所七十七名保安警察隊二百名騎巡隊一百六十名警衛隊二百名消防隊二百名偵緝隊數十名此上皆支警廳俸餉下關警察署一百名支金陵關餉四路淸道隊三百廿名支馬路工程處餉其廳内除四科外如督察處花捐事務所等上下官長（險巡長）約二百餘員爲江蘇警察中之巨鎭自改駐津警後其舊有官長不足百分之十舊有巡警不足百分之五在六月中月支四萬五千元年共五十四萬元較前增加十四萬元 
　　二年度告終三年度開始財政因難迄未稍减是爲江蘇軍警費消减之期警廳每月應裁九千元年十一萬元廳長王桂林以裁欵較鉅不敷展布嗣定裁每月七千元年八萬餘元七月實行所有被裁官長三十餘員皆另予警界位置長警四百餘名资送原籍遣散其他雜費各欵皆加節省以符七千之數惟警餉不統一於設施警政極爲不便而下關又准和記洋行撥欵以充警餉尤玷國體外人照約通商則保護之責自當履行違約之舉則拒絶之不暇又何倚賴他欵爲是統一警餉之關係頗爲重要也 
　　南京警察素有寧派湘派之分去歲一炬同痊邱土及其漸也湘派乃稍稍曲復矣如南京警察廳司法科長張冕甲下關警署長余家謨蘇州警察廳勤務督察長徐錦立行政科長宋琛寳山縣警務長姚紹虞江陰縣警務長梁思義等其他區員巡官莫不有湘派存焉蓋雖謂爲完全恢復未爲不可其寗派有沾湘系之餘瀝者有脫警界者有敎書者有賣畫者皆風流雲散矣 
江蘇警察糜費最多改組最繁首惟上海閘北滬南屢合屢分所謂合久必分分久必合之公例乃爲之打破在亂前年支五十四萬元未裁之前六十餘萬元現卽裁减之後其額仍居江蘇之首位江蘇地方警察各縣皆巳成立巿鄕警察以自治停止之影響未能發達縣警察費時有動摇每一警務所之巡士約三百人屬縣知事指揮管轄警員多謂内地警察之可爲蓋在間欵之無定現雖規定自三百元以上之罰欵即不能辦而公罰私罰兩途回截然有别也 
　　　政進步則地方治安風化敎養　有極深之關係吾蘇警政進步與否察視治安風化之程度居於何種階級可得而卜之 
貴州最近之觀察（黔愚） 
　　（一）政治之現象貴州當局人物以資格言則巡按使戴　遠不及同僚以勞績言則戴有求援滇　二次改革維持地方擁護中央之功故中央酬以動　位以能力言則戴之所長似不在政治方面而在經濟方面人極本色毫無官僚派氣習惟政務上之進行係屬合署辦公尙無隔　之弊近中央任命林炳華爲黔中道道尹預料爲將來之巡按使蓋本省人不能爲本省官業巳見諸實行近來政府厲行統一政策必須從此着手不僅貴州然也 
　　（二）財政之現象財政廳長張協陸即前之國稅廳籌備處處長人頗精明辦事尙認眞蓋貴州比年來財政之困難實巳達於極點銀行紙幣無力兌現其影響尤爲普徧去歲每元價格低落至二錢幾分照法定價格合實銀不到四折此中最大原因不僅準備金缺乏而巳官吏之杜絶紙幣勒收現金實生絶大阻力張派員調查常有破獲懲辦徴收官吏望而生畏不敢留難民間繳納公欵紙幣非常便利用途　廣遂漸上漲現每元已至八折餘刻聞中央紙幣將到金融益爲靈活第生計困難商務減色雖無如何之恐慌然根本問題實難解决耳 
　　（三）軍事之現象護軍使劉顯世軍事家而具有學問者也世居興義統帶防軍頗有威望本鄕人入伍居多精壯善戰現在黔中軍隊以興義兵爲最强悍劉以是頗能鎭攝前次叛兵敖靑雲等倡爲内亂劉不動聲色擒斬黨羽十餘人反正後尤賴維持中央業授以中將近因各縣鄕村匪燄甚熾特委黔西觀察使兼西防國民軍統帶劉顯潛（世之族兄）爲淸鄕督辦周鋐余鍾爲襄辦分路游擊斃匪頗多惟劉顯潛出發不數日北防國民軍統帶陳崧甫遽爾病故劉急馳往遵義坐鎭蓋恐川匪乘機擾害故也陳富有軍事知識由武備學堂畢業後充新軍管帶反正後歷任要職大局賴以維持铜仁之役損一足而猶能坐鎭北方誠軍界中之不可多得者劉中將聞耗委督帶熊克臣代理統帶淸鄕劉督辦仍率兵緝匪各路匪黨竟敢與官兵對壘但皆烏合之衆官軍稍奮勇即潰散遠國故此番淸鄕咸可寗靜數月耳 
　　（四）社會之現象人民之生活程度視文明程度以爲轉移黔中民智開通者鮮流民甚多生計窮困卽略有知識者大都從事消耗事業如戲園酒樓茶館之類商務則頺敗不堪且氣習甚重各業收歇倒閉時有聞見惟大十字一大商店規模偉大勃有生氣如鶴立羣雞惹人注目蓋蔡衡武君開辦之羣明社也蔡以經濟見長反正後爲財政長整頓財政甚力維時兵驕將横蔡以不黨主義入艱出險煞費經營擴充銀行巳有根據即遭二次改革在位者均巳逃亡惟蔡幾經挽留堅辭不就其對於政界之冷淡可見一斑蔡旣退職而經營社會事業以學理經練之所得而施諸實用甚營業有綢緞圖書及一切貨物等價値劃一異常發達商界之摹倣形式者各街均有而經理之精神　不　遠甚然苟能　於職業始終不懈精神上雖　欠學　亦足以生存發達特廢業者多終是文明程度不及之　民生之困難良有以也 
[審計院組織談]  
　　條例之修正審計院丁院長日前以審計條例第十九條牴觸之處酌量修改曾繕寫淸摺呈請核奪茲聞該條例修正之原因以此等條例係襲用審計處之舊條例現在改處爲院已屬獨立機關自與審計處性質不同自當另加規定由該院起定草案呈明總統核閱交參政院審查核定公布施行刻下該院開院有日需用促迫未暇詳細另訂只須就舊有條例修正其十分牴觸者爲一時暫行規則又悉審計處設立之初因借欵關係曾將條例譯送銀行團參觀現審計院成立巳將條例中與現制牴觸各條如國務總理可以命令支付之類均行改訂惟聞尙須譯送一份與銀行團以符前例云云 
　　用人之態度關於用人問題於舊日審計處人員留用者二十餘人新調人員巳達四十人上下並　其對於舊員爲暫時之調用對於新調人員以其操守雖曰可信而審計專門之學不免缺欠故暫作學習辦事俟試用一月以後考騐公事分别去留日前巳將新舊兩派人物開列名單呈明總統總統於二十三日發下從新之各人委任狀丁乃於昨日上午十鐘偕同該院辦事員三十餘人一齊赴院從公矣聞新調人員中爲丁院長所調者不過十餘人其名氏如下張潤霖商稅局坐辦萬雲路前淸軍機章京王士傑前典禮院廳長嚴汝誠察哈爾財政分廳長葛成修河南敎育司長陳斌麟前度支部員外張宗彦天津審判廳推事胡璧城前政治會議議員沈秉鑑河南審計處科長馬耀宗前大理院書記此外尙有陳華嶼吳之莊秦以鈞等餘人則爲副院長所調 
[懲治盜匪修例疑義之解釋]  
　　司法部呈擬將懲治盜匪條例中易滋疑義各節分别聲明通行各省遵照文云爲擬將懲治盜匪修例中易滋義疑各節分别聲明通行各省遵照事查懲治盜匪條例業於七月二日奉大總統申令公布其第二條以下規定縣知事審理報告執行等程序而並未及於各地方審判廳之如何審理報告及執行竊謂現行　度知事兼理司法事務惟未設地方審判廳各縣爲然若該縣已設地方審判廳其審判權應由審判廳行之此次頒定條例未經明言擬由本部通行各省嗣後巳設地方審判廳各縣有犯懲治盜匪條例第一條各欵之罪者由該地方審判廳審實後逕詳巡按使核辦京師地方審判廳則逕詳本部核辦俟得回報即行執行並報告高等審判廳備案而第五條第一款距縣署遼遠解審有刧奪之虞一語於距地方審判廳遼遠時亦適用之又第七條第一項巡按使認報告爲有疑誤時得飭令再審及提交高等審判廳審理等辦法於巡按使認地方審判廳報告爲有疑誤時亦適用之若係京師地方審判廳之報告由本部認爲有疑誤　亦照此辦理如是則審判機關適用法律不致兩岐此其一也再　治盜匪條例第一條各欵有未用盜匪字樣或其形容詞者稍欠明瞭擬由本部通行各省聲明此等規定均係指盜匪犯罪言之以免疑誤此其二也以上二端是否有當理合具呈護乞大總統訓示施行謹呈已於二十日奉批令如呈辦理此批 
[農事試驗場中之氣象展覽]  
　　農事試驗場自開放以來游者有專員招待詢答問頗饒趣味計二十四一日游者一萬七千餘人詢問者不及三分之一則農民程度之關係也茲得其中氣象觀測所展覽說詞一則錄下 
　　展覽詞說溯自明農敎稼則授時有典播時粒食而月令陳詩議義和重黎者尙矣孟子亦曰不違農時穀不可勝食也時之爲用大矣哉後世不察悮節氣之時爲陰陽歷數之書於是雨暘時若不聞而暑雨祈寒者咨怨甚至謂橘過淮北爲枳蘭移故士不芳豈眞地質使然哉抑亦未知磅礡太空之大氣轉移耳自十九世紀各國知氣候關於人類之生存及農事之必要特設爲學科從而根究之大則如水潦旱害實雨量盈腴之原小之如植物營養成熟亦處温度日光爲要以及衛生航海莫不與氣象學有息息相通之機焉同一菽麥也有早生晚生之分同一土地也有一毛二毛之别蓋五帶之温度不同自百穀之生成有異先時而種則失之太早而不生後時而藝則失之太晚而不成故曰雖有神農不能夏種麥而秋蒔稻氣候使然也本所現在所試騐近者於農藝氣象爲多姑準七政之璣衡冀調四時於玉燭願與各鄕父老共研究之 
　　試驗事項（一）氣壓試驗即試驗空氣壓力之高低用以測知天氣之陰晴（一）氣温試驗即試騐氣温升降之度數用以測知天氣之冷暖（一）水蒸氣漲力試驗即試騐空氣一立方密達中所含之水蒸氣之漲力若干用以測知天氣之乾濕（一）濕度試礆卽試騐空氣中含水分至若干程度因其所含之多寡而定天氣之乾濕（一）地面温度試騐即試騐地面温升降之度數用以測知地面之冷暖（一）地内温度試驗即試騐地内温升降之度數用以測知地内之冷暖（一）風速試驗即試騐風力之大小用以測知風勢之强弱於造林及砂防上等事大有關係（一）風向試驗卽試騐風向之變遷通常分風向爲十六方位）一（日照試騐得以知一日中植物收日温日光若干積一日所收日温日光若干推而至一季則可知某種植物於生長期内共得若干日光及日温可以推知其營養化合作用之充分與否（一）雲量試驗即試騐蔽覆天空雲形之多寡而定其分量（一）蒸發量試騐即試騐水分蒸發之多寡用以測知天氣乾旱與否此項試騐大與農田有關係（一）降水量試驗即試驗降水之多寡用以測知天氣乾旱與否此項試騐與蒸發量試驗用爲關於農田上最重要之試驗（一）水温試驗即試驗水温升降之度數用以測知水中之温暖 
[沔陽搶局殺紳案詳紀]  
　　飭拿各首犯湖北沔陽蘆林湖下垸因反對開河聚集頑民械阻釀成搶局殺紳戕害多命之慘劇前經范道尹守佑馳往查勘拿獲案内要犯多名帶省押辦惟首犯　逃法網搶去官物鎗彈亦未繳出昨吕巡按據上垸受害人許猶及沔陽調查員梁國棟禀稱各情當批飭云查賽耳垸（即下垸）反抗濬河搶局之案被垸民將該員及曾雲　高得勝酷刑吊拷並高生死莫卜江知事元亮旣委充調查何致知情漠視現江知事雖卸任何以不禀新任覃知事查辦遽爾來署具禀且稱巳查實鎗彈匿地及殺斃局首罪魁究　彈匿何處殺局首者何人何以禀内又不詳細聲明種種情形殊不可解其中究係如何實在情形候飭江漢道尹傳飭該縣知事迅速查明如果所禀屬實應即從嚴懲辦并查照送飭將案内首要各犯及搶去械彈衣物分别查拿追出務獲究報除此示外并飭江漢道尹查照辦理 
　　又獲僞司令沔陽仙桃鎭漢川麥旺嘴月初有大股匪黨起事經駐沔憲兵營及北洋二師留鄂寗軍各隊伍分途撲滅事後緝獲之逸匪戴和尙夏永明（即老八）等有就地懲辦者有解省正法者亦有尙監軍法處獄中未决者聞官中消息該匪此次暴動原因確係劉鐡獲案時季雨霖賀天倈張國荃等潛回沔漢密集黨徒勾合漁業團社會黨同胞社並各種土匪結成一氣號稱編制七旅團討袁軍餉機由申運濟云云昨駐沔憲兵又獲僞團部司令鍾某一名　經憲兵營鄧司令訊明請示處斬矣聞段將軍以各防軍痛剿亂匪鎗斃生擒甚多生民財産保全無算實屬忠勇得力殊堪嘉尙是以傳令奬慰犒賞各營各三百元仍飭嚴肅防範會同淸鄕各印委各軍官督促進行俾絶根株 
[蛇山洞中之道場閙散]  
　　鄂垣蛇山洞崩潰後卽責令包工賠修現巳赶修完竣工程局總理羅洪陞以前此炸石開山先後跌炸斃工人數名傾塌時又打斃工人及行路民人張某等三名茲値全工告成爰於二十三晚延請蓮溪寺僧七人在洞内之中端紥大台一座施放燄口並備有紙馬亭祭品禱祀山神土地該僧等甫登台山前後納凉者蜂擁前來圍觀途爲之塞鑼鼓聲語言聲嘈雜聒耳而第四署長許家鵬以爲有擾治安違背警章况民國成立迷信應即破除因之上前阻止經工程師某婉求未果立卽收台掃興而去先是洞面崩塌時有巫言係山神作祟須延僧禱祀始可無恙以故羅總理始有此舉初不料警署長之如是惡作劇也 
[川中道尹之忙碌]  
　　蘇兆奎建昌道尹梁正麟前奉陳巡按委任代理川東道尹現梁君奉中央命令入覲木缺已任命杜慶元至川東道一席日昨（七月十日）亦由巡按使另委蘇兆奎代理矣 
　　龔廷棟川西道尹倪公偉奉命入覲遺缺當局委龔廷棟代理龔辭不就陳巡按以該道缺地居首要代理人才一时雖得特再三勸駕出資臂助龔不得巳乃於前日（七月九日）奉文就職 
　　楊湘前川北觀察使楊湘卸任巳久中央存　其人電令入覲聞楊定明日（七月十二日）起程北上 
　　佘司禮　前渝城警察廳長佘司禮　省委任代理建昌道尹方奉文間中央又簡任梁正麟電到繼而中央又電梁人覲佘巳奉文當然赴任故於日昨（七月十日）朿裝首途前往接事矣 
[滇省請免提團費]  
　　兼署雲兩巡按使唐繼堯前呈滇省鹽課附徴團練經費請飭鹽務署免提路捐欵仍准照舊微收以紓邊困一事當於七月二十日奉批令前據財政部核覆該省截留鹽欵窒碍難行業經批令遵辦在案據呈前情應仍遵照前批辦理云云茲錄原呈如下爲附呈事准雲南鹽運使函奉鹽務署佳電以後所收鹽欵無論何種名目向日充何用途及是否巳列預算均應悉數專儲不得稍有截留前致巡按使江電凡自四自以後所收欵項一律交分所轉存卽團費亦包括在内惟滇省鐡路巳由國家籌辦此項鹽捐路費自可豁免等因查團費一項前淸丁督振鐸試辦原案曾經聲明暫行由各井按每銷鹽一百觔於配塡引票時隨折收民捐團價銀一兩另欵存儲專備團練經費一俟團務有成即行停止以紓民力等語滇民屢請援案停收祗以地方經費無着不得不强令忍痛輸納藉資挹注上年奉鹽欵專儲之電經前民政　將團費不應提存之理由迭電呈明始蒙交部核議奉財政部十一月沁電開滇省地居邊要財政情形原有不同惟鹽稅爲抵押外債之需信用所關本部提存亦非得巳現據迭准來電歷叙種種困難　屬實情本部爲　全邊土起見不得不兼籌並計應准將團費一項約計五十餘萬元特予變通免其提存並將核收手續劃歸該省財政司辦理以清界限等因當飭各井遵辦並佈告在案茲鹽務署電開各節不惟於團費性質未加深考並置財政部十一月沁電於不顧是直以鹽務署電取消財政部電况團費本屬臨時附加稅查照原案早應停徴今日賡續徴收暫濟一時之窮人民尙能相諒若視爲永久應徴之課應在提存之列恐滋人民提存便成定案之疑又以原案爲口實紛來請免則提存之說適足爲徴收之梗且以全國鹽課抵押借欵巳有餘裕固無事爭此區區之團費若滇省之支絀則留此團費實賴以維持現狀查滇省三年度核减預算案連團費共不敷銀七百六十餘萬元巳屬减無可减七月瞬届行將遵案履行不得的欵勢已不可終日舊有區區團費何堪再加剝奪至鹽捐路股一項初本爲滇蜀騰越鐡路總公司而設欽渝議定滇蜀自可勿議惟騰越一線不在欽渝範圍以内似不能不仍舊逐籌且鹽捐路股純係地方組合性質計歷年收入增高繼長於將來路欵不無裨益有此常欵存　歲時轉貸亦足資軍政各費緩急之一助今鹽務署不謀之於地方逕電豁免於地方財務行政不無妨碍除咨陳財政部外理合呈請大總統飭令鹽務署詳核仍照財政部沁電免提團費路欵准照舊附徴稍紓邊困無任屏營待命之至謹呈 
[杭垣知事之涉及法院者]  
 
 
 

Page 7

 
 
　　黄琨案之吳知事黄琨河南人旅居孝豐巳四　充爲客民　董財家數萬雄冠一鄕與鄰村張兆麟友善張肄業杭私立法校今春張畢業考試法官入京不知如何被人報告指黄琨與張兆麟通匪乃奉省令飭拿前月黄琨游杭突在城站被獲卽解回原縣歸案訊辦不料其父黄秀林以吳知事違法殃民迭在軍民二府上告未奉批飭而吳知事已判决黄琨四年六個月三等徒刑黄秀林訴於高等廳又批不准昨　投巡按使署呼寃不止入晚由其同鄕擬稿將上訴於大理院蓋因秀林疑吳知事揑造省令有意誣害而吳知事又以黄琨毆差毁票罪無可赦情詞各執此亦爲官紳衝突之鉅案也 
　　胡姜麒案之於知事　前玉環知事於振越鎗斃胡姜麒一案迭經軍法會審均誌報端頃悉章督以該員前曾承認槍斃胡某係奉都督命令故付軍法會審茲據供稱係出誤會則與軍事無關應歸普通司法裁判前日（二十七）特派護兵四名解送巡按使署在收發處坐二小時遂即轉解法院發押定期審訊 
浙路股份換劵收欵簡草之改訂 
　　興業銀行代理浙路股份換劵收欵簡章丸條早誌報端茲悉該銀行總理沈新三與淸算處長葉揆初商議是項章程自第一至第五條義有未足因加改訂爲八條末下四條仍舊茲特彚錄如下（一）委託人如欲將浙路股票或收據委託本行代換證劵或將證劵交本行保存以後按期代爲收欵本行均可代辦收到股票或收據後即給收條爲憑（一）委託人如僅須換取證劵者須納手數費百分之一證劵換到後在本地者即憑收條領取在外埠者並須付足寄劵郵資方能照寄（一）每期現欵領到後委託人如欲按期取回者由本行函寄領欵收據交委託人簽字蓋章交回本行以憑支付除郵資匯水外並須納手數費百分之二（一）委託人每期領欵收據應用印章及簽字式樣須先交存本行以便查對委託人如願將代領之欵即存本行者除照存欵章程給息外并免收前項手數費（一）此項委託事件上海漢口兩處分行一律代辦唯由杭至申漢兩處往還郵資及匯水概由委託人認出（一）委託人在他埠無論杭州本行或上海漢口分行均可用信委託唯付還郵資及匯水由委託人認出（一）此項股票及收條證劵等概由郵局雙保險遞寄以昭鄭重（一）外埠滙欵悉照巿價最優待例計算（一）交來股票或收據如經挂失或有别故不能換取證劵時應由委託人自理（一）凡在外埠用信委託者須將住址號數詳細開明遇有遷移亦须函告以免投件舛錯（一）簡章如有增改隨時通知委託人 
地方通信 
[杭州]  
　　汪司令赴嵊巡視昨據紹友傳述近來嵊黨四出運動每有勾結台匪密謀破壞之謡二十一日午後城中又起流言謂嵊匪巳與大嵐山土匪勾結不久仍在原處起事汪司令官得報雖知不足爲信惟因該縣原駐之　重營一連巳奉軍督　回恐兵力單薄隨帶步兵三排　於二十一夜　自往嵊巡視一週甫於二十五晚回防一面圖致　　兩統帶加意防範 
　　全浙敎育聯合會　會全浙敎育聯合會自本月二十日開正式會議各縣代表到者三十餘人所提出議案不下二十餘件每日自上午七時起至十一時止　各議案悉心討論表决成立者巳有六件始於昨日議　閉會并撮影以留紀念今將已議决之案分别於左（一）小學敎員宜實行級任方法案（二）規定各縣視察員資格案（三）縣稅小學　分配規程案（四）限制中等學校收受高等小學未畢業學生案（五）施行特殊敎育案（六）小學訓練實施案 
[鎭江]  
　　知事調查旅館丹徒縣知事劉鳴復以鎭郡係通商巨埠五方雜處匪黨易混因於二十六號起每晚乘無頂之四人轎前列荷鎗小隊十人親赴江邊各旅館查察檢閱循環簿並諭令不許寄宿形跡可疑及退伍並着軍服無徽章之人如有上項人至館偕宿可卽赴該管警區報告緝拿如故意隱瞞一經查覺决不姑寛毋遺後悔云云 
　　小輪因旱停班天氣亢旱河水乾淺由鎭開往淸江之長班小輪均巳一律停駛聞江北界首馬棚灣第處即民船亦不能通行云 
　　砲艦游弋長江停泊上海之江貞砲艦現奉海軍司令部李總司令飭即開往長江一帶巡弋該艦遵於二十四號開輪昨巳抵鎭停泊　　 
　　通緝掘墓逃犯徐故軍統墳墓被匪發掘由浦口稽查員張輔臣偵獲要犯許傻子一名業經游緝統領楊瑞文派員押赴丹徒縣交劉知事審訊巳詳前報茲探得劉知事日前詳報馮上將軍曁韓巡按使略謂軍法科職務雖無發墓之規定新刑律於發掘墳墓罪僅處徒刑此案許傻子膽敢於大　墳墓肆意盜發希圖寳物並欲毁　報仇實屬凶暴昭著藐法已極若照新刑津科以徒刑未免法輕罪重不足蔽辜　請遵照批飭准將許傻子即許洪斗江春學卽陶春學二名歸入軍事範圍卽行就地正法云云旋奉馮上將軍批此案審訊旣屬詳細擬辦法亦極允協且贜證確鑿正犯無疑所有該犯許傻子卽許洪斗江春學即陶春學兩名自應一併盡法懲辦以昭炯戒而慰英靈惟旣據併詳仰候巡按使核示飭遵併候分别咨飭一體協緝逸犯許懷慶閃兆龍即沈大楊小老二即楊麻子及王大等務獲解究 
　　鎭守使閱操誌略鎭江施鎭守使於日昨親至大校場校閱所部第五師第二團各營兵士操法甚爲整齊繼各兵士又演古時拳法刀鎗劍戟等雜技至下　五時始收隊歸營 
[天津]  
　　更動知事朱巡按使牌示示永年縣知事光煕辭職遺缺委趙錫名署理沙河縣知事盧觀渭調省遺缺委湯銘彝署理蔚縣知事楊守潛調省遺缺委顔紹澤署理安新縣知事劉鍾嶽調省遺缺委王澤和署理唐縣知事康景昌調省遺缺委馮汝琪署理易縣知事張肇隆辭職遺缺委尹宏慶署理元氏縣知事李慶銘調省遺缺委王炎署理 
　　調查財政財政部以國家財政困難必須認眞整頓藉紓國難特派王得庚調查直隸財政巳於日前乘車來津并於二十四號早八鐘與巡按使朱經田君接洽一切 
[四川]  
　　第一女師範之野外敎授野外敎授爲文明各國敎授博物　最重要之舉前星期六日省立第一女子師範學校校長　逸芝君同博物教授丁榕　君曁該校　學　　　範生舉行野外敎授午前七時自校赴南關外農　試騐揚研究一切抵場後場　陶君於謡植物之生　耕種法之實騐果樹蔬菜之栽培指示說明均　懃　丁君亦從旁證以敎科書中之學理學生亦頗能領悟嗣到武侯祠瞻拜先烈觀覽園花復由陸君講　　家史事至十二時始整步還校午後一時丁君腹就敎室詳說是日之經過用顯徽鏡實驗採集之植物以證明所講之學理云 
[安慶]  
　　財政廳遷署皖省財政廳原爲獨立機關不過行政上受巡按使監督耳其衙署原附設於巡按公署現値酷暑屋少人多炭氣逼人殊非所宜現龔廳長勘定前淸臬署房屋寛廠適合辦公乃於二十五號一律遷人治事矣 
　　倪將軍求雨皖垣近日異常乾旱農民望雨甚殷業經懷　縣知事禁屠求雨奈連日火傘撑空毫無雨意倪將軍甚爲焦灼乃傳令先閉大南門三日一面在巡按公署設壇復派委員二人赴大龍山求取龍井之水親自拈香祈禱云 
　　徐道尹到皖安慶道尹徐鼎康自奉總統任命後即束裝就道於昨日抵皖庽協和棧聞帶人不多接任之期當必不遠惟道尹係新設之職一切組織頗不易易云 
[靑島]  
　　绵紗廠開辦消息滄口綿紗廠係周緝之所創辯目下廠中機械各器具均巳安置妥當開工之期想已不遠聞定名爲華新公司並延聘李子貞君爲總理 
　　張子衡到靑山東銀行總理兼濟南商會總理張肇銓君日前搭乘快車來靑聞張君此來係查視本埠山東分銀行各事 
　　泥窪灣建築碼頭韋琳碼頭之附近處有泥窪灣向爲民船卸貨之地但其地深淺不一貨物之起卸甚屬費力茲聞政界特在該處建築碼頭一座業巳劃定地點插立標誌俟圖成即行動工 
雜評二（默） 
[病根漸露]  
　　從前行政之困難以約法不良掣之肘也今約法改矣而國中紛擾無異曩時從前軍心之不戢以軍權不統一階之　也今軍權統一矣而兵變警告接踵而起從前議會之搗亂以政黨惑情挑撥其釁也今人人不黨矣面意見爭執乃起於政府委員之中從前官界之污濁以民黨都督用非其人也今一一推翻矣而違法舞獘日見於委員懲戒之令凡從前政府所藉爲口實者至此皆藉無可藉夫至藉無可藉而眞正之病原見矣苟於此眞正病原痛下針砭焉疾猶可爲也然而今日尙諱莫如深何耶 
[迷信經驗]  
　　各省官廳紛紛求雨或迎神或誦經或閉城三日論者以爲迷信吾謂雖迷信然亦未始非安慰人心之一法也羣民之心咸　屬於祈禱之一途故有雖明知其無益而爲之者至若北京正陽門因鑒於拳亂兵變兩不幸事而停止開放（見昨報要聞）湖北蛇山洞因鑒於炸斃　斃兩不幸事　大開道場所謂某大官某總理乃亦有此鄕曲婦孺之見解豈復古潮流中不可不開之生面耶抑亦彼輩經騐家所　　　險中　來也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[關於新大橋交涉之部批]  
　　　修閘北　板廠新大橋一事業由駐滬楊交涉員將關於此案交涉情形詳報外交部請爲核辦昨奉部批略謂查新大橋爲華界完全所有案牘具在如因危險拆卸亦必由我國官員自行辦理籌欵僱工等事應由該員妥籌辦理從速興工據稱此項橋樑巳由工部局於上月二十八日拆卸主權所在亟應據理力爭以淸權限仰卽查照前批速商解决仍將辦理情形具報 
[各縣附加稅多一支出]  
　　上海縣知事奉江蘇財政廳通飭云爲轉飭事案奉巡按使飭開案查第二師之第二第四兩團有附屬騎兵山炮機關鎗各一排前准都督咨送接管前來即經將名稱暫改爲警備隊第一二團其五六兩月份餉項並經會同上將軍馮電復陸軍部仍請追加在案推自三年度以後該兩團餉項亟應籌定方足以資發放本巡按使茲擬將省欵補助之各縣警察費酌量情形分别全提酌提改就忙漕附稅同支給騰出省欵抵支該兩團警備隊餉需列成一表期於地方警察經費旣不至於虚懸而警備隊餉亦歸有着且所提數目　諸各縣自治機關停辦後節存之欵儘足以資挹注亦不致妨礙學務及其他事業現在國稅地方稅名目業已取消該廳應即速籌支配爲此飭仰該廳長即便遵照按表列數目其全提者以後即不補助全由厚定之縣附稅内列支酌提者則按成數就原定省　及縣附稅内分别列支迅即通飭各縣知事一體　辦毋稍玩違此飭計發表一紙等因奉此合亟轉飭仰各該知事自七月分起一體遵照辦理此飭 
[海軍學生慘遭奇禍之撫卹]  
　　海軍通濟練習艦前於本日十一號晚因無烟火藥炸裂轟斃粤省海軍畢業學生三十二名並燬壞該艦艙房曾由海軍李總司令將該艦　愼情形曁轟斃學生員名呈由海軍部查核在案茲悉海軍部劉總長以軍艦所儲無烟火藥本屬危險品物燥裂炸發亦常　之事所有該艦管帶員弁姑寃免予議處惟所斃學生三十二名殊爲可憫業巳呈奉袁總统核准每名給予撫卹洋一千元昨巳批飭海軍李總司令查照辦理矣 
[黨人招集散兵之敗露]  
　　浙江台防劉軍統部下衛兵司命陶星高於本月二十三號在仙居天台等處拿獲誘招退伍散兵一百數址名至滬之黨人張金標等二十七名訊據張金標等供稱奉討袁軍總司令温楚恒委派至台州僞司令錢某處請其招集退伍軍人運滬謀亂錢某於上年南京二次革命時在黄興部下充當機關鎗第四隊討袁軍司令事敗逃回台州仍充僞驗張金標在温楚恒手下充當招待云云詰其温楚恒匿　何處據稱温在上海法租界某處洋房設有機關等語　軍統得供後當將張金標等押解杭垣將軍署訊辦並禀請移滬查緝朱介人將軍昨巳行文上海鎭守使飭查究竟有無機關覆候核辦 
[完黑衣之澈查]  
　　南京將軍行署駐滬稽查員許某朱某前日奉馮上軍將電飭謂有人報告上海　　北四川路某西式成衣舖現有黨人定製黑色軍衣數百套是否屬實著即調查覆候核奪等因許朱兩稽查員遵赴北四川路該成衣舖實地調查近日果接得此項生意係以元色洋布爲之詰其何人定製據稱係由本埠某轉運公司粤人來定此項黑衣係備粤省鐡路公司所用等語許朱兩稽查當囑該成衣舖將定製之粤人尅日指交以便詢究不得將貨私自交付云云 
[朱局長對於讓屋築路問題之復函]  
　　上海工巡捐總局長朱壽丞君昨復南商會函云逕啓者接准大函以小東門大街讓屋築路一案據情轉請暫緩進行並商就城根公地迅速招商承領建造俾各商得以搬遷自無所藉口等因卓見藎籌無任感紉惟查城濠地畝現由丈放局經管須待奉到部定地價始能召買各戶承買之後是否卽行建築並能否先儘小東門大街南首商舖租賃俾不爲捷足先得而無向隅之處此種問題事前頗難解决至此讓屋築路對於租戶爲間接之關係房主如果赞成則租戶無完全反抗之能力且此議本發生於租戶之請求夷攷其時正亂事初過喘息未定之際休養一年轉以兵災爲藉口毋乃自相予盾敝局於前廳未竟工程職務所在不能不爲結束此案旣經準備尤應繼續進行凡事利害相對持此事權衡輕重目前之損失有限而將來之利益正多第遷建之時房主一甎一木租戶之一絲一粟何一不在棄置損失之列是經一再邀集勸商籌擬辦法意在減輕目前之損失而增加將來之利益前廳章程凡業戶翻造房屋大街兩旁收讓三尺凸出者尤須曳直此項收讓之地作爲公路無從取償現在各業戶所讓之地遷建之後將來翻修准其不再收讓不動産之原狀永無變更之虞此房主之利益也改築馬路之後靠南面另築三尺寛側石一條爲往來行人之所必由北首須俟將來翻造房屋時收讓之後再予添築兩岸商舖同營一業購貨者自必先南而後北貿易之道祗爭先着此租戶之利益也至若無力遷讓者或由對面商舖酌量貼補或籌集息債房主旣費建築金租價應增至若干租戶旣增加租金之擔負則房主幾年之内不得再加租金及不准他人謀挖　種條件敝局於迭次商議詳哉言之令由各業主舖戶條具意見由局折中　定　詳立案爲日後履行根據乃各該業主舖戶除贊成者以外　知損失而不爲補償損失之研究一味反抗不受磋商現在旣據贊成各戶陸續來局定期拆讓萬難中止貴會爲商界領袖應請轉知各該業主舖戶迅速拆遷一面將損失情形條具意見來局以憑酌核　慮遷建之時無相當之地位可以騰挪則該處共祗二十餘家不妨分段建築或兩家暫時合併或於　面借賃數椽儘有通　辦法總之此事係爲增進公共利益起見敝局對於遷建各戶方商察度利害審愼規畫頗具苦心想亦爲貴會之所鑒亮也 
[誌滬軍營基地問題]  
　　天主敎信徒沈志賢　南碼頭　軍營基址及對面之操場曾於前淸光緒二十八年間因聞滬軍營　遷移裏日暉橋之說並因滬杭火車亦有該處設立車站希冀振興南巿商場當向該營出租地主價買共購地二十畝零即經完納糧賦有案嗣因該營延不遷徒以致繳納漕糧迄今巳將十載耗費甚鉅茲查該營所駐兵士巳盡行裁散自應將地收回俾得起建房屋振興巿面故於日前具呈上海鎭守使署請予給還鄭鎭守使以防營基地無論何處皆以公地爲多今滬軍營原址及操場基地據稱係沈志賢出價購買究竟該地舊業主係屬何人共　基地若干曾否完稅納糧自應詳細調查以憑核辦故已派委參謀長吕夢符帶領丈手前往該地查丈並飭傳詢上海縣二十五保十二圖地保迅將該處業戶詳細開單呈候核奪矣 
[農業學校又將開學]  
　　上海公立中等農業學堂係　前淸荷蘭公使陸子欣浙江交涉使王省三等先後倡捐巨欵經前勸學所　董姚子讓已故協董順丹泉項蓮生票准督　道縣咨部立案於前淸宣統二年正月開辦後因　國光復領欵無着中途停辦明年二月　閔行鎭賭匪肇事以該校與警　毗連亦遭殃及嗣由縣議　會議决撥欵重建易名爲乙　農業學校延聘事叔平爲校長敎員巳由校長訂定校址在閔行鎭西黄浦灘面積十三畝有奇試騐場三十餘畝科目完善設備周密以注重實習改良種　發達農業爲目的自上海至閔行每日有小輪來往交通尤爲便利　校向有基本財産自洪知事　任後復撥縣經費補助本邑學生並酌免　費茲擇於陽曆八月二十四日開學云 
[東興商業學校放假]  
　　大東門外壩基橋東與商業學校昨日舉行暑假畢業禮先由校長陳鳳穉報告成蹟　即行謁聖謁師禮遍给修業證書曁附屬初等小學畢業證書擇優給奬次監學顔誠伯敎員張光煥程兆麟等訓詞來賓張智卿敎員林瑞驥先後演說及修業生颂辭畢業生答辭奏琴唱歌畢振鈴散會聞假期内每　補習三小時以免曠廢學科定於陽曆七月二十七號起每日上午九時至下午四時招收新生隨到隨考於八月十一號開學　　　　　　　 
[淸查牙稅委員來滬]  
　　江蘇財政廳長蔣懋煕現委馮兆昌淸查上寳　縣牙帖昨日馮君由滬寗火車抵滬隨往道尹公署及縣知事署謁見以資接洽 
[水警拘獲嫌疑黨人]  
　　吳淞水上警察茲在淞口查有張得勝一名頗涉黨人嫌欵當即拘獲並將船戶周姓一併扣留昨該警廳巳將張得勝及周姓船戶派兵四名一併解送上海鎭守使署請爲訊究矣 
[海關查獲大宗烟土]  
　　海關稅務司昨據扞巡在鈕羅司輪船查獲私運大宗烟土之粤人梁果一名押解到關轉致海關監督施君請爲核辦施君以此案照章應歸地方檢察廳訊辦遂函致核廳於昨日午後由該廳汪廳長飭派法警韓瑞生李漢樑等前往海關迎提梁果並烟土證物到廳候訊 
[協拿新橋鎭地甲]  
　　松江縣周知事訪聞該縣東門外新橋鎭地甲張昌松專在滬上私販嗎啡鴉片至該鎭私售正擬拿辦已被聞風潛匿滬上租界某處昨周知事特呈請滬上當道協拿究辦矣 
[信成銀行索債案開庭審理]  
　　民立　書公司經理于某前以該公司房屋地基機器生財爲保證物品向信成銀行借銀八萬兩到期延不履行債務經該銀行延孫彭壽律師提出證據赴上海地方審判廳起訴昨日上午十一時由該廳張推事官開庭審理被告不到先據原告信成銀行代表人安士振陳述前情繼由孫律師出庭言曰民立　書公司經理曾以該公司財産向信成銀行抵借銀八萬兩契約訂明周年八釐起息一年期滿先還二萬兩餘則陸續淸償今該公司延不履行有失契約之信用除將于某存在信成銀行銀萬餘兩抵銷外尙有七萬餘兩應請庭上維持商業契約之信用判令被告人如數淸償問官諭俟傳到被告人再行核辦於是退庭 
[暗殺同寓之駭聞]  
　　留學生徐紹禎肅少燕近由貴州原籍來滬寄居公共租界廣東路百花里二百號門牌大　旅館二號房間内詎於前日被同棧二十號房間内所寓之湖北人熊羅雄張维舟二人潛入房内用刀暗殺傷及頭面手足等處熊張兩人將徐蕭戳傷後乘間逃逸旋經該棧茶房察悉訴由棧主報請老閘捕房立飭中西探捕前往將受傷人一併車送仁濟醫院醫治旋經三百六十五號華捕在該棧後面弄内檢獲兇刀兩把手鎗一支一併帶回捕房禀奉捕頭諭着赶緝兇手解案澈究 
[奥人開鎗自擊]  
　　昨有向做茶葉生意之奥國人某甲前夜不知何故忽然奔入法新租界吳淞江路二百八十號淸眞墳山内用手鎗向右太陽穴開放鎗子從左太陽穴穿出登時殞命昨晨　嵩山路捕房巡捕報知捕頭立即報告法總巡藍維譪君偕西醫某君親往察視旋發電話知照奥國領事轉飭尸屬前在棺殮 
　　又一訪函云公共租界黄浦灘進益洋行大寫洋人埃勿孝（譯音）前在本埠某茶棧購定價銀二萬兩之茶葉言定貨到付銀詎該茶棧將貨如數運去後向索貨銀埃勿孝僅付一萬四千餘兩之假支單一張嗣被該茶棧察破控由該　領事署將埃勿孝傳案訊明判令交保一面派查賑員茄發哈洽譯音）前往該洋行查核賑目諸多獘竅埃勿孝自知不合難以彌補遽於前日奔至東新橋回敎堂内用手鎗自回太陽穴轟擊立時斃命事爲公共捕房得悉立飭西探前往察視將屍車送驗屍所報請該管領事驗明再核 
[黑人溺斃]  
　　前日下午虹口公平路碼頭浦灘　浮起黑人屍身一具由水巡捕船查見將屍撈獲報知捕房捕頭飭送斐倫路驗　所　騐昨經捕房報請該管領事會同西醫蒞所驗明委係落水身死並無别故當即備棺收殮 
[木匠毆傷兩人]  
　　前日由四區第二分署移送木匠王金成至檢察分庭因王毆傷劉三良張寳山二人請爲訊辯當經李險察官詣劉家騐得受傷屬實判王收押候解地方檢察廳按律懲辦 
[工匠斷手臂]  
　　北四川路商務印書館工匠李順芳昨因工作不愼被機器軋斷手臂當送同仁醫院請爲醫治 
[發現受傷屍身]  
　　法新租界嵩山路潘家木橋地方昨晨發現無名男屍一口年約三十許經法捕房巡捕查見以屍身手足均似有傷當由華捕　捕各二名舁送同仁輔元堂驗尸所報由上海地方廳夏檢察官帶同王檢驗吏於午後蒞所相驗該屍頭顱墳起左右手均有觸電痕左足骨巳斷且有一孔該檢騐吏細視一番即飭善堂棺殮發壇召認 
[汽車撞斃行人之結果]  
　　汽車夫徐林生在楊樹浦路威鐡路附近駛車不愼撞斃行人孫金如由廨騐明將徐拘解公堂傳同屍親孫順海等質訊判徐押究在案昨晨由廨復訊察核原被證人所供被告開車尙無違章情事惟開駛汽車關於行人生命諭徐嗣後務宜格外謹愼從寛開釋 
[工頭欺侮車夫]  
　　江北人周永仁向爲塡泥工頭前日因與小車夫劉德倫劉德意弟兄爭論車資起釁將劉氏弟兄兇毆反投捕房誣控劉等攫洋行兇當經捕頭詢係誣控諭令將周收押昨解公堂訊明前情判周罰洋二十五元内提四元給原告爲醫費 
[婢女並無傷痕]  
　　開封路四百九下一號門牌王質甫家十四歲婢女史以因遭凌虐走出由捕拘解公堂訊判先送醫院騐明有無傷痕再核在案昨晨由廨復訊王質甫投訴該婢因與傭婦不睦並不虐待中西官以巳據騐明並無傷痕判史以交王具結領回以後不准虐待 
[迎提盜匪續誌]  
　　昨報紀上海地方檢察廳飭派法警持文赴鎭守使署迎提盜犯張長貴沈長生陳莊生等三人到廳候訊一節嗣據該法警陸榮葆李漢樑韓瑞生等回廳禀復警等詣使署投文之後嗣奉軍法科論因此案手續尙未辦妥今日未便給予帶去一俟辦竣再行發電知照爲此回廳禀復云云 
[警署移提盜匪]  
　　夥刦楊樹浦附近辛家灣辛和尙家現洋衣飾之盜匪朱天樓竇永仁業經公共公堂訊供屬實於上星期六日由捕房預備起解並由鄭鎭守使派兵警迎提各情曾誌前報茲悉此案當起解時爲閘北警署得悉以朱竇兩盜閘北境内亦犯有刦案除照請捕房從緩起解外並於昨日派探投廨聲謂緩解鎭守使署執行准予帶回訊究關讞員商之美領博君　將該兩匪交來警帶回俟訊明後仍知照公廨飭令捕房派探會同起解 
[續繼研訊藏書樓竊案]  
　　甯波范氏天一閣藏書樓失竊値　甚巨之古書圖畫一案案經管理是閣之范氏族人范盈　來申偵知係售書　客馮德富串同薛阿會所爲報由總巡捕房派探將馮薛二人拘押並將收贜之三馬路六藝書局主陳立炎四馬路來靑閣書坊主楊雲溪及三洋涇橋食　廛　肆主金頌淸先後傳案迭次訊供候核在案前日上午由王襄讞會同　領畢君復訊兩造仍各延律師到堂代辯書業公所亦延代表律師到堂候示先由薛阿會上堂供明於今年舊曆三月二十六日及四月初二等日與六藝書局　陳立炎同在廣東路怡圍及福州路中華第一樓茶肆啜茗由陳敎唆設法竊取天一閣藏書並挈領一木匠杭州人同至茶肆囑令同往寗波行竊（供詞甚長因與前次馮德富所供略同故删去不錄）並經兩造律師互相盤誥良久因時巳過午中西官宣佈退堂休息至下午兩句半鐘王襄讞與　領畢君繼續研訊陳立炎不認敎唆行竊據供馮阿根　卽馮德富係　客素來認識舊曆三月初六日因馮稱有舊書淸售故曾至伊所寓之同農公棧内當日因講價不合未曾成交　至翌日復往始議定價洋二百四十五元購買各種舊書一百三十四本嗣即託來靑閣主轉售與食　廛主金頌清價洋五百元並據同慶公經理李省三上堂證明馮德富父子於今二月二十八日起至三月初十邊寄寓棧内並見陳至棧内向馮購書各情　經兩造律師逐一詰問一番因巳鐘鳴五下中西官判仍分别還押交保候補傳人證於禮拜三復訊再核 
[竊賊原是熟人]  
　　葉茂林至法公堂控稱日前失竊單夾綢衣十餘件嗣由包探查獲唐繼祖抄出當票巳被當洋十五元一角五分惟唐係隔壁某號之　夥决不料其偷竊求請究辦詰之唐供所當之洋　已用罄以後改過求恩寛宥中西官判押六個月當本由葉照繳完案 
[剪綹賊之本領]  
　　顧金壽至法　堂禀稱前日午後在法馬路守候電車突被陸新法將我碰撞當時並不介意詎衣袋内皮夾一個内儲大洋角子已被其剪竊嗣見其形色張惶扭交巡捕送至捕房搜出原贜請究訊之陸供以後不敢再犯今求恩典中西官查陸係過犯判押四個月贜還失主 
[流氓搶物類誌]  
　　流氓王根生前日在新租界見顧徐氏抱一小孩在門前遊玩出其不意將該孩手上所帶之銀鐲兩隻將去奔逃氏即尾追喊捕由巡街捕追獲人贜送廨請究顧徐氏供他佯與小孩頑耍其實並不認識少頃孩哭知被强將手鐲逃走由捕追獲請辦詰之王供該鐲實係伊孩卸脫在地是以拾取中西官以其强辯可惡判押兩個月贜給徐氏領去又流氓劉谷生在護城河畔見馬陳氏獨行往北突然上前將陳氏頭上金茉莉針一枝攫取奔逃氏即大喊由捕帮同追獲人贜解廨請究馬陳氏供他見婦人獨行或前或後我恐其搶飾正欲將金針除下他即强搶逃走幸由巡捕追獲求辦質之劉供出於無奈叩求恩典中西官以劉係過犯判押三個月滿期逐出租界原贜給還失主又某甲昨在蓬路菜場購物被陳雲桂攫取衣袋内票洋數十元正在呼追之時適由包探宋掌桂經過帮同拘獲送入捕房押候解辦 
[珠寳掮客被控]  
　　夏榮堂控珠寳掮客金葆福於上月間在山東路三百七十二號旅館内將値洋一千一百元之珍珠十一粒以代爲掮賣爲由質洋避匿昨由捕房將金查獲旋解公堂經中西官略詰一過判金押候查明再訊 
[限期還淸房租]  
　　何其昌投閘北審判分庭控訴租戶張天明祝阿桂二人積欠房租前日經沈庭長傳訊之下判張祝分别交保限二十天淸還 
[損壞公共建築物]  
　　前報記顧鴻飛等控觀音堂女侍王大妹僧人計蘭庭迷信風水拆毁焚化字紙爐一案前日經檢察分庭傳集原被告預訊屬實判王大妹不應擅毁公共建築物押候起訴審判分庭按律懲辦 
[蔣文卿受累不堪]  
　　蔣文卿投法公廨控稱商人與史　元本來認識前因伊無事由商人代薦生意嗣被東家停歇後又屢向商人硬借邇來膽敢在路上拖扭借錢實屬可厭前日路過帶鈎橋南堍竟將商人從車上拖　幸有友人曹根福經過帮同鳴捕扭人捕房今蒙解訊請爲懲究以杜後累曹根福供目見史將蔣從車中拖扭下來是實質之史供因向蔣索欠薪洋並非硬借求恩明察聶讞員以史攔路硬借且又行兇殊屬可惡遂商之西官照違章例判史罰洋十元充公以儆 
[究竟是否誘拐]  
　　李桂廷張永生邵恒志等誘拐南巿陸家浜張姓家八歲女孩星弟　經捕房將李等與女一併拘解公堂訊供管押在案昨晨由廨復訊據張供稱星弟係我之妹同在租界遊玩詎　百五十七號華捕疑是誘拐乞鑒中西官以張　均居華界判女先交張領同餘人押候函送檢察廳訊核 
[郁文香忽然出現]  
　　虹口居民　宗亮前在公共公廨呈控伊妾郁文香（即林文香）於去年冬初捲取値洋一千三百元之金珠飾物現洋逃匿等情由廨准飭提訊尙未獲案前日郁文香忽自投捕房據稱此事巳經陸兄勸明請爲禀廨銷案故昨日由探將郁氏解案請示中西官以案關刑事未　原告到堂證明面之詞殊難憑信判氏押候禮拜四訊核 
[侮辱名譽之起訴]  
　　施炳松控包秋泉欠銀等情前經地方審判廳提　訊供判包押候交保候查在案前日某報登　　廳承發吏　先　有向包秋泉索賄情事該廳袁廳長　之正欲飭查　據韓吏以包侮辱名譽等情投地方檢察廳具詞起訴　午經袁君函請汪檢察長提案預審汪君准之巳派檢察官提同兩造到案訊究矣 
[追償停止營業之損失]  
　　郎孟松控孫補蘿周子京覇　租定房屋請求追償損失　情昨由地方廳推事官王君開　審理郎供民國元年四月一號憑中保租定小東門内蔣沈氏店屋一所房租每月六十元押租洋七百廿元曾由　保蓋戳訂立契約在在裝條開張忽有孫補蘿帶同司法巡警發封房屋並將所有貨物封鎖在内第二日又帶　法　將貨抛棄街路當經報告衣莊公　暫爲收存旋向蔣沈氏交涉即由蔣沈氏向地方審判廳起訴無　復赴高等廳抗告判决撤消原　發　房主收回自由出租惟自孫補蘿覇佔以來停止營業巳十九個月一切損失計洋七千九百餘元請求追償孫補蘿供挽中向卞春波租借小東門内房屋一所當付生財頂首洋九百元曾向房東接洽言巳租出當因卞春波悔議涉訟由地方審判廳判决執行拆卸房屋改造門面忽由初級廳將屋　封交還房主故又抗告高等廳聲請再審房主不服提起抗告　告代理楊律師起而言曰查此案眞相爲孫卞沈要求要審問題將來曲直未决惟案已延久郎孟松損失甚鉅故此獨立起訴請求追償損失孫周二人又陳述一切問　以原告所受損失確實諭候高等廳解决再行判斷 
[聲訴尋釁原因]  
　　郭珍記控邢小兎子强搬物件一案前日由五區警署送至檢察分庭預訊據郭供日前因邢與　聚賭被警署拘獲懲辦學後疑身報知崗警致生嫌隙來家尋衅判邢暫行收押着原告提出證據以憑核辦 
[保人不易脫累]  
　　李仲記控俞仁榮串同保人陳裕光中證陳煕楝將僞單福洋四百元一案昨晨由廨集訊據該圖地保蔡月中投稱始於民國元年接充至次年七月十五號交卸未悉其事亦未蓋戳訊之陳裕光延中國律師到堂辯稱被告祗擔保於半年内取贖該方單眞僞不得而知現俞姓巳愿備本取贖保人巳無責任應請交保候示中西官以此案業經會丈局函復方單確係僞造保人亦有連帶關係未便交保判俞陳還押候傳値年地保到案證明再核 
[姦拐婦女]  
　　韓如高控李廣福姦拐其妻韓周氏一案前日由四區二分署送至檢察分庭預訊據李供稱憑媒娶周氏爲室已歷七八年曾出身價洋六十元判李與周氏分别收押韓交保着邀到原媒檢呈婚帖再行核辦 
[第二期煙酒稅展緩征收]  
　　上海縣知事洪伯言君昨出示諭云照得征收販賣烟酒特許牌照稅前奉國稅廳　以奉財政部飭每年分二期完納第一期一月一日至一月末日第二期七月一日至七月末日本年第一期納稅領照日期即自五月一日布告之日起本以一月爲限　因事屬創辦不無觀望詳奉國稅廳　准展限半月依限辦竣在　茲　征收第二　販賣烟酒特許牌照稅銀期間惟查上期稅銀甫經征竣若　繼　進行　異兩　併征商力恐有未逮經本知事詳奉財政廳長批准展緩兩月以九月日至九月末日爲限明年一月起遵照規定時期辦理不得援以爲例等因除遵照辦理外合行示諭境内整賣零賣烟酒各店肆一體遵照切切特示 
[民事案尙難開審]  
　　今日禮拜三本係法公堂會審民事案件之期茲因法副領事德賚沛君出外避署定於今日返署故讞員聶榕卿君仍飭捕房停訊期 
[副捕頭調差]  
　　英美總巡麥高雲君昨日諭飭哈爾濱路捕房麥副捕頭　赴　三捕房聽候派遣所遺副捕頭一　另以新閘捕房六十一號三這西捕暫行代　 
[公共公堂瑣案]  
 
 
 

Page 11

 
 
　　匪人徐炳文　日在甘肅路永　坊弄内　取伶人四　燈之女孩阿毛金　環　　　人　同追　昨解公堂請究由該伶人之妻周王氏挈女　堂證明前情中西官以徐炳文係迭次過犯判押西牢一年期滿仍逐出租界 
　　粤梁中和以代薦張文良至某輪船爲茶房爲由向張　洋三十元　控由探將梁拘解公堂訊判交保限七天還洋再核在案嗣因無保收押昨日復由捕房解案請示判押滿一月　釋 
　　周性初控高安甫吞沒寄存洋一百六十餘元昨由捕房將被告傳　請示判交保候訊 
　　甬妓錢周氏因不愿爲娼自投濟良所由所解送公堂訊知該妓因負債　多並虧欠男女傭人　擋是以逃出判留所候查在案昨晨由廨復訊即由其母周陳氏投案求領聶襄讞商之美領畢君判將錢妓函送寗波同鄕會遣回原籍周陳氏斥退 
[謝劵]  
　　昨承四馬路西浙江路口快閣茶居惠贈優待劵十紙書此誌謝 
雜評三 
[更有宜卹者（訥）]  
　　通濟艦廣東學生慘被炸斃政府卹之宜也然今日更有宜卹者則屯溪巡緝隊官汪某等是巳粤學生之死僅死於一時意外之禍而汪隊官等之慘被變兵　割數塊一則　其平時治兵過嚴一則因其臨變時之禁阻也故事變以後該鎭人不痛恨於身家財産之損失而咸惋惜悼歎汪隊官等死事之慘或開追悼會或請當道旌表或且謂該兵紀律素嚴而隊官殺身之禍即伏其中者是可見該隊官等與地方之感情而其死事爲可憫矣 
　　嗚呼近來之兵變多矣而其長官有一人如屯溪隊官之爲抗阻而死爲治兵嚴而死死而地方之感情有如此者乎政府苟欲有所勸者是宜詳查其事實而電卹之 
來函 
[金陵錢業公所來函]  
　　民國自偵深偵緝各隊紛紛設立後其挾嫌誣陷栽贜邀功之事時有所聞人民之生命財産　無故破敗死亡於此偵探偵緝隊之手者不知凡　南京偵緝隊之擾害商民違法搜捕一案是其一也本月二十六日下午九時　事街馬榮和錢店突來十餘人自稱偵緝隊　道該店入門之後跳進櫃内吹熄洋燈將店東馬俊如學生徐姓用藏繩綑缚　箱倒櫃大肆搜索店主大聲呼救街　齊集往視有鄰店夥徐金　在旁亦被綑縛衆情不平羣相請問該隊因稱該店藏有銅洋特來檢查當將該店錢洋　封啓驗並無銅洋情事因勒令該店主具結釋放該店主以毫無情獘不肯具結核隊硬將該店主馬姓帶隊勒供至今未放當由該店家屬迫赴董事處請求商會維持商會亦卒不能爲力查本年五月一日大總統依法公布之中華民國約法其第二章第五條内一二三三項所規定人民非依法律不得逮捕拘禁或　索人於法律内并得保有財産及營業之自由煌煌約法自大總統以至平民皆應遵守今該商店事前並無違法情事遽行綑縛搜索巳屬顯違約法事後旣查無證據　應免究何以又將該店主帶隊拘　繩以法律大爲違背夙仰貴報主持淸　用敢將偵緝隊違法事實函請登載并請發抒偉論以彰公道亦保障人權之大要也金陵錢業公所謹啓七月二十七日 
[金星人壽保險鎭江分公司來函]  
　　敝郡亢旱無兩瘟疫流行敝公司素以慈善爲懷特購買藥水施送凡本埠各區均可施送謹請貴報登入來　　内藉告吾鎭郡鄕人之患瘟疫者童仁甫謹上 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
小說 
[俠女花彈詞（三十六）] [  東堃]  
　　第十三四移花 
　　吾義父得着這個信息狠替吾可惜只是敬重振亞的熱度又因此增高了幾倍不想如今起了這件訟事他就喜歡得了不得以爲天從人願一心要把周氏女郎斷歸花氏騰出振亞做他的東床快婿以爲失之東隅收之桑　之計你想吾義父這種奪婿手段利害不利害可笑不可笑秦老夫人微微點首衆人又談笑了一會就此散席桂香隨素珠到得房襄第見　紋如水羅帳如烟簾幕絲絲逗來風信文窗面面侵入花枝實際上雖未必定是温柔鄕表面上也好算是極樂國了桂香賞玩一過至粧臺前梳掠雲鬢妥貼剛要轉身忽見粧鏡之下露出白玉一角隨手取來一瞧不覺大驚失色就　素珠這方白玉是從那裏來的素珠支吾着不肯回答後來桂香問得緊了只好實說是那人的聘禮桂香呆了一會就拍着　掌說道怪道呢踏破鐡鞋無覓處得來全不費工夫我在虎邱上第一次和他會晤便覺得似曾相識不料竟是他素珠道你講些什麽我一句也不懂桂香道姊姊我和你恩深義重到了今日也不便瞞你我不是桂香我的名字便是你如意郎君的名字我姓花他也姓花我呌如玉他稱玉如他一向是頂著我名的這一塊白玉原是我母親贈嫁之物後來我母親病危我父親要把這塊玉來殉葬我母親不許定要傳給於我我母親諱　亮玉我乳名是个璧字後來我父親見我面貌長得同母親一樣就喚我如玉所以這方白玉原是我們傳家之寳不過傳婿不傳子罷了那時湖南方纔光復我父親和都督府中一個姓王的參謀官相熟有一天酒後把這方白玉取給他瞧并把這玉的來歷告訴他他　起不良威逼勢迫要把這這玉攘爲己有我父親不允出言　撞他老羞變怒竟嗾使偵探栽贜誣衊說我父親是宗社黨姊姊你想三木之下何求不得吾老父的性命便生生送掉在他手裏桂香說到這裏不覺涙訾瑩然停了一停又說道吾家田産也被藉沒入官那時吾年方十三歲他見吾生得出衆又想娶爲妾媵吾因大仇未報祗得含垢忍辱虚與委蛇到洞房那一夜吾乃從容奏刀携着仇人髑髏和這一方白玉拔關走出那時衛兵巳經驚醒　火執杖的赶來都督府垣墉高峻苦不得脫正惶急無措忽地在黑暗中閃出一位少年挾着我踰垣而出到得臨岐分袂我問他名字他堅不肯說只在星光之下略辨出他的面貌我便把這塊白玉贈給了他做一個紀念從此以後就杳無　　了 
[短篇紀事出險] [  天韻]  
　　前日之夕黑髮作屯　雨如絲掩星光不色 
鐘　十下子友林君自南京路　請北　　坐黄包車至滬寗車站左近忽遥見流氓數人蜂擁面前 
斯時林君囊中尙存五元鈔　一銀圓二小銀圓三并挾書一包林君即取　　及銀　　藏皮靴中 
流氓旣行近車前喝令停車車夫不應彼等即出白刃　脅之車夫懼而停車 
林君從容謂之曰汝曹今晚不幸而遇我我尙在讀書囊中羞涩僅存小洋三角而我七十文之車錢亦在其中且我衣　　　足上皮靴文將脫底汝輩亦無所用汝　脫有緩急則以小洋三角奉贈惟須還錢七十文爲車錢方可 
彼等厲聲曰然則所帶之小包内貯何物 
林君曰此書也於汝等更無用且不値錢遂出而示之 
中一流氓曰卽三角不無小補可取之 
又一人曰吾輩多人需此區區三角奚爲者不如縱之去再作計較 
衆曰善遂一哄而散 
天韻曰處此盜匪世界此種急智眞不可少因書之以爲行道者告 
擇叢 
[婦女之靴錶] [  廬]  
　　婦女之靴以金錶爲裝飾品自前年始至今日歐美貴婦人界大爲流行最近紐約之交際社會新製之靴　係以之裝置於靴之前端繫繩之處夜間宴會時欲知爲何時只須一舉足之勞即可瞭然矣 
[玻璃之衣]  
　　近日歐美貴婦人界玻璃之衣最爲流行其質輕軟如絹而染以黄赤綠之色光怪陸離誠爲第一美觀其特色則手觸之滑澤火不能燒水不能濡而且　　不着是等衣物其初不過爲　想的其價値非常昂貴非各國皇族及大富豪不能致其製法甚爲秘密大約以玻璃爲細纎維而組織之但目下所發明之新衣又有以西伯利亞礦山所出之石質纎維而製造者更有以鐡質製造者近來日本則能以紙製冬季衣服甚爲美麗然此等之新衣在今日時代不過爲一種新奇品日後逐漸改良能成爲實用品亦未可知也 
詩選 
[感賦] [  眞州趙二父]  
　　　鰲旋　託神工蠕動均歸大化中遺恨徒憐銜石鳥厠身都是寄居蟲世情遷變田成海理數平常月暈風人壽百年如轉瞬興來休敎酒杯空 
[電燈] [  叔良]  
　　熒熒徹夜照窻楹未到中秋月巳盈世界於今皆黑暗照人何必太光明 
[出門] [  眞州趙二]  
　　喃喃小兒女出門牽我裳伹問何時歸不問何所將一步一回首心中腸轉九出門復入門忘却　壺酒 
人生天地間光陰如過客萬物皆逆旅出門何足惜 
[久不得樾侯消息悵然有懷] [  孽兒]  
　　銀檠剔畫月如絲薄醉濃愁入夢遲憐我懷入千里外患君直到五更時一年容易飄萍梗兩地無缘寄柳枝莫負江南春色好可　　　　　巵 
[無題集唐]  
　　單　初試　　　（　泰）夜靜兹聲　碧空（　起）　瑟夜　氷作柱（　文昱）一痕新月在橋　（文徴明） 
春日凝粧上翠樓（王昌　）花時　　破　愁白居易）東風不爲吹愁去（賈至人自傷心水自流（　長卿） 
[秦皇求僊] [  嗣音]  
　　求　魂夢繞神山命盡沙邱去不還果使祖龍長不死眼看劉項入　　 
[愁苦節慨時艱也] [  東園]  
　　愁苦節節愁苦朝愁風暮愁雨愁雨愁風愁夜午一肩擔得愁如許薪如桂米如珠貧家　此增躊躇深掩蓬門庚癸呼小兒小女向娘泣三日腹飢食不得食不得爭奈風風雨雨愁苦節 
詞選 
[鶯啼序題周瘦香艷業話册子用夢窗體韻] [  東園]  
　　徐凌玉　幾卷早分門别戶我今日才盡江郎右軍帖恨在深情江南紅豆相思樹證三生因果大都水萍風絮貝葉裝成手錄梵夾化羅烟　霧機絲絶巧奪鍼神夜來摸織　素賺丁娘詩囊十索燒甲　篆紋千縷不須愁打鳳隨鴉狎鷗猜鷺圖窮　障詞選回渡記鴻客雁旅誰得似裁花作骨成竹在胸意葉淩雲心珠散雨指痕膩粉眉梢補翠銷魂只此胭脂井媚香樓不隔靑溪渡停舟舊處幾多碧瓦紅泥去年刧後焦土零纨碎錦墮珥遺簪又曲編白苧羞再說鸞牀卻扇鴛帳分杯　蘖吳歈紫英荆舞智瓊姻好雀　哀　夷光　巿金錢滿思依依怯弄銀箏柱乳訶鼻誌皆緣　昉屏風踏摇畫否 
[解語花題瘦鵑先生香叢詁] [  莽漢]  
　　玲瓏斷玉圓轉　珠百軸琳琅富書生辛苦喁喁語摹繪綠窗私訴徉瞋薄怒添毫處神傳阿堵羡一枝妙筆生花君又邀天賦瞥眼鶯花易過悵翩翩鴻影雙雙鴛譜飄零無數愔愔地暗把情天彌補驚風欲舞剪取碧紗重護似這艘活色生香應被秋娘妬揉香漱雪擣麝拗蓮多少懽愁境一奩明鏡明芒射依媚離魂倩影徐徐整整金鍼線背人偷引忒情癡雲鬢花容肥瘦燕環認 
休道女兒薄命任騰膏殘粉斷　零錦眉　幽恨網羅起處處引人入勝芳心透沁笑口翻難忍俊看層層繞翠圍珠疑踏蓬萊頂冬郎綺靡屈子芳馨冠絶千秋調頻年探討風花詠佳勝六朝詞料十分俊俏銷魂處欲啼還笑把幾多名士才媛定一齊傾倒 
滿紙仙雲縹　惹靑衫詞客紅閨窈窕愛才憐貌惺惺惜添得幾多乖巧幾多懊惱底事隔花人杳看那時紙貴洛陽品擅詞林妙 
[蝶戀花海天春即席示柳燕] [  弢盦]  
　　春去海天春巳杳同上高樓且把金尊倒爭說歐西風味好登場慙逐諸年少粉膩脂香前後遶老眼看花暗被羣花笑可兒珊步偏遲到知他别有閑風　 
[前調答弢盦] [  柳燕]  
　送歸雲三月暮文酒聯歡舊雨留雲住一往離情無處訴隔花故後珊珊步醉眼看花花墮霧來去匆匆怕唱陽關句涙濕靑衫愁　許等閑莫種相思樹 
[謁金門游] [  鹿門舊隱]  
客情　極目　山望　楚　吳　程　算萍蹤天不管一瞬歌場舞館爭奈彩雲易散千里長　歸已晚離愁　　載意倥　　首前　如夢落魄靑衫餘舊痛閒身　　空却喜　春未送覓醉且開梨甕　肚時宜難合衆才華休　弄柳絲碧偏値他鄕寒食眼見銅駝臥荆棘狼烽猶未熄待挽鯨波無力欲遣愁魔轉　淺醉狂題詩滿壁尊前長　息歸心急猛把行囊打疊眼底山河歌當泣襟痕知半濕　負三吳春色還是芒　竹笠塵網脫離容我蟄空山人獨立 
自由談話會 
　　鈍根勸人勿赤　脫口諷之於臘燭臘燭爲赤　人之美諡俗語也非鈍根杜撰以駡人者不料愧儂眞生竟曉曉不休一若聞臘燭二字爲大恥嗚呼愧儂眞生其赤　派之健者耶何其可笑也夫旣恥爲臘燭不如不爲臘燭旣欲爲臘燭而又欲不受臘燭之美諡其何可哉况眞生駁鈍根所云表面自重内室不妨赤　謂爲虚僞行爲立身大忌不知鈍根所云表面指通衢櫃台而言室内不妨赤　即眞生所謂沐浴換衣時也眞生以沐浴換衣之時爲人盡赤　之據然則眞生以沐浴換衣之時并赤其下體矣眞生其亦可謂人盡赤其下體乎總之眞生駁鈍根一函多所矛盾吾深佩鈍根反覆辯論之不憚煩也[  醉綺]  
　　閱近數月之報紙要聞欄内水災也旱災也蝗災也風災也民食也種種奇災甚至無日弗有嗚呼我儕無辜小民而遭此奇災豈非大不幸乎然於滬上觀之一若痛養不相關者花酒番菜動輒數十金菜館中之西皮二簧聲洋洋盈耳游花園之汽車馬車聲終宵不絶彼嗷嗷待哺之灾民欲求一館而弗得噫何人心不古乃爾耶 
　　余幼時曾憶鄰居某小京貨店於夏季店堂内柱上貼一字條云無論先生學徒一概不准赤體其店雖小而規模整飭如是可敬米價飛漲小民嗷嗷而一般米蛀蟲囤積如故可憎 
假振災之名而從中漁利可誅[  瑞卿]  
上海滛風日甚而不能進於禮義廉恥者何故 
年巳四十左右之婦女而尙喜塗抺脂粉者何故 
人謂妓女淫賤而妓女有投濟良所求請超豁者何故 
人謂妓女無情義而錦繡閣獨能以一死報章三何故 
不推廣租界則公廨主權不能收回奈何 
妓女雖欲從良而惡鴇覇阻不允奈何 
求雨地方不見雨望晴地方偏不晴饑荒不能免奈何 
鈍根勸吾同胞勿赤　免致貽笑大方吾同胞正當嘉納忠言豈知愧儂眞生竟與鈍根强辯奈何[  涂慈祥]  
儉德會 
　　國爲多數人民所集合而成民貧即國貧未有民貧而國富者中國之貧坐是故耳雖然推國民致貧之主因實因國民羣趨於奢侈之途積重難返民旣貧矣國亦隨之同歸於盡深可引懼奢侈之反面曰儉儉也者爲立身處世之大要故古人亦稱之爲儉　率斯道也以往則期國基於富强意中事耳今者自由談諸君窺隱於斯首先發起儉德會立規則五條以崇尙儉德爲宗旨入會者巳大有其人起衰扶敝力挽狂瀾安見數年後之中國不富且强乎鄙人不敏慨其用意之深到甚欲追附驥末愧無紹介用是不揣檮昧藉文字以爲之先容焉[  餘姚楊瑞慶]  
儉德會規則　一不狎邪　二不賭博　三不必以酒　結　　四不必華服　五不輕寒素 
入會者　餘姚楊瑞慶　丹徒洪曲波　趙芸閣　趙雅堂　江都顧顧顧 
 
 
 

Page 15

 
 
   
 
 

Page 16

 
 
   
 
