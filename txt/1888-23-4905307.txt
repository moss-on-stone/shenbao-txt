# 1888 - 23 - 4905307

 

Page 1

 
 
[揅經室經解續編告白] [  點石齋主人敬啓]  
　　古訓是式權輿雅詩經解箸篇俶落載記卯金七略而後遂置博士之官典午四部以還欥上太史之計隋殿嘉則卅萬卷廣内列籤唐宫大明五千番尙方給札果謡屈律東都之册府蕩然花讖迷金南渡之縑緗罄矣永樂大典纂勝國之繁函圖書集成炳○熙朝之實笈莫不典墳邱索倚相讀之而難周甲乙丙丁李充署之而各當顧學承師法業重專家墨之守者諭乃攻鄭之申者王必絀一門七業分授通才三筆六詩孰兼衆藝阮元氏作張珊網於經海羅珍饌於書廚浙水乘軺纂詁已登乎○○○乙覽嶺嶠建節經解又裒厥庚陳殫見洽聞發凡起例可謂盛矣然而窺天以管光景則萬古常新測海以蠡涓流四注不竭獻王實事而求是楊雲後世而復生燈燈相傳火因不滅忖忖而蒦幅自不差此相國後人所以有揅經室經解續編之輯也謹案阮氏前編或據全書影寫或依原本孤行或叢鈔而雜以專書或節取而尙非足本竄疇人於經傳據生世爲後先校長說文固六經之别子高郵廣雅僅小學之專門通人嫌其體例後學艱於搜尋繙到十行輒誦健忘之帚迷將五色恍登多寶之船有待變通未臻盡善於是研幾一畫應夢三爻占玩石齋黜枝畔之獪譎傳勦萬里汰易史之沿仍爰録易之屬典始克明誓終悔過梅隨發元封之覆啓東壁而引伸豐熙僞日本之鏨售西莊之掊擊爰録書之屬而以逸周書附焉魯故韓故析其部居變雅正雅淆其篇第毛萇舊說剥蝕於雨風翼奉微言刺取於煨燼爰録詩之屬圖失崔遊記淪王儉矯難讀爲易讀稷若覃其銳思有補亡乃不亡襄七矜其獨得爰録儀禮之屬駁難無聞論評久缺杜子春洽熟頗嫻故書元延明博通不愆宗略爰録周禮之屬雨卷檀弓遠推物始一篇樂記猶存雅音說删道古豈沿正叔之潘餘文勘曲園匪蹶康成之車後爰録禮記之屬附以大戴記而統之於三禮總義焉郭公尹氏闕文浸滋齊得邾都方言歧出補名字於懷祖解詁益精表朔閏於秋農宿離不貸爰録春秋左傳之屬考劉申受之例釋實罕繼聲闡陳碩甫之禮徵竟成絶學爰録春秋公洋傳之屬參古注於南江急讀緩讀覈補注於苕水大書特書爰録春秋榖梁傳之屬而以三傳總義統焉訂摭餘說於蕭然餖飣蓋闕勒考信録於洙泗稗販從删爰録論語之屬字義詁戴君實可破其疑團滅國疏林臺卿可牖其臆見爰録孟子之屬高密箋註勝唐宗宋相之論吳興輯述跨雲笈山房之本爰録孝經之屬蔡學士枕胙文史識昧蟛蜞宋試官遴選英才名迷螒鶾爰録爾雅之屬而以小爾雅附焉千門萬户斯庀建章之宫葢員軫方乃造顯慶之輅爰録羣經總義之屬張參書聖肯沿巒字於六朝夢得詩豪猶怕餻題於九日爰録羣經文字之屬而以說文引經考附焉孫炎切音疑輾轉於蔥嶺李登聲類慨湮没於蕭梁爰録羣經音義之屬而以古音諧諸書附焉夫采庶子之春華必樹家丞之秋實南軒道學也而筆解兩論東坡辭章也而批抹七篇託權門之重擡塗塗漫爾嗤斷爛之朝報陳陳相因爰録諸家經義輯述之屬是編也成采書至百七十餘種之多積卷凡千二百一十有奇開卷得益以類相從無遠不搜所見略備雞炰千蹠熊舐雙蹯如取如携有典有則沈𨡉濃郁信五經之無雙賅洽明通堪十事以對九惟是裘資禦冷糧贍饋貧髦士傳鈔恐鴻都之塡咽手民鏤刻防辦晷之濡遲本齋石購靈峰墨融强水量才尺短記事珠奇糾甲戌己丑之譌奚止一宫一集備天禄石渠之還無慚片玉片箋箋馮道之程能功猶未逮逾畢昇之活字巧不可階尅期明夏斷手殺青喜趁肥冬拈毫特白 
[紀中國火車鐡路情形系之以論]  
　　中國天津鐡路公司試辦已七閱月矣一昨以逐月收支清帳詳登本報後幅告白中并致書賓紅閣外史略謂此事當軸者久欲振興屢以無欵而止前年開平煤鑛局由唐山接至胥各莊計長二十里專運煤石各料去歲津郡成立鐡路公司先將開平舊鐡路購回計銀十萬兩卽由胥各莊接至蘆臺兩臺之閻莊計長七十里需銀十五萬兩籌集股分一律造成於本年四月開行計火車三輛客車貨車一百零二輛每一火車可帶客貨車二三十輛每日分行四次往返八次搭客日有四五百人現在貨車尙不敷用業經添造計搭客裝煤運貨等項每月可收銀四千數百兩除養路費二千兩外每月可得餘利銀千數百兩至二千餘兩連閏七个月共存餘利銀一萬三千一百兩有奇核之成本二十五萬兩確有七八厘利息此指已成之九十里而言也今春海軍衙門奏請由閻莊接造鐡路至蘆臺北塘唐沽以抵天津約長一百八十里並由鐡路公司一手經理奏派前福建藩司蓮品蓮方伯正任津海關道周玉山觀察爲督辦嗣中得相得札委候選道伍秩庸觀察前廣西柳州府吳南皋太守爲總辦復因公可中公事浩繁添派候選道前署長兼天津分司嚴筱舫觀察稽查出入銀錢帳目料理官商交涉事宜及用人招股一切目下此項工程業已興辦需銀一百二十萬兩約在明年夏秋之交可以告竣此指未成之鐡路而言也來書所言大略如此外史乃喟然而歎曰有是哉我中國振興之機舍鐡路其奚屬哉查泰西四五十年前鐡路尙未經美備航海雖有輪船之利而欲貨物之轉輪内地終苦戞戞乎其難之後有格致士見蒸汽之利益無方乃窮極心思製爲鐡路以濟輪船之所不及而旱道乃便於轉輪今祇計英吉利一國之中鐡路已不止五萬里建造之費多至金錢七百餘兆磅每歲往來之客不下五百數十兆約收金貲六十餘兆磅除經費外可得餘利二十數兆磅一國如是他國可知噫鐡路之利益固若是其大哉顧以中國人材之盛物産之饒而幾費躊躇終多窒礙推原其故非徒經欵之難籌也内地居民見聞未廣其有安居路畔者一見者獨資施輒　我祖宅於斯我父宅於斯我先人骸骨亦安葬於斯一旦因築路之故迫令遷移宫雖給貲其奈我不忍　　故土何因出而阻撓者有之或有謂中國除江海各口通商外所有腹地各省金城鞏固西人之車轍馬跡未得一臨是以昔年法事雖極戒嚴尙不被其蹂躪一旦開通鐡路凡輪船所不能到者火車皆可一往直前　遲釁啓海　　人皆得電掣　　 
馳長驅直入岩疆鎖鑰付與他人我中國尚何險阻之可守乎因起而淆惑者有之有此二事之不便而又加以昔年各局廠所集公司股分有名無實入股者無不付之東流此次雖奉諭旨創行又得傳相以爲之調度而覆轍非遠人終栗栗寒心貧者旣無可措資富者亦觀望不前不樂輪將踴躍是以籌畫至數年之久至今日而始得試行也殊不知官憲必俯順民情開辦之初凡遇墳墓田廬無不設怯避讓倘竟避無可避則必厚給遷貲前已遵行無籌資述至虞敵人之長驅直入則鐡路僅兩鐡條耳我欲用則脩之我不欲用則毁之稍有纎芥之阻尺寸之隙火車卽不能暢行而尙何虞其資敵哉若夫股分之可靠不可靠則尤顯而易明者從前各局廠所集股分不開時卽一敗塗地不僅半文錢者當出股分單之時其事尙未舉行不過經事者購機器一二架建廠屋十數椂爲招攬之媒純人入其彀中而不覺一至股銀用盡卽將局廠閉門是以墮其術中悉將貲斧耗盡耳今則試行已及數月獲利已逾萬金明明成效可觀不同他局之虚而無薄而何至袖手裹足觀望不前歟且鐡路之設固非徒有益於商民也行諸戰陣之時其益更爲無盡現下中國電線沿江沿海各省以迄奉吉黑東三省無不次第創興偶有戎機可以立時通逹微兵調餉澣息幾通然使有電報以遞信音而轉運艱難非一二日所能飛駛則勞勞盼望常有鞭長莫及之憂誠得鐡路以輔之則接電之餘立刻卽可飛挽敵人雖狡其奈我之運動靈奇何故泰西鐡路章程如遇戎事一興則鐡路之向屬公司者卽當歸諸國家統轄 
 
 

Page 2

 
 
徵兵調餉隨意施行倘爲敵所毁平則事定後按值給價其爲利也不誠大乎夫事必圖之以豫而受之以漸從前各局廠所集股分惟其創興太驟以致入股者多受其愚今旣洋務漸興蒸蒸日上而董其事者又豫爲籌度意美法良利興弊除毫髮無憾而尙何致心畏存惠首鼠兩端耶聞海署原奏有將來京外各省均須次第推行仿照定章開辦屈指通州一路定可陸續接造以後招股非有舊股者不能附入諸君有願附股者乎不妨汲汲輸資多多益善也 
[京師紀事]  
　　侍衛處傳知由三音哈哈恩賞乾清門侍衛之榮和伊拉洪阿倭立布常貴富陞忠清阿等六員恩賞大門侍衛之王林桂全全禄富山巴彦朱拉景順倭克津德英志和逹普庫哩付祥逹哈布桂祥等十三員於十一月二十一日早進内以備帶見御前大臣領侍衛内大臣分旗當差○鄭州漫口黃流南趨聞漫口已有數百丈之寛經豫中大憲籌備搶築各料其稭料一項已派委員赴曹州開州等處分投採購土方一項卽飭勇營民夫分叚合作至麻斤纜橛各項則於天津大名等處購備運赴工所以期早日合龍○廣儲司銀庫於上月十九日收到福建委員承解經費銀八萬餘兩經銀庫正郎當堂騐收繕給回批給該委員回閩銷差○西歴元旦各國駐京使署悉於清晨高扯國旗總署王大臣悉以名片差賀並另函訂期躬往賀年西瀛官商士女此往彼來絡繹不絶華人亦有往賀者○巡捕左營朝陽汎弁兵購線於通州緝獲明夥路刼之要犯李二狗頭王三漢二名拿解至京解交刑部歸入穆七爸楊結實案内一併研訊○新簡陜西督糧道錫祉亭觀察先本係禮部正郎素嫺部務曾充殺虎口監督在任一年經徵課稅認眞整頓任滿回部派掌祠祭司印客歲奉旨交軍機處記名以道府用適陜西督粮道曾廉訪鉌升授陜西按察使遺缺卽以錫觀察簡放履新之期約在明歲中和節前也○廂白旂蒙古都統豫邸於上月十八日七點餘鐘至北新倉支領該旗甲米因米色未能純潔諭令重換○外蒙古喀爾沁扎薩克貝勒敏珠爾色肯因病身故經該盟咨逹理藩院查照按我朝優待外藩誼美恩隆無論内外蒙部王貝勒貝子公台吉病故一經咨報到京照例咨請侍衛處奏派遣官往該旗奠醊今敏貝勒病故由侍衛處具奏奉硃筆派出翰林院侍讀學士錫鈞前往喀爾沁扎薩克賜奠欽此不以咨照理藩院循例預備○鑲藍旗滿洲都統咨行各處據印房案稱現懸公中佐領一缺照章輪應外項文武人員揀補應卽咨取籍隸本固山之五品京堂給事中監察御史各部院實缺郎中員外郎曁頭二三等侍衛冠軍使雲麾使治儀正以及前鋒叅領前鋒侍衛護軍正副叅領鳥槍護軍叅領人員彚齊揀選相應咨行貴處如有應送人員務於十日咨送到旗以憑揀選○貢院添建號舍經欽派承修大臣招商承做已選得天德祥茂豫豐恒順天祥等五家各廠商擬於明正大興工作○上月十九日晨九點鐘皇太后乘十六人黃轎至醇府迨九點四十餘分皇上乘馬而往前引後扈如儀一時六街靜肅惟聞馬蹄得得聲各巷口弁兵把守綦嚴及聖駕甫抵醇王府門御前大臣等正紛紛下馬突有一人身穿大褂頭戴金頂足穿布靴雜於備差叢中一見聖駕上前跪呼寃枉當經侍衛捆縳拿交本叚步營官看押訊據供係盛京貢生因本管歲徵地丁錢糧名目本多來京聲訴聞聖駕至醇邸是以叩閽等語御前大臣當令備摺俟聖駕還宫以便奏聞按此卽邸抄上諭發交刑部嚴行審訊之楊德發也皇上看視畢於三點鐘還宫皇太后於五點鐘還宫所有隨駕侍衛官員每名給銀一兩校尉曁跕道弁兵每名賞錢八千聞每項聖駕臨幸醇邸賞齎不下千金首領太監等尙不在内○伯邸六額駙於二十日在内廷三所侍衛茶房揀選上虞備用處三等侍衛一缺當擇其當差勤愼行走多年者揀得藍翎侍衛紅帶子固良擬正藍翎侍衛忠燾擬陪遞遺藍翎侍衛一缺揀得本處年滿筆帖式和泰擬止拜唐阿文光擬陪於二十三日帶領引見○三海各工現因歲晚天寒暫時停止僅留木廠學徒看守無須彈壓遂將步營調回尙留弁兵數十名自二十二日起每名日給京蚨八百文○各官員引見例由本部堂官帶領由御前侍衛帶進殿廷於跪奏履歴之地暗行指示絲毫不容紊亂聞御前侍衛佛佑因帶領引見失儀經御前大臣指名糾叅奉旨佛佑着交部議處欽此○烏里雅蘇臺將軍委員進十三年分例貢貂皮十箱上月十九日經户部咨令崇文門稅誄司查騐放行 
[設局傳聞]  
　　○上月二十間浙撫衛靜瀾中丞與户部咨文略言浙海關洋藥稅釐日見缺少請於嘉湖等處設立稽查局所其稅釐可望起色而繞越偷漏等弊藉此立可杜絶云云聞户部已將此咨轉商總署未知如何定議也 
[月蝕示期]  
　　禮部爲知照事祠祭司案稱准欽天監咨開本年十二月十七日己刻旣望京師月食初虧卯初一刻一分食旣卯正一刻二分食甚辰初初刻六分生光辰初三刻十分復圓辰正三刻十一分等因到部相應知照各衙門屆時一體舉行救護可也 
[幸未殃及]  
　　上月初間京師崇文門内史家胡同恩侯府第忽於三更失愼焚去百餘楹傳聞恩侯之弟於書房看書因凭几熟睡燭火遺於案間書堆中及家人知覺火勢甚盛難以撲救僅將侯弟救出女眷皆避於各親串家幸各廳吸筩齊到隣右乃得無恙云 
[火警彚登]  
　　鎭江西門外新河便一望草屋節比如鱗中住貧民七十七户前月二十八日夜分時和信昌木行不戒於火草房被其延及咸陽一炬焦土可憐道憲錢觀察憫之委人至災處按户給發蘆蓆俾災民得以聊蔽風雨不致露宿風餐刻下灾民以釁由和信昌而起紛紛向其索償和信昌主不依災民隨赴丹徒縣喊控邑尊好言開導令其靜候批示災民始叩謝而回○日前北門外鏨樓某姓家老嫗從壁縫見一巨人手持紙撚向之縱火登時火燄燭天不可響邇幸在初更時候人皆未睡得以赶緊救援洎呼衆人併力兠拿則其人已如凌風黃鶴矣 
[災黎得所]  
　　金陵每歲由藩署委員采辦積榖十數萬石儲之豐備福城兩倉以待窮冬之放賑由來舊矣仰芻秝者但知其事實權輿於曾文正公之秉節江南時而不知能不廢前人之功德復推廣而行之者實文正公之介弟今兩江總督曾宫保之騷除竈上餘粒哺彼鴻嗷至再至三有加無已數年以來每聞丁口日增恐任事者或中輟於升斗之不繼則輟筋與嗟必與綜賑務之大員熟商所以慰具枵腹者而後已往往自備米數百斛棉衣數千襲使人俵散於霜飛雪沍之中以補官賑之不足從前膏或屯于土著額或限於倉厫慮來之多則截之於江岸防食之糜則汰之於門牌承法良意美之餘正弊絶風清之日向例外來之逃荒者概不准入城城局止賑城内之貧窮城外則流庽無定數鶉懸鳩拙麕裹於南門水西門一帶前者未集後者又來人數非可以旦夕計今歲水旱連數省溝壑餘生悉恃金陵爲樂國聯袂負襁至者尤衆撫卹向以冬户朔開局比時已有四萬餘人詎開局之次日總辦劉觀察方策騎出城忽擁男婦千餘人遮馬首詢其故則皆望塵莫及曁額滿見遺者當許補其姓名於册面散如是者不止一次而江千候騎仍絡繹馳報延至前月望後已積至五六萬人總辦不得已乃禀明曾宫保請就旱西門外添設一局將後來之一萬餘人撥歸新篷廠内委知州宋傳燧辦理局事所有局用米石仍由莫愁湖分局支領報銷以期畫一於是向之嗟來而不食者今皆炊烟縷縷矣總辦日往來於兩間辛苦備至名爲彈壓實則惟恐不肖丁役或籍勢欺壓或借端尅扣大非一夫不獲時于之辜之本懷故每屆從不視爲具文有勸觀察節勞者則曰國以民爲本民以食爲天是皆供租賦存倫紀之赤子朝廷旣憫其流離而許出帑藏以饘粥之顧可坐視嘑爾而與之蹴爾而與之者之鼠蝕鸚啄而不一問乎蓋觀察之生性事喜躬親踐求實履如此曾宫保久領兼圻深知民間疾苦故所至務以安靜爲休養生息而尤殫心於荒政在山西毁家紓難焚香虔禱鬚髮盡白百姓比之爲令尹子文因念宼萊公在青州六年全活飢民十六七萬人自謂勝於二十四考中書令可見樂天下之樂者必憂天下之憂非止稷思天下有飢者猶已飢之也後之視今亦猶今之視昔宫保眞 
 
 

Page 3

 
 
萬家生佛哉 
[金陵見雪]  
　　不雨久矣澤枯井涸抱甕者幾如行大戈壁中一掬甘泉逈非一索再索所能得府縣就龍王廟設壇祈禱匝月無靈響許方伯乃率僚屬朝夕爲民請命又不應有述劉峴莊制軍曾委員赴江西請龍龍至而大沛甘霖者遂援例仍派戴梅圃司馬齎表前往因此事係張天師主政須詣龍虎山傳說法官爲之焚符咒水便有眞龍隨之出山云屈指戴公行未十日上月之晦雲垂若翼雲端隠隠有雪意入夜小雨一陣侵晨簷際積素已寸許說者謂心動神知無不喜溢眉宇此爲滕六君之開宗第一章雖不及韵鬥尖又詠分鹽絮然試誦林滋小雪賦殊覺差强人意客有爲介葛盧後身者聞豕啼謂我輩例止一槽糟粕藉延旦夕不料許多官來磕一陣頭便傷我輩多少性命其音云問之則屠者以開禁咸磨刀霍霍向豬羊也 
[京江得雪]  
　　鎭江入冬以來未得雨澤鱗塍龜坼耒耜難施地方官於前月二十日起示禁屠宰以迓甘和至二十九日先得微雨是夜復得普降祥霙本月朔午後方止約深五六寸惜隨積隨融嗣是連日細雨溟濛田間麰麥菜蔬漸形滋潤矣 
[潯陽聞雷]  
　　上月杪某日午刻陰雲四合狂風大作江中雪浪如山忽雷聲隆隆片時而止聞者無不驚奇 
[濳江得雨]  
　　皖垣苦旱久矣各大憲齋戒斷屠虔求雨雪初三日愁雲四起一墨無垠至二更時大雨滂沱天明始息計城外二里内盡被甘霖初五日已刻復大雨從此菜麥沾足無不暢茂青葱矣 
[鄂賑末議]  
　　天災流行國家代有而重煩君公之籌畫紳商之樂輸似無遺議矣乃觀於鄂省之舉辦獨若有不實不盡者抑又冋說之辭本年洪水爲災哀鴻遍野蒙各大憲厪念民瘼詳請制軍裕壽帥援情人告我皇太后皇上垂憐瘠苦子惠元元睿慮帑項支絀撥撫不足於是創開鄂捐以爲博施濟衆之助甚盛典也查楚北向稱澤國每苦巨浸之害首當其衝者則以漢陽之川沔安陸之天濳武昌嘉魚荆州監利諸邑爲最承辦之有司牧令或移賑以歸工或按户而給撫聞沔邑係照錢糧散派保不爲粮房書差中飽何則糧在野而民在市則是上有殊恩而下無實惠矣至全鄂精華薈萃漢口向有要公籌捐較易然本年或藉功名取巧或乘首事脫空苦樂不均相形太甚第以從前城工街工悉按房屋派抽捐項房主任户各半蓋惟殷富乃多置房産亦惟大商巨賈乃能租賃大厦不此之圖而沾沾焉自謂秉公勸辦竊恐諾者不敢言而敢怒卽貿貿者且羣起而訾口實也固知芻蕘之獻原無當于高深特以災區不少窮黎較多倘籲當道仁人採而仿行佇卜率由舊章事逸功倍號令之餘全活無算功德靡涯亦姑爲民請命焉耳[  有心乏力人草稿]  
[軍憲過淞]  
　　新簡福州將軍御前大臣善厚齋軍憲請訓出都由廣陵渡江南下昨日蘇松太道龔觀察松海防同知劉司馬提右營陳叅戎上海縣裴邑尊乘小火船至吳淞口恭迎憲旌三下鐘時聞軍憲乘輪過松口向閩嶠進發各砲臺咸升砲鳴虔 
[謁見星使]  
　　昨日上海縣裴邑尊英會審員蔡太守均至滬北天后宫旁行轅謁見前任出使日本大臣徐孫麒星使聞使擬卽拜客 
[啓行改期]  
　　伏波兵輪載來之勇原擬於前日下午啓行聞因登岸之勇一時未能齊集故改於今日仍由伏波兵輪載往江寍之浦口分别資遣回籍昨日又經捕房拘送陳雨修王大興徐元成等三名至英公廨由蔡太守派差移交何統領玉隆矣 
[因欵涉訟]  
　　寍人王三福係爲木作頭因有劃票轇轕具情備案兹有邵禮仁向王收銀饒舌報由捕房派包探陳阿九將王三福邵禮仁一併移送英會審公廨蔡太守飭候訊供核辦 
[撈獲屍身]  
　　本邑人某甲與妻口角竟自脫衣奔至垃圾橋投水一節屍身久未撈着直至昨日在新閘西六里之小沙渡地方見有浮屍一口認係某甲隨卽撈至岸灘其妻撫屍大慟卽凝備棺在該處搭棚成殮聞甲係爲垃圾夫云 
[上海縣署瑣案]  
　　前報列綢莊夥項錫帆挈妓女張月卿捲逃由英包探至海門緝獲云云旋經英公廨蔡太守訊明情節將起到原贜給莊主俞鶴林具領核計尙虧銀四百兩因將項及張妓送請上海縣訊辦前晚裴邑尊庭訊之下項稱爲妓贖身費去洋三百三十元又給下脚及置備衣服洋各二十元因此虧短叩求鑒宥張妓稱小婦人籍隸海門廳自幼被歹人誘賣爲娼前曾懷孕被鴇婦張氏用藥墮胎纔隔五天又令接客自與項相識又已懷娠恐鴇婦又逼令墮胎是以懇項贖身同至海門居住不知項有捲逃事情叩求明察邑尊飭將項并妓交差候示○前報列吳淞人施金才扭沈靜齋投控胞妹六妹被匿無蹤一案裴邑尊訊明情節飭將沈枷號着交六妹前日有沈姘婦錢王氏之子名金福者卽六妹之夫扭夏春和至縣訴稱小的之童養室於九月間逃匿月初夏偕崇明人施姓來向小的言及現有一女避匿海門未知是六妹否小的央友人偕施附輪船至海門尋見察得此女並非六妹友遂返滬施並不同回徒費盤川人仍無着爲此將夏扭控夏稱施言明未知是否六妹並不指定何致混閙裴邑尊着開呈節略候示 
[法捕房瑣案]  
　　前日有楊某與混名三麻子者至小東門外某飯店吃飯計錢百餘文楊將洋一元暫抵因與飯店素識未曾寫票楊去後三麻子忽携錢冒贖其時店主不在櫃上掌櫃之婦不知原委取洋付之俄而楊又携錢贖洋店主無詞以對祇得又取洋付之在後尋到三麻子扭送捕房暫押候訊○前者興聖街失愼時包探查到搶箱之陸大榮卽大隆搜出押票解案後供認在城脚取到白皮小箱一隻内有洋十九元及金銀首飾牙筷玉鐲等物大隆曾充捕班夥此事係同夥樊三并住居城内之正卿所爲包探因又將樊三獲到正卿不知何往因將其父拘押以待解案○新街有山東人擺攤賣餅前日傍晚有無錫人甲乙兩名稍有醉意行路欹斜與山東人相撞以致口角山東人擬持門閂作當頭之棒適巡街捕至一併拘入捕房管押一宵昨晨經備捕頭研問將兩造申斥從寛釋放○石匠甲乙兩人聞在新北門外修砌陰溝前日在某酒肆中不知爲何事爭鬥固結莫解鳴捕送案捕頭着押候解訊○入冬以來租界中小兒每被人剥衣捋鐲攫帽前日英租界某姓小兒扭住一人年約二十許謂其曾經剥衣不肯釋手其人硬欲挣脫適被英包探瞥見解入英捕房其人供認剥衣屬實卽在身畔搜出押票五張據云亦是小兒衣服質於法界因至法界吊贜再傳失主認領 
[上海北市絲業會館經解皖省賑捐綿衣啓]  
　　謹啓者安徽省太平府屬之官圩水災湮没不少冬收無望兹有高醇善士劉蘭階貢元來滬面請張雪堂錢以湘兩善士四處奔告官圩災户苦不勝言秋間史蓮叔太尊助來賑捐函内亦詳官圩之災甚大苦於無欵補救委代設法其時正在河南决口籌畫維艱今劉蘭翁再三籲訴善昌函致常州何大善士代募到兩善士助來洋五百元蘭翁商懇電報局謝綏翁撥助規元一千兩當兌見洋一千三百七十五元五角二分新綿衣六十八件敝公所從無可設法之中卽移求方愈病完願欵内撥助洋一千二百二十四元四角八分新綿衣五百八十二件初八日代請免稅單承免給水脚資由招商局江裕輪船抵蕪湖起岸再僱民船赴官于查收○初九日虹口元濟堂各善士助來原棉衣二十捆計一千件商之怡和洋行唐茂枝先生叨免水脚報關免稅當日裝福和輪船赶到蕪湖一面發電報到蕪湖請張劉兩善士俟衣到一併帶往能多一件多救一人○今回張雪堂劉蘭階兩善士邀同江陰善士幾位帶去湊成英洋一箱計三千元途中起駁呌船備帶一百元棉衣前後兩批共一千六百五十件用特登報奉聞以慰常州何大善士慈念焉[  愚弟施善昌少欽氏謹誌]  
 
 

Page 4

 
 
[秋日寄懷友人]  
　　緬懷與君别彼時猶春光轉瞬秋風至一朝魂夢翔恍睹别時景江干共徬徨相思東流水秋深夜夜長閨情一首限溪西雞齊啼韻及一二三四五六七八九十百千萬半雙分寸尺丈等字輭紅十丈半清溪八字門當夕照西百二春光千里日兩三愁緒一聲雞九年遠别萬年恨七事難逢六字齊四五夜深刀尺響衣縫分寸淚雙啼[  偎翠詞人録舊作]  
[寄窓舊作録呈高昌寒食生指疵]  
　　莫愁湖　新荷萬柄柳千條到此間游興已消庭院不聞歌水調樓臺空憶舞雲翹湖光如鏡環三面山色當窓送六朝倚檻臨風倍惆悵夕陽烟樹晚迢迢○和友人雜作元韻　萬樹榴花照眼鮮斜陽庭院雨餘天客中雖有菖蒲酒祗爲恩親意惘然　雲山萬壑望濛濛何處登臨眼界空自笑此身疎懶甚除吟瘦句百無功　酒樓晴拂柳千條一曲紅腔隠翠綃倒盡金樽歌未歇茶烟輕颺篆烟銷　壺中酒滿在牀頭四壁圖書供臥游千古賢愚同一盡及時行樂不須愁○春暮登謝眺樓　北樓矗立接雲霄乘興登臨眼界遥繞郭嵐光新雨後當空塔影暮烟消泉流激石鳴春榖亭隠垂楊認古昭　春榖泉古昭亭俱在寍國府治　郡守高風今已杳有誰憇此挂詩瓢○秋暮游敬亭山次友人韻　拓我豪情足可留登臨一眺豁吟眸亭臺高下通南陌城郭參差護北樓千里悲秋常作客卅年將至未封侯間愁滿腹憑誰遣且向青山頂上游○乙酉除夕書懷　爆竹聲聲入耳催故園消息問寒梅鄉心遠接雲千里旅况全銷酒一杯性直斷難爲上客謀深轉恐認庸才囊琴匣劍年年在何日飛鳴事可恢[  鹽窓跨鳳生王景炘笑坡甫脫稿于宣州]  
[小妹行]  
　　唐家女兒殊不俗不妹爲名顔似玉屈指芳齡正破瓜帶露芙蓉開未足兒家生小住蘇鄉姊妹花排第五行倚掉隨娘來歇浦烏鴉隊裏隠鴛鴦六寸圓趺光緻緻不加修飾天然媚皓齒明眸動路人亂頭粗服饒情思情思嬌愍易笑顰絶聰明處見天眞捧茶欲飲還羞客問字無端慣昵人昵人郤惹人憐惜雙靨梨渦雲頰赤莫將輕薄笑桃花等閒未許人攀摘偶然情話及佳期無限幽懷欲語遲片語贈卿須自愛渾金璞玉善扶持扶持只恐東風弱况復紅顔多命薄倘教彩鳳竟隨鴉生生鑄就花田錯欲求援繫費思景寒賤門相實可傷縱說小家多碧玉人間誰作汝南王茫茫恨海風波溢後果前因難細述十萬金鈴護落花鯫生恨乏回天術吁嗟乎花難常好月常圓淪落風塵更可憐乞借媧皇五色石好將缺陷補情天[  西冷麗情儂稿於玉柯詞榭]  
 
 
 

Page 5

 
 
 [G洋三元取書一部出書後定價洋十二元不折不扣經售股票處除本局外本埠　葉山房江左　林千頃堂醉六堂芸湘閣文宜局抱芳閣揚州懷德堂蘇州掃葉山房杭州亦西　務本堂甯波簡香齋廣東翰墨園六雅齋漢口森寳齋大文堂南京天祿閣安慶聚文堂蕪湖文苑山房江西文盛堂江甯書局湖北書局湖南共賞書局　文堂道生堂文　齋化　肄雅堂均可就近近購取此佈如蒙賞鑒請至鴻文局閲取樣張可也步月山房啓○○皇清經解一書久爲治經家圭臬近時石印三層本字跡過小　費目力今購得白紙初印原本及各種單行足本其原書未足之本補足之細心讐校放大字跡移作　行後附　　付諸石印務使閱者悅目爽心易於尋檢分訂六十四本仿照招股章程每部計工本洋十八元先收六元付股單一紙明年三月底出書時憑單找洋十二元取書一部出書之後　定售價經售股票處在本埠文玉山房掃葉山房江左書林千頃堂南申昌寳文閣盤記電報局鴻文書局此佈○○　書汗牛充棟博則不精　則寡要惟汪　菴先生所輯醫方集解本草備要二種爲醫學入門不可少之書語語實際不矜異説爲醫宗布　菽栗文字現在　版翻刻　　　　　　　本晚香主人出其家　原刻初印舊本託本局石印校對精覈無訛體例悉仍其舊分訂六册每部收回工料價洋一元二角准於十二月内出書○○曾文正公文章動業靈鑠古今君著作一伯六十卷有家刻本久巳風行海内惟卷帙繁重不便檢閱兼之集外嗣出各種亦未收入　者憾焉本齋爰取家刻全集及集外之家書　　　一編廣延名宿再三詳校縮成袖珍本字跡清　裝訂精雅以期公諸同好此書既出則公之單詞隻字皆入網　而毫無遺　可謂集藝苑之大成想有志經濟者必以先覩爲快也此佈上海鴻文書局代啓 
　　新出巧搭聯絡金丹 
　　近時考試多以搭截命題而制勝之道全在講釣渡三處作者之精神聚於此閲者之去取卽定於此是編蒐羅名大家稿及試牘窻課得搭截文約二千篇專選起講釣渡三處類皆粘合自然鈎挽無迹誠小試之金丹也顏其名巧搭聯絡金丹每部六本價洋一元六角書存江左書林及南北掃葉如欲躉售請至小東門内允章綢莊面議 
　　略述聊齋志圖詠翻本之誤新泰絲棧代啓 
　　聊齋志異爲蒲先生壽世之作丙戍四月商諸廣百宋齋主取詳註本加圖詠付同文石印傳先生之書非以圖利也猶恨所印不多流傳難遍今歲七月有將是書翻印而增以但氏批者余聞之不覺欣幸幸及購閱一過則又代爲可惜幸則幸夫得一同志而先生之書庶幾遍傳也惜則惜其未與鄙人商確致體例未純校描草率也試略言之但氏舊本有眉批旁批總批翻本則僅錄眉批餘付闕如未免製成斷錦且其卷首例言則仍詳註本之舊曰但何評點一槪割愛何自相矛盾也此體例未純也就眉批而論考城隍一則開宗二字下　義二字何得另行　開篇中末二句云亂後無存此其略耳翻本將此字圈斷便成破旬卽此開卷第一則巳一誤再誤他可知矣又卷十五畫馬一則其文曰尾處爲香姓所燒翻本於圖中將馬尾加長大失　理凡晝人物全在面目傳神翻本遭劣工描過輙將人面放大一圈便與身材不稱此校描草率也其餘誤處更不勝舉畫虎類犬識者譏之然魚目偏　混珠則不得不爲閱者告凡是書中縫曰詳註者爲原本曰批註者爲翻本余恐閱翻本者見其種錯誤而猶認以爲原本是於余所以傳先生之書之苦心不無辜負耳利云乎　 
　　天津鐵路公司結帳清單 
　　敬啓者灤州唐山之開平煤礦局至胥各莊止舊有鐵路二十里輪車運煤往來有年矣去年另立鐵路公司籌股銀十五萬兩自胥各莊起至蘆台之閻莊止新造鐵路七十里並將礦局至胥各莊之老鐵路二十里作爲股銀十萬兩賣與鐵路公司統共合股銀二十五萬兩計自開平礦局至閻莊止新舊鐵路九十里均於本年四月間一律行車春間海軍衙門奏奉懿旨允准自閻莊蘆台北塘大沽軍糧城以至天津計長一百八十里按造鐵路製備輪車於利益商賈之中仍寓調兵運械之意誠爲北洋當務之急並奏派沈品蓮方伯周玉山搉使督率其事業經籌集商股購料興辦約在明年夏秋可以一律告成竊思鐵路愈長其利益溥此衆所共知者也惟近時招商集股尚未踴躍恐未深知本公司現辦情形特將唐山至胥各莊閻莊巳成鐵路九十里自本年四月行車起至九月止此半年之中輪車裝載進欵除去養路經費外每月得沾餘利銀兩查照底帳逐月細數開列於後伏希垂鑒其九月以後至明年三月止半年進出各帳屇時會同商董查明登載統將一年所獲息銀分與股友以昭大公合併聲明光緖十三年十月日總辦中國三津鐵路公司伍廷芳秩庸嚴信厚筱舫吳熾昌南臯王堃雲舫謹白計開四月分一收輪車運煤進欵銀三千一百四十六兩三錢二分一收輪車運貨進欵銀二百十五元兩三錢二厘一收輪車搭客進欵銀四百六十八兩二錢以上三欵共收行平銀三千八百二十九兩八錢二分二厘一付養路經費各欵銀二千一百四十三兩八錢八分一厘是月除付結餘行平銀一千六百八十五兩九錢四分一厘閏四月分一收輪車運煤進欵銀二千八百七十二兩七錢三分一收輪車運貨進欵銀三百四兩六錢五分三厘一收輪車搭客進款銀六百二十五兩二錢五分九厘以上三欵共收行平銀三千八百二兩六錢四分二厘一付養路經費各欵銀二千二百六十七兩六錢九分五厘是月除付結餘行平銀一千五百三十四兩九錢四分七厘五月分一收輪車運煤進欵銀二千九百七十兩四錢七分八厘一收輪車運貨進欵銀一百九十九兩六錢一分二厘一收輪車搭客進欵銀六百九十七兩三錢七分九厘以上三欵共收行平銀三千八百六十七兩四錢六分九厘一付養路經費各欵銀二千一百七十四兩二錢一分一厘是月除付結餘行平銀一千六百九十三兩三錢五分八厘六月分一收輪車運煤進欵銀三千一百七十九兩六分二厘一收輪車運貨進欵銀三百十三兩五錢七分三厘一收輪車搭客進欵銀五百八十七兩二錢五厘以上三欵收行平銀四千七十九兩八錢四分一付養路經費各欵銀二千二百兩一錢三分二厘是月除付結餘行平銀一千八百七十九兩七錢八厘七月分一收輪車運煤進欵銀三千四百七十二兩九錢四分七厘一收輪車運貨進欵銀三百四十三兩四錢四分七厘一收輪車搭客進欵銀六百八十一兩九錢四分四厘以上三欵共收行平銀四千四百九十八兩三錢三分八厘一付養路經費各欵銀二千二百二十三兩七錢七分一厘是月除付結餘行平銀二千二百七十四兩五錢六分七厘八月分一收輪車運煤進欵銀三千五百六十六兩二錢五分一厘一收輪車運貨進欵銀二百三十七兩五錢六分七厘一收輪車搭客進欵銀七百六十九兩三錢七分七厘以上三欵共收行平銀四千五百七十一兩一錢九分五厘一付養路經費各欵銀二千五百二十三兩一錢九分五厘是月　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　除付結餘行平银二千五十兩正九月分一收輪車運煤進欵銀三千六百五十六兩七錢六厘一收輪車運貨進欵銀六十八兩八錢九分一收輪車搭客進欵銀八百九十五兩一錢一分以上三欵共收行平銀四千六百二十兩七錢六厘一付養路經費各欵銀二千六百十五兩正是月除付結餘行平銀二千五兩七錢六厘以上半年連閏七個月統共除付過結存餘利行平化寳銀一萬三千一百二十四兩一錢二分七厘 
　　開印古經解彚函小學彚函附入十種告白 
　　古經解彚函輯自鐘氏刋於粤東其中皆唐以前古書爲治經學小學者所必讀但蒐採雖精尚多未備爰重加補輯擇其要者附入十種並原書付之石印分訂二十本卽日成書毎部價洋十元預定者每部五元先收三元出書後再收二元付書一部至此書字跡較别局所印尤爲宏朗紙墨亦精有志古學者幸勿觀望可也上海蜚英舘啓 
　　催取佩文韻府本號訂印點石齋韻府前因書中間有誤處由點石齋聲明更正現巳竣事敬告附股諸君未取書者速持股單取書巳取書者來取更正一本惟取書之期限於本年冬月底截止如屇期不取所有本號原出股單作爲廢紙所收定洋罰去其書另拍賣幸勿久延爲望晋記啓 
　　留春園 
　　十二月十一夜演 
　　雙龍會秦淮河四杰村戰城都翠屏山六月雪全本洛陽橋 
　　新丹桂園 
　　十二月十一夜演 
　　黄草山九件衣反塘邑賣胭脂新排新戲溪皇庄文武合演麒麟山長板坡三國志 
　　天仙茶園 
　　十二月十一夜演 
　　義釋亮取城都小榮歸殷家堡宇宙鋒五台山戰太平貪歡報描金鳳 
　　詠霓茶園 
　　十二月十一日演 
　　五雷陣二龍山打鼓駡曺虹霓關珍珠衫盜御馬连環套叮嘴探親梵王宮 
　　拍賣車糖　 
　　本行准於每逢禮拜一早十點鐘在本棧拍賣B四呍半糖的千包另有唛A五呍一百包糖不限價拍定後卽收定銀限一禮拜出清如過期不出將定銀罰去下期另拍此佈老太古帳房啓 
　　禮拜一拍賣 
　　准於禮拜一二點半鐘在本行拍賣各色绒毯檯椅床廚地毡東洋盤書畫東洋車等什物不計隆茂行啓 
　　禮拜一拍賣 
　　啓者於十一日兩點半鐘在招商局北棧拍賣稍有水積自來火卅四箱各寳號欲買者請至該棧面拍可也此佈倍發洋行啓　 
　　减價拍賣 
　　茲存當貨甚多粗細皮貨並男女綢緞衣服准於今日一點鐘起常規拍賣祈請至法馬路紫來街口便是人和德記啓 
　　禮拜一拍賣 
　　准於十一日二點鐘在本棧拍賣RR紅深洋桃紅羽毛KOX色小呢SSSSX藏青斜呢棉紗繩等貨此佈旗昌洋行啓　 
　　禮拜一拍賣 
　　十一日十一點鐘在本棧不限價拍賣各色海馬呢餘貨不計此佈義記洋行啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海陳家木橋電報總局豫皖賑處十一月中旬十六至二十止收解清單]  
　　接録吉記桶四元二百一文横經祥字桶四百二十文共合一百八十六元銅洋四四員經募十九文又廿五批吉册王吟香募五户四元六百二餘册馮勷霖募十七户五元祥册鄭樵記募三十户十三元七角木册浦少風募四十八户七元六角五分寶善堂少風又募八十八户十一元五角又黃叔梅募二户四元又朱漢募七户三元三角七百文賡册馬近募四十八户二十元四百六十八文又朱少岩募二十一户二十元九文沈宗芍琴二十四四廿五元一百散捐存仁堂唐一元黃義莊二員俞硯田募無名氏十元木册昌盛號募四户三元二百又天成亨募九户二元共合一百三十四元二百十八○蘇册盛貽本公帳房户第六七批程希惇一百元久大典大正典二户各五十元肇大典各友二十元有心無力子五元鄭仲記四元友人送折席三元忌機人二員七百六十九朽人培荆堂二元福記陳友鶴施盼履康莊無名氏四户各一元知非子二百四十三元耕書屋艾一員孫樹德堂二百元○常册武陽保嬰局募第十一批豐北鄉念八都六圖七十九户十一元三百又二户八員孝仁鄉四十七都一圖十户九元九伯十定東鄉四都一圖念四户十二千六伯三十政成鄉廿四都一圖七户三元二百豐南鄉廿六都三圖三十三户六元九千五伯五十文延政鄉二十都二圖廿五户十六元四千九伯六十五又念一都五圖廿一户二十員六伯鳴鳳鄉十七都五圖十四户五十五又十六都四圖六户八元大有鄉三十三都四圖三户五元祥册十六户十三元五伯楊仲辛手保和堂二元鄭安吉手賈張氏一元一伯孟手清記三元共合一伯三十二陸亭房不書名十元松册盛賡伯募第五批十二元○閩册福州電報局募第四次十五户廿七元○杭册杭州馮雲衢來胡屏山募一百五十元○鄂册武昌電局盛募第二批八十七户規銀四十九兩廿八元銅洋一元公濟益方允符來第四次四户七元○東册東海關蕭靜翁來羊角溝稅局何募四十二户規銀五十兩七錢三分五厘蕭靜翁十元○粤册廣東電局沈小園來銅洋二元汕頭電局募第二批規銀一百四十兩○金册蘭溪電局募第三批五十元○申册黃春坡募五户一百元清河氏唐代齋六百文郁鍾俊郁經氏二户各十元上海製造局憲聶倡率捐募規元二千兩○綏册太倉繆蘅翁來第十三批楊菊翁亦翁募九户十四元又十四批施文明募六户十元○二餘册毛家市行素堂募廿五户六元紹興府署募二十二户十四元鎭江無名氏銅洋七元二百文硤石湧記募五户一元嘉興縣署募五户十元○棉衣保册福州天祥洋行募二户五十元龔福聚堂二元津衛緒文堂韓二元能容氏怡怡堂天水氏二户各廿五元淮安來記一元庽鄂椒陵吳募二户七元恊茂船局募十二户一元四百六十文恆茂公記募三户三元恩氏募鄭雪記十二元殷姓王姓二户各三元朱姓一元戴姓三角退一步居募六户十九元愼德堂銅洋五元烏鎭寶生典勉力無名氏一元厦門電局募二户十五元蘭溪鼎豐裕三元乍浦泰源號募七户四元長源泰謝募十三户二十員四角撫湖福記募十四户二元廣昌隆四角泰州許公舘募十四户四十八元三伯江天輪船來六十元山左黃邑張種德堂四元慈溪捕署募徐嘉相四元王介翁募五户新棉衣一千一伯四十三件隠名氏舊棉衣三十件王允變又二十件不留名又四件汪善士又二件○本旬共收規銀五千九百三十七兩一錢六分八厘洋四千一伯六十四員二角虚對開二個合規銀三千拾五兩八錢五分八厘銅洋四十二元飾紋五兩六錢一分揭實規元三兩九錢二分錢三十四千一但四十八合規廿三兩五錢五分以上共合規銀八千九伯八十兩四錢九分六厘另收新舊棉衣一千一伯九十九件連前共收過規銀二十萬四千一伯廿二兩一錢九分一厘前後解出第七批止共計規銀十八萬八千六伯五兩四錢七分實存規銀一高五千五伯一兩七錢二分一厘卽日起解第八批 
[上海四馬路文報局内恊賑公所經收賑捐十月中旬清單]  
　　十八日常州戚墅堰寶興當募紫陽氏等三元二百○湖州多安堂陳洋二元○本埠晋德恆棧交來江西廣豐號道生照學善堂靜婉氏汪栢舟四户共四元○蘇垣沈宅交來江北泰興善士募和聚茂一千無名氏有心堂二户各五百實收二元○本日共收東賑洋十一元錢二百文○○又收河南捐本埠鄭恊大布庄交來淮安姚江周卜愚先生募郝翰卿爲次子足疾求速全愈洋三十元晒腹後裔洋二十元無名氏安邊後人二户各二十元太原氏節日用七元甘白軒主人三元○蘇州任蔣橋潘保安氏交來壽巷主人求身健保平安洋十元○本埠沈介人翁六十壽辰筵資洋六元○蘇垣中市祥盛恆絲行募無名氏羅月樹吳愼生三户各一元平原子銅洋一元無名氏七百六十戚求堂吟香居一户各五百莘居氏三百無名氏張坤元吕鏡清東海氏馮玉官五户各二百共實收六元銅一元○蘇州成昌號募吕虞卿四百無名氏二百四十胡竹軒二百施仁生載挺之二户各二百實收洋一元一百八十五○蕪湖大成祥布庄交來江西吉水縣署募歙德堂十千董固趦賞心道人二户各三千董小湖八百岫列軒一千董小記五百岫列軒二百趙一臣一百實收曹平銀十二兩○太古洋行安慶輪船君虞卿翁交來寓漢隠名居士十元○平望鎭留防水師右營募綦彭氏一元文德堂六百綦宫氏四百周人淦劉季安胡桂卿閨秀庚振卿黃澍田劉春亭梁泰階向吉堂劉玉堂甘凱臣陳光全彭樹芬陳吉祥王益堂李秀章符松山張漢亨邱渭春馬午橋江鏡清王少春劉季安王少春馬午記太瘦生補過堂江鏡記周三保無名氏三户閨秀共三十三户各二百江作霂陳漢記太瘦生江記賽金五户各一百共實收九元廿文○本埠萬泰洋行陳留氏五角○本埠義泰藥行交來通州周陶氏病愈完願十元○本埠天順祥號交來江西天順祥號募王温氏求病愈十千劉雲翹二千姚海樓一千羅星灼屈見奎存意堂三户各洋二元邵昌仲張茂生宣三堂王孝侯鄧琢加五户各一元實收規元十六兩九錢○胡萬昌信局交來揚州淮南書局余澍朱桂生二君募丁桂軒一千朱桂生二千陳采蓮八百敦本李氏七百余澍六百江都金木軒四百余季孫無名氏二户各三百成法溥張嘉禄趙熙和李汝麟王存璋芸齋氏皖懷潘又爕氏常元熙雪航和尙十户各二百余定詩余懷慶丁萊李台萊丁仰淮余間淮余繼之余壽長八户各一百共實收洋八元本日共收河南捐英洋一百六十元規元十六兩九錢原平銀十二兩銅洋一元小洋五角錢二百另五文 
 
 
 

Page 10

 
 
   
 
 

Page 11

 
 
[光緒十三年十一月二十三日京報全録]  
　　宫門抄○發抄○旨四道○御史金奏叅筆帖式侵吞柴炭庫項片○又奏飭提督赴任片○新撫劉奏鎭西廳被鼠凍情形片○又奏綏濟兩屬被災情形片○織造廣奏江南織務碍難盡遵部章辦理摺○江督曾奏江西軍政展緩兩月片○十一月二十三日理藩院鑾儀衛光禄寺鑲紅旗值日理藩院引見三十一名正白滿二名○烏拉布徐用儀前往東西陵請訓○德慶景禮承綬各假滿請安○那貝勒續假十日○召見軍機綿宜德慶承綬蔣艮○發抄衛榮光奏請先將故下沙塲大使革職嚴追奉硃批陳詩頌着卽行革職並提該家屬勒追完繳餘依議該部知道欽此○剛毅奏請以長子縣縣丞移駐鮑店鎭奉硃批吏部議奏欽此○又請頒部照押荒升科奉硃批户部知道欽此○又補用縣劉綸等期滿奉硃批吏部知道欽此○○御史金壽松片再臣風聞内務府營造司柴炭庫前經工部陳明由内務府隨帶交辦每柴萬斤銷價銀三十兩加傷耗一成炭價萬斤銷銀七十餘兩加傷耗二成每年兩庫銷銀十餘萬兩歴辦尙無弊端惟本年更換之筆帖式劉鵬齡兄弟攬權並與帮辦之傳大海瑞昌卽緒恒等朋比爲奸專以剥削侵吞爲事本年四月間將内廷應用柴炭勒令該衆頭目墊買交差所有外圍及各廟行文傳用者並不關給柴炭創議於每萬斤折錢十數千文或二十千文不等名曰折辦三四月及六七等月所有領項皆侵吞入已房屋裘馬煥然一新兩庫匠役一百二十名每月應領口分一百二十餘兩劉鵬齡等三人將口分領出後大半飽其私槖匠役諸人幾至枵腹當差聞此等領項向皆照發而該員等擅改舊章任意侵吞轉藉口於庫欵之支絀是劣員營私之計何所不極其至恐冒領之弊亦難保其必無相應請旨飭下總管内務府大臣嚴密澈查如果屬實亟行叅處庶可杜侵冒而儆効尤臣旣有所聞不敢壅於宸聽用特附片具陳伏乞聖鑒謹奏奉旨已録○○御史金壽松片再署直隸通永鎭總兵唐仁廉曾於光緒十一年五月奉旨補授廣東陸路提督三年之久並未赴任本年六月間兩廣督臣以該省剿辦黎客各匪奏調前浙江按察使陳寶箴帮辦陸路防營事務今陳寳箴又奉調河南辦理河工似專閫員缺未可久懸且目前廣東應辦防務似較通永鎭尤爲緊要相應請旨飭下直隸督臣查明該提督如無經手未完要務卽令迅赴本任以專責成臣爲粤東陸緊要起見謹特附片具陳是否有當伏乞聖鑒訓示施行謹奏奉旨已録○○劉錦棠片再臣據藩司魏光燾詳八月初八日據鎭西廳同知甘承漢詳稱該廳夏間雨水調匀豆麥滋長不科入秋以後田鼠爲害七月初八日復降大雪甫經晴霽又霜結如冰禾稼迭遭凍萎據各鄉約先後禀報該廳於十九二十至二十四五等日親往各處履勘吉東路大泉東西渠大黑溝小黑溝石人子拱北樂松樹塘北鄉板坊溝樓坊溝紅旗溝等處遍地鼠穴早種之小麥青稞莞豆油菜均被囓纰斷苗脚僅存並無收穫遲糧亦被凍壤仍可收一二三分不等東北沙山子柳溝早糧被凍較各處尤甚收成更無可望其武威户噹西路花牆子西大墩或地處卑濕或沙磧較多雖無鼠傷迭經霜雪凝凍結穟枇瘦收成亦約僅二三分惟近營屯之三渠四渠大有莊淵泉墩煌玉門各渠居中平衍損傷較少尙可收成四五分之譜已由司飭令先行撫恤一面移道員前往會勘等情詳請具奏前來臣杳鎭西廰地本瘠苦遇此災傷情殊可憫當卽飭司移行覆勘清查被災户口分别輕重妥爲撫恤一面確查地畝糧實係鼠傷若干凍傷若干是否成災錢糧應否蠲緩卽日分晰禀覆核辦除俟查辦完竣另案奏辦外所有鎭西廰被鼠凍大概情形謹附片具陳伏乞聖鑒訓示謹楑奉硃批知道了著卽飭屬查明被災户口生别妥籌恤餘依議該部知道欽此○○劉錦棠片再北路鎭西聽屬各莊禾稼被鼠凍情形業經臣附芹奏明在案兹據綏來縣知縣李原琳申稱該縣七月初九初十十一等夜迭降大霜皓若積雪八月二十二三等日據各鄉農約禀報各色秋禾自被霜後早有漿漸乾枯半成𥣘殼遲者未經結實日就萎悴經該縣下鄉逐叚履勘查東南西北四鄉秋禾在芒種前播種者稻子約被災五分高梁糜榖小榖約被災七分其播種較遲者並無顆粒委係因霜凍壞又據署濟木薩縣承鄷甲瑛申稱該屬近山一帶七月半間麥禾迭被霜雪雖旋經晴霽而結顆迄難圓滿甚至苗葉焦　 
黄據各渠農約禀報當經馳往勘騐其中太平長山興隆三渠被灾較重全無收穫者計有五十餘户餘與各渠約凍傷十之五六平地雖無凍傷之害而雀啄虫山田鼠囓食又至七八分不等先後懇請委員踏勘禀報前來臣查定例夏災不出六月底秋災不出九月底甘肅地氣較遲夏災不出七月半秋災不出十月半關外北路地氣尤遲現值招徠屯墾遇此災傷亟應妥爲安撫當飭臬司魏光燾一面移道委員分赴該兩屬會勘是否成災錢糧應否蠲緩據實結報詳辦除俟詳覆至日另案奏明辦理除仍查明有無災傷陸續陳外所有綏來濟木薩兩屬秋禾被災大概情形謹附片具陳伏乞聖鑒訓示謹奏奉硃批知道了着卽督飭查明被災户口分别妥籌撫恤餘依議該部知道欽此○○江南織造奴才廣英跪奏爲織務絲價勉遵部議金染工價實難敷辦恭摺瀝陳仰祈聖鑒事竊奉户部申明織務例案章程繕單具奏一摺奉旨依議欽此刊發原奏清單章程二本行令欽遵辦理等因奴才逐欵詳譯除絲　 
價仍照部定光緒十年以後减價及紙絹福方徽墨印色布疋等項自十三年爲始改歸蘇州辦理不計外大致以金染工價係照市價報銷者核减三成照例價不甚懸殊者規復例價向無定例者分别照案酌减並劃清年限作爲定章惟是體察江南織務叅以歴辦成案尙有因時制宜暫難遵照之處敬爲我聖主縷晰陳之如圓扁金價定例時足金每兩不過十換上下卽光緒初年價貴時每兩猶在二十換以内近年卽次色金每兩尙需二十餘換織務所用金線扁金皆係足金爲之若繩以例價則巨商待價而沽不甘賤售市販惟利是趨又恐迫而作僞染價一欵光緒十年八月間前織造等開單會奏减價案内請照杭州銷價一律减成辦理較江南七年報銷價值已節减二成有奇且較例案染堂養匠製器加銷柴價採買官靛增費較多者尙覺撙實若將前减價值再加删减非工料工敷堪虞棘手卽顔色遜前難期適用此金染兩欵應請仍照十年運務銷案造報碍難遽遵部章之實在情形也織工一項江南被難最久至今人稀工貴加以例支匠糧尙多缺額且無本色米石關支工匠以銀易米多所不敷是以工價較例稍增俾資餬口自奉到刊章部文後剴切曉諭各匠一再環求請俟粮額補足本色復舊再歸例價以示體恤奴才核其所請尙屬近情擬請暫緩復舊以恤下情其另傳各項絨紕絲線帽纓帽緯等欵向係照案報銷現擬每兩照案核减一成五厘仍請照案統報以免瑣屑而符原案至洋金洋毡及繡緙畫匠六欵價目部單係照同治年間扣除九分申平實用實銷之案開列惟查洋金身分高下亦非一致價目本不盡同但就織務所用足金洋綫而論現在正與本金價目相形見長嗣後能否平减無從把握應俟奉有傳活再行隨時查核酌辦至繡緙畫匠向係計工給價將飯食併計其中較常年支領手工按月給有匠米之挑例畫匠情形迥别且該匠等藝居人上非優其工資不能募其高手從前除工飯外尙有隨時獎賞以資鼓勵蓋該匠所做多係上傳要件責重工繁擬請暫循舊章辦理此又各欵中未能盡遵部議之實在情形也且查購買料物時有先後地有遠近未易强同卽前江浙督撫臣會奏摺内亦經聲叙及之奴才設法通融勉遵部定絲價金工染價卽使按照光緒十年間前織造等會奏單開核减價目在部臣厘定織務銷價未加駁斥及時辦理尙書掣肘今若再加删减更屬無從措手奴才思維再四與其竭蹶於後曷若瀝訴於先合無仰懇鴻慈可否准如奴才所請之處以維織務而重要工思典出自聖裁如蒙俞允一俟市價稍平定當隨時删减斷不敢援爲定例所有體察江南織務碍難盡遵部章辦理緣由理合恭摺具陳伏乞皇太后皇上聖鑒謹奏奉硃批户部議奏欽此○○曾國荃片再查江南軍政事隷三省及長江水師頭緒煩多應舉應劾各員弁尤應詳愼辦理以昭核實今屆光緒十三年舉行軍政正值臣恭請陛見迨奉旨回任又因河南鄭州决口籌備水患赶辦淮揚各屬河工事務較繁所有十月具題例限實恐赶辦不及伏查同治十二年及光緒三年八年三次軍政或因適值武闈鄉試或以長江水師軍政仿辦需時均經前督臣奏請展限相應援案奏懇天恩俯准將江蘇安徽江西三省及長江水師軍政展緩兩月於十二月具題照例辦理謹會同江蘇巡撫臣崧駿安徽巡撫臣陳彞江西巡撫臣德馨江南提督臣譚碧理長江水師提督臣李成謀附片陳明伏乞聖鑒訓示謹奏奉硃批着照所請兵部知道欽此 
 
 

Page 12

 
 
[光緒十三年十一月二十四日京報全録]  
　　宫門抄○諭旨一道録前○杭織造廷奏織務金染各價請分别核减摺○陜撫葉奏前江西巡撫捐修宗祠義庄議請給獎片○直督李奏修鎭海輪船工料銀數片○新撫劉奏革副將等片○又奏挾忿謀殺案定擬摺○又奏保守備銜翎飭部更正註册片○十一月二十四日吏部翰林院正藍旗值日吏部引見十六名禮部三名起居注二名太常寺十名鑾儀衛十三名咸安宫二名造辦處一名黏杆處四名圓明園六名通政司一名正紅蒙三名正藍蒙四名鑲藍漢四名○富森布假滿請安○愛廉請假十日○召見軍機肅王祁世長奕杕曹鴻勛○○杭州織造奴才廷琦跪奏爲部定織務金染各價减成過鉅實不敷辦謹繕單分别核减仰懇天恩俯准以全要工恭摺仰祈聖鑒事竊查户部行知申明織務例定章程繕單具奏一摺奉旨依議欽此刷印原奏章程二本行令欽遵辦理查原奏内開織務金染各項照市價報銷者核减三成與例價不甚懸殊者卽規復例價如照定價辦理者酌量核减並劃清年限作爲定章各因到杭奴才亟應勉遵部議何敢再事煩瀆惟其中金染各欵内減成過鉅實有難於遵辦之勢伏查煉染一項光緒十年八月間經前織造連明會同江南蘇州織造開單會奏核减絲價案内已將不敷辦理情形詳晰陳明統照七年分市價核减一成自十年分起所銷染價均核減一成在案惟查現在紅花官靛各項顔料在在均貴並有染匠工價併計其内加以桃紅銀紅等均按深色並無貼補原减一成實已撙節若再加减二成爲數過鉅殊屬棘手應請仍照七年分所銷價值核减一成以免掣肘至金線一項例定價值本輕織務金線皆用眞金葉拈線成造目前市肆金價年貴一年卽照歴年銷價購辦時有賠貼若再分别核减三成及規復例價則不敷甚多商販非價足不售若圖賤價而沽勢必以僞混眞採購殊難惟有分别輕重酌量核减並暫緩規復例價廿餘布疋手帕亦請免减以資辦理其另傳緙繡活計内應用緙絲線繡紑等係隨時採買並總報銷現擬自十二年爲始照准銷價值每兩减一成五厘仍照章統報免予分晰以歸簡便而符成案至於洋金猩猩氈繡洋金匠八欵部議照同治年間報價酌量核减一節查洋金毡毯出自外洋價本昻貴目前遇有傳辦活計採買數目無幾其價尙且難於平减皆因内地金價騰貴所致若遇大工林立之際恐商人惟利是趨勢必居奇能否平减容隨時察看情形辦理其緙繡等工價雖較桃花等匠稍增但該匠等臨時應募非常年有月糧工食者可比且辦理上用要件尤須揀選藝熟高手若不優給工資難期招徠應請仍照向章定價給發毋庸酌减以上各節均係實在情形不敢稍有揑飾近時物價昻貴各項皆然部臣厘定章程原因核實起見而奴才採購維艱絲價勉遵部議業已竭蹶萬分金染各欵若再大加删减實難敷辦奴才籌思至再惟有分别核减繕具清單恭呈御覽合無仰懇天恩俯准暫照奴才單開各價辦理以維織務而全要工出自鴻慈逾格所有謹察織務金染各價難以遵辦分别核減緣由謹恭摺具奏伏乞皇太后皇上聖鑒謹奏奉硃批户部議奏單併發欽此○○葉伯英片再據署布政司李用清轉據漢中府西鄉縣詳據頭品頂戴原品休致前任江西巡撫李文敏呈稱世居漢中府西鄉縣南關耕讀傳家故父一品封職李清禧在日慕音賢置田贍族遺風積銀一千五百兩交故胞兄二品封職文炘置田五十餘畝作爲公産文敏仰承先志興建宗祠另造房屋二所分爲本族本支義庄陸續增置田地二百二十九畝共成二百七十九畝每年收租谷五百二十二石有奇租錢一百三十四串零共用銀一萬四千一百餘兩所收租息除完納丁糧歲時致祭外凡族中貧苦孤寡婚嫁喪葬以及子弟讀書應試一切費用著明條規公舉族人妥善經理又漢中府城漢南書院兵燹後經費短絀光緒六年文敏在江西巡撫任内先捐銀二千兩爲鄉會兩試卷資路費八年復捐銀二千兩爲書院肄業生童膏火先後將銀解交陜西藩庫轉給漢南紳董發商置業生息永資津貼該書院向無書籍文敏購置經史子集五千九百九十六卷寄交書院藉備生童考訂計用銀八百一十餘兩等情造具地畝清册由府縣加結詳司轉請奏咨立案前來臣查頭品頂戴原品休致前任江西巡撫臣李文敏克承先志捐修宗祠義庄置田贍族廣增書院膏火籌備路費卷資並添購書籍共用銀一萬九千餘兩洵屬誼篤宗親加惠寒畯例得仰邀旌賞惟係二品大員與尋常士民捐資贍族勸學不同可否援照現寶兵部尙書刑部侍郎許庚身前任湖北布政使土大經成案飭部核議給獎之處比自逾格恩施除將册結咨送禮部立案外謹附片陳明伏祈聖鑒訓示謹奏奉硃批該部議奏欽此○○李鴻章片再准工部咨大沽船隖修理鎭海輪船估需銀兩已據奏明有案應飭承辦名員查明船身尺丈及支用銀數奏咨立案等因當經轉飭遵照兹據署津海關道劉汝翼詳稱查鎭海輪船以英尺量見全船長一百六十五尺七寸四分水淺處長一百五十五尺八寸六分寛二十六尺四分深二十一尺艄高四尺六寸該船常年出海巡防北洋及朝鮮各口除油修外約三四年修理一次前於光緒十年入塢更換鍋爐拆修後今已越三年所有天遮風帆索繩須一律換新鍋爐機器汽缸須逐件修整船底應改換新龍骨用外洋麻絲全行油艌並滿換銅皮銅釘油氈等件又修理厨灶舵桿監車船邊各窓門舢板釣杆及添前後桅側帆桿鎭溜板大輪軸套鐡木銷釘火爐門遮板鐡火門摇杆砲門鐡釣圈並一切修理應換零件均經大沽船隖督飭洋匠妥實辦理除工價銀九百六十六兩四錢五分照章另領外共料價實需湘平銀五千四百九十三兩四錢八分三厘俱係核實撙節具詳前來臣覆核無異除飭照案於洋藥厘内支用外理合附片具陳伏乞聖鑒飭部查照謹奏奉硃批工部知道此○○劉錦棠片再臣訪聞前署庫爾喀喇烏蘇營遊擊陜甘補用副將鄧得貴行止卑污聲明甚劣儘先補用副將烏魯木齊提標左營遊擊方慶中居心貪刻不洽軍情均經臣查明先後撤任現當改設營制之際此等劣員未使稍事姑容相應請旨將前署庫爾喀喇烏蘇營遊擊陜甘補用副將鄧得貴儘先補用副將烏魯木齊提標左營遊擊方慶中均卽行革戰以肅戎政謹會同陜甘總督臣譚鍾麟署烏木齊提督臣譚上連附片具陳伏乞聖鑒訓示謹奏奉硃批鄧得貴方慶中均着卽行革職兵部知道欽此○○尙書銜降一級留任甘肅新疆巡撫二等男臣劉錦棠跪奏爲挾忿謀殺核明定擬恭摺具陳仰祈聖鑒事竊哈密廳纒回玉素甫挾忿謀殺漢民毛松林身死一案由哈密回子親王沙木胡索特處問明將兇犯玉素甫送交署哈密通判喻麓詣騐塡格取結録供通詳批飭覆鞫譯擬經鎭迪道兼按察使銜恩綸核轉前來臣覆加查核緣兇犯玉素甫係哈密纒回年三十二歲父母俱故聚妻夏朱氏緣該犯與已死漢民毛松林素識先無嫌隙玉素甫該欠毛松林貨帳久未清償十二年八月經毛松林控告哈密回子親王斷令玉素甫清還帳項嗣後不准再與毛松林來往惜帳後玉素甫手中拮据又私向毛松林賒欠貨銀三兩臘月二十九日毛松林騎驢來玉素甫家中催討欠帳適十素甫之妻住母家未歸玉素甫做飯欵待因無現銀央求將羊作抵每羊一隻作價銀八錢毛松林祗允作價三錢玉素甫求加毛松林斥其混帳彼此口角毛松林聲言明日進城告狀竟自睡去玉素甫恨毛松林作價太少又怕告狀吃虧一時忿畏交加起意謀殺探聽毛松林睡熟悄用毛繩由志松林頸脖項下慢慢穿過將繩打一活結用脚蹬在結締之上儘力扯勒尙恐未死復用脚踏其肩甲登時斃命當夜將毛松林屍身用驢牽往山溝次早掩埋又恐驢隻被人看出將驢牽在山坑用槍打死土壓石塊兾圖滅迹嗣經回子親王問出謀殺情事將玉素甫送交哈密廳騐訊録供通詳批飭覆鞫實係一人挾忿起意謀殺亦無同謀加功之人再三究詰矢口不移案無遁飾查律載謀殺人造意者斬監候等語此案玉素甫因挾毛松林作價太少復稱告狀一時挾忿起意謀殺將毛松林繩勒斃命實廳謀殺玉素甫合依謀殺人斬監候律擬斬監候秋後處决照例先行刺字無于省釋屍棺飭屬領理毛繩案結銷燬是否允協除將全案供招咨送刑部外合將挾忿謀殺核明定擬緣由恭摺具奏伏乞皇太后皇上聖鑒飭部核覆施行謹奏奉硃批刑部議奏欽此○○劉錦棠片再新疆南北兩路一舉盪平案内彚保之補用千總王大興請以守備儘先補用並請加都司銜奉旨允准欽遵行知在案兹據王大興禀稱該弁於攻克逹坂城托克遜並克復吐魯番名城案内係由六品軍功得保免補外委把總儘先拔補並戴藍翎嗣於新疆盪平案内開保適值奉差出營營官將底銜誤書千總彚保守備禀請附奏更正前來臣覆核無異合無仰懇天恩俯准將新疆南北兩路一律盪平案内准保都司銜儘先補用守備王大興改爲由藍翎儘先拔補把總請免補把總以千總儘先拔補並賞加守備銜飭部更正註册以昭核實出自逾格鴻慈除咨部外謹附片具陳伏乞聖鑒訓示謹奏奉硃批兵部知道欽此 
 
