# 1917 - 75 - 4915841

 

Page 1

 
 
   
 
 

Page 2

 
 
時評 
 [ >P>加入與條件（冷） 
　　中國外交情勢頗現停頓觀望一則以俄國革命之故一則以條件尙未確定之故余以爲條件之定否誠與我國加入有關若俄國革命實無關係也 
　　俄國革命無論有利於協約有利於德奥我旣定此方針矣則即德奥終局戰勝我當定此方針之時亦必預行計及况乎俄之革命今日尙無有利德奥之端倪耶若云條件則固定方針之時熟慮深計者條件不確定則先自反其方針安望日後之能貫澈故曰與加入有關係也 
[命令]  
　　三月二十二日大總統令本月二十七日爲春戊合祭關岳之期派海軍總長程璧光恭代行禮此令 
　　又令審計院院長莊藴寛呈請任命于秉信爲協審官應照准此令 
　　又令楊燦授爲陸軍　重兵上校郭幹卿王開誠授爲陸軍一等軍需正此令 
　　又令陸軍總長段祺瑞呈請授何尙志爲陸軍憲兵中校朱常王功擢陳策梁國樞楊鶴齡爲陸軍步兵中校袁喆爲陸軍騎兵中校劉子椿張振善馬鎭藩爲陸軍騎兵中校趙玉輝胡濬金繼質黄震張秉鈞蕭國斌李榮根朱念武董毅方占魁董岳山孫多軒吳模卿胡振華爲陸軍騎兵少校潘肅爲陸軍砲兵少校江濟爲陸軍工兵少校陳國棟程秉祺爲陸軍二等軍需正張毓英爲陸軍二等軍醫正張淑綸爲陸軍二等軍法正查國鈞丁惟雋穆文炳伊華國儲世澤傳廷弼賈玉璋爲陸軍三等軍需正薛篤弼周學源爲陸軍三等軍法正應照准此令 
　　又令兼署内務總長范源濂呈江蘇奉賢縣知事雲韶調浙任用懇請免去本職雲韶准免本職此令 
　　又令唐文治給予二等嘉禾章此令 
　　補三月七日大總統令任命逹爾瑵匹拉伯克濟雅羅布桑索特巴耀布塔爾爲翊衛副使此令 
　　又令參謀總長王士珍呈請任命馬曉軍署廣西督軍公署中校參謀譚昌署少校參謀應照准此令 
　　又令陸佐給予三等嘉禾章此令 
　　又令王鈞王凱慶田祖蔭苗珍祥給予三等文虎章趙文魁給予四等文虎章此令 
　　又令胡恩光晋給四等文虎章此令 
　　又令陳書田給予四等文虎章此令 
[專電]  
　　北京電政府外長未定外交團頗有諷言言論界對於某方面之不肯解决此問題益滋非議恐又引起政潮 
　　北京電陸徵祥代長外交經段總理决定總統未表同意故成難産 
　　北京電德使准二十四早八時由京出發取道上海經檀香山至美國桑港由美返德 
　　北京電德使已得協商方面許可通行日本亦非正式承認其在神戶寄港但明日德使又有緩行之說 
　　北京電政府電駐奥公使令詢問該政府對德計劃之意見 
　　北京電此間頃傳德國内部已起革命風說 
　　北京電大沽北帶河原駐德軍頃由荷使派駐京荷蘭衛隊前往接收 
　　北京電德領裁判權問題閣中有人主與荷蘭代理司法部主收回仍未决 
　　北京電軍事會議對奉省政潮定有解决兩法（甲）命吳俊陞兼東蒙鎭守駐克魯倫移馮麟閣所部駐洮南（乙）准孟恩遠免職調張作霖督吉以藍天蔚督奉另任張元奇爲奉長 
　　北京電交行津張兩處昨巳開兌 
　　北京電衆院議决八日一日爲開會期將破壞適當之會計年度言論界皆希望參院議及該案時與以否决 
　　北京電特派黎澍哈漢章赴津迎陸榮廷聞明晚可到 
　　北京電海部擬組織臨時海軍司令部巳由部中議决司令擬任薩鎭氷與段商定即發表 
　　北京電淸明種樹元首親臨天壇舉行敎部擬派中校以上學生參列典禮 
　　東京電某處得確信中國海德國武裝船係四千噸許舊艦船員三百四十七名内中國苦力八十名携水雷七十五個巳佈置二十五個 
　　東京電竹内綱氏以中國改革度量衡幣實爲急務擬四月下旬來華與中國各要人交換意見現澁澤男爵中野阪谷等財界要人均贊氏說氏尙擬與政界要人交換意見 
　　備考竹内綱氏現年八十日本維新之初彼於規定貨幣一端頗有功今尙爲實業界之有名人物 
[外電]  
　　北京電中國對德問題急宜儘速取第三步以免引起糾葛事態巳明聞荷公使因寓華德人仍享有領事裁判權故謂各處德領事權亦　由荷代管且派荷員至各埠接收此權中政府雖欲保護德人及彼等之産業惟因此項物權德人不復享有故謂未便承認荷使署派出之員（二十二日） 
　　廣州電北海德領事巳於十九日啟程惟廣州德領事仍未去（二十三日） 
　　成都電成都中國銀行復啓門營業據稱國五年曾假欵八百萬元與政府故一時不能兌現德領事尙未啟程據稱乃奉命留此（二十二日）（以上路透電） 
　　北京電外交次長劉式訓辭職巳蒙允准决以伍朝樞繼其後任今明日内可見命令（二十三日） 
　　北京電外交伍總長辭職政府擬以陸徵祥繼其後任惟段總理之意以此際提出議會如仍不得其同意使優秀之外交家一時埋没殊爲可惜故請暫以代理名義發表命令而黎總統則以如在議會閉會期内固無不可現屬議會開會之際如此辦法未免有涉蔑視議會之嫌故仍主張正式提出議會求其同意因是此案至今未能决定段總理昨特招待議員中之主要者有所協議以期疏通然終不得要領（二十三日） 
　　北京電國務會議昨日開會歴時甚久討議外交伍總長前日與協約國各公使會議之事 
 
 
 

Page 3

 
 
據外間傳聞此次之協議含有今後在華犯罪德人歸中國之裁判所審判並對奥大利之方針等件（二十三日） 
　　奉天電駐奉德國代理領事鳥衣芝秩巳於二十二日午後八時由滿洲鐡道經大連赴上海（二十三日） 
　　奉天電前第五十三旅長湯玉麟現聞督軍張作霖派遣軍隊聲罪致討遂由新民屯率其部下及馬賊千餘人逃往廣寗投馮麟閣詎馮將城門緊閉拒而不納湯不得巳乃遁入醫巫閭山山寨（二十三日） 
　　北京電浙江齊省長前日呈請辭職政府不准所請覆電慰留（二十三日） 
　　北京電本日憲法會議討議憲法草案第七十三七十四七十五之三條七十三七十四兩條略加修正即行通過其第七十五條之大總統得參議院之同意有解散衆議院之權有主張全然取消者其他議論百出終不能决（二十三日） 
　　漢口電漢口總商會會長昨日晋謁王督軍就中央政府之外交方針即加入協約國問題陳述該會之意見並定明日（二十四日）再開大會俟全體一致之决議後電呈中央政府促其反省（二十三日） 
　　漢口電漢口德國人俱樂部向設於法租界内近經法國警察令其遷移（二十三日） 
　　漢口電中德斷交之後王督軍於武漢之防備均甚注意現並極力訓練軍隊以爲萬一之時湖北省可調動二師陸軍之準備（二十三日） 
以上東方通信社電 
[戰電]  
　　華盛頓電美國主要煉銅廠允於一年内以銅四千五百萬磅供給海陸軍其價照市減半各州知事國會議員與官民人等屢次上書白宮主張向德宣戰皆具極充足之精神内閣决議促請威爾遜總統召集國會特别會議時各員意見絶對一致聞威爾遜總統將討論應否實行普及軍事訓練問題所議訓練之志願兵五十萬人擬用以爲大軍三百萬人之中堅（二十一日） 
　　哈特福特電美國大西洋濱各州多巳籌備國防費康萊克蒂克特州知事宣稱防禦急變之法律行將發布旅美敵人現每夜大施操練彼等且在製造軍火之工人中從事運動將來開戰必成一問題云（二十一日） 
　　華盛頓電威爾遜總統因美德間今隱具交戰狀態故巳定四月二日召集國會特别會議討論此事以定對付方法 
　　紐約電羅斯佛氏羅特氏許士氏會議於聯合會俱樂部羅等與其他有名之美人皆主美國應速加入戰團（二十一日） 
　　倫敦電海軍部宣稱上星期抵英之船共二千五百二十八艘離英之船共二千五百五十四艘被沉之船載重在一千六百噸以上者十六艘不足一千六百噸者八艘被攻而得免者十九艘漁船與帆船之沉者共二十一艘又掃雷船兩艘觸水雷沉没一未失生命一溺斃十四人（二十一日） 
　　亞姆斯特丹電德國波斯丹選舉國會議員以代里白克里區博士（該員曾爲政府拘禁）獲選者爲社會黨候選員米林氏該員间受當道看管已久（二十二日） 
　　巴黎電下議院一致通過信任新政府案内閣總理里波氏述及俄國竭力助戰一節衆大歡呼（二十一日） 
　　亞姆斯特丹屯荷德邊界哇爾登柴爾今日電稱外間盛傳柏林發生大暴動聞曾由東區調聯隊至京維持治安又聞柏林暴動因乏食之故（二十一日） 
　　華盛頓電威爾遜總統對於美國參與戰事問題絶不發一言豫料將於四十八小時内發出哀的美敦書美船孟菲斯城號爲德潛艇發砲擊沉死美人五名（二十一日） 
大陸報 
　　紐約電駐俄美使電稱俄國陸海軍皆竭力擁護革命軍全國安謐國務卿藍辛氏宣稱美國大約不日將承認俄國新政府（二十一日） 
　　華盛頓電内閣會議兩小時後宣稱大局未有變動（二十一日）以上德文電 
[公電]  
　　江蘇省議員來電各報館鑒本會改選參議員本參政之特權亦吾人之天職授之自人未敢棄之自我乃舉辦以來浮言日甚元規塵起墨翟絲悲旣不能申張正義又未能選出高才於公義無毫釐之益於私譽有邱山之損愧堅白之未能卽瓜李之宜避以此棄權暫歸假息一俟開議有期即行到會服務謹布區區伏希諒鑒江蘇省議員馮士奇朱紹文陳大猷陳伯監等隊 
要聞一 
[俄國新政府趨勢]  
　　路透電社接二十一日倫敦電云今日下議院質問之時外相貝爾福君聲稱米爾勒貴族在俄時不欲直接或間接干預俄國之内政巴拉勞君繼稱政府今所悉者俄皇與皇族各人之安寗實不足憂二十一日俄京電云臨時政府巳下令大赦政治犯並確認芬蘭之憲法定早日召集芬蘭國會臨時政府下令謂前皇前后視爲巳失自由之人行將押送回塞洛宮前皇現居里斯特河之摩吉里夫政府已命亞力克齊夫將軍派兵監視其行動由派往該處之下院議員四人施發號令 
　　二十一日倫敦電云下議院提出動議如下英國下議院因俄國建設自由制度之政府特以友愛之祝意申逹俄國下議院並以誠摯之頌詞致與俄國人民深信俄國此舉匪特可以速得安樂之進步且可重振精神奮力作戰以破侵逼歐洲自由之專制黷武主義之要塞云二十一日俄京電云内閣總理伏夫氏告路透代表謂西境與西南境陣線之軍隊均順從民意惟北境陣線稍有放肆之舉動但軍紀業巳恢復黑海與芬蘭均贊助臨時政府臨時政府現與工人代表大會聯絡辦事不致發生意見選舉的國會數月内可以召集茲悉當革命發作後伊伐洛夫將軍不知革命之眞相示告軍隊謂俄皇任之爲俄京總司令並勸兵士拔隊進攻京城惟俄軍戍軍巳響應革命軍故派代表至伊伐洛夫將軍處協商一切將軍即命執之旋聞代表言如於某時不回則戍軍將發砲轟皇宮爲平地將軍因俄后與子女皆居宮内恐遭不測故乃取消前令二十二日俄京電云戰地俄軍各司令布告兵士勸令効忠新政府努力擊破敵軍尼古拉斯大公在鐡夫里斯啓程時軍民送行者極衆大公向衆演說謂一俟戰局告終即擬歸寓小廬西比利亞開釋之政治犯巳抵赤塔有名之斯泊里逹洛伐氏亦在其列出獄時大受歡辽爲衆舉之於肩且有軍樂隊奏樂以尊崇之宗舊黨各犯之待遇仍如舊朝之例不許與人會晤其函件亦受檢查惟前充大臣者准衣其便服現已嚴密防杜若輩自戕其生 
　　二十一日俄京電云各報估計俄京於革命之際死傷人數共計約二千人各報逐日登載各大公之談片證明俄皇俄后爲左右所蔽全然不知國務之眞情皇之表弟西里爾大公今日曾言曰國内之聞人與團體屢圖諫皇以使明曉然以守舊黨圍其左右無從得入云各大公曾派西里爾大公夫人入宮勸喻俄后且陳述組織可孚衆望之内閣方法后曰爾所舉之人皆吾朝之敵也余巳在位二十年於國務知之頗騐全國人民今皆愛戴吾族云云其蔽於私見有如此者二十二日俄京電云牧師會致書全國各敎堂勸令服從新政府及宣布革命乃上帝之事業二十二日俄京電云舊朝各人員現均聽新政府處置前任大臣將由法庭審訊現議廢除死刑政府决議資助願回國之俄人二十二日俄京電云波爾斯報載稱新政府發見俄后與内務大臣泊洛土波波夫氏來往之文件證明前政府之親德及舊朝各員力圖與德單獨媾和之說二十一日丹京電云盧布兌率漸增他幣兌率漸減足證丹麥商民深信俄國革命已令國家轉危爲安 
[磋議加入條件之西訊]  
　　字林報十九日北京通訊云中國欲知俄事若何然後再圖進行目下對德之發展忽形停頓其故半由於此中國收回德租界拘留德船其所採行之方法德國大可視爲交戰之行爲蓋依照外交習慣斷絶邦交不作取銷條約之解即使開戰亦未可謂一切條約皆可取銷也戰事一開商約可廢惟中德條約非純屬商業性質其中固含有若干政治意味者雖至戰後尙須繼續存在但中國竟不待至開戰遽因邦交暫斷而廢棄中德條約矣中國此舉可以日本前任在旅順之舉動相比較之俄日絶交後日本未先宣戰遽行攻擊俄國艦隊今中國亦未待宣戰遽强佔從前讓與德國之土地德人雖尤爲交還然此舉之重要不因之而稍掩因德人知中國能强收其租界不得不如此也中國進行如是之遠而協約國方面絶未從中勸誘即此亦可見中國之籌備進行其遠大爲何如近日中國未復有所進步不僅因俄事發展之問題亦因欲得列强若干條件然後始再進一步中德絶交之前段總理九日向國會議員演說解釋政府之觀念並言及中國加入戰團先須向協約國要求之事件其所要求者即修正稅則緩付庚子賠欵廢除外人在北京與海岸間設立軍事交通線之權利是已段總理曾稱修正稅則中國稅欵可增多三千萬元其心目中所希望者非爲加稅但不過實行值百徵五之稅則而已現行之稅則其予諸中國者實不類條約所載之報酬今中國提出此項請求理由確甚正當至於緩付赔欵問題各方面意見未能一致所謂緩付者不過限於歐戰時代耳積欠之欵笔須如斯繳付戰事完畢即將開始歸償此事似無反對之理惟某某方面恐暫時緩付將爲他日取銷賠欵之張本以吾人所知美國必贊成取銷之議而日本爲數無多或亦將從而贊助之如是則諸大協約國之財政犧牲以較因中國加入戰團而得之利益未免得失不相償矣批評緩付賠欵之議者以爲借欵於中國予中國以財政上同等助力當可使中國同一滿意且可無須提議與中外邦交大有關係之問題惟有一層爲吾人所當記憶者中國革命而後賠欵曾經緩付此後又復照繳固未嘗因此而發生較大問題也中國第三項要求關於京城與海岸間軍事交通線一事查列强刻有權力設立使署衛隊佔領北京與山海關間之京奉鐡路並在天津駐紥大批戍軍此外華兵且不許駐於距天津二十里之内此種條件天然使中政府感受痛苦並爲華人國家精神之辱第此條件與庚子賠欵皆爲拳匪慘事之結果而此慘事者爲中國利益計正未可率爾忘却或寛恕之也中國今尙有愚妄退化之份子留此正可以常常警戒之外人固不欲與中國爲難但覺中國常須有提撕警惕之方以使人不脫離改良之途徑設從前過失之處分廢除太易則中國失職犯過之危險適以增加民國元年二月袁世凱最寵信之軍譁變於京師幸賴京津駐有外兵得以嚇阻之最 
近九個月間外人因中國政治隂謀之作用常有同一兵變之虞苟無外兵而事變不幸發作試問外人能覺安逸無慮乎吾知其决不能也即使中政府遇此情勢亦未能自覺安適兩年前袁世凱組織憲兵隊專爲保護旅京外人之用此隊由曼齊將軍統帶刻仍存在今所駐外兵人數因歐戰而減少故或以撤回外兵之議頗合時宜要知此議之理由僅在外兵人數之減少足見不幸事變發生之機固未嘗消滅實則非至北京有穩定之政府而逐日政變之幻象全行驅除時則發生事變之機終不能消滅也近來中國亟思湔洗從前之過失自一九一一年後屢次革命頗尊重外人生命財産是以列强明鑒於此刻願討論軍事交通線一事惟願否將中國北部外兵全行撤退則屬另一問題綜之上述諸層乃中國所要求者而協約國對於三種要求之二已允予以優惠之研究大約中國加入協約時第三項要求當可得若干之讓步數日前協約國曾備文致中政府對於某某數點請求說明但中政府迄未答覆必至中國巳採取最後一步並巳施行協約國公文中所載明之要求事件時中國所要求之條件方可成爲切實磋議之事件也 
[外交沉寂中之對德問題]  
　　領事裁判權與德船沈炸事 
　　昨日國際政務評議會開會聞無何項新生問題大約繼續前日所未議决者繼續討議日來外交界景象頗沈寂其原因約有數點（一）協約國公使團於吾宣布與德斷交後僅至外部爲一次之訪問略詢吾國是否更有擴張辦法聞吾外交當局答語甚爲模棱公使團迄無若何之迫問（二）俄國革命事件驟然發生是否有影響於戰局是否間接有影響於吾國之外交方針不僅爲一般人士所注目政府似亦不得不爲此加以研究（三）日本方面以内政上總選舉等種種關係未對我爲具體之表示（四）上海等處對於外交時有不一致之論調發生盧永祥及丁士源等均有報告政府不得不處以愼重有此種種原因故近日外交一時頗形岑寂云日昨外間頗傳德使辛慈業巳南下云云茲悉德使正在收拾行李尙未動身其參贊夏君在華多年擬留此帮同荷蘭公使料理瑣事我政府因其　華熟人太多恐諸多未便巳婉轉謝絶故夏君偕其夫人子女與辛使於數日後一同回國現料理各事甚爲忙碌 
　　德領裁判問題聞爲近日外交界中之一燒點中國政府所聘美國顧問韋羅貝博士對人發表意見略稱領事裁判權本爲中國主權之一部分讓與他國者惟讓與云者對於一定之國而讓與之在法理上不能任甲國將此權移付乙國必欲移付亦必先得中國許可故此次中國不認荷蘭領事有代行德國領事裁判之權法律上無可非難惟中國法律未完法庭組織不善法官亦乏相當人物在政策上是否必拒荷領事使不得代行德國領事裁判權頗有可以研究之價值也云云此外所成爲問題者又有德船沉炸之事如廣東黄埔福建厦門均有德艦自行炸沉之報昨日德國代表之荷蘭公使對於此事已向我國提出交涉（中德斷交後德國委托荷蘭爲外交上代表）其理由略謂我國與德斷交係十四日下午宣布公文而同日下午卽行拘留德艦此等拘留手續履行太速德人方面可認此種拘留係在宣布斷交之前實屬不合且中德縱屬斷交亦不能拘留及於商船故此項多數德船之自沉實爲中國不合法之拘留所致故提起交涉云云聞我國外交當局亦備答覆其理由略謂此項德船均經中國政府檢悉其中多載有炸藥等項危險物品故不得不即日拘留以期保全不料檢查之後此項危險品仍係隨在皆有可知德船等實早抱有自燬之决心與中國之拘留與否毫不相干云云 
[查辦浙省長案通過閣議]  
　　衆議員褚輔成君等提出查辦浙江省長齊耀珊案一件稱（上略）該省長到任以來腐收情形指不勝屈近更專權自恣不待國務院核准擅行通電各縣裁撤審檢所不獨非法干涉破壞司法之獨立抑且越職侵權違背中央之命令若各省起而效尤尙復成何政治查現行官制法院之設置廢止爲司法部之職權該省長擅廢各縣審檢所顯係違法云云其署名議員係褚輔成金溶熙田稔杭辛齊蜚增儒張大昕呂復駱繼漢王樞虞廷愷等五十餘人巳於日昨提交該院矣並聞政府對於此案頗爲注意司法部以職權所在不容侵越特提出國務會議昨巳議决電令該省長停止處分候部派員前往查辦後會同辦理部中巳派秘書沈鈞儒君前往俟沈君報告如何辦理再行續誌 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[俄新内閣之畧歷]  
　　大陸報云駐中日俄國商務委員薛納堡氏現因事來滬據稱俄國新政府之人員皆極有才能而抱進步主義者且泰半均屬下院議員將來議會召集必加承認可無疑也新任内閣總理兼内務總長伏夫 
親王爲莫斯科地方議會之有名人員擅長演說且爲第一下院議員曾任地方議會聯合會會長外交總長米留柯夫氏與羅翔柯氏同爲革命之主要領袖爲俄國歷史專家熟悉巴爾幹問題歐戰之前曾痛詆外交大臣薩沙洛夫氏不善處置巴爾幹事務米氏曾充下院彼得格勒議員爲民主立憲黨之領袖米氏匪特爲政治家且爲有名之著作家兼執民主立憲黨機關報之筆政司法總長克倫斯基氏名望甚大爲法律博士亦充下院議員於民主社會黨中尤有聲譽今據宣稱乃屬共和黨殆係表示主張共和之意也交通總長萊克拉沙夫氏爲下院副議長工商總長柯洛伐里夫氏爲下院議員曾充莫斯科商會會長敎育總長瑪魯洛夫氏曾充參議院議長爲莫斯科大學敎授陸軍總長兼海軍總長葛區柯夫氏爲參議院議員戰事工業會會長俄國歷次戰爭彼輙効力於俄國紅十字會曾充彼得格勒地方議會與市政局會員葛氏出自名閥甚有聲望農務總長與加里夫氏爲下院民主立憲黨黨員曾充彼得格勒財政委員會會員財政總長特里斯乞洛氏履歷未詳 
[國際評議會中之稅約]  
　　聞國際評議會現在對於應行修改之關稅業將各國原約提出研究計道光二十二年之南京條約第三條英商貨物照例納進口稅後准由中國商人販運進内地各處所過稅關不得加重課稅咸豐十年之中法條約第五條天津條約商船滿百五十噸以上者每噸課鈔銀五錢茲改爲每噸課鈔銀四錢光緖七年之伊犁條約第五條蒙古各處各盟均准俄人貿易照舊不納稅并准俄民在伊犁塔爾巴哈台喀什噶爾烏木齊及關外天山貿易暫不納稅光緖二十二年之中日條約第四條日本向中國輸出入貨物稅則比相待最惠國臣民不得加多或減少 
[鐡路租車與許世英]  
　　津浦鐡路局向某公司租客貨車二百輛十五年爲期期滿車輛仍非路有此事據鐡路統計家言津浦局吃虧甚大因租借不如自製爲期十五年之久損失須數百萬元乃近又擬續租二百輛爲期二十年則預算損失較前更大約在四百萬元以上於是路政司長曾鯤化批駁不准而王靈溪及津浦局長一再爭執不巳曾鯤化乃上條陳於許世英許批所見甚是發交津浦局核辦據津浦路中人言此事甚屬爲難頗不易取消另據一方面消息謂此事爲中英公司代表梅爾思氏所聞梅乃根據津浦借欵合同凡該路購買材料該公司有優先權故對於此項訂租貨車及前日訂購機車認爲違約呈由英公使行文外交部抗議業由外部轉咨交通部矣又聞現在國會議員對於此事正在調查一俟證據搜集完全後即行提出質問書若無效果則當予以彈劾未識結果究竟何如也 
[選補留日官費生問題]  
　　敎育部現將通告各省其文略謂各該省留學官費生缺額選補規程前經部定准各省長官查照規定章程咨報定額並送合格學生咨請選補此外留學各國之自費生曁國内高等專門以上之畢業生開明履歷陸續呈請補費者亦復不少當經本部先後准予存記彙案核辦分别咨復批示各在案茲查留日四校新生本届爲第十年攷送學生之期此項新生關係特約考取以後自應仍由各省按名給費惟查各省前旣各就留學經費之定額規定名額本年若驟增留日四校新生之費於事實上必多窒磚故爲兼籌並顧特議定一互相維持之法以利進行所有六年度各省留日官費學生遇有缺額應准以本年考入四校新生儘先抵補俾紓財力至留學歐美曁五年　留日所缺各額仍准以存記各生分别選補如此辦理庶於規程特約兩無妨碍云云 
[續紀斷交後之魯省德人]  
　　濟南商埠三馬路奥大利陸版洋行向來職役多係德人日昨已將所用器具多件賣與某國人該行並有婦人及小兒一名亦一併於晚間八點半鐘搭車南下 
　　省城南關德文學校内有德人數名十王殿連逹牛肉房兩番菜館共有德人八九名惟若輩或係自由營業或有雇傭性質當道者聞取寛大主義皆於監視之中庽保護之意緯二路之德華醫院係德人科武子所設祗有夫婦二人刻正料理院内一切事務至何日出境尙未探悉 
　　德領事貝斯啟程復其書記官普類爾現尙留濟至烟台領事連資則巳於日内抵津將隨同德使辛慈氏一同赴滬 
　　兗州城内德愉所設之天主敎堂規模甚爲宏大係前淸光緖乙未年間該國神甫安志太所剏立者堂在城内東南隅鐘樓街西首佔地約二三十畝樓房不下數十百間從其敎者男女共計亦近千餘人但多係失業貧民只堪供役使之用故該堂於南鄉購地十數頃皆令若輩爲之佃種而坐享基成日前該堂主敎韓神甫令其敎民約集貸債之人凡届期之債如能淸償利息全讓倘未届期亦槪不收息均照八折歸還說者謂該主敎此舉殆預爲出境計也 
[中德絶交後之漢口]  
　　漢口之德人於斷交後退去者幾十之九十五六兩日僑商敎士男女老少咸附招商局各輪赴滬所有各行棧解雇之華夥僕役多在江干送行十七日德領事與捕頭亦起程長沙宜昌兩領事均趕到同行聞德領武制禮是日並渡江以私人名義謁王督軍辭行登輪時鎭守使警廳長均派隊在碼頭護送漢陽兵工鋼藥二廠原有德工師五人川粤漢鐡路局之工師助手德籍者原有七八人自歐戰發生該工師等巳陸續自辭回國現在兵廠巳 
無德人路局尙餘三人已遵中央命令辭退漢冶萍公司係屬商辦營業有德工師二人本不在應行辭退之列該德人因自願回國巳經辭去省垣外國語學專校敎員格拉塞在鄂巳十七年娶有華婦生育子女其職務無關軍事現在仍許繼續該氏亦不願離華故照常上課 
　　德租界接收日軍警戒備異常　緊十六日因德人多已離境遂將陸軍撤退惟餘武裝警察與巡捕並肩而立停泊德界江中之楚有楚觀兩砲艦亦開往他處由省署命令水警廳飭水警第一專署派舢板砲艇兩隻接防各碼頭均置水警崗位維持治安德捕房之華捕確實總數爲一百三十八名現在加以水陸警察防務更爲鞏固乃有 
居民周子卿等十餘人發起擬仿漢口華界成規組織臨時保安會專司救火防盜及輔助警察行政禀請交涉署警廳商會核示聞警廳巳首先批駁謂德界警政組織完密現在雖由本廳接管均按成規辦理勿庸組織保安會輔助現在德工部局將以界内華洋巨商重行組織界内事務仍非工部局會議不能實行竊料交涉署商會亦未必能准予所請至德界内之違警律仍適用捕房舊章其民事訴訟之專爲華人者由租界委員審理事涉外人者會同該管領事審理刑事訴訟則由夏口知事會同領事審理專屬華人者則不會訊現在各華捕雖加有警察八署帽章而警察八署長在界内並無實權所派伴同站崗之武裝警察無異保護華捕之用茲將交涉員接收德界所出布告附錄於下照得本兼任昨奉外交部電令同漢口警廳接收德國租界已於十五日將德國租界地方及工部局巡捕房一律接管當由警察廳派警站崗佈置悉按成規保衛益臻縝密所有界内各商民務各善體此意安心營業勿庸過慮爲此通告云云 
　　德人於鄂屬各處建設敎堂甚夥各商場鎭市所設商行支店數亦不少現在僑商敎士雖多回國其財産應妥爲保護已由軍民二署通令各文武遵照刻武漢之德國敎堂均派有巡警在外監守省垣下新河之禮和煉鑛廠且駐有軍隊某煉銻事業已經停止漢口各德行内亦靜寂無人中德交易殆已全盤斷絶矣 
[中德斷交後之長沙]  
　　關於中德絶交事項譚組庵省長巳屢得中央電告大要如左（一）中德絶交之手續（二）兩院表决之情形（三）各政黨之趨向又聞第一次電内有中德絶交實出於萬不得巳各督軍省長務須諒此苦衷共維國是對於地方秩序務望竭力保全各國僑民尤宜依約保護至於對德機宜當卽隨時告知以釋厪念云云 
　　旅湘各國僑商約有數百譚省長恐於此絶交聲中或有不逞之徒肆意擾害特於日昨通電各屬軍民長官務須特别保護至對於德國商民在中央未曾宣布辦法以前尤不得稍存歧視如有莠民滋生事故即惟各該長官是問 
　　自絶交消息傳播後湘省各道尹曁各鎭守使總兵等均紛紛來電詢問一切譚省長昨巳分别電覆並各指示機宜飭令遵照辦理 
　　省河所駐兵輪去歲因湘水淺涸均退泊城陵磯一帶茲饒懷文司令以長沙爲上遊重鎭江水巳漲特令江岸兵輪於十四日開至長沙停泊以重江防譚省長昨規定待遇德人辦法致函德領麥令豪氏凡願退出湘境者由湘政府給予護照限期退出國境不願退出者則須即日呈報以便由湘政府指定地點居住派兵保護並聲明駐湘德領應視爲巳失外交官資格與居留私人一同待遇頃麥氏函覆謂全體僑商男婦四十三人均願退處上海請一體給予護照云云 
　　僑湘德國商民敎士前經警察廳詳查居址人數列表呈報在案刻聞省會警察廳長巳飭各該管警察署於各德人住所一律特派警察一人駐守如遇該德人出遊時應逐崗遞交保護以重公法至駐湘德領事府亦已派雙崗守護矣 
　　譚省長昨得外交部來電請停止印發德人來華游歷護照除令行交涉署外並以業巳來湘游歷之德國女敎土宓學信賴恩蒲二人及敎士湯培生夫婦並小孩二人與奥人裴士等或巳出發轉省或在省預備出發亦應一律停止以免中途不便昨巳飭由警廳分别轉告矣 
　　譚省長在政務廳内設立臨時外交辦事處除處長由譚氏自任外處員則巳委任交涉員粟墨生政務廳長范秉鈞警務處長林特生本署外交股長陳賓恪充任並已於十六日成立 
　　譚氏又以常岳澧寳潭益隂醴曁新化安化等縣爲茶礦富裕之商埠昨特電令各知事如有德人務各查明姓名住址職業切實監護具報其願退出者則須速送來省以便發給護照保送出境 
[續誌絶交後之粤省籌備]  
　　譚代督朱省長商定由兩署派員組織一特别機關專辦絶交後種種事宜並規定會議時間所有兩署派定人員每日須按照一定時間到場會議並聞軍署參謀部昨日會議得兩種計劃（一）派員往虎門汕頭各海口切實查驗砲台及大砲（二）實行籌加軍實以備後來援濟 
　　粤省接到絶交電後省長即赴軍署會議應辦各事並以旅粤德人及其財産如何處置電京詢問旋准内務部寒電謂德國僑民仍應分别保護辦法另電知照當道接電後立即分電各鎭道曁外交官速查該屬德國僑民人數及住居地點遴派員兵切實保護嚴重監視勿稍鬆懈至旅省各德人昨接駐京德使電飭令全體暫勿離粤俟有相當地點再行示遵至德領之出境護照巳飭交涉員給發矣 
　　督署於十六號午刻派武衛軍總司令馬濟到黃埔將德國駐黃埔之兵艦名靑島者實行拘留除去該兵艦之戰機交海軍視察鄧仕聰看管該艦有德兵四名亦並勒令除去武裝帶回海軍敎練所看管每日令通德語者慰問並照常給以相當食品妥爲保護又據水上警察廳呈報云案查德國靑島兵艦係奉鈞令由廳派定鐡城巡艦看守迭飭該艦長將視察靑島兵艦情形轉報察核在案嗣據該艦長麥培基呈復二月十六日聯赴靑島兵艦之洋人係德國副領事及眷屬等語又經據情轉報及指令該艦長一再切實查明德副領事回省後艦中尙有何人現在有無升火及有何動作飭即具報茲據復稱查該德艦現在並無别項動作艦中祗有砲手一名燒火一名副輪機一名以上四人均係德籍另華人二名均充苦力工人其餘並無别人在艦艦長除督同員兵認眞守護監察外理合再行呈復察核云云當道仍恐其乘機逃遁特令水上警廳加派四江兵艦輪流監視以免疎虞惟近據電告該艦巳被德水兵炸燬 
　　廣海兵艦因奉電促回粤佈置軍防故卽在滬啓程昨午經巳抵省該艦並載軍械甚多係由當道派員購得聞有中央派來調查兵工廠之委員亦乘該艦同來永翔軍艦因奉電令調回上海巡守洋面故於昨午十二時在省河動輪出發矣 
　　當道以交通機關及各鐡路線亟應加意保護特會飭警衛軍統領魏邦平駐守廣九李炳榮所部駐守粤漢上線滇軍團長曹浩森兵部駐守粤漢下線武衛軍邱可榮所部駐守廣三沿線統領陳湫宗所部駐守寗陽沿線 
　　廣東航空學校前因無欵迄未舉辦茲聞當道以時局緊迫擬分函譚根林福元兩飛機師來署會商合組飛機隊爲捍衛地方之計 
[皖省近事]  
　　安徽省議會第三届臨時會前巳由省長通告議員於四月一號舉行現因各議員在籍籌設公益維持分會恐届期未能齊集故今特展至四月十號開會 
　　倪省長定於二十六日來皖現特電令安豐軍艦艦長於明日（二十二）由省開往浦口迎接 
　　皖省敎育會前訂二十日改選正副長茲因隂雨連綿各縣代表到者寥寥刻巳陳請省長展至本月二十七日舉行 
　　各縣議員代表來省組織皖省縣議會聯合會刻巳通告准於下月三號開成立會 
　　懷寗地方財政局長何瑛副局長劉瀛濱經手公欵不甚淸晰聞合邑紳學兩界現正調查收支各項以便嚴覈 
　　省城北集賢關煤礦現爲洋商開採頃聞該礦山巳發現金苗礦質 
[杭州快信]  
　　司法部昨午前十鐘電致高等審檢兩廳太　謂審檢所案靜候中央解决目前巳撤各縣應飭回復 
　　司法協會因維持審檢所案昨午後開臨時會議决定辦法 
　　前杭檢廳檢察官沈豫善（湖南人）昨已委充杭地審廳陪席推事 
　　警務處歸併警察廳照上年預算經費規定至本年六月止夏處長雖兼攝廳篆然内部改組尙未就緖杭報所載二十二日實行歸併其說不確 
　　寗海知事何公旦因病辭職委王寳璜署理昨已赴任 
　　部派丁蔚若來浙調查煙苗齊省長飭各屬查照派委嚮導 
　　楊督軍擬下月二十日舉行春操巳飭各軍隊預備連日野外射擊極形忙碌 
　　此間謠傳外蒙古獨立楊督軍巳飭屬查禁 
[江北通訊]  
　　阜寗縣菸酒公賣第七支棧酒經理余常海虧欠保證金甚鉅迭經商民控告第七區分局長李崇鎏委查屬實屢催不應特函請阜寗縣知事差提押追余潛逃來浦倩某當道出而緩頰并由商民馬泮香擔保淸釐李局長已照准請縣撤回差提一面委員淸理 
　　淮泗界河借欵挑浚爭執一案淮隂縣農會長喬國楨已遵縣令前往該處會同兩方查勘一切 
　　第一混成旅司令部脫逃押犯張聯奎張懷之二名三月十八日由連長王兆武在淮隂縣境牛皮鎭捕獲張懷之一名巳解浦訊究 
　　運河工程局挖泥機器船巳在淮安百子堂一帶從事挑浚 
　　江北各鄉柴草缺乏價值日昻浦地巳漲至每百斤大洋九角現距麥季尙有數月恐一時不易跌落 
[蘇參員難産之内幕（醒民）]  
　　蘇省會本届選舉參議員研究會派與促進會派議員雙方先經接洽又經齊省長在署歡讌全體議員疏通意見宜若可以産出乃開會三日議員到會仍不足法定人數未投一票而連日選舉費之支出俱歸虚擲其現狀可謂怪絶茲將内幕情形略紀如下二十日爲選舉會之第一日齊監督遣曹政務廳長金陵兪道尹代表自午前八時至下午四時議員祇到九十五人不足法數（須到一百零七人）聞是日因省會發給議員公費簽到者尙有六人係領公費並非投票故實際上選舉人祇到八十九人未投票而散晚間研究會派議員挽王茂材吳榮萃（均國會議員）向促進會派接洽允第一次選出潘承鍔辛漢後第二次舉鈕永建許潛則舉爲候補第一促進會派似肯承認惟要求鈕永建須第一次投票産出蓋恐研究派無誠意也王吳兩君即據以轉告研究派而研究派又不肯承認遂無結果二十一日爲選舉會之第二日研究派與促進派意見旣未協商妥洽行政官 
 
 
 

Page 7

 
 
　　不知其中黑幕仍照常派員到會執行還　事務自晨八時起至下午六時止又祇到八十八人不足法數仍未投票晚間得一消息海屬議員中有楊石者家資鉅富願出一萬五千金爲乃姪楊東嚴運動參員挽郝某向研究派接洽挽馮弼仁向徐淮海屬議員疏通如有效許馮以候補當選第一郝别爲將來之副議長郝馮得此條件逐分頭奔走研究派方面因辛潘久不産出異常焦急當允楊石如能在徐淮海屬不出席議員中挪出十二人凑足一百零七人（辛潘有九十五人）到會投票則第二次决舉楊東嚴當選馮弼仁爲候補第一郝某旣得此圓滿答復馮弼仁亦遂到徐淮海議員公庽威逼利誘海屬連楊石得五人徐屬得三人淮屬得四人計算巳有十二人可以凑足法數乃二十二日（第三日）之選舉會自午前八時至下午三時簽到者仍不甚踴躍知其事者正疑其中又有變卦旋有某君自議員公寓來云楊石之十二人巳在丁家橋莊氏祠等候一俟辛潘九十五人到齊即行來會當時檢查簽到簿到九十人據潘承鍔云彼尙有三人即到（指賣潘票者）潘之經手人爲仲某辛之經手人爲葛某仲葛二人見時鐘巳報三下遂各乘馬車分往尋覓蔣某未幾楊石之經手人郝某亦乘馬車前往尋馮弼仁旋見郝馮同乘馬車到會檢查簽到簿第四區祗有陶鐘箎陳爲軒張慈明莊增藩連自己（郝馮）六人簽到潘承鍔在旁又問馮弼仁因何失約馮云我今日晨起太遲十二人中巳有四人外出不知何往但此十二人的確可靠卽使今日不到明日總能到會潘云明日即要壞事緣我與老辛（指辛漢）九十五人中有六人急於回家今日黎明我即往各人公寓渠等尙在在睡夢中被我拖起八點鐘即已來會當有某君在旁云不要多話夢巖（馮之號）可速往尋如時間不早可要求省長延長馮遂怱怱乘車去馮去未十分鐘仲某葛某同乘馬車來云蔣士杰即到簽到簿巳到九十六人有孫照寰者係淮屬議員到會不肯簽到某君强嬲之孫執不可揚長而去時巳四句鐘蔣士杰仍未來葛遂商之管理員借齊省長汽車往門帘橋覓蔣葛去而蔣巳來途中相在旋見汽車空回云葛在某處下車機輪未停跳下撲跌於地略受㣲傷現巳改乘黃包車回寓矣時巳五鐘離法定時間祇半小時見一馬車送一病人來會病人爲誰即中西醫生斷言三日内無救之溧陽議員莊作舟莊患肺病呻吟牀褥巳十餘日不起現住寗台旅館候家人來甯料理後事被郭某强起扶之上車及到會後數人扶之下車足巳不能行走抬至會内會客廳榻上巳不知人事各議員見此情形深爲驚駭逐又呼馬車拖至頭門内會客廳門首將莊抬上馬車由議員王撰曾數人公函省立第一醫院蔣院長代覓一僻靜房間將莊暫時安置時鐘巳鳴六下楊石之十二人杳無消息法定時間巳到遂又無結果散會 
[地方通信]  
[蘇州]  
　　上訴案續訊有期暗殺陳英士之兇犯許國霖宿振芳因不服上海地方廳判决提起上訴迭經高等廳開庭審理許犯會服毒兩次現莊廳長巳定於二十六號續開審理業巳票傳證人李海秋到案質訊一面呈請省長派員代表來蘇旁聽以示愼重 
　　戲園營業之衰敗蘇州各戲園營業本屬淸淡自十八號官廳勒令戲票黏貼印花受此損失益覺維持爲難新舞台王善卿截算損虧巳有八千餘元故卽閉歇振市社蝕耗之數約計二千餘金初擬添股資五千元繼續開演嗣緣應者乏人昨巳議定與上海民德社合資辦理聞春仙亦有遲至出月初停收召盤之說吳市游戲事業之不發逹可見一斑矣 
　　破獲莊夥捲逃案閶門馬路名利棧内到有住客二人所帶行李衣箱頗多日事嫖賭情形頗有可疑警廳偵探李炳榮等暗中伺察多日該二人忽遷居於利昌旅館李炳榮正在報告本隊往拘詎爲二人所聞即棄去行李物件潛逃至錫經李追蹤前往將二人拘住當在身畔搜出交通鈔票四千七百數十元金戒數隻金四開金鎊十餘個金表二隻一併解廳交司法科審訊據供姓名爲經泳煥周益生向在上海後馬路永安里某莊爲夥上年十二月間在本莊捲取鈔票（交通銀行鈔票）八千元及銀票滙票數百元逃至南京安徽漢口等處避匿日前始由漢啓程來蘇崔廳長當命押候失主到案核奪聞上海某莊主業巳得信咋派莊夥石某來蘇具呈警廳請將二人連同贓物一併帶回滬上歸案辦理崔廳長巳准如所請矣 
　　飭查册書舞弊崑山縣崑新恒順墾牧公司胡榮森等以册書舞弊顚倒荒熟懇請派委查勘布告大衆以朋虚實等詞具呈蘇常道署昨經王道尹批云該民等認墾崑邑各區田畝是否低窪被水爲災該縣册書有無舞弊候飭崑山縣知事查明核辦 
[無錫]  
　　公民電請鄭重外交中德國交未曾斷絶之前無錫商會正副會長曾電致中央切諫政府勿慕虚榮遽行斷交云云近日有紳士楊楫以我國加入協約有損無益卽於昨日拍電北京大總統南京副總統兩處陳說利害大致請勿一誤再誤云 
　　楊知事銷假回任楊夢齡知事於上月初因母病電省請假一月囘籍省視當時喧傳楊知事因省議會曾經查辦恐致撤任故藉請假下台及至本月初假滿未來上項傳聞幾乎證實嗣後方知楊因家事未妥曾於原籍電呈續假半月日昨續假期届而楊知事亦安然回任接事矣 
[鎭江]  
　　搶親案和解了結鎭郡西南鄉高資鎭鄉民王有富自幼卽聘定該鎭某姓女爲室詎王不治生計年二十許猶貧不能娶因於日昨夜半紏集同族少年十餘人預備小轎一頂前往女家搶親時巳夜深人靜女巳早入睡鄉一般少年排闥直入將女擁入轎内當經家人驚醒大呼捕盜適有該鎭巡警到來遂將一干人拘入警區翌日經兩造族長出場排解其事始寢 
　　小輪被撞之慘劇義商揚子内河小輪公司陵揚班恒裕小輪昨二十一號由南京載客開往揚州夜間十二時行經三江口左近鴻安公司之長安上水輪船鼓輪上駛時在黑夜誤將該小輪猛撞中艙後艙均被撞壞幾致沉没船上搭客哭聲與呼救聲相雜聞溺斃者有二十餘人之多該處水勢甚急當夜祇撈得男尸五具女尸兩具現聞揚子公司得此警信巳與鴻安公司交涉一面據情稟請鎭江關稅務司轉飭理船廳洋員前往失事處察勘 
[揚州]  
　　烟苗亦擬收買齊省長以全國禁烟會代表丁尉若及英使委員不日往江北一帶查勘烟苗日昨特令知江都縣公署遵照聞周知事巳通飭警區預備會勘并擬出價收買烟苗以期凈盡 
　　籌備蠶桑試驗場齊省長日前特委蔣小舫來揚擇定西門外沙田數十畝設立桑園蠶舍提倡農務曾由蔣赴省報告情形齊省長刻又委蔣君來揚與縣農會接洽擬在天寗門外省耕舊舍先爲試驗以便進行 
　　興修北鄉圩岸北鄉赤岸湖圩堤去歲爲水衝損迄今未修日前該處紳董呈請興修由周知事在義賑餘欵内提撥千元爲修岸之用刻巳動工修築并派警督率 
[杭州]  
　　高等廳恢復審檢所高等審檢兩廳昨奉司法部及國務院電令浙省審檢所從緩裁撤將來另有辦法經陶兩廳長昨日下午三時接電後即分電各縣審檢所如巳裁撤者一律恢復如未裁撤者仍應照常辦事並將本廳上訴案件之傳票及决定各案諭科迅卽分發各縣審檢所審理 
[九江]  
　　德人離潯消息駐潯德人九江關頭等驗貨員把爾姑塘分關驗貨員徐索兒亨寳公司大辦提生山因此次中德斷絶邦交擬於日内離潯惟查把爾在中國境内置有財産是否即行回國聞尙躊躇未决 
要件 
[嗚呼江蘇參議員選舉之怪狀（袁希洛）]  
　　去歲十二月間本省省議會選舉參議員以辛潘賄買選舉人故釀成停選風潮一時報紙滿載與論譁然想社會諸君尙深印之於腦中也本歲三月十六日省議會開會二十日重行開選參議員在一般之意想必謂一部分不道德省議員之貪財熱及希望當選者之賄賂行爲受輿論之攻擊後當亦知愧悔而息矣不意在辛潘之出錢者以花費巳逹每人二萬元左右不甘白費金錢而議員之巳受賄者亦以未有報命主張不道德中之道德謂得人錢財與人銷災非到底選舉辛潘不可於是協議代松屬某議員出金運動選爲議長而於潘辛以外舉副議長錢君爲參議員以爲調和交換之條件聞錢君頗不願以一己之利益與賄賂選舉爲交換而松屬某議員則望做議長之心甚熱竭力調停每對人曰辛曰潘君亦爲江蘇之人才（此才字當在左側加一貝字）不妨同意舉之云云前日有人在澡堂沐浴目擊隔座一議員高談闊論研究去歲辛潘賄選失敗之故及本歲進行之方法幾不知賄賂爲不法可恥之事人心道德之墮落若此殊出人意表之外及探問反對者之方面則羣謂寗取消去歲自己主張選舉之松江鈕某惟金錢賄選之風誓必打銷之而後巳態度頗爲强硬此中有可以令人一望而知枉直之點者則詢問主張選舉辛潘者其答語多巧妙而色赧赧然若受良心之苛責者是也至當地一般輿論羣謂代表人民人物若此國家社會前途何堪設想却贊成棄權者之尙有良心惟政界之監督者僅每日出席催促速選若全未知其内幕者而司法界中則雖受有去歲公民電告及中央飭查之命令日日觀報紙明揭某某之如何如何被揭者亦未有一言聲辨在法律巳在默認之例而尙未提起公訴嗚呼國家法律人民道德掃地盡矣觀此情狀則司法界竟同虚設何怪浙省長之毅然裁撤無數機關耶諸君請靜觀之勿以我爲人云亦云若投票人足額而辛潘竟不當選則以我言爲不驗可也 
雜評一 
[蘇省會選舉感言（一子）]  
　　當蘇省會開幕時記者惴惴焉恐蹈去年選舉之覆轍也故引廣西之先例以忠告我議員然轉念又自責爲多事以爲金錢賣買之輩不過一時狂熱良心苟非絲毫無存者事後必追悔之今之選舉必能幡然改圖也乃不料競爭之劇烈反較去年爲甚其内幕之糾紛錯雜吾不暇論第念若輩因薰心利慾而犧牲其個人名譽不足惜所可惜者我江蘇莊嚴璀璨之省議會隨若輩之名譽而破壞長此選舉不成結果必至於解散苟選出而爲金錢議員則非特遺蘇人羞且與國家亦奚利選舉之弊至今日而已極苟再不設法整頓者影響所至將危及共和根本寗不大可懼耶 
　　然爲　員者旣已昌言不諱不知道德爲何事而爲法官者亦熟視若無覩各省選舉之弊從未有一經法官檢舉者即　人告發亦往往含糊了之法官之放任如此營私貪利之徒又何所畏而不爲嗚呼選政之釀此現象原因豈一端而巳哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[承接德領裁判權仍未識决]  
　　中德邦交斷絶後上海公共會審公廨德領裁判權撤消所有德領陪審一席經駐滬領事團會議擬由荷國領事暫承因某國領事不表同情候磋商盧護軍使曁朱交涉員再行定議各情巳誌本報茲悉此事連日經中西官一再磋商仍未取决而今日星期六又届德領陪審堂期據聞刻正與中央電商目前即可决定也 
[檢查在華德人之知照]  
　　松滬盧護軍使以我國雖與德國絶交德國在華僑民仍應保護且依照國際公法慣例須檢查住居内地德人有無儲藏軍械及暴烈軍火如果有者應令交出收存惟松滬各處内地之德國僑商曁敎士等究有若干雖經分令警廳及各縣公署調查或恐尙有遺漏故在製造局内設立檢查處一所派委參謀長兼步兵三十八團團長馬鴻烈爲主任現巳將所設檢查處辦公地點於前日函知交涉使署請照會代管德人利益之和蘭國駐滬總領事羅柯君請爲飭知德國商民及敎士人等凡有寓居中國内地者應卽開明姓名國籍職業限日赴檢查處報告以便照法保護倘若不即報告者乃係自誤中國官吏不負保護之責所有各德人備藏之自衛軍裝亦當令其交出一面又令檢查處馬主任俟旅居華界境内各德人將住址報告後應卽會同憲兵營官兵馳往德人所住之處詳細檢查有無藏匿軍用品物情事至車站輪埠凡遇德人旅行往來携帶之件亦須一律檢查昨日馬主任奉令後遵卽籌議檢查各事辦法以便履行 
[接待德公使之準備]  
　　駐京德公使辛慈氏定於今日由京首途來滬候乘和蘭國之連蘭船回國等情巳誌昨報茲悉報使行轅業巳確定上海新造之審檢兩廳新屋除屋内電燈業巳裝設外昨又於廳署外面加裝汽油燈十盞電話及浴間並德使臥房之銅床曁各隨員等應用器具亦巳一律安設完備上海縣沈知事委定黃輯虞姚欣之二君爲經理德使行轅主任又派偵探郭方阿德二人在轅照料昨日淞滬警察廳長又派保安隊隊士十二名駐宿在内以備届時護衞並由憲兵營撥憲兵數名至時前往彈壓 
[處置下關德艦之呈報]  
　　南京下關草鞋峽江面扣留之德國砲艦霍特與惟台蘭（譯音）二艘曾經馮督軍勒令卸去武裝並將艦内德兵禁阻登岸在案茲自中德絶交之命令發表後照法應將德軍監視故由長江第二艦隊司令饒懷文派令海軍士兵數十名駐於該二德艦以資看守並將德艦内軍官佐及水手士兵名數於昨開報薩總司令查核轉報 
[法軍警嚴守同濟學校]  
　　法新租界亞而倍路德文同濟醫學堂由法總領事解散德敎員及家住本埠學生當日離堂外埠來申肄業各生當日暫居堂中者現亦如數遷往他處所雇傭人亦一併退出並無餘人在内惟法領事以該學堂房屋寛大内有機器圖籍等物須當看守現由三道頭金線軍官一員率同越南軍士三十名常川駐紥在該堂四週嚴行巡察不准外人入内法捕房每日亦派中西探捕各一名不分晝夜輪流往該堂帮同看守 
[烟禁末日將屆]  
　　印花土亦須撤銷 
　　連今日祗有八日矣 
　　淞滬警察廳長徐國樑現奉江蘇齊省長訓令奉内務部電令以烟禁末日將届應行照約一律禁絶故對於通銷三省之印花土亦已撤銷在即嗣後凡有關於販運烟土者自陽曆四月一日起將新印花名義截止即屬私販按律治罪令即分令各縣知事照案實行並至期通告務由各該警區隨時督率查察實行厲禁不稍寛緩等因徐廳長奉令後遵即分飭各警區署所警正佐遵照辦理矣 
[馮副座受傷延醫]  
　　馮副總統於二十二日在寗垣乘坐馬車因公出外因馬溜韁左臂受傷特電來滬延請某西醫及紅十字會醫生王培元趕往調治王醫生等巳乘昨午十二點五十分滬寗快車起程前往本埠官廳中如淞滬警察廳長徐國樑等聞此消息亦紛紛前往慰問 
[警廳公讌薩上將]  
　　上海縣沈知事因海軍上將薩鎭冰氏來滬商辦海防事務特會同淞滬水上兩警廳長於前日中午十二時假座淞滬廳署設席公宴陪座者爲松滬護軍使盧永祥外交部特派員朱兆莘滬海道尹徐元誥護軍使署參謀長馬鴻烈公共公廨會審官關綗法廨會審官聶宗羲以及陸海軍各長官濟濟一堂頗極一時之盛 
[新道尹業巳抵滬]  
　　新任滬海道尹王賡廷氏於昨日（二十三號）下午六時五十分乘滬寗快車抵滬當抵車站時上海縣沈知事淞滬徐警廳長均各率警在站迎候聞王君暫以城内也是園爲行轅並聞徐道尹昨日巳將全眷搬遷出署租賃白克路珊家園某號洋房爲庽所預備今日卽（二十四號）移交篆務云 
[去年冬季之海關報告]  
　　據民國五年最後一季之海關入稅報告載稱是三個月内所入之稅共銀一千零六十萬零一千三百四十四兩按民國四年同一季内收入之數爲一千零十一萬零四百六十一兩兩比多入銀四十九萬零八百八十三兩上海一埠入銀三百零四萬三千五百六十六兩較四年份冬季多入銀二十八萬零四十二兩大連入稅所增甚巨四年份冬季收銀三十四萬五千二百六十四兩五年份則增至六十七萬四千八百零八兩長沙蕪湖兩埠入稅大落九龍鐡路入稅較四年份增多倍餘是季内出入上海之船共五千一百五十八艘計四百三十萬八千三百二十二噸四年份同季内爲五千一百八十四艘計四百三十萬九千七百四十二噸所減甚少也其中有英國海船六百四十五艘計一百十二萬六千三百十二噸日本海船六百十三艘計一百零七萬六千四百八十七噸中國海船四百零九艘計五十三萬五千六百五十八噸他國之船爲數無幾云 
[現銀進口及存數之調查]  
　　自二十一號起我國各口岸所來銀洋計星期三（二十一日）客帮由南京裝火車來洋十萬元星期五（二十三日）客帮由天津裝來洋十五萬元又烟臺來洋五萬元又杭州來洋十萬元廣帮從香港裝來墨洋十萬元再調查各銀行各錢莊昨日止所存銀洋大條銀之細數列后 
　　麥加利存銀三百零六萬兩洋二百四十五萬元大條二百五十九條滙豐存銀四百零四萬兩洋二百五十一萬元大條五條德華存銀一百四十萬兩洋九十萬元正金存銀三百五十萬兩洋八十五萬元道勝存銀三百二十八萬兩洋三十七萬元通商存銀三十萬兩洋三十五萬元東方存銀二百萬兩洋十萬元花旗存銀一百萬兩洋一百萬元大條三十二條華比存銀五十五萬兩洋四十萬元和蘭存銀九十六萬兩洋一百三十七萬元中國存銀一百四十三萬兩洋五百七十六萬元台灣存銀一百六十二萬兩洋五十六萬元住友存銀十萬兩洋七萬元南北各莊存銀一百五十萬兩洋四十萬元有利存銀三十四萬兩洋九萬元中法存銀四十萬兩洋四十二萬元 
　　綜計存銀二千五百四十八萬兩洋一千七百六十萬元大條銀二百九十六條比較上星期六多存銀七萬兩少存洋一百零七萬元少存大條銀一百七十條先令共縮去一辦士半遠期標金漲起銀十三兩零東滙長二分三釐七五墨洋漲四釐六二五 
[興業銀行股東會紀事（續）（昨）]  
　　以上營業準備數目合計爲百分之三十七分除定期存欵未經到期無用準備外實計爲百分之五十一分五上海爲東南金融樞紐停兌令下全市恐慌交行首受其累董事會會同申行聯合各商辦銀行急籌協助中行之策中行自力亦甚堅定故影響較淺杭行猝受震驚幸準備素充力能兼顧曾應典業之請會同各銀行放欵維持市面漢行亦與中行商股聯合會互爲聲援武漢軍民長官曁中交兩行布置亦極妥協故不旋踵而大定津行因中交均遵令停兌疊與金融維持會力籌救濟時隔數月中行始得陸續開兌市面影響匪細而本行因準備充足幸未波及北京停兌最先迄無辦法全市一蹶不振京行有備無患故信用日增存欵滙兌亦日見發逹是以本届下半年與上半年比較實有顯著之進步茲將十二月底各行領用中劵數目與各項凖備金數目分别比較如下（申行領用中劵）八十萬元（杭行領用中劵）三十萬元（漢行領用中劵）五十萬元（津行領用中劵）三十萬元合計一百九十萬元（繳存中行現金準備）九十五萬元（繳存中國銀行保證準備）四十七萬五千元（自備現金準備）四十七萬五千元此項現金準備在營業準備之外合讦一百九十萬元更將十二月底各行定期活期等存欵與存放他銀行錢莊之欵及自備現欵分别比較如下（定期存欵）一百五十萬零二千元（各種活期存欵）三百五十二萬二千元（各種暫存欵）八十五萬元（各種票據）十萬元合計洋五百九十七萬四千元（存放中外各銀行及錢莊之欵）一百八十六萬元（自備現款）一百四十四萬四千元合計三百三十萬零四千元以上營業凖備數目合計爲百分之五十五分三除定期存欵未經到期無庸準備外實計爲百分之七十三分八由是觀之平日之準備足斯全行之基礎穩而營業方針乃可得而言焉申行營業之最進步者爲押欵及同行拆票漢行拆票亦較上届爲多申漢合計丛年拆票之數約三百五十萬兩杭漢兩行存欵最爲進步杭行辦理貼現並於東街籌設貨棧專做絲綢押欵漢行向無押滙本届甫行試辦頗有希望津京兩行滙兌最爲進步津行創設奉行分莊於九月十二日開市十旬以來輿論頗爲稱許滙兌之額亦月有增加京行滙兌居各行之第二位進步極爲迅速存欵亦甚發逹此外尙有貨幣買賣一項爲本行營業範圍所許可然所獲餘利或撥入特别公積或削除財産並未全數計入淨贏之内查本届結帳與上届比較足爲進步之證者分别如下（比較）計（特别公積）上年底止十萬零八千七百二十五元本所底止十七萬六千二百三十四元應增六萬七千五百零九元（公積）上年底止無本年底止二萬四千四百五十八元零五分增上數（備抵呆帳）上年底止無本年底止數目九萬零九百三十九元六角七分增上數（現欵）上年底止七十一萬一千二百三十九元八角四分本年底止一百四十四萬四千零七十五元四角一分增七十三萬二千八百三十五元五角七分（存放他銀行及錢莊）上年底止一百七十一萬五千六百九十七元七角四分本年底止一百八十六萬零二百零七元九角增十四萬四千五百十元一角六分（定期存欵及各種活期存欵）上年底止四百三十八萬四千六百九十四元六角八分本年底止五百零二萬五千二百零八元九角四分增六十四萬零五百十四元二角六分（押欵）上年底止六十六萬六千八百三十四元零六分本年底止一百零一萬三千八百十九元零九分增三十四萬六千九百八十五元零三分（信用放欵）上年底止一百十九萬七千三百八十元零二角二分本年底止一百十六萬六千八百五十八元三角一分減三萬零五百二十一元九角一分（往來透支）上年底止六十六萬九千五百十元零六角三分本年底止五十五萬三千五百三十五元八角減十一萬五千九百七十四元八角三分（過期放欵）上年底止十四萬一千三百八十六元六角八分本年底止九萬八千八百零二元一角六分減四萬二千五百八十四元五角二分本届結賬除將歷年銀戶餘水撥入備抵呆帳外尙有本年銀戶餘水茲又比較如下（申行）約存除水銀三萬三千兩（漢行）一萬一千八百兩（津行）一千五百兩（京行）三百兩所有銀戶餘水二萬六千六百兩仍照各行定價折合洋數約計洋三萬六千九百元爲本届未經提出之餘利再本届尙有一大事應報告股東者遵照領劵合同逐日收回舊鈔票共計九十四萬九千五百元内八十萬元業經會同中國銀行陸續銷燬其未經收回之舊鈔票尙有五萬零五百元擬於丁已年（卽本年）閏二月内登報聲明定期截止惟本届尙有不幸之事亦須聲明即一爲監察人鄭岱生病故二爲辦事董事兼申行總經理樊時勛病故三爲申行副經理吳餘森因病辭職樊病故後第九届股東會已舉沈新三爲董事並經董事會照章復選爲辦事董事所遺申行總經理一席巳請漢行總經理盛竹書接任遞遺漢行總經理一席巳請史晉生接任沈接任辦事董事後所遺杭行總經理一席已請蔡谷淸接任吳辭職後已請徐寄廎接任諸君皆一時之彦對於行務極抱熱忱故本支各行均能協力進行和衷共濟尤爲無形之進步斯足爲股東慶慰云云 
　　報告後由監察員蔣賦蓀陳述本届監察情形並分發全行財産目錄貸借對照表損益計算書三種後即由董事會中分别提議各事遂互相討論一時許始由主席宣告照章投選舉票選任監察員當經各權股東及代表填票投匭畢始開筒檢點計得票最多者爲陳叔通二千三百十七權次多數爲蔣賦蓀得二千二百八十六權均當選爲監察員選舉揭曉畢由主席宣言諸君有無異議及討論事件經衆述稱所議事件須審查實行餘無討論即由主席搖鈴散會 
[查獲私藏假鈔票]  
　　公共租界南京路四百七十三號門牌某號内之紹興人陳洪泰因藏有某銀行假鈔票前日被公共總巡捕房房華探目陳雲忠偵悉禀明捕頭協同二十七號西探目彭山包探張林泰前往將陳拘獲搜出五元僞鈔票二十一張一併帶入捕房詢悉住居新閘路六百七十九號門牌之甬人成志順與此案亦有關係復往將成拘押於昨併解公共公廨請究即據中西包探上堂訴明前情並將假鈔票呈案請察經關讞員得禀商之英卓副領事以私藏銀行假鈔票關係金融自應澈究判陳成兩被告押候查明於下禮拜五開審 
[私造公債票案移送檢廳]  
　　本埠中國銀行在總巡捕房呈控住居新閘白克路六百五十二號門牌之安徽人劉源之藏匿私造八釐公債票一案由捕將劉拘解公堂訊得劉向西門劉巧生蔣明坤等購來因判劉交九千元人洋並保出外尋交賣票之人到案訊核嗣劉保出後懸賞購線將帮同印刷是項僞票之浦東人徐道生（卽徐濤生又名長生）移提到廨訊供各情巳誌昨報前日午後關正會審官會同美領博君升座復訊先由原告代表律師上堂譯明案情繼據見證胡少南投案證明當時購買情形並稱被告劉源之係屬體面商人與伊往來銀欵有十餘萬金之鉅等語訊之被告徐道生供浦東人名長生徐道生並非我名我於正月初五日携帶絲巾十餘 
 
 
 

Page 11

 
 
打至南京求售寄居友人胡三家中胡之房屋係紅十字會之産非但與孫友三素不相識且楊幼農亦係昨在人以堂第一次見面私造公債票事一無所知何能向中西包探自陳在蔣劉兩人處帮同印刷由蔣給資赴甯云云堂上得供向徐一再駁詰徐矢口不移中西官會商之下以此案業經預審終結發生地點係在華界被告劉源之旣據原告律師請求開釋應予照准判劉省釋徐道生押候備文錄供解送上海地方檢察廳訊辦 
[探警協提盜匪]  
　　本城魚行橋南趙家宅中第二號門牌係爲某性所居住餘樓面一間去冬十一月間出租與山東人劉鳳春（卽鈕鳳春）夫婦居住劉尙拖髮辮並無營業每日來往之人半係不倫不類鄰居見而生疑曾報告警廳偵探密查乃日前公共租界發生盜案拘獲之盜匪供出同黨爲劉鳳春等匿居城内等語是以公共捕房於昨日午前十時飭派中西探捕帶同眼線投淞滬警廳禀明前情協同一區三分駐所探警馳往趙家宅二號内將劉鳳春並同黨張某等二人及劉妻某氏一併拘獲抄出洋四元及洋箱一只巳爲失主認係贓物該警區即將人贓一併解送警廳司法科解送地方檢察廳請爲審訊 
　　又英租界訪函云公共租界雲南路德人里三十七號門牌胡坤山家於二十號夜被盜匪六人持械入内刦去值洋一千餘元之金飾現洋鈔票逃逸當經事主報捕請緝各情巳誌前報茲悉此案昨經總巡捕房包探周志仁偵悉是案盜匪某某等匿居滬城淞滬警察廳附近禀明捕頭協同西探報請淞 
警察廳派警前往緝獲盜匪三名及婦人小孩各一口搜出首飾洋鐡匣一只贓洋數元鎗珠一粒一併解至警署預訊一過准將該盜等男女大小五名口連同贓證併交中西包探帶回捕房奉飭分别押候解送公共公廨訊究按兩函似係一事姑併誌之 
[商界對於兩公司之指摘]  
　　南市内地電燈及自來水兩公司因收入欵項用隂曆支出用陽曆前經財部以其違背部令有意取巧曾電令財政廳長轉令上海縣沈知事查明該兩公司現行收入支出兩項眞相復候察奪沈知事正在核辦詎前日南市采菽堂油荳餅業同人忽發通告一紙大旨謂自來水電燈兩公司爲地方公益而兼營業性質該兩公司水則汽機不足出水少而混濁大碍衛生地方設有火警更屬危險電燈則發光不足似明似滅於用戶之不便殊甚且於竊盜之發生亦有關係該兩公司之内容腐敗而水公司尤爲不思整頓但知圖利凡有裝設强迫爲難無所不至壟斷用戶加增收價違背部令擅改隂曆任意取巧不合法理爲此通告南市全體用戶本年隂曆閏二月所有自來水電燈兩項用費一槪止付以補隂曆日數之不足大衆贊同以維公益是所切禱云云 
[浙西酒商之呼籲]  
　　中國烟酒聯合會昨接浙西酒商請願事務所代表徐元溥來電請轉逹京師代表公庽電文如下烟酒聯合會轉北京西河沿同義棧陳總代表良玉先生鑒頃悉全國菸酒業請願案巳由財政討論會提議改良辦法執事不辭勞瘁勤苦從公造福同人實無涯涘翹望燕雲泥首何極還望隨時設法促討論會迅予議决實行同人實深竚盼惟我浙單行苛稅如倍捐缸捐等前經同人建議省會議决取銷嗣以手續未完經省會復議呈由衆院請予取銷未奉公布同人等實不勝此非法之負擔此案或由衆院併入全國請願案内由討論會核議務希代陳商困力持原議以惠桑梓臨電企悚詳俟函陳浙西代表徐元溥等叩嘯 
[致祭關岳之凖備（二）]  
　　上海縣公署昨致監獄曁學務委員與祭各執事員函云本月十五日奉松滬護軍使函開案照禮制館須行關岳合祀典禮皆以每歲春秋分節氣後第一戊日爲三月二十七日即（隂曆閏二月初五日）應卽照章致祭是日上午十時除由本使親詣關帝廟主祭並派王司令爲東序分獻榮司令爲西序分獻劉團長徐廳長爲糾儀恪恭將事外所有地方文官應由貴知事分别知照届時與祭其服裝儀式一如上届相應函逹希卽查照辦理並按照歷届成案妥爲預備爲企等因到署除分致外用特函訂敬請台端届時集西門關帝廟擔任（讀祝）（通贊）（引贊）事宜以重祀典 
[浦面行船之危險] 船戶遇盜 
　　船戶劉葆元日前自某地販運鮮猪五十餘隻來滬售賣將猪變價後略購用物開船回去前晚八時半行至高橋沙北面港口突來盜船一隻内有盜匪十餘名各執手鎗利刃假查驗私貨爲名將船攔截蜂擁而上刦得大洋三百五十元小洋一百數十角洋羽綢二疋火油二箱呼嘯而去次日經該船戶來滬投報該管水陸警廳請爲查緝 
[六誌騙子冒名募賑]  
　　無賴程志英冒名募捐一事巳五誌本報昨曾聞程巳移提南滙茲悉徐警廳長以程此次所犯罪案非止南滙一縣此外尙有崑山崇明等處亦經該騙前往募捐其募得之欵業巳用罄而收據尙儲行李中且有法公堂舊案等犯罪證據甚多未便移提故於前日下午將程押解檢察廳訊辦矣 
　　另一訪函云程傑（即程志英又名程振奇）串黨梁逸仙等假冒江皖急賑在浦東南滙縣境大團鎭一帶勸募洋元飽入私囊一案除梁逸仙業巳保出外昨午經淞滬警廳備文派警將程及抄出贓洋一百數十元並各證物一併解送地方廳經檢察官提案預審程遂將南滙縣知事葉樹維致各鄉董聲明程傑到鄉勸募江皖急賑請爲接洽並加蓋該縣公署鈐記之書信一件一併呈案奉諭將程收押贓證收存候核 
[浦東工黨支部代划船夫呼籲]  
　　浦東爛泥渡中華工黨支部成立以來各廠工人之入黨者尙未見踴躍惟南黄浦一帶之江北划船夫邇以營業上受渡船夫之擠軋聯袂入黨懇求該支部設法安揷以維營業故昨由該支部備函致洋涇市經董詳詢一切茲將原函錄下敬啓者茲有陸家渡划船夫游龍鳴陳國富等四十一名來部聲稱該划船等於前淸同治初年來滬以划船爲業迄今數十餘年從來與義渡相安相守不期陸家渡渡夫頭孫聚華賄通連錦堂朦禀工巡捐局出示（示見前報）各安各業詎孫聚華違背示諭膽敢上下其手雇買多人强拉渡客致該划船數十口生機斷絶朿手待斃請爲維持等情敝支部當即派員調查確有工巡捐局朱示並有胸繫銅牌之人站立碼頭帮同該渡夫等强拉渡客伏查陸家渡碼頭係屬於貴處範圍之内考諸工巡捐局亦係前上海市政之一端今示越浦東未審與貴處是否接洽事屬貴處管轄之内（中略）故特專肅奉詢希即賜覆實爲公便 
[尙賢堂演說兒童敎育]  
　　法租界霞飛路石牌樓尙賢堂學務聯合會訂於明日（星期）下午四時半開會敦請本埠中華高等小學校長程　碧君深說兒童敎育程君畢業高等師範及中國公學對於敎育頗有經騐届時各界士女皆可前往一耹無須入場劵也 
[滬海道署批示兩則]  
　　中華工商研究會楊晟謝復初等呈爲籌辦國貨陳列所請予轉呈飭屬寄送標樣以資陳列由呈悉查國貨陳列所之設彼此相形足以區别優劣即足以鼓勵工商於國貨前途不無裨益仰候轉呈省長咨請農商部核奪可也此批 
　　滬紹水木業公所董事顧家曾等呈爲維持義舉環求分飭保護垂久由呈及附件均悉該董事等集資設立公所並兼辦學校慈善等事尙堪嘉許旣據迭經禀准道縣公廨立案給示自應查明原訂章程妥爲遵行所請分飭之處可毋庸議此批 
[淞滬警察廳批示兩則]  
　　商民張錦生郭宗桃等禀據禀已悉查商人以營業爲本大佛廠爲十方壞宇與該商等僧俗異途猶風馬牛之不相及而處分地方行政官廳自有權衡本案該寺逐僧了證前據紳民僧界環控訊明斥逐其主持一席當飭佛敎公會另行選充現在尙未據呈報所稱海月並非該寺住持果有淫穢行爲應由合法人提起親告該商等事不干己又不明案由率行插身妄凟其爲受逐僧了證運動可想而知該商等類皆潔身自愛愼勿甘爲傀儡代人受過所請不准 
　　僧了證禀該僧前被地方紳民僧界環控集訊明確皆屬事出有因當年該僧年已老耄法外從寛僅予斥逐不得再向大佛廠滋擾在案巳成鐡鑄豈容任意變更卽爲該僧計方且杜門修養韜晦之不遑何得妄動嗔爭來廳曉凟以自取咎戾所請之處着不准行如果再敢枝節定行併案提究凛之戒之 
[木炭來源稀少之原因]  
　　滬市木炭一項一部分炭商向銷寗波鎭海靈岩鄉炭廠之貨乃近日來源稀少當據産地報告因該處有鎭海賀姓　潭山山地爲出炭柴之所有刀尖山大流水一部分與戴姓交界現爲戴姓聚衆霸佔業由賀姓禀縣將戴姓收押産地發生糾葛以致來源阻止昨旅滬鎭海同鄉特於某會所集議以該戴姓不應霸估賀氏祖遺世産通訊該族禀縣查辦以便木炭運滬消售 
[車站查獲烟犯]  
　　淞滬禁烟調查員奚蘭卿昨日在滬杭車站查獲松江人陳企華身帶烟土六包烟膏十盒遂協警將人贓併送地方檢察廳請訊奉飭收押候示 
[帶烟與索詐均犯刑事]  
　　南市大碼頭某小輪公司内司賬人王端芝前日在滬北私購烟土一小包計值兩元又呬噶草一包携至船上意圖帶至鄉間私販詎行至十六舖被無賴張阿福陳阿二等偵知尾隨其後意圖索詐因之與王口角卽由崗警查見將兩造一併帶入第一區署詰得均屬刑事犯飭即連同證物移送地方檢察廳預審究辦 
[了結混售私土案]  
　　王祿天前因混售私販進口之紅土邊土三十餘磅爲探拘獲解送法公堂判罰洋三千五百元後因不繳判令監禁巳有六月伊妻再三苦求故着先繳一半再候核辦後王妻又稱該土實係向月海持來寄藏丈夫實受其愚拼湊得洋一千元呈繳捕房求恩省釋判准予交保出外限三月内尋交向月海到案候究昨巳届限王投稱民人保出後再三尋訪實在不知匿跡之處難以交案求宥判姑念已押半年從寛開釋完案 
[承包淸潔事宜之糾葛]  
　　朱其武在公共公廨呈控鄭受社杜雲閣承包淸潔所不照合同辦理請追應繳銀八千一百五十元等情業經由廨將鄭杜兩人傳案訊諭交保均因無保收押在案前日上午由王襄讞會同英卓副領事升座民庭復訊據原告代表律師上堂譯稱被告於前年十月十八日向原告承包公共租界内淸潔事宜付原告定洋七千三百元繼因被告不照合同辦理所有應繳之欵延不繳出請爲訊追被告鄭受社亦延海德禮律師到堂辯稱此事係由顧質記等發起被告與沈金記均處保人地位惟兩造未訂合同之前於所付欵項賬簿内均巳載明等語又據杜雲閣之代表斐斯律師投稱被告於淸潔所銀錢一項毫無關係至鄭受社等所交原告巨欵定洋亦無經手過付之責任請爲明察繼由兩造代表律師辯論良久經中西官核供判鄭杜兩被告還押着將原告所控之欵繳案再核 
[復審巳判决之和誘案]  
　　林時舒之妻張氏以隣人爲醫生之張杏林同妻朱氏誘匿伊女月仙於東新橋新春小客棧内並被騙去洋元而張妻朱氏則以林張氏糾衆兇毆以致受傷墮胎兩造在地方廳互控前由該廳一再研訊以張杏林和誘罪已成立判令監禁十一個月聽候執行旋因張奉判不服聲請在原衙門復審故於昨午由趙刑庭長曁施劉推檢各官開庭訊究之下以新春棧主顧月梅供詞支吾飭令於星期一交出該棧茶房阿連並妻某氏一併到案再訊張仍還押 
[一女兩字之衝突]  
　　住居天通庵之江北婦人戈程氏有女小棍仔現年十六歲前憑媒吳四沈蓮福王大塊頭等許字楊獻福之子繼成爲妻詎該氏近又將女許與郭義合之子鐡蛋爲妻係湯鴿寳張義金二人作伐前日楊邀集媒證及親戚田中才雷振奎朱四弟鄭二趙尙富等前往搶親郭姓聞之亦糾同郭培民等到來兩方互相鬭毆由五區崗警一併拘解司法科科員以案關婚姻各令交保自投地方廳起訴 
[女孩被人售賣]  
　　住居浦東陸家嘴之寡婦兪陸氏有六歲女翠寳寄養住居虹鎭之該氏姨母兪王氏處近被王氏將女賣去前日陸氏投報五區四分所飭提兪王氏曁其翁兪正興併送司法科判移地方檢察廳核辦 
[雉妓請求超豁]  
　　濟良所昨解不願爲娼之雉妓張雙喜到廨請示據張妓供稱原籍安徽被翁挈領來滬串同蟻媒價賣與法租界某雉妓院爲娼因不善逢迎被鴇虐待是以乘隙逃出投所請援務求超豁中西官得禀判張雙喜發濟良所留養 
[窶人攫取金挖耳]  
　　蘇州人周孟君前日下午在漢口路攫取妓傭王老三值洋十二元之金挖耳一支圖逃經途人蔡阿毛帮同追獲鳴捕帶入捕房搜出原贓昨解公共公廨請究原告投訴前情訊之周供因來滬投親不遇旅費用罄不得巳而出此下策求宥中西官核供判周押西牢三月贓交原告領回 
[匪徒攫取小孩緞帽]  
　　朱煥伯於前日午後挈領七歲男孩朱仁子在南京路行走被匪類王小三仔糾黨串攫朱孩所戴值洋五十元訂珍珠寳石之緞帽一頂逃逸經朱報請老閘捕房派探張天林與林探奎兒查獲人贓昨解公共公廨請究經中西官訊供一過判王押候查明同黨於下禮拜五再訊 
[電車撞傷行人]  
　　昨日下午三時四十分法大馬路行人李得海自南至北擬過軌道適二十八號電車疾至突被撞倒即不省人事由崗捕瞥見報告捕房飭送仁濟醫院療治 
[被告押候質訊]  
　　江北人張耕富在地方檢察廳呈控住居美租界茂海路一百七十四號門牌小茶館主繆金標及徐野東覇佔伊妻張劉氏等情業經該廳照准前日備文派警協同楊樹浦捕房中西包探前往將徐野東提獲昨解公共公廨請究據包探程明德禀稱據徐在捕房供稱繆金標張劉氏均已自投檢察廳候質云云訊之徐延律師到堂代辯中西官核供判徐押候函致檢察廳着原告檢齊證據於下禮拜一到廨聽候預審再核 
[私裝電燈之判罰]  
　　英美工部局電燈處西人裴脫指控北京路鴻興里八百六十七號門牌雉妓院鴇婦沙王氏裝設電燈以多報少盜用電汽等情由捕將該氏拘解公共公廨訊供收押在案昨晨復訊據捕房代表牛門律師上堂譯稱被告向電燈處報裝電燈三盞經調查員裴脫在被告樓上查見裝有電燈十餘盞不但欺騙公司且損害營業查此等情事租界内時有發現應請嚴辦並由西人裴脫投案證明被告舞弊情形訊之沙王氏供稱樓上房屋轉租與人至於所裝之電燈素不開用我樓下祇用電燈三盞不敢舞弊乞鑒經會審員王肇之君核供商之英白副領事以被告舞弊屬實判罰洋一百元充公着令繳洋開釋 
[研訊假設錢莊之騙案]  
　　趙裕卿在法租界天主堂街以開設資琛錢莊爲由向何松山永太祥徐漢良陳裕坤李德富日生兪榮生費瑞庭仁興康順等十一戶騙得往來掛紅銀兩當即逃逸各原告報告捕房飭探拘到莊夥王鑒香葉阿炳兩人解送法公堂後房東亦請追繳欠租判王葉兩人管押候將該莊生財拍賣再核今拍得銀二十四兩各原告續求追究詰之王葉兩人同稱商人等在資琛莊上爲夥爲時無多莊主之内容故未詳悉今莊主避匿何處實出不知求宥判交尋常保出外限一月内交趙裕卿到案訊辦拍賣之　以　欠租 
[冒牌混售僞藥]  
　　老誠濟協昌大甡堂三藥房主倪爕芝笪兆祺周茂蘭等前延穆安素律師代表投法公堂控九洲藥房主孫慰臣將僞藥冒充老誠濟等牌號之戒烟參片呬噶草致受損失有主顧向九洲藥房夥楊金如手中購得僞藥可證請爲訊究等情判限被告交楊金如到案訊核在案昨已届限穆律師復到堂聲稱老誠濟被九洲冒牌之後少做生意若干核計所受損失有洋二千元之巨請堂上追償孫供楊金如現往蘇州向主顧收賬俟其回申後即行投案候訊判限被告於七天内交楊金如到案訊棋 
[誌謝]  
　　康腦脫路徐園定於舊曆閏二月初二日起至初四日止舉行蘭花會三天昨承惠嶒遊覽劵四紙書此誌謝 
雜評二 
[蘇省禁運之復活（賡）]  
　　淞滬警廳令其部屬注意四月一日以後凡有販土發現不論有無印花均在拘捕之列蓋三月末日爲銷土合同限　之日過此以往旣不受合同拘束自得還我自由而賡續貫澈蘇省四年五月以前之禁運故今後之檢查販土爲實施禁烟政策之一種其目的與現在禁烟調查員之調查私土爲人作嫁而禁烟之自身反無關係者自不可同日而語雖然存土旣已收買矣公家而外旣無藏土又安有販土耶 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬煙鬼請願新議案] [  罪我]  
　　石頭城下會集名流選佛場中同來議事轉瞬之間江蘇省議會開春季常會矣凡我烟鬼鬼此烟禁限滿之期生死關頭關係至大有懷欲白曷不請願提議乎爰爲烟鬼擬新議案數則如左 
　　一請爲某公鑄像案鑄金銘范蠡之恩去思彌永買絲繡平原之像紀念常留頌德歌功固應爾爾今者烟禁限滿土運告終某公以公債之資買餘存之土大錯鑄九州之鐡隻手回天禍根留一脉之傳歡聲徧地烟鬼等銘感之餘擬集資購大宗烟土爲某公塑一土像以留紀念是否有當敬候公决 
　　一籌銷洋藥計劃案商家貿易以乘時趨利爲先貨品流通以設法暢銷爲要二千五百箱餘存之土旣已悉數買來備作藥籠中物則籌劃暢銷方法自不容遲或設洋藥公司大減價何妨拍賣或設戒烟醫局包送終儘許懸壺否則大開官烟燈以供病夫之吸食亦甚便利一得之見未知當否 
　　一請種罌粟以維國貨案富國之策莫要於維持國貨以絶漏巵收買存土巳成事實矣顧中國四萬萬病夫分配二千五百箱之洋藥將來恐不敷用烟鬼等爲維持國貨起見擬請由政府通令地方長官於苗圃内廣種罌粟爲將來繼續製藥之原料所製藥丸可名爲愛國衛生丸並仿照南洋兄弟烟草公司辦法貼廣告於通衢登告白於報紙庶愛用國貨者莫不引起愛國之心而中國病夫自必樂用衛生之藥利源旣不外溢或亦致富之一道也區區鬼計尙乞採納 
　　一組織禁烟商榷會案公共事業當求同意之贊成重要問題應得大家之認可此中德交涉發生而滬上所以有外交商確會之設也烟禁限滿鬼命難延累千積萬之烟鬼或生或死皆繫於此一舉滬上禁烟大會諸公不恤鬼癮毅然欲於限滿之時盡絶其根株以斷烟鬼之生路烟鬼等不能認可是當集會商確以抗之也議會諸君有同意者盍歸乎來　　以上各議案與烟鬼有密切之關係凡我烟鬼如能鬼頭鬼腦鬼鬼崇崇請鬼議員介紹提出交議則於鬼界前途實開生路幸勿漠然置之（五） 
新食譜 
　　製乾桃乾桃風味至佳且具消化之功原料宜選品質優良而十分成熟者否則糖分不多製法先剖開桃實除核在果肉之外面以針植於板上陽乾之乾燥後行硫黃薰蒸漂白法（桃實六十四斤須硫黄三合半）漂白後再乾燥之在乾燥時内不可遇雨露待十分乾燥後以（２％）之食鹽液用噴霧器注射再陽乾而納於無温氣之箱中卽成 
　　製乾杏乾杏面上略帶白粉兼有芳香甘味誠隹品也製法以水一擔混入灰汁一合半先行煑沸後再投入原料約三四分鐘取出在果面穿多數之小孔而陽乾之迨乾燥後卽可食用[  瘦鶴] （二） 
短篇小說 
[榆莊影事（愛迭勒著）] [  常覺小蝶合譯天虚我生潤文]  
　　第一章三月二十二日刋起 
　　吾書此章關場距前事巳二十年矣惟時東風解凍大地漸蘇坎拿大一帶叢山積雪盡融山瀑下瀉河水乃頓漲怒潮急湍淙淙作聲伐木廠中所厝巨木乃隨潮泅泳一一自至河口以待運往内地銷售木廠工人終歲皆錮於叢林深雪之中至是始得其蘇息而囊中之金錢亦滿鏘然作聲趣其主人赴鎭實則若輩久處嚴寒喉舌均涸旣得金亦宜少換酒漿用爲潤澤於是各乘木筏盡隨潮水所向以趨城鎭此中各國人籍均有而野蠻尤甚但須一入城市人家立無寗刻故不及日落立已閉門一任此輩横行街道所幸者唯酒肆與旅館耳顧旣酒醉則其喧囂亦愈甚初猶不遇限於僻巷漸乃湧入女皇街數十成羣前呼而後于酒氣噴薄空氣亦爲之濁天將暮復有一羣工人潮捲而至其中有一少年可二十五歲以受風塵久輔頰皆現深棕第頰上雙渦則又似含娬媚步履至矯健而嘴角平正則又似含堅定之力時有多人欲招少年入肆共飲然少年不顧行益速轉瞬折入一小巷中有矮屋柴扉虚掩少年遽止推其門穿竹徑而入則巳有一女序含笑相迎亭亭立於屋簷之下曰梅爾來何晏者儂與阿父盻君一日矣少年曰愛菂吾方來自工廠以途遠遂遲遲耳因抱女郎親其額女郎乃　㣲拒少年以指自理其鬢絲曰君當饑矣儂巳手具食物陳應接室中待君恣淡少年笑曰謝君但吾行路遙轉不知饑然有餐者吾亦當食乃相偕入室此室之主人曰好萊司老矣似甚悅少年之至與之握手者再少年曰丈近狀佳老人曰佳也吾意君亦當佳不觀汝矯頎之身較去時益壯矣而年齡則轉似較輕少年曰吾則恨不增吾老態十年女郎曰梅爾汝誤矣天下安有幸老之人少年笑曰否使能加我數年則吾入欵必較豐而吾入句言次視女郎㣲笑老人曰茲事尙早也汝何汲汲爲哉因亦解頣而女郎則大頳因指點室中陳設以示少年並勸其進餐少年長日處風雪中久不親刀鬯至是乃坐而大啖直待盡罄始推椅而起微歎似歎其美滿愛菂則爲理其不櫛之髮且笑曰梅爾頃有一人訪汝其名曰欲菲君知否少年曰谷菲耶吾乃不識其人其人狀態何似女郎曰中年人耳而其人自云則巳五十鬚髮作灰色不似美國人且形容焦急殆有要事少年沉思曰然吾不識其人吾甚望其來覔予作工者則佳矣老人曰勿聲吾頃聞叩門聲豈其人來耶女郎出視則至者果爲谷菲欲菲入視少年曰君即梅爾潘西耶少年見其人來至鶻突不審所爲但應之曰然欲菲立出手相握且相少年面不置口中言曰君當恕我鹵莽然吾此來於君至有關係蓋吾訪君於茲且半載矣少年愕然曰先生訪我乃半載耶顧予生平殊不識先生谷菲笑曰君後當識之今今亦能屈尊詣吾寓處一談乎言次周視室中一度似有所囑少年曰先生見恕此爲好萊司先生及密斯好萊司均爲我良友先生有言不妨恣語谷菲乃與諸人爲禮仍向少年曰予意仍當屈君蒞吾寓所蓋吾語必有許多文契爲證徒說不能明也梅爾者伉爽之少年也則即慨然允諾别好萊司父女逕從谷菲而行時雖向暮而道上擁塞仍不稍減谷菲引少年向僻巷行至行人疎處乃曰梅爾吾第一事須問汝者則君父往事汝亦有所知否梅爾曰吾爲孤子生未彌月即失怙故所知絶鮮但知吾名即吾父名耳谷菲曰尊甫殁於何處梅爾曰在孟北山中谷菲聞語乃點首不言引目視天上新月若有重要之事縈其心曲者頃之忽曰使君知若父竟遺有絶大之産業者則君當如何梅爾愕然曰果耶旣而曰否吾父固赤貧殁時葬費猶拔吾母頭上釵珥爲質焉望有遺産者梅爾言未畢忽聞欲菲大呼但見一人直自黑影中竄出舉刃直刺欲菲谷菲乃立仆梅爾大駭方欲前取其人顧其人刀迅已及谷菲胸次但聞察然一聲刀乃折而爲二蓋其人用刀過猛不虞谷菲先仆中路旁石塊刀遂斷而爲二其人失刀爲勢遂孤且思行人已集則立返身而遁谷菲自地上呼曰梅爾趣追是人不可令遁顧其人奔越殊速追者雖衆竟不能及時巳穿入女皇街追者乃益衆皆助梅爾大呼追躡而其人竄亦益速逕出鎭尾越田塍繞大河而行追者皆詫意此人自入絶地意果何居但其人路徑殊熟轉瞬巳抵一漁舍躍入一小舟中渡河而去迨至梅爾追及則但見河水汹湧中有一小艇搖蕩而行厥勢且覆時谷菲亦喘息至曰獲其人乎梅爾曰否但其人必死於水不見河流湍急如此彼舟焉能不覆谷菲曰嗟乎吾固願其覆也梅爾諸人皆曰覆必也明日之晨當於下流得其屍矣著者曰梅爾之臆料誤矣彼蓋未見十里之外尙泊有汽船在也（第一章完） 
長篇小說 
[絶塞奮椎記] [  野鶴]  
　　第十四回（二） 
　　一面想一面深黑地的兩道眉峰便漸漸的攏合起來那邊柳娘見了便笑孜孜的伸出春葱般纎指來把紙上寫的一一指着說道江爺别狐疑罷那列着的五處地名只消各把第一個字橫念過去那便揭破他的神秘了毓忠聽了不覺連點點首說道然哉然哉此去南行可不是有大通路麽那是那裏來的有心人能夠造就這神不知鬼不覺的套兒呢適才白光一瞥敢是他把這紙拈在翦兒上射將來也柳娘還没回答毓忠又說道如今我還問大嫂那五處地名俺是巳知道了還有說着羣山屏蔽的話兒和那阿必哥多的字樣又說些甚麽話來一言未了柳娘的櫻唇早巳附過毓忠耳邊來二下裏低語了好一回毓忠纔拍掌說道好計好計天生這人正是諸烈士身後的餘福呢說完向墳山作個深揖至誠不二的說道諸兄在天之靈别悲愴了你看那老天的行事委實是公恕得很呢揖罷不知不覺的又念起了前日一件件的影事那時和鐡人奪馬等情事慌慌惚惚的覺得如在眼前一般頓的渾身發酸一語也道不出平日裏威武不懼剛烈過人的好漢子此時也禁不任蓛蓛地吊下淚來一同又覺得不自在便掩着臉隨走隨說道大嫂你看初旭矇瞳平原寥寂此時宿店裏敢待吾回去也大嫂乏了也須回去則個說罷跨上逐風駒得得的去了讀者看到這裏一定要詰那阿必哥多究竟甚麽樣人著者祗得止他别躁急原來著書人的一枝筆尖和同出遊人的馬首兒相似一回到了那場所一回又須勒轉繮兒依舊回到適才首途的地方纔有個結朿没有出發便覺得少曲折没有回來更覺得曼衍放蕩了閒話少叙 
　　應徵書謎諸君鑒頃接投稿一份子來函質問畫謎之七截止多日何不揭曉云云謹按逐次揭曉過促每有遠埠來稿驗其發信之日固在截收其内以郵程過遠致令向隅殊深抱歉欲彌此憾故自此次始槪於截收後滿半個月揭曉庶免遺珠之憾此次畫謎實係第八前誤爲七合併聲明准於陽曆三月三十一日將畫謎之八揭曉不誤特此佈聞編輯部啓 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之華傭（一）]  
　　論擬禁華傭出洋事 
　　（見本報癸酉年八月初二日） 
　　中國民間利益疾苦之事非徒政府不知卽督撫亦不知並牧令亦不知也政府高拱九重督撫養尊八座其不知也宜矣至牧令爲親民之官細民之事安得而亦不知蓋利益之事牧令若詳加訪問紳民反疑其意在分肥故遇廉明之官有心避嫌往往置之不議不論若疾苦之事在例外者即欲辦理必至奉駁飭於上官見阻格於部吏反不如不辦之爲善故凡事之無關考成者牧定常化大爲小化小爲無少費許多心思許多筆墨牧令之不知實假而非眞然苟有人告發始不能仍佯不知也粤東之澳門皮魯諸國販賣猪仔一事自有新聞紙之後天下皆知而粤中各官反不知之有是理乎各國之販猪仔也名爲傭工情願往者定約年分按年給值期滿聽其自便而其實則　　　事行巳數年其人買之各處其苦况則不忍明言華人無　知之蓋所謂猪仔者先爲惡匪所拐賣後爲地主所虐待在旁人尙代爲難忍而各官用置若罔聞爲民父母而治下子孫任其流離痛楚而不救果何心乎其始陷於不知誘之曰此非州縣例内之事且與外國干涉吾但佯爲不知即或有人談及新報臚陳均諉爲無憑之謠傳不足深信其繼苦於難辦此事若欲斷絶根株必須往商各國禀明上官嚴拿拐匪禁杜販賣上官倘惡其多事故爲刁難或拘犯不齊或辦案失當重則奏參輕則撤委與其得罪於上官不若得罪於小民此固牧令之職分也下皆如此果何日能得上聞耶此昔日粤中大小各官互相容隱而拐賣中匪愈肆猖獗之情形也今有一西士常言曰吾自閱京報以來總未見有奏粤民被匪拐賣出洋受苦外域一摺此必地方各官不能勤察民瘼彼此諱忌以爲此非要事何必具奏何必查辦所異者粤中各官之官守者全不覺察各紳之有言責者亦從無議論也現接京友來信云刻下政府巳知此事且並欲除此弊聞西班牙之屬地夏番阿者有虐待華傭約期旣滿逼其復爲工約等事巳令粤民不准就傭其地又聞皮魯國人將來京師以圖立約通商文樞相即致意於英國欽使曰皮魯欲與我國議約須先將該國所有華傭一槪送歸中國然後方能與議也復傳粤東各官格外設法嚴禁拐賣諸惡棍似此積年惡習當可指日掃除也粤人何幸應深感文樞相之德矣政府旣痛惡該異邦之虐行又極力以杜此風身受者應如何感激耳聞者亦不禁稱頌敬祈政府存心恤民之至意也所奇者傳言政府洞悉此弊細底係由新報而得知觀此又足信新聞紙大有利益之一班也又聞西班牙人甚憂不准華人就傭於其屬地固言該傭實未受其虐待擬請中國特派欽使駐紥該境以爲華傭之護符允否尙未能必然華人旣多在彼亦未始非救民之一善舉也多士之議論中此從此粤東各官亦不能再言不知也牧令知之督撫知之朝廷且先知之當亦不至仍然難辦也若再姑息各匪是更貽笑外國也粤民果何幸而遇此雲開見日之時哉 
[尊聞閣筆記]  
　　道人奇壽（見本報甲戍年正月二十六日） 
　　聶道人者安陸鍾祥縣人也乾隆甲子間邑大水聶巳五齡而失怙恃𠙦𠙦無依適縣治東之元游宮有羽士盛契眞者憫其孤露收之門下聶固鈍根人少慧悟逾年盛羽化聶稍以長一鑱一衲雲游海嶠不自知其閱年幾何矣偶一飛倦如丁令威化鶴歸來城郭猶是人民景象巳非嘉慶初避居鄂垣始居有東郭之長春察跌坐蒲團閱二十餘稔暇時赤雙脚持長柄纔行歌於閙市遇有遺紙半字者必拾之如是者亦有年逮道光初年巳八旬矣見者咸以爲四十許人自是聶道人之名日噪叩道人長生之術者車高喧闐應接不暇己未秋有相遇於黃鶴樓畔者問其年則曰兩閱甲子而髮絲齒貝無異曩年偶至酒酣耳熱之時老拳技癢試一搏擊狡捷如猿雖健少年不敢與角某節相奇其壽且奇其人贈之甚厚而道人遂挾之以游於公卿之門遐邇減震懾也一日謁某學使延之座方將縱談長生之術而太守某通刺入揖讓間道人竟踞上坐不少爲之動太守退謂從人曰何處黃冠井底蛙妄自尊大若不痛懲若曹愈橫無忌憚矣遂笞三十板禁錮一月然而其人其壽固亦奇矣有七十八歲之傴僂一叟詢之爲道人外孫之孫八十四歲之髮鑠一老問之乃道人四代之裔皆騎竹馬時親見道人之髮眉面目垂七八十年如一日也 
　　暹羅孿生之奇人（見本報甲戍年二月二十四日） 
　　暹羅有孿生之奇人其人係華人生於暹羅者也生時兩體合一腰際有三寸肉股如繫帶然經美國人見而居奇因携往泰西各國以射利徧歷歐洲眩異歛錢坐擁厚資而外國醫士及格致家互相議論以爲血脈腰技旣交互流通究不知兩人意見嗜好相合否疾苦歡樂相似否倘兩人中有一人先死其生者又何如醫者或欲以刀剖而分之細驗腰肢形象萬難下手倘臟腑或有侵害則兩人性命皆不救矣於是其議始寢二人因售奇得資後赴美國欲求配耦罕有儔匹嗣得姊妹兩人竟從其聘擬將偕老一室與子偕臧矣乃二女同居其志不同因各設寢室分日輪居如是者有年忽先斃其一又其一則逾數刻而亦斃 
文苑 
[庚申紀亂新樂府（見本報壬申年十月十八日）]  
　　姑蘇災（比玉樓主） 
　　豺狼斷前虎踞後千人萬人奪橋走夜深雲黑橋石危狂風落河水亂吼風聲雨聲急如織刀光火光迫行色囊底餘錢搜與人懷中饑兒哭求食姑蘇城外好樓第烟燄當空半天赤唳鶴哀鴻草木魚遺簪墜屬衣裳濕高林禽鳥知響晨鳴呼人生多此身天明匍匐就墟慕羨爾長眠泉下人 
　　丹陽潰 
　　積黄金齎寇糧譁言甲士辭軍帳將軍如龍揮戰頻前旌忽偃馬頭　鉛丸入骨敎剜肉銅具當心不救身同時若敖縊荒谷泰山鴻毛何足錄劇寇猶驚小范名殘兵盡向南徐哭從此東南地軸傾如雲冠蓋散江潛名城大郡蒼生意零落靑山不見人 
　　晉陵哀 
　　朝張大纛點軍士卓午軍門靜於水輕舟小隊出郊坍巳下毘陵三十里龍鍾太守八十餘髯軍短簿相持扶似聞節帥虎邱去人言已向虞山居虞山倉皇非樂土崇川古人義可主側身天地何蒼茫江北江南失處所福山要險高資東就江一鎭當其衝雉臯以北屬完善外夷之守歸吳淞運籌徵調盡臣力一息何敢忘匪躬可憐奏牘千言在江海賢勞動九重 
[神話]  
　　小鬼被焚（見本報癸酉年正月十六日） 
　　杭州友人某言衆安橋之上有牌坊一座上鐫恩榮世美字相傳國初時所建坊左爲陳姓銅器舖其徒某能白日視鬼即俗所謂狗眼者是一日忽撫掌大笑笑復不止衆急詢之曰小鬼頭吃大虧矣衆復詢之曰自余之來此也嘗見一小鬼散髮蓬蓬然箕踞坊巓俯瞰行人如見衣裳檻褸神志喪失者鬼即探懷中物隨手撒下視之儼若修綆一經着體其人毛骨皆悚迨歸家寒熱交作譫語喃喃并云有犯坊神搥床狂呌其家具酒肉携冥鏹焚香拜禱祀坊神惟謹鬼作以手掬物狀張口解頭一若取諸官中謀食具有良策也頃有衣敝衣者過此鬼技復作乃修綆甫下而若人頂透紅光綆亦燃着鬼正張皇亂呌而蓬蓬之髮亦復一炬而光覩此情形能不失聲一笑乎 
[雜錄]  
　　昨接揚州凌揆初君來函云昨閱報載救誤呑洋火頭方嘉惠國民其利良溥鄙人今年亦曾見呑洋火頭者治法用洋糖和開水灌下以鷄毛掃咽喉即吐治愈甚多惟病愈十餘日後亦有再發而不可收拾者醫者謂洋火頭含有燐燐性黏黏於腸中以致復發苦無良法救治素稔貴館仁慈在抱可否犧牲數行報紙登報徵求海内多良醫必有良法則貴報之恩澤尤溥云云栩按梅夢君適有家庭常識投稿内有急救三方均於醫藥上頗有見地特爲移錄於左以博閱者注意 
　　膽礬一物爲救呑服火柴頭者第一妙藥因服膽礬後其所含一部分之銅質（膽礬之成分爲硫酸銅稍有化學智識者盡知之）與火柴頭中之燐質相遇即擁護於燐之表面使不易消化故服火柴頭者每隔五分鐘即研膽礬末五釐溶化於温水一茶杯中服之連服四五次必將火柴頭等吐出（因膽礬本爲吐藥）乃再用陳松節油二錢牢蛋黄一枚温水二兩半加白糖兩調羹調匀每隔半時服一調羹此爲救呑服火柴頭者最可恃之解毒法也 
　　雞子淸爲救呑服砒霜者第一妙藥如遇有呑服砒霜毒者先用食鹽兩調羹冲水一大碗服下使其樞吐及毒物大半吐出乃用生雞子淸四五枚呑下（熟蛋白無效）則雞子淸自與腹中餘剩之砒毒化合成爲腸胃所不能消化之質徐由大便而出自不致於傷生否則砒霜入胃後被胃中酸質溶化其毒入血即不治矣 
　　服鏹水毒者其救急之法速服肥皂水或蘇打水均可解救如無此二物卽用刀將牆壁上石灰刮下一二酒杯冲水一大碗服之亦能起死回生蓋酸類之毒一遇鹻性之藥即變爲鹽類肥皂蘇打石灰均爲鹻類故能解鏹酸之毒若必待醫生之至一失時機即不救矣 
 
 
 

Page 18

 
 
   
 
