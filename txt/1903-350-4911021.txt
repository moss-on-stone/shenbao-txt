# 1903 - 350 - 4911021

 

Page 1

 
 
[敬募山東急振] [  申報館協振所啓]  
　　今夏山左利津縣南岸漫决被災極重上游費縣平隂范縣東阿等處臨黄民埝衝潰無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流巨浸中一飽難謀情　可憫邇更北風凛冽飢寒交迫身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈古有名言迫切哀求諸維德鑒 
[重印十三經注疏○五經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意　各樹一幟而其闡發精義類皆詳盡無遺本齋前將此二書讐校精詳　心石印以惠士林海内風行早己不脛而走茲更用頭等潔白連史紙印成計十三經註疏裝釘三十二厚本每部定價洋銀六元五經備旨每部定價洋銀七角○十七中商搉一書爲王西莊先生所輯議論超卓考据詳明論世知人折衷至常有志史學者不可不加意講永茲亦用頭等潔白連史紙印成每部定價洋銀五角卽日出售 
[興工藝說]  
　　經曰形而上者謂之道形而下者謂之器又曰德成而上藝成而下蓋非道與德無以治國平天下非器與藝亦無以使民利用厚生是故古者制器尚象之人類皆目之爲聖非若今之賤視百工技藝等諸卜筮師巫之流也閒嘗讀周禮一書周之制官厥有六職而工居其一與今之泰西設專官以董百工其事適相脗合誠以結筋搦髓破腹取病非工無以奏藥石之功陵行用輪水行用楫非工無以收舟車之效弦本爲弧剡木爲矢非工無以備戰守之資耰耡耒耜襏襫　基非工無以成耕稼之具權衡概量關石和鈞非工無以計貿易之利然則開物成務聖作巧述工藝之術夫豈可缺焉而不講求哉抑今之泰西其工藝益超乎等倫而奇巧幾不可思議矣曰光學曰電學曰氣學曰熱學曰化學曰聲學曰重學咸以資工藝之用而猶是藥石也務在棄渣滓而取菁華猶是舟車也務在以汽機而易輪楫猶是戰守也務在用槍砲而廢戈矛猶是耕稼也自機器興而翦鏄犂鋤可不用猶是貿易也自互巿開而鈞石衡量皆異名極其推陳出新之奇而國之富也富以工兵之强也强以工直欲超士農商賈之儔而以工藝植國家基址此豈我中國士夫空言阜財足用者所能與之並駕齊驅哉矧中國之工藝至此而益　敗不堪士以儒術自高而不屑操斧斤錐鑿商以厚貲坐擁而不屑效堆琢雕鐫農則苟安於鑿井耕田而不復習攻木攻金攻革之事坐使爲之工者祇知沿襲舊式不思獨出心裁無工官以董之無工學以教之一任其操刀引繩供人奴役遷流日下夫亦無怪其然也今者朝廷知立國之道在乎商而商必資工人製造於是特設商務一部詔下京師開工藝局俾各省推而廣之而又設爲鐵路學堂船政學堂製造學堂遴派聰頴子弟出洋研求泰西光電氣熱化聲重諸學我知此後中國工藝雖一時未得媲美歐人而能自得師雙而愈上亦何至讓泰西以奇技淫巧詡詡然誇炫我中華哉抑不侫猶有說今夫道千古不易者也藝日異月新者也人必先明夫君臣父子夫婦昆弟朋友之道而後徐及於務財訓農通商惠工庶臣知忠其君子知孝其父弟知恭其兄婦知順其夫朋友知相孚以信而後細民末匠之從事工藝者乃不致無禮無義背道而馳否則京外大中小諸學堂肄業之生日研講夫孝弟忠信然且有大逆不道創爲排滿滅淸之說以革命流血自豪者彼細民末匠之流口未誦詩書耳未聞禮讓成羣結隊作奸犯科必致藝益精則心益肆而排滿滅淸革命流血之事學生倡其議百工且助其成矣奚其可者或曰工貴拙不貴巧巧則　而易敝拙則堅而久存且泰西自近百年來機器大興能以一人作數人之工一日收數日之效於是向操一手一足之烈以餬口者至此皆無所事事十九變爲遊手好閒今中國匪黨多矣逆說熾矣益以凡百工人日不得一飽深恐聚而爲匪卽不至羣惑於排滿滅淸革命流血諸謬說而萑苻嘯聚勢所必然可奈何則應之曰是何傷工藝精則商務盛商務盛則昔之一人所作而足敷販運者今且百人所作而販運尚覺不敷蓋以機器代人工則司機有人司火有人司搬運有人司會計有人人必所得較豐更何慮無從謀食耶抑目今工藝之盛首推日本日本維新以後民間喜新厭故入口洋貨多若恒河之沙朝廷謀所以抵制之不惜巨貲攷求工藝近且迨船有廠製械有廠鑄弊有廠築路有廠紡紗有廠織布有廠采煤有廠冶鐵有廠製革有廠繅絲有廠練麻有廠而又開盛會以賽之給奬牌以勸之設庶官以督率之用能使一技一長罔不振興有效甚且仿製外洋各貨除供本國民人購取外反准西商轉販出洋卽大而鐵路兵輪亦且造自國中無事取求於歐美國用之足足以工也我中國但使熟籌取法東瀛以興工業行之一二十載更何憚西人之以奇技淫巧奪我利權哉易曰窮則變變則通竊願於民窮財盡之時變通盡利之策也可 
[本館接奉電音]  
　　昨日午後四下鐘越十五分時京師飛電傳來上諭一道敬謹譯登○十一月初三日内閣抄奉上諭廣西思恩府知府員缺著歐陽中鵠補授欽此 
[電傳宫門抄]  
　　昨日午後四下鐘越十五分時京師友人專電告知本館云十一月初三日皇上召見軍機大臣及管廷鶚劉嘉琛 
[俄興藏學]  
　　香港循環日報云俄國文部大臣議定明年在琿春東方書院添設西藏言語文字一科并撥出英金二萬磅排印華文日報或曰俄人之垂涎西藏匪伊朝夕屢派人員深入查探風土人情今復設學以習藏文預爲他日治理藏境之用蓄志深遠於此可見一斑己 
[藏事述聞]  
　　香港循環日報云邇者英政府向中國言明由英保護西藏以拒俄人日内先由印度調兵至拉 
 
 

Page 2

 
 
薩第二會城以須俟政府從長計議然並無久踞其他之意亦不進兵拉薩 
[事成畫餅]  
　　聞之吉林友人云南岡一地處琿春之西新設延吉廳同知以理民事現有俄兵四百餘名駐紥我靖邊右營故址上月吉安三營統領凌參戎維騏擬於附近蓋造營房因恐俄人出而阻之先向俄官商議俄員答以我俄卽使將兵退出吉林南　仍須設戍蓋將以防日本而護韓民也貴營務須遵守約章不得偪近俄兵驻紥之處參戎聞而廢然此事遂成畫餅 
[英整水師]  
　　英京倫敦來電云英國水師部新定章程將不當差之水師員弁由兩年展至三年有半至告退之期及在陸路當差若則以五年爲限如此辦理計至西歴一千九百零七年水師提督可增至十二員兵弁可增至二百五十三員管駕可增至三百七十三名此令一出見者咸許可蓋謂足以鼓勵武員使之勤奮也 
[粤西匪耗]  
　　廣州嶺海日報云粤西陸川北流等縣近有會匪百數十人出没其間約期襲取某城然後攻占某埠以致人心惶恐謡言紛起莠者甘心從賊良民遷徙一空迨某日桂平縣境新墟被游土各匪縱火攻劫焚去鋪戶二十餘家大憲聞之急調各路防軍馳救未悉卽能平復否耳又聞上月某日某營常備軍在武宣上游與匪黨遇鏖戰之下槍斃悍匪十七人蕩者不計其數宫軍則斃一人傷十餘人刻下金鷄石龍一帶復有游匪四五百名竄入所過之處十室九空 
[巨冥誅]  
　　香港西字報云華歴十月十九日午刻有一馬車載極華美之西式屍棺馳向耶穌教義塚詢之途人曰洪全福也按洪全福卽洪春魁又卽三千歳赭宼洪秀全之猶子去臘結爲聨義會潛約除夕起事於粤垣迨事敗而逃潛往南洋匿蹟未久卽返香港欲與其黨謀再舉月前忽抱病延至十月初七日斃於國家醫院中蓋年己六十有九矣當出殯時親友無有敢執紼以送者蓋知粤垣線人之在港者古己棋布星羅也 
[稱貸良難]  
　　廣嶺海日報云粤東大吏以庫儲支絀向香港匯豐銀行稱貸銀圓百萬以濟然眉行中執事人電逹駐京使臣轉詢戶部戶部告以某省所借須歸某省籌還遂不豫所求再四磋商僅以四十萬圓借付 
[貸銀糾葛]  
　　漢口訪事人云前者廣西巡撫柯遜庵中丞道經鄂省時因廣西軍務緊急需欵甚殷委諸紀常太守以恒馳赴滬江向某洋行主丹福商借銀一百萬兩旋卽議妥電告中丞中丞委漢口籖捐局總辦孫詞臣觀察在鄂料理轉運事宜而令陳朗山大令赴滬驗欵併訂立草合同一俟奉到部文卽須交付迨中丞蒞桂後各省協餉源源而來遂擬將貸欵作爲罷論丹福以旣有成議未便反覆倩尚君錫卿來漢與觀察理論不知將來如何了結也 
[澄叙官方]  
　　聞之廣州友人云署廣東督糧道向觀察關心吏治考察維嚴日前分札所屬各地方官將縣丞主簿巡檢典史等官平日聲名如何才職操守如何據實填注考語限十日内禀覆道轅以憑核辦蓋亦澄叙官方之意也 
[華婁縣試五志]  
　　松江訪事人云本月初一日華亭縣陳仲陶大令婁縣屈吉士大令各將二覆各文童試卷評定甲乙繕成團案發貼試院照墻計華亭招覆四十名婁縣招覆三十二名示期初三日齊集署中聽候覆試兹將前列各二十名及覆試題目照録於左華亭陳鵬飛　吳　彬　嚴騰蛟　吳宗璘　張宗明　張瑞芬　甘希盤　李襛華　沈爵喜　殷　武　楊鳳章　郭　飛　顧齊鳳　張友騏　周繩祖　王　豐　韓錫圭　秦中龢　吳光明　沈　羽　婁縣　杜　林　金　章　王壽籛　何啓運　王承羆　杜葆琨　惠朝瑩　王開屏　韓綺章　費源深　湯　史　蕭　炎　宋景賢　計元總　兪殿華　黄　裳　潘爾昌　戴光祖　許　瞻　顧宗丞　華亭摘覆題　擬之而後言議之而後動論婁縣摘覆題黍稷稻梁農夫之慶保以介福萬壽無疆義王欽若請幸金陵陳堯叟請幸成都論龍圓仿自墨西哥每圓重七錢二分今議鑄一兩者能否並行宜何如斟酌盡善策 
[江寗閧獄]  
　　金陵采訪友人云江寗縣獄囚有要犯六十餘名中有一犯無貲果腹迫而貨其妻浼獄卒某甲作撮合山於十月二十九日交割事爲縣主袁大令所派管獄家丁某乙所悉婪索洋銀八圓犯許給兩圓繼復加至四圓乙慾壑難填堅持八圓略不减讓獄中羣犯久受乙之荼毒咸欲得而甘心至是堵塞獄門交閧不己初經典史譚少尉宛轉勸諭嗣由大令親臨開導許將乙立時革逐羣犯猶以爲未足交閧如前自午後以至夜分狴犴之中聲如鼎沸大令恐釀巨禍傳齊全班皇快丁壯以及小隊護勇各持器械擬由屋頂缒下將門打開繼恐羣犯抵死爭持仍不免有意外之事躊躇再四又不敢逕白上臺不得己用德律風告急於護車等營總統楊鏡巖軍門軍門聞警之餘急派營哨各員弁帶勇馳至將縣署四周圍繞然後携帶兵刃及救火器梯登獄屋縱身而下皂快丁壯繼之各犯始一一成禽時己鼉更三轉矣隨將羣犯加以雙分鐐銬俟翌日訊鞫情由 
[懸賞緝匪]  
　　鎭江訪事人云本月初一日署丹徒縣知縣洪鷺汀大令接奉兩江總督兼南洋通商大臣魏午莊制軍頒發告示張貼通衢略謂梟匪首要曾漍璋及在浦東滋事之南帮匪首林德勝均在逃未獲合亟出示曉諭仰諸色人等一體知悉務須確探該匪首等潛匿處所隨時嚴寗設法拿獲解送各賞給洋銀三千元並從優奬叙凡從前被該匪首等誘脅入夥者速卽自拔解散均不究其旣往倘有隱匿該匪首者一經查獲卽以窩匪論按律懲辦 
[蘇垣盜案]  
　　蘇州訪事人云長洲縣署書吏時某家在署前回子弄上月二十八日之夜突有羣盗手執槍刀面塗粉墨排闥入室肆盡括所有而逃事後查檢所失約值二千餘金當卽報縣請緝是夜閶門外留園附近某寺亦被盜匪行刼失贜甚鉅說者謂是處附近上津橋駐有營若干名且閶胥二門皆設警察總局乃一任若輩恣行剽掠類皆置若罔聞殊可異也迨本月初二夜鐘鳴八下突有盜匪七八人擁入閶門内黄鷗坊橋弄恒和錢莊持械將莊主櫃夥擊傷隨大索而去約失洋銀一千六百元左右隨卽喚同地保投總巡局及吳縣署縣主李大令總巡李明府星夜臨塲騐勘勒捕緝拿 
[妬姦揮刃]  
　　杭州訪事人云省垣紫荆觀巷某姓機坊夥某甲向與比鄰蕩婦某氏有私旣而氏復與對門某姓扇作夥某乙往來事爲甲知姑心陡起上月二十六日手持利刃奔至乙處尋仇舉袖一揮刃墜於地乙拾取還戳甲卽奔逃乙奮力窮追比及門舉刃直砍致將甲頭顱劈破登時畢命於血泊中鄰人見之喚令地保將乙扭送仁和縣署次日縣宰蕭藴齋大令親臨相騐刀傷宛然爰填明屍格飭家屬先行棺殮隨將乙帶回嚴行訊辦 
 
 

Page 3

 
 
[回禄傷人]  
　　武昌采訪友人云十月十八日之夜三鼓時鄂省紅墻巷方公館忽肇火災水會中人奮力救護雖未延燒鄰比而公館己焦土可憐矣事後訪悉焚斃七人噫亦慘矣哉 
[漢皋火警]  
　　漢口訪事人云十月二十四日之夜十點鐘時漢鎭金庭公店左近元昌參號不知因何失火各水龍聞警齊至竭力救援火始告熄計燬天成參號及永祥皮紙店等三家所失亦殊不貲也 
[京口火警]  
　　鎭江訪事人云十月二十七日午後三點鐘時對江七濠口迤南某姓家不戒於火一時紅光高燭警鑼亂鳴各處水龍星馳電掣而至各擇要隘吸水狂噴直至薄暮時祝融氏始興盡而返計焚去草房九十餘家迨本月初一日之夜更魚三躍城内堰頭街左近陸寶興烟店不知因何起火致兆焚如警鉦旣鳴常鎭通海道兼鎭江關監督郭月樓觀察及文武各員皆飛輿到場悉心彈壓少頃各善堂水龍飛馳而至直至時交四鼓回禄神始敗陣而回計共焚屋十餘間貨物均付之一炬 
[浙省官塲紀事]  
　　杭州訪事人云委署浙江乍浦理事同知三司馬多於十月十七日午時接篆前任錫鶴汀司馬交卸後詣各憲轅禀知另候差委○前辦警察局提調宗子戴太守舜年現奉上憲委當海運京津局總辦差所遺警察提調事宜由督辦劉雲樵觀察委周太守錫璠接辦○署中防同知陳司馬恩普現届瓜期由藩憲翁筱山方伯札委錢仲瑜司馬增勳接署○正任金華縣毓質甫大令前經藩憲調署臨安縣缺現己交卸回省奉飭卽赴本任 
[皖山夕照]  
　　安慶訪事人云桐城方太史屢中自本年欽點翰林後應試經濟科取中第三名經濟文章爲時推重近由京師旋省上月十六日入謁撫憲誠果泉大中丞中丞迎入花廳茗談良久而别○澄淸水師管帶楊遊戎自上月某日蒞差後申明紀律約束勇丁孜孜以整飭營伍爲事日前某隊哨弁貽悮公務遊戎查知立命摘去頂戴嗣經闔營哨弁環求始免旣而某船勇丁某甲入巿購物一言不合遽肆兇毆遊戎聞之提甲嚴訊重責軍棍若干貫耳遊街示衆 
[雲間寒雁]  
　　松江訪事人云賭棍吳德裕本隷靑浦縣籍僑居婁縣李塔匯地方種種惡蹟經前署府陳蓉曙太守訪聞飭前鹽捕中營管帶胡豐齋都戎禽獲訊明一切科以監禁十年初收婁獄中後改發華囹圄近日不知何故由典史吳少尉禀明華亭縣陳仲陶大令申詳府尊丁次軒太守發回靑浦收禁己由差役押解登程矣○署前營遊擊鳳遊戎所帶副營練兵約束不嚴時或三五成羣赴近郭各鄕村强斫民間墓樹鄕民不敢與校忍氣吞聲說者謂此輩類多藉隸皖中與營官有桑梓情故敢恃勢横行若此也○前者營兵某甲行至郡治西門内豐樂橋與某氏嫗相撞以致顚仆於河當經同伴用舟拯起然己受傷甚重豈所謂天奪其魄歟 
[縣試閏聲]  
　　昨日黎明時上海縣主汪瑶庭大令將考試前列之文童二十名傳至花廳一一面試至午後四下鐘時放牌題爲考制度于四岳諸侯各朝于方岳大明黜陟義 
[府試取齊]  
　　松江府知府丁次軒太守札行上海縣署定於本月十八日取齊七邑文童二十八日舉行府考昨日縣主汪瑶庭大令己出示曉諭俾合文童一體遵行矣 
[監司赴蘇]  
　　上月二十五日蘇松太兵備道兼江海關監督袁海觀觀察乘某輪船赴金陵晉祝兩江總督魏午帥壽辰至前晚回滬迨本月初六日適逢江蘇撫憲恩藝棠中丞壽誕觀察亦須前往祝嘏己於昨晚起程矣 
[監司課士]  
　　蘇松太兵備道兼江海關監督袁海觀觀察定於本月十六日課試滬城也是園蕊珠書院肄業之舉貢生員己於昨日懸牌示知矣 
[讞員回滬]  
　　法租界公廨讞員魏蒓塢大令於上月二十五日因公赴省謁見兩江總督魏午莊制軍昨日乘江裕輪船遄返滬江大約今日須照常治事矣 
[請究火頭]  
　　本日初一日之晚南巿增祥馬頭同康南貨店不戒於火殃及鄰右各店鋪共燬房屋六十餘幢事後被災各戶查知同康主某甲曾倩保宏公司保火險銀五千兩此次之火刑跡可疑因於前晚將其夥徐子連送入捕房管押昨日屋主黄惠萱亦投捕房聲訴情由並　追提執事人根究捕頭允之將一千人轉解馬路工程局禀請總辦翁子文太守核辦 
[大放光明]  
　　本邑南巿馬路工程局總辦翁子文太守以馬路中所設電燈未能美善禀請蘇松太兵備道袁海觀觀察籌銀數萬兩倩榮華洋行由外洋某製造廠定購汽爐機器運至滬上隨在行仁馬頭興造西式廠房由洋工程師裝設妥貼隨將沿路舊燈一律更換前日己開爐試燃光明大放矣 
[名花有主]  
　　迎春坊娼婦魯九香前因厭棄風塵奔投英美等國公共租界公堂禀求超豁讞員鄧鳴謙司馬略加研詰飭發棲流所擇良婚配前晚忽有金陵人李石泉者投廨遞呈聲稱妻子病故願納魯妓爲妾請爲核示以便往迎司馬諭令退去聽候批示遵行 
[西郊火警]  
　　前晚一點鐘時本邑西門外京江公所南首某姓花爆作忽兆焚如城内各洋龍聞警馳往施救得卽撲滅僅焚去房屋二間作主夫婦二人面部及手均被灼傷雖未致命然亦險矣 
[英界火警續聞]  
　　英界火警情形己志昨報兹悉火起於河南路迤西折至江西路處某藤器店當經救火會西人舁英法美三界洋龍馳至取水救熄共燬去巿房三幢 
[蘇松太兵備道轅紀事]  
　　昨晨英美等國公共租界公廨讞員鄧鳴謙司馬命駕赴道轅拜謁蘇松太兵備道袁海觀觀察面禀要公○洋務局隨辦委員陳都戎季同及蘇州府許子原太守之姪癸卯科舉人名止澄者均於昨日詣道轅謁見袁觀察 
[滬南瑣志]  
　　船戶韓阿美被賊犯金阿京竊去皮馬褂一件因之投報捕房昨經捕役緝獲人贓解入捕房捕頭令押候解送馬路工程局禀請訊究○十六鋪地甲裘鎭所雇夥役喬芝山被流氓張阿弟砍傷頭顱因赴馬路工程局曁十六鋪巡防中局禀請提究前　復赴上海縣署禀請縣主汪瑶庭大令騐明以便緝兇究辦○前日南巿騐棉局巡丁查知鄕人徐雨祥陸子卿所販棉花有挽水情弊因卽拘入局中局員何吉生明府升座訊供判令各責五十板枷號一禮拜以示薄懲 
[正字]  
　　本月初一日報登格致書院課題策論内攺土歸流之歸字誤作爲字楊文定之楊字誤作趙字今特更正於此 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[隨使美國參贊官周方伯查覆譚弁自盡緣由禀稿]  
　　署駐美二等參贊官布政使銜廣東補用　　　齊謹　大人閣下敬禀者竊參贊於光緒二十九年八月初二日奉憲臺劄開註劄開以下照叙劄文等因奉此參贊遵於是日晚間東　　火車由　　頓起程初七日行抵金山晤商代理總領事鍾守寶僖接見各會館紳董譚光裕堂父兄曁當時在塲見證華商華工人等分别究訊擬供各節與該故弁違書所稱大致相同查該弁於本年七月二十晚因調和堂號等事由代理總領事造赴會館邀集客商籌辦十一點　返署行至門首遇西　吉林馬始而豐笑相嘲該弁不請問語置之不理繼而舉手相犯該弁回手抵拒用力過猛致將該捕推倒該捕嗚號招集西捕多名將該弁辭髮繫在路燈鐵桂加以手銬旋卽用車載往捕房候訊隨經鍾代總領事邀同華商人等前往具保暫釋此釀事之情形也鍾代總領事於二十一日管　譯歐陽道庚會晤總巡捕官傳該捕吉林馬當面訊問吉林馬稱近數月來恒有華人荏領事署門首邀截行人爲狎襄事經華洋人等頻頻投訴留心察訪故將此人拘訊乃臨時拒捕不得不召集多人用力拘解捕房聽候發落等語總巡捕官以事經入案須候審事衙門辦理該代總領事力言誣枉懇其銷案該總巡捕官始終固執以不能干預爲辭二十二二十三等日該代總領事邀集各會館紳商及中華會館律師籌議駁詰之策議定一面行文地方審事衙門申駁銷案一面禀明使署辦理此鍾代總領事及紳商籌辦之情形也二十四日下午五點鐘時傾事署　　　覓該弁不得視其屋門内　破門而入該弁危坐小牀氣己垂絕燈管開放煤氣觸鼻面盆有黑血數滴疑其服毒華洋醫生數人極力施救亦己不及案上遺有書信數函所叙情節大同小異大抵士可殺不可辱身爲命官又隨使節出洋受此奇辱無異辱國義不苟生爲言此該弁自盡之情形也 
[輪船朱事]  
　　鎭江訪事人云淸江泰昌小輪船局來往鎭江之某小輪船施帶民船載客南下上月二十四日之夜四更時行經邵伯相近繫繩中斷民船傾覆波心搭客數十人同占滅頂刻經邵伯救生局董派紅船往失事處撈屍尚未知能撈獲幾許吁亦可慘己 
[劣捕脫逃]  
　　前日美界七百四十一號巡街華捕巡至天潼路向東洋車夫陳阿扣措端勒索小銀錢三枚陳心不能甘奔赴捕房據情聲訴昨日此捕恐干嚴譴乘人不備逃逸無蹤捕頭令各包探四出查拿以便解送公堂禀請讞員鄧鳴謙司馬究辦 
[上海縣署瑣案]  
　　王金敦陳銀元控高連生誘拐伊妻等情前晚縣主汪瑶庭大令升堂研訊王供小的向在治下四牌樓某燈店爲夥家住南門内二十鋪妻子周氏於去年完姻與陳銀元同居今年重九夜陳妻蔡氏唆令同逃旋被匪徒高連生誘匿汕東南匯縣境沈莊鎭今甫尋回叩求究辦陳銀元供小的係蘇州人賣芹菜爲生與王同居妻子蔡氏於重陽夜被流氓高連生誘同王周氏逃至浦東上月二十一日有人通信始往尋獲高供小的係江北某邑人駕舟爲業十月十五日同業沈莊人傅阿和拐得兩婦藏匿船中囑小的帮同載往浦東小的乘間詢明兩婦來歴託人致信王陳前來尋獲蔡氏供小婦人年二十八歳九月初九夜高連生來稱丈夫現被流氓軋在某茶館以須洋銀三十元贖回小婦人信以爲眞立卽與同居之周小妹持縐紗裙襖及布衣十四件銀首飾數事質得洋銀隨同出城料理及抵浦江高又稱丈夫現在船上迨隨同下船並不見丈夫蹤跡祗有傅阿和在船隨被載往沈莊在傅家中住宿周氏卽周小妹供小婦人年十七歳王蔡氏囑帮同尋夫致被傅高所誘　幸未被姦污大令飭將高收押自新所候提傅質訊嚴辦周氏蔡氏均交本夫領回管束○十六鋪地甲裘鎭偕受傷夥役喬芝山投縣禀請察騐大令訊訊之下裘禀稱前者泰來洋行工頭某甲發給工資被流氓張阿弟攫去銀洋三十五元控奉大老爺飭差在南巿獲張及其黨浦阿金正欲帶入城中工程局巡捕以其違犯馬路定章帶入捕房捕頭將張浦交人保出旋經大老爺向局中索人僅交出浦一人張在逃未獲今日午後喬行經龍德橋與張相遇拔刃砍傷面門割去鼻孔一半旋復飛步奔逃查張有黨羽四十餘人務求多派差役恊拿喬所禀相同大令飭仵役騐得受傷屬實諭令回去妥爲醫治聽候拘張究辦 
[英美租界公廨晚堂案]  
　　今夏粤東著名巨騙陳金波曾向某某諸土行騙取小土若干繼又至卜文記等綢莊騙取綢縀控經前英美等國公共租界公廨讞員張柄樞司馬訊明押追並補提在逃之羽黨某甲在案嗣陳浼人將所欠分别折償别有同和同義公等四土行則朦請南巿同吉泰米行主陳某保出淸理迨九月同吉泰倒閉陳某逃逸無蹤同和等行主人遂聯名禀請讞員鄧鳴謙司馬訊追前晚司馬飭役將原差王慶提案比交王稱求大老爺寛限將陳交案不敢有違司馬子限三日速將陳尋交違干血比 
[英美租界公堂瑣案]  
　　著名流氓蔡元發屢向孩童攫取臂釧項鎖之類受其害者僂指難終前日又將兪阿四王扣芝兪明啓等家小孩誘至僻靜處將項間所懸銀鎖遑强奪取經兪等報知捕房捕頭令包探陳金標拿獲吊出原贜解案請訊兪等投案候示蔡供認不諱襄讞委員王松丞剌史商之德總領事署繙譯麥令豪君判責三百板發押捕房兩年期滿之後再責三百板各贓給兪等具領○偷兒　福根掩入汪池卿家竊取棉被衣服等物報由包探陳洪德緝獲人贓送請訊究剌史判責二百板管押捕房三月○顧阿三行竊郭毛囡等家衣　及鞋報由包探倪順泉拘獲吊出原贓解請懲辦剌史判責二百板○小利李阿生掩入某洋人家行竊雞兩頭報由包探劉森堂獲案請究剌史判責一百板枷示三日○某洋行主失去銀物疑傭人楊西正所竊報由包探劉森堂獲案請　剌史著押候查明實情訊核○陸阿松掩入胡仁卿所開成衣店内竊取衣服報由包探方長華獲案請懲剌史判責二百板 
[法租界捕房紀事]  
　　甲乙二流氓攫取某丙所帶金約指被包探拘獲甲乙潛將原贓遞交同黨及解入捕房捕頭責令將贜交出然後押候解送公堂請讞員魏蒓塢大令訊究○漆作主某甲不知因何被人訴諸捕房捕頭令包探前往拘提店夥某乙出而霸阻包探遂喚同巡街捕將乙拘獲押候著交作主到來一并解送公堂禀請懲治 
[美租界捕房紀事]  
　　積竊沈其昌前因犯案經前任公廨讞員某君訊明收禁西獄三年前日忽患病身死捕頭查得沈並無家屬在滬令地保備棺收殮○前日傍晚馬夫王金桂駕車至百老匯路適某局遞信夫役陸星甫乘脚踏車駛至不及退避致被撞倒傷及車輪陸忿不能平喚令一百五十號巡街印捕將王扭入捕房捕頭詰知兩造均不留心一併釋出○前晚跑灘賊顧阿三掩入寄泊日本郵船株戒會社碼頭之張和尚駁船上行竊布被及鞋等物携之登岸適爲包探顧福其所見連賊帶入捕房捕頭令押候轉解公堂禀請讞員鄧鳴謙司馬訊辦○前晚偷兒顧富根狙伏北蘇州路大東公司小輪船碼頭上見汪田卿雇一小車載行李而至卽乘間竊取衣物適爲六百九十二號巡街捕所見獲送捕房捕頭令押候解送公堂禀請懲辦○昨日信大馬車行馬夫談上根駕車至西華德路不知如何有違租界章程經四百九十三號巡　拘入捕房捕頭略請情由從寛開釋 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
情隨據將報効銀兩如數呈交布政使胡湘林收庫詳請核奬前來臣查該舉人岑春蔭累世公忠家傳孝友值此鄕邦不靖餉源匱乏之時一聞兄令慨然傾家報効鉅資補助餉項跡其公爾忘私之懷饒有繼志聯輝之處自未便據其不敢仰邀議叙之說遂不爲之陳請伏查近年各省官紳報効鉅欵專摺奏蒙特奬具有成案况該舉人係大員子弟夙被恩旨與尋常報効者更有不同可否特旨將舉人岑春蔭給予道員歸部即選並賞加二品頂戴抑如何特恩録用之處出自高厚鴻施除飭司將前欵撥濟軍餉外謹附片奏懇伏乞聖鑒訓示謹奏奉硃批岑春蔭著以道員補用欽此 
粤海關監督常奏爲仍留監督謝恩摺初八日 
二品頂戴粤海關監督奴才常恩跪奏爲恭摺叩謝天恩仰祈聖鑒事竊奴才恭閱邸抄於光緒二十九年七月二十五日奉旨粤海關監督仍著常恩接管欽此奴哮跪聆之下感激難名當即恭設香案望闕叩頭謝恩伏念奴才性本庸愚謬膺重任南界典榷深慙報稱末由北陛承恩廼荷仍留接管欽承寵命倍切悚惶奴才惟自殫竭愚誠力圖振作餉源雖絀定必統顧以兼籌交涉漸繁務期心悅而誠服如有重要事件仍隨時會商督臣妥爲辦理以冀仰答高厚鴻慈於萬一所有奴才感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
廣西布政使胡奏爲兼署臬篆謝恩摺初八日 
頭品頂戴廣西布政使兼署按察使臣胡湘林跪奏爲恭報微臣兼署臬篆日期叩謝天恩仰祈聖鑒事竊臣於光緒二十九年九月初一日接奉護理無臣丁體堂行知以署按察使張鴻順撤任所遺臬司篆務奏明委臣兼署隨於初二日准署按察使臣張鴻順委員將印信文卷移交前來臣當卽恭設香案望闕叩頭謝恩祗領任事伏念臣初來三筦甫趨兩旬忝綰藩條愧涓埃之莫報暫權臬事更隕越之堪虞矧粤西當久經師旅之餘臬司有綜理刑名之責因威並濟除莠乃可安良寛猛兼施明刑期於弼教如臣擣昧懼弗克勝惟有益加策勵倍矢愼勤遇事禀商督撫臣認眞經理不敢以暫時兼攝稍涉因循以期仰答高厚鴻慈於萬一所有微臣兼署臬篆日期並感激下忱理合恭摺叩謝天恩伏乞皇太后皇上聖鑒謹奏奉硃批知道了欽此 
護桂撫丁奏保薦賢員片初八日 
丁體常片再廣西梧州府設立通商口岸開關徵稅前派候補知府譚國恩提調關務時越三年著有勤勞應行給奬因另案己保道員經前撫臣黄槐森奏請送部引見聽候恩施奉硃批著送部引見欽此在案兹查梧州府知府周天霖於光緒二十五年十一月初三日到梧州府任卽委充提調梧關通商事務該口岸爲三江總匯兩粤衝衢立有教堂交涉事件極爲繁雜周天霖隨時悉心經理與稅務司領事官和衷商權諸臻妥貼稅務通暢民教相安當二十六年津沽有事謡諑紛傳周天霖先事防維地方安堵如故自到任起至本年五月調署桂林府事交卸止己歴三年有餘勤勞卓著據鹽法道兼梧州關監督援案詳請奏奬前來合無仰懇天恩俯准實缺梧州府知座周天霖以道員在任候補出自鴻慈謹附片具陳伏乞聖鑒訓示謹奏奉硃批著照所請該部知道欽此 
蘇州識造榮奏委員管解壬寅大運縀紗等項摺初八日 
二品銜蘇州織造奴才榮銓跪奏爲壬寅大運縀紗等項織辦告成委員解交恭摺奏卷仰祈聖鑒事竊查奴才衙門奉辦光緒二十八年壬寅運務業於上年十二月初十日先將赶運辦齊委員解京交納在案嗣又准蘇州藩司江海道將大運工需銀兩陸續撥到自應遵照内務府戶部派文織辦查戶部傳辦壬寅大運各物前經移用辛丑欵項督工辦成偕同内務府辛丑大運等物委員赴京解納奏明有案尚有奉傳未辦之件急需解部應行動用本届撥欵與内務府派辦壬寅大運等物一併飭承採購物料督匠加工赶織計續辦得上用縀二百四十匹件官用縀紗一百五十二匹花綾一百五十匹花春紬三十匹花素紡絲六百匹杭細四百五十匹春羅七十匹湖縐一百七十匹素綵綢一百五十匹小手帕一千個細布四千匹衣線三百五十斤白絲九百斤又外庫縀綢七百九十匹敬謹分别裝箱封固派委筆帖式崇元督承差於八月十八日自蘇起程解京交納仍援前案航海北上以期妥速除呈明内務府戶部查照外所有壬寅大運織辦告成委員解交緣由理合恭摺具奏伏乞皇太后后皇上聖鑒謹奏奉硃批該衙門知道欽此 
江蘇學政李奏選舉癸卯科優貢摺初八日 
江蘇學政吏部左侍郎臣李殿林跪奏爲選舉優貢以廣作育恭摺仰祈聖鑒事竊查江蘇省每屇應行選舉優貢六名歴經各前學臣遵照辦理在案兹臣自光緒二十六年十二月接任後次第按試各屬先將優行生員姓名加看造册資部在案臣謹遵向例於江寗考棚辦理録遺事竣後隨卽會同督臣魏光燾撫臣恩壽遵照部咨新章試以四書義五經義各一篇中國政治吏事論一篇嚴加考校選舉得上元縣學廪生管祖武元和縣學廪生陸　常州府學廪生沙煦山陽縣學廪生朱邦傑宿遷縣學廪生臧秉衡江隂縣學廪生鍾祚實係文行兼優給子貢單咨文令其遵限赴部聽候朝考合將送到各結臣謹造具請册連正覆原卷一併解部磨勘其餘報過優行各生俱能循分自守除臣再爲面加奬勵務使益加奮勉外所有選舉癸卯科優貢謹會同督臣魏光燾撫臣恩壽合詢具陳此摺係遵奉新章改題爲奏合併聲明伏乞皇太后皇上聖鑒謹奏奉硃批禮部知道欽此總兵吳奏報接署提篆日期摺初八日 
署理廣東　路提督記名簡放總兵奴才吳祥逹跪奏爲恭報奴才接署提督印務日期叩謝天恩恭摺仰祈聖鑒事竊奴才於光緒二十九年八月十九日承准調署兩廣總督臣岑春煊咨關奉電旨廣東陸路提督程允和著卽行革職所遺提督 
 
 

Page 14

 
 
印務並奏請以記名總兵吳祥逹署理奉旨著照所議辦理欽此併奉飭於到任後嚴飭防緑各營將淸鄕事宜切實經理等因奴才適抵惠州府城遵於八月二十一日隹提臣程允和派委署中軍叅將朱廣勝齎送欽頒乾字二百五十九號提督廣東總兵官印一顆王命旗牌八面桿副曁節奉上諭書籍火牌文卷等項前來當卽恭設香案望闕叩頭謝恩祇領任事伏念奴才一介庸愚毫無知識自昔從戎昔陜轉戰越南諒山曁粤東西各省疉蒙恩眷洊擢記名總兵優加勇號涓埃未報淪浹滋深兹復忝攝提符謬膺重寄撫躬循省益切悚惶查粤東爲濱海要區提督有專閫重任舉凡整飭營伍訓練籌防曁辦　淸鄕事宜在在均關繫要奴才　維檮昧深懼勿勝惟有殫竭血誠矢勤矢愼隨時咨商督撫臣認眞經理以期仰答高厚鴻慈於萬一所有奴才到任接署提督印務日期遵章攺題爲奏並感激下忱叩謝天恩各緣由理合恭摺具陳伏乞皇太后皇上聖鑒謹奏奉硃批知道了欽此 
廣東藩司丁奏報交卸桂撫篆務摺初九日 
護理廣西巡撫廣東布政使臣丁體常跪奏爲恭報微臣交卸撫篆日期仰祈聖鑒事竊臣前在廣東藩司任内准署廣東巡撫臣李興銳文開接外務部電光緒二十九年閏五月十四日内閣奉上諭廣西巡撫柯逢時未到任以前著丁體常暫行護理迅速赴任欽此轉到臣當卽具摺叩謝天恩並將交卸廣東藩篆起程曁馳抵桂林接護撫篆各日期先後奏報在案兹新授廣西巡撫臣柯逢時己行抵省城臣謹將廣西巡撫關防及王命旗牌文卷等件於光緒二十九年九月初十日派委臣標中軍參將關作棟調署桂林府知府周天霖齎送新任撫臣接收臣卽於　日交卸所有交卸撫篆日期理合恭摺具陳伏乞皇太后皇上聖鑒謹奏奉硃批知道了欽此 
護桂撫丁奏知縣呈請開缺終養摺初九日 
頭品頂戴護理廣西巡撫廣東布政使臣丁體常跪奏爲詳請具奏開缺恭摺仰祈聖鑒事竊據廣西布政使胡湘林會同署核察使張鴻順詳稱據卸宣化縣知縣周頌聲禀稱現年四十五歳係廣東廣州府順德縣人由附生應光緒十五年己丑恩科本省鄕試中式第一名舉人壬辰會試申式貢士朝考一等第三十九名改翰林院庶吉士二十一年散館奉旨以知縣用選授廣西融縣知縣八月初五日引見嗣由吏部奏請攺選武緣縣知縣奉旨依議欽此領憑起程二十一年七月二十四日到任報捐同知升銜並捐叙花翎准調宣化縣知縣二十六年十月十八日到任二十七年大計保薦卓異奉部核准在案升補甯明州知州尚未復准於二十九年正月二十日卸宣化縣知縣事交替後正欲旋省供差惟是職母梁氏現年八十四歳年力衰邁步履維艱前者賴有長兄鏡釗在家侍奉尚可稍慰親心近因食指浩煩職兄鏡釗等均出外洋貿易年來杳無音耗頃於中途忽接家書知職母素患痰喘咳逆夏月感受暑風夙病大發湯藥侍養膝下乏人且衰病之餘懸望遊子賦歸之心日益加切椎胸呼痛病勢日增回首白雲海一念及困　呻吟之狀不禁泣下沾衣緣此鳥哺之私情實難己躊躇再四不敢戀棧忘親詳請開缺回籍終養等情由司具詳前來臣查核無異理合會同署兩廣總督臣岑春煊恭摺具陳伏乞皇太后皇上聖鑒勅部查照開缺所遄宣化縣知縣員缺係衝繁疲難最要之缺例應由外揀員調補該員周頌聲前經請升寗明州知州尚未覆准均俟奉准部覆時另行分别遴員請補合併陳明謹奏奉硃批吏部知道欽此 
護桂撫丁奏遴員兼署臬篆片初九日 
丁體常片臣再接准署兩廣督臣岑春煊電稱署臬司張鴻順辦理鹽斤加置應撤任澈查卽委藩司胡湘林暫行兼署臬篆等因除分飭遵照外謹附片陳明伏乞聖鑒謹奏奉硃批知道了欽此 
蘇州織造奏報解癸卯赶運摺初十日 
二品銜蘇州織造奴才榮銓跪奏爲奉辦癸卯運務遵　先辦赶運委員解交恭摺奏卷仰祈聖鑒事竊查奴才衙門每年奉辦運務例由蘇州藩司江海關道額撥工需銀十萬七千兩分爲赶運大運兩批辦解在案所有光緒二十九年癸卯赶運工需銀兩前經咨請司關兩處撥解旋准陸續撥到遂卽採購經緯　絲加工練染督匠織辦兹先辦得内庫花綾一百五十匹花春綢六十四花秦紡絲七百匹杭綢五百匹春羅七十匹湖縐一百匹素彩惆二百匹大手帕三百個小手帕一千個衣線三百五十斤絲線二十斤白絲七百斤又外庫縀綾紡絲一千三百二十匹敬謹　别裝箱封固派委庫使文秀督同承差於八月二十五日自蘇州起程解京交納並仍援照前案附輪北上以期妥速呈明内務府戶部查照外所有遵章先辦癸卯赶運委員交解緣由理合恭摺具奏伏乞皇太后皇上聖鑒謹奏奉硃批該衙門知道欽此 
蘇州　造奏報庫使留任緣由片初十日 
榮銓片再奴才衙門庫使等員向例五年任滿呈報肉務府揀員更換如有當差得力奏請留任曾奉諭旨祇准留任一次不准再留等因欽此欽遵在案兹查庫使文秀於光緒二十四年十月十五日到任扣到本年十月十四日五年任滿應卽呈請更換惟思該員當差勤愼熟諳織務現值開辦癸卯大運及各項活計派令該員督匠織辦正資得力未便遽易生手且查該員甫經任滿擬請留任與成案亦屬相符可否仰懇天恩准將庫使文秀留任二年以資指臂之助出自逾格鴻慈理合附片具奏伏乞聖鑒訓示謹奏奉硃批著照所請該衙門知道欽此 
兼湖廣總督端荆州將軍綽等奏荆州旗營攺練常備一軍籌擬辦法摺十一日 
奴才綽聆佈　方瑞興德禄謹跪奏爲荆州旗營擇要攺練當備一軍謹將籌擬辦法恭摺會陳仰祈聖鑒事竊查荆州旗營接管巷内前任將軍奴才濟禄於光緒二十七年十二月初二日遵旨覆奏攺練常備續備巡警等軍因欵項無出未能切實舉 
 
