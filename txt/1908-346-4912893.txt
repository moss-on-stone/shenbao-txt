# 1908 - 346 - 4912893

 

Page 1

 
 
   
 
 

Page 2

 
 
   
 
 

Page 3

 
 
論說 
[論各國簿計幣（章）（乃）（煒）（稿）]  
列入簿計之幣而爲商界所認作標準者。命曰簿計幣。而簿計幣國與國。輒不相若。蓋因各國之幣制不同。其簿計幣目不能不隨之而各異。此世。界簿計幣所以。紛論繁雜而不容强合者也。夫旣不容强合。則爲之攷其同異。衡其品値。校其勢力。固爲近今國際貿易大張之時代所不容少緩。尤爲研究國際兌換者所宜急起而求。爰據美洲芝加角商業家之調查。舉世界商務繁盛國之簿計幣以相告焉。 
亞洲簿計幣。　中國用銀兩銀元。日本用金元一金元約値華銀一元上下。印度用盧比。一盧比約値華銀元十分之七。其制一盧比値十六安那。一安那値四畢斯。一畢斯値三拜哀。般鳥英屬也。用英金磅。爪哇蘇門答臘荷屬也。用荷盾。斐律賓雖已隷合衆國。其墨西哥銀元。今猶沿用。其易金幣之價。率視銀市之漲落何如。 
歐洲簿計。幣　法蘭西。比利時。瑞士。意大利。希臘等五國。拉丁同體國也。西班牙。魯瑪尼亞。塞維亞。勃爾嘠利亞。芬蘭。奥匈等六國非拉丁同體國也其幣制皆從同。其簿計幣亦從同。是以攷其準幣之名稱。法比瑞曰佛郎。値百生丁。意曰立拉値百生脫西米。希曰圖拉克瑪。値百列潑逹。西曰俾舍逹。値百生丁磨。魯曰呂。値百般尼。塞曰定那。値百伯拉。勃曰鹵。値百斯托丁喀。芬曰芬馬克。値百生脫。奥匈曰格朗。或曰克龍。値百黑溜。其名雖相異。其實率相等。均値華銀元三分之一有奇。惟奥匈則特異耳。德意志用馬克。値百分尼。約値華銀半元。哪威瑞典。丹麥。語言文字相同國也。其國之總名曰史干定那汶。其簿計幣皆用克龍。或格朗。値百鳥爾。約値華銀半元有奇荷蘭用盾。値百生脫。約値華銀元十分之九。俄羅斯用盧布。値百哥彼克。約値華銀一元有奇。葡萄牙用密爾利斯。値千來斯。約値華銀二元有奇。英吉利用金磅。値二十先今。一先今値十二便士。一便士値四半仙。幣制之善。推爲各國冠。其幣位之大。除埃及金磅外。亦首屈一。指。其實値每磅約華銀十元。 
美洲簿計幣。　合衆國用金元生脫。一金元約値華銀二元的奇。坎拿大隷屬英吉利。其與合衆國貿易所用簿計幣。則正與合衆國同墨西哥用銀元。其銀元之勢力。直趨於中美南美中國斐律賓。中美用俾沙。與墨元大有差别。而與値五佛郎之俾沙相近。南美之鳥魯圭。巴拉圭。阿勁惕那。哥倫比亞。智利等國。所用之俾沙。正與中美同。巴西用密爾利斯。與葡萄牙正同。秘魯用少耳。値十定尼洛。一定尼洛。値十棰逹華約値華銀一元。巴列斐亞用巴列斐亞諾。其値與秘魯同波多利哥。古巴。今爲美屬。已競用美金元以代西班牙俾舍逹。其餘島國。凡隷屬於歐洲各國者。其簿計幣則從其主國。 
斐洲簿計幣。　埃及用金磅。値百匹斯脫列。推爲世界幣之至巨者。其價値在貿易上比英金磅稍低。法屬阿勒支利亞。則用法國幣制。英屬革伯哥羅尼。奈推耳。西拉利奥。散西巴。等國。則用英金磅。脫蘭斯哇。俄蘭支。則亦利用英金磅。 
澳洲簿計幣。　率仍英國幣制。例如紐西蘭。逹斯美尼亞。皆島國也。隷屬於英。其簿計幣則皆用英金磅。 
綜而論之。其簿計幣之勢力範圍。英最大。法次之。墨美又次之。其餘皆望。塵不及。此其尤彰明校著者也。 
專電 
[電一（北京。）]  
新皇循例告祭各廟江蘇明太祖陵寢遣江寗副都統雙福恭代 
[電二（北京。）]  
禮部奏明年元旦及本年冬至節　皇上及百官仍應素服奉　旨依議 
[電三（北京。）]  
又奏壇廟大典陪祀官亦准薙髮奉　旨照准 
[電四（北京。）]  
川督趙爾巽電請派員監視郵局信函民政部因恐滋擾擬卽奏駁 
[電五（北京。）]  
逹賴喇嘛今日（三十八日）起程回藏由愽迪蘇護送各官送行者不及迎來時盛 
[電六（北京。）]  
逹賴喇嘛留堪布等六人在京爲唐古忒文敎習並擬派藏中幼童來京學習漢文 
[電七（北京。）]  
江督端皖撫朱電奏皖省巡防原有廿營後裁三營 
 
 

Page 4

 
 
現因匪徒充斥防務緊急擬仍補募三營餉照前支發事定仍裁 
緊要新聞 
[内城門禁加嚴北京○近來攝政王。常服便衣於東華門。]  
　　一带散步。不准閑雜人等任意出入聞陸軍部曾具摺奏請加嚴門禁。現禁城内又添派八旗兵丁六百名。由步軍統領那大金吾特派佐領各官。督率。分叚駐紥。嚴密梭巡凡進門者無論何人均須呈驗門照腰牌至傍晚時復分頭密查不得有閒人在内住宿故攝政王雖每日於晡祭後回府而門禁仍照常嚴密也　按近日聞某御史。有攝政王仔肩甚重不宜輕車减從遊行街市之奏殆即因此。 
内務府仍徴貢物之謬妄北京○自十月廿六日奉旨停進貢物已通諭各省督撫等欽遵辦理詎内務府違制營私暗中舞弊仍通電各省廣徴貢品即以我江蘇論。該總管亦已電寄蘇撫原電略謂准進方物絹箋紈扇手由念珠茶葉果脯等項。此欵内惟念珠照案擬緩進等語　爲某御史。所聞已以違　詔徴貢專摺揭參。聞政府現議重申禁今除祭品外一律停貢三年。 
攝政禮節餘談北京○内閣奏定攝政禮節已錄前報茲悉十七日定稿時單内所開之杏黄轎。早爲攝政王親筆删去。當時樞臣仍再三懇請慶邸並云本親王過蒙天恩經　太皇太后賞坐四人轎。尙且不辭。至攝政體制崇隆一杏黄轎似不宜固辭。而王仍以賢親王蒙賞未坐爲辭堅執不可。樞臣知無可再說遂將此條删去。單内所開帽用東。珠服用八團龍。本係採自東華錄而御史江春霖奏駁。則云大淸會典無所考故亦將此條删去。又升文華殿見王公百官行一跪三叩禮。攝政王已將一跪圈去經樞臣力爭仍復列入。　又函云十五日出奏之期摺已繕成而各御史紛紛奏駁以江春霖。爲最烈亦以江之所較爲最切故所駁七條已採用五條。樞臣公閱江摺羣推服其學識現有調入政務處當。差之議　攝政禮制已定擬月内告祭太廟。從速實行　二十日樞臣班見攝政王至兩鐘之久方始退出據聞是日出奏禮制攝政王將淸單呈。由太后御覽。故退値稍遲 
[京師近事]  
禮部堂官節鑄印局鑄造攝政王。之漢文鈐章。現已將圖章式樣領出係周方一寸五分。背面瓦式日内便可造鑄成功該部郭侍郎先將所鑄模樣進呈攝政王閱看。是否合宜以便起造印模 
内廷人云攝政王諭將寗壽宮及乾淸宮等處太監十餘名。交法部愼。刑司審訊。追究監守自盜通同舞弊各犯以備訊供按律懲辦 
豫親王。因未及年歲奏請當差已經交部議處聞宗人府會同吏部議定該親王應罰半俸九年。現已議妥人奏　旨允准 
度支部。澤貝勒以印花稅。一事京外各官紛紛奏駁究竟有無窒碍須待年終查看統計出入表再爲議。 
庫倫。大臣延祉奏報庫倫附近金砂共收課金一千零四十餘兩。換銀三萬八千餘兩已交大淸分銀行轉解 
四川。越嶲廳紳高楷屏等前在農工商部禀請集股開採碧鷄山金礦。並延聘英國礦工師踏勘礦苗已蒙批准開辦現由農工商部電咨川督。迅節查明此山四址礦苗是否暢旺股本有無洋股將詳細情形逐一列表報部以憑查核立案 
西藏大臣前奏開鑄銀幣。奉　旨允准准已籌成謹將該銀幣式派員進呈二匣到京恭呈御覽 
侍衞處。奏派侍衞英傑德禧二員前赴西藏頒詔。井布施各寺喇嘛已奉　旨允准聞該侍衞等並不隨同逹賴同行定於十二月初五日起身憲政編查館。電致各省督撫内開貴省應解第二年報費。祈速滙解以維報務勿延爲盼 
陸軍部。軍械司昨派科員赴天津禮和洋行購辦軍裝。計開花砲車十輛小砲車一輛子彈七百餘箱 
[川督電陳息謠之法四川○川督趙爾巽致軍機處電]  
　　略云兩宮驟然升遐賴釣處秉承廟謨得以宮府乂安朝野帖服乃各該省匪徒散布謠言希圖生事愚民無知輒爲所惑吾　大行皇帝病已年餘人所共知若　大行太皇太后之事外省多所謠傳遂致生疑川省近得學部左丞喬樹枬電稱。太皇太后病痢十餘日。益以悲痛云云羣疑始。釋蓋民之信官不若信公正紳士之方擬仿喬左丞之。意今各省素有聲。望之京官。分電各該省軍商學界。槪用密碼。若無密碼之省。即用洪密。由各該督撫轉致以釋羣疑謠諑即無由而入再擬變通郵政舊例准於有郵局處所。酌派官。或紳一員赴局監視。凡致軍商學界之件均由該監視員察閱代爲轉投各省分送不到即由該員負其責任如此辦理庶謠諑無由而入爲大局起見謹呈二端效千慮一得之意伏祈察納 
 
 

Page 5

 
 
[旅滬粤路股東開會詳紀○二十七日旅滬粤路]  
　　股東爲研究二期股銀截收問題張園會議到會簽名者約五百餘人由鐵路公會舉鐘𤩶岑君到塲監會常州有代表呂鎭初君鎭江有代表任小漁君淮北有徐仲山君各股東均以未見公司帪略報告憤憤不平嗣由衆股東推出臨時議長吳寄塵君决議辦法當由吳君宣言股價雖。落股東切切不可賤售。其中流弊無窮現需速組織一與公司通信機關。請公司將内容詳細宣佈公司旣有信任則股價自復二期股銀不致難收庶免另生枝節次由王淸甫君演說股東與公司有密切之關係不可放棄其會塲秩序及議案如下　一搖鈐開會　二說明闰會之緣起 
三推定臨時主席　四來賓演說　五公决辦法　（甲）提議組織。事務。所爲與公司通信機關。　公决照辦俟賃定處所再登報廣告（乙）推定。幹事員　公决以到塲均不相識只可由股東自行簽名擼任計簽名者十九人爲高雲蓀湯芝庭賈典三吳季農趙子玉姚培之瞿仲餘諸君訂晚八時再假商學公會推定幹事員事（丙）提議致電公司詰問内容。公議電詞通過照發電云廣東鐵路公司總理董事鈞鑒本日旅滬股東會議謂二期股銀延宕不檄實由謠諑紛紜股價跌落所致亟應電請公司剖示以維大局查公司丙午丁未帪略止有收支總數並無辦理成績及預計情形即有他種報告書滬上亦未見分送隻字按鐵路常年報告通例似應將已成路綫里數并橋梁山洞處所核計每里平均成本銀數開車後營業衰旺如何現存地畆材料若干已築未完之工程土方若干現築何處次築何處完工何日一一明白宣饰今股東灼然無疑。庶謠。諑無自而起股價得以復原。諸公名譽藉以不朽股東之福即公司之福爲此公電懇將上項情節逐一宣示以釋羣疑現因各埠股東與公司隔閡太甚特立一通信機關靜以待命缴股一節統候示至商定以聞復電乞暫由商學公會轉旅滬股東吳兆曾湯芝庭林　慶等共十八萬五千三百四十六股同叩（丁）提議用費。公决每股暫墊五釐。亦有願墊一。分者公議將來由二期股銀滙水取償凡簽名者以後二期銀均需由本會事務所滙繳六搖鈐散會 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞 
[政界]  
　　蘇省漕價已定。蘇州○蘇省漕價經長元吳三縣禀請蘇藩核定頒布已紀前報茲悉六千二百文之數係各州縣所禀請並非核定之數瑞方伯以本年米價較上年低賤此次定價自須官民兩顧且該縣等在無錫所定漕米係在四元三角五分左右察核所請與市價太遠旋由首府調停其間面請方伯折中定價每石作錢五千六百五十文另加公脚費一千零五十二文業已核定節遵 
江督批節整頓警察南京○江督昨批王孝逹等公禀云查省城巡警迭節認眞整頓切實改良近來各區巡官巡士等其勤愼者固尙能恪守警章其怠忽者難免不放棄責任此全在該總局隨時查察信賞必罰以爲勸懲若如來禀所稱甚至有假公濟私索擾妨害情弊殊出意料之外旣據言之鑿鑿其事恐非無因仰江南巡警局按照所禀各節澈查根究如屬確實應即從嚴懲辦以儆交尤無稍徇庇 
禀控縣今徴收抑勒南昌○贛屬金谿縣職員劉孫田等近以該縣徐今於徴收丁漕格外抑勒等情具控撫轅昨奉馮中丞批云徴收錢糧例應花户以銀上兌贛省因各處銀少准以洋錢並納無非爲便民起見豈容任意抑勒官固不容浮收累民民亦豈可今官賠貼官民並顧乃是持平之道據禀是否屬實仰布政司節府查明據實詳復 
皖省擴充警察安徽○巡警道卡柳門觀察以此次兵變巡警得力尤多特禀請撫憲擬每年添籌經費三萬元藉資推廣並將各區增設數排添派馬巡以期整頓聞經師已准節司議覆 
多添偵探之流弊安慶○皖省自經兵變之每各處新添偵探人員頗屬不少乃近有一種偵探兵皆係皖省平日最稱不法犯案纍纍之棍徒每以探捕黨人搜尋鎗械爲名輒至鄉間挨户嚇詐任意搜查遇有首節財物即行擄之而去鄉人畏其威莫敢誰何實屬不成事體現聞各鄉紳董將聯名上控以安善良 
嚴追倉糓欠欵湖南○湘省各屬均有常平倉榖以爲備荒之用所有各處借欠之榖應歸管倉委員經理按數淸還現有寶慶府前管省倉委員黄通判以健經手借欠倉榖若干並自欠榖一百石昨由郡守潘太尊禀奉省台批節赶將經手借欠之榖勒今如數淸還其自欠一項准其折錢償還卽由司在於應領廉俸内扣抵榖價給領並委員接管 
派委淸查積榖鎭江○鎭江府承瑞卿太守以各縣積榖原爲備荒起見乃近時各縣往往所存之數與所報未能劃一特札委幹員於日昨分赴各縣澈底淸查以憑禀核 
鄂臬規復州縣記過舊章武昌○鄂省州縣官記過舊章係每大過一次折罰銀三十兩小過一次銀十兩其銀按季繳解臬署充作公費去冬趙次帥督鄂時特節將此例裁去改爲州縣官因詞訟記大過至三次者或小過至十五次者即行撤任不准罰贖現鄂臬楊俊卿廉訪以如此對待牧今未免過苛物詳准鄂督規復舊章旣寛州縣之考成又裕臬署之用費洵一善法惟恐州縣官後此惰於理訟耳 
[交涉]  
　　中日電信約實行延期。○中日議訂電信條約業已簽押（約欵已見前報）本定兩國政府承認後於西歷明年一月一日實行旋因中國適遭大喪以致延擱茲聞改於二月或三月一日施行 
中葡勘界交涉近聞○字林報二十七日倫敦電云葡萄牙内閣辭職後現已組織聯合内閣據稱中葡澳門勘劃海界交涉目下磋議尙稱順便彼此並無牴牾云 
[軍界]  
　　諮議官調查軍政續誌。陸州○陸軍一等諮議官蘇省督練公所參謀處總辦袁世輔定於二十七日出省調查軍隊已紀前報茲悉袁總辦此次出省係赴蘇松常各屬調查巡防隊水陸各軍及綠營與太湖水師各營情形並察看各軍隊駐防地勢隨從者爲太湖水師統領歐陽副戎及本所提調藍太守等又正副司書生數名大約須出月中旬方可旋省又聞此次出巡實因政府欲裁綠營弁兵之故是以陸軍部節今諮議官察看情形開具說帖呈候採擇 
裁汰督練公所冗員安慶○皖撫朱經帥現因馬砲兵變新軍四散已不足一恊原設督練公所事務亦因之單簡節將三處總辦及以下各員司全行裁汰僅留總提調及文案收支等數人俾節糜費其奉裁之員司亦均發給半薪一次并刋給非因誤公革退之憑單以保該員名　請兵防護仙女鎭揚州○揚郡前以皖省兵叛趙都轉特添駐紥本署三門内以保運庫揚府又據仙女廟鎭紳董禀以該鎭素有鹽梟帮匪往來盤踞任意滋事恐其乘間作亂叩求設法保護嵩太守遂據情禀請上台撥隊駐阸兼辦該鎭冬今防務 
巡防營管带易員漢口○駐紥漢口之巡防第一營管带一差原係右路巡防隊統領陳參戎士恒兼带茲陳因委署督標中軍統領一差軍務 
挑選旗丁補額鎭江○京口駐防前編入京旗第一鎭練兵一百名將次由保定返鎭茲悉該兵丁退伍之後所遺兵額仍須在京口駐防旗丁中挑補以免缺額刻已由京旗第一鎭統制鳳都護山行知京口副都統奎統制查照辦理 
不允免繳緝私船價揚州○淮南緝私船價向由運庫發欵給趙都轉現以緝私營勇逐漸加增月餉不敷由司庫設法挼濟並未向各塲商派繳因札今淮南局諭知該商等將庫墊調防船價遵照歸墊以重公欵至塲鹽公所禀求免繳各情應不准特並諭此後開支如何辦理之處仰該總局妥議章程禀復核奪 
 
 

Page 11

 
 
[江西諮議局籌辦處移敎育總會文。江西○爲移會事案據撫州]  
敎育分駐省總事務處詳稱竊查敝處自舊年九月禀奉提學憲核准立案成立創辦之初以經費支絀派員調查本地糜費陋規以便提撥歸公藉資挹注正措辦間適有本郡蔗商領袖章純夫來處報告以撫州甘蔗每年售銷爲數甚鉅此宗産土部章本無稅帖即買賣交易亦係自由直接不須牙户居聞前有近地流痞郭炳仔糾合多人詐稱領帖開行向蔗商勒取用錢繼長增高愈趨愈甚强定爲値百抽十之數按气得賣價抽收稍不遂心用蠻奪取蔗商以主客勢殊且皆小本營生飮恨而已今公議願照私牙抽數酌減二三成化私爲公捐歸事務處爲興學辦公之用於彼此均有裨益各等情比即開會次議由敝處禀准提學節縣查禁酌辦而蔗商亦具有移欵作捐之志願書奉批嘉許今年三月間經南昌高前縣將私抽之郭炳仔拘案管押笞責並罰繳錢五十串呈由學署發給敝處領用捐事正將定案新縣李克鑅接任各牙户乘隙紛紛運動欲設牙行坐享漁人之利該今爲其所動隠與主持於是有魏茂興馬修立先後朦領蔗帖幸經稅局一再以違倒批銷又有馬慶福邱日保糾黨接踵私收復經警局拘獲照郭痞懲罰李今不審事機猶復師心自用謬以行用捐輸二者並行之說武斷措詞笑惑學憲旣圖破例爲奸牙成攘奪之謀又以模棱對上憲取逢迎这巧其意非思假行用以沮捐即欲病商民而飬痞撫州旅省各界以李今如此荒謬颟頇必殊不平特于前十五日開全體大會公籌對待挽回之策均以各大憲鑑空衡平該今一偏之詞或無所用其欺蔽應先據事準理剴切敷陳通其隔閡本和平之辦法爲正當之請求公决於十七日報據原案禀陳學憲尤以貴局握一省輿論之最高機關爲全體國民之意思代表必能左右執政提挈以行自今選舉將開憲基已植其精神作用與地方財政固有息息相關之理不日各郡縣實行自治均須從經濟問題開端著手使行政官吏人人皆如李今遇事輙與地方故持意見動涉齟齬是官廳且具萬能之力議會終無成立之期憲政之前途何塂設想敎育爲立憲之初機財權實國民之天職事關闔府公益且于貴局將來進行之手續亦大有影響未便聽其顚倒事理糜鉅欵以飽貪牙食捐輸而妨學務其應如何設法維持之處用特備陳端委詳請查照酌核施行等因到處查此事藉捐興學公益所關究應如何持平辦理自非集議取决不足以順輿情而昭公允豈得任奸獪牙户朦蔽抑勒致妨學務合就備文移會貴總會請煩查照希將詳細情形確切調查如何議决之處事關學校應由貴總會酌核見復以憑核辦望切施行 
按籌辦處選舉調查手續繁多專力赶辦尙恐不及何江西竟參雜外事反置應辦之事於不顧也殊不可解 
電覆學務議長來京供職。蘇州○蘇撫陳伯帥近致翰林院電云讀貴衙門限制升轉原奏嗣後除學務議長一員准其不停升轉餘概不得援照撰文王同僡前經學部奏派江蘇學務議長茲奉來文限今兩月來京供職等因惟該員旣係學務議長自非他項外差可比可否仍照原奏辦理之處祈即示知以便轉節遵照 
師範生掛匾立桅之糾葛。南昌○江西初級師範簡易科畢業生高增高善逹以掛匾立桅被族人爲難等情禀奉林貽書學使批云查該生等僅由師範簡易科畢業掛匾立桅自不免爲識者所笑惟高靑雲與該生等誼關同族事前並不阴止必待事後與該生等爲難亦殊可惡案經互控在縣仰即錄批呈由該縣速行秉公核斷母今以此等瑣事久滋訟蔓可也 
私塾改良會舉行畢。業安慶○安省私塾改良會前經吳紳季白鄭君子惠等組織成立開辦已及兩學期理應舉行初次畢業故該會刻已停課特派各會員調查各私塾改良與否及學生程度優劣並由會長禀請學憲派委會同考試現奉批示訂於本月二十七日舉行 
師範學堂添招新生蘇州○蘇省師範學堂擬招高等初等一年級新生並添招高等初等二三年級插班生定期十二月初一日起至初十日止又明年正月十一日起至十五日止每日上午九點鐘起至十二點鐘止命題考試隨到隨考 
黑省搜求江南書籍南京○江楚編譯官書局近奉江督札准黑龍江督撫函稱江省地處極邊見聞狹隘創設圖書館以供學子披覽夙諗貴省官刻各書均極精良敬懇節局每種各餉全部寄交上海道查收彙遞用資先覩等因札局查明局中自刻現有書籍每種檢送一部移解等因現該局已於日前將自刻各書每種各檢一部並開具書目淸摺一併解送督轅請節轉發上海道查收彙寄 
責今賠償學堂失物安慶○皖省陸軍小學堂前因兵變時凡有鎗枝銀洋衣物錢米等類被兵民搶刦殆盡當時朱中丞曾面諭該堂收支委員查開具報乃竟延至关月以外始由總辦王明德觀察詳院朱撫以其詳内僅叙所失鎗枝而錢米餘物均涉含糊且事後尋獲各物亦未開明件數因卽批節責今賠償以儆玩愒 
勸學所討論學堂課本温州○溫州地僻海隅風氣未開敎育難以普及前日永嘉勸學所總理陳君開會邀請平陽瑞安二縣勸學所總理陳王二君到會討論初等小學堂課本各學堂向課某書館之敎科書現以定價太昂議自明春起改用學部圖書局出版之初等國文敎科書其向　他書館之敎科書者則亦不必更換 
[實業]  
創辦實業學堂之先聲。蘇州○蘇省農工商務局總辦熊聘三觀察以省垣學校林立惟實業敎育尙付闕如現擬與紳商集議籌備欵項創一完善實業學校以期培飬人材 
委員勘修堤工安慶○首府豫太守以懷寗望江兩邑隄工爲保隌民田振興農業之要務非選派幹員認眞修勘不足以昭愼重特札委署理頴上縣宋今毓稀前往勘修 
分辦蘇路北線區域揚州○蘇路北線現已籌議開辦所有淸海鐵路一切工程由淮運司趙都轉籌欵經理至淸徐瓜淸等叚仍由公司招股辦理 
 
 

Page 12

 
 
[錢業請免加倍收捐寗波○甬江錢業司年牲琛莊等禀呈商會]  
略謂近來寗波百業蕭條洋貨尤滞行號舖店虧閉頻聞錢莊因此被累爲數甚鉅約略核計已有數十萬之多各錢莊有力不能支者接踵收歇市面震動際此上下交困之時惟有隨時設法極力籌措每年勉繳原認捐數以盡報効至加倍捐銀實有爲難等語昨商會已據情移請府尊轉詳藩司准予寛免以恤商艱 
新河工程近聞長沙○湘省北門外開掘新河自九月開辦每日工作約近萬人由湘撫岑堯帥派委員紳辦理此事五叚同時動械十月内連日大雨不便工作停辦兩旬十月十九以後各員紳督同　人加緊開掘已將河面由大河至瀏河口等處一律開通大約年底即可竣工明年春水漲發即可爲商船停泊之埠是亦振興商業之一端也 
[雜記]  
　　六安拿獲黨人正法安慶○一標三營排長李筱秋前因兵叛時亦與同謀事敗後竄逃抵舒復由舒至六業經六安州拿獲訊供不諱當奉撫憲批節就地正法 
禀請監禁不法哨弁。蘇州○蘇省飛划前旗領哨李永靑偕同姘婦大妹子在横涇鎭據捉醫生王綬若勒贖不遂旋即誣稱王綬若通匪不法解送吳縣請辦當由商學二界聯名公禀大憲陳明實情並以李弁素來横行不法求請嚴辦即經督撫批節吳縣提案訊明收押乃李又於前日在監扭斷鐐鍔希圖脫逃幸即拿獲收入内監現吳縣王大今以該犯供詞狡滑其姘婦大妹子又避不到案爰即具禀上台請先將李永淸擬以監禁十年之罪以儆兇暴一面補拿大妹子再行究辦 
薙髮業免繳房屋租捐蘇州○蘇城薙髮業前因大喪停止薙髮禀請免繳房屋租捐茲經長元吳三大今禀奉蘇府檢查同治年間成例准予免繳房租房捐以示體恤昨已出示曉諭矣 
醫學研究所成立蘇州○蘇省醫學研究所定期二十六日開辦已紀前報茲悉是日撫憲陳中丞及藩學臬三司均蒞所行禮總辦沈勗初觀察及提調蘇州府正副科長等皆預先到所伺値城内各醫曁西醫柏君亦前往參觀 
禁烟局節造七膏店表册蘇州○蘇省禁烟總局近以土膏各店銷數若干開設何處是何字號是何姓名現存土膏若干均須一一查明故於昨日特札各路巡官遵照查明送册具復以便考核 
同知貪利撤任福州○署平潭同知金士俊原籍浙江生長閩中性惟嗜利納粟得官自客冬署廳篆苞苴公行聲名狼籍經紳民上控奉臬司檄節福淸縣就近提案訊斷詎縣差到廳司馬立提縣差堂訊謂爾本官僅縣今耳何得上提匿案嚴加笞責井着具結此後不得再擾該差祇惟命是聽福淸縣聞之立即據情申覆隨經臬司移請藩司懸牌撤任以杜擾民 
追繳罰欵松江○婁縣泗涇鎭張某於三十二年間被控停娶另婚經前何今判罰洋四百元充作學堂經費在案詎延擱到今罰欵尙未繳案現原告又具禀催繳即經劉今批云此案何前署縣訊斷後張姓罰欵並未繳案現在相隔至久仍未繳到據禀前情著候催今張姓繳到欵項再行核辦 
拿獲匪婦解府松江○著名匪徒蔣長生向與江北阿四薜阿四等爲伍春間曾在龍王廟地方搶刦鹽捕營洋鎗近來携其所拐黎里婦人蔡氏匿居阮巷鎭由該鎭王汛弁糾人於黎明時掩捕詎蔣已聞聲逃逸當在屋中抄出快鎗一桿藥彈六十顆小船一隻併將蔡氏押解至府自新所發給棉衣南京○江督端制軍批江南巡警路工總局詳云自新所押犯人數衆多現届冬今在押人犯無衣禦寒援案請發給棉衣褲各一百件棉被八十牀以示體恤應即照准仰即在於活支項下核實動撥迅速製辦事竣造册報銷 
請欵修復駁岸湖南○湘省澧州所屬之石門縣境公局一带駁岸及田家官碼頭二處前次大水衝决坍潰甚巨亟應赶緊分别籌修以資保障昨由該縣殷今詳禀省台請節常德官錢分局就近撥欵興修已經撫帥批准照辦矣 
海盜伏法寗波○鎭海縣鄒大今前日將海門解來之海盜張小紅提案研訊據供伊于本年九月間起意落海爲盜先後糾同陶春梅等入夥同幫十四人並與小李一幫數十人約會置備號衣洋槍於九月二十九日在横檔洋面與護商船對敵多時開槍拒傷護勇身死行刦木船得贓不諱鄒大今爰即商之海門統領查照歷辦洋盜成案與陶春梅等各犯一併就地正法以昭炯戒 
文苑 
[題秋瑾墓四首。（侯保三來稿）]  
　　淑女高風題柱石。武夫荒塜没蒿萊。中間留。得一坏土。會有鑑湖女俠。十字碑題桐城筆。三弓建築石門謀。敢爲寄語貴賢守。也到西湖一奠不。慘淡山容照夕曛。摩娑碑石待鴻文。（時吳徐兩女士撰書墓表尙未刻成）且將一掬西湖水。來弔千秋女俠墳。隔溪遙對馮靑墓。傍水近鄰蘇小墳。到底。英魂不孤寂。也能地下合人羣。 
此詩投到。而秋孃之墓。已於前數日毁平。此誠作者所不料矣。記者聞上年與徐兩女十發起葬秋時。實由秋孃之兄秋譽章送枢至杭。過蘇堤六橋時。攝有影片。譽章與焉。又見十二月二十二日送秋登壙之影。譽章亦與其列。本年正月二十四日杭州學界在鳳林寺爲秋孃開追悼會。譽章在會演說。叙其妹一生之歷史。載滬杭各報紙。當時攝影譽章復在其内。何以事隔。一年而譽章忽有禀請遷葬之舉。按其禀。詞。一則曰以赴汴游幕。當時職妹被刑。無人承翎屍身。再則曰以奔走謀食之軀。不遑回籍料理。嗣閱報載。始知有吳徐兩女。士出爲營葬理骨西湖等語。似當日送葬。及在會演說。另有一秋譽章。而與今日具。禀遷葬之秋譽章。判若兩人者。昔日之秋。譽章眞。則今日之秋譽章几假。今日之秋。譽章眞。則昔日之秋譽章必假。不然何以。頓易其面目歟。或曰。昔日之秋譽章眞也。今日之秋譽章。其靈魂已爲大有力者所。主持。不得不匿其眞面目。而以假面目示。人者。其用心亦若矣。鳴呼。西冷坏土。已成。陳迹。吳徐兩女士之心血。及十字碑之藻。翰已盡付東流。碑碣磨龍。不遺星跡。揆之。吳女士一字不落人間之想。或亦首首然。而民志人權。所關者。大記者又安能默爾。而息乎。因侯君投詩而記其所疑於此。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 [ 
各省籌辦諮議局 
[士民實行調查]  
　　江蘇蘇屬（松屬川沙） 
川沙選舉調查事遲至十月二十二日始發議事務所各職員柜約赶速舉辦以免遲悞遂於十一月初五至初八等日分往城鄉十有九處宣講選舉利益並刋發白話文初九日起動手調查七日而畢公推覆調查員覆查三日而畢現將各草册公同審過謄寫完竣於二十八日繳送廳司馬陳公審核據聞川沙地方極小全境不過四百方里此次調查嚴去吸烟人員故合格者僅及五百人云 
[又（松屬南靑）]  
南滙縣選舉調查事務所前日派出調查員分投各鄉會同鄉董審查完竣現已造成草簿彙交本所靑浦縣選舉事務所各鄉調查員於十一月初一日起受領證書切實爾查現在城鄉東鄉南鄉（朱家角特别區）西北鄉北鄉東北鄉各聯區均已造成草册共計一千四百餘人惟西南鄉葑奥塘大蒸小蒸一聯區尙未造成現已由所長錢學乾君專函催促矣 
[又（松江上海）]  
上海選舉調查事務所將十一月十一日起至二十日止辦事情形第二期呈報到縣計開 
十一月十一日收到諸翟區調查册件並城内八舖九鋪復查册發還各鄉區鎭塡寫未明之調查册再行復查總檢閱員朱壽朋來所檢閱各區調查册簿 
十二日收到城内南三鋪北三鋪九鋪十二鋪各處復查册件 
十三日奉函投票匭投票紙兩種均由籌辦處置備頒發收到北橋區調查册件 
十四日函催租界專任員從速調查以便編造副册收到城慛頭鋪復查册 
十五日奉照會照送資政院院章一本遵即排印分發辦事各紳一體遵照收到城内七舖復查册並城外北區調查册件 
十六日奉照會照送李永壽自願捐助諮議調查局經費洋二百元又奉照會内開籌辦處恭錄大行皇帝遺詔節屬一體欽遵辦理專催塘灣鄉區調查册件發還北橋區塡寫未明之調查册再行復查總檢閱員朱壽朋檢閱各區已來之復查册簿 
十七日收到城慛四舖復查册續收洋涇區調查册件函催各鄉區復查册從速交所 
十八日收到塘灣老閘兩區調查册件又江境陳行兩區及城外南區交到復查册 
十九日收到城内十五鋪二十剱及法華鄉區復查册租界專任員續取調查册三百本 
二十日函催北橋陳行洋涇三林塘楊思橋等鄉區復查册租界專任員再續取調查册三百本總檢閱員朱壽朋到所檢閱復查册 
[又以（鎭江金壇）]  
金壇選舉調查事務所成立後接到旅滬同鄉來函以前皖撫馮夢華中丞具三逹尊現僑庽寳應即應公推回里籌辦諮議局選舉調查事宜以副鄉望由所紳公函郵請暫未奉覆故目前先行開始調查决定劃四廂爲八區每區派調查一員支配宣講一員於十一月初一日起實地調查旬日間已據各員彙齋原簿報告到所茲正在複查時期又奉省垣籌辦處札派司選員卲祖雍君到壇敦促恊助准備宣示人名册後即赶造正册呈送初選監督 
官長設立 
[江蘇蘇屬。]  
　　蘇省諮議局籌辦處詳請蘇撫添派候補知縣嚴寳騏充當文牘科科長當奉批准札委遵辦 
[本埠新聞]  
　　禁烟大會專員到滬。○外務部奏派會議禁烟專員丞參上行走直隷記名候補道劉玉麟候補主事吳葆諴唐國安前日由京來滬暫寓大安棧昨至道署拜會 
重禁小輪傾棄煤渣。○江督端午帥前以行駛内河小輪時將燒剩煤渣傾入河内致與農田水利均有關碍通節各關嚴禁在案茲因各小輪日久玩生仍將煤渣傾棄並不遵章裝入洋鐵桶内載回傾卸爰特重申禁今札行寗蘇鎭滬各關道轉致稅司嚴行查禁如果各小輪以後仍無煤渣載回務即照章究罰 
續誌警局築路之交涉。○閘北巡警局前因築造馬路將四千零七十三號英商契地上之竹笆拆毁拘押工匠曾由英總領事函致滬道轉節築還已紀前報茲聞蔡觀察以警局築造馬路如須圈用該號契地自應先向該地主婉言勸讓且該地主旣經允讓一段何致再有拆笆拘匠情事業已移文巡警總局查詢情形並請派員與該地主直接妥商以免釀成交涉 
日商押欵之糾葛○日商謙和洋行買辦謝芝恒於上年九月間代該行洋東書藤三郎將雜貨等件向南市愼成錢莊抵銀一萬四千餘兩茲因日久未還由莊東裘鴻年前往索取詎該日商非但不還反以謝芝恒與愼成莊串詐等詞赴日本領事署禀請查究現莊東裘鴻年聞已禀請蘇臬移文滬道轉致日領請節該日商迅將欠欵歸還以淸糾葛 
復訊綺巡捉賭肇禍案○閘北騎巡捉賭肇禍一案昨由巡警局裁判員孫明府將在押之張阿全張雲淸王阿桂陸阿榮提案並傳受傷巡士楊占春等質訊張阿全等四人仍不供認判張阿全掌頰五十下仍一併還押候再訊奪 
[城内]  
　　難免寃誣。○葉阿　龔蘭生黄炳華張紀昌等四人被浦東某董指爲去冬阴撓河工案内要犯控奉縣署提訊槪不承認李大今以葉年老判今交差其餘收押候查明再訊盜賣塜地。○小車夫公立之通瀛公所所 
 
 

Page 19

 
 
購義塜地二畝餘近被地保楊廷標白岐臻與郁寳珠盜賣控縣提訊楊情虚不到白郁二人亦一味推諉而原告高鳳祥王鶴林呈出縣批則該地方單早已存案實被楊等朦領出外將地盜賣李大今以情實可憲判白郁交差限三天將楊廷標交案澈底根究 
串倒欵項。○恒康洋貨店胡宗瑗經理鄭恭卿串倒鼎裕洋貨莊等五家欵項控奉本縣李大今提訊原告朱淸錢以烺沈昌林韓萬生壽子鉅等供鼎裕被欠最鉅約共銀二千一百餘兩餘均數百兩查胡另開德泰等莊請爲追究胡供是文生恒康股份去年早已拆出訊之鄭亦節詞抵賴判鄭收押限五天繳齋帳簿移送南市商會查核胡發學覓保自赴商會候詢 
起解要犯。○僞造正金銀行鈔票案内之川沙人陸德昌周秋堂姚金桂等三犯昨由滬道諭節本縣李大今仍舊解歸川沙廳收押候查 
［有庭變故。○二十五保二圖地保張紹岐昨晨到縣票稱奉英捕房諭住居福建路地放張子卿之妻任氏平日不安於室前晚被張訓斥不服口角扭毆任氏遂即身死現已將屍身舁至驗尸所報請相驗尸夫張子卿尸弟任某已由捕房拘押大今准詞即於午後带同刑仵書差前往相驗 
勘驗盜案。○二十三保十五圖地保周祥貴昨晨到縣報稱虹鎭西首東陶家灣鄉民瞿林春家於二十三夜十二點鐘有盜匪六七人撬門進内闖入臥房搶去衣服首飾約値六十餘元瞿林春之弟福全被盜用刀戵傷腿際求請勘驗李大今當即札委水利廳孫少尹代往踏勘 
私造僞票。○許生林私造僞票昨由東區解至中局訊究許供年十九歲僞票係友人私造囑小的至萬盛等各店冐取貨物現已知悔求恩寛宥判責三百板押候再核 
抄獲賊贜。○西區巡長在積竊魏丁生家抄獲汪金生家所失之金銀飾物十二件解至巡局判責局三百板押候再訊 
官事。○候補知縣許應奎禀謝奉委樹木捐局差 
[南市]  
　　藉端勒索。○駁船夫頭周福秀藉詞總工程局興造房屋開𤀹河道向各駁船勒索運貨運坭私費或一元或十角五角不等茲被撫香泉等三十餘人到局控告昨日提訊原告首列唐香泉因事未到由俞根根錢金生朱洪泉朱錫桂蘇和桂等五人到案請究孫裁判訊知此事由朱洪泉唆今興訟判朱戒資二百下訊之周不認索詐判今具結存案嗣後如再被控定當重辦 
男女無恥。○盛春元之女順寳被薛相大姦拐逃至莘莊由盛追回控奉工程局提訊孫明府以男女均屬無恥判薛戒責四百下押四月順寳責一百下交父領囘管東 
查提未獲。○寳興洋行被夥周桂富侵用貨洋匿居南市控經英公堂讞員於昨日派差恊同總工程局偵探前往太平碼頭裕順恊號内查提未獲該差即囘廨禀覆 
互控欠洋。○莊永泰樹柴店主莊莘耕與杭州章元泰貨客章企祥互控欠洋一案昨由工程局集訊供詞各執判邀原中到案理處 
[閘北]  
　　兇手就獲。○馬葉魁前在阜寗縣境鎗斃堂弟馬葉樓與帮兇之黄其生逃至上海匿跡閘北昨被巡警局偵探拿獲解至四路一區警局押候查明再訊 
孤兒可憐。○小孩姚升孫迷路啼哭由陳張氏陪至四路一區分局盤詰據供淸江人年十三歲父母俱故隨兄來滬失散巡官諭送棲流所留飬候翎 
不守國制。○陸錫淸昨在閘北薙髮巡士以其不守國制拘至巡局判罰洋五角斥釋小販受罰。○王阿大昨在新閘橋北設攤礙路由巡士拘局罰洋三角開釋 
[英租界]  
　　節期停訊。○今日係冬至今節公廨寳讞員先于昨日照會美副領事巴君節知捕房停訊一天 
　票紏葛。○晉大莊執事袁某不付匯票銀兩由滬道札廨節追在案昨日傳訊判交保候核 
藥房追欠。○屈臣氏藥房控郭晴湖担保伊弟郭子恒欠洋不理昨奉公堂復訊郭供伊弟尙有工洋十六元請爲扣除中西官諭著繳足欠洋一百零二元再核 
領取行李。○廣東路吳大豊客棧欠租被封所有棧客鄭長齡等十餘人行李均未取出昨鄭等聯名具禀公廨請節啓封給領中西官諭候傳諭房主准予啓封領取 
在婦魄力。○任顧氏在上海縣署控夫任袷生抛妻娶妾等情昨日由縣移請公廨派差恊探將任裕生及妾沈氏一併提獲判交妥保候函致上海縣節今原告來案候訊婦女私逃。○朱紀生控妻陳氏私逃昨晨由探將氏查獲解請公堂訊究判氏押候查明於下禮拜一再訊 
不認擭物。○章張氏張王氏與張炎生控崇明人毛榮昌紏黨搶取衣物田單由探將毛緝獲昨解公堂請究研訊不認判押候查明再訊 
曾否串竊。○英商卜内門洋碱公司控用人陳利生王曾堂朱貴卿伍小寳潘鳴洪潘戴氏伍周氏等串竊鈔票洋三千餘元昨　公堂復訊仍無確供判潘喝洪伍周氏各押一月餘人一併交保 
幼女暫留。○濟良所昨解幼女王金寳即陸阿金到廨請示旋由女父陸春山投供伊女偶往妓院游玩不知違章求恩給領判女暫留濟良所候禮拜三再行訊奪 
拐案一。○孫王氏拐匿何阿坤之小孩由探查獲送廨收押在案昨晨訊供屬實判押女所半年 
拐案二。○顧施氏控王炳章姚王氏串拐小孩昨由包探將二人查獲解廨請究姚王氏供係買來有據可查判分别收押候查明再訊 
拐案三。○周文成控許寳生拐匿伊孩昨晨由探將許解廨訊供不諱判押西牢一年拐案四。○趙森控何桂生陶順和陳老五串拐伊孩前由公廨判何等繳出身價洋一百廿八元分别收押一面派差與趙同往廈門關提小孩茲因往提無著判將身價洋除扣川資外悉數給趙具領 
拐案五。○譚韓氏控王韓氏拐陔昨晨由探查獲解請公堂訊究判押候查明並補傳人証到案再訊 
[美租界]  
　　俄兵酗酒。○前晚有俄兵二人乘醉至百老匯路胡閙旋又闖入毛姓餅店搗毁鍋盆等件當由印捕拘入捕房節今照數賠償開釋 
賭徒互毆。○徐財金奚祝平姚子彩昨在漢碧禮路因賭互毆由捕并送捕房押究失竊票洋。○新紀浜路陳少　家被施品章私取鈔票現洋數百元逃逸陳即報由捕房節探查緝 
收買賊贓。○任阿七收買賊贓由捕房查知節探赴廨請單傳訊 
踢傷車夫。○王阿大昨將小車夫包蔡順踢傷由捕拘入捕房捕頭以王行兇屬實節即收押包送同仁醫院醫治 
[法租界]  
　　是否拐匿。○南京人楊陳氏前因拐資女孩經公堂懲辦有案茲又由包探在由家查獲小孩袁小三仔一口拘送公堂訊究氏供向郭老九處買來判小孩送堂氏交保候核盜賣墳地。○高瑞生控陸載庭父子串通地保夏順生將祖墳骨殖抛棄盜賣與人昨經公堂將前保顧榮堂及陸子少卿拘案訊究顧供小的浪卯後諸事不知陸少卿供此事係父親所爲判顧交保陸押候補提載廷順生到案嚴辦 
責成妻兄。○袁金生因伊妻吳氏逃避已久控奉公堂將氏兄吳連喜拘獲收押在案茲因禁押日久從寛開釋著今出外帮尋行李何往。○某艦武弁韓玉恒前日乘輪來申中途被客棧接客李金生失去行李一件向理不　控由公堂將棧主車阿連一併傳案判交保候訊 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[東督徐吉撫陳奏吉省各官飬廉公費摺]  
　　奏爲吉省各官飬廉公費擬照奉天成案分别扣减謹酌定數目恭摺仰祈聖鑒事竊查吉江兩省各官飬廉公費因財政困難处應體查情形擬暫照奉天奏准成案酌量減成給發曾經臣世昌會同調任撫臣朱家寶等具奏並咨部立案等因於光緒三十四年四月初五日奉硃批該部知道欽此伏查奉天章程巡撫每年飬廉銀一萬五千兩公費銀三萬六千兩提法司交涉司度支司三缺最繁每年每缺各支給飬廉銀六千丽又各支公費銀一萬二千兩民政司每年支飬廉銀五千兩提學司每年支飬廉銀四千兩公費銀各一萬二千兩　業道每年支飬廉銀三千兩公費銀九千六百兩臣昭常　任後與督臣世昌體察吉省情形目前欵項雖未充裕然飬廉一項與奉天改設行省新設各缺品級旣屬相同支放未便歧異擬照奉省新設各缺飬廉數目一律支給仍核扣六分減平以符部章其應支公費吉省動用浩繁應仿照奉省支給數目按九成核發均從設缺到任之日一律起支以資辦公而示撙節所有擬定吉省各官飬廉公費援照奉天成案分别核扣減平減成各緣由除咨部立案外理合會銜恭摺具陳十一月十六日奉旨度支都知道欽此 
[外新聞]  
　　韓皇召見探險家○二十六日東京電云瑞典探險家希定君將於星期一日由韓皇召見並賜寶星一座 
臺灣土酋自殘同種○二十六日東京電云臺北忠誠土酋業已投誠即代日人勦捕叛酋擒酋長三十名虜獲輜重無算惟叛酋首領仍被兔脫 
各國國會電賀土國○二十六日倫敦電云各國國會分致土爾其國會之賀電絡繹不絶 
印度歡迎改革新議案○二十六日倫敦電云英國印度事務大臣穆萊所籌改革印度之策印度各處頗爲歡迎 
英國國會停議○二十六日倫敦電云英國國會因聖節期届將於星期一日停議至明年二月十六號再行召集 
英國礦工鐘點議案○二十六日倫敦電云英國礦丁做工時刻限八點鐘爲度之議案及倫敦口岸議案已經上下兩議院第三次宣讀上議院將礦丁議案改爲八點半鐘常年一例俾免隨時更改之煩下議院業已承認 
自由黨議員受罰○二十六日英國自由黨議員鮑脫姆萊因蔑視法庭批評某案（該案尙在鞫訊未經斷定）故判罰英金三百磅 
法國試驗飛船○二十七日倫敦電云美國拉愛脫昆仲在法國納芒地方試驗新造飛船於一百一十四分鐘内飛行六十二英里之遙美國新内閣之先聲○二十六日華盛頓電云據官塲宣言克勞克斯君將繼羅脫君充國務大臣希區考克君將代米叶君爲總郵政司塔孚脫君新内閣各員大約兵部大臣爲拉愛脫君農部大臣爲維爾森君民政部大臣爲茄菲爾特君阿拉斯茄臬司維克歇姆君將繼巴萊拍脫君爲國家律司二十七日倫敦電云塔孚脫君已簡克勞克斯君爲國務部大臣 
塔孚脫定期出行○二十六日柏靈電云塔孚脫君定期西歷明年正月間啓程赴巴拉瑪勾當公務以上譯字林報 
美國密探案近聞○二十六日紐約電云美國上議院所派查究羅總統控訴悞用密探一案之委員茲已實行查明宣稱羅總統以密探偵得政府各官及議會各員家務私事實屬大悞云譯泰晤士報 
英美擬在華設學。○二十七日倫敦電云英國維廉敎長將偕夫人自倫敦啓程赴華游歷兩月蓋英美兩國近有在華遵基督敎規則設立大學之議維廉君此行亦卽爲此也 
近東大變局六十三誌○二十八日倫敦電云芒替尼格洛商人現均發起抵制奥貨 
德法報章之筆戰○二十八日倫敦電云德法兩國報章現復起筆戰因德報倡議與法國劃分奥爾利與摩洛哥界綫法報則謂此爲法摩之事德國未便越俎云 
俄皇恩賞軍品○二十八日柏靈電云俄皇收取名之日特以衞兵袖章襟章等物頒賞哥薩克各軍以上譯文滙報 
小說 
[實事探險北京巴黎間競車日記（十六）]  
　　俄國敎堂極。多不満千人之村鎭常有壯麗之敎堂凡圓頂塔形之樓。高矗雲表者約七八所 
此間之馬。時常驚躍一見鳥託磨皮車駛來。竟有驚至碎其銜勒者沿途。蛟蚋不絶。余等不得已。亦購得黑色之頭被。以效此間居民之裝束。 
是日七鐘。余等抵岡粟克。此地去克哈斯諾衣亞斯基。約九十五基羅邁當。有一江流。亦名爲岡粟克江。余等渡時。極爲困難。因余等所在之二面。水涸見底。船不能直抵岸邊。若由泥中過渡。則對面深處乂有二邁當。輾轉思維。始以巨纜繫船而以木板搭爲浮橋。倩村人百餘人恊助始克駛。車入船。渡過對岸。 
余等渡河後。天已昏暗。岸旁觀者如堵。其最快人意者。乃遇見一政府之工程師。彼操法語極熟。因其母本法人也。彼招余等至其寓所。並爲余等授餐。據云彼就職已一年。計畫開採逹衣加森林。以便移民之用也。平時彼張幕宿森林中。從者二人。則爲之搬運測量之器。並供使今而已。現在。俄人。移居西伯利亞者。約有一萬一千人每人由俄皇給地十五哀克逹。 
 
 

Page 27

 
 
爾（每一哀克逹爾。合百邁當見方）井十盧布。 
十五號余等離此村。取道赴岡粟克。道路多用木材舖墊悉係松柏之屬。即此可見森林之繁茂也。余等車行頗緩。午前抵亞匡斯基。約計行程。已有百基羅邁當矣。余等入城。有一警吏招待。導至客棧早餐。此地邑長來訪余等。彼操德語。余詢以前途道路險夷如何。彼謂由亞匡斯基至馬靈斯基之道路極壞。由馬靈斯基至多木斯基尤甚。此在一般俄人之評論。均如是也。 
亞匡斯基。乃一絶大城鎭。有居民一萬三千人。在秋靈江之右岸。渡者皆用舟楫此時余取照相機器。欲攝一影。警吏趨前禁阻。余乃出俄國内部大臣之免許狀示之。得以無事。 
余等渡至彼岸。道路大致相同。村落亦相彷彿。遂止宿焉。越日（十六號）六鐘。復行就道。是晚有大風雨。幾至拔木折椽。然余等啓行時。則路已爲風吹乾。車行極爲暢適。可用頭等之速力。知亞匡斯基邑長之言。全然失。實也。 
[來函]  
　　勸女子小學勿重英文說。 
原夫子女之入學其第一步之目手在使其知人理物理而已人理者何諸凡愛親敬長持已對人人倫之道靡勿應知是物理者何諸凡學科術科致知格物周身以外之物靡勿廳究是持此兩義小學之基礎已立職分已完舍此以外無他道矣乃者滬上小學林立不論男學女學俱習英文男子學校不必論矣卽以女子小學論甫入學塾卽便僅僅課以國文猶虞字義艱深尙難了了往往有執英文須自小學这說督責兒童兼施並敎姑勿論英文之有效與否而兒童之腦力先耗去其半則學習國文不專學習國文不專則求　難國文不通而欲求一切科學之通爲尤難果使英文通矣試問僅識英字僅通英文有何用處乎况未必能遽通也敝校鑒於此弊故將英文裁去偏重文科理科藝科美科已有年矣友朋之忠告及學生之請設此科者不一其人而僕終不以爲然非不知稍徇社會之意向學生可望加多學費可以加收然僕寗舍此不爲者實不敢亂學生之意向不過求逹我第一步之目的而已矣或遮而說日不通英文將何以入中學日本女子高等小學亦設英文則應之曰否否是不可以並論日本女子國文程度非中國女子所能盼望（日本文主一致盡人能文乃閱各種書報）智識高遠其能力足以讀外國文字我國今日女學程度何如乎以程度如此这薄弱而求學年限或阻於事或限於力恐又不能久長乃欲中西並施兩求速效吾恐無論天生聰明恐亦不能獲其益也故僕以爲欲習英文俟入中學未爲遲耳日本男子中學英文程度亦甚淺薄及至大學始有專修英文預備留學此所謂順序漸進也我中國人性熟中名利喜趨時務故外國人以此歆我學生數十年於茲矣外國語塾鱗次節比雖不敢謂無人才出於其間然大都國文鮮通智識卑下以今方昔效果可知今我國男子方悟先入爲主之非亟亟焉昌言國粹而女學承此數千年衰敝之餘今値一綫萌芽之際而又蠱於一般熱中名利喜趨時務之謬說幾若積重而不能返者此眞所謂舍本求末可謂女學前途長歎息者也是以區區不敢隨俗波靡以欺學子因學子造成意向將爲社會所依歸故寗不與時合以質今之言女子敎育者井忠告求學之女子作勸言 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
