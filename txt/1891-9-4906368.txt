# 1891 - 9 - 4906368

 

Page 1

 
 
[催取股書] [  圖書集成局主人啓]  
　　本局排　古今圖書集　　　　蕆而遠近諸君所購股票　迄今尚未廪書者兹特限至年底爲止如再不持票來取明年概不發書尚祈諸　　諒爲幸 
[勸順直山左急振] [  申報舘協振所同人拜手]  
　　順直山左洪水爲災自四月迄今一片　洋數千里盡成澤國災民還地轉被死亡男女　骸蔽江　下基幸而不死者當此塞　　繄霜　時傳　褐俱無難禁奇冷加以飢腸轆轆全無粗糲下咽有不視怠難延漸將告斃者乎伏念本舘勸辦賑捐而後江浙福建諸省俱蒙大君子慷慨　　　兹畿輔巖疆齊魯名境遭茲順沛何忍不復解囊特君短箋附陳苦狀如肯玉成美事巨欵溉施則作禮降祥福報可操左劵己 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論水火]  
　　太極旣判兩儀遂分而五行之用遂相生相嬗迭出不窮洩造化之機緘而供生人之取給木之良者可以成房棟造舟車製器具金之美者可以鍛兵刃飾耳目通有無土之沃者可以種榖蔬培樹木築隄防何一非大造所生以便民者而惟水火二者尤爲人生日用所必需隨時隨地不可須臾離也使天下而無水則川澤涸竭井泉不生魚鼈盡絕草樹　稿田疇坼裂億萬生靈雖欲安耕食飲鑿之常而不可得豈能酣然而飽嬉然而游乎使天下而無火則陽烏不照大地晦冥暗者無由使之明生者無由煮之熟堅者無由鍛之軟漆室千年長霾不曉天柱幾何而不拆地維幾何而不絕也惟造物知生人之不能離水火鼓其槖籥而妙其運行於是蠉飛蠕動含生負性之儔咸得發榮滋長於其間庖犠之演易卦也以水屬坎以火屬離水正位乎北方火正位乎南方西水火之義著箕子之陳鴻範也水曰潤下火曰炎上　下者其勢緩炎上者其勢急而水火之性著吕氏之作月令也水王於冬水王於夏一則祝融司令一則蓐收乘權而水火之用著他若風詩所載如七月流火一日鑿冰之類無不託諸詠歌以見王者乘時布政之規春秋所紀如太廟之火宋鄭之水屢書不一書籍以紀災異而資鑒戒觀乎此而知水火二者其經往昔聖人之體騐者載在經籍固己彰彰可考夫水之資灌溉供飲汲火之資鍛練供炊爨爲尋常日用所必需者無論矣若就其變化言之水中産鱗介昆蟲而火中亦有鳥鼠水脉伏於地故萬斛泉源不擇地而湧出火焰亦藏於地故西國火山炸裂烈燄濃烟噴薄而出碎石横飛樹木盡稿數十里田園廬舍蕩爲邱墟水之性本東流而有時　竟四流火之光本熒然可見而有時熟視之若無覩水以行舟而弱水則有沈舟之說火焰有時而息而古井之火千年不滅若此類者雖以張司空之博物東方朔之述異恐亦　聞不盡聞見不盡見之憾泰西學者講求格致凡遇一事一物無不考其原始窮其究竟始明其體繼證其用創爲新法以利天下凡其致力之所在取資乎水火二者較多於是水火之用因以大著於天下一室之中若欲光明如畫往時惟然燈點燭而己迨乎鐵條旣置煤氣斯通總幹分枝四通八逹其光遠過於燈燭而茯費不昻於燈燭固己獨出新奇一空倚傍後更添設電氣燈光華所照與璧月而交輝此其製作之奇眞乃後來居上至如居民取水離港　稍遠者旣有汲擔之勞又有污濁之慮自有自來水淘汰旣澄貫輸尤易價廉而用便可以免疾疫可以益心神可以借禦火之用源頭活水汩汩其來何必以耿恭拜井出泉爲美談哉其他灌田轉磨置碓設機凡借水力以代人力者尤屬不勝枚舉可知其有益於生人也大矣然水火二者分用之固見其益合用之尤見其益如輪舶之衝激波浪汽車之瞬息往來以　整頓工藝之塲製造運械之廠無不藉水火二者之力以奏乃績此大易所謂水火旣濟古聖人演其義而未發耳藴西國格致家潛心體會騐以動作運以機關而造化不宣之秘爲之盡悉然就水火本質言之則無論江海之浩翰港　之縱横卽極之一物之微一質之細亦無不有火無論太陽之灼爍列炬之通明卽極之兩物相磨兩氣相搏亦莫不有火一日無水則　渴然至洪濤泛濫衝决隄防廬舍無存人畜漂没則又不免怨陽侯之肆虐一日無火則苦暗然至狂颺怒發烈焰横飛粒朽摧結不可嚮邇則又未免歎吳回之猖獗今年順天直隸山東福建等省次第被水小民蕩析流離上致煩宵旰之憂勤疆臣之　撫善士之勸捐而吉要猝遭巨火焚去官民房屋至三百餘家之多太平府火藥局失愼城郭變爲邱墟屍骨　成糜爛被災之慘耳不忍聞至於水面被火先有寶淸輪船後有上海輪船貨物蕩然傷人尤衆此水火之爲災於人者也苟能防其害而受其佃則無往而不利古之時防火有政治水有方其旨深矣 
[本館接奉電音]  
　　昨日接奉京師電傳諭旨四道敬謹譯登○十一月二十五日奉上諭朕欽奉慈禧端佑康頤照豫莊誠壽恭欽獻皇太后懿旨本日御前大臣軍機大臣翁同龢孫家鼐會同禮部奏酌擬醕賢親王初祭奉移各典禮開單進呈請旨遵行一摺所有十二月初十日行初祭禮十六日行大祭禮二十日奉移園寢皇帝均親詣行禮御靑長　褂冠摛纓奉移前一日皇帝親詣行禮照大祭禮讀文致祭奉移日皇帝詣邸第恭送至園寢候過　宫二十一日仍詣園寢奠醊行禮餘均着照所請行該部知道單併發欽此同日奉上諭湖南永州鎭總兵員缺着賈起朥補授欽此同　奉上諭尚宗瑞奏因病懇請開缺一摺西安將軍尚宗瑞着賞假兩便月母庸開缺欽此同日奉旨雲南學政着高釗中去欽此 
[文星遽隕]  
　　福建督學使者烏星使拉布持節山省按臨漳州十一日節感冐風寒十五日尚能出署行香十六以後症漸沈重延至二十二日溘然長逝立卽電報閩中星使夫人突接凶耗哀痛不勝死而復甦者再次日夫人　同少君兼君赶赴漳郡都人士聞之咸爲哀悼記云泰山共頽吾將安仰其星使之謂乎 
[幸不遭險]  
　　上海輪船在儀徵以上之大河口失事揚城得信後傳說紛紜燈草行某姓家圓之非常驚懼蓋其家長某甲欲往蕪湖於十三日起旱赶赴鎭江附輪前往比聞此信度必遭難故其家圖放聲惟哭詎甲並未遭險緣　日將至瓜洲口甲忽有喪事欲與十二圩某友面商因思不若逕赴該處俟輪船過圩现行附搭遂令車夫回駛比抵圩夜己過半　深上水輪船適己駛過甲方以車夫遲悮爲憾迨至天明忽閘警信甲不勝驚訝遂程急函告其　家人 
 
 

Page 2

 
 
得信始轉悲爲喜前日特備牲醴等物酬神噫如甲者誠可謂大幸也己 
[府試再述]  
　　揚州府試各題均經録報廿一日爲江甘儀三邑正塲所有題目録左江都己冠首題行忠信至有恒者斯可矣次題斯有不忍人之政矣未冠子以四教文行次題若火之始然詩題里仁爲美得仁字甘泉己冠首題忠信至約而爲泰次題苟能充之未冠得見君子者斯可矣子曰善人次題文行忠信子曰善人詩題政如農功得功字儀徵己冠首題子以四教至聖人次題不怨勝己者未冠多見而識之知之次也次題反諸己而己矣詩題以文會友得文　 
[示拿騙子]  
　　欽加二品頂戴者浙江分巡温處海防兵備道兼管水利事務世襲三等男爵李爲出示曉諭示照得温郡地臨濱海又爲通商城口本爵道訪聞有玩法之徒在城鄕各處拐騙良家子女勾事船戶販運出口希圖射利閩船最多亦有本生父母自行售賣者忍心害理莫此爲甚查販賣人口例禁森嚴將本求利何事不可爲而爲此作奸犯科之事若不訪確拿究不足以挽澆風除飭差查拿拐匪外合行出示曉諭爲此示仰闔邑軍民人等知悉自示之後不論貧富有售賣子女互相戒勉蓋拐騙之人自知以身試法必然行蹤詭秘居人更爲殘忍一經入手專買圖利此猶小者甚至剖心取胆碎其肢體本生父母無從而知爲父母者安乎不安况一人有一人之用撫養或人皆可自謀衣食并有奉養父母顯祖傳嗣務須妥爲撫養切勿求利售賣倘有拐騙之人果有確証許卽隨時扭送審究得實照例治罪照將扭送之人酌量嘉奬本道言出法隨各宜勉之凛之特示切切 
[巡夜嚴緊]  
　　督辦保甲局安徽候補道李篁仙觀察面諭各圖查叚委員謂現届隆冬愈多鼠竊務宜逐夜隨帶丁役認眞稽查各委員亦仰禮憲意實力奉行統領安慶馬步練軍等營宋珮珍軍門亦札飭各管并諭令各哨逐夜派兵分途稽察違者重懲從此嚴密巡邏想宵小無從竊發矣 
[查放冬賑]  
　　安慶城廂内外各貧民約有千萬家月前沈仲帥未起節時先捐數百金交太平局董事備米散濟並有地方上各善士愿捐爲數甚鉅共備米數百担然仍不敷散放現該局董事等在城廂内外先行淸查戶口次第給發米票一俟米粮齊備卽行照給 
[細故輕生]  
　　皖垣某甲年甫三十餘兄弟三人父母俱在世居北門外菱湖嘴地方務農爲業家頗小康甲一日與其堂嬸口角一時氣忿遂購阿芙蓉膏自盡其妻見甲己死卽往該嬸家百船訛索後經旁人排解令嬸備就衣衾棺槨齋醮三日始得寢事夫以一言而斷送一命抑何視此生輕若鴻毛耶 
[冬行春令]  
　　皖垣於月之十四五日熱燥非常十六日更巷行人皆卸棉夾而着單衣是日亭午仰視天空濃雲四合至定更後大雨頃盆閃電流光雷聲殷殷土人傳言冬雷主來年人不平安然天道遠人道邇要非可以預測也 
[香作失愼]  
　　茸城起雲橋吳公正香作於十四日申刻忽遭回禄是時濃烟蔽目闔室驚心幸爲時尚早得卽施救並將旁屋拆去數椽使祝融氏不得飛揚跋扈僅燬去平房兩楹而止亦不幸中之幸也 
[楚北話雪]  
　　鄂境於前月廿六本月初十兩夕大霧彌漫對面不辨形色十一日以後暖氣越甚常見礎石欲滴旋於十七日大雨十八日風寒交作是夕初則微月己露頃刻間北風送雨雪珠亂跳少刻六出飛揚約盡一炊許復見皎皎月色前後不及二點鐘月風雨雪變幻不一十九日以後晴隂互見廿一晚紛紛大雲廿二日早起一白無根積約四五分許未至下午一律消盡江水己略見增漲云 
[巿面凋敝]  
　　漢口巿面久有凋敝之象銀錢兩種根源久涸常代之以紙幣勢 
意其狡獪者更使人莫測其底藴故巿面之凋敝愈甚邇因太古之上海輪船被焚十五晨電音到漢巿面有與上海相關涉者大有憂從中來是日電報生意陡加數倍議論横生忽聞漢鎭祥和庄德泰祥庄以及咸泰庄加以後街小錢庄並志盛志祥兩雜貨行黄恒茂綢縀店元豐玖記票號趙慶泰廣貨店謝裕蘭香店共十家俱有議論或己倒塌虧負纍纍或暫停止徐待援手總之勢如亂絲迄無定局尚有默而不露者外間無從盡知須俟諸歳杪云 
[養傷近聞]  
　　漢口稅務司李君前因失足跌入冰窖致受重傷兹聞自養疴以來調治有方尚無性命之憂現在左膊右腿尚用夾板不能起坐若涉便溺尚須人扶掖而起捕房己多派巡捕一名在公館左右前後彈壓不准行人大聲疾呼以驚病體云 
[鄂渚官報]  
　　十一月初六日撫標中軍叅將璞任事督左營遊擊寶任事卸署撫中衡事俱進見署左遊擊朱卸事俱赴兩院禀知候補巡檢馬仁堃奉臬憲委調查保護營鋪禀知初七日分發湖北卽用縣張延鴻由京來省赴兩院禀到十二日卽丁承重憂候補巡檢王埭奉臬憲委稽查中和門鋪差赴兩院禀知謝初九日候補主簿謝琦奉臬憲委調查中和鋪差禀知初十日署理襄陽縣事趙五星見辭赴任武昌府經歴唐虞盛保荐俸滿卓異禀謝分發湖北試用典史伍學涵來省赴兩院禀到藩憲牌示羅田縣典史事務詳委試用從九品安煥文署十一日督撫兩院憲互各差賀長至節文武官員俱禀賀候補巡檢常濟奉委辦荆州城厘局禀謝十二日臬台成接奉升授廣東布政使行知赴兩院進見謝藩憲牌示黄安縣中和巡檢員缺詳請以海防新班先補用巡檢方爲霖咨補廣濟縣馬口巡檢事務詳委試用從九品陳培周署理興山縣典史汪興傅因案撤任查有試用巡檢方功蒼堪以委署十三　卽用縣劉翰藻奉藩憲委學治館提調十四日准補蘄州茅山巡檢劉錫恩謝飭知十五日大挑縣　徒袞奉藩臬憲委武昌讞局格外學習差赴兩院禀知候補巡檢金家煒奉委調查蛇山巡卡銷查平湖門差禀知 
[袁江官報]  
　　翰林院庶吉士趙惟熙庶常芝珊於廿一日自都抵浦回江西籍候補郎中廖叔侯正郎於廿四日自蘇州籍來浦赴都委署武昌衞守備朱維賓於廿五日赴漕轅叩謝奉札委署委署興武衞守備史宗麟於初八日赴漕轅叩謝奉札委署 
[潯陽瑣廳]  
　　菜傭某甲居大南門内灌園食力頗有蓄積妻某氏悍同雌虎甲近年攺業充當某營什長益復叱燕嗔鶯肆無忌憚親鄰偶有違言輒登門作女嬃之詈人皆畏而遠之二十二日淸晨有鄕人竊取其糞爲氏所覺勒令飽飫木犀風味旁有惡少復從而助之鄕人窘極乞饒以首搶地若崩厥角正在窘迫之際適有老者携杖過此見而不平叱甲妻曰天下無此惡作劇縱使到官亦不過薄責了事豈可如此横行爾豈以世上無王法耶隨縱鄕人担之而去　吳某江北孔靇人向藉剛鬣公作生涯望前販得肥猪十餘頭售與八角巿某屠店言明價值百餘貫先付現錢五十餘千餘俟二十後照兌現聞屢索無償漸至避而不面吳情急欲往保甲局控告該屠店知非躱避可了遂另托人出爲調處○新壩某木店學徒因執業稍遲師怒隨舉手中鐵器擲之中厥背暈而踣其師以爲僞也蹴其腹者三經旁人扶救半晌方醒匍匐回家調治夫習業所以謀生也乃業未學成而先遭重責亦可憫矣 
[北固瑣言]  
　　京口粥廠年例於冬至節開門今因經費不敷且貧民加多遂攺期於廿三日放粥每日晨開午閉就食者自帶碗桶計來者約有萬餘人較之往年有增無减從此窮苦小民可無枵腹之歎莫不同聲感德云○本月二十日晚北風凛冽寒氣逼人廿一日早遂見六出 
 
 

Page 3

 
 
花飛　如隨落隨融至午後依舊晴光滿室矣○揚州人黄某昆仲三人惟仲生有一子今己六歳前日在門前閒要爲近鄰計某誘去將拐至鎭江搭輪船來滬販賣黄氏弟兄四出訪尋至鎭江哭喊見者皆爲酸鼻詎事有湊合許己携孩到船適有某江快見孩淸秀　　詢具何名孩自稱曰安子少頃許至江快又詢曰此孩是爾何人許曰我子也名曰福子江快詫甚當將許及孩扣留送交洋務局俄而黄來叩　領歸洋務　員胡君先將許責六百板送縣請辦復經帥邑尊訊間將許掌頰數百下荷以大枷發頭門示衆日來許　雙足　枯勢將斷落人咸謂其作孽多端定遭隂譴云 
[禾申近事]  
　　某日之晚浙江海運滬局總辦張太守由水道過禾嘉秀兩邑尊咸往迎迓太守傳見之餘略談數語隨一揖而别卽刻解樂○有米販駕空船回里道經禾郡泊舟端平橋外夜半被匪潛摇至百步橋附近將糶米所得之洋銀三百餘元盡數刼去　　橋邊泊有水師巡船如何竟不知覺耶○某晚秀水縣劉邑尊親出巡夜巡至北門外塘灣街獲一孩研問情形稱在某鎭習業乘間逃來邑尊姑念年幼飭北屬坊地保帶去暫行收養以待業師或親族前來認領○硤石鎭全盛永和永泰豐正源四信局遞信船於十九日上燈後被盜行刼至二十日淸興投縣禀報適邑尊出署開倉當卽回署升堂提訊船夥怒其冐險而行笞責三百板枷號兩月發北門外　衆一面飭捕緝盜務獲重懲 
[嚴禁壟斷示]  
　　甯紹台道吳爲出示嚴禁事照得甬江爲通商碼頭時届歳闌銀洋吃緊現據北號及各　商以怡記咸德兩錢庄擅將甬地洋元運申鎔毁遂致甬洋日少銀拆日重壟斷居奇各業受累請卽提究示禁等情紛紛呈控前來此等奸做洋拆網括重利有碍巿面大局殊屬不法亟應嚴禁除派差查明取結禀覆曁府縣遵照外合亟出示曉諭爲此示仰號庄鋪戶商民人等一體知悉爾等須知年　伊邇止巿面銀洋緊迫之時若必搜羅外運爲竭澤自肥之計則凡店鋪經營通融緩急何堪出此重利自古生財有道亦當反　以思爾等本有身家各宜自愛自示之後倘敢复萌故智把持壟斷并巧立名目隱做空盤一經訪聞或被告發定卽親提嚴辦决不寛貸本道言出法隨不惜先行告誡其各懍遵毋違切切特示 
[花間龜鑑]  
　　　客自日本長崎致書本館云丸山妓藪也靑攫夾道十里珠簾每當月上柳梢燈明畫閣紛紅駭緑掩映於銀屏六曲間羅宋廣平鐵石心腸亦應爲梅花顚倒矣妓分二等其一專在廣筵伺客銀筝低按翠袖輕翻酒罷夜闌就席間作烏都利舞彼申人謂之藝者往往自高聲價不屑與娼妓爲儔所謂娼妓者榜其門曰貸座敷倭語則以籌六呼之每日艶裹濃妝門前列坐客或當意卽可荐宓妃之枕行巫女之雲正不必十萬黄金始得買美人一笑也華人某甲藉先人之業揮金如土亦旣有年近己腰槖漸空乃與三弟分家貲得銀蚨千二百翼附船楚鳥殺夾恣意作狹邪遊罄其所有而回仍蹀　於花街柳陌無明無夜顚倒晨昏夜度之資不知負却幾許某日又約得三五惡少上某酒樓沽飲主人知其爲空心大老婉辭却之甲示以銀囊謂今日翹邊細紋者充牣其内尚何憂杜少陵之酒債尋常行處有不令我每日花閒盡醉回乎主人不得己欵以酒饌半酣復促召諸妓猩箋甫去絡繹而來暢飲歡呼盃盤狼藉至報時鐘鳴十二下諸校書向索纒頭貲甲以向主人支取對主人聞其語急出一紙索酒逋中左右做人難因羞變怒大言曰我頻年斗大黄金大半填汝欲壑是區區者而竟相煎若是之急乎主人反唇相稽曰汝欠帳至百餘金尚欲巧語花言哄騙酒食耶今不汝宥須令汝至警察署度一宵言畢轉身下梯諸惡少見勢不佳次第遁去甲恐被巡捕所辱乘間聳身從窓口躍入比鄰某藝者家藝者舊識也駭問何來甲僞以避人肆毆告藝者乃呼婢送之出門甲竊喜幸逃縲絏之災不料翌日租界中己喧傳其事矣書此以爲鄭元和一流人作前車之鑒 
[蘇撫行期]  
　　江蘇巡撫剛子良中丞將臨滬上地方官己預備行轅兹又接蘇省來書中丞定於昨晚出轅官舫用小火輪船帶駛大約今晨可抵申矣 
[滬濱瑣記]  
　　蘇松太道聶觀察日前赴金陵公幹己登本報兹悉觀察於昨日下午乘輪回滬○昨午法廨葛同轉飭剪持片解送在公館碼頭攫取棉花之王甫卿至縣值日差據情禀明邑尊諭着收所候訊○太古公司輪船在儀徵左近大河口失愼情形及船底帶回浦東新船塢門前由各官履勘各情迭詳本報現悉該船底中之血水業己戽盡並聞陸邑尊再須會勘云○本城嗫廟豫園内前有江西人擺設碗攤曾由總巡委員朱明府以有碍行人飭卽驅逐前日忽有江西人四十餘人各將磁器在豫園内任意亂擺地中阻止不理因禀報明府明府卽帶局舅前往驅逐詎江西人等自恃人衆一味蠻言挺撞明府大怒立飭局勇拘獲三人餘皆逸去明府回烏後備函飭將三人送縣訊辦○松江府恩　農太守來申返極己列前報兹太守知蘇撫剛大中丞不日來滬是以仍須來申迎接大約日内五馬重臨也○光緒十六年分冬漕現將開辦計江蘇海蓮局應解漕米糙白二粮及河運約共七十二萬石現由蘇撫憲派委海運總辦譚少柳恆月坡二太守並會辦李少坡司馬先後夾滬會同松海防劉司馬上海縣陸邑尊商辦海運事宜並悉定於十二月初四日開局 
[英界公堂瑣案]  
　　包探何瑞福禀稱縀客許咸春持縀至朱姓帽鋪求售鋪夥周雲江謂我鋪可以代銷爾將元色縀一疋存放鋪中俟有生顧再行論價可也許允之豈知周卽持鄕付質許旋又至鋪朱茫無頭緒告以縀交周手始將周尋獲問明質得洋十元己用去七元祗存三元朱令備齊本利贖還周無以應遂報請捕房拘周送案許申訴前情請追原縀朱訴稱鋪中用周爲夥原有薦保人此次私將許縀質洋曾邀薦保人料　薦保人均置之不理無奈指交捕房周供稱小的在朱處爲夥原有薦保人此次不合質許客之縀所得洋銀己將七元還債容邀同兄長料理蔡太守問朱曰爾知周有兄長乎答稱伊兄亦在帽鋪中爲夥太守謂周情同誑騙判令管押一月許縀　交朱姓鋪中所剩洋三元給朱領去俟朱向周兄或薦保人湊足質本贖還可也○包探顧阿六拿獲犯竊徐金生遞回蘇州復來滬上遂解請蔡太守訊供判令將徐笞責一百板仍行遞籍後又查得徐偕日本人某甲向王源泰皮箱鋪騙買皮箱十二口己由鋪夥在日本領事署控告將日本人管押候追日本人之女朱芝芝以皮箱所質洋銀由徐用去訴請究追太守飭將徐押候傳到皮箱店夥並飭包探問明日本人情形再行核究此己列入報章矣昨日該包　禀稱小的昨帶徐至日本領事署領事官飭提日本人與徐對質徐稱祇分用洋一元一角日本人稱質箱得洋多由徐用我則祇用一元領事官以日本人偕徐到皮箱店騙箱難辭其咎押令繳呈質本贖還否則加押一月徐仍解到憲案發落王源泰夥陳瑞祥訴稱日本人偕徐來買皮箱大小共十口言是看樣者以後尚須添辦并令送至日本人所開益新洋行付價及送去言次日可再送皮箱二口價值一併付給次日徐又來催送索價無着報明捕房派捕拘到日本人移送日本領事署押追徐供稱小的前爲嫁粧店生理時日本人租用各物欠去租金今向索取伊卽囑小的借至皮箱鋪買箱後由小的經手質去一箱計洋一元一角卽由小的用去餘皆日本人質用該包探又禀稱質票由朱芝芝交與小的言由鄧福壽交伊今鄧亦到案請大老爺研訊可也鄧供稱小的與徐爲鄰日前徐以質票十紙寄存言明次日來取豈知竟一去不來嗣知徐偕日本人騙得皮箱質洋分用小的是以將質票交與朱芝芝太守問徐如何質票均在爾處答稱由日本人寄與小的問爾知日本語　答稱小的能知問日本人知華語否答稱略知幾句問買箱時由爾傳話乎答稱是各質鋪夥呈票請追質本太守商諸易副領事判令將徐管押二月期滿遞 
 
 

Page 4

 
 
回原籍皮箱給陳領去質本俟函問日本領事官再行候示○包探黄四福禀稱湖北人唐同生前因犯事拘案奉大老爺判令遞解回籍今又來滬拘案請懲唐供稱原籍難以度日是以又來惟己攺過自新决不再蹈前轍矣蔡太守判令笞一百板押候備文遞籍○包探張九意禀稱昨日小的在怡和碼頭巡緝見張阿長手持舊鐵三塊問其來歴一味支吾旋查知係怡和棧失贓是以送案請辦張供稱江北人向當小上偶然拾取舊鐵尚乞恩施蔡太守判令枷號五天贓給該包探帶回給還失主○包探江阿三禀稱小的巡至怡和碼頭見張協山夾帶舊鐵一塊查係乘工作時行竊今將人贓送案張供稱小的係江北人在此處當小工貪小拾取舊鐵以後當革面洗心此次尚求大老爺法外施仁恕小的初犯蔡太守判令枷號三天贓令該包探給還失主 
[法界公堂瑣案]  
　　本月十六日金陵孀婦張陶氏控易萬興機坊主易世泰在金陵出立十一月初六日期票銀三百兩言明來申照付屇期無着控諸公堂葛同轉將票據暫存令該氏函追其兒張永豐來申質訊其中情節己紀報端昨晨張陶氏請追票欵易世泰卽曉良亦投案候質同轉將期票給易觀謂此票是否爾出爲何恩期不付易稱姪女許字張陶氏爲媳八月問該氏因購貨乏銀借去十月初九日期票銀一百兩届則墊付至今尚未歸還此事有周寶初目見同　曰爾無須辭費可將此票情形先行伸訴照爾所算亦　找付銀二百兩答稱張陶氏之子永豐號永春本在坊中司帳是以簿據一切均在伊處所有與張陶氏往來之欵儘可照帳結算同轉謂憑票付銀本無他語姑因另有往來着交　出外先行理算限三天禀覆如逾限不爲料理定當照票付銀違者究問○會德豐洋行出店人李春生訴稱小的因房間狹窄將衣箱寄存貨棧本月初一日忽然失去一口揆度情形斷非外人所竊至前日見同事陳啓生所戴絨手套確是小的箱中之物向之究問據云有人送伊問是誰人所送陳卽哄小的至小東門外鳳樓春烟館反誣小的爲竊罰給烟資幸經捕房中人訪聞將陳拘押今特來案申訴請賜究追包探王榮培禀稱小的查得陳親筆繕成一紙中述竊箱情事送呈鑒閱葛同轉問陳曰手套究竟由誰給爾供稱友人友生送與小的問友生家住何處供稱不知其處惟見其每日下午在鳳樓春吸烟同轉着押候指拿友生核辦○包探王榮培禀稱竊賊異寶在前在彩視街竊雞經雞主所見扭送前來葛同轉謂姑念圖竊未成押候笞責四十下○包探郁庭湘禀稱汪永和在汪北人家竊取旱烟袋兩支鞋一雙經某號巡街捕拘獲送案請懲汪供認不諱葛同轉着押候笞責八十下○李雙福冐充包探夥搜人物件由捕拘拿送究李供稱小的向在豐裕碼頭船戶阿林處帮工不敢冐充包探葛同轉着邀阿林來案再核○王郁一包探同禀稱今春二月王阿五因犯竊案經上海縣裴大老爺判令枷號十二鋪示衆枷期未滿私自棄枷脫逃前日小的遇諸八仙橋拘案請究曾在身畔搜出押票數紙一併齎呈葛同轉問王曰爾脫逃後匿跡何處押票何來供稱小的於七月間經西門關帝廟巡防局某大老爺拘獲懲責及開釋後在朱涇竊得衣服數件來申典押同轉着押候查明押票再核○某處收租人楊柏鳳訴稱剃頭店主李順訓積欠租洋五十六元請爲追繳李供稱每月租洋四元去年所欠早己還淸今年共付洋廿元算來並未欠至五十六元葛同轉着交保理算限七天内付淸如違提究○杜元植請追余保大茶葉店主兪大旺所出票洋一百十元兪因病不至昨日兪母李氏投案呈遞禀詞供稱此票並非兒子所出葛同轉曰前次爾子巳允理還今日何又不到着押候繳洋一百元再核○本月十五夜馬夫周阿狗碰傷某甲行人拘押捕房昨日葛同轉命提案謂甲被爾馬車撞傷盖膝骨目下尚在醫院未得告痊此足難免殘廢矣爾將如何料理周堅稱甲由　洋車下自不留心以致跌仆並非因撞受傷謂馬夫往往逞兇鞭人本分府屢經目見豈容抵賴不承乎隨商諸祁繙譯官判令先行枷號一月待察知甲傷勢如何再行核辦祁君曰可 
[江督轅門抄]  
　　十一月十八日徐州道叚知事回知府石作楨謝委善後局提調並到差知縣王豫熙謝委署東臺縣事○十九日知府羅章謝委大勝關厘捐差○二十日通判王彦徵謝委調辦軍械所提調從九鄭白奇委河運文案差○二十一日羅先覺謝委督轅發審差劉學畬銷大河口厘捐差回並到校對差○二十二日李宗似辭赴皖採辦販光差藩轅牌靋興化安豐司隂毓衡丁憂遺缺以候補理問吳繼祖署理○二十三日知縣汪家昌梅長元三位赴皖採辦販米差 
[蘇省撫轅抄]  
　　十一月二十四日藩轅牌小照得吳江縣知縣陳炳泰前據因病請假續又據報病故遺缺查有本任靖江縣知縣張嘉言堪以酌委署理候補知縣陳德詰禀辭赴寶山塘工差曹明志禀知交卸早寗縣任事回○二十五日候補知州吳式晸禀知由湖南勸辦賑捐回縣丞馮景霓禀謝奉首府委代理長洲縣縣丞事調署丹陽縣包港司巡檢兪龍盤禀辭赴任藩轅牌示照得新選常州府總捕通判李彦鍾業己領憑到省應卽飭赴新任供職以專責成 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　二十日徐鹺尹慶麒銷姜埝卡廿一日楊鹾尹誠廿二日鹽捕營曾都戎均赴省公幹廿三日泰分司沈分轉由省回卽辭回署 
[虹口廣益善堂安懷捐册第五次細數]  
　　鄭儉譚李祥卿有名氏吳漢濤馮直臣五善堂盧玉泉陳麗伯無名氏合助洋廿四三角葉雨田助洋廿元唐潤三助洋十元雙合記助洋九元三角又錢七十文福山　房象伴助洋四元姚泗和求安子耐僊氏印月氏夢煎氏吉祥氏合助洋十三元一角棉力子呌門張氏合助洋四元准鹽公所安心記各助洋四元張少山助六元江西南豐梁胡絢臣助三元六角王禮堂西三元三角倪湘渠李鳳笙合助三元存心氏助三元李尚光無名氏無名氏無名氏合助爛板四元一角龔義泰徐泰源方逹甫元成典隱名氏不留名朱源甫章合輝萬樓生合助三元唐敬記姜錦記楊子記徐甫臣彭城氏　恕記王祖何合助二元五角材　舘助二元屠敦倫堂無名氏無名氏山西聊盡徵忱者魯雲卿思補齋過氏各助一元　善主人無名氏合曠如氏警悟子鎭江裕康洋行各助五角蘆心泉陳開芝郭九九江寗府高林叔胡合助九角不留名　小蓮花吟舘各助許對開一元張雲卿等共二戶合助銀九兩零七分七厘珍記琴記仁記禮記信記素記雙記義記智記温記合助銀五兩二錢八分謙吉堂無名氏積厚堂封齋堂流光合助銀六錢四分徐寶明助四角十月初五起十一月十二日止共收洋一百三十四又對開洋二個銀十四兩九錢九分七厘錢七十文 
[上海鐵大橋廣益堂内勸辦順天賑捐公所十月十三日至十一月二十日分擺各處桶捐收數第一次淸單]  
　　高陞輪船十月十三日至十一月二十日共收英洋七元對洋一員八開洋十六枚十六開洋二個錢六百另四文宜昌輪船十月十九日至十一月二十日共收英洋六元四開洋三圓八開洋二十一枚十六開洋五個錢二千一百四十一文安慶輪船十月二十四日至十一月二十日共收英洋一元銅洋四元八開洋一枚錢九百五十六文北京輪船十月二十八日至十一月二十日共收銅洋一元錢七十五文江永輪船十月三十日至十一月二十日共收對洋一員八開洋一元四十三文英大馬路兩首保安司徒廟卽俗呼虹廟十月二十八日至十一月二十日共收八開洋十一枚十六開洋二百錢三百六十四文城皇廟大殿十月二十九日至十一月二十日共收英洋二元銅洋一元八開洋四枚錢一百八十八文邑廟星宿堂十月二十九日至十一月二十日共收錢一個七十九文又大殿捐桶内檢有英九月份吕宋彩票一條第三萬九千七百零七號計得彩洋五元填明嘉善有心無力氏賑登報等字樣閱之曷勝感謝乃向吕宋票行驗票取洋俱稱此票無從查對碍難兌洋旣爲助賑舉允將原條寄至吕宋核對存根如果符合卽可付洋否則原條寄回定是鷹物云云容俟吕宋信轉最行報聞戴嗣源等謹誌 
[上海錢大橋廣益堂内籌辦順天賑捐公所十一月初一至二十日經收賑捐第五次淸單]  
　　祝蘭芳翁經募愛禮司樂助洋一百元美最時洋行五十元謀生洋行五十元張和卿翁經募零戶共洋八十三元規銀十兩時敏齋翁經募洪盛號五元胡先生五角鄧照記二角黄煥翁經募無名氏五角竹屏軒五角積善堂五角浣花山莊五角樂善居五角求財三角樹德堂二角凝修居一元謝藍波翁經募南京吕祥興號二元元興號一元楊義和號一元彭錦泰號一元萬豐號四元又銅洋六元井元泰號五元張乾泰號五元鎭江長鳴號三元源源祥二元高資長生堂一元黄橋房恆順二元唐茂之翁經募浙江無名氏一元山東李芸朋一元奉天姚子藩翁一元嶺南方傑卿翁二元湖南曹子佩翁一元海鹽陳源伯翁五角香山盧翰池翁五元蘇州蔣聚之翁二元廣東梁先生一元以上各大善士共助賑洋三百四十元零二角規銀十兩正 
[戴嗣源等謹誌]  
[上海北巿絲業會舘籌賑公所施少欽經收順直山東賑捐十月廿八年三十日第二千六百五十七八九次淸單]  
　　善三居保孫兒無病保孫兒無病無災洋二百元江北糖雞各貨衆商節省年例酬神戲資移助五十六元四角隱名氏求母病愈廿元梁門陸氏十元太倉童馥堂募綺紅吟舘主人功名得遂補繳前願九元臺南安平縣署嶺南陳用和求壽由厦門寄來日本洋八元又陳惠堂求消刧陳糟軒求平安各日本洋一元臨浦鎭源順米行英洋六元毛本洋五元周氏求平安英洋五元○協茂莊來江寗藩庫廳宋玉田善士設立助賑公所經募第二批泰興縣郝少卿洋一百元邳州楊白昂八元又措福軒三元知非齋刀種德齋田桂　馬培心香雪居邳州學劉楊仲良七戶各一元無名氏二元張志銓錢一千五百文李鴻業惠濟川曹新亭徐仲連石化遠湯捷三李開運劉照豐李家鵠李開三張興云十一戶各一千文石盛之石有章石泉堂三戶各五百文周圩港厘局程戶波明府洋三十元句容縣張東容五十元又縣署幕友家丁節省酒席八元又無名氏十元趙正記四元蕭縣依鑑　經募狄勤堂錢十四千文懷德堂肇同心堂各十千文調敬堂李八千文陳志善徐幹臣衆心齋三戶各六千文張向榮尚友齋各五千文銀米櫃雙元堂各四千文張範庭周元程孫幼汀知不足齋歌陽奉運　安堂孫廣陵陳忠信堂三槐堂九戶各二千文共五十一戶合洋二百廿二元足大錢一百十千文○浙省萬承志堂馮聽五翁募食舊德齋洋八元抉風　三元古愚子存厚堂各二元三瑞堂一元二角棣華堂於止堂毓秀堂三戶各一元知白齋六角積厚堂二角共十戶合洋廿元以上二十八日○半潭山房完願洋六十元湛明堂割寂音居士爲妹病求愈五十元盧吉記十元無錫姚文甫爲二媳劉氏求病速愈十元濟通典五元不書名程求合家平安七元洙涇尚志堂五元大通四元蘇城豫成典孫國祥三元程月記求病速愈二元紫陽氏祀先錫箔灰售價一元二角靑浦源康文力子對開一元常州新盛恆莊銅洋八元無名氏銅洋二元丁雨亭銅洋一元潤昌棧福和莊來淮安籌賑公所叚笏林方小樵邱佐中楊耕腴四差士募第八批鎭江洋五元錢五十文王觀三洋五元左禹川二元左韓氏吳湘亭保安堂孫惠人四戶各一元燈牌一元錢一千二百七十文十三齡童子錢十千文公善堂錢五千文補過氏師竹齋五千無名氏二千文張淸祁子修馬降帳堂無名氏四戶各一千文珠餘錢八百五十六文顧道大張木齋張介之尹午亭何庾香介眉高春林億源乾吉義源無名氏丁新甫張棣華陳德成輾坊胡凌雲堂程崇厚堂樹德堂四河堂十入戶各五百文尹敦夫孫翼良各四百文復興無名氏升泰和王鉅臣程仲元無名氏培厚堂嚴養之羅炳文九戶名三百文孫佩川蔡福康慶泰源恆吉泰四戶各錢二百五十文顧輔臣吳萬和履泰怡燕堂遲亦鵬萬和泰天源陳吉翁泰源坊柏有功王陳氏嚴泰興洪源醬園十三戶各錢二百文無名氏十戶各二百文秦友公楊勤各一百五十文吳銘七張興現魏立仁王泰人王聘卿王藍田劉慕輿何條九何月如何益三積德堂曬書堂示福堂承蔭堂楊鱣三揚獻其楊積善錢榮慶裕和染坊孫子香廿戶各一百文伏綬謝吾益各五十文共九十七戶合洋七十五元桐城裕泰募葉知止軒本洋十元葉留餘堂四元程慶貽堂裕泰葉敦厚堂三戶各二元方常欣齋近陽居士各一元共七戶合本洋廿二元無名氏銅洋一元杭城侯上谷堂四角又募楊逹煋一元楊謙益姜于逵各四角金倬雲謝日煥姜少文姜遇煥四戶各三角謝裕炘祝於溥曾吉暉劉舜卿徐炳章王慶太金汝鏞黄虎臣金玉聲吳榮陞宋艮齋楊春生聚成劉吉興徐履亨葉春峰嚴瑞琳十七戶各二角楊義益楊禮三楊性謙余尚高連慶元史漢通楊仁益楊智房楊百川葉芝昌李永福楊通熙十二戶各一角共三十七戶合洋八元存義公來蓬湖游客晴川氏募敬德堂錢三百文拙吾廬建基堂桃源主人香東墨西之室玉湖堂小桃花塢主人濟陽郡七戶各二百文彩字玉湖堂坤字三戶各錢一百共十一戶合洋二元○安徽霍山縣厘局蔣小雲募宋懷忍堂銀六錢二分聿修堂一兩周渭全錢三百文翟培芝二百文沈五祥朱友朋徐正發金仁和李麟書劉世忠范文華陳福觀汪聯春郭大全石良發金希必十二戶各一百文丁添童七十文黄長明無名氏孫玉春柯永發盛義元梅義有無名氏修意堂梅寶玉路義元梅少心汪海廷吳世成陳義林劉世楨詹敬如鴻安吕雙春十八戶各五十文丁小老三十文共三十六戶合銀三兩四錢二分以上廿九日○陳友求病愈由穗祥米行來洋一百元九江王除景因兒錦宗病愈完願五十元仁壽須記三十元金陵唐光照大守募章少卿由上海縣署王景亭生先交來廿元又公送陳小圃先生壽分餘欵移助三元崑山不留名求男讀書開巧十八元銅洋二元此洋海軍辦所雙留堂有烟臺寄來曹平銀十兩山左李進玉爲子病求愈洋十元定海司頭司署井養生合家病愈一切平安十元謝隆惠由李安普先生交來十元又梁玉亭大同子戴德蓮三戶各一元唐安吉貢記同繼室馮氏求孫八元又命次郎桂記捐四元又長壻馬伯記次壻楊鳳記各四元又爲次女求病速愈四元武林立漁氏緞袍變價移棉衣七元重慶無名氏積茶費銀五兩合洋六元八角半蘇州潘洪先求病速愈六元再益堂四元二角丹徒七齡女子繆求平安四元求弟進三元隱名氏求妻産後病速愈三元瓜州無名氏三元無錫陶德斬求合家平家二元武林退補居士求病愈二元又求保媳産平安二元太平縣儘學張王熙送鄭師母壽儀移助由盛　寄來二元黄州秋聲舘主人詒安各卾平銀一兩上虞鹽公堂葛昌渭洋一元蘇州四齡童子節省九十兩月點心移助一元錢二百文無名氏洋一元杭省森泰號銅洋六元銀二錢○揚州程容齋翁募萬順恆同豐泰榮同茂無名氏有心無力愛敬堂六戶各洋二元羅明錫天瑞堂楊彤齋無名氏四戶各一元顧凌雲陳際雲一元共十一戶合洋十七元以上三十日 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
