# 1888 - 97 - 4905381

 

Page 1

 
 
[冐分局] [  申報館主人啓]  
　　昨由晉省寄到餘慶報房翻刻申報一本係用泥板印成不特字蹟模糊不堪寓目卽報中事實亦掛一漏萬殊不値明眼人一噱且木館申報雖託友人在晉省出售按日一張分送却去另設分局今餘慶報房居然於每本封面上盖有上海申報館分設晉省等字樣以兾魚目混珠實屬情同鬼蜮倘日後該報房或自雜以無稽讕語以取閱者愛憎與本館無涉尙祈晉省諸仕商鑒及先此聲明 
[新印解酲語出售] [  申報舘主人啓]  
　　是書係近時人所著事實旣新奇可喜筆墨亦秀雅出羣較之坊間說部塵羹土飯陳陳相因者眞有下上牀之别本舘不惜重貲購得藏稿用新鑄鉛字排印以公同好准於卽日出售每部二本價洋一角八分售處仍照曩例 
[硃批雍正上諭全書印成發兌告白] [  點石齋主人謹啓]  
　　憲皇帝御極十三載手批章奏無閒宵旰天縱之明如日月天威之赫如雷霆而極之屬精國治之心則本天心之仁愛一天道之裁成庶物面巳　本齋知是書之有功世敎也從事於此書者数十人歲紀一周始獲告蕆其初每過一關必校兩次層層遞進校益嚴密及至書成復又遽潑遇有崽入重印而止其所以不告勞不辭費者蓋以聖人經世之謨與臣下効忠之悃俾世之讀是書者無官無商無士民聞風興起皆油然生忠君愛國之心焉分裝六十册外加文木箱子定價四十元准於本月十五日由本齋帳房三馬路申昌書畫室清遠里新泰絲棧發兌至於紙張之潔白字跡之湛精　爲此書餘事有目共賞不　目也巳此佈 
[借鑒篇]  
　　古黟知悔生郵來雜說二則其一曰大江之濵有漁翁焉以水爲田以魚爲稻者也其取魚之具繫數百鉤於繩上冐餌於其端遙擲而沈諸淵魚吞餌則機應於手徐而牽之無大小無得免者苟强有力者意欲脫禍左右一撥剌則鉤叢集如蝟毛體無完膚卒無奈何夫漁翁人也魚之智不若漁翁固矣而魚有血氣心知其愚甚於頑鐵之鉤何也魚失勢鉤得勢也嗚呼人之生世其遭有類此者尙其順漁翁之牽而毋爲羣鉤之集也哉其二曰虎有倀倀人之餘氣也盡其力以衞虎百計導虎以食人何自殘同類若此說者謂人爲虎所食必再有爲虎食者而後得脫生虎無倀則茫然無所向倀無虎則終古無生期焉故其保護之者甚至而其設謀以誘人也甚周自計已深固不暇爲他人計也然設有倀之父子兄弟介乎其側吾知倀雖爲鬼必惻然不忍而思有以脫之天性之恩雖死未必能忘也嗚呼人固有情如父子兄弟而臨利害而不相顧且損人以益已者其亦倀之不若也哉兹二說者吾不知其命意何如而頗喜其筆意簡淨不禁反覆讀之而怦怦然若有所動於中憮然爲間曰爲此說者其知道乎由前之說則是順逆之勢顯然也由後之說則是親疎之情判然也今天下之民皆魚也天下之害民者皆虎也魚之不敢觸鐵鈎則非懼鈎也懼漁翁也倀之不敢拂虎非求媚於虎也求已之得以脫生也魚以自愛其生故不敢觸鐵鈎而卒不能逃漁翁之手倀不敢拂虎之意而卒不能不果於虎之腹人或憐魚之愚而憫倀之苦吾則以爲魚之可憐者人憐之而漁翁若爲不知也倀之可憫者人憫之虎亦若爲不知也漁翁之取魚非仇魚也貪其利而已矣諺云三日晒網一日打魚卽得魚則衣食之計皆在乎此於是百計千方思所以取魚之法因而計及於鐵鈎其取魚者網也非鈎也而無鈎則雖有網而魚終不能盡取則以鈎制魚之死命而使之盡入吾網有勸之以網開一面者而漁翁不顧也但知爲一網打盡之計居然竭澤而漁子非魚安知魚之苦子非我安知我之不知魚之苦魚之苦在乎不知順逆乎顧逆也者固不得免卽順也者亦何嘗得免不過逆者被禍尤慘耳至於倀之殺人以媚虎則其惡尤甚矣倀之所以爲倀以爲虎所噬故也人爲虎所噬而成倀是虎乃倀之仇也以我之仇而我乃戕其同類以媚之同類之人於我何仇哉天下之爲虎所咥者往往不怪虎而怪倀則是倀以媚虎之故而結怨於同類雖曰怨亦無如之何而倀之智固出虎下矣而彼爲倀者方且自矜其智謂吾雖死于虎苟不得他人之死於虎者以爲替則我將無轉生之一日求得一人以入虎口而我乃可以脫離死趣轉生人世是不啻虎之生我也忘虎之仇而反感虎之德天下之愚孰有愚於此者哉吾知人旣爲倀則其心之很毒更甚於虎雖有父子兄弟當其前或亦不復顧念之矣虎無倀則茫茫無所之則是虎非倀不能得食也爲倀計當引虎以入阱導人以殺虎或不爲之引俾虎終日無所得食而槁餓以死方足以雪其恨而倀顧計不出此反引人以果虎之腹而止爲已之脫生地若論果報之理則先爲倀引虎以噬人後爲人亦必爲倀所報復而引虎以咥已快意在一時慘報在後日又安取乎殺人以媚虎爲哉然而虎之噬人性也卽無倀亦豈不得食人若果非倀不得食人則其第一爲倀者何自來乎用是知虎必有倀之說不足信也雖然不必論其事之果有與否而就事論理則亦何妨姑作有倀觀而順逆之勢魚知之親疎之情倀未必知之魚知順逆而卒不能免於漁翁之獲倀未必知親疎而卒不能免於虎之暴彼天下之詡詡然自以爲智而笑人之愚與夫硜硜然安於其愚而不敢逞其知二者孰得孰失明眼人當自有能辨之者矣 
[鳳城紀事]  
　　新任總管内務府大臣崇堂憲於上月二十二日辰刻至内務府履新所有司員堂主事堂筆帖式蘇拉人等預先齊集按次謁見○總署函致各國欽差略謂准步軍統領衙門片稱恭照二月二十九日大皇帝親祀先農壇出入由正陽門行走沿途理宜嚴肅應行轉致各國駐京大臣切囑各洋人是日勿庸由正陽門出入等因應函致貴大臣轉飭貴國官商人等一體遵照○廓邇喀額爾德王所遣貢使噶箕頭目人等預由理藩院官帶領至神武門外鴛鴦橋按序排成一字俟大駕出宫跪迎該貢使等翼翼小心循分盡禮莫不懽欣鼓舞以得覲天顔爲光寵云○禮部爲知照事祠祭司案呈本部具奏三月初十日孝貞顯皇后忌辰三月十一日孝賢純皇后忌辰此二日照例素服不報祭不還愿不作樂不宴會不理刑名照常辦事等因奉硃筆知道了欽此欽遵到部相應知照各衙門飭屬一體遵照○京西磨石口十數村庄近來豺狼爲患村中雞羊牲畜被噬者不知凡幾間有人口爲其傷害每至黄昏附近村人非結隊不敢行走刻經村首倡衆禱於山神前以驅此虐然亦非神力所能掃除也 
[照錄西字報詳論新船]  
　　閱字林西報並天津西字報云中朝前向英德二國定購快船各二艘刻己抵華請 
 
 

Page 2

 
 
將所造之船較試各等語查英造之船係快巡船若對壘時以毁適國商船之用是以捷便爲先務定船合同言明每一點鐘行十八英里該船兩旁並無鐵甲僅上有鐵甲並有護砲鐵以護砲架之用其質甚輕試船時該船確行十八英里六分零六德造之船係防海之用鐵甲甚固兩旁鐵甲計厚九寸護砲鐵甲八寸合同言定每一點鐘行十五英里二分五較英造之船少二英里七分五試船時該船行至十五英里七分照定船合同所行尙多且英造之船雖係著名砲廠船局所製其砲仍用克虜伯演砲時該船搖動而德造之船甚穩曾經英提督郎君嘉許且該船砲洞鐵甲厚八寸内置大砲二尊英造之船並無砲洞若風大潮湧其砲難施倘該船連放船左之砲船身偏側七分至十分德造之船僅偏側一半而已該報並云德造之船鐵甲三層每層寛三十英寸第一層厚約八寸該船實僅一層鐵甲約厚九寸並非八寸當中國購船時先定英造之船言定拖帶雷船來華而德國先行造妥並由德造之船拖雷船來華於此可見一斑矣該報贅語尙多無暇細辨姑錄之以質留心時事者 
[六橋柳色]  
　　杭垣東城講舍膏火定額甚少而與試人數甚多經前任杭州府吳觀察籌撥銀六千兩存典生息將息銀添作膏火以便增廣額數惟欵未發到故章程尙未定議現任陳太守於上月廿二日甄别親臨點名諭監院曰風聞講舍頗多弊竇甄别非條子不得取錄平時非條子不得前列以致眞才實學裹足不前甚失造就人才體恤寒儒之意我當力爲整頓且將課卷親自校閱不假手於他人務使案發後士論翕然决不敢以首郡煩劇爲諉卸責備之辭也太守本擬扃試旋以講舍狹窄不敷環坐照舊散卷限次日黎明繳齊○清明節奉城隍神出巡頗極熱閙進武林門後會中有賃馬姒乘者馬之肚帶未曾扣緊漸走漸鬆帶遂拖落乘馬者弗覺也至西大街地方馬鞍欹側連人滾跌在地馬驚而奔不數武卽踏壞一老嫗受傷頗重馬遂飛馳而去乘馬者跌而未傷迨扒起見已傷人卽轉身跑過斜橋由戒壇寺後面逸去現聞嫗傷雖愈馬逸未歸不知作何了結也○杭嘉湖道豐觀察歴任已久勤政愛民兹以十事賢勞政體不甚安適聞擬詳請開缺爲退老林泉之計然杭郡士民感其德政多有願借宼公者○衞靜帥此次叅奏各員官塲並無風聲海塘東西二防同知直至恭讀邸抄始得知悉可謂愼密之至矣 
[風急覆舟]  
　　諺曰章江無風三尺浪無風尙有浪則有風時之險爲如何耶近年江爲煤炭渣塡壅浪少平靜然當春水方生東風大作時波濤掀翻猶不減於疇昔日前有江軍水師砲船數艘因公到省差竣而回適値風起浪高該勇等自恃膽略冐險而行一帆高掛多槳齊施駛至中流桅忽中斷船遂翻覆有一勇較善水性須臾泅出水面躍上船底拾得一斧將船底鑿成一洞各勇始得次第扒上水面蓋船覆之後船底向天而人反罩在船中非　不能救也事後查得一哨官已與波臣爲伍打撈數日始得其屍云 
[芝罘雜紀]  
　　粥廠業已停放醫院照例施診於上月初開辦○東府僻處海隅冋稱魚米之鄉每年驚蟄節後游鱗噴凍逐隊往來現在清明已過而網罟所獲甚形寥寥又逐日南風怒號漁　以爲無魚之兆果爾則彈鋏而歌者當不僅孟嘗之客也○有保定府人某中流寓烟街紥作紙花喚賣餬口上月二十日遇一邱姓者肆醉謾駡甲避之邱益怒跟蹤追及扭毆不釋甲窘甚拾石擊之悮中要害邱立撲地經巡役將甲拘獲候訊近聞邱傷未及死未始非甲之幸也○某甲與某妓有齧臂盟去冬相率潛逃鴇知甲家道殷實以爲有利可圖遂不動聲色以觀其變不知甲之家人久已膜外視之矣甲知事不得了正月間挾妓復至鴇家揚言曰人已屬我錢則無着若能使有情人成了眷屬他年將報君賜不然刀鋸鼎鑊在爾施治從此食宿於斯者累日鴇不堪其擾决計興訟近經他人排解令甲稍出資財苟且了事作撮合山固非孔方兄不可○西圩内有空塲一區荒塚纍纍此係青樓中埋香葬玉處也每歲清明携紙錢一陌至墓頭焚之以奠芳魂此常例也日前有某妓焚化冥鏹其時南風大作火焰熊熊是處適與萬源興油作坊相近幸及早撲滅得以無恙○上月十六日有日本尾張丸輪船由朝鮮駛來並無搭客信函亦少○甲乙二人不知因何起釁甲將乙用刀戳傷數處傷勢頗重難保無性命之憂當被巡役將甲拘獲聞甲乙二人皆係官衙中人也○盛觀察之夫人壽辰屬下文武員弁所送禮物一概不受以表儉德○上月廿五日五點鐘聞口門砲聲不絶山上燈毬亦纍纍如貫珠探知係北洋兵艦由南洋守凍回輪並由外洋新購之經遠等四艦共十一艘銜尾駛來同時寄椗於下六日午後八點鐘開往旅順口 
[整頓風化示]  
　　寍波府正堂胡爲示禁流娼爲害以端風化事照得寍郡地方民情朴茂農工商賈各務其業婦女亦謹守閨門咸勤紡織中饋雖間有土娼濳藏不敢顯露一經查拿立時斷絶且稍知自愛之人不肯輕入其門乃近來沾染上海惡習漸滋淫逸之風竟有江西唱班蘇州堂子相繼來甬公然張貼堂名招誘浮薄少年因而酒館挾妓勾欄宿娼浪擲纒頭流連忘返爲士則學業荒蕪爲商則資本罄盡甚至染毒喪身宗祀莫繼破家蕩産流爲乞丐匪徒更可慘者青年苦節撫養孤兒稍開知識誤墮迷途此身固孽由自作寡母竟依倚無人娼妓爲害其烈如斯敗俗傷風殊堪痛恨其租給房屋居住甘心藏垢納汚之人亦屬貪鄙可惡除札鄞縣及六柱保甲委員查明驅逐外合亟出示嚴禁爲此示仰諸色人等知悉爾外來流娼須知法令森嚴豈容輕犯紡織針黹均可營生何苦喪盡廉恥爲此生涯自誤終身害人蕩産限十日内各回原籍改過自新女工自給倘敢徘徊觀望定卽查拿究懲爾士農工商本有執業家世相仍務各痛悔前非勿再狎邪浪費自棄其身重罹法網爾房主人等有屋儘可租與平民居住何得貪圖重利窩頓流娼刻日催令出屋還鄉愼勿再事容留并赴保甲委員處出具後不再犯甘結如敢故違定行拘案嚴辦并將房屋查封入官本府言出法隨决不寛貸各宜懍遵毋違切切特示 
[寗郡辨志文會戍子春季課題]  
　　漢學小正鞠再見解王制東田解旅擯不傳辭說○宋學博學以知服說未發之前有善無惡說趙師夏云告子杞柳之論性惡之意也義外之論禮僞之意也試申言之○史學兼掌故賈捐之議棄珠厓論問河决爲害始自何時馬班兩書載河决者幾事程子云漢火德多水災唐土德少河患然否後周顯德六年河决原武今之鄭州卽其地歟國朝翰詹各官廢置攷○天文兼算學問西歴入中國唐有九執元有萬年明有回回及今之新法互有異同可推其得失之概歟問圈晷九十度爲大圜二分之一象限儀九十度爲大圜四分之一以之測日影所得能相合否有砲距敵二千四百步用六磅彈擊之可中乃敵忽退後三十三步砲表當升若干分擊之○輿地之學淮水源流攷歴代黄河徙流攷問禹貢導河曰播曰逆孟子曰疏其意同否○詞章之學明堂賦不限韵擬蕭大圜言志新柳詞七絶十二首 
[袁江雜錄]  
　　成月坪觀察督江蘇糧米例須赴津自省垣啓行於上月二十一日過浦謁見漕憲後旋卽北上○新授延綏鎭慶都督小亭現已奉旨允其來京陛見俟請訓後再莅新任○前任蘇州織造奉叔璋尙衣於上月十八日由蘇州來浦旋卽易車赴都○豫省之灾地方甚大而賑欵有限某司馬於勸導之餘復於灘地公所設一巨桶俾鄉農之完租稅者觸目動心慨擲青昳庶幾積少成多涓滴之水亦有補於江河也○黄河決口後上憲籌開窰河張福口引河堵合中河之水不入裏河引洪澤湖水匯中河由舊黄河入海現在工程將次就緒惟清淮裏河來源只存洪澤一支故浦上河水其勢日跌刻下清江越閘久經斷流而正閘北岸亦露灘一二處居民飮汲殊多不便矣○湘軍挑河旣畢回浦後於操練之暇復修土圩殘缺者一律完整人咸頌憲之爲地方興利洵能不分畛域也 
[縣令更代]  
　　委署荆溪縣祁大令德昌於前日禀辭赴日薛大令星輝奉委調署丹徒縣聞須俟交卸荆溪篆後來省會算交代始能到丹徒調任大約五六月間方能接印也 
 
 

Page 3

 
 
[虧空疉見]  
　　蘇州閶門某錢莊開甫一載去年因押土虧耗萬餘金擋手者又虧空數千金是以各股東均不願添本接開現聞結訟於吳縣聞此案牽涉多人不易訊結也又閶門某錢莊某甲係該莊正經手而以某乙副之甲自入店後與乙互相揮霍任情嫖賭今正甲娶朱姓花船妓爲妾聞花去三千金其副經手某乙則東挪西欠所虧不貲加以現因賭案奉縣訪拿遂在該莊取洋六百元而逸嫖賭之爲害烈矣 
[失火卽熄]  
　　昨晚九點一刻鐘時英界大馬路泥城橋東浜前通恒慶里之小弄蜚英書館後面小屋不知如何失愼一時紅光燭天各處水火各龍聞警紛紛赶到幸該處某姓備有滅火藥水抛入火中卽行救熄不致蔓延英捕房中西各捕皆出彈壓以防匪類搶火英會審員蔡二源太守亦帶各役在塲彈壓該處有某馬房當失愼時馬驚而奔出致撞倒七人均有傷痕不知能否無恙也 
[解犯歸案]  
　　丐頭一隻眼蔡阿慶糾衆在太倉屬之直塘鎭刀斃尖頭麻子卽李福名下之二毛又名郭于泰并被掠去戴刑邦翁耀眼管朝宗等生死不知下落由李福及郭妻劉氏投太倉州喊控由莫直剌善徵申詳通緝蔡阿慶反附和行兇之人上海縣裴邑尊飭差柴樛拘蔡未獲祗將其家屬拘案英會審員蔡太守飭差趙金派夥在浦東曹家路口提到潘阿四翁耀眼訊供暫押各情均列前報兹悉翁係被掠之人潘雖供船户其實係蔡黨所雇趙金又緝獲小松江此人亦係蔡黨之船户且知郭之屍身仍在該船因卽解案蔡太守已接莫直剌來文立卽備文命該差將潘阿四翁耀眼小松江移解太倉歸案辦理昨已起程并聞該差又緝見管朝宗因言母病命在旦夕乞容省視云云然則被掠之各人祇少戴刑邦一人郭有泰屍身亦可向小松江究出蔡太守頗嘉奬該差趙金之勤能云 
[議辦善舉]  
　　滬北棲流公所董事昨請蔡二源太守赴宴商議一切善舉太守於午刻排道前往 
[石船沈没]  
　　有裝石頭船一艘泊洋涇浜北首躉船旁昨早四點鐘時招商局廣濟輪船在金利源碼頭動輪向北行駛其時天尙未明石頭船上並未點燈適爲輪船所撞石船立卽沉下舟子三人亦皆落水聞已救起矣廣濟船卽鼓輪出吳淞口而去聞此係管碼頭西人得諸海關値夜班西人所云者石船沉在該處諒當設法打撈免碍行船也 
[願領屍棺]  
　　去夏高家行無名男屍一案有黄茂榮赴松江府上控經恩詩農太守行文上海縣提集人証訊明詳辦經裴邑尊傳到王林林訊押前晚邑尊升堂有江灣人地保張浩天帶領屍叔黄老隷投案求領屍棺情願具結完案决不另生枝節邑尊飭令該屍叔明曰補詞呈候核准施　 
[酌償身價]  
　　前日有張正邦投上海縣喊控楊茂茂誘領寡媳顧氏捲物避逸裴邑尊立飭十六鋪地甲將楊并顧氏交案於晚堂訊究張稱兒子去世後媳不守婦道與楊往來前日小的不在家中媳竟捲物而去與楊私合叩求究辦顧氏稱丈夫去世不能度日且翁常要將小婦人價賣是以到楊處居住楊稱小的家中本有妻子因顧氏與小的向有來往現在伊翁欲將伊再醮故至小的處同居邑尊問張曰爾欲將媳領回否張稱求恩公斷邑尊謂爾媳旣愿醮楊則領回仍不安分本縣衡情酌斷着楊繳洋一百六十元給張具領顧氏着楊領去所有捲逃之物着該氏交還張遵斷楊交原差看管限五日繳洋 
[限繳欠洋]  
　　副將銜張德孚在中和棧内賒取安吉衣莊皮衣一案迭紀前報前日由原差傳到莊夥施吟香棧夥曾和園於晚堂復訊張稱並非誑騙惟照算欠洋六十餘元施稱皮衣十七件値洋二百數十元被張取去現在尙虧洋二百廿一元九角曾稱小的在中和棧爲夥皮衣由施携到棧内由張買去欠洋二百餘元邑尊以張明明誑騙飭令掌頰二十下着將欠洋二百廿一元九角限五日内如數措繳延十嚴辦施曾退去張仍發廳看管 
[盜犯畫供]  
　　去年盜刼縀疋一案經上海縣飭令捕役柴樛將贓物查到由失主領去已詳去歲報章兹因盜犯陳在田訊明批解翻供發回前晚復經裴邑尊升堂訊究陳供詞狡展不肯承認邑尊謂爾前已供明何以又要抵賴飭上天平架歴一時之久陳始供認畫押仍飭還禁候備文批解 
[英界公堂瑣案]  
　　陳阿二稱行醫爲業住居老閘北首繅絲棧門前我妻與絲棧作工之女相識間有寄飯在我處者昨我自外歸家突見王阿金在我門口與女工調笑我卽知照伊絲棧洋東曾經報捕欲捉調戯女工之人汝可速去不得在此纒擾王因此恨我糾人將我扭打我之友人金福見之勸阻亦被兇毆我卽告知絲棧洋東喚捕拘王送案金福供與同王阿金供寗波人向在洋行爲廚司昨因到地火行路經該處突見與我有隙之陳阿二指我調戯女工然我實無調戲之事理論不明被拖向北適逢捕至遂被送案華捕禀伊等如何起釁我不知情惟兒在大橋堍彼此拖扭據陳言王調戲女工欲拖到洋東處王言與陳前曾挾嫌今被報復爲此送王到案蔡太守謂王阿金不安本分可想而知判押十四天以示薄懲期滿交保具改過結如再犯事加等治罪○包探陸阿祥稱飛龍輪船上之火夫頭林阿琪訴稱因事向火夫周阿行理說被周將椀擲傷頭顱及左臂我拘周送案曾送林至醫院據醫生言須古個禮拜可以全愈林阿琪稱因周阿行做工貪懶我囑令勤奮反被擲傷周阿行供被林辱駡一時忿甚以致誤傷蔡太守騐得林阿琪受傷屬實飭將周阿行押候林傷痊再核○包探顧阿六稱鄉人沈炳生在飯店門口拾得英洋二元當有寍人韓阿金自認失落沈言韓係冐認爭報間拘以送案韓稱在龍飛馬房爲馬夫此洋係冋買辦所支工洋奉飭往問買辦據買辦言是否所發工洋一時難記惟所發工洋如係錢莊上取來則有元字桂字圖章自己收下之洋蓋有福字細閱二洋並無圖章韓堅稱向買辦借洋伊在袋中取出交我沈炳生堅稱雖是拾遺確非韓失之洋蔡太守飭該包探再往飯店查問再行判斷洋存捕房○張岳氏稱晒在門口之夾被被賊行竊幸逢巡捕阻獲人贓今蒙送案請爲給領該竊李阿桂供揚州人前在臺灣當勇撤退來滬回里無資初次犯竊蔡太守判李阿桂候遞解回籍贓交該氏領去○開飯店之周阿岳稱門前所砌之磚街被挑垃圾人掘去賣錢爲此報捕拘人旋有人調處願代砌好求免懲辦裘阿堂供因落魄挑垃圾盈車賣錢三十文共載二車誤挑磚頭蔡太守謂旣由原告求免懲辦卽將裘阿堂開釋 
[法捕房鎖事]  
　　賭博中之活手卽俗所謂牌九司務也昨有甲乙兩人扭賭博某丙到捕房并有竹牌三十二隻骨骰兩粒骰中挖空另藏他物搖之有聲甲乙因輸洋若干元故將丙送捕捕頭着暫押候爲解案并令原告於今日投公堂候示○蘇鄉某嫗昨偕甲乙兩人　一老婦至捕房訴稱甲乙係氷人在九年前訂定婦之女爲媳現在婦領女在滬上花烟館中爲此鳴捕法捕頭詰之該婦據稱訂姻是實其時女僅五歲家貧無以自立因之出外帮傭旋又通信於嫗告明女旣訂姻可速領去而嫗亦不肯收受不得已挈之來滬今不知伊聽信何人之言憑空控告捕頭以此事應候解案但原媒某嫗說不出住在何處萬一傳訊無從去喚因着一併管押○某甲係爲侍者因不守規矩往往生事遂被送押諒於今日解案也 
[上海陳家木橋電局内豫皖振捐處會同高易絲業與昌文報四公所起解豫皖第十二批賑銀二萬五千兩公啓]  
　　敬啓者本年二月十五日起解十一批賑銀二萬兩後疉蒙各省官紳善士賜助捐欵業已積有成數兹於二月二十九日會同起解潘振翁經佩翁庫平五十兩任畹翁孫嶼翁劉浩翁庫平五千兩嚴佑翁靳春翁庫平一萬五千兩共合規銀二萬七千四百二十兩○連前共解規銀三十四萬八千九百六十 
 
 

Page 4

 
 
七兩七錢五分内計敝處收解者十七萬七千六百兩有奇高易公館内協賑公所收解者十四批止七萬兩有奇絲業會館内籌賑公所牧解者七批止四萬五千兩陳與昌棧協賑公所收解者九批止三萬六千兩文報局内協賑公所收解者十一批止二萬另二百兩有奇内計歸豫振者二十萬六千六百六十二兩八錢歸皖淮賑者十四萬二千三百另四兩九錢五分春水方生黄龍未合尙望海内大君十陸續輸措俾資接濟不勝叩禱之至三月初一日盛宣懷陳煦元施善昌荀繩孝陳德薰王松森經元善謝家福同啓 
[上海陳家木橋電報總局豫皖賑處二月廿八日至三月初二日事略]  
　　二月下旬連絲業與昌文報解欵共收見各項規銀一萬六千另九十七兩九錢九分細報另詳登報○吉林電報局李仲敏太守已設賑所於局中收解賑捐現先由李秋亭觀察匯到第一批規銀一千五百兩○臺北恊賑公所爲電報總局劉絜厚刺史所設刊分行道有福捐册廣爲勸募已承惠到第一次洋一百五十四元○高易十四批一萬兩與昌九批五千兩絲業七批五千兩文報十一批一千兩揚州五批一千兩及江蘇太湖救生局廿五批清江電局三批城陽氏仁濟黄氏平江徐氏各欵均於十二批内彚解豫皖先此報謝 
[來信照登]  
　　蘇城周急善局爲知照事本局舉辦采訪先後五次按年造報在案所有光緒十二年分彚辦第四案采訪蘇省曁流寓孝子貞孝節烈婦女殉難士民婦女李順福等一案現已禀奉撫憲批示業經奉部覆准並蒙抄發下局傳知遵照等因奉此合行知照各該家屬務於卽日赴局呈請飭知幸勿觀望再本年采訪仍以八月底截數造册如有前項懿行應請旌表者飭遵定限先行邀同里隣親族臚陳結報以憑彚核詳辦過期不候毋貽自誤特此布知局設蘇城臨頓路菉葭巷中 
　　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[仁濟和保險有限公司合辦第二屆帳略]  
　　光緒十三年分辦理仁濟和保險有限公司情形節略謹查仁濟和保險公司光緒十二年重訂章程歸併辦理已將第一屆帳略刊布周知兹自光緒十三年正月起至十二月止爲第二屆結總之期本年連前得收利銀二十萬二千二百餘兩除支各欵並派股分官利銀十六萬三千六百餘兩外凈計結餘公積銀三萬八千五百餘兩所有股分資本一百萬原存招商避六十萬開平局三十萬銀行十萬現由招商局撥還十萬開平局撥還五萬俱存銀行實計結存招商局五十萬開平局二十五萬銀行二十五萬此資本存撥之大略也本年所得保費仍祗有六萬七千餘兩各存項利息連補收開平前欠利息共八萬九千二百餘兩不幸保大船失賠貨如額及各船零星賠欵實支八萬六千餘兩其餘各用一萬六千餘兩股分官利六萬兩以本年所入抵本年所出已不敷五千八百餘兩各執事勤勞如舊仍酌提酬勞奬賞一千兩只得在上屆公積内動支是以上屇存公積四萬五千四百餘兩本屆除將不敷動支外連開平前利僅存結餘三萬八千五百餘兩此息費盈虧之大略也本公司旣曰保險豈能無險第以各行保費愈跌愈賤所得者微所失者太要在内守定章各船限保斷不可稍有粗疎偶逾定額外籌招徠我以額餘轉給他行保者他行亦以額餘轉歸我保利害以均而輕庶幾履險如夷爲顚撲不破之計願與同人共勵之爾董事盛宣懷杏蓀馬建忠眉督韋華國文圃姚錕筠溪唐國泰翹卿蕭郁文蔚南鄭庭江秀山歐陽是鑑堂謹譀啓○總結 
分資本規銀一百萬兩一該前屆股利未取規銀三千五百五十四兩五錢八分一厘一該本屆股利規銀六萬兩一該各局回綵規銀四千十二兩六錢七分一該董事酬儀規銀八百兩一該提給各執事酬勞奬賞規銀一千兩一該綵結公積規銀三萬八千五百九十兩三錢二分八厘共計結該規銀一百十萬七千九百五十七兩五錢七分九厘一存輪船商局規銀五十萬兩一存開平礦局規銀二十五萬兩一存匯豐銀行規銀五萬兩一存麥加利銀行規銀五萬兩一存法蘭西銀行規銀十萬兩一存輪船商局往來項下備撥銀行規銀五萬兩一存輪船商局往來規銀七萬三千三十二兩九錢九分一厘一存缺額股分規銀一萬三千六百兩一存缺額股分提息規銀八百十六兩一存舊帳抵欠收回股票規銀一萬五千三百九十兩一存抵欠股票提息規銀九百二十一兩一存上海客商欠保費規銀二百三十一兩六錢九分四厘一存寗波欠保　規銀十五兩九錢五分八厘一存厦門欠保費規銀三十二兩七錢七分三厘一存現洋錢合規銀九兩五錢一分三厘一存上海包用規銀六百八十七兩六錢五分一存燕台銷煤八百十五墩規銀三千二百六十兩共計結存規銀一百十萬七千九百五十七兩五錢七分九厘○綵結一進上屇公積規銀四萬五千四百五十三兩三錢七分九厘一進各局保費規銀六萬七千四百三十一兩三錢五分二厘一進商局存項利息六十萬兩周息六厘於十二月二十六日還下十萬兩規銀三萬五千九百十六兩六錢六分七厘一進開平礦局存項利息規銀四萬二千六百六十二兩九錢七分查本年收煤一萬一千二百四十墩又各船用煤劃欵並來匯票除撥還本銀五萬兩外餘歸息欵一進匯豐銀行存項利息計本五萬兩周年息五厘規銀二千五百兩一進麥加利銀行存項利息計本五萬兩周年息五厘規銀二千五百兩一進輪船商局往來利息按日計算周年六厘規銀一千三百九十一兩六錢一分六厘一進徐雨記抵欵利息按日計算周年八厘規銀二千二百二十兩三錢二分八厘一進缺額抵欠股分項下本屆提存官利規銀一千七百三十七兩一進收歸舊帳除支銷無着欠欵等外凈計規銀四百十五兩三錢三分六厘共計結收規銀二十萬二千二百二十八兩六錢四分八厘一支各局保險賠欵轉保攤賠溼貨拍賣均已冲除規銀八萬六千六百二十二兩錢六分一支各局保費回綵除紅提單内保費扣現綵外計規銀三千四百五兩四錢三分五厘一支開平運煤抵息關稅水脚規銀五千九百九十二兩四錢七分一支聯票雜用規銀一千三百十兩五錢六分五厘一支滬局總管總船主帳房薪水規銀三千九百二十一兩一支保大船撈貨各費規銀三百六十四兩八錢四分一支華安船身轉保墊虧規銀二百二十一兩七錢五分一支董事八位酬儀减半規銀八百兩支股分官利規銀六萬兩一支提給各執事酬勞奬賞規銀一千兩共計結支規銀十六萬三千六百三十八兩三錢二分除支結餘規銀三萬八千五百九十兩三錢二分八厘 
[上海陳家木橋電報總局豫皖賑所經收兩廣電局接錄第五批賑欵細數另登]  
　　壽考册二千一伯另一號萬山棧經募魏鉅鹿堂蔡希琴萬山棧三户各二員四陳魏堂瑞之譚瑞楠增魏壽魏永壽六户各一元譚廣亮劉錠高撰陳佳羅澤華五户各一中元鍾國書陳美成二户各一錢八分以上共計洋十五元○又册二千三百廿五號區敬蔡質卿魏則仁蔡吉祥二户各二元何詳人張承萬無名氏張善慶無名氏何莊蔡舜廷黄有昌魏卿張建勲楊玉田十一户各一元魏基嚴三元蔡慕彭魏攸居彭溢南關埋光劉根培八元祥李弼唐區成利無名氏無名十户各一中元以上共計銀十九兩三錢八分○又册三千二百十六號保身堂壯健堂二户各十兩悅愼堂五兩二號三號七號德號四户各一錢堂分進善堂十元卽補堂二元速中堂照第堂安份堂轉好堂四福堂五福堂六福堂七福堂八福堂九福堂順心堂快意堂孫各堂得心堂佑聰堂十六户各一元賢號鴻瑞堂以德崇紹記四户各一中元以上共計洋三十元又銀廿五兩七錢二分○又册三千二百三十七號黎陳氏經勸曾陳氏元曾黄氏三錢六分陳俞氏二錢一分四厘曾廖氏陳劉氏二户各二錢曾梁氏陳黄氏黎陳氏各一錢李花女一錢七分無名一錢四分鳳連一錢二分無名八分楊余氏陳鍾氏陳羅錉陳花女陳關氏單花仔陳花仔黎吳氏宋兆蓉凌五張十户各七分二厘曾程氏曾温二户各一毫曾氏四分無名一角五分以上共計銀三兩五錢一分六厘○又册一千四伯十五號廣報局經勸張梅叟二元張黄氏一元張伍氏張李氏二户各一中元張蘇仔三毫以上共計洋四元二角○又册一千七百零九號盧植德一元張履夷堂中元杜伯陶壯錫琪批海籌杜澤農實賢堂知竹山人李風僯無名氏八户各一中元洪卓然吳勉甫郭藴卿曾俞亭周硯農張楚帆各七錢二分李成立三錢八分曾聘困馮錫庚幼孩李啓渠和杜錫　杜錫珠六户各一錢八分李二僑二錢二分幼孩杜晨福杜陳氏鄧氏李亞波四户各三分六厘杜萬福四分黄岐山二錢四分張氏一毫吕杜氏四分四厘以上共計銀九兩二錢八分八厘○水災册五十二號杜清貽經勸杜氏子四元求無過二元劉游士二元無名一元無名八錢五分量吾力六錢九分少買吕宋一則六毫劉耀堂三毫棄汝楨葉貴客二户各一中元蔡時無名陳遜之隱其名葉敬馮東山六户各一錢六分某某二户各四毫○力不足者一錢四分李應二毫以上共計銀十一兩零四分○又册一伯四十四號蘆包厘廠經勸傳經堂劉鄧曉三劉樍善堂孔産汪儀卿何鏡如胃立甫七户各二元閻萃義堂封品修察治軒桐華舘烏江葉南仇子蔡康澤羅項巨熊桂孫九户各一元以上人計洋廿三元○鐘鼎韓詩孫募開運東聚沙玉遐三户各四兩蒲孫士從二户各三兩治嗇留醉陶農四户各二兩仲蘭三元大興陳四元無名梁記三户各二元維卿愼修子清何張陸玉田宛平徐盧錦華吳門徐善堂畢澄碧玉文芳無名四户各三錢懷德堂六錢逵元堂五錢七分楊州吳二錢小雲士　郡劉二户三　李星階五百多餘堂三錢四分以上共計五十兩○惠州電報局電匯六十元陳村新戲綢布行二十元棄敦怡梁麗田陳村大興莊陳村平碼行經餘五　各十元李語岑陸元趙綽夫順邑孔常德孔逸泉三户五元陳村無名郭小岩楊壽田梁伯尹四無甲元積善堂次雲士積壽堂作德堂蓮隱子劉學文何熙堯鄧壽如何伯珍都寗同者平岩區鳳銜何桐　梁仲頴留氈堂葉高士十五户各二元范陽有心無力二無各三元邑何棣華五元無名八元疆爲善六元素行知足齋有不爲齋　儉不出名薛士盧裕興村人和油行黎棟臣鉅益銀號劉王士崇新頤賓永壽張鄧郭安姐何愛吾廬何歡何承厚南邑黄禮賢何樸琴兩號壽康廿二户各一元杜善福杜歐共一員周福洋黎成記共一元張吳謀吳士延陵葉三德四户各一中員○陳并順泰棧三員蘇福宜蘇福子二四員黄顯三員林二宅陳村無名士二員王小山一中員歐克亮歐鏡歐枝棉榮慶鄧澄基四各一中元陳村紫泥關六元無五元黎讓二陳材厘廠程達三一元茂祥西家二元馮照廉七錢茂祥一兩紫坭關楊醉溪廣生同安何栢奮三各二元慶良一員陳村爆竹公所崇義一圓萬和號六錢六分黄愼逸福來二户一中員陳村厘厰楊啓分五元公順二圓歐陽士一員蘇無名五兩同四元發店何黄氏一中元以上共計銀五十兩另四分二厘○鳳鳴約五元陳惺吾五元仇敬亭一元陳光裕堂李久遠堂李達善堂梁電氏梁彬梁熾梁慕奇梁氏梁韓氏梁裕邦仇聚德堂十一户各一元陳德馨堂一元陳恬波李靄亭李賛源梁焯如梁致賢五户各一中元李作爲李盈滔李庶點三户各一錢李餘慶堂二錢李五南堂一錢四分以上兵計銀廿一兩一錢五分○壽考册五千七百九十三號畢三元六元翠雲閣永安堂速安泰三户各二元天佑昌永興祥卽陞齋速康健四　各一元杏香書屋一兩何裕興六錢何啓興何順興二户各四錢吳紫貞張菱煥方蓮升馬如意四户各一中元何永興三錢速清吉二錢九分以上共計銀十五兩九錢五分○又册一千七百十八號吳裕德堂兩沙田總局房一元恆源一元富文齋德善堂黄淞山啓豐米店四户各一中元李秀光潘敦仁黄瑞生順成米店四户各一錢八分馬金匀日省齋生合柴店三户各一錢林升劉德共一毫以上共計銀四兩九錢七分二厘又册二千另八號胡愼德堂時亨昌記馮遂生三户各一元幾修堂章玲吕中山李梅生春和號劉少泉怡裕七户各一中元梁福無名氏略補過梁英梁氏何兆珍唐沛之李露不求名馬氷馮受生莫名古越濟源李郭氏李仲賢六户各一錢八分王朱月號愼記趙氏羅號五户各一錢煥濟二錢六分同德堂奉儀二户各七分二厘以上共計銀八兩四錢三分○又册一千九百七十二號　慶堂七兌部秤洋一百元玉梅軒五兩吳興氏昌記寛記五姑二姑裕記祥記七户各二元吳興氏再助二元存德堂一元何氏一兩二錢關姚氏一中元何潘氏丁二姑二户各二錢易雲生馬劉氏二户各一錢彭記二錢一分春記二錢一分六厘友記一錢八分澄記二毫二宅六分以上共計銀八十九兩八錢七分○又册一千一百六十六號林十德堂經勸林柱卿麥氏譚記無名林十德堂五户各一元善同堂五元周明覺亞鮮姐二户各一兩四錢蘇輔必周家鑑潘獻廷三户各七錢春宅士記二户各一元保記林瑞記胡記無名陸宅務本堂譚記啓記蔭記余號方氏方珠鄭錦泉十三户各一中元譚卿四元心記崔宅二户各二錢章潘氏章黎氏章沈氏章陳氏王姓曹宅饒宅王宅八户各一錢八分泰記二錢某氏二毫韶記一錢二分　記一錢六分左耆吉阿銀姐馮號葉士子胡號劉號留士許麥士八户各一錢張仔張女二户各五分以上共計銀廿四兩四錢六分四厘○又册一千零十八號　生觀海樓李氏楊叔　嚴少和欲寡過軒朱士王福叚積善芮姓劉學齋十一户各一元永頤堂四元孫海泉吳繭芬揚清溪李萬順四户各一中元張福臣四毫李福成三錢張士一錢七分二厘以上共計銀十三兩○水災册祥字一千六百十六號任至衡六元七合堂三元裘喬松張博泉林朗人武沛文四户各二元黄子乙石雲逵吕蔭廷俞汝霖王樹平五户各一元以上共計銀十五兩四錢六分○督標副營金字册李步堂何容德廖爲保蔣益鏞莊勝明五户各二員李亮四員全鳳山陳秀斌任錫齡王嘈桐曹福昌永修曹東麟王世珍王茂棠王世芳張鏡元李海榮陳寶倪登瀛王世增朱申林王貴粤王貴澐世隆堂王本立王根源王羲和世隆益世隆順世隆昌世元記二十六户各一元以六共計銀二十八兩八錢○督標正營結字册宇記三十元紹記四元馬遇龍唐慶全吳廷楨魏仲友陳兆祥王占清周海洋脩仁書屋愼德堂九户各二員丁崇德堂九員梁耀叚得陞范振田谷國治王貴顯王貴濱馬雄飛澄齋堂存善堂無名王心記天水氏壬生氏王匯樑王匯珊順介山房過思齋脩心堂王許東太原士張高記二十一户各一員以上共計銀五十八錢八錢五分○督標六營爲字號册彭高郭廉徵劉士俊陳雄標林森穆兆安謝兆雄曾桂樑歐陽錕梁平高童鳳朝拾一户各二員謝遇青張殿安吳炳賢何英顯曹定猷穆兆維藍廷槐姚國祥李國樑馬長安董名先劉廣傑鄧朝亮彭永年黄應龍何升亮陳昌年范茂登梁建泰鄧兆高宋兆翬陳耀邦梁兆榮邱揚高丁建泰朱甲霖羅世輝何啓安陳朝漢梁遇高胡志洮洗兆台王建邦宋兆爵孔汝熊三十五户各一元丁啟新一兩王合義五錢以上共計銀四十二兩五錢四分○撫標右營雲字號退恩齋延陵士二户各七兩宋承桂三兩六錢區慶驤趙成黄廣　李玲安羅超林楊光六户各一元崔成貴梁華遠葉振榮李叢榮四户各二兩八錢○葉定安霍洪陞二户各一兩四錢以上共計銀三十一兩七錢六分 
 
