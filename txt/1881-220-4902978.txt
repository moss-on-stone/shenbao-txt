# 1881 - 220 - 4902978

 

Page 1

 
 
[點石齋印售楹聯畫幅地圖價目] [  本齋主人啓]  
　　本齋於去年在秦西購得新式石印機器照印各種字畫皆與元本不差累黍且神采更覺發越所印楹聯畫幅皆爲有目共賞之件年來售出者巳指不勝屈今將錢成各種幷價目開列於下如蒙賜顧請移玉至本館申昌書畫室爲盻 
　　對聯○毛意香○禾岷○鮑逸卿○馮桂芬○伊秉綬○曾文正公○李中堂○倪元璐○鄭板橋○何子貞○何凌漢○李文田北魏○黃愛廬隸書○王夢樓○勒少仲○吳唐林○姚元之○劉繩庵○潘伯寅○陸芝祥○祁巂藻○毛昶熙○沈經笙○胡公壽○成親王○劉石菴○莫眲叟小篆以上各對白紙每副洋二角色紙二角五巳裱者每副另加裱工洋二角○描金琴對未裱二角連裱三角○徐三庚八分書外國箋紙琴對三角裱成四角 
　　畫幅○琴條每堂一角五着色四角裱成另加三角五○聽琴圖立軸六分着色一角四○歲朝圖立軸六分着色一角四○人物大屏條每堂三角○四愛圖五尺條幅三角着色六角○管格圖堂幅二角着色五角○爛柯圖堂幅二角着色五角○劉海圖堂軸二角着色三角五○麻姑仙立軸六分着色一角六○人物琴條每堂一角五着色四角裱成另加三角五○張仙送子圖立軸六分着色一角八○山水琴條每堂一角五○劉海圖立軸六分着色一角四○士女四尺條幅每堂二角着色五角○翖毛花卉四尺條幅每堂兩角着色五角○和合堂幅二角着色三角五分○富貴壽考圖立軸一角○富貴長春圖堂幅二角着色三角○任伯年騎驢圖立軸着色一角裱加二角五○惲壽平梅蘭竹菊琴條每堂一角裱加三角○翖毛花卉四尺屏條四張二角着色五角裱加四角五○花卉走獸五尺條幅五張本色三角着色六角裱加六角○任伯年山水總神圖本色五角着色一元裱加六角○任伯年着色秋景立軸二角裱加二角○又着色三陽開泰　五尺堂幅三角五裱加三角五○牧牛圖八分○董其相山水四尺堂幅洋三角裱者洋六角○周存伯畫五尺墨水翖毛花卉條幅每堂實洋三角○又五尺着色翖毛花卉條幅每堂實洋六角其着色裱成者每堂實洋一元二○舒萍　畫五尺墨水人物條幅每堂實洋三角○又五尺着色人物條幅每堂實洋六角其着色裱成者每堂實洋一元二角地圖○皇朝直省地與全圖七角○計里簡明圖七角五裱者一元二角○蘇屬府廳州縣全圖二角五巳裱四角○蘇州坊巷圖二角五○嘉峪關外鎮迪伊犁拓本合圖五分○着色亞細亞東部地圖一元二角五裱者一元七角○上海城廂內外租界全圖二角五裱五角○代售着色西湖圖三角○皇朝直省銅版綢面地輿全圖八角 
[減費助賑新法]  
　　灾沴之來天亦必擇地而施之其事與兵亂各殊而死亡流離之慘其情相若前數年直晉齊豫之災地千里餓殍載塗則較之咸豐年間東南諸省遭粵匪之難者有過之無不及也第其究勝於兵亂者則以兵亂無人可挽救而歲歉有人可代籌也同治以來收得各省十餘年之休養生息漸次復元以故向來稱爲財富區者官紳士商猶有餘力可濟北之災綜計官員減俸士民輸錢逐次奏請給獎及蘇杭揚滬之義賑閩奧各埠之樂捐與夫西商所出華人在外洋所輸不肯自署姓名邀給獎勵之欸蓋不下二三百萬所以爲饑民者仁至義盡天果悔禍遂使灾　雨晹時若菽麥豐收以紓籌賑者之困感應之理未始不速可見天灾亦甚賴挽回而而人事爲最有權也乃自撤賑以後甫及一年而揚州迄又水灾且時疫盛行高寶一帶湖水汛溢田廬被淹死亡相屬禍不單臨江陰常熟沙洲之上復又水泛爲患　據善士來函述其被災　况雖地方不及直晉之多　困阨較之直晉無異一時呼籲無從不得不望及從前籌賑諸君再爲設法以濟其難嗚呼豈天不欲東南之富氏日有積聚以爲　國家裕不竭之財源而必屢次傾倒搜括之即抑大難之後天下本宜大同將使貧富渾於無形而一二有財力者猶思厚藏以自私之故令急此義不容辭之賑而因劑之使平即雖然籌欵之啼在經事同人亦既嘗况味備知爲人請命之苦此番更事張羅其能集有鉅欵與否正未可知而事又萬不得已殊覺口止爲難第思富人家產極多事業又鉅以母求子本多而利亦大前次輸捐極多者亦無過萬金間有自行先輸不由人勸數特逾於數萬者然約略幾人姓名可默識也天下不盡極富之家而中富之產歲獲利數千金者則所在恒有一千二千之捐猶不盡　其一歲之入今而重捐所入者亦猶是也若千金以下則又各自量力可捐則捐無所勉強更不至剜肉補瘡蹈從井救人之誚吾以是知捐數之必可以集而災民不至於死也上海　華諸賢之多稍一節省即救人數命前年有省中秋端午酒筵者有省會館年例劇酒同行議事公宴者更有省齋醮壽禮等費者急公好義樂善從人其欵雖微其心可嘉本館爲之備記以見行善有道初無事竭蹶爲之也竊謂今日更有可籌之一欵較之他事愈無所謂竭蹶也呂宋發財票本以眾輸之財還使眾人博之而因酌提其四分之一以瞻其國之貧人自二三年來中國買票者歲必三四奪其魁因而趾錯踵接爭先購買至運入上海轉發他單華人已買其過半而得彩愈多雖百人之中勻算得者三人而大小猶未能定亦見其難能可貴然人之買之以爲即不中而所費亦僅也且月止一次終年花費數十元而其望彌長稍有所得本利即可並收故不覺其費吾謂月輸此金既不嫌費何不於買票之時减半以助賑譬如本買一張則省而買其半本買半張則與友共買之可也蓋此票縱有發財之望而千人之中每不獲一可遇而不可求假如能得巨彩則减半亦屬儻來之物於意豈猶未足如其不得則先前買票之銀亦樂得而省其半也現在票數二萬張上海實售出萬張呂宋電信曾云十一月十二月須再加票一萬號則此票之銷塲有日增而無日減矣如買者肯留半以助賑就以萬張論之亦有洋銀三萬元可濟灾民之急此則於節省各費之外一轉移而即是者願諸買票者以造福爲發財之券焉爾 
[巡船挾私] ○粵省大憲於鹺務近頗整頓蓋以粵東省河私梟充斥故查緝不得不嚴乃不意緝私巡船而轉自走私則誠非常情所能料矣昨聞新安鹽埠備有巡船查緝走漏每到關口循例掛號立即放行此固無足異者詎意初一日此埠巡船駛到長洲關廠經員弁偵知有走漏之弊嚴行盤查果搜出煙土私鹽等件隨即禀明關憲飭令小火船將此船帶赴省河暫爲扣留候訊核辦想大憲留心鹺務斷不肯稍事姑容也 
[匪徒強搶] ○廣東盜風夙稱強悍無論白畫黃昏儘有明目張膽而刦奪者昨聞月之初六日有一小僮隨僕婦過何南某家收取洋銀三十餘兩及回渡海時偶在小艇露眼匪徒三人即見而埀涎俟其登岸於靖遠汎門前攔截于路將銀搶去僕婦見其兇暴心已驚恐不敢作聲回家後面述其故主人忿怒當告諸緝捕營廠然未審能捉 
 
 

Page 2

 
 
獲否也又奧俗於七月初六挽各家皆設珍玩及瓜果於庭以禮天仙寶華坊一某富家正在廳內擺列華筵鋪陳玩器笙歌競奏任人縱觀廳堂門口着家人看守而無賴輩及好事之徒竟蠭擁闖進匪徒亦攙雜其中借事生風欲圖搶奪幾致釀成事故主人迫得將物件收去幷着更練驅逐然後散去云 
[寺院滋事] ○粵省河南海幢寺前有匪徒搶奪游人金表行凶戳傷之事本報曾經錄及此事已奉地方官查辦而藩泉二憲以婦女不應入廟燒香復會銜示禁以維風化自此寺僧皆知歛　婦女亦屬懔遵民間交口稱頌詎前月下浣有武童數人在往該寺游玩登客堂繞廻廊深入花園曲徑通幽處禪房花木深風景自足留戀時當正午炎熱異常武童就園內井泉汲引澣濯爲寺僧所見面加斥罵武童情不能甘與之角口繼而用武將僧推跌於地眾僧　發明家大怒各持木棍將武童攅毆致傷要害之處衹得負痛而返醫治無效未及半月因傷斃命聞巳禀官相驗　名控告矣又聞本月初間華林寺有一少年僕婦寺中出雲鬢蓬鬆桃腮紅暈爲好事者所見交口嘲笑謂其恐有不端無賴輩又從而附和沿途追逐僕婦羞愧幾於無地自容由西來初地以至下九甫聚至十餘人尾後肆謔後得街坊爲之驅散云觀此二事該寺等之不守清規可想見按此二事如西廂驚艷　齣劈分兩段殿宇花園宛然惟武童僕婦辱沒解元雙文多矣至三藏煩惱游絲牽惹鬧出事來收塲亦太不雅一笑 
[闈性賭事近聞] 澳門闈姓賭博情形疊經列報茲悉王和因投充闈姓之事被澳門總督羈押王和延請狀師爲之剖拆得奉提訊王和當堂遞禀聞須詳細察核然後定讞也然近來所投翻攤賭館傳資據該處傳言殊見不旺開舘者日漸減少將來投充恐不能如前之數云初王日傍晚約七點鍾時一攤舘有匪徒十餘人持火槍器械闖入將聚賭之人拘在一隅而以火槍擬之禁其聲張乃搜括銀櫃刼去洋四百元幸該賭館適有人在房亟將房門緊閉匪徒不能闖入故僅掠塲上之洋倐忽散去而房中所儲洋二萬五千元依然無恙聞此等匪徒均係同塲賭博者因偵知館中存項頗多起意謀劫今各賭館鑒於此事咸有戒心開塲時均備軍器以防意外並聯名禀請西官飭差緝獲云 
[狗會奇聞] ○花會燈會在在皆有外國又有博覽賽珍等會從未聞以狗爲會者乃西報載法國於華六月初愛國日設一狗會大小各種奇形怪狀之狗皆絡繹而來觀者亦頗興致勃勃惟此次設會主人章程頗不甚佳以致左牽而者竟不乏病癩等狗累及良犬間或有沾染疾病者皆因立法不善之故也竊恐自此一會之後慮令之詩未必可以再詠矣 
[當舖失火] ○漢皋於本月十五日早四點多鍾天色甫明金庭公店對面巷內之協茂當舖忽遭失火霎時焰高火熾眾水龍難近前施救幸四面有圍墻阻隔不致延及隣家惟此典係巷內開門左右前後皆有毗連屋宇故救者幾無立足之地其前截貼隣係協成乾盛亨雨票號雖受　驚幸無大害惟協成乾晒臺被火所焚旋經撲滅該典西北首圍墻外坍被壓壞平房數椽係傘鋪烟室住宅也據云該典頭二進盡　焚如惟後進尙賸有燒殘之屋人口聞均無恙其失火之由傳得從包房起事又云廚房失慎又謂從曬臺遺火究無能指實者既焚後當有張司馬到彼殫壓留役看守並有仁義禮智兩少慰踵至以救餘燼聞該典現在上架當本有四萬餘金將來各花戶如何照賠想自有定例也 
[電線達蘇] ○中國新創之電線前在滬上開工茲悉於月之十三日已造至蘇婁門城外沿城根自東而西直抵閶門復由城樓上交錯跨渡經穿珠巷而至王樞密巷電線局門前止沿途所樹木植城內較密城外較疎在市較高在野較低各視地勢總期兩無妨礙而已其自蘇抵無錫常州一帶則線索仍出自閶門由北濠四擺渡過齊門出滸關臨墉直接尤爲得勢夫役作工頗爲迅速第見墾地植木不需鋤錘所用機器妙若轤轆持柄插土左旋右旋隨心應手深淺闊狹無不如式蘇人得未曾見故觀者皆嘖嘖稱奇云 
[虎阜節景] ○蘇郡虎阜山於兵變以前愛國里笙歌萬家燈火繁華名勝爲他處所罕及庚申後風月依然湖山非昔惟每歲逢上中下元三節賽會之期遊人士女蟻集蜂屯猶覺異常熱鬧本年愛國月十五昌致祭厲壇先經奉憲裁禁故是日城隍之出巡者共有八起每起衹用旗鑼傘扇此外鋪張概從删汰良由土榖神衹同受　國朝封錫故當謹遵　國制也是日各城隍土地於黎明出城赴壇至午後已各分別回廟惟河中遊船絡繹不絕雖無紅裳翠袖依然桂棹蘭槳於是觀會者易而觀船仿彿山陰道上應接不暇也 
[少妾自刎] ○某官由京選授江西某缺挈眷而至家無別親惟一子兩妾長者年念餘次僅十六愛國齡聞均殊色初到租寓省垣等候牌飭一日某方會客閒談忽聞上房喧嚷聲甚厲有僕人請某人視則見次妾血肉淋漓陳地上令僕婦拉之見其手猶握佩刀自刺急奪刀抬起而氣隨絕矣迨殯殮既畢而牌飭旋下乃鬱鬱束裝欲行其房主忽起而扣留曰聞君如夫人無故自刎是必帶有寃鬼入屋非得重新翻盖大　齋醮則此屋將爲誰住還請君自度之某殊無法經中人調停　票八百金與房主始得解纜赴任云 
[美人中暑] ○前日虹口有一美國人忽中暑熱而死緣此人向以教外國書爲業前日晨起即自言身覺不爽及下午則云病勢更重乃坐東洋車欲往醫院調治行未數步即已斃命於是將死者及東洋車一幷送到巡捕房命醫驗視知實因受暑致死並無別故云 
[歸咎煙囱] ○上海老北門內有甲乙僦屋而居望衡對宇已歷年所甲之煙囱直注乙家近日乙家多病因歸咎於其煙囱與甲相商令其打牆以隔之甲不允一日甲正在家聞屋瓦作響仰而視之見有坭水匠爲之砌墻詢之則云房東所命詢之房東房東告以係乙所請並勸甲不必與乙為難甲曰處此多年以前並無故今何以忽歸咎於煙囱如果砌墻則煙無所出殊爲不便房東以其言近理亦不能強乃罷砌墻之役乙無如何因逐日將藥渣傾於甲之當門藉以洩憤甲頗不能平恐將來不免滋事也 
[木簰觸舟] ○本埠南市木行皆有空地木簰到時就空地停放間有在浦灘編纜暫爲堆放者以浦闊不礙舟行故北市則河內不准停放木簰前由英界會審委員陳太守知照巡捕房禁止在案前日午刻東風正盛潮水方至忽見三茅閣橋及帶鈎橋等處有木簰三排乘潮而來其勢甚急撞壞小船之停泊該處者不少並有觸斷錨索者人聲鼎沸觀者如堵竊思此北市河道甚狹木簰最爲礙事前既申禁何以日久漸弛有地方之責者宜如何整頓也 
[控人被控] ○婦人李文卿即姜康氏投英會審公堂控稱故夫姜桂生曾與馮馬義在寶善街殷開客棧立有議單今夫故後馮圖吞沒求爲究追議單聞爲帶出云太守飭傳馮姓訊問據供姜桂生亡後此棧已由其母盤歸我一人獨開還彼存本執有收條呈閱姜妾康氏曾經捲逃其議單聞爲帶出云太守得供傳姜姓家人部明核斷而案懸日久未結前日晚堂姜康氏又呈禀控馮　據圖賴請追豈知姜姓族長姜樹已具呈控康氏捲逃約有二千餘金謂前番尋覔無蹤今既在憲案涉訟即求辦理至馮馬義之事早已過割太守詰之康氏據稱自至姜家 
 
 

Page 3

 
 
所有我之衣飾均經典押祗存質票比姜桂生病故被逼出外並無捲逃情事太守令康氏交保諭候細察呈詞再為傳訊云 
[訪辦台基續聞] ○前報訪辦台基一則茲由陳太守提阿金覆訊堅執不認隨喝掌頰四十下仍交官媒招告再辦竊思地棍流氓等人一經招告受其累者勢必到官陳訴至台基所誘無非輕年女子如果甘心為此決不告受其猶有廉恥者斷不肯出面控告況　金之聲名尚不昭彰而租界中著名之老台基不知凡幾句官令地保查明開單按名提辦何慮不能蕩滌邪穢奈何祗聞訪拿之說未見雷厲風行耶恐此事又將成畫餅矣 
[吞烟甚多] ○本埠　來吞烟自盡者時有所聞君竹坪性最好着聞報無不往救以致忙碌不堪昨又有寶善街南首梅隱里內蘇人某與某婦拼識某嗜賭博前日因向婦索取衣飾典押不允相與角口婦忿甚先將洋煙塗於嘴上嚇之某察其假謂汝如不死當拖汝至街心令衆鄰觀看婦怨忿之至真取洋煙吞下及次早有婦之姊妹往探呼婦不應察知服烟人已淹淹一息忙告於某某始着急請陳君竹坪治之不及救　即斃命又胡家宅地方某氏姑媳勃谿媳吞洋烟姑以為假不問及毒發請陳君解救亦已不及姑始懊悔云又四馬路中蘇婦某氏因負欠過多無從措歸被逼吞烟尋死及人知覺醫施救亦不及　來雉經投河之事鮮聞而自盡者多備重阿芙蓉膏豈死法亦取乎時髦歟 
[妄辯掌頰] ○昨報洞燭奸情一則法公堂定斷後因趙周氏倔強妄辯翁太守飭令管押再為發落昨日太守臨捕房時謂該氏之此事發端皆由於爾迨後串成圈套詭計百出實堪痛恨昨猶嘵嘵置辯豈尚圖翻覆耶喝掌頰八十下乃釋 
[驗屍案斷結] ○十一日報急病類誌條內金木勝驟死報縣相驗一則茲由莫邑尊庭訊尤陳氏張何大等仍供如前邑尊斷令尤陳氏張何大各繳錢五千文給與屍弟金阿虎俾盤柩回吳淞完結 
[蒼生血淚] [  鄭希俠呈稿]  
少讀循吏傳而慕之思得百里以自效竊謂才質雖鈍然於清也慎也勤也可勉而也非絕詣也忽忽半生有志未逮私竊恨焉每念在位諸君斧柯藉手宜可竭心力以澤吾民乃半生以來默窺里人之牧令池　與父母於吾鄉者殊大謬不然大抵里人之初捧　也其家鮮弗坐債台者縱其不然亦蕭然環堵已耳一行作吏未幾而音婢僕矣未幾而飾與馬矣未幾而買田宅矣位雖不必盡高而多金則滔滔皆是也彼其慎其勤與否姑弗深論以云清也有以　决其必不然矣長官可欺也僚友可欺也曾謂　衡對宇鳴吠相聞而亦等諸暮夜無知也耶凡邑侯之下車鮮弗毅然若有所振作條教號令煥然赫然驟聞之疑若油然沛然立可起旱苗而　然也乃未幾而寂然矣徐而察之且判然矣亦滔滔皆是也語云屋漏在上知者在下赤子晨夕瞻依父母之起居庸有弗悉彼其清其慎與否姑弗深諭若夫勤也惰也知之　矣訟獄之延累也聽斷不勤也保甲之廢弛也盜賊猖賭博私宰烟館之肆行也干倫犯分傷風敗俗之不徒之間出也督察不勤也此之不勤逞　農桑學校暨一切素所　為迂闊之事哉嗚呼吏他　者若彼吏吾鄉者若此循吏傳從茲絕筆矣謂子不信籲為吏者自思之 
[送李蓮君叅軍之浙偕王君斯甫祖餞江賦此誌別] ○放棹之何處盈盈浙水邊湖山懸眺　風月付吟箋愧我空彈欽期君快着鞭他時重剪燭把酒話前緣[  苕上醉墨生益三甫稿]  
[七夕偶成　調寄浪淘沙] ○斜月照　櫳銀漢橫空客窓閒煞一燈紅今夜凉水不寐愁聽秋蟲　瓜果列庭中寶鴨香濃乘槎我欲覓仙蹤十萬金錢償足未怎慰離衷[  苕上醉墨生益三學填]  
[七夕後十夕遇曾相識者於道歸而賦此] ○經年別緒苦相牽一面猶存未了緣好事豈知雲易散良宵安得月重緣情同弱水心偏溺語托微波意暗傳回首銀河剛十夕令人空憶鵲橋仙[  苕上醉墨生益三甫稿]  
[題徐惠小影記後即請金竺山人免癡道人同正] ○蘭心惠質足傾城漆點雙眸一樣請不意竟歸沙吒利安能從侍馬長鄉楊枝風緊愁無力萍水緣　覺有情願切三生如未了何妨重結在來生[  苕上醉墨生益三甫稿]  
[偶成] ○年逾不足畏夢境驚三更鑑貌忽斑白投閒忘死生臥游隨釣艇沈醉枕棋枰事業歲月晚富貴浮雲輕盛世且行樂何須身後名　好名卒不實好利尤可哀何如好詩酒常令懷　開朝逐日雲出暮看青山回隨在　漁樵魚島無相催排悶書千卷澆愁酒一杯痛飲復狂歌信手拈毫來[  苕遂居士未定草]  
[題免癡道人徐蕙記後] ○最難割舍是因緣萬轉千回一線牽惜別獨添無限恨期逢同在有情天青衫濕淚真何奈紅紛知音倍可憐相見　　圖畫裹焚香時復對嫣然[  苕上遂閒生未是草]  
[秋夜迢迢秋燈新愁舊恨觸緒紛來爰成一律即示太原女史並呈同人哂正] ○一點靈犀證夙緣相逢合喚奈何天背人偷綰同心結携手欣看並蒂蓮幸仗慈雲登彼岸須從孽海悟情禪花開花落尋常事用句枉費纏頭十萬錢[  苕上醉墨生益三甫稿]  
[光緒七年七月初九日京報全錄]  
　　宮門抄○旨一道錄前○都察院麟等　奏為請　旨撤差摺○閩都何等　奏揀員升署知府摺○將軍穆　奏籌解部墊餉銀日期摺○總兵夏　奏接署鎮篆日期摺○護陜督楊　奏委署副將片○東撫周　奏甄別知府片○直督李　奏徵收關稅數目摺子○七月初九日禮部宗人府欽天監侍衛處值日無引　見○恩全謝寬免處分　恩○　貝子續假十日○倉場奏漕船五日回空○召見軍機○皇上明日　正至　觀德殿行禮　○○都察院左都御史臣宗室麟書等跪　奏為街道廳干預五城事務請　旨撤去差使六月二十四日據爐房商人聚豐等號連名具稟訴稱街道廳孔　　出有餘軍令該商人遵依該商人未能全依因被押累等情臣等思鋪商生業向歸五城查辦街道廳應否管理無案可援當即札詢中城並令按照原稟及附呈諭單據實查明申覆二十五日街道廳聞知商人已邀公稟因　堂呈前來聲稱此案當　會稿章程商同五城核辦等因臣等又將堂呈抄錄札詢五城曾於何日並作何核覆之處速即查明申覆二十八日據中城覆到歷經戶部順天府移稱嚴禁爐房鎔化小實俱由中城會同各城辦理並無會同街道　辦理成　同日又據五城覆到街道廳并未　文定期與五城會商五城亦未公同商准　核覆臣等查檢臺規街道衙門實無管理鋪商貿易之事京城錢市如有攪和鎔化關鋪拐逃情弊悉歸五城御史查辦空　毀管理街道如慮及鋪商貿易情　自可具摺條陳　　旨交辦乃以巡城御史應管之事徑由街道衙門主張如此任性妄為不足以服群情相應請　旨將禮科給事中孔憲　撤去管理街道差使其所　章程是否可行再由臣等札交五城會商 
 
 

Page 4

 
 
妥辦以專責成所有臣等　議油是否有當伏乞　皇太后　皇上聖鑒訓示遵行謹　奏奉　旨已錄　○○閩浙總督臣何璟福建巡撫調補貴州巡撫臣勒方　跪　奏為揀員升署海外姚缺知府恭摺仰祈　聖鑒事竊准吏部咨光緒六年七月二十一日奉　上諭福建台灣道員缺着張夢元補授欽此查張夢元由台灣府知府奉　旨署理台灣道補授實缺所遺台灣府知府係海疆要缺應於閩浙兩省知府內揀員調補倘一時不得其人並准於應升人員內擇其人地相宜者奏明題補當經請以准補台北府知府趙均奏准調補在案茲准吏部咨覆查趙均由福建候補知府奏補台北府知府尚未咨報到任並無俸次可計核與調補之例不符應毌庸議其台湾府知府要缺應令該督另行揀選等因咨閩而該員趙均續亦呈報丁憂應即行揀員請補查臺灣府係冲煩難沿海兼　要缺孤懸海外民番雜處俗尚強橫人心浮動近年又有中外交涉事件為閩省第一煩　難治之區非熟悉情形通權達變之員不足以資治理臣等督同　臬二司復於閩省實缺知府中逐加遴選非現居要缺即人地未宜或到閩未久於此缺情形未能熟悉皆未便遷就請補　於應升人員內揀選得准補泉州府廈防同知程起　年四十四歲浙江山隂縣監生遵籌餉例報捐布經歷指分福建補用領照到省丁　憂回籍守制服滿來閩於克復漳龍城池出力案內保舉奉　上諭免補本班以通判留於福建遇缺即補欽此赴京引　見領照回閩又因籌餉及辦理甘捐出力案內保舉奉　上諭　俟補缺後以同知用欽此同治十三年補授臺灣府澎湖通判光緒五年補授泉州府廈防同知該員精明深穩心細才長識力俱定在閩年久歷署煩缺措置裕如交代清楚而於海疆風土人情尤為熟悉非該員不能勝任惟該員准補廈防同知尚未引　見到任與例稍有未符第人地實在相需何敢稍事拘泥合無仰　　天恩俯念海疆員缺緊要治理需人准以准補廈防同知程起　先行升署臺灣府知府如果限滿堪以勝任另請實授　海外要缺得人而理實於吏治通商兩有裨益如蒙　俞允另　給咨倂案送部引　見到該員　由候補同知實缺澎湖通判請補廈防同知今　升署台灣府知府不積冉升應免核計叅罰據福建　臬兩司會詳請奏前來　合　恭摺具陳伏乞　皇太后　皇上聖鑒　部核覆施　謹　奏軍機大臣奉　旨吏部議奏欽此　○○福州將軍兼管閩海關稅務奴才穆圖善跪　奏為循案籌　六成洋稅解歸部庫墊　榮全月餉恭摺奏報仰祈　聖鑒事案查同治十一年十一月十五日准戶部抄　行知神機營奏　榮全所部官兵應需月餉先由部庫墊　　令閩海關六成洋稅內每年　銀四萬五千兩又同治十二年三月十二日復准戶部抄奏行知榮全奏餉　兵軍再由部庫現存四成洋稅　下墊　月餉議令閩海關六成洋稅內每月　銀一千二百兩均限每年五月以前如數解部歸欵奏奉　諭旨允准咨行欽遵等因到閩業經前任將軍臣文煜等暨奴才任內自同治十二年起至光緒六年止每年均按全年應解額數解交部庫收納清欵恭摺奏明在案近年洋稅　欵頻增本屬入難敷出又兼六成　下墊發纍纍懸未歸補　　愈形棘手惟前項銀兩　歸部庫墊　要需難容難　伏查前項續　餉銀　每月一千二百兩本年遇閏應加一個月科算統原　餉銀合計共應六萬六百兩現向號商按數挪借內循　　解光緒七年分連閏十三個月銀一萬五千六百兩照案仍由號商滙兌查照部文分　填具文批　交號商協同慶解兌定於六月初八日由省起程前赴戶部投　歸　外合將循案籌解部庫墊　榮全兩項月餉銀數日期恭摺奏報伏乞　皇太后　皇上聖鑒謹　奏軍機大臣奉　旨戶部知道欽此　○○　四川　　鎮總兵提督銜記名總兵奴才夏毓秀跪　奏為奴才接署鎮篆日期叩謝　天恩仰祈　聖事竊奴才於光緒七年四月十八日接准署督臣丁寶楨行知奏委署理松潘鎮總兵篆務遵即　　起程於五月十七日行抵松潘　城　准署鎮臣陳清　派中軍遊擊張希周將四川松潘鎮總兵官關防暨鎮務事宜造冊　交前來奴才當即恭設香案望　　叩頭祗領任事　伏念奴才　南行伍知識毫無歷年帶勇攻勛雲南碧鷄關等處賊匪節次克復各府　州縣城池擒獲逆首並力解雲南省圍　荷　殊　　賞戴花翎　　記名總兵利勇巴圖魯勇號並提督銜全省肅清於同治十三年三月內　咨赴部九月二十六日由兵部帶領引　見蒙　恩　往四川差委涓埃未報惶悚時深茲復　委署　松　鎮篆沐　聖恩之逾格實感悚以難名竊查松潘鎮所屬地方漢　雜處控制巡防在在均關緊要　奴才自難愚鈍懼勿克勝惟勉　駑　矢勤矢　督率各將備認真整　營務實力訓練兵丁凡於營伍邊防事宜隨時稟陳署成都將軍臣署督　臣妥籌辦理不敢稍涉疏忽以期仰答　高厚鴻慈於萬一除將接署　篆日期循例恭疏　題報外所有奴才感激下忱理合恭摺具奏叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○楊昌　　　再准補　　　　後營　擊　　　　　　　協營副將　本起現　赴遊擊本任正　中　協營副將陳　萬現署肅州陣篆務所有該副將　缺仍應　　接署　查有　　甘肅　用總兵王開　征防著績辦事詳慎堪以委令前往　　除分　遵照外理合附片陳明伏乞　聖鑒訓示謹　奏軍機大臣奉　旨知道了欽此　○○周恆　片　再勞　保　人員應於　省後予限一年查看甄別茲　有候　班補　知府　友功現年四十歲湖北襄陽　　由監生投效軍營保　效大使指分山東補效加捐雙月同知復調營當差出力得保免選本班以知府分　省分歸候效班補用仍捐　省山東光緒六年五月初七日旨　　都知道了欽此　○○欽差大臣大學士直隷總督一等　臣李陽章跪　奏為天　　　一年期滿徴收正額盈餘有盈無絀額外盈餘亦經徴足恭摺仰祈　聖鑒事竊據天津鈔十三兩二錢七分共銀八萬九百七十九兩五錢八分三釐又應徴內務府額外盈餘銀一萬二千三百八十兩八錢一分茲自光緒六年五月十八日起至七年五月十　日一年期滿實徴銀五萬一千四百五十八兩八錢二分三釐又江浙等省　糧米船至津例免二成貨稅銀三萬九百五兩七錢六分例應抵作正稅共實徴免徴稅銀八萬二千　百六十四兩五錢八分　厘計徴足正　盈餘及銅　水腳部　飯銀　關經費各項尚　徴銀一千三百八十五兩又徴內務府額外盈餘銀一萬二千　百八十兩八錢一分存　批解等　且詳請奏軍機大臣奉　旨戶部知道了欽此 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
