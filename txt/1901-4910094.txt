# 1901 - 139 - 4910094

 

Page 1

 
 
[勸募濟急局春振急欵] [  申報館協振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急書局募捐集欸資送還鄉保全甚多皆四方好善君子解囊之助本館協振所襄贊其後深愧無補車薪惟念今者和議　已將成而淹留失所之人尙復不少欲居則饔飱難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集　自易成功請早佈施擲交本館協振所轉交本埠中國通商銀行隨時彚解蓋振欵能早到一日則黎民卽早安一日　企惠澤固不啻羽書之急也肅此禱求諸維德鑒 
[新政芻言]  
　　今者朝廷之舉行新政如是其汲汲矣諸臣工之條陳新政亦各宏抒偉議洋洋數千萬言矣顧僕獨以爲議之不患其不詳而行之獨患其無序自去冬十二月皇上下求言之詔今春又以兩月議覆之期已屆屢降綸音於是各省方面大員章疏迭上有謂宜廢科舉者有謂宜建學堂者有謂宜除寺宦者言之有物要皆剴切詳明至於湯　先張季直諸人所擬章程更雄辨高談繁徵博引雖聖明采擇與否尙未可知而其新政之萌芽則已如雨後春苗頗覺蓬蓬勃勃矣然則曷爲而謂行之須有序曰國家政治之弊非一朝夕所致則去其弊而興其利亦斷不能一蹙而幾夫治國之道若治疾然疾之作也必精　血氣之旣衰而後暑濕風寒能感而致疾治之有二術焉一先補益其精神血氣使之日漸充强俾暑濕風寒不攻而自退此探源立論之道也一先進以劇藥將風寒暑濕蕩滌一淸然後徐用參茋使精神日以充血氣日以旺此由流溯源之道也今中國之精神涸矣血氣衰矣凡諸外侮內訌有類風寒暑濕之乘間而入急則治標之法可不先爲之設施乎設施之道奈何一曰富民興屯政以墾荒田講礦政以盡地利此前人已言之者也今當借屯田以備邊防借開礦以收流匪庶邊境有備無患而匪類得貲餬口不致嘯聚亡命出沒江湖然後桑農則若何而振興山林則若何而開闢土產則若何製造以敵海外之來源百貨則若何流通以免銷路之壅遏務使二十一行省之內無用者皆化爲有用而利源更不致溢出外洋此富民之要務也一曰教民民不知教而後孱弱者日漸疲獷悍者益復囂張擾擾紛紛不復識尊君親上之大義甚至逆謀濳蓄其號爲文士者亦且鼓其邪說連篇累牘無非導人以犯上作亂之謀教之者非第使之識字讀書亦非令其心醉夫泰西而漸忘我中國固有之三綱五常大義也必使不泥舊學不矜新學事事務持其正而後民心乃固結而後國勢乃恢張此教民之要務也以上二者皆新政之嚆矢欲行新政必先以二者發其端由是國日以强民日以智外侮日以靖內訌日以消然後議加丁口稅而民皆輸急公奉上之忱議加田畝捐而民自無瓶罄杼空之怨議抽丁男入營伍而民胥樂執戟從戎議改科舉爲學堂而民胥樂研求新理非然者無變通之善法而泥於古不宜於今卽舉舊法而盡更張之而有一利卽有一弊甚且忘却本來面目凡事悉效法夫西人坐使通國人民盡𠮓而爲異言異服而數百年祖宗之制度冺然無存謂之無法則可謂之變法豈宜爾哉昨得儀徵于君石蘭來函所見與鄙人脗合爰爲之引伸其義如此篇中不泥舊學不矜新學二語蓋發自于君而鄙人所最爲激賞者也 
[貢磁抵汴]  
　　漢口訪事人云河南巡撫于次棠中丞委員至漢口采辦貢磁用平安小輪船帶至淸江如數解往汴梁交納計磁器一千九百六十箱因月前中丞接奉上諭知回鑾時須由汴梁經過故特預爲置備以供 
御用也 
[防患未然]  
　　金陵訪事友人來函云兩江總督兼南洋通商大臣劉峴莊制軍訪聞邇日謠諑繁興僉謂匪人在省城各官署左右濳埋炸藥待隙而動幷接英日兩國駐省領事官來文內開近有匪黨分携炸藥濳入江甯省垣　謀不軌云云因卽嚴飭營縣保甲各員懸賞購線嚴密查拿復恐若輩詭計多端或有意外之事特於上月下旬某日微服至督署四圍詳加察看諭令護軍營哨弁日夜督勇梭巡蓋亦防患未然之道也 
[商請留防]  
　　金陵訪事友人云兩江總督劉峴帥邇因沿江一帶時有匪徒蠢動防範不可不嚴而長江水師提督黃芍巖宮保適當循例巡視上江深恐憲節一移下游防備稍疏奸宄因而竊發爰商請宮保仍駐節鎭江以資震懾宮保以爲長江上游會匪亦頗不靖不能不親臨彈壓爰於本月某日由省啓節逕赴太平 
[大帥出巡]  
　　鎭江訪事友人云日前此間官塲接江甯來電知長江水師提督黃芍巖宮保與兩江總督劉峴帥商議要公刻已事畢由省垣起程順道赴上游一帶巡閱水師營伍蓋職分宜然也 
[諸曁教案續述]  
　　諸曁匪人閙教一案前已略紀報端茲得紹興采訪友人來函云此事實由潼山黨匪徒某甲爲首事後恐大憲派兵鵰剿願將所刼二犯縳送到縣聽候嚴懲至當日被創之教士係英國耶穌教監督會中人尙不致有性命之憂或謂諸曁縣主及保護教堂之某委員因此次失於防範現已由上憲一律摘去頂戴然尙未見明文也 
[浙學回轅]  
　　杭州訪事友人云浙江提督學政李文坡大宗師按臨紹興舉行歲試近已事畢本月初五日辰刻命駕回省杭州府學及仁和錢塘二學教官仁和錢塘兩縣主均詣江干螺螄埠迎迓 
[備迓浙藩]  
　　杭州訪事友人云簡授江蘇臬司誠果泉廉訪交卸寗紹台道篆務後由甬江航海抵申正擬赴吳蒞任忽於本月初二日接奉署浙江撫憲余晉珊中丞電札知已奉旨升署浙江藩司爰於初三日由滬起節來杭藩署書吏聞之卽日前往迎迓仁和錢塘兩縣主亦飭差將下馬頭灑掃淸潔恭候憲節遙臨 
[懸金購匪]  
　　杭州訪事人云近有匪徒乘間縱火事爲保甲局提調王藎臣太守所聞特於某日出示諭懸賞緝拿其文曰現聞省城深夜之間每有匪徒放火希圖搶刼業已嚴飭巡丁差役認眞訪查如居民人等能當塲拿獲者一經審實立賞洋銀四十元通風報信者賞洋銀二十元由局當堂給發决不食言特示 
[票匪被獲]  
　　漢口訪事友人云本月某日湖北糧捕同知馮少竹司馬所部武弁徐君全孝查悉匪人彭玉亭耿明慶私造湖北牙釐局收捐票向各商誘取資財因之購綫擒獲搜出僞板片解請大吏訊懲 
 
 

Page 2

 
 
[農務得人]  
　　漢口訪事人云湖北武備學堂文案兼漢文教習徐明府鳳銜茲奉湖廣總督張香濤制軍札委農務局帮辦某日已謝委到差矣 
[廉訪恤囚]  
　　金陵訪事友人云中國重囚時有瘐斃之事推原其故良由州縣牢獄汚穢難堪每屇春夏之交最易濳滋疫癘一經傳染便成不治之症往往有案未定讞而要犯遽斃獄中者殊非愼重民命之意邇者江蘇臬司朱竹石廉訪查知其弊爰於日前通飭所屬各牧令轉飭各役將牢獄收拾清潔毋使穢濁之氣鬱結薰蒸以致赭衣黑索之壽感而生病日內上元江寗兩縣主奉到札文因卽嚴飭司獄迅將內禁外所一律糞除廉訪之惠逮罪囚洵不淺哉 
[梟匪成禽]  
　　蘇州訪事人云本月初三日午後鹽捕營統領杜雲秋觀察麾下某弁在某處拘獲著名梟匪孫某一名解至省垣禀請臬司朱竹石廉訪發交蘇州府訊辦府尊田太守派差押往長洲縣署收禁候示期提訊見者謂孫年約三十左右身穿元色縐紗大衫意氣頗覺從容並有拒捕所用之槍械若干亦經營勇齎至府署交納 
[種桑獲利]  
　　松江訪事人云前者越中陳蓉曙太守綰松江府篆時以蠶桑係民間大利爰設法勸植桑秧隨由某某諸紳士擇城內外土山及隙地遍加培植迄今已歴三年咸有欣欣向榮之象近日郡中育蠶之家較盛於前以故每桑葉百斤可售錢二千數百文獲利之豐從可見已 
[繭市生色]  
　　紹興訪事友人云各屬新繭當上月杪開秤時每斤値洋銀三角八九分旋因積繭過多漸减至三角五分茲緣洋商欲購數萬斤各繭客遂陸續而至三日之內已加至四角六分此後價値恐尙有增無减也 
[粵中患疫]  
　　廣州訪事人來函云邇來省垣疫症流行而以泮塘鄉爲尤甚鄉中人民不過千餘名口而旬日間染疫而亡者已百餘人亦可駭矣 
[焚如死如]  
　　杭州訪事人云本月初三夜菜市橋大街梁宏泰紙店失火焚燬毘連房屋二百餘間已紀前報梁宏泰對門銅錫店主李某之母甫於是日午刻病故尙未收殮當火熾時李倉猝負屍下樓未及出門遽觸烟燄而仆幸由慶春集龍夫救出然屍骸已無從尋覓矣慘哉 
[漢皋火警]  
　　漢口訪事人云本月初三日之夜九點鐘時馬王廟正街西首弄內某姓空屋中不知因何失火霎時光燄熊熊上衝霄漢迨各水龍雲集而鄰屋二椽已悉付楚人一炬矣 
[揚城火警]  
　　揚州訪事友來函云本月初三日之夜三點鐘時揚城流芳巷南首徽州會館左近某姓家突然失火熊熊烈燄上燭雲霄坊保立卽鳴鉦告警徐凝門街水龍首先飛駛臨塲少選各善堂水龍亦接踵而至各擇扼要之處吸水狂噴無奈天時久晴風物高燥是處又係瓦屋草屋錯雜而居祝融氏愈覺跋扈飛揚不可遏抑正在拉朽摧枯之際雨師忽爾惠臨簷溜琤淙傾盆倒瀉各水龍乘勢奮勇相助約歴一點鐘許始行撲滅計共燬瓦屋茅屋二十餘家其間貧窘者居多比火熄雨勢更大被災者咸露坐風雨中良可憫已同時西北方亦紅光燭天幸未及片時卽滅翌晨出詢知係舊城贊化宮左近某姓茅檐遭回祿之禍先是初二日嚮午興教巿街東首張堂巷口某姓草屋險肇火災幸白畫中易于取水救熄僅葦壁被焚未致蔓延棟宇 
[鄂省官塲紀事]  
　　漢口訪事人云湖北候補州判宋州倅學周平時講求農務學有心得近經湖廣總督張香濤制軍委充農務學堂教習以收指臂之助某日已上院禀謝矣○湖北候補知縣覃明府兆鵾淸明府瑞孫明府揚祖押解上年第九批京餉入陜頗著勤勞茲已回省銷差上憲准給拔委一次 
[白下官塲紀事]  
　　金陵訪事友人云五河鹽釐局總辦楊誠之觀察下關掣騐所總辦何詩孫觀察正陽關鹽釐局總辦陳桂森觀察邇來均届瓜代之期兩江總督劉峴帥委候補道倪萊裳觀察接辦五河鹽釐局羅申田觀察接辦下關掣騐所蒯麗卿觀察接辦正陽關鹽釐局三觀察奉委後卽於本月某日趨詣督轅謝委大約不日卽可到差矣○署甘泉縣知縣周大令懋謙現經江寗藩司恩藝棠方伯調省察看遺缺以興化縣知縣謝大令元洪調補遞遺興化縣員缺委即用知縣劉大令重堪接署○署阜寗縣事准補江甯縣知縣盧大令維雝經藩司恩藝棠方伯調省另候差委遺缺以候補知縣王大令以寀接署新選寳應縣知縣朱大令士俊繳憑到省方伯即牌示飭赴新任以專責成署東臺縣知縣張大令紹堂期滿方伯飭請補斯缺之孫大令寳穀卽赴新任現署儀徵縣知縣楊大令激雲經方伯調省另有差委遺缺以候補知縣姚大令德鈞接署海門廳同知王刺史賓因事經方伯撤任遺缺札委正任江防同知梁司馬佩祥調署遞遺江防同知一缺委城內保甲局提調宋刺史振麟接署 
[蘇臺雜錄]  
　　蘇州訪事人云南匯縣解到謀弑本夫之淫婦吳周氏及姦夫唐蓮生迭經蘇州府發審局員研訊唐供認不諱氏狡展異常游移不定上月二十六日復經發審局員吳司馬提訊向氏百般開導氏始認供畫押司馬遂於翌日禀經撫憲聶仲芳中丞提勘不料唐忽極口呼寃中丞飭仍交發審局研鞫務期無枉無縱以成信讞○前者吳淞砲臺營統領班馥齋軍門拘獲著名拐匪陶理堂等五名口經蘇州府田太守率同發審局員迭次研訊陶犯及高步雲楊蔡氏已供認畫押而藍秋山陳嘉音及補提到案之藍鏡淸仍不供招本月初四日升堂復訊始供認用草藥四味合成迷藥攙入食物與小孩食之卽可迷其本性大約不日即須明正典刑矣○著名梟匪某甲向出沒于江震一帶結黨販私橫行不法近在震澤某鄉犯案後正在緝捕緊急之際忽投縣出首併稱願爲眼綫縣主王明府飭差隨甲往捕得獲梟黨數名由是諸梟恨之刺骨遍處偵尋一日遇諸某鄉將甲雙目挖去甲受創之下偕其父買棹來蘇投天賜莊求西醫醫治事爲撫憲聶中丞訪明札飭王明府拿辦明府奉札後查悉前情立卽親自至天賜莊將甲拘解撫轅中丞飭發蘇州府訊究田太守飭釘上脚鐐收禁獄中聽候訊供核辦旣經投首忽又拘拿此中殆別有隱情訪事友旣未述明執筆人實無從懸解已○江蘇候補知縣陸大令嘉穀歴充要差爲上游器重旋因封翁逝世在官候橋公館中守制方期服闋出山一抒經濟乃上月某日忽爲二䜿子所纒醫藥罔效延至本月初六日子時逝世嗣君哀痛之下飭家丁詣上憲衙門禀報隨筮期初八日已時大殮○閶門內知亭橋左賈錦記顧繡鋪夥某甲年二十餘性好角力自命爲男兒好身手每至各鄉鎭收放繡貨必隨帶木棍以爲防護本月初六日由閶門外某鄉收得繡貨一包回至中途突被衆流氓圍住先將木棍奪去然後併力兇毆甲寡不敵衆身受重傷一任若輩攫取貨包而逸洎回鋪訴知鋪主繕禀投縣署控告縣主連夜飭差協同地保按名訪拿未識卽能拘案否○本屆秋審案件初僅二十四起繼經署臬司朱竹石廉訪飭吏備文用排單馳赴各州縣補提二十五起某日復添出四起飭役星夜馳往某某等縣補提限日解省以便申請撫憲聶中丞示期提勘 
[九峯黛影]  
　　松江訪事人云前者華亭縣林霨生大令憫無業游民不免流爲匪類爰籌欵就署之東偏起建勸工所七楹撥公所押犯數名入內教以工藝俟工資滿五十千然後釋回令小本營生意至良法至善也內有張澤鎭人封某者前因案押入所中大令念其粗諳文墨遂授以醫書俾令學習不與諸犯伍間日親往考查必呼使來前背誦蓋欲成全之也詎知封意馬心猿不耐覊勒竟於本月某日乘司事回家晚膳 
 
 

Page 3

 
 
時潛蹤逸去大令聞而震怒飛飭通班差役留心跴緝不知脫韝之鷹尙能弋獲否○距北門外里許舊有沈姓花園俗呼之爲外倉蓋　倉沈姓亦有花園因以示區別也自經粵匪之亂迄今三十餘年亭臺傾圮樹木凋零過其地者不免荆棘銅駝之感園內故有池雖已荇藻縱橫然止水一泓猶堪照影園之左近有胡姓者籍隸洞庭以釀酒爲業每日晨起受雇赴鄉日暮言旋習爲常事近忽數日不歸鄰居咸異之旋有牧童拾獲氈帽一頂知係胡物隨往蹤跡果見胡宛轉斃於池中翌日由同鄉集貲棺殮說者謂池水淺僅沒踝何至淹斃其中意者其爲暗中失足耶眞欲索解人而不得矣 
[續解人犯]  
　　前者上海縣批解秋審人犯金阿大張順華到省日前奉到臬司朱竹石廉訪札開近奉部文飭將前年謀斃查粉弄客民李有金之妻許氏案犯劉高氏並毆斃妻子葉氏之沈台桂兩名口解省併歸秋審案內辦理等因縣主汪瑤庭大令因卽飭吏繕備申文定於今明簽差起解 
[札屬恊拿]  
　　前者太倉復裕錢莊被盜行刼致失巨贓至今飭緝未獲州尊蔣直刺因之通禀各大憲旋奉江蘇巡撫聶仲芳中丞通飭各州縣一體協緝並頒出賞格無論軍民人等如能拿獲首犯者賞洋銀三百元從犯每名賞洋銀一百五十元儲庫以俟破案卽行賞給昨日上海縣署亦已奉到札文矣 
[桃僵難代]  
　　前者兩江總督兼南洋通商大臣劉峴帥訪聞有馬販米姓者甘附康梁逆黨混跡長江一帶購運馬匹接濟匪人因之札飭各屬一體嚴拿當經上海縣汪瑤庭大令轉移英美租界公廨讞員張柄樞司馬在案旣而司馬查悉龍飛馬房夥米二疑卽飭提之米姓一再出票往提尙未獲案前日龍飛主人偕米二投廨訴稱商人雇米作夥已閱多年從無交結匪人之事且彼二十餘年足跡不到長江旅滬各西商皆深知其爲人規矩應請將案註銷司馬商請英繙譯官梅爾思君轉商英總領事據情照會蘇松太兵備道袁海觀觀察轉禀峴帥昨日觀察接奉峴帥回批略謂此案前因訪有馬販米姓係康逆之黨在上海購買馬匹運赴長江因經通飭查拿並未指明係在該馬房作夥之米二况米二旣久在該行安分營生並無代康梁購馬情事自非本部堂訪拿之馬販米姓可知旣據英總領事函稱米二與該行交易多年各商深知其人實無黨逆不法之事自應免提以省拖累仰卽轉飭遵照並令仍遵前札密訪嚴拿務須確切查明實係康梁之黨購買馬匹運赴長江之米姓不得妄拿株累等因因卽札知司馬遵照辦理 
[申請核示]  
　　蘇松太兵備道袁海觀觀察訪悉流氓陸阿茂犯案纍纍化名陸金海投南匯縣朦充地保爰札飭南邑宰吳次竹大令提案訊辦旋有董事周言邦者投縣具保大令批示曰據稱陸金海並未犯賭而陸是否狡賴應候訊明核辦該董率請寛釋殊屬冐昧刻已據情申覆道轅請卽核示遵行矣 
[書院課士]  
　　昨爲本城敬業書院官課之期輪由上海縣主汪瑤庭大令主課適大令別有要公札委縣丞劉耀庭二尹點名給卷無譁戰士銜枚勇下筆春蠶食葉聲多士如雲不知誰是才堪倚馬也 
[移提兇棍]  
　　有金玉書者不知何許人綽號無毛老虎人蓋著名兇棍蘇阿如之羽黨也每曰身懐利刃常在租界中橫行不法遇事生風近冋顧德章訛詐不遂揚言欲試其毒手顧懼據情控諸上海縣署縣主汪瑤庭大令查知金匿跡英界中因移請公廨派差協緝讞員張柄樞司馬准之立即簽差將金拘獲押候移送縣署究懲 
[佛地情天]  
　　西門外巡防局員某君函送僧尼犯姦一案至上海縣署前晚縣主汪瑤庭大令升堂研訊僧桂和合十和南供稱僧人年三十二歲俗家住浦東某鎭現在西閂外普濟庵焚修光緒二十三年與女尼裕祥同赴普陀受戒昨日裕祥路經滬上無處借宿因之下棍僧人處惟求恩宥裕祥供稱女尼年二十五歲前在蟠龍鎭出家後至普陀受戒現在高昌廟相近某小菴焚修昨日道經普濟菴天雨難行是以投宿自知玷汚佛地罪實難辭惟求寛宥大令飭將僧枷號尼鎖繫枷上發普濟𤲅菴前示衆二十日以儆 
[局員視事]  
　　本邑南巿十六鋪巡防北局委員蕭子文二尹擇吉本月十一日到差視事前委員蔡蓉郷二尹交卸局務後涓吉十九日赴寳山縣縣丞新任 
[局員行夜]  
　　前晚更魚三躍時本邑二十三七鋪巡防局委員邱友林二尹親率地甲勇丁往各街道嚴密巡查比至南馬頭附近見一人蜷臥簷下因命提至與前研訊供稱小的姓潘名彭福流落滬江無可棲宿暫爲廡卜之依叩乞恩恕二尹飭責二百板命丐頭沈雲泉帶往安揷旋又至董家渡馬路中見東洋車夫陸阿三並未提燈在暗中曳車行駛略訊數語喝責五十板飭地甲逐出境外又在近處見一人肩負石灰飛步疾馳研詰之下供稱小的姓徐名某石灰由某姓囑送浦東二尹飭責五十板旋往裏街同豐小客棧內查點寓客名姓與循環簿不符飭勇提司帳人姚桂春至附近卡房升座研訊姚供小的向來謹愼此次實係初犯叩求恩賜矜全二尹判責一百板覓的實人擔保具結諭以嗣後如再違犯一經察出定提嚴究姚遵諭唯唯而退是晚浦東半姆堂巡防局員程二尹亦率同勇甲往各處巡查行經薛阿四家因其深夜賭博飭責四十板以儆 
[擔糞須知]  
　　保甲總巡朱森庭明府以刻下天氣漸熱挑糞夫不將糞桶加蓋殊嫌穢氣薰蒸特飭各鋪地保　牌示禁如再不遵定卽拘局嚴辦 
[巡行新界]  
　　自法租界八仙橋迤西至徐家匯一帶新闢租界地方遼闊巡緝難周前經法界公董局中　會議就適中之羅家灣左近設一捕房特派捕頭一名督率中西各捕駐紥其間常川巡緝茲者克總捕頭令包探頭目嚴頌眉每日督同包探二名前往當差俾匪人無從嘯聚 
[湖北自强學堂滋事記]  
　　湖北自强學堂諸生滋事前已詳紀報章時僕適作客鄂垣此事見聞較確因爲貴館陳之香帥蒞鄂以來興利除弊不遺餘力而於人才尤留意栽培自强學堂教習自易聘爲委後堂務日漸廢弛帥意惄焉憂之去歲特派趙觀察爲總辦諭令極力整頓嗣又念學生之不能精進由於師長之不善教導彼州縣各官分心利祿勢難望其善誘循循因商諸兩湖書院山長梁集菴太史就院內畢業生中遴選田吳沼等五人派充學堂教習書院爲兩湖人文淵藪太史勤於誘掖田等又素爲知名士是以牌示之後士論翕然獨堂中俄文領班學生向煜自命文理較儕輩略優見之大爲不悅號召張楊吳魯羅諸同學私相誹議謂同是學生何得　然爲人師未免重視書院輕視學堂且如陳向咸者學問猶可餘皆卑卑不足道安能低首下心北面師事乎陳爲優貢故諸生云然揣諸生之意特狃於世俗之見寗師州縣官不師畢業生初不在學問之優劣也牌甫懸出人尙未到遽爾滋閙不堪其受斥逐也咎由自取夫復何言乃外人多歸咎於觀察之鹵莽太史之狥私試問其說安在豈天下之畢業生舉不足爲人師乎抑向煜等果爲名士而田吳沼等果爲陋儒乎不然豈學堂教習果宜於州縣官而不宜於畢業生乎抑凡州縣官之學問皆優而畢業生之學問皆劣乎又不然豈觀察太史與舊教習積不相能而設法去之乎抑新教習與觀察太史均屬姻婭故有意進之乎凡此數者固昭昭在人耳目而信其必非者也况是舉也香帥主之太史觀察不過承命而行耳胡爲無理取閙孤負香帥之美意織成太史觀察之罪案混黑爲白妄肆雌黃上灰教育者之苦心下長諸狂生之氣燄果何爲哉嘻[  鐵城庸菴氏稿]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[書院課題]  
　　杭州訪事友人來函云本月初二日爲省中三書院官課之期撫憲余晉珊大中丞考試崇生員文題莫如貴德而尊士三句童生文題惟義所在通塲詩題賦得孟夏草木長得經字崇文藩憲榮方伯考試生員文題子曰然有是言也一節　生文題無然泄泄泄泄猶㳫㳫也通塲詩題賦得執陟攻駒得駒字敷文黃廉訪考試生員文題以大事小者樂天者也童生文題未詳通塲詩題賦得布穀聲中夏令新得新字 
[瞻禮停公]  
　　昨日爲天主教中四大瞻禮之一凡在教中人均須赴堂中行禮以故法總捕頭克賴美先期傳諭各捕房停辦公事一日蓋以昭誠敬也 
[彌撒禮成]  
　　昨日爲天主教中舉行瞻禮之期淸晨七下鐘時本邑徐家匯天主教堂司馬鐸命駕至南市董家渡天主教堂登檯行禮遠近男女各教士約有萬人均至堂中跪誦經文至九點鐘時始禮成而散 
[上海縣署瑣案]  
　　去冬浦東人傅錫全之妻秀秀被人誘去偵訪無蹤至前月始得諸小東門外戲館街鴇婦張文卿所　花烟館內正欲領回突被張鴇兇毆秀秀遂乘機兎脫傅忿極奔投縣署喊控縣主汪瑤庭大令飭提張鴇研訊供稱小婦人已將秀秀交張桂生領去大令因移請英美租界公廨飭提張桂生歸案質訊張鴇供張桂生係野雞妓院龜奴前者偕所私蕩婦姚三寶領秀秀至小婦人處押去洋銀三十五元後因秀秀不善伺應狎客疑其出自良家至第四日卽送還洋銀尙未由桂生交出張桂生一味抵賴大令喝令重責二百板始稱小的開設野雞妓院秀秀由張鴇送還後即交姚某領去大令飭將張鴇交人保出張桂生押候究追○英美租界公廨讞員張柄樞司馬移送某省候補縣汪炳呈控和記茶行主王養吾倒欠公欵一案至縣大令升堂研訊汪炳親自投案求追行夥姚慶垣供初在和記司帳後司接客行內股東共八人資本銀一萬二千兩開張未及一年即行閉歇執事人徐致堯已回徽州原籍大令飭交人保出聽候查明核辦 
[英美租界晚堂瑣案]  
　　鄉人瞿大春瞿木全控陸芝堂串同應文生盜賣地基讞員張柄樞司馬准詞飭提兩造及地保錢丫頭到案前晚升堂研訊瞿大春供稱小的有地一畝三分與族人瞿木全之地毗連邇者木全倩陸芝堂介紹將地售與應文生不料應將田單朦換道契計圖霸佔叩乞究追瞿木全供小的僅售去地二畝二分五釐並未將大春之地出售陸芝堂供當時小的實祗經售地二畝二分五釐至華人與華人交易本不應換道契不知應文生因何有此糾葛小的實不知情司馬飭將陞芝堂管押限一月內交應文生到案訊追違于未便○前者周仲甫控王延生欠銀大令研訊之下將王管押未幾王忽患病成衣匠朱新德聞之以爲有隙可乘向王僞稱與署中人熟識可設法覓人保釋致被騙去洋銀六元二角靜候多日杳無消息前晚朱又至押所王卽扭住呼寃看役禀請司馬一併提案研訊得實諭令將朱管押追繳洋銀六元二角再行嚴辦 
[英界瑣聞]  
　　前日午後四點鐘時南京路二百五十一號門牌　泰昌洋貨店門前所掛招牌忽然墜下適劉吳氏行經其地不及避讓傷及頭顱並傷何紀祥沈三元二人當經巡街捕一併舁至仁濟醫館求治醫生騐視之下謂須一禮拜後方可告痊亦无妄之災也○前日傍晚六點鐘時有形同無賴之苗雲甫乘脚踏車飛馳至福州路漫不留神將行人洪桂樹撞倒碾傷兩足痛極呻吟苗見肇禍端意圖兎脫經一百九十一號巡街捕拘獲帶入捕房捕頭著將洪舁送仁濟醫館療治苗押候解送公堂禀請讞員張柄樞司馬懲辦 
[法租界捕房紀事]  
　　前晚八點鐘時某錢莊出店人某甲肩負笆斗中寳銀二十錠洋銀一百元行至小東門左近被流氓某乙攫取洋銀飛步而逸幸爲巡街捕所見拘解捕房捕頭命押候解送公堂禀請讞員杜枝園大令訊辦○偷兒某丙在某處竊得衣服數件携至護城河畔某押鋪質錢適爲包探所見拘入捕房捕頭命押候堂期解請訊辦 
[美租界捕房紀事]  
　　前晚有某國水手二名醉態瞢騰闖入斐倫路某粵妓家恣情胡閙某號巡街捕見之恐肇禍端上前喝阻水手怒拔取身上所佩之刀當頭猛砍捕急吹號呌召集衆印捕始得拘入捕房捕頭令押至酒醒時釋之使出○積竊朱阿三前曾犯案管押捕房旋被扭斷鐵練逃逸無蹤前晚混入北四川路某鐵作竊取機器携之而出適爲包探劉光震所見拘入捕房捕頭令押候解送公堂禀請讞員張柄樞司馬訊辦○日前西人某甲行至百老匯路失去銀質對時表一枚遂投報捕房請爲查緝昨經包探劉阿炳查係甬人某乙所得赴出原贓捕頭令押候解送公堂禀請訊究○昨日淸晨偷兒張阿才混入北吳淞路甬人某姓家竊取布衣携至比鄰某押鋪求質適爲包探劉阿炳所見拘入捕房捕頭令押候解送公堂禀請懲辦 
[姑蘇官報]  
　　三月二十六日盧懋善由上海閩廣　捐局來宋恪宜銷南路二叚夏防巡查差並辭赴吳淞江厘局差遣准補寶山縣縣丞蔡鏡瑩由　來禀謝奉飭赴任卽辭二十七日辦理揚　堤工總局候補道范德培由甯來知府揭傳淇由松滬局巡卡來同知左念慈由上海　捐局來府經歴錢乘　禀知到南路二叚夏防巡查差吳江縣主簿祝衍綸荆溪縣張渚司巡檢徐寳源均管解秋審人犯來卽辭州吏目林毓蕃稟奉委赴靖江公幹卽辭二十八日藩轅牌示照得常熟縣知縣楊家騵調省另候差委遺缺查有截取知縣楊炳震堪以酌委署理又署崑山縣知縣尙昌厚早經年滿應　撤回遺缺查有正任斯缺之諸可寳堪以飭令回任又署溧陽縣知縣洪爾振年滿遺缺查有正任斯缺之曹宗周堪以飭令回任三品銜賞戴花翎留閩候補用叅將林有貴江西人由籍來直隸州際安由甯解餉來知縣廷鳳由常昭內河厘局來薛葆楹由江震絲捐局來寳山縣縣丞蔡鏡瑩禀辭赴任二十九日候補道潘學祖由滬來署太湖恊鎭忿志鵬到請補吳江縣縣丞施維明禀謝奉飭先行赴任縣丞胡隆祺稟知奉委秋審執事差四月初一日江安督糧道效曾到卽辭行河南候補道楊廷某辭行赴滬松滬釐局總巡揭傳淇上海糖捐局左念慈吳淞江厘局鄧文　盛澤釐局趙謹淇瀏河釐局李樂善常昭內河厘局劉廷鳳車坊厘局恩厚宜荆釐局全善吳淞貨捐局方蓀松滬絲茶北卡李輔燡吳淞貨捐分局屠仁溥均載　　　　　　　　　　　　　　道來蘇禀商海運事宜請補震澤縣夏輔咸禀謝奉飭先行赴任初二日知府張慶勛禀辭回上海機器製造局署崑山縣尙昌厚專丁來省禀謝奉飭漕捐案內奬叙四品銜正任溧陽縣曹宗周稟謝奉飭回任吳江縣縣丞施維明稟辭赴任請補震澤縣縣丞詹奎禀謝奉飭先行赴任巡檢陳時夏禀知奉府委代理元和縣典史事分省補用道郭熙光通知赴黃　　口查膏捐 
[維揚官報]  
　　三月二十三日胡分轉光國委辦淮南總局温鹺尹世學辭赴泰州南門差二十四日前署淮揚海道李觀察維　交卸赴省過揚○二十五日戈分轉乃甬辭赴淮北吳分轉用賓由舊港來揚公幹張鹺尹之溶到五成鹽價差　鹺尹鼎淸銷五成鹽價差 
[上海北市絲業會館籌賑公所施子英經收順直陜西賑捐二月初一至初八日第八十八次淸單] 初一日陸仲英善長求父病速愈由仁和莊倪錫疇先生來洋三千元袁粹初先生經募塔捐第四次洋三百元小洋二百角茶業衆商規元二百兩杭州邇遐齊杜蔭楠十元周兆蘭求兒病速愈十元無名氏四角○初二日常州袁勵忠節省日用由永康莊來洋一百卄元陳鴻猷鴻宰鴻壽鴻逵求合家平安洋一百元又求合家平安洋五十元無名氏祈保平安廿元又二戶均祈保平安各五元嘉郡潤康無名氏四十元益順龍洋廿元古　桃源氏英洋十元益順同人英洋九元龍洋一元松江木筆居士抱孫之慶願助英洋十二元松江祝平安十元桃康齋一元盛雨邨四元甯波府學孫募求智慧子二元○紹興阜通莊募胡善士徐善士陳善士徐善士傅善士胡善士六戶各洋十元陳潘兩善士十元宋善士六元湯餅四元○初三日高臨縣來常州布商胡世漣施邦珩洋一百元胡王氏求病愈由崇餘莊來廿元又無名氏十元通州乾復典海陽再餘生祈家客平安消災却病十元張孫氏一元蘇城女普濟堂銅洋四元匯豐銀行銅洋一元無名氏銅洋一元○信懐民洋十元又募伊爾根覺羅氏 
 
 

Page 10

 
 
十元　竹銘六元陳圭笙羅幼香唐　孫賡仲　四戶各二元羅壽田一元　祜祿鈐五戶各一元○初四日德香堂洋八十元秀水陳培基求父外症速愈三十元高卷　一元又交來邰　生英洋十九元龍洋一元王步瀛求病速卽全愈樂助英洋十元常熟昌盤隱名氏飾省移助十元蘇城元裕易隱名二元銅洋一元靑溪朱雲鶴堂小洋四角宜荆　棧無名氏銅洋廿一元○韓芸根募十八戶洋八十二元李榮魁十元長　道勝銀行帳房十元繆曙雲肇記號恊源號源泰號四戶各五元源記號三元隱名氏兪　翔二戶各二元愼修氏川原氏毛梅生毛益生毛慶生五戶各一元○初五日安徽勸助陜賑公所募第三批規元一千兩詒縠堂胡明年六十壽辰預助洋一百元常州武邑復初堂唐追荐先嚴慈九十冥壽移賑洋四十元又得男蒙諸世好戚族誼惠賜彌分　璧未盡所受佳珍移賑五十元又再加伸謝諸君薄酌移賑十元謝子楠先生募知止居三十元又恆成公十元又恆興德成生利各五元蘇垣了願子爲慈恙就痊求速復元　元　衍書屋求病痊十元吳　隱名氏十元杭州施子彝求目疾全愈十元陳氏寶濂各一元遂昌王維新堂龍洋四元常熟隱名氏求平安英洋三元杭州無名氏小洋廿魚吳裕記張安房各銅洋三元倪炳記銅洋二元○初六日杭垣戴守誠經募由震昌來洋一百元揚州徐孝餘募心印氏由福康莊來洋一百元陸眞性求孫病速痊五十元湖城求安居氏三十元招商渝局宜莊節省十元又　同人節省十元孟煥文十元求母病速愈子十元淮安府山陽縣曹愼修堂十元嘉定無名氏英洋二元龍洋二元　金氏求病愈洋二元徐　生一元新巿鎭新泰醫園銅大洋八元銅小洋二百六十三角許閒小築主人銅洋廿三元○初七日湖鄉人高翔求病速愈由珊記洋貨號來規銀一千兩乾康絲厰同人合助洋廿元又撥助女工罰欵三十元又募衆女工七十六元二角臨平陳子棧五十元如臯東鄉蔡安魯同妻繆氏求一家平安龍洋五十元隱名氏英洋五十元無名氏卄元胡益記安記各十元興安記銅洋四元吳會英洋四元二角杜不書名蕭鉢詩各六元杜壽　陸鴻元各二元杜新芝杜佑華杜秀生高盤大尹寳義尹順　盧榮富七戶各一元平　　卡慧生氏求病速愈五元張　錢戈氏四元江都縣王利辛求家宅火燭人口平安二元費松翁一元陳　一元徽善氏銅洋二元○江陰海關江陰王求病痊洋二元讓德堂吳顧振卿朱正誼堂不書名王兆麟五戶各一元朱晉士五角朱記四角周長平五角銅洋一元殷錫記五角銅洋四角○初八日方滄洲桃儀求壽母金太宜人九旬榮慶福壽綿長洋八元胡賞　盛贊臣滕盂超張墨史四戶均桃儀各二元十齡童子方　華衆寄母沈阮氏咳嗆速愈日漸康强二元○招商漢局募恆發油行邱維翁經募裕通恆同升恆二戶各常平紋十兩　源泰六　義豐祥義豐泰各二兩裕源長　大生各二兩七戶合洋例三十五　三錢三分張玉成洋十元張程氏一元張郭氏張周氏各半元昌江　士錢六百元香港　商局　　珊洋廿元烟台招商局李　之廿元招商　局王叔　十元王葆初十元統共合洋一百廿二元○江西　韵　募玉芝館凝紫閣百祿堂　耕記景史　主紫　書屋六戶各洋四元延陵後人　盧主人萬松館主思　室四戶各二元惜餘齋主人補拙齋主人二元育　老人龍洋廿八元豐　　錢　龍洋十元鏡芙軒六元朱太夫人豐升厚各四元趙延慶堂二元陳純官陳福官陳健富陳榮官四戶各　開洋一元共廿一戶合英洋三十四元龍洋五十四元對開洋四元內　印龍洋四十四元對開四元兌　英洋四十四元八角半 
 
 
 

Page 11

 
 
   
 
 

Page 12

 
 
[奏疏彚錄]  
奴才奎順奴才魁福跪奏爲保護洋商教堂練勇餉項旣洋務局經費擬抽鹽釐並請欵項以資持久恭摺馳陳仰祈聖鑒事竊因張家口外教民太多時有尋讐之事兼有馬賊出沒加以土匪游勇時相滋攘非有兵力不足以靖地方而資保衛且口外至庫倫一路口內至京津一路爲洋商往來運貨之衢時滋不靖更有教堂洋行叢雜其間亟宜實力保護免再滋生事端惟保護非撙節不可奴才等通盤籌畫並與洋務局江蘇候補道沈敦和再四籌商而得以少抵多以簡馭繁之策庶餉可飾而效見上年德國統帥來文擬派隊駐紥張家口一帶保護洋商教堂當經道員沈敦和復稱洋行教堂當卽募勇仿照洋操訓練竭力保護毋煩派兵駐紥以免閭閻驚恐等語照復去後奴才等伏查該道員沈敦和曾在江南督練自强軍著有成效令該員招募一百二十人仿練洋操並叅以外洋警察章程晝夜巡查街道故卽號爲警察營開辦以來不獨地方安謐而洋行教堂及過往外國官商皆經保護當時因商民感服卽由該員勸捐試辦該營勇丁均須畫夜巡查故月餉較尋常營勇營爲大而照自强軍月餉則稍减惟念商民財力實有不支擬將上年十二月間奏准撤留之察哈爾馬隊二百五十人並鎭邊勇隊兩旗槪行裁撤選留一百三十人歸併警察營作爲一營訓練巡防藉資保護而收實用所需銀餉擬分三成商欵居一官欵居二官以商欵所練之二成爲保護洋行教堂土匪游勇及保送口內至京津一路洋商貨物中外商旅之用又另練警察營馬隊三十人分叚安撥爲護送口外至庫倫一路俄商貨之用旋全權大臣督臣李鴻章咨稱俄國公使催請安撥等因前來遵卽分撥保護至張家口往多倫滿爾聽一路商旅繁盛間有洋商貨物往來此路向由宣化鎭總兵安撥護送仍照章辦理如此調遺布置餉可撙節兵得實用於地方交涉各事不無裨益計警營步隊二百五十人除商欵一成每月可抵餉銀六百六十二兩外尙需月餉銀一千二百二十四兩每年共需官欵餉銀一萬五千八百八十八兩警察營馬隊三十人弁勇連馬乾每月需銀二百五十兩每年共需餉銀三千兩洋務局經費約計每月需銀五百兩每年共需銀六千兩從前添設之營務處凡關洋務軍務以及邊防各項重要事件皆歸經理一時斷難裁撤約計每月應需辦公津貼等項銀二百五十兩每年共需銀三千兩四共銀二萬七千八百八十八兩當此各欵支絀之時籌措實難爲力維查口外蒙古各地素產靑鹽進大境門運銷向不抽釐現擬每百斤抽釐金制錢五十文約計常年出產每年可籌四千兩尙不敷銀二萬三千八百八十八兩之譜再四籌思惟有仰懇天恩飭下戶部每年撥銀二萬三千八百八十八兩抑或如何賞撥以資需用奴才等自當仰體時艱力求撙節斷不敢稍涉虛糜竊念警察營開辦後外國官商往來稱便地方賴以安堵設立洋務局後民教藉得調和查獲被搶洋貨爲甚鉅均爲洋人所津津築道前經俄使照會全權大臣請爲傳諭嘉奬似此中庶可相安所有勇營餉項曁洋務局營務處經費待欵擬抽鹽並請賞撥欵項各緣由是否有當理合恭摺馳陳伏乞皇太后皇上聖鑒訓示謹奏奉硃批戶部議奏片二件併發欽此 
　　吏部尙書臣書臣宗室敬信等謹奏爲奏明請旨簡員補授內閣學士事查品級考內閣學士係從二品開列具題兼禮部侍郞銜由詹事府詹事太常寺卿奉天府府尹光祿寺卿太僕寺卿通政使司副使大理寺少卿詹事府少詹事太常寺少卿鴻臚寺卿太僕寺少卿陞任以上各衙門無人方以內閣滿洲蒙古侍讀學士翰林院侍讀學士侍講學士國子監祭洒左右春坊庶子通政使司叅議光祿寺少卿鴻臚寺少卿六科掌印給事中給事中各道監察御史陞任又定例開列京堂等官應陞人員如有各項事故或現有服制俱不開列於本內聲明扣除至其次應陞人員俱逐員開寫另行繕單與題本一日進呈如有各項不合例事故于名下註明各等語又臣部因京員懸缺過多請府在京例應題補各官一律改題爲奏例應引見各官由臣部開單奏補候旨錄用等因於光緒二十六年十月十八日拜發具奏十一月二十一日接到原摺十一月初七日奉硃批依議欽此欽遵在案今出有內閣學士貽穀陞任一缺例應具題補授查應陞之奏天府府尹玉恒未據咨報到任太常寺少卿印殷通政使司副使榮慶大理寺少卿鐵良太常寺少卿宗室載昌均有服制其次應陞之內閣侍讀學士四缺翰林院侍讀學士一缺通政使司叅議一缺掌印給事中一缺給事中二缺監察御史二缺均未補放有人俱應扣除謹將應陞之詹事府詹事文海等職名遵照奏定章程改題爲奏敬繕淸單進呈請旨簡用一員補授內閣學士兼禮部侍郞銜爲此謹奏奉硃圈詹事府詹事文海補授欽此奎俊片再光緒二十六年六月二十日奉上諭御史劉家模奏請勸捐助餉一摺現在軍務緊急需餉孔殷各省紳商食毛踐土當能激發天良毁家紓難著各督撫遴選公正紳耆設法勸辦有能倡捐巨資者奏請破格優奬等因欽此遵卽設局議章奏爲開辦在案茲據四川隆昌縣舉人據選知縣郭祖楷投効庫平銀一萬兩又南充縣監生奚育仁報効庫平銀一萬一千兩當經飭司收存備撥奴才查該紳等折變家產慨助軍餉洵屬深明大義奉上急公所捐銀數按照現辦餉捐例四成實銀覈算由舉人揀選知縣及監生報捐道員分省試用均屬有盈無絀合無仰懇天恩俯准將舉人揀選知縣郭祖楷監生奚育仁均以道員分省試用俾昭激勸出自○　鴻慈是否有當理合附片具陳伏乞聖鑒訓示謹奏奉硃批著照所請該部知道欽此 
豐陞阿等片再本年閏八月間各盟惶惑未息奴才等正在竭力彈撫人心之際聞車臣汗部落札薩克貝子銜桑薩賴多爾濟旗下商人等經蒙古人勾串俄羅斯人冐充俄兵執槍威嚇均行逃散至張家口喇嘛廟等處搶去貨物銀錢等項傳言內有該札薩克干涉等語奴才等以事關俄人當卽移知俄領事官由奴才等派員會同俄員定期於十二日內前往該旗查訊辦理茲據該盟盟長報稱該札薩應値本年札薩克年班託詞因病呈懇給假未俟本盟批示詎該札薩克竟將印務私交該旗協理台吉接管本盟未便擅擬呈請核辦前來查該札薩克於本旗勾串俄人威逼商人逃散搶去貨物銀錢等項謂其內有干涉尙未查明核辦而該札薩克應値本年年班託詞稱病未經該盟長批示遽將印務私行交管以圖脫卸事故是其取巧規避情已顯然所有該旗之事難保該札薩克中無情弊該札薩克託病私交印務已屬任意妄爲不聽該盟長鈐束從此效尤恐該盟長難以整頓盟務且應行値該年班推病脫誤有失恭順之道本應據情先行叅處以儆愚頑惟現有應查該札薩克事件擬請旨准暫從緩俟奴才等派員會同俄員查明後倘該札薩克果有干涉該旗勾通俄人情事再行從嚴一併叅辦謹附片陳明伏乞聖鑒謹奏奉硃批著照所請該衙門知道欽此 
　　奕劻等片再臣奕劻恭閱邸抄吏部以湖廣道御史一缺奏請簡補奉硃筆圈出常明欽此查御史常明之子戶部郞中瑞良現充　理衙門總辦章京照科道子弟例應廻避惟該章京瑞良在總理衙門行走已十有餘年才具明練辦事勤能近經派令隨同議約亦能勤愼從　洵屬得力之員伏查總理衙門章京遇有廻避如實係當差得力者均經奏請留署奉旨允准有案擬懇聖恩俯念要差需員准將章　瑞良仍留總理衙門行走毋庸廻避出自鴻施理合附片陳請伏乞聖鑒訓示謹奏奉硃批依議欽此 
　　李興銳片再臣接准部咨欽奉上諭李岷琛補授湖北按察使春順調補浙江寍紹台道等因欽此當經轉行欽遵應飾交卸首赴新任所遺督糧道印務查有候補道丁乃揚堪以代理又鹽法道印務查有候補道張　堪以代理除分札飭遵外謹會同兩江總督臣劉紳一　片陳明伏乞聖鑒謹奏奉硃批知道了欽此 
 
