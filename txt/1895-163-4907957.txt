# 1895 - 163 - 4907957

 

Page 1

 
 
[新印二十四史價目] [  圖書集成局啓]  
本局前印二十四史字跡明朗書式精良較他家之細若繩頭模糊莫辨者眞有天壤之殊是以海內風行幾至不脛而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[新印隨園三十六種告成] [  圖書集成局啓]  
隨園太史全集本局覓得初印善本用新鑄大號鉛字排印風行寰海內外早已不脛而走不翼而飛茲訪求太史遺像及隨園圖延畫師摹繪連太史　囑冠諸卷首并將湘㾗閣詩稿瑤華閣詩草隨園瑣記談瀛錄諸書附印於後共成三十六種可謂盡善盡美髪憾無遺矣而又字　疎朗紙墨精良讎校再三裝潢精雅以視蠅頭細字辨認模糊者眞有天壤之別工旣竣又精製櫸木箱盛之以便舟車携帶每部分釘五十本仍收實洋五元並不增價　君子有先覩爲快者請移玉上海三馬路申報館帳房申昌書室及各外埠申昌購取可也 
[論四川鬧教事]  
天主教之流行中國　已久矣默加爾大意經謂聖多默宗徒至印度中華等國敷教多有信從者核其時在東漢光武朝李九功愼思錄載明洪武初江西廬陵縣人掘地得　教所頂禮之鐵十字架上鑄吳大帝赤烏年號雖事之確否未敢深知然亦足見彼教流行並不始於近代也亦越明末　淸初彼教中湯若望南懷仁安文思利類思陽瑪諾等人挾其天文測算之長供職欽天監於是教乃漸盛各省皆有購地建堂者至道光二年中外通商首與英國訂立約章其第八欵有耶穌聖教曁天主教原係爲善之道待人如已自後凡有傳教習學者一體保護其安分無過中國官毫不得刻待禁阻旣而與俄美法布和丹日比義各國所訂之約大同小異無甚差池由此觀之各教已爲我　皇上所准行我而信之從彼誦習回可我而不信任彼傳播亦無不可又何必顯與之敵以致釀成釁隙貽　君父以隱憂哉乃自立約以後各省鬧教之案幾於無歲無之間嘗稽諸案牘如同治三年河南桐柏縣傳教士賀安德正在開堂講道被巡勇拆毀房屋捆打灌尿同治七年廣平府永年縣民人拆去教堂十字架摔毀八音盒洋槍等物同治八年揚州民人毆傷教士路惠利搶失洋銀四川酉陽州民團殺斃教士李司鐸焚燬教堂同治九年天津混星擊毀教堂殺斃教士同治十二年四川黔江縣民人毆斃教士余克林等人是年廣東瓊山縣民人又毀壞教民磚石雜糧龍川縣更有民教爭閙之案光緒元年美國赫教士開設在江西九江府城內化善堂勸人入教被人誣以關鎖幼孩之事將堂屋拆毀衣服書籍所失良多光緒二年温州叛民施鴻鰲潘阿士等人妄稱教民陰圖不軌是年皖南建平之歐邨及宣城寗國廣德各教堂均被亂民打毀光緒四年廣東海豐縣蔡厝圍民教有互訐之案是年鶴山縣教民李鏡湖被人凌虐經美國林領事申請兩廣總督辦理光緒六年淸遠縣福音堂被衆吵閙以上各案或立時訊結或延至經年閙事者懲之被毀者賠之費幾許官長苦心糜幾許國家帑項始得彌縫其事和好重敦噫小民無知卽不喜教士之所爲獨不念一肇禍端卽重勞九重之宵旰耶况傳教已奉　朝廷所准教士固各盡其職從未嘗開罪於民耶迨三年前沿江哥老會中人聚衆起事由蕪湖以迄各處首先發難於教堂或毀或焚或搶或殺漸且延及丹陽無錫等內地亦復次第效尤而昔年松江府考時之焚燬教堂以讀書明理之考童而亦號召黨徒將教中人作踐雖諸事皆以撫䘏賠償得了不致因此而啓兵端然試問滋閙之人固有得乎有失乎如以教爲不應傳則皇上於立約之初已由御筆批准曷弗於未批之際環求大憲抗疏力爭如謂教士及教民有越禮犯分之事則亦當曰其罪狀控之於官使官訊出是非憑公判斷奈何旣不爭之於始復不揭之於終徒是招集亡命之徒捉影捕風以莫須有三字加諸彼教藉端滋事以遂其刼掠之謀豈以國法爲不足長歟夫亦愚頑之甚矣此次中倭之事未决法人方擬從俄人之請出而抗拒倭人巧四川各處頑民又有焚毀教堂之事夫教固歸法國保護者也一旦事起倉猝法人必致用心教案不復能顧及東倭而俄與德覩此情形更必爲之灰心而不樂出全力以與倭抗是從前鬧教各案不過使官長左右爲難而此次之燬教堂直是有關國家大計何頑民之不知法度竟至於斯耶我乃謂川中地方官誠不得辭其咎也自來燎原之火起於一星使當謠言初起之時爲民父母者與小民開誠布公宣講奉准傳教之條約告以教士之以福音勸世其心坦白無他小民豈皆不識從違者當此事尙未成或尙可潛謂於不覺卽使一處旣已被毀急將他處設法保護飛詳上憲派勇嚴防小民懾於兵威亦尙可免蔓延之禍乃先事旣毫無覺察臨事又束手無能坐視千萬亂民惟意所欲揭竿斬木與教爲仇各處教堂盡成瓦礫雖法國素稱輯睦未必因此而遽動干戈然當公欵竭蹶之時又出巨欵以賠償所毀缾之罄矣當軸者其能免於躊躇乎請以一言正告曰治亂民宜用重典 
[本館接奉電音]  
　　昨日午後京師飛電傳來上諭一道敬謹譯登○五月二十一日內閣抄奉上諭江西建昌府知府員缺著何剛德補授欽此 
[鎭火兩誌]  
　　鎭江西門外寳蓋山下爲客民棲息之所茅檐　屋鱗次　比某　三鼓時某姓茅屋忽然失愼烈燄上騰家人在黑甜鄉中驚醒火已破屋而出赶卽喊救鄰人聞信急持水桶前來澆灌無如西南風甚緊轟轟烈烈光燭半天轉瞬蔓延俄而鑼聲鏜鏜城外各善堂水龍絡繹而來吸水狂噴地方文武各官紛紛到塲彈壓指揮撲救約焚兩㸃鐘許回祿神始斂威而返然茅屋二十餘間已成焦土其餘附近瓦屋四面悉築高垣火不能飛越雷池一步當起火時仁安會中人拆卸毗連房屋有某甲者緣長梯而上偶不小心忽從高墮下所幸各龍夫瞥見將甲抱住而身已受微傷遂舁至局中延醫敷治諒不日卽可醫治痊愈也○距鎭郡之南八十餘里有丹陽鎭一小市集也此處向歸鎭江府管轄本月十八日有客自該處來者述及十七日更魚三躍元字街夜來香烟館失火館主某甲係廿四橋畔人也凡有烟霞之癖者莫不麕集於此一嘗芙蓉香味是夜甲因烟客已散獨對一燈吞雲吐霧不料睡魔纏繞衣袂悮撲烟燈延及被褥燃約手臂痛極驚醒忙迫間又將桌上洋油燈撥倒轟然一聲火𦦨冐穿屋頂不可撲滅甲見勢不佳卽携兒女數人從後門逃避至於箱篋衣服及大小器具全然不顧悉爲祝融氏所有移時該處地保鳴鑼報警在鎭各叚水龍一聞此信星馳赴救乃火勢猛烈非陽俟之力所能抵禦遂蔓延東首某姓糖坊此處房屋密比如林勢若破陣燧牛但見亦雲赭赩黑霧逃漫旣而城守營守府曁丹陽縣各官均到塲督率兵勇撲救並拆去牆壁以斷火路各水龍復吸 
 
 

Page 2

 
 
取運河水竭力噴澆無異匡廬飛瀑而火神依然采烈興高諸官見事勢危急將頂戴擲入火中始得反風滅火是役也計焚去瓦房十餘家草屋二三十間直至天破曉時龍夫始掌號而返各官亦紛紛折回當赤𦦨騰空時有某糧食棧救火人夫恐延及棧房乃將棧門用物極力堵塞而該棧某姓則仍在屋內未出也知之者無不爲之心驚膽落但火勢已逼亦復無可如何火熄後該棧如魯靈光殿歸然獨存在外者急破門入視則某姓已面無人色矣眞險事也最可憫者有一老嫗年屆耳順伊子向在外貿易日前帶歸洋蚨十數元嫗卽置諸衣箱內失火後亦討一炬於是沿路衷號其情形幾於慘不忍覩然火神亦太虐矣哉 
[免减俸廉]  
　　前報京外官員今秋俸廉擬再减三成一節刻接京信以和議已定此舉卽作罷論矣 
[衛兵將撤]  
　　京師各國使署當風鶴驚心時調兵入衛兹以和局告成邊烽已息所有護衛各西兵聞將陸續出京也 
[電飭嚴防]  
　　客有自春明貽書相告者欽差大臣劉峴帥於五月初旬自關外電致各路統兵大將飭令嚴密防範恐日內將有戰事京外各防軍均接到電音矣京函如此合照錄之但不知所謂戰事者何所指耳 
[問答節略接前稿]  
　　李云現在毫無頭緒俟我回國再議如三年之內本還淸可免息否伊云三年內果能淸還息可全免李云約內可添明若三年後淸還云云此乃活語如此寫法不過少有體面所有便宜無多伊云約內寫明第一次交淸後餘認息云如三年不能交淸則以前之息必須一體加添李云三年內淸還免息如不還一併加息伊云一併加息此事甚爲糾葛李云莫若二萬萬內减去二千萬以抵償息如此一萬八千萬卽照約內所載辦法不更簡捷伊云不能且三年內交淸免息應於約內載明以免誤會李云如此鉅欵豈能預定伊云我亦恐兩年內交淸難以預定故將還期延至七年之久李云少去二千萬中國可少借二千萬伊云萬萬不能李云三年內淸還免息不必寫入約內可另立專條伊云此事不能另立專條應於約內寫明李云你將第四欵翻復觀看可另有主意伊云或三年內還淸免息或應否寫明一定辦法李云無妨加一活語倘三年內云云伊云必須寫出一定辦法李云借錢之權在人借到方可寫明伊云只好照原約寫李云中國前賠英法兵費但寫明過期不還方認利息今卽加息亦太不情伊云英法甚富故可免息李云爾想錢太過索欵又鉅利息又大伊云其時英法之兵不如日兵之多李云英國其時調有印度兵伊云所調不多李云兩年淸還免息可添入原欵乎伊細想多時及云如要停息只有一樣辦法三年內照舊認息若三年之內果眞淸還可將認息抵作本欵李云是否三年將本全還並認利息則將已償之息作本伊云譬如換約後六個月交五千萬再六個月又交五千萬其時應交一萬萬之息第三第四等期照算如三年屆滿將餘欵交淸則前二年半所認之息卽可劃算應交餘欵惟三年當自換約之日起算李云卽寫如三年之內能將全欵淸楚云云請貴大臣看後卽可添入第四欵伊與虧員互商卽云添入李云尙有數條相商並非與原約有所增减不過將約內之意聲明以免將來誤會如遼河口界線該線一到營口之遼河後當順流至海口止彼此以河中心爲界此乃公法凡以河爲界者莫不如是伊云將來勘界時可定李云卽可照此添入第二欵內之第二條下伊云甚是可照行李云第五欵二年後讓地內尙未遷出之華民可視爲日本臣民但有產業在讓地內而人遠出者二年後應請日本保護視同日本臣民之產業伊云此事難允現在日本與西國所訂條約不准外人在日本內地置買產業李云我所說者乃原有之產業與外人所置之產業不同伊云此與日本律法有異不易辦理外人必將藉口李云此乃祖先留傳之產業可照章納稅有何難辦中國人民皆可在別縣置產伊云華民在中國隔縣置產非外人可比如日本聽華民在內地有產則外國必將援一體均沾之例以要我李云臺灣華人不肯遷出又不願變賣產業日後官出告示恐生事變當與中國政府無涉伊云日後之事乃我國政府責任李云我接臺灣巡撫來電聞將讓臺灣臺民鼓譟誓不肯爲日民伊云聽彼鼓譟我自有法李云此話並非相嚇乃好意直言相告伊云我亦聞此事李云臺民戕官聚衆爲常事他日不可怪我伊云中國一將治權讓出卽是日本政府之責李云不得不聲明在先伊云中國政府只將官調回兵撤回而已李云緑管士兵不可他往駐防之兵可撤回伊將所譯免息一條英文閱過與華文相對不錯李云卽可照此　入李云臺灣官紳交涉事件紛繁應於換約後六個月方可交割淸楚此節添入約欵內伊云我意批約後數禮拜卽派兵官赴臺收管李云可派人與臺灣巡撫共商以淸經手事件伊云換約後請華官出示臺民我派兵官前往將一切軍器暫行收管李云所派有文官否伊云文官亦派李云交割是大事應先立簡明章程日後照辦方免糾葛伊云我不能延至六月之久再議交割換約後立卽派人前往李云約內可改云換約後兩國互訂交接簡明章程伊云有一專條在此專爲臺灣之事卽將東英文交閱李接看東文不懂令譯英文其略云一切堡壘槍砲與公　物件皆交日本武官收管所有華兵行李私物准其自携日官指定一處令華兵暫住直至調回內地中國政府限日撤回一切費用中國自認兵撤回後日官將洋槍送還然後派文官治理地方公家產業由彼收管其餘細節皆由兩國兵官彼此商定等語中堂聽畢云此係換約後之事我無權先定伊云中堂改期有權此條與和約均重何謂無權李云此皆換約後應商之件如通商水陸章程諸事皆可同時商酌伊云此乃最要最急之事 
[漢皋米市]  
　　漢口訪事人云武漢人烟輻湊烟火百萬家日食所需幾難數計至閩粵吳越諸巨賈來此採辦者更多若恒河之沙玉粒金秔責生意中之巨擘焉在昔米石多來自川湘今則川米到者寥寥惟湘南仍舳艫相接自前月杪迄目下雖日到數千石而價值漸增靖港米每石售至銀二兩一錢馬家河易俗河上等米批價每石一兩九錢有奇衡州五冲米一兩六錢有奇醴陵米一兩九錢有奇常德滄米並無市價聞之米業中人云刻下常德有巨賈囤辦米糧日內若無貸到恐漢上米賈必致居奇也 
[賭禁重申]  
　　廣州訪事人云番攤賭博例禁綦嚴自衙役劣紳得規包庇兼之海防緊急提作防費厲禁遂變爲具文以致輕薄少年日夜流連雖破產傾家而弗顧澆風惡俗爲害實無津涯焉馬玉山中丞嫉賭如仇刻已㯢就禁賭告示一通招雇手民刷印一經蕆事卽可張貼通衢至所繳陋規嚴諭屬員限至五月初十日止截以後雖經餽送槪不准收地方文武各衙多有專恃陋規以充囊槖者驟聞此耗不免失驚迭向中丞懇情並有以防費難籌之說進者皆爲中丞呵斥說者謂前蔣果敏公撫粵時曾將賭博禁絕流風善政至今婦孺猶歌頌弗衰至中丞又仿而行之眞可謂後先輝映矣 
[大風覆舟]  
　　頃有從十二圩來者云本月十五日午後江中波平浪靜忽西南方有黑雲一朶冉冉而升移時雲中有黑氣兩條下垂見者咸譁傳曰掛龍矣果見矢矯凌空時伸時縮正觀望間狂風陡起江中浪湧如山一霎時雷電風雲李左車同時齊至回顧矯矯者則已不知潛藏何所首尾皆不見矣雹之大者如拳如核行人奔避不及多被擊中甚有頭額被擊鮮血淋漓者是時江邊停泊空鹽船甚夥密排鱗次一望無涯均係各岸商人預雇以備擇日開江當風初起時船帮中間之二十一艘被風吹斷錨練捲至江心全行沈覆有欹側江面者有船底朝天者一片喊救之聲慘不忍聽幸救生紅船赶急設法駛往奈亦無從措手而頭帮尾帮各船雖受虛驚尙稱無恙是可異已或曰此廿一船殆因龍尾所揥以致捲出船擋遵此　刦歟聞各船東夥以及眷屬人數甚多得慶更甦者不及十之三四餘皆魂遊水府身入鮫宮矣聞有某船主夫婦年皆半百猶抱伯道之嗟去歲妻忽有孕兩老觀喜非常當失事之前一日正當臨辱尙未產下詎料忽罹是厄聞者憐之按是日午後三㸃鐘時揚城亦下冰雹一陣僅大如果核未及片時卽雷雨雹止不似江邊之大而且烈也 
 
 

Page 3

 
 
[杭試餘聞]  
　　浙省學政徐季和宗師考試杭郡畢後於初六日接考武童在箭道校閱馬射有仁和童生王某因馬脫韁翻身而下頭面均已跌傷當由業師扶之而去又錢塘某童奔至三靶前馬忽跳躍出槽撞翻小孩一名幸從旁人多將馬勒住而小孩雖受微傷尚　致有性命之憂初七日在學署考試步箭將頭門關閉由縣派撥民壯勇丁把守按次㸃入以二十人爲一牌其餘間人一槪不准放進初八日考試技勇亦如之當塲查獲　替一名立予扣除擬交提調官究辦後經廩保再三懇求始免發交又技勇塲中學憲訪知頂冐甚多凡用頭號弓刀石者必再三盤詰如口音不符槪不取進初九日出圖初十日覆試府學中有三武童未經塡册當由教官禀稱疑有情弊立卽札府扣除十一日發落生童畢復傳各學教宮進見謂之曰浙省文風素稱極盛近來輙好尙新奇殊少淸眞雅正之作童塲尤多荒謬不講理法因發下集虛齋文數白部分給各學以便多士揣摩商籍文童羅某外面頗有謠言謂其有槍替等弊當小覆日呈報患病未及與考後經認挨甲商澈底淸查傳其百試尙無頂冐之事於初十日由學具文禀請補覆學憲准如所請當堂面試與正塲文理筆跡均符始免扣除然其轉圜之間費用已不少矣 
[舉辦海運]  
　　漕糧爲天庾正供浙省舉辦海運以來例由糧憲派委各員分赴滬津通三處辦理均在年前下委至正月間陸續解滬俟開河後分裝輪船到津轉運至通糧憲於三月間帶印北上親赴通州呈請倉塲大臣騐收上年因日本肇釁海疆不靖擬改折色尙未起解而和議已成現奉部文仍照向章舉辦無須折色蓋京城糧食稀少籌辦不易故也儲憲鄭芝巖觀察萃札後卽委候補府察太守增光請補寍波府程太守雲俶爲津通兩局總辦并委候補縣黃大令家瑜劉大令宗晏韓大令銓先赴津通等處料理一切其餘各員俟開辦時再行札委也 
[浙省官報]  
　　運庫應解京餉前已籌解一批刻奉部文催提赶解是以惠菱舫部轉特委候補運副卜分轉文杓管解銀五萬兩於初九日兌出寄存外庫○嘉松分司出缺前經運憲委杭紹分司高副轉兼署現在是缺已奉准部覆以候補運判胡汝翼補授惟胡分轉係委解第一批京餉之員未曾回省履新之期尙需時日也○海寍都司缺現奉撫憲札委温中守備布國才署理業已交卸本任來省禀到○候補縣謝大令煇鑒籍𨽻四川乙亥舉人需次省垣多年猶手不釋卷上年分校鄉闈所取皆知名之士現奉藩憲牌示題補縉雲縣缺文教之興當拭目俟之 
[新絲價廉]  
　　浙省蠶絲大熟可占十二分年歲各絲行於五月初一日開秤定價每兩二百二十文各鄉民貿絲者紛至沓來竟日不絕而買貨者以市價尙需看賤售者寥寥至次日卽减至二百文近日又减至一百八十文 
[重整浮屠]  
　　杭州六和塔在江干閘口九龍頭地方高七級登其頂可瞰滄海祗因年久失修大半傾圯居民恐釀事端遂將塔門封閉現在坍埌愈甚而江潮時有過塘湧入內河據形勝家言此塔係鎭江潮有關全境風水必須赶爲修整無如所費頗鉅無可籌措有某紳素崇佛教樂善好施聞其事遂立願重修并出資修築江塘以衛閭閻使僅以佞佛目之亦淺之乎測某紳矣 
[遠迓節麾]  
　　統領江南萃字防軍馮亭宮保將由鎭江蒞滬已列報章昨日上海縣黃大令探悉宮保旌麾已抵吳淞口施字嶺下椗擬察看吳淞砲臺後卽使旌旋遂隨同江海關道劉觀察乘馬車赴吳淞迎迓 
[大令答拜]  
　　日前大西洋國駐滬新領事濮琚君偕繙譯官畢禮納君詣道轅及縣署拜會前日午後黃大令鳴騶出城前往答拜禮也 
[失銀送縣]  
　　勇丁劉昌球控哨官劉長進等竊取洋銀在途爭吵當經巡街捕拘至捕房轉解英公堂請訊前晚通刺升堂劉昌球供小的係安徽合肥人向在臺灣澎湖統領劉大人忠良麾下宏字前營中哨八篷當親兵二月二十八日澎湖失守後小的隨劉統領赴臺北謁見唐帥後劉大人赴彰化縣招募勇丁三營以醫克復澎湖正在成車之際忽聞和議已成臺灣全省有割據倭人之信故劉大人將所招之勇丁卽行撤散劉大人不知何故仍在彰化囑小的先將大人行李計大小箱籠五口及零物等送回蘇州府第故小的乘花馬速輪船至厦門適遇素識之陳德華等帶見哨官劉長進訊論之下意見相同故與劉等乘雲津輪船於本月二十日十一㸃鐘抵滬其行李等件寄在劉哨官所住之大方客棧內大箱四口暫放樓下小箱一口托寄劉哨官房內小的因胞弟長慶在九畝地當兵故於當日四㸃鐘時卽將所寄箱籠雇車載至大東門內火神廟寄住不料次日檢㸃各物小箱內失去洋一百十八元故向劉哨官理論今求訊究劉供鎭江人歷保副將之職曾在臺灣劉大人麾下宏字前營副哨當哨官澎湖失守後帶同勇丁二名至厦門萬安棧借住約有二閱月之久此次適與親兵劉昌球在厦同趁雲津輪船到上海職員現住大方棧所有親兵携帶劉統領之箱籠五只職員曾代爲招顧所失洋銀之事職員實不知情且該　兵當將行李取去時並不提及箱內有洋銀數百元之事迨至次日始來向職饒舌陳德華王旭成同供稱小的籍𨽻桃源縣向在澎湖當兵自澎肖失守後卽隨同哨官劉大人趁輪至厦門寄住萬安客棧約歷二月之久　遇劉昌球晤面談及同乘雲津輪船於本月二十一日十一㸃鐘抵滬所有劉昌球携帶行李等件小的等代爲照管惟失洋有所不知通刺判將劉長進陳德華交保次日將人案人證移送上海縣訊核王旭成無干省釋劉遵諭而退 
[移歸原籍]  
　　前者娼婦蔡鴻卿卽鳳珠控寄母徐金氏勒阻從良一案業經宋通刺養妓交官媒管押令金氏邀同媒証到案再訊已列前報前晚通刺升堂金氏卽蔡鴻卿供生身父母實姓金年二十二歲原籍南京上元縣小婦人幼年父母相繼逝世孤獨無依於七歲時不知何人作主將氏寄名與淮安人徐殿臣爲螟蛉女寄父與寄母素不睦爭吵時聞至小婦人十二歲時寄母徐金氏說明擬赴淸河縣署誣告寄父違犯不端事當經縣尊飭退繼而寄父因病棄世當向某善堂乞得施棺一具收殮後寄母與劉貴卿姘識迨氏十四歲時寄母同劉將氏挈以來滬售與鴇母蔡阿秀家爲娼今逾七載之久寄母屢來索擾不休小婦人矢志從良屢爲寄母阻止今復有某狎客願代還身價娶以爲室鴇母蔡阿秀業已應允小婦人以爲可以脫離苦海詎料寄母依然覇阻並糾集無賴多人大聲桐嚇無奈　　喊訴買身據呈電求大老爺訊明作主徐金氏卽劉朱氏供女兒鳳珠實係小婦人親生丈夫徐殿臣向來游幕適路過此間患病身故當因乏資將鳳珠售與蔡姓爲婢通刺謂爾所出之賣據係賣與劉姓况載明賣絕業已恩斷義絕豈容纏擾不休實屬無恥已極金氏始俯首無詞訊至此有楊小雲者供稱金陵人是武職　在某營當差光緒九年憑媒文定徐金氏之女鳳珠爲媳歷十年之久此次職員因事來滬閱申報登有媳母徐金氏與鳳珠涉訟憲案職員爲此投案聲明求大老爺恩斷鴻卿又稱小婦人並未許字與楊姓爲媳通刺以供詞各執案難懸斷遂將蔡鴻卿還押候備文移送上元縣訊明核辦令徐金氏楊小雲自行投案　質金氏等唯唯遵諭而退 
[聲寃被阻]  
　　浦東洋涇鎭人趙榮生有三子季娶計氏爲媳夫婦不睦其姑因懷恨於以前晚忽地身亡母族稱被其姑與夫商同謀斃大興問罪之師昨午奔赴上海縣署意欲控請伸寃旣而地保飛步狂追勸之使去不知如何了結也 
[斥革劣役]  
　　上海縣訓術司土役王愼卽王萬炳徐正卽奚阿川專在城鄉各處向巫覡僧道任意需索陋規訓術司張姓查悉確情立卽斥革并傳知各處忽得再受其愚 
[無賴行兇]  
　　本城老學前任源茂帳簿作主之妻弟綽號紅瓜阿班平日恃有勇力動輙行兇常以千斤擔爲戲耍之具前日淸道局打掃夫正在灑掃街道遇有賣茭白之某甲將茭白殼拋棄街旁打掃夫斥之以致口角紅瓜阿班及對門箍桶店夥某乙阿和逞兇如狼似虎將打掃夫毆傷倒地其父聞知而至紅瓜阿班等已一哄而散無可追尋遂赴淸道局據實禀陳局員飭傳十五鋪地甲到局諭令速將行兇人按名拘獲送　究懲一面延傷科爲甲醫治紅瓜阿班等深藏不出地甲遂將任源茂主人任兆富解　著交 
 
 

Page 4

 
 
[羅漢黨]  
　　昨日浦東人周六寳投上海縣署控稱浦東南二十四保列四圖土棍趙雲卿糾合流氓吳金發吳馬紀吳阿連莊桂章等共十八人自稱羅漢黨每日結隊成羣橫行不法搶孀逼醮聚賭騙錢無惡不爲人皆側目小的以中饋乏人由趙等爲媒娶寡婦某氏爲室當時　過身價洋銀八十圓交趙之手不料氏過門甫兩日遽爾脫逃向趙告知趙恃有黨羽衆多置之不睬小的血汗之資被其騙去殆盡求恩提訊追還農人湯丫頭亦投縣訴稱日前小的被羅漢黨流氓趙虞卿誘入賭局騙去洋銀二百餘圓事後向之理論非惟不理反紏合黨羽肆意行兇　大未知若何批示也 
[英公堂瑣案]  
　　包探何瑞福禀稱蔣登發向在法界沈寳賢所開沈沈永順凉鞋店爲夥忽於日前竊取店中凉鞋五十一雙曾投法　房報失昨日沈在英界與蔣相遇遂扭交小的爲此送請訊究沈寳賢投案申訴前情蔣登發供認竊鞋通刺據情商之佛繙譯官以案在法租界　應歸案辦理遂著將蔣登發管押候函送法公堂○包探孔阿才禀稱小賊姚福卿竊取木匠金永福之斧鑿等類經小的拘獲人贓送請訊判金永顧投案訴稱小的工罷回家將傢伙放在街沿正欲買物一轉眼間已不知去向今幸由包探緝獲求請給領姚福卿供實因窮苦無依枵腹難堪不得已而竊物以圖果腹通刺以事屬細微判將姚福卿管押五天○一百五十一號華捕禀稱近來四馬路一帶時有流氓結黨調戲婦女故飭小的不穿號衣在彼巡綽適見有跟局之大姐行經尙仁里忽有流氓徐阿毛從後赶上大姐呼救徐始釋手爲此拘送請究徐供與大姐素來認識故敢與伊戲謔捕頭請將若輩重辦以挽頹風通刺以徐阿毛於衆目昭彰之地調戲婦女情殊可惡判令枷號一禮拜發犯事處示衆○包探江阿三禀稱范阿陽持銅洋二元至虹口某錢莊混用當被看破扭交小的爲此送請訊判范供銅洋二元係友人寄在小的處昨日欲往估看值錢若干並非混用通刺以范雖非混用究屬不應判令管押二天銅洋存候燬銷○西探詹片偕倪范兩包探拘解陸阿寳楊金山劉阿聰李連卿殷松濤王阿三到案禀稱伊等均在賭檯望風誘賭其中殷王二人係屬爲首今特送究陸楊劉李供在虹口爲小本營生並無望風情事殷王則稱從未犯賭安有　爲首之事通刺以陸等均是賭棍豈容抵賴判將陸阿寳楊金山劉阿聰李連卿四人各枷一禮拜殷松濤王阿三每枷十天交巡捕房帶往犯事處示衆○一百零五號華捕拘解小孩王阿大禀稱王在天后宮內設攤誘賭爲此拘送請訊王供向在鄉下耕種度日此次來滬找尋父親不敢犯賭通刺判將小孩王阿大押候伊父來案具領 
 
 
 

Page 5

 
 
[丹桂茶園]  
[五月廿四日演三矮奇聞五花洞海潮珠送親演禮烏龍院寄信殺媳審剌客月華緣巧剌鐵公鷄]  
[五月廿四夜演長亭會割盜戟髮剌典搶挑首嬸娘桑園售别奇琵有巧琶洞戲散天法會吊吊吊金刀陣十八扯]  
[拍賣書籍]  
[禮拜一拍賣]  
[遺失期票]  
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法界公堂瑣案]  
　　大昌順洋貨店夥孟伯濤及宏昌店夥　　　等人同　已倒閉之趙同和店主趙　舟欠銀一千餘兩薄俊卿等十餘人亦呈遞禀詞聲稱趙處有存項共銀三千餘兩業已閉歇求卽追還趙呈遞禀詞聲稱孟父在大昌順執　與小的往來二十餘年未嘗有悮兹者生意虧折伊等乘機圖謀店業逼令倒閉大令謂欠銀理應歸還存項亦當淸理著押候飭　　同原告至店內查明存貨若干禀覆核奪○張德元張志渭等控行夥厲耕泉虧空洋銀一千四百圓鄭大令准詞出票提案質訊　張呈遞禀詞聲稱厲有意虧銀求恩追究厲　稱二張等人共出資本洋銀一千六百圓業已收至二千圓尚有帳欵三千圓已在天津交代明白二張同稱贏虧不計惟不應用空大令著　厲交人保出飭探帶同二張等人查對帳目禀覆核奪○有萬鳴皋者自稱直𨽻石壩州州判航海來滬僑寓永安街老儀和棧前日至棋盤街安豐衣莊購紗馬褂一件旋嫌領口太小飭丁持往調換莊夥允之送至棧中而出萬忽稱小皮箱內失去碎銀十餘兩銀洋數十圓遂將范誘過洋涇洪扭送捕房請辦此前日事也昨日萬投案伸訴前情安豐莊主萬鶴廷供稱范素來規矩同業中可以力保决無行竊之事李勝禀稱小的　　天人許元禀稱小的係安徽人復同禀稱小的等向隨萬老爺從無差錯萬稱此係舊僕先父在日已經雇用范供稱小的送衣至　　萬不在其僕囑小的稍待當時只有二僕在房中守候大令問尙有別人出入否供稱棧中茶房甚多時常出入萬又稱箱內有公文一角係緊要之件務求嚴究大令著將小皮箱給萬領回范押候交人保出飭探查明覆核○前日新康土行洋人控稱馮振記代姚阿寳將田單三紙抵押銀二百兩屆期不付請卽提追鄭大令准詞出票簽提到馮姚禁押捕房昨日會同祁繙譯官升座包探將馮姚解案馮供稱小的代姚將田單三紙抵借銀兩姚供稱小的只收到銀一百七十五兩馮供稱當時先扣利銀二十五兩大令謂此銀應於四月杪歸還何以延至今日姚供稱洋人　　此田買下小的不　是以被控洋人操西語與祁君問答大令商諸祁君著將馮交保出外限一月內將銀二百兩歸淸姚押候繳銀後聞　　　吉昌　鄭子良朱阿大投案由鄭訴稱小的在某土行當出店二十夜八㸃鐘時雇湯洪登之小車裝川土七包至吊橋堍偶不經心致車輪　側失　川土一包估值洋銀三十七圓追賠無著解案情訊湯　稱當車輛傾側時橋上有人帮同小的將車扶起或者被此人攫取大令謂朱曰　旣當出店跟隨車後不應漫不經心致有疎失隨著將湯押候交保出外帮同尋緝攫土之人○賣菜傭顧阿新訴稱小的年十五歲前晚在某處觀　而回起一洋大呼小的至黑弄中小的不允卽被拘入捕房當時洋人先給小的小洋銀一角小的不知其故不敢收受大令問　認識此洋人否　　此人係巡捕小的見面時能指認大令謂此中恐有別情卽行釋出○小孩毛金才訴稱小的送衣服與母親路遇無賴張阿勝將衣騙去賣錢四百文小的不敢回家復被誘至大東門內藏匿火神廟中旣而小的逸出在城下等處及牆門內蜷宿二夜今由父親尋見將張拘獲解案請究大令著將張押候從重笞責一百板贓給失主領去○謝阿奎偕馮阿二投案由馮訴稱小的在謝處爲夥父親在日向開設馮信奏舊　店雇曹　賢執事被曹虧空銀兩店亦閉歇後小的經人薦至謝處曹時來滋擾不得已交捕送案曹供稱小的與馮父有交情其妻卽小的之妻阿二兄弟二人完姻皆由小的出費大令謂爾在伊店執事店已閉歇何以時往滋擾曹供稱小的代借王家員處銀一百兩尙未歸還大令謂控借須有証據烏　口說無憑况王事與爾何干曹又供稱有借票爲憑大令問借票何 
在曹一味胡言忽稱公祖明鑒當時本係我先呼捕不料反被禁押須求公祖送縣訊理大令問爾何得有此等稱呼曹供稱末弁由武生歷保至把總銜自與馮母姘識歴十年年年倒運大令怒甚叱之使出曹將馮髪辮扭住堅不釋手大令謂公堂之上瞻敢目無法紀乎著押候重辦並諭令馮子下期投案備質○十一號華捕禀稱小的在途巡緝見某甲拉東洋車夫出外　悮與楊直堂所執洋傘相碰然並未損傷楊突將甲扭住勒令賠償小的告以並未碰破何得索賠楊卽招呼同伴四人將小的扭住兇毆幸有店家帮同拘獲解案請訊當楊入捕房時在身畔搜出名片袋內有吳家琢名片大令問爾係何處人氏在何處執役楊供稱小的係湖南人在道署簽　房當茶房前日送吳回湖南致有此事大令著押候查明覆核○江北人某甲某乙在新化門外某粥店　腹無端口角以致相爭甲被乙擊破頭顱送請某醫院敷治等情已詳前報昨日甲供小的姓劉名淸錢向作小工前日偶與乙口角爭毆自知不合大令以乙業已告痊從寛釋出 
[美捕房瑣案]  
　　松江人陳子卿偷兒也前晚在百　路經二百八十三號巡街華捕拿獲送入捕房押至昨晨捕頭遣包探張阿五帶出稽查曾否犯竊旋查知已犯竊數次矣乃押候吊齊原贓再解英公廨訊究○甲乙丙三崇明人昨晨未知由何處拆梢得小洋銀三角至吳淞路里弄口分肥不勻互相格鬥經二百八十三號華捕拿送捕房捕頭訊悉情由因念事起細微一併斥釋○積竊趙順山昔因犯竊　經究懲已遞解數次刻又潛至滬上仍欲接理故業日在市中躑躅前日下午經包探范進才查獲拘至美捕房捕頭命押候查明曾否犯竊再行核辦○前晚有某姓家出殯將棺停放新記浜路成衣公所附近經捕報知捕房至昨晨捕頭飭傳二圖地保奚坤寳查明屍屬飭令移葬旋以訪無端倪乃雇人舁至仙史庵地方義塚掩埋○偷兒阿福曾至北山西路德安里某姓家竊取衣物前晚在北河南路某烟館內經張阿五倪順泉二包探查　解入捕房捕頭命押候解送英公堂究辦 
[金陵官報]  
　　五月十三日新授廣東臬臺張仁駿到見○十四日翰林院檢討　光與到會由京來○十五日運判　樹模到揚州來謝委署通州來謝委署通州分司知州張頤慶謝委阿南　　甲差顏濟時謝委太平門保甲兼後湖稽查差○十六日二品頂戴船政總稽查兼辦文案並興造船塢江西候補道一等經車都尉沈翊淸到由京來同知曹榮　　　　門釐捐差回謝委總巡事知縣顏濟時到太平門保甲兼後湖稽查差又胡鈺謝委辭指分福建通判兪志善灣委員福建試用知縣蔡乃煌均到臺灣來 
[江官報]  
　　五月十一日王鹺尹汝惠由江西來揚○十二日陳分轉宗旭委解京餉起程唐鹺尹汝惠知赴豐掘稽收○十三日灣頭厘捐葉大令懋本厘揚鮑鹺尹　稟銷　解金陵餉銀差○十四日軍廳朱司馬由高郵工次來揚孫鹺尹祖蔭委護解金陵餉銀差 
[樂善雨誌]  
　　啓者敝所承顧蘭亭善士助到經費洋一百元　蒙王心如觀察交來趙曾三司馬樂助孔子家語七部詩韻合璧四部四　合講三部文選六部四書典　五部毛詩稽古　八部康熙字典四部篆文六經四書四都御批歴代通　四套四書　根錄一部五　類典卅六　　　四書題解四部四書人物類典八本暗室燈七十七本立願實卷二十七本囑爲變價撥充敝　經費爲此除分別掣付收據外一　變　若干再行函復合請登　以彰善願此啓 
　　申報館協振所經收　直振捐五月初一日至初十日五月十一日至廿日止第五第六兩次淸單　月初一日隱名氏　二元養心　主人紋銀廿兩申七錢五分申　廿一兩一錢七分三厘○初二日不書名求祖母延壽安康洋二元不　求家　家慈延壽安康洋二元無名氏求家父　　卽愈洋一元淸記洋五元再生洋卅元　寄回堂官王阿毛罰欵洋一元○初三日崇川隱名氏洋十元　萬　洋七元四角○初四日周昌記銅洋　元泰州銓昌祥來程否莊長　呂氏餘　鍼　洋　元汕頭福興康　韓江無名氏爲先母陳安人求　冥福花洋四元無名氏求自身消灾諸事順遂花洋四元楊姓銅洋二元叔　氏洋一元○初五日全　局來　　繆出氏　十元無名氏求路途平安洋五元益記洋貨號洋廿元陳　齋洋卅元○初六日淸江陳女史洋六元使女紅梅洋六角天水徐氏洋一元○初七日硤石林仁　來旅居子洋五元孫友于堂洋六元孫陳氏求病愈求　子洋四元○初八日貴珍等各　七五戶醫資洋二元七角○初九日胡方　　開　成婚筵資移助洋五十　　州　源來筆　　　洋十元孫養　洋五十元陳玉　　募　芷庭等十三戶洋十九元五角孫散　洋一元蘇號洋二元　　政大源來寄湘　屋求妻葛葛氏曁出嗣　士　　消災延　洋五元救吞生烟葉粉洋五角○初十日楊曉風洋二元○十一日　州鴻源　來　陳氏虛對洋四元唯亭　順來朱號洋十元○十二日楊曉嵐洋二元　　森昌來求病速痊人洋一元淸江全昌仁來酬　人洋一元○十三日慈城隱名氏求妻病　　洋五元　東人余女士洋二元○十四日慶安慶甫烟洲生規元二十二取救吞生烟藥粉　二元寗波老　　鋤　　棉力人完願洋二元　承苦因家兄染亞　求早愈花洋三元　熟致大來不　名銅洋四元同慶堂洋一百元○十五日樹德堂簽願洋四元求　　洋四元知足道人洋五十元不書名洋三元馮崑　馮　�洋六角○十六日無名氏洋一元無名氏銅洋四元崧鎭永和來　　生洋　元毛少松洋一元　心無　洋五十元　　　山氏洋十元敘銀十二兩七錢申五錢六分元十二兩五錢三分一厘○十　日　　銅洋三元　　氏洋十元○十八日承裕雷汪達　洋一元　　氏洋二元銅洋一元揚州胡萬昌來喬吉甫花洋二元○十九日黃華舍人　　女　逮愈洋十元張　　洋一元張　　洋五角○廿日亦中銅洋一元以上兩次　　收洋六　　五　八　紋銀卅二兩七錢申一兩三錢一分合元　　兩七錢　四厘票元廿　花洋十三元虛對洋四元銅洋十　元 
[元濟堂四月分淸單]  
　　全亭麥卓然翁來花　麥　　　　　二百　錢　　　　　來　　　洋二十　　　　堂洋十四　黃　甫翁　初二　四兩期施葉　十　　　　先張明之　洋十　　　香翁來　　氏洋十員　鄭氏洋四員隱名氏洋二圓　　卿翁洋二圓　　洋二角　洋二百七十二元九角三分○大通　防署洋五員吳保安　德　號兩戶各二元韋陳氏陳　氏吳春廷三戶各一元朱樓氏仁和小子博藝生仁和號四戶各六角　又　　振　二戶各五日共計洋十五元四角○元濟堂四月分月捐唐○枝五元陳可良韋文　唐程君三戶各二元唐蘊輝堂義成抬如三戶各一元王　　五角○　　四月份全事號三元陳雁初鄭程先錦　三戶各二元黃家詩永　祥廣　祥萬　　慶昌仁　　齋六戶各一元元昌李珊　遂泰長和四戶各六角順興源聚昌　　實昌　　生昌　　長茂同　祥　　升　成　利利亨　來恒竄　鏞　　十　戶各四角杏花樓正二三四月洋一元二角陳乘元一月分二元　冠卿二月分一元黃子如一三四月分三元　日三　事四月分二元共　洋四十七元五角○元濟堂四月分當捐一文經麥　　堂　　　　　卅　　日三廿五　　章禮　帳帳二戶各廿　　義源　　戚養　　鴻實小紡主人　子　巢潘氏　德八戶各　　　　　致寳長洗　光三戶各七　華榮昌般　　殷守泰殷守源殷許氏般　　　德　　雲八戶各五　　　居守拙　　氏各　　　義　　愿裕祥　　　押二戶各三　江榮生胡玉如二戶和　共三百五十六　　　十千六百八十文○又三四月份陳　　玉十　王岐　　　鄭程　　　　安　十　　　帳　四　　　押三愿孫元裕　季　兩戶各二　共一百廿一　　盛恒　　　一百文　　月計共　七千　百六十連上合共銀十八千一百四十文○又　　　　　生三　　　肖　二名麥　　　毓　各一名共七名計　　四千二百文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
