# 1888 - 52 - 4905336

 

Page 1

 
 
[揅經室經解續編告白] [  點石齋主人敬啓]  
　　古訓是式權輿雅詩經解箸篇俶落載記卯金七略而後遂置博士之官典午四部以還欥上太史之計隋殿嘉則卅萬卷廣内列籤唐宫大明五千番尚方給札果謠屈律東都之册府蕩然花讖迷金南渡之縑緗罄矣永樂大典纂勝國之繁函圖書集成炳○熙朝之寶笈莫不典墳邱索倚相　之面難周甲乙丙丁李充署之而各當顧學承師法業重專家墨之守者輸乃攻鄭之申者王必絀一門七業分授通才三筆六詩孰兼衆藝阮元氏作張珊　於經海羅珍饌於書廚浙水乘軺纂詁巳登乎○○○乙覽嶺嶠建節經解又裒厥庚陳殫見洽聞發凡起例可謂盛矣然而窺天以管光景則萬古常新測海以蠡涓流則四注不竭獻王實事而求是楊雲後世而復生燈燈相傳火因不滅忖忖而　幅自不差此相國後人所以有　經室經解續編之輯也謹案阮氏前編或據全書影冩或依原本孤行或叢鈔而雜以專書或節取而尚非足本竄疇人於經傳據生世爲後先校長說文固六經之别子高郵廣雅僅小學之專門通人嫌其體例後學艱於搜尋繙到十行輒誦徤忘之帚迷將五色恍登多寶之船有待變通未臻盡善於是研幾一畫應夢三爻占玩石齋黜枝辭之獪譎傳勦萬里汰易史之沿仍爰錄易之屬典始克明誓終悔過梅頤發元封之覆啓東壁而引伸豐熙僞日本之鏨售西莊之掊擊爰錄書之屬而以逸周書附焉魯故韓故析其部居變雅正雅淆其篇第毛萇舊說剝蝕於雨風翼奉微言剌取於煨燼爰錄詩之屬圖失崔遊記淪王儉矯難讀爲易讀稷若覃其銳思有補亡乃不亡襄七矜其獨得爰錄儀禮之屬駁難無聞論評久缺杜子春洽熟頗嫻故書元延明博通不愆宗略爰錄周禮之屬兩卷檀弓遠推物始一篇樂記猶存雅音說删道古豈沿正叔之瀋餘文勘曲園匪蹶康成之車後爰錄禮記之屬附以大戴記而統之於三禮總義焉郭公尹氏闕文浸滋齊得邾都方言歧出補名字於懷祖解詁益精表朔閏於秋農宿離不貸爰錄春秋左傳之屬考劉申受之例釋實罕繼聲闡陳碩甫之禮徵竟成絶學爰錄春秋公羊傳之屬參占注於南江急讀緩讀覈補注於苕水大書特書爰錄春秋穀梁傳之屬而以三傳總義統焉訂摭餘說於蕭然　飣蓋闕勒考信錄於洙泗稗販從删爰錄論語之屬字義詁戴君實可破其疑團滅國疏林臺卿可牖其臆見爰錄孟子之屬高密箋註勝唐宗宋相之諭吳興輯述跨雲笈山房之本爰錄孝經之屬蔡學士枕昨文史識昧蟛蜞宋試官遴選英才名迷　　爰錄爾雅之屬而以小爾雅附焉千門萬户斯庀建章之宫葢員軫方乃造顯慶之輅爰錄羣經總義之屬張參書聖肯沿　字於六朝夢得詩豪猶怕　題於九日爰錄羣經文字之屬而以說文引經考附焉孫炎切音疑輾轉於蔥　李登聲類概湮没於蕭梁爰錄羣經音義之屬而以古音諧諸書附焉夫采庶子之春華必樹家丞之秋實南軒道學也而筆解兩論東坡辭章也而批抺　篇託權門之重檯塗塗漫附嗤斷爛之朝報陳陳相因爰錄諸家經義楫述之屬是編也成采書至百七十餘種之多積卷凡千二百一十有奇開卷得益以類相從無遠不搜所見略備雞炰千跡熊舐雙蹯如取如携有典有則沈𨡉濃郁信五經之無雙賅洽明通堪十事以對九惟是　資禦冷糧瞻饋貧髦士傳鈔恐鴻都之塡咽手民鏤刻防蝣晷之濡遲本齋石購靈峰墨融强水量才尺短記事珠奇糾甲戌巳丑之譌奚止一官一集備天祿石渠之選無慚片玉片箋笑馮道之程能功猶未逮逾畢昇之活字巧不可階尅期明夏斷手殺青喜趁肥冬拈毫特白 
[譯西報述般鳥近事書後]  
　　昨譯西報見載有北般鳥一事不禁爲之拍案一喜喜則喜夫中國之人之在外洋者久爲他國人所凌侮視若讐敵今尚有人焉欲招之使來則可以及時改圖也事緣余元眉都轉土錦棠車門兩君奉檄赴南洋各國查核華人流寓於彼者約若干人并相地制宜隨機設法何處可以增領事何處可以安逆旅二君者自奉命以來周歴各處不辭勞瘁必使各國形勢華人流寓一切情形皆如掌上螺紋無一遺憾而後快一日行至北般鳥拜會該島英總督英督相待極爲優渥特邀請大餐并請該處之官商等相陪席間縱論本處風土人情各悚然以聽又言此處土地饒沃空曠之地不可以數計而開懇者尚屬寥寥無幾中國人數旣多何不招令至此俾得開懇曠地以謀口實若果有願來此開墾者則當各授以地不取地價不收稅餉聽其自行揀選擇善而自爲之他人斷不能參預攘奪焉是亦何憚而不來哉值斯言也則是該處之欲得華人爲之開墾土地其心頗切其意良佳華人聞之未知其若何愉快也夫中國之人其數極衆中國之地不足以謀食則去之外洋其先外洋亦曾招集華人以資臂助迨去者旣多則又嫌其奪土人之生意分土人之和權於是積怨所叢遂與華人爲仇議阻議禁議逐議殺議加人稅凡所以爲難於華人者幾於無所不至舊金山亦如是秘魯亦如是華人之出洋謀生者至此而幾於悔不可追雖以中國欽差領事多方保護百計籌思或資遣以歸或據理以爭而華人之受害者仍不乏人吾不知華人至今日復何所戀而猶不棄彼而去也雖然華人前旣出外至彼則數年或數十年之中縱不乏獲富厚長子孫置房産有家業之人意且以爲此間樂不思蜀而其間得法者要亦十中不過二三其不得意者則亦不過沾體塗足傭工食力而已一時下逐客之令則若輩素無諸蓄將何所資以爲歸計卽有資遣以歸者則又無此大力大願遣至數千人而其力已竭其資已罄後卽難乎爲繼且若輩在外洋已久重回中國反苦不便况前者因無業而之外洋今者返中國而仍苦無業則遣之回者且將授之以業其勢决乎不能然則爲流寓外洋之華人計不誠束手無策也乎今而有此般鳥一處尚在欲招華人之時何不舍彼以就此聞般鳥之地宜於種烟種蔗種椰種茶以及一切植物無乎不宜惟地有瘴氣故聞風者未免裹足然苟去者旣多工作大興山木盡伐地土廣開則山川所藴之氣得以宣洩瘴癘自然潛消又何慮焉或者謂外洋當初招人開地無不極見殷勤迨開懇旣成乃視華人爲仇而驅之惟恐不速今般鳥之官雖有此言安知非仍卽前此諸處之故智今日招之惟恐其不來後將揮之惟恐其不去華人又何爲而爲人作馬牛哉顧此言也固長慮却顧之計而吾之所喜者則計其暫而非計其常也及是時般鳥需人開懇之際凡在新舊金山爲他國人所凌侮而不可一日居之華人曷先以般鳥爲避禍之地不但避禍而且可以謀食此處去中國較爲近便卽使他日土人忘本負義仍若舊金山之仇視華人則言旋言歸尚爲易易此亦暫救目前之一策也然而爲今日流寓諸華人計則莫妙於前赴臺灣臺灣乃中國之地其間新開省會新設商局新置快船諸事皆日新月異撫番之後道在開墾開墾旣熟方可升科則在在需人也可知前者悉心招徠凡有領地開墾者亦如般鳥之式并有新造房屋可以安頓歸客然則與其轉至般鳥以爲暫安之計又何如逕歸臺灣爲一勞永逸之上策乎總之中國之人民向惟患中國無事可爲無地可墾因而遠出重洋殊不知中國之地其可開墾者正復何限臺灣之外如新疆如瓊州卽江浙兩省腹地尚有未盡開墾之處然則中國人民之欲自食其力者夫果何爲舍近以求遠舍易而圖難也哉 
[本館接奉電音]  
　　昨接京友發來電音有本月十四十五日上諭一道敬謹譯登○正月十四十五日奉上諭劉秉璋奏甄刖不職各員據實奏叅一摺四川雙流縣知縣廖葆恒緝捕不力安岳縣知縣畢獻人欠謹飭仁壽縣知縣張士錡夙病未愈均着開缺另補前署縣知縣候補同知蕭澍聲名平常試用通判周上逹居心巧猾均著革職候補知縣袁杰性情貪詐試用知縣張源泉行爲不端均着以縣丞歸部銓選犍爲縣教諭周志元訓導張墀士論不洽 
 
 

Page 2

 
 
大邑縣教諭駱家駿訓導田鴻覲習爲欺罔均着以原品休致鹽源縣教諭高人傑縱斗勒索者卽革職人行縣石橋縣丞王殿輝舉止乖張遂　縣梓潼鎭縣丞劉家瑞頽唐不振逹縣麻柳塲巡檢錢世熙縱差需索大寍縣典史束成詞操守不謹候補縣丞周祖彞辦理厘卡短收甚多均着革職以肅官方餘着照所議辦理該部知道欽此 
[香港聞雷]  
　　香港西字報云正月初九日天將明時雷聲大作寓港諸人咸謂向來驚蟄節後雷始發聲今當春風甫至而豐隆君已命儒而來實所僅見之事云 
[詳紀日本火災]  
　　長崎友人來信云華歴正月十一日晚八點鐘長崎華民廣馬塲恒記棉花號失愼此處房屋歴年已久且日本造屋不用灰磚以草泥木板爲墻壁以白花紙代石灰上雖蓋瓦下則用板最易引火以故烈燄所惹無異拉朽摧枯延燒對面及兩鄰始則北風右鄰火勢較甚少頃風轉東南遂直向香崎町斜燒於是人聲鼎沸不論何國人均扛水龍挾器具而來苦無潮水汲井則遲矣於時中國理事楊星垣太守適赴八閩會所之宴聞警卽帶巡捕到塲彈壓雖無搶火等事而廷燒極速人皆空身跑出或有捨命携物者幸賴巡捕乘勢拖出尚無喪命者惟建民黄天毛之子五歲見火熾向内躱在坑厠卽被燒死又有日本車夫之子纔十一歲早失恃其父又他出自遭回祿蹤跡杳然度亦燒死又十六番館日人重兵衛之女因傷而死至一點鐘時祝融氏始返駕餘燄至黎明未息次日查得起火之由因主人赴宴夥伴乘間往花柳場中游蕩店中僅留主僕二人瞥見洋油燈自上跌下驚惶失措各以板片打撲詎火燒及棉花卽穿屋頂隣人但聞遠處喊救聲始行出視則火已延及矣十二日清晨喪失小防之家及物件被人取出者咸至理事署控訴理事憫之婉諭令回嗣理事親至被災處查見廣馬塲至本籠町口華商五十二户燒去四十三户梅香崎係日人所居燒去廿餘户幸免於難者惟晉恒棧房一所日人錢莊盛屋右鄰三家臨時保險得藥水洋龍之力居多所存華商義記有利等九户賴俄兵輪放水手廿餘名上岸吹號指揮得以保全理事遂約同三帮董事籌議賑濟旋有長崎縣書記官中村三郎親到理事署送金札廿五元聲言本官不在區區者祈代贈災民理事謙言此火尚貽禍貴國人民固辭不受下午理事又出囑三董備米備銀在新地十字街口按名散放大口米三升銀二角小口半之計發至一百五十餘名而止是處受灾之民大抵或作夥或作船上水手或作小生意或藉房金度日一户中住有匹五家八九家不等理事念被災無非窮民一旦遣此衣食何來故尚籌議安置之法所有爲人携出物件者理事諭限三日内交出則可不究遲則重辦十二日三點鐘有建人某甲告甯人某乙藏過衣箱理事飭人拘至卽打二十板箱雖交出衣數不免參差幸原告求寛得卽釋放恆記號主亦經提到署中想理事責其不謹愼以服衆心故災民盛頌理事之德餘如富商好名者聲言有物贈人好德者擇人而陰授銀洋皆尚義也而日人之與華人當時突如其來見遠火者投剌安慰而去見近火者帮同取物更以酒飯相送禮至足也又有建人某流落已久夜宿土地堂日則在鄉人處噉飯是夜火災某爲人救出物件甚多次日交入理事署如金銀紬縐等類件不吞没理事嘉之陰使巡捕到其宿處查察但見敗絮一榻無完善之物藏于中孰謂貧人見利而不思義哉斯人也受其惠者不當思所以酬之哉 
[温州火警]  
　　温州於立春夜鼉鼓三下倐聞警鑼四起火光燭天各廟水龍星馳電掣向南而去當卽探悉大南門外虞師里乾泰南北貨有與乾和藥號因近隣送竈燃放鞭砲火星飛落該行帳房致兆焚如該行藥號係蟬街王某一人開張資本甚鉅積貨甚多夥友及出棧等共有八九十人緣近歲闌夥友均往各處收帳是夜失愼非特貨物無人搬取卽各夥鋪盖亦付一炬幸該行與藥號房屋數進三面風火墻極高且各廟水龍齊在行前竭力灌救故火勢雖熾僅燒該行房屋一座並聞行内貨物約有萬餘金被祝融氏收拾者十之六七被棍徒搬搶者十之三四良可惜也○又去臘廿五傍晚時永嘉縣署監獄墻對面飯店烟囱爆裂火卽上冲幸其時尚早吃飯人多當卽上屋灌救易致扑滅該處一帶均係籬壁小屋逼近監獄重地萬一不測其禍不堪設想矣 
[太液春波]  
　　口外三蒙呈進貢馬三十匹委員管解來京經御前大臣在景運門外騐看試騎然後交上駟院喂養○左翼海捕某領催率技勇兵五人巡夜至東四牌樓北十景花園突見一賊迎面而來領催首先緝捕賊手持洋槍觸機向擊砉然一聲領催中子倒地衆兵恐懼退後賊卽脫然而逸幸槍子傷及右肘未中要害處經衆兵舁回公所禀知連翼尉延醫調治急將槍子取出以藥敷治可保無性命之虞翼尉以該領催勇於緝捕奮勉可嘉賞給京蚨百千並通飭所屬上緊將逸賊緝獲解懲○四川總督委員解交户部顔料庫白蠟黄蠟共一萬觔經顔料庫傳期去臘二十六日午刻赴庫交納以備當堂騐收給發回批俾得回蜀銷差○奉天遞到定帥三百里奏報聞定帥行抵奉天准吉林將軍希軍憲委員齎欽差大臣關防等件送往定帥接收是以馳報九重也○瀅貝勒遣本府護衛一員持銀票赴東四牌慺四恒銀號取銀三十兩持以回府行至地安門迤西十岔海維時已近黄昏突來歹人出其不意將護衛撳倒於地奪銀而逸迨護衛爬起則賊已蹤影全無矣遂回府將前情禀知貝勒貝勒大發雷霆於次晨在内廷將前情面告福箴亭恊揆迫散值後協揆密標包封飛交右翼飭該地方官限五日内務將贓賊弋獲並檄調右翼練兵隊官兵一百二十名前赴恭王府貝勒府環衛梭巡以防盜入○李傳相查得直隸延慶州屬永寍城適當邊要商民日盛盤詰奸宄緝捕盜賊一切事務較前益煩該州額設佐雒並無分防文員以資彈壓若另行新設與例未符因於通省各州縣所屬分防文　内核其事簡地方量爲移住查有保定府唐縣所屬倒馬關巡檢所司汛地事務不甚紛煩且設有都司等官駐彼巡防緝捕卽無文員駐彼　無碍於地方擬將唐縣分防倒馬關巡檢一缺移駐延慶州永寍城如此一轉移間地方兩得裨益所有門子人役亦一併移往無須添改遂於去臘奏逹宸聽奉旨交吏部議奏欽此○西安門内有一乞丐自將頭顱劃破擊以秫稭令血迸出向街頭各買賣攤索取錢物必如其數方休紥街技勇弁兵見之立卽解送正紅旗宫廳解交提署懲辦查三堂有諭封篆後不准乞丐沿街訛索故派八旗技勇弁兵塡紥街巿專緝乞丐以安商賈云○禮部爲移咨事祠祭司案呈本部具奏正月十一日孝全成皇后忌辰又具奏正月十四日宣宗成皇帝忌辰此二日照例素服不報祭不還愿不作樂不宴會不理刑名照常辦事等因奉旨知道了欽此欽遵到部相應移咨侍衛處飭屬一體遵照○總管内務府大臣知照各處所有本年應得麞鹿賞之王貝勒貝子公滿漢大臣可派官赴内務府衙門承領爲此知照各處查照 
[嶺南雜記]  
　　廣州友人來信云貧員度歲銀兩於去臘二十八日給發由各員取具同鄉官印結親赴薇垣領收計極貧者二百餘員次貧者三百餘員仕途之苦可見一班矣○元旦沙面各國領事官備年柬送遞各衙門以伸慶賀翌日各華官依次答之循常例也○新　賭禁大開喝雉呼盧明目張胆通問大道幾於擁塞不通王魯薌廉舫見而震怒立傳保甲局委員大加申飭委員懾於憲威不敢玩泄遂親率兵役嚴行驅逐街巿爲之一清○米埠向在黄沙海旁搭蓋木枷以通貿易近年兩遭火患燬壞無遺刻由商人聯名禀請大憲請築地重建業蒙批准遂復鳩工庀材大興土木計竣工之期約在端陽節後云○張香濤制軍創建廣雅書院作育東西兩省人材去冬曾經甄别而西省士人聞風興起應考之數比東省尤多業將試卷解到計共三百餘本南金東箭㺯不勝收制軍悉心校閱取定一百名月内將揭曉矣○候補人員之署缺者原係按班輪委日前某縣缺出應委左新前大令署理吳清卿中丞見其人地未宜改委他員往署大令遂抱不平竟向中丞嘵嘵置辯中丞怒其無禮飭將差使撤去并記大過一次○陳阿海與其妻陸氏專以誘騙爲生前日拐得男女十三人載往外洋藉以漁利行至黄埔海口爲某巡船緝獲 
 
 

Page 3

 
 
　　　垣大憲飭交縣獄收禁俟開印後審明核辦○初二晚景雲里某烟館不戒於火致兆焚如火光熊熊上冲　漢居民一間鑼警惶恐美 
有某甲者由高下墜手足皆傷幸人手衆多踴躍赴救僅燒房屋一椂比鄰皆慶無恙 
[潯陽春汛]  
　　客冬九江茶土兩帮紳商醵集資欵設立義渡船四號並於南北兩岸建造待渡亭以避風雨另設局屋一所以資辦公現已次第落成此後南來北往一葦可杭可免欲渡無梁之歎矣○去年九江貿易獲利者首推洋藥次錢業次米業次雜貨至布縀綢莊則等諸自檜以下矣○大碼頭城隍廟關帝廟一帶爲百技聚集之所紅男緑女乘興往觀　覺踵趾相錯一年中尤以正月爲最盛今歲入正以來風雪漫天已閱人九日人皆杜門不出故賣技之流遠不如往年之和巿○德化縣鍾明府以去歲地方災歉深恐今春青黄不接之時米販居奇因勸諭土鹽綢縀雜貨四帮殷實紳商每帮借出千担米資本往下江一帶販米到潯照本平糶其釐金關稅由關道李觀察捐廉完納各帮紳商聞諭之下無不樂從現聞土帮董事已將貲本銀辦齊買舟往蕪湖一帶販運矣○九江總鎭朱春山軍門於初八日乘坐紅船兩艘晉省賀年選鋒新勁開化等營弁兵均列隊江干恭送行旌○正任德化縣金明府時宣以卓異引見臘杪出都在潯城度歲初十日赴省禀到○德化縣去年被災甚鉅災黎約有十萬上下其赴縣禀求賑恤禀求蠲免錢糧者不下數百起業弳鍾澤生明府禀請上憲聞已允給賑恤銀一千八百餘兩明府卽請各紳分途散放各紳以灾重賑輕每口分派不過二三十文仍請鍾明府轉禀上憲不願賑恤但願免征俾各鄉災黎得有實惠聞明府又據情轉禀不識省中大憲作何辦理也 
[送燈肇禍]  
　　鎭江西門外燕兒河地方有某甲於客歲新娶某乙女爲婦鎭江俗便新取婦者至元宵節女家必須送燈名曰送麒麟以爲宜男之兆乙循俗例於十三日送燈至壻家甲卽將燈掛於帳之兩旁旋至外室與婦欵待親朋笑語喁喁爲歡未艾不料所懸之燈延燒床帳烈焰飛騰竟不可遏立卽鳴鑼報警各水龍聞警馳救方能將火撲滅僅燒去草屋十餘闍云 
[滬上宫塲紀事]  
　　　關道龔觀察於昨晨自蘇起程用小火輪拖帶來申午後道署各執事至新閘恭迎○昨午上海縣裴邑尊設讌豫園萃秀堂延請松海防同知劉乙笙司馬總巡馮蓮士直剌及在滬各同僚把盞言歡樂可知已 
[水手賽燈]  
　　某兵船停泊浦中船中水手紥成龍燈一條首尾共十六節糊以紗絹繪以丹青頭角鱗爪宛轉如生遠而望之不知其爲僧繇之所畫耶抑係葉公之所好耶元宵佳節水手擎龍出遊但聞鑼聲鏜鏜然鼓聲鼕鼕然燈球火把熒熒然燦燦然或前呼或後擁者數十人由南而北迤邐至英租界四馬路三山公所該公所供奉天后聖母時值元宵設鼓吹一部知有龍燈至看者必多先期知照捕房派捕管門免致肇事後聞龍燈在租界中爲巡捕攔阻遂卽折回 
[西人犯法]  
　　前日下午英刑司署冩字西人花合兒飮酒沈醉闖至虹口某粤婦家見有九歲女孩竟行無禮女孩情極狂呼父母知之報捕拘住花合兒送交英刑司一面送女孩至醫院刑司卽命將花合兒下諸獄中定于昨日庭訊聞花合兒年三十餘歲已有子女一時被酒所吳致犯不法之事然則酒之爲害豈淺鮮哉 
[空心大老官]  
　　某甲者好作曲巷之游去冬遇某妓一見心許遂定情　妓亦曲意媚之不知其金玉其外而敗絮其中也延至歲底阮囊羞澀無以償夜合資惟高築避債臺得過且過而已前晚至洋涇浜南某番菜店亦飮不覺又動嫖興卽飛紅箋召妓至妓則語鐵顔氷不復以好面目相向酒半酣妓卽去臨行謂傭婦爾與某大少爺問來傭婦會意候至撤席邀某同去某託言尚有别事少頃卽來傭婦知其畏首畏尾卽將某脫下之馬褂取在手中怱怱欲走某至此不能復耐突批其頰且詈且逐傭婦赴英捕房控訴捕頭以事在法界着赴法捕房不知以後如何 
[病馬倒斃]  
　　前日將晚時有馬車一輛從英租界四馬路向東至一家春西菜館門前馬忽不行馬夫用力鞭之不料馬巳患病立卽倒臥馬夫卽將榢伙卸出馬祗奄奄一息巡街捕恐其碍路屬移至南邊墻下馬遂氣絶嗣由馬夫報知主人雇工將斃馬舁去捕房凡見病馬駕車必行送案判罰今此馬忽然倒斃或者病起倉卒先時不及覺察耶 
[舞刀傷人]  
　　日前有鬻拳人在豫園内舞弄雙刀偶不留心致將某乙劃傷額角總巡馮蓮士直剌訪聞飭四鋪地甲將甲交案訊辦 
[上海縣署瑣案]  
　　去年十二月楊維材控蕭木卿强搬木料希圖勒索云云裴邑尊飭差提訊去後前晚楊偕蕭及蕭之弟婦趙氏投案訴稱蕭弟佐卿有田五畝售與小的去年小的就是地起造房屋趙氏因貧苦難堪冋小的加價小的未經允許蕭等隨將木料搬去刻經楊鴻增勸妥由小的貼洋十元錢二十三千是以叩求銷案邑尊問錢洋交與誰手楊一時莫對邑尊謂加價一事情同訛詐所求不准着具供結呈候訊辦○前日有蔡國梁控案内之余土金交差看管忽患喉風當由原差禀明裴邑尊着具切結釋出○山東人梁三豢有畫眉一頭被同業人阿更携去以致互扭至巡防東局局員訊明情節着阿更將畫眉送還令梁給阿更錢二千五百文梁不遵斷與阿更滋擾不休前日由巡防局將梁送縣裴邑尊着發待質所押候傳到阿更質訊核辦 
[英界公堂瑣案]  
　　二百八十號華捕稱昨見范韶金被顧松泉等扭打喝阻不依我之號帽反被顧之同伴李阿二打失我吹號呌當有九十八號印捕聞聲而至帮同將顧李二人拘獲今特送案范韶金稱爲木匠在范善桂所開木作内營生顧松泉是同業人昨伊大醉見我便打范善桂供范韻金確是我夥昨被顧松泉扭打時我亦在塲解勸華捕號帽被李阿二打失顧松泉供范韶金未入木匠同行在外攬做工程爲此與之理論並未行兇亦未打失華捕號帽李阿二供顧與范爭閙我曾勸阻不敢毆打華捕蔡太守判將醉酒滋事之顧松泉管押十四天李阿二干預人事旣在捕房管押一宵着再押一天示儆○一百五十四號華捕稱昨夜見妓女許文卿在路拉客拘案請究許氏卽許文卿供淮安府山陽縣人今年三十四歲因丈夫不能養活作此生涯不敢違禁拉客蔡太守判將許文卿暫發官媒再行備文遞籍○童小成稱在石路中釘鞋店爲夥昨到對門黄萬豐洋廣貨店買火油言及舊欠以致口角被伊擲椀致傷頭顱後報捕欲將該店夥李雲卿拘拿伊卽央人調處如傷可卽愈亦不與之計較李雲卿供童來買火油問及舊欠伊卽辱駡誤將伊碰傷現在舊欠巳還我亦央朱子謙調處給伊養傷洋三元我到捕房存洋十元爲質今將原洋呈案候示蔡太守俯准將洋存案李雲卿暫釋着童小成投醫院醫傷俟傷痊再行傳李到案判斷○包探顧阿六稱去年十二月二十七日拘獲行竊自鳴鐘之張林甫送案則稱從姊家取來奉判押查在案今已查明實在南巿竹行碼頭豐和布莊内竊來失主巳來承認故又解案今日失主未到該竊犯張林甫惟求施成蔡太守判張自拘案日起管押一月以儆鐘存捕房以便交還失主○王繼緒稱在立德洋行爲侍者失竊皮袍一件查無外人入内惟據出店人言向爲廚司之李阿二來過故將李送案李阿二供爲廚司時常到立德洋行昨夜未去實被妄指蔡太守謂王繼緒控竊無憑碍難准理李阿二准其保釋○包探秦少卿稱王源隆曾報被王芝山騙去元縀府綢等件今捕房查至凶縀五疋府綢八疋已由王源隆認明無錯立有保領縀綢之單請先具領爲特送案王源隆供王芝山稱是臺灣號客辦貨致爲所騙曾經具禀備案今旣由捕房查到縀紬請先給領况我所收王芝山存在禪臣洋行棧房之茉莉花扞十七件已出過四件之棧單據聞亦是誑騙來者已被掛失求請查究蔡太守准王源隆先行具領再候函請德國領事查問禪臣棧貨究屬如何靜候核示 
 
 

Page 4

 
 
[上海陳家木橋電局豫皖賑處十三十四十五日事略]  
　　招商滬局唐鳳翁經募洋五百十二元并繳捐册一本敬爲災民叩謝○金陵熊公館函云不才餓人也古語有飽人不知餓人飢而我餓人更宜知飽人之飢矣前接鐘鼎百文願册諸君子爲豫皖餓人請命亦云苦矣我幸藜藿可飽念及餓人何嘗有藜藿可釆乎越三日而省出洋一元寄請收解噫天下莫不皆飽人若一人捐洋一元則餓人皆飽矣所費錢鈔有幾活人功德無限終日飽食何樂不爲乎○武陽保嬰局十九二十批常昭凝善堂三十九批張軍門求病速痊二百元均到先此報聞 
[上海高易籌賑所雜記]  
　　福建建延邵道憲恩觀察前接敝所寄去捐册卽發交各屬極力書捐以襄善舉日昨奉到鈞函捐册三十二扣庫平銀四百零二兩九錢六分九厘一毫番洋一百九十二元五角由協同慶寳號交到申合規元五百二十九兩六錢七分當此籌措萬難之際正羣黎待命之秋德澤所施良非淺鮮然非觀祭倡義於先諸君當仁不讓曷克臻此乎其匯費並蒙協同慶寳號捐助合登日報奉揚仁風○愧無一能人函稱憶昔被賊擄去默禱神佑果獲平安事隔廿餘年此愿未完至今耿耿兹將完愿洋二元移助豫賑並請登諸報章以資觀感等因報德積福正宜趂此機會○澳門鏡湖醫院代募修義堂助豫賑規元五十兩零四錢由陳善昌行黎先生交到三寳壟埠朱星衢翁付來賑洋十元由何崑山仁丈寄到合先報謝[  秋坪李朝覲謹誌]  
[畫潤助賑]  
　　聽恫逸史冩畫趣於琴通琴心爲畫故其琴則古音古節其畫則古色古香同人得其尺幅靡不歡喜傾倒兹因河南皖北巨災發願以潤筆一半助賑三箇月人物仕女花草扇頭册頁每件二角屏條三四五六七八尺洋三四五六七八角中呇加倍横幅照中堂加半帳額八角點景加倍泥金加半七日取件潤資先惠由四馬路文宜書局收付諸方家旣獲名畫又助賑捐一舉而兩善備豈不快歟戊子正月北平聽濤軒主人楊耀卿拜識 
 
 
 

Page 5

 
 
　　聲明 
　　啓者自今日以載我之　在外　人錢財　不與我　　此佈　　啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十三年十二月二十六二十七兩日京報全錄]  
　　宫門杪○諭旨一　錄前○楚督裕奏叅甄别各員摺○又奏爲神靈顯護請頒賜匾額片○大臣載奏爲總管任滿陳請留任摺○滇德　　奏爲兼署提督謝恩摺滇總兵覃奏爲調署謝恩片○楚督裕秦爲特叅知縣杖斃革職片○豫撫倪　解文汴調　綾縐片○十二月二十六日師曾等各謝調授缺恩○内閣呈進賀表○侍衛處奏派東黄寺聽經派出承蔭宗佑○翰林院奏派經筵請官直閣事派出錫珍糞祖蔭文治○内務府奏派分賞麀鹿派出師曾巴克坦布○召見軍機奎潤恩中堂寶昌○十二月二十七日錫珍等謝充經筵講官恩○榮祿謝入座次序恩○崇光謝授總管内務府大臣恩○高萬鵬謝賞二品頂戴恩○文治　充直閣　恩○紹祺廷侯各請假十日○清安請假五日○德慶續假二十日○内務府奏派遞酒派出車林多爾濟○召見軍機○皇上明　卯正二刻升中和殿看版已正二刻至西廠子看跳步札○○頭品頂戴湖廣總督臣裕祿頭品頂　湖北巡撫臣臺斌跪奏爲甄别庸劣不職及人地未宜各員據實叅奏仰祈聖鑒事竊維整頓地方首以察吏爲要務州縣　膺民社治理必在得人卽到省候補人員差遣委署亦各有理事臨民之責其居官之賢否人品之優劣自爲政事得先民生休戚所關如有庸劣不職及才不勝任之員亟應隨時甄劾以肅吏治臣等於所屬現任候補各員中逐細留心訪察查有遇缺卽補知府陳長清作惰才庸罔知振作辦　厘務聲名平常試用同知姚崇本品行汚下有玷宫箴嘉魚縣知縣章壽康才識迂拘辦公竭蹶　峯州知州劉棫林歴練甚淺治事多疏自難稍事姑容相應據實叅奏請旨將陳長清以同知降補姚崇本卽行革職章壽康以府經歴縣丞降補劉棫林開缺留省察看遇有相當缺出另行酌量補用以示懲儆臣等仍當留心考察此外如有庸劣不職者隨時據實叅奏以仰副聖主澄叙宫方之至意謹合詞恭摺具陳伏乞皇太后皇上聖鑒訓示再鶴峯州嘉魚縣係選缺照奏定章程知縣叅革降補應歸一咨一留查湖北前出公安縣缺係歸部選此次嘉魚縣缺應留外請補至鶴峯州知州一缺湖北現有應補人員應請一併扣留外補合併陳明謹奏奉硃批另有旨欽此○○頭品頂戴湖廣總督臣裕祿頭品頂戴湖北巡撫臣奎斌跪奏爲廟祀正神默佑安瀾靈應昭罄　　頑賜匾額以答神庥恭摺仰祈聖鑒事竊據湖北荆州府知府舒惠禀稱荆江爲岷山清江沮漳諸水總匯之區水勢奔流急湍民田廬舍全賴萬城大隄爲之保障乾隆五十四年在於荆州府城外玉路口堤上奏蒙勅建江神廟又於道光二十三年奏准續建沮漳二神祠每遇伏秋二汛江水泛漲險工迭出之時官民祈禱素著靈應本年夏間陰雨過多川江清江沮漳各水迭次感漲建瓴直下洶湧異常加以襄南二水同時並發阻遏下游消路以致荆江之水停滯日久高過揚林石磯八尺有餘浪冲　勢極湍猛場工奇瞼　生情形岌岌可危經該府督率在工員弁竭力搶護屢值危險之際親詣江神廟曁沮漳二神祠虔誠祈　均得風平浪靜化險爲安沿江二百餘里長隄一律穏固江流順軌獲慶安瀾合郡官民同深寅感禀請奏懇頒賜匾額以昭盡　等情由湖北巿政使輔德標核明詳轉請奏前來臣等查荆州萬城大隄爲合郡及下游各邑田廬保障最關緊要本年以清江沮漳各水同時　漲萬城大堤奇險迭出經該郡官民虔申祈禱幸荷神靈默佑各工化險爲平江流順軌得慶安瀾洵屬靈應昭著合無仰懇天恩俯准將荆州府江神廟曁沮漳二神祠各頒賜匾額一方由臣等祗領轉發該府敬謹摹　懸挂以答神庥而順輿情出自鴻慈謹合詞恭摺具奏伏乞皇太后皇上聖鑒謹奏奉硃批另有旨欽此○○奴才載遷榮頤英廉跪奏爲總皆年滿陳箭留任以資治理恭摺具　仰祈聖鑒事竊泰陵設立總管五員辦理八旗事務每屆任滿例應咨送京旗帶領引見如有熟習羊務管轄嚴肅者向准陳請留下歴經遵辦在案今據裕陵總管和貴報稱職係正紅旗滿洲西綿阿佐領下人年五十歲於光緒九年四月由本處翼長補授裕陵總管自是目到任之日起連閏扣至光緒十四年二月内任滿五年例應咨送京旗帶領引見等情呈請營辦前來查總管和貴於光緒九年四月内到任連閏扣至光緒十四年二月任滿五年自應照例咨送京旗帶領引見惟查總管和貴係由本處　長補放今職應辦旗務均能張肅寔屬人地相宜併兼值菩陀峪萬年吉地守衛巡邏值班一切事務尚爲敬謹小心未使遽易生手奴才等公同熟商合無仰懇天恩將總管和貴再留一任以資治理併請免其送京引見可否之處奴才等未敢擅使恭候欽定理合　摺具秦伏乞皇太后皇上聖鑒訓示遵行謹奏奉硃批着照所請該衛門知道欽此○○署雲南提督開化鎭總兵奴才蔡標跪奏爲叩謝天恩恭摺仰祈聖鑒事竊奴才於光緒十三年七月二十二日在開化鎭任内承准雲貴總督臣岑毓照會以雲南提督黄武賢年力就衰奉旨原品休致新授雲南提督馮子材現在廣東辦理軍務到任尚需時日奏委奴才暫行署理斯缺遵於八月十四日交卸開化鎭印務馳抵省城適提臣黄武賢因公帶印進省卽於十月初一日將咸字第三十八號　南提督總兵官印信顆派員齎送前來奴才當卽恭設香案望闕叩頭謝恩接印任事訖伏念奴才黔山薄植滇徼從戎　　槖鞬未嫻韜略光緒七年在福建台灣軍營蒙恩簡放雲南開化鎭總兵到任後值越南有事督臣出師關外奴才奉派統鎭後軍援應各經幸仰仗天成克致制勝籍免愆尤正慚涓埃莫　迺復權領提封查雲南爲邊防扼要之區提督有節制各鎭之責材輇任重悚懼弗勝奴才惟有遇事咨商督撫臣妥爲辦理現馳赴大理日所擬到任後卽親往順寍猓黑山督剿以期早竟全功仰答高厚鴻慈於萬一除將到任日期恭疏題報外所有奴才接印任事日期曁感激下忱謹恭摺其奏伏乞皇太后皇上聖鑒謹奏奉硃批知道了欽此○○記名提督雲南普洱鎭總兵署開化鎭總兵奴才覃修綱跪奏爲叩謝天恩仰祈聖鑒事竊奴才前蒙雲貴督臣岑毓英照會以鎭疆防務藉資熟手奏請以雲南普洱鎭總兵鄧榮升對調補授由驛馳陳　候諭旨飭籩在案光緒十三年三月二十五日准兵部火票遞回原片後開軍機大臣奉旨覃修綱着調補雲南普洱鎭總兵欽此欽遵惟荷恩綸復蒙奏委調　開化鎭總兵印務遵於八月十四日由防馳詣開化郡城恭設香案望闕叩頭謝恩接印任事伏念奴才粤西武士見解平庸屢叨榮於簪纓時効命於疆域迭蒙拔擢刻骨銘心緣越南兵事奉統帶關外勝兵駐防紅江河口沿邊一帶冲途隨時親身巡歴各隘撫馭土夷三戰以來邊防事務業經就緒頻邀寵眷未効涓埃兹復仰荷聖慈暫權開化專閫沐鴻慈之逾格實蚊負之堪虞惟有殫竭愚忱督率將士振興管伍樹淇境之堅壁固沿江之操防以期仰答皇仁高厚於萬一除遵例恭疏具題外所有奴才接署鎭篆感激下忱理合繕摺叩謝天恩伏乞皇太后皇上聖鑒謹奏奉硃批知道了欽此○○頭品頂戴湖廣總督臣裕祿頭品頂戴湖北巡撫臣奎斌跪奏爲特叅知縣審辦盜案草率杖斃一家二命請旨先行革審恭摺仰祈聖鑒事竊據荆宜施道廣敏荆州府知府舒惠通禀江陵縣民婦張李氏赴該府呈控公安縣團總趙琳邦等誣指伊夫張祖茂同子張明發爲盜送縣刑責斃命一案該道府等適已訪聞飭據公安縣知縣孫汝言禀覆張祖茂等係因行刦該縣民人佘運善布店經事主獲送到案提訊杖責斃命等情該道府等因核與張李氏控詞懸殊復委員前往訪查案情殊多疑竇究竟張祖茂等是否此案正盜抑係事主妄拿誣控難以遽定禀經臣奎斌批司將該縣孫汝言先行撤任一面飭褆人証來省委武昌府審辦臣等伏查該縣孫汝言於事主佘運善報盜獲犯送縣並不虚衷研鞫輙將張祖茂同子張明發杖責致斃實屬任意妄爲案關一家二命情節較重亟應奏叅澈底根究以芿水落石出據湖北布政使蒯德標按察使覺羅成允會詳請叅前來相應請旨將公安縣知縣孫汝言先行革職歸案提集人証澈究按律擬辦以肅功令而重民命再知縣叅革之缺照章應歸一咨一留此缺輪應歸部銓選合併陳明謹合詞恭摺具奏伏乞皇太后皇上聖鑒訓示謹奏奉硃批孫汝言着先行革職歸案審辦餘依議該部知道欽此○○倪文蔚片再前准内務府咨奏派河南採辦各色汴調綾縐本色棉綢各三百疋大布三千疋業經行司委員先辦得各色𪶌綢綾縐及本色棉綢各二百疋大布二千疋作爲頭二兩批解赴内務府交納餘俟辦齊續解等情由前撫臣邊寳泉分别奏咨在案兹據藩司劉瑞祺派員績採辦得各色汴綢一百疋汴綾一百疋汴縐一百疋本色棉綢一百疋大布一千疋作爲第三批定於本年十一月初二日委員管解起程前赴内務府衙門交納並開具色樣價值清單呈送前來除分咨外所有派辦汴綢綾縐布疋續行如數辦　報解緣由謹附片陳明伏乞聖鑒謹奏奉硃批該衙門知道欽此 
 
 

Page 10

 
 
[光緒十三年十二月二十八二十九三十日京報全錢]  
　　宫門抄○諭旨二道錄前○尚書錫等奏爲奏明請旨摺○豫撫倪奏爲堵合引河引溝工　　　　　撫　泰河神靈應昭著請勅修原籍祠墓列入祀典摺○粤督張等奏縣丞虧　銀米摘頂嚴追摺○閩督楊奏拿　　　　竹　法片○陜督譚奏飭副將赴任片○東撫張奏調署知縣片○十二月二十八日六額駙謝賞荷包恩○敬信　滿　安○　　府奏派弘仁寺聽經派出崇光○召見軍機○皇上明日寅正二刻至太廟行　○十二月二十九日綿宜　　　沐　　　　安○召見軍機○皇上明日辰初升保和殿筵宴蒙古王公○十二月三十日惇王等謝賞荷包燕窩恩○召見軍機○皇上明日丑正二刻至　奉先殿行　寅正至堂子行禮辰初三刻至慈寍宫行禮辰正三刻升中和殿受禮太和殿受賀　初二則至大高殿壽皇殿行禮畢　宫午正升乾清宫入宴○○吏部尚書臣錫珍等謹奏爲奏明請旨事内閣抄出光緒十三年九月十一日奉上諭成孚倪文蔚奏會勘堵築事宜一摺據稱鄭州下汛十堡漫口督飭工員竭力堵築巳將東西爾　　　　　三十餘叚廂瓣完竣現在盤築壩基購料興工惟需欵甚急請飭　發等語鄭州决口後水勢直趨下游該處河工關係　省民　若不　籌堵合爲青伊於胡底成孚倪文蔚當乘此霜清水落之時赶緊廣集物料將壩其盤築堅穏節節進占務期及早合　不得　延　　所需欵項着先由部庫提撥銀二百萬兩尅日解往未到以前准其由司庫提欵應用仍着户部陸續　撥的欵源源接濟以期無諷要需朝廷不　帑金爲民捍患該督等務當嚴飭工員實心實力妥速辦理員弁中有始終勤奮異常出力者准其從優保奬破格施恩　敢草率倫减　　牟利卽着分别嚴行叅奏按照軍法從事勿稍寛貸成孚疏防於前厥咎甚重倘不知愧奮糜帑無功定卽重治其　决不姑容倪文蔚身任地方亦屬責　旁貨前因甫經到任從寛免其議處該撫當激發天良同心協力速竣要工愼勿諉　干咎懷之該部知道欽此欽遵抄出到部查定例河工防汛兩年彚保一次均照尋常勞績核奬又奏定章程河工大工合龍搶辦險工　歴危險搶護穏固者始准保奬翎枝嗣於光緒九年六月初四日奏定嚴核保舉章程内開河工搶險不准保奬翎枝歴經辦理在案前據巡撫陳士　奏稱承辦要工需員經理與尋常防汛不同擬官紳並用於事竣後照異常勞績保奬提工必須夯硪堅實尤當　定賞　示以勸懲如有硪築不堅之處卽將該官紳分别嚴叅懲辦等情經臣部會同工部議准於光緒九年十一月十七日具奏奉旨依議欽此欽遵亦在案此次河南鄭州决口欽奉諭旨工員有始終勤奮異常出力者准其從優保奬破格施恩倘敢草率偷减藉端卒利卽者分别嚴行叅辦按照軍法從事等因朝廷愼重河防勸懲互用臣等公同商酌謹擬從優准奬預防流弊各節伏候　　查臣部例章河工防汛及合龍搶險均照尋常勞績給奬惟近年因山東河工緊要經會議奏准照異常勞績給奬今鄭州河工關係甚鉅全賴在工各員認眞經理以期竣事旣經欽奉諭旨准其從優保奬所有在工各員果有始終勤奮異常出力者擬比照奏定山東河工章　於工竣後准其從優照異常勞績保奬以示優異而資鼓舞其出力較次及非始終出力之員仍應分别等差按尋常勞績　奬並令該督等將在工各員銜名及到工日期先行咨部立案遇有要工需員經理准該督等先期奏明調往一律造具名册並到工日期咨部倘非該省印委及未經奏調之員概不准濫行保奏至山東河工章程係官紳並用現在該處工程應否酌派紳士亦令先行奏明辦理再查由東前次奏奬之案堵築告成列保者每案百餘人及隄防潰决叅罰者或僅一二員旋堵旋决勞費無已而獲奬者已　身事外殊不足以示懲儆應令該督等於工竣列保時分叚酌定保固年限隨摺奏明如限内有决口情事卽將承辦之員奬案奏明暫行撤銷責令仍赴河工赶緊搶護俟倀築完固然後奏明給還原奬其有業經補署及改官他省人員碍難概令解任回工應令該督　按工程之大小分别叅處罰賠議結似此明定賞罰彼肇堵旋决者不致更番請奬且令在工各員皆知倖邀奬叙將來仍不可恃必求工堅料實以期永固庶人心益思奮勉而帑項不致虚糜矣如蒙俞允請旨飭下督辦河南鄭州大工事宜大臣河東河道總督河南巡撫及山理浸撫一體遵照辦理謹將臣等酌擬河工出力人員從擾准奬並預防流弊請旨緣由繕摺具奏伏乞聖鑒訓示遵行謹奏奉旨已錄○○倪文蔚片再堵築沁河漫口於十月二十日開工業經奏報在案迭據督辦工程彰衛懷道曹秉哲知府卓　濓曁東西兩壩文武掌壩員弁鼓勵兵夫分路進占層土盤壓穏固接續前進仍於臨河一面隨占廂做護埽壩後跟澆土創以期步步堅實惟自金門口漸收窄水勢刷深溜勢由西壩護埽前斜射東壩頭緊靠後創滔滔下駛舊占時形蟄矮後創土工亦多冲榻當卽嚴督員弁兵夫一面趕進新占一面賻已成各占分投盤壓並於後創以外用料札枕攩禦節節跟護前進至十一月十三日以後兩壩共做成二十占尚留金門三丈餘尺現在赶將兩壩門占逐坯跟追盤壓務使十分穏固仍將後創加帮寛厚護埽一律廂修整齊擇吉於本月二十五日挂纜合龍其方陵收水缺口先於督飭工員將南北壩基盤築完竣於十一月十二日進占興工連日認眞督催兩壩已做成五占現在北壩接進第四占南壩接進第三占晝夜跟廂前進擬俟小陽莊合龍後赶將積水放出定期於二十七日堵合引河引溝工程亦於二十日一律如式挑挖完竣等情除飭令督率在工員弁鼓勵兵夫堵合速造成功外謹會同署理河東河道總督臣李鶴年附片陳明伏乞聖鑒謹奏奉硃批知道了欽此○○頭品頂戴山東巡撫臣張曜跪奏爲河神靈應昭著籲懇飭修原籍祠墓列入祀典以答神庥恭摺仰祈聖鑒事竊照金龍四大王係宋臣謝緒會稽庨星以戚畹不仕隠居錢塘縣屬安溪之金龍山德祐年間殉忠宋室諡忠烈明洪武廟詔封金　四大王廟祀黄運兩河歲時致祭國朝康熙四十年前河臣張鵬翮等奏請勅封顯佑通濟昭靈效順金龍四大王至今歴任漕河督臣山東撫　承辦黄運河工均蒙佑庇奏請累封至四十四字仰見聖朝至誠感格爲民捍患之至意惟效靈之地固已報賽無虚而墟墓之間亦當採樵有禁臣祖籍浙江接故鄉紳坐函稱金龍四大王祠寧二處一在省城武林門外一在北鄉之安溪墓在安溪金龍山之陽嘉慶六年前浙江撫臣阮元遵奉雍正七年上諭轉飭地方宫列入防護册按年報部有案自經兵燹祠宇傾頽祀産失管亟宜重新廟貌規復墓田以妥神明而昭誠敬相應籲懇飭下浙江撫臣將金龍四大王祠墓委員興修責成地方官防護按年照例報部備查並請列入祀典春秋致祭以垂永久除由臣捐助工諸銀二千兩解往浙江並造具事蹟册咨送　部外所有請修河神原籍祠墓列入祀典緣由理合恭摺具陳伏乞皇太后皇上聖鑒訓示謹奏奉硃批禮部議奏欽此○○兩廣總督臣張之洞廣東巡撫臣吳大澂跪奏爲經管錢糧之縣承交代案内虧短銀米　不完解請旨摘頂勒限嚴追以重庫欵恭摺仰祈聖鑒事竊據廣東布政使高崇基署督糧道閣希范會同交代總局司道詳稱查有前任新安縣縣丞吳榮森交代初叅限滿未據結報先經咨部查叅在案兹查該員有徵存雜欵銀二百三十餘兩裁節三成豆米三百二十餘石迭經嚴催未據完解詳請叅追前來相應請旨查將前任新安縣縣丞吳榮森暫行摘去頂戴勒限四個月將欠解银詸照數全完倘逾限不完或完不足數卽行查明是侵是挪奏請革職監追查抄備抵如其抵不足數卽將各該管上司應行分賠職名一併開單具陳以符部議而免推延所有叅追縣丞交代欠解銀米緣由臣等謹合詞恭摺具奏伏乞皇太后皇上聖鑒訓示謹奏奉硃批吳榮森着暫行摘去頂戴勒限完繳餘依議該部知道欽此○○楊昌濬片再閩省内地就地正法各犯速照部咨按季具奏在案兹查光緒十三年秋季分延平府屬拿獲逃犯賴巴古潘和興何太金三名飭由該管巡道訊據供認迭次刦擄入會爲匪不諱實屬情罪重大欽遵前奉諭旨卽行正法以昭炯戒據署福建臬司解煜會同藩司糧鹽二道核詳請奏前來除咨部外臣謹附片陳明伏乞聖鑒謹奏奉硃批刑部知道欽此○○譚鍾麟片再借補陜西靖遠協副將李廣珠現已引見回省並無經手事件應卽飭赴新任以專責成除檄飭遵照外謹附片陳明伏乞聖鑒謹奏奉硃批知道了欽此○○張曜片再日照縣知縣陳懋因案撤省所遺員缺查有武城縣知縣丁福昌樸誠穏練堪以調署遞遺武城縣員缺查有蒲台縣知縣楊同檙才具有爲堪以調署該員等任内均無已起四叅命盜案件及錢糧未完有關降調展叅處分據藩臬兩司會詳前來除批飭檄遵並咨部查照外理合附片陳明伏乞聖鑒謹奏奉硃批吏部知道欽此 
 
 

Page 11

 
 
[光緒十四年正月初一初二初三日京報全錄]  
　　宫門抄○教職單○將軍錫奏台吉患病請以長子承襲片○又奏旗官被撤發狂砲斃職官二命請革職歸訊摺○楚督裕等奏揀補道缺摺○鄂撫奎奏奬漢釐局員片○正月初一日○惇王等謝賞八寳荷包恩○欽天監奏風從艮地起主人壽年豐○召見軍機明日吃肉卯正二刻入座○初二日○恭王等謝賞荷包恩○清安假滿請安○德隆謝入座次序恩○召見軍機皇上明日卯正二刻至壽皇殿行禮○正月初三日○恭王專摺謝賞神肉恩○果勒敏續假五日○長善長春各請假十日○召見軍機○光緒十三年十二月分教職單教授江蘇蘇州姜定鎬鎭江甲山西太原韓友賢忻州陜西同州王綬西安漢中張樞西安四川夔州陳家修重慶俱舉河南河南周錱南陽廪貴州大定楊智濬興義恩正諭奉天興京翟學洙趙州山西陽曲田崇基平定永寍徐紹崇太原河南舞陽范夢闌衛輝雲南騰越羅羣宿雲南浪穹馬開文曲靖安寍俞賡唐曲靖雲龍周桐雲南俱舉江蘇高郵趙書禾鎭江副甘肅肅州黄乃甘寗夏拔訓導山東濟陽季汝基東昌舉山西屯留趙鶴河南解州項城吉星亭裕州陜西平利桂瓊林寍夏清㵎潘炳焱西安四川江北鄒淯叙州渠縣鄒炳靈成都廣西天河龍仲翔桂林雲南大姚趙蔚霄大理恩安楊以和麗江俱歲復諭山東平陰戴九職東昌恩山西祁縣韓坰平陽陜西岐山吳乙東西安四川東鄉李超瑜瀘州俱廪貴州安化吕重熙貴陽副復訓安徽休寍崔有道寍國河南懷慶郝勳名彰德湖南岳州龍紱祺長沙雲南廣西吕思清昭通俱廪湖北宣恩萬炳陽漢陽舉雲南霑益張瑞麟雲南拔○○錫綸片再奴才接准巴圖色特奇勒圖霍碩特部落管理中旗扎薩克阿木爾凌桂貝子棍布札布呈稱據本盟管理西旗札薩克頭等台吉棟魯布旺札勒呈報該台吉自罹賊亂逃奔各處患有腰骽酸痛之疾醫治罔效不能當差懇請准以原品休致俾得安心調理所出頭等台吉員缺以長子貢噶那本札勒承襲各等情前來查該台吉患病屬實其長子貢噶那木札勒現年二十八歲人尚明白以之承襲西旗頭等台吉辦理旗務游牧事宜實堪勝任等情呈請前來奴才覆查無異理合據情陳請如蒙俞允恭候奉到諭旨卽飭欽遵辦理以專責成除咨照理藩院外謹附片具陳伏乞皇太后皇上聖鑒訓示謹奏奉硃批着照所請該衙門知道欽此○○奴才錫綸跪奏爲旗官被撤發狂同日用洋砲連斃職官二命應將該員先行革職以便歸案訊辦謹恭摺具奏仰祈聖鑒事竊奴才本年三月間據軍標馬步各旗隊統領記名提督馬玉崑禀稱查得管帶軍標右旗馬隊花翎總兵銜補用副將衛勇巴圖魯陳宗勝性情偏執近日以來浮躁更甚禀請派員更換以肅軍律各等因奴才當念該營駐紥博羅塔拉爲伊犂及塔爾巴哈台接壤之地辦理操防最關緊要未便稍事姑容致滋貽悞當卽遴委叅將銜補用遊擊謀勇巴圖魯梁炳炎前往接管詎料梁炳炎尚未到營陳宗勝聞有被撤信息躁擾彌甚形似瘋狂竟以三月初六日手用洋砲將其哨官守備銜拔補把總馬應元代辦文案花翎同知銜卽補知縣馬宗海轟擊斃命該管哨弁等見其逞凶妄爲立將該員綑縛本營循環看守一面飛稟請辦梁炳炎旋卽到營接管旂務後卽將一切情形具文禀報奴才聞聽之下不勝駭異當委前署撫民同知駱恩綬隨帶刑仵馳赴該處如法相騐去後旋准駱恩綬詳報據騐得馬應元馬宗海二人周身並無别故確係生前被炮子轟傷斃命訊及陳宗勝亦供認不諱証以闔營弁勇共見共聞均無異詞塡格錄供具報並將陳宗勝解來伊犁歸案訊辦各等因奴才飭將馬應元馬宗海二人屍身卽行棺殮兇器洋砲寄庫並將陳宗勝暫行收監竊思該員係屬職官竟敢愍不畏法連斃職官二命實屬凶横已極理合請旨將總兵銜卽補副將衛勇巴圖魯陳宗勝卽行革職容奴才詳加研訊再行依律定擬所有旂官瘋狂用洋炮連斃二命各緣由謹恭摺具陳伏乞皇太后皇上聖鑒訓示謹奏奉硃批陳宗勝着卽行革職歸案訊辦該部知道欽此○○頭品頂戴湖廣總督臣裕祿頭品頂戴湖北巡撫臣奎斌跪奏爲揀員調補道員要缺以資治理恭摺仰祈聖鑒事竊照湖北漢黄德道武震患病開缺所遺係繁疲難三項要缺例應由外調補接准吏部咨照在案查漢黄德道一缺兼管江漢關監督及各國通商事務駐紥漢口政務殷繁非通逹治體熟悉情形之員難期勝任臣等在於現任實缺道員中逐加遴選查有湖北鹽法武昌道江人鏡現年六十一歲安徽婺源縣人由附貢生候選訓導中式道光已酉科順天鄉試舉人庚戍科考取覺羅官學教習候選知縣咸豐三年考取内閣中書五年補授中書十年考取軍機章京奉旨記名是年十月傳補軍機章京十二月因本衙門辦公出力保奏以應升之缺儘先升用並加五品頂戴同治五年二月俸滿記名内用九月題管典籍十一月因總勘方略漢擋出力保奏奉旨作爲候補侍讀六年二月經恭親王奏帶隨赴東陵辦理事件十一月國史舘紀本告成保奏俟補侍讀後以郎中不論班次遇缺卽選仍在任候選並賞加四品銜七年總理各國事務衙門議敘奉旨賞加三品銜嗣因直東紅旗報捷保奏奉旨賞戴花翎旋奏補侍讀八月考取御史引見記名九年二月京察一等記名以道府用是年八月奉旨簡放山西太原府遺缺知府旋補蒲州府知府護理河東道十一年經方略館保奏以道員在任候補十月調補太原府知府十二年十月奉上諭建立普祥峪菩陀峪萬年吉地山西候補道太原府知府江人鏡着遇有山西道員缺出儘先題奏欽此十三年大計保荐卓異光緒二年署理山西冀寗道是年七月奉旨補授山西河東道嗣因晉防出力經前山西撫臣鮑源深保奏奉旨賞加二品銜三年二月調署按察使八月接署布政使五年三月二十二日交卸藩篆回河東道任七年大計保荐卓異八年二月奉旨開缺交吏部帶領引見經升任山西撫臣張之洞給咨赴部九年六月吏部帶領引見奉旨著以道員用十一年十月簽掣湖北鹽法武昌道十二年五月二十二日到任本年五月二十八日在京遵海防例捐免歴俸經户部核准於六月初五日發給執照七月奏委調署漢黄德道篆務是月十二日接印任事該員廉明練逹爲守兼優自委署關道以來於辦理一切交涉事件細心講求皆有條理緩急輕重措置裕如地方吏治尤能認眞整頓以之調補斯缺洵堪勝任該員雖歴俸未滿惟於本年五月已在京遵便捐免業經户部核准領有執照係屬報捐在先出缺在後於例亦屬相符合無仰懇天恩俯念員缺緊要准以湖北鹽法武昌道江人鏡調補漢黄德道員缺兼管江漢關監督篆務實於吏治關稅均有裨益該員係現任道員調補道員銜缺相當毋庸送部引見所有揀員調補道員要缺緣由謹命詞恭摺具陳伏乞皇太后皇上聖鑒訓示再所遺湖北鹽法武昌道缺按照定章不在兩留一咨之例應請歸部銓選合併陳明謹奏奉硃批吏部議奏欽此○○奎斌片再鄂省釐金一項爲濟餉大宗近年以來收數日絀雖緣商販完納子口稅銀卽不重完釐金所致但影射偷漏之弊亦復不少尤在委員經理得宜方可稍資整頓臣自上年到任考核湖北度支入不敷出惟釐金一項若認眞稽查嚴剔積弊尚可用爲挹注當經釐定章程每於抽厘各員無不力加勸勉以期有裨餉需察有不能得力之員均隨時更易免滋貽悞並記過停委使知儆惕其實能潔已奉公著有明效者自應擇優請奬以昭激勸兹查有道銜道員用湖北候補知府史書青自光緒十二年八月經前撫臣譚鈞培委辦漢口釐局計截至本年七月止一年以來共收釐金三十三萬六千八百串零臣檢查漢口釐金近十餘年收數不及二十萬惟前委員候補同知吳寳儉於光緒十一年收至二十七萬有零經前署督臣卞寳第前撫臣彭祖賢奏請從優給奬奉旨吳寳儉俟補缺後以知府卄用欽此欽遵在案今史書青接辦漢口厘金核計一年所收數目較之吳寳儉所收厘金尚多六萬有奇查該局自咸豐七年設立以來從未徵過此數自非史書青廉潔自矢嚴杜中飽涓滴歸公終始罔懈商民信服輸將斷不及此實與尋常收數加增者有間且漢口爲通商口岸華洋交涉辦理尤難若不從優請奬無以䇿勵人才而收實效惟史書青已得保有道銜升階可否仰懇天恩准將道銜道員用湖北候補知府史書青給予俟補道員後賞加二品銜之處出自逾格鴻慈此外抽厘各員仍當隨時察訪考核賢否分别勸懲臣爲整飭厘務籌濟餉需起見是否有當伏乞聖鑒訓示再湖廣總督係臣兼署毋庸會銜合併陳明謹奏奉硃批史書青著俟補道員後賞加二品銜該部知道欽此 
 
 

Page 12

 
 
[恭題舒母余太安人殉難事略]  
　　寗爲褚淵生不爲袁粲死男兒大節有時虧况在區區一女子生當亂離中賊來何所走從容了此身恐爲賊人媍女子死賊亦尋常此乃皤然一老母母年七十母志千秋勢不可活先期自謀驅兒出門去身與室俱留兒去不去牽母衣云母待賊計誠非不如隨兒爭走避他日猶得生同歸母聞兒言心轉悲母言大義不容辭先人廬墓俱在兹安敢輕棄故鄉爲兒再言母色怒母怒叱兒兒懼不敢住揮涙倉皇臨大路亡可賊兵至殺掠肆凶殘白髮垂雙鬢見母亦心憐母起大駡賊唇鎗舌劍與周旋賊聞聲色遽變詞未窮七首見碧血千年恨未銷白骨十里香不散亂定事聞朝天語重加褎華坊特建彤管標道旁過　欽風高至今遺孤含涙告人知列狀徧徵文人詞愧我無才咏母節只有七字深長思舒家有母母有兒歸安蘅穠俞宗濓拜稿○蓬勃正氣兩門結忠臣耿耿昭壯烈歴兹白折意弗渝竹帛名垂代不絶吁嗟乎報國誓捐軀成仁肯掉舌鬚眉男子建殊勳巾幗女宗有奇節屏山舒母播芳聲痛切駡賊堪比列刃矛甘蹈志輸丹操守難易心似鐵松筠玉質恐遭汚願赴冥途躋高潔陳仲之室隕崖傳王凝之妻斷臂裂敬陳大義共千秋緬彼古人斯一轍當時鶴唳走貪官枉使朝廷職司設抱頭紛竄　人嗤不如壺内彰賢哲綸音寵錫至行馨長峙桃源令聞徹潛德必發其幽光天佑善良恩特綴桂馥蘭芽慶庭階曾元繼武綿瓜瓞英儒王繩拜手呈稿○常山拚斷舌懍懍仰忠魂何意鬚眉氣偏鍾巾幗身疾風標勁草濺血作完人除却王陵母千秋實罕倫苕溪烺甫周烟城稿十愛蓮室 
[久作陳人悲懷無巳聖人演卦太史著書余之悲鳴亦若是已質之高昌寒食生夢畹生以爲何如並寄意琴綺禪友翠同政]  
　　居心自可矢青天積毁銷金劇可憐太息途窮交易盡憂懷親老涙潸然難將幽恨陳蒼昊苦乏神通叩日邊顧影渾如籠裏鳥何時展翮向凌烟小藍田懴情侍者稿於荆天棘地 
[意琴綺禪皆余患難交所謂同是天涯淪落人也先後以憂回籍書來問訊致足感也賦此寄之]  
　　訂歲寒盟滬水濵交聯客地倍相親傷心同抱窮途感翹盼慈航渡苦津○酬飯顆山樵杜晉卿茂才漫從乂字訂心知子㺯丰標想見之賭唱旗亭添韻事來詩有何日拏舟來海上新詩賭唱到旗亭之句浣花詩勝比紅詩[  懴情侍者稿]  
[雪]  
　　一夜飛絮曰不見山頭石騎驢過古岸灞橋留蹄跡披裘釣澤中莫識寒江客點點衣上花此花爲誰惜味道館主子成草 
[上海北巿六馬路仁濟善堂正月十一十二經收咸有一德册一文愿施藥善捐清單]  
　　免過齋助洋十六元河南叔子求兩孫病愈洋四元二户由周浦寄絲業會舘交來鴻泰洋二元無名字七户共洋一元朱永順馮信甫求平安子代彼爲善四户各洋一元朱雲棟逸記洋一元承一堂王五角黄韻記二角惟敬洋陳二角不載名二角以上五户洽源號交來王忠卿陳安甫二户各三角金恬夫徐福興無名氏劉安生四户各洋二角泰蟾生以善及人許禹侯徐記青陳辛官程悔如泰蟾記八户各洋一角朱霽峰五愿錢一千八百朱潤清朱元作崇德堂盧培本堂蘇四户各二愿錢各七百二十陸子祥半年姚湘秋半年各錢六百曹顯明錢五百十衆德堂錢四百袁秀田桂元梁愧少氏蘇隠名氏蘇發心氏無積善　丁隨心氏蘇竭棉氏陳棉力氏朱無名氏張隠名氏望雲圖孫楊振聲王徐氏吏氏十四户各錢三百六十力不總心人三百無名氏三户合錢三百羅際夏有心無力人二户各錢二百胡字高徐新源一愿半年各錢一百八十楊用馨錢一百二十楊吏錄楊珠聰楊藴山朱崇如蕭雲山楊雲溪楊典學楊吉堂羅寅鳳楊良弼蕭浚楊慶雲楊子彬蕭鏡秋蕭志庠桑積候無名氏十七户各錢一百無名氏銅洋三元以上十一日○合記洋十元崔吾岡洋五元不留名劉少蘭二户各洋二元無名氏隠名氏蔡印山嚴荃記四户各洋一元邵名氏洋三角無名氏洋二角汪姓曲華庭王文錦趙萬青費有麟范雲書王尹理楊漢臣王湧川宋鑑堂袁振面十一户各洋一角豐溪氏銅　二元無名氏七户共錢七百無名氏錢四百神靈曉無名氏錢三百以上十二日以上兩日共收洋五十八元九角錢十六千四百十文銅洋五元又蒙各善士交乘捐册樂助月捐客向收再行登報正月十三日 
[上海北巿絲業會舘籌賑公所施少欽經收山東順直河南賑捐十月二十五日第一千五百六十次清單]  
　　徐易安廬求身體康健洋十元爲姪立品不名一員陳士炳求母病速愈五員王姓二員無名二元燈懷書屋吳爲隣遭回祿本庽幸獲平安八元信果山人八元蘇州沈桐士十元同里惜福人一元公興庄一元鄭俊臣銅洋一元○項張氏洋五元項王氏五元李紫宣一元三户由源豐潤交來○嘉興縣暑胡募陸費李姓岳陸四户各洋二元胡姓懋記各一元六户合洋十元○同興昌津錢四千文又三千文日昌三千文廣德堂行怒居　二千文重慶堂留耕　三山子各一千汪心誠蕉山書屋均平安二户各三百清如億　浩如三户各二百易安堂洋一元共十五户計銀八兩由源豐潤合來洋十一元○江西饒州府署徐少衡爲母病全愈並求福壽康强許助刻捐册洋十二元又爲生孫男平安又洋十元又爲各友贈生孫賀儀移助各户姓名開列於後劉　　大令宋俊人江西伸三户各錢一千李鏡湖　一元李監圃吳雨航周雲屏王行五沈延綏毛藜青程柏梁程輝騰八户合錢四千又募阮虎臣爲姪病愈完願洋四元又徐少衡黄爵卿同募海陽　生氏洋二　又二元萬泰錢蔣源昌店海陽無名三户各一元海陽修芳氏江夏氏各五角簡伯氏四角安定氏泗水氏各二角五分四知氏遼西氏平陽氏三户各二角廣平氏二户各一角頴川氏太原氏平陽氏三户各一角馮清芬堂本洋二元亮叔氏兆三氏各錢四百又徐小衡託程輝騰代募資敬堂兆盛葉捿悟江魁堂萬泰店福隆店裕德祥義泰行恆裕隆行九户各錢一千正泰七百竟成德米行恆記行三户各六百志成萃茂益生米行恆泰銓泰布莊同和米行申藹庭義成布號八户各五百和義榮春集成振記德慶堂承恩堂仁福堂聚順八户各四百志和一經堂不留名添祿萬祥瑞豐積慶堂江兆隆江德成正氣堂德成十一户各三日共七十八户合洋七十元○無錫北栅口厘局陳需庭募吳門張南橋求母康寗洋一无福廷一元○乍浦朱來安募福建吳捷春舟洋二元沙格金恊發舟五角常州蔡裕記錢四百藜里陳元分一百四户合洋三員○潘福田募慮秋亭洋四角密君揚二角周恆　錢六百潘紹曾五百五十吳靜安四百趙家銳袁甫堂各三百章臣富裘清義周正興周宏發四户各二百慮澤田洋一元共十二户合洋四元三角錢一百七十○太倉錢餘生募自助洋三元問心壇三元李藹臣沈叔甘徐億獲三户各錢二百龔亦洲沈之生梁晋山王禮堂四户各一百共九户合洋七元○九江恥道人洋一元又募河南捐恥道人之伯子生日報母洋三角恥道人芝壽堂節費錢六百念　募僧隠名三百文○河南賑楊柳塘洋一元漢口同康祥綢莊蒙各寳號賜儀理宜酬謝將開張酒筵資移助洋四十元李世德堂八員浙紹誠求子求免災難十元森泰昌三十元無名求病全愈員江雨臣求保合家平安由源豐　來一百元又秦明軒二十員　隠名求母病全愈一百員心餘氏由厚生莊來二員成記爲造室求諸恙速全一員○中州張漢仙大善土樂助洋一千員由愼餘莊來○常熟有心無力子募山貴舘洋六員昭文王趙氏棉衣洋四元 
[上海四馬路文報局内恊賑公所經收賑捐十一月上旬清單]  
　　初八日河南賑本　日　昌號交來四川成都日昇昌票號經募餘蔭堂銀四兩日昇昌平陽堂饑餘德堂陳無名氏恆裕銀號五户各銀一兩天威享藃德堂朱二户各一兩月三氏養雲齋齊卿氏誠心齋公益常永成順誠心齊知足齊八户各五錢共寳收規元廿一兩四錢○本埠善昌榮號交來黎以炤以銘以輝以旺四户共洋四元○本埠泰記糖行募交不書名洋三角栢炳記無名氏二户各二角百鳥出房施老燮楊正記三户各一角○南陵朱子陽募不留名二户　四百五十明德堂八百貢慶三四百寶敢洋二元○金沙姬古愚翁募吳貞義洋一元方伯二角朱隆泰虞榮貴王根堯吳恊和四户各錢七百實收洋四元○車坊葉城山翁募和豐泰莊洋一元○本埠鄭裕全記元庄洋二元虚對開二元○紹興越城振記募萬元綢莊經手各善士洋十元陳合義洋二元袁同源梁泰興顧源昌福昌德鉅義記無名氏恊興裕通福𢮎單奇雲十户各洋一元王鳳記戴源昌汝南賃奔汝南愛氏恆泰生記宗林七户各洋五角存莊利息洋三元五角○本日共收河南賑英洋四十三元規元廿一兩四錢爐胚虚對開二元 
[上海四馬路文報局内恊賑公所經收賑捐十一上旬清單]  
　　初九日南梁陳子庄先生募二樂堂陳善病生二户各銅洋二元不留名陳銅洋陳自文銅洋三元紅蓮香舘陳銅洋一元陳子莊英洋二元卾華堂陳誠意齋陳芝福堂陳陳子儀薄力予五户各英洋一元陳修竹陳樹珊二廫各英洋二元立求全陳子實二户各英洋五角○常熟大東門外同源義醫園募交本號節冬至酒筵席費洋二元二百時章存父母以資　福二元阮傳增節省茶資代人作善潘福成山户各五角恆源省冬至席費錢一千一百十五文衛梅軒錢二百文實收洋七元○本日共收東賑洋十九元銅十二元○又河南捐高郵丁鏡齋交來珠湖旋人助英洋三十六元○又交來何舟資英洋一元○又臨澤鎭同心善士募無名氏錢一千高金全錢八百王伯林何友禮薛中萬盛永春四户各錢二百萬志源陳國勳王福海張同義張煥然王文娬費大有劉　泉趙長元余德和王善餘趙文高王文德十三户各錢一百文又鏡翁募不留名施手錢五百高姓高永升二户各錢二百文又鹽城沙溝鎭姜芷湘募慈航册向太元通號錢三百薛家模姜芷翁周怡和三户各錢式百趙程合許士焜許燦如汪永成趙謝合有爵氏錢保成姜亦昌汪竹賢朱德生姜保元姜萬元無名氏向步州張顧合石同坤周受恩周從華洪煥其萬昌隆順吳曹合夏姜合王嘉寶李慕泉黄實雲無名氏趙中氏趙中文廿八户各錢一百又車仲宣翁募王敬卿錢五百紫來軒四百宜順堂敬倫堂本立堂戴耀青在柳堂姚永利向盤銘姚泰昌三省齋孫梁園王小山張馨山十二户各錢三百義泰行錢一千樂善堂張照宇許懿甫姜紹周黄子安張春桂黄立太周倪亭王子俊曹永厚姜　逹十一各錢二百石登瀛姜文祥王殿臣王德壽朱錫麟馬振逹何伯芹張錦泉姜明李茂初姚柳書三省堂鄭臣胡煥文助敦坤向修伯姜春署王鄭卿王敬熙徐兆華無名氏對子元廿二户各錢一百文以上統共合實收英洋十七元○溧陽吕義順號募吕學海吕愿鳴汪時札同和坊留餘堂六户各英洋一元永隆錢七百　信源吕正茂吕正大吕芮　四　各錢五百吕同發無名氏吕義順三户各三百孔憲楠三户各錢二百共實收洋十元○記水豫盛號募無名氏錢二千曾記高記許長源三月各五百文苗奶奶朱曙東二廫各二百有名氏一百文銅洋一元共實收原平銀二兩五錢九分七厘銅洋一元○浦左寒士英洋一元○本埠恆裕庄交來謝仲清爲亾室齋资冥福英洋十元又辛子清劉子禎　星當陳　麟辛文　篆生氏仲延氏籐試劍堂八户各英洋一元○本埠劉彬官洋二角劉鏡瀛洋洋　一慕陶軒洋一角○本埠顧三氏銀一爾○送申報人陸君交來王　雲記萃記顧記乾記内助共錢四百○本日共收河南捐英洋八十三元銅洋一元原平銀三兩五錢九分七厘小洋四角錢四百文 
[上海三馬路與昌恊賑公所陳竹坪經收山東直隸河南皖北賑捐十一月初三日第八百五十三次清單]  
　　慈航普濟册南匯城内平安氏洋三元銅三元○又册嘉定喬泳興號募十三户共二元五角　救火免災單徽州蘇象　銀八百六十文又募余種德二元居安堂五百吳良玉堂三日胡海濱王　疇黄嘉進各二百六户各一百四户各五十以上合　元○無名氏一元昌出醉芙蓉畵譜一部一元金芸溪四角滸浦張渭英銅二元○○另收河南　○無錫大吉春藥號募槐蔭氏求平安子息姜身康健十二元無名氏求康健如意五主宿榮記徐内記睦進之均求平安王選群求子息姚子軒求康健肝速愈五户各二元王鈺　陳記濮雲均求平安如意三户各一員以上共三十員○蘇州槐東廬彭二元筱記二元少記　記清芬　二角以卜共三元○蘇州機業各户廿四元○　記松記東新記三户　三元○翰記席記各一千王榮光陳氐王全奎記福記易寶謝氏班記鳳記沈彦　陳　元記朱氏　寶何氏陳義十六户各五百小官四百以上共十元○晋甡莊交來杭垣裕興典諸友節省中秋酒資移賑十二元花與金舘阮一元○秀水署朱小記二元永楫臣　　○謝翁氏一元小惻隠二元○乍　泰源來隠石氏銅洋五元　梅墅二角○阜昌參號交來師藴陳六元期自立齋四元○常熟時豐典來無名氏三元省悟氏二千六百五十知　　　千洪　庭席春泉吳慶　盧隆華飮水氏藴衣氏飯疏氏承慕氏八户各五百魏順安四百席少正三百蔣子樵吳庚生　韻槎無名氏四户各二百五十文記二百六户各一百以上共十　元○以上均有福　○王輔臣爲大兒求病速愈十元心願人銅洋七元朱遂生鐵筆潤資移助一元八角無名氏原無居士各一元前助來銀押髮一支售見錢七百　　文寗波隠　氏　亡女求　罪愆七　○屠　寺西張同茂桶捐英四元銅四元企戒一只重一錢八分虚對一個小洋四角以上共收河南賑洋一百三十四員金戒一只銅一十六員虚對一　小洋十四角錢九　另五文○○本日共收英洋一百四十六元金戒子一只重一錢八分銅洋廿一元虚對一個小洋廿三角錢九百另五文合併聲明 
 
