# 1915 - 274 - 4915323

 

Page 1

 
 
[秉記藥號緊要廣告]  
茲因號夥舞弊私冒圖章出立存票今事已敗露正在追究所有向用秉記兩字腰圓圖章及秉記號回單五字長方圖章兩顆今已銷燬另刻别式圖章爲憑誠恐尙有前項私印在外圖騙銀洋等情概與本號無涉特此聲明 
[恕報不週]  
謹擇九月初二日未刻恭奉　清授通議大夫王公竹銘靈柩發引暫厝於上邑郊西定海長公所丙舍俟擇期領帖再行訃告恐有未週謹此佈　聞　　胡家宅定源東里王端本堂帳房謹具　 
[汽車廉價出售]  
茲有轎式汽車一部機器堅穏裝配美華時樣該車上身乃由法京巴黎名廠所造其下身由英京倫敦特巴敦名廠製造開駛特别容易當時買進原價銀五千五百兩該車現仍全新惟因主人將要回國故減價出售祗需價銀三千兩如欲購置者請函至白克路六百廿九號詢問徐海渡可也此啓 
[中國保送留美函授學校招生]  
本校因有志留美者限于程度及經濟不能前往特聯絡美京萬國大學會改良辦法以紓前項困難有志留美并欲習專科或願就英文專修日夜班者希即至靜安寺路八十九號本校報名函索章程須寄郵票 
[農商部通飭全國各界購閱伍廷芳博士手題中華國貨月報]  
本報第一期出版全國歡迎銷數已逾　二萬册茲農商部通飭各省轉知各處商會勸導各商家一體購閱伍廷芳博士題簽並手書祝辭以爲全國同胞倡第二期國慶日（十月十日）出版較首期更爲美備報費全年十二册洋二元每册二角上海九畝地宴慶本館 
[上海南北錢業通告九月初二爲國慶日遵曩例休業一天]  
[招商局新豐船准新舊層十月八號舊層八月三十晚開往烟台天津本輪賬房謹白]  
[江蘇籌辦巴拿馬賽會出品協會報告書發售廣告]  
是書爲主任于定一所編輯自民國二年十二月籌備起三年十二月出品放洋止凡經歷之事實辦理之規章調查評議之紀載考察參觀之報告以及出品圖說容器寫眞别類分門均極詳備洵爲吾國辦理賽會參觀必要之書全書一百八十頁挿圖百四十餘幅洋裝精本定價一元四角存書無多購閱報速　　代售處上海棋盤街商務印書館 
[荆沙信義機器麵粉公司仙鶴商標]  
啓者本公司機製麵粉已歷三年所出之粉業蒙各界歡迎均稱佳品嗣因出粉尙少不夠銷場是以復至外洋添辦美國式最良大機械一部建築五層洋樓本年四月工竣開機逐日出粉八百餘包細心研究精益求精粉以潔白爲宗旨以細膩爲目的於衛生大有裨益曾經　農工商部註册建立白鶴商標又經財政部立案無論運至何省概免稅釐凡　賜顧者請認明包上白鶴商標爲記庶不致悮特此告白 
[包工者注意]  
茲有水泥鋼質房屋數宅造於上海南京及漢口等處包工者如欲投標請向博物院路十七號本行領取圖樣及承攬可也　　協泰行白 
[挽留美國畢業醫學博士李復生]  
先生醫學精深于内外各科富有經驗前辦明强醫院活人無算聲譽雀起尤擅長戒烟三載以來成績不少今夏因等北上院事由王君培元接辦茲雖公畢南旋復因組織實業事務對于明强已完全脫離關係惟先生道高術美同人等久所服膺若竟以實業之故不從事于醫未免懷才可惜是以再三慫恿仍就辦事機關兼爲人治療幸蒙慨允設診治所於上海泥城橋西跑馬廳龍飛馬車行東首一百念四號洋房診費章程請向該處接洽可也　朱吟江　翁振清　蘇振廷　洪承祁等仝啓 
[江蘇省敎育會啟事]  
本月十日慶祝國慶紀念下午七時在本會設聚餐會並試演活動寫眞幻燈影片凡本埠會員曁敎育界同人願與者請交餐費銀一元並于九日上午以前通知領取入座劵劵祗一百二十枚儘先報名額滿截止特此布　聞 
[恕訃不週]  
不孝昌壽罪孽深重禍延　顯考丙炎府君痛于七月念八日子時壽終津門旅邸正寢不孝隨侍在側視含殮暫厝天津浙江義園擇　 
襯回籍安葬謹擇舊曆九月初三日在上海貴州路永平里本宅領帖惟恐遠方　戚友不及徧訃伏祈　矜鑒　棘人張昌壽哀啓 
[江蘇財政廳兼理全省礦務事宜]  
爲通告事案奉告農商部飭開本部爲作育鑛業人材起見與開灣福中兩公司商定由部派練習員十五人分赴該鑛實習除已遴派部員六人外尙餘缺額九名前曾通知各專門鑛校請其擇尤保送在案現公私保送及自行來部投効請派者已逾缺額之數非嚴爲考試不足以定去取查保送投攷學生分屬直隷山西湖北湖南江蘇安徽河南七省茲爲便利投考者起見除現在本京諸生一律到部應攷外其餘諸生無論籍隸何省准其携帶文憑照相就近赴各該省財政廳投攷攷試日期概定爲十月十五日應由該廳長派員預備一切等因並鈔應考學生名單到廳奉此爲此通告保送投考各生一體知悉如旅居本省尙未赴部投試者務于十月十五日以前携帶文憑照相先行赴省幸報到呈驗届日來廳應試特此通告 
[虞芝生鑒]  
足下於本年陰曆三月底在敝行押欵牛皮一百九十六件立據兩個月取贖迄今逾期已久本利未歸碍難延擱茲自登報日起限於十天以内備欵贖回否則敝行即須將該押欵釿皮拍賣作抵如有短缺仍須向足下照算幸毌親望自誤特此聲明　　　　怡和洋行出口雜貨賬房陸維記啓 
[上海華洋德律風有限公司廣告]  
啓者今有榮倫（YungLoong）訪紗廠名下所執本公司股票自五千五百四十八號至五千五百五十五號又一萬八千五百廿四號至一萬八千五百廿五號計十股現已聲明遺失倘于陽曆本年十一月六號以前未能將該遺失之股票尋獲則本公司當另行補給新股票交榮倫紡紗廠收執所有業已聲明遺失之票即作爲廢紙無效特此佈告一九一五年十月五號書記總經理奥伯爾特白 
[無錫振新紡織股分有限公司董事會緊要廣告]  
啓者本公司經理榮德生並營業主任榮宗敬經本會議决于十月五日一并解任現正由無錫商會磋商交替手續並暫停廠中工作數天以便檢點一切所有各處與本公司往來各欵一俟交替手續商妥不日即當由本會登報召集債權債務者分别拉據到會與該經理曁該主任開交到會之清帳核對無誤即憑股付設有清帳未列各欵並數目不符或于本月五日以後倘營德生榮宗敬仍以本公司名義抵押借用欵項情事本公司概不承認此佈 
[中國紅十字會誌謝華蘭谷君交來隠名氏大善士捐助急賑一百元]  
華蘭谷君熱心慈善慷慨好施茲由其交來隠名氏大善士捐助急振洋一百元拜領之餘莫名感謝除交會計董事朱葆三君核收彙解外合亟登報以揚　仁風　上海二馬路望　平街東首中國紅十字會總辦事處沈敦和啓 
[中國紅十字會總辦事處南北市醫滬城分會一齊開種牛痘天花危險盡人皆知本會爲保嬰起見准于陰曆九月初一日二馬路本會總辦事處十六舖南市醫院北京路北市醫院城内縣前街滬城分會一律開種牛痘恐未周知特此奉布尙祈　公鑒　上海二馬路中國紅十字會總辦事處沈敦和啓 
[中國紅十字會國產靈藥]  
我國醫藥自神農嘗百草以迄於今名醫傑出代不乏人惜靈藥秘方流傳失緖遂有以我醫藥爲不如外人者良足惜也本部特求靈驗秘方製爲國產靈藥平價出售藉以闡揚我國醫藥而拯救社會之疾苦茲行出保產靈丹專治產科百病無論產前產後如法服之無不立著神效每丸大洋二角五分六丸一元二角五分服法另詳方單函索立奉刀傷靈藥專治跌打損傷竹木剌傷刀傷流血敷此藥粉立能止血止痛每瓶二角五分化毒靈膏專治癰疽發背對口疔瘡一切無名腫毒初發時一貼即愈即至潰爛亦能拔毒生肌神效異常每張收回工料念文　望平街東首　中國紅十字會製藥部謹啓 
[中華新報報國慶日出版]  
宗旨　國是淆惑　輿論銷沈　治本不彰　險象迭見　本報虞民生之塗炭　痛國步之艱難　特延在野名流　誓以忠言報國　根據確當國情　宣達眞正民意　祗求公理正誼所在不爲金錢勢力所傾　惟主旨穏健　論調和平不作逾分之撃抨　不事無謂之謾駡　並注重國民經濟之發展　冀固國本而裕民生　露布在邇　特此宣言　價目每號大洋二分五厘預定三月大洋三元半年大洋五元全年大洋九　日本與國内一律歐美全年大洋十六元半年大洋九元郵票代價九五扣按日照寄郵費在内　優待本埠贈閱三天外埠以現金預購者第一個月照價五折送登廣告半月招聘訪員本報招聘　南京　蘇州　杭州　杭州　廣州　漢口　奉天　成都　雲南　南寗　南昌　長沙　安慶　濟南　開封　太原　咸楊　吉林　張家口　蘭州　迪化　歸化城（特别訪員）酬格從優應徵者先送稿三天以便函訂徵文廣收小說詞曲筆記劇評諧文等稿酬格從優　上海法界三洋涇橋東首二十一號中華新報館啓 
[中國銀行招股掛號廣告]  
本行現擬招集商股一千萬元計十萬股業經擬具招集商股章程六十五條由財政部呈明　大總統批准在案此項股金擬分期募集本年内先招一半計五百萬元茲將掛號期限及章程内重要各項錄後以供參閱凡吾國樂意投資諸君欲閱本行詳細招股章程者請至本總行及各分行號取閱可也（一）本行股分以一百元爲一股概用通用銀元繳納（二）自登報之日起開始掛號認股至本年十一月三十號止爲掛號截止之期（三）掛號時每股交認股定金五元俟收股時即作爲股欵併算（四）繳股期限俟掛號截止後另行登報聲明照章繳納（五）凡在掛號期内將股銀交足者得分本年下半期全期之紅利其在本年十二月内交足者得分本年下半期三個月之紅利（六）股息自交欵之次日起算先分正利七厘再分紅利（七）凡有本行股分一百股以上者有被選舉爲本行董事監事之權利（八）本行股票爲記名式以中華民國人民爲限股票分一股五股十股五十股一百股種 
[興昌祥洋貨大廉價之近因]  
本號創設至今三十餘年自運歐美各式鐘表洋貨綢緞呢絨花色各貨等素爲各國行廠所仰尙發行國内各處無不遐邇歡迎男女樂用現下痛觀時局自問非計擬將改組經營一意銷售國貨奈現存洋貨過多特定舊曆九月初一日起將各貨編列明碼削價發賣要知敝號此次廉價實爲同業中提倡改售國貨之創非自棄信用僞言欺人者可比區區微忱祈　各界亮察早　臨賜顧爲盼　上海英租界棋盤街興昌祥號啓　 
[徵求國貨上海棋𥂟街興昌祥號啟]  
本號營業各種洋貨迄今三十餘年久爲各界信用無如近來人民程度愈趨愈高商戰精神愈戰愈烈况目下政府提倡商民奮勇國貨出口愈出愈多製造智識愈精愈奇蓬蓬勃勃幾有一日千里之勢惟發行機關寥若晨星欲購而相隅銷售滯鈍非比外貨觸目皆是到處爭妍賜購者不購而自購言之何堪痛心今敝號擬改組販賣國貨徵集國產美術工藝各品以爲同業之創凡如絲織棉織一切化裝美術倣近洋貨者最爲合格今請各處出品之家或郵寄或持様來敝號接洽以便設法推廣或與定包經理振臂齊心急起直追願與有志國貨者曷惠臨而商榷焉幸甚 
[中國金星保壽縂公司廣告]  
揚州分公司茲已聘定張受之君爲總經理會同唐吉臣君辦理所有周小村君已另有他就惠顧　諸君祈向張 
唐兩君接洽可也 
[浙江興業銀行收三期股銀通告各股東]  
本銀行于上年在北京設滙兌處營業頗見發達今以天津爲北洋商場樞紐應設支行已照本届股東會修正章程第四節規定由董事會議决分設天津支行並收取本行第三期股銀計每股應繳銀二十五元以陰曆本年十月初五日爲股東繳欵限期其先期繳欵者預繳日息以常年七厘計算倘逾期或延不繳付當照章程第九節第十節第十一節辦理（章程摘錄于後）請各股東屆期將應付股銀連同原收據及息摺就近交付上海杭州漢口天津北京各本銀行掣取收條由各該行彙交總辦事處俟塡註蓋章後仍由各分行交還各股東收執特此通告　附錄章程祈各股東注意　第九節　每屆收取股銀先期一個月向各股東通告並于本支行所指定之新聞紙公告之如到期不繳應酌定一個月以上期限向該股東催告如又到期不繳應再酌定十五日以上期限在本銀行所指定之新聞紙警告該股東如仍到期不繳照公司條例該股東即失其權利其股分由本銀行拍賣之　第十節　該股東于催告後或于新聞紙警告後始繳股銀應加算到期以後利息每日每十元計加算三厘　第十一節　股銀逾期不繳經本銀行拍賣後將賣得之銀除去本届應收股銀及加算逾期利息與拍賣費用外如有剩餘應還該股東如不足時應向該股東追補 
[聲明止兌滙票作廢]  
吳城鼎恒行主汪文聲詐騙商等現欵轉托愼記紗號在南昌元豐祥莊買去第二百三十九號滙票計八月初八期規元四千六百兩又二百四十號滙票計仝期規元四百兩均係愼記抬頭向申玉成莊兌業經商等查明電申止兌此項滙票應作廢紙誠恐中外人等不知詳細被其朦混除聲請南昌吳城上海諸商會立案並轉法庭備案外特此登報聲明　吳城錢商源遠　福泰　正泰　永昌隆等仝白 
[上海新開元昌祥洋貨號眞不二價謹擇於八月念九日開張]  
本號開設在小東門外在街洋行街口專運泰西花素綢緞呢絨海虎絲搶閃緞鏡机貴企新式羅緞文明蓆法花素羽綢電光絲紗異樣花標本廠膠布愛國袍料親自督染廣藍竹布各色咈布時新各貨無美不備花色繁多不及細載門售躉批價格從廉如蒙　惠顧不勝歡迎之至 
[辦礦者鑒]  
本公司經營礦業已數十年分設上海亦已歷有年所今爲利便中國紳商起見特於上海本公司内附設化驗分析所專代化驗分析各種鑛砂備有化學機器任便選擇試驗並派富有學識經驗礦師駐滬應聘查勘鑛山測量繪圖或代籌畫探鑛開鑛等事凡關鑛務均可代辦並兼收買各種鑛砂如蒙　惠顧請至英租界北京路三號本公司面訂籌備有規則奉閱古河公司啓 
[林協記紙號遷移廣告]  
本號向設老北門外紫來街中市開張專定外洋名廠紙料邇遠馳名久蒙各界歡迎今緣舊址不敷今擇于本月廿七日遷移新開河民國路新造洋式石庫門面開張今由外洋運到各種顏色紙各磁模造紙道林紙瑞内電光紙大小臘光紙各色綢紋紙各種花紙逐日到申花式甚多不及細載如蒙　各界惠顧以及信札往來等件請駕臨該處接洽可耳特此佈告　 
[商務印書館英語週刋出版預告]  
課外補習之良師休沐自修之善本 
本週刋所取材料悉就中學初級及高小學堂英文一科之必要者按期登載故用爲學党堂課本適足一星期之教材或若英文夜館補習學堂用之尤爲便利 
本週刋所載會話　作文淺近而合實用讀本内容淺深俱備譯解極詳翻譯　尺牘先示模範次加討論極易明瞭商學則舉示商學各種名稱之區别最便商人之參考新聞宏富故事新穎皆有漢文註解 
定閱諸君多以投稿規則見詢辱荷不棄以佳作見貺敢不拜嘉爰定徵文條例附載本期週刊 
至於價格尤爲低廉無論爲教員爲學生均可以至廉之代價購得適用之教科書一舉兩得莫過於此 
第一册於十月二號出版以後每逢星期六日出版購訂處上海棋盤街　商務印書館發行所 
定價每册四分半年九角全年一元六角 
（預定至少以半年起盋零星不定）郵票代資作九五折郵費每册五厘 
[發售英美原版書籍]  
書籍大綱●讀本●文典●作文●修詞●算術●代數●幾何●三角●簿記●歷史●地理●地圖●理科●法律●生理學●衛生學●植物學●動物學●演說術●速記法●習字帖以上各書出價克已另有目錄函索即寄　商務印書館]  
 
 

Page 2

 
 
時評 
[循環（默）]  
　　歐洲大戰之始也始於巴爾幹不特塞人之刺奥太子爲始於巴爾幹即其爭戰之緣原亦多由巴爾幹爭戰而來然而其繼則彌漫全歐波及世界今其結束又將返乎巴爾幹矣此所謂循環之理也返乎巴爾幹我乃知其戰事將結束也 
　　中國之革命也始於武昌不特此次起義於武昌而成功也即未成功之起義於武昌者亦屢也其繼則彌漫於全國至於今日蒙藏亦奉中華民國之朔而共和事業乃以完成不意共和成而君主之說又起君主之說正盛而武昌起事之謡又來此又所謂循環之理也武昌起事之謡來我乃知其共和必將告終而亂事從兹無已也 
專電 
[北京電]  
　　參政院昨議國民代表大會組織法案删原案第十條增華僑代表其餘文字略有修正三讀通過即日咨送政府 
[北京電]  
　　徐相患病乞退袁總統擬日内親往慰留 
[北京電]  
　　國慶日聞停止覲賀 
[北京電]  
　　昨咨各巡按查追大淸欠户 
[北京電]  
　　趙爾巽有補淸帝師傅之望 
[北京電]  
　　平政院長周樹模請病假五日 
[北京電]  
　　美使前日覲見總統晤談良久 
譯電 
[北京電]  
　　官中宣稱國慶日總統府停止舉行慶賀禮（七日） 
[北京電]  
　　北京各報謂帝制實行後梁士詒將爲新帝國第一任首相（七日）　 
[北京電]  
　　代立法院今日下午開會多數通過國民代表大會組織法案日内將内大總統公布並决定選舉日期此種迅速改變國體之方法前淸大員如趙爾巽等皆不以爲然惟張勳等則頗贊成衆料不久張將來京（七日） 
特約路透電 
[華盛順電]  
　　中政府聘定美國種棉專家一員振興中國棉業聞目下且在商聘美國林業專家一員（五日） 
[武昌電]  
　　昨日舉行祀關岳禮官員等到者數百人今日祀孔禮與禮者亦可有三百人昨日鎗斃黃興黨人四名（六日） 
[成都電]  
　　巡按使因各處常有匪患特調北兵赴各鄉鎭維持治安匪徒於一月内繳械投誠者概免治罪通風報信因而發現匪巢或捕獲匪魁者有重賞且嚴飭各官員謹愼保護游歷之外人（七日） 
戰電 
　　其一（英人路透電） 
[雅典電]  
　　今日希臘皇於首相維氏入覲時告以維氏内閣之政策不能全用於是維氏辭職（六日） 
[雅典電]  
　　今日首相維氏在下議院報告與希皇意見參差之理由内閣因以辭職（六日） 
[倫敦電]  
　　路透電社探悉希臘皇已接受維氏内閣之辭職書（六日） 
[雅典電]  
　　希臘皇與前任各首相會商决議任令薩米斯氏組織混合内閣（六日） 
[雅典電（由哈爾濱轉）]  
　　希臘人民聞法軍在希境薩洛尼加登岸之消息大肆批評巴特里斯報謂協約國决計助塞以致破壤希臘中立此種行爲希臘不可不抗議但希人深知恊 
約國對於希臘之感情故雖贊成首相維氏之抗議然阻遏無益之反對蓋協約國有必達目的之方法且英法遠征隊足以阻撓布國使其不能攻擊希臘與塞國也尼恰拉斯報云希人當與英法友邦之軍隊並扉肩前進以拒布國布乃希臘之公敵也法軍昨晚開始在中拉布萊附近登陸今仍繼續不止運送艦數艘已由薩洛尼加抵此布國刻急屯集重兵於布塞兩國邊界土國陸軍一部份之在恰太爾桀者今已向布國邊界進發衆謂布國暫時尚不攻擊塞國必俟下星期與德奥軍隊同時施攻希臘國會定於明日開議（三日） 
[雅典電]  
　　羅國京城來電謂羅國已施行軍事上非常計畫軍隊已至布國邊界多瑙河基爾基伏鎭刻方趕築防禦工程凡軍中將士其原籍爲布加利亞者皆被撤往内地而預備隊中之少年軍官現已徴發入營現役兵士之已届瓜期而應改入預備隊者仍留營効力並不遣散（六日） 
[彼得格勒電]  
　　莫斯科塞國主敎接到消息稱布國已拒絶俄國之要求並以哀的美敦書致塞國限其二十四小時答覆關於馬其頓事件（六日） 
[蘇菲亞電]  
　　英法俄意四國駐布公使已請布政府發給護照出境（五日） 
[倫敦電]  
　　俄使已出離布京（六日） 
[彼得格勒電]  
　　五日蘇菲亞來電謂布政府答覆俄國哀的美敦書之文已於五日午後二時四十分鐘時交到覆文不能令人滿意故俄使即照會布首相謂俄布外交關係業已决裂荷蘭使署代理布國俄人利益（六日） 
[雅典電（由哈爾濱轉）]  
　　布國以十五萬人防塞十萬人防羅十萬人防希（三日） 
[俄京電（由哈爾濱轉）]  
　　瑞典京城消息謂俄國致布國哀的美敦書一節今晚巳由柏林各報號外徴實德國外交部謂布京早料有此布國今可自由加入德奥德奥兩國已凖備對付希羅二國事宜各報之意邦交决裂之後必繼以宣戰書云（四日） 
[亞姆斯特丹電]  
　　地方報載柏林電稱俄國致布國之哀的美敦書德奥將以多瑙河上之大砲答之（五日） 
[巴黎電]  
　　今晚公報謂亞拉北面有砲隊戰事里杭及安特希有炸彈戰事香巴業之敵軍仍以窒人呼吸之砲彈轟擊法軍陣線後之地法軍回砲甚力亞貢之砲隊戰事幾無間斷（五日） 
[巴黎電]  
　　今日下午公報謂法砲猛轟全陣線之敵軍亞土瓦兩軍發砲互轟奇凡希境内格外猛烈法軍藉炸彈戰事得有進步香巴業末斯河高地勞蘭佛里萊法軍炮隊尤爲活動 
　　今晚公報謂今日法軍復在香巴業得有進步砲隊猛轟之後步隊即出攻奪獲太湖爾村進抵太湖爾小山之巓該處乃敵軍第二陣線之支撑點是役俘敵兵千餘人陣線他處僅有砲戰（六日） 
[亞姆斯特丹電] 　　 
　　今夜德公報佈告香巴業境内法軍大攻並承認攻勢之猛烈但謂法軍已被擊退（六日） 
[彼得格勒電]  
　　今日公報謂特文斯克境砲戰毫無間斷俄軍進攻特文斯克與維爾拉半途之各村逐德軍至拉洛區湖南追擊時奪獲斯摩岡北面三村（六日） 
[巴黎電]  
　　奥潛艇一艘在希臘海濱外擊沉法國商船泊洛文西亞號（三五二三噸）曾准船中之人乘小艇逃生（五日） 
[倫敦電]  
　　由加拉基開出之海登號汽船已被擊沉詳情未悉（六日） 
[亞姆斯特丹電]  
　　據比國邊界消息英國軍艦幾每日轟擊韋斯丹特及米特爾扣克之德軍陣地昨有艦隊協助陸地英法野戰砲隊作戰德人恐砲轟之後將繼以攻擊（五日） 
[倫敦電]  
　　公報謂英皇已准編一機關槍師圑（六日） 
[倫敦電]  
　　聞墨萊將軍巳就陸軍參謀總長之任（六日） 
[紐約電]  
　　駐美奥國大使登姆巴博士乘荷 
蘭船啟程回國携有英法政府所給平安護照（六日） 
[里斯本電]  
　　國民慶祝共和紀念馬恰圖氏宣誓就總統任内閣未更動（六日） 
　　其二（德人德文報專電） 
[柏林電（由倫敦轉）]  
　　十月五日德軍大本營公報云英軍攻擊魯斯北面之德軍防禦工程復爲德軍擊敗被俘者八十人且失炸彈砲兩尊死傷者甚衆昨日德軍奪回法軍所占奇凡希西北小山戰壕一段獲機關槍四枝香巴業敵軍以猛烈之砲火加於沙歇西北德軍陣地德軍於凡柯瓦掘地道勝敵敵軍地道多破毁敵飛行家擲炸彈於亞拉東北比亞歇聖伐村死居民一人此外無損失（西境戰况）俄軍於十月三日敗北後今復進攻興登堡元帥軍圑之陣地但未得利他軍圑無事可報（東境戰况） 
東　通信社電（日本人組織） 
[東京電]  
　　英國對於中國帝制問題曾表贊成之意之報東京人士以爲事實無根故皆冷笑之（七日） 
[北京電]  
　　傳聞袁總統對於帝制其眞意最近愈决今後之進行必速故當初反對之徐國務卿呈出辭表惟現政府尚守秘密不日將命政事堂左丞楊士琦氏代理國務卿云（七日） 
[東京電]  
　　日本陸軍省本日開協議會協議某項重要問題（七日） 
[東京電]  
　　陸軍飛行隊擬於東京靑森之間大舉飛行因雨中止（七日） 
[北京電]  
　　九月分海關收入二百九十六萬兩常關收入三十萬兩（七日） 
[濟南電]  
　　靑島守備軍司令官大谷中將前日蒞省拜會靳將軍等旋於昨日（六日）訪問第五師圑兵營參觀兵式敎練當由張師長招待午宴午後游覽千佛山晚赴中日聨合大歡迎會中國方面自靳將軍蔡巡按使以次軍政學商各界重要人物均與斯會主客合計百十六人歡談如沸並有梨園演劇以助餘興誠當地未曾有之盛會也（七日） 
[東京電]  
　　遠東運動大會定於後年在東京開會因須凖備一切特於前夜開委員協議會（七日） 
[東京電]  
　　東京府屬代代木地方明治神宮於本日午前八時舉行地鎭祭大官參集儀極莊嚴（七日） 
公電 
[泗水來電]  
　　申報館鑒楊度等於共和國體之下組織籌安會以圖恢復帝制罪在不赦政府竟曲予寛容實屬違法僑民聞之皆爲失望前議酌提薪水及商業紅利撥充愛國捐一節今作罷論泗水華僑商會愛國捐事務所發 
要聞一 
[希羅布三國之兵力]  
　　字林報昨紀希臘羅布三國兵力兹節譯於下希臘軍役爲普通强迫制二十歲起五十一歲止現役期騎隊砲隊三年步隊僅有二年此後爲第一批預備軍役二十一年第二批預備軍役八年每年徴兵總額由國會决定約二萬五千人今年常備軍約共兵士六萬人陸軍分五軍圑編製法如下（一）每軍圑有三師（每師有步兵三聨隊機關鎗六隊過山砲一隊）野戰砲一旅（十八砲中隊）騎兵一聨隊工兵一聨隊輺重一大隊軍醫庶務各一隊按上法編製者共四軍圑（二）第五軍圑有二師餘皆同（三）愛琴海島防軍（四）步兵一師機關槍兵兩中隊過山砲一隊（五）砲台砲兵一聨隊及一大隊（六）砲台工兵一聨隊及一大隊（七）鐵路工兵一大隊（八）造橋工兵一大隊（九）司電信者（電線電話無線電等）一聨隊（十）司汽機者一大隊（十一）飛行家一中隊全國陸軍兵力約在二十八萬人與三十萬人之間領土軍原爲防衛地方之用但其中亦有可以調赴戰地者平時領土軍無一定組織法未有軍事上之訓練一九零六年希臘始重興海軍一九一一年後由英員訓練計有軍艦十一艘惟其中大者尚在建築中餘者由二千六百噸至一萬三千噸不等外有驅逐艦十四艘新式魚雷艦七艘及潛艦等若干當希土戰爭之際希臘海軍曾著戰功羅國軍役亦普通强迫制國民年屆十九歲後即須在家受初級訓練二十一歲入營步隊二年他隊則須三年現役後退爲第一批預備兵以四年或五年爲期期滿入第二批預備軍籍十年至三十八歲復充領土兵四年至是始滿二十一年之軍役凡免去軍役之少年亦須入補習營俾略有軍事學識羅陸軍共有五軍圑及騎兵兩師每一軍圑有現役兵兩帥及預備兵一師又有騎兵兩聨隊每師有兩旅每旅有兩聨隊每聨隊有三大隊一師中除兩旅外尚有標騎兵一大隊砲兵兩聨隊（十二中隊）榴彈砲兵三中隊騎兵三隊工兵一中隊騎兵每師有兩旅及騎砲兵兩中隊總計羅國有步兵四十聨隊來復槍兵九大隊騎兵二十聨隊野戰砲兵二十聨隊（每聨有砲兵六中隊）榴彈炮兵五大隊騎砲兵三中隊 
 
 
 

Page 3

 
 
要塞砲兵二十二中　每一中隊有砲四尊約估羅國五軍圑兩騎師之兵力當有二十九萬人目下第二批預備兵有步兵四十大隊砲兵九中隊一九一四年羅國常備軍有軍官五千七百四十九員兵十二萬四千三百八十九人馬二萬八千五百八十五匹砲八百零八尊機關槍五十七架塞萊資河一帶有砲臺線八道裝置克虜伯砲及格魯森砲頗多羅京四周有砲台十八座此外尚有砲壘若干維國無大軍艦惟護甲小巡船一艘訓練艦一艘砲艇七艘海岸防護艦六艘魚雷艦八艘及巡江輕砲艦四艘而已布國亦行普通强迫軍役制回敎徒免去軍役惟須繳捐軍役年齡以二十歲爲始步隊現役二年他隊三年步隊預備役十八年他隊十六年預備期滿改隸領土軍籍五年或六年共計前後兵役期爲二十五年預備兵每年須操演三星期步兵共有三十六聨隊每聨隊有　大隊每大隊有四中隊砲兵共有九聨隊每聨隊　二大隊每大隊有三中隊每中隊有砲四尊又砲兵一聨隊中有過山砲兵十二中隊及要塞炮兵三大隊下動員令後步兵一聨隊可加多二大隊炮兵一聨隊亦可加多一大隊騎兵共有三十五大隊此外尚有工兵三大隊動員後領土軍可得三十六大隊布國全境分爲九軍區每區除獨立騎隊砲隊工程隊預備部外各有陸軍一師平時每師兵力甚弱但遇戰時每師加多一旅每聨隊亦各加多一二大隊一九一三年布國下動員令後曾多得陸軍十四師平時常備軍軍官三千九百員兵五萬六千人但能戰之士除交通線等處兵士不計外共得二十八萬人 
[西人述我國鐵道經營之進步（東京通信社社員公弼）]  
　　資金　朋黨　慨乎言之 
　　本篇先見之西文雜誌Far　Eastern　Review繼有日本（支那）雜誌譯載讀之可知我國鐵道經營進步之經過　　（一）京奉鐵道 
　　京本線爲　國最初經營之鐵道在一千九百年拳匪亂時已聞車營業但由一千九百零三年起始有營業統計耳按是年所獲純益約計五分即得資本百分之五也其翌年獲純益七分此後年年增加列表如左 
　　年　　所獲純益與投下資金之比例　年　所獲純益與投下資金之比例 
　　一九零五　二○．八九％　一九十零　一五．五三％　　一九零六　一八．二五％　一九一一　一六．七○％ 
　　一九零七　一三．○四％　一九一二　一九．五○％ 
　　一九零八　一六．六七％　一九一三　一八．五八％ 
　　一九零九　二○．四○％ 
以金額言之一千九百零四年獲利七分計美金三百四十萬三千九百三十三元一千九百十三年獲利一成八分有餘計金額爲美金八百八十一萬七千九百四十二　觀察此數營業之進步殊足記也 
本路幹線長五百二十三英里支線長八十四英里其鐵道車輛之保存方法極爲完美 
　　（二）京張鐵道 
　　本線在北京與綏遠城之間長約四百英里尚未竣工其已開通者約二百英里技師與資本二者均無外國人分子加入蓋中國唯一之重要鐵道也與京漢京奉兩線聨絡於豐臺當敷設豐臺　近線時闢隧道築鐵橋頗費經營 
　本線成績僅得攷其旣通行之一部分即北京與張家口之間百二十五英里是也於一千九百零九年開車翌年計之僅獲純益合美金七萬五千三百九十五元與投下之資金比例得百分之一而已 
　　一千九百十一年純益增至美金五十萬八千七百九十四元與資金比例得百分之六 
一千九百十二年獲純益美金一百二十八萬九千六百七十元與資金比例爲百分之十七 
　　一千九百十三年獲純益合美金一百五十六萬七千三百七十元與資金比之得百分之二十 
　　成績進步如是之速大可注意待全線竣工通行之後其成績當更勝於今 
　　本線經營甚爲經濟獲利之厚或以此也若一千九百十三年總收入爲美金二百八十六萬五千三百九十四元營業費總額僅一百二十九萬八千二十四元而已 
　　（三）京漢鐵道 
　　京漢鐵道延長約八百英里於一千八百九十七年着手興工一千九百零七年十二月完全通行本線將來與粤漢鐵道聨絡從此中國南方可由陸路通達歐洲故本線亦爲中國重要鐵路之一 
　　一千九百十三年本線受革命之影響專爲軍事輸送者歷時甚久其收入極蒙打擊然平日亦以大局上種種關係旅客貨物殊不甚多兹以一千九百零九年至一千九百十三年五年間本線之成績列表如左 
　　一九零九年（收入）一一．一一四．五一四（美金元）（支出）六．八四九．五五七（純益）四．二六五○五七　一九一○年（收入）一二．二四二．八五八（美金元）（支出）七三四一．九○七（純益）四．九○○．九五一　一九一一年（收入）一一．三九八．四六○（美金元）（支出）八．五六三．二四九（純益）二．八三五．二一一　一九一二年（收入）一三．六五六．六六（美金元）（支出）七．三五六．四五七（純益）六．三○○．一六一　一九一三年　（收入）一六．七七四．七九四（美金元）（支出）九．二二六．二○三（純益）七．五四八．五九一 
　其餘各鐵道之統計未得詳細不能一一言之惟交通部接到正確之報告均謂獲利云 
　　（四）中國鐵道營業成績表最近五年間者 
　　一九零九年（收入）二七．一一七．八○二（美金元）（支出）一七．七八○．九一五（純益）九．三三六．九○五（利率）四．六％　一九一○年（收入）二九．一四九．六九一（美金元）（支出）一八．二七三．○七九（純益）一○六七六．六一二（利率）五．四％　一九一一年（收入）二八．一八五．六九九（美金元）（支出）一九．六七三．一六二（純益）八．五一二．五三七（利率）四．二％　一九一二年（收入）三四．七八二．五一三（美金元）（支出）一八．六八七．九六七（純益）一六．○九四．五四六（利率）八．○％　一九一三年（收入）三九．四二○．六八六（美金元）（支出）二二．七七四．五二三（純益）一六．六四六．一六三（利率）八．三％ 
　　中國鐵道營業之組織頗不完全然此等利率皆自此不完全組織之下產出者也誠能革除弊害實力改良則利率之增厚當如操劵 
　　（五）改革之進行 
　　中國鐵道經營狀况各路皆殊故欲使鐵道行政統一頗爲困難幸民國政府知統一之必要乃於一千九百十三年命有經驗之會計官吏及各鐵道之會計長組織委員會商議鐵道會計與統計之統一方法并請美國專門家亨利亞丹爲顧問焉 
委員會旣調查周到乃立適合現狀之統一計畫而實行之及今觀之知統一計畫之頗有利益故復求工事之統一今已着手進行此外關於運輸貨物之事亦實行改革且已奏效矣但運輸貨物不能僅限於國内故當加入國際鐵道會也 
　　（六）改革之阻力 
　　資金而餘裕則改革事業正大有可爲而鐵道營業之發達亦未可限量不幸財政困難凡改革所需之費祇許支用限定之數内不能稍有逾越爲可惜也雖然如能確立一定之方針以恒心毅力行之則良好之效果必不難於實現 
　　此外有足妨鐵道之進步者政爭是矣鐵道何物政爭何事二者風馬牛不相及也今乃結爲不解緣此所以弊害叢生也歟（完） 
[西報之武昌軍隊起事說]  
　　大陸報云昨日（六日）上海有人接漢口私電謂武昌軍隊業已起事滬上各巨商幾全接漢口代表同式之電報請止運貨其詳情則未述反一般人士現信此爲第三次革命之萌芽蓋近數月内外間有兵變在即之謡言也但據消息靈通各界之意見此或因軍人互爭黨見所致聞少年軍官之曾留學日本者今皆竭力反對年長軍官以帝制代共和之計畫大陸報訪員昨曾以武昌事變遍詢滬上巨商諸商皆謂此事與彼等之商業無甚關係蓋自籌安會發生之後人心浮動中國銀行錢莊皆不敢投資於市固早無商業可言矣 
雜評一 
[國慶日（無名）]  
　　國慶日停止慶賀或曰停止閱兵或謂此因君主制將行故不惜此紀念也或謂恐軍隊有强迫之舉動故陰以消泯之也雖然無論何說總之非共和國家之幸也嗚呼國慶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二國體問題之求速成 
[法案之修正]  
　　國民代表大會組織法案起草告成上星期六日提出大會事前總以爲可略去審查即日通過而孰知竟有不然仍須經過一層審查手續京中人士對此却有二說一說謂此種重要法案當然不能省略審查要示國人以鄭重將事一說謂原案規定選舉代表時分次投票每次選出一人則一省數十代表或至百餘代表必投票數十次百餘次乃可告竣此層辦法實有老大不妥善之處非交付審查悉心斟酌不可然一一說固兼而有之也聞昨日（四日）審查會討議此事時有一派人對於草案尚不滿意謂國民代表大會以國民會議初選當選人爲選舉人手續上猶覺複雜繁重國體問題關係重大旣有各圑體各機關各地方已足以表示其爲國民意嚮之所在不必再於形式上耽延時日辦理方法愈簡愈妙總以不失徴求民意之名而又有力求敏速之實方爲得體並聞此項主張者巳提出意見擬減少投票次數如上次省議會選舉參議員時一次選出二人之法每次投票選出數人以期迅速竣事結果對於上述不妥善之辦法已加以一層修正欲知修正詳情且看本日大會分曉 
[内幕之紛忙]  
　　政府對於國體問題表面上雖極冷靜而内幕中仍連開特别密議爲提前解决之預備大約無論如何在本年内必當有正式之規定蓋國體變更已經確定現在所討論者祗爲其中各密要關係及種種手續而已又因國體問題之傳說不一駐京外交圑極爲注意頃聞日間各國使署之參贊通譯等員紛紛以私人名議赴外交部探訽國體近狀均由曹潤田次長接待大致多爲模稜兩可之語云 
[兩會之開會]  
　　請願聨合會由各省代表組織而成誕生雖在籌安會之後而奔走疏附其聲勢亦不相下加之沈氏久有交通總長之希望更可由此而圖近功除日前大讌會外昨日（三日）又在安慶會館開全體職員茶話會沈以會長資格致歡迎詞多奬飾各代表之語沈詞畢其職員中之鄭萬瞻王安瀾張敬堯楊增炳等即相繼演說其中張氏所演有君主國體確定後必對外打一勝仗發揚君主國之光使中國爲世界之一强國然後吾輩主張君憲之目的方算達到等語王氏所演則謂現在代行立法院要組織什麽國民代表大會我們就是國民代表又要組織幹什麽詞極鄙俚可笑其他均泛泛求達君憲目的無可記者又全國敎育界聨合請願會日昨在舊刑部街本會事務所開茶話會到者數十人由梅寳璣主席報告城立情形隨即通過會章並商擬推舉正副會長並全體職員聞大多數主張以衍聖公爲會長餘則尚未推定已定六號開會推定職員云 
國民會議議員之中央特 
[别選舉資格]  
　　國民會議議員選舉中央特别選舉資格調查會通告云爲通告事本會業於中華民國四年九月二十六日組織成立開始調查限於中華民國四年十月十日調查完畢除被選舉人資格無論單選複選依法均適用同一規定應由本會遵照法令辦理外所有中央特别選舉會法定特别選舉人資格合行列欵通告凡具有法定選舉資格者於本會調查員分别調查時務各注意以重公權特此通告 
　　國民會議議員選舉中央特别選舉會選舉資格（準用立法院議員選舉法第一章第一條及其施行細則）（一）有勳勞於國家者本法所稱有勳勞於國家者指曾受勳位及各項勳章其叙勳原案曾經叙明事實係有勳勞於國家者而言（施行細則第五條）（二）任高等官吏一年以上者本法所稱任高等官吏者指現任或曾任薦任各職及薦任 
待遇之椽屬而言其曾任京官自小京官以上外官自知縣以上亦以任高等官吏論前項官吏以有任命狀及任差缺之官文書者爲限如經遺失須由所屬各機關出具證明書或由同等資格三人以上證明之本法所稱任高等官吏一年以上及五年以上者得合併差缺計算（第六條）（三）碩學通儒本法所稱碩學通儒者指博古通今或中外學術富有著作曾經刋刻通行實係裨益於國家或社會者而言其著作雖未刋行而有相當之證明者亦以碩學通儒論前項碩學通儒須經部院長官或各省各特别行政區域行政長官三人以上之證明（第七條）（四）在本國或外國高等專門以上學校三年以上畢業或有與高等專門以上學校畢業相當之資格者本法所稱高等專門以上學校者指本國或外國國立或公立或私立大學及高等之各項專門學校其入學資格逾於中學畢業或與中學畢業有同等資格應入學考試合格者而言前項所有大學及高等之各項專門學校除國立者外其公立私立各校均須以敎育部認可有案者爲限（第八條）　本法所稱有與高等專門以上學校畢業相當之資格者指依一定之考試得有舉人以上之出身者而言（第九條）（五）在高等專門以上學校充敎員二年者本法所稱在高等以上學校充敎員者指充該校主要科目之一之敎授 
者而言前項敎員須將其所任科目及敎授年月詳細聲明由該校出具證明書或由同等資格三人以上證明之（第十條） 
本細則所稱之各項學校畢業各人以有畢業文憑者爲限如經遺失須由各該學校出具證明書或由同等資格三人以上證明之（第十四條）（六）有一萬元以上之不動產者本法所稱不動產指土地房屋及附著於土地房屋者而言船舶視爲不動產（第十五條）前條不動產之所有主及典主皆以有不動產者論關於土地房屋以買契或典契之價格關於船舶以買賣或典押之契據或註册之執照或製造購買合同憑單之價格爲其價格（第十六條）（七）有商工實業資本一萬元以上者本法所稱商工實業資本以商業者或工業者現供其商店或工廠之經營與應用之所有財產爲限　前項財產除金錢外有契據合同或單據者依契據等所載價格計算之（第十七條）舖户之舖底及出資於公司之股分得以商工實業資本論但股分有限公司及股分兩合公司之股分以持有記名股票者爲限（第十八條）本細則所稱有不動產及商工實業資本者指完全管有該項不動產或資本者之本人而言若其本人受本法第六七八條各項之限制時從其限制 
　　家族共有之不動產或資本以家長爲管有者（第十九條）本細則所稱之不動產及商工實業資本以有證明之契據書件等項者爲限若其契據非官文書或並無正確之案據者須由同等資格三人以上證明之（第二十條）　本細則所稱之各種資格證明書件於調查時須以依照法令貼有如額之印花者爲憑由調查員於印花上騎縫蓋用查訖戳記（第二十一條）（八）八旗王公世爵世職本法所稱八旗王公世爵者指親郡王貝勒貝子鎭國公輔國公鎭國將軍輔國將軍奉國將軍奉恩將軍公侯伯子男而言世職者指輕車都尉騎都尉雲騎尉恩騎尉而言（第二十二條）（九）華僑在國外有商工實業資本三萬元以上者華僑在國外所有商工實業資本應將其契據合同或單據等報告於駐紥該國之本國領事以由領事給有證明書者爲限（第二十三條） 
[要人紛紛病假]  
　　徐國務卿續假三日已誌前報兹聞昨日楊左丞錢右丞均往相國寓邸問候密談甚久又聞有人往見徐相徐相告以日來公事過勞頭腦稍覺昏眩尚無他種疾病總統曾派醫官往視所報亦同但昨日徐相續假確用正式呈文似有預備引退之意或謂時勢推移此亦必至之事然究竟内情如何尚不得而知也 
　　本報昨紀湯總長將爲最後之辭職一節兹悉湯之辭呈於兩日前業已上遞呈中瀝陳病狀一時尚難全愈懇請准予免職總統閱後以無可再挽乃於昨日發表 
　　巡按使内調次長實以張元奇氏爲創例故最初即聞張有不願就職消息其後各報盛傳張將來京似已將前意取消兹聞張於昨日確有電致政事堂輹略言抵津病發懇請轉呈大總統開去内務次長署缺云云然則張之來京業已中止矣 
　　肅政廰呈總統文云竊本日據肅政史費樹蔚函稱入都以來體中往往不適近因痔疾大發轉側痛苦兼之夜不成寐肝陽上升曾經醫生診察謂恐成怔忡之症非靜攝不易成功孑身在外調護無人再四籌思伏懇代呈給假二十日回南就醫如病體少痊當遄來供職等因前來所有費肅政史樹蔚因病請假二十日南旋就醫緣由理應具呈轉請謹乞大總統鈞鑒訓示施行謹呈已奉批令照准又聞費氏與袁大公子爲聨襟又爲總統舊幕其拜肅政史實極峰特拔此次告病外間多言其與國體問題不無關係云 
[日人又有覺書致政府]  
　　間島問題日本又横生枝節日政府曾有訓電致小幡代理公使其訓電聞係一種覺書已由小幡代理公使向我政府提出我政府接此種覺書後尚無一定之表示日政府則不顧我政府回復如何惟堅執滿蒙條約之規定獨斷獨行而日報論調且億度我政府於若隠若顯之中終當承認彼之主張未知我政府能不爲道著否也 
[津浦路案定期公開]  
　　津浦路案定於本日（五日）上午九時公開審理該院先於上月三十日向步軍統領衙門及大宛兩縣署傳取案内人證高節周錦潼陸洪開葉道繩袁長漪張謙益等又咨行交通部傳取人證葉恭綽關瑞麟歸寳熙等到院候訊至日久在押之趙慶華洪少圃二名直至前日始通知大宛二縣届時送縣聽訊據聞以上所謂人證大抵可以脫離干係推趙洪二人或不免有涉及刑事範圍之宣告究竟如何俟本日公開審理後探明再誌 
[東三省政譚（二）（十）化險]  
　　烟酒公賣問題 
　　奉天烟酒公賣局聶汝奎氏前將調查東省烟酒情形回京報告一切經財政部諭令從速舉辦於是聶局長回奉之後對於設立支局招商承辦支棧各端著著進行不遺餘力無如近年來奉省酒烟商因外人設廠製造紙烟均派員赴產烟地點收買不經烟商之手以輕成本因之各烟商生意大爲減色不過略爲收購以備本省人民吸食而已其於公賣一層未聞有何等表示（奉省有英美烟公司之製造廠一座製造出品較上海漢口尤多）燒酒則爲東省製造貨之大宗即最偏僻市鎭亦必有燒商一二家則其出產之暢旺銷路之寛廣不問可知從前趙次珊初任東督時整理稅務即從燒商入手當時訂定稅率計每斤納稅東錢一百六十文此外高梁有稅牲畜有稅行之於今稱便者則以一稅之後概不重徴故也上年增收牌照稅各縣燒商未允遵辦者尚居多數省城各商當時亦經提議因當局體卹商情各縣又以省商爲向背故概從輕減始行領照今甫於領照之後忽有公賣局發現又係各省一律舉辦未便抗議而公司催辦甚亟省城各燒商爰於日前赴省商會集議辦法各燒商均以捐稅重疊必致無利可圖我輩苟停止此業另尋生理未始非計然亦必有人起而經營者試觀商埠界内革國人已營此業亦旣有年從前捐稅如何繳納無從探問而其賣價便宜我等已深受其影響今公賣局對於該商人能否與我等一律辦理尚屬疑問於是遂議定先將此層具禀公賣局請示明白後再定辦法多數贊成現正繕禀投遞聞當時會議之際有等商人或提議搬入佔用地界内或議倩某國人出名懸其牌號以爲抵制之計然在稍明大體之人謂非正當辦法故贊成不多惟將來結果公賣不均則抵制之策亦在所不免矣 
[神仙會與皇帝]  
　　廣東警衛軍統領袁帶昨在香山小欖破獲黨人機關拿獲六十一人後經袁統領照搜出之名册按圖索驥復獲二十九名共九十名於二十八號午由袁統領親押來省一律綑解將軍行署龍將軍是日謝絶見客親爲審訊各犯不認倡亂祇認於下基深涌建醮時聞人傳說民國將有皇帝出現故此組織尚志會求仙乩示云云訊其是否聽從澳門黨人機關胡毅生主使則堅不供認祗稱神仙乩示民國必無皇帝而已再訊其糾集黨羽則云現在香山之石岐台山之公益埠順德之樂從無不信仰神仙云云所供極爲怪誕現將各犯押候審訊袁統領是日巳將執獲之簿册繳案内開人名三千餘名聞此次之神仙黨禍牽及該鎭之商人甚多並聞此事原因係由三合會匪首李某等拜會歛錢托名請仙乩示蠱惑愚民業已騙得鉅資遂在本鄉圓欖脚地方建一大屋名曰仙棚中供偶像一尊名爲祖師又名太公日以扶乩爲事鄉中男女之迷信者每日到該處膜拜積久遂招其入會每人出銀五兩入會後互相聨絡遇有疾病死亡及失業者則由會友維持鄉民爲其所愚紛紛入會匪首得售其計遂佯言神仙乩示不日民國即有眞命天子出現該天子現在花縣牧牛惟其姓名不能洩露違者必遭天讉鄉民信以爲然該匪首又復勸人祝髮長者梳回辫子短者亦要逐漸留髮一時風氣所播無論紳商士庶凡入三合會者均皆長回辫子長者豚尾低垂短者則以水草札之見者莫不捧腹匪黨不以爲怪蓋正以此爲黨派之分别也會首歛錢旣多恐人見疑遂在下基深涌建醮四晝夜將入會者姓名一律榜示其姓名計達三千餘人聲勢日漸浩大袁統領生長是鄉查悉若輩行爲故於舊曆七月十五日禁止建醮演戲已有防範之意施又遣人曉諭着即解散該黨不聽并勾通順德台山新會各處會匪定期舊曆八月十五日起事袁領統故此將各匪首查拿執獲大旗一面僞印信札名册等件一律解省核辦惟袁統領不敢過事株連除將獲案之匪黨九十餘名懲辦外餘皆與以自新之路故新市洋貨店何魁父子兩人日前被匪混供現已無事照常在店營業一般集會結社日望有皇帝出現其不取害身之禍者幾稀矣 
[廣東鴉片專賣處之開辦]  
　　粤省烟土專賣一事迭紀報端頃查得該專賣處巳擇定新城一德社舊六區地址准期明日（一號）開辦即午一時許已招集各商領牌專賣其發出之牌甲種五十個每牌繳保證金一千元乙種三十個每牌繳保證金五百元認定每月銷烟若干不得減少如有減少每兩罰銀五毫田保證金内扣除倘有攙賣私烟即將保證金全數充公另行究治倘每月能銷烟膏一萬兩准其購土就地熬膏以資利便查現在發出甲乙兩種烟牌俱由舊日業烟者領得因由政府指定地點以示限制而免攙奪也惟聞除甲乙兩種烟牌外尚有丙種者未曾發出但目下確有求過於供之勢再查現領得甲種烟牌者則有城内德政街怡順隆店現在視爲莫大之利權張巡按使恐法立弊生昨已諭飭禁烟局李總辦從速飭委稽查委員以期杜絶私烟又以烟土專賣業已實行市上各土膏店若任其存在阻碍殊多特飭行各縣諭令各土膏店一律歇業以促烟禁進行 
　　烟膏專賣章程雖經訂定惟蔡專使以甲乙兩種分店自熬自賣非派稽查監督恐有弊端現特訂定辦法凡各分店於熬膏之際必先報檢查所派員監督方可開煮否則按章處罰并將牌照革除至烟土檢查所地點巳擇定附設禁烟督察總局内准十月一日成立刻已預備一切 
　　此項烟商販賣地點俱由當道指定如曩時曾經賣烟者方准領牌復業否則不准新設以示限制現城内惠愛街之舊烟館陸續僱匠修理大有及鋒而試之勢各屬聞此消息日來赴省運動專賣者大不乏人 
[湘省破獲賄賣鹽缺案]  
　　湖南嚴護使近風聞有人以官吏親屬名義在外而介紹鬻賣鹽局差缺從中取財之事但必須查獲確據始能究辦特密飭警察廰張廰長嚴緝張乃派調查員胡義生密查多日始悉介紹鬻賣鹽缺係曾保田王春林傳紹階朱娥臣譚叔子張燔傅淸臣等人曾保田係存記縣佐胡調查員有友傅南生適與之相熟胡即託傅介紹於曾等相會託買益陽督銷局局長一缺曾等索價二千元嗣經一再磋商始讓爲一千五百元先交手續費洋四十元定於二十八日下午二時在南陽街口雙品香酒樓交給期票五日内委狀發表再行兌銀當經雙方約定簽字而散迨至二十八日下午曾等先在雙品香酒樓待胡胡回廰後即將一切情形報由張廰長於是日派巡長一人巡士十人喬裝平民與胡偕往當場拿獲曾王譚張朱及傅紹　傅淸臣傅南生等八人帶廰由張訊問因供據確鑿無可狡賴遂將其人一併送交法院究辦外一面詳請省使核辦嚴護使以鬵賣官缺大干法紀曾保田等是否確係官戚其介紹賣缺是否受鹽局之指使案關重要亟應澈查究辦除令地方廰嚴切研訊外並派湘江道尹張君與警察廰長會同嚴密調查據實詳復勿稍瞻徇地方廰推事徐霖太提朱等分别預審三次始據曾等供明渠等與熟悉鹽局情形之張燔相識並非鹽局長官親特假此以欺詐取財如交期票後即僞造委任狀一紙給與騙得運動費洋一百元餘歸張燔所有後日運動人持僞狀赴任時則再串出旁人告知其僞並恐嚇以與受同科之詞使不告發云云復經張道尹等查明益陽督銷現實無換人之事該局長亦並無官親在湘實係痞徒假冒欺詐具詳省使徐推事因曾等詐欺取財供證具在自應按法懲辦當將其人一併移送公判由章廰長覆訊屬實以曾等七人共犯刑律三八二條之罪應各處四等徒刑監禁一年奪公權全部十年所得手續費洋四十元追繳至傅南生僅介紹胡調查員與曾相會並無串同賣缺詐財之事應宣告無罪立予釋放一面分報省使警廰鹽局查照湘岸榷運局長王木齋君恐此外尚有不逞之徒藉此招謡敗壞鹽局名譽特通告周知如有查悉假冒鬻缺介紹人或戚友者務即隨時來局報告每破獲一起賞洋五十元 
地方通信蘇州 
[屯田繳價之困難]  
　　財政部飭查江蘇屯田一事早誌前報此項屯田係前明恩給衛丁之世產蘇州一隅分前後兩批滿淸時代繼續有効曾按畝繳田價銀二錢四分現部令又分五等繳價已委定趙委員不日設局起徴但屯田荒廢頗多連年繳納漕糧尚恐不敷故籌辦此事殊爲困難未知趙委員如何入手也 
[學界瑣聞]  
　　孔誕向章舊曆八朋二十七日去歲敎育部通飭更正爲八月二十八日此次蘇垣各校放假頗不一律有二十七者亦有二十八者淸嘉坊典當公所附設之典業小學校敎員潘承綱李受鹤敎授頗爲熱心惟有司閽人某甲在該校門房内另設私塾亦有幼童六七人乃該校置之不問未知何故 
松江 
[祀孔日之孔敎大會]  
　　舊曆八月二十八日爲孔子誕辰松地中學校及第一二兩高等小學校均放假一天在校致祭第一高小祭時自主祭以迄百執事概由學生承充校長陳君曁敎員等退居糾儀之列孔敎會全體是晨先祭府學孔廟然後再祭縣學 
 
 
 

Page 7

 
 
畢留饗會員以酒麵下午一時就明倫堂開孔敎大會列席者衆天馬山向設孔敎分會由張仲屏君主持全部職員係名譽職概盡義務恐與大會抵觸已先於二十五日開會致祭本日張君即偕會員二十餘人來松參加會議摇鈴開會照章讀經頌聖縣知事李君委任學務科長顧稼軒君爲代表登壇演說以夫子忠恕之道相砥礪五幹事中葉君不肯與開會務由張石泉提議補推王佐才以補其額遞遺評議一席則推袁蓉生補天馬山分會議需推評議兩員加入本會由公衆許可施閉會 
[軍隊尚未來松]  
　　松地初聞有北洋步馬砲隊約二千人來松當時菴觀寺院擇借一空遲遲至今迄未戾止說者謂僅有少數馬隊到來然確否亦不可知也 
杭州 
[各校慶祝孔子聖誕]  
　　昨日爲孔子聖誕先期由浙省孔敎會通函城中各學校蒞文廟慶祝並由該會設臨時招待所於明倫堂之側殿中陳設樂器各校到會者爲第一高小　木業初高小　衆安國民初小　城立第八初小　縣立第二初小　甲種蠶業　宗文中學　縣立第一單級初小　城立第十初小　城立第十一初小　安定中學　甲種工校　浙西鹺務小學　裕成初高小學　縣立第四高小等五十五校云 
[名士迷信風水]  
　　西湖小萬柳堂之來客形跡可異一節已誌昨報兹探悉該遊客七八人中其年近六旬者係某省名士餘均其弟子及眷屬等此番到杭非特遊覽湖山且欲覔一牛眠地爲子孫計故每至烏龍山赤山埠等處察山脉地形往返流連殊有戀戀大好湖山之意其足迹不入城市凡往謁者概行謝絶並不自承眞實姓名蓋恐人譏誚其迷信風水也 
安慶 
[盜賣灘地之交涉]  
　　前次粤商鄭秉之因虧欠王美士款項六百金經王起訴審判廰押追鄭無力償還即托蕪湖商會協理湯善福將祖遺臨江灘下首江灘一塊計五十二畝私賣與日商三稜公司建築碼頭棧房事爲蕪湖特派交涉員徐監督所知一面派吏諭令鄭等不得私賣一面派委查明鄭所預賣灘地確在公共租界以外隨即上詳巡按使飭縣先將湯之商會恊理取消湯知事不佳遂即兎脫日昨巡按使奉到外交部咨開案據駐京日使照會據三稜公司呈稱該公司與鄭秉之憑中預定賣地之約如一造有不買賣之事應罰銀五千鄭等旣不照約履行當然罰金以符定約且鄭等已犯國家條例飭縣押追拿辦云云聞皖使奉咨後已飭蕪湖縣盛知事派隊按名拿辦惟湯與鄭均已遠颺故僅將原中徐德來店東獲案押追罰欵并擬依法懲治 
[斬决搶案匪犯]  
　　皖北渦陽縣之高爐集東葛家圩地方前月被匪搶劫傷斃事主二人經駐渦統部特派王先鋒帶隊跟緝昨午鄰近搜捕四人内有王治良黃榜二人曾犯有搶案直供不諱已奉將軍飭令斬首示衆其餘二人聞與此案無大關係已移解縣署分别暫押保釋矣 
[倪將軍返省]  
　　皖省得悉倪將軍於二十號出京一日抵蚌三日抵皖之信所有各官廰人員均们昨日（三號）午後齊集江干迎迓并有軍樂隊伺候沿途兵警如林至五句鐘時倪將軍始乘利濟兵輪抵皖下躉船後即至接官廰稍坐片刻即乘轎回署聞李巡按使當時亦出城歡迎云 
武昌 
[甲種工業校之擴充]  
　　省立甲種學校内附設金工染織兩廠電氣圖按兩科專供學生實習之用兹該校校長余光國以兩廠兩科之建設費欵甚鉅學生實習之時間有限若除實習外置於荒廢無用之地殊屬可惜特集商各主任敎員各技工擬添招工匠於學生實習時間外鑄製各項物品則完備之廠科旣歸有用而實行製造收效更多刻正凖備一切月内即可實行金工廠機件極爲完備起義時曾作兵工分廠故各項機件無須添製惟歷年甚久擬將皮條全行更換擬先行製造敎育品以供各學校之用染織廠擬就原有織機外添購鐵式織機六架加工織造電光愛國提花各項布疋電氣科擬就化學作用製造各項日用品及各項藥水如肥皂洋燭苛性曹達等類是圖按科從前未設置完備兹由東京購來上品寫眞器具一套石印機器四架業經實驗有效如石印等件該科概行印製 
廣東 
[牛皮行罷市近狀]  
　　省垣牛皮商店因釐費之故相率罷市迄今仍未復業風潮甚爲洶湧聞二十九日廣東革履行同業因無牛皮購買其存貨稍少者竟致停工恐長此不已牽累甚大特傳知行内東西家於三十日午刻在濠畔街商務公所大集會議以便設法挽救 
[烟酒公賣之消息]  
　　烟酒公賣部派主任員王秉必昨赴港調查二十八號返省即日會議辦法聞係仿照江蘇先給印照表册與各烟酒商人准令加價販賣沽出烟酒之價値須據實塡註彚繳該處察核計每百元應繳稅銀一十二元其施行細則不日即可公佈王主任又以現在之辦公地點規模狹隘不敷辦公昨特擇定一德社之天后宮爲辦事處所因該處現有警兵駐紥乃商准補給搬遷費數百元令其即日搬遷 
雲南 
[雲南近日之水災]  
　　雲南今年因雨水太多連綿不絶以致受災地方不勝枚舉兹將被災各地點錄下　永北　臨安　麗江　江川　休納　開廣　他郎　元江　竹園等皆最著者 
雜評二 
[事機緊矣（默）]  
　　籌安會方急進而要人紛紛辭職矣外交漸漸困難矣武昌軍隊起事之說見諸西電且謂爲三次革命之動機矣泗水僑民反對之言見諸公電而所謂眞正之民意見矣嗚呼事機緊矣然而籌安中人猶曰速也速也 
 
 
 

Page 8

 
 
   
 
 

Page 9

 
 
優美女子新劇露佈 
本公司厚集資本租定廣西路七十一號半小舞台原址特將房屋翻造大加擴充不惜重資訂請美術專家布置特别新奇布景聘定海上著名優等新劇女演員編演拿手優美新劇定名中華笑舞臺刻正日夜加工進行以期早日開幕用副各界顒望先此露布 
[王喬松]  
星卜家仍住三馬路同安里仁和公棧茲有在外冒名朦混妄言圖利者祈諸君注意 
[立止白濁丸]  
每瓶三角雙料半元不效倍罰上海二馬路晝錦里北首保太和謹啓 
[商辦新舞臺]  
南北馳名獨一老生孫菊仙　超等文武花旦靑衣趙君玉八月三十即禮拜五夜准演拿手好戲三娘教子　並煩菊仙藝員加演四戲迷傳　 
[明德社]  
八月三十日准演好戲 
陳御史巧勘金釵鈿 
全體社員准演　茶劵通用仍收一角 
[海蜃樓影戲園特别廣告]  
九畝地新舞台北首 
歐洲德軍與聯軍大爭戰 
准禮拜一二三四日連檯四天演完 
此項影片新從外洋運到本樓不惜巨資商明首先開演業蒙允可特演四天自舊曆九月初三日起即禮拜一至初六日止較之夏令配克影戲園所演之片尤爲新奇中國從未演過且俟本樓演畢即須運往南北洋等處此等上好機會萬勿錯過務請各界早臨遲恐座滿特此廣告八月三十日至九月初二日戲目 
（一）奥國地方景緻 
（二）同學當當頭買火鷄 
（三）可怕之危喬共有三天 
（四）美國革命軍打大勝仗 
（五）病人看中女醫生 
價目（此四天内另定） 
特别正廳五角　頭等廳位三角特别包廂一元頭等廂位七角前奉贈之優待劵請暫停用四天務希原諒 
[愛華社女子新劇]  
假座民鳴社八月三十日准演碧玉簮 
[愛倫活動影戲園]  
在美界海寗路鳴盛梨園原址每晚七時起十一點半止輪流排演兩次禮拜二五更換新片禮拜日加演日戲二時半起致五時半止今夜特演大部連檯最新政治歷史影片 
第一集第二集頭二三四五本　天下馳名空前最新政治歷史影片　印度宮闈黑暗史全部十三集共廿七本價値銀三十萬元價目注意　登樓特等三角　登樓頭等二角正廳頭等二角　正廳二等一角 
[南市新開興舞台聲明]  
茲有鄙台集資股開興商公司興舞台即前新舞台原址聘請京都文武優等藝員全新行頭現已工竣吉日開演所有前舞台一切往來銀錢等均歸前東經理仁敝舞台不涉恐未週知特此聲明　興舞台主啓 
[全國商會聯合會上海總商會通告商界諸君鑒]  
中國商業函拯學校廣招免費生業於九月二十五號開課專用中國淺顯文字編輯商業各學科鉛印講義按半月彙寄一次並通函問答一年畢業不取學費分文其造福於我商界之靑年良非淺鮮惟是餘額尙多有志嚮學者無論遠近請速函開姓名年歲籍貫住址並滙半年郵費請義費二元郵寄上海美租界愛而近路均益里該校主任楊公炎君處徑自報名可也特佈 
[註册商標良丹　化食　消毒]  
精良國貨　衛生必需　旅行救急　家居常備　總發行所　五洲藥房 
良丹主治效能 
●四時感冒●中暑傷寒●●宿酒不醒●口臭牙痛●●心神煩亂●頭暈目眩●●胸膈脹悶●鬱結痞頓●●積食不化●大便閉結●●舟車昏暈●霍亂吐瀉●●時痧惡疫●子午吊脚●小包一角最小五分中包二角半 
[鄭少賡改良灘簧]  
貴府相邀格外從廉奉送京蘇名家戲法請至英大馬路巡捕房背後牛莊路第五十三號半 
[賞格百元]  
諸君能有代本館探訪有假冒我施德之神功濟衆水前來報告當以英洋百元酬其勞　跑馬場對門耀華施德之啓 
[退保聲明]  
啓者先父三近君在日曾爲親友薦保等事一概退保再爲顏士翁德商嘉色喇顏料廠爲買辦擔保規元銀五千兩立有簽字盖源合泰印保單一紙因先父七月去世後鄙人年輕力薄不克担任當向該廠退保而原保單示曾塗銷旋蒙該廠大班繕寫取銷保單信爲證所有先父在該廠立有籨字盖源合泰圖章之保單此後一概作爲無效恐未週知特登申新字林西三報聲明一概通知無效　顏醴齋謹告 
[感謝懷德堂淋濁聖藥]  
名不虚傳　的係名家 
只此一家的眞　治白濁血淋刺痛眞正當日立止 
余患淋濁之症已二月有餘受累不堪溺溲時痛如刀割紅腫欲破苦不勝言庸醫診治無效購各藥房之丸丹服之反出血淋重症心中十分憂悶後蒙友指示六馬路中市朝陽萬年樓西恒和酒油店隔壁懷德堂王雨香先生醫治○即服先生珠黄止痛止濁丸每盒一元最奇者服丸三點鐘後其血淋立止其痛亦鬆接服先生珠珀白濁立止丸一元其症即霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元亦靈效極速之丸也　後馬路興仁里錢業成蘭生誌謝 
[感謝專賣下部葯]  
僕患下部腫爛白濁横痃承舍親說上海三馬路小花園對面永壽大藥房專賣下身靈藥神效非常故交郵局買白濁丸下疳散各一元連服連敷九天痊愈故而鳴謝又李君痔瘡亦好王元芳謝 
[聲明拍賣]  
啓者本記所租之米業事務所經理馬金生積欠房金數月共計租洋三十七元屢催不付延至中秋該經理即逃避不見本記租金無從追討今特申報捕房及登申新兩報向限一星期速來理楚倘該經理至期不來理直即將房中一切傢生雜物拍賣抵付房租倘有不足仍向該經理追索爲此佈告　南平安里永興昌祥記啓 
[三日愈癩疥瘡藥]  
每瓶二角不效還洋上海英租界二馬路晝錦里保太和啓 
[拔毒止癢癩疥瘡藥]  
此藥無論何種疥瘡小孩黄水瘡濕癢一到止天頭尾二跡毫無痕毒大盒半元小盒角半　上海抛球場北首廣東杏林軒啓 
[耀華照像]  
本館拍照放大一律八折又售神功濟衆水批發　在上海英大馬路郵政分局西首 
[王永興貰南北兩號]  
本號開設法界帶鈎橋巡捕房西首菜市街四十餘年久蒙各界讚許毌容贅言現因光復之後本主人不惜巨資特聘名假新造各種玲瓏彩椅裝璜奪目紅白喜慶燈彩牌樓一應俱全寔申江從來未有之新色也倘有外埠貴客光顧祈請駕至雲南路大慶里對過一百四十二號門牌分南北兩號内接洽可此也特露佈 
[聲明自誤]  
啓者僕于今夏四月間在鎭江新慶和銀樓購有金戒指一只于夏末赴魯在旅邸中被奸友以冒牌假戒指將眞金戒指換去其假戒指上仍係新慶和圖章當時故未介意後於八月間返鎭由同事指破細視之已非原物不但不思已爲奸友所愚反向新慶和齟齬隨由一區區長詢明并以該號戒指比較始知與新慶和圖章原樣確實不同字跡除一面訪緝奸友以便澈究外但事關新慶和名譽實係僕之自誤理合登報聲明　京口大街裕昌號同事黄鳳梧謹啓 
[聲明遺失匯票]  
敝號于八月十八日以烟台交興順利申規銀一千五百六十七兩五錢立有蚨巨抬頭第二十六號即付滙票一紙向申和泰成照付彼時將滙票信以烟交裕興福信局寄申其信至今未見已向該局追索據說伊竟途中遺失如斯已向和泰成說明此票止付作爲廢紙望各莊號切勿收用特此　雙發合新昌泰聲明 
[和倫綢莊]  
上海三馬路西晝錦里口喜幛減價 
各色素緞幛連金字每頂四元五各色花緞幛連金字每頂六元　各色縐紗幛連金字每頂六元　紅藍呢幛連金字　每頂二元四頭號各色時花摹本每尺八角　各色廣莊縐紗　　每尺四角五各色頭號素卜　　每尺一角七緞幛呢軸花式繁多加市加長不及細載定價格外克已新到頭號時花摹本縐紗各式花素盛紡素卜廉價批發門市照批開剪倘蒙賜顧無任歡迎本莊分設西號支店在石路東首三馬路中 
[醒獅牌凈石膏粉]  
此石膏粉製煉精美質凈色白爲恒茂廠出品國貨中實首屈一指者已訂定歸上海華英大藥房經理凡賜顧諸君認明醒獅牌商標是荷該價列后○一磅聽洋一角半○七磅聽洋九角○五十六磅聽洋四角二角半○百十二磅聽洋八元此佈 
 
 

Page 10

 
 
本埠新聞 
[私販烟土之定罪]  
　　粤人梁礄陳德等合股在外洋販運大宗烟土計六百磅由藍烟囱輪船裝運進口及抵浦江爲海關巡江吏洋員熙門上輪將人贓並獲解送捕房因陳係英商用人押候解送英使署發落烟土暫存關中梁則移送上海地方檢察廰訊究在案兹悉此案已由該廰一再預審明確起訴審判廰昨日午後端木棻推事官與鍾檢察官開庭辯論命提梁犯至案據供廣東人是日係往該輪訪友並無私販烟土情事問官以此案已由檢廰迭次研訊屬實且據洋員熙門來案證明當時搜捕情形並梁犯鳬水圖逃各節案無邇飾遂當庭宣判梁礄監禁六個月並罰洋一百元以儆 
[錢莊本票呈請免貼印花]  
　　滬上南北市各錢莊之本票前經縣知事函請商會轉勸各錢莊概貼印花當經該業公同集議以滙票曁賑簿憑摺均應遵章粘貼至本票一項實同現銀要求商會轉詳省財政廰代爲詳部免予貼用印花各情迭誌前報兹悉南北市錢莊同業日前復又會議以本票免貼印花雖經財政廰允予詳部請示惟恐難達目的故又公同擬就理由禀稿直接呈部大致謂各錢莊所掣莊票雖有即期票訂期票及支票各種名目實與中外各銀行之鈔票無異均屬現銀性質皆能兌換現洋如果莊票粘貼印花則商業負擔甚重應請大部通融免貼云云擬就禀稿後業巳派代表親往京都賷呈申請矣 
[錢業小同行之不平聲]  
　　政府爲統一銀幣起見特鼓鑄新幣收換舊日龍圓另行融鑄責成各省中國交通兩銀行承辦兌換本埠中交兩行已於十月一號起開始收兌其新幣係由江寗造幣分廠鑄出每日約十萬元運交滬行者日計五萬元現經兩行約定各半分任除每行各留五千元爲他項需用外每行每日各以二萬爲收換舊幣之凖備每日儘數換盡爲止惟聞其收兌辦法係爲錢業大同行所包攬非但商民零碎舊幣不能兌換即錢業中之小同行亦不能享此權利蓋大同行均係向兩行預爲掛號故能獨擅其利現查兩行每日所收入之舊幣大都皆北洋吉林奉天安徽湖南等省以及造幣機器等類概爲市上掉換應行貼水之幣其母須貼水之江南湖北廣東等省銀元絶不經見即有之則皆火燒啞板惟藥蝕銼邊均須貼出耳各小錢業以犬同行獨攬厚利未能普及近頗嘖有煩言云 
關於黨案近聞彚誌 
[通緝韓恢]  
　　蘇省宣武上將軍據探報告謂黨人韓恢近又糾合同黨派在寗鎭蘇滬等處密設機關誘人入黨希圖擾亂應請飭屬查緝等因兹又訪聞韓恢在上海租界匿居故於昨日飭上海軍警各機關嚴密查緝 
[偵緝機關]  
　　滬海道尹兼特派交涉員楊小川君接宣武上將軍行署來電開據武進縣解來在仁育橋西長春客棧捕獲之黨人張少懐陳全坤孫振明等三名當即飭發軍政執法處研訊據供黨首設總機關於囗囗囗界與囗囗處暗在機關通信等語應即迅速照會西官按址偵緝等因聞楊君業已遵照辦理矣 
[連獲黨人]  
　　淞滬警廰偵緝隊長翟世淸昨日帶領隊士宋鳳鳴在四區二分所境内拿獲黨人程立羽一名解送閘北司法科暫押候解警廰訊辦 
　前日午間淞滬警察廰偵緝隊在閘北四區境内天保里地方緝獲黨人陳根生一名帶回廰署經該隊長翟世淸詰據陳供機關共有五六處總機關設在江寗某處其在上海之四五處俱爲分機關均經逐一指明所在地點翟隊長得供後據情禀請徐廰長核示奉飭嚴如看管候發司法科訊明核辦 
　　淞滬警察廰日前據浙省興武將軍行署偵探孫某等賫文投稱有浙省黨人吳某現在逃至上海匿居尚文門外某姓家請爲協緝等情徐廰長即派偵緝隊恊同往查昨在某姓家内將吳某一名緝獲解廰寄禁諭飭孫探報明朱將軍備文行提回浙歸案訊辦 
[小工被拘]  
　　五區三分所張警佐查悉前充閘北某區巡警之王金標近在胡家木橋一帶勾誘失業小工俞海全宋淦泉倪春桂等稱革黨現將舉事如肯入黨富貴即在目前云云俞等信以爲實正在糾集同黨故特飭長警往拿王已遠颺惟獲俞宋倪三人解經閘北司法科訊明前情轉解淞滬警廰核辦 
[破獲私造官錢票機關續誌]  
　　偵探歟　黨人歟 
　　新閘捕房中西包探在租界内破獲私造官錢票機關逮獲王永淸等又經閘北偵探隊先後在永盛里鴻興坊等處逮獲董榮根吳桂芳張某等三人曾誌前報據聞張某與王永淸平日自稱爲某將軍部下駐滬密探王賃居寳山路鴻興坊人號張住十二號内五號晚間由五區派駐所巡官馬鳳山巡長朱鳳崗恊同偵緝隊及捕房中西探前往捕拿時曾在王永淸家抄出黨證僞票並同黨往來之書信多件至抄出之手鎗子彈已經張某承認己物惟若輩究係偵探抑係黨人一時尚難推測也 
[十誌亞細亞日報館之炸彈]  
　　望平街亞細亞日報館前被人抛擲炸彈一案曾由内地某機關緝獲嫌疑犯朱阿喜一名另有當時炸傷兩手現在醫院醫治之湖南人楊玉橋（即楊炳南）經公共捕房查悉與此案有關將楊嚴密看管在案兹聞又由内地某機關偵悉是案兇犯之同黨尚有談桂福一名乃由楊炳南糾合當抛炸之時談在對面馬路上眼見楊炳南受傷先行潛回現匿居於城内某處故於前日飭探將談桂福拿獲解請訊究 
[五誌搶刦土棧之盜案]  
　　公共租界福建路鄭家木橋北首郭源茂土棧被盜搶刦一案業經老閘捕房包探錢壽生查得匿居松江路二百三十四號屋内之帮匪吳明春似與此案有關禀奉捕頭恊同一百九十六號西探等往將吳與其姘婦强盜老五（即曹江氏）一併拘入捕房奉飭分别收押候傳事主至捕房辨認面貌各情已四誌本報兹悉捕房於前日午後傳該土棧夥友數人至捕房辨認面貌咸稱吳所穿之白色皮鞋與一盜匪所穿之白皮鞋式樣相同惟其面貌因當時該盜等持鎗恐嚇不敢正視故未認明經衆辨認後飭合將吳管押於昨押解公共公廨請究即據中西包探上堂禀稱查得吳係鎗斃劇盜虞阿安之同黨且在公共租界内迭次搶竊曾經五次逐出租界請爲訊究並稱尚有在吳家内查得十歲女孩寳珠六歲女孩招生現均送留濟良所等語俞代襄讞得禀商之美領郭君諭將兩女孩暫留濟良所判吳與曹江氏仍分别押候查明於下禮拜四再訊 
[兇犯各處死刑之宣判]  
　　淸江匪徒李文龍（即李麻子）丁寳洪等兩犯前因略誘同鄉婦人張大嫂之女至奉天價賣又共　殺死張大嫂勒斃丁王氏戳傷薛王氏事發後由法捕房包探先後將李丁兩犯在淸江及本埠英租界等處拘獲解送公堂研訊並經中西包探帶領薛王氏指認行兇屬實該犯亦當堂供認犯罪行爲即經法公堂將人犯卷宗移送上海地方檢察廰請爲按律治罪經該廰迭次預審明確起訴同級審判廰公開辯論詎李丁兩犯頓翻前供承審官禀明袁廰長函咨法公堂轉飭捕房飭令當時承辦是案之西探目阿而風西華探目沈德福包探魏子餘帶同譯人到廰證明李丁兩犯在捕房供認事實當由問官認爲言詞辯論終結聽候宣判在案前日傍晚袁廰長委任趙刑庭長會同端木堵兩推事官並宗檢察官等特開第一庭當衆宣判先命庭丁將李丁兩犯由所提出押解到案由趙君向該犯略詰一過以李文龍拐賣婦女實犯刑律三百四十九條及三百五十一條之罪應處監禁七年 
又殺死張大嫂帮助丁寳洪勒斃丁王氏又共同戳傷薛王氏數罪俱發實犯刑律三百十一條殺人之罪應處死刑丁寳洪帮助他人略誘之所爲應處監禁七年又勒斃丁王氏帮助李文龍殺死張大嫂共同戳傷薛王氏數罪俱發實犯刑律第三百十一條殺人之罪應處死刑按照新刑律總則第六章第二十三條俱發罪第七章第三十一條共犯罪判李文龍丁寳洪兩犯各處死刑自宣判罪名之日起至就刑之日止待决期内不執行他刑判畢但見該兩犯瞠目色變問官即命分别還押俟經過上訴期間送監收禁聽候就監 
絞决 
[救國儲金昨日之收數]  
　　昨日（七號星期四）爲交通銀行收受儲金之第七十九日計收銀洋二萬五千三百五十七元三角連前共計已收銀洋七十五萬七千七百三十四元三角銀五千六百二十五兩零九分 
[勸用國貨會紀事]  
　　前星期六勸用國貨會請鍾衡臧君講述工商改良方法到會者擁擠非常業誌前報兹星期六會又將到期聞該會除請鍾衡臧君講述工學外復請鄭克文君講演實業上之學問並請大幻術家演試幻術俾助到者興會旣得工商上之新智識又得觀變幻無端之技術亦盛會也 
[上海工業談]  
　　本邑實業未甚發達如工學會工業陳列所之類尚未設立上海所有工業其特别發達者如浦東龍華之稀布行踃各處頗爲著名近則漸被洋商輸入之花旗布所侵奪致稀布銷場頓滯鄉婦幾至廢織現雖設法改良以洋紗爲經土紗爲緯織成之布較前改觀織户亦多倣傚然銷路究不若從前之暢盛高麗布手巾向爲著名土產之一近亦被毛巾所奪幾至無人顧問 
　　工資大小各業不同均由同行公議而定現因百物昂貴各業工資無不加增不遂其意致罷工要求之事時有所聞勞動之人以小工所入爲最優每日可得銀半元以上少亦不下三四角惟傭工輿夫所獲較少 
　　上海之藉勞力營生者以各工廠之小工各輪船碼頭之扛夫居大多數車夫亦有萬餘人傭工爲數甚少 
　　婦女之爲勞動者以絲廠紗廠爲最多揀茶葉揀鷄毛次之餘則傭工搗衣之類若沿街縫絍一業多江北婦女爲之 
　　近時手工仍守舊法者固多然如縫工軋花繅絲織布造紙刷印軋油之類均已改用外國機器餘若洋火洋肥皂等其法傳自外洋者更無論矣 
　　近有鄭任洪承祈二人以化學製成一種安全火柴所有應用原料一律改用國貨不事外求所出貨品與東西洋貨無異已由上海商會禀明農工商部准其專利製售按火柴爲日用所需利源甚溥中國向來所製多屬紅頭黃燐火柴旣虞爆發又易染潮不甚合用至黑頭安全火柴倡自泰西從未倣製蓋以造法較　兼之各種原料須向外洋採購成本旣巨獲利不易今鄭洪二人别出心裁純用中國原料實可爲挽回利權之一助也 
[蘇省第二棉業試驗場之進行]  
　　農商部前曾咨請江蘇齊巡按使在南通縣境狼山馬廠圩購地四百餘畝建設第二棉業試驗場派徐僉事爲場長現徐君查得該處地形低窪必須塡高日後乃可植棉事爲該處一般土人聞悉紛紛謀挖包塡而管理工程之張嗇公君深恐包塡不實將來易於損壞故與徐場長一再會商特派員來滬採訪妥實工頭前往承辦 
[監獄工藝出品之堆銷]  
　　上海監獄官李君近接江蘇高等廰飭開轉奉部飭各省監獄工藝出品着即迅速改良製造陳列會中並推廣銷路等因是以連日飭令監中敎練各犯工藝之敎員將一應工藝研究改良以便推廣出品一面派員在縣公署前大街二十三號門牌賃定房屋作爲監獄工藝出品會雇匠修葺完竣即將監中所製各種工藝列會出賣 
[准助大學學生學費]  
　　北京大學學生楊毓泗因缺乏學費於前日投上海縣公署具禀請求援案補助沈知事得禀以該學生所陳各節尚屬近情候飭 
縣敎育欵產經理處查明發給學費洋一百元業已批示飭遵矣 
[米商獲利之原因]  
　　今届夏秋之交本埠米糧價格翔貴迨秋收成熟新米登場米價雖已鬆動然因好商暗將米石挾帶出口致米價忽賤忽貴米市大爲變動陳米破礱開盤九元六七角貨不多見一般㚥商均用新梗攙售因新米除新梗之外每石概售八元二三角之故此外楓涇朱家角同里周莊等處運到之白洋秈每石僅售六元三四角來貨甚旺攙和新粳糶出每石獲利二元數角故邇來㚥商之獲利頗豐更有運往浙省之硤石等處轉運他埠以圖厚利者 
[關於沿浦灘築埠問題之近訊]  
[勘定碼頭]  
　　滬南沿浦灘由工巡捐局推放岸線建築輪埠該處各商家以輪埠由大通公司租賃停泊商輪恐商貨上落多所阻碍關係商業進行曾經具禀該局請示辦理嗣經朱局長批示另建公用碼頭五處專備各商運貨之用其第一第二碼頭已定大碼頭至葆泰碼頭尚有第三四五碼頭未經勘定現聞朱局長巳與商董會議勘定生議碼頭新碼頭爲第三碼頭萬裕碼頭及董家渡爲第四五碼頭至關碼頭亦可運貨以資商便日内即可佈告各商周知惟聞此項公用碼頭之建築須待駁岸建竣方得動工云 
[催遷木排]  
　　濬浦局以挖泥機器現巳挖至徽寗碼頭而董家渡以南之各木行沿浦灘所儲木排尚有留儲實與濬浦工程有碍故於昨日又函催工巡捐局飭催各木行從速遷移一俟挖泥工竣仍准堆儲云 
[烟台海口改置汽鐙警船黑浮之曉示]  
　　海關各口巡工司額君出曉示云爲通行曉示事照得本巡工司前奉總稅務司剳行以沿江沿海建造鐙塔浮樁等事或係創設或宜改移或有增添或須裁撤營造旣有變更務即隨時彰明曉示各處俾得行江海船隻周知徧喻等因兹本巡工司查東海關稅務司所屬界内烟台海口建築海檣地方改置黑色汽鐙　船浮合將其情形度勢關列於左　計開　一山東烟台海口曾設黑色木桿浮一個現經改置白光乍明乍滅汽鐙警船黑浮每八秒時明四秒滅四秒自浮視烟台山鐙塔爲南三度西相距四百六十五丈七尺原爲指示進口船隻應在浮之北邊行駛爲此合即遵行曉示各處船隻務宜留心詳記以免疎虞勿忘勿忽切切特示民國四年十月五日第六百號示 
[圈地給價之册報]  
　　西門外所築之斜徐路斜土路兩處馬路刻已工竣所有當時圈用民間地畝曾令各業户開明畝分報告工巡捐局候酌給公定價値在案聞此項官價早經上台頒發飭由朱局長出示曉諭各該户恊同地保繳呈糧串單契領價過户刻又經朱局　將已領價銀之户名彚總造册詳報齊巡按使鄭鎭守使查照並移請上海縣沈知事將所有各該户已圈去之畝分照數劃除矣 
[聶讞員理案之忙碌]  
　　法租界會審官汕榕卿君前因法公廨事務太煩無暇兼顧公共公堂事務具禀道尹請辭兼差嗣由領事圑提議挽留未允辭職而聶君仍因法廨近來案件太多每星期僅有堂期三次案牘難 
以淸理故已與法領事商定擬就公廨遷移時改爲每星期一三五上午專訊刑事案件星期二四下午專訊民事案件此外暇日仍襄辦公共公廨案件並由領事圑議定添派王君篤基爲公共公廨副會審官俾資助理 
[美敎士由浙回滬]  
　　美國耶穌敎士鳳漢君前赴浙省公幹現已公畢於前日乘輪回滬 
[美領署脫逃西犯]  
　　美領事署覊禁之西犯某甲於前日晚間忽然逃逸當由該署用電話報告捕房捕頭立飭中西探捕分頭跴緝務獲解究 
[拿獲小石蛋]  
　　流氓周阿二綽號小石蛋專與在押西牢之同黨李松林（卽長脚松林）等在四馬路胡家宅一帶藉端敲詐經捕房飭捕緝提在案前日由探王寳生將周拿獲昨晨押解公共公廨請究經中西官略詰一過判周還押着於禮拜六解請德領訊辦 
[冒騙案兩起]  
　　甬人周阿英因冒用某鷄鴨店主李金和名義先後至南市長成公太和豐兩鴨行騙取値洋六十餘元鷄鴨二百頭被李查悉報捕將周拘押昨解公共公廨經中西官質訊屬實判周押兩月示儆 
　　伶人呂月樵在公共公廨刑事科呈控住居雲南路之揚州阿二（即吳阿二）冒名簽字向馮姓騙洋五十元經公廨照准於前日飭令老閘捕房派探將吳傳至公堂請究吳延律師到堂代辯請求交尋常保人中西官以案關刑事判吳交二百元人洋並保聽候傳訊 
[判押搶金飾之兩匪徒]  
　　匪徒周永卿朱桂寳於前日午後在廣東路湖北路等處攫取王李氏章趙氏金環金挖耳圖逃經氏等鳴捕追獲昨晨由探將周朱兩匪併解公共公廨請究經中西官分别研訊屬實判周朱各押西牢半年贓交原告領回 
[檢驗孩屍後之訊究]  
　　奥國人某氏曾與一英國婦人同居於北四川路麥拿里三號門牌生有一子名倫及爾於前年三歲時八月間身死葬於法租界八仙橋西首法國墳山兹因公共工部局衛生處查得該孩殁後並未報告請驗恐有身死不明情事故於今年六月間由工部局衛生處西人按照應行手續會同工部局醫官台維司化驗西人惠爾生（均譯音）及專管喪葬事宜之某洋行西人特利排脫（譯音）前往將尸棺掘起開棺檢驗因孩之父母並非同一國籍按法律應以所在地點爲國籍禀請公共公堂核示在案嗣經工部局醫官台維司化驗西人惠爾生驗得孩之尸骨鬆脆如粉似係生前服砒毒身死爰特傳齊人證禀經公堂於前日午後由俞襄讞會同英領卓君升座研訊先由捕房刑事科代表牛門律師上堂譯訴案情而尸屬及案證西人白什爾（譯音）亦延延代表穆安素禮明兩律師到堂辯護繼由工部局西人及醫官台維司化驗西人惠爾生相繼上堂先行宣誓然後陳明開棺檢驗情形並稱驗得該孩生前曾服有四釐半重量之砒毒等語且將尸棺舁至堂上請察又據管理喪葬之某洋行西人特利排脫（譯音）上堂亦先宣誓　供明一九一三年八月間經手棺殮該孩尸身並舁至法租界八仙橋法國墳山安葬情形並稱當棺殮時祗將淸水洗浴尸體並未用他種藥料云云又經一西婦上堂宣誓供述一切（未譯）中西官逐一訊供之下即令各人在所錄西文供單簽名畢因已鐘鳴六下故即宣佈退庭並諭候再訊核 
[判押行兇之馬夫]  
　　馬夫王福泰嚴岐坤因爭奪生意起衅前日各糾同類多人在威海衛路轉角某茶肆内評理一言不合互相扭毆王將嚴之頭顱用板櫈擲破流血不止由捕查見將王拘押昨解公共公廨經中西官訊明以王不應逞兇着押西牢三月示儆 
[汽車撞倒途人]  
　　汽車夫李春海因駕駛不愼前日在南京路將途人包洪萬撞倒跌傷由捕查見拘入捕房昨解公共公廨請究經中西官略詰一過以李且無開車執照判令存洋二十元保出候查明於下禮拜二再訊 
[踢傷雉妓之判罰]  
　　梳頭婦人趙李氏因將英華街七號門牌雉妓吳阿彩肚腹踢傷由捕將氏拘解公共公廨訊供押候原告傷愈再核在案昨經中西官復訊之下以原告傷勢平復惟氏不應行兇判罰洋十元充公無洋着改押十天以儆 
[候查僞小洋來歷]  
　　嘉興人吳阿德於前日持鉛質四開四十五枚八開四枚至浙江路希圖向人混用被包探顧阿根查見帶入捕房昨晨押解公共公廨請究先由顧探上堂禀明前情並將抄獲之鉛質小洋呈案請察訊之吳供稱此項小洋係向人買來並非自鑄乞鑒中西官核供判吳押候查明僞小洋來歷於下禮拜四再行訊核 
[控訴姦佔之無效]  
　　徐保元控朱保立姦佔伊妻薛氏由五區警署移送檢察分庭經李檢察官預訊之下判該氏交本夫具領朱保立交保開釋 
[串放白鴒案尚須覆訊]  
　　北四川路居人朱笑山控傭婦許張氏唆使伊妾李老二（即王玉珍）捲取値洋三百餘元之衣飾逃逸等情業經捕房將許張氏及串謀之孔金壽（即許金壽）先後獲解公共公堂訊供係串放白鴿故派探赴蘇將蟻媒陸老太顧福陳明甫李趙氏一併移提到廨奉飭分别押候訊究在案昨晨併解公廨請究中西官諭仍分别還押着下禮拜二解訊 
[山東女孩迷路待領]  
　　山東女孩李大毛仔年十二歲居於滬北美租界海寗路伊兄李某所開餅店内前日因事出外忘却歸路致在南市徽寗碼頭徘徊被崗警查見帶至一分駐所問明後飭留候牌示召領 
[領回迷路男孩]  
　　住居美租界蓬路五百六十號門牌之粤人梁姓有男孩名福順昨因迷路在途哭泣由某號巡街印捕查見帶入捕房經其父梁某到案認明無悞當卽具領回家 
[受抵僞單之吃苦]  
　　郁金大前投法公堂控稱有王嘉賓將田單抵去洋二百元逾期不贖現王已身故向王父王信卿催贖置之不問求請訊追王信卿供亡兒久已逐出家中並無此項田單取出抵押判令郁將田單呈案候核在案現郁將單呈案經聶讞員察閱實係僞造遂判將案註銷僞單存候銷燬詎郁堅欲將單領回並稱雖奉註銷尚須向王索洋云云中西官大怒判罰洋五元以儆 
[欠欵須憑抵據]  
　　正生錢莊經理曹根仙投法公堂控大盛祥東洋莊經理董英元前將保險單抵借銀兩並代付保費後年期届滿將保險銀收到外尚少銀一千四百七十兩迭次向索不付核計本利共欠銀二千零八十兩求請訊追董延穆安素律師代辯稱被告向該莊抵銀時立有抵據後來如數淸還有收回之抵據可證呈鑒曹又種抵據實被董騙去欠銀之數有帳簿可證請察聶讞員以所控無憑將案註銷 
[訊結造屋佔路案]  
　　陸小毛陸福生兄弟兩人前投法公堂控族人陸德昌造屋佔　出入公路求請阻止一案訊據德昌供此路係民人之地造屋　 
 
 
 

Page 11

 
 
將出入之路讓出祗在上面造過街樓一所並不有碍出入經法公堂判將地丈明該出路究係何人之產再核在案今丈得原被之地均缺數釐又由捕房查明該出路毘連被告地上與原告之地尚相去數步况出路上面雖造房屋下面並未建屋與出入之人無碍遂據情禀覆中西官核示判該出路永遠作爲出入之途原被均不准造屋完案詎陸小毛尚嘵嘵强辯中西官判罰洋一元以儆 
[巡捕作賊加等治罪]  
　　公共總巡捕房八百九十五號華捕河南人孟壽嵩（即李光義）一千一百十四號華捕安徽人馬雲龍因串竊九江路二號美時洋行茶葉棧内現洋鈔票其六百六十三元被一百四十一號西捕四百三十七號印捕查獲抄出原贓一併解送公共公廨訊供收押在案昨晨王襄讞會同美領畢君復訊先由　印兩捕上堂禀明前情繼由原告韋祿泉楊浣薇相繼上堂訴明前次失竊洋二千餘元與此次失竊形跡相同請爲澈究訊之孟馬兩捕俯首無詞中西官核供以孟馬二人身充巡捕知法犯法應加等治罪判各押西牢四年期滿函送上海縣知事署分别遞回原籍 
[竊案兩起]  
　　秦毛囡與在逃之小阿三因串竊竇樂安路七號洋房内物件由探查獲昨解公共公堂訊知秦係過犯判押西牢年半期滿仍逐出租界又九江人曾牛仔在河南路摸竊鍾金夫袋内洋元由捕拘獲昨解公堂訊實判曾押西牢半年期滿函送上海縣知事署轉遞回籍 
[閘北審判分庭瑣案]  
[烟犯分别罰洋]  
　　閘北檢察分庭前日將訊實烟犯兩起提起公訴經審判分庭陳推事判决程藻鈞帶烟膏六兩着罰金一百元彭雲泰帶烟膏二兩着罰金八十元押候繳款釋放 
[竊犯分别拘役]  
　　閘北檢察分庭前日起訴竊案三起經審判分庭陳推事判决陳阿二楊金勝竊某姓田内棉花各處拘役四十天陳阿大行竊奚載陽之衣物處徒刑二月陸敬安竊周孫氏衣物處徒刑一月 
[影戲園接演新片]  
　　華界西門外方板橋共和影戲園逐晚開演三心牌姊妹爭風新影片頗受各界之歡迎每晚座客必達千數良以此種影片莊諧並出情節離奇均足動人觀念兹已將前叚十八本演畢於今晚起接演第十九本至二十四本聞該叚事實較前更有可觀因其漸爲全局之結果節節與前段互相映指引人入勝即在此處欲擴眼界者盍試往一觀之 
[氣候報告]  
　　　（上海徐家滙天文臺天氣測候報告） 
　　十月六日父島颶風抵琉球之東面南部之颶風仍止於呂宋東南中國氣壓甚輕向海濱而進上海天氣晴熱 
　　七日上午上海天氣陰晦風嚮轉西北及西面北方正當氣壓之衝 
　　七日下午四時下午三十分豫測日本西南長崎與神户之間有狂風呂宋與台灣之間風浪甚大黃海有旋風上海有暴雨 
　　七日下午四時前二十四小時内上海氣候温度至高七七．二至低六七．三去年同日至高七二．四至低六二．六 
來函 
[鄭鎭守使楊道尹來函]  
　　敬啓者閱本月五日報章載有籌安會通電四則頃奉江蘇上將軍巡按使電飭以該會係研究學說之處關於國體問題萬無不俟參政院咨請政府公布遽行通電商榷之理顯係傳訛本署並未接有籌安會此電應即轉致上海各報更正等因相應函致即祈查服爲荷鄭汝成楊晟十月七日 
[大豐洋布號來函]  
　　敬啓者陰曆八有二十八日各報本埠新聞載本號爲盜六人所刦一節查八月二十七日黎明時本號實係被竊並非是盜請登入來函聲明以免傳訛大豐洋布號謹啓陰曆八月二十九日 
雜評三 
[謡耶非耶（訥）]  
　　前因建設共和而有武昌之起事有武昌起事而有國慶之紀念今當國慶紀念時而有取消共和之議因取消共和而武昌軍隊又有起事之傳說事之相因何其巧我恐其未必然也 
　　武昌軍隊起事說見於外報上海商人間聞亦有同樣之傳言第未得確實消息或因細故衝突或因謡言誤傳俱未可知然而貨物已因之停運綿紗已因以跌價商民損失已非細矣天下事機不可動而籌安會猶急急造其動機耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬糾察神彈劾月老疏] [  吳悔初]  
　　奏爲處置乖方營私舞弊懇乞立予查辦以肅官箴而彰公道事竊以男女居室生人之大欲存焉故詩始好逑載在關唯所以崇王化之原止人倫之本也掌此職者宜何如審愼從公訪察輿論使有情人都成眷屬庶不負上帝鄭重婚姻之至意乃有月老者耄而昏憒作事糊塗多摸索於暗中輒紅絲之相繫或郎具潘安之貌女乃爲嫫母之形或女具詠絮之才郎竟乏生花之筆佳耦怨耦任意變更淸夜捫心毫不自愧反謂醜人多福薄命紅顔奪理强詞淆人觀聽遂使幃房樂地頓化爲羅刹市場似此處置乖方難期振作已可概見加以重富欺貧目光如豆凡遇豪華之族不憚竭力趨承一姬甫進一妾又來粉白黛綠列房分房任彼留連朝朝暮暮若非因錢可通神何厚於彼而必頻頻爲之撮合哉至於窮措大已當强仕之年猶虚中饋彭罷求鳳之曲意懶心灰讀來占鳳之章涙隨聲下而月老者心堅如鐵漠不關懐竟任其鰥魚終老似此營行舞弊有負天恩實屬法無可貸關係婚姻前途殊非淺鮮臣職司糾察理宜有聞必達伏乞立派賢員認眞查察以明天帝大公無私之意是否有當懇乞迅速施行臣不勝待命之至謹奏 
譯著 
[間諜生涯] [  天虚我生]  
　　（十一）德國之戰事機關（續） 
　　組織德國軍隊之組織約可分爲三種一曰常備兵二曰速備兵三曰國民兵常備兵共七十九萬無刻不以預備戰事爲事故命令一發軍隊可立起行初無需乎預令其須有動員令而後預備啓行者則爲速備兵速備兵有第一第二兩組國民兵亦然其人數初不限定蓋德國素採軍國民主議凡身體健全之男子莫不有當兵義務一旦有事莫不可以投戎赴敵然政府取擇甚嚴亦不過五選其一而已此五分一之人數即名之曰國民兵一視其資格而爲支配陸海步騎砲工輜重各因其材而無勉强故凡不兵則已兵則無不精也其執役之期限亦有久暫之分一視其役務之勞逸爲定步兵與工程兵皆兩年騎兵砲兵水兵各三年惟如其人執有學士之文憑者則不論何種兵役均只一年每一年度舉行兵役考試一次其人果有學問或品行優者亦得減短兵役時期兩月　四月不等此事在不知者思之以爲卹賞而近慈善其實不然蓋德國軍旅原有定額不能溢出故如此則一人退而一人進在表面視之兵額猶是此數實則每年之中平均計算已多出七萬五千之國民兵矣德國於將校資格取擇尤嚴其常備兵之將校必爲貴胄且卒業於陸軍學校者然按其實則海陸之所倚重者殊不在於上級將級當其衝者厥惟下級士官及速備兵軍官耳故在德國必選此輩於一年度兵役考試之中及格者擢之令治軍旅可十二年然後使習文法於市政廰或郵政局或審判廰如是者有年乃始升爲將校故其見識旣廣學問尤博以寄三軍之命於匹夫之手乃百無　失也 
詩選 
[鯨如舅氏爲畫深山讀書圖漫題五古一章] [  秦寄廛]  
　神州今何如舉目忍瞻眺空對此江山悠然一憑弔吾舅大手筆詩文極奇陗餘事通畫理落紙何種妙依稀舊山河蒼涼悲夕照我是空山人登高發長嘯天壞難云大落落幾同調時還讀我書此中有奥窔更駕扁舟游投竿且垂釣浮名復何有潔身反貽誚世上有風波茫茫非所料把卷聊自得破涕忽爲笑 
[偶占] [  佐彤]  
　　無端終日雨霏霏門巷蕭條信息稀花爲風驅香漸散人隨境迫貌全非飽嘗苦味思甜味莫卜知機即化機惆悵蘭閨女詞客滬珠空漬嫁時衣 
詞選 
[錦堂春集成句] [  詩圃]  
　　香霧輕籠翠葆玉醅滿蘸瑶英醉更衣處長相記妝晚託春酲明月笙歌别院綠陰芳草長亭碧欄倚遍愁難說歡夢絮飄零 
[西地錦集成句]  
　　樓外柳絲黃溼倚秋千斜立半隄風緊半篙波煖漸嫩黃成碧忘郤舊遊端的試重尋消息梅心未苦蕉心微展趁江南春色 
[琴調相思引集成句]  
　　催促行人動去橈短長亭外短長橋夕陽芳草未别巳魂銷晴景融融煙漠漠愁雲淡淡雨瀟瀟問春何在春在杏花梢 
自由談之自由談 
　　故國山河腥風愈烈側身西望痛憤殆不可言十月一日東京博覽會開會爲大正帝即位大典之紀念獨客無聊午飯後來此參觀先到第一會場入門便見臺灣館陳列臺灣物產有臺灣女子四有年皆十五六如上海四馬路野鷄化粧者在彼賣茶見之心惡遂匆匆出門去到第二會場乃一入門又見是滿洲館并有門聨大書深刻曰（寳祚煥新猷晃耀天壞無窮之國運）（乾德融坤倪濬發海外萬里之富源）我見此聨不願入門通譯佐藤君往觀謂其中陳列以東三省鑛產路線及皮貨米荳爲大宗云不知我華夢想封侯者聞之其欣戚爲何如又不知此後吾儕尚能作有國之民否[  廉南湖]  
　　美國共和國也煤油大王鋼鐵大王電氣大王種種之大王俱爲美國之出產物今之倡爲君主說者非欲封王封爵乎欲做王亦做煤油大王鋼鐵大王電氣大王可也何必定欲於君主國體之下封王封爵哉[  覺迷]  
小說 
[家庭小說嫣紅刧] [  常覺小蝶合譯天虚我生潤文]  
　第六十四章（續） 
　　柏得秀曰吾乃未見或者密斯特哈勃克返身時吾巳下樓亦未可知西特爾曰汝憑窗而立者約幾何時栢得秀曰暫耳被告　師却得威曰使哈勃克行過草場復折而返者汝爾時亦能見之乎柏得秀曰未能蓋吾不過見密斯特哈勃克出耳其時尚未行過草場也却得威點首曰此後如何柏得秀曰此後吾即往密斯特小安東尼室中爲料量　具則小安東尼正倦臥案上酒盞縱横似巳入醉可憐哉密斯特小安東尼彼殆亦未嘗料及更數點鐘後且長臥矣維廉利達曰爾時汝主人尚未歸耶柏得秀曰未曰然則候門者幾人柏得秀曰凡三人厨娘已久睡故不計吾與其他一女傭方於燈下治活計約瑟夫則隠凡假寐亦且倦睡實言之則是日待門者實僅能算二人人半也西特爾曰特雅之家僅此數人乎柏得秀曰否否尚有保姆皮靄卡因頭痛已早睡敏萊露賽因嬉而倦亦睡雪笠兒喬治則拍球方歸睡尚不多時此外密斯脫特雅密昔司特雅密斯愛格來得則作客未歸亦等於睡耳醒者僅予儕三人故使餐室中而有聲息則當時不難立覺掩而襲之小安東尼當不至於死其如無聲息乎柏得秀旣退繼上者爲皮靄卡云爾日已早寢直至小安東尼死後衆人喧噪之時乃始驚醒故殊無所表見又次爲好克司勳爵及勃理吐而勃理吐而自言則謂此日之夕送小安東尼歸時實遇一事但甚微細不足言蓋彼時小安東尼已醉甚不能行勃理吐而乃負之而趨過賽馬場時忽遇一醉漢向小安東尼作申申之詈維廉利達曰詈何語勃理吐而曰亦不過詈小安東尼不應欠彼欵不還耳且其人亦酩酊殆吾送小安東尼返重過其地時則是人去已久矣 
[奇情小說秘密汽車] [  東埜譯]  
　　第九章（續） 
　　他們迤邐曲折直走到後院那間病房之外勃立南抬頭一望只見房門已經關上心裏又是一怔暗想我方纔出房尋覔看護婦時急急皇皇不及把房門掩上現在相距不滿半點鐘我是記得明明白白的那意大利人足骨已經碾斷就是醒了轉來也不能起身關上房門這事情有些怪異他正籌思轆轆那着護婦已經旋開機括推門而入便也隨着進去則見電燈一盞依然大放光明忽聽那看護婦一聲怪叫從床前直退下來勃立南被他遮住急切看不見什麽便問何事何事那看護婦渾身發顫口中說不出一句話來只用右手指着床上勃立南放膽上前一看不覺也是一聲怪叫兩脚退後不迭看官你道他們何事大驚小怪原來那意大利人伸長頸子仰靠枕上𩓐子上揷着一把利刃大半陷入肉内那小半白亮如雪連着刀柄還露出在外頸項周圍以及被單衾枕之上血跡淋漓額上寫着叛徒兩個血字頭髮脫頂處兩股交义寫出一個血十字從燈光下瞧去紅赤赤厚稠稠的好不怕人 
文字因緣 
[題廉南湖與孫寒厓書四絶] [  趨炎]  
　　司馬靑衫涙血殷南湖何日唱刀環可憐萬柳堂前柳吩咐遊人莫誤攀 
　　不受塵埃半點侵（成句）夫人妙墨躋黃庭從今海外傳眞蹟佛頂標嚴一卷經 
　　黃鐘毁槖缶雷鳴悽絶天涯太憨生浮海乘桴志尼聖萬千年後有餘榮 
　　芳躅將遊南北美大名早震亞西東天鷄驚破痴人夢表海同胞拜下風 
　　南湖今之傷心人也僕與之有一面緣讀其與孫寒厓書而不動心者非　情率成四絶以當書後工拙所不計也趨炎附誌 
 
 
 

Page 15

 
 
   
 
 

Page 16

 
 
   
 
