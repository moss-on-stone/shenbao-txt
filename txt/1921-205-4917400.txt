# 1921 - 205 - 4917400

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[增比借欵（老圃）]  
　　公債旣欲整理又欲濫發是旣欲救火又欲放火也北京政府曰吾無錢吾不能不放火問其何以無錢則曰吾錢爲外省之督軍所截留外省曰吾無錢吾亦不能不放火問其何以無錢則曰吾錢爲中央之軍隊所耗盡 
　　江蘇富省也以軍隊之故而至於赤貧人民主張裁兵軍人掩耳不欲聞今軍人張口要借錢又豈人民所願聞江蘇之兵是否足額我人民不知江蘇之兵是否有用我人民不信藉曰借也必人民深知深信而後可但以險象命脈等辭嚇人民人民亦未必受嚇 
　　增比借欵之擔保品爲各稅局比較增收之額故曰增比此其定名之可笑固弗深論抑蘇人苦苛稅久矣所謂增比本即額外婪索之别名今向蘇人借錢即以人身上所括下之膏血爲擔保其擔保愈安固即蘇人所受之敲剝愈慘痛則由納稅者言之一聞擔保安固之言又戰戰栗栗矣哀哉 
 
 
 

Page 8

 
 
   
 
 

Page 9

 
 
[九畝地新舞台今夜准演]  
頭本閻瑞生 
新舞臺的頭二本閻瑞生併做一夜演完了 
許多人要求我們把兩本「閻瑞生」併在一夜演完·但是我們的閻瑞生·情節比各家多出一倍·前後兩本·足足要演八小時之久·而且幕幕多是有精采的戲·實在小忍割棄·又加頭本的末塲要佈一幕大水景出來·對於佈景一層也非常困難·所以一向就没有敢胡亂歸併·前幾天有一位陶先生寫信來替我們出了一個主意·他大概說...「頭本非常編得好·萬萬不可更動·二本的前半·有些是補述前事·有些是枝節問題·若是兩本合併·可以將他少演些·」這位先生說的話·很有些意思·我們大家一商量·准定從他的主張·把頭二本閻瑞生删去一些不要緊的地方重新改編一下·合成一夜演完有一椿事要向諸君申明......戲中的情節雖有更動·而所有兩本中的好佈景·却絲毫没有减少·因爲上海各戲園演的閻瑞生·要算我們化的本錢最多·佈景最好·所以决不會更動的· 
此番的閻瑞生·登塲得比從前早得多的多·如要看全他·千萬請早些來啊！ 
二本閻瑞生 
[大舞臺]  
新排新戲先行露佈關公出世歷史 
啓者目下時勢乃商戰時代舞臺雖然遊戲性質亦不得不講求精良排演新戲以振營業况現在惠顧諸君皆欲耳目一新爲快但新戲有幾層難題第一情節無予盾之弊病次則研究唱工武工及一切佈景機關雖曰戲者乃博看客之喜娱也然則以上數層須力求良美方能有美譽之價值使諸君百觀不厭之吸力敝台不惜重資購得關公出世歷史抄錄秘本排成新戲是書有幾種特點即是此戲中之好資料其一在劉關張曹操孫權諸葛亮周瑜趙雲黃忠未降生以前叙明來歷又有一叚大因果在内 
一劉關張孫曹等小時之事蹟 
一關公做親之時大有曲折 
一關公夫人是誰氏之女 
一關公之刀法是何人傳授 
一關公因何事别家 
一關公怎樣大義慷慨路打不平 
一關公第一次大災難在於何處怎樣免禍 
一劉備小時如何受難父母之何時謝世被何人撫養 
一劉備因何事情願織蓆販履 
一張飛如何出身怎樣入學怎樣異性 
一劉關張會面時桃園結拜爲帝爲將有如何之警敎 
一黃巾賊如何起首 
一以上之情節列右内中佈景機關容再奉告 
念八夜演唱做兼全兩本好戲一夜演完頭本二本閻瑞生謀害蓮英炮台鎗斃 
[禮聘名震南北自成一派獨一新舊劇旦丹桂第一台]  
准七月初一夜登台 
馮子和 
初一夜　一口咬煞姨太太 
初二夜　賣花三娘子 
初三夜　全部紅菱艶 
馮子打泡向例是花田錯隂陽河等這幾齣單頭好戲這回應聘本台却加倍出力加二討俏破例拿這三齣自出心裁新編的整本戲來打泡謹賀各界這回眼福實非淺鮮初一夜的一口咬煞姨太太是齣時裝悲劇悲旦是他的特别拿手戲貌艶于花命薄如水神情纒綿入木三分初二夜的賣花三娘子是齣古裝奇情戲情節的離奇曲折達到極點子和飾劇中主腦細膩熨貼也達到極點初三夜的全部紅菱艶是齣破天荒的滑稽花旦戲子和的悲旦喜旦精妙絶倫婦孺皆知至於他的滑稽旦嬉笑怒駡皆成文章尤其精妙絶倫只怕各界不大熟悉罷然則不可不飽觀快覩子和本是本台的老人物現在舊地重遊與諸位老搭擋重聚一室這三齣打泡戲都是全班合演牡丹綠葉相得益彰那是一定極好看的了其中優點當另詳述請各界拭目以俟 
[最新破天荒第一次出世]  
大部連台冒險偵探長片 
今晚之戲目 
第一集第二集頭本二本三本四本五本 
之泰山之子 
全部十五集○共三十一本 
價目包廂一元樓廳六角正廳四角二廳角 
加演新聞滑稽 
上海唯一之影戯場上海大戯院北四川路虬江路口 
[四門外方板橋共和影戲院星期二四及星斯日換片]  
星期日戲目 
第九十集鷹眼偵探四本 
第十三十四集寶鑰奇案四本 
星期一戲目 
滑稽三本 
第十三十四集寶鑰奇案四本 
價目正廳一角二十月樓二角四十普通包廂三角半特别包廂半元幼童减半 
[在美界海寗路新愛倫影戲院中市愛倫舊址]  
今夜目錄 
笑片　二大本 
滑稽　二大本 
鷹眼偵探　第十六七集　四大本 
這四本内底偵探情節；較前眞有天淵之别；德美兩方暗攻明爭；均皆入情入理；並無虚僞底破空；故而人人說好；愛閱諸君請速駕臨 
[開設北四川路愛普廬影戲院海寗路北三十五號]  
價目樓下七角一元樓上一元二角 
禮拜一晚准演禮拜二晚准演 
本年新出世界新聞 
最新艶情名片　五大本寔行解放 
最新笑片　滑稽佳話 
禮拜三晚補演　販賣人口五本 
禮拜四演惱門塔文　孤女之命運七本 
[華商滬江影戲院華商]  
請諸君牢記此日有最動目的情節戲最好笑的滑稽片 
陽歷八月四日開幕隂歷七月初一日 
每日晚七點一刻至九點半又　九點半至十一點半逢星期六星期日有日戲自二點至六點 
[聲舞臺]  
最新發明大八線戲 
本臺不惜工資聘請名師組織破天荒八線戲形似三歲孩童盔蟒簇新能演文武打把金斗燈彩佈景電燈活潑機關别開生面與前大不相同定價念八元飯力另加住在世界後餘慶里口或仙頭路 
[上海縣沈知事告示]  
頸項結核 
瘰癧立消瘰癧丸 
瘰癧一症癆病根苗隂虧火旺氣血不和思想不遂氣鬱成癆憂思勞心血脈虚虧先天不足後天失調脾虚不能運化痰多流於經絡氣血凝滯頸項結核以致病成瘰癧本醫生祖傳秘方合製丸藥消痰和血活絡養隂輕者二盒重者一料包愈每盒洋一元每料六盒五元外埠函購郵寄妥速寄費加一上海浙江路三馬路口時芳照相店南隔壁程鳳生醫生德法藥房製藥公司啓 
[酒]  
眞老牌傘牌白蘭地總經理上海白根英行 
[丹桂第一台]  
今晚聯演雙齣整本電光燈彩佈景艶情好戲 
鵲橋相會 
减價期内二十八夜演▲大加改良▲與前不同▲别有可觀六月將完七月七就在眼前吾人到了這個時候自然就會把牛郎織女的艶史韻事猛可地記上心來要知道牛郎織女這叚姻緣講起他們的鶼鶼鰈鰈恩愛深重確是叚美滿香甜的好姻緣但是講起他們的合短離長（一年只許在七夕相會一次）歡少悲多却是叚無可奈何的苦姻緣吾人可憐他們二人太苦了便把他們的苦處牢牢記在心上所以一到七月邊就自然會猛可地想起來的各界想起了接一連二寫信來催我們赶快重排鵲橋相會這齣紀念好戲來紀念他們我們也想起了便遵命重排起來這齣戲的情節本來就香艶極了今年重排大加改良准比往年所演好看百倍特煩王靈珠飾織女古裝濃裝艶裹儀態萬方天河巧配時掩掩抑抑嬌羞動人恰合仙女下凡的神情能度及至鵲橋相會凝眸怨望珠涙雙垂哭道一聲苦也就像杜鵑泣血哀猿啼峽人非草木誰能無情到了這個時候就忍不信要共洒一掬同情之涙了麒麟童飾牛郎妙在從髫年無知一片天眞這八個字上做出戲來便把大做小格格不入的俗套洗盡可稱現形聖手全劇說蘇白十分純熟十分道地台底下聽了婦孺皆知雅俗共賞對于社會心理尤其合宜其餘配角無論莊嚴與滑稽都是上選之材 
所有彩頭盡皆悉心改良過諸如大羅天的絹紥燈彩天河的電光水景（每朶荷花裏頭裝一盞五色電燈每盞電燈裏頭噴出萬丈甘泉洋洋灑灑蔚爲千載奇觀一鵲橋的五彩電燈都奇幻非凡奥妙異常動目之至好看之極本台知道各界心急得了不得决定不賣關子排練純熟今晚與全部雷峰塔同演謹請各界早定座位 
今晚准演雙齣電光燈彩艶情好戲 
[全部雷峰塔]  
（一）麒麟童不大唱梆子雙斷橋恰唱梆子各界不可不來一聽以新耳膜 
（二）白娘娘與茅山道士鬭法弄得茅山道士没法情節大堪軒渠 
（三）鉢本來是暗的許仙拿着對白娘娘一照頓時霞光萬道其中奥妙莫測 
（四）麒麟童與王靈珠左右對摜種種跌扑層出不窮 
（五）白娘娘被鉢壓着當場出汗 
（六）高三魁范敏兒雙飾許狀元好在年歲相當𠳪合身分哭塔祭塔兩場唱做俱佳 
（七）小青燒塔火光熊熊勢成燎原不可嚮邇却是十分好看 
（八）全武行特别打武且打且摜緊凑無比末了幾個人連着大摜磕子一個比一個快一個比一個高 
（九）王靈珠高三魁合唱反二黃麒麟童高三魁劉永奎合唱二黃原板輔以九音聯彈聲調圓潤音節鏗鐯好聽得異乎尋常 
（十）祭塔時白娘娘許仙法海頭上都有異光射出仙圓時雷峰塔上忽然萬燈齊明不知道的還道是暗礁上的燈塔哩 
[大世界六月廿八夜戲目]  
粉菊花　夜戲七星廟 
緑牡丹　夜戲穆柯寨 
李𥝙英　夜戲十八扯 
陳善甫　夜戲穆柯寨 
[大陸生髮水]  
香香香香香香香香 
每瓶定價大洋一元二角 
濃香幽雅馥郁芬芳 
身灑涓滴香耐七日 
批發特别克已 
上海三馬路大陸西葯公司 
香香香香香香香香 
[萬國儲蓄會上海愛多亞路七號]  
電話三九二九 
本會儲金人多有付欵一兩月便得巨奬者此即本會定章完美之證有志儲蓄諸君尚祈從速加入備有詳細章程函索即寄 
[蓋世無雙瘋症良藥]  
筋骨酸痛丸 
凡患瘋濕痛瘋楊梅毒瘋骨節酸痛手足麻木以及遍身疼痛四肢拘顰左癱右換邪風梅毒攻入骨髓等症急服此丸無不立奏神效奇騐無比甚至半身不遂多年瘋癱手不能持物足不能步履悉能轉危爲安限期全愈凡已服過别家藥水藥酒並針灸無靈者速請試服此丸定能驅瘋利濕舒筋活絡補血理氣輕症二瓶立愈雖年久重症四瓶斷根不信一試方知瘋症良藥不虚揚也○雙料每瓶二元單料一元半打五元四角小瓶大洋六角不靈包退還洋外埠函購寄費加一○總發行所上海法大馬路共舞台西首製藥廠英界老閘橋聯昌德藥房德軒氏醫生佈告 
[包戒槍上戒烟膏斷根]  
此膏戒除數萬人治病補身戒烟聖藥卅多年老癮服之穩妥斷根○定價雙料五元單料兩元○經售處法永安街普安里昇記烟葉行小東門外乾坤和烟店英界勞合路恒康雜貨店總發行所上海山海關路陳家浜和慶里良心藥房 
[大中國民請吸大中國牌香烟]  
大中國 
我中國地大物博品産富曉數千年來雄視全球祗以振興乏人遂致日漸積弱爲國民者正應同舟共命亟起挽救敝公司有鑒於斯特精選上等國産烟葉製成大中國牌香烟一種用以激勵同胞共尊祖國此烟香味馥郁烟枝加大爲各種優等香烟中首屈一指深望各界同胞熱心提倡吸大中國烟時時懷念中國之大即時時有奮興我中國實業之心實業旣興幅幀又廣庶幾中國不患不强願我同胞勉之勉之空包一只換烟一枝空包十只換烟一包空包念五只換大世界遊劵一張上海中國烟公司謹啓大中國民請吸大中國牌香烟（盈八） 
[最著名之香烟]  
RUBYQUEENWDHOWILLSBRISTOLLONDONIOCIDARETTES 
最著名之香烟最著名之香烟最著名之香烟 
上海永泰和烟行廣告 
[百代公司又出新片了]  
老雙處 
逍遥津頭二叚三四 
浣紗記頭二叚 
雪杯圓頭二叚 
孟小冬 
武家坡頭二叚 
打鼓駡曹頭二叚 
奇寃報頭二叚 
張桂芬 
逍遥津唱穆順風波亭唱和尚六本宏碧緣唱駱老太太頭二叚 
張菊芬孟姜女跳槽新式打牙牌吹手十杯酒 
 
 

Page 10

 
 
[命令]  
　　七月二十八日大總統令任命陳有齡爲陸軍第三混成旅步兵第一團團長高鳳桂爲第二團團長此令 
　　又令國務院存記胡子明着分發福建梁汝渾分發浙江藍文錦着分發湖北楊雲峯着分發江西交各該省長酌量任用此令 
　　又令司法總長董康呈請任命袁潢署京師地方檢察廳檢察官劉肇福署直隸高等檢察廳檢察官鄭世郁署湖北第二高等審判分廳推事張焜署河南高等審判廳推事瞿鴻疇張秉慈署江西高等審判廳推事均照准此令 
　　又令司法總長董康呈請任命王寅山署湖北高等審判廳書記官長應照准此令 
　　又令司法總長董康呈江蘇江寗地方審判廳廳長鄒麟書因病懇請辭職應照准此令 
　　又令陸軍總長蔡成勳呈請任命傅應珩爲陸軍第三混成旅步兵第一團第一營營長曹福泉爲第二營營長高培臣爲第二團第一營營長均照准此令 
　　又令陸軍總長蔡成勳呈請任命崔德勝爲暫編奉天陸軍第一混成旅步兵第一團第一營營長應照准此令 
[專電]  
　　北京電參陸處得鄂電二十五師勘（二十八）艷（二十九）由京漢順德磁州邯鄲運到七列車鄂軍抽一師四旅爲第一線分布崇陽蒲圻嘉魚通城白螺磯監利石首公安等處直魯豫軍爲第二線分鎭漢口漢陽咸寗鮎魚套等處省城由王親信軍隊維持王派孫傳芳爲前線總司令十八師宋大霈旅移駐風樹嶺鄂民軍湘軍集兩萬於五里牌附近前綫軍隊艷（二十九）晨七時與孫軍開戰孫傳芳已到前敵設司令部於咸寗（三十一日下午一鐘） 
　　北京電湘趙函電同鄉湘軍何嘗侵鄂鄂勢已若侵湘王使召集西南代表會議欲操縱西南衆以王自統之師尚顧不全一笑而散王惱羞成怒發此號召湘省褊小頻年兵禍何以堪此請告徐靳母爲王蔽（三十日下午二鐘） 
　　北京電院覆王占元電所請飛機四架係國際合同關係不能移作軍用曹使所請已駁鄂直事同一律（三十日下午二鐘） 
　　北京電蕭耀南在漢就直魯豫援鄂總司令院加令援鄂各軍統歸節制曹錕艷日（二十九）催明令發表處以湘軍舉動緩和决暫緩 
　　北京電吳佩孚電湘軍舉動緩和遵電暫緩南下鄂防由蕭總司令從容布置請告王督處以鎭靜吳蓋指王四處亂調兵故 
　　北京電處電張作霖援鄂拔隊已多奉軍收蒙專責暫不相需 
　　北京電李厚基宥（二十六）艷（二十九）兩電湘背約犯鄂義憤同深决與王使一致行動（三十日下午二鐘） 
　　北京電優林昨赴津卽返宴外部人員今日宴報界（三十日下午二鐘） 
　　北京電昨優林宴報界（一）述來華任務三種已載本報十九京電不贅（二）俄約俄先交付華緩提出後提出時彼在路在提出日期載本報十六電商約前途因顏總長本親善公理相互三目的與赤塔正相合（三）賠償華僑損失係相互主義華若要賠則俄受蒙亂犧牲及兵費亦應有代價（四）交還蒙古須俟舊黨勢力撲滅時不過時期問題此語應注意（五）海參崴政府宛如股分公司今日本軍閥派亦不買他的股票其倒也立待（六）中政府以交還蒙古交涉託張作霖故予將於一日晨赴奉（七）太平洋會問題用意甚好但果能以和平手段解决國際糾紛予甚懷疑以凡爾賽和會之規模尚有未加入者太平洋會前途不難揣知今美召集斯會將西比利問題抛開根本上欠平允蓋優甚不滿美國未邀請故發此激論 
　　北京電外部依優林請求咨交部勿將遠東電報遲誤聞係檢查故 
　　北京電京人士甚慮吾國於太平洋會絶好機會不善利用反陷於被處分地位顧維鈞一再電致徐靳總宜先息内爭方可躋平等之域美總統對施使亦有此言 
　　北京電范其光電外部雙城北百六九俄里鐵路炸斷全車入河死者枕藉日官兵死者數十日俄加車往援路警要求日司令部發給槍械崴各工廠全罷工反對崴政府變局在卽（三十一日下午一鐘） 
　　北京電新楊電俄黨竄擾各屬伊塔吃緊請派馬福祥爲新防總司令速帶回軍來新（三十日下午六鐘） 
　　北京電南潯路公司擅將江岸碼頭租與日清汽船會社外部今電該局責令原經手人將合同取消以杜轇轕（三十日下午三鐘） 
　　北京電十年公債抵押品崇文商稅津浦貨捐已抵去年特種庫劵因之銀行不易行銷（三十日下午二鐘） 
　　北京電曹錕豔（二十九）電鄂贛請任吳佩孚爲援鄂各省聯軍總司令請暫緩發表擬請先令蕭耀南爲援鄂總司令（三十日下午六鐘） 
　　北京電援鄂聯軍總司令因吳佩孚以派蕭耀南充任已由參陸處電蕭遵照（三十日下午七鐘） 
　　北京電鄂王電湘軍於豓（二十九）早四時開始進攻已入我軍陣地現正抵禦（三十日下午六鐘） 
　　北京電魯田電已飭張克瑶旅準備開鄂請迅撥餉费（三十日下午六鐘） 
　　北京電曹錕電湘軍進攻沙巿監利吃緊第八師缺乏槍械請電鄂王飭廠撥槍千五百枝（三十日下午六鐘） 
　　北京電靳派員疏通滇黔勿聯湘攻鄂（三十日下午三鐘） 
　　北京電直曹電據吳副使電稱連接鄂電湘軍節節前侵擬先攫奪漢陽兵工廠勢甚急迫靳旅現已開往惟軍費不名一錢請速發六萬元俾利戎機（三十日下午七鐘） 
　　北京電曹錕派王毓芝來京索直軍開援費政府先撥四十萬昨已發出半數餘請緩三四日籌出今日王承曹命電催卽日交付詞極嚴切（三十日下午七鐘） 
　　北京電院電奉張留吳長植所部備援鄂用（三十一日上午十二鐘） 
　　北京電旅京桂人對粤擬提條件（一）粤湘各軍不得要求廣西賠償軍費（二）不得佔據廣西任何地方防務（三）不得駐軍西省境内（四）不得干預一切事務（五）軍民長官由桂人自選（六）在聯省政府未成立前桂人完全自治西省境内孫文不得稱大總統及行使其職權（七）桂制省憲時不受任何方面牽制（八）陸陳譚諸人之財產没收後爲收回桂省紙幣用不能歸諸他人 
　　北京電閻電奉令尅期恢復三秦秩序迭與各統兵長官及劉首長于郭代表協商除將西安附近由二十里向西安北各推廣五十里歸特防區外餘爲陳樹藩軍隊竄擾之地現查陜軍統系已散不易收拾非用剿除之法實難維持乞政府主持一切（三十日上午十鐘） 
　　北京電姜桂題電奉軍征蒙所劃路綫應由熱河經過現已電商妥協各不侵犯奉軍專任征蒙毅軍鞏固地方嗣後請將熱境改爲東北西三區各駐毅軍十五營分中左右三路編制永不攙入客軍免生枝節（三十日下午七鐘） 
　　北京電奉天軍官會議吉黑兩督須讓其一現推吳代張出征以鮑貴卿回任（三十日上午十一鐘） 
　　北京電陷日（三十）閣議一交部修正國有鐵道軍送振濟物品平糶糧食減價條例議决照辦一嗣後凡在華股務洋員曁清室蒙藏回王公以下人員得受勛章者一律酌繳半價通過（三十日下午八鐘） 
　　北京電陳遐齡電遵令職部於儉日（二十八）向鑪開拔駐防該處再相機分攻理化稻城以期肅清番匪　　北京電太平洋總代表徐意屬黄陂派徐世章往徵同意黎以不諳外交力辭現擬推顏惠慶往以王正廷汪大燮副之（三十日上午十一鐘） 
　　北京電財部幣局會訂儲蓄銀行法草案提交閣議取决 
　　北京電教職員聯席會議將改爲永久機關（三十日下午三鐘） 
　　北京電北方連日大雨山水暴發荒象又成（三十日下午三鐘） 
　　北京電農部會同外部派定李駿充國際勞工會代表（三十日下午三鐘） 
　　北京電院電吉吳轉知陶道勿與日聯絡員作正式接洽俾延琿交涉得最後解决（三十日上午十鐘） 
　　北京電汲金純所統二十八師將由熱河開赴庫倫（三十日上午十鐘） 
　　北京電劉鎭華以助閻有功將給勳馮吳張亦均進級 
　　北京電參陸處派王哲麟赴鄂坐探軍情（三十一日上午十二鐘） 
　　天津電省署接贛陳電二次在津募兵二千五百名 
　　天津電曹錕電京對鄂事主攻再由贛萍鄉進兵爲南路 
　　天津電陷日（三十）李士偉張弧來津進行大借欵及墊欵 
　　天津電曹銳應曹錕召陷日（三十）赴保定（以上三十日下午十鐘） 
　　漢口電王督任孫傳芳爲新嘉蒲通警備總司令劉躍龍左司令王都慶右司令三十一日向湘改取攻勢午王又電請政府以蕭耀南爲直豫魯援鄂聯軍總司令 
　　漢口電湘鄂軍陷日（三十）在鄂境趙李橋接戰陷晚贛軍由萍鄉攻株州中路湘軍因又牽制三十一晨退後二十里（三十一日下午四鐘） 
世界路透電 
[上西萊西亞與英法]  
　　三十日倫敦電路透電社探悉英法政府間之情勢甚爲佳好各種誤會均已消除高等會議大約將於八月四日開會駐法英大使哈定治貴族於法總理白里安氏由内閣會議回邸時曾謁見之巴黎現視大局之霧瘴已滿意消除 
　　三十日倫敦電路透電社所傳英法邦交進步之消息已由首相喬治氏徵實之喬治氏今日午後在牛津郡太姆地方舉行戰爭紀念碑開幕禮時向衆演說謂英法兩國斷無因解釋以絶大犧牲所成之和約而相反目之理兩國近於解釋和約之某段曾發生異見但一經說明即獲佳好之結果今已趨入彼此諒解之途日内協約國將開會議届時定可將錯綜之問題作最後之解决云云二十七日巴黎電昨日大使大會開會由康本氏主席當時提出駐上西萊西亞法英意三國高等委員發來之公電内謂協約軍兵力過弱恐難維持秩序遏止亂事遲緩援徒足使需援更迫云 
　　三十日巴黎電英法政府對於上西萊西亞問題彼此已得了解法政府曾電致勒朗將軍謂高等會議開會之前上西萊西亞之協約國聯軍仍應密切合作以防波蘭人惑德人起事 
　　三十日比京電比國大約將派代表出席於下届高等會議比外相已請法總理將俄國饑荒問題及萊浦齊審訊戰事罪犯法庭之判詞列入會議議事日程比法政府决議取銷兩國間之旅行護照 
[各國近事記]  
　　三十一日孟買電全印大會委員會開會决定將來運動之計晝聞會通過一案主張抵制英太子游印又通過一案主張與國民黨領袖甘地氏建議完全抵制外布三十日瑞士京城電萬國救濟兒童聯合會因俄國戈爾基氏懇請賑救俄國之災黎現已開始以糧食衣服在莫斯科分散並向各處勸捐 
　　三十日巴黎電行刦巴黎馬賽間快車之盜已由警察拘獲一人名施里愛當時因盜拒捕而相格鬭死盜黨兩人重傷警官一員 
　　三十日法國夏摩尼電飛行家名杜拉福氏駕飛機登白山之巓 
太平洋路透電 
[日本罷工風潮]  
　　三十一日神户電昨日復有罷工者數百名圖入某祭壇祈禱勝利警察堵門不使入且命羣衆散歸雙方乃相衝突警察拔刃擊衆傷及多人午後有縣議會議員六人謁見縣警長詆責警察之行動謂警察除自衛外不應拔刃擊人尤不應剌傷人背警長允查究此事 
[東俄近事記]  
　　三十一日海參崴電罷工者現以炸彈武器施行暴舉鐵路罷工已告終止 
　　三十日海參崴電日員因俄國黨人近頗活動特以來福槍二千枝發給此間加浦部下之兵士加浦爾兵支隊與日兵支隊現向斯巴斯克進發 
國外要聞 
[南洋通信（不才）（七月十三日）]  
　　學校註册問題之最近趨勢 
　　華僑尊孔學校設於英屬四州府（馬來聯邦）首府吉隆坡資格頗老聲望亦大故四州府數十華僑學校之趨舍多數視該校爲標準此次註册問題起該校董事部始終未表示何種態度及上月之末忽然表决單獨「保留註册」該校教職員聞之一部分江浙籍者大爲反對於是要求校長湘人周君南召集教職員全體開緊　會議一致表决否認乃一面分電星加坡華僑教育總會檳城華僑各校聯合辦事處霹靂華僑教育會告以本校董事部已表决單獨保留註册請發電前來勸告一面上書董事部陳說保留註册違反衆意且恐一經實行足使我外交當局失所依據不能力爭數月來種種運動盡付東流破壞大局咎實難辭學校聲望失隳無餘故乞取消成議與衆一致云云此爲六月三 
 
 
 

Page 11

 
 
十日事數日後各地教育機關均電該校董事部勸告詞氣和平者多惟霹靂教育會一電語較激烈原電云「尊孔學校總理董事均鑒聞貴校開會議决戰獨保留註册違反大會（華僑代表大會）議决案且妨害交涉破壞大局明逹如諸君何忍出此下策甘爲戎首國體有關務望取銷成議」該校總理兼教育會會長辛百卉置之不理而一面於教育會中召集會議然辛氏並不到會而送一辭職書來書中盡是辭職套語於是開會後另舉臨時主席討論會長辭職問題一致主張具函挽留推喬蔭岡主稿其後尊孔學校教員裘靜之報告尊孔學校校董已議决保留註册本校教職員同人以其有礙大局已上書勸告本會爲教育機關對於此事亦當急求補救方法爰爲提出請衆公議會衆討論結果亦擬提勸告書推沈哲民起稿畢即行宣告散會而是時檳榔嶼教育團體代表榮渭陽適自星加坡回過吉隆坡遍告教育界人云余在星加坡時曾謁本國伍總領事據該領事云現得消息吉隆坡尊孔學校校董已議决保留註册倘一旦實行則余（伍領事自稱）即永不問學校註册事此非余之欲藉口卸肩良以僑人行動教育界尚不能一致外人即振振有詞而余則依據盡失無言以對遑論抗爭故不得不從此不問云云故望貴地教育界諸君就近力爭弗壞大局至余當告敝處（檳榔嶼）學校聯合辦事處請其速電倫敦顧使來電阻止等語於是吉隆坡教育界對此問題更形注意六日該會挽留會長函及勸告尊孔學校弗單獨保留註册書稿均已草就乃續開會議先將挽留會長函稿宣讀稿云「百卉會長先生鑒本月四日同人因接先生之電來會到會後未謀先生之面而見先生辭職之書驚異無措當時因各埠到會者衆特推臨時主席開會討論一致主張挽留蓋念先生之職固不可辭亦不必辭以本會之組織法係以學校爲單位凡在會之職員皆係在校之職員校務不能脫離即會務不能脫離故本會職員祗有負責之義務無辭職之必要縱先生决然辭職亦必經改選會長俟新會長就任後先生方能卸責現值我華校危急存亡之秋已就職者若貿然卸責未負責者又誰肯就職彼此消極本會將由此一蹶不起摧殘之咎將誰屬乎此同人等不得不敬懇先生收回成命勉任艱鉅以慰僑學之望雪蘭峨華僑教育會全體會員公啓」會衆對此函稿或嫌其措詞稍失和平擬另行起稿而會員沈哲民起言辛會長之辭職原因實以其在尊孔校董會議席上主張保留註册而本會會員則全體反對之故今若欲在實際上挽留則除本會會員表示贊同保留註册與彼取一致態度外絶無辦法但本會會員决不能犧牲正當之主張而狥其私意是以此次挽留云云早成形式問題函稿和平亦好激烈亦好於事實全無關係可以不必另擬衆無言臨時主席付表决全體通過次書記宣讀副會長即本埠循人學校總理尊孔學校董事葉大池辭職書大意與正會長辭職書相類衆亦主挽留又有某君聲明該校董事會亦已决表保留註册故該副會長辭職原因與正會長同本會挽留函稿亦可同様衆贊同通過次書記宣讀本會擬致尊孔學校之勸告書稿云「尊孔學校總理曁學董列位先生均鑒敬啓者聞貴校開學董會議已表决單獨註册此舉關係重要大則貽累祖國國體小亦影響七州府華僑教育同人本良心之主張爲誠懇之勸告務請從速取銷成議其理由如下㈠查本會議案保留註册非經七州府大會通過不能單獨舉行請貴校諸公尊重雪蘭峨全州華校總機關之教育會神聖議案弗往實行㈡本會開會時議及各校校董與教職員取一致態度本會會長辛先生即貴校總理曾當塲宣言服從衆意今單獨保留註册之抗議旣衆意僉同矣請貴校諸公尊重辛先生在本會會長職任内之神聖宣言弗自違背㈢七州府之華校總理學董其所受之强迫同其所處之困難同竟能羣策羣力堅持到底貴校所受强迫所處困難未必有加請貴校諸公尊重七州府華僑之神聖團體弗加破壞㈣據七州府代表大會來函對於保留二字不生効力言之鑿鑿今貴校諱其言而决然行之是借保留之名而實行完全註册也一年來費無量精神耗無量經濟合華僑全體汗血之爭未免前功盡棄（未完） 
國内要聞 
[湘鄂已實行開戰（漢口通信）]  
　　地點在羊樓司 
　　接觸部隊鄂爲宋大霈湘爲夏斗寅 
　　湘省援鄂軍發動後忽爾波譎雲詭眞相莫明趙恒惕雖來電聲明誤會夏斗寅亦否認犯鄂然據長沙確訊趙恒惕於二十五日尚在總司令部大宴鄂籍要人蔣作賓孔庚李書城吕丹書等二十餘人當日由副官處發出誓師通告略謂頃奉總座面諭訂於二十六日午前七時在本部行誓師典禮所有在省少校以上軍官届時一律來部舉行典禮是其敬宥兩電確爲一種緩兵作用而夏斗寅所部開抵岳州二十四日即電湘省各將領及各法團辭行亦具不再返湘之意則知湘軍攻鄂確爲决定之計畫二十八晨前方牒報路口舖湘軍紛向五里牌前進定本日向鄂軍實施總攻擊王督據報後即電前線各軍將領實力戒備並派員押送大批械彈分給各軍備用並擬將靳雲鶚第八混成旅留駐漢陽之步兵第二團調赴前敵鄂軍第四旅駐在孝感德安一帶者昨亦運省準備開往前線是雙方軍隊已至引弓待發之候現據粤漢路局消息湘鄂軍隊確於二十八日午後三時在羊樓司開始接觸鄂軍兵站已由羊樓司遷移一百零二英里鐵路附近之處另據軍界方面傳述則謂前線接觸軍隊湘爲夏斗寅所部鄂爲宋大霈所部接觸地點在楓樹嶺夏軍小挫約退却五里上二說未知孰是惟湘鄂軍隊已經接戰消息則極爲可靠也政府以湘軍攻鄂長江形勢將生變化特派前四川將軍現充公府顧問周駿於二十七日專車到鄂指授對湘方略並請王督勿萌退志昨日又派前二師三旅長現將軍府將軍劉鼎臣來鄂與王督協商鄂邊防務蕭耀南二十五師已到兩團暫駐劉家　蕭本定昨日到漢因至鄭州忽轉赴洛陽謁吳請示一切大約今明日即可抵鄂此次湘軍攻鄂鄂東鄂北京形不穩鄂北隨棗自治軍聞集衆二三千人勢頗猖獗其總司令爲李魁元副司令爲胡金橋近且傳檄討王故王督商准豫趙督以宏威軍統領閻日仁所部五營出防隨棗已於二十七日開抵防地南陽鎭使李治雲所部四營協防襄鄖亦經出發日内即可開到至鄂東廣濟一帶則商請贛陳以贛北鎭使吳金彪所部三營協防魯省援鄂軍除張克瑶所部第二混成旅已經出發外其潘國鈞所部第一混成旅因防地重要不便開拔已由田魯督改派魯省獨立旅長吳昌俊所部日内首途來鄂漢口總商會與漢口各團聯合會恐戰端一開殃及商民除將電請湘鄂兩方勿輕開戰外並派蔣沛霖爲代表與漢口西商會接洽如雙方果爾衝突則以僑商名義請於雙方當道不得在漢口三十里内開戰聞已得西商會同意日内即有表示矣（七月二十九日） 
[湘鄂風雲之外訊]  
　　大陸報七月三十日漢口電云吳佩孚之兵未參與前敵小戰事王占元之兵已被迫退走吳兵未向前敵進發謂現候蕭耀南之命令行事雙方小戰刻仍在進行中又二十九日漢口電云蕭耀南刻仍駐孝感此間大局殊爲安靜武漢商會現擬邀同外人商會上書於雙方領袖請勿輕動干戈而言歸於好今日王占元電致吳佩孚請勿再派兵入鄂蕭軍現未則前進王所期望可大獲援助之安徽亦無動靜劉湘現率大軍向宜昌進發此間各團體曾開會招待吳佩孚駐漢之代表聲明願歡迎吳與其軍隊來漢 
　　大陸報七月三十日河南電云大陸報訪員今日謁見吳佩孚將軍吳曾聲明彼關於派兵入鄂運動所處之地位吳謂彼不願借外力輔助推倒不孚衆望之督軍蓋此將樹一危險之前例也吳反對國人自相屠殺而主張於此次風潮定後由鄂人自舉治鄂之人訪員有所質問吳輒抒誠作答時王占元之代表亦在側吳謂今欲保全鄂省則有暫時保全王督軍之必要俟今次風潮定後彼將許鄂民自舉省長若借鄰省武力以驅除所不願有之官員此端一開將令中國擾攘無寗日此爲彼所竭力反對者吳謂其大目的乃在阻止南北戰爭全國統一必藉國民會議之力以成之斷不能依賴於干戈也吳言彼力能擔保武漢境内之治安 
　　上海日人某通訊社三十日漢口電云駐五里牌之湖南軍於今日午前四時又用騎兵斥候向湖北軍挑戰遂至雙方開戰至正午尚激戰不休勝敗尚未明悉又三十一日漢口電云王占元曩與陳光遠聯名致電政府欲任吳佩孚爲直魯豫援卾聯合軍總司令因吳拒絶復電請改任蕭耀南且欲宣布趙恒惕罪狀今於二十九日接國務院電謂不日當發命令又王占元欲激勵前線軍心特令軍需科長郭殿丞等借銀三百萬元銅圓二百萬吊以發各軍欠餉準於八月二日交付 
[陜局將告平息]  
　　自閻相文進駐西安後陳部軍隊如郭金榜劉世昌姚振乾沈仲昭張豐麟先後投降兹聞張金印所率之陜軍第四旅以士卒不用命已有一營向靖國軍胡景翼投降張氏大爲懊喪經劉鎭華之勸導遂於七月二十日願受編遣陳部至此投誠殆盡刻劉省長已將各項善後計畫條陳閻督閻氏擬於三十日召集軍事會議將各項善後事宜尅日施行以奠陜局又閻相文對於肅清省西計畫前已命馮玉祥之一旅及該師第三十九旅分别勦辦馮玉祥奉命後即率所部由灞橋出發分向三橋蒲陽村六營盤秦頭鎭等進兵沿途陳氏潰兵均先後逃竄至興成渭河等處均爲陳樹藩悍部所扼守經馮氏督率所部激戰二晝夜敵勢不支相率乞降當經馮旅解除武裝並將該兵一律給全餉一月遣散其統帥姚振乾押省候辦鄠縣鰲尾二縣先經張錫元所部包圍大峪子午峪等要隘均由馮旅截斷後路殘部陜軍遂亦先後乞降省西一帶除于右任之靖國軍外刻下已告肅清矣 
[京教職員復職後之會議]  
　　北京國立八校教職員已於前日宣告復職昨日（二十九）上午九時教職員代表又在美術學校開聯席會議由代理主席王兆榮報告本月三十一日爲安徽學生姜高琦因爭教育經費受傷殞命在安徽會館開追悼大議之期同人應取如何態度再醫藥費問題學生方面請由本會正式函逹該會然後開會討論應否致函該會報告畢即付討論（一）醫藥費問題旣學生要求正式書函本會將日前議决情形函逹學生會（二）姜高琦追悼會决定由本會公送祭匾一方祭文一道輓聯全對再本會全體代表於是日上午十時齊集高師後前往弔祭（三）補課問題經詳細研討結果决定大綱如下（甲）增加下學期上課時間提早於九月一日開課縮短假期計年假七日春節一日春假三日夏節一日國慶一日秋節一日各校紀念日一日暑假遲放一星期其餘一槪不放假（乙）補課範圍適用於現在在校肄業各生暑假後新招學生不在此例（丙）補課時間以所增加日數爲準（丁）教員補課問題上學年曾領薪修之教員應有補課之義務以上四項並公函校長查照（四）開八校全體教職員大會問題討論結果决定八月三日下午一點在美術學校開全體大會報告經過情形及慰問受傷同人（五）聯席會議本身問題討論結果决定儘各校於一星期内各開教職員大會請其决定是否應組織永久機關即請推出籌備員三人共同籌備如無須組織永久機關則各校現在代表負出席報告本會議之義務若彼時八校聯席會議决定應組織永久機關則以少數服從多數其不主張者亦應由現在代表負籌備之責時已午後一時遂宣告散會 
[引渡禍首之最近交涉]  
　　東交民巷探警問題自外交團提議撤除後政府方面即向日本交涉要求迅將安福禍首引渡因日本不允故東交民巷口之暗探尚未撤盡聞日昨領袖葡公使又以領銜公使名義函逹外部對於交民巷暗探未撤仍有責言謂中政府此舉實爲有損使團之尊嚴請將各暗探從速撤回云云但政府方面以日本旣不允將禍首引渡故對撤除暗探一節尚在躊躇之中兹錄駐日胡公使關於此案交涉文件如次㈠胡公使致日本外務省照會爲照會事查本公使對於貴國駐華公使館隱匿之段芝貴等曾於本月二十二日開列理由六項照會貴大臣請予引渡在案今奉訓令以此事關係中國之刑事關於引渡到案之要求夙極看重希望從速引渡故本公使極希望貴國政府早爲允許即行答復中國政府對於引渡段芝貴等均係急切待辦之事中國法庭現已提出公訴證據確鑿故特再照會貴大臣對於二十二日之照會從速畀以同意以便該犯人等早日由貴國使館引渡完案至前次照會中之軍警一項中國政府現已容納公使團之要求已經撤退在該犯人等未引交中國法庭之時應由貴國公使館嚴爲防範藉免竄逸合併聲明須至照會者七月二十五日㈡日本外務省覆文爲照復事接准本年七月二十二日及二十五日貴公使來照以中國法庭對於段芝貴等係政治犯旣經駐華公使予以保護按之國際公例實難同意於貴公使之要求引渡完案相應照復貴公使查照須至照會者七月二十六日 
[駐法使領報告中法股東會電]  
　　中法實業銀行停止營業後我國債權人方面即組織債權團籌議進行辦法昨日（二十九）下午二時該團又在瑞金大樓開代表會議公推林行規主席首由主席將駐法公使陳籙等最近來電報告畢各代表相繼討論進行方法結果决定㈠再以債權團名義質問中法華經理王克敏氏對我國債權團前次之質問書何故置之不理㈡决議八月二十一日在湖廣會館開中法債權者之全體大會以便共籌對付方法遂散會兹將駐法公使陳籙領事廖世功李駿等來電原文照錄如下㈠駐法公使陳籙來電財政部鑒中法銀行事二十一日電計逹本日上午該行先開股東常年大會該行董事會會長白脫洛君提出上年决算請求表决聲叙提出質問者不乏其人而主張將責任問題從緩再議先將决算通過俾該行從事復業者最居多數本館代表王參事思曾沈秘書覲扆當衆宣告主張深盼該行復業之意謂中國對於合法之舉動足使該行復業者無不贊同至責任問題深信法律絶不輕易放鬆嗣即投票經大多數通過旋開股東特别大會會長報告停業理由因商業恐慌致外放之欵不能收回嗣述中政府對該行種種善意曁該行在華與法國勢力上之關係目前最要辦法乃爲向商業裁判所請求享用變更章程之待遇俾與債權主要定變通章程以下列三端爲基礎（甲）匯華欵項至遲半年付還（乙）此項有債權者得將其欵改購該行優先股票（丙）存欵分季償還亦得改購優先股票當經大衆表示贊成其反對者僅三人此本日會議之情形也籙二十五日㈡巴黎總領事廖世功來電財政部鈞鑒本日中法銀行股東會先報告去年終虧損一百三十三萬餘佛序今春添六新舊董事均要求通過法股東鼓譟後竟通過繼又報告該行難收之賬逾四萬萬佛郎照前年七月緩提存欵新律並中國政府實業借欵名義救濟該行各情如商業公斷堂批准後緩提辦法該行擬如下㈠普通往來及匯欵六月後付現㈡存欵如願改股本給優先權㈢存欵或三月還右干或允更改加利一釐但亦得酌量先還如遇困難商斷公堂處理之皆通過等語功二十五日㈢巴黎副領事李駿來電中法銀行中國債權會林吳幹事鑒中法銀行昨晨股東會議通過去年結算新添董事及向商務裁判所要求緩付存欵各案並議定批准數件辦法大綱如下㈠期票電匯支欵限期六個月付給㈡債欵可將欵項改爲優先股份㈢各種存欵分期歸還若允入股原利息加給一釐合算未入股存欵銀行亦可酌量隨付先期歸還若有困難由巴黎商務裁判所處理聞開會時股東中有不滿意者詰責董事但投票時多數仍贊成維持此間學生工人存欵甚巨自當繼續交涉先支以安人心除郵寄結算報告抄件及緩付存欵新法外特先電聞駿二十六日 
[南京快信]  
　　皖督張文生因出兵援鄂問題昨特派副官長侯炳南來寗謁齊督商榷意見 
　　直督曹錕派委員申志林由滬押運過山砲八尊來寗即轉車運往天津交付 
　　省會明日舉行復選故近日酒館花舫浴堂旅社均爲若輩運動塲所買賣公開毫不爲怪昨有署名公民劉成等一千數百人及公民團選舉監視團等散發傳單宣布其中黑幕及初選當選人組織復選當選人等之醜歷史並謂已電府院曁軍民兩長鑒核俟覆選後如果不虚當請依法宣布無效 
　　財廳委馬昌期赴句容六合丹徒銅山等縣借漕實業廳委兪道源赴上海監盤閘北水電廠差 
　　日本巿立第二商業學生四十餘名昨由教員舟木保次序率同來寗游歷 
[杭州快信]  
　　沈省長昨日（三十一）上午謁盧督磋商要公並聞連日某方面有重要便議與浙政司頗有關係 
　　法團聯合會今日（三十一）上午八時在律師公會開會到四十四人推周季倫主席報告接洽員歸述情形褚輔成沈鈞儒均以加入七十六人問題爲許可惟限定星期二前解决次提議停辦三届選舉問題多數根據盧督艷電主張發電表示贊同經湯兆頣反對未結果待晚間七時大會討論公决 
　　浙江省憲法法議今日（一日）上午八時開第四次會議至十二時止提議會事件仍延前會日昨三次會議出席者六十九人請假傅夢豪等二十六人缺席者六人未到會者二十九人 
　　省憲會議議員陳琪等反對法團加入聯絡少數議員以不出席爲抵制致不足法定人數未能開會省憲週報昨發出號外報痛下忠告否即執筆聲討聯合全浙省民下總攻擊 
　　尚有要聞二及地方通信轉入後頁 
雜評一 
[太平洋會與内爭（默）]  
　　今之人士每以内爭不息致失太平洋會議之機會爲慮而顧公使亦一再勸政府息内爭免失國際上平等之資格誠以今日之太平洋會議爲我國存亡生死之關頭應付得當我國乃能立足於世界之上苟不得當則立陷於萬刧不復之境然欲應付之得當不能不先求國内之一致竭全力以對外此蓋稍有常識之人皆能知之獨有所謂武人者非特不息内爭而且好事内爭所謂政府者非特無術以息武人之内爭且其行動實亦足以挑起内爭而使武人有所藉口如是則内爭不暇何暇顧外交爭個人地位不暇何暇爭國際間國家之地位嗟夫我坐失機會而令人笑我不自愛并以笑愛我之人可悲也我坐失機會而令人惜我不自助并自惜其助我之徒勞更可悲也内爭不已必有呈此景象之一日我國民亦寗獨無責哉 
 [G啟者鄙人聞貴藥房九造眞正血專治各症效驗神速恨未經歷且自狐疑適拙荆體質素弱懶於舉動值往歲菊秋生産疊受感冒竟成勢弱之症經各醫院及諸大名醫診治百藥罔效以致命在呼吸孩提呱呱僕亦寸心憂結莫知所措幸蒙敝友于耕一君道及是血之功效並囑速購或可挽奪不然將有性命之憂僕告以醫治良多未嘗稍解豈是血之功逾於名醫也耶强辯終朝不得已乃托妥友向尊號購得半打依法照服初時似覺徒然惟得神清氣爽而已記三瓶將罄頭離枕蓆眠食自安及俱盡時舊恙新恙竟各杳然不知去所矣邇於今年杏月上浣又購半打早晚隨服今賤内旣增肥胖而精神又倍於疇昔則僕内顧之憂消矣曩與二三友人叙及内子之病何由脫體甚速不覺以手加額曰吾幾忘之當往謝之於是詣于君之門稽首而謝曰蒙君一言之恩釋僕半載之憂先生之德甚於再造矣于君曰吾言何功之有實則奇貨應有奇效也請致函中法藥房以誌謝之僕亦然其辭故特備蕪函並内子小影及挽奪餘生四字恭肅誌謝聊申鄙忱希將原稿載諸報端以告普天同病且試騐之幸勿誤於庸醫速服九造眞正血誠不世之功效也（下略）南通濠陽路鼐豐衣莊樂正同内人倪氏叩謝 
上海中法大藥房錄登（元十三） 
九造眞正血價格 
小瓶每瓶洋八角每打洋八元 
大瓶一元五角每打洋十五元 
總發行所上海三馬路中法大藥房 
分銷處各埠各大藥房 
 
 

Page 12

 
 
國内要聞二 
[西北商界反對京綏路捐局（靜觀）]  
　　西北各商帮因財政部在京綏路沿路設立統捐局任命顏世清爲局長横徵暴歛苛苦不堪特約同口内外三十四埠全體實行停止運貨以資抵制風潮澎湃迄今已十有餘日仍無解决連日西北軍民長官如察哈爾都統·綏遠都統·興和道尹·察區實業廳長·均有急電分致國務院·財政部·農商都爲民請命即商會聯合會亦有極痛切之呈文遞之政府西北商帮於實行運停之後即公推代表二十人入京請願並設臨時辦事處於前門打磨廠辦理一切除向政府請願外一面並分函各處總商會商會請酌籌欵項接濟停運期内之工人以發揮人類之同情表示堅决之態度該函略稱「此次沿路商民受苛捐之剌激演成全體停運進行嚴整秩序井然商民知識漸趨高尚已動政府之注意而財政部尤爲不安昨令津海關李監督調查一切志願之償可操左劵惟在未裁撤以前各處停運仍當堅持一髮千鈞務宜鎭靜倘無端自擾功敗垂成貽患將來何堪設想願我同人共矢臥薪嘗膽破釜沈舟之决心勉策進行功效立待兹所慮者沿途勞働界人數甚夥向依商界以爲活停運以後生計頓失若輩日謀升斗素少積蓄久事賦閒何以餬口在京同人每念勞動之失業幾如疾痛之在躬擬請各地商會設法籌欵酌爲補助維持若輩生計之現狀即可以維持地方之治安如蒙諒解請賜施行」等語頃聞京師總商會已有人發起斯事矣昨日（二十六）請願各代表曾於十一時全體至財政部求見次長交涉許久只許代表四人入見由總務廳長張壽鏞代表潘氏晤代表於大客廳先言政府不得已之苦衷並稱已派李監督詳查請諸位安心當時代表王紹泉李秀國兩人答詞頗激烈有顏世清朦部殃民激成停運國家與人民兩方均受莫大之損失應請大部早日解决免致發生意外張一一允爲代逹辭出後復往東安飯店訪晤往查之李書勳瀝陳京綏路不能設立捐局之理由李允爲秉公辦理今日（二十七）各代表又印出宣方數萬紙沿街徧發其言尤爲激切兹錄全文如下 
　　嗚呼停業者商人最苦之事亦最不祥之名詞今我西北各商茹苦忍痛甘爲此不祥之舉動者誰實爲之孰令致之實政府有以迫之也政府何惡於西北商民胡爲使我至於此極又因受統捐局顏世清朦蔽而不悟也夫京綏路之設貨捐一則摧殘土貨二則妨害交通三則影響關稅四則阻礙邊防害多利少得不償失故民國二年大總統特令撤銷並謂無論中央地方嗣後皆不得在該路沿線巧立名目設局重徵等語復經國務會議議决勒石懸禁碑案俱在可考而知不料本年三月前財政總長周自齊徇顏世清一人之私膽敢推翻前案僅以二十萬爲每年包抽之額竟許其設局試辦雖定值百抽二五之例專抽土貨其實任意估價勒索藉端日用所需無一倖免當此天災頻仍兵亂不已民食則待濟孔亟商業則損失甚巨何忍再加擔負絶我生機且洋貨不抽土貨則錙銖必較優外虐内情同賣國故捐局開辦以來羣情鼎沸天人共憤商等據情迭呈政府初猶置之不理繼見商民請願迭至始奉批示反據顏局長朦砌之詞誣商民樂於輸將且設詞謂與津浦一律上辦理獨不思津浦全線僅一常關臨清稅收且受影響故設貨捐以資抵補京綏一線稅捐六處擔負已較不平附近稅關均是就路徵收並無影響此次貨捐有重疊之累無抵補之名例以津浦未免不類若云樂輸各商會代表何以呼籲聲嘶再接再厲姑無論民國精神尊重民意此非法之捐局無存在之理由即以事實言政府每年僅得二十萬遽許顏以承攬包辦顏則横徵暴歛無所不至收入百倍於公家政府雖窮極無聊何致甘爲叢怨之府以豢養一人此眞百思不得其解者也我西北商民旣處此萬難之境赴訴無門若無正當之表示政府將疑商人等請願爲沽名必以該局長朦稟爲可信則更無悔悟之期永陷西北商務於絶地西北正多事之秋勢必至民不聊生激成禍亂迫得公同議决爲此最痛苦之犧牲於本月十五日起暫將貨物一律停運明知關山難越損失滋多然非此無以促政府之澈悟亦非此無以維持西北商業之殘運邦人君子諒此苦衷口外貿易三十四商埠商帮公叩 
[東三省通訊（隱）]  
　　延邊墾民教育之計畫 
　　吉林省之延吉琿春和龍汪清四縣爲中韓圖們江界務條欵規定之墾民區域該處韓墾人民幾占全人口十之七八當局對於墾民原存一種計畫欲賴教育之力使墾民克境之朝鮮人漸漸受我感化而就我範圍存是心已有年矣惜地方官吏不盡能體斯旨以致時作時輟一暴十寒年來延邊多故未始不由於此近來吉林教育廳長楊乃康氏對於延琿和汪四縣定有墾民教育省費補助辦法呈請省公署大致謂延吉道屬延琿和汪四縣補助費在本廳成立以前每年於省教育費内列支銀二萬元由延吉道尹彚領分給當時延吉道屬設有中學二校師範一校第一中校經費由寗官東寗兩縣分任第二中學師範經費名爲由各縣分攤實則於此項墾民教育補助費内坐扣就汪清一縣論每月實領不過四十餘元他縣可知無米之炊巧婦難爲各縣墾民教育遂致每况愈下八年度省教育費幸得增加十萬元此項補助費遂增支一萬元規定和龍四千元延吉琿春汪清三縣各二千元由本廳直接支給俾四縣墾民教育得以督促進行九年度之始道立學校改歸省辦延吉中師三校亦在改歸省費支給之列此項補助費旣無須坐扣遂規復二萬元之原額定爲和龍六千元延吉五千五百元琿春四千五百元汪清四千元均經先後呈准各在案自琿春匪亂發生墾民學校受日人進兵之影響紛紛解散或暫行停辦迭據各該縣知事呈報前來當於本年三月間經本廳派員前往密查嗣據報告該四縣墾民教育除和龍居民墾户居十之九各學校均華墾學童兼收全縣三十四校現僅停辦一校外其延琿汪三縣墾民學校共五十八校現已開學者三十九校未開學者十九校現存各校辦理均不完善而每一學校或一學級之補助費額彼此多寡不同毫無標準尤可異者國語教員幾同虚設教科用書亦視若具文而實際仍用朝鮮之語言文字教授核與原定教育宗旨完全不符自非另定辦法不足以資整頓兹擬訂辦法十四條凡關於費額學額教科用書教員資格補費手續考查方法均經詳細規定而總額及各縣分配額悉仍其舊云云省長公署以其所呈各節係爲整頓墾民教育起見原訂辦法亦尚妥協已予照准其辦法中之重要各點（一）補助學校之標準四縣學校中公私立國民學校完全收容墾民學童並教科書須完全用教育部審定本並以國語教授每學級兒童在二十人以上教員曾在師範學校畢業或經檢定合格者如華墾學童合組之國民學校專設有墾童學级者亦得按級補助（二）補助額學校補助額以學級計每級年給不得過大洋二百四十元但各縣補助費總數不得過其分配額數（延吉五千五百元琿春四千五百元和龍六千元汪清四千元）其有未能用盡者應省爲下年度擴充之用其支配權在縣知事及勸學所長此外教育廳長有派員考察及撤銷等權此種規畫果能切實進行於墾民方面不無微效但恐各縣知事未必認眞辦理徒耗金錢而成爲一種具文耳（七月二十二日） 
[孫吳赴奉途中之炸彈]  
　　中央以桂陸失敗鄂境告急電令張使中止征蒙已詳前報嗣聞張使以時局變化若何應付必須妥愼會議爰於前日即行電令孫吳兩督及許參贊張都統等來奉會議江督吳俊陞與吉督孫烈臣遂於二十六日午後三鐘餘同車來奉頃據軍界消息孫吳兩督此次來奉同由哈爾濱登車不知何來暴徒在車站陡擲炸彈意圖加害當時炸彈爆發一枚其聲如雷硝烟四起幸離兩督較遠得未傷及兩督一面指揮警備一面急遽登車須臾軍警麕集搜捕犯人已屬無從辯識兩督急催開車當時炸斃第十九混成旅兵座一名旅客四名投彈兇徒有猜爲暗殺黨者有疑爲俄舊黨者更有疑及孫督部下之人者議論紛紶紜莫衷一是吳督受此驚嚇非常懊惱至二十六日抵奉乘自働車行至忠魂碑地方對面遇一知友乘自働車往西而去友人止吳氏下車叙談詎談未及終馬弁竟令司機手開車吳氏毫不知覺忽與友人之頭相撞吳氏大爲震怒急令停車嚴責其何以不待語終而擅自開車謂到公館非將爾等槍斃不可司機馬弁極力求恕友人亦從旁勸止怒始稍息吳氏謂在哈受驚到奉撞頭眞近來稀有之不順云云 
地方通信 
[蘇州]  
　　香業罷工解决蘇城香業工人全體罷工要求各作主照原有工價遞加四成經香業公所開會議决酌加二成客在工人推代表接洽妥當照舊工作本帮工人以客帮工人旣經表示和缓自應一致讓步因於前日推舉沈安兩代表至公所磋商結果正工每工加錢二十文餘工每工加錢二十文雙方議妥後即於三十日一律開工并由公所將議决各條通知同業知照 
[無錫]  
　　茶食業罷工續誌錫地全城茶食業工人罷工一節已誌昨報兹悉當各工人至徐嘉和號詰問其不停工理由時該店主徐錦文（即三寶）出而喝止工人不服雙方始而口角繼而用武卒被徐扭住工人王敖小一名立即扭往縣署縣署不受即轉扭至縣警察分駐所由所移解警所轉送縣署於下午五時由李崇本承審員開庭訊問判徐退回候核王敖小暫行收押現各工人仍在公所集議聞工人方面開出條件三項（一）工資照加（二）還出歷年被董事侵吞所中之公欵（三）將被押之工人王敖小放出然後方允全體開工店主方面迄未讓步故此項風潮恐尚不易解决也 
[鎭江]  
　　薛家巷口火警鎭江城外薛家巷口新昌草帽公司三十號早六時失火少頃各坊水龍紛紛馳至吸水灌救直至八時始漸熄滅計延燒元興鐵匠店·瑞和烟店·和記燭坊·迎春園茶館·大元廣貨店·高黏除藥店·道記肉店等十餘家損失頗鉅 
[嘉興]  
　　籌設桑皮紙廠嘉興本爲產桑之地其桑皮爲造紙原料所造之紙行銷各處爲用頗廣故每年夏令各處來嘉採辦桑皮者頗不乏人現商界陳倍之施祥生等擬籌集資本二萬元設立一造紙廠專造桑皮紙俟營業發逹再行製造毛綠等紙刻下股已籌足一俟勘定廠址即行招工開廠 
[揚州]  
　　贛省亦向鹽商借餉湘省當局曾向運商捐借二百萬元商人反對此事尚未解决現贛省當軸亦向西岸商人撥借一百六十萬串聞各商均不承認 
　　補運鹽斤准予免稅兩准運署前准湘岸榷運局來咨以據運商慶安公呈報承運裕慶長票鹽五百引在途遭風淹消已經勘明屬實請轉詳免稅補運當經呈請鹽署核奪昨奉指令以旣據該局勘騐屬實無盗賣揑報情弊應准免稅補運業經丁運使轉諭該商遵照矣 
 
 
 

Page 13

 
 
自由談 
閒話 
[還鄉日記（八）] [  禹鐘]  
　　初十日飯後讀小說數頁而出詣西園晤諸友是日十眉以事赴禾未面也午飲於徐益大表舅胡練雄出自製金銀蹄佐梅出冬瓜燉風肉佐飲味皆可口美逾張翰蓴羹矣席散余歸家作午睡頗酣適醒後已四句鐘閱玉谿生詩五首余以連日沾醉彌覺神憊今日滿擬避酒故遲遲不出以一出諸友必招飲也旋以悶坐室中天又酷熱念西園多凉風神爲之往遂披衫行旣至斜日已隱暝色漸合輕風颼颼自林薄出拂面生爽是時佐梅小譜磊坡方事敲棋局垂殘矣余就假山前坐而啜茗無何佐梅命茶役傳酒至余辭飲不得則啣杯從之此外更有表舅許畊和置膏梁酒於傍座引樽獨酌時時摇動其膝狀至恬適下酒之物則香瓜二枚及腐乾數片而已而磊坡涎其瓜又分其一飲未久雨點破空而下遂遷席於六角亭中芽亭聽雨林薄生秋蓋别饒情趣已飲已計盡六壺是時明燈已上聽濤軒中茶客正盛集而雨久不止於是濤聲隱而雨聲縱矣余等舍亭而軒以附羣衆時小譜與佐梅調謔不已佐梅恒抗聲爭之聲淵淵繞屋梁弗散尚有玉書亦善辯出語恒右小譜佐梅勢旣孤立乃時時見窘矣余靜觀明燈之四周飛蛾逐隊趨之往往觸燄而死因思天下人欹慕名利而趨走熱中者其結果亦正類此而當其營營自擾之日又仿彿飛蛾向火時也雖然余旣深明其理而仍不免於風塵勞勞爲衣食之謀則又誰使之然哉久之雨止客散余亦步歸月黑星沉賴有街燈引路耳 
筆記 
[隱僧記] [  西雲]  
　　幼時余讀書鳳凰岡之旌教寺寺公余家僅里許高岡要木叢密削壁險徑除寺僧樵子外無他人影跡也寺雖宏敞幽雅而牆垣傾圮丹堊剝落敗葉滿堦蛛絲網簷夕陽斜照彌露荒凉之色内闢精室二一爲僧居一爲余讀書室也僧名靜修年過六十貎清癯鬚眉皓白能琴善飲尤精拳擊僧學業於鑣師盡傳其術日色薄暮挈余出寺攀登高岡環顧崇山俯視清流興起輙解衣唾手一獻其技驟如鳥飛疾如猿落忽焉懸空而立時天末晚霞隱約雲端更顯奇觀興旣闌携手還寺則舉杯對月共酌庭間縱論今古有不可一世之慨僧雖遁跡空門而不能忘懷得失每觸景傷情似有餘恨余雖不敢窮詰然疑異特甚一夜月色朦朧僧設酒邀余飲述其往年殺仇事言際勇氣勃勃斯時萬籟俱寂微覺深山鳥鳴和以松風聲樵子伐木聲余處此境地側耳靜聽聽至暢酣時恍如身居世外不禁動我出塵之想矣蓋僧固近世之游俠專以除暴安良爲已任者也 
劇談 
[老伶工列傳] [  老琴]  
　　周釗泉號補枝姑蘇台畔人工唱巾生初禁三雅園後入天仙兼工亂彈其人爾雅温文如世家子工書識字品亦不俗演（玉簪記）之潘必正（牡丹亭）之柳夢梅（西廂記）之張君瑞（西樓記）之于叔夜俱恰到好處餘若（折柳陽關）（喬醋）（賞荷）（藏舟）以及全本（南樓傳）之毛龍全本（笑笑笑）之唐伯虎全本（白蛇傳）之許漢文等亦俱神情脫洒氣度從容得清字訣共詫觀止子鳳文習花旦工亂彈拿手戲極多 
　　張八蘇州人工演文班凈面各戲隸三雅園係大章班嚴七之徒吳地昔多狀元而老於顧曲者戲云吳中三年出一狀元易三十年出一凈面難蓋以凈面須嗓音宏亮軀幹魁悟且資秉又須壯健中氣更須充足之故惟張八兼而有之以是在滬時年逾六十而所演之（訓子）（刀會）（鬧救）（北餞）（三闖）（鴻門宴）（冥判）等劇頗爲膾炙人口（冥判）不僅曲白俱佳臺步更臻惟妙說者謂崑班凈面自光緒初年張物化後繼起者雖有程西亭然不如遠甚雅樂淪亡殊可慨也 
 
[瘡痍滿身烏可再遇]  
文苑 
[朱鴛雛挽詞] [  沈禹鐘]  
　　忿狷行藏獨往深那堪憂患日侵尋書淫不舉龜山肘詩苦終殫長吉心誤遣文章供亂世應留精爽託遺琴巫咸不下冤誰訴問帝無言涙滿襟 
　　姓名人海得相知衆裏浮沈見已遲一訣可憐虚病榻九泉從此盡交期空山寂寞吞聲臥孤燭低徊對酒思作記修文俱妄語茫茫才命欲何辭 
瑣錄 
[小思想] [  蕭公元]  
　　吾國近年來迭遭水患旱災損失鉅大欲補救之亟應全國遍設自來水交通公司譬之甲地水患則可將水開往乙地丙地旱災則又可由乙地灌入丙地如是循環行之豈非大妙於國於民獲益無窮矣 
　　漫游全球遍覓萬丈高之毛竹數千根加工製成一大掃帚以掃盡世界上之毒蛇猛獸惡鬼妖魔 
小說 
[社會小說衆醉獨醒（三九六）] [  瞻廬]  
　　第五十九回救紅妝赤水溯伊人繪黑版課堂留肖像 
　　小江北捱了這一下當心拳過了幾天便害着吐血症他本是靠着苦力度日的手裏拉着包車嘴裏吐着鮮血似這般捱延日子總有一天捱不過去不到兩個月早做了鄷都新鬼在黄泉路上拉包車（了卻小江北）張老三王麻子一輩光棍兩番設計都歸失敗他們賊心不死依舊幹那偷天換日的勾當後來綁票不成郤吃人家綁去解送法庭按律定罪這不在本書範圍以内一言表過便不再提（了郤張老三一輩光棍）話說韶光容易忽忽秋盡冬來平江女學校的校長安子虚女士在校裏接到一封請柬卻是陳子才具名說他女兒陸慧姑和無錫華人傑君舉行結婚禮擇於十月之望在新村公園成禮校長歡喜道慧姑是本校高才生中學級裏第一名畢業他的吉期理該前去觀禮又瞧了一瞧日曆牌這天恰是星期日便打定主見到了這天率領着一輩學生同去觀禮一來聯絡師生的感情二來參觀新村學校卻是一舉兩得和尋常酬應不同又想到觀禮的當兒理該預備一篇典麗矞皇的頌詞這篇文章該請國文先生主撰便按著電鈴傳喚校役請吕先生前來講話不到片刻校長室裏便有一位雌雞嗓子的先生和校長講話滿口也耶也耶聯翩不斷的噴出：：且慢平江女校的國文先生是方便園不是吕文甫怎麽寫到這裏龍蝦教員變做了雌雞先生原來其間有個講究自從暑假期滿便園到校續課不上兩個月忽發宿疾喘時節喘做一團嗆時節嗆做一片初時熬着病痛勉强上課誰料脚步才跨上講壇便已駝背曲腰喘個不住揭開教科書正待開講嗓子裏不由自已做主一疊聲的合罕合罕從上課直到下課合罕聲不曾斷絶贏得全堂學生一致反對說我們不是來上課竟是來聽合罕方先生上課一小時書没講半句單單合罕了一百另八聲（不多不少數徧一串牟尼珠） 
餘瀋[  靜淵]  
　　自好之心人皆有之使騃子對鏡不耐自顧必將理其飛蓬之髮去其界面之埃 
　　存心險惡者亦且道人短長評量曲直侃侃然若深明大義者考其行則有爲皆乖無施不舛是明於人而昧於已也惜乎世無鑑心之鏡不則此輩人或能自反雖然夫人而能設身處人以行其行世之舛事亦當大減 
師向諸生曰汝等何所愛學生紛然應之或云愛金錢或云愛美女或云愛琹棋或云愛山水或愛高樓大厦或愛美食鮮衣師皆不以爲可獨一生曰愛國師亟讚曰此善用愛情者也 
愛 
善用愛情者當愛國大愛國牌高等國貨香煙空包一個換烟一枝中國南洋兄弟烟草公司啓 
[確保痔瘡斷根]  
立刻止痛一服斷根萬試萬騐不靈還銀 
本所化痔神丸及痔瘡斷根散專治男女内外惡痔無論遠年新起痛脹膿血生管成漏脫肛腸紅便澁偷糞鼠等確保立刻止痛消滅無痕一服斷根永不復發來所試驗不取分文本所首創發行已經六載治愈謝函盈箱滿篋近因影戤甚多故特聲明藥丸粒子細小極便吞服散則藥質潔凈並無染累衣袴之慮每盒各售一元函購寄費加一上海海寗路錫金公所東首弄内同仁醫藥所專權發行 
[崑曲全部彚刻]  
殷溎深老四先生原稿預約祗有三天了張怡庵主人校正手錄 
琵琶全記曲譜每部八本價洋四元共四十八齣拜月亭全記曲譜每部四本價洋三元共二十六册牡丹亭曲譜每部四本洋價二元半共十六齣西廂記曲譜每部四本價洋二元共十四齣玉簪記曲譜四齣浣紗記曲譜四齣艶雲亭曲譜二齣每部共二本價洋一元半分訂念册精裝五函定價大洋十三元預約祗收六元半六月底止七月初十出版過期照定價發售度曲諸君切勿錯過便宜機會呀呀崑曲粹存五十齣每部六本已出書價洋二元半七折李笠翁十種曲每部十本二函價洋三元五角上海四馬路晝錦里東口朝記書莊 
[文辭大尺牘]  
清代禁書出現空前鉅著絶後 
半價預約世界文明愈進我人事業愈繁而尺牘之用亦日廣此書爲鍾伯敬先生輯著全書體例與文學尺牘大全集相聯綴先生自序有云尺牘一書談何容易須先識其門類而分别之如言别有言别之類叙情有叙情之類故自又學尺牘大全集十二類之外復輯十八門重名之曰●文辭大尺牘搡觚家如以二書同置案頭於翰牘中能獲得心應手之材料於文字上能得聰明智慧之進步則搦管染翰江郎無才盡之憂達意通情千里如一室之快何至望美人兮一方别一日如三秋者哉嗟夫情之所鍾正在我輩我輩之欲通情達意而欲占才子之榮譽於交際場者請快讀此書每部十六册精裝錦函定價●中紙三元六角●洋紙二元四角預約祗售●中紙一元八角●洋紙一元二角每部加郵費一角三分半●定七月半截止●七月底出書●目錄如下▲仕宦三百　▲家屬六十四按官制今昔不同者已爲增纂并加新舊咸宜之活套法▲情誼一百▲請召四十九▲稱贊二百▲自陳四百　▲干求三百　▲文學六十九▲豫美二十四▲規諷五十首▲嘲謔六十九▲武將四十首▲僧道四十九▲情麗念四首▲閨閣四十二▲冠婚念三首▲喪祭三十首▲弔奠六十一以上共函二千五十餘通備贈樣本●函索附郵一分 
[二千三百六十函之文學尺牘大全集出版廣告]  
江文通云黯然魂銷者惟别而已矣故夫渭城折柳南浦送行灞橋流水聲聲動游子之愁陌上楊柳絲絲惹閨婦之悔人非太上誰能忘情不有書翰何能達意此鍾伯敬先生所以有●文學尺牘大全集與●文辭大尺牘二書之輯也按先生係楚之竟陵人才名滿天下列入明史文苑傳爲晚明之大作家是書贐餞類中因有送將武從征一篇清廷目爲犯諱羅爲禁書致寂焉莫問者三百載兹經敝局重金購得以鋅板排印書印無多購請從速目錄如下▲餽遺六百▲請客一百▲請晏一百▲慶駕二百▲酬謝八十五▲邀約二百▲贐餞八十五▲荐拔一百▲規戒二百▲託挽一百▲借貸八十四▲慰問一百每部十六册精裝錦函定價中紙三元六角洋紙二元四角此次預約期間太促遠道函購不及諸君頗抱向隅之憾如與此次文辭大尺牘之預約劵合購者仍可照半價計算●單購六折●郵費一角三分半●郵票代洋九五上海派克路益壽里求古齋書帖局發行售上海棋盤街文瑞樓書莊經售 
 
 

Page 14

 
 
本埠新聞 
[滬船抵日須受特别檢騐]  
　　大陸報云駐滬日領事署醫官接東京官電謂現因上海流行一種類似虎列刺之病症凡在八月一日後由上海　抵日本第一口岸之船隻均須受特别檢驗 
[裕豐公司退還租船之函商]  
　　海軍部管轄之上海租船監督處昨接裕豐公司經理羅天澤函稱近來輪船噸數暴跌營業非常困難擬將承租之各商船退還管理惟訂合同期間未滿應磋商辦法以便解除契約云云楊監督准函後當即據情轉陳海軍部核奪示遵除俟部電再行商酌辦理外並先函覆裕豐公司查照辦理矣 
[鄞慈鎭交通協濟會開職員會]  
　　昨日（七月三十一日）下午二時鄞慈鎭交通協濟會假公共租界西藏路寗波同鄉會開職員會到者如盛丕華洪承祁岑庭芳陳布雷等凡三十餘人虞洽卿方椒伯因公赴京由盛丕華代表於二時三十分鐘入座首由蘇承祖報告開會宗旨並宣讀簡章畢互相討論由洪承祁提出職員項下應改就會員中推選若干人爲幹事員公推正副主任及常駐幹事遂通過即由全體推選虞洽卿爲正主任盛丕華方椒伯岑庭芳沈馥山爲副主任洪荆山爲常駐幹事員次提議辦法僉謂須從測量入手惟此項測量人材應由常駐幹事員聘任一面分函各自治局互相引導以免隔閡復镒提議籌備費首由盛丕華認五百元並代虞洽卿認五百元於是洪承祁岑庭芳等均相繼塡認共得洋一千六百五十元散會已五句鐘矣 
[荷蘭公使由京抵滬]  
　　大陸報云駐京荷蘭公使邦登狄吉克爵士昨夜抵滬擬盤桓數日聞此行爲非公式性質抵埠時有荷領署官員多人恭迎之 
[許世英由京抵滬]  
　　前交通總長許世英由京南下於前日乘車抵寗轉乘滬寗路車於昨晨七時到滬 
[大東旅社内發現謀命案]  
　　被害者爲一衣服麗都之少婦 
　　日前有一男子挈一婦女至南京路英華街大東旅社投宿男子自稱張姓未曾言名婦女則不詳其姓氏亦不知爲保許人惟其言語係上海口音年約二十左右兩人服裝均頗麗都當賃定四層樓三十二號房間同居至昨日（即七月三十一號）上午張姓獨出房外意欲他往茶役因其未給房金向索張答以婦人尚在房内當不短少言畢而去至夜十時猶不歸來茶役乃起疑心設法將三十二號房門開啓步進室内見婦人已被謀斃即報告總理郭標轉報老閘捕房捕頭開立根氏率同十五號西探目依克·華探嚴阿慶馳往該旅社三十二號房内察驗得死者似爲手槍擊斃旅在該房内檢出信函兩封遂向茶役人等詢間此一雙男婦前來投宿時及起居情形一過飭將屍體舁出裝車運往虹口斐倫路騐屍所候稟請公共公廨中西官驗明再核 
[電請取締不合法之交易所]  
　　上海總商會江蘇省教育會縣商會縣教育會全國學生聯合會全國各界聯合會各路商界聯合會上海律師公會各工商同業公會各省各縣旅滬同鄉會公鑒本日敝會致北京大總統國務院農商部公電一通文曰北京大總統國務院農商部鈞鑒自交易所法規頒行之後上海一隅風起雲湧爭相設立多至五六十處其與交易所性質相同假託信託巿塲等名者又數十所不可謂非華商之盛事然此數十交易所中營業相同者已居其半無設立交易所之必要者又居其半確爲合法成立之交易所十僅一二前經農商部通令取締無如開設租界中國官廳無權干涉買賣全屬空盤營業等於賭博紊亂金融擾害商塲種種違法病商之點久爲中外報紙所攻擊無俟散會之贅述惟以中國人民經營違反及中國法令之事業而在中國領土以内中國官廳竟無權干涉不但爲商界之羞實國家之奇恥大辱也此輩奸商巿儈祇貪私利方以遁跡租界託庇外人爲慶幸喪權辱國固非所恤擾商害民更復無暇計及其如國家主權從此喪盡華商信譽從此掃地何敝會於組織交易所者無恩無怨主權攸關已難緘默空盤買賣尤覺危機四伏有觸必發與其他日擾亂商塲受外人之干涉無寗消弭機先自行整理藉以保全國體而維商業爲此電乞轉知江蘇省長迅令上海交涉使商請租界領事從嚴取締凡與中國法令違背者嚴禁設立未得中國政府註册擅自營業自得勒令解散等語查本埠交易所已組織成立者五六十處方在醖釀之中未經宣布者尚不知有若干所助長國人行險徼倖之心釀成社會浮夸懶惰之習小則傾個人之家產大則亂全國之金融禍機隱伏岌岌堪虞想諸君子或爲商界領袖或係望重士林對此辱國喪權之交易所當久籌相當之對付尚乞毅力進行依法制止敝會竊願追隨左右執鞭以從肅此奉布伏維公鑒上海商事研究會謹啓 
[第三師總教練官抵滬續誌]  
　　選送幼年兵士入職業學校受課 
　　直魯豫巡閱副使吳佩孚君派第三師總教練官何文斌帶兵三十一人抵滬已誌昨報兹悉吳氏夙提倡軍隊職業教育聞中華職業學校辦法之妥善因於二月前乘王正廷君赴河南時面托王君轉商該校訂定辦法選送幼年兵到校受課故日前派第三師教練官何文斌君選送幼年兵三十一人來滬入學因之該校擬添設軍隊職業班教授軍中需要之各種技能並相當知識刻正擬訂進行計畫云 
[國語講習所演講紀]  
　　馬寅初講中或國經濟問題 
　　昨日（七月三十一號）上午十時商務書館附設國語演習所特請馬寅初博士講中國經濟問題略云中國經濟問題簡言之資本不足之問題諸君常聞資本萬惡勞工神聖之言論一倡百和聳動於時鄙意則以爲勞工神聖資本亦是神聖蓄此意者已久今始爲第一次之發表蓋徒有人工而無資本則功能不大若以資本加入人工互相利用則功能加進便如有壓字機則書記十人所作之事一人能代之是以一人代十人矣人之效能大故薪水豐薪水豐則生活高而無今日之貧苦狀態矣足見資本之本身非萬惡常人混不良之資本家與資本爲一遂視資本爲萬惡豈理也哉吾國人於南洋經營橡皮業及糖業者今皆一敗塗地其因非缺少人工實是資本不足若能利用資本則可與外相競不致失敗又如近日通泰五公司招募五百萬之公司債以闢荒地此荒地闢後可養活五六百萬人若不能得此鉅欵則亦何能變無用地爲有用地即此二端可見資本非萬惡資本有二種國内的與國外的收集國外資本即借外債常人視借外債爲亡國之機實亦不能一槪論美國路鑛之發展全恃英之資本可見收入外國資本亦非萬惡要視其用於何處而異吾國今日之大弊即在缺少資本以加增人工之效能與雖有資本而用不正之途若視資本之本身爲萬惡非余所信也云云 
[中華博物學會開會預誌]  
　　中華博物學會本年大會在上海舉行借用陸家浜中華職業學校爲會塲大會期爲八月一日及二日先期已通告各支部及各會員並發該會經交通部特許之國有鐵路半價劵於各省會員以便赴會聞會長袁希濤君已經自京南下現因講習留蘇准開會之前夕到申植物主任彭世芳君以教育部代表名義與會偕會員吳續祖君黄以霖君於三十晚至申副會長吳家煦君在車站迎候同往振華旅館下榻此外各地會員亦先後蒞止大會秩序爲報告提議講演選舉聚餐旅行各項上海事務所定八月一日晚宴請外來會員藉表歡迎自三日至五日開植物名詞審查會云 
[理科講習會第二次參觀記]  
　　理科教授研究會所辦理科講習會參觀天文臺博物院已紀前報二十八日舉行第二次之課餘參觀其目的地一爲中華鳳記玻璃廠一爲商務印書館總廠午後二時先至商務印書館由講師黄頌林君引導該館派人招待在花園内小坐啜茗後即至各工塲繼因玻璃廠將次散工折往該廠詳觀玻璃原料及吹造方法並悉破碎玻片俱可鎔化重造出廠後再到商務印書館講習會主任吳和士君及黄講師與學員在北花園内合攝一影再往各工塲參觀諸學員於理化儀　部及博物製作部尤爲注意迨返校已七時許矣 
[再誌商校更易校長之反響]  
　　省立第一商校此次更易校長該校教職員大不滿意前已致電省長請求收回成命兹聞該校學生以黄校長經營數載成績斐然驟聞更易羣起反對兹錄其函電如下 
　　致省長教育廳長電南京王省長教育有廳長鈞鑒生等忽聞更易校長至深駭異竊黄校長任事五載頗著勞績畢業數百輩服務社會咸受歡迎方期展其宏圖爲商校福遽令息肩能不深惜爲商校計似未可遽爾易人省費支絀教員欠薪而諸教師視事無懈怨望不生此實校長之誠意孚人維持有方也一朝去職雖繼之者不乏賢才要未能收駕輕就熟之效且免職者必有過今黄校長内而勤學校之務外而孚社會之望有何愆尤遽遭不白此則使人不能不懷疑於舉措也生等爲學業前途計爲商校前途計均有挽留黄校長之决心全體一致無有異詞務望俯察下衷收回成命商校幸甚生等幸甚專肅敬頌政綏商校本科二年級甲組級長王煥照田預鈞乙組級長潘潤夫龔楠一年級甲組級長倪鏗張啓元乙組池廷顕蔣廷甲預科級長巢敏唐孝仁曁全體同學一百九十七人同叩 
　　致新校長函踐四先生惠鑒聞先生將長商校從可知教廳倚重之隆然黄校長内勤校務外孚衆望勞績卓然難爲虚譽方期漸展鴻圖忽令投開歸去凡隷商校者莫不　異萬狀一致挽留旦無遽遭罷黜尤非事理之平賢者必不願取而代之也先生明逹不待借者一是維先生圖之（名同前） 
[催促米店照加斛力之往來函]  
　　上海米行公會因增加斛力一事米店方面尚未全體照加爰於前日致函米店　　堂董事催令各店照加兹錄其往來函如下 
　　米行公會致嘉榖堂董函賡虞先生大鑒敬啓者敝會前據同業報告奉准縣令一律酌加每石兩文之斛力除各米店遵令允加不計外尚有屢向算取一味延宕堅不肯加者亦屬不尠早經分别開單報經仁榖公所業董兩次據情轉逹台端迄今未荷示復查此項加資爲數雖小但於去冬斛司要求甚烈頗費躊躇始得呈奉縣署批准每石一律酌加兩文備案飭導詎閱時未久遽爾違抗任情破壞致啓參差效尤之漸誰負其責爲此具函即請貴領袖查照先今來函並檢查前次開單報告不允遵加之各米店迅予轉飭遵照定案照數補找以顧大局而免歧異如再藉詞延宕觀望不找務將縣諭繳回再請官廳重行解决是否佇候惠復　資遵循幸勿稍稽盼切禱切 
　　嘉榖堂復米行公會函敬复者接奉大函以斛力兩文間有未曾算結請轉知照等因查此事前准仁榖公所抄單函知當即照單開各店催令照案籌交在案因領照問題事極煩冗未暇照復兹接來示催交自當催勸未交各店趕速照交請轉復仁榖公所爲荷 
[桐油最近之巿况]  
　　本埠桐油巿面近因洋莊動辦巿况日趨活動而湘川等處正有軍事運輪不便致來源稀少巿價步漲正牌桐油已漲至十三兩六錢副牌已售至十三兩四錢餘如秀油亦已漲至十三兩較前各漲起四五錢不等滬上存貨無幾各莊分派夥友赴漢採辦運滬以便解交洋莊云 
[浚浦局長酬勞問題之函詢]  
　　浚浦顧問局近致江蘇特派交涉公署函云謹啓者兹爲浚浦局局長酬勞一事煩貴交涉員送呈外交總長取决之此事之原因如下敝顧問局因念浚浦局三局長中其一即外交部特派江蘇交涉員督辦諸事極關重要且近來責任日見繁重蓋須取决之問題有如改良中國最大之商港而使上海成爲世界新式之商港也以彼所負之責尤屬盡善盡美是以敝顧問局視三局長之酬勞極爲正當欲以此事舉薦於浚浦局至於酬勞之數每員每年規元一千二百兩此事尚未實行未識外交總長對於貴交涉員承受是頌酬勞可核準否相應函請查照見復云云 
[連日酷熱中之槪况]  
　　今夏滬地鮮雨驕陽肆虐暴熱異常過去之三數日温度常在一百左右雖前晚及昨日將午略有微雨仍復奇熱故痧症盛行購買署藥之人極夥藥材業因此大發利巿而稍負時譽之藥店且有户限爲穿之勢時疫醫院殊覺忙碌一般出售汽水冰忌濓等凉質食品之店生意甚佳惟掮賣凉粉之小販因衛生處向有取締故祇在各弄内兜售馬路上呌賣者實少蓋若輩恐被捕查見必遭干涉西瓜一項其價甚昻每百斤約洋五元左右 
[絲廠因盛暑停工]  
　　本埠各絲廠自春夏兩繭新貨上巿後雖届天盛署各女工揮汗如雨而各廠主因需貨緩急關係均不肯輕易停工今歲入夏以來近數日間溽暑盛行寒暑表常在百度以外而繅車間熱度較外間爲甚以致各女工竟有感受溽暑氣喘不能工作者且因今届兩繭產額有限存貨無多故閘北各絲廠大多數已於前日起宣告停工至减作半工者祇有三分之一云 
[合衆晚巿交易所消处]  
　　合衆晚巿物劵交易所昨晚七時在南京路東亞酒樓開餐會由前農商次長向瑞琨主任曁廉南湖主任等相繼演說並報告經過情形兹籌備已竣定於下星期日開創立大會該巿場地址現已擇定西藏路九江路轉角一帶寛大房屋作爲巿塲并在四馬路某處改建臨時巿塲不日開工一俟工竣即行開始營業云 
[華洋證劵物品交易所之籌備]  
　　華洋交易所刻正在籌備其主要部分在於證劵内分國外證劵·國内證劵兩部國外證劵部以外國主任外國經紀人組織之國内證劵部以國内有證劵經騐者綜理其事至於物品方面兼營紗花糖類等皆以各業熟練之人主持其事云 
[令發展覧會出品免稅運單式]  
　　江蘇省長公署訓令財政廳文云案查各縣運送本省地方物品展覧會出品前經按照會章擬由本署給發護照免徵稅釐令行該廳轉行各卡局所並分咨財政部曁稅務處在案兹准部處以查京師國貨展覧會曁各省地方所辦勸工與國貨展覧等會陳列物品均經核准槪免稅釐有案此次江蘇開辦第二次地方物品展覧會徵集各縣物品送會陳列自應准予援照辦理至在會塲賣品一項亦特通融准免納稅以示提倡並請援照前次京師國貨展覧會辦法刊發四聯運單以便持向沿途關卡查騐放行勿庸給發護照至出品陳列數量應以徵集規則第四條所規定之數爲限不得逾額如有單貨不符及夾帶影射等弊一經查出照章罰辦各等因先後咨復前來兹特將四聯運單及出品清單式様查照編製除印發各縣塡用並咨復外合特檢發各單式様令仰該廳轉飭各卡局所凡各縣運送展覧陳列物品持有該項連單騐明數量相符者一律免徵稅釐即予放行仰即遵照此令 
[浙人中反對停省選者之電文]  
　　電一杭州嘉興寗波紹興海門永嘉麗水金華衢縣建德商會轉民權問題民力養軍軍威迫民情理難平宜預定最後對付方法英倫先例不出代議士不納租稅吾浙應仿照辦理以覆選完竣之日爲再行納稅之日諸一致主張浙江竣滬　鄉會卅一　　電二杭州盧督軍鈞鑒公來督浙於軍事上未聞有遠大規劃而幣劃局也三門灣樟腦局也非分内事則屢有所謀屢遭失敗宜亦稍自悔悟不謂野心不死近又借制憲美名號召無賴政客搗亂政局摇惑人心停緩我覆選剝奪我民權我浙民待公不薄年供客軍餉需六七百萬元公有天良自應愛浙不應以不慊於中央不滿於省長之故而無端與我民宣戰我民力弱誠無如公何然公部下虎視耽耽冀陷浙以陷公公何聲　一無聞知公之欲兼浙長久矣中央不肯許沈金鑑不肯讓公有武力起而奪之可也何必扭扭揑揑戴此假面具日以制憲爲詞且憲即制成公能否不爲部下所播弄恐未易言公長者尚以曹張跋扈爲不然今乃效之過之似出意外請公三思外人耳目可欺浙人心理難平洪憲僞造曾有幾時願善自爲計少與我民爲難返諸正軌還我公權逆耳之言務希鑒納浙江旅滬公民徐蔚仁張崇德高士傑等叩卅一 
　　電三北京豐盛胡同錢幹臣先生轉汪伯唐孫慕韓陳促恕許季湘王幼山張岱杉蔣百里諸鄉先生均鑒盧督到浙後如造幣廠樟腦局三門灣事縻費無成均由信任非人所致近又提倡省憲而省議長周繼漾遂與督署參謀長范毓靈互相勾結意欲直接倒沈間接倒盧浙人咸以爲危而盧尚不覺悟周某請停三届省選冀以把持地位掩飾虧空且欲兩頭政治之實行無民意機關以監督蒙諸鄉先生電爭盧意稍阻乃於初選舉前兩日督署有選舉停否聽人民自决電文今除臨海·嘉興二縣被周繼　·褚輔成·組撓選民不能投票外餘縣初選一律完全周范又極力迫盧距覆選僅有兩天督署又有艷電通令各縣展緩覆選一面飭由縣知事召集法團會議省憲省選可否並行等詞選舉本與軍政無關民意已有初選可證艷電命意顯係剝奪人民選舉權非征蒙征南之軍而爲與民宣戰之軍吾浙人竭力輸將實用地方者有限實解中央者無幾盡以供客軍之餉而以怨報德如斯尤可痛者周繼濚褚輔成等之制省憲京報以督憲名之尚紙言其大略今確聞有某條某條係出范某主張萬難移動云云昌言不諱故草案全稿軍政財政無片詞絶對任其自由無監督權之規定果實行此僞民意之省憲對於軍費一層爲無限制之負擔患及子孫周褚不遇熱心做官忍賣同胞以媚軍閥毋乃喪心病狂停止省選即其見端諸鄉先生領袖羣倫必不恝情桑樟盧范客軍如何抑制周褚首惡如何鋤除民意機關如何維持想權衡在胸决不忍令浙人陷於絶地也臨電無任迫切待命之至旅滬鄉晚馬在常方淦潘介毅王瑞叩卅一 
　　電四北京大總統國務院鈞鑒浙省自發現省憲期成會省議長周繼濚勾串督署參謀長范毓靈肆其野心煽惑盧督蓄意停廢三届省選俾無民意表示機關突於豔日之夜距覆選僅有兩日由盧督通電各縣暫將覆選展緩一面飭由令縣知事召集法團會議省憲省選可否並行等詞前月盧督已發有省選停否聽人民自决電文今除臨海嘉興兩縣被周繼濚褚輔成破壞外其餘各縣投票一致完全民意昭然可見以不合周繼濚輩之心理視民意爲蔑如范毓靈暗唆陳照春王國樑兩團長危詞干涉選政盧督入其毅中發此豔電仗念義務與權利並行選舉停則浙人無權利軍政與民治有别號令歧則浙省無民治枉盡租稅之義務横受軍政之摧殘民命何依國本安託明知大權在督中央破格寛容第盧督尚係受愚而周繼濚褚輔成輩以非法省憲爲名賣地方以媚軍閥先機已兆後患何堪東南財賦文物之邦中央豈可輕棄仗祈政府毅行乾斷嚴飭軍民兩長取消不合法之豔電覆選定期舉行並將首惡周繼濚褚輔成曁范毓靈嚴捕懲辦俾絶禍根浙事或有收拾之望豈惟人民實嘉賴之臨電迫切待命之至浙江省議員初選當選人吳振蔣守方馮毓奇等七十三人叩卅一 
[爭執省選入塲劵之兩面觀]  
　　本届省初選入塲劵發現舞弊事實釀成訴訟迭誌前報上星期五晚各路商界總聯合會開董事會議星期六晚漢口路商界聯合會亦開會討論對付手續所有紀錄分誌如下 
　　總聯合會開會日前（星期五）下午八時上海各路商界總聯合會開第二十一次董事會議到者三十餘人總董陳則民主席首議省選問題主席先報告畧謂選舉之事本非總聯合會所應辦以前參衆議院選舉本會如何辦理其時本席尚未任總董職無從知悉直至今日亦未明瞭此次省議員選舉入場證旣由總商會送來鄙人收到後即詢上次衆院如何辦法後知係由原報人取去上次衆院均吕靜齋張慕曾兩人所辦名册亦存在吕靜齋處本會無可稽查故省選亦即照前辦理至鄙人個人之選舉入塲證係由商會直接送到至今仍在寓中亦未去投因鄙人對於此次辦理省議會選舉本不贊成故未注意也昨日報載有人控訴總董個人指爲侵佔至吕靜齋所調查選户名册中有無原告其人我亦不知總之此事關係個人至小關係本會甚大應如何對付請諸位討論鄔志豪　本會係處於　督地位絶對不能自已舞弊曾憶前次衆議院徇選時志豪被寗波罰鄉會推爲監察員其時本會所推出之監察員右費良衡張秉　等當時有數人以跑馬辦法投票實係舞弊故鄙人及本會監察員均未簽字至此次省選則我未顧問完全不知矣兪國珍謂本本監察員對於衆院初選旣未簽字即可證明實未舞弊惟當時吕靜齋爲副總董對於選户名册並示詳細調查不知如何造送成燓春　鄔兪兩君所述均關於衆院選舉事至此次省選外面謂係總會操縱而總會各董事又預聞其事究係如何實情應明白澈查並問向總商會補索省選調查表之信係何人所發宜澈查方學書記處即呈出向總商會補索省選調查表函底認係吕靜齋親筆起稿鄭　鴣謂直截辦法何人將入塲劵取去即根究此人澈查實情如此情形顯係各路總聯合會爲少數人所賣豈能甘心鄔志豪謂本曾董事人多難保無一二人之事决不能牽及本會全體此事本席主張先付審查果有舞弊情形再請舞弊者出席明白答復王肇成謂吕靜齋張慕曾兩人在衆院初選時已有包辦情節故選舉結果吕元（即吕靜齋）張全（即張慕曾）均得當選此次吕靜齋不能獲選私心不遂乃始出此反噬之舉本會應嚴重對付陸祺生謂旣有吕元張全兩人之事爲本會污點而向總商會補索省選調查表之函又係吕靜齋親筆起稿本會應立即將兩人驅逐馮志卿謂此事非僅吕靜齋張慕曾兩人之事與本會全體名譽有關並應根本追究鄔志豪謂張慕曾吕靜齋揑造選舉名册向總商會朦領入塲證如果要辦自應向張吕兩人說話其時吕靜齋代表邱步卿起立發言謂衆議員選户名册係吕靜齋與張慕曾同在張慕曾家所造陸祺生謂即就邱君所言吕靜齋張慕曾兩人串通舞弊已經顯見吕靜齋已有三罪可以宣布（一）假造選舉名册（二）以副總董資格援引外人向總會責問（三）今日開會有意規避王肇成謂應即日取消吕靜齋張慕曾兩人出席等資格函知各該分會另選主席付表决大多數通過馬志卿並主張此事應登報宣佈衆無異議遂告終結次議太平洋會議問題主肇成謂我國爲太平洋中一獨立國應有出席太平洋會議之必要惟兹事體大本會應加討論鄔志豪謂此事甚爲重要宜搜集各路意見分電致各方面方席謂可電致駐京美公使請其轉呈哈定總統又議喬楊案中之印捕懲處問題劉子榮謂三百十三號印捕對於兇手故意放縱此事美按察使亦曾問及惟以非職權内事未能懲辦本會應如何主張公道潘東林謂此事可提向廣肇公所各公團聯席會辦理王肇成反對謂不如函請交涉使辦理衆無異議後報告函件散會 
　　漢口路聯合會開會前日（星期六）晚九時漢口路商界聯合會開緊急會議討論省選涉訟問題職會員到者過法定人數正會長吕靜齋主席報告總聯合會中因此次省選風潮各路咸紛紛詰責遷怒本席昌言無忌用極齷齪之字様擬取消出席董事搪塞大衆若果有其事個人名譽本不足惜其如本會全體名譽何亟宜從長討論今總會爲黠者所把持一再悔弄未便輕恕溯自五四以來本路各商號之犧牲奔走之勞瘁聲嘶力竭祇博得若是之結果良堪浩嘆徐源生謂總會之聲譽人皆知之前此之衆院選舉本路各選民按區投票並無疵議此次省選已投票百零四張本路循規守法隱惡揚善總會不自省疚委咎於人本席决不承認并主張以相當手續對待以儆將來章林生謂國會選舉省會選舉事有先後總會不能籠統而言七月一號始將本路選舉入場劵分爲兩次送來違法自弊顯而易見本席主張將本路路捐費索還並加入聯席會議呈控其吞没選劵剝脫選權之罪衆贊成張石蓀謂細釋總聯合會章程董事違反會章五人署名提議過半數之出席通過始能發生效力今總會非總會也是私人之私會也應共起聲討莠草不除嘉禾不生如果取消本路出席即照章林生君所說我漢口路即行與總會脫離主席在本路所辦一切公益深得商民完全付託主席切勿遽萌退志潘仲甫謂本路諸事全賴主席維持汪筱三謂各路聯合分會即總會之母總會徇一二人之私置漢口路於何地應加入聯席會議提起訴訟漢口路選票何祗百零四張賈亦山謂閱陳緘絃外有音這等重大事情委爲忘却私弊顯見本席亦主張脫離總會賈尊一謂漢口路選票何祗百零四張今不控其吞没選票已是不爲已甚而反揑詞聳聽實屬可恥有何顏面取消本路出席周茂蘭代表謂姑無論總會有無是說我們自應羞與爲伍馮仰舜代表謂近年公事難辦朋比爲奸者日見不鮮總聯合會不自振刷精神恐無立足之地取消出席是教本路脫離關係林寛庭謂索還月捐脫離關係爲妙張秉　謂本席在會中辦事不久即總會出席亦未久無黨派照普通例少數服從多數討論良久主席謂總聯合會正副總董亦不過濫竿充數實無特權制止今旣發生各路困難問題本路不先破壞應取鎭　態度以免授人口實旋即付表决通過散會 
[滬北六路商界聯合會選舉紀]  
　　前日（七月三十日）滬北六路商界聯合會在甘肅路德興坊開選 
 
 
 

Page 15

 
 
舉大會首由成燮春主席報告會中一切情形及維持平民公學辦法繼推徐鴻嘉戚雲岳爲監票員申夢世陸文韶嚴瑞庭爲檢票員唱名後杜椿蓀當選爲正會長成變春顧少岩徐鴻嘉爲副會長陸文紹朱嚴笙沈仲山汪體文華海靜楊桂榮吕晉蕃穆子蘭楊夢林葉卿爲評議員申夢世戚雲岳劉咸慶朱鼎明張覧遠沈其祥任文彬何根森楊少農張德安詹鏡山爲幹事員檢票已畢遂議定下禮拜六開評幹聯席會進行各種會務及擴充平民公學等事至七句鐘方散 
[萬國賽槍會競射彚記]  
　　上月二十九日（星期五）早六時至九時又下午四時至六時爲本埠萬國賽槍會在靶子場比賽第十四次中華盃又粘利洋行所贈慈善盃及第二次七月盃之期兹將各種比賽結果分誌如下 
　　第十四次中華盃各賽三百碼臥射慢槍十五響又五百碼臥射慢槍十五響最優分數三名揭錄如下（一）射擊教練排長陳景塘一百四十四分讓二分淨一百四十二分（得盃）（二）隊員陳如松一百三十四分如五分二五共一百三十九分二五（三）排長郝伯陽一百三十七分讓一分七五淨一百三十五分二五 
　　新利盃比賽程分爲三種（一）二百碼立射快槍十響限半分鐘（二）三百碼立射快槍十五響限四十五杪鐘（三）四百碼臥射快槍二十響限一分鐘結果最優者三名各贈銀盃此項快槍比賽非該會所常有故領奬時全場賽員咸爲鼓掌道賀獲奬者銜名分數如下葡萄牙隊排長雷拖一百五十三分（得第一奬）中華隊排長郝伯陽一百五十一分（得第二奬）總司令部總務排長雷登一百四十五分（得第三奬） 
　　第二次七月盃各賽五百碼臥射慢槍十五響每班最優分數五名如下（愛混班）（一）英人史納浦七十三分（得盃）（二）日人伊籐一郎七十二分（三）華人陳景塘七十分（四）英人羅司六十九分（五）英人好治司六十七分（愛字班）（一）英人李扶司七十二分（得盃）（二）華人郝伯陽六十九分（三）美人藍因雷六十九分（四英人麥格而微六十五分）（五）英人戤鐵司六十三分（皮字班）（一）英人杜倍司七十一分（得盃）（二）英人高林司六十八分（三）英人强生六十七分（四）日人塜崎正敏六十三分（五）英人愛司處白處六十分（四字班）（一）英人瓊根司七十一分（得盃）（二）日人大島德次六十九分（三）葡人葛羅士六十四分（四）華人陳如松六十三分（五）日人渡邊六十一分（地字班）（一）葡人田内士六十三分（得盃）（二）日人伊西壽米五十八分（三）日人籐井辰之助五十八分（四）華人劉景和五十一分（五）日人田村義朝五十分 
[寗波旅滬同鄉會複選揭曉]  
　　寗波旅滬同鄉會於昨日（三十一日）午後二時起舉行複選五時選畢即行開票兹錄當選者姓氏如下正會長朱葆三副會長虞洽卿王儒堂基金監馮芝汀樓恂如胡孟嘉事務監第一科方椒伯陳蓉館張申之第二科孫梅堂徐芹香洪賢賓理事部李微五袁履登樂振葆張延鍾石運乾項松茂洪承祁盛丕華李志方洪賢鈁陳伯剛江北溟鄔志豪錢違三薛文泰應季審李孤帆任矜蘋陳謙夫厲　雄何璇卿二十一人並聞該會定八月四日（星期四）午後六時開職員成立會并備有西餐云 
[源豐衣莊刦案十誌]  
　　松滬護軍使署昨日通傳所屬各軍警文云頃據海鹽旅滬同鄉會會長周昌岐呈稱竊據十六舖老馬路源豐衣店主即海鹽同鄉會會員陳景賢報告（原呈見七月十四日本報）據此除批示外合行轉行所屬一體協緝務獲解究勿得延縱切切此傳 
　　另函云胡家木橋商人沈鴻章因遭眼線邢小三子報告偵探宋鳳鳴指爲十六舖源豐衣莊被刦案内之盜犯拘解偵緝隊候示各情已紀前報兹悉胡家木橋商界聯合會又函致警察廳請將沈鴻章暫行取保出外如逢傳訊應即由保交案奉飭靜候核辦 
[地審廳長預備交卸]  
　　上海地方審判廳廳長戚運機現奉司法部令調任九江地方審判廳長並以前任上海地方檢察長現任京師高等審判廳推事梅詒榖調任上海地審廳長等地方檢察長現任京師高等審判廳推事梅詒榖調任上海地審廳長等情已詳本報兹聞地審廳現接京訊得知新任梅君已於月杪交卸京高廳推事之職務即日南下履新是以戚廳長已諭飭民刑各庭推事趕速結束案件並令承辦之各書記官將案卷文件開造清册以備移交又聞該廳現奉司法部電令略謂上海爲通商大埠華洋雜處事務較繁兹本部特派候補推事五員即日赴廳仰該廳於各該員到廳時分另配置民刑各庭襄辦案牘以資練習而增經騐云云戚廳長奉令後已遵照辦理矣 
[商務印書館歡迎國語講習所聽講員]  
　　前日（七月三十日）晚八句鐘商務印書館假座西藏路寧波會館開會歡迎該館附證國語講習所全體聽講員首由該館經理王顯華致歡迎詞略謂爲應時勢之　求特開辦國語講習所但一切設備不週之處定不能免尚希諸位原諒並有關於國語方面極長之演詞兹從略王君說畢即有聽講員陳德欽君代表全體致答辭略謂今天蒙貴公司開會歡迎同人等極不敢當同人等到貴公司附設國語講習所已蒙辦事諸先生指導得非常周密教授得非常良善同人等已謝之不暇今更蒙開會歡迎尤其感謝之至再我國現在有兩個最大問題爲中外人士所公認的一爲方言不統一一爲教育不普及而解决這兩問題的要素惟有國語所以貴公司今利用暑假之暇設講習所以推廣國語教育尤見貴公司愛國熱忱則兄弟今日不獨代男女同人等以敬謝貴公司且代我國國人以謝貴公司矣兄弟今日代表吾儕男女同人第敬謝黄公司諸先生的厚意並敬祝貴公司營業一日發逹一日一日進步一日云云復有廣東大埔聽講員劉竹岩君代表大埔同人致謝商務印書館歡迎之盛意說畢即開演該館特製影戲第一齣爲盲音教育第二齣爲猛回頭停演一刻鐘全體飲汽水茶點及冰淇淋全　復入座由該館青年勵志會同人吹彈國樂並演唱雙簧最後演第五次遠東運動會及中國名勝風景影片散會時已十一句鐘矣 
[展覧會先舉勸導員]  
　　江蘇省第二次物品展覧會應徵物品現經上海縣沈知事　於十九日在縣公署邀集南北兩商會會長聶姚兩君特開會議嗣因聶會長因公赴京由秦會長潤卿赴會列席與議沈知事與兩會長磋商良久大旨以滬上工廠林立各項產品亦最豐富須請兩會長介紹熟悉商情之勸導員數位以便在外向工商各實業界注意勸導設法徵集並再擬訂章程即便實行云云現聞總商會昨又函致縣商會聲明所舉之勸導員兩人今日午後先行來前請貴會與之接洽一切手續惟縣商會之勸導員一時尚未選任 
[滬增慈善會消息]  
　　滬南慈善會常年施醫給藥現民届暑令每日上午到會求診者常有二百餘號之多並每人給送十滴水及藥茶痧藥又聞該會會所向係租借浦東公所興辦各項慈善事業現於豐記碼頭買地數畝擬建會所醫院及學堂正在打様規畫一俟就緒即須興工建築 
[交易所所員暑期養成所消息]  
　　交易所所員暑期養成所自開辦以來已届三週每日除早晚授課四時外再有參觀實習以資觀察及熟練所用講義大半鉛印而帳單百餘種均用石印或鉛印開辦時即有華商證劵棉花交易所及滬商棉紗交易所委託該所辦理近復有南京雜糧油豆餅交易所選派三十人到所學習以備經紀人使用至所員聞即於該所所員中選用云 
[鎭江絲業公所部准立案之函知]  
　　鎭江絲商張勤夫等前因便利集合曁聯絡感情起見集資在鎭設立絲業公所擬具簡章呈請江蘇省長轉呈農商部立案在案本埠絲繭總公所日昨接鎭江絲業公所函畧開呈部立案一節兹已接奉江蘇省公署轉來農商部批令准予立案等因合行函請查照云沈總理已將來函歸入檔案備查矣 
[大風坍屋紀]  
　　昨日上午十一時許本埠忽發大風各店肆之招牌被暴風擊動墮地傷及行人者計有數起閘北華盛路楊家宅橋詠仁里口某姓之巿房五幢上年係租借與協綸磚灰行等嗣於去臘回祿後餘剩未焚之餘屋幢半被暴風吹坍幸馬路行人未遭其壓而鄰屋幾被連帶壓坍云 
[魯班路開工修築]  
　　魯班路爲接通法租界吕班路之要道自築成以來向未修理以致路面不平行人苦之現由何護軍使特令滬南工巡捐局從速修築故昨已開工修葺矣 
[公廨暑假期黄内减少辦公時間]  
　　八月一號至九月十五號爲公共公廨暑假之期各科辦公時開一至午後四時即行休息檢察處昨已條示公廨頭門仰闔辦事人員一體遵照至暑假期内訊理民事訟案亦較平時減少 
[公廨今日停理讞政]  
　　公共公廨以今日（即一號）爲銀行假期應循例停理民刑案件一天昨由檢察處咨照所屬行捕房外並條示頭門仰訴訟人民一體知悉 
[姚局長整頓稅務]  
　　滬南工巡捐局姚局長以地方稅各捐户多有故意延欠急宜切實整頓特知照稅務主任轉令征收各員司遵照並着注意勸導如遇頑户應即呈報來局即使帶同警察押令措繳以重捐稅　 
[神州醫院之治疫]  
　　近日天時酷熱　亂及中暑等症南下一帶發生甚烈中華路滬南神州醫院臨時治疫所求治者日逹三四十號醫生看護日夜施救極形忙碌聞施治尚稱得手前日若協生糖棧棧司朱龍生小南門喬家浜郁宅傭婦金氏大東門外郎家橋李子鳳等到所時已不省人事悉屬極重之疫症均經完全治愈云 
[江南造船所定期建醮]  
　　江南造船所定舊曆七月十七八九三日延請僧道建設　增三天昨已由劉總辦認捐洋二百元各工頭工匠合捐洋六百元並函請附近軍警届時妥爲照料云 
[禮明律師請减刑期]  
　　大陸報云禮明律師因藐視法庭被判監禁六個月兹已向駐華美國法庭呈請减短刑期 
[警廳令飭領餉轉發]  
　　今日八月一日爲淞滬警察廳所屬各區署所隊點名發餉之期徐廳長本擬照案辦理惟因天熱點名發餉之手續暫停兩個月所有餉銀令知各屬上級官佐備具領狀來廳具領即便轉發云 
[獲究設具吸烟之主客]  
　　前晚第一區警署李劉兩巡官據巡邏警馬長春密報查得洪生碼頭老新街無錫人榮阿根家私設烟榻容人過癮當經王署長令該兩巡官帶同便衣長警前往榮家搜查拘獲烟客黄炳全孫阿五兩人連同起獲烟具三副烟土大小三塊約重兩許並現洋五十三元鈔票三十八元銅元一百枚一併解署詰之榮供認私賣燈吃不諱飭解警廳司法科訊究後轉送地方檢察廳依支法究懲 
[尋獲逃妻請究]  
　　陳根宏向在常州原籍爲成衣匠其妻林氏今年二十二歲舊曆五月十九日背夫私逃來滬兹爲陳查悉跟蹤到滬前日在閘北將氏尋獲惟姦夫已　逸去乃扭控四區警局轉送地檢廳訊辦當奉檢察官提訊之下諭飭押候補提誘姦之人到案并辦 
[指控房客姘婦]  
　　住居草鞋灣六十四號居民蔡桂生將其餘屋轉租與王阿毛王阿濤弟中兄同居阿毛有一姘婦韓馬氏近來時起衝突蔡以其滋擾控由警局將王阿濤韓馬氏拘送警廳而王阿毛已被逸去當由該廳發科訊供之下乃於前日轉送地檢廳訊究 
[私售水門汀之敗露]  
　　法租界小東門魏慶記營造廠看工人方玖向本月二十二晨串同洋人某甲竊取太古公司水門汀五十桶售與林德豐計洋二百元事被太古公司六號巡丁趙阿生瞥見報告捕房飭探唐雲卿等前往將方玖向林德豐兩人拘獲帶入捕房昨解法公堂詰究先由太古公司洋人及巡丁趙阿生投訴前情詰之方玖向供太古棧看工洋人向吾聲稱有五十桶水門汀托民人代爲銷售故民人轉售與林德豐實不知是竊來之物林德豐稱水門汀係由方玖向介紹售與民人後即雇運貨汽車兩輛正在裝載時即由包探到來將民人拘案求察中西官判方林兩人各交一百元人銀並保出外聽候再核 
[此控行兇彼稱敲詐]  
　　成衣舖主尤德裕日前與夥計張文卿口角互相爭鬭旋張之腿部受有力傷數處後由巡捕到來一併拘入捕房張送醫院醫治解往法公堂判着交保候核在案昨又傳訊張文卿供尤德裕虧欠民人一個月之工資是日前往向索反被糾衆行兇並將民人腿部猛戳數下請求訊究詰之尤德裕供張文卿上年雖在民店中爲夥於七月間停歇並無欠伊工資實情有意敲詐至伊腿部所受之傷實係自已所戳繼由被告律師稱原告前向徐雲福購買夏布不付貨欵由被告出場排解以致挾嫌請究中西官判聽候覆訊再行核奪 
[汽車夫違章之科罰]  
　　汽車夫顧文泉日前駕車至法新租界開駛快車不點燈火適爲一百十四號華捕查見以顧有違定章抄錄號碼回稟捕頭於昨日傳至法公堂請究先由一百十上號華捕上堂稟明前情詰之顧文泉供實因後燈已毁故此不能燃點求宥中西官以顧不應違章着罰洋十五元充公以儆 
[購線襪付僞期票之控究]  
　　大中華襪廠主謝月英昨投法公堂控稱前由趙國楨介紹荐胡朝官至廠中充當跑街昨投法公堂控稱前由趙國楨介紹荐胡朝官至廠中充當跑街日前胡稱華界益豐洋貨號欲購線襪一百打現欵交易當時婦人信以爲眞將貨送去後胡即持來益豐號期票二紙届期往收不料係屬僞票尋胡理論詎已逃逸現蒙拘案請求飢追欠欵及貨價洋五百餘元等語詰之胡朝官供稱一百打線襪實由益豐購去期票由陳某給與民人餘供支吾中西有判胡還押着原告詳細補詞來案再行核奪 
[續出無敵牌各品部准立案]  
　　家庭工業社股分兩合公司近以續出無敵牌牙刷·毛巾·絲襪·胰皂·生髮油·花露水·撲粉·及自製原料藥品汽水等均用無敵牌商標仍以蝴蝶爲標識誠恐銷行日久亦復有人冒用特檢各項出品上所用商標五十三種呈請農商部注册備案併請仍援前案一律但完正稅槪免重征去後昨經農商總長簽發第一二三四號批令内開呈悉該公司製售牙刷毛由等品仍用無敵牌商標請予備案應即照准至所請援案完稅一節應將各項貨様及商標各三份補送來部以憑轉咨稅務處及財政部核辦 
[大團航船遇險]  
　　昨晚九時許有浦東大團航船周阿桂在南滙裝載白布三十件棉花二十除包並男女乘客十三人開駛來滬在南黄浦白蓮涇口已將停靠碼頭適潮水甚急所裝殲脚甚重不能支持周見水勢湧急恐遭危險將艙面上所裝之花衣擲入浦中以經　脚男女搭客大聲呼救由緝私巡船經過聞聲趕至將各搭客過在巡船内駁至港口各搭客上岸步行來滬一面將周船拖至白蓮涇港内未遭危險然所擲去花衣十餘包損失亦已三百餘金云 
[攫取婦人銅元]  
　　張道如在虹口東有恒路小菜塲附近攫取行路婦人葉戴氏所携籃内銅元一百枚飛奔逃逸經氏大聲喊捕由二百十二號華捕與探葛祖元聞聲到來帮同將張追獲搜出原贓帶入捕房押候解廨請究 
[汽車夫不聽指揮]  
　　虹口天　路三百七十七號某姓家汽車夫張子明因駕駛三千五百零五號汽車至乍浦路北蘇州路轉角不聽四百十號印捕指揮致被該印捕抄錄號碼名姓回稟捕頭請廨出單傳究矣 
[婦人扭控女兒姘夫]  
　　高郵婦人徐李氏前日扭同鄉劉玉山至四區吐分所控稱婦人之女前由原籍逃來上海與劉私姘賃居治下义袋角地方因此女自幼字人近其壻家知風前來索人故婦人親自來滬偵知下落劉央人出塲調處將女送還今日正欲動身回籍不料女又潛逃劉復央人向氏關說願出洋六十元與壻家退婚等情氏不願是以扭案請追經倪署員轉解司法核辦 
[姦佔女子之獲究]  
　　眞茹鄉婦人章甘氏之女阿珍日前被素識之朱阿坤誘拐姦佔昨爲該氏尋獲扭控四區三分所經謝署員質訊屬實判解司法科核辦 
[傳保著交汽車夫]  
　　閘北姚家宅橋何孫氏所開之香店内聾　學徒周月亭六月二十九日出外買物被新民路丁協昌熔銀爐之五十七號汽車撞倒碾傷左肩膀臂等處當由崗警將汽車夫通州人曹德元拘入四區經顏署長訊明判周送醫院療治曹暫交保在案事届一月該學徒傷勢迄未見輕昨日署長轉諭被告保人將曹交案聽候訊核 
[各被告交保候訊]  
　　英商洛士利洋行在公共公廨呈控華利號主舒文耀欠定貨美金一千一百八十一元銀九十八兩九錢又美商公泰洋行控壟顧興定貨不出請追損失又張福生控張永年不理欠洋一千元又婦人金徐氏控其夫金阿康用强悍手段迫作無恥營業請求離婚各案均由駐廨中西包探將被告四人陸續傳案諭着交保聽候訊核 
[匪類攫取金挖耳]  
　　前晚有一匪類在新世界游戲場北部攫取婦人沈徐氏之金挖耳該氏覺察狂呼適包探魏金福亦在塲内當將人贓拘入捕房經捕頭詢問該匪類一言不出似係啞子因飭睡押候解公共公廨訊辦 
[買冷食未捐執照]  
　　福州路一百六十六號屋内有冰淇濓出售昨經工部局人員查得經售之梁雨亭並未捐領執照有違定章通知該管捕房轉請公共公廨出單傳訊 
來函 
[懷遠慈善會來函]  
　　上海申報館轉華洋義振會曁各處振災會鈞鑒敬啓者敝邑地處窪下河道紛歧渦淮合注淝芡分流每當春夏水旺之秋一遇空元氣大傷至今未復本年因春間陰雨過多二麥業已歉收詎料近復大雨　成水澇秋禾盡没蔬蔴俱無屋舍渰於水中人衆逃之山麓掘地爲灶架蓆作廬景象凄凉不忍觸目而城廂各地商業繁盛之區亦竟無一片陸土　閤閉户街衢行舟百業滯停生計更不堪設想少壯將有流亡之厄老弱難免溝壑之塡慘狀如新當亦仁人君子所聞而惻憫者也敝會目擊情形義難坐視爰代哀告仰乞仁施夙　貴會痌癏在抱餞溺關懷務祈將敝邑災情宣佈中外廣爲募捐派員查發恤我災祲拯彼顕沛無任祈禱懷遠慈善會勘 
[聯益善會來函]  
　　敬啓者邇來天時不正疫病流行而愚者往往延治不及殊可憾也敝會有鑒於斯特於今夏附設臨時時疫診所延聘西醫駐會診察並自製神效救濟水散發各處惟患病之家當疫病發生時輙常驚慌無措因是敬乞各善士如見有患疫者請指引至敝會診察或病者不能行動可用電話（北四三九號）通知俾得登門醫治如遇路遠則可指示附近之醫院語云救人一命勝遣七級浮屠此口頭之功德獲報亦當無量也上海梧州路聯益善會謹啓 
雜評二 
[北方又告大水（訥）]  
　　去歲直皖戰起繼以大旱今歲湘鄂戰起繼以大水南省旣迭有警告北方又荒象象已成如此天災人禍之交作說者謂天災所以警人禍吾則謂天災實以助人禍耳軍閥以戰爲兒戲而民受其殃蒼蒼者以水旱爲兒戲實禍亦僅及於小民而於官僚無損　爲軍閥者可因戰而得權利爲官僚者可因災而得權利故戰與水旱皆非彼輩所畏也 
　　所可異者地方之人對於戰禍之來旣漠然而莫爲之拒對於水旱之至又淡然而不爲之防禍患年深一年而地方之無備如故夫以地方之人尚不自顧切膚之利害更遑論他人耶 
　　彼蒼蒼者製造災禍之天然機械也軍閥官僚製造災禍之巧匠也地方有勢力人士又皆爲此製造災禍者推波助瀾而小民於是乃無告矣 
公布欄 
[上海地方檢察廳]  
　　批示張永年據訴唐頌清不付存欵案經同級廳判决仰候查明核辦至爾前次虚僞告訴亦應一　究辦方昭公允着自來廳候訊此批姚金金據訴姜阿訓等將所存男女皮鞋等件抗令不交等情仍　向同級廳請求本廳碍難准理此批朱福生狀悉此批沈小安子狀悉查該民人係在毆打時當塲拿獲確爲本案正犯毋庸飾詞狡辯仰即知照此批卞正舉狀悉所請取保一飾仰即覓具妥保來廳聽候核辦此批于花氏狀悉候偵查核辦此批唐有寛狀悉崔大安等迭經設法偵緝一俟獲案本廳自當依法訊辦仰即知照此批趙象賢查狀尾並未具名簽字詢之押趙象賢亦稱近來並未遞狀此狀顯係他人冒名代遞除飭醫查辦外此批吕小和尚狀悉案已却下毋庸　訟此批葛綱祖狀悉業已起訴仰候審判此批陳葆康狀悉案已確定候送執行此批蔡楊氏等狀悉案已起訴候送同級審判廳核辦此批沈高氏狀悉候偵查核奪此批果三狀悉據訴請求易科事實核與新刑律第四十四條規定條件不合所請應毋　議此批以上七月三十日 
[上海縣公署]  
　　布告爲布告事案照漕河涇鄉一帶每有帮匪在彼匿跡青年子弟往往被其引誘入帮甚至成羣結隊恃帮衆爲護符於茶館酒肆之中爪牙密布敲詐鄉愚打架拆梢無所不至且有年經婦女被其勾引捲逃者貽害地方殊堪痛恨　漕河涇鄉經　呈請示禁前來除飭警國將查拿議行懲辦外合行佈告嚴禁爲此布告諸色人等一體知悉須知入帮横行大干法紀一經拿送到官即應儘法懲治嗣後務各安分營生切勿入帮横行致干嚴究如敢陽奉陰違定即嚴拿究辦其各凛遵毋違切切此布 
　　批示教員張權等旱爲籌辦義務公學請備案由　該公學甫級籌　並無備案之必要應俟開學有期查開部章正式具　再行核　仰即知照此批簡章發還王秋記等爲掯契勒案請飭令給變由批已訊供堂踰着知照此批合號公司代表也楚旱爲購地創設試騐塲請諭董保曉導業户讓售由批呈悉已令飭　圖董保曉諭業户平價讓售矣仰即知照此批潘鳳　呈爲請保送投考並附相片證書由批據呈並相片保證書均悉已備文咨送仰該生届期前往受試可也此批 
[淞滬警察廳]  
　　批示一件婦人蔣劉氏批據呈已悉查本案係鄂省派員來滬指拿寄押能否交保之或本廳未便主張所請各節應毋庸講此批一件婦人劉韓氏批呈悉姑准派探飭傳高正保到案訊奪可也此批一件何學忠批來呈已悉爾妻劉氏捲物潛逃情形顯見受匪人之誘揚淮予通令協緝可也失單存此批 
 
 
 

Page 16

 
 
   
 
 

Page 17

 
 
常識 
常評 
[商界之注意選舉權] [  覺]  
　　本届省議會議員選舉今日覆選矣上海各路商界聯合會不滿意於初選之不合法曾紛紛開會反對此商界漸知尊重公權之證據不可謂非進步也 
　　雖然吾觀其所發反對初選之公電似未曾注意於省議會議員選舉法也夫各路商界對於初選之反對重要之點有二一曰調查不合法一曰投票不合法果能依法訴訟此等選舉固應無效惜其不及早注意而時效已過則雖已知尊重公權而仍無法以推翻不法之選舉 
　　何言之省議會議員選舉法第二十七條宣示選舉人名册以二十日爲期如本人以爲錯誤遺漏得於宣示期内取具憑證呈請初選監督更正此可見宣示後二十日以内不請更正則反對調查之不合法爲無效矣又第九十條選舉人確認辦理選舉人員有舞弊及其他違背法令行爲得自選舉日起初選於五日内向地方審判廳起訴覆選於十日内向高等審判廳起訴未設審判廳之處得向相當受理訴訟之官吏起訴此可見不在法定時期以内向法定之法庭起訴則反對投票之不合法爲無效矣 
　　吾願商界之尊重公權者目今以後隨時注意法律并注意法律之時效庶幾不爲失時之鳴乎 
衞生 
[我之泅水經歷談] [  伯魯]  
　　夏令最愉快之運動莫過於泅水一得其術興趣無窮然初學者每心怯氣弱不敢入水嘗試實則吾人體格輕於水量者百分之一若虚心平氣置身水上而沉溺者未之有也我練習泅水不過月餘頗得其趣兹將經歷所得者書之以爲有意學習此項運動者告 
　　入水時當虚心平氣初習者面向水手足前後直伸則身自能浮在水上身旣能浮則仰首水面以便呼吸同時運動手足自能向前直進 
　　在跳板躍入水中時先儘力吸氣數次即放膽於板上躍入水中躍時兩足當在板上用力一點使首部向下直到水中否則身體平落胸膛爲水所擊必痛苦難堪也 
　　游泳術有三種曰平泳曰半身泳曰争泳初學者當自平泳入手次學半身泳後學急泳平泳者全身伏水上頭出水兩手向後力撥兩足向上力蹴則自能前進矣半身泳則身體不平浮水面右肩没水中左肩出水面右手抑水左手搔水兩足蹴水法與平泳同急泳則兩手非同時搔水當左右手輪流出之水中向後力撥撥水時當同一速度兩足同時力蹴則進行之速率較之前兩種泳法大數倍也 
　　泅水最重要之條件可以一言蔽之即忍耐與大膽是矣蓋初學者每望水生畏苟具一練習之决心放心入水則第一難關已過然旣能浮身外面運用手足向前進行實一難事故必須具有忍耐心慢慢練習則未有不能成功者（乙種酬） 
[夏令露天施茶之危險] [  葉嗚遠]  
　　每届夏令内地慈善家有設置露天施茶於通衢路道處以供一般奔走往來之苦力貧民飲用者爲貧民解渴計誠便利矣爲貧民衛生計實多危險爰就鄙見所及略述一二於下或加以改良或根本廢除敬希慈善家於此一研究焉 
　　㈠裝施茶之茶缸鮮有設蓋者置於露天難保無灰塵之飛入及飛蠅之悞落灰塵飛蠅均帶有不潔之生蟲足以散佈虎列拉殺人致斃若輩苦力奔走於烈日之下祇知有茶可以解渴罔顧其他其危險爲何如耶 
　　㈡苦力之奔走於道路者此往彼來日不可以數計使有一患傳染病（如肺癆是）之人取飲此水勢必至由病菌之輾轉媒介蔓延及於一羣之人其危險尤有不堪設想者矣（乙種酬） 
道德 
[認眞辦事爲最高尚之道德] [  阿獃]  
　　我國人有一最大弊病即辦事不肯認眞惟冀坐享厚祿諺所謂吃糧不管事也此種病根深入人心莫不視爲當然而恬不以爲怪噫此實國人無道德心之表徵也夫人生在世無錢固不能自給惟得之必以其道彼不勞而獲之錢終覺於心有愧况事之振興與否全視辦事人之能認眞與否爲衡使盡存吃糧不管事之心則事必日形腐敗坐觀其腐敗而不思振作實爲不道德之尤 
　　欲救此私而忘公之大病全在國人之能認眞辦事須知認眞辦事爲最高尚之道德無論職位之大小薪資之多少務必矢力惟勤黽勉從事庶幾所得報酬於心無愧而各種事業亦必成績可觀爲公爲私兩有利益願我國人共相勉也（甲種酬） 
[家庭教育的緊要] [  温涼]  
　　無論什麽人大人小孩他一生跑不出的圈子有兩個一是家庭一是社便而普通一般人尤其長時在那家庭的圈子裏面活動棲息個人旣與家庭結了不解緣那麽對於個人性行方面的影響當然狠大也就簡直可以說「個人的優劣良否悉視其環境（家庭）的優劣良否爲轉移」 
 
 
 

Page 18

 
 
有人說個人的良否當視學校教育的良否爲轉移這句話我也承認但我總以爲家庭教育較學校教育爲尤重爲什麽呢因爲小孩子自出娘胎至少也有五六年整日的關在家裏這五六年中幾乎把這個小孩子的一生的性行事業都給他鑄了個大槪的模型了鑄得好固覺可喜鑄得不好那就簡直糟透了那就從此以後這個人有無希望就完全靠那學校教育了所以我常說「學校教育無大効力」就是因爲初入學校的小孩已經在家裏帶來了滿身的病毒了那麽學校教育消毒都恐怕來不及還如何能說使他各方面都狠順遂的充分發展呢 
　　我現在再用一個粗淺的譬喻學校好比是個醫院没有中家庭的毒的小孩好比是個身體柔弱的人身體柔弱的人只消醫生給他幾劑補藥就好了那中了家庭毒的小孩好比是個身體柔弱而又滿身染了病毒的小孩這様的小孩醫生就狠費力了必定要先設種種的法子來消去毒然後再來補藥恐怕毒没有消得成便中途死了 
　　唉危險呵家庭教育眞要緊呵有兒女的父母千萬注意（未蓋章） 
[西方格言（一七○）] [  謝介子選譯]  
　　嫉妬者如常布剌針於牀而眠其上（本溪）（Ｐunch） 
　　眞譽之本固而發榮（英吉利諺） 
 
[社會之蠧] [  可南]  
　　閉口而張目（意大利諺） 
　　母因人意而生活（英吉利諺） 
　　但有一洞之鼠最易受捕（法·西·荷諺） 
　　驕傲乘時起恥辱與之俱（英吉利諺） 
　　彼所知甚寡而發言殊速（意·西·葡諺） 
　　已往之勞工最爲可喜（英吉利諺） 
　　人多爲其生後而工作（丹麥諺） 
　　尋常詼諧家往往有小巧而無大慧（楊）（Young） 
雜錄 
[忠告青年之投考交易所者] [  寂寞徐生]  
　　邇來各種交易所信託公司風起雲湧盛極一時其利害姑不暇論惟吾見青年之投考交易所信託公司之所員養成所者人山人海趨之若鶩則不得不略陳鄙見以爲吾至敬愛之青年告焉夫交易所與信託公司爲吾國新創之事業需才方殷青年懷抱利器會當出而問世懷才不遇抱璞自憐不足以言於今日需才方殷之時代固矣然吾見今之投考者不問其投考處之内容如何即事非投機（自交託流行而養成所函授學校及交易所原理等書應運產生非投機而何）而三月速成科六星期講習科其成效究屬無幾即無論成效何苦而畢業二三百人能紹介爲交易所信託公司之職員者能有如干人使内無强有力之奥援即畢業時考列最優等者欲望其錄用恐戞戞乎其難矣即錄用矣亦非可獲巨俸也優厚之權利董事享之發起人享之經紀人享之至區區職卑之所員其所獲亦餘瀝而已未必有優厚之權利也然則紛紛投考者亦多見其無常識耳日前吾寗波證劵花紗交易所速成班招考報名至一千二百人之多（因之此間各中學校之投考者較去年銳减）以小學教員爲最多而中高小學生亦不少曾入大學經濟科學辭退商業而來考者亦不乏其人考時雖减至六百數十人而學額固祗二百人也吾寗波遠非上海可比雖有一二交易所信託公司發起其營業之不能發逹事可預卜而青年之無職若此可慨也夫嗚呼自交易所信託公司興世人徒聞某某一日獲利五萬元某某九人不一星期賺六十萬元垂涎長及尺許而不知投黄浦者亦大有其人也今青年放棄其良好之志願正當之職業紛紛隨逐臭之夫之後以爲樂吾誠不知其結果矣 
　　又聞近日海上交易所信託公司所員養成所招考多至千餘人而正取僅四五十人無論其有無夤緣運動之事而青年不問自已之學力貿然來考其不名落孫山鎩羽歸來者幾希吾至敬愛之青年亦可恍然悟矣絜注（乙種酬） 
問答 
[答增强記憶力法] [  慕佛]  
　　人之腦爲思想記憶之海若操勞過度或妄想環生抑或感重大之剌激腦神經即生一種變化而記憶力薄弱不外以上種種原因治療之法一物質的一心理的以物質獲效者百不得一即有之亦係被物質之衝動的結果心理治療之法須修養須寡慾修養之法門外漢恐難辦到而寡慾則有耐力者均能爲之夫修養旣不能辦到物質又不能獲效當用何法醫之曰事事特正軌袪妄想行之旣久不期然而自然痊愈也余在天津時有以記憶力弱詢者曾舉此以告獲效者計有七人之多 
 
 
