# 1911 - 245 - 4913860

 

Page 1

 
 
   
 
 

Page 2

 
 
[上　　諭]  
　　七月十四日内閣奉　　上諭出使俄國大臣著陸徵祥調補並賞加侍郎銜欽此 
　　上諭出使和國大臣著劉鏡人補授欽此 
　　上諭程德全電奏本月初四五六等日大雨如注晝夜不息圩隄潰决田畝被　　淹災情較前尤重現在庫儲奇絀勉籌急賑深恐不敷等語江蘇各屬屢被災　情殊可憫加恩著賑給帑銀四萬兩由度支部給發該撫卽派委妥員核實散放毋令失所餘著照所議辦理該衙門知道欽此 
　　上諭陳夔龍奏永定河漫口奪溜分别參辦並自請議處一摺前據該督電稱河水奇漲南三工尾漫溢當經降旨飭令竭力搶護茲據奏報詳細情形七月初六至初七日傾盆大雨歷兩日夜之久山洪大注永定河南三工尾第二十號漫溢成口口門連上十九號約寛一百四十五丈雖因河勢奇漲人力難施在工各員究屬疏於防範調署南三工涿州州判本施在工各員究屬疏於防範調署南三工涿州判本任北二下汛東安縣主簿章晉墀著革職留工効力代理南岸同知候補知縣張榮凝永定河道呂佩芬均著革職留任陳夔龍督率無方並著交内閣照例議處仍著將漫溢各工趕緊堵築並派妥員速放急賑以拯災黎毋任失所餘著照所議辦理該衙門知道欽此　　監國攝政王鈐章奕劻假那　　桐徐世昌署名 
[評　論（無）（名）]  
　　川路風潮之變幻川路風潮至今日。可謂極變幻之至矣。川前督王人文。承政府之命。彈壓川人。不能如願乃徇川人之。意。反而奏參郵傳部此變。幻之。一也。政府不以王人文爲然。乃促趙。爾豐到任。期其能壓川人也不意。趙到任。而仍無效。反有停學罷市。不納租稅之實行。於是亦不得不。徇。川人之請。爲川人請命。政府亦。不以爲然也。於是鐵路大臣端方。又參趙爾豐。此又變幻之一也。端方之參趙爾豐也。謂其不能鎭。川人。請派大員查辦。而政府又以。端方身爲鐵路大臣。見川有風。潮而不敢往川。乃卽派端方。往查趙。 
 
 
 

Page 3

 
 
爾豐。此又變幻之一也。端方以風。潮甚大。不敢身當其衝。又以不去。趙爾豐。不能往川爲言。此又變幻。之一也。政府因其趨避。不准所。請仍飭其前往。此又變幻之一也。 
郵部見川人反對。則川路終不能。收歸國有。故欲行强硬之策。非收。歸不可。否則何以對四國借欵。政府則以川人風潮過大。恐生他雙。又有和平對付之心。故政府欲和。平而郵。傳部問何以對四國借欵。則政府不。能答郵傳部欲强壓。而政府問以如生他故。政府不任其。咎。則郵傳部又。不敢答。此又變幻。之。變幻也。總之所謂變幻者非他。欲以爲難之事。讓諸人。而已處於。易。耳庸有他故哉。嗚呼。此之謂中。國之大臣。 
[專電]  
　電一（北京） 
攝政王以十八日爲皇上典學之期准親率陸陳伊三師傳同人毓慶宮並命内閣總協理隨班 
　　電二（北京） 
内官制通則暫行章程將頒布試辦五個月無烏布名目一律考試列人下等者咨回原籍 
　　電三（北京） 
内閣電致江督江皖迭告水災長江關係要重除飭水提嚴巡外着選得力弁兵嚴布要隘妥愼防範 
　　電四（北京） 
某部大臣商請慶總理酌改收納郵費若照郵部所奏恐欵鉅難任遞寄文件多所窒碍慶總理允相機奏請核奪 
　　電五（東京） 
陽歷九月七號以大藏相主局長橋本圭三郎任大藏次官司法省刑事局長平沼騏一郎任司法次官 
　　電六（東京） 
下瀨火虊發明者工學博士下瀨雅允于九月六號逝世各報甚爲惋惜 
　　公電（太平） 
各報鑒當塗於閏月十七七月初五六等日屢遭大潮大風大雨圩潰無遺屍流徧野朝廷軫念災民政府關心民命慈善家念切痌瘝度必加惠無已急拯殘生延頸長望當塗自治預備會農會叩 
　　公電（十二圩） 
各報館曁義賑會鑒十二圩於初六日風雨大作江潮暴漲鹽河圩决人没田淹僅存一街災民麕集市面閉歇危險不堪言狀待賑至急除電禀各憲外仰祈宣市七月十五十二圩公電 
　　公電（南京） 
各報館鑒寗垣連日狂風驟雨水勢益大各鄉圩堤潰决田廬盡淹灾情甚重頃已派員調查並呈請督藩府縣曁查賑大臣散放急賑一面設局平糶上元農會叩删 
　　公電（無錫） 
各報館鑒金匱天授大水爲災田禾淹沒民困痞擾乞各界善士賑綏金天授自治局删 
　　公電（蕪湖） 
各報鑒查勘和含無一帶數百里一片汪洋漂沒人民廬舍無算哭聲震天祈登報佈告多集振欵急救功德無量王一亭蘇筱齋叩 
　　公電（常熟） 
各報館鑒狂風大雨日夜不息水勢復漲漂沒人畜無算祈登報常昭自治會公叩 
　　公電（廬州） 
各報館鑒江水决堤全州陸沉日死千餘連日風雨不息百萬同胞朝不保暮請登報乞振無爲州紳商學等公叩 
　　公電（江陰） 
各報館鑒沙洲全沒城垣裂陷牲畜盡斃柴米斷絶災民失所朝不保暮乞求急振东陰全體紳董公叩 
[譯　電]  
　　電一（北京） 
中政府已令川督趙爾豐拘拿倡亂首要逆料川省大局必致不可收拾 
　　電二（倫敦） 
德國海軍在基爾大操時德皇乘御艇沿如戰艦巡觀排列數英里之遙有游船一隊載德國各處游人尾隨而進歡呼之聲不絶於耳艦隊計一百艘蚊子船不在其列計其噸位約有二十二萬將卒二萬五千其行動極有秩序毫未肇禍德國各報皆極論海軍戰備之完全 
　　電三（倫敦） 
法國海軍會已撤去摩洛哥預備隊即發公啟力求鞏固德國之海軍地位該會會長柯斯脫大將曾由德皇邀閱海軍閱兵式 
　　電四（倫敦） 
法政府深望法德摩事交涉於本月二十號前議結因届期兩年義務兵將離聨隊如尙不能解决則將下諭暫緩裁撤至派往法國東北鎭壓搶食暴動之軍隊係由西部防軍中調出俟亂平後仍擬駐紥該處 
 
 

Page 4

 
 
　　電五（柏林） 
德國首相今日（十四日）已由基爾回抵柏林外務大臣往商摩事今日或明日該大臣將與法國大使重行會議德國官報謂目下交涉情形已較法使回國前更有進步 
　　電六（紐約） 
墨西哥臨時政府總統馬特洛之黨及里伊斯將軍之黨在墨西哥城執械互鬥死者十五人傷者十六人現已調集軍隊頒行軍律旦夕將有流血之禍因選舉總統時里伊斯及馬特洛兩黨意見頗深致肇此禍美政府見此情形大爲不安蓋恐再起大亂也 
　　電七（鈕約） 
鈕約省之鐵路橋爲暴徒炸毁犯之人尙未緝獲 
　　電八（倫敦） 
比國南部有屠夫二千名同盟罷工比京亦有屠夫多名倡言罷工 
　　電九（倫敦） 
比國及德國西部近遭地震毁屋甚多 
　　電十（巴黎） 
飛行家何杜連司刻能飛行四百九十六英里之遠及停留空中七點五十六分三十六秒鐘之久運動靈妙實爲飛行家之最得法者法國陸軍部擬聘請爲敎授飛艇操法之敎師 
要聞一 
[各部預備資政院議案]  
　　内閣總理大臣傳諭各國務大臣限期將編交資政院議案擬妥送閣曾誌本報茲悉理藩部大臣肅邸到任後即將此事詢問達穉夫侍郎旋於前日特開會議肅邸提議以去歲交院議案遽遭駁回其中情形本爵無不深悉蓋因預備不完勢力薄弱之故本年本部應交議案頗與前頒閣令政綱相關亟應鄭重將事以裨藩政今距開會之期不及兩月而本部籌備尙未就緖若待各藩屬將遵查事宜逐一報部再行編送恐有措手不及之虞應先公同妥辦免誤要政旋與達侍郎等議定自卽日起即就本部調查編制局所收案册擇其詳切才先行着手編訂一面電催各藩屬盟部落限定於八月初旬一律報部俟到齊後再行核對一次如無差異卽將所擬議案送閣覆議以便奏明交院並聞肅邸以本部在資政院勢力薄弱擬向閣臣籌擬辦法以漲勢力此理藩部預備之情形也至民政部及法部各議案編擬亦已過半民法一項已經告成而度支部所覆核之預算事宜刻下亦已及半約月杪即可依限送閣其餘各署亦均辦有端緖惟本年之最關重要者爲振興實業經費交院審查一項是爲各部合擬事宜現正預備細則送閣綜核 
[濤邸爲張趙作和事老]  
　　趙爾巽到東即與第二十鎭統制張紹曾意見不合遇事思裁抑之張性倔强且有神經病不肯相下於是益不相能趙未出巡時曾電陸軍部稱張無狀請易人陸軍部敷衍覆之事爲濤邸所聞乃電致張來京告誡遇事須和衷共濟聞張鎭日昨來京即爲此事云 
[片馬交涉近訊]  
　　滇邊片馬交涉種種情形迭詳前報茲得滇中友人專函謂片馬案發生以來雖經李制軍與全省紳士再三力爭迄無效果而我畏首畏尾之外務部竟有認爲永遠租借地之議滇中士民聞之大憤近又由各處紳士從事調查以備對付日昨永保十紳已將調查所得報告雲南諮議局原文節錄如下騰越富商伍嘉元徐祥麟等曾欲攘奪登埂段土司之利權不遂竟將該土屬茶山五寨及片馬私賣與外洋立有木刻作據該土司查明禀報當經保山縣陳文燦副將李殿勛帶兵前往將伍嘉元拿獲疊由前任府彭繼志迤西道耿均經訊有確供在案擬以監禁之罪外並飭各土司加兵防範不料江府前任騰越廳時與伍有譜誼迨江升署永昌府由伍嘉元之子邀同捐生夏從武前往官坡設席迎接由三和號舖兌交數千金求爲翻案故江府甫經接印卽提伍審訊誘其翻供據禀到省請治該土司之罪并令各土司議結墩卡遂虚洋兵得以深人片馬茶山各地方而永保之門户失全滇之屏障撤矣又報告云雲南迤西地方多與英屬毗連而騰越與英交界之處尤多各土司所治土民性極樸厚從前向内之心極熱自葉如桐等來任同知後以種種苛虐手段蹂躪良民或縱丁敲搕或任意殺掠已激成多次上控之案土司見官如此遂亦從而效尤邊民 
 
 

Page 5

 
 
　　受其殘毒無所告訴不得已移民緬甸求英保護計先後由滇人緬者已不下數萬人之多英人卽利用之以爲嚮導長驅直人佔我要隘追原禍始不能不咎此輩官吏之爲叢敺雀也 
又聞李制軍近接外務部電云片馬事疊次來電分南北兩截辦法注重派員往查並預備公斷藎籌極佩本部現照會英使畧謂土司各部本歸中國管轄必仍屬中國免另覓土地換讓致生糾葛所謂分水嶺者宜指高良工山一帶毫無疑義貴國必欲堅持異議惟仍請先將兵隊撤退彼此各派大員就地將兩國所主形勢詳細考查備具說帖報明兩國政府核定界線根據以期兩無委曲其向北未勘之地即於此地一併查明以爲將來勘劃地步至界務照前辦法總能妥善解决如猶恐兩國意見終難一致尙有公斷一途爲最後之結果云云 
[皇族内閣又有反動力]  
　　浙省諮議局日前接准湖南諮議局公函擬請聨合全國選派代表人都請願更定新内閣之組織原函文云啟者諮議局聨合會爲閣制案歷次通告書計邀公覽内閣不負責任皇室充任總理爲世界各國所無與立憲制度相反而續行請願更定閣制實吾國救亡唯一之至計其詳具見報告書中應請貴局查照迅即通告各團體各舉代表於八月二十日以前晉京共爲改組内閣之請願彰輿論協同之致表國民忠愛之忱殫竭精誠克回天聽俾内閣能負完全之責任則政治可望改良而皇族不握内閣之中樞則君主立憲政體日即於鞏固此誠薄海人民仍宜毅然祈求以期於必獲而後已者也敝局爰有主任通信之委託理合函達唯乞垂察早賜施行 
[浙省議裁各府首縣之實行期]  
浙省前奉電旨裁撤各府同城知縣後撫院會議廳即於十三日開會召集各司道首府縣曁各議員等遵章集議當經公决擬將仁和錢塘嘉興秀水烏程歸安鄞縣山陰會稽臨海蘭谿西安建德永嘉麗水等縣一律於本月二十一日實行裁撤其徵收錢糧事件將來併歸自治公所辦理仍由各府就近督察月内即須奏報奉准後詳議章程再行宣布聞是日議場巡警道與首府頗不贊成其餘司道中亦多有終席不出一語者未識能否照行 
[小說]  
　　無名罪人（二）（十）（三）（無名） 
犯人道如今已過了。三個月了誰還記得而且我那夜也並不在加。非店總會等所在。這時旁聽的婦女們都想他這地不肯明說。必然和那一貴婦人。私相聚會。誠恐說了出來傷了貴婦人的名譽。因此。特地保。護他的。心中都有些感激。裁判長道你旣不在加非店總會。等所在。那麽你當夜是在那裡。犯人道只在街上閒走。裁判長道夜間十一二點鐘時。你還在街上閒走做甚。而且那夜天以大雨。犯人道。不錯。那夜的雨。果然不小。所以我被捕時上下衣服。都已濕透了。你們如或不信。請問當時捕。我的巡警。但是當夜我雖在街上閒走。郤並不曾遇見一個相識的人。以後的話。請裁判長不必再問了。我便說了出來。也是無益。說罷。面上微露冷笑的樣子。裁判長稍有怒容。又說道以外的事。你如不肯再說我也。是沒法的。犯人道以外的。事。我也没有。如要我再說我只得說誑。那是我不願做也不能做的。裁判長道我要你再說。也不爲别的。只爲你能彀說出一二犯罪反。對的證據來。你的罪便可消。滅如今你爲保守你本姓的緣故。將那。緊要的關節。都隠匿了。我竟無法替你想了。被告如今你的審問已。畢。我且呌那證人來問他。你當時犯罪的證據。你且聽着。犯人至此。依然面不改色的答道所以證人。在那預審的時候說過了。都是眞。實的話。如今說來。定也眞實的。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[澳門交涉談種種]  
　　政府秘密故智張督昨接外務部電云澳門交涉事體重大不容稍有疎忽擬俟議有眉目後再行將全案始末宣布俾一般人民洞悉現在務飭地方官嚴禁造謠生事免誤大局 
　　澳門浚海近狀澳門浚海交涉傳聞業已停工不旬　日復開如故時浚時停實係嘗試手段昨聞張督電致外務部謂浚海雖停工而浚海船尙未駛去該處民心屢受激刺惡感甚深勢將决烈雖有大兵彈壓惟浚海船一日不去人心一日不安除飭勘界維持會曉諭商民靜候交涉外請部照會葡公使轉電澳督刻日將浚海船駛赴他處以靜人心 
　　鄂軍毋庸赴粤日前軍諮府以澳門浚海事電調湖北新軍一鎭來粤以資鎭懾現張督以粤省兵力已足對待新軍銳氣甚壯誠足以寒敵胆湖北新軍可以毋庸調粤電請軍諮府特飭該鎭查照　　雷艇不日到防湖鷹湖鵬兩魚雷船經奉張督調粤業經起程聞張督擬飭該兩魚雷船抵粤毋庸停泊省城逕行開往澳門駐守以觀動靜商請李提預撥無線電機兩副以便安設該魚雷船庶有事時得以消息靈通云 
　　預防粤民遷怒葡人侵佔澳門附近地方得寸進尺種種行爲鄉民均皆憤懣近因浚河事政府與開嚴重交涉現張督誠恐該處鄉民激刺太深倘一時不忍小忿必致有亂大謀查此次浚河包工承辦者係某洋商更恐鄉民誤會因而遷怒於彼聞特電電飭該廳縣出示曉諭須知此次與葡人係爭海權界務至包工一層係營業性質隨人均可包辦幸毋誤會暴動致誤事機　　葡人要求撤兵粤省新軍近日陸續調駐以重國防葡人異常惶恐特電北京葡使以粤省新軍出駐前山演習撃射澳中居民頗滋疑惑紛紛搬遷實於澳門商務大有影響請照會外務部電飭粤督卽日撤防以免妨碍兩國交涉現聞外部與内閣大臣會議進退維谷苦無善法對待昨已密電張督妥議以便照復 
　　某國從中調和澳門交涉風雲緊迫該處居民恐有意外紛紛遷避商務大有一落千丈之勢現聞某國以商務大受影響願從中調和昨交涉司已電禀粤督請示辦法大約此事又有轉圜可以平和了結矣 
　　新軍分紥地點初九日前山友人通信報告云新軍標統司令署駐於東門内劉家祠派三營後隊護衞其三營本部蔣管帶暫紥南門内恭都學堂前隊派作前鋒獨立駐於福善堂各軍士所紥地方概禁閒人參觀軍行秘密理應如是旬日以來表面上無甚緊急命令祗係勤加操練而已又云連日前山同知衙署當差人員四處出外尋覔空曠之祠堂廟宇以便預備後來之軍隊駐紥計現在公地甚少大約搭蓋棚廠居多云 
[嚴漢中家庭慘變續誌]  
嚴漢中被其父妾李氏及妻史氏糾衆兇傷檢察廳已允移同級審判廳訊斷各情詳見前報茲聞嚴是夜不敢回家卽宿於友人某姓宅内次日聞其妻在李氏處方敢歸家集親友評議衆戚多不直李咸責其不應率衆閙毆致復涉訟公堂有玷故道嚴昉名譽而其戚高某（係候補道）兩面調處仍欲令史氏歸家安居了事取銷訟案以免辱身法庭遺人笑柄嚴以一身屢被史等暗害明戕泣不承認衆親友散後彼復至地方廳補遞訴狀催訊詎初九之夜李氏復帶同健僕十餘人各執一短木棍擁至漢中宅閉門將其復行綑縳李氏自持東洋刀刺之口中大罵老娘殺死不肖子誰敢問我幸街衆見李氏等洶洶而來恐釀人命立集數人並召巡警撞門而入時嚴漢中肩上已受刀傷大呼救命之聲極慘巡警飛馳上前奪下李氏之刀隨來僕人見衆至皆遁走街鄰以李如此潑惡命巡警拘至中區並以其刀爲證中區區長知係巨宦之婦不敢輕慢當延李入勸解一番飭令靜候審判廳起訴如敢再來滋閙定行從重懲辦以維治安李氏唯唯而退 
[黃京卿收買黑貨詳誌（一）]  
　　漢口黃志成拆貨店東四品京堂黃訓典因私通架子樓收買黑貨經卾督查知飭關道夏口廳照會商會查辦旋黃上禀自辯奉督批着靜候查復核辦勿庸急瀆各情迭誌前報茲將是案始末詳情分誌於右 
　　黃訓典之歷史四品京堂黃訓典湖北咸甯縣人在漢口經商已數十年初在打扣巷開黃志成雜貨店資本一二十千金不數載忽致巨富擁資二三十萬遂擴充營業改黃志成爲拆貨行另於漢口武昌開兩大雜貨店商標天福營業日臻發達於武漢首屈一指然官商以其暴富頗多疑之前鄂督張文襄微有所聞每藉新政乏款勒令報効經費黃爲人狡滑雖允捐輸然須先奏 
 
 

Page 11

 
 
　　報而後繳銀於是迭保以道員分者補用兩宮回鑾黃又報効萬金特旨賞二品銜交軍機處存記近又捐助　口商業學堂及本籍學堂經費由鄂督奏淸賞以四品京堂候補 
　　架子樓之内容漢口有種架子樓者開設偏街僻巷主之者類皆劣弁蠧役巨痞惡棍几攫竊扒手大小擺隊在水陸竊來之物漢口名爲黑貨均送往架子樓以最賤之價囤買貴如珠玉綢緞賤如穀米銅鐵爲市上交易所有者一概收受但架子樓收此黑貨不便明賣須勾通各業奸商賠中爲之銷納有人調查漢口全鎭大小架子樓多至一百餘家而水上架子不與焉（水架子乃船隻所做内中交易最大者以已正法之劣弁徐升兄弟王福父子曁已獲未辦之陳轉運等推爲巨擘彼黨均尊之爲架子大王聞其黑貨日有百餘金之値徐升之架子樓開在中碼頭水巷王福� 
之樓開在石人館陳轉運之樓開在老興巷怕收各種雜貨均由黃志成專銷黃店遂成囤聚黑貨總滙其成本旣輕　售便易較他店實利市三倍積久自成爲大富矣有董義興拆貨店涎黃店之利近亦爲陳轉運擔保租屋開架子樓支店所收黑貨即分銷於董義興定立合同别店不得攬奪董亦因之致富歷來商會首領或碍於情面或慄於禍害（架子 
樓皆盜賊爲之黨羽如與爲難即被仇害） 
明知之而不敢舉發商界遂長此受無形虧耗竟無可呼訴之地矣 
　　查辦黃店之由來瑞督初蒞鄂任訪悉漢口在公員役差保包庇架子樓爲商旅害即首先拿辦最著名之徐升等一門三兇正法以期懲一儆白一時架子樓紛紛時歇詎大利所在法難禁制不久故態復萌王福等人仍各理其舊業今夏瑞帥遂又拿辦王福父子正法抄家充公詎查其帳本中所載多與黃志成有關承審官以黃訓典位尊多金意圖結歡置不究問嗣王福在法庭供出有所收各路黑貨專銷黃志成等語承審官反斥其挾嫌誣攀假聲勢以躱閃茲鄂督又將陳轉運逮案其帳本則爲夥友王成先携逃未交承審委員陳守樹屏追問其贓物實銷何處再四研鞫始認實銷與黃志成並分售與董義興言之鑿鑿可據陳守據實上陳且謂訪聞漢口架子樓囤聚黑貨實有一種奸商暗中銷納積久遂成特别壟斷因而暴富者頗不乏人此次陳犯所供黃志成各店收買黑貨與王福等所供情形相同諒不盡屬虚誣至租賃開設架子樓房屋主人尤屬無可寛免擬請查明充公一面札飭關道夏口廳督令商會總協理將黃志成各店收買贓物情形查實從嚴詳辦以儆將來並飭各商帮妥議查禁收黑貨章程禀明立案以　商業當奉鄂督批示照准札行道廳查辦並由巡警道立將陳轉運所租老興巷淮鹽局劉姓司事之房屋封閉充公矣 
[浙省官紳籌賑之動機]  
浙屬風雨沈災秋收絶望而災區難民急待拯救者屈指難以數計浙撫增中丞以此次災情過重必須赶辦急賑特於十二日下午電告度支部請辦急賑文云北京度支部鈞鑒洪浙省自本年閏六月十六十七兩日烈風暴雨山洪並發河水漲溢迭據海寗富陽諸曁武康等州縣先後報災籲請賑恤當以諸曁武康兩縣災情較重飭司在於釐金項下提撥洋各二千元赶辦急賑一面委員馳往會勘以昭愼重嗣於上月底本月初猶復久雨浸淫禾棉多遭淹沒各屬紛紛電禀交馳灾象已居此後請賑者當不止此數第念欵關預算本不敢擅自動支而急賑所需又不能不量爲籌濟惟有先行電請立案作正開銷除將委勘情形復到詳細奏陳外合先電聞增韞文印十四日午後三時徐紳班侯沈紳衡山陳紳仲恕姚紳作霖等同謁中座面遞節略陳請三端一擬請以浙欵濟浙用由撫台出奏截留解部各欵三十萬爲購米之需以便接濟一擬請仿照光緖十五年成案奏請緩徵冬漕一擬請責成各米舖不准將起價米漲價以惠貧民以上一端皆爲目前救標之急要辦法中丞欣然答應一一照辦并云截留三十萬之說恐先奏後用尙來不及擬先在運庫内借洋三十萬以濟急用隨後再行奏報惟緩征冬漕之說須俟奏准後方可實行一面准派沈思齊大令爲專辦災振委員以藩司爲督辦大約今明午後沈大令即須邀同全城紳商妥議一切進行方法至米商走塘走湖問題雖經周笠舸太守特往江蘇向撫院籲請弛禁至今尙無確復昨日官紳議决亦曾言定謂走湖一層達到目的最好即使不能所有走塘米石運費雖昻其虧耗亦只得由官廳担任云 
[鎭江水災之隠憂]  
　　鎭郡市面自春徂夏素稱淡月滿望秋收後漸有起色乃遭此絶大水患被水地方固已閉門蕭索卽無水街市商店林立之所亦復鎭日袖手毫無交易商業界一時大有不了之局而當地米價在閏月底已漲至七元以外近因連日風雨來源稀少逐日飛騰刻已漲至八元以外柴薪蔬菜及一切日用之需無不價漲三倍且濱江各洲兩次被水破圩二十餘處田廬房屋皆已漫成澤國餓莩載道人心惶惶搶米之事時有所聞十三日太平洲之東二橋鎭某某兩米店均被飢民搶去米麥數十石當時風潮劇烈經該鎭某董事親出勸諭始各散去 
各埠通信廣東 
[輪船碰沉米船續聞]  
廣泰輪船在三水河口撞沉米船一事已誌昨報茲悉佛山西南平碼行行商前因貴縣米商向例在行内預支資本然後陸續運貨附交行内代理售沽乃閏月二十三日貴縣米商十三家雇張任船載米一十餘萬斤開行運下初一抵三水賢思敎口竟被航業公司廣泰港梧輸船硬碰先將船頭二艙撞破全船入水後該輪自知理屈設法拖至洋關地面而船貨並沒矣船户張任奔報行主遂 
 
 

Page 12

 
 
　　至稅務司禀懇賠償初七日特集該輪船主質訊船主理屈詞窮稅司飭令在外妥議完結乃河口理船廳代該船强辯謂碰撞者係西水之過非該輪之過各行主不服與其理論伊又不准行主發言謂汝非目撃行主又謂汝非目撃稅司遂謂將公事移交地方官辦理云 
[湖北余壽平啟節履新]  
新簡湘撫余壽平中丞於閏月十八日交缷鄂藩篆務畢即請假半月回安徽望江原籍省墓嗣因在籍續假十日茲已届滿由皖來鄂假定湖北楚材官輪拖帶長江舢板四艘滿裝行李於本月十二日起節赴湘是日午刻由省垣文昌門外官碼頭上輪署藩王方伯陸軍張統制以下各文武均到江干恭送並由王署藩札委趙令恩彤護送出境以昭愼重 
[鳳留守過鄂紀聞]  
　　調任廣州將軍鳳禹門留守現已交缷荆州將軍篆務由沙市乘快利輪船於初九日抵鄂當往拜謁瑞莘帥端午帥及湘撫余壽帥由諸帥恭請在抱冰堂讌會聞留守駐節於八旗會館日内即須乘輪赴滬航海往香港至粤履新業在京津招來鏢手數輩候於漢口迎賓棧内隨往廣州任所以防意外 
[江西廬山大水記]  
　　九江德化西鄉之蓮花洞地方近爲西人避暑之處於上月二十五日初更時雨如盆注陡發山洪冲傷田廬人口不少即由該鄉紳士萬本泰萬中枚萬中楨彭福齡彭傳道等據情禀報德化縣高大令於本月初一日履勘另委王之恩少尹赴東林太平宮及沙河等處勘騐茲勘得由九江至蓮花洞去歲曾修馬路歸玉成公司經理此次洪流陡發冲塌該路十里舖地方木橋二道並冲傷妙智舖以上馬路多段現聞業已停車設法補葺聞公司此次損失約在數千金以上並被捲去該公司夥友粤人鄭姓一人至今屍首未獲至蓮花　以上本屬山巒重疊是夕山蛟奔騰約有十數處一時水高十餘丈擁倒龍王廟旁洋房一所又波姓西人洋房二十餘開萬和咸民房一幢均隨波逐流而去另有石門口木橋一道娘娘廟一所被水冲去瓦礫全無自護處至彭家河計五里沿途一帶田廬冲傷者十居其九又自　處至牯嶺公司計二里半一帶馬路已冲成河道半爲沙石堆積滿眼滄桑可勝浩嘆而萬姓一　約計數十煙户是夕山水陡發該村水深數尺聞有孀婦某氏僅擕一子在家適當其衝回入水國後爲同姓極力救護幸獲保全生命至財產損失可不必言矣並有太平宮李安海一村亦有百數十煙户多被冲毁并淹斃人數名餘如東林地方同時亦發山蛟冲毁田地村莊亦復不少前明石橋一道名曰魯班亦被冲倒然該處田地多係石沙一經水瀉恐難復墾矣 
[瑞昌一縣三出蛟]  
瑞昌縣自四月起業已一片汪洋及六月十一十二兩日距縣城百二十里之上西鄉王絲坂平地起蛟水高丈餘西南兩鄉實當其衝淹斃談何两姓各一人蛟水經過之地舉凡橋梁廬宇禾麻黃豆盡被冲去城内亦水深四五尺沿街俱用船舶各店閉門數日十五夜又復大雨如注當由居民禀報該縣胡大令並九江府璞太府由府札委陸令運之蒞縣會勘不料閏月十六日距縣城十五里之陳家河又起蛟水東北雨鄉又被潰决洎至二十五日北鄉下又復起蛟水勢更盛當水起時附近　城坂公隄竟被衝破淹斃熊姓一人衝去水牛一頭順流而下直至港口倒塌屋宇不計其數縣城内外盡皆用船舶往來此實數十年未有之奇災也 
[河口白蓮之暢銷]  
　　江西河口鎭附近各鄉向以出產白蓮爲大宗惟近年價値稍平每百斤僅可售洋二十元左右然較之種植别項花菓五榖已覺獲利倍蓰今歲下江一帶此項白蓮異常暢銷故上月新蓮上市業此者均用高價收買以爲將來壟斷之計鄉民因銷行甚旺亦故意抬價出售聞近日每百斤竟售至三十八九元之多而店户購買者尙爲之爭先恐後是亦鄉民之一絶大利源也 
[安徽廬江縣又報水災]  
廬江縣馬令文錦頃又電禀皖撫謂該邑北鄉同大圩濱臨巢湖稻將垂熟初四夜大風雨浪高丈餘頃刻圩破掃　圩民搶救捲斃甚多呼號之聲慘不忍聞現在灾民待振孔急懇恩速電馮欽憲立派專員携款散放以救民命朱撫軍隨即電商馮大臣酌籌振款派員前往散放 
[日人丹藥被竊之要求]  
　　日本人野口鶴次郎高橋勝次郎在懷遠縣潤河集地方租住王裕珩房屋縣牌賣藥不意於某夜被賊偷去丹藥多件該日人即開出失單冋縣索賠該縣宋令查明諾日人入境並未呈驗執照况在該處懸牌賣藥寳與開店無異顯背約章因即禀請曉撫照會日本領事即飭該日人將店收歇並令嗣後領照游歷之人入境務頻先行報明以便保護至竊賊應即飭差查緝 
[浙江]  
　　浙屬雪片似的災藩司致湖府長令電湖州夏守轉長興申令同鑒據長興商會自治會敎育會等陽震兩電均稱山水橫流太湖泛濫人畜田廬漂流淹沒民食缺乏民心惶恐乞速賑濟以惠災黎等語長邑此次被水情形若何應否撥款賑濟仰即督縣察看情形電復核辦藩元印嘉善紳民上各憲電杭州撫藩糧巡各憲鈞鑒善邑風雨連災水漲五尺禾沒農號務乞速派員查勘呈續上嘉士紳張寳楨顧增礽陳祖望等四十八人公叩桐廬縣被災通禀大略稱桐邑地方入夏以來雨水過多低窪田禾根盡霉爛閏六月十六七等日又復狂風暴雨山洪陡發南鄉堰琪多被冲坍由各莊耆農報縣請勘當經知縣一面勸論農民設法補救一面飭令南鄉自治會趕築堰壩以資捍衛不料本月初五日以後狂雨兼旬農民辛苦補救之手續概遭領覆災情爲數十年來所僅見籲請迅賜派員下縣勘振以拯民命藩司派員勘災紹屬諸曁縣　月十七日以後冲坍湖埂十七處數萬畝田禾悉成澤國迭經官紳先後告急由吳方伯電飭　借厘欵二千元赶辦急振並論秦令迅查户口妥愼散放毋使一夫失所其冲坍堤埂應否以工代振之處於昨日禀商增撫選派知縣沈令枬即日馳往 
[海怪覆舟之慘聞]  
　　定海廳屬螺門港爲捕船張綱　集之所初九日風挾雨起各捕船顚簸不定正擬收綱解索霎時間潮逐浪飛海面現有偉大麟族一簇蜿蜒盤曲頭角崢　身騐約不能辨各漁人有謂爲海怪者亦有疑爲龍者相戒捲網脫逃旋因浪勢滔天阻不得進被浪發沈捕船十三艘而船夥之遭滅頂者計二十一人内經遇救得生者三人餘皆漂泊不知去向可謂慘矣 
[鎭江]  
　　洋商添設油池之交涉鎭郡荷花塘西首有亞細亞洋行之火油池一所現該行又在河東添設油池並擬在地中安置油管一道直達河西以便交通昨已禀由該管領呈照會鎭關道立案惟該處地在租界以外中國官應有主權林觀察因札飭洋務局委員李樹生大令會同丹徒縣文大令前往查勘該處添設油池是否與民房水利有無妨碍詳細禀復再行核　 
[常州]  
　　宜荆又受水災宜荆地居壇漂下游自上月起霪雨不止湖河盛漲低田早經浸沒比至本月初二日起連日狂風急雨壇漂宣歙上游大股之水均同時湧至西自淸西淸東山亭成任從一從二從三從四從五山亭東至均下淸泉開寳等處圩田衝沒無算彌望汪洋已戚澤國紛紛向縣呈報老農逢人輙哭六年三灾人　寒心論者皆謂全省下游如吳松白茆瀏河等處水利失修並歸咎於郵塘閘之不應亟亟展放云 
[松江]  
　　再紀留美學生之噩耗字林報載美國傳來消息　有中國留美學生方存裕江蘇靑浦縣人在偉斯根辛大學校肄業服毒自盡該生前於伊利挪斯大學校肄業時亦曾服毒未成此次自盡係爲屢次考試不利之故云 
[淸談] （平子） 
設官以。爲民也。而今則若以格殺勿論。爲作官者唯一不二之。宗旨矣 
雖曰。治亂國用重典。然蚩蚩之氓。不爲之籌生計於前而惟執。嚴刑峻法。以隨。其後是設官非以牧民而轉。以速民之死耳記者曰嗚呼噫嘻夫豈。朝。廷設官之本。意哉此我不得不誦屈。平之遺。則欲搔首以問天耳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
專件 
[江𡩋商會爲限制購麥事移上海商會文]  
爲移會事案據高郵商會牒稱竊敝會於本月初十日常會期内經衆商會議以揚屬裡下河一帶向以食米爲大宗現在早稻登塲秋成可望以致囤麥各户均願出售商販小船私運南下本地公司或停或買查督憲張奏定限制公司購麥章程法良意美然有限制章程須有稽查方法今請仿照本年二月二十一日江蘇諮議局議决稽查私運米穀簡易辦法即以稽查爲限制凡在内地購麥之公司應由各地方酌量能可採買由商會發給護照以便呈騐並註明担數不得逾額運往何處亦須註明仍以本省爲限如此辦法則公司購麥旣有限制其他私販亦無從朦混矣所有議請稽查私運小麥辦法八條理合牒呈鑒核並祈詳請督憲批示飭遵等因並抄會議八條到會據此查該會所議稽查購來辦法八條係爲限制販運起見是否可行至所稱貴會與江北總會業已會銜詳請曾否實有其事相應抄錄條議備文移詢爲此合移貴總會請煩查照核明見復以憑照辦盼切望切須至移者附抄粘 
謹將會議稽查小麥辦法八條呈核 
　　一請發護照專爲稽查私販限制公司起見凡採買小麥須酌量本地方　情形應由商會詳請督憲批准由本管道憲預發護照分交商會以便轉發 
　　一護照内須塡明担數及運往某處字樣不得逾限並不得運往他省 
　　一公司赴商會請領護照遵照奏定限制章程應取具的保聲明並無影射出洋之事 
　　一商會應確查公司購麥未逾限制方可給發如有影射出洋之事商會應担其責任 
　　一商會塡發護照須加編號數以便核對 
　　一經過關卡呈騐護照騐訖放行倘於照外夾帶照貨不符及影射出洋者仍照定章充公 
　一原領護照仍繳還原發之商會 
　一經發護照之商會應俟舊照繳齊挨順號數彚繳原發道署查攷如有脫漏號數惟商會是問 
　　以上所議辦法務祈總會裁酌如果可行卽乞轉詳 
[本埠新聞]  
　　皇上典學之慶典本月十八日爲皇上典學之期本邑文武各官均穿花衣三日届日恭赴萬壽宮朝賀昨日公共公廨寳讞員已照會陪審西官於十六日起停理讞政三天同伸慶賀 
[滬上民食之大恐慌]  
　　預備採購洋米十五日字林報云商務總會因本埠食米不足已開會討論議决田蘇撫向大淸銀行借銀四十萬兩向香港暹邏等處購米接濟聞曾電詢香港可售若干旋接覆電謂可供一萬担之數昨夜又接暹邏來電謂該處可供一萬二千担 
　　調查租界米店本年人秋以來遠近各處水災迭告滬上亦連朝風雨米船被阻以致米價日增每石驟至十一二元雖經道縣各官出示平價並由官紳在商務總會議定赶派司事分往各處購米運滬亦以緩不濟急價未平减人心殊爲惶恐現聞英美工部局各西董日昨議定擬先調查租界内大小米舖共有幾家及路名牌號舖主姓名存米確數並現在價目逐日消數以便研究米價漲落之原因妥訂維持民食之辦法業已咨請代理英美總巡麥高雲君諭飭各捕房捕頭轉飭中西包探詳查具報矣 
　　捕房防範搶米美捕房盤副捕頭昨奉卜總巡傳諭近因產米各區風雨爲災米價驟漲恐有匪徒流氓乘機搶米擾亂治安亟宜先事預防等語盤捕頭遵卽轉飭華探目石金榮率領各探分段巡緝以防不虞又聞昨日美界各米舖售價每石洋十一元五角而零售約十一元二角　　米行限制購米南市各米行因常昭各路米船到者甚少各行存米無多殊難應付是以公同集議凡食户購米以一石或五斗爲限俟來源稍旺再行照常暢銷 
　　奸商暗增少價上海縣田大令因滬上米價飛漲至十二元一石貧民覓食維艱殊爲呆慮當經出示曉諭米商赶即平價隨由米業董事會同商會董事議定每石以十一元爲止不許再漲不料自前日傍晚起又有大雨昨已暗漲數角事爲田大令訪悉立即函致城自治公所董事請卽會同米董赶緊阻止並請查明有無奸商囤積希圖 
善價以憑懲辦 
　　飯店公議漲價南市各飯店因米價奇昻若照舊定價値萬難支持故由該業公所司事等公議自十六日起每飯一碗漲錢 
 
 

Page 19

 
 
　　六文每菜一種漲錢一分業已分佈傳單知照矣 
[商務分會復上海縣函]  
　　轉繳贛米護照奉十三日大照内開本月十一日奉道憲札行籌濟民食案内查前因米缺價昻曾經本道詳准購辦贛米二萬石運滬接濟免完稅釐由道塡印護照發交滬南商務分會轉給各米商備資辦運現已運到若干係分幾批何日報裝何船進口何家米行承辦一否平價銷售本埠迄未報告飭即詳晰查復如已運竣即限令將照繳銷等因到會查此案先准總會函開面奉道憲查詢事同前由敝會當以前者頒到贛米護照二萬石並無准免稅釐明文該照於六月間由豆米業董張嘉年一併請領旋據該董報稱接江西六月十九日來信該省米價照前寄樣之日又漲千數百文現市核計成本到申每石須九元二三角兼之南昌全府被水豐城臨川等縣亦有閙米風潮時正大暑早稻未齊一時難於流通大局如何須俟晚穀登塲價能平减即行電告云云嗣後屢詢旣無來電亦無續信是以前項米照迄未採運等情復請總會核轉十三日總會集議米案張董卽將原照四十紙當衆呈請繳銷而總會以案無根據飭令仍由原案核辦敝會詳晰復查張嘉年承領贛米護照二萬石價不合宜碍難採運委屬實情並無别項情弊奉飭前因合檢原照二萬石計四十紙據實陳復尙希察照詳請騐銷至爲公便 
[江蘇義振會成立]  
　　蘇省自六月至今霪雨爲災大江南北一望汪洋其故由蘇小地勢低窪水多停蓄加以本年上游一帶若湘若鄂若皖相繼發水水無他洩之方遂益泛濫爲患運日報章所載近如蘇州常熟崑山常州無錫等一帶遠如通州泰興高淳各邑無不隄圩盡破田舍無存四野哀鴻嗷嗷待哺賑之則生不賑則死而虐雨狂風尙有加無已流亡枕藉旣恐釀成疫癘且稻始著花正當田工緊要之際即使水勢驟退亦已禾苞盡爛秋穫無期目前旣慘不忍聞後顧尤不堪設想誠數十年未有之巨災也沈君縵雲等惻焉憫之爰發起創設江蘇義振會之議於十四日假南市信成銀行開成立大會發起諸君除周舜卿君先因放賑事返錫及王一亭葉鴻英王杏塘葉丹廷蔡兼三屠振初高秋泉諸君均因事未到各舉代表到會外親自到會者爲沈縵雲周肇甫顧馨一葉惠鈞王蒪農夏鳴皋夏志皋潘月樵顧達三楊次梁王寳綸王卓民諸君當議决會章若干條禀請督撫憲立案並由沈君縵雲夏君志皋墊貲購米一千石請夏鳴皋君先赴無錫散放並陸續勸募以期源源接濟茲將該會當日舉定職員姓名列下 
會長周舜卿坐辦沈縵雲帮辦楊次梁上海采辦糧食等事主任顧馨一上海北市幹事員周肇甫顧達三駐錫辦事員蔡兼三庶務員主任葉惠鈞庶務員夏志皋潘月樵王杏塘王寳綸放賑員主任夏鳴皋書記王卓民王蒪農倪心石 
[江督札滬道文]  
　　追繳源豐潤欠解捐款據海州雲台山樹藝公司經理福建補用道徐子靑禀稱竊前辦閩捐歷在滬浙分頭勸辦所有捐生已繳捐欵因無成數未便零星批解均係滬浙匯莊彚齊代解惟滬號源豐潤莊結存規元二千兩正詎該號忽於上年秋間倒閉子靑前經備文移請上海劉道代爲追繳數目未奉移復三月十一日接准福建度支公所咨開内叙閩省報捐先後報明另行設局派委在案茲查遵照奏定統一財政辦法一切局所裁撤專歸藩司總核於司内設立辦事一區名曰福建全省度支公所業已開辦在案前奉督憲委辦振捐照章裁撤所有辦事人員欠繳捐款甚巨前奉部催限四月終一律趕解毋任再延自干咎戾等因准此子靑旣接閩省度支公所咨催不得不備文移催上海劉道飭該莊源豐潤號即繳而上海劉道至今又未移復前來刻部限已逾月餘子靑無力籌墊思維再三不得已仰懇札飭上海劉道併入公欵案内嚴飭滬號源豐潤赶速措繳以便報解等情到本督院據此當批示該道前辦閩捐本衙門無案可稽所稱源豐潤滬號倒欠捐欵規銀二千兩請併入公欵案内飭追碍難照辦候札行道縣代爲勒催可也仰即遵照繳除印發外合行札飭札到該道卽便轉飭上海縣代爲勒催具報毋違 
[西人測量馬路之衝突]  
前日下午有工部局打樣西人在閘北四路二區均濟里外華洋交界處測量馬路越至華界該區崗巡向阻不聽因起衝突附近居民亦拘不平羣起爲難該西人見勢不佳始帶領小工而去遺下測量器一副即由崗巡帶入局中禀奉錢區官轉送總局請示核奪 
　　調查美順輪船起火原因德國副領事與德國砲艦太愛搿號第一士官會查美順輪船失火原因現經詳細考察該船被焚大約係煤油爆裂所致並於起火之處查出屍身兩具想當時必有一人取火吸烟故肇此禍 
[承襄讞被人上控]  
海關舍人馮錫齡與繭商王家幹互相控訐曾由滬道劉觀察派委發審承明府傳訊飭將王家幹發縣暫押旋飭具結開釋在案茲悉王家幹又投撫院上控以前所控馮錫齡收稅舞弊以多報少各節於庭訊時馮已無可諱飾惟承審官不允將捐票弔騐稍與爭辯反責商人爲挺撞致將商人發縣收押及至明日又在縣署單提覆訊承襄讞勒令具結方可開釋商人以若不具結必被久覊勉强遵辦然心終不服爲此匍院陳求提省覆訊以伸寃抑當奉程中丞批示略謂此案訊供情形未據禀報到 
 
 

Page 20

 
 
院無憑察核據禀前情候飭該關道錄案詳復核辦云云聞昨已將原禀札發到道矣 
[尹克昌之不耐煩]  
已閉信義銀行總理尹克昌虧倒各欵節經道縣各官諭飭趕理迄未遵辦是以仍發捕廳看管在案詎尹在押頗不耐煩忽於昨日欲雇轎子前往道轅謁見劉觀察聲訴一切並須詰其久覊之理由嗣經新捕廳劉少尹向之婉勸尹始經行又止 
[移提兇犯]  
戳斃探夥楊阿三之巨竊陳小德子逃避已久業經閘北巡警總局緝獲押候訊辦在案茲悉匯四捕房捕頭以陳在租界内犯事業已禀請公廨出票　昨日派探楊掌生持文至巡警局禀請提回歸案訊辦又據閘北訪員報告該犯於前日下午經警局司法課長以大令蝗訊據供現由奉天來申該探夥並非小的戳斃求恩察核大令一再盤詰堅不承認判令還押候再查核 
[鄧爾如賄賣公文之波累]  
公共公廨總稿書鄧爾如因賄賣公文由滬道發交上海縣訊供收押後雖經多方運動尙未開釋而被鄧攀累之招書楊叔才曾於訊明釋出之後與帮辦總書楊仁山在公廨前暢園茶館内查見招書卯首黃裕生之徒李子卿爲鄧爾如代書報館訪稿當被楊等將稿奪去送呈收發處轉禀寳讞員請爲澈究迄未宣佈嗣楊又偵悉巡警總局革書沈心弟現在公廨房科内帮冩公事每將全件公文代鄧抄送報館業已禀請查究未見動靜惟聞寳讞員擬將黃記大過一次李子卿則不准再到公堂至沈心弟是否舞弊擬着帮辦總書等秉公查復憑核辦云 
[寳康洋貨號主戴嘉寳因倒欠華洋各商鉅欵曾經公共公廨提案押追迄無眉目茲因華洋各原告一再禀催復於前日由寳讞員派差余昌將戴押赴北京路長興洋行三馬路豐泰洋行及三莊理財處分别查對賬目後仍着帶回公廨押候趕緊淸理 
[試騐警鐘之先聲]  
城自治公所昨接法公董局函稱敝局定於西歷九號即中歷七月十七晚六七兩時試騐寳昌路水龍新公所之警鐘請先期知照貴局火警人員届時免致悮會 
[兵丁誘拐女子]  
駐防浦東北蔡鎭之吳淞營中營兵丁李德才何金奎前日串拐該鎭鄉民詹姓女子二口捲物外遁意圖附輪至安徽原籍旋在十六舖中華樓茶肆啜茗被一百五十九號六十九號兩巡士一併查獲解至裁判所傳女毋詹徐氏至案研訊氏供内有一女係胞妹所生兩女均已字人不幸被誘來滬求請嚴究訊之何李兩兵丁多方狡諉判各責手心二百下一併拘留候查明重懲兩女亦各責五十下均着該氏覓保領回 
[快馬車闖禍]  
姚公館馬夫張金生前晚由南市新舞臺駕車回來經過十六舖加鞭飛馳與他車爭賽六十八號華捕喝阻不睬即鳴警笛由九十三九十七兩號捕在新開河浜攔截仍被兎脫致沿途撞倒老叟劉阿大繼又將徐其泉所坐之包車撞翻徐與車夫葉阿二俱跌撲受傷後奔至公館馬路口始被一百六十五號華捕及安南捕奮命拖住送捕解廨請究劉徐等俱扶掖上堂請爲騐傷各華捕亦到案作証中西官會商之下判張罰洋三十元充公另償劉傷費洋十五元葉阿二傷費洋五元賠償徐之衣服洋八元並修還車輛了事 
[李學文自尋煩惱]  
鹽城縣人李學文控白少卿在原籍誘拐王錦芳之媳婦王劉氏等情曾經公堂提訊不認判李交出証據再行訊核在案茲李已函追王錦芳來申投案質訊王供媳婦於五月念六歸寗六月十六日回來行至中途走入李學文家從此不回向李追詢據李妻云被白少郷拐去並云當時媳婦與白向李妻叩頭囑勿說出故已在原籍揚子縣控發現在李妻已畏罪目盡今旣由李將白尋見務求派差解歸原縣從嚴澈究　司馬商之顧副領呈判白押候函致該縣派差來申提回訊辦 
[牛子與牛奶棚之關係]  
崇明婦人施張氏向在太陽廟開設小茶舘前因聚賭抽頭經四路一區黃區長拿辦發封在案近該氏仍在彼處重理舊業並令其女牛子招接賭客不料女忽潛逃找尋無著該氏因見牛奶棚主錢阿狗常至伊家與女調笑且自女逃走後錢將所豢乳牛賤價賣去情殊可疑扭控四路分局經蕭區長質訊一過判錢還押候查明核辦 
瑣聞 
[城内]  
　無此情理○呂甸安華梅亭二人在途爭毆崗巡勸阻不服帶局詢問稱係錢偵紏葛當由一路四區經德區長升訊呂供去年冬間被義順香燭店主謝廷湘借去英洋一百元今春該店閉歇人亦避匿今接謝姓來信劃抵餘容後算等語華供前被謝姓借去金戒兩只手鐲一付値洋七十餘元當時言明將會洋作抵况呂姓與謝廷湘往來商人並未經手作保今被催索實屬無此情理德區長亦以謝姓所欠之洋何能回華姓索討飭呂出外將謝姓尋獲到案再行訊理 
　　投河遇救○通州婦人王張氏年三十歲前日不知何故奔至英租界四馬路口投河自盡經水巡捕救起送至浦東二路一區經游區長訊明該婦現住城内天官牌坊一百十七號門牌即派巡士送至城内一路一區請傳家屬領回德區長即飭該舖地甲往查該婦之夫及子均出門未歸問其鄰居稱已前往松江該地甲據情禀復奉區長諭送善堂留候家屬具領 
　　查獲被告○黃掌寳投縣喊控被其兄黃掌掌串同親戚楊阿狗嚴長春等覇呑租產强將未分之田盜賣于洋商得價銀三萬六千兩分肥呑用向論逞蠻等情當奉田大令飭差往提未經緝獲前日由原差趙桂查悉黃掌掌匿跡閘北夏家弄地方當即稟請巡警總局派差協同拿獲解回縣署看管　訊　戲嬉肇禍○閔行巡警分局昨日函致縣署云本鎭萬昌槽坊門前有無名男子落河身死請爲蒞驗又據該鎭地保洪金發到縣報稱西渡口民人馬木林被　蘭卿酒醉戲嬉推入河中身死求請蒞驗田大令諭飭預備屍場聽候往騐即於昨晨八句鐘雇舟往驗及至驗畢回署已六下鐘矣 
　　縣批三則○杜張氏禀批地方官能爲小民夥寃抑不能代無恥男女拆姘頭不准備案陳林氏禀批夾帶私鹽雖稱同事所爲惟氏夫係屬船夥當塲拿獲咎無可辭前次禀奉浙運憲批示以犯供諉缷殊不足信須勒緝李厚林等提回質訊現稱氏夫在押患病能否暫交妥保候緝獲李厚林等再行提案質究之處候詳請運憲示遵阮松林禀批禀詞其意何居欲帮訟耶冀脫累耶抑居然秉公建議耶閱之費解且副甲名目從何而來尤爲不解應置之不理 
　　道轅紀事○儘先補用都司吳玉春試用縣丞葛兆蘭分省縣丞王季瑛候選縣丞吳彰松海防同知查燕緖昨日先後到道禀見 
[南市]  
　　尙有同黨○承記公司出店楊川林前日乘人力車携皮袋一只内儲洋銀三百元送至北市信成銀行行經十六舖被賊一併竊去後由探夥獲住顧阿毛一名連贓解至　 
 
 
] 

Page 21

 
 
判所訊寳判戒責一百五十下押候補提同黨到案究辦起案贓洋給楊具領 
[閘北]  
　　分别懲治○革警胡金標私吸洋煙並紏巡警李德寳聚賭抽頭由四路一區拘解總局後前日經以大令訊明判胡發習藝所禁錮半年李禁錮四月期滿核釋 
[英租界]  
　　鄉婦受騙○浦東洋涇鎭附近鄉婦張陳氏昨日來滬購物行經黃浦灘補匪徒用擲包術騙去金線圈一付即投總巡捕房報請飭探偵緝 
　　獎勵巡捕○英美捕房五百十六號八百零二號九百二十二號三華捕均在差獲賊有功昨經華捕張正巡官查悉着將該捕等下級升期提前兩月以示獎勵 
　　巡捕受侮洋人某甲昨乘王金生之東洋車在黃浦灘電車軌道内疾行被七百四十九號華捕查見令從旁路行走詎該洋人不服將捕兇毆當經一百七十三號等三華捕將該洋人拘人捕房奉飭派探查明再行核奪 
　　欠租封屋○湖北路正元飯店西大路益大雜貨店均因積欠房租被控昨日公廨寳讞員飭差恊探將兩處房屋發封備抵 
　　窮兇極惡○蕪湖路月桂里鴻興旅館寓客陳履安昨與黃相臣借洋起　將黃毆傷頭面由捕一併拘入捕房捕頭飭將黃車送仁濟醫院醫治陳押候解廨訊辦 
　賭徒吵閙○顧長生余阿寳葉阿金昨在四川路因賭起釁大肆吵閙由捕一併拘入捕房令各存洋保出候訊 
　　貧而且病○陳阿狗胡兆奎崔長慶等均因貧病交迫倒臥路上由捕查見一併車入捕房轉送公廨請示奉飭併送棲流所留養醫治 
[美租界]  
　　相騐女屍○昨報記沈紀林之妻喬氏自縊報驗一節前日傍晚經上海縣田大令蒞所驗明由沈具結棺殮 
　　拐匪就獲○拐匪留二龍王德山前拐梧州路周鑑成之女阿英昨由包探王四福一併緝獲解入捕房押候究辦 
　　追獲搶匪○昨有形類乞丐之應小二子王金興陳阿榮等闖人天潼路項姓銅器店攫取銅器數件由店主婦林氏鳴捕追獲拘入捕房押候解廨訊辦 
　　索償爭鬥○剃頭店主婦陳馬氏昨與百老匯路吳榮發索欠起釁互相扭毆由西捕拘禀捕頭飭赴公廨控追 
[法租界]  
　　無可倔强○　阿記所開之肉莊污　不潔違背定章近被宰牲所查悉吊回執　　顧仍照常宰猪出售故由公堂傳　到案判罰洋二十元着即照章打淸潔然掃後營業　　勿再滋擾○松江人包阿思於十年前將妻吳氏　於膏店主瞿漢林上年曾加索價洋六元近因瞿已去世包復回氏借洋念元大肆滋擾並以該氏背夫私逃等情報捕拘廨訊辦瞿姪坤泉亦同吳錦濤到案作證經聶司馬訊明前情判包具不再往擾切結存查聞釋了案 
[海上閒談（亮渠）]  
近日米價昻貴。恐慌已甚。但此時僅因連朝風雨。來源阻絶之故。一俟客米運到。諒可漸就平靜。所最可懼者。今年各省。多告。水災。收成必然歉薄。目前之現象且如此。來年之恐慌更將若。何。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
[游戲文章]  
　　餓死鬼控穀米囤户於冥司　　狀詞　　　（愛） 
　　控爲穀米囤户囤積居奇。飢死羣民叩求飭提到案嚴行究辦事。竊身等在陽世時。或爲苦力。或爲負販。於米糧低平時。所得之錢僅足。餬口及在米珠薪桂時。所人不敷。所出。因此粗爄不飽。。精力不充。疾病時作。相繼死亡。甚者食草根樹。皮而中毒。嘗泥土石粉而殞身。傷心慘目。莫此爲甚。顧天灾流行。塡身溝壑。死尙無憾。乃探聞米貴非。關於天灾。起禍實由於囤户。囤户。恃其長。袖善舞之。資財廣儲餱。糧高抬價値。祗知。一已之肥身不計。禍及於全國。推其損人利已之心。實較盜賊爲尤烈。蓋盜賊爲禍。祗一家一村至一鄉一鎭而止。惟囤。户尅减民食。私運出洋。爲禍實甚。於兵灾。殺人不藉乎刀筆。我雖不。殺伯仁。伯仁爲我而死。論囤户之。罪惡。雖永人泥犂。不足蔽辜。日煎。油鍋。奚堪赦罪也哉。伏乞冥憲大人。迅發雷霆。飭牛頭馬面立提到案審實後使之備嘗刀山劍樹之餘。永人餓鬼地獄。即以其人之道。還治其人之身。俾知飢腸轆轆。痛苦較甚於官刑寃獄沉沉。屈抑始。伸於我輩。爲此聨合無祀孤魂。羅跪殿階。叩求恩准施行。實爲公便。頂德上呈。 
[海外奇談]  
　　赦宥殺夫之少婦（特公譯） 
舊金山有少女。年十九。貎美而善辭令。嫁小商肆主人爲婦。一夕因事與夫反目。遽以短銃斃之。逮案後自認行兇不諱。且詳訴良人薄待情形聲音沉痛。聞者無不感動。問宜乃即宣其罪狀曰。死者以不可言喩之暴行。加諸其婦。使婦一時神經忽亂云云。一小時後復經大審判。婦發其嬌聲。申訴苦况。且言且泣。狀至可憐。豫審員咸爲揮涙。婦曰。良人能洗心爲善。則妾雖。服役。至筋斷骨折。亦所心願也。時豫審員已皆如醉如痴。乃命回獄。大衆亦接踵往。告以罪可豁免。行將寛釋於是諸人環立婦前如魯鈍之學童。羣思以一旨慰之。且有趨出購花以贈之者。律師及新聞記者。又皆探嚢出金。呈諸裁判長。以爲保釋之資。裁判長則僅受金一百圓於是觀者齊聲歡呼。警察委員及警察長擁婦登汽車。送至母家。母與鄰人咸紛集而以摯情之語慰之焉。 
[圖畫之價値（欽）]  
　　據巴黎傳聞。文昔司失去之。拉橋康圖畫。業已尋獲。法政府斥退國家博物院監督。與落浮總監。 
倫敦國家美術陳列所。購置高蕯（人名）之見英王禮節圖。約費英金四千磅該圖係加立失而族之物也。 
慷慨悲歌 
　　滿江紅　　（瞻廬） 
　　 
[獨游虎阜書感]  
　　机隉神州。且漫說山明水秀。天遣。我閒行鶴市。掃愁無帚。畫舫乍停。裙屐閙。歌臺未歇竽笙。奏正溪南。一帶濕雲生。蒼如狗。雁糧乞。。頻餬口。魚轍涸。誰援手。歎頭顱如許。靑衫依舊。寳劍不飛仙亦死。秋花。無恙人先瘦。看茫茫澤國倒狂。瀾蛟龍鬭。 
纒綿悱惻 
[贈妓詩（劍虹述）]  
　　贈妓詩多旖旎纒綿之作。友人小宋贈顧三寳詩獨能出人意表。以故國禾黍之音。寫美人香奩之什。斯亦難矣。詩云。 
前朝千古傷心事。兩字橫波亦可。憐。重見倉皇辭廟日。蟒衣玉帶竟。如烟（三寳有號之爲橫波夫人者。故云。） 
　　其二云 
　　龔生才調太無倫。底事低心降敵。人。鈎黨。幸除名字籍。不堪故國久。沉淪。 
　　其三云。 
　　到處詩名說李香。江南風景似宏。光。是誰一曲桃花扇。甲乙推排到。媚娘。 
　　其四云。 
　　淮水休言尙姓秦。湘簾棐。儿渡江。 
春。傷心又聽家山破。太息難爲刦。後人。 
見見聞聞 
　　余友坐人力車。偶遺銀錢於地。路人爭拾。之可恥。 
昨在茶樓啜茗。有人將余傘拂墮樓下馬路中。余追拾無及。向之理 
 
 

Page 27

 
 
論。反被惡言。其人自言姓孫。衣服似是　流而毫無公德心。可恥。大馬路新開某。香水店。余以其士貨也。欣然往購花露水。付價後找出小洋數枚。旋又向他夥購物。即以所找小洋付之。則曰銅洋不收。可恥。 
有天老兒。黃髪赤膚。剪辫西裝。招搖過市。自以爲可充西洋人也。可恥。（鈍根） 
我見少年女學生。被三十餘歲之男敎習。誘在四馬路棧房雙宿。可惡。 
我見女學生偕男學生在戲館看戲。並肩促坐。放蕩形骸。言語謔浪。可厭。 
我見四十餘歲之婦女。尙塗脂抺粉作妖治狀。可憎。 
我見近日呼店號及住家。皆做七月半及打醮。何不將此錢送到義賑會助賑可恨。 
米價飛漲聞說上海食米再過七八天要完了可怕。（鳳山） 
[熱嘲冷駡]  
　　米蛀蟲（愛） 
近日滬市米價飛漲。驟現恐慌之象。就地官商。恐致釀成搶米風潮因聚集於商務總會。合議補救之策。聆米蛀蟲之議論。不但無公德心。且大拂衆人之意。直可謂之叔寳全無心肝而已。因仿金聖嘆註脚語。以註於米蛀蟲言論之下。藉供閱者一哂米蛀蟲之言曰。 
目下各處米户（見公亦。蠕。蠕然。在。其中。也） 
或爲雨水所阻。（金錢熱所阻較。雨水更利害。） 
然望漲居奇者。（公之心腹事亦。 
公之慣技。） 
亦恐難免。（公竟不打自招耶。） 
今市上米價日增（掀波作浪公。之力。也） 
小民雖則困苦（公旣爲米大人。理他小民則甚。） 
以愚見儘其加漲。（如是則公發。 
財矣高見云愚見。） 
則内地囤户聞之（公之心内聞。之。） 
必載米而來（即在公家搬運而出。） 
價可不平而自平。（公已得盈餘。虧本歸諸他人可。） 
[戲攷吳下健兒]  
　　上海人多喜新劇而厭舊劇。以舊劇純用京話。不若新劇之全係土音易於領悟也。實則新劇遠不如舊劇之有聲有色。鄙人溷迹申江。於今三十載。素嗜舊劇。今敢略述梗概。貢諸同志。聊爲他山之助云爾。 
[鬚生戲]  
李陵碑一名兩狼山。又名蘇武廟。此係宋代故事。宋遼失和。使楊令公業征之。令公兵困兩狼山。使子七郎至潘洪元帥處求救。潘竟不發一兵。將七郎射死。令公久困無援。夜夢七郎托兆。知事不妙。使子六郎潰圍出。單身殺至蘇武廟見李陵碑大罵一塲。撞碑而死。以李陵在漢時戰敗而降匈奴者也。劇中調用反二簧。一波三折。抑揚頓挫極盡情致。劉伶鴻聲演喝最佳。　　　　　　　　　　（未完） 
[小說]  
　　短篇實事小說無米炊（迅雷） 
滿城風雨。川水暴漲。一片汪洋。幾成澤國。嗟嗟我民。房屋器具。大半隨波逐流去矣呼天不應。覔食無門壯者散於四方。老弱轉乎溝壑。吾讀秋女士秋風秋雨愁殺人之句。吾乃捐捐以悲。吾更書此以告天下之爲富不仁者尙其分人一杯羹也。 
矮屋纍纍。蓬蒿懸門。鄉間景色别繞天然樂趨。而今宛在水中央矣。秋蟲不鳴。狗吠無聲。但聞流聲潺潺。初浙瀝以瀟颯。忽奔騰而砰湃一老婦枯。坐破榻。龍鍾殊甚。面有菜色似連日未食者。兩旁環而泣者。若子若婦若。孫如干人。榻下積水數尺。蛙步難行。時雨師方肆其威虐。纍纍如貫珠下。而簷馬丁東。若與呼號聲相酬答。 
老婦發其顫聲而問子曰。我前日有散穀數升。儲爲鷄鴨食。今安在。乎盍强起略去膚壳。於高處煮之。餘薪可燃也。 
其媳續語曰。阿婆已忘之耶。三日前煮食者卽此穀也。去壳後僅得半升。許。煮熟時。本欲不令小兒見。阿婆不忍竊分嘗之。致阿婆不飽。今復安所。得顆粒者。媳不能爲無米炊也。言次手指小兒作恨恨。聲合家又相向大。哭。 
嗚呼。天災流行。民不聊生。懦者坐以待斃。橫者刼掠富家。毋亦挺而走險迫而出此也若彈壓者猶如臨大敵。格殺勿論。則流民載道。將有誅不勝誅之虞矣。嗚呼。噫嘻。 
鈍根曰。迅雷君此作。用意至厚欲使富有者分惠餘粒。爲官者顧恤民命殊不知封疆大吏方擁姬妾以自娱。富家大户。方居奇而屯積。日來警告紛傳。幾處將成未成之災區。其富户猶欣然日盻米價之漲。有熱心者向之募捐。以爲賑荒之預備。彼殊一毛不拔。此等人可恨亦甚可憐。彼之見識。祇在眼前之獲利而不知飢民激成變亂。彼之身家。將先衆人而喪失。俗諺云。不見棺材不肯哭。即彼之謂也。恐此一篇小說。尙未至如棺材之效力耳。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
