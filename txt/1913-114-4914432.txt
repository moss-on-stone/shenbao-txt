# 1913 - 114 - 4914432

 

Page 1

 
 
   
 
 

Page 2

 
 
第二版 
[時評]  
議員與政黨（無名） 
黨者何集合之團體也政黨者何抱同一政見之人集合之團體也政見者何對於國家大事之主張也黨員者何因其黨之政見合乎已意故人其團體與之同力合作也議員者何人民選舉之使其辯别各種政見之善否也以定國家之從違也 
是故政見者必由於國家之情勢而發生者也政黨者必由於政見之確定而成立者也黨員者必由於政見之同一而加入者也是故國家之情勢不大變政黨不當輕改其政見政黨之政見不大變黨員不當輕改其黨籍常人且然况乎負人民付託之議員哉 
政黨屢變其政見則黨勢弱而國家之精神亦弱黨員屢變其黨籍則對於政黨之主張不定而對於一已之主張亦不定夫使主張不定之人以之取决國家大事其何能濟余聞到京議員脫黨入黨改變黨籍之多也竊以爲非所宜 
[命令]  
四月十一日臨時大總統命令任命聯恩署古城城守尉此令國務總理内務總長趙秉鈞呈據甘肅都督兼署民政長趙惟熙呈請任命黎丹劉福姚魯爾斌黄英爲秘書孫雲奎秦望濂祁蔭欒余重基爲總務處科長此令 
國務總理内務總長趙秉鈞呈稱據直隸都督兼署民政長馮國璋轉呈天津警察廳長楊以德呈請任命張克家爲秘書張汝桐丁其慰王方灜爲科長杜寳賢劉孟揚賀培桐爲勤務督察長應照准此令 
陸軍總長叚祺瑞呈请授潘國綱黄本璞李敏李煒章盛開第爲陸軍步兵上校朱鼎炎石陶鈞張驤國爲陸軍騎兵上校吴友松爲陸軍輜重兵上校朱樹藩鄧柏石鐸廖　姚毅陸澐敖盛周劉富有許鍾榮爲陸軍步兵中校何國英張國賓胡鼎銘爲陸軍砲兵中校楊源濬爲陸軍工兵中校王朝舉爲陸軍憲兵少校譚家駿蔣宗藩危光藩洪本枬宋祚永傳懿陶慎典陳振鵬賀寅午彭振鏞謝廷珍胡學藩曾金長包殷勝姚象乾劉德鈿彭國佐徐傳璧張世永袁世琦孫日興王應奎張炳傳紹武徐毓麟潘玉麒李得勝吕長順任聊甲張金全李鳳舉張鵬超宫文彩陳玉堂武振常李兆珍董恩彤爲陸軍步兵少校李文源李先逹葛效尹劉廷傑爲陸車騎兵少校唐祖堯黄培燮冉繁敏王有祥沈炳南李澤林爲陸軍砲兵少校李鎮黄爲陸軍工兵少校應照准此令 
陸軍總長叚祺瑞呈請授傳蘭芳顔海雲穆宏勳鮑洪泉徐福蔭羅宗岱黄善齡柏齡田錦章委國鈞東方炎孫象震張世銘張銓張拱辰孫雲峯趙蔡廣興熊寳箱爲陸軍步兵少校富勒恒曹培基爲陸軍騎兵少校李俊百文貴朱葆義爲陸軍砲兵少校應照准此令 
蒙藏事務局呈稱請將派遣來京代表慶祝共和之呼圖克圖等量予封奬等語該呼圖克圖等納釐輸忱深明大義自應分别奬錫以昭激勸副札薩克逹喇嘛罕逹爾汗呼圖克圖應加給四字封號並賞穿帶素貂褂逹喇嘛固什哩錫將圖呼畢勒罕寳倫應加封諾們罕名號托音逹喇嘛索諾逹瓦應加封默爾根綽爾濟名號其派遣來京之商卓特巴林沁喇嘛根敦應均給綽爾濟銜得木奇諾爾布應以商卓特巴記名此令 
[專電]  
　　北京電 
　　近忽謡傳張勳造反周督已派第五鎮營兵往防泰安調濰縣馬良兵駐省實緣濟南近發見一告示文意近宗社黨署名恭親王張勳云云恭下有印張名下無印因此驚疑又適參謀部同時向張及濟南下動員令彼此不相知張即屬津浦路北叚備車四十輛周益疑張周部下接近之兵遂起小衝突經周派員詢張得悉真情並悉告示爲他人揑名已無事袁總統詢問溥倫恭王印真假倫認係真印袁遂飭電恭王勸戒 
　　北京電 
　　比來謡言極多聞滬中稱北京及太原兵變東省則稱袁總統被刺各處又傳黎副總統被刺皆因有奸人利用余昨訪某重要軍官據稱駐京者現有拱衛軍念四營第一鎮一旅禁衛軍一旅合之毅軍步軍衙門游緝隊陸建章等兵共四萬徐頗有紀律甚可恃决無更有兵變之理云云政界則現時激烈派之議員亦已漸趨稳和以余觀之一時决無事變 
　　北京電 
　　袁總統對某議員言臨時總統無異造屋工人參議員猶畫圖工師工人雖極努力如工師遲緩何正式國會已成立余已準備交代云云現袁派人多戒袁勿爲此等委卸之言令人心摇惑　 
　　北京電 
　　今日參衆兩院開準備會 
　　北京電 
　　日使月内當回國頗要求用日人充當財政鹽政各顧問以期與他國人同等又以所薦鄭永邦財政部不置之要地而置之杭州爲言 
　　北京電 
　　余昨晤胡瑛詢及聯日事渠稱日意極欲相聯其目的在實業同盟且希望我之能改革關稅於承認時或須附重大之條件 
　　北京電　 
　　探聞駐京俄使近得俄政府電詢數事如左（一）中政府對於蒙藏事務究竟作何辦法（二）袁世凱可望繼任總統否（三）宋案與政界究有關係否（四）大借欵事是否實已决裂（五）中華民國武備較前清何如（六）中華政黨何故不恊云云 
　　吉林電 
　　北滿張家灣秦家巷一帶盜匪出没無常俄員已迭向華官交涉 
　　吉林電 
　　政府急電到吉令速將吉黑界内匪徒竭力勦撫以免外人口實 
　　蒙自電 
　　滇督察遵内部電諭撥兵到各屬將所種烟苗盡行挖去違者均以武力解决 
　　南京電 
　　蘇省水警兩廳業經程都督劃定權限刻日令其實行 
　　南京電 
　　司法籌備處長張一鵬辭職已准聞應省長已保錢崇固蔡寅兩人請部擇一委任 
　　南京電 
　　蘇皖公産劃分清晰報告書刻已告竣 
　　南京電 
　　審判廳長夏仁沂有撤任消息 
　　南京電 
　　九龍會匪迭經捕獲正法後地方頗稱安謐惟商界生意稍受影響 
[特約路透電]  
　　北京電 
　　今晚（十二日）此問舉行提燈會慶賀巴西承認民國自前門啓行 
　　北京電 
　　今日下午各黨議員開非正式會議商議推選國會辦事員事宜預料星期一日可以蕆事 
　　北京電 
　　據英文北京日報载各黨在參議院所占名數如下國民黨一百五十共和黨七十統一黨三十民主黨十四超然派十又衆議院名數如下國民黨二百九十六共和黨一百四十統一黨九十民主黨五十超然派二十該報預料將來變動之結果如下參議院國民黨一百三十五新黨一百二十四超然派十五衆議院國民黨二百八十新黨二百八十六超然派三十 
　　北京電 
　　直隷省借欵英金五十萬磅以煙酒稅爲抵乃由比國安特韋浦某銀行承借 
　　北京電 
　　國民大學定於明日（十三日）舉行開校禮聞該校將照早稻田大學辦法注重政治學識又聞該校乃由國民黨主持與官立之京師大學立於反對地位 
　　武昌電 
　　黎都督衛隊司令逃逸後該隊已自願遣散軍務處衛隊現亦遣散各兵士因所領川資不滿六十元皆大爲不平 
　　武昌電 
　　此間當局者極得衆望惟金融頗緊 
　　武昌電 
　　此間已設銀行學校及商船學校當道復出示重申煙禁犯禁者衣雜色服游街者頗不乏人 
　　漢口電 
　　項城袁總統之田栽種罂粟一節茲由前報告楚報之教士函稱所種罌粟經袁總統一再諭令及派兵前往之已悉剗除 
　　廣州電 
　　今日各公署及各學校均休假一日慶賀巴西等國承認民國 
　　廣州電 
　　總商會現呈請當道禁止食米出口 
　　廣州電 
　　新任鹽運使現仍有人與之反對以故尙未履任 
　　東京電 
　　日本前任外務部大臣加藤男爵本定四月十六日赴華現已展期至二十六日啓程蓋因中國南方大局摇動之故此行目的全係考查中國時局之狀况擬先生至上海武昌長沙各處復由津浦鐵路赴京謁見袁總統該爵雖已不復爲國務員然與内閣有密切關係且近於華事常發議論彼之報告大約與日本將來對華政策大有影響云 
[譯電]  
　　北京電 
　　統一黨已開會議决許總統有解散衆議院之權無須商諸參議院並議决僅參議院能令總統擔負責任蓋由該黨領袖王賡提議 
　　北京電 
　　總統府及附近一帶均有親信兵士嚴加守衛卽南海外城亦見兵士於鎗上安置刺刀來往巡邏 
　　南昌電　 
　　李都督擬於民政長接任時卽以陸軍機關移往九江此間因近曾籌銀二百萬兩解至上海故日來銀根頗緊 
　　南昌電 
　　撫河一帶自李家渡（譯音）起至南豐縣止近遭大雨居民糧食皆罄目下以草度命者約一百萬人去夏所築之圍壩今均大受損傷當道已派員四出散賑惟以災區過廣頗難得力而其辦法亦未妥當近來米價頗高現有由漢口運米來此者 
　　柏林電 
　　俄國内閣已准撥欵興造自韋慶烏定斯克至恰克圖之鐵路 
　　倫敦電 
　　要求參政權用武之女子茲在阿爾白堂開會英國各部均派代表蒞此與會演説之詞頗爲激烈且主張焚毁各處産業當時曾捐集經費英金一萬五千磅 
　　意京電 
　　羅馬教皇神志尙清惟身熱不能進食 
　　美京電 
　　美總統威爾遜君會語開列福利亞州國會議員巴克君謂該州立法局禁止不願入籍之外國僑民購置地産美政府不欲從而干涉因該問題實與該州主權有關之故惟望該州凡遇與條 
約義務抵觸之法律須勿通過云云按該議案據表面觀之似係取締日人實則並無種族之見云 
　　倫敦電 
　　路透電社得悉外交家對於解决芒台里格洛之爭端及從早媾和二事已漸有希望意俄兩國現同在芒京運動擬向芒政府提出賠償委棄斯克太里所受損失之議倫敦一方面亦大施非正式之勢力調和列强與芒國之感情柏林維也納兩處均有半官消息證明上説惟謂不能損亞爾巴利亞之利益芒國惟可割塞維亞之地或斯克太里之平原以償芒人損失云 
[要聞一]  
各國對於大借欵中變之意見（歐洲通信） 
　　大借欵已成又變在歐人深知内容者均謂毫不足怪但觀俄之態度固知此著早在意中也去年十二月二十七泰晤士報森堡通信詳言俄之詭謀正月初五日該報又言俄以監督財政問題與法相結甚密故前日臨簽約時法使忽以顧問員之聘傭有所反對不知者以爲事出倉卒實則法俄早有有成竹但視機會爲操縱耳昨倫敦資本團會議傳出消息謂（大借欵之談判並未完全斷絶六國） 
資本團尙無解散之意然雖如是而在實際上成立之希望幾無把握各國於政治上意見太不一致其尤甚者爲法使最近之要求所提條件中國萬難允許彼欲中國聘用各關係借欵國之人爲顧問復欲中國先定此顧問員於財政上監督之權限且須預示將以何術整理財政是已涉於干涉中國内政之範圍非有主權之獨立國所能堪矣更有他使欲請中國以大借欵之一部付還近購軍械及造船之欠項而在與此項貿易無關係之國又出死力以反對之聲言軍械造船皆在與彼爲敵内部齟齬日甚一日中國對於六國資本團所提出之條件無不允許其抵押及稽核各節不皆難爲妥籌在各資本家固謂如此辦法心滿意足而各國政府則以政治上之事情參入之其一再反覆者非資本家之咎也頃聞顧問一節俄法政府恊商當令中國謝絶丹義兩員不用以德員入外債局添聘英法俄各一員英員專管鹽稅俄法兩員則入審計院總攬全局惟此僅英法俄之同意而德美日均不示可否即使六國皆能贊成中國政府終難照辦此舉無異實行財政監督政策况以俄法夙不利於中國者而攬其全國出入重要機關所有國防支銷必至時與爲難中雖需欵至急飲鴆止渴當亦所不爲矣）德人以法使抗議適爲聘用德員問題大爲憤怒在下院有以此質問政府請將中國大借欵情形及聘用顧問如何分配之處詳細解釋德政府代表出席答言（中國政府擬定顧問三人一丹麥籍一義大利籍一德意志籍而六國資本團中則以與借欵有關係國僅德員得備顧問他國皆不得與大爲反對故各使及其政府皆忽注意此事遂有分配顧問之議德必得派一員 
 
 
 

Page 3

 
 
第三版 
在内現方談判尙無定議各報稱法使抗議意在反對德員此實不確不過各國皆欲中國用一顧問幸勿誤會云云）在德政府一面深恐以此激起感情於國際上發生困難故其答詢皆立求消弭而已今日森彼得堡專電俄人聲言（千八百九十六年中俄條約曾許俄以他日聘用外國顧問俄得與他國享同等之利益且前法使抗議並非於中國所聘顧問之個人有所反對誠以此種顧問實爲監督財政之始基異常重要俄旣有此權利必欲所聘顧問籍隸資本國中至重要之四國卽俄法英德是也嗣以中國所聘三人僅德得與其列法俄與英皆遭屏棄故俄於法使抗議極表同情俄所希望無他中國於大借款不用之於軍事及無益之銷費此固爲俄之利亦卽爲中之利各國深知袁大總統人物之價值且知中國需欵甚急並知袁之建設困難常爲無意識之反對所朿縳本當略爲見諒惟以蒙古事件中俄相持正急俄斷不肯聽借欵之成而傳中國能以加兵於蒙袁本不主用兵但爲輿論所持或竟挺而走險則俄首承其敝俄已與蒙訂约倘中用兵於蒙俄須加入戰局俄亦明知中國軍隊由張家口以逹庫倫遠亘沙漠决無勝利惟究不宜許中國利用此次借欵以購軍備而坐視外商之得多售戰品也俄極反對各國獨立之小借欵此極有害於中國然於現時大借欵之條件亦須不能贊成倘中國能與俄以確切之保證則任何巨欵皆不難立集矣）英人於法使此舉極不謂然倫敦電報謂新聞今日著論略謂（大借欵之前途極爲黑暗中國與六國資本團之談判已經斷絶惟未正式宣言然亦未向英之獨立銀行另開談判本月初三克里斯卜交款七十五萬磅中國借此可度新年難關本月十五克里斯卜尙有最後一欵七十萬磅繳納中國能得此數行政略可支持特未來困境究以何法抵禦有謂中國當决計與六國資本團斷絶關係其信稿已擬就然六國資本團最後致財政部一信僅言對於借欵中變極爲抱歉深望再有轉圖請不動用鹽稅收入以爲將來談判之根據云云則是其間連系尙未全斷也共和政府能爲各國承認與否現亦成一疑問俄以蒙事與中勢不兩立决計於承認及大借欵兩事制中國之死命俄思以此傾覆共和而法則盲從於俄俄法之意中不伏乞憐斷不聽其經濟得以活動爲中國計其自立以抗俄乎然在中國軍事有同覇上棘門萬難與俄對疊是其自立抗俄又萬無可僥倖者也倘中國真有人材此時起而整理内政先從財政入手尙非難事無如其依賴外人之心過重此其無可救藥矣中國與論夙喜過譽美人現忽不甚滿足以爲美本中之好友此次爲借欵事乃亦徇俄法之意不肯爲中保障其於英人翻有恕詞彼知英之態度極爲困難英與日本同盟又與俄法爲連合國其中愛莫能助無限難言之隐若美則與歐陸各國皆無關係何以亦如是乎現時英人意見非速將六國資本團解散必至發生他種困難問題甚或國際問自起衝突將似千九百年之往事未可知也）卽此一諭則英之滿腔不快可見一斑惟在英政府則以西藏片馬等事以及鴉片交涉方欲借以苦我固有不盡爲資本家着想者矣 
[江蘇省會開會紀]  
省議會於十一日午後一時開第七次議事會第一案宣布胡議員福元朱議員增元唐議員仁傑提議太倉重賦請呈大總統交國會核减案此案經衆議决組織特别審查員照財政審查員法定二十五人審查後提交國會核减第二案宣布請議審查會提出吴江縣議議會請議賦重民困酌减稅額及革除軍租名目以利國福民案此案經多數議決謂與前案相似故一併付特别審查提交國會核議第三案宣布請議審查會提出丹徒縣公民洪鑪等請議丹徒减賦以求租稅公平案此案經多數議决付財政法律合併審查第四案宣布劉議員桂馨蔡議員寳善孫議員儆張議員倚提議實行貨物稅産銷並外省來貨入省稅與銷稅並征案此案議决同上第五案宣布朱議員德恒沈議員廷銘提議實行裁釐加稅案此案經衆議决同上第六案宣布請議審查會提出常熟公民錢毓濤請議整頓暫行貨物稅章程查此案係爲江蘇暫行貨物稅章程八條頒行半載有餘未便商用此次提議經衆公决備文向民政署質問第七案宣布請議審查會提出鹽城沙溝巿議會請議將寗屬各釐卡一律裁撤改辦貨物稅停止通過稅以昭統一案此案擬備文質問後又翻案竟未議决今日開議至三時休息休息後議場人數不足錢議長呼僕役至場外找尋議員二人始凑足法定人數及議至第七案業已改决係開議八九兩案互相比例翻動第七案爭執不已以至八九兩案亦未通過鐘鳴五下尤齗齗置議某議員曰此案有主體經議長接言云不問主體不主體大家散會 
　　附法律審查會第一次報告 
　　一件都督交議日本坂田教習卹欵是否照付案查吾國向無撫恤教員後裔之例此案前清端督特别優卹日本教習坂田之子實係官吏徇私之行爲公家是自不能承認况經過前清諮議局時代又來追認更有違法之嫌際此民國成立伊始萬事須納於法律範圍之中似此旣無契約性質即無履行義務决不能繼續給付以啓外人希圖種種之慚應知會民政長具函該國領事婉辭謝絶祈公决 
[來稿]  
顧憲成君發明中國新字記（史家修） 
千九百十一年義國都郎開萬國博覽大會我國工商學各界之出品運往比賽者甚夥而教育品中有異彩之文光發現其間者爲顧憲成君所發明八卦形之中國新字揭曉之日躋於上選竟得先進國誌榮之特奬各國審查員咸讃爲中國政教進步之利器駐義吴使亦有（會看通行四海何止偉業千秋）之奬詞何其偉哉顧君字曉舟江蘇華亭縣人爲上海商學界知名士當世之有心人也與某同鄉里且爲總角交知之尤悉自戊戌變政以還所遭多激刺毅然謀改良文字爲溥輸教育之助爲已任因思教育之不良實文字複雜而無統系爲一大病根於是進而研求各國文字有年審字母之精意考音韻之源流而於切音一道豁然神悟竟能發明世界未發明之玄音乃着革新之手袪宿舊之弊厥功甚大夫中國文字之起點本屬簡單心畵心聲初無分别篆隷真草隨世變遷説文雖精又偏義而略音説者謂自西域字母流傳中國後四聲七音於是大備而不知歷代文士好自作古舍本逐末故論韻之書愈多而字音愈雜雜則不能無異同標準旣失依據實難殊令後學望洋興歎焉無怪江浙鄰省宛如異國閩粤唇依竟同陌路至於字義之繁雜艱棘又較韻學爲難一字之離奇考究動需累日一義之幽賾研求或歷經年欲竟全程一窺至奥非十數年不爲功以十數載少年寳貴之光陰僅能通徹文字之一道其他各科之學理正是無窮又需幾何時之歲月始克有功嗟爾一生之歲月能有幾何洎乎文字通順學理貫悟則少壯之時光消磨殆盡僅餘垂暮之年華頽唐之體魄何足以治繁劇而膺艱鉅乎我國舊字之弊害旣如彼新字之發明豈可緩乎於是顧君殫精竭慮援古證今以發明之新字出現於羅馬古國都郎賽會之揚而受誌榮之特奬焉至其所造之字蓋有三奇六利者在敢爲當世學者告何謂三奇字母取伏羲八卦之形變化成羅馬横行之體學貫中外義彚古今一奇也發明世界未發明之玄音故字母祇造一十有三用以拼切中國字音可盡其所有且可盡世界字音所有而補柴門哈甫世界語之闕二奇也字母分陰陽兩體串字可變化無窮串成之字形聲兼備（假如漢文有百餘字同一聲音者新字亦可以一聲之字變成百餘形式） 
仍是一字一音一音一義毫不失漢文制作之精意三奇也何謂六利形聲兼備何保存漢文之國粹其利一拼切適宜可證世界字音之同源而郵通各國其利二讀音劃一可統一國語其利三字體横行可貫徹大同其利四習知拼法可無師自讀其利五望形生義可自悟文法其利六又且推論我國萬古之衍流而追原於伏羲之八卦奇之而又奇者也如顧君者中國之奇士羅馬之畏友也其造福於後來學子寗有涯哉 
　　按北京教育部現正開讀音统一大會研究畫一字音因無相當音標爲注音之用暫以世界發音符號代之顧君發明之新字若出而問世用作註字音標最爲相宜蓋旣可收讀音統一之效又可成改變象形文字之功將來或可新陳代謝爲脫胎之漢文一舉兩得誠盛事也家修又誌 
[雜評一（無名）]  
　　加藤之來華 
　　日本卸職外務大臣加藤氏將來華考察各地狀况説者謂於將來日本對華政策大有關係我華人聞之屆其來時必將又有一番隆重之歡迎矣夫隆重之歡迎爲聯絡感情計亦非不美然究不如克自振作使之深知中國之可恃爲更有益也 
　　江西之大雨 
　　撫河一帶以大雨故致人民以草度日者逹百萬人是亦可謂江西之大災矣兵患未定水災又來何江西人民之不幸也余謂自革命後最多故者爲湖北而其次爲江西然而江西近又籌二百萬兩解至上海以逼銀根之緊是亦可謂多事而多事矣 
 
 
 

Page 4

 
 
   
 
 

Page 5

 
 
   
 
 

Page 6

 
 
第六版 
[要聞二]  
德外交次長對華之政治談 
柏林德文電昨德國外交部次長奇墨爾曼君出席下議院旋於該院預算委員會發表對中國外交政策洋洋數千言是又美國宣告脫離銀行團後之絶大宣言書也原電載奇氏演説甚長故僅述大旨如下　　承認問題 
　　承認問題外間傳説不一卽各國間亦以互相觀望莫肖先發然曩者各國皆有承認之意且曾彼此恊商作一致進行以免先後參差經此次美國舉動各國意旨或有中變亦未可知要之待至各國之决意承認恐尙需時日也 
　　借欵問題 
　　德政府甚望大借款之成立蓋偕欵之成立非德之利實中國之大利美之宣告脫離六國銀行團使六國團變爲五國團且浸浸焉有解散之勢而大借欵亦永無成立之一日德政府甚爲中國惜也 
　　顧問問題 
　　大借欵顧問問題人多謂中國政府樂用德人以德政府對大借欵一節素持扶助中國主義之故此實不然中國政府之於顧問問題無十分大成見或竟樂用他國人亦未可知故日前德政府曾籌及中國如不聘龍伯爲顧問擬另遣他人東行以備顧問一節現須從緩辦理 
　　俄蒙問題 
　　俄庫恊約之成立俄於蒙古佔優勝權利爲他國之所不能及然德政府並無相嫉之意只望中俄交涉早日了結則蒙古與各國間商務可繼續發逹門户開放主義藉以逹其目的德人卽問接受利矣 
　　商務問題 
　　德商務之在中國者日有發逹之勢卽德商之至中國者已幾有賓至如歸之樂而中國人之能德語者且多樂爲德人用也德政府擬於今歲與中國政府交涉在長沙城内設一德領事館以該城商務繁盛有設領事之必要雖中國政府允否未可知而德政府志在必逹也 
　　學校問題 
　　德政府擬在中國增建學校此亦素來政策至今年則膠洲預算案其於學校費項下且增加三萬馬克經營不可謂不力中國學校鮮課德文近來德政府擬向中國政府積極交涉務使以德語列入中國學校教課而後已 
[鄂亂最近狀况]  
　　機關破獲之續報 
　　此次亂黨聞在鄂垣有大機關五處漢口一處小機關則有十數處經連日破獲各機關如候補街十字街鴻翔巷斗級營之雙合棧八卦井　　號門牌之張謝等漢口華景街某宅抄出之人證物件各情形均紀前報茲續得訪員報告詳録如下改進團在漢口之機關部破除後城外蓬房外碧秀里十七號王姓家亦係機關前日已經探悉令軍警前往抄捕搜出洋鐵製暗號小鏡一千餘面上海江西南京長沙等處來往密信一朿密電碼一本圖章數顆公文章稿一　有擬得勢後照會各國領事並通告各省都督文二件筆墨極佳此宅内惟王某一人其餘均逃走當解省處决又斗級營雙合棧内所獲之劉思泉彭瀛高張振香三人亦搜出銀質之忠漢社會徽章背鐫鋤惡二字聞供係暗殺黨一派多下游各省解散軍人組成改進團又借助之故招之來刻該團謀敗難以舉事擬以五萬元購死士行刺黎副總統夏民政長孫堯卿大將饒内務長三人亦在謀刺之列刺死孫者亦可得萬元云云故外問有黎公被刺之謡又九龍山會匪陳占鰲亦來漢設機關部改進團與之結納甚深囑招亡命二千人來武漢起事到後每名給旅費三十元乃陳機密洩露被偵探長劉有才部下拿獲解訊供出改進團勾結事甚詳陳并供彼會首與改進團宗旨不合不過利其資佯爲應允實則吾會英傑皆欲恢復帝制云云此人亦已上斷頭台矣又大貢院前震華旅館内寓亂黨六人經棧主窺破形跡報告警廳捕獲三名解軍法處訊供於三號正法南湖附近某營壘一民房内亦有亂黨數名被軍隊拿獲并抄出快鎗四枝子彈四十餘排由第一師部移送軍法處糧道街某客棧内拿獲三名有旗幟軍裝二箱中灜街某宅係一大機關部搜獲證據禁物極夥並有大旗多面上書（誅戮民賊）（保商衛民）作長方式每字方尺許又名册號簿告示關防徽章令旗之類聞某首領卽在此中捉獲 
　　季雨霖之潛逃 
　　季雨霖從革命志士後倖得招討使在荆襄鄖地方搜括近二百萬（沙陽富商陳志大一家季已敲詐十萬其餘紳富控季者不可縷數季常言吾力自能養兵一師三五年無須公欵接濟亦不怕云云）後改編爲第八師長適值去夏鄂中功人爭權彼竟率師來省擬助某某决鬥黎公電阻不住乃以兵攔截於襄河始止其後迭次抗命招納亡命委爲見習至一千數百人之多爲各師所未有近日命將該師裁併於他師季反抗不遵編制且擅以師司令部移住省城行爲跋扈爲諸將冠黎公每曲爲容隐本年一二月以來該師之在省團營屢於夜間開砲放鎗爲示威運動今該師留省之二十九團已解散適有改進團發生所獲證據及亂黨口供多牽涉季四號斗級營雙合棧拿獲之黨魁李寛等爲季雨霖之參謀供詞多牽涉季已斬决震華旅館所獲之六人供詞亦牽及季與杜武庫兩人前日杜武庫被拿季始懼而逃滬其餘與季齊名之輩逃者紛紛惟聞多往江西云 
　　杜武庫之被拿 
　　迭次所獲機關及亂黨訊供均牽涉季雨霖杜武庫曾笛生（係某師部一等參謀）等多人黎公恐負嫉忌有功殘害志士惡名不敢遽予拿辦故於改進團秘謀初洩時曾宣言祇拿其署名爲團長之張統（又 
名張傑或云已在十字街機關部中拿獲與同時被獲之朱烈一併處决）及總參謀熊白豪等餘人槪不株連惟望改過自新勿操戈同室貽大局憂詎彼等以黎公莫敢予毒肆行無忌謀洩浹旬猶力圖進行毫不知懼黎公因風聲日緊一日乃授意親信某員於三號之夕在漢口如壽里何姓妓院中筵請杜曾等數人正在歡呼暢飲巡警憲兵齊至遂一併就擒季雨霖因事未到得免蓋若輩現均匿蹤各租界非誘之吃花酒决不肯出租界一步而如壽里之與租界毗連故惠然肯來聞當時　請德捕房派捕在里口相助卽以小輪獲解渡江聞杜尊等　有於五號正法之説又聞爲之求情者甚夥未知確否 
　　三參議之牽累一 
　　日前所獲亂黨名册徽章竟有都督府參議官吕端書雷金鏞武丹書三人在内吕參議且素爲黎公所寵信倚爲心腹故初意不信乃昨竟有供詞牽連之者黎公遂親傳該三人盤詰形色倉皇甚爲可疑當開去差使送軍法處審訊又有人云吕等亦係在如壽里拘獲者 
　　外人幇緝黨人 
　　武漢商人富户聞暗潮發生於軍界長官甚爲恐慌遷徙於他鄉者纍纍以致輪船火車搭客非常踴擠漢上各外國銀行皆收回放欵不敢再貸銀根大爲奇緊商業遂受影響茶客入山者殊不多見聞漢口領事團曾經會議深惡擾害治安破壞大局致使各國商務停滯貽害外人特飭各捕房恊同查緝一有所獲卽解交官廳懲辦　　客棧風潮已弭　 
　　鄂警廳因亂黨多住於旅館特嚴爲取締限令開於一隅以便稽查防維各棧主以一旦勒禁營業住客多欠房飯之費損失甚巨且於指定地點租屋房主必故昻租價於是紛遣其婦女老弱之人至民政府内務司巡警廳各處滋閙泣求而學生等亦因無地寄宿大起風潮幾至全體罷課乃由教育司商於巡警廳准各學校管教督同學生於限定區域外開辦學舍寄宿舍惟不准附住他界之人至指定區域之房屋有願租開客棧旅館者不准房主高招租金如旅客拖欠有房飯費因歇業不付者巡警准爲代追再指定區域之三街如果實不敷開設客棧准擴充區域一處以順民情各棧主無法只好吞聲隐泣自悔營業之誤耳 
　　防範之嚴密 
　　此次防範風潮因多牽扯軍界故黎公甚不信用本省軍隊除憲兵隊近衛軍巡查隊等特種軍隊外俱未調遣各處巡哨查緝事宜盡派江南留鄂第一師担任又調來駐汴北軍一團紥於漢口劉家廟一帶傳言尙有北軍一團指日開來省垣以故人民惶惑異常昨六號不知又得何項緊急信息命令陸軍學生出隊防衛聞係自是日起陸軍預備學校各生每日下午五時入都督府内輪班巡夜保護軍官學校學生每夜八時輪班在勸業塲官錢局司門口横街頭各處稽查往來行人防備之嚴緊有如前年起義時代云 
　　捉獲疑似之刺客 
　　五號傍晚六時有身着呢衫之少年面扣黄徽章直入都督府守衛兵士等因其徽章色同並未盤詰迨入二道門後因其左顧右盻莫知所之被軍事課長唐仲寅見悉其形跡可疑當命人將其喝住驗其徽章係用黄布假造者隨搜其身旁藏有十二響最好手鎗一柄滿裝子彈唐某立將發交軍法局訊辦該少年自供名麻永祥請砍其頭并無一句他語局長無法當卽請示嚴辦矣　　燒燬名册 
　　日前劉貴狗在漢口後湖破獲之機關内抄出匪黨鄂分部名册三本其册所列者多鄂省重要人物其中虚幻荒渺不足憑信（如將大副總統姓名亦來雜其中之類是）是以六號特在大堂燒燬一面出示各項人等知悉以安人心並令該匪等務各革面洗心同扶大局勿得自厄法網 
[湘省參議員風潮近狀]  
　　中央籌備國會務局覆譚諸督電將上月二十六日所投之四十餘票詐爲無數譚都督卽召集省議員於本月三號投票已誌昨報茲探悉譚都督得中央電後逆知各議員之一部分主張完全取消被選人（即程希洛等二十餘人）一部分主張此四十餘票有效（卽中路人）若將此電明白宣佈召集投票此兩部分人必不肯到會於是致一函於各議員云接准籌備國會事務局覆電已飭電報室照抄送閲查此次所投之票旣准電覆作爲無效自應再行定期繼續投票至足額爲止茲定於本月三日上午八時起至午後六時止爲選舉參議院議員投票開票時間特此通知希卽查照不料各議員已早偵知其事此兩部分人以總監督用此牢籠之手叚均不肯到會當由程希洛等致一函於總監督云此次選舉已奉籌備國會事務局感電將二十二日以後選出之叅議員取消雖經先生覆電爭持是否發生效力尙未確定而先緘佈本日投票僅據解釋二十六日投票未終之覆電爲抹煞感電之計先生或可以是愚我投票人我投票人安忍以是愚我全湘父老昆弟乎先生封疆領袖萬姓俱瞻幸願昭示大公相見以心否則感電如何作廢中央命令如何不行之理由應請明白宣示總監督接函後無可答覆而議員到者亦寥寥無幾延至下午五時尙祗四十餘人總監督遣人持片一再催請迄無應者以不足法定人數遂相率散去總監督乃多方設法必欲逹投票之目的於是與西路各議員謀因前日到會者皆西路議員該議員等固主張二十六日所投之四十餘票無效而亟亟欲投本路一人者也該路議員遂出奇計以騙取中路各議員謂我等可以聯絡舉中路之鄒代藩祇須大家入場投票投出一人滿足額數以便專與程希洛等二十餘人之主張完全取消者反對中路人信以爲真至四號總監督到會遂相率入場至下午一二時人數尙不足又有多人分頭運動始逹七十二人法定人數卽舉行投票中路各議員固茫茫然以爲果舉中路之鄒代藩也及開票揭曉則當選者爲西路之向乃弼於是大憤然亦無可如可矣現程希洛等之主張完全取消派者見此情形亦甚恐慌以其繼續投票恐所主張者仍然無效也擬於日内提起訴訟但刻下尙無頭緒而鄒代藩以被人欺騙尤爲憤激定不願即此罷休云 
[贛江新潮流種種]  
　　鎮守使撤銷問題 
　　九江鎮守使王鐵珊上將　　對於省議會電請取銷鎮守一職陽雖贊成陰實不甚滿意業經密電中央政府力保現任湖口統稅督辦劉洪基代理以便暫卸赴京謁見大總統面商要公一俟復電即行發表惟潯陽在省一部分人士仍在極力運動取銷鎮守一職以節糜費而示統一云 
　　軍民分治規畫 
　　李恊和都督預備軍民分治業經規定軍事民事權限通令遵行軍事由張謙主任民事由彭程萬主任凡關重要事件均須持赴機要處面商都督核示辦理以爲實行分治之預備也 
　　司法獨立模型 
　　贛省司法司一缺業於四月一號裁撤遵令改組司法籌備處由處長徐元誥督率在事員司籌備進行事項其高等審判廳長漆璜高等檢察廳長潘學海均於卽日爲始脫離法司監督直接中央考核各屬級廳法官以樹司法司獨立之模型呈請李督轉懇大總統加給委任矣 
　　議會垂涎總鎮坡 
　　贛省警視廳衙門設在總鎮坡地點適中房屋寛敞屢爲議會所垂涎由議員胡廷校提案决議咨准李督令飭警廳速日讓爲省議會建築議塲所需工程銀一萬五千餘兩不日即可飭司動放興工建築雖經警廳以萬難遷移之理由呈復李督交會核議亦歸無效以故該廳預備搬入從前提法使衙門辦公矣 
　　講武堂堂長辭職 
　　赣垣講武堂長夏之麒近因所屬學員不守規則迭　風潮以致辦事棘手呈請給假回籍一案奉李督批云民國初建整軍爲先而造就軍官尤爲整軍要務本省庫欵奇絀不惜鉅貲開辦斯校職是之由該堂長任事以來督恊管教各員整理有方正資臂助此次禀懇准假回籍雖屬情詞懇摯然當茲堂務吃緊之時實難照准希仍恊力計畫共策進行如或學員學生不體本省設校本旨管理各員訓勉苦心有越堂規儘可隨時呈请懲辦正不必慮事稍有掣肘也 
[甘肅竟有此寃案]  
　　馬登魁李佐漢張炳南等上大總統書云竊維論功行賞者驅策豪傑之大權而疑獄哀矜者激勵人心之妙用歷朝建始首重有功文明各邦力除深獄况當民國肇造刑賞豈可違公茲查有陸軍第三中學堂肄業生樊政郭成堉焦桐琴胡登雲劉耀曾等當武漢起義之日該生等卽在鄂垣力禦反對軍隊輪守重要地方漢口漢陽之戰或護守炮台或巡查街巷或輸送糧餉或經理軍務或充前線之督戰或司隘要之偵探鎗林彈雨晝夜勤勞光復山河功亦不小厥後關隴交戰勢正急危該生等深思陜不能支則新國愈無期望當即呈請黎副總統發給徽章護照並聯秦復隴照會由鄂赴陜以圖聯絡臨行又請准帶軍火護身均係有案可查行抵襄陽接秦急電隨卽分往襄陽河南等處請軍救援及至抵陜則共和告成兩下停戰爾時本擬回鄂復命又恐宗社黨倘或乘間煽惑甘肅必不能促進共和桑梓念切不得不前往演説勸導以期完全比至蘭垣幸賴國家洪福共和業已實行五族一家民脫專制數年熱血爲之釋然因念使事竣工理應回鄂報告並將携來炸彈收藏封固以備到鄂呈繳業已領有甘肅都督護照擇日起行不意七月十七號夜四更竟被巡警巡防各隊將該生等一併拘到警署該生等詰問被拘理由承審官謂有人在都督府致函報告汝等携有大宗軍火並聯絡四川新疆學生意圖破壞地方等語該生等負此奇寃心不甘服承審官則恃威嚇喝不准辯訴倘非同鄉官極力維持性命幾至不測終以未受官署命令允准收藏危險物罪坐以四等至五等有期徒刑官府聽讒文致人罪雖有百喙無路可伸傷哉各生寃沉海底矣某等竊思以該生等在鄂血戰之苦功與赴陜聯絡之熱忱民國成立雖不能懋膺上賞亦不無微勞足録卽實有其罪亦當折功抵贖以勵將來况該生等不憚鎗彈萬里馳驅而力圖克復舊業豈忍國勞已定共和已成而意存破壞梓鄉揆之人情必不出此今中宵小含射之毒聽讒人捕捉之言鍜鍊周内以坐其罪在該在等之微末本不足惜其如國家之失刑何某等與該生等素非交好祗因民國初建西陲多難刑賞又如此失公則人心恐愈形解體合無仰懇大總統俯念邊陲志士有功無罪迅速電飭甘肅都督將此次問成四等徒刑樊政郭成堉焦桐琴胡登雲與五等徒刑劉耀曾各生格外施恩立予釋放以安人心而維大局甘肅幸甚民國幸甚 
[地方通信]  
　　蘇州 
　　流氓敲詐孀婦 
　　齊門外車站南面西匯上有汪姓者家道小康並無男人惟一年少孀婦居焉前日有地棍高阿金高阿全兄弟兩人行經汪孀婦門首適見孀婦之親戚許和尙在内乃陡起不良卽邀同錢大龍屈金男兩流氓趕至汪家聲言捉姦詎許已走出門外該棍等竟將許在街中硬拖至孀婦家内欲將二人雙雙縛住該孀婦以人家豈無親戚况許又不在我家豈能如此强行誣衊該棍等乃謂不必多言爾如欲保全面子盍送我等洋二十元該孀婦不得已乃得將手上金戒指除下交與阿金始得息事並勸逼許書立筆據以防報復而許與孀婦皆極懦弱者竟不敢與較云 
　　流氓敲詐旅客 
　　前晚徽人韓某偕妻由滬來蘇乘東洋車行至新民橋有馬路著名流氓劉三王福臣二人從路旁突出拖住車子意圖搶刧繼以警察廳禁烟調查員名義將韓某押至惟盈旅館搜查烟土韓某當場即請該處崗亭巡警到棧遍體檢查確無一些禁物惟一路扭拖至旅館時黑暗中韓妻失去金挖耳一支當崗警未到旅館時韓有皮夾一只内有洋票等物爲該流氓搶去硬指爲中藏烟炮韓某當時不敢與較現已由茶棧某同鄉帮同向警廳具控矣 
[南京]  
　　浦口開埠辦法之確定 
　　浦口商埠督辦莊藴寛任事數月其著手辦法約分二種一則爲商埠範圍以内盡由國家全數收買後轉租民間一則爲稍舒財力起見凡居民在商埠範圍内者限以年期科以地稅准人民自行建築仍受公家之支配倘有意居奇公家卽代爲興築已將兩項辦法電呈大總統請示辦理昨奉大總統令第一策財政支絀驟難畢舉第二策係預防壟斷促興商場尙覺可用莊督辦接電後已出示各商民一體知悉矣 
　　江寗鐵路車票之改章 
　　江寗鐵路局長近擬將月票改爲長期票分訂張數不限日期並長期票減折章程曁新訂票式各情呈請應省長核定昨奉指令云查長期票爲普通名稱不若改爲回數票以符其實至票價視回數多寡分别按照折算係爲推廣銷路擴張營業起見自應照准至原呈於章程簡章分爲兩事各條語意尙欠周詳華洋票式亦有未合均已略加訂正此外再發行往復票一種照定價九五折由各站發售一律於五月一號實行仰卽遵照辦理此令 
[杭州]  
　　朱都督重申軍紀 
　　軍人越級乘車妨礙商路營業迭經軍政府嚴密申禁並派軍官附車稽查乃不料近來復有軍服搭車强占優坐情事昨經都督嚴令各將帥謂軍人乘車均須遵守公司規則購票不准越級乘坐迭經前任都督及本都督在第五軍長任内剴切誥誡已不啻三令五申乃近聞軍人於杭州拱宸橋各站來往尙有並未購票逕行上車者似此不知自重非特有妨營業且屬大干禁令本都督不憚誥誡之煩合亟令仰第六師長各统領官及水上巡警籌備處轉飭各屬一體遵守前令切實奉行如有故意違背一經察覺定卽從嚴懲處决不寛貸 
　　足見浙江警官之多 
　　浙省警務在前清舊例凡巡警局易一局長必有一種保舉案甚至書記巡長巡士等紛紛以記名警官自豪此次警廳改組前局長李映雷照例開保如書記周斯明等 
 
 
 

Page 7

 
 
第　版 
　至十餘人昨奉民政長訓令略謂據稱該書紀服務警界夙著　勞應准以警官記名嗣後該廳長對於該管人員應隨時考察動惰分别賢愚量予升降以作勸懲若必待人之自明即無汨没之嘆已關奔競之弊云云聞夏廳長奉文後卽日轉令各署長及　廂分署略查各屬保薦警官記名之案均由本人自行呈請殊　不成事體茲奉前因合亟令知各屬嗣後凡遇保薦事項除本　人員由廳長呈請外其餘均由各該管官隨時考察量加薦舉本得山本人自行請求以杜奔競而免冒濫 
[安徽]  
　　各會黨挽留團長 
　　合肥季團長光恩頃奉皖都督電調省顧問該團長遵卽電請早日交卸赴省供職該處商務總會曁各社　黨城區自治各團體以季團長自光復迄今維持秩序保護勤分軍紀嚴明故特聯名公懇都督請暫飭仍供原職以順輿情究本知柏都督能允准否也 
　　　派員修理八都湖堤工 
　　皖屬東流縣入都湖一帶圩堤濱臨大江每當春水泛漲之時盡成澤國居民蕩析不堪其苦柏都督　派員勘定沿江自八都湖至東城各堤工估計經費約三千金之譜昨已由都督府副官吴携欵前往大约日内卽可開工條築矣 
[湖南]  
　　留學女生又有暗潮 
　　湘省遣送留學生前往各國當道諸公原不欲遣送女生及唐羣英回湘大施運動譚都督始允略送數名昨經教育司分科考試跳　黄經慎譚瓊陳淑胡淑黛歐陽忞吴家琛童錫楨黄　李克勤龔業饋游昭文楊文英胡仲教熊彬羅正璧林伍崇賢龔業暉吴家英程韜熊光陳月生高凌岳陶連登黄坤維鄭家佩黄斌吴劍王佛邁袁昌英馮振東黄麗雲黄恢張敏文鄭景昭熊英戴世珍等三十六名案未揭曉之先聞應發各女生要求各縣分派以免爭執教育司未允所請昨日初試考案未列籍貫該女生等憤憤不平擬聯合團體向教育司詰問云　　籌邊會定期開　悼會 
　　籌邊會以本會會長宋教仁先生奔走國事十有餘年締造偉烈宏謨在在昭人耳目忽於前月二十二日被刺而遵全國人民莫不痛悼茲擇本月十一十二十三三號開追悼大會凡有送花圈輓章者請至太平街賈公祠云 
[廣東]  
　　裁撤釐金之先聲 
　　粤財政司奉都督令云准財政部咨交通部以釐金有碍路政現擬裁鐵路釐捐先就附近鐵路各處試辦出産銷場兩稅俟辦有成效足抵路釐所虧再以此兩稅推行全國以爲將來裁釐之抵補特徵求各省同意等因仰會同交通處通盤籌畫呈請咨復 
　　廣澳寗陽兩鐵路商議接軌 
　　廣澳鐵路枝路前經劃定由陳村築至江門查此路線所經皆繁盛地點將來可卜暢旺惟須與寗陽接軌必求彼公司允許乃得利便交通而彼此均收其益昨該公司已函商寗陽鐵路總辦聞亦甚爲贊成云 
[雜評二默]  
　　國會開後之觀測 
　　國會未開人多悄然以憂及其開也人多欣然以喜旣開而後則又凛然以懼矣會期之屢延也議長之未定也人方注目於總統内閣憲法三者之確定而不謂於此三者之前又須經過一困難之階級 
議員乎國之存亡繫夫國會而尤繫夫多數議員之本心本心堅定而不爲外感所摇動國事其庶幾乎 
　　鄂亂破後之人心 
　　自來成大事者未有不利用人心者也人心所在而實力以生有實力以驅策於事前又須有實力以支持於事後前次鄂中革命事起登高一呼萬衆響應人心可知矣今鄂中之謀二次革命未破獲前鄂人惴惴焉以猝發爲憂旣破獲後又欣然以無事爲慰人心如此則成敗利鈍之間可逆睹者也 
　　德國奇墨爾曼氏之對華譚 
　　外人對於中國從未有無交換之利益而能特别贊助者德國奇墨爾曼氏之對華宣言書若承認問題借欵問題俄蒙問題以及商務學務問題非不懇懇然有愛於中國也然亦未嘗不較量於已國之利害則我國民可不亟圖自立也哉 
 
 
 

Page 8

 
 
   
 
 

Page 9

 
 
   
 
 

Page 10

 
 
第十版 
[本埠新聞]  
刺宋案預審之終結 
　　應桂馨不日移交矣 
宋鈍初君被刺一案訊供詳情迭誌本報昨晨仍由公共公廨接續研訊中西各界之觀審者甚衆捕房仍加派西印各捕在公廨内外荷鎗戒備法捕房仍令繙譯與西探目到堂觀審中國政府代表德雷斯捕房代表侃克宋君家屬代表佑尼干梅吉言應桂馨代表愛理沃沛羅利士等律師並總巡卜羅斯五十號西探總目安姆斯脫郎先後蒞庭至十點零五分鐘正會審官關絅之君英副領事康斯定君升座研訊先由沃沛律師上堂譯稱此案表面証據前日已經公堂聲明毋須再問堂上旣有表而證據且有存見則被告再有證據呈出亦屬無濟惟被告將來應歸何處訊理必須説明聞公堂已接到移交命令請爲示明關君諭謂現尙未定移交地點德律師聲稱被告代表以證據已經證實可將被告移交故預備移交辦法沃律師接稱此案因公堂已説過表面證據且有成見故母須再行詰問並非已經證明定案係德律師悮會今公堂因無此權限一定移交何處應須聲明將來辦法查此案關係政治兇手武士英曾在公堂供明爲四萬萬同胞計所以與尋常國事犯及爲利禄或爲人主使者不同蓋武並非爲個人私利起見故光復時打死前清官吏不但無罪而且有功是以爲國事者不能與爲一已私利比較卽如被害之宋教仁亦屬國事而亡今公堂證實此案卽憑呈案之電文信件如果憑電文信件恐非被告一人此外尙有牽涉且武士英所做之事亦爲國事起見查電文内容可以研究殺宋真相况應桂馨係民國之官職任重大如彈壓擾害治安並調查反對黨政治之各黨責任重要公堂以被告不能取消罪案敝律師殊不爲然果有其事亦非被告本意係别處傳來命令旣有命令被告亦不能不照辦如不照辦不但違背責任且狠有危險更有一層與此案最關緊要爲黨派問題查此案卽此黨與彼黨攻訐因被害之人極力運動國務總理卽此黨反對彼黨之考證旣爲國事應當格外慎重故移交時决不能交與反對黨恐不能秉公辦理反存報復之心如將被告移交須要確實證明有公道辦法特設法庭况被告住居租界且在租界内被拘則公堂亦當保護故必須移交與有公道辦法之地點且可引從前蘇報館案爲比例當時因被告避居租界地方官定要移交代表律師恐不能秉公道辦法是以特設公堂訊理結案時祗辦兩人餘均開釋此等辦法甚爲公道故亦無人批評今此案如交與反對黨法庭與法律及公平均無益處非有確實公道辦法之保證不可否則請在租界内特設公堂訊理德律師駁稱向來公堂辦法被告初次到案必照無罪者看待今此案已經公堂證明而被告代表愛理司律師辯論從未將文件論及祇於起初時請延兩禮拜調查證據又一再聲請改期核對文件始終未將文件説明且昨日祇研訊被告一人然亦未將文件辯明反請堂上將其餘文件交出俾被告可以在文件上逐件檢出解説今將文件取齊又説母須研究節外生枝反要求宣示移交地點是被告代表已明明承認堂上證實此案今又要求如此辦法殊難明白照此辦法與被告與公衆均無益處敝律師係江蘇都督延爲中國政府代表應請移交江蘇都督辦理今被告代表所説狠有皮裏陽秋之意卽如被告代表所説恐有不公道辦法然無論如何原告要求交出是正當辦法原告本坦白爲懷别無請求祗須明白宣佈至於將來自有公道辦法再今捕房保護各項證據頗十分慎重將來公堂移交亦應照此辦法以免被人議論今原告請求移交公堂應卽照准至於交出後如何辦法與敝律師不涉故亦不再細説又據侃克律師譯稱本律師預備暗殺案一切現已預審清楚無論其是否政治關係及被告職任如何然而終屬暗殺今捕房辦理此案頗滋物議然捕房辦案遭人議論與本律師毫無關係至辦理手續公堂自有權衡故請移交一層乃德律師請求今旣預審明白請爲核奪惟沃沛律師所説要求特設公堂以及公道辦法之説甚爲詫異如照所説必須另有一新中國另有一公堂若現在公堂祇有如此辦法至稱被告住居租界犯事亦在租界均屬錯悮被告住居租界而犯事則不在租界之内應請察核復據愛律師辯稱頃沃沛律師所説恐公堂悮會故須説明至於所説不能引蘇報案比例因蘇報開設租界而犯事亦在租界此層均屬實在此外竊有一層被告代表可以帮助公堂因當時蘇報案亦敝律師代表公堂訊供兩次始定辦法有卷可查當時因謀爲不軌照尋常辦法不妥經駐京公使與領事團磋商另行特設公堂訊理今此案亦關係政治亦應特設公堂方爲公道應請照准至德律師聲請移交之説公堂尙不能指定移交地點且英領事於開審時亦言及如訊有實在主使憑證須請領事團商議旣有此説現所請求以及江蘇都督請移交宜俟領事團磋商後再定辦法請堂上注意敝律師揣測此案駐京公使與領事團將來必有特設公堂之辦法關讞員得供會商康君以此案今已證明發生地點在滬寗車站不涉租界範圍應歸中國法庭訊辦惟案情重大須與各領事磋商遂援筆判曰此案預審明確案係發生車站應卽商明領事團移交中國内地法庭歸案訊辦應桂馨仍着還押候示　　宋案外之餘罪 
　　應桂馨於宋案未發生前曾在本年二月間由滬赴寧運動劉福彪司令長取消福字全軍當由劉司令長據情呈請蘇都督根究在案茲悉程都督現值辦理宋案檢獲該犯促令取消軍隊卷宗閲之殊堪詫異以軍隊之去留本都督自有權衡該犯欲令取消福字全軍其意何居顯見該犯久有破壞軍政二事之心當時幸得劉司令素以國事爲重服從命令爲天職立卽侃侃直揭其奸不避忌諱實堪嘉尙刻下該犯旣經獲案應卽研究其促令取消軍隊究竟是何居心昨特命令公廨關讞員於提案審問時詳細深究 
[各鄉警定期實行歸併]  
　　本埠閘北南巿巡警合併改設湘滬警察廳已紀前報茲悉吴淞殷行江灣彭浦真如等五鄉巡警亦劃歸淞滬警察廳接管已由寳山縣知事訓令各該區尅日造册定期月之十六號移送穆廳長接收云 
[警廳先後緝獲盜案之統計]  
上海商埠警察廳長穆杼齋君呈報江蘇都督及省民政長文云竊維上海一隅自民國光復以後一般莠民匪徒羣聚於租界之中出没於城鄉之内此拿彼竄易於匿跡局長於各事主報案後必令該管警區嚴行履勘大約必由土著勾引外匪而成飽則颺去緝捕爲難加以法律森嚴非有絲毫證據又未便以嫌疑逮捕節經局長嚴飭警探先後破獲錢郎中橋秦勳泉家及長生菴兩案業經呈報在案並於元年十二月六號在英租界查獲船婦張劉氏一口發科訊問並在該氏身畔搜出當票一張根究所當之物據該氏供稱曾與船夥周阿新姘識當票卽贈與所當之物據周云所當之物係楊思橋盜案内之贜物等語當令加緊偵緝周阿新等澈究去後並設法向英法各捕房請其恊助兜緝蒙允派探恊同本局偵探於法租界查獲盜犯王根千李金根徐金海周阿新周芝新賈圓圓等六名於英租界查獲盜犯陳妙生陸子根周阿三王子卿秦毛毛趙全福周春山金炳生陳阿弟王小弟王阿土周春三等十二名寄存英法捕房由本局陸續提回歸案核辦並供出葉阿龍葉阿七等多名又飭加緊偵緝嗣復據水巡區及偵探在内地查獲盜犯葉阿龍葉阿七葉木全葉根全張錫鑑陸榮桂楊連生潘素卿張小弟朱春仙張永生等十一名九區查獲盜犯康阿弟一名一區查獲盜犯馬蘭生徐永生陳阿林等三名到局共計先後緝獲及寄英法捕房提回盜犯曁犯婦一口總計卅四名飭交司法科分别嚴究訊據陳妙生葉阿七周阿土等供認糾同秦毛毛徐永生楊連生馬蘭生趙全福金炳生王小弟李金根葉木全朱春仙康阿弟高梅郎周春生崇明阿春等夥刦傳增增家白蓮涇曹家渡關港夏家嘴同春信船涇渭橋卡船北蔡里中心河洋涇草屋等案不諱周春山周阿新馬蘭生陳妙生趙全福劉小弟等供認糾同徐永生徐海金賈圓圓葉阿七葉阿龍王小弟葉木全金炳生康阿弟李金根姚晉卿等夥刧楊思橋塘絲涇黄家渡軋花廠其昌棧龍華花衣船周浦塔港周家渡等案不諱王子卿王小弟等供認糾同陳妙生陳阿弟葉阿七周阿土葉木全等搶刧夏家嘴航船楊錦祥家氷廠等案不諱王阿土葉阿七等供認糾同賈圓圓秦毛毛搶刦三里塘虹口粉廠等案不諱王小弟葉阿龍周春三供認糾同何子金葉阿七侯德朱春仙葉木全等搶刧大花園航船張蘭亭家等案不諱葉木全朱春仙供認糾同張小弟潘素卿葉阿龍等搶刦閔行窰貨船閘港等案不諱徐永生供認糾同周春山周阿土徐海全等搶刦嚴家橋王茂生家西堂洋台航船等案不諱共計此次先後所破之案二十有七起詳核犯供互相牽涉互相勾引自此次嚴拿後盜風爲之一靖至葉根全一名訊無犯供牽涉亦無在上海犯有别案惟在南匯犯有重案除函准南滙檢察廳提回核辦及周芝新一名無干省釋崇明阿春派探另緝潘素卿張永生秦毛毛周春三王根千賈圓圓陸子根周阿三陳阿弟徐金海張錫鑑陸榮桂楊連生陳阿林等十四名留候偵查其周阿新陳妙生葉阿七徐永生葉阿龍朱春仙張小弟葉木全王子卿趙全福金炳生王阿土周春山王小弟李金根馬蘭生康阿弟張劉氏等十八名業經陸續移送上海地方檢察廳預審起訴外所有本局此次查獲盜犯人數及供認盜案起數曁分别辦理情形理應備文呈報仰祈鑒核查考實爲公便 
[警界整理法政學校之規畫]  
　　新閘法政學校成立未久該校教務廢弛一般警界中人就學者寥寥茲由馮文思張明淵等發起將該校大加整理訂於昨晚七時在該校開會邀集警界諸同志討論一切進行事宜 
[招商局剖陳附和加重水脚之心跡]  
　　旅滬客帮商務聯合會以江輪運貨加重水脚迭次開會決議辦法致函各輪船公司抗爭在案茲悉招商局覆函該會文去敬復者接奉公函以江輪運貨加重水脚一節實於貴商各幇營業有重莫支之患以敝局爲華商組合誼屬同胞其與各洋商公司自難一概而論囑與貴代表接洽冀獲同等維持之益等因具見婉言善導情文兼至曷勝佩慰敝局前次疊接蜀同公益會來函卽經函復以加脚一節非由敝局發起實緣各洋商公司聨合邀議未便故違其例遂從衆簽允且此事會議議决地點發起實在漢口並非在滬則敝局旣不能一家獨異又不能遥爲牽制出於無奈情形諒蒙貴會諸公與蜀商會諸公所深悉第念同係華商關係密切凡屬權利義務必須兼顧雙方尤必須按切時勢固非可率爾爲之變更也旣承貴會諄諄函囑自當竭力向洋商公司婉商善法惟恐口衆我寡力不從心擬一面仍請貴會各幇合法與商轉圜之法敝局無不贊襄其間以冀少効臂指再查新印運貨價目單有加者有减者又有照舊並未加減者各客商對於此項價單如有不滿意之處可否請貴會詢明衆情逐欵簽註再與各公司斟酌似尤較空論爲有理由質之高明以爲當否 
[習藝所越獄諸犯之訊究]  
　　罪犯習藝所押犯張二卽張老二等糾衆毁鐐登屋越墻圖逃未成爲地方檢察廳訪悉飭警將張老二等十三名提案候辦各情已紀前報昨奉陳廳長委黄檢察官提案研訊康福生李安生張耳吴二和賀銘三王佑卿李明生李金生周阿生張小仙李老安等同供小民在押由張老二爲首發起糾合一會令小民等入會齊心同盟約定四月初十日夜間脫逃先期入會之人每名發給會中小布一方布上所書各字由曾梅奎起稿如若事敗不成一經被獲無論何人到官不准明言等語小民等一時無知被誘誤入現求恩宥質之張老二曾梅奎供詞狡展問官命曾當堂書寫核對筆跡曾張始俯首求恩問官以張老二等在押所中胆敢結會同盟又敢紏衆圖逃不法已極十三犯脚鐐已經被毁實屬愍不畏法判令分别發送模監範獄收禁聽候究辦所毁脚鐐命一律換釘雙鐐 
[分水廟案歸第二廳訊辦之爭執]  
　　廿三保十五圖等處鄉民朱順嘉陸大有金福來金榮榮等在上海縣公署環控閘北商團董事董鯉庭楊尉如等强佔分水廟焚毁神像鎗傷陸桂春一案茲悉此事已奉地方檢察廳將案送歸第二初級廳訊辦在案昨日忽據董鯉庭等投地方檢察廳具禀略謂此案若歸第二廳訊辦則諸多不便且事關嫌疑不如仍歸貴廳訊斷以彰公道况當衝突時閘北巡警被各鄉民毆傷至今傷勢告痊彼愿到案作証應請訂期傳案集訊等因陳廳官查悉本廳並無朱順嘉等具禀前來且查陸桂春傷尙未愈姑候詢明再行批示辦理 
[暗探通匪夥刦之證明者]  
　　三區暗探李大富子唆使匪徒王羅意子何大辮子等行刦西門外張榮華所開森順昌米店一案由地方檢察廳訊供判押李命交保候調查再核在案並以當各匪行刦脫逃時該處崗巡並不鳴報警笛經前區區長陳學詩禀准穆警廳長將該警斥革該警不服投檢廳作証指李大富子通匪情事遂由廳着保將李交案於昨日提訊失主張榮華投稱各匪脫逃時由李探與本店店夥往追該革警並不接應查李探住在我處左近搬來祇有五六天光景李大富子供遭被誣王羅意子何大辮子等供明實受李探唆使往刧該革警亦証明李探通匪各節問官以供詞各執判李王何等分别收押候偵查明確再核 
[水師改編水上巡警之預演]  
　　代理滬防水師第三營管帶王得超君以所部水師現將改編水上巡警所有水中各項操法亟應講求特於前日五下鐘由王管帶傳集本營礮艇師船二十艘分作三隊每隊六艘在浦江龍華嘴浦面由副官王泰和君駕駛坐船往來指揮以船屆時潮汐漲平遂卽吹號傳令開操先操盪漿駕駛各法繼演開礮　準法畢旋卽命令三隊各船計共十八艘會合操演駕駛等事操畢時已正午矣 
[製這局定期試砲]  
　　製造局陳督理查得前奉部發奥國史高得廠所造七生五口徑二十九倍身長之陸路車輪快炮一尊刻下正圖業已繪就自應試放藥力以便研究退力並炸路遠近現定星期一卽十四號在於西礮台試演一俟考驗之後卽當飭令砲廠如式仿造並聞嗣後各省陸路炮械即以此種式樣以充軍用 
[小輪水手之違抗烟禁]  
　　上海禁煙局調查員前日恊同浦江水巡前赴行駛閔行之公順小輪稽查私運煙土詎被該小輪水手多人抗担搜查並將夾帶私土之老嫗强行拖留不許解究甚至硬將調查員所乘之駁船繩纜以刀斫斷險遭溺水殊屬反對禁令已由嚴局長昨日呈請上海縣知事飭提該小輪經理到案嚴加究罰 
[海軍總司令報告駐浦軍艦]  
　　駐滬海軍李總司令查得駐泊浦江軍艦除奉令派調前往漢口九江一帶防範長江匪徒滋擾外現查停泊浦江之各軍艦計海琛巡洋艦鏡清通濟兩練船建威楚有兩炮艦江犀肇　二軍艦其楚謙江利江元三砲艦業已奉命豫備即日駛往漢口防護昨已呈報海軍部查核矣 
[國民黨分部追悼宋遯初]  
　　國民黨上海分部昨發定期追悼宋教仁先生通告云前農林部總長宋教仁先生慘遭暗殺凡在同胞無不同深悼惜本分部爰定於四月十七日（卽陰曆三月十一日）下午一時假南巿新舞臺特開追悼大會敬請各界人士屆時蒞臨共表哀情倘有致送輓聯花圈等物者請先期送交尙文門内蓬萊路本分部檢收以便佈置特此通告云云 
[閘北巿分設施種牛痘所]  
　　閘北巿政廳前日通告各居户云現屆春令預防天花流行特設施種牛痘所於大統路寳興路卽日開種以便有孩各户就近往種分文不取今將佈種日期時間開列於下星期二上午十至十二時在寳興路防疫所下午一至三時在大統路總商團會星期四下午一至二時在大統路總商團會下午三至四時在寳興路防疫所星期六上午十至十二時在寳興路防疫所下午一至三時在大統路總商會 
[填築花草浜之預備]  
　　上海巿政廳通告照得填築花草浜東西段道路工程曾經上年冬季議會議决列入本年上半年預算現擬即日興工挑溝填築所有小東門内自益慶橋起至長生橋止各店舗居户在該浜上搭出之水閣及通行隔河之閣橋均須定期拆去俾免有碍工作除呈縣知事出示曉諭限令於十日内一體拆除外特令行通告各該店舗居户務准限期將搭出之水閣及通行隔河之閣橋早日拆除俾便興工 
[爭奪坑厠之臭風潮]  
　　南區公民陳稷堂等前曾致函巿政廳詰問各業户坑厠由承辦清潔之朱新記强佔爭挑大起不平由總董於昨日下午在廳開茶點會邀集該公民等討論到會者鮑潤卿等十餘人均責朱新記不應强佔致失業主利權若輩强奪佔挑無異蠻暴是竊是盜實所不解經總董從中調停謂如果各坑向來歸人包挑者此後改歸朱新記承包以符議會原章一時該公民等俱未認可遂各散會開須另行籌議云 
[娶妻受欺之涉訟]  
　　自稱第一師範畢業生之南匯人鮑炳英卽名小菴年約四十餘日前來滬寓居南巿王家馬頭正興棧由向業印書之陶金生卽桂寳代爲説合娶蘇州蕩婦吴姚氏爲室吴母姚徐氏隨女過活過門後察得氏已懷孕將産事未及旬陶卽有意强借洋十元更誣及鮑擊傷該氏胎孕欲向敲詐糾人理論口角之餘卽互扭至第二區（即南區）指控經區長察得鮑禀詞離奇别字連篇陶亦犯案多次居心串騙均有不合事關刑事案着一併移送商埠警察廳訊究 
[城内]  
　　縣知事批示 
　　王士霖禀批查談鶴甫前充地保控案纍纍該董豈不知之祗因出結在先終難自圓其説惟據董復稱好惡評諸輿論訪查難逃公鑒所論尚是本知事卽以此二語詳稽諮察斷該保之平日行爲實無梱保之資格候行鄉公所邀集各梱業另行選舉接充該董一圖之表率當知該保狡黠異常切勿再任勾串朋充察出未便是爲至要 
　　檢察廳批示 
　　林春春聲明波累請求寛限由批着再限兩星期尋知該犯藏匿處所就近報知該處警區移送管轄審判衙門遵卽呈候本廳提案訊辦勿稍延宕致干重究劉裕堂訴劉書根等毆傷尊長請求騐究由批據稱頭部傷痕果係爾姪所毆殊屬胆大妄爲着候傳案訊辦一沈孫氏請保伊夫沈洽生由批爾夫經人指訴毆傷未能驟行放縱但此案在預審偵查中着候訊明核奪可也張徐氏請求保釋伊叔張德貴由批來狀謂邀同多人訛詐一面之詞未能遽信着候審明决定所請保釋之處碍難照准　　搜查贜証 
　　盜匪陶宣之行刦馬阿南家物件由地方檢察廳訊供逞刁奉判收押在案昨午陳廳長飭派法警赴曹家渡五十間頭地方三十八號門牌陶宣之家搜查物件矣 
　　行兇傷人 
　　楊德良控張阿春行兇傷人由地方審判廳訊明判决收押第一看守所張不服遣人赴蘇上訴業已行文到申地方廳定於十四號派警將張解赴高等廳訊辦 
[閘北]  
　　地租欠 
　　經租人錢振江在審判廳呈訴協興記木作陳義卿欠地租洋四十元向收不付一案前日經董推事傳訊錢聲稱租賃空地爲作場於陰曆正月退租直至月底始行遷移交還地皮所有正月份地租應令被告照付請爲究追奉判着陳義卿交保認繳洋十五元各具遵斷結了案 
　　妻戚鎖 
　　住居烏鎮路之張步雲因將伊妻張袁氏親戚袁于氏二人用鐵練私鎖於家内被一區崗巡查悉一併拘送到區經張區長預審張供袁于氏引誘其妻出外十餘日不歸等情質之張袁氏供因負債纍纍無力養家不得已央袁于氏薦往某姓家幇傭並無不端情事當解司法科凌科長判移檢察廳訊辦 
　　煙犯捉　 
　　禁烟調查員蔡俞二君前日會同一區巡土在夏家弄四百八十八號門牌查獲烟犯陸巧生一名并烟具解經司法科移送禁烟局候驗再核 
[公共租界]  
　　誘人賭博 
　　無賴張小弟陳銀桂前日因在塘山路誘人至界外賭博被捕查獲併解公堂請究經聶襄讞會同德領事裴君研訊不諱判張押兩月陳押七天分别示儆 
　　私設燈吃 
　　粤人曹仕因在北四川路一千九百八十二號屋内私設燈吃被捕查獲於昨將曹拘案訊實判罰洋十五元充公煙具銷燬 
　　私設總會 
　　何良楝因私設總會聚賭經老閘捕房捕頭查悉於昨派探將何傳至公堂訊實判罰洋五元充公以儆 
　　打人賴不得 
　　甬人陳榮生朱星泉前日因在虹口毆打西人拘入捕房昨解公堂訊供各執判各存洋二十元交保候傳見証到堂質訊 
　　養媳領不到 
　　徐金堂控陸根和將十歲養媳金妹領回與張福生串同蟻媒張小牛張王氏價賣與西藏路二百另三號悦興押店主陳和圖爲義女得洋五十元分用等情昨由捕房將陸興張小牛張王氏一併拘解公堂請究經王襄讞會同德領裴君訊悉前情　知女已被陳領回潮州遂判被告分别押限七天赔賞原告聘禮洋五十元再核 
　　刧西人各押三月 
　　黄包車夫王阿二王阿根因在四川路撳倒西人圖刦財物由捕一併拘解公堂訊供押查在案昨奉中西官復訊屬實判兩王各押三月以儆 
　　用僞票罰洋五元 
　　邵信德前日因將五元之正金銀行僞鈔票向張開春混用當被察出鳴捕拘入捕房昨解公堂訊供明自雖非假造惟不應混用着罰洋五元充公假票銷燬 
　　貧病可憐 
　　前晚有貧病交迫之某甲倒臥於漢璧禮路由印捕巡見車送同仁院醫治 
　　細故不究 
　　張阿四昨與陳仁甫因細故口有互扭至捕房控訴一併申斥不究 
　　包探對調 
　　北四川路捕房包探周小弟昨奉卜總巡諭哈爾濱捕房包探張芝卿對調昨已到差辦事矣 
　　乘電車大意跌傷 
　　沈阿華昨搭某號電車至西華得路跳下跌偒頭顱由捕送入同仁院療治再核 
　　取大衣寃家路狹 
　　項金魁去年向源昌路陳姓成衣店取去大衣數件避不見面昨陳在路撞見扭控捕房項稱情願出外理處捕頭准之 
[法租界]  
　　保人受累 
　　胡包氏前控姪女胡氏被董王氏王石氏胡三劉世友等串誘逃逸向索支吾求追等情王氏等同供包氏姪女被劉世友串同蕭金仁拐匿劉世友堅不認拐奉判一併交保在案詎迄今多日尙未交案昨日包氏又稱姪女已許配與人現在夫家索人甚急求恩嚴追王氏等仍推諉不認聶讞員判交原保恊同找尋到案聽候訊斷 
　　法堂謾駡 
　　福昇洋貨店主沈玉蘭卽沈蘭芳前用僞期票欺騙公堂管押三月期滿交保今有樓善正控稱被沈虧欠存洋二千七百十元向索不還求追又有樓善和控稱沈前托商人借銀五千兩除收外尙欠銀二千一百三十一兩前奉諭算帳理還置之不理仍求嚴追沈供善正之款還過五百元須當除去善和之欵商人亦代伊辦過貨物價銀尙未扣除照商人核算祗欠銀六百兩樓所控實屬混帳連説不止聶君以沈在堂肆無忌憚大加申斥判交保限十四天各請公正人將帳算明禀覆候訊 
　　一雙拐犯 
　　婦孺救濟會偵探何連寳禀稱在致遠船上艙中見有王周氏將小孩張阿弟一口用羢毯遮蓋形狀慌張當卽拘交捕房供出同黨王李氏由探獲案請究周氏供孩係李氏托婦人伴送到船如何來歷須問李氏李氏供婦人並無丈夫帮傭度日於初一日在虹口出洋三十元買下爲子不敢拐販現托周氏帶回廣東有身契呈電小孩無從取供聶讞員判管押查明再核　　又禀粤婦梁祝氏帶有男孩戚小子女孩奚丫頭乘致遠船起行查見交捕送案請究祝氏供男女兩孩由兄在漢口出洋買下爲兒女帶來上海托婦人伴送回粤實非拐帶身契可証求察女孩操湖北口音言語不通男孩尙幼均難取供判管押查明 
　　有女同舟 
　　前任法捕房總巡麥蘭君昨日携同夫人乘新銘輪船前往天津聞就某銀行大班之職 
[雜評三]  
　　學校之慶祝觀 
　　國會召集通飭各學校停課慶祝巴西承認又通飭各學校停課慶祝吾不知各學生對於承認之感情較之對於國會何如也 
承認僅巴西一國此外各强國尙有所觀望故未足爲我人喜而國會則民國存亡之所繫學校尤爲議員之産出地今日之學生卽他日之議員可不自勉乎哉 
　　宋案之交還觀 
　　宋案已决定交回中國矣自公堂豫審已來已經七次而端緒杳然吾不知交回而後將仍如豫審時之一任其狡辯而永無了期歟抑亦如庖丁之解牛不煩言而解歟我以觀諸中國之問官訥 
 
 
 

Page 11

 
 
　　招商局一 
　　異哉招商局之覆旅滬客幇商務聯合會也夫旣知水脚加價之有害於同胞則當各洋商發起加價之時何不提議抗爭以爲各同胞盡一分子之義務卽或不然各洋商加價而我獨仍舊貫旣以嘉惠諸同胞又可奪各家之運載而專利於一家奚不可者 
　　乃必於情見勢絀而後曰口衆我寡曰力不從心曰各幇與商轉　敝局無不贊襄夫亦所謂舍曰欲之而必爲之辭矣　　招商局二 
　　内河輪船之破船濫　固不獨一菱湖班也行旅來往者久竊竊焉憂之今者菱湖班果失事矣幸而擱淺於六里沙港内未致傷及人命吾讀陳少卿等各搭客之來函吾不能不痛恨於招商局之疏忽將事也 
且也此次所失事者乃其拖帶之船隻耳拖船一失事尙有小輪駛回救護彼平日之專以破壞小輪行駛内河者吾更爲之心驚而膽裂矣寄語招商局尙其以生意爲前提勿以生命爲兒戲也萍 
[專件]  
中華民國世界語消息 
　　紀元二年四月十一第九號中央事務所在上海西門外林蔭路　　本會函授部月考案 
　　第一次月考等次（八） 
超等仁靜虞茂鴻徐化吾 
特等李大黄陳麟堂 
　　第二次月考等次（四） 
超等顧弢甫王霆宣以上贈德國世界語報一本 
優等楊金鍾 
　　第三次月考等次（一） 
超等陳衡哲周京朱華濮豹文鄧伯賢 
周孝曾以上贈俄國世界語報（世界語潮）一本 
特等文叔英姚滌新王承烈曹祖培包獻珍 
李冠芬愛真劉競夫丁時英阮久巽任伯膺 
優等何詠湘朱應期趙芝林 
按此次考卷其錯誤處苟有涉於一二三四期之文法者均不列入超等 
[本會紀事]  
　　四月七日 
　　寄出世界語函授講義七百五十三件西洋五十件東洋十件信陽州于習之君廣東陳卓平君林如璋君等均入函授部 
湖北新堤閲報社等來書十件索閲函授章程 
常熟潘濱蓀君等交函授月考卷及答練習題 
奥國烏揩　華世界語報社寄贈第一二期兩册 
文世界語書報社函告用世界晤編輯之（世界名勝）一書不日出版請中國同志預定 
德國世界語會函請報告中國名人對於世界語之評論中央事務所啓 
[來函]  
　　菱湖班小輪搭客來函 
　　申報館鈞鑒四月初七日内河招商輪船菱湖班船由申至菱夜半二點四十分鐘時駛至楊家蕩六里沙地方觸石沉没全船搭客二十一人從夢中驚醒呼號救命小輪駛回救護方能脫離險地行李衣衫不能撈摸遺失者不少計失事時與沉没時僅隔十分鐘之久幸河乾水淺而在六里沙小港之内沉没半船擱於礁石若稍移寸步恐全船生命萬難生還少卿等所不能已於言者因此號班船殘舊不堪以蘆蓆遮蓋篷面破布杜隙船内窗板破壞船身朽腐當下船時搭客等早生危懼之心議論不已先是船過豐湖纜繩忽斷全船驚惶方未獲已而滅頂已肇兇端矣總之似此朽壞之船使之駕御輪船拖帶船隻朽索之馭六馬焉有不釀事者招商内河小輪圖利濫載以生命爲兒戲滅絶人道至於如此再此番小輪共拖帶船六只菱湖班在第三只前船安駛無事而此船獨見危機其朽壞已見一斑素聞貴報館維持社會提倡人道願有以正言責備使圖利濫載之徒不至喪心如此也行人沾惠多多矣陳少卿吴少桐沈萃仙陳樹昆鄭幼齋陸少墀倪維誠吴鼎峯倪樾岑倪芝生張鹿孫楊召南吴珊姚士安吴春岩同啓 
 
 
 

Page 12

 
 
   
 
 

Page 13

 
 
自由談 
游戲文章 
[戲擬大總統致某議員書] [  鈍根]  
久欽劭德未謁童顔想像芝儀益深馳系辰維 
某某壽翁老世伯大人杖履綏和舉止　鑠爲無量頌敬啓者民國肇興老成星期何幸 
老世伯不棄草茅慨出問世以天下之大老爲議員之主席鬚眉皓潔古貌照人樹厥典型作多士式此不僅議院之幸實中華民國四萬萬同胞之幸也昔文王得吕尙而興周民國前途其庶幾乎惟是風燭高年正資頣養乃以晚輩責任内事重累長者於心何安凱已着籌備國會事務局謹備人葠三百觔俟 
老伯每日蒞院時進奉又特備痰盂十對仰承 
玉睡俊僕二名更番搥背西醫四員恭候休息室以備不虞蓋天氣寒煖不時易致痰火中風等疾誠恐偶有疎失國家前途何堪設想尙祈 
　　老伯善自珍攝多臥加　以慰海内喁喁之望書不盡意敬請道安世愚姪袁世凱頓首 
[近視眼者言] [  覺迷] 　 
　　有某兩目患近視凡看一物必逼所乃得見一日有人嘲之某笑曰君亦知今日吾國上下盡與吾同病耶彼政府之日以借欵爲事此其眼光只見目前之可以敷衍不顧後日之巨患必至也外省都督日以專横爲能不遵中央之命令此其眼光只見個人之威權不顧外人之將乘機瓜分也至於同黨之自相賊害異黨之互相排擊此其眼光只見一已之私一黨之勢不顧國利民福不至破壞大局不止也議員之多方運動日用奔走此其眼光只見暫時之榮耀不顧後日之醜態畢露爲人唾駡也推之蒙藏受俄英之愚弄與我起衅此其眼光只見一時之小利不顧後日之爲牛馬爲奴隸欲脫而不得也下之如人民人人喜用洋貨廢棄國貨此其眼光只見一時之便宜不顧金錢之溢出終必至窮入骨髓也近視眼之爲害烈矣然吾之目光雖近於人猶能視及其遠今之自詡爲偉人爲英雄者其目光宜遠矣反或不如吾之見得到而君之嘲吾則又近視中之尤者矣嘲之者默默無以應予得聆其言深服其議論之得當歸而記之以告世之患近視者盍起而速愈之中國幸甚（三） 
尊聞閣詞選 
[重上秋影樓感賦] [  拜花]  
　　玉簫聲斷鳳樓空影事零星入夢中閑煞碧欄干十二我來獨自倚東風 
[和徵南舘主咏明妃詩] [  獧公] 　　 
忍逐東風强效顰宫花從此委胡塵妍媸自古憑人説豈獨傷心在美人爭得紅妝照汗青眼前風景又新亭書生莫笑和親誤今古燕然幾勒銘 
遺聞軼事 
[洪述祖之自輓聯] 　　 
　　洪述祖於前清光緒戊子年入臺撫劉銘傳幕府實陳寳琛所汲引嗣因侵吞公欵（即驗收兩商輪事）拘禁於淡水縣署多方運動終不得釋思欲自盡作自輓聯句求台藩邵友澉爲之轉乞憲恩劉云欲自盡只得作罷亦可見怨毒之入人深矣其輓聯云 
見先人九地忠魂飲恨而來接引羽林孤兒同作若敖餒鬼痛母氏一生苦節傷心未報爲學毛生棒檄反成孟博登車北江從此派難傳可惜枉朝他三年南海東土如何居不得只因錯上了一逿西天涉世三十年兩字聰明真誤盡歸魂二千里一家老弱更何依又代陳寳琛輓云當年下榻留賓原期爲國儲才使我有文光薦禰此日懸崖撒手詎意登樓作賦令君遺恨説依劉　　投稿者鄭幼齋 
　　鄭幼齋吴興雙林人年二十三歲現庽廣東路六百三十九號 
自由談話會 
　　滬上烟商設法要求印度政府收回存土聞印度政府似有允意然則印度政府殊可感而私吸鴉片者乃更可恨 
　　余欲請印度政府更將積年老烟鬼悉數收去或熬汁仍爲大士或打爛灌溉烟苗蓋亦大有用處也[  鈍根]  
　　自發起刋印投稿者小影以來鄙人將逐日自由談中諸同志之小影什襲珍藏以誌欽慕茲悉將來尙有佳紙單行本刋贈同志鈍根此舉殊令人歡喜無量 
　　便便鈍根兩先生倡助經費爲同志勸願我同志不拘多寡急速交納俾單行本早日告成以償先睹爲快之願 
　　將來單行本發刋時鄙意各以生平志願约略自述彚交鈍根託渠代求蝶仙了青瘦蝶諸大家各作小贊一以見生平之抱負一以覘同志之性情以文會友以友輔仁不識能邀諸同志贊許否[  熱廬]  
劇談[  玄郎]  
　　劉禹臣之花旦觀其演刀馬旦戲則身叚蹺工傢伙架子俱有生硬之病火候尙遠唱時翕張其硃唇瓠齒太嫌闊大背又微聳扮相殊不雅觀而　音清越殊出璧雲之上貌亦秀麗可觀去很毒婦人最爲出色當行倘再加以洗髓伐毛之功揣熟滬人之心理而迎合之亦可爭雄一時前晚與高福安合演翠屏山交帳一場軒眉怒目板起一副惡很很之面孔逼肖刁很婦人之神情令人望之股栗四盞燈演殺山一場跌甩功夫亦不弱老高身段魁梧深合壯士身分自（楊仁兄起牀甚早）至（相交不如初）一段白口雄壯中寓沉鬱之音極合英雄不得志口吻（石三郎進門來迎兒駡打） 
一段慢西皮句句蒼勁悲憤之氣溢於言表（拜謝過潘老丈恩高義好） 
一句之丈字一躬到地低徊往復氣足神完至起身時猶繞樑三匣（我只得上前去口稱嫂嫂）一句亦簡潔可喜小福安之舞刀左右開閤上下盤旋恪守名師家法一絲不苟而　下幾刀精采尤好李錦榮之潘公動輒（　格路道）揷科毫無變換討厭之至 
劇本考實 
[得意緣（再續）] [  便便]  
　　晨起束裝暗藏兵器而出才離閨闥姊氏持斧直前曰妹丈行矣請喫此銀刀膾去女曰姊休惡作劇記姊丈去世寒夜孤衾替阿姊三年擁背今日之事幸爲妹子稍留薄面姊叱曰痴婢子背父而逃尙敢强　作説客耶取斧直砍其面女出腰間鎚抵之甫三交姊汗淫氣喘擲斧而遁至外室嫡母迎而笑曰嬌客遠行無以奉贈一枝竹節鞭權當壓裝女跪請曰母向以姊氏喪夫終年悲悼兒雖異母亦當爲兒籌之嫡母怒曰妖婢多言先當及汝舉鞭一製而女手中鎚亦起矣格鬭移時嫡母棄鞭駡曰刻毒兒欺娘病臂只把沙家流星法咄咄逼人呵之去遥望中堂生母垂涕而俟女亦含涙出見曳盧偕跪生母曰兒太忍心竟欲抛娘去耶兩語後哽不成聲盧拉女欲行女牽衣大泣生母曰婦人從夫爲正吾不留汝然餞行舊例不可廢也就架上取緑沉鎗鎗上挑金錢數枚明珠一掛故意刺入女懷女隨手接取　然解脫蓋銀樣蠟鎗頭耳佯呼曰兒郎太跋扈竟逃出夫人城矣女會其意曳盧急走將及門鐵拐一枝當頭飛下女極生平伎倆取雙鎚急架盧從拐下衝出奪門而奔女長跪請罪老嫗擲拐歎曰女生外向今信然矣速隨郎去勿作此惺惺假態也（未完） 
小說 
政治小說 
[鐵血男兒（九十九）] [  常覺　獨鹤]  
　　尼聆梅語如墮五里霧中繞室疾行默念梅詞意真摯此箋或不足信惟安知非島爲拒婚計故乘梅不備弄此狡獪以敗其名譽即不然於王杯共飲之後又復翻雲覆雨食言而肥亦殊可恨正探索間頻聞遠處炮聲隐隐入耳益覺五内如焚不復可耐梅覩此狀徐詢之曰阿兄書空咄咄意欲何爲尼長歎曰吾已杜門解甲尙有何事可爲惟戰雲正急壯志未消設長此蟄居真不勝髀肉復生之慨也梅斜睨兄面低聲曰兄果肯爲大局計不拘小節則未始無術足以救西奥司之危報烏王之辱也尼疾曰汝意何指梅續言曰阿兄亦願爲西奥司救主不任社稷人民淪落於暴君之手否尼呼曰妹母作迷離惝恍之談令人莫從捉摸於意云何其速詳告梅氣漸壯即昻然曰倘强鄰中有宣言者曰（吾不承認烏突爲西奥司王因遂不願助西奥司以拒土倘易以賢主則吾必仗義執言慨然援手戰雲歛而西奥司無患矣）阿兄聞此言其然乎否乎尼徐徐曰誰矣爲此言者曰陶米洛甫君屢以爲言曰陶曾向妹作此説乎曰然尼勃然怒大聲曰此奸謀也吾縱與王意見相違奈何引狼入室梅曰然則烏王剛愎無行兄仍將恃以安内攘外乎 
　　尼默然梅曰兄偉才碩德薄海同欽不獨外人崇拜即同胞亦無不愛戴當墨賊初倒時百姓來蘇之望本屬於兄兄曾指家訓告妹謂宜靜以待時不肯驟當大任今者一髮千鈞時乎不可再失奠國基而禦外患舍兄其誰與歸若再徒抱愚忠堅執已意竊爲阿兄不取 
尼仍不應移步窓前遥望遠山烽火四起心怦怦動（二） 
愛情小說 
[自由花彈詞（三十）] [  天虚我生]  
　　阿吓好生奇怪這劍華難道竟自不翼而飛的去了但這寺門仍舊反閂在此如何能設出去又如何能彀醒來科想也没有人走得進來喚他難道竟是這位如來菩薩救了他去心裏萬分駭異猛見左壁上有一行墨跡他便趕去看時却是四句詩道 
　　枉將魔術費工夫黄雀相隨汝見麽 
　　多謝妻孥兼玉帛者般寵錫感恩多 
　　那穆志誠看罷不由氣个半死道這還了得人財小事這厮竟敢嘲笑起我來若不訪着了他也不顯得我穆志誠的本領（表白） 
他便把那偵探手叚放了出來仔細一看見那字跡雖是鉛筆寫的却狠清爽一筆不苟約計時候這人去尙不久那當頭的一个字離地足有六尺因想這人的身材定有五六尺光景又將那詩句念了一遍打從麽字者字上看出是个北邊的漢子再從劍華睡著之處細看見地下的塵跡上先有兩个向裏的八字脚印知道他是蹲著喚醒過來看那脚印又從裏走去印到佛龕跟前却又回出向西走到了階下草地上就看不分明了揣情度理定是背着劍花跳出牆去的所以祗有一个人的脚印因便跳上牆去望下一看這便把他奇煞 
　　元來是盈盈秋水一條河隔岸垂楊幾樹多却只並無攀手處嫩妓條禁不得一摹　他把个嬌娃負着身尤重怎能彀跳過深谿十丈多料定是緣墻從别處便留心四望費張羅 
昨日收到丁悚君捐助銅版費兩元熱廬君兩元 
 
 
 

Page 14

 
 
   
 
