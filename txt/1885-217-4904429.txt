# 1885 - 217 - 4904429

 

Page 1

 
 
[四十七號畫報出售] [  點石齋主人啓]  
　　中法和議旣成之後兩國各退防兵仍歸於好乃越南阮氏兩夫人恨法人無道糾集義兵攻法人於北寗從此女子知兵婦人赴敵古人不能專美於前矣圖之以供衆覽報首畫譜兩圖均係任君伯年所繪其筆墨之妙賞鑒家自能辨之准於廿六日出售後仍附淞隱漫錄圖說一則此佈 
[論中國安插劉軍之善]  
　　嘗謂中法旣和之後中國之安插劉淵亭部下各軍最爲難事盖劉軍久在越南無事則屯田種植有事則執殳前驅大有古時寓兵於農之意其於該處之田地産業不啻劉軍所固有自耕自食上下相安今一旦以其所固有者棄之於他族而悉數入關則安土重遷其情必有所不願若竟不招令來華而聽其仍在越境則劉軍素爲法人所仇今東京全歸法國保護豈能安於無事也其此不可行也明矣而招之入關倘不妥爲安頓恐難保無他變中國秉軸諸公躊躇再四而定以良策令劉軍悉入思恩縣屯紥卽以廣西門户之責畀之此其策之上者也查思恩縣屬慶遠府距府西北一百五十里地在苗疆猺獞雜處與思恩府相接壤西界雲南南界宣化地勢極形險峻民風最爲質直適在滇粤之中以劉軍扼此險要不但可以固廣西之咽喉抑且可以爲雲南之犄角于地勢最爲扼要而且該地旣近苗疆曠土之未經墾闢者度必不少得劉軍之衆隨時擇地大開屯田之利於地方初無所擾而於國家大有所裨此說見於香港西字報想非無稽之談果如是也劉軍亦未嘗不可以有爲强隣斷難以窺伺其辦理之善不待智者而後知矣夫劉淵亭以草茅崛起招集部下數千人抗法國大兵歴有年所而屹然不撓法之大將爲所殛者不止一人是其智謀勇敢非他人所可幾及卽其部下各軍亦能指揮如意疉著戰功能勝能敗能戰能守數年以來不爲法軍稍挫其材藝亦有足多者前者法人名之曰黑旗以爲是髮匪餘孽流入越南而劉提督爲之酋長以禦法兵於是凡述劉軍事者皆以黑旂目之卽皆以髮黨指之治前年越南遣使來華告急求援詢諸該使臣始知劉提督本係中國商人至越南營運以權子母之利旣而越南地方時有土匪肆行搶掠行旅不得安越官不能捕劉提督乃籌辦團練力勦土匪轉戰而前小醜破胆土匪之害因之消弭適有髮匪黑旗一軍爲中國所迫遁之關外投入劉軍劉提督乃招集黑旗黨中人朝夕訓練以成勁旅聲勢益壯越南王多其保障之功錫以三宣副提督之職而畀以保勝等處曠地使之墾種屯田以成重鎭於是劉提督得以坐鎭北圻爾時法人流丕創爲越南易取之說聳動法帥李威和遂以孤軍深入欲成千載一時之功初時越南無備兵素疲弱一戰再戰兵亡地失法帥益驕劉提督憤不能平提一旅之師以與法兵相見於疆塲一戰而法兵挫再戰而法師殲雖不能盡復越南舊地法人之胆已喪法人之氣已沮矣雖曰劉軍戎器糧食全賴中國接濟然觀其初起時中國未嘗過問而法軍已受大創則劉軍智勇實有加人一等者矣中國以是而開釁於法人遂代越南以受兵而守禦各口無懈可擊法兵志不得逞仍以和好爲請但求得以遂其保護越南東京之初願而止此外無所要求我中國念兵連禍結患無巳時苟予法人以保護之虚名而越南之民得以免鋒鏑之禍中國海疆亦無震蕩之慮事屬可行慨然允許此在中國則應作如此籌算而其實非劉軍所願也劉軍自屢挫法人之後與滇軍合力以攻宣光幾於不日可復此其銳氣正盛方欲直擣黄龍府與諸君痛飮法雖强悍未嘗不畏劉軍如虎其所以汲汲然以和請於中國者正欲中國爲之弭劉軍之患也中國若於爾時决計不允法人之請一面在中國海面大驅法人一面飭下劉軍與滇粤關外名軍合力進剿未嘗不可以滅此朝食然而中朝之志則有所不願也何則越南雖數百年之藩服而素無政教無可振興前此以西貢與法卽未嘗告知中國此次中國之所以命將出師非專爲越南計實以助劉軍故耳劉提督以越南覊旅之臣而尚能奮起行間爲越南一吐其氣我中國何可坐視顧劉軍方爲越南出死力而越王則已在順化與法立約則可見越南王决不可與有爲與其以劉提督有用之材輔必不足與有爲之越何如姑與法和罷兵息民而收劉提督以爲已用之得計乎此次之召劉軍入關而使之處於思恩爲邊陲之保障中國之獲益也大矣彼法人縱得保護東京之名如石田耳以是可知中法謀國者之優劣盖有不啻倍蓰者矣 
[京事紀要]  
　　劉芝田方伯拜出使英俄大臣之命前已據京電列報查方伯榮膺特簡與張肖野觀察同日奉旨均由總署飛電咨會樞曹發六百里公文由驛轉遞趣劉方伯張觀察尅日料理交卸事宜卽行入都陛見并聞總署業已恭錄上諭照會各國駐華公使矣○近日步軍統領衙門雖迭獲竊犯送交刑部從嚴懲辦但若輩黨羽甚多類皆愍不畏法夜深人靜之後飛簷走壁捷如猱升入室升堂横行鼠竊居民旣怨聲載道更夫却遠避不遑如弓弦胡同某大臣第中前獲一賊送官懲辦而賊黨爲復仇計者幾有不肯甘休之勢每夜必有數賊伏于屋頂暗陬遇僕人經過輙抛磚擲瓦某大臣患之卽雇拳師嚴行看守某夜賊黨竟羣起攻之拳師知若輩之難以理喻也退避三舍置不與較自是厥後賊黨稍懈然每隔三四夜必來一次惟不敢肆其鼠竊伎倆耳○某樞臣本擬請旨簡派周小棠大銀臺爲出使大臣嗣以大銀臺雅抱謙冲力辭不就樞府因不復相强請旨派劉芝田方伯云○聞李傳　及李丹崖星使不日抵都故京師官場有引領以俟者○前數年當事力圖富强遇屬員以開礦之說進者無不卽時批准于是不肖之徒遂得假公濟私以圖肥己煌煌然招商集股迨股銀入手肆意揮霍有股商人大受虧折不得不會同指控追究股銀而礦局聲名頓致無色旣難取信于商人復致見輕于當道故近來當道頗能謹愼小心凡有人請開某礦必令其先献礦苗令化學高才生核實化騐而後通盤籌算實屬有利可興方始允准開辦如熱河金礦祭塘鐵礦鄖陽銅礦皆其顯著者也然則袞袞諸公于興利一道眞大有進境而化學之爲用也大于此可見一斑○崇文門外積善寺年久失修多所傾圯近忽有持徐大冡宰名片沿門募化者居人見之類皆勉力捐資以襄善舉惟可異者叙文内文理惡劣字體歪斜而大冡宰旣肯出名勸募獨不首先倡捐兼之各捐户所捐數目俱甚菲薄一似知爲贋鼎而懼于佛譴不敢不給以三四吊京蚨爲之塞責者○近畿一帶田疇以入夏後屢得膏雨各項秧苗頓有蓬勃氣象試登高崗而左右望但見含青暈碧秀色可餐農夫之喜可知也○曾襲侯自奉命出使英俄以來于交涉事宜無不措置裕如悉臻妥洽 
 
 

Page 2

 
 
朝廷知人善任倚畀方隆俟襲侯使節回京時聞擬派在總理各國事務衙門行走以資臂助○吳侍御峋自奉旨管理街道事務以來潔己奉公興利除弊宣南鋪户交作頌聲亦可見侍御之實至名歸捷于桴鼓矣 
[台匪蔓延]  
　　黄巖黄茅山向爲土匪出没之處歐陽邑尊會同營勇竭力勦捕手執熟銅鐧一對爲土卒先故土卒無不用命近山一帶土匪得以殲除大半嗣有著名土匪五人帶其黨三人赴縣投効將圖不軌被歐陽邑尊訊出詭計立卽梟首示衆餘匪竄至太平縣境是以唐家橋秀嶺大荆交界等處搶刼之案日有所聞自温至台者莫不視爲畏途於以知台匪之蔓延滋害若非四面兠拿安能殲其種類哉 
[蕪湖雜綴]  
　　安徽學憲徐頌閣宗師定於七月初四日自太平府起程往金陵督辦上江錄科事宜○梁小若觀察捐廉賑撫災黎疉紀前報兹聞散賑各員於六月二十二日分東西南北中五路或設局各廟或就保甲局門首核放每米一升折大錢廿二文初次放賑時每户給票一張先放一月以後按五日赴局領賑一次其有漏未註册者亦准報明補册給票同領數萬哀鴻咸頌觀察之德不置○有某客由江西販運各色紙張往金陵銷售其船越關而過被炮艇瞥見追至梁山獲之解回大關經税務委員劉大令禀詳梁觀察批令將貨提一半充公其餘照例完納給票放行其充公之貨共值銀二千五百餘兩俟招商拍賣卽如數賑濟災黎觀察眞好行其德矣○上月二十日有大輪船三艘由粤東駛至裝運米穀五萬六千餘石回粤散賑亦云多矣 
[京江二事]  
　　前月有輪舶一艘滿載米石寄椗七濠口鎭江小碼頭卽有復春辦館飭瓜州某甲唤小划載番芋傍輪求售甫至輪旁甲欲捷足先登以致夫足墮水舟子急呼輪船水手助撈奈江水滔滔難施人力事聞於甲家隨有母弟至鎭收屍哀慟之聲幾令鐵人淚下中有一弟年僅及冠毁傷過甚抱疾臥牀誠可憫已迨十八日救生船在焦山下流撈獲甲屍曳至復春館相近舁置江于以待棺殮聞屍身未獲時復春主人允出洋四十元以圖了事甲母則欲照甲每月辛俸六元總索十年七百二十元之數不知效魯仲連之故智者果何術以善爲排解也○京口每當東南風大作時舟楫最宜謹愼緣南岸瀕江　巒重疉崦風飄忽易於覆舟故也六月十八日下午南岸龍窩江濵有一划船滿載洋油登時失事救生船上人見之急升旗駛救人口得慶更生同時有一舟自瓜州泝流而下亦於江面遭風江行之險竟至如斯固不第瞿塘灔澦堆爲難揚舲而過也 
[章江近事]  
　　謝埠地方有白菓樹一株老幹叅天繁隂匝地同治中忽生一幹略似人形好事者指爲菩薩化身一時傳播遠近居民惑之焚香膜拜其下者不可勝數其時劉仲良中丞秉節章江惡其惑衆也親臨其地督工鋸之民賴以安近日此樹復生一幹彷彿前狀民　惑之也亦不異於曩時地方大吏有繼劉中丞之芳軌者乎何不拔其根而伐其株也○奉新縣羅坊司巡檢之姪某甲赴臬憲衙門控稱伊父原捐巡檢指發江西銓選斯缺不幸中途病故伊叔某原任知縣因事革職乃假冒伊父照憑到江赴任等語某甲現巳覊押在官聽候查辦不久當水落石出也○汪蘅舫明府自二月杪調署南昌縣後凡報假命案如自縊服毒之類皆不准　所以杜刁松而免拖累也衙中向有諺云眞命案也要錢假命案吃到年今以汪明府之法處之則若輩且無下手處更何從爲吃看計耶欲知官之好不好當看差役之苦不苦差役苦則百姓樂矣○鄧家埠自五月决堤後迄今水尚未退縱横二三里已成澤國田園廬舍宛在中央聞者亦爲心傷此堤自咸豐初年劉明府督工修理迄今近三十年未嘗一修故有此患今日創鉅痛深爲民父母者尚其力籌修復以保一方乎 
[袁江瑣綴]  
　　邇日運河水勢又增二尺有奇清江閘誌樁巳存水一丈一尺說者謂較往年水勢極大時僅差三尺餘矣○金針采收曬之時適值天晴樹藝家獲益不少價值比去歳不相上下惟販運者似覺不甚踊躍云○鳳穎六泗道高特九觀察蒞任後瀛若由湖南附舟來浦十八日向皖進發 
[浙闈調簾各員名單]  
　　浙闈提調例委首府吳春泉太守辦事勤能而於度支出入尤精籌算中丞素信任之倚之如左右手近以清查各縣虧欠一項尤屬繁瑣是以闈中提調一差中丞已另委豐雲鵬觀察辦理其監試官則委盛旭初觀察也所調内外簾之各員名單共計四十四名現已由撫轅發出爲備錄之以供衆覽○昌化胡永倬麗清山隂曾夀麟星槎諸曁倪望重愚山蘭溪邵秉經補堂武義徐越雲舫分水彭璠子璵崜縣徐幹小勿准補桐鄉束允泰季符仙居尹麗樞曉庵太平王夀枬試用縣周雲章善廣盧維鈺李光益馮錫芳竇文翔錢福年卽用縣陳其昌朶如圭尹椿成沐蔭查蔭元孔廣鍾沈寶青金奎大挑縣江繼曾郭沛棠劉矞祺土蔭堂楊毓俊候補縣饒雲鵬𧝁鑑光田晉蕃周有聲出護戴洪禧陳友詩優貢班曾存恕金廷棟教習知縣章甫試用縣唐懌榕包鳳章龍慶麟另補縣林乃檉共四十四名 
[鷺江談屑]  
　　厦門近多霍亂症華人死者固多卽西人如某夾板船主德記寫字人寶記副東家等亦皆染疫而亡糾董每夜恭迎城隍神出巡逐疫奎樂峯觀察亦率同厦防廳丁訒臣司馬每日天明卽赴邑廟拈香虔祈消災降福更出示禁止屠宰以迓祥和賢有司關心民膜誠可謂無微不至矣○招商局務向由王怡堂觀察總理兹因觀察奉旨督辦民團並辦洋藥税厘捐局且爲厦地首紳諸事棼若亂絲往往日無暇晷招商局事務遂由盛杏孫觀察攺派葉君文蘭承辦日前葉君巳遷至洋行街中國電報舘内聞擇於七月初一日開局云○六月十五日臺灣道陳展堂觀察乘萬年青輪舟抵臺北府十六日開辦科試事宜蓋臺地海外孤懸學臣不能兼及故例由監司代操考政也○劉爵撫回至淡水行轅暫借縣衙日内整頓善後事宜並辦滬尾去秋大捷保案勵精圖治幾於日昃不遑前奉上諭有前次專摺保奏各員量　核减字樣撫帥因擬將保舉各員官階大加沙汰惟實在前敵効力之員始得論功行賞云 
[竹西秋影]  
　　福建正副二主考於上月二十六日午刻過揚艤舟徐凝門外印委各員均至河于迎迓憲舟小泊片時卽展輪南下○上月二十四日四鼓時便益門内某尼庵比隣某姓突兆焚如幸水龍局近在咫尺聞警飛至吸水猛澆延燒瓦草各屋十家隨卽撲滅至失愼之由說者謂實係匪徒縱火圖搶云○玉井某甲家徒四壁賴女兄給饔飱佻達青衿日惟以問柳尋花爲事日前所懽者向索夜合資猝無以應無奈竊取女兄家物經人識破自顧懷慙遂購阿芙蓉膏吞服幸醫者灌救得法獲慶更生然從此源裏桃花亦不復學漁郎問渡矣書此以作冶游之龜鑑○某叟僦居蘇唱街向有瘋疾一日晚餐後登樓高臥至次日晌午聲息俱無窺之則闃寂無人惟見洞開後牖正詫異間忽聞屋後倉巷口井邊汲水者譁稱井内有人起視果叟撫之巳僵盖井在窗下想叟疾發從窗跳下適墜於井也嗣由屍親自行收殮不復報官 
[送旗誌感]  
　　招商局之江天輪船由甯波來滬時經該處茶商公送旗幟一面盖以前此中法有事甬洋封口而該船到甬最先去甬最後足見船主之幹練故送旗以誌感佩其時然放爆竹聲如聨珠頗極熱閙云 
[禁止日妓]  
　　駐滬日本領事官近日禁止日本妓女上禮拜日三菱公司納格約麥魯輪船開行時日妓之附輪回國者已有二十餘人此後倘能一概禁維實足以挽回薄俗領事此舉不深得爲政之要哉 
 
 

Page 3

 
 
[叅賛北上]  
　　出使日本陳哲甫叅賛前日到埠聞於今晚乘豐順輪船赴津晉京與總理衙門有面商事件傳聞徐孫麒星使因朝鮮琉球二事故特派叅賛回華商辦陳君素抱經世才想此行必能建宏議而成善策也 
[日士夾游]  
　　日本前田士方東京之知名士也設鳳文館藏書好客近來滬上聞知日欲往北京探西山之勝爲避暑計中東同文之國固宜有如是風雅者 
[太守回滬]  
　　黄芝生太守赴金陵謁見曾制軍已於前晚回滬至履新之期現尚未定云 
[邑尊騐屍]  
　　因瘋殺人一案已列報章昨據二圖地保陳錦山偕屍父陳良昌受傷人林新芝之夥蔡夀明投上海縣報稱前日五點鐘時香粉弄居民陳良昌命子彩生出街買物被鄰人汪金寶持刀戳傷林新芝聞而攔阻亦被戳傷現陳已因傷斃命爲特投案求請詣騐時邑尊正在三堂訊案卽傳該保至案該保禀訴前因陳洪小的兒子彩生與汪素無仇隙不知因何戳斃且隣人林新芝出阻亦被戳傷少選英界讞員葛大令飭差恊包探將兇犯並兇刀解送縣中邑尊研訊之下汪供與陳素來交好此次因發瘋癲時時有人囑我殺人致將彩生戳斃邑尊問爾究因何故戳林答稱實係被鬼所迷並無别故邑尊謂是案雖經屍父叩求免騐然林尚難保無性命之虞遂飭將汪暫行收押隨於八點鐘　帶同仵作書役人等前往相騐騐得陳屍傷在肚腹右腰二處以致傷重身亡又命將兇刀對核傷處無訛陳良昌又請自行棺殮邑尊俯准所請隨順道至仁濟醫院騐視林傷在右脇腰等處不甚深重因卽排　入城 
[刑訊兇犯]  
　　盜冒鹽捕案内各犯由縣訊實解郡發回覆訊等情屢列前報前日下午莫邑尊升坐三堂飭提該犯李文明干香泉陸小長三犯復訊先問李解府時爾等均巳承認現忽翻供究聽何人唆使李堅稱小的實未持刀安有殺人之事再三盤詰堅執如前邑尊大怒飭令跪練並上挺棍依舊矢口不承邑尊飭帶出提于陸二犯問馮姓之死究竟戳有幾刀時爾等手中執何兇器二犯同稱馮姓遭李戳斃之事小的實未眼見豈可妄供邑尊謂爾等前已分别供認今何忽又翻供飭各掌頰二十下復加研詰仍執前供邑尊命帶出復提李至案時許捕廉亦升堂陪訊將李研詰良久堅不吐實邑尊飭上天平架並踏扛子閱三點餘鐘之久始供前次所供戳馮兩刀實因受刑不過含糊承認其實小的並未戳馮求恩超豁研詰至再矢口不移邑尊命鬆刑飭將三犯仍行監禁 
[具保棍徒]  
　　著名棍徒魏貞前奉邵觀察訪拿到案發縣辦理當經前憲黎壺山明府訊責之餘判令押候究辦前日下午有李姓等投案願具連環保結保魏回籍莫邑尊俯如所請着將魏交李等保出 
[從良覔保]  
　　前日粤妓李阿玉籲請從良一案其願從者係粤人黄某也曷大令卽令覔保當堂具領黄某稱其友張姓可作保人葛大令卽傳張姓到堂畫押准保惟張姓束躬自好不欲預聞其事後黄某另覔廣帮字號到官力保想大令正本清源力持風會必使一朶青蓮花出諸火坑中也 
[欠户投案]  
　　昨報研訊拐犯一則内載均益號之袁叙記訴被瑞生和號主李全山欠貨洋六十八元由同德昌洋廣貨鋪担保等語兹悉實係均益銅鋪夥袁叙紀訴被李仁山欠貨洋一百元零并同至同德昌洋廣貨舖購辦各物計洋六十八元代爲担保今旣拘李到案應請併追同德昌洋貨鋪林春年亦投案聲明當日午後三點鐘大令升堂又訊由麥總巡捕頭督令包探將李仁山及起到之衣服縀縀解案又有鄧仁生稱在祥裕錢莊爲夥被欠洋一百元銀三十兩由該號夥車桂生來取陳必昌稱是廣利亨鋪夥被欠洋一百五十二元王嘉軒稱在廣萬順雜貨鋪爲夥被欠洋九十餘元鄧雲泉稱在瑞昌鐵鋪爲夥被欠洋二十餘元戴來方稱正祥洋廣貨舖夥被欠洋十九元零十利舟稱泰來洋貨號夥被欠洋三十二元零番富林稱富春舖被欠銀七兩零湯香其稱德昌皮箱店夥被欠洋四十七元零現在吊得皮箱幾只蔣靜安稱陳天一帽舖夥被欠銀十四兩二錢鄧坤林稱聚興銅鋪被欠洋十六元九角八分馬雲山稱在汪雲從水烟筒舖爲夥該號來定水烟筒二千枝先取二枝爲樣累我加添工料日夜赶造及被衣莊控告始知受騙然被取樣烟筒值價洋四元其餘潤寳齋元萬盛申源等店舖均呈禀詞葛大令逐起研詰將晚尚未問齊隨詰李仁山據供廣東新會縣人年四十七歳同在美國新金山地方做雜貨生理去年四月間回華在三洋涇　堍同新里内開設瑞生和字號由新金山生理之陳阿和寄來洋四百元託辦各貨寄往已付廣聚隆洋五十元雪茄烟洋三十元乂被友人徐阿永借去洋一百六十元曾言代辦各貨大令問爾號共有幾人答稱陳耀南李其昌車桂生蘇佔賓陳阿井陳靄華等皆執事司帳及攬客貨者其餘陳阿狗陳阿才顧阿蘭等皆廚司出店等人訊至此時已薄暮大令遂命將李仁山及各貨帶回捕房定於禮拜三再訊聞欠户共有三十餘家云 
[不認違章]  
　　西人格蘭甫梅吓至英公堂稱因仁和鐵店違章做夜工知照捕房轉報工部局查明實在請傳該店主到案諭令不得違章免致商等夜不安枕該店嚴塵雲供曾被該西人欠洋九元向索無着西人又招我去脩自來水龍頭我因龍頭已壞不能脩理伊竟懷恨妄報其實並無深夜作工之事葛太令商之易繙譯謂嚴旣訴稱被西人欠洋儘可赴領事署控告至言並未違章一節着自向工部局說明斥退 
[打架罰洋]  
　　二百零六號華捕至英公堂稱昨見許多人爭毆喝阻不依反被陳阿林拉脱號帽紅纓爲特拘案林朗亭禀稱開嘉樂軒廣東菜館因陳阿林等來吃酒菜約洋二元並不惠鈔竟自出外由夥李阿林華阿增韋阿巧等追出向索爭扭陳實兇横有歐陽可爲見証开請追菜洋歐陽上堂稱見陳扭打李阿林等陳阿林供同友人往吃酒菜原欲照帳惠鈔因有蝦仁要照二椀算帳致與理論况已付洋二元應找我四開一个未允　閙林朗亭又稱洋未付下惟結算洋二元如果付下應找伊四開一个李華韋三人供與林同葛大令隨判罰陳阿林洋五元以二元給林朗亭三元撥充醫院經費 
[上海三馬路陳與昌收解賑款總數清單]  
　　六月初三日起至七月初一日共收進捐數并兌去小洋飾件合計洋一萬零八百九十元一角又規銀一百廿兩餘錢合洋十一元五角又白米十担交解愛育堂洋四千元又糴米四百擔連包力繩費共洋九百三十六元四角五分助米十擔一併解去另解梁資翁銀一千兩嚴佑翁銀三千五百兩其兌價清單上俱已載明不贅仰希公鑒[  竹坪陳煦元謹曰]  
[上海三馬路與昌絲棧陳竹坪經收廣東廣西賑捐七月初一日第二十八次清單]  
　　鎭昌寶莊交來江蘇安記善士洋一百元蘇州寄來西蓮女士洋五十元○漋興號洋三十元惠泰庄交來無名氏求合店平安洋念元隱名氏交來勤補書屋洋十元永達仁絲棧交來無名氏洋十元○善後氏洋十元季正昌各友廣泰各友節省折葷錢移賑二户合助洋六元寗波勤縣致和堂張洋五元容膝居退省居二户合助洋五元質業公和隆衆友第三次續捐節省中秋月餅筵資洋四元○安生典衆友續捐節省西瓜費洋四元○致大局寄來嘉定黄福記洋四元○天津醒悟子存義公張隱名三户各洋二元寶德堂立記久病求愈人朱賜九節省醫資張萬豐求免禍人節省六月分零費湖州潘五户各洋一元鄞邑不認氏小洋四角○油車巷全盛局寄來姚存仁洋四元○本日共收洋二百七十三元小洋四角○前月十六日告白上結存洋一千三百三十五元六角五分銅洋九元自十六日至七月初一日止共收洋四千五百八十一元規銀一百念兩虚對洋五十八元小洋一百三十四角五分兩項兌見洋三十八元二角錢十二千七百九十一文又銀水袋一枝向德興銀樓兌見洋十三元錢七百文悶表一隻銅洋七元念一日兌進規銀一千兩交梁資卿諸君帶粤計支付洋一千三百五十六元錢四百三十一文今又兌進規銀三千三日八十兩支付洋四千五百九十一元五角五分錢念文又上存規銀一百念兩均解交嚴佑之翁諸君帶粤履勘散給又付出解愛育堂米包上繩費洋五元二角除解付外凈結存洋十五元一角錢十三千零四十文兌見洋十一元五角銅洋十六元悶表一隻合并聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[節筵移賑]  
　　昨承鄭君程先將元芳洋行各友中秋筵席概行移賑一輪未滿八物先裁不作庾亮登樓之樂輙發善明續會之心救災忘食足樹先聲倘或聞風興起何難集腑成裘謹誌之以告我粤人之寓滬香[  協辦兩廣賑捐所啓]  
[少群上舍將北上應京兆試招飮聚豐酒樓耘劬大令卽席賦詩勉步元均卽以誌别]  
　　同上高樓挹爽來酒龍詩虎共徘徊波紋凉浸紅簾月釵影香浮緑玉杯略有離情攀柳訴且將笑口對花開秋風轉瞬蟾宫起定報長安得意回[  申左夢畹生]  
[次韻奉酬雲劬詞丈呈教政]  
　　暑雨初收舊雨來緑隂庭院暫徘徊人天送響歌三疉湖海消愁酒一杯入座龍賓齊筆閣唼花魚婢報荷開金尊檀板紅樓夜不到扶頭且莫世[  少群徐鶴]  
[佑之老叔將往粤西查賑爵趨即起居適已回潤束裝邀約同志謹呈長句八章恭送行旌伏希悔政]  
　　匹夫片念精誠感十轉星廻金石開忠孝盡從愚戇得神仙原自善修來瘡痍滿目誰援手憂樂關心星秀才馬足車塵三萬里消除隱患屬書狀天災水旱一般同晉豫當年憫鞠凶赤地七年千里　黔黎十室九家空東南義賑殷勤勸財粟交輸挽運通留得孑遺傳盛德家家主佛頌諸公訣袂無過一字眞不叨利祿不求名疉邀聖主温綸諭到處公卿倒屣迎赤手補天成國手蒼生續命託先生數千年内談荒政創局於今集大成急流勇退品尤高富貴功名等弁髦竹杖挑雲開義渡近年公創義渡十餘處皆詳細履勘來往者不取分文截江之險庶幾無有矣芒鞵踏月步東臯范公堤乃兩淮鹽場灶丁命脉所關前左相專倚公獨任其事費省功倍但能妬羡都成善忘郤身家豈憚勞未必許公岩穴老相期食報佩三刀兩粤從來樂歳多忽閒平地起風波建瓴城邑咸依嶺錯壤封疆半指河直瀉銀濤懸瀑布頃開金鎖走靈鼉人財畜産漂流盡欲向蒼蒼問奈何戎狄侵華隂遏陽東南數省水湯湯陸沈萬姓呼昏墊海怪千羣鼓浪狂天地頓成無底壑田園頃刻判凔桑從兹瘴雨蠻烟裏善氣輝增日月光義聲一振薄雲天飛集青蚨百萬錢虚用欵俱歸實用民捐畢竟仗官捐尋聲救苦資甘露砥柱中流種福田涸轍重蘇沉溺起彌綸缺憾賴羣賢吾家世代出奇男一事無成我獨慚長長待君修譜政親親何日伴詩龕恨無産毁紓時難人被情多累易擔爭得點金施妙術哀鴻啼徧大江南[  光緒乙酉荷夏愚姪嚴鍾爵吉人拜稿]  
　　善餘里阿寳風神豓麗姿態翩𦒘免痴道人劇歎賞欣爲首唱近又補作專索和章僕亦情多能不怦然心動耶因綴三絶以當靈聲一枝秀茁野花間惆悵臨風不可攀何事秋波頻送睇憐才還是讓紅顔○寳兒瀟灑似湘君素襪纎纎最出羣不道晚凉新浴後更添憨態踏斜睡○不少名姝眼底收小家畢竟也風流許量丰致方蘭蕙願倩丹青妙筆鈎[  苕東龢老]  
[寄范大]  
　　吳郡書難至燕山雁自來江湖空爾夢風雨使人哀旣别心俱折相思首重回何時挂帆席乘興下蘇臺寂寞孤城畔勞勞獨苦吟生涯窮海拙鄉思草潮深地僻凉秋早天寒落日隂故人如問訊衰病輙相尋○紀災搜削蒼生苦天將未厭頻悲風連海嘯隂雨合雲屯倒地驚河嶽懸空泣鬼神小民耕稼意哀籲向高旻烽火傳初靜夷歌聽未遑天心哀戰伐民命困凶荒已見横流亟頻聞賑粟忙腐儒多豫患涕淚益倉皇[  木犀花館主紅豆詞人稿]  
[漢口捐粤賑第三册清單]  
　　孔敦本堂捐洋四十元謙愼祥茶庄黄幼農觀察兩户各捐洋三十元梁茂和祥捐洋二十元謝蘭巢捐紋十兩怡記慶裕義方義大汪廣和林英齋廣源號梁若衡雷霽軒衡源庄爲心氣痛許愿子吕耀廷徵遠行義昌行恊泰行義利行義順行德豐行慶豐行聚隆行義遠行榮昌和榮發和以上廿二户各捐洋十元三盛行捐洋八元洪泰行茂昌行同茂榮三户各捐洋六元蘭盛允元興長宋瑞堂伍用材黎槐三馮成美鄒倬卿袖海樓華泰號求妻妾生育平安人致和德庄黄文祥蕭怡豐聚記號永興公益泰源以上十六户各捐洋五元張萬順馮次韓兩户各捐洋四元伍了凡馮譓剛無名氏恆聚昌以上四户各捐洋三元大茂和譚義昌李禮岩廣記號鄒蘭蕖李幹生吳捷杏無名氏怡泰正元記號劉靜甫馬仲錫正永泰程世湧萬源亨吳在田以上十六户各捐洋二元吳浩川不書名簫玉泉李祝南萬昌隆恕心氏陳麗泉炳垣瑞棠永貞劉倬雲黄叔文以上十二户各捐洋一元陳書紳捐錢二千文劉菽甫劉汝臣兩户各捐錢一千文志成堂前捐洋一百元今加捐四十元合共一百四十元請改登淮鹽公號爲禱廿三日電匯第七批交愛育堂一千元連前共匯一萬一千元 
 
 

Page 10

 
 
   
 
 

Page 11

 
 
[上海四馬路浦灘文報局經收廣東廣西賑捐六月下旬清單]  
　　廿八日無名氏洋一元玉山無名氏洋五十元○寗波卓學川翁寄來同福和募同生樂軒居二户各十元安泰陸友溪華小泉謙發四户各四元乾泰受昌愼成晋和環秀軒方元生元　甬泰昇大九户各二元共收洋五十四元○梁六姝求合家平安十元梁氏一元陳氏二元無名氏銅洋二元○順發船募申字一百廿九號單洋人馬墨唐履祥朱佐周三户各一元洗景山古穀記二户各半元吳昌銀傅來友　祿儀唐加寶陸貴才應二林葉阿菜胡阿茂楊京丙水徐來吳積富十一户各三角李周興楊位孝周阿謙王阿元王阿多五户各一角共二十一户共收洋八元卜洋三角○出使日本國神户理事徐經募滬字二百廿二三號册徐乳羔鼎泰號二户各二十元徐橘孫建記號德興隆三户各十五元于績臣德新號興泰豐記怡錩號五户各十元解鍳堂八元金昆詩朱季方　清華童明輝邵家浩五户各六元楊硯池盧錦榮二户各四元鼎源興趙曲江森茂號福聯順四户各三元黄禮蘭燧昌號羅振英周鑄集楊如玉祥泰生孫寔夫乾行氏愈玉山德生十户各二元兆興原亨天佑生愼成號葉庭珍　元勳孔松山周永康章瑞豐九户各一元朱瑞禹五户共收洋二百二十七元○漢口華記脹房經募遐齡先生仙心濟世匾中元節孟蘭會燄口經資求嫡母譚氏康健求先覈資冥福四户各二十元永亡室早得葬地求兒子做好人二户各十元六户共收洋一百元○樹手純楊丸餘小洋三角○英公堂交來蘭阿容被鄭阿炭悮傷頭面斷鄭罰洋十元○揚州願萱安益子智各二元○常州義大庄十元○蘇州文報局募第七批久大典三元公和久大節酒酌二户各一元五角翕和堂一元趙芸記趙菱記二　各二角巧記五角無名氏一角仿記程義記二户各二元費承蔭堂一百元費屺記五元共收洋一百十七元○竹影軒移畣席費五十元養出阡先人冥福十元○古潤小民募申字一百卅號單馮翕如程子倫陳竹波　立方謝蘭亭五户各一元何芹甫慧華庭二户各二元劉德泉高秉南二户各五角共收洋十元○京都抱福軒洋三元小洋二角○新塲宋尹如五十元○　梁兆世　堂求合家平安一元○松江氷閣生募金字六十八號册胡芳記求子聰頴仁濟局二永各十元松鹺公所華畢公堂二户各四元微本主人葛玉堂書屋二户各二元浣微舘生靜記四齡女雁塔存捐不留名慈湖山人胡雪記延夀張燧卿求平安八户各一元共收洋四十元○蕭山無名氏求心目兩疾速愈洋六十元○愛財如命吏四元○松江席孟則募金字二百九十號册許楨溪鏖菖湖二户各二元許安記四元共收洋八元○本日共收洋八百卅元小洋八角銅洋二元廿三日清單周余氏一百五十元脱去五十兩字是日總結數本作一百五十元結算也理合聲明 
[果育堂經收粤賑總數六月十六日起至二十九日止]  
　　一百七十八號册同仁輔元堂以中元經懺資移賑洋五十元○黄勤功借花居士二户洋各十二元不書名氏洋十元無名氏洋六元隱名氏洋四元天福小飮移助洋三元借献洋二元非儀甲祝洋一元○一百八十一號册穀記洋四元潤餘氏陳蘭記張恆　三户洋各二元餘慶堂無名氏守捆居士泳昌升輪記師曾書屋德豐成德豐陸德盛榮泰十户洋各一元○西門外　祖殿桶捐二十三日至廿五日共洋三元四開一元八開一元錢一千四百六十九文新北門桶捐銅洋一元四開一元八開二元錢一千零十五縣南濟善堂門首桶捐十六開洋一元錢三百零四以上共收洋一百廿三元銅洋一元四開二元八開三元十六開一元錢三千七百八十八文如數交文報局彚解 
 
 
 

Page 12

 
 
[鄂省官報]  
　　六月初六日候補府鄭思賢奉委專辦武穴厘局隨州高城總巡檢張瀛瀾禀辭赴任初八日署漢川縣陳豪署興山縣吳國恩見辭赴任候補縣張錫夀奉善後局委赴湖南採訪榖價調署保康縣典史事謝鈺禀辭赴任初九日藩憲牌示圻州州判缺以試用道庫大使羅家祥武昌白湖巡檢缺以巡檢吳金銓崇陽桂口巡檢缺以未入江國屏大冶道士洑巡檢缺以從九薛華序黄岡但店巡檢缺以巡檢陳建寅廣濟馬口巡檢缺以從九安焕文鍾祥麗陽巡檢缺以分缺間用巡檢汪佑淦當陽典史缺以從九張兆祺黄陂大城潭巡檢缺以干彭年孝感馬溪河巡檢以蔡敦恆圻水巴河巡檢以張華章麻城虎渡關巡檢以從九金兆臨俱代理十一日候補同知楊學源自上海修濟川輪船回省候補直隷州歐陽定果奉臬憲委巡查江面差十二日四川臬臺如廉訪禀辭赴京降補府經託綸家屬禀知病故十四日候補縣丞林縉奉善後局委往湖南催硝禀知十五日准補蒲圻縣丞江永榮謝行知候補通判劉本樾自廣西偵探回省候補縣胡豫輝李增榮陳富文周守典俱奉藩臬憲委武昌府發審局幫審案件差十六日學憲高試畢回省會辦通山茶厘局候補同知傳屺孫奉臬憲委巡查上下游江面差 
[訊案笑柄]  
　　瑞安縣革書蔡某前以因公舞弊斥革永不復充該處紳耆將蔡劣蹟書一匾額釘在縣署大堂前以絶其鑽謀之計詎數年後蔡故態復萌始充架書繼當刑房今則儼然庫總矣日前胡孝廉之弟路過蔡某門首因一言之戱致于蔡母之怒明見來勢兇惡當卽逃避至次日闔邑紳士以讀書人被書辦家婦女羞辱遂在明倫堂邀集多人赴蔡家理論蔡父在日向以挑糞起家故諸人卽雇許多鄉人將糞桶糞杓等物搬至蔡家衆口嘵嘵欲令蔡某一挑糞桶卽可無事蔡母不堪其辱意欲赴縣喊寃出門不數武卽被衆鄉人圍住將其上下衣服脱去蔡某卽以白日持刀搗蕩行凶各等情赴府喊寃李太尊略爲訊問遂將蔡某併呈與刀押交瑞安縣訊明詳覆程步亭邑尊立卽傳齊兩造當堂訊鞫胡孝廉稱舉人向來不干與外事程邑尊謂爾自稱舉人豈以舉人爲挾制乎胡孝廉答稱我本是舉人然則如何稱呼一語未終而堂下觀者同聲一笑程邑尊自知出言錯誤遂以遺矢退堂此案以坑糞起釁以遺矢退堂一起一結妙義天成 
[海怪]  
　　甯波沙船名翁豐財者日前在石浦寄椗倐見有物五六十肢體彷彿似人而髮蓬蓬覆額無異行脚僧在艙面往來馳驟疾於風雨一轉瞬間船眼離水僅有寸許船夥大驚乃跪呼娘娘救命初以鷄毛紙灰等物灑之又以船内所供打神鞭毆之其怪如故衆人自顧萬無生理欲下舢板逃命倐聞霹靂大震則海碧天青扁舟無羔曩之所見不知消歸何處大海茫茫何所不有不必以爲眞亦不必以爲幻也及後該船駛抵甌郡東門外遂在天后宫四明公所演戲以答天后之靈貺焉 
[法界公堂瑣案]  
　　昨捕房押解董茂衡至案旋有通事禀稱昨有縣差前來提董隨據二十八保五圖地保偕上海縣來差全和呈上信牌及給陸驛梅之收條一紙計收洋十五元上盖祥泰圖記翁太守閱訖原差禀稱因盛三元有方單一紙由陸向董抵洋十五圓現該地已賣與開利洋行欲轉道契須要方單爲此備洋贖單董稱陸將方單抵去洋一百三十元小的並未出過字條太守謂爾實連次脱空本分府記得爾會刻祥泰圖章董堅執不承太守謂來差今票上並無傳提董茂衡之語可先傳陸盛詰訊如必欲董到案再來關提可也差保唯唯而退太守再問董本案應還之錢如何董仍一味支離太守着暫帶回以憑嚴比○前月廿五日本報紀小東門外一枝春茶肆流氓打架一案昨受傷之福建人林阿范兪阿邱投案訴稱蒙送仁濟醫舘療治現已稍痊翁太守問其作何生意因何起釁林稱小的素日傭　兪稱小的素業操舟是日在一枝春啜茗伊等由外打進據云與潮帮人爲難太守謂凡事必有緣起豈有無端打架之理林兪二人仍答不知太守謂爾等傷已粗愈卽可將彼等發落矣隨判杳桂昌責一百板枷號一月倪得勝周阿三免枷各責二百板○六月十七日太古行亞美高輪船進口小工上船做工因之打架一案昨日受傷人楚照勳從醫院投案訴稱傷勢已痊翁太守隨判兇手王二責一百板枷號一月○昨報列某鄉人被剪綹者竊錢一案昨歸公堂研訊失錢人訴稱有三人將我佯爲挨擠潛將布袋割開一人搶錢前去幸巡捕拘獲人贓翁太守以林阿掌顧掌寳兩人屢次犯案着各責一百板錢給失主領去○前報列蔡調順欠錢逃逸一案其弟蔡有良管押捕房業已多日現經德春錢莊主林阿金投案訴稱蔡存旗昌之欵已經悉數領去翁太守准蔡有良交保出外限十天内尋到乃兄調順交案○禮拜日工部局小寫西人偕友坐東洋車至吳淞眺覽而回團聚歡飲猛憶身畔有洋三元探之早已無跡因將兩車夫交捕在身畔搜出原洋翁太守判包車夫朱阿三掌頰四十下沿途所雇之車夫李阿羣掌頰五十下 
 
