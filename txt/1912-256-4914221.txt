# 1912 - 256 - 4914221

 

Page 1

 
 
社論 
[省官制案修改問題（寒）]  
　　自治與官治之範圍 
　　省長與省總董之權限省官制案經叅議院審查議將省長改爲民選選定二人呈由總統簡任參議院議員一部頗不謂然現政府復撤回修改其修改之點傳聞不一而大致相近有謂政府之意擬將省長改爲自治長由民選另設總監爲官治由簡任以爲調停者有謂暫將自治官治二件劃分仿德國制度分設兩長掌自治者由民選掌官治者由簡任以爲調停者惟本報專電特詳蓋政府擬將省改爲自治團體廢去縣之一級凡内務行政悉劃歸地方辦理設省議事會議决後由省總董執行省長專顧省内之國家行政權限極狹聞由國民黨暗中運動冀達其地方分權之主張焉合觀之而可以知政府修正之意旨矣 
　　此修改之意旨出於政府抑出於國民黨此責任問題記者雅不欲言所欲言者省官制案經此修正之後施之實際其利弊如何而己矣夫以同一階級之中而設有位置相同者分領其事一主官治一主自治其於事實上能否無偏重之弊此姑不言而兩者間權限之不易明析者不起衝突卽生推諉固無可諱也論者曰此德國之制也夫德國制是否與此同一意旨尙待研究即以德國論僅當吾一大行省若析聯邦而爲一國析一國而爲一縣就其疆域言之不如吾州縣或者僅當州縣以下之巿鎭鄉而己矣故在德國地方制度可參用自治行政以與官治行政並行而要未可施之吾國之行省也施之吾國之行省未有不以立見其蹶也夫自治行政其區域宜小而國以下之行政區域若州若府縣自非絶對的地方分權之國無有以之爲自治區域者其性質使然抑亦以政治上之經騐得之也今行省大於各國之府縣而自治之範圍擴充國家行政之範圍狹小則過於各國之府縣此豈合於政治之原理耶 
　　自治之區域宜小區域之大者卽自治之力不能顯此與民主政治由全體人民行之者必爲國境狹小之國而國境之大者必不能由全體人民指揮之其理由正同今改省爲自治體省之大者州縣凡百餘每一州縣以百里計面積且及於萬里以省會爲一自治之中心省會議决總董執行而謂力能顧及一省之大乎或以爲廢縣而巿鎭鄉之自治體仍在然一省自治體而率數百之巿鎭鄉自治體統御不易監督難周其究也將權不操於中央不操於各省而操於巿鎭鄉之團體已耳夫權分於各省尙有不能統一之虞况分之於全國之巿鎭鄉其紛擾糾亂寗有一日之安謐哉哉 
　　記者以爲此制果行當有二種之結果其一將全國分裂爲數千百之巿鎭鄉而各自爲政如上述是也不出於此則必一省爲一自治國率數千百之巿鎭鄉以結爲省團體制與獨立國無異無中央政府之可言又其一也二者皆與一國之統一有害國民黨不足責以中央政府而主張此制誠不可解者也 
來稿 
[近邊建置槪略（續）（王賡稿）]  
　　二口北道所屬三廳（張家口獨石口多倫）及宣化府屬之萬全赤城兩縣近邊一隅宜創爲一行政區域略仿省制應行建設如左 
　　（說明）口北一區南臨宣府東控熱河西接歸綏北連察哈爾地方二十萬里據上都之形勝扼台站之首衝有馬羣牧廠之饒無高山大洋之限水土平蟅牲畜繁多爲察哈爾内屬蒙古雜居地亦一都會也 
　　三廳地居邊外本屬天然區劃惟張家口内爲察哈爾都统駐節之所及駐防旗兵居留地屬萬全縣轄其獨石一口邊墻突出狀如半島環口三面均係廳地而口内一隅則屬赤城縣廳署借居等於僑治故宜酌割萬全赤城兩縣近邊一部劃歸口北以便因地治理 
　　（甲）改察哈爾都統爲口北部统（或暫仍舊名）統轄漢蒙並治軍民 
　　（乙）口北都統（或仍稱察哈爾都統）以知兵之員簡任之兼隸陸軍内務部 
　　（丙）改口北道爲口北民政長專司民財各政移駐多倫廳受成於都統無庸兼轄宣化府廣州縣　　（說明）多倫遠居塞外本元代之上都爲玵珠佛大喇嘛駐錫地（俗呼喇嘛廟）北當錫林果勒盟旗貢道東錯熱河圍廠之郊水草饒沃居民繁盛蒙漢互巿之所爲口外一大都會故口北民政長宜駐此 
　　前有建議劃宣化一府及口外三廳爲一行省者但出國門九十里即爲畿輔政權所不及殊非重内輕外之道今劃口外三廳爲一區而不兼轄宣化府别有深意故須解除口北道舊日所轄宣府各州縣之權 
　　（丁）口北都統宜半年駐張家口半年駐多倫廳　　（說明）張家口本察哈爾旗兵駐防地故都統向來駐節於此但察哈爾八旗游牧之地遠在三廳以外而都統深居口内從未出口一步於旗務之張弛游牧之盛衰一無所知今以半年駐多倫附近本旗牧地旣可督率軍民兼可整理旗務 
　　（戊）省去察哈爾副都統别練陸軍一鎭（或一混成協）分駐多倫大馬羣興和城等處 
　　（說明）口北爲蒙漢交通要塞通道二一東路爲錫林果勒盟各旗貢道出張家口而東北經多倫以達烏珠穆沁等旗再北踰　岳爾濟山達軍臣汗部及海拉爾等處二西路爲烏里雅蘇台台站及庫倫大道出張家口而西北至興和城分行一北出大馬羣以達庫倫一西歷各台站以達烏里雅蘇台科布多等處形勢極重要宜宿重兵（未完） 
要件 
[敎育部審定敎科用圖書規程]  
　　第一條小學校高等小學校中學校師範學校敎　用圖書任人自行編　惟須呈請敎育部審定 
　　第二條編輯敎科用圖書應依據小學校敎育令中學校令師範敎育令 
　　第三條敎育用圖書爲小學校高等小學校編辑者得以敎員用學生用二種呈請審定爲中學校師範學校編輯者專以學 
 
 
 

Page 2

 
 
生用一種呈請審定 
　　前項敎員用圖書爲記蒙敎授事項之圖書或附局於該圖書之掛圖等類 
　　第四條圖書發行人應於圖書出版前將印本或稿本呈請敎育部審定 
　　如用印本呈請審定由敎育部將　修正者籖示於該圖書上發行人應即照改抽出重印呈驗核定方作爲審定圖書　　如用稿本呈請審定除籖示修改照前項辦理外並須將擬用印刷之紙張欵式及定價預先呈請核准發遺付印印成再行呈驗核定方作爲審定圖書 
　　第五條凡呈請審查之圖書須每種同時呈出三　但稿本不在此限 
　　第六條圖書不載明定價者不予審查 
　　第七條己經審定之圖書由敎育部送登政府　　宣布其書名册數定價及某種學校所用並發行之年月日編輯人發行人之姓名等（未完） 
命令 
[九月二十二日臨時大總統命令]  
　　代理國務總理趙秉鈞代呈陳其美聲覆前在上海辦理陶駿保一案據稱當時實爲定亂起見並無誤會之處惟陶駿保夙抱改革志願經其兄陶遜詳述素行追悔末由浦口講武堂監督劉成等爲請議卹可否照准懇請轉呈酌奪等語陶駿保着交臨時稽動局議卹此令 
　　領參謀總長事黎元洪呈請任命熊祥生盧煥爲高級副官陳晋朱銘瑶黄道魁王丙坤噶勒炳阿李祖植錢桐李炳之楊祖謙　經邦李鈞南崔承英劉光江紹沅周凝修余　舉趙德韾伍觀淇故承祜張國仁尹扶一陳紹五黄家濂劉器鈞李正鈺潘協同鄧漢祥龔尚義秦國鏞程夔張士元爲科長應照准此令 
領參謀總長事徐元浜呈請任命江壽祺爲預備陸軍大學校監督陳錦章爲北京陸軍測地局局長陳嘉椿爲製圖局局長李蕃爲北京陸軍測量學校校長應照准此令 
　　任命馬鄰翼爲甘肅提學使此令 
專電 
[北京電]  
　　政府擬改省制爲省自治制一事今日所聞較詳再行報告如下每省設議事會及董事會以省總董司執行機關專管地方行政别簡總監專管國家行政以省參事會爲輔助機關與省議事會董事會絶無關連地方行政範圍甚狹免致邊省不能自謀多所停滯其沿江海各省可由總監將權限内事委任省總董辦理純仿普魯士制度爲法制局長施愚數年前所主張非盡出於國民黨之意思約一星期修改完竣 
[北京電]  
　　張季直昨日下午三時與駐京英使朱爾典唔談鹽務英使謂張於鹽務確有經騐 
[北京電]  
　　甘珠爾瓦呼圖克圖昨日到京以嵩祝寺爲接待所 
[北京電]  
　　六國銀行團於第一第四兩條件不允稍讓大借款恐難成立 
[南京電]  
　　程都督擬將寜鎭淞等處礮台官一律更換不日發表 
[南京電]  
　　崇明民政長電禀程都督謂堡鎭請兵一節已和平解决 
[南京電]  
　　憲兵練習所昨（二十二）行開學禮程督親蒞該所登台訓示 
特約路透電 
[北京電]  
　　財政總長對於六國銀行團借欵條件似己提出抗議謂銀行團借資與中國除由中國予以抵押物外不得有監理及約束之條欵現銀行團尙未答覆此文蓋己早向中政府聲明彼等提出之條欵實屬最優者故也北京外人皆信如另訂條約則異日在倫敦發行債票恐難收美果云獨立資本團之借欵是否最利於中國尙屬疑問北京各界現皆在專心討論六國政府對於六國銀行團所訂之借欵是否以脫卸義務爲善或謂近來歐洲及遠東之政治已發生列國之新交際新利益如列國成立財政聯盟而以中國之完全爲其擔保則六國中内有數國勢將受此束縳而不能任所欲爲今如中國向六國銀行團以外之團體商訂借欵則此局面將爲一變各國均可自由施展其政策他人似無干涉之理今衆意皆謂新公司如無充足之數以應中國將來之需用則中國所處之境將遠遜於前云 
[北京電]  
　　將來國會兩院擬暫用目下參議院之屋宇現己招人修改正在商訂合同 
[北京電]  
　　聞沈秉堃已力辭内務總長之任 
[北京電]  
　　黄克强請速開採中國各省之礦産謂開採必需時日故應早爲辦理俾能早收其利云 
[北京電]  
　　法國駐華新使康底君偕其眷屬隨員等於日昨抵京 
[雲南電]  
　　陸軍大佐貝利　於本月十九日行抵此間該將孑身由北京出發遶道西比利亞哇姆斯克以赴新疆之喀什噶爾迤邐而逹甘肅之蘭州乃南下抵四川之龍安成都二府當時途中頗爲騷亂惟該將並未受擾成都西南盜匪充斥雅州周圍尤甚旋由雅州逹寜遠以入雲南據稱彼所過之一路田禾頗佳人民均已剪授敎士士紛紛回其原住之處國民對於國家之信任日見進步該將自出發以來僅由大道而行今將於本月二十五號啓程赴桂陽然後將游湖南之南部由此過江西而入福建預計須明年正月初旬始可遍歷 
[雲南電]  
　　此間某華字報舘爲軍書擊毁蔡督現正澈查此案 
[蕪湖電]  
　　安慶數日前焚燬洋藥七箱英領事已嚴詞照會中國當道圭張嚴守一千九百十一年中英鴉片條約並向都督索償所受之捐失 
譯電 
[北京電]  
　　六國銀行團借欵會議今已大失預望蓋中國似完全不願依從銀行團所需之條款此次事忽中變殊出人意外蓋事前銀行團嘗數開非正式之會均有希望故也目下會議雖未决裂大約尙將接續討論數日而兩方面之意見參差如舊新借欵實在情形尙未探悉周學熙與熊希齡似有意見蓋新借欵實由熊氏以借款討論會會員資格借成而周殊反對此事云 
[倫敦電]  
　　俄國外務大臣薩沙洛夫君今日與英國外務部大臣葛雷在外務部會談大約將同赴巴爾摩爾而在該處商榷各問題各報均非常注意預料其最要之結果必將更改兩國關於波斯之協約泰晤士報昨載論說主張從速修改英俄波斯協約俾英國得在波斯南部自由行動以如俄國之在北部然 
[倫敦電]  
　　英國要求女子參政權之蘭女士前因在皇家劇場行蠻判定五年苦役之罪今日業己釋放蓋女士守會中之約絶食至四十四日之久 
公電 
　　前浙江紹興軍政分府王逸即王金發到京住金台旅舘今日忽向神州報旅京記者汪瘦岑行凶毆傷汪之腿臂幾致汪於死汪已向地方檢察應起訴聞此舉有人從中唆使蓋恨神州報屢發正論以裁判彼等之横恣也 
[程都督致大總統陸軍部電]  
　　江蘇撤裁各軍官佐經前黄留守呈定辦法於未補實官以前一律暫充屬官照支原　德全蒞寜後以財政困難當將軍佐屬官先行取銷其軍官仍照舊章先後委任除參議顧問外屬官一千四十一員曾電請大部查照原案各補實官當奉電復謂俟補官章程議决實行後即當提前核辦兹於文日奉國務院電未大總統公布陸軍官佐補官暫行章程竊思此項章程旣經頒布則各屬官補官手續自應查照大部七月江電提前核辦現已飭軍務司趕將各屬官腹歷清册彚齊咨送並令該官等刻日親投大部以便照章考驗核補實官理合電陳並乞示復賀電 
[福州都督孫道仁通電]  
　　中華民國公報中華民報八月二十五六兩日專電欄内有孫彭交鬨福州秩序大亂及福建失守由漳軍與湖軍搆囊道仁遁逃之語聞之甚爲駭異報館爲言論機關爲萬衆耳目所寄矧漢臯津浦消息最靈巿虎杯蛇端倪何自伏思道仁忝竊高位時凛深淵彭君壽松生同里閈光復之日都督一廣固屬推舉實有讓心自始迄今互相切　道路傳聞毫厘千里此可異者一也經濟困難閩臻極點仁苦心維持未嘗苛擾差强人民樂業歲穫尙書巿面並未凋殘軍民亦甚融洽興泉伏莽指日勦平漳楚之爭事無影響此可異者二也仁兩世官閩衆情尙愜撫綏心切建設才疎謬承黎庶之推勉守愚公之志逃遁之說更屬奇聞此可異者三也凡此犖犖諸端本可置之勿論但秩序所關深恐紙上遥傳四方聳聽一唱百和以訛傳訛不得不縷晣陳明以釋諸公厪念十六發 
要聞一 
[參議院秘密會紀事]  
　　蒙藏問題 
　　借欵聞題參議院於十六日開會票决梁如浩爲外交總長劉人鏡爲駐俄代表一事已錄前報是日議員出席者七十五人梁氏前由南京臨時政府擬任爲交通總長經參議員否認今改任外交竟得通過蓋若一再提出均經否認則梁之名譽益復損失且參議院各黨議員現因别有重要問題對於此事亦不甚注意之故非必謂梁於外交一席竟能勝任愉快計本日所投票數大抵同意票中國民黨爲多共和黨甚少民主黨則參半梁係廣東籍孫中山在京恐未免向各黨爲之暗中疏通也 
　　投票旣竣因關於蒙藏情形及借欵事件須由趙代總理周財政總長答復質問案並協議辦法故司法敎育農林工商交通等新國務員未及一一宣布政見遂禁止旁聽開秘密會議記者於本日午後探悉秘密會議之略情如左○關於蒙藏事件藏事尙不甚棘手惟蒙古情形因恃有後盾處置較難要皆病根久伏不自今日始庫倫尙自去年十月獨立久未取消今則西至科布多烏里雅蘇台東迄洮南一帶均被煽動延袤萬里某國從中干涉要求三種條件一不得派兵至蒙二不得在蒙設官三不得移民屯墾於蒙地苟允此三條件可令取消獨立（此三條件早見前報）政府於此旣無聽人干預損害主權之理而出以嚴重對付之方法亦因有所顧忌不得不審愼從事雖己由國務院擬定宗旨與參議院恊商各議員多主和平然亦未得和平之確實辦法也 
　　○關於借欵事件自日俄加入四國團於倫敦會議之終提出嚴酷之四種條件屢經　　磋商久無眉目至七月八日乃停止大借欵之議向銀行團聲明另行設法嗣於九月初旬另有一千萬磅之小借款商議就緒不幸近日復爲該團所破並施以壟斷挾制之術仍持前索四種條件與政府交涉於是小借欵破壞而大借欵之議復活雖未始不可與之磋商冀稍鬆動而原定條件殊覺過於嚴重計共四欵　　（一）墊欵及大借欵以全國鹽務作抵仿照海關辦法由該銀行團派人管理先儘每年償還本利之用 
　　（二）以銀行團爲籌辦財政處由該團中人爲顧問訂期五年籌計收入等事 
　　（三）需用之欵由該銀行團信任之代表洋人簽字撥付並司稽核如以之振興實業　聘用該團認爲適當之人 
　　（四）此項債票發行未畢以前不得更向别國借欵 
　　以上四者並非近始提出惟若於大借欵續行開議勢不得不就此四種條件磋商政府於此頗有爲難之處 
　　參議院因此兩事均關重要必須從長計議故本日槪未議决而借欵之於財政現狀尤爲迫切擬於次日約集國務員先行籌議云 
　　十七日參議院續開秘密會議上午九時代理總理趙及財政總長周仍連翩到參議院趙秉鈞坐半時許適接國務院急電辭席而去遂山周學熙報告此次六國銀行團條件係日人小田切氏送來并報告逐條議覆情形首由劉彦質問此次借欵草約何以由小田切氏單獨送來恐非倫敦會之眞像繼由陳家鼎宣言本院議員中有以六萬萬借款爲多而反對之者其意在祗借二萬萬兩而已足此非知治體之言也鄙意建設民國宜取積極的不能取消極的故宜多借不宜少减但政府須有一財政大計畫方可統籌全局促諸政進行據國務院議覆該銀行團四條看來實屬無損我主權且於我大有利益然該銀團所提出之四條則純係政治上性質非獨經濟上性質與我之四條相去太遠萬一二十五日開議時該銀團不從則必决裂我國財政目下何能支持故平日宜有大政方針不可但圖一時補苴政策此爲僕忠告政府之進一層說也且日人小田氏旣非該團代表不可專靠伊言政府宜自與該團切商陳退後劉崇佑丁世嶧相繼演說劉謂在借欵固屬急需萬一該銀團不允就我範圍則我應有預備之方法一言面經營此番之大宗借欵一方面卽由政府大倡國民捐及不兌換劵愛國公債票等以濟借款之窮劉君言至此周總長卽答云昨夜黄克强先生在袁總統席上正主此策但以武力迫捐本總長難負其責陳謂今旣非國民捐不兌劵不能有功則政府自宜負積極的進行之責任方好又云六萬萬兩之數以何標準何以五萬萬或七萬萬均不可周總長起答云如不六萬萬兩則必須二萬萬丁謂政府心理時而六萬萬時而二萬萬可見全無把握是否恐吾民過問故忽而减少云云總長尙未答復而時己十二鐘矣爰定明日再出席會議並磋商蒙藏事宜兹將國務院所議覆六國銀行團耍索之四條探錄如左 
　　（一）製造鹽廠抽收鹽稅均由我國自僱洋人其收得之稅即存交六國團認定之銀行　　（二）財政廳之顧問不必加入此次合同内 
　　（三）銀票取用時簽字須華洋各一人稽核用途亦華洋各一人興辦實業則只可用技師不必用監理 
　　（四）准該團債票未賣完時不另借他國欵但别國借約在此次六國銀行團之先者仍可由我續借進行 
　　右四條定二十五日由外交財政兩總長提向六國銀行團開議 
[共和黨園遊會紀事]  
　　黄興不欲談政治專講辦實業十七日共和黨在農事試驗場之暢觀樓開園遊會并設西餐除孫中山赴晉未到外國民黨中黄興宋敎仁陳其美等二十餘人俱先後蒞會共和黨中理事張季直及各參議員各幹事亦到會會場情形甚爲肅穆酒半張君季直立致詞云孫黄兩先生先後到京某亦適於此時北行得相見一堂甚爲幸事今中山先生以實業倡導克强先生亦復注重實業某從事實業三十年一意孤行未見大效今得兩偉人竭力提倡當有一日千里之進步今社會凋敝已極第一須恢復元氣恢復之道舍振興實業其道無由此某所以對孫黄兩先生亟欲掬示同情者也至於政黨本爲求利於國起見以黨德爲樞紐自是天經地義今共和黨與國民黨政綱甚爲接近而彼此情誼不遽融洽者容有不明黨德之界說尙望黄先生大力主持俾朝夕有握手之機會庶爲不虚今日之聚會并不負黄先生提倡黨德之初心敢奉一觴祝在座諸先生之康健次黄君克强起立致謝并云智短才淺無一右可爲政治上事尤不敢擔任今日承張先生以實業見敎實獲我心請舍政治不談但實業亦不易言在中國各省惟武昌天津稍具規模然皆賴前清政府之力若仗一人之能力創實業界之新世紀者不過張先生一人故某之對於張先生非常感服民國肇興首須振興實業某亦有志於此尙望張先生出其緒餘時賜訓誨則豈第某一人之幸大局實嘉賴之次陳君英士云某與孫黄兩先生旨趣相同幸得與實業界泰斗之張先生相晤尤爲私幸現擬出洋考察工商如有尺寸之見當隨時就正於張先生演說畢彼此舉杯相屬有聲鑑然賓主復爲種種劇談大都皆不涉政治直至鐘鳴三下始宴畢撮影並導遊園中名勝之區而散是日賓主八十餘人共和黨國民黨民主黨及各報舘人俱蒞會形式上之演說雖似無甚關係然彼此誠懇之氣頗自然流露無絲毫詐虞之態此可喜也循此而行兩黨（共和國民）不難有接近之機會特恐搬弄是非之無意識者續續挑撥使今日之會毫無結果耳 
　　演說詞中有可注意者黄興自述不涉足政界并引孫中山爲同調詞甚堅决可信是國民黨之領袖無競爭政權之心即可决其無意故與現政府爲難現國民派之參議員及報舘忽而欲彈劾國務員忽而欲查辦副總統可見非其黨意使黨員皆可自由行動則亦何貴乎有黨猶憶宋君遯初云黨義非獨本黨所應遵守即他黨亦須尊重之今國民黨黨員之言動與其領 
 
 
 

Page 3

 
 
袖之言動背道而馳其如黨義何尙望孫黄兩先生之有以貫澈其主義也 
　　又有一事章太炎辭共和黨之招媵以一書醜詆黄陳而對孫作恕詞并謂共和黨與爲酬酢足以自汚章某若與同飲會食豈不爲天下所笑等語洋洋數百言揭登新紀元報此亦今日盛會之一種大感觸也 
[第三次組織臨時内閣眞相]  
　　國民黨大獲優勝　　沈趙之逐鹿 
　　范劉黄之牽線 
　　人才内閣又應時而出　陸總理此次又届假滿於十五晚提出最後辭職書遞呈總統府大總統當於十六早八點召集各顧問及參購處人員討論准否問題决議以陸總理未便再予假期應即頒布命令准免本官迨散議後大總統躊躇至再决意將沈秉堃提出參議院後因國民黨特開理事幹事兩部會議討論對於沈氏内閣全體反對參議院恐難通過大總統遂允將　秉鈞提出至内務一席擬以交通總長宋啟鈐補之不日即將提出參議院以完全成立人才内閣制度兹將此家發生原因及變遷奇相探錄於下 
[内閣總理之商權]  
　　自劉揆一犠牲　見允就工商總長後即與范源濂寗議國家大計慨然於國事之危急黨見不可不化范深服其說遂密陳於總統謂總理一席無如黄興次之則宋敎仁總統謂黄興魄力資望不僅能作總理雖總統亦優爲之惟此刻黄尙未來京不知意思如何宋敎仁人甚聰明惟國際間之信望尙覺欠缺談次又謂趙智菴叚芝泉兩人從我多年現均列居國務員何嘗不思再進一階故我對於此事尙有一番隱衷云 
[沈内閣之提議]  
　　總統與范源　密談後躊躇者累日於是思得一沈秉堃先遣人爲之道意又特約沈至府面談謂君當帮我一大忙沈再四堅辭總統謂君擔任此事有三善焉（一）君之經騐多能調劑新舊合冶之國務員（二）隸名國民黨可免行政上之阻力（三）君與我素昧生平外人不能說我任用私人沈期期不可謂犠牲名譽在所不惜惟無補國事殊屬不必總統謂君雖不肯答應我必强君爲之一日總統命范源濂往參議院面晤吳議長探取意向將總統擬任三條件說出吳景濂聽至以國民黨之關係一層卽正色答日總統若以人才立論就商於議院則余有答復之餘地至提出國民黨一層則國民黨本主張政黨内閣者總統旣不用政黨内閣又欲標出國民黨之旗幟則不敢承認耳 
[黄克强之贊助]  
　　黄克强到京後總統即與之談及此事黄以國事危急非袁總統莫能担此重任吾輩旣以國家爲前提卽當迎袁總統意趣而利導之故極贊成此舉又爲總統陳說利用一大黨爲政府後援之利益總統韙其言問利用何黨梁士詒謂現在大黨無如國民黨克强謂旣諸君承認此言則請各國務員均加入國民黨其時劉　一范源濂皆在座克强霖生可以再入靜生可以脫黨彼此均無異言總統謂此事我　贊成雖加入何黨各人均有自由惟我必極力扶助此舉　趙内閣之迭興黄克强旣與袁總統接洽又極力勸沈秉堃力任其難並云國民黨一方吾可說明當無異議沈謂君子愛人以德公如愛吾不當陷我危地云云克强唯唯及　晚國民黨開秘密會克强提出此　磋商久之會員多主張放任主義謂不如即用趙秉鈞爲總理俾得組成一純粹的袁派内閣克强不能重　衆　允將多數之主張報告總統而散 
[總統府之决議]  
　　克强至總統府後其時陪餞孫中山座客甚多總統邀克强與中山至密室克强將國民黨多數主張達諸總統並力贊趙秉鈞之才總統仍持初議克强再三言之總統意頗活動又欲以沈秉堃接充内務總長一席克强以爲不必並力稱朱啟鈐能勝此任 
[南北系之研究]  
　　克强去後翌晨總統商諸各國務員及秘書長梁士詒有人謂現在國務院中均係北系爲南系者僅劉揆一一人若如此辦法勢將又惹起南北之惡感云云總統聞言大爲動容故沈内閣之說尙未全歸消滅耳 
[外交總長通過之原因]  
　　孫黄助力不小此次梁如浩爲外交總長當提出之前參議員本有多數反對而共和黨議員首先集議謂其才具平庸不勝外交之任故共和黨决議全投不同意票詎自十二日大總統咨求參議院同意十吾日國民黨參議員即在石大人胡同孫中山行宅開秘密會主任幹事皆列席先由主席提出外交總長問題孫中山謂現時國際間之有資格者首推唐紹儀梁敦彦次之陸徵祥又次之唐紹儀曾爲過去總理自無再任外交總長之理梁敦彦尙未回國一時電召不及而陸又適以病廢今思其次尙未有能及梁如浩者且梁如浩在前清時代所辦理之外交亦有足多者宜以同意爲是黄克强即繼孫說謂本黨現旣决定辦法與袁大總統携手以求支此危局而梁如浩之歷史孫先生又甚如曉此次以之爲外交總長吾黨之出席參議院者自應决定一致之通過全體贊成故十六日之參議院得此圓滿之結果云 
[共和祝典規定紀聞]  
　　旅京湖北同鄉於前日在餞糧胡同孫宅開茶話會以共和祝典爲民國盛儀萬國觀聽所係不可不悉心商議舉定總統府軍事諮議留法陸軍畢業生羅虔及留法工科卒業生曹寳江回鄂担任一切聞羅君等以法國國慶日爲七月十四號即一千七百八十九年七月十四號巴黎民軍起義之日至法國第一次共和宣布則在三年以後美國國慶日爲七月四號卽一千七百七十六年七月四號自十三州宣布獨立之日至華盛頓被舉爲北美合衆國總統組織完全之政府則在十一年以後兹擬取法美兩國之意以武昌起義之日即陽曆十月十號爲國祭日更以南京政府成立日即陽曆正月一號及北京宣布共和之日卽陽曆二月十二號爲紀念日並議定國祭日應行典禮議定如左一放假休息二懸旗結綵三閱兵走渄四追祭先烈五頒賞有功六停止刑罰七周恤貧困八宴會 
[苗議員質問交通政策]  
　　參議員苗雨潤等以交通部成立已數閱月對於全國交通事業未聞有若何計畫設長此因循關係民國前途實非淺鮮爰據參議院法第六十二條提出質問書轉咨政府質問如左（一）共和成立經緯萬端建設前途首在謀交通便利故條築鐵路實爲經濟上政治上必要之圖交通部早已成立對於全國鐵道未聞有綜合之計畫何路宜力圖整頓何路宜繼續興工何路宜速謀建築財力之應付如何人材之分配如何此宜質問者一（二）借欵修路近日國人漸表同情何路宜借外資何路宜歸自築民有國有政策若何時間若何此宜質問者二（三）國庫雖空尙不乏厚擁之資本家若行資本保護政策或採資本集中制度則羣策羣力臨時政府期内亦可望一二鐵路之成功交通部有無此等計畫此宜質問者三（四）我國已修之路雖有京奉京漢京張汴洛道清正太滬寗廣九津浦株萍等支幹路十餘處統計已逾一萬里以上尙在修築而未成者有川漢粤漢吉長張綏等綫事務殷繁關係綦重總攬機關以路政少數司員總其成查日本鐵道院直隸於内閣不隸於遞信省我國以路政司當鐵道院能否勝任有無滯碍此宜質問者四提出者苗雨潤連署者宋汝梅顧視高劉盥訓陳同熙李述膺汪榮寳張鶴第秦望瀾劉崇祐陳景楠 
時評一 
　　今日之楊晢子猶是昔日之楊晢子也光復時之楊晢子則目爲漢奸宣布死刑民國成立後之楊晢子則目爲革命元勲至謂解决北方之共和全恃楊力國民黨招徠之共和黨贊揚之俱以楊不肯入黨爲憾詎昔日之楊晢子果異於今日之楊晢子耶 
　　日昔日之楊晢子傾倒梁任公者也今日之楊晢子猶是傾倒梁任公者也昔日之梁任公人皆欲殺今日之梁任公旣爲楊所推薦則人必移其歡迎楊晢子者以歡迎任公吾知邀梁人黨者又　紛紛矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘省鉛礦之大利]  
　　常寗水口山鉛礦開辦於前清緒二十二年歴年所出鉛砂約廿共值銀千餘萬兩除開挖轉運經費外贏餘當在七八百萬内外初開時係廖君樹稀衡主持專用土法採取繼於三十年間聘請廣東人夏佐邦用機器開採未見成效故有西法土法兩　土法取砂西法以機器抽水起重交相爲用今年廖君辭職改委余君主甫充任坐辦又開新　數處出砂較前約多三分之一每日計出黑白鉛砂約四十順左右白鉛砂六成黑鉛砂四成黑鉛砂現售價值每噸長平銀六十兩白鉛砂每噸長平銀二十兩之鐠現余君力促進行刻　函請前高等實業學校校長曹君興球曁礦科畢業各生前往該山實地練習俾礦務前途日有起色 
　　水口龍王兩山鉛銀各礦每歲所獲不下數千萬兩因交通不便轉運維艱是以恒多窒碍前經礦務總局總理黄成齋君呈明都督請建運礦鐵路一道專載運該兩山礦砂並附客車以便行李當奉都督核准在案兹己聘請工程師查勘路線估計工程需費甚鉅查前次定案原議由常寗修至長沙特變通辦理改由常寗修至松柏巿將來礦砂卽由松柏巿下河轉運至省俟將來經費充足再行接續展修又查前次定案所需經費原指該礦每年餘利項下所入百餘萬兩暫行墊用兹因續開各礦曁開辦礦業銀行在在皆需鉅欵自不得不籌金融之活潑以資周轉現第一批黑白鉛砂十萬噸已售與禮和洋行得銀一百二十萬雨此項運礦鐵道擬卽與禮和瑞記兩行訂約由該行墊欵包修將來即以礦分批抵還俟妥訂價值訂立契約後即行剋期興工云 
[西征雜誌]  
　　尹都督於八月十號早八鐘大奬投誠夷人分爲三等給奬先由都督講演保愛夷人之道然後令其分班領奬夷人歡呼恩德感激非常是日十二鐘又訊明正土司甲宜齋與 
張志榮互控一案都督逐條盤詰至三點鐘之　件件分析諸夷敬服緣志榮與甲宜齋實屬世仇皆有大力張累欲害甲進　漢官都督洞悉共情意欲雙方並用使之各立邊功故　甲寃而奬之使歸其田舍恐仍欲復土司之職因顧曰大漢光復五族一家從前土司接見漢官卽低一級是滿清時以奴隸視土司也今與汝漢官所榮多矣甲悅因加以右都尉銜令爲隨營委員又責張之害甲而推共罪於主權者以輕其罪復從而奬之曰自民國成立以來知汝異常恭順且供給烏拉至五千名之多厥功甚偉前過均可抵消矣從此汝等各供厥職互竸立功同膺懋奬若猶互爭先發者斬於是甲張皆悅服而退先是甲以重賄十二萬爲賄都督面諭之曰漢官廉潔無需此訟時又議以馬二百匹糧二萬石報效都督復諭以漢軍有施無取衆夷感服均各懽呼而散 
　　鑑關烏拉向由明正土司總攬支應該土司視爲利藪遇事苛攤而支應烏拉又多方延宕尹都督深知其弊日前特追奪該土司關防而另給夷情關查鈐記以覊縻之並飭將原有職務交由地方官管理云 
　　西征軍偵探長王海平以藏務緊急夷情反覆特於八月八號十號兩日禀准都督遣派第一第二兩分隊分兩道偵探第二分隊由河口住裏塘第一分隊北上章谷取道甘孜德格直搗昌都各員均不領槍械欣然就道 
　　道塢來函云十一標十一營營長蒯敍正領隊數百人道過覺拉寺時遇道塢蠻商十條人到鑪運貨牽有駄騾二百餘頭該營長見蠻商帶有明火槍數桿疑爲夾壩揮兵摟之該蠻商等略通漢語跪訴其情營　不由分說將蠻商等所帶藏元銀兩及麝香衣物　馬等槪行摟去并將商民帶交道塢知事牛君運隆囑其從嚴懲辦以爲掩耳盜鈴之計牛君訊得其情即約蒯營長到署曾審蒯營長理屈詞窮退還藏元　百元及麝香一百一十餘個惟據蠻商呈報失單尙有銀六大錠麝香七十二個藏元一百二十餘元黑馬一匹且謂銀與藏元槪係道塢街上商人托到鑪代買貨物者　亦係他人託代買者有人有信有帳簿爲憑懇請營長一并清還詎營長堅不承認並謂蠻商誣賴卽欲將蠻商數人斬却牛君再三婉勸欲以和平了結該營長隨與牛君衝突云牛君袒負蠻商牛君無奈　該營長回營之際同往清查則蠻商之黑馬在焉營長無法抵賴始命牽還牛君當與該營及各隊官商議請將銀錠及藏元交出營長恐大失面子飭隊官等堅持勿許牛君再三託人婉勸營長仍置若罔開并言該蠻商搶去伊快搶十餘桿若再向該營索物渠必將蠻商等梟百云 
[浙都督查辦嚴州閙稅案之愼重]  
　　建德縣南鄉農民因該屬水旱頻仍民力已竭公請核减縣稅爲城議會　辭駁回詎鄉民不服紏衆數百人蜂擁入城與該會爲難器具略有損毁知事聞警到場彈壓又因措辭過激致使鄉民遷怒復至縣署滋鬧駐防陸師出而于涉衆民見防捕携槍羣情愈憤當場奪去快槍八支然秩序並未大紊各鄉民亦陸續解散乃該知事及議紳等電呈省軍政府張大其辭請予派兵勦辦等語由朱都督電飭衢防劉統領撥隊勦撫在案兹聞該鄉自治會亦於前日選舉代表十三人接踵到省晋謁督司歷陳鄉民求減理由該民政司密派員報告大致相符故屈司長對於此案力主持平連日在都督府會議大略以稅率問題前經省議會决議公布約計糧銀一兩以二千五百文爲準除國稅一千八百文以外餘槪劃歸縣稅撥充地方公用現該屬農民以稅率現定當然無陋規中飽及書差侵蝕情弊該屬風氣末開書差擾民毒焰如故值此凶荒民力己竭故有倡議案減之請願與聚衆抗煙有别更不當誣爲土匪妄加壓力等語朱都督深韙其議業於前日密派本府調查長劉君會同民政司委員孔葭仲君馳往該屬協同知事及城鄉公正大紳和平解决並將書差陋規等項從嚴禁革以蘇民困云 
[徐州勦匪要電]  
　　蕭縣檢察長致程都督電南京都督鑒蕭邑土匪日有西北兩方糜爛已極刻蔣河涯小閣子張大屯紅廟等寨又復破壞距城日近大局摇動祈速飭第九師相機痛剿蕭邑檢察長夏傳聲等公叩 
　　程都督致冷師長電徐州冷師長鑒據蕭縣檢察長夏傳聲等電稱蕭邑土匪日熾西北地方糜爛已極等因希迅速撥兵相機勦辦爲要德全巧印 
　　東海民政長致程督電南京都督鈞鑒西南勦匪情形已電鈞聽八號匪被攻潰大股均逃聚沐境高塘溝勢復燄口會各營追往合力痛勦圍攻三晝夜吾兵又斃一傷二删日下午始將高塘溝攻破餘匪向馬陵山一帶逃竄已請高劉兩營追勦兩次計　斃匪徒九十餘名生擒十五名合先禀慰餘俟回城詳呈袁世猷叩 
[江蘇省敎育行政會議開會紀略]  
　　本月二十日上午九時江蘇省敎育行政會議借丁家橋江蘇省議會會場行開始式各縣議員到者現已九十餘人程都督曁民政司長馬沈二君敎育科長　韌之敎育科員均蒞會開會秩序如下（一）議員入席（二）議長肅都督入席（三）都督與議員行相見禮一鞠躬（四）都督訓詞由馬司長宣讀（五）沈司長說明　議宗旨（六議長肅都督退七）全體攝影下午一時開談話會由各議員報告各縣敎育狀况藉資比較是日旁聽者甚衆議員席中有女議員二人一係第一女師範校長吕惠如一係第二女師範校長楊達　此次集合男女敎育家會議敎育進行方法於江蘇敎育前途必大有裨益云 
[墾植協會代訴陽屯公司之苦况（續）]  
　　詎正海等正在與公司接洽磋商進行問而丹陽民政長不明理由不加詳察突欲踵亡清粃政建爲繳價之議其辦法則令佃戶繳價田歸佃戶佃戶無力則公家代繳出入公家禀請都督交省議會通過風聲所播全體騷然衆怒難平幾釀巨變業經電禀都督復將詳細情形續行具禀伏思鎭衛屯田無論在滿清時代已繳過墾價每船二三百金斷無再令繳價之理　論普通辦法查宣統二年諮議局議决分移案内亦祇令業戶收租完糧實未聞有繳價之說又未聞有由佃繳價執業之說更未聞有由官代繳將田入官之說况地非官荒與尋常墾荒　然不同田非官有與别項官産逈然各判各丁執業是爲民耕民田丁以受分之田賣與公司是爲民售民産未賣之田附入公司是爲民立民業旣非地方自治會所能干涉而諮議局旣於宜統二年議伏有案現省議會似亦無庸復議惟迄今無正當之解决而民政長又未遵都督指令人心其奚以甘因思貴會之設立係爲保全農業起見用敢瀝陳顚末具報前來倘蒙曲予維持各戶佩德無旣等情據此查江蘇全省屯田不下數十萬畝即鎭江一衛坐落江北四州縣者六十餘萬畝歷屆收租完粮毫無異議何以種種怪現狀獨發生於丹陽果如所報是陽屯業戶始則有田不能收租繼則并田亦將不保誰非人情而能能忍受查敝會章程第五章第十六條凡會員經營墾殖力有不逮者得由敝會設法資助又會員經營會事横被誣枉者經敝會調查確實後代爲昭雪各業戶旣非會員卽未便出爲干涉惟前據樹藝公司總理敝會會員韓福坤茅謙報告前來與所稱節大略相同各業戶旣已附入公司結爲團體卽在本會範圍之内况與辦實業公益所關遇有非理要挾藉端阻撓者則敝會得與交涉除批答並專派會員尹穆馳赴丹陽地方切實調查外合咨貴都督請爲查照并令行丹徒丹陽民政長於該員到後妥爲接洽核議辦法實紉公誼此查 
[武昌舉行起義紀念會三誌]  
　　隂曆八月十九日爲武昌起義紀念本擬於城内武備學堂城外乙丙棧設立會場政軍學商各界分區慶賀頃黎副總統以經濟困難會場分設兩處耗資太多際兹時艱不能不力求節儉日昨特大開會議取决以前清官場行朝賀之萬壽宫（俗名皇殿）爲紀念會場以其間壁之南路學堂爲招待所皇殿内現設有經濟　科學校南路學堂内現設有鄂州公學均令暫爲搬遷停課會畢再行開學刻已飭工程局將該兩處先行修治并諭軍務司將殉難戰死革命諸先烈牌位陳列舊正殿之上以便祭奠所需祭品及應用各物歸内務司備辦會場外如招待所運動場等處由都督府庶務科辦理彈壓外揚等事則責成巡警總廳派警照料各軍隊目兵來會行禮由各該管長官督率各學校師生來會祭奠由校長指揮各商人來會　禮由商會總理帶領各巿民來會祭悼由叅議事會長引導各國領事官商來會參觀由外交司長妥爲招待其禮式如下凡蒞會人員祭奠均行三鞠躬禮惟來賓行一鞠躬禮但外國來賓不在此限至會場内佈置情形之大槪正殿供諸烈士神主肖像左廂設音樂所右廂設軍樂隊節奏次序由管樂員臨時酌定鄂州公校爲招待來賓所由各司處各派員數人招待賓客外賓則由外交司招待並就鄂州公校前鋪陳公共運動會場跳舞會音樂會以活潑尙武精神歌頌先烈事　　人學生　可入場輪流演奏以彰盛典而示同樂 
隴上要聞錄 
[裁遣軍隊]  
　　甘肅各營均因欠餉數月無法遣散現值時勢日迫不得己始由趙都督與馬提帥往返函商省議會副議長劉曉嵐君亦甚系念開會研究裁遣辦法公同决議擬將各軍隊先裁一半以後改革軍政再裁數成庶軍餉負擔减輕大半并聞應裁各軍均發恩餉一月每人發現銀一兩搭紙幣三兩作正開銷云 
[彭藩交卸]  
　　甘肅藩司彭英甲前因諸事棘手屢請病假大總統電調來京任用已於八月十八日卸藩司篆務其遺缺由趙都督委提法司何奏箎署理遞遺缺委勸業道張炳華兼署聞彭將不日起程先行到滬養病俟病愈後赴京己電達中央政府矣 
[皖省軍事會議槪略]  
　　安慶都督府於日前召集各級軍官開軍事會議内容極爲秘密惟據軍界中人云大約以消納軍隊爲最要問題擬將各軍改組兩師以一師歸孫君品驂一師歸葛君應龍所有柏都督由浦口帶來之軍隊擬歸葛君節制惟浦口軍隊約計萬人均係有功民國一時萬難裁撤至省垣胡旅長萬泰所帶三營兵士程度亦頗高尙對於皖省頗有勲勞亦不能裁撤故連日磋商迄未解决嗣經衆議謂浦軍與皖軍均屬有功民國誰應先裁應觀兩軍操法之程度以爲取决之標准衆皆贊成故於昨午兩軍齊集於北門外操場會操事後柏都督又恐兩軍各懷意見隨聚集一庭大開讌會把　聯歡以消猜嫌均各盡歡而散大約日内當可議决矣 
[潘祕書籌魯之政見]  
　　山東周都督日前遺使赴寗進謁程都督兼與秘書長潘君接洽一切潘君籍隷濟寗對於桑梓各事極爲關心特抒其意見使者歸言其大略如下 
　　整飭民政整頓民政以遴選府州縣民政長入手此種人才以素有政治經驗具有法政智識者爲上省制未定之前都督應預爲規畫地方情形以爲軍民分治之地步 
　　編制軍隊各路防營統屬不一號令不齊必須改編統一全用陸軍方法組成二三歸團劃定防地各擔責任師團之上置軍長即以都督理之第五鎭應歸省防抑國防亦待酌定潘君現主張劃江皖魯豫四省邊界爲軍事區域已由程周柏張各都督聯銜電請中央試辦此舉若成則五鎭駐置當在此區域中矣其登黄兵隊編訂統一亦視此爲準 
　　兗豫鐵路此路起兗州訖開封經濟寗曹屬無高山大河敷設頗易從事潘君於戊申歲發起持商辦主義身至烟台京津一帶勸認股份已達七八十萬本與郵傳定議津浦工竣亟應繼續興工俾免外人覬覦緣此路已載津　附約爲某國要求之權利現在國是大定正好力起直追惟商辦一義略須變通宜定爲省有或國有利用外資不損主權爲政策 
　　修　運河中原形勢河流多東西綫獨運河直貫南北爲吾國美利津浦路通尤可水陸相輔而行惟魯境之内淤塞日甚商旅苦滯貨物　遲坐失厚利周都督本有修澹之議潘君已商之程都督將來兩省分叚澹修研究水性改良閘式試行小火輪現在魯省尤亟當講求進行方法早一日興工利賴無窮也此外尙有關於省制問題及國會選舉各事潘君己函知周都督其言均有價值當可見諸實行也 
[雲南實業談]  
　　雲南地本山國礦産極富祇以無人熟習礦科故雖間有開採者均未能發達軍府有鑒於此乃委僑商李叔亭君前往南洋廣招僑商來愼開採數月前曾招來數人在蒙自設立義利公司專辦開化府白牛廠銀礦　章納稅事朱數月而該公司現已採獲銀礦極形暢旺且質美礦佳將來可望大爲發達雲南東川府所屬銅鉛各礦甚多成效夙著滿清所需京銅全賴此處輸運惟缺點尙多近由劉盛堂君發起集資五十萬設一東川礦業公司專以改良該處礦務爲事並由軍府添委陳鳳鳴君辦理湯丹各廠銅務以劉君盛堂專辦礦山庶免顧此失彼之虞 
　　實業司批東川礦業公司請示礦稅辦法云呈悉查現行礦章第八十六條凡礦産無論己未製煉如已納出井稅即由地方官塡給運票交該商執持運銷等語旣日出井稅其爲礦商繳納可知礦商旣已納稅如不自運消礦産出境則所得運票自應於他客商購運礦産之時轉相授受水漲船高雖係礦商擔任實則受用礦産者之代爲擔任也稅辦原則都不外是東川向少商辦礦廠礦商資格應以公司爲斷凡東川礦業公司礦産如須運消他境無論在東運省運川所有礦稅均應由公司繳納如有他商赴東購買即由他商繳納方爲正辦銅廠各爐商繳納八五成銅斤價值現定爲二十一元較前銳减自未便令其擔任此項礦稅致兹賠累至鎌鉛課釐火班向爐商繳納兹改收值百抽五礦稅並由公司代納應如何核減價值收買鎌鉛之處務即體察情形遂酌辦理具報除行知陳總辦外希卽遵照此批 
　　雲南因遠在極邊於銀行學科素無人知現在雖將大清銀行改爲雲南銀行幸有劉輝祖君從事其問尚有經驗其富愼銀行因乏熟於經濟學之人管理故極腐敗財政司有鑒於此乃呈請都督府擬於滇開辦一銀行學校附於法政學校内招生肄業其入學資格須有中學及兩級師範學校之程度以十八個月爲卒業期遂卽派充銀行管理員聞已於八月朔日開學矣 
　　臨時省議會咨請軍府查覆文云咨查雲南富滇銀行簡章十一章專言銀票本會議决改稱紙幣銀票紙幣名稱微有不同其爲從前所稱鈔票則一鈔票種類大槪有三一曰全儲現欵一曰懸空鈔票一曰兌現信用三者之利害凡稍知理財學者類能言之今富滇銀行主張發行紙幣究係以何者爲主自富滇銀行成立以來所發紙幣己經流通巿面究竟爲數若干將來擬續發若干民問執紙幣兌取現銀擬以若干預備照兌且現用紙幣原係本省石印　爲危險查歐美各國製造紙幣皆無此等輕率辦法設有僞造應以何術爲先事之制防凡此皆銀行所以昭信於人民而人民所以成信於銀行之樞紐如果大信旣昭則根基穩固金副活動營業發達或可預　本會對於銀行原有監督維持之任務相應咨請軍府令飭財政司轉飭該銀行查照本會所指各弊詳析見覆以備考核此咨 
　　雲南素爲産烟地方自　行禁種後民間生計頓絶流離者多地土肥腴天氣和暖若講究農事未嘗不可以爲生惜無農務總會以爲提倡指導之機關現在軍府以雲南貧困達於極點非趕速整頓農業不可因嚴飭實業司趕速設立農業總會遴委韓開泰君爲農會總理現經韓君竭力組織已覔得打帶巷公房一所　　　　内卽告成立矣 
[福建海線之交涉]  
　　大北公司之海電其總局向設在鼓浪嶼凡在厦欲通電各地須交由在厦該公司之代理處收轉總局然後由總局發電以鼓浪嶼己爲公地該公司得以自由建設也前清時代該公司曾欲將海綫通過厦門以海權所在曾與力爭始行停止近日該公司已將海線由鼓浪嶼接向厦門港之沙埔尾實爲違章現己由外交次官林樹勲與之交涉林君旣爲外交家想必能達其目的而後已也地方通信蘇州 
[淫信不法]  
　　蘇城虎邱山飯店橋小普陀爲城内北街嚴氏未婚貞婦焚修之地該貞婦日惟暮鼓晨鐘長齊繡佛冰霜節操人神共欽故雖附近三尺童子亦不准擅入其門近以年齒漸暮衣　無傳乃收兩小尼爲徒隣近虎邱山骨僧詮曉者去年至小普陀引薦年約三十左右之女尼僞言新自遠方朝山歸來暮小普陀戒律之嚴特來皈依嚴貞女見其誠摯不忍峻拒允納爲徒不知該尼實爲信誘來並將年長之小尼勾引成姦且暗唆背師　逃蓄　還俗事爲貞婦察知自咎失察不與該信交涉祗將該尼驅逐了事然大好名山已爲不法淫信玷　矣 
松江 
[和尙易欺]  
　　松江北門外禪定寺積欠累累前清光緒三十一年定禪信去世時由當地紳　楊蓉曦等請僧明光出墊欵二千餘元許其住持詎楊紳於去歲乘明光有事外出時又將是寺移給他僧住持現明光己延律師起訴法應想應長必能持公祈决以昭公道也 
湖南 
[禁宰耕牛]  
　　民政司以在昔宰牛之禁政令森嚴自太西學說輸入以此爲衛生之上品而孽報造福諸迂說遂不足以維繫人心實以口之於味有同嗜故也殺牛之風因此遂熾然揆之中國情勢禁令實不能不嚴蓋我本以農立國耕種事業須　乎牛恣意屠割舉國土地將盡變爲石田若泰西則蓄牧蕃息機械發明非今日我國所可同日語此係國家根本關係不可不嚴爲禁止近擬通飭各屬重申禁令不得藉口衛生恣意宰殺云 
[疏濬河道]  
　　吳紳孔鐸等以衡州一岸爲交通要點祗因河道狹隘是以大輪不能行走兹擬集合同志發起輪船公司就長衡兩埠各設躉船堆棧訂購淺水大輪兩艘輸運貨物專行長衡兩岸不僅便利交通且專爲發達衡岸商務起見其河道淤淺地方並擬租賃機器設法開濬工程浩大需費甚鉅特具禀都督諸予立案將來河道開濬後應請准其專利無論何人不得再於長衡航線内添設輪船以期保全商本等情當奉都督令行交通實業二司會議呈復在案兹據該司等復稱查長衡航綫原有衡吉長慶裕順三輪行駛旣非新關之航綫本可自由營業自未便限制他人不得復在長衡航綫内建築碼頭設立輪船公司惟租機濬河個人資本所關得以限制己在他航綫行駛之商輪不得改行長衡航綫以杜爭趨若原在長衡航綫行駛之輪船以及新訂專備行駛長衡航綫之輪仍不在限制之列以昭公允該公司如果資本確實儘可迅速開辦若將來運輪不能發達他人亦無自而生覬覦果能發達縱有另設之公司當亦無妨於營業且躉船　棧更可坐收租金似於限制之中仍寓提倡之意云云都督以　議甚屬妥協刻已批准如呈辦理飭即轉飭遵照矣 
[時評二（萍）]  
　　近日省制省官制案又撤回修正矣據記者所聞擬改省爲自治團體廢去縣之一級主張絶端的地方分權而另設省長以爲國家行政之樞紐果若此是析完全的國家而分裂之化各行省爲無數自治團體民權之擴張洵無倫矣然竊以爲國家立法之眞精神本不必問政權之分集也在審時勢之所宜而適用之焉耳 
　　今日者外侮憑陵列强環伺在得一强固有力之政府以爲安内攘外之方爲問遵是道而行之果足以建設一强有力之政府否此亦今日一疑問也尙願主張分權者一籌及之 
 
 
 

Page 7

 
 
本埠新聞 
[選舉衆議院議員之預備]  
　　巿政廳總董陸文麓君昨日分致各區調查員函云刻接上海縣民政長吳君函以本届選舉衆議院議員各區調查限期異常迫促十月初一日起至初十日止爲編造選舉人名册呈報之期迭奉省電預催勢難延誤將己收到之調查員名單分兩期送廳第一期以陽曆九月二十五日爲限第二期仍以月底爲止以便隨編隨送免曠時日等因爲此備函呈請執事將貴處所辦之調查名單按照第一期先行交下若干俾可呈送編造爲盻第二期仍以月底爲止 
[新發明獨幅國旗出現]  
　　吾國國旗均用五色布縫成但原料皆購諸外洋近有社會黨實業團王文曲趙鏡清君等組織之布廠特發明一種獨幅國旗（闊五尺六長八尺）并各種新式花布現己製成出貨陳列於大馬路華粹國貨公司及新閘路華新布廠購者莫大贊美 
[保塚會之駡人]  
　　巿政廳議事會擬在西門外同仁輔元堂義塚地上改造極大之公共會場一事迄未議决乃近日忽有自稱保塚會之陸伯言等函致巿政廳總董陸君痛加詆毁内有活人與活人作對宜以手鎗炸彈相贈活人與死人作對則宜用硝鏹水灌頂而下此水入地有丈餘可注無堅勿入無硬勿毁蓋以主持其事者面皮堅厚心腸又硬非此有能破之等語若嘲若諷令人難堪陸君閱畢則一笑置之 
[製造工人維持會成立]  
　　滬南製造局工人維持會昨假陸家浜商團公會後面隙地開成立大會到者二千餘人午後二時開會首由發起人周啓東君宣告本會以維持同志生計聯絡感情保守秩序恪遵局章爲宗旨言畢卽由會長葉惠鈞君演說良久極力鼓動工人挽留局長李平書君繼由王引才徐企文王立才朱少忻梅竹廬張順林諸君相繼演說畢葉君推辭會長旋由周啓東君宣言凡承認葉君爲正會長者請舉手贊成多數舉手遂舉定葉君爲正會長全體攝影而散 
[發行巿政公報之簡章]  
　　巿政廳議事會提議發行巿政公報將巿政廳各種文牘議案及選舉各事宜逐月編輯分送各團體各學校閱看已誌前報兹悉此事己經董事會核准將次實行其擬定簡章如下 
　　一定名本報專記與上海巿有關係之事故定名曰上海巿公報 
　　二宗旨上海居民住民日多一日每届選舉不足百分之一是上海人對於公民之義務淡然漠然故本報之組織以發達公民之義務權利思想爲宗旨 
　　三編次公報之内容分爲三門如左（甲）公布事件（乙）記載（丙）圖表 
　　四任務凡每次刋登之件由議事會文牘員董事會文牘嗣兼任編輯呈由議長及總董鑒定然後刋行 
　　五分送凡議事會董事會各公署各學校各報舘及各團體與本巿有關係者酌量分送 
　　六經費每月刷印一千份印刷費以三十元爲度 
　　七售價每册不論厚薄售銅元三枚 
　　八附則試辦二月 
[國貨維持會第九次宣講記]  
　　隂曆八月十一晚中華國貨維持會宣講部假中旺弄錢江會館開第九次宣講會男女來賓到者二百餘人首由女子法政學校林宗素女士演說謂鄙人聞國貨維持會名目辦事諸君確知國家根本甚爲欽佩中國人不知用中國貨可恥孰甚然工業如不競奇制勝强欲責以大義殊鮮實濟吾國漏巵之大已達極點苟能奮起亟圖補救尙可堍回惟望同胞一舉一動皆抱定財源不使外溢則幸甚矣至維持着手處第一要義洋貨有何種出品吾國亟宜仿造步步緊隨不可退後資本家幸勿深藏密庫以爲得計務必勇躍投資扶助工界吾國商品亦必有流行世界之一日也次由伍廷芳先生演說謂鄙人聽到國貨維持會之宣講頗爲我國欣幸蓋富國裕民首在賣買若工業進步則賣買流通而國人生計亦因寗而裕吾國人衆四萬萬素來出品定堪自給自通商以來外貨投吾所好日佔優勝而吾國商界亦因此日形退化今則已至絶地良可慨嘆中國小布扣布本屬工料堅固而國人輕爲廢棄實爲閱歷淺薄之故至列國造布皆用機器出品旣不致先後參差其工力更較人力品爲省吾人苟能銳意創辦豈一定無進步之理由奈中國工人程度太低造就尙費手續耳鄙人前往某國都門華人商店林立售品東洋貨十之六七華品十之三四兼之絲綢陳列者多屬東洋貨鄙人見之訝甚責以中國人不售祖國貨豈不畏世界所訕笑而該店夥伴詳爲分辯實因東洋貨製造　潑隨意可以辦到而華品萬萬不能誠非有心不魯國品實爲時勢所迫觀此吾國商戰之失敗牢守舊規不務新奇此致病之大原因也諸君旣以維持國貨爲己任改良出品是千萬不可忽略過去自去秋武昌起義共和成立此乃國體之改革人羣之進化要知改壞者亦屬不少改　不用國貨亦是改壞之一大點西裝硬領皮靴非獨開無窮之漏巵於衛生亦有妨碍今人滿口愛國卸把國貨輕輕抛却鄙人看之恐非眞正的愛國卽中式服裝西人甚爲愛慕因冷煖可以隨便增減利多害少然則吾人祗把中式衣服不論男女長短大小略爲改良便可完全無缺鄙人擬發起一中國男女服式研究改良會請維持會諸君協同組織成立專門研究服式一種以利進行全體拍手贊成次由周子京君演說謂商店本係販賣專售國貨豈無末利可圖如近歲蘇杭新出産品層出不窮者以推消舶來品之心理移諸國貨必收良好之效果而新出品欲望發達非優　櫃友回佣不足以策進行中國商業之失敗推棉業爲最蓋棉織品需用廣而漏巵大今人談棉業者多謂草棉不及木棉然廣東木棉所産甚多互相攙用豈不大好至商界困累最著者莫如釐金層層捐稅事事留難今雖化名某稅其實苛刻如前諸君宜研究一萬善之策次由女子參政會周鳳霞女士演說謂中國人若知用中國貨吾國立可富强若不用中國貨亡滅可待斬鐵截釘言詞痛快次由郭君汪君演說謂中國商業多因道德衰落因循不振之故巿巷無國貨之店社會多失業之流非獨貽笑鄰國竊恐死無葬身之地同胞豈還不知根本將絶乎次由趙鏡清君演說謂各國紗廠機器龍頭粗細皆可隨便裴換而吾國紗廠龍頭除十六支外並無他法可想若欲改良紗業須改良機器更須考究染色若不從基礎解決恐無效力世界棉産首推意大利美國次之吾國棉花推通州貨爲最佳若能互相攙用收效必佳即鄙人所創華新布廠出品雖多承各界謬加奬飾諸君皆從熱心中來其實織造一項不及外國百分之一也次由朱實齋君演說謂國貨將亡果應維持然有碍於世之商品亦宜設法消滅如烟酒錫箔或戕害人生或引人迷信皆有害於世且酒以大好粮食釀成戕生之汁豈不可惜次由楊雪香君演說謂中國海陸軍不下數百萬所需服裝不用國貨至爲可惜南京倡辦女子工藝廠若全國軍服工料均由一廠承辦非獨挽回利權更可統一精神末由主任宣佈今晚尙有鄒紫峯君及揚州實業會朱鉞君均有來件因爲時已晚待下期宣布遂振鈴散會 
[質問滬寗路局之函牘]  
　　陳交涉使致滬寗鐵路函頃接國際學會魏君勛函稱昨日報載滬寗鐵路總管樸愛德函請租界内總捕房派包探兩名隨車往來其駐車站之包探仍由匯司捕房派往云云查滬寗車站已在租界之外民國派有軍隊警察常川在車站内外是包探亦應由我警署派往况該路全線經過地方均屬民國境内更無准許外人派令包探隨車之理該路係民國國有外人包探隨車尤爲辱國損權樸愛德係民國國家　用之人此事未經請示長官實屬冐昧應予以嚴重處分該路管理處除洋員外尙有華官充當總辦者此項總辦委員豈能充耳不聞均當加以相當之罰以爲辱國者戒再聞該車站内所懸人力車規則有云非領有租界内工部局執照之車不准入站内查該車站旣在民國境内該路又係民國國有若禁止非有民國執照之人力車不得入内尙屬情理之常今該總管翻禁止非有工部局執照之車不得入内以民國用人爲民國服務乃敢倒行逆施至於此極置民國於何地等語查該路係向銀公司借資所辦樸總管應按合同權限辦理魏君所舉各節應如何理論紏正以重國體之處應請示復以便轉告（八月十六　） 
　　滬寜鐵路局復陳交涉使函前奉台函因國際學會魏君勛函致尊處詰間報載滬寜鐵路樸總管函請租界捕房派探事及車站内所懸人力車規則事應如何理論紏正屬即查復以便轉告等因敬悉當將來函譯飭該總管查明具復前來察其聲辯理由大致謂此項包探係路局出資僱用並非捕房所派該包探受僱後專聽路局指揮不受捕房之節制專查鐵路之扒手不干地方之事宜職　有專操縱在吾爲整頓營業計不得不因事擇人與國家主權問題毫無關係且據該總管面稱如以該包探在捕房辦事爲嫌但使地方巡警局備有此項人材能保其辦事得力舉荐承充亦無不可在路局初無成見云云合將原件照譯錄奉請公察核後轉覆魏君爲荷鍾文耀（九月初四日） 
　　附抄件敬復者接奉第五百三十九號鈞函内開接通商交涉使來函訽及本路　用租界包探及東洋車捐照各節祇悉種切兹將應復事實條列如下 
　　（一）前因本路車上扒手充斥每十四天之中所出竊案竟佔十二天聞此等扒手大半皆匿跡租界不得己暗中雇用熟悉租界匪類情形之包探兩名（並未用函相邀）暫時作爲鐵路更夫隨車稽察遇有形迹可疑匪類隨時指告鐵路巡警倘遇車到逃入租界該包探認識租界巡捕亦可追蹤就獲是該包探旣非租界所派又非辦理租界中事不過專爲鐵路且自雇用以來竊案頓减行旅稱便實屬有裨公益自問並無不合 
　　（二）東洋車捐照事兹將東洋車捐照告白附請察閱查此項告白係會同閘北巡警局所派之代表孟士君公共商定且此舉由彼起議並與車夫討論後始定此項告白蓋車人旣無力納捐兩處若徒捐閘北之照祗能通行閘北一隅之地於搭客殊多不便如果責問之人稍一思及必知此中爲難情形乃魏君不察詰責交加今亦不與辯論矣敬請台安八月二十三號洋總管樸愛德謹上 
[軋車皮棍稅尙須增加]  
　　稅務總公所昨日發出文告云本公所前次呈送各項認稅數目一案昨奉都督指令内　呈及清摺閱悉查貨物稅議案内開向辦認稅各貨除烟酒照抽外均照原數滅爲八成征收等語兹香摺開各項認稅固有照從前原認之數現在減爲八成與議案相符者亦有未及八成者其未及八成之各項認稅碍難照准　即勸令各商按數照加以符議案等因並將原認稅數抄示到所查現認軋車皮棍稅項每年一百十元比較光復前原認額二百十千尙有短少應請切實籌商增加認數即日見復到所以憑核辦 
[麥總巡留意盜贜]  
　　滬北梅恒裕等絲號近雇貝阿七駁船裝運現洋三萬六千元赴浙屬震澤南濁等處收買生絲駛至嘉善千墩地方遇盜將所帶現洋悉數刧去除報請地方官電請江蘇都督通飭所屬水陸防營偵緝外並由絲業　事函請公共公廨關　員轉咨麥代總巡通飭各捕房中西探捕一體協緝兹麥君以被刧者均係龍洋前日復又刷印失單分送界内各錢莊各烟紙店如有人持躉數龍洋到店兌換者須詳訽來歷如其形跡可疑言語支吾着即報告就近捕房以便派探查究 
[閘北設立車務處]  
　　閘北巿政廳前日發出通告云照得閘北華界各項事捐在前清巡警總局曾經取締按月抽收發給車照與英美各租界及南巿抽收車捐之例大致相同自上年光復後總局名義業已取消卽前項車捐亦因之暫時豁免本年三月間本廳成立又念小民困苦未便遽予照舊收捐當經示諭仍准暫免以示體恤在案惟是半載以來本廳查察租界之敗窳車輛不合年歲之老幼車夫盡行馳驅於華界之内成何事體非惟乘客蹈種種之危機而馬路亦受損壞前經取締規則未能克踐實行兹特酌派妥愼員司於本廳左近設立車務處開辦車捐重訂章程並令巡警四名在各區境内梭巡如有故意違抗各就區城送交警署查照定章科罰以憑考察而維路政查華界境内不若租界之繁盛車捐一項亦惟取之稍輕庶於取締之中仍寓體恤之意除通告外並於捐務處發榜章程及徵捐數目俾期共曉倘有不肖員司朦混多收准納捐人自赴本廳喊控立即從嚴懲辦現准於本月一號開辦車捐即於納捐時查驗車輛隨時給發每月自一號起至十號止上午九時至五時無論何項車照均可照給過十號後查無執照者作匿捐論除知照警務公所轉飭各分區一體查照外合亟通告仰各項車夫馬夫人等一體知悉務各如期前赴車捐處按照所定捐數分别報名繳捐領取車照便可在華界通行無阻恐未週知特此通告 
[經租賬房之言]  
　　閘北公民高嶽嵩等二十三戶以房主項茂記遽行加租公呈巿政廳　諭緩加　經該廳　致該　租　房　議加　已紀　報兹悉該帳房接函後己於前日函復巿政廳略謂造屋出租始終抱定振興巿面宗旨每幢祗收租洋三四元較之他公司已屬從廉且愼重衛生屋内一律裝設自來水查核所定租價合之購地造屋成本實屬無利可圖况裝設自來水以及大加條理所費頗鉅萬不得已向各租戶婉商酌加而各租戶亦大半首肯惟少數租戶從中梗阻此次加生寔係謀補不足並非牟利可比等語不識巿政應將何以善其後也 
[瑣聞城内]  
　　上訴無效○開設裕和公報關行之徐萊如於宣統二年與唐姓等在台灣股開六合鍋業公司舉王子裕爲經理去年王姓病故由羅子樵接辦徐不願附股屢次函商拆股得有羅子樵承認信據約於本年三月内由撫順丸匯上屆期諉延不付五月間維回湖南原籍道出上海經徐扭交南巿裁判所訊明追繳在案嗣羅子樵延律師巢堃以不合管轄等詞上訴於地方審判廳前日開庭審理先由巢堃律師聲訴其主張理由（一）六合公司在台灣日署註册証諸中日通商條約此案若在本國審理恐惹起國際交涉（一）控告人僅在六合公司爲經理無權承認拆股（一）南巿裁判所不依法院編制裁判不生效力（一）民法無扭交之規定控告人係經被控告人扭入所中爰據民訴五百五十一條第一審訴訟程序若有重要疵累控告衙門得將第一審判決廢棄請求照律註銷嗣由徐菊如所延之何飛律師聲訴其主張理由（一）本案爲債務債欋之關係上海爲履行債務地點民訴二十三條有明文規定（二）南巿裁判所及變體之審判衙門歷經管轄價額逾萬之訴訟事件設如控告律師之主張則南巿裁判所之判決案應全部註銷豈有　渡時代人無審判保護之理（三）裁判所開庭控告人嘗以本公司虧本爲言已係公司代理人無權措還查民訴四十條被告不抗辯審判衙門無管轄權而爲本案之言詞辯論者以合意論（四）民法爲任意法審判有保護人民權利之責豈有原被均在中國証據充分之債權置不審理之理至扭控一節係參照新民律三百十五條第三項三百十六條第二項之規定因誤書第三項控告律師盡情駁詰嗣經沈庭長决爲誤書巢律師復將案情反復陳述沈庭長谓今日之審問乃不合管轄上訴之審問不涉案情所有恐惹起國際交涉一節之陳述參據條約貴律師實多悞會並將兩造主張之理由逐條駁問卽行决定本廳認定南巿裁判所爲有管轄權之審判衙門如有不服判决之處准予上訴並由書記員沈韻笙宣讀供詞當事人先後簽字退庭 
　　混用銅洋○昨午有身穿華服之某甲至滬城本平街某火腿店購買火腿計洋一元當付五元鈔票一張令店衆找還洋四元嗣甲以貨價不合當將原貨並找出之洋一併退還取回鈔票而去迨店夥細察退回之四元皆是銅質始知受恩急出追拿已無蹤跡乃投警務所報請查緝 
　　庖人倒斃○西門内關帝廂庖人某甲昨日午前出外買物行至西門外同昌什貨店門前忽然倒斃後經旁人報知該廟住持僧知照屍屬將屍檯回收殮 
　　地方審判廳牌示○據律師文超來函對於本廳所發命令書答辨各節均悉查該律師解除代理委任係本月初九日呈遞書狀當時本廳以上次該律師繳還命令書尙須再行送達故候至十四日始經本廳决定承認在本廳未經决定以前代理人不得脫離該訴訟關係之拘束又查民事訴訟律第一百另三條第二項解除訴訟委任之訴訟代理人在通知解除後十四日間應仍爲防禦本人權利所必要之訴訟行爲是本廳九月初十日所發命令時日並無錯誤現該律師旣已承受兩次命令又經本廳決定解除代理則本廳對於該律師此次來函本無答復之必要惟恐訴訟人等或有誤會實於訴訟程序大有妨碍爲此通示一體知悉特示 
　　地立審判廳民庭批示○王章氏訴章貴松案請求闕席判决批狀悉章貴松等一再傳訊不到殊屬藐玩候改期九月二十四號開庭辨論并將繕本送達章貴松等知照屆期再不到案准照章下闕席判决可也此批張茂林辨朱玉亭訴追欠欵批狀悉該商拖欠朱玉亭鉅欵不理殊屬非是猶復藉充北京差事爲詞希圖規避該戚張禹言亦屢傳不到難保無串通情弊卽該商果有差事亦應委人代理來南質訊豈可置債務於不顧藐視法章兹據朱玉亭訴請缺席判决經本廳通知該家屬電催該商等限兩星期到廳候訊矣仰仍依期趕到聽候開庭辯論如再有違定照律下缺席判决幸母自　切切此批 
　　地方檢察廳批示○江阿四訴再來提案訊追由批狀悉王三子即三娜被周半仙帶在輪船走失業經本廳預審將周半仙押迫在案因無確實証據尙待調查故未起訴今來狀稱周半仙誣告王三子於十七日捲逃又稱誘爾至陸桂山家私刑吊打前日研訊時　方並無此種供詞何得信口胡說着候提案訊奪勿得　瀆此批 
[閘北]  
　　軍人騷擾○閘北光復軍拘解楊裕期楊裕質兄弟二人至裁判所昨奉孫所長訊據二楊同供因有駐紮麟鳳里口之該隊步兵劉金龍在途將妹　戲向阻反被兇毆解案孫君核供判令交保候函請該隊長官查明再核 
　　幸得保釋○葉晋升控崔廳忠拐匿伊婢經孫裁判長訊得崔確有可疑之處故親赴南林里崔之住處詳細調查已誌前報兹因崔在押一再呈請保釋並愿將其表兄楊一清設法尋交到案昨由孫所長特傳原告葉晋升及見証毛啓順陳學沌　質訊　下判准交保限交楊一清到案再行訊究 
　　私賣墳地　全善忠私賣王譚氏王周氏墳地被控裁判所迭次訊追昨由孫所長復訊判全繳洋一百元給二氏具領完案 
　　單地不符○陸臣記控金阿根抵地不贖一案迭由裁判所傳訊判金將地歸陸管業估價核斷在案昨陸又具呈裁判所據稱業已丈見該地與單契所載之數不符孫所長判金限一星期　同圖保到案再核 
[公共租界]  
　　特别差使○麥代總巡以總巡捕房打様間内公務紛繁擬添稍有智識並粗通中西文字之華　兩名帮辦公務業已通諭　捕房華捕定期考選合格者優給薪水免穿號衣名爲特别差使　　請假調攝○英美捕房三道頭西捕愛抱脫愛挨司惠而司三人並西捕惠維均因患病經工部局西醫驗明於昨日函知麥代總巡准各停辦公務三禮拜以資調攝 
　　西捕告退○捕房派駐英公廨之西捕華紀在差五年期滿日前禀奉麥代總巡准予告退所有歷年代存銀兩於昨日如數發給以便回國 
　　探目回差○總巡捕房廿七號西探目彭山前數月請假回國業已返滬昨日禀奉麥代總巡着仍留本捕房當差 
　　升充捕頭○英捕房副捕頭謙佛辦公勤愼經麥代總巡查悉前日諭令升爲正捕頭每月着給辛資洋二百元以資激勵 
　　奬勵巡捕○英美捕房管理華捕張正巡官查得靜安寺捕房一千一百三十二號三百七十一號兩華捕均辦公得力昨日諭將該兩捕下級升期均提前四月以示奬勵 
　　女匪宜懲○拐婦何王氏陸李氏等上月間曾串拐男女小孩十三口運往外埠販賣詎前日又在閘北新大橋附近絲廠内誘拐打盆女孩桂英等三口　匿於五馬路某姓家被老閘捕房包探朱阿巧查悉昨將該氏等與三女孩一併拘入捕房經捕頭訽悉前情一併送請公廨押候訊究 
　　查獲眞贓○張益山前晚在新新舞台門前摸竊行人銀表一枚其練上繫有水晶圖章鐫慶瀾兩字適被包探沈阿岳查獲拘入捕房押候解廨訊辦 
　　形迹可疑○王阿三廖阿二前日夜半在寗波路東張西望被包探陸桂山撞見以其形跡可疑一併拘入捕房查知二人均係過犯禀奉捕頭押候究辦 
　　失竊報捕○成都路居戶秦亨甫前日失竊值洋一百元之空心金鐲一副昨開失單報請捕房飭探查緝 
　　仍被脫逃○無錫婦人周朱氏私逃來滬昨被夫叔周翔興在途遇見扭控捕房氏稱願隨叔翁回鄉不料繼出捕房復被脫逃周再禀請捕頭准予查緝 
　　兩不經心○陳阿二昨拖東洋車至北四川路因後有電車駛來趕卽避讓以致撞瓌喬阿三所拖之包車由捕併送捕房捕頭以兩造均屬疎忽斥退免究 
　　蹧蹋街道○住居西華得路之陳阿旺馮阿三張阿仁等十七戶均因傾倒垃圾違章被衛生局查見請廨傳究 
　　爭攬生意○馬夫張阿西王阿三昨在黄浦路爭奪雇主被西捕併送捕房存洋保釋候查核辦 
　　醉漢毆人○醉漢張林江現在南潯路向人尋衅巡捕喝阻不聽拘押捕房候其酒醒再核 
[法租界]  
　　小孩待認○男孩錢二二家住蘇州渡僧橋方基地方此次隨熟識之朱根寳來滬未知因何在途失散哭泣不已當由巡街捕查見送人捕房轉請公堂核示判送善堂留養候其家屬認領 
　　姦拐女子○王阿福前犯拐案由公堂懲辦釋出未久詎近又拐得女子王阿金一口匿蹤客棧姦宿圖賣當爲包探偵悉前往拘獲解廨訊究阿金供向在新　鎭王姓家爲使女此次奉主母命令來滬購物被同鄉人王阿福誘入客棧姦宿兩夜詰之王供與阿金隣居由共主母託帶來申因無處躭閣　宿客棧是竇聶讞員以阿福迭犯拐案豈容飾賴判男女分别管押一面飭探往傳伊主來案訊明核辦 
　　扣除存欵○萬成祥洋貨店經理人朱杏甫前探司帳朱炳華私　帳洋一千二百元並匿帳簿六本經　員訊明所控匿帳一節無據不理虧用帳洋着交保限期理清在案兹杏甫又爲股東任張氏控追圖吞存洋三千元亦經聶裁判訊明判限七天着交人洋兩保料理在案兹因炳華逾限不理由杏甫於昨日投催旋經任張氏投案聲稱控追杏甫之存欵限期在卽現願將炳華之宕欠担任懇恩即將杏甫應交三千元之存欵扣除聶君准如所請即將炳華案註銷 
　　冐名索詐○馮萃清假充自由黨人向俞福元强詐洋兩元報知包探拘獲　廨經聶讞員訊實判押捕房七天 
[時評三]  
　　此次温處災情奇重鄭俠之流民圖趙彬之告災書均無此慘酷旅滬浙人發起義賑會可謂熱心公益者矣 
　　雖然温處之災民非僅浙江一省之同胞也中華民國一國之同胞也莫謂水災爲浙人獨受浙人應獨盡救濟之義務而日日花天酒地暇輒聽戲第聞劉鴻聲之唱戲聲王玉峰之三絃聲而不聞温處人之哀鴻聲也 
來件 
[兩淮鹺務銀行章程（續）]  
　　第二十八條分行分號每屆盈餘亦照十四成派分惟分行三成花紅應作爲十股計算以四股繳解總行由監督理事監事及以下各員照總行前法派分餘歸該分行職員攤分其分號三成花紅亦以十股計算以四股繳解該管之分行餘歸該分號職員攤分至繳歸分行之四股應以二股繳解總行歸監督及以下各員照前法分派以二股留歸分行職員攤分所有分行分號攤分花紅辦法應提十成之二五爲總經理經理酬勞十成之二派給副經理總司帳其餘職員之紅奬依總行法則辦理 
　　第二十九條分行分號提存之公積均隨時解歸總行存儲節憑遵章支撥 
　　第三十條分行分號所提之一成優奬分行應以三成繳歸總行分號應以三成繳解該管分行由分行扣留一成以二成解交總行派分其餘之七成歸該分行分號派給科員以下各職員以資奬勸仍將支派各員數目開單呈報總行備查 
　　第三十一條總分行號所提一成之公積護未金除備塡資本之虧耗及備補分給股息之不足外不得抵撥他項如實有萬不獲己用度非動公積不可須經股東總會多數之議决方准支撥惟公積之欵如仍不敷塡補以上二項應由股東總會議決於九成盈餘項下支配彌補 
　　第三十二條總行每月額支活支應由理事監事按照開辦制度及營業情形預算酌中確定核實數目呈監督察核召集本行職員會議取决分行分號之額活支亦應由各該總經理經理各就各地情形召集該分行分號職員公議酌中擬定確數呈報總行監督曁理監事核准自决算之後一切用度不得逾限定數目惟銀行係營業性質營業發達則費用亦增如遇有特别意外用項數目較鉅者總行須由理事呈明監督核准分行分號亦須隨時報明總行備查但係確實正當均准支銷 
　　第三十三條本銀行資本虧折過半時應呈由財政部曁鹽政總理查明即行停止營業其停業後應辦事宜悉遵部定條例辦理 
[第四章會議及選舉]  
　　第三十四條每半年應在上海開通常股東總會一次由監督曁理監事召集之召集定期上半年以春季下半年以秋季俾免嚴寒酷暑之不便惟開會之前五十日至開會時須執有股票十股以上並須於開會前十日持同股票赴總行股　　報名掛號換取入會證劵方得與議 
　　第三十五條通常會開會日期須於未開會之前五十日郵寄通知書於各股東並登報廣告 
　　第三十六條通常會開會時應將監督理監事及部派監理官提出之意見並監事報告之情形曁擬派利息盈餘公積優奬花紅各數分别調查議決應須調查員卽於具於資格之議員内由股東總會隨時公選 
　　第三十七條本銀行遇有重大事件如左開各數得開臨時股東總會惟須於一月前由監督理事預先通知並登報廣告 
　　（一）撥動公積（二）修改章程（三）商務有大變動及資本虧損過半時停止營業（四）增加股本（五）與他公司合併 
　　第三十八條除三十七條規定各項外如遇有特别事項經監督認爲切要或由監事全體及有股東五十人以上之請求但預先陳明議事目的亦可招集臨時股東總會 
　　第三十九條凡召集通常及臨時股東總會之通知書應將開會之宗旨應議之事項逐一載明除通知書所載外如經股東臨時提出意見須於應議事件完結後再行提議公决（未完） 
 
 

Page 8

 
 
　 
[中華大戲院]  
禮聘天下第一武生 
俞振廷 
武生以俞黃二派爲鼻祖振廷乃俞菊笙之子京中人稱爲小毛包（俗呼小毛豹）年廿八歲儀表清越技藝超羣唱工做工靡不克紹父風與楊小樓爲師兄弟家學淵源能得秘傳演唱皆在小樓之上在京負一時大名從未南下本戲陸軍禮聘來申滬人士樂觀尙武戲劇振廷爲中華第一武生　神煥發此邦人士之歡迎定必過於小樓也 
[保險十法]  
一保腦險種種　病或腦　不足思想遲屯紀　失常甚至頭暈目眩不時　痛全體　系不足之病服　　藥房新出品之腦　又名補腦　立見效力　每瓶一元 
一保血險　種血謝不足男女老幼血薄氣　全體儀怠病筏體嗣時近勞傷婦女血　男子吸血　血諸癥服　威集房新出品之血　又名補血精立即痊愈　　瓶一元 
一保腎險種種腎虧精薄水火不精遺洩陽痿房事　艱難　　所欲或寡氣虛不孕無子服　　藥房新出品之腎素又名補腎精一服見效　每瓶一元 
一保婦女險　種　科病癥白帶赤帶子宮陰道生　毒　病或　經停經產　　　一切病癥服羅威藥房固本子宮丸但服一敷　　如神　每瓶一元四角 
一保孩兒險凡幼科疾病不一如疳積停食不化外感風邪內積風疫種種驚風發熱抽　暖　　瀉肚痛等癥服羅威藥房之　赤丹無不藥到病除　每瓶一元 
一保喉險近來天氣不正喉癥大發一失治法危險異當屬　能　藥預防不使癥發爲第一良方羅威藥方　癥保命丹或已病或未病隨時取服立保平安　每瓶八角 
一保時疫險近來時疫　行霍亂葉瀉一輕病發非住病院不可惟平人　虛者或恐傳染亟　當服羅威藥房滅疫血清保安丸功能使血液清凈無　與血清種法同　卽保平安　每瓶一元五角 
一保飲食險時疫盛行之時飲食不愼　與腸最易得病輕者胃不化腸邇停　時有不化嘔吐之患羅威藥房之和肝健胃藥萬　　瀉藥善治　種胃病瀉病一瓶卽愈　和肝健胃藥每瓶三角泄瀉藥每瓶四角 
一保強壯險如有身　瘦弱　　虛怯但見消瘦骨立如柴後服羅威藥房紅血　術藥連服二三瓶無不全體肥壯功力之大　過魚油牛汁十倍如連服一月能使全體另重　磅　紅血輸補藥大瓶二元小瓶一元二角 
一保毒險凡染各種花柳之毒以　血汁不凈全體發患種種累病無非梅毒入血之故所有白濁毒濁下疳各癥流毒不可言狀惟服羅威藥房清血化毒花毒云血凈百病立愈　每瓶五角 
羅威藥房藥品已得中外各國金牌之獎幷經工商部黎副　　詳加　騐給予　書是以各藥力靈騐無比確非虛語重則二瓶輕則一瓶功能　愈城中外第一在今無二之仙丹外埠各大藥房均有經售如蒙函購原班寄回 
如果患病諸君每日上午十二時前親臨羅威藥房詳加診斷對癥服藥則告愈必速而較易也 
上海拋球場十五十六號羅威藥房謹啟 
[（失票聲明）]  
今遺失　　安茶棧內　興春　陰曆八月初十期票洋五百元巳向該號聲明作廢　各寳慶倖　切勿取用　此聲明 
日新盛洋貨號啓 
[（謹防欺騙）]  
今有匪人捏造圖章在外冒取銀錢貨物除報捕查究外望各號　勿受號　勿受其　弄特此佈聞 
義記洋行陳志方啓 
[（廣告）]  
啓者小號凡向各洋行一切定貨等情以正　圖章爲憑如無正記圓章底與小號我涉特此聲明 
森昌祥　記謹啓 
[煤汽家用燈火]  
煤汽燈火使人眼目適意因其光亮清晰明耀自然若更配用紗罩既省煤汽又得好光華人住宅欲裝者一槪裝費不取旣便且廉之煤汽勝過他種燃點料多多居家者何故尙求用別種燃料佈滿室中耶 
欲裝用戶請詢西藏路五號自來火公司　南　路念九號本公司樣子房皆可 
[（盤店聲明）]  
啓者源裕公司盤得裏虹口梧州路張裕記窰貨號合股　張所有前途一切存虧往來各　槪　裕記經　人擔認清　與本公　無涉恐未週知特此登報志明此佈 
源裕公司啓 
[（遺契作廢）]  
英冊六千七百念五號泰利洋行掛號遺契於舊曆三月間遺失當經登報找尋無着現巳禀請領事補給新契所有遺失之舊契自應作爲廢紙 
泰利洋行啓 
[續嗣聖藥　男子九醜丸]  
何為九醜如陽痿不起夜夢遺精逢　不舉舉而不堅臨床陣退縮入門卽洩動散無珠見色流精腎虧精滑此則是也患者非獨子艱更防夭壽惟此丸統能治之屢試屢驗近多假腎賜成注意每瓶一元　料二元若用雙料取效更速另有○秘傳婦科調經種子丸○立止白帶丸第盒一元上海大馬路盡錦里東首方才東保太和啓 
[自來血絕妙補品]  
譯名博羅德補血聖藥 
世界人無論男女老幼其身體強壯精神煥發壽命延長百病不侵者血足之故其身體孱弱頭暈目眩四肢無力腰酸腿軟夜眠多夢一合眼或一舉步而即心驚心跳者血虛之故外此又有男子腎水既虧夢遺滑洩婦女經期不調赤白帶下痛經冷經等症若不早為調治則五勞七傷諸虛百損等患叢生遞起言之可危本藥房自來血一品風行全球其主治效能直可稱二十世紀強國強種之原料既能補血又能卻病是故血足則精神爽振身體亦加重量百病因之消滅此乃確實之　證凡吾同胞各界幸弗河漢斯言 
小瓶一元二角每打十二元大瓶二元每打二十元 
總發行所上海四馬路五洲大藥房 
[大洋房分租]  
今有造新大洋房分租在法大馬路永安街口如欲租者請至對面庚興洋行面議可也 
庚興洋行啓 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾三天便無痕　大盒半元小盒角半 
上海拋球場北首廣東杏林軒啓 
[洋房出賣壳件洋行始創自同治九年卽英一千八百七十年]  
坐落在徐家匯路八號卽亭白花園隔壁計地八畝六分五毫八厘上連洋房一所內有臥房三間大菜間書樓間馬房傭人間花園草地如合意者請駕臨小行面詢可也 
壳件洋行啓 
[注意　最穩妥之燈光]  
西國某著名火險公司章程中有云　刻下所用各項燈光中當推電燈爲數穩妥與他項燈光相比較勝處頗多 
欲各大一切詳細者請至英大馬路四豐七十一二號本處樣子房面談可也德律風二千六百六十號　庽滬西人工部公局電氣處白 
本報印字機純用電機轉動 
[保證戒煙雪垢丹原函照登]  
夏新公司執事先生大鑒謹啓者僕自　鼓皖省終養回里因病而　鴉片屈指二十餘年戒煙五次　未奏效而市上煙丸繁多無從先擇於是三四年來竟置不戒而已自上年煙禁驥嚴我浙因煙破家者有之因煙爽身者有之耳目所經惕然自危五月間到滬遊　籍思戒之適舍北端甫自新加坡歸國談及爪哇痰毒社發明之雪垢丹聞已設店上海此藥暢行南洋各烏吸煙之人服此除癮者不知萬體正思　取苦無住址後因事回杭閱申報果見　貴公司廣告欣快之下當即函託敝友蔣善之君（係　前浙路公司執事）代買回瓶于六月七日到杭當與舍姪　人照法同服至本月初十日藥斷癮除所最心感者昔日所患夢遺茄　疾均未一發可知○○貴公司雪垢丹之奇妙斷非尋常戒煙藥丸所可同語若非天絕鴉片雪垢丹又安能及時出現　如　重負感載莫銘況禁絕之期在即萬一過限不戒必有生命家產之危用動數言敢請登諸各報雖言○貴之盛　非鄙人一○　能增聲價不過聊使煙界同胞備作　綢以免盲從受害心願如是知我者當勿河漢我言也附上匯票洋十元臨栓雪垢丹一打固封代送北京路願家弄安德里隆裕字號收交帶杭為託草此祗願　社○遇北沈家葆頓首○七月十五日自杭州板見　沈寓　郵雪垢丹價瓶一元能戒斷煙　一錢五分每打十元○每袋大洋三角躉批分銷特別優等　發行上海英租界中旺弄鳳嗚里南洋夏新公司　登○電等話二一一七號 
[感謝雲間郭杏卿大醫士]  
先生懸　浦江有年奇險難癥皆得著手成春誠當世之良醫也敝內患痰癎　歷十十餘年義浙兩省中西醫士應治無效後承友人周估瞻君引求○先生未數月而前病悉除機月餘而結胎孕況○先生專事內服外膏不用刀針卒能全愈正可謂扇　復活矣心感之至特此嗚謝順為病家之介紹○先生寓上海英大馬路德裕里　江西泰和縣季馥蕭數熏謹謝 
[上三洋涇海橋北首恒泰硍光玻璃鏡架五金批發事情新屋落成擇吉中秋佳節開張購貨贈品試騐細章]  
本號關係紀念新屋落成發起改良購特贈品以一月為限以賞顧主認明牌號除傳單外登申新時民權四報聲明電話三九一五 
[徽寗同鄉注意]  
本堂向章凡同鄉逾堂之棺必須由堂夫收殮係防一般　非病歿者　可報告另曆用清界限查近來　有先　土夫棺殮而後報堂扛抬者設有生死不明如何查　不免破　堂規今經公議以後旅居本埠同鄉如有不經本堂所　堂夫收殮者該　不準進堂倘有互想隱瞞私抬情弊一　察出分別議　革除不貸以防弊混兩維定章用特登報布告俾衆週知伏維　　諒 
徽寗思恭堂謹白 
[兩頰生香　口臭]  
包愈每　大洋臺元上海盆湯衖人壽　室 
[新新舞臺]  
特聘老藝員 
孫菊仙 
孫老　生近將應京津之聘即擬起程北上　經本舞臺挽友再三商聘蒙允辭北就南準於八月十三夜起登臺演唱特先佈告 
十三夜十四夜十五夜鼎盛春秋桑園寄子三娘教子 
[精神丸]  
購大瓶一瓶送小瓶半打 
定價中瓶一元每打十元大瓶五元每打五元小瓶二元每打三元 
　　　　　中法大藥房 
[丹桂第一臺]  
特煩劉藝員排演全部勸世新戲 
十四夜十五夜十六夜十七夜 
頭本二本三本四本 
麒麟送子 
麒麟送子新戲係劉藝員鴻聲所排卽全本硃砂痣其有四本其中情節悲歡　　兼全其於世道人心頗有　益從韓員外於亂時失子起蓋滬上通行所演之硃砂痣係第三本後沒今從頭至尾情節更覺　再經劉藝員逐叚條改每　一中有唱工七八塲唱做俱全　支配皆係名角如吳彩霞陳文啓等故一本戲須　二點多鐘此戲實較李陵碑等戲更重前在京每逢時演此戲心　無隙地此戲價值不言可知但不肯輕易排演本臺主因此戲滬地從未演　全本再三婉商方允排演一俟練熟即行開演屆時另送說明書詳載情節務請各界惠臨賞鑒是荷 
[新新舞臺]  
敦請劇界第一人物 
李吉瑞 
十六夜　全本翠屏山　準代殺山 
十七夜　頭本獨木關　鳳凰山救駕代月下誦功 
十八夜　全本落馬湖　準代水擒李佩 
[新新舞臺]  
最優等花臉武老生 
尙和玉 
十六夜代草山坡鐵籠山 
十七夜　史文公英雄義 
十八夜賣符捉妖青石山 
[博易律師　良產平價出售]  
茲有量重地皮房屋平價出售　各界如有意購置者請惠臨圓明園路念二號面詢一切可也此佈 
一美冊第八四九號及一一二二號英冊三一七六號計地一畝一分九厘一毫坐落有恒路接近吳淞密勒等路蓋有洋房五間月租規銀一百八十兩　一美冊八四三號英冊二一四五叫計地十四畝九分一厘一毫坐落塘山路之北公平路相近　一英冊八四四號計地二分二厘九毫亦在塘山路　一美冊七五六號七　一號及七七七號計地四畝九分坐落塘山路之北下海廟浜 
[簿記學者待聘]  
茲有精通西國新式簿記學者在西國學堂專科得有最優等卒業文憑近在美商洋行為總司賬之職願於公餘之暇教授學生或代人設立賬簿等類所有一切詳情可函交申報館轉致可也 
[聲明提單作廢]  
茲　黃集盛寄林順發可貴四月廿六進口籘椅四件計六十八只因該提單中途遺失已向輸局掛失作廢另給憑單準提倘如各寳號收押作爲無效特此登報奉佈 
林順發廣告 
[（遺失棧單）]  
今遺失浦東致富棧單一紙第C5606　C5015　5.16絲襪一伴在途遺失刻己向該行說明作廢另換新棧單出貨特此聲明 
義大白 
[遺失餘單告白]  
美冊一千三百二十七號契地之南有餘地五分九厘九毫係批銷方單內之餘地現因遺失用特登報聲明以一月為限過期即將此項餘地添併入契以後如有該單出現即作廢紙無用　美署告白 
[聲明]  
竊有福康公司王錦記名下股單一紙於前清宣統元年十月間余子王鴻年受人之愚私將該股單取出抵押在外今余杳悉當時有沈頗如作中串出楊積紀將刻股單騙　洋三百五十元月息一分五厘巳付過二年去年又被向公司冒收紅利洋二百餘元希　吞沒現余已向已故原中之弟沈雲飛備本取贖業已承認交還惟游約至今不得已由余前向福康公司止付利息不得過戶外一面惟有稟請公堂提追原單及冒收紅利此啓 
王錦記白 
[聲明]  
竊有福康公司王錦記名下股單一紙於前清宣統元年十月間余子王鴻年受人之愚私將該股單取出抵押在外今余杳悉當時有沈頗如作中串出楊積紀將刻股單騙　洋三百五十元月息一分五厘巳付過二年去年又被向公司冒收紅利洋二百餘元希　吞沒現余已向已故原中之弟沈雲飛備本取贖業已承認交還惟游約至今不得已由余前向福康公司止付利息不得過戶外一面惟有稟請公堂提追原單及冒收紅利此啓 
王錦記白 
[駐滬廣東官銀號第四次通告]  
啓者敝號因在滬未收鈔票特留夥友暫住北京路浙江銀行專候兌現至今　多未舉　再展限一月至陰曆八月底為止倘仍逾限不收以後即須至廣州本號兌現特此聲明此啓 
上海廣東官銀號啓 
 
 

Page 9

 
 
　　中華民國元年西曆一千九百十二年九月廿三號星期一舊曆壬子八月十三日共三張 
自由談 
游戲文章 
[戲嘲某前督] [  季子]  
　　隣家姊姊赴郎約你也同行做甚麽是否芳心捺不得年華錦瑟妄消磨 
　　阿儂同去又何防誰耐春宵細細長不似當年癡女子憤居獨處慣無郎 
[詠大鼻頭] [  唾餘]  
　　何等高光大先生一鼻頭孔中毛隱隱梁上亮油油老子手常指佳人眼一丢此君己可怕而况小比邱 
尊聞閣詞選 
[渡江南送人北歸] [  天白]  
　　年年江上柳青青來去離亭鐵笛聲回首南湖家畔谿護服殘月不勝情 
[秋夜望月]  
　　風林凉月夜娟娟一望玲瓏絶可憐空外有聲來漢地　中無夢到胡天心隨折柳三邊笛腸斷飛花九塞絃聽罷憑稱倍惆悵幾回秋色十分圖 
[自題肖照] [  鏡笙]  
　　其人不怪兮亦不隱不跳出乾坤兮不應入於流品其語默默兮其道汶汶歎古今之悠悠兮恨粟身之爲梗　　形於海上兮點　溟之一影 
遺聞軼事[  劍]  
　　上海徐曉秋先生宰錢清時惠政及人萬民愛戴去任多年嶇歌勿衰而於秋瑾一案保全善　其功極偉人鮮知者爰特表而出之前清丁未某夜三鼓聞人報有客至說有要事諸見不肖道姓名時先生已睡皱衣出見則紹守貴福也神色倉皇先生驚問曰太尊何來貴曰擾君睡至　仄請君爲我備一舟我將他往先生曰某向不辦上司差使亦不迎送實不敢破成例辭未畢貴曰否否我自出資不遇煩君代雇耳先生曰太尊從何處來曰來自省曰然則原舟何往曰西興歷舟時講明至錢清調換也先生曰太尊自有坐船何必雇旣雇矣何又中途調換離奇怳惚令人心悸非請詳細見告某寳不敢奉命貴無奈乃以欲葢殺大通學堂員生直告且云已奉中丞命令矣先生驚曰徐伯蓀某亦素識其人温雅若處子安慶之事必有激之使然者秋瑾一女子何能爲且學生無事安可以莫須有三字駢殺數百人此舉於學界前途大有影饗某任錢以來創辦大小學堂七所深知紹興辦學小難於　欵獨難於招生若大通學生見殺則人將視學堂爲買　之媒介避之若蛇蝎無人肯入校求學名己某　以全家八口保大通學生之不通謀貴不省先生日此間荒僻之區深夜無由雇船隻請公在此度　辦胆卽送公返郡可也貴不得己留宿先生修函遣號信立刻啓行荃部託山陰令李　　君　云刻太尊來署急迫慌張現於詞色再三探訽始知因皖事將　大獄欲蓋殺大通全堂敎員學生此事關繫學界前途至大余與該堂辯事人無一面之交祗以余在此絞腦汁　心血售私産辦成學堂七所者責行殺戳政策則此七學堂必一同墜地萬懇盡力主持密告禾火全堂遠避勿入虎口太尊阻留在此余函到時屈指必在黎明太尊午刻始能回署君儀可從容布置也李得書更衣服親至該校以先生原函示之促令速　郡　即將先生函焚化以滅跡蓋李爲京東進士以即用知縣籖分浙江家貧性介炊烟麽斷先生每周濟之曾榷厘金與商民冲突來任山隂又與士紳齟　皆先生爲之解釋故李感之次骨凡先生言無不奉令維謹也秋得信即告全堂職員學生遣令歸毁學生名册自策馬出城行至西郭門外忽憶遺忘皮篋中儲要件乃令圉人歸取圉人年幼不知緩急在大街嬉遊秋久俟不至回校自取至校急毁滅要件忽見有學生十餘人仍在驚詢之始知辰間該生等在街購物未悉此信秋乃約略告之促令急行而諸生不忍棄行篋秋亦擬監視學生出堂後再行正收拾捆紮間而兵役　至李猶密諭差役捕男釋女豈如秋己改易男　乃同遭逮捕至山隂署令自報姓名李謂秋日　乃校役張八斤也秋曰否我實秋瑾李順書吏曰速列册學生周敬秋曰否否我非學生乃校長秋瑾李　足氣塞蓋李受先生委託立意欲開脫釋放而秋矢口自承迨後悔悟已以眞名入　無法解脫矣豈非天耶（未完） 
百可談 
[可醜] [  鐵民]  
　　董事辦公於茶坊酒肆自稱貼錢若干可醜鄉下大老官新被選議員摇摇擺擺可醜破靴黨暗中唆訟却當大庭廣衆　人切勿與訟可醜 
　　閱各報見舊科舉人物授職必曰某人認識某人認識可醜 
　　運動民政長運動省議員逢人鬼鬼崇崇可醜商人軋老鄉紳誇耀於人輒曰昨日與某紳飲酒可醜 
　　曾充課長課員一旦推倒如喪家之狗可醜懂了平仄每逢詩社亦胡　幾句可醜 
　　舊學翻新充律師騙錢而略識之無者拚命學律師可醜 
　　八股老先生無聊入黨居然新派可醜 
[可歎] [  疑]  
　　妓女知維持國貨而良家婦女反推重洋貨可歎報館爲言論機關今變　口舌私爭可歎 
滑頭少年閒居失業偏要坐了象皮包車在馬路上拖來拖去可歎 
　　鄉下人有幾個臭錢自命不凡入會投票動輒將人名冩訛不意皇皇參議員亦竟日以劉人鏡寫作牛近人者可歎 
戲評[  健兒]  
　　白文奎唱硃砂痣出塲旣不唱（今夜晚至又做新郎）兩句摇板（借燈光）一叚至（難配驚翔）又直接（又待何妨）專爲一已偷懶地步不顧語氣不貫串任意割截最爲惡習使調處又平淡無味呌不起好王永利演拿高登白口雄壯而欠飽綻工架學小楊處頗得神似上馬一段神氣活現兩脚盤旋飛舞伸縮自如從容之至往後一仰横身馬上尤屬得機得勢足與筱菊笙媲美要弄各種兵器把子純熟優於小桂芬賈璧雲之梵王宫挂畫一叚做工細膩熨貼得未曾有無意間塵落目中揉之不己憤極而怒竟至頓足體貼嬌痴女兒住入彀之至入洞房爲喜嬪所阻急極憤極　　未便發洩出來無可如何假裝笑臉虚與委蛇傳神盡在阿堵中惟身段似不及小桃紅之活潑 
小說 
[短篇滑稽小老婆維持會] [  曙]  
　　一日飯後披土布長衫匆匆出門迎面來一賣報者余以銅版數枚買一紙閱之曰無介事報封面廣告光怪離奇其第一行大書特書曰小老婆維持會開會下注小字發起人某公舘某公館諸姨太太因有人提議娶妾捐恐於彼輩前途有所不利特在無是園開維持會徵集意見同謀抵制方法余好奇即刻乘車往會場閩無一人坐候良久出時計觀之己五句鐘矣忽聞園外人聲嘈嘈馬蹄槖槖汽管嗚嗚忽見麗者數十輩翩翩而入粉香撲鼻妖艶動人譁笑入座摇鈴開會主席者西裝啣紙煙登台報告開會宗旨畢卽有一衣服麗都舉止若顯宦之如夫人者登台演說略謂吾輩雖無參政能力獨能取悅丈夫衣服飲食享盡繁華男子亦樂爲供給此風相沿數千年來未聞有倡議抵制者何物鈍根瘦蝶竟敢提議娶妾捐大殺風景如果實行一般將欲娶妾之男子必懼苛捐而阻初志一般已娶妾之男子亦苦重稅而棄紅顔吾輩前途豈不大受其影響麽鄙意以爲欲謀抵制宜先從調查入手鈍根瘦蝶等人是否有妾當道諸公是否贊成其說此皆爲吾輩所當注意者也衆拍掌乂一麗者登台曰此猶其小焉者最關緊要者速即聯合大團體　京　動當道永遠不采禁妾　諸君以爲如何衆益大拍掌遂相率簽名時己鐘鳴七下余飢腸雷鳴只得舍之而出歸家晚膳閱三日果見報載小老婆維持會全體進京運動出其狐媚手段到處撞入人懷撒嬌假哭各當道之如夫人復出相助於是自大總統以至國務員參議員莫不骨軟筋酥　　　可　華民國誓不再下禁妾之令云 
[社會小說農家嘆] [  瘦蝶]  
　　咳老天！老天！你何苦的與我做盡對頭呢咦老四你在那裏自言自語的說什麽 
咳老大你不看見天又下雨了麽自從七月七日下了雨直到今天也並没有完完全全的晴了一天我吃辛吃苦種的花稻眼見得收成又靠不住了敎人怎不着急 
　　你着急也没用的横竪天不欺人收威　好壞大槪如是我勸你略開　罷 
　　你那裏知道人家的收成好壞還不妨事只有我却總要年年好方才可以過去今年如果减收那就不得了的了 
　　怎麽就不得了呢 
　　喏我春天向東鄰借的麥夏襄頭又向西村借的當頭再有田裏用的肥料錢去冬出的借票各債主的利息統統想在這大熟時候逐注逐注的弄清倘若收成减色了却怎麽處呢人家或是收成壞些他們没有債務並且有錢也就不打緊了老大　　我想想看 
　　現在鄉村人家也總是架空的多毫無債務的能有幾家天公倘然就晴那收成還不十分减色的老四你不要慌 
　　阿彌陀佛但願依你的金口那就好了 
　　阿呀雨越下越大了明天再見罷 
文字因緣 
[讀自由談雜作傾倒之主爰舋景騫韻贈諸詞人并乞和章] [  瘦]  
　　胸無烟火只餐雲天馬行空逈絶　詞客蓋爲門下士吟壇却有孟薈君（鈍根） 
　　極目江東日暮雲劇憐同調未同君料應一覺羅浮夢彷彿風姿似此君（瘦蝶） 
　　舒捲無心人　雲忘機洵上狎鷗羣晨鐘打醒痴人夢四萬同袍賴有君（息影　） 
　　到處逢迎重子雲昻　如鶴立　羣只今風雅無餘子畢竟英雄屬使君（京騫） 
　　冷下才名說陸雲翩翩裙屐自超羣風騷壇上從頭算屈指當先數到君（鏡笙） 
　　一管吟毫吐彩雲玉麟金鳳自爲羣（君與瘦蝶唱酬甚洽）他年君遂三生願端笏撩袍拜石君（峰石） 
　　錦字先裁五色雲閒臨相失不成羣茫茫　海風波惡兩葉浮萍花與君（蔡　青） 
　　　　餘黛冩紅雲兩國佳人自不祥也向風　璮上立一聲清　　　君（　見　香妃一絶句）（碧　女子） 
　　　爲行而　行雲錦水　　　失羣一　相　紅豆子也　　煞　文君（紅豆相風　主） 
 
 
 

Page 10

 
 
   
 
