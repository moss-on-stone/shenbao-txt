# 1901 - 232 - 4910254

 

Page 1

 
 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治藝學命題考試試差庶吉士散館逝士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以証今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮源竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昂貴購者不易本局爰仿從前圖書集成二十四史例用新鑄大號鉛字排印成書卽日出售股票毎部僅收回人工紙墨等费洋銀四十八元分兩期繳足先付二十四元給予般票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告成股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有様本可以　時取閱售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局　巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津　電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[裁撤釐捐仿行印花稅說]  
　　釐捐之法創於烏程諸生錢東平上其議於雷侍郎以誠創行於揚屬流衍於各省蓋是時當粤逆大亂各處蔓延緑兵旣不足平朝廷乃多募勇營以資剿洗餉需浩大准设釐捐雖明知其病民病商而亦不能不爲急救目前之計迨後巨憝伏法軍事肅清而善後事繁如海防洋務各事宜又隨在需欵因是釐捐非特不能去且又從而加密焉綜計歲入之數多時可得二千萬少時亦可得一千五六百萬比較海關所收洋稅數目少約三四分之一當同治年間曾奉上諭各督撫體察情形酌留大宗撤去分局而迄今各省不盡遵行非果欲留此爲民生之累也亦以釐金一項部庫指撥各省歲協督撫外銷幾視與正供無異勢不能不求其充溢也於是歲有比較季有比較甚至一月一旬亦有比較比較愈多掊克愈甚商民愈困而釐遂爲中國之臺蠧政說者謂初設釐捐時都用士人管理後乃不用士人而用委員委員又假手於丁役丁役固無一善良委員亦半多貪黷留難索詐重困商民種種弊端皆由此起故莫如用紳商包釐之法爲便包釐之法必比較往年少减捐額令包者亦有微利可沾雖可免商人節節稽征而紳商羣起爭包事殊紛擾且商民剝削之弊亦終不能盡除是仍未足爲妥善也故愚以爲莫如裁撤釐捐而用印花稅攷泰西印花稅始自荷蘭繼起於法盛行於英吉利今則海外各國幾於無不行之所謂印花稅者蓋令民間買國家所製之印花黏於各項契劵字據之上以爲納稅之證也查英設立印花稅時所取之數至多不過四十先令次不過五先令二先令一先令而止再次不過六本士一本士而止取之旣少民不傷財初限四年限滿卽止後以其法之善遂永著爲令計先時歲收祇五千磅迨一千八百九十五年卽光緒二十一年而所收之數共有十四兆五十八萬七千六百八十四磅今昔相較不啻倍蓰蓋一因英國商務日益興旺也二因前此免納印花稅者後皆一律征收也三因文憑字據前祗收四十先令而止後皆按其事之輕重核算增收也四因印花稅雖有裁有增究竟裁之數少而增之數多也英國印花稅之利旣如此則以我中國之大仿行此法其爲獲益必更不貲雖裁撤釐捐而國家所收之數非特足與相敵且更過之亦何憚而不爲乎且更有說者洋人入口之貨不允值百抽十每藉口於中國之有釐捐嘗謂中國能將釐捐悉行裁去值百抽十之議不難照行我中國不遽允之蓋恐裁去釐金而加值百抽十之洋稅其數尙不能相抵也今若盡裁釐捐仿行印花稅洋人尙有何說而值百抽十之議必可與之熟商我旣得印花稅之利又得值百抽十之利而謂尙與釐金一項其數不能抵制吾未之信也况印花稅雖取之於我民而值百抽十之稅則取之於洋人是洋人有受損之處而於我中國之民則無損而但有益也孰善孰不善極爲淺顯易知奈何當軸者終不議及裁撤釐捐耶此眞索解人而不得矣 
[仍未啓鑾]  
　　昨晚河南省河南府行在專電告知本館却云九月二十一日兩宫仍駐蹕河南府行宫是日召見河南巡撫松壽二十二日召見河南武員柴洪山及玉壽 
[海上雄圖]  
　　美京華盛頓某日報云邇者各國毎於戰艦雷艇極力講求蓋以年來商務月盛日新是以謀耀軍威於海上也攷英國水師久已首屈一指近來德日兩國亦皆蒸蒸日上德人新製各艦較原限時日早一年竣工日本自與中國交兵軍艦由三萬墩增至二十六萬墩邇復陸續議增不久可不至四十萬墩此外各大國所有已未成各兵艦合製一表列諸左方計英國大小兵艦四百七十七艘共一百零六萬六千八百五十五墩法國水小兵艦四百八十四艘共七十八萬一千零六十五墩俄國在小兵艦三百四十一艘共五十五萬二千五百四十六墩美國大小兵艦一百三十五艘共五十萬七千四百九十四墩德國大小兵艦二百六十一艘共四十五萬八千四百八十二墩義大利國大小兵艦二百三十一艘共三十二萬二千七百零七墩若連目前尙在製造之兵艦而論英爲首美次之蓋英艦之方在製造者共二十二萬九千九百墩美艦則祗十三萬三千八百墩云 
[敬獻方物]  
　　武昌訪事人云湖廣總督張香濤制軍繫懷君國夙具藎忱前因兩宫啓蹕返京奏請赴汴迎鑾以昕昭誠敬嗣奉硃批毋庸前往欽此爰卽奏派湖北安襄鄖荆兵備道朱少桐觀察代赴河南日來車駕將抵汴梁十月初十日適逢皇太后萬壽節期屬在臣工自應竭誠祝嘏因派員采辦方物檄委湖北補用道徐穉生觀察敬謹齎解行在進呈 
[懋賞酬庸]  
　　武昌訪事人云去歲陜省驟遭荒歉適值兩宫西幸千乘萬騎供億維艱湖廣總督張香濤制軍奏派湖北安襄鄖荆兵備道朱少桐觀察親赴襄樊一帶采辦雜糧以資接濟并檄飭湖北督糧道譚伯成觀察往駐西安綜理轉運事務俾得如期抵陜普濟羣黎兹者制軍以觀察挽粟飛芻諸臻周妥在事文武各員弁亦著有微勞爰咨商護理陜西巡撫李馥廷中丞會銜陳奏請按照異常營績給奬聞與保者共十餘員 
[信武路工]  
　　廣州越嶠報登河南來信云距湖北漢口鎭二十餘里之灄口興築鐵路迤邐而逹距河南信陽州一百三十里之廣水地方刻已一律告成按日開車運貨由廣水至武勝關等處亦次第安設鐵軌不久卽可成工武 
 
 

Page 2

 
 
勝關中阻一山穴而通之綿長二里許由此至信陽由某華商包築限六閱月告竣惟涵洞尙作而未成信陽城外獅河橋工程頗巨比國工程師催辦甚急至信陽以北之路目下尙未勘定恐今年未必開工矣 
[廣試題]  
　　桂林象郡代有文人不得以僻其西南鄙爲自鄶以下昨有以本科試題郵示者爲特照錄左方今者帖報泥金已開樂核名書淡墨將次傳來本館又當握　懷鉛以特將千佛名經錄登報簡矣首陽子曰歲寒然後知松柏之後彫也三章寛裕温柔足以有容也不素餐兮孰大於是賦得不得親隨日月旗得旗字○二塲爲圜至於衡山過九江君子至止福祿如茨夏叔孫豹會晉趙武楚屈建蔡公孫歸生衛惡陳孔奐鄭良霄許人曹人于宋北方曰譯○三塲第一問以史証經第二問通典第三間貢舉第四間重學第五間廣西人物 
[再續徐花農侍郎奏請添設商部衙門摺]  
　　同文司者則同文館之義也夫語言文字誠如聖諭祗西藝之皮毛而非西政之本源也然不有繙譯無以通各國之情前者總理衙門已有同文館廣州將軍署中亦復有同文學生時時咨送總署此次軍興以來習西國語言文字者尤多若不專設一司則通曉各國語言文字者無由自進轉覺習西學而仍歸虚設再數年後有並此而不學者是宜設此一司以語言文字𨽻之凡欲用繙譯於此調取庶幾人才輩出以此爲入門之階而更求精微之徑較之不習各國文字而驟觀新譯之西書者必事半而功倍此亦不可偏廢也格致司者則專言致知格物之功也夫聲光電化所可格者甚多今設此司凡電氣之傳聲電線之致遠以及電車電船無烟火藥凹凸鏡光五金鎔化用水製造升梯上下之類悉歸於此此司學游藝尙象武備諸司皆可相通凡各司有所需用隨時可以咨取如此庶西學之所長無一不備而中國之人材愈用愈出矣交際司者則聘問所繫者也近來各國遣使難得其人必行總理衙門大臣及南北洋或各直省督臣保薦而後用然魯論曰誦詩三百授之以政使於四方不能專對又曰使於四方不辱君命春秋之於使臣最重蓋有咨謀咨諏諸德而後可任兹選必待設此一司使平時熟交際之事宜辨各國之政要考公法之條目然後以充使臣則掌故諳練腹笥博雅從容槃敦必能宣鬯皇風以敦邦誼此尤時務之至要也星算司者尤西學之至明顯者也西人於星算最所擅長明臣徐光啓得西人利瑪竇之傳作幾何原本欽定數理精藴曾采之聖祖仁皇帝講求西學且予南懷仁以官則我朝重西人之算學由來已久近來各省學臣考試生童於古學塲内亦考星算鄉試塲内亦曾經臣工條奏算學並重而人材仍不見多者蓋以所得之數過少類皆不敷取中於是習算學者毎鄉試仍攤入尋常卷内是以雖習星算而其美不彰今設此司非獨推測星象句稽多寡凡安營寄碇之險要沙線礁石之隠顯負重致遠之馬力宫室營造之物料山川疆域之形勝城池高下之扼塞無一不隸於所司卽武備司習測量法者皆於此司學習後然後再至武備司其尙象同軌諸司有欲用測量者亦得於此司通力合作則精粗一貫無美不賅矣博采司者則旁咨博訪之義也近之言西法者每思仿開議院然中國人情浮動好惡易狃於一偏若開議院或慮其擾不開議院實近於蔽莫如設博采一司遇有條陳事宜無論在官凡舉貢生監但取有同鄉官印結皆准其呈遞每次約以半月爲率如書院之閱卷由所司評定甲乙上於本衙門堂官其列入一等者恭呈御覽聽候欽定施行其二三等摘具事由開單一同進呈若宸覽某條事由切中時弊再調取某册封呈或拔前列隨時准駁如此庶下情得以上逹而庶人仍不得干朝廷之大權精理名言皆可動聽而毎日不致有封章之堆積收議院之實用無議院之虚名大舜好間而察邇言此司一設有合於中天之美非僅矜言西學也惟各人條陳不得挾私攻訐庶黑白不致顚倒若一次陳言紕謬者非過三年後不准擅有陳說此又防患於未然當申明於事前者也博聞司者又增廣見聞之助也伏讀諭旨而今之言者率祗兩途一則襲報館之文章一則拘書生之淺見大哉聖言可謂洞澈隠微矣然西人報館林立由報館出身者頗以爲重而中國無官設之館莫如設博聞一司凡見諸奏牘經博采司取錄之條陳以及貨物之價值商賈之利賴有關於民生 
國計者皆付該司刊刻成帙準與邸鈔一同售送如此則民智日開不設報館而有報館之實似於時務大有裨益亦推廣盡善之一助也博物司者尤攷察今古之要也各國雖喜新而實好古凡古物及一切戰蹟圖畫以至羽毛齒革有前人所留今人未見者無不羅致於中所以有博物院也魯論曰君子博學於文又曰博學而篤志博之一字古昔聖賢所重中國物力不能創博物院要不妨立此一司令好古之士悉居其中上而經史子集之舊刻端彝周鼎之重器下至名物象數凡古昔之所遺郡縣之所進外人欲見而未得見者悉納於中其在此司日久用以應對賓客旣迴異於空疏而外人見我朝聲名文物之盛必更欽仰不置於聖世稽古右文之化又一助焉此雖細故似亦不可忽略者也此摺仍未畢容俟明日續登 
[示改稅章]  
　　鎭江采訪友人云本月十九日鎭江關稅務司慕天錫君出示關前曉諭往來商賈略謂現奉總稅務司札開鎭關貨稅收足值百抽五卽於十月初一日開辦等因奉此應卽遵照辦理合亟示諭各商知悉自十月初一日起所有本關貨稅卽行收足值百抽五其各遵照毋違特示 
[示改釐章]  
　　鎭江采訪友人云日前下游釐捐總司委員胡直剌蕚輝接奉上憲札文内開刻下和議告成賠欵甚鉅凡茶糖烟酒四項一律按照原征之數自十月初一日起加征三成以濟要需等因刻已行知各釐卡員司一體遵照矣 
[示辦祠捐]  
　　廣州訪事友人云前者廣東順德縣王大令目擊時艱禀請上憲開辦祠堂捐以資挹注大憲查得南海番禺東莞香山新會五縣事同一律次第札飭仿行本月某日南海縣裴大令出示曉諭略謂現奉廣東海防善後局札開照得粤省地大物博而富庶之區尤推廣屬南番東順香新等縣爲最著昨因舉辦清鄉調勇緝匪餉項支絀不能不設法籌欵以資接濟當查各屬祠宇繁多蒸嘗甚富多則歲收嘗租數千少亦數百用是特派委員先會同順德縣勸辦祠堂捐輸並定無論城鄉各姓祠宇分爲大中小三項凡有襯祠合共八十桁以上三四進深者爲大祠每間飭捐銀一百兩四十桁以上深三進者爲中祠每間飭捐銀五十兩十七桁以上深三進者爲小祠每間飭捐銀二十五兩均由本局給予印照永遠管業日後子孫不得變賣以垂久遠其不及十七桁者淮其免捐以示體卹現在順德業已開辦當此添調水陸勇營舉辦清鄉需欵甚殷自應推行各屬仿辦以裕餉源除分飭遵照外合行札飭札到該縣卽便遵照會商屬内公正紳士切實開導妥爲勸辦一俟辦有端緒卽行禀請刊發印照繳欵給發并須約束門閽差役人等毋得藉端需索致涉滋擾仍將辦理情形禀覆察核等因奉此除移行及照諭各局紳一體遵照外合行出示曉諭爲此示諭屬内紳民人等知悉爾等須知此次開辦祠捐係因添調勇營舉辦肖鄉緝匪起見以祠捐之欵作衛民之用自示之後務宜踴躍捐輸以濟餉源勿稍遲疑觀望 
[飭裁執事]  
　　蘇州訪事友人云江蘇巡撫聶仲芳中丞邇以國家籌欵維艱擬將各項度支竭力撙節念及大小文武各官所用旗鑼傘房類皆無謂之繁文因定於十月初一日起一律飭令裁撤特恐執役諸人不免愁眉雙鎖耳 
[學成致]  
　　武昌訪事人云湖北武備學堂創興已久諸生講求戎政不乏明體逹用之材前已將頭班學生分派各防營充當營哨各官弁現在二班學生亦經畢業由西教習逐一考校給予文憑湖廣總督張香帥以諸生學業有成深爲欣慰擬卽擇尤奏請給予官階刻已諭令總辦徐穉生觀察秉公甄核矣 
 
 

Page 3

 
 
[改設巡捕]  
　　蘇州訪事友人云自朝廷頒行新政大憲勵精圖治一切仿行西法以期漸致富强蘇省大憲擬將城内外街頭巷尾各栅闌一律撤去用巡捕日夜梭巡所有巡防總局改爲總巡捕房各分局改爲分巡捕房而以各地甲改充巡捕刻已諭令各局員議訂章程擇日開辦矣 
[嚴懲槍冐]  
　　廣州訪事友人云此次廣東提督學政文叔平大宗師按試廣州取進順德縣文童連棪榮撥入府庠旋經人查知由鶴山縣學生員文應權入塲槍替因之具詞禀控旋經宗師牌示曰現據廣州府學申稱據順德縣某某等禀稱本届歲取錄撥府文童連棪榮係鶴山縣生員文應權串通禀保胡鋈蔆冐名進塲簪花後居奇招售遂由現居省垣之銅臭大腹賈連冠南出價承受張冠李戴混瀆名器等情前來當卽查取生員文應權歲考試卷與連棪榮試卷核對律蹟相符其爲頂冐無欵該廪保胡鋈蔆生員文應權均身列膠庠應知法紀乃膽敢通同舞弊保槍作槍實屬愍不畏法若不從嚴懲辦何以重名器而杜弊端所有新進文童連棪榮及廪生胡鋈蔆槍冐文應權著卽一併先行斥革仰提調官立傳該童及廪保槍冐等到案嚴訊確情錄供禀覆另行究辦 
[浙省官塲紀事]  
　　杭州訪事友人云本月十九日俗傳觀音大士誕辰浙江撫憲任筱沅中丞委藩司誠果泉方伯躬代行禮届期方伯恭詣上天竺法喜寺杭州府知府及仁和錢塘兩縣主先往伺候迨方伯鳴騶而至小憩片時隨卽升殿拈香竭誠行禮禮畢卽次第呵殿回轅○去年正任金華協副將蕭協戎統領精勝全軍駐紥衢州以防匪亂現在伏莽未清不克奏凱而返而署理金華恊之某副戎已屆期滿督憲許筠帥因委　新右軍統領記名總兵戴鎭軍名山瓜代撫憲任筱帥接到咨文卽加札飭赴任所鎭軍謝委後擇吉本月二十四日辰刻由江干登舟赴任○普濟堂農商公社有沙田數頃在錢塘縣屬上泗鄉本年潮水爲災驀將塘口衝决現由錢塘縣黄大令會同仁和塲大使邊鹺尹前往履勘以便興修○開化縣縣丞祝二尹薌望不知因何呈請開缺所遺篆務由由藩憲誠方伯詳請以候補縣丞曹二尹榮琯署理而將祝二尹調攝嘉善縣縣丞○候補府葉茂如太守向充武備學堂總辦現奉上憲委充牙釐局提調本月初十日交卸堂務到局任事十八日復奉撫憲任中丞札飭兼理農工商務局提調事宜○上年十二月某日前任山東提督學政姚菊仙太史之太夫人葉氏在籍仙逝兹擇於本月十六七日假下城白衣寺開吊省中官紳咸往吊奠 
[潤郡官塲紀事]  
　　鎭江訪事友人云秋光已考寒氣偪人雞鳴狗盜之流最易乘機竊發常鎭通海道長久山觀察特於本月某日面諭保甲總巡楊大令水陸總巡周遊戎及各叚保甲文武巡員每晚督率差勇輪流巡緝以衛閭閻亦防患未然之計也○長江水師提督程從周軍門前赴江隂吳淞姑蘇等處校閱水師兹已事畢而回本月十七日清晨道出潤州繫纜六吉園碼頭江勝新湘各營將領及鎭郡各官均至江干迎迓迨午刻憲舟解維上駛遄回太平府節轅瀕行象山都天廟各砲臺均升砲以送○本月十六日襄辦江安兩省海運事宜之恩楚香直剌由鎭江乘招商局新豐輪船押解第四批漕米數萬石取道申江航海北上聞尾批之米爲數無多此間海運總局日内卽須撤裁矣 
[西溪蘆雪]  
　　杭州訪事友人云湖南人某甲寓杭有年向與六部橋左近某孀婦私識今夏因事出門氏遂另私寗波人某乙比甲歸訪知不覺波興醋海時欲得乙而甘心本月某日偶約其友某丙至板兒巷某茶寮品茗適與乙遇突前扭信行兇丙從而助之聲勢洶洶幾肇巨禍茶博士懼急喚令地保將一干人送至保甲局局員鄒觀察研訊之下判責甲五百板枷號三月兩責一百板枷號一月乙責一百板具呈改過切結然後交人保釋○省城石作工人因地方官嚴禁小錢以致洋銀價值驟短未免入不敷出意欲乞加工資本月十四之晚邀集多人至聯橋四海鶴陽茶肆與作主斷斷爭論一言不合遽揮老拳將茶肆中碗盞桌椅擊毁甚多後經地保禀請保甲局員某二尹帶差前往彈壓衆始星散而茶肆中所毁各物約須洋銀三十餘元嗣由地保出爲調處令作主照償 
[遠迎邸駕]  
　　醕親王出使德國事畢回華上海官塲偵知邸駕應于日内戾止縣主汪瑶庭大令因飭辦差人役在金利源碼頭預備供張昨日午後二點鐘許督辦鐵路大臣盛杏蓀丞堂蘇松太兵備道袁海觀觀察同乘招商局海琛輪船前赴吳淞迎迓 
[貢木過申]  
　　福建候補道聶少菴觀察由大吏委解貢木入京道出滬江假寓英界大馬路天保棧昨午命駕赴道轅拜會蘇松太兵備道袁海觀觀察旋復至上海縣署投剌縣主汪瑶庭大令以禮欵之 
[禀請核示]  
　　職商金肇端程寳鈞控已故硝磺局員諸可詩假公濟私一案蘇松太兵備道袁海觀觀察札委朱蔚林明府兩次訊供金自顧帮同理處因准交人保出限三日内禀復昨已逾期杳無消息明府遂詣道轅禀請核奪 
[委員赴省]  
　　本邑南巿十六鋪巡防北局委員蕭子文二尹近經出使日本大臣蔡和甫星使委赴金陵公幹因卽趨詣道轅謁見蘇松太兵備道袁海觀觀察禀陳一切旋於前晚乘某輪船啓行 
[上海縣署瑣案]  
　　鄉人賈交顯控地販蕭耕垣掯贖田單將田盜賣等情前晚縣主汪瑶庭大令升堂研訊蕭楚臣供稱耕垣係小的父親昔日賈文顯將田單向父親抵押洋銀若干至光緒二十二年卽備價贖去由伊堂兄賈榮榮另售與邵姓現因父親遠出故由小的投案備質叩求鑒察大令諭候傳賈質訊再核○日昨松江人某氏被匪句誘至浦東某烟館領略烟霞風味地保某甲見其形跡可疑向之盤詰匪卽乘間逸去隨將某氏送入巡防局轉送至縣大令略詰數語飭交官媒看管候派差拘匪核辦○湖南人許三元在江南製造局左近開賭窩竊事爲大令訪聞飭捕拘案研訊許供小的係湖南湘鄉縣人向在寗波某營當勇今年八月奉文裁遣因來滬上就高昌廟某同鄉處暫謀棲止日間擺設紙烟攤藉覓蠅頭微利時或擲骰爲戯並不賭錢大令詰以某木作失去洋銀三百元爾知情否許諉爲不知遂判責四百板押候查明再核○流氓方阿祥曹阿榮在閔行鎭訛詐案發被大令拘案訊實鎖繫石墩示衆日前捕役在彼處續獲范厚齋一名解案請訊范供詞一味支吾大令判責五百板鎖繫石墩發頭門示衆 
[馬路工程局紀事]  
　　本邑南巿馬路工程局額設華捕五十名邇者捕頭王經年見所穿號衣及號帽油靴漸形破碎不足以壯觀瞻擬卽設法更換現已估定工料洋銀七百二十元開具清單禀請蘇松太兵備道袁海觀觀察察核○日前本邑南巿恒生馬頭愼裕豐米行執事人雇湯日貴所駕之船至浙江嘉興府屬王店地方承裝菜餅五百擔來滬交卸中途被湯盜賣三十五擔計值洋銀五十餘元及抵埠行中人查悉向索支吾因於昨日扭控馬路工程局總辦翁子文太守飭卽管押捕房聽候提案訊究 
[棉衣說]  
　　向來振濟棉衣皆在上海成故如能自已督率翻絮則棉花厚實尙可禦寒若一經包出雖承攬之人誓以天日而所翻棉花著水和泥偷工减料其弊防不勝防近因棉花奇昻斷不有用二十一兩之上白花只可用二白花刻下陳者已盡新者未來無處招覔兹思擬變通之法在上海裁剪衣殼將襖褲面子裏子均已縫好卽將夾殼運至天津雖多尙可赶辦一面派友至津在通永一帶採辦棉花估工彈揀每二斤半爲一卷將襖褲衣殼用繩一捆卽可散放北方女人俱能針線其自已翻絮更爲命式可絶攙和之弊前日接奉手示聯春翁諸君公電囑添做棉衣等因因二白花無處可覓至今止做成數千套封河在邇若要連絮三五萬套斷來不及否則在衣壯當鋪揀買舊棉衣褲亦是一法然叅差不一終不如新做衣殼至津加棉爲佳所謂不得已而思其次也管見如此伏乞指示爲幸嚴信厚啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　包探張天林解王錢氏至案禀稱前有王德華者投捕房訴稱伊妻王錢氏無端失去兹查得在某豆腐店内因告知捕頭前往根究據云以洋銀四十元買來兹特解請訊奪王歴訴前情王錢氏供小婦人於去年田外傭工後爲二豎所崇假寓法界某老嫗家調養費去清銀二十元無力償還不得已而賣身料理今願隨夫回家叩求鑒宥讞員張柄樞司馬飭交土領去○葉阿二在新閘某處與沈葉卿口角將沈馬褂撕破經包探徐某解請研究司馬判責三百板交保開釋○包榮寳在蘇州河左近攫取梁士高所携洋銀一元六角適爲六十六號西包探所見拘解請究司馬判責三百板枷號半月○劉永植竊取徐松袁陸雪林等家鏡箱烟袋各物經包探張全林拘解請究司馬判責三百板○劉雲福竊取王阿桂家布被一條經包探竇如海拘解請究司馬判責一百板○積竊張阿二屢屢犯案迭經遞解回籍兹又潛入租界中經包探何阿春拘解請究司馬判責二百板再行遞解 
[法租界公堂瑣案]  
　　喻春華前控王子明合股販售玉器　　資本洋銀六百餘元讞員杜枝園大令提王研訊供稱事已了結實係冤誣喻堅稱有馬雲峯等三人可以質証大令因諭令邀同來案候核昨日堂期喻投案求追大令以證人不到無從臆斷叱一併退去○倪許氏控流棍任子卿卽林植之誘姦寡媳唆使捲逃前經大令拘案研訊交范才元保去旋竟避匿不見迄今遷延日久置若罔聞昨日倪許氏偕范才元扭林同黨馮登瀛到案大令問因何事范訴稱小的當時本不敢保林因馮向小的轉保是以具呈惈狀今旣逃脫請向嚴追大令飭將馮范一并管押○沙永禮前控夏劉氏誘拐女孩大令訊供之下飭包探查明再核昨日沙遞禀聲稱現在小的訪知此孩實係夏劉氏所拐求恩訊追夏劉氏堅不承認見證夏汝賢稱小的不知其細大令命押候查明實在情形再行核辦○韓梅生前托過永發將田單契據向西捕柴某抵借洋銀六百元日久不還而過已去世柴捕遂將韓扭案控追經大令訊取口供押候迫繳在案昨日過妻陳氏投案稱故夫在日爲韓抵借之欵實未還過韓堅稱小的止欠洋銀七十元其餘均已歸還由金子蘭張慶林過付請傳案質對可也大令命押候傳金張到案訊核○邰昭福學其子阿根行竊東洋車被失主查獲控經大令訊明判各枷號三個月責六百板罰洋銀五十元昨日邰妻某氏將罰欵如數繳案求恩開釋大令命將邰父子提出先將阿根開釋昭福笞責三百板然後釋歸○某飯店主杜小牛訴稱前日馬洪生來店果腹非惟不名一錢反將火油傾入鍋内幾肇禍端爲此扭案請辦大令判責五百板○嚴福堂訴稱前日小的乘李德順所御東洋車至某處下車時遺忘地圖八十張被李拾得轉父陸阿四沈阿雲求售旋由包探一併拘獲送案請辦大令判責李二百板陸沈各責一百板贓給失主領囘○包探禀稱羅阿二徐阿林至某處船上竊取衣服若干是以拘案請辦羅認竊不諱徐供小的並不干涉大令飭將徐開釋羅笞責三百板○張萬生訴稱王阿二竊取東洋車上輪軸兹已緝獲連贓送案請辦大令判責二百板○包探禀稱張子卿羅寳生在鄱陽輪船上行竊洋銀二十元經小的拘獲送案請辦大令判各枷號一個月責一百板 
[美租界捕房紀事]  
　　寓居元芳路第一百三十五號門牌屋内之甬人王某生有一女小字翠寳年已及笄邇來忽患瘋癲昨日午前乘間奔至西華德路某茶肆中肆行吵閙適爲五百二十號巡街捕所見拘入捕房捕頭令傳王到來領回管束○昨日亭午時本邑人李平富乘張三寳所御小車至漢璧禮路爭論車值互相扭毆張力不能支致被毆傷血流如注隨扭入捕房據情聲訴捕頭見張受傷尙輕令李給養傷洋銀若干然後釋之使出○昨日清晨偷兒胡阿四不知在何處竊得衣服若干件携至北河南路某押鋪求質適爲某號巡街捕所見拘入捕房捕頭令押候解送公堂禀請讞員張柄樞司馬訊究○昨午江北小工龔阿榮乘放工時濳入華順碼頭貨棧中竊取舊鐵若干携之而出適爲司閽之某甲所見扭入捕房捕頭查知所竊甚微令押乞丐牢一宵以儆　 
[金陵官報]  
　　九月十九日前福建興泉永道英璞到由西安來水師學堂候補遣方禀知遵飭魚雷管帶領學生於二十日開操南瑞兵船吳克威由　州回卽辭赴滬修機器知縣王以乾辭解貢赴河　縣丞汪鐸禀知過知縣班 
[閩中官報]  
　　九月初一日調補福州府鹿交卸泉州府事回省禀到署福州府謝禀見禀謝准補建寗府知府禀明奉到飭知通判高企辛禀明接辦閩安關務知縣李九盛卸辦閩安關稅務差知縣倪源壽自漳港保甲局禀到州同吳佐熙禀明奉委接辦洪塘稅商分卡咨補牛石巡檢朱　禀辭赴任初二日調補福州府鹿禀見禀謝飭赴調任行知同知黎景嵩由福安土藥局禀到委署壽寗縣潘　熊委署同安縣黄逢年俱禀見禀辭赴任布照磨王恭壽禀明奉委藩署文案並禀接辦藩憲牌示照得寗洋縣俞振鸞猶故遺缺應以卽用知縣盧元樟署理特示初四日試用道頌禀見禀謝咨文禀辭晉京引見初五日藩憲牌示照得試用從九品張士堃一員現据長班禀復查詢該同鄉聲稱業已回籍建舊縣典史一缺自應　委其次之補用巡檢金干俊署特示 
[安慶官報]  
　　九月初九日委署霍邱縣錢文驥辭署安慶府　繼格知任事指分安徽儘先補有縣丞劉章慶到湖北人試用主　龔先炳到湖南人初十日委辦蕪湖商務局兼辦鹽河釐卡知府許鼎霖辭指分安徽試用從九何述到江蘇人鳳頴同知劉耀增到十一日署婺　縣丞蕭良驥辭指分安徽試用府經英毓到旗人縣丞龔　新海防試用知縣馬聲煊韓肖筠均到湖南人縣丞沈兆宗到江蘇人巡檢朱紱趙𤉰均到湖南人遇缺先補用巡檢李葆綸芬缺先補用縣丞李志雲均到江蘇人候補通判郭文森州判李文蕃均謝超　次分指安徽試用道趙觀察上逹到湖南人韓仲弢十二日署池州府林載亨到由建東查勘秋成回洋務局提調知府黄家傑知代首府查勘六屬秋成回指分安徽試用巡檢鄧元鑑到江蘇人 
[上海陳家木橋電報總局籌賑公所經收皖水災急賑第六次清單]  
　　王介眉部郎籌助規元一千兩德州電局傳經募東昌府恩昌府恩縣李恂伯明府漕平銀五十兩又宋叔培漕平銀四兩又董樹珊漕平銀一兩又李立亭漕平銀四兩又汪鶴蓀漕平銀一兩又陸松齡漕平銀二兩又胡夢蘭漕平銀一兩又楊　山漕平銀一兩又　還當漕平銀十兩又吳秉鈞漕平銀一兩又楊曉園漕平銀二兩又楊文卿漕平銀一兩又楊保卿漕平銀一兩又候鳧封漕平銀十兩又白幹臣漕平銀一兩又汪理卿漕平銀一兩又周植三漕平銀一兩又臯副爺漕平銀一兩又劉繼勲漕平銀五錢又蘇鑑塘漕平銀五錢又蔣美亭漕平銀一兩又劉否村漕平銀五錢又湯耀先漕平銀一兩又　雨三漕平銀 
兩又梅璞臣漕平銀一兩又胡建候漕平銀二兩又徐耀圻漕平銀一兩又藍祥安漕平銀一兩又高璞卿漕平銀一兩又起渭堂吕漕平銀五兩三槐堂王漕平銀一兩以　三十一戶共漕平銀一百九兩五錢原合來洋一百六十一元二角四分無名氏英洋一元小洋二角京兆氏铜洋三元三角○共收規元一千兩洋一百六十二元二角四分　洋二角銅洋三元三角正 
 
 
 

Page 10

 
 
   
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴廣東巡撫奴才德壽跪奏爲前經題逹未准部覆各案謹繕清單恭摺具陳仰祈聖鑒事竊奴才接准行在刑部咨各衙門官員隨扈而出一切案卷未及携帶各省逹部之案尙未接見部覆者查明應題者卽照新章彚　等因查前准部咨彚奏新章聲明毎起以十案爲率當卽轉行遵照辦理在案兹據藩司吳引孫查明造册具詳前來奴才查廣東省前經題逹未准部覆各案除犯已病故應令咨部核辦及問擬斬决斬梟之盜匪各案另行具奏辦理外其間擬斬絞監候之案則有擬斬賊犯何亞灼一案擬絞人犯唐亞林等一十九案共計二十案自應仰遵部章將各案詳細供勘彚册送部查核兹先將斬絞監候人犯何亞灼等十案摘具簡明案由彚繕清單恭摺具陳伏乞皇太后 
皇上聖鑒勅部核覆施行再清單内有問擬斬决之賊犯余亞樹一名擬軍之王三古等二名因首從各犯罪擬絞候是以一併列人合併陳明謹奏八月初一日奉硃批刑部議奏單併發欽此 
頭品頂戴雲貴總督臣魏光燾雲南巡撫臣李經羲跪奏爲滇省司道各庫現無存蓄各屬倉糧亦無欵買補懇請展緩盤查恭　仰祈聖鑒事竊查督撫到任例應親赴司道各庫盤查並委員盤查通省倉糧造册取結題報臣光燾於光緒二十七年五月初二日到任臣經羲於初十日到任均經札飭司道遵辦去後兹據署布政使至楙績署糧儲道湯魯璠署鹽法道興祿詳稱滇省自肅清以來元氣至今未復近年屢報偏災田多荒蕪未墾應征錢糧稅課均未復額各省奉撥恊餉又復銳减目前用欵日增以致司庫度支時絀雖力求撙節而來源日少儲峙久虚　庫所收米折除酌撥採買外餘存無幾鹽庫所收課銀隨時解司湊發兵餉實少存項各屬倉糧迄難買補總核倉庫乏儲均屬無從盤查惟有懇請殿緩辦理等情前來臣等覆加查核委係實在情形合無仰懇天恩俯准展緩盤查統俟錢糧稅課復額恊餉照常撥　倉庫均有存儲再行照例辦理除咨部查照外謹合詞恭摺具陳伏乞皇太后皇上聖鑒訓示謹奏八月初三日奉硃批戶部知道欽此 
魏光燾片再收入雲貴督標中營營用守備周春彩籍隸雲南府河西縣于剿辦廣南邱北游匪案内出力經前督臣崧蕃奏保請免補守備以都司儘先補用奉部核改俟補守備後以都司儘先補用於光緒二十六年三月二十八日具奏奉旨依議欽此行知在案查該守備底銜原係營用守備因繕單時筆誤繕營字爲衛兹據禀由督標中軍副將蘇掄元詳請具奏更正前來臣覆核無異相應請旨飭下兵部將衛用守備周春彩更正爲營用守備以符原銜除咨部查核外謹附片具奏伏乞聖鑒訓示謹奏八月初三日奉硃批兵部知道欽此 
魏光燾片再臣准兵部咨奏請行取各直省滿緑各營武職各員弁案件履歴册籍等因一摺于光緒二十七年三月初十日遞回原摺奉 
硃批知道了欽此抄錄原奏行文遵照奏准定限聲覆報部以憑核辦計單内開其已升補尙未赴部者應一律先開底缺卽以此次接到部文之日爲始限三個月定章飭令該員赴部倘逾定限按照查無下落開缺等因自應遵照辦理惟查滇爲西緬南越强鄰逼處現在籌議開辦鐵絡礦廠洋員絡繹往來巡防保護彈壓在在均關緊要尤須實缺人員在任俾專責成且滇省僻遠距京程途甚長稍有濡滯往復動輙經年卽委替亦得人不易臣再四籌度合無仰懇天恩俯念邊防緊要准將此項未經赴引各武員從寛展限一年容俟臣查看情形分起給咨送部以符定制除咨部查照外所有武職酌請展限赴引緣由理合附片具陳伏乞聖鑒訓示謹奏八月初三日奉硃批著照所請兵部知道欽此黄槐森片再臣前遵諭旨保舉人才查有陸川縣知縣沈世培精詳明幹勤政愛民委令查勘開設南寗口岸　基情形洞澈深洽事機可稱練逹之才據實保奏奉硃批著送部引見欽此因該員署理宣化縣彖並有查勘地基要件未得及時送部兹據藩臬兩司詳稱該員已卸宣化縣事交代清楚亦無經手未完事件本年四月廣西試用例應併案送部引見請給咨前來臣查核無異除繕咨給領外理合附片陳明伏乞聖鑒謹奏八月初四日奉硃批吏部知道欽此 
魏光燾片再雲南西南邊界與緬越毗連英法交涉日益煩重查有奏調雲南特用道魏景桐才識閎通留心時事平日於中外約章詳加考究經臣檄委會辦洋務局事宜藉資襄贊除咨吏部查照外謹附片陳明伏乞聖鑒謹奏八月初三日奉硃批知道了欽此 
增祺等片再此次法國主教蘇斐理奏奉清理教案據稱上年拳匪事起署康平縣鄭家屯主薄榮光曾勒罰教民錢文甚鉅並將正法土匪首級棄置教堂請嚴追查辦當經分飭行查去後兹據署康平縣知縣馬俊顯禀稱查街天主教堂阮内井中實有首級十五顆屍身一具所罰錢文未據牒報無案可稽正查究間該署主簿旋卽携眷濳逃又據交涉局呈稱據現署鄭家屯主簿　清祥申報卸任主簿榮光於教民罰欵交到銀九百餘兩當以尙須查核未敢接收榮光卽將印記送交不知去向各等情禀請核辦前來奴才等覆查該署主釐榮光現經　主教以勒罰教民各情聲請追究自應聽候查辦乃竟擅自潛逃難保非情虚避匿未便稍事姑容致生枝節相應請旨將署鄭家屯主簿藍翎五品銜知縣用試用府經歴榮光卽行革職以便查提歸案訊追除分咨查照外謹附片具陳伏乞聖鑒謹奏八月初四日奉硃批榮光著卽革職查提歸案訊辦欽此 
奴才增祺錘靈跪　奏爲勘辦西流水圍荒酌擬詳細辦法恭摺開單具陳仰祈聖鑒事竊奴才鍾靈恭奉簡命接辦西流水圍荒事務當於謝恩摺仙聲明詳細辦法另行具奏在案奴才等查西流水荒務前經良弼勘辦種種舛錯不可勝言控告呈詞幾于汗牛充棟清釐之法自應以地與照爲斷而良弼任内係先收荒價後撥地叚領地之民大半不候官爲撥給輙行私占淆亂曰甚或無照而隠占　腴或有照而未得尺地現距開辦之始將及六年墾戶安土重遷勢難更動不扶弱以抑强旣無安插之法盡取彼以與此又有紛　之行且良弼任丙所發執照隨時變更至爲雜亂文卷册簿又復燬於兵燹眞僞尤難區别據以爲憑難防冐濫槪以爲不足據未免　多向隅今欲釐正前失非嚴加總核則積弊不能精非寛以撫綏則輿情不能洽奴才等惟有殫竭心力不敢憚煩以期妥速集事謹將奴才等所擬辦法六條繕具清單恭呈御覺懇請飭部立案其未盡事宜或有仍須變通之處容再隨時奏明辦理所有奴才等勘辦四流水圍荒酌擬詳細辦法緣由謹會同恭摺開單具陳伏乞皇太后皇上聖鑒訓示謹奏八月初四日奉硃批著照所請戶部知道單併發欽此 
聶緝槼片再據蘇州布政使陵元鼎詳稱清江縣田地三面濱江海潮衝擊坍漲　常向係每屆冬令勘明漲坍分别升蠲造册題報歴經循辦至光緒二十四年分止二十五年分並經遵照新章改題具奏在案今屆二十六年分冬勘先據清江縣知縣董觀瀛查明造册詳請委勘當經循例飭委候補知縣五希禹會同邱官前詣該處逐加履勘實勘得額内並無新坍祗有升轉折實平田一頃二十三畝零應升銀九兩七錢零米二石八斗零遇閏加增銀三分零米四合由該管常鎭通海道長恒督同常州符知府德元層　復勘並無以多報少朦混情弊取具册結圖形移司核轉應請將前項升轉田地應升銀米統於該年解司地丁及南米項下分别升增由司造册加結詳請具奉前來臣復加查核無異相應循照部行新章改題爲奏除抄奏册結圖形咨送戶部查核外理合附片具陳伏乞聖鑒飭部查核施行謹奏八月初四日奉硃批戶　部知道欽此 
 
