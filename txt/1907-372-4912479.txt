# 1907 - 372 - 4912479

 

Page 1

 
 
   
 
 

Page 2

 
 
宫門抄 
　　九月十七日　召見軍機　廕　昌　徐世昌 
論說 
[論統計（還）]  
　　九月十六日　上諭。著每省設立調查局。各部院設立統計處。列表咨報。以備刋行統計年鑒之用。中國統計之學。今後其將發明乎。考統計學起於德國。一六六○年。亞里士多大學始有此學講義輾轉流傳。至十八世紀中葉。而益進於完美之域其。學旣列爲專科。而臚列表式一目了然。必賴學問之人。有詳細之調查。以爲證佐之資料其必非一部分之行政官。札派幾員。隨意採訪。卽可以盡調查而成統一也。各國每年有統計年鑒之刋。彙集地地人民財政海陸軍商工物産各項。列表統計。俾一般人民内考全國之情勢。外覘世界之競爭。參互比較。以定行政之方針。非有統計學之專家。分科。調查。決不。能有統計年鑒之善本。稍有識者。皆知此義也。中國仿行之始。在京設立統計處在省設調查局亦旣知非調查不能成統計之義。然而一言調查。則中國土地之大。人民之繁。已爲全球所艶。而欲使。調查員分門晰類。精心博訪。或以爲臨時之取捨或以决永久之措施。責大任重。其艱難尤較他國爲甚姑以土地人民兩項言之。向無統計。調查已難内地行省。面積旣無。準確之之測。繪外藩邊徼。疆界又無一定之。標幟。以西北與俄毗。連之地。俄人移置界石二千餘里。國人懵懵不知。而西藏之稱爲秘密國。間島之視爲甌脫地。更何論焉。此土地之難於統。計者其一。至於人民户口。俗語動曰。四百兆。外人亦稱我曰四百兆。其實四百兆之數。乃道光念二年户部料民之數。（是年凡四百十三兆有二萬人）中經洪楊之難雖有殺傷瘡夷然道光季年。以迄於今。苟按其實數。決已。超過四百。兆而上。而猶曰。四百兆。四百兆。調查不清。莫此爲甚。 
 
 
 

Page 3

 
 
此人民之難於統計者又其一。舉此二者。他可例推。今一旦以預備立憲之故。欲使外而調查。内而統計。求合乎各國統計年鑒之體例經營伊始。條緒千端。槪括言之。則宜用統計學之專家而已。或以吾國無統計學專門爲言。然吾讀禹貢規畫秩然知中國舊時本有統計學。歷久而失其傳也。試以陽湖孟君之所錄外洋譯成之禹貢統計表。照列如左 
　　右表爲十八世紀時法蘭西教士搿屋皮路至中國。移譯禹貢一篇。歸示彼中人士。無不於東土　統計精詣。歎爲卓絶。以後漸演。漸進。遂成爲今日統計之學。夫我以先進而失其傳彼以。後起而昌其學。不能不痛恨於。我國所學之由實返虚也。孟君曰。﹃今觀此表首疆域次土質次田次賦次運輸次物産。嘹然如指諸掌。苟無旁行斜上之文。何以能别其上上中中下下。乃至下上上錯下中三錯。﹄吾國學者。有能考求計學。練習此科。俾親受彼中講義。遠師禹貢遺意。還而入於體國經野之。事實者乎。予曰望之。 
專電 
[電一（太倉）]  
　　太倉州屬沙溪鈟匪徒滋擾勢甚猖獗州牧姚炳熊電省請兵 
[電二（蘇州）]  
　　蘇撫接太倉急電沙溪匪徒肇亂派飛划營統領徐錦堂帶隊往勦 
[電三（北京）]  
　　民政部奉　慈諭催辦自治局已派張一鵬桂齡爲局長 
[電四（北京）]  
　　外部照會英使上海南市常關收捐請飭滬領勿因誤會出而干預 
[電五（北京）]  
　　倫貝子汪大爕于式枚達夀均於萬夀後啓行 
[電六（蕪湖）]  
　　日本在蕪湖運米事昨日商會集議電禀督撫轉電外部婉向日使商阻 
[電七（蕪湖）]  
　　查獲美順輪船軍火昨接滬關護照係故撫恩銘囑運 
緊要新聞 
[浙省拒借路欵大會詳紀杭州]  
　　外部主持蘇杭甬路借用英欵一百二十萬磅浙人全體返對連日函電紛馳抵拒甚力前日總理湯京卿復函約蘇路王張兩總理赴都向外部交涉以致省城人心非常憤激有發掘汪大爕祖墓之謠昨日紳學商各界借仁錢教育會開拒欵大會公决抵拒善策到者數百人（略見昨報專電）當時股東非股東均氣槪激昻凡有一法可以爭回浙省一分利權者莫不擊掌如雷大呼贊成故提議數事均卽議决兹爲分錄如下 
　　一請信署撫代奏爲難情形　當時擬定長電奏稿略謂欵本足無待借路已成豈肯押浙省除遵　諭自辦外不知其他等語 
　　一分電川陜粤漢閩滇等省一體抗爭　當時擬電略謂貴省事同一律將來外人必援爲口實應請盡力阻止云云 
　　一致函各府開會力拒　此事關繫全省利害無論股東非股東各府紳 
 
 

Page 4

 
 
士均宜擔當責任力拒 
　　一電阻湯總理暫緩北上　總理爲主持全路之人不可使之遠離致拒欵一事因而鬆懈 
　　一暫設事務所辦理各事　兹事重大不可無辦事所主持一切苟有見解均可至該所商辦 
[東三省交涉最近聞]  
　　派員續勘間島　○十六日東京電云中國政府將在滿洲或北京派一大員查勘間島界線俾將此事和平了結 
　　會量吉長路線　○十六日東京電云中日兩國將會同測量吉林長春路線聞該路明春卽將開工建造 
　　查辦私運軍火　○十六日東京電云中國政府飭令大連日本稅務司查辦前次私運軍火之某日本行現該稅司將以道臺之職辦理此事蓋援膠州之例也譯字林報 
[外部將設香港叅賛保護華商北京]  
　　香港一埠近接閩廣商務素稱繁盛華人僑居此地營業者實繁有徒自開港後各國均派有領事常川駐紥保護商民獨吾國闕如是亦殖民政策之一大缺點聞外務部近曾議及此事擬設保護華僑官員一名作爲二等參賛由駐英欽使奏派常川駐港以便隨時接晤華商盡力保護云（未） 
[縉雲縣匪警電文彙錄杭州]  
　　縉雲縣土棍糾合台匪肇亂搶去縣學堂穀八千石已見十六日本報專電兹由訪友抄到當日官學界告警及撫院查辦此事要電數則彙錄如下 
　　縉雲縣禀撫院告警電　杭州撫藩臬學憲鈞鑒台匪勾結土痞聚衆暴動搶掠存穀數千石已會營嚴拿細情詳禀卑職庭年叩鹽印 
　　小學堂堂長禀請撫院派兵電　杭州撫藩臬學憲鈞鑒小學堂内儲松巖莊穀八千七百斛本月初十夜突被台仙土匪及近地痞棍聚衆圍搶凈盡現仍圍結未散應派兵勦辦縉雲小學堂長蔡燃等公叩鹽 
　　署院信致處州府查辦電　處州府蕭太守鑒頃據縉雲小學堂長蔡燃電禀儲松巖莊穀八千七百斛被匪搶盡仍圍未散懇派兵勦　等語學堂非義倉因何多儲穀石旣經搶盡該匪又何不散希速查明分别飭拿電復署院鹽 
[紀會議津鎭路線事鎭江]  
　　津鎭鐵路雖有借欵自辦之明文然聞袁宫保力主改爲津普（卽南京對岸之普口）路綫鎭江商學界恐鎭江商埠因此日卽衰落非羣策羣力以圖挽回仍與鎭江直接不足以保全固有之商業爰開特别會議擬定電稿請鎭江同鄉京官向外商郵三部竭力爭執並聞張季直殿撰亦頗表同情云（子） 
[粤路董事第二期會議詳情廣東]  
　　粤路董事李戒欺蘇鐵卿自接事後擬將工程購地財政行車四大宗分别詳訂表式按月佈告各股東本月於初十日在董事局提議經衆議决兹將當日議案錄下　是日會議止主席金灌青照章抽簽挨次發議隨抽得李戒欺爲第一發議人（戒欺起言現提議以一月佈告一次請各位研究應以一月一次爲合抑半月一次或十日一次灌青起言鄙意以爲旬日一報能否辦到以數之繁簡定日之久暫至行車處之票雖有掌管之人仍恐漫無稽核應由公司每一星期將各票分别頭二三等發出視用票之多少卽知收費之多少每一星期到公司結算一次庶免弊混）竊荃言鄙意以爲報單及表似宜半月一報爲合如有未能報齊者容日補報浩廷言鄙意以爲宜分别遲速如行車處儘可按星期列報其餘收支所及購地等項或一時未能清楚首尾恐難一定翥雲言如行車處則一星期一報其餘收支所及工程購地等處或定一月或半月亦可惟各處報單半月似速恐趕不及以一月期爲妥豫堂言列表佈告似難一律行車處儘可以速惟收支所每月所放銀兩斷難半月一布此處似宜酌量南洲言至由公司發票一層須訂明由何人總管發票鐵卿言總理祇總其成將來全路行車用票甚多若每票皆由總協　經手未免太爲煩且車票與銀兩是二是一應將各車票先由行車坐辦蓋章送交財政坐辦加章方能發用每次加章若干票由財政坐辦分等列出總數報總協理略查至行車坐辦與財政坐辦應彼此設部登記蓋章互相核對並備查賬員調查衆董贊成遂决議 
[駐日華使新舊交替]  
　　十六日東京電云中國駐日新公使李家駒於今日呈遞國書前公使楊氏　於二十二日在東京啓程並奉日皇之命星期四日將在芝離宫設宴餞别云譯字林報 
[李使電告留日入學定額北京]  
　　駐日李星使前日電致學部云自到任後經與日本文部大臣商訂東京官立高等師範學校所有中國赴東留學各生擬定每年准以二十五名入堂爲定額其餘槪不准多入以示限制（赤） 
淞滬要聞 
[代理滬道來滬確音]  
　　上海縣李大令昨接南京來電得悉新委代理滬道王紹延觀察於十六日由寗乘招商局江孚輪船下駛定今日午前到滬並囑不必預備公館抵埠後卽至　轅駐節定二十日受篆云（車） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
要摺 
[憲政館奏覆修訂法律摺]  
　　奏爲遵　旨議覆恭摺仰祈　聖鑒事本年六月初九日准軍機處片交本日法部大理院會奏妥擬修訂法律辦法一摺奉　旨著考察政治館議奏欽此等因抄交前來臣等伏查原奏内稱編纂法典爲預備立憲最要之階級編纂之事必有主事之政策行事之機關議事之方式各等語造端宏大自係爲鄭重立法起見其所稱主事之政策兼用守成統一更新三言義參酌古今以期蔚成大清法律全典洵屬至當之論允宜定爲準則昭示中外爲他日收回法權地步又所稱行事之機關請特開修訂法律館以法部大理院專司其事並請　欽派王大臣爲總裁各部院堂官爲會訂法律大臣各督撫將軍爲參訂法律大臣各節查編纂法典與訂立單行法不同法典之大者如民法商法刑法民事訴訟法刑事訴訟法諸種考之各國成例大率多或千餘條少亦數百條取材宏富定例精嚴非如單行法之可以尅日成事蓋單行法不過爲一事或一地方而設法典則包含一切關涉全國之事故各國編纂法典大都設立專所不與行政官署相混遴選國中法律專家相與討論研究其範圍率以法典爲限而不及各種單行法誠以編纂法典事務浩繁故不能不專一辦理原奏所請特開修訂法律館無論何種法律均歸編纂　節範圍太廣擬請仿照各國辦法除刑法一門業由現在修司法律大臣沈家本奏明草案不日告成外應以編纂民法商法民事訴訟法刑事訴訟法諸法典及附屬法爲主以三年爲限所有上列各項草案一律告成其餘各項單行法應仍由各該管衙門擬具草案遵照臣館奏定章程於草案成後奏交臣館統歸臣館考核請　旨施行以期統一其所請　欽派王大臣爲總裁一節查修訂法律館之設專爲編纂法典草案起見將來尚須由臣館核定該館似可無庸再由王大臣管理免致重複又所請以法部大理院專司其事一節查立憲各國以立法行政司法三項分立爲第一要義原奏亦謂立憲之精義在以國家統治之權分配於立法行政司法三機關今若以修訂法律館歸該部院管理是以立法機關混入行政及司法機關之内殊背一權分立之義近世憲法學家嘗謂立法之事必宜獨立若隸屬行政或司法機關之内必致徒徇行政及司法上之便利而有任意規定之弊於法律之進步實多妨碍臣等公同商酌擬照原奏變通辦法請將修訂法律館仍歸獨立與部院不相統屬所有修訂大臣擬請　旨專派明通法律之大員二三人充任應修各項法典先編纂草案奏交臣館考核一面由臣館分咨在京各部堂官在外各省督撫酌立限期討論參考分别簽註咨覆臣館彙擇核定請　旨頒行又所請以各部堂官爲會訂法律大臣各督撫將軍爲參訂法律大臣一節查各國編纂法典草案成後大都由議院議决現在資政院已奉　旨設立俟將來該院辦法完全各部各省明通法政人員均列院中自無庸分送各部各省討論卽由臣館逕送資政院集議取决後移交臣館覆加核定請　旨頒行以期簡捷而昭鄭重所請另加會訂各名目應毋庸議至所請分派提調纂修等員及延聘東西法律名家各節自係應有之義應俟開館後由該大臣等擬具章程奏明辦理又所稱議事之方式參照議院辦法分議决認可與否决兩種皆從多數爲準其否决必須聲明理由各節均係正當辦法應俟將來資政院議决時參酌辦理所有臣等議覆修訂法律緣由是否有當謹具摺　奏陳伏乞　皇太后　皇上聖鑒謹　奏九月初五日奉 
旨已錄 
分類新聞政界 
[批斥縣令妨礙圜法杭州]  
　　富陽縣銅元作九一案迭起風潮省台兩次委查確係市儈商董有意抑勒嚴飭首府將劣董方旭初俞錫蕃等革退在案近又由該縣董令通詳規復情形奉署院批示云銅元每枚作十行用係屬奏定章程該縣示諭竟任增减若不有所貪圖　至悉聽市儈之言故碍圜法希布政司查明確情分别詳辦此後飭令確遵　章永遠當　行用其紹屬如尚有當九者亦飭一律平均勿任歧異云（遠） 
[批奬堵截流民南下辦法南京]  
　　署淮揚海道楊觀察文鼎近將堵截流民南下會商辦法詳奉江督端午帥批示云查閱所擬堵截江北各屬流民辦法各條甚屬切要並經該道禀請提部堂酌派巡防一營一面札飭仙女廟水師砲船三營淮安營兩參將清江城守營洪湖營兩都司會同辦理尤屬籌慮周詳深堪嘉佩仰即轉飭鍾守王直牧認眞辦理如遇大批流民務須妥爲開導並會水陸各營彈壓勿任滋事至揚州鎭江各地方文武並瓜州鎭水師應候抄詳札飭一體遵照（諟） 
[常州府接篆常州]  
　　實缺常州府王步瀛十四日乘火車由蘇到常暫借府學爲衙署卽於十五日接印視事（惟） 
交涉 
[日使赴湘考查商務漢口]  
　　前報紀駐京日使林權助蒞漢等情兹聞林使於十二日乘隅甲兵輪赴湘往長沙常德二埠考查商務再由漢口乘車往京云（讀） 
[日商爭購苧麻漢口]  
　　漢口三井東亞三菱各洋行近因秋麻上市特派中原金三郎等分赴黄州武穴等處採辦並派小輪裝運來漢然後換輪轉運出口（讀） 
軍界 
[通飭水陸各營協緝梟匪松江]  
　　鹽捕營劉華軒軍門通飭提標水陸各營謂浙西鹽務引地多在江蘇境内近年梟黨日衆拒捕擄搶殺斃弁勇之案層見疊出亟應協力兜拿嚴加懲創所有蘇松常鎭太水陸巡防各營除護厘局舢板外無論何軍何營何隊遇有緊要急用之事均 
 
 

Page 12

 
 
須聽候調遣如遇大帮私梟鹽捕營管帶哨官皆得就近商請協同一體兜拿各營統將彼此策應力杜畛域不得袖手旁觀如有不遵調遣協拿者一經查明定卽分别懲辦等語並咨請江督通行沿江沿海水陸巡防各營隊一體遵辦以資聯絡（眞） 
[諭禁軍士乘車武昌]  
　　鄂軍第八鎭統制王總戎日前奉趙次帥面諭云某日出轅途中見一軍士乘車而行旋與車夫爭執大肆毆辱殊損軍界名譽須嚴加查辦等語王統制回營後特傳諭各營以後軍士一槪不准乘車云（今） 
[常備車添造營房安慶]  
　　皖省常備軍編練砲隊將次成立該營李管帶以原有營房不敷住宿擬就本營空地添造二十餘間業已禀由督練公所詳請皖撫派委勘估矣（化） 
[預備調查軍政長沙]  
　　湘省常備軍砲隊營楊管帶近聞陸軍部將派員赴各省調查軍政特將應查各項悉加整頓以爲預備惟馬隊迄未編成馬匹亦未購辦恐被挑剔遂將現存之馬一併撥歸陸軍學堂爲速成科練習之用云（敏） 
[酌派飛划駐防鄉鎭蘇州]  
　　吳江縣屬黎里路墟等鎭時有梟匪擾害居民現經該縣劉令禀准蘇撫飭令飛划統領徐輔臣遴派左營中領哨李弁榮發酌帶飛划船六號前往各該鎭駐紥巡防矣（直） 
學務 
[批奬提撥義莊餘欵設立小學南京]  
　　蘇州吳縣潘氏松鱗義莊近擬附設一兩等小學堂莊正潘中書承謀日前禀奉江督端午帥批示云查貴義莊教養兼施立法最爲完善該中書所論家庭教育睦族爲先二語的係扼要之言兹據呈稱以義産祭膳餘欵設立兩等小學堂一所以因時利用之方爲繩武承先之道尤堪嘉佩蓋教育普及全恃大家故族爲之提倡逐漸擴充庶有實濟該徧深合教育公理所請備案及畢業授推家族之教育以及社會用意普徧深合教育公理所請備案及畢業升學各節應卽照准惟查該學章内中學畢業後須從事本校充當小學義務教員一節此當於本校所設中學兼習教育科學略用師範辦法乃合又送入高等學堂畢業後充當本校中學義務教員一節一族旣有高等畢業學生應加意培養爲族中出衆人才不可以義務之事誤　進修又該校教務長一員應遴用深明教育之人主持教授管理上全體事宜不必另設總教習以一事權其餘一切辦法均尚妥協務望切實施行（商） 
[温府請撥閒欵助學杭州]  
　　温州府錫綸通禀省台略謂該郡中學堂籌欵綦難用費日絀原有欵項僅四千金不敷甚巨查温郡漁團一欵每年除去開支解省約餘五千元前由府飭令撙節裁减年可餘洋一千餘元可否卽於是欵内提借洋五千元撥入中學支用將來經費稍餘卽行歸還云云聞省台已准如所請矣（遠） 
[巡警學生禀請津貼杭州]  
　　北京民政部高等巡警學堂浙籍生李升培等十一名去年由浙吏保送肄業惟每年需費二百金左右三年自費實難爲繼近以大學堂譯學館實業學堂等本省均有津貼特聯名郵　署撫信中丞籲請援案籌貼俾免半途輟學現中丞已批飭藩臬兩司籌議復核矣（乃） 
實業 
[全閩鐵路舉定協理廈門]  
　　厦門路局日前各股東開會公舉胡子春葉清池二君爲該局協理舉定後當卽電禀郵傳部存案初一日奉郵部來電准委予分别札以專責成（乎） 
[禀請開設印書局安慶]  
　　安徽商會總理宋德銘糾集同志籌備資本擬在省城近聖街開辦同文印書局略仿上海各書局辦法一切條規悉遵商部章程辦理現已禀由商務局轉詳撫憲懇予咨部立案（賢） 
[頴上縣請開桑園安慶]  
　　皖北頴上縣現擬將校場官地裁種桑秧以興實業特禀請皖撫示期開辦想馮中丞定能准如所請也（孔） 
[商船會傳諭船帮繳還旗照鎭江]  
　　鎭江商船公會總理朱君襄耀以該會創設專爲維持商貨交通抵制關卡勒索人載船隻本不應在範圍以内爰特傳諭該船帮將從前所領旂照一律繳回以便注銷而符名實（庶） 
雜記 
[包辦專賣官膏之辦法厦門]  
　　厦門某富紳現擬集資五十萬包辦漳泉二府烟膏局價分上中下三等上等一兩弍元中等一元六角下等一元弍角烟灰仍由官局收回每兩約計三四角無論華洋人等均不得私煮私賣聞日内卽當禀請省憲批示云（乎） 
[蘇城河工暫緩開辦蘇州]  
　　蘇垣開濬城河工價經前兼理長洲縣金調卿大令禀明各憲酌定每方挑價錢二百文乃目下在事各員遍詢各夫均以定價太苛不願承接須每方五百文左右方可承挑是以各員大費躊躇擬俟金大令病愈後與之商酌再行定价現在祇得暫爲緩辦云（七） 
[城守營兵擄人駭聞湖州]  
　　德清縣東鄉西五莊地方本月初十曰突來城守營兵汪春發糾集匪棍多人開塲聚賭經該鄉耆老徐開先極力阻止乃賭匪等所欲不遂胆敢將徐開先擄至營中鄉民聞警極力狂追始將汪春發獲住次晨捆送縣署請究不料新任王令但徇營官先入之言指鄉民爲多事反將胡晉先指爲爲首犯肆行笞責且將徐開先之子振魁嚴刑重辦以致輿論沸騰（交） 
[查明揑名電禀常州]  
　　劉紳翊宸前署福建按察司使致仕家居年已九旬有二前日忽電禀江督蘇撫謂何福記案陸守發封充公似嫌太酷恐釀交涉等語時陸太守適赴蘇省署撫陳中丞卽以該電詢問陸詳陳此事並無不合恐係汪姓揑名誣控回常後卽面謁劉紳劉稱絶未與聞此事現陸太守已據實電覆蘇撫矣（受） 
[石膏捐决計改歸官辦漢口]  
　　漢口石膏捐向由該帮商人公舉某董經收旋因彼此奪權互相涉訟以致捐欵反歸無著昨漢陽府周松甫太守特傳諭該董限十日内將歷欠捐欵繳清聞太守之意俟捐欵繳齊後决計改派委員辦理云（今） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[旡生生所著悲劇第一種血涙痕傳奇]  
　　第五齣之續 
　　（香柳娘）（凈）那繁華似仙。那繁華似仙。珠圍玉繞。伊家福祚眞非淺。與娘行並眠。與娘行並眠。著意做周旋。肉兒團作片。願良姻早聯。願良姻早聯。准備著演習良宵。月明人豓。 
　　（前腔）（旦）（承蒙錯愛心感莫名。是奴家啊。）謝貴人見憐。謝貴人見憐。風塵陋品。不堪承愛陪歡宴。（公子那裡啊）有裙萬千。有裙萬千。施旦各爭妍。東鄰何足戀。（背介）（我在前業已許配韓郎。此事何可應允。）况紅絲久聯。况紅絲久聯。休指望錦帳春深。十分歡綣。 
　　（旦）念奴家章台陋質。楚館凡葩。只堪倚户爭妍。難入朱門薦枕。還求公子。别圖良匹。另覔佳人。此事是萬萬不能奉允的。（凈怒介）你不從我麽。（旦）不從。（凈）唗。（旦）唗。（凈）我偏要你從。（旦）我偏不從。你奈何我麽。（凈）我堂堂公子來抬舉你。也不算玷辱你了。你究竟爲甚麽事。不肯從我。（旦冷笑介）你來問我嗎。　　（紅衲袄）（旦）你弄得江山空暮烟。你弄得宫闕生苔蘚。你弄得人民好似喪家犬。你弄得異族跳梁佔九邊。你的惡。是兩頭蛇。流毒十年。你的罪是九尾狐難寛一線。你縱是威權赫赫當朝也。偏不怕。丞相嗔來手欲燃。 
　　（前腔）（旦）我本是生從兜率天。我本是降自含元殿。我本是名門生小神仙眷。我本是彩鳳何能逐野鴛。你若結惡姻緣强賦個空情篇。我拚把玉面龐血洒了桃化扇。我女牀自有鸞棲。也又爭肯抱琵琶過别船。　　（從）不要船。拿轎子來抬你。就是了。（旦）休得胡說。（凈）好罵好罵。你今日如此放肆。都有一日。我教你好好的從我便了。（恨介）（率衆下） 
國外新聞 
[審訊箱内藏屍案]  
　　十六日香港電云箱中藏屍案之兇手艾德山今日在香港審訊艾謂女子確係自盡並非謀殺在某日本肆内女子曾託購一箱以盛零星等物及携箱入室則女子已死驚慌之餘以屍置箱扛送至船卽離香港蓋爲避累計也　又云明日尚須續審 
[日本新造大戰艦]  
　　十六日倫敦電云路透東京訪事電稱日本新造之一萬四千六百二十墩之巡艦鞍馬號已在横須賀軍港下水日皇后皆往瞻禮該艦速力每點鐘行二十一另四分之一海里爲日本海軍中最大之艦 
[高麗亂事要聞]  
　　十六日東京電云高麗亂徒仍堅守開江（譯音）黄海一帶地方今日遣派馬隊前往 
[太平洋海綫復通]  
　　十六日東京電云太平洋海綫於今晨照常通行 
[撒麻耳干地震]  
　　十六日倫敦電云昨晨撒麻耳干（西域之大城）地方猝遭地震自八點四十七分起至十點三十分止房屋倒塌者無算並有回教寺塔亦爲震倒 
[坎大臣逕赴日本]  
　　十六日倫敦電云坎拿大工部大臣萊氏本定赴英後再赴日本現已定意直從坎地赴日矣 
[美國銀行可以支持]  
　　十六日紐約電云美國各銀行之受漢恩斯倒閉影響者經鈔票兌換處扶助後均能支持矣 
[萬國汽球會與賽之數]  
　　十六日紐約電云美國聖路易舉行萬國汽球大會與賽者共有九球 
[　　十六日倫敦電云美國著作家華靈君因被疑爲社會黨近與其妻其妹同在俄京被拘且有芬蘭人四名連同被拘並搜查華君室中書籍信札等物搶掠殆盡以上譯字林報 
[印度大臣之演說]  
　　十六日倫敦電云印度大臣馬萊君在蘇格蘭阿伯老司演說畧謂吾輩在印度第一應行者爲保持治安並弭種族宗教之爭競 
[謀損鐵路被捕]  
　　十六日栢林電云俄京地方有多人謀損鐵路現已被捕 
[美太陽日報之議論]  
　　美國太陽日報仍竭力排斥美派艦隊入太平洋事以上譯文匯報 
本埠新聞 
[禀陳小輪碰沈斃命情形]  
　　嘉定職婦朱王氏以小輪遭碰沈没慘斃四命泣求申雪賠償等情具禀法總領事略云夫主朱仲南向在上海經商購有小火輪一艘取名永安歷來行駛内外各河從無貽誤禍因本月十一日黎明前四點鐘時氏夫因有要事乘坐該小輪向吳淞發行至東溝相近之浦面突遭法商立興洋行之立大輪船横駛而來避讓不及致被攔腰碰撞該永安小輪登時沈没氏夫及老大施昭鐵鬼周全生火夫永全均遭淹斃其餘奚全林等四人遇救得生現在打撈已將氏夫屍身尋獲查檢身邊所帶之金鐲一雙計重六兩左右夾金表一只金鍊一條及其餘零星錢洋竟已無著氏夫慘遭不則目不忍覩已於昨日備棺成殮其餘溺斃之屍身至今尚未撈齊泣思立大係往來寗波之大輪照章進口時應從中洪行走乃察看失事之處却在浦之東邊離中洪有 
 
 
] 

Page 19

 
 
十餘丈之遠是氏夫坐輪實係遵章行駛而該立大輪船違章越綫致釀奇禍置他人性命財産於不顧非特公理所不容抑亦國法所難宥氏家子女幼小全恃夫主經商度日突遭慘變人財兩失何以爲生其餘溺斃三人貧苦傭工家徒壁立現居屍首均未撈獲妻兒環泣尤爲奇慘夙仰總領事大人體卹商民同深感頌伏乞飭令理船廳公平判斷將氏夫所喪失之性命財産勒令該立大輪船全數賠償以伸寃抑而存公理（望） 
　　按上月鄱陽湖小輪撞小輪而溺斃李方伯今吳淞口大輪撞小輪而溺斃朱仲南然則吳淞之大輪其罪更浮於鄱陽之小輪 
[日海關認上海爲無疫之區]  
　　十六日東京電云日本海關今日已出示申明上海爲無疫之區譯字林報 
[預備開拓馬路]  
　　閘北巡警總局擬拓馬路昨已由測繪課長赴靶子路等處（與租界毗連）測勘聞不久卽須興辦云（衣） 
[學徒自盡續誌]  
　　小東門大街陶正昌磁器店學徒蔡子鰲吞烟斃命已誌昨報前日旁晚李大令蒞仁濟醫院相驗旋經屍兄蔡雲祥同店主陶理棠求請免驗大令准如所請令知行棺殮具結免予標封（舟） 
[印委各官之公讌]  
　　本縣李大令及印委各官三十餘員定於十九日午刻在張園設筵爲升任贛臬瑞廉訪餞行（車） 
[官商學界之公讌]  
　　官商學界定於今日五點鐘在洋務局公讌巡視南洋華僑大臣楊杏城星使及升道瑞廉訪並備有烟火云（車） 
[警務長暫緩回籍]  
　　總工程局警務長邵馥初君擬請假回浙請派代理曾紀本報現邵君以局中警務緊要未便擅離故祇得暫緩啓行（夏） 
[巡局牌示]  
　　城内第一路一區巡警分局牌示云本局巡長程遠請假省親遺差委嚴樹培拔補又巡長曹鎣奎犯事斥革遺差委徐秀林升補（尾） 
[押犯病斃]  
　　縣署押犯陳春才在所患病由李大令判發普育堂醫治延至昨晨在堂斃命堂董當卽函致縣令請驗尸妻陳王氏聞悉立卽投縣禀求免驗情願自行備棺收殮大令准之（泳） 
[流氓不准交保]  
　　流氓沈阿德奉王大令判押改過局二年昨有象牙業朱春泉等多人聯名具禀縣署求請交保大令以沈係奉憲飭辦之犯未便照准（哲） 
[上海官事]  
　　安徽偵探員巡檢唐棣昨日到道呈遞池太廣道公文　稽查松屬醬缸委員李光儀昨日返申卽赴縣署拜謁定卽日返省銷差　水利局總辦候補知州崔鴻翥候補通判方培湜均到道禀見　新任提右營守備徐青雲昨日到道禀呈履歷　本縣李紫璈大令禀銷病假　寳山縣知縣胡調元禀辭返任　福建學務公所圖書課員候補知縣郭曾煜奉閩省提學使委賫公文到滬昨投道轅送呈　候補通判楊琦昨至道轅禀謝奉委籌防局帮辦差（泳） 
公案 
[會訊橱箱壓壞古玩案]  
　　英商新利洋行投公廨控稱前向隆棧定做玻璃橱箱兩具因木料不堅以致不久卽行倒下壓壞古玩等物值銀一千五百餘兩求請究追昨日午後由王襄讞與英巴副領事會訊原告延博文律師投訴前情被告延開達律師譯稱當時原告定貨並無合同亦無一定尺寸况原告所貯者皆銅器等物以致壓損且被告交貨時原告先付價五六百元並未責其不合不應以無憑之語前來控告應請將案注銷並追繳找價中西官以原被各有不是判原告損物係屬自不小心不應向被告索賠所欠之貨價銀六百餘元亦不得向原告索取以昭公允（衣） 
[會訊仁泰押店失愼案]  
　　福建路仁泰押店失愼一案經捕房查有保險銀五千兩恐有縱火圖賠情弊昨將店主陳根泉解至公廨研訊五十四號西探供該押店失火後存貨甚少與保險銀數不符顯有縱火情弊陳延律師禮明譯供縱火應有實據方能懲辦請堂上明察讞員實子觀明府商之美白副領事判罰洋五百元充公示儆（追） 
[上海縣案]  
　　線帶作主朱王榮扭同業朱長生到縣喊控奉李大令升訊長生供在紳昌公司當巡丁公司向各同業收買線帶價有折扣近稱忍有公所定價一律不允减折是以口角王榮供各店不願將貨售於公司長生即從中生事小的前曾送貨六十三元該公司祗給洋四十八元求究大令判候飭查核辦○薛寳祥周瑞生喊控訊稱小的等俱業木匠每天只工錢一百四十文公所董事勒捐五文爲建工藝學堂經費小的等無力求恩大令判候查核○沈倍仁控韓晉卿曁伊子銀全朦禀爭充地保一案昨奉訊明判韓掌頰一百下銀全掌頰五十下旋又據徐掌林投稱被韓霸掯方單押追後朦保出外延宕二月不交大令判韓交差限即日交單○楊家渡巡局解竊賊張金海到縣訊責二百板押改過局半年（車） 
[總工程局紀事]  
　　昨日午前花衣衛生義弄口王恆昌襪店失愼由該處洋龍馳往救熄總工程局卽傳該店夥王明榮到案奉陳參軍判罰洋三元○西區解姚施氏到案稱伊媳徐氏被余伯濤在廣東誘騙來滬圖嫁等語陳叅軍提訊後以余誘拐屬實判戒責二百下押辦徐氏交其姑及父徐老王領回（夏） 
[巡警局紀事]  
　　總局　顧蘭舟私佔官河擅築木駁一案近仍置之不理昨飭該圖地保陸阿寳傳諭從速收進○協森木行造屋並不照章收進昨特傳諭遵照章程辦理違干未便○東裕公司擅築隂溝並未報局昨飭停工從速繪圖呈核 
　　城内第一路分局　前晚第五區解送賭徒土三等二十四名到局稱王等在九畝地元興染坊聚賭請究局員訊明屬實判各罰洋二元賭具銷燬○昨日黎明施寳生竊得英租界棋盤街某燈罩店玻璃罩三十五只潛至城内九畝地荒場爲四號偵捕查獲押押辦（衣） 
[公共公廨早堂案]  
　　甬婦趙李氏潛逃來滬由濟良所送訊判發該所候傳其夫到案訊斷在案昨氏夫趙子法來滬投稱李氏因不守道歸略加訓斥即行逃避來申求　給領訊之李氏供詞大都曖昧不願回甬帮讞王明府商之英巴罰領事判氏發所候禮拜五訊奪○包車夫王阿福强姦劉姓婢女春蘭一案昨解請究春蘭供年十二歳在劉姓家爲婢前晚下樓洗衣被王揪住在橙上姦汚是實訊之王供詞閃爍明府以案情重大判還押候訂期詳訊究辦○高東生私竊店東陸學偉之藥瓶四百只訊明屬實判押七天○鞠其光冒充二品蔭生串同袁嚴兩人勒詐儈人松林洋十元一案昨解復訊鞠供有袁嚴兩人來查盜賣公地該僧自願出洋十元並非小的串冐求察明府以供詞確鑿判押一月逐出租界洋十元給原告領去○王葉氏拐賣李阿福家女孩二保得洋六十元與同黨周錢氏王俞氏分用昨解請究判王交官媒押二年周王各押半年○妓女胡雲實不愿賣娼奔入濟良所於昨送訊供被人於七月十一日拐來賣與開蓊烟間之蔴皮金且不知多少身價求察張冠林供妻子被拐來申求恩給領明府以人証未齊判押候再訊○王陳氏拐賣一案昨解復訊判押官媒一年○盛炳泉設計向葉振邦騙取洋一百五十元報捕解究判押候過堂訊追（衣） 
[法租界公堂案]  
　　姜炳慶孫際昌代鄉人秤菜扣取用錢由捕房查明解案判姜罰洋三元孫罰兩元○李開忠因與法商吵咪爲金磱往來虧折紏葛被法商禀控昨日提案因原告有事不到判交保候再傳訊○劉小蘇戳傷姚阿金經捕房將姚送仁濟醫館醫治劉於昨日解訊據稱姚因與其乾娘王陸氏口角遂持刀自戮並非小的所爲質之陸氏供同判 
 
 

Page 20

 
 
劉押候核辦氏斥退○顧大林欠高鍚蕃借洋一案昨又繳洋五十元尚欠五十元判另覔保人著交○吳永利沈阿宏專事偷竊各輪船上銅鑼絲釘拘獲解訊各船大副西人咸投案請爲重辦官判各枷二月吳押改過所一年沈押半年○徐阿才行竊張鶴卿牛奶栅衣被逃入西門城内由巡士拘獲轉送公堂徐不承認判押候傳安南捕質証（舟） 
[美租界捕房事]  
　　施文泉將養媳寳林毆逐出外在西華得路啼哭由二百三十一號捕帶入捕房飭探傳施到案申斥仍令領回○曹阿三向葛春甫索欠忽被高阿四霸阻行兇由捕一併帶入押候解訊○百老匯路何華記西式成衣店被司賬人丁咸忠用空帳洋一千餘元昨經該店主投報捕房飭赴公堂具狡（西） 
來件 
[蘇路公司工程處八月份報告（續）]  
　　車站 
　　南門車站站房底基已成正趕砌磚 
　　釘道 
　　自一百八十號起已釘至四百號過梅家弄矣 
　　第二段 
　　橋工 
　　第五百六十七號橋東四碼頭第二層洋灰均已打好 
　　第六百零二號橋東碼頭第一層地基洋灰及西碼頭第二層洋灰均已打好 
　　第六百三十二號橋因材料不敷停工 
　　第六百五十四號橋西碼頭第一層地基洋灰已打好東碼頭現挖地脚 
　　第六百七十二號橋東碼頭牆子門子已立好因無黄沙停工 
　　第七百四十二號橋缺沙停工 
　　第七百七十五號橋開河 
　　第七百九十八號橋東碼頭第一層地基洋灰已打好西碼頭已挖出椿頭 
　　第八百十一號橋無料停工 
　　第八百七十二號北牆之洋灰已打好南墻之第一二層地脚打齊 
　　第九百零五號洋灰打完河亦開好雁翅將及砌完 
　　第九百一十四號洋灰打完河亦將開好片石亦開好卽磚雁翅 
　　第九百四十四號洋灰打完河亦開好雁翅候片石 
　　第九百七十四號洋灰打完河亦開好雁翅候片石 
　　第一千零二十號洋灰打好河亦開好候片石 
　　第一千零五十一號洋灰打完河開好雁翅北面將砌完南面亦砌起一半 
　　左邊之木便橋材料已備妥舊橋之大石　在河中者今已拉至岸上可以通船矣（仍未完） 
 
 
 

Page 21

 
 
   
 
 

Page 22

 
 
   
 
 

Page 23

 
 
[上海四馬路葉樹德藥舖]  
内廳翻開告竣擇於九月初八日重新開張 
本舖開設三十餘年發兌道地藥材精製飮片虔修丸散膏丹各種花露藥酒杜煎虎鹿諸膠採辦高麗人參東西洋參毛角鹿茸暹邏官燕經驗參茸戒烟靈丸秘製參燕百補丸景岳百補全鹿丸備冬令之補劑久巳名馳四遠蒙　仕商賜顧者認明三星爲記庶不致誤 
[商辦鎭江信義工商儲蓄銀行]  
本銀行爲便利蘇常揚鎭長江裏下河各處士農工商起見特創信義銀行已禀度支部立案農工商部注册在鎭江西塢街開張依鎭江市面情形凡存欵均照十二個月起利與别銀行僅發週息十個月者不同在本行存欵者長年月息六釐六個月者月息五釐三個月者月息四釐半存付無定期者月息三釐半如六個月未經付利者卽將利作本卽日利上生利并備有支解部以便存欵之人隨時隨意自行寫發支票由本人或别人在本銀行支付所存之銀依期交付與鈔票一様通行誠爲内地紳富官商所不可少之第一要事另有婚嫁儲金養老儲金各法如有父母爲其子女自其初生之年起每年到行存銀十四元二角九分滿二十年可付還婚嫁費五百元少壯之人爲其父母或爲其本身每年來行存銀二十八元五角九分二十年後即可付還娱老費一千元以上二欵如未滿二十年而本人因有他事取回應用者本行仍照週息四釐付還該存戶本利其餘良法美意不可盡述　諸君光顧　請就近來本行照章委辦道遠者請賜函交郵政局或妥實局送到本行均一律照辦妥善 
[元泰號出賣底貨廣告]  
本號自壬寅年出賣底貨以來屈指已五載矣近因歷年所存各貨堆積如山急欲去陳换新兹於本月初八日起格外减價削本售現約兩禮拜爲止所有各種呢絨冬夏西服靴鞋帽襪香水香皂京廣洋貨名目繁多不及備載　紳商光顧請　駕臨法界二洋涇橋南首認明本號招牌方知價廉物美斯言爲不虚也　元泰呢絨洋友號啓 
[奏辦商立溥利呢革有限公司招股廣告]  
啓者本公司之成立係爲劃一軍服挽回利權起見凡通國軍隊服用均歸本公司專利業奉　陸軍部奏咨在案廠地設在清河爲毛料來源偪近之處前曾購該毛料往寄外洋織就呢樣於軍服甚爲適用皮革亦如之先由　睦軍部存欵項下批發官本五十萬兩提倡以資開辦公司一切事權悉照商律辦理公家概不干預另招集商股五十萬兩經本公司刊有招股號單分寄各埠同志合力永集每股收京平足色銀十兩共招五萬股分兩期完繳第一期股銀訂自十月初一日起收額滿即截該股銀概由户部總分銀行匯駁凡認股諸君務祈赶速掛號以後十天之内即持掛號字據將第一次應繳股銀交至上海三馬路户部銀行掣回收條以昭信重如十天後不交銀即不作算其餘一切載明章程内欲知本公司詳細請到各埠掛號處及户部銀行取閱章程可也發起人譚學裴衡謹佈上海掛號代理處譚幹臣寓譚同興陳輝廷寓招商局李雪巖寓南順泰許久香寓耀徐玻璃公司聶管臣寓復泰紡紗公司虞洽卿寓荷蘭銀行朱志堯寓東方銀行廣永盛寓後馬路 
[大東表社廣告]  
本社開設上海虹口北四川路第五十一及五十二號房内有愛而勤金表出售表内有寶石七粒其價每隻計洋三十五元包用二十年如有欲購者每禮拜只須出洋一元由社開彩得表除金表外另有英國所製首飾金鍊脚踏車打字機噐縫衣機噐及各色物件亦可聽得彩者商酌擇取欲知詳細情形請問本社或招本社各經理人至貴客處面詢亦可特此廣告 
[聲明劣子]  
特啓者劣子桂發不務正業專事遊蕩且有私贖田單轉手抵押之事似此胆大妄爲誠恐再生枝節特告大衆親友務各留意以後桂發倘有借貸及揑造單據抵押買賣概勿作准如或受欺與余不涉特早聲明　住居靜安寺西八九圖王瑞卿告白 
[聲明]  
虹口乍浦路爕和錢莊孫裘朱徐勵合開今裘朱情愿將股份及生財店基等一切推併徐勵執管股本餘息及賬目等項照賬算明憑中交清裘朱不另立收股據議據批銷作廢今割根之後一切均於裘朱無涉今改源餘爲記恐後無憑特此登報聲明　源餘莊徐勵啓 
[第一靈藥　鹿芝舘馳名兒科囬春丹]  
專治小兒急驚傷風咳嗽哮喘啼吐乳夜啼哭無涙寒熱往來瘧疾痢疾撮口臍風與及一切疑難之雜症書所未載醫所未讀萬病一切藥到回春神效無比○八寳驚風散○珠珀保嬰丹俱每丸大洋一角○琥珀抱龍丸一角○萬病回春膏一元○珠珀點眼藥每瓶一角○光明眼藥五分○茄南氣痛平安丸每瓶二角○立止牙痛散一角○立止肚痛丸五分 
廣東鹿芝館分設上海老巡捕對門分枝杭州清和坊分枝蘇州閶門中市 
[血病要藥]  
租傳單方紫金膠專治一切血症百試百驗無論男女咳血吐血痰血崩漏血症每服二錢立刻見效連服數日包可斷根每洋四錢遠埠信購信力自給○上海小東門内北城脚○永和堂發兌 
[照像不求人]  
本藥房旣向各國名廠購運上等新巧照像應用一切噐具嚮我國民大蒙海内稱揚然本藥房有愧焉兹特將照像各法編譯成帙名照像全璧以副　諸君雅愛此書包羅最新照像方法乃照像家所必不可少者也惜乎出版無多祈速購取爲要　每册價洋五角　上海華英大藥房啓 
[大東表社會]  
本會開設上海北四川路第五十一及五十二號門牌現需延聘經理人倘有熟悉情形者經理用錢格外從豐此佈 
[香港太古糖局車糖出售]  
本行由港自運ＳＣ唛冰糖ＢＡ唛五温Ｂ唛四温半ＣＷ唛四温二五　唛四温　唛三温七五H唛三温車糖出售如　貴客欲買祈請到本賬房面議買定卽收定銀如過期不出將定銀罰去特此佈聞　上海老太古洋行謹啓 
[願學繙譯者鑒]  
五月半起夜館添授英文繙譯信札作論月脩兩元拼法新編兩角半秘訣讀本初二集均六角在三馬路通學報館發售 
[老太古告白]  
倫敦崙格西火險公司　柯里仁火險公司叭哈定火險公司雙司勞洽火險公司　家定火險公司 
啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寕波鎭江蕪湖九江漢口宜昌蘇州杭州沙市烟台天津牛莊等處　貴客欲保者請臨面議可也特此佈 
[面如冠玉]  
本堂得唐代内宫秘方創製助媚添嬌裝麗散專治男女面上黑氣黄氣油膩雀瘢酒刺以及烟容汗瘢等類尤妙在能使粗糙皮膺變成細膩用之旬日即面如冠玉氣象光華迥非香皂香水所可同日語也每瓶四角上海今遷移進盆湯弄黄全茂酒店對門壽華堂啓 
[失票聲明]  
今遺失會餘莊一萬六千另九十八號二十期票元二百四十兩已向該莊說明作廢特此佈告　新泰恆啓 
[聲明]  
小號同事蔡芝連今已分手如向各寳號賒取貨物騙取銀洋等概與小號無涉特此聲明以免後論　陶正昌啓 
[患白濁者注意]  
余患淋濁之症久矣每遇酒色即發發則醫治數月始愈然終難斷根今春病又大發購服某醫止濁丸反加血淋重症小便脹痛欲死苦不勝言幸舍姓云前患白濁曾服望平街大隆藥房立止白濁丸而愈至今不發余求愈念切當晚購服大隆藥房白濁丸果然頃刻之間濁止淋通不三日藥盡而病亦全愈矣妙哉妙哉久年痼疾一旦脫除可見三日斷根之說信不誣也刻下氣體强健續服該藥房壯陽延壽丸極有奇效内子已懷六甲心感誌謝同病者其各注意滬城小東門内陳伯葵報告 
[公信洋行五金什貨廣告]  
今本行在外國名廠專辦五金什貨物料精良貨色各樣花磚堅固價值公道向爲中外紳商稱許今更到有新式各貨如有意購定者請移玉至本行面訂是荷　五馬路公信洋行謹啓 
[寶順洋行保險]  
本行設申最先辦理火險歷有年所敝公司在上海創立百餘年資本頗巨賠欵迅速恐未周知爰特登報無論行號棧房生財家私一律可保價極克已倘荷見顧請至二馬路外灘本行賬房面議此佈 
[不愧毒門聖藥謝]  
余今夏道晉上海蒙至友不棄終日酒地花天初走長三么二繼戀土娼野妓不意野妓之染毒則甚易回里後小便稍有淋漓日久滿身紅班陽物腫爛且淫毒過染妻子蔓延不休幸購二馬路京都天寳齋毒門聖藥八寳化毒丹一料珠黄下疳散二瓶内服外敷不半月夫婦全好刻余飲水思源有意普傳奉勸爲客者土娼野妓切莫久戀并謝貴寳齋製藥果秘揚名萬里　杭州服藥愈姚氏子敬錄 
[艸帽機器出售]  
啓者本行今有製造艸帽機噐數部如欲購者本行有洋人代爲敎習一月或二三月均可不取敎費購者可圖重利問北京路十號長樂洋行賬房面議可也 
[餘屋召租]  
二洋涇橋北堍天餘對面永發源號内樓上有餘屋八間出租如合意者房金面議特此登報聲明　永發源告白 
[遺失提單]  
今遺失ＳＴ，ＢＥＤＥ船進口第一號提單一帋計太州煤五千零七十七噸半與海關說明此單作廢望各寶行切勿收用特此聲明　天祥洋行告白 
 
 

Page 24

 
 
   
 
