# 1882 - 48 - 4903164

 

Page 1

 
 
   
 
 

Page 2

 
 
[賀年啓] [  申报館主人謹啓]  
　　陽回谷黍肇一百五日春光煖入屠蘇開二十四番風信當衡正階平之世値星迴斗轉之期萬彚呈輝九垓溢慶敬維諸君子有壬集福當午延釐在朝則拜冕呼萬頌光華于復旦守土則建牙開府承雨露于當陽才誇倚馬之雄摛藻而聲蜚瑣院富協得犀之兆持籌而名勝瞿塘春游乘金勒之驄楊柳共靑旂一色喜報聽玳梁之燕椒花與緑醑同芳引企矞雲良殷祝露本館新闻博採舊例仍循南北洋電報遙　綸音捷遞千萬里風聲逖聽管見頻參夙荷垂靑齒惠感揄掦之廣時逢剪綵心儀深頌禱之私肅修駢簡恭賀鴻禧敬請新安惟祈霽照不宣 
[風氣日開說]  
　　大凡國家欲求長治久安富庶强盛必主聖臣賢勵精圖治而後可中國爲聲名文物之邦爲海外各國所景仰顧自三代以後非無郅治之道非無强盛之时而其所以爲治者猶有所未盡焉至於本朝而法制乃大備矣海外各國通商互市自古無此其多近來則不啻聯薄海之交而合中外爲一家朝廷深知通商之利而與大臣殫思竭慮以求長治久安之策計惟有先謀富强於是以合肥相國綜北洋以治其内今又以湘陰相國綜南洋以治其外總理衙門王公大臣握其摳要有利必典有弊必除蓋自三代以後從未有如今曰之盛者已中國旣與泰西通商則必仿泰西之法以自圖富强而所以謀富强者道仍在已而不在人也開製造局以仿造西人機器開拓萬古之心胸一新斯人之耳目輪舶飛行無違不届而招商一局且蒸蒸有日上之勢開平煤礦出煤日繁地不愛寳於此益倍電線之局設於去冬今則漸將推廣南京一線亦已通報矣將來漢口一路亦必推行由是而浙江諸府亦擬旁通曲暢蓋中國已知此事之實爲利便則行这必無窒碍而其事不難廣行也鐵路一事中國猶遲疑未决然開平已成小鐵路一道以爲運煤之用其端倪已經呈露津沾擬創鐵路前雖有中止之信而近日傳聞又有將次與辦之説倘創辦一處而人知其益則亦必急步後塵吾知此事之興亦必不難此皆所以求富之道也若夫水帥則延請西人專心訓綀如天津水師一旅亦旣練有成效西人亦極歎賞　各直省水師雖未能一律以西法訓練而瀕海諸省則亦頗有可觀陸兵則洋槍小隊前已著有成績今但能擴而充之當亦無難日進於精者至於砲臺扼要水雷密布凡諸海口各有防禦之法則所以自强者亦未當有遺策矣南北兩洋和衷共濟而内外百僚又復大法小廉爭自奮發競爲濯磨以求用於郅隆之世言官臺諫並能直言極諫拾遺補闕一無罣漏如是而中國有不日見興隆者哉夫天下事在乎人爲而已卽如上海一隅濒海湫隘向來不足見重於天下今得西人治之而道路坦平一變而爲繁庶富足之地觀於去年西歴一千八百八十一年工部局所刊録之西文清單内開本年共收捐銀二十四萬七千三百四二八兩一錢二分連前年存銀三千九百六十兩零一錢二分合計二十五萬一千三百零八兩二錢四分其收數亦不可謂不鉅矣而其用欵則僅就本年修治道路濬通陰溝等費已用至七萬零一百零五兩零八分如以巡捕工資以及一切費用等數竟透用一萬一千五百五十五兩一錢三分今年預定修治橋梁道路等項已屬不敷三洋涇橋擬攺爲鐵橋擬定今年用銀七萬八千四百兩大约須透用一萬七千零七十兩兩共計須多用二萬八千六百二十五兩一錢三分而捐例仍復照舊並未有如於額外故擬借股銀三萬兩以彌透用之數工部局用心如此籌畫又如彼夫是以上海之地愈見繁盛而行旅皆願出其途商賈皆願藏　　　 
其市爲通商各碼頭之處今年自來水將成居民舗户更得飲基和而沐其徳勢必來者不去去者復來房租地皮益見昂貴而人亦無所吝惜誠以此間樂不至興黃烏之嗟也上海如此他處亦不妨類推倘中國之有地方責者亦能如西人治上海之法則中國之地大於上海者正復何限又何難各處仿效使中國竟成極樂世界豈不大快也乎然今日之中國已非復曩日之比曩者見西人之事睹西人之物皆羣相詫怪决無慕效之人今則此等習氣已覺漸攺不但不肆譏評而且深加慕悦從此日擴日充有治法更有治人吾知中國之振興當有不難操券者矣牖下書生謹當拭目以俟之且傾心　翼之請以此言爲蒿矢可乎 
[本館自己接到電音]  
　　本館於去臘二十八日接到在津友人專發電音到本館有十二月二十五六日諭旨四道因是時本館業已停公是以未及登錄今日報章開始卽行謹敬譯登○光緖七年十二月二十五六日奉上諭禮部左侍郎着張澐卿調補未到任以前着徐郙兼署工部右侍郎兼管錢法堂事務着　毓汶補授未到任以前着徐用儀署理徐用儀所署都察院左副都御史着張家驤署理欽此同日奉上諭左宗棠奏遵　查辦事件先行覆陳大槪情形一摺湖北候補道楊宗濂着先行革職聽候查辦湖北漢黃德道何維鍵着部開缺送部引見湖北候補知府李謙着彭祖賢查看甄别其餘應查事件仍着左宗棠詳細查明據實具奏欽此同日奉上諭童華等奏遵旨再行確查據實覆奏一摺據稱史部於鄧天符擬補郎中一案經承辦司员囘眀各堂公同照章議駁旋因兵部援案咨查復經查出已故户部郎中汪朝棠准補之案與鄧天符請補题缺事同一律回堂援案照准萬青　實無授意司员各堂官爭之不得及袖出一稿之事等語此案旣据逐欵查明卽蓍毋庸置議承辦司員於初次議駁之時未能查出成案率行定稿實屬疎漏着查取職名照例議處並着吏部將各項補缺章程詳加釐定務歸劃一毋得辦理兩歧欽此同日奉旨江南織造仍　文琳接管欽此 
[第一次交銀]  
　　中俄和議旣定所有中國應付俄國之銀現據外國新聞紙稱第一次應付者已由倫敦巴林洋行經手付交俄國矣 
[輪船北上]  
　　去年臘底招商局海定興盛兩輪船開往天津人颇疑之以爲河冰已堅輪船安能進口近日接到天津發來電報知兩輪船業已抵津現在又有豐順輪船開行北上聞河内並無冰凌輪船不難行駛也 
[鐵路傳聞]  
　　北京西人來信言傳聞中國擬造鐵路一道由大沽至天津由天津至都城其需費數目已有駐津之日本領事開一清單送呈津道轉呈李伯相大約當可興辦也信中又言中國設立電線並無人以風水之説相撓今若創造鐵路想亦必無阻撓者風水説自此或可關除矣 
[台匪近信]  
　　客臘十七日傍晚時有台州人自仙居到温郡述及土匪黃金滿現在遁匿仙居三十三都居溪庄山底其腿傷已愈故智復明槍匪之歸附者漸夥計貼身黨羽共有二十餘人朝夕相隨不離左右十一月杪在臨海仙居交界處戕死汛官焚燒民房次日駐紥台府各楚勇饼台協管兵同往捉拿該匪尚敢拒數及聞四面圍兠始同二十餘人退回居溪該處向派楚軍一哨以防匪類進出哨官葉三元職居協鎭久經戰陣是晚與匪攻擊許久竟無一人擒獲迨至四鼓時親赴縣署請撥兵丁程道村明府答以縣内僅有數十名兵勇守城正虞單薄未敢再行分撥因是擬議多時一無善策葉哨官欲連夜招勇以冀一鼓而擒緣程明府早有賞格榜示無論軍民人等擒獲此匪給予足數紋銀五千兩並保舉守偹如匪黨同類能將此匪擒献者非但免罪並賞千金及保舉官職等語葉哨官自知係該處駐防倘　脱逃定干切貢故急欲募勇住　詎天未曙時卽聞探稱該匪等於五鼓時竄逃此處山徑纷繁黑暗之中實不知從何路而去於是一塲熱閙竟成畫餅嗣聞金滿竄入永嘉邊 
 
 

Page 3

 
 
境柟溪山底四十五六七五十五十二各都招雇洋槍打手意欲戕害地方官爲匪黨之被誅者報仇是以張明府於十八日派幹差五名帶同　役十餘人前往各都圖密查暗訪矣 
[元旦失愼]  
　　元旦日夜半二點鐘時本埠小東門内海防署西首失愼除夕各家多通宵不寐元旦日又不免稍有酬酢入夜無不早臥俱已深入黑甜及爲醫報驚醒一時張皇矢措該處鋪户林立其時東風微動故向西燒去火由廟北店面飛越朝南店面各水龍雖馳往撲救無如元旦集人甚難待傳到執事趕往已火勢燎原不可嚮邇慶雲銀樓後面隔河有作塲房屋六幢火由橋上過去亦遭燓如在城印官均親臨彈壓督穀計燒燬店面共三十九幢連後面房屋約共燒去一百七十餘間其起火之由傳言不一該處地甲報縣第謂在晋豐燭店慶雲銀樓一帶後面起火亦不能指實云 
[道憲晉省]  
　　本埠開道盡憲劉觀察於昨日午後二點鐘出轅至小東門碼頭乘鐵皮輪船前往金陵賀年聞到彼後再行赴蘇賀年然後　　 
返斾云 
[買腐啓釁]  
　　本城道署馬夫某甲於昨日十點鐘時向大東門内曼笠橋南堍楊姓豆腐店買豆腐六文該店以隔夜豆腐給與甲稱此係隔夜者須得退換否則還錢該店堅不肯換又不允其還錢致相齟齬店中人遽出惡言詬詈馬夫忿怒將其油豆腐掀翻於地即被該店男婦拖進店中毆打拳脚交加而樓梯上不知何人取物擲馬夫將其頭顱擲破鮮血迸流乃始罷手其時聚觀　已擁塞街衢正在難於排解適松海防劉司馬上海縣莫邑尊自上道轅回署路過該處該馬夫之父已聞信趕到卽攀邑尊之輿禀訴邑尊令其投署控告嗣經該處地甲到塲不知曾否涉訟抑或調停過去也 
[游園多事]  
　　本城城隍廟内豫園亭台花木頗饒勝致每逢令節老少男女前往燒香兼爲遊覽者殊屬熱閙剪綹輩乘機攫竊甚至行搶婦人首飾近日有被當場獲住或送岳廟巡防局或送穿心街北局懲辦並有領同孩子往遊以致走失者沿途尋訪頗形紛擾云 
[緝捕瑣聞]  
　　英會審公堂於歲盡正初停訊前經列報兹於今日爲始照常辦公租界中之無業流民以新年賭博例所不禁隨致沿街擺賭攤者不可勝數又或就小茶館及年糕舖開設賭塲捕頭於初三日令中西捕先將沿街賭徒拘拿俟過初五日應將茶妨糕肆賭犯一律拘拿送　云初四夜俗例爲接財神之期　捕見放鞭砲者以其于違租界章程咸帶至捕房管押俟送官議罰人數甚多或有繳洋一元者准其出外聽候傳訊按會審公堂常例凡遇違規放爆竹者例罰四開洋一枚以示薄懲刻在新年未知能否變通辦理也 
[解毒獲效]  
　　木棉蘆花之足以救吞生鴉片烟久經著效兹悉初二夜本埠小東閂内老學前楊義興銅鎖店學徒浦東人錢鑑全因口角氣忿吞服洋烟二錢許旋經人知覺爲用木棉蘆花如法灌救得以吐出人遂無恙近來木棉蘆花各處頗有售送卽如本館及南市大亨衣莊均有出送而棋盤街安和祥廣東店亦有木棉蘆花售賣每斤約價洋二角云 
[恭和原韻呈請松堂仁兄大人藻政]  
　　酒國終年自有春逍遙物外一閒身見詩輒好將成癖聞善能行不算貧筆熟蠻書工作草文翻象寄廣傳薪噪稱别墅洵幽絶可否窺探許我頻將詩權作數行書爲謝多情惠鯉魚達士果能寛世界神仙本合好樓居一門友愛人難及卅載交游我不如翰墨因緣從此契　談快挹雅懹虚愚小弟樵沅張铭銘經未定革 
[前讀瑶莗輕蒨婉一種風味膾炙人口爰步原韻勉效西颦卽求松堂四哥大吟壇藻政]  
　　一家天地合爲春樂事都歸物外身雝雁宜推齊案舉嗷鴻待拯釋民貧羣昆列序應名玉令子成行定荷薪退食餘閒聊靜坐哦詩呼酒小樓頻載酒豪懹又載　異鄉風味話鱸魚煙花豓體騷人致江水奇觀逸士居鮐背壽徵祈爾介象胥詞令問誰如方知人説項斯善名下流傳果不虚辛已除夕鄉愚弟顔若張終待删稿 
[光緒七年十二月初八日京報全錄]  
　　宮門抄○諭旨五道錄前○鄂撫彭奏爲審明懲辦摺子○又奏造船缘由摺○又奏三汎安瀾摺○水師李奏巡閲事竣回駐日期摺○江督劉奏叅革守備片○又奏請免騎射片○十二月初八日吏部翰林院正紅旗値日翰林院見十七名○載瀾由東陵回京請安○靈中堂雍和宮熬粥覆命○熙拉布實廷各假滿請安○山西巡撫張之洞請訓○補用總兵崔偉謝恩○李郁華預備召見○召見軍機李郁華張之洞○皇上明日夘正二刻至大高殿拈香○○湖北巡撫臣彭祖賢跪奏爲拿獲行刦拒捕盗犯審明懲辦恭摺仰祈聖鑒事竊照黃岡縣職員葉煥枝家於光緒五年正月三十日夜被刦銀錢首飾衣物拒傷其子葉訓秦等又監生劉堉斌家於六年三月二十七日夜被劫錢物拒傷其母游氏等各案據該縣知縣恒琛戴昌言前後將勘騐綠由其詳批飭緝究詳叅嗣枼煥枝一案疏防後二叅限　劉堉斌一案疏防限滿開列職名題叅在案旋據該縣戴昌晉詳報比據兵役於六年十二月十九二十三等日先後拿獲匪犯李仁得高老三邱中绑祭序舒並起獲原贓又有胡正典卽吳會山一犯捕拿時自行投河溺死經該縣騐明提集各犯研訊據蔡序舒供認起意紏夥行刼劉堉斌家拒傷事主李仁得高老三供認聽從行刦劉堉斌家葉煥枝家邱中綁供　聽從行刦葉煥枝家等情不諱批飭黄州府英啓督審懲辦該犯將序舒在監思病身故由府檄委武昌縣騐訊辭攘　據該府督同該縣審明將李仁得高老三卽吳會山邱中绑就地正法具報兹據該縣錄叙全案供招由府詳經湖北按祭使蒯德標核明轉詳前來臣詳加查核綠蔡序舒李仁得高老三卽吳會山邱中绑籍　黃岡河南光山等縣游漡小貿度日光緒六年三月二十七日蔡序舒會遇現獲之李仁得高老三卽吳會山與已死之胡正興在逃之徐之潰吳湘唤卽張會山詹世音共道貧難蔡序舒糾允行劫卽於是夜分帶刀棍鐵尺一共七人偕抵事主劉育斌門首蔡序舒胡正興撞門進内劉育斌之母劉游氏及族叔劉潰元雇工田登貴驚起喊捕蔡序舒用刀拒傷劉游氏額顱胡正興用刀拒傷劉潰元偏右胡正興用刀拒傷田登貴頂心左肩甲並砍落髮辫嚇禁聲張　得錢兩各物分携至僻處按股俵分各散該犯李仁得高老三先於光緒五年正月三十日與現獲之邱中绑已死之胡正與在逃之徐麻札詹世音江姓並不知姓名一人會遇徐麻札起意紏允行刦卽於是夜一共八人各帶刀棍偕抵事主枼煥枝屋後胡正興劈開後門進内葉煥枝之子葉訓秦葉訓芸起捕邱中绑用棍毆傷葉訓秦左手食指胡正興亦用刀戳傷其右肐肘　劃傷葉訓芸左手腕嚇禁聲張搜劫銀兩等物俵分各散事主枼煥枝報經該前縣恒琛劉育斌報經該縣戴昌言會營勘騐詳緝　此據兵役先後拿獲蔡序舒李仁得高老三邱中綁起獲所　原賍夥盜胡止興於兵役追拿　自行投水身死該縣戴昌言騐明傳各事主認領原贓　犯訊供通詳批飭解黃州府督審該犯蔡序舒在監患病身故由府徼　武昌縣知縣蔡炳榮騐訊詳報該府隨督審明確將李仁得高老三卽吳會山邱中绑就地正法具報兹據錄叙全案供招議擬由府詳經湖北按察使蒯傳標　明轉詳前來臣覆核無異查定律强盜已行但得財者不分首從　斬等語又湖北省奏定章程　獲强刼罪于斬决各犯地方官於訊明後就近解府督審確實卽就地正法歴經照辦在案此案察序舒起意紏夥行刼得贓拒萬事主一次李仁得高老三各聽從行刼二次　中綁聽紏行劫一次拒捕傷人實屬兇暴昭著自應按律問擬蔡序舒胡正興李仁得高老三卽吳會山邱中绑均合依强盜已行但得財着不分首從皆斬律擬斬立决蔡序舒已在監病故胡正興已自行投水身死李仁得高老三邱中绑均已遵章就地正法均毋 
 
境 
 
 

Page 4

 
 
庸議獲贓巴給各事主　領未獲各贓同逸盜緝追另結爯葉煥枝案首夥八人雖於三叅限内拿獲夥盜三人投水自盡一人獲犯及半未獲盜首仍　按限開叅劉堉斌案首夥七人已於二叅限内拿獲首夥四名獲犯過半兼獲盜首原叅限緝之案應行查銷是否允協除全案供招送部外理合會同湖廣總督臣李瀚章恭摺具陳伏乞皇太后皇上聖鑒敕部核覆施行謹奏軍機大臣奉旨刑部議奏欽此○○湖北巡撫臣彭祖賢跪奏爲湖北省委員承造直隷續增剝船恭摺仰祈聖鑒事竊准户部咨奏明湖北省應造直隷續增剝船三百隻務於九年春間解到天津以濟起撥新漕要用其製造材料式樣支銷費用數目保固驗收切結查照成案辦理造船工費專在於該省解部漕項欵内墊用作正開銷不准動用漕折銀兩如漕項不敷另行籌欵墊用等因咨行到臣當經札行司道遵辦去後兹據湖北布政使王大經督糧道惲彦琦詳稱遵查此次湖北省應造前項剝船業經詳委候補道張之淵在沿江地方設廠督造所有船式丈尺及需用木植悉照上届辦理並將各船編列字號船旁刊刻承造官銜及打造匠役姓名用專貴成所需船價運費俱照上屇報明成案每船一隻酌給工料銀二百三十四兩三錢五分四厘運費銀四十兩核計湖北省挑造船三百隻共需工料七萬三百六兩二錢運費銀一萬二千兩遵照奏明之案在於光緒七年漕項欵内動支尚有不敷俟收存八年漕項湊濟供支作正開銷工竣後卽飭承造之員解津備用再將支銷細數分别造册出具保固限結通齎核銷其例價不敷每支應扣工料銀二十六兩以及由鄂赴直沿途風水阻滯耽延頭舵水手人等所需口食槪照成案籌給津貼以符定　等情詳請奏咨前來臣覆核無異除咨明户工二部外所有湖北省委員承造直隷續增剝船緣由理合會同湖廣總督臣李瀚章恭摺具陳伏乞皇太后皇上聖鍳謹奏軍機大臣奉旨知道了欽此○○湖北巡撫臣彭祖賢跪奏爲荆江三汎安瀾萬城大隄防護穩固恭摺具陳仰祈聖鑒事竊查荆州府萬城大隄濱臣臨長江爲全郡及下游田廬保障最關緊要本年輪應臣前往督防因値此路防軍分别裁撤臣應在省率同司道妥爲押送安插曁籌辦京協各餉事宜不克分身前往恭摺　明飭委荆州府知府蔣銘勳督同文武員弁親駐隄所妥爲巡防在案兹據該府禀稱本年自夏徂秋川江及漳河諸水屢次盛漲建汛直下水勢洶湧最大之時高過楊林洲石磯四尺有餘兼之風雨時作波浪冲擊　有洗刷矬埸之處各工節節險要經該府親駐工次不惜重資設法搶築完固並督飭在工文武汛委員弁晝夜梭巡防護幸得化險爲平現已節屇霜降水漸消退全隄穏固普慶安瀾等情前來除仍飭實力巡防俟水落歸槽卽將應修各工詳細履勘乘此冬晴水涸循例泒工興修以禦來年汎漲外所有本年防護荆辦萬城大隄三汛安瀾缘由謹會同湖廣總督臣李瀚章恭摺具陳伏乞皇太后皇上聖鑒謹奏軍機大臣奉旨知道了欽此○○江南長江水師提督奴才李成謀跪奏爲恭報奴才巡閲管伍事竣回駐太平府日期恭摺仰新聖鑒事竊奴才本年三月初十日馳赴吳淞海外會操兵輪各船事竣五月二十五日遵例出江巡閲晉駐岳州當將起程日期恭摺奏報六月二十六日奉旨知道了欽此奴才拜摺後遂卽起椗上巡提標中營　溪營湖口鎭標安慶華洞湖口三營湖廣漢岳兩標八營上游事畢由岳返棹適値前兵部右侍郎臣彭玉麟由江西巡抵漢陽營比經面商一切隨進巡吳城饒州兩營順流下巡金陵營曁瓜州鎮四營按閲營伍所過各省日期隨時會同各省撫臣具奏在案奴才於十月初一日回駐太平府卽督飭各標營將認眞操練實力巡防勿許稍事鬆懈以期仰副皇上厪念江海防務之至意所有奴才巡閲營伍拿竣回駐太平府日期理合恭摺具奏伏乞皇太后皇上聖鑒謹奏軍機大臣奉旨知道了欽此○○劉坤一片再候補武員均宜束躬自愛方足以俻異日之干城兹查城標中營候補守備吳正文有私開烟舘情事實屬有玷官箴據保甲局禀經札飭中軍副將譚碧理查明禀報前來臣復核無異相應請旨將儘先守備吳正文卽行革職以肅營伍而儆效尤理合附片具陳伏乞聖鑒訓示謹奏軍機大臣奉旨着照所請該部知道欽此○○劉坤一片再軍營打仗受傷人員如實不能綀習弓馬例准免其騎射兹查有總兵銜准補淞北營副將綦高會記名提督淮揚鎭標左營恭將土樹楠儘先副將淮揚中營遊擊田恩來管帶新湘右營儘先補用副將楊子吉管帶江蘇撫標親兵營升用副將儘先叅將劉光才儘先守備署蘇州城守營左軍守備夏元齡該六員實係從前齏奮勇打仗受傷深重不便弓馬合無仰懇天恩俯念該員等受傷較　免其騎射敕部註册以示體恤除將各該員受傷部位履歴咨部查核外理合附片陳請伏乞聖鑒訓示謹奏軍機大臣奉旨着照所請兵部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
