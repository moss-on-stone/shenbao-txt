# 1916 - 130 - 4915536

 

Page 1

 
 
   
 
 

Page 2

 
 
時評 
[紙幣不兌換（默）]  
　　前數日傅言中央將發行不兌換紙幣未幾又傅因内閣反對而取消之國人方以得免於惡幣之禍爲幸而不謂所取消者爲不兌換紙幣而代之者即爲紙幣不兌換以向所兌換之紙幣迫令停止兌換於是一轉移間而不兌換紙幣徧全國其法較發行爲便其效較發行爲廣盖今日而發行不兌換紙幣自心無人信用故不若即以兌換紙幣無形變易之爲無可抵抗也嗚呼中國財政家之手叚可謂敏妙矣 
雖然其如害國家而禍人民何 
[專電]  
　　北京電　昨因中交兌劵奉禁取現江統領吳總監王兆尹恐人民設有誤會大局益形搖動立集紳商開大會議公决一面仍請政府亟籌救濟善法一面派員分途講演擔任維持地面旋即會銜出示所有商民買賣凡在一元上者槪用紙幣一元以下現票聽搭違則依例執行商會又出白話佈告述明政府此舉爲國爲民已令兩行籌出幾種辦法（一）多做長單押匯（一）國内滙兌不要滙費貼水（一）存欵加息（一）設銅元兌所多鑄輔幣以便商民 
　　北京電　馮張倪又有電致項城略謂保留總統一節南京會議亦將議及請將大權全交内閣否則難調和並請電示眞意俾與南軍開議請其取消退位要求 
　　北京電　聞項城提出續戰意見三端交院取決（甲）疏通外交方面預杜牽制（乙）擁護中央軍隊勗使効命（丙）中央與未獨立省意態須歸一致 
　　北京電　史紀常上維國本摺批所陳於治亂頗有見地交院核行 
　　北京電　儗再派袁世傅等往晤張馮倪作最後商榷 
　　北京電　徐世光代表政府以導淮經費各義向美國借三百萬金元息七釐實交九二還期三十年聞已簽約 
　　北京電　國務院昨爲魯事加班議畢拍致該省疆吏萬急密電一道指出應特别注重者四先事預防者六 
　　北京電　昨開魯事會議段主席東海亦到提商四項（一）對付外交（一）防範亂事（一）覊縻軍隊（一）保護商民 
　　北京電　頃由國務院電各省痛駁南方組新政府畧謂北京政府依法成立豈少數革命首領所能廢除首都由國會决定各駐使所在地載之約章豈得擅易大總統地位按根本大總統選舉法選舉豈能指派至派黎公尤駭聽聞黎居京守法豈肯受指派此而可忍國將不國尊處如有意見逕電寗請馮張倪三公會各省代表討論云云 
　　北京電　叚電十五省各派上級軍官二員來京參與緊急軍事會議 
　　北京電　内閣將發暫行政綱所取主義外交親近財政節流軍政統一行政維持 
　　北京電　昨午靑年會延　界宴會其目的在聯絡感情交換消息 
　　北京電　昨晚急電張勳令赴某省協防 
　　北京電　昨傅段入府交詢三要件（一）整飭政治密計一規畫魯省國際間要畧（一）防範危險與籌維手續 
　　北京電　中央派沈金鑑赴津敦促熊鳳凰來京 
　　北京電　閣議儗訂武裝警察組織法俟協商定通令各省籌備 
　　北京電　昨派員往蘇魯奉吉黑等省撫視軍隊聞含有重要關係 
　　北京電　靳雲鵬張勳各增師近萬請加軍費交院議覆 
　　北京電　密電湘鄂努力整備軍務維持秩序 
　　北京電　劉冠雄由厦電告赴銅山巡視陸軍畢月望可回京 
　　北京電　中交鈔票市已止兌 
　　北京電　教育部昨頒第一號部令在校生槪不准應各項考試犯者以違規論師範畢業生在服務期内一體停考蓋爲紛報文官考試而發 
　　南京電　政府頒佈國家銀行暫停兌現令商民驚恐萬狀風潮甚烈今日商會開會籌議對付方法 
　　南京電　馮將軍發起之大會議各省代表到者寥寥確有延期說 
[東方通信社電（日本人組織）]  
　　東京電　中國交通兩銀行之停止兌換巳爲日本財政界豫料所及因此尙未受大打擊故頗樂觀惟爲中國市場之紊亂今後目必受其影響須大警戒其善後之方針巳經主要之實業家協議不日或可現其成案云　　　（十四日） 
　　北京電　北京政府旣下禁止中國交通兩銀行兌換之令復恐外國方面提出抗議大爲憂慮而民間亦抱非常疑懼之念因作萬一之備故食料品等非常騰貴　　　　（十四日） 
　　濟南電　山東鄒平（譯音）縣之官民一致樹獨立旗派遣代表赴周村之革命軍本部聲請歸附　（十四日） 
　　濟南電　濰縣革命軍與第五師之講和談判形勢忽變有决裂之形勢　　（十四日） 
　　東京電　五月上旬日本對華貿易計輸出四百九十二萬元輸入二百二十萬元（十四日） 
戰電 
[（英人路透電）]  
　　巴黎電　今晚公報云亞伏柯爾有活動之砲戰德軍猛轟加伊萊特叢林法軍陣地及末斯河右岸法軍第二道陣線他處無重要戰事）十一日） 
　　巴黎電　今日下午公報云德軍夜圖逐走佔據摩爾化末山坡之法軍未果敵軍進攻兩次均爲法軍所敗自亞伏柯爾叢林起至摩爾化末止有砲戰頗烈杜哇芒至伏村境亦有猛烈之砲炎今晚公報云末斯河左岸之戰事已使法軍擴張化柯爾東南之陣地德軍在摩爾化末及庫米愛萊境發砲轟擊並猛轟化特洛芒叢林與伏村間法軍第一道陣線末柯河東之德軍在杜哇芒砲臺東南進攻完全敗退陣線他處砲隊頗尖動　　（十二日） 
　　倫敦電　今晚英軍公報云昨晚敵軍猛轟後佔據凡爾美萊東北英軍陣線之戰壕五百碼夜間英軍回攻奪回失地一部分今日復有步軍戰事附近砲隊亦大爲活動英軍轟擊庫安希對面敵軍陣地舍此之外僅有砲隊小戰事　　　（十二日） 
　　彼得格勒電　美索波台米亞境現成戰略重要之地土軍於此聚集重兵且受德奥之助蓋以英軍所獲之奥砲可爲證也俄軍現沿底格里河支流第亞接河進發距加尼金十七英里該地控制通貝格達之大路土軍防守甚固戰 
地天時不佳故難前進　　（十三日） 
　　倫敦電　杜白林司令部稱又有一死刑改爲終身監禁尙有十一人判定監禁多至終身少至一年今軍法裁判處對於杜白林亂黨已辦理完畢刻方審訊各區所捕之人此次亂事情勢頗重且與與國陰謀有關生命財產之損失又復甚大故總司令不得不用嚴刑以懲治主謀造亂率兵拒戰之著名亂黨俾謀亂者有所儆戒而知叛君殺人者在法不赦　　（十一日） 
　　杜白林電　今日下午愛士葵與查爾末斯爵士及法律官在杜白林宮會商甚久陸軍當道宜稱被拘者已有三百餘人押至他處監禁（十二日） 
　　倫敦電　愛爾蘭臨時政府宣言書署名之人今又有康洛萊及美克特摩特二氏受鎗斃刑　　（十二日） 
　　倫敦電　愛士葵今日抵愛爾蘭首府杜白林有 
見者謂愛自郵船登岸　　殊疲乏其面容之嚴肅爲向所罕覩　　（十二日） 
　　倫敦電　下議院審查强逼軍役議案巳於今晨告竣豫料下星期可成法律　（十一日） 
　　紐約電　華盛頓訪員稱德牒適增時局之糾紛使美國不能力迫協約國承認其要求蓋若美國極力與協約國交涉則不　受德國之指揮而爲之也故美國答覆最近英牒之文何日可以發出今尙未定（十二日） 
　　華盛頓電　國務卿命駐德美國大使非公式詢問德政府如何懲辦擊沉蘇塞克斯船之潛艇司令　　（十二日） 
[公電]  
　　東京黄興來電　國會議員通信處議員諸公鑒當國會開幕之始公等發奸摘伏苦心防範雖方法不同矢忠共和則一奸人乘機離間遂敢敗法以逞癸丑之役武義未伸神聖不可侵犯之立法機關竟被暴力蹂躪國危民痛袁氏習其可欺竊國稱帝滇黔桂粤兩浙仗義致討公等主持正論以爲後盾民意始彰國賊勢窮尙思負固望速設法騙除根據約法解决一切早定國基興甫由美抵東仍當盡匹夫之責竭誠相助共和統希諒鑒黄興 
要聞一 
[中國今日之新總統]  
　　十二日英文京報社論題爲中國之新總統其文略謂總統之交替今已成憲法上之事實不復成問題矣據今日路透電傅廣州已奉黎元洪爲中華民 
 
 
 

Page 3

 
 
國之新總統誠哉其爲歷史上之大舉動也南京武人派之舊思想北京官僚派之無决斷適以促成南方明白事理者之偉大作爲耳南京方行其曖昧之計畫北京方抱羅掘財政之幻想面廣州已有作爲夫剛决之作爲一經出現則種種幻念自然消滅今廣州旣宣告奉黎氏爲總統矣則必有重要之時局繼之而生昨日吾人瞻望北京則見北京乃無國家之京城據其中　乃在法律上及行爲上改總統爲皇帝之一人其所謂惟余一人有駕馭全國之力者吾人觀於數省獨立各處擾亂而知其言之僞乃時勢如斯彼猶留戀於可以施行超越歷世帝王之大權者之寳位國庫中黄金白銀早已傾盡以爲購買帝國之經費今乃赤手空拳摸索於空庫之内此情此景令人厭之憐之吾人再遙曯南京則見馮氏僕爭主位之狡計昨日南北之下現象如此可謂全無希望矣今日吾人注曰於時局則見氣象一新南方已表示民意　　依據約法解决紛爭之辦法以中國新總統之存在寄於黎元洪之身　元洪之應就總統位在名學上法律上政策上皆屬必要記者昨已言之自袁氏接受帝位施行帝制後其總統之地位即已取消今袁氏雖仍以總統資格與訂約國維持交際然吾說之價值不能因以稍損蓋個人而爲國家元首非由於他國之承認而由於國内法律之承認此固早詳於羣書中也中國選舉總統之法律一見於臨時約法再見於修正約法大總統任期未滿出缺則副總統遞升爲合法之國家元首此固約法中所載明者也袁氏創造帝國所謂出諸民意者固屬滑稽然帝國之成立完全無缺則已成莫可爭辯之事實試引一月二十五日大典籌備處所發之官電其言曰此後元首爲皇帝非爲總統換言之即今上之地位乃皇帝之地位非總統之地位此數語明白簡捷何得謂爲帝制未成耶現任元首巳於一月二十五日失其中華民國大總統之資格按之法律黎副統自然當爲大總統其理甚明絲毫難以假借黎以種種原因不得施行其大總統之職權苟非南方之反對獲有效果則黎將永不能任中華民國實際上之大總統矣自廣州軍政府成立黎不復僅爲法定之大總統就新政府所有之土地治權而論黎今不但爲全中國法定之元首亦且爲南方獨立各省實際上之元首矣此爲一定之法律賴南方之武力使之成事實記者敢一再聲明曰總統爭端已具體解决南方政治家旣以其敏捷剛决之手腕移北京大權授諸他人之手而官僚派猶藉美國銀行家之助力欲於財政支絀之秋發屢新思想籌置新方法不僅袁氏如是卽南京亦爲無目的之計畫不僅南京如是卽某方面亦有驚人之陰謀如本報（京報）今日所發表之密函所表示者是巳（譯者按密函指曲同豐致孫洪伊之信而言）今總統問題旣已解决其他所未解决者在於外交與内政之措施以武力爲後援或爲不可免之事歟 
[湯薌銘駁馮國璋電]  
　　主張根據約法　　以副總統繼任 
　　南京馮上將軍鑒東電敬悉承示另擬條件苦心孤誼欽佩良深尊擬八條以大總統問題爲最要載誦電教義取商榷旣荷謙衷採納何敢空言唯諾茲就愚見所及爲我公剴切言之改變國體本爲非常事變非墨循法律之行動國人旣以爭法律之故至以兵戎相見欲進以法律解决似當從嚴正解釋以平國人之心我公主張解决困難以法律爲依歸誠爲至當不易之名論惟依法律立論中華民國早已取得國際上之人格苟無新國家產出則舊國家依然存在自無所謂民國中斷民國旣非中斷則民國約法當然有絶對的效力此應商榷者一也袁大總統地位根於中華民國正式國會之選舉並不根於淸室之付託申言之則今之總統困淸室付託而有組織臨時共和政府之全權因參議院之選舉而爲臨時大總統四正式國會之選舉而爲正式大總統今因大總統箇人之行爲而將民國四年以來之歷史全行删去轉而根 
據淸室交付原案則理論上終不能通且即令如此辦法袁大總統仍不免於辭職何若根據約法由大總統自取適當之理由對國民宣告退職以副總統繼任較爲光明正大此應商榷者二也其餘各條關係法律者均有明法可守似萬不能意爲損益致法律爭議無解决之日即事實亦永無解决之日鄙意請我公依據約法發抒眞義合詞入告以符與情而定國是無任企禱湯鄕銘叩支印 
[西報論南京會議之目的]  
　　十日英文京報社論略謂長江方面刻正發生一重要運動致使退位問題又多一層糾紛六日馮國璋赴蚌埠晤倪嗣冲夫倪乃爲中央監視馮張之行動者今馮竟惠然肯來其關係可知馮倪暢談後同晤張勳於徐州於是遂有分致未獨立各省請派代表來寗十五日後會議之通電察此項會議之目的乃欲設法以保存受治權於淸廷者之地位而使袁氏於新總統未舉出之前暫負維持時局之責果爾則其目的　欲屏棄臨時約法而另創一新情勢籌於辛亥年南北和議未成時之時局耳臨時約法民國之存在繫之今南京武人派居然不依據臨時約法行事而乃召集一聯邦國會或各省軍人代表之議會藉共和之表面關新異之時局豈傅聞之失其眞耶馮之爲人思想縱舊亦何至如是之昧於大局而提倡此策以使巳亂之局益增紊亂是誠令人不解矣惟通電具在可以覆按細閱其文藉口於約法一部份之不適用欲以武人派重組民國其意旨所在乃欲舉爲民國基礎者之臨時約法而摧殘之無論此電是否出諸馮氏然有一恃陸軍勢力之武人欲假愛國之名以行其盜取皇冠之實則固事實也鳴呼武人專制中國已飽嘗其苦矣今全國所引頸以待極聲而嘶者乃求得一眞正憲法之政府若孰宜爲總統孰不宜爲總統則非少數人所能專晰而當由依據臨時約法之手續以求之也馮先則力稱選舉國會之初暴烈分子不許孱入繼則主張恢復元年約法以作標凖旋又謂約法頗多窒礙難行之處宜採其適用者而用之　中復言及軍政財政用人諸大端從實際言之此項通電不類商請各省磋議解决之電文直一新政府之大政方針之宣言書馮殆宣佈其政見以爲候選總統之凖備乎 
　　附馮將軍束電原文徐州張上將軍承德姜上將軍成都陳將軍南昌李將軍戚巡按使開封趙將軍田巡按使盛京張將軍濟南靳將軍蔡巡按使長沙湯將軍黑龍江朱將軍福州劉總長李將軍蚌埠倪將軍天津朱將軍武昌王將軍叚巡按使太原閻將軍金巡按使西安陸將軍劉帮辦呂巡按使吉林孟將軍郭巡按使蘭州張將軍迪化楊將軍歸化潘都統張家口張都統重慶曹司令瀘州張司令寗夏馬護軍使上海楊護軍使盧副使並轉各鎭守使各師旅長各司令鑒賡密前以有電奉質先後接到諸公電復承表同情公誼熱忱至深佩慰現在中國大局棼如亂絲旣難以武力爲後援即當謀和平之補救巧電八條辦法本屬提議大綱而滇黔各省堅執一己要求對於第一條不肯同意我輩欲解此困難仍應以法律爲依歸庶免雙方各持極端使伺我者得以乘問而入茲就前議重加參的另擬條件與諸公一商榷之（一）大總統之問題也袁大總統以淸室付託組織共和政府統治民國授受之際本極分明現因帝制發生起一波折近雖取消帝制論者皆謂民國中斷大總統原有地位業已消滅絶難再行承認言之亦自成理然欲根據法律立論則民國四年以後大總統固已失其地位副總統名義亦當同歸消滅中國目前實一無政府無法律之國而援引約法謂副總統可以代行職權之說當然不成爲問題旣欲擁護共和元首在改良政治欲政治改良而謂不能屬之袁大總統則必出於另舉欲舉總統必開國會欲開國會必有發表召集之人今舍去大總統而以副總統行使職權牽入約法條文殊爲事實不合不如根據淸室交付原案承認袁大總統對於民國應暫負維持責任以顧大局并回復副總統名義强其出任而事方可補濟法律之窮一面迅籌國會銳進辦法提前召集仍由袁大總統於事前宣布明令一俟國會開幕即行辭職是未來之大總統可以依法產出而實行内閣調組織新政府皆得次第建設由根本以及枝幹均有脉絡可尋若網在綱有條不紊庶幾樹立强國基礎不至有輕重倒置之虞（一）國會之問題也由前之說選議員開國會實爲急切要著惟選舉手續繁重時期過於延緩無以慰喁喁望治之心自應參酌組織及選舉法提前趕辦定期開會以便大總統地位得有繼承之人至此次選舉議員必須嚴定資格愼防流弊凡以金錢運動及政黨中暴烈分子一槪不許　入藉求眞確民意且免混雜貽羞前轍後車永宜借鑒（一）憲法之問題也國會成立卽當依照程序從速明定憲法俾　國有所遵循憲法未定以前一切設施得以民國元年公布之約法爲標準但此項約法條文確有未合中國國情及今日之現勢者自應先將適用各條欵提出宣布足資援引餘再斟酌修改務劑其平庶可便利推行别無障碍要之憲法結構此其　輿立國大經不可忽略（一）經濟之問題也目前財政艱窘帑藏空虚竭涇而漁朝不謀夕益以此次事變所耗尤多刻雖協議和平軍費初未少減以上各項等備若可刻日程功滇黔兩省　此兵灾又須辦理善後在在需欵亟宜預圖當由中央將近來收支情形明白宣布應辦善後之滇黔二省亦聲明需用實數準備始易着手先將國内不急之務悉予罷除設法匀撥萬一不敷挹注再行借助外資但應指定用途他事不許挪濟以後制定預算務求力除浮濫切實整理冀可培復元氣免至坐禍速亡（一）軍隊之問題也現在協議伊始中央派赴川湘各處軍隊業已奉令停戰滇黔各省亦當嚴行約束靜待磋商不得違約破壞一俟大局解决其原有各軍悉調回舊日駐防地點自滇事起後各方面添招兵隊均一律資遣取消以紓財力此後中央與各省軍隊當按次編號統屬之陸軍部聯爲一體不分畛域至實行徴兵制度尙須體察情形應歸參陸兩部通盤籌畫酌量辦理（一）官吏之問題也凡民國時期内任命保用之各軍政官吏及爲民國服務之人資格應一律存在四省之將軍巡按使均當仍舊任職一切官制官規亦宜暫守規章以免紛亂其中如有應行變通事宜俟國會成立再議此外閒散軍官與夫留學回國或在本國畢業尙未任有職務之學生應由政府另定安置選用辦法冀得眞才而　臂助（一）禍首之問題也帝制發起由於楊度等數人當其集會之初無非妄逞學說驚人耳止謬論流傅遂滋淆惑浸至釀成事端偪開戰禍斷傷國脉塗炭生靈罪積邱山擢髮雖數惟此時危機日迫宜以挽救爲先即將若輩斬諸市朝初無裨於毫髮應先削除國籍屏不與齒候國會成立後再行宣布罪狀依法判决以肅國紀而快人心（一）黨人之問題也民國肇建以來黨派紛紜原因複雜其熱心國事以徴嫌引去者固不乏人而專持私見主張破壞以遂其慾望者亦多標揭黨幟　雜其中事實可稽　爲曲諱　由政府審查原案判别是非咨送圑會討論俟得同意然後宣告大赦方免抵觸法律貽禍將來以上所列各條略具梗槪國璋審時度勢務策萬全欲鞏固未來之國基尤應維持今日之現狀又必出以鄭重本法律以相斡旋不至騰笑友邦當爲泛論調停建議舍此莫由諸公偉　藎謨必能益我智慮務希斟酌盡善免貽罣漏之譏如以此項條件爲可行盼於魚日以前賜復即由敝處主稿聯銜分電滇黔各省并達中央特電奉商佇盼賜復國璋東 
[濟南人民之恐慌]  
　　京津泰晤士報十日濟南通訊云本月八日濟南内外城終日閉門居民大震紛求外人准其以妻子寄居故外人之住宅學校講堂容納爲滿皆鋪草席地以臥而彼等猶甚感悅其來時驚遽之狀至爲可憐中 
有爲外人所素識者昨日外間盛傅袁世凱業巳退位旣而又傅大約將退迄今未得確報而有一事可信以爲實者則目下商埠夜間全歸日人巡邏此間當道已派代表赴濰縣冀與黨人商定和解辦法昨夜殊形安靜今夜城門巳開内城啓至正午時外城啓至下午七時星期一日報端所載魯省獨立之說吾人於此尙未之聞也 
[荆楚雜錄（楚客自沙市發）]  
　　日前此間商會接得某處商會來電略謂内亂外患均不足慮所慮者金融之停滞則國事將不可救藥故中交兩銀行不可不竭力維持云云於是商會乃就原電傅知各商聞者多詫爲奇異以中交兩行之居内地者信用素著且發行之鈔票無多（僅指沙市言）更無慮其傾軋故自此電來後反惹起一種驚疑且多料其將頻於危殆不得巳而出此於是提欵及兌現者頗有所聞此問如是則他處可知中交兩行向本流通今竟因此一電而入於恐慌之境所謂弄巧反成拙此之謂歟 
　　荆州四境日來匪患頗熾前聞宜沙鎭被匪刦掠蛟尾鎭繼之近則荆門縣屬之柳關地距荆州百餘里亦擾於匪且勢頗猖獗聞曾刦砲船三四隻死者五人其數約達一千昨已有電來沙囑嚴密防堵想不致釀成巨患也 
　　宜昌北軍現仍有二三萬人各會館及麉廟屯紥之不足乃沿江邊作幕而居屯兵旣多則商民之被擾害者亦日有所聞雖事屬瑣碎然巳不堪矣 
[北京通信（侶樵）]  
　　（一）軍警界　軍警界之首領如江朝宗吳炳湘章士鈺輩自以擁護項城爲職志而絶不敢稍　貳心但如將軍府之參軍及其他之少年將校大多數對於帝制不甚滿意至如一般下級軍官警官及軍士警士則悉服從長官之命令一己毫無主張是以上級軍官警官果能得人則北京秩序實易維持所謂搶掠商場之事實决不至發生近日叚國務卿對於維持北京治安一事極爲注意頗有意更換警察總監及步軍統領惟聞此事項頗不謂然因之暫緩發表 
　　（二）教育界　近年北京教育界頗有進步專門以上各學校如北京大學北京高等師範工業專門醫業專門等校皆力求進步氣象一新中等初等各學校亦復饒有精神帝制發生以來凡屬學界員生殆無一人不持反對之論調者甚且如日前北京高等師範開運動會會場新聞竟有繪印歸去來兮之游戲畫以諷當道者其一般心理可知矣惟近以中央財政拮据學校經費異常支絀而北京大學尤爲恐慌大有不能支持至暑假之勢嗚呼區區一大典籌備處費去　帑五千萬元前敵軍隊又費去數千萬元果何爲者言念及此曷勝痛心 
　　（三）商務　北京商界可謂醉生而夢死矣普通常識旣未甚充足而所謂執商界牛耳之總商會會長馮先生者尤屬不知所云問其頭銜則赫然元首欽簡之參政也當帝制發生後彼亦頗盡一臂之力故提燈會由彼發起而組成之勸進表由彼領銜而恭遞之至於普通各商店則悉聽其指揮奉命唯謹故當舉行提燈會時令各商舗各出一人隨同游行市面問游行之人爾因何事則瞠目不能對也近則惟聞各商太息之聲謂營業日益蕭索大有不能支持之勢就中局面較大之店如前門在棚欄瑞蚨祥祥義等無不負債纍纍交易日減而尤以某繡貨店因包辦大典籌備處之帝制御用品致賠累十餘萬元之多爲苦上加苦云 
　　（四）新聞界　北京各日報除日人所辦之順天時報外其餘眞可謂一鼻孔出氣者矣此在政府咸權之下且問有特别關係雖欲稍持異論而勢有不能此則不得不爲諸主筆先生諒也近則間有一二家亦稍稍變其態度矣如北京日報竟敢揭載南軍組織軍務院之事於各報未載之先此其顯著者也至於順天時報近五六個月以來銷場極好政府雖痛恨無可如何也 
　　（五）普通住户　住户中凡屬寓公大都明於大局之實况咸存惴惴恐懼之心其土著者仍屬醉生夢死不知外界作何景况近兩月來移寄津門或南旋故里者極多空　彌望皆是而問其租價則較之從前仍不稍減蓋因一般房主不知房客遷居因何事也其愚亦可憐矣 
[南京快信]  
　　得要人密息此間咸日之大會議表面上係爲維持現總統地步其實黑幕中實有人利用此機會冀達其個人美滿目的蓋現今局勢巳成項城必至退位武力旣不可恃財政尤爲窮迫未獨立各省勢如散沙一旦危迫亦惟有出於獨立之一途故有人欲假託此會籠絡未獨立各省結一大圑體以爲將來提出條件效辛亥項城之故事向南方議和（參觀張馮倪三將軍之通電卽可領會此意）現聞項城巳窺破此中奥妙知某某兩將軍已堕術中故從中極力破壞並電阻某某兩將軍切勿親身赴會以免上檔此會經此破壞結果如何殊難料也 
　　南京馮將軍發起在甯召集各省軍事會議徴求意見解决第一難題原定本月十五日齊集十六七等即開會現因各省將軍代表尙未到齊故有展期舉行之說江西李將軍派本署顧問（分發江西候補道尹）程用傑爲代表不日抵寗 
　　中央不滿意於南京之會議現擬在北京開軍事特别會議每省派全權代表一人列席咸日（十五）之會議聞祇四省代表巳到 
　　張馮倪三將軍提出解决時局之八條聞馮將軍有將否認其爲原文之說 
　　段内閣昨密函致馮將軍徴求聯絡外交及預防中央各界内訌之意見 
　　此間商民聞中央已頒布國家銀行停止兌現令擬槪不收和紙幣 
　　段書雲對某要人云梁士詒因有特别原因將出而爲財政總長 
　　王廷楨擬即日出巡查勘各要塞砲台 
　　淮揚擬設護軍使劉潤田鎭守使有望 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[補錄馮將軍有電原文]  
　　馮張倪三將軍六日致電中央報告通電各省集寗會議各節已誌前報但此事發動之主力實爲馮將軍六日以前且先且兩電一爲上月二十五日拍發一爲本月一日拍發後者原文已詳别條内不再錄茲將有電原文錄后議之當可知南京會議之所由召集及其目的之所在矣其文云各省將軍巡按使徐州張上將軍承德張家口歸化廳各都統上海護軍使副使鑒賡密國璋會同張上將軍齊巡按使所發巧電先後接多省電復均囑挈銜入告日來因蘇省地方不靖江陰吳淞蘇州無錫各處時有匪人竊發岌岌可危國璋以爲欲策大局之全安宜先維本省之秩序軍書旁午日不暇給實不遑更及其他茲幸剿撫兼施次第　定不至有意外之風潮正擬將前議八條詳加參酌擬稿電京適接陳將軍馬日錄寄前致中央電文謂蔡鍔提出條件滇黔於第一條未能滿意桂粤迄未見復等語國璋體察情形不 
得不另籌計畫因思帝制取消後曾由國璋約同諸公分電四省切詞勸告均皆置之不答是其懷一不信中央之成見並我　所主張者亦疑爲别有意思未肯遽聽忠告無可諱言至四省所要求又從無條件宣布國璋深慮不得要領解决無期嗣後政府電知陳將軍業以和議　蔡斟商取得同意始將八條通電奉質冀可從事和解早息紛爭今觀陳將軍續電所言蔡鍔一人並不能代表四省而政府於此眞相亦未嘗明白披露或故隠約其詞我輩出任調人將從何着手四省現未疏通意見必尙相持極端接洽且難遑云開議現就國璋思慮所及等一提前辦法首在與各省聯絡結成圑體必須各保疆土使　境内不生變故妨害治安一面貫通一氣共保公安立於堅確不搖地位總期擴充實力責任同肩對於四省與中央可以左右爲輕重然後依據法律審度國情妥定正當方針樹立强　根本再行發言建議融洽雙方我輩操縱有資談判或易就緒若四省仍顯違衆論自當視同公敵經營力征政府如有異同亦當一致爭持不少改易似此按層進步現狀或可望轉機否則因循固易即淪胥遷就且愈滋變亂一旦土崩瓦解省自爲謀中央將孤立無援我輩亦相隨俱盡身名兩敗刦運難回靜言思之不寒而慄若不乘此時會預圖固結未來之厄究將以何策自免耶牖見如此特電奉商諸公或願表同情或見爲不可均望從速電復國璋思之爛熟舍此實無裨圖存但得覆音允爲將伯卽當另擬條件再電商榷以協議進行也臨電激切毌任　企國璋有 
[英報論馮國璋通電]  
　　十一日英文京報云本報昨載馮國璋致未宣布獨立各省電文一通對於時局頗有所發表夫馮氏者吾人日前方恃之助其同僚挽救危局使總統承繼問題得按憲法和平解决不圖彼今日忽發荒謬之議論若採用之則最重要之問題必不能按法律解决勢不至啟黨派之紛爭不止據實情言南方全部之舉動皆爲　復臨時約法而起元首自去年十二月十二日承受帝位起直至取消帝制中間一切舉動據總統選舉法而論實已致總統之地位缺席無人故梁啟超蔡鍔等起於南方亦惟抱此意見而謀實行之今日此說亦爲國民政治思想之一部可無疑義元首繼任之人實應按約法選舉即總統遇故去位以副總統代行其職權也南方堅持此議遵守約法觀昨載組織軍務院之宣方便知其意之所在梁蔡等堅持元首巳喪其資格不能復據不合法之地位甚至有以武力提出退位之要求今日元首旣係據約法而退位則將來之總統亦必須嚴守約法選舉此據名學法律政治言者不可易之理也南方破壞建設之舉全本諸憲法其要求解决方法亦自當以法律爲根據明矣北京弁髦法律巳非一日不守法律之結果則發生革命擾亂此歷史上所屢見不鮮者也若國家欲出險就夷維持秩序恢復和平惟有將官僚之謬見掃而淸之據憲法以謀解决而巳此種思想一般傷人物或未能明瞭故馮國璋張勳倪嗣冲等但議調停辦法謀占勢力置憲法於不顧然不守約法者必有傾敗馮氏爲時局中之重要人物然彼之勢力實以協助南方所得之威望爲基礎苟馮氏一旦失南方之協助不過一尋常之軍人耳馮氏之所以能維持江蘇之秩序實因上海南方領袖不肯肆擾耳如江陰砲台失而復馮氏不過對付革黨之一部分而非與南方直接有關之黨人相角也然南方亦不至與馮氏衝突藎馮氏實爲南方勢力之一種滇黔先兩星期發難馮氏實負其責滇黔起事之日即馮氏受命爲參謀總長之日也馮氏當日知中央之用意實欲剥奪其勢力將以待黎副總統之法處之彼即致電蔡鍔囑其尅期舉事宣布雲南獨立助之反抗北京此非蔡鍔原嬉之計畫實馮氏促成之也蔡鍔本欲先襲取四川於兩星期後始發難及得馮氏電意料馮氏必能設法阻止北軍入川（蔡氏謀襲四川之目的即在阻止北軍入川）故從馮氏之請先兩星期舉事孰知馮氏竟作壁上觀俟相當之時機方隨聲附和要求元首退位當馮氏之請元首退位也世人方以爲其用意與梁蔡諸人同然此種原因無論或是或非梁蔡諸人之請退位實非欲推倒元首而自據其位也彼等自始至終皆宣稱遵守憲法應由黎副總統繼任今觀馮氏之通電實懷抱野心彼所以請元首退位實欲自據其地位彼所以與南方聯絡亦純然爲私人原因而已然馮氏於此電之用意苟不能滿南方之意則彼將來在中國國民政府中必無立足之餘地已 
[曲内豐與孫洪伊書函]  
　　一論人物　　　　一主法律 
　　曲同豐者前保定陸軍軍官學校校長而外間視爲段國務卿左右親信人物之一也曲氏最近曾有密書致進步黨領袖孫洪伊詳論將來繼任總統之人物頗發表其私人之意見閱者細玩曲書當知曲氏意中之人物惟孫氏覆書則極力主張照法律辦理此外不知其他茲從某處探得曲孫往來　書原稿錄如次 
　　（一）曲同豐密函　客歲晤談頗傾衷曲日月無幾變　如斯可知潮流所趨無能違抗凡作僞者亦徒心勞日拙而巳　下保障共和芟夷國難功將不朽瞻仰如何日前當局之人巳有知難之意不日當有明文發表以慰全國人心然此次國家爲重個人爲輕來日大難近憂尤切故此間有組織短期内閣之說良以國家雖至少數之時間不可居無政府之地位况以外交財政軍務商業集中之區豈可暫弛秩序致召外兵是此種組織亦所以維持現狀也惟當局一認解决之後則繼承大政究宜何人事係安危正須研究風聞南中議論黎馮徐段均在被選之中四公地位不同其負海内重望則一以現勢論之固不能舍四公之外更有他求然由弟一方面之眼光窺察覺四公各有短長如道德勝人名正言順宜莫如黎然忠厚太過絶少毅力對於一己雖有定見對於國家全無主張恐終難應時勢之要求也此次坐鎭不南維持正義其趨向足以轉移南北一時之功宜莫如馮然在軍界之勢力　限於一部分恐未能左右全國也領袖　僚和平穏健宜莫如徐然頭腦太舊其學問手腕恐不盡宜於新世界也南北軍人多其舊部東西學子半列門牆首贊共和久握軍政其眼光常注於國家而能完全操縱北南者宜莫如段然性質剛直用人稍偏恐亦難全無異議也各界賢豪無微不燭凡此種種諒已周知惟旣無圖　饜　之人應執兩害從輕之義庶取長雖不必棄短而斟酌亦得其權宜計此　各界論調當已入同一之時期究竟如何决議望以私人之意先行見示弟所以必欲預悉者實欲通知軍界同人俾其共釋擬慮且亦爲嗣民者所應知應聞也云云 
　　（一）孫洪伊覆書　偉靑仁兄執事津門　教快慰平生僕自出亡以來奄忽半歲矣燕雲舊識　無日不　維腦際頃奉手書殷致拳拳知故人尙不我遐棄捧讀之餘且成且佩世事生瀾倒逾千尺當局雖强挽回豈易果然　自覺悟知難而退國家之福亦其個人之幸也唯此公狡　而兼頑鈍僕料不至自誤以誤國家恐未必止耳但大勢旣去勉强　拄亦不過數十日間而已大政付託終須有人執事隠相當代人才謀爲適當具徴熱心國是能見其大敢不欽佩評論時賢及於四公洞澈隠微語語愜心軍界人賢得卓識如公者主持其間疏通引道巧轉彈丸後此功在國家豈僕所能望其項背僕自到滬後竭其棉薄奔走各方私幸所言尙不爲國人唾棄入月以來國會議員陸續至得逾三百人此外各省軍政界要人聯翩戾止幾不可指計此皆吾國之優秀社會之中堅也聯合會議商量國是至再至三不厭求詳尙幸同人均懲往事以持意見至招挫折平心靜氣討論一切雖未能盡水乳之融亦尙無趙壞之隔於全國重要之言　界中得此景象洵亦難能可貴頃持來書出示同人徴求意見大略均重視建威以爲剛毅沉穆志足自勝頗得老氏重爲輕根靜爲躁君之恉不僅以軍人多其舊部學生半列門　已也共和肇始建威實翊贊之共和危急建威賢擁護之不避　危不阿權貴英雄梗槪略見一斑至　性質剛直用人稍偏恐亦難全無異議云云同人以爲丁茲亂世人心羣趨巧詐於　危險阻之中猶見天眞本性本高岡之鳳鷄羣之鶴適標其異奚足爲病建咸總攬軍權雖　年所然事事受制當局多非本心國人亦久諒之古之大匠求棟梁於深山大澤杞梓連抱尙不以數尺之朽而棄之况材難如今日全德如建威者乎唯同人之意今有所望於建威者國家之所以維持不敝人民之所以範圍罔逾賴有法律而巳各國皆然亂世尤重蓋舍此則綱維破而競爭起武力旣失其勇口舌亦窮其巧天下滔滔不至亡國不止臨時約法者創造民國之根本物也元二年間民黨騷動幸未越其範圍　　之役當局利用之收拾人心故民黨氣懾不數旬而大定厥後創政治會議約法會議廢棄國人之公物貫澈個人之私意人心之解大勢之去不自帝制發生而巳然也民黨憤興指斥袁氏即以違背國憲爲第一罪狀故西南一振影響全國此直彼屈勝敗以分今執已意以測將來人情可見大勢亦略可推矣建威爲全國屬望之人又爲當局倚任之人東山謝傅不足嫓其重也如能從速揭櫫當世以恢復約法爲第一事則天下歸心建威雖欲棄人人亦未必棄之也夫自袁氏當國以來以不信教天下國人對於高位每抱疑懷建威果有志天下堂以信收天下則天下不足平也是故謂建威前途之得失實在建威之自取同人此時固不能於法律之外預懸中矢之鵠以自塞其口而啓人之爭區區之心愛國家並愛建威如是而已茲有某君昔同在議會亦與建威諗固素佩建威之爲人者也今便道歸京特屬至尊處面陳一切至時尙祈賜與接洽南鴻北雁禾里一心努力前途爲國珍重臨穎神馳無任屏營云云 
[濟南最近之狀態]  
　　靳將軍巳表同情於民黨 
　　商民之恐慌已達極點 
　　連日省垣紳商各界鑒於亂機四伏不忍坐視塗炭奔走呼號爲民請命雙方巳漸見融洽人心之恐慌銳減　十號忽有莫名其妙之告示徧貼通衢將政府頒布之戒嚴令分條臚列一方面嚴諭諄諄禁止遷移一方面聲明損失不負賠償對照一觀不啻明明告人以同歸於盡城亡與亡之决心於是居民遂大譁恐扶老携幼提籃荷囊紛紛遷徙不可遏計是日西南二門之出城者不下萬人除有力者棄津浦車分赴各埠外所有貧民一如喪家之狗涕泣流離惨不忍聞土匪且乘時而起幾於徧地荆棘城内某姓携带家屬剛至東圩門外匪徒持械趕上將行李盡數刦去其年已及笄之二女亦被架逃無蹤又小淸河帆船因載人過多沉覆二艘斃三十餘命類此惨劇屢有所聞而出城者仍絡繹不絶至昨日軍署重編之通告張貼後人心稍定茲照錄如下爲通告事照得國體變更薄海痛心山東地處兩難理長勢絀茹苦莫伸當爲全國所共諒迨帝制取銷退位問題遂爲惟一爭點本將軍心知大局解决端賴於茲然事體宏大措置稍有不愼國亡隨之苦思焦慮擬爲萬全之解决所以先後派員南北奔走連絡接洽疏通意見不幸民氣抑塞已久遂致　隔彼此不謀分途并進本將軍内不足保地方治安外以致鄰邦之憂慮晝夜疚心痛切肺腑惟此次民軍舉事意在求國政之改革并非爭個人之權利現在退位問題已定於南京十七省會議解决本省代表業經就道而中央昨復四川一電亦云退位爲實獲我心刻正研究善後辦法此次起義之目的完全達到似此國體無恙退位已定爭持理由巳失根據但因態度未經表示是以各方進行未能一致民黨一方如以國家存亡地方治安爲前提斷不宜於退位以外更有何項之要求彼此旣同爲一家除關於國家通體之組織及無害於善良秩序之省政府本將軍有何不能和平商量之事民黨又何有不能直接明言之隠本將軍籍屬本省桑梓攸關民黨多在故鄉感情何難言喻特恐軍事旣興涇渭莫辨保不有莠民匪徒借民軍義師之名肆刦掠焚燒之事本將軍有維持地方治安之責深知民黨於國體及退位兩事而外心不與人民爲仇凡有不宣明宗旨意見而妄爲擾亂之事本將軍亦决不姑恕茲用披肝瀝膽以靜人心而維秩序特此通告 
　　統率辦事處派蔣廷梓與日人班西來濟已於前晚到省即入軍署與靳將軍晤譚一切昨早赴靑一行今晚凖回濟南大約班西此行於山東大局有絶大關係詳情續探 
　　九十四圑第一營長劉湘宸近見東省局勢巳危而各界出首人物上焉者則意見各持無圑結之能力其次則膽小如鼷無固守之决心其他種種刺激尤難明言爰於九號晚用手槍自戕見志并有絶命書一通詞極憤激 
　　濟垣市面斷絶已數日矣金融停滞日甚一日各界爲維持市面計昨日由商會及各銀行提出現金數十萬元劃定價目設立臨時兌換所二處一在圓通菴一在福德會館以資流通惟仍有人假人心惶惑之際私自抬價以售其奸警署昨特傅集各商家嚴加誥誡并諭各飯館如米糧店價目不增而竟任意欺詐者一經查出定即嚴懲不貸云云聞軍署以時局緊迫防務重要特在署内組織防務委員會所有省城文武官員除巡按使外其餘均須每日到會共同商議防備之策以保公安而維秩序又聞警察廳宮廳長現已移駐商埠辦理一切防務所有城内警備事宜業由楊道尹暫行代理矣 
[山東各縣民軍之奮進]  
　　濰縣　濰縣方面正在停戰議和之中已略誌前報茲聞民軍首領居正部下要人陳仲甫因此間紳商學界公推代表定期赴濰縣周村調停接洽雙方漸可接近特於前日來濟詳探確情以定濰縣之面之議和方針此間各界正欲與之會晤突於前晚十一鐘後接濰縣急電追回以便開會趕議和局旋據該縣商人私電云和議巳成北軍巳正式宣布獨立卽日開放城門歡迎民軍入城矣 
　　即墨　該縣近日以夾靑島黨人時有乘機佔領之耗加以胡匪滋擾雞犬不寗合縣商民率皆避往靑島已有十室九空之象頃得該縣消息已於前日被護國軍吳大洲派兵佔領矣 
　　高密　該縣雖附近　道而所居形勢非關重要加以地極苦瘠工商各業凋敝特甚民軍似不措意於此不謂最近消息該縣巳於九日下午被中華革命軍居正派軍佔領城内秩序尙未大擾 
　　膠縣　該縣在沿海各邑中較爲富庶一切防務當局亦特别注意頃據秘息軍署昨接該縣急電現民軍圍攻甚急請派軍往援 
　　安邱　據日紙稱七日夜向安邱縣進發之民軍於八日午前十鐘半抵安遂開始戰鬭激戰二時間即將該縣佔領該縣章知事及衛隊俱棄城逃走全城商民懸紅旗歡迎民軍目下批方均安堵寗謐秩序完全恢復 
[成都通信]  
　　聞陳將軍於二十五號晚有電到京内容係以和婉之詞勸項城退位顧全大局中間並有擔保優待等語至駐渝三師師長曹錕近亦有函到省謂對於大局並無成見如中央令其離川即當立刻起程云云 
　　昨十八號晚北軍開出數隊拖炮带刀往五福宮附近防守而上半城各街巷站隊較平常尤多居民因此驚疑一夜不敢安寢及至天明毫無他故聞某當道又預將各水龍收去居民紛紛議論以爲預防火警也 
　　日前重慶方面謠言四起居民等大有危不自安之象昨周鎭守使出示云近日街面謠傅愈說愈奇並有謂本使將於某日獨立等語不知本軍駐此惟以保護地方人民爲宗旨至於國家大事自有中央及各省將軍解决本師何有獨立之必要此等謠傅明係有人挑撥軍與軍之感情並使我父老子弟驚疑莫定本使安可坐聽無惟有執法相繩嚴飭軍隊查拿侒辦以免浮言而正人心 
　　曹將軍在渝與周鎭守使劉道尹會商結約共維大局已於二十一號出示曉諭云照得本總司令奉令出師征討原以保國衛民爲宗旨近因時局日艱謠言四起本總司令巳與重慶鎭守使周東川道尹劉會商結約協力同心共維大局無論時勢如何總以保護地方維持秩序爲第一要義所有軍警官兵務當親密敬愛悉冺猜疑凡爾紳商人民各自樂業安居勿須驚懼尙有不逞之徒造謠惑衆一經查拿定即從嚴懲辦决不姑寛 
　　二十號午後渝城大街突有輿夫抬兩頭經過鮮血淋漓旋見宣佈罪狀云重慶鎭守使兼防渝總司令周示拿獲造謠播股煽惑人心匪徒藍海雲陳濟舟二名梟首遊街示衆以昭炯戒而定人心 
　　聞北軍第五師全師現紥宜昌陸續向川地進發昨已由慶餘瑞餘兩拖輪載軍三百餘名抵渝聞兩拖輪不日又將去載矣 
[漢口之炸彈案]  
　　漢口租界中匿藏黨人雖多然從未見有何項危險案件發生日前日租界内之炸斃二命傅言固云炸彈究竟眞相如何局外多不明晰十日下午二點半鐘英界歆生路正當車馬往來行人擁擠之際忽有人在太平街口投擲炸 
 
 
 

Page 7

 
 
彈一枚落於漢口大旅館（一名大酒樓樓外樓）門外陽溝面鐵板上黑烟一縷轟然一聲爆炸甚烈行路之人有乘車者有徒步者計被炸傷九名當時該旅館及附近各商店之玻璃窗均爲震動人聲鼎沸馬路地面亦略有炸碎痕跡該處印華各捕雖極力窮追投彈之人然人多無從識别故未捕獲該受傷人即送仁濟醫院（天主堂所開）診救海　葉醫員工部局施醫員皆往帮診幸受傷之人皆不甚重微傷者四人旋即診好出外至投彈者之目的所在則傅說紛紜一說謂該館四層樓上是時有某達官與某偉人等讌會黨人意國加害因阻不得入擬待其出時截擊詎觀測未凖致傷行人一說謂該館係軍署武漢總稽查長劉友才所開劉捕拿黨人甚多故黨人銜之此次炸彈係以劉爲目的物一說謂投炸彈於鬧市街衢意在破壞市面總觀以上各說未知孰是容俟續聞惟武漢官場聞此警信愈爲恐怖有爲段前巡按餞行者自是日起一槪辭謝不到以免途行危險其他各長官外出亦知照巡警加意保衛矣 
[蕪湖快信]  
　　安武軍第一路統領馬聯甲前駐防蕪湖時曾派探在十三道地方破獲機關拘捕黨人王幹臣吳祺（即吳本善）又縣署衛隊王得勝賴鑑臣等多人寄押縣監前日倪巡按使由省過蕪祝道尹對於此案請示辦法倪令立予處决遂於十二日午後二時委余知事除將附和黨人之賴鑑臣判爲徒刑外其餘王幹臣王得勝吳祺三人押赴火藥房地方執行鎗斃 
　　駐防廣德郎溪之安武軍早經全數調回該處毗連浙境近來謠言繁興頻驚風鶴該兩縣官紳已派人來蕪請求祝道尹派撥軍隊前往防堵兩淮緝私統領季光恩此次來皖聞倪巡按使有將畀以安武軍某路統領並令其添募新軍之信季到皖適倪巳起程是以季於十二日仍乘招商輪過蕪赴蚌埠 
　　蕪湖征收各機關刻奉財政廳飭謂奉財政交通兩部内開大致謂嗣後兩部直轄各機關所有征收及營業常欵應一律專收中國交通兩銀行鈔票如該管員司丁役有故爲挑剔及需索貼水等事一經查出定即嚴行懲辦俾維金融而廣信用按此項部飭早見前報惟在今日國人尤不可不知 
[金融恐慌之錫常影響]  
　　自滬上殖邊銀行鈔票兌現風潮起後江蘇無錫各商家之存有中國交通兩行鈔票者紛向取現惟該銀行尙無爲難情事昨日有一般商店接到上海私信謂中交兩種鈔票巳有阻碍恐生他故云云因之持鈔票而往中交兩行兌現者爲數更多道路之中絡繹不止今始探得消息因中央電令該兩行停止兌現及提取存欵之故現商民之持有該行鈔票者甚爲懊喪呼晦氣不止 
　　常州交通分行今日下午已接總行來電所行鈔票均暫止兌聞現巳一律照辦中國鈔票商界亦巳阻用常地銀根因是更緊人民均恐慌異常 
[天津維持中交銀行之文告]  
　　天津警察廳楊廳長姒知事商會總協理昨日發出公布云竊自歐戰以來國家社會諸方面金融賴以酌翔盈虚全恃中國交通兩銀行維持周轉是上濟國家之財用下維市面之流通迭奉大部曁省長飭令維持金融機關設法防止兌現提欵等因本處長等前次會議中交兩銀行鈔票流通市面本係提倡紙幣並不兌現已爲各商所共認現在各商民對於中交兩銀行鈔票紛紛兌現風聲所播影響於市面良非淺鮮不知中交兩銀行於國家市面有密切關係全仗羣策羣力共相維持庶免後來之意外刻聞現象有關大局本處長等晉謁省長討論表决承認雙方維持設有意外擔負完全責任等因爲此公布各商民須知中交兩銀行鈔票於市面大局有關務仍照常行使凡本省外省鈔票照常通行勿用兌現仍須流通以濟市面中交兩銀行現爲國家銀行設有意外巡按使同本處長等擔負完全責任决不使商民有所虧損以昭大信切切此布 
[黑龍江時局近訊]  
　　黑龍江軍按兩署公事朱前將軍業已交代許護理於六日接收淸楚雙方電知中央各省曁本省各軍各道縣知照 
　　朱子橋氏交卸後即於六日買車東下許護理率領軍政民政人員歡送之於齊昂車站警察處王處長政務廳徐廳長送朱至哈任旅長带兵十餘名擬護送朱將軍至京朱將軍臨行之際日俄兩領事送至齊昂車站由外交署張壽增代朱將軍致謝 
　　許護理通飭各軍曁各道縣云省城安謐如常朱將軍係奉命赴京諮詢省城並無他處各執事素以維持治安鎭定人心爲天職仰速出示俾安人心 
　　江省金融已見危象財政廳唐廳長維持中交兩銀行銀元票不准商民照現貨低價 
　　本省保安會對於軍政各界擬和平解决有於日内將該會取消之說 
　　許護理接事後曾三次出示俾安人心并籌畫十事（一）搜查車站來往行人（二）夜間陸警曾哨（三）按店嚴搜匪類（四）每晚十鐘凈街（五）公署不准閒人出入（六）加添陸軍站崗（七）軍警聯合（八）禁止現銀出境（九）嚴拿造謠之人（十）親睦日俄領事圑 
地方通信 
[無錫]  
　　訛傅蘇垣不靖　前日錫地忽有蘇州不靖輪舶開出折回電報巳中斷之說一時人心又起惶恐嗣經詳細調查始知純係謠言並非確事其謠言之所由來緣十一日早晨錫電報局拍發蘇州之電忽然不通去電詢問亦未接復更有某公司開滬之小火輪駛至近蘇之車坊鎭地方聞前途有匪徒集合恐釀刧掠之事即開倒輪折回於是居民大啓猜疑以致發生此謠是日午後蘇電局覆到因路線損壞業巳修竣照常通行商會阻悉即傅知各界以安人心然錫人士已飽受虚驚矣 
　　軍隊過錫赴澄　澄城自收復後舊有軍隊均巳四散即由陸軍第十九師撥出兩混成營駐澄接防茲聞省中馮將軍以江陰砲台爲軍事重要之地兵力尙嫌單薄爰添派十九師步兵一營赴澄已於日昨自甯　車抵錫隨由錫軍界封船十餘隻載往江陰協守 
　　雙板橋之刧案　日前雙板橋居民吳某家於半夜時忽有盜匪數十人手執快槍破門而入翻箱倒篋刦去衣飾約值洋數百元並烙傷男女兩人翌日由事主報縣請緝未知能否弋　也 
[常州]  
　　利澄輪船開行　來往常州江陰之利澄輪船自澄台發生事故即停止開行近以澄地秩序平復該船已於十二日起逐日上午八時由江陰開至常州下午三時由常州開至江陰照常往來南閘石埝鄭陸橋等各埠矣 
　　鄉鎭預防匪患　近日常州四鄉土匪蠢動刧案時有所聞自鄒塸遭刧後嗚鳳鄉之卜弋橋謠言大起謂某某日將有大股匪徒來鎭擄掠該地當事聞信後當即知照保衛局嚴加防範並通知各店舗將所有槍械一律配足子彈以備不虞一面禀請圑部飭派警備隊來鎭駐紥以資鎭　 
[鎭江]  
　　殖邊風潮之波及　上海殖邊分銀行發生被擠風潮後駐鎭殖邊分行兌換處亦大受影響商界各業持有該行鈔票者亦均往兌昨日更有各存户　向該分行提取本金云 
　　兩女伶判定身價　鎭　　安新街蓋舞台戲園女伶尹桂鳳尹桂英因被養母尹鴻蘭虐待　投警察五區請發濟良所擇配經程區長詳送縣署核奪一節已誌前報昨日下午章知事將二女伶提案審訊並傅養母尹鴻蘭到案候質據桂鳳桂英同稱寳被養母朝夕毆打管束太嚴抵死不願隨母歸去聽憑官廳發配良户絶無怨言訊之尹鴻蘭則謂該兩女之存留與否與氏之生計大有關繫懇求縣長格外施恩等語章知事得供後遂判定兩伶身價各值洋一千元本埠商民如願娶作妻室者看卽備價繳縣當庭給領 
[南通]  
　　分設稽查所七處　鎭守使署爲杜絶匪類力維治安起見特 
開軍警聯合大會議定稽查所規則十八條業經各會員贊成禀奉馮將軍核准從五月五日起實行其應設稽查所之地點（一）東門龍王橋（二）南門碼頭（三）西門大碼頭（四）天生港（五）蘆涇港（六）任港（七）姚港凡來往旅客無論水陸路通行以上則由巡警單獨負責輪船民船一經查過即以查訖二字之稽查證黏貼船首俾易注視自後經過第二段設有稽查所地方即可免查以省手續 
　　拿獲嫌疑犯三名　日昨城口係陶石生巡長舉班盤獲晤言支吾之嫌疑犯掘港人趙二一名因其口稱赴滬並未　带行李且檢視囊中又無一錢事局可疑隨即將趙带局候訊核奪又聞當日在場鎭拿獲女犯二名事開軍事秘密姓名未詳業經駐防軍警解城矣 
[杭州]  
　　殖邊鈔票亦受影響　杭州高喬口殖邊銀行鈔票通行市上素著信用規定上午九時至下午四時止隨到隨兌毫無貽誤詎自日昨（十一號）下午四時起省城各錢攤俱不允收換究其原因或謂係同業不要或謂係上海影響議論紛紛莫衷一是後由持票各人赴行兌現仍照常給發 
[漢口]  
　　孫堯卿之行踪　義威將軍孫武前由京返鄂之湘外間咸謂其奉中央密命調和黨人嗣由湘返漢適其叔病没孫遂以治叔喪爲辭辭不往京近並上書段相國請其促袁退位段覆電催孫回京有武漢爲是非之地望公速來匡我不逮等語孫仍辭不赴段相又託鎭守使代爲敦促大約不得不赴亦一行矣 
雜評一 
[調和（一子）]  
　　自來當調和之任者因兩方面意見不同乃出而排解之或勸抑彼方以就此方或勸抑此方以就彼方此調和之所以能成功也 
　　而今日之所謂調和者則異是以爲兩方面皆非是皆應舍棄其主張以從我而容我獨伸其主張皆應犧牲其利益以畀我而容我獨享其利益試問兩方面能俯首以聽之乎不能俯首以聽則是意見本二因調和而成三矣此所以愈調而愈不和歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌中交兩銀行之强弱]  
　　上海中國交通兩銀行自奉國務院電令停止兌現提欵後中國銀行爲保全信用起見由股東會議决定上海所發之鈔票仍照常兌現交通銀行則遵令停兌一切詳情已見前報茲將昨日　查所得　續錄於後 
　　中行之活動　本埠中國銀行正副經理一爲素有經驗之宋漢章一爲學有專門之張公權此次毅然聯合股東先串籌維决定辦法自停止兌現令下風潮突起該行以靈敏之手腕處之泰然昨日（十四號）本爲星期例應休假因鑒於市面恐慌特别創例照兌半日人心爲之一定故昨日兌現者已不若前日之多又聞昨日之特别開門半日本定上午九點半鐘開兌嗣因已有多人立候門外且值下雨遂提前半句鐘兌至十二時共兌十四萬餘該行發兌鈔票人手旣多且均熟手故極敏捷往兌者均無怨言並　昨有某字號　中交二行鈔票繳付輪船水脚給　交通票不允收受繼以中國銀行鈔票與之則照常收納故昨日各店舗亦已大都收用且聞各帮亦將登報宣布收用中行鈔票云 
　　交通之現狀　交通銀行自接院令停止兌現後即奉令維謹昨日行門依然緊閉有多數持有該行紙幣之人望門興嘆無可如何　該行紙幣市面上巳完全不通惟聞該行監理施君事前曾急電該行前經理倪君懇請出而支撑倪以年老力衰不能肩此重負覆之 
　　領事專誠詢問　昨有某某兩國領事因接各該國政府電令詢問滬市情形特於十時許同赴交涉公署詢問一切以便電復聞楊交涉員答以中交兩行爲國有性質無論如何當以全力維持現在中行巳回復原狀交通亦正在維持瞬息即可平靜等語兩領事旋即告别 
　　外交界主持公道　昨日人會晤英日領事對於北京政府命令極不贊成已致電北京反抗且謂股東會辦法當極端維持如北京政府有不滿意該行經理之處外交界當力爲主持保護又聞日本政府以北京政府此舉實破壞全國金融基礎已於前晨特開閣議向北京政府提出抗議 
　　馮將軍亦不贊所　聞南京馮上將軍亦不贊成此令特囑南京中國銀行照常營業收兌鈔票並發給現洋三十萬交中國銀行以資周轉 
　　滬人獨立抱向隅　南市各商董此次紙幣風潮影響頗大惟調查得南京無錫等處交通銀行曾由財政廳將公欵撥交該分行等照常兌現存欵亦先准提給一成上海爲通商大埠該銀行平日發出之紙幣其數較外埠爲多反無官廳出爲維持市面因之受窘商人至此困難益甚故於昨日邀集南北市各商董日總商會討論之下　定電稿飛請中央收回成命速器維持方法以安民心 
　　取消院令誌聞　聞昨日本埠官廳得北京消息政府以此項院令恐失商　信仰之心將於日内下令取消否容俟探明續報 
　　勒索貼水之惡習　聞各小錢莊趁此機會勒索貼水其手段頗爲狠辣昨日有人持中國銀行五元鈔票向之兌現先云不收繼云須貼水八角持票人不知底細隱忍吃虧兌現而去該行經理人聞之因恐無知商民無故受累特於今日登報勸各持禀人逕向該行兌現不折不扣 
　　小錢店大受其累　聞新馬路某小錢店於十三號晨開門後卽有人持外埠之中國交通鈔票往兌現洋其時該店尙未知中國銀行僅止收兌本埠鈔票而交通鈔票已槪停兌現該店見是外埠鈔票任意索取貼水往兌者　與計較取洋而去旋又有人陸續往兌計共收得此種鈔票三四百元該店小本經紀本祇恃此數百元逐日周轉以博微利及至現洋告罄待票收欵知已不能通用該店遂周轉不靈已於昨日停閉 
　　妨礙貧民生計　自交通鈔票停止兌换後凡持有該行鈔票者莫不怨聲載道且持一圓鈔票者大都爲貧苦小民汗血之代價賴以易取升斗餬口者市上旣不通行生計因之頓絶若不趕緊設法維持其危險何堪設想昨聞已有洋商在外收買此種鈔票價止六折云 
　　巡按使之通電　江蘇齊巡按使昨日通電所屬云各道尹縣知事各稅所局長覽萬急頃承准國務院電開此次院令悉表維持中交兩行紙幣係政府按照各國先例爲一種臨時政策所有該行各處紙幣凡於公事出納以及市面自應照常流通頃聞上海發生兌現風潮内地亦多阻滞似此紛擾必致牽動市面即希迅飭所屬明白曉諭並望協力維持以維金融院密等因查中交兩行紙幣信用最著迭經飭行一切照常流通仕案茲准院電希即會同各商會協議維持尅日平復所有各項徵存以及續收之欵仰各隨時解交就近金庫以資接濟並將辦理情形尅日具復巡署寒 
　　鈔票儘可完稅　上海稅務總公所吳所長昨日發出六言告示云照得本所收稅銀幣本屬通行中國交通行票市面信用尤深前　廳飭收用業經出示聲明茲特再申誥誡其各一體恢遵 
[四誌殖邊銀行之風潮]  
　　殖邊銀行上海行發生鈔票兌現風潮已迭紀前報茲悉該　現未兌付之鈔票尙有八十萬元之譜儲蓄欵則有七萬五千餘元計共四千餘户以學生工人居具多數存欵共三十餘萬元合計共有一百三十餘萬元聞各存户等前日已合　律師爲代表函請該行長徐幾亭王文典迅即淸理并提出理由數條（一）該行組織法原爲墾荒及興辦實業起見何以開幕一載有餘目的事業絲毫未舉（一）所收股本及以鈔票換回之現銀及存欵如何開支（一）自本月十三號即有照常兌現及營業之廣告佑以三日來開門祇數分鐘（一）銀行擱淺　所恒有惟一見風潮立時設法一二日即能恢復何以殖邊巳歷四五日尙未籌有善法而坐　持數十萬鈔票之人兌現無門致全體紙幣信用一敗塗地等語徐王二銀長答本行被人欠去者爲數亦鉅均有定期此時無法索取今我等惟有盡力維持云云 
[寗紹公司股東大會記]  
　　寗紹輪船公司昨在四明公　開股東大會雖值天雨股東到會者約三百餘人午後二點四十五分開會茲將開會秩序錄左 
　　（一）開會（二）推舉臨時議長（三）通告修改公司辦事章程（四）推舉監選員（五）開選舉票匭（六）報告去年營業情形（七）報告去年賬略（八）股東建議事件（九）演說（十）開會 
　　開會後先由該公司總理虞洽卿君報告開會宗旨略謂寗紹輪船公司爲商辦有限公司一　辦事手續依前淸公司例辦理凡與股各君均有監督之權故每年開股東大會一次蒞會諸君不妨將一年間調查所得公司中之利弊發抒一二俾資興革籍以擴張　　公司之航業各股東僉以公司中所辦之事及辦事人員並無弊混惟輪船上茶房强索酒資欺凌窮民屢見不鮮此等惡習亟應革除　君謂各輪茶房共有一百十二人因犯勒索欺嚇者已停去十人故現存一百零二人各人胸襟　掛有小銅牌刋明號數　後各股東如再發見上項情事可將茶房銅牌號數鈔錄函知公司立即開除所空名額亦不補充以洗惡習 
　　繼請各股東推舉臨時議長衆舉張讓三爲臨時議長因張君年高發聲甚低倩起草員王淸夫君報告謂議事日期本定每年五月二十三日爲公司成立之日開股東大會以示紀念惟本公司股東人數衆多且在夏令諸多不便近因各處不靖故由董事會議决提前兩月預先登報通告在股諸君於今日開　並宣布修改公司辦事章程第二章第七條第三章第十四條第四章第二十二條第五章第二十九第三十六各條　皆贊成通過議長又言公司總協理定章任期五年今已二年應否另　抑係任滿再舉衆皆贊成任滿再舉 
　　次請各股東推舉監選　衆舉陶煥亭陳伯剛洪承祁傅其林等四員照章以抽籤法於　董事中抽得張延鍾王蔭亭鄭良秋徐棣蓀等四員爲留任董事並以投票選舉法選得樂俊寳陳文鑑謝蘅牕李志方袁垣之孫梅堂戴運來等七員爲當選董事至查賬員等因人數衆多爲時已晚明日續登次由該公司經理石連乾報告去年營業情形略謂公司營業雖則發達何以自己酉年起至甲寅年止六年中虧去十八萬癸丑乙卯兩年盈餘七萬零盈虧相抵現在尙虧十萬零推原其故皆因資本不足由總協理各董事商借外欵十餘萬每年拆息甚巨兼之修理費增漲煤價昂貴且寗紹公司與别公司性質不同因寗紹公司有義務性質不能陡加船價　以暗受虧損並報告去年帳略另　營業收支簿（從略）各股東又建議請公司總理將歷年如何虧本細帳一一宣布當田虞總理允許各股東公舉查帳員到公司審查可也 
　　各股東中又有請發去年紅利者因贊成不發及反對者各居其半由議長宣言贊成不發者因公司已經虧本以本發利恐公司不堪設想反對者亦屬顧全公司股票信用各有心　總之現在各股東均應監督公司作弊擴張公司營業俾以前所虧之本可以陸續彌補各股東亦可利　均沾如此解釋諒各股東俱已了然仍請諸君凡贊成不發者　手反對者否之衆舉手得多數遂表决不發未由處洽卿演述公司營業現漸發達所有新造之甬興輪船現由賚賜洋行大班馬勒手租與香港公司每月租洋一萬一千元除船上航海員水手人工保險修理每月約五千元由公司開支外每月可餘六千元嗣後尙須陸續添造擴張營業務請各股東勿將股票抵賣讓與他人以保個人權利云云說畢衆鼓掌遂宣告散會時　鐘鳴七下矣 
[編制臨時保護繭商游巡隊]  
　　本　蘇浙皖三省絲繭總公所前因時局不靖萑苻遍地廠商携欵赴三省内地收繭危險堪虞特具禀三省當道請責成當地軍警特别保護已詳誌前報茲悉江蘇水警第二廳廳長趙會鵬以蘇省產繭之區以無錫宜興爲最江陰武進等　次之均在本管轄範圍之内現值絲繭上市特規定保護辦法擬在一二三專署之十五分　内每分署各抽撥槍船二艘共計三十艘編成臨時保護繭商游巡隊分配於無錫江陰武進宜興等處隨時保護委二廳督察長宣保章及督察員仇卓仁趙某等二員會同駐紥無錫第二專署長師景山督率辦理每縣並派淺水兵輪一艘專司梭巡派往無錫者爲靖湖由師景山　長率領擔負完全責任派往宜興者爲保蘇由宣保章與督察員率領保護派往江陰者爲陪戎派趙督察員前往派往武進者爲仁勇師仇卓仁統带專事防護繭商之水路危險不負他項勤務以繭商赴鄉時爲成立之期至繭市終後撤銷現已將此項保護辦法函知絲繭總公所轉知各繭　接洽矣 
[米船源源而來]  
　　常昭無錫等處之米船因有周二等米船數艘中途遇刦一兩蹂躪各船户咸有戒心羣在西北鄉黄渡鎭港内暫時駐泊不敢來滬業經上海商會電　南　馮上將軍齊巡按使迅飭水　廳長按派砲艇沿途護送茲又由上海靑浦嘉定等縣知事曾同電禀省　已奉核准飭　水警廳派艇護送故昨日本埠南北市所到米船已有九十二艘之多從此源源而來滬上食米當不致　　絶之　　 
[市面搖動時之偵探報告]  
　　滬上軍警　機關昨日又據偵探報告謂黨人韓恢等近在滬上某處議乘此市面恐慌人心紛擾約期五月十五號在上海城内舉火爲號首先發難一面派人赴南京蘇州等處運動同時響應並　附某處　台之協助等語各機關以此種報告無論虚實亟應嚴防除分　南京蘇州等處外即飭所屬一體防範 
[鈔送閘北兇案之供詞]  
　　北四川路與閘北五區警署轄境毗連之麥　里口於本月二號夜七時發現開鎗傷斃中外民警一案曾經公共公廨飭知捕房傅齊中外人證於上星期五午後由會審員王肇之君會同英日兩副領事開庭研訊已詳誌本報　悉承審此案之中外各官對於此案甚爲注意除面禀各上級長官外並於前日分别飭承將各見證供詞抄呈軍道兩署及各該管總領事察核 
[中西官處治私造鈔票案之不同意]  
　　新閘捕房在重慶路四百二十四號屋内破獲私造鈔票機關捉獲歐榮生趙　記諸志明等八人迭經公共公廨訊明定於上星期六宣佈堂諭届時原審官王肇之襄讞因與英康副　事會訊烟土案不及兼顧是以展期宣判茲悉王君以被告等私造鈔票業已證明自應併解内地官廳懲辦而陪審西官德領師君擬將爲立首之歐榮生趙慶記二人引渡餘人情罪輕重不一由曾審公堂核辦兩方意見不同尙未商妥聞王君擬於今日午後赴德領事署與師君切實磋商便早日定讞云 
[滬南突聞砲聲]  
　　昨日午　十一時半滬南方面突聞砲聲商民無不驚恐紛紛四出查詢發砲地點一時言人人殊莫衷一是　警各機關亦即派探偵查並用電話詢問吳淞要塞司令據謂查得頃痱砲聲係西人商　在某處操演砲隊放出空砲二十餘出並無别故云云傅聞如是未知確否 
　　又一訪函云昨午（十四）十二點半時城厢居民忽聞砲聲從北方來繼續四五響即止羣和驚訝四出探　莫知　來各機關聞此聲響亦紛紛用電話查問旋　淞滬警察廳　徐國樑派探偵查始悉萬國商圑在楊樹浦會操野戰發空砲五響無别故居民始各安心云 
[恐嚇信紛至沓來]  
　　本埠自滇黔事起每有不肖敗類託名黨人投函 
 
 
 

Page 11

 
 
紳富勒借兵餉茲聞南市米客嚴某家領殷實近日亦接素不相識　周某等三人具名信函大致謂現在國事危急餉需支絀告借一萬元俟大局平定即當　繳幸勿見却回信請寄小北門外方浜橋某里某號門牌等語嚴接函後正謀答覆而第二第三兩函又聯翩而至謂如不允所請將以激烈手段對付云云嚴以此種語氣顧係好徒藉端敲詐擬將原函呈報華法各官廳請爲查究　安閭閻云 
[梟匪欲與緝私隊長爲難]  
　　浦東洋涇鎭附近一带素爲梟匪聚集之處曾由兩浙緝私第二營第一隊隊長張良臣派拔帥船二艘駐　其間藉以查緝此次因該隊長剿捕嚴緊致觸各梟之怒由梟首張五及屢緝未獲之許麻子等於前日（十二號）招聚浦東各鄉梟黨四百餘人在張五家内大開香堂殺鷄瀝血冲酒共飲誓與張隊長爲難茲爲該隊長偵悉特於昨日詳請兩浙緝私蔡統領曁第二營魏營長等迅飭游巡隊馳往該　會同剿捕以遏凶鋒 
[白龍港塡駐師船]  
　　浦東川沙縣境之白龍港河道雖已淤淺然百餘擔之民船於潮漲時際仍可行駛且因離滬僅有三十餘里恐有潛運軍火禁品藏於浦東地方故曾由駐浦第三營派兵一連駐紥港口茲因該營奉令開差回蘇白龍港所駐步兵亦已隨營出發特由松滬護軍使楊君商由水警第二廳長趙會鵬飭令第三分署調撥原駐川沙之第一區蔣巡官速率師船數艘駛往塡駐以資鎭懾 
[强盜傷害事主]  
　　浦東南滙縣屬遠北市三十圖龍王廟西北矮櫈橋地方鄉民陸阿虎家於本月十二號夜十二點鐘時突來江北口音之盜匪三十餘人執有手鎗單刀等械破門而入先至阿虎之子金泉金　兩人臥房内傾箱倒篋刧掠一空繼復闖入右隣陸關福家正在搜刧之時由陸阿虎同妻楊氏潛出後門狂呼救命因時在深夜無人住援致該盜等更無忌憚開放手鎗三響鎗彈射入陸楊氏之太陽穴立時殞命各盜即携贓而逸惟聞延至昨日尚未報縣不知何故 
[製造鉛質小洋之敗露]  
　　住居閘北華界之王志卿製造鉛質小銀圓交由楊　生楊王氏夫婦並婦人陸楊氏持赴虹口新閘各小菜場向小販葉阿雪張桂生徐阿桂等混用前日被新閘捕房探目陳雲忠查獲當將王等男女四人一併拘入捕房搜出僞質小洋數十角禀明捕房分别押候解送公共公廨訊辦 
[搜查私土烟膏]  
　　公共租界福路正　街口廣乾元烟膏店主孫杏生與福建路乾坤泰烟膏店因販賣禁止進口之波斯紅土並將私土煎膏混售被禁烟督銷局查悉以期違背禁烟條約於前日派員協同老閘捕房中西包探分往該兩店搜獲紅土數包及烟膏數缸一併带回捕房聽候化驗再核 
[離離奇奇之訴訟]  
　　小沙渡地方婦人金老娘之媳日前忽失所在找尋無着疑其鄰居王許氏有唆使逃逸情事知照該圖地保張桂庭請至該氏處詢問有無其事張合謂今年臨年地保乃是沈鑑秋應由沈前去詢問於是金又赴沈保處托伊根究沈保謂此等瑣事兩可自行往詢何必煩勞地保乃事隔數日忽有在該處米店爲出店之張杏生（係金老娘之親戚）不知如何在王許氏室中事爲張桂庭　悉糾同多人前往聲言捉姦當將張杏生王許氏二人用繩紥縛並將火盪傷王許氏手指逼勒出洋一百四十元了事該氏無奈從其所欲始得釋縛而張杏生允許出洋二十元桂庭不允堅欲索洋五十元嗣經杏生之友出爲調停始將杏生縱之使去茲悉王許氏心不甘服於前日至上海地方檢察廳具禀起訴請求提究林廳長以所禀各節異常離奇諭候派警傅案研訊核辦 
[誘匿婦人之嫌疑]  
　　汪　芝在小南門外開設晝場昨偕值堂人徐阿生扭其妻母邱張氏至一分駐所控稱妻邱氏已娶十餘年生有子女不料近日邱氏聽母唆使潛逃無蹤向之追問反被誣指邱氏與徐阿生姘識爲徐誘出請爲追究訊之邱張氏卽將徐之照片一紙扣案指徐誘拐己則不認將女私匿奉飭一併移送警廳司法科訊明發落 
[乾綱不振]  
　　住居淘沙場向爲洋貨店生理之陸某因其妻不安於室迭向訓斥其妻則一味用恐嚇手段尋死覔活吵鬧不堪鄰居雖咸抱不平終以陸爲人懦弱無可如何不料前晚該婦乘夫在店未回席捲所有衣飾逃逸無蹤迨陸回家始悉其事猶因攸關體面不願具報官廳請緝 
[親戚託詞誘拐續紀]  
　　趙楊氏至閘北四區警署控告親戚楊步建托故　匿六歲女孩大秀子及媳婦劉氏已紀昨報茲悉此案業經姚警正提訊因楊狡賴不認判解司法科究辦 
[强姦六歲幼女三誌]  
　　法新租界嵩山路文姓　之四十四歲男傭李三强姦六歲婢女阿英被伊主人察悉　捕拘解法公堂請究並由察驗阿英傷痕之河瑞醫生到堂證明該女被姦　實後因李三供詞支吾堅不承認判候再延西醫察驗李之下體以明虚實在案現聞捕房正在延請西醫數人將李詳細察驗俟將察驗證書送呈中西官察閱後再行解堂覆訊定斷 
[夫婦仍可完聚]  
　　方綬甫前娶戴仁寳之女林林爲妻後因夫婦不睦涉訟法公堂仁寶請求斷離歸母家具領判令仁寳交還所受茶禮洋二百七十元林林暫行發堂俟繳洋　方准給領現由堂中函知捕房謂林林將次生產堂中不能容留請爲核辦故又飭傅翁婿到案訊問仁寳供奉判繳洋二百七十元實情無力措繳可否減去一半綬甫供妻子旣已懷孕倘生男孩係方家後嗣故此不願領洋仍請將妻給領中西官以戴旣無力繳洋着方自至堂中將妻領回如戴夫婦有梗阻情事提究不貸 
[迷路小孩待認]  
　　昨有口操北音身穿白布短衫黑洋布對襟棉背心黑洋綫　夾袴之男孩俞桂福在法租界迷途啼哭由捕查見带至法公堂盤問據供年七　餘不能知判送善堂留養俟家屬認領 
[姊妹在途失散]  
　　昨有江北女孩魯小達子在四區境内迷路由巡警带入警署盤問　供年八歲害住胡家木橋隨姊出外買物在途失散姚警正即派巡警送父五區三分所就近查傅家屬到案認領 
[燃放鞭炮之違禁]  
　　住居閘北大統路之倪瘋子前日因家有喜事燃放鞭砲違犯戒嚴條例由崗警拘入四區警署罰洋一元了事 
[菜刀砍傷足指]  
　　住居海寗路之陳阿三昨日持菜刀切物失手墜地砍傷足指當赴同仁醫院請爲療治 
[塌車撞傷行人]  
　　張阿祥前日午後行經西華得路被某號塌車撞倒頭面受傷當爲華捕查見带入捕房飭送同仁醫院醫治 
[流民圖中之點綴]  
　　山東乞丐黄梅榮金五彭金立王恒大金六等與徐州乞丐段宗令段均標叔姪　在浦東一带　乞前日因爭奪冷飯殘菜啓釁黄等五人　兩段互相鬭毆由警一併拘入第三區警局送至地方廳經檢察官提案預審並驗明各人並不受傷一併斥釋 
[流氓詐擾]  
　　著名流氓綽號皮匠阿五羽黨甚衆專在小南門外水神閣一带各茶肆向人拆梢昨日阿五等又向張某詐洋數元張心不甘服卽投該管一區三分駐所請求查究迨宋警佐飭派長警前赴該處吉祥樓等各茶肆查拿若輩已避匿無蹤矣 
[丈母不認爲女婿借債]  
　　韓陳氏前至法公堂控隣人胡朱氏前來借洋九十元後又代伊女婿周姓借去洋五十元立有借據爲憑到期向索一味延約請求訊追等情當因飭傅避匿故改出提單於昨日提案訊問朱氏供婦人欠洋九十元是實至周姓所借之洋係陳氏自願借給與婦人無干聶讞員察閱五十元之借據實係周姓出立着原告另行起訴朱氏奉判交人銀並保限七天繳洋九十元 
[總理收還存欵]  
　　四川同生義號申莊經理粱用之挪用銀兩被總理包成之得悉來滬淸理梁卽將存於愼康源裕兩莊之一萬四千兩提出以個人名義存儲四明銀行逃往外洋由包禀請公共公廨諭令四明銀行止付　案前日上午包延律師投廨聲明前情請爲給付四明銀行亦延律師到堂代表聲明奉諭止付緣由中西官以此項存欵旣據見證沈亮成證明實係同生義所存遂判四明銀行將欵照給包成之具領完案 
[債務人從寛省釋]  
　　黄吉人前内不理誠德錢莊及吳仲祥等欠欵被控由公共公廨訊供押追在案前日上午復經聶襄讞　同英　卓君升座庭訊追黄延斐斯律師到堂代表聲稱被告在押已有三年之久實在無力措繳應請開釋中西官姑念　告在押已久從寛將案註銷被告省釋 
[押店誤收賊贓]  
　　海寗路九百七十七號門牌某押店主翁蘭記因收押竊贓銀器一百九十餘件前日被滙司　房查悉將翁傅至公共公廨　究中西官諭翁於下禮拜六來案候訊 
[破獲洋棧竊案]  
　　浦東張家浜同春福　棧邇來迭次失竊曾報第三區警局請緝在案前日該棧又失竊油布一張當由該區長警將竊賊夏龍海宋小猪兩犯拘獲吊到原贓傅到該棧執事陳曉峰連同兩竊並原贓解至警廳司法科轉送地方檢察廳經檢察官提案預審之下判夏朱兩犯分别收押候辦贓給失主具領 
[捕房移送贓賊]  
　　法捕房昨日派探將小竊趙海靑連同贓物白布十餘疋送至南市第二區警署聲稱該竊手携白布在涂售賣形迹可疑　即拘獲詰據供認在南市華界某布莊竊來請爲就近傅同失主認明給領並將該竊發落等情奉飭　趙拘留候召失主領贓核辦 
氣候報告 
[上海徐家滙天文臺天氣測候報告]  
　　已過者之報告　五月十三日日本全國晴雨計升至最高度四川有新低度發展沿揚子江流域面下東海與山東問有東南烈風上海天氣晴暖十四日上海氣壓大落上午三四時問西面有雷雨且起東南凉風暴雨復降十四日下午四時前二十四小時内上海氣候温度至高七四.四至低六三.六去年同日至高八○.六至低五五.二 
　　來者之推測　十四日下午四時三十分預測海濱新起北風頗烈本區天氣稍有睛意　列濱羣島兩面風浪　大 
雜評二 
[特别之恐慌（納）]  
　　財政學家論各國之金融恐慌有二原因其一因貨物之生產　需要不調和發生　象而致信用交易紊亂其二因一國通貨制度不得宜一旦猝生變故通貨不足供給又無法塡補之於是亦發生危象而信用交易紊亂各國恐慌之先例無一不由此二者而生質方之即無一不先有恐慌之象而後信用紊亂也今我中國之所謂金融恐慌則尙未至恐慌之時而先自破毀其信用以召恐慌此亦所謂金融界特别之現象歟 
專件 
[中華民國四年通商各關華洋貿易情形總論（錄海關貿易册）]  
　　竊查本年貿易情形雖因日本要求條件恐　大局有關商家不敢放膽交易復因創議變更國體又恐惹動風潮有此兩層則與商務一道誠有阻碍但牽及之甚則　歐戰如無歐戰運貨船隻連翩而至水脚運價並不　昂則本年進口洋貨逆　必能異常發達民間因中日交涉不售日貨雖經政府竭力解釋然斷絶往來爲期尙有四月甚至船隻亦不借重該國華商乘此時機均以仿製與日本相等之貨充銷即如蠟燭肥皂紙烟自來火面巾棉汗衫褲棉布靴鞋需鏡雨傘糖等尤旺本年茶及湖絲銻五色染料均大獲利其　以染料爲最殆因來源已斷　　所屯之貨價值飛漲製成靛現已不到農民智慧漸開　知趕種生成靛棉布棉紗仿製等廠共計三十餘家紡紗筵子一百二萬九千二百十八個織布機器四千六百十張並聞趕緊接續加多所紡之紗一年能出八十萬捆布每疋長四十碼一年織出一百三十八萬三千疋按農商部報告豫魯兩省種一千六百四十萬畝蜀粤桂鄂浙等省亦有一千一百十萬畝兩共二千七百五十萬畝產出去子凈花一百六十三萬五百擔考查日本紡紗筳子有二百四十一萬四千五百四十四個織布機器有二萬四千二百二十三張對鏡以觀在日本有九十九個筳子即用織機一張在中國有二百二十三個筳子始用織機一張現在風氣大開民間樂用比等布疋將來織布機器諒必陡增鐵路借欵暫停多半不能開工商民知其便利運貨頗爲興旺　惜　此窒碍不能從廣莫如另求他策先開馬路專用汽車轉運貨物即日後鐵路告成該路亦非無用可以接通内地運出各貨不但輔助貿易即來往釋途雖隔千里朝發京可夕至十一月一日山東龍口　方　作通商口岸該口　烟臺之西約二百一十里市面交易銀元複雜有　銀北洋龍圓民國新幣德之馬克俄之盧布本銀元並幾種小銀元中國交通兩銀行各設分行發行鈔票日本銀行亦發鈔票自設關征稅以來進口大宗以日本棉貨爲最出口均往　口並無出洋就各口每結報告以考一年貿易衰旺情形在各口受歐戰之累　過是船少費重而在東三省不獨　此尙　盧布行南黑龍江屬俄界内兵丁遣住他　日用各物減銷亦鉅西比利亞鐵路祇能　兵不能裝貨六月起俄國　禁止火食麫粉等不准出口鹽烟馬料熟皮及生皮紫　亦在内上年冬令異常　寒下雪過多路不能行春則雨害秋則風災道路傷損收成較歉　口貨因盧布價賤貨昂外國藥材更甚竟有漲至五倍者雖然尙有許多美國歐洲藥材從日本運進轉銷俄國五金價值亦大　鉛　至三倍鍍鋅鐵片漲至兩倍鍍鋅鐵絲漲十分中之五鐵板鐵片漲十分之四　鐵釘漲十分之三紫銅漲十分之四黄銅漲十分之六日本棉貨因在中日交涉期内價值雖減仍無問津中國乘此時機抵補　缺日本藥材由其零星小　分散各　希　出售惟無　過問最奇者已　生成水靛何以　商仍願購製成者　致價值漲至三倍玻璃片係來自比國現無進口則以美國日本代之　國鍍鋅鐵進口亦缺美國又乘機運進東三省麫粉多半　銷　貨本年則不然幾於全是上海漢口運來者哈爾濱俄粉較之中國更好中國自來火竟能奪回利權不使外溢日本煤油本年僅見卽與他處之油互相爭利出口豆子豆餅豆油小麥大麥非無售主但梦子因盧布行市影響匪淺以致不能運至俄國磨粉况上年被淹　方本年未種收成較減牛亦有病日本官員禁止朝鮮牛車不得過圖們江恐受傅染絲之貿易上年不佳存貨太多本年則一併售罄木料因船費旣貴日本美國均未運到是以價值因而增漲兼之商人視爲奇貨又待善價豆子收數雖减二分而外國仍是採辦奈船少費重出口維　豆餅多數銷在日本殆因該國肥田料缺藉此以代美國因缺棉子須買豆油歐洲日本亦願買惜乎艱　運出東三省移民所到不少墾地亦多雖有出產奈俄國不但不准出口並且將從前進口免稅　貨　亦征收又俄國政府在海參崴不准豆子豆油運往局外之國出口十一月間英與日約在大連雖准運往局外之國　須先至英國日本　難允行因英有不准五榖復出口之禁屯貨太多與中國出產頗有關係　　　（未完） 
來函 
[商務印書館來函]  
　　敬啓者本日貴報載各商店以上海金融突起風潮當擇定　行鈔票可用何行不可用聞商務印書館等業已决議云云查敝館對於此事並無何等之决議敬祈貴報更正爲幸商務印書館有限公司謹啓 
[奉賢籌賑所來函]  
　　頃閱五月八日貴報有奉賢續購賑米一則略謂雲知事以該縣災民待賑甚急前購六千石賑米已經散罄故巳籌欵　員來滬採購食米二千石云云查敝　前經官紳會議决定内圖購米平糶外圖募捐放賑平糶　穀董主持賑務歸敝所籌書本各分頭辦理前项米石係積穀项下購備内圖平糶之用並非歸入散賑範圍者因恐傅誤特爲聲明奉賢縣籌賑所敬啓 
[中國靑年會來函一朿]  
　　運動品出售本　售書處備有多種運動品皆係最新美國出品其中若網球排球户内捧球球板運動衣衫　售價極爲低廉　者可至本會樓下售書處購買 
　　游泳　本會會員中習得游泳術甚多刻尙有多人正在練習如有志研究者請向本會體育幹事接洽現在天氣漸暖學習游泳頗爲便利深冀吾會員咸來學習則於本身獲益正非淺也 
　　網球　本會體育部近已組織網球隊入隊費極廉會員祇收二元得於夏季享用此網球場中各項利益網球之戲爲費甚鉅祇以球論每格須銀一元再加以網場　時常修理開支極大茲查滬上之綱球隊入會費須收二十元左右本會爲普及此利益不過略收微資深望吾會員好體育者皆聯袂入隊會費可交本會事務所 
　　每日一時學校增設學科　本會半夜學堂所設每日一時學校於本學期内添設初級英文班（上午八時到九時）中級英文班（下午四五時半到五六時半）高級英文班（下午五時半至六時半）此外尙有最新打字班（下午五時到六時）實用算術班（下午四時至五時）以及啓蒙國文班（下午四時至五時）以上數班均已開課各班尙有餘額凡有志嚮學者可按照程度插班 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[自由談編輯部組織部條例] [  恨公]  
　　第一條　本部以編輯主任一員投稿家無定員組織成之 
　　第二條　本部直隸於申報 
　　第三條　本部逢有對内對外事項以本部名義行之 
　　第四條　本部聘編輯主任一員掌理各處投稿有目由選登之權其薪俸由申報訂定之 
　　第五條　本部設　稿員無定額直隸於編輯主任有貢獻著作接濟材料之義務惟登載與否投稿員不得干涉其薪俸視投稿之多否由編輯主任酌定之 
　　第六條　投稿員之薪俸爲現銀郵票二種得由投稿員自行指定呈請申報賬房發給 
　　第七條　投稿員以文字優美涉筆成趣謔不傷雅確無抄襲之惡習者爲合格年齡不限 
　　第八條　編輯主任須日日到部辦理編輯事宜投稿員不必到部可通信供職 
　　第九條　本部設司閽員無定額男女老幼並收由名畫家管理之直隸於本部 
　　第十條　本條例如有未盡事宜得隨時增改之 
　　駭綠驚朱潑眼時極天荒怪與酣嬉可憐芒角撑腸日正是我儕洒墨時王貢雷陳俱可親盧前王後付誰論誰知瀝血刳肝意都付看天袖手人　　鴆雛偶書 
含商嚼徴 
[雙鳳閣詞話（續）] [  鴛雛]  
　　集詞句爲聯語頗見風致集玉田梅溪云石磴拂松陰幾曲　干古木迷鴉峯六六烟光搖綠瓦一屏新繡芙蓉孔雀夜温温集稼軒草牕云雲洞插天開欲往何從一百人盤狹路湘屏展翠疊臨流更好幾千萬縷埀楊集晉卿永叔云海棠開後燕子來時黄昏庭院紅粉牆頭秋千影裹臨水人家集稼軒云素壁寫歸來畫舫行商細雨斜風時候瑤琴才聽澈鈞天廣樂高水流水知音集淸眞云錦幄初温葡萄架上春籐秀闌干四繞蒼蘚松階秋意濃集草窗云蓮葉其分題貯月杯寛笑拍闌干呼范　寛屏掩雙扇避風臺淺旋移芳檻引流　集梅溪云竹杖敲苔倚窗小梅覔句簾波浸筍閉門明月關心集夢窻云數曲闌干人事𢌞廊縹緲一國越鏡仙山小隊登臨皆自然而渾脫者也 
　　咏物之作以王中仙爲上其詞旨凄咽寄托遙深不足以禁體限之近見有綺庵者沁園春賦藕絲云一　搖紅三十六陂人來采香看碧搓柳　撩將桂棹翠牽　带攔斷銀塘輕壁冰稍徐舒玉腕委霧凝霜細較量閒無事把金針七孔　補荷裳飄烟曳雨情傷算抽出相思寸寸長只靑錢貫了同心結小明珠穿得續命絲長織倩湘妃繅憑　女新試羅衫學淡妝好綠雲深處　住鴛鴦未知是同社虞山龐葉子（樹柏）所作否 
小說一 
[情俠（續）] [  劍癡]  
　　先道感謝之忱次自述身世系出吳興字麗娟父爲名孝廉墜地時母氏即亡育諸鄰媪半年而椿樹亦萎寄養我家舅衿相繼逝世伯氏携之返伯無妻而有妾遇女至虐伯亡逐之出父執某仗義撫之全家俱死於疫娟娟此豸人皆視爲禍水莫敢容留族叔某銓選縉雲教諭道脩且阻眷屬不願偕往女挺身自陳願隨之去及抵任不三月又去世扶襯　里備嘗艱苦乃賃一　賴十指以自活鄰有某甲富而好色豔　美百計挑之不從乃厚賄女族出庚帖許甲作妾此行擬赴南陵愬諸姨母中途遇公子素稔長官（指公子父）賢明公子仁厚必能爲我地也言未旣淚隨聲下公子嘆曰若誤矣家君雖賢明豈能越境代謀耶必欲訴者其控諸府苟力所能及無不代謀女檢袵　謝質明命舟子鼓棹返郡爲女郎賃房屋市器具雇傭媪並代草呈詞是案例歸刑名而刑幕某老而昏眊公子不屑與謀一呈被駁則再至三至四始准詞提審而女族返訴公子奸拐自公子之半途折回也太守已疑之及得斯呈益駭袖詞詢公子斯言胡爲乎來公子謂事誠有之特非奸拐耳乃詳陳經過事實太守謂余當令首縣爲君和解公子力持不可太守謂彼姝蓬飄架墜難保其必貞若驗之而天眞已漓則君其何以自解公子謂曾詰彼姝堅稱完璧豈有美麗若斯而以妄語欺人哉請驗益堅 
小說二 
[俠情小說紅蘩蕗别傅] [  天虚我生]  
　　第三十八章 
　　是夜之兩句鐘亞猛忽於濃睡中聞鈴聲震耳乃不期驚起當共和時代夤夜叩門捨逮捕外實更無他事故亞猛亦不期一愕目念必又有禍事出現己身復被嫌疑致來邏駭然亞猛初亦弗駭其所以愕者蓋念及倘己身被捕則可憐之白浪琪必將又因而悲痛旣而思之白浪琪雖愛己而數禮拜來己實未有事足以爲白浪琪福但有累其屢受驚恐故己血死或者竟爲白浪琪福己死彼雖不免於悲痛然此不過暫時之事迨及日久亦且漸漸忘之而其種種驚恐轉可因之而滅則亦未始非白浪琪之福由此而言則己即不幸而見捕甚而死亦殊無足輕重也亞猛念至此膽乃轉壯遂出應門亞猛此時處無所念但備此門一關邏騎且蜂擁而入以鐵鐐械己之手及門啓乃大愕當其種種設想至是乃均無所見但有一短小之人御黑呢厚衣循梯而立亞猛此時幾等遇鬼失聲呼曰舒勿林國民耶舒勿林低聲曰然吾蓋爲汝領袖賚信而來 
　雛先生大鑒拙著諧文勸進全書出版廣告一篇係上月舊作曾投新聞　快少歴守盼月餘未見登載以爲必不合用棄諸字　久矣惟敝帚自珍不願湮没因稍加改竄投　鑒政詎昨日（十一日）貴報　快活林兩處竟一同登出僕遂罹一稿兩投之嫌疑如何懲罰伏候台命惟事無可恕情究有别可否將此函登入自由談末以明僕之心跡而使讀者諸君咸曉然於僕鑄此大錯之眞相也臨頴不勝惶恐之至專此即請公安悢公上言 
 
 
 

Page 15

 
 
   
 
 

Page 16

 
 
   
 
