# 1901 - 130 - 4910085

 

Page 1

 
 
[延請天津牛莊采訪友人] [  申報館主人啓]  
　　拳匪已殄北方重覩昇平報紙流行日漸推廣兹者本館欲就天津牛莊二處延訂采訪友人如有熟於官塲一切事宜及閭巷新聞中外交涉者請郵示近事數則幷詳列住址姓名以便修函訂定諸君子才識素裕當不以長材短馭爲嫌也 
[勸募濟急局春振急欵] [  申報館恊振所啓]  
　　去年北方拳匪肇亂居民慘遇干戈凡我南人之作客京津者瑣尾流離益形其苦於是滬上諸大善士創爲濟急善局募捐集欵資送還鄉保全甚多皆四方好善君子解囊之助本館恊振所襄贊其後深愧無補車薪惟念今者和議雖已將成而淹留失所之人尚復不少欲居則饔飱難繼欲歸則行李胥無進退兩難恐不免仍塡溝壑若非急籌春振何以使孑遺黎庶袵席同登所願各省大仁人大義士救人救澈再發慈悲各隨力之所能爲不拘數之有多寡聚沙集腋自易成功請早佈施擲交本館恊振所轉交本埠中國通商銀行隨時彚解蓋振欵能早到一日則黎民卽早安一日翹企惠澤固不啻羽書之急也肅也禱求諸維德鑒 
[勸民間自設小學堂說]  
　　今夫學業者吾人身心性命之事無待在上者之代爲謀也我中國向祇閉關自守以恭已無爲爲治則古稱先爲教極其弊也廟堂之上職方載筆而不知有五洲筐篋之儒横舍傳經而不知有時局舉天地間一切不可遏抑不可磨滅之新理新法而一例鄙夷之屏斥之聽其自起自滅自消自息於我身心性命無壤流之益頑錮謬妄者倡之庸陋愚蠢者安之便之羣起而和之巧絀之表因生妒忌妒忌之私因開攻擊攻擊之漸因分别黨至朋黨分而誤國家害天下之禍胥緣之而起坐令異域之人反挾其術而吳我愚我侮我奴隷我嗚呼學術不昌而流毒之烈遂至於此以我中國爲巢燧義軒堯舜禹湯文武周孔神聖之所締造文物之所彌綸而卒之靈長不終顚覆不免於今日不亦大可痛哉自中午東事以後中外强弱之形大著海内憤時嫉俗之士稍稍知我中人之智遠不西人若於是各省先後皆　學堂劬學子衿聞風嚮往不數年而人才輩出新學漸明歐美强富之原能直探其要領而確然有所見雖由多士沈　刻摯卓然思有以自立而學堂先河之導汲綆之功誠哉其不可没已而鄙人獨謂今日情事尤急功效尤神者莫如各州縣鄉村廣設小學堂東西各國教育之科有大學堂有中學堂有小學堂而小學堂裕蒙養之基立成材之本其爲學尤得故學堂亦最多考各國學部呈報之數日本有小學二萬五千餘所和蘭有小學二千八百餘所比國有小學五千八百餘所俄國有小學二萬五千餘所略舉一二可以見東西各國材藝之盛民智之雄之有自來而中國之宜瞠乎其後日行於烟霧陰霾中也然新政方朝用欵正繁利源未開度支不給各州縣鄉村必由官設小學堂國家無此財力也鄙人收畫一策以爲之勸民間居必聚族族必有祠就祠中闢精舍爲學堂聚其族中未及歲之子弟而教之自六歲至十二歲日本謂之學齡移其祀産之半爲經費焉分報饗之隆爲眙謀之遠祖若宗必有顧而樂之者而中焉養不中才焉養不才亦　父兄不可寛之責也其有各城鎭不列祀典之寺觀無益之佛會亦仿此行之由創辦者請官長旌其寺表其觀而萬千之小學堂不勞而集已課以歴史歌訣天地述略文獻卽要諸害各國方言羅馬希臘文字英法德文字日本文字覽地圖識地毬習算數毋責難毋鶩遠行之數年高才卽以備中學堂造就登進之選中資亦可無荒廢汜濫之憂行遠自邇登高自卑事半功倍效無有捷於此者人之欲善誰不如我鄉里賢達固無不自愛惜其子弟欲善之心必有更甚於我者我將以此言卜之近張季直殿撰議於小學中先特立尋常師範一班選各府州縣學諸生年二十至四十束脩自愛文理通暢者四五十至七八十八視學大小學人數多寡延師範師教之三月後試令分教小學堂學生由地方視學官每月會同師範師試其學業教法之進退而第其優劣義極周備其說尤可行鄙人竊願有人心思道之憂父兄師長之責者勿以斯言爲狂瞽焉斯自强之朕兆矣 
[賠欵述聞]  
　　京師友人來函云邇者和議將次就緒賠欵計需四百五十兆匀作四十五年分還本利統算共需九百兆每年應繳二十兆各國允加洋貨稅一年可增七百萬尚須一千三百萬由中國預籌作抵大約欲以常關稅及鹽課兩項補足此事雖未定議然舍此恐亦無以應付也 
[擴充使館]  
　　各國駐京公使擬將使館設法擴允已略紀前報兹接京師友人來函云此事現已議定由東交民巷舊址起西至兵部街南至城墻東至崇文門内大街北至單牌樓二條胡同所有民房一律拆毁四面築圍墻爲界墻外留街道約寛十餘丈現辦開闢地基等事每日　用民夫數千人由各國自行撥給工價惟購買界内民房兵者由中國付給自三月十六日起至四月初八日爲止界内居民各將契據交局呈騐聽候給價局設小甜水井左近由順大府步軍統領衙門派員會同各國洋人辦理至宗人府吏戸禮三部雖允讓出然亦未見明文部中但派人看守門　不能興工修理有見者謂署内壞垣頽壁殘破不堪不知何時能復舊規也 
[添造藥庫]  
　　金陵訪事友人云自去歲馬鞍山火藥庫被災之後兩江督憲劉峴帥飭擇基址於水月崗左近重建庫房備儲各種火藥近已工竣由峴帥委江寗藩憲恩藝棠方伯前往騐收並以目下講求新政除經武整軍之外更奏請變通武科易弓矢爲槍砲日後需用火藥勢必倍於曩時不可不廣爲儲積爰飭火藥局總辦楊愼初觀察在淸凉山麓老虎洞度地數畝添建一所已由觀察維圖呈請察核峴帥復飭方伯勘明形勢行將擇日開工矣 
[擬增鹽課]  
　　金陵訪事人云兩江總督兼南洋通商大臣劉峴莊制軍邇因和議賠欵爲數甚巨官帑民財羅掘殆盡惟食鹽一宗爲日用飲食所必需兹欲重徵鹽課令先將食鹽加價數文總計淮鹽每歲所加已足集成巨欵是以峴帥擬將淮鹽每引增加課錢十文少則五文聞已檄飭兩淮運使詳細體察情形明白禀覆或多或少俟覆到詳移奏請加價 
[巡查嚴寗]  
　　金陵訪事人云邇日省垣城廂内外謠諑紛繁謂有江湖會匪盈千累萬潛來省垣圖謀不軌市虎弓蛇人心惶急爲兩江總督劉峴帥所聞以謠言雖不足憑然當此時局艱危長江一帶會匪甚多頗有蠢動之　泗源溝又有鹽梟聚衆肇事省垣地面遼闊難免匪類溷跡其間除飭各城門一律嚴防並飭營縣保甲每夜各分地　　 
 
 

Page 2

 
 
眞巡緝遇有形跡可疑之輩務須詳細盤查是以連夜以來標兵防勇及兩縣小隊民壯保甲巡丁往來梭巡徹夜不絶烟館客棧查詰尤嚴卽遇乞丐之蜷臥道旁者亦必細加盤詰上月某日之夜四鼓時某卡弁率兵至糧道署畔見羣丐内有面生可疑者飭兵喚起詰問言語支吾卽在其人套褲中搜出利刃一柄旋卽帶院汛卡經委員研訊供詞若何俟有續聞再錄 
[委署風聞]  
　　杭州訪事人云浙江藩司榮伯衡方伯近奉電諭發往極邊充當苦差一俟廷寄到日方伯卽須遵旨啓行而新任藩司張方伯庭燎到任尚需時日聞撫憲余晉珊中丞擬請以臬司世振之廉訪杰升署藩篆而以正任杭嘉湖道王心齋觀察祖光接署臬篆現署臬司黄幼農都轉飭赴連司本任然此皆得自官塲傳述尚未奉有明文也 
[蘇臬行程]  
　　杭州訪事人云新任江蘇臬司誠果泉廉訪勛於三月二十五日交卸寗紹台道兼浙海關監督關防後聞擇於四月初二日赴蘇履任 
[豸節蒞鄂]  
　　武昌訪事友人云正任江西督糧道簡授湖北按察使李少東廉訪因有要公須禀商兩江總督劉峴莊制軍爰於交缷糧道篆務後迂道秣陵小停憲節旋乘某輪船西上三月二十五日行抵鄂省官塲先期接到電音已在皇華館張盤結彩預備恭迓迨憲旌戾止武昌府余堯衢太守江夏縣陳介菴大令以及文武各官咸遞手版次第謁見廉讠隨乘輿入城詣督轅禀到至何日接受臬篆刻尙未見明文也 
[粤學將臨]  
　　廣州訪事人云新任廣東學政文大宗師治已於前日飭家丁先將行李運至省垣暫寓城内朝觀街燃黎書室俟學署修理工竣始行進　大約憲節不日卽可安抵羊城矣 
[委勘沙地]  
　　杭州訪事友人云浙江紹興府屬蕭山縣新漲沙地舉辦升科已由縣主某大令詳奉藩憲榮伯衡方伯批示准行大令旋又禀請方伯遴委幹員會同履勘因卽札委候補同知朱司馬錫傳前往會同大令察勘情形詳細禀覆司馬奉札後已於上月二十日禀辭首途矣 
[續獲會匪]  
　　　漢口訪事友人云自立會匪頭目伍金魁前經陳慶門都戎拘獲解請夏口廳陳少石司馬研訊供出會中七十二營僞總統李某匿跡某處因卽設法往禽押解省垣禀請上憲嚴辦 
[密拿會匪]  
　　鎭江訪事友人云日前新勝水陸各營統帶徐寳山都戎訪悉哥老會匪頭目某甲匿迹儀徵逍遥法外特派幹弁帶同線人密往緝拿冥冥飛鴻不知能爲弋人所獲否 
[巨盜成禽]  
　　漢口訪事友人云巨盜張祥林出没襄河一帶案積如山歴十餘年迄未破獲近日糾合羽黨四名僞充貨客泊舟流通巷河中冀肆狡謀旋經緝捕營武弁徐全孝察出破綻立卽帶領勇丁出其不意一鼓成禽解送糧捕廳署馮小竹别駕升堂研訊張等直認不諱别駕隨錄供申解省垣禀請上憲勘明核奪 
[履勘盜案]  
　　松江訪事友人云婁縣轄境北鄉泗涇等處近出盜案由事主投報婁縣屈吉士大令請爲勘緝上月二十七日大令帶同刑仵乘舟而往想不日將須言旋也 
[出示保民]  
　　廣東商務報云我朝奄有中夏一視同仁各省繁劇之區設有滿洲駐防兵伊與軍民守望相助邇來旗兵恣行不法搶刦頻仍大憲因會銜出示通衢重申禁令其文曰鎭守廣州將軍宗室壽頭品頂戴兵部尚書兩廣總督部堂陶頭品頂戴兵部侍郎廣東巡撫部院德爲出示曉諭事照得旗漢各街强刦傷人以及白晝夥搶之案時有所聞省垣重地旗漢營汛林立而盜匪如此横行尚復成何事體推原其故蓋由旗漢各處弁勇以越境爲嫌宵小遂恃偵緝所不至寄贓窩盜無所不爲是欲正本淸源必須不分畛域遇有盜匪窩尸一體跟蹤追拿查光緒二十五年譚前部堂會同出示嚴禁如有身帶洋槍出外遊行一經查獲無論何項人等卽照遊勇懲辦上年冬間又經會同出示重申舊禁通飭遵照在案現當整頓緝捕亟應設法嚴辦飭各員弁兵勇如有携槍遊行及搶刼各匪無論何人卽行嚴拿如該勇臨拿逃入旗地並許弁勇跟追一經拿獲卽徑解緝捕局訊辦倘犯事係屬旗人由緝捕局一面禀請咨會銷擋一面照例辦擬庶免輾轉解訊致有稽誅而張匪瞻其寄贓窩匪之家無論坐落何處一經查實一倂嚴辦查街哨弁如有怠玩因循卽行嚴辦合就出示曉諭爲此示諭城内旗漢各街軍民人等知悉嗣後遇有盜匪務當不分畛域一倂由查街弁兵跟蹤追捕其寄刦窩匪之家無論坐落何處查實一倂拿究解局訊明懲辦爾等各有身家自必亟圖保護勿以弁勇越境爲嫌藉端阻撓致干重咎毋違特示 
[京師火警]  
　　京師訪事人云三月二十日宣武門外北極菴吕姓家因小孩嬉戲偶遺火星於堆物閑房内霎時烈燄迷漫遂肇焚如之禍迨家人知覺火勢已不可遏抑幸德國巡兵查見急揉升屋頂將火路拆斷始得漸漸熄滅祗燬去屋宇三楹餘屋一無延及當火熾時德兵禁絶閒人不許擅入是以室中物除被焚外一無遺失亦幸事也 
[漢皋火警]  
　　漢口訪事友人云上月二十六日午前鮑家巷正街武鳴園弄内馬姓家不戒於火頃刻間烈燄飛騰不可遏抑幸各水龍馳往灌救得卽熄滅然已燬去樓屋三間矣 
[揚城火警]  
　　揚州訪事人云虹橋左近某姓家於上月二十三日午後突肇火災烈燄飛騰不可嚮邇坊甲鳴鉦告警揚州營叅將袁叅戎首先策騎臨塲旣而各善堂水龍次第風馳電掣而來吸水圍噴無異銀河倒瀉移時火卽熄滅計共焚燬房屋數家被災者類皆經紀小民良可憫已 
[鎭郡官塲紀事]  
　　鎭江訪事人云新授京口副都統奇統制克伸布現由行在陛辭南下將次行抵袁江現任京口副都統吉晉軒統制聞之特於上月二十三日派佐領官馳往恭迓○新委江勝全軍統領杜雲秋觀察到差任事後示期上月二十三日淸晨詣大校塲校閱勇丁終日而畢○委署鎭江府兼辦鎭江下游釐捐總局許星璧太守頒發紅諭擇吉四月初五日接篆視事新猷宣布彼都人士咸拭目以俟爲 
[領事謁客]  
　　昨日午刻法國副領事蓋稚君因公偕西董濮而南君繙譯費亨祿君命駕至道轅拜會道憲袁海觀觀察延入花廳商談良久始别 
[德兵演陣]  
　　昨日黎明駐紥本邑英租界坭城外之德國兵士約八百餘名各穿黄色號衣肩荷洋槍幷拽小砲數尊迤邐至美租界新靶子路附近曠地操演各種陣式至九點鐘時始整隊而返 
[瞻仰遺徽]  
　　法提督卜羅德君當同治初年帶領法兵至浦東南橋鎭代中國剿滅髮匪殁於戰陣朝廷優加卹典建立專祠以彰忠藎法人亦於上海法租界大自鳴鐘石級前鑄成銅像昨禮拜五爲卜君戰没之期駐滬法國兵官追念前勳帶領全營兵士並浦江停泊之法國兵艦各水師排列隊伍於午前九點鐘齊集大目鳴鐘仰瞻遺像頌禱弗諼約歴二刻時始整隊而返 
 
 

Page 3

 
 
[嚴責更夫]  
　　前晚提右營叅府署被賊挖洞入内圖竊物件適爲勇丁知覺追逐不獲昨日叅將廖楚材叅戎以更夫怠玩傳齊嚴諭幷各責五十板以儆 
[火未成災]  
　　前日之夜三點鐘逾三十分時本邑英租界浙江路第七百十七號門牌醫生金理卿家披屋内遺火積薪未及覺察霎時間濃烟四布幾兆焚如幸人手衆多立時汲水灌救得卽熄滅事爲捕頭所聞卽派張寳成趙銀河二包探前往查明有無種火情事再行核奪 
[坍屋傷人]  
　　前日上午十二點鐘時英租界勞合路第四百八十四號門牌某姓家晒臺因年久失修忽然坍塌時婢女傅菊花適在臺下致被壓傷頭顱眞无妄之災也 
[屍棺待認]  
　　昨日淸晨有年約二十左右之無名男屍一具倒斃於十六鋪橋北首自來水管内巡街捕見之報知捕房捕頭騐明並無傷痕飭包探報知同仁輔元堂分局備棺收殮暫厝義阡待屍屬認領該屍身穿藍洋布緊身短衫柳條布單袴白布夾襪元布大腰帶秃頭無鞋 
[美租界捕房紀事]  
　　西歴五月十三號卽華歴三月二十五日老公茂洋行雇甯波駁船戸李桂生裝運煤三百墩中途竊取十六墩倩掮客董天成汪楚德售去嗣經老公茂洋東查悉報捕緝拿昨日包探倪順泉劉阿炳將李與董汪一倂拘獲帶入捕房捕頭令押候解送公堂禀請讞員張柄樞司馬究辦○昨日淸晨有恒路第二十號門牌洋房内侍者金阿林濳至寫字間竊取鈔票洋銀四十元適爲洋東所見當塲　出原贓送入捕房捕頭令押候解送公堂禀請訊辦○昨晨外虹口招商局北棧小工兪洪仁竊取白蘭地酒一箱携之而出適爲管門人某甲所見扭交巡街捕送入捕房捕頭令押候解送公堂禀請懲辦 
[鳴謝雅貺]  
　　大東輪船公司自創設小輪船往來蘇杭滬三埠以來已歴多時頗便行旅兹其主人復力加振頓尅期行駛迅捷飛常伺應周詳飲饌精潔以故搭客皆有賓至如歸之樂頌聲載道願就葦航主人樂之爰製攖花箋以誌其事昨永以數束見貽古稚精緻媲美薛濤拜領之餘謹此鳴謝幷祝公司生湃鼎盛日上蒸蒸傳播大名當與洛陽之紙同貴也 
[慨解廉囊]  
　　去春華人集資創建租界華人公衆書院未成今春工部局董囑南洋公學堂監院福開森君等轉告華人所籌之欵請無再遲故創辦者柬邀各紳商於廿四日會議於一品香各紳商陸續認捐外計數尚少一萬五千金　各業商號多因去歲北事生意淸淡意存觀望報前上海道蔡和甫觀察謂廣興學校誠當今急務自當竭力相助所云建院之費計銀三萬現已捐得萬五滬上貴紳富商不少何難集成余雖力棉亦認捐二千兩如數不足再可商量當代籌足倘工部局與諸同志更能創設大學堂俾肄業諸生各習一藝余當另行籌助鉅欵等語嘻蔡觀蔡眞深知時務力顧大局者矣聞其在任時淸廉自矢宦囊不豐去歲捐北方救濟救急各會及製棉衣等欵不下萬金皆變産爲之今又玉成是舉而慷慨如此非紳宦中之矯矯者乎旅滬不乏鉅公當有聞風興起者不禁拭目俟之 
[籌解順直善後振捐]  
　　啓者順直獨受兵災孑遺實難存活刻下各屬靑黄不接民不聊生尤甚於昔辦理振撫善後甚非容易前奉李傅相札委駐滬籌募振捐並頒空白部照等因奉委之下卽在招商局設立滬局分投勸辦除任逢辛觀察施子英太守另行設局外肇熙等通力合作廣爲勸募卽於二月二十二日先由信厚墊解京足銀一萬兩交道勝銀行電匯以應要需現擬續行籌解而捐數寥寥頗深焦慮伏冀海内君子及時行善踴躍樂輸推饑溺之仁懷響應捷於桴鼓邀顯揚之榮寵休嘉逮於簪纓不勝跂盼之至捐欵請交上海招商局及新關後源通官銀號及泥城橋龐公館兌收可也顧肇熙龎元濟嚴信厚同啓 
[八續張季直殿撰謇變法平議]  
　　一講求河防新法自明潘季馴以來治河之書率囈語耳　殛於堙而禹有天下之功以疏鯀方堯命則堙非堯意而禹鑒其父之失計變而用疏是禹之功鯀以罪易之矣禹善變而鯀不悛故禹帝而鯀死孟子曰水由地中行得禹之意哉自元迄今數百年來以治河名者皆鯀耳其書又喜言賈魯魯之功安在不據聖人之經幷不能師賈讓之意臺以培薄增高爲事資耳目於都水之成案河兵之辦法庫儲之奏銷而曰能治河當時之臣隨其事而補苴之而奏議政書適足爲河督以下歲冐百數十萬之護法河安能治雖然不變法則後此治河之臣無一而不鯀疏河無具也不能别闢一河施畚臿而疏此河也惟有培薄增高奉鯀爲本師而已蒙言變法始測量矣而變河之法尤宜以測量爲本自龍門以下至於今黄河出海之口地平高下宜測也河身宜測也廣狹宜測也每桃汛伏汛至於霜降至於冬每方一里容水方若干宜測也今水之載於地上者每方一里積厚若干宜測也是宜特設河工學堂招學生六七十人學測量工程之事學旣畢業則自龍門以下每二十里立一局河干每五里立一鐵表至於海口而止每局一學生駐之每日以往來量記水勢爲功課延西洋工師熟察水土之性購相宜挖泥之機船每十里一船令各每日往復於十里之間駁泥之舟調天津通州及淸河山東之糧駁爲之南漕改折此等船無用以此銷之駁運之泥卸於舊堤之外以厚其附約以千里計需用百船約以每船值一萬四千銀圓計需一百四十萬銀圓又設立學堂延師河工運泥儲煤修船及船塢一切之費歲二十萬圓裁當每年河督以下官兵及奏銷用欵之數卽使溢出二三十萬而每一機船每日去土若干方卽河身低下若干方亦卽容水若干方濬而不已期以平水之時下地面五尺减船之半水下一丈則减船之七留三成以爲常設遇盛漲有臥漕逼岸突出險工之處則師聖祖切灘抽溝之方略聚三數船於中流或對岸以解之各省有工科道各府州縣又有工科專官河督以下皆可裁省二十年後當有順軌安流之日而河工之案舉可摧燒矣或者謂裁官以爲節省也而又用之而或且過之非計安得有財節而河治之法則告之曰有英國一千六百九十四年八底生以一百萬圓設官銀行籌還水陸兵餉之法在以上事散見於六部者四十二篇其施行之次第則第一設議政院課吏館各府州縣城設中學堂先教測繪師範教警察各省設局編小學堂中學堂課本書譯各史及各學科書戸部及各省布政司各府州縣行豫計表第二分職省官定俸各府州縣實行測繪警察訂稅目增法律章程罷釐金停捐納變科舉行决算法第三各府州縣分設各鄉小學堂興農工商業抽練營兵减官府儀衞而一事也或以事理階級定分數或以省分財力定分數分數旣定分年可辦由督撫自定而六部課之嗚呼變法其果可行乎而盱衡抵掌而言之也自甲申中法之役而朝局一變甲午又變戊戌再變至於庚子而朝局之變禍極於滔天矣本朝家法最重祖制自世祖定鼎燕京已非天命天聰之舊康熙乾隆亦非順治之舊咸同兩朝變革尤多安在舊之能守而取便其私者聞變法之言必以輕更祖制聳上聽而刼持同列夫使中國得終古閉關赤縣神州不見外人之足迹則高曾矩矱世世相安元明之法何必不度長於三代惟世變棘而朝夕環伺之强鄰其所以馴至富强者轉有合於我二千年以前之政治有志之士樂道其善或稍稍爲激論舉朝局水火更相推蕩波譎雲詭萬怪惶惑而喜言新法者又不善自爲地逞快喉舌於是形勢相逼睚貲尋仇毒流大區而危及宗社推而論之亦與變法何預也夫法所以行道而法非道道不可變而法不可不變日月星辰曜明而無常度布帛菽粟飽煖而無常品法久必弊弊則變亦變不變亦變不變而變者亡其精變而變者去其腐其理固然而迫隘之計又不可以救洶亂蓋必恐懼修省而後能定七鬯之守必含宏光大而後能致品物之亨今中外大臣思所以畣明詔而爲殷憂啓聖之助者甚至蒙旣略舉所知以備采擇而私意所尤望於今以爲變法之命脈者則在上破滿漢之界下釋新舊之爭其他推行更俟異日烏乎禍之所從來可知矣自其來之門而兌之而剛柔相易惟變所適禍庶幾已乎豈非人乎 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[都門喜雨]  
　　京師訪事人云畿補一帶入春以來並未見甘霖下沛四鄉田疇龜拆旱象將成至三月十九日黑雲滃然迷漫天半至晚廉繊微雨潤遍苔階二十日依然風片雨絲斜侵珠箔至二十一日晨起始見瞳瞳旭日樹杪高懸綜計一日二夜中雖未能甘液旁流詩歌旣足然一犂沾潤已可從事春耕自此好雨知時二麥亦可冀豐收矣 
[羊城近事]  
　　廣州訪事友人來函云上月十二日爲南海番禺兩縣考試童生正塲之期南海已冠首題子曰我非生而知之者至擇其善者而從之次題無恒産而有恒心者惟士爲能未冠首題齊之以刑民免而無恥次題是故文武興則民好善通塲詩題賦得無數心花發桃李得花字番禺已冠首題雖曰未學吾必謂之學矣至學則不固次題好學近乎知未冠首題而好善言次題力行近乎仁通塲詩題賦得三月春隂正養花得花字聞此次兩縣應試者較上屆約少一千名左右○自小圍姓票禀准開辦後凡各鋪售票皆須捐銀領取牌號否則目之爲私招募巡勇到處搜查以爲一網打盡之計日前勇丁查知河南某票館有前項情事立拘司事兩人解請總公司核辦總公司經理人大怒飭勇四出嚴拿以致陸續查獲者不計其數强者不服起與力爭擾害之端亦因之蠭起上月十一日城西龍津橋左近和記票館某甲因與格鬥被勇開槍擊斃已報請南海縣相騐是以日來個中人皆恐禍生不測莫不畏如虎狼也○城西醫靈廟前興和西街鄧家祠總巷有陳某者不務正業與寡嬸某氏同居恒數月不返上月初八日之夜不知被何人所害血液淋漓踉蹌而返誤扣近鄰某姓之門某姓多係婦女不敢納旋因傷重倒地而殞翌晨經人告知某氏不肯認領乃鳴地保投報南海縣旋由縣主裴大令委員前往相騐諭候緝兇嚴懲○自小圍姓票盛行溺其中者無計彌縫遂致多行不軌之事居民深受其累幾至寢饋難安日前城西　溪大街恒隆米店新收會銀數十兩被匪偵悉當晚排闥入室拔槍恐嚇將銀劫掠無遺事後鄰人以對門新設一小圍姓票館每夜賭徒麕集疑卽此輩所爲故擬禀請縣主查封矣 
[厦門雜錄]  
　　厦門訪事友人云上月某日南澳鎭總兵陳軍門乘元凱官輪船來厦勾留數日旋卽赴省○道轅前陳某者商於安南恒數載一返今春二月某日携資還鄉爲匪偵悉旋於初十日之晚一點鐘時闖然而入劫去衣飾洋銀等物約值一千餘金翌日投報厦口廳署廳尊某司馬當飭保甲委員潘少尹恊同差勇四處追捕拿獲匪犯二名帶回廳署嚴訊供認不諱並供出同黨二十餘人刻下飭差嚴緝想終難逃法網也○上月十一日之晚旅居厦門戸部街之安徽人某甲不知被何人在途中用刃砍斃翌日經人報知家屬備棺收殮○厦門有痞棍混名大頭和尚者包攬賭博欺詐鄉愚黨羽衆多無惡不作上月某日有林某者與若輩稍有口角被其毒毆幷糾黨拽至僻靜處吊打傍人見之咸抱不平出爲理論始行釋手否則必釀命案矣○去秋福建軍親兵前營管帶張華軒叅戎奉調至古浪嶼保護各國總領事署及各洋商住宅叅戎不辭勞瘁日夜梭巡以致舊病復發藥石無功延至上月十三日殁於營次所遺福建軍親兵前營一差提憲卽委營中帮帶王君暫行代理○臺灣自畀日本後華人渡臺必須有日本總領事護照方許登岸上月某日忌利士洋行某輪船抵臺搭有香港客七十餘人所帶護照均領自香港日本總領事署者臺灣日本官查騐之下以爲香港日本總領事護照此間概不通行仍飭將原客載回香港後經人調停各客出洋銀十元始准上岸 
[上海縣署瑣案]  
　　前英界公堂移送姜阿隆竊取某客棧洋銀一案當經訊供押候提棧主婦曹陳氏到案復訊前晚由曹陳氏之婿張春帆投案代質縣主汪瑤庭大令復訊之下張供係曹陳氏之婿在棧經理帳目山東客李姓並未將洋銀交明帳房不知從何失去原告李煖供稱小的於去臘十六日被竊洋銀時適棧中茶房姜阿隆亦於是日𣅍去故疑姜竊取姜供小的於上月十六早晨動身並不竊取大令謂李曰爾之洋銀並未交明帳房倩得向棧中索賠著卽回籍毋得滋擾姜仍還押候訊○儈花農投縣控陳慶甫盜賣塚地亦經汪大令提訊僧供在關帝廟住持經衆施主助地二畝有餘已葬棺本百餘具此地係衆施主向陳王氏價買契據俱全今被陳王氏之子陳慶甫盜賣於圖董成慶章卽成毛毛雖未立契已寫定票據勒令小的蓋戳救鑒楊永生供此地由小的爲首集價購買撥助廟中是實今被盜　務求提究大令判候提集訊奪 
[上海巡局紀事]  
　　日前本邑南市萬裕碼頭成昌京貨店被匪人撬門而入濳至内室將銀錢衣服席捲一空次日店主某甲檢點所失約值靑蚨三百千左右遂開具失單投二十三七鋪巡防局呈報局員盛雨村二尹立傳捕役地中親臨勘視然後勒限緝拿贓賊解案訊懲○本邑保甲總巡朱森庭明府訪知南市十六鋪及二十三七鋪境内竊賊繁多大爲地方之害爰於昨日分飭是處各巡局委員赶緊嚴比捕役卽日緝賊追贓不得再事玩延致干咎戾○日前竊犯袁龍潛至本邑浦左楊家渡碼頭招商局棧内竊取鐵料當被管棧西人所見拘獲人贓送交斗姆堂巡局請究局員程紫鴻二尹研訊之下供詞甚爲狡展爰命笞責六百板枷號兩禮拜日昨枷期己滿地保解案請示二尹命疏枷復行研詰始供贓物售於爛泥渡姚姓家是處汛捕張洽忠曾得小的規費求鑒二尹得供卽移知爛泥渡巡防局員徐錫臣二尹務將汛捕送案以便質訊澈度根究○日前船戸姚大毛承裝餘大米行豆油若干簍中途每簍竊取些須售與南市老白渡陶萬興豆腐店内得洋銀十四元有奇事後爲行主查知投保甲總巡局禀控局員朱森庭明府研訊之下飭差帶往吊贓未獲當將店主陶掌掌解局明府一再研詰以其收買來歴不明之貨僞應罰鍰爰判令賠還貨價洋銀十四元外另罰十四元以示薄儆姚押候核辦 
[英美租界公堂瑣案]  
　　前者英副按察使署被賊竊去銀對時表鑽石等物爲數不貲由　　按察使班君照會讞員張柄樞司馬出立賞格嚴密查拿旋經包探張才寶在晉康小押店查獲銀表一枚因將押店主竺榴生拘入捕房昨晨解案稟稱此案奉諭緝查後小的卽向各押店咨照如有人持此項贓物付質應卽通報詎料竺竟敢私自收押有意違章請爲訊辦司馬商之梅繙譯官判令將竺帶回捕房罰繳洋銀二百元以供奬賞仍令嚴緝贓賊務獲重懲○包探顧阿六解周阿和陸金桃曹梅林到案禀稱此三人沿途搶奪顧進泉所携衣服布疋經小的緝獲解請訊懲周陸直認不諱曹供小的不敢妄爲實被金等誣指求鑒司馬判將周陸各責五百板管押捕房一年曹交人保出○包探李佩之解兪桂寳王阿三到案禀稱此二人欺某洋人醉態酩酊尾至斐倫路乘間攫其所携物件經小的見而拘獲解請訊懲司馬判各責三百板管押捕房三月期滿遞解回籍○四百十七號巡捕解張小寳楊阿林陳明春沈才生到案禀稱此四人在蘇州河畔强拽某客行李欲令登舟小的惡其違章是以拘解請辦司馬判各責一百板枷號半月○包探陸阿九解盛仁生到案禀稱此人竊得李毛大等七家綢布衣服及首飾等物經小的拘獲解請訊辦司馬判責三百板驅逐出境○包探竇如海解李阿四到案禀稱此人行竊四馬路靑蓮閣内烟槍二枝經小的緝獲人贓解請訊辦司馬判責一百板贓給還失主○包探張天林解羅文德毛賢定到案禀稱此二人私刻福生祥圖章冐出棉花十二包經小的拘獲解請訊究司馬判各押捕房兩月○陳寳元行竊西人亦化疉家洋傘二柄經六百四十一號巡捕拘獲解案請辦司馬判責二百板贓給還失主 
 
 

Page 10

 
 
[官報]  
　　三月十九日襄辦上海機器造局候補知府張慶勛海運滬局委員知縣廖倬淸均由　知縣　　　　　　　　　　　　　　　　　　　　　省禀棄奉飭年　較核盈一成以上蒙准記功一次又三月連盈記功一次統領太湖水師全軍正任太湖恊鎭歐陽成祥　　　　　　　　　　　　　　　　　　　　由江震巡緝　　帶蘇防左營儘先遊擊黄春懷禀知假期已潢有照常赴防查哨卽辭管帶巡緝快船儘先都司莊長勝禀　　　　　　　　　　　　　　　　　　　　江　宗禀辭同知梁孝　禀辭回江隂厘局朱福濳由奉賢公幹回縣丞葉承霖　辭赴松差遣巡檢鄭光　禀謝奉委接辦閭門胥門外四段夏防巡查差二十一日委署式進縣　禀辭同丹徒沙差次後就近赴任王散銘禀知山西賑捐案奬　　知升銜新任昭文縣　茆司巡檢徐瓚禀銷閶門水關差巡檢羊汝達禀知到閶門水關差韓國楨江巨楨　禀奉委秋審執事差總捕七總巡均禀知本日撤冬防接辦夏防添設防務總巡黄璜琪劉文澍陳熊徐芳懷范一福倪文范均禀知奉飭裁撤銷差水陸各段及防均於今日到差冬防各委員均　差防務各段巡查委員　裁撤銷差二十二日知縣陶聯琇禀謝奉委丹徒沙洲差趙夢泰禀知奉府委秋審點名差　任昭文縣　茆司巡檢徐瓚禀辭赴　主簿迮世楨巡檢陳時　劉新從九王會章未入李人俊均禀知奉府委秋審執事差二十三日學憲李辭行震澤縣王禀到請細桃源縣武麟禀辭赴甯見制憲直隸州謝　禀知奉委赴滬公幹並委解陜西餉差楊炳震禀知奉府委秋審點名差道庫大使錢昌訓由南渡釐局專丁麥省禀知奉浙撫憲余於順津賑捐出力給五品頂戴宋格宜禀謝奉委吳淞江釐局差遣花翎遊擊銜儘先補用都司吳紹英由甯來二十四日知縣楊紹時禀辭回鎭江陶聯琇禀辭赴丹徒沙洲差主簿　星　典史吕熊飛未入朱超　均禀知奉府委秋審執事差花翎三品銜在任候補道陜西漢中府知府楊崇伊由常熟來卽辭行赴任二十五日藩轅牌示照得震澤縣知縣王士　平滿遺缺查有請補期缺之夏輔咸堪以飭令先行赴任又吳江縣縣丞董守謨年滿遣缺查有請補斯缺之施維明堪以飭令先行赴任同知何希曾禀謝　署太湖同知任内交代於初　内算結奉飭給予州縣班酌委署事一次府照磨姚定信禀知奉委秋審府監提犯差常熟縣縣丞程柱禀到卽辭准補寳山縣縣丞章鏡瑩禀謝奉飭赴任府經歴錢乘驄禀謝奉委南路二叚夏防巡查差府照磨葛寳成府經歴王錫璜均禀知奉府委秋審執事差 
[豫章官報]  
　　補府孫傳檙禀知聞訃丁母憂候補遊擊郭洪喜禀知奉督憲札行試署廣昌營都司事代建昌同知羅志温解京米運費銀赴鄂知縣林丙催寗都州征存地丁銀兩楊樂修張樹森俱解銀赴申縣丞邢福豐禀知丁父憂署鄱陽縣應衷撤省遺缺酌委現署廣豐縣李相調遞遺廣豐縣缺應飭正任斯缺裘鴻　卽向本任贛標後營都司萬尚益據報病故查有南昌城守營候補都司劉必發堪以署理撫州通判鄭光祖禀到丁憂石城縣張善鐸缷事回武光樽禀謝加級紀錄並甄别行知但壽椿赴湖北查　官錢禀章程　善垣赴上海查深硝磺洋銅價值戸部主事聶濟時由萬年籍來省戸部員外郎丁繼瑜開辦順直義賑公局從九張仕逵鉛山保甲 
[維揚官報]  
　　二十日陳鹺尹丕業禀知赴省郭鹺尹鼎臣委西　卡倪鹺尹壽銘銷通泰水勢差二十一日王鹺尹鴻陸辭赴大河口卡程鹺尉初咸禀知奉泰分司委東河兩場查鹽色二十二日王鹺尹與晉委解甘肅餉差 
 
 
 

Page 11

 
 
   
 
 

Page 12

 
 
[奏疏彚錄]  
　　吏部尚書臣宗室敬信等謹奏爲遵旨議奏事内閣抄出盛京將軍兼管奉天府府尹事增祺等奏稱蓋平縣知縣馬鴻階卄補甯遠州知州開　查有候補知縣楊昌瀚年富才敏辦事勤能以之請補蓋平縣知縣洵堪勝任合無仰懇天恩俯准以楊昌瀚補授蓋平縣知縣銜缺相當毋庸送部引見擬俟試署期滿果能稱職再請實授等因光緒二十六年五月初十日奉硃批吏部議奏欽此欽遵抄出到部石定例奉天蓋平縣係簡缺遇有缺出應行歸部揀補若該省有揀發候補委用人員應無論何項開缺悉准該兼管府尹等扣留外補其請補班次用候補一人卽用一人委用一人以缺爲一周等語今蓋平縣知縣馬鴻階　補寍遠州知州遺缺於光緒二十六年三月初九日奉旨照例坐十四日行文按奉天照限三十日减半計算應以三月二十八日接到部文之日作爲開缺日期係揀補缺先經扣留外補歸三月分截缺是　分祇此一缺毋庸掣簽查該省知縣一項上次委用無人用至試用止今止一缺係輪用候補到班應用候補先查各例候補先均無人應用候補正班之人兹據該將軍奏請以候補知縣楊昌瀚者理欽奉硃批交臣部議奏臣等查楊昌瀚四川拔貢由分省補用知縣奏留奉天補用赴部分發於光緒二十年七月十七日到省業經甄别在案嗣經丁憂服滿呈報起復臣部坐光緒二十四年十二月二十二日行文應扣至二十五年正月初七日接到部文該員於二十五年正月初十日回省應以回省之日作爲服滿回省日期今請署理蓋平縣知縣覈典定例相符相應奏明請旨准將奉天候補知縣楊昌瀚署理蓋平縣知縣銜缺相當毋庸送部引見仍俟試署期滿如果稱職另請實授謹將臣等遵旨議奏緣由繕摺具奏伏乞皇太后皇上聖鑒再此摺前因軍務倥傯未及覆奏今和議已定是以具奏稍遲合倂聲明謹奏奉硃批依議欽此 
奴才裕鋼跪奏爲博窩善後事宜一律辦理完結請將漢番出力各員量予奬叙恭摺具陳仰祈聖鑒事竊查博窩野番地方上年經駐藏大臣文海用兵招撫取具投誠切結其善後事直尚須勘查道里戸口量設土弁等職該大臣具奏後未及辦理旋卽出缺奴才於本年五月恭奉硃批著裕鋼督飭原派委員認眞勘查妥籌辦理欽此當經檄飭各員馳赴博巢詳細履勘幷附片奏明在案計自五月間起再各委員等先後進巢周歴上中下三博將道里戸口一律勘右明晰造具輿圖齎藏具禀奴才請示安設土弁等項辦法奴才查三博窩地方原係野番多年梗化此次旣經收撫自應量設各路土弁糜以虛銜藉爲捍衞至文海原取各該番投誠結内叙有願派差摇之語此次委員等入巢　辦詳細詢問據該番等禀稱三巢地面均有雪山間阻每年只能於盛夏雪融之際　來大道住牧若派給應差夫馬誠恐出巢不易轉誤要差等語奴才查番情初次嚮化於震懾之中當寓體恤之意未便於徭差一事過事追求當酌照各委員所請安設三博窩總管土守備職銜一名下博窩瓊多地方土把總職銜一名上博宿木示及中博之雨茹寺下博之　隆寺各設土外委職銜一名幷擬定章程八條各土弁執照五張刊發木質鈐記五顆由委員轉發承領以期永遠遵守其土弁五名歲俸辦公等銀酌定一百四兩每年由藏庫籌欵發給無須支用正欵現在各項一律辦　完結地方安靜各委員均已具禀銷差奴才伏查收撫捕窩不難於招撫之初而難於旣撫之後蓋招撫不過導化投誠且賴有兵力威懾尚易爲力至旣撫之後欲善其事舉凡歴勘道里戸口幷酌議章程量設土弁皆事貴周詳而議須妥恊該各委員等罔避艱險深入不毛旣能始終其事尤能有裨大局洵屬微勞可錄合無仰懇天恩俯准將原派委員盛翎選用直隷州知州鍾元慶俟選缺後以知府用幷賞換花翎同知銜貴州候補知縣李方銳以同知直隷州仍留原省歸候補班前先補用幷賞加知府銜連同銜四川補用直隸州知州曹銘俟補缺後以知府用幷賞加三品銜四川候補巡檢趙潼以縣丞仍留原省歸候補班前先補用幷賞加五品銜四川補用知縣楊兆龍以直隸州知州仍留原省歸候補班前先補用幷賞加知府銜藉資鼓勵此外出力後番文武各員或於招撫初時叅行軍旅或於辦理善後開導番情或節次運濟餉需或始終經理文牘皆未便没其微勞前經文海奏奉諭旨准其擇尤酌保奴才接辦後奏明保案從優給奬現將各項出力人員分别另具淸單恭呈御覽倂懇天恩俯念邊方從事辛苦逾恒敕部核准給奬實出逾格鴻慈至出力稍次之弁兵等應由奴才咨部核奬並酌發翎照功牌以昭核實而杜冐濫除將博窩輿圖及道里戸口淸册倂章程執照鈐記各原稿式樣咨呈軍機處備查倂分咨部院曁四川督臣外所有博窩善後事宜一律辦理宗結請奬後番出力員弁各緣由理合恭摺由驛具陳伏乞皇太后皇上聖鑒訓示謹奏奉硃批覽奏已悉鍾元慶等五員均著照所請奬勵餘著該衙門議奏片一件單二件倂發欽此 
頭品頂戴兵部尚書銜調補山西巡捕臣岑春煊跪奏爲具報微臣交卸接篆日期叩謝天恩恭摺仰祈聖鑒事竊臣昨蒙恩命調補山西巡撫當己具摺陳謝一面料理經手事件預備交卸兹新任護理陜西巡撫臣端方擇定於光緒二十七年正月二十六日接印任事臣敬將欽頒乾字五百八十一號陜西巡撫關防一顆王命旗牌八面杆及一切文案卷宗派委西安府知府胡延署撫標中軍叅將金造齎送端方接收視事臣卽於是日交卸篆務訖伏念臣承乏半年實叢諸過叨如天之大德隕越未虞卸此日之仔肩感慙倍切神已馳天三晉所期無改雲山心仍戀於重霄惟願常霑雨露除俟赴晉有日另摺具陳外所有微臣交卸撫篆日期曁感激下忱理合恭摺具陳伏乞皇太后皇上聖鑒謹奏奉硃批知道了欽此 
鄧華熙片再據鎭遠府知府謝文翹詳稱竊鎭郡遠在黔邊貧士居多每遇鄉會試無力赴考經前府全　績率屬捐廉集成鉅欵發商生息爲南北賓興經費以恤寒畯在案兹據郡紳遇缺儘先簡放總兵楊昌魁具呈稱職於去冬由山東回籍聞籌欵項以作南北賓興之用今遵故父光國故母張氏遺命籌　賓興銀一千兩不敢仰敬議叙等語似此慷慨捐輸嘉惠士林雖稱不邀議叙未便没其好義之忱理合詳請旌奬等情由藩司邵積誠查明轉詳核奏前來臣查例載凡士捐助善舉實於地方有裨益者銀數至千兩以上請旨旌奬給予樂善好施字樣聽本家自行建坊等語今總兵楊昌魁遵故父遺命捐助賓興銀數核與定例相符合無仰懇天恩俯准旌奬建坊以昭激勸除將册結咨部外謹附片具奏伏乞聖鑒訓示謹奏奉硃批著照所請禮部知道欽此 
裕鋼片再調藏文案委員花翎三品銜四川補用知府何光爕係前次收撫博番案内出力獲奬人員此次經奴才奏留在藏供差仍派辦理善後該員遇事禀承奴才指示各委員機宜且於緊要文牘一切措置周妥俾能迅速竣事其勞績洵爲各員之冠奴才查該員才識明敏體用兼賅曾經前大臣文海迭次奏保均以該員爲有用之才當此時事多艱聖主求賢若渴歴降諭旨飭督撫大吏核實保薦奴才遠在邊隅見聞未廣不敢以人才列保然查看何光燮一員知之最稔量其才器實勝監司之職堪備朝廷錄用可否仰懇天恩准將該員何光燮以道員交軍機處記名遇缺開單請簡幷賞加二品銜抑或以道員仍留四川遇缺題奏幷賞加二品頂戴之處出自鴻慈逾格奴才未敢擅便謹附片具陳伏乞皇太后皇上聖鑒訓示謹奏奉硃批覽欽此 
 
