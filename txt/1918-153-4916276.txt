# 1918 - 153 - 4916276

 

Page 1

 
 
   
 
 

Page 2

 
 
時評 
[退（冷）]  
　　近日以來觀各地戰報北軍祇有退而無進而主其事者猶欲貫澈其主戰之主義何也曹旣稱病而返直徐又暫南而回京張又欲歸而暫止所謂第一路第二路司令總司令等等者幾於互相推委無人直任矣而最得力之奉軍亦有旣退决不再進之請然則在前敵以當戰事者果爲何人耶 
　　嗟乎有進無退者軍人之天職也今乃有退而無進不其怪歟 
[命令]  
　　六月七日大總統令特授吳鴻昌以勳三位丁效蘭以勳四位王餘慶馬孟驤劉玉崑趙學瀛以勳五位此令 
　　又令張祖佑授爲陸軍少將樊鼎張復泰錢選青齊星棟張修祐高鶴均加陸軍少將銜徐毓麟授爲陸軍步兵上校吕凱元范望均授爲陸軍騎兵上校韓玉峯授爲陸軍砲兵上校高景祥授爲陸軍工兵上校此令 
　　又令李鉞授爲陸軍步兵上校並加陸軍少將銜張有訓李思賢劉玉亭均授爲陸軍步兵上校此令 
　　又令李慶祿袁慶恩鄂雙全均陸軍少將銜韓殿臣授爲陸軍步兵上校此令 
　　又令陸軍總長叚芝貴呈請授爲李玉柱爲陸軍步兵中校並加陸軍步兵上校銜劉繼德爲陸軍砲兵中校並加陸軍砲兵上校銜鮑俊秀周成德李寳然彭定祥丁子勤楊鎭中宋恩銘胡源瀛爲陸軍步兵中校石桂林爲陸軍憲兵中校張以忠孫富慶左三魁爲陸軍步兵少校吳承名施祖光爲陸軍騎兵少校楊鑄顔爲陸軍砲兵少校宋雲漢爲陸軍步兵少校韓鳳玉爲陸軍輜重兵少校均照准此令 
　　又令陸軍總長段芝貴呈請授王金山爲陸軍騎兵中校並加陸軍騎兵上校銜李文炳張中和爲陸軍步兵中校馬員霖吳邦傑爲陸軍步兵少校邢鍾琦加陸軍步兵少校銜張陶爲陸軍二等軍需正郭增銘爲陸軍二等軍醫正均照准此令 
　　又令陸軍總長叚芝貴呈請授倪道烱王近仁爲陸軍步兵中校趙世榮爲陸軍步兵少校謝廷授爲陸軍二等軍需正吳貞魁張慶鰲爲陸軍三等軍需正均照准此令 
　　又令吳鴻昌丁效蘭均給予二等大綬寳光嘉禾章王餘慶給予二等大綬嘉禾章此令 
　　又令唐在禮蔣廷梓均給予三等寳光嘉禾章童煥文給予二等嘉禾章此令 
　　又令王樹翰給予二等大綬嘉禾章張景惠董士恩鄭謙均給予二等嘉禾章劉德權李盛唐王煥彤壽璽李大康均給予四等嘉禾章此令 
　　又令王獻廷給予二等文虎章此令 
　　又令王述曾晋給三等嘉禾章張國鈞晉給四等嘉禾章此令　　又令張永貴晉給三等文虎章高占鰲劉宗堯張恩錫宫連中均給予四等文虎章此令 
　　又令郭成玉晉給四等文虎章此令 
　　六日八日大總統令曾彝進給予三等文虎章此令 
　　又令布彦納木庫壽明阿均給予四等嘉禾章此令 
[專件]  
　　北京電奉軍將領電稱兵多染疫要求休息據軍報湘南殘餘奉軍巳退至黄鶴嶺專候命令調回决不再進（九日下午二鐘） 
　　北京電攻粤總司令張懷芝轉推曹錕叚仍欲畀張特令來京接洽各省督軍明知曹歸必不復出日來故意聨電敦促並要求政府責令回漢指揮前敵貫澈主戰段對之極憤懣槪不置復亦不照轉（九日下午二鐘） 
　　北京電李純電馮時局日危業將志願告趙參軍轉陳聞東海刻又晋京請與乘機協商必收美滿平和效果惟東海此來話不投機對時局態度益持冷靜　　（九日下午二鐘） 
　　北京電張懷芝援粤總司令即發表（八日上午十鐘） 
　　北京電劉冠雄到段宅密談二小時之久聞係採納龍使條陳 
 
 

Page 3

 
 
商决海軍援粤計劃劉回部拍出致藍司令等要電數通 
　　（八日上午十鐘） 
　　北京電幣制借來日本墊交一千萬故内閣主戰方針愈形堅定小徐機關某報並證明曹錕對靳雲鵬亦云非平粤收川後不可罷戰（八日上午十鐘） 
　　北京電學生代表八人謁段要求一事一毁約二公布三未詳段僅加以勸慰不得要領而歸　　（八日上午十鐘） 
　　北京電徐樹錚赴奉即爲商决處分中日新約關於出兵準備部分巳由兩國密派專員進行第二第三之協定（九日下午二鐘） 
　　北京電外圑昨假英館會議聞爲協商西比利亞防務 
　　（九日下午二鐘） 
　　北京電察區都統以美商在張庫間行駛汽車認爲違約下令扣留經美使提出嚴重質問外部電田釋放田不奉命頃美使至部詰責尙未正當解决 
　　（九日下午二鐘） 
　　北京電外電非常國會定文日正式開議並將舉行選舉總統　　（八日上午十鐘） 
　　北京電交部以輪船遇有碰撞尙無專律處斷現擬頒布一種航律巳聘華洋各員編訂 
　　（九日下午二鐘） 
　　北京電法部通令各級廳本籍法官實行廻避限七月朔前對調（九日下午二鐘） 
　　北京電趙炳麟呈請特赦張勳文稱愛國心切戰鬭才雄袍澤誼高當赦者三末謂非爲外交獲譴外人無干涉地陸榮廷去年語麟北來第一快心事得一眞豪傑張勳爲良友是其人爲西南佩服云云（八日上午十鐘） 
[外電]  
　　哈爾濱電謝米諾夫公報云鄂嫩河陣地未有變遷現悉六月二日一役過激黨損失甚鉅亞歷山得羅夫斯基境内之敵軍因有生力兵到境故復取攻勢謝軍支隊乃退棄白基村該處他方面敵軍刻尙無活動之表示據軍前偵探報告過激黨已將戰地軍中工人遣散不少因彼等行爲不端敗壞紅衞隊之士氣也過激黨招用由俄京與海參　前來之奥德俄水兵以承二人之乏今過激黨在陣後趕速開掘戰壕並在亞愛里諾夫斯克車站安置砲位 
　　（七日） 
　　哈爾濱電據哈埠某報消息過激黨巳將俄京某報封閉以該報載有一文勸俄國社會革命黨輔助協約國故也（七日） 
　　以上路透電 
　　漢口電今晨日蝕此間因曇未見（九日） 
　　漢口電安慶守便馬聨甲電告張懷芝云此次被任爲安武軍總司令已於七日抵九江即赴袁州將在該處指揮安武軍張懷芝即向政府推薦馬聨甲爲第二路總司令（九日） 
　　漢口電湖北將派楊文愷孫傳芳二人進京參列軍事會議（九日） 
　　北京電段總理於昨日（七日）午後訪徐世昌於私邸討議選舉總統問題又聞關於南北問題徐世昌並未表明其具體的意見（八日） 
　　北京電岑春煊之代表章士釗昨日謁見馮總統關於時局問題之談論固不待言然其内容甚屬秘密無從揣測但章不日即歸滬云（八日） 
　　北京電范國璋昨日電致政府謂曹錕歸津後政府又令聽王占元之指揮碍難從命云云（八日） 
　　北京電段内閣前擬任命張懷芝爲靖粤總司今但總統府方面有人主張須得張懷芝之同意然後任命較爲安當因之暫擱是以發電各省督軍囑勸張承諾（八日） 
　　北京電張作霖本日電告政府因整理奉天殖邊中國交通各銀行之濫發紙幣請發給現洋五十萬元以便維持市面（八日） 
　　漢口電常德來電在益陽之南軍已退至龍陽益陽現歸北軍佔領而常德方面之南軍目下扣阻民船準備退却又貴州軍亦有撤至沅江上游之說（八日） 
　　以上東方通信社電 
[戰電]  
　　巴黎電瓦斯河至萊姆戰線前四十八小時内之戰事巳徵實近數日内一般人士所抱敵軍進步被阻之意見德皇太子之軍繼續進攻未獲效果而福煦將軍之軍回攻後協約事之陣地大見進步（七日） 
　　巴黎電今晚公報云日間各地點有零落之戰事法軍藉湯克砲車之助在朗邦西得進步俘虜數人法英軍在哇爾克河與瑪恩河間勒葉拉波蒂勒境前進一基洛　當俘獲二百七十人德軍在瑪恩河與萊姆間連攻數次在香泊拉猛攻者大遭失敗惟北面德軍曾佔據白里尼村與村南之小山英軍回攻克復該山法軍亦克復今晨敵軍所佔聖幼菲拉斯西南之地若干陣線餘處無可紀之事昨日法飛機　落或擊損敵飛機十九架夜以炸彈二十五噸擲擊敵區（七日）　　倫敦電海格將軍今晨報稱昨夜英軍襲擊貝土恩東北之哨營一座殺敵多人獲機關鎗一架英軍未受損失（七日） 
　　華盛頓電美國水兵登陸助戰在瑪恩河憂陀蒂愛里附近戰線進攻兩次均獲勝其地即近今美沙兵殺敵千人之處也水兵攻擊中路德軍者追敵沿廣二英里半之陣線退走約二英里且衝破敵軍之防務抵其克虜伯野戰砲陣地擊散兩地點之砲兵使大尥多尊不能發射敵軍大受損失美兵戰時且嘯且歌其猛如虎俘虜百餘人維時法軍亦於側面進攻俘虜一百七十人美兵第一次攻擊乃在拂曉時突然發作未先發砲凖備第二次攻擊乃在下午是役佔據土爾細與該地叢林左右德兵紛紛投降美兵獲勝後法人大爲興奮各報滿載美兵勇武沉毅之事聞德兵三師因抵禦美兵被創甚重業經調往陣後協約國公報皆謂德軍今巳處處被阻德俘皆饑弱不堪蓋以協約軍砲火不絶致四日未得進食之故協約軍曾回攻多次陣地日見穩固（七日） 
　　北京電駐京法使以就法國陸軍部公報編成之法軍陣線戰局紀要致路透電社其文如下德軍於三月二十一日所取之大攻勢乃爲事勢所迫蓋美兵抵法者絡繹不絶協約軍於人數戰品不日將占優勢故德軍必須於美軍入戰以前竭力决勝俄國之携離實予德人以種種方便協約軍司令於目
　 
下敵軍取攻勢之際所抱目的乃在銷毁敵軍之戰鬭力使漸歸於盡一面則以全力保守可於他日操必勝權之各端自三月二十一日至五月一日止大攻勢之第一幕德軍以極大價值得地若干五月一日估計是役德兵所折之數約六十萬人德軍於伊泊爾與蘭斯間進至伊泊爾東。巴葉西。美爾維勒西。貝土恩東之陣線又在亞爾貝爾與洛瓦容間進至亞爾貝爾。維里愛。白勒同勒。摩勒宇伊。芒第第愛西。洛瓦容東之陣線五月一日協約軍即反守爲攻於此二陣線遏制敵軍敵軍獲勝後復集兵約八十師駐於自蘇瓦松至菜姆陣線之後延至五月二十七日復取新攻勢協約軍陣線爲曲惟未破裂協約軍兵士戰品損失之數少於敵軍且有大批生力兵可供總司令調遣德軍之進步今已被阻德軍能用之兵八十師令參與洛瓦容至萊姆陣線戰事者已逾五十師該陣線現位於洛瓦容東。蘇瓦松西。維里愛柯特萊東。一夏陀蒂愛里北。萊姆西北與東北協約軍豫料敵軍不日將在洛瓦容與亞爾貝爾間進攻惟總司令對於未來之戰局甚抱樂觀 
　　（七日） 
　　舊金山電太平洋濱三船廠現皆趕造船舶志在超軼大西洋船廠所造之數而得執世界造船家牛耳之榮彼此競爭甚烈開列福尼亞某公司宣稱將同時興造二十萬噸或每年造成百萬噸附近某船廠則稱所成可更多於此太平洋西北某船廠謂本年可成鋼質大貨船七十兩噸僅此三公司不日能造成數德人於全球所沉噸位更多之船舶某廠將募工五萬人（七日） 
　　巴黎電公報云昨晚十一時得報有敵機二十架向巴黎進發法防兵卽報以猛烈之砲火天空落下炸彈數枚聞死一人傷多人今晨十二時二十分發肅清信號（七日） 
　　巴黎電俄國自由黨及社會革命黨領袖致宣言書與協約國政府請協約國勿忘棄俄國宜及時凖備軍事上與經濟上之干預且謂俄國軍人圑體必輔助協約國進行一切 
　　（七日） 
　　華盛頓電陸軍部宣稱自美國加入戰爭至今巳造成來福鎗一百五十餘萬枝尙有六十兩枝正在製造中此數足以供二百萬人一年之用蓋所募之兵携來福鎗者僅約半數也 
　　（七日） 
　　紐約電大西洋各港報稱出入口之船舶未因德潛艇襲擊而稍遲滯日者有英船一艘被沉船中之人皆遇救某美船抵港據稱曾與敵潛艇一艘交戰大約曾擊中之云（七日） 
　　倫敦電俄軍在高加索擊敗土德軍克復古爾斯鎭 
　　（七日） 
[公電]  
　　宜興衆院初選當選人上江蘇督軍省長電南京督軍省長鈞鑒國内戰禍延長人民愁怨各省省議會商會聨合會請求停戰未蒙中央採納翰淦等現因選事集合感觸時危擬效繼續之請求爲特電懇鈞座據呈大總統總理俯順人心明令停戰開誠心布公道以徐議所以統一融洽之方俾國基安定一致對外並求轉勸西南各省共顧大局眞意調和國民幸甚宜興縣衆院初選當選人徐翰淦潘子楨朱文瀾吳鴻基史悠澤任卓徐行吳省三徐瀛史之綱儲藴華儲仁儲仲華儲景江曁已辭選人儲南强等叩 
　　宜興衆院初選當選人上總統總理公電北京大總統總理鈞鑒國内戰事延長經年原因複雜在總統總理固出於不得巳而用兵國民之稍明大勢者亦共諒當軸之爲難惟外交日亟財政日困省會商會及海内有識者日呼號於鈞座左右而未蒙詳察則人心日去當選人等僅屬蘇省人民之一份子而愛國有心願隨省會商會而請願伏懇總統總理鑒此微誠俯賜採納一面明令停戰則一面自有承風仰流出任調停之人以仰贊統一之計劃爲和平之歸束自維國民不敢畏越瀆之咎而不言宏採民意是在鈞座止戈迓祥全國忻戚之轉移繫於今日伏候宣納江蘇宜興縣衆院初選當選人徐翰淦藩子楨朱文瀾吳鴻基史悠澤任卓徐行吳省三徐瀛史之綱儲藴華儲仁儲仲華儲景江曁巳辭選人儲南强等叩 
[要聞一]  
[北京政聞雜記]  
　　開放北海助賑熊希齡爲湖南急賑請求總統於舊曆端陽節起開放北海三日售遊覽券得資助賑日前由熊君與李金吾吳總監王京兆等同到北海預爲布置並由吳總監約集京内皇會等届期前往藉助遊興聞此項遊覽券現巳售出二萬數千張矣 
　　清室之公債票問題清室三百萬公債票借出問題經外間揭發後政府當局卽向清室交涉言此次交給之公債票曾雙方說定不得抵押或售賣現在如有借出之事非責成經事人索回不可聞清室某堂因此問題進退維谷近日巳向某方面請求交還有無結果尙未可知 
　　議撥清室優待費清室以舊曆端節在邇在在需欵無如庫空如洗大有無米爲炊之勢不得巳由内務大臣世伯軒致函國務院要求於五月初二日（即十號）以前撥給優待經費六十萬元以資維持現狀聞段總理因中央財政絀特提出國務會議討論結果擬先撥給四十萬元至財政部方面能否如期籌妥尙難預卜也 
　　湖南之選政離奇政府昨接張勳臣電據稱衡陽道區初選舉凡未經官軍收復各縣决定統由附近縣分代辦（一）新田寗遠常寗等縣在衡陽縣設匭投票（一）汝城資興酃縣桂東等縣在安仁縣投票（一）東安零陵永明江華道縣等縣在祁陽縣投票（一）永興藍山桂陽郴縣宜章嘉禾臨武等縣在耒陽縣投票 
　　龍濟光之染病兩廣巡閱使龍濟光自抵京後頗受各界歡迎聞龍因酬應過於勞乏偶染清恙六日馮總統指派武承宣官一員醫官一員前往龍宅慰問發明新旗語獲奬聞國務院參議曾彝進書君發新式旗語簡括明瞭足供軍用現經陸軍部呈請奬給三等文虎章以示鼓勵 
　　江西洪水爲災政府接四日南昌陳光遠來電報告近日贛省大雨時行贛西水勢陡漲萬安吉安等處電線均被淹没省中與贛西南電報巳兩日不通於軍事方面尤形窒礙除飛飭電局趕緊設法星夜修復外特此馳陳陳光遠支印 
　　阪西拜訪段總理軍事顧問日本阪西少將六日拜訪段總理介紹新任副官岡村大尉前副官土肥原大尉刻已調任參謀本部勤務定於八日下午五時離京歸國 
　　弛煙禁者之自辨陜省私種烟土一節曾經政府去電詢問聞陳督六日電覆略謂煙禁關係外人條約陜省從未弛禁其他有匪縣分或有私種情事爲省令所不及刻正認眞剿辦匪煙可望肅清云云聞院於七日將此電交外交部轉覆英使矣 
[各省省議會代表之宣言]  
　　民國七年六月三日各省省議會代表山東孔祥柯吉林田錫恩浙江沈定一廣西張一氣雲南張忠張世華王洺貴州陳嘉言邱聨芳胡慶雯江蘇沈惟賢錢崇固集於金陸以湖北代表屈佩蘭湖南廖燮譚柄鑑山東王宷庭浙江秦炳漢皆因事暫歸四川劉揚楊重岳汪全義甘肅楊君思趙季愚廣西姚健生湖南游如龍電告首途尙未到達先開預備會公推年齒最尊之雲南代表張忠爲臨時主席討論終局以七省代表之同意先爲宣言書以告全國父老兄弟其詞曰 
　　天福我民中華全國裂而爲二干戈相尋幾及一稔軍事區域我民之直接罹鋒鐍之害者不知凡幾非軍事區域我民之間接受掊尅之虐者不知凡幾痛心疾首呼天無路省議會爲各省人民代表目覩父老兄弟顚連慘痛之狀默而勿言是放棄其天職欲言之則當就政府與西南各省最初之誤點與目前之窘狀將來之危機剖析具陳待我全國父老兄弟共裁判之吾中國歷史兵禍之慘無過於東晉南北朝之際南史稱北方爲索虜北史斥南方爲島夷彼皆取有國際地位故成爲交戰圑體今中華民國乃二十二行省所結合大總統爲國會所選舉是各行省當服從中央而中央政府當服從輿論乃西南各省以護法爲由宣告獨立復以一軍攻川一軍入湘一軍入贛法律爲人民保障犧牲人民以殉法律皮之不存毛將焉附况有逾於法律範圍之外者乎此西南各省之誤點爲人民所未解者也唐德宗時藩鎭抗命雖以天子之尊猶下罪己之詔今民國政府於各省之獨立不先返躬自省曲意拊循又不愬諸輿論徵求民意赫然稱戈殘民以逞不能服人適以自殺此政府之誤點爲人民所未解者也政府果有能力一舉而席捲兩廣削平滇黔收合燼餘仍歸統一國西南　省竟能會師武漢達兵諫之目的措民國於乂安凡有血氣當無不樂觀厥成乃兵連禍結川中則流血成川岳州則積骸如岳湘省代表親見自長沙至醴陵七百里内杳無人烟繁盛市場化爲焦土此乃雙方軍隊迭往迭來蹂躪至此稍有人心能無酸鼻現在作戰計畫尙未悔艾羅掘已窮猶思　險政府則括國内之利權若鐵路若電信若礦産割棄命脈以借外欵然每月軍費至一千數百萬之鉅暫濟燃眉依然仰屋其窘若此西南各省亦復廣借外債悉索捐輸各民户按上中下三等分别攤借以濟軍需竭錙銖之入供泥沙之擲其窘若彼以目前之窘狀不思降心携手釋鬩牆之嫌謀外侮之禦則將來之危機有不忍言者方今强鄰逼處伺隙思逞合二十二省之全力綢繆牖户猶恐不支况同氣相仇殘殺不已糜數百兆之餉械驅數百萬之壯丁以塡於溝壑如古諺所云韓盧東郭相逐不休兎死於前犬斃於後田夫坐而得之則誠民國之不幸而政府與西南各省皆不得諉其咎者也以上各節在政府與西南各省寗不知之顧政府曾下停戰命令而旋即反汗西南各省亦嘗請求調和而佳兵不戢空言無實將何以取信於國人爲今之計亟宜雙方罷兵回復統一爲全國商民留一線生機爲國家前途留一分元氣其有雙方誤會之點以及爭執條件不妨明白宣示聽全國人民之公斷我省議會代表亦當勉竭芻蕘就法律與事實上發抒平議用備採納須知北數省議會代表乃代表北數省民意非代表政府西南各省省議會代表乃代表西南各省民意非代表西南各督軍現在在寗七省代表意見如此他省代表亦不日蒞止將開正式會議以民意播告全國若政府曁西南各省尙能體察民意愼重民命保存民國幡然改圖急籌善後民國之幸我代表何力之有若猶不悛至於不忍言之末日則我各省代表亦旣言之聊有以謝父老兄弟矣謹告 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[六日之中央政紀]  
　　公府情形馮總統（六日）政躬較前日尤爲暢適似巳全愈下午兩點四十分蒞辦公室延見交通兼財政總長曹汝霖諮詢閣議經過情形及關於財政要件談論約一小時之久曹出府後又閱軍事電報三件五時遂歸内室休息晚八時用晚餐畢復至辦公室八時三十分傳見江海關監督馮國勳埀詢上海近狀至九時二十分馮監督始興辭退出元首入私室時已九時三十分矣至國務院方面段芝泉總理曁各部總長均於上午十時到齊十時一刻照常開議叚總理段總長相繼報告軍情形總理并諭各總長詳加討論各總長均言此種軍事計劃儘可由總理與參陸處諸公酌奪辦理遂未十分討論畢由段總理諭段香岩轉飭參陸處於本日下午續開會議閣中遂照日程開議第一案督請維持金融費一百萬元問題第二案接濟川粤湘贛鄂五省軍費間題均交財政部核撥第三案某項邊防問題第四案鄂督電陳對於選舉之情形首由錢總長報告來電内容及其困難情形各總長曾反覆討論仍無結果段總理遂主張由内務部覆電鄂督協商辦理此外如川省之防務問題農商部提出之取消礦産出口限制案任命官吏案均照例通過段總理因須出席參陸會議比即宣告散會又聞該日國務會議段總理對於南軍不受招撫二字問題頗有討論外次爲維持粤省軍事計劃協商多時尙無具體辦法其餘之件略紀於後一清皇室要求撥給優待經費六十萬案一黑甘兩省電請截留解欵案（議决不准）一維持鄂西要隘地方案（責成王占元吳光新等速擬辦法）一接濟新甘等省以及前敵軍費案（未决）餘如内務陸軍兩部普通議案三件均通過遂散議段總理退院時間在下午三時一刻方立之秘書長於段總理退院之後曾至法制局辦公片時四時入府五時回院將命令交局發表後即赴五條胡同謁見徐東海 
　　參陸會議參陸辦公處因湘贛粤閩各路軍事情形近日又較緊急上午九時靳翼青主任以下各員即照常到處集議至一小時十時左右由段總長入閣議報告軍事緊急情形總理諭本日（即六日）下午續開會議遂於下午一時左右由段總理親自主席相繼討論湘贛閩粤各省之軍事問題均一一得有辦法聞會議時某當局力言湘省旣收撫無功似宜繼續作戰以免徒怠我軍之心而予敵以可乘之機等語段總理亦深謂然遂决定飭令前敵各軍積極進戰此則六日會議中之最重要關鍵也散會時間在下午三時一刻公推師嵐峯處長入府報告并由專電處拍往湘贛閩等省密電數件均與本日會議有極密切之關係 
[關於戰事之最近京聞]  
　　姜都統之壯懷姜翰卿都統前以曹使歸津有電勸阻昨日來電略謂前方軍已操優勝之勢應請電飭各要司今依照計畫進行選派知兵大員躬赴前敵代理宣撫職務並催前方各軍緊迫粤邊長驅直入廣東旣下不獨湘局底定而川事亦易解决云云中央嘉其壯志已法電慰之矣 
　　張宗昌亦請來京張宗昌旅長患病在漢中聞信之後府院雙方均經去電慰問茲接張氏覆電略謂辱蒙慰問感激曷極賤恙業見見輕減不日當可痊愈擬先晉京面請機宜後再行回湘伏候示遵云云 
　　吳佩孚亦請病假自曹宣撫使因病回津後蘇軍旅長張宗昌亦臥病漢口直軍旅長王承斌又以病由祁陽撤退至昨日直軍第三師長吳佩孚亦有請病假一禮拜之說並力辭代理第一路總司令之任今中央方擬繼續作戰而前敵重要將士乃多病如斯何其不巧耶 
　　曹張之消極態度聞曹錕六日有正密電致府院略謂第一路行營暫移天津嗣後關於一路重要文電請致津行營轉發等語其漢口第一路司令部行營雖由趙玉珂參謀長清理文件惟日前巳改懸陸軍第十八師司令部之牌匾於門首矣第一路行營之一部份是否仍在漢口設置則尙未探悉又聞曹錕回津後張懷芝亦歸思甚切外電且傳其已啓程北上者唯政府擬以援粤總司令畀張故連日壘電勸阻唯張歸意甚堅必欲回津一行與張作霖倪嗣冲曹錕面商一切政府得此消息後已分電曹張倪三督請其協同電阻並擬將援粤總司令一職卽日發表以阻其行 
　　孫烈臣報告軍情據某要人消息奉軍第二十七師長孫烈臣日昨自長河發來密電一道除續行報告赴湘後與張湘督接洽情形外並詳述湘省自洪水暴發以來前敵軍士困於泥濘積水之中委頓不堪刻下第一第二兩路軍士因有他項關係已不似從前之奮勇即奉軍在湘者亦以水土不服疾病纒綿軍事上進行不得不因之停頓云云聞某當局接到此項電報後頗形躊躇 
　　張敬堯防敵情形聞湖南督軍張敬堯六日致中央輔密電一件據稱李總司令奎元現獲南軍數名搜出譚浩明一電電中計劃由田應詔周則范以兩路在湘西抵禦官軍由張學濟謝國光胡瑛各率精兵兩旅分三路進取湘陰已密令李總司令張旅長派兵扼要防守云云 
　　湘南南軍返攻消息聞衡陽吳佩孚將軍有一支電致參陸處大意謂湘南敵軍以三路返攻我軍防地其左路爲馬濟向寳慶進右路林修梅郭人漳曾廣瀛向攸縣進中路韋榮昌賁克昭向衡陽進總額僅兩萬人號稱九十營我軍堅守待撥闷致爲敵所乘云云 
　　趙春廷到湘後要電湘南鎭守使趙春廷六日致府院要電各一件内容略分五項（一）報告就職日期並請刋發湘南鎭守使關防（一）報告個人擬定收撫南軍辦法（一）懇請中央撥給鉅欵充作招撫經費（一）請示政府招撫南軍方針其餘一件未能深悉 
　　第八師電索軍費據某軍界要人消息陸軍第八師師長王汝賢前日有電到京稱軍中需費甚急請撥欵接濟並另電該師駐京辦事員韓如周屬其面見當局陳述該師困難需欵情形惟當局因國庫空虛碍難籌足六日巳由陸軍部會商財政部暫行籌得現欵十六萬元匯往漢口並由韓如周逕電沙市司令部派員赴漢口提取云云 
　　粤軍進窺贛南之急報聞陳贛督前日尙有急電報告軍情略謂頃據吳總指揮鴻昌電稱武平被粤軍佔據贛防異常吃緊查贛南之長江墟信豐之司立州等處現在敵軍增進約有一旅之衆急欲進窺庾嶺事機急迫務乞迅飭各路仍照原定計劃次第進行以分敵勢而解贛急云云 
　　閩邊之戰事近訊據厦門電稱自滇軍佔領上杭武平兩縣後邇來龍巖地方固不俟論即漳州報告南軍似漸次向龍巖方面前進漳州人心動摇益甚居民皆紛紛逃避又據福州電云廣東第二支隊司令許崇智自佔領上杭武平後即分兵爲三隊一隊迫龍巖一隊迫汀州與上杭之土匪相聨終士氣甚壯福建軍由韶安方面侵入廣東六月二日巳佔領黄岡而三日又被粤軍奪去北軍頗有損失 
[中央選舉會近訊]  
　　中央選舉會投票日期迫促各部報各均經截止據查第一部報到者爲王之棟等四百四十七人第二部報到者爲趙爾巽等二十人第三部報到者爲金明川等四百零一人除第一部尙未經該會宣布外現覓得第二第三兩部名册先錄其第二部互選人名如下趙爾巽張國淦汪大燮王克每朱啟鈐畢桂芳世續王揖唐陳振先張元奇許世英朱家寳熙彦蔡儒楷屈映光劉公周自齊李兆珍段書雲吕調元其第三部人名互選如次金明川（吉林）傳瑔（吉林）吕忠祥（吉林）任繼榮（吉林）張俊英（吉 
林）胡詩培（河南）吕寳德（河南）汪晋孚（安徽）倪維源（安徽）崔煒（安徽）石秉甲（安徽）石壽齡（安徽）賀廷桂（安徽）伊文郁（奉天）李恩溥（奉天）崇凱（奉天）秀林（奉天）趙鐵僧（奉天）王詠梅（江蘇）陳衡（江蘇）于少五（江蘇）瞿昂霄（江蘇）瞿秉常（江蘇）瞿逢吉（江蘇）張葆培（江蘇）張炳蔚（江蘇）徐正康（江蘇）耿善勛（江蘇）陸榮光（江蘇）徐世澤（江蘇）楊石（江蘇）楊長藻（江蘇）鍾學書（浙江）柳寅青（吉林）恒彦芳（吉林）柳子陽（奉天）霍永本（奉天）盧恩澤（安徽）劉坦（直隷）俞鴻欽（江蘇）李夢華（奉天）沈仲長（江蘇）張兆岐（江蘇）張仁普（江蘇）張從仁（江蘇）關廣槐（廣西）陳緒彰（廣東）陳煥之（廣東）宗舜年（江蘇）戴緒萬（安徽）張學良（京光）吳敬惠（安徽）張德芳（河南）任錫琪（江蘇）周鈞（江蘇）周煥章（江蘇）楊世鑄（江蘇）沈世昌（浙江）九思德（江蘇）徐寳森（浙江）任鳳賓（江蘇）任鳳苞（江蘇）李祚康（江蘇）鄧芷靈（四川）那桐（内務府正黄旂）索增崇（京光）關銓林（京兆）趙慶寛（京兆）劉宗浚（京兆）吳熙年（安徽）潘慈和（廣東）龍光（廣東）　　聨（廣東）袁鑑（京兆）馮麟霈（京兆）岳榮堃（京兆）李恩銘（江西）程文炤（安徽）（未完） 
[湘水兩岸之蕭條景象]  
　　英文楚報云西婦三人自永州來爲記者述湘江兩岸亂離情狀如下按湘水自南至北穿流湘省中央其兩岸商務素盛人煙亦密今則遍目荒涼凡曾遊其地者今讀此文不知對於旣無名義又不文明之戰爭其感想將何如耶據云南軍司令出於自願將旅行護照給與余等爰託某外人持照乘漁舟先行與沿河衞兵接洽俾余船得以繼進無所留難余等行過永州八十里乃入北軍境内進舟祁陽向北軍司令請發旅行證河畔風景與昔無殊務農者業漁者尙有其人時見衞兵若干散立山間至白水時與第七師兵士相遇舟順流而下自此至衡州兩岸人跡杳然鷄犬無聲僅見一二漁舟埀網其間耳空舟纍纍停繫江村中小輪鼓氣南行滿載兵士民舟之往來者殊不多見若言貨船則簡直未逢衡州一帶稍有平時氣象在下遊一百里處曾見農夫一人駕牛一頭從事田疇但過此而南則牲畜也婦孺也從未與余等眼簾相觸即男子亦極罕見漁舟泊岸寂無一人縱目遥矚偶見北兵蹤跡而巳未幾遇貨船若干向南開行惟裝載何物無從推測是否爲軍人供差亦不能知距朱亭四十五里處有一村焉立於船頭遥望之村舍儼然但村門堅閉中無居人細察之牆垣傾側屋宇被焚余等未携遠鏡故沿岸民房是否損毁未能了然惟不聞人聲不見人跡萬籟皆寂如行睡鄉渌口房屋多數間有無損傷者黎明舟過株州以余等所見地方荒涼莫株州若舟至一家河見岸上有豕數頭婦孺數人並聞犬吠余等皆以爲異焉舟近湘潭見有重載貨船數艘向北駛行余等船輕追過其旁察其所戴似爲煤斤自水州至湘潭除小輪外緣　江下行者僅有余船迨至湘潭始見北行之舟楫也 
[鄂中之和平促進聲]  
　　六督主和之說興時局變化由斯以起而將士乞休軍心厭戰種種事實轉相感召昨聞政界消息政府當軸見各督主和之懇摯遂一變决然主戰之初衷惟應如何辦法方爲妥善尙待徵集多數意見故特通電各省派員赴京籌商說者謂是即和議之見端焉軍署昨接山西省議會公函云竊以爲治無一定之軌當衡内外輕重以爲斷蠻夷屈服而中原多故則安内急於制外閭閻安謐而强隣犯境則禦外要於治内就吾國現象而論南北夙將重兵均麕集於衡湘等地兩軍對壘如同仇敵殘殺生命而不惜焚燬廬舍并不恤促十餘省之生靈竭千百萬之脂膏而爲孤注之一擲推其所極各方苟有可以制勝即亡國亦所不計在諸公熱忱愛國初願萬不如是特因政見之爭執未能相容遂各趨於極端演成今日之慘局現已士卒疲於奔命人民苦於供給器械艱於購運欵項窮於應付若再積極進行即無敵國外患而元氣過傷巳貽百十年未能恢復之慮况德俘犯北藏匪擾西其勢已岌岌不可終日乃蜀軍東向劉川督餉盡彈絶奉軍南下鮑東督孤軍少援而我全國之精華數十年千訓百練之精兵銳卒竟以意氣之爭用之於心腸之地以自相殘殺譬之同室兄弟相爭即有一勝受損者不出全家譬之一身手足相鬭縱有一利被害者仍在支體况爭鬭不已終兩敗俱傷就全局論實損失之甚鉅就各方論無利害之可言南北諸公夙稱明達當亦早見及此尙祈還其初衷捐除成見以國家爲前提務期和平解决卽各方稍有不洽之處然受損失究在内部並祈雙方釋嫌各派勁旅一致對外忍鬩牆之忿以禦外侮平鷸蚌之爭以防漁人羣策羣力共保危局我國前途庶有豸乎夫國家興亡匹夫有責敝會爲人民代表不忍吾國之淪亡用敢以管見所及披瀝直言伏冀垂鑒山西省議會謹啓 
[湘人取消商會聨合會之代表]  
　　全國商會聨合會會員湖南代表周國鈞反對要求政府宣布中日條約以致該省留日學生圑王俊等前日來津到該會聲明取銷周國鈞代表之資格昨又有北京中國大學湖南同鄉學會致該代表函云國鈞先生英鑒敬啓者吾國自辛亥鼎革以來當局者日事兄弟鬩牆之爭不惜賭國命以拚一日之勝負日人邇來假共同防敵之名思以一紙恊約亡我於國際條約義務之上此海内人士微有心肝者所由靡不痛心疾首者也貴會本愛國熱忱屢爲同胞請命祇悉之餘欣幸莫名乃一二日來頻得津耗謂閣下以個人名義私發傳單反對貴會繼續進行之議吾人聞知不勝駭異湘人素號愛國凡所舉措爲天下風閣下旣爲湘人應有湘人氣節值此千鈞一髮之時詎容半途中止萬望閣下無爲利誘無爲威刧策勵同人再接再厲庶乎上可以全國家命脈下可以全貴會始終愛國之精神敝會本愛貴會之忱對於閣下爲此忠告是非利害唯閣下圖之 
[中日協定後之東三省]  
　　自中日共同作戰之新協定議妥後參戰處已將此項全文交由東省代表携回參酌一面預備履行出兵西伯利亞之實力現張督已决定如果南北戰事妥協即以新募之混成旅除留防外儘數歸入參戰出兵之用如戰事尙無眉目即另募四旅餉由中央擔任軍械仍由日本供給惟現在西北風雲雖緊仍係俄過激派與德俘虜活動尙未至爲作戰目標然協約國方面國歐西戰事甚烈希望我國出兵此舉係爲牽掣西戰場戰事至此次出兵係以東三省爲本位其軍隊爲吉省新編之混成旅業由吉省派冦紹言赴津運曼力夏子彈十萬粒配置齊備後即爲參戰預備黑省則隷於張司令之兩旅將來出兵在四師以上其總司令一職聞當軸屬意馮閣忱氏因馮亦爲中央所深知也惟須參戰出兵决定方能發表日前美國總領事在奉提倡十字會救創醵金張督捐助二千元并知會各界捐助以盡協約國同情之義務焉 
[北軍封鎖歸巴中川滇局勢]  
　　（成都通信） 
　　川省連年戰役損失若干財産傷亡若干生命推原其故皆因川滇惡感横亘於中所致雖以劉羅二人熱心權利爲導火線而其實大多數川滇軍人仍各持有一本省界限在文電所布種種言福無不堂哉皇哉而問其本心固各懷有一種意見也 
　　唐繼堯誓師之初曾宣言川事由川自主不過愼黔用兵中原假道川疆川中靖國軍人多深信之乃未幾又有任趙又新爲川省省長顧品珍爲軍務會辦王文華爲川東鎭守川人遂疑其有恢復大雲南主義之象以熊克武之穩健（軍界中人多謂此次之熊克武非復如癸丑以前之熊克武如對周道剛吳光新劉存厚滇黔軍民黨人種種舉動可見學一般）而精神上仍不免生疑慮其他可知矣日本報載熊氏仍持保川主義熊氏雖未宣諸文告而其心理或如是矣 
　　川滇黔共通目的原爲一致對抗北政府唐繼堯之所主張劉顯世熊克武之所響應皆爲此目的也今此目的又有各行其是之勢唐繼堯旣派韓鳳樓到北京劉顯世近頃通電竭力主張和議頗爲國人所注意熊克武刻派朱芾煌進北京謁馮對於將來調和任務朱曾自願任全權負責（朱氏前與李肇甫劉宗沛諸人回川省報曾載其領有陸軍部護照負有調停南北重要任務到來李日力辯其非而朱則巳先回反命矣李不日亦擬歸京）總之各有各之利害關係在也 
　　羅劉戴劉幾番戰事後川入自主之說巳成牢不可破者周道剛劉存厚陽奉中央陰仍實行自主政策唐繼堯初明此理乃通電不干川政殊叙瀘滇軍復盛唐又命趙顧王等復理川政趙前在榮威仁并運動未能成熟顧則至省城觀察各軍將領心理見與兩劉師長（劉成勳劉湘）一陳旅長（陳洪範）交際上儀文亦不十分融洽（趙曾往拜二劉一陳劉陳等並未回拜劉陳所送顧之燒猪全席顧亦不收）顧因廢然思返惟王文華不揣冒昧突然宣布就重慶鎭守使之職後緣各方不大贊成公民又通電滇黔反對王遂通電解職養病李家花園將原物歸還舊主人（原代理者係余際唐）滇黔軍現在又不復能向夔門外發展北軍已將歸巴封鎖且聞滇黔軍尙有開回本省者川東大局如此岌岌川北二三師與五師尙在交爭不巳讀者能母同抱杞人之憂乎 
[川省援陜軍戴錫九之不法]  
　　石青陽所部戴錫九因有不法行爲已經石氏取銷其通電云畢節唐聨軍總司令貴陽劉聨軍副司令成都熊總司令鈞鑒本部第二縱隊戴錫九受任月餘毫無建樹所委田雨公運動黔軍亦失覺察幾釀嫌疑應即撤差除令該員將第二縱隊司令部即時撤銷關防任狀呈繳并清查經手事件外特此奉聞青陽叩茲將戴軍在附省之崇寗縣騷擾狀况述下川滇黔靖國聨軍援陜第一路第二縱隊長戴錫九由郫縣移駐崇寗後所部士兵軍紀不整以致地方感情日惡該部士兵并聲言將大打起發（即搶刦）經該地警備隊游擊軍及第一支隊等日夜戒備戴部遂不敢逞乃又向烟帮索欵啓釁十二號晨有匪徒煙帮糾合千餘聲言攻戴并將撲城戴之部衆本無多遂大恐晨餐第率輕騎數十人棄輜重遁去烟匪午後大至開鎗攻擊匪首即前曾在縣之警隊中人藉戴嫌隙希圖刦城經警備隊游擊馬司令督隊上城守禦一面與知事交涉令將縣之警圑調集嚴加防範蓋匪首旣爲前警隊中人恐警圑爲之内應也烟匪圍城攻擊約兩鐘之久游擊軍嚴守垜口並未還鈴嗣因攻擊過烈馬君乃下令還擊當擊 
 
 

Page 7

 
 
　　斃三人傷十餘人匪不能支大呼停戰并退去五六里散伏十三號匪又遠退商民乃照常開市又一消息戴軍到崇後嫌廟宇不佳均住公館舖户司令部駐東門周姓公館崇寗金盛號陜帮爲戴軍拘留需索六千元聲稱不允當處以鎗斃陜帮不得已出銀六百請保釋放又警備周姓係本縣糧户因有快鎗一支藉以防匪戴到崇後有人揑告周私藏軍器遂飭縣知事及警備隊將人交出迫索鎗支周堅不供認則以五刑拷打又該縣前任局長鍾志璜卸事後即在崇寗居住戴謂其侵吞公欵私藏鎗支將其家私抄没本人拘留因之民怨沸騰至其籌欵騷擾之事不一而足近於該縣所管之豐桂二場威逼索欵倐遇烟帮過境兩相衝突軍力不支潰散回縣復調集大隊前往攻擊不料烟帮已進出去該軍遂遷怒於桂花場大肆搶掠去隊長王某在桂花場與烟販互擊死傷數人該場首人向之交涉索賠死者生命傷者請醫王當場一一應允詎交涉人未回而王已率李蕭等大兵齊至將桂花場搶掠一空該場人民無辜受禍赴縣鳴寃該軍又攔途截拿割耳凌虐人民不堪乃赴鄰封控告并向上峯呈訴矣桂花場自打起發以後人言嘖嘖戴即出示宣布營長蕭品三罪狀謂其拐逃鎗支三月二十九日又打郫屬之三道堰起發被李知事親率警圑追擊該軍鎗斃數名捕獲三人并拾得旗幟燈籠軍衣軍帽等件旗幟係王蕭等字李知事已詳禀上峯故有告示不准軍隊住縣招兵之事自戴軍不穩消息傳出後該縣知事及警備軍每日派員偵探并通知各鄰封於初三日紛紛遣兵到縣帮同將戴軍驅逐也境遺失旗幟軍用品甚多所棄大轎數乘爲警備馬司令所得并鎗斃該軍副官一名戴軍雖敗潰尙有八百人左右 
[吉林之胡匪警耗]  
　　五月二十四日吉林方正縣署據第四保衞圑稱本圑分所報告有鄉民持匪片五張一給分所一給民户邱長青等片署大清隊字樣並據該鄉民言該匪嘯聚八十餘人駐小迎門石地方限分所於三日内與之製做軍衣若干套否則别有面目云云縣署以該匪明目張膽報名散片殊與治安有礙遂一面飭各警圑嚴加防範一面電請駐依陸軍關營長派隊助剿不料是日下午四鐘時本城往來人等狂呼胡匪蠭至距城不遠各商聞耗一律閉門罷市至七鐘時人心稍定聞是夜有胡匪六十餘名攻破同賓縣界五區分所（該分所駐黄泥河子之南其北即屬方正約距城二十里許）因知是日謡傳不爲無因或該匪知方城有備復繞入同賓也至二十五日全城商民驚惶益甚恐旦暮胡匪攻城縣署亦大張布告限二更以後不准在街任意往來並令各旅店對所寓客商詳細盤詰如形跡可疑來歷不明者卽須速報就近警圑以防匪人乘間偵探駐依陸軍關營長接到電告後即派趙排長率陸軍九十名乘輪赴方並令駐方葛連長率陸軍五十名協力剿匪該軍隊已於二十五日晚到境矣趙排長旣到布置鎭攝葛連長亦赴小迎門石進剿警圑復努力防範現勢似可無虞人心因之稍定焉 
[江北短簡]  
　　淮徐海各處羣盜如毛打家刦舍無日無之佔據鄉村更爲常事雖經官兵往剿而此拿彼竄仍出没無常由搶掠而變爲擄人勒贖已屬簡便近因此種辦法仍須動衆且擄來之人尙須嚴密防範有時必須優待乃又改變計劃訪明某家殷實可以出錢若干則直接着人投信限幾日將欵如數交到否則即燒其家殺其人接信之家欲舉發恐積匪怨欲不理又恐其實行燒殺不得不倩人往商雖不如數亦不能過少以故匪患日深農商交困昨李督軍特電令淮揚鎭守使馬玉仁海州鎭守使白寳山駐宿七十四旅旅長陳調元實行聨防計劃互相扶助互相攻守以期早日肅清故馬鎭守使已派人分往磋議一俟定有辦法即行大舉會剿矣 
鹽城爲瀕海之縣港汊紛歧匪徒最易潛匿近來東北鄉一帶人民頗爲驚恐因有股匪出没其間馬鎭守使昨特派步兵兩連大砲一尊星夜前往鎭攝 
　　昨日有某船送學生行李於省立第六師範學校經過西城門該城兵士上前盤查因言語齟齬該兵士即將船户弔打行李扣　經該校知悉派人前往說明而兵士仍不可理喻該校校長徐公美不得已往訪鎭守署參謀長朱子丹說明情形乃該兵士仍將船户捆至營内始行釋放 
[南京快信]  
　　江寗參院昨日（八日）仍在貢院舉行初選齊省長恐再滋事端特派警備隊數百人荷鎗臨場保護 
　　金陵道屬衆院明日（十日）舉行覆選現城内中正街一帶旅館客棧已有人滿之患票價已至四百外 
　　藍公武前日由滬來寗宴夏仁虎俞仁愈凌文淵等數十人於金陵春旋於昨日午車回蘇 
　　贛陳光遠連電李督商贛南軍事聞李烈鈞攻入大庾嶺已派第十九師楊春普馳援 
　　由湘潰散之安武軍約八百名昨經過浦口運赴蚌埠 
　　第六混成旅長張宗昌現確尙在漢養病 
　　軍署參謀長何恩溥已於昨日乘車赴津 
　　公府侍從武官趙俊卿由贛接洽事竣昨日乘輪來寗即轉車北上 
　　倪嗣冲之參謀長李玉麟昨過寗回蚌 
　　松滬護軍使盧永祥前派馬鴻烈赴津視曹錕疾昨由津事畢過寗轉車回滬 
　　江海關監督馮國勳昨日出京來寗晉謁軍民兩長准明日早車回滬 
　　安徽利濟安豐金甌三兵艦昨由安慶開來靠泊浦口江岸裝運安武軍赴蕪湖塡防 
[杭州快信]  
　　陸軍後一師二圑向駐吳興自陳圑長璠奉令調防甬郡後全圑司令部尙未移駐現於陽日實行改設甯波巳呈報督軍查照　　五區統帶王文彬以所屬邊界接近豫省現該處謡言蠢起不得不先事防範昨呈請暫添編游巡隊兩哨以資策應 
　　杭縣牙帖委員王嗣昌越權需索各繭行陋規現經各商舉發　省長震怒已嚴飭財廳速即查明核辦 
　　臨安縣知事李祖怡前辦平湖統捐交代尙未清結奉飭來省與新任鄭局長維鈞尅期會算昨已報到 
　　台屬投誠海盜項永恩奉甯台何鎭守使委派來省聞係迎提王金利馮志棠二犯（該犯等係在省就獲與外海某盜案有關）未知確否 
　　省長公署第一科員兼收發員查錦樅電務員張鐸曁機要秘書郭星五科員劉璧前經省長彙保以荐任職分浙任用現奉中央照准頒到執照憑剳轉發給領 
　　省署司法秘書黄恩緒因事赴紹請假一星期奉令照准 
　　省長夫人甫於前月由籍到浙近忽接到家報原籍有事促返昨晨挈同僕役人等乘車北上 
[地方通信]  
[金山]  
　　參院初選狀况六月五號爲參議院議員初選期金山選民共計三百三十餘人應出初選當選人十一人是投票在縣公署中自上午十時至下午六時止檢點實到人數計二百五十七人照法定三分一須八十六票當選翌日上午開票計合格當選人祗九名尙缺兩人應行續選當選之九人黄明璋張良朔姚昌照丁瑞珍陳貽芬葉心嚴楊仲賢何平彭維城 
　　保護孀媳浦南亭林市十七圖富孀陸丁氏夫死守節其姑强欲令改醮陸丁氏不願携其三歲孤子逃歸金由縣十五國母家其姑竟率同無賴二十餘人前往陸丁氏母家硬行刦去當爲金邑紳士高煌所知密函張堰徐警佐派警截獲經徐判將該孀交其母丁干氏領養俾終志節一面將上情具呈詹亮疇知事轉咨松江縣李知事保護陸姓財産以防其姑變賣云 
[無錫]  
　　參院初選揭曉六日爲參議初選舉開票之期上午八時後楊知事督同各監察員管理員等蒞所開票共計投票人實到一千一百六十三名按照初選舉規定應以三百八十八票爲當選無錫應出初選當選人四十六名開票之結果當選者爲鄒建章楊壽楣華秉鈞欽錫祺朱秉麟孫藩圻諸汝賢嚴毓芬朱葆煌許國鳳吳英薛葆煌陳紹本錢維鎭蔡培薛壽彤榮宗銓孫展圻翁大德孫壽鏡楊永中張士傑過丙烈孫恒忻張乃照過錫綸胡啓迪楊葆全華贊堯陸鳳詔朱邦涵吳蔭渠鄒登瀛徐涵若朱正元薛永銘王錫祺陸邦治過開成劉藜燦倪子仁楊濟如顧繩可惠麗森陳國章孫蔭培翌日又選舉候補當選四十六名八日開票共到投票人一百三十五名得票四十五爲當選辦法照初選一式姓名從略 
　　晚麥受損本年新小麥早帮均已上市因雨水調順收成頗好市上已有出售頂磨批價每石五元八折身分每石四元六五折身分每石三元二角不謂近日天氣忽寒西風大作且又下雨以致田中未刈晚麥大受損傷謂如久不放晴收成勢必減色錫地早麥僅居十之二三餘下七八成多在田中一般鄉農莫不愁眉雙鎖矣 
[揚州]  
　　發現時疫揚郡近日亦發現流行病患者輒腦痛身酸繼以寒熱傳染迅速如轅門橋之宏興鞋店劉仁和之茶葉舖及城内外各居家舖户患此者不下數百人其病源與滬鎭兩埠無異先罹斯疾者現已霍然矣 
　　廳令查報雜稅財政胡廳長因各縣忙漕之外或有蔴租碾餉牛猪等稅種類繁多恐與新稅則有重複抵觸之虞令江都縣查報此項雜稅徵收數目及近年狀况趙知事已飭令櫃書查復 
　　衆院當選人近聞江都衆院初選當選人方慶綱經宜陵公民王健昌等電控省署謂方以小學敎員違法當選乞分行道縣依法撤銷七日縣署奉到省電查明方係周前知事委任瓜洲第三高等小學校長旋即宣示署前依法撤銷以候補第一王健昌補充王當晚　乘輪赴清從事復選其湯森達等五十七人先一日雇民船用小輪拖帶赴清并由縣委辛少華爲招待員先赴浦照料 
[杭州]  
　　省議會又無從議事浙江省議會於八日下午一時振鈴開會秦副議長主席議員到者五十餘人政務委員二人主席云近日在省議員已不到七十人欲開大會甚爲困難金燮云不如自星期一起休會三天王廉云星期四係端午亦不能開會不如休會一星期何紹韓潘澄鑑云休會一星期太長還是三天爲是一面請議長函催杭嘉湖及紹蕭等處議員届期來會與議衆贊成當由議長振鈴宣告延會 
　　未來之浙省參議員浙江省參議院議員額定五名聞前浙江巡按使屈映光（臨海人）沈金鑑（湖州人）前財政次長沈銘昌（紹興人）前浙江省議員副議長劉焜（蘭谿人）前浙江政務廳長吳品珩（東陽人）均有覆選當選希望姑誌之以觀其後 
　　江浙會議水利方法浙西杭嘉湖三屬與蘇五屬水道節節流通欲疏幹河自非通力合作不足以觀厥成現江水利協會欲謀江浙水利上聨絡進行方法函請浙西水利讓事會遣派代表與會協議聞潘會長准函後已召集常駐會員即日開會解决此項問題 
　　選民問題之爭執浙省各屬公民對於温台選民大加舉發後聞擬定最善辦法將臨海永嘉等縣選舉人名冊發還原縣重加審核或照原列名數自行酌減二成如認爲確有此數爲支配選舉之標準則於省議員名額太不平均聞擬放棄選舉權一律停止投票 
[嘉興]  
　　衆院初選當選嘉興衆院初選於四日投票六七兩日在某署開票八日將初選當選人名榜示並送通知書限當選人於五日内答覆以便發給證書當選七十一人爲陸昌年盛時吳仁蔣世康朱浩鄒同奎屠善生錢寳山屠壬林吳兆蒸孫祖一徐金鑑沈文采宋寳塘朱榮鏡曹九康張保和顧昌輝楊清標吳士喬孫如桂阮孔彰梅紹福吳雅笙陳邦基于時榮梅昌祚嚴培德汪子範周之冕張棿清盛邦采錢文惠王保修朱世銀沈夏承周兆麟祝修辭張存和盛音殷起鳳楊恩煜施致祥張蓮卿陳鄼張銘寳潘金相陶耀吳廷墀張鴻慶石傳和沈肇元宋存禮沈宏濟陶峨廉陳堅閔頤康張煥文鄒鳳沼鄭之璋陸能計志一陸繼奎姚炳奎梅基高儒渭程維崧高加生章保垠陸祖治潘保潤又候補當選十名趙琴清金校王侃如陸笛帆朱祥元吳德宜徐沛德吳文禧鄭日章俞仲賢 
　　發現危險時疫嘉邑近日發現一種危險時症初起時身熱口閉逾時口中吐有紫褐色之水腹中水瀉二十四點鐘内即行斃命醫家朿手無法救治此症東城一帶頗多現漸蔓延至北鄉一帶傳染迅速爲害殊甚 
[寗波]  
　　衆院初選揭曉鄞縣衆議院議員初選舉於本月四日投票七日在邑廟彙集票匭當衆開票由初選監督陳知事曁沈檢察官臨場監視計鄞縣選出初選當選人五十九名盧芬范荇蓕陳一治錢玉麒范兆淵張原煒李商山俞煜郭景汾童詠溎李宸輔袁承綱勵延炳馮俊翰郭敦均李庚光屠用浩趙德坊徐志鴻毛佑清范恒毅邱阜成屠士恒王賢瑞張愷唐懋昭章任趙子倫應宇徵鄭世璜鍾蒓津張克臣汪啓鵬周景文楊麟瑞周兆頤應會椿虞嘉鈞郭輝益郭敦善蔣賢林周緯星顧家坊胡藩徐振麟邵有俊胡璠茅慶才沈立標徐兆康朱新甫陳弢郁桂芳戴彦沙鏡青王桐蔡玉麒王炯馬名駿又鎭海初選當選人十一名於六日在縣署大堂開票當選者爲陳居綸周錫藩洪雲卿俞楚才周英傅家銓胡聿寅李景初胡仰瀛劉郇鄭允中 
[蕪湖]  
　　蕪湖警廳長履新之小風潮新任蕪湖警察廳長宋學騫前充水警署員因上年大通之亂升署長今又擢升廳長日前抵蕪履新署中老資格諸員多未出迎宋任事後開革保安隊十餘名各長警以保安隊無故被革於是紛紛向廳請假勢將鼓噪宋請求皖南鎭守使署派兵一連前往彈壓旋即平息 
　　衆院覆選之所聞皖省衆院復選就三道分區皖南二十三縣在蕪湖投票近日各縣初選當選人齊集蕪湖喧傳皖南道區預由倪督軍派定陳光譜爲複選當選人聞又令寗祖武來蕪代陳收買選票督軍助資數萬云云傳聞之信否可以結果證之也 
[江西]  
　　景鎭匪黨機關破獲本城日間發生景鎭一帶有土匪蠢動之謡言茲經調查因該鎭於前數日内有匪徒暗設機關散賣票布事爲警察曁防軍所偵知乃密派幹探多人分頭往捕當將匪首陳玉祥拿獲并搜獲票布曁危險物等件甚多尙有匪首黄甲等在逃聞此項匪黨以都昌人爲最多其餘有湖北人安徽人在内自各匪機關破獲後本省軍民兩長特於昨日加派陸軍一連警備隊一隊前往維持又因都陽密邇景鎭恐爲謡言所惑又加派陸軍一營由小輪拖往該處藉以鎭定一切 
　　上猶縣城大火上猶本爲山陬小邑交通不便商務亦不甚發達城内商店不過一二百家舊曆本月十五日忽遭大火其起火地點係東門志大錢米店一時救援不及遂延及西門計商店住户共燒去二百數十家受創旣深商店多不能復業居民以貧苦無依亦多遷往他處矣 
[武昌]  
　　拿獲僞造銀幣犯大冶人韓季良等二人租漢口長盛街萬泰樓上居住僞造洋人頭銀幣被武漢總稽查處拿獲送至陸軍審判處訊辦稽查處長劉春霆又查得韓等租屋之際係咸寗人陳德全作保涉有嫌疑昨復派隊將陳拘案移解陸軍審判處併押候訊矣 
　　注重沿江堤閘武昌附郭沿江大堤上至金口下至青山沿長百里王氏督軍自往踏勘委員興修茲以江水盛漲特令堤工委員復行詳勘沿江平湖各閘因江水業已高過湖水防範稍疎難免内注又委内務科員張某前往各閘查騐並令下雙閘板堅築土庫以免崩潰 
　　截撫湘省災黎湘省兵禍之後益以洪水二十餘縣隄　潰破房屋淹倒人民蕩析離居扶老携幼出境逃生者不絶於途聞平益醴株一帶災民大批求入鄂境覓食昨經王督軍急電湘督請速派員分途堵截並飭各知事母給出省逃荒護照一成趕放急賑聞巳解囊捐滙三千元爲施濟急賑之一助 
 [P濟南 
　　金鄉防匪近况金鄉轄境匪燄戢四鄉居民凡小康之家俱遷避一空城北門終日堅閉東西南三門雖可開放而於進城之人稽查甚嚴鄉民逃難者所携帶之衣包糧袋一律檢驗即柴草瑣物亦不得任意帶入該縣僅有巡警二十餘名幸有新軍第四圑第二營駐紥城裏高等小學校足資鎭懾該縣近又添招警備隊二百名隊長爲張振山其經費係由地畝加捐每畝銅元三枚鎗械向省公署購買每桿價洋四十元帶子彈二百粒云 
　　匪焚費縣山砦費縣西南鄉距城百餘里之白彦社老山頂地方峭壁麟峋壘石爲砦自客歲以來各處匪氛不靖附近居民咸視此爲世外桃源羣聚居焉不意本月四日中午時分突來土匪多人汹汹圍擊砦内圑丁死力抵禦至日夕子藥已罄賊遂闖入將砦内搜掠一空並將房屋糧粒等放火焚燒據事後調查共傷斃圑丁十二名受傷男婦十名被擄男婦四十餘口業經該縣朱知事呈報上憲飭屬兜緝矣 
[雜評一]  
[趙炳麟之奇語（默）]  
　　近日之電請特赦張勳者多矣或稱其子或稱其勇或稱其愛國贊美之詞幾於無微不至然未有如趙炳麟之語之奇特者 
　　以張勳爲復辟之首犯而北派之督軍等紛紛力爲稱揚力爲營救固足見其佩服張勳者之多也若西南之視張勳爲何如人不待明言而趙氏乃謂爲西南亦佩服何其滑稽之甚歟 
　　趙氏俟之西南或亦將聨電以請特赦歟旣佩服張勳亦必佩服請赦張勳諸人趙氏其亦爲西南佩服之一歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[烟酒聨合會續開臨時會議]  
　　中國煙酒聨合會昨爲專賣抵欵事續開臨時會議到者五十餘人首由主席陳良玉宣布致農商部電文（北京農商部鑒前批謹悉頃探得財部又以全國烟酒專賣實權抵於日本連開秘密談判修件嚴酷太阿倒持不顧主權不惜破産事關全國農工商生命誓不承認乞大部轉向財政部力爭取銷此議勿將兩業一線生機任情斷送全仗大力回天臨電不勝迫切鵠盼電復）宣布畢王闓敷起言得京中消息自此項秘密抵欵洩漏後内部進行益急關防益密其款額爲一萬萬八四折交欵回扣達一六成之鉅由中日兩方各經手人均分其緊要條件則各省烟酒公賣局皆由日人派員監督種煙製酒者須由日人給照上海天津漢口等大商埠設立烟酒總廠承售之商須赴總廠領貨如是則我國營業權全操諸日人與普通抵借不同我兩業將何以堪此次陳祝三起言今日西報有即日簽字之說諸公何以處之斾由洪少楚林偉卿邱介帆樂維臯等先後起言處此厄運須籌後盾當經公决照上届特别會議方法先由本埠發起并召集各省分會代表到滬另開大會次邱雲程裘如邦提議政府秘密借欵我全國兩業農工商數千萬人無處謀生無法抵抗只有從良心上主張籌一善法爲後來地步末由金拜仁報告前次議决致全國商會聨合會函及各埠通告業已發出議畢時已五鐘即行散會 
[衆院覆選舉今日投票]  
　　滬海道屬衆議院議員覆選舉定於今日（即十日）上午八時至下午六時在也是園舉行投票昨日王道尹親至事務所督率各職員布置一切並將各職員職務分别派定種種情形分别錄後 
　　派定各職員名單（領票處）管理員余沅王師曾監察員姚明善朱鴻富汪承寛黄克宗執事員魏尙儀楊秋圃何宗年（休憇處）管理員邵樹華監察員陸以鈞沈鍵（寫票處）管理員李定榮劉樹棠趙蘭棠監察員陸培榮吳家麟穆湘瑶顧恩沐蔡秀第周承忠（投票處）管理員上海縣知事宋介受顔德清錢榮監察員施祖臯馬馨王景雲陳邦傑葉理封（記錄處）管理員高湛湛臣趙崧執事員王福濤 
　　撤銷初選當選人上海縣初選當選人楊順帆與楊維幹本係一人由沈知事電報省長昨奉省長電令略謂該當選人名號不符應即撒銷以候補當選人第一名蔣永深遞補並發證書令至復選事務所報到等因故昨日已由王道尹榜示覆選事務所今日楊順帆卽楊維幹不得投票被選云 
　　警察保護事務所王道尹以今日爲覆選之期事務所應派警察保護故特分别飭咨上海縣沈知事淞滬警察徐廳長派警佐王師曾第一區三分署署長劉樹棠各率警士二十四人荷鎗實彈前往事務所（即也是園）四周梭巡保護以昭愼重 
[六誌滬上新流行之病症]  
　　近因天氣不正發生時疫本埠南北市居民商店各大工廠各學校及各辦公機關中人傳染頗衆大都骨節酸痛頭暈頭疼身熱咳嗽因之請假者十有四五幸此病並不危險身軀强壯者不須服藥三四即可全愈惟日來愈傳愈甚英法兩工部局衞生科非常注意業經詳加研究無非因居處狹窄污穢不治少通新鮮空氣所致故西人患此者鮮業由衞生科連日派員分往界内挨户知照凡臥室須通空氣一切動用物件及飲食品務宜潔淨庶免傳染云 
[縣商會對於電燈加價之冷觀]  
漢帮志成公所等二十六圑體對於華商電氣公司增加電燈燃費一事均不承認曾經南市縣商會致函該公司擬取折衷辦法後燈加收洋一角乃該公司仍以煤價昂貴爲詞拒不允許定欲月加兩角旋又經各圑體聨合一再開會後函呈淞滬警察廳等請示一面提出條件兩則函致縣商會轉致該公司請爲答復原函已紀前報茲經縣商會察函開條件第一條向租界購電於主權不無關係第二條另組公司必多糾葛均似無須函轉且旣經該圑體等電呈北京農商部並本埠各官廳請示有案自應靜候解决本會毋庸從中斡旋云 
[厦門汕頭電止運貨]  
　　本埠潮帮各商行號近接厦門汕頭等處來電略謂該處風聲頗惡离務異常嚴密所有滬地貨物暫緩裝運以觀動靜云云故昨日各公司開往汕頭厦門等處各輪船巳裝之貨（以麫粉爲大宗）退關運回者不少（ 
[協緝浦東刦案逸盜]  
　　浦東洋涇鎭迤南二十四保二十五圖丁家宅鄉民陸順堂並婦人張王氏王金氏等家於舊曆四月二十五夜被盜匪多人入内搶刦銀洋衣飾事後由虹口捕房捕獲盜犯唐川蓮施玉郎陳阿二陳阿生等四名並原贓衣服數十件解由浦東三區警署轉送地檢廳訊辦等情已詳前報茲悉此案解送到廳之後卽經檢察官提案研訊先將原贓給予各失主具領唐川蓮等分别收押將訊供情形面禀林檢察長核示林廳長以邇來浦東一帶盜案迭出應即嚴行拘捕在逃盜犯到案按律究辦除飭派本廳全體法警四出查拿外一面函致淞滬警察廳徐廳長地方警察事務所王警佐主任請爲飭屬一體協緝務獲究辦 
[水警追獲盜船]  
　　駐淞外海水警廳長温朝詒因吳淞口外沿海灘近來屢有海盜搶掠商輪情事特令水警巡官馬某温某帶同水警八十名同乘永安永靖兵輪備帶軍械子彈並裝置機關鎗四枝快砲二尊於前日由淞出發至崇沙沿海灘一帶巡緝及至福山港口洋面見有捕魚船十餘艘停泊該處内有二三艘不似漁船形迹可疑當卽駛近查檢其時混入漁船中之盜舟知難掩飾突起抗拒開鎗轟擊馬温兩巡官亦令兵士與敵各盜船始向福山港内竄逃馬温兩巡官仍率水警在後追捕至小港内始行拘獲一船餘均逃去當即在船出快鎗五枝手鎗二枝及子彈等物並獲盜九名尙有三盜躍入水中旋即溺斃當將獲盜及軍械匪船一併解送吳淞水警總廳禀請温廳長訊究現温廳長擬親提鞫訊明確然後詳請軍民兩長核准重懲以戢盜風而靖航路云 
[大新街發生刦案後之防範]  
　　英美總巡麥高雲氏以近來界内鮮有盜刦案件不意七號昨湖北路（即大新街）又有盜黨持械搶刧商店殊堪痛恨昨特傳諭各捕房中西探捕留心偵緝務獲懲治並令於後日旁晚六時後各於所管區域内分班梭巡遇有形跡可疑之人即行搜檢俾匪徒不敢混入滋事云 
[再誌鎗决在途攔刦之匪徒]  
昨報紀護軍使署鎗决盜犯羅長生及章某二名茲經確切調查此項處决者實係陸長生與莊阿寳兩犯補錄罪狀於下爲布告事案據公共公廨呈解拿獲先後結夥持鎗在途攔刦行人趙冠卿張瀾清等得贓俵分之盜犯陸長生莊阿寳二名並抄錄供嗣到署當經發交軍法課審辦訊據該兩犯同供去年陰曆十一月初五日在白克路攔刦行人趙冠卿一案係由該爾犯及在逃之湯老二等共三人同做首由該犯陸長生與湯老二各持手鎗向事主嚇禁聲張後由莊阿寳上前將事主趙冠卿皮袍一件皮馬褂一件脫下携贓逃逸至該犯莊阿寳家藏匿嗣經湯老二將此項衣服携出變賣由湯老二分給該犯陸長生洋十元莊阿寳洋十五元又於本年陽曆五月三日在漢口路持鎗攔刦行人張瀾清一案亦係該兩犯及湯老二等三人同做共搶得票洋十四元銀錶一只票洋分用銀錶由湯老二一人取去各等語不諱查該犯陸長生莊阿寳先後結夥持鎗攔刦白克路行人趙冠卿綢皮衣服及漢口路行人張瀾清銀錶鈔票等物均經供證確鑿無可諱飾已兩次觸犯刑律第三百七十四條第一欵之罪實屬目無法紀罪不容誅應即按照懲治盜匪法第三條第一欵判處死刑以昭炯戒除將該犯等依照軍法執行鎗斃外爲此布告軍民人等一體知悉此布 
[規定整車軍火之運費]  
　　滬杭甬鐵路運輸總管通告全路各站云爲通告規定整車軍火特價事此次凡用陸軍部半價執照裝運整車軍火時即按其實在重量照新貨章内三等品之噸價加倍核收後減半收費惟此項運費起碼每車應實收洋四十元照半價核減後其應繳之數在四十元以上者自然照收即在四十元以上者仍須每車實收洋四十元仰各查照 
[整頓車站廣告租費]  
　　滬杭甬鐵路各站商標廣告向歸駐杭庶務科經收租費茲經任局長查悉此項租費歷年積欠甚巨特派前駐蘇巡官陳文藻專辦駐滬經理全路英文廣告事宜並飭將歷年積欠租費分别清理追由以重公欵其廣告租費從前曾議增加迄未實行現亦令陳文藻悉心討論擬訂折中辦法呈候核定聞駐滬經租處已於昨日呈報成立即在滬杭甬路局開始辦公云 
[閩省電調軍官訓練新兵]  
　　閩省李督軍以此續招之新六營業經陸續抵閩急待訓練惟本省中級軍官均已擔任防守要務無暇敎練爰於前日電請松滬盧護軍使在所部各軍内挑選精於軍律操法之中下級軍官十餘員給予護照飭令來閩訓練俾成勁旅 
[不理交鈔押欵案之辯論]  
　　馬佐臣延代表律師控王聞梅不理交通鈔票押欵本利洋七百餘元由公共公廨迭次訊供詳情屢誌本報前日午後經俞襄讞會同英白副領事升座復訊原告代表律師上堂陳述案情並向原告馬佐臣詰據聲稱被告欲將前欵歸與萬利豐股票公司主周廷湘理直一節我極端反對不能承認因此案原根實係與被告王聞梅直接豈可脫離關係並將前次所供之當時交接情形復向堂上陳訴一過要求嚴追繼由見證周廷湘投稱前項票欵當時原告應允轉劃歸我理楚實與王聞梅無關等語並由被告代表海克堯律師向周盤詰一過繼由原告代表律師起而譯稱見證周廷湘所供不實因與被告王聞梅感情甚厚兼之已犯騙取北京交通鈔票洋四萬元之鉅案業巳被獲屢經公堂集訊管押未經判决知無良好結果是以故意擔認應請堂上明察云云旋由兩造律師互辯良久中西官訊至此因時已薄暮遂判被告仍交原保候再訊核 
[敎育廳訓令兩則]  
　　縣視學視察細則照舊施行上海縣知事　　接敎育廳訓令云案查敎育部公布縣視學規程第十四條各省所定縣視學暫行規程應自本令施行之日起即行廢止等因當以本省先經訂有縣視學視察細則呈奉省長核准通令各縣知事轉飭遵照並刋登第一千五百五十八期省公報在案此項細則核與部頒規程並無抵觸之處自應照舊施行卽經檢具江蘇暫行縣視學視察細則呈請敎育部備案茲奉指令内開呈並細則均悉所訂江蘇暫行縣視學視察細則十一條核與部定規程尙無抵觸之處准予備案此令等因奉此合行令仰該知事即行轉飭遵照此令 
　　北京大學徵集近世歌謡又一訓令云案奉省長訓令内開案准北京大學函稱本校現爲徵集全國近世歌謡特刋就簡章一百分擬請貴公署行知敎育廳轉行各縣敎育機關代爲徵集俟徵得後仍呈由貴公署彙寄本校至紉公誼等因准此合行令仰該廳遵照辦理具報此令等因並附發簡章到廳奉此除分行外合行印發簡章一份令仰該知事轉行所屬敎育機關代爲徵集隨時具報此令 
[蠶病預防及治療法（再）（續）]  
　　（四）消毒爲預防蠶病之必要蠶病原因均由於黴菌微生蟲之寄生有傳染之性卽隔年之病毒能由蠶室蠶具以傳染於次年之蠶體故蠶室蠶具如上年已有病毒者當行消毒之法以殺滅遺留之病菌惟消毒之法甚多至完善之藥水消毒法非我國農民之所能辦今將簡而易行者略述於後以供育蠶者之採擇（一日光消毒法）直射之日光可以殺滅病菌而以夏日之日光爲最烈故蠶具宜晒於夏日之日光中以殺病菌之存在惟背陽處日光所不及宜浸於水中洗　之再晒於日中以達到完全消毒之目的又於飼蠶時尤宜將蠶具輪流曝晒足以減輕蠶座之濕氣而殺病菌之蔓延也（二石灰消毒法）將蠶具置於風化石灰（即石灰已變爲粉末者）之中經週時而後取出亦足以殺滅病菌其他如製成石灰礱糠更可於飼蠶時預防蠶病之發生（三燻烟消毒法）將濕潤之木材焚燒成白烟當將蠶室密閉每十二小時開門一次使宿烟放出連續燻至三十六小時之久足有殺滅病菌之能力其他如室内燃放爆竹亦有消毒之功（四夫爾末林藥水消毒法）此法爲消毒法中最完善者其使用之方法甚多而使用之器具價甚昂貴且必要有合式之蠶室方能施行無憾因夫爾末林藥水變汽後其性甚爲活潑室内遇有極微之隙孔其汽即從此微隙漏出以減少其消毒力然或有能行者今略述最簡便之法如下夫爾末林爲一種有刺戟性之藥液上海藥房及儀器館等均有發售每磅價約洋一元四五角蠶室一間（約方一丈五尺高一丈）約用藥水一磅用時先將房屋密閉其有微隙之處用皮紙或新聞紙糊好窗户之細縫亦必加封於是在户外將夫爾末林藥液和以三十五倍之清水置於釜中煑之藥與水同化爲汽由管導入室内由噴氣口噴布於全室（最好先於室内加温使噴出之氣不至驟凝爲水滴功效較大）待釜中藥水煑乾即將管取去而通管之孔亦應封同如是密閉至三十小時之久即將窗户開放此消毒法須於收蟻前半月行之至收蟻時室内可無藥氣蠶具用藥水消毒須將蠶具先行洗濯　乾列置於密封之蠶室内施行上法之消毒最爲妥善惟室内旣置蠶具藥水亦宜增加至詳細配合之量另詳專書大約蠶具列置滿室應照空屋所用藥量倍之（五）清潔最合於蠶兒之生理清潔爲蠶兒之特性故除沙宜勤凡吾人鼻中覺有氣味者無論香臭均爲蠶兒所不喜如香水香粉之類均爲有害蠶兒之生理至烟酒石油（洋油）爲害尤烈據試驗所得凡桑葉上染有煙屑酒滴蠶兒誤食之可致立斃育蠶者不可不愼總之蠶室内以吾人之感覺清快爲宜預防驅除病菌之法大略盡如上述至欲推究詳盡發源窮理則另有專書巍然成帙本書所述期合於鄉農之能實施能說而不能行者闕也第三章蠶病之治療法蠶病之原因均爲微生物寄生之瘟疫病非可以藥石治療者前已詳言矣茲所述者爲蠶　内略見病蠶（每　内見有病死四五頭即宜留意）卽施嚴厲之防疫法使未病者不致受病死者之傳染爲亡羊補牢之計述如下（一）見病蠶（無論何種病）後卽將石灰礱糠或礱糠灰每給桑一二次散布一次一除沙加勤每日二次（一）見有病死蠶卽宜隨時拾棄而焚燒之或埋入土中以絶病菌之傳染（一）蠶體宜疏散河密置（按吾國舊俗每見一蠶朝發病反將蠶　合併密置以爲如是則病者可以擠去殊不知密置則㯩沙容易發熱　内已有病原則未病者得病更速不可愼哉（一）給桑宜薄而次數宜多（一）注意於濕氣之排除（一）蠶室内宜求清凉除沙剩下之㯩沙急宜掃除有蠶病死者宜掩埋之務求室内之清潔（完） 
[市北公學旅行松江]  
　　滬甯車站慶祥里市北公學男女兩校高小科學生一百餘人組織旅行圑分爲六隊由校長唐伯耆及男女各職員黄君達范滌生童迪華沈翰香吳悌任喬伯埀紀瑞英張　等率領於本月八日赴松江旅行先時商由滬杭甬鐵路局加掛定備車一輛於上午十一時抵松即有沈雨香徐晋之等至站招待先至醉白池游玩繼參觀育嬰幼稚園及廣育院午正應該公學校董松江商董馮靜巖之召赴商會午餐馮躬爲招待賓主盡歡下午二時後復至縣立第二高等小學校參觀又繞行城闕一周游興旣闌乃於傍晚乘定備車返申 
[美術學校師範生之借鏡]  
本埠西門圖畫美術學校附設技術師範科創辦已經一載第一届學生行將畢業現正從事敎授練習聞日内擬參觀第二師範附屬小學及萬竹尙公等小學以爲將來出任敎授時之借鏡該科此次畢業生約二十人左右聞已有數人爲徐州及常錫等處學校訂聘云 
[無錫米業之報告]  
　　北市某米行昨接無錫同業快郵云鮮礱糙綆日見稀少市價漲洋一角新小麥已見上市收成尙佳約有九折身份每石開價四元七角茲將今日（即九號）售開之價抄列如下鮮礱糙粳五元糙元五元八角宿糙粳四元八角糙洋秈四元二角杜籽秈四元二角客秈四元粳稻二元五角五分秈稻二元二角客秈稻二元糯稻二元七角五分 
[皮商公會改選職員]  
　　上海皮商公會於夏曆四月改選職員先由各帮公推帮董若干人後用投票法舉正副會長其名譽會長一職則根據章程第五節所載凡曾任該會正副會長而有益於該會者皆得推舉之茲將該會函告之此次選舉手續摘錄如下前日開會選舉先期散出選舉票九十五張共收入塡就選舉票六十二張由名譽會長馬少園監督開票計劉萬青五十九票鄒靜齋四十五票鄭良卿十六票趙聘三十六票蘇子章十六票爲少園十一票鄭玉書七票程眉山六票王佐禹五票胡筱村二票趙貢之二票（按選舉法之規定當然以得票最多數爲正會長次多爲副會長今鄭趙蘇三人得票同數以鄭年長當選爲副會長） 
　　附戊香年職員名單京帮帮董馬少園李延蓀東帮帮董程眉山鄭良卿原福堂趙聘三川帮帮董蘇子章鄭玉書漢帮帮董劉萬青胡小村趙貢之贛帮帮董鄒靜齋甬帮帮董王佐禹正會長劉萬青副會長鄒靜齋鄭良卿例推名譽會長馬少圍王修五 
[碾米公所之通告]  
南北市碾米公所前日開會提議後昨即通告各廠其文如下通啓者會長張樂君提出客貨存廠日期分爲三限暫定六月至九月以一個月爲限十月至正月以三個月爲限二月至五月以兩個月爲限如到廠米已發熱即應隨碾出售無所謂限期以上兩案經衆公議合亟通告同業各書意見此函限七日答復到所以便於下期常會　相研究會期陰曆五月初八日會所設總商會如届期未復當即作爲默認本公所應卽查照議案分别辦理因上届會期到會人數不多恐未週知專函通布事關重要即希各寳廠詳細研究迅將意見據實示復是爲至盼 
[頒發海底電線設置處圖說]  
　　滬海道尹公署近奉江蘇齊省長訓令略謂准交通部咨開查大沽烟臺上海等處海底均設有通電水線上年十月二十切日曾經本部咨請貴省長令行各該處縣知事水上警察出示保護在案惟水線設置海底倘認辯未能明確則防避仍恐不週現製成直隷海灣揚子江口及上海烟臺大沽等處海底電線設置處圖說除分咨及令發各該處電局遵照張貼外相應連同該圖咨請查照轉發各該處縣知事水上警察將該圖詳明布告張貼於輪帆漁業各船户務使各水手切實注意母致損壞以維交通等因合行檢同原圖令仰該道尹即便轉飭各縣知事等遵照辦理 
[男女拐匪兩案俱發]  
　　宿遷女孩孟小羣本年春間被田永德誘拐來滬賣與粤人郤廣源爲婢得洋六十元嗣該女因受苦不堪私逃出外由四區二分所崗警查見解送司法科訊悉前由補獲田永德到案收押候辦在案茲悉此案買主郤廣源因人財兩失心不甘服於前日向經手人方景文方沙氏夫婦及楊新安等索償損失當在閘北虬江橋某茶館内評理時有住居該處附近之蕭啓隆與女小羊子亦在該茶館啜茗該女今年三月間亦曾被匪拐失後由蕭尋往松江鄉間劉姓家出洋五十元將女贖回是日小羊子瞥見方楊等男女三人當場指認謂即將伊拐賣匪徒蕭乃鳴警將一千人拘入五區一分所並在沙氏身畔抄出販賣人口之信函等件轉解司法科經段科員　明屬實將兩案併送地檢廳請辦 
 [P滄洲别墅主人之辯訴 
　　包蘭文在公共公廨呈控西式旅館滄洲别墅主人劉問芻不理欠銀四萬餘兩一案上星期六經俞襄讞會同英卓副領事復訊被告劉問芻上堂由其代表羅傑律師詰據供稱原告包蘭文係陳逸卿之司賬陳向我商借契據後囑包來取所有向中國政府取出之銀一百萬兩由我交與陳逸卿共銀一百零一萬一千兩此銀係由前清滬道劉襄孫交與比總領事轉交各洋商我於民國元年正月至北京時滬上所營旅館事業由陳逸卿託西人葛勃來司經理我與陳逸卿往來賬欵由包蘭文所寫所有道契押欵等項之信函均黏貼簿上已經呈案請察言至此由原告代表 
 
 

Page 11

 
 
　　穆案素律師向劉駁詰一過中西官宣佈迅庭判候訂期再訊 
[金號司賬被控案展期復審]  
　　北京路惇豐永金號主劉年春指控司賬王桐督私用賬銀一萬二千七百兩一案上星期六經公共公廨復訊先由原告劉年春投訴前情並延律師到堂代表聲稱被告現巳承認私用銀六千餘兩但原告控數有一萬二千七百兩之巨被告現請代表至原告處查對賬目請爲展期研訊王襄讞商之義副領事羅君判照原告代表律師請求准予展期再訊 
[發封負債德人之産業]  
　　楊朝生在公共公廨呈控德國人斐脫拉不理貨價洋二千元迭經公廨訊明判决限被告於二個月内按照原告控數還洋茲因被告延不清理故上星期六復由原告延代表律師投廨譯訴前情要求執行堂諭中西官判將被告産業發封備抵 
[典當遷移被控]  
　　南市王家碼頭裏馬路同和三等公典前因房屋不敷於今春具呈上海縣署遷移至閘北長安路營業沈知事恐於該業定章或有抵觸函令商會查明具復在案茲聞該典遷設閘北後旋有其同業鼎豐典以其未合定章與營業有關在縣署具控沈知事據禀後以所控各節是否屬實候派員查明核奪 
[客棧内病斃江湖醫生]  
　　山東人魏元生向爲江湖醫生陰曆四月二十六日挈其徒何寳善至南市十六舖合興里通義泰客棧内借宿旋即患病連日臥床不起延至昨晨八時病劇逝世經該棧主吳恩福報告第一區警察署飭十六舖地甲喬忠往棧查明有無家屬以便呈報地方檢察廳請爲派員蒞驗 
[拍賣道契地基之困難]  
　　江裕記在公共公廨禀控陸連卿不理擔保陸義記道契銀一千兩由廨訊明判限被告陸義記於一個月内如數還銀若逾期不理准予原告將道契地基拍賣備抵嗣因被告違背堂諭前日午後又經中西官提訊原告江裕記上堂訴明前情要求執行堂諭准予將地拍賣質之被告供稱是項道契亦係友人抵押與我其中糾葛未清要求緩期俾向前途聲明等語問官會商之下判將道契存案聽候查明再行核斷 
[追繳積欠車租]  
　　日斯商飛星黄包車公司西人國恩在公共公廨控蕭殿元積欠車租等情前日午後經李襄讞會同日斯巴尼亞副領事升座訊據原告西人投訴被告積欠車租延擱不理請爲追繳詰之被告蕭殿元供認欠租不諱中西官判限被告於兩禮拜内繳洋三百八十元如違提保究追 
[不還地價之訴訟]  
　　趙順榮在公共公廨呈控張伯宏不還地價等情由廨准飭捕房於上星期六派探將張傳案由中西官諭令交保過堂候訊 
[保人分期賠償]  
　　張鑑萍控陸鳳祥不理擔保顧其壽賬洋一百零五元前日經公共公廨中西官傳訊原告投案請追訊之被告供認擔保欠洋屬實判被告每月拔還原告洋五元分期理清 
[老寗紹回滬修理]  
　　寗紹公司行駛長江之老寗紹商輪自日前在黄石港撞損船首後即在該處淺灘暫停電告公司派令拖駁二艘前往將該輪夾護回滬業已駛入滬南造船所勘明撞損之處雖不重要惟修理頗爲費事恐非數日所能竣工現該公司因長江船隻稀少擬再商請該船塢加工趕修期速告竣俾得早日營業云 
[典獄長因公赴蘇]  
　　上海楧範監獄典獄長敖雲亭因有要公多件急待解决故於昨日午刻乘坐快車親赴蘇州謁見高等檢察長王仁山請示一切大約夏節前即可返滬所有署中日行公事委任第一科長張伯應暫爲庖代 
[拐賣女子之敗露]  
　　杭州城内珠寳巷醫生孫蔭甫姪女阿妹現年十九歲於舊曆四月二十四日被蟻棍陳孝友誘拐來申領至法租界小客棧中意圖强姦阿妹不從喊救陳知事不諧遂央該棧主婦勸慰僞稱稍住幾天卽當送其回家阿妹信之詎前日陳孝友以送其回杭爲辭將阿妹領至閘北串黨價賣當被阿妹察悉在途鳴警將陳拘獲連同阿妹解入警區經署員訊得案關刑事立命備文飭警解送地方廳午後經檢察官提案預審之下判陳孝友收押候究孫阿妹發堂留養候飭傳家屬來案具領 
[監犯病斃]  
　　專販烟土之倪進才案發被捕後經地審廳判决監禁在案邇因該犯在押患病發送新普育堂醫治無效延至昨日斃命堂中以電話報告到廳即委沈檢察官沈檢驗員等蒞堂驗明倪進才委係病死並無别故因無家屬判令由堂棺殮發封厝壇 
[水警巡輪將次造竣]  
　　水警第二廳趙廳長前以所屬之仁勇陪戎兩兵輪損壞無用呈准省公署核造新船令飭滬南華興造船塢建造在案茲悉趙廳長以水警遊巡事繁迭催趕造故由該塢加工督造現已將次完工惟艙面安設砲械及艙下之藥庫官廳房艙均須各該輪管帶官指點裝配爰由該船塢於昨日呈報該廳署請卽派員蒞滬指示云 
[招人承買巡船]  
 
張占忠自置月需船租費洋七十八元自張占忠逃逸後每月應給船租費洋由前任魏盧婁三營長扣存繳歸統部充公自薛營長到任後驗得此次巡船均已朽壞不合緝私之用應即標價售賣以便另造新船業已據情呈奉第一圑盧圑長指令准予召變故卽轉令各隊將舊巡船一併調集南市十六舖南沿灘停泊每船各定標價出示招人承買故日來投標承購者紛赴該營認購 
[緝私營長查緝私鹽]  
　　蘇屬緝私第二營薛營長訪悉所轄之浦東新老美孚火油棧沿浦灘一帶邇來時有私梟販賣私鹽爰特報由宋統領於昨日督率師船弁兵會同駛往該處四週查緝詎該私梟等已聞風遠遁旋卽派船擇要駐防一面親至各居户誥誡諭以販售私鹽干犯法律一經查獲懲辦勿輕其各安分謀生母蹈法網云云事畢旋即返滬 
[戳破燕子窠]  
　　虹口東嘉興路二百九十號門牌住户崇明人錢渭三因私設煙具煎熬烟膏容留王金堂吳德海等開燈吸烟被包探嚴阿慶查悉協同西探前往將錢與王吳兩人連同烟具烟膏帶入捕房捕頭諭令管押候解公廨訊究 
[違章燃放爆竹]  
　　住居北河南路五百四十七號門牌之徐州人馮寳山在門首燃放爆竹有違定章被五百五十號華捕查見歸禀捕頭諭候請廨出單傳訊 
[貧女倒斃]  
　　閘北長安路西首昨日黎明時倒斃無姓氏之女屍一具年約三十左右衣服極爲襤褸當由四區二分所岡警查見歸報錢署員立飭十一圖地保投地檢廳請驗一面飭查有無屍屬再行核奪 
[女孩指認搶鐲匪徒]  
　　住居浦東董家渡婦人陳嚴氏家四歲女孩妹貞與鄰居吳蔣氏之八歲女孩新鳳前日結伴在附近購買食物忽被匪徒上前將兩孩手臂上所帶銀鐲各一副强行捋去逃逸無蹤兩孩回家哭訴陳嚴氏等以事甚細微並未報竊不料事有凑巧該處怡和煤棧於前夜失竊烟煤六七噸由驚區飭派警探拘獲竊犯張小三子陸三寳王金福等三名押解該處示衆當爲女孩吳新鳳所見指出内有一犯係搶奪銀鐲之人遂由陳嚴氏等投報該警署傳到煤棧更夫徐章福並陳嚴氏母女吳蔣氏母女連同張陳王三匪一併函送地方檢察廳訊究 
[否認竊取彩劵]  
　　日前有場面闊綽之胡某至法大馬路各彩票店購買慈善奬劵乘隙竊取數紙旋被某店夥沈乾元及大發財店夥某甲察悉鳴捕將胡拘入捕房昨解法公堂由原告沈乾元與大發財店夥某甲上堂禀稱各被竊去奬劵兩張請爲訊究詰之胡供不承認中西官判押候查明再行核奪 
[屢次拆梢之告發]  
　　陸榮甫昨將王壽生扭至法公堂控稱王屢至民人處拆梢前因不欲多事業已資助數次詎此次又來吵閙不堪其擾是以鳴捕將王拘案請求訊究詰之王壽生供稱陸係民人之表兄前往借貸實有其事不敢吵閙求宥當經中西官查得王曾在英租界内犯案業已驅逐數次實屬怙惡不悛判令管押七天期滿永遠逐出租界 
[保人脫然無累]  
　　陳雲卿前至法公堂控稱商人店内曾被夥友江紀成私收客賬洋三百八十八元察悉後江即央中請朱文灶作保約期歸還詎届期江忽逃逸請向保人朱文灶追償訊之朱供民人祗保人不保錢判限朱於一月内尋交江紀成到案再行訊核昨因届限又經傳訊朱稱江究匿何處不得而知一時難以尋交惟此事當時民人不知底藴故不能負此責任求察中西官以原告所控證據不足遂判將案註銷 
[騙欵展期繳清]  
　　樊復前因騙取婦人杜周氏銀洋經氏察破起訴法公廨訊明屬實判着押追後除歸還外尙少六百元由樊再籌二百元繳案餘求寛限措交諭着交保限一月繳清在案昨已届限又經傳訊原告仍求嚴追樊由某甲代爲到案據稱樊因患病故未到案請求展限繳清中西官准再展限七天措還 
[輪船到埠請派探捕巡緝]  
　　邇有無賴紏集同類數十人組織公司專在虹口滙山碼頭及浦東其昌棧十八間洋涇港等處收買各輪船失竊貨物以故搭客失竊之事時有所聞昨爲管碼頭西人得悉立用電話通知水巡捕房凡遇外洋輪船到埠務請酌派探捕前往巡緝以防失竊而安行旅 
[警察拘獲偷牛賊]  
　　淞滬警察游巡第四隊警士王夢板於昨日黎明時在浦東陸家嘴拘獲竊牛賊倪阿炳一名並牛一頭解送三區警署經解警正訊據倪供年二十八歲杭州人住英租界滿庭芳森泰客棧此牛係聽在逃之某某等三人唆使前往其昌棧碼頭竊來是實解警正判將倪竊轉解警廳司法科訊辦 
[招領遺失衣包]  
　　前日上午十一時五十分淞滬警察一區二分駐所派出在中華路之第十五守望崗警蔣仲甲見黄包車上有坐客遺失之衣包一個向車夫詰問茫然莫對當將該車帶至所内報告經門警檢視之下内贮衣服書籍等件旋即禀知王警佐揭貼布告招人認領 
[巡捕拘獲竊賊]  
　　浦東人陳阿福前晚串黨顧阿根至文監師路一千二百零二號門牌方桂生家竊取衣物出外被捕查見當將陳與顧一併拘入捕房諭着押候查明解廨訊究 
[關於選舉之道批兩則]  
　　海門縣公民沈也青呈爲誤草爲俗當選無效請求飭縣更正給發證書由據呈已悉查該縣選舉人名冊只有沈義青並無沈也青其人卽或義字爲也字之誤該民旣未於宣示期内依法呈請更正現已事過境遷按照選舉法第五十二條之規定當選當然無效所請飭縣給發證書之處碍難准行此批 
　　崇明縣公民吳縣清電呈各一件爲身充敎員長被選無效請求照章飭縣撤銷由呈及陽電均悉查龔良佑現充小學校長本選舉法並無停止被選舉權之規定所請應毋庸議惟魏德文是否現充敎員已電崇明縣知事迅卽查明復候核辦仰卽知照此批 
[來件]  
[中華蠶業改良會緣起]  
　　經濟競爭於今爲烈重農主義振古旣然華夏爲蠶桑祖邦蠶桑爲農國大利鑑世界之潮流農業誠經濟之中心故蠶業一道非協力發揚而改良之固不可以裕國計而厚民生也吾國蠶業肇自嫘祖積四千餘年之經驗億兆人民之精力宜有偉大之蠶業優良之蠶種雄飛世界乃受挫折於法意被壓制於日本今且日淪衰敗矣推厥由來實爲國人拘局成法之劣根性有以致之瞻念前途曷勝浩歎同人等蒿自怵心苦思焦慮爰組織斯會共謀改良趁此法意酣戰未醒日本實力未充之時我風土勞力享天獨厚之蠶業國崛起而圖之固不難獨攪大利而爭雄列邦也國人君子曷興乎來 
　　發起人包久吳偉夫芮思婁奚九如錢天鶴宋康益應尙德吳愷范漢光楊長佑吳培德胡廷玖阮英華殳之仁王增勳張鉞顧侖布李海璋章伯琴范欽汝陳其學楊搢笏方鑛石平治王守衡 
[中華蠶業改良會簡章]  
[第一章總綱]  
　　第一條名稱本會定名爲中華蠶業改良會 
　　第二條宗旨本會以力圖蠶事之改良發達爲宗旨 
　　第三條事務所暫設南京江蘇省農會 
[第二章組織]  
　　第四條會員凡品行端正有左列資格之一者經本會會員　　二人之介紹及會長之許可方得爲本會會員 
　　一有農業學識者 
　　二有昆蟲學識者 
　　三有志蠶業者 
　　四經營蠶桑絲織事業者 
　　第五條名譽會員凡熱心贊助本會會務資助本會經費者本會得於每年大會時公舉爲名譽會員但至少須得到會會員五分之四同意 
　　第六條職員本會置會長一人副會長一人評議總務調查編輯研究五部 
　　一評議部主任一人每省部員若干人 
　　二總務部主任一人文牘員一人會計員一人庶務員一人書記員一人 
　　三調查部主任一人每省部員若干人 
　　四編輯部主任一人部員若干人 
　　五研究部主任一人部員若干人 
　　第七條職員職掌 
　　一會長總理全會事務副會長襄理之如會長缺席時副會長得代行其職務 
　　二評議部評議會中一切進行事務答覆會長之諮詢並監查會中經費之出納 
　　三總務部承會長之指揮分别掌理會務 
　　四調查部調查各省蠶桑之狀况須隨時報告本會並講演改良蠶業之方法 
　　五編輯部編輯關於蠶桑之書報並刋行之 
　　六研究部研究關於蠶桑之事業並答覆會員之疑問 
　　（未完） 
[來函]  
[鬃業公所來函]  
　　六月六日報載紥猪鬃匠反對設立公所一節閱之不勝駭異敝同業向分湖北常州上海三帮此次設立公所議訂行規早經取得各帮同意並推定發起人禀請縣署給示在案並無在寳山路茶館聚集之事至王署長驅散一節更屬毫無影響想係訪員傳聞之誤事關敝同業名譽請將此函登載報端以明事實爲荷上海鬃業公所謹啓 
[學生救國圑來函]  
　　逕啓者頃閱日本東京朝日新聞所載歸國留學生中有激烈份子張國祥致函威嚇虹口商恣瓷器店一事殊駭聽聞竊同人等歸國以來惟知哀求政府撤廢新約一切行爲均力持穩健不敢稍逾範圍此等舉動在所必無該報所載顯係有人造誣藉圖中傷本圑誠恐傳聞異辭特此聲明以釋羣惑即希貴報察照揭登是荷留日學生救國圑滬本部啓 
[雜評二]  
[傷心之語（訥）]  
　　初選當選人請求停選贊成棄權之通電皇皇發現於報紙記者見而訝之以爲何其聲之不似我國人也我國人之聲但聞金錢選舉競爭之聲而已乃有此少數者獨出而持高尙之主張豈不可異而今則恍然於此少數者棄權自登報投票自報到以爲人但投票獲利而污名我則雙方並行名利俱獲此種思想方合中國人之思想方可稱爲中國之優秀人才矣不然奚成爲中國之民哉 
　　嗚呼吾之言此吾心益傷矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[至則行矣（八股文）] [  賊菌]  
　　小徐至而曹張行賭氣也夫曹張藐視小徐者也小徐旣來落得走開看小徐相矣嘗聞畫虎不成反類犬智者不爲偷雞勿着蝕把米乞兒發急事當不得下臺之際又急又氣之中忽焉素所嫉忌之人貿貿然來已識破彼之陰謀怕再上他之惡當正好請君入甕做替死之人逼彼上場串磨坊之戲好讓我溜之大吉得罪少陪也﹄夫曹張之欲行已非一日矣﹄在曹孟德春深鉛雀二喬在擁抱之中温柔鄉香夢方濃豈願聽漁陽之鼙鼓即使封侯有志而誦柳色陌頭之句者亦當泣下兩行低喚哥哥行不得﹄在張異德喝斷壩陵萬鎰付刧灰而去阿堵物失之容易忍再看湘水之風濤縱云咆哮索酬而恨到嘴肉包打落者怨未脇生雙翅致令遲遲吾行也﹄嗚呼其前之行而來也本各有用心今日者一則兒女情長一則英雄氣短江心折檣快覓收場方惜無下臺之法而奈何小徐之不識迷乎﹄不是唐三藏誰敢收石猴子爲門徒曹交雖食粟之人豈聽花方巧語况電音告病雖非病莫能興而老樹將枯日加雙斧亦宜服春生寒谷之丹﹄妄學魚朝恩要暗作郭令公之軍監張角雖斗米之賊焉能低首下心况軍門息鼓雖云氣未能消而故巢猶在不想三遷且免把舊日地盤之失﹄至矣至矣小徐至矣﹄在小徐之至以爲我術巧計工拾個磚頭把人打還是直言不若巧言﹄在小徐之至以爲人腦鈍心粗借你鍋刀去殺人到底請將不如激將﹄乃孰意小徐一至曹張已不約而同一齊扯板矣﹄當日傳周之走亦爲封疆大吏之尊且彼則雄師壓境臨陣而逃無接替之人尙以拚命退兵自解而曹張之走則休息之請在前自不同於脚底揩油下場無味﹄從前王范之逃也是司命三軍之輩顧彼則小醜跳梁棄城而走無新官到任難以有人接替爲辭而曹張之走則保薦之書先上更可恨其風頭太出前輩難堪﹄自有此行而時局或有轉圜乎主戰派堅持到底僅剩爾小徐﹄自有此行而政府或將變計乎帮忙人確已無多急煞他老段﹄然則曹張之行笑之曰罪之魁也母寗譽之曰功之首乎（三） 
家庭常識 
[時症] [  管續卿]  
僕家世業内科來滬數載供職軍署公暇仍應診刻因目覩上海之新時疫有不必須延醫者爰擬一方請登入常識以苦病家旣省診資且免誤事方用炒牛子一錢二分薄荷八分淡豆鼓二錢炒梔子二錢炒蒺藜二錢浙貝二錢川鬱金三錢蟬衣一錢二分防風一錢五分新會皮一錢（如身痛加秦芄一錢五分）（却酬） 
[西瓜] [  宇平]  
西瓜以手騐之（騐法見三集）如遇有生者可於近柄處用竹片扦一小孔灌入燒酒兩許移時即熟剖而食之其味更美 
[雨鞋] [  宇平]  
雨鞋印水在線針内（即底圈相連處）若以穿舊之布底鞋燒灰和少許桐油嵌入則永免此弊 
[釣魚] [  宇平]  
釣魚之先以糖麩和豆油炒熟散於釣處則魚皆聞香而集 
莊諧雜錄 
[噱公劇噱] [  噱公]  
　　劇噱者因觀劇而發噱也此發噱之人自號噱公故稱噱公劇噱 
　　馬前潑水一劇爲某名伶取爛柯山傳奇改編者情節與崑曲本略異或盛稱爲某藝員得意之傑作於是某臺屢屢演之一日演畢有客出而發言曰看戲足長知識吾今恍然大悟矣悟漢武帝時已有線裝書已有僧寺已興科舉而有主試官已定甲第而有狀元郎 
　　某劇場演汾河灣至薛郎與劉氏爭論龍頭山馬頭山之際鬚生正色說定是龍頭山青衫含愠意連說馬頭山馬路山馬路山有客在臺前大呼曰馬路山也很好到底還不是猪頭山 
　　某舞台演白虎堂起六郎者一雛伶約十餘歲起宗保者年約三十起穆桂英之旦角實年已六十餘就年齡測算宗保當是桂英之孫而楊延昭乃其曾孫也 
詩囊 
[章洛卿老友以六十初度詩見示即次元韻　　述懷] [  天虛我生] 　 
　　我亦沉淪四十周愧無功業出人頭輸君早上無雙譜與爾同爲第一流落落襟期空對月（予與君一别十年矣誦屋梁月色之詩不無抑抑）蕭蕭華髮驚秋（予才四十而華髮已盈顚矣）買山何處容高隱其奈干戈未肯休 
　　是非今昨寸心知深悔當仁不讓師（予自幼卽慕臺諫之敢言取憎於人不勝僂指）阮籍窮途惟有涙馬周平日素無貲文章誤我知名早（予十餘齡即爲申報之投稿谊時别署爲惜紅生）詩酒逢君識面遲（與君相識於乙巳年今十二載矣）重憶十年前後事半因狂醉負芳時（予與君好飲嘗於醉後月旦人物爲時所忌） 
　　馬轍東西各自忙（自革命後彼此音問遂疎）衣冠優孟屢登場 
王矣）載歌載舞花應笑如琢如磨石敢當（予嘗以他山之石自居）涉世已知緘口戒論才深愧及肩牆若成大器猶非晚象笏横庭夢姓章 
　　等是蜉蝣暫寄身何該辛苦走風塵即今儘有趨炎客從古應無不死人（吾友中以鬱鬱死者多矣卽不死者亦等於死）交誼每因疎更密壽言務欲去其陳（尋常壽詩專用書啓恭維語予所深惡故不以諛語壽君）頭銜兩字傷心甚辱國還稱老國民（國民二字習見不鮮吾不知將來於國字上更當冠以何字能以老國民三字終猶其幸也然而來日幾何吾恐望塵莫及矣） 
長篇小說 
[冰山奇俠傳] [  常覺小蝶合譯天虛我生潤文]  
　　（原名HAN　OF　ICELAND）法國囂俄著 
　　第七章竊詫（一） 
　　亞菲爾夫人倚榻默坐舊事如潮湧其心海殊不能闔眼然其心中但恨麥東之侮己至往事之失足則殊無一毫後悔之念蓋夫人猶有蓬心焉此時侍婢已退盡室中銀燈燦然照眼生纈忽聞門外有步履聲逕推門而入夫人爲之一驚起立視之則麥東也夫人固巳早戒侍婢無無何人不得擅入今麥東初不奉命輒夤夜而至夫人意色乃殊愠及見麥東之後更有一人隨之則又展爲笑容呼曰乃菲力乎汝如何知我之至而來見我言次竟起以抱菲力之肩蓋夫人一生惟此克家子得其眞愛情耳然菲力殊無親睦之狀且以手拒其母曰母亦來自冬星耶嗟乎近日之貴婦人往往好作鄉間之行吾誠不知其何意雖然汝來亦佳蓋我正欲問汝近來足上玫瑰之絲纈猶盛行於白根耶澤髮之白檀油母當爲我携一罇來矣彼法國之女小說家有新譯本否而玳琩之小牙梳諒亦未忘夫人乃爽然曰吾親愛之子吾以小恙乃竟忘汝所囑菲力乃作怨色曰如何又忘之矣不知我園中之一羣獵犬近復憔悴如何小蒙貴自我去後必更無人以薔薇之水爲之洗滌而玻缸中之金魚且盡膏於猫吻一言蔽之則凡我所愛之物誰復能爲我愛惜之哉夫人發爲誠懇之聲曰菲力乎凡汝所愛汝母寗不爲汝將護但此來匆匆竟忘爲爾購所欲諸物未免失汝望耳麥東乃曰嘻爵主汝欲此等什物奚用豈謂蒙貢堡中之風紀過嚴乃欲藉諸利器以攻破之乎雖然彼堡中之女郎亦利器也今如何矣已得手乎菲力至此亦不禁笑曰汝言當也然而此女之心純爲木石所製我乃無術以動之他且勿論卽其兩臂亦長日包以長袖而不許人一挽麥東汝思温柔鄉之風紀乃亦若是其　我又將奈之何麥東笑曰彼女郎者豈竟不解情愛乎菲力現爲鄙夷之容曰愛情固有之特惜其不屬於我而另屬於堡外之人此語出乃使夫人一愕亟曰菲力彼所愛者乃爲誰哉（未完） 
 
 

Page 15

 
 
   
 
 

Page 16

 
 
   
 
