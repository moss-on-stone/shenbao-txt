# 1906 - 97 - 4911847

 

Page 1

 
 
   
 
 

Page 2

 
 
[電傳上諭]  
　　三月十九日奉　　上諭直隸河間府知府員缺著齊耀琳補授欽此同日奉旨寗夏副都統成鶴著開缺甯夏副都統著志銳補授欽此 
　　電傳宫門抄三月十九日召見軍機曾鑑叚書雲 
[刺私篇]  
　　大道至公也。羣理至實也。感覺之作用至靈也。耳目之接觸至悉也。苟隳𧙍解弢。袚除拘墟之見。於以别是非。衡曲直。叩諸心而無怍。釐厥事而各當。果其爾也。人道寕。公理著矣。然而羣生芸芸心理汶汶。有自爲之情。而私以庽。有自大之。見而私又庽。私之。觀念。伏于　會之心理。發爲行事之標的。牢固不可一日除。則天下事將長此悠悠。而不可以一日理。謂予不信請徵所聞。 
　　其在政界。則興敎育。宣宗旨。事至公也。顧旣以明倫爲旨。而必提忠君一端。與愛國並提者何以。故爲自爲自大之意故私也。督撫紛更矣。而遺缺必任一公論不容之恩壽。謂天下莫予違者何以故爲自爲自大之意故私也。預備立憲。注重内閣似巳然内閣一官。爲行政上最高之監督權。各國多以各部大臣組成之。而我國則以歸併軍機政務兩處聞。吾不知其權限與各部有抵觸否。吾不知兩處大臣果足任内閣之選否。吾尤不知此舉果非出于舊内閣之運動否。然舊内閣之清暇無事。由來己久。今不待考察大臣之回國。而汲汲焉組織内閣。則舊内閣之腐敗人員。將攙雜其間。爲固位計。無容疑者何以故。爲自爲自大之意故私也。明知國勢之阽危。老耄之無用。而戀棧守位。决不肯汲引後俊避賢者路乃依樣胡盧。强作解事。周旋于新舊之間。如某某諸權要。一若萬知萬能者何以故。爲自爲自大之見故私也。 
　　其在學界。若總辦。若提調。若校長。若監督。名目繁多。幾如鯛蝨總之不離乎學務人員者近是校以大學名。則向所稱學務人員者。例必用候補人員。學務如何。管理如何。不問也中小學乎。則向所稱學務人員者。例必用紳董。不則以老於所謂中學者充之。學務如何。管理如何。不問也。此輩旣挾其舊資格。而厠列學界矣。其能整齊學規。孚愜衆望者。時或一見。若夫對待學生之傲慢。或且以頤指氣使之習。浸及於敎員。而釀成衝突之風潮。現爲學界之惡象。衆論交謫。而若輩或有所戀。終不肯引咎以自謝者。何可勝道何以故。爲學務人員有自爲自大之私故。敎習爲學生之表率。尸其位者。類能明乎敎育者也。然而身居講席。壓制學生。一仍夫曩日塾日塾師之習者有之。任意上課。抵觸規則。而受經理之干涉者有之。或横被經理者之侮辱。而恥與利交戰。無去位之决心。因而煽惑他人以圖挾制者亦有之。是故一校之衝突。有起于敎習學生間。之關。係者。有起于敎習。經理間之關係者何以故。爲敎習有自爲自大之私故。學生爲新中國主人翁一語。一般學生。旣習聞之矣。然放蕩者。不自尊其人格。以此語爲口頭禪。破壞規則。勢將被黜。而值此科舉旣停之日。退無所計。於是鼓　溺弱同人倡爲退學。以僥倖於當事者之周旋而風潮於是乎起何以故爲學生亦有自爲自大之私故（未完） 
[本館接到日使照會外部不認商標章程專電（十八日未刻到]  
　　北京專電云日使照會外部商標章程第二十六條經英法美德奥擬改各節及商部復改各節本國政府均不能照允又裁判權應歸本國領事不能歸中國官員管理并早日開辦勿延希覆（氣） 
[本館接到京漢鐵路准給洋員奬銀專電十八日未刻到]  
　　北京專電云京漢鐵路總工程師開單照請督辦唐紹儀侍郎請奬銀八十萬佛郎克經唐侍郎駁斥不准一再磋議現准給奬銀三十四萬八千佛郎克（氣） 
[西報紀開放滿洲商埠事]  
　　十八日東京電云中國政府已定本月杪將盛京安東縣大東溝三處開作商埠日政府將於西五月間派領事赴安東開辦並於西六月間升該領事爲總領事又駐滬日總領事永瀧君交來東京外部電信内開安東及大東溝両處准於四五月一號開埠准外國商船來往惟未曾開放以前倘有船隻欲開赴該處當先將船名國籍及前往緣由一一開明先行禀知日官如可允許日政府無不允准譯字林報 
[盛京陵寢己由日軍交還中國]  
　　十八日東京電云盛京陵寢前歸日兵保護近因日俄戰事告竣己由日本軍隊交還盛京將軍收管中國皇上特傳旨電謝日軍統將並贊日本兵士之有紀律譯字林報 
[中俄因撤兵事衝突述聞]  
　　桑港電云巴黎傳來消息謂清俄兩國因關於滿洲撤兵之細目忽起重大之衝突譯大阪每日新聞 
　　按此電甚爲簡略是否確實殊難懸斷姑譯之以觀其後 
[總稅務司辭職回國述聞]  
　　東京電云清國海關總稅務司英人赫德氏在京多年近以稅務鞅掌陳請辭職回國繼其任者大約爲英人某副稅務司云譯大阪每日新聞 
[考政大臣擬聘美人爲財政顧問官]  
　　文匯報云據東報所載北京電信云中國出洋考察政治大臣奏請聘用美國大學堂敎習精琪君爲顧問官以便整頓中國之財政 
[美國聲請俄國緩開海牙和平會]  
　　十八日倫敦路透電云美國政府得法政府之助擬商請俄國展緩海牙 
 
 

Page 3

 
 
和平會第二次開會之期免阻碍南北美洲在利歐乍尼柔之議會譯字林報 
[廈門民敎平和會章程]  
　　廈門紳士陳超英會同洋敎士馬約翰創設民敎平和會暫定章程禀請興泉永道立案錄左（一）立會以和平民敎爲宗旨不論士紳商民有急公好義明白中外事理欲入局幇理者可到局掛號如身家清白衆望克孚卽派其輪班幫理以明大公無我之意（一）公舉才品兼優深諳中外事理紳士一人爲總理協理二人幇理不定以爲民望（一）各敎會亦公舉二名以董率入敎門徒遇事方不掣肘另舉公正華敎士二名以便遇事幇理（一）各董朔望齊到共商會務每日二人輪班在局理事如有民敎交涉事情由值班董事傳知總協理或卽日或訂期會議以事情之急緩爲定其轎價自備俟有公費再議津貼如值班不到首次罰銀一元二次不到罰銀四元三次不到黜之（一）請地方官領事官立案出示凡敎民交涉之事非到局調處後槪不准理如經局調處後有狡展不遵者卽據實禀官嚴懲庶官長無朦蔽之事民敎享和平之益（一）局中諸董如有假公行私暗託受賄袒護者查實小則黜之重則辦之（一）不論民敎有事到局均待以禮貌（一）局中如遇議事不决均照文明法度投筒舍少從衆如人數平均者由總理决定（未完） 
[俄使電陳肅邸赴蒙關係]  
　　北京電云昨日駐京俄公使電達本國外務省謂清政府現派遣肅親王赴蒙古目的在於保全蒙古人之利權及强固其邊境俄國於内外蒙古商務及其他一切利權寔有妨害云云 
[擬移在京西商於南苑之談判]  
　　北京電云清國政府定期於北京城外南路之南苑開設互市場擬將留在北京之外國商人遷移該處己命直督袁世凱與各國商議此事譯大阪每日新聞 
[彙誌駐京日使及其夫人開宴情形]  
　　北京電云昨夜我内田公使招請管學大臣以下之中日敎育家百三十餘名宴飲於别邸適岡山孤兒院之音樂隊於該夜到京卽召至别邸侑觴又電云内田公使今日偕靑木大佐起程赴漢謁見鄂督預定十日回京又電云太后特旨定於十三日賜内田公使夫人送别之宴並由皇族妃嬪及大官夫人陪席又電云内田公使夫人定於初七八兩日邀請各皇族妃嬪及各大官夫人開留别之宴奏以孤兒院之音樂隊譯大阪每日新聞 
[東報紀王文韶病危]  
　　武英殿大學士王文韶前以衰老耳聾免軍機大臣之職近來驟患病症昨今兩日情形頗爲危殆云 
[澤公患病及各大臣視察情形]  
　　倫敦電云出洋大臣澤公以倫敦煤烟過多空氣甚穢故致身體有害健康又電云此外各大臣視察裁判所消防廳及其他一般之制度又電云倫敦市長於昨日招請出洋大臣午餐譯大阪每日新聞 
[新蘇撫之行蹤蘇州]  
　　蘇省現接金陵官電云新任蘇撫陳筱帥巳於本月十六日行抵金陵約於十九日到鎭江二十一日到上海稍躭數日即行赴蘇大約二十九日接篆云（吉） 
[新蘇撫電召督練公所總辦蘇州]  
　　十七日午後新蘇撫陳筱帥有電來蘇令督練公所總辦張健之杜雲秋両觀察於十九日在鎭江詢間要事劉杜卽日乘輪赴潤並恐筱帥須巡閱砲臺故帶同敎練處工兵監柯佐清前往（容） 
[端戴兩大臣三上摺奏京師]  
　　考察政治之端戴兩大臣日前連上三摺其一奏調桂芳赴俄奉旨著照所請已紀前報此外尙有兩摺一係奏接見外洋華商勸諭情形一係奏美派精琪導引均奉旨知道了（吕） 
[黑吉兩省商人禀握魚鹽林木礦産利權北京]  
　　東三省森林最盛從前礙於封禁不准採伐故亦無人敢問自俄日交鬨後該處林木不爲俄伐卽爲日採現在日本又與中國訂約設立中日森林公司日前有吉林商人張元紱等因亦禀請商部集股五十萬在吉林境内開設森林公司爲佔先利地步又職商周樹勳禀請總辦黑吉二省魚鹽林木礦産總公司集股一百萬両呈請商部立案未識該部如何批駁也（兄） 
[吉林紳商集資自造鐵路]  
　　十八日北京電云吉林紳商近派代表至北京與政府商議建築吉林長春鐵路事宜聞政府已允助八十萬兩爲創辦經費譯字林報 
[東報紀滿洲煤礦之富饒]  
　　東京接滿洲通信謂撫順煤礦産計長五英里厚一百四十四尺闊一英里估計全礦所産之煤當有五百二十兆墩現在每日出煤二千墩譯文匯報 
[中俄對於西藏礦山之意見]  
　　北京電云駐京俄公使濮科第宣言云從前清俄於西藏礦山之採掘曾訂立條約今中英何以又締結特權條約然俄國於旣得之權利終不得廢棄而清國政府則謂西藏礦山之清俄條約未經由外務部簽押不能承認俄國得有礦山之權利云譯大阪每日新聞 
[政府不允補助南寗礦務]  
　　北京電云粤督岑雲帥擬開採廣西省南寗礦山請撥國庫四十萬以資補助政府覆謂現在國帑費用浩朋且甚支絀不能照撥若該省地方籌欵自辦當可允許云云譯大阪每日新聞 
[湘省常備軍杖責隊官之風潮長沙]  
　　湘省常備軍第二標各營管帶隊官及一切執事多係學堂出身本月初八日有第二標二營管帶閱看僺演因某隊人數不齊傳諭該隊隊官擬加呵斥該隊官抗傳不到遂派人拘扭到營詰以曠課之故該隊官答以遣派挑煤故未與操語氣不免唐突又責以不應因此曠課該隊官不服申飭抵抗愈力管帶怒甚立予軍杖四百該隊官忿恨欲絶自恃爲本省武備學堂畢業生因運動同學各隊官及本營 
 
 

Page 4

 
 
弁兵大起風潮以圖挾制旋經恊統兪綬丞觀察查明欲將該隊官斥革又恐合營鬨鬧遂將管帶及隊官同時撤革因謂該隊官本屬無禮己極而該管帶亦不應不先禀明擅用刑杖是以一併剔退以肅軍政云（車） 
[補錄卾省派兵援豫原電長沙]  
　　湘省接得湖北要電略謂現由鄂撥派新軍兩大隊赴豫爲該省有大股土匪滋事用資助勦云云（世） 
　　按豫省匪亂現己平靜此電蓋在鬧事時發也 
[卾督准練兵處籌備秋操咨文湖南]  
　　案照本處擬於本年秋間調集近省軍隊在直豫之間會操當經電商准覆各在案嗣派軍令司監督等往勘地勢以便預定會戰之處旋復稱遵照河南彰德府附近一帶形勢起伏足資會戰之用等情並繪圖呈閱前來詳查該處地勢寬展且高下掩映尙不平衍應卽指定爲本年秋季會操戰地至軍隊編制前經商定以京旗湖北河南各軍曁駐紥山東之第五鎭南苑之第六鎭分别酌配定爲南北兩軍惟事體重大軍中應辦各項事宜亟須預爲籌畫以期周密所有編定各軍隊會戰之人員馬匹器械糧餉等項應由各該鎭遵照本處定章妥速籌備俾各軍一律按時集合不致有參差不齊之慮除分行外並逕札各鎭曁飭司赶編暫行操法繪畫會操地圖一俟備齊卽續行咨札外相應咨行查照迅飭遵辦勿稍延誤云云（世） 
[樟腦局開辦紀聞福州]  
　　樟腦總局現設於南臺稅釐局内已定期本月二十日開局局中籌議以泰寗福安二邑樟腦現尙有洋人盤踞其中還須設法製造等語故省憲己委知縣鄭恩隆前往查辦聞除此泰福二邑樟腦由官自行製造外其餘各府縣均准商民採製（其） 
[粤督許德人招募華工廣州]  
　　聞德人近日亦有招募華工開闢該國南洋屬地之說（按當係招往喀羅陵羣島）前經駐粤德領事向岑督商辦當日岑督電告外部准其在粤招工八百名前往（暑） 
[両湖督署奏請移駐漢口漢口]  
　　漢口一隅華洋交涉事務繁多日前由張督具摺入奏請將督署移駐漢日（書） 
按此事可望議准見十四日本報專電 
[防軍局欵項核實支放杭州]  
　　浙省各營餉需及文職廉俸并各項工程一切官欵悉由藩轅防軍支應局給發歲需數百萬金之鉅向多積弊邇奉寶方伯委英太守爲提調後頗能振作詎有司帳孟某依然浮開朦混致被察出革責驅逐及收支等員一律更換外現下所有支放之欵如銀價洋價等數槪皆榜示局前核實支放不准蝕扣統計每歲撙節其數不資云（早） 
[再續寳蘇銅元新廠收支總數册蘇州]  
　　支物料銀一萬四千九百八十六两七錢五分二釐 
　　又洋六千五百八十六元一角八分七釐此四項均有餘存另列在後 
　　支煤炭銀二千四百二十六兩八錢五分八釐 
　　支銅鉛銅元物料氷腳川資銀一百五十三兩九錢三分六釐 
　　又洋一千三百二十六元八角七分八釐 
　　支五月分起至十月止員司薪水銀二千三百十七兩四分九釐 
　　又洋二千九百七十八元八角六分六釐 
　　支五月起十月止伙食洋一千四百二十五元七角 
　　支鑄務工匠辛工洋八千六百七十九元八角二分二釐 
　　支五月起十月止油燭茶炭洋三百五十二元五角四分九釐 
　　支五月起十月止筆墨紙張洋二百四十八元八角八釐 
　　支五月起十月止雜用洋六百七十五元四角八分四厘 
　　支莊息銀二千三百四十七兩九錢五分九釐 
　　支承茂順銅價息銀三千一百十九兩八錢七分 
　　支兌洋銀一萬一千五百二十二兩二錢三分七釐 
　　支兌銀洋二十二萬五千三十七元五角一分二釐 
　　支工程處預支銀五两四錢八分七釐 
　　支吳長泰鋼模定銀洋二百元 
　　支開平公司物料定銀二百七十七兩五錢七分五釐 
　　支啓昌機器定銀二百七十七两五錢七分五釐 
　　支撥解練兵經費銀六萬一千八十两 
　　支撥解南菁學堂經費銀二千两 
　　統共支曹平銀一百四十萬八千八百六十六兩一錢三分六釐洋三十一萬九千八百七元七角五分六厘 
　　收支两抵存現洋一千三元四角六分二釐 
　　用存花旗東洋銅九十八萬七千十二斤十二两合曹銀三十萬八千六百二十三兩 
七錢九分六釐 
　　用存銅片餅三十二萬二千四百五十斤十兩合曹銀十二萬七千七百六十九两六錢五分一釐 
　　用存鋼模胚三百六十五枚成模六百二枚共合原價洋一千四百十六元四角九分五釐六毛 
　　用存物料合原價曹平銀一萬四百八十八两四錢四分二釐 
　　洋一千三百九十七元七角一分（完） 
[英國判罰艦長疏忽之罪]  
　　十八日倫敦電云英國軍法裁判所已將巡洋艦唐高而號前次駛赴中國時在蘇彝士河海灣擱淺一案判决管駕克羅貢君副艦長培斯脫君皆遭譴責副艦長穹斯君業己黜退副艦長納麥斯君亦同受罰 
[意大利火山噴裂續聞]  
　　十八日倫敦路透電云斐蘇斐俄火山中央一火口所噴火燄現己稍止惟下層之火口勢仍炎炎不息 
　　日路透電云奥塔傑那地方己被灰燼淹没居民死者計二百人昨晚該火山又復炸裂　甚猛烈硫磺碎石皆向托雷特爾克來地方飛去托雷阿那士阿達地方己與那波利城隔絶有訪事人數名因之滯留該處不能他往 
[日本軍政官更調]  
　　十八日東京電云大山元帥己辭陸軍參謀總長之職繼其任者爲兒玉男爵以在台灣總督任内出力己升授子爵而以淺久間大將簡充台灣總督 
[駐京德參贊升授公使]  
　　十八日倫敦路透電云駐京德國使館頭等參贊嘉爾士男爵己奉德國政府簡充駐紮哥侖布之德公使 
[德皇行程紀]  
　　十七日柏林電云德皇將於十七號臨幸霍姆堡地方五月一號遄返柏林一俟在柏林及抱資達姆簡閱操後卽往斯脫勒斯堡游歷最後至惠斯巴屯譯字林報 
[英皇游蹤]  
　　十八日柏林電英皇偕皇后己行抵哥富地方將取道分尼斯及印斯伯魯革與奥皇乍塞夫相見後遄回英國再往斯度德嘎德威丁堡大臣院譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[練兵處飭編行軍須知京師]  
　　昨日練兵處議擬博採古今戰事要策並近年中外各國戰蹟操法陣式地理飭令編輯成書冠以論說頒發各省以備行軍需用（上） 
[啓用鐵路關防杭州]  
　　浙江鐵路公舉湯留二京卿爲總理由商部頒給印信文曰總理浙江全省鐵路事宜關防己將原摺登載前報茲關防業己到浙由浙撫截角給領總理具領後所有認股繳到銀兩股票均卽蓋戳關防以昭信守餘如各項要件亦皆聲明以蓋印爲憑云（獨） 
[派員監督四標兵房工程鎭江]  
　　駐鎭巡防軍隊卽從前六標早經奉两江督練處札飭統帶派勇在南門外建築四標兵房惟工程遲緩甚至有營勇聚衆抗議爲西人偵知疑爲謀叛禀由英領事詰問江督之事因之督練兵備處總辦特派瓜洲鎭高藎臣總戎之第五子爲駐鎭監督兵房工程委員以免遲延而防反抗（工） 
[扣留快鎗由官給價重慶]  
　　法商某洋行去歲運來渝城發賣之槍械彈子十三箱被重慶關李稅務司扣畱該商以打獵爲詞再三挽說迄未允許今又有德商某運來新式五響快槍十七枝又被扣留德領事與張監督兩相爭辨禀經川督由公家購買照數給價其事遂寢（殆） 
[南匯開辦習藝所松江]  
　　南匯縣李大令以奉札籌建罪犯習藝所因特詳禀省憲略謂連日會同各紳董籌商先由卑職設法墊欵興建遴選紳董陳光鑑夏鼎二人堪爲習藝所總理議於衙署西偏常平倉廢基建設公所四圍築以圍墻飭匠估勘實需八九千金方可成事此項墊欵擬俟批准帶收串捐陸續提還云（等） 
　　按帶收串捐移作罪犯習藝所之用早經批駁不准何嘵嘵爲 
[揚郡學務]  
　　趙都轉以體操一科有兵式柔輭之别學界中最爲注重聞有兪紹春曾在巡警陸師等學堂肄業熟諳體操故特於十四日聘充儀董中學體操敎員○江都縣陳令所立之五區小學堂雖已開學尙未足額茲又出示招考略云本縣境五區小學開學雖已月餘各生進化頗速惟額尙未足用再示招願往肄業者往址與某堂相近卽往某堂報名聽候敎員考騐收錄當此開學未久補課匪難幸勿自誤（執） 
[迎接江蘇學政蘇州]  
　　學政唐宗師已於十六日抵無錫查察各大約日内卽可到蘇故長元吳三縣現已預備船隻以便赴滸關迎迓云（永） 
[揚州官事]  
　　揚府榮太守江都陳大令前赴清江謁見劉延帥茲己於十四日公旋○新委東台縣馬令枚過揚履新已於十二日接印○新任甘泉縣學王廣文軼士禀到前署泰分司毛分轉華原擬交卸後捐過府班分寗候補詎趙都轉忽委以泰屬增産差分轉不得己遂於前日禀辭就道帮帶淮安營高魁亮奉趙都轉檄調管帶新字營高禀銷帮帶後卽辭赴新營視事（執） 
[蘇省官事]  
　　蘇州馬路工程委員洪冀昌大令具禀請假經濮護撫札委商務局文案張令可均兼辦大令奉札後立卽禀謝擇日接差○蘇省農務局提調黎刺史明已委别差經朱署藩司札委候補知縣郭曾程大令前往接替（永） 
[札委代理蘇府蘇州]  
　　蘇府許太守爲新蘇撫姻親廻避迭紀前報現經署藩司令許太守先行交卸所遺篆務以現辦錫金釐局之孫瞻雲太守代理已詳准撫院下札飭遵矣（永） 
[考察法政委員回湘長沙]  
　　去歲升撫端午帥派委文觀察富但觀察旭旦王太守壽齡前赴日本考察法政及銀行警務各事宜但觀察己於去冬丁憂回省曾將銀行章程禀呈大憲文觀察曁王太守則於本月初二日回湘文觀察巳委警務局差使（佐） 
[成都德領事調任重慶]  
　　德國派駐成都領事米爾雷奉命調往他處繼其任者爲衞立德刻己到渝小住數日卽須晉省（近） 
[洋員互調吳淞]  
　　淞口張華浜江海新關理船廳河泊司洋員亨君近奉好稅務司函調至申關辦理抛錨事宜所遺張華浜河泊司員缺另選意大利人亨吞錫四君接充已由總河泊司戴君函知定於西歷十五號交替（不） 
[委員赴揚設局售賣官鹽揚州]  
　　運司趙都轉查悉毗連塲灶各州縣烟戶繁多擬於各該處設局售賣官鹽等情已紀前報茲都轉遴委總局任分轉文瀾辦泰州官鹽棧楊分轉葆鈞辦通屬官鹽棧姚分轉近愷辦如皋官鹽棧葉分轉爾良辦興化官鹽棧沈經歷學禮辦鹽城官鹽棧林知事景禧辦阜寗官鹽棧惟事屬初創頭緒紛繁因卽促令起程各員己遵於十四日束裝前往（執） 
[准給運石護照蘇州]  
　　丹徒職員焦發昱倪思九等具禀蘇撫畧云前在鎭江東鄉諫璧鎭江邊義渡口接砌石路采辦石料援案禀蒙給照運石現因丹徒東鄉一帶仍有山路崎嶇之處行人頗爲艱難擬再於吳縣金山地方采購塘石五百丈分作五起裝船循舊取道運河於四月初起運回鎭以資修砌工用請飭給發護照並求分行局卡騐照免捐放行等情經護撫濮中丞批准照辦（等） 
[飭營嚴查洪澤湖梟匪鎭江]  
　　江北裏下河一帶近有紅帮梟匪自清水潭竄入洪澤湖與地痞聨合横行不法當經官憲聞知於十四日飛飭緝私營馳往該處嚴查以資彈壓（再） 
[省憲電飭嚴拿沿江會匪鎭江]  
　　省憲訪聞現有會匪勾結地痞潛匿沿江一帶欲圖不軌並有匿名揭帖情事因電飭各關道及水陸各防營嚴密查拿等因故署常鎭道陶觀察遵於十七日嚴諭駐鎭留防營管帶水陸總巡周錦堂協戎及地方官各防營一體恊緝復出示曉諭如有拒捕格殺勿論（拜） 
[常德商會初次開議湖南]  
　　常德府因今年市面大壞近日復有搶刧錢店之事商業日見衰敗現在各紳商擬開商會藉以維持商務前日在府城隍廟集衆會議到者百餘人發起人爲李幹臣中翰宣布辦法其後各紳商有謂宜設總會爲西路各屬之先聲可徑與商部直接者有謂祗宜設一分會而受治於長沙總會以期遇事有所禀承者宗旨各殊一時難决後經李紳議令每帮各舉代表一人定於三月初二日第二次開議時再行核定（佐） 
 
 

Page 10

 
 
[詳請揚州議設商務分會北京]  
　　揚州爲通衢大道水陸交通商務亦不減他埠惜商情渙散不能聨絡一氣日前有商界學界中人議設商務分會卽由畢君序康君濤陳君鏡周君樹年聨名公禀由南京商務總局詳請商部立案并公議章程若干條隨禀呈請商部核奪（兄） 
[銅元局頒發新舊銅元紙模長沙]  
　　湖南鑄造銅元局曁銅元新局日前札各屬文畧云查兩幣局前此開鑄旣非同時所造銅元龍模字模又因事係創辦是以先後鑄造銅元花紋不無稍别若不將幣局先後造印銅元新舊龍模字模一併用紙印發各府廳州縣及稅釐局卡張貼查對誠恐未悉花紋不同原委轉滋疑慮有碍銷行除己分發飭遵外合亟會札仰卽遵照將發去兩幣局造印銅元新舊龍模字模各印紙妥爲張貼該署頭門遇有民間以銅元完納錢漕者查對相符應卽一律照收無違（車） 
[改良白礬製法重慶]  
　　白礬一宗向由漢口運來銷用近有人就重慶附近製造聞去歲一年出礬一萬一千餘石值銀三萬餘金除成本外獲利無多今春擬撙節用費認眞提煉（近） 
[組織農工試騐塲紹興]  
　　越郡士紳議興敎養如蠶業傳習所等己均開辦刻又由章王等紳查得會稽東鄉銀山坡一帶向皆荒僻擬就該處設立農業試騐塲分别開墾種植禾果棉木等類以闢利源業已禀奉省憲允准札行府縣保護（早） 
[奉賢縣查復辦理警察情形蘇州]  
　　奉賢縣附生蔣大章等於上年公禀撫轅略云奉邑向以抽收猪茶花車等捐舉辦團練自郭令改辦警察以來有名無實巨欵虚糜各鄉鎭仍設團練商家出資自衛輿論不平旋請將各處商團悉改警察城鄉各歸各辦視捐數多寡增設學堂等情經蘇撫批飭松江府戚守查復現據戚守轉據奉賢縣王令查復畧云擬將原有警察兵四十名招補足額訓練兩月後以二十名在城操練二十名派赴四鄉巡緝每鄉派撥五長一名警兵四名卽交該鎭紳董管帶巡邏該警兵止准巡緝勸解鬭毆等事不准干預商民戶婚田土及擅自拿人等事俟一月期滿與城中之二十名互調週而復始至警察經費每年三千一百三十三千文洋一百八十七元二角應令照案報銷按月榜示俾衆周知所有各鄉蒙小學堂責成該縣會商紳董另籌興辦等語現已由濮護撫批准矣（永） 
[南關被盜蕪湖]  
　　本月初九日夜蕪湖南關被盜聞失贓甚巨並傷及關役邑尊沈大令己比捕勒限嚴緝矣（九） 
[水手誣控吳淞]  
　　淞口騐疫兵輪普渡號水手任少亭近日赴道轅喊控管帶易千戎尅扣兵餉盜賣銅元等事當經滬道瑞觀察咨詢稅務司好君外並密飭淞關委員鴻二尹河鹽廳張二尹等就近調查現查得水手任少亭因不諳西語圖充水手頭目不遂因此挾嫌迭至薩統領好稅司瑞觀察三處妄控業經稅務司西醫官以及鴻張二尹等據情分别禀復上台察核矣（不） 
[續蘇省督練公所會同臬司詳文]  
　　以上二端視乎將弁之得人則駕馭將材爲尤重盖必有深知匪情之將而後緝捕易爲功必有深明地勢之將百後防剿易爲力各營之弊卸過貪功互相傾軋乃其慣技黿山一役可爲明証誠宜曉以大義調和操縱徐化其媢嫉之私查飛划左旗旗官沈葆義右旂旂官凌秉忠熟於本幇情形李標勝米占元熟於外幇情形果能指揮得當賞罰無偏自可折服其心而收指臂之效此外如沈凌輩之可用者奬拔之不如沈凌輩者激勵之此駕馭將材之大畧也目前辦法各營旂劃分地段各有担任又攺製水師中營飛划二十四號較舊日舢板差爲靈捷購置靖湖淺水兵輪現雖造未如式己令修攺湖中有此兵輪隠然如猛虎在山勢不可犯有事則拖帶師船多般馳駛策應以免著着落匪之後惟太湖風浪時作舢板飛划弗良於行曲港低橋更不得入而槍船亦易爲匪所識别將來似可酌造小紅船小廣快各數十隻小紅船狀若救生船四面使風性不畏浪可出入於曲港低橋之間小廣快者若太湖載石子之民船船底頗深上支篾篷可拆卸中艙舿板低而有活機開闔甚靈亦不畏風浪艙中能容三十餘人大可伏兵藏砲狀如民船不易　别則可攻匪之不備遇有匪警以分段之各營旂扼守爲正兵小紅船小廣快襲擊爲奇兵以兵輪馳駛爲游擊之兵鄰境會合者爲應接之兵而各府廳州縣則令其如常州府許守所議一律自備巡船以輔兵力之不及嚴辦清鄉實力禁賭何處開設賭塲卽惟何處董保是問以絶匪類生命之源而立地方自治之基礎似此層層味綱節節布防匪墊或有窮蹙之一日然百密詎免一疎魏匪丁匪等之能否入彀此時尙難逆料至於重購拿之賞嚴拒捕之誅定專緝恊緝之責成核出案獲案之功過督憲札函大意固己誥誡諄諄除仍嚴飭各營縣一體遵照并勒限購緝首要務獲究辦外理合將　議情形呈請憲裁指示略云云（永） 
　　今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[湘潭中學解散案已結湖南]  
　　湘潭縣中學堂全班解散奉撫憲批飭學務處派委兪植華孝廉馳往查辦各情已迭誌前報茲聞兪孝廉查明禀覆將今年正月盤踞學堂學生二十六人一併開缺其餘則依舊留堂另招新班補足其案就此了結云（佐） 
[蘇州銅元新廠各員名單蘇州]  
　　兼總辦督辦洋務局候補道馮祖蔭月支夫馬津貼銀一百两 
　　　稽查候補道林丙修月支夫馬銀三十两 
　　提調候補府應德閎月支薪水夫馬銀八十两 
　　收支兼總稽查　蓚同知馮汝禧月支薪水夫馬銀六十兩 
　　管理銅鉛物料候補通州王頤月支薪水夫馬銀五十两 
　　文案候補知縣王敬銘仝上 
　　幇稽查候補知縣李嘉福月支薪水銀三十两 
　　總監工候選縣丞許鉤月支薪水洋一百五十元 
　　監工候補府照磨陶官榮月支薪水洋三十元 
　　監工候選同知李念典月支薪水洋二十四元 
　　監工前四川候補知縣程遐師同上 
　　文案候補知縣楊溥同上 
　　管料候補縣丞徐坤芝月支薪水洋三十元 
　　收支候補縣丞周錫準月支薪水洋二十四元 
[滬城官事]  
　　札委隨辦洋務兼照料出洋各國學生事宜江西候補縣謝大令上松昨日到道禀知十八日開辦○候補縣黄明府黼奉道札飭前往蘇州河查勘新閘橋損壞情形昨至道轅禀覆○北洋攷工處委員張沅浦太守一灃來滬住雅仙居前震澤縣知縣夏芝蓀明府輔咸到滬住祥茂棧又兩淮候補鹽經歷徐仲彦叅軍瑞芬因公到申住長發棧調補福建建寗鎭總兵王雨亭總戎書選到申住大方棧南菁高等學堂檢察官趙韻臣大令世修昨均因公到道縣拜會禀見（合） 
[備迎新蘇撫]  
　　新任蘇撫陳中丞在寗公畢聞於昨日乘鈞和兵輪起節約二十二日可以抵申故道縣各署得電後均飭差預備迎迓（事） 
[學憲將次蒞滬]  
　　江蘇學政唐宗師景崇由江陰至無錫蘇州等處將次來滬調查學堂昨日汪大令已預備迎接（宜） 
[日本駐法公使取道來滬]  
　　文匯報云日本新簡駐法公使偕其參隨等於昨日午後抵申行將赴任 
[西儒講學]  
　　美國博士李佳白先生學問通達見解高遠久爲中外所稱道今年開學後定两禮拜演說一次專以曾經匡助中國之中外名人表揚其德業意蓋在於則古稱先也本月二十一日下午五句鐘先生仍在新法界石牌樓尙賢堂開第三次講期題爲朱子特請前翰林院編修姚菊農太史及吳江宿學沈贅叟先生首座並聞開講前一小時設一茶會俾中外友人及時訂交云（也） 
[定期開徵上忙]  
　　上海縣汪大令定於今日開徵上忙錢糧除先期黏貼紅諭俾衆周知外昨飭本署恭寬信敏惠及雜稅等各櫃書在大堂上置設各櫃並預備一切辦公事宜（宜） 
[大小東門城河將次開竣]  
　　滬南大東門外至小東門一帶城河前由董事禀請道憲札飭滬軍營及畱防隊派勇開挖茲將工竣擬再續開小南門至西門一帶 
[移請恊緝盜犯]  
　　昭文縣恒昌花布店主監生孫翰清家本月初三夜被匪持械劫去錢洋衣飾經孫開具失單請緝刻未破獲縣尊翁大令深恐贜盜遠颺特具賞格移請上海縣並轉移水陸各營協緝如能拿獲正犯賞洋八十元從犯每名四十元知風報信者二十元（宜） 
[飭查己革巡士化名朦充]  
　　總工程局巡士顧春寶徐連生前因誘姦迷路婦女斥革在案茲因新招巡士一百二十名發入警務學堂學習徐竟化名徐福生投充入堂昨經總董訪悉著敎習查明驅逐不准朦充（尺） 
[拘訽班主幼伶]  
　　前日捕房派三十六號西探及華探李星福至英界三馬路西首安康里二百二十三號房屋拘拿天仙戲園小金臺班主人並幼伶十八人一併帶入捕房捕頭騐得該幼伶等身上均有鞭撻傷痕當卽訊明供詞著仍行帶回聽候補商辦（力） 
[大令驗屍]  
　　縣尊汪大令昨日渡浦至二十一保三十圖陳家行鄉間相驗蔣阿炎被張阿梅毆傷身死一案騐得蔣實係生前被毆情急狂奔追墜河中身死無訛地保嚴雪香稱事在夜間兇手張阿梅不及拘拿被逸祗獲幇兇嚴阿新王阿大二名大令當飭將屍交屍父棺殮二犯帶回縣署押究（宜） 
[私造假票案犯禀請移縣訊辦]  
　　裕源官銀號拘獲私造假票之朱餘田陳渭清兩犯解經公廨訊押在案茲經會審委員關司馬禀請滬道瑞觀察於昨日照會駐滬領袖比總領事及英總領事薛霍諸君迅飭捕房將朱陳兩犯解歸上海縣訊辦（事） 
[道憲批示米行學徒與巡士衝突案]  
　　南市元吉泰米行學徒與巡士衝突一案經正裁判孫耳山明府具禀滬道請示辦理昨奉瑞觀察批示錄下據禀元吉泰米行種種荒謬本應飭縣提究姑且從寛應准仍由商會理處用示息事甯人之意嗣後遇有此等情形酌量懲罰惟愿罰愿責仍須隨時斟酌辦理以昭懲儆之中仍有體恤之意仰卽遵照辦理（事） 
[米董復議米行學徒與巡士衝突案]  
　　滬南元吉泰米行學徒與總工程局巡士扭毆一案迭經總董會議未洽前日米業董事張樂君到滬詢悉此情昨晨至總工程局與曾莫兩董商議之下邀集同業午後在城内邑廟仁榖堂復議（尺） 
[十九訊誣控拆梢牽涉通匪案]  
　　昨日上午英副領事蒞廨與襄讞孫明府會訊錢鼎成控朱海郎王毛毛誣控拆梢一案高易幇辦瓊司律師到堂聲稱本律師係原告延請帮同辯論此案陸頌和所延之郝門律師起而言曰今日本欲研訊王毛毛口供因王與陸頌和並不相涉無須再訊穆律師聲稱今日旣由原被律師伸辯案情請被告律師先辯上海縣覆文以何作准郝律師曰此案本是三節第一串通第二誣控拆梢二節前次訊供已經註銷今日祗須申辯陸與范棍牽涉之事查陸聲名甚好不能與范相提並論原告所控接濟范匪並無實在憑據請堂上將愛理思律師訊麥克濤之供詞注意卽可洞鑒應請將陸控案註銷其第三節見証所供各語有互相矛盾之處如錢毛毛供自已亦曾與范往來後陸將伊辭歇因此至縣控告卽此可見挾嫌訊至此穆律師與愛律師將郝律師所辯之語爭論不已愛律師請堂上將縣中辦錢鼎成之案聲明孫明府卽將上海縣覆文檢出與英領事詳閱並將縣文中大眼毛毛之案不能牽涉錢毛毛譯諭各律師知悉郝律師接辯謂陳根其前堂供非范高頭之婿己經退婚陳在學堂讀書由陸頌和喚伊至源來爲夥許伊每件洋紗拆洋五分試問陳係學生與范旣非親戚源來每年洋紗出口五萬餘包何必給伊洋二千五百餘元直至穆律師向陳駁詰陳又說由顧百千送去并云送范之洋乃在通州旣在通州致送上海何人知道種種供詞不能各人一律乃係有人敎供因此不能作準此案己逾半載陸己受累不淺現請尝上開釋語畢應桂馨所延之費烈律師因公他往託雪門律師代表雪稱本律師今日應辯之語照英例一案中被告延兩律師只須一律師辯駁故本律師之駁詰請由愛律師代達愛律師卽起而言曰今日辯論此案最緊要者訊已第十九次費盡心力茲當收結之時不能逐件伸說原告所控應桂馨有三節第一與朱王陸串通第二誣控拆梢第三捕房控與范匪交通所有王毛毛朱海郎陸頌和三人合串之事應與陸之串謀前次己經註銷惟誣控一節現應証實錢毛毛當日之事查上年十一月三十號錢毛毛經過祥園王毛毛騙伊進内後有洋人與華人同來卽是中西包探今日証明各人供詞内中西捕所供不實如第一次西捕到堂供應至捕房口操西語控告其西語甚好但應與本律師多年賓主知伊不諳英文英語卽此可見誑供堂上應請明察訊至此己鐘鳴十二下半相約退堂午後再訊（力） 
 
 

Page 18

 
 
[求請札廳提究鎭董]  
　　袁前升道將卸任時浦東顧家路口各商店信成等號四十餘家投轅環控鎭董武生顧柄與姪顧景帆及惡棍蔣昌榮等開設賭塲容納外匪土棍以致時向各店鋪擾詐甚有沿途搶刧情事喝令停賭不服曾經具禀川沙廳憲提辦奈顧等恃符抗提延未到案求請札飭提辦等情袁升道以卸任在卽未經批示現悉該鎭各商店因見川沙廳祗提蔣昌榮到案訊辦餘人任其藐抗故又聨名環禀新道瑞觀察求請札廳提究云（宜） 
[提究庵僧不法]  
　　本邑南門外望帶橋堍有送子菴一所住持僧與某佛婆仝居於内借燒香求子爲名引誘良家婦女與惡少成姦幾與台基無異近誘菴鄰某姓之婦被本夫偵悉將奸夫淫婦綑送縣署請懲由婦供出前情汪大令赫然震怒除飭差提案訊究外該菴卽須封禁云（宜） 
[西節停訊]  
　　今日係西國節期英領事照會公共公廨讞員循例停訊一天江海新關亦封關一日（當） 
[上海縣案]  
　　鎭江人江二卽小二子去冬被頗和尙卽戴和尙又名王金標砍斃抛尸大南門外割去腎囊一案顧今獲提到縣訊供推諉己志前報前晚經幇審馬參軍飭提顧與張立榮當堂質對顧始無可狡輾供历江二屢次作賊被拿攀及小的故於去冬邀同張立榮小筷子小麻子先在西門外守候由張友施狗子哄江到來張施執江兩手小的拔刀戳伊太陽穴肩背下腿等處倒地畢命復割腎囊實因憤極所致並無妬姦情事乞鑒張供顧欲砍將江二致斃邀至西門外守候小的恐懼故與小麻子先自回家並未幇凶戴陳氏供長子和尙刻巳承認正凶求將婦人開釋參軍准氏保釋判顧張两犯分别押候核辦○武生陳紹麟在張阿海腐店門首擺設腐攤一案昨提行頭張順發訊究據供豆腐同業於廿四年訂立章程祇有素來擺設之四攤外不准添設陳實有違定章應請押逐參軍得供判限陳三天將攤撤去如延干比○留防十一隊袁隊官公舘被竊衣表等物由弁勇在隣近空屋内拘獲劉昆齋謝逢年曾桂林三湖南人並崇明人陸成福併請高昌巡局解縣訊究劉昆齋卽劉八麻子馬參軍前在巡局時嚴辦驅逐有案今仍逗留該處判責二百下押攺過局三月謝曾供當勇裁撤臥宿空屋疑竊被拿陸供先在空屋獨宿劉等三人　來烘火參軍判謝曾各責一百下收押查明訊斷陸責五十下省釋（宜） 
[總工程局紀案]  
　　金文興控吳幼生兪瑞章用空工資經孫明府提訊金供賣魚爲業今正回籍由朱其林薦吳爲夥被用空洋三十餘元又有鄭漁芳之會欵被吳冒收洋四十餘元又另借洋五十元求追質之吳供認不諱惟求減斷明府判先還廿元嗣後分六個月共還八十元鄭之會欵歸金理償兪瑞章祇用空洋十四元己由薦保理處斥退完案○阮瑞亨竊美界北京路裕昌洋貨號線毯在南市馬路押店求質被探查獲盤詁之下認竊廿五條餘贓寄在行仁弄張陶氏家當卽吊出十九條與氏一同解究裕昌遣棧司投案領贓孫明府判阮責手心四百下押攺過局三月張陶氏姑念年老責手心五十下驅逐出境○小東門城河現經滬軍營勇丁開挖挑出之泥著夫頭備船數十號裝運有女船戶周福連貪懶在中途將泥傾棄浦中被新關河泊司查見拘獲卽飭水探陸阿九到總工程局問明是否開河之泥解送公堂訊罚尺） 
[英美公廨早堂案]  
　　陳芝林將妻招弟押在寶和里賣娼經妻父高鶴林將女拔出又逼令在案康里爲妓茲因染毒不願接客高用鐵練鎖禁事爲捕房查知濟良所亦接有信函由捕豆飭探張寶成恊同西探前往唐家弄訪查果見女鎖閉窒中拘入捕房昨日解究高招弟供訴前情並稱小女子乃係善堂之女被高於三歲時領出訊之高供因女欲與狎客私奔爲此鎖禁三天讞員關司馬商之美白副領事判女交濟良所高押捕房兩月滿期逐出相界仍候補提人証訊懲○朱阿福在新閘湖絲廠門首調戯女子經捕喝阻反敢行凶解請究辦司馬判押三天○馬夫蔡阿德江阿二張金連等酒醉將劉春法凶毆報捕解究司馬判蔡押十天江張各押五天○捕解姚阿全竊張丙喬陳阿二等家衣服烟袋請究判押兩禮拜以儆○流氓楊全元强搶王兆林妻之金挖耳及曹阿毛家布衣由捕解懲司馬判押兩月工作滿期逐出租界○某洋人姘婦曹陸氏被工人周長根竊取手鎗報捕解究司馬判押十天○正月廿五夜流氓楊阿毛强搶朱阿毛手内洋廿七元報捕查緝在案茲由捕房獲案解訊判押兩月工作滿期逐出租界仍賠洋廿七元始釋○同和公報關行控楊榮生收賀竊贓洋布昨解復訊楊供無力繳洋司馬判押候再限一月繳洋三百十元違干重辦○紗廠工人梁四失竊皮袍一件疑守夜之胡恊和揚四所竊報捕解究司馬判合賠洋十四元○謝克甫聚妓女林顰卿作妾被林捲逃避匿級陞棧内控請司馬提妓到案判押候過堂訊奪（當） 
[法租界捕房發落]  
　　汪林郎持小刺刀串同徐全生王麻子沈永生行竊衣物爲包探拘究汪供在虹口充當小工衣向叔父處借來王等三人供詞支吾陳大令判汪押半年王等各押一月○良濟藥房司帳卜松林著包車夫李阿福送洋六十元半途逃逸昨將李弟阿三及姘婦烟妓王月紅扭逑分追李供兄事並不預聞月紅亦供不知其細大令判李交保尋兄月紅開釋○張瑞福沈阿四王子榮串竊周庭山衣服吊贓解究大令判各押三日衣給周領○塌車夫劉阿大陳金奎陳德生碾傷小車夫蔡小實腳骨由捕房送醫院調治約二禮拜可痊昨解劉等訊辦大令判劉陳各罰洋六元給蔡養傷陳無干開釋○積竊陳阿林屢辦不悛昨日又在碼頭　竊爲包探拘訊大令判押攺過局二月○唐阿六掩入某船上圖竊爲船主喊捕拘究大令姑念行竊未成從寬開釋○李桂生竊麻袋數只爲探拘獲解訊大令判押半月○陳榮生之女配於維羅洋行細崽倪可久於去年十一月完姻至本月十一日忽稱腹痛産一男孩爲陳氏之母所斃昨日捕頭飭探報請上海縣相騐　大令騐得該孩屍渾身皮色通紅委係以手掩住口鼻因此氣絶騐畢令將氏候解堂究辦○法大馬路泰山堂藥材店前夜不戒於火幸由捕房皮帶車救熄查得該店前朆人火此次保有火險銀四千兩捕頭將經手葉永生及出店徐森榮拘押捕房候解堂訊核○潘鐘鏞控龔慶祥與司帳黄招甫不還小租銀兩並拆去過街樓木料經陳大令判龔交洋二百四十元以一百元還欠一百四十元作小租木料等欵詎潘抗不遵斷反赴道轅上控道憲瑞觀察批飭陳大令將卷宗一併移歸英廨訊辦（臨） 
[美租界捕房事]  
　　昨有日本人三人乘醉在吳淞路胡閙並將東洋車夫顧竹山兇毆由西捕將一干人帶入捕房捕頭遍訽三日人姓名抄給該車夫著赴日領事署控告○斐倫路粤妓王添彩報稱突來流氓多人强索酒資不遂搶去金戒一枚請究捕頭飭流氓再來鳴捕拘辦○王得富乘腳踏車至乍浦路將行人林毛毛撞跌傷及右臂由捕拘究捕頭以林僅受微傷將王斥釋○王阿亭張泉元在西華德路互毆由捕一併拘究旋由各家屬存洋五元保出候訊○粤孩梁阿九邱洪才在天潼路互毆梁孩擊落邱孩門牙事爲邱孩父母所將梁孩扭入捕房奉飭自赴公廨控告○元芳路吳阿文家前晚走失女孩一口名林弟由吳報捕請查捕頭允之（似） 
來函 
[對於油棧與巡士之交涉]  
　　上海南市總工程局自去年歸於紳商合辦以來百廢俱舉事事謀攺良惟當此革除諸弊之時每有不喩公德之民生出窒碍等事致自治任事諸君擔荷無限之艱巨不獲速成之效果鳴呼强隣逼處豈兄弟相鬩之時覆轍可尋正同胞自思之際乃有事出意外如連日各報載油棧與巡士之交涉鄙人非油豆業然於此事之曲折曾見聞一二甚有可怪揭之以告留心此事者十六日工程局總董曾君與油豆業各商集問油棧與巡士交涉細情于泉漳會館時曾飭探傳扛夫到會館詳問巡士與元吉泰學生起釁情形當據扛夫某言是日衖内之油乃因駁船議增價值致積而未下於船又因候潮裝輪之故同於此時衖内各棧俱有出棧之油以此益見其多時有某小車經過是處誤損油簍元吉泰學生扣住車夫之帶索賠洋銀車夫喚三十二號巡士調　未成兩相口角時不知如何隣近之人偶將巡士禁閉棧内由外加閂致不得出云云由是言之元吉泰學生之罪非伊故犯實外間之人相湊而成然肇事原因卽由此起旣責押之下似己可銷滅其罪聽之可耳吾不意各商之爭執有出於公德與法律之外者是可怪者一巡士不善調處致釀爭執不爲無咎可請調往他處乃不復出此挾之過甚是可怪者二以法律言則道路两旁不能堆置貨物以形性言則亦有通融之處此事於商務上最關緊要爲别於下一大路又名馬路如裏外馬路大馬頭大街董家渡大街皆榦路也斷不可有一二貨物器具之堆置二小街支路亦不准堆置貨物然人力車馬車之出入當量其寛狹以限制之三棧房通衖卽衖内有貨棧者爲貨物上下及息肩之處上船下船有候潮之時上車下車有停扛綑縳之時難於禁止曾君曾察看情形量爲限制良以商爲運銷者執以律法有虧於形性而商務不免有窒碍乃各商不務於此求來日　利便惟競競於目前之是爭此可怪者三工程局攺巡捕爲巡士爲高其人格也商人與商家學生非下流社會非遇重大案情詳細有據不便驟加責押欲高人格者各宜自勉大可請之於將來各商亦不此之圖是可怪者四具保之事代犯事者多一擔任之人若非緊要重大之案行號店鋪亦可自行具保元吉泰失之於旣往各商常挽請於未來何未聞有議及於此者是可怪者五巡士在路有保護貨物之義務三十二號巡士雖能明此未善其後致多今此之爭執各商之善後事宜在此何不思補捄徒嘵嘵於無爲是可怪者六巡士對於行號店鋪常應和平從事設遇强項可據實報局傳訊盖非過路之客驟失之下卽難踪跡者也熱閙之處巡士正多行號店鋪亦正多各商處巡士保護之中而不謀共同之和平以彌此釁是可怪者七以上七事關於無公德法律者一宜痛攺關於保安寗謀利便者六宜急速商請公允工程局任事諸公油豆業諸公其不以吾言爲河漢者采取以行則今此元吉泰學生與巡士之交　實造出工程局與各業之福澤於後來曁紳商合辦之日趨於善卽地方自治之幸福[  董家渡泰順米行周亷生]  
 
