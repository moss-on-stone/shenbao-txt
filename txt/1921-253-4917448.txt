# 1921 - 253 - 4917448

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
H>申報第二張 
時評 
[外交兩問題] （默） 
　　魯案節略與太平洋會日程之宣傳所以明眞相乃愈宣傳而眞相愈暗昧推測愈衆解釋愈多而愈令人懷疑外交情勢之混沌如此 
　　然以吾觀之魯案之節略無論從不利方面推測固可悲觀即從有利方面推測亦豈樂觀太平洋會之日程無論以非善意解釋固屬失望即以善意解釋亦豈有望一言蔽之由今之道無變今之人心終陷於被處分之一途而已 
　　以外交言非特手段不如他人之敏捷且先爭意見於內魯案有各派之訌太平洋會有暗潮之伏對外意見之不一致即不啻自削其力而予人以隙也以國內言非特政局不如他國之鞏固且日以製造內亂爲急武人好私鬬宫吏好私利黨派之爭愈甚而國愈分製不爲國家治安計又安暇爲外交助力計也 
　　是故今日之外交不必徵之於國外空氣之惡劣而始知前途之危險不知在外之危險而盲進固不可與言外交知在外之危險而不知在內之危險亦不可與言外交 
命令 
　　九月十六日大總統令據內務總長齊耀珊呈准浙江督軍盧永祥省長沈金鑑電稱浙省八月中旬迭經驟雨狂風鄞縣慈谿奉化紹興餘姚上虞新昌臨海等縣塘堤潰决山洪暴發人口田廬衝沒多處請特頒賑欵以資救濟等語該省頻年荒歉今復洪水成災軫念民艱殊深憫惻著財政部迅即撥銀一萬元交該省長遴委妥員分赴災區核寶散放仍著多方切籌賑濟無任失所此令 
　　又令特派田中玉督辦宮家壩黃河决口堵合事宜此令又令派勞之常會辦宮家壩黃河决口堵合事宜此令 
　　又令國務院存記楊石張廷颺均著交財政部酌量任用此令 
　　又令司法總長董康呈黑龍江高等審判廳推事黃永孚請免本職另候任用應照准此令 
　　又令羅克斐勒約翰第一給予一等大綬嘉禾章羅克斐勒約翰第二給予二等大綬嘉禾章此令 
專電 
　　北京電靳辭呈徐召郭則澐璧還丶顏外長亦具辭呈丶今日閣議未成會丶（十七日下午五鐘） 
　　北京電徐派員致意靳丶請勉維暫時丶候物色繼任再退丶可令潘復先走丶因之連日唐某孫某運動鹽務署長甚力丶（十七日下午二鐘） 
　　北京電報紙發表太平洋日程丶確爲鼓吹直接交涉特有顏色者丶頗引起許多暗潮丶（十七日下午二鐘） 
　　北京電某參事鼓吹交長兼外長丶進行直接交涉丶（十六日下午一鐘） 
　　　北京電太平洋會代表顏顧施王伍丶令已草就丶因欲得伍朝樞覆電贊成丶事實上做不到丶姑先發表丶再行疏通丶秘書長已定刁作謙丶周自齊將於十月十五赴美丶爲高等顧問丶汗大燮則下月四日先行此二人並帶有調和施顧政見任務丶　　北京電福開森明日放洋丶辛博森十八離英丶顏昨急語人丶謂赴美與否未定丶外間疑有變化丶實則籌備已久丶萬難更動丶（七日下午二鐘） 
　　北京電郵務條例丶前經衆院通過丶參院未及議而散丶今因收回客郵問題丶根據巴薩羅冷交通會議之决案丶再提出於太平洋會丶並卽將郵務條例丶以敎令公布丶（十七日下午二鐘） 
　　北京電吳佩孚到宜昌丶某英人調停川鄂議和丶吳已允但川無領袖人物丶川軍目的丶不在取宜而在牽制鄂軍丶吳電京謂川和未成丶吾軍至少丶要駐三師在上游丶但和字不能出於吾口丶刻正相機進行丶 
　　北京電某外人云丶保定已集選舉準備金三千萬丶瀋陽亦集二千餘萬丶是乃援陝援鄂征蒙之成績丶 
　　北京電昨交郭將京綏購車借欵丶提用一部分丶（十七日下午二鐘） 
　　北京電王占元在津組公司丶願貸欵政府丶利息回扣要六分半丶託外人出面丶（十七日下午二鐘） 
　　北京電滬商會議將附加稅作蘇浙皖振災丶請政府明定辦法丶徐諭內長務速設法丶齊耀珊頗有難色丶　　北京電汲金純允就職丶請電姜速交代丶並請調奉軍第七混旅移熱河丶（十七日下午二鐘） 
世界路透電 
[華盛頓會議之希望]  
　　十六日紐約電美國各報一致揭載預料美政府所望在華盛頓會議討論之問題如下丶（一）吾人所知爲俄羅斯之土地完全（二）俄國之開放門戶與經濟活動之均等機會丶列强以受託人之地位行事丶至俄國恢復及建設中央代表政府而後巳丶（三）正式擔保中國之開放門戶與均等機會丶（四）中國之土地完全丶以國際合作代各求自私之專利之舊習丶聞美政府之意丶中國如今日之政治經濟狀况丶從不予以實在之輔助丶亦當予以勸告丶此爲必要之舉丶庶中國能妥切實行內務行政財政司法之改革丶中國問題丶預料將包括以下各節丶（二）修改稅則丶俾容中國獲更公允之收入丶惟須裁廢釐金丶（二）改革幣制丶（三）中國如採行新時代之民律與刑律丶許其修正外國在華所享之治外法權丶（四）以警備隊代常備軍丶華盛頓訪員切言諸專家現信美國將以預擬之程序參與會議丶一若英日聯盟條約並未存在者丶且信美國如能得英日兩國之某種保證丶則國務院將不反對英日賡續聯盟 
[聯盟會與國際法庭]  
　　十五日倫敦電代表聯盟行政會與議會公决推與國際法庭第四副裁判員之聯合委員會之組成丶代表行政會者爲拼比國希滿斯氏中國顧維鈞與葵龍士三人丶代表議會者爲瑞士摩達氏荷蘭史溫德倫氏丹麥薩爾氏三人丶决定以瑙威比志曼氏爲第四副裁判員丶凡被舉之裁判員皆須於星期日以前聲明願就與否丶審查請求入會事件之特別委員會一致贊成愛沙尼亞奧里特倫兩國加入聯盟會丶 
　　十六日日內瓦電國際聯盟議會與行政會已舉定瑙威比志曼氏爲國際法庭第四副裁制員丶議會採納薛西爾氏主張將來行政會所爲事業應格外公布之動議丶 
　　十六日倫敦電摩爾博士（美國）已允就國際法庭裁判員之職丶 
　　十六日日內瓦電討論新國加入聯盟會之委員會宣布贊成愛沙尼亞與匈牙利兩國入會丶捷克斯拉夫外交總長皮恩斯博士宣稱丶列强與小協約國幾全反對匈國入會丶匈國於前星期內已證明不尊重和約丶博士深信匈國將撤銷入會之請求丶巴黎辯論報載稱丶巴拉圭與巴拿馬兩國代表團已抵日內瓦該報深信北美之輿論將大有更變丶今從美國之態度丶將視華盛頓會議之結果爲轉移丶國際法庭第四副委員業已舉定比志曼氏丶國際法庭於是完全成立丶議會會長康萊碧克馬曾宣述此舉丶道德上與政治上之重要關係丶行政會事業之報告丶已展緩數日討論丶議會將不開全體會議丶 
[對德經濟懲戒條件仍進行]  
　　十五日巴黎電施於德國之經濟懲戒條件丶本定今日取銷丶但因德國不遵高等議會於八月十三日關於騐查佔領境內商行出入口護照之决議丶有意抵制法貨丶故仍將照常厲行． 
[救濟俄災將開大會]  
　　十五日巴黎電救濟俄災之國際委員會議决召集二十四國於十月六日在比京開一歐洲大會丶德國波蘭布爾加里亞及俄邊諸國丶並紅十字會均在其內丶每國各派有投票權之代表一人丶今不復向勞農政府申請許派員調查災區丶 
[印度之亂事]  
　　十六日西姆拉電印度回敎國民黨領袖穆哈默德亞里氏與旭加特亞里氏均被捕丶因二人曾於七月間在某大會演說勸回敎徒勿投効印度陸軍之故丶 
　　十七日倫敦電每日電聞載稱丶印度煽亂者丶已有多人被捕丶國民黨領袖甘地氏未在其列丶因甘地氏發言審愼丶不越法律範圍之故丶 
　　十六日倫敦電印度事務局宣稱丶摩浦拉族於本月十二日復起倡亂丶大局目下似較預料更爲嚴重丶陸軍因運輸困難丶頗受障礙丶叛黨三千名目下散處歐拉特與華拉伐拉特境丶 
[各國近事紀]  
　　十六日倫敦電愛爾蘭倫登特里之警察丶自今日起携來福槍與手槍上差丶如休戰之前然丶 
　　十六日倫敦電首相喬治氏有寒疾丶約須休養數日丶十六日倫敦電丶近在葡國海濱外沉沒之油船巴特拉號丶其中之中國水夫已有三十七人在利物浦登陸丶 
　　十五日巴黎電捷克斯拉夫政府致牒巴黎協約國大使會議丶請注意匈國西部之亂局丶謂足侵害中歐之和平十五日倫敦電每日捷報君士坦丁訪員報稱）丶因電報經過希臘須受檢查丶故以郵代電丶（近今小亞細亞之戰事丶希軍大受挫衂丶但土軍因運輸力不足丶故不能利用戰局丶 
　　十五日哇泊林電意援兵第一批已開抵上西萊西亞丶英軍已佔據里平丶不日將佔據其他各處丶 
　　十五日倫敦電皂燭業主人與工人代表今日開聯合會議丶討論各星期工資減少自四先令至十一先令之舉丶工人代表因雇主不允接受公斷丶即自會中退出丶 
太平洋路透電 
[宜昌戰事記]  
　　十七日漢口電據十六日宜昌外人無線電報稱丶南軍於夜半攻擊宜昌丶雙方鏖戰至翌日正午丶南軍於數處攻入城垣丶適吳佩孚率援馳至丶乃將南軍擊退丶吳佩孚與載兵諸船入港之際丶爲右岸南軍猛轟丶砲彈多落於外人住屋與港內外船丶砲船維拉洛波斯號有水手一人受微傷丶第八師之第六十九團今日下午開抵宜昌丶 
[駐日俄使將離任]  
　　十六日東京電駐東京外交團領袖俄大使克魯朋斯基氏行將離任丶擬於一月一日前赴歐由參贊亞白里柯索夫氏繼任爲代使丶克氏之告退丶因不願以非正式之資格久留東京之故丶 
國外要聞 
[德國特約通信] （王光祈七月三十日） 
　　多數社會民主黨黨綱之更改 
　　記者此篇通信丶意在叙述德國多數社會民主黨黨綱之變遷丶以推測德國將來之政局丶然欲知多數社會民主黨在德國左黨中之關係丶不可不先述現在德國左黨之情形丶德國左黨有三丶一曰多數社會民主黨丶二曰獨立社會民主黨丶三曰共產黨丶此三黨之基礎丶皆建築於工人階級之上丶惟多數社會民主黨丶主張重要產業社會化丶（如鑛山國有之類丶）獨立社會民主黨丶主張一切產業社會化丶（即一切產業皆歸國有丶）共產黨之主張丶則全與俄國一致丶故就三黨之主張而論丶以多數社會民主黨爲最溫和丶獨立社會民主黨次之丶以共產黨爲最激烈丶就三黨相互間之關係而論丶多數社會民主黨較與獨立社會民主黨接近丶故每次多數社會民主黨組閣丶皆必邀請獨立社會民主黨參加丶雖屢次皆爲獨立社會民主黨所拒丶然兩黨交誼丶終較其他各黨爲密丶又獨立社會民主黨之主張丶與共產黨之主張不甚懸遠丶其相異者丶共產黨主張加入莫斯科第三國際大會丶而獨立社會民主黨丶則極力反對之丶故獨立社會民主黨丶在德國左黨中丶旣不似多數社會民主黨之溫和丶亦不似共產黨之激烈丶常居於中和之地位丶多數社會民主黨所參加者丶爲第二國際大會丶主張緩進丶而舊日之國家觀念丶亦未打破丶爲世界社會黨溫和派之國際聯合丶共產黨所參加者丶爲第三國際太會丶主張急進丶在消極方面丶則主張大流血丶在積極方面丶則主張世界經濟統一丶爲世界社會黨激烈派之國際聯合丶獨立社會民主黨所參加者丶焉﹁兩個半國際大會﹂丶在一方面則反對第二國際大會之溫和政策丶與國家觀念丶在他方面又反對第三國際大會之流血計畫與世界經濟統一丶因其主張介於第二第三間丶故稱爲兩個半國際大會丶惟近來世界社會黨丶鋻於敵黨勢力日增丶非厚集工人勢力不足以抵抗丶又盛倡第二國際大會與兩個半國際大會合併丶本月各國社會黨首領丶在德國屢開大會丶即係籌商第二與兩個半國際大會合併之問題丶六月八日各國社會黨首領丶在佛蘭克開演說大會丶記者曾參與一次丶其講演者爲法國社會黨首領Ｌｏｎｇｕｅｅ丶（此君爲馬克斯之外孫丶）奧國社會黨首領ＡＤＬｅｒ丶瑞士社會黨首領　Ｇｒｉ　ｍ德國獨立社會民黨首領Ｌｅｄｔｂｏｕｒ丶英國社會黨首領Ｗａｌｌｈｅａｄ丶（此君臨時缺席丶）皆係一時名流丶演講後各黨首領又開會議丶開即係討論兩種國際大會合併之問題也。 
　　多數社會民左黨在德國政黨中爲最大最有勢力之政黨 
 
 

Page 7

 
 
++H>申報第二張 
　　丶自革命後屡握政權丶爲德國實際政治之指導者丶現在該黨對內則因加稅問題丶有將與獨立社會民主黨聯合之說丶對外則又有第二國際大會與兩個半國際大會合併之議丶是該黨勢力丶無論在國內國際丶皆將日見其雄厚丶故其一舉一動丶皆足以令人注意丶 
　　該黨舊日黨綱丶係該黨首領考茨基Ｋａｒｌ　Ｋａｕｔｓｋｙ手筆丶成於一千八百九十一年丶即世界上最著名之愛爾虎耳脫黨綱丶ＥｒｆｕｒｔｅｒＰｒｏｇｒａｍｍ內容分五大章丶（一）小工業之衰亡丶（二）無產階級丶（三）資本階級丶（四）將來之國家丶（五）階級戰爭丶每章之中丶又分小節若干丶祥論經濟政治之進化丶社會革命之手段丶約十餘萬言丶一以馬克斯之學說爲歸宿丶該黨奉行此種黨綱者丶已三十年丶自上次喀實Ｋａｓｓｅｌ全黨大會丶始有修改之議丶特組織委員會丶由ＡｄｏｌｆＢｒａｕｎ丶Ｃｕｎｏｗ丶Ｋｅｉｌ丶Ｐａｕｌ　Ｈｉｒｓｅ（此人係普魯士前國務總理丶）Ｈｅｒｍａｎ　Ｍｕｌｌｌｅｒ．Ｆｒａｎｋｅｕ（此人係前外交總長丶）ＭａｘＱｕａｒｃｋ　Ｒｏｂｅｒｔ　Ｓｃｈｍｉｄｔ（現任經濟總長丶）等擔任起草丶現在業已竣事丶將於今年九月苟兒里遲Ｇａｔｌｉｔｚ全黨大會中討論此事丶 
　　此次修改之重要丶不在其新加之條件丶而在其刪削之方面丶所有從前馬克斯由科學認只得來之理論丶幾乎一槪取消丶而專由實際上着想丶其最重要者丶如舊黨綱中之（一）小工業衰亡之自然趨勢丶（二）致貧之理論丶Ｄｉｅ　Ｖｅｒｌｅｎｄｕｎｇｓｔｂｅｏｒｉｅ（三）馬克斯之難關理論ＤｉｅＭａ　　ｉｓｔｉｓｃｈｅ　Ｋｒｉｓｅｎｔｈｅｏｒｉｃ（四）階級戰爭理論丶（五）唯物史觀之自然趨勢等等丶皆一併取消丶 
　　舊黨綱中之最重要者丶即生產機關之社會化丶三年以來丶該黨鋻於俄國集中制度之失敗丶故此次修改丶主張用一種﹁社會主義式共同經濟組織丶Ｓｏｚｉａｌｉｓｔｉｓｃｈｅ　Ｇｅｍｏｉｎｗｉｒｔｓｃｈａｆｔ以代資本式經濟制度丶論者多謂此種主張丶大有復返於烏托邦社會主義之勢丶 
　　又新黨綱無一語論及階級戰爭丶甚至於﹁工人階級﹂Ａｒｂ 
ｅｉｔｅｒｋｌａｓｓｅ一字丶皆易以﹁工作國民﹂Ａｂｅｉｔｅｎ　ｌｅｎ　Ｖｏｌｋｅｓ二不字丶關於勞農專政之意義丶亦極不明瞭丶此次新黨綱變動旣如許立大丶不但左派右黨加以嚴酷批評丶即該黨自身意兒丶亦復未能一致丶故起草員Ｑｕａｒｃｋ主張暫緩發表丶 
　　獨立社會民主黨之機關報名﹁自由﹂者曾對於新黨綱加以批評丶略謂舊黨綱之理論部分丶因工業農業今昔情形之不同丶誠有修改之必要丶然此次之修改丶若以社會主義之眼光觀之丶則甚難滿意丶因新黨綱對於一切社會主義之問題丶皆未與以社會主義之答案丶較之舊黨綱並無進步云云丶觀此則左派中之獨立社會民主黨丶對此新黨綱不滿之意丶已溢於言表丶至於共產黨丶則素以馬克斯之嫡派自居丶（第三國際大會即自命爲馬克斯之正統派）對於此種推翻馬克斯理論之新黨綱丶當然更不贊成丶惟多數社會民主黨在德國究係多數黨丶且握政治之樞要丶一旦此種新黨綱通過該黨黨會丶則德國經濟組織及改革方法丶均將大改舊觀丶此則可以斷言也丶 
國內要聞 
[北京通信] （般） 
　　外交上之大變化被處分之大警報 
　　自華府會議發生丶朝野上下丶異常重視丶所謂討論會商榷會後援會同者會各團體聯席會者丶如潮而起丶莫不對於華府會議丶爲國民意見之表示丶以期於外交上之危局丶得有轉　丶然一般人揣測丶實覺以國外國內之趨勢丶恐只求免於被處分已非易事．蓋自預備會之說盛傳後丶美雖反對丶而英美日實巳暗中協商丶見於倫敦方面之報告丶無何而日美間之耶普島懸案丶忽得諒解丶先告解泱丶則其對於我國問題丶亦必有所協議丶從可知也丶果也十日之內丶有連續而來之兩問題丶明明爲外交上之大變化丶國際上我國之危機丶於皮益顯著矣丶 
　　華府會議丶日前即據路透電所述丶將有所謂日程丶然亦在糢糊影響中丶乃十三日下午施使忽來密電丶報台美國方面丶已發表議事日程六條丶分中國西伯利亞委任統治各島之三部丶而附以各項處理之上張丶（內容已見報載不複述）同時美使館方面丶亦得有同樣之訓電丶至於今日則美使已將全文照會我外交部丶此訊傳出丶羣衆駭然丶以爲我被邀請爲太平洋岸之一員丶而此項日程丶則儕於西伯利亞及委任統治地方丶竟成爲被處分着丶不鐲我所擬之提案丶無從自提丶且即令到會丶亦不過聽人處分丶失其國際上平等之地位丶政府中人因此亦多不平丶某閣員竟謂如果依此日程丶則我國代表尙未成行丶竟可不必前往列席丶但外交當局之所猶豫者丶㈠以美使服會中對此日程丶加以﹁試擬﹂二字丶似尚非確定之案丶或者可以磋商丶㈡以美國於我丶向多援助丶今如因此未定之日程丶而拒絕美之邀請丶恐感情旣傷丶將無一爲我助者丶然關於㈠之問題丶則彼照會中並無徵我同意之語意丶有無轉圜丶尙未可料丶關於㈡之問題丶則美旣擬此日程丶其援助之程度丶亦從可知丶故現時政府中人丶對於此事丶確有中道徬徨莫知所適之概丶今晚外交部開緊急會議丶從事决定態度之討論丶以便明日提出閣議丶然如何决定丶迄作此函時丶尙未探悉丶但開已决計公布日程丶供國民研究而已丶 
　　魯案之直接交涉丶自上星期三（七日）日使突遞說帖丶政府對此尚無允拒之表示而各方面反對之電丶已紛至沓來丶外交當局在八日閣議丶已擬將說帖發表丶藉徵人民之意向丶但依國際手續丶公布一層丶必先得日本同意丶或兩國同時公表丶而自徵詢日使以後丶日使以請示東京答丶而迄於昨日尚未得回電丶咋日忽又來照會丶將第八項之內容改爲八九兩項丶外交部旣决定以公布爲卸責之地於是又電駐日胡使丶探詢日政府態度丶對於公開發表一層丶意向如何丶故公布之期屢訛丶而是否能以公布丶又成問題矣丶前數日批評日案者丶謂日人實欲在華府會議席上丶有所藉口丶故顏惠慶在閣議發言丶謂如不允交涉丶恐我提出華府會議時丶日人以彼交還而我不與議爲藉口丶如允交涉丶又爲全國人民所不許丶然同時又有已得英美諒解丶英美將出任調停之說丶傳自日人消息中丶自華府日程發生丶而日人之傳說丶又令人自疑而轉信丶當局對此之無辦法丶又與最近發見之日程案同也丶愚亦此中懷疑之一人丶曾質諸某外交家丶依彼所推論丶則與愚前述之疑點頗相脗合丶彼謂此次太平洋會議丶實以對於我國爲主要之問題丶在美初邀請時丶日人方極皇恐丶百般用其外交手腕丶以求日美間先有協商丶憶昔凡爾賽會議時丶日人以人種差別案抵制魯案丶美之助我丶遂未能澈底今則兩月以來丶日人常表示魯案不提出及共管我國之說丶而耶普島案即於此聲中解决丶日人且有讓步丶而山東案即繼續向我提出丶而議事日程丶又隨以發表丶則彼等互有諒解丶實爲意中之事丶恐我國國際上獨立之地位丶將由此斷送也云云丶此誠我國之一大變故矣丶（十四日） 
[魯案節略發表之經過]  
　　自日使小幡奉日本政府命令丶於七日下午五時正式向我外交部提出魯案直接交涉條件後丶我國方面丶本擬將該條件及該案之始末丶即日發表丶以照國際慣例丶須取得日本同意丶遂與小幡商議此事丶當時小幡公使亦允即日電達該國政府丶而日久未得回電丶顏總長以此事關係我國甚大丶急欲發表丶遂於十二日往催小幡丶詢以彼國政府之電丶究曾覆到與否丶小幡謂丶明日當可接到丶不料至前日（即十三日）該公使猶未接到回電丶顏總長焦急異常丶正欲再催小幡公使丶適作日（十四日）係星期三丶爲外交部照例接見外使之期丶小幡公使亦於正午赴部丶顏總長乃又面催該使丶務必早日發表丶倘日本再行遲延丶惟有由中國先行發表丶小幡氏遂允儘待今日（十五日）正午十二時丶至期無論接到日政府覆電與否丶准行發表丶今日外部乃將節略內容丶以半公式發表丶間日本所提之原件爲覺書性質丶名曰丶﹁山東善後處置案大綱﹂（原文已錄昨報從略）經外部譯爲節略丶又原案係八欵丶嗣日使聲請以第八條之第二項分離丶作爲第九條丶僅加一數目字丶計成九欵丶現外部業飭秘書廳將原說帖譯成英法俄日四項文字丶分送中外各報同時發表丶並聞外部發表後之手續丶計分三種丶（一）通電各省督軍省長及駐外各公使丶咨詢其對於此案意見丶請其迅行電覆丶（二）通電各省省譏會各法團丶咨詢意見丶亦請迅即電覆丶（三））徵求全國在野各名流丶對於此案意見丶俟彙集後丶再决定方針丶昨日下午八時丶顏外長并在外交部大樓丶宴請汪大燮孫寳琦熊希齡周自齊葉恭綽梁士詒梁啓超等共十餘人丶藉以交換意見丶 
[京學界對魯案將有大表示]  
　　北京學生聯合會丶因山東問題丶外間有政府頃向直接交涉之說丶日前曾派代表何玉書林幾二人赴外交部謁顏惠慶丶所有探詢丶當由該部熊秘書接見丶代表等即詢政府對魯案方針如何丶熊秘書謂政府方針丶注意日本與美國之交涉若何丶如日本提出直接交涉丶事前已得美國諒解丶則我國雖將山東問題提出太平洋會議丶恐亦無　何效果云云丶辭氣之間丶頗露政府偏於直接交涉之傾嚮丶該代表等甚不滿意丶十五日上午十時丶北大學生在法科大禮堂丶特開緊急大會丶到者約七百除人丶由鄢祥禔主席丶首先報告敎潮經過之大要丶隨即提出山東問題丶略謂兩年來國民因反對直接交涉丶不惜種種重大之犧牲丶今日本又提出直接交涉丶從各方面觀察丶政府確有直接交涉之傾向丶時機緊迫丶國民不能不奮起力爭丶北大同學爲五四運動反對直接之中心丶尤小能不有所表示丶敬請大家發表意見丶當由周長憲詳述不能直接交涉之九大理大丶復提七項辦法丶㈠舉行游街大會丶㈡組織講演團丶㈢發起國民大會丶㈣上呈政府丶請從速表示拒絕直接交涉丶㈤通電全國丶請各團體一致反對丶㈥發表對內宣言丶表示態度丶警告主張直接交涉者丶否則以國民公敵視之丶㈦發表對外宣言丶請各國主張公道及正義丶黃日葵李駿胡澤等相繼發言丶均主張將上列辦法丶即日實行丶楊惠生主張發行一種定期印刷物丶專記載關於山東問題一切事件丶以引起國民注意丶討論終結丶由主席將七項辦法付表决丶全塲一致通過丶並議决即日提交學生聯合會丶旋討論補考問題丶即散會丶 
　　又午後五時丶學生聯合會在高師開會丶到者有十餘校代表丶由何玉書主席丶首報告日前派代表赴外交部談話情形丶隨將山東直接交涉問題付討論丶先表明態度丶全體一致極端反對直接交涉丶旋討論對付方法丶高師全紉仁主張結隊赴外交部請政府表示態度丶拒絕直接交涉丶法專周茹芝主張先派代表前往丶當議决於星期六午前十時全體代表並約集各女校代表齊集北大法科丶．再往外交部丶嚴重質問丶請政府拒絕交涉丶隨將北大鍾少梅提出之該校大會議决案丶上書政府丶通電全國丶發表宣言各項通過丶又議决以講演游街等項爲第二步辦法丶次對於太平洋會議及其他問題丶以時間太晚丶略有討論丶即散會丶 
[美政府送致太平洋會議日程]  
　　當局正在討論應付方針 
　　太平洋會議之議事日程丶業由美國政府於十日下午丶電知駐外各使丶轉告各駐在國丶其原案共分三部丶第一中國之部丶第二西比利亞之部丶第三委任統治各島之部丶而關於中國與西比利亞兩部丶各分兩節丶一原則丶二原則之適用七條丶聞外交部先於前日接得駐美施公使來電報告丶十二日美使館將此項日程送致外部丶其照會略謂丶﹁關於將至之華盛頓會議丶曾由芮德克君於一九二一年八月十三日丶將美國大總統文啓照送貴國政府在案丶茲本國政府願於討論太平洋及遠東間題會議之議事日程丶作試擬之提商如在丶相應照達貴總長丶本公使與有榮焉丶太平洋及遠東諸問題丶㈠有閣中國之各問題丶第一丶應適用之各原則丶第二丶其適用項目丶甲丶領土上之完整丶乙丶行政上之完整丶丙丶門戶開放丶商務及實業之機會均等．丁丶　與權利丶專利丶經濟上之優先特權丶戊丶各鐵路之發展丶連同有關小東鐵路之計畫在內丶己丶優待之鐵路運價丶庚丶現有之各種成約之法律上地位丶㈡西伯利亞丶（分節相類）㈢委任統治各島丶（如各問題未經先期解决則列入丶）各種成約之法律上地位一項下丶深期得有機會丶以討論各項未决問題之關於將來可發生權利要求之各種成議之性質及範圍者丶本公使謹將乘此機會丶再向貴總長表示至崇之敬意丶一九二一年九月十二日丶舒爾曼﹂十三日下午四點丶美使又赴外部丶說明此爲美國試擬議案丶其中不無可商丶當局接到此項公文丶以美使文中雖有試擬字樣丶然實際上究有處分我國之嫌丶關係至鉅丶十四日顏外長即在部中召集外交緊急會議丶經顏氏報告付衆討論對付辦法丶聞主張分爲兩派丶（甲）派主張先電施使丶囑查該項議程丶是否確定丶如果確定丶則我國謝絕參入該會丶以免受會議上之處分丶（乙）派以我國國際上丶自與日本發生轇轕丶外交殊感困難丶年來美對我國頗多表示好意丶若再與美拒絕丶則將更多痛苦丶主張如美國所試擬之議案丶或可有商丶則亦可以承受丶俟將來在會議席上再爲打除之方法丶顏氏亦主後說丶討論終日丶不能决定丶結果决在次日閣議席上丶提交討論丶十五日星期四爲閣議例會之期丶靳及各閣員均於十二時二十分入席丶是日並無普通議案丶當由顏外長提出討論丶關防嚴密丶無從詳悉丶惟聞多數意見丶以中美友誼素篤丶美國此種擬議丶或非本意丶仍應以和平鎭靜之態度丶探查究竟丶設法挽回丶總以不傷感情有益事實爲惟一之目的丶至其斡旋辦法丶仍由外部密電施顧兩使負責進行丶又外部十四日緊急會議之後丶即由部電致駐美施使丶囑其查明美使送來之試擬議案丶是否確定即復丶以定對付方鍼丶據聞施使自十三日報告美國試擬議程電後丶前昨兩日又陸續有電來京丶內容未悉 
[外交部招待伍特將軍之程序]  
　　美總統因太平洋會議開會在即丶所有對於遠東問題丶並應將新政策早日决定丶故月前特派伍特少將乘便來華丶作爲考察專員丶我國駐美公使以其關係我國前途丶至重且大丶當經來電報告外交部丶外交部即擬具說帖丶提交國務會議議决丶由財政部籌撥洋一萬元丶以爲優待經費丶聞駐京美使館近接確訊丶據稱伍特少將曁隨員七人丶九月十日聞斐丶十六或十七日抵滬丶十八或十九由津浦乘車北上丶該少將預定程序丶擬在北京勾留五日丶以第一日及第二日爲承受中國政府接待之期丶其餘三日丶則留爲少將摒擋私事丶茲探得外交部預算招待程序單如左丶九月十九日或二十日伍少將到京丶住北京飯店外交部派參事上行走王麟閣·陸軍部派纂譯官王家鸞·赴滬迎迓丶二十一日上午十一時拜外交總長丶十一時二刻拜晤陸軍總長丶十二時謁見總理丶十二時二刻赴總理午宴丶下午三時游覽頤和園丶八時赴外交總長晚宴丶二十二日上午九時游覽武英文華三大殿丶十一時二刻丶謁見總統丶上午三時赴總統午宴丶下午三時游覽三海景山天壇丶八時赴陸軍總長晚宴丶並觀劇丶二十三四五日摒擋私事丶并受美使曁留京美僑宴請等事丶 
[京教育界又起索薪風潮]  
　　京師八校教育風潮丶自開課以後丶世人咸以爲已告結束丶不知此次風潮惟一原因之經費問題丶迄今猶未解决丶昨日（十四）上午九時丶八校教職員代表丶特在美術學校開臨時會議丶討論此事丶首由主席尹炎武報告云丶七月分經費丶前日（十二日）代表等質問敎次馬振五氏丶彼曾當面聲明丶可以即日發出丶惟交部公文丶則不必發出丶因事實上已自八月分起丶由交部直接交付敎部丶詎昨日馬氏對校長之言丶則又謂七月份經費丶分文未有丶節前能否發出丶彼亦無把握丶且聞八月份經費丶係張交長以私人名義借來之欵項丶並非交通部之欵丶故交通部决不能正式發出公文與敎育部丶此項消息甚確丶果如此則非目下經費有無着落問題丶實八校生死問題丶同人應如何設法丶請公同討論云云丶僉以同人等此次上課丶係以交部公文正式送到敎部爲惟一條件丶今此項公文丶旣勢不能發出丶則同人等之目的丶可謂完全未達丶八校前途誠堪悼借丶而馬教次屢次食言丶不知信義爲何物丶實屬有玷民國官紀丶當此節關緊迫丶何能置而不問丶即能置此於不問丶而交部公交丶若果不能發出丶則九月分發費之期丶轉瞬即屆丶彼時乂當如何丶同人等爲八校前途計丶勢須尋一下落乃可丶遂决定於散會後丶由主席及各校代表一人丶同往教育部丶而質馬氏究竟如何辦理丶至十一時散會丶各代表遂往教育部丶馬鄰翼出見丶首由女高師代表錢秣陵質問馬氏云丶前次先生允於即日發七月分經費丶何以至今尚不履行丶馬答以財部本向銀二籌備一筆鉅欵丶預備渡節之用丶不料中途發生枝節丶遂致七月分經費亦無着落丶惟據潘部長面允竭力籌措丶或可發給半月經費丶代表等堅以節前發給七月分經費丶係政府最後之展期丶今又爽約丶某等實難負責丶請馬先生速向政府催索丶務將此欵於今日午後分發各校丶我等即在西客廳坐候丶馬亦首肯丶並云當立即派人至財部領取丶代表等遂在西客廳等候丶約至下午四時丶仍杳無消息丶馬氏又復出部丶無人可以接洽丶不得已乃同往法政專門校務討論會丶向各該校長索討欠欵丶經專法校長王維日電詢馬氏丶告以現在敎職員代表在此坐候領薪丶八月節前發薪之說丶係次長一再向各校長聲明者丶次長事前如毫無把握丶當時即不應定期丶他姑不論丶今日究應如何辦理丶務請次長設法丶免致校長爲難丶馬謂頃得財部消息丶有向某某兩家銀行暫借十一萬元先發半月之說丶不過此欵須俟晚間八時始能定局丶王云丶現已四鐘丶明日銀行只營業半天丶若今晚定局丶明日取欵丶恐來不及丶似仍以今日發出爲是丶現當囑各校會計到教部會計科坐領丶馬云丶並非教部有意爲難丶乃財部不給錢丶王云丶係因時間關係丶似以今日辦理爲妥丶當王與馬打電話時丶各校代表均在外旁聽丶遂紛紛轉囑各校會計處派人前往教部坐領丶而各校代表復又羣趨敎育部堅請馬氏來部會晤丶洎候至晚間十時丶馬旣未來丶而坐候領欵之各校會計丶亦復渺無消息丶遂各散回本校丶聞敎職員决定今早八時丶召集開緊急會議丶共謀對付方法丶 
[旅京蘇人之廢督運動] （市隱） 
　　旅京蘇人於去秋李純出缺時丶曾大倡廢督之論丶政府始終以敷衍出之丶初以齊燮元代理蘇督丶繼以齊燮元署理蘇督丶問其故丶則日代與署無別丶日後裁缺丶仍易易耳丶乃時僅半載丶而蘇督明令實授丶齊已由署而即眞矣丶旅京蘇人丶爰於日前開同鄉會幹事會於省館丶議定上呈府院丶請收回成命丶並將蘇皖贛巡閱使曁江蘇督軍兩缺分別裁撤丶原文如下丶爲呈請事丶竊謂近時軍閥丶以民政區域丶爲其駐軍範圍丶最足以妨害民政障丶礙自治丶其流弊之大丶有識者論之詳矣丶前蘇皖贛巡閱使兼江蘇督軍李純去歲身故出缺丶在京及旅外各蘇民丶僉謂排除自治之阻力丶應乘此最好事機丶裁去巡督兩缺丶庶乎其可丶函電紛馳丶鄉評一致丶旅京蘇人丶遂開會集議丶本此羣衆意思丶推舉代表丶晋謁崇階丶瀝呈聰聽丶當時皖贛同鄉會丶亦有同一之請求丶當蒙總理接見代表丶說明李督新逝丶人心未靖丶暫派代理丶藉以鎭撫地方丶稍緩再行議裁丶各代表以總理身任國計丶所言必能負責丶即經佈諸鄉里丶囑以稍安丶詎問答之口唾未乾丶署督之命令遽下丶各鄉人聞命惶駭丶復推舉代表丶再詣階前丶呈請踐諾丶即蒙派員代見丶告以改代爲署丶乃爲當其局者暫時予以一種體面丶與日後裁缺事丶不發生連帶關係丶代表等疑信參半丶要求速提裁缺之議丶代見人員丶許爲代達丶代表等惟有自憾力薄丶姑告鄉人而已丶從此日復一日丶有如望歲丶月復一月丶徒歎望洋丶豈知疑慮方深丶忽聽重頒甲令丶蘇督與皖督同時即眞丶數日間消息徧傳遐邇丶齊督聞眞除而色喜丶蘇人持　鼎而欷歔丶自治前途丶宵行愈遠丶沈災徧野丶尤恐彌深丶今則改署理爲實授丶前言竟屬虛無丶渴想成爲絕望丶代表等內慚輕信丶外受詰責丶徨徬迫切丶無以自明丶旅京各鄉人丶亦奔走相告丶共籌救濟丶詢謀之下丶惟有仰懇隆惠丶力踐前日丶即日收回成命丶並將蘇皖贛巡閱使曁江蘇督軍兩缺丶分別裁撤丶俾慰民望而重威信丶實於軍政民治兩端丶均有裨益丶理合呈請鋻核施行丶謹呈大總統國務總理丶江蘇旅京同鄉會丶 
 
 

Page 8

 
 
   
 
 

Page 9

 
 
   
 
 

Page 10

 
 
H>申報第三張 
國內要聞二 
[太平洋同志會之兩大表示（續）]  
　　更就第二義言之丶政治之爭丶何國蔑有丶其庄各國丶恒爲被壓迫者反抗壓迫者而爭丶雖有犧牲丶而得足以償其失丶故爭之結果丶恒使政治有向上之機會丶今我國則何如丶十數軍閥丶各以私權私利爲目的丶騙無辜之兵士丶斷送其性命於砲火丶而又波及無辜之人民丶死者枕藉乎溝壑丶曾不足以稍動爭者之憐憫丶川陜滇黔桂湘鄂軍民之死於爭者丶可築爲京觀丶而爭且未艾也丶十年洶洶丶徒以此十數軍耳丶此十數軍閥者丶誠好私鬥丶不難肉薄相搏丶一决雌雄丶何苦日騙無辜之軍民於死地丶向使我國猶是閉關自守之日丶則此等私爭丶不過如五季六代丶我民被其殃耳丶然今日萬國交通丶强鄰環伺丶即就太平洋會議而言丶關係我國前途者甚鉅丶豈容少數國人常此紛擾丶陷我國於萬刧不復之地丶夫國內之爭不息丶國且不國丶何能出席國際丶與人爭論短長丶諸公試閉目以思丶假令今年十一月太平洋會議開幕時丶而我國內亂益劇丶彼時助我者何以爲詞丶憾我者何等引快丶故本會誠欲國民上下丶各出全力丶以息爭端丶至息爭而後丶應如何解决時局丶則應聽諸國民公意丶非本會所能代謀丶此第二義之尤亟待於國民自助者也丶次之尚有一附帶之義丶應爲南方執政正告者丶南方執政諸人丶夙以民意爲標榜丶此次太平洋會議議起丶民意均謂宜一致對外丶而道路喧傳丶南方方向美國否認北方代表丶誠不知其用心何居丶本會非謂南方不應派代表丶但謂代表者代表中華民國丶旣非代表北方丶亦非代表南方丶故宜由南北二政府共同協商派出代表丶若南北各不相謀丶各派代表丶則中華民國在會議中丶顯然爲兩國丶使仇我者更有辭可藉丶而我代表在會議中發言之力丶亦較薄弱丶是非破壞北方丶直是破壞國家也丶若謂北政府爲非法丶而南政府爲合法丶此猶歷史上正統偏統之爭丶外人决不代爲平享丶適自暴其思想之卑劣丶國家之分裂而巳丶若謂南政府可以藉此機會得外國之承認丶則尤大謬丶前清政府非外國承認之政府乎丶而民意不承認之丶辛亥革命起丶推倒前清政府丶若摧枯拉朽丶故假令有人借箸代籌丶南政府亦應先求民意之承認丶則對於此次太平洋會議丶尤應與北政府協商派出代表丶反之果如道路所傳丶是南方對於國家而搗亂丶民意决不附之丶縱得外國之承認又何益丶且日人不嘗以我國分裂爲辭丶而欲擯我國之參加乎丶南政府果否認北政府所派代表丶不啻助日人張目丶國人將謂南政府受日人運動丶其又何辭自解丶此本會所欲爲南政府正告者也丶嗚乎丶時機危迫丶稍縱即逝丶惟有息內爭以謀對外丶拒絕直接交涉以存國命丶此二義者丶本會討論僉同丶以爲當務之急丶先此飛電宣言丶其關於中國在太平洋會議所以出死人生救亡圖存之計丶尙待精密研究丶而賡續貢獻於我國人之前丶唯我國人共鋻助之丶太平洋會議後援同志會叩元丶 
[湘鄂議和記] 吳佩孚由岳移駐沙市 
　　吳趙雖訂湘鄂暫時停戰辦法九條丶而正式和約丶久未開議丶雙方前線軍隊丶即不能早日撤退丶吳以川軍積極圖鄂丶急欲移其對湘之軍以對川丶故急於乞和丶趙因受各方攻擊丶亦思早告結束丶遂應吳請丶派其參謀長唐義彬交涉負仇鰲爲正式代表丶九日下午丶乘錦輝小輪赴岳丶十日抵埠丶午後四時許丶謁吳於江貞兵艦丶吳招待殷懃丶並留唐仇在艦晚餐丶餐畢吳袖出所擬和約六條丶交唐仇閱看丶唐仇當以關系重大丶須待研究丶始能作覆丶遂携歸錦輝討論丶爲修改如下丶㈠鄂贛兩省按照聯防舊約丶輔助湘省勵行自治丶㈡湘鄂贛共同治安辦法丶依照聯防舊約丶繼續進行丶㈢此次加入戰鬬之湘軍丶以兩個月爲期丶切實淘汰丶㈣長岳株萍兩路管理方法丶由湘鄂贛三省長官協商辦理丶㈤湘省軍民財政丶依照新定湖南省憲法丶切實整理丶㈥孫軍一師駐紥岳州丶以湖南省憲法公布之日丶即行撤退丶㈦孫軍駐紥期內丶凡關於地方用人行政司法及一切事宜丶毫不干預丶吳氏原文六條丶經唐仇二君改爲七條丶文字雖有修改丶辭意無大出入丶惟第四條原文丶爲長岳株萍兩路丶收歸交通部辦理丶第六條原文爲長江上游警備總司令孫傳芳丶駐兵一師於岳州丶候相當時機撤退丶經唐仇修改後丶與原意則有不同丶故十一日唐仇復至吳艦相商時丶吳對第四第六兩條丶認爲不合丶以爲長岳株萍兩路丶應歸國有丶至駐岳孫軍丶如以省憲公布之日即行撤退丶是等於未曾規定丶應當以湖南軍隊收束局面平定爲期丶並聲明直軍攻克岳州丶停兵不進丶北政府嘖有煩言丶故不得不駐軍於岳丶以敷衍政府面子丶然爲避奪取地盤嫌疑起見丶所部直軍丶槪行撤歸洛陽丶祗駐孫氏一師丶唐仇以此事關係匪淺丶不能承認丶遂約定暫行保留丶以候湘政府及湘團體之裁奪丶吳允諾丶並謂第四條亦俟後再議丶唐仇兩代表丶遂於十一日乘原輪返省復命丶至湘趙及各團體丶對此意見如何丶刻尙未探悉丶惟唐仇臨行赴岳時丶各團體一致請拒北軍駐岳丶且宣言湘省今後武器厥爲主義丶無論如何丶主義總不至消滅丶是湘人不欲北軍之駐岳丶於此可見丶現孫傳芳所部第二師丶已改編爲兩大支隊丶運往荊州丶僅留少數部隊在省丶是否願駐岳州丶以當湘省之衝丶尙屬疑問丶至直軍在湘境者丶已不下四五萬人丶目前軍事布置尚極周密丶吳氏撤歸洛陽之語丶將來實踐與否丶亦難預料丶惟華容方面之第八師已退歸鄂境石首公安各處丶醴陵方面之蕭安國方本仁兩部贛軍丶十一日亦退歸贛境丶所遺防地丶均由湘派軍駐紥丶沈鴻英所部桂軍四混成旅丶因無路可退丶亦表示願附中央丶刻正與吳商北附條件丶是湘鄂風雲丶至此可告段落丶吳以川軍返攻丶近又得手丶宜昌一城丶復再處於包圍之中丶夔巫以上大軍丶刻方陸續下駛丶觀其動作丶似將大學窺鄂丶深恐宜昌有失丶十三日又由岳州乘巡防艦赴沙市丶巡使行署丶亦暫移往沙市丶以便居中策應丶昨十四日督署已接到吳氏來電丶囑嗣後軍報丶即逕寄至沙市矣丶（九月十五日） 
[川鄂兩軍之戰况]  
　　川軍攻鄂丶初勢極爲銳厲丶本月四七兩日之戰丶鄂軍險要盡失丶宜昌危如累卵丶使非外領兩次調停丶鄂軍得以從容布置丶則宜昌早非鄂軍所有丶　至八日丶鄂省援軍大集丶即由趙榮華親率渡江丶向川軍猛擊丶雙方鏖戰甚久丶死傷甚衆丶九日晨丶川軍實力不敵丶始向南沱溪朱家坡等處退却丶蓋川軍自四日後丶業已改變計畫丶趨重陸路丶其任正面者僅潘正道一部丶兵力旣嫌單薄丶後方接濟丶亦不十分便利丶然仍在宜昌與鄂軍相持者丶乃欲藉是以牽掣鄂軍之兵力丶使不能兼顧丶九十兩日丶雙方皆按兵未動丶十一晨丶鄂軍於上游兩岸丶增加生力軍約一混成旅丶向前猛攻丶川軍自知不敵丶甫經接火丶即沿岸後退丶在江北岸者丶退至秭歸屬新灘丶在江南岸者丶退至巴東屬西茅坪丶是役川軍因係整師而退丶並未大受損失丶惟有一支隊渡江丶被鄂軍追及丶全遭溺死丶至盧趙告捷之電丶所謂俘虜幾何丶奪獲戰利品若干丶皆屬鋪張之詞丶未可盡信丶鄂軍十一日旣獲勝利丶晚間未加以戒備丶不料川軍是夜復來反攻南沱溪丶並另分一支隊丶抄襲黃牛山丶鄂軍倉卒應戰丶大爲失利丶所得各地丶全被川軍奪去丶損失軍用品亦甚夥丶至十二日丶援軍馳至丶川軍復又整師而退丶據某方消息丶潘正道部多鄂人丶鄂西地勢極爲熟悉丶雖後援缺乏丶而彈不浪發丶糧不虛穈丶要亦足以支持丶且其用兵計畫丶爲彼出則歸丶彼歸則出丶鄂軍疲於奔命丶雖近日迭獲勝利丶仍不敢乘勢前進丶且山徑崎嶇丶作戰不易丶施南鄂北丶又皆有川軍蹤跡丶以故不敢深入丶僅步步作戰丶步步爲營丶以期逐漸驅出鄂境丶據聞張沖所部丶以潘軍失利丶業由夔巫東下丶以爲潘軍聲援丶張部皆川軍中之最驍健者丶槍械亦異常充實丶若長驅鄂境丶鄂西局勢尚未可抱樂觀丶吳佩孚十日夜丶由岳乘楚振艦到沙市丶當在第八師司令部內丶召集軍事大會議丶以川軍節節進逼丶决任第二十四師長張福來爲總司令丶第八師長王汝勤爲左司令丶第十八師長盧金山爲右司令丶第八混成旅長兼施宜鎭守使趙榮華爲前敵總指揮丶實行武力對川丶聞已電陜馮丶共同出兵丶以收夾擊之效云丶（九月十四日） 
[李兆珍秘密接篆] 皖人有罷市對付說 
　　李兆珍已於十三日夜秘密入省接篆丶其敢與皖人宣戰者丶無非恃倪道烺輩爲奧援丶連日省城頓呈大亂將臨之現象丶如郵電局之派員檢查丶省署名預備水砲丶皖人已完全處於武力壓迫之下丶茲將前後情形丶詳述如下丶先是十三日晨丶各公團正在省敎育會開緊急會議丶忽有現任舒城縣知事柯逸丶前與各公團接洽丶大致謂李兆珍决以兩月爲期丶如省憲自治丶亦可由地方自行籌辦丶不加干涉丶並可輔助進行丶各界以柯爲李兆珍說客丶不待辭畢丶即重演驅逐鄭孝檉之手段丶柯逸見事不妙乃權時避匿丶下午兩句鐘丶省署馬步衛隊軍樂隊赴大南門外招商躉船歡迎丶惟時各界齊集招商碼頭丶甫至即被各界勸退丶衛隊長高定君隨將大轎抬回丶復有五旅一團二營丶約兵士一連丶荷槍實彈丶在大南門泰昌小輪公司丶用散兵線堵截沿江一帶丶各界派代表向兵隊長官丶要求不必干涉丶并謂此次拒絕李兆珍丶已經張督表示不加兵力擁護丶團長曹玉貴答謂丶民政上關係丶與軍人無涉丶此來係奉長官命令丶並爲私人感情起見丶即有衝突發生丶歸警察範圍丶遂將軍隊移駐小南門義渡局丶晚間大通班小輪抵埠丶卸去搭客丶旋即空船下駛丶人多莫明其妙丶究亦不能無疑丶詎料程炎勳及政界要人丶均潛行赴馬家窩丶李兆珍巳於是日八旬鐘僭抵該處丶程炎勳爲之畫策丶謂非至夜深不可丶夜半丶利濟滅去船上燈火丶慢車開至五里廟標營江岸丶一面派人向怡和洋棚借划船兩隻接下丶程等仍至招商碼頭丶佯爲歡迎李則潛乘人力車丶由小南門進城丶隨行僅五人丶李居中丶戴黑禮帽遮面丶且時值深夜丶燈光之下丶不易辨認丶招商碼頭猶在望眼欲穿丶不一時利濟鼓輪抵招商躉船丶羣起大鬧丶聲如雷動丶利濟故爲緩兵之計丶度李兆珍已入署丶始開輪上駛丶迨各界偵悉李兆珍已將省長印信取到丶時三句鐘矣丶當由帶來秘書起稿丶電呈中央蚌埠及各省報告接印日期丶清晨丶即委柯逸爲政務廳長丶十四日拂曉接印丶大紅告示張帖照牆丶轅門以內丶張燈結綵丶正在預備會客丶忽見各公團約千餘人丶將紙紥轎馬取置省署頭門丶如喪家模樣丶舉火焚化丶大衆初擬鬨進省署丶惟以手無寸鐵丶而軍警把守如鐵桶相似丶連閧數起丶不能撞入丶只得游街演說丶旋被警察衝散丶受傷十數人丶（現已赴地檢廳起訴）并有數女生失蹤丶敎育廳長張繼煦當向警廳程炎勳交涉丶詎該廳門崗警士竟不許大衆入門丶張廳長大怒丶旋允張曁各界代表八人入見丶程炎勳僅許代爲飭查丶並無結果丶李兆珍見各界義憤丶慮其衝入署內乃將警廳消防隊丶並相路救火會水龍四架丶安置省署大門丶儲水數十大桶俟各界到署丶即用水砲攻擊丶聞李程等已議决自十四日起丶下臨時戒嚴令丶夜間斷絕交通丶今日電局丶凡關於拒李電報丶一概截留丶各界派員赴九江拍發丶各公團方面丶亦在商會開會丶擬再勸告丶如無效丶准於十六日罷市丶再無效丶則罷稅罷工罷課丶激烈風潮丶恐爆發在即也丶 
[紀廣東太平洋問題討論會]  
　　昨十二晚太平洋問題討論會丶假座九曜坊敎育會議事君主席丶次請總統府郭復初君登壇演說丶極言太平洋會議關係我國之重要丶我國國民應對外有所表示丶母任外交當局之自由處置丶次復出主蓆引申郭君之意丶座中人士丶咸爲動容丶直至七時半始散丶聞該會中人丶以時機已迫丶擬於本星期左右開一聯合大會丶邀請各界蒞會丶籌商應付方法丶另一消息郭議員是日演說云丶此次太平洋會議席上丶日人必將從前二十一條件丶改頭換面丶輕輕提出丶今列强予以承認丶而別以山東問題丶或其他一部分之利益餌我國人丶我國人若與之分別討論丶便墮其玄中丶今須由我國民丶表示一種堅强態度丶無論日本持何種論調丶用何種誘迫丶均無非欲貫澈從前二十一條件之野心丶我國民始終一槪否認丶此爲我國存亡所關丶不可輕心掉過丶其次則南方自派代表丶不必理北方丶北方之代表丶不能望其爲國出力丶此亦一大關鍵丶後汪會長復將郭議員之說丶加以引申丶謂諸君切勿自謂今日國力不足丶甘聽强者魚肉丶須知年前歐戰議和簽字時丶我中國獨抗不肯簽字丶義聲震於寰宇丶其實非數代表之功丶蓋其時北京方面學生丶毆擊曹陸丶全國學生丶起而嚮應丶鬧得天翻地覆丶此消息傳至巴黎丶所以旅法人士丶亦攘臂而起丶主張公論丶當時鄙人與郭君俱留法丶目擊簽約之日丶學界工界人士丶擁衆抵大使館丶質問陸徵祥態度丶陸辭以抱病不見丶衆守候竟日丶陸使人出而宣言丶必擔任不簽字丶衆猶不去丶迨聞凡爾宮散會丶各國簽約畢丶中國不簽丶衆始散丶可知派遣代表丶不必求妙極一時之選丶但國民能造成一有力之輿論丶以爲代表後盾丶代表即可乘承而戰勝壇玷之上丶爲我國爭光吐氣丶願國人愼母以力薄自餒云云丶 
[杭州快信]  
　　省憲法會議丶今日（十七）議事日程丶㈠浙江省縣議會議員選舉法丶（二讀）（延前會）㈡浙江省省長選舉法丶（二讀）㈢浙江市鄉自治法草案丶（初讀） 
　　警廳因禁止慶祝省憲丶自昨日起派警荷槍實彈丶澈夜巡邏丶防務加嚴丶 
　　張一　前日抵浙丶庽法院街高等審判廳陳福民住宅丶盧督明日柬請在署晚讌丶聞張定二十月離杭丶 
　　敎育廳召集全省小學會丶議定十九日起丶假省敎育會開會丶簽到列席者丶今日已得范耀雯等一百八十七人丶省憲議員體育學校校長王犖毆傷案丶今日已訴請督署查辦丶未知如何結果丶 
　　青年會今日舉行音樂跳舞會丶來賓到者甚夥丶 
　　杭州惠迪銀行丶昨開董事會丶舉王竹齋爲董事長丶宓廷芳倪幼亭爲辦事員丶定下月初十開幕丶 
　　霪雨連朝丶杭城內外房屋坍塌者丶數見不鮮丶昨西大街造幣廠吳姓家丶又因屋倒丶壓斃男婦四口丶 
[南京快信]  
　　賑務處昨接北京江蘇會館來電丶報告籌募賑捐會定十八日開成立會丶推惲寳惠爲籌備主任丶 
　　嚴財廳長今日（十七）由滬返寗　　財廳昨又續委謝湘赴吳縣查勘水災丶 
　　全省典業秋季大會丶已於十五日閉會丶 
　　齊王兩長昨咨財政部略稱丶各省典業聯合會要求當票一項丶仍照前次部文自四元起貼用印花丶語似稍激丶情實可原値茲災患洊臻丶民力匱竭丶如能多留當商餘力丶亦屬安富濟貧之道丶似應照准丶以示體恤丶 
　　院電軍民兩長丶責成負保護外人生命財產之責任丶如有疏虞丶惟該管長官是問丶 
　　馬玉仁電軍民兩署丶報告淮泗匪已撲滅丶不日率隊回浦丶佈置防務後丶即來省請示機宜丶 
　　寧屬議員組織金陵俱樂部丶海屬議員仍維持地方協進會原狀丶將來選舉正副議長丶必有一番劇烈競爭丶 
　　奉天省議會通告丶巳選出白永貞爲正議長丶李樹滋范先矩爲副議長丶 
　　江西各界組織華盛頓會議後援會丶昨電寧垣各公團丶請一致共作後援丶 
　　昨日（十六）天氣奇熱丶至晚大雨傾盆丶城內柢凹處盡成澤國丶下關江水丶亦已上岸丶馬路均被淹沒丶 
地方通信 
[蘇州]  
　　縣署又委大批掾屬吳縣知事郭曾基蒞新後丶因積案甚多丶原有羅陳兩承審員審理不及丶已另加委金周兩承審丶以資清理丶茲因四承審員尙恐不敷丶昨又將司法助理員喻世芳費祥麟改委爲帮審員丶專審輕微各案丶業已呈報高等廳核准丶又另委顧榮昌許受衡秦曾釐爲行政調查員丶並將車坊警察分所長周申甫調充縣警察所勤務督察長丶 
　　郵局長挪欵被押唯亭三等郵局局長趙禹洲丶因吸烟賭博丶挪虧存欵丶事被蘇總局所悉丶即派稽查張某帶同郵務生於前日赴唯澈查丶當查得該局長挪虧匯票存欵七百八十四元丶即由張稽查將趙禹洲交由該處警所管理丶一面遣郵務生來蘇報告總局派人接替丶昨日已由　亭警所備文派警將趙解送吳縣公署押追訊辦矣丶　　常熟管獄員易人江蘇高等檢察廳長許受衡丶近以常熟縣管獄員馬鈞丶以縣佐分發浙江任用丶理宜改委接辦丶昨特委任孫士徵署理並令尅日前往任事矣丶 
[鎭江]  
　　發欵趕放急賑鎭屬揚中金壇溧陽三縣丶大水爲災丶田廬人畜丶盡遭淹没丶哀鴻遍野丶現經王省長撥發各該縣賑欵丶每縣一千元丶以拯災黎丶 
　　運河水勢泛漲江北一帶丶運河水勢丶澎湃異常丶三壩齊開丶水仍未退丶現在高郵水誌已漲至一丈八尺以外丶近復繼以霪雨丶來源益旺丶河湖相連丶東堤岌岌可危丶河工總局擬電請省署丶續開昭關壩丶而下河興泰鹽高寳東六縣鄉民丶聞此消息丶以此壩一開丶下游立成澤國丶連日紛至昭關堤上丶請求保壩丶人山人海丶听夕不離丶不知如何解决也丶 
[南通]  
　　會議續征清綢經費瞿知事以通如等縣清鄉經費丶已奉省令自十年分起停止征收丶可否先其所急丶仍舊帶征丶撥作今冬明春工賑之用丶或另議勻撥他項用途丶特致函各法團議復定案丶各法國很函後丶謂此事關係全縣人民擔負丶應否照原數續征丶及用途如何支配丶必須自治敎育農商團體丶會同議復丶方足表示鄭重丶特於昨日（十四）召集各界代表丶就總商會集議丶僉謂此項經費丶本附丁漕帶征丶本年上忙已收丶下忙有連帶關係丶未便停止丶仍請縣署查照原案續征丶撥充地方水災工賑之用丶俟災賑辦竣丶再將用途另議支配丶 
　　潮災救濟會組織成立本縣張嗇庵昆仲丶鋻於夏秋風潮爲災丶創議組織潮災救濟會丶籌辦工賑丶已於昨日（十四）就總商會召集各界代表﹂會議辦法丶選定職員丶正式成立丶正會長爲張鎭守使丶副會長爲瞿知事張退庵張孝若丶文牘部爲馬息深管石臣費範九丶會計部爲徐孝先丶郭錫純王捷三丶調查部爲薛郢生馬小村鞠蒂芳丶工程部爲孫錦章張望三徐明遠宗渭川丶此外地鄉紳耆丶皆延任稽核事務丶此次重在工賑丶故勸募捐欵丶極爲重要丶特指定水利會總商會爲收欵機關丶淮海銀行爲存欵機關丶隨時支付丶 
[奉賢]  
　　縣紳電省報災南京王省長崇鋻丶奉賢自入夏以來丶亢旱兼旬丶禾棉已形減色丶迨秋後又起颶風丶迭遭打擊丶損折尤多丶方冀天心悔禍丶稍獲收成丶藉資補救詎丶自上月二十七日起丶連朝霪雨丶至今未已丶水漲沒踝丶幾成澤國丶花鈴霉爛無遺丶禾稼同歸於盡丶橋梁塘岸泰半沖毀丶牲畜漂沒丶交通斷絕丶小民嗷嗷丶秋收絕望丶災情奇慘丶爲數十年所未有丶爲特迫求鈞長丶迅賜派員勘騐丶立放急賑丶減蠲租賦丶以拯災黎丶不勝激切待命之至丶奉賢縣士紳國會議員孫熾昌等敬叩丶 
雜評一 
[皖人拒李風潮] （默） 
　　皖省前次蹂躪學生之慘劇尙未了結而第二幕之慘劇又將開始皖人何不幸而常陷於擾擾之中又何不幸而竟無法以解决此擾擾之時局 
　　皖之禍根中於倪派勢力之深固由是而武人而官吏而士紳而政客議員無一不被倪氏勢力之薰陶故其難之發也不僅一方面之問題而各方面皆有所牽涉其解决之難自在人意計中皖人旣無力以自解决而中央又非特不爲之解决且從而予以擾亂之導線使增益皖局之糾紛如今日任李兆珍爲省長人人皆知爲倪派之活動中央爲安定皖局計理宜拒絕其請乃竟毅然違反皖人公意力助倪派勢力之成功皖人雖懦寗肯久屈於倪派勢力之下則其不惜擲重大犧牲以拒李固爲勢所必然之事而中央亦從此自絕於皖人矣皖人誠苦痛中央亦豈有利哉 
 
 

Page 11

 
 
   
 
 

Page 12

 
 
   
 
 

Page 13

 
 
H>申報第四張 
自由談　家庭週刋第六號 
[論婦女處家應具之道德（下）] [  傅紹先]  
　　儉。。儉。。美德也。。史佚有言。。動莫若敬。。居莫若儉。。蓋人必恃所入以爲生。。若濫用無度。。其所入者。。不足供共所出。。勢必置德義於不顧。。而爲非分之營求。。於是欺詐偷盜等惡行爲。。皆緣之而生矣。。顧儉。又非吝之謂也。若持斗提秤。。斷斷然與負販小人較錙銖。。爭斤兩。。或見饑寒貧苦之人。。雖一襲破衣。。一甌粗糲。。而亦不肯施與。。斯眞謂之吝耳。。吾所謂儉者。。乃在節過度之糜費。。以供正當之需要。。雖境遇地位。。人各不同。。而所以爲儉之道。。亦不無稍異。。有出之富家以爲儉者。。而在貧家以爲奢矣。。有出之貧家以爲儉者。。而在富家以爲吝矣。。要之。衡情酌理。。能不失乎中道。。方爲貴耳。。我國婦女。。恪守儉約者。。實所罕覯。。而習於奢侈者。。乃什居八九。。往往衣飾之微。。動費千金。。綾羅　不足。。益以錦繡。。金銀猶不足。。加以鑽石。。他如出必車馬。。居必華厦。。糜費父母勞苦之蓄積。。增重夫壻贍養之擔負。。而毫無顧恤。。抑若非此。。足以損及其人品格者。。悲乎。我嘗見有若干人。。竭蹶不遑。。家破產蕩矣。。深願我良好高尙之女子。。引爲殷鑑。。而力疾戒之。。 
　　孝、際茲非孝之聲。。喧騰於人口。。而吾乃敢甘冒不韙 
。。力排衆議。。以爲此言者。。亦非無故。。蓋人之所以不失爲萬物之靈者。。以其有良知在也。。人旣有良知。。則試思吾何以有此身。。又何以能存此身。。謂非受父母養育之賜而誰賜耶。。吾人幼時。。飢不能食。。寒不能衣。。爲衣以衣我。。爲食以食我者。。父母也。。吾人幼時。。口不能言。。足不能行。。敎導我使言。。扶掖我使行者。。父母也。。不寧惟是。。吾人有疾。。爲父母者。。求醫問卜。。徹夜看護。。及長。又爲擔任學費。。使吾人入學校。。受敎育。。父母之恩。。重且大也如此。。而謂子女長成後。。可以不孝事其親。。天下恐無是理也。。况父母愛子。。純由天性。。又豈僅義務二字所能盡之耶。。彼主張非孝者。。是直率人而入於禽獸也。。世人不察。。貿貿然附和之。。是又不啻助桀爲虐矣。。孝親之道。見於典籍者。。雖有多端。。吾今約皿言之。。分爲兩種。。曰養體。。曰養志。。調其飮食。。安共寢處。。娛共耳目。。護其疾病。。是謂養體。。恪遵訓誡。。篤守家風。。贊翼父母之嘉行。。繼述父母之遺志。。是謂養志。。二者不可偏廢。。且不特在家。。對於父母宜如是。。即出嫁後。。對於翁姑亦宜如是。。 
　　慈·母之於子女。。固無處而不用其慈。。然慈非溺愛之謂。。世人輒誤解此意。。以溺愛爲慈。。往往見子女有偷盜之行爲。。心明知其爲非。。而不忍加以阻止。。或見子女有欺騙之舉動。。反暗賞其小智小慧。。而欣然加以讚美。。養成貪婪刁詐之惡習。。敗壞廉潔誠實之美德。。莫此爲甚。。昔管子冇言曰。。慈以敎養。。是慈本含敎養之義。。爲人母者。。敎養失方。。即失其所以爲慈。。故當子女幼時。。爲母者自應盡其保育之職。。舉凡子女之飮食·疾病·行動·寢處。。均須刻刻經心。。時時留意。。即子女長成後。。亦當常施督責。。但不可過嚴。。致傷。。感情。。亦不可過縱。。致墮其學行耳。。 
　　愛·明徐皇后曰。。仁者。無不愛也。。一家之人。。雖分有親疏。。然同屬一源。。尤宜無所不用其愛。。吾曩常謂和樂之家庭。。皆以愛之一字爲基礎。。蓋一家之中。。夫妻之間。。必各相愛。。方能休戚相關。。苦樂與共。。兄弟姊妹之間。。必各相愛。。方能互相扶助。。互相勸勉。。娣姒姑嫂之問。。必各相愛。。方能不互相仇視。。不互相譏誚。。主僕之問。。必各相愛。。方能爲主者聯之以恩。。責之以義。。而爲僕者恭敬從命。勤愼服勞矣。。反是。彼此均無情感。。欲望共融洽無問。。自屬難事焉。。 
　　以上所述諸德。。雖對於處家之道。。未能賅括。。然窮行實踐之。。亦足以爲淑女·良妻·賢母也。。 
[婆媳列傳（家庭苦惱史之一）] [  瞻廬]  
　　（六）虐媳致死之惡婆 
　　家庭以夫婦爲主體。。婆媳本無同居之必要。。而吾國社會中。。偶聞婆媳析餐。。輒詫　咄咄怪事。。而身爲阿婆者。。又橫梗﹁阿婆勢﹂三字於胸中。。泰山壓卵。。成爲積習。。於是乎種種慘史。。因之而起矣。。歷來虐媳致死之案。。層見疉出。。不勝枚舉。。禿我毫尖。。未易寫盡。。究其致死之由。。大別爲三。。死於毒刑。。一也。。死於自裁。。二也。。死於氣憤　。。三也。。由前二說。。婆之罪狀已著。。媳家訴之於理。。自有法律制裁。。不難稍平死者之憤。。由後一說。。則積憤成病。。因而致死。。媳家縱抱不平。。亦惟有一塲閧鬧而巳。。訴之於理。。固不足以證實其婆之罪狀也。。余童年時。。有某鄉惡姑。。以毒刑斃其養媳。。鄰舍不平。。執而訴之於官。。官判惡姑以站籠站斃之刑。。執行前數日。。罰令惡姑荷校游街。。觀者如堵。。余亦與焉。。惡姑過市時。。兩旁婦女。。交口唾駡不止。。亦足見人心之嫉惡矣。。又同里某姓媳。。不勝其婆之虐待。。遽仰藥死。。媳家諸姊妹。。大興問罪之師。。以兩人挾持死屍。。環行室中一周。。謂如是則寃鬼有靈。。必向其婆索命也。。旋又出鐵索。。鎖共婆於死屍足上。。謂如是則不出一月。。其婆必隨媳而至地府也。婆雖受窘。。卒以親族代爲緩頰。。未曾涉訟。。後亦無他恙。。可云幸矣。。又某姓媳受婆虐待。。鬱鬱成　症。。未及一年。。竟致殒命。。媳家與婆交涉。。婆大言曰。。媳婦死於病。。乃將以阿婆抵命耶。。媳家無如何。。僅於輓聯中洩其不平曰。。﹁弱媳如風中弱絮。。威姑有天大威權。。﹂懸之靈前。。俾衆共覩。。然其婆固目不識丁者也。。處置惡婆子。。僅僅以口誅筆伐爲事。。抑亦末矣。。 
[家庭瑣說] [  沈求己]  
　　世俗稱懼內者曰免淘氣。。淘氣云者。。勃豁之謂也。。蓋當懼內者之前。。不便直言其懼內。。以激動其羞恥之心。。而易免淘氣三字以慰之。。後人襲用旣多。。此免淘氣三字。。遂成爲懼內之代名辭矣。。實則懼內與免淘氣。。絕然兩途。。懼內者。。男子無丈夫氣。。屈服於女子雌威之下。。若子之於母。。臣之於君。。奴僕之於主人。。妻言如命。。妻使如令。。不敢稍觸其鋒。。免淘氣者。。夫婦愛情旣篤。。各能識透性情。。夫人旣無修眞入定之工夫。。難免於遇事不當意時。。稍動雷霆。。則夫怒妻慰。。妻怒夫勸。。互相勸慰。。互相退讓。。以免勃發。。懼內之家庭。。家政悉操諸婦人之手。。氣量淺窄。。百事率亂。。此等家庭。。鮮有不漸趨於衰敗者。。免淘氣之家庭。。凡事皆由夫婦商酌而行。。共同協輔。。內外有條。。此等家庭。。必有勃興之氣象。。 
　　家庭之不睦。。其禍都起於婦人。。我爲此言。。並非存不平之觀念。。輕視婦人未來者。。固不敢貿然下定斷。。過去與現在。。則皆可以證矣。。但觀人家之拆產。。弟兄在未結婚以前。。從未見有公然行此事者。。及至旣婚以後。。於是妯娌紛爭。。各不相下。。必至分拆而後已。。苟有嚴厲公正之翁。。獨專其主。。兩方抑止。。則尙可維持暫時。。若旣無翁。。而更加一盲從之姑。。信耳旁之恭維。。偏袒一方。。於是受袒者。。勢益高張。。被抑者。。心懐不平。。甚至分拆之事。。遷延不了。。家庭之亂。。無有已時。。往往害及子孫。。數世以來。。尙有因房屋田產之瓜葛。。或涉及訟事。。手足成仇。。或互相械鬬。。煑荳燃𦮎。。亦足悲已。。 
　　後母之於前妻之子。。多數意見不洽。。非母之虐待。。即子之不孝。。以天性言之。。固不若己出之較親。。以倫理言之。。則隨父皆爲母。。夫出皆爲子。。不當另有外見。。然而其不洽也究屬何故。。常人之見。。必歸諸天性。。鄙意以爲亦不盡然。。其中蓋有一疑字爲祟也。。母欵子之非我出也。。或將背我。。於是稍拂其意。。即疑曰。。此非我出之故也。。子疑母之非出我也。。或將虐我。。於是略一記責。。即疑曰。。此非出我之故也。。實則即親出之母子。。亦豈能處處週到者。。疑心旣生。。不洽之因種。。不治之因種。。則虐待不孝之果成。。故我謂欲洽非親出之母子不難。。祗須打破一疑字。。 
[家庭雜談] [  曹文海]  
　　家庭中。。凡遇有人生疾病者。。宜先延醫診治。。服藥調理。。切勿迷信而延巫女。。或測字問卦。。妄費金錢。。更不宜求拜偶像。。爲求仙方。。以致貽誤病人。。 
家庭中。。欲保經濟有餘。。宜先節糜費。。如僧道尼姑。。上門化愿。。切勿施與。。如近處演劇賽會。。造廟裝修偶像。。及一切無益之舉。。上門募捐。。亦不宜捐助。。更有一般迷信者。。無事而思算命。。朔望必焚香燃燭。。此事亦當革除。。 
　　富室之家庭。。不宜娶妾。。妾者。擾亂家庭之媒也。。婦女居家不出。。不宜華服艶裝。。最屬耗費金錢。。有碍於家庭經濟者實臣。。 
[家庭趣話] [  徐遯影]  
　　母強其女裹足。。女曰。裹足奚爲。。母獨不聞解放聲乎。。母叱曰。。汝甘自賤。。奈何辱我。。汝富家女。。若不裹足。。旣不雅觀。。且與婢傭輩無二。。究何憚而不爲哉。。女憤然曰。。裹足而雅觀。。則裹手何嘗不雅觀。。且益可示尊於婢傭輩。。裹吾足。。曷不先裹吾手。。 
　　某童放學歸。。父問今日識字幾何。。時童之母姊兄弟適均在。。童曰。嘗聞哥姊講述惡訟故事。。每有一字値千金之語。。兒今則獲得六千金矣。。曰。識得六字乎。。試一一背述之。。童曰。父母兄弟姊姐。。父曰。姐即是姊。。先生告汝否。。曰然。兒至明晰。。蓋父母兄弟各値千金。。姐姐一人。。可値二千金耳。。 
　　夫婦二人。。談男女勢難平等。。亦不應平等。。因辯及男女尊卑事。。相持良久。。各據一說。。婦略一沉思。。忽得一語。。意謂定可難倒其夫。。使彼無再辯餘地。。曰男女尊卑。。初生時已定。。奚呶呶爲。。歷來尊稱女子。。必曰千金。。稱男子非惟不言。。且一金半金而無之。。是則男子不値一錢。。槪已顯然。。男尊云乎哉。。夫曰誠如斯言。。一女子千金而已。。男子不以價稱。。乃以寳寳稱。。則無價之寳是矣。。女尊云乎哉。。 
[破碎家庭] [  王受生]  
　　一問狠高大　廳屋。。東首一間用板隔着。。裏面時常有一種吱吱的聲。。從窗外瞧進。。但見一屋子都滿佈着愁雲慘霧。。原來是胡老爺起居的住室。。可是他除掉由窗子上玻璃。。向外睢着一方的靑天。。他不出這問房門已是六七日了。。豈但不出房門。。便連他常起臥的一張榻。。都未曾離開一步。。終朝想做神仙。。便常在雲霧中過活。。 
　　胡老爺在前清時候。。很幹了幾處闊差使。。他那位太太也是很能幹。。不過能幹很了。。人就將他比着一頭獅子。。他每逢喊着胡老爺的官印時。。眞同獅吼一般。。那胡老爺是懦弱的書生。。那能不怕。。他今天坐在椅子上發愁。。他同老爺爭嘴。。連今天算是三天了。。第二　使痛哭了一日。。那些僕役知道他的脾氣。。都不來勸。。第二日便又餓了一天。。今天起來。。便打算他第三件。。激烈的手段來對付他丈夫。。可是一年三百六十日。。他總要將他應行的手段。。每一個月行一次。。問他爲什麼而起呢。。他只是說不出。。可憐累得胡老爺。。每日總要害一塲大病。。 
　　胡老太太。。祗養了胡老爺一個人。。老太太。。今年已交八十了。。他老人家一心向善。。東院裏有三間靜室。。便是養道之所。。有一天西鄰跑來一個黃毛丫頭。。他認不得是修靜的地方。。笑着說道。。不想胡公館裏却有三間廟。。還雇着個老道婆。。侍奉香火呢 
　　少爺同少奶奶都是新派人物。。要求他父母多日。。才搬出去住。。組織什麼小家庭。。但是每到月終。。總拿着摺子到銀行裏。。借着胡老爺的名字去兌欵。。自從離了他老家以後。。便永不再上他父母的有時。。老爺和太太起來。。總要跑去望幾䠀 
　　他家裡並沒有許多親友往來。。惟有那媒婆張媽。。賣花婆趙大嫂。。還有那觀音菴尼姑。。是他家走出走進的人篺物。。僕役們侍候不到。。還要受太太呵飭。。 
　　去年娘姨阿姑。。同張廚子跑了。。今年了頭秋菊。。和跟班的阿順逃得了。。聽說還損失不少的銀物呢。。 
　　我說道這呢。。諸君對於這種家庭有什麼感想呢。。照我想着。。簡直一𠉍破碎的家庭。。 
 
 

Page 14

 
 
H>申報第二張 
本埠新聞 
[伍特將軍抵滬記]  
　　中西官商在埠歡迎六團體在總商會歡宴 
　　伍將軍定今晨赴京伍將軍之談話 
　美國新任菲律濱總督伍特將軍丶於昨日午刻丶乘亞細亞皇后號抵淞丶北京陸軍交通外交三部特派代表王家鸞張福運王麟閣·何護軍使代表孫紫卿·交涉員許沅與交際科科長陳世光·均乘輪至淞迎迓丶下午二時伍將軍乘孚爾抗輸送船由吳淞開抵新關碼頭丶與伍特將軍同來者丶有前菲律濱總督福勃斯·現任菲律濱副總督麥可益丶及陸軍官約翰生等六人丶中西人士在　歡迎者有數　　六團體在總商會歡宴伍特將軍攝影 
　　百人丶護軍使署軍樂隊在塲奏樂丶美總領事克銀漢·副領事安爾門·美商會會長來孟等均到丶伍氏登岸丶軍樂大作丶中西官商站立歡迎丶伍氏即乘汽車逕至黃浦路禮查西旅館少憩丶迨至五時丶由各團體敦請伍氏至總商會會宴丶並悉伍氏定於今晨九時半丶乘滬寗火車赴北京丶滬寗路局已備頭等花車矣丶 
　　昨日丶下午五時許丶上海總商會·江蘇省教育會·寰球中國學生會·華僑聯合會·青年會·銀行公會等六團體丶在總商會內公宴伍特將軍及其隨員丶以表歡迎丶美領事及許交涉貝等亦均列席丶當由總商會會長聶雲台主席丶致歡迎詞丶略謂丶﹁余代表中國總商會海外華僑聯合會江蘇教育會銀行公會青年會寰球中國學生會謹掬熱誠歡迎諸丶君等留滬時間甚短丶余等以不及招待爲歉丶承君等予以相見之機會丶殊可感謝丶余等乃得以吾人對美之友誼　　重丶稍表示於君等之前丶藉以轉達於美國人民丶中國所感激美國者丶其事至夥丶皆爲衆所共知丶無待余等縷述丶從前君等　中國人民盡力者丶中國人民已深感之丶此後君等仍有所爲丶以助中國人民解决其種種困難問題者丶定得中國人民之永遠感激也丶華盛頓大會行將召集丶世界視線丶咸集於茲丶際此時會丶君等惠臨中國丶實中國之幸丶余等知美國人民始終主持國際公道之根本原則丶故中國人民確信將來太平洋會議丶對於各種複雜問題之解决丶其所施用者丶必爲公道之原則丶而非便利之手段丶太不洋之和平丶惟遠東問題之公正適當的解决是賴丶余等盼望在美國大總統及美國政治家如君等者指導之下丶太平洋當可無愧厥名也丶辱荷寵臨丶不勝感謝丶謹再竭誠歡迎諸君來游此邦丶﹂云云丶次伍特將軍学說丶由謝福生君譯述丶其詞略謂丶﹁此次由港來滬丶備受歡迎丶甚爲感謝丶華僑在菲丶於商業上極有力量丶故在菲之千萬人丶願與東方人聯絡丶以中國爲尤丶此次蒙中政府之招丶殷勤萬分丶頗爲感激丶余敢代表美人聲言對華確是友愛丶且可言中國許多待解决問題丶將來必能達到目的丶此次之會丶實使余永永不忘﹂云云丶次福勃斯演說丶申述伍將軍未竟之意丶並言﹁極願硏究中美兩國間之商業丶因余之祖父丶爲一來華之商人丶深知中國商業情形且兩國同在太平洋丶將來營業發達丶非僅兩國之丶且亦世界之福也﹂云云丶至六時許丶散會丶 
　　國聞通信社云丶本社記者昨曾訪問伍特將軍丶伍氏謂丶余此次到滬暫留丶係因游覽而已丶並無何等意見丶可以貢獻於諸君丶惟余對於中國人民丶則頗具有一種好感丶中國人民勤勞而誠實丶聰明而有禮丶余於途中曾遇有若干中國人丶彼等之待遇丶悉非常優渥丶又云丶中美及菲律濱三地間之商務關係丶現巳日臻親密丶惟彼固仍望其更有進步也丶此三地之間丶其商務關係丶實因處於密初之地位丶吾人亦當求其密切丶余以爲英國與菲律濱必能盡力丶以求此商務關係之密切丶望諸君其信賴之丶吾人對於中國力能供給若干製造品丶中國於吾人則供給若干之原料丶若吾人能得中國之允許丶當更可爲中國製造品物丶兩國之情形既如此丶而美國新造船隻丶又復增加丶余意兩國間商務關係之愈形密切丶當可拭目望之也丶及詢以關於菲律濱問題伍氏答云丶關於菲事丶吾人正作一報告丶預備呈之美總統此報告如以爲可以公布丶當在華盛頓公布也云云丶 
[太平洋會議協會之議决案]  
　　本月十五日下午四時丶太平洋會議協會丶在總商會開會丶略情已紀十六日本報丶茲悉是日所議丶除未决及報告各事外丶其議决各案如後丶一丶提議整理各公團送到本會意見書之辦法丶議决丶㈠請各本會自將意見書先行登報披露丶以供研究丶㈡本會推舉審查員丶將各種意見書整理列表丶送交太平作會議代表丶以資探擇丶二丶提議本協會九團體丶公推代表二人赴美丶傳宣國民對於太平洋會議之意見丶議决丶公推余日章蔣夢麟二君爲赴美代表丶除到會各團體業經簽名外丶并徵求未到會各團體同意丶 
[何護軍使對太平洋會議意見]  
　　松滬護軍使河豐林丶昨上北京大總統國務總理電二丶統密丶此次太平洋會議丶原係繼續解决凡爾賽和約未結事件丶其中所列遠東合問題丶於我國存亡丶關係綦鉅丶中央爲愼重我國前途起見丶業經徵集各省意見丶妥爲籌備丶以作將來應付之標準丶惟派遣代表一層丶尤關重要丶必須各方同意丶爲全國人民所信仰者丶始足以代表全國之輿論丶以之折衝樽俎丶庶幾歷年失敗之外交丶得以挽回於萬一丶倘或選任代表丶各方尙有異議丶則對內難得國民之同情丶對外亦有失國際之信用丶强鄰逼處丶虎視耽耽丶勢必執此以爲口實丶冀損我國發言之効力丶頃讀浙江盧督軍元日通電丶所慮至爲深遠丶應請中央對於代表選任問題丶特別注意丶本集思廣益之旨丶爲兼籌並顧之方丶以來全國之一致丶而免意見之紛歧丶至於將來應付辦法丶豐林愚見丶以爲此次會議丶旣係　　解决凡爾賽和會未給各事丶當時我國既以民意爲後盾丶拒絕簽字丶頗爲列强所注目丶此時自應堅持原丶以期姑終貫澈我全國人民所要求之目的丶國家人格所關丶存亡所繫丶尤望中央以民意爲指歸丶不爲强鄰所迫脅丶利害得失間不容髪丶時機緊迫丶稍縱即逝丶心所謂危丶不忍緘默丶一得之愚丶伏乞裁奪丶臨堀神馳丶無任屏營待命之至丶何豐林叩銑印丶 
[穆湘瑤爲魯案致顏外長函]  
　　請立即退還節略 
　　駿人鄉先生大人台鋻丶春暮在京丶屢聞高論丶並飫盛筵丶感謝無似丶比聞政績日隆丶至以爲暢丶此次太平洋會議丶全國睽睽丶萬分注意丶不料日使回任之後丶忽以八條節略相嘗試丶一與接洽丶立墮其計丶十六日申報載梁啓超君致執事一書丶深切透明丶實爲全國人民意中所欲言丶極願執事立即退還節略丶無爲延宕丶以中敵謀丶且國民心理最後最痛苦之解釋丶倘訴之世界與論而不勝丶寧可使之用强盜式之佔據丶作爲懸案丶决不願拱手簽字丶使之多條約上之保障丶其言亦至哀已丶爲大局計丶國家之體面丶友邦之輿論丶國民之心血丶爭此一刹那而已丶爲個人計丶執事一生之名譽丶一己之良心丶爭此一剎那而已丶以鄉誼並與執事有一日之雅丶貢其忠告如此丶棟折榱崩丶僑將壓焉丶故敢於盡言如此丶乞執事當機而立斷之丶幸甚丶專肅祇頌籌安丶鄉愚弟穆湘瑤謹啓丶九月十七日丶 
　　寗波災區攝影（二） 
　　鄞縣晴江岸大水後村落之殘破 
[廳令勸阻小學教員入交易所]  
　　上海縣知事接江蘇教育廳訓令云丶案據奉賢城市教育會會長朱醒華呈稱丶（中叙原呈見本月十一日本報從略）等情丶據此丶查小學教員之地位丶何等高貴丶養成國民之常識丶增進國際之地位丶俱惟小學教員是賴丶不特爲學校之中心丶抑且爲社會之中心丶任小學教員者丶應具有轉移社會之意志丶不應爲社會所轉移丶該會長所稱小學教員丶紛紛轉入交易所丶於商業無益丶而於敎育有害自是實情丶除批示外丶合行令仰該知事丶轉飭勸學所長隨時勸阻丶母任見異思遷丶是爲至要丶此兮丶 
[華商證劵交易所向財部訴願]  
　　請取銷內國公債交換所 
　　上海華商證劵交易所因財部派員在滬籌辦內國公債交換所丶當以其違反證券交易所法之規定丶特向財政部提出訴願狀丶請爲取銷丶原狀如下丶上海日報載中華內國公債交換所股份有限公司籌備處通告丶內開丶一本交換所經國務會議通過丶財政部特派委員在滬招商承辦等語丶查民國三年十二月二十九日丶公布證劵交易所法第三條丶證券交易所丶每地方以設立一所爲限等因丶是關於證券之賣買丶以證券交易所爲一定市塲丶而證券交易所丶又以一地方設立一所爲限丶所以保護交易所之專賣權丶及限制同一區域之爭競者丶法律均有專條丶無論政府人民丶自應一律遵守丶今內國公債丶爲證券大宗丶而交換所名稱丶又與交易所字異義同丶且同在滬埠地方招商承辦丶實與證券交易所法第三條規定丶顯相抵觸丶上海自證券交易所核准設立後丶一般投機商人丶往往違背法定條件丶改頭換面丶托庇外人丶幸經農商部文電交涉丶漸圖取締丶若政府先自違法招商丶則外人必資藉口丶此後威信不行丶咎將誰任丶如謂內國公債係財政部所屬丶不妨由部經營丶則各種證劵丶無一不與財政交通農商有關丶使各部援例而起丶勢不至證券爲政府專賣不止丶而證券交易所法可以廢棄不用丶此又違法之大者丶依查訴願法第一條中央或地方行政官署之違法處分丶致損害人民權利者丶得提起訴願丶依上述事實丶鈞部在滬招商承辦內國公債交換所丶實違反證券交易所法丶而與上海業經農商部核准設立之華商證劵交易所丶實損害其依法取得之權利丶應請鈞部取銷前項處分丶實屬德便丶特依訴願法第九條提出書狀如右丶謹呈財政部丶 
[江浙皖義賑會致天津義賑會電]  
　　請撥北賑餘欵 
　　江浙皖水災義賑會丶日前致天津華北華洋義賑會電丶請撥上年辦理北賑餘欵丶充三省水災賑欵丶電云丶天津華洋華北義賑會鋻丶本年江浙皖三省丶大水爲災丶沿江沿海各縣丶悉成澤國災丶區之廣丶災民之多丶較去歲北省情形丶相去不遠丶哀鴻徧地丶待哺嗷嗷丶慘不忍述丶同人等爰議組織江浙皖水災義賑會丶本日宣告成立丶設法籌欵賑濟丶惟値北省災賑之後丶捐務弩末丶募集爲難丶聞貴會上年辦理北賑餘欵尚鉅丶懇即迅賜撥助丶俾得趕放急賑丶以救此三省垂斃災黎丶無任切禱丶江浙皖水災義賑會朱葆三施子英聶雲台傅筱庵虞洽卿姚紫若王一亭謝　牕徐靜仁姚文敷秦潤卿姚慕蓮陸維鏞史量才眞丶 
[四詰南川奉一帶災狀]  
　　浦東南川一帶災情丶已三誌本報丶茲悉大團鎭南市一帶丶素稱高地丶積水三尺丶欽公塘內目沈家碼頭起至奉賢境內丶綿互數十里丶一片汪洋丶鎭東頭墩蕩一帶丶最深處丶計有五尺丶居民扶老携幼丶逃生南市鎭上高阜之處丶農民哭聲不絕丶禾稻均已出芽丶棉花鈴子腐爛丶各圖地甲丶紛紛投縣報荒丶該鎭商業聯合會及鄉董丶亦皆備文呈縣報荒矣丶川沙城廂內外丶亦積水數尺丶牲畜雜物丶飄散不計其數丶陰歷本月十四日丶有九團醫生陳某丶乘小車出診丶道經龔鎭附近丶適海潮暴漲丶平地本有積水丶至此水勢益大丶加以波浪丶該醫生與車夫某甲同遭溺斃云丶 
[杜錫珪電告在宜佈置防務]  
　　海軍總司令公署昨接海軍第二艦隊司令社錫珪由宜昌發來無綫電丶略謂丶湘鄂戰事業經雙方同意丶停止作戰丶協議謀和丶現正妥訂條件丶共謀善後丶所有鄂江防務丶已派江犀軍艦駐泊新堤丶江鯤軍艦駐泊城陵磯丶江利軍艦駐泊監利丶楚同楚有兩艦分駐岳州丶利通湖鵬兩艦分駐道人磯鮎魚套等處丶分別鎭防外丶珪即於九日黎明丶與吳使同乘楚泰旗艦到宜昌丶佈置防務丶並調海容軍艦尅日來宜丶以備軍事調遣外丶所有川鄂戰事丶已允領事團之請丶暫行停戰丶靜待調停議和丶理合電聞云云丶何護總司令當即據以電呈海軍部矣丶 
[昨晚滬寗車遲到原因]  
　　昨日（十七日）丶滬寗路由寗開滬之特別快車（即通車）丶因在寗站等候津浦路車之乘客渡江搭車丶故該車到滬丶巳十一點餘鐘丶計逾時一點餘鐘矣丶 
[滬杭路今日開駛觀潮專車]  
　　滬杭甬鐵路丶本屆海寗觀潮專車丶一切事宜丶旬日前業已籌備丶今日爲專車開行之第一日丶該路當軸丶因十五六兩天風雨交加丶深恐內河水漲丶有礙觀潮行船丶特於昨日派員專程前赴斜橋調查詳情丶當據電報丶查勘沿路水勢丶業已稍平丶計測水面距離最低之橋丶其高度適合船身駛過丶惟須卸去船篷丶方可直行無礙云丶昨日天已大晴丶若於一晝夜之間再退平若于丶則舟行更無阻礙丶綜計上海北站連日售出專車票八百餘張丶每天約有四百客上車丶該路局長爲維護觀客起見丶特派駐南站巡官楊景華丶率領巡長一名丶護路警四名丶包探二名丶逐日隨車來去丶以資照料丶 
[航務消息彙紀]  
　　藍烟囱公司前曾在洞沙擱淺之格爾克斯號丶今日巳將船身修竣丶並經裝貨赴英荷兩國丶該輪此次距原定開行期丶祇遲三天丶計裝往有荳子六千一百八十包丶礦砂等原質物六千零十六件丶白莞荳一千一百二十包丶蛋白三十二桶油一百八十一桶丶雜貨一百餘件丶又有愛爾配亞號丶昨從漢口卸運貨物還滬丶現定二十二日開往英德荷三國丶聞出口貨亦甚多云丶 
　　怡和洋行經理美國之西亞輪船丶現得電訊丶該公司已將新造一萬二千噸之大貨輪北京城號丶於八月十七日從紐約開出丶取道巴拿馬運河經橫濱神戶至青島塘沽丶然後再駛來申丶進口期須在出月下旬丶又有愛特里特城號Ｃｉｔｙ　ｏｆ　Ａｄｅｌａｉｄｅ丶亦爲新造遠東商輪之一丶今亦電告於十月二十日左右抵申丶定二十八號在申開往紐約丶惟經南洋羣島由蘇彝士河而往丶又有上海城號丶從本埠開出後丶已於八月二十八號經過波士登丶即日可安抵紐約矣丶 
　　昌興公司之日本皇后號丶此次由滬赴港後丶即在香港入廠修理丶現將竣工丶定二十三號開還上海赴溫哥武丶大陸報云丶據昨日私人所得消息丶美國航運部所有往來於太平洋之貨船丶其分配之法丶將有變遷丶將來惟哥倫比亞太平洋公司丶有船從波特蘭口岸駛至遠東丶而從西雅圖至遠東之航路丶助專歸提督輪船公司丶至於舊金山航線丶將歸何家公司丶今尚無所聞丶但預料此路必屬花旗郵船公司云丶 
　　大陸報云丶美國亞洲艦隊旗艦休倫號丶前田秦皇島赴烟台丶昨已開抵上海丶尚有驅逐艦十一艘今晨亦可抵滬 
[車運銀洋進出紀]  
　　昨日（十七日）丶滬寗路大通運銀公司由南京裝來現洋二箱丶計一萬元丶又無錫裝來現洋十箱丶計五萬元丶均於昨晨到滬丶又該公司承運丶交通銀行現洋四十箱丶計二十萬元丶裝至天津丶又中國銀行寳解九箱丶計二萬七千兩丶又鹽業銀行二箱丶計六千兩丶又金城大陸二銀行各一箱丶計六千兩丶均裝至南京造幣廠丶又現洋三千元裝至無錫丶 
　　昨日丶同和公司承運中交兩行寳銀各八箱丶計四萬八千兩丶裝至杭州造幣敝丶又現洋一萬元至硤石丶又前日（十六）滬杭車由杭州造幣廠裝來新幣五萬元丶係上海日夜銀行二萬元丶中國銀行一萬五千元丶交通銀行一萬五千元丶又松江順成局運交上海順成局現洋一千二百元丶昨日（十七）由松江信餘莊運交久豐莊現洋五千元丶又松江順成局運交上海順成局現洋一千元丶又松江銀行運交上海泰興莊現洋四千元丶以上兩日共計現洋六萬一千二百元丶均運抵上海南站卸車丶 
[米價昨又驟漲] 最高十二元六角 
　　昨日天時雖已放晴丶而浦江中米船到埠甚少丶致閘北某米行又放價買進常帮船破礱二十石丶每石售價至十三元六角丶一時閧動市面丶河下新機洋秈亦高至十二元丶南市方面丶高貨亦漲至十三元三角左右丶南市仁穀堂公所曁各米行同業丶僉以際此新米開盤伊始丶尚非出銷之時丶何以抬價若是之鉅丶殊與民食大有關碍丶即同業經營亦非所利丶爲持平米價起見丶訂於昨晚八時在米行公會開會丶籌商
抑平方法丶 
[請定食米限價函]  
　　昨有公民張庸夫等致糧食維持會函丶略謂丶本年五六月間丶米業仁穀公所董事張嘉年錢允利等丶曾勸告同業丶限制每石十二元之米價丶嗣以領照風潮丶一時混亂丶錯雜無序丶致越出限盤丶不料際此米已屆登場丶惟因大雨到源稍少丶米價又復高漲至十三元之外丶平民數米而炊丶貴會諸君熱心公德丶萬衆依賴丶應請轉函該公所張錢二董丶速定限制丶以維民食云丶 
[小麥與麪粉之近市]  
　　近來小麥市價逐步升漲丶最高之天津小麥丶漲至四兩四五錢丶明光小麥四兩一二錢丶尚且缺貨丶且本年麥身潮濕低次丶而各麪粉廠現貨價如綠兵船綠砲車紅藍車等丶皆在二兩三錢七分五至二兩三錢五分之間丶紅砲車紅兵船等中關商標丶在二兩二錢外丶蓋粉廠家以小麥爲麪粉原料丶價之漲跌丶互有關係丶現在麪粉洋莊出口無動丶所進小麥價丶不願其過高丶似有意抑平之丶俾進麥客人無所藉口也丶惟悉本年歐美產麥甚富丶收成極豐丶現由美商某洋行合之上海中國粉市面丶較爲合算丶故向歐美廠家訂辦丶巳在紐約裝輪出口丶大約三四萬包之譜丶不日可到滬丶每包市價約合二兩大錢有奇丶似此洋粉舶來丶原料又貴丶華廠所受影響丶殊不淺也丶 
[一週間之金融狀况]  
　　本星期中洋價丶先高後軟丶銀拆仍平鬆丶先令市面甚硬丶標金價日見疲丶最近曾見回高丶但一般觀察丶以爲不久又當趨疲也丶今錄詳情如下丶 
　　洋釐本星期洋價最高七錢一分四釐六毫二五丶最低七錢二分四釐丶與上星期大略相仿丶蓋本週以來丶進出口銀元均甚平勻丶旣無大宗進口丶各埠亦少用途丶僅本埠當陰節中秋丶各商號略有用丶故星期四以前丶洋市頗形堅俏丶至前昨二日丶各項收賑之欵丶已陸續出售丶洋價遂稍回疲丶綜本週之中丶洋價之漲丶完全係於本埠之供求關係丶外埠來源與需要丶均甚微小丶今後洋市丶大譜可望坐定丶蓋用途既無丶洋價當然不能看漲丶至近日銀拆低鬆丶銀行錢莊大概收藏現貨丶不肯低價出售丶故洋價亦不至十分低落也丶 
　　銀拆本星期銀拆丶最高一錢四分丶最低七分丶市面較前週鬆動丶銀兩用途已見减色丶僅杭州南京二造幣廠丶稍有用途丶香港已無去路丶故本街銀根甚寬丶拆息不至抬高丶本星期收欵丶最多至八十萬兩丶進口貿易尚爲活動丶出口貨如絲茶等類丶亦迭有成交丶且銀行買進現洋出欵甚多丶故市面愈見鬆動丶總之銀市已呈平鬆之象丶來星期不致有大變動云丶 
　　先令大條本星期大條趨長丶星期三來電丶報長六二五丶同時先令即改長一辦士丶最近大條掛牌三十七辦士三七五丶較上星期六長六二五丶先令市面丶因大條迭趨長風丶故內盤結價甚硬丶最大結三先令十辦士二五丶掛牌爲三先令九辦士丶較上週長一辦士丶現在觀察不一丶或謂國外銀根甚緊丶先令不久當至四先令以上丶或則謂先令或能放長至四先令以上丶但尙須二三星期之後云丶標金本星期標金價驟趨縮丶自三百三十一兩跌至十六七兩丶旋復回高至二十四五兩丶最近市况較少丶蓋本週來東洋滙價甚鬆丶最低不過六錢六分五可結丶故人心恐慌丶金價驟形跌小丶星期二午市丶有某某銀行收買現貨丶金價始略回高丶現在市况較定丶據老於金業者之推測丶謂目前金價可望回高至三十兩以外丶但不久又須見跌云丶 
[本星期之成交紗數]  
　　本星期中丶紗市尙稱發達丶交易甚旺丶印紗成交計五百五十包丶到貨一百四十包丶其中天津帮辦去十支五十包丶價一百三十五兩丶四川帮辦去十支三百包丶價自一百三十五兩至一百三十七兩不等丶內河各帮辦去十二支二百包丶價自一百四十五兩至一百五十二兩丶英日紗廠開出者共計五千七百包丶以二十支紗爲最多丶計五千五 
 
 

Page 15

 
 
H>申報第四張 
　　百包丶均係怡和紗廠開出丶十月至十二月期貨價一百七十九兩至一百八十二兩丶又成交十四支一百包丶價一百六十一兩丶十六支一百包丶價一百六十七兩丶本紗成交八千餘包丶小包紗成交四千包云丶 
[本星期進口印日紗之調查]  
　　本星期中進口印紗丶計二百五十一擔丶日紗二千五百二十八擔丶自元月迄今丶進口總數丶計印紗九萬六千八百三十擔丶日紗十萬零三千九百九十三擔丶本週中已出者丶計印紗六千二百擔丶日紗四百十五擔丶計有運往南京印紗七百六十二擔丶蕪湖印紗六十擔丶日紗三十二擔丶九江印紗二百四十九擔丶漢口印紗一百二十擔丶日紗六擔丶宜昌重慶印紗四百二十擔丶高州印紗七百六十五擔丶日紗七十九擔丶烟台印紗四十五擔丶天津印紗一百九十五擔丶牛莊印紗二千五百五十一擔丶日紗十三擔丶香港印紗四百十五擔丶日紗一百三十五擔丶本地印紗四百五十擔丶日紗一百五十擔丶其餘別處印紗一百六十八擔丶本週止本埠計存印紗一萬五千一百八十八擔丶（尙有八千八百十二包未出）日紗十一萬零八百二十二擔云丶 
[吳淞商會改選之預備]  
　　吳淞商會會董丶額定二十三人丶今議增加四人丶曾經呈請農商部核准丶計共會董二十七人丶該會長孫汝俊任事以來丶業經四載丶今屆改選之期丶業經該會先期派員前往閘北江灣大塲眞如高橋楊行殷行等處丶調查商戶丶以便分發選舉票丶屆時投選丶日來會中一切手續丶均已預備丶定於陰曆八月十九日投票選舉會董丶二十日開票丶二十五日互選正副會長丶即日揭曉丶選舉地點丶仍在商會事務所內丶 
[總商會募金團閉會紀]  
　　總商會募金團丶於昨日舉行閉會丶各隊到者二百餘人丶五時開會丶總團長簡照南君因赴杭丶遣鄔挺生代表到會丶首由聶雲臺登臺宣言丶略謂丶此次募金丶爲商會向來未有之盛舉丶鄙人及會董會員等能力淺薄丶非有諸君互相提倡丶焉能集此鉅欵丶今竟達美滿目的丶實賴諸君贊助之盛意丶今日諸君惠然賁臨丶鄙人謹向諸君道謝云云丶又言丶吾商會待辦之事甚多丶鄙人前次游美丶美商會辦事人數之衆丶十倍於我國商會丶調查各處商情丶硏究各種商務丶繊悉靡遺丶即寫字間一室丶恒多至數十人丶打字之聲丶不絕耳鼓丶吾華商會丶對之良多愧色丶吾人誠不敢與美商作比較的觀察丶但吾人應辦之事丶須盡力而爲之丶以應吾人之天職而已丶如此次商品陳列所丶商業圖書館丶即其一端也丶次由泰潤卿君報告募金團一月來經過情形丶及募捐總數畢丶奏樂筵宴丶散會丶 
[紗業出廠捐提前接辦]  
　　紗業改辦出廠捐丶歸紗廠聯合會代表擔任代徵後丶即由認商陸懋德丶訂期本月杪實行交替丶已紀前報丶茲聞嚴廳長現又令催該認商丶速予交替丶以便該代表接辦徵收丶該商遂提前交代丶聞已訂定本月二十二號丶即陰曆八月二十一日丶準期實行移交新商接辦云丶 
[南洋學校電告停課]  
　　學生總會昨接南洋來電云丶中華民國學生聯合會總會轉全國各報館各團體余代表丶強迫註冊丶敎員被控罰金丶一律停課丶亟待援救丶全體華校丶 
[又一假名辦學行騙案]  
　　德謨學校廳取招考敎員證金一案丶迭誌本報丶茲悉胡迪之亦致函江蘇省敎育會丶謂係羅棟卸罪於彼等語丶訪會以胡函並未署明地址丶且與前此羅楝來函字跡略同丶尤爲可疑丶已將原函併送上海縣公署丶請其澈查嚴辦丶又悉有李松年者丶致函該會丶謂有周霽聲借函授英文事丶騙取學費丶周姓係理科研究會會員等語丶嗣詢據該會附設理科敎授研究會復稱丶並非該會會員丶已復以如欲澈究丶應自向法庭起訴丶附錄原函於後丶近來假辦學行騙者丶數見不鮮丶願求學諸君此後加以注意丶免再受害丶 
　　李松年函逕啓者丶僕於六月中旬丶閱申報頭等封面丶載有理化硏究社附設函授英文科一則丶校址在法界貝勒路天祥里五衖七號丶校長係周君霽聲丶僕當向該校索取章程丶據彼面陳丶曾在金陵大學畢業丶對於理化及英文各科丶經騐尤爲充足丶上午丶在貴會附近文商專門學校任英文敎員丶下午在本埠淮海銀行任抄寫員之職丶並願於有暇時間丶改批課卷等語丶僕遂信之丶旋於翌日繳付學費丶掣取收條丶入英文尺牘專修班丶不覺倐忽二月丶而所寄課卷丶祗有二次丶屢經函催改批丶均置不理丶及至前月中旬丶函致該處丶經由郵局退回敝處丶知受其愚丶往訪附近居鄰丶均謂不知丶所有該校生財雜物丶均皆遷移一空丶旋至文商學校詢問丶而該校早已閉歇丶因內部經濟不足之故丶復往淮海銀行查詢丶據該行答復丶並無此人等語丶事前旣未函知各學員丶事後又復逃避丶顯已欺騙嫌疑丶查其所收學費丶約二三百元之譜丶學員皆係外埠經商諸君丶是以均未知悉其情丶僕等亟擬控告法庭丶當以收據可憑丶然未悉彼居在何處丶即控之亦屬無效丶籌維再三丶惟有函致貴會諸君丶蓋彼曾入貴會內附設理科硏究會會員丶故諸君見聞較僕爲廣丶對於以上所陳丶諒不致漠視也丶謹候惠敎丶以便進行一切丶無任盼禱之至丶即請諸君先生台安丶 
[請駁日紡織社要求之部批]  
　　中華國貨維持會咋接農商部第一三三九號批示丶呈爲報載上海日商東華紡織株式會社要求准照機製洋式貨物稅辦理丶電懇批示不准由丶呈悉丶當經本部咨行稅務處核辦去後丶茲准復稱丶查洋商在中國口岸機製洋貨丶歷經前外務部及本處核准丶照機製洋式貨物稅法定稅丶不自今日始丶其所以核准之故丶係根據前清光緒二十一年中日馬關條約第六欵第四節﹁日本臣民丶得在中國通商口岸城邑丶任便從事各項工藝製造丶﹂及光緒二十二年中日公立文憑第三欵丶﹁日本政府允中國政府任便酌量機器製造貨物稅餉丶但其稅餉不得比中國臣民所納加多丶或有殊異丶﹂辦理丶現就上海一埠而論丶曾經核准有案者丶不下數十家之多丶此次東華紡織株式會社所製棉紗丶亦係經外交部轉由本處照案核准丶來電請予駁斥丶自係爲維持國貨起見丶惟事屬違背約章丶碍難照辦丶答復查照等因到部丶合行批示遵照丶此批丶 
[張華浜小米舖被搶]  
　　吳淞迤南二里餘之柬張華浜大北電線房右邊沿軍工路之小米舖丶前日深夜四點餘鐘丶突遭盜匪五六人搶刦丶該店係屬茅屋丶當被盜匪破門入內丶將經理人尹某扭住丶嚇禁聲張丶用刀刺其腰間丶略受微傷丶一面將銀錢皮箱搶刦丶計共失去現洋二十餘元丶銅圓數十千丶小洋數角丶店中夥友學徒祗三人丶一夥籐包棉被亦被刦去丶盜匪並備有小車一輛丶當將所刦銅圓儲入米袋丶載車而去丶盜匪手中持有鐵籤丶並無響器丶臨行啓口丶係客籍音丶事後店夥呼救丶隣人聞聲帮同追趕丶各盜當將籐包棉被拋下奔逃丶均從軍工路直向吳淞方面而去丶昨日由尹某報告六區警署丶劉區長得悉丶立派魏巡官帶同長警等數人前往該處查看丶勘得盜匪搶刦情形丶係用小車丶略有車路蹤跡丶當諭候緝匪究辦丶 
[淞滬火車碾斃人命]  
　　昨日（十七日）丶淞滬支路由滬開淞之第五十二次尋常客車丶駛至靶子塲相近丶忽有一某西人家年二十餘歲之大司務丶在軌道中被車頭軋爲二叚丶血肉糢糊丶死狀甚慘丶 
[旅滬南滙人士乞振函]  
　　旅滬南匯人士近得鄉問大水爲災急信丶於前日（十六）由王彰孚傅佐衡王濟川朱南泉倪菊裳等十餘人丶致函本埠濟生會仁濟堂聯義會等慈善機關告急丶函錄如下丶敬懇者丶浦東各地丶入秋以來丶連遭霪雨丶昊天不吊丶降此鞠凶丶比日迭接郷里荒訊丶其災象如南匯瀕海數十里内河港丶已不能察見丶田畝水深數尺丶致成一片汪洋丶稻棉淹沒丶田廬漂失不少丶邇復大雨不已丶如南匯城內及新塲周浦各郷鎭丶地勢較高者丶近亦水浸及於街市丶屋內竟有入水尺餘者丶郷人購物丶咸泊舟於市衢丶此等凶荒慘狀丶故老均謂百年來僅見丶現象危迫丶不惟秋收完全絕望丶即刻下瑣尾流離丶低窪者己失其居處丶水地不毛丶無薪將安能舉其炊　丶凡此愁雲居霧丶不可終日情狀丶彰孚等歸望里門丶中心如搗丶爲敢迫切上陳諸善長先生前丶伏思大君子己飢己溺丶慈祥愷悌爲懐丶必能度體天心丶拯此浩刦丶謹肅呼籲丶敬頌善祺丶並乞慈照不宣丶 
[滬地有無俄國難民之調查]  
　　江蘇交涉公署昨致淞滬警廳函云丶敬啓者丶頃奉外交部代電閒丶茲准駐英顧公使電丶國際聯合會現組織安置俄國難民大會丶請示我國應否加入丶當經電復就近派員與會丶茲復准該公使電稱丶國際聯合會寄到關於俄國難民會議條例多種丶會議時逐一答復（一）各省難民究有若干丶（二）各該難民如何生活丶有無工作丶（三）各地方是否籌有安置及善後辦法丶（四）辦理此項救濟丶有何特別組織丶每年用費約若干丶請飭查復等語丶上海地方有無前項難民丶歷來安置辦法如何丶仰即詳查速復等因丶奉此丶除分別函達外丶相應函請貴廳長按照所開各節丶詳查見復丶以便轉報爲荷丶 
[兩女校消息併錄]  
　　上海女子美術學校上海女子美術學校丶自開學以來丶已開敎職員會議數次丶議決各項刷新計劃丶積極進行丶昨日丶敎職員會議丶議決將學期及畢業考試丶一律廢除丶注重平時成績丶由唐君訂定學生成績考查規程各條丶並定考查成績表冊數種丶即日實行云丶　　勤業女師範西門勤業女子師範學生自治會丶昨日下午三時丶開歡迎新同學交誼會丶由會長史采貞報告開會宗旨丶次唱歡迎歌校歌國歌畢丶請敎員美國西北大學畢業生王立明女士丶演講人生經過階級丶梅雲英女士講個人及公共衛生·戒烟酒等衛生重要問題丶張冥飛講互助丶新舊同學共求學問上及社會上服務上之進步丶陳虛宜講新舊二字之區別丶後由王仁慈講演丶末由學生自治會備茶點欵待敎職員及新同學丶散會已五時矣丶 
[聖彼得堂演講會預誌]  
　　愛文義路小菜塲對面之聖彼得堂丶定於本月十九號起至二十三號丶（共五日）舉行大佈道會丶講題爲﹁基督敎與新文化丶﹂並聞該堂已請定余日章李伸覃范子美李恒春陳金鏞五君分任主講丶並請定靑年會同仁醫院數處爲分券處丶任人索取云丶 
[靑年會會員結隊赴杭]  
　　本埠基督敎靑年會會員八十餘人丶現因十八日杭州靑年會開會丶前往參預丶昨特商諸滬杭甬鐵路按照團體乘車章程丶准予核减車脚丶當經照准丶惟因觀潮期內丶乘客擁擠丶車輛不易分配丶當經指定本日早快车加掛客車一輛丶俾八十餘人乘坐赴杭丶至十九日准乘慢車回滬云丶 
[基督救國會消息]  
　　基督救國會丶由各會員於月初議決丶每逢禮拜日照常開硏究會丶硏究舊新約聖經丶閘揚基督聖道丶上禮拜日丶硏究題爲馬太福音十一章第二十八至三十節丶由張墨池主講丶會員吳山韓尙德等各有討論兹因會長徐季龍於日前返滬丶各會員於禮拜四日在靑年會開午餐會歡迎丶並定於本禮拜日（即九月十八日）午後二時至三時半開硏究會於哈同路民厚北里四零六號丶即由徐會長主講丶預定講題爲何爲基督徒云丶 
[蘇州旅滬同鄉會近聞]  
　　蘇州同郷會會長楊叔英君丶於中秋夕邀齊會董丶公讌前司法次長張一鵬君丶及蘇財廳長嚴孟繁君丶到者二十餘人丶席間副會長貝潤生君舉杯致頌丶略謂丶兩公均吾郷碩彥丶物望所歸丶嗣後會務一切丶全賴兩公指敎丶以匡不逮云云丶嚴君等答謝丶賓主盡歡而散丶 
[滬杭甬轉運同業常會紀]  
　　滬杭甬轉運同業丶前日該業公會開常會丶同業到者甚衆丶當由會長報告開會宗旨畢丶即提議代客駁運水路貨物承保浦江水險事丶各同業僉以有重大關係丶決定自即日起丶通告旅滬各客商丶一體查照丶凡有貨物代爲駁運者丶該客商須自保浦江水險丶若托同業代爲承保者丶須先在棧單內註明丶以便照辦丶如先期未經知照者丶各同業均不負責丶以免後來糾葛云云丶議畢即行散會丶 
[證劵物品交易所消息]  
　　證券物品交易所市塲揭示第三百八十四號云丶第四十號經紀人金益芝君丶請求將證券部商號讓渡與陳元負君承受丶業經本所承認丶自九月十九號起丶第四十號經紀人停止證劵買賣丶陳元負君准補第七十八號經紀人丶專營證券買賣丶特此通告丶 
[救濟賤値銅元問題]  
　　上海縣商會昨接金壇縣商會函云丶謹啓者丶現在銅元値賤丶洋價高昂丶物値無形加增丶害及民生丶影響市面丶種種困難丶筆難飛述丶敝邑僻居腹裡丶貿易慣丶均以錢數爲本位丶尤爲首先受虧丶合邑商家丶擬定救濟辦法丶紛紛來會請願丶然縣自爲制丶恐難實行丶爲 
此將請願宣言丶寄陳採擇丶並徵求同意丶共襄斯舉丶倘荷不棄丶有所指示丶毋任翹盼之至丶 
[張作霖電調槍廠人員]  
　　奉天現正製造軍械丶惟需此項專門人材丶藉便指揮丶張作霖特電上海兵工廠丶請派製槍廠主任赴奉丶指導一切丶謝總辦遵即委令槍廠主任王蘭生君赴奉丶聽候商酌辦理云丶 
[法商輪入塢修理]  
　　法國公司某商輪丶船身計長四百二十餘英尺丶現須修理丶故於前日駛入江南船塢興修丶惟工程浩大丶修理期間丶祗少須一月方能竣工丶昨已由洋工程師毛根君飭匠開工矣丶 
[慈善正劵開奬紀]  
　　慈善正劵丶昨日在南市開奬塲內開奬丶各大奬號碼如下丶頭奬一萬四千五百五十一號丶嘉興大利經售丶二奬二萬九千三百九十四號丶天津德源經售丶三奬二萬九千六百十二號丶本埠廣匯和經售丶四奬二萬八千九百二十號丶本埠湧利經售丶四奬九千三百七十九號丶嘉興永最利經售丶五奬四千零十六號丶本埠大利元經售丶五奬七千四百零六號丶常熟厚生經售丶 
[泥城坍倒之重修]  
　　南市高昌廟砲四團第二營營牆丶甫經修築丶此次又被風雨摧殘丶坍倒泥城數丈丶咋由梁營長派令士兵丶迅挑泥修築丶以壯觀瞻而重防禦丶 
[男屍騐係病斃]  
　　新民路昨晨倒斃男子一名丶由警報告四區警署丶令飭二十七保十一圖地保崔梅生往查丶嗣查得死者名汪榮慶丶年約三十餘歲丶嘉定人丶有家母兄丶向居大統路新大吉客棧丶此次因病倒斃途中丶上海並無家屬丶乃投地檢廳請騐丶奉委許檢察官沈檢騐員等前往騐明丶該屍委係病死丶判由堂棺殮丶發封厝壇丶候示召家屬認領丶 
[相騐在堂病斃之監犯]  
　　因烟案判禁六個月送往分監執行之　少雲丶邇因患病丶奉發新普育堂醫治無效丶於昨倒斃堂中丶報告地檢廳丶奉委張檢察官毛檢騐員等蒞堂騐明無訛丶諭飭該屍家屬自行棺殮丶 
[汽車肇禍併記] 傷六人 
　　公共租界南京路丶昨晨六時許丶有某號汽車撞傷廣東人劉丙坤丶又四川路八時許丶有某號汽車撞傷行人朱金法丶經總巡捕房一千八百八十六號三百二十二號華捕先後抄錄汽車號碼丶另雇車送受傷人往醫院醫治丶又有趙金榮丶於十一時許行經白克路丶遭汽車撞傷倒地丶江北人費高材丶於下午四時丶行經新閘略丶遭某號汽車撞傷腹部丶當由新閘捕房七百三十二號五百三十九號華捕車送醫院醫治丶又有天津人張鳳州丶昨晚八時許行經法界愛多亞路丶被汽車撞倒丶跌傷頭臂等處丶經大自鳴鐘法捕房送往仁濟醫院醫治丶又昨晚十時半丶有十五歲甬人史久康丶在南京路西藏路口丶被三千五百八十一號汽車撞倒丶跌傷頭腦丶當由老閘捕房五百九十三號華捕丶押令汽車送受傷人往仁濟醫院醫治丶旋即帶該汽車夫入捕房丶稟候捕頭發落丶 
[旅客投浦遇救]  
　　安徽人裴春池丶今年二十四歲丶此次來滬尋親不遇丶所帶旅費告罄丶頓萌短見丶昨晨投浦自盡丶當爲水巡捕房巡船查見丶設法救起丶丶帶至捕房丶奉飭轉送上海地方檢察廳丶請爲安插丶 
[塌車碾傷婦人手臂]  
　　馬立師路箝桶店主陳生發之母楊氏丶咋晨往浦東北蔡鎭探親丶行至南碼頭地方丶忽遇王德順費銀奎等所駕塌車駛來丶一時不及避讓丶將氏撞倒丶碾傷手臂等處丶由警到來丶將王費拘送一區一分署丶　得該氏受傷甚重丶命先送上海醫院醫治丶陳生發聞耗到署丶奉諭著送地檢廳訊辦丶下午奉檢察官提案預審一過丶判王費收押丶候察看該氏傷勢再核丶 
[信託公司控案候訂期會訊]  
　　山東路中國商業信託公司總理孫天孫丶在公共公廨呈訴股束姚頌南鄒樹文陳君亮等丶於未開幕前丶妄登報紙丶損害營業等情丶由廨准飭捕房丶將姚等三人提案丶諭各存洋二百元交保丶候義領堂期解訊各情丶曾誌本報丶昨晨由廨傳訊丶證人邱渭卿亦到案候質丶即據被告代表律師牛門譯稱丶本案內有英商關係丶已由英領函致檢察處丶應請展期硏訊等語丶並據檢察處西員惠勒投訴丶此案接有英領來函丶訂期陪審云云丶而原告代表許理穆安素律師到案聲稱丶被告律師之請求丶可表同意等詞丶經張襄讞核供丶商之義副領事費君丶制候訂期會訊丶 
[冒探圖詐押兩月]  
　　崇明人戴玉寳丶前日在福州路被某號汽車撞倒丶當由坐車人給戴銀洋一元丶而戴即至附近四百四十八號門牌某飯店內果腹丶時有顧三者冒充捕房包探丶向之嚇詐丶致起爭執丶被老閘捕房包探殷玉鼎查見丶詢悉其情丶遂將顧帶入捕房丶在其身畔搜出江都虹橋警察分所公文丶奉飭收押丶昨晨丶傳同見證張洪生將顧解送公共公廨丶經中西官質訊明白丶以顧不應冒探圖詐丶判押西牢二月示儆丶 
[僞造圖章騙鐵器之押儆]  
　　前日丶有松江人曹鴻賡丶持字條至北蘇州路一百七十三號門牌某鐵行丶支取値洋七十八元之鐵器丶經行夥朱復廷察悉字條上所蓋之閘北中華玻璃廠圖章丶係屬僞造丶當即報捕丶飭探將曹拘獲丶在身畔抄出私刻之圖章兩枚丶連同字條丶於昨一併解山公共公廨丶訊明欺騙屬實丶判決曹監禁西牢九個月示儆丶 
[控騙提單之訊判]  
　　虹口百頓路康利洋行內之鄭平山丶被日本人在公共公廨刑事科狀控騙取値價三千日金之二十箱猪鬃提單一案丶昨晨丶由中日官升座續審丶被告延甘維露律師上堂代辯丶略以原告所控之提單丶其猪　本屬被告之貨丶售與原告丶因其不能付欵丶故將提單扣留云云丶而原告律師亦辯稱丶貨雖被告所售丶然其取回提單丶究有欺騙性質云云丶問官核供丶嗟商之下丶判鄭押滿兩禮拜開釋丶 
[指控放鞭砲致燬冰廠]  
　　閘北虬港橋殷少亭所開之冰廠丶前日忽被焚燬丶損失甚鉅丶事後由殷偕其夥李長林爲證丶扭鄰居曹寳生至五區三分所控稱丶因曹燃放鞭砲丶遺火該廠茅屋之上丶致成燎原等情丶經王署員質訊之下丶曹堅不承認丶奉判轉解司法科核辦丶 
[持刃傷人押一月]  
　　孫阿有在華特路與高阿增冲突丶用刀戳傷高之腿部丶被控由捕房丶將孫拘獲丶昨解公共公廨訊實丶判押西牢一月以儆丶 
[強索陋規之押儆]  
　　無賴朱連生沈阿福兩人丶前日至法租界菜市街一帶丶向婚喪喜慶各居戶強索陋規丶不遂所欲丶辱駡行兇丶適爲包探查悉丶將朱沈兩人拘獲丶帶入捕房丶咋解法公堂請究丶先由捕頭上堂稟明前情丶詰之朱沈二人同供丶民人實係帮同料理事務丶不敢索詐丶求宥丶中西官判各押十四天以儆丶 
[查獲逃妓之訊供]  
　　四區三分所巡長劉尙勤丶前日在彭浦郷查獲逃妓徐桂有丶解經謝署員丶硏訊五之下據供年十五歲丶上海人丶父母雙亡丶前被姘夫趙姓丶賣入鴨綠路梁姓粵妓院爲娼丶時遭龜鴇凌虐丶私逃出外等情丶奉判轉解司法科訊核丶 
[兩客棧違章科罰]  
　　應瑞華陸根泉兩人丶在法租界開設客棧丶不將旅客姓氏年齡籍貫登載循環簿丶爲專查客棧之包探方福林苗永興查悉丶以其故意違章丶前晚至兩客棧內將循環簿帶入捕房丶咋日傳至法公堂請究丶先由該探等上堂稟明前情丶並將循環簿呈鋻丶詰之應等同供丶實因賬房有事出外丶故未登載丶求宥丶中西官判以應等不應違章丶著各罰洋十元充公以儆丶 
[吸鴉片烟分別科罰]  
　　廣東路正豐街上海樓客棧六號房間內丶設有烟具容留連木生戴炳生等吸食鴉片烟丶被捕查獲各情丶己誌咋報丶昨晨由捕將連戴兩人連同烟具丶一併解送公共公廨丶經中西官訊實丶判連罰洋三十元丶戴罰洋三元丶一併充公丶烟具銷燬丶 
[誌謝]  
　　昨承商務印書館惠贈第三○九期﹁英語週刊﹂及第十八卷第十五號﹁束方雜誌﹂各一冊丶又中華書局惠贈第一百二十五期﹁英文週報﹂一冊丶誌此併謝丶 
來函 
[杭辛齋來函]  
　　昨讀貴報政府電查反對十年以債一節尙未詳盡此事發現於前星期北京電致交涉員許君囑以召集亡命爲名向法領交涉將辛齋引渡內地官廳嚴辦等因許君與財部特派員李君商酌恐激動公憤婉詞電復查十年公債爲人民全體所反對各團體亦早有表示辛齋不貪賄賂堅持反對固出於良心之主張亦盡人民代表之天職乃若輩不加反省更出此卑劣手段揑造召集亡命以相誣陷擬不以倫固不値大雅一笑但充彼倒行逆施之心何所不至一計不成更生他計明刦暗殺皆所優爲辛齋九死餘生豈復有所畏怖况一死而有三千萬之代價更何樂不爲特恐社會不悉內容辛齋被害以後人猶疑爲偶然而不究賊所自來則辛齋死不瞑目者耳謹將事實眞相預爲披露敬祈登布是所叩禱並頌撰安[  杭辛齋謹啓九月十七日]  
雜評二 
[借學校騙錢] （訥） 
　　人心之壞道德之墮落至今日而極從前之借名騙錢者借募捐之名借慈善公益之名今則進而借名於學校作僞愈巧騙術愈工誠世道人心之憂也 
　　雖然借學校之名以騙錢者所害在被騙之人而於敎育之本身尙無大害也名譽之喪喪在借名之學校而與其他學校無關也所懼者身任國民敎育之人而亦爲利所動寗犧牲神聖之職務以營孜孜爲利之事業則其所喪不僅在一二學校之名譽而在敎育全部之精神是誠敎育界之大憂矣 
 
 

Page 16

 
 
   
 
 

Page 17

 
 
   
 
 

Page 18

 
 
H>申報星期刊 
星期增刊 
（第一百零三期） 
[一週间國內外時事撮要]  
　　本國之部（　） 
　　山東問題自日使小幡提出魯案節略後丶顏外長於八日閣議丶主張先將節略內容公佈丶以覘國民意向。旋以此恉通知日使丶以便北京東京同時發表。日使方面聞於十日電東京政府請示。我國外交部方面丶因待日使回答丶至十五日始將節略大綱發表。內容計分九欵。（聞原係八欵丶外部將第八欵分作兩項丶故成九欵丶原文詳昨報丶）其範圍及標凖丶與民國七年八月間叚祺瑞與西原龜三所議魯案解决辦法丶及同年九月間章宗祥與日本外相互換之山東密約丶大致相同。據曹汝霖談話丶亦謂無新讓步可言。惟日人方面丶方利用宣傳政策丶謂此種讓步之提案丶已得英美諒解丶因是我國人亦問有主條件附交涉者惟持此說者丶多爲接近政府丶或稍帶親日色彩之一派。至大多數輿論丶固皆主張斷然拒絕也。 
　　川鄲戰局川軍此次攻鄂丶雖有一師四混旅之衆丶而因糧秣軍火丶不如鄂軍之充實丶故自開戰以來丶即取避實攻虛主義。六七兩日丶川軍在宜昌對面之磨子山丶用巨砲轟擊。迨鄂軍出而應敵丶則又轉由旅南方面進攻。鄂軍出救施南丶川軍又折回宜昌。鄂軍疲於奔命丶大有難支之勢。八日下午丶吳佩孚所派第一路援軍開到丶與趙榮華所部合攻川軍丶激戰終夜丶川軍力漸不支丶九日晨起即陸績向朱家坡筆架山等處退却。鄂軍乘勢追擊丶川軍向秭歸方面潰退。惟後路援軍丶陸續下駛丶旋又改取攻勢。十三日拂曉丶又在宜昌對岸施猛烈攻擊。大梁山一帶丶戰事甚烈丶河西交通斷絕。宜昌處於三面包圍中丶砲彈落於街市丶地內混亂丶城門三日未啓。各領館及外商大公司丶皆由外艦陸戰隊登陸保護丶門首並架機槍戒備丶外僑避居領館及軍艦甚衆。鄂援軍二十四師四十八旅·十八師六十人團·及第八師一部丶十三晚齊到。吳佩孚杜錫珪十三日乘艦由沙市出發丶十四到宜指揮丶鄂軍始振。是日鏖戰甚久。東山寺附近川軍遂不支丶潰退十餘里丶宜昌稍穩丶城門始啓。現吳佩孚正布置總攻擊計畫丶川軍亦陸續增援丶預料日內將有較烈戰事。至陸路方面丶但懋辛部自四日與趙旅接戰後丶當夜改向當陽進發丶意在攻取襄鄖丶以與陝陳會今。（陳樹藩現在漢中丶川軍曾早有聯絡丶令其由白河侵入鄂境丶）惟已爲張聯陞軍擊退丶恐不易得手。 
[古界之部] （圓） 
　　籌備中之太平洋會議本星期中所得太平洋會議之消息丶其最重大者丶爲駐美施使電告之太平洋會討論事件。據稱得分爲三大綱。（甲）中國問題丶（乙）西比利亞問題丶（丙）代管權問題丶甲類關於中國者丶分爲原則與原則實行方法之二欵。其下又分爲七項丶㈠領土完全丶㈡主權獨立丶㈢門戶開放特權丶㈣讓與權利與特別利益丶㈤中國鐵路丶（中東鐵路爲最要案）㈥現在履行之國際義務丶第七項美政府通告員忘却丶施使電中未述丶據駐京英館方面消息丶謂係財政問題。十五日京電則謂係旣定成約之研究。此項議事日程丶據華盛頓電稱丶同時亦曾分致與會之各國。此僅爲探詢意見之性質丶將以爲协商之基礎。各國既需從容研究丶並須對於所將發生之抗議丶交換意見丶故一時不致答復云。玩此語氣丶殆即爲前此所謂事前協商而設者歟。我政府以此係試擬案丶迎拒本有餘地。且事前未徵我同意丶當然不能承認。我應力爭對於太平洋會涉及中國事項之列入日程丶須先得我同意丶方爲有效。輿論方面謂應先退還日程丶待我代表到美時商定日程丶嗣經閣議丶將璧還議打消丶惟將對外有所聲明云。 
　　本週中又有一惡消息傳至丶謂白宮宣稱軍備問題將專由英美法意日五大國解决之。中國代表須俟討論遠東問題時丶始能參與。比荷代表丶亦須涉及其遠東問題時丶始能列席。又謂會議並不向各國代表公開云。 
　　前週曾傳美日問雅泊島交涉已有解决之說。茲據巴黎時報所載丶則美國務卿許士與日使幣原丶確曾訂結條約丶其主要點有三。㈠日本承認美國及其他大國有使用通過雅泊島海底電線之權。（日本讓步）㈡美國允撤銷對於委托日本代管雅泊島之抗議。（美國讓步）㈢集中於雅泊島之舊德屬海底電線有三丶其分派法如下丶自雅泊島東至瓜姆島者屬美丶北至上海者屬日丶西至米拉杜者承認荷蘭之利益。（日本讓步）日本之甘爲此讓步者丶或將有所交換丶亦未可知也。 
　　吾國代表丶前巳决定顏惠慶顧維鈞施肇基王寵惠伍朝樞五人。伍氏是否同去丶據刁作謙博士言丶尙未證確。惟據京訊丶謂南方决出一人。王正廷博士亦經顏外長一再敦請擔任代表丶未知是否允認也。除代表外專門委員秘書隨員等約百餘人丶準十月一日齊集上海丶四日出發。總秘書刁作謙博士已來滬丶昨日放洋。國民代表則天津方面决派張彭春丶上海方面决派余日章蔣夢麐兩博士丶北京太平洋會議討論會派董憲光丶廣州方面派徐丶昨已抵滬。至吾國提案丶據京訊丶外部已將各部擬案彙齊丶派員譯成說帖。顏外長蒞滬後丶即擬召集各重要團體丶開一研究會丶宣布我國提案方針丶以及一切辦法云。 
　　第二屆國際聯盟主席顧維鈞博士及其夫人 
他國派遣代表之見之於本週所接電訊者丶美國爲國務卿許士丶參議員洛志羅特恩特華。法國總理自理安决計親自出席。比國亦巳派定外交大臣財政大臣駐美比使及中國問协題專員等四人。英國因愛爾蘭之談判。而首相喬治之成行與否丶或將發生問題云。 
　　第二屆國際聯盟議會第二屆國際聯盟議會丶本月五日在日內瓦開會丶由吾國代表顧維鈞博士主席丶致開會詞。次日選舉荷蘭代表康尼碧克爲會長丶又重組分股委員會丶舉定各委員會正副會長丶已誌前刋。組織既定丶至開會第三日丶始逐日正式討論會務。彙觀電訊丶滿紙演說詞丶頭緒紛繁丶未易明瞭丶因分述其重要之事件如左。 
　　㈠修正會章問題修正會章丶在去年第一屆議會中曾有阿眞廷瑞典諸國提出建議。嗣以茲事體大丶美國總統選舉未竟之前丶不易决定丶遂成懸案丶留待第二屆議會再議。當時阿眞廷代表之出會丶即以此也。及此屆會議丶就己决定者而言丶阿眞廷所提﹁即許有主權國加入聯盟﹂之修正文丶已遭否决。聯盟公約第十條丶（此條規定會員擔任保持各會員之領土完全及政治獨立丶以防禦外交之侵犯丶（不加修正。惟通過第十條原文丶附以解釋丶聲明此案目的非欲使現有之領土上或政治上分裂丶垂諸永久。因此種分裂可按諸公約依法修正也。同時並不強迫會員對於領土完全受有威嚇之國家丶供給武力丶以擔任其完全。 
　　㈡對聯盟之訾議各國代表演說詞之訾議聯盟者丶有瑞典之白蘭汀丶對於行政會與秘書廳事業之報告丶頗肆抨擊。比國之喇方丹丶對於聯盟成立後對付世界時局之成績丶頗致不滿。其論點分爲五條。南斐之薛西爾丶對於聯盟處置代管權丶頗抱疑慮。對於减綿軍備問题丶極形失望。英帝國各自治殖民地代表丶主張聯盟撙節費用丶南斐薛西爾丶主張聯盟會及其附屬機關之討論丶均應詳細公布。則聯盟之浪費與會議秘密丶可知矣。 
㈢國際法庭裁判員之選定國際法庭之條例旣經各國核准丶遂由議會與行政會分別舉定裁判員十一人。副裁判員四人。吾國王寵惠氏丶在副裁判員名單中。 
　　㈣土地爭端之待决此屆聯盟會所應解决之土地爭端丶一爲波蘭與立陶宛關於維爾拉所有權之爭端丶二爲阿爾巴尼亞希臘塞爾維亞關於阿爾巴尼亞南部邊界之爭端丶三爲南美玻利維亞請修正一九○四年與智利所訂之條約。吾國之山東問題丶尚不在內。 
[開放門戶主義之原始] 通一 
　　吾人欲知海約翰Ｊｏｈｎ　Ｈａｙ開放門戶之原始丶當先將此主義未倡以前丶中國外交之情狀丶略加審察。海約翰主義倡於一八九九年。前此五六十年間中國外患頻繁丶割地不絕循至一八九四年敗於日本。翌年簽定馬關條約丶弱點益著丶各國之輕視亦益甚丶自是厥後丶幾無外交之可言。當時俄國某官嘗日丶對華外交丶非中國是否願意讓予之問題丶迺爲外人是否願取之問題也。此種觀念丶大足以表示此後列強對華之態度。中國於是爲他人囊中物俎上肉。其主權領土之子取予求丶悉聽外人之支配丶苟無列強間利害牽制之勢者丶中國固早已不國矣。然列強雖各逞其能丶屠宰中國丶獨美國猶篤守其世世遵守之門羅主義丶勿稍怠懈。所謂割據地者丶勢力範圍者丶美不預焉。一八六八年之蒲安臣條約丶Ｂｕｒｌｉｍｇａｍｏ尤足表示當列強虎視眈眈乘中國之弱以自謀利之時美國之態度。該約第八條丶謂﹁凡無故干預或代謀他國之事丶美國向不以爲然。至於中國之內政丶美國並無干預之權丶或顧問之意。即如通線鐵路各等機法於何時照何法因何情欲自行製造丶總由中國皇帝自主酌度辦理。﹂惟﹁將來中國自欲製造各項機法向美國以及泰西各國借助襄理丶美國自願捐准精練工師前往丶並願勸別國一體相助中國丶自必妥爲保護其身家公平酬勞。﹂（此條錄自刁敏謙君之中國國際條約義務論）此其尊崇中國主權丶而予各國以均等機會之意義丶極爲明瞭。對於他國對華條約之以割地植權爲請者丶不啻予以極大之打擊也。是故是約之立丶實以美國對華之確切態度丶宣示於世界。換言之丶即美國仍篤守門羅主義丶而對華則主張各國當享均等機會也。十九世紀之末葉丶中國政綱益亂丶外患頻仍。日本銳意維新丶力圖擴張丶頻爲中國患。俄英德法狡焉思逞丶屢加侵犯。中國之分裂丶遠東之和平丶幾有朝不保暮之勢。美國患之丶其國務卿海約翰氏乃有門戶開放政策之建議。是可知此主義者丶乃維護中國主權丶鞏固列強在華均勢丶而造成速東和平基礎之利器也。 
　　或謂美與亞東有太平洋之隔丶且旣篤守門羅主義丶何必再置身於極東國際政爭中丶海約翰之倡門戶開放主義丶豈非多事乎。是乃不知世界大勢者之言也。門羅政策爲美國之對外政策丶其主旨一方面防止歐洲各國之侵美丶一方表示美國不與聞他國間之爭奪。然須知欲保他國之不侵美丶須先維持他國間之均勢丶不使其間任何一國乘時崛起丶以臨駕乎美國之上丶終至於侵美而爲美患。故門羅主義爲永久而不變的丶然其擁護維持之方法丶則應隨世界潮流之變遷而改更省也。 
　　五十年來丶日本以蕞爾小國崛起於東方。見中國之老弱而可欺也丶故始則侵蝕琉球丶終則以爭高麗之覇權而對中國開戰。中國戰敗丶割台灣以和。於是中國之弱點暴露於世丶日本之勢熖大張矣。俄德法各國亦見中國之可乘也皆爭以植樹勢力範圍爲務。中國之瓜分丶近於眉睫丶而美國門羅主義之根基丶亦將受其影響矣。蓋他國增強丶而美獨不能。今之侵華者丶安知他日之不轉而侵美耶。美之所患者丶以日本爲尤甚。蓋日人之眼光不僅限於中國。十九世紀之末丶美國加利福尼亞州日本移民之數漸見增多丶其勢力漸形澎漲。日本之所以強大者丶利中國之弱也。此後且將轉而侵美丶則美國世守之門羅主義丶不將爲所破壞乎。世界大勢旣有　大變遷丶美若不更易其維護門羅主義之方法者丶美將殆矣。國務卿海約翰有鋻鏡於此丶乃倡開放中國門戶主義丶以防止列國在華植樹勢力範圍之機。而其尤重者丶箝制日本之擴大也。故所謂開放門戶主義者丶乃植樹勢力範圍侵佔中國主權之對待政策也。其主旨爲使各國維持中國之獨立主權丶而在華享商業均等機會。如此主義能貫澈實行丶則東亞之和平可保持丶中國之安全可　久丶而美國之門羅主義亦可無動搖之虞矣。故自外交的眼光觀之丶海約翰政策者美國之自衛政策也丶其可稱佩之精神丶不在倡開放中國門戶主義丶而在篤守門羅主義也。 
　　海約翰開放門戶主義之原始丶旣如上述。茲將其公文丶譯錄於左丶以供國人士之研究。 
　　一八九九年九月六日美國國務卿海約翰致駐德美國大使白君Ｍｒ．Ｗｈｉｔｉ書丶當德國政府通知美國政府丶謂德國政府已自中國皇帝租得膠州及其毘鄰地之時丶德國外交大臣向駐柏林美使切實聲明丶謂美國人民之權利丶爲歷次中美條約所擔保丶而在今屆德國自中國所得管轄權之區域內者丶决不因德國之租借丶而感困難丶或稍受損失。 
　　德國雖有此聲明丶而今大不列顚政府與德國訂立正式契約丶承認德國在上述租借區域內丶有完全之享用權丶在毘鄰勢力範圍之內丶亦有數種權利可享。其最著者爲路礦之權。然此等承認權利之性質與範圍丶並示明白訂定。將來在該區域內丶非但英德間人民丶即其他各國人民間丶隨時可有嚴重之權利衝突發生也。美國政府爲除去各種傾軋之原因丶而同時願要求勢力範圍之各國丶正式承認各國在所定勢力範圍之內丶皆有完全平等之經商與航運權丶許各國在華商業有確切之利益起見丶深願大德國政府對此發正式之保證丶並施其助力丶使有關係各國具同樣之保證丶在其勢力範圍之內丶尊重下述條伴。 
㈠各國無論如何丶將不干預租借地或勢力範圍內之權利與通商口岸。 
　　㈡中國暫行之條約稅則丶當適用於勢力範圍之內各通商口岸裝卸之貨物丶（苟爲自由貿易港則不在此例）不因貨物之屬於何國而有歧視丶其所完之稅欵丶當由中國政府徵收之。 
　　㈢凡他國之船隻丶駛入某國勢力範園內之港口丶其應繳之港口稅丶不得高過該國自己船隻所應繳者。凡他國人民之貨物丶由某國勢力範圍之鐵道丶裝運過境丶則該國所收運費丶不得高過於該國由上述鐵道裝運之自己之貨物。 
　　大德國政府將膠州港口公開於世丶並助中國政府設立海關丶此其舉動丶與本政府今茲亟望大德國政府贊同之提議之意旨丶顯相符合。德國之接受本政府之提議丶極在意料之中。 
　　近據大俄國皇帝之諭旨丶宣稱大連灣在其租借期中丶凡他國商船之進該埠者丶不加取締歧視。同時大俄國政府駐華盛頓之代表丶向美國政府切實申明此項意旨。現任俄國欽差亦表示俄國皇帝維護現今提議之誠意。故吾國政府已飭令我駐聖彼得堡之大使以吾國之提議丶交付俄國政府丶請其考慮。茲將本政府關此問題所致駐俄國大使托誤Ｍｒ．Ｔｏｗｅｒ君之訓令丶附呈察閱。（附件從略不譯） 
　　大不列顚與日本之商業利益丶亦可因吾期望之宣言而得妥善之支配。該兩國政府所抱之計畫丶鞏固各國在華貿易均等機會之意旨丶與美國政府所懐抱者丶極爲相似。故其接受吾國今茲文提議丶而出其能力以使他國共同實行此議之願心丶亦深在吾政府期望之中丶茲將本政府致駐英大使喬德君ＭＲ．Ｃｈｏａｔｅ之訓令附上（附件從略不譯） 
　　今爲提倡此項提議極佳之機會丶足下應將上述建議丶交諸大德國外交總長丶請君從速考慮。此項訓令亦已送交駐英俄諸大使矣。署名海約翰 
　　一九○○年二月十九日德國外交總長致美國駐德大使白君書上月二十四日接閣下公函丶謂美國政府於上年九月二十六日詢問列強關於開放中國門戶之意見丶已接各國政府滿意之書面答覆。貴政府並願敝政府關於此事亦作書面之答覆。 
　　余前曾向閣下對於此事作口頭之贊同丶今復筆述如左。據上述之貴國公函丶美國政府承認敝政府自始非但贊同而且竭力賞行使各國在中國領土之內享極大之經商興航運均等機會。敝政府此後並無違反此主義之意念。他國政府苟在其勢力範圍內丶不違背此主義丶不予吾人以歧視丶不令吾國施行報復政策者丶吾國對於美國商人丶亦决不加以歧視丶或使其蒙受不便。故若以發展中國實業爲懐之各國丶咸願共守此主義丶（德國深信其必願）則敝政府旣蒙相邀丶亦極願與美國及他國丶共守此義丶以互相維持其同等之利益也。 
　　（下期續登開放門戶主義之進行） 
[美人反對英日續盟論]  
Ｇ．ＺａｙＷｏｏｄ著鯁譯 
　　凡今留心世界外交之情形者丶對於英日同盟之將來丶莫不爭先研究丶詳爲審察。一國然丶各國亦然。此問題之重大丶可以見矣。英國在倫敦召集帝國首相會議丶蓋對於將來之是否賡續丶原將取决於是會也。或問究竟英日同盟將來命運如何丶功又問該同盟是否仍須繼續丶吾人現尙不能爲準確的答覆。而對於此問題將來之有何變動丶吾人不必亦不願預卜。然設有問者曰丶英日同盟應否繼續丶吾人必答曰丶不應繼續。 
　　查英日同盟第一次訂約丶在一九○二年丶經一九○五年及一九一一年之修改繼續丶本應於本年七月滿期。若經兩方正式宣告丶則宣告後一年即可作爲無效。蓋約內載明丶如兩方於十年期滿前一年內不宣告其停止該約之意態丶則宣告停止滿期後一年內丶尚屬有效也。去年七　　太平洋西部之勢力圈 
國素所尊重之中國門戶開放生義丶完全毀棄。有此三理由丶故力主廢置。至若加拿大南非洲及澳洲各國首相丶亦曾一再宣言丶同盟而違棄美國丶則不能聽其繼續。換言之丶即該國等願與美國親善丶故寗犧牲英日同盟之繼續。蓋該國等對日本殖民之問題丶其政策正與美國相符合也。 
　　吾今當言中國矣。嘗觀中國人對於此次英日同盟之續廢問題丶竟寂然無聲丶而未表示明白態度。然此不謂能中國人民對此問題漠不相關丶故而默然。亦不能謂中國政府對於此種重要問題丶置之不問不聞也。實則在世界議會中丶中國呼籲之聲丶雖力竭聲嘶丶而各國皆裝聾作啞徒喚無奈何而已耳。中國雖曾提出抗議而英國竟拒絕之。故中國之運命丶全懸乎同盟之繼續與否。中國抗議英日同盟之繼續丶有充分之理由丶曰丶舉凡中國土地之主權丶國家之威嚴丶因英日同盟而喪失而墮落者丶不一而足。且與素持之門戶開放主義丶適相違反。吾不抗議丶誰與抗爭。蓋其持論至公而無一毫假借者也。夫英日同盟之將來丶其繼續與否丶一方於美日兩國關係之重大旣如此丶一方於中國命運之有損無益者又如彼。蓋在留心該同盟之始末者丶已顯而易見矣。一九○二年初次訂約時丶約中所提及之土地丶祇就中國與朝鮮而言。至第二次修改重訂丶則延及印度。及至第三次丶則其意義祇及中國矣。其餘兩國丶皆不生問題丶此乃可注意之點也。約中載有﹁東亞地方與印度﹂之字樣丶試問印度者月間丶英日兩國對於此約丶未曾表示究竟繼續與否丶而連名致函國際聯盟秘書廳曰丶倘英日同盟須繼續時丶則當謹愼修改丶至不抵觸國際聯盟約章而後止云云。然此種通函丶究竟能否表明締盟兩國確有遵守聯盟約章之文字及精神之誠意丶或僅用以逃避物議丶以圖其成功丶則似不能知矣。自英日兩國而言丶自各有其手段丶各表其態度。英日丶同盟之續否丶大半須視殖民地會議之結果爲趨嚮。（作者著此篇時丶殖民地之首相方在倫敦開會也。）至若日本方面丶亟思同盟繼續之能實現丶故多方聯絡丶在外交界用其陰險手段丶暗中活動丶剛柔並濟丶甚且以二百萬元之金錢供太子游英之用途。其目的無非鼓促日英親善的主義耳。蓋在日人與日政府之目光中丶以爲非圖日英間眞正親善丶則同盟之賡續丶必不能成爲事實也。 
　　對於此次續盟問題丶謂除英日兩國外丶世界各國可不過問者丶不可也。有二國者丶其關係至重丶於其本國之利益丶妨碍亦至大丶更不能袖手旁觀而不發一言者丶日中美兩國是也。 
　　吾請先言美國。此問題之在美丶朝野論之久矣。報紙之評論丶幾無日無之。羣謂美國對於英日同盟之應續應廢當詳加審察丶故皆發表意見。蓋其留心此問題有如是者。就普通之輿論而觀丶大抵皆反對該盟之連續。所持理由不外三端丶一曰倘該盟不宣示明白丶則恐於美有碍。二曰將使日本移民美洲之問題丶更難解决。三曰將使美何若丶而所謂東亞者又何所指。若曰英國欲保護印度之利益丶則果理之當然丶除印度人有時或起反抗外丶其餘各國果無干涉之理。若日丶日本欲保護朝鮮之利益丶則亦在其義務之內。除朝鮮人有時或起反抗外丶他國亦無置喙其間之理由。乃英日兩國間潛越而謀保護東亞之利益丶其所指東亞者丶果何所指。印度無論矣丶朝鮮亦無論矣丶則其所指者非中國而何。噫中國之利益丶豈專供英日兩國之保護者乎。 
　　至就現今同盟約章內所載丶則中國之權利幾盡爲包含矣。約文之緒言日﹃保持中國主權之獨文丶領土之完全丶及各國在華工商業之均等利益。試問中國主權獨立領土完全之保持丶及各國在華工商業均等利益之維護丶此等責任豈英日兩國得而獨力負擔乎。抑其他有關係之國丶均得而負擔乎。抑又有問者丶究竟英日兩國是否確能保持中國土地之完全丶主權之獨立與門戶開放乎。日是必不能。夫旣不能丶豈可再任同盟之繼續乎。是徒有損而無益也。况土地係中國之土地丶主權係中國之主權丶其獨立自能保持丶果未曾請列強借箸代籌也。若列強定欲一意孤行丶強所欲爲丶是欺柔凌弱之手段丶不足尚也。可一而不可再也。至謂門戶開放丶則英日兩國已曾先行破壞。試觀二十一條之要求丶及新法鐵路錦愛鐵路之爭端丶是豈保持門戶開放主義者之當爲者耶。美國曾一再提出抗議丶然英國因受同盟約章之束縛而莫奈何也。 
 
 

Page 19

 
 
H>申報星期增刊 
　　綜觀各方情形丶藉曰英日同盟認爲必須繼續丶則亦須謹愼修改丶非特須符合國際聯盟之精神丶且須視中國人是之公意爲向背。此無他丶在討論改訂同盟約章時丶應請中國加入會議也。 
[英人之主張英日續盟論]  
　　（濮蘭特著圓譯） 
　　假定英日賡續同盟丶確能促進共同改造中國之政策丶而欲使改造政策之見諸實效丶必有待於共同之行動丶則美國之好意與協助丶必爲不容緩者也丶然美國之好意與協助丶將若之何而能獲得之乎。設或美國批准國際聯盟丶有如日本所爲丶使國際聯盟爲有力之機關丶則英國亦必不致有賡續英日同盟之意志丶然美國一日不加入國際聯盟丶則國際聯盟一日爲虛設之機關丶對於世界之政治界丶旣無抑制力丶又無保護力丶而務種同盟條約丶仍一日爲保障國際關係之工具。又若美國亦能加入英日團體丶而爲同盟之一份子丶以促進共同改造中國之政策丶保持中國之門戶開放主義丶則現在所有太平洋上之誤解與爭執丶必將容易袪除。且在遠東方面丶可以列強協作之行動丶代替競爭嫉妒之政策。然在事實上丶未必有此快人意願之現象。美國政府旣未批准國際聯盟約章丶加入國際聯盟丶而其人民所抱對外政策之主義丶又與其他諸國背道而馳。顧反惴惴焉惟　太平洋上之險象丶戰後世界之難題丶抱無謂之杞憂丶不亦傎乎。 
　　今美國全團報紙之論調丶均謂國民之所以反對同盟者丶以美日問感情之惡劣也。或者竟更進一步丶指英國之政策丶爲奸詐的丶爲貪狠的丶不惜推波助瀾丶以挑起對英之惡感。夫英美間之友誼丶自歐戰以後丶益見鞏固丶雖有　言丶以離間吾積年之瞭解與好意丶張反對同盟派之聲燄丶而亦未易損及毫末也。獨美日間之惡感丶則不可無一言辯正。夫美人百人中丶全數皆行排日論丶固爲不可掩之事實。若不設法阻抑其進行丶則於全世界和平之希望與永久解决遠東問題之現象丶將貽無窮之隱憂。今美國與論之觀察日本也丶不日日本爲好戰之民丶即日日本之戰爭丶實爲侵略人國而戰也。不曰日本之目的丶在稱覇亞洲即日爲太平洋之主人翁。夫日本在位者之政策丶固爲軍國主義。然抑知彼處島國之地位丶感形勢上文困難丶迫於經濟上之需要乎。美國之視日本丶抱此錯誤之見解丶風聲所披丶罔不盲從丶於是而美日間之惡感不可解矣。作者以熟悉遠東情勢者自居丶故敢下此斷語。二十年前丶日本爲高麗問題對俄興問罪之師丶其時美國輿論莫不對日本作同情之論調丶謂其能爲弱國仗義興師。曾幾何時而觀念全變丶遽作對日抨擊之論丶此則美人意志之不堅定丶亦可以見矣。此無他丶當日之日本弱小不足道丶未厠足於大國之林丶今則地位增重丶爲五大國之一份子丶國富倍增丶軍力臆脹丶又持人種平等之主張丶自由移民主要求丶圖謀週旋於世界丶因以召美國之疑懼與反對也。 
　　日俄戰役之後丶日本在遠東之勢力一日千里丶於是或者造作蜚語丶謂日本將以對美作戰之手段丶強制貫澈其人種平等自由移民之主張。又或謂日本之海軍朝發丶而加利福尼亞之海岸夕危矣。於是而美人莫不惴惴焉若恐黃禍之說丶將成事實丶人種戰爭之禍丶迫在眉睫丶白色人種終將爲日本鼓吹之大亞細亞主義制服也者。然在今日丶海軍戰術一變丶潛艇飛船丶代軍艦而種雄於海上丶則美人固亦不必作此受日人侵略之杞憂也。 
　　美國對日仇視之原因丶除此疑懼其抱侵略政策之心理外丶猶有二端。中國地大物博丶可以爲世界未來之大市場丶美人不願日本之一手獨攬商權丶此其一也。受美國化之中國青年派丶抱民治之主義丶摒棄日本保守武之君主政治丶中美之感情因以日密。復有青年會等機關丶爲之推波助瀾丶此其二也。有此諸因丶而太平洋對岸之兩大國丶遂日益疏遠矣。然此惡感丶豈撤廢英日同盟所能消靡者乎。苟謂聽今日本孤立丶或抑制其和平的經營亞洲大陸丶而世界國際問之和平丶遂能永持不諼丶吾必不信也。是故苟能依照國際同盟約章之意旨丶賡續英日同盟丶以共同改革中國丶而維持門戶開放主義丶則消除美日惡感丶限制三國海軍軍備丶保持世界和平之目的丶庶幾其能達到矣。 
[日人之中國共管說]  
　　譯日本外交時報（霄） 
　　一丶華盛頓會議與中國問題美總統哈定發起華盛頓會議之後丶即向關係各國正式邀請丶茲已得　承諾丶專待十一月十一開會。此中經過事實之可紀者丶爲英國之提倡倫敦預備會丶及日本之質問性質範圍與議事日程。美政府對於前者默然不予理會丶對於後者答辭婉曲丶並無意向表示。是以此會議題丶無人得而預知也。考美政府邀請書中所載丶雖日軍備限制及太平洋遠東問題之討論。然所謂軍備限制及太平洋遠東問題者丶範圍至廣丶解釋綦難。軍備限制丶全世界俱有影響丶太平洋問題丶則日美外丶若墨西哥加拿大澳洲南洋斐列濱等丶均有關係。從來會議標題之廓大丶無有逾於此者。然揣美政府之用意丶則除自身之實惠政策而外丶恐無他事。其重視遠東問題丶即足以覘其意向之所趨。夫墨西哥斐列濱與中國西伯利亞雅泊島丶同爲遠東太平洋之重要問題。然墨斐之事丶美國　肯供之國際公議。其重心所在者丶乃爲中國西伯利亞雅泊島等事。蓋欲藉公開之會塲丶以貫澈其專特之見解。用意之深丶幾不可測度丶此中日兩國所宜深注意也。自日英續盟而生華盛頓會議。其中英美二國之關係究竟如何丶今姑不論。華盛頓會議中之所謂太平洋問題者丶其名稱是否妥協丶今亦不予評論。總之華盛頓會議丶爲已定之事實。無論中日國民同意與否丶勢必以中國問題爲重要議題之一。吾人對於此種問題丶必須詳加考究丶以求公正之理解丶切不可隔岸觀火丶付之等閒也。 
　　二丶中國之對外政策中國自改革以還丶紛亂擾攘丶迄無寗日。近又自治聲起丶風靡各省。北京政府之威權丶墮落殆盡。夫以如此之國情丶而求立足於華盛頓會議丶不亦難乎。且中國而長此紛擾者丶深足爲遠東和平之害。此所以因中國問題而有國際共管之說也。由國際大局觀之丶自日英同盟以至於今日中國之對外政策丶每爲國際勢力所眩惑。迨其歸束丶方知追悔無及。譬如歐戰後之排日運動丶表面上雖謂出於自覺丶而考共實際丶則仍與世界列強之國際勢力有關故。共結果亦無利益可言丶反增兩國國民無窮之誤解。苟再不悟丶則此次華盛頓會議席上丶恐難保不重演巴黎會議之舊劇也。 
　　排日運動之原因丶據世人與論丶多謂起於大隈內閣之二十一條交涉丶故莫不歸答於加藤外相。然二十一條交涉係一九一五年事丶而排口運動則在一九一九年以後。若二十一條交涉而眞爲排日運動之原因丶則其最激烈之時期丶當在一九一六一九一七年之問丶至一九一八年而後即當漸歸冷靜。何至時隔四年丶而事方發作。且一九一九年之原敬內閣者丶一翻大隈寺內前內閣之對華政策而行。所謂援北方針及軍器借欵者丶一切打消丶更進而爲南北和平統一之勸告丶可謂盡友邦親善之至意矣。孰料險惡之排日運動丶遽於此時而發生。因果事實丶錯綜矛盾丶讀者不可不特具眼光以燭其奧蘊也。吾人於加藤民之對華交涉丶非謂其毫無過失。但考其政策手腕及所得結果丶則如一般世論之外丶實無從而攻擊之。故謂排日運動全爲二十一條之餘毒者丶不免一偏之論。其原因大半必發源於他事丶而此後之內閣丶理解不明丶以致死灰復燃丶良可憾也。 
　　然則排日運動之眞正原因爲何丶日國際勢力之變化也丶中國人之誤會錯覺也。 
　　三丶國際勢力之變化歐戰前之英美德法俄諸國丶皆勢均力敵丶莫敢誰何。因其勢力均衡互相牽制之故丶一 
　　昨日放洋之刁作謙博士 
　　（新任古巴公使太平洋會議吾國代表團秘書長） 
刁博士字成章丶廣東新寗人丶生於一八八○年丶父經商於火奴魯奴丶十歲自里赴檀依父。一八九六年回國丶入上海約翰大學。一九○一年畢業丶留學英國丶補習拉丁文一年丶考入劍橋大學。一九○八年得碩士學位丶其後得倫敦大學之法學博士學位。 
二強國不致肆其野心丶而國際政局遂得苟安無虞。迨大戰告終丶則俄分而德敗丶雖戰勝之地國丶亦傷重而難振。於是英美二國嶄然以起丶國際勢力遂集中於此。美國自恃其富丶更有威加英國之勢丶戰前之勢力均衡丶由是而破。協約國以日本之參加大戰爲有功於聯合國也丶遂推爲五強大國之一員以示優崇。日人受此推崇丶固莫不欣喜距躍丶然與戰後疲敝之國相比擬丶日本實未見其光榮丶且以美國國勢澎脹之速丶日本視之何足與並。故日本之國際地位丶非實質的丶惟虛名耳。 
　　由上觀之丶歐戰前之列強均勢既經打破丶英美勢力足以雄覇於此丶而日本上國際地位丶亦屬名實不符丶故與其稱爲五大強國丶母寗謂之二大巨頭。日本雖博得強國之虛銜丶而實處二大巨頭壓迫之下。中國之排日運動丶即於此國際政局波動之時丶應運而起。讀者於此丶當不乏蛛絲馬跡之可尋矣。蓋歐戰中之列強丶無不傾其全力丶應付戰局丶更無餘暇以問中國事。加以日本參戰丶聯合諸國正渴望其協助丶對於日本之意嚮丶莫不順之惟謹丶而此時之中國丶亦不得不潛心帖服以從日本。至一九一八年十一月對德休戰條約成立丶而入於講和時期丶則中國人士眼光丶爲英美勢力所眩曜丶以爲戰後之日本丶决不能置英美於不顧而稱覇於東亞也丶遂一反向之所爲丶而爲倒戈之舉丶此一九一九年排日運動之所由起也。所謂加藤外相之二十一條交涉丶及寺內內閣之援段政策云云者丶實中美聯合之宣傳政策耳。其目的無非窘制日本。非然者何以至二十一條交涉四年之後丶又値原敬內閣中日親善之時代而有排日之舉乎。 
　　四丶中國將來之國運中國之外交政策丶歸納而說明之丶則他力主義也丶事大主義也丶亦即遠交近攻主義也。我人（日人自謂）對於善隣之友邦丶不欲故爲指謫丶不過略舉事實丶以明現在之國際政局丶而推斷中國將來之國運耳。彼英美之人丶陽表同情於中國丶而陰實肆其野心丶不惜供給鉅金丶以助排日之勢。而中國之計丶正欲利用國際勢力之消長丶以謀推進其國運。蓋其自古相傳之以夷制夷政策事大政策及遠交近攻政策丶仍盤據於腦海中也。中國之外交政策丶好弄權術丶自古巳然。歐美各國縱以衷心相待丶而中國並無誠意丶其與英美握手之程度丶恐不過以排斥日本丶顚覆其優越地位爲止。若以英美之絕對勢力而代日本丶亦非中國人所願也。觀乎美國提倡之對華新四國借欵團丶中國人决不容納丶即爲一證。蓋其對美信賴丶雖抱滿腔熱誠丶而於國土主權之獻納丶實無此雅量也。反觀英美之對華政策丶則更具政略的色彩。英美之欲望與中國之要求丶實不相同。中國之要求爲中國人之中國丶而歐美之欲望丶則白人之中國。 
其托名於經濟正義丶文明開發丶及門戶開放機會均等之說者丶要皆爲自己發展之保護色彩耳。吾人默觀中國之處境丶實不勝代爲危懼丶而中國之人猶奉舊時代之權謀外交丶爲得意之秘訣。不知其自身運命丶將陷於內外崩裂之慘境丶殊可哀也。 
　　五丶國際共管說歐美人之觀察中國者丶無不有白人本位之成見存於胸中也。然其所持政策丶則並不拘一定方針。寬猛並用之態度丶隨機應變之手段丶實非日本所能與比。蓋日本之與中國丶猶一體四肢之關係丶國運民命互相爲倚丶故用心較爲密切丶彼歐美人之視中國丶如彼等之出張所遊獵地。夫旣視之爲出張所遊獵地丶則其中國觀念丶不過爲彼等自身便利計丶絕無爲中國本身計者也。中國而有便利於彼等之時丶彼等　謂中國前途之樂觀丶乃從而扶助之丶甚至不惜　勞以長排日之勢。若一旦而中國無利益於彼等丶則彼等亦即翻　意見丶變其方策丶雖顚覆而破壞之丶亦所不惜。故中國而仰承其鼻息者安丶否則必危。嘗閱上海字林西報載有北京通信員某氏之論文丶其大意謂世界列強爲救濟中國起見丶應即撤消北京政府之承認丶使留任之公使團收管有外債關係之稅務丶對於各省督軍則聽其自生自滅丶俟人民組織民意政府之後丶再爲承認云云。該報又有社論丶中言中國運命漸近於內政干涉之時機。歐美各國行將拋棄其旁觀政策云云。諸如此類丶皆極端于涉之論調也。我人非欲以一英字新聞之言論而代表英美之意見。惟中國政治家方以親切殷勤之意丶結好英美丶排斥日本丶以期增進福祉。而英美之人忽有強壓干涉之論丶倡道於世丶中國人聞之不知感想如何。美國電報丶傳此爲商務總長霍阜Ｈｏｏｖｅｒ之策案丶雖經該國政府正式否認丶而要與華盛頓會議性質不無關係也。今將其文條列於左。 
　　（一）中國因無政治獨立及領土保全之能力丶故宜設置國際理事會丶以防領土經濟之被侵。（二）不經理事會之承認丶不得爲領土或經濟上之割讓。（三）維持中國之門戶開放主義。（四）外國或外國人與中國合營之經濟財政工業宗教等事業丶其有領土及政治之權力者丶不予承認。鐵道及鐵道守備隊尤宜注意。（五）承認中國之不可分及不可侵權丶凡在外國支配下之領土港灣及勢力範圍連同司法權丶悉行交還中國。（六）日本人口過繁丶土地不敷丶應承認其向滿洲及西伯利亞東南部移民。（七）中日兩國爲圖經濟的安定丶免人種的爭鬬丶得拒絕他國之移民。（八）他國亦應拒絕中日之移民。（九）參加於理事會之各國丶對於非參加國之干涉有關人種的爭鬬者丶得排斥之。（十）日本應承認中國及西伯利亞之經濟的門戶開放主義及商業的機會均等主義。 
　　以上所傳蓋即所謂中國共管案也。彼英美之人丶雖日以保持中國主權之說呌囂於世丶而其實在丶則幾欲舉中國之全部以置於國際理事會會轄之下。且其處心積慮丶猶不止使中國爲虛名國而已。即其所謂國際共管者丶亦不過徒具形式丶一切實權悉由英美支配也。嗚呼中國至此而猶額手以慶華盛頓會議之成立乎。區區山東問題丶猶不欲日本直接交還乎。恃英美爲後援之排日外交丶猶不自認爲心理的錯覺乎。事大主義丶遠交近攻主義丶以夷制夷主義丶猶信奉不棄乎。中國而猶不知悟者丶其國運之將來丶惟有黑暗一路而已。 
　　六英美對華方針之變化前任駐華美使今爲北京政府顧問之芮恩施丶Ｒｅｉｎｓｃｈ嘗評論中國人之抵制日貨事日丶此爲中國人愛國心之發露丶亦即中國之醒覺及新建設之希望丶足以證中國前途之光明歡樂云云。當時持此論者丶非止芮氏一人丶凡與中國稍有關係之外人丶莫不抱此同意丶發揮論見丶而美國之事業家傳敎師等丶尤竭其狂熱丶以表同情於排日運動丶山東之美領事亦於公會席上演說排日之論丶大博聽者喝采。中國人以英美之援己也丶極感激而信賴之。機敏之英美人遂得收攬其人心丶鼓動其與論丶以與日本之對華政策抗此種事實丶距今不過一二年。然而曩之謳歌樂觀者丶今一變而有干涉之論共管之說矣。夫豈以昔日之中國人狂於排日丶遂謂其國運光明丶今日之中國人排日漸熄丶英美之利難以發展丶遂謂其前途悲觀丶而沒却國家之能力乎。惟觀察中國現狀丶實有不滿人意者。督軍盤據地方丶擁兵自固丶以爲一己權利之爭。政府威信掃地丶命令不出國門丶財政紊亂丶官吏腐敗丶幾於無法整頓。南北相持丶久無統一之望而各省形勢丶又具獨立之狀。長此以往丶則中國政局之安定丶及秩序之回復丶正未知河清何日。英美人悲觀之論良有以也。又觀中國之海關鹽務郵政諸端向歸外人掌管者丶成績概屬甚佳。丶故今之主張以全部政務付之國際共管者丶實理所當然丶非嶄新奇拔之見也。然爲中國言丶則拋棄數千年之歷史丶埋沒大國民之資格丶舉國家之統治權而付之國際共管丶此斷難承認者也。且督軍之專橫國政之紊亂丶不自今日始。英美人助勢排日時之中國丶與今日之中國丶又何以異。而英美之人有時而樂觀丶有時而悲觀丶有時而援助丶有時而干涉丶何其宗旨不定一至於斯。蓋亦出於英美人之便宜主義丶絕無爲中國福祉計。故先排斥中日提携丶以疎　國之交丶而後乘其决裂丶以遂野心之圖也。 
　　七丶結論此次華盛頓會議之後丶中國與英美之慶係丶究肖如何變局丶雖不可知丶而中國人之首宜猛省者丶即共向來所抱之事大主義丶遠交近攻主義丶以夷制夷主義等迷信丶不可不速自解脫丶次則對於英美不可過事依　丶而國際政局之眞相不可不具達觀見解。至於談笑可决之山東問題丶似不必爭持固執丶而斷送主權之國際共管丶則萬不可不注意也。中國有識之士丶未嘗不知排日運動之無益丶徒傷中日國民之友誼而供英美野心家之利用。今也果然丶英美政策乃一反中國人之期望丶而爲共管之論丶其內幕政略至此而畢現矣。吾人非故爲簧鼓丶以駭人聽聞丶不過欲提撕中國丶毋忘爲東作之中國丶黃人之中國丶及三皇五帝以來之中國。凡爲中國國民者丶不可不同心協力以保全其歷史領土及自主地位也。 
　　平心而論丶哈定總統以太平洋遠東問題爲世界重要問題丶似猶未當。蓋今日國際間之難題丶多不勝數丶如西萊百亞處分丶俄土巴爾幹問丶及大西洋問題等丶其中列 
強關係之點丶至爲複雜。將來變局丶正未可量丶太平洋遠東問題何能方其萬一。美國苟能虛心坦懐堅守公正和平之政策丶則太平洋遠東方面何至發生葛藤丶而爲國際問之波瀾乎。日本之於加州移民問題已示謙讓退遜之意丶而於雅泊島問題丶亦以國際協調之旨丶勉爲解决矣。然而美國猶有非常重大問題橫梗胸中丶不勝重有憂者丶蓋爲中國問題故也。夫中日兩國之關係丶本無庸美國顧慮。美國重視於此丶恐即將來禍機之伏線。此中國人所不可不省者。倘有不幸丶則保全東亞文明之責任丶日本不容放棄也。 
　　中國問題爲華盛頓會議之主要議題丶蓋已毫無疑義。雖或因他種關係得以暫時避免丶而國際政局形勢使然丶將來終必有解决中國運命之一日。吾人（日人自謂）日以中日親善中日結合及東亞門羅主義相呼號丶而中國人竟充耳不聞。今者大難將臨丶吾不知中國人有無覺悟丶且不知以東亞盟主自居之日本當局丶有何成算在胸也。 
 
 

Page 20

 
 
   
 
