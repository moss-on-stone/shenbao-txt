# 1909 - 41 - 4912943

 

Page 1

 
 
   
 
 

Page 2

 
 
上諭 
[監國攝政王鈐章正月二十六日奉]  
　　上諭戴鴻慈等奏請飭催京外各衙門簽註新訂刑律草案一摺法律爲憲政始基亟應修改以備頒布所有新訂刑律草案著京外各衙門照章簽註分别咨送毋稍延緩以憑覈訂而昭畫一欽此軍機大臣箸名奕劻世續張之洞鹿傳霖那桐 
　　宮門抄正月二十六日召見軍機沈家本兪廉三 
交旨 
[正月十八日軍機大臣欽奉]  
　　諭旨綌事中李灼華奏國文將廢中學就湮擬請暫復歲科兩試一摺又片奏學堂腐敗請量爲變通以除積弊等語均 
[著學部議奏欽此軍機大臣欽奉]  
　　諭旨大理院奏接收旗地地控案酌擬辦法開單呈覽一摺知道了欽此 
[十九日奉]  
　　旨錫良現己調補東三箥總督著迅速來京陛見欽此同日奉旨李經羲現己補授雲貴總督著迅速來京陛見欽此 
[二十日軍機大臣欽奉]  
　　諭旨監國攝政王府第著派奎俊核實估修欽此 
[二十一日軍機大臣欽奉]  
　　諭旨二月初一日大行太皇太后儿筵前大行皇帝儿筵百日禮均由監國攝政王代詣 
 
 
 

Page 3

 
 
[行禮欽此軍機大臣欽奉]  
　　諭旨吏部奏大行皇帝宮奉移山陵是否請派隨駕之滿灌文職大臣一摺毋庸請派餘 
[著照所請辦理欽此軍機大臣欽奉]  
　　諭旨民政部奏整頓京師内外城警政酌改廳區開單呈覽 
一摺依議欽此 
[二十二日軍機大臣欽奉]  
　　諭旨載泃等奏　工重要擬遴派監修各員一摺又片奏調廣東高雷陽道英俊派充監修請將該員暫緩開缺等等語均著依議欽此 
論說 
[綜論近日臣工之進退（東）（吳）]  
　　甚哉攝政王之賢明敏决也。溯自去年監國以來。其待人則主和平。其處事則多謙讓。從容談笑。曾無一毫圭角之可見。即在廷諸臣。亦祇見其勤於視事。寬以待人。曾不能以臆測之私知某某之倚方隆。某某之恩眷少衰。而不知其於待人視事之餘。無時不陰察廷臣之賢否。默觀視事之勤惰。迨乎觀察旣眞。則一舉而去之。於是受者帖然。聞者悚然。後來者亦兢兢然。莫不爭自。惕勵。冀免隕越。而官方自此飭。賢路自此開矣。此其賢明敏决。有事實之可見。蓋非一人之私言也。不然。陳袁二人近日之威勢。未嘗不炙手可熱何以處分若是之捷。判决若是之當。而天下聞者。咸交口稱頌弗衰乎。 
　　袁宮保之去位。被劾於江春霖。陳尙書之褫職。被劾於謝遠涵。此二人之罷黜。雖皆發難於御史。顧御史之參劾人亦多矣。朝廷循例下一查辦之諭。查辦者循例上一覆奏之文。敷衍二三月。派委三四人。逐去一二連類而及無關輕重之人則萬丈波濤。不久即風平浪靜矣。今袁陳二人。在未去位之先。論其權勢。未嘗不足睥睨一世。論其財力。亦足以役使羣衆。苟合内外臣工而質證之。右袒袁陳者必居多數其敢批鱗而挽虎鬚者。僅僅兩御史耳。如其稍予寬假。不事苛求。則其事固容易息滅。未必再有起而發難之人。而攝政王獨下嚴辦之諭。苟非知之有素。何能見之獨明也。迨旣查辦之後。外間謠言蠭起雖似不倫。顧因被參而出於運動。亦人情所難免。即不運動。同僚共事。縱無親戚之好。豈無一面之情。苟其稍予開脫。亦在人情之中。而查辦者忽一翻從前之積習。不事敷衍。不少通融。是非攝政王持之甚正。何能處之獨嚴也。不寗惟是。袁宮保去位之後。其稍被袁黨之嫌欵者。皆惴惴焉惟恐不保其祿位。外國報章。不察中國之内情。甚至目爲黨禍之見端。一時政界頗形恐慌。而攝政王獨出以鎭靜。無少株連。若嚴修姜桂題輩。以感恩私室之故。早爲衆目所共注。仍委差。仍頒賞。未嘗稍有容心於其間。此外各督撫亦未嘗稍有更動。政界風潮。頓形平息。蓋觀人於微。初不以黨派而分優劣也。及陳尙書去位之後。外間更多擬議之辭。或云盛宣懷。或云汪大燮。或云振貝子。皆有可以轉補之望。迨旣發表。則一絕不相干出人意外之李殿林論李之爲人。無才無學。不識不知原不足以任大政。顧暫署一二月。初無關於大政之出入。或因人言藉藉。而故此此意外之人。鎭息浮言。未可知也。且自破格用人以來。私門夤進。賢否雜糅徒存破格之名。未收用人之效。攝政王或因欲救此弊。故以資格用人之法矯之。亦未可知也。至東督徐世昌。固人人目爲袁黨者也。雖攝政王明知其爲勢所迫曲諒其心存顧慮。（均見前數日本報）然近數月來迭被参劾。乃不予以相當之處分。而反加以意外之升擢。論者多不明其用意之所在。竊謂徐世昌之奉檄入京。無異外省州縣之調省察看。其在東省。雖人人言其措置。之失當旣非目見之事。又覺控制之難。若旣調入畿輔。則觀察眞而控制易矣。此其用意。彰彰明也。若滇督錫良之補東督。聞者頗以滿漢問題爲疑。其實東三省居日俄之要衝。交涉素稱棘手。徐世昌又夙有柔弱之名。攝政王或因滇越交涉。近日辦理尙稱得手。故欲以彼易此耳。未有别有用心也。要而言之。攝政王之用人。一操一縱悉有權衡。不爲衆論所搖。不爲羣情。所蔽。不然。袁陳被。參以。後。一二廷臣。未嘗不以關繫國體爲言。代求恩恕爲請。而攝政王獨力排羣言。不少假借。苟非賢明後决。能如是耶。 
　　嗚呼。滬杭甬路借欵成而袁爲十手所指。電報商股旣收還。而陳爲羣惡所歸。今日袁陳去位。路　雖不能作廢。商股雖不能收歸。然元惡。旣去。衆怒胥平一舉錯間民情之向背隨之也若夫徐世昌之在東縻費巨欵損失主權。亦人人所共憤。目今以後。或因鑒於監國之明。而一改其從前之非。交通要政。日益發達。固我輩所深望者也。錫良繼徐世昌之後。旣知前督辦事失敗之由。或能鼓其發憤爲雄之氣。戢彼强鄰。固我邊圉。尤我輩所切盼者也。自來用人之政。關繫國家之治安。人民之幸福。今攝政王之賢明敏决旣如是。記者更願拭目而觀其敷布矣。 
專電 
[電一（北京）]  
 
 

Page 4

 
 
　　内務府奏國制百日期滿皇上請髮請派結髮大臣旨派世續 
[電二（北京）]  
　　又奏太后釋服請派結髮大臣之妻敬謹預備奉旨知道 
[電三（北京）]  
　　署理郵傳部尙書李殿林擬尊爲攝政王業師 
[電四（北京）]  
　　陸軍部覆奏趙炳麟請整頓西南馬政一摺擬先派員調查再行辦理奉旨依議 
緊要新聞 
[吏部嚴議陳璧處分北京]  
　　吏部二七日具奏云宣統元年正月十六日内閣鈔奉上諭（已錄前報）欽遵到部臣等查定例官員溺職者革職私罪乂大臣爲小臣之表率若屬員失職者多即上司失職該科道查實題叅將該上司革職私罪註云虧空錢糧者多即上司不能以淸儉爲率又官員有奉特旨交部嚴加議處者查照本例酌量加等各等語此案郵傳部尙書陳璧以現任大員當此時艱寄茲重任宜如何愼重周詳乃用人理財不能力求實際以至冒濫糜費有負委任擬以溺職革職私罪實屬罪有應得係欽奉特旨嚴加議處例應加等惟臣部處分例止革職無可再加應請將郵傳部尙書陳璧照溺職革職私罪例議以革職 
[趙御史再叅陳璧北京]  
　　本月二十日趙侍御遞一封奏略云郵傳部尙書陳璧被劾各欵均已查實其貪贓枉法自有應得之咎乃僅得革職處分未免法輕情重應請重予懲處以肅官方奉旨留中 
[某尙書被叅之内容北京]  
　　日前某侍御呈遞封奏係彈劾某尙書虛靡國帑瞻徇情面其内容略云該尙書由翰林起家不數年位至總督皆由諂事某軍機所致如此位高祿厚應如何竭忠効國乃到任以來虚靡國帑至千萬之多擅立練兵大臣之位且藉練兵而資尅扣糧餉至他省參革人員該尙書瞻徇情面槪行搜羅起用其他欵目甚多聞該摺現已留中矣 
[禮部奏定皇上請髮日期北京]  
　　禮部昨日具奏云恭照大行太皇太后大行皇帝行百日禮據欽天監選擇得二月初一日辰時大行太皇太后儿筵前致祭吉同日午時大行皇帝儿筵前致祭吉未時皇上請髮吉應如所選於二月初一日辰時大行太皇太后儿筵前行百日禮同日午時大行皇帝儿筵前行百日禮即於是日致祭後未時皇上請髮王公大臣官員軍民人等俱行薙髮所有穿百日孝人員於致祭後均釋縞素此後王公百官詣几筵前時仍服靑長袍褂帽摘纓 
[禮部奏改職司署門字樣北京]  
　　禮部具奏云光緒三十四年十月二十二日奉上諭（已錄去年報端）欽遵在案查臣部所屬四司首曰儀制專司一切典章制度職務繁重實合周禮大宗伯所屬典命典同典瑞諸職而集於一司謹擬改爲典制司從前郎中員外郎主事等缺隷於該司者悉改今名並改鑄司印又恭遇大祀皇帝親詣行禮例應臣等侍儀謹擬敬避改爲侍禮又太常司例有典儀官考前漢書儒林傳善禮樂者謂之容謹擬敬避改爲典容又衙署之儀門爲五祀之一考漢劉熙釋名云儀宜也得事宜也謹擬改爲宜門以存舊制如蒙兪允即由臣部咨行京外各衙門一體敬避遵改其各衙門有應敬避者應由各衙門自行改定奏明辦理奉旨依議 
[學部奏陳編輯課本情形北京]  
　　臘月二十八日學部具奏云謹按籌備淸單内第一年臣部籌辦之事爲編輯國民必讀課本簡易識字課本仰見朝廷以道覺民興學成俗之至意欽佩莫名竊維編定此項課本其宗旨在使人人皆知人倫道德及應用之知識爲主宗旨必須純正事理亦期通達要在簡而不陋質而不俚始爲合用臣等受命以來先集坊間所出各本詳加核閱綜其大端蓋有數弊事多假設不能徵實其弊一也雜列名詞無復氛擇其弊二也方言訛語不便通行其弊三也文義艱深索解不易其弊四也巵言異說惑亂人心其弊五也今茲編定課本必先袪此五弊前經派令臣部圖書局審定料各員本此宗旨酌擬辦法先編凡例各抒所見以備採擇旋據各員先後呈稿臣等審籌熟計至於再三竊以爲簡易識字課本所以敎年長失學之愚民與寒畯之家力不能入初等小學堂者之子弟期於日用尋常可以應用其文字淺深次序大致由單字進於短句短文所選敎材無取精深即就倫常日用易知易行之事物敎授之俾其卒業以後能再入學校固善即無力 
 
 

Page 5

 
 
更求深造亦可藉以謀生不至流於邪僻惟昌寒畯之家肄學年限不能預定勢難以一種識字課本限之謹擬編爲三種其第一種識字課本凡道德知能之要象數名物之繁詳徵約取備著於篇約三千二百字期以三年畢業第二種識字課本則於第一種課本中去其重解稍高深事物非習見者約减爲二千四百字期以二年畢業其第三種識字課本但取日用尋常之字目前通行之文約之再三定爲一千六百字實屬無可再减期以一年畢業令小民自爲忖度擇其力所能至者肄習之庶可免半途自畫之譏漸致凡民入學之盛此編定簡易識字課本之大略也至於國民必讀課本較簡易識字尤爲重要顧名思義似應敬輯列聖諭旨及聖賢經傳以示標準而資遵循擬謹編爲二種課本一種理解較淺範圍　狹徵引書史較少其天姿較高者期以一年畢業遜者一年半畢業一種理解較深範圍較廣徵引書史較博其天資高者期以二年畢業遜者三年畢業其編輯之法擬各分上下二卷上卷愼采經傳正文以大義顯明者爲主兼采秦漢唐宋諸儒之說以証明之正文之下附以按語凡羣經大義切於修身之要者前史名論益於涉世慮事之宜者以及諸子文集外國新書於今日國家法政世界大局有相關合得皆爲今日應用之知識均可擇要采取推闡發揮以瀹其智慮拓其心胸下卷敬輯列聖諭旨凡有關於制度典章之大者愼爲輯錄仿聖諭廣訓直解之例敬附解釋俾易領會蓋有聖訓及經傳大義以堅定其德性復有解釋發明以開濬其知識旣合古人正德厚生之敎更符近世德育智育之法庶幾鄉曲愚氓皆明於忠君報國之義而識字較多智識較靈並可藉以爲謀生學藝之資矣此編輯國民必讀之大略也竊維此項課本關係極重爲人心風俗之本原敎育普及之樞紐實不可稍緩之舉而稽之載籍古無其書采諸異方未適於用深恐稍有疏舛貽誤全國人民惟坊間所編旣多流弊臣衙門各員所擬亦未能遽臻精善用是稍稽時日未能速成現經臣等博訪通人多考成式手定體例隨時商榷本月内甫經商定辦法此全國學術初基所係臣部職任所關不敢不再三審愼務求妥善適用一俟編輯成書先在京師地方敎授數月如果易簡理得士林稱便再由臣部奏明請旨頒行各省一體遵用 
[整頓郵傳部之計畫北京]  
　　攝政王因郵傳部尙書陳璧查明濫用屬員後特交諭軍機大臣那桐令吏部尙書陸潤庠調查該部當差各員銜名籍貫按照卷宗派員赴郵部考核各員果否具有才幹並查其兼差之員所領薪金若干聞陸尙書已派部員會同署尙書李殿林詳核各員官階履歷是否與現任之官階相符以淸冒濫 
　　攝政王日前交諭李尙書謂該部所有各項人員考核其才如有可用勿得遽行淘汰惟將其兼差及薪金核減發給 
　　李尙書十九日到部行拜印禮畢升坐各司員拜見畢李尙書宣言凡我同僚各宜克盡厥職勿蹈故轍各司員唯唯稱是李尙書已定每日午前入署辦公 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　外務部梁尙書以現届開印之期所有與各國未結各項交涉亟宜開議前已派員檢查統計年内未結之重要事宜共計四十八件現已分别緩急前後即日照會各國公使陸續議結 
　　梁尙書與度支部澤尙書議商刻正淸理財政應調查京外紙幣由光緒三十四年至年終止所有行銷之數目並調查流溢外國者若干一併詳細查明以便查照立案 
　　度支部現因籌備憲政以財政爲最要今年年應籌備之要政計分三端一係稅課獨立法一係釐定各部院經費之平匀法一係會擬部訂常年預算草略 
　　農工商部日前接東督吉撫咨文云前承部咨飭查琿春商會禀稱軍隊久佔店房毒打店夥一案現已查明該處軍隊實有佔據慶玉棧福順店情事除已將該軍標統劉之潔撤換外并飭俟春融添雇工匠赶修營房即行遷移 
　　本月二十日外務部呈遞封奏三件一係中美公斷專約請旨批准一譯呈日斯巴尼亞國書並恭擬答復國書一譯呈德國書籍是日梁尙書及聨鄒兩侍郎預備召見即爲奏對中美公斷專約事宜並聞梁尙書奏對有請俟唐專使歸國議辦此事之語 
　　都察院查悉各省京控案件山積而督撫之奏覆咨覆者百不得一甚至原告被囚案情數年不問實屬不成事體現已明定章程凡本院奏交咨交各省京控案件均限於三個月内將承審查辦之司道委員　銜名開送本院查核如逾限不結卽指名奏叅 
　　陳給諫慶桂日昨奏請禁止粤賭大致謂賭乃盜之源近日廣東盜風之盛皆由賭風之盛所致且近日各省俱禁賭博何獨於廣東奏准開賭未免視同化外各等語另片係奏請釋放奴僕 
　　御史到部觀審俾侍御已兩次奏請均未經法部大理院擬准今聞各御史會議以觀審一事各國風行惟我國獨無此舉顯係有不實不盡之獘現擬再行奏請以重裁判 
　　日前内廷副總管太監孫某因事發交地方看押訊辦茲聞係因該監藉造某項金噐向内務府勒索陋規事爲攝政王查悉故交押懲治云 
　　樞垣近議軍機大臣請假辦法嗣後各大臣如有請假一日者隨時面奏攝政王如請假五日者應行具奏恭候兪允 
　　政府議定開印後各部院衙門值日辦法二十日爲始照常各衙門值日並議訂新章以外務部爲值日第一之首領 
　　近日貽穀所遞之親供異常刁狡法部紹侍郎閱之大怒親筆將其逐欵批駁並飭司官告知貽榖謂再如此不知自愛定必奏請刑訊 
[皖撫電奏李經羲晉京日期北京]  
　　正月十八日皖撫朱中丞致軍機處請代奏電云家寳昨奉鈞電探知前廣西巡撫李經羲僑寓金陵遵即馳電傳知刻據復稱經羲馳　闕廷聞命感悚痼疾幸已湔除宿恙尙未大愈又因體弱易招外感去臘復患瘧痢近稍暫減遵即赶緊醫治准於二月初間恭詣闕廷跪聆聖訓等語謹請代奏朱家寳肅篠 
[新任東督電告陛見日期北京]  
　　新任東督錫淸帥日昨致軍機處電略云現已赶緊料理定二月初十日由滇來京請訓若由旱路抵京須俟兩月若從海路亦須一月有餘現政府已令新任滇督李經羲來京陛見擬俟錫督抵京時將滇事當面交代畢再赴滇省蒞任其郵部徐尙書亦須俟錫督赴東接任後方能來京接任按錫督於光緒三十三年由川督任調補雲貴總督抵任後適值革黨擾亂錫督討剿合宜布置善後得法關於中法交涉辦理亦合機宜故朝廷委以此任云分類新聞 
政界 
[界飭劃定自治區域蘇州]  
　　蘇撫札鎭江府承瑞卿太守文云准憲政編查館咨稱近來各省舉辦自治大率紛雜龐淆毫無統一不但難謀自治之普及亦斷不能固結團體带圖成效亟宜仿照各國成法辦理先行劃定自治區域以便陸續推辦自治各事項所有分區之法凡辦理自治地方滿三千戶以上者作爲自治大區由千餘以至二千戶者作爲自治中區其在千戶以下以至數百戶者則爲自治小區其中又須分善通社會自治商業社會自治工業社會自治農業社會自治各種專門社會自治均須按民政部頒行奏定章程各項規則辦理以資劃一 
[催領契尾湊解賠欵浙江]  
　　浙藩札各府廳州縣文云浙省各廳州縣繳捐請領契尾及官契紙價往往任意不領以致遞年積欠爲數甚巨現奏撫憲嚴飭以契尾捐欵爲凑濟賠欵要需各廳州縣旣有額數何得任其領不足數以致捐欵遞年短絀實屬不成事體即官契紙價册開各廳州縣歷年欠繳數亦甚巨均應由司委員分赴各屬守催各州縣仍不照案請領任意積欠不解即詳請記過照章罰金示懲至該司衙門尙 
 
 

Page 11

 
 
有應造糧捐契稅牙帖各捐曁牙帖公費迭催赶造迄未送到殊屬遲延並即嚴督承辦書員赶緊造送毋再刻延等因到司合亟專札嚴催仰即尅期繳解毋得再延 
[職官姦佔案訊供情形蘇州]  
　　已革候補縣丞程文賢姦佔鄧縣丞之媳一案現經蘇府督飭局員畢兆熊王瑞祥二員復訊程文賢供認先在閶門外客棧　鄧陳氏成姦後由沈桂生作媒價買爲妾議定身價洋二百四十元約期陸續淸付並非强佔鄧陳氏供被沈桂生誘至城外客棧與程文賢通姦後被沈價賣爲妾伊先未知情後因沈桂生欲將伊另賣伊即向程文賢告知遷往他處因恐夫家知悉住暫程家躱避等語何太守等得供以察閱所供諸多支離非提到沈桂生質訊難以水落石出應將該革員程文賢暫行看管鄧陳氏因鄧熺不願領回仍發無怨堂收留候訊並飭縣勒拿沈桂生到案再行審辦已通詳各憲核示矣 
交涉 
[外人干涉報館之札文廣東]  
　　粤督張安帥札文云接廣州口日本領事函稱客歲本省流行抵制風潮至今大有減退統由閣下盡力維持所致本領事不勝感激然近聞南洋及美國各埠華僑依然抵制與日商不稍融和實爲恨事回憶抵制之事初由廣東省城始延海外故省城源泉而海外各埠其流域也源泉一淸流域何有不淸澄之理如今省城各報均不命載日船出入又聞有揭載與兩國交情相背之記事者本領事閱及良用殷憂蓋抵制以來中日兩國商民均受其害倘使風潮彌久不息受害愈大况報紙即社會之耳目刻下自當設法研究一淸其源泉而澄其流哉爲要也閣下夙敦友愛雇念兩國交情以致日益親睦仍望妥爲設法澄淸源流使中日兩國商民均沾其澤誠兩國之福等由前來合就札飭札到該口即便遵照諭全省城各報館凡關係邦交之事登載務宜審愼免惑觀聽而滋口實是爲切要 
[女敎士議設看護學堂南京]  
　　敎會某女士於二十一日邀集中西紳商在寗垣五台山醫院内議設看護女學堂江寗府楊太守及上江兩縣尊均蒞會與議 
軍界 
[南安匪亂後之各電]  
[贛南道兪明震上贛撫電]  
　　頃接韶州吳鎭電即日來南安面商一切前晚十六營至粤井樟木山等處至芳坑地方遇餘匪一股甚悍匪竟先開砲擊該營左哨譚　等率勇奮擊斃匪多名擒七名内有大頭目一名餘皆散逃並獲抬砲手鎗並子彈來復鎗快鎗上刺刀等多件昨晚由府訊供據稱在韶州買快鎗五十枝子彈四箱問買自何人堅不吐實搜緝餘匪並淸鄉事容籌妥續禀職道明震宥印 
[又電]  
　　南電敬悉查軍火一條已遵添列並又添嚴查易於藏匪之紙棚等處一條詳章容核定專呈吳鎭來晤商一切意見相同邊界駐兵一節刻不容緩此間防營所駐之處均屬緊要不能久離汛地他處弁勇人地均不相宜而營員尤須熟悉該處一帶路徑民情並於粤軍可以聨絡共事者方有實濟可否請仍將前次所裁之副後一營規復前尙留一哨現擬先於各營抽揀勇敢健捷之人再成兩哨遵照新編巡防營制至各營所抽之勇隨飭另行塡補較爲便捷並請准辦職道愼選營員禀請憲委决不敢稍涉瞻徇貽悞大局計每年所費不過萬金旣免意外虚糜地方亦不致蹂𨈆此事吳鎭亦深注意亟欲得合惜辦事乏人現淸鄉各事亟待舉行祗得權飭前路四營蔡管帶全營暫駐邊境謹將添營選員緣由電禀核奪如蒙俯准當即抽揀成軍迅速前往俾蔡管帶仍回汛地以重責守伏乞迅賜電示遵行職道震禀歌印 
[偵探委員華州判桐上贛撫電]  
　　華密卑職二十九夜抵南安此間軍事自二十四芳坑一戰之後匪徒已不復成股惟餘孽尙多其有營勇防範未到之處仍不免出而爲患現在四營蔡管帶十六營雷管帶二十營申管帶十營殷哨官均各帶隊在聶都五洞流洞一帶巡緝搜捕聞先後拿獲六七十人確有供據就地正法者已十九人昨又由雷管帶獲大頭目張才桂一名並奪獲快鎗一枝子彈數十顆卑職昨已派探分赴庾崇兩縣邊界查探並商同夏令龢會仍親赴各鄉查察此時匪已星散被擾之處村屋爲墟亟應召集流亡使安生業俾免羣相疑懼轉藉匪以自固即舉辦淸鄉亦不至難於著手是否伏乞電諭飭遵卑職桐禀江 
[飭屬嚴防革黨蠢動寗波]  
　　浙提呂道生軍門接撫院來電略接江督密電據關道禀横濱密探電云孫逆挈同宋石兩匪抵大阪運動極秘又聞其約某逆同赴大阪應請分飭嚴防已電達樞廷等因立即飛飭所部一體遵照嚴防緝拿 
學務 
[杭垣圖書館派委督辦浙江]  
　　浙撫札飭提學司文云前據該司會同藩司詳請裁撤書局改設圖書館即經批准照辦在案茲當創設之初事繁責重應卽派該司爲督辦吳紳震春爲會辦許鄧守起樞爲坐辦以資整理除分别照會札委外合行札飭札到該司即使遵照會紳督委將官書局裁撤妥爲接收改設圖書館並將浙省致有之藏書樓歸併入内以爲儲藏　礎其現在官書局所領欵項亦於札到之日截止移作圖書館經費如有不敷另行設法籌撥務期尅日開辦 
[學務議長赴京供職紀聞蘇州]  
　　蘇省學務議長學部顧問官王太史同愈自辦理學務以來卓著成效嗣接京電囑令赴京供職初擬於梓鄉公益勉盡義務現因辦事諸多棘手且因諮議局分合問題一事而於少數紳士之意見未能融洽聞已面請撫憲復電京内有定於二月初赴京供職之說惟紳商學界中人以太史熱心任事才識開通現正竭力慰留未知能回駕否也 
實業 
[鄂省創博覽會之規畫武昌]  
　　鄂督陳筱帥以武漢爲輪軌交通之地今日已殷繁之極將來川粤漢兩鐵路告成當更增加則博覽會亟宜興辦查武昌平湖門外有官家所修乙丙兩棧規模宏大而濱江 
 
 

Page 12

 
 
景尤佳現在鐵路未通寄居旅客寥寥擬將房屋劃出若干間開辦博覽會搜羅古今精雅之器及兩湖出產著名之物陳列其内供人觀覽以期振興工業但茲事體大特札飭藩司勸業道善後局會同妥擬辦法奏咨立案派員開辦 
[皖路公司紀要蕪湖]  
　　郵傳部派往江西安徽兩省鐵路公司查目員鄭鴻謀陶湘二君於十八日由贛到蕪當由皖路公司提調王芝仙大令招待一切二十日查畢二十一日往寗郵部又奏派工科進士顏惠慶七品京官何肇基鐵路監丁唐乃倉專查贛皖兩省鐵路工程日内當可到蕪總理周味西廉訪於十七日由滬來蕪連日與關道郭子華觀察江蘇米捐唐子仲觀察安徽米捐楊若臣觀察籌商粤商應繳皖路米股事皖路欲借洋欵事聞周總理接任之前曾宣言云築路以經費爲最要今皖路財力如此竭蹶如諸公不允我以借債則我决不敢當此職任云吳叔良頗贊成其說皖路彩票滬局司事洪幼初去臘在蕪開彩舞弊洋文對號單竟敢擅改三號刻經周總理查悉擬從嚴罰辦 
雜記 
[三怡號東之哀訴漢口]  
　　三怡號東黃𢡟楨呈江督禀云竊𢡟楨黃門庶出孽子也兄弟九人楨行三自幼隨官讀書先嚴家敎甚嚴不令分心外事丁酉科倖得一榜從中堂供職京師庚子歲值拳匪亂所有衣物蕩失無存顚沛流離備嘗艱苦以生母年近七旬家務累重不得已改捐知府指省粤東未一年丁父憂尋因患病就醫數年始愈以勸辦順直振捐出力蒙前直督袁保升道員去秋赴引甫出京又丁繼母憂命運困厄殆臻極點先嚴在日子弟中雖極鍾愛者從未私授財物各人用費僅給月費八元且因政務殷繁無暇料理家事一切委諸二兄炳離二兄志在經商然素審嚴意不以開設錢店爲然遂託名經管家業總其會計孰意暗將先人積蓄私自開設怡和興怡和利兩錢店遂稱爲脩禮堂之業也其餘各店號皆諸兄弟所爲彼時先嚴查悉大怒斥令收歇無如木已成舟勢同騎虎其後二兄逝世漢口各號未及停收先嚴憂之急令大兄家瑜前往料理諄屬如前無如先嚴見背事無鉅細皆繼母及大兄操之楨等從不預聞即產業等項亦無從查悉其餘可想迨後增設漢口麵粉公司繼母命五弟宗嶽爲總理亦未許楨等預聞蓋楨等雖未分晰固早已分爨各居楨雖才庸質魯但立志自奮不仰先人遺業爲終身之靠區區寸衷可質天日至於漢店之敗實由管事王省堂晏建德劉篤珊等任意揮霍挪用店欵私做生意盈則歸已虧則虧東營私舞弊擢髮難數大兄意欲整頓即爲王省堂等唆令夥友多方恐嚇要挾即如去正各店結帳皆云賺錢若干衆夥友均得分紅欺蒙已極餘可知矣今者店事已敗家產已毁追溯旣往悔之何及第念東夥一體本同休戚衡情執法罪坐所由惟有仰乞憲恩俯賜咨請鄂督嚴追管　店夥人等查抄其家產考核其帳目其有他人欠還者亦求核實嚴追俾可冲抵至於修禮堂資財現欵固早傾囊脫出尙有房屋田地等件詢諸兄弟輩據云約值六七十萬金　能設法提出招變或援揚州尹姓淮安王姓破產成案編爲彩票咨送各省埠按號發售得價歸公當可稍有眉目楨聞四弟家瑋五弟宗嶽已奉管押但官中多押一人即外間少一人辦事縱將楨等置之死地不過家破身亡於欠項仍無裨益籌思至再惟有籲懇憲台格外施恩可否電鑒實在下情於無可原恕中特開一線生路俯賜曲予矜全免將楨等覊押俾得在外帮同諸兄弟料理一切則生當啣環死當結草矣 
[五穀會匪結案續聞福建]  
　　建陽縣產米之區上年因議抽收捐以資與學官民相抗釀成攻城燬署巨案　紀前報嗣經上憲遴委知府馳往會營拿辦其所獲倡首之犯聶某一名業已就地正法更有江　狗一犯情罪亦屬較重現經該縣熊令電請大憲亦行就地正法以免提解中途疏虞旋得電覆照准故已綁赴市曹處决矣 
淸談 
[憤言]  
　此新皇登極籌備立憲之年。攝政王勵精圖治於上。内外臣工協力贊襄於下。我報界正宜竭智抒誠。稍盡天職之秋也。乃某某兩報。以滿漢問題見解相左之故。竟至連萹累牘。窮極醜態。一若修個人之私怨。必欲盡發其覆而後快。甚至置旁觀規。諫之言於不顧者。嗚呼。是豈我報界之福哉。 
　　雖然。彼兩報之交涉。何與他報事。記者何敢進一詞。惟某報欲與某報尋釁。則直與彼尋釁己耳。何必時時牽涉他報。且托名於來稿而曰。（上海各報往往陰相傾排互爲攻擊授官場以漁人之利益於是某報爲某之機關某報爲某之機關而翹然特出於官力範圍之外爲國民意思機關者惟貴報獨一耳）爲此言者。用一洗帚打煞。十八隻章　之手叚。一若上海各報。竟無一報爲國民意思機關。惟某報獨不爲官力所絀。豈各報所肯公認耶。夫某報而果絕不爲官場機關。君子猶或恕之。今試問某報之所爲機關者。民歟官歟。此豈能以空言掩。天下目歟。記者於某某兩報。非有所偏袒。第某報旣以獨一無二自命。則凡在某報之外者。皆官場機關也。我同業各報試思之。我輩豈甘爲人相罵之敷佐物。而被其一筆抹煞耶。 
小說 
[潘傑小史英國梅特撰泖浦四郎信譯]  
　　（二）情誤（十二） 
弗侖痕大驚。知前者係誤認。稍稍定神。乃進行至潘傑前。脫帽致敬。注目視奇南之面。口中作驚異語曰。汝爲奇南。意欲與之接吻。惟察其衣服。則未見玫瑰花。疑庌莫敢近。 
奇南舉手曰。敬誦惠書。負蒙　愛。惟年齒已長。不能作他家婦矣。書中所謂。尙乞取消。母親望之久矣。請入室稍坐。以表歡迎之意。 
弗侖痕曰。姑稍待之。汝果奇南乎。抑非奇南乎。奇南余尙能憶之。 
奇南正色答曰。余非奇南而。何惟時隔十餘年。靑年之奇南己往。尙存半老之奇南矣。故今日之寄南。而非昔日之奇南也。 
　　弗侖痕聞言。定目視奇南之面。默不發一。語一若深以其言爲然。失其所望之意。奇南性素剛躁。見弗侖痕疑慮莫决。大有鄙其年老之意。心生悲鬱。而秀美之餘態頓失。面上肌膚。似成皺文。 
　　奇南腹語曰。余尙有一事。能使彼感覺。余曾爲彼一　是花。也時奇南與弗侖痕同入室中。回頭笑語弗侖痕曰。重瞻丰采。殊快余懷。余妹　傑。汝尙憶之乎。 
　　弗侖痕曰。於園中　及見之。惟余魯愚。覩彼身佩白花。以爲汝也。唐　之愆。不識能原諒否。 
　　奇南曰。函中之語。彼實罔知。顧彼性情怡樂。必不以爲罪。且其貌美。見者莫不羡之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長調查]  
[江蘇寗屬（徐州蕭縣）]  
　　徐州府屬蕭縣創令重堪會集各紳議定將城内原設之自治局改爲選舉調查事務所己將開辦日期電禀各憲選定所長會計調查等員並將縣境劃分九區每區視地段之大小定調查員之多寡茲將各員名姓列後正所長劉彥昭副所長孟昭潜王昌緒書記張蔭堂會計張燦第一區調查員王從經路文燕毛廷彝張南薰劉廣思穆淸恩許志善賀輔堯第二區調查員胡方增孫又逢胡啓釗張子剛第三區調查員王紹岱李丹銘謝法冉艾慶華第四區調查員錢子鳳徐道東王明哲劉超曾第五區調查員侯鏡芙王從楷周承霽周心海第六區調查員張福淸張廣琮張祚修陳繼翰第七區調查員王桂陵縱衍鈞王啓文馬良奎第八區調查員王行厚孟昭漢劉逢巖第九區調查員李甡甫王廣順馮友敏袁希憲 
[江蘇蘇屬（常州武陽）]  
　　武陽選舉調查事務所奉籌辦處札飭各州縣境内各投票區選舉人名須每一區分造一册等語當以人名册業經編造完竣且各區分造不便之處甚多遂具呈籌辦處詳呈分造合造之利害聞合造之說當可照准本埠新聞 
[蘇省農工商務局照會上海商會文（爲專設裁判員事）]  
　　爲照會事照得各屬商民每以錢債爭訟延宕糾纒致令破產傾家甚或牽動市面影響商界爲害於民間者最深且重朝廷體恤商民故於頒定簡明章程十五欵内載凡華商遇有糾葛可赴商會告知總理定期邀集各董秉公理處從衆公斷如兩造不服准其具禀地方官核辦原欲其先向商會理處以息爭端如商會不能調處始由地方官核辦無非爲體恤商民起見惟地方官治繁理劇日不暇給此等訴訟多視爲錢債細故訊結無期拖累何堪本局旣有保護商民之責自應設法維持現添設裁判員生缺專管商務詞訟凡商會所不能調處之訴訟或移請本局裁判或由各商民直接具控者均由本局裁判員禀承審斷以期隨到隨訊隨訊隨結滌凈官氣無擾商民業將情形詳奉兩院憲批准照辦嗣後全省商民凡關於商界之訴訟或經商會調處而不折服或不願商會調處者准其向本局具禀伸訴聽候示期集訊其有刑盜重大案件仍由各商民自赴本管有司衙門控告本局槪不受理以淸界限除分别咨行並出示曉諭外合將簡章照送爲此照會貴總會請煩查照希即轉知各分會一體知照施行 
　　一本局援照奉省局章添設裁判課員一員詳請撫憲加札委充以專理商民關於商務訴訟之事件 
　　一本局添設裁判課員旣係爲專理商民關於商務訴訟事件而設此外他項民事訴訟曁刑事訴訟皆不管理以淸權限 
　　一凡係商民關於商務訴訟之事件或經商會調處原被告不甘折服由商會總董移請傳訊者或係原被告不甘折服自行禀請傳訊者皆由本局酌核案情傳知被告定期集訊由裁判課員秉公審理如被告藉故遷延不到案者札縣飭差守提歸案辦理 
　　一凡遇有資本殷實體而商人殷實商人援照諮議局章程有五千元資本以上者爲起碼體面商人以有出身及職官者爲合格因錢債赴局聲訴者由裁判課員集兩造證人於一室和平調處 
　　一凡係商會移請傳訊案件須由商會備文請訊如係原被告不甘折服自行禀請傳訊者須有妥實舖保乃能准理 
　　一凡係商民訴訟如果原告旣經准理臨時傳訊不到即限舖保勒交倘有故意延累者所控案情無論曲直槪行註銷並移知各地方官不得再受理該原告案件 
　　一凡係關於錢債案件應先將經手帳項之人發交妥實殷商取保以便傳訊 
　　一凡關於商務之訴訟旣經裁判如有抗不遵斷或係錢債案件延不遵繳應行押追者應分兩等分别輕重或發交商會勒限遵斷追繳或發交地方官收管均應核酌情形辦理 
　　一凡係關於錢債案件按其輕重多寡一槪遵照農工商部新律辦理 
　　一凡關於商務之訴訟除本局判法外凡由本局札發各地方官訊辦者限令三個月内斷結具報或實有紏葛情形確難迅結者亦應將其理由具實申報如有玩延不結或經札催仍然不理者援照農工商部新章詳請撤懲 
　　一凡係商會調處曁地方官訊結案件均須按月呈報本局以資考核並本局所訊結案件統列月報分爲三門一商會調處案件二地方官訊結案件三本局訊結案件按丹呈報撫憲考核 
　　一本局裁判委員訊結案件　起者詳請記功一次訊結案件□起者詳請記大功一次至□起以上者另行專案詳請酌委優缺以示鼓勵 
　　一以上十二條係辦理簡明章程如遇有應行變通或本章程所未載者均應禀承督辦總辦命令辦理 
[阻止公董局挑挖河泥]  
　　法公董局近在新開河浜及城河浜雇工挖泥聞係塡築某處花園之用茲爲滬道蔡觀察訪悉以該處迤西至西門一帶之護城河甫由總工程局於上年開浚毋庸再挑且該處非歸租界管理公董局不應挑挖因即函請法總領事飭令停工免多口實 
[紗廠總辦被刺]  
　　楊樹浦集成紗廠總辦陳詠珊觀察前晚十二點鐘在廠公畢回房突被棧司駱榮（即駱再祥）拔刀刺傷腰腹等處觀察立傳電話報知捕房飭探往拿駱已逃逸昨日觀察出有賞格如能將該棧司拘獲賞洋五百元 
[滬道招告奸胥蠧役]  
　　滬道蔡觀察昨日牌示云照得書差之設以供奔走而給使令初無干涉官府之權晚近以來吏治漸弛地方官少不留意動輙受其所愚日久因循寖成風氣或舞文弄法以欺鄉愚或擅作威福以凌良懦或主唆挑訟以傾富室之家或通匪養奸以爲分肥之計至於把持衙署隔膜官民擱案不送藉票開花尙其餘技思之實堪痛恨而鄉里愚民又以若輩穴社憑城不敢控訴吞聲忍氣爲狀至不忍言本道到任以來隨時留心查訪知所屬各府廳州縣及會審公廨此風正復未息因恐小民仍前瞻顧茲特製就木櫃一具略如郵政信箱安設洋務局頭門以便各屬百姓控告奸胥蠹役之用除分行外合亟 
 
 

Page 19

 
 
牌示爲此示仰所屬軍民人等知悉嗣後爾等如遇有書差索詐等事准其於二月初一日自具呈詞親投木櫃之内聽候本道嚴密查辦但此櫃係專爲　差魚肉良民無可控訴者而設其他項詞訟仍照單日堂期到署呈控違者槪置不理至有挾嫌誣控或摭拾遠年舊事藉圖翻控者查出并予究治不貸 
[英領查詢輪船沉没處所]  
　　大生輪船控被泰寗輪船於去年八月間在江陰地方撞沉一案茲悉英總領事霍君因須調查大生輪船沉没處所之圖說爰於前日函請滬道迅飭查取以便核斷 
[四明銀行發達之一斑]  
　　四明銀行已於二十五日遷入新建屋片請官商各界觀禮等情已誌昨報茲悉是日儲蓄櫃收零星儲欵洋銀七萬八千零零四元商業櫃收存儲洋十三萬零一百元規元五萬一千餘兩一日之間而兩櫃之收入存儲欵項已若是其鉅則該銀行之發達可操劵矣 
[批准協助濟良所經費]  
　　沈觀察敦和等創設之濟良所現因經費不敷具禀江督請在公共公廨等罰欵項下提撥夁濟茲奉端午帥批云據禀該道等邀集中外紳商於上海華興坊四馬路及寳山縣治江灣鎭地方創設濟良所兩處幼穉敎養所一處收養年幼及不愿爲娼之妓女分别劉養擇配並敎以女子普通學科洵屬意美法良爲女界救焚拯溺敎會女士包慈貞𤍽心發起殫力經營英工部局復慨助常年經費俾義舉得以成立均堪嘉尙惟歲需經費萬餘金除工部局一欵外悉由捐集籌措爲難自係實情准如所請於上海會審公堂及巡警局罰欵項下每年共撥銀一千二百兩以資補助仰上海道分飭遵照自本年起按季解由道署轉發其如何分别定額之處應即由道核定飭遵該所敎養擇配章程並即傳知該道抄呈備案 
[部飭添造新鎗]  
　　製造局總辦張觀察去年札委李綬臣直刺將造竣之新式緊口改良毛瑟鎗解至北京陸軍部交納試騐之下甚爲合意茲奉部電飭再添造以應軍需觀察遵即飭令鎗廠委員督率工匠赶緊製造 
[弁兵私賣煤屑]  
　　製造局砲隊營兵丁某甲日前與隊官童某私將該廠煤屑四　賣於某老虎灶得價分用事爲該營幫帶張雨發查悉立卽傳詢該隊官大爲不服遂致衝突現張已禀明總辦派員查辦矣 
城内 
[催繳漕糧]  
　　本縣李大令以去年漕糧尾找亟應催繳昨特飭傳各圖地保到縣諭令轉飭各業戶赶緊完納毋再延緩 
[委員驗屍]  
　　盜犯高彩雲在監病斃已　昨報昨日　道蔡觀察札委海防廳查司馬到監相驗委係因病身死遂即收殮 
[巡士獲賊]  
　　南區站崗巡士昨日查見王才明手持長衫在南石駁岸行走向之盤詰言語支吾當在身畔抄出當票帶回南區旋有失主徐張氏到區認明失贓該區易副巡官諭將該賊王才明送至一路巡局請爲究辦贓交失主具領 
[淞滬厘局批詞]  
　　商民張長順　批所禀是否屬實旣稱控縣有案仰寳山縣作速催差確查訊結具報毋延此批葉吉孫禀批所禀是否屬實仰上海縣查明果有無帖白拉情事即行示禁倘敢抗違立予提懲此批 
[一路警局批詞]  
　　職員蔡榮禀批據禀賣水菓之陳浩干欠租不付獪敢持刀用武殊屬不法仰候飭甲押逐免滋事端但以後該職租住房客須擇妥愼之人於貧民小販期須細故亦勿輕與計較自尋煩惱且失忠厚之道此批 
[官事]  
　　候補知府樊棻候選知府朱鈞昨均到道禀見 
南市 
[稍寛時刻]  
　　總工程局路政處以現屆春令天時漸長所有境内各舖戶傾倒垃圾亦應寬以時刻爰特議定每日限至上午九時爲止如過時傾倒定當嚴罰 
[查獲賭徒]  
　　南區巡員前日在茗園茶肆查獲賭徒陳阿大郁香秋等五人連店主陳步瀛解區請究判店主罰洋四元餘人各罰五角釋放又查獲抹牌之浦才寳等五名解至當值處判各罰洋一元一併斥釋 
[伊誰縱火]  
　　前晚七點餘鐘有人在小南門外城脚某柴行所堆柴薪内縱火頃刻濃烟密佈幾至燎原幸由路人喊救得以灌滅 
[能否劃抵]  
　　公益布號主程時寅控祥成花行執事倪洪生積欠布價洋二千元不還昨由工程局孫明府傳訊倪供程亦積欠王大昌貨洋二千餘元自應劃抵判一併交保理處 
[祗欠利息]  
　　席培生控喬菊亭前托徐兆溪將田單三紙抵洋五百元延不取贖昨由工程局傳訊喬供此項抵欵早已還楚惟利息一百四十元尙未過割求鑒判交保理處新租界 
[屍親吵閙]  
　　住居新閘路鼎昌里之李寶興去臘娶毛渭庭之女爲妻前日毛氏忽與夫姊口角吞烟畢命毛氏父母得悉前往吵閙李即報知捕房飭　將毛渭庭拘入一面將屍車送斐倫路騐屍所飭保報縣相驗 
[請緝贓賊]  
　　蔓盤路來安里王姓家前晚失竊綢皮衣服並金飾等物當即投報捕房飭探勘緝 
英租界 
[是否巡丁]  
　　日商日淸公司用人嚴鶴亭等控鈕玉和趙新全自稱貨捐局巡丁勒索規費昨由水巡捕房將趙鈕二人解至公　訊不承認判一併押候函詢貨捐局俟復到再行核辦 
[嚴懲搶匪]  
　　流氓金阿三龔三郎搶取兪鄧氏金挖耳昨經公堂復訊屬實判金押西牢半年龔先枷兩禮拜期滿再押西牢半年 
[虧空鉅欵]  
　　萬裕莊經理李杏芳與李松高串同虧空銀五萬兩昨晨由探將李杏芳提獲解廨請究判押候英領堂期解訊 
[抗提被罰]  
　　潘駿一朱肯堂等控山西路福裕公客棧股東楊少甫金靜生不賠被竊珠飾各物昨日由廨復訊中西官以楊金二人屢　不到判將存在捕房之保洋二千元酌提若干分賠各原告餘洋悉數充公 
[冒牌獲咎]  
　　美商公利洋行控陸梓林出售冒牌飛鷹牌牛奶一案昨經公堂會訊原告律師到案請究陸　所售牛奶向天福洋行買來中西官以陸不應加印冒戤判陸交保具結以後不准再冒並罰洋五百元與所有存貨一併充公 
[禀請啓封]  
　　廣東路袁　綦鞋店縱火圖賠由廨發封在案昨房主延律師到廨聲稱該店所欠租金延不料理請爲啓封拍賣中西官諭候核明飭遵 
[姦案待訊]  
　　朱廣田控許金林姦拐伊女朱徐氏一案昨晨由探將朱徐氏提獲解至公堂押候禮拜三訊核 
[跳出火坑]  
　　濟良所昨解不愿爲娼之妓女胡王氏到廨據供受苦不堪求恩超豁判發濟良所留養 
[私遞香烟]  
　　無賴王阿昌私將香烟抛與西牢犯人當被印捕拿獲昨解公堂請究判罰洋五元充公 
[小孩迷路]  
　　鎭江小孩戴小兒子迷路啼哭由捕解廨據供前年來滬胞兄在滬爲餅攤生意現己回籍判送棲流所留養 
[牛奶攙水 <］P ] 
　　朱大泉出售攙水牛奶被工部局查獲傳至公堂請究判罰一百元充公美租界 
[查究房主]  
　　工部局經理街道西人查得 
 
 
] 

Page 20

 
 
百老滙路九百二十八號門牌房屋圍墻傾欹勢將坍塌當即知照捕房飭查房主姓名核辦又查得蓬路二百六十三號門牌房屋之旁搭蓋草棚未領執照亦由捕房飭查房主姓名請廨傳罰 
[私設烟塌]  
　　捕房查得北四川路八十四號門牌陸阿桃家有私行設榻售烟情事當即飭探請廨出單傳訊 
[私刑弔打]  
　　瞿桂林昨晨掩至吳淞路石順記木作内圖竊被更夫張阿二拘獲私刑吊打並將柏油塗面事爲二百零二號印捕查知立即并送捕房押候查辦 
[失孩者鑒]  
　　江北小孩戴小二子昨在黃浦路迷路啼哭由捕帶入捕房暫留候認 
法租界 
[學徒串竊]  
　　法馬路昌大質當學徒陸瑞林李賡軒李琴軒三人串竊銀洋四千餘元及首飾各物逃避無蹤店主李莘蓮覺察後立即開單投報捕房將陸瑞林之妻宋氏拘獲解廨氏供與陸　識並非夫婦婦人於去年九月回蘇今正來申陸所作之事實未預聞亦不知逃匿何處判押候再行核辦 
[流氓行兇]  
　　津人郭恩慶前晚在菜市街崇本里口被流氓張阿二等希圖剝衣連戳數刀郭高聲呼救旋由郭父順泰赶來將張阿二獲住扭送捕房解廨訊究張飾詞諉卸判押候補拿同黨再究 
[拐匪何往]  
　　粤婦王張氏甘郭氏因犯拐案由廨判令交保出外著將原拐人及張氏之姊交案再訊在案茲逾限日久著保交案判展限三天交人如違押追 
[酌中定斷]  
　　沈森生與王阿林前因抵押田單涉訟經公堂將經手轉押之王堂堂收押著將單據贖出再行訊辦在案茲王堂堂己墊洋五十一元將單贖出而沈王二人推諉不認經聶司馬酌中定斷判王認還三十一元沈還二十元限兩禮拜交淸單交業主戴茂松具領 
國外新聞 
[春日丸出險]  
　　二十五日東京電云春日丸郵船現已浮起幸未受傷 
[茨城縣礦山大火]  
　　二十五日東京電云茨城縣某礦於二十三日失愼聞今日尙未救熄 
[英國海軍界近事]  
　　二十五日倫敦電云據官塲宣稱英倫海峽艦隊統領海軍大將貝里斯福將於西三月二十四號辭職此後海峽艦隊中之要艦將另爲大隊第二分隊歸海軍副將密萊統率海軍副將萊維爾則將委充呂克納斯艦隊作爲第三第四分隊據此觀之每日新聞所載英國海面之艦共有一百五十艘將由海軍副將曼氏總統之說似已確實 
[美委條約簽押]  
　　二十五日華盛頓電云美國派往委納瑞拉之專使白奇南己與高曼士總統簽定草約調停兩國爭端 
[巴拉拿運河通航之期]  
　　二十五日華盛頓電云據塔孚脫君宣稱巴拉拿運河於一千九百零十年可以通航 
[丹國擴張軍力議案]  
　　二十五日倫敦電云丹麥首相克里斯丹森近在國會呈遞議案請增軍力大要在建築砲臺以固國防首相之意目下歐洲各國侵逼日甚丹國海面或將爲戰鬥之場故此事未便漢視 
[土爾其組織新内閣]  
　　二十五日倫敦電云土爾其政府已簡希爾密爲内閣總理大臣組織新内閣 
小說 
[官場小說衣冠影（三十六）]  
　　第十一回請王命中丞除盜送人頭太驚魂 
且說潯州府知府李太守。和一班紳士。議定了誘出王亞銀的法兒。便打個電報去請白中丞的示。兩天之内早接了白中丞的來電。答應不殺王亞銀。李太守大喜便請了那些紳士來。把電報給他看了。要請他們去誘出王亞銀來。有幾個人就推推諉諉的不肯答應。說這件事情覺得太危險此。這個王亞銀是個强盜。那裡和你講什麽理萬一他翻轉臉來。把我們去的人。一齊留住不放一個回來。要我們出錢去贖。那時可有什麽法子呢這些紳士。聽了這個話兒。覺得也狠不錯便也一個個搖頭擺手的不肯答應。李太守見了十分着急。幸而有幾個前　天倡議的紳士。素來狠熱心的。又和李太守向來要好。便立起來大聲說道。這件事情。是我們自已地方上的事兒。辦成了也是地方上大家的幸福怎麽好這般退縮。你們旣然這般胆小。就我們幾個人去就是了說罷。紳士裡頭也有四五個胆大熱心的。一同立起身來道。我們和你們同去。人去得多些。也好有個商議。李太守聽了。十分感激。連心立起身來對着他們一躬到地道。諸位熱心公益。有這樣冒險的精神。實在難得。兄弟心上感激得狠。這幾個紳士聽了。大家也略略謙遜幾句。當下議定了通共十一位紳士去見王亞銀。大家便辭了李太守回到家裡頭來大家又商議了一回。不敢多帶人役。每人止帶一個貼身家人。出了潯州府城。逕到王亞銀那裏。看官且住。這個王亞銀。旣然是個緝拿不着的大盜。一定是出没不定。蹤跡無常的了。這班紳士。可到那裡去找他呢旣然可以找得到他的巢穴。又爲什麽不帶著官兵去捉拿他呢。更兼這班紳士。都是好好的出身。爲什麽要私通大盜呢原來兩廣地方的强人比不得别處都是明目張胆的打單搶刦。不怕王法的什麽呌做打單呢。那班大盜看了那一家銀號有錢。或者那一家錢莊有餘利。便平空的寫封信給他。問他要若干銀子。或是一萬八千。或是十萬八萬限他幾天之内。要在某處地方。交給某人。如若不然。他步趁個空兒。放火燒你的舖子。或者擄你的人甚至於以前兩廣總督鍾制軍卸任的時候竟有强匪打單。要他十萬銀子。你想這班强盜可利害不利害。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
