# 1910 - 89 - 4913348

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章二月二十八日内閣奉]  
　　上諭浙江督糧道員缺著曲江宴補授欽此 
　　旨鑲紅旗護軍統領印鑰著成安暫行佩带欽此軍機大臣署名奕劻世續鹿傳霖假那桐吳郁生 
　　宮門抄二月二十八日召見軍機舒鴻貽 
代論 
[幣制顧問員上度支部論幣制書（周金箴）]  
　　敬禀者。職道接奉鈞劄。委充幣制調查局顧問員。自維譾陋。何裨高深。惟旣蒙採及葑菲。敢不就平日研究所心得。探考所折中。撮其大要。敬爲陳之。一幣式須求利便也。自統一圜法改鑄國幣之議起。或主一兩。或主七錢二分。互有精誼。各衷一是。大半因此問題。以致幣制至今未定。職道以爲銀幣宜便商民之行用。金幣應通各國之匯兑。墨元龍元流行已久若仍鑄一兩五錢之幣是名爲畫一幣制實仍沿用生銀分兩。折算紛擾流弊滋多此幣式之必宜以七錢二分爲斷者一也。一衡數必宜消泯也。從前全國用銀。不得不以衡計。兩錢之名。緣是而起。今旣改鑄國幣。則一切宜以幣計斷不宜再存衡數之舊。以淆觀念。其法當先從官家人手。凡從前賦税俸給各項。均令各衙門量情酌改。列表另定。其畸零不整者。儘可略加增減。以取成數。官家倡之於前商民踵循於後。衡數旣除。幣制始能獨立。但使立法公允令出維行。金融機關。自必操之在上。此衡數之不適於圜法。亟宜獨斷者二也。一金價必宜預定也。現今東西各國。均主用金。我國民間生活程度較低。出納纖微。似難驟用金爲本位。然對内一面不妨先鑄銀幣以取流通。對外一面。必須先定金價以泯畛域。日本田尻博士有言曰。四鄰强大之國。通商贸易之上。咸用金本位。而介在其間者之一國。獨孤立保存銀本位。是謂孤立本位。不便不利莫甚焉。此言最爲我國對病之藥石。亟宜乘此劃一幣制之時。毅然改定。以塞百年之漏巵。而與列强相抵抗。不然以貴臨賤。我國財政無有不爲挾持者。顧此事較之酌定幣式。難且數倍從預備一方而言。則獎勵丱政。吸收金塊。旣需持久之宏圖。就臨時一方而言。則確定價格。交通匯兑又需相機以酌劑。然其事雖難。其效至鉅。大勢所趨。有不能不相與同化者。此定金價爲維持幣制之要綱。擬請速定政見者三也一輔幣必宜限制也。初定金價之時。所鑄金元無多。民間行用。自當仍以新銀幣爲主。是爲金銀複位之制。所有畸零小數。不能不用輔幣以承其乏。然輔之云者祇可補主幣之缺不可侵主幣之權。其學説旣已爲東西通人所公認。是宜設法限制。井將從前通用各幣逐漸收回。以保新幣之信用。如果舊幣漸消。輔幣限制。則一切幣賤物貴私鑄私消之諸弊。皆不禁而自絕矣。此輔幣爲主幣之助。不 
 
 
 

Page 4

 
 
可不一同注意者四也。約而言之。中國名爲銀本位。實則爲銅本位。民間賣粟布用錢。納丁糧用錢。完釐捐用錢。前數年制錢缺乏。各省以銅元餘利。歆動政府。濫行鼓鑄。又暗購日本銅餅。自鏨印花。但求漁利獨多。不顧鄰私倒灌。於是昔患錢貴者轉患錢賤。小民血汗之資。向積三曰日工資。可易銀洋一元者。現積五六日不可得。斗米尺布。又悉以洋計。其病在民。州縣以征於民者。大率錢多銀少。不敷解庫。征銀解銀之議。又格於輿論而不行。民窮官瘠。賠累不貲。謹厚者率求解任。巧滑者設法取盈。其病在官。外人以我爲用銀之國。墨銀輸人外。毎歲以大條銀灌輸各埠。購我生貨。剥我重利。而我之購機定械。布疋器皿。以及大賠欵常年數千萬。悉以金計。於是金格益高銀價益落。即無甲午庚子之役貧匱之勢。已難自存重以大創。其涸立待。是其病不僅在民。不僅在官。而直在全國職道之愚以爲劃一幣制之議。斷不能再事游移。劃一之法。舍十進位定金本位無辦法。誠能明發上諭。自宣統三年正月起制錢五文以上用銅幣。銅元五枚以上用小銀幣。小銀元五角以上用大銀幣。大銀元五元以上用金幣。一切鑄幣發鈔之事。悉集權於度支部。凡平色火耗銀銅貼水之事。一律剗除凈盡。犯者以違制論。國取諸民。民貢諸國　若劃一。然後此十銀元之金幣。可與各國之金幣。衡量作價通融匯兑。永無操縱抬壓之弊。救急之法。莫要於此。是否有當。伏候鈞裁。 
專電 
[電一（北京）]  
　　桂撫張鳴岐電商法部設立審判廳期限已届法官考試尙未舉辦擬先通融遴員試署法部覆電謂設立審判廳可暫從緩法官必先考試並通電各省照辦 
[電二（北京）]  
　　各部院選出資政院議員聞將以票多者擇用四十人 
[電三（北京）]  
　　東省又有電告邊務棘手財政支絀政府議將督撫調動并飭度支部籌欵酌濟 
[電四（北京）]  
　　鹿中堂病勢漸有轉機 
[電五（安慶）]  
　　銅宮山礦案償欵業由皖藩如數解滬 
緊要新聞一 
[法部司員將獲特别權利北京]  
　　法部自與大理院分權後一切司法事權全歸大理院掌握故法部各堂官意頗不悦刻聞廷尙書與左右堂議商本部政事清閑各司員幾同虚設不可不與之籌一出路嗣後如遇京師及各省各級審判廳缺出擬即以本部人員補授惟大理院則不能享此權利聞左右堂亦頗贊成此議一俟定妥章程卽將入奏但不知此項權利果能爭得否 
[禮部宣諭舉貢報到日期北京]  
　　禮部籌備舉貢考試事宜已載前報昨日該部又以各舉貢投文納卷日期出示曉諭略云本届考試各省保送舉貢經本部奏准各該舉貢咨文統限本年二月到京親賫投部於三月内奏定考試日期業經通行在案今各省考選舉貢名册除甘肅一省電稱月杪到部外其餘均已到齊爲此出示曉諭凡册内有名到京各舉貢自三月初五日起赴部投文納卷報到聽候定期考試愼勿觀望自誤 
[湘人亦議公舉代表爭路長沙]  
　　湘省紳學商界以粤漢鐵路借欵湘民全體誓不承認迭經電請郵傳部主持廢約乃日久未見宣布而近日外間忽又喧傳仍借外債及收歸官辦之説爰於十五日傳集各界同人會議公舉代表即日入京向郵傳部力爭廢約並電致同鄉京官先行直接向部磋商（按此節略見前報專電） 
[鄂路代表之宣言漢口]  
　　卾路三代表返漢各界歡迎情形已詳前報聞代表入恊會事務所後各界同到者人山人海墻屋幾爲擠倒張代表乃首先登台道謝歡迎之盛意並云伯烈以鄂人爭鄂路分所應爲諸公歡迎愧何敢當惟諸公之歡迎非愛伯烈等乃愛鄂路以後尙望諸公節衣省食踴躍認股力成此路方不負歡迎之實否則徒增歷史上一汚點云云大衆豉掌聲震數里旋田劉幼丹密丹階二君相繼演説略謂此次將路爭回表面觀之似係僕等數人之力實則恊會及各團體之羣力等語其時已六句鐘續來觀望之人尙衆因代表等沿途勞苦不能久言遂宣告散會俟擇日再開大會佈告路事詳情衆乃散去 
[浙省刋造錢糧徵信册之爲難杭州]  
　　二月二十六日撫院會議廳議案有刋造錢糧徵信册一件當時集議之下僉以需 
 
 

Page 5

 
 
　太鉅頗有爲難現經藩司詳請緩行略云案奉憲台札行本届諮議局議案内有實行刋布各廳州縣錢糧徵信册一則其應列之事項有五一爲補完上年二爲本年巳完三爲本年未完四爲蠲免五爲緩徵均應將某都圖村莊某户田　山蕩畝分完欠蠲緩各數逐細列造其限期各廳州縣上年錢糧以次年正月底截數造具底册二月十五日以前呈送藩司派員排印校訂於六月三十日辦竣申送分發頒布其經費由藩司籌撥不得派州縣絲毫州縣尤不得派民間絲毫各等語兹奉憲批飭將刋印錢糧徵信册排印工資確實佔計歸入預算案内彚報清理財政局咨部核辦等因自應遵照所有本年應需排印工資等項擬照從前部飭造辦徵信册案在於耗羡項下動支如耗羡不敷再動雜稅及外銷之欵但前辦徵信册式續經奏明變通緩至奏銷前截數凡完欠錢糧本年者欠少可開欠户節年者完少可開完户其全年清完及並無災歉之處均可不造以故册頁較簡經費尚不過鉅然且不久停辦今諮議局議定册式係從正月截數完欠並列田地山蕩都圖頃畝開載詳備一户所占篇幅甚長浙省七十八廳州縣糧户多者二三十萬少亦數萬今以大中小治各分三等平均計算大治二十七邑每邑二十萬户計五百四十萬户中治二十三邑每邑十四萬户計三百二十二萬户小治二十八邑每邑六萬户計一百六十八萬户每紙一頁排列八户計共一百二十八萬七千五百頁再以大治刷印三百分中治二百分小治一百分並各加分送各衙門備案十分計共刷印三萬一千六百八十七萬五千頁飭據官紙刷印局揀字排板工資每頁洋五角需洋六十四萬三千七百五十元刷印工資連紙價每頁洋一釐四毫需洋四十四萬三千六百二十五元統計爲數太鉅即或户數紙頁均可减少姑按七折計算仍共需洋七十六萬一千一百六十二元合銀五十三萬二千餘兩際此庫儲奇絀之秋又兼上年災歉之後入欵業巳短少數十萬又增特撥要需數十萬約計本年所短巳達一百七八十萬兩上下術乏點金尚不知如何籌措若有添此鉅欵即奉部准作正開支不惟無欵可動縱欲另行挪借而亦無從竊惟諮議局之提此議本爲除弊起見本司亦深冀革除欺朦之弊即可圖收整頓之利無如增徵之希望尚待將來而籌欵之困難即在今日查部章各省特出用欵須先咨報立案上年十二月間憲政編查館議復翰林院侍讀吳士鑑裁奪議案權限摺内聲明諮議局章程裁奪施行之文尚括有應行奏請之事等語今因鉅欵無出施行爲難事關重大尤應奏明辦理本司職任理財不敢不詳慎預計可否仰乞憲台俯賜奏請飭部指撥的欵協濟應用抑或先造底册備考暫緩刋布以節經費之處相應具文詳請憲台察核批示祗遵 
[中國名畫]  
　　王麓臺山水畫之二 
[台府反對部派督銷人員杭州]  
　　台府啓太守近聞台屬鹽務部中擬另派員督銷恐滋大患前日具禀撫院略稱昨晤蕭守文昭謂部中命其承辦寗紹台三郡鹽務督銷未敢承認兹聞部議擬請憲台舉員由部飭派等語知府以爲此事關繫大局務宜慎重蓋台郡地瘠民蠻素稱難治當此籌備立憲風氣似開未開治理尤多棘手知府權力稍弱即難勝任而鹽務民食攸關設有辦理不善易滋大患現經黄商包辦多年其人並不狡猾其事並無大利所具條陳者乃反對之人有意破敗而官塲又有望得鹽差之人以致其說不一該商知難而退出於至誠知府雖具改由官辦條陳出於無可如何之舉惟若另派委員不由知府兼理不特委員權力不足辦理掣肘而地方滋事地方官亦難當重咎此事必須慎之於始且台屬鹽價每斤僅售二十餘文杭嘉湖金衢嚴等處鹽價每斤四五十文其中詳細情形大相懸殊辦理機宜所關甚重務請憲台親裁碩畫以期 
 
 

Page 6

 
 
妥善知府因大局攸關不避嫌怨據實直陳伏乞鈞鑒 
西報譯要 
[中美協約内容紀略]  
　　日本報知新聞載十八日倫敦電云據聖彼德堡各報載稱伍廷芳君現巳啓程赴華盛頓商訂中美協約該約條欵内有中國設爲外國所攻美國願助中國拒戰等語該報又謂德國亦許協助中國惟並非助以兵力云 
[英國華茶銷路暢旺]  
　　文匯報云英國華茶之銷塲近頗暢旺據官塲報告自一九零九年九月起至一九零十年正月止此五個月内所銷之數較諸前五個月增多六十三萬八千磅有奇 
[京師近事]  
　　二十日早朝畢攝政王至中海集靈囿新府游玩時有太王福晉王福晉洵貝勒濤貝勒福晋等各乘二人肩輿偕往至下午六鐘始返攝政王則乘馬車出西安門由西四牌樓往北過護國寺從德勝門大街回府是日沿途皆有警兵翼兵保護異常嚴密 
　　實錄館昨咨禮部文稱今因恭修德宗景皇帝陵内有應用滿文碑一件需精通滿文人員三十員爲此咨行貴部如有願充人員即行咨送本館再行入奏云云以一碑而用三十人亦可見兹事之慎重矣 
　　資政院考試速記學堂學生昨巳揭曉正取十二名副取十二名備取又十二名其正副取各生均候定期開學上課備取則聽候傳補聞開學日期約在二月初旬並聞此次所取各學生與都察院互選資政院議員事同一律 
　　測繪學堂於十九日攷試二三班本科畢業由朗貝勒奏請欽派考官當經點派順貝勒及外務部尚書梁敦彦並派襄校官三人一爲陳某一即本衙門之人一係自奉天電調來京者按考試共二科一爲測量科一爲繪圖科 
　　聞前日某給諫邀集同台三四人集議擬聯銜上一封奏請再飭下疆臣此後參劾屬員須一律切實遵照新章指明劣跡臚陳條欵不得仍用八字攷語俾免寃抑 
　　湖南巡撫岑春蓂日前被某御史奏參内容情節甚多現聞政府巳交湖廣總督切實查辦 
　　學部右丞孟君慶榮屢經懇請代奏開缺榮尚書均未允准外間謂孟用意不在開缺實希望提學使一席故有此請不知是否 
　　鹽政處張部郎昨向陳侍郎建議山東登萊青三府鹽務例章與他處迥異現當鹽政統一之際應即量爲更改與西府劃一以一事權等語聞陳侍郎深然其說飭令釐訂辦法呈堂核辦 
　　江西巡撫馮中丞電咨陸軍部略云現據本省鐵路局報稱該局修路應用白炸藥五百箱藥信一箱現巳派員購辦因所行各處恐有阻止相應電知貴部轉飭各關卡查騐放行 
　　近有美國大資本家往東三省游歷查得錦州府屬之礦産最佳因運動美領向錫督要求全府採掘權錫督以本國願自行採掘爲詞以示拒絶聞巳電致外務部如來要求請一體堅拒 
　　度支部丞參各堂現在預算本部今年堂司各官之薪水約需五十餘萬聞鹽政處及各省監理財政官薪水尚不在内 
　　孫文正公靈柩定於三月初八日回南聞旅京皖省同鄉官紳擬于初七日在長椿寺公祭刻巳由李小岑方劍華諸君出具知單分别知會矣 
　　京奉鐵路每逢禮拜一日開由京直達瀋陽快車一次現該局又大加擴充每禮拜一日再加行特别車一次添有睡車並頭二等飯車以便行旅 
時評 
[其一]  
　　一事也。若者可以行。若者不可行。其宗旨宜確定不移。此辦事一定之理也。若夫操縱在於一人。前後不出三月。而忽若有出納之吝。不自知其矛盾之非。此豈可謂正當之辦法者乎。 
　　使之爲遊　戲也。則遊戲爲助興之事。使以爲有關風化也。則遊戲之事。有關風化者正多。何獨急急反汗若此。此我所以不能無言也。 
[其二]  
　　先則混合而論之。繼又分晰而辯之。觀其措詞。蓋巳不免目迷五色矣。 
　　夫行文有叚落。有序次。造句有輕。重有平側。而要不離乎作者柱意之所在。若不善讀文者。旣不明其一篇之柱意。而於叚落序次輕重平側之間復牽扯而雜揉之。將以遂其吹毛索瘢之計。則記者又何說之辭乎。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[交城縣亂事巳平山西]  
　　文水交城兩縣因禁烟激成民變業將詳情採誌本報兹聞交城一處業己平靖前日交城縣陳令以地方安謐情形禀報上憲并請將被誘愚民從寛免究略云卑縣廣興營兒大營三村附和開栅變亂卑職督紳勸諭腹地情形前巳禀陳憲鑒嗣蒙派委曾紳紀綱張紳士秀來縣迭經卑職派紳會同曾紳先到腹地次及附和之三村對衆勸導詳陳利害適值開栅首要巳受懲創該三村居民恍然違犯禁令定千嚴辦皆願不再附和種煙並據社首等督同村民出具切結隨紳士來懸懇請轉求恩施其三村地畝間有乘閙偷種巳飭各該社首督令地户星夜犁毁不留毒種卑縣轄境現巳一律肅清並無另有聽誘附和之處至該三村居民初雖被誘附和旋即首先改悔尚知畏法應請從寛免其究辦以廣憲恩 
[鄂人陳訴商會總理違背章程湖北]  
　　鄂人瞿鴻賓以武昌商會张畀吕逵先違背部章會章陳請諮議局審查辦理原書略云按商部奏定商會簡明章程第十五欵云凡華商遇有紏葛可赴商會告知總理定期邀集各紳秉公理論從衆公斷如兩造尚不折服准其具禀地方官核辦再查武昌商務總會章程第八章權限内甲項云商家如有爭執事件應先由本帮會董安爲調處倘未能允洽可到本會邀集辦公各員曁會董公斷了結不必徑赴地方官衙門控告部章會章何等詳明乃有武昌商務總會總理吕君逵先者不守章程本年正月二十七日收到該會議董恒興錢店東張永祥等控恒泰福一案遽於二十八日移請江夏縣差傳瞿渙奎瞿耀堂瞿畏三等押追時渙奎等尚在南京清理欠項鴻賓因屬徐君毓華往總理處代爲要求遵章召集商會公同處理該總理要以三事一須代表人殷實二須代表擔任償還欠欵三須確指的欵或不動産查部章會章總理召集開會均不須明定條件不知該總理何所依據而爲此不情之要挾是明明違背章程也夫部章爲國家保護商民之法律會章爲商民自治團體之規約凡屬商家俱宜恪守况以該總理爲商民代表有執法之權兼充議員有立法之責一言一動尤當謹遵法律聞吕君家世刑名自是明通法理之人寗不解此祇以張永祥係該會議董溺於私情遂昧公理不遵部章是目無國法不守會章是目無商界全體貴局章程第二十八條語意懍然吕君亦當自省也鴻賓從海内法學家遊略聞法理非法言不敢道竊以該總理處理張永祥控告瞿姓一案種種違法章程幾同虚設鴻賓爲維持法律起見不得不據實直陳想貴局爲立法機關事關商律諒必虚公審查照章辦理萬不至視爲私人訴訟而漠然置之也披瀝上陳敬祈公鑒 
[日人逞蠻釀成暴動案十二誌杭州]  
　　日人激成暴動一案屢誌前報兹將要信二則錄下 
[商務總會致洋務局函]  
　　敬啓者日人在内地營業致釀暴動一節昨日紳商學各界開會集議公同議决遷移洋商店舖辦法兩則一議决由房東復租登報限兩星期遷移逾期不理應請飭同巡警押遷一議决嗣後實行照約所有房屋概不准私自租與外人開設店舖違者房屋公議充公除徐君班侯孫君和叔褚君伯約楊君見心卲君伯綗高君培卿陳君叔通梁君立羣及炳南松慶共計十人約同往院將以上情形面陳撫憲外合即奉聞以便接洽 
[紳商學各界致各房東函]  
　　逕啓者念四日公議房主登報復租此爲最和平辦法昨閱報紙邵小棠張子舟二君均巳登報尊處尚未照登同人甚爲注意此事斷不能以個人妨礙全局倘遲至二十七日仍未見登則公議所在事在必行當由各界全體登報以符違議之辦法特此奉聞 
[東三省近事]  
　　鴨綠江中日採木公司所定採伐地點以帽兒山（即臨江縣）迤北六十華里爲區域載在約章去歲經李鳳年觀察會同駐奉日副領事速水氏前往勘定界址日領意欲劃除山嵐以平地六十華里照算李觀察極力與爭以爲公司原爲採伐樹木山與平地悉有森林豈有劃除之理速水不能强然界址仍未定議中途而返李觀察挽其稍留不允遂自行按照約章及督撫憲指示辦法即將界址勘丈理立標樁繪圖貼說而歸該日人迄今亦未提議此事不識能否以此爲定至公司内容名雖中日合辦實係明合暗分即如去年之　績所存木料顯分爲二各估各價以爲報告日人所估其詳情不可知而吾所估計者則直如舊日官塲態度用一紙空文羅列萬千氣象而巳 
　　京奉鐵路近開小票火車專送赶東省謀食之苦工自正月二十日起 
至今或一日一次或二次每次所載人數多至二千名少亦一千五六百名聞本月十七日一晝夜間竟到關站小票車四次運到苦工七千餘名故此半月之中統計運到此等苦民足有十萬人之多 
　　黑龍江自改行省後創辦火磨奏設工藝傳習所一二年間商巿頗爲發達及前年宣布開闢商埠洋商亦相繼而至如英美烟草公司德之行囤 
茂俄之秋林日之義泰各洋行均携大資本來江貿易我國實業家亦在省城提倡創設造紙公司馬家船口製糖公司滿洲里胰臘各廠相繼成立該省商業自此或有興盛之望 
分類新聞 
政界 
 
 

Page 11

 
 
[漢關禁止現銀出口之原因漢口]  
　　關道吳觀察頃准漢口商務總會函稱本年因川省匯費昻貴所有兌川銀兩均係由漢運載現銀計陸續巳運去銀二百數十萬兩現銀甚爲短絀昨日某輪出口又有現銀一百餘萬由宜昌轉運入川遂使拆息飛漲巿面異常恐慌幾乎週轉不靈自非禁運出口不足以紓目前之急云云當以漢口巿面近因各處水災甚重米價昻貴全賴銀概週轉現銀旣巳奇絀若再任令出口實與商務大有妨礙爰即函致稅務司查照嚴禁並出示曉諭商民人等如赴四川購貨儘可由商號匯兌所有裝載輪船出口現銀如巳報關者即行收回未報關者萬勿再報以維商政 
[護督飭造釐稅清册湖北]  
　　護督准度支部咨開憲政編查館會奏籌備立憲事宜清單内開三四五年内列有釐訂頒布地方稅國家稅章程各事宜自應遵照年限次第舉行惟查各省釐金統捐稅雜稅及地方一切稅捐性質不同辦法各異相應咨請轉飭所屬地方官及經征稅捐各局所有一切稅捐無論曾否報部有案均將開辦緣由及現行章程並征收細則詳晰列表限文到三個月内辦齊專案送部以憑查考等因刻巳札行各司局一體依限遵辦 
[聲明商會與上級官廳公文體制杭州]  
　　勸業道董季友觀察日前專案具詳中座以商務總會與上級官廳公文往還請申明部章及諮議局成案改用札行以符體制案查接管農工商礦局卷内前撫憲准農工商部咨抄商務總分會與地方官衙門行文章程五條内第二條總會旣有本部奏給關防體制較崇其於本省及他省督撫均用呈司道以下用移各總分會用照會又第四條商務總會總協理分會總理無論本身有無官堦遇有商會與地方官衙交接事件均以上項定例爲準不以總協理官堦高下致分軒輕各等因是該總會之對於憲台衙門旣應用呈則憲台衙門對於該總會即宜改用札行况又有諮議局成規可以復按署道爲正明體例起見理合詳請憲核示遵 
[改良鹽務研究所辦法杭州]  
　　浙省鹽務研究所由前升司王慶平都轉組織成立事屬草創經費支絀以致委蛇半載形同虚設自鹽政處發現後調查積弊一時驟難入手增中丞有鑒於此特命張署司另擬妥章澈底整頓並著於二月初六日爲始改稱鹽務研究調查所無論鹽務人員地方人員概准報名入所分府調查以收集思廣益之效原派寗紹分司萬一奇爲監督兹聞衡都轉以萬丞職務較繁兼顧不易擬特添派嘉松分司周体鼎亨帮同監督俾得常川駐守舊派庶務王大使文煥署事下砂遺差即以撫轅新錄事凌壁接辦本日即將各員姓名具詳中座請示以便交替 
[旗營定期續開生計研究會鎮江]  
　　杭州駐防熊信三君發起聯合各省駐防結一大團體設立生計研究會以預謀將來旗民資生之計業　京口旗營開大會一次約定今春仍在鎮江會齊於三月初二日續開第二次生計研究會刻下河南杭州乍浦等處駐防巳有人陸續到鎮想各省駐防之注意於生計者亦必束裝就道同來鎮郡會議一切也 
軍界 
[運漕帮匪滋擾巳平蕪湖]  
　　江北運漕鎮近因帮匪滋擾偵探隊監督李荷林參戎接奉撫院密電立派巡防二營管帶徐鳳鳴都戎於十八日帶隊數人過江鎮壓若輩聞官軍將到早經竄散都戎於二十一日返蕪當拿獲翟姓一人據云前曾在無爲州署充當家丁都戎於二十二日乘江永輪將翟姓解省核辦 
[長春鬍匪猖獗之一斑吉林]  
　　長春西夾荒一帶北與農安懷德兩界毗連素多鬍匪日前農屬泰區韓巡官追剿一匪首對抗兩晝夜陣亡巡兵二名受傷二名該巡官亦馘賊首一生擒賊二餘匪乘隙竄逸恒裕鄉十五甲現又突起鬍匪三股一從匪六七人一從匪四五人一從匪十一人前在沿路刧奪大車尚未明目張膽與官兵抗拒現巳三股合一日前與該處區官徐秋圃對抗一仗擊弊匪人一名賊將累贅之物抛棄甚多農安城北距城五十里之哈拉海城地方素爲盜匪逋逃之藪今又有鬍匪五六幫約百餘人嘯聚於此該處受害民户由去冬年底至今巳百餘家恒裕鄉東七九甲新開河趙家店一帶自去冬匪首李甲字在此駐紥三日經誠統領擊散後即派巡防後營哨官劉升分往駐防該處始獲少安日前又有鬍匪五人在該處搶刧大車刧後亦未即行且聲言專候兵來好與開仗並令車夫速到防所送信我等靜候决不逃避官兵受此刺激憤不能忍蜂擁直上生擒一名其餘逃竄無縱因時巳昏黑四圍皆係柳林恐有埋伏故未敢進追云 
學務 
[請欵組織單級敎授傳習所蕪湖]  
　　蕪湖皖南敎育總會前派學員兩人赴江蘇敎育總會學習單級敎授以便組織皖南單級敎授傳習所刻經該會正會長吕仰南主政咨呈提學司曁皖撫院請撥開辦經費並請通飭各屬選送學員入所肄業 
[學司飭舉族學經理湖北]  
　　武昌縣境陳氏鉅族也近因普及敎育起見由職員陳世祁徵集族人議將本支祖産捐辦陳氏初等學堂兼收他姓子弟以爲改良私塾之提倡現巳訂定章程禀經齊文宗核准飭即公舉經理迅速開辦 
[學司慎重族學始基湖北]  
　　襄陽岳登雲近擬提岳祠祀産盈餘錢文設立兩等族學不收學費特將辦法禀呈學務公所立案齊文宗以每年盈餘祇有四百串自應開設初等不收學費俾族學寒畯子弟得受敎養之益方爲妥洽若辦兩等勢必因陋就簡諸多窒碍當巳諭令再集族人會同妥議法禀候核奪 
[私塾勢難一律解散奉天]  
　　安東學董孫君秀升日前與陳大令商議擬再籌設官立小學堂三四處將私塾一律解散以歸劃一陳大令深以籌欵維艱兼之鄉區遼闊居民散處若將私塾一律解散驅入區設學堂其中亦多不便擬變通辦理凡距鄉區較遠者准設私塾必達二十人塾師必有程度或經師範畢業者方准設帳授徒不然即勒令解散以免自誤誤人 
實業 
[耀徐玻璃公司之進步清江]  
　　宿遷耀徐玻璃公司現改換奥國頭等新爐巳經開機出貨較前大有進步當電滬股東報告云耀徐新爐開機用煤四噸十小時即得極淨料每日出貨七千餘件藝徒純熟後出數尚可加至數倍以上 
[東三省出品展覽會開會詳情奉天]  
　　十五日爲東省出品協會開展覽會之期錫程兩帥曁多都護熊監理官各司道等均蒞會展覽先 
 
 

Page 12

 
 
後演說開會宗旨由督撫司道協會各員商會總理等合拍一影以誌紀念十二鐘開門縱覽各界來觀者甚形擁擠人數約在數萬左右會塲大門外南北二牌坊高可二丈餘以松枝紥成雜以五色電燈大門對面照璧亦紥松枝電燈有三尺見方之展覽會大字大門上掛龍旗二進大門甬道南張石印奉天全省地圖北掛皇朝一統輿圖係以木版刻嵌而成爲出品之特色進甬道東樓上下陳列敎育品有成蹟極好者爲雅梨一盤北樓陳列天産工藝出品有最出色者爲鹿茸人參錦州石院内陳列動物有長白山所産之公母鹿二隻狍二隻美利奴傳種羊十餘頭傳種豬二頭兎數頭黑龍江所産芝蔴雕二個白翎二個灰色鵝二個鳳頭鴨一隻其餘飛禽約百數十種各公司所籌備之出品有用烏拉草仿造西式之墊褥其性温暖能去潮濕大江南北人用之最宜有松花江白魚長白山鹿肉山鷄白梨紅梨山查山梨紅等所製之罐頭均爲出品特色尚有黑龍江之大老虎金鑛熟金各種皮張因十五日始到當陸續陳列總計會塲内外安置電燈三百餘盞大煤汽燈四盞入夜光明照耀不可逼視音樂兩部以在國服期内設而不奏又置救火機器三駕（本會兩架消防隊一架）消防隊派隊兵三十名駐會以防不虞十六日午後二時并請各國駐奉領事及領事之夫人參觀會塲由勸業道趙觀察特備茶酒菓點招待以洽懽情 
[皖路新總理將次接辦蕪湖]  
　　皖路總理周味西廉訪業經辭職各路礦會公舉蒯禮卿京堂接辦巳由郵傳部奏准部文刻巳頒送到蕪該公司坐辦昨特派員將來文賫送寗垣交蒯京堂以便接辦 
[津浦北路修建渡河活橋天津]  
　　津浦北路勘定首站軌線行經北營門外其間須建護城河北運河御河鐵橋三道北運河橋計長五十米達寛二十米達工程頗大現巳動工其護城河旣無船隻往來施工亦易惟御河係通魯豫兩省要路船貨雲集即或放高橋孔商船勢必將桅挽倒縱無危險亦有阻碍聞工程局現定准照金華橋辦法改修活橋一道并定明行車時刻表以昭妥慎不日卽行修建 
雜記 
[一牛竟釀成寃案耶湖北]  
　　武昌縣屬金牛鎮左近鄉人某甲去年傭工漢口大智門外某車站歲暮偕同里數人步行回鄉中道與乙丙等離羣踽踽獨行忽身後有呼喊聲一人牽一牛飛奔而至見後面追赶人衆棄牛濳逃及追赶人至隨誣甲爲同類羣起飽毆甲莫能辯嗣欲劃其足筋以儆效尤旋有一屠户索兩貫錢謝金衆諾之該屠户遂執屠刀負某甲於一小土坡下將事詎下力過甚遂截斷腿灣某甲先受痛責後被斷腿遂痛斃衆以木箱埋於小土坡下同伴乙丙等先行到家遂語其眷屬曰某某亦將到家矣俟一夕未至待翌日仍無人歸皆疑甲傍晚時墮足於溝狐疑不定遍出覔尋遇一牧童詢之牧童謂吾村昨日毆斃一竊牛漢形模悉如尊言鄉人聞之遂至土坡挖出視之果甲也並不聲揚歸請同村親友族人等會商一夕次日向該村問罪日前該紳董議以認賠八千金和息現增至萬金賠欵鄉人尚未認可被累之各村現連牀帳器具皆行出售以供訟資武昌令派差多名在塲彈壓調處畢竟若何了局尚難預測 
[冶遊者詎足樂耶武昌]  
　　湖北造幣廠文案胡濟安年少翩翩喜作冶遊惟月入薪水有限不足敷其揮霍以致虧欠漢上各曲院妓女嫖資甚巨日前有妓名雙林者因胡欠其夜度資避匿不面特親自渡江至廠坐索胡因廠内爲公衆屬目之地不便與較乃用善言撫慰令其往廠側雕樓巷巳之私宅内詎胡母與妻見妓入室以爲不祥出口詈辱該妓大憤遂與胡扭毆並令隨來伺役帮同滋閙搗毁器具一切價值不資當經鳴警將該妓拘送警察中局由裴正巡官訊明以有碍同寅故不深究令巡警將該妓押送回漢了事 
[遣散鐵路小工回籍蕪湖]  
　　蕪湖前有外來謀充皖路小工一千餘人聚集小河口一帶近因苦雨天寒無從謀食售賣鍬鋤經皖路公司函請蕪湖縣彭星菴大令預爲防範以免别生事端江口鐵路車站亦有外來小工千餘人連日由巡警鐵路彈壓委員王怡仰參軍商同彭邑令設法次第遣散小河口一處近日業巳散去數百人現尚有三百餘名悉江蘇鹽城阜寗等處産實無資回籍關道李梅坡觀察擬商諸招商局免收水脚載送鎮江以便遣回原籍 
[設法資遣飢民回籍鎮江]  
　　前次遣散回籍之飢民因雨雪多時仍又紛紛來鎮沿街攫食滋擾異常日昨復扶老携幼結隊進城至丹徒縣署求給錢米當經倪和甫大令親出慰諭並每名各給銅元麫餅若干以示體恤一面會同水陸總巡周少堂大使於二十六日親至江干諭令各飢民（計一千餘人）一律上船用小火輪拖帶裝回清江遣歸原籍 
清談 
[是尚得爲三權鼎立者歟]  
　　東西各立憲國。無論何邦必以立法司法行政爲三大機關。而立法機關又操之於議院議會。昭昭焉高居於司法行政兩大機關之上。以成三權鼎立之局。 
乃以觀於吾國則何如預備立憲。明詔煌煌矣。以云議院。則各省諮議局。京師資政院或開辦。或籌辦矣。而各地方議會。自治機關。不日亦當漸次成立。是立法之權吾人巳不可謂不負其責任者。然起視其權力。則縮之又縮。小之又小。其不逮東西各國遠甚。諮議局則宜受督撫之節制矣。自治團體則宜受州縣之統轄矣。微特與東西各國不能等量齊觀。若退居於司法行政二大機關之下。即返之於地方舊紳董一律用照會者。亦儼有今昔不同彼此不侔之局噫奇矣。 
　　是豈以立憲國民之程度。不及於東西各國遠甚。而故蔑視之乎。 
　　雖然。且有不憚殷殷勤勤。巧言令色。五百金一席酒。以求其當選者。 
雜紀 
[瓜州商（續）]  
　　清砧。有夢勞者思家。萍泊楊飛。一般懷抱。芊綿竟月。何事竟置之不理何怪之。屬人忠告不聽。乃函肥辭之曰吾。初以子誠。契子今。更不能以予謬留子。吾甚歉歉也。媞媞視函。涕不能仰。慫之歸何。某憤然曰。我自有立身處。何必恃彼。但阿儇不負我足矣。女乃嚙臂盟。某遂慘淡經營。盡典其所有。爲女脫籍。女喜曰。子之烈。矧奴之幸。亦子之幸也。脫腰間小筐。啓而示之。所值不下萬金。某狂喜。女曰。何固不負于子。請再就之莫爲後世負恩者作榜樣。如何。某然之。仍趨就何。凡合資經業。念餘年。富埒王室。未幾。何老病死。身後無嗣。族中無賴等。欲謀奪遺産。某乃捐重資。爲之謀于長官。分其産爲二。以一爲何妻終老。一捐助于育嬰堂與貧民院曰。此死者之素志。吾非敢自擅敢。明年。闖賊犯闕。史可法重鎮江南。某謂女曰。吾昔過厓山讀陳白沙詩。覺其言之過哀。兹將躬歷其境矣。父母墳墓盡在江南。吾年日衰聞杜宇聲。思鄉殊切。君能從我歸否。遂檢點客囊。與女言旋不三月。女以起居不服萎去。某至此情益不堪。悽然謂父老曰。吾一身經商。無涓滴報國。今家凶國危。空擁厚資欲有以盡吾國民之責者。父老其速爲我致意史督帥吾。將盡捐其財助。爲王師一勺之糧。遂携輕資游于荷蘭曰。吾不認視吳之亡也。後三年。有人遇之于荷蘭之南。兩鬢如雪猶哀哀垂問曰江南如何矣。後究不知其所終云。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[魯撫孫寳琦酌擬幣制單數本位平色法價及應行籌畫事宜清單（續）]  
日本改金本位較遲其先本有一圓銀幣及改金本位乃悉舉而廢之通用半圓之幣而專以紙幣代一圓美國亦祇有半他拉之幣而專以紙幣代他拉均可引爲確證今預懸一單數本位而命曰一金金者金屬之通稱也用銀則以此爲限之成數而有五錢之銀幣以表其實用金則以爲此金之根數而有十倍之金幣以副其名是單數虚而非虚本位改而不改旣金銀遞嬗無形之中而更具伸縮調和之妙蓋銀不能代金而紙幣能代之以紙幣兼代兩幣之用即以紙幣兼補兩幣之缺巿面銀幣多則紙幣出而銀幣入銀行金幣多則金幣積而紙幣信三者互相出入皆以紙　爲樞紐使金銀兩幣溢額不及額之患有所消息而疾舒之勢均矣中國進出口貨價正負相差日遠至逾國家一歲之歲八此固非發達實業不足抵制然所謂差者非比較物之數量乃比較價之貴賤也而貴賤之權衡在幣今日蓄銀以鑄幣即更無餘力出銀以收金而旣非以貨價易銀必金出而銀入即金貴而銀賤銀額增而物産之殖不增則物賤用金者以貴金得賤物則物賤之利歸外人將來用金又出銀以易金而銀無所消納且有不能得金之苦旣得之矣金價貴而物價又隨之外人本以金易貨以貨得金一出一入全無影響則物貴之害又歸我而生活愈下之人受害愈甚未能料其危險之所至也今虚懸一單位而極力發達紙金之信用凡國家出入宜多用本位紙幣使流通甚急無兌現之暇則現幣可少鑄而銀金貴賤之勢可稍抑蓋新舊過渡時間直無異暫以紙幣代本位雖治標之法亦目前救急之計也（未完） 
各省籌辦地方自治 
[上海城自治公所庚戌春仲議事會議决事件（續）]  
　　一件改正道路案董事會交議議事會提議事件按照城鎮鄉自治章程第五條第三欵事宜議决如左 
[由董事會先繪詳圖交下期議决]  
　　一件設貧民習藝所案董事會交議事會提議事件按照城鎮鄉自治章程第五條第五欵事宜議决如左 
　　遷南門外普安亭塜地設貧民習藝所遷築費除舊有之勤生院欵項外如有不敷由九畝地地價五分之一内支給經常費應由董事會議定辦法交議事會議决建築圖一併交議 
　　一件處置艒艒船案董事會交議事件按照城鎮鄉自治章程第五條第二欵事宜議决如左 
　　由董事會呈請道縣設法驅逐 
　　一件城内清道路燈及造屋給照案董事會交議事會提議事件按照城鎮鄉目治章程議决如左 
　　城内清道路燈及造屋給照案董事會交議議事會提議事件按照城鎮鄉自治章程議决如左 
　　城内清道路燈及造屋給照事查城鎮鄉地方自治章程第五條第二第三欵之範圍由董事會呈請蘇松太道移巡警局照章交城自治公所接辦 
　　一件城内捐務比照城外辦法案董事會交議議事會提議事件按照城鎮鄉自治章程第五條第七欵事宜及第三十六條第五欵之權限議决如左 
　　城内舖户居户應比照城外地方捐辦法一律起捐於捐票上指明用欵查照情形分等辦理由董事會擬具章程交議事會議决從前清道路燈捐歸併在内 
　　一件裁判位置案董事會交議議事會提議事件照城鎮鄉自治章程第三十六條第一欵之權限議决如左 
　　總工程局原有之裁判官向理南巿商民訴訟審判廳未成立以前未便即行裁撤應由董事會呈請蘇松太道暫行刋給圖記文曰上海南巿裁判官圖記其日行事宜仍照總工程局向章辦理 
　　一件分配九畝地應得之地價案董事會交議議事會提議事件按照城鎮鄉自治章程第三十六條第六欵之權限議决如左 
　　九畝地地價以五分計除二分歸官外其地方應得之三分内一貧民習藝所經費二九畝地地方闢門築路經費三學務經費前二項辦法早經確定無庸再行支配惟學務一分原案雖有充作勸學所公費名目現值城自治區域推廣敎育之際自應先其所急以一半專爲城自治區域内籌設公立小學之基本金將逐年息銀爲推廣初等敎育之用其一半交勸學所作爲社會敎育之用（如酌辦宣講所及編輯宣講書之類） 
　　一件請撥南巿碼頭捐案董事會交議事件按照城鎮鄉自治章程第三十六條第六欵權限及第九十二條第一欵又第二項并第九十六條之規定議决如左 
　　北新關碼頭捐一項係於正稅外帶收充工部局築路等用今南巿大達碼頭停泊各輪報北關稅者其碼頭捐一律照繳查此項碼頭捐即係地方自治章程公益捐内之附捐應呈明蘇松太道移請稅司將南巿碼頭捐劃撥城自治公所之用 
　　一件大達公司租價案董事會交議事件按照城鎮鄉自治章程第三十六條第六欵之權限議决如左 
　　旣立合同兩方均有履行之義務未便議改 
　　一件各項預算案董事會交議事件按照城鎮鄉自治章程第九十八九十九條之規定分項議决另具總分各表（另有表） 
　　一件請借公債案董事會交議事件按照城鎮鄉自治章程第三十六條第五欵之權限議决如左 
 
 

Page 19

 
 
借公債銀十萬兩分八年歸還以大達租息作抵籌集方法由董事會職員議事會議員共擔責任（未完） 
本埠新聞 
[松江府札上海縣文（爲籌備巡警事宜事）]  
　　爲轉飭事宣統二年二月初六日奉巡警總局汪札准臬司左移開奉總督部堂張札開准民政部咨憲政編查館資政院王大臣會奏逐年籌備事宜一摺欽奉諭旨通飭遵照單開各節按期舉辦等因欽遵通行在案查單開巡警事項應由各省巡警道按期籌備所有每届巳辦事宜自應於年終彚齊報部其未辦者尤須先期籌畫以免延誤嗣後各省巡警道應將次年應行籌備事宜各按地方情形妥議大致辦法先期報部備案仍於辦齊時彚册報部倘有時另有别情未能辦齊者即於彚報册内詳確聲明不得藉詞延宕相應咨行貴督查照轉飭遵辦可也等因到本部堂准此合行札司即便　照分别辦理具報以憑核咨毋違此札等因奉此除分移外移請查照分别辦理詳報等因准此查此案前奉督撫憲准咨札飭即經查察明晰通飭遵辦在案兹准前因合就轉飭札府立卽飛飭所屬一體遵照憲政分年籌備事宜表並民政部奏籌備逐年未盡事宜清單將巡警一項按期認真籌備設法擴允其未辦者亦須先期籌畫勿稍貽誤務於年内一律完備先將巳辦事宜詳造表册隨時禀報彚核以憑轉送請咨毋任遲延切速等因到府奉此合就轉飭札到該縣立即遵照憲札辦理毋稍遲延此札 
[美國國務部贊成推廣租界]  
　　庽滬美人組織之支那公會前會贊成公共租界工部局推廣租界之議旋將詳情禀陳美國國務部要求政府贊成此舉兹接國務部大臣諾克司君覆函略謂去臘十二月二十八號貴會來函内附關於推廣上海租界議决之條件並工部局報告一份又關於此事之函稿多件一并閱悉此事似爲目前應有之舉故巳咨飭駐北京公使及駐滬總領事襄助工部局辦理一切 
[商會議董禀農工商部電（爲總理聯任事）]  
　　北京農工商部列堂鈞鑒職會各業十七日選舉庚戌年議董周道晋鑣得二百十權邵守廷松得一百九十一權二十四日董等推舉總協理周道得十六票邵守得十票照章應請周道聯任總理邵任協理惟周道以職會第三次禀定章程第十條内聯舉者聯任惟不得過兩任之語對衆堅辭力求另舉伏查鈞部商會簡章第四欵商務總會派總理一員協理一員以一年爲任滿之期先期三月由會董會議或另行公推或留請續任議决後禀呈本部察奪等因是總協理任期本無定限會章所稱聯舉者聯任惟不得過兩任係專指聯任而言周道戊巳兩届僅祇一正一聯此次續舉聯任與部章會章均屬相符滬巿爲通商大埠周道蒞任二年措置裕如商情翕服本年四月南洋勸業會開幕七月美商來華考察商務提倡接待在在均關緊要尤未便遽易生手致滋叢脞合無仰懇憲恩俯賜慰電飭周道繼續任事以孚衆望除另禀外先求訓示上海商務總會全體議董陳作霖等公叩儉 
[讞員拯救女子續誌]  
　　逃荒女子吕四來滬覔食被朱德江以代薦幫工爲由串同卞阿四朱桂生押入高小紅所開之花煙間内賣娼該女不願訴知捕房旋將一干人拘解公堂判朱等收押候辦高鴇罰洋一百元給女領回在案兹悉聶司馬業巳于昨日備就文牘飭探帶同該女到案將洋如數具領後即附輪件送至寗投交江寗縣就近發落 
[日報主筆來華游歷]  
　　日本日日新報主筆新井君擬至中國各處游歷查察地方情現巳過滬 
[兇犯毁枷脫逃九誌]  
　　戳傷妓女小翠子之兇犯龔三郎毁枷脫逃迭紀前報前晚縣署捕頭徐文等在浦東陸家嘴地方撞見龔三郎之父龔友郎正欲渡浦至親戚處借錢當即上前拘住解回縣署田大令諭飭妥爲看管著將伊子交案如違嚴比又聞田大令昨接英領來函詢問龔三郎曾否拿獲如巳獲到請俟訊結後移解公共公廨因龔另有控案亟須審訊之故大令以尚未獲到遂即照覆 
[僞造安徽彩票案續紀]  
　　何阿生在老閘橋北東唐家弄内悅來坊里口租賃房屋私造源利公司安徽附票被匯四捕房查獲解奉公共公廨收押候查在案昨日復訊據包探禀稱奉諭查拿同黨尚未就獲請先將何究辦訊之何仍供此項假票實與王胡二人合做求恩寛宥德襄讞商之美副領事仇君判何押捕房三月假彩票與器具一併充公仍飭查拿同黨究辦 
[巡捕越界被拘]  
　　新閘捕房二百十四號上差華捕前日在新閘橋地方闖入華界被四路一區巡長仲傑查見拘解警局旋由捕頭派九十一號西探與華探張天林到局詢明情節巡官准將該捕交來探暫行帶回候再查核 
[迎神賽會之怪劇]  
　　大塲鎮附近彭王廟土地神前日出巡會中人以天色晴朗興高彩烈除旗傘執事外加入鐵公鷄蕩湖船等劇是以觀者塞途大有舉國若狂之概當行經海家橋相近時看會人與會中扮演蕩湖船之無賴忽起衝突一時衆會首助桀爲虐將看會之甲乙二人拔去抛入坑中迨經人救起巳踉蹌不堪矣聞向例衆會首舁像出巡當晚暫置朱江廟中翌日迎回此次甲乙等受此奇辱恐神像回廟時尚有一番惡鬥也 
[克虜伯炮廠捐助學堂經費]  
　　聞德國克虜伯炮廠現願捐助上海德文醫學堂馬克五十萬元或作爲英金二萬五千磅 
[嚴禁囤積米糧之韻示]  
　　本縣田大令出示云照得食爲民本無米不能爲炊近來米價飛漲貧民度日維艱疊奉憲札嚴禁囤積私運相連剴切米商囤户亟宜平價相安如再居奇壟斷有干法律森嚴米則查到充公人亦提辦難寛 
[正興莊賠欵仍須照繳]  
　　唐宗愚前遣抱告唐升禀控正興莊主孫馥瑞吞没匯欵洋三千二百元孫亦遣抱陶雲泉投廨聲明該欵係交常州茅麓公司收去掣有收條唐稱該洋信面書明交該公司董子履手收不應徑交該公司收去曾由聶司馬訊明判孫照數賠償在案昨陶又 
 
 

Page 20

 
 
投案求請取銷原斷司馬不准遂商之顧副領事判限十四天如數照繳 
[租界内之賭窟]  
　　寳善街四十七號門牌金德興客棧内聚賭抽頭前晚被老閘捕房捕頭偵悉卽飭中西包探密往拿獲賭徒二十五人並抄獲大小銀洋二十九元連同賭具等一併帶入捕房飭令顧德泉顧雲山朱益文周阿生曹仁芝俞子祥沈阿根陳梅生張金金周仲山徐木齋等十五人各存洋十元保出餘均收押昨晨解送公共公廨經寳讞員會同美副領事海君訊明以顧等十五人情虚不到着將保洋與抄獲洋二十九元一併充公所有到案之蔣仁生朱祥卿曹洪泉倪雲泉蔡文奎張桂堂高才和蔣長生方阿美華連生等十人各罰洋五元充公如不繳洋改押五天又賭徒吳慶堂徐明甫李祥生王阿友王阿四朱阿毛等在三馬路一百三十五號門牌楊心海吳星煥私設之總會内聚賭被探查獲昨解公堂請究中西官以吳慶堂避不到案着將存在捕房之保洋十元充公楊與吳星煥各押一月餘各罰洋五元充公無洋改押五天又徐仁桂王金章王金元杜長華在仁記路八號屋内聚賭被捕查獲解廨訊明判各罰洋四元充公賭具銷燬 
城内 
[賞給川資]  
　　烟妓王月紅前因被鴇凌虐奔至東區轉解一路巡局訊明王妓年十八歲揚州人原籍尚有父母兄弟姊妹上年被拐來申賣入花烟館判送普育堂暫行留養在案前日妓母劉張氏由揚來滬昨投巡局認領巡官飭將王妓提案與劉張氏質對該妓供認該氏實係生母劉張氏供家中貧苦不堪此次因無盤費求乞來申巡官遂賞給川資洋兩元着即一同回籍 
[生財抵欠]  
　　黄閔氏控壻何壽森欠洋圖賴前晚由一路巡局提訊黄閔氏供南通州人何於光緒三十二年借去洋一百元曾由中保姚得勝出而勸先還洋五元又出期票四紙其餘五十元另立興隆票現巳逾期有意圖賴求請究追何供認欠洋屬實現因無力拔還擬將鞋店生財作抵詰之黄閔氏亦願將鞋店生財收受判即書立筆據作抵洋九十五元該氏前收之興隆期票退還何壽森各具遵斷結完案 
[盜犯監斃]  
　　盜犯勞本初去年搶刦浦東姚小和家衣物迨巡警總局偵探隊官往捕膽敢拒斃捕夥朱老和子曾經先後坸獲到縣訊供收監擬罪上詳在案兹勞在監患病昨晨身死本縣田大令當即禀請滬道札委海防查司馬到監驗明諭飭善堂棺殮發壇　厝 
[道批五則]  
　　吳紹基禀批龍華寺前曠地業巳飭縣諭禁佔地搭棚取租漁利所請收租撥充學費一節礙難准行仰上海縣轉飭知照王錢氏禀批仰工程局裁判官迅予核案追理毋任久延黄韓　禀批此案前經本道專札行查並又飭催迄未禀復據呈前情仰南匯縣立提地保張紀堂曁顧妙發嚴切查究務得確情復候核辦毋任飾延干咎李永鎮禀批此案業巳由哈爾濱道查産召變所請應毋庸議仰會審官寳令轉飭遵照丁金華禀批仰南匯縣速催區董妥爲查理息事毋任訟爭抄黏並發 
南巿 
[幸未燎原]  
　　住居南碼頭之　門人毛貴 
成前晚燒烟遺火同居某老嫗之床帳上幸即撲滅不致成災嗣由二房東薛毛毛將毛扭至南區留查明所煎烟膏是否私售再行核辦 
[瘋子又來]  
　　向爲幕友之四川人朶中奇去冬携銀錠四枚在南區菜巿附近吞服生烟當由巡士帶至南區詰知向患痴病遂即解由工程局諭交王　嵎保出詎近日朶又來申流落昨日投局控王冒領銀錠局中傳王質訊據供除代付房租外尚餘七元早巳交付　王再付洋四元帶交浙省金華府浦江縣親戒處安插 
[所托非人]  
　　崇明婦人黄王氏扭控水菓攤主卲松鶴吞没代售線網價洋十元經工程局孫裁　訊明判邵交保出外還錢十二千八百文了事 
[船户衝突]  
　　鮮魚船户朱梅生昨至工程局控被同業瞿木泉朱咸生撈去鮮魚百餘尾向論被毆失洋十元訊之押供被梅生在青村港冒買小的所定之鮮魚因與理論並未毆打亦無失洋情事判交　帮帶去理處 
[失竊銅元]  
　　十六舖合興里口德生昌烟紙店前晚失竊銅元二十七千四百文遂即開單報請總工程局勘明飭緝 
閘北 
[仍未訊結]  
　　唐立莊控丁長富張友羣串拐其妹一案昨經四路一區黄巡官集訊丁供情願交人張仍　展諉卸判一併還押候再覆訊 
[尚須收押]  
　　自來火行工匠袁阿保仇金奎因調戲繅絲女工王月英不逐濳以鏹水洒傷女工手臂並毁壞衣服經四路一區黄巡官訊實判令枷號在案昨日期滿諭飭收押再行核辦 
英租界 
[屢次捲逃]  
　　鄉婦張瞿氏偕子友根控媳朱氏捲物私逃由探姜長明將氏查獲昨晨解廨請究瞿氏母子訴稱朱氏不守婦道屢次捲逃因伊敗壞家聲不愿領回請爲發堂另配讯之朱氏供以後不敢再犯德襄讞商之西官判張朱氏發押棲流所兩月期滿勸其夫領回嚴加管束 
[拐匪狡賴]  
　　拐匪胡德標因拐江北人俞春寳之小孩由廨取押在案昨日復訊俞偕其妻嚴氏投稱胡屢次拐賣小孩務求嚴辦訊之胡仍抵賴不認判胡還押候查明前案於下禮拜四再訊 
[婦人善騙]  
　　婦人倪阿妹騙取張施氏等金戒綢衣由探查獲昨解公堂訊知倪婦屢犯騙案判押女所一月贓交原告領去 
[姦拐婦女]  
　　揚州人楊村山控劉忠卿姦拐伊妻裴氏由探將男女一併查獲昨解公堂請究判送甘泉縣訊辦 
[賣票舞弊]  
　　英美電車公司控六十四號賣票人顧榮生營私舞弊昨由捕房將顧解廨訊明判押兩禮拜 
[妓女失竊]  
　　清河坊妓女彩霞閣控女傭王銀香竊取珠飾等物昨晨由探將王婦解廨訊供不認判押候交出原贓再核 
[懲辦搶匪]  
　　祝何氏控流氓秦再林搶取金挖耳昨由捕房將秦解廨訊知秦係過犯判枷號三天再學三月期滿逐出租界 
[家賊難防]  
　　周根其因私取家内衣物質洋浪用被乃父周工頭報知捕房拘解公堂訊究判押兩禮拜以示薄懲 
[串竊金飾]  
　　蔣良怡串竊胡增祥家金飾由探查獲昨解公堂請究判押候提集人証再訊 
[體面偷兒]  
　　鄭全苗身穿華服前晚掩至靜安寺附近劉姓家行竊金表當被捉獲昨解公堂訊明判押西牢八月 
美租界 
[汽車衝撞]  
　　某西醫昨乘汽車過天潼路撞跌行人李國定致傷左足並撞斷陸仁夫小車之車柄李陸同報捕房捕頭允爲查究 
[補領執照]  
　　天潼路四百十六號竺芝記雜貨店昨因修屋未領執照由捕房查悉飭探傳諭停工着赴工部局補領 
[失竊報捕]  
　　百老匯路九百八十四號某洋貨店前晚被賊竊去大呢二疋又武昌路五百七十八號王葉氏家失竊綢衣約植百餘元昨均投報捕房捕頭允爲緝辦 
法租界 
[遇人淑]  
　　韓國勳前控高仁甫等將伊媳高氏誘嫁於張秀之爲妻經公堂判高收押高氏發堂韓子光裕亦押十天在案昨韓滿期由捕解訊高氏亦由包探解案氏稱丈夫光裕巳得洋五十元將婦人賣於張秀之爲妻兹復控告實屬喪心病狂婦人不愿隨韓回去情願死在堂下判仍發堂候再核奪 
[仍須覓保]  
　　湖北人楊炳臣控掮客張順臣積欠貨銀七千餘兩經公堂訊供張不承認祇允代向客人收帳等情巳紀前報昨日由廨復訊楊將被告經手所押之烟葉虧折細數載明帳上呈案請核質之張供所虧銀兩應向客人追還商人情愿帮同追索惟奉飭交保實無熟識店舖可保求恩寛宥判仍覓取妥保再行釋放 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[川督趙爾巽奏松潘廳屬墨倉土司與墨科土目搆釁辦結情形摺]  
　　奏爲四川松潘廳屬中河壩地方墨倉土司與墨科土目搆釁搶掠商路梗阻委員查辦議結情形恭摺仰祈聖鑒事竊查四川松潘廳屬中河壩之墨倉土司與墨科土目住牧番地處川極邊與甘肅接壤初因墨倉土司文波索浪强佔墨科土目情曲狡之札哥　住牧草山墨科不服率衆爭鬭爲墨倉所破墨科土目率其部衆巡往勒乃嗎地方求救於理番廳屬之梭磨土司及甘肅循化廳屬之拉布浪寺兩處爲之帮兵助戰以攻墨倉迨至兩處兵撤墨科土目不敢復回故地住牧復避往勒乃嗎地方從此墨倉墨科番人相逢則鬭遇有牲畜財物則相掠彼搶此奪以致茶商販茶出口亦被剽劫茶路梗塞商民惶駭漸滋邊患自去歲據署松潘廳同知楊潤護理松潘鎮開泰等禀報當飭選派署松潘左營守備馬保國出關查辦並多帶兵馬示以聲威鉅墨科土目情曲狡避匿推延據稱此事係由拉布浪寺及梭磨土司兩處拴頭必須該兩處從塲理說始敢遵斷經該守備馬保國再三開導並加彈壓始據墨倉墨科等承認暫行拴住口嘴保護茶路一面經奴才先後電咨陜甘督臣飭知循化文武嚴檄拉布浪寺遵照去後詎拉布浪寺始終抗不從塲並收留墨科番匪誠乃見錯等住牧納爾得專以搶殺爲業拉布浪寺又稱墨科土目跟我拴頭若與四川官兵說好我們不依等語以相牽制事益棘手幸經該守備馬保國會同理番廳維州協委弁程光彩調集梭磨頭人並查有素爲番衆信服之半英寺喇嘛格登文包行調到營多方勸說延至本年八月該墨倉墨科等始願遵照番規查清各案互相賠償墨倉退回所佔墨科札哥塘草山墨科仍回木寨住牧彼此保護商路兩造番衆及各事主均願遵斷交賠贓物取具了息甘結存案據松潘鎮廳具禀銷案前來奴才覆核議結各案尚屬平允現在松潘口外一帶各番均安住牧茶路亦巳暢行惟查拉布浪寺稱强川甘邊界巳非一日前於光緒十八年因越佔松潘廳屬上中下三阿壩番寨數十處並縱匪越界滋事經川甘兩省派員會辦勒令該寺退地賠欵於二十三年辦清開單奏結在案今該寺故態復萌又陸續將上阿壩寨落佔去二十餘寨窩留墨科番匪誠乃見錯肆行搶掠爲患川邊除咨陜甘督臣另案查辦外伏查此次墨倉土司墨科土目搆釁侵奪阻撓茶路蔓延川邊商情惶駭該委員馬保國等帶兵出關一千餘里暴露經年多方開導幸能查照番規秉公斷結兩造悅服邊境安謐辦理尚屬得力所有動用軍糧賞需應請作正開銷除咨部外謹會同四川提督奴才馬維騏恭摺具陳伏乞皇上聖鑒訓示謹奏宣統二年二月十六日奉硃批該部知道欽此 
小說 
[社會小說清夜鐘（二）]  
　　第一回破迷信借資社會鏡儆愚頑喚醒國民魂 
　　無奈我們中國人的腦筋裡頭。都是空空洞洞的。没有一些兒富國强種的思想迷信的依然迷信。愚頑的仍舊愚頑。若再是這般的一昧因循苟且下去。没有人出來改良風俗。喚醒痴迷。我們中國的大局恐怕就要不堪聞問了。所以在下做書的拈着一枝筆。鋪著一張紙。做出這幾回小說來。旣不是賣弄燒薪覆瓿的文章。也不是誇詡滑稽詼諧的雄辨。只把在下做書的人列年以來。耳朶裡頭聽見的事情。眼睛裡頭看見的現像。略略的敷衍一番。或者有些革除陋習。改良風俗的期望。也未可知。在下做書的方才寫到害裡。忽然在外面走進一個西裝西服的少年。走過來覷著眼晴。把在下做書的放在書案上的幾頁小說。略略的看了一看。怫然不悅道。如今這般的時候。虧你還有閒工夫。閒心情。來弄這般閒筆墨。况且這班頑固不化的野蠻國民。那裡懂得這些道理。你就是呌破了喉嚨抽殘了秃筆。他們那一個肯來聽你寃寃枉枉的出這一身大汗做什麽你把我們中國人的程度。當作和文明國人的程度一樣麽。你只看那些文明國人的言語舉動。那一樣不文明。我們的中國人的言語舉動。那一樣不野蠻。你這樣的一個明白人難道這一點兒道理都不明白麽在下做書的聽了忍不住呀然一笑道。聽你老兄這等的說起來。把我們中國人罵到這樣的一錢不值難道你老兄自巳不是中國人麽。况且據在下看起來。中國人和外國人的程度。雖然比外國人略略差些。即也不至於相離甚遠。你老兄說得我們中國人。和外國人這樣的天差地絶。可有什麽憑據没有呢。那少年聽了。拍手道。别的且不必說他。你只看科學的一層究竟還是外國人的科學完全。還是我們中國人的科學完全。如今的世界没有科學。不能立國。難道還不是天差地絶麽。 
國外新聞 
[日政府决議兼併三韓]  
　　據日本某報載稱日本將併三韓之說現仍流傳不息兹據東京消息日政府巳决議兼併三韓半島惟政界現所注意之問題爲兼併之後治外法權應否仍須維持高麗稅則應否代以日本稅則此種問題與條約各國關係極大但不必於兼併之下即行斷决政府之意以爲可與條約各國磋商之後再行决定云 
[美國銀行倒閉]  
　　二十七日倫敦電云紐約勃魯克林之宇林銀行業巳閉門該銀行共有資本美金洋一百萬元存欵美金洋五百五十萬元 
 
 

Page 27

 
 
[法國增造大戰艦]  
　　二十七日倫敦電云法國上議院巳全體贊成於本年添造奪雷諾脫式戰艦兩艘海軍部大臣賴配納爾君宣稱外兵侵疆之危實屬無可諱辯敵國於二十四小時内可使一師團之軍盡登法岸云 
[小吕宋日本細作被逐]  
　　二十七日倫敦電云據小吕宋電稱兵部大臣狄克生君巳命將前與美兵作奸被拘之日本人兩名開釋逐往臺灣 
[羅馬敎皇之狹量]  
　　二十七日倫敦電云羅馬敎皇之國務大臣樊爾君申明敎皇不願接見羅斯佛君之原由實因羅馬耶敎徒對於敎皇肆意毁謗之故 
[蘇彝士河續租問題]  
　　二十七日倫敦電云據埃及京城卡洛電稱埃及首相宣言政府對於續租蘇彝士河一事將聽國會裁斷聞者皆爲歡呼國會審查部近報告此舉曾反對即行續租之議 
[南美洲之戰雲]  
　　二十七日倫敦電云秘魯及愛圭度兩國現因勘界失和恐將互起干戈秘魯政府巳徵集海陸兩軍以備不虞按秘魯海軍共有船六艘内巡洋快艦兩艘陸軍現有兵弁四千名惟國内男子多能徵充兵役愛圭度海軍共巡洋艦一艘滅魚雷艇一艘陸軍平時共有士官三千二百七十八員兵卒倍之惟戰時僅能出兵九萬名云 
[法國醫學士覔得要藥]  
　　二十七日倫敦電云據巴黎電稱醫學博士杜華揚君近覔得流質一種名米柯里西痕專能脫免極易傳染之病症杜君以此藥比之煉金家之金丹云 
[英議院討論議案]  
　　二十七日倫敦電云英國下議院巳討論上議院否案權議案 
[德國首相奏報政務]  
　　二十六日柏靈電云德皇巳在亨寳召見首相首相奏對甚久 
[德國又有飛船失事]  
　　二十六日柏靈電云帕米拉里亞省柯斯林地方又有飛船失事消息聞勃萊斯洛大學著名化學家阿培格博士巳遇禍殞命（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
[英國愛倫生電灯厰廣吿]  
本廠製造發電機電燈電線凡電燈附屬各種大小機件皆獨出心裁特别製造著名環球推爲天下最大之廠所有引擎鍋爐各種機器鐵軌車頭皆物美價廉　賜顧者請至本行帳房自當竭誠相待格外克已 
上海北京路六號祥泰洋行謹啟 
[油布出售]  
本行獨家經理英國名廠所製上等黑油布蓬布雨布等類存貨甚多價廉物美賜顧者請來購買可也　美最時洋行啓 
[日本東京堀内大葯房發售]  
寗痰補血淺田飴日本皇儲殿下侍醫故從四位淺田御醫方劑　　 
此藥專治咳嗽吐血肺勞受寒·等症均有神效·補血·養氣·平謂調腸頗靈·况且藥味甘而不似他種之藥即爲苦口故此吃藥甚便婦女小兒不啻不　意吃却是最喜歡用焉所謂良藥甘口是屬實也 
（藥價） 
大罐大洋一元二角　中罐大洋七角五分　小罐大洋五角　試用罐大洋二角四分止嗽化痰靈効丸日本東京堀内大藥房秘方 
肺部受損咳嗽猝起病疾皆由此入而滋蔓爲痼根是極危險有藥專能化痰·止咳·補肺·生金化膩·降火·尅水火·療損益元起死回生一服此藥絶根斷源永遠不發誠所謂靈效之丸藥也 
（藥價）大洋一元二元　大洋六角　大洋三角 
上海河南路老巡捕房北首東亞公司經理 
[青州水門汀]  
青州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目浊珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
[明晶洋行喇司勞士]  
南京路五百六十六號瑞祥茶號隔壁 
明晶ＩＡＨＧＮＡＨＳ洋行 
眼珠太凹視遠物者較清於近即所謂遠視是也眼珠大凸則返之是曰近視如患有以上諸病者急宜配用眼鏡以爲補救之計若因循不治强用目更力易衰弱本行備有各色晶片眼鏡配光不取分文賜顧者請至英大馬路抛球塲五百六十六號可也　明晶洋行 
[大清國　各省測繪學堂鑒]  
敝商會販賣天文陸地海上測量製圖種種器械一應俱全悉依日本政府之規定製造精密品質優美久爲東洋各國採購實騐極力贊美即如　大清國北京南京南昌等以及各省官商惠顧者現經絡繹不絕敝商會獲此光榮益求完備查德國卡絡辦敝絡穀（原語）社最近製造各種測量器械皆最精緻最新奇爲世界和一絕技以測量家之歡迎適用影嚮所及鼓動全球本商會欣羨不置爰與該社締結特别契約凡東亞各國採辦該社測量器械皆由本商會包辦不得與他商輾轉貿易遂認定敝商會爲該社之東亞代理店敝商會務求價値公道轉運迅速期限確寔以廣招徠而增名譽如蒙賜顧即希通告本商會以便遺員接洽决不致誤 
德國卡絡辦敝絡穀社　總批發處東亞代理店 
大日本東京市麴町區有樂町一町目一番地合資會社高田商會本店 
大清國上海英租界博物院路第八號合資會社高田商會支店甲 
 
