# 1905 - 287 - 4911680

 

Page 1

 
 
[電傳上諭]  
　　九月二十二日奉上諭練兵處兵部奏貴胄學堂章程一摺自來習戎振武實爲强國之基方今軍制日新尤應講求兵學兹據奏稱建立貴胄學堂令王公大臣各遣子弟投考入學　習　武洵屬振興武備之資所定章程亦尚周密著卽責成該王大臣等切實舉辦督飭認眞講肄力底精强隨時考查毋稍寛弛各該上公大臣務當父詔兄勉激勵奮發樹之風聲俾壯干城而安磬石庶共副國家培植世臣簡練俊傑之至意餘著照所議辦理欽此同日奉 
　　上諭西右江道總兵員缺着黃忠浩調補所遺江南狼山鎭總兵著鄭國俊補授欽此同日奉 
　　上諭汪大爕現在出差外務部右丞著鄒嘉來署理道員朱寳奎著署理外務部右參議欽此 
同日奉 
 
 
 

Page 2

 
 
　　上諭外務部左丞著陳名侃轉補汪大爕著補授外務部右丞外務部左參議著雷補同轉補鄒嘉來著補授外務部右參議欽此 
同日奉 
　　上諭曹鴻勛奏舉劾屬員一摺陜西候補道唐承烈吳樹棻署西安府事鳳翔府知府尹昌齡著交軍機處存記候補知府劉濟坤綏德直隸州知州孔繁樸候補直隸州知州吳廷錫臨撞縣知縣李嘉績興平縣知縣仇繼恒醴泉縣知縣周丕紳卽用知縣張瑞璣均著傳旨嘉奬試用道常輔清年老撫能難期振作著以原品休致候補知府陶憲章小有才能聲名甚劣談廷瑞望淺才庸不堪表率均著以通判降補麟游縣知縣李少溶庸懦無能難膺民社著以敎職歸部銓選三水縣知縣劉宗孟老而務得擅加鹽價候補知縣王振鐸罔利營私不知廉法秦望梅市井小人懵無知識試用知縣曾光祥性情狂躁滋生事端延安府照磨王文炳販土漏釐自認不諱淳化縣典史宋王江勾結蠧書侵公被控候補布政司經歷孟國熏身有隱慝殘忍異常試用縣丞孫銑小才濟奸大言無恥松齡放僻邪侈無所不爲試用從九任爕廷罔上殘民不知自愛均著卽行革職餘著照所議辦理該部知道欽此同日奉 
　　上諭特圖愼現在丁憂理藩院尚書著溥良兼署欽此 
[美國李佳白先生演說日俄和約與中國之關係講義來稿代諭]  
　　嘗讀中庸至不偏之謂中一語反復尋繹而知和也者天下之大道中也者天下之大本欲得中庸之道必先去彼此之偏私雖然世之人與此說相反者比比是矣余今日演說之題關乎中俄日三國若偏於一國則必僅見憎於兩國若毫無所偏則必見憎於三國夫解决此題至難也然苟以其爲難則日俄在美議和其難又何如耶我國總統居間調停卒使兩大國言歸於好人咸稱之溯當兩國初次會議時日使開列十二條俄使所承認者凡八條一高麗應歸日本保護二日俄両國兵隊之在滿洲者應定期撤退三俄向中國租借遼東之租約應讓給日本四滿洲地方行政之權應交還中國五旅順青泥窪両處之公産應歸日本執掌六自旅順口至哈爾濱之鐵路凡日軍已佔之處皆爲日本所有七自西比利亞人滿洲境以至海參威之路應作爲通商往來之用八俄國應許日本在西比利亞海濱有捕魚之權利其爲俄使所不認者三條一日本可没收太平洋各口之俄國軍艦二限制俄國水師在太平洋之權力三日本向俄國索賠兵費迨其後十二條互商改定日本得薩哈連島之南半部其北半部仍屬於俄和議告成全球驚訝夫以日本之堅忍耐戰海陸軍屢捷其勞苦功高所得於和議者不爲少矣俄雖屢戰屢北然未一敗塗地故其所讓者亦不爲不多且俄之屬地尚未受攻俄之兵隊尚未降服俄亦不甘再議日本之兵隊雖極忠勇而欲長驅直入西比利亞使俄國大受痛創殆非易事故亦不能苛求兩國使臣深知其故彼此退讓使兩國捐棄夙嫌重修舊好其見解之高有不可及者故和局之成於兩國皆大有裨益較之决裂續戰相去遠矣雖然倘兩大國於宣戰之前平心靜氣從容協議不更勝於戰後之言和耶且彼時豈竟無可再商耶向使俄國能按照與中國所立之約撤去滿洲戌兵而日本亦無垂涎遼東之意則戰事必可免乃皆計不出此而言戰兩國皆受虧損今君等亦知兩國受損之實情乎當甲午以前日本每年抽稅銀六兆兩今則增至二百六十五兆兩矣其所負之國債昔僅二百十兆兩今則一千八百五十兆兩矣且尚有謂係二千六百兆兩者若兩國目前所弔兵費俄國每日須銀二百廿五萬兩日本須銀一百五十萬兩自開戰以來俄失軍艦六十八艘日本失二十七艘此亦兩國之大損失也至両國兵士之效力於行間者共一百五十萬人俄軍之死傷者二十萬人日軍之死傷者十六萬人將來撤兵回國之運費俄須用銀一百五十兆兩日本須銀一百三十兆兩勞民傷財莫此爲甚由是觀之兩國而果能協和於事前不更愈耶若夫此次和識與中國之關繫亦一大問題也竊謂中國所應與日本提議者有二一請日本准中國設立稅關於青泥窪或遼東半島内或滿洲境内中國自治之地或旅順口（倘亦開爲通商海口）二中國自行籌欵或借欵向日本購回其所得之鐵路按和議所載兩國可各於所營鐵道左右派巡警隊以保護鐵路日本一萬人俄國一萬五千人倘中國能向日本收回則此節亦宜預籌至中國所應與俄提議者亦有二一與俄商購尚爲俄有之鐵路二與俄商立稅關於滿州中俄交界處征抽進出貨稅蓋中國處此左右爲難之時旣不必過於卑讓亦未可稍涉疏略也夫中國之於滿洲亦嘗握有管理自主之全權矣惜哉其坐失機會也回憶余於光緒二十一年曾上東三省邊防條陳於北京督辦軍務處蒙各王大臣揄贊謂李某用意甚善洵爲吾儕之良友云然境過情遷未見採用徒托之空言而已嗟乎事機已失往者不可追今昔情形大相懸殊矣爲中國計宜與両大國益敦睦誼遇有交涉開誠布公彼此情商愼勿稍存自私之心狎慢之意也要而言之日俄和好不僅有益於日俄中國實並受其福也 
[美總統對於抵制禁約之意見]  
　　二十二日倫敦路透電云美總統羅斯福在愛爾得蘭得演說謂殘忍不情之手叚亦時有用處若初入商界及政界之人則不能不待之稍薄現在中國不用美貨之事若堅執不改亦須防美國之不能屈服蓋美雖禁止華工實不堪受此等之抵制也工作之事理宜有驅逐禁止之例惟所訂之約則自當輕減使華工得踴躍來美耳譯文匯報 
[德法坐公使運動外務部]  
　　北京電云　數日來駐清德法兩公使每日必至外務部謁見其大官聞二公使運動之目的法則欲以贖回東清鐵道遊說清廷德則自謂日清或有談判之事願爲清國臂助云譯大阪每日新聞 
[法人擬得中國鐵路權] 　 
　　二十二日北京電云駐華法國公使刻向外務部聲言擬請以英國在中國所得之路權 
 
 

Page 3

 
 
爲比較而以同等之利權與法國同日電云廣督岑春煊頗反對中外合辦自廣東至廣州灣之鐵路現在法商擬乘此運動欲得築造此路之權譯字林報 
[嚴周兩觀察覆王中堂葛尚書電（爲邀衆集議浙路事）]  
　　北京王中堂葛部堂鑒鈞電謹悉浙路日内邀衆集議職道等自當隨同勸導竭力協助惟厚不日赴津職道信厚晉鑣同叩（南） 
[西報誌中國自辦湘省鐵路事]  
　　文匯報云湖南同鄉官紳於二十二日在湖南會館會議湘省鐵路問題擬自行集股開辦不藉外力 
[電飭密拿匪黨要聞]  
　　近日政府聞有匪黨意圖乘機起釁情事並有某某黨人分匿各通商口岸暗購軍械接濟經費除分飭密拿外並分電沿江各督撫轉電所屬一體嚴行拿辦上海道袁觀察已接奉電文當卽密飭緝拿矣（近） 
[江督電查金磅價値]  
　　上海道袁觀察近接江督周玉帥來電着將出洋經費兌換金磅查明價値詳復觀察當卽具册禀報（近） 
[滬道匯解賠欵]  
　　上海道袁已昨日將此次應解賠欵六十萬兩飭差運至北市匯豐德華兩銀行收交（近） 
[晉撫張安帥定期接篆公電二十二日丑刻到]  
　　太原來電云山西巡撫張安圃中丞定於二十六日接印署撫張中丞會敭交卸後聞須小住養病何日履浙江巡撫新任尚無定期 
[陜甘新疆等處囘匪猖獗南京]  
　　兩江官塲接到陜甘新疆三處來電云現在回匪滋事聲勢猖獗異常各國教士及商人均紛紛逃避云（和） 
[會議陳奏述聞北京]  
　　敭陳曾佑侍御奏請變通學堂卒業奬勵一摺已交學務處政務處會議據云學堂固與仕進不能混合而僅予文憑又非鼓勵人才之道若以程度而論則目下學堂雖多揆以學級亦多欠缺而朝廷期以速成未能遽臻完備且科舉旣廢不得不優給學堂之出身使人專向於學堂而限制出身又未免阻人之入學堂况中國與東西各國政俗不同不能不省爲變通云云（月） 
　　記者按陳侍御原奏學堂仕進釐而爲二自是正本之論彼學務政務兩處狃其虛榮輕其實騐駁斥陳奏而不用是他日學堂宗旨不過製造官吏而已與科舉又何以異哉 
[呈進操塲地圖北京]  
　　河間大操所駐地方村鎭業經測繪生畫成地圖已由北洋大臣專摺奏呈兩宮御覽（月） 
[秋操製造奬牌天津]  
　　秋操預備各等奬牌刻在恒利金店刻期赶造其體質如洋元式様一面雙龍旗一面練兵大臣袁字様以備臨期奬賞（日） 
[派赴閱操武員名次單武昌]  
　　湖北派赴北洋隨觀大操已誌前報惟所派武員姓名未經全錄兹特記列於下兩鎭統制張彪督帶鐵忠余大鴻曾廣大李襄鄰管帶米文友龔光明李克果齊寳堂蕭先勝鄧阿拔陸軍小學會辦劉邦驥教習宣天蔚嚴壽氏（推） 
[餞送梁黎兩紳赴鄂商議路政廣州]  
　　十八日午收回粤漢鐵路代表紳士梁黎兩君起程赴鄂會議辦理各事先是送行各紳商約有百餘人分途至河南戲院海旁公讌雇有畫舫四艘另有廣東公學學生百餘人亦至河干歡送花爆之聲不絶於耳午後三時梁黎兩君向送行者道謝各紳商亦致詞答謝席散同送至廣州夜輪握手作别（寒） 
[皖撫札蕪湖關道文（爲飭劃留新關以南地叚給招商蕪局應用事）]  
　　爲札飭事據輪船招商總局呈稱據蕪湖招商分局李道經榘函稱准蕪湖關童道函開貴局擬在租界内租地一事頃奉撫憲密電照錄呈察此事節經與駐蕪英領事磋磨亦執如德使所言往復辯爭不已英領事有須請示駐京英使裁奪之語前今函催迄未見覆等因當卽函復請照部電通融辦理並請在租界外新關指定地以南劃留五十丈免致向隅祈呈請南北洋大臣曁皖撫部院加以磋商等情到局據此查蕪湖開闢租界招商局請劃留地叚以便設立棧房碼頭上年十二月曾經札關先行立案奉准行知曁札道咨覆各在案兹據函稱各情並抄送部電有招商局在租界内請設碼頭原屬地主應得之利益惟德使所稱地叚太擠能否設法通融應飭查明情形與領事妥商辦法等語詳譯語意事在力與磋商不使德商受擠應有可以轉圜之處况商局議定新關以南劃留五十丈地叚實在租界之外更無慮外人藉詞爭執至陶溝以北認定地叚並懇飭道再與磋磨就範以期利益均沾除咨呈南北洋大臣外理合呈請鑒核檄飭該關道遵照辦理實爲公便等情到本部院據此查此案前據該道禀復業經札飭辦理在案據呈前情合行札飭札到該道卽便遵照前經批札妥爲辦理具復此札（入） 
[浙撫院移交接署杭州]  
　　浙省現届撫藩開缺交替事宜甚形雜亂因之瑞留守涓吉十七日承署不克移交至二十一日已刻始行接篆當飭信都轉承署藩篆赶速盤查庫帑云（必） 
[再續紀查抄周氏案廣州]  
　周東生於十四日由滬抵港聞接得查抄消息後卽逃匿於上海向某國兵輪乞其保護兵輪管帶允之蓋以其會獲某國頭等寳星也隨由該兵輪護送到港少頃卽過别船駛往外洋或言實往美洲云又周所置之談瀛閣無日不有親友在此宴會故有稱爲十二友者惟查封之日各物已遷徙一空現當道頗疑此十二友所爲日來該社會咸有戒心紛紛 
 
 

Page 4

 
 
欲遁又宏遠堂機器製紙公司周占有三百三十七股聞經核公司司理人徐理琴照數呈繳又職員羅昭詣督轅呈報南邑大範鄉經封之兩當押周占股共三萬金昨經陳守傳詢詳確諭以先經封禁不入首告之列領賞一節應毋庸議羅大失所望悻悻而退又十七日番禺縣會同委員將周所置房屋東横街兩間城南九曲巷一間迥龍社二間河南六間並江花舫一艘分别查封諭令照常清納租項呈繳善後局核收又傳宅查抄後昨有某僕婦詣官呈報馬桶内藏有珍珠無數或云由官在馬桶内搜得明珠八顆價値二千餘金（寒） 
[袁世凱胡燏棻會奏勘造京張鐵路估計應需欵項摺]  
　　奏爲勘造京張鐵路謹將全路工程應需欵項核實估計開單恭摺具陳伏祈聖鑒事竊照自北京至張家口鐵路前議提撥關内外鐵路餘利修造業經臣等於本年四月會同具奏奉硃批外務部商部知道欽此當經欽遵遴委存記補用道陳昭常設局開辦並派候選道詹天佑充該路總工程司飭經迭次前往履勘並帶熟諳路工之員詳細測量現勘定該路由豐台發軌至張家口延袤三百餘里中隔居庸關八逹嶺層巒疊峙石峭灣多工程至爲欵鉅擬約分三大叚興修其第一叚由豐台經新儀門至南口計長一百零四里沿途尚稱平坦間有水溝修造橋梁施工尚易第二叚由南口經官溝至岔道城長三十三里現測自南口八逹嶺高低相距一百八十丈形勢崔嵬難安軌道按照歐美鐵路辦法必須開山鑿洞全路工程以此叚爲最難第三叚由岔道城經懷來宣化逹張家口長二百二十三里沿途多半園地向稱腴沃此叚購地價當昻貴中間之上花園距鷄鳴驛二十里地名蛇腰灣老龍背等處石徑狹窄下臨羊河發源渾水平時淺涸一至夏令山水漲發現擬依山沿河鑿取山石墊高河身長約六七里修爲軌道由北至半坡街石岡欷斜十餘里高氏不一灣曲又多必須逢曲取直就低倍高自宣化逹張家口中有小嶺名石壑子形勢險窄亂石塞道現勘得山後尚有一道較爲平坦向偏西南可以繞越至張家口一鎭向分上下兩堡地窄人稠購地不易擬在下堡對岸園子地方建設車站綜查全路工程核實估計一測量經費等項約需銀一萬五千五百兩二地畝土方開山鑿洞石工等項約需銀二百三十四萬三千二百六十兩三修造橋梁水溝等項約需銀一百一十萬六千一百兩四鋼軌等項約需銀一百九十萬六百五十兩五房廠等項約需銀二十萬四千零五十兩六電綫等項約需銀六萬一千八百両七轉運材料等項約需銀九萬八千兩以上七項統計共約估銀五百七十二萬九千三百六十兩此外購置各項車兩約估銀一百十三萬五百両四年内員司薪工雜項等費約估銀四十三萬二千兩係在原奏工程之外總共約估銀七百二十九萬一千八百六十兩據該道等開列估計清單呈請具奏前來臣等查京張鐵路原奏全路工程通盤約估如買地填道購料設軌鑿山建橋約需銀五百萬兩左右係據關内外鐵路工程司約畧估計之數現據詹天佑帶同工程司員遂細勘估開呈前列七項約需銀五百七十餘萬較原估所逾無多委係無可再減其車兩及員司薪費兩項約需銀一百五十萬両本在原奏專估工程之外臣等復加考核所開各項用費均屬核實估計不致稍有浮濫目前關内外鐵路進欵收數暢旺尚有盈餘此項京張鐵路工程需用各欵擬統歸關内外鐵路餘利項下分起設法提撥仍餘陳昭常等督率在事員司隨時撙節動用將勘定各路赶速興工按叚築造俾全路依次告成庶可欵不虛糜工程實濟兹將約估工程應需銀兩數目開列清單恭呈御覽除咨外務部商部查照外謹合詞繕摺具陳伏乞皇太后皇上聖鑒訓示謹奏光緒三十一年九月十四日奉硃批外務部商部知道單并發欽此（珠） 
[工部局爭電廠之利]  
　　寳順洋行及瑞樂洋行前議在上海創設電車公司因行車之道須借工部局所修之道故與工部局訂議將來行車之時所需電氣概由工部局之電燈公司供給應用每日用電若干另行設表記算卽由該公司償還電費藉可均沾利益以昭公允兹該公司以行車在邇核計需用電氣爲數甚多如概由工部局供給則利源外溢殊不合算因復翻悔前議倩代表人鄧特君及瑞樂君等乘日前工部局董事在大馬路議事廳會議之時同時出座聲明電車公司於開辦五年之後須自行設立發電廠以便供給行車之用而工部局董事則以該公司借用本局之道及取用本局之電行車均以十五年爲限載在合同之内何得縮減年限貪利背約拒而不允刻下寳順及瑞樂兩洋行仍執前議與工部局代理總辦雷福生君往還互商務欲逹其目的然工部局方以擴充電廠爲務未必遽允改悔前議致自失其利權也（雲） 
[滬道辦理駛回俄艦情形]  
　　拘留上海浦江各俄艦准其回國起存軍械等件一併發回已誌昨報兹悉江督周玉帥自接外部電商允日俄兩使釋回俄艦其墊棧駁運等費仍當索還等語前晚電飭滬道着速商同製造局魏總辦將該艦艇等先後到申自卸械起存之日起至目下出棧之日止所有墊棧及駁運之費逐節明白查開共有若干迅卽造册呈報以便商請外部轉向俄國索還上海道袁觀察接電後以俄提督派員至棧起回軍械事關重大誠恐或有損失將來有所指摘乃卽於昨日照會俄總領事日總領事均請派員前往監運以便照單點交以免遭意外指摘現已轉委浦東總巡謝明府隨往照料矣（即） 
[東鄉大將囘抵東京]  
　　二十二日東京電云日海軍總司令長東鄉大將已抵横濱日皇將於禮拜一（卽二十五日）召見東鄉大將曁同行之海軍提督及他項將校横濱總督則於今晚宴待東鄉大將以示尊敬禮拜一日覲見時凡在横濱之艦隊皆將裝飾華美并升砲迎接 
[標公使行將囘國]  
　　二十二日北京電云駐京德使摩姆男爵將於二十九日離京大約將易人接受也譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[遵飭查拿阻遏酒稅棍徒揚州]  
　　甘泉縣白大令前奉憲檄舉辦酒稅各酒鋪未悉章程相率停賣現雖已照常交易而上憲以此事必有棍徒從中煽惑特札大令查拿到案予以重懲（草） 
[懸金購緝私鑄銅元首犯鎭江]  
　　私鑄銅元案中要犯蔭三米子蔭四米子逃逸後經軍督二憲會札京口副都統轉飭八旗各官限期緝拿歸案訊辦已延兩月尚未拿獲日昨省憲催札又到統制無可如何發出賞格無論軍民人等如能拿獲者每名賞銀三百兩知風報信因而拿獲者減半給賞决不食言（常） 
[美兵滋事江寗]  
　　昨有美國東方水師提督率領兵船二艘來省停泊下關提督及船主特入城拜會周玉帥其船中兵士卽結隊登岸游覽入潤昌辦館沽飲大醉將室中所有貨物擊毁甚多出門喚雇馬車欲七人同坐一車馬夫辭不能載美兵怒甚扭住馬夫鞭撻無數以致頭破血出始舍之而去事後潤昌主人控於美領事官允將毁物照賠並將滋事之兵照例懲辦馬車夫亦投稅務司禀究稅司令赴該管領事署中訴（道） 
[漢口火警漢口]  
　　十六日清晨漢口河街莊公館不戒於火全屋盡付刧灰併焚斃人丁二口延燒陳王二家比鄰籖捐票總局幸獲無恙所有緊要各件均無遣失同昨半邊街新開之某照相館又報火起延燬十餘家尚無傷人之事（民） 
[銅元出數漸多長沙]  
　　湘省南城外新銅元局自五月開鑄後營以機器欠靈工匠亦未熟習出數無多嗣後逐漸加增每日可出六七十萬枚現在添招夜班加建廠舍從前定換之大號機器亦將載運來湘將來出數之多較目前當不止再加一倍（初） 
[銅元無定價長沙]  
　　湘省各屬使用銅使用銅元或因釐局勒加或被奸商壓抑以致迄無定價嗣經本任撫院端尚書札發告示凡本省所鑄紫銅元均照湖北定例每百枚作九八制錢一串釐金關稅除補底二十文外不准另外勒索聞現在各屬釐局尚有不肯收受或每元僅准作制錢八文者以致市面行使仍無定價（美） 
[禀准添設磺務分局重慶]  
　　硫磺一物近因渝城添設火柴廠四五家銷磺之額每年驟加百餘萬斤故磺價日貴而出産日稀日前省城磺務總局其禀督憲請於嘉定府屬之天全州二郎灘地方添設磺務分局派員督工開採以擴利源聞已批准試辦（敬） 
[添設傳審公廨讞員鎭江]  
　　常鎭道郭月樓觀察近欲整頓商務因仿湖北傳審公廨辦法與商會總董妥議一切由觀察禀准上憲札委陶大令充當傳審公廨讞員差使刻已授札視事矣（常） 
[釐局易員温州]  
　　温州西門外釐局委員陳宗元大令瓜期兩届經商民禀留未允已札委彭汶孫司馬到甌接辦矣（已） 
[小票宜防長沙]  
　　湘省行用紙幣除各錢莊出有一千文整票外其二百三百之小票則以和豐火柴公司蠶桑公社及乾益棧爲最穩實可用其餘則無論何等店鋪亦出有一二百文之小票往往因資本不足倒閉時聞前由龐護院諭飭首府兩縣出示曉諭凡店鋪發出小票須至商務局報明掛號由局查明確有資本始准酌量出票如無資本或未經掛號者一概不准行用（美） 
[鐵路總辦仍未交卸漢口]  
　　鐵路漢局新總辦鄭景溪觀察蒞漢已久尚未到差已志前報兹悉因錢銘伯觀察經手帳目中多虧欠一時難以交出現正赶緊設法彌補然交卸仍無確期也（商） 
[江督派員密查匪黨鎭江]  
　　長江上下游一帶梟會各匪日漸猖獗江督周玉帥特委候補知府黃太守霽密查沿江匪徒蹤跡上溯漢皋下循滬瀆務得確實消息以便設法防維太守已於十六日蒞鎭查探矣（盖） 
[洋務局禀請通商約章價欵武昌]  
　　北洋洋務局顔世清觀察前奉編纂通商約章近已就緒行將印刷昨特禀知鄂督應需若干部請先將價匯局一面當照數開印聞鄂督之意不在多也（有） 
[廣西]  
　　廣西醫藥局前委楊某辦理多年尚無貽誤兹有准補梧州府馮應龍太守意欲將此調劑張某爰借端將楊調開卽委張辦理醫局不料張甫經到差卽行病故乃另委許屏藩接辦○廣西直隸州彭清范向爲上遊器重兼辦數差現經李撫查知遇事敷衍故日來頗有撤去各差之說○警察南局總巡姚委員因巡長王某素不安分在外多事禀請總局撤退總局文案吳允賢批駁不准姚令忿甚立卽面回阮提調聞已將吳申飭矣（存） 
[處州]  
　　新任處州府知府劉命初太过由藩司翁方伯牌示催赴新任到處後已於本月初八日接篆○處州院試陳宗師已牌示本月十二日取齊嗣接停止考試廷寄因卽回省攷校學堂事務所剩温處台三府一律停止處州劉太守已出示曉諭各攷生均紛紛歸里矣（彼） 
[鎭江]  
　　郡城校士館卽昔之寳晋書院爲生童課試文藝之地兹聞常鎭道郭觀察擬改設師範傳習所並多分設蒙養學堂以廣教育刻已與各紳士籌商此事矣○駐防鎭郡各陸軍近均改編營制汰弱留强練習洋操其中常備第四標各營由龔子佩統領嚴加訓練尤著成效近日常備第七標統領李雲松協戎亦延北洋武備學堂畢業生王芝停爲總教習教練所轄各營俾成頸旅（五） 
[釣船撞沈索賠吳淞]  
　　寗波釣船金永生田長江北岸載有鮮猪三百餘頭米麥三自餘石二十日晚駛進吳淞停泊浦江猝有往舟山台州之某商輪入口悮將該釣船撞沈貨物盡斃當晚該釣船夥卽投報張華浜理船廳查明被撞輪船名字飭自赴上海某洋行索賠聞所失全船貨物値銀五千餘兩（右） 
[美兵調戲婦女吳淞]  
　　淞滬火車自將頭二等中西坐位分置後辦法甚妥特三等客車仍照舊章搭客受侮之事時有所聞本禮拜一第七次火車由申赴淞有江灣鎭某姓婦女二人搭三等車適美兵輪有酒醉之水兵多名亦搭三等車當時任情調笑且復共相渾嫐探手索摸無所不至外洋軍國民之資格果如是乎（右） 
[滬城官事]  
　　廣州將軍壽午清畱守蔭因公來申住長發棧昨午命駕入城分至道縣拜會○法讞員陳楚生明府曾培義渡局員吳昌碩明府俊卿寳山縣王緯辰在令得庚候補知縣孫星源明府鼎鐵路文案陳御亭明府宗雍明均因公至縣拜會禀謁（近） 
[誌商會學堂開第三次學藝會]  
　　昨日午後商會學堂開第三次學藝會自職員生徒入塲後行開會禮校中正附豫三班學生分任讀朗作朗演說各科學極爲整齊足資觀感後由教員批評宣閉會辭遂散會（望） 
[襄讞調差先聲]  
　　近聞官塲傳述公共公廨襄理讞員孫耳山明府有下月調南市馬路工程局總辦之說但未見明文（組） 
[江督札查租輪事宜]  
　　上海道袁觀察近奉江督周玉帥札查能否向招商局租用廣濟輪船或籌借别輪以便自行往來海州等處復候示奪故觀察已函致該局並捐盗局有無餘輪能否租借以便禀復云（近） 
[江督電飭造報槍砲清册]  
　　製造局總辦魏觀察昨奉江督周玉帥來電着將本年七月至今所造槍砲共有若干速卽造册禀 
 
 

Page 10

 
 
報核奪（欣） 
[派員勘修艇船]  
　　駐防淞口二號艇船被風吹損船桿漂失鐵錨等件現由哨弁劉克元等訴由防營管帶張炳泰遊戎轉禀提憲楊軍門咨奉江督周玉帥札飭上海道赶速派員勘修（近） 
[龍華火藥局易員]  
　　龍華火藥局員陳河清二尹素諳機器製造事宜日前清江銅元局總辦電調赴彼敎習各匠二尹業於前日起程所遺火藥局差由總辦另委巡檢唐志希二尹接辦（欣） 
[限期移泊]  
　　報紀水利局高司馬奉道札飭驅逐祥記碼頭停泊各船一節現奉司馬傳各管帮到局諭限五天協同工程局水巡將此種停泊各船一律押令移泊如違提究（欣） 
[飭縣查緝]  
　　昨日上海道袁觀察因公命駕至法領署拜會公回時在小東門外失水烟袋一支故回署後飭縣派差查緝（近） 
[法界火警]  
　　昨晚八點鐘法界小東門外洋行街某號失火冒穿屋頂經英法界洋龍及救火會救熄至焚屋若干當探明續報 
[補傳店主]  
　　趙蔭棠控徐啟標借洋不還等情前晚奉襄讞孫明府研訊趙供鎭江人向在源和莊司事徐向商人借洋一百二十五元立有期票日久不還向索延宕求請究追質之徐供前在永德號内與趙同事此洋係向店東所借迨店閉歇期票檢尋無著故還洋後店東王姓出有收據存查呈請騐察明府以兩造各執判徐交保俟補傳店主到案訊奪（見） 
[查明屋主]  
　　談士卿投法公廨控王錫三與管鶴占等將城内二十二鋪瓦房四間基地一分六釐抵借洋一百五十元過期不贖讞員陳大令判管交保理處王因供稱此房係胞弟杏三嗣母之産求飭包探帶至城中商議變賣歸還在案兹經包探查得此屋實係王姓姑母之産業主執有紅契及歷年粮串爲憑惟田單不知如何遺失早已備案故卽回廨禀請核奪（居） 
[舟子横行]  
　　郵政局司事某甲由鎭江附輪來滬隨帶行李數件雇舟運至南市有流氓蘇州阿戇糾黨六人向甲兜攬遂將行李搬至駁船不料駛至浦中阿戇聲稱我等非操舟者君旣入我彀中每人需酬洋兩元方可渡浦甲聞大驚再三哀懇傾囊給予洋兩元四角該流氓等始回至原處登岸而送甲卽將情投報捕房捕頭立飭包探將阿戇拘獲押候補提同黨解廨嚴辦（居） 
[訊催出貨]  
　　英商豐大洋行控和豐煤炭號主王榮甫及經手周兆榮定購雨衣布逾期不出昨晨十點鐘英副領事德爲門君蒞廨偕襄讞孫明府會訊原告洋人投稱本年華歷四月間周至行中定貨六疋言定三個月内出清逾期向催置若罔聞應請究追質之王榮甫供定購之貨因該行閉歇無從往取此貨如在願卽繳銀周兆榮供與王同明府商諸德君判被告從速繳銀出貨完案（見） 
[上海縣案]  
　　看管浦東俄艦軍火棧李萬清千戎寓所被刧一案刻又獲到秦永春陳兆英二犯前明經汪大令研鞫先詰胡大漢子供在砲隊營當火夫奏永明偕劉新其彭金相三人先在烟間吃烟邀往浦東偷搶小的不允未去後聞楊姓談及秦劉在浦東搶物不多每人祗得洋二三元質之秦供在巡警局看門李公館刦案同夥有十餘人搶得洋七十餘元衣服両包不知何人將李老爺砍傷事後至周家渡由胡雨林分贜胡自得洋六元周李二人得洋五元小的等得洋三元所雇划船得洋三四元衣服除當給烟資外餘在劉新其處陳兆英供在巡警局三四棚當勇因患病赴醫院求醫至新造鐵路相近遇秦永春同到南翔刦案並不預聞求鑒大令判均收押候再訊究○十六鋪北局勇丁在楊家渡慶昌烟間拿獲賭徒蔣木生朱榮春朱春和三犯解縣訊供狡賴昨提慶昌店主王阿二質訊王供蔣與朱榮生持賭板一方來店吸烟同黨朱春和在外先被局勇拿住帶勇指提蔣等二人是實蔣等仍各推諉大令判蔣與榮春各責二百板○英捕房某號西探前日下千押解竊新閘王公館巨飾之龔麻子到縣派捕同往西門龔姓屋内起獲飾匣一只内有金水烟袋金珠鑽戒等物復至縣署禀請汪大令將臟開單備案提訊該竊供湖南人在揚詶當勇斥革住西門内高家弄由湖北人金耀庭並曹老六糾至王公館夥竊因臟物太巨寄在小的家中後至蘇垣賣去珠花一對珠挖耳一只得洋四百九十六元逃往漢口小的被包探獲解　滬金曹不知下落大令判該賊並起案飾匣當堂交該西探帶回公堂訊究（近） 
[局事記略]  
　　南市鹹瓜街萬茂藥行司陳四發竊櫃内洋五十元荳蔻三十斤被同店察破送交十六鋪北局由陳二尹訊得荳蔻十斤已銷與隆昌藥行因飭吊藏核辦○英廨差役李元昨日持票至閘北巡局禀請加派勇保協提沈耀三控錦泰米號主韓景堂及子慶榮串賴借洋一案局員章二尹准飭勇保協差將韓父子拘獲歸案核辦○永順里開怡康烟館之柳三儀扭烟客張炳臣至閘北巡局稱張圖賴烟資三千餘文章二尹察得事屬細故判交地保調處（見） 
[公共公廨早堂案]  
　　又一邨番菜館西庖粤人李阿芳串同王金福王阿根両人乘火竊鄰人蔣福卿家金戒銀表衣服等物値洋四百元售臟分用報探徐榮珊查獲於昨晨解辦李供物係同伴阿珠所竊小的分用洋十九元両王各認分用洋十九元李阿方之母投案願賠洋二百元求請免辦關司馬商諸德繙譯師謀君判李責三百板押捕房六月両王各押西牢一年○妓女鳳鳴閣前晚出局回寓行經西薈芳弄被爲庖丁之沈金榮乘醉胡閙擊碎轎上玻璃該妓傷及頭額血溢如注由七百八十四號華捕拘訊該妓投述被傷情形沈認酗酒滋事不諱中西官判責一百板押捕房一個月以儆○蔡雲山竊海利洋行内銀表千里鏡等物由探何阿春吊臟解辦判責三百板押捕房六月○孫某口啞而性癲日前至愼泰洋貨號購物戲取外國絨帽鈕子等物由探陳金標查悉解辦孫姓遣庖人某甲投案訴稱孫患瘋癲並非竊物求宥司馬判從寛開釋著庖人交孫家屬領回管束○華阿和俞阿喜竊孫阿根黃延林家麻繩銅盆釘鞋等物由探陸協庭解辦判各責二百板○沈三郎竊無主花瓶由探解辦判責一百板○馬夫阮阿福磕睡違章馬陽芝陳阿四快馬違章由捕解辦判阮馬各罰洋十元陳罰五元充公（見） 
[法捕房暫停發落]  
　　昨爲法捕房發落之期緣上期並無判責人犯捕房禀請讞員陳大令暫停一期（居） 
[美租界捕房事]  
　　某西人至百老匯路梁阿餘鳥籠店購買鳥籠口角由西人鳴捕將梁帶入捕房捕頭向兩造盤詰西人稱已付洋一元五角着人往取鳥籠不給梁稱該西人帶一華人將籠取去並未給洋捕頭察得兩造各執斥不准理或曰西人自投公廨控告○王益芝投捕房報稱在武昌路開鐘表店彼對隣某粤婦擊碎招牌並將穢物潑在門口請究捕頭當飭陳包探前往查辦○一百八十二號印捕昨偕粤婦某氏至捕房禀稱該氏道經北四川路被該處新建洋房磚瓦墜下傷及面部當由捕頭飭探將木作頭傳阿虎傳至捕房經傅給傷費洋若干了事○某日婦行經蓬路被曹炳松脚踏車撞倒跌傷左腿由捕之兩造帶入捕房旋由曹自願給洋二元爲養傷費釋出（古） 
 
 

Page 11

 
 
[德發洋行經收上寳義務善會捐欵第十五次清單]  
　　上海志成堂經募漢口各號振洋五百元銜名俟寄到續登仇華言因妻誕育平安移助洋十元朱屠氏洋十元何玉樹洋十元又銅洋二元志趣生字記各洋五元許景記舊棉衣三十件又蘇州霞漳會館經募寓吳同人公祭林蘇林三君餘欵洋七元竹深留客處洋三元陳克熙洋二元江隂大和興洋一元銅洋八角篤蔚洋六角林德和正記銅洋四十三元林三和曾記銅洋五十八角陳秋田銅洋一元以上共收洋五百五十三元六角銅洋三元小洋一百零九角舊棉衣三十件 
[上海六馬路仁濟善堂經收統捐施棺給藥等代收紅十字會七月十一日至廿日清單]  
　　陳洪英善士南病速愈洋五百元　　　春園喬　筵資移助蔣祖賢求母病速愈各洋一百元無名氏洋一百元太古順大輪船洋五十元李門沙氏洋四十元錫堂無名氏各洋十元　租草帽捐洋九元九角錢三十六文曹子翁規元四兩二錢三分經收浜北草舍火災賑欵承盤記棧嚴樂賢盤記各洋一百元徐秉丞　收梁各洋五十元吳石潛朱葆三餘慶堂各洋廿元　　　　　會館各洋十元　　翁助華興公司白麵粉三百包以上共收洋一千三百五十九元九角　三十六　　元四兩二錢三分代收紅十字會鄭孝　　思高陳泰田各洋十元　不舍室主人洋四元吕和竹　　庫銀二兩共收洋三十五元　　二兩 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
