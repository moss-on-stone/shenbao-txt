# 1907 - 25 - 4912132

 

Page 1

 
 
   
 
 

Page 2

 
 
[電傳上諭]  
　　十二月十一日奉 
上諭農工商部右侍郎顧肇新由部曹在外務部行走有年洊升外務部右侍郎調補農工商部右侍郎克勤厥職兹聞溢逝軫惜殊深加恩著照侍郎例賜恤任内一切處分悉予開復應得恤典該衙門查例具奏伊子陸軍部候補郎中顧彥龍著以郎中卽補欽此 
[農工商部會同度支部奏覆廣西提欵運銻辦礦摺代論]  
　　奏爲遵旨會議具奏恭摺仰祈聖鑒事光緒三十二年十月初十日内閣抄出前廣西巡撫林紹年奏提欵收運官銻一摺又奏招商試辦煤錫各鑛一片奉硃批該部議奏片併發欽此並據該撫將擬訂收運官銻試辦章程咨送到部查原奏内稱廣西礦產宏富其間事簡效速者莫如採購銻砂近查湖南已鍊之銻運滬分銷每墩得價三百餘兩桂省凌雲都陽都結向武等屬銻鑛成色尙足相衡第銻產散見於各屬旣無商賈採運自非由官提倡收售不足以興地利現在南太思色等處灾賑方殷難爲久計欲籌寓工於賑之法尤以收買銻砂爲先查廣西新案賠欵經部議准截留一年暫行緩解擬就截留欵内提銀十萬兩作爲辦銻專欵至應完之出井出口兩稅除出口稅應遵部章辦理外其出井稅一項應請暫予寛免俟將來風氣大開再飭完納等語臣等伏查廣西省礦產富饒如銻砂煤錫各種礦質蘊藏甚厚徒以運銷艱阻風氣未開致令地寳久藏良爲可惜誠能由官提倡採運合集官商資本推廣興辦洵足闢地理而惠窮黎今該撫因災賑方殷難爲久計擬援照湖南辦法由官設局收買銻砂轉運銷售以爲寓工於賑之策如此倡導維持則鑛產無積滯難銷之慮且富商集欵經營而貧工藉資餬口洵屬兩有裨益之舉所擬於省垣派辦政事處附設總局並於南寗府設立騐收轉運分局仍於梧州上海各設售銻分局另擇妥員於凌雲都結向武等屬籌欵收運並擬援照湘省成案嚴禁私販出境各辦法以及籌擬一切試辦章程均屬布置周詳有條不紊應請照准立案至所請鑛產出井稅暫予寛免一節自是體恤商情之意現當創辦伊始且經聲明以工代賑並係由官運售自與尋常辦鑛情形不同應准暫予寛免一俟新訂鑛章奏准施行後再由臣部酌度情形飭令遵照辦理以歸劃一又查所擬章程第二十條内開官紳商民查勘鑛地俟總局驗明卽發開採執照給與請辦之官紳商民等語查奏定鑛章凡開鑛必先領部照辦理未便兩歧如以現辦銻鑛利在隨時迅飭開辦俾供運銷應准由該省查照部章先行批准仍咨部發給執照以符定章至請由截留新案賠欵項下提銀十萬兩作爲辦銻專欵度支部查另片奏稱廣西富川賀縣之煤錫南丹土州之錫鑛皆屬有名豐富已招商分别試辦各節查南丹芒塲錫礦經前廣西巡撫李經羲奏明飭據右江道龍濟光招雲南箇舊錫廠商董朱乾瑛等倡集華股試辦業經咨令將試辦章程送部查核並照章請領開礦執照其富賀兩縣錫礦旣有粤紳梁廷芳自願糾集大公司查勘認辦且該紳在南洋久辦錫礦已著明效實於此道深有閱歷本年臣部曾飭令該紳前赴廣西履勘礦產自應勸令迅速勘定礦線赶緊集股開辦以期大闢利源並應由接任撫臣隨時保護扶持俾覘實效此外如奉議恩陽南寗那坡等煤礦旣已飭由官局集欵勘辦應俟勘定礦地處所股欵集有成數仍分别查明報部赶速照章辦理以興地利所有核議廣西省提欵收運官銻曁試辦煤錫各礦緣由謹會同恭摺具陳伏乞皇太后皇上聖鑒再此摺係農工商部主稿會同度支部辦理合併聲明謹奏奉旨依議 
[專電一北京]  
　　進土館罷考未成 
進士舘畢業考試尙未竣事忽然大起衝突全體洶洶勢將解散幸榮尙書命林灝深竭力調停得未罷考（萬） 
按各省在藉進士於前日晋京者頗多平日不上堂課畢業亦預考試衝突之因或者爲此 
[華陰民變消息開封]  
　　此間得潼關來電謂前月念六日陜西華陰縣境前收西潼鐵路畆捐鄕民聚衆將電桿毁壞八十餘里桯線全無現西安電不通須繞老河口轉遞（成） 
按此事可與初八日專電參觀 
[北洋添兵赴魯搜捕曹匪天津]  
　　北洋五鎭張統制日前電禀直督據稱葉統領電禀軍隊甫抵汶屬王福集擣搜山栅全隊已入曹州惟自東阿至兗州一帶軍備空虚恐有匪徒嘯聚請續派一營以備剿捕等情直督接電後卽添派一營於月初起行前往山東現直督已將派兵情形報告陸軍部矣（四） 
[河南亂耗續誌]  
　　字林報云昨日上海接得衛輝府信詳述該處近來之亂事以及敎士切懇保護情形此等敎士係屬於坎拿大敎會者此次之亂發端於數月以前有官立學堂之學生毁壞數處廟宇之偶像甚爲激烈然要非被敎士之慫恿而出此百姓皆怨恨學生之舉動而縣官以學堂係官立責任不專亦恐衆人之報怨其後又起紛擾勢益洶洶惟至今尙未接得電信報告此事且衛輝府適在北漢（譯音鐵路之旁故此事當可盼其消弭也 
[江西緝獲會匪彙誌南昌]  
　　贛臬秦廉訪駐萍清匪前以首要未獲特懸重賞購拿並電請贛撫飭司撥欵當經贛撫批飭萍宜兩縣在於解司欵内提扣洋一萬五千元解交秦臬司存備行營撥用○江西常備軍哨官於初三晚在順化門城墻上拿獲 
 
 

Page 3

 
 
李淮清一名卽申解兵備處驗收審辦○胡應龍昨在洙洲左邊拿獲胡寳豐朱德生兩名該匪係蕭克昌手下頭目電禀省憲擬請秦臬司訊明後仍解安源正法（勿） 
[駐日使臣請禁革命報]  
　　文匯報云駐日本中國使臣已電告中國政府謂有華字報一種在東京印行中多革命之談應請禁止 
[東報言滿漢之不平等]  
　　大阪每日新聞云從前上諭言改革官制不分滿漢乃現在軍機處外部度支部學部陸軍部理藩部農工商部大臣以及將軍督撫仍然重用滿人且滿人勢力有日益膨脹之象漢人中之不平者甚多恐非國家之福云 
[吉黑兩將軍更調之風說]  
　　大阪朝日新聞云滿洲查辦大臣振貝子徐世昌調查之結果擬以黑龍江將軍程德全爲墾務大臣專管東三省開墾事宜令直隷省布政增蘊署理黑龍江將軍熱河都統廷杰署理吉林將軍惟趙爾巽仍如舊又擬於奉吉黑三省添設巡撫裁撤將軍云 
[農工商部要聞]  
　　咨送農學叢書北洋官報局近日選印農學叢書三十六種已經出版内容頗有可觀現由北洋大臣備文咨送農工商部以備採擇施行 
手工製造咨部立案直督咨行農工商部内開據署提學使廬靖詳稱現有工人錢國慶等所製刺刀皮帶彈囊等項頗爲合用請咨部先行立案 
核准承辦石塘農工商部前據商人陳雲亭赴部禀辦順屬紅山口望兒山大牛破山三處石塘經部議以該處距離頤和園較近雖免窒碍情形當據情札行順天府府尹查復核辦茲據順天府覆稱該三處石塘均距頤和園五里有餘並無窒碍云云部中接據覆文不日卽將核淮矣 
禁賭保商之公牘前因閩省石碼地方賭風甚熾並恐牽及交涉由農工商部札飭汀漳龍道令其嚴密查拿免致貽患現據該道申稱遵札派員到該處密查所有賭塲均已一律逃散仍嘱該委員等留心隨時查拿務期永遠禁止以副大部保商之至意云（同） 
常昭染坊公司在銀註册常昭商務分會楊崇光禀稱職商邵慶盛等集鎭洋銀一萬元擬在常昭兩縣設立同益染坊公司遵章繳費呈請註册部議令轉防該職商等補呈刷印鎭票式樣並抄黏縣批到部再行核辦册費洋五十元存（閏） 
[郵傳部要聞]  
　　奏調司員名單郵傳部奏調司員東鱗西爪頗不完備茲覓得全單錄左 
編修關冕鈞李稷勳庶吉士林步隨章梫吏部主事龍建章主事覺羅同林主事傳增濬禮部郎中古鰲陸軍部郎中顧修龍候補員外保衡覺羅壽昌法部主事王鴻贊農工商部員外栢銳候補員外孫寳宣宗室文灃學部主事楊文稷大理院丞福兆候選郎中楊鑑塋外部主事唐德宣候選筆政嵩秀直隸候補知府馮元鼎候補知府金恭壽分省知縣譚祖任知縣陸長葆學部主事關賡麟主事唐庚法部郎中陳毅員外郎王儀通 
電請查辦粤路股東衝突粤路股東陳賡虞等電致郵傳部謂鄭官應喝打股東請予嚴懲等情現該部接 
就近查明辦理並速電覆云云（白） 
派員調查船政郵傳部以船政旣隸本部應加擴充整頓昨已電飭各省速爲查明各項船隻名目號數聲覆以憑酌核辦理聞已委李觀察維格赴各省實行調查（日） 
電政暫緩接收郵傳部奏請電政一切事宜仍由前會辦大臣暫行經理並改刋木質關防俟明年二月再爲接收現已奉旨依議（日） 
[派查内府六庫北京]  
　　内務府咨取各部院王大臣銜名奏派盤查六庫已紀前報現聞已由内務府奏明請簡盤查六庫之王大臣奉硃筆圈出醇親土克王漙頲毓郎壽耆堃岫欽此應由派出各堂會議定期盤查綱緞銀皮磁茶等六庫及官房租庫不日即當各帶隨帶司員會同内務府各堂督飭管庫各官前往盤查矣（閏） 
[陳侍郎抵汴情形開封]  
　　度支部陳侍郎奉旨赴各省考查銅幣局廠於初二日率同隨員九人由京來汴寓東棚板街藩司行轅暫駐行旌至伙食車馬夫價及需用各物均由部欵自備不須地方官供應初三日卽赴機器銅元局查看（方） 
[學部擬定年假新章北京]  
　　學部各堂憲現擬定學堂年假章程係於本年十二月二十五日起至明年正月十六日止聞已由督學局通飭各學堂無論官立私立均應遵照部章辦理不得稍有增减致多歧異（閏） 
[議給揚州學堂巡警衝突事北京]  
　　江督以揚州學生巡警前電衝突一事已派員往查明確日前致民政部電云前電敬悉當派員赴揚密查據稱學堂與巡警近無衝突惟因運司飭各學堂開送名册並照片二份一存運署一存局以便稽查保護各學堂有誤謂卽去歲日本取締辦法議論紛紛未肯造送各情鄙意以安分學生决不犯警倘少年浮薄假託學生名目在外滋事只問情節如何不問學生與否母庸飭照相片已嘱運司照辦並令與地方敎育會聯絡一氣以免衝突而紓台廑云云（及） 
[汴洛鐵路開車開封]  
　　汴洛鐵路自鄭州至開封南關之一段刻已竣工料車往來多有搭趁者初定於十二月朔日開車嗣以售票處尙未佈置不果現定於初八日一准賣票云（克） 
 
 

Page 4

 
 
[奉天商品陳列所紀事]  
　　奉天商品陳列所明春三月卽可竣工刻下該所專辦劉伯庚太守副辦沈孟久大令已赴京津考察商品聘請工匠并聞沈副辦親往烟台靑島濟南一帶採辦商品以便來年開會云（天） 
[關道運使同被江督電斥鎭江]  
　　清江浦飢民數十萬均經淮揚道設法遣散而鎭江及揚州兩府飢民僅二三萬至今仍覊留如故屢滋事端是以江督端午帥於嘉奬楊觀察外并將鎭關道榮觀察淮運使趙都轉同時傳電申斥（任） 
[清銳奏覆魯撫被參摺]  
奏爲遵旨查明疆臣被叅各欵據實覆陳仰祈聖鑒事竊光緒三十二年九月十八日奉旨著派清銳前往山東查辦事件欽此十月十五日跪請聖訓准軍機處將原奏抄交奴才領訖當卽率同隨帶司員由京起程所有馳抵山東省城日期業經奏報在案遵將該撫臣被參各節詳細推求分别箚飭藩臬兩司調取一切卷宗並酌派妥員前往各該處嚴密訪查去後旋據各該員等先後申詳備具文結禀覆前來奴才督飭司員考核證以人心稽諸案牘謹將實在情形爲皇太后皇上縷晰陳之如原奏内稱山東巡撫臣楊士驤到任二年怨聲盈路盜風日熾民不聊生該撫臣於吏治營務漫不經心惟以挾妓飲酒恒舞酣歌爲樂一節查官員挾妓例禁綦嚴該撫爲一省表率事之有無亟應嚴切根究當卽密派司員並箚飭藩臬兩司據實查覆旋據藩臬兩司詳稱濟南自鐵路商埠開通以後娼妓較多疊經撫院飭屬出示禁止並嚴飭官幕等不准冶遊豈有執法以繩人轉自違法以取咎况巡撫爲一省耳目所繫何敢冒此不韙現東省内政外交事務叢雜皆待理於巡撫一人每日接見屬僚批閱案牘遇有緊要事件又須隨時立辦實無暇逸歌舞之事各等語證之該府縣及巡警局示稿並密派司員採訪情形大致相同是該撫並無挾妓飲酒恒舞酣歌之事尙屬可信又原奏内稱撫署爲前明魯王舊第本極壯觀該撫臣近復大興土木建三層洋樓用欵四萬有奇至今尙未竣工一節據稱撫署二堂後舊有簽押房一所年久損壞不堪辦公上年六月間撫院因接待各國洋員向借洋務局坐落諸多不便隨就坍塌舊房改建一層洋式樓房三間以便與洋員會商事件無虞漏洩上年九月開工十一月工竣共用工料銀三千二百五十八兩六錢由洋務局開支銀二千兩下餘之銀由撫署自行籌給各等語細考洋務局一切卷宗文領事件委係用款三千餘金並無四萬有奇之多原奏所稱未免言之過當惟此項工程據稱由洋務局彙案報銷而工竣業將一年尙未奏咨立案究屬不合又原奏内稱投効人員聞有數百員之多月支薪水爲欵甚鉅皆取之於籌欵局籌欵局則取之於各州縣不肖牧令藉口賠累任意侵牟窮民迫而爲匪緝捕又不能得力論者皆咎該撫驕奢逸樂之所致一節奴才當即箚調該省各局處所差委各員銜名並每員月支薪水若干清册旋據藩司將清册詳送前來奴才督飭司員按册細查該省各局處所投効人員共計八十六員實無數百員之多各員月支薪水共計銀四千二百二十三兩銀圓一百五十圓均由各該局處所按月支領並非盡數取之於籌欵局原奏所稱或係傳聞之誤惟籌欵局係各屬分局總匯向由候補道朱鍾琪總司其事局中正項雜項捐欵名目甚多詎該道奉箚後並不將一切卷宗相盤托出又將各項名目全數開呈經奴才一再調查始將零星案卷開具清摺陸續補送前來當就該道呈送月報册曁清摺内開各項逐件查核正欵項下有酒捐菸捐當捐商捐土藥　捐土藥畞捐燈捐斗捐硝磺捐此係該局現辦之件雜欵項下有泰　縣猪捐肥城等縣靛捐臨朐縣豆餅捐霑化縣船捐萊陽縣麻　濼口船捐濼口軍捐此係該局停辦之件惟查該局月報册内　有武城縣花生捐益都縣柴捐等項現辦停辦各單内均未列入足見該局捐欵名目顯有不實不盡之處（未完） 
[法艦一艘留泊丹支亞海口]  
　　初十日倫敦電云法　西班牙兩國艦隊已從丹支亞海口退出惟法國軍艦仍留泊一艘以借不虞 
[喀斯敦震善後事宜]  
　　初十日倫敦電云英國兵艦因德發的革伯爾號運往喀斯敦之食用各物均已起岸又電云英京市廳已壽　英金二萬五千磅内有一萬五千磅已電匯哲美憂矣 
[美國與坎拿大之和睦]  
　　初十日倫敦電云美國外部大臣羅德在歐圖窪城之坎拿六人總會演說謂美與坎拿大兩國爲難之事無關緊　　兩國安居已九十年矣 
[意簡駐日公使]  
　　初十日倫敦電云意大利國已簡派嘉禮鄉伯爵充駐日本公使 
[日本財政之計畫]  
　　初九日東京電云日本大藏大臣故谷芳郎將　計表發交下議院其大意以前之六厘借欵約尙有二百兆擬借短期債欵以清還之譯字林報 
[匈加利内閣衝突]  
　　初十日柏林電云匈加利内閣又起齟齬 
[俄皇簡派海軍部大臣]  
　　初十日柏林電云俄皇已簡派海軍大將德勃羅夫充海軍部大臣 
[暹羅籌借國債]  
　　十一日香港電云暹羅籌借國債年息四厘半購買債票者甚爲踴躍已較原額溢出三倍今日宣布凡先付之數以八分之三起息 
[荷蘭屬島地震]  
　　十一日倫敦電云荷蘭京城公文聲言蘇門答臘西北海岸之錫默魯小島幾全沈没其故由於地震人民死者一千五百人每日尙覺地震甚烈 
[美國限禁日本工人]  
　　十一日倫敦電云日本工人二百名由火奴魯魯島前往舊金出該處管理僑民移居事務大臣奉美政府訓條禁止彼等不令登岸 
[摩洛哥亂事餘聞]  
　　初十日柏林電云法與西班牙兩國駐摩洛哥公使已行文各國通知兩國艦隊已由丹支亞海口退出並在摩洛哥各海口設立警察 
[德助俄使討論海牙和平會條件]  
　　初十日柏林電云德國政府已允許俄國　助俄國派赴海牙和平會大使馬丁斯在柏林及各國京城討論海牙和平會之條件譯文匯報 
[謝贈月份牌]  
　　昨承禮和洋行贈丁未年月　　　幅上繪中國最新地圖下列中西合歷二十一省數衆米之山川三百六旬運循環之日月天時地理兼而而之宜乎該行之賣易興隆冠時獨出也特書數語以誌謝忱（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電飭理結租地交涉蕪湖]  
　　蕪湖租界江灘鴻安大阪兩公司租地爭執一事案懸已久日前關道馮觀察以鴻安指租在前擬先儘鴻安繳價領契已禀奉皖撫批准照辦兹江督以英領事屢次催詢因特電飭馮觀察體察情形務於未交卸前妥爲理結云（九） 
[軍機處奏保章京京師]  
　　軍機大臣慶親王以軍機處兼行章京自光緒三十年保獎後至本年又届保獎之期爰照成案附片入奏茲將各員清單錄後花翎馬蘭鎭總兵承祐擬請交部從優議叙花翎三品銜記名道府得道員後加二品銜法部郎中英秀擬請交部從優議叙花翎三品銜得四品後加二品銜原工部郎中文徵擬請賞給三品封典花翎二品銜内閣侍讀學士文年擬請交部從優議叙三品銜禮部郎中王慶平擬請賞給三品封典度支部員外郎華世奎擬請賞加三品銜三品銜法部郎中徐宗溥擬請俟得四品後賞加二品銜三品銜禮部員外郎易貞擬請賞給三品封典花翎三品銜丁憂候補五品京堂楊壽樞擬請交部從優議叙（京） 
[内閣擬籌津貼北京]  
　　聞内閣學士侍讀中書典籍各員因廉俸過薄異常清苦各堂官擬具摺奏請籌加津貼（閏） 
[發繕元旦賀表京師]  
　　聞内閣現辦元旦令節王公百官慶賀兩宮表文昨已發交滿本堂恭繕滿文以備屇期恭進（閏） 
[考試應封宗室北京]  
　　宗人府奏請欽定日期考試應封宗室奉旨著於十二月初四日考試馬步箭是日奏請欽派王大臣赴東安門内鑲黃旗侍衛敎場考試（日） 
[太平廳催取户名總册鎭江]  
　　新簡太平廳舒司馬履任後向丹徒縣等索取户名總册以憑徵粮已誌前報詎各縣任意延宕以致司馬境况甚爲窘急現又備文催取矣（巧） 
[浙省官事]  
　　新簡浙江粮道李橘農觀察傳元現奉浙無懸牌飭赴新任并飭前任崔磐都轉永安即赴運司升任（的 
[蘇省官事]  
　　候補道徐賡陛於初十日由寗來蘇謁見撫憲面禀要公○通判王廷俊由順直賑捐案内獎叙花翎業已奉到飭知併於初十日辭赴上海公幹○善後局會辦候補道王仁東於初十日赴滬公幹（且） 
[梁臬定期回鄂北京]  
　　湖北臬司梁鼎芬於初四日請訓回任當蒙召見垂諭回鄂後須與張督黃學使妥行商議曲阜學堂事宜聞梁廉訪卽擬於日内搭京漢火車内回鄂矣（閏） 
[關道赴寗蕪湖]  
　　蕪湖關道馮星巖觀察前日因公赴寗謁見江督聞係因美商在蕪租地建設油池須面禀請示云（九） 
[開化縣禀請開缺紹興]  
　　新任開化縣貝達夫大令月前履新後時有疾病未能整頓一切故已自行禀請開缺就醫矣（早） 
[擬撤警察學堂松江]  
　　馬王廟警察學堂昨經提憲劉華軒軍門躬往勘騐以該堂僅派營弁充當敎員所選各兵又品類不齊毫無成效擬縮短卒業期限俟該班學生畢業後卽行裁撤云 
[三班兵學生定期畢業蘇州]  
　　蘇省巡警學堂第三班兵學生定於本月十六日畢業已由堂長王司馬總辦嚴太守禀請蘇撫陳中丞届期臨堂行畢業禮（悅） 
[美兵大閙妓館北京]  
　　崇文門内鎭江胡同高麗妓館於初三日晚間有美國兵三人叫妓唱歌酒醉狂亂被傍人毆打心殊憤憤初四日下午集合多人手携木棍前往復仇排門闖入將所有家具均行搗碎並將該館主茶立輪流毆打事後喊聲而去（閏） 
來函 
補助華洋義賑會來函啟者初六夜本會借大馬路議事廳演劇所有看資賞封以及賣物捐助各洋悉數移助江北工振其一切費用除工部局議事廳巴德洋行戲臺上之電光燈並謀得利亨達利美華利三行之戲單票爲事關振務一槪捐送外其餘統由本會辦事人按股均攤並不開支公欵各女伶所售花菓俱係自備資斧而各種點心則係一品香捐助是日所入各欵共計洋七千元已於昨日照數送交華洋義振會收支董事伊德君查收撥解茲將是日演劇時收數細日開單呈覽頭等客位票一千五日二十九張洋四千五百八十七元二等客位票八十五張洋一百二十七元五角辦事員票全張三十一張洋三十一元辦事員票半張六十二張洋三十一元辦事人票全張三十三張洋三十三元值事人票半張一百四十二張洋七十一元賣物洋一千四百十元賞封洋四百三十五元辦事各人特别捐助洋一百七十四元五角二義勇隊會友捐助洋一百元統共計洋七千元 
[華洋義賑會員沈敦和復安徽靈璧縣紳士函]  
　　諸位大義士台鑒昨奉公牘敬悉貴邑水灾實與淮徐海情形相等承嘱本會撥欵一節理廳照准惟本會自開辦以來中外捐數僅得念萬元之譜而今秋被水災區地而太廣所收捐欵不能不匀攤接濟現在本會已由英義士克敦華都　及美義士愛利士君同赴各災區察看情形業由淮河上遊繞道貴邑及泗州宿州五河等處查看一切災情並擬拍一災民圖以便報告外洋各國到時務祈諸義士格外保謹是所至感一俟二君查看回滬當即陸續購辦糧食馳運灾區會同地方官紳開辦平糶至淮河上遊運道維果之處現已請李伯行京鄕電商安徽撫憲派員來滬接洽辦理矣本會所議平糶之法一則使撥欵無多得以持久一則使市面糧食難以漲價日後開辦無論某鄕某邑凡是被灾各區常照淮徐海一例辦理此係本會寳在情形方命之咎尙祈原之 
[粤商樂善]  
　　敬啓者敝所常年經費全欵紳商樂助茲經華彰實號勸募旅滬各粤商年捐大洋一百五十二元小日二百二十三角拜領之下不勝感激用特登報以揚仁風計開華彰悅生棧全亨福記各助洋五元老悅生助洋四元譚同興福安號各助洋三无　福蘭堂瑞昌利興永益聯和茂泰合記德祥長盛鴻昌鴻發廣成榮各助洋二元致實長長和永增祥有隆錕源永興隆瑞祥宏發廣發源廣益瑞源祥合華粤瑞祥裕豐同珍合記棧鴻盛同利永同昌廣德源裕興燕香樓洽源泰宴樂春錕章廣榮泰仁昌泰南興隆和盛順成經和廣合成唐信和紹昌廣逹隆生和堂廣隆探花樓遠昌同利祥合益廣瑞安鴻興正恆隆易安居全安居歡陽石芝麗芳廣誠信廣維新紅杏樓杏花樓全安奇芳一家春廣榮生美香同益生廣利安安和祥泰康義生昌利益源記萬和昌逢泰生隆均益英昌祥源全利同芳居廣興祥彩章普太和永生利廣章廣同昌宜德生泰鉅興廣福和元吉日升東興印字館順利印字館祥利義益隆接元堂南昌種德園同春堂廣昌隆保和堂邇遐齋鹿芝館潤寳齊正誠信綸泰祥永昌泰泰隆永安全發源以上各捐洋一元上林泰梁天興仁棧永興梁錦記萃豐恆泰德昌永利昌鉅泰廣吉祥合珍芝記鴻和萬利鉅隆鄧榮新麗章海晏春紹昌三合會元樓萬合杏林軒廣衡隆義祥同安居致眞廣萬昌新杳花樓樂趣園二章怡隆 
 
 

Page 10

 
 
永香廣盛隆元記廣祥泰廣泰源廣成昌永興隆廣聯豐合興祥泰盛瑞興以上各捐洋五角南和捐洋三角又老巡捕房總巡副捕頭助洋二十五元○滬北棲流所司董謹白 
今日尙有本埠及各省新聞均列入第三張閱者意注 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[雲貴總督丁奏爲請免被災條糧租米以舒民困摺]  
　　雲貴總督臣丁振鐸跪奏爲請免被災條糧租米以舒民困恭摺仰祈聖鑒事竊查雲南會澤縣屬豐樂里地方上年被水成災秋收失望業將委甚情形奏報在案茲據東川府知府周曝署會澤縣知縣藍榮疇會同委員補用知縣劉濬將勘明被災田畝分别等則村庄區圖花户姓名及請免銀米數目造貝册結由該管迤東道核明咨由藩司會同糧道詳前來臣查該縣屬豐樂里可柯庄三甲等處被災府官庄田三十三畆六分四厘二毫應徵租米七石七斗上升一合三勺又頭甲等村被災民田二十一畝一分應徵秋糧米六斗三合條公奏平等銀四錢二分二厘一毫六絲又四五甲二道橋等村被災縣官莊田十八畝一分七厘六毫應徵租米二石三斗九升九合三勺又被災尤重之落泥岔河等村府官莊田一百一十九畆四分二釐五毫應徵租米二十七石五斗八升七合二勺又二道橋等村縣官庄田一百八十二畆八分四　應徵租米二十四石一斗三升一勺業據會勘明確委係十分成災且被沙石堆積不易墾復若仍照常徵收民力實有未逮合無仰懇天恩俯念民情困苦分别輕重准將豐樂里可柯庄二三甲等處府官庄及頭甲民田又四五甲二道橋村縣官莊各田畆應徵前項租米曁條糧銀米均自光緒三十一年起豁免三年限至三十四年起徵其落泥岔河等村府官庄二道橋等村縣官庄應徵租米豁免五年限至三十六年起徵以舒民困出自逾格鴻慈除册結分送部科外謹恭摺具陳伏乞皇太后皇上聖鑒訓示謹奏奉硃批著照所請户部知道欽此 
官門抄九月二十八日吏部翰林院廂黃旗値日無引見台布謝原品食俸恩福建道劉慶汾謝恩那王續假五日桂伯續假十日鐵公請假十日吏部呈進冬季搢紳召見軍機劉慶汾 
户部奏爲遵旨議奏摺 
户部謹奏爲遵旨議奏恭摺仰祈聖鑒事據廣西巡撫林紹年奏爲桂事艱窘異常善後必需鉅欵謹籌辦法一摺光緒三十二年七月十一日奉硃批户部議奏欽此欽遵由軍機處抄交到部查原奏内稱廣西難治自古已然上溯百餘年間用兵已十餘次所謂平定殆皆粗安非久靖也可危可慮究未如今日之甚者元氣過傷餘孽遍地人才消乏財政困難輾轉相因幾成莫可救藥之勢何則地險而貧俗悍且惰今則貧　又貧悍而愈悍匪亂以來焚劫無算荒兼無算加以兵差所累團費難停水旱不時統稅增重工商則資本耗虧每歇業而坐食農民則籽種缺乏亦游手而輟耕他省之匪不過壯健茲乃老穉亦然不過丁男茲乃婦女皆是不過游惰茲乃紳團不免所以肅清已逾半年州縣尙馳逐四鄕莫能稍息數年以來殺匪又千餘矣小如魚艇快如輪船亦或刦奪且有一案盗至百餘名者乘間即發之形當不待問尤可異者派員清鄕莫保善良乃知民力如許拮据旣半耗於被匪又半耗於防匪搶械如此繁夥民用之固可以禦匪匪得之即可以害民可爲危慮孰過於此論善後要首在得人親民之官莫如州縣然州縣精力只有此數急捕匪也顧不遑圖興舉又費先無出向之所藉以辦公者今則賭規盡革稅契無餘雜欵旣移以辦學優缺亦皆以匀提且因緝匪而賠夫馬增費由養眼綫貼花紅種種苦累輙有用人之難如此歷年因辦匪之故其提之官者已舐糠及米其取之商者更竭澤而漁出入本屬不敷而去冬起每月又加認東軍十餘萬之餉本年之膏捐統稅又復異常短收雖以疊議裁營而體察情形非重兵不足以資鎭攝且無可消納卽萬難驟爲多裁不然部臣且代虞不給豈有困難至此而不自急燃眉乎財政之難又如此辦理之法似宜先愼選良吏招集流亡在官則寛以文法俾展所長嚴其考成以責其效而且優予津貼俾無紛心酌予經費使有藉手庶人各盡力吏治乃有起色之時在民則勸敎興學以端其原墾荒畜牧以裕其食酌減稅則以暢商途廣設工塌以興諸藝庶生計漸紓民俗乃有向化之日再能開鑛造路則消納愈衆成效愈彰但費費過鉅且無把握目前尙未易輕言若以上諸端則固萬難且緩而需欵已繁仰懇天恩俯准飭部凡廣西應解諸欵槪予另撥並將梧州等關收存聽候部撥之欵盡數截留凡本省外省官紳商民認辦礦產者不拘部章寛減照費及出井出口各稅以廣招徠而杜窺伺更懇飭下部臣土膏統稅大臣每年照上年所收之數如額撥足以上均以三年爲限臣再與督臣於本省鹽務籌撥辦法認眞整頓冀每年可共得百萬專作善後之用否則轉瞬又復糜爛徒費從前各省恊濟之力督臣勘定之功重貽朝廷南顧之憂其所費必不止數倍於此臣博訪周諮審之槪確不收不據實直陳等語臣等伏查庫欵支絀中外皆然故臣部於各省奏請改撥截留之欵不敢稍事通融以蘄各爲其難無所左右今據廣西撫臣臚陳該省艱窘情形愷切周摯並請改撥截留各欵及一切籌欵辦法雖係爲地方起見然各欵胥關要需彼盈此絀實有難行之處惟廣西古稱難冶偶有蠢動費輙不貲若不預爲設籌誠恐如駭撫所云轉瞬又復糜爛其所費必不止數倍於此臣等公同商酌擬就該撫所請各項竭方匀湊用濟燃眉各省不得漫相援引查廣西應解諸欵歲約五十餘萬兩以新案賠欵爲大宗此等欵項萬難改撥白該省軍事吃緊臣部曾分别准其緩解數月在案今據該無憂深慮遠思爲一勞永逸之計臣部尤不得不力顧大局擬請將該省歲解賠欵卅萬兩自奉到部文之日起暫行緩解一年由江海關道設法墊支俟一年期滿仍行照　此外相需各欵爲數無多均令勉力應付其梧州等關收存候撥之欵約十萬兩内外請即照數准其截留至該省土藥統梲一項前經兩廣總督臣奏　合辦二年截王本年十月期滿所有應辦期内自應照案辦理至期滿後如何撥給之處曾經督辦統稅臣柯與臣等往復函商尙未議定茲據原奏聲稱本年統稅異常短收請每年照上年收數如額撥足等因查該省上年收數七十餘萬其本年如何短收未據報明無從懸擬所請照上年收數撥足之處碍難辦理惟按統稅章程各省撥欵率以三十年收數爲憑查廣西三十年分統稅收數約六十萬之譜今擬自該省合辦期滿後仿照各省按三十年收數歲撥銀六十萬兩仍照章每百斤撥給銀百兩逾額不撥不及遞减以上两項原奏均請以三年爲限惟關稅等項自應奉到部文起限士藥統稅應自合辦期滿起限均請准其扣足三年藉資挹注至該省鹽務應如所奏卽令認眞整頓迅擬切實辦法報部查核礦產照費等項查擬商部覆稱奏定礦產第三十四條内開礦產出口關稅仍照關稅章程徵收納此稅後其内地釐卡槪不重徵各等語嗣因各省所收礦稅未盡遵照部章往往於出井 
 
 

Page 17

 
 
[呈進春山寳座北京]  
　　聞順大府恭備春山寳座三份一呈皇太后一呈皇上一呈后由禮部於二十三日乙酉卵正二刻十四分立春節進呈（閏） 
[浙省採貢野术杭州]  
　　浙省於潛縣所產野术向係入貢茲由於潛選購眞正野术四觔分裝四匣共爲一箱解由浙撫張筱帥遣專弁齎交内務府查收矣（京） 
[呈進野猪貢品北京]  
　　庫倫辦事大臣延錫之差遣蒙員領催等恭賚進獻野猪五隻鹿四隻並傳知沿途台站各員妥爲照料業已解運到京赴内廷交納矣（閏） 
[内廷演戲北京]  
　　本月初三日内廷演戲太后點派名優汪桂芬會同南府太監演唱洪洋洞派譚鑫培唱當鐧賣馬唱畢賞寗綢袍料各件賞銀各八兩均在駕前謝賞（閏） 
[炸藥爆發案再誌鎭江]  
　　長興客棧住客杜在中私藏炸藥爆發傷人各節已誌前報茲經丹徒縣宗大令會同警察局訊係携帶保家之用是以暫將杜姓管押同住之鄧郭兩姓無辜受傷准其取保釋放（巧） 
[命案限期辦結鎭江]  
　　前鎭江武威軍敎練官韓樹棨因與同營周文案陳管帶等聚飲妓家醉後跌馬斃命蘇臬司以該敎練官身死不明疊經提訊迄未結案茲蘇撫陳筱帥特飭臬司限年終辦結以免拖累云（巧） 
[越郡商會隷人甬局紹興]  
　　越郡商會早經成立惟均由紳董主持不諳商情未能發達茲由省局飭知應須隷入寗郡總局遇事仍可就近商榷云（目） 
[查看水道以興航業烟臺]  
　　烟台商董梁禮賢近奉商務局面諭查勘小清河水道現查張家林至羊角溝三百五十里深者七尺淺者四尺按輪船公司小輪吃水祇二尺餘准可行駛無礙一切挖修木石之費約千餘金又羊角溝以上八十里上家道口每當海潮退灘之時水流甚急須作一犬閘約用銀六七千兩之譜云（荒） 
[八旗工廠將開京師]  
　　京師設立八旗工廠一節聞已將章程組織完備日内卽須呈送農工商部立案現經理員已赴日本物色畱學工藝學生訂聘來京委充敎員决定於明春開辦（閏） 
[購辦織布機往汴漢口]  
　　日本畱學生胡君在河南開辦織布廠茲特來漢購辦織布機器數十架不日即由火車裝運往汴開興工辦云（荒） 
[通飭各街安設電鐘廣東]  
　　南海縣虞大令以現奉巡警總局札開飭令各街鋪户安設電鐘昨特出示曉諭各街一律遵照 
[禁阻飢民入境漢口]  
　　江漢關道近奉鄂督札開略謂本年長江各省水災綦重湘贛亦因匪亂地方糜爛不堪誠恐亂民飢民竄入鄂境滋擾爲患亟應通飭各關卡止其入境以免釀成他變桑觀察當卽通飭各屬一體遵辦（乃） 
[鄕民遇盜松江]  
　　漕經二十二圖余浩耕家前晚被盜匪刦去銀洋等物約值八九百元事後余禀報華亭縣署邑尊程伯棠大令於初八日乘舟前往勘驗一切並聞本年因華境多盜故南北鄕董均議舉辦鄕團云（扇） 
[線勇爲盜杭州]  
　　前充仁和縣署線勇之台州阿三本係匪類曾在翁家埠糾夥行劫業於初六日由武林新軍管帶吳忠選擒獲並又拘得同黨王先林一名搜出贓據一併解送仁和縣署押候訊辦（的） 
[營弁獲盜蘇州]  
　　飛划營某哨弁在閶門馬路緝獲盜犯三名聞係行劫鎭江某鄕李姓家之案犯翌日副右旗又在江震一帶緝獲梟盜四名當連贓物軍械一併解至蘇州府署轉發長洲縣監禁候示期提訊（且） 
[連獲匪徒蕪湖]  
　　蕪湖雞窩地方本月初七日夜四更時有匪徒陳金標聚衆二三百人在彼處議事經探訪悉前往捕拿衆已逃散祇扭獲陳金標一名並於身内搜出小刀手鎗及盟書等件翌日又在吉祥寺某土娼家捕獲匪徒王金標一名身間亦有小刀洋鎗當卽一并解官訊供懲辦（州） 
[上海官事]  
　　浙江候補道王豐鎬浙江海運局總辦候補知府寳謙江蘇海運委員同知薛有棻通判吳汝澤縣丞吳譜彤候補知府張福謙寳山縣知縣王得庚昨日先後到道轅分别拜會禀見○巡防隊官余忠勝禀知請假五天赴蘇公幹（宜） 
[仁濟女醫院落成誌盛]  
　　仁濟女醫院落成一則已紀昨報昨日午後中西官紳到院觀禮者頗衆茲將呂大臣頌詞照錄於後今日爲仁濟醫院落成之期本大臣承朱觀察及董事諸君折東相邀躬預斯盛曷勝欣幸竊維醫學一道博大精深非沾沾於數卷方書所能畢事即有一二知名之士或聲價太高日不暇給以致貧囊之子艱於求治甚或不起良可憫也滬上中西善士創建仁濟醫皖近閱五十餘年求診者絡繹於門成效大著惟院中男婦兼治苦無專院收養婦女今得徐夫人深明大義慨捐巨欵建置女醫院一所專爲婦科就醫之用更延耆董經埋其事俾男女有别不相混雜規模大備此豈僅上海一隅之利乎固於人心風俗皆有裨益也本大臣幸觀厥成旣佩徐夫人之樂善不倦與諸君之勇於任事尤願聞風興起逐漸推行仁壽同登而是院之美譽亦埀名於天下遠近同欽曷勝預賀（南） 
[競業中學校行卒業式]  
　　競業中學校於十二月九日行卒業式畢業者董宗歐韓心喬胡桂芬陳永靑顧善生王肇新汪鏡清凡七八儀節如左一學生入座二卒業生入座三職員入座四來賓入座五校長報告六校董授證書七誦卒業文八職員贈言九來賓贈言十卒業生謝詞十一散（望） 
[集議請修南市街道]  
　　南市十六鋪念三七舗等處馬路曾由總工程局修整惟腹街各段失於修理崎嶇不堪一逢天雨泥泞難行各商號昨特集議禀請局董設法估修以期便益行旅（尺） 
[道批照錄]  
　　夏定泮等禀批此項捐欵爲數無多旣係寗紹台温四府烏山船帮捐集而成現請撥歸該幫合設之柴炭公所 
 
 

Page 18

 
 
自行存放誠如縣批楚弓楚得名正言順惟存積之銀是否禀内列名各船户陸續捐集應有簿據可查其滬南新設之公所現由何人董理其事是否該同業大衆公舉誠實足靠可由縣移請商務總會分别吊驗查詢明確即將發交信成銀行存息之項如數收回送交商會轉給取具切實領狀備案以免藉口仰上海縣遵照辦理具復原摺抄發（宜） 
[會勘是否縱火]  
　　本月初五晚美界百老匯路第二號門牌貿泰西國成衣雜貨店失愼事後捕房飭探倪順泉沈阿炳將執事諸志仁及學徒范顯清傳至公共公廨前日午後襄讞孫明府會同英巴副領事升訊據捕房五十四號西探禀稱該號火起後各夥紛紛逸出惟管後門之徐晉卿尙熟睡在内查看該號門口堆有火油箱四只二空二實鐵帳箱内藏有帳簿今已檢出連同保險單一併呈案諸范等延担文幫辦雪門律師投案辯稱所探並無縱火實情務請察奪明府商之巴君訂于昨日上午九點鐘會同至該號勘驗見店中各貨焚去大半明府着人以洋刀將樓板刮而嗅之並無火油氣昧此外亦無形跡可疑之處閱畢各分道而回茲訂于禮拜五及下禮拜一禮拜二覆訊核奪（力） 
[英界火警]  
　　昨早一點二十分鐘英界二擺渡騰鳳里第一百十七號門牌東新恆字號及源安保險分行内失愼經救火會救息焚去房屋三幢延及一百十八號樓面半間捕頭飭探何阿春前往將該號司閽之老者帶入捕房據稱時已熟睡並不知如何起火號内之人現亦不知何往捕頭即命釋出仍着詳細查明再核（力） 
[法界火警]  
　　昨午二句鐘法馬路興聖街口同和協東洋莊樓上突兆焚如卽經救火會驅車救息祇燬房屋四幢店夥洪湘波爲包探拘入捕房奉飭押候訊究○又七點半鐘法界新開河某店失愼焚去房屋數幢由英界皮帶車馳往救息不致蔓延（深） 
[違章抽捐被罰]  
　　十一日字林報云華人周銀川因在租界内抽收釐金違章經捕房拘解公堂候訊西探斐司基本上堂將在周銀川所住新閘五百四十二號房屋内起獲収捐簿四本流水收簿一本呈驗云查得周每月洋七十五元其住屋門外貼有紅帋條聲明係抽捐石灰船之分局云堂上得禀以周違章判罰洋一千元 
[縣驗盜匪鎗斃探夥案]  
　　昨報紀盜匪鎗斃探夥陳雙喜一則茲悉該盜胡二林卽夥劫松江府葉榭鎭大德典之犯眼線胡四喜報由包探竇如海遣夥陳雙喜至松江路帶鈎橋一百十五號花烟館拘拿被盜開槍致斃胡二林則被法捕房拿獲當時在其身畔搜出現洋七十餘元鈔票五十元金戒一枚金鐶一枚因即嚴行管押陳雙喜屍身由英捕房送至美界斐倫路驗屍所昨日上午十一點鐘上海縣王少谷大令帶同刑件蒞所相驗包探竇如海禀訴前情旋據仵役喝報胸腹爲槍彈洞穿因傷殞命大令即飭保先行棺殮帶案之見証胡四喜畧詰數語仍交捕房帶回聽候核辦（合） 
[上海縣案]  
　　太陽廟巡局解吳陳氏控追王紀生借欵前晚經王大令提　陳氏供夫名和尙在閘北開豆腐店有餘房轉租與王紀生開肉莊本年五月初四王向婦人借洋二百五十元立有借據由率坤元作保接月一分五厘起息現向　　　扭局解案求追王供陳氏因借洋不遂挾嫌妄控大令判王收押候查明澈究○成衣店主陸仲堂樓上失去衣箱皮袍訴由包探沈阿炳派夥劉堂生蔡錫平小廣東到店强指店夥蔡金林李炳生串竊將銅元煆紅烙傷蔡金林背臀等處致斃由公　提陸仲堂陸桂泉解縣訊押茲提復訊仲堂供係劉等三探夥將蔡金林私刑致死小的實未動手陸桂泉供蔡錫平雇小的在仲堂店堂内謂樓上有賊二人囑令看守不許脫逃其如何致斃並未目覩大令判俱還押提劉等究辦○王秀金控姊丈王培坤呑没母遺田房又徐松南等亦探培坤圖賴抵借等欵奉王在令訊飭理償詎竟逃匿不出即提其妻王秀林到案交官媒押追日久仍不清理昨晚大令飭帶秀林至案掌類二十下判交官媒還押再限五天交夫到案理償（宜） 
[總工程局紀事]  
　　杜行人周阿妹扭控姨母金胡氏誘令寡丠媳張氏　徐壽康通女一案孫明府判徐限交張氏到案昨已交到張氏供現年廿六前嫁周小狗爲室已生一女夫亡四年今年正月由周阿妹邀同來滬嗣即與徐私識生有一男尙未滿月前曾給周洋三十元因未滿期故双控告官判徐再繳洋七十元凑足一百元著周領去爲伊北殯　之費氏准徐領去○薛成之在四美軒茶館代張恆餘金錦堂羅　山售賣玉器所得價値迄未清繳前日控由西區扭解到案請追官判押限五天交還原物○車夫傳光來陳云香前扭陳有成至西區控被欠錢十五千奉判按月拔付二千至今仍不拔還昨又扭案求追奉判自明正起按月拔還二千（尺） 
[公共公廨早堂案]  
　　松江人楊泉林前將二十餘歲之婦人某氏嫁與陸厚卿爲室得財禮洋一百零二元自七月十六日迎娶入門後甫及二旬卽被氏將家内洋銀五十六元並衣飾捲逃無蹤陸知受愚前日報由包探何阿春將楊拿案究訊楊供媒証尙有陳四勳陸仁山等人小的祇用媒洋五元讞員關太守商之美白副領事判楊押限七天交人到案再奪○張阿兪竊取源豐木行木植十七根售與嚴姓處得洋化用失主報由包探劉森堂拿究太守判押捕房两月仍補傳人証訊奪○流氓楊伯而强搶曹增雲緞帽報捕追究太守判押一月○馬全元竊取洋人宅内白煤報捕解究太守判押改良所三月○周阿全竊取鳳儀所失之綢衣由捕拘究太守判押一月逐出租界○張阿玉楊明桂以賭誘人由捕解究太守判各押一月工作○雉妓姚紅香王四寳在馬路中强曳狎客由七百五十四號華捕拿究太守判各發棲流女所擇配○蔡金旺違章深夜賣烟奉傳到案判罰洋三元○顧阿堂王萬康陳長發藉端將婦人陳王氏毆傷由捕解究判各罰洋一元○陳阿六竊取陳周氏家毯子燭千等物由捕解究判押一月○王永泉掩入張阿羊家圖竊判押一月工作○楊長生强搶陳阿生緞帽由捕解訊判押改良所三月（力） 
[法租界公堂案]  
　　戴阿來控施祥生收買皮靴竊贓昨施將原賣之皮匠王二交案據供亦係某皮匠處買來官判施罰洋两元王二交保限十天交到皮匠再訊○大昌洋行控宁戴揚欠洋一案判押日久無人具保昨解案命探帶出料理○顧杏生竊舟主金盛全洋二百元控經公堂令其叔尙星將杏生之祖產變賣洋一百廿七元當給原告具領餘洋免追判杏生押至年底開釋了案○職商吳維冲被燧生行洋東控欠銀一千餘两由李祖明在英廨保出逃避經法廨將李押交日久未據交案昨提訊令覔保尋交○劉世忠控劉根壽欠洋一案昨奉飭探帶出覓保○拐犯徐朱氏由公堂判押十月現因病重准予交保醫治○徐元泰蔣桂生串竊洋傘判各押捕房二十天（深） 
[美租界捕房事]  
　　某西人乘醉至百老匯路胡閙由印捕拘入押候醒釋○華記路六百四十五號小客棧夥姜阿才日前病故後遺有洋銀一百六十元及衣箱等物婦人陳沈氏自稱姜戚至棧冐領由棧主投報捕房飭探將洋箱吊存捕房候姜屬來滬具領○賊僧桃元昨竊某西人皮鞋一雙由捕拘入押辦○流氓葛林根張大江前晚糾衆至楊樹浦路瑞鎔翻砂作向張寳生拆稍大小洋元銀表等件並戳傷左肩而逸張卽投報捕房奉飭張送醫求治一面飭探將該流氓嚴拿務獲究辦○張天喜之七齡幼子前晚在伯頓路德興客棧門首忽然失去訪尋無著由張報捕飭查捕頭准之○吳阿小前將汪金紅之女小妹誘拐成女由汪報知捕房飭中西探拘獲押究（似） 
 
