# 1890 - 51 - 4906052

 

Page 1

 
 
[集腋社彩票助振引言] [  申報館協振所謹啓]  
　　啓者舒恊賑所自去冬創辦以來蒙諸同仁慷慨解囊捐賑欵除銀錢外各項珍　亦已集聚甚多邇者飢民雖已捱過殘冬而春日方長　　不接嗷嗷待哺依然苦不堪言因思設法變通將諸物估計價値約値洋一千餘元編成彩票一千二百張每張售洋一元統解災區散放計頭彩一張得烏雲豹袍套統各一件白陽山人眞蹟蓮花一軸金挖耳簪一支湯文正眞蹟手卷一軸二彩一張得猞猁猻袍套統各一件刻絲壽幛一軸三彩一張得金壳大表一枚綾裱倪文正眞蹟中堂一軸以下各彩另有仿帖不及備登總之每張皆不脱空至末尾亦有彩物奉贈一俟售　卽　仁濟善堂向神前拈香叩首以明至公無私然後當衆開彩所望四方樂善君子從速賜購旣得珍　又拯飢變此實本舘所九叫首以俟命者也再此種助賑彩票只有上海三馬路本舘帳房出售别處並無寄存合再聲明以昭信實 
[點石齋發售各種精本石印書籍]  
　　硃批雍正上諭御纂五經經策通纂五經文準經藝爇淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○本齋種類繁多不及備載擇其尤者登報以供海内文人賞當格外從亷卽希光顧爲盼發售處一在三馬路申報舘東隔壁又設分局在二馬路橫街三層樓紅墻洋房内此佈 
[書杏花村傅奇後]  
大一山人讀錢唐夏惺齋先生杏花村傳奇作而言曰古之人奇節特操堅意苦行慷慨激烈視死如歸未嘗求諒於後人而後人欽其品而哀其志摹繪情狀摭拾事蹟以傳之於傳奇而又悲其所遭之不幸名雖立而身已朽天道憒憒憤不能平遂爲之鋪張點綴翻成案冺遺憾以彌造化之缺陷令閲者一大快意而不知已大拂米古人之心古人之節操志行反由是而湮沒者其如此杏花村一曲乎曲凡二卷三十二折叙王生報仇事詳見明史王世名本傳又雜出耳談寄園諸書其略云世名武義人父良爲其族俊毆死已成訟而傷暴殘父屍復自罷仇從族尊者之議割畝以謝則受之而歲必封識其畝値藏之人不知也仇以好來亦好接之不廢禮也而已陰鑄劍鏤曰報仇自佩矣其繪父像亦繪　劍者在側則已也人問之曰古人出必佩劍也凡四五載得游洋而兼抱子矣始謂婦曰有此呱呱王氏之先不餒所以隱忍而至此者正有需也今固死上有太夫人下有嬰兒責在汝遂仗劍出斬仇頭於蝴蝶山下歸拜母曰兒死父不得侍母膝下矣盡出其所封識之値及劍自造縣請罪是日邑中無不人人髮竪者尹陳君傷之令且就閒室以聞於諸大吏諸大吏以屬金華尹汪君大受决之汪君廉得其狀益用惋悼曰法必觀其父屍父傷重則子罪緩盖欲生之也生曰始惟不忍暴殘父屍故自死不然仇死耳豈有造罪彌天而復失初志者何愚也今日宜自殺造邑庭來受法耳但母恩未斷祈歸别母汪君從之歸而身隨炎猶欲伸法如前議生友兩邑諸生數百人皆慫惥之曰必如議乃生已不食觸階死矣兩尹皆爲下泣諸生哭聲震天當生之飮恨於嘻笑而誓必報也他人不知婦俞氏獨知之曰君能爲孝子妾能爲節婦生曰汝何易其言耶婦曰安見女子而非男子者及生且死已欲從地下生曰已屬汝　上裏中矣何死爲婦曰姑爲君忍三歲此後非君所能禁也逾三年婦果絶食死始其家欲以生柩歸空婦不可至是以雙柩出合葬焉直指馬君以其事聞於朝詔旌其門曰孝烈嗚呼王生慷慨激烈之氣浩瀚盤礡雖死猶生矣方其飮恨茹痛置讐若忘歴四五年隱忍不發何其密也迨夫仗劍出門封金造縣從容不迫拜母而行何其壯也至若對簿訟庭堅執初志甘心受戮白折不回何其决也王生往矣百世以下猶令人想見其渾然之度勃然之氣凛然之慨而相與太息唏嘘泣數行下嗚呼其可謂之孝烈也已矣今按杏花村傳奇自仙救以下諸折謂世名之子被難遇漢鍾離救之得不死引歸仙府演法　妖遂與張某女聨姻牽扯揑造荒誕不經姑不具論其叙王生也謂問官枉斷下獄而生不卽死及汪大受巡按浙江始雪其寃是不過欲翻成案冺遺憾以彌造化之缺陷令閲者一大快意耳然亦思王生爲何如人乎受榜掠被銀鐺錮囹圄乞憐於獄吏遷怨於堂官與妻子相抱泣歴訴所苦愴呼悲痛愁憀哀號累月經年苟延殘喘此有志者所不爲謂英雄豪傑如王生而爲之乎且統觀前後情形語氣間庸腐淺陋委靡孱弱殊不類王生之爲人讀之索索無生氣吾恐王生之節操志行將湮沒於杏花村矣夫傳奇叙事不必皆眞杏花村之鋪張點綴不合正史固不足責吾觀前代傳奇或寫情或言志或繪景或摹神要皆有所主而不相背若王生者孝烈二字足以槪其生平苟播諸樂府而咏歌之自當從孝烈著筆俾其渾然之度勃然之氣凛然之槪躍躍於字裏行間呼之欲出而後以之傳王生土生且益見重於後世今試援明史本傳與杏花村傳奇相質證其有一毫相似者否懸隔天壤判然兩人而謂爲王生傳神寫照也得乎吾於是有惑焉前明國初稗官小説纂記時事著墨不多栩栩欲活故自可傳近時作者益衆大都寫意鄙陋措詞叢雜轉接佈置毫無手法平鋪直叙不堪卒讀夫稗官小説不過涉筆成趣聊以自娯又烏能充著作家以傳示乎夫亦不可以已乎嗚呼是杏花村之流亞也 
[閩垣叢話]  
　　著名地棍林海棠經縣會營拿獲到案已登前報該棍到堂堅不吐實嚴行拷訊始供出搶奪糖米姦拐某婦等情官令錄供謄卷押候再訊○省會人烟稠密良莠不齊妙手空空兒往往乘間行竊督辦保甲孫觀察澐認眞整頓晝夜巡查地方賴以安謐各叚栅門均已修整并招更夫看守每月經費按户派捐鋪户民居皆異常踴躍云○閩浙營務處現署糧道楊芝仙觀察正儀老成練達爲官紳所信服現署儲篆辦事認眞輿論翕然現因保舉二品頂戴于本月初一日到督轅禀謝飭知遠近相傳無不爲觀察榮也○開設私典有干例禁城内東街八角樓慶城寺等處有棍徒違禁擅開每月行息加一期限六月爲滿盤剥貧民莫此爲甚每夜三更尚未閉門偷兒贓物往往向之典押誠與窩家無異現有某姓到縣禀控奉批飭差查禁未知果能禁絶否也○南臺地方遼闊匪類尤多南臺保甲局康委員晝夜巡緝遇有棍徒搶刼鬥毆等事立卽飭勇擒至街心嚴加笞責一時靑皮爲之膽落紛紛遠避士民咸稱頌不置 
[惡俗宜禁]  
　　寗郡惡俗莫甚於串客屢經地方官嚴禁拿辦無如禁者自禁而犯者仍犯兹聞寗郡四鄉日來 
 
 

Page 2

 
 
藉社祭爲名廣延串客登臺開演妙舞淸歌通宵達旦聽者心蕩見者魂消傷風敗俗莫此爲甚有地方之責者何不重申厲禁以挽頽俗也 
[鳩江春浪]  
　　實授蕪湖縣王玉如大令於二月初五日莅無諏吉初六日接篆○前署蕪湖縣王宇春明府交卸時紳士公製德政牌四面匾一方送至署中懸掛大堂以志愛戴○初三日上　黎明成端甫觀察率同屬下各員恭詣大成殿行釋菜禮穆穆皇皇洵盛典也○蕪湖水師營遊擊謝寳亭遊戎調集所部各營兵曁内河各汛兵在署西校塲操演打靶及各陣式以便春末夏初李與吾軍門親臨簡閲○皖南牙厘局總辦孫樹人觀察之女公子諏吉正月二十七日出閣新郎爲同鄉錢太守之公子王郎丰韻謝女才華作伐有緣洵稱佳耦○蕪俗以二月初二日爲龍抬頭日闔街店鋪皆於是日開張先一夕張燈結綵鑼鼓喧闐及鼉更將轉上自南門下迄長街綿長六七里内但聞爆竹聲喧六有石破天驚之勢云○蕪湖鈔關年例撥解京餉銀十三萬有奇兹成端甫觀察遴委辦理冬防之鄭子煊二尹領運晉京不日當起運矣○雞鴨毛向惟用以紥毛帚供袪塵而已自西賈通商爭相購致而向之無人過問者一旦忽奇　可居矣蕪湖邇年夾業此者不下十餘家每日雇夥至鄉間收買而毛分粗細必須剔選一周於是廣雇女工爲之揀擇一時小家碧玉陋巷貧嫠相率而來以圖餬口行夥類多輕浮子弟淸晨啓户必選少艾之有姿色者方許從事於斯若其垢面蓬頭則立刻揮之門外以致羣雌粥粥時肇事端爲民上者可不及早懸爲厲禁乎 
[宜昌近事]  
　　献歲以來晴多雨少至上月十九夜寒威峭六出花飛扯絮搓綿積至寸二十二日始放晴光○上元佳節南關外好事者向各家攤派錢文紥就龍燈每夜迎賽昇平景象如在目前惜乎以有用之貲財供無益之靡費有心人不免感慨係之耳○江通輪船於正月二十日由宜昌開往漢口所裝貨物約二千餘件甫駛百餘里卽橫擱淺灘幸不久卽活動二十四日彝陵輪船到宜時云路遇江通已安穩抵漢矣 
[整頓士習]  
　　正月二十四日爲杭州崇文書院甄别之期因諸生譁擾不堪以致暫停考課此已錄諸前報者也兹悉是日點名之時諸生將大門捱倒任意驛騒某署家人因將卷捧至學署大堂復行分給當時諸生如蟻之聚如鳧之趨大聲疾呼且又爬上堂左右考桌紛擾約一刻許弱者力難久立負痛奔回强者益肆鴟張乘間搶奪試卷有奪得三四本五六本者有互相爭奪扯碎而擲諸地下者呼號洶湧勢不可當崧振帥見比鵚風赫然震怒卽偕許方伯廖廉訪拜會潘嶧琴文宗懸牌停考邇日各監院禀請重復考課振帥批示約有二百餘字其略謂浙江士習久乖去年恩科鄉試整頓塲規稍能安分今春甄别各書院故態復萌任意擁擠喧譁殊屬不成事體倘不懲辦玩法愈久治法愈難着監院指名送轅究治如有隱瞞卽將該監院革辦想經此一番整頓士習或可稍端也 
[虎林瑣記]  
　　去冬杭州府屬錢塘上下四鄉農民因求賑肇釁已列報端現經錢塘縣朱大令飭差拿獲頑民三十六人監禁獄中不知如何辦理也○杭有某公子者非儒非賈日以問柳尋花爲事一日至羊巿街某姓土娼家適某公館甲乙二家丁在座一見欣然蓋平昔之狎友也於是懲歌命酒豪興勃發三蕉旣釂甲忽手摩公子之頂口出謔言公子惱羞成怒唇槍舌劍交戰筵前繼而各奮老拳固結不解甲見勢不敵潛卽遁歸公子追至公館門前百般穢罵旁人勸阻决不肯依主人惡其胡閙將公子及家人片送錢塘縣署朱大令當堂判繼各責三百板枷號一月現聞公子倩人説情已釋歸家内矣訪事人所述如此未知確否 
[鷺江卽事]  
　　厦門訪事人來信云泉漳臺厦等處土産以紅白糖爲大宗去春經人運赴牛庄天津烟臺各埠無不大受厥虧待至冬間雖價値稍有轉機然已無補於事矣臘月聞臺灣糖價甚廉北郊中人遂首先雇定夾板船載運往北洋復由牛庄運荳餅油豆等貨回厦以賤徵貴獲利頗豐是以去歲一年中闔厦郊行無不虧本維北郊獨得贏餘云○鴻記洋行主邱柯二姓本海澄縣新安鄉人後皆入英吉利籍專運貨物往新加坡檳榔嶼西貢各海口以博蠅頭去冬因所雇各輪船年期届滿船主自行來厦鳩股開設振記洋行與福昌鴻記各行爭相攬載洵乎利之所在人爭趨之也○新正二十三日有俄國兩枝桅及兩枝半桅兵船各一艘下椗厦門港内聞須俟水師提督乘輪來厦然後開往亞細亞大洋云○荷蘭國日里埠招雇華傭承種烟葉前經荷欽差費君申請李傅相移咨閩粤大憲准在汕頭厦門設立招雇華工公所聽民前往爲傭但須道憲派委稽查取具甘結然後附輪出洋去歲迄今去者甚衆正月十六日忽接日里種烟公司電信因所招之人大半不能任勞且到埠後身多疾病是以擬將此事暫停云○天宮壇向例至二月初二日告止先期鎭邦街鳥美路一帶髙張布幔結綵懸燈每當月滿花滿酒滿之時燈燭輝煌無殊白晝紅男緑女結伴來游報往拔來幾不可以數計綹手每乘便竊物輕薄子弟又故意東擠西擁兾得耳鬢厮磨惡俗澆風莫此爲甚敬敢以一言正告曰少年婦女切莫輕易出門○鹽道憲查得厦門口外金門馬巷等處常有粤艇販運私鹽特委某員在金門設立課厘官運局有販私到此者一經繳餉卽可化私爲官否則以偷漏論云 
[銜名補註]  
　　去年底報登臺灣保案此稿由友人抄來兹據厦門訪事人函稱内有四員漏未刊入合亟補錄如下鹽大使職銜徐登瀛呂兆奎江培棟陳繼武四名均請以鹽大使不論雙單月遇缺前先選用 
[焦山春眺]  
　　鎭江西門外大雲坊地保夥馮標之妻一産三男人稱異事遠近聞信咸來索觀至第三日忽斃其一刻下祗存二男矣○本月某日西門外嚴村某姓家突有盜匪多人持械毁門而入刦去衣飾爲數甚多且有三人受傷甚重次早赴縣禀報王邑尊隨帶差役詣勘情形當卽飭捕緝拿務必人贓並獲云○西津坊鎭源柴篷所雇挑夫王某酷嗜賭博幾以花骨頭爲性命某日司帳朱某痛斥其非立卽停歇王有一子甫及三齡適出天花隨卽斃命王遂認朱詛咒所致將屍送往篷中繼經好事者出爲解紛給以洋銀數元爲收殮之費其事始息○本月初四日太古洋行上海輪船由滬開駛有搭客某甲者年約四旬鬑鬑繞頦中途暴病歾於船中比抵鎭江卽禀明英領事據情照會丹徒縣王邑尊隨帶刑仵前往騐得身上並無傷病的係暴病而死於是塡明屍格飭坊保備棺收殮查得死者身畔有洋銀六元除去棺價若干外其餘連衣包零物均存縣庫以俟屍屬領回 
[皖水春鱗]  
　　客冬有山左難民數十口扶老携幼接踵來皖就金保門外板井巷偏僻地方結茅以蔽風雨鳩形鵠面慘不忍觀現在天氣融和若輩遂紛紛回去○安慶省城内外各叚巡查委員定章每六閲月卽更換一次兹西北兩門委員瓜期已届經升任甘肅藩憲張竹晨方伯札委陳少尉師曾專管北門鎭鑰所有西内街道則委卲少尹鼐接查西門外街道委劉少尉家棟接查云 
[日東郵語]  
　　日本郵船公司向英國定造輪船一艘今已竣工約一禮拜内可由香港開至矣查此船用鐵皮鐵骨暗輪與西京丸相似至時裝有長崎水道會社所購自來水鐵管四百五十至七百五十墩交卸畢然後進三菱立神船塢將船身髹漆云○上月三十一號有新軍艦名八重山者在相模洋附近海内試行西鄉海軍大臣顧問官及洋人别魯吞偕至橫須賀率同鎭守府長官仁禮中將等十餘人共乘是船觀其轉運試畢駛回橫須賀下椗少頃别魯吞將船體及機器等執則合度孰則越矩逐一面陳西鄉君頷之隨於午後五點鐘　回京據情上告○海軍學校曩設在癀島縣下江田島後以此地風俗澆漓受害非淺且每日需用物件須遠從大坂購來因之建議移至東京築地云○邇來米價儯 
 
 

Page 3

 
 
貴異常每百斤售洋四元中國榖米素不准出口目下寓日華人遇有輪船之來自上海者必向熟識船友購取一二石俾價値稍稍從廉日前神户橫濵到有安南米千餘石價較中國尤賤一時爭相購食日本米消塲頓滯然華人之食不厭精者以日本米較他國肥白仍不嫌其價之過昂也○舊歲十二月有朝鮮元山津居民金張順崔玉璧二人流落長崎行將餓斃外浦町人福島友吉見而憫之贈金若干俾得生歸故里日前駐紥東京朝鮮公使金嘉鎭持金來見日本外務大臣靑木君稱去年長崎人福島友吉見我國貧民金崔二人給以旅費得保生還足見兩國人民之友愛不勝欣謝之至今我國政府頒到金錢命本大臣淸還並添金若干以伸謝意請貴大臣轉爲發下云云靑木君卽將金發交長崎縣知事查給本人○長崎豐後町骨董店秋田屋中新得古銅佛數尊主人莫識其名特　精於鑑别者爲之一一指示始知均係印度前代所鑟云○本月十一號日皇命製金鵄勳章成下詔曰朕惟神武天皇恢宏皇業敻乎莫尚朕繼承及今默算登極紀元已達二千五百五十年朕此際期徵天皇戡定故事創設金鵄勳章將來武功拔羣者授與之永光天皇威烈以其獎勵忠勇汝衆庶其共體虎旨明治二十三年二月十一日奉敕内閣總理大臣伯爵山縣有朋按神武癸己十二月朔日日兵擊長髓彦連戰不能取勝忽天陰雨雹有金色靈鵄止於皇弓珥光華璀燦狀如流電由是長髓彦軍卒皆眩迷不復能力戰遂克之今日皇用此不忘始基也○駐紥長崎理事官楊星垣都轉出有告示發貼租界中令中國商民繳換籍牌其楊字被奸民於晚間塗攺爲巡捕所見禀請更貼一張此事雖細然係國家體例攸關想一經察出定須重懲也 
[上海縣署瑣案]  
　　引翔港周邱記被刼拘獲盜匪前經解府翻供發回覆訊等情已登本報矣兹悉盜匪黃玉科戴沅章等八名重復翻供由府發回覆訊前日帮審委員陳伯葵明府升堂嚴鞫該盜供詞狡展明府飭各鞭背三百下將黃戴置諸站籠發大堂前示衆張玉標等六名則仍收禁○蔡景山訴稱王阿二虧欠土價洋八十餘元屢索不還希圖吞沒裴邑尊飭提訊究蔡伸訴前情王供稱小的因開烟舘虧耗甚鑫無力歸還並非吞沒邑尊着交人保出限一月内淸理明白毋許延宕○十六鋪巡防局函送沈阿德楊老三鈕陳氏至案裴邑尊細加研究沈供稱小的係無錫人在治下爲冶坊生意昨日黃昏時回家忽見楊在房中圖姦妻子爲此扭送至局請懲楊供稱小的託鈕陳氏洗衣鈕陳氏將衣服轉交沈妻不料竟被沈妻押錢是以偕鈕陳氏向索並不圖姦鈕陳氏供稱小婦人夙與楊相識楊託洗衣服適小婦人抱病因轉託沈妻一洗豈知竟被質錢昨日路上遇楊領往索取邑尊謂卽使索衣亦不應夤夜前往其中顯有别情遂判將碭笞責一百板著具攺過切結鉦陳氏掌頰四十下交官媒看管俟傳其本夫訊辦 
[英界公堂瑣案]  
　　包探秦少卿沈金隆拿獲假開報行誑騙綢縀鞋子之紹興人黃雪全押候查贓再訊等因已詳前報昨日該二包探同禀稱小的等查黃前困誘騙曾送請究懲今其同黨不知避匿何方贓亦無從吊取黃俯首求恩朱詰甡訴稱黃來購夫縐紗十疋値洋銀一百二十餘元請爲追繳包祥雲訴稱被黃取去鞋子九雙價洋七元二角蔡太守再四研詰黃稱行非小的所開各物　由行主取去矣太守判發捕房管押六月再飭包探查贓○王德明訴稱小的在泥城外王家厙附近怡和絲棧洋人某甲宅内爲傭突被朱根仙竊取釘靴藏在籃内幸卽獲住人贓交捕送案朱供稱小的在靜安寺對河蟠桃閣當茶博士因尋母舅誤入西人宅中並不犯竊蟠桃閣主某甲訴稱朱確係店中之夥求交人保出蔡太守准將朱交甲保去着王邀同見証人再行質訊○三百號華捕禀稱昨日小的巡街時見孩子陳根才在元芳路賭博是以連賭具拘拿送案陳供稱小的年十五歲有名阿寳者囑爲看守賭攤每日給飯食錢五十文父親陳庚堂確曾知道蔡太守飭押候補提阿寳及庚堂到案質訊核辦○包探王阿二禀稱德公司某輪船上西人報失鐘表等件甚多疑被船上人王龍全行竊小的拘王盤詰堅不承招今特送案請究賈副領事謂旣是德公司船所失請會同德領事訊理可也蔡太守曰然○捕頭稱王某持香脆餅沿途求售被高國銀所駕馬車撞倒碾傷頸項由捕將高拘押一面送土至醫院據醫生言傷勢甚重十天後始可言定愈期今先將高送案高供稱小的在龍飛馬行當馬夫兩不小心以致誤撞如今只乞施恩蔡太守飭管押十天俟王投案訊辦○英公司某輪船西人訴稱小工朱候賢竊取鐵練胡雙喜楊大狗竊取鉛斤當塲拘獲人贓交捕送案朱供稱小的係揚州江都縣人初次犯竊叩乞施恩胡供稱小的係通州人行竊該死以後不敢再犯矣楊供稱小的係淮安阜寍縣人年十五歲家中尙有父親此次偕胡行竊原有不是尙乞恩寛捕頭稱胡疉次犯竊實係積年老賊蔡太守判將胡發捕房管押六月朱管押十四天期滿遁回原籍楊尙未成　判責手心一百下交其父領回管束贓交失主領去 
[法界捕房瑣案]  
　　昨晨本邑道廳縣各官親詣西門外恭祭天地壇故朱森庭明府至十一點二刻時始蒞捕房發落旣升座卽有張來富訴稱昨日捕房拿獲開賭之孀婦李陳氏與小的隣居孤苦無依情形可憫可否由小的代繳罰洋兩元免其掌頰通事禀稱此案所拿通州輪船水手頭目徐阿洪等九人昨已各繳洋銀兩元隨卽交人保釋矣明府着帶李陳氏至案略加申斥交張保去諭以嗣後如再有聚賭情事懲究不貸○昨報死黃華楝扭控周桂山欠銀一案昨日蔡二源太守飭差至捕房禀稱英廨有案請提歸訊辦理朱明府命將周交差帶去○淸潔局頭目徐紹關偕受傷舟子周萬興投案伸訴前情朱明府着將在押之糧米船夥張阿四帶案謂徐曰此事本委早已訪明糧米船停泊不動爾船自已撞翻糧米局本不肯賠本委屢次説情始允略爲賠補因繼令張賠洋四元徐等同聲感謝旋經糧米局巡丁將洋呈繳明府給徐領去○嵇元利控追桃夫張正榮王品富失去洋包朱明府着將張王帶案備函送請上海縣辦理嵇稱母親有病小的不能入城明府着將張王各責二十板一併斥釋○包探拘押犯竊小孩張二元陳子新王登魁已詳前報昨日朱明府派局勇押解至縣請裴邑尊遞回原籍○永泰米店主陶子琴請追店夥顧晉卿所竊洋銀顧之保薦人沈少鳳投案訴稱曾付過鷹洋二十元尚有船一艘約値洋五十元之譜朱明府提顧至案謂陶曰爾已收到洋元及船總須認虧些陶稱此店非小的一人所開今旣如此受虧回去如何交代明府喝令將顧掌頰二十下謂陶曰如今可交代矣陶稱昨據沈言除將船作價外願代顧出立票洋十元明府謂沈曰言出如山不可賴去遂着沈代立期票一併斥釋○楊阿炳因欠米洋二百五十七元訊押追繳昨日其妾某氏繳呈洋二十元叩求將楊開釋朱明府着再繳洋三十元始准保出○上海浦紡織新局出店人顔文元送舟子吳順林張成全朱阿關吳榮泉至案訴稱前月二十九日有棉花一千包雇駁船裝至公和祥碼頭轉運至拖打輪船吳等駁船三艘合而爲一共裝棉花三百二十包因遭風浪花包四散漂流被吳坤泉等小船分投撈去朱明府詰坤泉曰爾等究竟撈得若十吳供稱小的共撈四包已全數送還矣朱阿關等供稱坤泉家内尙有一包明府謂所失之花每包重六十斤尙少二十餘包値銀甚巨諒爾等無力賠償遂着將坤泉等四人一併還押交保限日帮同將餘蕟查獲○周楊氏請追尹寅階欠銀中人朱忠山不遵堂斷等情已詳前報昨日朱明府着將朱傳案謂别人皆允爾獨不從是何意見朱稱小的並不作中明府謂爾旣不做中人爲何於借據上簽押答稱並非小的所簽明府曰官憑印信債憑筆據爾若不遵卽須管押朱稱如欲料理務請將各中人傳集明府着明日來案再核○積竊方德勝附長江輪船來滬竊物甚多經某包探拘獲吊到寗綢夾馬褂馬甲各一件昨日送案朱明府因無失主判令荷枷一月候失主到來再行核辦贓暫行存案○監生汪瀚控店主張慶雲欠銀朱明府訊明情節吊取監照等因已登昨報昨日明府着將汪帶案問監照何在答稱須自己回家檢出明府謂昨日爲何將爾管押爾可知之否答稱實係監生不是問 
 
 

Page 4

 
 
爾稱張欠銀究竟如何欠爾答稱張被人控押經監生繳銀六百兩料理其事由董事石愼齋經手請查訪可也明府謂石董事未必可靠所記之帳其中破綻甚多爾可知之否汪稱是明府謂如有不是之處爾儘可辯駁不必言是汪稱叩求釋出自行料理張稱有銀兩圖書等物汪尚未交還明府謂如果要追一併送縣辦理可也汪稱目願出外料理明府謂今暫准爾保出明日至公堂核訊○賣餛飩人卲阿狗湯阿才控追所失衣服及錢四千一百文朱明府着將王靜子沈小毛沈浩提案沈等東推西諉不肯承認明府謂卲曰觀此三人形同乞丐爾之所失何從著賠惟其中沈浩更爲可惡判笞責二百板小毛與王各責一百板 
[饋藥志謝]  
　　劉君棣堂新設存濟堂於法大馬路東首專售槍上戒烟靈藥承以一盒見贈曰子旣不染鴉片之瘴盍以此移贈親友一試海國奇方乎曰子之藥如何則應之曰滬上之售戒烟藥者非攙烟灰卽涉覇道惟此丹俱係中正和平之品旣去烟積仍補元神蓋以參茸爲君故戒絶後能精米煥發焉曰若然則君之有造於黑籍中人多矣請書此以表謝忱并策後效 
[七十生辰閉門謝客率成五律八首聊以自訟錄請天南遯叟大名家教正]  
　　六十編詩後怱怱又十年孱軀猶健在故態總依然朱換新成履子婦以朱履以朱履献靑留舊擁氈歲暮爲偷兒闖入自携邛竹杖數年前顧香遠太史贈今始用之閒步到庭前○夢影玉堂過前塵渺若何蹉跎廿八載愧十三科猿鶴山中老鸞凰天不多茅檐知日暖猶似侍金坡○捧誥趨庭日先封公七十壽辰倭　端師賜聨有趨庭捧誥語中途陟岵悲兼之諸弟謝奈此藐孤遺淸夜終多疚寒門孰起衰松揪一展拜涕涙每交頤○忽抱喪明痛長子恩福猶欣一子存漸衰憐老婦後起望諸孫宿草悲過墓十年中知交零落曷勝慨然穠華喜爛門今年十日孫女歸吳氏寸衷哀樂意聊復一開尊平生記游跡豪宕亦稱雄華獄雲開碧滹沱日落紅楊帆洲島外放櫂鏡屏中多謝天南叟神交載筆工僕與紫詮先生識一面數年前爲子作小傳今擬補峯屏泖鏡以笞其意○不才長自棄寂寂此蓬廬偶入吟詩社多慙問字車墨香晨屐帖燭影夜修書聞道皖　使曾言我不如同年陳六舟中丞詢悉近狀曰此淸福我愧不如○無限斜陽好其如暮景催琴書僮惯理冠蓋客稀來病葉慙冬柳往歲同人賦冬柳詩余亦隨聲寒花愛古梅橫雲生壙就題字在山隈生廣旣成祁浩泉廣文爲書其額○吾鄉數耆碩競説步姚衡堂張椒岩兩前輩九十八十壽辰均閉門謝客老鶴迎門懶飢鴻集澤陽頭銜蒙叟署夏秋病目因自號蒙叟心事古人商五老重相約張君仲英作五老會同依壽寓長[  光緖已丑十二月下浣蒙叟仇炳台待定目病艱於作書屬門人耿道冲錄]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[己丑冬仲省齋契弟以尊甫雲祥先生小傅見示敬草兩律以誌欽慕]  
　　疇昔瑯琊叟遺風慰仰瞻孝思悲執硯妄語誓酬縑寳墨書鷖秘淸譚捉塵纎君家故事一經綿手澤古味十分甜濁世佳公子相於頓滌煩西園書滿架北海酒盈鐏如玉斯爲美無衣亦覺温桐花香萬里雛鳳盼高鶱[  南沙雙紅豆館主芷卿麟求定草]  
[苦雨懷友]  
　　積雨窮朝暮山霧薄溪城水衣生空階鸛鶄時哀鳴兀坐北窗下旅思觸紛更昔我同盟友詩酒劇縱橫相去萬餘里何由慰平生渺渺飛鴈過寄書四南征飛鴈不我顧佇立空屏營秋風吹暮雨苦思心更縈縈壞將奈何遠别難爲情○山居携家萬里外無異戌遠塞所幸峻嶺多奇峯插天外我居最高巓得以擴眼界羣木羅軒窗四圍逼嵐翠凭欄一以眺衆山何狡獪暮藹梳烟鬟晴翠掃眉黛風韵若有神遠近送春媚試看一日　變化劇盡態豈慰覊旅客風月恣心醉○溪行沿溪緑野秀一水繞巖嫗閒來携謝屐聊以覓歡娛瀺湲潄石齒　篁媚淸渠仰首數飛鴻臨水觀游魚　籟西北來飄飄曳長裾徘徊興不淺懷抱情可攄日暮牛羊　我亦歸吾廬○渡河長河不可極何年混茫鑿五月江水生瀰漫盪城郭急流如渴驥奔波擊山嶽𫈗舟蕩漾間險過呂梁壑秋來水淸淺直可涉芒屩明月照微波游鱗出嚵嚼潑刺散綺紋一笑淵魚樂[  種榆山人悦彭氏稿於靑溪旅邸]  
[上海虹口元濟善堂施藥給藥一文愿捐欵第三次淸單]  
　　安慶沈雪齋洋十元由老福興局來漢口生記棧内無名氏十元硯田氏五元不知名力不足盡心氏三户各一元九江太古帳房來黎永慶堂雷誦芬堂兩户各四元金陵招商局來柏悦堂五元太古昌記來仙女廟石林舊隱壽山居士安慶電報局員姚積嘉記朱氏善女施少翁采醉經山房六户各二元又周齊堂　竹居華彰號百勉氏仁和長梁天興恊泰仁記九江無名恊源局交　胡宜齋全泰盛來漢口阜昌行内無名氏老恊興來錢塘湯氏全昌祥局來隨意氏正相局來閩省屈安生徐觀震林則安保安氏寳順局來木瀆何德齋十七户各一元正和局交漢口無名二元停雲居一元政大局來豪江氏慧宏氏盧江氏玉眞女庚桓氏熊蔣氏庚培氏楊氏無名氏才秀姑十户各乙愿全年合洋三元五角全昌仁局來漢口劉無名五角無名氏一元無名氏三角守仁堂二角申報舘敬藝堂沈淸標張習齋謝祥林王方記寄區氏六户各乙愿全年合洋兩元錢三百億大局來泰州愼餘主人壽芝主人核蔭主人樂宜主人四户各乙愿全年合洋乙元錢五百念四文全盛局瑞淑堂鈕梅書屋陳行光積善主人林澄波林度春林梅記恆慶堂張當記九户各二角愼餘堂三角無名氏四角五分林榮慶顧秋濤兩户各四角彭均寶劉裕福堂倩記信記四户各五角符純氏戚氏戚益記戚符氏戚李氏戚何氏雲堂汝景汝昌九户各一願全年合洋三元一角五分錢三十文黃晴軒一愿助十年合洋三元五角錢三十文查氏求病愈三願全年合洋一元錢八十文福記蔡府蘇府三户各一愿全年合錢一千一百文政犬局來仙汝廟古槐堂姚張氏沈貺生三户各一愿全年各錢三百六十敬德堂無名安定女士無名四户各一角常熟靖方盧錢二百何曉輝乙百文正源局交綠曉主人銅洋一元川沙王玉霞王秀英求平安二户合大錢八百三十文○○以上共收英洋九十四元九角大錢四千二百七十四文銅洋一元合併聲明 
[上海四馬路文報局内恊賑公所經收安省支應總局塔捐欵細户淸單另登]  
　　彭受臣觀察經募塔捐册第一二批賑欵臬臺張助洋三百元王殿淸曹平銀一百五十五兩七錢六分九厘　北牙厘局錢曹平銀廿五兩七錢九分六厘顧倫卿等曹平銀廿五兩九錢五分倪子新十兩吳少齋厙平銀五兩二錢四分桂格仲曹平銀十兩四錢俞子良徐夕農周述文俞伯華四户各曹平銀五兩二錢曹鏡泉周馥亭茅吉人三户各曹平銀三兩二錢三分華蓮方曹平銀一兩九錢三分唐壽明曹平銀一兩六錢一分補拙主人馮瑞亭尹仙坡三户各洋四元韓記十二元王植忠七元楊撰堂八元支應總局彭一百廿一千五百文撫憲陳六十千五百文張玉甫葉小齋陳曉山錢安甫四户各十六千二百文嚴心田吳春農鄒嶲之劉湘生馮瑞亭張子實張義民俞克記熊　臣周懷愼十户各八千一百文史連叔廿四千三百文桂格仲艾臣合助八千一百文吳士靑局羽廷嚴心田桂各中俞子良合助八千一百文沈朗山三千六百文華連笔一千八百文茅吉人糖壽明合一千八百文鄙嶲之二千八百四十二文○以上共計捐曹平銀二百六十一兩九錢四分五厘庫平銀五兩二錢四分申曹平銀五兩三錢四分七厘英洋三百三十九元　計曹平銀二百三十三兩二兩三分二厘九五錢三百七十八千三百四十二文合計曹平銀二百四十二兩三錢三分六厘統共計曹平銀七百四十二兩八錢六分○陳忠算曹平銀一百　二兩一分史連叙集紅蘭主人等曹平銀十六兩六錢三分王伯遐集捐曹平銀十兩三錢八分呂信孚曁復興等募捐曹平銀九兩二分八厘呂信孚捐寡過　五兩二錢二分屠菊人　兩三錢三分臬臺張經捐五十二兩六錢史連叔二十一兩七錢五分宣城縣范集捐一百五十二兩五錢三分五厘劉傳經堂集捐五十二兩九錢四分藩憲阿集捐二百九十四兩三錢七分九厘澄淸營柳集捐四十三兩　錢山字營韓六十六兩六錢六分建平縣張集捐一百五兩一錢三分九厘鳳陽府趙集捐十六兩三錢九厘鳳陽縣熊集捐廿兩九錢三厘六安州劉集捐五十八兩六錢一分八厘潸山營遊擊陸集捐廿六兩三錢五分又六錢八分五厘黟縣孫集捐三十二兩五錢四分四厘皖南厘局孫集捐九十三兩四錢二分八厘華昌縣賓集捐三十一兩二錢六分五厘史連叔集捐廿一兩八分蕪湖温王集捐一百五十九兩一錢七分五厘毫州陳一百兩太平　胡集捐四兩二錢九分四厘和州厘局章集捐五十三兩四分南陵縣張集捐一百五十一兩五錢四分八厘太平縣胡集捐四兩七錢六分五厘王鶴生集捐四十一兩六分四厘報銷局書房公捐支應局書房公捐張書成集捐三户各五兩二錢二分六厘寗國府吳集捐三十兩四錢二分藩臺阿集捐百川通五兩二錢六分石埠縣滕集捐二十二兩八分三河厘卡熊集捐五十六兩七錢四分八厘銅陵縣姚集捐六十一兩九錢一分二厘○以上共計曹平銀一千九百六十一兩九錢七分七厘○兩共統計曹平銀二千七百四兩八錢三分七厘○於九月初九日收到第一批來曹平銀一千兩又於十二月廿六日收到第二批曹平銀一千七百另四兩八錢三分七厘申合規元一千八百三十一兩一錢三分　厘合併聲明 
 
 
 

Page 10

 
 
   
 
