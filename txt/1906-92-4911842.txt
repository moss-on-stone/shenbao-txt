# 1906 - 92 - 4911842

 

Page 1

 
 
   
 
 

Page 2

 
 
[追論中國公學蘇人全體退學事]  
　　自去年日本取締之風潮起。各省畱學諸君。紛紛咽國。組織中國公學於上海。記者方謂諸君皆受文明國之敎育。創爲有規則有精神之學堂。當不致有内地學堂衝突决裂等事。卽使彼此意見。互有不合。而諸君皆曾經過散學之大風潮。不得己而回國辦學。當亦念求學之艱難。不成則又騰笑於日本。必相與隠忍圖成。更不致有激成退學之事。乃甫經成立。而於宣布總章之日。卽起衝突我江蘇人全體退學。記者於是詳細調查。詢其源委於非江蘇人。退而徵之所聞於江蘇人者。而得備悉其眞相。用敢論列於下。 
　　夫此次衝突之起。在開全體大會之日。幹事朱君劍首先誣瞿君鉞以專制。黄君兆詳又從而誣之以破壞其實瞿君未嘗言專制也辯者曰。瞿君雖未明言專制。而或含有專制之意。則請述當日瞿朱兩君之言以證之。瞿君曰。今日總章。果無可更改。則明日由書記寫給同學遵守可己。請移此時以議他事。朱君劍代爲繙譯曰。瞿君言此總章如不可再改。請諸君受其專制可也如瞿君祇言遵守二語。或者含有服從專制之意尙可言也。今瞿君卽接下曰。請移此時以議他事。則瞿君明有以王君敬芳先言今日祇報告總章故云如不攺易。則不如使書記抄給同學而移此會議緊要之時以商議他事。蓋不欲空費此難得之時間也。何嘗含有專制之意乎。諸君亦曾學論理學乎。試以論理學論意之法判斷此瞿君之語。則其歸宿。重在結末一語。顯然易見烏可以專制附會之。此次蘇人退學之總因。由此數語而起。此數語解釋明白。則是非曲直。不辯而自明矣。然瞿君之言。淺顯易解。朱君劍豈眞誤會瞿君之言。而誤譯以專制。黄君兆詳卽未盡悉瞿君之上海方言。亦豈有貿然而誣人以破壞。及両次開判理會。諸君亦豈有不詳詢當時之情形。而執堅若此此蓋有眞原因在。列舉於後。 
　　一由於省界之見未。化中國公學之創湖南四川両省特别捐最多故彼兩省人常曰。此四川公學耳。此湖南公學耳時。有輕我蘇人少特别捐之意。并且忌我蘇人占公學之多數。夫四川湖南多特别捐。誠爲可敬。蘇人少特别捐。誠爲可愧。然開辦之普通經費。入校之江蘇人。固人人擔認之。乃必因此而有歧視我蘇人之意者則固彼此之見未化而猶是爭持省界之心也。 
　　一由於私怨之見未消。辯者曰。朱劍固江蘇人也。子言省界。則朱劍何以反對蘇人。不知朱雖籍隸江蘇。然生長湖南。故與湖南人最爲密切。此次在滬於辦事之餘。時時肆意於花天酒地。瞿君鉞屢以正言規勸。彼乃因羞成怒。常思有以去之。又有四川某君。亦以涉足花叢。爲瞿君所糾察。公議罰以特别捐數千金。故亦銜之甚深。彼等與我蘇人。之不相能。此亦一原因也。 
　　故此次衝突。其初起爲第二原因。不過一二人之反對。其後又以第一原因。運動諸人。是以兩次開判理會。而判斷卒未平允。我蘇人初意。亦以一二人之反對。於公學全體。初無干涉。故擬忍之。後因判理不公。於是忍。無可忍乃全體退學此蓋以見我蘇人退學之出於不得己也。 
　　嗚呼己矣。事己决裂多日矣。我蘇人之健行公學亦己成立矣何必追論。然記者所以論此者。蓋以今日爲健行公學開校之期。正欲藉此以勉我蘇人。我蘇人乎。求學之難。我蘇人備嘗之矣。辦學之難。我蘇人亦備見之矣私意之不可存如此。敢以三字敬祝告我蘇人之辦健行公學者曰公曰和曰忍。則公學萬歲 
[法報記雲南民敎不和]  
　　中法新彙報云上海　　現接消息雲南地方現頗不靖亂民與耶穌敎會爲難地方官及練勇不能彈壓解散事情頗爲重要 
[俄人舉動叵測]  
　十三日東京電云俄國陸軍大　　將革洛特科夫君傳令居留滿洲之俄國婦孩出境揣其意殆欲藉以恫嚇中國也譯字林報 
[西報紀中德邦交親密]  
　　十三日北京電云近來德國君相及駐京穆使之外交政策頗獲中國執政大員之信任而向與中國親密之英美日三國反漸與中國疏遠此實宜加以注意譯字林報 
[雲南鐵路築至蒙自之期]  
　　德京栢林電云駐　　紥印度中國之法總督己自認咎謂雲南鐵路（路長七十英里）須於三年内修至蒙自中國地方官現正襄助工程師辦理工程譯德文報 
[粤漢鐵路認股踴躍情形湖北]  
　　粤漢鐵路股票除梁署臬警察總辦馮少竹各認五千股外其餘武漢官民紳商認股者己逾定額現議以溢出之股留作修築支路之用（八） 
[鄂督諭催趕鑄鐵軌湖北]  
　　鄂督以各處鐵路將 
 
 
 

Page 3

 
 
有成議須備鐵軌應用故谕催鐵廠從速趕鑄聞總辦李一琴因值攺建廠屋工程未竣擬先購外洋鐵軌以應急需惟未識鄂督能允否（八） 
[岑督粤路准歸商辦脾示廣東]  
　　初六日九善堂各商會議於愛育善堂經已定議禀覆岑督照會隨奉批示照登如左爲牌示曉諭事光緒三十二年三月初七日據廣東商務總理左紳禀稱光緒三十二年二月十八二十七三十等日迭次奉到照會飭轉諭籌辦鐵路紳商赶緊定議刻日禀復等因奉此仰見嘉惠粤人主持公益之对意凡屬粤人同聲感頌但此事本賾而多紛衆論又龐而易雜迨幾經議辯始稍有端倪查鐵路招股自正月初十在商會創議以來陸續所收小股二成銀一百八十餘萬元分儲銀號以每股五元計之己得九百餘萬元實數外埠認股未計現於原議招足二千萬元得有過半如奉有准歸商辦明文則來者源源必可達二千萬之目的是商股旣有把握卽可槪免加捐至鐵路准歸商辦一俟股本集足應將粤省應攤路債按月照數籌繳無如公司尙未成立不敢遽動股金是商人旣有此爲難情形現集股欵碍難撥付其應如何先行籌墊還欵及高唐路工興築與否統候鈞裁現在己催促各行商各善堂請各股友迅卽集議公舉總理或先舉權理一有頭緒再將詳情禀請察核迭奉照會前因理合查明禀覆再鄭道丁憂未滿百日未列銜合併陳明等由到本部堂據此當批禀已悉查粤漢鐵路經三省合力爭回原爲保全權利起見本部堂本以商辦爲宗旨故上年六月據粤紳公禀議辦二元公益彩票卽經詳晰批示聲明按照商律以注重商權爲主卽迭與湖廣總督部堂張反復電商始終并無二義嗣因二元彩票係以七成實銀抵作十成股本與他人之以十成現銀入股者一律均利恐於招股有碍未能恃爲籌欵惟一之法而商民集股之議又未發起究竟有無把握在當日尙難逆料路欵旣無著落不得已而議及抽捐分别官欵公欵集股三項辦法原以此路需欵浩大爲此合力通籌之舉今幸賴商情奮發踴躍圖成據稱鐵路招股自正月初十在商會創設陸續所收小股二成銀一百八十餘萬元分儲銀號以每股五元計之己得九百餘萬元外埠認股未計如奉有淮歸商辦明文則來者源源必可達二千萬之目的等語閱悉之餘良用欣慰該商等力圖公益萬衆一心不特爲廣東保全莫大之利且有裨於大局尤非淺鮮應卽將粤省之路奏明歸商辦理並咨達商部立案惟路事重大一切交手之事甚繁如以總理路事之人一時尙難定議應即先由本省九善堂七十二行迅卽議舉權理人暫行代辦路事以憑將此路早日交接以後本省地方官專任維持保護一切財政及舉人之權槪不干涉如有阻撓破壞者准其禀官從嚴懲治至前議加台砲經費三成糧捐桑基魚塘等捐本爲籌辦鐵路而設今鐵路旣己有著應即准將以上各捐一律免辦仍望各該商齊心一志將已認未收及尙未認定之股迅速勸集母稍渙散至三月十三日應還第一期贖路借欵息銀旣據稱公司現未成立不能遽動股金本部堂知此情形先經飭令善後局籌欵墊付俟商辦接收之後再行歸還官欵并飭知照等因除批發及奏咨外合行曉諭爲此示仰全粤商民人等一體遵照母違特不（張） 
[蘇護撫通飭拿獲梟匪格殺勿論蘇州]  
　　護蘇撫濮紫帥札文略云松屬沿海地方曲港支河四通八達梟匪最易溷跡外來各梟無本地土棍勾引窩留勢亦不能盤踞且土棍勾結黨類相率販私皆以賭爲由札行蘇臬司分飭松太両屬並與浙江毗連之蘇州府屬各廳縣一體遵照務將嚴防外梟之法認眞整頓仍各將境内土棍最爲著名者迅速設法購線緝拿禀辦並將賭博拿辦凈盡以清其源其營汛佐譍有圖得賭規庇隠者立卽禀請撤叅至團練一事本與捕務大有關係尤應隨時認眞整頓其著名首要各梟匪亦應會同防營購線偵拿解究懲辦倘臨拿時梟匪敢于拒捕應准格殺勿論惟不得任聽民人挾嫌誣指肆意擅殺是爲至要（永） 
[奏改貢院爲督練徵兵所杭州]  
　　浙省遵章訓練新軍一鎭擬分五年練齊茲議開辦徵兵因督練公所設於督轅内殊覺不敷展布張撫以貢院最爲寬廣且甚幽靜并可於左近荒地闢作大操塲演習行陣刻已奏請改設督練徵兵所矣（的） 
[吳縣令點騐徵兵蘇州]  
　　常備第四營在蘇州府屬徵兵長元吳三縣業經出示勸諭初時吳縣所屬民人報名者甚衆計有九十餘名迨經縣主張蓬仙大令定於本月初七初八两日點名考驗時到省僅三十餘名餘均不到現已取定十七名其餘皆不合格一律剔除（永） 
[提欵撥充團練經費廣州]  
　　岑督飭提當押包繩紙牌經費及演戲建醮各資以充團練經費迭經札司並照會總理諸紳籌辦復捐廉提倡並據藩臬運三司及廣州府各自捐經費迄今日久辦理尙無端緒現岑督以當押發貨行規有貨價銀一兩另加銀三分三釐爲店夥津貼工資又加銀五分七釐六毛爲店東包繩紙牌之需查此項未免過取可酌捐三分以爲團練經費餘二分七釐六毛仍足包繩紙牌之用今按當價一兩酌提前項銀三分商力似有餘裕自可照辦又查各處演戲建醮凡演三日者攺演兩日提出一日戲價繳充團練費至建醮之欵酌提數成充支團練費用尤屬於民無損於公有益等語（我） 
[漢陽銅瞥廠盈餘總數湖北]  
　　銅幣改章暫時停鑄鄂督飭將漢陽銅幣廠造册報銷聞桑總辦己將出入各欵開摺呈報自開辦迄今結算盈餘共有五十七萬兩（八） 
[紀萍鄉煤礦虧折情形湖北]  
　　江西萍鄉煤礦設分廠於武昌爲堆積轉運之所聞分廠辦事人多不得力因之萍鄉總廠糜費益鉅故雖成效早著而尙不免有虧折之虞聞督辦盛宣懷侍部擬不日來鄂入湘察看一切（八） 
[美使催詢葦塘地畆北京]  
　　日前外務部接到美 
 
 

Page 4

 
 
第四版 
柔使照會係催詢營口葦塘地畝前有華民擬賣與美商究竟可否收買請速詳細照覆俾飭該商遵辦以免日後糾葛（上） 
[會議刪改報律北京]  
　　商部所擬報律早經脫稿咨送巡警部日遂警部各堂會議徐尙書尙嫌苛虐遂畧爲刪攺一俟商警兩部會奏後卽當頒行（上） 
[滬道上江督電（爲請設出洋學生照料所事）]  
　　督憲鈞鑒各省官費自費出洋學生假道於滬人地生疎購船票請護照往往受騙耗費查東西各國於學生所游之國停車泊船處所咸設招待所照料一切餐宿悉備我國闕如學生足未出境己歎行路之難一經行抵他國人則入境如歸己則諸多窒礙相形之下必增無限感情職道愚見似未便漠然置之除各國爲我學生換乘車船地方應否仿設招待所請憲籌度核辦外上海地方職道擬在洋務局設一照料所欵絀不備餐宿選派能通西文語兼熟悉情形員司各一人專代各省學生購票請照官費生由護送委員或經理學費人員持文到所接洽照則由照料員代請票則來員與照料員會購自費生取有官紳士商保結一律照辦其船票願自購者聽回國時如之惟請照者須將姓名年籍並曾在何省何堂己否畢業緣由開單註明其回國請照單内註明在何國學校習何科學以便登記而資查考再美約迄未定妥赴美學生切勿惜費購二三等艙位之票勉購頭等藉免誑視以爲華工查騐留難其自費生限於財力仍聽自例至代購官費生船票銀數隨時報明各省以杜浮冒而利遄行如蒙採擇祈分電各省照辦並候示遵徵文（助） 
[唐學使照會江蘇學務總會文（爲來滬調查學堂事）]  
　　爲照會事查上海綰轂中外風氣開明學校如林燦然有色又得貴學會熱心提倡務求實際持綱挈領俾敎法一律改良本部院承乏此邦實深敬佩竊念東西各國人才輩出競進富强皆賴學會講求之力貴學會自開辦以來己著成效官紳一氣同濟時艱體朝廷作育之心綜學界合羣之實經營創始鼓吹文明其成就人才爲甚多轉移風氣爲尤速也本部院景企之餘願觀厥盛茲擇期月之十五日由江陰啟程前赴上海調查學堂凡隸城廂内外所有宫立公立私立各學校煩貴學會先期達知比輶軒之問俗慚津逮以未能所願貴學會諸公槪表同情藉匡不逮衆長博采旣得觀摩之公益勉盡勸學之微忱區區此心乃本部院所豫爲跂禱者也須至照會者（語） 
中俄會商交收東三省全案廿二續三月十四日 
[中俄兩國全權大臣議定之稿]  
　　大俄國大皇帝大清國大皇帝因一千九百年卽華歷光緒二十六年中國内亂損及鄰誼現爲修固舊好起見將關係滿洲各節特派全權大臣商定大俄國大清國欽差兩國全權大臣各將所奉全權校閱合例議定如左 
　　本館按原本左錄議定十一欵卽俄外部第二次改稿並無一字之異故特刪之不復複載原本第一册至此而畢其第二册則楊使與慶邸李相及南省督撫等商議交收東三省往來電報彙鈔也合併付印以成全璧 
[光緒二十六年中俄會商交收東三省電報彙鈔]  
　　電李傅相○馬漾電計達覽格使想己到京儒來黑海迭晤外戶部彼均以修好了事爲急因告以東三省現爲俄據中外嘖有煩言彼謂俄好意始終如一力之所及無不相助等語竊以現方開議和周擬向彼敦商先交還東三省各國當有觀感惟交地需人接收現在將軍爲誰總以明白曉事方可勝任祈速示以便商辦儒勘閏月二十八日 
　　電李傅相○勘電計達索歸東三省事連日與外戶部籌商俾釋各國疑慮彼亦謂然但云俄兵到盛京時民方縱火搶掠幸兵己抵城故宫殿御座書庫寶器均得保全陵寢亦派人看守無恙若驟撤兵恐亂復作因告以己電傅相催各將軍前赴接洽交收地方彼云如此不難商辦並可少留巡兵聽將軍調用以資彈壓彼頗願見好意巳允行惟保路之兵一時尙不允全撤乞代奏速復儒東九月初一日 
　　電李傅相○勘東到否議己開否久未奉電甚念俄東三省大軍業巳漸次撤退交還地方巳言明由俄統領逕與該處將軍斟酌情形辦理事機尙順外戶部須下旬回都儒來此兼旬旅費不資日内無應商之件擬先回森堡以節糜費佳初九日（未完） 
[比總領事預備祝賀]  
　　字林報云下禮拜一爲比利時國皇誕辰駐滬比總領事薛福君定于是日下午五句鐘起至六句半鐘在其住宅接待來賓 
[日皇召見德水師統將]  
　　十三日東京電云德國統帶遠東艦隊水師副提督定於十六日入覲日皇 
[續誌斐洲那特爾屬境亂事]  
　　十三日倫敦電云援兵己行抵革雷吞陸軍大佐劉揩君所部將於明日拔隊該處樹林菁密宜用步兵 
[仁人之心]  
　　十二日倫敦電云英皇及皇后捐助英金二百磅散給法國考曷斯煤礦被難者之孤兒寡婦 
[續誌意大利火山噴裂]  
　　十三日倫敦電云意大利斐蘇斐俄火山噴裂後隣近各村皆驚恐遷避其灰燼有横飛至那波利城者（按該火山卽在那波利城東三十里） 
[意國親王倦游知返]  
　　十三日東京電云意大利烏定妈親王定於明日回至巡洋艦開來白利亞號 
[德募國債]  
　　十二日柏林電云德國定於十一號開募本部及普魯士國債定額五百六十兆馬克以三釐半起息 
[駐美日使起程]  
　　十三日東京電云駐美日本公使與英大員那爾君同乘中國皇后船由横濱起程譯字林報 
[德相忽攖小極]  
　　字林報接十三日倫敦路透電云德相蒲盧親王在議院演說愛耳其西亞斯會議一事勞神太久遂至昏暈當卽扶出議院亦遂閉會同日倫敦電云德相病勢己平復彼之病源實由於素體虚弱並無癱瘓情狀該親王不甚信醫加以近來籌畫愛耳其西亞斯會議及議院政務勞動過度復受感冒遂致不豫德皇親臨慰問並問該親王之夫人長談德文報接十四日柏林電云德相病漸平復惟數禮拜内恐不能視事同日柏林電云德相夜眠甚安惟尙未能起床然其病勢己輕服藥頗有效騐各國咸相慰問 
[德國議院展期]  
　　十四日柏林電云德國議院開院之期己展至廿四號升授駐日德使爲頭等公使及攺高麗使臣爲總領事两端均投票公議 
[德相對於摩事之意見]  
　　十四日倫敦電云德相蒲蘆親王在議院演說謂德國初不欲因摩洛可事而開戰釁惟亦不願他國以德國爲可隨意應付云 
[法國煤礦失事之餘聞]  
　　中法彙報云法國考立曷斯煤鑛礦工之妻皆極憤恨工程師謂其不勝救護之任羣以磚石抛擊之譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖省學務處新擬投詞章程安慶]  
　　皖省學務處近以投禀者日多若漫無限制不足以昭愼重初十日曾牌示章程六條略謂本處總理全省學務凡有來處呈遞禀詞無不隨時分别准駁批示在案乃近來赴處具禀者紛至沓來或假公濟私或挾嫌攻訐及至行縣查復率多揑冒虚誣甚至不具姓名挖塡姓名種種荒唐無從究詰寔屬不成事體茲經本處擬訂章程六條除通飭各屬出示曉諭外合行牌示仰各屬投遞禀呈人等一體知悉務各遵照後開章程母得再有以上情弊致干查究切切計開章程六條一本處定於三六九日爲收閱呈禀之期自午前十點鐘起至午後二點鐘止均可由號房投遞其具禀人須覓省内熟人擔保確係本身指明庽處以備傳問不到及由郵局投遞者槪不准理二地方學務事件應由地方官核准轉詳聽候辦理如地方不予詳辦方准來處具禀倘未經禀由地方官批飭逕自來處越禀槪不准理三出洋及各學堂學生條陳學務事宜應由各監督代達本處否則槪不准理四學務緊要事件如須電禀者應由本地學務公所或地方官轉達否則槪不准理五禀内不具姓名及挖塡姓名者槪不准理　六不關學務事件無論曾否在地方官衙門个禀槪不准理（丁） 
[侍衞撥入武備學堂京師]  
　　日昨練兵處王大臣會議現在整頓武備需材孔亟所有花翎藍翎侍衛多有不諳新式操法者着卽咨查該侍衞等年貌履歷一併撥入武備學堂肄習俟卒業後仍照原輪選補實缺（上） 
[批控侮辱學生案安慶]  
　　天長縣小學堂學生某某等前被游民后某戲侮並擾及學堂禀經學務處派員查明確情擬辦日前又有該邑施榮炳等禀控天長縣玩視學務懇請嚴查究辦卽經學務處批云此案現經本處派委查明該游民后三前曾戲侮學生數日後復敢親往學堂滋擾寔屬玩横不法亟應懲辦以儆效尤業經札飭新任董令迅卽嚴拿后三到案並提同董冠羣從重究辦母稍縱延該紳等應卽勸諭各學生照常上課非有事故請假不得擅自出堂愛惜景光勤求學業勿得藉故散學受人唆使致干查究（丁） 
[臬批蘇府捐欵建造習藝所蘇州]  
　　蘇州府許太守禀請捐欵建造罪犯習藝所等情己紀前報現奉兼署臬批示云該府罪犯習藝所現議由府廳縣合方捐建分十年攤還其常年經費擬於平江書院等欵分别酌提生息以濟要需具見悉心籌劃所議章程亦屬周妥均可照准至現開工料旣經該府一再核减似母庸再委復估將來仍應由府留心監察倘有可省之處隨時撙節具報較爲核實刻己飭卽遵照矣（吉） 
[敎育會附設體育傳習所杭州]  
　　浙省各學堂紛紛創設惟體操一科殊乏相當敎員現由敎育會組織附屬一體育傳習所卽以會中之金衙莊體操場爲學舍定額八十名以養成中小學堂體操敎員爲目的計分術學二科（術科爲必脩科）柔軟體操兵式體操普通體操器械體操游戲體操（學科爲隨意科）生理衛生操典圖畫測繪唱歌樂器用法（委） 
[催寗屬請假寔缺官員回任蘇州]  
　　江藩司以江寗屬寔缺官員往往因事請假離任由該管府州就近委員代理經年累月延不銷假以致員缺虚懸殊非澄叙官方之道己通飭各屬查明各敎職佐雜　缺各員有請假離任者催令赶緊呈報回任如再違延定卽由司委員接署云云（永） 
[曾參戎朦請留帶舢板不准蘇州]  
　　撫標城守叅戎曾道亨詳復中營水師内舢板十二號改釘飛划移交謝倅其餘舢板十三號分防駐紥並請酌定辦公經費等情經濮護撫批示云此項飛划二十四號係就裁撤舢本十二號攺釘而成合之留存舢本十二號乃成爲水師中營若謝倅帶飛划該將帶舢本是一營兩管帶有此辦法乎查陸前部院委謝倅札内係兼帶中營水師月支辦公經費銀一百二十兩明明畀以全營毫無欵義所行該將札内飭將中營水師事務移交該將所稱舢板仍歸兼帶等語未奉憲論案牘具在豈容朦混把持批飭將飛划二十四號舢板十二號及中營水師關防文卷一併移交謝倅接帶具報母再藉口抗延致干未便（永） 
[變通蠔稅厦門]  
　　厦門本島土産蠔乾熱蠔應完常關稅則由關派人在東澳坐收現稅務司擬招商戶陳少清包收照光緒二十六年章程辦理無論肩挑船運每担蠔乾完稅二角零八文熱蠔一角倘有偸漏一經查獲定卽罰辦（音） 
[郵局將遷安慶]  
　　皖中郵政局自開辦以來向賃四牌樓口鋪面現以郵務日興房屋太狹爰在鴛鴦栅正街租得大厦一俟修竣卽行遷入（丁） 
[皖垣决囚安慶]  
　　初九日陳臬接到刑部釘封計盜案斬犯十二名命案絞犯一名下午卽飭首縣及城守都司將十三犯一一提出押赴市曹照例行刑（丁） 
[漢臯火警漢口]  
　　初九夜三點鐘大智門外陳老九家失愼火勢甚熾須臾間計焚燬民房五百數十家禮和蛋廠亦燒去房屋半間（英） 
[出示嚴禁私販安慶]  
　　皖岸官銷日見疲滯其故皆因私鹽充斥日前安晵緝私總巡特又出示嚴禁略謂安慶上游一帶常有私販乘坐小划冒充漁船裝載私鹽任意偸賣又爲湘鄂兩岸鹽船必經之路往往有不肖船戶藉官運鹽斤夾帶私鹽沿江販賣本總巡前奉瞀銷局憲轉飭各炮船哨弁於駐紥處所督率勇丁隨時巡緝遇有前項情事立卽拿獲送往地方官照例究辦等因遵奉在案查近來官銷疲滯誠恐日久玩生前弊又見亟宜寔力整頓除由本總巡親自密查並轉飭各炮哨嚴飭勇丁　寔巡緝外爲此示仰各商販曁軍民人等一體知悉自示之後各商販母任船戶夾私洒賣爾軍民人等各安生業母許運私偸賣倘敢故違一經拿獲定卽送往地方宫從嚴懲辦如有勇丁扶同徇隠藉端訛索以及賣放丢包各弊許卽來局禀揭亦卽懲辦决不姑寬（丁） 
今日尙有各省新聞及本埠新聞均列入第三張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[重慶]  
　　重慶鎭總兵開泰履新未久卽蒙川督錫清帥奏補成都督中協副將聞此缺每年可得三四萬金○立德隆茂兩洋行來渝開設保火險行貿易尙稱平平茲又有永平保壽險公司來渝設一分行聞己有多數富貴人家與之商定保費矣○永川達用學堂敎習日本人神田正雄與山本澤吉辭館後神田君有遊歷美洲山本則淹留重慶販賣東洋藥材爲生本月二十日在渝城蓮花庵寓所將所有信札先行焚燬然後用劍自刎而死報經日本領事德丸作藏驻驗并無别故確係自行輕生因卽爲之棺殮（近） 
[福州]  
　　閩縣管押拐犯日前私通竊徒從外垣開洞通入乘機兎脫此在前裴令尙未交卸時事聞報疑該看管丁差有賄放情事分别責辦一面飭差認眞查緝新任舒令接印後亦令總巡及城内外警察認眞查緝○閩中盜案時有所聞新任福州府吕文起太尊查悉防快中有鄭彪蔡福二人最爲得力卽飭該二快來轅供差並優予薪水俾令認眞查緝竊盜各案（史） 
[滬城官事]  
　　湖北候補道宋芸子觀察育仁在申住派克路正任長洲縣代理太倉州蘇靜安大令品仁到申住天順祥號議叙通判左希吕别駕樹璜由安徽來往中和棧候選縣丞郜懋廷二尹德超由五河來住四馬路鼎升棧昨均因公先後到道拜會禀見○候補知府長廉章太守泰昨至道轅禀辭赴蘇○清江銅元局駐滬採辦兼收支委員王直刺史昨日飭丁到道禀請轉假三天○城汎護理守備周監之千戎昨日到道禀消病假○製造局提調兼總工程局總董李平書明府昨至道縣禀辭隨同升任袁大京兆赴粤○張季直殿撰謇湖北候補縣陸籛士明府長蓓商部陸季良主政長儁昨日至道轅拜謁（合） 
[薩總統公畢將回]  
　　南北洋海軍總統薩軍門上月抄赴津謁見北洋大臣袁慰帥面禀整頓水師添設兵輪並設水師學堂各事宜頃己公畢發電來申定於日内起節因滬（寶） 
[太古洋行大班回國]  
　　法界太古洋行大班密司麥奴君在滬辦事多年近因有事告假回國昨日携同眷屬在太古碼頭乘小輪赴淞換坐本行藍烟囱輪船起程西商之送行者頗不乏人（臨） 
[浙江糧米將次解齊]  
　　滬南浙江海運局應解粮米四十萬石開兌至今各屬解到者己三十餘萬其餘月抄當可兌齊故由總辦楊太守申請粮道來滬報解赴津交納（寳） 
[禀請給發護照]  
　　駐滬文報委員李景枚明府前日具禀滬道稱有唐寶書欲赴俄國充當鐵路繙譯請卽照會俄領事核發護照並届時妥爲保護云（事） 
[定期集衆開導]  
　　滬南元吉泰米行因棧門外堆放油簍被車夫碰破索賠口角三十二號巡干勸阻致與學徒扭毆經總工程局裁判員將學徒棧司掌責并諭以後如有碍路違章之物卽須充公云云該行主故邀集同業在龍王廟集議略謂棧房出貨必須排放路傍過秤局内倘欲充公商家難以貿易當卽公禀商務局請示刻由商董會勘之下定於十六日十句鐘假泉漳會館内由商董親自傳同行主及該巡士學徒等詢問確實以便開導一切（事） 
[派員催繳工振]  
　　兩江工振捐欵擬定各屬攤派本縣應派捐銀三萬兩奉署藩司朱竹石廉訪札委江蘇候補通判趙别駕廷寀分赴各屬催繳捐欵昨日到滬寓開泰棧卽至縣署拜會汪大令面商要公（宜） 
[照請給示售藥]  
　　日斯　巴尼亞總領事闓君前日照會滬道瑞觀察略謂據商人王弼臣製有戒烟丸藥送署試騐甚靈禀請立案給示前來合行照請給示發售云（事） 
[公廨購備洋龍]  
　　英美公廨委員前者禀請道憲欲製洋龍一架以防地方火警已奉核准近向某洋行購定龍身並皮帶等件計需銀三百二十餘兩故關司馬昨日禀請瑞觀察核示（事） 
[諭禁書役吸烟]  
　　上海縣汪大令特諭本署各書差以後不准吸食洋烟違干革究（宜） 
[諭禁巡士無故請假]  
　　滬南總工程局總董查得各巡士近日往往無故請假昨日發出示諭一道照錄如下示諭各巡士知悉因病有事方准請假本局早經定有章程近查爾等往往托故請假出外殊飛勤愼從公之道嗣後除疾病及遭大故外一槪不准請假設有緊要之事出外料理者禀明敎習酌量給假惟須倩落班巡士一人代理同至敎習處認定方得允給所定給假若干時不得逾限遲延違者記過此諭（尺） 
[廨員示禁差役官媒索費]  
　　會審分府關爲示禁事照得本廨差役官媒向領工食無多旣無養贍之資卽難免需索之弊本分府蒞差後察知情形禀請道憲加給工食原期弊絶風清乃近來探聞工食雖加弊仍未除如家屬認領迷路幼孩及女犯在押向有飯食該值役及官媒人等領孩即索領費女犯卽索飯費旣泯上憲發給口糧之恩復開外人藉口指摘之端種種流弊實堪痛恨除隨時查察革究外合行示禁爲此示仰諸色人等一體知悉自示之後爾等如有小孩遺失妻女在押分别來廨認領並無分文費用倘有不肖差役及官媒人等藉端需索許卽指名禀候革究爾等亦母許濫給錢文致遭予受同科之咎其各懍遵母違切切特不（當） 
[路斃報騐]  
　　前晨有年約三十歲身穿芝麻呢夾袍洋緞夾褲芝麻呢馬甲緞鞋之無名男屍倒臥於靜安寺西隙地經該圖地保查無屍屬報知捕房飭報上海縣相騐（當） 
[飭查書役詐贓]  
　　道憲瑞莘莘儒觀察前日召充偵探之後昨飭該探遍查本埠各衙門書吏差役有無在外許贓等弊詳細禀復核辦（宜） 
[獲盜過堂候解]  
　　海門廳趙姓家被盜行刼控經廳尊選差購線訪理首盜丁浩榮避匿租界移請公共公廨拘拿關司馬派役恊探將丁拿獲昨日解訊之下判押候解送海門歸案訊辦（當） 
[案犯賽會就拘]  
　　某甲盜賣地基經業主呈控上海縣署奉汪大令批飭差提匿不赴案前日清明賽會甲在會中扮充軍健行 
 
 

Page 18

 
 
第十八版 
至縣前被差撞見當卽扭獲解案候訊（嚴） 
[再請移提案犯]  
　　本邑西南門交界前有被人挖破腎囊身死之無名男屍由捕緝獲顧小二子訊悉被兄顧和尙因姦謀斃和尙現因犯竊訊押西牢經縣尊照會領事曁公廨讞員解歸訊辦在案茲悉捕房查得並無其人函復到縣汪大令因飭捕役詳查始悉顧和尙化名王金標實因犯竊被押無誤故大令昨又將情函達領事並關讞員仍請移歸訊辦矣（事） 
[總工程局紀案]  
　　南市和盛船局上月十一日有裝洋布之船駛往同浦途中遇風覆溺失去貨物甚多當由船　魏木堂王如林托漁船戶熊昌雲雇人撈取每件給洋两角同熊昌雲串通熊長亮等　人將撈獲之洋布十五疋售與許浦昨日魏等邀熊昌雲到滬在中華樓理論不服扭局請追副裁判官陳二尹提訊因熊堅執不認判令魏王两人查明實在再核熊交人保釋○十九號垃圾夫在萬裕碼頭工作有染坊夥陳嘉祿等飭令掃凈煤屑口角毆打由廿五號巡士將陳及富松壽陳　蘭拘局陳二尹以陳等不應行凶罰洋一元給該垃圾夫養傷○六灶鄉人鞠湘汀挈妻周氏來申圖賣被氏得悉訴知船戶拘局請訊奉判氏發堂鞠押候氏姑具領在案刻因其姑患病不能到滬故於昨日將鞠交保　　同母來申到局具領（尺） 
[英美公廨早堂案]  
　　粤人寶康用空洋東科發洋人洋四千餘元報探拿獲經關司馬會同德麥副領事訊供屬實判押限一月繳洋在案昨日届期由捕解訊原告投案請追司馬商之麥君判還押捕房再限两禮拜繳洋違干未便○業茶葉生意之何成法前日在美界天堂路將康松秀之幼妹根妹交丙兩小孩携手同行至白大橋意存不良爲孩兄瞥見指稱誘拐報探拘究何成法堅稱因二孩迷路故擬送去司馬判押候查明再訊○張生法與張來法囚爭奪生意將李阿三毆傷報捕解究司馬判各罰洋十五元如違各押三禮拜○張金榮深夜在馬路行走由九十二號西捕拿究旋有開福盛儀鞋作之張孔生投案求保司馬判押候查明復核○捕解蔡來寶竊洋人處衣箱周桂生竊錢阿五綢褲周阿三竊袁玉卿布衣請辦判蔡押一禮拜周桂生押兩禮拜周阿三押兩個月作工○唐金桂與外甥朱桂生誣控朱榮祥拆梢昨由包探解究判唐朱各罰洋十无無洋押捕房十四天○七次過犯沈東狗沈阿裕董子良用翻戲騙人賭博由捕拿辦判董押一月兩沈押候嚴辦○史阿坤竊廣智書局内新民叢書賣與韋紀全汪長生得洋三十餘元報捕解究判史押　月韋江各押一月○戴阿三戴阿福在陳謙儀處爲包車夫因事停歇陳忽投報捕房稱被竊去絨馬褂等物昨日解究中西官以所控難憑交保開釋○張兩生竊榮記洋紗李阿福竊盧阿炳家銀飾由捕解究判張押一月李押三禮拜○邵阿根深夜圖竊由捕拿訊司馬以邵係過犯判押两月作工○徐林法竊陸和尙家銀鐲王六三竊陳茂郎白馬趙子謙竊顧則甫家水烟袋由捕解究判徐押十天王押六禮拜趙因原告所控無憑交保開保○老巡捕房華捕陳士衡控萬應松誘拐伊妻匿跡湖北黄陂縣地方請專差恊提等因昨經關司馬准卽簽差恊同原告前往指提來滬解案訊奪（當） 
[法租界捕房事]  
　　扒竊劉阿三昨日在途肆其故技爲包探瞥見拘獲捕頭命押候解辦○陳阿虎在途行竊亦爲包探拘入捕房飭押候究○楊阿木葛阿榮竊某棧房煤炭爲管棧人當塲穫送捕房押候堂期解訊（臨） 
[美租界捕房事]  
　　王阿全陸榮金陳康雲前晚在北四川路某號房屋聚賭爲一百零一號西探查獲帶入捕房捕頭詢係初犯一併寬釋○某西人醉臥百老匯路由捕帶入捕房押候醒釋○陳阿根乘　踏車在百老匯路違　横路巾印捕拘究奉飭存洋保出候罰○王阿　與婦人吳陳氏朱王氏在西華德路互毆二婦以打失金飾爲詞鳴捕將王拘究捕頭詢無　據斥釋○法界次古碼頭小工向章每工給洋二角錢六文近有工頭尤周二姓强欲滅給銅元十七枚各工不服意欲罷　己紀本報　悉此項小工皆係虹口貧民昨由探拘獲南京人小四子一名押候解訊（似） 
來函 
[振武宗祉書記員報告]  
　　南通州周春生來函云我公愛國愛種創設振武宗社使黄種掃除烟毒渡登彼岸徐圖轉弱爲强保我疆圉（中略）鄙人忝爲國民一芬子痛同胞之中毒悲時事之多艱擬欲就通設立戒烟支社以盡義務仰求俯賜一切章程以爲師範并檢戒烟藥品　草式樣以便竭力勸戒（後畧）南洋中學徐師　杜翀願擔義務立誓終身不吸○直隸周信臣函云我公創立振武宗社拯救同胞聞之欣喜僕之親友有癮者欲戒而不得良法茲悉此草能除烟毒爲特敬乞吾公速賜草　并圖說數紙以便廣勸○本邑鮑子昂函云鴉片流毒中華爲害實深一經沈溺終身廢棄國勢之强弱良由於此邇蒙太君子創設振武宗社發　振瞶人人思尙武精神行見仁風一扇黑獄蕩盡東亞國民轉弱爲强欽佩莫名鄙人陷溺其中創深痛鉅（中畧）近將鵝郎草如法服食初時畧有疲軟自揣癮深恐難抵制並將林文忠公原方加减煎服旬日之間竟然　　根除苦海閱歷誓不再吸因思國民當盡義務願擔勸戒之責謹以靈草普勸同胞共登彼岸（後畧）揚州盛師遇曹潔　朱獻之賈劍靑劉屺亭汪彝伯張令貽吳荆孫來函白貴處　設　社以來各處聞風興起羣知此害不除不足以圖存强種因而互相勸勉舉國瞿然且貴處又有鵝郎草圖說分贈之舉使人按圖索驥易於尋覔誠苦心孤詣救世之一片熱心也敝處年内糾合同志設立支社於郡城并刋刻戒烟廣告以襄義務謹將廣告呈閱（後略）揚州振武支社廣告列後○經曰除去天地之害謂之義今之爲害孰有甚於鴉片烟手滬上馬曾二君創立振武宗社并刋自禁鴉片章程所謂能除天地之害而明於今日之義務者矣夫上古之時以洪水爲一大刦然神禹治水不數年即告成功獨此鴉片之害年復一年奏奉 
聽其沈淪莫返錢盡流於異域人盡入於鬼鄉儘有明知其害甚於洪水而復相繼蹈之者是誠不解其何心豈所謂氣數使然歟實昧於自治之方也夫庸碌下流之人未讀詩書不明時局一朝失足困頓終身猶可說也乃今之士大夫負盛名居顯要於　片一端每視爲尋常應有之物而輙以身嘗試之甚且婚喪喜慶無不羅列横陳以便慶弔者之吞雲吐霧習慣沿爲風氣莫之爲怪意忘其害自己害妻拏子孫害及天下後世即問有一二人深悔前非翻然變　亟思痛戒嗚呼晚参難矣余等以爲與其食而後戒莫若彼此勸勉相戒不食之爲佳况乎時不再來禍將不測我同胞男女四萬萬人曷不將振武宗社所定之簡章而細讀之夫振武之宗旨以强種姓塞漏巵欲使我同胞得脫於奴隸滅亡之禍意甚深遠也然憂深慮遠或難以與淺人言試第以人之一身而論寄生於天地之間可爲士可爲農可爲工可爲商可居一室以獨樂可越萬里以遠遊寛舒自得豐足者固活神仙貧窶者亦好男子綽綽然有餘裕也胡爲一燈相對死守不離早則不能遲亦不可徒束縳於化日光天之下罪若重囚無刑罰而若有縲絏之災有衣食而實有餓莩之象甚至妻子不顧問轉而託諸他人親友不往來久則流爲乞丐塡溝壑者比比皆是入牢籠者種種可悲余等旣不忍言又不忍不言以圖救吾同胞之夢夢今世界一新各處創立社會熱心敎育前途幸福固自無窮然大害有未除卽大義有未盡尤願吾同人於諸社會之中特結團體同心同德父詔其子兄誡其弟近則家庭骨肉遠則鄰里親朋未食者勸勿食己食者勸早戒寗爲許子之不憚煩切勿漠不相關如秦人之視越棄置同胞於陌路而徒爲忘本之儔是則余等區區禱祀之苦心也己 
 
 
