# 1882 - 85 - 4903201

 

Page 1

 
 
[點石齋印簪楹聨畵幅地圖價目] [  本齋主人啓]  
　　本齋用石印照相法印成各種字畵皆與元本不差累黍此誠中國從古所未有見者靡不稱奇現在開已數年手工愈覺純熟是以印出各　更勝於前所有楹聨畫幅迭經識者賞鑒計售出者已指不勝屈今將印成各種并價目開列於下如蒙賜顧請移玉至本館申昌書畵室爲盼 
　　對聨○毛意沓○朱岷○　逸卿○馮桂芬○伊秉綬○曾文正公○李中堂○倪元璐○鄭板橋○何子貞○何凌漢○李文田北魏○黄愛廬隸書○王夢樓○勒少仲○吳唐林○姚元之○劉繩庵○潘伯寅○陸芝祥○祁巂藻○毛昶熙○沈經笙○胡公壽○成親王○劉石菴○莫眼叟小篆○張禄初○聞過庭以上各對白紙每副洋二角色紙二角五分已裱者每副另加裱工洋二角○捗金冷對未裱二角連裱三角○徐三庚八分書外國箋紙琴對三角裱成四角 
　　畫幅○羽毛花卉琴條每堂一角五着色四角裱成另加三角五○聽琴圖立軸六分着色一角四○歲朝圖立軸六分着色一角四○人物大屏條每堂三角○四愛圖五尺條幅三角着色六角○簪輅圖堂幅二角着色五角○爛柯圖堂幅二角着色五角○劉海圖堂軸二角○麻姑仙立軸六分着色一角六○人物琴條每堂一角五着色四角裱成另加三角五○張仙送子圖立軸六分着色一角八○山水琴條每堂一角五○劉海圖立軸六分着色一角四○士女四尺條幅每堂二角着色五有○翎毛花卉四尺條幅每堂兩角○和合堂幅二角着色三角五分○富貴壽考圖立軸一角○富貴長春圖堂幅二角○任伯年騎驢圖立軸着色一角裱加二角五○惲壽平梅蘭竹菊琴條每堂一角裱加三角○任伯年山水總神圖本色五角着色一元裱加六角○任伯年着色秋景立軸二角裱加三角○又着色三陽開泰圖五尺堂幅三角五裱加三角五○牧牛圖八分○董其相山水四尺堂幅洋三角裱者洋六角○周存伯畵五尺墨水翎毛花卉條幅每堂實洋三角○又五尺着色翎毛花卉條幅每堂實洋六角其着色機成者每堂實洋一元二○舒萍繑畵五尺墨水人物條幅每堂實洋三角○又五尺着色人物條幅每堂實洋六角其着色裱成者每堂實洋一元二角○潘芹涵朱子家訓二角裱成五角五○行伯年元章拜石三角五裱成七角○懷素焦葉題詩三角五裱成七角○五尺着色　癲拜石蕉葉題詩撫松盤桓埧橋風雪四幅每幅未裱三角五綾邊裱洋七角○俞蔭甫白紙百壽圖三尺長琴條每堂洋一角色紙一角五○徐石史畫蘭每堂洋二角絹邊裝裱六角地圖○皇朝直省地輿全圖七角○計里簡明圖七角五裱者一元二角○蘇屬府廳州縣全圖二角五已裱四角○蘇州坊巷圖二五○嘉峪關外鎭迪伊犁拓本合圖五分○着色亞細亞東部地圖一元二角五裱者一元七角○上海城廂内外租界全圖三角五裱五角○代售着色西湖圖三角○皇朝直省銅版綢面他輿全圖八角○裱成横批衆地圖洋三角五分摺式衆地圖洋三角五分 
[縮本佩文韻府出售] [  點石齋主人啓]  
　　康熙四十三年聖祖命廷臣在武英殿開局刋定佩文韻府越八年告成都爲一百零六卷計頁一萬八千有餘誠韻學之大成藝林之珍帙也維時刷印無多各直省士人艱於購置於是廣東江西先後翻刻其中烏焉帝虎訛舛滋多而江西板爲尤劣廣東板雖稍勝一籌然現在坊間出售每部價洋尚須五十餘元寒素之儒奚能家置一編晨夕觀玩且卷帙太繁凡舟車携帶以及芸窓披閱亦覺費事本齋因於前年夏間願出重價特在都中購得 
殿板初印者一部帶歸齋中用石印照相法照成縮本初擬寒暑一週當可工竣豈意原書内墨之濃淡尚有參差字之筆畫容有斷缺蓋就書平視原　渾成一經縮小便難爽目因又出資延友不限工程務須逐字詳加潤色甫於今正印就披覽一過覺本齋所印各書當以此最爲淸晰工緻區區之心似可謂毫髮無遺憾矣至於紙張之光潔裝潢之精雅固當有目共賞無待贅言垷准於二月十六日曓書每部訂成十本貯以巧式木篇並附外洋大顯微鏡一面以便檢查時持以照閱統收價洋十六元正蓋不欲居奇特以公諸同好耳惟此書太覺煩重是以照印不多遠近諸君尚祈早來購取本埠則仍在申昌書畵室發兌各外埠之賣申報人處亦何價購也此佈 
[論火災不關風水]  
　　風水之說中國人最爲相信其實皆無稽之談耳然積習相沿久而不變昨報載有　蘇西人來信言蘇垣今年火患頻仍竟有人言祝融之肆虐由於西人在蘇城建造房屋有碍風水所致噫是眞可笑之極已春秋一書　火災者不一而足其所分者人火則謂之火天火則謂之災至於宋衛陳鄭同日大火或有人先期預知彼時風水之書尚未出也吾不知其將何說之辭鄭國遭火之後裨諶以爲尚恐再火必須有以禳之子産不許亦不復火此以知天道遠人道邇固屬有識之言較勝於流俗萬萬也晉郭璞著靑鳥之書後人傳其術始以風水爲說而於是紛紛崇奉衆口一詞凡所謂靑龍白虎之方向左昻右低之規模無論陰地陽宅莫不極意講究卒無人焉一悟其非是眞有不可解者矣試思官府衙　或歴數百年之久其間所居之官或有升遷或有降調或有丁艱事故種種不能一律其將何說以通之謂某官之高陞由於某署之吉謂某官之降革由於某署之凶從來無此說也然近來如江蘇學院衙門兩淮運司衙門以近來居是署者多有不甚如意因而議及於風水之不佳而謀爲更改抑獨何歟至於通都大邑店鋪林立居户櫛比往往易兆焚如此其故由於屋宇太多人類不一或不免有粗率隨意之處店東家長偶一不檢卽至燎原而且近來多用洋油更易肇禍此而歸咎於風水更屬可笑如以爲洋房衆多則外國以及各處通商碼頭其洋房之多於蘇城者何限何以不皆遭焚乎如以爲洋房有碍於風水此說更不可解豈因洋房形勢過高而華人之屋皆爲所壓故與顧中國各直省及府城縣城其有公墻高矗藉遏火勢初不聞有因公牆高峻而有礙風水致召祝融之禍者又何故也中國房屋之易於致焚實其於洋房洋房四面高牆并室中梁柱皆以磚砌之除門窓之外實無可以引火之物中國房屋則類用板壁且牆垣低矮易致蔓延一有疎虞動輒滋蔓致成巨災洋房則卽使兆災火勢亦不致旁及初何碍於事而必欲以風水之說穿鑿傅會之是華人反得因此以諉其不自小心之罪吾知洋房不任受此咎也近日蘇垣各憲因火警頻仍之故而嚴拿放火之匪犯重加懲辦又復出示曉諭令將舊凉棚一律拆缷並禁用火油柴草不准堆積門邊是皆火政中至要之事火油易於引火或有謂每箱火油攙入棉花子油數兩卽成平安火油可以免延燒之禍然此法雖試而有騐究不能盡人周知惟當禁用火油以防其漸至於凉棚經夏歴冬極爲燥烈一遇火災最易引火或兩屋相離而凉棚引火直過或兩街相距而凉棚火燄斜飛其肇禍尤爲易易若夫柴草堆積門邊則匪徒便於放火曲突徙薪實爲上計官府之示禁亦可謂思周慮密無微不至者矣然人多不以官府之諭爲然而恪遵之反以風水之說爲言而紛紛謡諑是又不解其何故也杭垣淸河坊四逹之衝其四拐角店舖屢燬於火然旋燬旋造熱閙如故人或以爲該處地氣本熱故易興旺亦易兆災殊不知仍由　人事不能謹愼所致非地氣之故也如以爲地氣熱則必火何以窮鄉僻巷茅屋幽居亦未嘗無失愼之事此其理固有彰明而較著者已卽如上海一區城内屋多毗連街道狹窄取水艱難故易於致災且有災必致蔓延城外街道寛暢取水數易故卽有火災亦不至釀成巨患前年小東門之災究不少概見而今歲城中則一月之中被焚三次而且焚輒數百數十家此而猶可曰風水之故乎中國風水之說執而不化故每首興作往往遲疑不决甚 
 
 

Page 2

 
 
無謂也我笑蘇人安知蘇人不以我爲矯　然而不能已於言矣 
[遠迎新撫]  
　　新任蘇撫衛靜瀾中丞於正月十七日由山西起程現計將入江蘇省境是以譚護撫已派員弁帶同輪船前往淸江迎接大約近日可到蘇垣也 
[嚴防火燭]  
　　初八日早蘇垣盍簪坊巷馮姓失火燒去廚房兩間初九二更時閭邱坊巷木匠作又火燒去房屋六七間延及兩姓初十日未刻閶門外炭橋北首又燒去草屋兩間皆爲水龍救熄幸無大害因是官憲查得初四夜養育巷硝皮作門口塞板上有人澆潑洋油或謂係鄰家小兒挾怨所致然究未知確否泉憲乃出示禁凡遇有匪徒放火及搶火等情事一經捉到立予懲辦畢太守亦出永禁用洋油及沿門堆放稻草等三首縣傳諭各地保持牌鳴鑼諭居民人等拆缷凉棚禁用洋油火把如違究辦於是居民舖户咸各小心自保身家防患之道可謂周密矣兼自各憲出示後如道前街養育巷各舖居民捐貲添設民更徹夜梭巡中市大街觀前街向於夜間洋油燈照耀如晝今皆政用蠟燭所有跨街凉棚已次第拆缷故近日燭店市面　爲熱閙而火醮巡更遂種種捐募或有好事者希圖肥已因是各户又多一番騷擾也 
[拐風又熾]  
　　揚之諺云甘蔗船到拐子衆多此亦口頭語未足爲憑然近日揚城小孩被拐頗多都無下落舊城落星街頭某姓在某公館當廚役妻在家以澣衣度日一子才六歲本月初三日在門首嬉戯卽被拐去初四日新城觀音庵道婆之孫年七歲隨母入城至小東門城口一擠失去徧尋無有初五日新城某絨綫店接其出嫁之女回家女携子女歸寍午飯前其四歲之女倐忽被拐卽央衆人分路鳴鑼尋找影響毫無聞此孩爲其祖父母所鍾愛今在母家走失甚難爲情且女甚柔懦議者慮有意外之事云又新城便益門外寡婦某氏之子年十一歲平日携籃賣水果餬口資本不過百餘文忽亦被拐其母號哭尋覔走　通城亦無蹤影孤兒孀婦本性命相依者聞者無不慘然據聞紳士欲公禀嚴爲戒備兼重出賞格以緝匪黨云 
[糧道來滬]  
　　浙江督糧道廖觀察於前日來滬行轅卽在海運局云 
[西戲增演]  
　　西人晏打臣在本埠圓明園路之外國戲園搬演戲法奇妙異常本館已兩爲之記原擬于本禮拜一三五等日搬演三夜兹悉今夕又增演一次並有精巧物件送人列有告白在本報之後興家者盍再往觀以暢神意且可以得彩也 
[公廨遭竊]  
　　十二日早晨大英公舘刑司棧房之買辦進棧見桌椅位置似有移動細加查看見放銀子之鐵箱其間樞間有刀斫痕急開箱檢視則箱内所藏之洋約六百元絲毫不少詳視賊出入蹤跡知敲碎門間玻璃以手入内開門而進大約因有所警覺隨卽逸去也現已報知巡捕將鐵箱抬往捕房請騐并請飭緝該賊未識能獲到否也 
[誘逃水手]  
　　西人得皮司及八德拉兩人向爲水手後因失業專向各船上誘水手逃走盖因水手在船身邊有錢該兩人誘至其家卽將其錢分用罄而後已近又誘英國帆船水手脫逃該船主控諸刑司獲到該水手判押一月以儆發票傳抛得皮司及八德拉質訊約在十二日十一點鐘投案而至期未到詢諸巡捕則云票已給看并念與伊聽約令十二日十一點鐘到案詎料竟避而不來刑司乃另出一票命巡捕擒獲到案究辦蓋以該二人屢誘水手寳有應得之罪不能從寛也 
[控欠房租案結]  
　　前報載華人韓仁記控西人禮智回積欠心租經英刑司斷將禮智回什物拍賣給還華人前日該華人又至刑司署控隆茂洋行拍賣禮智回物件尚短銀十二兩二錢五分請追給顧訊諸隆茂行主則云禮智回前以物件托本行拍賣共寳銀念五兩該華人前來收銀我以物係禮智回托自不肯付給彼乃乞得禮智回一信前來收取我查檢帳目禮智回尚欠本行銀四兩三錢五分該華人亦買去七兩銀子之貨并行用等類開銷外結付票銀六兩六錢五分伊不肯受必欲將相　之價銀一總收去云該華人亦言此語屬實惟此項物件乃禮智回積欠房租經官斷將此抵銷故當收取刑司判隆　仍將票銀六兩六錢五分交與韓仁記其所欠之銀准隆茂洋行扣去完結 
[逃賊跌暈]  
　　英界會審公堂據惠捕頭稱昨夜竊賊李洪興到石路口之延齡堂煙館中竊取火油燈被烟館中人看見追赶該竊奔逃傾跌於地當時閉氣似乎氣絶送往體仁醫院醫治旋得蘇醒今將人贓並傳該煙舘中之楊小垣一併送案請究楊供詞與同該竊供係平望人認竊求恩陳太守察得該竊狀似本有疾病所偷火油燈價值無幾隨飭差送李至棲流公所醫治俟病痊資遣回籍贓交失主領去 
[驗屍飭殮]  
　　十一日報列推人落浦一節顔履泰屍身嗣經撈起報由上海縣莫邑尊於前日午後親臨相騐此事出於二十三保二圖地方撈起後因該處洋人不准停屍碼頭故經地保將屍舁至頭圖界内邑尊騐　並無傷痕隨飭收殮屍兄顔履淦求提工頭梁阿門懲究邑尊卽經移請英界會審員陳太守轉着英捕房提人云 
[無恥掌頰]  
　　昨晨翁太守臨法捕房時據婦人王陳氏訴稱拚頭劉二被英捕房外國包探夥拘去求移提至法公堂辦理太守詰以事之緣起答稱因該包探夥獲到一賊誣扳質票寄存我家故來拘人然並無其事太守謂人旣由英捕房拘去當由英公堂辦理並斥其直言拚頭無恥實甚飭掌頰四十下云 
[無供比責]  
　　初一日報述法界會審員翁太守訪得小東門外租界地方煙飽仍有雇用女堂倌情事傳到男婦詰訊分别發押取保在案兹又查得松江樓之施阿賢實屬罪魁着其妻王戴氏交出施阿賢旋施母上堂禀稱阿賢患病回寍就醫已作函催令來滬太守詰其旣發信去自有着落着將在甯波何縣何處住址述明而王戴氏終不肯言太守大怒謂莫云寍波卽在外國亦當拘到不然嗣後公堂傳人均可匿避矣因將王戴氏　押昨晨太守臨捕房時提出再訊王戴氏仍無回答喝掌頰一百下交的保保出着嗣後逢期交案責比如或不到惟保是問云 
[受託行竊]  
　　蘇婦蔣王氏投英界會審公堂控稱向住法租界後新街地方自住樓面樓下係劉二所居本月初因母親在原籍病危函來追我回去卽將房中所存單夾衣服並箱内之洋二十六元托劉照料今我來滬另租房屋在英租界靜遠街口搬移物件查得箱籠中銀洋衣服均歸烏有訪據顧憩州云一日到劉處遇劉正在竊取箱内之物卽分給我衣服數件合勿聲揚所有分得之衣匀已付質祗存押票等語隨同尋見劉二交捕送案失件開單呈請究追顧供與同劉供並未行竊實被誣挫况蔣王氏係奉法公堂翁大老爺飭拘而避匿者包探禀在顧身畔搜得押票多張内有皮褂押票一帋係金松三所失者因未投報未便吊贓陳太守將劉顧發押着令合繳洋二十六元再行核斷起案之押票令失主分别認領 
[失女給領案續聞]  
　　失女給領一案昨由英捕房包探沈阿德傳到施子香送往會審公堂訊理施供係崇明人現開車庽董梅華係在我處推車者因同鄉人鄭錦祿失去女兒托我找尋卽有人說及董梅華邇來頗形寛裕情屬可疑盤問之下始得吐實我便送信與鄭鄭報捕房轉輾拘獲一起人而得女孩之下落至起案之虎頭牌係前有一乞丐賣來者連舊板柴四十斤一併收買並未懸掛陳太守問包探施家之虎頭 
 
 

Page 3

 
 
牌究竟置於何處答稱從其床後起出太守飭將施姓暫押俟過堂集訊察斷 
[與某公論仕途流弊書]  
　　來書論在上者宜造才有術不可謂無才可用此古名宰相休休有容之妙用也卽此一言執事他日經綸已可預必佩甚竊謂官塲之壞厥有十端而壞於屬員者四壞於上司者六請爲執事質言之需次之員職無大小皆執爲貧而仕之說紛至㳫來古人以筮仕爲行道之時今人以筮仕爲謀生之路此其處心積慮早挾一委瑣齷齪之見其壞一謀生之計旣迫則求進之心必躁或揣摹以工鑽營之術或攀援以爲請託之資一人如願而償衆人聞風相效昏夜陰行其奔競跡似穿窬暗中巧用其機關情同鬼蜮其壞二求之愈急而或得之愈難則怨忌生於心訕謗肆於口或藉端以擠同類或造言以傾上憲匿名具帖蜚語傷人遇事生風囂然不靖心術之險莫可究詰其壞三幸而所求已得則平日爲貧而仕之願可以大慰於一旦凡可以集貲財致厚富之方無所不至而國計民生所不顧矣是非雖或不明利害豈有不知然鋌而走險急何能擇其壞四至若在上之壞一在衙參之無謂每月每署各有見期數日屬員按期謁見上司一期多至數百人一班多至十數人每期不能悉見不得見者若索然而向隅其得見者魚貫而入以請客之前後分坐位之上下上司之容貌辭氣屬員皆靜以伺之敬而聽之而上司或每人各敷衍一二無關痛癢之泛言或擇其素所認識者敷衍一二無當實事之公語或渾淪敷衍一番寒暄套話卽便舉茶相送初見則以爲司笑習見亦莫以爲奇而上與下均以此爲苦人之事於是辭衙門之信屢傳於旅寓矣而候補者或終年不得一見上司之面矣是屬員之姓名面目尚難省識更何能知其性情才分以定其賢否邪正大用小用之衡考言詢事之謂何此上司不能留心人才之壞也一在勢分情分之率制怵於勢分則當黜之員不敢黜迫於情分則不當用之員不得不用由是求逹官要人之庇護謂之大帽求京都各省之薦牘謂之八行書名色新奇舉世皆然幾於風同道一是使天下之仕者爭趨於卑污庸鄙之習而不復知氣節爲何物此上司不能破除情面之壞也一在賞罰之不明不公人惟生質本善或毅然有以自立者則無論利鈍窮通仍百變而不易其素否則有一善而不見賞而善心亦衰有一惡而不見罰而惡命愈肆而且尤而效者各圖便其私計誰復肯勉於善而怯於惡所以淸濁混淆官箴滅裂且見有循分供職繩尺自守者而共笑之矣此上司勸懲不當之壞也一在以差缺爲調劑差所以治事缺所以臨民乃不問其能否治事臨民且不問其能治何等之事能臨何處之民而惟此淸苦已甚應拔委優缺一次或曰隨從多年應儘先拔委優差優缺一次夫所謂優者謂其可以多獲利也又何怪屬員之惟利是圖哉此上司不以人才分差缺而以差缺爲奬賞之壞也一在待屬員如僕隸無端小事或故屬其聲色面加辱詈以示威而文劄中有所謂定卽委提定于未便立卽從嚴撤叅不貸等語不論事之輕重巨細無一無之雖屬空言例語然嘑爾而與行道之人弗受蹴爾而與乞人弗屑屬員而果賢者誰甘受此其甘心受此而無怨者必其無恥者也其賢者雖不甘受而以其爲空言也亦姑聽之且不得不聽之而恥心亦漸澌滅矣其不賢者亦並不因此而生畏且笑而玩之上不重屬員卽屬員亦不自重此上司不以禮貌相待使屬員皆不自愛之壞也一在百端之朘削欲屬員之廉必先有以養其廉乃屬員得一差缺上司或薦以幕友成薦以家丁屬員不敢不用而薦來之幕友家丁自持其爲上司所薦之人無不格外要挾或命屬員書某某捐項或爲戚友某某張羅屬員不敢不仰體上司之意或於無關政體之事多派委員分赴各處絡繹不絶謂之例壖使各屬多耗程儀供應以爲調劑委員之計或每一上司到任分泒各屬出修署辦物之費多者葛餘緡少亦數千緍謂之安衙或自索本署四時日用常行之供給而照額所解之辦公經費則上司所收以歸私槖而爲子孫計者也或派辦往來迎送酒席夫馬差使或定上司到任各屬初見各送錢銀若干謂之新叅禮或定每節各送錢銀若干謂之節規或祖父母及本身夫妻生日授意各屬送錢銀若干謂之壽禮或縱容書差門丁多設名目任意需索尤可笑者各屬每上一册結或呈一案牘若不送上司書吏規例上司輙吹毛索瘢駁回飭令更易及饋送規例滿其慾壑然後仍將駁回之原件送上遂不復駁而中丞巡閱督學按臨二大差尤騷擾不可殫述各屬必先賄囑隨從之承差求勿過事挑剔到境後輿馬夫役酒饌執事旗鑼一切舖陳被帳桌椅帷簾下至便溺穢器必須一一備具精潔然多謂不稱上意傳諭換辦無論一時換辦不及而所需之物多係本境所無而難得者雷霆震懾無可如何乃議折送錢銀若干免其換辦又議定一切器物折價若干方不席捲而去及折價繳足仍擇其貴重精良者捆載而行夫役旣多猶必倍索夫錢而書差門丁之規例有加無已必不肯照依上屆開銷之數稍不遂意如虎如狼至督學又有所謂棚規者棚規不到不肯扃門考試考畢後遣人持公文至縣屬衙門謂發下實銀一封爲本部院備辦夫馬之費飭具印領實則徒有空言並無分毫可領不過欲得印領爲防屬員禀揭黷擾之計而屬員誰敢不謹具印領齎呈堂堂文宗欺罔屬員事同兒戯而駭人聽聞全不爲怪以上苛索之獘自督撫以至道府無不如是亦有整躬率屬心存體恤者原未可一慨而論然鐵中錚錚吾見亦罕矣至屬員之淸廉與否或淸廉而苦窘異常皆不問也此上司驅屬員爲貪宫之壞也循此以往吏冶伊於胡底賈生而在必又欲爲之痛哭而流涕惜無以此上陳遂致積重難返雖上邀宸章之申儆亦將陽奉陰違而仍無當於實事徒令有心人私相浩歎而已凡此皆非鄙人所得言者而浮沈宦海債負如山又不獲抽身而去以執事勵精圖治正在蕩滌痼習且聲華騰逹指顧間卽當有封疆之任因輒舉所親歴者縷陳之以爲執事他日開府建節興利除弊之一助非徒爲無益之憤詞然不足爲外人道也[  宦海浮沉子初稿]  
[寄陳曼壽明經日本]  
　　赤鯉風高尺素投離悰寒暑閱三週遠山如畫春如海携酒來登雲在樓[  秀水蒲華作英甫稿]  
[新正十八日路遇許少如司馬談謝氏昆季及魏軍門均作古未免有今昔之感賦此寄嘅]  
　　大刀高唱罷追憶横戈時歴數少壯侣零落幾無遺撫躬竊自幸窮健邁等夷轉念念逾平手將書卷持浮生原似夢修短任推移雄心今尚在盤錯安肯辭恩怨貴分明寸心毋自欺文章與道德没世稱名資人生天地間區區一粟而見花輒下馬對酒且傾巵招邀友與朋東西任所之放浪江湖外襟懷自怡怡楚北周河淸待删祝英臺近悔遲生南渡同人錢别於壽曇華飽因舉竹山紅了櫻桃緑了芭蕉句囑滌道人賦秋生合作成圖盖傷春意也郵寄索題譜 
[此以應卽請悔遲生曁滌道人諸君同拍正]  
　　惜芳華添綺思佳節客中負腸斷江南花事尚依舊幾番雨雨風風鶯鶯燕燕早春老緑肥紅瘦漫回首十年潦倒天涯靑衫酒痕透無限凄凉旅館儘消受劇憐碧卷愁心珠抛别涙正低喚奈何時候[  緑梅花龕詞客稿]  
　　聲聲慢正月十四日悔遲生自津門來盃酒話舊一罄離悰旋有遠行欲留不可爰拈此解送之用弁陽老人體鍊奉悔遲生顧誤家山迢遞筆硯飄零十年浪迹如鷗别抱琵琶燈前老大堪羞人生恁多憂患慨芳心早付東流重話舊儘金尊酒滿難洗淸愁海國春光正好奈驪歌聲促未計勾留岸柳絲柔怪他不挽蘭舟百年幾回離合漸霜華催白人頭君去也正天涯芳草生恐登樓[  緑梅花龕詞客甫稿]  
[蘇撫題抄]  
　　二月十一日蘇總捕同知朱守和謝飭知回任同知翁慶龍銷江震絲捐局差從九張嘉謨謝　知留省補用桑寳森銷吳江一帶緝捕差文濬奉札咨送松滬局差委牌示照得署常總捕通判閔寳樑幾及兩年查有借補斯缺之孫國琛已奉於上年九月十八日題補應卽飭令該員先行赴任署理吳江縣陳鵬休致遺缺前以崑山縣金吳瀾請調現奉部駁查有嘉定縣程其玨堪以調補 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緖八年二月初二日京報全錄]  
　　宮門抄○湘學政曹奏爲恭報到任日期並謝恩摺子○浙撫陳奏爲恭報得雪情形夾片○又奏爲新授督糧道到省檄飭赴任夾片○湘撫李奏爲恭報交缷兼署學政日期爽片○又奏爲新　學政所延閱文幕友姓名籍貫夾片○江督左奏爲請調員差委　子○江督劉奏爲揀員委簪鹽運使缺片○大臣恩奏爲委署知縣並飭仍回本任夾片○直督李奏審明京控案分别定擬摺○二月初二日户部通政司詹車府八旗兩翼值日無引見載瀛雍和宮聽經完竣覆命○瑞興假滿請安○召見軍機○○湖南學政翰林院脩撰臣曹鴻勛跪奏爲恭報微臣到任日期叩謝天恩仰祈聖鍳事竊臣於九月十日欽承簡命視學湖南二十三日趨赴宮門仰蒙召見跪聆訓誡周詳莫名感悚遵卽束裝就道於十一月二十一日馳　湖南省城本日准湖南巡撫兼　學政臣李明墀委長沙府學教授陳善堀將學政關防並書籍文卷齎送前來巨卽恭設者案望闕叩頭祗領任事訖伏念臣靑齊下士白屋寒儒芸舘簪毫幸依恩於九陛棘闈校藝旋典秋試於三湘兹復疉預文衡重臨舊地湘省爲人文所萃學政操風化之原自　庸愚時深兢惕推有隨時隨事失愼矢公固不敢以苛刻失士心亦不敢以姑息滋弊竇總期荆杶楚簵儲國家有用之材沅芷澧蘭收庠序得人之効自竭其愚陋庶稍答夫生成所有微臣到任日期除循例恭疏題報外理合緖摺叩謝天恩日臣查湖南尚有長寳衡永郴桂岳常澧九府州屬未經科試明年值鄉試之年秋初次辦錄科事宜爲期　迫臣當卽檄飭郡試未完諸屬迅速舉行拜摺後卽擬出棚先赴岳州挨次按臨以期明年六月底科試完竣合併陳明伏乞皇太后皇上聖鍳謹奏軍機大臣奉旨知道了欽此○○陳士　片再浙江省自入冬以來時有雨澤未得大雪並省外間有微雪春花尚待滋培情形經臣附片奏明在案今　城於十二月初六日亥時起至初七日寅時止同雲密布瑞需繽紛　厚二寸二　藉以盤根春花益滋長發於農田大有裨益此外各屬是否同霑除俟行查報到歸入雨暘摺内奏報外謹　片陳明伏乞聖鍳謹　軍機大臣奉旨知道了欽此○○陳士杰　再新授浙江督糧道廖壽豐現據禀報到省當卽檄飭赴任以重職守兹據　於光緖七年十二月十八日接印任事理合會同閩浙總督臣何璟附片陳明伏乞聖鍳謹奏軍機大臣奉旨知道了欽此○○李明墀片再前湖南學政陶方琦丁母憂當經臣專摺奏明請旨迅賜簡放新江學政來湘接辦考試並學政日行事件由臣照例暫行兼理在案兹新任學臣曹鴻勛於十一月十九日行抵湘垣臣卽將學政關防書籍文卷等件委員齎送　學臣于二十一日接印任事所有微臣父缷兼署學政日期理合附片具陳伏乞聖鑒謹奏軍機大臣奉旨知道了欽此○○李明墀片再各　學政所延閱文幕友例應將姓名籍貫咨行督撫查核具奏兹准新任湖南學政臣曹鴻勛咨稱現延閱文幕友七人内曹克祗直隸舉人裴文翰山東舉人劉冠英山東拔貢韓書俊山東副貢王幹藩河南恩貢繆保中陳名何均江蘇附貢開單咨會前來臣查各幕友内裴文翰劉冠英韓書俊三人係該學政同省除諄囑該學政於考試時嚴密關防無任稍有滋弊外所有新任學政所延幕庶姓名籍貫理合循例附片具奏伏乞聖鑒謹奏軍機大臣奉旨知道了欽此○○太子太保大學士兩江總督二等恪靖侯加一等輕車都尉臣左宗棠跪奏爲兩江事務殷煩請調員蕭黍以資臂助恭摺仰祈聖鑒事竊臣欽奉恩命補授兩江總督兼充辦理通商事務大臣兹已馳抵江寧接篆任事竊維江南地廣與煩洋務尤關緊要臣以衰病之軀謬當斯任雖有生之日皆報國之年而智慮難周深虞貽悞况親承慈訓以得人而理藉分勞勩爲先尤當加意搜求聊資指臂之助竊見二品頂戴布政使銜湖南候補道王加敏公正廉明操履篤實與臣共事已久相知最深前委辦理臺局各務二十餘年事必躬親人言無閱鹽運使銜甘肅儘先補用道周崇傅品淸望峻剛明耐苦操守之嚴實一時所僅見洵堪鎭浮式靡如蒙俞允應請旨飭下陜甘督臣催令該員等迅速前來傳資恭用至王加敏所遺陜甘後路糧臺需員接辦臣已緘商欽差大臣督辦新疆軍務臣劉錦棠陜甘督臣譚鍾麟卽就近札委現署湖北鹽道惲祖翼接辦必期勝任無疑卾臺諸務久經王加敏經理竭緖可尋而微臣旣督兩江所有應恊西征餉　曁老湘營專餉尤營盡力　持隨時挹注盡可無虞掣肘至此外堪調江南差遣者實不乏人容卽　續具奏請旨謹一併預陳伏乞皇太后皇上聖鑒訓示謹奏奉旨已録○○劉坤一片　再兩淮鹽運使洪汝奎因案奉旨解任所遺員缺課餉攸關來年又值大比查辦考私尤　　緊必須熟悉情形之員方期勝任查有遇缺題補道徐文逹練習鹽務辦事愼勤久任儀徵　棧且曾兩署運司措世裕如堪以委者除檄飭遵照外謹會同護理江蘇巡撫臣譚鈞培附片陳明伏乞聖鑒謹奏軍機大臣奉旨道了欽此○○恩福等片再試署康平縣知縣劉楙勛現在因事調省所　員缺　有候補知州張雲蕃試度安詳辦事勤愼　以接署又承德縣知縣朱克揚前　請咨赴部引見將承德縣知縣員缺檄委候補通判馮士懋暫爲代理兹據朱克　領照冋省應卽仍固本任除分檄遵　外理合兩片具陳伏乞聖鑒謹奏軍機大臣奉旨知道了欽此○○大學士直隸總督一等伯臣李鴻章跪奏爲審明京據分劉定擬恭摺仰祈聖鑒事竊刑部員外郎宗室德本等京控謍墓坐落良鄉縣被賊盜　該縣獲犯改饒逸犯未獲等情一案經都寨院奏奉諭旨着順天府飭令該縣嚴龕逸犯張七等務獲歸案審辦等因欽此府尹臣以此案獲犯張得並非盜墓正賊係捕役王七張四等私拷教供已經臣批飭西路廳認眞提訉該宗鍳德本等控　多與原案不符所指之逸犯張七亦查無其人應飭廳督縣嚴獲正賊一商將正案審闈由　司懸轉詳臣會蠻等因當經行　轉　該廳縣遵照　據西路廳同知石塵臣將正案審明擬　解經前署臬司葉伯英提犯覆審無異兹由臬司方大湜核轉前來臣亟加　絃緣張四王添慶均籍隸宛平縣充當良鄉　掃班散役張得卽郝庫兒於光緖四年犯竊充徒旋在配所脫逃六年十月宗室德本家坐落良鄉絲塋墓被賊偷刨按頭鑿孔抽取　飾報經良鄉縣彭慶颺會營勘訉票　捕役王七焦桂諸　拿　賊王七添派張四王添慶恊拿十一月十三日王添慶跴至房山縣屬上文村適張得逃至該村孔祥家揑稱在配釋回央求尋工王七因見張得而有刺字料非善類卽　張得獲住並在孔祥家擄取鉄鎬一柄帶向城内焦桂楙寓所張四盤周　墳之案張得聲稱犯竊充徒在配逃回屬實並無刨墳情事王七起意私拷逼認旣將張得身伏鑪台用鐵糠捆件兩骽令張四按往項脖王添慶用木棍穿過鉄練搬絞張四又用火紙薰其鼻孔張得被拷雖忍祗得慶承王七又告知刨墳案内情形贓數　　出首夥房山涿州人張七劉七劉八姓名敎合到案供指時焦桂林並未在寓事後始行查知隨與王七將張得送縣當經彭慶颺提訉張　卽照王七敎供承認彭廳颺分别關緝逸犯未及覆訉橒辦於十二月初缷事接署縣陳嵋到任關准房山涿州遍查並無所供張七劉七劉八其人卽張得續供孔祥寄存　物提質孔祥亦無其事係張得隨口混指陳嵋逐細追究始據張得供出王七張四等私拷敎供情由隨騐明張得兩骽均有鐵練拷傷拘訉張四等供亦不諱禀經臣批飭西路廳認眞提究　　而王七等於七年四月十九日在該縣押所乘間脫逃旋據事主宗室德本之伯慶錫並　本等以塋墓被盜該　獲犯改供逸犯　獲等詞在宗人　都察院先後墨　兹據西路廳提審明確德本家塋墓並非張得偷刨亦無逸犯張七等其人實係擄役王七等私拷敎供所有慶錫稠本等原控各節均與原案不符自係誤聞傳言所致應將正案擬結查例載捕役奉票緝賊所獲之人不論平人竊盜私行拷打逼勒認盜俱照誣良爲盜例分别强竊治罪又誣良爲竊提拿拷打不分首從發邊遠充軍等語此案捕役張四王添慶恊同王七主使將逃徒張得私行拷打敎供逼認殊屬不法資發　鋸縫鑿孔摸取衣飾與竊案情事相同自　按照誣竊之例問擬張　王添慶均依捕役誣良爲竊提拿拷打不分首禄發邊遠充軍例擬發邊遠充軍到配杖一百折責安置事犯在光緖七年五月十四日恩詔以前情節較重應不准其援減據供在逃之王七拷逼張得之時雖未在塲第事後旣經查知並不首告輒與王七同將張得送縣殊屬不合該犯另有藉差扣車之案已於彼案從重擬結張得訉非刨墳正賊應歸逃徒案内擬結孔祥訉無寄贓情事應毋庸議王七在押脫逃看役蘇通訉無賄縱幘弊應照主守不覺失囚一名者杖六十律擬杖六十事在恩詔以前應予援免仍革役德本家塋墓兩次被盜所有正賊原贓及捕役王七　嚴飭該縣設法訪拿務獲懲辦違則照例開叅失察捕役私拷敎供之前任良鄉縣知縣彭慶颺應請兩部議處除備錄供招咨送刑部並咨都察院查照外所有審明定擬緣由理合會同兼管順天府尹臣童華順天府府尹臣游百川恭摺具陳伏乞皇太后皇上聖鑒勅部核覆施行謹奏軍機大臣奉旨刑部議奏欽此 
 
