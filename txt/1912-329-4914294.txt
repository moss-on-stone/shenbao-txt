# 1912 - 329 - 4914294

 

Page 1

 
 
社論 
[虚金本位制（三）（警）（眼）]  
　　利害之點及其預防之策國民經濟猶未發達之國其生活之程度旣低而賃銀亦覺甚廉使於此流通適當之銀貨而銀之需要不至因之減少以防價格之下落又其以金爲標準故無有因金銀比價之動摇而致與金貨國之匯兑大生變動者從而所謂阻害貿易之事亦絶無聞焉此其利也但弊亦有時而見如虚金本位國之貿易往往限於在首備金準備金之國爲之無準備金之國貿易終不免爲之阻害一也定金銀之比價其適當之比例爲最難若法定比價與生金生銀市面之比價相懸過甚則銀貨之私鑄盛行矯其弊而使之過小則當生銀市價騰貴之時銀貨將受其影響而至告貨幣之缺乏二也銀價騰貴之結果致貨幣流出其例已自近來海峽殖民地及墨西哥見之海峽殖民地自一千九百三年採用虚金本位定金銀之比價爲一與三十二之比及至一千九百四年春以降倫敦生銀市價驟漲一時有逸出於三十辨士之勢該殖民地受其影響銀貨或至變爲生銀而輸出日多以至危及此種虚金本位制度矣一千九百六年改正法定比價就一銀圓爲二先令四辨士即定對於金一銀爲二十八七之比苟其生銀市價不超過三十三辨士有半自得防止銀貨之流出海外也斐律賓墨西哥亦禁銀貨之輸出不得已遂至就銀之輸出課輸出税以防銀貨之輸出海外焉然則採用此制之國其金銀之比例務求其與生金生銀市面價值之比例懸隔甚大而私鑄之弊乃可袪以爲防於未然之計凡此皆整理者所不可不注意之點也 
次所當論者爲與虚金本位相似之制即所謂跛行本位是也制限銀貨之鑄造使流通之以金價值之標準跛行本位制與虚金本位同所異者跛行本位則以其價值較大便於搬運之金爲貨幣而廢止銀之自由鑄造至金融界之流通則仍藉銀貨蓋欲悉以原有之銀貨改鑄補助貨幣失之過多而準生金生銀之市價售出則銀之下落益甚而國家將受莫大之損失於是不得已乃以從前之銀貨儘其所有以爲無限法貨使流通之者也此惟比較的國民經濟發達之國行之亦跛行本位特别之點與虚金本位爲國民經濟稚幼之國採用之其道頗異二者必審乎國民經濟之程度而後施行之乃能無弊又其弊之所必生者皆不可不有以預防之此整理弊制者之專責也（完） 
譯論 
[論日本增師（譯日本乞郎里克爾報）（特）]  
　　最近世界有至大之二事足以令人注意者一爲近東之巴爾幹問題一爲遠東之中俄蒙事交涉夫俄國始則慫恿蒙古獨立繼 
 
 
 

Page 2

 
 
則與蒙古諸王公締結防守條約助其叛離主國而歐洲對於俄國之舉動一若無足輕重者然蓋以巴爾幹問題今方風起潮湧波　雲詭人情溺於近而忽於遠情切於此則念疏於彼此固事理之常獨怪夫日本與中華誼屬唇齒而亦噤若寒蟬不發一言者何也夫使今日之事發見於數年之前則日本全國報章早將大逞雄辯以聲討强俄之罪矣今日輿情一變視他人之割據中華領土而漠不爲意甚且沾沾自喜冀可沾潤其利益者譬如甲旣霸佔其鄰之前園乙復步其後塵思盤踞其後庭者觀其全國報章大抵僅揭載俄蒙條約之内容及推測此舉之影響與日本利益之關係甚至有謂據此可明日本陸軍黨領袖堅主增師之用意蓋陸軍黨欲以朝鮮爲用兵之要塞而以新練陸軍二師爲其中堅也 
大阪日報近亦嘗載有社説略謂陸軍中人皆知增練新軍二師問題實與日本對華政策有密切之關係如謂威鎭歸順之韓民則割雞焉用牛刀安用增此巨軍爲者殆其最重要之理由則因俄日最近之協約旣成日本在南滿洲之利益範圍益廣勢且及於東蒙古之一部分故日本不得不有所豫備以實行要求擴張之區域而外務省之意則與此略異以爲俄日邦交今較往日益爲親睦中國目下微特老大無能不能加害於日本且了解排日政策之愚昧大阪日報亦同持此見者也該報復續言曰俄蒙條約中曾用外蒙字樣惟内蒙外蒙界説茫然即俄蒙條約果能轉爲中俄條約然所謂内蒙與外蒙地理上之界限仍當急爲勘定也傳聞中政府近曾託駐京日使轉請日政府爲中俄之調人惟日本政府關於俄國多所窒碍故聞尙躊躇無切實之答覆云 
（未完） 
命令 
[十二月四日臨時大總統命令]  
　　郭爾羅斯後旗札薩克貝子布彥楚克効忠民國業經優加爵賞其隨從各員襄贊勤勞自應量予獎勵以資觀感該旗二等台吉布彥圖古楞應給予頭等台吉梅楞章京望楚克應給予管旗章京銜台吉克里克色木帔勒丹贊呢瑪那遜烏勒吉呢克莫特等四員應給予二等台吉孟柯德勒格爾巴圖爾托克逹瑪克等三員應給予三等台吉此令 
任命莊藴寛督辦浦口商埠事宜任命丁惟魯爲山東濟南府知事宋紹唐爲山東東昌府知事丁鏜爲山東曹州府知事王鴻陸爲山東沂州府知事此令陸軍部呈核覆正紅旗蒙古都統擬以定保吉興補授驍騎校請予准補等語應照准此令 
[專電]  
　　北京電俄使克羅斯機氏昨日（四號）到外交部晤陸總長續談中俄蒙事交涉於雙方退兵一節已允照辦陸總長提議謂政府要求中政府於外蒙古方面不派兵不移民不干涉内政三端即從前口（電碼不明）代辦所提出是爲此次恊商範圍惟蒙古係中國領土中蒙關係應由政府與活佛商定俄使要求仍須由俄國居間并云俄蒙旣已訂約與口（電碼不明）代辦時情形不同則中蒙交涉俄國自應與聞云云未得結果而散　　北京電庫倫賣買城電局自俄人強佔後經政府屢次與俄使交涉迄未交還現俄人又迫令華商出境政府得信擬由外交部再向俄使嚴重交涉 
　　北京電哲里木盟副盟長杜爾伯特旗郡王什勒布勞不勒及依克明安旗貝子巴勒濟尼瑪等先後電告政府不認俄庫私約 
　　北京電陸總長徵祥就職後迄未出席參議院日前由院咨催昨日（四號）復由議員徐傳霖彭允彝谷鍾秀等提議要求趙總理陸總長叚總長周總長出席説明對俄交涉及大借欵兩事陸總長是日正與俄公使談判迨俄使去後即偕趙總理等赴院并先以電話通知時議員已有退席者在會僅五十八人不足定數聞總理以下有出席之信急改爲秘密談話會聞政府報告於蒙事頗表交涉得手之意議員中亦多有以爲滿足者 
　　北京電政府得奉天都督來電刻有俄兵三千餘人由哈爾濱向北滿進發分段屯駐用意叵測請速向俄使詰問 
　　北京電駐俄鄭參贊延禧電告外交部遵令於支日（四號）由西伯利亞火車啓程回國 
　　南京電新簡江蘇民政長應德閎今日（五號）蒞𡩋 
　　南京電敎育部電程都督請轉飭各學校凡肄業各生不得藉口選舉要求停課 
　　南京電陸軍部電請程都督通飭軍隊及地方官保守國内形勢勿任外人測繪 
　　南京電程都督電内務部保張一麐任高等巡警廳丞 
　　南京電第八十團全團目兵呈請都督府願全團取消 
　　杭州電共進會應夔臣反對解散昨浙督嚴詞駁斥 
　　杭州電杭州塘棲鎭土匪撃斃二十八名已解散 
　　杭州電刀匪擾金華縣甚危迫已電省請兵 
[特約路透電]  
　　北京電據華字報載稱黎都督現請起用薩鎭冰等二十餘人並酬獎彼等革命時所建之功勛　　北京電聞黎都督現擬籌欵銀二百萬兩擴充漢陽兵工廠據華字報載稱袁總統已贊成黎都督所請之二事現交陸軍部核議 
　　北京電反對政府者現播散流言謂政府不欲於選舉之前調停蒙古問題　恐政府雖竭力擘畫得最後之解決而人民仍慊然於懷也俄國現僅願照其提出之條件調停此事而陸徵祥今猶不欲承認大約續商之後可得較優之條件 
　　北京電國務院已將總統公文移送審計院謂該院成立以來發生緊要財政問題甚多故在政府之意非即派有財政府經騐之中西人士數名入院襄助不可 
　　北京電現在業已成立之專局雖屢不少而參議院已將中央行政經費減縮百分之五十　　南京電江蘇民政長應德閎今日乘專車由蘇抵寧履任 
　　武昌電今日此間開大會歡迎孫武　　武昌電現有人遍發傳單禁吸香煙其措辭稍含排外性質 
　　武昌電現在吸煙之人均須持照向官膏局呈騐後方可購煙此項烟照每張須繳費三百文可用十日所有　膏局之盈餘政府與土商各得其半 
　　北京電英國維克斯森斯曼克齊姆有限公司爲中國代造之巡洋艦某號今已開往法爾茅安裝軍裝然後遄赴中國該艦載重二萬六千噸長三百二十尺其速力合同中訂定每小時行二十海里試航之際曾多一海里半該艦係按最新之式建造實爲巡洋艦中最完全之艦云 
　　北京電英文北京日報今主張調和克里斯浦借欵團六國銀行團之意見據謂匯豐銀行今並未實行英國外相葛雷之志願仍持從前之態度力排克里斯浦銀團或其他競爭之銀行沾潤中國之借欵該報質問豈目下之時機英國猶未能通告滙豐銀行若一味固執則英政府將不復爲贊助之乎末謂中國非俟蒙古問題滿意解决勢難承認俄國爲借欵談判中之一份子云　　雲南電滇省人民對於蒙古問題頗動羲憤現有派兵赴蒙之説此間國民黨理事李幹元（譯音）已啓程赴京 
　　廣州電省議會决議以售賣公地入欵及由國民公債洋一千萬元内撥洋三百萬圓以充征蒙兵費 
　　東京電日本首相西園寺侯爵已呈遞辭職表明日將開内閣會議或元老院會議 
[譯電]  
　　北京電有哥塞兵一聯隊西比利亞來福鎗兵一聯隊及礮兵二中隊已由哈爾濱開往庫倫 
　　北京電華兵近在内蒙古各處與蒙匪屢見小戰惟尙未有激烈之戰事蒙匪之猖獗必因得庫倫之後援所致華兵之目的聞　克復大里开茄（譯音）之牧馬場該地現爲蒙兵一小隊佔據中國目下之政策乃欲佔據内蒙以防外蒙之内犯且借此以阻内蒙古各王公意存模校不知効忠何方云外交總長陸徵祥近常往謁訪俄使惟並未談判蒙事蓋非俟中國允許承認俄蒙條約不能開議此事也 
　　北京電外間謡傳中政府除向六國銀行團磋商大借款外並向其他之銀團商訂借欵此説恐不確實六國銀行團曾向中政府約明不得一面與彼等進行談判一面復向他團借資中政府亦照會各公使謂已授權與財政總長一手辦理借款克里浦斯借款合同第十四欵之困難今仍未消除惟中政府曾告各銀行家俟銀行團提出實在之條件確無損害中政府之意味則中政府自能取銷該欵云 
　　漢口電端方之弟已於今日（四號）乘快車抵此領取端方及其弟之屍身蓋不日將由川省運抵漢埠也 
　　東京電今日下午（四號）内閣復開會議西園寺内閣之命運聞已决於此會西園寺侯爵之私用物件已由官邸移至私寓各報均痛詆陸相上原男爵辭職時之舉動因其並未於星期一日以辭職表交與首相轉呈日皇竟從簡便直接呈遞並附短文陳明理由此舉實藐視首相違背成例且向例閣臣辭職必託故有病俾首相選人繼任不致爲難此次上原男爵辭職竟叙明理由此亦創見之舉也各報今紛紛豫料未來之内閣衆意皆屬望於桂太郎公爵及寺内侯爵二人全國報章幾全贊助西園寺内閣僅國民新聞及報知新聞獨標異見國民新聞始終贊助陸軍黨報知新聞則謂西園寺侯爵故意與陸軍黨爭執以掩其改革財政計畫失敗之愆云 
　　東京電首相西園寺侯爵已於今晨（五號）呈遞閣員全體辭職表　　倫敦電英國工程司協會於昨晚（三號）舉行開幕讌會該會之宗旨共有多端消除英國在華機械實業之困難亦其亦其一也是晚由維克斯君主席來賓甚衆曾由前中政府顧問希里厄斯君奉觴致頌大旨謂中國近已漸有進步外國競爭者人人各施手段攘奪利權故英國當注意中國發展之事又謂英國工程司均當共同一致抵制外國之競爭深願英國之各種專門敎習得在亞洲各學校内占據優勢並望英國各專門學校特别優待來英留學之亞洲學生最後謂彼深信中國前途大有希望繼由主席宣布該會之宗旨在排斥無謂之競爭並謂英國當扶助中國之工科留學生云 
　　華盛頓電塔孚脱纒統致國會咨文中曾謂美國自與日本締結商約後兩年之内出口至日之商品幾增倍半之多 
　　倫敦電希臘全權大臣現定於二十四小時内以决是否照簽休戰條約今料希臘終必簽押無論如何希臘必參列媾和談判舉今定十二月十三號在倫敦開議 
　　蘇菲亞電布王費迪南及達利甫將軍現已啓程回京抵京後卽將簡派議和代表自明日起出入口商品均照常輸運鐵路現已裝運貨物 
　　君士坦丁電現信希臘要求茄里拉開城投降及乞哇斯之土軍繳械歸星期日及星期一日希軍曾與該處土軍大戰亞特里亞洛泊爾城土軍總司令電告土政府星期一日曾與敵軍以槍砲對轟彼已决意力敵至死而後已　　格羅達電斯克太里土軍曾於星期一日突圍大戰自下午二時起至翌晨五時始行収隊土軍大敗而退 
[公電]  
　　籌備國會事務局致蘇都督電南京都督鑒艷電悉查宥日得電儉日已覆據稱曾於有日電請核辦等語本局查未接該日來電有字當係宥字之誤至前後電稱關於調查遺漏應否補報一節儉電業經聲明須令該初選監督查明被遺各選民曾否於該區選舉人名册未確定以前具呈聲明遺漏果未具呈在前卽不准展限補查以示限制等因在案如果查未全體具呈在前儘可不准展限旣足以杜要求者之口亦不致誤覆選之期希查照籌備國會事務局東印要聞一 
[中俄改約何日正式開議耶]  
　　取銷私約問題庫俄協約問題庫俄協約總長與俄使克金斯機氏談判多次尙未正式開議現俄使堅持俄庫私約已經通告各國驟然取消則有傷國體但謂此約卽不取消俄國仍以不傷中國之傾土爲範圍要求與中國重開談判而政府之意則以不先取消該約無從開始談判故現在兩方面均以此爲先决問題云　　開議地點問題修改俄蒙協約陸總長亟盼早日解决乃因地點問題各持理由未能開議昨陸氏擬定數種辦法照會俄使如得許可卽可開議云一此次修改俄蒙協約事關中俄主權應由中華民國大總統俄羅斯國大皇帝各派親信大員會同修改一所派大員應認爲全權公使得行使中俄兩國統治者之職權一會議地點應在中國政府所在地一中俄兩國因和好起見允改協約所有開議時期内用費統由兩國擔任一會議時兩專使所帶參贊書記等應中俄一律一會議時准各國使館派員旁聽並准各帶書記至用費由中俄兩國攤派一如中俄兩國對於上項辦法無異議當由兩國會同照會各國政府以昭鄭重 
[大借欵又生糾葛矣]  
　　大借欵自全權委員指定後各國資本團即向周　長訂於二十八日爲第一次交涉日期惟其中有最難措置者以爲谷利斯浦不承認取銷優先權問題大起爭執聞谷利斯浦財團前本有合併六國銀行團之議嗣因合併條件各有所要求不能偏重一方亦不能使趨平允大有急難成立之勢現該財團宣言不得取銷其第十四條之優先權或更換其鹽税之担保品否則惟有向民國政府要求相當之賠償至民國近日所商加借欵項數目訪財團旣經拒絶惟於昨日將其年内應行交清之餘數一百萬磅送交財政部以履行其合同上之義務云 
[最近行政機關小衝突]  
　　法典編纂會與司法部司法部日前已將民法民刑訴訟法草案提出國務會議而法典編纂會以該會係掌編纂法典事務現已將民事訴訟法刑事訴訟法破產法强制執行法各項草案修改完竣今司法部將幾部大法典提出置該會於不屑允爲不平當由該會會長詰問司法總長謂司法部祇管司法行政事宜並無編纂法典之權此種行爲對於司法部爲違法對於法典編纂會爲侵權聞趙總理調停其間將司法部所提之草案發交編纂會以供參考　　工商代表與工商部工商會議議員日前爲商會法案與工商部稍有衝突因工商部草訂商會法 
 
 
 

Page 3

 
 
時將各省總分各會名目一槪取消均以商會名之而削減商會之權限並未徵求工商代表之意見遽交參議院各代表以此等重要法案未經斟酌遽行交議頗以爲非故要求工商部將此案撤回工商部初頗遲重繼因代表持之甚堅始允撤回將此案作一諮詢案交工商會議並聞工商代表已與工商部反復陳説工商部已允徵求多數同意再行修改交議 
[中央司法會議開幕預誌]  
　　中央司法會議召集情形已誌前報茲悉該會定於初一日在安徽會館舉行開會禮會員司法次長汪守珍以下七十餘人一半由京師司法各官一半由各省司法官組織而成至開會理由以力謀司法統一徵集全國意見爲宗旨會議日期定爲十二月初一日開始至二十五日閉會但有特别事項得由司法總長延長之云茲將議長及各省代表姓名照錄如左議長王　煒副議長劉蕃各省代表直隸于傳霖戚運禨奉天汪世杰劉恩格吉林傳善慶嚴昭晋黑龍江韓懋晉崇山江蘇江紹杰陸炳章安徽何震胡慶道山東孫澤熙房金綺河南周兆沅朱友英陜西黨積齡王久道甘肅許倉霖吳本鈞浙江許畏三王來江西林述琮潘學海四川孔慶餘周𧙓章湖北吳柄䙕何奇陽湖南何仲祁許逢時廣東羅文幹馮霈廣西唐毅張玉麟福建陳炘侯鄭箎雲南楊恩源囗囗囗貴州魯時俊張際時具體的政綱之提出者 
[國民思潮政黨先導]  
　　京師近有某君投函各大政黨以各黨當總選舉前應有具體的政策披露特就憲法及地方制度擬出綱領十八條政治問題擬出綱領三十七條送請各黨採擇茲特採錄於下一憲法及地方制度綱領 
甲關於憲法者一國務院總理及各部總長不必由國會承認以保行政權之獨立二衆議院有彈劾大總統及國務員之權大總統有解散衆議院之權使立法行政兩機關運用可以圓滑三大總統解散衆議院須得參議院之同意不流於專擅四兩院職權平等其參議院得輔助特别行政事項以愼重大政五國務員須負連帶責任以期行政之統一六設國務裁判院以舉責任内閣之實七大總統提交議案時須由國務員副署以明責任所歸八嚴定法律命令之範圍俾法律自由確得保障九預算案認爲法律舉國民監督財政之實十設緊急敎令以處理非常事變保國家之安寧十一外交事項分别性質其一部分須提交國會議决以保國民對外之權利十二評政院設兩級審判制或設巡廻審判制以收救濟行政之實效 
乙關於地方制度者十三審計院須嚴正獨立鞏固財政之信用十四軍政區域與普通行政區域劃分不混以舉軍民分治之績十五廢省存道使行政權漸趨統一地方吏治漸趨細密十六右十三四兩條未能辦到時暫存都督須由簡任不歸民選以免地方分裂之弊十七當暫存都督府時省議會對於都督之失政得申呈衆議院行彈劾都督權對於省議會得以大總統之訓令行解散權以保雙方之圓滑十八邊防區域採軍民合治制以重事權 
[二政治問題綱領]  
　　甲關於財政者一借整宗外債爲整理財政基金其零星小欵及地方借欵反對之二决定施行金主位幣制驟未辦到時則暫以金滙兑主位爲過渡三處分舊紙幣及銀銅輔幣務使供求相濟鞏固幣制基礎四總合歐洲中央銀行制度美國國民銀行制度鞏固全國金融機關五發行内國公債充銀行鈔幣保証準備六極力節省行政經費採量入爲出主義七確定國税地方税範圍劃分税目其田賦地方税八履行新商約裁厘金加關税其他一切内地通過税皆廢之九鹽税採官專賣商運制度十田賦採地價册籍制度整理未竟時暫仍舊制十一地價差增税擇地試辦十二統一國厙委中央銀行國民銀行代理十三整飭收税機關務符生計主義 
乙關於外交者十四對外務取愼重態度保持名譽的獨立不妄偏倚以招惡感十五外人有非理之要求以强硬態度應之 
丙關於軍警者十六次第裁兵以二十師爲額十七軍區軍隊之配置及移轉由中央主之十八海軍維持現狀緩圖擴張十九擴張巡警職權使輔行保育政策責成地方團體擔任普設巡警二十各城鎭酌增憲兵維持治安 
丁關於敎育者二十一發揚本國固有之敎育以鞏固國本二十二分科分級養成師範謀小學敎育之發達二十三獎勵私立大學及速成法政科增長國民政治能力 
戊關於交通者二十四鐵路採國有民有並立主義斟酌國力以求推廣二十五整理鐵路行政裁汰冗員酌減運脚二十六擴充郵政電報酌減電費二十七改良郵政滙兑郵政貯金以補助金融機關二十八廣設輕便鐵路便農產物之轉運二十九補助航業𤃒發水運 
已關於國民生計者三十畫一度量衡由官專賣三十一採農本主義特重農業先從𤃒興水利改良肥料下手三十二特設農業金融機關以利農民三十三頌定產業組合制度勸諭廣行三十四工業先注意於手工業及粗製品三十五特别保護冶鐵業製磁業及絲織業三十六設證劵懋遷所期証劵之流通三十七保護海外僑民使與祖國關係日密 
[蒙事歷歷傷心錄]  
　　聯絡蒙旗大會大總統以蒙人此次誤會實由隔閲所致今旣五族一家自應相見以誠已决擬仿前長春會議例在北京全蒙大會一次令内外蒙及伊犁科布多烏里雅蘇台靑海甯夏陜甘黑龍江唐古忒等處凡屬蒙旗每旗舉代表一人來克與會一以籌議維持全蒙辦法一以聯絡漢蒙感情其應派代表和旗如左甲内蒙内四十九旗乙外蒙八十六旗丙伊犁十三旗丁科布多十六旗戊烏里雅蘇台三旗已靑海二十九旗庚甯夏一旗辛陜甘一旗壬唐古忒二旗癸察哈爾四旗 
　　規定籌蒙委員職權籌蒙委員會大總統特任阿穆爾靈圭爲長所有該會權限職務業已規定昨由秘書交出辦法七條一通告内蒙各盟設會之用意二請内蒙各盟長保薦熟悉外蒙情形者來京與會三該會對於國務院得調查各種案卷四委員長於每星期内須將籌蒙方法呈報二次如有特别意見得隨時晋謁五用人一切統歸委員長主持經費由本府籌給六如有特别籌餉辦法准與財政部直接磋商七該會得隨時向蒙藏事務局調取電報文件以備參考 
雜評一 
[蒙人至今日而始覺乎]  
　　雖然猶未晚也 
　　自庫倫獨立以來記者爲蒙人言以非我族類其心必異警之而蒙人不悟也即一般通達事理之蒙人悟彼少數如活佛之類仍不悟也 
今庫約旣訂蒙地要隘皆由俄兵防守即蒙人亦不得自由行動蒙人至此始憤恨活佛不置庫倫之與俄訂約欲達其獨立之目的也然獨立之目的尙未達而俄人督制之權力已施之且施之而令蒙人不能忍受於彼乎於此乎蒙人其平心思之可已活佛其平心思之可已抑論者固以爲一切之蒙人皆悟惟活佛依然不悟以鄙見度之安知活佛今日亦已深悟惟俄人之勢力已及於庫倫僞延之上活佛即悟已爲俄人所刦制而不能自由行動乎則活佛以外之蒙人可以鑒矣活佛以外之蒙人今日而已悟尚可及也幸無至於今日活佛之地位而始悟也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[皖省衆議院省議會議員分配表]  
　　皖省衆議院省議會各區選舉人數目茲經各初選監督呈報到省計衆議院第一區二十五萬七千九百九十四名第二區二十四萬六千七百六十三名第三區二十六萬四千八百六十八名第四區十四萬九千五百四十一名第五區十四萬四千二百八十一名第六區十五萬二千零五名第七區十二萬三千九百二十七名第八區十一萬一千五百四十四名依選舉法第七十條之規定核算分配計第一區應選出衆議院議員五名第二區四名第三區五名第四區三名第五區三名第六區三名第七區二名第八區二名又省議會選舉人數目計第一區二十五萬八千零十九名第二區二十四萬六千八百十五名第三區二十六萬四千八百七十一名第四區十四萬九千五百四十四名第五區十四萬四千二百八十六名第六區十五萬二千零三十名第七區十二萬三千九百四十六名第八區十一萬一千五百五十二名共計一百四十五萬一千零六十三名依本法核算分配第一區應選出議員十九名第二區十九名第三區二十名第四區十一名第五區十一名第六區十一名第七區九名第八區八名 
[孫中山遊杭豫聞]  
　　前總統孫中山君遊京南歸後僑寓海上現經浙都督朱介人君電請孫君蒞杭以便共商要政昨准滬電悉孫君准於八號專車來浙當經軍政府分電軍警及司局各機關預備歡迎一面布置第五軍司令部作爲孫君行台舊有局所一律遷讓昨復派憲兵一連警備隊兩連專司警蹕行台護從另派第六師衛兵全營以昭愼重並聞孫君到杭後擬親赴西湖致祭陣亡先烈業由第六師長吕公望傳知籌備各員將本月二號紀念會燈彩旗花各種星夜添配自清波門以訖錢塘門及蘇白二堤從速裝飾務極燦爛俾壯觀瞻聞此次招待費約須二萬金云另函云此次中山先生來浙朱都督除派稽勳局長兪煒前往上海迎迓外并照會浙路公司准初八日晨刻開放頭等專　赴申接駕一面委派本府副官張焯承值接待事務並以梅花牌前第五軍司令部爲孫君行轅所有在城軍隊學校及各團　屆期亦預備前往城站歡迎以表誠敬 
[浙都督嚴禁藉名騷擾]  
　　浙都督通電各屬云各統令各知事鑒現因庫倫事急人民對於籌餉征討其憤恨熱忱深爲欽佩但此次卽令用兵關係國際斷非去歲用兵可比竭全國之精神覘一舉之利鈍國家之存亡繋焉何可視爲兒戲乃訪聞近有征䝉團决死隊等名目發現其中固不乏熱心志士而一般無知愚民往往假此名義聚衆勒捐實屬擾害地方亟應查禁該統領知事即便遵照如果遇有决死隊征蒙團等名目假　餉爲名或有勒捐勒派等弊卽行勒令解散具　勿違　督朱印 
[浙省近政紀要]  
　　測量水利民政司屈文六以本　水患年甚一年嘉湖水災自前清光緒三十二年以來連年湮没田禾不可勝數去年紹屬亦患水災今年温處水灾生命田廬盡行湮没及今不治伊於胡底故卽將調查全淅水利議案呈請都督咨交議會經該會三次討論以所開調查測繪入手辦法所擬預算薪水器具亦從撙節開列審查結果認爲可行茲將大旨述下計　測　儀器八具每具二百八十元測繪員八人每人四十元測繪助手二十四人每人十元以資旅費測員助手計三十二人每人十二元隨僕八人每人八元郵電紙墨筆等五十元統共計洋一萬五千一百三十六元 
移減捐局財政司長張壽鏞到任以後對於統捐各局深以前定地點爲不當特量加移設規定表册送交議會議决茲錄如下一嘉禾裁去東南二門分局改設王店新纂二嘉善俞滙爲蘇貨必經之地祗須改設巡船荻灶在西塘兪滙之間公議不設三吳興公議裁折壽水橋一局四紹興自西角門至楊汎橋酌設巡船一只毋庸設局五安昌餘姚曹娥義橋裁減移設均屬可行六四墊公議增設河頭分局七嚴東關建德南門離嚴東關不上五里不必添設八常關西門設局東門巡船故西門外之局不必再設 
[𡩋波電話公司立案]  
　　寧波士紳朱君葆三等前呈請浙都督暨民政司擬在寧波創辦電話並請咨部立案當由都督民政司先後兩次批示在案茲復由朱都督咨請　通部立案文云本年十一月十五日據民政司呈稱本年十一月初六日奉鈞府令開案照商人朱葆三等呈請創設寗波電話公司等因奉此遵經牌示商等評細聲叙呈候核復去後茲據呈稱查寗波電話敷設區域案已詳細調杳開辦之時約在二百巨内外以二百户切實估計總分機器及各項器具約需洋銀九千元杆線磁鐵　項材料約需銀七千元之譜尙餘四千元作爲開辦經費及修建路線工程之用是所集之本足敷　用至發起人擔任之一萬元業已如數繳齊存儲待用尙餘一萬元亦已招認七千餘元一俟開辦有期即可陸續收集倘將來營業發達裝户日多所設之機溢於豫定之數届時再由商等公同商議續招股本呈請核辦以資逐漸推廣而利交通所有遵飭詳細聲叙緣由用特備文呈請察核轉呈等情據此本司復核無異理合備文呈復仰祈察核轉咨實爲公便等情到本軍府據此除批示外相應備文咨行貴部請煩查照施行此咨 
[蕭山懲辦沙匪善後辦法]  
　　浙省蕭山縣南沙大方會匪搗毁富室殘殺官兵經盧知事請兵痛剿詳情迭紀前報茲盧知事已將剿辦情形呈報朱都督矣呈文錄左 
案照蕭邑南沙蓬山西倉培新等鄉沙棍余阿毛等以抗租爲名聚衆樹旗鳴鑼搗毀周聚昌王永順等家房屋當經知事商同屠管帶調撥防營馳往彈壓查拿各沙棍聞風逃散已將勘明布置情形先後呈報在案　於十一月四日訪聞該處沙匪仍有蠢動起事之謡又由屠管帶余哨官帶同兵隊馳往鎭　旋有赭山西倉等鄉自治會以匪勢鴟張建旗列械放票分設首領謀與兵隊抵抗請添派兵隊馳往各等情知事即函請紹興何統帶派兵至安昌斗門等處截拿以免逃竄鄰境一面專函暫調臨浦防營帶同馳詣查辦該匪脅衆已數十人騷擾地方據報當場捕拿持械抗拒哨官營兵受傷什長被擒匪亦被兵格斃嘯聚不散復經會同屠管帶電請飛派重兵勦辦並赴省晋謁都督面陳一切蒙派厲哨官得勝帶兵十五棚及紹興何統帶派哨官沈達夫帶兵八棚於九日馳抵盒山十鄉斯時大兵已集固可立時進勦惟查該處沙民素來愚蠻絶少　通之人實由於匪首數人煽惑愚民以致嘯聚至數千人之多其中不無被脅勉從若不勦撫兼施不足以示勸懲當與屠管帶商議立出簡明告示多張令脅從者悔過解散爲首者必須嚴辦始則寛其一線予以自新　用兵力鎭懾俾免枉縱一面復派妥實兵警查探匪情得以相機進勦知事隨會同屠管帶督率各隊前進沿途即據探報謂被脅各匪多已解散旋與何統帶派來防營會齊行抵南沙赭山鄉駐紮各鎭店舖因大兵到已一律開市各處居民均甚歡迎知事等亦分别撫慰惟查前被官兵格殺之匪徒當時由各匪黨抬至自治會希圖訛詐經知事逐一驗明督令棺殮十一十二兩日帶隧赴西倉蓬山各鄉查辦各匪已聞風逃遁詳細查訪因大兵將到附和及被脅各匪先已逃散各首匪亦勢衰力孤棄械江内聞從南沙後江乘船逃往海𡩋當將爲首各匪草屋又聚匪寺觀分别焚燬查封以絶匪縱復帶隊節節搜捕拿獲張鼎茂一名據九鄉自治會紳董指爲敎唆犯又獲到嫌疑犯高子興高其友高其生宣阿三王元封周孝慶高其鼎於阿朝陳永興併城皇殿住持僧通憲十人訊供狡賴但該處沙匪雖已逃散若不留兵駐紮防範誠恐死灰復燃各鄕紳士亦堅請暫行留駐商諸屠管帶留駐一哨以資鎭懾拿獲各匪押解回縣俟訊明分别究釋知事復查南沙匪首余阿毛等聚衆數千搗毁房屋抗拒官兵勢甚猖獗幸紹興何統帶辦事敏㨗援兵卽到屠管帶各哨官均不辭辛勞會同知事相機勦撫得以冰消瓦解地方安謐如常該匪首情罪重大未便因濳逃稍有寛鬆容知事卽懸賞格購線嚴緝併咨海甯縣一體協拿及示諭脅從人等能獲首要自首不獨免罪仍照格給賞至當時匪勢鴟張該處居民恐被擾累間有逃避他處其馴良佃户自用兵後反多疑懼自宜即籌善後之處應由知事出示安民併曉諭逃避各户回鄉安業本年收租應如何酌量體恤卽令自治會速議宣布除俟拿獲首要余阿毛等訊明按辦外理合開具匪名清摺呈報仰祈都督察核俯賜照摺令行海寗縣併通飭各屬一　協緝解辦再前據防營報告格斃匪徒十餘名被匪擒去什長兵士各一名頃經知事到該處實地調查實止斃匪五名尙未查明姓名擒去什長王際淵一名被匪砍斃後用洋油焚燒屍骸無存兵士一名並無被擒與前電不符應請更正合併聲明 
[川邊軍事近聞隨營訪員來函]  
　　察木多因藏番不靖該處防營彭日昇竭力死守久困重圍糧食垂盡當經黄宣慰使飛調邊軍第一營往援第十一營乃派朱建周统率赴援當未派朱建周以前尹都督已派一等副官劉瑞麟爲北路督戰官率領陸軍第十一標第三營（該營長　書禮）先朱建周數日開拔及朱建周已抵昌都（即察木多）解圍數日而劉瑞麟始到　書禮又遲數日方到乃　瑞麟陳報總司令竟先後倒置以致論功行賞反以劉爲首功不免令人短氣 
　　鄉城稱城三　得榮等處叛番抗拒至今未服中路全行梗塞巴裏陸軍兩標相距甚近乃竟束手旁觀坐視不救兵名西征吾不知其所征者何處也打箭爐鎭撫府示諭謂軍事告終更不知其所終者何事也吁可歎已 
　　川邊道孚縣所轄之松林口　深林密素爲夾　（卽刦盜）行劫之區前有轉運軍米載往道孚之烏拉數十頭回經松林口攔行刦適遇噶卡寺喇嘛十二人往山口燒香（蠻俗於山口砌積石堆爲嘛了堆頂挿白旗謂爲有神鄉間婦孺得病常請喇嘛在此卜卦）厲言切責以致激怒夾壩開槍擊射喇嘛亦開鎗還撃（蠻俗僧民出遊多佩刀鎗以備夾壩猛獸之不虞）俄而道孚設治委員兼　牛運隆之哨官申國卿帶邊軍十餘人至此刧匪見而竄匿申見喇嘛放鎗誤以爲匪拘歸嚴鞠槪不招認竟用洋油燒斃一人另有二人因不耐酷刑竟自誣服立予斬决餘九人幸焦頭爛額死不承認暫行拘禁適黄宣慰使按臨道孚一面細行推𩉿一面派員密查並徵諸土人商旅所言知確係燒香喇嘛� 
内中尙有鐵棒喇嘛一人（持鐵棒以懲警衆喇嘛者故名）黄宣慰使當將該喇嘛九人全行釋放并將該哨長嚴行申斥且謂爾等久戌邊陲異常辛苦姑予曲恕道孚村長聞之始歡聲當動云 
[陜省兵變之眞相]  
　　陜西省城於十一月十四日駐紮北城洞五標三營步隊譁變已誌前報茲又探得詳情錄下該營管帶詹君正凱本在病假中是日傍晚風聞該營兵士有譁潰消息卽扶病親往都督府報告並告知統帶李君必勝預爲准備張都督隨派軍政司次長陳君樹發密查並令親衛馬隊兩營暗伏北門在近各街口以備不虞及夜半該叛兵等鳴鎗爲號馬隊卽鳴鎗以示警備叛兵見事已敗露響應無人援絶勢孤遂將營本部縱火焚燒相率返兵奪關而出陳君樹發當偕馬君福祥曁五標統帶李君必勝十八標統帶胡君得貴等立卽擒獲數人又將百餘人圍於舊皇城内勒交鎗械諭恩威均已就撫此外在逃之數十人皆紛紛獸散派隊緝拿是日黎明張都督親往該營搜出僞印黄綢旗字多方訊供原因由城内素行不法之土棍桑某王某隕某等十餘人煽惑並私造僞印文書等件連　捕獲造意首謀及潰兵共三十餘人均訊明正法以昭烱戒此火深夜譁變鎗聲震驚居民及天明時秩序如常商民未受絲毫損失實由張都督及各級軍官布置嚴密以故匪志未逞城内得安堵如常云 
[塔城歡迎援阿伊軍]  
　　伊犂援阿軍隊前次經過老風口時塔爾巴哈臺參贊畢君桂芳特派代表歡迎茲特彙錄如左 
[歡迎書函]  
　　凌　先生執事久仰壯圖莫由握手接廣帥電知大軍已於十三號開拔取道博爾塔拉出老風口直達霍博克賽里詢知此路戈壁荒凉山風冽冷伊軍義勇不憚此勞瘁而固我邊城芳敬之愛之欽佩無極茲特派彭開軍武慶榮歡迎並牽羊百隻勞敬我援科城衛邊圍强健愛國之伊犂軍隊同胞區區忱悃除面屬彭武二君代表宣達外手此敬祝大武不殺邊疆永固畢桂芳鞠躬 
[歡迎人員]  
　　彭開運武慶榮毛鳳翎焦金寳劉福清畢得寳李得榮海金貴劉維俊馬得成塔什存若孜麻哈提顏不齊余斯夫包文昌楊履祥孔昭盛李國芳王秀峰古希拜伊沙哈克 
[歡迎品物]  
　　塔城紅茶四箱塔爾糖六百斤汕餑一千五百斤敉勒河白米一千斤油餑一千斤畢參質肥羊一百隻參贊秘書文如柏趙譜川仁丹一百五十包烟捲五百盒 
[歡迎祝詞]  
　　科城失守阿營吃緊阿爾泰設有疏虞則塔城勢必震動我伊軍同胞此次千辛萬苦直接以援科阿卽間接以保塔城塔城商民官紳各界望我伊軍若大旱之望雨前奉廣都督電知大軍已於十三號開拔塔城各界同胞不啻久渴得飲欣躍異常爰特舉代表歡迎並備具食物藥品等件以勞我强健愛國之伊軍 
[湘鄂合辦米捐議案]  
　　湖北民政長因籌辦湘鄂米捐曾飭財政司委金崇爵赴湘商辦旋又准湘都督將召集政務會議議决合辦湘鄂米捐辦法及其原因一併咨覆來卾惟以關係重要未便遽放簽押咨請尅日派員開辦施行是以特將金委員呈覆之條議及湘都督議案一併於十一月二十六日咨交省議會提議矣茲將湘都督議案錄左 
（甲）合辦米捐辦法一鄂之太平藉池調弦湘之岳州荆河腦五口設局由湘派員駐局經收荆河腦一局專事覆查補帛二凡南北米由民船裝運經過五口者每石一律收捐六百文榖石折半不得再有北票照　免釐之效三捐欵兩省照數均分其由輪船裝運赴湖北下遊各省銷售原與湖北從前所持湘米卾銷之説食户擔負無涉應湘省全數收捐不在均分之列四卾省均分之欵如欲稽考確數可由鄂派代表一員來湘駐財政司隨時會查米捐收數及分欵事務五米捐每石湘省向有附抽之農會捐捐錢十文榖石折半此次合辦南北米捐旣一律抽收此項附捐勢難獨爲北米區分免納六公安石首等縣出境榖米爲數無多前清鄂省原有調查歷年収捐均平槪數將來卽可依據於所收附捎内劃出撥分湖北酌充公用（乙）議案原因之説明一湘米賑糶捐每石四百墊欵捐每石抽銭二百其賑糶分欵議行於先而墊欵捐則今本爲湖南特别用費而設欲與均分原案並論情事本屬各殊故前清官紳執意久不能平後雖由卾省總督曲予轉圜究係官廳一面解决兩省諮議局並未通過二湘爲產米省分據老於營業者調查報告咸謂豐收之年出境榖米應達八百萬石左右而湘所徵獲前清每年不過三百萬石有奇則因米捐有南北票之分湘省米商一經繞入卾境皆得混稱北票漏捐湘捐認眞斯卾收益旺運出卾口者湘米占十分之九而强兩省各抽米捐湘不能分欵於鄂鄂獨可分款於湘種種受虧皆湘失利三湘米捐欵平分鄂捐縱不能分潤捐額亦應從同乃南米捐每石六百北米捐每石二百輕重懸殊况湘轄洞庭西北悉連卾境犬牙相錯港汉分歧南米趨買北票繞越漏捐則湘省收獲之米捐徒爲正經之米商加增負擔其狡黠者皆得避重就輕征納不平實隠爲商民之累而授之以口實云 
雜評二 
[兩不可解]  
　　某黨非以扶植民權擁護約法爲揭燹者乎軍政府時代都督違法不能深究則是軍政府時代竟無民權約法之可言也然則某黨向者責人爲破壞約法蹂躪民權果何爲者耶不可解者一 
參議院非立法機關乎參議院議决之法律非將責政府以服從乎都督違法而不能究則是參議院議决之法律可以不實行也然則參議員諸公所鎭日殫心竭慮上下其議論者又何爲者耶不可解者二 
本埠新聞 
[頒布徵收地税暫行章程]  
　　上海民政長奉江蘇都督通令云據財政司會同民政提法兩司呈稱查賦出於地亦謂之地税以法律論爲公經濟收入最重之財源人民皆負有按時繳納之義務不容無故延久攷諸東西各國徵收租税凡逾越法定期限未經完納者則應受滯納處分徵收官吏若違反職務上之義務亦應受懲戒處分茲查本省各縣應徵辛亥年忙漕至今尙未掃清本年忙銀則解數尤屬寥寥推原其故人民疲玩成習者有之官廳催徵不力者亦有之良由税法未頒無强制執行之力遂致相率效尤竟忘其爲應盡之義務當此財用匱乏之際若不亟圖整頓何以應急需而維現狀爰仿各國税法參照本省舊章核定徵收地税暫行章程俟中央頒布税法後卽行廢止除咨明財政部備案外合先將暫行章程頒發各縣民政長一體遵照（章程錄入本報專件欄） 
[實業銀行進行之規畫]  
　　本月四日下午實業銀行信成銀行周舜卿沈縵雲二君及各執事員在愚園開會歡迎南洋華僑陸秋傑沈懌舫王少文三君至三時孫中山陳英士李平書三君及實業銀行信成銀行發起各董事辦事各職員次第入席沈縵雲君起述歡迎之意並謂實業銀行成立在卽一切進行手續繁重深望陸沈諸君及在座各同志竭力贊助以促進行云云陸秋傑君起言海外華僑在前清時代每不肯以鉅資輔助各種事業者有二原因一商界誠信未孚一政府保護不力今民國肇基商界須先灌輸誠意回復信用政府須盡保護之責使投資者無虧損之慮則各埠僑商自肯以鉅大資本輔助之沈君縵雲之創辦實業銀行特其起點耳鄙人亦華僑一分子有此機會敢不盡力贊助以冀於實業前途放一異彩云云孫中山君起言吾國政府與六國銀行團磋商借欵受種種之挾制要求非分之權利其原因亦因國中無極大銀行擔任借欵之能力耳鄙人調查六國銀行團中出資惟法國爲最鉅幾幾乎佔十之七八鄙意更擬聯合多數銀行與法國資本家合資創一極大銀行蓋分則魄力小於全國無甚影響倘合中外爲一家將國中數銀行聯合而成一鉅大之銀行發行債票任外資之輸入則全國金融樞紐操之於已卽政府借欵亦可擔任不致受非法之要挾而利益亦不致人外人之手矣前沈君縵雲等有籌創實業銀行之舉曾由鄙人介紹至南洋各島招集股份已見溢額可謂美滿之結果將來鑛產鐵路機廠諸大政自可次第舉行而我國富强可與美國相抗衡矣云云五時半散會偕至雅叙園筵讌畢已近九時矣并聞陸君等定星期日（陰曆 
 
 
 

Page 7

 
 
三十日）至龍華孤兒院參觀一切該院亦預備邀集各董事開會歡迎 
[投票區派警防護]  
　　上海民政長接選舉總監督電云查本届衆議院省議會初選投票各投票所人數較多除照施行細則第十七條妥爲設備外届投票時應即知照各該巡警局多派得力巡警分赴各投票區加意防護不得疏忽致滋紛擾是爲切囑 
[保國會推戴廢帝之電文]  
　　上海五族少年保國會前日電致袁大總統曁内務部總長略謂本會開籌蒙大會僉謂各省應謹守秩序恊助兵餉靜候政府嚴重交涉廢去俄庫恊約然制庫須防庫與東三省滿族曁蒙藏回聯合因從根本上議决清帝遜位同係國民應負保國責任故公推宣統爲本會大總長兼佛敎總長不涉政權專司敎務以融洽滿蒙藏佛敎感情不爲庫摇回部亦化保全領土此爲上策云云 
[李博士熱心鼓吹承認民國]  
　　英商李德立君以中華民國成立已經一年而各國尙未正式承認殊爲關心日前特著評論説明各國亟應承認中華民國之理由寄登各西字報極力鼓吹云 
[籌備選舉之通告]  
　　籌備衆議院省議會議員初選舉第一區投票所昨出通告略云上海市中區東區南區選民在此投票時間每日上午八時起六時止省議會選舉十二月初六日即舊曆十月二十八日舉行如當選人不足額於十二月初十日舊曆十一月初二日在原投票所投票决選足額衆議院選舉十二月初十日舊曆十一月初二日舉行如當選人不足額於十二月十四日舊曆十一月初六日在原投票所再行投票如仍不足額臨時通告再選至足額爲止 
又上海縣初選舉監督吳君出示云省議會議員上海初選區初選當選人名額業奉監督配定計八十三名特此知照 
[市議會暫時停議]  
　　上海市政廳冬季議事會於前日下午接續開第二讀會由各審查員將委任審查各種案件分别調查明確報告後即由議長當衆通過嗣因未議之案尙多一時未能議决而衆議院省議會初選舉投票爲期甚促是以將議事會暫行停止俟選舉事畢再行開議 
[追悼陶駿保記事]  
　　本埠國民黨諸君昨假西門外京江公所開會追悼前江浙聯軍司令部兼鎭軍都督府參謀總長陶駿保君門外搭彩牌樓兩座綴以五色花朶内庭遍設白幔會塲中間供有陶君肖像左右滿掛　聯男女來賓到者甚衆主席于右任君倩代表譚君蒞會午後一時奏軍樂開會首由譚君報告開會宗旨次由包道平李玉生張熙諸君相繼演説畢卽由馬芹甫君朗誦　詞並由某君代表陶君之談氏夫人答詞致謝略謂陶君已死年餘今承諸君子開會追悼其夫人本欲親詣會場一伸謝悃祗因陶君身死不明寃罪未定不敢貿然到此云云言畢即奏軍樂散會聞陶君靈柩定於明日上午發引盤回京口原籍安葬 
[鍾瑛司令病故志悼]  
　　駐滬海軍總司令黄鍾瑛君前因嘔血病篤迭次呈請海軍部給假並請辭職已屢紀前報茲悉黄君病日加劇醫藥罔效竟於四號午刻逝世藍左司令當卽電呈海軍部請即派員接替一面并諭令司令部及駐泊浦江口外各軍艦於昨日一律懸掛半旗以誌哀悼 
[調查土行土店存貨]  
　　民政長吳君昨出示諭云照得蘇省禁煙期限前奉都督通令截止本年年底爲止並轉奉十月二十八日臨時大總統令嚴禁吸食鴉片販運種植飭由民政各機關分别出示曉諭國民力除痼疾吸者趕即戒除販者分别停歇等因均經遵辦出示曉諭各在案查本縣境内土行土店尙有二十餘家應先調查存貨限制數月一面查明吸户實數毋使供過於求致礙禁烟要政爲此示仰土行土店人等一體遵照聽候派員調查開報實數毋得稍有誤會隠匿致干查究 
[私鑄銅質小洋]  
　　福建人曾阿四陳以士專以私鑄銅質小洋爲生近在法新租界賃屋開鑄被探偵悉則往拘住並抄出私鑄模型等件一併解至公廨訊究陳曾二人互相推諉聶讞員駁詰良久仍無實供判均收押再行澈究 
[製造局員調差]  
　　製造局内巡警處局長吳榮實現奉李督理札委辦理兵工學堂會計所遺巡警局長查有精於砲學之張玉發曾辦砲隊營營長去年光復南京時關砲　炸頗有勞績自應調用已於前日札委接充矣 
[商團會查報陣亡會友]  
　　滬南商　公會會長葉　鈞君近接上海稽動分所函囑調查有功民國諸先烈以憑撫卹等語現葉君已將去年攻克製造局出力陣亡之張沛如兪志偉榮九松等諸會友一併造報矣 
[關於兒童藝術會之函稿]  
　　上海貧兄院院長曾志忞致敎育部范總長函（前略）國歌問題至今尙未解决菲才自愧不敢負此任非冷眼也昨閲報悉貴部有兒童藝術會之設備條例實事求是佩服之至敝院明夏除實質物件書品外擬將管弦樂隊男女四十人到會吹奏鼓勵全國人愛樂之起點忞常謂中國不以音樂加入中學校之必修科中國必無音樂發達之日况近三年來不論他地即以上論各小學校之音樂敎師愈敎愈劣各小學校之兒童唱歌愈游愈滑欲望進步萬不可得忞不在其位不謀其政卽欲謀亦屬無効吾兄數年懷抱得打萬一於共和時代其可起而倡之否敝院管絃樂隊到到一節亦　此意倘或納而不拒幸先示及俾早預備　　范總長覆函頃奉來函敬悉一是本部關兒童藝術展覽會時貴院擬派男女兒童四十人熱心贊助線佩實深惟兒童多人長途旅行到京寄寓必須得人照料且經費亦需用不少均須先有計畫方免窒礙執事如何籌度尙希一一預示爲幸至關會時期雖已通告各省或届時因各省出品未能齋集仍須酌量展期亦屬意中事也　示音樂必要深有見地現本部訂定中學校課程已列音樂爲必修科至小學於音樂一科如何改定之處當俟來年開敎育會議時提付公决可也 
[混成旅預備部員校閲]  
　　本埠軍界探開陸軍部現派某軍員不日來滬校閲上海陸軍步兵操演是否娴熟以便擇尤調編征蒙軍隊混成第三旅李旅長得此消息日前已趕緊通令所部步兵各營營長迅將各該兵士勤加訓練靜候部員校閲云 
[發給軍用槍彈]  
　　混成第三旅李旅長以現　嚴冬盜風日熾防禦政策亟宜講求前據滬防水師分統楊松林請領槍彈以　防禦盜賊之用自應准如所請以重防務昨已發給七密里九快槍三十支子彈一千二百顆交由來弁領回應用 
[奉賢莊行鎭請兵駐防]  
　　奉賢莊行鎭商務分會曁鄕公所董事范光祖郁文盛等以　來各鄕盜風甚熾若不請兵防護在在可虞爰於前日呈請混成第三旅李旅長撥兵馳往駐紮以資鎭　昨由李旅長允准飭令第一團第二營楊管帶選調兵士二棚隨帶搶械子藥卽日由滬馳往莊行鎭駐防矣 
[水師管帶誥誡士兵]  
　　滬防水師第三營王管帶以本營駐設製造局專任防護浦東各處子藥等廠關係甚爲重要現值冬防期内尤應認眞查緝以防意外昨日又出六言韻示云我軍奉命駐防護局兼保地方兵士宜守規則不許賭博游行現届冬防緊　誠恐盜賊梟張水陸交通汉港查詰來往宜詳街市公平交易毋得欺弱恃强諭爾一體知悉各宜懍遵勿忘 
[地保有無包庇]  
　　民政長吳君前聞西鄕十八保四十一圖等處有賭徒周考生紏合吳阿妹沈阿妹等在鄕聚賭飭派催征吏下鄕查拿去後昨據該圖地係康幾和及四十三圖地保蔣藹亭等投署禀稱該賭棍周考生等業已聞風逃逸賭檯亦已拆除爲此禀請將案註銷等語吳君以該保等所禀是否屬實姑候飭吏查明再行核辦 
[再誌土商與報館之交涉]  
　　英商新老沙遜洋行與新康等十商十一户在公共公廨控告本埠民國西報所載言論有損營業等情業經公廨將該報王筆粤人馬素　安判令交保候訊在案昨晨十時英領康君蒞廨會同關讞員弁座特别公堂復訊先由原告代表沃沛梅吉言兩律師上堂譯稱被告於西曆九月二十六等日所載言論謂該土商等不顧道德貪得無厭又運黑毒九百餘箱來華囤積害衆並論英國兵輪（愛而來）開往揚子江保護土商又轉錄英人麥加林來函以土商爲卑鄙無道德之人查禁煙問題自西曆一千九百零八年中英兩國訂立禁烟條約逐年减少以十年爲完全禁盡之期前清曾有上諭限制吃烟者領取烟民執照並設立官膏局因禁烟斷難立時禁絶之故如吃烟之人均自愿戒除原告亦極贊成惟現在尙在未經禁絶之期内原告遵照兩國所訂條約在即度運十來華由華商轉銷各通商口岸並不違背法律而被告登載此種言論希圖破壞原告名譽則該報館實不願兩國政府之條約又不顧兩面經營締約之苦衷應請飭令被告以後不得再載此種文詞云並由新康股東西人愛斯爾投稱鴉片一物多食則與人有害少吃則可振精神被告旣以禁烟限期爲太緩則應攻繋兩國政府不應毁謗轉運之商家即如各處開會演説登報評論禁烟问題在商人觀之均不合兩國所訂之條約該報主筆等旣爲中國人民更不應違背政府訂定之條約至被告所載賄賂某某報館字樣查各土商並無此事可以証明請爲鑒核旋由被告代表佑尼干德雷斯兩律師上堂辯稱查鴉片一物流毒中國非但各社曾以業此者爲無道德之人且爲文明各國所議笑而英國文明之士亦曾於西曆一千九百零六年在議院議决要求政府限制印度種土並令逐漸縮減運華是亦一證訊至此因時已過午堂上遂諭兩造且退候下午接續訊斷 
[謝贈]  
　　昨承英國雲錦五彩石印公司惠贈民國二年五彩月份牌兩幀印刷精良繪圖工細閲之令人生愛又英租界大馬路樓外樓惠贈觀覽劵十張書此併謝 
[城内]  
　　地方審判廳民庭批○（陳則民律師爲陸泰孚案聲請批）檢察廳之案應由檢察廳處理之該代理人聲請本廳令行檢察廳銷案或飭親自來廳及直接提歸檢察等語殊與法定職權不合且來　　謂檢察親至本廳檢查或提歸檢查不　往返之勞不知該代理人領回逕繳亦不過往返之勞然則同一往返之勞與其違訴訟之程序妨檢廳之職權固不如稍平意氣之爭以　合乎法律律師代理訴訟與法院爲法律上之研究事實上之辯論則可若　强與法律範圍之外徒勞文書之往復使當事人非獨不受其益且蒙濡滯之害則大不可也來狀甚至謂檢廳意氣用事與本廳爭帳簿之管理權自本廳視之實該代理人之意氣過盛用之不得其當殊可惜耳仰仍遵前命令書辦理凡所聲請碍難照行 
地方檢察廳批○（楊阿連呈求查案給領批）兩呈請領發堂留養之劉楊氏爲室據稱已得雙方同意質之劉楊氏則謂并不知情是係有意朦蔽殊屬胆大不准并斥（第八初級檢察廳送朱樹聲訴在途被搶求請嚴緝批）候移營警偵緝此案眞犯務獲嚴辦追贓给領 
公產難賣○浦東楊家渡附近有一草泥囤係　市商船會館之產歷年出租與人歸議會館新舊兩商輪流經管邇年以來由新商李某執掌日來各新商　次會議擬將該囤賣於外人各舊商大爲反對除禀明民政長外昨復邀集全體會議一切以便對付 
[南市]  
　　杳究起火○西門外小菜場北首某彈花衣店前晚因潑翻洋油燈起火延燒鄰居數家計毁房屋六七幢事後經西區派探調查起火之店主李某已經避匿遂令該探查緝務獲究罰 
米行倒閉○荳市衔源隆米行前日忽然倒閉經理司帳人等均預先逃避共計虧欠莊欵銀一萬八千餘兩即經崗巡報告東區請示核奪 
串賣婦女○浦東人張榮福在地方檢察廳投告伊妻毛氏私逃等情當經廳長審明判令領回在案嗣張與毛氏同居南市羣賢旅館張忽勾通浦東蟻販小松江冐充廿二圖地保夥欲將毛氏販賣事爲東區巡員查知前往獲住男女三人又在該棧查獲崇明人邢維祥與土妓王陸氏並將棧主婦楊朱氏一併帶區區員着邢罰洋十五元王陸氏罰洋兩元送同鄕會勒令同籍其餘均送警務所預審究辦 
[閘北]  
　　無暇兼管○騎巡隊兼偵捕隊隊長李君華田以現届冬防吃緊之際騎巡隊責任甚重斷難兼管偵探事宜故於日前呈請蔣總所長將偵捕隊長一差遴委幹員接辦以重公務昨奉所長批示略云該隊長兼差以來已届半載整理捕務深資臂助茲據呈稱冬防吃緊非辭去兼差不克專心致志力圖進行所呈是係實情應即照准所有偵捕隊事務即由該隊巡員倪順泉照管 
　　遇人不淑○住居一區境内之蔡阿保前日與其妻王氏口角用刀砍傷該氏之背血流如注當由崗警周希濂查見拘禀張區長提訊之下因供詞各執解送警務公所經凌科長判移檢察廳檢驗該氏傷勢再行核辦 
[公共租界]  
　　拐案翻控○南京婦人劉柳氏前控胡阿培羅胡氏串拐伊女小四仔來滬圖賣曾經公堂訊斷胡押西牢二年半氏押女所一年女交其母領回在案茲悉胡阿培在押斃命而胡氏以劉女係是兒熄媒証確鑿不甘受屈昨復延請博易律師投廨聲明請爲復訊開釋以免寃累並由氏子羅裕松投訴劉女實是妻子曾由山東人劉友泉爲媒現劉尙在南京聞劉女亦在原籍請一并移傳到案復訊旋據捕房代表侃克律師聲稱羅旣稱劉女是伊妻子且有媒証當時何不投案聲明現旣斷定未便翻異應請堂上鑒核王襄讞與美領海君磋商之下判胡氏仍照原斷還押候函致江寧檢察廳查明劉女與媒証住址俟復到再核 
　　賣良爲娼○羅以操與其姘婦阿大串拐新閘太平坊住户周根大之二十一歲女兒阿根賣至哈爾賓爲娼該女不願訴由是處公興輸船可帳張玉書函告女父報捕將羅拘解公堂押限交還在案昨晨由廨復訊羅供在押不能尋交中西官以其刁玩着押三月如能將女交案准予减罪 
　　冐名勒詐○無賴朱阿生冐充暗差華捕向汕頭跑五十三號門牌雉妓張媛媛勒詐洋一元五角該妓旋報告捕房昨派包探將朱拘解公堂　聶讞會同美蓋副領事訊實判朱押一月示儆　　定貨糾葛○俄商括孖治控胡子宗定貨虧銀三千餘兩昨由捕房將胡傳至公　判令交保候訂期曾訊 
　　　涉婦人○蔡林氏控范子明串拐小孩案内之胡王氏昨晨由探拘解公堂請究判氏押候英領堂期解訊 
　　押追尾欠○美商勝家公司控戴瑞林私収貨洋由廨判戴交人洋並保在案茲因尙少洋八十元延不清理昨晨復由捕房將戴傳案請追判押候繳洋開釋 
　　淫棍收押○無賴陳根華在西華德路調戲婦人沈趙氏被氏控由捕房昨派包控將陳拘解公堂訊實判押兩體拜 
　　賣成保人○和記銭莊控馬小眉不理欠銀一案因迭次傳訊不到前晚由廨將保人馬開林傳案經王襄讞與觀審西官美領海君訊判押限兩星期將馬交案否則照原告控追之數繳存公堂再行關釋 
　　不付劃欵○商務印書館經理夏瑞芳控　純芳不付欠欵等情前晚由廨傳訊因有日商紏葛故由王襄讞與輪應到堂觀審之英領翰君及日領西田君一同升座研訊先由原告代表佑尼干丁榕兩律師上堂聲稱此欵係英商台維生劃與原告共計銀三萬七千六百三十三兩七錢五分立有債劵分兩期交付詎今逾期不付應請訊追並據英商台維生上堂証明被告亦延梅吉言楊正兩律師到堂代辯多時判被告交原保候下禮拜一再訊　　是誰暗算○西華得路三千二百九十三號張姓家庭中屢次發現油紙等引火物料不知何來昨晨復見是物投報捕房捕頭諭候查究 
　　難免寃誣○百老匯路一千一百九號某洋貨店前晚被人關入店内攫取西式帽子一只逃逸嗚捕追獲胡阿林一名解送捕房因店主不能証實開釋不究 
　　拐失女孩○密勒路一百九十號鄧王氏家有九歲之女名寳珍昨日被匪拐失投報捕房請爲訪查 
[法程界]  
　　股東聲明○福昇昌洋貨號主沈玉蘭因不還祝張氏甘李氏吳胡氏之存欵被控迭經公堂審訊供詞各執現雖將銀交案沈猶不服曾奉堂諭將銀暫存捕房俟大局平定准予上控在案茲又有沈亨通控告沈玉蘭不還存洋三千二百元傳沈不到由陳清記等禀稱福昇號係商人等股開沈係經理業已辭歇另請謝阿坤經辦與沈無涉聶裁判以陳等旣已聲明與沈無涉自應照准惟沈前次交存之銀未便久擱遂令張氏等分别具領 
　　欺騙鄕愚○王阿生等在途擺設三四僞賭攤欺騙鄕愚前日有鄕人陳克琴持洋經過被王誘賭不允遂即將洋攫去巡街捕聞喊往拘王即跳入河内後仍被獲解廨請究陳亦投案申訴前情訊之王直認不諱判押捕房兩月示儆 
　　但求遷讓○陳德興虧欠老沙遜行房租三月由該行禀經公堂提訊不理收押追交在案昨據收租人投案禀稱願將欠租　去請令遷讓聶讞員判限三天搬遷 
[雜評三]  
　　今日爲省議會初選投票之日欲求省議員稱職必先求此直接選出省議員之人能克盡其職欲求直接選出省議員之人克盡其職則對於今日之投票有不可不愼重者矣毋阿所私毋爲利誘此記者深望於選舉人者也 
專件 
[江蘇全省征收地税暫行章程]  
　　第一章徵収方法第一條本省各縣田畝應征上下忙地丁　課以及漕米蘆課等均屬地税按照省議會議决公布案由各縣民政長擔負經徵責任督率主計課辦理 
第二條各縣忙銀漕粮分别正税附加税均依省議會議決折價征収之 
第三條征收時期酌照舊章統依陽曆規定如左一上忙七月開徵八月底全完二下忙九月十六號開徵十一月十五號全完三蘆課等項九月十六號開徵十一月十五號全完四漕米十二月十六號開徵次年二月十五號全完（附註）壬子年上下兩忙開征較遲於規定時期有不能適合者準用本條之例各按開徵之日起算扣足兩個月爲制限其漕米仍照本條規定時期一律實行各縣有因忙習不能如期開徵者得預先呈請展緩依前項之例自開征之日起算扣足兩個月爲制限第四條各縣民政長從開徵一月前預發徵收命令於規定陽曆時期之下得加註陰曆月日庶免誤會第五條各縣應征忙漕正税附加税人民均須於兩個月期間完納不得無故逾期納付以及要求減免如因水旱事變人民陷於困苦得由該管民政長勘明分數呈由都督核定分别蠲緩隨時以命令行之第六條各縣忙漕遇有因灾蠲緩時若在未經核准之前先已納足或已納一部分者得照應蠲應緩之數流抵次年新賦正附税一律 
凡流抵新賦須記明簿於次年征收串票内加戳叙明事由以爲標識第七條各縣開征之後於每旬結束後三日内將所正税解交銀行兑收各縣如遇忙漕旺收時間收足正税二千元即須解交銀行不適用前項之規定各縣收解銀元數目於每旬結束後五日内報告都督府查核 
第八條各縣應解忙漕該管民政長不得挪移别用有因緊急需用由該管民政長先事呈請都督核准發有特别命令者不在此限 
[第二章征解遲滯懲戒處分]  
第九條本章程規定懲戒處分如左一譴責以受譴責之事實宣諸公報二减俸照所定俸給減去三成之一以三個月爲率三免職 
第十條各縣民政長征收地税已逾規定期限一月後短征至三成以上者處分譴責四成以上者處以減俸均仍令催征其五成以上者處以免職如因意外障礙以致短征或非催征不力確有明証者不在此限 
第十一條各縣民政長征存應解地税照本章程規定期限遲延至十日以上者處以譴責一月以上者處以減俸二月以上者處以免職均勒限繳解第十二條各縣民政長對於征解地税如有侵蝕浮收情弊非懲戒處分足以蔽辜者適用新刑律之規定（未完 
來函 
[製造局員金乃光上陳督理書]  
　　竊乃光前謁崇階渥承乘睞飭貢所知自維庸　於製造一門素未研究奚敢妄對惟念此局創辦數十年用欵數千萬幾經切磋改良始克有今日之成績故乃光嘗謂此局辦事人才工作匠才甲於各小製造局所難者經費支絀無由擴充耳爲今之計須籌的欵以圖維持員司工匠一律照舊其任事勤能工藝較精並宜拔擢任用而尤爲重要者在保護局防良以此局爲國家命脈相關上年民國成立東南各省除武昌爲首義之邦外其餘閩粤浙蘇各省所以能先後光復者皆由上海製造局光復在前以樹其基然則製造局實有關於全國之影響况今外患頻仍警信迭至此局濱臨商口尤宜加緊嚴防所有衛隊巡警皆爲保議局產之要落上年光復之初大局未定該警隊等保全實大設無警隊則局中地方違闊廠座衆多斷難守查周密蓋衛隊所以保衛局中一帶地方也巡警所以巡查各廠事項也性質各有不同效用互有所見當此冬防緊要應請督理能再各添若干名最好否則卽於原有名數中分飭訓練優定升階俾此項警隊得以練成勁兵實於軍火防地大有裨益至水陸總巡一缺尤關重要得邊君砥齋熱心勇敢全局翕佩應請督理加重責成　以事權於局防獲益更深如此則局中秩序大定然後從事改良製造自易見功想督理炤察之明當以爲然　局中保衛關均係本局員司工匠義務充當　效卓著並請酌　經費勉諭邊總司令督同團員分班巡守各團員必能盡力將事也謹冐昧以陳 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[游戲廣告] [  了青]  
　　本公司開設中華民國已歷一百餘年自赴外洋選運國貨物廉價美男女無欺久爲各界歡迎貫徹人腦今值改裝伊始爲挽回權利起見用特自出心裁仿照西式製成各種服裝實爲冬令必需之品所有一應花名開列於後合時大帽京外政界文武官場無適不宜每戴必合眞有頭頭是道之妙尖頂小帽有隙卽乘無孔不入鑽營家必需之品 
厚皮大衣上裝高領以防批頰下設後盾以備手槍雖至穿着多年仍能一毛不拔用作征蒙軍衣尤爲合式 
格子馬甲製以黑呢嵌以金線堅厚無比遇雨不沾姬妾衆多者尤宜家置一襲捷足皮鞾此鞾以滑皮爲帮以靑皮作底進可奔競退可遁逃永無蹩脚之慮軟絨手套每付三隻於拍馬屁時戴之不致誤觸痛處 
四足衛生褲此褲惟前清富商胡星岩家有之冬令房中最爲有用今本公司復添製四手衛生衫以成全套此外並有活動被褥不用電氣自然生暖宜右宜左可葢可鋪男女界用之大有終老是鄉樂不思濁之妙其餘花色甚多不及備載賜顧者請駕臨上海華租界大牛路打棚場口全黄國貨製服公司並認明滑頭商標爲記庶不致誤總經理西人杜撰謹啓三 
理學奇談 
[人造黄金] [  懴廬]  
　　人欲造黄金須用種種原料方可達美滿之目的今列原料如左銅（紅銅）一○○·○錫一七·○鎂六·○鹽化錏三·六石灰一·八果酸九·○始入銅於粘土製之坩堝中鎔解之徐徐加鎂鹽化錏石灰及果酸且鎔且加凡三十分鐘而混合以錫（用小片）又攪拌之待全鎔後以蓋覆之越三十五分鐘去上層之雜物則生黄金色之合金其光色與眞者無異此合金若久鎔於空氣則失其光澤以酸性之水磨之然後能再發光輝三 
[愛國史]  
　　香港海濱碼頭小工捐集一萬五千元滙京充征蒙經費廣東富紳名閣之閨女多人相約定期演　以所得看資充征蒙兵費南京人民　會歡迎王芝祥已舉王及黄郛統帶赴蒙軍隊廣州各業主議决將一月之收入捐充軍餉廣州有人組織尙武團一學校及各拳術家均相率入團 
自由談話會 
　　蘇學武代活沸草僞諭未免辱没其名蘇武當年須不曾代單于草詔來或曰彼學蘇武不過欲學其得胡婦耳國民黨參議員彭允彝等敢於參議院發荒謬之言論以爲軍政府時代都督縱有違法亦難深究并强其同黨將杳辦　督李烈鈞案否决輿論多痛斥之予謂彭之用心不止欲袒護李烈鈞彼蓋深知其同黨之都督違法者不一而足故毅然爲此武斷之言論所以保全者實多也黨勢之可畏有如此香港華人因電車公司不用華幣遂相戒不乘電車烟台富人因俄國侵略蒙古遂相率向俄銀行提取存欵嗚呼誰謂我同胞無血性耶不守公理之諸强國其威權足以制吾政府不足以制我國民繼自今有破壞東亞和平鼓吹瓜中國者我同胞必以一致之手叚對付之願我父老兄弟姊妹旦夕汪意焉[  鈍根]  
劇談 
[譚鑫培唱李陵碑曲本（續）] [  曾言]  
　　方良臣與潘洪定下籠套（案籠套二字爽凈）誑吾主到五台游玩逍遥又誰知中了那奸賊計巧四下裏衆番奴猶如海潮又聽得賊隊中一聲信砲吾主爺險些兒跌落鞍橋多虧了楊延昭一馬趕到一桿槍救聖駕撞出籠牢有老父聞此信急速赶到（案趕到二字高緊蓋回想當時憤不顧身之槪也）那是我東西殺斫左衝右撞虎撞羊羣圍困在兩狼山内無粮外無草借兵不到惟恐怕我的老殘生難以回朝我的兒呵（案長句連板難唱與快板不同不善唱者往往不成音調鑫培唱此句沈雄斬截雖英雄年邁而威凛之氮不滅草字以字潔凈爽利梅大鎖拉此二字儼然如出諸口與鑫培所唱不能分别此時無不呌好者以上我的兒呵共四句唱法皆不相同）寳彫弓射不着空中飛鳥弓折弦斷所爲那條（案折弦二字好那條二字有潦倒之意）天寒冷你就該把帳棚來燒腹内飢你就該把戰馬斬了那石虎把我的生騎絞倒爲大將無良騎怎把兵交呌老軍看寳刀大道來找（案交字雄哀緊接呌老軍殊覺得勢此時執刀在手要一懶刀花姿態横出此處不可以言語形容觀者自知之找字且行且唱絶好）尋一個避風所再作計較（案計字高勁轉到較字豪無痕迹）當年從駕五台山志空長老對我言他説道虎口交牙遭大難到如今果應了他的言老漢説話理不通分明説的是楊令公手執寳刀望下斫霎時間失郤了我的護身龍（案四句皆兼鼻音高勁不在汪大頭之下其後向空連并從容就死神情慘不可言） 
[紀初四夜之大舞臺] [  玄郎]  
　　沈華軒之拿高登沈身叚魁梧白口雄壯演武二花戲尙稱所用稼伙碩大且長加人一等把子亦嫻熟摹架子幾場姿勢雖好嫌太遲慢良由鑼鼓不得手之故與畢永霞（飾秦任）大戰一場打得非常緊湊殊稱匹敵惜止從花逢春等探樓演起而上馬跑檯打園唱工俱未得見減色不少吕月樵之取成都月樵善倣名家各調唱此劇倣大頭尙近是惜中氣不足落板處常用（矣矣）之音以偷鬆惟（内侍們撬駕敵樓進）句一進字逼細其音層層轉入如萬丈游絲裊裊空中摇曳生姿神采飛揚（聽説是一聲要送行）一叚聲聲沉鬰唱得慷慨激昻壯蒼凉深得汪派緒餘入後（辭别了宗兄就要登程）幾句力稍鬆懈不見遒勁蓋大頭嗓音出於天賦句句純從丹田加出並不賣力而音韻宏亮已覺破空而入登峯極頂月樵天分雖好止能得其貌似而不能得其神似也 
小説 
[政治小説血男兒（一）] [  當覺　獨鶴]  
　　第一章 
（殺！殺！殺賣國奴！殺俄諜！！殺簒賊墨次求！！！）夜色蒼茫喧聲四起乃無限怨毒無限憤懣藴積旣久一激而爲不平之鳴如朔風怒聲如春雷暴發 
時有少年一女郎一側耳靜聽相示以目少頃少年曰若曹已漸近矣女郎乃掀重幕探首窗外朦朧夜月中但見萬頭攅動即語男子曰兄言誠確已人滿庭院矣少年離座起立碩大之爐架旁架以橡木製上懸華族萊司之徽章一歷時過久已作黑色而雕斵之工施色之厚固非時下美術家所能企及也少年爲誰尼古拉其名萊司華族中之碩果僅存者也時則木立沈思躊躇滿志蓋時機至不易得得之矣而不以愼重出之鮮不僨事尼古拉之遲迴審顧者殆亦臨事而懼之意云女郎復下重幕疾趨至尼旁兩頰微紅目光閃爍狀至迫切此二人者面貌同一修美舉止同一莊嚴望而知爲兄妹惟少年關心國事英姿瀟洒中略露憔悴而女郎則螓首蛾眉堪稱絶色時呼號之聲再接再屬（殺！殺！殺賣國奴墨次求！萊司！萊司！！曷歸乎來女即撫尼肓曰阿兄！聽之！若曹呼兄名非汲汲焉有所求乎其速出與語妹將聲關矣尼急止之曰尙未！尙未！時女手已搴帷聞言復退含嗔語兄曰斯非吾至親愛之同胞乞兄援手乎何遲疑若是尼曰援之乎計將安出墨次求盜竊王位誤國至此狂瀾尙可挽乎女郎憤甚謂尼曰吾祖若宗世爲西奥司（國名）効力汝豈甘墜先芬乎而乃遇事畏葸有失衆望吾以後不復兄汝矣喧聲復作汝竟充耳不聞耶（殺賣國奴！殺墨次求！！尼古拉！其速興！！速興！！！）聲浪震盪不已尼微嗮曰墨次求不知匿向何處去使聞此殺聲其　觫之狀當有可觀也女即怒目視情殊不耐斥尼曰墨之存亡干兄底事爲兄計者宜速出以慰衆謂萊司族中復有大好男兒挺身救國矣尼徐曰勇哉言乎語已微笑女郎大恚曰吾誤以汝爲血性兒也今若此誠非意料所及二 
[哀情小説筠孃小史（二）] [  秋庭]  
　　筠　則壓殘繡綫熨貼征衣頻裁寄遠之書屢致慰情之語零風斷雨冷月昏燈擁香衾而數殘更眞有我心如海之狀所賴以差慰岑寂者　一雙小兒女嬌語喃喃丰神濯濯煩惱偶縈一聞尋喚阿母之聲不覺破涕爲笑加以翁姑多慈愛之性小姑輩細語喁喁時于　窻曲室伴之作長晝之談而高堂有母亦復時相過從故荏苒韶光忽忽如白駒之過𨻶不致有憂思傷人之事奈何警耗頻傳時事有日非之歎而生之困頓無聊覊愁萬里更有病魔與之搏戰閨中聞之能毋淚下盈盈爲之黯然魂銷乎明急之筠孃乃以十幅蠻箋遠傳心事諄切勸慰使生開拓其胸襟磨鋉其知識靜以待時不必過爲無謂之沉憂陳檄愈頭風枚乘七發治痿痺是書之功效過之矣余嘗得讀其遺稿亦爲之感　而不肯以孱然一身遽置諸頽廢之地而况生之與之同其性命者乎宜乎讀其書而病爲霍然也且得力疾從公爲留學　督某君分理其劇務以酬一日之知遇爰錄其槁如左以餉我同志諸　書曰 
我摯愛之天亞君惠鑒遠道書來知君抱無量數之痛憤藴無量數之沉憂略血盈把有一疾不起之勢明毅如君今竟若此荏弱如妾後更何言擁袖掩啼廻燈泣影痛淼淼之重　問茫茫之眞宰君以義戕妾因情死擺恐怖之惡因參解脱之眞諦事無如何勢必至此賈長沙之痛哭魏信陵之沉湎大率英雄志士末路無之有所必演之慘劇也第思滿人夷滅我宗社僇辱我人民已二百餘載根固蒂深顚覆匪易奮力士之椎傳平原之檄機會未熟抃急非宜何况列辟野心競思問鼎利用鷸蚌之爭以逞虎狼之毒苟不謀出於萬全焉能鞏固金湯完我漢家之地土剪除荆棘奠我華族之人民哉（未完）三　　日來小説稿堆積如山請諸大文家暫緩投寄如有關於時事之諧文筆記則甚歡迎　　本埠投稿諸君欲取上月酬金者請於每日四點鐘後至本舘帳房核算爲盼 
 
 
 

Page 11

 
 
   
 
 

Page 12

 
 
庭記往來　一扣已知照該莊作廢又前清吳　根房平　欵收條數紙一含辛茹苦容貌　云特此通告 
[（招請跑街）]  
今有大宗機襪哭欲招請跑街一位其人須熟悉絨貨商家新永從豐頭意者請寓華文或英文信封交本報第三十號信箱悑交可也 
[上海恒潤泰皮貨號廣告]  
去年敝業遭灾人所共知小號雖亦被累各路匯票統已解清不敢締欠以昭信實所以今年各處匯兌均可照常毫無阻碍分設各口採辦粗細皮貨均選上等今已到齊定價克己劃碼實銀不折不扣承蒙　賜顧請駕臨拋球場南首本分號選購可也 
[京都同興樓菜館廣告]  
本樓開設英租界五馬路正豐街　　北京著名　可接辦書慶筵席掛爐豬鴨應時肴　精美細點秋委特　菊花　冬令穿　羊肉生　產隨　烹調　定雅　務　精潔　應無不週到幷備擬別雅　以供　各界公餘讌敘茲際開張之始賤價以廣招徠倘蒙惠　格外歡迎　擇於陰曆十月十五日開張特此佈告 
 
