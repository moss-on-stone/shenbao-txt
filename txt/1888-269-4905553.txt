# 1888 - 269 - 4905553

 

Page 1

 
 
[重印小豆棚出售] [  申報館主人啓]  
　　本舘所印小豆棚一書早經售罄兹特重付手民字跡旣新紙色亦潔欲聽豆棚下語者盍取而閱之每部六本價洋三角五分售處仍照曩例 
[新印三借廬贅談出售] [  申報館主人啓]  
　　古今說部汗生充棟大率慶羹土飯陳陳相因求其運意　詞　新領異者曾不多見鄒翰飛茂才名下士也著有三借　贅談其中綱羅故事搜　遺聞俊句名篇亦爲摭入雖未知與古作者何如然其書旣新則閱者之耳目亦當與之俱新爰取其稿付諸氏民卽日出書每部六本價洋三角五分售處仍照曩例 
[大題觀海初二集分售章程] [  點石齋啓]  
　　是書先出二集後出初集書分兩次取者洋亦分兩次繳所有取書送票等情早登前報布告四方矣如有單買初集不買二集者碼洋十元股單不給彩票無抑或單買二集不買初集者碼洋十五元股單不給彩票無按近來登門買股單者絡繹不絶惟恐彩票不敷分撥故特變通其例以期　便耳此佈 
[石印五鳳樓試帖發兌] [  點石齋主人啓]  
　　五鳳樓試帖精選名家藏稿曁鄕會應制之作分編上下平韻得萬餘首凡典制時令詠古賦物有題皆雋無體不工或冠冕堂皇或風華掩映或巧思綺合或好語珠穿出處則梳　詳明事類則編排匀稱其中拗澀纖佻之作不宜場屋者概從擯棄洵推試帖之金科玉律也准于二十五日出書每部四本價洋二元在南北申昌文瑞發售此啓[  論局賭宜密訪嚴懲]  
　　賭之爲害甚矣哉邇來治生之道彌艱謀食之方愈窄而賭風亦因之而加甚焉况以滬上五方雜處良莠不齊賭棍囊家活手司務羣聚於洋塲租界中雖經三令五申訪拿懲辦而設局串賭者百出其計以相嘗乘問而入擇肥而噬其害誠有不可勝言者夫活手司務之害尤甚於賭棍囊家賭棍囊家之開塲聚賭也不過爲抽頭計耳願賭者趨之若騖不願賭者棄而不願猶漁者之爲鈎餌以待魚獵者之爲隠阱以待嚴固未嘗强魚以必吞吾鈎强獸以必入吾阱也故漁獵之罪猶輕至於活手司務設局串賭挾必售之術操必勝之權雖不願賭者亦必煽惑慫恿誑哄騙誘使入具彀中而後已彼入其彀中者不獨倒篋傾囊而已也方且勸其借貸勸其抵押勒冩票據硬索債負隨機應變層出不窮是猶驅魚於淵而絶流以漁之驅獸於原而合圍以獵之魚與獸之遁逃趨避不爲所害者鮮矣此其漁獵之罪不尤重耶數年前浦灘老旗昌一帶洋房中有開塲聚賭者賭客之形蹤詭秘捕房之消息通憲扄閉重門看守要路望風探信絡繹於途後經惠捕頭訪查捕捉出其不意乘其不備排闥登樓獲囊家賭棍而盡法以懲之租界賭塲由是絶跡惟裏虹口之搭蓋草　擺設矮桌與洋經浜之露天支架忽聚忽散時或有之然規模狹陋局面卑微非老旗昌之賭場可比猶不足以爲害也其爲害於洋塲之旅居賈客者惟設局串賭爲尤甚昔有局賭著名之汪蓮生來自姑蘇寓居滬北黨徒甚衆劣跡旣彰爲捕房所聞拘送公廨遞解回籍地方官管押在獄以爲懲一儆百設局串賭之風當由此而少戢矣乃不謂明目張胆前車莫鑒而故轍依然也若輩游手好閒以賭爲業呼朋引類實繁有徒且巡邇探聽於酒肆妓寮烟間茶舘中聞某客棧某行家挾資而游滬者或因年少未諳世路之崎嶇或是鄕居絶少良朋之提挈而若輩之陰詭謀計遂百出而無窮矣其始也夤緣相識間名道姓謬託知交明知其邂逅初逢不肯叨擾先於烟間茶舘惠鈔無多以爲區區者不足掛齒而後招之於酒肆約之於妓寮塲面寛宏口氣闊綽任意揮霍隨處遨游旣醉以往立談之間微露端倪稍爲嘗試其聞之而掉頭不顧掩耳而走似亦可以已矣而若輩必推之挽之欵之留之令其從旁觀局約其少坐同行稍一躊躇則已中其計墮其謀而不自覺若輩同黨入局興高采烈或相與評論商酌推度億中又從旁翼勸之賛助之辭以貲罄則可以借本辭以技卑則可以合股於此而心爲之忐忑手爲之瑟縮口欲却而不得足欲退而不能而設局串賭之隠謀詭計遂得以行乎其間至於勝負之數更無待言若輩皆活手司務謀出萬全戰經白勝夫固在綱之魚無慮蹼波在囿之獸無憂出柙也已邇來受害者層見疉出時有所聞竟有屢賭屢負前後所失至八千餘金之多蓋亦鄕居年少挾貲游滬者爲若輩煽惑慫惥誑騙哄誘始約坐馬車至静安寺返轡入某妓寮張燈開宴欵洽備至酒酣出賭具强邀入局局終計所負已不少明日至寓取償並請復戰伺其出門要遮於路再賭再負囊槖盡空若輩又勸其爲背城借一之計借與莊票囑冩借據不旋踵而又罄仕受害者家教素嚴無顔回里悔恨欲絶經旁人勸解始歸而若輩欲壑已填貪囊已飽自詡得計惟日耽耽將顧而之他苟非密訪嚴懲如汪蓮生吾恐鄕居年少挾貲游滬者將不特今日之受害也且著名賭徒道路咸知屢經訪辦有案可稽雖被害者自顧體面姑置隠忍不欲聲張而賢有司耳目非遥姓名可訪雖恢恢法網能無蹈汪之覆轍也哉 
[本館接奉電音]  
　　昨接在京友人發來奄音有本月六日懿旨一道敬謹譯登○八月二十六日欽奉 
慈禧端佑康頣昭豫莊誠皇太后懿旨醇親王奏海軍章程已定病仍未痊歸政有期懇恩開去差使一摺醇親王體國公忠經猷閎遠數年來創辦海軍盡力籌維悉臻妥善上年抱恙未痊猶復力疾綜核孜孜不倦現在章程已定詳加披閱鉅細畢賅有條不紊洵爲經國要圖兹據奏病久體弱懇請開去海軍衙門神機營差使在深宫繫念之情本不忍責以政事致多勞勤惟念海軍關繫重大迥非尋常庶政司比目前規模粗定嗣後應辦之事正多非特宫廷軫念時艱莫歸盡善卽醇親王休戚相關之意諒亦未能恝置數月以來迭次視疾見王眠食精神漸臻康復所有海軍衙門一切事宜仍着醇親王照常總理庶會辦帮辦諸臣有所禀承足以綜全功而垂久遠其神機營事務並着照舊管理明年歸政後該衙門具奏事件母庸列銜俟海軍著有成效由王斟酌情形奏逹深宫再行降旨王務以國事爲重勉肩鉅任不必推辭一面善自珍攝俾氣體日就强固用副委任眷注之至意欽此 
[錄江蘇學政王奏疏]  
　　奏爲經解刊有成書恭摺具陳仰祈聖鑒事竊臣於光緒十二年六月十九日奏 
 
 

Page 2

 
 
明在江陰南菁書院設局彚刊經解情形七月廿六日遞回原摺軍機大臣奉旨知道了欽此臣以比次蒐訪經解得書較多刻費浩繁非臣綿力所能獨任比卽函知督臣曾國荃撫臣崧駿商請轉諭僚屬酌量捐措賴撫臣同力相助飭屬鳩貲源源而來極形踊躍卽他箥官紳亦以臣此舉爲表章經術起見多有不待函商徑自措寄前來者臣飭局撙節動用嚴密趲催撫臣亦飭蘇州書局助刊多種首尾三載幸獲有成爲書二百九部都一千四百三十卷體例一仿前大學士臣阮元所刊皇清璕解名曰皇清經解編藏事後板存書院刷印流傳俾藝林承學之士宏觀覽而備研摩庶幾文教日益振興上副聖代作人至意至此次捐貲合計曹平足銀一萬九千三百三兩二錢二分五釐除蘇局助刊書二百四十三卷外計臣局刊書一千一百八十七卷實用銀一萬六千三百三兩二錢二分五釐餘存銀三千兩整飭父江陰縣知縣發商生息以裕書院　費書局卽行裁撤此項恐出官紳捐助並未絲　動用公欵仰懇天劯准免造册報銷除將犯本咨送軍機處備查外所有刊刻經解成書緣由理合恭摺具陳伏乞皇太后皇上聖鑒訓示謹奏光緒十四年七月十四日具奏八月十三日遞回原摺奉硃批知道了欽此 
[驅逐游民]  
　　印度新聞紙云柔佛地方近來新定章程凡有無業游手之人皆不准容留境内一日召集在彼之華人至官衙諭話華人誤會其意以爲或又有意外苛派捐輸等事乃敝衣垢面裝作窮人而往官問其業則咸稱曰無於是卽新章概行驅逐出境計此次所逐八十五人及旣去之後始知此輩多係小本營生並有欠各舖户貨錢現在各鋪户無從收帳僉具禀於總督未知將作何辦理也 
[太液秋光]  
　　宗人府行知貝子公各門上稱准東陵守護大臣奉恩輔國公榮頣咨報現届三年任满預行呈報奏請更换等因前來 
相應行知各門下卽將本貝子公現在有無充當何項差使曾否守護東西陵幾次一併查明務於五日内呈報本府以憑核辦奏派更替○傳聞皇太后皇上擬於九月間前往　淀在頣和園駐蹕十日以覽天津所進輪船曁昆明湖所練水師砲船會操並香山小過膛鎗隊及精捷營官兵　技自倚虹堂登龍舟沿長河上駛雖尚未定何日臨幸然已預備一切矣○京城九城門門樓上存儲大小紅衣神捷等礮位向於每年八月杪經八旗漢軍礮營官兵拉往蘆溝橋演放五日刻由正黃漢承辦旗知照步軍統領衙門轉飭各城門赴領届時眼同礮營弁兵啓鎖以便請出礮位○内廷傳述近有懿諭以紫禁城各門門樓浊飾脫落瓦片參差墻璧間有損壞卽宜修理一新又内外城各門樓率多年久失修亦應次第修復已令當軸諸公籌畫閒欵以興是工應如何分年辦理之處一併妥籌○京師於十七日下午六點鐘天大雷電風雨交作夾以冰雹雖粒僅如豆然平地已鋪满矣幸歴四十餘分時雷電雨雹卽止風勢益厲一夜怒號聲若牛吼翌晨始止冷氣逼人非棉衣不足以禦寒北地早寒信矣○伊犁委員呈進貢馬八匹經御前大臣騐看由上駟院官試騎尚屬馴顺已飭交上駟院用心喂養○鑲藍旗護軍統領宗室謙爲咨覆事本旗現有副護軍叅領一缺護軍校一缺尚未揀選有人相應咨覆貴旗護軍統領查照辦理 
[宗室鄕試紀聞]  
　　八旗宗室鄕試例於十七日另塲考試試以四書文一篇八韻詩一首試卷僅爲彌封無須發謄不經房校原卷逕呈 
大主考校閱取中亦無被貼之例中後磨勘卽有疵謬照例免議此足徵天潢貴胄非與草茅下士等量齊觀也中額則十取其一今年應鄕試之八旗宗室有六十五人按照左右翼分點於貢院東左西右兩門搜檢放入領卷入號甫封門卽散題紙俾得從容搆思當日交卷午間每人分給菓饌餑餑迨申刻卽有交卷者至夜子初試卷交齊全行出塲謹將題目錄後文題聽訟吾猶人也必也使無訟乎詩題賦得風來太液聞鳴鶴得鳴字五言八韻 
[客死可傷]  
　　松江北門外姜姓茂才弱嵗游庠文名藉甚槐花黃後偕親串赴秋闈旅邸凄凉病魔來擾驀患痢疾牀第淹煎親串見勢 
不　卽託友買棹送回行至半途病益加劇巫陽下召遽赴玉樓洎將屍載返里門則已腐爛不堪幾不分口鼻耳目矣聞姜上有父母下有妻兒爲人亦忠厚有餘並無隠慝而竟長途斃命屬纊無人嗚呼傷已 
[寗郡天氣]  
　　現交秋分節氣雷已收聲乃寍郡於本月廿二晚初更時分雷聲隆隆大雨傾盆至三鼓始止次日又雨繼之以風河水 
漲與隄平而天氣頗寒所謂一潮風雨一潮寒洵不誣也 
[監臨出闈]  
　　湖北巡奎中丞於廿一日出闈所有應差各員亦於是日出闈銷差 
[失愼卽滅]  
　　二十日午後漢口橋口地方失愼燒燬民房兩所旋經撲息二十二日晚七點餘鍾大觀音閣前堤街失愼燒燬茶酒荳腐 
薙匠店等三四家火至房屋間斷處卽行熄滅蓋此處街市本不甚熱閙也 
[温州新語]  
　　大南門外翔河里某甲之女自幼至某乙家爲童養媳今秋乙子患腹泄而殤女恐爲强暴所污遂甲家甲不忍其孤苦 
伶仃央媒爲之撮合字與寗人言定財禮洋三百餘元女自傷薄命不願再抱衾裯堌於中秋夜素妝淡服躍入門外翔河吁良可悲已○處州縉雲縣東鄕西瓜墳與温之永嘉台之仙居數縣毗連近有洋槍土匪勾通游勇共有二百餘人於本月初搶刧寡婦鄒谷氏家將該氏刃傷數處事後赴縣呈報請卽會營緝拿該匪愍不畏死自知罪無可　瞻敢在該處村中盤踞驛騷處州鎭聞報立撥精兵三百名並會同温台二鎭各派練兵二百名四面兠剿并札飭城守營戴都戎友珍督帶練兵二百名由永嘉西溪山徑繞道而進想小醜跳梁不難撲滅也○監生王步洲等聨名赴府具禀聲稱去年新河街屢遭火患推原其故皆由沿河居民跨河造屋遮蓋河面以致無從運水况樓簷相接更覺易於延燒兹又有人跨河蓋造樓房生等婉勸不聽環祈恩賜出示禁止云云當經福太守批准出示令沿河居民以後跨河房屋或係坍倒或被火燒飭縣開除粮額概不許再行蓋造如再故違查出定卽從嚴懲辦○潘光四之妻偶患疾病延醫陳明德爲之醫治曾言俟妻病愈將次女字與汝子陳聞而喜甚卽託親友傳某往取年庚潘訪悉陳子已四十餘女年尚未及笄是以飾詞婉謝傳心生一計𪮝告庚甲交陳陳不辨眞僞竟卽備齊禮物着洪某送去下定潘見之大發咆哮言我家門外有糞一缸若陳父子將糞吃盡方許聨姻當經村人出爲排解着洪暫回再行計議潘本係孤姓鄕農僑居山廠村人知其孤獨可欺竟將禮物概行分散洪亦不敢訴明其故陳知禮物已收擇日迎娶潘自恃未受聘禮復無庚貼爲証堅執並未聨姻以致兩造其具呈涉訟前經恩邑尊提案訊問陳供稱此事有媒有証且有送禮之人邑尊遂斷令潘不可嫌貧賴婚潘不服堅不具結日前陳復呈催邑尊懸牌定於二十一日午堂集訊按此事離離奇奇其中定别有波折本館惟據訪事人所函告者錄諸報端眞耶假耶不敢斷臆也○三牌坊口某甲之子年僅七齡十七日在門首河磡嬉耍不知如何失足落河父母疑其被人誘拐雇人赶往四處鳴鑼迨至次晨蟬街河中浮起孩屍一具父母聞信往視正是所失之孩因卽打撈上岸其悽慘情形實非楮墨所忍述也○初秋天時亢旱雨澤愆期各鄕晚禾不免蝗蝻爲患愚而無識者往往延請師工瞎子誦經祈　殊可笑也迨至巧秋下浣大雨滂沱蝗蟲被雨冲盡不數日間禾苗均勃然興起惟三角門外水心一帶蝗災過大難望豐收矣○前報載灰爐李子香偕土娼林喜媛二媛等旋逃訊不到案云云屢經福太守札飭永嘉縣彚案批解以憑訊究張邑尊因傳集原差諭限傳案差禀稱求緩日期請備公文出外通緝邑尊以該差藐玩誤公逾限已久概行斥革送府懲究○連日東門外新到大號閩鹽船十四艘稱奉制憲批示温銷售等語當經鹺商沈禀姓明苑觀察札飭發審委員會同永嘉縣傳案訊問連訊數堂該鹽販堅稱奉批來此現在資斧已空萬難駛往别處會訊各官諭以鹽務定章不能越境偷賣本應照例充公姑念爾等未盡周知是以格外開恩如竟執迷定必從嚴懲辦該 
 
 

Page 3

 
 
鹽販等總以並無踞费爲詞目下仍未能斷結也 
[村女私逃]  
　　寍波東鄕五鄕碶地方某姓女年約十六七早經許字某甲詎某女不願爲田舍婦於前月跟人逃遁雖經女父扁處方尋 
迄無下落邇因婚期將近壻家索女不得遂向理論女父始則托言寄養戚家繼因無言可答避匿不面甲向媒妁追究媒料無如之何　聞　已控告未知作何了局也 
[格致書院秋季課題]  
　　問海軍以船爲本有船則必有修船之塢而修理鐡甲船之塢尤爲難得以經費與地勢限之也近者北洋大沽 
旅順皆有船塢膠　則甫經規畫將來能否漸修鐡艦均未可知南洋惟廣州之黃埔船塢號爲能修鐡甲船恐亦不甚寛暢故四國近雖有鐡艦必須駛至日本之　崎借塢修埋甚非計也夫以中國之大豈竟無一善地可爲鐡中船塢者乎彼長崎之船塢其初用費幾何究竟形勢若何中國經營鐡甲船塢以何地爲最善能詳悉言之歟此題乃寍紹台道憲薛叔耘觀察所命觀察命題之意早已胸有成竹智珠在握慧鑑獨操特猶未敢以之自是也故博采旁諏丕詢於多士蓋以上海爲洋務淵藪必多能今逹古之士抒其偉論宏議以自陳其所見上裨於國是而足以副觀察之殷殷垂詢也且觀察有云此題非精心考覈似難著筆如欲求出色丈字應格外展其交卷日期是則觀察之愛才下士不耻下問用以集思廣益亦可見矣今自出題之日爲始限至十月二十五日止過期一概不收所課卷仍交三馬路格致書室至期彚呈觀察定云 
[明目有方]  
　　近有英國人老順司來華寓於禮查西客寓登告白於本報後忛有需用眼鏡可至彼騐明配購其有目疾者亦可告知 
治法按目之官司視人生所最關緊要中國眼鏡幾爲人所必需今值此奇人正當及時購取庶幾炯炯者不至昏昏也 
[更换局員]  
　　昨聞海關道龔觀察整頓各路巡防局員諭飭更换者共有六人之多 
[江干送别]  
　　昨報列奥員遄返一則兹悉夏正領事已於昨目下午登輪中西官及奥國商人之送行者握手江干不免有離别可憐之 
色也 
[送縣騐傷]  
　　丁雲頌控兒子圓志向胡阿男索取工資不付反遭毆打受傷蔡太守飭墏胡阿男暫押送丁圓志往仁濟醫院騐明傷痕 
再訊已登前報昨由麥捕頭禀稱送丁圓志至醫院騐無傷痕丁雲頌卽丁步雲同老妻上堂堅稱兒子被胡用鐡尺打傷脚骨何言無傷又復大肆咆哮出言挺撞胡阿男仍供口角争執並未行兇太守以丁步雲不應在公堂之上咆哮無狀喝笞五十板胡阿男暫押再飭差送丁圓志請上海縣騐傷如仍無傷須究誣告之罪 
[海燕雙棲]  
　　有某甲者慘緑丰姿翩翩年少情性佻逹好作北里游然囊中固不名一錢也近與妓女巧鳳情投意合將終老於是鄕妓 
欠男女傭人之債未能脫然無累以故弱燕之棲雖穏遷鶯之計未成也一日甲又到妓處傭人相謂曰我等賴妓餬口皆有資本設客盍如君則我等絶命矣妓欠我等洋一百六十元君能如數清還聽汝藏嬌金屋可也甲大言曰區區之數我不爾靳言畢長揚而去前日妓乘間出外傭人遍處尋覓則見妓與甲已賃屋而居矣傳人向之咆哮甲亦不肯相讓唇鎗舌劍銳不可當妓覺進退維谷允爲措洋料理傭人始散 
[呈控匿妻]  
　　本年七月楊子龍娶某烟妓爲妻有陸阿金從中索詐曾經呈控縣中經裴邑尊研訊之餘將陸荷枷以儆前日楊復投縣 
控稱所娶之妓避匿老閘廣德隆烟館樓上小的急行領回被伊假母覇阻裴邑尊着候提訊核示 
[薙工送縣]  
　　陸瑞卿在十六鋪開設薙髮店同業李顯猷以其距已店祗門面八間有違定例向之理論扭赴巡防局局員送請上海縣 
訊辦 
[英界公堂瑣案]  
　　包探陳阿九稱鼎豐里内開妓院之陶沈氏投捕房報稱紹興人張勝林同馬姓等曾到院中玩耍去後查知被持銀 
水烟筒吸水烟後盛烟之銀匣失去無蹤顯被行竊此外並無他人到過後又有趙董氏報稱張勝林到過伊家吸水烟亦失銀匣將張勝林拘拿不認行竊祗願賠償今特送案張勝林前曾犯事送案陶沈氏趙董氏各訴前情并稱實被張竊張勝林供上虞縣人父親在老閘地方訓蒙不敢犯竊蔡太守謂張勝林非安分之人惟指竊無贜押候備文遞解回籍○倪鳳卿稱開現兌錢莊曾被陳毛毛混兌銅八開并三個昨又持銅八開來兌交捕送案銅八開呈閱陳毛毛供八開洋我亦用下來不知是銅質以前並未往兌蔡太守隨判陳毛毛管押七天期满解候發落銅八開洋暫存○三道頭西捕稱所用侍者顧阿華被顧金金常來借錢動輙恃蠻爲此拘案顧阿華供浦東人顧金金確是同族屢來借貸不堪其擾因之報捕顧金金供與顧阿華是叔姪　之借錢伊囑我暫待竟被報捕蔡太守飭顧金金交保以後不得再向借擾○張阿狗稱在石印局生理昨被同做工之馮百福畢裕舟毆打受傷由捕拘案馮百福供由張雇我做工被欠二個月工資向索不付口角争閙畢裕舟是解勸者畢供與同蔡太守謂馮百福等向索工資豈容逞兇且騐張阿狗略受微傷判罰馮出養傷洋一元給張准在工資内照扣○薛雲泉稱與朱安濤同在客棧曾往戲園觀劇後園中來收戲洋三元該棧中另有客李培生與我等共話殷勤卽欲代付戲資從此時來閒話其實伊圖誘賭後因計不得遂乘間行竊縐紗夾衫等件報由捕房吊　送案朱供與同李供湖南蔡太守判李押候備文遞解回里不許再來滬上贜交薛等領去○前報華捕拘拿違章换客之張周氏一節昨據該捕聲稱奉捕頭諭不穿號衣專查拉客事前夜至中巷街見一少婦挈孩在北邊行走隨有老婦張周氏見客招呼欲拉　將該氏拘送到案該氏供蘇州人現住中巷街家有女兒贅婿生孫年祇三嵗婿在蘇州貿易並不爲娼蔡太守飭值日差將該氏送回伊家着同女兒於禮拜四投案覆訊 
[法界公堂瑣案]  
　　前報載有恒洋行收租人孫廷標控福森錩客棧周明眞等欠租一案昨據有恒洋行西人金司美偕孫廷標申訴前 
情祁繙譯官令通事傳語房屋翻造後倘有西人來租務必租與西人如無西人來租仍租與老房客務須照房主定價本月底須令各房客遷譔以係拆造請將此話傳知該房客並請將周等繳案之租洋給領旋據周明眞壽昌合須德盛祥長興公太顾福升等七家蒲伏案下同求恩斷王司馬將前情曉諭一番周稱伊等六家租伊房屋業已數載情尚可原獨我去年九月間憑周茂春經手向租逐月是孫收租到今未及一年遽行翻造不再租與我未免吃虧太甚總求開思司馬謂爾裝修費去若干答稱裝修有四百餘元生財有一百餘元現要本月底九月初讓房今我向何處搬移壽昌等同稱無處可搬小東門一帶並無空房况生意在小東門卽移在别處與生意大有關礙翻造之後倘是西式洋樓我等必無力租　司馬謂翻造房式聽憑房主况祁老爺爲爾等之事往復與有恒行東商過壽昌等同求寛限讓屋司馬謂爾等再要寛幾時同稱或一月又有稱或開年司馬謂曰一月已不能前月初令爾等照章出屋本公堂係照章辦理爾等若要寛限須找經手人去情商同稱所費裝修洋實係東挪西借而來餘供與前同司馬謂裝修再行商辦衆始退去○昨報載培松洋行失竊綢洋傘三十五頂一案昨據包探將薦保人徐阿昌解訊據供是寗波人撑船爲業竊傘之人名阿毛係鎭海人司馬謂旣由爾保薦須着爾交人徐稱阿毛有兄名阿榮在坭城橋外和記大馬房做馬夫頭可以交案阿毛不知逃逸何處司馬謂爾有保人否答稱有會德豐洋行駁船上之鴻春可保司馬着將徐交保限交阿榮到案復訊○包探土榮培將打架之朱雲卿郁保須請訊朱供蘇州人爲鞋底作生意被郁毆打現有傷及破衣可証郁供我之親戚陳阿美在仁和玉洋貨鋪爲出店東 
 
 

Page 4

 
 
家令伊到小琅環里李公館取洋一百圓行至路口忽有小爛眼等碰撞約吃講茶陳花去七百餘文小爛眼等每人得百文陳不暇與彼計較令我出爲說勸昨日尋着小爛眼伊說朱雲卿現在三河樓茶館令我去會及至該茶館朱將我軋至城内巡防局未蒙准理又將我扭至捕房被毆傷痕宛在長衫亦被撕破王司馬以兩造供詞不實謂郁曰爾可將陳阿美交案否答稱可隨判郁保順交保令陳阿美來案訊奪朱押候復訊○蘇婦陳丁氏偕趙蒲氏投案遞禀又陳少卿跪於案下司馬閱禀後謂陳曰爾可欠伊洋否答稱洋確借過乃是陳丁氏之叔陳春補卽渭山所用今陳渭山已病故我尚代丁氏之去陳渭珠借過洋一百元司馬謂洋是何人所用旣到公堂卽照憑據判斷况借據是爾名字批明歸還日期陳少卿又稱丁氏先開萬隆泰今開同德盛我前在萬隆泰檔手二老板借洋擅借我名字司馬謂陳丁氏曰爾夫何不到案答稱因病未到陳少卿供仍在中園做事何以有病又謂趙浦氏爾將洋交與何人答稱父與陳丁氏由氏交與陳少卿王司馬廉得其情判將陳少卿押候交保限五天繳洋五十元兩婦斥退色前報載潘居氏與趙濟安拆姘後復搬物件一節經王司馬着吳開良將趙尋交昨據趙投案遞禀司馬閱後問爾子現在何處答稱寄養於親友家司馬問吳開良爾可認識否答稱認識司馬着將趙管押候傳潘周氏到案覆訊○徽入程瑞卿稱行醫爲業昨日晚餐後有事出外家中僅留幼妹二人俄聞樓上聲響幼妹告知間壁雨傘店主人上樓看視不見一物祗見後樓窗挖開及我至家遍搜在床下將錢銀泉扭出伊說過來捉貓旣是捉貓例應由大門而入與人通問不應由後披屋上樓挖進顯係行竊包探王榮培稱往查程姓物件並未缺少錢供在該處開設飯店有貓一隻慣會偷食追捕至程樓上不敢行竊王司馬以擅自進内殊屬不合判將錢枷號發往程門首示衆 
[第一枝木犀香館主人爲陸黛玉眉史畫蓮花爲題清平樂一闋 
　　絳雲和雨飛到池心去翠蓋亭亭相間處偷向清天小住嬌姿出 
水盈盈半開已是含情借問苦心誰識木犀香裏分明[  高昌塞食生]  
[爲麥卓然九題畫箑調寄南柯子]  
　　水碧濃於染　青潤假油有人徙倚正臨流别有一般心緒在芳洲天際歸舟遠溪邊小閣幽雙 
魚來自海東頭爲道一年容易又驚秋[  古越高昌寒食生]  
[同夢畹生自金陵返滬過長江口占]  
　　極目長江鐡泛槎臨風四顧静無譁水經輪觸波生骨山爲林稀石現牙破寺迢遥　遠磬荒城 
隠約聽悲笳向篷憑眺詩懷壯雲樹蒼茫日影斜Z>鶴沙浮槎仙吏張郁周草]  
[金陵客邸望月有懷]  
　　今夕知何夕思家意正長爲看金鏡朗遥想玉閨凉回首雲山隔同心形迹忘余同寓惟夢畹一人欲探消 
息好隠約一輪香[  鶴沙浮槎仙吏郁周稿]  
　　　 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[卾渚官報]  
　　十八日候補府經歴方述猷起服來省禀到十九日候補縣陳壽椿禀辭赴孝感曾番案件二十日藩憲牌示施南府同知 
印務詳委試用通判趙家瑞興國州知州印務詳委本任江夏縣羅緗羅田縣知縣印務詳委候補班前補用知縣逹斌俱署理 
[助賑彚登]  
　　八月初一日東福興沈德韾先生交來恒願氏規銀一百兩又知愚子洋五十元初七日東來昇金鋪吳先生交來澄心書 
屋五十元初八日常州信大莊寄來梅鼎臣因病許愿祈保速痊四十元初九日浦東陳先生交來寄跡江湖待歸客求病速愈五十元初十日常州信大莊續寄來梅鼎臣病愿洋六十元十四日騰鳳　王先生交來德國使署汪芝房太史續募六户共洋七十二元十五日台太金貞記求諸事如意一百元又祥和號辛先生交來隠名氏五十元十七日東來昇金鋪凌先生父來吳師杰爲妻龔氏五旬大慶將壽延移賑五十元十八日無錫孫詢芻善士第七次續募解囊册十三本共五十六元銅洋一元錢五十七文又退隠松樵五十元十九日楊門沈氏求合家平安四時無災七十五元廿一日源　洋貨號交來無名氏一百元恒興洋布號徐先生交來丹陽土屺記等九户共一百另五元又蔚長厚寶號交來福州曾害賓本嵗萱堂壽誕命將筵資四十元移作賑欵並承諸親友助十元共五十元廿五廣東順邑胡崇慶堂十元又前七月廿一日山東萊州墨邑隠名氏廿元以上來欵均已掣收並俟彚解矣諸君子念切救災登民生于袵席情殷拯滋錫福報於彼蒼用先列陳以誌盛德上海川馬路與昌恊賑公所陳煦元謹啓 
 
 
 

Page 10

 
 
   
 
 

Page 11

 
 
[光緒十四年八月十九日京報全錄]  
　　宫門抄○發抄硃批二道○閩督楊奏爲福建省鄕試援案奏請學政代辦監監摺○又奏爲籌解大婚與禮銀兩委員起程日期摺○又○奏爲升補外海水師遊擊員缺摺○署河督李　奏爲接篆日期摺○直督李奏爲審明殺死一家二命情重兇犯按例定擬摺○八月十九日吏部翰林院侍衛處值日無引見○睿王假满請安○奎潤謝署廂紅蒙都統恩○恩棠等專摺請安○伊薩布前往口外賜奠請訓○錫珍續假五日○孫詒經續假二十日○祁世長請假十日○掌儀司奏二十三日祭奉先殿㴻貝勒行禮○召見軍機徐桐志銳高萬鵬忠清阿○發抄慶裕等奏奉省被水現辦大概情形奉硃批覽奏被災情形深堪憫惻着照所請赶緊發倉撥欵賑濟一面飭屬確查被水災區分别妥爲撫恤毋任失所餘依議該部知道欽此○又鳳凰城等處被水情形並自請處分奉硃批覽奏已悉地方　此奇災該將軍等自應倍加儆愓現在賑撫事宜極開緊要惟當實心辦理以資補救正無事空言引咎也欽此○○頭品頂戴暫署福州將軍調補陜甘總督閩浙總督兼管福建巡撫臣楊昌濬跪奏爲本年福建省鄕試援案奏請學政代辦監臨恭摺仰祈聖鑒事竊本年福建省舉行戊子正科鄕試例應巡撫入闈監臨惟福建巡撫改駐台灣臣以總督兼巡撫事復奉恩命暂署福州將軍督理閩海關務政事旣繁責任尤重且時有各國通商事宜須與省局司道妥速商辦勢難分身入闈新授督臣卞寶第闈前能否抵閩難以預計溯查同治庚午曁光緒已卯乙酉等科鄕試均經奏請學臣代辦有案本届戊子科福建鄕試相應援案奏請以學政臣陳學棻入闈代辦監臨所有揀派提調監試簾員等事臣已次第辦理其餘一切科塲應辦事宜仍當督飭外提調等恪遵條例妥爲預備以昭愼重除分咨外臣謹恭摺具奏伏乞皇太后皇上聖鑒謹奏奉硃批着照所請禮部知道欽此○○頭品頂戴暫署福州將軍調補陜甘總督閩浙總督兼管福建巡撫臣楊昌濬跪奏爲籌解大婚典禮用欵銀兩委員起程日期恭摺仰祈聖鑒事竊准户部咨奏撥大婚典禮欵項一摺於光緒十四年二月初一日具奏本日奉旨依議欽此欽遵抄錄原奏清單咨行到閩計單内開福建省應解西征洋欵改爲加放俸餉銀十萬兩京官津貼改爲加放俸餉銀一萬兩籌邊軍餉銀八萬兩又應解十四年分還清西征洋欵騰出銀二十萬兩等因當卽飭據司局先籌解銀二十萬兩委令補用知縣劉恕候補同知沙福厚本任邵武縣知縣景慶督商匯解赴京投納經臣具奏在案此項經費有關　典禮要需現再籌十四年分應解銀五萬兩飭令管解京餉委員試用通判李鳳翎一併督同號商如數籌墊進京投納該委員於七月初一日起程仍俟報明上庘日期再行由閩發還據福建稅厘局司道會同藩司張夢元具詳前來除分咨查照外臣謹恭摺具陳伏乞　皇太后　皇上聖鑒謹　奏奉　硃批户部知道欽此○○頭品頂载暫署福州將軍調補陜甘總督閩浙總督兼管福建巡撫臣楊昌濬跪　奏爲遴員升補外海水師遊擊員缺恭摺仰祈聖鑒事竊照浙江定海鎭標右營遊擊鄧福於軍政案内劾叅奉部議覆降二級調用所遺遊擊係外海水師題補第三輪第六缺輪用應升人員行令揀員請補等因定例水師遊擊缺出先儘歴俸一年以上者揀選保題實授等語伏查浙省額設外海水師都司三缺内澉浦營都司周恩培已借補太湖營遊擊又石浦營都司魯邦魁業經請補浙江提標右營遊擊毋庸核計惟查有浙江瑞安協左營都司趙立鰲年四十六嵗浙江黃巖縣人由行伍歴在浙江洋剿匪著績遞保補授石浦營都司領咨赴都光緒十一年六月初五日蒙欽派王大臣騐放請旨照例准其補授初六日覆奏奉　旨依議欽此蒙部給劄承領出京是年七月十一日到浙檄委調署瑞安協左營都司嗣後題准與瑞安協左營都司魯邦魁互相調補十三年十月初五日接領調札在任供職任内並無違碍事故該員年强材練緝捕勤能鎗砲亦嫻以之升補斯缺堪期勝任與例相符合無仰懇　天恩俯念外海水師員缺緊要准以瑞安協左營都司趙立鰲升補定海鎭標右營遊擊於營伍洋防均有裨益如蒙　逾允該員引　見已满三年仍俟部覆到日再行給咨送部引見恭候欽定除飭取履歴另咨其所遺都可係外海水師題補之缺俟部議覆准另再揀員請補外臣謹會同浙江巡撫臣衛榮光浙江提督臣歐陽利見合詞恭摺具陳伏乞皇太后皇上聖鑒　勅部議覆施行謹　奏奉　硃批兵部議奏欽此　○○臣李鴻藻跪奏爲恭謝天恩仰祈聖鑒事竊臣於光緒十四年七月十四日奉　上諭李鴻藻着革職留任降爲三品頂戴現已简派吳大澂署理河督未到任以前着李鴻藻暫署俟吳大澂到任再行來京等因欽此跪聆之下惶愧莫名伏念臣衰病疏庸不諳河務上年十二月在安陽途次奉命督辦大工當將時促料缺種種爲難情形並自揣萬難勝任披𤁋陳奏在案到工後查看口門應做工叚不下六百餘丈稭料借有三千餘垜距春汛不及兩月詢之在工員弁皆謂赶辦不及揆度時勢實亦無所措手惟念臣受　恩深重不敢不力爲其難勉圖報稱半年以來晝夜䟎催心力交瘁維時工叚已成六百餘丈僅餘口門三十餘丈满擬卽可竣工乃自五月杪事機不順出人意外以致功敗垂成此可爲太息痛心者也臣才疏福薄督辦無方上負　天恩下失人望愧恨無以自容廼荷　聖慈不加嚴讉並暫署河道總督凡此矜全逾格不禁感激涕零兹於本月十五日准前署河督臣李鶴年將　欽頒乾字五百二十二號河東河道總督關防一顆及王命旗牌文卷差委下北河同知高善志祥河千總朱彦齎送前來臣當卽恭設香案望　闕叩頭祗領任事訖現當秋汛長發之時兩壩埽占萬分吃重竭力保護幸尚平穏其上游一帶隄工均關緊要當卽嚴飭該管道廳督同各汛弁認眞修守以免疏虞除將任事日期另行恭疏題報外所有微臣感悚下忱謹繕摺叩謝天恩伏乞皇上聖鑒謹奏奉硃批知道了欽此○○大學士直隷總督一等伯臣李鴻章跪奏爲審明殺死小功服叔一家二命情重兇犯按例定擬恭摺仰祈聖鑒事竊據藁城縣知縣文濂詳報民人張三張常椿謀殺小功服叔張洛茂張洛汶命一案當經批飭研審旋據審明由正定府解司據署泉司方濬師勘轉前來值臣駐津飭委藩司松椿代審無異臣覆加查核緣張三與胞弟張常椿係張洛茂與胞弟張洛汶小功服姪分居各度先本無嫌光緒十三年三月間張三弟兄與其母外出留其未出嫁胞妹張小汶姐在家張洛汶前往調姦因張小汶姐不從喊嚷旋卽逃走張小汶姐於張三回家後訴述前情張三遂找張洛茂令其將張洛汶管教張洛茂推辭不管反斥說張小汶姐不應言此醜事張三弟兄均甚含怒至十月間張小汶姐之許字夫家聞而懷欵欲行退婚張三因此愈忿起意與張洛汶張洛茂拚命商允張常椿乘間殺害是月二十九日外村集期張三等料張洛汶等必出門赶集可以下手張三持鐡鐝頭張常椿持西瓜刀偕至街上等候早飯時分張洛汶走至張三卽用鐡鐝頭砍傷其頂心偏左倒地張洛汶喊痛亂滾張三張常椿各用刀鐝迭砍傷張洛汶　門左額角左太陽穴左腮脥上唇吻右腮頰頷顔項頂身死時張洛茂從西首衚衕走出張三亦卽用鐡鐝頭砍傷其頂心倒地張洛茂滾駡張三張常椿又用刀鐝迭砍傷張洛茂頂心偏左額角右眉人中右腮頰咽喉腦後左臂膊並砍斷食氣嗓髮辫劃傷左手大指根亦卽殞命張洛汶之妻張梁氏赶至救護被張三砍傷右額角張洛汶幼子張秋在旁哭喊被張常椿砍傷頂心　門偏右額顱報經該縣騐訊供認不諱案無遁飾查律載謀殺　麻以上尊長已殺者皆斬又例載謀故殺緦麻尊長一家二命者斬决梟示等語此案張三與胞弟張常椿因張洛汶向伊妹張小汶姐調姦未成其兄張洛茂不爲管教反將張小汶姐斥說致張小汶姐夫家聞而懐欵欲行退婚輙敢商謀將張洛汶張洛茂一併砍死屬殊不法張洛汶張洛茂均爲該犯等小功服叔張洛汶雖係調姦未成罪人但非罪犯應死服制攸關自應仍按本律問擬張三卽張小三張常椿除刃傷張梁氏張秋平復輕罪不議外應均依謀殺緦麻以上尊長已殺律擬斬立决仍照殺一家二人例加擬梟示於左面各剌兇犯二字除備錄供招咨送刑部外所有審明定擬綠由理合恭摺具奏伏乞皇太后皇上聖鑒勅部迅速核覆施行謹奏奉硃批刑部速議具奏欽此 
 
 

Page 12

 
 
[光緒十四年八月二十日京報全錄]  
　　宫門抄○發抄硃批四道○尚書福奏爲崇文門正監督任满請　旨簡放摺○總管内務府奏爲照例奏聞事准户部咨遵例摺○皖撫陳○奏爲更正一品命婦片○湖北學政張奏爲科試完竣情形摺○江督曾等奏爲關督丁憂委員暫行代理摺○陜撫葉奏爲揀員調補首府要缺摺○又奏爲甄别同知夾片○東撫張奏爲揀員請補陸路遊擊摺○八月二十日户部通政司詹事府廂黃旗值日無引見○霍穆歡假满請安○召見軍機澤公岳琪堃岫正文錦○發抄劉秉璋奏奉節令王鴻署雲陽令奉硃批吏部知道欽此○李鴻章奏民人張三等殺死小功服叔一家二命案審擬奉硃批刑部速議具奏欽此○又故令周紹連完欵開復奉硃批着照所請該部知道欽此○慶裕等奏查明奉省被災户口急賑奉硃批知道了着卽督飭印委各員查明被災户口妥爲撫恤母任失所該部知道欽此○○經筵講官恊辦大學士户部尚書臣宗室福錕等謹奏爲請旨事光緒十四年七月十七日准崇文門正監督額勒和布咨報於光緒十三年八月初三日接任徵收商稅起照例扣至光緒十四年八月初二日一年期满預爲報明等因前來臣等查得崇文門稅差期满向由臣部將各衙門保送人員並八旗内務府俸深人員職名開列具題恭候欽點更替近年俱係專摺奏明請旨均蒙特簡大員管理在案今崇文門正監督額勒和布自光緒十三年八月初三日接管起扣至本年八月初二日一年期满例應更换理合專摺具奏請旨簡放並將上三届崇文門正監督各員繕寫名單恭呈御覽伏候命下行令到任管事仍俟一年期满預報臣部奏請更换爲此謹奏請旨奉旨已錄○○總管内務府謹奏爲照例奏聞事准户部咨稱崇文門稅務監督於本年八月初二日一年期满所有正監督本部自行辦理外其副監督員缺應行文内務府辦理等因前來伏查光緒十三年七月二十五日由内閣抄出奉旨崇文門副監督着馬克坦布去欽此欽遵各在案今崇文門稅務監督於本年八月初二日一年期满除正監督由户部照例具題外其副監督員缺臣衙門或於司員内揀選二員帶領引見抑或恭候特簡差委之處伏候訓示遵行謹將前三届崇文門副監督各員另繕清單恭呈御覽爲此謹奏奉旨已錄○○陳彛片再臣彚奏皖省賑捐案内有調任安徵壽春鎭總兵韓晋昌之母一品命婦韓孫氏捐銀一千兩照例請旨建坊給予樂善好施字樣欽奉硃批着照所請禮部知道欽此行知欽遵去後據該總兵咨稱親母王氏並非孫氏請聲明更正前來臣覆查該總兵之母實係一品命婦王氏前次繕寫筆誤曷勝惶悚相應據實陳明仰懇天恩俯准飭部更正出自鴻慈謹附片具陳伏乞聖鑒訓示謹奏奉硃批禮部知道欽此○○湖北學政臣張仁黼跪　奏爲恭報科試完竣情形仰祈聖鑒事竊臣於去年九月間曾將嵗試已周曁宜昌施南鄖陽三府嵗科並試情形陳報在案遂卽按臨荆州舉行科試嗣由荆州遞考荆門襄陽安陸於十二月二十二日回省本年正月中旬舉辦武昌府科試二月中旬出棚考試黃州漢陽次德安五月十三日試畢十八日回省計通省科試一律完竣各府應考人數較嵗試增减不等臣按試時仍親督各學教官嚴密稽查調覆認眞校核各屬士子均照常安静恪守塲規文風較之嵗試亦不相上下臣於發落之日惟以窮經致用敦品尚實肫功朂勉以期仰副　聖天子樂育人才之至意此後尚有鄕試錄遣旣優生會考臣再查照定例届期舉行所有微臣科試完竣情形理合恭摺具報再臣經過地方應城安陸一帶農田望澤甚殷現已得雨可卜收成民情極爲安謐堪以仰慰宸厥合併附陳伏乞皇太后皇上聖鑒謹奏奉硃批知道了此欽○○太子少保兩江總督一等威毅伯臣曾國荃頭品頭戴漕運總督臣盧士杰跪奏爲淮安關監督在任丁憂仿照例章委員暫爲代行請　旨飭催新放監督迅速到任以重職守便同恭摺馳陳仰祈聖鑒事竊臣士杰於光緒十四年七月十三目接淮安關監督臣世序咨稱親母陳氏迎養在署於光緒十四年七月十二日病故例應回旗穿孝查無成案咨商辦理臣士杰亦醒無成案當經電詢臣國荃商酌惟查各關監督丁憂例無專條擬仿照督撫丁憂委員代行候旨離任之例辦理電覆臣士杰咨會監督臣世序遴委在關筆帖式承曾暫爲代行將稅務事伏認眞料理相應請旨飭催新監督效曾迅速到任以重職守其舊任監督世序俟交代清楚再行回旗謹合詞恭摺由驛具陳伏乞皇太后皇上聖鑒訓示謹奏奉硃批該衙門知道欽此○○頭品頂戴陜西巡撫臣葉伯英跪奏爲揀員調補首府要缺以資治理恭摺仰祈聖鑒事竊臣准部咨光緒十四年四月二十四日奉上諭陜西西安府知府員缺緊要着該撫於通省知府内揀員調補所遺員缺着賀爾昌補授欽此查西安府係省會首郡管轄十八廳州縣政務殷煩時有發審案件非精明幹練之員不足以資治理臣與藩臬兩司在於現任知府内逐加遴選查有同州府知府文啓年四十八嵗满洲廂白旗文陞佐領下官學生由監生報捐筆帖式咸豐八年選授吏部筆帖式同治七年京察一等以理事同知通判用是年補文選司筆帖式八年升補主事九年升補員外郎十二年京察一等准其一等加一級光緒二年京察一等奉旨記名以道員用四年八月十七日奉上諭陜西同州府知府員缺着文啓補授欽此十二月到省委署興安府知府五年二月到任七年十二月缷事八年正月到同州府本任十四年四月調署西安府知州該員老成練逹爲守兼優歴俸已满六年與例相符現署西安府任内諸事措置裕如以之調補實堪勝任其一切因公處分例免核計據署藩司曾鉌署臬司文光會詳請奏前來合無仰懇天恩俯准以同州府知府文啓調補西安府知府洵於地方有裨如蒙俞允該員係實缺知府調補知府銜缺相當毋庸送部引見所遺同州府員缺遵旨卽以賀爾昌補授所有揀員調補首府要缺綠由謹會同陜甘督臣譚鍾麟恭摺具陳伏乞皇上聖鑒訓示謹奏奉硃批吏部議奏欽此○○葉伯英片再准部　道府州縣無論何項勞績保奏歸入候補班人員到省予限一年察看才具分别補用等因兹查有候補同知聞昌壽於光緒十三年六月初七日到省扣至十四年六月初七日試看一年期满例應照章甄别據藩臬兩司會詳前來臣查該員才具明晰辦事　　堪以照例補用謹會同陜甘總督臣譚鍾麟附片具陳伏乞聖鑒謹奏奉硃批吏部知道欽此○○頭品頂戴山東巡撫　張曜跪奏爲揀員請補陜路遊繫恭摺仰祈聖鑒事竊照武定營遊繫張仕忠現經臣恭疏題請升補卽墨營叅將並聲明遺缺係　路部推之缺東省所有應補人員容臣揀員請補伏查該遊擊駐紥武定府城地處海濵轄境遼闊向爲鹽梟馬賊出没之區緝捕巡防最關緊要非精明幹練之員不足以資整頓臣於儘先遊擊内逐加揀加查有副將銜儘先遊儘實任武定營守備馬崇阿現年四十四嵗係山東歴城縣人由武舉充補駐京提塘光緒四年期满經兵部帶領引見奉旨以營守備補用分發山東歸撫標左營候補是年八月到標八年因堵築歴城縣桃園河工合龍出力經前撫臣任道鎔奏保經兵部議覆俟補本班後再按所保升階序補十年因辦理利津縣十四户卞家莊等處河工合龍出力經前撫臣陳士杰奏保免補守備以都司儘先補用十一年借補武定營守備十二年因歴次堵築决口大工案内出力復經陳士杰奏保免補都司以遊擊儘先補用並加副將銜經兵部核准覆奏於十二年八月初八日奉旨依議欽此現調署臣標左營守備該員營務諳練操防認眞且於武屬地方情形亦最熟悉以之請補武定營遊擊實堪勝任雖該員儘先名次稍後惟名次在前之任全吉阎魁芳尚未到標武士林周新　俱報丁憂母庸核計外其李雲慶石魁陞官錦堂白雲彪黑寶全信元瑞現在均駐都守要缺田玉田李鴻慶邱象文李相林張嘉揚攀桂王定邦金國寶陳啓和楊得勝紀開芳馮友才沙明亮或因事告假或到標未久或於此缺人地不甚相宜均未便遷就請補例得據實聲明合無籲懇天恩俯准將副將銜儘先遊擊實任武營守備馬崇阿補授武定營遊擊洵於地方營伍有裨如蒙逾允俟接准部覆再行給咨送部引見以符定制其所遺武定營守備一缺係陸路部推之缺東省現有應補人員容臣另行揀員請補合併陳明謹會同署兖州鎭臣萬年清恭摺具奏伏乞皇太后皇上聖鑒訓示謹奏奉硃批兵部議奏欽此 
 
