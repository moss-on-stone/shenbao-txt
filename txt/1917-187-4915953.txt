# 1917 - 187 - 4915953

 

Page 1

 
 
   
 
 

Page 2

 
 
時評 
[各盡其能力（冷）]  
　　張勳復辟之一劇行將告終矣此一劇之結果如何即所盡張勳之能力是也 
　　余有不祥之一言近來稍有能力之中國人大抵各盡其能力以破壞中國若張勳者即其中之一也 
　　張勳之能力如此故其破壞之程度如此張勳已矣而中國之禍不已何也以盡其能力以破壞中國者尚無限也嗚呼 
[專電]  
　　北京電　今日早四時討逆軍入城與辮兵炮火交戰三時天壇逆軍降一時南池子平（十二日下午四鐘） 
　　天津電　十二日晨四時起討逆軍總攻撃至八時半天壇張軍不支遂降南池子張宅一帶仍在激戰張逆聞已逃入奥使館子彈落東交民巷傷英人三意日美各一我軍向奥使館交涉索交張逆天壇降兵已皆收捕（十三日上午十鐘） 
　　天津電　天壇交戰時辮軍以大砲還攻甚猛討逆軍奮勇突進相持三時之久辮軍始敗退討逆軍進攻南河沿又大戰七小時張全敗逃入荷使館南河沿一帶大火地方損失甚巨（十三日下午三鐘） 
　　天津電　張係逃入荷蘭使館求其保護即由該使通知討逆軍勸停戰但十二下午一時戰尚未息駐津日領因流彈飛入交民巷傷及日人謁段總司令抗議至十二下午七時討逆軍通告外交團仍須武力解决十三晨七時遂從四門入大戰現荷蘭使館協議勸張屈服速停戰（十三日上午十鐘） 
　　北京電　段總司令今日午後來京（十三日下午四鐘） 
　　天津電　逆軍已全敗段總司令即入京收入一切（十三日下午二鐘） 
　　天津電　停戰後軍警會同維持秩序現除南河沿一帶外均已如常（十三日下午三鐘） 
　　天津電　受降之辮軍三千人繳械給餉押回遣散（十三日下午三鐘） 
　　天津電　段總司令派曹汝霖向外交團致歉謝意（十三日下午四鐘） 
　　天津電　萬繩栻聞已被捕此外張之幕僚均逃（十三日下午四鐘） 
　　廣州電　陽山滇軍圖變未成省安（十二日下午六鐘） 
　　徐州電　徐州辮軍譁變商民罷巿地方秩序大亂張文生派軍撃散（十三日下午三鐘） 
[外電]  
　　北京電　砲火歷九小時後始息張勳匿於和蘭使署其兵士想已投降外人有受傷者損失不大（十二日） 
　　天津電　天壇辮軍投降後張勳即避入和蘭使署紫禁城中戰事似尚未息此間討逆軍司令部發出重要報告谓拘留在京之德人襄助張勳防守紫禁城後乃護送張勳至交民巷　又據他方面消息皆謂今日辮軍砲火之準出人意外足證張勳得外人扶助之說爲不虚張之家屬匿居奥使署（十二日）以上字林報 
　　天津電　今晨四時半永定門與天壇一帶戰事發作討逆軍進攻甚力旋將辮軍逐入紫禁城據觀戰者云砲火極爲活潑午前電線電話之交通皆斷惟美人之無線電尚通午後三時聞辮兵三千已投降二千已逃散張勳私宅被焚火勢甚烈八時三十五分離京之火車晚間尚未行抵豐台（十二日） 
　　北京電　外交團以張勳拒絶解除武裝之頑固情形轉告段祺瑞英代使亦因張勳不知外交不允討逆軍之要求故向段祺瑞聲明撤銷調停張勳既不肯降京中戰事自不可免討逆軍有五萬五千人砲七十尊機關鎗百架辮兵則僅有五千砲二十尊　伍廷芳免職事大爲國民黨所不滿意恐張勳倒後南北尚有衝突（十一日）以上大陸報 
　　北京電　記者頃游各街路無行人店舖人家皆緊閉其門所可見者惟軍警成隊而已天壇先農壇之辮兵似已退入營地外間無其蹤跡北京西南各城門未見有討逆軍京中刻尚平安辮軍營獨懸龍旗（十二日午前二時） 
　　天津電　今晨四時討逆軍開始用砲隊機關鎗及飛機進攻北京城上觀戰西人五六人受傷使署已召入外人準備一切聞北京電線已斷（十二日十二時） 
　　天津電　天津討逆軍司令部佈告交戰兩小時後天壇辮軍即已投降現被包圍定午後繳械張勳聞之携眷逃往交民巷張避入和蘭使署其家屬則匿居奥使署張勳殘兵據守紫禁城故城内尚有戰事（十二日） 
　　天津電　紫禁城内張勳住宅一帶現起大火辮軍仍有反抗者討逆軍痛剿之五色旗今又見於紫禁城上據此間所得消息觀之降兵三千將繳回鎗械遣回徐州大約將於今日午後四時在豐台上車（十二日）以上路透電 
　　天津電　段軍因張勳終拒調停條件乃决斷然攻撃張軍十二日午前九時開戰張軍抵抗甚爲猛烈一時段軍頗陷於苦戰之狀態旋經奮戰遂克奏功張軍終爲段軍撃破張勳見勢不佳遂乘汽車遁入和蘭使館張勳宅之殘兵現猶抵抗是役張軍砲兵瞄準較爲正確段軍頗爲所苦據目撃者言張軍内有德國人五六人指揮砲手張軍砲撃之正確即此之故云云又張勳乘汽車逃避之際有一外人同乘據聞大約係德國人（十二日） 
　　天津電　據聞段張兩軍交戰之際鎗砲彈丸均從使館區域空中飛過集中張勳住宅有美國人三人美國兵二名日本人一人義太利人一人偶爲流彈負傷（十二日） 
　　天津電　據聞段祺瑞因攻撃張勳軍時外國人蒙不虞之災頗爲痛心且表遺憾之意現已派人專辦此方面之交涉（十二日） 
　　天津電　北京天津之間電報電話均已不通是以戰况難知詳細十二日午前十一時據段軍方面某外國人談謂得鐵路電話消息北京之戰係十二日午前四時開始與駐天壇方面張軍交戰至七時張軍終敗攻撃張勳住宅至午前十二時猶未止云云（十二日） 
　　天津電　北京段張兩軍交戰亘七小時其結果張軍潰散張如前電逃避和蘭使館張之家族則避奥國使館又張部下之兵或逃或降戰事已悉告終各國公使館皆無事 
G> 
[中國紅十字會敬募兵灾救護急捐]  
復辟禍作國師會伐近畿一帶戰事方興烽火連天傷亡必衆本會職司救護義無旁貸業電京會曁津魯及沿津浦路線各分會尅日籌備一面召集醫隊并趕辦擔架器械藥物等件以備出發惟兹事醫大需欵浩繁况値皖灾甫竣川難未平棉力泛應實　竭　惟　仰懇薄海同胞本人道主義體上天好生慨解仁囊共囊義　惠不拘多寡但期集腋成裘善不在大小行見好施獲福如蒙　樂輸請逕送本會總辦事處照掣收據登報微信并無人在外募捐大旱雲霓無任延跂切禱之至　上海二馬路中國紅十字會總辦事處沈敦和啓 
[中國紅十字會敬謝邵立中君捐助公債票洋二百元]  
邵立中君熱心慈善慷慨好施兹承捐助公債票洋二百元拜領之餘莫名感謝除照章推贈特别會員外合亟登報以揚　仁風 
上海二馬路中國紅十字會總辦事處沈敦和啓 
[上海孤兒院鳴謝]  
謹啓者兹承　朱葆三先生交來　葉一均先生爲其太夫人安葬將諸親友贈賵之儀折洋二百元移助敝院經費以爲親友造福拜領之餘無任感紉除塡呈收條外特此登報鳴謝 
[上海孤兒院鳴謝]  
謹啓者兹承吳福記大善士捐助敝院經費洋一百元拜領之餘無任感紉除塡呈收條外特登報　鳴謝 
[浙江陸軍苐二師建築营房包攬工程苐三次投標廣告]  
本師奉督軍令准在本省餘姚縣牟山湖畔西湖㟀地方籌備建築步兵第四旅司令部及第七第八兩圑營房此項工程業經二次招工投標非核與價格不符即於原定材料尺寸不合合行酌改章程再行招工投標包攬凡投標者須納保証金現銀一千元且須有從事該營業二年以上之經驗曁有曾經包攬是項工程之憑證或商會証明書等之一並須遵守本師所定投標心得書工程設計圖樣做品材料尺寸規條及契約書案各規則於六月廿七日起至七月十七日午後五點止隨帶証明書或憑証於期限内每日午前八點起至午後五點之間來杭州元寳街浙江陸軍第二師司令部交契約擔任官查驗後領取是項圖書規則閱看可也標櫃設置本師司令部大門定七月十八日午前十時在本司令部當衆開標特此廣告 
[歐戰時代之實業界]  
歐戰時代非實業振興絶好之機會乎欲圖實業之振興宜先注意於顔色顔色者出品發達之媒介也借乎顔料隨歐戰而價値奇漲或因缺乏致實業界阻礙進行本號有鑒於此特向泰和洋行瑞士國山德士廠定製精良顔料無論絲紗毛革咸有相當合宜專染一門之顔料並設有西人試染埸華人試染室竭誠傳授染術更備有各種樣本貨樣贈送索取立贈惟無關係於實業界者或個人名義恕不贈送 
[優點]  
賜顧無論巨細以及與否一律歡迎設承參觀埀詢更當竭誠招待定價格外公平寄費分文不取試染場試染室之染術養務傳授洵破天荒所未有外埠函詢當卽奉復或在外埠各分號接洽可也上海法租界興聖街六十一六十三號廣泰祥和記顔料號啓　電話四三三九電報二四三五 
[唐慶生啟事]  
鄙人體弱多病無力兼顧外事故競新公司監察董事之職曾於陽歷七月五日開臨事股東會時當衆辭退兹後凡與競新公司有關事件一槪不再過問特此佈告唐慶生謹啓 
[大世界開幕廣告]  
擇期陽曆七月十四號即隂曆五月二十六日 
本公司擇地英法交界之愛多亞路即西新橋堍特建大遊戲塲其内容有花園及屋頂花園商場劇場各種書場特别大厦共和廳美術界動物院彈子房中西餐館中東茗寮鴛鴦池與大觀樓四望臺招鹤題橋登雲各亭並旋螺閣諸勝藝術則有小京班與超等女伶會串京劇優美社女子新劇日本松旭齋天左男女大魔術圑林發公司訂定特約之最新電光影戲天津班男女各種雜要寗波時調明書女說書蘇州著名評話及彈詞灘簧宣卷廣東潮州特别燄火至種種游戲則有走線飛船機器跑馬升高椅升高輪鞦韆架各種電光西洋鏡哈哈鏡等並蒙諸大文豪設立文虎社每晚懸掛燈虎併有詩鐘徴聯文人游戲各品射中及揭曉後以遊劵或薄彩奉酬藉助雅興游資每位小洋二角孩童及僕從減半晚間二點鐘止敬告男女諸同胞賁臨游賞爲荷　大發公司大世界啓 
[日本寳田石油株式會社各種機器油總經理處明治貿易公司]  
上海漢口路Ａ九號電話二八七二號 
[中國金星人壽保險總公司緊要廣告]  
敬啓者凡投保壽險其保費一項于公司及投保人均有密切之關係凡保費到期照章本應即交並有一月之寛限譬如保單載明某月一號起期若在月杪照交乃章程所特許倘過期不交保單即失其效力本公司爲優待保户起見雖過期而仍准續繳但須自身體康健之証據意至善也兹查投保諸君到期之保費照章繳納者固多其未照定章續繳者亦間或有之倘因偶然拮据不妨以保單押欵或改存銀保單祗須照本公司章程内訂定之辦法函達本公司無不立即照辦倘保費過期不交設有不測則保單自無效力之可言詎不失計所望投保諸君視續繳保費爲急要之圖幸勿觀望是所切盼謹布區區伏維　公監　總公司上海四川路一百念七號 
[浙江興業銀行爲中華書局押欵事廣告]  
按照民國六年五月十四日福州路河南路轉角中華書局與南京路四千四百七十六號浙江興業銀行雙方訂立契約由中華書局將靜安寺路一百九十二號廠内之全部鉛字銅模銅板鉛銻錫各料抵押與浙江興業銀行擔保契約内銀洋四萬元並利息爲此通告各界對於上述各擔保品不得再受抵押或購買及其他各種之授受如有發生此項情事槪作無效　浙江興業銀行代表高易律師啓 
[浙江興業銀行警告未繳四期股銀之各股東]  
本銀行收取四期股銀業經通告四十天催告四十天除已經收到外未繳之欵約計尚有一萬餘元現屆催告之期已滿特照定章第九節警告二十天即自舊曆五月十三日起至六月初二日止凡未經交納四期股銀之各股東務請依期從速繳淸若再逾期惟有遵照本銀行定章第九節第十一節將未繳四期股銀各股分實行拍賣特此通告（公告第二十四號）章程摘後（第九節）每屆收取股銀先期一個月向各股東通告並於本支行所指定之新聞紙公告之如到期不繳應酌定人一個月以上期限向該股東催告如又到期不繳應再酌定十五日以上期限在本銀行所指定之新聞紙警告該股東如仍到期不繳照公司條例該股東即失其權利其股分由本銀行拍賣之第十節）該股東於催告後或於新聞紙警告後始繳股銀應加算到期以後利息每日每十元計加算三厘（第十一節）股銀逾期不繳經本銀行拍賣後將賣得之銀除去本届應收股銀及加算逾期利息與拍賣費用外如有剩餘應還該股東如不足時應向該股東追補 
[浙江恒裕煤油公司廣告]  
本公司向上海裕信洋行承銷日本寳田公司之鳳凰卍字等牌火油浙江全省歸本公司總理本省各屬如有願訂分銷者請向上海英界厦門路衍慶里本公司事務所接洽可也如蒙函詢非由商號書柬槪不答覆此佈　恒裕公司總經理張樂陶啓德律風二九八八 
[退保聲明]  
先嚴安甫府君於閏二月二十二日逝世溯先嚴在日有與親友擔保等事兹祖蔭年輕無知不克負此重任特此登申甬兩報所有與人擔保以及一切交涉之事槪作無效特此聲明　棘人張祖蔭謹啓 
[上海瑞泰顔料號催出各客棧單及寄存貨]  
啓者所有各客於乙卯丙辰丁已年向小號買去各貨及寄存貨曾於今年又二月初六日登申新兩報催出迄今仍有未來出去之棧單在外兼之未保火險倘有不測及該貨日久霉爛等情小號槪不負責務祈速持棧單來出幸勿觀望自悞特再登申新兩報通告以免後論也 
[交通部直轄津浦鐵路管理局車務處廣告]  
本路現爲便於客商運貨起見業經商准商貨統捐局變通驗貨時間嗣後凡貨車夜間到站即由站長隨時知照商貨統捐局立派員巡到站查驗俾貨物隨到隨卸隨裝以期便利惟客商運貨務須票貨相隨俾免阻碍兹定於本年七月一日寔行尚希查照特此廣告 
[國民注意奉送國恥]  
痛莫甚於滅國辱莫大於忘恥編者怵陸沉之禍迫於眉睫奴隸之慘愈逼愈近用是編印國恥小志袖珍本廉價發售深欲國民讀此書後起圖强之觀念奮雪恥之雄心出版以來幸荷購者紛紛屢經　版均銷售一空而雲南唐督軍直隸曹督軍陜西陳督軍山西閻督軍山東張督軍等對於此書亦謁誠提倡曾各滙欵訂購五百册其價値可知内容分國恥論說國恥歌謡國恥楹聯國耻詩詞國恥童經國恥格言國恥表解等十欄文字簡顯婦女都解每册售洋一角二分現値第五次再版之始爲普及起見特登報贈送欲閱者請開明姓氏住址附下郵票五分函至上海北山西路滬報館即當寄上一册也 
[德醫沈奎伯]  
沈君畢業於德國醫科大學在資隆醫院臨診多年統治内外科花柳皮膚科婦孺科產科眼耳鼻喉科及精神病科均用德國　最新良法奏效極速兹訂診列如下門診上午九時至下午四時診金一元號金一角出診下午四時至八時診金五元號金一角貧病不計提早逾時加倍急症隨請隨到新六零六及各種血淸注射新藥戒烟及種痘另議診所新世界東首大馬路大慶里總弄第一家電話二四七一介紹朱葆三沈聯芳虞洽卿貝潤生李平書張知笙朱鑑堂項如松席雲生王一亭蘇筠尚顧馨一莫子經陸伯鴻陸崧候李芑香閔瑞之秦硯畦錢强齋沈思齊吳懐疚沈信卿姚子讓賈季英王引才黃韌之朱子灝同啓 
[陶植之牙科醫學士]  
專用美國最新無痛治療術醫治骨槽牙癰牙疳盤根爛牙種種疑難牙症善鑲金銀象皮籜牙赤金橋牙電氣種牙赤白金粉補牙磁料補牙庽上海跑馬廳新世界西首十一號洋房候診時刻十點至六點 
[德醫龔元炳]  
診所望平街大馬路口拾一號樓上由冠羣坊内進出住宅法界葛羅路八拾四號施治病症内外科花柳病皮膚科小兒科眼科産科婦科耳喉鼻各科臨診時間門診每日上午拾時起下午四時半止出診每日下午四時半至八時半止急診隨激隨到醫例門診一元出診五元號金一角提早逾時加倍貧病不計注射六百另六及各種血淸並新法戒烟等面議電話診所二千四百拾四號住宅四千三百七拾九號 
[介紹名醫]  
婁君天權浙東知名士也擅岐黃精理内科而於婦女雜病胎前産後及幼兒痘疹危症尢屬專長戚友中有患疑難沈錮症候者求治于君無不着手成春兹應親友之請特於敎課餘晷出而問世同人等爲訂醫例如下以介紹于病者得獲南針焉診所英大馬路巡捕房隔壁逢吉里口德豐祥水菓行樓上門診下午二時至四時診金門診一元一角出診另有詳章介紹人唐少川應季中吳啘九沈信卿史量才夏頌萊鄭曼陀 
[京都天寳齋嫩面玉容散]  
此散專治男女面上黑氣雀斑烟色酒刺油膩暗晦等患每晨搽擦自然嬌嫩滋潤淸秀眞整顔妙品也每瓶大洋二角每洋照拆六瓶雙料每瓶四角每洋三瓶鋪設上海二馬路中市西鼎新里口 
[感謝名醫汪家田]  
余承上海三馬路小花園隔壁永壽大藥房汪家田名醫治愈三年多楊梅四肢瘋痛白濁下疳横痃痔瘡又荐吳君疝氣濕瘡承先生治好故而登報揚名　余允生謝 
[專門治咳醫生唐拾義]  
每日祗診拾二人之原因 
本醫生診例每日以診十二人爲限不知本醫生之宗旨者强求多診孰知咳症病原甚繁難於稽察若診時稍有疎忽勢必累成重症生命何堪設想本醫生痛惜此症誤人極多故業醫以來即專門研究此點凡就診者不惜多費時間詳加考察除用中術望聞問切外又用西法聞症簡以辨其心肺何聲行敲診錘板以定其病體何級施顯微鏡診脉表探熱針量肺尺以審其病根何由驗病旣眞方行療治或有藥石達之不逮者則用注射法水療法電療法空氣療法營養療法及各種衛生法補助其功排除其害旣診察周全晰難多診故每天祗能診察十二症特陳理由奉告明達尚祈就診者諒之一 
上海三馬路唐拾義披露 
[德醫朱壽田]  
科目内外科婦孺科產科皮者病眼科耳鼻喉科精神病至于花柳病及戒烟均以德國最新法施治無不立奏奇效診例門診上午九時至下午四時診金一元號金一角出診下午四時至八時診金五元號金一角提早逾時加倍急症隨請隨到戒烟割症料太另六血淸等新藥注射種痘及外埠聘請另議診所二馬路小菜場西首雲南路口二百廿九號電話四四八六介紹人楊小川沈仲禮周金箴沈吉齋朱葆三處洽卿姚慕蓮徐冠南王湘泉朱桂卿同代訂 
[注意全國交通]  
本厰自造織襪機器　織造雙山牌及各牌等男女大小粗細厚薄各色線襪絲襪紗襪其堅固耐久每人購襪一打可用三年不破其取價之廉每打至貴不滿洋三元至賤不滿洋一元　凡我全國廿二省或滿蒙回藏或日本朝鮮起碼郵滙來洋三元凡寄奉貨包之郵費稅餉　均由本厰自認完訖不加購主分文外費本厰歡迎主顧雖遠隔數千萬里如在一鄉　故近數年來貨遍全國名震寰球其郵局未通滙兌之處三分頭郵票亦可作洋欲知詳細章程函素立即寄奉○及分銷章程中國浙江硤石鎭振興織襪廠謹啓 
[美國婦科醫學博士次鳴氏保坤丹]  
此丹乃治婦科之聖藥久已名聞歐美婦孺皆知今小號爲救同胞起見運來大批以便諸君採買如患氣虛血少久不受孕經期不準常流赤白帶子宮疼痛產後失調等症一經試服能除百病奏效神速誠世界無雙妙品也　每瓶一元　上海二馬路抛球場永順成雲紗拷綢莊被露 
[真正老牌太和胃氣散]  
每罐洋壹角上海太和大藥房石路 
[一瓶全愈立止白濁丸]  
本窩秘傳良方不惜工料精造丸散專治三淋五濁等症立服見效每瓶半元十寳搽疳散每瓶五角花柳解毒丸每瓶半元婦女白帶丸每瓶四角 
上海二馬路晝錫里口廣東仙壽窩啓 
 
 

Page 3

 
 
（十二日） 
　　北京電　段軍頃間（午前五時三十分）開始攻撃張軍由正陽永定兩門猛向張勳之宅砲撃（十二日） 
　　北京電　第三師騎兵三百砲兵一千携砲五尊入彰儀門張軍在正陽門上置機關鎗正在激戰東便門亦正在砲撃（十二日） 
　　北京電　張勳軍六時半漸向張勳住宅退去飛行機向張勳住宅抛擲炸彈（十二日） 
　　北京電　日本公使及日本兵營有彈丸紛紛落下兵營西門之步兵哨一名負傷（十二日） 
　　北京電　在天壇之張軍午前八時爲段軍包圍戰鬭稍靜（十二日） 
　　北京電　段芝貴於十二時半至日本公使館報知兩軍停戰協議處分張勳兵隊並聞解散之事（十二日） 
　　北京電　張勳逃至和蘭公使館謂由人道上之見地求爲調停息戰外交團遂於午後一時會議爲保全張勳部下生命之保障勸張解除武裝張當承諾即命解除武裝目下正在解除武裝（十二日） 
　　北京電　張勳不勝段軍猛烈之砲撃於午前十一時遁至和蘭使館其家族則逃入备國醫院和蘭公使即向兩軍報知張勳避難情形聲請停戰自二時砲聲漸息（十二日） 
　　北京電　汪大燮今晚（十一日）十時奉段祺瑞之命託和蘭公使通告外交團謂與張勳和平解决之希望既絶不得不决訴諸武力但戰鬭之區域當設法限制不至危害及於外國人等語（十一日） 
　　北京電　攻撃張勳定於明晨（十二日）開始段軍由朝陽門進攻先由飛機向張勳宅攻撃然後射撃（十一日） 
　　南京電　徐州有於昨夜起大暴動肆行掠奪之報混成第七十四旅馳赴該地討伐（十三日） 
　　漢口電　全國商會聯合會會長吕逵先曾問王督軍曰外間有謂此次復辟督軍團始既贊成其所以變爲反對者實因張勳獨斷專行出於感情之故究竟如何王督軍改容曰督軍團祗商解散國會復辟一呈始即反對若疑余等心事閱此便可瞭然等語言次遂出示五月末以來與各督軍往復之電稿（十三日） 
　　漢口電　日本新任智利公使田付七太氏本日長沙歸　今夜赴大冶經南京於十七日到上海（十三日） 
　　　　電　此間一般人士　張勳之死守北京預料　免者　頗憂累及外國人惹起交涉（十三日） 
　　漢口電　京漢電報本日不通（十三日） 
　　以上東方通信社電 
[戰電]  
　　彼得格勒電　可尼洛夫將軍之第八軍即前白魯細洛夫將軍於開戰之初率以奪獲哈里資者俄軍向西衝撃已於北面里哇波德　王南面約瑟大公陣線之間開一闕口今悉柯尼洛夫將軍之軍乃從事主要攻撃第七第十一兩軍不過助戰而已　加里西亚目下之戰線長約百英里　那拉宇夫加河之敵軍陣線爲俄軍自南面抄撃敵軍不得不怱遽退過格里太雅里巴河該河下游已入俄軍之手（十一日） 
　　巴黎電　今日下午公報云約維北面與三零四山境有活動之砲戰德軍在華愛佛之佛里萊北面進攻佔據法軍戰壕一段繼爲法軍同攻逐出今晚公報云班台盎境摩朗維萊爾南面與三○四山砲戰頗烈（十一日） 
　　倫敦電　德國公報云德國海軍陸戰隊於砲隊猛轟備戰後奪獲海濱與洛巴齊特間之敵軍陣地逐敵退過伊塞爾河俘虜一千二百五十人且加重創於敵是役多賴飛機於大風中助戰之力（十一日） 
　　羅馬電　本月八日止一星期内意國口岸共開抵商船五百二十七艘駛出四百三十五艘被沉汽船二艘小帆船十艘被攻而得脫逃者爲汽船一艘（十一日） 
　　倫敦電　海軍部宣稱上星期内商船駛抵美國口岸者共二千八百九十八艘駛離者共二各七百九十八艘被沉者十七艘計載重逾一千六百噸者十四不足一千六百噸者三又被沉　船七艘被攻而得脫險之船共十七艘（十一日） 
　　倫敦電　海軍部宣稱地中海東部司令報告星期一日夜間皇家海軍飛行隊　撃泊於君士坦丁港外之土德艦隊及岸上　軍部甚獲效果後均安然飛回（十一日） 
　　亞姆斯特丹電　柏林電落德首相郝爾韋格博士覲見德皇奏報時局歷數小時之久（十一日） 
　　倫敦電　路透電社宣稱斐洲里白里亞政府已命德人出境德人之營業全行收歇里白里亚爲西斐德國政治與商業最後根據地該國商業德人佔四分之三出口業幾全在德人之手（十一日） 
　　巴西京城電　巴西驅逐艦一艘在桑多斯附近發見一能容潛艇一艘之根據地（十一日） 
[公電]  
　　浙督署参謀長被剌電　上海各　館鑒本日早八時趙参謀長在奉直會館前被剌身死當即嚴飭查拿凶手省中地方安靜如常各處治安責　各該軍督長官嚴密防範勿惑謡言致滋紛擾恐傳聞失實特電知照督軍楊省長齊師長童保暄張載陽警處長夏超元 
　　徐州電局電一　監督鈞鑒刻城外鎗聲四起兵恐有變特聞徐十二日 
　　徐州電局電二　上海及各局均鑒現張統領已將亂兵撃散潰退城外居民頗受損失幸電局無恙現已照常通報特聞徐十三日 
　　周熊調處川黔軍衝突電　大總統副總統段總理陸巡閱使督軍省長鈞鑒本月六日據渝電局報稱麻日午前三鐘成都省城不知何故川黔兩軍發生衝突江門一帶火勢甚烈鎗砲聲不絶等語旋於次日接奉貴陽劉督軍魚日電開頃得成都戴督軍電開劉存厚甘受僞職已舉兵圍攻成都戡誓死不降逆不叛國祈代飛電各省戡印等語查自皖事發生以來世以前此成都以滇軍小嫌亟宜消盡共衞國家迭與唐督軍分電戴督軍及川中各師長嗣得熊鎭守使周師長電並轉逹鍾師長意見均以大局爲前提力主協同一致惟劉存厚始終態度不明且有種種嫌疑舉動及張勳宣言復辟京外各宣僞諭顯世復專電囑劉速即一致討逆迄未得復今竟甘受僞職圍攻成都附逆之罪業已照著我西南再造共和豈容此附逆蟊賊横行專肆污我義聲應請諸公同聲致討除兹醜類并請羅督軍殷鎭守使熊鎭守使周師長顧師長趙師長鍾師長尅日出師共援成都俾得及時收拾移兵北向恢復亦師還我民國黔省北伐之軍已先編成三梯團現决先其所急分赴川境與諸公共定川局然後北伐特此奉聞敬候明教等語又奉署督軍同日電稱接戴兼督軍急電文曰劉逆存厚已叛圍攻督署希分兵進勦戡叩魚又據省電報稱昨夜十一時許砲聲忽起北門方面火光觸天砲彈均向督省兩署亂射砲聲隆隆至今未息街斷行人等因除再飛探詳情外合亟馳電循公擁護共和誓死不二業經通電力抗復辟方今國本動摇外患日迫危亡在即凡稍有人心者無不協力同心力謀挽救而該劉存厚喪心病狂竟敢再起兵禍又操同室之戈糜爛地方塗炭生靈均置不顧言念及此愴痛何極姑抑義憤先竭誠勸告如仍執迷惟有誓師進討滅此敗類諸公愛國衞民夙所欽佩藎慮如何幸賜明教各等語查自張逆叛國道剛等曾去電各方面表示意見共謀討逆先後曾得戴督及劉存厚來電亦復反對復辟擁護共和方幸北伐有期不圖又生戰禍惟始終未接戴劉一電究竟釁自誰開詳莫由偵悉當即連續去電分勸戴劉兩方立即停戰以全大局至今亦未奉復昨於庚日急電唐劉兩督暨羅將軍及顧趙鍾三師長文曰張逆叛國尚稽天討不幸成都又遭兵燹查此事據戴兼督電傳則指劉爲附逆然據積之電稱又係擁護共和究竟眞相道遠莫明若不速即設法解决誠恐兵連禍結牽涉　廣糜爛地方且恐貽笑逆虜致呈全國分離之禍而開外人干涉之端兹特擬由剛等及趙顧鍾三師長酌帶衞隊兼程赴蓉公評是非共謀解决惟先在資州會期再爲前進若積之果係附逆自應一致討除以謝國人否則言　於好速籌北伐川中秩序仍出戴兼督軍主持一切不稍變異所望滇黔軍隊務懇唐劉兩督軍立飭停止前進免滋誤會諸公愛國情殷必能顧全大局鑒此愚忱俯賜贊同并請顧趙鍾三師長立予電復以便尅日起程赴蓉會同解决是爲至禱等詞先後得顧趙鍾三師長復電表示贊同現道剛等决於蒸日起程西上謹當竭盡棉薄以盡區區調處之愚特將此間所得情形及處置撮要奉聞伏祈垂鑒佇盼明教周道剛熊克武同叩佳 
　　四川省議會電　各省議會公鑒川省軍民一體擁護共和前經通電布陳計邀偉鑒兼督戴戡不審如何用意突於初五夜派兵携砲猛撃駐省川軍火焚民居縱兵擄掠刻尚未已哀號滿路烽火迷天再緩須臾恐無遺子迨經議會法團調停戴戡概行拒绝危急萬分竊念川省擁護共和義無反顧川軍劉軍長再造民國卓著勳勞自復辟電傳業經聯合各師熱心反對無論戴戡如何遏抑誓不轉移惟川省迭受兵灾未堪再受蹂躪特此電懇仗義執言解救倒懸同深銘感四川省議員龔選廉張子梁秦大猷李樹熙董繢偉廖希曾李庚等九十二人同叩 
　　曹銅等報捷電　各督軍省長均鑒竊張勳主持復辟破壞共和銀等仗義出師聲罪致討幸大總統暨段總理均抱恢復民國宗旨公推段總理爲討逆軍總司令段香岩爲東路司令錕爲西路司令决於七八等日分路進攻撃潰逆兵佔領京外豐台跑馬廠各要隘曾經通電馳聞諒邀台覽錕等與東路段司令出師時各國領使京中大老從中調停苦口勸告詎意張勳頑强成性抱定君主主義既不取消復辟亦不交械投降章堅修防禦分布兵力爲背城一戰之計勢已如此禍難久留當於十一日夜間會商段陳兩司令分三路攻城錕等趧赴跑馬廠督飭各縱隊攻撃西路今日拂曉直入各城王旅長承斌率步砲各團營佔領宣武門城樓用砲轟入天安門及南河沿逆宅方面吳旅長佩孚張旅長紀璋步砲各團營直攻天壟及先農壇逆軍方面商旅長震率步炮各團營堵截西直門關城門方面旋據吳旅長佩孚張旅長紀璋馮旅長玉祥報告旅長等進攻天壇各隘逆軍拼命死戰我軍誓滅此虜酣戰五小時之久逆兵死傷枕藉我軍僅傷連長兵士數名逆勢不支停戰乞降當與逆兵統領李紹臣約定完全交械解散出境等語又據王旅長承斌報告我軍由宣武門猛撃天安門南河沿而天安門之敵砲反抗甚烈除將南河沿逆宅轟燬逆勢仍不省衰當即抽調商旅一團附機槍山砲前往協助而吳旅長亦抽隊來援旅長恐落人後拼命猛撃立將逆兵撃散退入端午門迨我軍進據天安門逆兵又退入皇城等語斯役也逆集已燬逆勢已失又聞東中兩路俱佔優勢經此一番苦戰還我舊有漢京永除專制皆我大總統威德感人段總理指示咸宜現正挨户嚴密搜查必使逆賊就擒以快人心惟　張勳逃入和蘭使館渠魁漏網憤懣塡胸除俟政府引渡按法嚴懲外特電捷　統乞鑒照討逆西路司令曹銀西路副司令范國璋同叩文 
　　河南省議會來電　馮副總統段總理陸巡閱使各省督軍省長各都統各鎭守使各師長各省議會各報館鑒共和國體相安已久驟行復辟適以逼亂本會議决誓不承認務祈一致反對共揭義旗除彼帝制還我民國臨電雪泣無任翹盼河南省議會叩魚 
要聞一 
[京亂結果與粤省警耗]  
　　大陸報社論略云張勳不知世務目陷於危調停無效北京戰事遂於昨晨開始其結果今已披露辮軍大半投降雖仍有反抗者其數甚寡張勳私宅付諸一炬五色國旗飛遍京城張勳匿居和蘭使署西人除大膽觀戰者數人受傷外餘皆安寗一二日内張勳命運即可决定辮軍既經處置從此足爲民國和平强盛發展之一大阻力者遂撤除矣乃當此張勳授首之時忽傳粤省警耗昨聞李烈鈞率兵攻撃陳督此雖屬一隅之騷擾然有人視之爲南方爭復國會征討北方叛督之開端陳炳焜與李烈鈞在復辟之前本聯合組織北伐之軍迨復辟實現後北方督軍羣起反對以保共和似己稍贖前愆而國民黨有力者仍於此時爭持國會與督軍間之問題第國民是否全體抱此見解是則尚屬疑問綜之時局若何須視此後數日内段祺瑞之行動爲轉移也 
[西報述張勳與辮兵之窘狀]  
　　字林報七日北京通訊云今日時事多可驚人討逆軍之行動迅速出人信意表張勳威望墮落之速亦與相埒南苑第十二師初傳已被勒繳子彈無能爲力今晨亦向定武軍表示其不甘閒居之態度曹錕之軍扼守蘆溝橋已數日之久或疑其僅屬虚張聲勢今日亦拔隊進發包圍城垣西北兩面段芝貴之軍初意必在黄村附近遭遇頑拒今晨十時三十分左右安然開往豐台求與定武軍一戰而不可得定武軍與禁衞軍全失所在果何往乎乃一疑團晨間十一時之前紫禁城炸聲突起衆大驚蓋有南苑飛機一架自南緩緩飛來繞紫禁城數匝機之一葉於空中斜傾城中萬人仰首注目於此忽見機身直豎而減其速力即有物自機中墮落映掩青天一閃如銀於是該機又作廻旋勢復有白光一閃如是者三次繼以巨大之炸聲韃韃城皆聞之該機以已獲效果即掉首向南飛回旋悉第一炸彈未炸第二炸彈落於南海第三炸彈落入紫禁城已中目的登時全城大起謡言謂張勳與清室已炸成虀粉清宫已成瓦礫場後知僅重創辮子兵與轎夫各一今猶盛傳炸死者確有數人云定武軍若干人在豐台戰敗後即退回天壇且舁入傷兵多人有經過戰地來此者謂定武軍之軍帽辮子旗章散棄滿地戰後之情形可以想見定武軍戎裝製以藍布祗須去其紅邊剪其髮辮即可溷跡於鄉農之中大約若輩多已逃出戰地而如中立方面之好奇者遥作壁上觀耳城内握權者之地位已多變動　夜清室下諭命張勳回徐正欲付印忽經收回今晨張勳自辭議政大臣之職蓋爲協商之結果也昨日張勳接徐世昌來函勸其宣言謝罪　消帝制宣布共和表明清室之未聞復辟陰謀並辭退各職靜以待罪今以炸彈紛來辮軍失利張勳乃於夜間發表宣言通告各省聞徐世昌建議諸條一一允從雖其文今尚未克覓得然亦可視爲一星期帝國之結束文章也清宫中刻尚有定武軍千人天壇亦有兵數百北京軍警已奉訓令苟見辮兵發現於清宫或天壇之外無論其人數多寡概須迎撃故重兵已集於清宫天壇附近今晨城門衙署尚有辮兵蹤跡午後則已撤回而由警兵代司守衞之職是以辮兵擄掠京城之機會似已消滅辮兵之在京者已如釜中魚聽入處置而段芝貴曹錕以及綏遠軍司令皆可隨時入城矣聞段祺瑞不願置張勳於法但欲削除其職位然後照法律上尋常手續略示懲戒此則爲多數國民所不能滿意者也 
[南京快信]  
　　馮代總統定不日北上恢復北京原狀紳商各界以馮在寗屏蔽東南昨特聯袂入府叩謁挽留馮語各界代表云金陵爲東南重鎭余即北上軍事擬畀王雅東政事仍由齊省長專任地方自可無事各界乃興辭而出現擬俟馮公北上有期即聯合開歡送大會 
　　復辟罪魁張勳康有爲萬繩栻梁鼎芬張鎭芳雷震春劉廷琛勞乃宣夏同龢曾壽王乃微陳毅章授胡嗣瑗等十四人通緝令即下 
　　馮代行在總統職權後各省仍未有所禀承所辦政務仍限於江蘇一省 
　　贛省討逆軍一支隊昨已由江孚江輪運送抵寗暫駐浦口宫支隊長邦鐸昨入府叩謁馮代總統聽候調遣馮派唐副官赴各營慰勞 
　　浙省開來之討逆軍即開蚌埠 
　　倪嗣冲由蚌來電即赴徐接管定武軍 
　　駐紥安徽太平府之定武軍已由倪嗣冲派馬聯甲前旆接收管轄 
　　駐清江浦第一混成旅長馬玉仁昨電報告已派所部開赴淮安鹽城等處監視駐紥該處之定武軍行動 
　姜桂題電稱已率所部開抵豐台决保京城秩序廣東朱慶瀾派王挺楨來寗謁馮代總統面陳粤事近狀 
　　浙允即解協十萬接濟軍需 
　　恢復國會之議段總理力持反對以去就爭現已不成問題决即組臨時参議院每省推舉四人俟内閣成立命令即發表 
　　浙省會議長沈定一來寗叩謁馮代總統請速依法召集舊國會馮答俟商得各省同意再行召集 
　　國會議員來寗者不下百數十人聞馮對各議員仍無所表示 
　　張調辰任淮揚道尹即發表 
　　聞張勳昨來電要求帝號不取消優待條件繼續有效　部仍武裝回徐如能照允即罷兵否則死戰必保帝位云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[討逆軍先鋒入城後之所聞（金戈）]  
　　本日（九日）下午二時晤某要人得悉討逆軍破曉四時許到先鋒隊五千人入齊化門當開一小砲守城者已易提兵未回砲即止下午到十二師半旅（係派赴廊房反正後調回者）紥彰義門又十一師一旅紥永定門城上龍旗已拔去改懸五色旗於是東西南三面已合圍惟北面未來一兵似是放開一路俾其逃生並聞共和軍方面提出條件中有清宫應即移至舊肅王府去年號由民國送師傅四人撫導（即監視）皇室費改二百萬現清室惟盼東海來作調人聞徐已允明日來據軍界云歲費尚可酌加餘無磋商餘地張已準備奔熱河號召蒙匪再圖大舉但形勢日迫終無機會出逃而段已於中路派有守兵意欲俟其出而重創之京城内外秩序尚無恙自昨日下午起前門大街及大栅欄西河沿衝要處所均由提警兩署擔任保護五步一雙崗十步一小排所有遊緝隊警察全體調出守城由十二師分任此圍困中之都門概觀也 
[關於辮兵餉械内情之所聞]  
　　張勳竊據徐州時虚糜國家之餉糈每年數百萬計除豢養無數漫無紀律之辮子兵外其一般亡國大夫宗社餘孽俳優蔑片賭棍流氓皆趨附焉而張逆久蓄野心亦欲藉此以爲固結人心之計遂不惜今日保送一知事明日指委一要差甚至中將少將之職等於爛羊嘉禾文虎之章視如敝屣此次復辟需用浩繁張逆既不肯以平日尅扣之私囊毁家以報而中國交通兩銀行之紙幣皆一落千丈周轉不靈且所部辮子兵餉項又照例均要現洋當戰爭最烈之時軍心尤宜維繋設有譁變不知死所乃於前日囑其親信周某與探訪營統領傅心田屬商將張逆北京所有房産以及天津某處之地皮房屋向某國銀行抵押現洋二百萬元以資應付 
　　張勳之辮子兵在徐州一帶者號稱六十營既非新軍編制復非湘淮軍老營制每營補足不過三百六十名兵之總額亦祗二萬二千而已惟武器則甚充足第一次江南失敗狼狽出城雖挾有鎗砲子彈出亡奈且戰且走益以民軍追躡所存無幾第二次闖入南京凡揚州徐寳山解散之鎗械以及金陵製造各局江陰鎭江所存之鎗炮無不悉數没收嗣馮河間到寗該逆即將各處擄獲之武器捆載而入徐州袁氏帝制欲利用該逆又准其由外國某洋行購辦軍火一大批共和再造特恐南軍襲撃又密由上海某洋行陸續添購不少現在除北上之兵計三千外（馬步砲機關鎗俱齊）徐州之兵聞有二萬大砲二百餘尊機關鎗四百餘架子彈糧服尚不計期數近頃在京辮軍屢次敗退蘇浙皖等處又分别出師會攻在徐辮兵自亦無能爲但此項異形軍隊降服之後聞均歸倪嗣冲節制時人以張倪本一鼻孔出氣對此恒多惴惴疑慮云 
[出師聲中之在粤滇桂軍]  
　　李烈鈞陳炳焜釋謡粤省出師之說喧傳已非一日至復辟事發生而出師之事更不容緩乃日來忽有無根之言發生則如滇桂軍將有衝突之說是也自此說傳出社會中非常恐慌而推原其故則由於滇軍索餉而起且由李烈鈞遷居而神經過敏者不免多所揣測李自抵粤以來原駐於督軍署内乃因某日軍事會議後忽移駐於省長公署至五日午刻李烈鈞更偕同隨員由省長公署遷往農林試驗場即於場内設滇軍司令部陳督軍特選差弁二名前往以供驅策惟李氏辭謝雅不欲過擾而外間於是多所傳說矣且連日滇軍預備討逆紛紛調省凡駐紮韶州一帶皆電促其晋城計日來城内城外公地皆有滇軍駐滿某日有軍官向電局拍電催滇軍進城致爲檢查員所擱又不免多所爭論滇軍進城益多則催餉益急某日滇軍謂出師討賊之期不能再延但巧婦難爲無米之炊籌備餉需是爲至要於是滇軍第三師長張開儒第四師長方聲濤以所部各軍欠餉已多迭請大吏籌給迄無應付現查廣東籌餉總局業已開辦特會銜函致該局總辦如有收入請儘先將滇軍欠餉及出師行軍務備費照數提撥以濟軍食而利師行聞該總辦接函後以該餉一項於四星期内祇能收入一百五十萬元分四次繳交日内第一批僅交三十萬元對於各項應支急欵仍甚費張羅滇軍以不能應手焦急之極遂闖入第六區署欲將前所封存藥膏檢查所之藥膏提出變價以充餉糈旋聞此事業得當道同意本月五日已飭警廳將該藥膏點交聞該藥膏一百兩庄者共一百七十餘罐其餘零星小數者亦屬不少但此種情形頗足令人民驚恐故外間謡言益盛僉言衝突之事恐在目前現在滇軍師長張開儒以此種謡言殊爲不妙極欲力爲解釋特致陳督軍一函函云舜公督軍鈞鑒敬啓者近聞有一種無根之謡言謂滇軍與桂軍因餉項問題將有衝突云云側聽之餘不勝駭異竊以滇軍與桂軍均是擁護共和之國軍相處一年有奇並未有衝突之事且敝軍駐粤屢蒙督軍省長之維持得與地方人民相愛相安以至今者未嘗非幹老月波及我公苦心維繋之力至倪楊叛亂開儒情切討賊故屢次懇求我公接濟一切以期早日出發詎竟師猶未出國體陡變黎公退位宣統復辟帝制再活共和已亡消息傳來肺肝摧折回憶吾輩艱難締造之民國一亡於袁氏再亡於張勳瞻顧前途揮涙無聲覩此山河闇然生悲深望我公鼎力主持誅討張勳恢復共和開儒質本庸駑心雄救國願竭心力以爲前驅雖粉身碎骨在所不辭且自我公履任以來屢蒙優待沃聞德訓聆睇之餘欽感浹骨所有一切悠悠謡言懇我公速予禁止免使轉相傳誤淆亂耳目妨害治安總之今日民國已亡正宜萬衆一心討彼凶醜復我共和即使平日偶有誤會小嫌亦當捐除以圖大舉何况滇桂兩軍素相睦敬毫無隔閡者乎我公功高再造領袖一切願振臂疾呼救滋覆滅幸勿坐没前功開儒戀直一言許心萬死不回盟於三光湯火可蹈公有以教之專肅順頌鈞安諸維愛照不戬云陳督軍當覆一函其文曰藻林仁兄偉鑒頃奉手教具承一是滇桂兩軍患難相交誼同手足年餘共處毫無間言况當此同仇敵愾之時更何有兄弟鬩牆之事即以餉項而論雖因財政困難未能依額支付深爲抱歉主客各軍同一竭蹶貴部夙明大義久諒苦衷决不至因此發生變故此又弟與執事所堪共信者衝突之謡眞不知適從何來此等無稽之言原可一笑置之第來示既以轉相傳誤淆亂耳目爲慮自當爲之解釋將欲明頒文告又恐轉着痕迹現擬將此次來往函信抄登報端以共衆覽則浮言當不攻自息也至大局之事本省宗旨已於支電通布諒荷台察願共圖之專此布覆敬頌日祺陳炳焜拜啓自彼此函商後聞李軍長烈鈞刻因滇軍急待出師積欠餉糈仍未指撥昨今兩日又親往軍署與陳督軍田文甫等籌商經陳督决定於一星期内將第四師積欠二三四五等月餉項發給俾早出發至方師長所部則俟防務經費按預餉繳解到署始行發給旋由李軍長商之張方兩師長均無異辭現將第四師軍用帳幕等具陸續添置日内即行出發 
[出師聲中之兩粤要人態度]  
　　（一）陸榮廷　胡漢民日前往桂迎迓陸巡閱使現聞陳督昨接胡函稱頃晤陸公足疾略痊已能步履現狀頗佳并言定一星期内啟程赴肇察看使署建築情形即順道來東主持大計頃已在邕拼擋一切行期當不展緩等語聞陳督據情後擬於日内派委馬愼堂酌帶親信人員往桂隨護陸使東下又討逆總司令一職昨由陳譚兩督軍通電西南各省舉定陸巡閱使經滇黔湘蜀各省督軍一致贊同并協電敦勸陸使力疾出師早奠大局頃聞陸使已託胡漢民先期返粤籌商一切并聞廣西交涉員尹驥日昨面陳當道以陸使擬擇肇慶府中學堂爲總司令地點以便控制兩粤 
　　（一）陳炳焜譚浩明兩粤督軍通告全國電云火急南京副總統南寗陸巡閱使鈞鑒北京張巡閱使各省督軍省長承德張家口歸化廳都統龍華寗夏護軍使瓊州龍督辦均鑒頃接北京電訊有人聯名呈請復辟何來妖言殊堪駭異中外喧傳並謂係張巡閱使主持其事者尤足怪詫夫萬惡之帝制已絶不容於天壤四海之大盡人皆知張公明逹寧不審此甘爲禍首殊非人情炳焜浩明夙以遵守約法擁護共和爲始終不渝之宗旨早已疊電宣告全國南山可移此志不屈不祥之言非所願聞謹布區區統希亮察炳焜浩明肅叩東印又電云（銜略）自政潮發生以來炳混浩明早已慮及别有陰謀是以迭次電懇大總統尅期恢復國會並宣言於國會未恢復以前兩廣軍民政務暫行自主原以杜絶陰謀免危國本乃本日迭接北京電訊果有張勳擁戴復辟之舉惡耗傳來萬民切齒環請即日興師致討殄彼妖孽奠我國基炳焜浩明宣言在前尤深義憤顧念今日國家大勢危險已極强隣逼伺時存幸災樂禍之心萬一遽啓兵端誠恐内亂未平外悔已至分崩離析不復可以圖存且詳審此次復辟謬舉全出於張勳一人主動各省固未預聞即清室亦僅供傀儡倘能於最短期間各省互相聯络一致反對使彼孤立自斃戰禍不生亦未始非國家之福炳焜浩明爲怵於外患起見用敢先竭愚誠廣徵同意倘蒙采納懇即進行若當此存亡絶續之交各省意見仍難一致則炳焜浩明惟竭我全力以相從事誓不與背叛共和者共戴天日雖至犧牲國家以殉此志亦所不顧并敢代表兩粤軍民宣示天下誓同此志掬誠奉達統希鑒諒勢機迫切立盼裁覆廣東督軍陳炳焜廣西督軍譚浩明呈叩冬印又電云冬計逹頃接電訊紛傳黎大總統有殉國之耗虚實雖未可知痛憤實已無極應請副總統依法代行大總統職權立即在寗組織臨時政府以令傳檄會師討賊殲彼帝孽雪我國讎炳焜浩明謹率粤桂軍民公推陸巡閱使爲兩廣討逆總司令尅日出師以伸大義沉舟破釜矢義無反願之心探本窮源凛除惡務盡之訓諸公皆血性男子殺賊救國諒有同意務望努力齊心爭此人格無任企禱炳焜浩明肅叩支印陳督軍致本省各機關電云頃傳北京有清帝復辟之說殊堪駭異本督軍素以保守約法擁護共和爲始終不渝之宗旨斷不附和邪說邦人諸友諒能共喻如果國體變更自當誓死與抗惟對於吾粤地方目前無論事變如何均負完全保衞之責决不使有絲毫損失各地方文武職員各宜善體此意力持鎭靜保境安民無得自滋粉擾實爲至要仰由鎭道縣警錄電布告仍將遵辦情形具報焜叩督軍江印 
　　（一）朱慶瀾李烈鈞　聞朱省長慶爛擬率所部親軍二十營會師北伐昨五日省長特召集所轄各統領帮統十餘人齊蒞公署以出師方略指示各將領面爲商榷聞王鑄人王德慶魏邦平等於省長策劃概表贊成各均願効前驅極爲踴躍隨將會議情形分電新街統部東莞統部詢問意見現接熊略李炳榮復電均稱願執鞭弭以從省長之後並請先期調返整備行裝候命出發又聞陳督軍朱省長李烈鈞已贊成南京先立政府統一軍權粤省合滇軍出兵三師分帮由海道赴滬會師南京聯軍進討朱慶瀾所部爲第一軍李烈鈞率第三師爲第二軍即發滇軍第四師爲第三軍緩發所有已定緩發之第四師各團營現已定於七月十五日集合東郊大閱後實行野外射演習待命出發 
　　（一）林虎　高雷鎭守使林虎等致粤桂兩省長官電云廣州陳督軍朱省長南寗陸巡閱使譚督軍劉省長鈞鑒陳督軍江日通電敬悉此次倪張等破壞約法迫散國會大逆無道已堪髮指何物張勳用敢乘此擁戴清帝實行復辟尤深駭異似此不軌環生國亡無日痛心疾首寢食難安伏懇迅聯各省尅日興師撻彼醜類固我共和千均一髮責在明公鎭道不敏願備前驅誓不與該逆等共日月也臨電無任待命之至鎭守使林虎道尹朱爲潮謹率各帮統各營長各縣知事同叩支印 
　　（一）莫擎宇　潮梅鎭守使莫擎宇自汕頭致粤垣電云（銜略）逆黨竊據神京實行復辟以四萬萬人艱難締造之民國破壞於少數神姦之手普天激憤信具同仇擎宇以爲頭可斷國體萬不能少有變更家可亡帝制不容再見今日抱此宗旨願與諸公揷血作誓尅日興師馬首所瞻死且不避願聞偉畫無任屏營潮梅鎭守使莫擎宇支印 
　　（一）李福林　福軍司令李福林接宣統復辟電後所部未能及鋒一試頃聞前鋒軍隊早晚出發後備各隊亦將趕編梯團昨特將所部挑選精銳兩營聽候指調現將選定各軍名額呈由當道察核矣 
　　（一）龍濟光　龍濟光派代表來省晉謁陳督軍備述龍氏對於復辟一事極意反對并擬杼誠報國領軍北伐惟陳督軍當已答復須俟議定計劃始行出師着代告慰龍公請仍鎭懾地方以維秩序云云據另一消息龍濟光自抵港後常在西營盆萃華坊五號住宅近则忽遷寓於青草山之柏道門外僱有局捕十餘名看守門户自昨接宣統僞諭授爲廣東提督昨今兩日賓客盈門即粤中紳商亦多來港晋謁昨日前總商會總理葉舜琴亦乘車至港卸裝於金魚塘電車路廣德興行午後趨謁龍氏密談甚久且談時屏退左右若有極大機要之事相商又不知將有若何舉動也 
[没收張勳交行股份之電商]  
　　張勳逃避矣張勳之財産如何處置亦爲目今之一問題兹聞交通銀行中張勳股份頗多粤人有主張没收之以充軍餉者昨曾電致天津交通銀行轉曹總理任協理葉董事申述此意其電文曰張賊復辟竟成事實以共和督軍之資格而敢實行復辟對於民國謂之叛逆挾冲齡幼主以令諸侯與楚項羽立義帝無異事必無成徒危清室是爲不忠民國成立已有六載共和制度深入人心張賊此舉違反國民之心理昧於世界之趨勢是謂不智不智不忠奚資號召滅亡在即無待蓍龜昨日赴港燕老（梁士詒字燕孫）對於此事力罵張賊祇圖富貴貽害清室椎心泣血誓不與之共生業經分電馮副總統段芝老陸巡閱使孫唐兩先生誓言擁護共和力勸出師討賊並請馮副總統代行大總統職權從速組織政府以定人心燕老此次舉動實至誠懇諸公與之共事有年想必一致行動斷無異議惟張賊在交行股本極多難保其不借此股東資格實行助逆之謀瑗以爲諸公目下所宜急者三事（一）速召集股東聯合會决議没收張賊名下股本（二）用股東聯合會名義宣布本行與張賊脫離關係（三）所没收張賊之股本即作爲捐助討逆之軍餉伏念交行近年以來因所處之地位與權勢過於接近之故每不爲國人所共諒諸公誠能實行上陳三事不特大快國民之心亦可以一洗從前之疑磅瑗在交行食祿有年所以愛惜交行之心甚摯際此千鈞一髮之秋用敢竭其忠誠貢獻左右伏惟採擇民國幸甚交行幸甚秘書陳其瑗自粤叩支 
[魯省新談薈（懷瑾）]  
　　國會議員鄧天乙魯之廣饒縣人爲人性莽撞而慷爽素有李大哥之徽號數年以來與吳大洲薄子明等結合豪俠出没於膠東邊境及青島大連之間專以抑富濟貧破壞專制爲職志共和恢復遞補爲衆議員國會解散鄧乃憤走上海與同志謀恢復正在組織間復辟之警耗又至 
 
 
 

Page 7

 
 
乃隻身走青島與丁鼎丞子均生居正張金蘭等秘密籌畫組織機關興師討逆連日以來進行頗急駐省議員赴之者亦不乏人但膠東一帶人民自經兵事蹂躪後小民不願再有戰事省城各界亦以張逆既敗段總司令直搗北京大局指日解决且張懷芝亦並非不討逆者此時實無號召之必要致滋紛擾其贊成之者有新軍被遣散之軍官如左如霖杜佐宸等聞此消息皆躍躍欲試但時局既有轉機而鄧等所籌議各節兵餉俱無恐不易成爲事實也 
　　津浦路副局長兼總工程師勞之常係勞乃宣之族孫也清帝復辟勞之常亟入京得授僞郵傳部右丞甚爲得意不料討逆軍興全國一致五日内之僞朝廷如夢幻泡影隨辮帥以去勞見勢不佳乃遄返路局面懇某要人爲之彌縫聲明此次洊授僞職係被强迫伊往來濟南浦口之間查看路工實未與聞云云又聞當段祺瑞誓師馬廠之日勞之姪某適自寗赴津行至滁州一帶見段檄文讀未終篇即痛駡段氏斥爲大逆不道當被某軍稽查干涉拘之執法處經乃叔聞知再三電請始行釋放現在該路各站已奉有總局示諭禁談國事矣 
　　國軍連勝京邑肅清濟上各界得此消息莫不同聲稱快踴躍歡呼一種愉快情形直非筆墨所能罄述而獨滿清之餘孽居濟上者皆表示反對態度日昨王垿之子某宴客於近湖樓就席列坐尾豚垂垂王昌言張逆爲史可法後身爲文文山再世光天白日之下妄謬一至於此亦可異也 
　　濟南警察廳長雷存修爲僞陸軍部尚書雷震春之胞姪到任兩月威福並行又值國會解散之日警察權力日漸擴張各界人士對之咸有戒心復辟發生張督軍方仗義討賊而雷則以乃叔爲帝孽自顧臭味不投昨忽乘車赴津有謂係謀他項位置者有謂係因雷震春被拘前往省視者究莫明其故也 
[皖省近事]  
　　昨日省議會商會等各法團又在省公署會議對於宣撫張軍籌餉一事聞柳議長籌曾發言願破産救國籌餉二百萬以濟軍需然討論結果仍由中交兩銀行擔任籌借百萬請財政廳長及政務廳長電請倪氏准以皖南北茶釐稅欵作抵 
　　倪氏近在蚌埠商議招撫張軍所有皖南如太平當塗宣城大通等處軍隊已令馬統領回署勸撫已有妥洽之望至皖北鎭守使殷恭先倪氏亦以識時務者爲俊傑等勸之殷亦有允意頃得蚌埠消息倪氏派人赴徐忠告殷恭先及張文生請勿受張勳之愚致肇亡滅之禍殷張甚爲心感業已致電馮代總統表白心志所有統帶軍隊悉聽總統裁奪 
　　安武軍馬聯甲已赴當塗收撫張軍該邑前清設有長江提督衙署張於該處駐紥軍隊三營并有淺水兵輪二隻該營統領陳某聞馬統領至即令各營一律繳械投誠聽候施行并聞大通及南陵各營均一律歸服 
　　倪氏昨日電飭省城電報局長凡關復辟一切通電務須注意至徐州來往電文尤應加意檢查萬勿疏忽并聞電報總局曾報告司令部謂西轄太湖路電報被阻隨即派人修復昨忽又報勝家嘴電線被匪砍斷甚多李司令以現值軍事時代消息最需靈通特飭懷寗縣轉飭各區警衞隊加意防範昨日江寛下水載有江西軍隊約千餘人並未登岸聞係第四師頭批出發軍隊奉調赴寗以備攻剿徐州者 
[杭州快信]  
　　督署参謀長趙禪（甫由南京回省）元日上午七鐘四十分由興武路私宅雇雲翔公司人力車乘坐赴署道經奉直會館左側被人用手鎗暗殺連中兩彈身死兇首從對衖逸去 
　　第一師校官喻漢勳（前嘉湖鎭守使署副官）經潘支隊長由寗來電呈請督軍調往戰地服務已飭即日起程 
　　鎭海砲台司令官張伯岐呈請督軍以近來防務吃緊各國船艦旗號非有精通英文人員不易辨識應速派員佐理昨委魏汝騤充任尅日到差 
　　贛督李純來電一二討逆兩軍已於灰日出發開赴九江候令北伐 
　　省城絲染坊（與衣料染坊有間）通祥洽興等六十餘家因要求各機户增加染價未遂同盟罷工織業大受影響已由商會呈請官廳維持 
　　富陽警備隊高哨長拿賭開鎗傷斃人命省長聞報已派員查辦 
　　省城游痞時有冒充軍人强當情事經楊督軍飭憲兵營每典撥兵三名常駐保護目下此風已靖包營長昨已傳令撤回 
　　軍學補習所暑假在即所長俞煒定今明兩日親督各教官檢查學員内務功課 
　　六月份各征收機關比較奇絀其有短至三成以上者財政廳昨嚴飭各屬整頓 
[南京通信（一）（醒民）]  
　　攻徐之計畫　閣員之商榷　林長民近况 
　　張逆叛國不日即可就殲然徐州爲其根據地犁掃逆巢亦實刻不容緩馮代總統以義軍會集金陵待命出發徐州鎭守使兼定武軍總司令張文生現雖通欵投誠然譁變索餉之風聲震動耳鼓倘姑息養奸釀成大變更非地方之福前日與齊兼督軍决定計畫先派某副官赴徐與張文生接洽令張將駐徐之定武軍全行分散移調外防更以由寗開去之軍塡駐以期和平解决倘該軍不聽調動則此間即日開調大軍赴徐包圍迫繳槍械如敢抗拒即開槍轟撃辮兵果略知順逆者當亦不敢抗命也 
　　段祺瑞復任國務總理組織國務院已在津成立前日段電馮代總統開列閣員名單以備商定發表参謀王士珍陸軍自兼海軍薩鎭冰外交陸徵祥或曹汝霖財政梁啓超内務湯化龍交通汪大燮教育張一譍農商張國淦司法林長民聞馮接電後尚在躊躇故此電已擱置兩日未經發表馮昨語某秘書云芝泉所開閣員名單黨見太深倘照此發表必惹起國民派之反對窺察馮意尚擬有所更易昨電滬促伍廷芳谷鍾秀來寗聞即爲商榷此事也 
　　林長民任副總統府秘書長職未匝月即請假北上往來京津聞聯絡政客日無暇晷上月督軍團在津會議時林來電勸馮附和獨立馮接電頗不謂然即馳書辭林之秘書長職迨復辟事起河間代行總統職權而林忽於前日由津乘車來寗謁河間兩次未見河間又恐其不知秘書長職已另委人特下一白紙條使黄某送給林看（本府秘書長職委張一　暫代每月加薪三百元）旋馮示意擬任林爲諮議林不就乃改爲顧問林仍不肯受委狀索聘函馮許之惟聞合肥已保林爲司法總長未知能得河間同意否也 
[江北軍事談]  
　　清江自七月二日復辟之耗傳來一般人士咸抱憂憤顧以境連沭泗各界態度異常冷靜迨聞軍署任命第一混成旅旅長馬玉仁署理淮揚鎭守使消息人心爲之稍定七月八日晨馬鎭守使由寗歸來浦地紳商各界趨轅道賀者絡繹不絶馬氏一一延見有詢及時局之實况及江北軍事之計畫略談大概紀之於下　江北地勢關係較次所患者南京軍隊由浦口進攻張軍一敗難免南竄故江北軍隊首應於沭陽泗陽與清江毗連之處扼要堵截以免擾害地方之秩序外間所傳第五混成旅來浦協防之說並無其事本旅已奉准添招軍隊以資防衞聞張軍在天津内河黄村等處連日敗北駐浦口之第六路吳統領所部亦經馮副總統和平收復諸紳商熱心桑梓如有與沭泗各軍官相諗者不妨曉以大義設法勸導將來手續如給餉遣散等事弗拘一個月或兩個月咸由余擔任並願各界共同組織一保安機關以便遇事磋商鎭署荷芳書院頗爲軒敞望不時惠臨云云衆乃興辭而出嗣此間得省中消息揚州運司既由張鏡湖旅長接收所有張軍約一營將由浦送赴徐屬解散各界得耗午後在商會開會討論僉以該軍至浦南民不免驚疑爰電請南京改道浦口以資便利未識如何答復 
地言通信 
[蘇州]  
　　蘇城戒嚴　蘇常鎭守使公署前日接到南京馮大總統命令宣布戒嚴頒發陸戰規例條約並戒嚴法各一本飭即轉發所屬一體遵守朱鎭守使立即將原本照刋刷印分别轉發軍警各機關一體遵守並出示布告矣警察廳長崔鳳無奉頒戒嚴法後即行召集五區警正五隊隊長暨各科人員在辦公廳會議戒嚴手續議决辦法七條列後　一檢查郵電郵局歸憲兵檢閱電局由廳派員調查對於北京徐州兩處往來電件尤宜注意　一各區境内如有私自集會結社一切妨害公安動作應即查禁　一凡火車站輪埠等處上下旅客有携帶關於軍用品物鎗械危險等件應即扣留　一各區派出稽查旅館客棧員警及偵探隊士調查車站輪埠外於各熱閙之處亦應隨時偵查遇有妄造謡言務即喝禁　一城内外河道往來船舶責成水巡隊稽查偵探隊士亦當從注意　一晚間九時起騎巡保安兩隊士輪班出巡閶門城關十一時下鎖婁齊葑盤胥五門十時一律關閉各機關職員另發城關進出新證　一各區崗警日問四班仍持警棍晚間一律荷槍佩刀由本廳派員出查外各該區巡官尤應親出查崗各警員當互相聯絡協力防護以維地方公安 
　　流氓糾衆傷人　流氓小金寳小常州小黄狼等與坍眼阿春挾有嫌隙本月二十三日小金寳等糾衆三十餘人各帶鐵尺木棒等物至黄鸝坊橋鴻福樓茶館内軋住坍眼阿春與之理論一言不合即行動手毆打將坍眼阿春頭部砍傷復有數人將開水銅弔以沸水向阿春上　身灌澆腿部胸部俱被燙傷傍有茶客七十餘歲老人某甲亦被沸水燙傷事後經該茶館主人喚人將阿春擡送至巿彼橋堍同春醫院醫治據云傷勢頗重性命難保旋經警廳崔廳長訪聞飭派偵探隊查明情形並飭探長探士等四出跴緝昨已拘獲流氓小金寳等三人解廳訊究矣 
[松江]  
　　戒嚴後之雜聞　自松滬盧護軍使頒發戒嚴布告後此間軍警兩界已於本月十一日起照所頒戒嚴法分别實行如檢查郵電已由縣警察所飭派檢查員會同軍政執法處委員駐局查辦而四城門與東西車站輪船埠頭等處亦於昨日起將到埠旅客之行李嚴密搜查至於城廂内外駐軍所在地之放哨斥候以及夜間之派隊巡邏亦均荷鎗實彈通宵不絶而縣署方面因省中餉糈急迫派委梁君來松守催五年冬漕尾欠限三日内掃數解清業已轉令督協徵員遵限追繳否即押追不貸至預借冬漕一節現由知事委任督協徵員親向各業户商借以應省中要需惟各業户大半以銀根奇緊並無現洋爲却故九萬元之借額毫無把握或將出於借用公欵之一途駐松之鹽捕第三營營長馬國楝等全部官佐電請蔡統領提兵討逆一事現奉覆電奬勵其熱心國事惟以江浙交界之處時有大帮匪徒出没且若輩又多以搶掠販鹽爲生鹽捕各營自應駐汛嚴防以維鹺務故婉却之 
　　暑假補習科之難辦　學界中自發生暑假補習之部令後即由巿教育會開會提議請縣撥欵補助其理由以松江各校經費俱照十個月支領今欲各教員在假期内服務自應予以相當之酬報而縣署中以所有各項教育經費均經指定用途並無盈餘存積何來如許巨欵一一補助故已批示不准暑假補習之舉或將因此作罷矣 
[無錫]  
　　水警編隊北伐　駐錫水警第二專署長師蘭亭日前電請趙廳長轉呈督軍擬於各專署中抽調警士一千名候令北伐趙廳長接電特召集所部各專署長分署長等到廳會議决定抽撥巡官警士一千名編成水警陸戰隊三大隊計每隊三百人餘下一百人編爲統領本部衞隊擬定第二專署第二分署長張毅然爲第一大隊長第三專署第三分署長薛如江爲第二大隊長第三專署第四分署長仇雷爲第三大隊長由趙廳長親自統率北伐所需軍裝經費即在水警欵内動支不再另行請欵各處汛地責成第一專署長沈葆義第二專署長師景山第三專署長仇鵬督率所部及淺水兵艦游緝隊分别擔任認眞巡防議决後即呈請馮代總統齊省長請示辦理昨經馮代總統齊省長指令略謂水警有保衞地方之責現當防務緊要之時該廳長未便遽予遠離仰將已經編成之水警陸戰隊即日派員統率開赴寗垣候調遣云云趙廳長奉令已飭趕速編配成隊開拔赴甯矣 
　　宣布戒嚴之通告　南京馮代總統以時局不靖本省亟應依法戒嚴以維秩序故特依據戒嚴法妥訂條例除令行各警備司令官詳愼施行外並令飭無錫軍警長官將此項戒嚴條例十條自奉令之日起即行施行并飭出示通告俾資周知 
[揚州]  
　　司令犒勞軍隊　駐揚第七十六混成旅長兼防守司令張仁奎前因辮兵在揚恐其滋擾飭令各兵士晝夜荷槍梭巡現辮兵業已離揚特自出洋六百餘元賞給所屬每連兵士二十三元以示鼓勵 
　　關欵解存銀行　揚由兩關委員趙幹卿顧贊卿二君因鎭關吳監督周嗣培無故逃匿該兩關所徵之欵無處可解擬將上届應繳之欵暫存中國銀行以免危險 
　　學子來揚應試　江蘇省立第五師範學校定本月十五日第八中學定十二日考騐新生故揚州各屬高小畢業生均紛紛來揚應試 
[杭州]  
　　擬開杭寗夜車之籌商　滬杭甬鐵路管理局代理局長周萬鵬君滬寗鐵路夜車鐘點原與滬杭甬路特别快車銜接以上海北站爲起點南京下關站爲終點兹爲便利交通起見與車務處籌商擬將兩路站綫同行直逹夜車除載客外兼裝運一切貨物其聯運手續現正在商酌中 
　　出師後之防務　浙省出師後本地防務益形吃緊而軍署稽查一職於斯時此際尤爲重要所有平時派駐省城拱埠江墅各區域人員特行變更職務頃悉楊督軍將江干稽查蔣萬鵬調充火車稽查馬錫麟調充郵信稽查各加給津貼二十元以示優渥餘均照原派職務辦事並將值日名目取消以均勞逸又聞楊督軍以現在興師討逆海疆防務最關重要昨特令飭嘉湖寧台鎭守使云近日浙省反對復辟聯合各省一致進行業由本督軍整隊北伐誠恐奸人潛入内地或在海口游弋竊探軍情仰該鎭守使務將如何防堵情形及各海口近狀若何逐日電告到署俾使接洽毋或虞疏切切懔遵 
[嘉興]  
　　賭徒拒捕釀成命案　嘉興新篁鎭落鄉曇華庵爲賭徒聚集之處輸盈頗巨該鎭丁警佐昨飭警前往拘拿該賭徒竟敢聚衆拒捕將警察四周圍住用械亂毆警察以寡不敵衆咸受重傷金華林當場殞命現由警佐飛報到縣經張知事派員到場勘驗並限拘各賭徒及該庵住持到案嚴辦 
　　縣警拿獲盜犯　嘉興鳳堦橋石佛寺一帶五方雜處匪徒易於混跡故該處鄰近盜刦頻聞縣署警隊長洪某於日昨在鳳橋附近購線緝獲某案盜犯陳阿二一名並起獲贓物無數業已一併解縣按律訊處矣 
[安慶]  
　　各團體賀段總理電　天津段總理鈞鑒敬奉魚電知我公已受大總統委任爲國務總理兼討逆軍總司令司馬氏入相中樞四隣動色郭令公視師倉卒一戰成功津沾七二登壇拔大將之旗義旅三千搗穴破逆奴之膽我公出矣舉國欣然謹貢賀忱代伸民隠安徽省議會商會公益維持會省教育會同賀蒸 
來函 
[當塗縣商會來函]  
　　申報館大主筆先生公鑒查本日貴報蕪湖快信欄内有駐太平軍隊均已懸掛龍旗並向商會借餉一節並無其事祈即更正是荷　 
雜評一 
[徐州兵變矣（一子）]  
　　當復辟初起時國人即以徐州方面爲慮以爲宜速解其甲收其械而遣散之然而斯時北方之軍方注意於北伐南方之軍則在文電往還商榷援應而不暇顧也迨其後北方之軍一戰而勝討逆既無須後援則南軍宜專力於徐州方面矣然而仍徐徐者何也魯浙皖贛諸省之大兵或集於南京或調撥於邊境攻徐攻徐之聲洋洋盈耳而仍徐徐云者曰招撫也勸降也 
　　今張文生輩宣言降矣就撫矣而其部下乃突然譁變徐州人民無端遭其糜爛然則此種野蠻之軍隊撫降果可恃耶以數省之兵力而不能討殘餘之辮軍保區區徐州之治安寗不對北軍而自愧耶目前辮軍之散駐於蘇皖等處者尚多當道宜速有以善其後勿令一誤而再誤也 
[張勳不可恕]  
　　吾昨言張勳不於城外决一死戰而必負隅以抗者乃其糜爛國家之毒計非眞欲以身殉其主義也砲火傷及外人使引起重大之交涉即爲彼毒計之一殊不知外人既以好意勸告而不從國軍亦允貸其一死而不悟則其咎張實負之既肇此禍而自身又託庇於外人之下則其意在禍國而非欲以身殉其主義又不問可知然則今日之張勳更不可恕矣宜明正其罪以謝中外人民 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法租界慶賀氏民主紀念紀]  
　　今日爲法國改立民主紀念日預由工部局工程處在外洋涇橋法總領事署大自鳴鐘捕房顧家宅公園等處均各紥成松柏牌樓一座上嵌電燈並在黄浦灘法大馬路迤西霞飛路吕班路至徐家滙爲止沿途竪立木桿均懸國旗並掛五色紙燈捕房中各繙譯包探中西越各捕均紥就台閣鰲山兵艦及各種花式燈彩數百盞預先於昨晚九點時齊集大自鳴鐘捕房舉行提燈會由捕房往東過法大馬路總領事署天主堂街愛多亚路往西入新租界至顧家宅爲止今晚正式繼續舉行 
　　今日爲法國共和紀念之期法租界預備慶視異常熱閙先期籌辦水龍會懸燈結彩等情已紀昨報兹悉法總領事於前日特備請柬遍邀本埠中外各官商届期赴署觀禮上海縣沈知事淞滬警察徐廳長地方審檢袁林兩廳長等會同盧護軍使代表某参謀於昨晚八時前赴法總領事署道賀當由法總領事分别延入欵以西筵並参觀跳舞水龍會而散 
[伍程兩氏所接總统覆電]  
　　馮總統昨致伍程兩氏電云伍秩庸程玉堂先生同鑒青電祇悉擁護共和遵奉約法人同此心心同此理辱承明教益凛冰淵現在討逆之師業已奏捷各路軍隊即將入京段總理亦不日到京辦事大局底定當由政府宣布國是也國璋眞 
[浙軍署参謀長被定確息]  
　　昨得確實消息浙省督軍公署参謀長趙聯璜在杭垣被剌殞命詢據政界中人亦均云然現聞松滬護軍使署已發電至杭詢問被剌情形矣 
[西報紀總統府顧問抵滬]  
　　大陸報云北京總統府顧問丁槐十三日携大總統印抵滬據云黎大總統並未任令段祺瑞爲總理又云黎總统任馮國璋爲討逆軍總司令云 
[禁止軍隊移動及假名招兵]  
　　護軍使署参謀長馬鴻烈氏日前赴寗謁賀馮代總統就任事畢業已返滬前日通令所部各旅團營略謂曾奉馮代總統面令所有各軍隊編制北伐討逆之各混成團除已經出發外其未開差者仍應駐防原處非奉總統府命令不得擅行移動再滬上爲五方雜處之區難保不有奸徒希圖乘間歛錢託各討逆擅自招募軍隊之事發生尤應嚴查禁止如敢違背即行拿辦令仰遵照辦理並飭查禁假名招兵云云 
[浦灘安置快砲]  
　　現駐兵工廠之步兵三十八團馬團長以兵工廠地臨浦灘沿灘並無塞棚當此戒嚴之際軍廠重地防範自宜謹愼故特配置快砲四尊安設浦灘以資防守並於日間令所部各兵練習砲學射撃各法以期嫻熟 
[交涉員警廳長先後赴甯]  
　　外交部特派員朱兆莘氏前晚十一鐘接南京馮代總統來電謂有要事面商囑尅日赴寗朱交涉員遵於昨晨（十三日）乘滬寗頭班快車起程前往矣 
　　淞滬警察廳長徐國樑因有要公面陳特於前日趁滬寗火車赴南京晋謁馮代理總統暨齊省長面陳一切惟淞滬現值戒嚴防務緊要不日即須回滬 
[護軍使傳見縣知事]  
　　松滬護軍使盧永祥因有要公於昨晨用電話傳上海縣沈知事赴署面商要事沈知事立乘馬車前往候示至午後三時許尚未返署所商何事事關秘密並未探悉 
[警察防範嚴密]  
　　自淞滬盧護軍使宣布戒嚴規條七則後淞滬警察徐廳長遵即轉飭各分區署所嚴密防範故各區崗警每遇人衆聚談及抄錄所貼文告等事必詳細詰詢可見防範之嚴密矣 
[又有張勳偵探來滬紀聞]  
　　張勳所派駐滬偵探林世豐自被馮代總統電飭盧護軍使派探會同警廳隊士將該機關抄破後林即匿居租界某旅社終日不出詎張勳近又有秘事探訪特於前日密派駐京偵探李某來滬與林接洽後匿居三馬路某旅館中連日施其秘密偵察手段從事探訪行蹤亦甚詭秘遇熟識者掩面而過昨有人見其坐黄包車由汕頭路往北而去 
[出口土貨之稀少]  
　　邇來東方英藉輪船大爲減少英行做出口生意者亦形停滯日前太古公司藍烟囱船孟邁號由滬開赴英國利物浦所裝老沙遜洋行黄豆二千四百包斯文洋行大豆二千一百九十四包此外零星雜貨一百數十件出口貨如此稀少實數年來所罕見也 
[運往内地貨物之價值]  
　　海關監督公署前奉北京稅務處令略謂所有華洋各貨凡經由江海關報運蘇州杭州嘉興内地貨價總數飭即查明報復以備参考等因兹接稅務司造送本年四五六三個月實數計運往蘇州者洋貨十八萬七千二百四十四兩八錢六分土貨七萬六千二百零二兩七錢六分運往杭州者洋貨三十六萬七千八百七十七兩零八分土貨十九萬三千九百八十三兩二錢四分運往嘉興者洋貨二十八萬一千八百五十九兩九錢土貨三十六萬九千五百二十五兩四錢八分統共洋貨值銀八十二萬六千九百八十一兩八錢四分土貨值銀六十三萬九千七百十一兩四錢八分 
[紹興輪船失事四誌]  
　　太古公司紹興輪船此次開赴營口在寗波相近牛皮膠洋面觸礁失事各情迭誌本報兹悉虹口瑞鎔船廠派往查勘之洋工程司業已回滬據稱該輪船因艙底裝載機器及鐵軌等材料壓力甚重自失事後迭經潮汐衝激刻已船身傾側全船浸入水中必待潮落方露出水面惟潮落時間每日僅祇二小時不及從事拖拉而艙底鐵器起出頗費手續且該處四週礁石纍纍水性湍急船隻難以駛近故一時尚不易入手拖出云 
[英國續募華工來滬]  
　　英國此次在漢口等處招募華工五百三十名分批來滬團輪出口已誌昨報兹悉該國又續募得華工一百五十名於前日乘中華公司泰隆輪船來滬停泊南巿碼頭當雇駁船將該華工等裝赴浦東華通碼頭仍寄寓八號棧内一俟外洋輪船來滬即須放洋 
[身藏炸彈案三人各押五年]  
　　皖人方殿選湖南人劉桂卿因身藏炸彈行經公共租界雲南路被美捕房包探姚阿生查悉一併拘入老閘捕房在方身畔搜出炸彈兩枚旋又續獲同黨湖南人朱葭（即朱炳南）一名併解公共公廨訊供收押在案昨晨由廨復訊先由十五號西探目依克上堂譯稱方劉兩人由包探姚阿生拘來當在方處搜出炸彈兩枚旋又緝獲同黨朱炳南現均解案請爲訊究繼由見證陳寳元投訴六月二十六號上午在法租界同燈樓啜茗被告三人亦在據方言炸彈於午後四時送來我聞言預往等候見劉桂卿先來未幾方亦來携有洋鐵香烟罐兩只即邀劉出外我即尾隨至雲南路鳴由包探姚阿生將二人拘入捕房搜出炸彈是實又據王阿三供稱被告等身帶炸彈由我通知陳寳元轉告包探查獲云云訊之方殿選供稱前曾當兵此項炸彈係到堂作證之王阿三交與吳子正由吳給我帶往滬寗車站惟當時並不知是危險物品求察又據朱炳南供稱與方劉兩人均不相識亦不知方帶有炸彈乞鑒質之劉桂卿供與朱及見證各人均不相識實遭誣攀求請明察經會審員核供商之英白副領事以供證確實豈容狡辯曾判方劉朱三人各押西牢五年分别示儆 
[迭犯刦案盜匪由甯提滬]  
　　山東人岳德勝曾與已經解送護軍使署之盜匪鄒春泉張玉盛及在押捕房之同黨俞德水張世逹李祥根尤泉誠范瑞卿等先後持械搶刦北京路七百二十號門牌沈俊範一百六十八號門牌章緩之百老滙路三百十八號門牌鄭日升五福弄一百零八號門牌楊福林靜安寺路九十八號門牌婦人魏楊氏楊樹浦路一千四百五十四號門牌耿漢亭等各家衣飾現洋巨贓並拒捕開鎗撃斃滙山捕房包探余炳炎逃往南京兹經江寗檢察廳將岳緝獲訊知岳在滬犯案纍纍函致英美總巡麥高雲君禀廨備文移請該廳於前日將岳德勝提滬昨晨押解公廨請究即據總巡捕房六十二號西探上堂譯訴案情請究經關讞員核供商之英卓副領事會判岳德勝仍帶回捕房候訂期帶同在押之俞德水等併案澈究 
[兆豐路發生刦案]  
　　美租界兆豐路三百三十三號門牌某煙紙店於前晚九時被盜匪多人各執利器躍入店堂向店夥學徒嚇禁聲張當將賬檯抽屜内現洋一百十元搜刦而逸後經該店經理何炳重據情飛報滙山捕房立飭西探目売魯香（譯音）與華探目蔣榮生前往拿獲盜黨俞根良楊才興兩名拘入捕房經捕頭詰得俞與五月九號晚搶刦崑明路一千五百二十三號門牌范寳榮烟紙店内現洋鈔票金飾一案亦有關係遂飭押候解送公堂請辦 
[研訊茶商被匪攔刦案]  
　　浙江嚴州人陳麟祥此次由原籍販運茶葉來滬出售與北巿鄭家木橋天錫里愼泰祥號收得賬洋四百七十元裝入考籃中於舊曆本月二十一日清晨六時許雇坐丁長發之黄包車赴滬杭車站擬乘火車赴杭詎車過西門外方板橋附近忽來匪徒陳雲祥等七名上前將車攔阻强開考籃攫去現洋二百元一哄逸去陳麟祥以該匪黨與丁長發串通遂將丁扭交巡警解送二區一分駐所經杜警佐向之研訊丁堅不承認嗣有應德寳投案聲稱現在寗波會館地方開設小雜貨店頃間各匪將陳客銀洋攫去適爲民人目覩暗中跟隨見若輩逃到南陽橋附近民人上前詰問彼等給我大洋一元囑勿聲張今將賄洋呈案願作見證並願指拿各匪等語杜君得供判丁收押立派探警帶同應德寳前往將陳雲祥拘獲解案復訊據供此案實係徐小獅子劉小扣子小猴子小文開小海喜並小朱等所爲銀洋亦是小猴子等取去瓜分是實杜君查得徐小獅子等居住南陽橋係在法租界内遂照會法捕房會同探捕人等將徐小獅子劉小扣子續獲到案前日經杜君諭飭將所獲各犯申送警察廳連日由各探警偵緝小猴子等無着昨經該廳司法科備文飭將丁長發陳雲祥徐小猴子劉小扣子等及賄洋一元一併轉送地方廳訊辦陳麟祥着自赴該廳投質下午由檢察官預審之下判將丁等四名分别收押陳麟祥退去候補拿小猴子等到案再訊 
[粤人籌備廣東俱樂部]  
　　旅滬粤僑爲聯絡鄉誼研究工商固結團體改良社會起見特於日前假廣肇公所會議發起上海廣東俱樂部所有章程参仿歐美諸國訂定並設智識交換所凡茶葉絲業糖業没業紙業煤業金業錢業航業棉紗棉花花衣洋布疋頭麫粉五金雜糧雜貨各業由會員中精於斯業者擔任每日將巿面情形報告所有世界大事及商業一切通電均與各處接洽先送該俱樂部以期消息靈通並由會員組織會報詳紀會中各事及工商巿面消長情形以資研究自籌辦以來入會者頗爲踴躍前日經衆舉定唐少川温欽甫楊小川黄少岩陳青峯温佐才黄伯平勞敬修唐露園郭樂軒潘澄波歐鸞星歐陽星南陳雪佳許奏雲馮少山盧興原諸君爲董事朱鼎青爲正主席陳炳譧爲副主席郭竹樵譚海秋爲銀錢董事現正籌備進行一俟組織完備即訂期行正式開幕禮現暫以廣肇公所樓上爲臨時地點該公所亦已將樓上下修葺一新惟正式地點仍須另覓適中之地及交通便利之所鳩工建築以壯觀瞻而期永久 
[兩團體明日歡迎伍博士]  
　　國貨維持會昨發通啓云本會前會長伍秩庸先生丁此時艱守法不阿足爲全國之光榮而本會亦即因之增譽凡吾同人無不歡欣鼓舞敬佩莫名兹特聯合中華工商研究會於陽曆七月十五日（陰曆五月二十七日星期日）下午二時假寗波路錢江會館開特别歡迎大會藉伸欽佩而誌念届時凡吾同志務望撥冗惠臨同伸景仰以表歡迎萬祈早降勿却共襄盛會是所至盼 
[滬杭路運諭管通告三則]  
　　滬杭甬鐵路運輸總管發出通告三則照錄如下（其一）爲通告茂順泰團運公司訂立箱茶新約事照得茂順泰自本年六月一日起至本年底止在本路閘口站包運往上海南站之箱茶四萬箱兹特將该合同條件擇要閣列於下以便各員司遵照　一茂順泰之箱茶四萬箱每箱運費連上海之卸費送力棧租在内共計洋二角二分八釐第裝費歸茂順泰自給　二所有運費概須於報裝時一律繳清　三江西及平水所産之箱茶每箱在六十斤内者照一箱算費自六十一斤至九十斤者一箱作一箱半計費九十斤以上一百二十斤以内者一箱作兩箱計費徽州箱茶不計分量概照箱數虎費　四樣茶除送特别快車附運者須照包件算費外其從他客車附運者概照每箱二角二分八釐收費　五關於箱茶之花色單提單關單信件等准由該轉運交車帶至到着站毋庸繳費出發站站長收到該件後應即隨貨妥速交與列車帶往如能從早帶去亦可車長更應留心該件妥交到逹站站長以便轉遞不誤凡長路箱茶該發站須隨即撥車裝載趧速運至上海該站長尤須注意來件之數是否相符並有無損傷受潮之箱茶裝入車中事前歸寄貨人所未及察覺者如有之則須用紅墨水註明受潮或損傷歸本人自理之字樣於貨單與提貨單之上而尤關緊要者須令寄貨人簽字其上爲憑箱茶爲本路大宗貨物招徠頗不易易而各方面與本路競爭者甚力所望各員司加之意焉 
　　（其二）爲通告週遊劵退費辦法事凡旅客執週遊劵或陸路遊劵或週遊劵附購之來回票参看本年字十一號通告週遊劵章程第十三條如在中途輟遊欲將未用之劵退還鐵路取回票價者須於該劵有效期内親向中途輟遊之站站長接洽俾其於該劵内將取銷日期註明之惟站長於其請求以後應先查驗該劵曾否逾期如尚在有效期内者乃爲之簽註如下　民國□年□月□日在□站輟遊某站長署　自站長簽註該劵後須即知照該旅客於十日以内函致本所或逕向發售該劵之鐵路車務總管商請退費如該劵已經逾期乾則不得爲之簽註並各站長凡經簽註此項遊劵以後應將其辦理詳情記錄之以備將來查考上項　續自本年六月一日售票後實行此布 
　　（其三）爲通告裝運乾繭事查本路與滙通轉運公司前訂裝運乾繭合同本届業經更訂自本月二十一日起實行特將該合同條目摘要開列如左仰各員司遵照此布　一滙通公司在本路閘申區間各站本年七包運乾繭七萬包每包以六十斤爲限自六十一斤至九十斤者作一包半算自九十一斤至一百二十斤者作兩包算　二乾繭之裝卸保險及抵到逹站後妥交貨主並上海之洋關捐局與過磅等事均歸滙通自理　三乾繭運費仍按照民國四年運輸副總管字通告第六號所附之運價表一律收現 
[保護沿鐵路電線]  
　　滬甯杭甬鐵路局周代局長以沿路安設之電話電報兩線係爲傳遞行車消息而備當此軍事緊急之際消息尤貴靈通路旁所設電線自宜妥 
 
 
 

Page 11

 
 
爲保護除分飭各站長傳諭各站巡警防範外並於昨日函致駐防各橋樑之陸軍一體保護 
[烟葉與白蠟之巿况]  
　　烟葉　近因青黄不接之際來貨缺乏銷路不旺巿上存貨多係二三等次貨高貨早被南洋振勝等捲烟廠預爲收入以致存貨極少洋莊銷路日前祇有和蘭商購辦黄岡鄧州兩種五百件（係白貨）運往洛得淡路地方此外洋商毫無購辦一因郵船稀少二因貨色不佳故此巿面停頓現在黄岡貨開售十三兩半鄧州貨十七兩半（均白貨）廣豐貨十八兩驛前貨十二兩（紅貨）此後巿價非銷路加旺難期看好也 
　　白蠟爲川省特産自劉羅交閧後到貨斷絶採辦莊客多已離川嗣因該省秩序稍復來貨漸多價亦漸平方謂巿面從此可以稍定乃前日該業忽又接到川電謂該省軍事頗爲危險金融緊急交通阻滯以致該業又起恐慌一般囤户爭先收購欲圖居奇遂致近日價格較前已增漲三四兩計米心開售七十三兩統占七十兩尚覺無貨可售云 
[糖業反對徵稅新章]  
　　本埠糖業認稅向由該業公舉代表承辦按年認繳稅欵洋四萬二千九百元邇來江蘇財政廳長欲整頓各業認稅變更前章定分運單一項祇能在該管縣境運貨如此縣運至彼縣不能通用須再補納銷稅半稅前日南巿張洋豐糖果店將紅糖一百包運往蘇州被該處稅務所扣住擬罰既而令照新章補繳半稅一道事爲滬上糖行同業聞悉以糖業常年認稅似此之鉅向章運貨未經出省均照票了事從未有補繳半稅之事各貨皆然若如此次新章欲於他縣境内運貨加征半稅未免太苛此種辦法不啻一貨三征商業上勢難加重擔負應行設法呈請通融爰由同業開會集議後公函總商會縣商會請爲轉呈財政廳長援照舊法辦理將新章收回以維商業 
[猪業請復周家渡碼頭]  
　　工巡捐局據鮮猪業代表張嘉年函稱鮮猪棧房均在薛家浜駁運猪隻向由周家渡口碼頭上落故該業前曾出資數百元大加修築當浦岸工程推及董家渡以南時曾經貴局宣言所有沿浦碼頭自應一律撤除將來岸線工竣照舊恢復等語查前項工程早經告竣各處原有碼頭次第規復各木行門前鐵欄亦復交通惟周家渡一處獨抱向隅現在猪隻上下全賴雇工背負艱苦萬狀爲此函請局長咨商浚浦局將周家渡碼頭仍前設立或歸公家獨建或由猪業資助統希迅賜决定以利前途不獨一業感戴浦東西往來商民同佔便利云云工巡捐局接函後已據情函商浚浦局查照核復矣 
[各學校消息彙誌]  
　　第二師範第二部及講習科　尚文門内江蘇省立第二師範學校去年夏間考入之本科第二部一級及前年夏間考入之講習科一級均於本月舉行畢業所有畢業各生姓名如下　（本科第二部計三十二人）計志中周十義童啓鵬陸永涵薛英仲光潘淵王寳第張言嘉王守公王揚輝盛增福崔雁賓蔣毓英舒梅生林壎和周嘉會陳髦金聲金國珩丁祥俊袁景峰王道化龔乘龍宋啓猷黄懷謙邵玉麒高充奇宋鴻銓黄耀琨陶學淵吳瀚（講習科計四十二人）樊天吉朱醒華吳宗裕徐正培王能熙盛庚李宗鎬陸鳳岐張綱胡其壽陸俠男葉冲吳如璋余義修葉良讓瞿督鳴顧樹基王才陳佩絃周品良沈祥雲盛世蔭姚才李文秉楊連棟譚堃林汪祖華湯選才徐永成培琳楊嘉張永生張純青包其椿崔耀文徐華杠錢百川宋家瑨金象賢曹偉德陳馨俞廷詔 
　　法文專修學校　法租界霞飛路尚賢堂對面法文協會附屬之法文專修學校此次暑假大考除由校長馬君（法人）協同教員監視律考外復請該協會法董事來校面試兹已評定甲乙於前日（十二號）下午五時行暑假禮由法領事德君致訓辭給文憑奬賞計得憑者爲高班生黄中閎周文韻朱文友特班生李鳳其次奬賞有差復由中西來賓相繼演說而散 
　　嶺南中學　虹口愛而近路嶺南中學於昨日放暑假發給奬品得奬者中學科爲盧雲鵬鄒詠芳等高小科爲唐成歐湯樹康胡富添等十餘人聞該校暑假後推廣學額添聘教員准於陽曆九月六日開課無論程度深淺皆可插班不須投考云 
　　勵志會夜校　本埠寳山路寳興里工界青年勵志會附設夜校定於今晚（十四）六時半假閘北長老會堂行暑假休業禮並邀請莊百俞君演說高翰卿君發給證書並有鋼琴合奏中國絲竹最新滑稽影片以助餘興 
[道視學報告崇川兩縣教育狀况]  
　　道視學余芷江因現已將届暑假於日前出發道屬各縣連日正在崇明川沙等縣視察昨有報告到署請查得該兩縣於視學未出發以先已由倪章兩知事親歷各校考察於教育一端尚能認眞現又會同視察俟事畢逕往南滙松江各屬云 
[尙賢陳列古物]  
　　華僑李文樞君去夏因在粤城購地建築洋樓掘地發現南越文王胡古塜獲古璧銅器陶器木刻錢幣等皆二千餘年前古物經朱省長查驗詳咨内務部立案本埠程璧光唐少川沈仲禮唐露園諸君邀李君携該古物來申日前在一品香陳列曾紀前報兹李君訂於十五日午後一時至五時在法租界霞飛路尚賢堂陳列一天己印入場劵贈送各界其送劵處託中國紅十字會廣東銀行先施公司等處云 
[大世界開幕紀]  
　　滬上游戲場自樓外樓創設後繼有新世界勸業場等發起現由黄楚九君别出心裁在法租界西新橋堍組織大發公司大世界地位寛敞布置精良其中如升椅飛船及美術界等均爲各游戲場所無此外各種游戲品足供賞玩者亦均齊備一切規畫於精巧中繞有雅趣已於昨日行開幕禮下午三時由黄君及副經理姚君及董事會諸君率同全體職員在共和廳前合攝一影至五時開幕大門前有音樂隊歡迎來賓官紳商界人等到者約有二萬餘人當即開演影戲文明戲京班戲及特别雜耍技藝無美不臻並備茶點以娛來賓法捕房亦派中西探捕數名至該處照料 
[頒到奬給西探捕之嘉禾章]  
　　法副捕頭賴脫斯西探目阿而風西譯員張傳俊對於辦理引渡匪類頗資出力曾經前楊護軍使保奬賴捕頭六等嘉禾章西探目阿而風西七等嘉禾章譯員張傳俊七等嘉禾章昨盧護軍使已奉頒到此項徽章即發交鄧軍法課長轉飭稽查員徐文德持赴法捕房交給各該員備帶 
[警察逮捕教員四誌]  
　　淞滬警察廳長徐輔洲因私寓中侍妾之傭婦與隣傭口角派警多名逮捕其後隣主人向爲教員之張海雲一節迭誌本報兹聞自此于發生後商學各界與論大譁咸以徐國樑任意侮辱人民務須依法一判是非而徐廳長方面於某紳將張保釋後復派警卒多人將張拘至司法科勒令具甘結文一紙錄稿授張令其照抄不准移易一字其時并有該廳書記及武裝警察人等在旁監視張祇得照寫兹覓得其甘結原文錄下　立具甘結人張文瀚今因本宅傭婦與隣家侍婢口角一時不合負氣出阻致不避凟冒男女嫌疑願按照違警辱駡例科以五元以下之罰金自此次保釋之後不准再有非法之言論及以外之舉動安分勤務並自願即行遷居界外倘有傳案等情須即到案不得違延此乃出之自願所具甘結須至甘結者中華民國年月日具甘結人張文瀚 
[冰廠被匪搜擾續誌]  
　　日前有盜匪至閘北談家橋圖刧洽豐冰廠當由四區巡警拿獲李長春等四名解署候訊已記前報前日經姚警正提訊李長春（即李榮壽）業已供認餘劭朱金玉王智福潘三等三名均不承認傳到該廠夥顧少泉亦不能指實遂判分别還押候補提同黨再行核辦 
[婦人踢斃養媳判押兩年]  
　　虹口塘山路一千八百二十一號門牌甬婦徐江氏因將八歲養媳沈大德凌虐於前日用脚踢傷該養媳小腹立時殞命經美捕房探目蔣阿林查悉往將徐江氏拘留公廨並將尸體舁送驗尸所報請中西官驗訊各情已誌昨報昨由捕房傳同見證徐李氏王徐氏等將被告徐江氏解案請究先由見證各人相繼上堂證明被告日將已死養媳種種凌虐情形並據包探蔣阿林投訴此案發生後將被告拘入捕房已供認踢傷該養媳小腹致死等語訊之徐江氏供認不諱中西官核供以徐江氏惨無人道判押女所二年示儆 
[機廠街倒斃男屍]  
　　已歇烏山船夥某甲係寗波人流落滬地貧無聊賴前日傍晚時因染急痧在南巿機廠街地方倒斃路隅即由十二圖地保顧愼之查無屍屬投報一分驻所由張警佐令報地方檢察廳請驗昨晨十時由林廳長委檢察官檢驗員蒞場騐得死者年約三十餘歲素患疾病上身無衣下穿藍布褲腰束白洋布褲帶脚穿草履委係因病身死當即填明屍格飭由善堂棺殮厝壇召認 
[鍾瞎子病斃]  
　　南碼頭横街坑厠上前日傍晚倒斃男尸一口由巡警報告一區一分駐所即飭二十五保十二圖地保顧愼之前往調查當查得該尸姓鍾不知其名人皆以鍾瞎子呼之並無家屬該所飭令投報地方廳昨午委派檢察官等前往驗明委係病死並無别故判由堂棺殮 
[不認毆傷絲廠工人]  
　　閘北談家宅三元錦記絲廠日前函禀司法科稱該廠工人宋炳卿被張阿榮之子張桃桃毆傷甚重已自送醫院療治請將張桃桃嚴懲等情曾紀前報前日經段科員提訊原告未到據張桃桃供稱在該廠門前開一小店因宋屢次阻撓他人來店購物曾與口角是日又因途遇互相碰撞致起衝突然並無廠傷情事請求察核段科員判張阿榮無干開釋桃桃送地檢廳核辦 
[騙案展期研訊]  
　　曹浩棠呈控鄭浩然以代薦生意爲由騙取押櫃洋五百元等情昨由捕房將鄭拘解公共公廨請究原告延律師梅華銓上堂代表聲稱原告原代表甘維露律師因病故由敝律師到堂應請展期研訊云云中西官得供判鄭交六百元人洋並保候下禮拜五研訊 
[冒騙雨衣判押三月]  
　　南京路三百六十六號門牌榮昌祥洋貨號夥潘瑞章控自稱軍官之四川人唐質彬冒騙值洋二千七元五角之雨衣一件昨由捕房將被告拘解公共公堂請究原告偕證汪阿和李炳富上堂訴明被告冒騙情形訊之被告供詞推諉中西官核供以供證確寳未便狡賴判唐押西牢三月 
[閘北菜販要求懲辦流氓]  
　　流氓根寳崇明人家住虬江橋附近華盛頓里因向該處菜場各菜販勒索陋規不遂於前日上午八句鐘時糾同李仲山小毛等多人向賣蔬菜之陸廷龍以講買茄子爲由一言不合逞兇肆毆陸之面部胸肋等處均被毆傷由五區一分所長警到來根寳已乘間逃逸當拿獲李仲山一名經孟署員訊問之下判陸罰洋五角李拘留數小時開釋昨日衆販户均停止貿易缮具公禀投閘北司法科要求將該流氓根寳逮案嚴辦以除後患叚科員俞衆暫退聽候查朋核辦 
[重婚上訴案又犯行賄]  
　　震澤鎭商民龔吟梅與朱二小姐等因不服吳縣公署判决重婚罪投上海地方廳上訴該廳行將審理時龔等遣人至刑庭長趙君寓所行賄三百元經趙君據情報告並將案移送檢察廳訊判龔等收押候查核辦在案兹悉此案業由該廳派員偵查明確此項賄洋確爲龔吟梅與朱二小姐等主張是以將一干人證提案預審終結起訴審判廳請爲公判 
[控告串賣髮妻]  
　　住居閘北太平里之包車夫江北人黄文祥其妻張氏今年二十四歲於三年前逃逸無蹤兹據黄之表兄徐裕文向黄報告謂張氏實被蟻媒謝曹氏王張氏潘阿金等誘出串賣等語黄遂偕母黄花氏控經四區一分駐所將謝曹氏等拘獲連同原告於昨日移送地方廳當經檢察官預審之下判謝曹氏王張氏潘阿金等分别收押黄花氏母子與徐裕文退去候調查實情再行核辦 
[流氓强刦金耳環]  
　　流氓吳金文前日突入虹口靖遠街一號門牌鄭梁氏灶披内攫取氏之金耳環圖逃經氏鳴捕昨解公共公廨請究經中西官訊供屬實判吳押西牢一年期滿逐出租界贓交原告領回 
[查緝攔刦匪徒]  
　　外日暉橋之泉漳會館地方頗屬荒野邇有匪徒於日暮之時糾黨集於該處遇有途人單獨行走者上前搶刦財物發生已非一次昨爲憲兵第一連吳連長訪悉以事關妨碍行旅特飭憲兵四名便衣馳往查緝務獲解辦 
[限三天撤去界石]  
　　義品銀行大班投法公堂控稱前購得坐落二十七保五圖内基地一方爲日已久詎日前忽有朱孔揚將朱姓之界石竪在該地之内向論不睬請堂上著朱將界石撤去朱稱該地於民國二年問出價向唐張氏購來有賣契爲憑當時因失主到場地保不到地保到後失主又無處找尋以致拖延未竪界石至日前始得會齊失主地保領往竪立是實供畢將契據呈鑒據地保沈裕春稱失竪界石由失主指立内容如何不得而知聶讞員問朱有無田單朱答稱購下時唐張氏言單早失去故無田單中西官以無單豈能作憑判限三天將界石撤去並着被告繳堂费銀二十兩地保不應朦混領往竪石罰銀十兩充公朱如受地保之愚准予將該保具控 
[註銷指控輪船工人案]  
　　英國輪船公司指控工人王阿二在口外海面英國命你勒輪船上擅行開機船身幾遭危險並唆衆擾亂等情業經捕房將王拘解公共公廨訊供押候查明復核在案昨晨由廨復訊據總巡捕房捕頭上堂譯稱此事原告現不願深究請將控案註銷云云中西官核供准捕房所請會判將案註銷被告王阿二開釋 
[汽車夫開駛快車之判罰]  
　　汽車夫馬金山李紀文朱龍寳等因在湖北路圓明園路南京路等處開駛快車被八百八十二號華捕三十七號八十號兩西捕查見以其違章禀廨出單於昨由探將馬李朱三汽車夫併傳到廨請究經中西官逐一訊明會判馬罰洋二十元李罰洋十元朱罰洋三元一併充公著令繳洋開釋 
[請追損失]  
　　德商薛南根在公共公廨呈控許少亭爲裕泰煤礦公司請追損失銀十五萬一案前日午後經會審員王肇之君會同嗬嚾副領事傳訊先由原告代表斐斯律師上堂陳述案情訊之被告亦延朱斯芾律師投稱此案雙方所訂合同與中國煤鑛公司章程繪圖不同故中政府未准發給執照碍難進行請堂上准被告交保候訊等語中西官核供會判被告交一萬兩人銀舖保候再復訊 
[股東避匿缺席判决]  
　　法商索梅克前投法公堂控元泰成蔴袋店主吳槐卿不出蔴袋布定貨判令拍賣虧銀七千餘兩着吳繳出在案後吳覆控稱店係陳佐堂等三人股開虧銀亦須陳等公芿擔任核算店中所虧銀兩陳應認二千五百兩商人被控後陳置之不問亦請提案追繳俾早日了結等語由法公堂飭提去後陳避匿不見昨由捕房禀復公堂中西讞員准予缺席判决還銀二千五百兩俟陳出面後隨時扭案訊追 
[繼續押追造屋墊欵]  
　　俞明葵前投法公堂控稱陳信高包造房屋乏本由商人墊銀二千兩除收外尚欠銀一千三百兩向索不還求追後陳挺押不理昨日原告續求訊追陳稱造價亦被雇主欠去商人已在城内官廳具控追出後方能料理餘實無可設法求宥判原告貼飯資洋六元准予繼續押追 
[誣陷行竊这反控]  
　　浦東洋涇鎭開設飯店之張阿福於前日午後投三區二分駐所報稱店中失竊銀洋六十元被比隣同仁堂藥店夥張海全所竊請求提究當經劉巡官率警前往同仁堂藥店内搜查一過毫無證據即將小店主吳德邦店夥張海全拘所解送警廳司法科昨經劉科長提案訊明以原告所控各節毫無證據不能成立判被告吳德邦張海全省釋吳等釋出後以無辜被陷心不甘服復禀請徐廳長請求澈究償還名譽損失以安善良 
[原告所控不實]  
　　作頭顧雲記投法公堂控稱前有阮氏雇商人包造房屋計造價洋二千五百元今已竣工價洋除收外淨欠洋四百十二元向索延約不付求請訊追阮氏稱造價祇有一千四百元並無二千五百元有承攬爲憑已付過洋一千三百九十元祇少洋十元付洋時均有收條可證今將承攬收條呈案請鑒聶讞員察閱之下與阮氏所供相符判將案註銷堂費着原告繳出 
[責令夫頭清除垃圾]  
　　淞滬警察徐廳長接工巡捐局函略謂十六舖寗紹碼頭等處時有多數垃圾堆積如阜往往經旬未見挑運以致穢氣四佈值此炎夏人民感觸最易發生疫癘關係衞生應請查明迅行清除以便公益等因徐廳長即飭衞生科員將各區署清道員從速更調大加整頓並令所屬各署所警正佐每日派長警督同挑夫押令將各處衖口及各碼頭等所堆之垃圾穢物一律清除去後詎因運載垃圾之船隻爲數不多而且船身甚小破壞渗漏流弊滋多致不能尅期運清昨又由徐廳長傳夫頭彭某到廳大加申斥責令多備大號船隻按日運載清潔不得仍前舞弊如違定干未便 
[拘獲竊煤賊]  
　　劉洪寳昨日潛至肇勤路浜内羅金榮船上竊取熟煤二百數十磅被羅覺察嗚捕將劉拘入捕房捕頭略詰一過諭飭押候解廨請辦 
[各口巡工司之曉示]  
　　民國各口巡工司戴爲通行曉示事照得本巡工司查江海關稅務司所屬界内長江南水道口船行正路地方現因紹興輪船在該處沉没特設警船浮兩個合將其情形度勢開列於左　計開　一長江南水道口船行正路現因紹興輪船在該處沉没特設綠色警船浮兩個浮上置有乍明乍滅白光镫各一個每八秒時明四秒滅四秒爲指示夜間行船之用查該沉船僅有烟囱桅桿露出水面沉船之首按照羅經方向度數爲東北少北四分之三北該兩浮即在沉船之尾兩邊分設視成一線各距沉船之處二里三十八丈一浮爲北四十八度西一浮爲南四十八度東自浮視銅沙鐙船爲北四十二度西沉船之處與銅沙相距七里有餘一俟該浮設立完竣即將現泊巡船撤去所有夜行各船務須雇覔引水方可開駛　爲此合即遵行曉示各處船隻務宜留心詳記以免疎虞勿忘勿忽切切特示民國六年七月十日第六百四十號示 
[工巡捐局批示兩則]  
　　認辦東南區清潔捐之商人汪洽記投工巡捐局呈請續辦昨由朱局長批示云據禀已悉業經布告招商投標接辦所請應毋庸議着將欠繳捐欵尅日掃數繳清毋再抗延致干未便切切此批　又商人尤軼凡因在十六舖老新舞台舊址開設民興新劇社呈請工巡捐局給照開演新劇昨亦由朱局長批示云禀悉仰即遵章來局繳費領照並候給示保護可也此批 
[誌謝]  
　　張園開游覽會十天於今日午後二時開幕昨承惠贈常劵二紙書此誌謝 
雜評二 
[祝法國民主紀念（步陶）]  
　　法國民主紀念之盛典今又舉行矣滬上各界對此民主先進國之歡欣鼓舞以追溯前徽其感想不知若何也據法國官場所傳佈近以戰情順利舉行慶祝之興會尤倍於往年此固世界民主國家所願聞之消息也吾人今方處於風雨飄摇危疑四集之頃覩此莊嚴燦爛之盛會幾保而不益增其慚怚雖然我國人其勿戚也法人所以獲有今兹之紀念者其代價蓋經有八十年（一七九二年至一八七一年）長時期之民帝更迭直至普法一役大遭痛苦而民主之基業乃固定以至於今若我民國則於六年之短時期中已略演法人八十年經過之大凡安知民主主義之大放光彩如法人今日者我民國遂終讓前賢以獨步耶夫隠憂所以啓聖大難所以興邦我先進民主國之法人已導吾人以前路矣其興其廢是在吾人之好自爲之耳嗟乎羣魔繞途忽覩明星吾人安得不搊此一腔同情之熱忱以共祝我民主主義發展之光榮也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說廉價拍賣] [  聞野鶴]  
　　廉價拍賣之風最盛於滬凟就外表言似咸特别公道羊肉當狗肉賣也殊不知一二滑頭正假此以期主顧之賁集不觀乎福州路一帶乎紅紙纍纍耀於眼前者疇不曰幾週紀念特别廉價疇不曰關店在即拍賣存貨然夷考其實則所謂幾週也者不過幾禮拜或一年半載耳所謂關店也者不過改頭換面老店新開今日阿猫明朝阿狗以期新人之耳目耳凡此皆滬上之廉價拍賣屯内地風氣古塞此風鮮有及者而不圖近日辮子軍亦以在京師天橋廉價拍賣聞（見十日專電）僕因之而有感焉夫溥儀復辟即所謂老店新開也康有爲煌然元勳國民派概予叙爵夷齊一陣不愁薇蕨之精光徧地黹羊盡是新朝之麟鳳即所謂特别公道也煌煌上諭琅琅奏摺依旨欽此爛然滿目即紅紙之斗大廣告也一二頑梗之儔方謂一簣功完千秋永定疇知卜居未安房東下逐客之令用人失當茶房興犯上之師岌岌可危奄奄待盡於是不得不關起大門黯然以谦價拍賣四字外榜矣耗矣哀哉開國之業瞥若優曇圓夢之期僅有八日以視彰德老猿之八十三日益復不逮廉價廉價拍賣拍賣誰實爲之而至於此雖然京電所稱廉價拍賣者僅包拍賣拍賣誰實爲之而至於此雖然成例以大典籌備處招牌拍賣於美人得洋三萬元其利若是其厚也今既屆拍賣之期則龍袍象笏紅頂花翎等等無一非上好之資料使攤之通衢大喊勿强哩個勿要買則獲利之厚可望三十萬三百萬太眞羅襪抑且不逮况區區大典招牌哉又况區區包米及雜物哉（五） 
家庭常識 
　　橘糕　用鮮鷄卵六令打奞黄白分開乃以六黄三白攪和用筷子打鬆然後以牛油（Butter或作白塔油）及白糖各一杯橘四令剥皮取肉三物攪和加入蛋中置於火鍋上攪之使厚乃倾入製糕模中或碗中於火文上焙之待已成糕乃澆以其餘三蛋之白於其上待冷即成其味頗佳 
　　藏梨法　生梨與蘿萄同儲一桶可經年不爛 
　　凍瘃除根　用茄子藤絞汁以之洗手足及至冬季則患處可免復生凍瘃[  孟申]  
　　去跡之聖水　安母尼亚水爲用至廣尤爲去跡之聖水凡桃李枇杷楊梅葡萄桑椹等一切果汁污衣均可用此水和以硼砂水洗之又夏衣每惹汗斑或發懲點則但用此水即可滌除又紅藍墨水污於有色衣上則用酒精和此水以海棉醮面拭之若污於絲織品或毛織物上則以此水和肥皂水洗之若污於白色衣上則行過上項手續更當用漂白粉化水漂之此外如蠅糞蚤糞蚊蟲血臭蟲血等污衣則先用人乳濕透待其溶化以吸墨水紙吸去濃污再用此不和肥皂水洗之即去惟油漆膠墨鐵銹則無效耳[  綴青女士]  
工業須知 
[攝影術（四）] [  蓉軒]  
　　藍色曬相法　以光厚之白洋紙或細絲之綢布染左方之藥水可代白金紙用曬法與白金紙同惟曬就後不必過金水祇須以清水並定影水漂之此種藍片如有精細之圖畫繪於薄紙上亦可曬印之方用（檸檬酸鐵安母尼亚）二分半化（清水）一兩（赤色血滷鹽）二分半化（清水）一兩二種水混合用之忌見日光如有誤染之處可用（草酸鉀）塗之即退如色澤不鮮明　（鹽强水）一分化（清水）五分洗之 
　　放大法　以照就底片插於放大燈内映光於壁上先以白紙對光使其大小適合顯影清楚將鏡頭蓋闭釘放大紙於白紙上揭開鏡頭使光射於紙上約數秒鐘閉蓋於紅燈下以左方冲洗之放大紙（譯名薄羅買紙）ＳＲ係光面ＲＲ係糙面忌日光並燈光其受光之時間緩速視底片之厚薄及燈光大小爲準此項作業亦非熟手不可其顯影水方如下（甲）（密土耳）五分三釐七毫（海待羅幾奴尼）二分八釐五毫（小蘇打）八錢三分八釐八毫（清水）十八兩（乙）（結晶炭酸曹逹）八錢三分八釐八毫（鉀溴）五分一釐二毫（清水）十八兩 
　　右甲乙二水混合如洗底片法冲之顯影後仍以定影水並清水漂淨之　附鹽酸調色法　象紙既定影後浸入下列之藥水中變爲醬色用清水洗之去其黄色爲度倘其色太淺洗至恰好爲度因調色水有加厚之功用也　調色水方用（赤血鹽）一分七釐四毫（醋酸）三錢一分二釐六毫（清水）八兩右水洗過後仍以清水洗凈惟此水須現化現用過半句鐘即失效用 
集益錄 
　　第四十問　社會交際而人格寓於其間者衣服耳然衣服整漯之道頗非易易若絲毛等織品以肥皂或硼砂等洗後每多變黄光彩亦減棉蔴等織品洗後亦多灰暗有色者色彩褪變考之工業書籍漂白等法雖間有登載何如均係工場口吻不合於普通之家用且多引東西文字尤多费解竊願理化專家發其秘奥一一宣示以供社會之需求（一）絲織品（如生官紗熟紡綢）（一）绵織品（如布及紗）（一）毛織品（如羽紗及嗶嘰等）（一）蔴織品（如夏布及蔴紗）凡毛織品須使白而不黄光彩不損棉蔴品則使其極白惟望示法簡單合於普通家用而不傷物質身分者則造福社會多矣[  企美]  
長篇小說 
[寫情小說柳暗花明錄] [  常覺小蝶天虚我生合譯]  
　　第二十一章 
　　秋深矣紅瑶村風物亦隨秋氣而改楓林落葉乃如離人墮其胭脂之涙鄧伯牧師之家絶似罩有重霧此兆人人皆覺顧無一人能道其然玲瓏活潑之惠德至是乃類蟄居之蟲奄奄似有死氣牧師大憂亦嘗延醫切脈爲署滋補之方顧此湯藥蕙德殊未嘗入口轉使室外盆花得其滋養蓋蕙德固嘗棄之窗外也茜雪於此亦覺阿妹清減之狀有甚於前荏弱如素心之蘭臨風怯顫因念蕙德得参以拒鮑倫求婚又後悔耶大凡女子心愛一人往往自諱有鬱於心而病兆乃顯嘗有一次茜雪乃曰蕙德吾今日見小鮑倫矣渠乃問我亦許其來吾家否蕙德汝意亦許之乎蕙德初不聲俯首自視其鞾尖既曰此何不可實則彼之來與不來初何關我且既往之事吾亦不願深較阿姊再見鮑倫時可言我亦頗憶小爵也言時卜蓓入曰若儕私地乃議我耶茜雪維廉有書來矣渠仍在綠蔭堡彼云月餘當歸居彼甚苦度日乃如度歲嗟乎使我而爲維縻歲入千鎊且得居别墅中度其安閒之歲月吾日夜且謝天矣而彼尚言羅倫言至此面色忽沉似有憂者茜雪愕然曰此何爲哉曰不知且云非數年不返茜雪汝思此事寗不令人悵然蕙德至此不期發聲而呻茜雪仍向卜蓓曰此誠非幸蓋吾村中焉能少如是之一人恐吾父聞之亦必悵悵蕙备汝以爲然乎蕙德廻首避阿姊之目光强爲鎭定似漠然曰是誠足使吾父悵然因起立曰天寒哉吾當加衣去矣顧言雖如此而身殊不行雙眸注視於地似數地衣之皺紋良久始枯聲曰使我允鮑倫者或有益於吾父茜雪曰吾妹此固當然事也而受益者又豈獨吾父蕙德點首曰全家皆受其益然則汝何不能嫁彼豈非可惜言時聲低自以心口自問茜雪笑曰此誠天下最可惜者蕙德點首即起歷階而去其行乃似入夢身摇摇如懸旌 
　　山安君鑒足下贈品係於六月十二號交南京路郵局寄奉或因地址欠開詳細以致無從投遞請自赴局查取或示詳細住址當由敝處往查亦可 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之雜說 
[漁樵問答平原蔚杉氏（見本報壬申年十一月十六日）]  
　　范石湖詩曰直欲漁樵過此生蘇子瞻賦曰我與子漁樵於江渚之上良以天下之景莫妙於山水天下之人莫適於漁樵漁樵者模山範水優游自得而不受塵機俗網也予皆有志而未逮故設爲問答託諸筆墨以戲之 
　　漁與樵相遇於山水之問漁者揖樵者而問之曰子非樵者乎何竟安於樵而不知漁也昔者庖犧氏之王天下也作結繩而爲網罟以個以漁是以仁如宣聖而亦不廢釣今而後子能釋肩上之擔腰間之斧青笠綠簑持竿設餌與我結爲漁兄漁弟而同游澤國則小艇浮烟孤篷載月蘆花瑟瑟閒逐鷺飛桃浪重重暖看鳬洛提筐而買鱸江上携朋而醉酒街頭剖魚腹而得故人之書結漁網而思上古之治較之攀葛捫蘿縋幽歷險日與牧竪爲伍者大相逕庭矣况乎漁之爲業也半爲英雄所托跡亦半爲隠逸所潛蹤不見夫渭濱奮鷹揚之烈淮陰垂鹿逐之功乎不見夫鼓枻而歌清濁辭劍而忘報施乎又不見夫緣溪而行者身入仙源披裘而釣者得犯帝座乎又不見夫江湖散人之移牀灶烟波釣徒之賜奴埤乎彼其人皆漁者也而出處咸宜名垂今古豈若朱翁子之困於負薪而爲妻所棄哉故漁有漁家傲而樵者不聞其亦有所傲也漁有漁家樂而樵者不聞其亦有所樂也漁人水作家漁村水作田而樵者不聞其以山爲家以山爲男也予試思之尚其舍樵而就漁也可樵者答曰人各有志不能相强子之志在水故有事於漁我志在山故有事於樵樵者之不願爲漁猶漁者之不願爲樵也而漁者之不明乎樵猶樵者之不明乎漁也子爲我言漁我爲子言樵當夫樵徑潛通横風遠送樵叟頻招樵歌互答笠影層層斧聲許許黄葉踏殘白雲穿破高呼而空谷皆鳴早誽而羣山齊俯時而倦倚石眠時而閒將碑讀時而覆鹿於蕉中時而待免於株下時而聽古寺之鐘聲時而看仙人之棋局竹君子松大夫可樵而識也堯種韭禹饖糧可樵而得也東山之瓜西山之薇南山之臺北山之萊無不可樵而採取也而且於崑崙而見其大於匡廬而見其高於終南而見其秀於鴈蕩而見其奇於武瑑而見其曲折於羅浮而見其合離以及愚公之所移巨靈之所擘二酉之所藏五丁之所鑿皆得仰而望俯而窺極大觀而無憾者矣曾漁者而亦能如是之爽心豁目乎故詩曰錯薪禮曰負薪先民有言詢於芻蕘一得之計獻於芻蕘而士之不談王首者往往貽之笑也由是觀之樂哉樵乎終吾生以徜徉已耳子何混我（２４） 
尊聞閣筆記 
[餘姚黄氏父子（見本報癸酉年七月初五日）]  
　　餘姚黄炳厚字蔚亨爲梨洲先生嫡裔有太學生號淨齋者其考也淨齋諱徵謀字慶貽家貧授徒敦古處行袁了凡功過格終身無間日誦儒先格言以立品勸弟子以勵行勸鄉黨人多化之坦白待人胸無城府或以非禮相加亦不與之較由是長者之名衆口一詞元配施孺人早卒遺一子繼配鄔孺人有淑德撫之如己出針黹紡續佐家計夙夜不懈淨齋逾五旬爲善益力有一道人古衣冠入門謂曰君長子不永年當更生佳兒爲惠迪之應言畢而出忽不見越數年長子病甚篤孺人割匳産爲醫藥資卒不瘳旋生一子即炳厚也比長父母訓之綦嚴故炳厚端慤醇謹長於經術尤通天文壓算之學著方平儀象交食捷算測地志要等書行於世淨齋年届上壽疾革謂家人曰吾一生學吃虧後謂必有與者　孺人亦年近九旬而逝同治庚午炳厚與子維輪同登賢書 
文苑 
[都門竹枝詞（見本報壬申年十月二十一日）]  
　　艶說京華曲繞梁滿城徵逐馬蹄忙二奎黄土長庚老近日惟惟袁富堂　桂枝老少各如仙小鳳軒雲亦並妍畢竟掄才誰第一艶儀早占百花先　新腔梆子效山西粉墨登場類木鷄有客南來聽未慣隔牆疑作鷓鴣啼　揮金買笑走雕輪標客從來性不馴忽起酸風吹斗去不知又落那家春　石頭巷與韓家潭選色徵歌樂興酣時樣鋪陳新樣曲誇人多說出江南　三寸弓鞋二寸帮桂林軒製有奇香惟餘一事堪惆悵不見凌波襪内藏　通草爲花色最嬌令人遥見便魂銷絨球嫌俗新翻樣蝴蝶當頭步步摇　道傍車過坐妖姬便有香風報我知尺許紗窗看未審只窺一臉好胭脂　四面香風香霧濃西安門裏看芙蓉與郎玉　橋頭遇儂看夫容郎看儂　嬌女如花不繋裙背拖髮辮膩於雲若非耳有黄金墜樸朔迷離竟莫分　擇壻京師事最難不貧累世列朝端東牀妙選無多願只願兒郎是外官　紅日當天倦眼開北隣姊妹聚妝台明早起早今朝約爲看滇南進象來　平頭本不費工夫踪套時行樣學蘇終遜蘇州兒女巧朝朝親挽鬢雲烏　甎炕當窗八尺寛骰盆中置坐團團呼盧喝雉聲非一嚦嚦都如珠走盤　宅眷衣裳各賽精内圓補子盡洋金外來太太尤都麗寸許花翎插髻心　同榜同鄉盡是親婚喪儀重到夫人老爺歡氣緣何事又去新分印結銀（２４） 
神話 
[杭州東嶽廟冥判瘋人案（見本報癸酉年十月十二日）]  
　　客有言冥審痴人一案據稱杭州之東嶽廟每年俗例有冥府秋審名目三班六房無不齊備極靈極盛求醫問卜皆可通神有土著被人負欠失據吞没回鬱鬱成痴時會首中議將此事訴諸神明由家屬遂置備香燭紙錠邀請通班人役排衙放告而痴人則備具狀詞臨堂投遞神案會首中以草紥人形作爲被告提案聽質掌案者數其不應蟎心負質唱責四十大板令痴人看打意欲令其快意而愈病耳痴人自聽審後神發令箭一枝判差押回病竟霍然而被告者離城有二十餘里排堂之際時正夜半該被告於垂夢中忽大痛驚覺次日爲家屬言夢被神責未及經旬竟爾身死痴人病痊愈兩月之後忽稱與被告前生尚有糾葛現已翻控陰曹隨亦身死 
[雜錄]  
　　來函照登　敬啓者近見貴報雜錄關徵方一欄賜惠國人曷勝感佩無如徵方者多屬外家臚列病狀未竟詳盡欲獻一得之愚實多窒碍難行之處蓋醫者治疾全恃望聞問切以定其虚實虧盈昨見俞階雲君等徵方於望之一字尚未能盡遑言其他膺者自無以應命賢者又恐貽毫釐千里之謬是徵方同於不徵抱沉疴者其遺憾終天乎鄙人不揣譾陋敢爲僭擬數條詳列於后（一）氣色（或潤澤或枯澁或白或青或黄或黑或赤）（二）呼及（或短促或和緩）（三）現狀（大小便如何飲食如何燥渴否皮膚間或寒或熱否内中或寒或熱否臥起如常否自覺何處不適心中煩燥否或喜冷飲食或喜熱飲食或煩渴引飲或渴不思飲並憎寒惡熱素日喜忌等等總以詳細爲要不問其爲内傷外感　疽癈瘤瘡瘍恶核也（四）脈象（可請當地明醫理者代診之）（五）舌苔（或白或黑或青或黄或紅或紫光滑或生剌或枯燥）（栩按年齡體質亦關生要）抱清恙者誠能依據上列各條明明晰登告吾知海内不乏高賢定有以飫病人之望尚希注意及之（南明山人）　栩按疾病徵方無論如何必不能收完全之效果姑勿論種種病狀非楮墨所能宣即使纍牘盈篇至詳且盡亦非一劑所能治愈本報篇幅有限而天下抱病者何可勝數又豈能一一刋載使無缺憾故此一欄其實毫無補益終不如覔醫療治爲良也惟各種驗方或有於病狀適合者亦正可遇而不可求尚希明逹鑒諒勿視此方寸地爲普濟院則庶幾焉 
 
 
 

Page 18

 
 
   
 
