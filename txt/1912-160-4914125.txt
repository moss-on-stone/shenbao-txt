# 1912 - 160 - 4914125

 

Page 1

 
 
評論（芙續） 
[司法制度當以便民爲本]  
　　欲求高等裁判所之盡職大率僅恃高等裁判官之心理至上控院與中央司法不過攺正非是使曲直無誤耳除特别之事如英制不准裁判官於囚未供稱有罪之先不給催審票（WritofHabeascorPusadsubjiciendum)違者罰金五百鎊外無强迫高等裁判官盡職之權也若求高等裁判所之便民則立尖之所可酌量地勢民情更攺司法之制度英吉利不過彈丸一島幅員不過吾國一小省且於亨利第二世ＨeuryJL時設高等裁判所於都會之後復添高等裁判官數員使按期分赴各要地行高等裁判之權而巡回裁判之制Ｌti-n　　　ntJustices)於是乎創矣日本亦用斯制以便民　旣有巡回裁判之制高等裁判官自按期赴 
各地方裁判而民間有重要之事得以就近控告民間有上控之案亦可跋涉長途而就近翻案矣大司法機關旣己完備則全國之是非曲直當無不畢判故人權之不保自可無慮矣然人民文明程度尚未甚高狹私誣控之事在所不免苟有人不誣控串押緩遲審判之期則此無故監禁人民必有暫失其身體自由之權者矣使無一定之辦法以救斯弊則此無辜之人雖永遠監禁可也英國之救此弊者爲催審票人之無辜被押者或犯小罪被押而質審無期者倘所控之案非係作亂命盜等事得自請催審票卽他人之知其事者亦得代請若係作亂命盜等案則監獄者須將在囚之人於收監後之第一第二巡回裁判押送案訊鞫否則放釋凡用催審票者監獄之人按道路之遠近須於接票之後三日或十日二十日内呈明捉拿之時日事故將犯送案以定應否留監旣放之後不得再爲該案而拘留違者受罰其他之類於催審票而以保障人權維持公道爲目的者不可勝計是可知國之治安非偶然也 
吾國多數之民貧民也不識字之民也家產小而所爭者小智識淺近而不重人權故含寃未訴者不可勝計含寃旣久則强者爭鬥弱者輕生此國之大憂也欲求民怨之必伸莫若使司法機關之便民向者吾國於縣司法機關之上則有府州司法機關於府州司法機關之上則有省司法機關推而上之則又有京師之司法機關而府州之司法機關最便於民間之上控當時之失在司法之不能獨立而强有力者恒有顚倒是非之權今去府州之機關苟人民而欲上控非至省垣高等裁判訴則有寃莫訴長途跋涉光陰與經濟皆喪人旣不識民字初適他鄉不無人地生疎之感請律則師公費太大帶親族則諸多不便鄉愚之所恃以定是非曲直者今惟地方裁判官而彼裁判官者未必皆老成綀達精通法學之輩妄斷在所不免徇情亦在所不免他日情形不堪設想彼成羣給隊入京而任立法司法之職者其何以爲補救之方若於高等裁判所之下地方裁判所之上特立一機關恐無此辦法亦無此財力至應否採取巡囘裁判之處惟望在位者自酌之 
[專電]  
　　梁士詒回京聲言唐總理不允返京詢其故則日外人旣與我反對軍士又有謀之者語言惝怳似發腦病袁總統擬　叚祺瑞暫代國務總理惟先令叚赴津勸唐回京如果不允卽以叚代袁總統對各國務員云唐總理雖去其他閣員勿庸辭職宋劉奉 
 
 
 

Page 2

 
 
三總長允之 
參議院議員湯化龍以唐總理熊總長預算報告不敷六千萬其中多不確實非但不至不敷并可多餘四千萬特向政府質問熊總長與銀行團昨又至匯豐銀行開議借欵事叅議院議决以後各部次長不能兼署總長日本貴族遊歷團昨至叅議院旁聽（以上北京） 
[特約路透電]  
　　十七號電内閣制議案經參議院開第二次讀會通過該案規定大總統有維持統一行政制度之職任及署名於一切有關法律及命令之職任惟關於宣布法律者則内閣總理亦須署名凡財用之支出無論己未包括於預算案之内在内閣均無准許之權又内閣會議時如總理不到會祇須有國務員一人爲主席則即作爲合例之會議又國務員不到會閣丞是否可爲代表一問題亦經該院討論多數否决厥後議定於第三次讀會時再行討論 
十八號電唐紹儀尚未偕梁士詒回京謠傳國務員擬相率解職銀行團已交付墊欵三百萬兩中有一份撥付滿淸優待費 
昨晚東城兵士放槍有數商店被搶亂兵今晨就擒明日將伏法 
昨日京師各軍隊聞成都軍士出發西征咸有躍躍欲往之槪墨西哥國會至今未曾批准美使張蔭棠與墨政府前訂賠償損失之條約 
旅居仰光粤僑代表己抵京擬將滇省礦產公司在工商部立案重慶胡司令電告駐守重慶之軍隊己遣散極安靖 
唐紹儀語梁士詒行將告退因對於外人及本黨均失信任之故政府己派陸徵祥暫代總理之職惟促唐迅即回京謂即有退志亦宜回京一行 
[譯電]  
　　唐紹儀於前星期六日赴津實因辭職之故翌日袁總統命叚祺瑞赴津挽留不允叚返京十七日晨袁總统乃請參議院暫舉署理内閣總理下午參議院開秘密會議舉定外交總長陸徵祥明日（十九日）總統當有命令委任詎梁士詒返京唐忽擬暫撤辭職書定於今日（十八日）回任袁總統已通告參議院取銷陸徵祥署任總理參議院允之並决請總統將宣布唐忽然離京理由以釋衆疑 
北京謠言甚多或謂廣東宣告獨立謂宗社黨首領鐵良已抵北京 
人心爲之惶惶 
外交團近以京中謠言四起人心惶惶加以反對外債者頗多恐有意外之禍已議再調兵隊駐紮北方以資彈壓唐紹儀赴津同盟會均不以爲然然亦有謂唐總理至多一星期後必可回京 
唐紹儀去京後内閣人員均極惶惶現象頗不安外間喧傳内閣將倒不日即有事變發生 
巴黎會議中國大借欵結果聞俄日二國己加入財政團内 
成都仍有不滿人意之消息到京該處都督已照會外人戒勿干涉中國事務（以上北京） 
　　日本派往中國之獨立防營第三步軍乘車開往岐阜時在某處與貨車相撞死兵五名傷六 
十名（東京） 
　　屈里帕里之意國艦隊己有一部分啓椗駛往愛琴海 
　　前任葡萄牙外務部大臣組織新内閣業己失財（以上栢林） 
　　濟南刻已安靖秩序恢復（濟南） 
[公電]  
　　武昌黎副總統電北京袁大總統國務院各省都督武漢頃有流氓滋事竊恐擾亂治安己經拿辦在案至各報載鄂中捕拿宗社黨確係謠傳并希亮察元洪銑四川都督電北京袁大總統陸軍部鄂黎副 
總統寗黃留守各省都督均鑒敝省規畫邊 
藏情形曾於蒸日電陳大略惟邊藏數千里地廣人稀轉餉進兵本屬困難自番衆叛變將舊日供給薩拉牲畜盡行搬匿 
糧自驛站均應新修而槍械軍衣營帳藥品一切攻守行山應具之物無不由關内輸往比來盡行赶備先鋒支隊今日已由朱標長敦伍率領出發其餘營伍仍急籌備出發定期再當電告謹聞川都督尹昌衡張培爵叩諫印 
　　江西都督電北京袁大總統國務院劉黎副總統南京黃留守各省都督均鑒近聞廣州胡都督宥電論採有限制的集權制爲吾國今日建設之方針規則審理於集權分權實己折衷至當次電請授各省都督以軍政財政全權令其自行裁遣軍隊整理財政先使回復舊觀徐國根本計畫不宜大舉借債思以財政權操縱各省轉使外人以借債之故得以財政權操縱中央等語尤爲目前解决中央地方各種困難之唯一正鵠竊以吾國幅員遼闊内治多疎國勢民情本與各國迴别而數千年鑒於内重外輕之弊爲立國久暫問題中央與各省常持無形之勢力稍一偏頗國本以傾方合團體新建共和人民心理未必能盡解共和眞理此時旣難分爲聨邦又不能遽廢省制則内外一切政治惟有保持現狀徐國行進萬無絕影而馳不顧顚蹶之理若徒重内輕外非政府失勢即治國家於專制立國大計不可不愼烈鈞前謂政權分判時代行之目前惟有使各省裁兵理財光復舊有基礎然後以新政策建立於不財之地胡都督改建民國鉅子洪謨利國坦然無私大總統及國務院諸公洞照無遺必能宏定全漢奠茲國本我輩犧牲爲國對内則期其應時勢之地方分權對外則望其有强有力之統一政府苟可以利國家者死生以之靡知其他卽祈鑒察贛都督李烈鈞叩銑印 
要聞一 
[大借欵之外情]  
　　會議態度大陸報云熊希齡今日（十七日）與銀行團會議忽然大變素態要求續行付欵令人頗爲驚疑或者政府預期由他處可以得欵至最後時間忽然失望前曾致函銀行團要求切實宣告意旨此無異愛的美敦書聲明銀行團如不付欵則政府將向他處籌欵今日會議後銀行團已允付銀二百五十萬兩熊希齡已通告内閣定於今夜集議云 
　　付欵情形特約路透電云十七號晚財政團以各公使之勸告已於本日付欵三百 
萬兩大約尚當續付以解中國之危急不必待歐州之會議矣 
　　代表忠告駐英外交代表劉玉麟昨日電致熊希齡謂國務院對於借欵一端務當平心靜氣稍待爲佳現外人之與中華親厚者正在竭力運動冀爲中華盡一臂之力若一日與四國銀行團决裂則未免使愛我 
者之心力擲諸流水云　 
　　俄日加入情形特約路透電云聞明日巴黎會議之結果俄日二國仍當加入於四國財政團現俄日二國提出於各國資本團代表大會之條件有二（一）不得將借欵充作振興東三省事業之用蓋恐昔日美人史屈蘭忒將東三省作爲中立地之計　或至實行於今日也（二）俄國要求須以該國名下應付款之三分之一在比利士發售債票惟法國各經濟家因俄國之待法國負有債務上之責任是必不允照辦據一般輿論深恐俄人若不加入財政團則或將運動法國使中國債票不得出售於巴黎市塲蓋以中國舉借如是之巨款而俄人於其用途竟不得有過問之權則中國或將組織强大之陸軍有碍俄國利益則俄人必須將現駐德國邊境之大軍撤回以移於中國邊境而德人亦可將駐邊之大軍撤回以移駐於法國邊境矣 
　　巴黎會議要點字林報云各國銀行團定於十八日在巴黎會議解决中國借欵問題今將該會所擬解决之點述其梗槪如左借欵問題發現後銀行團各國即有分享權利大小之爭點然皆默認六國銀行應享同等權利主義近者奥國要求加入團内而比國又以已付中政府英金一百萬磅如銀行團准奥加入則亦不能拒比此其一也且分享權利條欵至今尚未妥定倫敦巴黎爲世界金融之中心點此固盡人所知他國將來發售應攤中國之債票必以此二地爲絕大市塲不言可喻英法銀行團因各國旣坐享利益而復借英法市場發行此項債票不免抱怨或將要求有在鈕約聖彼德堡東京發售債票之同等權利然此亦有名無實之舉耳聞各國所享權利範圍今次大會可望解决惟大借欵如果訂成各國必須在其本國發售債票内有數國勢必不能同等攤派此可預决此外尚有瑣事數端須待解决至該會集議之點以屬於俄日要求條件爲最重云 
[總統府招待所聞見錄]  
　　總統府近以踵門造謁者紛至沓來接待處有人滿之患特在府對門另賃民房一所專爲招特來賓顏曰總統府招待所其中魚龍雜處信口亂譚錄偶爾之聞見擴閲者之耳目 
河南人之拒欵　某日有河南來者一人在招待所拍棹譁噪且舉手作擲碗狀招 
待者傴僂致詞旁有怪者就詢之云爲河南之拒欵代表瀕行送者萬餘人此來不達目的惟有一死而已本欲見袁大總統袁以事煩命見秘書長梁士詒而梁竟云擋駕夫擋駕二字豈共和國所宜用我本不願見什麽梁士詒袁爲同鄕如此倨傲前在南京見孫大總統但在其門上啄啄作聲孫即呼曰omein而我遂入見矣豈不爽快直隷人之拒欸直隸亦有一拒欵代表其人頎而碩大言炎炎氣勢逼人旁坐者訽其何不請貴省參議員提議其人曰叅議員名爲公選其實今日之所公選大半靠不住我有話直向大總統説不好麽何必與參議員糾纏旁坐者曰閣下代表之名如何發生其人曰各界公舉的旁坐者曰閣下頃謂公選大半靠不住豈非褻凟自已其人大窘疾走室之他端以避之 
四川人之愛國黨有一四川人朱姓自言爲上海南洋中學學生詢招待員云梁士詒何以不批我之禀帖招待員云卽日可批旁坐者詢之云所稟何事朱云我欲立一愛國黨稟請大總統存案旁坐者曰此等事祗須禀内務部何必禀大總統朱曰内務部不足見重於人必得大總統批准立案我乃登告白發傳單體面較好應者自多旁坐者詢其來京是否專爲此事朱曰我那有工夫專辦此事唐少川令我進京許我以官今諸事落空旅費告罄無聊之極乃辦愛國黨我實受唐之騙言次恨恨不已 
[總統愼重軍餉之手續]  
　　大總統以各省軍務代表在前軍界統一會所報告各省軍士額數率多揑報聲稱十萬實額未必得半當此財政奇絀之際若竟按額支付殊於財政稽核大有妨碍日昨特傅見陸軍叚總長磋議調查辦法由陸軍部遴派妥員數人密赴各省認眞調查從實覆報以昭核實而杜濫支現叚總長己委金紹曾張厚甫等數人實行調查矣 
[參議院近事兩則]  
　　秘密會議大要叅議院六月十三日上午又開全院秘密會是日晨九時開會所議者均爲陸軍部提出案（一）整理軍隊辦法（一）裁遣軍隊慰勞金表（一）善後休養金表（一）善後休養金章程諸議員間有質問卒付審查遂散會聞午後尚開財政審查會審查大總統交議五厘公債案云 
　　招待日本旅行團日本旅行團柳澤保惠前田利定水野直加大邦憲堀正一小野田元熙高崎觀章安場末喜坏井九八郎杉田定一　田榮吉束久秀榮諸君定於六月十號前來參議院參觀吳議長景濂以旅行團遠涉重洋觀光民國理宜歡迎以篤邦交遂推舉殷汝　孫鐘汪榮寳盧修張耀曾李肇甫六議員爲招待員訂於十六日假北京農事試騐場内暢觀樓设宴接待云 
[陸徵祥不負責任之界説]  
　　陸子興總長到京以來曾有不負責任之語各界言説紛紛頗多誤會有謂陸氏不與國務院議者有謂其於行政各事一槪不負責任者茲經詳細調查不負任一語陸氏確有其説惟僅對於借欵一事 
而言蓋陸到京後袁唐首以借欵事相謀陸云徵祥現旣到任服務關於外交一切及懇請列强承認民國等事自應竭其綿簿之力至於借欵则有財政總長在徵祥决不贊一辭云 
[張都督條陳理財政見]  
　　直督張金波日昨致電各處商榷整理財政辦法四端茲舉於後 
（一）支出之劃分國債及直隸中央之行政費並地方行政官吏之俸給應歸中央担任分屬各省之行政費及地方行政機關之經費應歸地方担任惟地方區域旣分省縣兩級則省縣亦應劃定界限各省之行政費及地方行政機關之經費宜在省者歸省担任在縣者歸縣担任此外屬於地方之事件如省縣力艱舉辦得由中央或省庫貸與經費督責辦理仍預定發達時期分年收回 
（二）收入之劃分　關鹽茶礦印花五税皆整齊單簡中央易於直接收入宜歸國税其餘無論直税簡税凡列舉不盡者悉歸地方各省再因地制宜劃爲省縣兩税其税外之財產營業亦分國有省有縣有歸各該收入中央不足則按各省之收入比例攤配地方不足亦按各縣之收入比例攤配至變更税法屬於國 
 
 
 
 

Page 3

 
 
税者由國會議决屬於省會者由省會議决屬於縣税者由縣會議决各國地税大率均歸中央鄙意贊歸地方者因南北沃瘠懸絶科則難期劃一而將來調查淸理需費繁鉅亦非中央所能同時並舉歸諸省税可期各省自謀淸理且可因地制宜分定科则無輕重不均之弊此實中國特異之點不能與東西各國並論者也 
（三）預算之辦法中央預算案内支出之款地方各司長應就所管事項編造槪算書逕送主管部長轉送財政部長編製全國預算送交國會議决地方預算案内支出之欵行政各機關應就所管事項編造槪算書分送各司長彙送財政司編製全省預算送交省會議决再行分報中央查核預算支出之欵佐治各機關就所管事項編造槪 
算書送交地方長官彙總編製全縣預算送交縣會議决再行分報省長查核惟省縣 
各預算應與全國預算之政策相同如有抵觸違反之處中央與省長得以駁回另行編製以收臂指之效 
（四）會計之年度各國會計年度開始之期大率在收入豐盈之後中國各項税課其收入豐盈之時期以春末夏初爲最則會計年度自以陽暦七月初一日爲最宜云 
要件 
[提出刑法草案之説明（汪有口述）]  
刑法法興於全國之安禀秩序人民之生命　產極有關係本非兩三月間卽能將草案提出者但本草案係以前淸修訂法律　五年來的　纂並經前年資政院歴次时論之刑法爲根據故較諸他種法典草案成功較易前淸政府之編纂此刑法以收回領事裁判　爲其主目的故一切規定率採用最新學説力求與文明各國之法典相頡頑民國政府以前淸新刑法合於中華民國之人民程度故以此爲根據而分三種修正辦法（一）其中興民國團體有　突者一律删除（二）雖與國體無涉而就全體之均衡上恐有衝突者亦酌　删除（三）雖係完善之規定而歸釋上恐滋欵義者則加以修正力求　明因行以上三種修正之法遂能於兩三月間將中華民國第一次大法典草案提出於爲將來國會模型之今日叅議院介　就草案中重要之點略　數端 
（一）減少刑名本草案刑名合主刑從刑計之祗有七種卽死刑無期徒刑有期徒刑拘役罰金　奪公權没收是也以刑名與各國較刑名之簡莫有過於中國者其所以減少之故則因行而無效或限制私權之刑名如流刑或職業禁等皆不宜存於今日故也又以死刑　之昔尚分别種種名目或曰斬或曰絞甚至有梟示等殘酷不仁之法此類分别與各國死刑唯一之主　大相　　故本草案祗定絞刑一種 
（二）不用比附援引之法比附援引之法歴代行之已久然流 
弊甚大爲法學家所深斥　行此法則司法官幾　立法官司法界限無從分淸且司法官可不顧法律恐　科　故本草案嚴　比附援引而有法律無正條者不得科罰之規定唯比附援引旣爲律所不評卽應將刑之範　放　俠審判官得於法定之範　内視　情之輕重定適宜之刑罰故本草案分則所定之刑槪在二種以上如曰死刑無期徒刑或一等有期徒刑或曰四等以下有期徒刑或拘役云云是也 
（三）感化敎育減少犯罪不專恃刑罰而刑事政策之問題遂與幼年犯罪之應否處刑尤爲刑事政策之一大問題各國責任年齡之制蓋由此政策而來考各國責任年齡分爲四種第一種有絕對無責任相對無責任減刑及完全責任之别第二種有絕對無責任相對無責任及完全責任之别第三種有相對無責任及完全責任之别第四種有絕對無責任與完全責任之别以上四種制度以第四種爲最優此因幼年之犯　不宜以刑罰懲之而宜以敎育化之也本草密採用第四種主義以十五歲爲有責任與無責任之界限凡未滿十五歲人之犯罪得因其情節施以感化敎育倘將來感化敎育𨐰理得宜則犯罪之人必可日減一� 
日於社會攺良上裨益不淺 
以上皆重要之點也此外有多數之立法例雖係如此而於新學説不合不宜從同者則本案　多數之立法例而從新學説例如犯罪在新法頒行前而審判之確定在新法頒行後比照新舊兩法從輕處斷此多數立法例之所同也然國家旣制定新法卽宜厲行新法不當復分新舊法之輕重以　人民觀聽故本草案有槪從新法處斷之規定又有新學説雖係如此而多數之立法例尙未採用未便禍異者則本草案寗違新學説而從多數之立法例譬如對於官吏之犯罪應與對於個人無别此新學説之所主張者也然國家爲重視官吏之職務起見不能不特别保　故本草案列妨害公務罪爲一章總之或從新學説或從多數立法例一以國民之程度實際之便利爲　此今日所　陳明者也 
[淸談] [  平子]  
　　噫嘻唐總理竟以出亡聞矣夫以數千餘年專制之帝國一旦而攺易爲 
民主破壞告終建設伊始一切進行之手續唐氏忽以一身橫當其衝膺總理之選此其遺大投艱之擔荷爲何如者雖然唐氏非奔走於寗滬間赫然爲共和開國之元勛乎當夫淸帝退位南北统一大總統就職組織臨時政府唐氏不自命曰共和民國第一任之内閣總理合我少川外誰與足以當其選者今若此此亦足以大名埀宇宙矣 
曾幾何時而忽焉命駕出都逍遙津上梁士詒招之則不來段祺瑞勸之則不至爲問民國之境内果又安否政界之黨見果消弭否新政府之成立果鞏固否外交團之承認果確定否他事吾不知吾祗見其名垂宇宙之總理忽焉而變爲銷聲匿跡之總理矣鳴呼噫嘻 
小説 
[時事小説爱國捐（有名）]  
　　老三老三起來上學去此爲破屋中老嫗呼其子者老三起來洗臉梳頭畢吃餅二個其母給以銅元十枚老三挾課本辭母出外蓋一十餘歲之學童也西風吹髮細雨濕衣雖在夏時如値秋半老三出外不數步橫道又來二童與老三年相若見老三點首示禮老三亦點首答之三人同行行愈遠童愈多男女大小不一皆入校就學者行未半里地至一廣塲細草鋪茵殘花滿地場中有一大厦粉堊新色爲二層之洋式樓門首一扁顏曰公立樂羣兩等小學老三與數童魚貫而入蓋爲是校之初等甲班生云 
噹。。噹。。噹。。諸童備集操場上作種種游戲時蓋敎員尚未至也 
忽有一童立塲中脱其帽向諸童點首曰同學弟兄且莫頑我有一言奉告諸童聞聲爭集問何事 
童慘然曰諸君知乎國家者人民之集合體也今外人以監督財政要我一應其求則吾國爲波蘭爲埃及爲印度爲摩洛哥爲朝鮮之　耳吾愛國之士以頭顱換易之新共和不移踵而遭豆剖瓜分之慘吾人對之能不痛心夫政府之所缺者錢耳若有巨欵外人自息其爭議而無以難我吾輩雖小固他日之國民也吾願從今日起每日以家中所給之小用費作國民捐諸君贊成請卽舉手諸童舉手贊成不置公推演説者爲收欸員演説者乃從衣囊中取出銅元十枚小錢三十文爲捐款諸童陸續傾其　演説者計之共得銅元四百五十三枚銀元三角半小錢五百共請於校長以之投入國民捐焉 
演説者何人蓋卽破屋中老嫗之子老三云 
炎公曰嗟乎吾見有髮毛己班而尚不知有國者賢哉老三竟能爲國民捐之演説淋漓痛快如聞其聲中國有豸老三與有力　吾乃焚　叩首爲一班富有金給者告 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[港商籌欵協濟中央情形]  
　　廣東胡都督因中央電請恊欵百萬商請李煜堂設法籌解李允先籌五十萬并赴港籌畫等情已見本報兹聞李抵港後連日與港商集議均樂贊成茲將港商議案并李煜堂覆電詳錄如下 
　　香港籌欵局議案（一）據李煜堂君陳述北京借債被人監督用途各界電拒雖屬救亡切要之法惟空言恐亦無補故胡都督委來面籌借欵一百萬元解京暫救燃眉急用經衆公决宜函告各團合力籌足以應粤省政府解京（二）收惜債欵宜托廣東銀行代理（三）借款照粤定第二次借債辦法每借一元兩年期還一元五毫或附一個月外月息加八釐伸算任人自擇（四）借欵限由本月八號至十四號截收右將所議辦法上告請代表諸公從詳核定以便佈告各同人踴躍附款以濟國家急需本局有厚望焉此佈元年六月七號香港籌款局公啟旋由六十二團代表假座四邑工部總局集議番禺商工局車茂軒主席余斌臣宣佈再由李煜堂鄧仲澤兩人解明北京告急及債團決裂情形即將前列之籌款局議案四條逐條向衆問明均一一表决照辦復由某行代表陳露泉倡言此次所借之一百萬元似當由省港各任其半使港商留出餘力以助國民捐李煜堂担任上省商會再行提議召募 
　　李煜堂覆胡都督電廣州大都督鑒奉委往港籌款解京已就商籌欵局諸公己邀各行團體議定辦法略有眉目矣謹電聞李煜堂叩 
　　附錄胡督致李煜堂函煜堂先生鑒連接北京函因外國銀行團停止交欵亦因國民反對債約而起需餉甚急求粤省接濟百萬粤省義不容辭此款亦非難籌措最慮者即廣紙匯兑之時於市面更加搖動耳聞港於五月收到國債三十餘萬此本可援外埠之例一律照第二次借債辦法另籌借欵十萬大約以能匯濟中央至五十萬爲度其隷作爲每週息若干可與諸先生妥議能由港中轉匯不多費週折尤佳中央與各省亦是一家而此次困難實由外人要挾若徒責中央借債而不謀所以救濟之術刖空言無當至國民捐國内公債等俱緩不濟急故敢煩先生一行而港中諸位先生素具熱心亦必能共喻斯指也專肅卽頌 
大安六月六號弟漢民頓首 
[廣東女代議士之質問書]  
　　廣東女議士李佩蘭質問警察廳長陳景華書云六逵先生鈞鑒敬啓者彼此公務拘牽深以未獲識荆爲憾昨閲報章登載貴廳佈告代議士不守規則一案果有其事正如繩愆糾謬誰不樂聞惟指摘小妹在房内除外衣一層自問確無其事不悉爲人杜撰抑故意誣謗非小妹所敢知第小妹上有翁姑中有夫郎下有兒女雖非名門望族而家法素嚴向來謹守　門斷不敢越法律範圍蹈野蠻自由之惡習此次被女界舉爲代議士亦不過欲保有女子之參政權入省會以來除出席議事外朝夕操持家政一切輕浮　張之氣素無沾染乃自貴廳佈告後各報館因而嬉笑怒駡家族戚族莫不譁然加以穢褻之諧談遂起家庭之疑忌此心莫白其氣難平經本會議長傳集警察聽差人等當塲訽問僉以未曾見及爲詞惟據警長楊卿南祗稱在外値班警察遙見又不能指出姓名全屬子虚己可槪見抑尤有進者姑無論小妹從無在房除衣情事即有其事亦屬尋常該房爲女子休息之所且據該警長又謂小妹杜門不出誠如所云旣在房内閉門即使除去外衣實屬知廉恥守規則之極該警察果有推門及窺探情狀自應責其無禮乃區長反吩呩以後遇此等事可即干涉而貴廳復從而宣佈之此誠何心哉如果出席議事在大庭廣衆之中萬不能祇穿笠衫雖至愚知所遵守若在房内閉門除衣卽如在厠内閉門除裙均非警律會章所能禁倘以在房除衣者爲不法是何異以在厠除裙者亦不法耶該警察時時照此推門而窺探之奔告之吾恐區長之所謂干涉不勝其 
干涉貴廳之所謂呈報不勝其呈報也古今中外必無如此辦法尊意以爲如何現在民國初成女權甫振總宜培助不宜摧殘况先生受職以來謂持人道主義實行開放奴婢最爲女界所欽而何對於女議士行爲似欲故爲詆毁得無有所挾而爲耶抑有所激而爲耶總之省會有代表人民監督政府之責任糾舉官吏是其特權彼此爲公第求各盡其職而已曠觀文明各國立法機關與行政機關同處於對等地位於政治上恒有衝突然 
不外各持政見本無意氣於其間小妹雖屬女流亦不甘啞然伴坐當此大局紛紜之際各宜振刷精神合力維持尚虞未暇奚可以毛疵細故案牘勞形縱小妹在房除去外衣本亦無關輕重惟四處傳爲笑柄大於道德名譽有關應請確切調查究竟有無其事再爲宣佈俾釋嫌疑否則當與老先生同赴裁判所審斷小妹亦不辭也肅此並請公安 
附陳景華復函逕覆者昨接來函備悉一是本廳政務殷繁實無暇爲此等無謂之辯論但有聞必報係警察職務所應爲先生如果無此不規則之行爲名譽自然隆起斷非他人所能詆毁但愿有則改之無則加勉毌失代議士之資格則女界 
與有榮焉 
[華僑不耐美國新苛例]  
　　旅港番禺工商局車茂軒等呈請粤都督電詰美使將騐視肛門苛例取銷奉胡都督批云據呈華人到　無論工商男女先禁後騐至爲苛辱似此苛待實難緘忍候電北京外交部請向美国公使交涉取銷苛例俟奉電覆再行飭知可也電北京云北京外交部鑒小吕宋番禺公司來電美國新出苛例凡華人到岷埠無論工商男女先禁數日期滿放出又視肛門一次辨其染疫與否似此苛虐殊辱國體乞向美使交涉請將 
此例取銷爲幸粤都督胡漢民印 
[韓城兵刧之慘狀]  
　　陜西同州府　韓城縣於陰暦三月二十三日由潼關調來隊伍一營進城後硬將商等小學堂敎員學生趕出擅將軍隊駐紥其中及至陰暦四月初四晚營内忽然大起衝突先將副哨官用槍擊斃旋即槍聲如雷子彈如雨四出搶掠從北街和順成搶至南關外共燒燬七八家搶掠三十餘家略計被燒被刧銀錢 
土藥不下二萬餘金貨物抛棄者不計其數一時城内婦女老幼哀號逃走之慘狀殊令人目不忍覩事後又勒逼縣令報告以土匪擾亂與伊營不相干涉等語幸該縣知事據情禀明同州府轉呈張都督想張都督必當嚴行懲辦以肅軍律也 
[陜北從此安枕矣]  
　　陜西都督諭云爲出示曉諭事照得北山榆延一帶自去年九月民軍起義土匪乘機竊發勾結甘軍回匪搶刧擄掠恣意橫行閭閻被其擾害逃亡流離殊堪憫惻現在共和告成大局己定卽應賙恤流亡保衛民生乃聞定邊劣紳因挾夙嫌又復聚積黨羽號召匪類揚言圍攻榆林並造不經之語有意煽惑人心擾害治安似此行爲不但爲陜省罪人實爲民國公敵若不痛加芟除何足以除凶暴而安善良茲本都督擇派馬隊第五標統鄭思誠帶隊前往驻紥榆延一帶原爲保衛閭閻護送行旅剪滅匪類起見恐爾百姓不知宗旨難免風鶴之驚合亟曉諭爲此諭仰榆延一帶民商士庶一體知悉自諭之後各安生業切勿輕聽謠言致滋驚擾毌違特諭 
[延長石油之近况]  
　　延長石油爲陜省莫大之利源乃自去秋起義後不遑顧及遂致棄利於地幸現經張都督實業司長曁總協理諸君竭力提倡開辦頗有效力前己運來石油五六十箱昨日又運來五十箱苟能源源而來足敷應用可不購外洋煤油矣 
[寗都督府新紀事]  
　　留守府員司從前所用符號現均一律作廢另行換用白布叅謀處長黃郛請病假因以軍務處長章梓調委而以原擬之軍務次長解朝東任軍務次長其餘編制未定尚未發表總務處更名承政處仍以張一爵爲處長聞程都督決計縮小範圍以節糜費所用人員將不至於過多云 
[松分府取消餘聞]  
　　松軍司令長沈思齊君自军府取消後卽由蘇都督頒到委任狀聘充都督府軍事顧問官並促赴省至幹部養成所學生己與弁目隊併合即偕省中特派員孫范兩君於十六號傍晚赴蘇帶去新鎗子彈甚夥其餘物件由都督飭交水師統領沈君收管至軍府房屋已商准蘇委作爲駐松水陸師總司令處蓋以水師向借舊中參署現兼節制陸師應照蘇都督所頒營制逐一編制舊處不敷辦公也 
[鎭江中學生因黨爭退學]  
　　鎭江中學堂開辦以來未及兩月該校學生卽各分黨派丹陽金　　陽三縣組織同鄉聨合會丹徒學生亦組織自治　均　監學趙蜀　贊成不料開會時兩會學生互相衝突爰告知校長柳翼謀君柳君當將全堂學生大加申斥并各記過一次陽壇　學生不服鬨閙數次聲稱全體退學並索還　學費柳校長趙　學當卽允准彼時該三縣學生見勢不諧意圖轉　而柳趙不許徒邑學甧則仍照常上課柳趙乃將班長鮑啓元開除各學生先後舉代表五人質問柳趙又將代表開除聲言如果不服可簽字退學等語各學生以勢難再處遂於十六日一律退學聞徒邑學生擬開會提議尚不知如何了結也 
[禾人力保國權]  
　　禾人葛文炳將自己坐落嘉興北門外柴場灣住屋一所租與英商密啓爾開設香烟公司經方知事迭電都督向英領交涉人民亦電請參議院省議會提出質問迄未發生効力爰組織保全國權會以謀對付茲悉外交部有電致浙都督轉飭方知事將葛姓房屋啓封方知事因交涉棘手業已電請都督辭職而人民一方面因方知事此次辦理密案尚未得其結果萬難認其辭職故己由保全國權會於六月十五號開會續議對付方法到會者六十餘人下午三時開會首由會長駱君效賓宣讀葛文炳與密啓爾所訂之租約應如何對付請諸君發表意見次金理才君謂密啓爾自有外交部力爭至葛文炳應如何對待姑見有結果眉目再當要求屠楚材君謂交涉棘手不獨禾地爲然本會宜圖擴充以厚勢力故此次密案以極對的據約力爭爲本會之責任外交部如有退縮人民决不承認全體鼓掌如雷唐仲彪君谓知事辭職當如何褚愼之君謂方知事斷不可允其辭職宜電請都督留任以便了結此案衆皆贊成當場由會長駱君擬定電稿立即發出散會時已鳴鐘六下矣茲將葛文炳與密啓爾所訂之租約並留方知事電稿錄後 
　　葛文炳與英商密啓爾租屋之契約一葛文炳租與英商司密司密啓爾房屋一所坐落中華民國浙江嘉興柴場灣地方第一百九十五號至一百九十七號門牌自西暦一千九百十二年二月十五號起訂租一年二司密司密啓爾向葛文炳租定房屋　定每月出租費四十元（嘉興通用銀元）三屋内牆壁門窗房頂等件應歸葛文炳裝修完備四屋之内部裝飾修葺應歸司密司密啓爾自理五司密司密啓爾交付葛文炳頂首銀一百二十元（嘉興通用銀元）租期滿後將銀竹　密啓爾六租約期滿如密啓爾欲繼續　租而葛文炳有不欲再行出租者於十三個月前預行通知密啓爾所以不龍出租之理由七契約上所載柴場灣一百九十五號至一百九十七號係包括全部房屋應歸密啓爾租用西　一千九百十二年正月二十六號訂立葛文炳司密司密啓爾　　致浙都督電杭州都督鑒密案未了方知事因此辭職民等决不承認乞電飭暫任勿辭嘉禾人民駱維良等二百五十三人公上 
　　致外交部電北京外交部鑒英商密啓爾違約在嘉興開設香烟公司確據已呈尊電浙督啓封駭甚查内地開設公司是否違約领事裁判權尚未收回是否可令外人雜居内地迅乞電復嘉禾保全國權會會長駱維良曁全體會員公上 
[浙軍將校退伍之計畫]  
　　浙軍凱旋後迭經朱軍長倡議縮小軍隊範圍以節餉源首先籌辦退伍約計得三千人左右業己次第告竣惟已退各營官長功績較優經迭次會議擬槪照原薪一律給發現在國事艱危各將校忠憤奮激紛紛陳請自願退役以裕餉源或竟撥助國民捐均經軍長温詞褒慰並於十七號上下午續開軍事會議籌畫官長退伍辦法其人數約在兩團以上自願就學者一律咨送講武堂仍照八折減發原薪聞經多數贊成即日當可宣布辦法矣 
[浙洋盜風愈烈]  
　　浙洋水師自王燮陽接統以來防務廢弛海盜猖獗近日勢益蔓延以致閩帮金順祥豆船二次被難擄去押載商人二名竟敢明示備洋三千五百元赴石浦囘贖並留匪首李雲龍陶金龍名片兩紙不料十四號該船過寗波洋　又被盜匪圍攻幸有兩匪名片方得脱險聞匪船出海竟有輪舶爲前哨掛有都督號旗猖獗情形已可槩見王統 
領慮被輿論攻訐運動上峯將分統包某撤差現閩督孫道仁以海匪橫行商旅被害若再敷衍則巨患滋蔓前淸蔡牽之亂足爲殷鑒業己電咨蔣都督並據兩省商船公會請願設法救援被擄商人一面聯合兩省水師合力痛剿以保商旅 
[李都督高風亮節]  
　　江西李都督自到任以來整頓軍政頗著功勞前經臨時議會規定都督薪俸每月四百元公費六百元一案尚未實行現由財政司按照陸軍給與令大將軍薪俸數目特派會計股員王振基將李督到任以後三個月薪俸洋二千一百元照數送請總務廳長王良箴轉交當經李督謂方今庫欵支絀本都督薪俸一層應從緩議即將原欵還司矣按馬前督不受川資四千元今李督又辭俸銀二千餘元何贛省之多亷督耶 
[電請保護滇桂鐵路調查員]  
　　桂林軍政府電云梧州莫府長潯州廖府長南寗陳府長并探投行營陸都督百色蘇府長泗城梁府長龍州李督辦鄧縣長上思李府長鑒五月二十七號准交通部養電開本部特派錢世祿隴高顯兩君調查滇桂鐵路情形請飭沿途地方文武官員於兩君入境時妥爲照料以資保護至所有經過龍州梧州蒙自南寗北海興義及沿途各税關其商務情形頗關路政亟應調查祈分别轉飭各關卡人員務將各處情形詳情示知錢隴兩君以便報告本部計核等因准此部員錢隴兩君到境仰即妥爲照料並飭所屬一體遵照境内各税關卡由各督辦府縣長諭電就近分别咨行爲要軍政府勘印 
[鄂垣將闢紀今山洞]  
鄂軍起義之日首以炮隊佔領省城蛇山之中段遂得以砲向督轅轟　城内外各營遂亦聞聲響應現在該處仍建有要塞炮台實爲革命發源之遺跡應留作歷史上之紀念聞黎都督以鄂城被蛇山隔斷致有山前後之分向祗藩署前于亮南樓下鑿有山洞以通往來仍苦交通不便茲擬於該炮台之處再鑿一洞前通閲馬廠舊諮議局後接舊撫署修造馬路埀爲紀念並於山上修建起義殉難之彭劉楊三烈士亭竪立銅像以留後人瞻仰而便過者憑弔業己委陸軍工程局總理羅鴻陞估勘承修聞需經費八萬元己由黎都督特飭軍務内務財政三司會同籌欵矣 
[武漢國民捐近聞]  
　　協濟會之取消武昌總商會恊理李文藻君前曾集合同志發起組織國民捐協濟會鄂支部擬舉公正有信用之會員分往各縣勸募認捐並經手收解捐欵惟此項勸捐員一切旅費前擬由該會担任近因預算派出三十餘員所需旅費甚鉅該會無此大宗基本金難以籌措昨特呈懇都督請將各勸捐員食宿等費飭各縣知事供應黎副總統以派員四出勸捐易滋騷擾任非其人流弊尤大民國初立不可因苛捐而失人心特飭將該會名義取消勿庸派員勸導以杜弊端若果熱 
心國難不妨以私人言論提倡 
　　聯合會之宏願漢口商界雖願樂輸國民捐然以政府人員奢侈自豪不免濫費捐欵如有監督用途之權卽毁家纾難亦所樂爲商團聯合會會長王開庭君徵諸輿論意見相同爰約集三十六團體代表會議以空言向政府要求監督財政用途必不我予現國用如斯之急莫若一面集捐一面要求監督權若藉口與參議院之權限有碍所集捐欵即不繳解政府需资如小兒之待乳祗要國民集有巨數斷無不俯允之理各團均以爲然特發出傳單准於十六號假文明新舞台開商界担任國民捐大會並磋商聨絡各省埠商民團體一致進行組織一總機關於京師以稽核用途各省城商埠經收捐款存積各事則以原有團體主持不另立會以節經費不悉開會時果能通過此議否 
 
 
 

Page 7

 
 
本埠新聞 
[議决重組工部局]  
　　前日下午五點半鐘法租界市政廳開納捐人大會會議法總領事解散工部局另設臨時辦公處問題到者約二百人法總領事未經詣會推定俠坡君爲臨時主席旋由瑪沙君用法語演説繼由愛理斯君用英語演説工部局之並未溺職旣請納捐人投票以决信任工部局與否計信任者一百十一票反對者二票空白一票後提議由會中以納捐人之意報告駐京公使請其卽下重行選舉之令衆皆贊成遂散會 
[搗毁閔行税務分所]  
　　閔行税務分所於上月二十一日開辦詎各船户誤認閔行分所非都督飭令而設且以上海認捐均照前淸落地税章程名雖半税實較新章全税有加各船户多有誤認爲全税而不願再在閔行繳納半税然該所自開辦以來凡各船户有持上海認捐半税者亦得通融放過詎各船户向以騐票蓋戳爲未便發生種種無理要求竟於十五日晚間首由停泊浦中之嘉興松江航船勒令來往經過各船停泊聚衆要挾先將該分所前後門把守以致所中人員不能出入至天明時該船户一 
鬨入所將所中物件器具行李及票箱等件打毁一空所有旗扞局額等物亦均抛入浦中後經營警及地方紳士互相勸解始於下午星散現聞上海民政長己於昨日蒞閔勘辦矣 
另一訪函云閔厙兩卡均係錢選靑君承辦五厙處理方妥閔行爭端又起緣司事金某久踞該卡與各界結有惡感錢君以其斵輪老手復經僱用衆大不平故昨日搗卡時有專尋金某以圖一逞之態内外被毁亦較五厙爲烈此亦爭鬨之一原因也聞錢君已往上海交涉矣 
[泰興關房被毁]  
　　江海常關總理吳潤如君日前派員前往泰興地方設立分口抽收税捐詎該處鄉愚羣起反對將該分口關房搗毁昨吳總理己派馬午橋君前往查辦矣 
 [P軍人與花柳病之關係 
　　民軍病院自開辦迄今醫治患病軍人己達一千六百餘號惟所患者以花柳梅毒爲多按照病院定章本可拒不醫治該院因係創辦故暫通融詎邇來較前尤盛再不整頓勢難收拾故由該院禀陳滬軍都督迅飭各營長官凡有兵丁患病須先查明果無花柳之症方可送院醫治如果朦蔽到院察出定即聲明並請斥革聞陳都督亦以軍人名譽最貴自愛豈可踰閑宿娼致染花柳毒病爰於昨日通令滬防統領李英石君等迅飭各營長官嗣後軍人患病須先查騐如係毒症即行嚴辦 
[流氓橫行無忌]  
　　前日有住居小東門内大生弄之著名流氓時阿玉綽號賣魚阿玉袁阿六綽號餛飩阿六在路橫衝直撞途遇司法警察李文耀即上前尋釁將李兇毆受傷始各走散臨走時並向李指手畫脚曰如要報復我就是賣魚阿玉你可認識否李文耀旋即回署報告廳長大怒立派警察數名赶往拘拿將時袁二流氓解冋署内押候從嚴究辦 
[强姦幼女續誌]  
　　浦東張家堰船户江阿桃强姦十二歲幼女張金英己誌昨報茲經浦東裁判分所將江拘獲於前日押解地方檢察廰管押旋由女母以草蓆血跡爲證到廳控訴女則發上海醫院醫治一時不易就痊昨日上午經檢察廳開刑庭審問江推賴不認葛推事曰爾在浦東裁判廳已認將女誘至室中姦汚受傷旋由後門出外同至田間將小衣與之更換尙何狡賴遂飭警同至上海醫院由張金英泣訴情形江始無詞飾辯旋仍帶囘釘镣收禁候張金英傷痊核辦 
[房客反對加租]  
　　虹口漢碧禮路南北永祥里一帶房屋均係英商業廣公司之產近因驟加房租由各租户禀奉公共公廨關讞員據情照請該管領事磋商在案茲因經租人仍令照加羣情不服於昨日午後聚集婦女數十人赴廨喊求作主當由駐廨西捕傳年老者數人至寫字間詢明前情旋卽禀奉關讞員傳諭散去靜候轉商房主核奪該婦等始各退出 
[巨匪又過一堂]  
　　匪徒陳阿四（即陳錫奎）劉永順（即劉麻子）徐春山（卽福壽子）因與同黨曹阿金羅阿四劉富英等在英法租界迭犯重案業經捕房將該匪等先後查獲解送公共公堂訊據陳匪供認槍斃浙江志士陶煥卿並鎗傷探夥唐阿二斧砍同黨徐春山又搶刦陳女珠花及同康同德廣仁信大有豐等各家現洋鈔票要求讞員將抄獲之衣飾發給伊母爲養老費詳情己屢誌前報昨晨復由捕房將陳等各匪解送公堂請示先由法捕房包探投稱陶煥卿一案係在法租界請將陳等帶囘歸案訊辦關讞員以此案係王襄讞承審事多隔膜諭令來探退去候示一面商之陪審西官美副領事强君著將陳等一併帶回捕房候再訊核而美領意見擬判陳匪永遠監禁其餘十五年十年五年不等聞西文解單已經簽明惟並未宣佈不知是否確實 
[靑年會將開大會]  
　　中國靑年會自開募童子會地基捐以來解囊慨助者頗不乏人茲又得伍秩庸陳英士徐固卿薩鎭冰張菊生陳貽範陳潤夫沈幼嵐諸君列名贊成務達童子會成立之目的現定陽曆二十晚八時開特别大會邀請滬上紳商各界蒞會參觀其所定秩序如下（一）上海西人童子隊游戲（甲）兵式操演（乙）紅十字會（丙）旗式傳號（丁）搭盖營房（二）靑年會體育部操演（三）電光新劇（戊）美國童子隊操法（已）瑞典國健身部（庚） 
敎綀兵式部 
[僞造烟土之黑幕]  
　　馬漢記王長山王昌根曹長山等因在北新涇附近周家橋地方向織呢廠管理房屋之陸阿四租賃房屋製造僞土膏料臭氣四溢是以經該處商民密告警務處派探前往起出贜物器具當將馬等四人及管房之陸阿四一併拘解裁判所經孫所長訊據馬供爲該作經理作主已經逃逸又據王長山等供稱在作内爲工作主係周子英在租界五馬路開設普昌烟膏店此項料膏因熬時臭氣四播故日間不便須俟夜半開工又稱該處二十八保四圖地保陳悦堂因受作主賄賂代爲包庇又據陸阿四供稱在織呢廠管房屋是實判馬等四人及地保分别收押陸交保限交作主周子英到案再核 
[警務長辭職不易]  
　　警務長穆　瑤呈民政總長曁民政長文云爲因病辭職事湘瑤自去年九月民軍光復以來卽蒙委任爲警務長其時病驅支柱頗難勝任幸服和中之藥逐漸調理元氣漸復至陽曆三月間不但步履如常抑且精神煥發私心沾沾差堪自慰不料内恙告痊忽感外冐寒冷之氣漸人腠理胸腹煩悶時復氣急五月之間即擬辭載而因事中止近日天時益復不正竊恐疹厲之災乘虚　入孱弱之驅益復何堪再四思維斷不敢以病驅而誤公事爲特呈請民政總長民政長准予辭職俾資調養合將因病辭職情形備文呈請俯賜核准俾可靜養是爲公便爲此合呈民政總長民政長請煩查照施行 
　　警界全體呈民政總長文云爲　請收同成命挽留警長以　地方而安人心事竊區員等濫竽警界久暫不一要　承乏於光復之前當去秋閘北警局長棄職時城内浦東均如無頭之蛇人心皇皇朝不保暮幸吾總長知人善任委任穆公籽齋爲上海警務長區員等於干戈擾攘之秋秩序紛亂之　均能服從命令愛戴穆公蓋素知穆公學問淵博心地光明辦事勤勞寛嚴兼濟是以翁然宗仰上下無間若非穆公之先聲奪人閘北之左推　右公舉之風潮不難見於城内也迨夫穆公任事於謠言頻興之時胡氛未靖之日卒能苦心經營恢復秩序力　進行百廢俱舉固知穆公之腦力心血用盡矣區員等天良未泯何　以此重任常使担認惟衡以目下現象實有不能己於言者五月之秒六月之初敢死隊無故毆打各區巡士至四區之多傷及巡士三四十人之衆全體長警羣擬罷崗激烈者決一死戰想大局亟亟可危若非穆公素日之恩有以成之卽每區有十百區員亦難壓服如此軍警交鬨之大風潮得穆公一言而息實具　旋之功現在事　暫平而長警不平之氣有觸必發今穆公不先不後適於此數日决然辭職雖賢者之心難以測度不必盡因此事而千百長警難保其不生誤會因此而發生暴動其各誰歸及至地方靡爛人財兩失彼時雖盡誅區員等亦已晚矣穆公之去留關係地方之安危爲此不得不環請總長以地方爲前提速收成命極力拘留　屈穆公一二載一俟國事　定共和完成完公穆公　勞已久理 
宜休息區員等亦不忍以千鈞之担永負於穆公之身也若揆之寗目前情形則穆公朝解組而風潮夕可作總長穆公均上海人不知之在穆公旣担任地方沿安於先諒不忍禍地方於後况上海警政之難迥異他埠以言規模則粗具矣以言用人則内外無問以言盜賊則疊破巨案以言交涉則不生衝突穆公必欲鳴高浩然舍去將來攀轅無策繼軌乏人勢必　功盡葉百舉咸廢此先　所以有政舉政息之歎穆公一身之　係於上海豈不且重大哉卽無暴動之虞爲維持地方計此時亦不可少穆公一日也又穆公於光復之時厥功甚偉現在大局未定實不便遽易生乎况繼任者之無人乎試問總長倘不挽留有識見學問如穆公者乎　曰有之何以穆公第一次交卸後繼任者之不　　規曹隨以致警務減色至今人不能忘人才難得不其然乎我見繼任者之見難而退必不敢勝此重任也與其地方　爛圖補救於後莫若先事見機挽賢者於前區員等學　　陋不屑效前淸弊俗禀留長官但默察現狀隱患甚多關係非細故敢瀝陳實情琨請總長俯准挽留則警界全體上海地方受賜多多矣除呈民政長外爲此呈請總長伏乞查察批示施行 
　　民政總長李平書君批全體警員呈云據呈言言實在字字與切該區員等大都籍隸他方尚以地方爲前提穆警務長爲本地公民豈反不以地方爲繁念至本總長老病　　無日不思卸責亦以身爲地方士人際此時艱潔身引退心實難安是以勉任担負日前聞穆警長有辭戳之説正切驚疑惟未見正式公牘尚冀傅聞失實設竟實行辭職本總長自當竭力挽留倘穆警長堅不肯留本總長惟有與之偕去該區員等仍當諄諭長警安心靜　毌稍驚皇是爲至要 
[覆訊洋貨號失愼案]  
　　福建路咸亨洋貨號保險起火一案業經捕房查得形迹可疑將該號股東徐振家經理陳慶龍　友趙　等十人及疱丁龔洪才先後拘押並由中兩　員會同前往勘得起火之木花等物均有火油氣味飭令分别收押交保侯訊在案前日午後由廨復訊先由捕房律師偕見証該號隣居裕成綢莊經理商楚橋及一號西採上堂証明一切訊據該號夥趙燹供稱該號共欠萃昌祥等六十户貨銀一千七百餘兩所付支票到期不能應付除不知情又據學徒顧順泉供稱起火之前曾見在逃之帳房丁姓上樓移時卽見火起訊之該號股東徐振家延律師上堂代辯並據經理陳慶龍供稱　　　洪才因見各户索　深恐股東徐振家難負此責故曾起意　火我未允許起火之時我與萃昌祥聚豐兩號夥在　芳茶樓　茗不知如何肇禍關　員商之　强副領事判陳慶龍　供才均交妥保餘人各交原保如一月内查無確實証　卽行註銷股東徐振家　釋 
[催迫船家一律點燈]  
　　上海民政長照會市政長兼市舶課長略云查得船隻爲水上行動之物向例本有嚴禁夜行之事但以滬上爲客商　集之所船户往返本無晝夜之别夜行者未免相　稍不留心更易傷生害命前經滬防水陸全軍統領函請整頓當經照會警務長轉　水巡隊飭知各船户須於夜間一律燃燈高懸無論行船泊船均　照辦俾得保全水上治安而重民命已由　務長出示曉諭在案茲聞各船户仍　若罔聞請卽轉商警務長趕催船家實行點燈並令水巡隊隨同市舶目一體查察如有違抗不遵以致深夜　船肇事立予提案嚴加究罰 
瑣聞 
[城内]  
　　都督府批示○王伍氏呈批呈悉據稱次子王眉峰並非縣差之子王永岩被人播弄致被拘禁並諭將眉峰交案始行釋放等語查此案曾由滬防全軍李統領拘獲要犯連吉卽唐文卿連發卽王永岩等三名呈請重懲當經本都督批飭立予槍斃嗣由南匯縣民政長以該犯連發等　勒限協拿首犯樊培生到案贖罪當由本都督咨照該統領在案兹據該氐呈稱各節殊堪駭異究竟唐文卿一名是否釋放王永岩一名是否因眉峰尚未交案致被禁錮又何以首犯樊培生尚未緝獲而唐文卿業已開釋並諭王永岩以交出眉峰卽行釋放等語此中虚實均應澈究已由本都督飭令該民政長逐條呈復以憑核辦矣仰卽知照 
　　都督府執法科批示○陸軍第一混成旅　重營目兵沈良臣楊連生蓋梅亭等二十五名呈批呈悉所稱輻重營長錢藴忠尅扣軍餉一節如果屬實自應照律嚴辦惟須詳查明確方可拆服以成信讞此案業已據情令飭該旅長查明一俟呈復前來再行核辦可也 
　　民政長批示○張伯瑜張順之禀批察閲此案先後提訊控情張貺書誤用侯福連爲夥致被侯福連愚弄　等欠　未淸侯福　　信爾等一面之詞指爲張貺書藏糧不願付給乃侯福連對於張貺書竟然　默不之忠告迨奉催追反使張貺書墊繳完公始云係由爾等所欠是侯福連又爲爾等所賺查侯福連得資受　爲張貺書承辦催糧應負完全責任本可　令措繳先還張貺書墊項將糧務葛籐截斷然後令其自赴審判廳起訴爾等串賴墊欵行同欺騙按照法律治以應得之咎實不爲苛姑念爾等鄉愚無　並據催征吏而禀以爾等在鄉亦曾自認與張貺書有帳往來尚非實　在賴而事理虚實曲直明瞭本民政長仍從和平辦法卽候照會蒲淞市公所轉致諸翟區董傳集該爾造就近切實調查秉公評論究竟孰虚孰實據實具復核奪總之張貺書急公墊欵不能平空無着徒負賠累且恐紛紛效尤關係催征全局斷難敷衍了事爾等如不見幾意存固執定予移請審判廳提案澈究以　刁玩凛之宓家昌烟廠商人宓崇煥呈批兩呈均悉查烟絲一物係屬消耗品固非民間日用所必需第社會嗜好所趨幾成習慣自應精良製售免致妨碍衛生該商在杭開設烟號有年頗馳名譽茲復分張滬上以冀擴充據禀近有奸商冒牌射利以僞亂眞恐妨商業黏呈商標牌記請予立案示禁前來應行照准仰候給示保護可也 
　　審判廳批示○刑庭批方萬大湯順興萬順黃錦林等呈熊海宗旣有借端勸解希將搶犯刦脱各情目係姦犯無疑案經審理明確應侯按律判擬爾等母庸多凟民庭批王豐翰呈查此案前次庭訊時因蔣　人所呈証據並不確實飭吏將爾女送交姚姓暫留俟爾到案復訊再核　未准其離異來訴未免誤會據稱緣有别情未便强住婿家俟通知蔣哲人着將衣飾檢交爾母卽由爾領回同居過度或異　障　消除重調琴瑟則氷淸玉潔仍可解釋前嫌現蔣哲人旣有離異之請求而爾女又依居母族亦非　所能過問似舉入堂守志無異所請送淸潔堂之處應母庸　 
[南市]  
　　節期停審○南市裁判所因今日係舊暦端陽節期商家例有結賬之　各案人証難以傳集是以仍循向例停審一天 
　　無可位置○民政總長批弁目丁廣勝稟云稟悉該弁目旣奉滬軍都督賞給名譽　　並僾等文憑足表前勞至製造局及子藥廠人數均　無從位置即着役効别處可也 
[閘北]  
　　尚須澈查○偵探隊拘解曩富可疑之朱賢生業經司法股預審據供在三月間拾得金條兩根託已革偵探楊玉標兑洋七百元昨日轉解裁判所經孫所長研訊堅供如前並稱兑換之洋除向高長生贖取田單計洋五百五十元外餘已化盡判押候查核　　各邀見証○江北人施鴻發控妻父沈玉堂藏匿伊妻等情昨奉孫所長訊供之下因供詞各執判限七天各邀見証到堂再核漢林吳金門不付地租　　孫所長傳訊一過判以後不准再欠如違押追 
[英租界]  
　　公堂停訊○今日係舊唇端陽節期公共公堂仍照曩例停訊昨日預由關讞員照會輪應陪審之英副領事停理讞政一天 
　　兄弟涉訟○崔宗武控兄崔宗文與王冕廷留用　香廬牌號等情昨由捕房將被告傳至公堂請訊兩造均由律師上堂辯論判被告交保候訂期再訊 
　　女子有志○江北女孩張小阿子近由其母帶至滬上押入松江路某花烟間爲娼因女不愿逃出前日投濟良所求援昨晨由所解廨訊據供年十四歲因貧隨母來滬被押爲娼叩求作主判發濟良所留養候核 
　　流氓搶帽○流氓林李囡因　取江蘭生草帽由探查獲昨解公堂訊供屬實判押三月 
　　　傷車夫○包車夫陳阿二因在南京路　傷黃包車夫陵李妹肚腹由捕查獲昨解公堂請究判押候原告傷愈再核 
　　減少三月○陳方方因奸拐顧候生之妻雲氏由廨訊實判押西牢半年如能將氏交出准予減輕在案昨由陳父永林將顧妻雲氏交案叩求恩宥判氏交本夫領回陳方方改押三月 
　　盤問原告○程思義衛子山方鼎甫控已閉正　元餘兩錢莊股東陳子範不付票銀一案前晚由廨復訊兩造律師向衛子山盤詰良久聶襄讞判令退去候下禮拜五再訊 
　　徒然起訴○公泰典控義興押店主查小開（卽查斌）不理股開晋豐衣莊結欠貨銀七百餘再前晚經公廨聶襄讞訊得原告所控股東並無憑証且該衣莊主現居南市因與觀審西官愛君判候將案移送審判廳查明開釋 
　　串通捲逃○僑居羊阿林退立司路一號洋房内之旗人吳同生控包車夫張阿二等串稱値洋二萬八千元之　戒珠飾一案昨晨由廨復訊知此項飾物係吳妾朱氏卽前爲妓女之朱菊花與張三同伴並　婦等所竊業已逃在無錫王襄讞遂商之美蓋副領奉判張選押候移提人証再訊 
　　婦人殘忍○甬婦鄥李氏之五歲女孩慶雲本許與虹口蓬路五百六十九號居人俞張氏爲義女近遭張氏百般凌虐受傷勢將乘斃前日經李氏得悉報請捕房於昨日派探將張氏與孩一併帶至公堂經中西讞員驗訊屬實以張氏殘忍已極着押女所五月女交李氏領回撫養 
　　何處得來○蘇州　人陳金夏許金章前日帶有値價頗巨之琥珀鼻烟壺及珠飾等物在湖北路同行被探翁松林查見以其形跡可疑一併拘入捕房昨解公堂訊供支吾判一併押候查明再行訊核 
　　行兇收押○正豐街鴻福樓飯店値堂人朱阿林因將同事許梅卿用刀戳傷頭面等處由探查獲昨解公堂訊實判朱押兩月又流氓小紹興在九江路持刀　戳錢正實亦被包探查獲解堂訊實判押兩禮拜以儆 
　　造屋違章○工部局營造處控吳桂芳造屋不用柏油石灰勢砌地板有違章定並誣控索賄等情昨由捕房將吳傳至公廨訊明判罰洋五十元充公仍着帶回捕房繳洋開釋 
　　無須再審○匪人王三周德生因於陽　五月十五號夜半在滬西勞勒生路附近華界國刦被靜安寺捕房印捕等帮同追獲解奉公堂訊供押查在案昨晨復由捕房解究關讞員會商英康副領事以此案前堂已由見証倪阿毛趙金勝趙勝祥証明判王等還押候抄錄原供以便解送審判訊究 
　　肉店失愼○昨日午後五句餘鐘河南路第一百十七號門牌老陸稿　肉店起火燬去樓面一問比隣華興樓菜館稍受水漬 
[美租界]  
　　欠租封屋○漢璧禮路三百九十五號某飯店因欠房租被房東控准公堂昨派差探前往發封 
　　養媳逃逸○停泊蘇州河内之駁船户沈寳昌昨報捕房云養媳愛　年十五歲昨忽逃逸請爲查訪捕頭准之　　 
　　托名行竊○住北四川路二十八號之蘇祥記昨報捕房云今晨有某甲來家冐充房東喚來修屋之工匠乘間竊去値洋三百餘元之首飾請爲查緝 
　　電車衝撞○六十二號電車昨在西華得路　翻王阿二人力車坐客從車内跌出由王報捕查究 
　　口角怨命○華記路四百六十號夏松福昨至捕房報稱同居 
邱阿方與妻口角吞烟　　　送同仁醫院醫救 
[法租界]  
　　查究起火○城河浜盧公與皮絲店於前晚十二點鐘起火延及通源海味行等共毁樓房六幢事後捕房查得該店保有火險銀三千兩恐有别情立卽飭探將經理盧　臣店夥盧仰仙盧長順等傳入捕房盤問同稱火係披屋内所起不知如何　禍是時店主盧採臣不在店中是實捕頭着均暫留候查明再核 
　　不知厭足○楊子猷投廨控稱前被庖人竊去洋一千三百元 
逃逃後有王二王三胡玉山等來言可以包尋施由王等將洋一千二百元送來當酧王等洋三百元詎昨日在茶肆與王等遇見强欲加索　勞洋一千元並云如不允從當以炸彈從事我畏伊等兇橫囑令同往取洋伊等信以爲眞卽隨同商人出外行至捕房前王二王三逸去祗拘住胡玉山一人交捕送案查胡久爲同鄉所不齒求請訊究胡供索詐之事係王等二人所爲求察聶讞員判胡管押候向四川同鄉會查明是否安分再行訊　 
　　茶館聚賭○某號華捕投廨禀稱茶肆主陳子高容留二三十人在内賭博共有三桌之多向阻不服傳案請訊陳供祗有茶客數人以义麻雀消遺並非抽頭聚賭求宥判罰洋五元充公 
　　減折賠償○邵善　前至公廨控稱被葉世槐虧欠借洋一百二十元由葉之母舅顧賓實担保求追等情因葉挺押不交釋出逃逸嗣邵又將顧賓實扭送到案判令交保限賠在案昨顧投案禀稱雖曾作保無力賠償今由鄰居合揍洋二十元餘實難以簿措判折賠洋三十元限七天交清完　 
來件 
[中華民國世界語會暫定章程]  
　　第一章宗旨名稱 
第一條本會以普及世界語於全國并實行聯絡國内同志國外社團共國進行交通聲氣爲宗旨 
第二條本會名曰中華民國世界語　 
　　第二章組織 
第三條本會由會員及贊成員組織之 
第四條本會會員分左之三種 
（甲）普通會員男女同志贊成本會宗旨年納會費者本會給以徽章認爲會員 
（乙）贊成員各界同志贊成本會宗旨或慨助經費者本會推舉之 
（丙）社團凡世界語學社學會等欲　實際的聯絡者亦可照章入會 
第五條公推名學優長者一人爲名譽會長以代表全體 
第六條本會機關分二部 
（甲）議事部公　會長一人以總攬會務議員四人以議決臨時發生事件 
（乙）執行部分中央事務所地方事務所二部 
第三章事業 
第七條開會集議共分四種 
（甲）大會招集各會員及各社團代表提議緊要問題修訂章程公舉職員會場日期臨時酌定 
（乙）常會每月第一星期議事部集全體職員討論發生事件及進行方法會場届時預定 
（丙）臨時會遇緊要事件發生時可開臨時大會或職員會（丁）地方會議地方事務所集本處會員議進行事件日期會場預爲通知 
第八條本會對於團内委選專員將進行上必要之事次第舉辦 
（甲）講習部派專員敎授之 
（乙）函授部由中央事務所選一人主任之 
（丙）流動部由中央事務所選定職員若干人任之 
（丁）會報及書籍由中央事務所遴選主任人總　　輯其材料由會員職員及地方事務所分　之 
（戊）圖書舘及陳列所蒐集各地投贈之書籍及與本會會報交換之雜誌陳列定所以供同志之瀏覽 
第九條本會對於國外各團體實行聯絡以謀交通之便利 
（甲）設營業部代售各國圖書物品 
（乙）爲國際各國體之中國代理人 
第十條關於本會之成績事業按期刋報公布（未完） 
來函 
[陸軍第二十三師副長函]  
　　閲各報新聞　内載有軍人姦拐一節云該犯林鶴回稱係供職滬軍八十九團第二營第五連三行長查林鶴回前雖在本師八十九團二營充當行長嗣因擅自外出已據該管團長開革聲報在案是其與軍界關繫全然脱絕此次在外肇事復又妄稱厠身軍界其意雖不過欲朦惑視聽然於軍人實貴之名譽殊　之而　辱相應分請大報據實更正不勝盼幸之至 
[廣益書局徵集名人事略書]  
　　（前略）敝同人謬託驗隨慙忘　負擬輯名人事略一書藉伸崇拜革命英雄之意祇以井蛙拘據見聞有限雖殫網羅之能力終憂挂漏之貽譏矧諸英雄服務盡職散在他方百　黔滇遠離　兩三湘秦晋修阻關河苟僅恃報紙流傳恐未盡偉人事迹爲敢馳書遠道竭力請求可否將先生勝槪手錄呈通附以肖像擲郵惠贈昨任歡迎至　集限期約在陽暦七月抄附辱淸聽上海棋盤街廣益書局編輯所同人頓首 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[爲衆鬼討鍾馗檄賓王討武檄] [  愛]  
僞進士鍾馗者神非正直性極兇殘昔入唐皇一夢便爾夜郎自大洎乎得柄竊作鬼雄如同引虎之倀無異當道之狼連皮帶骨嚼來血肉糢糊負屈含寃死去精魂千百視鬼命如草芥以膏血作饔飱加以破靴著名利劍在手習成專制儼若閻王嫁妹歛錢藉官逼命人神之所共憤天地之所不容猶復包藏禍心弁髦國法肉之肥者炸之於油鍋膚之嫩者炙之於烙柱嗚呼目蓮僧之不作觀世音之未來白骨成邱痛蒼天之何醉碧血盈野悵棘地之堪哀某等地府良民陰曹上客痛沉寃之莫雪慮後患之無窮駡閻羅之舊劇良有以也打城隍之　事豈徒然哉是用氣激風雲誓除兇暴因黑暗之難曉痛呼籲之無門爰舉義旗以討魔障南連暗界北盡陰山燐火如林寒風若翦顯魂殺嫂武大之恨靡窮活捉借茶三郎之命立索血涙流而毛髮舉長舌吐而肝膽寒捨命則角哀全交還頭則關公顯聖以此制惡何惡不摧以此誅奸何奸不克公等或屬英魂或爲毅魄或怵輔車之相依或鑒覆轍之殃及禍深燃睫慘豈忘懷團體之結不堅殺身之仇難復倘能廣儲暗箭徵集含沙共報昔日之仇爭爲前驅之士凡諸賞賚永誓山河若其悵望迷途徘徊岐路坐昧干鈞之繫必遭萬刧之論請乘一息之游魂共濺惡魔之頸血 
[五毒共和聯合會章程] [  愛]  
　　老虎蜘蛛蛇蜈蚣蝦蟆向來有五毒之稱每逢陰曆端午節聚會一次今歲五毒聚會時因鑒於民國五族共和之幸福隨亦發起五毒共和聯合會俾免此後以毒攻毒之患今將其章程照錄如左一宗旨本會因鑒於民國五族共和之幸福　　故亦以調和五毒各平等爲宗旨 
二目的以能學得民國五族共和毫無意見　　合五族爲一家富貴與共患難相扶爲目的三義務我等在世均負有絕對的義務如虎骨熬膠及蜘蛛蝦蟆蜈蚣蛇入藥治病均屬應盡之義務不可放棄 
四保護凡我等五毒倘有一毒將被人擊死則其餘四毒均當互相保護不使滅種 
五入會本會名爲五毒聯合會若非五毒中人物如毛毛蟲等雖亦有毒終不得入會 
六出會凡我五毒中人有無故毒人至死或受傷者重則公同將該犯嚙死輕則驅逐出 
會 
七評判我等五毒倘有自相爭軋之事宜合五毒會友公同評判不得以强凌弱 
八會長我等五毒旣有聯合會必須有代表今擬推老虎爲代表命其名曰都毒 
九執事蜘蛛能做詩爲文學部蝦蟆能鳴爲外交部蜈蚣形若鐵路爲交通部蛇似錢串爲財政部 
十改良本會草創伊始諸事未增妥善倘遇海内外毒心毒手惠函賜敎者自當隨時改良以謀進步 
通函處深山破廟敗壁亂草水潭等處五毒共和聯合會會長黃老虎謹啓 
[詠四鬼] [  仙]  
　　斗帳　氲霧不聞孤燈如豆獨徘徊形銷髮亂雙肩聳疑是鄷都城裹來（烟鬼） 
終朝顏帶茘芰紅歪過西來復倒東世事盛衰渾若夢光陰都付一樽中（酒鬼） 
劈拍砰磅不憚勞入場酣戰興偏豪黃金浪擲同沙礫公益何曾拔一毛（賭鬼） 
楚館秦樓任浪遊野鷄窠裹也兜兜枇杷黃熟形 
蹤渺聞到荷花又出頭（嫖鬼） 
戲評[  健兒]  
　　要離斷臂新新舞臺新編之歷史好戲也與新舞臺之明末遺恨同一用意全台名角排入大半有文有武有聲有色聚精會神酣暢淋漓初出塲吳王闔盧截擊公子慶忌起傾國之師奮勇鏖戰武行打對子精悍兇猛步步緊逼摹出三吳壯士之本色令人氣爲之壯而尤以趙月來之甩四只檯趙君玉之血戰後翻鷂子八個更爲出色驚人趙去公子慶恩喬扮車夫逃出時唱做俱着勁無懈可擊陳永奎之慶忌體壯聲雄工力悉敵去勇士甚稱趙小廉去吳王亦頗得體孟鴻羣去椒壯士魁梧奇偉英氣勃勃牽馬飲河排難解紛殊有古俠士風捉妖及酒樓刺要時白口做工激昂慷慨尤卓爾不羣李錦榮之伯嚭舉動言語俱合刁詐佞倖身分苗勝春去伍子胥做工稱職白工頗傳神蓋俊卿去干將之子神采弈弈唱工亦悠揚婉轉娓娓動聽麒麟童之要離處處以神氣勝人做工不弱於潘月樵候椒行刺時口吻冷雋態度安閒從容老當之至獻計回家一叚悲壯之氣溢於言表辭嚴義正磊落光明極得俠士之眞相林顰 
 
 

Page 11

 
 
卿去其妻態度沉靜白口莊重不露花旦氣息尤屬難得惜演至此以時促而閉幕斷臂刺慶俱未得見殊爲缺憾全劇精采在鏖兵酒樓刺要别妻四段戲情亦節節緊凑毫無生澀之處足見平素勤加練習謹愼從事惟白口尚有未妥處公子慶恩時時怒罵而呼叔父姬光旣稱叔父不應直呼姬光稱叔父尊稱也呼姬光慢罵也語意兩截不得含混牽連伯嚭見子胥稱之爲伍員兄以兄稱人不呼其字而呼其姓名於理不合此後重演急宜改良尤當演至剌慶閉幕以臻完善該臺捲土重來聲望隆然尚望黽勉經營力趨上游克保此盛名也 
小説 
[短篇滑稽鍾馗] [  鈍根]  
　　却説鍾馗在終南山得道之後浪跡江湖遨游名勝飢餐鬼肉渴飲鬼血到也逍遙自在不知閲盡了幾許世界的滄桑參透了幾多人情的險詐漸漸有些倦遊起來於是回到終南山閉門謝客不聞外事鎭日和他妹子談今道古聯句吟詩頗不寂寞後來妹子出嫁了益發獨居無聊有時酒癮發作一個人捧着酒甏亂呷呷了三四甏高興起來便提着劍舞一回又和手下的小鬼鬼混一回好在他手下的鬼大半是馬屁鬼把個鍾老大恭維得怪舒服因此食鬼的脾氣好了許多有一個貼身伏侍的積伶鬼知道這老兒性子變過來了便乘機往鄷都城定下一份鬼哭報每日送給他看那報上説的不是鬼道主義便是神鬼平等鍾馗本是天分狠高的人看了這些學説心裹便老大的懊悔想從前以殺鬼爲事業實在不合鬼道主義一天他妹子寫信來説妹已被舉爲女鬼參政會會長極力主張平權奉勸大哥改行慈善爲禱云云鍾馗看了十分贊歎當下做了一篇神鬼共和論投稿到鬼哭報舘裹去果然就登了出來適被閻王看見大加詫異道老鍾這樣的守舊黨也講起共和來了可知大勢所趨無可勉强忙下令改國體爲共和自稱曰鬼國大總統設立責任内閣選擇全國鬼名士委任爲國務大臣一時全國歡騰都稱頌鍾馗爲共和先導鍾南山先生 
一日鍾馗正在書房裹看美國獨立史外面小鬼 
 
[鍾馗君最近之攝影] [  鈍根]  
　　送進一封信來鍾馗接　一　是電報局裹送來的一紛電報那原文是 
終南山鍾先生鑒共和伊姑需才孔亟先生鬼　所歸宜即出　　億兆鬼　民福　南機不歸兵變　聞變任先生爲南五省宣撫使祈即治　耑行以慰斯鬼喁喁之望大總統包印　 
鍾馗瞧完電報怔了半响忽的從椅上跳起來道也罷也罷俺多時不出門如今也該出去散散何不趁　機會　便到上海去游玩一遭瞧瞧人世中華民國的共和辦得那樣了也是一件參考的資料想罷便敎小鬼收拾行李連夜動身駕起黑雲不消幾個時辰早到了上海便在楊樹浦落下雲頭一主一僕緩緩而行行到外擺渡橋天己大明驀的來了一個紅頭鬼伸手把鍾馗腰裏挂着的劍搶去鍾馗大怒一把抓住紅頭鬼罵道俺近來守着慈善主義不捉鬼吃你們越發放肆顚倒搶俺的東西是何道理那紅頭鬼聽了不大理會嘴裏只發着一聲鬼呌頃刻來了一大團的紅頭鬼那身叚嘴臉長得一般無二鍾馗心裏吃驚想不要掽着了孫行者到難爲情的忙呌道大聖休得作要俺鍾老大須沒有得罪你也那些鬼也不理會只管擁着他主僕二人走鍾馗心裏狐疑不知究竟是什麽一回事好容易盼到了一所高大洋房大家擁進去有一間屋内坐着一個短衣窄袖的人靠在一張寫字檯上那些鬼對他嘰哩咕嚕的閙了一會那人便學着中國話問鍾馗道你可是高麗人你可曉得此地的章程是不准私帶凶器的你爲什麽帶着刀走路鍾馗哈哈大笑道原來爲此我老實告訴你這不是刀這是古劍這是俺防身的傢伙你要便拿了去俺本來嫌他不合用俺要買手槍用了至於我是高麗人便怎樣低麗人便怎樣那人聽了不則一聲只管昂着頭捻鬚子鍾馗等得不耐煩了發火道我可不陪你了説罷望外就跑兩個紅頭鬼攔他不住只把個跟班小鬼拖住了捉到一間小屋裏關了起來這且不表 
且説鍾馗脱身出來連呼晦氣晦氣古劍也搶去了跟班也捉去了俺昔日的威風如令那裏去了自己渾身瞧了一回歎口氣道咳俺這樣的打扮自然不入時宜了俺看方纔那人穿着的短衣服 
狠爽快俺也去照樣買一套一則省得藍袍玉帶的累贅二則今天是端陽節日人家都挂俺的照像歡迎我的了不得若然看見了俺的打扮和畫上相同知是鍾馗正身便拖進去敎俺捉鬼起來豈不有傷慈善嗎正思想間瞥見路旁一家大店舖玻璃窗内掛着新式衣服和剛纔那人穿的一般正中下懷便大踏步進去呌掌櫃的快拿上好 
的衣服出來（未完） 
 
 

Page 12

 
 
   
 
