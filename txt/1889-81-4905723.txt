# 1889 - 81 - 4905723

 

Page 1

 
 
[第三批古今圖書集成出書告白] [  本同主人啓]  
　　本局開印圖書集成一書早已完竣其第三批書去年底亦經發出惟恐遠處未及周知特再佈告望諸君早日來取計第三批書每箱六百二十本另附明倫彚編官常典五百元九十七卷一本並望來取書時當面點明是爲至要此佈 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙迫異致第三批出書之期稍遲然至臘底已將第三批書發出全書完畢矣隨於圖書集成印竣之後卽刊廿四史刻下已將排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部　收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部隨印隨出約於本年終全書可以告竣諸君子有欲先睹爲快者幸卽早日至申報館掛號可也其票售至四月終截止如至全書印成購辦者不照預定之例須再行定價今印有樣張欲觀同申報館領看此佈 
[論魚雷船之利]  
　　當此之時而必執先王耀德不觀兵之說謂禮義可以作干櫓忠信可以爲甲胄外洋雖有利器無所用之此迂儒之　也然當此之時而競慕外洋之利器不問其物之果有所利與否而貿貿然購之辦之仿之造之則又不知握要之策者矣說者謂中國自與泰西各國通商以來漏巵日益大洋藥一項旣耗中國之財又害中國之人固夫人而知之不待贅言矣然洋藥之所耗猶其顯焉者也其最暗中消耗而不及覺者厥惟購辦鐵艦兵輪以及一切軍火之費每年不下數日萬金比則尤爲大害者也雖然中國旣與外洋聨盟　來設或海疆有事豈能仍用閉關絶客之計旣不能閉關則彼以利器來中國仍以昔日之戰艦并昔日之兵器如刀鎗弓箭與夫舊式之大砲擡槍與之抗衡於驚濤駭浪中勝負之數其有不可預决者乎詩曰伐柯伐柯其則不遠所謂以子之矛剌子之盾此計正當用於今日則又安得不購辦而仿造之然中國未嘗不知此意苦於辦無成效卽如船政製造等局之設與前後水師武備等學堂之建皆同此意原欲使中國之人習成泰西之技學成泰西之製泰西所有之利器中國無一不有無一不精且可以駕乎泰西而上之豈不甚快以中國之地大物博人衆而不乏明敏之材豈果不能及泰西者無如不得其訣抑不知西師不能盡心教導自創立至今船艦則所成不少而鐵甲鋼艦仍未克爲也火器未嘗不製卒不及外洋之精則是仿其皮毛不能仿具全體而所製者卒不可恃不得不購之於外洋夫外洋之製器日出焉而不窮中國購之是作成其生意也而中國之漏巵愈大矣且不僅漏巵之大已也外洋軍火月異而歳不同而且喜新厭故之情性西人較華人尤甚以彼所棄置不用之物售之於中國中國猶以爲得未曾有視爲新奇將演習也以待與西人相頡頏其有不嗤嗤然笑之以鼻者乎竊以爲中國購辦軍火之舉雖明知其爲漏巵亦卒不可以遽省苐當購辦之時必審愼决擇弗輕易而疎忽焉此則在乎辦之之人焉耳愼之奈何曰同一軍械必取其精同一火器必取其新持此說也以往或者尚不至一誤冉誤乎昨見本報後幅登有卄好廠魚雷船論略一則謂外洋各廠皆有製造之巧而精銳絶倫未有如德國什好廠之魚雷船者五年之間所售與各國者不下百數十艘除英法自有製造以外其餘如俄國意國奥國土國每國皆託造至數十艘惟中國爲最少不過廣東九艘福建一艘而已以中國海口之多則用此船當數倍於各國乃區區止此無事時尙不覺其少設遇有事將何以敦調撥分守之用夫魚雷船之製工料不鉅一船僅用十餘人而已足非若鐵艦之動輒數百萬金與其以數百萬之費而置一鐵甲船何如以一鐵中船之費改置魚雷船則一船可以變爲無數船而用以防守攻敵不患其無具矣夫該廠之出此告白無非爲招徠生意其意何嘗有愛於中國卽泰來之爲該廠承賣軍火亦不過爲牟利起見何嘗專爲中國籌海防之策然旣爲生意牟利起見則其所言者當必信而有徴不肯自壞其牌子况此物可以試騐果好則買不然則否其權操之於我者也若果能如告白中之所言則該廠此船頗與吾所謂精新二字意有所合蓋以小小魚雷船而可以轟沈鐵艦兵輪一船所用不過十餘人而其用乃如此則其爲精也可知此船創自西歷一千八百八十三年迄今止有五年雖俄意奥土等國爭相購致而爲時則尙近其爲新也可知當此中國振興海軍廣籌邊防之際倘能多購此等魚雷船以爲攻守之具則所費不多而收效甚大亦何樂而不爲哉總之中國而不事節用則已果事節用則必須自已能造各式精械斯利源不流出外洋最爲上策否則於購辦之時愼之又愼擇之又擇取其一器可以敵數器之用而且意新物妙者然後置之切弗挾人棄我取之說以求節用而轉以貽誤於將來此則中國此時握要以圖之第一義所謂可節則節不可節則不能節也當用則用不當用則決不用也如此則兵精而國用不竭制治之原孰有過於是者哉 
[本館接奉電音]  
　　昨接在京友人發來電音有本月二十五日上諭一道敬謹譯登○二月二十五日奉上諭此次補行覆試順天及各直省鄉試舉人列入一等之陳汝霖等八十名列入二等之丁葆和等一百六十名列入三等之石之泉等二百四十七名俱着准其一體會試列入四等之邱肇基趙衡袁振森方篤行周慶宸許鵬馮其濬均着罰停會試一科欽此 
[西報譯登]  
　　西字報載接到北邊信息言天津至大沽鐵路出有事情約斃數人至其如何出事尙未詳悉一俟本館接到訪事人信再行續述 
[蘇臺試事]  
　　二十一日楊蓉圃文宗考試吳昆新童止塲吳縣首題雖不吾以崑山雖不得魚新陽雖欲勿用通塲次題旣竭心思焉詩題賦得鶴立雞羣得雞字○當文宗歳試又生時見吳江某廪生短衣趿履應名接卷心滋不悅默識其人越日卽懸牌曉諭略云考試大典功令煌煌理宜衣冠齊整乃該廪生短衣躡屨屨來殊屬不成事體不得不予以薄懲爲此牌仰提調官會同該學教官將該廪生傳案戒飭人莫不嘆某君之咎由自取云 
[營口市情]  
　　新正以來油豆餅日見昻貴油價每擔四兩一錢五至二錢餘豆子價四兩至四兩一錢餅價五兩一錢至二錢五○北城米價每石値銀二兩五錢營市則貴至六兩○目下市中存油約有十萬簍開河在邇勢必加昻豆餅則存貨不多雜糧亦連日加價云 
 
 

Page 2

 
 
[白下餳簫]  
　　春寒花較遲固無分江南江北也屈指百五韶光已近禁烟時節而一望楊柳枝頭纔覺細葉簇簇如纎眉之未盡展毋怪惱人春色尙黯淡於牡蠣牆邊徒聽雨聲點點滴滴耳金陵人家於淸明前相率上塚隻雞斗黍釃酒墳前且剪紙爲錢折樹枝標挂於穹碑之側其轝土爲幽室者則掬壞以培益之間有哭於墓而哀者則必孤鸞寡鵠不忍再彈别調故終其身如一日紙灰飛蝶血涙染鵑知此中必有氷蘖壞抱者有踏靑客欲覓蕭齊時射雉塲故址遂沿盧龍出覆舟之麓渡赤蚵磯陟梅子岡訪田夫野老於麥隴間竟無一人能略道當年之錦韉玉貌者惟恍惚得謝太傅絲竹陶情之土阜斜陽芳草是耶非耶誦高季迪白下有山皆繞郭淸明無客不思家之句頓覺旅懷莫遣矣○申源錢莊於上年五月倒閉有單某者自投江寗縣初禀以四折了結欠户旋又禀請收帳還帳經　大令批准詎帳收清並未見其還帳卽所謂四折了結亦無其事現在陶大令已經交卸此缺由署上元縣姚明府兼理大約須俟陸縣憲回任方能照其胆而折其奸江寗百姓皆陸公舊部夙仰陸公之愛民不啻父母孔邇故各欠户一聞郭細侯重來咸引領江干之竹馬云 
[東報紀朝鮮事]  
　　朝鮮京城近信國王所聘顧問官名挺義係俄羅斯武弁初至時頗能周旋於中日兩國之間王卽授以嘉善大夫二品官之職恊辦外務局事兵制於此一變繼則爲朝鮮創獨立之論未免爲中國所忌且因其是俄人而易啓俄之蠶食尢涉嫌疑然挺義所著獨立論深爲王所嘉納各國亦均賞賛前年朝鮮派遣公使駐紥各國亦出其計又計議開礦山改農業廢貴族諸事無如爲固執之官吏所沮計應聘到韓已四年去年業屆瓜期又蟬聨供職今忽挈眷言歸諒非無故容探明再報○挺義所著中韓國論近已刊發風聞傳至李中堂署中命諳西文者譯成漢文論中所語大爲中堂憤怒將此論送交駐紥朝鮮袁觀察閱看袁君見之更增怒詈云以上二則皆係東報語以東人而談高事無怪其語涉於偏也○華歷正月廿七日係中國皇帝大婚吉期駐紥韓京公使館以及各官商無不盛設筵宴以表祝意是晚袁公使大排筵席於本署掛彩懸燈鋪張極麗並雇京班演戲於庭前招韓妓舞蹈於堂下計來赴宴者自名國公使及韓官居顯要者如閔泳煥韓圭咼以次不下三百餘人酒酣燃放各種烟火觀者艶之此次仁川領事亦來京隨班慶賀甚盛會也○閔黨專主朝鮮獨立論現聞催促滯留中國之閔泳翊歸國此人未必大有所爲據稱將賦遄歸矣○去年到韓之日人町田技師製造彈藥等類近將言旋因帶同傳習學生韓人三名到京此次由代理公使近藤君導謁韓王賜見時頗加優禮○上月韓京失愼後各善士醵金寄贈罹災各家此次火起自租界日人木下淸兵衛店當有韓人以手書投贈其文曰前日出火家係日商中最著之刁奸巨猾慣占朝鮮人利益故天帝特以此示之罰今後若不知悛改必使爾日人所居租界如始皇之阿房共成焦土云云○此次雇聘美國之化學士奉命先至各礦山檢視事畢回京有上韓廷全國富源將次宏開等語○去年爲設典圜局特雇内外技師化學師等數名奈開設以來一日鑄造不過二三十圓所雇之人薪水浩繁殊不合算决計中止局内限去年底將薪工一律發給外國人全行辭歇 
[邗上官場紀事]  
　　十九日何分轉浩銷淮北壩價差二十日金沙塲納課銀八百餘兩二十一日福都轉由袁浦回轅 
[壩工將竣]  
　　前紀場河水小都轉派員堵築攔江璧虎等壩兹聞近日上游來源甚少江潮亦不甚大揚河水勢較上月又落數寸築壩委員得聞此信連日在工督率夫役晝夜赶築約計本月内卽可合龍云 
[龜奴荷校]  
　　邗上某甲離家數載當出門時因家中無人將其妻某氏寄居岳家本月某日甲忽自外歸來入門後覔妻不見遂詢諸岳母母囁嚅良久對之曰病死矣旣又云遁匿在外言語甚爲支吾甲知有異默不語逾數日訪悉妻已經妻母賣與孫姓妓寮得身價洋一百五十番甲尙恐人訛言親至孫左近偵探果然不謬不禁大怒立至甘泉縣署禀訴邑尊准詞隨卽簽差將龜奴孫某曁甲妻一併提至升堂研訊孫供認價買不諱邑尊曰買良爲娼已干法紀矧有夫之婦喝令重責又問甲妻曰汝樂爲娼乎抑願從夫歸乎婦曰願從本夫甲亦叩頭願領邑尊謂爾等伉儷之情未絶本縣卽於今日爲爾等圑聚隨飭差役備肩輿二乘以鼓吹邊爆雙雙送歸後謂孫曰爾可知罪孫云知罪邑尊謂旣如此當荷校示衆然汝頭戴緑巾荷校當與人有别俾見者可以一望而知隨飭取緑紙一張貼糊枷上用硃筆大書枷號忘八孫得貴一名满日責放發頭門示衆甲之妻母因病未到現已補提聞者咸謂邑宰非獨判斷公允且能如蘇長公之嘻笑怒罵皆成文章彼風塵俗吏豈可同日語哉 
[機坊命案]  
　　金陵以機爲業者衆故織機爲業者亦衆此種人託業雖不過卑而行事多非安分有劉炳潮者以藝起家向住油坊巷後因被火遂移居文德橋之堂子巷有機六張用織夥六人通絞六人先是劉未得志時曾藉奥援之力得以蒸蒸日上前年因爲其子納婦至是又爲其次子完姻近以室之狹隘也與夥約朝來晚去夥多家城南隅距新居稍遠不若舊居之近未免嘖有煩言劉恐若輩相率之他乃各留一月工錢託詞緩給意謂旣入其笠又從而招之當無意外虞　有高姓者年少而勤其父母已衰邁全賴子之工貲支持柴米頗有一日不做一日不過之勢一日高以未能從緩爲詞劉父子俱不聽媳憐其孝卽私借錢五百俾遂其反哺之念劉知之怒甚痛毆高後經人調解始釋歸高到家僅奄奄一息其父母就問致死之由高乃力白其冤復抬至劉宅雞鳴時果氣絶越日江寍縣前往相騐有傷無傷傳者不一或曰此等人命機坊中往往有之數見已不鮮且苦主所重不在抵償故一經相騐卽不啻禘自旣灌而往豈風氣使然歟 
[武試定期]  
　　湖北漢陽縣鍾明府在任時甫將文童試畢卽値交卸之期所有武童經新任陳邑尊示期二月二十五日取齊二十八日開考 
[蜀中人語]  
　　漢口立德洋行西商將彝陵輪船租與招商局行駛宜昌盖有年矣邇來立德行禀諸各大憲意欲收回往來重慶川中大憲聞有此舉卽委幹員在沿江各處察看情形委員以川河之水湍急飛流倘觸華船容易滋生事故遂據實電禀當軸諸巨公欲令中止其事議給船價等銀若干立限若干年不准再議此事云 
[甬上雜聞]  
　　寍波提標中營楊叅戎因病出缺經歐陽車門札委現任後營韓遊戎署理斯缺所遺後營遊撃委候補遊撃布游戎暫時署理○提標六營現奉歐陽軍門之令督率所屬兵勇日在大校塲操演砲聲隆隆如聨珠然洵不愧節制之師○崇實書院肄業舉貢生員經吳福芝觀察示期本月二十八日開課惟孝廉堂月湖鄮山三書院尙未示期甄别 
[安省官報]  
　　二月十三牌示准補太湖白沙司陳之昌懷寍三橋司童楨貴池李陽司商臣伊當塗大信司焦延禧廣德廣安司王仙居無爲奥龍司楊慶增太平縣典史施際雲野城典史林振基靈璧典史吳庚齡含山典史尹文蔚均飭赴新任委辦六安州兩河口厘卡直隷州湯沅宜辭候補知府吳廷選到起服來省庫大使鈕福傑到解賑銀赴廬詶回巡檢金則楊知奉縣委監塲十四日卽用知縣黄兆岷謝奉委發審局帮辦縣丞梁國動到皖北賑撫局差竣回十五日牌示候補典史陳昌晉委署績溪縣濠寨司江蘇候補道沈守謙到由江蘇來委辦蕪湖洋務局候補知府祺厚到卸署徽州府經胡林到奉調來省本任泗州方瑞蘭知銷賑務差候補同知英杰知辭赴江寗鹽巡道借撥運磺回省十六七日本任泗州方瑞蘭辭回籍巡檢顧駿到赴宿毫渦提漕折回本任無爲州羅士瀛到赴徽州府查騐江西試用知府胡榮琳回籍就醫回委辦石牌厘卡同知衡珊辭卸署宿松小姑司狄鈞到 
 
 

Page 3

 
 
[九江閒話]  
　　今春有陳汝臣者由珠江榖埠間鼓棹至湓城欲於風清月白時一聽裴興奴琵琶餘韵久之而阮囊羞澀幾吹伍子之簫乃延蜀人余姓爲記空自稱湖南候補縣進京引見路出此間遍謁各同鄉張羅一切以九江府曹朗川太守有枌榆誼乃投紅剌並餽以屏聨等物太守延見之頃細詢何時中式何時大挑所帶花翎何人保舉陳飾詞以對頗覺支吾太守知係𧸛鼎勃然大怒拂袖而入隨飭交德化縣澈底根究金雨卿明府面詢數語陳稱有保舉奬札爲憑明府遂釋令回寓呈札騐看至十八日仍未繳呈明府乃親詣水府行臺拜會陳窘甚父不能效泄柳之閉門不納乃踰垣避之縣差見而追回禀知明府明府飭將陳及幕友跟丁一併帶回管押噫昔爲座上客今作階下囚陳固罪無可逃然亦可見作僞之徒終難幸逃法網矣○某日有九江新壩鄉人向長生庫贖取衣飾携之而回捕快見之疑爲竊賊向前盤詰鄉人直言以對捕快不信旋肆兇毆一時觀者如堵牆羣起而攻捕快始釋手合觀以上二事一則江湖騙子偏冒爲閥閱搢紳一則淸白良民竟誣爲空空妙手世人眼光如豆烏能皂曰分明哉雖然彼窮途潦倒之中安知無他日之公侯將相而裘馬翩翩之侣卽使腰懸金印顯奕扇巍而跡其昏夜乞憐驕人白日幾何不下儕於雞鳴狗盜之所爲若此類者比比皆是矣何足異哉 
[春江水淺]  
　　漢江水勢自冬迄春節次添漲巨船來往容與自如時値仲春江水反覺消退日前襄流急處潑翻大小船兩三艘幸未聞有傷人之事近日水枯更甚據云沿江上下夾板船擱於沙埂者有六七艘之多漢口下關夾板船名保康者横擱沙上已閱二旬某日北京輪船駛抵下關中宵擱淺繼由安慶輪船拖帶始得啓輪刻下水勢乾涸異常江底似有沙洲現出前年秋間火災民船數百號今有善泅者尋得船底淘出銀錢及沉重之物不免遠近傳揚是以連日水沬子一流泛泛如鳬爭先入水尋覓云 
[遼陽零拾]  
　　牛庄南圍子門外有無名男屍一具鮮血淋漓確係被人用刀砍死想是謀財害命也○賭風之盛甲於他處博徒不敢自營三窟多借中等店鋪喝雉呼盧有某甲者以賭起家腰纏頗富一日在溝西棧房開賭經道標兵勇圍捉擒住十四人送往廳署章司馬判將甲笞責八百下荷枷一月其餘各責二百板中有三人亦荷枷一月○某氏婦懷孕六月腹中奇痛難熬用藥下之則形似野猪頭生獨角牙出口外若利鋸然一時隣里哄傳有洋商知之急以銀五兩買去云將浸以藥水送入博覽會中也 
[麋臺拾翠]  
　　本月十七日蘇城黄鸝坊橋下淹斃一無名男子上身赤條條不掛一絲下身祗有單褲地甲見之急報請馬漁珊明府臨騐據稱有靑傷數處遂照例通禀緝究一面飭善堂收殮○署江蘇藩司田熾庭方伯前委某大令解賑銀赴溧楊等縣會同地方官散放大令奉委後祇将銀兩解往兌收並未遵札會同查放事爲護撫黄大中丞所悉亟傳大令至詳詢災况若何災民實有多少大令茫乎不知所對中丞大怒將大令記大過二次停委一年一時屬下各員莫不震懾憲威爲之咋舌不置 
[上海四馬路奉災協賑公所接到營口朱叔梧諸君告災信]  
　　少欽竹坪詠南心如蓮山紹勤成忠春瀾九齡蕃甫葆三枝仙諸位善長大人鈞鑒疉接十五六七八四號公函誦悉種種奉省災區旣廣且重前已屢經奉告諒邀矜鑒現有友人自省東來營談及興京奉化通化懷仁懷德等處遭災尤重因該處僻在邊疆連年歉收本無積蓄加以此次山水驟發屋宇牲畜盡被漂沒人皆逃往山頂宿露餐風飢寒交迫燒樹枝以禦寒掘早根以充飢老弱垂斃少壯遠出近雖安分特恐將來流爲匪類甚爲可慮必得趁早籌賑散放以固根本重地等語同人聞之頗爲焦灼實因災廣欵絀力難兼顧况牛海盖遼近營一帶冬賑雖放而春撫尙無欵可籌且春賑較冬賑尤難災民聞營口放賑扶老携幼遠道而來紛紛不絶賣兒鬻女身價極賤男三四歳東錢十餘千女七八歳東錢百千按東錢一千合大錢百六十文往來呌賣無人顧問其市靣之困苦可知本地官紳非不力爲籌辦無奈募欵不多難以普濟近聞滬上華洋善士爲蘇皖被災疉募鉅欵因思災有輕重勢有緩急兩省地大物博偶有偏災尙無大礙不若奉省連年水旱久乏盖藏去歳又被水至十七州縣之多實所罕見可否仰懇各公所諸善長大發慈悲移緩就急籌解二十萬金兼請查賑熟手善士前來查放各州縣春賑俾數十萬災黎得慶更生弭隠患以杜强鄰培根本而固國脈功莫大焉是所望於諸君子並告普天下之食毛踐土者弟等人微言輕雖大聲疾呼終莫補　毫末全賴諸善長慈心博濟竭力維持籌募鉅欵源源而來不勝迫切盼禱之至頃接星階兄由鳳凰城來電安東已放完餘銀不敷懷仁一縣散放只可就鳳凰城災重區儘數放竣回營俟有續欵再放懷仁等處聞營台官賑亦因欵絀擬至二月初截止但北方天寒播種要四五月卽有收成亦須八九月此數月最爲吃緊官欵旣絀春撫毫無目覩災民將塡溝壑知關垂念用特縷陳專此奉復敬請德安愚弟朱福春翁正修徐繩祖頤首二月初五日○再昨奉電示囑将遼賑餘銀分撥牛盖粥廠查遼陽餘銀約三千五百金盖州前已付過一千兩尙有絲捐七八百兩此次又撥一千五百兩可以敷衍二三月惟牛莊災區最廣所設粥廠每日有七千餘人欵已用罄勢将停止現在牛莊官紳八人來營哀告帮助弟等公同商酌将二千兩撥助牛莊粥廠暫延二十日南欵來卽舉辦春賑俟牛盖印收送到再行寄上也弟等又啓 
[名園賽蘭]  
　　徐園春蘭之會定於廿八廿九及三月初一美景良辰賞心樂事當不减蘭亭修禊時初一又値星期爲曲會第二集檀板金尊淺斟低唱一洗人間俗耳更不知消受幾多淸福矣 
[公所殮屍]  
　　昨報列某甲於沐浴後忽然斃命云云旋由同鄉人告知錫金公所董事備棺成殮發壇召認一新園雖經受累並未費及分文亦云幸矣 
[照常啓閉]  
　　滬城新北門因築陰溝重環不啓城中各店鋪生意因此淸寥董其事者知之嚴飭工匠将城闉中一叚赶緊興修於昨日告竣城門隨照常啓閉惟離笆尙未拆除云 
[免子相騐]  
　　昨報紀有無名男子自縊園中一事至晚並無屍親前來辨認値日差禀請裴邑尊示下邑尊諭以姑免相騐着卽棺殮發壇召認 
[械鬥受傷]  
　　姚正和趙榮二人結伴至浦東金家橋搬演傀儡戯因事與鄉人金茂和徐丫頭等械鬥互有損傷地保金茂香將一千人送縣請訊前晚裴邑尊飭仵作騐視仵作禀稱四人均係刃傷而姚趙二人爲較重邑尊親自騐明着過堂覆騐訊辦 
[上海縣署瑣案]  
　　陸丹和控稱唐子涵借去錢三十二千立有借據日久本利俱無向索恃蠻叩求提究裴邑尊着候訊供察斷○前有永和信局主盛長壽控划船户王明見馮阿毛呑沒大土二十枚當經裴邑尊訊責嚴追刻由王肇基從中理處令馬元貴並王馮兩人湊賠洋銀若干并立票據陸允之遂於前晚投案求銷邑尊着各具切結存案○許南仁控稱寡媳蔡氏擅回母家屢邀不返更由親家蔡瀛洲擅搬物件裴邑尊飭提蔡氏及蔡於前晚升堂質訊許弟炳艮稱胞兄南仁向充沙船水手刻已運漕北上是以由小的投案代質蔡氏供小婦人不堪夫弟之虐是以遄返母家蔡稱小的所搬之物皆女兒日用所需現　王姓家求恩鑒宥邑尊着將蔡氏交官媒看管蔡收押代質公所候覆訊核辦 
[英界公堂瑣案]  
　　寗波人何阿忠訴稱小的在瀛上開設裁縫店忽被妻子席捲所有而逃訂失洋銀百元衣服約百件以及金銀首飾共五百元之諳查知同居徐福生曾向妻子借洋日元向問情田始知衣服已被質錢爲此報捕拘徐由出六十八件今蒙送案叩請究懲徐供小 
 
 

Page 4

 
 
的係上海人與何同居時曾向借洋百元後何言欲回寍波将衣六十八件託小的質錢自言無須多質故只取洋十六元質票交與伊妻現在不知何如脫逃小的並不知悉質鋪夥請追質本蔡太守飭將徐暫行管押衣服交何領去諭令償還質本待查明其妻下落覆候核辦○烟膏鋪主黄俊卿訴稱包阿尺託言買烟乘間攫取櫃上錢三百又飛步奔逃當經追獲包供寍波人偶一爲之以後不敢如是矣捕頭稱包前經犯事送案嚴懲有案可稽並非初犯蔡太守判押候笞責二百板錢交黄領去○公和祥管碼頭四人惠鐵訴稱華人王阿金吳天成等均在碼頭上充當小工昨日搬運棉花至輪船上乘間將包挖破竊取若干是以交捕送案王供稱揚州人餘無一語惟叩頭如搗蒜乞賜恩寛吳供江北人不敢行竊並不知王之竊花無端被誣叩求昭雪蔡太守判令王交人具保如無保人管押五日吳旣被冤誣從寛開釋 
[法界捕房瑣案]  
　　前報列吳阿五因妻子陳氏脫逃赴縣控訴裴邑尊飭傳地保問明情節飭將陳氏帶歸法公堂訊理云昨晨葛同轉蒞捕房飭提陳氏問是日在城提出時爾尙沿路逞刁乎着先掌頰四十下旋詰何人指引爾到浦東陳氏稱小婦人並未至浦東請大老爺查訪可也同轉謂爾住客棧入茶寮至烟館可是爲婦之道爾究竟與包瑞洪相識否答稱小婦人從未與包相識同轉謂爾之弟兄有禀帖在此繕明情節尙敢强辨乎着仍還押飭傳隣居邵愷林邵陳氏李李氏研問邵稱陳氏有時出外回時或在十點或在十一點時正月十六日投控案下至二十九日回家據云曾經地保理勸令每月貼還錢六千米五斗房租亦由阿五交付閱數日又節外生枝私自脫逃并誣小的等指使因之奉傳到案同轉飭提陳翠桃卽彩桃又名桃桃并傳翠桃之弟　根阿根到案研詰情由以彩桃不無指使判陳氏掌頰二百四十下來根掌頰一百下彩桃笞責四十板阿根本應笞責姑念先行出首從寛豁免至吳請將陳氏發堂本屬夫婦着再斟酌吳稱小的决計不欲領回同轉着於下期再核○昨報列李堂記扭控股東陳耀卿卽陳亦臣呑　資本一案昨日葛同轉在捕房發落時李供訴情由陳仍支吾其說同轉着將陳交人保出限日淸理○前報列震大米行馮悅卿控浦左施協昌槽坊　施鳳秀欠錢一案昨日馮投案呈催并稱前日差人往浦左探聽知施家已湊得洋銀七八十元候施有信卽可付出無奈施挺押不理并知其家已由六灶遷往七灶矣同轉詰施如何料理施仍稱租界中無人肯保同轉謂旣無保人不妨繕就一信交原告帶去施稱實不識字不能冩信同轉謂然則爾前此之信如何冩去着掌頰四十下施稱有南乾昌土店唐順千潘阿满可以送信同轉謂爾一味延約實爲可惡着仍還押候核 
[浙省撫轅抄]  
　　二月十八日中恊白太湖遊撃周收呈委員楊俱禀安○十九日前湖北鄖陽府敎授張炳奎禀辭赴臺灣候補府照磨汪楨禀知泰藩司委署温州府經歷禀安叩謝主簿曹鑑淸禀知藩司飭知咨補德清縣主簿叩謝○二十日運副儲勳禀知司員委帮解釐金第一批京餉差叩謝 
[蘇省撫轅抄]  
　　二十三日縣丞俞世球謝委署嘉定縣縣丞事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海虹口寳順里元濟善堂開局施醫]  
　　謹啓者本堂擇於三月初二日開局每逢雙日送診敦請内科郁君笛梅施君少齋徐君玉山沈君少庾外科郭君善卿葉君静川共六位先生悉心診治按方給藥冀挽春回舊歳本堂創設斯舉由四月初二日開局施至九月底而止頗獲成効故今年本堂本議早施一月用兹補救以惠病黎無如經費浩繁支持匪易是以分送一文愿捐册冀裘成集腋接濟源源惟是虹口僻處滬濱人烟輻輳東連寳邑西至新涇小户固多貧者尤衆一經開局勢必絡繹而來全賴樂善仁人疎財君子垂憐疾苦大發慈悲甘澍頻施沛枯苗而再活仁風廣佈拂小草以長生在受惠者固應永戴鴻恩卽敝同人亦當感激無旣矣[  經理同人頓啓]  
[鉅欵助賑]  
　　多倫同知陳麗生司馬俯　蘇屬旱潦由天津託源豐潤號匯來英洋四百元委解拯濟又蕪湖敬畏齋大善士俯念天災不已助洋五百元由汪紫書兄交來委作振卹求身體平安諸事如意是必有求必應獲福無疆可預爲二君操劵也上海北市絲業會館籌賑公所愚弟施善昌謹誌 
[紉香館本事詩爲徐蘭因作]  
　　細數芳齡十七春問卿何事謪紅塵壯懷綺恨消磨盡緑柳紅桃次第新最怕鸞飄傷鳳泊那堪絮果證蘭因生平幾輩稱知已第一珠簾半捲人軟綃红涙裹朝朝無限情懷借酒澆北地鶯花曾管領南邦景物復招要芙蓉背月半遮面楊柳迎風一搦腰斜抱琵琶歌艶曲休將往事溯垂髫可憐卿是可憐蟲氣味相投冷淡中口吐芳脂香馥馥肌親薌澤暖融融新歡偏爲雞聲斷舊約曾言馬首東莫怪裙腰衣帶闊宵來艶跡欲驚鴻旖旎風光綽約姿銷魂今夜月明知芳情脉脉和誰訴嬌熊盈盈不自持彈到金筝感淪落抛來紅豆惹相思纏頭我愧無千貫聊贈卿本事詩[  廣寒宫侍史稿於倚紅樓]  
　　　晤鄭品方舊雨縷述洞庭萬梅峯觀察懿行太夫人淸節芳徽更得蘭閨綺伴翰墨精嫻作詩以贈錄塵霧裏看花客昕翁老詞宗點鐵正　　　刊　湖海元龍意氣豪耻将貨殖門猗　北堂夜静灰留荻西崦春深露濺桃軸捧紫泥輝鳳誥倉頒紅粟拯鴻嗷佛緣廣種恒沙福花雨繽紛點錦袍佳士名姝作偶奇前身疑是小楊枝碧筩淸酌中仙酒黄絹新裁幼婦詞玉笛聲高翻鷃濫冰弦調古洗龜兹只憐花骨經春瘦合十蓮臺月上遲[  南沙雙紅豆館主芷卿顧麐求定草]  
[上海四馬路文報局内恊賑公所經收賑捐二月中旬淸單]  
　　十一日至二十日止○厦門文報局姚雨時大善士經募規銀七十二兩○常熟大源恆記俞鴻年祈財丁雨旺諸凡如意銅洋一元○蘇垣婁門安節局徐子春先生募王鴻翥桶捐處來永昌鎭徐祝氏求病速愈助洋二十元太和堂桶捐處來王芹園銅洋二元無名氏銅洋一元○淸江漕督署許善士募姚梅記漕平銀二兩朱友記洋十元鮑靑記洋陸元朱晴記洋三元無名氏洋一元○本埠春生鑑號交來京陵恊賑公所募無名氏洋八元李氏福善堂求病愈二户各洋二元祈平順洋一元○本埠永源棧交來劉體乾大源亨敬勝昌三户各錢五百文和泰恆錢二百文無名氏湊成合賓收洋二元○道署李姓交來無名氏洋一元○無錫電報局募余柱臣洋二元○本埠新順記交來燕臺方公舘六柱堂二户各洋四元雍睦堂洋二元○蕪湖招商局募還球堂致德堂二户各洋二元○蘇垣得見齋書坊募無名氏洋一元朱壽記超荐生母助洋三元○招商滬局繙譯處交來蜚英助洋十二元三角紹城小江橋信大棧王嘉貴翁文來餘慶塗王善士募懷德堂陳助洋二元蘇城久大典吳輔臣先生交來須秋庭善士募賑餘欵洋二十二元孫左記銅洋二元仙鎭王陶菴先生交來求母增壽助洋五元四善士月捐洋四元本埠汪六吉紙號募無名氏二户各洋一元二角朱晴江錢五百廿五文無名氏錢五百六十文朱大記文記無名氏三户各錢四百文朱頌記朱佩韋朱永之三户各錢一百四十文實收洋五元本埠寳和錢莊交來蘇垣醫業公所葑漁溪隠經募第四十批福壽願兒長助洋十○○本旬共收規元七十二兩洋一百四十三元三角計元計一百另四兩六錢另九厘原平銀二兩批申元二兩另五分厘銅洋陸元烊見元八錢七分六厘四項共合規元一百七十九兩五錢三分六厘○○連前共收規元四十三萬一千八百十六兩三錢二分八厘○○前共解過規元四十三萬一千四百九十兩另七錢七分一厘○○實存未解規元三百廿五兩五錢五分七厘合併聲明 
[上海六馬路仁濟善堂經收咸有一德一文願捐册十六至二十日第九次淸單]  
　　仙鎭藩錫堂洋五元求子平安無名氏四元五角大石生四元保安氏無名氏邀珪老人三户各洋三元同心子省春寨平陽氏戴嘉榮無名氏吳蘭亭六户各洋二元余錫臣程恭棠趙潤軒夾石萬源衆友吳鑑廷吳春軒林安生隠名氏無爲江防州蔣輝雲有心無力子祈母壽郁愛善士揚州寓公南匯悔過軒鄭逹卿邵在周求解子吳作夫程芝生知過子傳門戴張富氏馬王氏碧均舘主廿三户各洋一元童水薌蔣安　無名氏振和積福主人積善主人程國楨余自曉豫康行老人保壽眞病人讀書高中馬江通商邱十三户各洋五角無名氏胡榮卿百忍堂孫文越蘭生葉信浦於詔孫二酉主人佛生孫連生十户各洋一角姚立臣洋三角三分間記洋七分沈雲舟朱西記姚伯頌姚戰仲黄國孫張募幾長泰行寧遠子安松樵氏平陽咸熙四户各錢一千四百四十唐之軒錢一千八百文怡太鄭梅庭沈彩章建三蘭安氏譚若間浦氏六户各錢子一零八十文吳昌銀唐福田包定雄鍾超煎賴邱氏唐瑞軒鄭言庭洗景山吳林答定安品芬氏十户各錢七百廿文湊數子七百九十代藥六百浙潯野　薺平江人二户各五百文胡煥記無名氏盛延芬汪蓉航胡寳豐毛義豐曹相均桃漂居士汪不書名無名氏程敏文允興義映雪軒王錦堂湯志榮虚和玉徐福泰漑花外史汪石田山人汪程陳氏鄭震恆念一户各錢三百六十文南潯賢與不書名二户三百文無力心震豫亭沈品蓮無各氏陳錦泉陳雪山張卓夫隠名氏八户各二百文盛高氏錢一百八十文樂善居三省堂盛江領梅金樸樵方榮泉趙壽山六户各一百文共收洋六十七元八角銅洋五元共收錢三十四千一伯七十文 
 
 
