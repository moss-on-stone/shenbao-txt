# 1922 - 82 - 4917635

 

Page 1

 
 
   
 
 

Page 2

 
 
   
 
 

Page 3

 
 
時評 
[最新之手段（冷）]  
　　交系以恢復舊國會謂足以收攬人心洛吳以聘民黨顧問爲緩和奉粤之携手皆新手段中之表表者也 
　　至若巡防而視師犒軍以勵士則爲近來行軍時所不經見者然因賀壽以通好借祝壽而議事則於保於奉屢屢行之非新手段也 
　　夫手段云者無論新舊皆蹈於虚空而非實力若奉若直若粤今咸厲兵秣馬以期决勝則所尙者實力而非虚空也手段有何益 
[命令]  
　　三月二十九日大總統令任命關鐡錚爲察東鎭守使署參謀長此令 
　　又令錢泰晉給二等大綬寳光嘉禾章陳恩厚給予二等寳光嘉禾章稽鏡程遵堯謝永炘汪毅均晉給二等嘉禾章朱鶴翔蔣履福張瑋許同莘胡振平均晋給三等嘉禾章程學鑾關菁麟黃豫鼎鄭慶豫張文煥均晉給四等嘉禾章此令 
　　三月二十八日大總統令易恩侯晋給二等寳光嘉禾章吳家駒晋給二等嘉禾章此令 
 
 

Page 4

 
 
　　又令朱建勳晋給三等嘉禾章此令 
　　三月二十七日大總統令倪道煦趙揚均授爲陸軍步兵上校徐嶽雲倪朝臣均加陸軍步兵上校銜此令 
　　又令陸軍總長鮑貴卿呈請授陶景星葉鴻鈞爲陸軍步兵中校龐務加陸軍步兵中校銜潘樹桐何德祥哈金章唐光霞林鏘猷爲陸軍步兵少校任占魁陳光鎭加陸軍步兵少校銜蔣業源爲陸軍憲兵少校並加中校銜汪贊文李芹芳趙世俊爲陸軍三等軍需正張作桂爲陸軍三等軍法正王遵路克洪額耿志堃竇毓寅爲陸軍三等軍醫正汪人泗方會龢加陸軍三等軍需正銜朱夢麟加陸軍三等司藥正銜均照准此令 
[國内專電]  
　　北京電伍朝樞由粤電奉交首領謂西南以召集舊國會爲必要條件餘均可商交系電奉謂贊成召集舊國會不僅舊會議員全爲我用卽贊成召集舊會者亦盡與我同情此舉足以收攬人心請卽允許西南要求（二十九日下午八鐘） 
　　北京電岳報桂林會議决定由湘攻贛不攻岳理由（一）湘爲護法省分攻之徒耗兵力且抗趙後又須抗直軍勝負難料（二）贛省氏間較湘稍富可就地因糧且李烈鈞志在得地盤又報孫令朱培德李烈鈞四月一日出發赴衡州集中待命（三十日下午二鐘） 
　　北京電二十九日下午三點英使訪外長談中英到期債務問題五點小幡訪外長係商定四月四日公布撤兵協定書手續 
　　北京電艶（二十九）晨徐派徐邦傑吳笈孫赴津勸鮑入京（二十九日下午八鐘） 
　　北京電膠濟撤兵議定書定四日北京東京同時公表（二十九日下午八鐘） 
　　北京電膠濟接防隊因治裝費遲發故尙未開拔（二十九日下午八鐘） 
　　北京電二月分敎育費二十二萬儉（二十八）由交部撥付（二十九日下午八鐘） 
　　北京電新疆無線電台擬設東門外洋員勘定地基九十餘畝愚民反對謂地係迪化文廟香火産不令設置現部令改地架設 
　　北京電張謇馬玉山嚴直方之國民製糖公司准註册給照 
　　北京電滇訊宜良之役金漢鼎逃顧品珍有陣亡說（二十九日下午一鐘） 
　　北京電部據滬商會電爭英工部局議增碼頭捐將令總稅務司電知江海關從長考慮（三十日下午二鐘） 
　　北京電湯薌銘將京漢地皮變賣先以漢聶地務處歸併市政公所然後以地皮舊契存部者取消另由夏口縣換給新契出外售賣漢紳商大譁（三十日下午二鐘） 
　　成都電重慶將開五省聯合軍事會議滇黔已來電贊同 
　　成都電劉湘將省道籌備處改組省道局委孫榮任局長將發省道公債五十萬元作開辦費新聘外國工程師蕭飛白克爾巳到渝先勘成渝路（以上二十九日下午十一鐘） 
　　漢口電吳聘旅漢民黨金永炎朱兆熊唐克明爲高等顧問金等擬陷（三十）赴洛晤吳聞將分赴川湘擔任疏通說者謂係吳緩和奉張粤孫携手的政策 
　　漢口電蕭派張聯棻劉派鄧振璣祝吳壽辰定世（三十一）赴洛 
　　漢口電張福來派參謀長魏寳琳艶（二十九）過漢赴洛代表壽吳並代贛陳向曹吳乞援 
　　漢口電沈鴻英派羅副官赴洛請改編該部爲師並請給軍服 
　　漢口電府顧問孫道仁艶日到鄂陷午蕭在署宴孫 
　　漢口電蘇代表尹扶一豔（二十九）晚返寗 
　　漢口電鄂西直軍限四月底撤盡鄂方以高店子爲設防地點十八混旅司令部已由大支坪移回巴東（以上三十日下午七鐘） 
　　香港電艶（二十九）日海員工會邀各工團在廣西會館開議會長蘇兆徵言此次罷工陳炳生有大功今判監十二年港百餘工團已聯同蓋章呈總統懇特赦請省中各工團一致呈請衆贊成主張另上一呈 
　　香港電孫皓（十九）日令軍需處購牛豕各物犒三軍 
　　香港電女界聯合會函各界定冬（二日）在廣西會館討論省會普選問題（以上三十日下午六鐘） 
　　香港電朱慶瀾昨遊廣州市各名勝聞日内將赴桂與孫商條件 
　　香港電聞孫定四月微（五日）日出發取道賀縣懷集經過連縣星子郴州直出衡山勘日集中全州各部卽開拔赴衡並聞東（一日）大犒三軍（以上三十日下午九鐘） 
特約路透電 
[參與日諾瓦會之俄代表]  
　　二十九日里加電參與日諾瓦會議之俄代表共五十人外交總長齊吉林氏亦與其列今日由莫斯科抵此當地保護異常縝密除領袖數人庽俄使署外餘均留駐火車有軍隊護衛之此間俄僑民若干人爲警察拘獲　　二十九日倫敦電齊吉林氏在莫斯料與客述及俄國在日諾瓦會議所抱之政策謂俄國或將藉借欵與對外國資本家之讓與權締結商約而不放棄蘇維埃主義之經濟基礎又言凡與他國所訂之條約必以一種方式表明完全承認蘇維埃政府爲法律的政府 
　　二十九日里伐爾電據最近消息列寗氏之病專醫斷其爲烈性麻痺症說者謂就政治觀察點而論列寗氏可謂已死 
[英議院對於日諾瓦會與首相]  
　　二十九日倫敦電張伯倫氏今日在下院宣布四月三日首相所將提出之信任案其措詞如下下院贊成開恩斯高等會議之决議案爲日諾瓦會議之基礎而將贊助政府使之發生效力 
　　二十九日倫敦電工黨議員今日在下議院表示將於四月四日首相提出之信任案加一修正文申明日諾瓦會議限制範圍殊使人失望工黨之意政府不能受衆信任無代表國家之資格 
[愛爾蘭共和軍之分裂]  
　　二十九日倫敦電愛爾蘭共和軍已完全分裂杜白杜愛爾蘭共和軍大會所舉之執行會已發表褫奪新芬黨國會防務總長末爾加希氏治軍之權此舉不啻向臨時政府宣戰自由邦參謀總長杜菲氏亦發表宣告書謂凡與愛爾蘭共和軍斷絶關係而參與杜白林會議之任何高級軍官兵弁可不服從其命令 
　　二十九日倫敦電杜白林今日有携械之人一隊襲擊自由人報館之職員搗毁機器並以火油縱火焚屋消防隊聞警馳至將火撲滅房屋得以保全襲擊者未覩及巨大之新機一架僅用斧砍毁格里菲士氏與高林士氏之肖像 
[英殖民部舉行愛爾蘭代表會]  
　　二十九日倫敦電今日殖民部舉行愛爾蘭代表會議由邱吉爾氏主席司法大臣白肯海爵士等均與會彼等先與北愛爾蘭内閣會商一小時會商旣畢愛爾蘭自由邦政府諸員高林士氏等蒞會預料會議將歷兩三日之久 
[印度公債之募集]  
　　二十九日倫敦電印度事務次官温特登氏今日在下院提議請准印度事務大臣在英國募集借欵五千萬鎊以供印度政府需用謂此非創舉從前屢有此辦法其最近者爲一九一○年之借欵苟非戰事發生致將築鐡路興水利之大工程延緩則前之借欵收入早巳不敷故今之借欵乃尋常事與印度預算案無關印度政府對於該借欵之本利負完全責任印度財政穩固大可信任云 
[俄皇黨行剌案]  
　　二十九日柏林電前俄皇室官員二人名夏倍爾斯基氏與戴波維資基氏昨夜被捕今日由警吏盤詰夏氏自認赴音樂黨行剌米留柯夫因俄國之顚沛渠實負責也夏氏並向警員陳說行剌正當之理由昨夜音樂黨發生暗殺後座客大亂但有若干人將立於高壇手執短槍之兇手二人拘住據警察意見暗殺之謀乃近來柏林擬參與帝制派大會之極端派所爲大約將續有逮捕 
[賠償委員會接受英爵士提議]  
　　二十三日巴黎電巴黎時報稱賠償委員會巳接受英國白萊德堡爵士之提議推舉委員會調查使德國便於發行外債以付賠欵之情形此委員會人數將甚多中立國人亦加入俾研究如何可使德國債務可以活動之問題 
[美參院批准海軍條約]  
　　二十九日華盛頓電參議院一致批准規定潛艇與毒煤氣用途之海軍條約波拉氏發贊成此約之演說並謂巳成之事未可視爲滿足華會除對於飛機運送艦外完全未能處置潛艇及他種新式戰具之問題以東方而言日本現有其所需要之海軍全部以支配時局至於因此約而得之預算案上節省尙屬無關重要云 
　　二十九日華盛頓電參議院今日批准海軍條約未有保留 
[英澳直接無線電交通]  
　　二十九日倫敦電馬可尼公司稱澳洲首相許士已與雪梨之澳洲無線電聯合公司簽定合同准該澳洲公司在澳洲與英國之間設立一直接無線電交通並接收澳洲所有之無線電臺而發展之澳政府將執有澳洲公司之大多數股份並於董事七人中佔其三額按澳洲公司係與馬可尼公司合組而成 
[華沙之俄疫防止經費]  
　　三十日倫敦電華沙舉行之國際聯盟衛生會議業已閉會其提交日諾瓦會議考慮之報告估計遏止東歐傳染症之經費須需英金一百五十萬鎊議由歐洲各國照供給國際聯盟經費之比例攤派該會議並建議一面在俄邊界各國施防疫計畫一面當在俄境淸除疫患 
[荷蘭之海軍修正案]  
　　二十九日倫敦電愛姆斯特丹消息稱荷蘭海軍大臣在下院提出修正海軍案之建議謂與荷屬印度政府互換意見後現覺裁減荷屬印度海上砲壘之建築經費實爲善策因荷屬印度財政狀况並不佳也現擬延長完工時期改六年爲十年荷屬印度前定籌措荷幣七千三百九十七萬四千枚今擬改爲三千二百零八萬七千枚儘最先六年内措集以充海軍預算經費 
[英織工與廠主之會議]  
　　二十九日倫敦電三十萬棉紡織工人之代表與廠主今日開會集議决定於星期五日會商廠主方面所提出工資每鎊扣减六先令之要求鋼絲機室工人約七萬八千人將有單獨行動故未加入此會下議院之蘭開夏議員公舉代表陳述意見稱印度棉業無須保護雖在進口稅與出産額相等之時印度棉業猶能競爭有效云印度事務大臣譬爾未到乃由次官代答謂渠不能確言譬爾爵士必就該代表團所條陳之辦法重行考慮此事但　却信英政府與印度政府間宜互相聯絡辦理此事代表團所述數層譬爾爵士當予以充分之研究云 
[英機廠與機工之交涉]  
　　二十九日倫敦電機器業工人聯合會决議請調停員設法與僱主開非正式會議 
　　二十九日倫敦電機器業工人之僱主所發停工之通知書定一星期後實行故尙有談判之餘地 
[英太子行蹤]  
　　二十八日加拉倫泊電昨夜六時英太子乘汽車抵此大受羣衆歡迎十時華僑舉行提燈會長二英哩異常熱鬧英太子在塞蘭哥爾俱樂部廊下觀看殊形愉快今日英太子赴各處參與盛會明日與歡迎委員在車站旅社午宴後將乘火車赴斯維丹漢港仍乘列朗艦啓程赴新加港星期五日侵晨可抵 
　　二十九日東京電輕巡艦四艘今日由佐世保開往香港歡迎英太子至日 
[各國近事記]  
　　二十九日華盛頓電參議院通過决議案贊成派員調查棉花之落價及棉業交易所之行動 
　　二十九日哇太樺電上年加拿大政府所有之商船六十五艘其營業虧折美金二百餘萬元 
　　二十九日倫敦電殖民部次官胡特氏今日在下院答覆某議員之質問謂香港總督當然將籌最妥善之方法實行廢奴婢制而不違逆彼等之志願與有碍彼等之利益 
　　二十九日印度德里電由緬甸拔摩與拉錫俄兩處出發之英軍追擊近攻毁暹國北部末斯鎭之華人盜匪現已奪獲匪人之固守地點殺死八十人盜匪首在内英軍官傷一人印兵死一人傷四人 
國内要聞 
[日諾瓦會議前之波洛業會議]  
　　英法會議結果圓滿 
　　喬治聲稱英法協約不日可以簽字 
　　世界新聞社云英法首相在波洛業（Boulogne法國北部對英吉利海峽之一埠）會晤爲日諾瓦會議之初步關係日諾瓦會議者甚大茲得波洛業消息英法首相會晤結果頗爲圓滿其詳情如左 
　　英相勞合喬治法總理普恩賚於二月二十五日晚間在波洛業開秘密會議結果於世界和平及歐洲重造皆得一重要進步勞合喬治於離會議室時聲稱「會議非常成功」並謂彼預料締結一英法防守條約未見有困難處聞喬治於會議中將其所抱意見一一告普恩賚謂可以日諾瓦會議所得各項决斷爲根據而締立若干之保證與協定以贊助維持歐洲和平兩首相啓行之後發表一關於會議之公報謂彼等「對於各點已一致同意」據云雙方皆信英法親善可收有利之效果所有英法間各問題均經討論結果完全一致以爲「應確立政治上保證以防國際聯盟之權利法國自媾和後所締各條約之權利及聯合國關於賠償事件之權利遭受侵蝕」雙方除協定日諾瓦經濟會議延至四月十日開始召集並着手協商英法防守條約外勞合喬治又提出一種保障歐洲科平十年之計畫據其擬議應利用日諾瓦會議爲基礎由歐洲各國訂一十年契約實行减縮陸上軍備致力於休養生息事業法相頗以爲然亦經有所討論喬治於是晚起身回英之前聲稱英法協約不日可以簽字此次之會爲普恩賚就任總理後第一次會晤勞合喬治會議之出以秘密係普恩賚氏之意彼離巴黎時通告巴黎各報館訪員不必隨至波洛業會議時間歷三小時除必需之舌人及秘書得入議塲外顧問員與專門家均未得列席法國政界均希望普恩賚携帶英法協約而歸以爲唯英法於軍事上有結合方能保德國不再侵略卽以保歐洲之和平云 
 
 

Page 5

 
 
   
 
 

Page 6

 
 
國外要聞二 
[歐洲各國所欠美國之債額]  
　　世界新聞社云歐洲各國所欠美國戰時債欵哈定總統巳派專員五人研究歸還問題茲將美財部所記截至一九二一年六月三十日各國欠美債欵之數錄之如左（均以美金計） 
　　比利時三四九二一四四六七八九 
　　古巴　一○○○○○○○○○ 
　　捷克斯拉夫　六一二五六二○六七四 
　　法蘭西　二九九七四七七八○○○○ 
　　英吉利　四二七七○○○○○○○○ 
　　希臘　一五○○○○○○○○ 
　　意大利　一六四八○三四○五○九○ 
　　立伯利亞　二六○○○○○ 
　　羅馬尼亞　二五○○○○○○○○ 
　　俄羅斯　一八七七二九七五○○○ 
　　塞爾維　二六七八○四六五五六 
　　總計　九五九七五一八七四一○九 
[日當局不許華工入境]  
　　日本當局最近下令在東京大阪神戶各都市之華工一百七十餘人尅日歸國對於各港上陸之華工亦拒絶登岸日前在門司橫濱等埠被拒絶登岸者巳有數千人現聞日本當局又巳通電各埠水上警察署嚴查華工赴日者有無冒充學生商人官吏之事如有此事一經發見仍須驅逐出境未上岸者則禁止上岸並令大連靑島等處警署及各輪船公司凡華人購船票乘輪赴日者均須先由日警署發給非勞動者之證明書然後輪船公司始允賣票否則抵日本埠後必仍受拒絶因此頗惹起英美各國之注目蓋年來美國加州及澳洲新西蘭等地之排日問題迄今尙未解决日本方面對於美國之處置甚多不滿之言動今竟自己實行排斥華工利己的思想未免令人齒冷也日本當局因見各國有非難之聲遂到處聲明日本此舉并非始自今日明治三十二年七月二十八日勅令第三百五十一號及同年同月同日之内務省令第四號已曾申明禁止大工（木匠）車夫等筋肉勞動者（指中國人）之上陸其後大正七年一月二十日之内務省訓令第一號又增加以補則照法則華工完全不能赴日惟從來該法令之適用比較和緩當局對於華工入國殆默認之今日日本内地生活艱難勞動問題正在喧囂之日爲保護日本勞動者及預防國際間發生問題起見遂將此等法令認眞實行並非過當之處置等語然日本旣禁華工入國何以對於英美禁止日本勞動者入國則表示不滿故外人間對於此等辨白都付之一笑云 
[法人對美國索債之非難聲] 巴黎晨報之論調 
　　國聞通信社云歐戰時美國借給各國之欵爲數甚鉅各國多無力償還而美則持必償之態度近美參議院並要求休士報告歐洲各國陸軍軍費與負美債欵之關係因之引起巴黎方面輿論之非難茲將大陸報載巴黎晨報主筆絡臧氏論文譯誌如下美國參議院近以邁克苛密克氏提議議决一案要求國務卿休士將歐洲各國陸軍軍費之數以及各國軍費與其所負美債之關係詳細報告於該院該議决案通過以後法國方面當然發見種種論評蓋美參議院何以獨注意於陸軍軍費而不注意於海軍軍費自令人疑慮也若干法人並以此問題來詢記者亦無詞以答但知邁克苛密氏所欲知之事固偵查甚易而尤以法國爲然此法國軍費數字之中並不含有何等秘密係完全公開吾人可得諸新由兩院投票之預算案一九二二年法國陸軍部之費係三十七萬○九百三十四萬五千四百五十四法郎其中二十九萬六千○八十七萬五千二百六十九法郎爲經常費其餘爲　東戰事結果所發生之臨時費此欵俟巴爾幹及小亞細亞和平確立之後當然完全消滅卽前項經常費亦並非完全係法國本部軍隊之費其中有駐軍馬拉加之費四萬三千八百萬法郎安南非洲馬達嘎斯加島殖民地軍費二萬二千五百萬法郎亞爾薩斯勞蘭警察費一百七十萬法郎旣須維持殖民地治安則此等費用勢無可省然則除去以上各費一九二二年法國陸軍僅費二十一萬三千九百四十八萬五千二百六十九法郎與法國預算總數比例祇十二分之一而已以此數合成美金（十二法郎合一美金）則爲一萬七千八百二十九萬○四百三十九元吾人於此再一考察美國預算案則一九二一年至一九二二年之會計年度陸軍軍費超過三萬萬元即在美國未加入歐洲大戰前一九一六年至一九一七年會計年度陸軍軍費亦在三萬五千八百十五萬元左右也是以法國軍費非特較美爲少且僅及其大戰前之半數再與英國比較亦僅及其半數英國於一九二一年至一九二二年之會計年度超過四萬萬元即一萬○六百三十餘萬金鎊是也乃在此情形邁克苛密氏致電巴黎竟謂美國納稅人民深知彼等乃爲歐洲軍備而加重負擔云云美國納稅人民果有此種觀念則屬誤解即令非完全誤解其對於法國則終屬誤解緣法國陸軍並未受美國人民分文之惠美國前於大戰之中固曾借法國以三十萬○五千七百萬元然要知此次戰爭並非完全法國戰爭自一九一七年以後亦爲美國的戰爭法國借欵係全用之於軍火槍炮糧食輸運等項况法國仍未云不還惟須以各國欠法之欵亦須償還爲條件耳美國納稅人並非世界的惟一之債主要知尙有一大債主在即法國納稅人是已各國欠法之欵計在一百六十萬萬元以上其中德國欠法之欵爲一百二十萬萬元其契約有十七個世界文明國簽字俄國按照世界商業的條規亦應負法四十萬萬元以上之欵俄德旣一日不能償法之欵則法國自不易償美之欵美法兩國納稅人之利益實處於相同之地位今願請美國任吾法向德人收回一百二十萬萬元之債欵則美國亦可得三千萬萬元之債無論如何美國决不當鼓勵德人不付債欵也 
國内要聞 
[北京通信（樸）]  
　　張景惠到京後之時局消息 
　　奉張由撤兵中止轉而爲增兵入關此實顯然之事所增兵數報載三旅外間所傳則曰五師究竟實數若干軍隊尙未到達未能確知也然參陸處曾得張電於固有各師之外將其他軍隊改編十二混成旅旅團各長之更調一一請以明令任命政府對於此事雖以對吳關係一時尙有所斟酌未敢遽然發表然軍事凖備之實固巳如此矣張景惠之來曾携奉張一函上之邨人函中所言大略謂前擬撤防别無他意經鈞諭緩撤巳遵令照辦俟將來可以撤退時仍撤出關又以鈞諭北伐聲浪日盛不能不事籌備謹添派若干候鈞座調遣云云府中人據此巳認奉天增兵入關確爲實事而據此手書又以爲奉張對徐依然言詞恭順對於外間所傳積極排徐之論尙不深信也 
　　前次通信曾謂曹銳冋直帶有關外條件即携往保定商量頃聞此項條件至今尙未有答復外傳兩曹辭職當然與此有關蓋在曹銳未赴奉前曹錕因洛吳不聽解勸奉張又大鬧躄扭曾有辭職不幹之說然只口說而止未見之明文也此次所傳諒亦如此以此種憤而欲辭之意是對奉表示非對徐表示不必有電來京特條件之重大及應付之困難於此可得一消息耳張景惠此來兼帶有赴保交涉之使命張氏語人不日即將赴保府中人揣度謂直奉不至破裂與否繫於張氏此行以去年曹錕做壽時張景惠往祝直奉間消除許多誤解如張往而條件告成則張以對直成功其於聯粤行動或可不成事實否則掀天波浪將由曹張妥恊之不成而必不能免然條件内容外間所紛傳者爲張勳巡閱蘇皖贛一事其餘是否涉及年半後之總統問題以及直系範圍内之地盤問題雖尙待徵實而以傳說之重大觀之恐亦非易解决者故曹張間之交涉將因張景惠而一加緊也 
　　自奉軍增兵之說起即繼之以梁士詒銷假之說此說之内容極爲突兀大略爲俟奉軍入關即保護梁葉入京銷假即由梁發布恢復舊國會或民六憲會之召集令而由舊國會以解决時局且謂召集下令之期在四月八日前後此與外間所傳之統一會議又有不同然謂在此短期間内而如此硬幹則與時局情形及奉張行徑亦不十分相像蓋梁曾自言無論辭職銷假皆足引起戰禍是巳知此種舉動實係挑戰如奉張與他方面之聯絡巳成或曹張巳經决裂抑或西南北伐業巳得手洛吳業巳挫敗則彼等果出於此誠不可知今則上述之各種運動正在進行未底成熟奉張安肯輕於一試者故只可謂之計畫中之一種殊不敢信其即能實現與月餘來外間所傳總統問題如何國會問題如何可同一觀察也 
　　奉天之對粤聯絡旣係實事專待朱慶瀾之報命有謂業經簽定者觀張景惠尙須赴保卽可反證其未確然交系對粤亦正進行試舉其一事如西南關餘一案在香港訴訟巳經年餘以目前北京財政之紊亂奉直之交鬨北京决無提回之望早在人人意中然某方面得香港密報謂梁士詒之姪國務院秘書梁倣諮奉梁氏之命赴粤與陳炯明接洽欲以關餘爲交換條件行其聯絡即由梁倣諮以北京政府代表名義向香港法庭自行撤消訴訟政府中人聞之甚爲詫異蓋關餘訴訟停滯巳久自梁閣之成即未問及而梁倣諮又於梁氏赴津以後離京赴港頗有馬跡跦絲之可尋則以官路作人情者亦意中事也（三月二十八日） 
[醖釀中之時局新變化]  
　　南北統一會議現正在醖釀之中今請先述閣訊再及各方面之態度據昨晚天津電話梁士詒因四月二日續假期又將屆滿辭職與銷假均未到恰好之時機决再繼續請假十日（一說二十日）以觀時變昨曾致電國務院秘書長張名振囑其預備繼假呈文顔惠慶聞此消息知梁旣不去鮑亦不來己身代理將無止境特於昨日（二十八）上午八時入府謂此次梁閣假滿以後决不再爲代理務請總統早定方針云云東海極形焦急幾無語以答但言「駿人如不我原棄我而去我亦當與駿人同共進退顔氏嘿然遂興辭而出」 
　　至張作霖對内閣問題日來究持何種態度頗爲一般人所注目據有奉天回京者言張對鮑貴卿組閣日來仍未表示贊同且云當曹銳在奉時曾向張氏請勿撤關内奉軍張氏答以如增派兩師入關君贊成否曹謂當此北伐之聲甚盛直軍不敷調用增兵固所願也張又謂子玉反對又將若何曹答家兄仲珊定能勸止子玉不反對勿容過慮張又謂設子玉反對吾亦决意行之惟仲珊對我與子玉設有衝突將執何種態度曹答此實親家過慮事勢决不至此即吳反對我們兩家旣屬姻親則家兄亦必與親家一致然必不致此也張又謂此係後話目下吾惟希望對於魯豫皖三督萬勿更動爲要曹答絶對遵命就以上觀之則張之態度可以知之矣又日昨各報喧傳曹錕兄弟有辭職之說且謂其辭呈中「與吳係患難至交與張有姻戚之誼無以調處不得不辭」等語昨聞府院方面實未接到有此項呈文再細察呈文之語即曹氏兄弟有辭職之事亦必不作是語也吳佩孚自發出蒸電之後寂慘無聲據洛陽方面消息吳日來對於粤軍北伐大籌對付之計畫一面從事改編新軍五個混成旅補充各師缺額一面命漢陽德州鞏縣三兵工廠積極趕造軍器彈藥以期軍備之充寳更令鄂督蕭耀南整頓鄂省全省軍備至其軍備果足應西南與否雖尙不明而一切籌備之計劃則頗見周到一面又極力懷柔趙恒惕以湖南爲南北緩衝地帶以免直接衝突至對川湘因有宿怨故其防備亦甚注意其主要者係以岳州之二十四師長張福來專備湖南方面在宜昌長江上游總司令孫傳芳專備四川以今日之形勢觀之湖南之防備軍隊如不起内訌則吳氏或可對西南而有餘也 
　　旅京舊國會議員等日昨在中原公司開會到者數十人公推王家襄主席當由主席報告開會主旨略謂同人數年來對於時局之主張迭經宣言卒未實現頗引爲憾日來各方咸以爲武力與政治均不足解决時局非仍從法律着手不可此種覺悟實爲吾輩　澈主張之一絶好機會鄙意宜趁此時機再發表一宣言以喚醒國人之注意但須研究此次宣言是否仍主詞憲抑或行使職權請同人公同討論嗣經彭漢遺姚守先李文熙黃操元張金鑑等先後發言均主張自行集合行使職權遂一致决議依據此旨發表宣言並由主席指定李文熙彭漢遺黃元操三人起草定星期四日仍在中原公司開會通過發表此亦時局醖釀中可注意之消息也 
　　又東方通訊社三十日北京電云張作霖頃欲暫時增加關内之奉軍其態度愈趨於積極的方面彼之計劃似欲實行曹錕吳佩孚之離間策使吳佩孚完全成孤立之勢就於此事由總統府傳出之消息曰曹錕與吳佩孚之關係未至如外間所傳之惡化而張景惠現正在保定與曹錕一致盡力使曹錕與張作霖之關係互相融洽際此張作霖壓迫吳佩孚勢甚劇烈之時曹錕不得不更陷於困難之地位曹錕曩雖表示辭意但直隷派軍人多數决議阻其辭職傳聞鮑貴卿俟曹銳回天津即將偕曹氏來京據一般之觀測以爲鮑氏無論來京與否斷然不允組閣彼蓋早巳有此决心是以内閣問題殆巳絶望據總統府内某有力者曰梁士詒曩曾通告無復任之意志此次又遣人託總統府内某有力者要求於徐總統曰若允梁士詒及葉恭綽復任則當以排除一切之危險爲其報償現在對此要求尙無確實之答覆梁士詒將再繼續請假二十日云又同日天津電云就於曹錕弟兄辭職說據消息靈通之某君云曹錕固忠厚長者易爲人所利用而曹銳性愛錢長於理財直系之財政全由彼處理之彼有鑒於安直戰爭所需戰費爲數甚鉅其所以爲此次之政潮親自赴奉天走保定努力於和平解决者全欲保護曹氏之資産也彼最近從特别區移居英租界又將曹錕眷屬由保定移至此間亦爲萬一發生戰事俾得藏身於安全地帶計耳彼預思將來奉直之戰幸而直勝則徒便吳佩孚成名負則曹家破産故寗辭職置身事外果能辭職與否雖屬疑問但决不至有曹錕挺身與奉軍交戰之事云云 
[中日山東撤兵會議之經過]  
　　撤兵協定巳於二十八日簽字 
　　山東鐡路沿線撤兵細目協定委員會議於三月二十三日由外交總長顔惠慶邀請日本委員至外交部開成立會我國方面除顔總長田會辦外尙有委員王正廷·（督 
交部秘書）徐東藩·（山東省長公署秘書）及稽鏡·（外交部政務司帮辦）日本方面人員則爲委員小幡公使補佐東少將·引田少將·（靑島守備軍參謀長）吉田參議·及西田參贊·並有參考員田北參謀·中村副官·及淸宮翻譯官·次日（二十四日）午前十時開第一次正式會議惟顔外長田會辦以事未出席是日首先由日本方面陳述關於實行撤兵諸種協定事項之意見次由我國方面提出種種質問結果頗佳至二十七日午前十時再開第二次正式會議由我國方面對於第一次日本方面之意見陳述答復雙方對於主要事項之意見巳得圓滿一致之結果昨日（二十八）雙方委員復將協定文字加以整理隨繕就中日文各一份於下午六時在外部簽押日使館即日將交涉經過及協定十一條之内容公布其大要規定如左（一）依此次細目之協定中國須配置巡警或軍隊以便日本軍隊之撤退關於其撤兵之範圍區域膠州租借地不在内即自女姑口站以西之山東鐡路本線及支線之沿線（一）中國警備隊之配置及日本軍隊之撤退其區域之區分並巡警隊配置日期協定如左第一區自濟南至張店自張店至博山第二區自湖田至黃旗堡第三區自昨山至女姑口中國巡警隊配置完了之日期如左第一期四月十日止第二期四月二十日止第三期四月三十日止（一）前項第一區第二區之境界以自湖田站西方二啓羅米突之尙家莊通過白家莊之道路爲界該道路屬於第二區第二區第三區之境界以岞山站西方一啓羅米突之濰河支流爲界該河橋梁屬於第三區第三區與靑島守備軍區域之境界以膠州灣租借地爲界（一）日本軍隊之撤退將照左實行但爲整理未盡事宜須留少數人員數日以便處置一切步兵隊各區皆以自中國巡警接防之翌日起五日以内各由現駐地撤退憲兵以自中國警備隊接防之習日起十日以内由駐地撤退濟南無線電信臺日本人員與第一區步兵隊同時撤退（一）兩國政府各自督管本國軍隊或巡警之配置及撤退之實施且關於配置及撤退臨時倘發生事件故須各派委員四人以便共同管理 
[北京各機關鹽餘交涉之急進]  
　　北京軍警敎育各機關交涉鹽餘代表會議前日在美術學校開會討論交涉辦法主張以鹽餘專充今後政費之用當卽推舉代表程樸聞吳文瑄徐朝桐等九人於昨日午後四時往謁鍾世銘交涉鹽餘鍾氏派秘書黃某接見首由各代表說明來意希望將鹽餘保留以充政費之急需請鍾署長竭力贊助黃秘書允將此意轉達再行答復各代表遂辭而出又該會議日昨復發出感（二十七日）電一通主張保留鹽餘凡以鹽餘抵押者一槪無效其原文如下北京各部院各省區軍民長官各公團各報館曁全國國民公鑒中央政府爲全國之樞紐所有各機關政費未可一日停止現在財政紊亂已達極度政費一層陷於絶境長此困難何以維持茲查中央收入僅有鹽餘二三百萬尙資挹注本會議公同議决保留此欵以充政費之急需現在九六公債條例載明以鹽餘作抵除呈請總統取消指定鹽餘抵押外無論何項債欵凡以鹽餘抵押者一槪無效特此聲明卽乞察鑒爲盼北京軍政敎育各機關交涉鹽餘代表會議叩感印 
[國民財政會内鬨之一幕]  
　　國民財政大會於昨日（二十八日）下午二時在中央公園開會由甘雲鵬爲臨時主席首由執行委員劉冕執報告事件第一奸人破壞該會問題劉謂近來有人或散布謠言離間該會或出錢收買該會一部分之會員或處心積慮中傷該會或會内個人劉並謂此均於該會無損第二即余紹仁紀錄失實事件劉報告余如何紀錄失實余答辯並未失實一時議論紛紜莫衷一是且有軼出題外之論綜其中要點如下（一）劉報告余某紀錄中有關於劉與代理財次周家彦私人談話一節謂劉要求某某條件云云實則劉當時要求之條件一爲國民制憲二爲召集國會（對財次提出此條件很不類但係本人所自述姑載之）謂能如此則該會對於公債卽不再過問而一切均聽諸國會依憲法解决此外第三項係要求宣布歷任財政當局收支及内外公債細目所謂條件即此三條故對余所紀錄某某條件或某項要求等語認爲不滿意（二）余之答辯則謂當時劉確言自己與周家彦接洽情形故我之紀錄不爲失實至於不明白宣佈條件如何僅云某項要求者則因我認本會會長不應以私　名義與政府當局有所接洽如其接洽卽係利用公團供私人之活動次余氏又質問該會致吳佩孚蕭耀南等函件並未經全體大會議决通過劉何爲擅發此項公函當時各執一詞辯論極爲激烈會員謝紹敏起立發言質問劉冕執三事並宣佈劉冕執擬向黎元洪募捐兩萬元一時劍拔弩張勢甚洶洶在場監視之警官遂要求主席宣告　會主席初不允許警官當以　重之官　要求聲色但厲遂宣告延會 
[八旗催餉之急切]  
　　軍政費尙無着落遑論旗餉 
　　八旗各都統那彦圖江朝宗等爲旗營餉項積欠年餘弁兵饑困已達極點昨特聯銜具呈公府懇請飭部速籌定期發放其文云竊查民國肇造之初首定優待條件附條所載於旗民生計未籌之前八旗兵弁俸餉仍舊支放等語是深悉旗族素極困苦月支餉項爲計口授 
 
 

Page 7

 
 
食之需不忍頓使顚沛流離其注重人道之誠實堪悅服復經財政部規定每月十日發放足見履行條件之信用洵足昭示來茲不意近年以來始則發放愆期繼乃間斷數月總計每年不過核發减成項銀四五六次不等現在積欠巳達十七個月之多前一月二十七日曾由財部發放減成餉銀一個月迄今又及兩月之久仍無傳領之期屢催罔應各該兵等家徒四壁囊無一錢而向恃力役生活者又因市面蕭條惟有坐以待斃於是壯者力無所施弱者轉乎溝壑又况京城内外粥廠將停施振銀糧逐漸稀少鬻子賣女之慘狀日有所聞凡此情形良足心痛都統等仰承大總統之委任欲思補救朿手無方然事實如斯難安緘默用敢披瀝直陳仰懇俯念旗營弁兵飢困殆斃務請飭交財政部無論如何爲難速將積欠月餉設法迅予發放以解倒懸而維生命不勝迫切待命之至 
[日人索還南潯路債交涉]  
　　江西省長公署訓令實業廳云案准外交部咨開准駐京日本公使照稱據東亞興業會社稟稱江西省南潯鐡路公司對於借欵應付利息巳逾三期未付第四期即大正十年十二月三十日僅付日金九萬元該社因借本日金七百五十萬元及未付利息日金百餘萬元以致金融上大受損失至該鐡路現狀線路隳頽橋梁破損車輛材料消耗營業狀態不見起色債權之擔保效力遞次減少該社爲擁護債權自不能袖手旁觀不得巳再三與現任南潯鐡路總理蔡儒楷氏協議願再出若干資金以便該路修理維持且爲營業發達起見對於會計營業方面擬由鐡路局聘用該會社所薦之技師及會計人員該總理恐地方紳民及股東反對對於該會社誠意之建議躊躇至再尙未承認該會社萬不得巳擬請由外交部轉行交通部及江西省長飭令該鐡路局及股東將未付該會社之欵全部付淸且爲確實保護擔保物件擬由該會社監督會計及營業等因呈請嚴重交涉前來查該鐡路聽其頽廢於該會社債權有重大影響一節去年本公使曾向貴總長面談並以公文警告在案現在該鐡路益見頽廢并未加以改良以致該會社有前項請求茲爲維持改良該鐡路并爲確保債權起見自應准如該會社所請爲此再行照會請即設法辦理等因除分咨交通部外相應據情咨行查照辦理見復以憑轉達等因准此正核辦間復准交通部馬電同前由除逕函南潯鐡路公司請將應還該會社借欵本息辦法妥爲籌備復候轉咨外合就令仰該廳即便查照備案 
[津浦車上之大刦案]  
　　北京某報載津浦路被刦消息云二十六夜津浦鐡路山東界齊村之北突出匪刦行車情事據聞是夜二時許下行之三十三次客貨車行抵標誌二五三○啓羅米達之處機車以及後掛之車前六輛隨同機車出軌車不能行時突有土匪三四百人蜂擁登車將所有男女旅客以及車上員役司機火夫人等一切物件盡行搶掠殆盡然後呼嘯徜徉而去查該匪早有預備先將該處軌道拆壞一段知車上雖有護路兵不足爲懼於是演出此搶車之劇車上員役及旅客等計算亦有將近七十八人然與匪人數相比亦係寡不敵衆何况手無寸鐡能與匪鬭乎故各人所帶之財物祗得犧牲任其搶去事後經由齊村站長報告濟南總段長始設法派車前往接運遭刦之旅客該處軌道被車壓住據工程處人云須二日後始能修通現經路局急電山東當道速派軍隊將該匪四面兜勦一面又令護路隊逐車加派警兵荷槍實彈以資保護 
[屈映光之長魯觀] 恐難實現 
　　國聞通信社濟南通信云此次田中玉北上業逾旬日此間關於易督消息一時雖歸沉寂然屈映光重任省長之呼聲忽然翔起據軍署消息田氏抵京後公府方面卽以地方人反對爲方諷使田氏辭去兼長一席一方以屈映光繼任業經内定甚且有　巳通過開議者田氏聞之極不滿意遂將督軍省長一併辭去呈文上後卽於二十四日趕赴天津藉名弔其内兄王鴻陸之喪實則避地待命也此項消息傳出後議員方面以派别關係各有表示民治社分子以選舉問題與田仇隙極深且與屈氏頗相接近聞此消息色喜可知至天壇同仁兩俱樂部向稱爲擁田派對於屈氏繼任問題巳開始反對於日昨推議員高翔龍萬光煒赴洛陽李汝枚董毓璋等四人赴北京分頭運動反對將來結果如何雖不可知但就事實上觀察屈氏長魯之說恐難實現蓋當民國八年屈任魯長時以種種施設頗多乖謬之處地方人深滋不淸而吳佩孚平日表示於魯長一席所反對者有二人一爲潘復一卽屈氏也顧屈於魯省無時不抱有捲土重來之志且與老徐有經濟關係徐亦久有俾爲外府之意適在此時田氏地位不穩且魯人反對預徵丁漕日益劇烈遂以爲有機可乘卽遽行提出但山東一隅勢處直魯豫範圍以内於省長之更動不先得有曹吳同意恐難見諸事實况屈爲吳所反對之人在此時似尤難實現也至關於易督消息一時歸於沉寂者據深知内幕者謂田氏雖號稱光竿督軍與曹吳方面並無密切關係不易永保其地位然現以奉直相持之局迄未解决卽有種種風說此時决不至實現惟兼長一席因地方人士劇烈反對不免動搖直系中如王毓芝（直魯豫巡閱使署秘書）劉夢庚（天津造幣廠長）邊守靖（順直省議會議長）等均躍躍欲試故就近勢觀之田氏之督軍暫時當無問題至省長一席不更動則巳如更動勢將屬之直系中人如屈映光者恐不易到手也 
[東省請求取消東路技術部]  
　　中美通信社消息云政府日昨接哈爾濱長春奉天等處各團體來電主張取消中東路技術部略謂華會將中東路管理問題予以保留國人聞之不無疑慮列强果爲尊重中國主權而不願干涉中東路耶抑以共管之願知不得償於華會而遂有此保留耶苟爲前因則技術部今仍存在何所用意據一千九百一十九年列强聲明該技術部爲暫時運輸西伯利亞遠征軍隊而設目下遠征軍隊早已撤回自無存在之必要且中政府對於沿路生命財産巳予充分保護從新改組護路軍附近鬍匪巳見稀少並改編路警簡派王景春氏爲該路督辦整理路務不遺餘力列强並無何種盡力故該部毫無存在之理由云云聞北滿居民一致主張取消並組織團體專爲辦理此事有不達目的不止之勢 
[天津美僑反對撤兵之外訊] 以中國不靖爲口實 
　　字林報略云天津美國商會因反對撤回駐華美國軍隊日前開會决議向美政府請願時有該埠美國居民麥根萊提出一意見書其文云余聞本國政府將撤回北京天津兩處軍隊至爲驚訝政府之出此舉自爲應世界節減政費之潮流第於中國情形之日趨險惡蓋未之注意而於中國不可思議之迷信亦膜然也本年爲閏年（兩個五月）中國人民類皆有一種迷信謂閏年爲凶兆必有災難彼無賴及兵匪亦具此觀念於是悉靜候閏年之到來以一逞其好身手達其刦掠之願望庚子之歲亦爲閏年故拳匪作亂殺戮我輩外人本年之風雲尤急欲遏止亂燄之進撲天津則惟有駐留外兵之一法一般匪徒所懼者亦惟外兵而已中國軍隊决不足以保護吾人緣匪徒與彼終將混合一氣中國軍隊卽爲匪徒匪徒亦卽中國軍隊名目雖異性質是一若謂中國政府將遣軍隊保護我輩余直不敢言也且中國今日事寳上直無政府蓋政府雖日日發表命令然無遵奉之者彼雖震怒亦無或懼者全國瓦解無論何處均無眞正權力之存在卽彼將兵之官每日均有被其部下槍殺之可能然則此輩敢發布拂逆其軍隊意思之命令乎抑敢爲保護外人而以其生命爲孤注之一擲乎外人不幸而有富名故彼輩之意直無寗殺掠外人之爲愈耳至租界之地則尤爲彼　目標之所在焉在此種危險情形之下竊以爲美國商會應及早設法阻止政府於中國未確立眞正之政府前不得撤退駐京津之軍隊也 
[東三省通訊（隱）]  
　　奉天調兵與吉軍界會議 
　　張弧留奉與張作霖態度 
　　奉直暗潮時堅時緩局外人莫明眞相自奉垣祝嘏會議後即有雙方諒解之傳聞詎意於此緩和聲中忽又有奉直形勢險惡之報告據奉垣秘息當直省長曹銳來奉祝壽時曾向張使表示乃兄不能駕馭吳子玉之苦衷張使答謂三哥無法節制我將出而制服也看他如何對付是張使之始終反對吳子玉巳溢言表無容猶豫也目下奉軍巳紛紛調動作軍事之凖備現駐吉黑兩省之衛隊混成旅·第七混成旅·騎兵獨立團等原爲該兩省擔任剿匪者業巳分令各該軍長官統行凖備撤回奉省頃又得哈爾濱消息此項奉軍巳在次第撤回并電調駐紥黑山之第十混成旅·新民之第八混成旅·東豐等之第五混成旅迅速整頓隊伍向關裏出發情形之緊急可想見矣奉直决裂旣巳急轉直下所有駐吉奉軍業經張使全數調回吉林防務空虚應如何填防曁萬一奉直開戰吉省應如何抽助必須會議辦法以策萬全軍署特於日前電召各旅長尅日來吉以便定期召開軍事會議解决一切刻聞第一混成旅長胡永奎·第二混成旅長張九卿·第三混成旅長誠德堂·第五混成旅長蔡閣臣等均巳先後到吉第十九混成旅長張煥相現赴奉天有日内隨同孫督軍返吉之訊 
　　財政總長張弧來奉業巳有日其目的爲何盡人皆知張使亦有允予保護之表示惟此次法董提出財政大參案舉國贊成張使爲面子計曾有馬電致董略謂「民國以來法紀蕩然一般貪官汚吏蔑視法理爲所欲爲幸我公執法如山持正不阿提出財政大贓案全國人民無不驚服望我公不畏强勢不避艱難本法理以進行澈底嚴查盡法懲辦以伸法紀而儆貪婪不勝企望」云云一說謂張弧來奉時張使固面允緩頰後有使署某顧問在張使前建議謂對於此輩不宜庇護倘此風一開則罪犯亡命之徒將以奉天爲逋逃藪殊與大帥名譽攸關於是張使頓改方針發此一電一面將張氏暫留奉垣靜觀中央搜查證據若張果確鑿違法决不庇護若查無實據則藉此以攻法董隱與直系抗衡因此外間盛傳張氏寓居奉垣交通銀行不啻爲無形之幽囚則亦未免過甚之詞也 
[川鄂局部和議之妥協（漢口通信）]  
　　公布退兵協定七條 
　　川鄂局部和議以條件磋商久延不决但停戰劃防之約巳訂三次其詳細條文業紀前報雙方於訂定草約後而於正式和約尙往返磋商信使不絶本月初間川劉派代表喬毅夫來宜與孫傳芳協商孫遂派其參謀長陳詠屏參謀宋權書偕同喬代表入川徧謁川省當道爲進一步之商榷劉湘與但懋辛等亦願早息干戈爰就川總司令部擬定正式和約七條又加派上校參謀曾振武隨同喬陳宋各代表賚約來宜徵求孫傳芳同意孫以所擬各條尙屬公允乃假鹽業公所開歡迎川省代表大會藉覘各界之意向嗣以各界多表贊同遂與劉湘代表喬毅夫鮮英但懲辛代表鄒政權於日前正式在宜簽字並將條約全文公布以袪各界疑惑茲錄和約原文與孫之布告於下（條約）（一）雙方准宜昌重慶施南各法團一再之請求復根據於十年十二月二十六日協定共守條件十一年一月二十四日條件十一年二月三日條件爲解除人民痛苦聯絡感情計特再定如左之協約（二）雙方旣定協約所有電報商業水陸之交通均規復舊來狀態并各盡保護之責（三）雙方協定兩軍前方部隊均當退後規復舊來建制以免一切無益之困苦北岸鄂軍退至巴歸川軍退至巫山所有作戰之設施警備雙方一律除去（四）南岸川鄂兩軍均須退出施南雙方皆不駐兵交由地方自治（五）除本協約規定外其他一切事件仍酌　　定三次條件辦理（六）本條件經雙方認可簽字後卽生效力共同實行（七）本協約如有未盡事宜得隨時商酌修改（布告）「照得川鄂聯盟勢同唇齒祇因一時之誤會致啓兩省之干戈本總司令自接任鄂西防務顧念人民痛苦商業凋敝卽與川中各當道信使往還籌商妥協辦法以爲息事寗人之計幸經四川劉總司令但軍長關懷大局垂念民生巳與本總司令訂立協約雙方罷戰以息兵端而敦舊好不惟兩省商民之福抑亦中國大局之幸誠恐外間傳聞失實合將雙方和約全文據實公布俾衆週知倘有不逞之徙藉端造謠定行嚴拿重辦不貸」孫於簽定和約後卽於二十二日來省二十三日又怱怱赴洛卽係報告川鄂和議經過並接商施鶴善後問題因施屬六縣劃爲自治區域各縣知事地方人民要求公舉由省署加以委任另請簡施鶴道尹主持施屬自治蕭劉初猶未允嗣經孫氏一再請求始於二十五日由省署發表六縣知事以沈霈署恩施左質泰署利川范伯才署建始劉輝琳署咸豐胡應雲署宣恩金華祝署來鳳並催趕赴任所辦理善後聞盤踞施境之潘藍兩軍巳由劉湘撤回奉節酉陽是川鄂和平巳完全實現但另據一訊劉湘因欲緩和第一軍與第二軍之内訌表示附粤業巳派劉某代表赴粤接洽出兵攻鄂計畫並聞其出兵之期則在湘境南北軍發生戰事之後其前巳撤回之夔巫軍隊現又陸續下駛此說果確是川省之態度誠離奇難測矣（三月二十七日） 
[長沙通信（華）]  
　　衡州會議之觀察 
　　自二十四日起長沙選舉每日發生怪劇市議街談集中於此北伐問題轉覺瞠乎其後惟前此所傳之衡州會議近巳逼眞留心湘事者急欲知其内幕故經探詢之結果而得以下消息 
　　衡州爲鎭守使謝國光防地謝兼第三混成旅長爲湘鄉派之中堅湘軍以地域而分派别如第一師長宋鶴庚寳慶鎭守使吳劍學皆湘鄉派人物也年初省政府召集軍事會議主要將領齊集長沙討論對付北伐問題省當局欲自宣佈省憲以後超然於南北以外無所偏倚將領中則有傾向西南者故會議不得要領謝國光回防時面語宋魯兩師長（魯與謝爲盟兄弟）及吳鎭守使謂公等今後有暇可來衡嶽一游宋等均謂必可如命斯時遂有長沙會議不能解决之問題將取决於衡州會議之說此其起因也 
　　其後軍事倥偬發生沈軍入境問題各將軍奉令防剿莫由抽身游衡之說擱置一旁乃近頃北伐聲高粤軍許崇智所部第一旅長謝文炳忽電告隻身返衡於是衡州會議之名詞重新喚起謝文炳者衡州人也與謝國光聯宗且爲盟兄弟彼之返衡口頭上係因衡州米荒特運穀米回鄉賑濟然據個中人所述實因孫中山北伐在卽而苦於湘中之空氣混亂乃命謝以鄉人資格回湘探察湘軍將領之意態果湘軍可以加入者北伐卽决於俄頃之間反是則另圖他策此說是否但憑理想不近事實非所敢知惟北伐軍正在出動之際旅長以上之軍官尙有返湘放賑之閒情此固不無可疑之處也人言如此記者猶未深信以爲湘人神經過敏好爲穿鑿附會之說以相炫耀乃當此之時第一師長宋鶴庚警務處長張輝贊（前第四混成旅長）忽先後由長赴潭（湘潭爲長沙至衡州必經之地）表面以解决湘潭湘鄉米禁問題爲詞此與謝文炳運米放賑如出一轍自不無蛛絲馬跡之可尋矣並聞趙總司令亦派第二師第四旅長鄒序彬赴潭駐防外間亦有傳其爲參列衡州會議者此則未敢斷言惟前此奉派赴桂之高等審判廳長李漢丞本應急於　程乃亦止衡不進豈亦尙有所待歟由此觀察衡州會議巳無可掩謝文炳今在途中開幕之期當不遠矣至會議之内幕據所聞者（甲）關於西南方面之條件（一）請湘軍不必退守湘西由粤省接濟其　　迎禦平岳沈鴻英之桂軍（二）加入北伐之湘軍正式改編上北伐軍　幾路字樣餘仍照舊分防各地（三）粤桂所發軍用票一律在湘行使（四）有承認趙總座爲聯軍副司令說（乙）關於湘省方面之條件（一）接濟餉項兩月械彈若干（二）商請北伐軍先出贛境湘軍對於武岳專取守勢（三）如必出湘湘軍擬退寳慶此爲預擬條件將來如何變更未可逆睹至外間尙有其他種種之揣測者目前似無容齒及矣 
[田中玉入京後之魯政界] 最近之人物談 
　　山東之政治一黑暗之政治也孔子論政曰人存政舉人亡政熄此推論爲政在人必有良官僚始有良政治也由此例推官僚良政治始良則政治惡者必其官僚亦惡也年來吾山東之政治狀况一言吏治則窳敗不堪一言財政則橫征暴歛一言選舉則違法舞弊一言司法則暴力干涉其所以致此者推本窮源蓋以秉政者之不得其人故也記者將現時官僚之行徑略述如下（一）田中玉田初至山東政聲尙不惡蓋其初接任督軍及兼省長時卽提倡裁減軍政費頗得山東人之好評然其後眞相漸露當李欽爲財政廳長時每月供給六千元（并無支出名目）後張子衡長財廳靳而不與又山東裁兵羨餘有三十萬田向張索取張亦拒絶爲田所嫉卒排之使去自省會第三届選舉田氏思製造淸一色議會爲某某等誑騙金錢幾三十萬議長未選出而惹起倒田派王洪一等之激烈反對位置幾不穩以巨欵運動直派要人始得回任田氏投資旣多急思撈本於是橫索强取之行爲作矣藉口河工規復附捐託名償債預徵丁漕使所規畫者一一皆辦下去則今年收入可增千餘萬元然好事多磨因此惹起全省反對刻親自出馬赴京保運動東人之追踪到京保控告者亦日有數起能否安然回任尙在未定之天也 
　　（二）周家琛最近山東政潮幾無不與此人有關係蓋山東政潮之掀起由於田之兼省長而田之兼任周與有力焉周本爲前山東省長齊耀珊之私人齊來東保爲政務應長未久田齊之齟齬起齊到京向中央赴訴田扼之使不得歸其最得力人員卽爲周氏蓋周見田炙手可熱故不惜背齊附田去年第三届省會改選一般流氓政客羣以包辦選舉之說誘引田氏田武人不知選舉爲何物尙未爲所動而周氏極力慫恿之以致秘密指定扣發證書靑州演出武劇兗州鬧成大獄結果田氏損失甚鉅此周勸田包辦選舉之成績也田因包辦選舉運動固位化費將及百萬極爲懊惱周氏乃又以理財之說進於是田氏力保爲財政廳長蒞任未久卽大賣差缺局長一批賣出九個代價自四千元六千元以至萬元不等雜稅已經編審定者又加三成又辦河工附捐鹽斤加價預徵十二年丁漕敲骨吸髓鬧得小民呌苦連天激起全省反對風波此爲周帮田理財之成績也孔子稱所謂聚歛之臣者此之謂歟 
　　（三）黃樸黃爲田在察哈爾都統任時之縣知事田在山東用人一以曾在察哈爾混過者爲標凖故東人謂爲察哈爾主義田兼省長電調黃爲政務廳長田武人政事非所嫻省長公署方面事一以委之黃田每晚督署散值後乘汽車到省署劃行而巳田信任旣專故黃之膽更大縣知事之掛牌一如交易賣買巳爲通例如上缺五千下缺三千指缺論價公然不諱我山東連年有荒旱水潦之災省署設有振務處以黃爲會辦聞外省人之足未蒞東土膺振務處之簡任職薦任職保薦者十數人蓋皆黃代謀也刻田調黃爲濟南道寵已少衰矣（四）胡翊儒此人爲督署參謀長田氏之靈魂也其爲人表面上甚質直田無事不與商是故不獨督署方面軍事大權在握卽省署方面有所舉動亦須得胡認可權力偉大可見一斑日前田爲附和直系見好吳子玉連電攻梁然又秘密進京見梁聲明係表面舉動請勿誤會（此事爲天津某報揭載）者胡翊儒也後恐吳不信任　赴洛運動者亦胡也田氏旣聯直又勾奉田連電攻梁恐觸關外怒父出關解釋者亦胡也近田爲地位不穩親自赴京保胡爲代拆代行日來態度亦頗消極云 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[湘學生監視選舉被打]  
　　二十五日爲長沙選舉省議會議員之第二日是日前往各該區投票者較第一日更形踴躍學生聯合會爲昭愼重起見特派代表前往各該投票區監察東區所派者爲育才學生朱振武第一師範生陳琳明德學生方敦行前往該區演說選舉關係之重要不得受金錢運動致喪失人格朱陳兩代表因見一人持選舉票數十前往開導並云照投票辦法每人祇可投一張今先生何投如許之多該選民因無詞可對老羞成怒即大聲喊打並云學生搶奪選票其餘各民從而附和致朱陳兩代表身負重傷逃奔聯合會報告當由該會函致各校同學請齊赴各區監察嶽雲同學得信後當卽犧牲午後功課整隊齊赴縣敎育會監察未幾喊打之聲又復大起一時秩序紊亂人聲嘈雜各該生卽避於寫票室幸警衛得力各該民未能衝入然喊打之聲仍不絶於耳而各該監察不特不加制止反從而慫恿不知是何居心幸周知事聞耗當卽率衛兵約二十人前來對各選民多方開導並允將該學生等懲罰請各位讓開一路許其出外而該選民等竟要就地懲辦嗣又多方勸慰始准帶縣由知事等護送至署並云各位愼重選舉來區監察誠屬難得惟該選民不但不依反來侮辱依律亟應懲辦惟人數太多不好辦理望各位以該選民等作爲狂人照新約所說此種人不可治是人力難行惟祈禱天父使其悔改該校敎員楊國礎亦勸各該生回校不必再來監察當問周知事可由後門通行否周知事答以無有學生代表云同學此來監察是代表全體同學今受此侮辱若要從後門出誓死不從周知事當卽一面勸勉各生暫爲休息一面電由戒嚴司令部派全體武裝軍一隊護送歸校此東區之情形也至於北區學生聯合會亦派代表九人前往見有三四十人做賣票售票生意如有一票吃點心二張票吃飯四張票吃酒十張票即與洋一元該代表當即禁止忽有類似工人者三四十聚而呼打幸該警署救護得力未遭毒手然亦飽受虚驚矣 
[魯人催促膠濟接防]  
　　魯案善後研究會與警察聯合會 
膠濟接防係魯案解决中之一部份卽解决實行中之第一步現值四月一號日軍撤防我國接防之期限僅有四五日乃日使日領一再催促而我中央及地方政府尙毫無預備昨魯案善後研究會以日前大會之議决又警察聯合會以緊急會議之結果均向中央拍發一電茲將各該電呈探錄如下（一）國務院鈞鑒膠濟路日軍撤防約定四月一日實行我中央及地方政府負恢復主權保衛治安之專責應如何未雨綢繆練警接替奈接防期限僅距數日而政府對此毫無聲息現聞在防日軍有屆期逕行刻不負責之風說其膠濟沿路東部各縣又土匪四起風鶴頻驚萬一路防接收不及則地方之事變突起日僑之責難有詞曹州敎案殷鑒不遠外人叵測後患方長爲此電懇鈞院咨令主管部及山東政府調撥軍警迅赴防次以便接替而弭隱憂臨電無任悚惶待命之至山東魯案善後研究會叩（二）爲呈請事竊本會爲膠濟路接防一案一再呈請鈞院將該路警察之編製訓練及主管人員之選派完全劃歸山東省署辦理並擬定該路警總分機關各章程呈由山東省長採擇各在案本年二月經山東督軍兼省長田委令山惠憲兵司令任居建籌備膠濟路接防事宜詎任居建籌備未幾至三月中旬左右辭職而田兼省長旋亦因事北上關於接防要案因卽擱淺查膠濟鐡路日軍撤防約定四月一日開始實行現距接防期限只有數日而省署方面對此問題尙無切實辦法實令魯人駭異且查膠濟沿路東半部卽膠等縣土匪蜂起千百成羣倘以接防不及之關係演出意外事變沿路日僑稍有損失國際交涉登時促成現在田兼省長在京尙未回任爲此呈請鈞院就近責成田兼省長對於籌備接防一節或仍令任居建繼續籌備或令行山東政務廳山東警務處共同負責迅速辦理庶幾接防一案不至節外生枝情急上陳伏祈鑒核施行山東警察聯合會 
[山西通信（歐滄）]  
　　模範督軍軼事不喜骨董然却嗜古琴迷信風水 
　　閻錫山自治晉以來督軍雖近十稔其長民政不過五六年耳今成績炳如蔚如其間經過諸事實頗多富於趣味之通信材料紀者僅拉雜書之以餉讀者一以見實施一種政策之有許多困難一以見各個性之有異趣的嗜好璅碎珍聞亦有關係儻亦讀者之所願樂欲聞乎 
　　閻氏治事雖素喜兼程併進然却是一件一件的做起往往有最初認爲不便旋復採擇施行之而有效者亦有銳意舉辦一事中間發現困難立卽停止進行者閻之長處卽在不存成見喜聞善言其欲舉一事必以全副精神赴之孜孜不倦求達目的而後巳初年研究自省洗心旋即研究村區制美利奴羊繼復研究農桑水利聞自去冬以逮今春則專門研究「村範」之法每日無論如何忙迫必研究兩點鐘之久村範者閻决欲使太原縣現有之模範村俾各縣皆仿辦推行又研究必如何而使全省皆有模範村必如何而使全省村區皆有模範人閻蓋以實行民洽莫要於改造人民而下此决心毅力者也 
　　玩物喪志古人所戒閻氏對於不正當或無益之嗜好尤深惡而痛絶之其平日常下手諭不准地方官飲酒賦詩相習而成爲一種壞風氣有某委員紈袴子也以二三千元購一古董物事爲閻所聞立召而訓斥之曰國是敗壞至此即由於人民智識不長進與道德之墮落物質精神各有學問吾儕所當研究之事物何窮君固來吾晉習吏治而非來購古董者也君私人所欲私財所購吾本不能干涉然名士惡習與治民主義實兩不相容若引壞風氣實爲吾晉吏治前途之大憂吾最注意之敎育實業水利農桑在在均資擘討君乃不屑一措意及之顧沾沾焉喜玩弄此無意識之古品是君固吏而又不甘於討論吏治也吾聞君本不患無飯喫者曷不歸而專門研究古董之爲愈其委員爲之語塞各官吏聞之亦咸有戒心又候補某知事以三百元購方孝孺書單條一幀亦受與某委員同一之詰責因之太原古董商去年至歇業六七家 
　　太原附近各州縣閻氏常喜歡出游以考察各知事之政治與民間之風俗惟事先絶不通知亦不携帶多人現任冀寗道尹孫奐輪號藥痴直隷人本陽曲縣知事其人筆下尙好書法錢南園亦有丰韻專門研究做官之學閻氏凡有演講筆記必爲孫藥痴氏閻私巡附省各州縣孫必同行餘更携副官數人抵縣即徧詢縣中農商之民凡村長來皆一一接見不願受縣知事之供張間有致送酒饌者却之强而後可酌留一二事偕道尹知事同餐而巳且曰「吾儕職務或文書上」有長官僚屬之分實際上則同爲人民辦事之公僕也以後凡遇地方上因革事宜或有欲陳述之意見函電均可隨便通信更好」記者以爲此乃做官人下情不壅於上達之一絶妙方法 
　　閻氏喜古琴其餘古樂中如壎箎琴缶等均在嗜好之列風行草偃居然養成一種風氣不獨閻氏好之其部下之旅團營長文官如道尹知事亦均樂此而不疲最近延聘一四川人善操古琴者專門研究自省時必奏一齣以調節情性前此美國孟祿博士赴晉考察敎育參觀自省鼓琴時閻氏瞑目默坐若别有領會孟祿私語譯者王卓然君曰「你看你看閻督軍那麽好古琴的惜乎我不懂啊」自省後孟祿問閻何故嗜古樂若此閻答「世界殺機旣啓一時未能消弭吾國軍人亦正拚命内爭吾以爲非古樂不能養和平之氣而遏殺伐之機吾之嗜古樂用意蓋如此未審先生以爲何如 
　　　範示敎者山西敎育行收上一　特别制度也設置用意蓋因晋省施行義務敎育師資異常缺乏每年造成國民師範生二千人尙不敷應用乃創爲模範示敎一法擇師範生中成績優良者爲模範示敎以一人巡廻指導五七校專爲指導敎員而設每縣多至數十人久之弊生敗類遂叢聚其中士紳往往爲閻言模範示敎之不良閻乃召集全省敎育界要人在海子邊省敎育會開大會以定模範示敎之存廢而議改良之方法開會之日約二三千人正在討論之際某模範示敎員新自外縣來在會塲中身上落下烟土一包爲維持秩序警察見而拾獲報告後閻勃然大怒立命巡警押交法庭治罪而取消全省之模範示敎聞各縣今尙有存者然巳如晨星碩果之寥寥無幾矣 
　　閻錫山氏迷信風水與吳佩孚之迷信扶乩相伯仲閻未遇時某堪輿家語其父曰五台縣自乾嘉時徐松貴顯後二百年當出侯爵君門第墳塋固大佳封侯者非君令郎（指閻）其誰及閻自日本畢業歸以標統而爲都督益信風水說洪憲時閻氏居然封侯雖旋卽取消而堪輿家言並非絶對無騐故至今閻改造督軍署建築數樓迷信風水之說而未有巳（三月二十六日） 
[北伐聲中之贛局] 洛贛相約取鎭靜態度 
　　自孫文北伐消息傳來贛陳迭據探報分電京保告急聞政府電令蘇皖各出一師援贛但迄未見開拔前年陳督解散張敬堯部姜團及張宗昌一師收繳新式快槍一萬餘枝大砲甚夥械彈均足前此陳屢派員在直豫一帶招兵名爲補正缺額實欲擴充一師而財政困難軍餉終覺竭蹶是爲贛第一可慮之事贛南鎭守使張之傑年力就衰月前忽得半身不遂之症自請開缺率眷回汴懷慶原籍遺缺陳派省城戒嚴司令贛東鎭使岳兆麟接署岳爲十二師宿將陳視如左右手深資倚畀贛南軍隊槪歸調遣第九混成旅長陳光逵去冬回京省太夫人近因某事呈請開缺陳督以邊防吃緊已委王永貴團長升署聞王爲岳保任俾便指揮韶關駐有李烈鈞部李明揚軍一部份近有增兵大舉之說惟尙未下動員令說者謂虚張聲勢近日贛洛信使往來相約取鎭靜態度如南軍犯境則取正當防衛大庾梅嶺高聳砲台如林大有一夫當關之勢一旦有事可以扼守惟贛西各縣與湘毘連之處甚多寗崗遂川匪風甚熾此拿彼竄難以敉平湘情複雜亦堪注意現有第三混成旅長張林駐紥永新二十三旅長周蔭人駐吉安陳蓋視湘防爲尤緊急也 
[蕪關與各商帮之交涉]  
　　蕪關浮收稅銀一事迭經總商會致函稅務司要求查追退還在案迄今數月未能解决二十八日下午開各帮聯席會議商董到者三十餘人首由湯會長報告日前與偉稅務司接洽情形稅司執定要大元寳仍不得要領請諸君討論進行辦法僉謂查關章明訂折收銀幣條文並無非繳納大元寳不可之規定商人斷難承認本會祗有直向財政部交通部控告蕪湖交通銀行（即蕪關征收所）一面宣告該行浮收稅銀之罪嗣經和平派商量再三始行議仍照前案進行茲將該會致北京總稅務司函原文覔錄於下查敝會前次函陳蕪關浮收稅銀請飭退還一案當經貴總稅務司函復各節敬悉一是惟敝會代表蕪埠商民意見係陳明蕪關征收所違背民國六年衆所擇認按月折率辦法任意定價浮收之情形並無翻悔民國六年定章之意至於蕪關征收所對於定章如何違背對於稅銀如何浮收請將此次蕪埠商民收稅懷疑書曁民國六年蕪關告示互相參閱即可明瞭無容贅述敝會接准大函後隨即遵照台恉於三月二十日公舉代表前赴蕪關與偉稅務司會同酌議詎偉稅務司言語支吾口之所道手之所示一再曰大元寳各代表茫然莫測細揣其意似謂繳稅非用大元寳不可無大元寳即當由關中任意定價無容依據定章商民不得詰責比經各代表再四陳說蕪　不通用元寳以銀元折合關平係蕪關多年許可之辦法旣不能以萬辦不到之元寳强商民之繳納尤不能以任意擇定之洋價强商民以必從舌敝唇焦仍無結果現在蕪埠商民對於繳納稅銀辦法擬定兩條一係率由舊章按月定一收稅價率其價以是月之前一月内上半月逐日市釐（即蕪湖錢商公會逐日懸示之牌釐）折中核算所得數目卽爲本月之價率惟定價時應由關函告敝會復算無訛簽字答復後方可在徵收所懸示開收以免錯誤而杜弊端一係定一永久不易之收稅價率以通用銀元一百五十三元折合關平銀一百兩此係根據南京鎭江兩關辦法蕪埠相距不遠當然可以一律如查照現在蕪埠市釐折算祇須銀元一百四十八元即可折合關平銀一百兩伹行情漲落不一惟有根據寗鎭辦法庶可兩得其平以免經收稅銀之交通蕪行有所藉口以上所述業經敝會函請蕪關稅務司採擇但偉稅務司對於蕪埠商情習慣不甚了然其一意袒庇經收稅銀之交通蕪行甚爲明顯恐不能明白商民之意旨相應照錄蕪關民國六年告示曁此次蕪埠商民收稅懷疑書並將敝會奉函後與蕪關稅務司會議情形詳細縷陳函請貴總稅務司鑒核請即轉飭蕪關稅務司迅將擇定收稅辦法明白宣示對於前徵收所浮收之稅銀應如何退還之處亦應妥議見復無任盼禱 
[川省制憲案之現狀]  
　　川中倡言自治制憲亦已年餘至今猶奄奄一息未克成功者實不外兩派人從中破壞以障碍其進行而巳試分配之（一）陰謀派此派之本心常不願自治之實現蓋省憲爲自治之根本省憲告成則根本巳定凡我川人無論上下皆當共守各有權責不相侵犯爲人民計則利矣而對於彼派則有種種限制故若省憲一日不告成則大權可以久攬欵項可以任意久支兵隊可以任意多招私人可以任意引用所以爲顧全個人之權利計恐有害己之舉動總不願省憲法之成功也（二）挾忿派此派因未得染指於制憲事項遂不惜挾個人之私嗾使一般無聊政客迎合社會卑劣之心理四處游說或假某公民團或假某代表團名義今日一快郵反對明日一代電攻訐必使省會所議决之制憲案銷滅而後巳究其居心不過爲個人圖一揷足地不知不覺巳墮入陰謀派中受其利用致省憲進行停滯仍未得揷足之地害及個人尙不足惜其爲害於全川人民實有不堪言狀者矣綜上觀察倘制憲陰謀派無活動則挾忿派無從迎合使無挾忿派自圖破壞則陰謀派亦難施其伎倆二者互相利用日久月長瀰漫全川大局前途將不堪設想今者劉兼省長甫臣决定通電宣布對省憲之進行辦法則此後該兩派人物或可稍稍歛跡聞省議會所選出之籌備員向楚曾寳森蕭德明鄧錫侯劉成勛均將在省宣布就職巳有電向劉兼省長撥欵二萬元即兌到省作制憲經費尙未得劉覆電至在外之楊庶堪呂超亦均有電來川請劉兼省長對省憲宣布「誠懇之主張劉湘處此四面楚歌之中不能再有所瞻顧巳對省議會謀消除隔閡但省議會分子複雜枝節甚多劉兼省長未能及早容納省議會意思此刻調和亦覺甚難着手也又聞某方面對此擬出調停辦法（一）籌備員及起草員應省議會及省政府分配提出（二）省憲及附帶法律起草時間應斟酌所定（三）省議會本身選出之審查員應仿湘浙等省先例酌爲減少但省議員對此辦法頗難容納因此各方對於制憲事現在暫歸沉寂云 
[川省市政之進行觀]  
　　成都新辦市政因受各方催促日來進行頗速巳將市政處改爲市政公所市政督辦劉禹九定於本星期日召集紳商各界開市政會議討論進行方法聞劉督辦擬將北城西南城兩自來水公司先行開辦其經費由商招集成灌馬路前經劉督辦委定劉澤龍總攬其事并巳派定工程師勘定路線有由市政公所辦理之說又聞劉督辦巳電請加委王曁英爲坐辦蘇兆奎爲會辦加委劉克箴廖辛白秉炎賴瓊爲第一科科員馮作材爲主任委員何敬涵王堯等爲委員又委廖辛王曉嵐調查金御兩河更擬派調查員若干員分赴北京上海廣州南通無錫等處調查市政現在市政督辦擬籌欵若干萬先在成都最繁盛之東大街方面建築模範街以資倡導另據益州通信社消息重慶自商埠督辦處成立以來關於建築商埠改良市政諸項現均積極進行茲就調查所得述之如下（一）工程局開辦以來工作綦忙深慮春水遽漲刻擬借用江合公司輕便小鐡路應用器械車頭足敷二十餘里之用督辦處巳據情轉請省長照准（二）工程局開工時歷一週所有實施工作進行次第均經詳細規定茲將該局近日趕做事件錄　（甲）石工現有一百七十六人一星期内可足五百名現以一部分拆取城石以一部分平脚填基並趕作短水工程其餘大部分均在罐口彈子石兩處開工（乙）謝營長所派工兵現分作三段挖運土泥六班輪換（丙）測繪股巳將城内外街道面積及公私産業房屋所佔面積丈尺詳細測繪列成圖表以便規定工程（丁）建築股方面巳派定股員將工程師分段建築詳圖摹繪多張分執以便照圖督修（三）重慶城餐附近道路傾毁行旅維艱楊督辦巳函託李裴等籌欵修補以利交通其辦法由南紀門至浮圖關係託李裴知擔任臨江門至孤兒院係託劉子如擔任通遠門至怡園係託魏詡丞擔任（四）督辦處成立之初即令江巴知事廣種樹株妥爲保護近日調查不惟未種者甚多卽巳種者亦日就痿敗聞現復令該管官有地畝及義塜隙地仍選擇良種廣爲栽植隨時灌漑以資長養 
[徐謙之廢娼談]  
　　廣州廢娼巳成爲大多數國民之同意惟聞與娼業有關之人頗有發爲阻撓之言者昨大理院長徐謙在靑年會發表意見云廢娼本爲極合人道之事不容半言反對惟頃聞有好持異議者其要點有二一則謂廣州私娼充斥且十倍於公娼其敗壞家庭個人之道德蹂躪人類之幸福亦與公娼等官廳三令五申終不能絶其一二且益加猖獗若公娼一禁勢必相率爲私娼其賣淫之術愈工禍人之計愈烈是不能正本淸源得禁之名無禁之實二則謂公娼二千餘人一旦失其常業何以爲活此等女子巳屬身世可憐若不先爲謀安頓之地而遽絶其生路是人道所不應出以上所說予謂實似是而非蓋凡娼妓皆遺害於社會不分公私理當禁絶然私娼來去無踪起居無着偵察難而查辦亦難未易驟言肅淸惟公娼則明目張胆人證俱全一朝嚴禁夕卽撲滅若明知而明縱之是裝聾作啞也譬如志在登山先登第一重次及第二重以漸而上不能因第二重難登卽并第一重亦貿然委廢而去也先標後本先表後裏爲政之道如是率於廢公娼之後再急謀淸私娼之法不能因噎不食此其一至謂絶娼妓生計爲不仁則更大誤女子同爲天生之人可出其手足耳目之力以糊其口若謂除作娼外女子卽無以爲生恐萬無是理且女子烏有生而爲娼者亦烏有謂吾不作娼即死者若果謂吾不作娼卽死然則此等以禍人爲心之女子社會中人亦不必爲之擔憂聽之可也故謂廢娼則無以爲活亦屬富於依賴性質之言不成問題也云云按以上徐先生之言可以以决疑可以破惑惟更有進者若二千餘名之娼妓一面由政府下令拘留之一面速由社會慈善家踴躍捐欵開一女子敎育院或工藝所全數撥入其事亦非甚難則娼妓失業問題更無從藉口而花柳之毒種亦不至四處散揚以鄰爲壑矣 
[蘇省財政之近况（一留）]  
　　自前昨兩日省議員陳珍·武進商會長于定一·先後通電反對財政廳向銀行錢莊借欵後蘇省財政究竟如何一般人民莫不欲知其梗槪記者於本日（二十九日）特 
水爲災各項收入頓形短少田賦約短二百四十餘萬捐稅約短一百萬（二）多支一年以來除軍費略减外其餘支出較往歲爲多如東南大學十八萬高等師範二十二萬曁南二萬同濟六萬吳淞商埠二十四萬海州商埠三萬選舉費二十萬等是（三）押欵前任押欵本約有四百數十萬現共四百八十四萬四千元又三十五萬兩就中大生紗股押欵八十萬元又三十五萬兩大生紗股股息押欵十三萬元中比航股押欵十六萬元遠期通知押欵十五萬元繭捐貨稅押欵八十七萬四千元增比債劵一百六十萬元中國交通兩銀行臨時墊欵一百十三萬元此項墊欵向例每年歲底收數一多卽可淸償去年因水災影響仍未能還至於利息前任有多至一分八者現則一分二三不等目前每月用欵國需一百三十六萬省需二十四萬照此情形殊堪危險雖軍費可減四十萬政費可減六十萬然合計數僅百萬且須一年之久方能减得此數故當局人異常焦慮據聞嚴氏此次在滬與銀行公會錢業公所幾經交涉始借到五十萬元藉濟眉急所受苦况幾不堪言最近又有用江蘇各縣自治聯合會改造江蘇同志會江蘇各縣公民自决會名義快郵代電大肆攻擊者因之更爲悲觀每對人云「余服官本省自問良心不敢有他今若此惟刻刻希望查辦日日預備交卸」個中困難亦大可見矣 
[南京快信]  
　　頃經調查蚌埠兵變說實屬謠言惟張文生之夫人日前確因病身故 
　　俄災賑濟會董事長熊希齡近函軍署懇迅賜提倡勸募齊督以現在籌欵已否得有成數未據財廳呈覆事 
 
 

Page 11

 
 
關國際救卹應如何切實籌措之處特函省長卽請從速主核會同辦理 
　　電燈廠長單毓斌以本城四象橋一帶電燈綫路與電報局綫路接近遇風牽混危險頗多特摺陳兩長應否咨部撥欵飭由電報局移改綫路之處請鑒核示遵 
　　植樹慶祝籌備處近日統計收受樹苗約在十萬株以上雖經各軍隊及警界派出兵夫警士工作而考查所種之樹僅數千株刻距淸明期迫昨特函催各正副主任及常務幹事加派工人趕速辦竣 
　　省農會連日開常年評議會各縣農會均派員來省與會計約百餘人 
　　王省長昨又赴湯晤岑西林今晨返城 
　　省署昨日牌示試署高郵縣知事姚祖義與阜寗縣知事盧鴻鈞互相調署 
　　南京市民週報定四月一日出版　 
　　離城十餘里之茅山寺香火頗盛前晚有持械盜匪十餘人將該寺僧所有衣物銀洋刦掠一空昨已呈報官廳查緝 
[杭州快信]  
　　軍民兩長昨晚公讌美公使舒爾曼氏於督署席次由公使演說中美兩國睦誼並希望中國擴充實業今午（三十日）各文武機關又公讌於西湖宋莊晚間各法團在省敎育會開歡迎大會准明日離杭 
　　省敎育會總商會銀行公會三團體定四月二日開籌備贖路會討論組織方法及經收機關 
　　杭總商會今日電粤省長及市政廳浙紹鄉祠義山聞勒令遷移羣情大忿懇速保護以妥幽靈無任企禱 
　　高檢廳陶廳長昨委王以珍充金華地檢廳學習書記官李百熾充本廳學習書記官許祥和充第一監獄辦事員余時貴充平陽縣管獄員 
　　災歉章程第九條載定應蠲糧賦有輸官在前者准次年流抵新糧現各縣多不遵辦財政廳巳通令查照辦理毋得違背 
　　紹屬省議員王以銓僞照舞弊案迄今尙未定讞杭地廳連日又傳要證沈鉅元等迭次開庭預審王仍不認　　台屬省議員陳衛上屆常會時以温嶺縣征收主任林嗣文前充是職被控斥革判處徒刑現復骫法營私向省署提起質問飭查覆奪現據該縣知事呈復力爲洗刷聲稱並無其事 
地方通信 
[松江]  
　　頒發物産奬品江蘇第二次物品展覽會業將各縣出品審查完竣分别給奬所有松縣奬品昨已頒到由縣分别轉發茲將得奬名單記下（甲）一等奬四名各給金章及奬憑各一件獲奬者泰和襪廠·仁和襪廠·華盛線毯廠·省立第十工塲·（乙）二等奬二十四名各奬銀章及奬憑各一件獲奬者爲縣農會·西林布廠·縣立工場·徐有高·天一毛巾廠·履泰襪廠·怡和襪廠·吳興杏記·松筠女子職業學校·三益鈕扣廠·莘莊商會·大興隆織緞廠·縣立職業學校·太原　記·王靜觀·勤益毛巾廠·松益毛巾廠·振和襪廠·松華襪廠·晉和襪廠·王存素·五星鈕扣公司·孫珍三筆店·（丙）三等奬十四名各奬銅章及奬憑一紙獲奬者爲縣敎育團公有林·大同毛巾廠·健行襪廠·信和襪廠·久和襪廠·洪昌花邊公司·縣立第四高等小學·縣立工塲·平民習藝所·物育工廠·（丁）四等十二名各給奬憑一紙獲奬者爲張彬士·縣立苗圃·縣立第一高等小學·縣立第二高等小學·縣立第四高等小學·縣立第一女子高等小學·萬德桂·金玉如·倪翠娟·林記·縣立第六高等小學·縣農會 
　　警署减政紀聞地方行政會議决之預算案業由縣署通令各機關定四月一日起實行惟預算執行後縣立機關因經費裁减不得不設法减政縣警署裁費最多較之以前每月節去二百八十元因此减政亦最感困難聞該署原有之稽查六人現在祇留三人被裁之三人一則外放爲二分所巡官二則仍稽查名義分配於一三兩分所服務舊有之女拘留所亦即裁撤其向由警署經辦之路燈捐因每月須賠貼百元亦經退歸松江市自治委員辦理惟松江市因用虧他市鄉附稅即自治委員之辦公費三十元亦被他市鄉扣去詎有餘欵以賠貼路燈故縣署雖巳令行該自治委員接辦路燈恐該委未必即肯接手也 
[奉賢]  
　　發刊鄉土誌奉賢縣敎育會朱胡兩會員所編鄉土誌送會審查公推周昌時校正共分三編（一）歷史（二）地理（三）物産均白話體刻已交苦兒院石印其印費以每校分派計洋五角尙有鄉土手工修身兩科現該會正徵求材料由評議員周仲文主任搜集聞尙擬編輯該縣敎育志一書體裁仿縣志以淸光緖維新起至現代止共分維新志經費志學校志畢業志行政志等二十餘門刻正起草編輯及採訪簡章 
[蘇州]  
　　商會集議賑捐墊欵蘇州總商會對於賑務加征一案迭經函電力爭尙未根本解决刻因事關本省水災并值春賑需要之際經二十一日常會議决定於四月一日即夏曆三月初五日下午二時邀集各業認稅代表討論籌墊方法以重災賑 
　　承發吏口試揭曉高等廳考試承發吏於昨日上午七時將錄取人員舉行口試計共合格者十四人莊冰·葛存悆·趙志廉·朱汝山·夏震旦·秦珍·張振華·夏服先·姚元義·盧禹鼎·韋以編·周斌·莊重·陳韶昨已榜示並定於三十一日上午十時携帶印花費大洋一元到廳領取及格證書 
　　新民社定期開幕基督敎新民社在東中市購屋五十餘間經營改造現已建築工竣内容分宗敎敎育社敎營業四大部定於四月七日下午二時舉行正式開幕典禮昨已函請各界蒞會參觀矣 
　　建橋請撥營地蘇城　門外橫馬路對岸建橋以便行車己於（十三號）開工現蘇州市公益事務所董事蔣炳章等以沿橋須留餘地以備停車之用查該處有城脚地七分零係屬營産亟應劃用特函縣署請予轉咨台營官地局將此項基地撥歸市有並出示布告俾各該地上所蓋草屋即行遷讓聞縣署准函後己於昨日轉函營地局核辦矣 
[鎭江]  
　　委員回省銷差財政廳前委施廷章赴揚州守催前丹陽縣知事王乃康所欠公欵昨已事竣由揚乘舟過鎭改搭晚班火車回省呈報守催情形 
　　呈請禁止賽會鎭江東鄉大港地方便於舊曆三月十八十九等日迎賽東嶽神會今年仍有人發起挨戶歛錢依舊舉行該處警察分所恐届時游民麕集滋生事端昨特呈請丹徒縣張知事嚴令禁止以維治安 
　　鎭地颶風之損失日前颶風水陸損失不少如沿江沙頭小河七濠等處居民房屋被風吹倒者計有百餘家沿江各港口停泊之雜貨油米荳各貨船遇風失事者亦有二十餘艘損失共約七八萬金田中春熟亦大受損折 
　　派員密查控案王省長現據溧水縣公民胡森等呈控該縣趙知事浮報災荒殃民蠧國昨已派員到溧詳細調查具復核辦 
[南通]  
　　自治會結束消息南通自治會開辦以來成效頗佳惟因地方經費支絀致所舉各項事業半受牽制刻該會張理事長以地方自治業經明令恢復各縣正在籌備實行特訂本月三十一日召集全體會員曁各股委員討論結束辦法先將該會淸理俾便移交　　高小聯合會開會南通縣立私立各高等小學聯合會第十一屆常會於本日（二十九）就女師附小開會各校代表到者不下六十餘人公推葉君婧主席自上午九時開議至下午二時散會議决案如下（一）對於實行新學制之準備案公决由各校籌備（二）審查作文成績展覽會出品案公决由到會國文科敎員分别審查請易劍樓爲審查主任（三）請酌加高小敎員薪金案公决陳請勸學所籌集敎育基金照行（四）施行設計敎學案公决照辦俟明年報告經過情形以資研究（五）下屆應開何種成績展覽會案公决下届舉行書法及讀法敎材展覽會（六）童子軍會操日期案公决由童子軍團委員會討論施行（七）上課時間改用分數制案公决對於從前完全時間制稍加變更（八）各校添設衛生科案公决由兩附屬·一高·敬孺·高等編輯大綱（九）各校是否加入全縣聯合運動會案公决因彼時天熱一律不加入（十）下屆開會地點案公决就金沙市女高舉行是日散會後女師附上學生自治會就該校講演廳開歡迎會各校代表均一體列席由方仲謨嚴德滋馬眉伯邵芷衫諸君演說並由該校學生表演餘興頗極一時之盛 
[揚州]  
　　城中竊案迭出近來城中竊案層見疊出無一破獲商民或歸咎警察職務廢弛所致日昨城西西垣鹽棧元豐祥廣貨店恒元昌醬園城東南河下吳俊年家又遭賊竊破案與否尙未可必警察溺職至此殊可慮也 
　　學委反對裁費勸學所長葉帷善前查勸學規章呈請縣署於三月七日起取銷學委月薪藉資撙節現八區學委陳延禩等以所領係屬公費並非月薪不獨領據填明公費且勸學所報銷亦列入臨時費項下至數目係行會議决定經縣公布有案未便聽其裁去昨呈請縣署令知該所仍　向章按月給發以資辦公 
　　禁止柴價居奇江都王知事以近來柴價每石漲至千文以上稻草漲至八百文以上推原其故實由各行戶藉口荒歉居奇抬價影響小民生計匪淺昨特出示查禁如敢故違一經告發定即提案懲罰 
[南京]  
　　省農會開會記省農會定於每年三月開常會一次茲於二十　　　　開會副會長徐授經因事未到（一）會長葛錦城交議九年度下半年十年度上半年决算案表决交評議會審查（二）會長交議十一年度預算案照舊預算通過（三）徐瀛提議組織縣農會聯合會共圖農事改良發達案（四）何潤提議召集縣農會聯合會以便調查而利徵集案以上二案合併討論表决交評議會核議（五）何曾提議請設各縣農務專員先行設立養成所案（六）鄰光魯提議蘇省各縣市鄉應設農務專員促進農業而裕生計案以上二案合併討論表决請鄒君擬就農務專員章程草案送交評議會核議（七）唐昌治提議本省産米區急宜設立稻作試騐案表决附設各縣最事試騐塲通過（八）鄒光魯提議呈請本會主管官署通令各縣縣市鄉農會勸令凡屬溝蕩溪池及水道沿邊無樹木者一律種樹以興林業而開利源案（九）鄒光魯提議各縣縣市鄉農會捕捉害蟲送請南京昆蟲局研究案以上二案均通過（十）何潤提議請設農事學識經騐研究會表决分蠶桑畜牧農林蟲害四組次第研究一面徵集研究會會員至四時半茶點散會 
[湖州]  
　　武弁口角互毆昨晚有陸軍排長某與鎭守使署某馬弁同在儀鳳橋朝陽樓啜茗不知因何忽起口角始而詈駡繼而用武乃某馬弁竟將桌上茶碗猛向排長擲擊適中頭額以致血流滿面傷勢頗重當時旁觀者以某某等均係軍界中人且不知所爭何事以故不敢揷身解勸後經兩人互扭至警察總所而所長以事關軍界拒却不理繼而扭至鎭守使署踉蹤往觀者不下千人及至鎭守使署則某馬弁大步而進而排長爲門崗所阻不得進内懊喪而歸 
　　商會挽留會長吳興商會會長顔叔舟日前特赴金陵拜謁蘇財廳長嚴孟繁當蒙委以徐州某差來函請假茲聞商會諸人以會務重要諸待擘畫請其辭絶差事來湖主持以重會務否則亦請旋里一轉以資面洽現顔君已於日昨回湖未知再往就差否也 
[寗波]  
　　四師敎育成績之奬令浙江省立第四師範學校自去年徐君冕百接充後對於内部組織整頓不遺餘力而附屬小學方面先後聘請吳鴻時李一民君爲主任採取最新方法從事改良亦有蒸蒸日上之勢前次省視學來此視察大爲嘉許昨聞該校接奉浙敎育廳長夏訓令云案據省視學兪玉書呈報該校敎育狀况曁報告書視察表到廳查該校辦理尙無不合深堪嘉尙合行抄發報告書令仰該校知照此令其報告書抄錄如下（一）「敎授」敎授方法採自動式敎員居指導地位其四年級生每週由主任敎員督同至附屬高小國民兩部實習敎科本年又赴上海南京蘇州無錫等處參觀以資借鏡附小敎授採自學輔導兼用啓發式（二）「管理」學生操行分甲乙丙丁四等以定優劣校長敎員學監舍監等隨時考察學生之心理及行爲默記於册（三）「訓練」學生有自治會由職敎員隨時指導其缺點而矯正其弊病俾學生等本互助之精神以收自治之實效附小管理訓練均甚適宜按校長徐文藻處理校務勤奮有加各種表簿書籍皆極完備考查操行成績方法又極詳盡附屬小學學生實習敎法由主任及各敎員等督同切實指導其成績頗爲可觀云 
雜評一 
[膠濟路接防（默）]  
　　膠濟路撤兵協定書已簽字日軍開拔在即而我接防之警隊尙遲遲未聞出動假使日本撤兵之時無我警隊接收萬一發生意外之波折將如何處置又使日本撤兵之後地方空虚無備萬一土匪乘機肆擾損及外人之生命財産又將誰負其責任日人藉口於此而有責言魯人顧慮及此而加督促乃當局仍從容不迫至今猶未有開拔之吟此則甚可駭詫者也 
　　將謂此接防之警隊開拔無費歟然此開拔費爲數旣不鉅且非臨時發生之事理應早日籌措倘此區區者而亦無法張羅則政府尙安得謂之政府將謂此接防之警隊無人負責而不開拔歟則田中玉在京所議何事中央日日所籌備又爲何事此而不負責則其他種種善後問題又安能負責 
　　收回膠濟路爲太會結束後與外人着手交涉之第一事倘此第一事而發生枝節即不啻顯示人以無自保之能力其影響不僅膠濟一路而巳日人以膠濟路民有爲慮而我之所慮則在此未歸民有之前我國民其勿以未歸民有而漠視之一任當局之敷衍因循也哉 
 
 

Page 12

 
 
   
 
 

Page 13

 
 
本埠新聞 
[新關碼頭暗殺案三誌]  
　　剌客引渡美婦下葬凖韓國民性推論各案 
　　國聞通信社云在新關碼頭意圖暗殺日本田中大將之韓黨李誠龍金益湘二名業於昨午二時由公共租界巡捕房引渡與日領事署聞該兩人在上海合夥犯案尚有九起之多云 
　　又慘遭誤殺之美婦施乃特夫人巳於日昨下葬於靜安寺路墳山當時參與葬禮者有美總領事克銀漢夫婦美行政領事官泊金斯夫婦日本總領事船津夫婦日本居留人民協會代表日人某田中大將代表小林少佐及日本婦女協會代表等云 
　　又一函云韓刺客狙擊田中事發後各方傳說紛紛不一據深知韓國民性者曰韓獨立黨對於搶刼等事頗多斟酌以其目的在恢復祖國故一舉一動不肯任意開罪於人例如東三省及俄邊不乏韓黨足跡然所脅迫搶掠者要爲日人或親日之韓人從不及華人與他國人據此以推則日來將滬上發生之種種事件悉諉之該剌客等此中尙須探究蓋上海地方在韓獨立政府認爲一託足之根據地如爲非政治目的之擾亂安寗必不能邀列邦之原諒也至韓獨立黨與過激黨此中頗多分别某報發論謂此案發生益見取締印刷品之必要滬中一般人士讀之不覺失笑曰此眞善作搭題文之老手矣云云 
　　昨上海日日新聞云李誠龍於老巡捕房供述時洒然曰炸彈不炸槍彈不能命中田中殊深殘念吾等憤日本無理從吾等手中强奪朝鮮願訴其不正不義之罪於天下故特謀殺田中以聳世界之耳目今發不中不勝遺憾云 
　　字林報云韓人圖殺田中案雖經公共租界及法租界捕房竭力偵查韓革命黨之活動詳情但今日未有新發展至查出之三二一號票布據韓人供稱乃在上年遠東運動會所用但捕房仍疑與北河南路刦案有關按上年遠東運動會亦有人在塲開槍是則三案或相互有關也文匯報云施乃特夫人之屍昨日午後由駐華美按察使署開庭檢驗陪審員宣佈施乃特夫人確乃於二十八日在浦灘中彈殞生並由當時在場之一百二十八號華捕頭及一百二十號華捕及西探目里夫斯氏到庭作證里夫斯氏且謂所擒獲之二韓人其一尙藏有三二口徑之槍彈九粒又二五口徑之槍彈八粒且於碼頭入口處查見炸彈一枚述畢由公濟醫院院長登醫士陳述施夫人創狀施夫人葬禮於今日午後四時在靜安寺公塋舉行其遺骸曾經火化日總領事船津曾代表田中大將前往與禮美總領事克銀漢氏亦在場施乃特氏定四月九日由滬啓程回美船津氏昨日曾往其寓所弔唁昨日上午十時三十分施並接田中大將在松邦號發出弔唁之無線電報二韓人巳於今日午後二時由總巡捕房解往日領事署即經開庭審訊聞係密訊二韓人將由日員收禁 
[上海納稅西人協會年會紀] 議决三案 
　　泰晤士報云昨晚上海納稅西人協會在博物院路亞洲文會舉行年會討論補救工部局以前措施之失當事結果草成三項决議案以便提交四月十九日在市政廳開會之納稅人年會第一案爲准報界代表赴工部局會議旁聽案討論之下即經通過此案提出者主席郁賜氏贊成者何立台氏議案内容略謂本會之意報界代表應准赴工部局會議旁聽但遇會議中討論地皮買賣之事或牽涉政治問題之時得由主席要求退出會議等語並議决請本會董事將此意見草成决議案提出未來之納稅人年會繼討論增進運輸便利問題通過之案爲要求速即擴充電車制度或他項運輸方法及建築道路以救濟交通上之擁擠議案内並聲明本會意見欲此項便利可由工部局與中國當局協同整理租界鄰近之土地及與法租界當局合作以成之當籌一極大之計劃三方當局應開會議討論此事此案討論時會中對於電車制度之擴充及道路之加闊二者甚爲注重並謂對於新路計劃目光宜遠大不可僅求其足以應目下之需要須樹將來發展之計又一議案謂工部局總董及電氣委員會主任之報告無宣讀之必要請此後不必再行宣讀但將報告書先期印就於開會前數日分發各納稅人本案提議人羅平司氏稱宣讀一舉絶對無理夫以需一星期審愼思慮及規劃之諸事而彙集之於數小時間大半光陰又耗廢於宣讀之中此項報告旣巳先期預備自能預先散播且會衆對於宣讀者所言聽者甚少而解者尤少云云又一决議案爲增加協會常年捐自二年至五元本屆舉出新董事唐斯博士等十二人　 
　　大陸報云昨日上海納稅西人協會開會關於取締印刷品附律問題協會未曾正式提出討論唯代表中國書業商會等團體之謝復生君在會中陳述意見請該協會贊助打銷此項附律其陳述詞如左主席曁會員諸君吾知諸君時間可貴陳述之詞當力求簡短但吾所欲述者極關重要並與貴協會所主張贊助之公開主義有密切關係願諸君假以五分鐘之時間俾得畢其詞貴會固以擁護本租界内進步的代表的市政爲職志者望與以精神上之助力是所深禱吾今出席貴會係代表書業商會書業公所日報公會書報聯合會四團體而來在擬議中之印刷物附律原文諸君必巳見之吾人之抗議書想亦爲諸君所鑒及此附律之惡影響足以打擊言論自由言論自由者爲一種神聖之權在每一文明社會中必予以保障而吾華人在吾中華民國約法規定之下有享受此自由之權與諸君在貴國法律之下所享受者無異工部局亟亟欲設法防止煽亂印刷品之散布於租界此無人能加以責難唯依照各國通例煽亂罪均由刑律規定罰則而工部局所能爲合理的要求者當不過要求印刷物應載明印刷人之姓名住址而止然則吾人反對工部局擬提印刷物附律之舉乃有百倍之理由因工部局此舉揆諸工部局一切行動所必受拘朿之上海地産章程·或全世界每一文明國家所通行之印刷物註册條例均無是處也吾人以爲工部局此舉之錯有兩大端其一工部局祇應提議一種新條例而不應提議新附律工部局如欲提議新附律其目的祇能在使此新附律實行地産章程俾更加有效若名爲附律實則所提者爲一種新條例則在法律上絶無此權其二工部局祇應令報紙註册而不應令一切印刷品註册報紙爲一種按期出版之印刷品所以需其註册俾所有人負報紙所可犯過失之責任若一市政行政機關而需要第一種之印刷品如傳單·招貼·小册等之作者皆與報紙所有人相同一律註册則言論自由將立受一直接之打擊報紙之註册於言論自由並不受任何限制因苟非以領照之法施請報館雖行註册對於報紙之言論仍不能施行任何檢查而領照之法則爲文明社會所不許也至於傳單小册之註册其意味卽爲限制或剝奪言論自由之權姑不論除於工部局辦公時間之内以外欲一一註册殆不可能而規定使此等印刷品註册縱非完全遏抑公共言論之自由而檢查公共言論自由之元素巳立時呈露不可復掩蓋旣經註册凡請願註册之人卽須將其所欲印行之品之性質洩示於工部局也以工部局而負責判斷孰爲可以印刷孰爲不可印刷實與正義觀念相背戾反之使一發言人經過一種手續俾彼對於彼所演講或寫述者不能躱避責任並使彼因此得受誹謗等罪名之刑律之支配同時保證其言論自由則於正義目的完全無傷職是之故吾人以爲註册應僅限於報紙其他印刷品則使其受包含印刷人姓名之義務之支配諸君由此當知工部局若僅求設立一種條例令印刷人戴其姓名於印刷物上是屬正當行爲　之若企圖使任何　印刷品之作者皆　於報紙所有人之地位並以附律之假面施行一種條例則與上海地産章程根本不合也諸君當記得工部局於一九一九年曾圖施行一種報館領照附律俾彼有權派巡捕至報館辦公室視察此附律經納稅人年會通過但爲領事團及外交團所否决因其干涉言論自由故也今之印刷物附律依其目下之形式實可解爲一九一九年企圖之變形的復活蓋欲爲非必要之註册即足以限制言論自由也爲工部局計祇須提議一種條例使其能踪跡煽亂文字之作者於事巳足其他則自有普通刑律爲之範圍耳 
[美國對外商務會將開大會]  
　　希望外國商人參與 
　　美國全國對外商務會刻方籌備於本年五月十日至十二日在美國費城開第九次全國對外商務大會該會爲求此次會議能獲得美滿結果起見深願各國商人及美國僑外商人之與會並可藉此時機一游美國對外商務大會年會原以會集美國各地經營國外商務各業之代表討論及考慮日常交易上所發生之問題對於在外國市場推廣美國産品銷路及外國産品銷於美國事尤將特别注意故不論何國之工商界人物與美國工商界人物會晤之時得於各市塲情形·物産·商務·習慣與規則及一切與通商有關之各事實地交換意見獲益當匪淺鮮外商之赴會者與尋常美代表受同樣之待遇會費俱爲美金十元對外商務會此次雖未正式邀請外國政府及商業團體選派代表赴會但深望外商趁此時機來美與美國經營對外商務之代表相會晤各商人如欲赴會者須趕速通知紐約美國對外商務會書記大維氏其西文地址如下ＯＫＤavisＩＨanoverＳquareNewYorkCity以便預備招待及館舍等項 
[華絲出口水脚之增加] 四月一日起 
　　本埠運赴外國之湖絲現又變更水脚比較上届（自一月一日至今日爲止）每件（一百十二鎊）約加百分之十一自四月一號起本埠法郵公司及大英輪船公司均將照現定之新價率收費昨兩公司已分别通告各客家矣茲紀其新價率如下（表中以上海銀元計） 
（地别）　（貨類）　（新價）　（原價） 
亞菲利亞　細白絲　一五·二五　一三·七五 
得尼司等　黃亂絲　一二·六五　一一·四○ 
日内瓦　細白絲一一·五○　一○·九○　黃亂絲八·九○　八·五五 
倫敦　細白絲　一一·五○　一○·九○　黃亂絲八·九○　八·五五 
納布爾　細白絲　一二·○五　一○·九○　黃亂絲九·五○　八·五五 
馬賽　細白絲一一·五○　一○·四○　黃亂絲八·九○　八·○五 
直布羅陀　細白絲　一一·五○　一○·四○　 
里昻　細白絲一二·九五　一一·七○　黃亂絲一○·三五　九·三五 
聖香巴特　細白絲一三·三五　一二·○五　黃亂絲一○·八○　九·七五 
孟鳩斯得　細白絲一二·九五　一一·七○　黃亂絲一○·三五　九·三五 
莫斯科　細白絲一七·八○　一六·一○黃亂絲一五·二五　一三·七五 
紐約　細白絲一四·六五　一三·二五黃亂絲一二·○五　一○·九○ 
巴黎　細白絲　一六·九五　一五·三○ 
巴西洛那　細白絲　一二·六五　一一·四○ 
密倫　細白絲一三·八○　一二·四五黃亂絲一一·二○　一○·一○ 
倍塞爾　細白絲一六·一○　一四·五五　黃亂絲一三·五○　一二·二○ 
腦伏爾　細白絲　一四·九五　一三·五○ 
蘇彝士　細白絲一一·五五　一○·四○　黃亂絲八·九○　八·○五 
[美日兩船互撞後消息]  
　　星報云東方水夫號與榊丸兩船近在黃浦中相撞後東方水夫號主人擬卽提起訴訟要求賠償損失此輪刻在船塢中船首受損甚重龍骨旣　且捩船首鐡板俱裂榊丸各貨今日可望卸完卽將拖入船塢修理修理期約兩星期該輪第三號艙巳完全損壞美船主伊思勒氏今日爲航務部前往視察東方水夫號後宣稱該輪並未有爆裂事發生惟工人方從事修理時用以塗桶之地瀝靑油質忽然着火以致延燒他物在該處工作之工人遂被烟窒悶受傷者共九人俱無生命之憂 
[航業界之新報告]  
　　亞歐美聯航票之滅價日本拒絶華人登陸瑞士汽油船之特色 
　　中國郵船公司現創辦歐美至東方之特運聯航客票對於從上海往歐洲之旅客議定减短票資藉以推行昨該公司將由滬赴歐之特等價减爲六百二十元五角美金次頭等票减爲五百七十七元零七分美金並聲明此項减價票自今日起即發生效力矣 
　　日本國對於中國勞働界之工人及乘搭三等船艙或統艙赴日之華人在去年冬間已有一次拒絶登陸並曾經由近江丸原船押還華人四十名近一二月來上海動身至日本之旅客比去冬爲多刻下日政府又行取締前日上海赴日之三等艙客陳海乾·葉錫典·葉能非·胡廣德·胡錫明等十六名抵日本時以身無餘資日政府即不許各人登岸且派人看守勒令乘日郵社之八幡丸原輪遣回中國該十六人業於昨日仍回上海矣 
　　瑞商維昌洋行所經理之瑞士汽油船「廣東號」ＳwedishＭotorＳbipＣanton現正第一次游行全世界不日可抵上海此船式樣及機器用具均用最新式誠世界得未曾見之最大達愛山耳汽油船也DieselMotorShip製造者即爲瑞士人現維昌洋行接到中國航業界來函要求參觀該船之機器及艙位等聞巳接洽一切矣達愛山耳汽油船在航業界中巳占重要地位蓋運費較廉也數年前羣疑此機複雜將阻礙船主之使用然其運行與經濟上之確實計算固能减省經費且所載噸數重量比他種船隻爲多且他種蒸汽船究不及達愛山耳汽油船之能於頃刻間發動機關而駛行此船非特於下椗時能省汽鍋之沸騰卽遇危險時可以自由停止雖吾人不能以二十年前發明機器之機械成效與經數十年進化之汽機相比較然今日達愛山耳機器進步時間頗短若用以駛運實較别種使用機器者更爲可靠近十年中達愛山耳機器推廣如是其盛者其原由因其所需之謀祇占别種汽機所費者之三分之一蓋按航業通論所省煤三分之二不但能使駛行費用减省且能因所載重量之增加而贏餘之總數亦隨之增加矣蒸汽船與汽油船裝貨之比較爲今日中國航業中人所極應研究蓋此種問題與中國商業前途有莫大關係也所到之船有今日最新式之轉運機其在瑞士駛行毫無困難者即足以證明其價值矣 
　　英國郵船公司之克蘭盈號郵船明日可至上海有倫敦裝來之大條銀五十根機器·鋼鐡·及洋貨近三千噸本年英國之呢羢棉織品及大五金件進口貨實較去年爲多均起存於上海據英商各輪公司言四五兩月内更有大批毛織品及棉織品由大英藍烟囱及其他日英各輪船運到上海云 
　　昨山城丸抵滬搭有日本海軍省派來上海之海軍中尉船越光雄及辻忠臣二員負有該國政府委派之公務同來者有朝鮮總督府官員篠原英太郎及漢口中日派遣隊軍官松田勝衛氏等均於昨午抵滬 
　　法蘭西遠東艦隊亞爾㪍黎號Ａlbair現留泊神戶艦中有海軍職員密爾體ＭallＴeam麥卓爾ＬeＣallＭachel格白黎爾等六名現經駐華艦隊司令官調令來滬昨巳到達同日日本海軍省亦調派松田經久·卜部長一·森川城大等海軍職員多名來滬派令留駐中國艦隊之隅田巡洋艦中服職 
　　法郵船盎巴士號二十九日由神戶開出一號可抵上海停黃浦碼頭定三號赴法上海出口貨中有湖絲三百數十件留法生及留德學生之放洋者共有十數人云 
[澳洲參議員來申之任務]  
　　澳洲政府去歲特派李德立君爲澳洲駐華商務專使迭誌本報近聞有少數澳人報告澳政府謂李君於任務内有不合行爲故澳政府特派參議員包君來華調查一切李君德立在華三十餘年聲望卓著洞悉商情一經此番調查知李君之才力必更足表見於澳洲人士之前而使該政府嗣後信任李君較前尤爲鞏固此不獨於澳洲大有裨益即中澳商業之發達及中澳感情之濃厚均於李君一身繫之焉 
[學生會之籌欵贖路熱]  
　　膠濟鐡路自華會中議决由我國以三千萬贖回旣巳由我國明認於前而國人又默許於後若届時不能踐約取回失信全球蒙恥孰甚上海學生聯合會鑒於各界人士之趦趄觀望特於前日下午三時假霞飛路尙賢堂召集佫校代表籌議集欵贖路事以期設法喚起國人之注意計到會者十餘校代表二十餘人磋商良久議决案件列下（一）籌欵辦法（甲）以學校爲單位用徵求法集欵一萬元欵收到後卽陸續交本埠殷實銀行存貯作上海學生贖路基本金（不准移作他用）（乙）嗣後當每學期開始時每學生須納費若干作贖路基本金存欵法同前（每人納費若干當於下次會議定之）（二）鼓吹辦法（甲）擇日在本埠舉行大游行并在市廛繁盛之區演講以促國人之注意（乙）文字鼓吹（三）組織本會籌欵贖路委員會設正副委員長各一人通信紀錄書記各一人以三分之一委員組織鼓吹委員會暫設委員長一人書記一人以三分之二委員組織徵欵委員會暫設委員長一人書記一人（四）會期定下星期日即四月九日下午二時云 
[籌贖膠濟鐡路委員會紀] 討論贖路貯金辦法 
　　國聞通信社云上海總商會上海銀行公會江蘇省敎育會所組織之上海籌贖膠濟鐡路委員會於前日正午十二時在靑年會會食堂開會到者有余日章穆藕初宋漢章勞敬修史量才秦潤卿盛竹書沈信卿黃任之等茲錄議案如下（一）主任余日章報告上次委員會議决案並介紹辦事處中文書記長嚴諤聲到會（二）主任報告發起贖路貯金原因並討論貯金方法及存欵章程均經分别通過（三）將上項通過章程卽日函致銀行公會請其議决實行（四）主任余日章報告因須參與基督敎學生同盟事務所有一切應辦事件託書記長嚴諤聲李道南二人辦理其主任一職應另推代理公决請沈信卿代理主任職務（五）事務所在上海總商會現巳借定不日可移往正式辦公（六）下次開會俟銀行公會復到後再行通知 
[國是會議第一次籌備會]  
　　八團體國是會議蒞滬代表經本星期二議决在大會未開之前每逢星期一四開籌備會一次昨爲第一次籌備會期下午五時由黃任之沈信卿邱醒旦崔藩四人互相討論宣言書之内容及宣傳方法七時許散會 
[市民公會籌備開成立會] 四月一日 
　　本埠北四川路品吉里市民公會籌備處於前晚八時召集緊急會議到者三十八人公推馬樹人主席當由主席宣告本會原定於四月一日正式成立茲爲期已近應速卽籌備公决推舉馬樹人李光駿顔光烈柯一風爲籌備員其開會地點請即與寗波同鄉會或上海總商會借定登報公布並議定秩序如下（一）開會（二）向國旗行禮（三）推定臨時主席（四）宣讀開會禮（五）通過章程（六）舉定職員（七）職員就職演說（八）各人演講關於自治之問題（九）攝影（十）茶點散會 
[滬上最近之時症] 猩紅熱症麻疹症 
　　日來發現之猩紅熱症Ｓcarletfever及麻疹症Ｍeasles雖不劇烈然比較上似患者有增無减此種傳染症患者每凶多吉少即本病痊可往往又有腎炎等加雜病發生且痊愈時所脫落之皮屑尤足隨空氣飛揚爲害有患此症者當亟送入傳染病醫院所居之室宜愼重消毒不可忽視也 
[請禁皖省濫鑄銅圓之意見]  
　　上海總商會爲皖省鑄銅幣外銷事致南京王省長電云一九六○號訓令敬悉銅元充斥歸本於各省濫鑄鈞署洞澈隱微能見其大查皖鑄銅元據報每枚僅合一錢七分本輕利厚近方昌言專銷外省盡力鼓鑄蘇皖壞地毘連鐡道旣朝發夕至江輪復駛行如織旅客往來每年姑作十萬人計每客平均携帶五百枚是皖鑄銅元每年輸入蘇省者巳將在五千萬上下况旅客往來旣不止此數而該省志在牟利護照縱然停發亦必招徠商販爲之設法包銷或且倍蓰於五千萬之數人情懷利甚於畏法雖嚴立科條猶不免有僥倖嘗試况私販破獲至多不過盡量充公奚能懲創一二故本會以爲僅僅嚴杜來源而來源終難盡杜蘇省此後錢價恐仍日跌一日瞻念前途隱憂方大鈞座念切民瘼惟有密陳中央電飭皖省刻日停鑄如仍抗違即由中央電知海關將該省報運銅斤一律扣留或可稍絶來源挽回一二爲蘇省計爲圜法計舍此似更無切實辦法昔賢謀國苟於民生有益雖批鱗有所不恤何况鄰省而此舉又係違令私鑄以鄰爲壑執法以爭更屬守土者應有之義並非越俎可比尙祈俯採芻蕘迅予照辦不勝厚幸上海總商會叩卅 
[米價日漲中之維持民食談]  
　　近日滬上米價迭次增昻昨日開盤最高之機白米每石需價十二元五六角次者亦須十二元一二角秈米價亦十一元六七角各米舗皆藉口來源不多且天時陰雨價遂步漲並有該業商貪圖厚利任意囤積居奇將白米秈米混合打包裝運出口以致米價有漲無跌現經米業商董爲維持民食計商請上海縣沈知事趕緊招商採運秈米來滬接濟外復轉勸米業客商切勿任意抬價以免有妨民食云 
　　近來南北兩米行公會見米價逐日增漲曾邀集各行開會議决頂高廠機白米每石以十二元五角爲限然貪做生意破壞公會議案者仍不能免前日有閘北萬順泰瑞昌等米行將金根松陳小五等兩米船之高白米經售與怡順等米店每石開價十二元六角五分至十二元七角超過限價一二角被同業查知羣起反對報告公會未知公會作何辦理也 
 
 

Page 14

 
 
[胡筆江電詢津檢廳票傳事]  
　　本埠中南銀行總經理胡筆江君昨致北京司法部電云北京司法部董總長鈞鑒今時報專電載財部舞弊案津檢廳有票傳胡筆江事竊思筆江與財部並無糾葛何得牽涉此事關係匪輕乞爲查復中南銀行總經理胡筆江叩册 
[遊巡隊士毆打車站軋票員] 松滬警察蠻橫之一斑 
　　滬杭甬鐡路上海南站昨日（三十）上午九時許當一百零六號慢車開行赴杭時有淞滬警察廳所屬遊巡某隊兵士三名巡長一名均着警服紅領外穿大衣前往月台經過鐡門口軋票處軋票員李桂炎向伊等索票查軋該隊士不理鬨出鐡門至月台當經李軋票員上前理論被該遊巡隊士掌頰二下並用脚踢傷下部該站路警畏其兇蠻不敢上前將伊等扣住均被脫逃跳上電車而去嗣經該段長及站長報告車務洋總管轉咨淞滬警察廳交涉一面將受傷李軋票員送交鐡路醫生醫治並令駐南鐡路巡官楊景華調查某隊遊巡隊士並將起事詳情呈請該管局長咨請淞滬敬察廳澈查究辦聞該路人員云此次衝突因日前某遊巡隊士在車站軌道上戲弄所停車輛及撳車當被替班站長李某覺察向伊聲說危險勸阻不聽辦經衝突過一次此次用琥大致懷恨在心前來報復云 
[工巡捐局集議撥警費事] 四月四日 
　　淞滬警察廳長徐國樑近因追加警察經費問題分函滬南北兩工巡捐局請就該兩局所征地方稅項下籌撥若干藉資挹注兩局長接函後以此事關係重要且局中公欵支絀並無餘欵可撥由姚石蓀局長訂於四月四日星期二本局常會時請各董事蒞局開議互相討論一俟公同决定再行函復昨已由局分函該局各名譽董事查照矣 
　　滬南工巡捐局姚局長現因四月四日本局應開常會所有提議各案與民國十年份全年經過各種事由飭科編列表册除詳報上級長官外印刷成本分送該局各董事備查 
[滬北工巡局預防火患]  
　　滬北工巡捐局昨致函四區警署云閘北各路每有江淮人民搭蓋草屋藉謀棲止然在市廛稠密之處不獨有妨觀瞻且慮易肇火災茲查大統路新民路後面蓋有竹棚蘆扉等作塲房屋並有堆積柏油桶火油箱舊木料等物前已肇火幸在白晝未成巨災思患預防亟應勒令拆除以杜危險又恒豐路中段有搭蓋草屋設攤營業者亦宜一律驅除相應函達請煩貴署尅日分派長警將各處草屋及肇火之物限日遷除以肅路政云云 
[查勘金司徒廟公路之會復]  
　　上海市經董陸文麓委員姚元鑫奉縣知事令查復金司徒廟所有公路案當查得並無外人侵越巳經會呈具復其文略謂查此案經董前曾奉鈞署第五九二號訓令飭查即經經董訂期函邀各具呈人來處集議至期並無一人前來詳細查訪始悉各具呈人大都匿名以致無從傳聞一月十一日續奉訓令第九號催查具復當於本月會同委員馳往該處查勘查該處地名金司徒廟所有公路一面接通英工部局所築之極司非而路一面接通英工部局所築之康腦脫路此路向係泥路爲數村鄉民出入之孔道現巳鋪砌石片天雨不致泥濘行人往來頗稱便利查其初造石路之時係由當地籌欵後因欵絀未竣全工繼有匠頭楊順卿在該處承建洋房工料進出不便遂將未成之石路集資鋪砌此路本係附近村民往來之公路現在鋪砌石片便利行人原無不合路屬内地外人本不能侵越合將奉令會同查勘情形據實呈復仰祈察核指定祇遵云云 
[九畝地丈量手續之集議]  
　　日昨本城各紳董假也是園開會集議九畝地丈量手續到者陸崧侯姚子讓莫子經姚紫若顧馨一等二十餘人討論丈量九畝地溢出之地惟查九畝地共有印諭五十一紙除調到四十九紙外其餘二紙仍應設法催調至丈量手續由縣令行丈繪生按照步弓計算每日九時起丈四時止丈量人員借大境廟休息云 
[余日章北上之任務]  
　　靑年會全國協會總幹事余日章於前日夜車自滬赴寗聞爲南京靑年會會務及代武昌高師學生面勸南高敎授張子高君出任武高校長昨日余氏卽自寗赴北京參與世界基督敎學生同盟會（四月四號至九號）並因中國靑年會會務與現來北京之美洲靑年協會總幹事穆德博士商榷一切俟大會畢後又將至北方一帶巡視會務云 
[被擄敎士安抵雲南之電訊]  
　　文匯報云中國内地敎會今日接電謂前在雲南被匪擄去之台洛氏巳於星期二日安抵雲南府 
[俄災振濟會之懇函] 救命名剌通函急募 
　　聯合通信社云俄災振濟會上海部昨日分函天蟾丹桂大舞臺共舞臺亦舞臺笑舞臺新舞臺各大戲館請其允可由該會逐日分别派員前往散發各種傳單廣告又由總務股製備紅黃藍白灰（淺黑色）等紀念卡片分作救五命救四命救三命救二命救一命等符號以便分給捐資人永留紀念又該會昨日函請會審公廨關炯之君請其擔任董事又致朱庭祺夫人孔祥熙夫人梅華銓夫人石美玉女士曹索馨夫人馬祖星夫人歐彬夫人郭標夫人黃老太太鈕惕生夫人王儲堂夫人公函照錄如下 
　　敬啓者本會自成立以來荷蒙鼎力贊助熱心善舉同人等至爲欽佩竊念俄災區域廣至數千里無量數之災民延頸待救日有死亡歐美人士旣巳振濟於前吾人豈可因循於後再遲時日俄境巳有收穫復何需乎我之振濟徒使坐失時機貽人笑柄且災民之成餓殍更不可以數計矣本會因擬積極進行速往振濟務令募得一元卽有一元之效用如此則俄災感受實惠而同人等一片熱忱方不致付諸流水區區之意想亦夫人所同情也茲特派本會幹事專誠趨訪晤商一切卽懇發抒卓見共策進行災民幸甚同人幸甚專此順頌善安董事長聶其杰啓三月卅 
[奉賢官紳來滬籌振再紀]  
　　江蘇奉賢縣於民國八九兩年巳告荒歉至十年而先旱後水災情不殊南匯地瘠民貧又過之因任事者鮮籌振稍遲以致飢民蠭　强者四出擾亂甘冒刑章弱者甚至以番蕷草頭充飢就填溝壑經賴葆忱縣長急爲振撫邀同袁浦場汪璇甫塲長靑村塲屠思若塲長集紳會議先於塲境災重之區趕辦急振並議在縣境籌辦平糶藉遏亂萌現查見塲境飢民大小約二萬餘口縣境飢民大小約五六萬口皆急切待哺而本地所籌振欵現尙未足三千元所剩上年積穀存欵一萬二千餘元商承江蘇水災義振會撥濟欵五千元悉數發放所活無幾即遵義振會救命不救貧之宗旨亦非寬籌振欵終難有濟况沿海新塘約四十里本極卑狹迭受水災衝毁坍塌尤多苟遇風潮大汛必釀不測之禍爲標本並治之計亟宜趕緊修理以工代振現約略勘估加潤增高計須洋三萬元而當地民力因連年荒歉實多未逮業經賴縣長及屠汪二塲長曁邑紳阮子衡等分向滬上慈善各團體請求撥欵補助將伯之呼良非獲已各善團熱心素著遠省災荒猶多振救奉邑密比申江計必能蒙慨助也 
[律師公會爲司法會議往來函]  
　　國是會議長沙律師公會駐滬代表葛光宇因杭縣律師公會通電全國司法界人員擬於五月一日在上海開全國司法大會曾於日前函致上海律師公會原函巳見前日本報昨該公會會長張一鵬覆葛代表函云逕復者接讀來函祗悉一是司法會議系由杭縣公會發起經本會評議員議决凡來函詢問者均令逕行覆函杭縣公會彙辦此時尙無如何辦法合亟函復又覆湖南達材法政專門學校函云逕復者接讀大示以杭縣律師公會快郵代電擬在上海召集全國司法會議一事極表贊同函達籌備等因茲經本會評議會議决是項會議辦法係由杭縣公會通電各省徵求同意應請貴校逕行函致杭縣公會彙辦並聞該公會於同日將各該團體來會查詢情形函致杭縣律師公會查照矣 
　　該會昨接江寗律師公會函云逕啓者前接杭縣律師公會郵代電開擬集合各公會組織全國司法會議其集會方法由每團各舉代表一人於五月一日在上海集會所有籌備開會事宜即請貴會主辦等情昨經敝會評議會集會一致贊成除函復杭會外用特函請貴會積極籌備俾促進行無任企盼又接湖南司法促進會來函云敬啓者敝會接到杭縣律師公會主張在滬召集全國司法會議一切極表贊同應請貴會速籌進行屆時自當推舉代表與會是爲盼禱 
[黃龐追悼會之餘開]  
　　聯合通信社云本月二十六號本埠工界在尙賢堂追悼黃（愛）龐（人銓）情形曾紀本報是日工界中有八十四歲之老工人楊草仙演說分爲一笑三哭淋漓盡致又有十齡女孩周曉字演說頗具成人知識昨有人將該兩人演說分刋成册以誌不忘云 
[華僑聯合會建築會所]  
　　本埠華僑聯合會原係海外各處華僑團體聯合之總機關年來對於各屬僑胞痛苦或陳請政府交涉或鼓吹社會帮助無不竭盡心力爲之挽救如暹邏通商設使荷屬修改條約菲律濱西文簿記英屬敎育條例及墨西哥秘魯等交涉並在滬之華僑商人與返國之華僑巨子得該會提倡之益不少故各處華僑團體皆甚仰慕該會聞極願捐助巨欵爲該會建築會所之用刻該會巳着手進行建築事宜不久將見滬上多一規模宏大之會所矣 
[中美名人今日講演]  
　　美國著名工程師惠白斯脫君及現任修改稅則委員會會長蔡廷幹海軍火將今日由美國大學俱樂部邀請在寗波路卡爾登飯店西餐並作重要之演說云 
[上海商業補習敎育會之進行]  
　　上海商業補習敎育會對於本埠商業補習敎育亟謀發展一面調查本埠商業補習敎育狀况一面籌設商業補習學校現本埠商業補習學校調查確實者約有六十餘所而該會所設上海第一商業補習學校亦巳成立茲爲集益廣思起見擬於春假期内聯合本埠各商業補習學校開商業補習敎育討論會並聞該會委員錢新之郭秉文黃任之沈信卿方椒伯趙晉卿顧蔭亭朱進之劉樹梅賈季英楊聘漁賈叔香張則民等屆時將臨會與各校代表討論一切茲將其所致各校通告錄下逕啓者近年以來都人士鑒於商業補習敎育之重要商業補習學校逐漸設立就本埠而論經敝會調查確實者己有六十餘所大都辦理得法成績優良惟此項敎育影響於國計民生者甚大改良精進端資羣策羣力發展擴充尤須衆舉衆擎敝會因擬趁春假餘暇（四月五號）假座寗波同鄉會聯合本埠各商業補習學校開一商業補習敎育討論會舉凡關於商業補習敎育實施問題共同提出作充分之討論素仰貴校熱心公益此舉諒荷贊同務乞推定代表届時惠臨賜敎並請將代表台銜及所擬提議事件於本月内函知敝會以便籌備一切無任盼禱敬頌公安上海商業補習敎育會謹啓 
[昨日之滙市與金價]  
　　金價己跌至三百二十兩之内 
　　五月份杪金價自前日收盤爲三百二十四兩八錢情形看小已誌本報昨日大條近期長一二五掛牌爲三十三辦士七五遠期亦長一二五掛牌三十三辦士六二五標金上午開盤爲三百二十四兩七錢先令開出弗動金價爲三百二十四兩先令由某銀行賣出五月份先令一二萬鎊價三先令三辦士六二五買進爲三先令三辦士八七五又賣出五月份美滙價七十二元二五買進價爲七十二元半又賣出五月份束滙價六五六二五買進爲六五五是時金價尙爲三百二十三兩五錢嗣因銀行賣出五月份先令價三先令三辦士八七五至三先令四辦士買進貨三先令四辦士至三先令四辦士一二五又賣出五月份美滙價七十二元半至七十二元七五買進爲七十二元七五至七十三元又賣出五月份東匯價六五三七五至六五二五買進價爲六五二五至六五一二五而上項各價成交銀行買進者頗夥所以人心頗疲致金價最小跌至三百二十四兩零七錢後至三百二十四兩九錢收盤 
　　午後標金開盤爲三百二十四兩七錢先令揭曉後爲三百二十一兩先令等市面初與午前相彷銀行賣出五月份先令價三先令四辦士買進爲三先令四辦士一二五又賣出五月份美滙價七十二元六二五買進價七十二元八七五又賣出五月份東匯價六五二五買進爲六五一二五移時銀行賣出五月份先令三先令四辦士一二五買進爲三先令四辦士二五是時雖則先令較硬而交易不多人心尙穩所以金價仍爲三百二十一兩二三錢後在四句一刻許言某某等號賣出標金甚衆故金價頓跌至三百十九兩七錢收盤據該業中人云照此市面及人心標金或恐跌至三百十四五兩之譜亦未可知云 
[昨日之金融市况]  
　　昨日上午銀幣市價仍平爲七錢二分四釐七五午後因有某銀行買進運往厦門汕頭等處漲起二五爲七錢二分五釐較前日大半釐三月底期洋亦漲起一毫二忽半 
　　銀拆上下午均二錢二分比前日大八分各銀行收欵八十萬兩用欵仍無甚緊要需求云 
[友華銀行匯市報告]  
　　昨日友華銀行匯市報告云二十九日倫敦大條銀價近遠期又各長一二五紐約銀行長至六角五分半倫敦紐約間滙價爲四元三角七分今日此間各國滙價俱照昨日未動市况於開盤時己見硬其後尤硬開盤時英鎊成交價三月份三先令四便士五六月份三先令三便士八七五美金成交價三月份七十二元七角五分四五月份七十二元五角惟投機者極願售出滙率愈長至下午英鎊售開價三月份長至三先令四辦士二五四五月份三先令四便士一二五美金售開價三月份長至七十三元一角二分半四月份七十三元五六月份七十二元七角五分市况雖硬但甚平穩銀行不願購進昨日印度及中國俱在倫敦購銀倫敦市况堅定紐約市况見硬購者甚多 
[昨日元芳呌莊之市况]  
　　昨日星期四輪值元芳洋行拍賣泰西緞尺六元絨羽綢紅布市布原布細布細斜竹布漂細布洋標漂布等疋頭之期共排列各貨六百五十五件計二萬八千二百五十五件較上届少七件計三百五十四疋所拍市價仍見疲軟緣天時未熱白貨動機未活之故各客帮心思咸見懈滯云 
[上海證劵物品交易所宴報界]  
　　昨晚七時上海證劵物品交易所在大東旅館宴請報界人士到者二十餘人由虞洽卿·聞蘭亭·周金箴·蔣君毅君等殷殷欵待虞君主席聞君起致簡要之詞謂有兩點其一自所中發生風潮以來新聞界均爲極正當之維持故甚感謝其二現在上海證劵物品交易所已定與全球證劵物品交易所合同營業其目的實在合力維持金融兩公司之資本共同運用兩公司之内部仍各分立此後仍希望新聞界永爲正當之維持云云至十時乃散 
[李長玉鬭傷病死案之終了]  
　　邑廟豫團傅源祥骨牌店學徒金錫銘·劉恒順烟紙店學徒袁春林·等與垃圾夫李長玉衝突李越日身死經地檢廳騐明將金袁二人收押候究而屍父李雪桂先則投廳稟請開棺覆騐嗣經該處各商家情願撫卹洋一百元李又投廳稟請消案迭紀本報前日何檢察官飭傳李雪桂並垃圾夫頭陳永貴及該兩店主劉晋基傅瑞生等到案並提同在押之金錫銘袁春林等研訊一過李雪桂當庭請求免究情願領棺回泰州埋葬問官得供之下准予消案遂命李雪桂具結袁春林金錫銘分别交保開釋了案 
[英文義務夜校消息]  
　　美租界之公益坊内所設上海英文義務　學社自開辦以來成績尙佳現因利便商界之靑年有志求學者起見故另設一商業速成班以最短之時期養成實用商界之人才有志者均可每晚向該校王美森處報名肄業云 
[職業學校學生自治會之俱樂會]  
　　南市中華職業學校學生自治會成立四載各處學校知學生自治之重要接踵而起者絡繹不絶該校於本年又採用廣州新市政試辦以合社會趨勢時值春假該校學生自治會舉行春季俱樂大會歡迎新同學師範班歡送工科同學畢業生定本晚七時起假新建之職工教育館爲會塲所舉行者有名人演說有正當娱樂及勵志團新劇云 
[旅滬安徽公學開學紀]  
　　法租界打鐡浜安徽公學創辦情形曾誌前報茲悉該校先辦中學師範兩科業於昨日上午正式開學如儀行禮并舉行分級試騐先由校長李振亞宣布開辦情形繼由敎職員施方白趙藴安童禹君田寄葦廖伯焜黄麗生等依次訓話末由學生起立答詞云 
[中央大會堂籌備訊]  
　　本埠商學界人等發起之中央大會堂彼組織徵求隊後積極進行其内容分爲十隊每隊有正副隊長隊員參謀幹事等名稱均以熱心公益人士充任而以總隊長總參謀綜其成其捐欵除前捐到銀六千九百餘兩及二千七百餘元外聞該堂於上星期又徵得英美烟公司捐助一千元施德之五百兩陳煥之許廷佐各二百元陳濟堂王曉　各一百元餘外零星湊捐數十兩數十元者不可勝紀現已由籌備處興工建築云 
[基督敎學生會南方代表將北上]  
　　自廣州香港各學校靑年會派赴北京舉行世界基督敎學生同盟大會之代表共四十三人已於星期二到滬先至蘇杭等處遊觀福州厦門汕頭方面代表今日可到均定於四月二號晨車偕上海方面代表結隊北上上海北站路局將爲掛專車四輛計頭等車一輛二等車一輛三等車二輛並特添加龍頭准於二號晨七時四十五分出發當日下午在浦口備有大會特别專車共有十二輛交通部特飭各路局對於大會代表購買車票特别减價如津浦等路來回二五折滬寗等路對折本埠大會籌備事務所以代表衆多行李繁夥特派庶務員數人專事照料此事云 
[普益習藝所仿造織襪機]  
　　利華久和等襪廠以我國所造織襪機未能盡善乃商諸普益習藝所就原有之鐡工科除製造傘機承接修造各項機工外更仿造織襪機搖乾機及關於染織上各種機械所製各機件均有樣版大小一律彼此掉換並無扦格之弊現聞外埠及南洋羣島向該所定造者已有數起日夜工作頗有應接不暇之勢云 
　　尙有本埠新聞等轉入後頁 
雜評二 
[忠告警界當局（旡用）]  
　　使國家不立憲一朝大權在手之警察儘可肆意妄行吾不必責使國雖立憲而各種事業尙無規律之時彼操有一部政權之警察似無不可肆意妄行吾不必責使各種事業雖有規律而不在中外觀瞻所繫之區彼爲警察者惟我獨尊又何不可肆意妄行吾亦不必責無如今之中國號稱立憲今之官吏求爲法治今之上海萬國薈萃警察而良即爲内政優美之表示恢復主權磋商易易若警察而不良亦爲内政腐敗之表示貽人口實影響實多是故數十年前之腦筋不足與談今日之警政而今日之警察須使個個抱一以身作則之懷治人必先自治洵爲警界所當服膺而弗失奈何納賄毆人濫用職權違犯規則之事常呈現於吾人之耳目警界之羞亦地方之不幸也主管者苟以名譽爲重職守爲先對此僚屬平日宜申誥誠遇事勿稍袒庇是是非非俾聞者佩其至公無私而橫暴不馴之輩亦覺悟長官之不我袒而稍稍歛跡地面享其安寗國家增其榮譽當局亦得社會稱頌非然者放任驕養怨毒所鍾久必有食其報者記者認警察爲親民之吏職分重故責備不得不加嚴願當局熱審之 
 
 

Page 15

 
 
本埠新聞二 
[靑年會之藍花緣]  
　　美京初次到滬哀情影片「藍花緣」一劇叙述一對同命鴛鴦遇暴分離情極哀慘經過無數曲折離而復合合而復離其中布景之佳妙設色之鮮艶可爲影戲中絶無僅有者其價值不問可知四川路靑年會同樂大會訂於今明兩晚首先租演先由海格小姐背誦故事其次即演此劇藍花緣共六大本一夜演完凡欲先覩奸影戲者盍乘此春氣融和之候挈眷偕往一新眼界聞入座券每人四角該會會員尙可减半云 
[棕欖公司之化妝游藝會]  
　　舊曆本月初四初五初六三天美國棕欖香皂公司假座寗波同鄉會舉行游藝大會游藝節目有跳舞雙簧等等尤以卓别林羅克影片爲最妙尙有大號棕欖香皂贈送除開支外餘資悉助學校經費門票祗售五角旣悅耳目又得香皂誠一舉而兩得也 
[粹華製藥廠將在寗波設發行所]  
　　本埠粹華製藥廠因擴充營業特在南市小東門中華路添設分發行所定於四月一日開幕曾見報端茲聞寗波濟生會創設濟生中醫院因感煎藥之不便由該會董及紳醫界籌集股欵派代表來申向該廠要求設立分發行所便利貧黎聞該廠已允如所請着手預備矣 
[中華製傘廠總工塲之近况]  
　　中華製傘廠籌備以來爲時僅二月有半現已有出貨之消息南陽橋該廠有新式廠屋屋上有紅色壽星商標上堆中華製繖廠股分有限公司大字係黃任之君之手筆該廠幹事汪農麟君與嚴子良君合力進行廠中大半仍注重手工機械刻正改造各式鋼模以爲眞正完全自製之張本内部組織大體分製骨製柄製衣三部該廠純用機器職員職工待遇一律廠規定「勤儉耐勞」時間取九時制工作暫係點工將來即取包工制平時需用紙套傘鬚等附屬品將利用職員餘暇自製分紅時倍結工資爲個人額外之獲益在此尙未開工之前規模已經粗備正在製造中之女式綢傘有一種柄頭亦能摺短收攏以後僅餘鋼骨之長頗覺玲瓏便利工人住宿以室爲村初來必須先入進步村如勤工及有奇能者再分别升入一等·特别·二村其怠惰者則降至改過村再難造就則須開除一等特别二村利益豐厚蓋取有希望然後有進步之意也該廠自籌備以來印刷品甚多此業中人曾各以書藉相贈刻正組織惜陰圖書館再添購各種應閱書籍以爲全廠人員增進智識之所辦事職員凡有關損品行道德之嗜好者均不收用工人亦在設法提倡道德鼓勵自修云 
[民立中學募欵建築體育室近聞]  
　　已募得一千八百餘分 
　　大南門民立中學學生自治會前本互助精神圖謀發展特發起募捐建築體育室一所捐助者異常踴躍第一次業已結束已誌本報前晚（二十七日）七時半開第二次結束大會全體同學一千餘人咸齊集禮堂首由會長報告並發表各隊分數計廣東隊得分最多獲奬五十分山東隊次之獲奬三十分奉天隊又次之獲奬二十分繼由該校長蘇頴傑曁體育敎員吳志靑演說辭多懇切九時始散會聞連第一次己募得一千八百餘分茲將廣東隊隊員姓氏列後凌永愉潘金生姚振霄楊紹通王大鈞衛承鏞朱奎宜陳善慶蔡永壽宋克基吳惠康羅永賢吳仲良沈福根張明瑾何初善葉景禮朱惠甫兪國粹陳養齡連宗德江順榮翁長泰韓仲鑫徐日廣周雲龍張賢倫裴全福倪垂傅李明德袁貞鐸夏秉楨浦漱風沈鶴臯張善璋石家昌張乃濤勞兆溶張慶松主悟久沈家駒陸志直沈祖權吳延訓竺鑫祥姚秉璋張鏐李培生鮑思偉裘維耆葉宗英徐樹人陸長康 
[普善山莊二月份善舉報告]  
　　閘北普善山莊辦理收檢掩埋屍骨善舉實力奉行中西醫院施診給藥貧黎咸受其惠茲悉該山莊二月份掩埋大棺二十具小棺一千一百八十四具枯骨三十四　施出空棺三百四十三具甏三十四隻又中醫院施診給藥一千二百二十九號西醫院四千九百三十一號云 
[福佑路郵務支局遷移]  
　　城内福佑路向有郵務支局一處現因郵務異常發達舊屋狹隘不敷展布且以城内市塲應推方浜路爲中心點故於是處舊校塲口定造新屋一所規模擴大業已落成準於陽曆四月一日即從福佑路遷往其辦事鐘點仍福佑路舊局定例云 
[寧波姜山民警衝突之滬聞] 旅滬寗波同鄉之電音 
　　寗波姜山鎭警察開槍擊斃鄉民一案曾誌本報國内要聞欄茲悉旅滬寗波同鄉會亦有電致盧沈兩長澈底追究其電略謂鄞縣姜山迎神民警誤會肇事槍斃多命恐釀巨變乞派員澈底查辦並謂邊文錦等仍係調入何能逮捕應請釋放以順輿情云云 
[滬甬間添開日班輪船]  
　　寗波上海交通便利客人貨物日見增多原有輪船時有不能容納行旅多感遲滯現聞某公司將添開日班輪船一艘以便行旅 
[姚慕蓮再辭愼昌總經理]  
　　商辦内地自來水公司總理姚慕蓮前由滬北美商愼昌洋行聘請爲總經理姚君以事繁無暇兼顧向該行辭却旣而該行大班一再催請到行就職姚君以擔任上海縣商會會長責任不及分身兼職决計去函固辭並請另聘賢能擔任以免貽誤行務云 
[閘北退辦船捐之不准]  
　　向在滬北五區工巡捐局承辦船捐商人韋伯成昨一再具呈船捐虧蝕請求退辦奉批云呈悉前批已明何庸多凟所請退辦或减捐之處礙難照准韋伯成奉批後只得勉負責任云 
[水警獲匪解閔訊辦]  
　　川沙水警近獲巢湖帮匪五名業己解滬經第三隊王隊長研訊後昨己轉解第一區總署原文内開窮於二十八日據駐紮川沙第一分隊長蔣祖鴻來隊報稱於二十七日督同巡船長警在川沙城内查獲形跡可疑之梟匪合肥人彭傳秀·張宗能·李克池·潘嘉·鹽城人張進文等五名并在彭傳秀身畔檢出金線戒一只英洋一元賬摺三個當票三張張宗能身畔檢出當票一張李克池身畔檢出當票九張張進文身畔檢出當票六張均係上海所當業將該匪五名轉行寄押川沙縣警察所請示核辦等情前來隊長即派船赴川將該匪等迎提到滬隔别研訊均稱販賣私鹽屬實而不認有别情查前奉鈞函以探報有著梟蔣子榮等將潛赴張江栅起事等因今該梟匪等集合川沙與張江栅距離不遠難保非蔣子榮等號召之黨徒除仍令嚴防外理合一併轉解鈞區覆訊期無遁飾云 
[王談氏迷路待領]  
　　無錫婦人王談氏身穿藍布衫褲前日在閘北迷路由崗警帶入四區經顔署長訊據該婦供丈夫名林書前日隨談姓婦同來上海於途失散云云奉諭送交慈善團留養候領 
[莊阿愛迷路待領]  
　　女孩莊阿愛身穿花布棉褲外罩愛國布戰衫内襯白絲布短衫柳條布破棉襖在法租界地方迷路啼哭爲捕查見帶入捕房昨送法公堂請示詰據該女孩供父母雙亡向在某姓家爲婢女出外購物以致迷路等語中西官判送堂留養聽候家屬到案認領 
[絲繭交易所之控案]  
　　上海絲繭交易所在公共公廨刑事科呈訴閘北某絲廠經理裘筱翰與蔣雨香假冒第一次該所繳付錢應之股銀收條朦混欺騙等情由廨准飭提究在案昨晨該被告等延律師到堂代表辯訴並自行投案聲請交保經中西官核供判被告二人各交三百元舖保候展期兩禮拜研訊 
[交房外更須賠洋]  
　　蘇寅生前被新瑞和洋行延郭蘭克律師在法公堂控其佔居房屋等情一案奉判候下堂諭飭遵在案昨經中西讞員商明堂諭判曰此案經本公堂飭派工部局調查明白着被告蘇寅生交還房屋外賠償原告損失洋一百元房租自遷入日起算如數缴付堂費亦歸被告負擔着交尋常保出外限繳 
[旅客倒斃鴻安碼頭之請驗]  
　　昨午十六舖地甲盧永德投地檢廳報稱今晨十六舖鴻安碼頭倒斃年約四十餘歲之男屍一具身穿灰布夾襖内襯灰布皮襖下着元布單褲布鞋屍旁遺有花布棉被一條詢之旁人據稱此人擬乘永安小輪前往海門甫抵碼頭即行倒斃未幾氣絶等語因案關人命爲此來案稟請相騐下午該廳委何檢察官等前往騐得該屍委係病死餘無别故判令由堂棺殮發封厝壇候示召家屬認領 
[汽車又傷二人]  
　　昨日上午十一時許某號汽車駛經狄思威而路撞倒行人沈阿寗碾傷肩臂並傷四歲女孩平志明腿足當由二百三十四號華捕前來抄錄汽車號碼另雇車送受傷人往同仁醫院醫治一面歸報捕頭候示 
[再誌團長僕役與日本學生衝突]  
　　徐家滙東亞同文書院日本學生菊池信一郎被步兵三十九團張團長僕役邢芳春碰撞啓釁將該學生刀傷頭項一案茲聞該院長因該日人傷勢甚劇且戳傷該學生之兇刀現巳拾獲非將該役嚴辦殊難息事特於前日函致軍署請爲懲辦昨由何護軍使令飭張團長赴該院道歉一面將兇犯邢芳春提署管押聽候依按軍法訊辦 
[妻子淫奔追究唆使人]  
　　甬人李開福家住滬城觀音閣地方其妻劉氏年十九歲近遭鄰婦桂孟氏牽引與人犯姦舊曆上月間又唆使劉氏背夫私逃匿居蘇州城内茲爲李開福李周氏母子查悉立往蘇州將劉氏尋回昨日報告一區二分所飭警將桂孟氏李劉氏拘解到所傳到原告備文轉送地檢廳奉檢察官預審之下判桂孟氏李劉氏分别收押原告母子退去候究 
[劉茂龍誘拐顧桂英]  
　　無錫婦人顧桂英前被無賴劉茂龍誘引來滬匿居法界地方現今顧桂英自知受劉之愚適於日前出外購物在途與同鄉人李洪炳遇見將情和盤托出故由李代爲報告嵩山路捕房由探目方福林前往將劉及桂英一併帶入捕房昨解法公堂請究先由李洪炳稱商人原籍係與顧桂英住居貼鄰是日在途與桂英遇見始悉被拐情形故此代爲報捕現在民人已經函告顧桂英家屬約於數天丙即可來案等語顧桂英供婦人向在原籍絲廠工作被劉以來申帮傭爲由誘拐來滬至今始知受愚求究詰之劉供認誘拐婦人不諱中西官判還押聽顧桂英家屬到案再行核辦 
[調笑婦女之取咎] 一在曹家渡一在吳淞路 
　　山東人朱文禮住居曹家渡地方前日與朱長淸孫玉龍同行至姚家角向鄉民姚吉生之妻張氏調笑起衅彼此鬭口衆鄉民見而不平將文禮扭住痛毆而散由朱報知附近崗警拘姚夫婦至四區四分所告發經李署員質訊一過一併轉解司法科核辦江北人林長生孫阿三昨在吳淞路調戲婦人胡趙氏被斥行兇經氏夫胡忠春鳴由一千四百號巡街捕到來將林孫兩人拘入捕房捕頭諭令押候解究 
[以夫虐待爲姘人之理由] 胡沈氏之供詞如此 
　　住居法租界南湯陽地方胡金桂之妻胡沈氏前被楊金標誘引成姦後私行逃逸現爲原告偵悉報告捕房立飭探目方福林包探苗永興前往將楊及沈氏一併帶入捕房昨解法公堂請究先由原告胡金桂稱民人係拉黃包車度日妻子於前月間乘民人出外之時私行逃逸今蒙拘案求請訊究並請准予將妻子領回詰之胡沈氏供婦人向在絲廠繅絲現因停歇在家詎丈夫時常將婦人毆打驅逐出外故此與楊金標姘識等語楊金標供實係胡沈氏自願與民人姘識不敢誘引求請恩宥中西讞員判楊押十四天沈氏交伊夫領去 
[公共租界之烟賭案] 戈登路烟案靖遠街賭案 
　　滬西戈登路捕房華探目毛伊文包探薛正昌吳柚生於前日午後協同西探在麥根路又袋角等處破獲私烟間三處拿獲烟主王得貴婦人陳顧氏錢韓氏烟客唐學才周登銀蘇金林薛廷幹吳老三羅七寳陸金連劉阿元李阿四袁安祥等男女十餘人連同三處烟具一併帶入捕房着將烟主分别拘留烟客准各存洋五元保出昨晨公共公廨兪襄讞會同美丁副領事逐一傳案訊明以王得貴陳顧氏破壞烟禁判分别各押一月錢韓氏訊無關係開釋袁祥安保出不到着保洋充公李阿四罰洋二元餘人各罰洋三元烟具併燬 
　　老閘捕房捕頭開立根偵悉靖遠街三十一號屋内有人開設賭場於前晚率同中西探捕協往查獲當將頭家王阿三賭徒吳榮發沈阿炳紀林長徐子嘉趙文卿袁松齡張阿根章阿寳等二十八人連同賭具一併帶入捕房諭將頭家拘留餘人准各存洋十元保出昨奉公堂傳案訊實官判頭家王阿三罰洋五十元賭客各罰洋三元一併充公賭具銷燬 
[王巧生再犯煙案] 罰一百五十元 
　　法捕房探目沈德福偵得居民王巧生家私設烟榻容留外人在内吃食洋烟有違禁令爰於前日稟明西探同至該處抄出烟槍烟膏等物甚夥帶入捕房諭令交保昨日傳至法公堂請究先由捕頭上堂稟稱查得被告前曾罰過一次有案請核詰之王巧生供認私賣燈吃不諱中西官判王罰洋一百五十元充公烟具没收 
[雷和尙冒捕搜刧財物] 徒刑六月 
　　北江西路三十四號門牌廣東人鄭阿九家於本月二十二號夜被外人一·華人二·突入冒充捕房人員搜刦去鴉片烟膏烟具後經捕房拿獲南京人雷和尙一名解由公共公廨押候訊究巳誌本報昨晨提審由原告偕證鄭根馮三兩人上堂證明當時被其搜去鴉片烟膏兩缸及烟槍等物嗣見其形狀决非捕房人員遂出外鳴捕追獲被告一名等語質之雷和尙供家住天潼路是晚由南京路歸家經過該處致被悮拘我素未爲匪等語並延律師代爲辯白陸　讞及美約副領事訊畢以雷冒充捕房人員擅入人居搜刦財物業由原告證實所供各情礙難憑信應處徒刑六個月着帶往西牢執行 
[開除廠工之訛詐]  
　　曹家渡浜北茂和昌榨油廠經理粤人李翰謙前日偕該廠工人泰縣人翟彭盛蔡中義扭周其兒孫長兒至四區四分所控稱周孫二人從前亦在該廠做工因犯廠規開除詎彼等屢次糾衆向翟蔡訛詐不遂逞兇肆毆妨礙本廠工業請求嚴辦等情經李署員質訊之下一併轉解司法科聽候核辦 
 
 

Page 16

 
 
[報復砍頭之流血]  
　　阿北寳山路有亞洲公司鐡廠經理梁寳坤前日偕該廠工人孫林甫兪鴻鈞及證人汪某扭華瑞興至五區控稱因華與孫等挾嫌報復持刀砍傷孫之頭部流血不止並將兇刀一柄呈案請辦經杜署長轉解司法科昨移地檢廳核辦 
[姚叙姐又售攙水牛奶] 罰七十五元 
　　工部局衛生處指控愛文義路七百五十六號門牌牛棚奶主婦姚叙姐出售攙水牛奶等情昨由捕房將姚婦傳至公共公堂經中西官訊明以姚婦前經訊罰仍不改過着罰洋七十五元充公示儆再犯傳案重罰不貸 
[賈振抛棄保洋逃逸]  
　　劉達三指控直隷人賈振在天津地方竊取其主人五年之公債票二萬元逃匿滬上等情由捕將賈拘解公共公堂判賈存洋一千元作保候訊在案昨晨由廨提訊據中西包探投訴被告存洋保出後避匿無踪無從往傳等語中西官得稟判將存洋一千元先交原告領去候再緝提被告到案訊究 
[虐媳案證係竊案收贓人]  
　　住居天通菴之婦人趙夏氏携同八歲女兒金弟偕證王長勝在五區警署控倪立東倪王氏虐待養媳（即伊女金弟）請究一案經該署將倪夫婦拘獲傳同原告等解送地檢廳訊辦昨由檢察官提案研訊當據法警投案報稱查今日到案之證人王長勝係閘北寳山路夏樹興木廠失竊木植案内之收贓犯迭奉庭上飭緝未獲其竊犯方幹臣沈啓鴻兩名已奉判决方押六個月沈押四個月等語問官得供遂逐一研詰一過以該氏所控各節毫無證佐且其中情節複雜判王長勝收押趙金弟着發堂留養趙夏氏倪立東倪王氏等一併斥釋聽候核辦 
[搶金挖耳]  
　　仼居滬城王醫馬弄一百十號婦人魏金氏昨晨偕隣婦王顧氏出外買物行至弄口遭匪徒魏松林攫去金挖耳一支奔逃該氏喊救由警追獲原贓已爲同黨接去由王顧氏爲證人押送二區一分所轉解地檢廳請究 
[滬杭貨車失竊小布]  
　　滬杭甬鐡路前日（二十九）由閘口開杭之一百十三號日班貨車在沿途各站裝卸時不知在何站何時被人竊去小布一百疋價值六十元直至該車駛抵上海南站卸貨時檢查始行發覺現經該路婦官楊景華飭派探警分頭查緝不知能破獲否 
[公共公廨訊案彙錄]  
　　昨晨公共公廨民四庭由關讞員會同英包副領事訊理（一）婦人王楊氏訴李香園不理借欵案結果被告請求復訊查無充分理由未便照准應着於一個月内遵判履行（二）婦人朱張氏訴王桂全不還方單案結果改期十四天再核（三）梁誠謙延甘維露梁棣佺律師訴夏城樓違背造屋合同延不完工請追損失案結果訂期候訊 
　　又午後民四庭由張襄讞會同日田副領事訊理（一）方椒輝訴中華建築公司違背契約案結果被告臨訊不到准原告請求飭傳證人到案交保候訊（二）王豹臣訴吳如川不理股票價洋案結果改期續訊（三）大中華電料行訴包安甫不理賬欵案結果准被告具結出外自向原告理楚（四）葉志鏞訴周正祥欠洋案結果註銷（五）錢文才訴鄭阿芝欠包飯價洋案結果被告繳洋着原告具領 
[誌謝]  
　　蘇社出版部特刊第一期名「省憲」蓋以時局糾紛非制定省憲無以奠自治之基礎特出此刊以期促成省憲也其内容詳論國憲與省憲之不可偏廢對於各省己成未成之省憲及創制省憲之經過搜羅詳備頗足供談自治者之研究昨承該社惠贈一册又曁南學校所出周刊「中國與南洋」第三卷第二期己出版昨承該校惠贈一册又中華電氣雜誌社惠贈第一號「電氣雜誌」二册又大世界贈三月份游劵十五紙新世界贈十紙誌此併謝 
專件 
[上海萬國檢驗所（即生絲檢驗所）宣言]  
　　（一九二二年二月一日開始檢騐） 
　　本所係由中國商家之産製及售賣繅絲·七里絲·黃野生絲·及蠶鹹者與美國商家之購辦及消用生絲者聯合設立以供上海檢騐生絲·蠶繭·及他種物質之便利美國聯合會社騐絲公司係美國絲業公會檢騐絲繭之正式機關而本所即屬該公司管理其所發證書之權能與許與與該公司所屬其他各所所發者有同樣之效力本所有完全之設備關於買者與賣者間所需絲繭各種檢騐凡爲美國絲業公會生絲條例所規定以及歐洲各國所有同樣公會所規定者本所皆能施行而除美國絲業公會所規定之各種檢騐外本所又能作其他多種之檢騐及各種特别研究與檢騐至於各種織物與織物原料本所亦有預備可以檢騐左開各部乃本所所特别預備可以報告絲業同人知之者也 
　　本所共分八部（一）樣本過秤部（二）騐水分部（檢定絲質中所含之水分）（三）蒸消部（檢定織維中實有用者之分量）（四）綣絲部（檢定物質之耐綣性）（五）騐綣部（檢定物質之劣點及顔色）（六）騐條分雜事部（檢定物質之精良·堅韌·及黏力）（七）承受包紥裝運落棧部（八）蠶繭部（檢定蠶繭之産絲量及性質）以上八部每部各設一主任主任皆係專家曾受美國聯合會社騐絲公司所分設之美國絲繭檢騐所之訓練者凡送絲至本所檢騐可應同時伴以一函聲明絲之所需者係何種檢騐如其可能亦者將裝運地點於函中一併聲明至口說或電話之聲明本所槪不接受 
　　樣本過秤部生絲一經到所即將各包過秤以其重量報告所中如係存放之絲抑絲到而聲明所需檢騐種類之函未到者當將來絲送赴落棧部安放屯絲綫中至函到之日再行送至樣本過秤部「全重」者指每包絲之全重連一切包裹之物並計在内而言「帶衣重」者指每包絲除去外包皮而仍連有包皮及捆紮之繩之重量而言「凈重」者指每包絲之實重除去一切包紮物如紙·繩·布包皮·等而言此係絲絞之實重除分絞之線外並不帶一他物矣·生絲之「本位重」者即於眞乾重量之外復加眞乾重量之百分之十一之重量也此百分之十一加於眞乾重量者係萬國通行之標準消用生絲各國所採用絲中所准含之水分也每包絲一經過秤即於包内隨便取出絲之樣絞作他種之評騐而此種樣絞一經取出亦均立即過秤然後送他部試騐至他部試騐完畢時更將樣絞送還樣本部樣本部即取而紮成一小包置於此諸樣絞所由取出之大包中惟不復將此諸樣絞歸入初所取出之原位置 
　　騐水分部騐水分部檢騐樣絞中所含之水分由此樣絞中所含之水分即可計算樣絞及樣絞所由取出之全包之本位重（未完） 
中華職業敎育社通訊 
　　社址上海西門外方斜路三四八號 
[中華職業學校職工敎育館募集設備費第一次報告]  
　　本校職工敎育館房屋已由海内外熱心人士捐欵建築惟館中事業包羅宏富一切設備在在需費爰由本校職敎員及學生職工等發起組織募金隊承熱心諸公源源慨助無任感激茲將第一次助欵諸公台銜及數目披露於後 
　　盧永祥君捐洋二百元（黃任之君經募）華澤之君四十元葉鍾廷君葉翔廷君合十元（以上錢夢渭君經募）朱吟江君五十元兪抗瀾君一百元（以上兪抗瀾君經募）張頌周君二十元大通銀行三十元顧拯來君五元戴企留君三元鄒善揚君一元呂舜祥君二元（以上潘仰堯君經募）吳研因君五元莊效震君五元莊前鼎君三元蔡吉人君一元徐達章君一元戴禹修君一元陳企周君一元王紹曾君一元沈佩畦君一元馮春華君一元張印千君二元山東敎育參觀團五元（以上倪祝華君經募）章映南君一元陳履初君二元方友鶴君一元何步靑君一元嚴永年君五元（以上楊亞孚君經募）張容度君二十元陸廷仁君五元余子長君一元陶鑑淵君五元（以上馬軼羣君經募）錢心農君二元陳頌禮君一元（以上張壽仁君經募）汪伯軒君一百元方帷一君捐十七史全部唐宋十家全集陳紹虞君十元王沂仲君十元蔡望之君十元朱孟豪君十元潘吟閣君捐洋十元（以上潘吟閣君經募）王履祥君一元薛旭堂君一元馬永台君一元（龔敏達君經募）竺君半元諸松金君半元於榮發君一元李岱霖君一元李安生君三元餘阿成君一元（李紀林君經募）馬如璋女士一元馬祥森君三元馬永新女士二元黄圓英女士一元（黄吉生君經募）徐德芳君一元（徐梅生君經募）陳炳藩君一元（陳希亮君經募）吳增烋君一元錢國琪君一元徐佩璠君一元殷伯虔君二元宋與芝君二元沈伯寒君二元趙受庭君一元（范敬明君經募）劉啓植君二元潘煥文君五元蔣寳瑜君一元恒豐泰鹽棧一元吳成記五角施養我捐錢五百文恒源盛號五百文朱竹岩君六百文協平鄉三校捐小洋三角恒裕豐號捐錢三百文余瑞大五百文沈萬茂號捐洋三角衛生堂三角孫源茂四角徐合盛號捐錢四百文大同豐號捐洋六角復盛泰號一元（曹希祥君經募）程振福君一元李葆熙君一元劉善齊君二元老義隆號一元張豪功君一元陸連生君一元興申泰二元陸昌林君一元（薛銘山君經募（未完） 
公布欄 
[江蘇高等審判廳]  
　　民庭判决朱　山與孟劉氏因贖典涉訟控訴一案（判决主文）本案控訴駁回控訴審訟費由控訴人負擔賈曹氏與賈崇魁因身分及物件涉訟控訴一案（判决主文）本案控訴駁回控訴審訟費由控訴人負擔謝增榮與王秀如等爲債務涉訟控訴一案（判决主文）本案控訴駁回控訴審訟費歸控訴人負擔朱雲靑與劉貽德堂爲損害賠償控訴一案（决定主文）本件控訴駁回以上三月二十九日史錦華爲合同涉訟不服上海廳决定抗告一案（决定主文）本件抗告駁回抗告費用由抗告人負擔鍾養之與林在項等爲田畝糾葛上告一案（判决主文）原判除維持第一審判决由鍾養之管有田界内東南角及北方兩處田畝之部分外撤銷發還江寧地方審判廳迅予更爲審判焦言忠等與焦進生爲承禱涉訟控訴一案（判决主文）原判除駁回控訴人之請求及訟費部分外撤銷本案控訴駁回控訴審訟費由控訴人負擔翁黔爲賠償損失涉訟聲請中止訴訟一案（决定主文）本件聲請駁回聲請費用歸聲請人負擔李吕氏爲欠租涉訟不服江寧地審廳决定抗告一案（决定主文）原决定撤銷本案應由江寗地方審判廳迅爲第二審審判王長庚與李潤生因賬欵涉訟抗告一案（决定主文）本件抗告駁回抗告費用由抗告人負擔以上三月三十日 
　　批示何志新呈爲投考承發吏請求補考由呈悉查該具人等於筆試日期因點名不到致未預考係屬自行延誤所請補考之處礙難照他准仰即知照此批張文榮呈一件呈催發還卷宗由呈悉查該案卷宗業於本年三月十三日令發上海地方審判廳轉發崑山縣知事查照辦理前經明白批示在案據呈前情仰即持批逕向上海地方審判廳呈請發卷可也此批陳凱呈爲案懸不結請再依法飭催由呈悉查此案前奉部令並據淮陰縣知事辦理情形呈覆到廳業經令飭淮陰縣迅派幹警提將案内人證尅日訊明判　分令沐陽縣妥爲協同辦理矣仰即知照此批以上三月三十號 
[江蘇高等檢察廳]  
　　公示揭曉事查本廳承吏考試業於本月二十九日口試完竣茲經委員會同按照承發吏考試任用章程第十條規定將各應試人口試所得分數連同筆試分數平均計算以滿六十分爲及格合將及格各姓名開列於後仰該員等於本月三十一日上午十時携帶印花費大洋一元來廳領取及格證書可也此佈計開莊冰葛存悆趙志廉朱汝山夏震旦秦珍張振華夏服先姚元義盧禹鼎韋以編周斌莊重陳韶中華民國十一年三月二十九日廳長朱獻交以上三月三十號 
[上海地方審判廳]  
　　判决主文（民一庭）一件决定沈瑞　與葛瑞工資涉訟聲請再審一案主文本件聲請駁回聲請費用歸聲請人負擔一件决定王雲生與張龍生因債務糾葛一案主文本件訴狀予註銷訴訟費用歸原告人負擔一件决定張吉生與戴小四因欠租糾葛一案主文本件訴狀准予註銷訴訟費用歸原告人負擔（民二庭）一件决定姚文卿與滿二寳因房租糾葛聲請一案主文本件訴狀准予註銷訴訟費用歸原告人負擔以上三月二十九日 
（民三庭）一件决定盧養正與嚴文魁因契約及房租糾葛聲明管諮　誤一案主文本案民國十一年三月十一日之决定更正之本件控訴管轄錯誤駁回本案應呈送江蘇高等審判廳核辦以上三月三十日 
　　批示一件張吉生狀請撤銷訴訟由狀悉該原告人請求註銷訴狀業巳决定照准聽候送達所請發還房票三紙准予繳證具領仰即知照此批一件金汝礪狀保沈伯葵由狀悉本案債欵甚鉅該民等所開之寳　雜貨店不能認爲有擔保之資力着即知照此批一件梁誠謙聲請抄錄由聲請悉本案扣押動産尙未經派人鑑定價額所請應毋庸議抄錄費洋一元發還此批一件李鴻記狀請給發田單由狀悉候傳徐紫峯來案訊奪此批一件詹汪氏狀請鑑價拍賣由狀悉候傳張顧氏到　訊奪此批一件葉鍾甫狀請繼續執行由狀悉應俟卷宗發回時再予核辦此批以上三月二十九日一件董阿毛狀請查封保人財産由狀悉巳飭吏拘攝矣此批一件吳張氏狀請勒限交案由狀悉本案因李阿毛確不能將吳阿妹交出業於民國七年八月二十七日遵照大理院統字第七五九號解釋依各級審判廳試辦章程第四十二條改折工作定期三年至十二年八月二十七日期滿釋放在卷如工作中查有李阿毛隱匿吳阿妹情事仍依同章程第四十一條予以訊追仰即知照此批一件葉一舟狀請執行由狀悉准予傳案訊追此批一外董柏卿狀請嚴厲執行由狀悉候傳案勒迫此批一件姜春　狀請函縣竊　執行由狀悉准予函請鹽城縣知事查照辦理此批一件徐翰卿狀請暫緩執行由狀悉着即向原告理楚此批一件沈伯葵狀請交原保出外理楚由狀悉候傳債權人到案訊明核奪此批一件趙茂華狀請給領證件由狀悉准予來廳繳證具領此批一件黄泉林狀請追繳由狀悉本案卷宗尙未奉江蘇高等審判廳發回所請應從緩議此批以上三月三十日 
[上海地方檢察廳]  
　　批示王永寛案關人事訴訟着自向同級審廳請求本廳碍難准理此批 
　　胡竹軒爾與張廣庚旣係同鄉無代請求易科權不准此批詹世文狀悉限五日内補具控訴理由書以憑核送此批張萬氏狀悉候警廳解案再行核辦此批嚴其嘉狀悉本案業經起訴仰候同級審判廳核辦至被告徐安祥經本廳疊次拘傳未獲如果爾探知下落准就近鳴警獲送來應核辦此批朱張氏狀悉本案業經起訴仰候同級審判廳核辦所請不准此批陸友生狀悉該民養女巧第因迷路經警帶區若歸係陸少盈領出該巧第在區何以不能明白供述據訴顯有不實業經該區查明給領毋得多事牽累所請不准此批丁凌氏狀悉仰即來廳候訊此批郭馬氏狀悉候送同級審判廳核辦此批劉子珠狀悉仰着爾弟遵傳到廳候訊此批康福庭狀悉康榮桂並無父母在堂業經供明在卷狀　出嗣一節顯係不實所請應毋庸議此批以上三月二十九日王陶氏控訴傳長春將爾推出門外誘奸爾女各節如果屬實何以不即時鳴警逮捕其中顯有别情未便遽予准理此批高陳氏狀悉仰着爾子到廳候訊可也此批陳金舍狀悉本案業巳集訊因無證明當庭却下在案仰即知照此批彭善春狀悉據稱爾女張彭氏並未得爾同意遽將其妹巧雲許配朱姓爲　等語所訴如果屬實亦係主婚人是否適格發生糾葛本廳碍難受理此批戴張氏狀悉楊姚氏與爾如無别項糾葛何致移居爾家親友皆不肯過問其中顯有他故所請不准此批江自連據訴爾妻沈氏捲逃無跡等情仰自尋獲沈氏後再行呈請核辦所請應毋庸議此批李永和狀悉蔣妻如何不見該民有嫌疑未據本夫來廳告訴所請應毋庸議此批黄金發狀悉周姪女究竟是生是死仍未切實聲叙明白所　碍難照准此批以上三月三十日 
 
 

Page 17

 
 
   
 
 

Page 18

 
 
自由談 
遊記 
[遊黃山日記（七）] [  高吹萬]  
　　過芳村後始於山隙處露黄山一角轟立於亂峯重疊之外我志在黃山乃行之八日方於歙之城外一望見後三日距黃山愈近矣反不得見今雖見之而路轉峯廻忽又不見嗚呼何其難也落日銜山時抵湯口鎭鎭距黃山之紫雲庵不過四五里耳而仍不見黃山今日自洽舍至此巳行六十餘里肩輿力逋不肯再行余等急於入山乃出輿步行纔二三里已夜色徽茫不能辨物松岑耕餘等皆前去唯余與景澂二人策杖上山汗且喘疾行而進至紫雲峯麓下臨靑龍潭潭下皆巨石有如黿者有如鼉者有如象如牛者千狀百態不一而足上流卽爲白龍潭怒瀑從高處直下其聲隆隆震動山谷前頭兩旁樹木蔽天路爲之絶正驚駭間聞右山密林中有物作怪響心疑虎聲毛骨爲悚忽過跨潭一橋卽小補橋當瀑奔最甚處不敢過繼視舍此巳别無他路乃穩步過之復曲折行數百武有籠鐙迎而至者則松岑等已抵紫雲庵庵中知余等將至故遣人來爲導引耳旣抵庵餓且憊飲茶淡飯後走門外於微雲明月之下聽瀑片時無異夢寐庵中一宿但覺枕畔皆瀑聲也 
軼聞 
[洪楊遺聞（四）] [  金石壽]  
　　世妻中心酸梗撲地暈絶賴鄰人救之甦得更生詣厨中見茅柴蠕蠕動撥視之次女在焉援之出則巳奄奄一息數日未得食矣世妻屏當一切不覺巳歷三日刧後餘灰差蕆事心念子女夢寐系之乃叮嚀次女携鄰者幼女同詣賊巢擬一省其長女至賊所賊謂之曰老婆子來誠佳還我妻來將女母拴之於柱以烟桿撻之桿折八九枝剝其膚殆遍向索其女女母哀告不顧也先是女母行後二賊仍持刀出行刦殺事獲一麗者淮揚籍略具姿色二賊大喜掠歸其妻之以世女百般凌虐女不堪其苦得間潛懷賊金逸匿附近一拆兌舖中此前昨事也女母未知之今日偕鄰女往致爲賊所得二賊撻女母至力疲筋倦知女母之未悉其女所在遂釋烟桿以軟語騙鄰女詰女所在女駭極告之賊遂控騎而去蓋女逃逸時爲鄰女所見故悉知之惟來時未向女母言之耳少頃賊果手刃肆之主婦携女歸擲之於地並出尖刃斷女足筋憤其逸也賊旣得女復不釋其母次女在家聞其事惶急無以爲計適一賊至索食亟次女立以食進跪賊前以其事告之懇其援手賊尙謙和頷之卽馳往二賊所囑釋女母二賊不得巳從之巳遍體淤血相凝膚色靑紫矣女母痛不欲生即擬躍河自盡爲賊所挾不得如願件送至家大病旬餘始能挾笻起立遂朿裝尋其子則赤地千里白骨纍纍如山積踏遍郊原殊不知何者爲其子之骷髏也 
文苑 
[朱鴛雛遺詩序] [  破浪]  
　　鴛雛旣亡之八閱月其友張破浪檢閱舊稿得鴛雛所作春良集二卷曁舊贈零稿一束旣加紅廢書而歎曰唐之李長吉淸之湯卿謀何才人而天不假以年也何上下千古而所遭遙相似也鴛雛旣亡其婦許蟾仙閱五月亦下世記楊丈了公於鴛雛結儷之初贈福慧雙修一聯懸之妝閣而今視之固福慧雙修耶慧則加焉而　未修也雖然人世危途比年益甚猛虎食人大豹嚙滑中原積兩龍蛇荆棘士生斯世旣痛夫困苦顚連水深火熱其效爲慘惻纏綿之語以殘蝕才華供諸涕泣甚不得巳也轉輾而赴召玉樓以脫此　離倒懸振衣於上界淸華修文夫瓊宮翠域蓋幸焉者也謂鴛雛之亡爲不福乎吾未見所謂福也夫唱婦隨人間佳話夫亡而婦亦亡之鰈鰈鶼鶼吹霓裳法曲倚碧月孤松魂兮隨兮竟此冥世化爲鴛鴦謂鴛雛之福爲不雙乎吾未見所謂福雙修也嗟乎鴛雛往矣破浪序之曾讀其梅社詩中詩成交歎生涯在坐久能忘故我形之句及貧女寄感諸片輒慨然興我輩不遇之憾鞅掌風塵荒江擊朴覺此成屋牢騷滿懷骯髒不知何日始得與鴛雛淸府唱酬評所寄歲月之積愫也悲夫悲夫壬戍春二月同郡張破浪序於葉榭警所 
 
[奉閒要先　冲着退進]  
雜錄 
[春光回顧錄] [  劉豁安]  
兒時紙窗誦唐人梅柳渡江春旬莫名其妙後偶在焦山見瓜步紅梅泛白與京口綠柳纔黃遙映爭妍無南北始恍然於妙境天成非别有會心不能領略 
　　有恨隨流水無言對落花傷春舊句也然水流花謝尋常事不若隨園云四時多恨是春心一多字能包羅萬有 
　　挈眷閔行時寓合肥詩人金君梓材别墅雜花生樹淸興良多别後有懷云借得名花伴四時（經過一年）銷魂眞個到書痴風流佳話重提起恨少金鈴說去思又最是夢魂忘不得萬花叢裏一詩人蓋聊寫依依然梓材仙去矣天上無郵詩筒莫寄奈何 
　　五年春由閔遷滬風雨漫天而二三文友用摩詰送使西安韻覓句壯行極一時之雅故蘅村有一絶云雨絲風片撲征塵添得吟壇别意新唱盡陽關攀盡柳送君情緖爲詩人以紀其實焉 
　　少小離家忽焉風信韶華消受不知幾許而腹少詩書雕蟲紀念祇有一靑山即景云風來隄畔梳新柳雨過花間掃落英一龍華感事云可笑桃花無意識年年化血惹刀光可知文字之精神不容假借 
小說 
[社會小說人間地獄（三七）] [  娑婆生]  
　　第十一回碎磁片片幽恨難伸夜　沉沉佳期　度 
　　走到孟源旅館問了賬房曉得黎宛亭巳到了住在三層樓七十九號找着那房間只見房門銷着問明茶房方知黎宛亭巳出去了藕舲摸了一個空心中好不懊惱藕舲便　下一個名片說黎先生來你交給他看說我下午五六點鐘再來茶房一看名片他說原來你先生就是程先生黎先生寫好一張條子留下來吩咐我如果是姓程的來交給　看不是你先生拿出名片我們倒忘記了說着忙在身畔取出一張八行信箋來藕舲取過一看只見上面寫道 
　　弟早車來刻有事外出六時歸乞來談 
　　藕兄電宛留 
　　藕舲對茶房道蚖得了我准六點鐘來便了說罷便走下樓來正在第二層扶梯轉灣的地方忽聽後面有人喊道程大哥昨天叨擾謝謝你你此刻來找誰藕舲無意中聽見有人呌他到嚇了一跳回頭看時只見那人是金子丹藕舲道我來找一個朋友没碰見金子丹笑嘻嘻道不見得罷恐怕是同人來秘密開房間呢藕舲道不是不是金子丹道我不相信你們杭州人總喜歡住震華旅館的你的朋友怎會住到孟源來呢程藕舲道旅館也不是會館不拘省分隨便住住本没一定的金子丹道不確不確你能說得出我的朋友是誰我纔相信程藕舲道黎宛亭來了他住在七十九號你不相信去看旅客簿這下子你總可以明白了金子丹道哦｜我道是誰原來你是來找黎宛亭就是寻個又白又胖大塊頭省議員嗎藕舲道是的是的金子丹道我們是熟人在杭州因爲蓮孫的介紹狠一同逛了幾回他的撲克打得狠好我和他在丁桂英家裏打過好兩次他面色不改的狠偷過我三四副鷄我至今還記得呢藕舲聽了不禁笑了起來道這一鷄之仇虧你記得這樣淸楚金子丹道我有一副三隻頭愛司讓他一對小二偷了去這一偷眞是給他偷傷了因此耿耿在心他旣來了我還没看見你可以同我再去找他談談橫豎我此刻也没事說着便不由分說的拉着藕舲要回上樓去藕舩道他出去了不在房間裏六點鐘後再來罷金子丹道這黎大塊頭來幹什麽藕舲收中暗暗好笑黎大塊頭自有黎大塊頭的事與你金子丹什麽相干何必追根問底問了人家也不會和你說實話的豈不是白問可是素來曉得金子丹這個人向有這脾氣無論什麽事在他面前不能漏一點風聲口氣被他聽見了一定要纒夾不淸拷問到二百四十分使得那被問的人無言可答而後已藕舲今天也是適逢其會心中暗暗的呌苦怎麽無端在橋梯邊碰見這便衣偵探拘住了問口供呢 
[餘瀋] [  小仙女士]  
　　天下事不患無所得所患者不求耳然有人己之分焉蓋作事求人則人之經練日深而己則如故爲學求人則人之學問日增而己則如故可見事之求人者若當空捕風當月捉影而事之求己者如入山取寳入海探珠一憑諸虚一證諸實利害得失不待辨者而自知也 
 
 

Page 19

 
 
   
 
 

Page 20

 
 
常識 
　　（一）投稿本增刋者其科科除衛生法制道德經濟四項外增敎育科學宗敎市政雜錄問答六項其語涉攻訐個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刋諸君實有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
[成功百訣十一版]  
沈有乾君成功百訣茲經銀館十一版每册仍收回印本本五分外埠函購加費一分售書處本館營業部寄售處中華職業敎育社中華書局 
常評 
[重印國庫劵報告之歧異] [  隨]  
　　鹽餘國庫劵之重印旣證實而無疑義矣此重印之二千八百萬據穆湘瑤之調查則云張弧帶至天津據盧學溥之電則云前後兩次均經派員監視燬銷呈復有案據報載鍾世銘語則云確經切角現尙存部將請各公團派員監視銷燬獨楊潤之電與盧心印而供狀已小變王世澄又未共同聲明夫盧曰燬銷鍾曰尙存則盧電之虚僞不巳昭然乎就此種種歧異之消息而彙觀之則帶津與否可勿深究而參觀他種公債票之僞造其重印也必預備售欺於市面可無疑也盧電之發必同時致楊然但聞重印之發覺而未聞報告者尙有張弧帶津之說致造謊而又失敗耳 
　　要之此項重印之庫券在旣發覺後固有不能不燬銷之勢雖欲售欺於市面而不可得矣旣可帶津寗不能送部切角乎由三說之歧異可見作僞者之必至敗露愈造謊而愈見其眞相國民之辨别力雖未必能人人盡發其覆究不能欺明眼人也 
道德 
[靑年宜崇尙勞動] [  陳福謙]  
　　予師某先生家中不蓄婢僕凡一應事務自烹飪灑掃以至雜役均先生及其夫人躬自爲之先生固有子女者撫育保抱亦均惟夫人是賴或詢以胡不僱一傭婦代勞而乃自苦若是先生曰毋庸居家能常事勞動其益正不下於學校中之體操也予聞而有感焉今日社會上一般靑年往往涉獵數本新文化叢書卽終日亂唱勞工神聖平等平權等高調沾沾自诩趾高氣揚顧對於日常所應爲之操作輒避之不遑甚且茶來伸手飯來開口頣指氣使無異於昔日之公子王孫此風即校内之學生亦時有犯之者以鄙見觀之此所謂知而不爲與不知等也所望吾輩靑年痛戒斯弊勿蹈懶惰浮華之習而鄙夷勞動之事也可（乙種酬） 
[西方格言（二六九）] [  謝介子選譯]  
　　生活程度視現况毋視理想（英吉利諺） 
　　人各有其意趣（法蘭西諺） 
　　狂熱與剛愎者均如自掘墳穴（英吉利諺） 
　　緣昔可以測今（意大利諺） 
　　由稻之刈餘可以知粟（和曼爾）（Ｈomer） 
　　生於戰塲之鷹猶爲人所惡（奥一得）（Ovid） 
　　純犬每善吠（德意志諺） 
　　除應握持之外毋多取（英吉利諺） 
　　獨木之焚易盡（德意志諺） 
　　急攀致猛墮（英吉利諺） 
經濟 
[商業問題之研究（續）] [  吳東初]  
　　零售業廣告之地位 
　　試就滬上各報言凡收登廣告無不以地位之優美而特昻其廣告費登者爲圖效果起見不得不分别出資普通言之報紙之廣告地位分三四等茲爲簡單說明吾人祗分作普通與特别二種論特别之廣告地位取價自較普通地位爲高其所持理由頗爲充分報紙行之巳成通例特别地位不外封面與評前評後以及近時華字報如申新二報仿效西字報於新聞中段揷入廣告一欄引人注意普通地位除上列各地位外均得謂爲普通地位二者緊要區别在一則係由登者出高價預先指定一則任印者隨時按排代價有時較特别者賤二三倍 
　　商人對於廣告地位本應具之知識不過有時眼光不遠預算未曾列入效果未曾計及每於一廣告之刋登惜其費用當登特别地位者而登於普通地位吾意商人對於計算費用固不可不審愼但切不可因小失大要知因廣告多用一筆費所謂用得其當因藉所登而收獲之效果所得總可償所失也 
　　廣告之宜登於特别地位者旣不可爲因節省而登於普通地位斯言仍嫌空泛未詳其中之事實按照最近廣告學者之研究則登在特别地位者亦當認定一所在之地位使每登必在某段在閱者亦認知某段爲某公司之廣告欄一如商務印書館於申新二報之廣告地位每日總不出於固定範圍以外此其效果自較逐日無定不時移動者爲尤大滬上除商務外尙有幾家大藥房亦照例有此種方法可見經騐所在一般大商店均不約而同矣 
 
[世道委蛇隨俗浮沈與時俯仰]  
法制 
[恢復縣自治後之希望] [  養氣]  
　　縣自治之恢復已將次實行矣吾於此有欲爲同胞忠告者（一）須認定一治字此有二義第一所謂治者對無治而言也往者民國初元縣市鄉自治亦旣按例舉行然以吾所見除少數地方外大都懸掛一自治招牌而巳新事業如敎育交通公共衛生養老院公園以及水利害蟲之研究儲蓄機關之設施能次第舉行乎舊有事業如育嬰積穀救火施診施藥種種慈善之舉能推廣或整頓之乎如是而言自治直欲無爲而治無爲而治者無治而巳矣所望實心實力積極進行毋使自治機關等於虚設第二所謂治者對亂而言也往者各縣議會其和衷共濟者固未嘗無之而無價值之爭亦往往而有或市鄉各分界限或權利互有爭執以致多所牽掣一事不能進行是自亂非自治也所望多幹實事少出風頭以義爲歸同謀利益吾故曰須認定一治字也 
　　（二）須認定是自治此亦有二義第一須知自治非官治吾國人信賴官力至今猶然卽如自治一事多數人尙望政府提倡不知人民以自力發生民治始爲眞自治從上面提倡民治其結果仍爲官治耳所望吾人根本覺悟從消極方面破除被動的觀念從積極方面發揮自動的本能第二須知自治非紳治曩者之行地方自治也縣分若干市若干鄉而選舉而開會某也議員某也參事其實仍爲少數人所把持此少數人者大半平日魚肉鄉里之劣紳也此種自治是爲紳治所望吾人同具自重之心知地方事與吾身有直接關係共同討論共同監督免爲少數人所包辦而遺害無窮吾故曰須認定是自治也 
　　（三）須認定是縣自治此亦有二義第一縣自治者指全縣而言也旣以全縣爲範圍則苟有興革當以全縣人之意志爲依據以全縣人之福利爲標的斷不　以少數人之意志犧牲多數人之利益第二縣自治者對國與省而言也一國一省皆爲一自治團體然大規模的民治制度必須建築於小規模的民治基礎之上杜威謂美國聯邦乃由許多有獨立自治能力的小村合併而成故吾人今日萬不可好高務遠顧此失彼但須舉一縣以内亟應興革之事實力施行造成民治的堅實基礎自不憂省政國政之無進步吾故曰須認定是縣自治也（乙種酬） 
衛生 
[長壽之法則] [  錕厂]  
　　美國有科學家某平生著作頗多而對於衛生一學又極研究嘗書出法則數條可爲欲享長壽者之指南針 
　　（一）每日睡眠時須窗戶大開頭部足部均須露置被外睡眠時間至少七時至九時 
　　（二）每日早晨須於空氣淸鮮處作深長之呼吸或運動數分鐘 
　　（三）每日洗浴一次浴水之温度須與身體相等浴畢用柔軟之布將週身擦乾俾濕氣不得侵入體内 
　　（四）每日飯後須散步片刻以助消化 
　　（五）每日必須將牙與舌用刷刷凈而勿任毒質及微生物侵入 
　　（六）肉類及香燥之物均宜少食即偶食之亦須煑爛且食不可過飽以致傷胃 
　　（七）每日須大便一次最好於淸晨行之 
　　（八）工作不宜過勞如覺疲倦即當休息 
　　（九）性情宜涵養不可遇事暴燥或震怒 
　　（十）烟酒色等嗜好均宜戒除（乙種酬） 
科學 
[太陽之黑點與天氣之關係] [  寄萍譯]  
　　原名Ｗhathashappenedtothesun 
　　年來天氣不正暴風疾雨時作天文學家遂疑及太陽變更之故茲節譯日前大陸報之一節云 
　　近今宇宙間各種現象頗呈異觀天體中之有不正狀態誠無疑義矣如去年温度統計六閱月竟超出尋常一○四六度即平均每日超出五度半也天文家發見日上最大黑點其周達十五萬英里之廣足以容一地球而有餘也現今月之出其尋常行程十二英里蓋非忽然間事矣而近來大西洋二英里之下海底電線燒有一洞其被燒處離岸約數百英里同夜紐約省之白露司得與瑞典之卡而司德城中之配電盤Ｓwitchboards亦爲散電溜所焚燒然無線電機並未受何種影響於是科學家議論蠭起多謂太陽之黑點電子作用也著名物理大家普彬氏ＭＲＰupin曰常太陽之黑點證明含有電子後其一部分之電子力能隨日光射至地球當太陽最近地球之時則地球受其電子力最巨如去年是也故有非常之北極光ＡurolaＢroreais發現此種電子力隨日光射至地面含磁石性能擾亂地上之電力故發生上述之種種怪象也施法蘭博士ＤrＦrankiＳcheslnger者耶魯大學天文臺之主任也其論與普彬氏同又謂地面一切之怪象泰半因太陽黑點而起而木星實爲之主因云（乙種酬） 
 
