# 1916 - 274 - 4915679

 

Page 1

 
 
   
 
 

Page 2

 
 
時評 
[紛紛] [  冷]  
　　當國中擾亂極甚之時於是乃有較爲平安之日及至較爲平安之日於是擾亂之原紛紛又起矣此中國數年以來之常軌也 
　　其故蓋由於中國近時之人心淺薄而卑鄙國家擾亂懦怯之性現人人望其平安故擾亂不久而平安之時至也國家平安貪妄之念起人人不安於平安故平安不久而擾亂之時又至也 
　　今者平安之時甚暫且所謂平安者又未徴眞正平安之境然而人心貪妄之念已不能自遏於是擾亂之原不得不紛紛而起試觀近日所傳之消息有一爲國家實利實益着手者乎非此與彼攻擊即彼與此爲難其象可憫其結果大可危也 
[專電]  
　　北京電議會否决陸徴祥因陸與洪憲關係太深一方亦爲信任段氏程度之表示故如再以舊官僚提出必仍予以否决 
　　北京電外交總長將屬原維德或劉式訓外間傳爲陸宗輿恐懲於陸徴祥之否决未容輕易提出 
　　北京電國黨議員昨晚就張繼宅密會聞爲陸氏否决恐武人干涉預籌相當對付 
　　北京電晤王家襄言選舉副總統自係兩院應行之職權惟現正値憲法開議之時副總統應否亟與休時間問題尙須研究云 
　　北京電孫派提出副總統案後對壘之憲法研究會議員衆鄧毓怡參藍公武亦提出補選副總統案其裏面仍注意於馮 
　　北京電在借欵因徐州及唐辭職又停頓 
　　北京電陸交兩部奉院咨會籌建築西北軍用鐵道議由奉法庫門直承德晋太原陜咸陽甘蘭州起集外蒙交界之大戈壁 
　　北京電衆院五日要案爲特别各行政區域分合問題及金融烟賭自治與查辦陳宦等 
　　北京電蔡元培一日自法歸國聞允就大學校長 
　　北京電廣東又擬添軍務會辦 
 
 
 

Page 3

 
 
　　北京電昨陸榮廷陳炳焜推薦某等三人爲候補省長 
　　北京電總統對於商會聯合會頗爲注意柬邀各代表遊北海歡宴演說即以示其誠心云 
　　北京電七日舉行學界運動會　　北京電奉吉黑籌邊使物色月餘昨始儗定張錫鑾聞段意並給予節制該三省陸軍特權 
　　北京電段總理主張編纂陸軍史先咨各省徴集史科 
　　成都電殷承瓛熊占權今午赴鑪戴戡因反對者衆到省無期 
　　成都電灌郫等縣發現勤王定國軍刻已平息 
[譯電]  
　　北京電衆院未通過陸徴祥長外交之同意案贊成票一八九反對票一九八段總理出席說明提出任陸長外交之理由議員乘機譏刺指斥去年陸辦理中日交涉之不善並稱陸爲洪憲宰相王寵惠有長外交之說聞王乃黎總統所屬意乾陳錦濤又請開去外交兼職（三日） 
　　北京電薩鎭氷電稱粤省情勢濟見安堵一俟民軍處置妥善後卽將北上（三日） 
　　北京電直隷省議會十月一日開會朱家寳蒞會演說他省省議會亦多開幕湖北亦然（三日） 
　　北京電盧永祥部下第十師刻駐上海者已由政府諭令回京（三日）以上路透電 
　　北京電參衆兩院議員各三十人將提出從速選舉副總統案（四日） 
　　北京電徐州會議熊度可疑唐紹儀又復辭職以致釀成重大時局故大借欵之磋商因以暫緩（四日） 
　　北京電昨日衆議院以一九八票對一八九票否决陸徴祥長外文之同意案多數議員贊成以温宗堯長外交（四日）以上德文電 
　　南京電馮國璋接南方諸省來電略謂張勳干涉北京行政擾亂時局如不自歛將羣起攻之想馮督當亦同情云云（三日）字林報 
[東方通信社電] [  日本人組織]  
　　漢口電漢陽兵工廠總辦劉慶恩議將漢口針釘廠修造故爲砲兵工廠其資本豫算二百五十萬元（四日） 
　　漢口電前四川將軍陳宦本日午後二時乘特别快車赴京隨行者約有數人軍隊一營亦隨行（四日） 
　　漢口電湖北省議會本日選舉議長其結果尙未發表大約現副議長王信敷最爲有望（四日） 
　　濟南電全國水利局副總裁潘復所計書之山東省南運河疏濬工事議向美國借欵美金三百萬元年息七分每百實收九十協議大有進步已由中央政府飭令孫省長速即調印山東省議會聞悉以其違法議决斷然拒絶業已電呈中央政府因該借欵有政府挪爲一時急需之說（四日） 
　　南京電康南海昨日來寗今日在高等師範學校演說聽者有三四千人之多（四日） 
　　東京電大　侯爵入覲同時並由山縣·大山·松方西園寺等公侯開元老會議各元老不問大隈首相有無推薦運行推薦寺内伯爵寺内伯卽應御召入宫拜組織内閣之大命伯之组織内閣可即着手惟寺内伯標榜人才内閣抑舉國一致内閣主義現正與各政黨開始交涉（四日） 
　　東京電内閣全體辭職後之政界表面至極平穩因此數日間生出之結果不能豫想也大隈侯之奏上與元老會議之結果能圓滿進行與否尙不能明即因大隈侯之推薦加藤子與元老之寺内内閣策對抗戰之故若此時元老方面或大隈侯處置少有錯誤或至再生如憲政擁護之政變亦未可知至一般國民輿望之程度加藤内閣寺内内閣各居其半都下諸新聞關於後繼内閣皆避不言惟揣摩大隈侯这推薦加藤子是否出於誠意耳（四日） 
　　東京電寺内伯被推薦爲後繼内閣組織者（四日） 
戰電 
[其一（英人路透電）]  
　　巴黎電今日下午公報云松末河北面砲戰頗烈德軍在蘭柯爾北面進攻爲法軍擊敗松末河境擊落敵飛兩架薩洛尼加公報云塞軍佔據加瑪恰蘭山東北斯太柯格洛白高地敵軍第一道戰壕且復奪獲布炮一排戰地天氣仍惡劣（三日） 
　　彼得格勒電現料俄將白魯西洛夫之新攻勢將展至萊姆堡南北以包圍柯凡爾與佛拉狄米爾伏林斯克戰地及加里西亞之一大部分此間協約國軍事剸專家視俄軍在白里柴尼南面所獲之勝利甚爲重要蓋可使隔斷萊姆堡哈里區二軍之謀更近一步也（三日） 
　　彼得格勒電公報云特文斯克南面新亞力山特洛夫鎭東有德兵密集進攻爲俄軍逐退哈里區北面之敵軍猛力抵禦大戰仍在進行俄軍三日内捕虜五千人内有德兵六百（三日） 
　　倫郭電薩洛尼加英軍戰報云布兵三大隊回攻斯特魯瑪河東岸英軍新陣地爲砲火擊散英兵一大隊即以鎗刺從衝擊敵兵大亂被俘者四十人英飛機以炸彈擲擊泊洛斯台尼克之敵兵及軍送隊並該處通至塞里斯之鐵路（三日） 
　　羅京電公報云杜白魯加之羅軍現正沿全陣線從事猛攻敵軍亦奮力抵禦（三日） 
　　倫敦電官中宣稱協約國已通告中立國凡交戰國之潛艇無論其作何用法均不宜容其駛行於中立國海面苟有駛入中立口岸者宜加拘留云（三日） 
[其二（德人德文報專電）]  
　　柏林電十月二日德軍大本營公報云松末河北岸戰場復有大戰英法軍在錫伯伐爾與蘭柯爾間廣二十餘基洛邁當之陣線發砲轟擊異常劇烈繼乃進攻曾有多處爲德軍砲火擊敗敵枝隊得集於德軍陣線者經德步兵奮勇與之肉薄死者纍纍松末河正北法軍之進攻者均遭挫衂大戰終夜未已松末河南有活動之砲戰末尼爾北面德軍偵察枝隊襲擊獲勝俘軍官一員兵八十八人德飛船一艘攻擊加萊之軍事處所（西境戰况）魯克西面砲火日烈敵軍進攻者爲砲火所阻德軍回攻奪回九月三十日俄軍所佔格洛白加北面之陣地並俘敵一千五百餘人敵軍希圖逐走德軍未果敵軍重在白羅特至萊姆堡鐵路兩面進攻亦遭失敗被俘者二百人金灰樹河東面之戰事仍在進行（東境戰况）羅軍在柯柌爾兩面得有土地德聯軍在哇沙伐附近及北面進攻獲勝敵軍在哈資齊格山攻擊斯特里爾山谷兩面受挫而退奧軍已奪獲哇波洛加高地（外錫爾伐尼亞戰况）敵軍在多瑙河右岸得一立足地敵軍在土泊萊斯西南進攻失利加瑪恰蘭山戰事頗烈德軍擊敗斯特魯瑪河東岸進攻之英兵枝隊（巴爾斡戰况） 
[公電]  
　　梁啟超致北京電北京大總統叚總理鈞鑒昨由寗返滬閲九月二十九日北京興中報稱啓超曾派代表赴徐州會議等語事太無根甚爲詫異乞飭澈查啓超叩支 
　　廬州中學學生來電各報館曁北京敎育部參衆兩議院旅京合肥同鄉會公鑒皖第二中學校長范家煌侵漁公欵嗜食阿片任用私人恣意駡言並迫令學生長跪劣跡昭彰在人耳目本月三號遽因旅行細故勒脅學生全體解散生等因之輟學伏祈諸公主持公道全體學生叩 
　　東台公民缪平等來電申時兩報館轉省議會錢議長鑒東台省議員朱景星帝制發生贊成君主代表勸進近更營充鄉董盤踞縣衙魯肉鄉里已失議員資格省會爲全省代議機關東台人民誓不再認爲代表以免貽禍全省貴會開會請提議懲戒除名以除禍水而順民意至朱景星搆成刑律之内亂罪已公推代表逕向法庭起訴矣東台全縣公民繆平等支 
要聞一 
[春明珍聞二十三] [  湛存信]  
　　中國向爲造謠之國北京尤爲謠言薈萃之地吾民輸無數汗血之資直接間接以養此造謠之人固非自今日始也近以徐州會議之影響人人相驚以伯有彼此相見必附耳密語某人如何某人如何其中毫無意識拾人牙慧者什居八九偶有最少數之野心家及不得志者則自别有用意乘此機會爲其造謠之資料不惜傾陷他人以冀倖遂所圖其心可誅矣某派竟彰明較著謂某某等極要人爲徐州會議之主動者某人赴會某人發言如親見親聞其實皆毫無影響遂發生派議員彭某赴寗要結馮督軍許以副總統而求其爲國會之保護人此種接洽眞屬不成說話毫無人格馮在今日得被選爲副總統自具其固有資格何勞爲獻殷勤以至國會需人保護則不如直截解散之爲快矣聞馮之熊度甚爲正當因此鬼胎謠言益起謂某將推翻黃陂甚至謂國慶日將生大變者據記者觀之徐州會議頃已至結束時期其結果則唐君紹儀之去職耳京外要人心跡不難自白惟以法紀言之實不復成爲國家矣無論國務員若何不稱職或且應受刑法制裁者亦不得竟令其以此去職即在本人亦應爲國家稍留餘地不容明言因此求去故唐君之辭與政府之准其辭兩俱有失此項會議不問中外各派莫不一致反對其主張之是非尙屬别一問題甚至如京津警長率預其列試問國務總理陸軍總長内務總長島得不負責任兩院中人亦復進退爲難反對固不必言亦不敢貿然行使其職權　　主張否則偶有風影使長篇大論或提質問書或列議案或請國務員到院說明　於此世界　傳之徐州會議充耳不聞毌亦有所顧忌乎憲法研究會將有一文發布表示以對之意所以用此非法言機關發布者其故亦可深長思矣一言蔽之政潮無靖穆之日而已 
副總統之選舉或將成爲事實在開議之初某派本主即日選舉實意在排斥合肥求遂其夢思内閣之謀繼熟知風勢不利緩舉之說乃占勝利今日仍發起於某派則已改懸挑撥自救二義以爲的質言之前日爲積極作用今日已爲消極作用矣某派以外對於選舉之說自無反對之餘地事實上本應補選策略上更不可反對蓋將引起有被選資格者之誤會故如有提出補副總統議案者至少必有二起以見某派與非某派同具此意之證其所欲舉之心或竟二派相同得以全場一致當選之亦未可料揭其内幕皆劇場中丑角之作用耳　　陸君徴祥已到京繼任爲外交總長之說已確外間傅爲咨請同意之文已到衆議院則記者作信時尙未到院要在指顧間耳 
　　東海非忘情政治者終必出而一現或亦爲兩派共同要求而出天下怪事皆發生在今日之北京吾儕又無從測度惟合肥絶對無退志則目前政局根本或不至即見動搖耳 
[憲法審議會表决兩問題]  
　　參議院組織與議員兼閣員 
　　昨日下午一時憲法會議開第六次審議會王正廷主席聞先續議參議院組織問題林長民重申前說後陳光燾復登台發言謂參議院應帶參事院性質立法權兩院從同監督政府權在衆院限制行政行使權在參院故參院組織應定爲選舉議員及法定議員兩種選舉議員議院選二人每省省議會選二人省參事會每省選二人商會聯合會選六人其由衆議院選舉之當選資格當以大勳勞於國家者及碩學通儒等爲限法定議員則爲前任現任大總統副總統前侁任現國務總理退職海陸軍上將大理院院長惟大理院院長關於立法案不參與表决云云反對其說者多人呂復謂民國議會代表人民而非代表階級今民國本無階級而以參議院添出法定議員平地生一階級實背人民平等之義且此種法定議員實即官吏變相又乖平民政治之意且如英之貴族院其階級制度本屬固有今日猶且更張豈可中國反增加之云云旋由某君提出討論終局之動議經表决贊成後以加法定議員爲議題付表决贊成者少數復以維持原案付表决贊成者多數繼議及議員得兼國務員問題即第二十六條之但書所謂兩院議員不得兼國會官吏但國務員不在此限也張國浚李有忱龔煥辰等反對原案龔引議員法關係本議員自身者不得參與表决之條以爲議員得兼國務員將成議員萬能之結果王玉樹何雯等反對其議並由王玉樹指龔煥辰解釋之錯誤由王試功提議討論終局表决成立即以議員不得兼任國務員付表决其時在場人數四百九十四人起立者二百八十一人不足三分二之法定數乃以原案但書即議員得兼國務員付表决起立者一百七十五人亦不足三分二之法定數可否兩未成立止得亦同孔子之道一樣留待大會解决於是别尋他種大體問題提出討論有謂議員任期是一個大體問題者有謂參議院長應否由副總统兼任是一個大體問題者有謂開議時列席人數是一個大體問题題者結果均未成立又有人提起第四十一條之衆議院彈劾大總統權是否可算大體表决結果多數認爲非大體於是又提起第四十三條之對於國務員之不信任决議權是否大體或謂彈劾權審判權及不信任决議權三者有相聯之關係應將第四十一條至四十四條合併討論反對者謂四十一條之彈劾權已經表决不作大體討論何得立時翻覆爭論久之由起草委員長湯漪登臺說明不信任决議權實有作爲大體討論之價値衆無異議表决多數其時已屆散會時間遂由議長復席宣告延會 
[徐州特别快信]  
　　各省區代表昨日又復聯袂來徐聞明後日仍不能開會 
　　張勳日前電召各路統領來徐今日將各回原防地點 
　　戒備總司令張文生擬不日實行淸查徐州城内户口 
　　徐東海來電卽刻决不來徐 
　　曹錕之代表穆文善前日日濟南昨日晚車回徐張勳密派中軍閻肇興赴津未悉何事 
　　參謀廳昨晚忽有炸彈暴裂幸未傷人聞藥方亦不甚烈 
　　鉅富陶某被探訪營某栽贓陷害已捕入獄中索五萬元贖命 
　　張軍第六路統領吳起恒前日在中軍處賭牌九輸三萬七千元 
　　康有爲今日（三日）乘車赴寗張勳親送至車站握别 
[南京快信]  
　　省議會今日（四日）午前十時開各項審查會午後二時開談話會茲將委定各項審查員名單探誌如下財政審查員二十五人愈仁愈詹其桂任桂森丁文瑩朱家楨陳康沈維賢秦錫田季通袁秋生朱祥紱沈　王樹榛　衡奚九如吳鴻基孫肇圻王撰曾潘恩九張從仁陸文椿朱紹文郝儒琳黃永成莊增藩法律審查員十九人馬駿郭定森姜克歧石鳴傭沈熙熙潘水鍔李維翰唐人傑陸家鼎許蘇民狄迺健蔣士杰張相葛夢樸陳大猷陶鍾箎李鑂馮弼仁馮士奇請議審查員十三人張嘉行周紘順郭　珍蔡璜陳世垣朱增元唐圻鎭史成王景常馬敬培郝崇壽張慈明戚麟祥 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[徐州會議與副總統問題]  
　　昨日有江寗馮督軍公署某君致北京軍界某君一電聲述馮督軍對於徐州會議之關係　稱前次派代表時馮君堅囑會議之時如某省有何意見切須單銜發電不許用馮君名義至張倪反對唐少川之有電馮督代表本拒絶簽名倪嗣冲强行代署電發後代表即電告馮督而倪嗣冲亦派代表來寗道歉馮君以電已發出爭之無益遂祇向政府及唐少川處發電辯明至於所以派代表之原因一四鄰疆省分須保和睦二因若全處局外反不能遇事斡旋云云又據政界某要津云大總統對於張勳種種舉　早不以爲然日前已派陸軍中將金永炎前往密查現擬再派某上將（有謂蔭昌者不知確否）赴徐誥誡張勳切勿以少數人之私見而使全局動搖然而張倪等仍有出乎常軌之聯電故大總統禁止軍人干政之命令乃不能不隨而宣布惟從國務院方面探悉此項命令係由國務會議提議後由徐秘書長主稿提出閣議有閣員數人議將排斥官吏樹植黨援二語易爲干涉用人倡言方命經總理許可至發布之時徐秘書長仍遵用原文未經改易外間頗傳此令係由某閣員主稿一節其原因蓋卽由於此 
　　補選副總統案倉卒提出在提出者之用意蓋謂政局搖動欲以選舉副總統爲一種救濟之方然大多數議員則以爲過促恐反惹政局之搖動昨聞舊民系議員主張與提案議員交涉暫行將原案撤回由各派協議定一時期再行提出進步系重要分子意見亦相彷佛有主張在大會打消待憲法通過後施行選舉者又聞對於副總統候補人大抵屬意於馮督軍國璋惟昨日傳聞某一派有主張舉段總理爲副總統而以梁任公組織繼任内閣之說傳聞如是尙不敢信其果確也又聞屬於孫江伊一派之議員所以突然提出選舉副總統案者乃郭同赴寗竭見馮國璋之結果也以爲速定副總統可以使大局平靜早奏統一之功且對付　州會議亦爲一有利之策然未提出此案以前未及與他派交涉商議故他派議員不無懷疑者　在提出者方面欲於旬日内即爲解决故不但向北京之各黨派交涉即上海天　方面亦已派人向各派接洽矣至選舉馮氏爲副總統一節表面上雖無反對者而裏面實有幾許複雜之情事如提出者所希望能得迅速解决與否尙難預料惟又據國會消息衆議院方面昨日之前實未接至此項議案參議院方面雖已由宋淵源提出而前日開會之際由馬君武等曾向宋勸告謂此時國會當專心制憲法不宜旁及他事宋然其說即將所提議案自行撤回伹衆議院中　王某者確預備議案不知以何原因忽不肯自已出面欲令吴宗慈出爲提議吴以初開會時彼曾提過議案主張先定憲法後舉副總統今不願自翻議遂亦躊躇宋允故此案遲　未　提出云 
[辭職後之唐紹儀行止]  
　　此次外交總長唐紹儀氏辭職本非出自本意其實　處此原因自甚複雜當唐抵津後數日黎總統段總理迭次派員至津迎迓並擬於　晴駐京公使時邀唐氏作陪　　聯絡詎唐氏正擬首途而攻擊之傳單適於此時發現草線蛇灰不難尋索當時適有某君在津爲唐氏勸駕唐氏喟然曰吾此次出山全爲大局阽危不忍袖手如謂吾爲官耶則生平　歷中外宦途滋味亦旣飽嘗非他人欲過官癮者可比爲財耶則家有薄產尙可敷衍亦非貪得金錢者可比今若輩旣有此種舉動又何必以自由之躬供人咀嚼總統總理殷殷勸駕厚意雖不可却然譬之主人延客而奴婢洶洶辱詈於大門之外其將入見耶抑廢然思返耶某君爲之太息不置聞唐君近居天津法界某處舊時僚友酬酢頗多暫時尙不能回滬昨晚有國會議員某氏由津返京談及唐紹儀近狀略謂唐氏之勾留天津與政治毫無關係目下正與津埠金星保險公司商議進行事件十月十日前後方能回滬但上海公司事務亦甚吃緊唐君已派但燾君昨日先行回滬矣惟據天津消息則謂唐氏自得辭准之消息後摒檔一切已於昨日（九月三十日）搭輪由海道回滬聞唐氏到滬後擬勾留數日即行回粤不再舉聞國事臨行曾拍致大總統電其文云北京大總統鈞鑒讀本日命令唐紹儀免准本職等因仰承俯察微忱獲資休養欽感莫名蒲質不凋　材待貢有生之日鈞賜良多謹電馳陳伏維埀察唐紹儀叩云云以上二說未識孰確 
[北京報界同志會開會未成]  
　　北京報界同人昨日下午一時在報界同志會開茶話會磋商改革事件到會者有二十餘家不料同志會幹事部預先函致警署請其派警前來干涉迫使停會報界同人不欲與之理論遂宣告改期另行召集至報界同志會之歷史内容如何十月一日北京報已曾述及略謂報界同志會有兩事必應改革者一同志會向日設有編纂員分送新聞與各報館其流弊必至合北京各報以爲他人作機關而後已去年蔡松坡雲南起事本報對於雲南軍隊稱爲革軍而報界同志會幹事某君電話傳來謂奉某要人面諭汝北京日報稱革軍殊屬荒謬非改稱滇逆滇賊不可卽此一端可槪其餘此同志會諸幹事所由多以辦報有功賞給嘉禾章也故本館以爲當革除報界同志會送稿各報之積弊也二則同志會附設有宣南俱樂部開設麻雀卜架等類賭博每賭一場抽銀若干此種行爲是借北京報界公共之名以開賭　利也故本館以爲同志會宜革除開賭之弊也本報自民國以來即不願預聞報界同業公衆之事今諸君旣有志改革尙望好自爲之蓋從前之同志會有鉅力者爲之護符不易改革今則此其時矣云云據此以觀可以知其開會未成之原因所在矣 
[遼事拾零] [  化險]  
　　（一）奉天省長問題奉天省長問題頻傳政府擬定三人曰陸宗輿李盛鐸張元奇前曾來電徴求張作霖同意並謂張所贊成者爲張元奇後因有人從中反對張亦因率＋事無可爲遂表示不來之意十日前張曾來信與某君謂刻已同二三同志漫遊杭州西湖冶遊之謠毫無根據云云即此可見張氏無來奉之决心矣其實論張作霖之奢願個人之精神頗自翔可駕馭軍民兩政唯外交繁難關係重要不免有所棘手故特呈請中央辭去兼職俾得專心軍事前數日所特保者爲外交部僉事王鴻年以王長於外交又無官氣倘得此臂助奉事或有可爲但中央未置可否或者於交涉談判之中暫緩簡放省長免致惹動外人注意亦未可知也 
　　（二）公民聯合問題巴匪南犯緊急時吉省公民松秀濤劉越菴等發起公民會嗣奉黑二省亦聞風響應曾往覆函商互相聯絡茲將其聯絡之約數則錄下（甲）對外問題方今門户大開各國交通國際交涉頻有微言位居兩大之間外交事繁遇有關於外人交涉事宜情較重大者卽互相密議（但於三省全體無關者不在此例）珷 
以保土地財產所有權爲宗旨但不得於無事之中自惹交涉（乙）對政府問題凡關於内政外交重大事件并於三省有連帶之關係或辱及國體或塗炭生靈行政長官旣不自專必有待於政府一經政府籌辦旣行聯絡一致會商建議惟建議範圍不得逾越憲法（丙）對國會省議會問題事體發生旣繁三省之行政長官旣議會有不能草草决斷者必舉而付諸國會國會之討論必據三省之權利義務爲前題是則請願爲唯一之辦法但須於請願之前逕行協商本省議會須三省議合表布同意之後方能實行請願以免分歧 
　　（三）外交專員問題奉天省公署以西豐海龍遼源通化等縣日本已派日員前往設立領事分館已經訓令各該縣知事妥爲招待並令交涉署長馬拱宸氏謂各該縣交涉繁多地方官兼理司法等要政日不暇給所有交涉事宜應照遼陽新民之例或派一佐治員前往襄理云云上星期三公署例開會議馬署長即於席間發表關於此事意見並與金政務廳長商榷名稱聞定爲某縣交涉員該員薪水定爲每月一百元八十元不等此外每月交際費亦定五十元四十元兩種此係預定之數在一季中准其通融應用惟不能越此定數該欵據馬署長之意擬令各縣在地方費内開支商之財廳長則謂係行政事宜應在國稅内支給當已照此决定由財政廳造册呈請追加至於西豐等四縣交涉員正由馬署長物色相當人才開單薦請省長委任不日卽可發表 
[山東省議會開幕]  
　　日昨省議會舉行開幕式會場門首之國旗臨風招展警隊之排列極爲整肅早九鐘餘各界參觀者魚貫而入會場佈置亦甚完備時方十鐘振鈴開會議員到者九十六人官界方面蒞會者爲孫省長政務廳財政廳高等審檢兩廳曁濟南道尹等以次入席議員與各長官向國旗行三鞠躬禮次省長與議員相向行一鞠躬禮畢議長致開會詞略謂議員代表民意仆而後起誠可忻幸但吾人對之宜極愼重國勢阽危挽回不易以後務各化除意見爲全國大局計爲東省大局計云云報告畢省長致祝詞略謂溯自省會匿跡消聲於茲三載政治若何民生若何敢怒弗言撫心滋痛懲前毖後應有良謨今者風鶴猶驚澤鴻未集瘡痍滿目籌貫焦心論内治則喁喁之望未解倒懸論外交則岌岌可危如同累卵官紳不左提右挈斯無由拯墮日於虞淵下下果協力一心自不難登斯民於袵席諸公以圭璋品望之身受桑梓付託之重不因黨見生衝突不因權限啓紛爭不拘拘於小範圍以顧全大局爲急務不斤斤於細枝節以根本至計爲指　放世界眼光具批導之智識求將來之幸福聯無上之感情爲謀必臧興利必溥匪獨山東全省受益國家亦無疆之休省長致詞畢議長起而致答詞云前此議會之停職固屬暴力所迫逼而揆厥原因究由吾輩職權不舉未能爲人民謀一利除一害致失社會之信仰使挾暴力者得假手摧殘耳自今以往同人對於議會職權宜抱有責任心利於民者舉之害於民者去之雖犯萬難亦所不辭勿矜意見而爲無謂之爭勿懷褊私而持一偏之論各秉誠心力屏客氣此本會同人所當共矢者也矧當吾東兵燹之餘迭遭蝗旱死傷未覆饑饉洊臻加以外患方深動多牽礙措置偶乖禍不旋踵凡茲重任詎得稍弛仔肩所當與諸君子協力進行共圖挽救云云禮成乃奏樂散會 
[順直省議會開幕]  
　　順直省議會於十月一日開會是日上午九鐘議員已到齊（共到一百三十九人）九鐘半振鈴開會議員曁行政官相繼入席首由正議長報告開會之大旨繼由警察廳軍樂隊作樂議員對國旗行三鞠躬禮畢經正副議長指定秘書長朱佩實讀祝詞其文云維中華民國五年十月一日晒會遵大總統明令應省長之召集恭於是日上午九鐘舉行正式開會全省議員　雍將事乃向國旗敬禮而祝曰順直地域拱護神京順直民俗慷慨樸誠自今以往惟順政治之軌道察地方之情形應社會之要需促公益之進行切實建議期底治隆上以弼國家制治下以啓閭閻清平中華民國萬歲順直省議會萬歲讀畢朱省長演說由邊議長致答詞畢全體議員乃集會場門前攝影時十鐘餘宣告閉會 
[陸榮廷緩期蒞省說]  
　　陸督軍在肇接印後現在尙未定期蒞省聞陸督軍之意以爲當新舊交替之際謠諑繁興挑撥簸弄之人時思乘間而入若亟於晋省反滋煩言故惟靜俟龍濟光離粤始行訂期履省已將此意周告僚屬外間所傳移節佛山亦屬不確惟佛山商會代表曾有此請陸督並未允許也陸督軍接印後曾致電朱省長云養日准薩巡閲使朱省長派員將督理廣東軍務印信一顆咨送來肇當經接收於有日在肇啟用視事一俟龍卸督去後再行晋省惟榮廷才識素庸難勝艱鉅粤事棼亂整理尤難尙祈賜敎以匡不逮除分别呈報外特電奉聞榮廷敬印此外復專差賫函來省係請轉諭軍署各員役無論充當何職者當安心照舊供職靜待後命不得擅離職守一俟晋城後再加委任云云譚浩明於二十四日由　乘西岳商輪抵肇晋謁陸督軍請示接印後何時移兵赴省陸督以現當謠諑繁興我軍亟應切實固守防地嚴行約束士兵切禁輕動面飭即晚乘坐魚雷回防毌庸在肇伺候譚即往會李　漢晤談後旋即東下莫擎宇昨亦派參議謝昭謝樹槐於二十三日抵肇謁見陸督請示對於惠屬官民兩軍收束辦法本部分駐海陸之兵應否繼進聞陸督刻尙未答復至龍濟光氏近兩日正在結束公私各事初本預備月内當可完竣三十左右即可起程赴瓊不料以目前情形觀之一切部署未畢尙難如期離省則陸督軍三號來省之期亦必因之展緩矣按以上所述龍氏赴瓊遲延之故係得諸署中人所告至其眞確原因究竟何在則非外間所能揣測也 
　　另一消息云龍氏之去其間忽生一大阻力以惠州濟軍未能調回省中故也龍氏曾電催李嘉品尅日㧞隊回省以憑會合赴瓊而李司令覆電略稱惠屬民軍盤據要隘我軍尙難離防應俟各民軍退紥即將所部收束回省不敢稽延因此之故而龍之離粤又將展期現今濟軍惟聚於虎門以待出發而惠州民軍至今猶未解决也 
[惠州民軍與龍氏赴瓊關係]  
　　龍濟光因赴瓊崖亟待李嘉品率隊回省以使會齊出發故經朱省長派委唐張兩員與統領梁永燊帶兵往惠替防因該處民軍尙未撤退當由梁唐張等回省覆命請示辦法嗣得陳炯明委有代表鍾景棠來省磋商之後以爲可就和平復令梁永燊於二十四號由石龍率領所部警衛軍及游擊隧兵士共計四營分配輪船立刻出發是晚駛至綠蘭寄碇河面卽派員弁沿途察探情形乃知磨盆山各處仍然屯駐民軍約有七八千之多每山高架巨砲六尊築壘數座梁據報告遂着員弁前與民軍接洽表明奉命替防各情而民軍亦無何等意見祗請梁竪白旗梁不允卽折回石龍昨特乘搭廣九火車來省入謁朱龍兩吏當將各種困難情形禀陳一切朱省長特令王德慶馳赴石龍接統梁永新所部軍隊往惠駐紥以便李嘉品退出聞王已於二十六號督率前營軍隊乘坐廣九火車出發并將左營分配蠻船定於今晚開往會合即行往惠惟聞陳炯明代表日前到省謁見省長時曾云陳部現駐東江之兵不下三十營（册報三十四營）擬請一律編爲陸軍因軍中多屬粤省退伍陸軍略事改編即成勁旅較從新徴募訓練事半功倍等語聞朱省長原允選編六營尙未商妥現恐此事若不速决李嘉品之軍不能即日㧞隊離防則於龍濟光移師之行期不無展緩聞頃已電請陸督會商岑氏務即先將該軍妥定去留之數免生異議一面又由李電請當道轉電李朝興統率所部迅由石龍前往監視其頭帮軍隊五百餘人日昨已抵石龍擬用專車運載回省先期改編其餘之衆一俟東日民軍實行收束即由朱省長派撥警衛軍前往替防始行調省撥回但又一消息則謂東江司令李嘉品業奉編爲振武軍旅長當已將所部遵章編定預備隨同龍濟光赴瓊而惠屬各路民軍知此消息驟將李軍重重圍困謂非繳鎗不得離惠等語李與戰不勝昨經電請龍濟光派兵赴援云云倘此息果確粤東時局一時尙未許樂觀也 
[浙省民政廳實行歸併]  
　　省長公署與民政廳業經實行歸併昨日上午九時呂省長親蒞蒲場巷省長公署（卽民政廳地址）由王廳長召集各職員在大禮堂與省長相見彼此對立一鞠躬後呂君當衆演說略謂浙江自獨立後地方民政絲毫不紊全賴廳長與諸君之力各省來觀者多贊浙江政治之優美異口一詞然就吾輩心理上觀之究竟民國五年以來浙江之政治是否確較前有進步實不敢信不過從表面上論之秩序幸而不亂耳今日世界潮流及全國趨勢决非僅僅保守現狀可以竸勝鄙人所望於諸君者惟在積極進行四字向來中國舊說所謂良吏循吏者不外清愼勤三字今日之從政人員當更進一層以清愼勤三字爲立身之本而以積極進行爲辦事之方針省公署爲政務總滙之區凡所以提倡各縣督率各縣者胥於此是賴願諸君勉之云云旋復相對一鞠躬而散 
[浙省會二十三次常會紀]  
　　省議會於三日開二十三次常會政務委員五人議員八十五人仍由秦副議長主席一時四十分開議第一籌設省立甲種森林學校案此案昨日討論未終今日續議多不贊成審查報告衆意仍用原案但原案祗列理由經費二種並無辯法規定付特務審查由議長指定余壽堃等十三人爲審查員次議第二議員趙之偉倪漢波吳品珩辭職事件審查報告後衆無疑義通過第三爲規復元年修正地丁征收法取消部令特加征收公費加征縣稅藉以擴充義務敎育建議案報告審理由亦無疑義惟請願書略改字句一二第四項修正人力車管理規則由八十七席登臺報告審查之結果因人力車及車夫屢有覆轍傷人及不規則之事故將管理二字易爲取締至車捐原案係一元以上三元以下茲改爲二元以下稍輕負擔即開二讀會由書記逐條朗誦大衆討論之下以車捐關係道路經費是以仍照原案其餘無更動之處它五籌騗設改良手工造紙傳習工場議案由政務委員說明理由一百零六席謂此案與昨日本會議員提出者相同可併付庶政審查衆贊成第六開辦造紙原料種植場議案由政務委員說明理由後各席討論之下以主張成立者少數打銷第七擬改組模範繅絲廠爲改良繅絲傳習所並附設繅絲實習工場議案委員說明略謂因繅絲廠開辦兩年未見成效茲爲改良起見所以改組云云議决付庶政審查議案完畢七十二席謂内務澡旣有電致省長於議會中斷期間單行條列毌庸交會追認實屬違法本會萬難承認應電致國會内務部力爭有謂祗須咨行省長將各種單行條例交會毌庸致電力爭者衆贊成遂散會 
[吳江撤消巡緝隊之風潮]  
　　前任江蘇吳江縣知事謝寳華於接任時因地方甫經變亂現存警力單弱臨時招募警備巡緝　長警張等回省覆命請示辦法嗣得陳炯明委有代表鍾景棠來省磋商之後以爲可就和平復令梁永燊於二十四號由石龍率領所部警衛軍及游擊隊兵士共計四營分配輪船立刻出發是晚駛至綠蘭寄碇河面卽派員弁沿途察探情形乃知磨盆山各處仍然屯駐民軍約有七八千之多每山高架巨砲六尊築壘數座梁據報告遂着員弁前與民軍接洽表明奉命替防各情而民軍亦無何等意見祗請梁竪白旗梁不允卽折回石龍昨特乘搭廣九火車來省入謁朱龍兩吏當將各種困難情形禀陳一切朱省長特令王德慶馳赴石龍接統梁永新所部軍隊往惠駐紥以便李嘉品退出聞王已於二十六號督率前營軍隊乘坐廣九火車出發并將左 
 
 
 

Page 7

 
 
七十名用以保衛地方此次謝被控撤差已委李世由接替而警備巡緝隊又因大局安定奉令取消詎知該隊長警以成立之初對於衛守地方捕緝匪盜異常勤勞今一旦取消心實不甘意欲乘謝知事交任時變亂然事機不密主謀妄動者已被捕六名今日又謠傳有不穩之信息想亦藉以惑人而已謝知事因交代未清尙逗留在吳江聞各被取消長警有藉口不滿意於謝之撤任將起暴動情事乃立即向衆宣言謂予之撤任係屬被控尙可　　名譽設爾等一有變動則在予之一身亦必連累萬不可妄動云云謝一番詳喻始得無事 
　　蘇常道尹王莘林聞吳江取消各警有暴動消息後卽於今㈢日上午十時發電於新知事李世由云聞警備隊有擾亂消息該隊之成立查係已卸知事謝寳華所招現在謝知事尙在吳江應負責任若果該隊眞有意外之舉亦惟向謝知事自問並令李知事商同駐防水警嚴密防範隨時報告一面催謝知事迅即辦清移交同時水警廳亦有電報拍發與駐紥吳江之第二分署長仉雷令其會商新舊兩知事極力防護地方治安務使無擾亂之可乘云云 
　　水警二廳宋代廳長以吳江密邇蘇州相距三十餘里恐警備隊之不良分子或入太湖聯合盜匪騷擾不得不先行預防乃派淺水兵輪兩條開往胥門外截堵入蘇之要道並加派巡緝隊艙划十六只馳往吳江會合仉分署長以資防護 
　　蘇常鎭守使朱琛甫因江寗王鎭守使奉派監放錫邑防軍薪餉已於一號竣事無錫紳士昨日紛紛欵請王公特邀朱使作陪故不在蘇當警信到後咸副官即馳往參謀長劉玉書宅中密議以目前情形觀察吳江當可無憂故並不添派軍隊前往茲聞各取消長警已紛紛向太湖逃避矣 
北方通信 
[北京]  
　　梁鼎芬充清帝師傅自徐坊逝世後清帝師傅缺席已聘定朱艾卿氏然朱到京尙須時日故又添派梁節菴氏承乏現梁已入宫在南書房與陳伊兩師傅會議分任課學當議定由梁君進講左傅一切規模依然如舊云 
[天津]  
　　王議員復職問題省議員王建中復職問題昨由朱省長批云查王建中曾犯何案是否特赦本署均無案可稽且王建中籍隷永清係屬京兆尹管轄本届省會凡京兆熱河察哈爾各議員　否由直隷一併召集前經電詢國務院内務部迄未奉覆應俟覆到後另由京兆尹查明辦理 
　　國貨展覽會開幕天津商辦國貨展覽會已於一日開會正會長卞蔭昌副會長楊曉林諸君先時到場監視午刻正式開幕由卞會長宣讀開會詞略謂今日爲本會開幕之日藉茲機緣得與諸君子歡聚一室暢所欲言今者共和悏復政府提倡實業之誠意自必較前益切故此次呈請織組斯會即經批准並實予免稅利益現本會所望於諸君子者儘此一月會期内所有入場之貨口亟應隨時體察互爲研究以副本會組合之意想諸君子當不河　斯言也云云繼由各演說員登壇講演均不外乎提倡國貨振與實業等詞不備錄 
　　蘇米未允弛禁直隷朱省長前據天津商務總會請領大米護照四十萬石以便赴江蘇採買接濟京津民食等情常經據情咨請江蘇省長查核去後昨准咨覆以蘇省米禁尚未解除請轉飭米商赴他處購辦當卽飭知該會轉知各米商遵照矣 
　　飭查　　　議員直隷朱省長指令天津縣知事云　直省議會議員王　保　已病故自應依法另補查直隷第四區候補當選人楊希曾名次列前仰速查明該候補當選人如無選與法第五六七各條情事應即一面呈覆一面備文交会該員親持來署以使發給議員證書　便知期到會 
[蘇州]  
　　蘇鄉盜匪連刦案蘇鄉陳墓區袁家浜鄉民朱楚琴家於九月初二日夜二更時突來盜匪二十餘人各執刀鎗器械打門入室肆行搜劫隣佑朱彩如等聞警急出喊捕各匪等即開槍拒捕當被槍傷朱姓女子三人並傷孫姓一名各匪等即劫得贓物登船逃走後又至該鄉曹文卿曹甫根兩家搶刧得贓後逕向洋澄湖而逸翌晨經事主地保等報告陳墓警所謝分所長勘明情形轉報吳縣公署　偵緝隊跟蹝追緝矣 
　　縣知事飭禁賭博現値農作物登場之際竟有匪徒在各鄉開場聚賭誘引鄉愚入局賭博孫知事以其妨害民生擾亂治安特於前日分别訓令各鄉警察分所長及各巡官嚴密偵查遇有聚賭立卽嚴拿解職懲辦 
　　東山梟匪拒捕傷人駐防洞庭東山之水警第二專署第三分署長丁寳貴甫經接差地方情形尙未熟悉故該處時有鹽梟光蛋往來窺伺該分署長不甚注意舊曆九月初三日離東山二里許之茭白港又來鹽梟數十人　運私鹽十餘船在余家栅停泊銷售該處地痞周晋伯之徒黨金建生等數人向索規費該梟等不允金建生等即赴水警三分署報告經丁分署長飭派巡官錢國楨等四員帶巡士三十餘人另雇龍飛快船四號連同飛划船二號前往余家　地方剿捕乃該梟匪等早已荷　伏在魚池　岸一見水警即先開排鎗致水警措手不及雖間有數人開鎗抵禦然其勢已失惟有財退各梟等猛力追擊致錢巡官被槍子打損一腿並被擊傷巡士蔣長貴等二人内一巡士當時落河現尙未撈獲又誤斃船夥全錦一名另有巡士數人略受微傷又被奪去洋鎗四桿是時適有鄉民葉阿三正在河灘洗濯漁緦亦被槍子帶傷各巡士等敗逃回署報告經丁分署長續行派隊往援時梟匪已四散逃窜事後該船夥全錦之妻以夫遭不測實出被累特至水警分署吵閙丁分署長請行政委員俞彤甫君及地方紳董等互商議定給洋三十元令全錦之妻將夫屍自行棺殮丁分署長遂將受傷之錢巡官及各巡士等送至蘇州天賜莊醫院醫治並將詳情呈報水警二廳請即加派警隊追緝各梟匪務獲竕辦 
[無錫]  
　　梁溪劇談無錫自啓民髦兒戲園禀縣批准後接踵而起者多至五家啓民及新秋聲新劇社於舊曆八月十日開演以來啓民因坤伶角色齊備生涯甚佳新秋聲所演新劇頗能切合社會心理故亦座客常滿次爲景華亞西兩京戲園均於中秋節起開演奈因限於經濟並未添聘名伶加以該兩園前後台開支較諸新劇何至兩倍因此一星期以後均已虧折延至上月終宣告停鑼景華已有王某盤頂始擬開演女子新劇嗣因警察所批斥不准今已改組爲警鐘新劇社由張嘯天主任劇務業已佈軒就緖亞西則由園主出租與某甲改爲文明新劇社有馬清風者出而擔任後台事務兩社聞均於四日起開演矣第五家景先新新俟一台特於漢昌路起造瓦房裝潢甚爲精美爲各戲園之冠一俟劇員齊集即須開幕尙有一家批准已久迄未聞有開幕之日云　　法庭自刎之可駭鄉民王百全曾欠王福全洋十元前已還過兩元餘尙未清債主王福全因屢次追索無着卽於日前將王百全之船扣留作抵因此釀成訟案昨由朱承審員票傳兩造到庭訊問正在爭辯之際王百全忽於袖中取出剃刀向喉一勒血流滿頸隨由楊知事片送大同醫院診治未知有性命之虞否 
[鎭江]  
　　劃清司　行政經費之通令各縣司法行政經費目下尙未劃清齊省長昨特通令各縣知事尅日將行政司法經費分别劃清造册報署以憑核辦丹徒縣章知事奉文後業飭第一科員查照趕辦矣 
　　民婦慘遭戳斃鎭郡西門外打索街鹽棧左近某姓民人向以　桶爲業昨晚因事外出其妻獨自在室詎有某國人行經該處誤爲花烟間　然闖入意欲作猥　行爲經該婦嚴詞峻拒且呼鄰人援救某國人忿極出利刃刺之該婦立時仆地斃命聞已經該鄰右鳴警將兇手帶區詳送總局轉解縣公署矣 
　　鎭江交通分行停辦鎭邵東　街交通銀行向歸揚州分管故行長及一切執事人員均以揚州人爲多該行王行長對於行事不甚過問故行内弊　頗多當停止兑現令下後該行存票即經揚州行查實具報而某某行員竟以九五折在外收票二萬餘元加入存票數内私得利益不少該行執事薪資向較中行爲小而開支則較中行爲大僅早晚茶一項每月即須六七十元之譜經揚行察知後即令先行關閉容再續辦現該行人員已經星散郵局協濟欵項及美孚洋行英美烟公司往來均改由中國銀行營滙矣 
[揚州]  
　　委員核算王局長欠欵前工運局局長王　虧欠公欵六萬兩經兩淮鹽運使劉佑常飭傳來揚並委員王懋林率偕至十二圩造報所核算俾便從速措繳以重公帑 
　　統領彌縫控案兩淮緝私水陸各營統領季光恩經丁君寳詮赴部控告部派委員來揚澈查刻聞季統領已有人將所控各節爲之洗　大約可以和平了結不至再生波折也 
[嘉興]  
　　籌備國慶祝典嘉興丙辰俱樂部敎育會商會自治會於日昨邀集各機關人員商議發起舉行國慶大祝典當推盛譜蘭君爲臨時主席决議由各機關推定幹事或四人或二人分頭辦事其慶祝順序上午致祭行烈並行慶祝禮晚間舉行提燈並燃放燄火試演電光影戲均在縣議會舉行其慶祝經費則由各機關分任第二中學校亦擬於是日懸燈（五日盞）結綵晚間備烟火四架以資慶祝其經費由敎職員生捐認不敷則由校中津貼 
　　新舊知事交替嘉興縣知事袁慶萱因病辭職後委張夢奎接任張已於日前蒞禾日昨接篆視事署内舊有職員盡行淘汰僅留無關輕重之微員五六名聞政務主任委徐景儀財政委　某敎育安范拱薇現内部组織大略就緖交替亦已辦竣一切追邺 
徴各項捐款趕速繼續辦理已由張知事給示曉諭矣 
[杭州]  
　　慶祝會之學商兩界預備辛丙俱樂部發起邀集各界籌備雙十節慶祝會事已誌前報茲悉小學一方面由杭縣敎育會邀集各校長於昨日會議聯俣提燈會省敎育會會長經子淵君亦於昨日邀集中等各校校長在會協議慶祝聞定是日下午九時各校學生均穿制服排隊至新市場慶祝會場向國旗行三鞠躬禮再排隊由督軍署門首經過至城站沿途齊唱國歌曁慶祝歌以表歡忱旣至城站卽由各校管理員自行帶隊回校至於商界一面聞杭州錢業同行接上海南北市錢業通函略謂共和再造民生幸福本年十月十日擬各停市一天懸燈升旗以誌慶祝等語業由錢業公所召集各經理籌議矣 
雜評一 
[日内閣改組感言] [  一子]  
　　一國内閣之成立以政黨爲統系以主義爲結合故其倒也 
改組也亦第就其統系上主義上謀進退而初無意外紛亂之象也 
　　今日本内閣因大隈辭職而起全體改組之議雖亦有所謂官僚派之種種魂膽以活動於其間此後變化之狀熊尙未知何若然自其平昔各方面之所籌備者觀之必能穏和進行而逹屢次協商之目的也繼任之總理旣確定則閣員由斯標凖產生自無紛擾竸爭之意外故其政局雖變動而恒能避其變動上之危險此蓋可證之歷史而知之也 
　　若我中國之内閣則不然一閣員辭職則羣起爭逐無統系無主義凡有做官思想與能力者皆可乘機一顯其手段波浪本不起也而故搖動之政局本平靜也而故震撼之謠言紛起怪象迭生不惜以一人權利之故而陷大局於危險今我閣員之辭職者僅唐氏而内閣所呈之現象已若是倘長此不變則中國之内閣日在紛擾紊辭中耳鳴呼 
 
 
 

Page 8

 
 
[前門牌香煙]  
確用高等佛及尼挨烟葉製成氣味優美每罐五十枝出售 
CHIENMEN　Cigareettes 
英美煙公司總理 
[艾羅補腦汁]  
功效 
一治精神疲倦四肢怠惰 
一治頭痛頭暈偏正頭風 
一治眼目昏花迎風流淚 
一治耳竅閉塞耳鳴耳聾 
一治腰脊疼痛腰痠腰轘 
一治運化無力胃呆胃寒 
一治男子陽痿精寒精滑 
一治女子痛經閉經倒經 
定價　大瓶二元每打二十元　小瓶一元二角半每打十二元 
總發行上海三馬路中法大藥房　分售處各埠各大藥房 
[有志購書籍曁印刷各品諸君注意]  
逕啓者敝局開設迄今已歷二十餘年專售各種書籍以及古舊書籍代印五彩鈔票錢票各牌等品價廉物美素承　各界贊許茲爲推廣營業起見特在九江路六號設立總發行所如蒙　光顧不勝歡迎批發尤爲便宜函索書目當即寄奉外埠函購原班回件片刻不延其價廉巧較市不仝請一試之方知言之不謬也（如外埠匯欵不便郵票代錢需作九五折計算） 
總發行所上海育文書局　分發行所南昌愼記書莊仝啓　外埠各大書莊均有代售 
[彭壽堂半夏露救我險症]  
彭壽堂執事台鑒僕數患痰咳久藥勿效每經春旺不　即發苦累實不堪言前年在戎馬之中早發宵征明知不免受疾然事在當爲萬無規避馳驅三閱月共和成乃卸甲歸田節勞養拙蓋時當去年二三月間也詎料未歷幾時木旺風淫勾起宿　咳病大作痰吐終日不絕涎沫黏膩喉間汨汨有聲因之戒烟戒酒咳勢　覺稍緩而痰膩則日甚一日日常所納榖食血食悉變爲痰補養之力旣微消耗之漏塞積久受削元氣大傷比及秋燥肺陰愈枯於是精神萎頓漸不能支氣喘欲絕隔疼難舒區僂之態其形可佈諸醫能識病根而不能配合適當之方藥任服何藥毫無動靜無聊之際檢齊各報紙將貴堂所登半夏露廣告及各證書彙合參究所治證案果已詳備而所獲功效則又神速無比繼復歷訪親友會患斯疾而服半夏露以愈者則云報紙所載眞實不虛君以素信西藥又不閱報紙不知斯露之神效不然何至病深若是僕因歷來求治醫藥俱窮獨貴堂此露却未問津姑從郵局匯洋函購一料遠地轉運頗費時日包件到正在初冬復受新　嗆聲大作立即冲飲一服頓時嗆止入夜復冲一　安睡直至天明蓋近數月以來未有如此之暢眠者逐日接服至藥盡所獲功效與各證書互有發明唯是天氣漸冷偶一大意便致觸發大約由病久體虛未能復原禦寒無力故致兼召外戚查視仿單此露使能補肺氣且能滋腎調胃於滋養身體極宜逐續購大瓶半打服至今春絕不一發飯量加增氣機舒暢不但痰咳斷絕並使從前氣痛各病概行驅除然後知肺莞一身運輸之氣肺氣强即周身筋脈通靈無所滯而百病自消半夏露之功力如此其大而粗心之輩漫謂州露但治痰咳痰咳既止即半夏露之能事盡焉是豈能知此露之眞相哉感動於中因就身驗各情節寓之於筆公以參觀願爲貴堂通告之肅此即頌壺安　廣西柳此蔣賑亞上言　上海河南路七號義商彭壽堂藥房照錄只此一家並無分出○新出珠光牙粉每包三十躉批公道○立止頭痛藥水大瓶四角小瓶二九○ 
[上海振亞公司招請本外埠經理廣告]  
本公司現爲推廣銷路起見欲於本埠外埠設立經理如有殷實商家願經理此事者盼來本公司接洽批價格外從優外埠如有函商本公司亦當切實答覆特此佈聞 
上海法大馬路振亞化粧品公司謹啟 
[常熟裕泰紗廠召租]  
本廠因添機及王子固虧欵將現欵耗盡無力周轉現擬出租如有確實資本家願承租者須由號家介紹請至上海閘北又袋角裕通紗廠賬房面議可也 
[上海小東門內源興祥啟事]  
本店經理胡錦堂專營私業不務店事現已辭歇以後個人出入均與本店無涉特此聲明 
本店謹白 
[安腦袪毒斷根丸說明]  
[南市馬家廠公立上海醫院即三泰碼頭]  
本院自六月一日接辦以來痛加改革實事求是各科主任必聘專門家分擔徵　醫藥必從平實茲將內容略揭於左俾地方同胞得周知焉　本院診療分類　施診（只收藥費）　例診　急診　出診　病房等級　特等　一等　二等　三等　另有詳簡章　函索即寄 
內科　耳鼻科　外科　咽喉　眼科　精神神經科　兒科　產婦科　皮膚花柳科 
本院增設項目　喉痧血淸療法各種血淸療法肺癆治液　射肺癆預防接種淋病治液注射光電及水療法體格檢查 
梅毒六〇六注射食補及空氣療法霍亂補血療法　天然　預防接種產婦科　聘女醫痰血大小便檢查　戒烟 
醫學專門家 
日本大阪醫科大學醫學士汪尊美　公立浙江醫藥專門學校醫學士夏之麟 
日本大阪醫科大學醫學士余巖　公立浙江醫專門學校醫學士朱慕濂 
日本大阪醫科大學醫學士何埌　日本東京女子醫學校女醫士　錢旭琴 
日本大阪醫科大學醫學士江聖鈞　大阪醫科大學產婦人科專門部姚英乃 
陸軍二等司藥正彭樹滋　公立浙江醫藥專門學校藥學士李康 
前上海醫院醫士　莫家銓　日本大阪藥學校藥劑士　姚昶緖 
江南軍醫學校醫士　田隆郅　公立上海醫院院長汪尊美謹白 
[萬國九洲第一靈驗耳聾聖品]  
京者天寶齋○謹告同胞○耳聲痼疾○我有神劑○服此立聰○奇驗神藥○包可斷根○另有立止心胃氣痛散服下立刻止痛每瓶一元 
凡患耳聾一症皆因腎水虛損相火上痰或因　火傷肝以致耳鳴耳脹耳熱耳痛等症本齋家蕭良藥屢蒙宮紳試驗故敢出而問世非徒漁利已也善治男女老幼久年初起一經服此二三盒立覺血氣調和呼吸盡捷補眞陰生津液退浮火除邪熱雖十年廿年舊症服此丸一料立見奇功極重久年老症服此二料無不轉　聰眞乃第一聖品盒每一元每料六盒洋五元不靈包退還洋以昭信實如稱耳挖損再吹寶人吹耳散無不立愈每瓶七角若有虛言欺人罪我惟天 
○舖設上海二馬路西鼎新里內京都天寶齋啓 
[國學昌明社印刷所開幕]  
本社爲改良印鑄灌輸文明起見集股添辦印刷所業經成立擇於夏正九月初九日開幕選購名　大小印字機器督鑄各號中西全副鉛字及花邊銅線一應俱全自印本社出版各書以副　愛閱本社書籍諸君雅意外如　學商實業各界欲印書籍雜誌錢票簿記精緻仿單名片等件無論各種皆可代印本國自造各紙及外國紙亦可代辦價目分外克己約期出版斷不致誤至于校對印工尤爲力求完美倘荷　賜顧祈卽向本社賬房接洽無似歡迎專此廣告 
上海法租界華格臬路八十九號國學昌明社印刷所啓 
[敬告上海法租界葛羅路五十六號亞達醫館]  
啓者貴館發明之次羅補身藕粉僕以久患胃痛試服兩料竟爾霍然足證貴館各種靈藥自與謀利者不同然放盤僅限一月未免仍蹈市儈積習竊爲貴館不取雖該紛化煉之資料類皆貴品然旣能放盤其不至虧耗可知敢請將兩元半打並送一料之例垂諸永遠使患各症者得以盡起沈疴則勝造浮屠七級况此項藕粉不僅爲療疾之用且可作茶點之資倘能平價出售必然風行中外吾國藥業尚在幼稚時代發明一物便奇貨可居自高聲價適與濟世之心相反背諒貴館飢溺爲懷當不河漢斯言也如蒙　慨諾請將覆函登列報端以供衆覽專此敬陳並誌謝悃　本埠三馬路中和洋行徐仲英鞠躬陽歷九月三十號 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避火甎避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告 
新旗昌洋行謹啓 
[上海中英大藥房總發行]  
齒潔白口生香　料純正品精良　仙鶴牌 
牙粉 
此粉傳自宮禁祕方更參化學研究牙科試驗所用藥品專能殺蟲淸火使牙垢盡除牙痛早止牙根永固牙色潔白其香料皆用上等各牙粉中此堪首屈一指 
大每盒洋角半　中每瓶洋一角　小每袋洋三角 
各外埠本分號各大藥房均有發售 
[百代公司]  
留聲機器　雙面戲片　諸色音調　一律齋備　唱句真確　毫無虛僞　金鋼鑽針　不須更換　機匣華麗　物美價廉　諸君試聽　當知非謬　函索樣本　即寄弗延 
兼辦影機　影戲新片　電光活動　五彩鮮妍　發電引擎　搖片等件　大小電機　一槪俱全　或購或租　任客自便 
[大屋召租]  
十六舖南裏竹行弄住宅一所內有寬大堂樓三間二廂房前面對照應樓三間牆門間後進倒座客堂璧裏火爐廚房等一應俱全如合意者請至英界廈門路永平里三百號丁宅領看 
[遺失票摺聲明]  
今棧司在途遺失恒泰支義泰莊七號票一紙計九月初六洋一百元又信元莊往來經摺一口除咨照該兩莊外特登申新兩報無論中外人等拾得一槪作廢 
廣華公司啓 
[上海太古火險公司]  
於中國通商各埠及內地有名城鎭均有經理可承保各式房屋機器與貨物等 
[失票作廢]  
被信局遺失乾泰抬頭向申同德兌八月十四期第一千九百十九號匯票一紙計英洋二百元又八月十四期第一千九百廿一號一紙計英洋一百元又八月十四期第一千九百廿二號一紙計英洋一百元又八月十四期憑票一紙未列號計英洋三十元又向申潤餘兌八月十四期第三百零二號匯票一紙計英洋五百元已向同德莊潤餘莊說明止兌今特登申新兩報聲明作廢 
潯長和　鈞裕啓 
[遺失派司]  
一九十六年三月十七日大福丸進口828　151/250唛漢口棉花一百件又101/150唛漢口棉花五十件海關報單第十號進口輪船號頭第一五七六七今該派司遺失無蹤現已稟請稅務司將該派司註銷作廢另行補給在案特此登報聲明務祈各寶行號見有此項派司者萬勿收用以免瓜　爲妥 
日商日信洋行謹啓 
[美商萬洋公司廣告]  
本行創設歐美已歷有年專辦罐頭食物牛油牛乳豬時茄啡餅乾水菓以及五金雜貨洋布疋頭一切需用品物久已馳名今因本行大班推廣生意起見親自來華分設新行在北京路A字八號洋房第一層樓上電話九百三十號並辦出口各貨如蒙各寶號賜顧貨價格外克己定貨如期交付請駕臨本賬房面議不勝歡迎之至 
[優待券抵價廣告展期]  
本公司贈送之抵價告白及優待券限期已屆購機者紛紛採辦大有應接不暇之態然恐遠道者以期限過短未得普及用持展限二星期至陽曆本年十月十四號止如欲辦十五種一斗有蓋縫繡脚踏機者現洋八十八元優待券或告白照出匯洋至上海英大馬路虹廟對門勝家公司華人總發所即當奉上若未有券者寄郵票三分來函索取可也爲日無多購者從速 
電話二七三六 
[黃順泰]  
本號專收各種股票證券公債票新華儲蓄票經售印花稅票代客買賣格外克己四川路騰鳳里電話二四六六 
[廣東種德園新發明如意油精]  
本園自甄之如意油藥料之優美功效之靈驗久蒙諸君讚賞本主人特出心裁研究西法製藥將如意油提煉成精故名曰如意油精又名如意油錠功效比如意油更勝而且用法得宜携带利便亦無傾洩之弊居家旅行四時不可不備誠護身之聖藥也贈送樣子外埠付郵票一分立即寄上○價目大號二角半二號二角三號角半○買一盒奉送如意油藥渣一包 
[中國薄荷錠]  
中國薄荷錠○功效勝外洋○同胞　國貨○何愁國不强○本園始創製○志在國貨倡○諸君蒙賜顧○請認醒獅牌○價目大號二角半二號二角三號角半○批發克己函購即寄○總發行上海河南路老巡捕房對門廣東種德園謹啓 
[日日新報大贈品]  
本報仿日本萬朝報體例消息迅確紀載簡賅日刋一紙包羅萬象現爲推廣銷路起見凡定閱本報全年者贈以特別牙章一顆送刋台篆兩字此項牙章裝以絲絨錦匣異常精美爲日用必需之品刻字特請專家蔡曼石先生擔任非坊間刻工　比本報定價極　全年祗售大洋三元二角外埠加郵費一元八角郵票代洋照加一成報資先惠空　無效 
日日新報本館上海法界新橋街南叚民國路口四號分館北京宣武門內中鐵匠胡同三十六號 
[星牌名片緊要廣告]  
星牌名片銷行已久早蒙各界　諸君贊許無待贅述也今因百物漲價本品原料紙價異常高貴不得已將以前所定價目表修正同時將乙丙元竹等顏色名片一律改爲白色精益求精實較前更爲特色而紙盒上及紙盒旁邊則仍刋入特許星牌字樣尚望各界　諸君隨時試用是幸 
再者近有無恥之徒假冐星牌名片以塞主顧魚目混珠實可痛恨請賜顧　諸君格外注意須認明本品紙盒上及紙盒旁邊星牌商標爲記庶不致誤也 
總經理上海河南路七七七八騰寫堂支店謹啓 
[眞王靜莊團圓妙品懷中秘寶]  
極能有功嗣續兼辟梅毒功在外用先後天不足當日見效（女子仙丹）發愛情防梅毒皆每盒一元雙料加倍（藍天液）外用功同更簡便每瓶二元上海二馬路石路口東一百十三號民熙藥房王靜莊親身接洽並無分店信購立奉 
[英商巴勒火險公司]  
本行經理北英商火險公司資本銀二千萬兩公積二百餘萬兩在申開設最先進今已數十餘年專　房產貨物棧房一切火險遇有不測無不立即照賠保價格　公道如蒙紳商賜顧請至三馬路第十二號門牌樓上本公司帳房面議自當悉心照辦以副賜顧此佈 
[廣東鹿芝館馳名靈藥]  
參茸白鳳丸　此丸乃本號家傳秘方專治婦女諸虛百損心腹疼痛頭暈咳嗽寒熱往來骨蒸瘦弱經期腹痛赤白帶下等症無病婦女常服則調經種子百病不生眞婦科常備之要藥也　雙料每盒五丸大洋一元　單料每盒十丸大洋一元 
兒科回春丹　耑治小兒傷風咳嗽夜啼吐乳虐疾痢症撮口臍風脾虛泄瀉口眼歪斜不省人事與及一切疑難之雜症無不藥到春回神效無比育兒之家不可不備數丸以防不虞　五粒頭每盒十丸大洋一元　三粒頭每盒十丸大洋六角 
廣東鹿芝館分設上海河南路三馬路口　蘇州閶門內 
[存摺作廢]  
今有黃問記前存運昌申莊規元八百兩存摺一扣當時帶往甘肅去年曾函取規元二百兩現結淨存規元陸百兩正今檢查此摺一時竟查無　誠恐遺失在外己商明前途此摺止付作廢已稟請公署立案中外人等拾得作爲廢紙特登中外二報聲明此佈 
黃壽人少浦仝啓 
[續嗣聖藥男子九醜丸]  
專治先天不足後天失調陰虧陽痿色慾過度夢遺諸虛等症服之功效立見且能壯筋骨益腦髓强身體補命門愿抱伯道　嘆者請嘗試之每瓶一元雙料二元上海二馬路書錦里北首保太和啓 
[中華銀行廣告]  
本銀行開設北市福州路第十三號交易經營儲商業經理蓄迭經登報通告凡有零款存儲蓄櫃者計息三個月週年四厘五毫六個月週年五厘一年週六六釐活期週年三厘凡有躉款存儲商業櫃者計息三個月週年四厘六個月週年五厘一年週年六厘活期週年二厘以及商業往來匯兌各款無不克已如有洋棧貨物保有火險者欲抵押銀兩須有殷實保人可向本銀行押抵倘蒙　惠臨請駕臨本銀行面議可也此佈　中華銀行董事郭竹樵謝綸輝朱葆三金箴貝潤生朱五樓顧馨一李詠裳王一亭經理林蓮生 
[家藏秘鈔王烟客集]  
　　　　　　　　　　　　　認特色一　　　　　　梅　　其數百香山　渭南請中有　特色二家難得　之　筆意有宋　　　　氣息特色三尺　二客吳　村　其得　子　　山谷　味尋常尺牘可比特色四首　　板　末附　倡詩簡　聯　合特色五畫家不可不　詩家不可不　學生不可不備每部六　定價八角連史一元二角 
總發行所蘇州振新書社上海商務書館各省分館 
[遺失票]  
今在途遺失郭聚安陰曆八月二十五日期六七八兌洋二百元已向該號聲明止　　　　　　　　作爲廢紙特登申新二報聲明此佈 
英商愛蘭漢百利啓 
[恭頌軍隊]  
福建同安灌口鎭自十四混成旅一　二營營長王克悌氏率隊臨駐嚴東隊伍安撫商民絕無强買强借感嚇騷擾等是以故商民樂業地方平安各界深感感德特遵有善必揚之例爲之據實登報以廣傳聞云 
福建同安灌口鎭農商學代表　吳錫煌　俞宇澄　蘇雲霓　林豪傑　陳高第 
[包愈立止夢遺聖藥]  
凡患遺洩病症皆因腎水虛耗命門受損或思慮太甚以致心腎不交久之面黃肌瘦腰酸腿軟四肢無力虛損勞傷由此起矣若不醫治將來根深蒂固望愈甚難治藥雖多對症者少本齋深悉病源覔得異人秘方名曰純陽必愈丸專治遺洩各症服之立見奇功當髓滋陰補神充足則身體雄壯百病不侵如患遺洩卽是虛陰之現象此丸功能鞏固骨日可愈精益輕者二盒包愈重者一料除根永不再發若能連服兩旬大補氣血諸病不侵精神倍足每盒洋一元每料六盒洋五元如外貼遺洩膏每張七角膏丸並用取效愈速功效益彰必須認明牌號 
上海二馬路西鼎新里石庫門京都天寶齋啓　 
[上好雪茄烟出售]  
啓者本行經理菲律賓呂宋頂上名廠所造之各種上等雪茄烟零躉均有出售如蒙賜顧者請至江西路四十號本帳房內此佈 
義記洋行啓 
 
 

Page 9

 
 
   
 
 

Page 10

 
 
本埠新聞 
[外人注意蘇州河釐卡]  
　　公共工部局發表本埠通和洋行與工部局關於蘇州河釐卡事之往來函件如下 
　　九月十六日通和洋行致工部局函謹啓者蘇州何船隻載貨往來於租界中華官勒收釐金敢請工中局注意茲附呈圖樣一紙以表明釐金船一艘泊於阜豐麵廠對面蘇州河中之地位凡船隻載貨經過該處者輒被船中小委員扣留徴收違法之釐金事關公共利益如工部局即予關查得以撤去釐金船而徴辦負責任之官吏則感甚 
　　九月二十日工部局代理總辦麻金龍覆通和洋行函茲覆者十六日來書言蘇州河釐金事業已讀悉本局對於此事刻正審愼注意此項釐捐不應繳付此後如再有此等情事如來函所云希卽將貨船交與收此釐捐者一面即向巡捕報告爲盼 
　　工部局報告云上述釐卡係爲徴收經滬寗鐵路貨棧與碼頭往來内地之貨物釐金而設聞聞已成立數年工部局已决定將通和洋行陳訴之事呈請領事團辦理查一九零九年曾發表捕房關於釐卡之報告今節錄於後其文曰華員於十一月二十五在極司非而村施行謀擾租界内商業之舉動是日有酒船兩艘在蘇州河中被華員扣留不能駛入租界貨主不肯納落地稅乃被强曳至蘇州河北岸釐金船上拘留之聞此釐卡由南市稅務員所管轄就各方面察之此釐卡並非暫局顯係上官所指定且爲久遠之圖云云 
[奮勇救人之可嘉]  
　　字林報云昨晨八時後盛京輪船向堆貨物之下艙内有苦力工人觸毒倒臥勢將埀斃大副瑪蒂司氏聞報即往視之途遇見二機師克萊格氏告以故未幾克氏亦馳至艙口覺艙中煤氣甚惡但仍執繩冒險而入覓見一華人乃以繩纒其身共由艙外人役曳之而出克氏吸換空氣後復入毒氣中又覓得一華人而曳出之克氏在艙外未見大副瑪氏嗣見船上人役懸鐵鈎於艙底欲有所獲始知瑪氏先己而入迄未出來殆亦觸毒不省人事矣鐵鈎牽着瑪氏之衣但甫曳起衣滑鈎脫瑪氏復墜落艙底且跌傷數處至是克氏乃第三次入煤氣中救出其同伴除因吸入煤氣暫時不豫外克氏安然無恙惟瑪氏昏迷不醒歷二十分鐘之久午後猶有痛苦救出之華人二名當時皆知覺盡失僅有一人得免於死奮勇救人不避危險如克氏者誠可嘉矣 
[徐道尹請裁各省道缺]  
　　滬海道尹徐鶴仙君蒞任以來改組一切均已就緖惟以道尹一缺實屬無所事事昨特電達中央主張規復元年官制裁撤各省道尹以節經費電文如下北京大總統國務總理參衆兩院内務部鈞鑒竊查道尹一缺爲袁氏當國獨設此缺安插官僚每年徒糜政費以各省計之爲數至巨平日除承轉公文外實屬無公可辦應請查照江西省長建議規復元年官制裁撤各省道缺以節糜費伏乞鑒核交議採納施行元誥身當斯任知之尤稔是否有當伏候鈞裁元誥叩江 
[密報鑄造僞幣之機關]  
　　近來滬上發現一種大小銅洋以廣東江南等省者居其多數茲聞有人密報淞滬警察廳謂製造大小僞洋者共有多人置辦機器模印等物在西門外華法交界之處潘家木橋附近賃屋製造暗遣羽黨四出兜售請爲查拿云云徐廳長已飭派偵探馳往查案矣 
[房客應覓妥保]  
　　淞滬警察廳布告云照得前因本埠地方常有盜賊匪徒假借租住房屋爲名乘機縱火肆圖搶刦迭經本廳長曉諭各房東遵照凡遇新租房客務令覓具妥保以弭隠患在案現當冬防將届匪盜叢滋誠恐各該房東日久玩生對於租客或有疏忽情事本廳長爲保護治安起見用再剴切曉諭仰各該房東一體遵照自後召租房屋無論個人私產或公司產業以及二房東餘屋出租對於新租房客均須令其覓具殷實店保方可賃給如無妥實保證應即拒絶至舊有房客如尙未取具保證者應令其補具保證以免後患本廳長綜綰警政保衛地方是其專責自經此次布告各該房東如再藐玩不遵致使匪徒溷跡發生事端定惟各該房東是問其各懔遵勿違 
[三誌移傳私運雲土之要證]  
　　上海地方檢察廳長林君奉諭查辦私運大宗雲南烟土一案曾將代爲寄存雲土二十箱之前滬海道尹周金箴傳案預審後復飭傳代爲搬運雲土之前光復軍統領李徴五訂於本月四號午後二時到案候訊迭紀前報昨已届期林檢察長候至下午未見李徴五投廳禀到乃派法警往公共公廨請爲傳催當經公廨傳諭謂檢察廳傳訊李徴五爲時侷促所有本公堂中西官應辦一切手續尙未完備是以李徴五未經傳到應請檢察廳改期預審等語該法警即返廳禀復林君允再備文續請公堂傳李到案候審 
[三誌國慶紀念之預備]  
　　海軍第一艦隊司令林曾澤昨奉部電以灰日爲國慶紀念期各軍艦均應懸掛滿旗三日並應鳴砲二十一響以伸慶祝如駐泊滬江及淞口各國軍艦届旗升砲誌賀則我國軍艦亦應答砲二十一門以示還敬等因林司令當即函告第二艦隊饒司令及淞口各軍官並飭各軍艦長等一體照辦　　淞滬護軍使兼陸軍第四師師長楊善德以所部步砲各團長應於國慶日率領該管三營官兵各將團旗齊集操場舉行團横隊閲兵式佐以軍樂隊奏樂走陣並於操場之中竪立國旗各級軍官挨次對旗行三鞠躬禮士兵亦對旗排隊三鞠躬並高呼民國萬歲以伸慶賀業已通令所屬軍官届時一體舉行 
　　江蘇省立第二師範學校及附屬初高等小學校全體職員學生定於國慶日舉行燈會計會員七百餘人經過民國中華等路縣立第一高等小學是日亦舉行燈會計會員三百餘人市立各校燈會中現又有私立學校多處加入市經董辦事處及市學務辦事處亦於是日升旗懸燈　　南市商界對於此次慶典亦均興高采烈自經南商會通告後置辦國旗及五色紙燈甚爲忙碌並聞滬杭車站業已搭蓋燈棚綴以五色電燈夜間有電光影戲及西國燄火華商電車公司凖於今日起凖一切届時有花車十八輛編綴鮮花加裝五色電燈高揭國旗内有一輛係客車裝點各色電燈鮮花更形華麗工巡捐局及各區警察署所均在門首高搭彩牌樓一座現已次第興工 
　　上海基督敎滬南滬北閘北三長老會定於國慶日上午十時在大東門外靑年普益社舉行爲國公祈茲將其通告書錄下帝制推翻共和復活我民沾被上帝之鴻恩得覩民國之再造飲水思源寗敢忘本感恩圖報惟有頌詠欣届國慶佳日恰合祈禱良辰爰於十月十號上午十時在大東門外青年普益社舉行爲國公祈凡我男女敎友届時務請光臨同心頌禱以答神麻 
[自治研究會將開大會]  
　　上海地方自治研究會定於本月八日卽陰曆九月十二日下午一時假凝和路也是園開成立大會通過草章選舉職員昨已發出通告知照各會員届時一體蒞會 
[縣議員聯合會之加入]  
　　江蘇縣議員聯合會昨接福建邵武縣議事會議長吳藻副議長李岱自治聯合會會長李鴻儒來函云逕啓者刻覩申報知貴會業托楊君晋京請願恢復刻不容緩之地方自治與敝縣自治部分諸同人之熱心若合符節唯查閲報紙有謂政府以袁布之地方自治條例爲不適用而舊制亦不相宜擬另訂一完美之地方自治制提交國會云云夫自治一日不復即人心一日不安國會省議會譬諸牆也縣議會及城鄉自治譬諸基也世界斷無無基礎之牆而能長久環球又豈有無自治以爲後盾之國會省議會而能常存凡我自治職員靜觀時局之危機各地之現狀詎能坐候遙遙無定之時日昨兿閩省議會議長林翰復函恢復地方自治一事報載國會經已提出似可候明令頒布再行照辦等語細思目前全國人民大注意之事遙遙無期而欲達目的究不知何日何時奚以順輿情而慰衆望除另函鼓吹敝省六十二縣協謀進行外萬祈將同人姓名加入貴會一致進行並將該函登諸報紙俾收大聲疾呼全閩皆應一省發啓五族贊同之效果唯執事察核之附上聯合會諸事錄二份並希時賜敎言匡我不逮若有好音尤希速復示知盼切 
[旅滬皖省議員通訊處之電函]  
　　皖省赴京代表來電上海法界潤德里案徽議員通訊處諸倊均鑒東電諒達頃面總統省事允力任調護并敦勸速为回開會弟等即日返滬特聞銳沛叩冬 
　　國務院來電上海探投安徽議員譚惟洋諸君艶電悉凌郭兩議員已晤並接洽一切前呈亦已批交矣院江印 
　　覆皖垣紳商各界函辱承手翰兼聆程何二先生轉述一切感悚莫名今幸省會以明令恢復允宜聯袂來貢一得之忱以爲鄉人士謀幸福其所以徘徊瞻顧未敢遽賦歸與者徒以責任重大著手爲難與其竭　於事後何如審愼於事前乃蒙鑑及苦衷深爲原諒又蒙不棄引大義來相責勉同人不敏敢不拜嘉惟以前推凌郭二君赴京請命不得不俟其回言頃復接到由京來電具述面竭總理荷蒙力任維持并囑同人從速赴會刻下擬將此間經手事件清理就緒即行買掉言歸藉領敎益諸承判眷注無任主臣 
[省委纔去部委又來]  
　　上海稅務所長吳靜山前被商界聯名赴省指控經齊省長當面詢問後又派委員曹文淵來滬秘密調查聞曹委員抵滬後暫寓北市孟淵旅社旋至商會諮詢一切然後至稅務公所調查内容業已手續完備於前晚起程回省禀復核辦並聞財政部對於此項徴收稅餉短絀之原因頗爲注意不日蚈 
亦須委任專員來滬調查 
[巡捕因公捐軀之榮耀]  
　　公共租界總理巡捕房七百九十六號華捕山東人高開嘉於二號夜七時因追捕在九江路搶刧清和坊一弄妓女林第跟局大姐陸老六金鐲之盜匪被盜拒捕開鎗彈中心坎殞命業經公共公廨中西讞員驗明諭令高之族兄高成康備棺收殮一面飭探嚴緝兇盜解究在案茲悉英美總巡麥高雲君以該捕因公殞命甚爲婉惜且身後蕭條故先給棺殮費洋六十元擬再優給屍屬撫恤而各捕房中西探捕亦願量力捐輸昨日午後三時舉殯經過被害地點先由麥總巡諭令中西探捕護送棺柩以示尊重並聞其柩暫厝山東會館再行擇日運回原籍安葬云 
　　又一訪函云總巡捕房七百九十六號華捕高開嘉於本月二號晚間因追捕盜匪在漢口路山東路轉角處被匪開鎗擊斃業經中西官蒞所驗明備棺成殮昨日下午三時爲該捕出殯之期除前導印度馬衛隊兩名外並用五梅花及僧人八名間以軍樂隊三班送殯者上自副總巡威爾生君曁老巡捕房中西包探十餘名又各捕房落差華捕共計三百二十六名有手執花圈者有扶柩者經過各路行人均佇足而觀頗爲熱鬧 
[鎗决搶刦尼菴之强盜]  
閘北白塔寺尼菴被盜强刦後經淞滬警察廳緝獲案犯徐阿大詳解松滬護軍使署訊辦在案茲悉此已由楊護軍使飭經軍法科提犯研訊據徐阿大供認結夥持械强刦尼菴得贓並用洋燭燒傷住持女尼不諱楊護軍使以該犯夥衆强劫燒傷事主實屬兇暴當援照懲治安匪法判處死刑咨請馮督軍核辦去後旋准電復照擬執行業於前日（二號）下午二時將該犯押赴西砲按照軍法鎗斃矣 
[挑撥惡感之查詰]  
　　上海道縣兩署及淞滬警察廳奉省長通令云准内務部咨開准國務院函稱接准奉天張督軍魚電稱本月二日順天時報載有河北同志軍宣言書措詞狂悖再有以旅京津滬奉天同鄉名義散布公啟於奉省軍事外交挑剔惡感請嚴行楂查辦等因查該督軍所陳各節事關大局自應分别查詰以息謠惑即希轉飭認眞辦理等因到部除訓令京師警察廳並分咨直隷省長分别查詰外相應咨行查照辦理等因准此合亟訓令仰卽遵照辦理 
[工商研究會歡迎華僑]  
　　工不研究會昨在交涉公署開會歡迎華僑鄧鑑堂陳撫中鄧克新諸君由楊交涉員指定總務科長虞汝鈞交際科長陳世光譯員楊小堂爲招待員一時許來賓相繼而至先在招待室欵以茶點至鐘鳴二下由招等諸員導入公署大廳會場公推楊小川君爲臨時主席即由楊君登台報告謂今日工商研究會開會歡迎諸君推鄙人爲臨時主席誠以僑商與國内工商各界有密切關係務達推銷國货改良出品之目的而鄙人對於僑商亦有無窮希望謹以誠意表示歡迎云云次又由由楊君等相繼演說畢當由鄧陳諸君起立答謝謂此次回國備蒙各界歡迎至深榮幸惟此次回國調查目的注重於工商實業嗣後當以能力所及共策進行並謝諸君歡迎盛意云云後由全體來賓共就會場合攝一影以誌鴻雪散會時已鐘鳴四下矣 
[公廨訊判私土烟膏案彙錄]  
　　洋藥公司訪聞九江路三百四十號門牌季吾氏烟膏店有將紅土等煎膏混售情事曾經協同捕房前往搜獲烟膏數缸存候險明再核在案昨晨由該烟膏店延律師上堂聲稱此案延擱已久所有烟膏曾否驗明敝律師曾電詢香港政府轉詢製烟專家據復烟土一經煎膏土質莫辨故請製烟專家來滬證明大約不日可到云云王肇之襄讞商之英卓副領事判令將案註銷烟膏發還 
　　福建路三百二十六號門牌八百二十號門牌廣東路四百九 
 
 
 

Page 11

 
 
十一號門牌浙江路三百三十號門牌九江路一百三十八號門牌三百五十七號門牌各烟膏店均被洋藥公司協同捕房抄去烟膏存候驗明再核在案昨由洋藥公司代表律師上堂譯稱各家烟膏均已驗明應請將案註銷中西官准如所請判將烟膏分别給還 
　　甬人傅彩郎前日持波斯土一包行經榻樹浦路被洋藥公司調查人查見喚到二百五十號印捕將傅與土帶入捕房拘留昨解公共公廨請究由洋藥公司代表律師偕調查人周谷臣上堂訴明前情並將土呈案又由洋藥公司險土西人到堂證明此土係最好之波斯土等語訊之傅供此土係某輪船水手囑令代携並非販賣乞鑒中西官以被告違犯中國第二百六十六條刑律判押西牢半年土送海關銷燬 
　　王金生王雨華王有財前在楊樹浦路抄獲土販所携之私土兩只將該私販縱放被美捕房五百零七號華捕四百五十五號印捕查見以其在途搜檢行人有違警章一併拘入捕房搜出前項私土解送公共公廨訊判各交三百元人洋並保候訊在案昨晨復訊先由該捕等上堂禀明前情繼由洋藥公司代表到堂陳述案情並將私土呈案請察訊之被告供詞推諉王襄讞商之英領康君判被告三人仍交人洋並保候查明再核 
[楊心一追悼會紀事]  
　　寰球中國學生會與江蘇省敎育會於前日下午三時在西門省敎育會開會追悼楊心一先生黃任之君因病未到由李登輝君代表報告謂民國二年余與楊君共事於共和西報見楊君行事誠心誠意尤熱心於國事因與訂交迄今五年頗相得稱謂知友不意噩耗傅來有令人不忍聞而深爲悼惜云云詞後全體向楊君遺容行一鞠躬禮次朱少屏君演說謂鄙人與楊君交僅五載前共事於寰球中國學生會余最服楊君之熱心毅力能犧牲一己而爲公衆社會謀幸福吾國今日至缺少者爲此能犧牲之人今楊君已矣吾輩對於社會之責任更重大對於楊君之子女尤當盡力帮助以慰楊君之靈次沈信卿君演說謂吾人今日爲楊君開追悼會者誠以楊君曾爲吾會盡力贊助規畫進行同人聞耗無不爲之嘆惜深願吾在會同志繼起維持楊君所謀種種公益則楊君雖死猶生也次盲童學校傅步蘭君演說謂楊君爲本校贊成員當余等未創此校之前已得楊君之贊同及成立後又時時盡力扶助如楊君者實今日不可多得之良材也次張士一君演說謂余與楊君同學而又同事相知甚深楊君在校時勤敏好學極肯爲人分勞任事後在中華書局勤勞更甚凡辦一事非完畢不輟同人屢勸其不可過於操勞而不聽各社會又相勸入會贊且楊君從未推辭竟至心血耗散盡瘁而亡由此觀之吾國今日實缺乏社會界人材此後當竭力提倡敎育培植能爲公衆謀幸福之人材云云次朶山君演說謂心一君之勤敏能爲公衆盡力等種種已如諸君所述余又見其去年抱病辦理遠東軍動會事竟日奔走食無定時不肯稍爲休息其腦力之耗損於此可見一斑待閉會後缺少經費楊君除自認外又復四出募欵其爲公益而肯盡心如是實不多覯不幸因病而亡此後社會上職務上又弱一個殊爲可惜云云次趙晋卿君演說謂肺病爲吾人之勁敵每年因此而傷亡者指不勝數不幸今日社會上有兩學士亦同罹此禍一謝君洪賚一楊君心一二君之仇敵爲區區一微生蟲吾人如不設法報復將來爲禍更不知伊於胡底所望諸君竭力研究剷除之方務使世界上不再有此區區微生蟲存在實所深禱詞畢由心一君之兄楊德森君答謝並報告所患病狀及死時情形甚詳言在山中無棺木可辦幾於束用無策幸賴紅十字會馬孝初張慶甫范　生諸君之力而得成殮且馬君等與余素未謀面能盡力如是實爲難得所謂公益在人人必有公益以助吾良有以也詞已而散時已六下鐘矣 
[建造第三區總滙龍所之工程]  
　　上海第三區救火會前照救火聯合會併區辦法將西南隅澤濟利濟洽濟果育保安五计歸併爲上海第三區救火會呈准官廳立案並由丈放局詳准財政部撥給南城濠第二十段甲二號安瀾路基地一畝二分俾建總滙龍所經該會繪具圖樣規定工程由陸慶記水木作主陸慶山承包開工建造在案茲悉該會下層房屋業將竣工惟因該處基地半屬河基四面須有椿脚按照原訂承攬打下丈八同椿木六百根尙恐不敷因再加打椿木五百餘根並於椿面加鋪亂石又蓋三和土水門汀加工排堅以期鞏固此項工料約近千元應於造價外另行加給刻已由該會設法籌募俾得早觀厥成云 
[龍江橋添設施種牛痘處]  
　　中華公義會前在熱河路事務所開會由醫務主任徐錦裳君報告以本會在閘北大統路慈善團内開辦施診給藥以來貧民來診者實繁有徒亟應從事推廣且種牛痘爲保赤之要端大統路寳山路均有施種之處惟虬江橋一帶尙付闕如亟應添設繼經衆議贊同擇於本月陰曆十四日在虬江橋小菜場對面仲九如藥舗内開始施種不收分文請牛痘專家沈潤甫君擔任云 
[電車軼出軌道]  
　　前日傍晚華商某號電車駛至小東門外民國路將欲停車時因該處某銀樓正在興建房屋適有材料横亘路上小工搬運不及該電車竟致出軌幸車上坐客已大半下車不致受驚事後由公司内小工二十餘人將車扶正當場由警查見將營造處小工二人拘至一區二分駐所留候酌罰 
[照料士兵水手]  
　　海軍第一艦隊林司令以海圻巡洋艦現在江南船塢修理該艦士兵水手大都閩籍旣在修理期内得以休息惟在市上購物散步設因言語不通致與商民齟龉者應由所駐軍警妥爲照料故於昨日函致憲兵一連吳連長等令飭駐防高昌廟一帶憲兵及警察巡士一體照料 
[辦理黨人善後事務所之通告]  
　　辦理黨人善後事務所昨日發出通告云本所辦理善後事宜抱定積極進行主義期早結束現各黨造送名册尙有湖南一部分未經審查終結一俟審查定後即按照中央所撥欵項分别支配登報宣布定期發給特此通告以使週知 
[棉紗市面之起色]  
　　近日棉紗生意頗見起色各客帮購入者共違七千餘包計四川帮購進二十支本廠紗三千餘包漢口帮購進十六支二十支東洋紗一千五百包天津及秦皇島等帮購進十二支十六支本廠紗及十支十二支印度紗共二千包銷路旣廣市價亦增最近三天内本廠紗已漲起二兩五錢至三兩不等印度紗漲起七錢五分東洋紗亦漲起一二玫有餘因現在冬令將届紗市正當起發凡業此者無不知此後市况勢必看好故近來各紗號多向廠家紛紛購貨而廠家則不肯輕於開出此等現狀實爲紗市之佳兆也 
[領事謁見新道尹]  
　　前日下午駐滬法國瑞典荷蘭三國總領事及本埠郵政司先後赴道尹公署拜會徐道尹由徐君一一接見暢談良久始興辭而去 
[協緝戕害同種之印人]  
　　浦東爛泥渡某公司管門印度人某甲於本月一日謀斃同種人極勿亨和生亨（均譯音）兩名事後脫逃無蹝業由總巡捕房刑事檢查科發出該兇手印人之面貎通緝單除由各捕局嚴緝外昨特派探持此項通緝示諭數份至淞滬警察廳禀請飭知所屬各區署所一體協緝以憑訊究徐廳長准即飭知南市第一區署及本廳偵緝隊長上緊協緝 
[父子均被毆傷]  
　　王家裕徐九虎周其甫三人在西門外斜橋地方股開小茶肆王將其子王小成子帶在店内帮工昨午徐周等午膳忽與王父子口角用武父子力不能支均被毆傷頭面手足等處當由巡警將一干人拘入二區警署轉送地方廳經檢察官預審並驗明王家裕父子受傷屬實判送新普育堂醫治徐周分别收押候辦 
[木匠墮地受傷]  
　　木匠金阿四昨在七浦路楊姓家修理晒臺因欄杆朽爛傝不經心從高墮下跌傷頭面肩臂等處由作頭雇車送入同仁醫院請求療治 
[女子陳述被拐情形]  
　　江北婦人劉張氏之媳劉鳳英被朱泰山拐匿閘北天保里前日蚈 
爲其親戚吳玉亭偵知報知劉張氏扭控四區一分署轉解司法科昨經嚴科員訊據鳳英供稱本年三月由籍來滬住居姊夫吳玉亭家六月間至新世界游玩遇見朱泰山被朱誘至法界客棧同宿二宵後租天保里房屋同住嗣又被朱誘往湖北賣於魏四得錢一百六十千文七月初六逃回上海路費由朱預給錢票八千文到滬後仍與朱同住天保里是實質之朱泰山供認與鳳英私姘係吳玉亭介紹惟往湖北串放白鴿一節狡賴不認判一併移送地方檢察廳究辦 
[再誌圖佔婦人之毒手]  
　　甬人王阿才圖佔紹興人戴吉生之妻陳氏將戴誘至公和祥碼頭假意給食香烟將戴推入浦江當經看碼頭二人傅士興瞥見將戴救起送入捕房經捕頭詰悉前情將王拘解公共公廨訊供管押在案昨晨復訊據捕房禀稱查得被告實有圖佔戴妻謀害原告之意並由戴吉生夫婦上堂禀明被告將戴推入浦江後來家報告謂已落河溺斃並乘間竊取庚帖訊之王供詞支吾中西官判王押西牢二年期滿帶堂再核 
[巡丁藉端敲詐]  
　　烏鎭路東方公司菜場巡丁劉錦枝陳桂林等前日向小販張桂香以查照爲由藉端敲索被四區崗警查見拘入警署轉解司法科押候訊明嚴辦 
[檢信人不認舞弊]  
　　卡德路郵務分局控檢信人朱阿巧私取三分郵票三張由捕將朱拘解公共公廨訊供判交三百元人洋並保在案昨晨復訊由見證徐阿根陳同壽上堂證明往買郵票囑朱代黏各情訊之朱不認舞獘中西官判交原保候再復訊 
 [P追回取欵潛逃之歇夥> 
　　九江路朱衡裕酒店主俞福元查悉歇夥錢福生竊取現洋鈔票二百二十五元希圖逃回原籍經俞趕至滬杭車站追回鳴扔拘入捕房昨解公共公廨經中西官訊明判錢押西牢三月以儆 
[攫取銅圓之懲治]  
　　江和尙控袁瑞根在愛多亞路攫取銅元一千枚昨由捕房將袁拘解公共公廨經中西官訊明判押西牢四月期滿帶堂再核 
[鐵路巡警獲賊]  
　　南市滬杭車站四等票房門首昨晨售票時突有扒竊張阿榮等旅客衣袋内竊取銀洋兩元當被該路巡警查見卽將張阿榮拿獲解送淞滬警察二區署請爲訊辦 
[失竊報捕]  
　　住居兆豐路四百號門牌之某甲昨至哈爾賓路捕房報稱上晚被賊掘牆而進竊去衣箱什物値洋三百餘元請爲查緝捕頭即派八十六號西探協同華探葛祖元前往勘察再行核辦 
[偷竊小車]  
　　小車夫江阿三控方杞全乘其在北浙江路海寗路轉角工部局坑厠内大便時竊取小車一輛逃逸昨由捕房將方拘解公共公廨經中西官略訊一過判方押候查明於禮拜五再訊 
[衣莊索償損失]  
　　日斯巴尼商堃記衣莊在公共公廨呈控進益經租賬房張子蓮勒索小租致受虧損請追損失洋三千元等情昨日由廨將張傅案中西官諭張交保如無保人押候訊究 
[保人應負責任]  
　　印度人麥辣生控倪錦華不理擔保李德盛借洋十元昨由捕房將倪傳至公共公廨原告呈據請追訊之倪供不承認中西官以證據確鑒判倪照據還洋違干未便 
[餅店主人之債務]  
　　范許氏至法公廨訴稱王長元於上年十二月間因開設餅店缺乏資本托婦人代向某姓借洋三十元立有借據爲憑至今本利不還向索延約請求訊追王供托許氏代借銀洋實有其事無奈生意清淡故未歸還祗可陸續料理聶讞員判王交保限一月共還本利洋三十二元 
[租地造屋之糾葛]  
　　陳子輪至法公廨訴稱有祖遺坐落九圖内基地一方分於商人執業後於七月間往立界石詎地上已被黃阿奎私自建造房屋兩間向論不　托地保王國祥前往詢問亦無回音請求訊追王國祥供七月間由會丈局傳地保協同陳子輪在該地上豎立界石是實餘事不知黃阿奎供該地於九年前向陳永祿租下每年租洋四元房屋亦建有五年與原告並不認識須問陳永祿方能水落石出讞員以被告前堂不應抗傳不到判罰洋一元充公被控之案候傳陳永祿到案訊明核辦 
[婦女爲子還債]  
　　王愼言遣妻蕭氏至法公堂控稱盛張氏之子於上年五月間代人借去洋四百元算至現在利洋已有一百二十元立有借據爲憑詎向之索取分文不理請求訊追盛張氏供此洋係兒子所借現在兒子有病不能起身惟借據上之字係保人楊福生囑婦人所簽實係受愚求察楊福生稱民人向張氏之子索洋因張氏自稱願代其子還洋故囑張氏簽字立據聶讞員以張氏旣願代子還洋判交尋嘗常保人限一月繳清本洋四百元 
[房租就此無着]  
　　方小弟前至法公堂控房客袁阿榮虧欠房租洋二十五元六角請求訊追判押限繳在案詎袁挺押不繳昨由捕房解廨請追袁供在外爲小工度日實在無力措置求宥聶讞員判押三禮拜完案 
[礦業股本之糾葛]  
　　薛子梅夏國樑等控裕華礦業有限公司吳鳳裕陸子亭等圖呑股本請求訊究等情前日午後由地方審判廳陳推事官開庭研訊陳子亭不到由吳鳳裕投稱裕華鑛業有限公司於去年五月間開辦不料今年四月中湖南總公司被盜搶刧失去現銀不少但此項現銀均由滬上解去當時即報告各股東暫行停止營業至於被盜情形皆有電信爲證原告亦投案請追問官以人證未齊諭候傳齊各人到案再行訊理 
[英副按察使由日返滬]  
　　駐滬英國副按察使湯納君前往日本避署業於前日乘日本山口丸郵船回滬照常供職 
[滬海道署批示照錄]  
　　滬海道公署昨批鼎豐押舖蕭學裕禀爲遵批禀請令催縣局迅予執行由此案現據工巡捐局呈復已指令查明縣議迅予執行矣此批 
[介紹國民快覽]  
　　國民快覽一書向由上海書業公所編行今届編纂六年份快覽更擴充篇幅力求刷新並聘畢公天君專任編撰首列丁已陰陽合歷悉參照敎育部觀象台頒本全書資料都三十萬言較五年份增至四分之三茲已出版昨承以二册見貽特誌之以爲介紹 
[氣候報告] [  上海徐家滙天文臺]  
　　已過者之報告九月三日亞洲陸地及羣島海濱氣壓及秋季信風一如昨日上海天氣睛惟午後三時許有微雨在東方經過四日上海天氣晴朗有霧凉風自北方吹來氣壓在平均常數之上四日下午四時前二十四小時内上海氣候温度至高七五至低五三去年同日至高八六·六至低六三·六 
　　未來者之扒測四日下午四時三十分豫測天氣晴朗海濱一帶有秋季信風 
雜評二 
[煤氣] [  訥]  
　　觸煤氣而死亦可謂之至不幸矣吾謂中國尙另有一種無臭無形之煤氣合陳腐新奇之各種氣味變化而成　漫於今日之政界中觸之省雖不至　　或心爲之灰或力爲之餒甚且名爲之喪轟轟烈烈之人物觸之亦未有不呼晦氣者然而熱中人不悟猶且奮身向此煤氣中投入也 
[補錄命令]  
　　九月二十三日大總統令翁之廉給予六等嘉禾章此令 
　　又令内務總長孫洪伊呈准兼署福建省長李厚基咨警察廳廳長吳文炳因病辭職吳文炳准免本職此令 
　　又令内務總長孫洪伊呈准兼署福建省長李厚基咨請任命俞紹灜爲福建省會警察廳廳長應照准此令 
　　又令内務總長孫洪伊呈准江西省長戚揚咨水上警察廳廳長李昭岱因病辭職李昭岱准免本職此令 
　　又令内務總長孫洪伊呈准江西省長戚揚咨請任命倪興魁試署江西水上警察廳廳長應照准此令 
　　又令内務總長孫洪伊呈准署察哈爾者統田中玉咨察哈爾警察警正張慶因事呈請辭職張慶准免本職此令 
　　又令陸軍總長段祺瑞呈請任命張樹樸爲河南陸軍第一混成旅少校副官王清霖爲步兵第二團第三營營長王恩富爲第一混成團騎兵第三營營長應照准令 
　　又令陸軍總長段祺瑞呈請任命額爾敏爲陸軍第十四混成旅少校副官應照准此令 
　　又令陸軍總長段祺瑞呈准鑲白旗漢都統寳熙咨請以常斌補印務章京緖長補公中佐領鹿齡補驍騎校應照准令 
　　又令陸軍總長段祺瑞呈准署吉林省長郭宗熙咨請以常魁補鳥鎗營鑲藍旗驍旗校應照准此令 
　　又令陵軍總長段祺瑞呈已褫陸軍少將銜何其愼因案判處徒刑三年八個月執行已將兩載該犯官剿辦豫匪曾著勞績請予特赦等語本大總統依照約法第四十條特赦何其愼將原定刑期未執行部分免其執行此令 
　　又令陸軍總長叚祺瑞呈宜陽兵囗（電碼不明）該營長賀月德張金桂毫無覺察實難辭咎請一併褫職留營効力等語賀月德張金桂著即褫職餘如所擬辦理此令 
　　又令陸軍總長段祺瑞呈陸軍少將饒光裕不遵明令妨害軍紀請予褫職通緝等語饒文裕著即褫職通緝歸案訊辦以示懲儆此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[最新小說共和蠧出版廣告] [  濟航]  
　　自共和復活時局一新國會重開羣情欣慰方冀鼎新革故以固我中華不謂擾攘紛爭人心愈趨愈下陸離光怪世事愈出愈奇覆雨翻雲終非共和之福記者因本有聞必錄之例作當頭棒喝之聲編輯是書以供國人借鏡焉爰將内容披露於左 
　　（甲）封面破壞共和大家袁世凱消像 
　　（乙）圖畫 
　　一帝制八怪攝影（此片係得自北京其中八怪獸類如楊虎孫猴鳥類如梁上燕鱗介如古髓等物奇形怪狀均係生面别開即燃温嶠之犀鑄神禹之鼎恐未必得覩此等奇物也） 
　　一洪憲皇帝安葬攝影 
　　一文武各員哭奠洪憲皇帝攝影 
　　一十三省省督軍聯合會會場攝影（此會設在徐州某大帥府内會議極爲秘密此片係用秦鏡照得迥非時下照像家用快鏡拍照者可比） 
　　一孽龍盤踞之觀音山攝影 
　　一上海孟淵旅館搜土時攝影 
　　（丙）小說 
　　尙武小說督軍同盟（大帥） 
　　發財小說二十四箱私土案（世奇著）（竹村鐵珊同校） 
　　野蠻小說會場駡錄（國先生） 
　　辱國小說鄭家屯案（木鞋客） 
　　私情小說不黨黨（蟻員） 
　　慘情小說毒龍禍粤記（寄光） 
　　家庭小說兄弟鬩牆（袁氏） 
　　艶情小說金香玉離婚記（肖晋） 
小說一 
[義俠小說獄中人語第十二章] [  小草]  
　　晨光熹微中行刑之高台上場植一斷頭之機刃光儵然而鋭見之可怖衛士結隊而至肩鎗巡歷四週此種斷頭大典島中久未舉行市集中人引以爲奇觀亦復連袂而蒞萬頭攢動蔚爲人海而監視典禮之法官衣錦緣之禮服爲死囚懺侮之牧師衣廣博之黑服相伴而來前後護以壯士其狀嚴肅無倫徐徐步入穹門觀者知行刑之期爲時已迅故靜而不譁 
　　法官牧師旣至穹門警長亦追隨於後齊向死牢行去卽抵其處衛士啓欄引入迨及麥倫拘囚之室而麥倫已無蹝跡牧師曰囚何在法官回首詢警長曰囚何在警長乃詢衛士曰囚何在衛士聞言失色曰囚間在室中且···警長曰若何云衛士曰長官特派來此巡察之兩警士亦尚在室中部曲未見其出也警長愕然曰余固未嘗遠巡察者來衛士但俯其躬不復置辯警長命隨行之警士四處搜索見窗檽已毁有長索一下埀及地知死囚於此處得入生途乃返禀獄長獄長親往覆戡已偕法官牧師行牧師性嚴冷未置辭法官曰囚竟畏死而越獄是眞不知法者且有共同之犯是當有以善其後獄長曰然法官曰斷頭之機當先撤去待逃囚逮捕後再定刑期獄長乃命警士侍命於行刑者宣布緩刑伍伯二人聞命嗒然若喪如嚵狼見肥羊踞欄中不能破欄而入以饜其慾行刑機旣撤巡察之衛士亦收隊整步而行四週觀者見棋枰已布尙未下子而枰即移去懷疑莫名徜徉路歧旋亦陸續四散行刑之場頓形清寂只有行刑之台仍植立於場中而已顧行刑場中清寂固如此而警長室中忙亂殊甚法官牧帥旣去而通常獄中之監者復來報六百十一號之囚亦復逃脫警長憤暴如雷曰若何疏忽乃爾言未已而赭鼻之警士僅衣單衣袴奔入室中警長曰若何不服制服赭鼻者曰部曲昨晚出巡以日間受巨傷故在途中遽爾暈倒外史氏曰其不言醉者諱詞也今晨始醒迨張目四顧則在一山洞之中而帽句衣句袴句棍句均已失去詫愕不知所爲奔迅而返來告我長官警長拈髯微笑曰若或爲宵小麻醉藥所速刧若衣服以渾入獄中與死囚同逸外史氏曰警長索知赭鼻嗜酒每酒必醉今曰麻醉藥者亦諱詞也上下交相諱而獄犯逃逸之果成矣赭鼻者曰或如長官言警長曰退赭鼻乃爲禮而退 
小說二 
[絶塞奮椎記第三回（續）] [  聞野鶴譔姚鵷雛評]  
　　錦字俄傅瓊枝照座前塵重憶碧血沉寃 
　　毓忠聽着便說道我眞沒頭腦哩連你這回究竟爲着甚事也沒問過瑞華瑞華如今你可快說呀我江毓忠不是别的人你爲些這麽緣故也要去學那金人之緘口呢瑞華道不是這樣說我本來要說給你聽的只是提起這事我眞不免傷感便是要說也有一搭沒一搭的沒頭腦呢說罷又要弔下涙來這時節桌上黯澹的短檠兒受着了風不住的亂頭却把毓忠瑞華二人的影兒和着燈光一同搖擺個不定或者這燈光見他們二人太悲惻了所以搖着手勸着也未可知停了會兒瑞華道我如今說了去年九月裏我同學李錦如周晦軒一般人家居閑着創個什麽同岑文社草創成就便拉我進去做社中幹事人掌些收覆書札的事情後來風聲一佈三月之後社友逐漸加多居然達了百數恢博之才或魚赴壑樽酒之會匪伊朝夕當時勝槩眞個左挹浮邱袂右拍洪崖肩恐陳思王的泰山爲肉東海爲酒也不過這樣的縇盛哩說到這裏毓忠聽和興會淋漓把以上的事都忘却了也沒等瑞華說完逕自裂喉大嚷道銀樽題曲銅鉢催詩原來是人生第一件的賞心樂事你那便忘郤了江毓忠衣帶咫尺不托微波來致一聲呢瑞華道我本來是要招你一同入社的後來有人說你趁着狂興别了里門作萬里雲遊我沒知你住處便也只得把這事按下不提了毓忠道後來更怎樣呢瑞華道後來呢這般詩客清觴旣集　咏遂多每一次讌會總有幾十首詩幾徧文還有某人要把什麽圖來徴題某人要把什麽書來徴序彼此酬應雅聲罔歇看看稿子積壓得多了便由周晦軒發起呌刋什麽同岑社集哩在當時一輩子社友不過說他多事誰知後來竟爲了這社集閙出天大的禍事來 
 
 
 

Page 15

 
 
   
 
 

Page 16

 
 
   
 
 

Page 17

 
 
專件 
[凌道揚講演林業問題]  
　　凌道揚前日在北京講演森林儀器云諸君諸君亦知吾國今日之財政與民間之生計益加困難乎吾國土地非不廣也物產非不博也人民非不衆也何以日見貧弱日見凌替一言以蔽之曰實業不振故耳夫實業乃以農林工鑛等爲最要如能急起直追國家必將蒸蒸日上苟長此萎靡不振國本之危可立待也 
　　鄙人今日在此講演題目爲林業林業者實業之一大要素也請先言吾國須注重林業之故一國之土地不同有山田有平原山田不便於農業所以一國有農無林則一國必抛荒其山地而不能完全利用其全國之土地也依最近之調查吾國已耕種之土地面積不過二千一百四十七兆畝荒廢之山郊面積約計七千二百五十四兆畝（蒙藏尙未在内）是荒廢之地地較已耕種之土地反多三倍有强然以其中不農之地居多固難樹藝五穀若以之倍植森林當可野無曠土試就七千二百五十四兆畝計之設皆栽植成林每畝每年之收入平均以銀幣一元計爲數已屬甚鉅吾國財政豈不因之裕如也吾人注重森林以利用土地觀之旣如上述而森林利益之大與夫利益之多請諸君一觀此森林利益儀器則森林之重要尤爲彰著焉森林利益可分二大端一直接利益（如材木樟腦等）一間接利益（如保全山嶺土地調和氣候等）森林直接問接之利益甚多惜此時無暇不能一一爲諸君詳言之 
　　百工之事用木極多國内無所取材勢不能不購諸外國故近來香港上海天津漢口等處所用木料多由日本高麗美國菲律濱運來據了近稅關統計表觀之民國三年所輸入之木料値銀洋百二十一萬一千兩較之民國二年二百六十一萬七千兩約多三倍兩年之間增加如此日後漏巵豈堪設想鐵路橋梁及屋字等建築大槪在北部者多用日本木料經費旣繁耗時又久中國一事未興外人之厚得旣獲由是可知中國林政之廢弛爲害實非淺　振興即在今日烏可須臾緩耶况各國工業之發達倚賴林木出產者居大多數苟使木料缺乏工業何能獨爲無米之炊又如松油桐油樟腦軟木樹脂紙張硝皮質等均皆產自森林在在爲所必需之品林政不興試問何所取給反是則必獲利靡涯矣 
　　以生計論吾國全之者寡食之者衆民窮財盡危重日臻使林政振興生計必呈活潑之象美國全局實業資本關於林政一途約佔五分之一綜計四千五百兆元此項巨金國人倚之爲生計者計數百萬人德國森林佔全國四分之一辦理林政之職員九千餘人伐木運木工三十七萬五千餘人其他與森林有密切關係者如灰商木工及製造木板厰車厰船廠船塢玩具紙廠等爲數旣難屈批依木爲業之工人又不下數百萬人蓋德國全國每百人中以森林爲生計者計有十二人吾國森林未興游手之民隨在皆是是林政影響於國計民生如是吾人當亟亟注意也 
　　森林直接之利益如上所述略具梗槪而森林間接之利益其關係亦復甚鉅森林繁盛之區較之森林缺乏之地空氣新鮮是森林有益衛生森林繁盛之區較森林缺乏之地能使雨水常多寒署調和是森林可以增加雨景轉　氣候且能使河流不息無泛濫涸竭之虞至於保存山嶺泥土不致冲去以阻塞河流而減少水災尤爲紓内亂豐民食保民衛鄉之要策外此增益地方美景搆成錦山繡河當亦必不可緩泰西森林專家業於上述種種幾經調查確有實驗請閲此十餘表目即可知之矣 
　　請諸君觀此水災模型鄙人未曾經歷水災之苦然狀歷年來得之傳聞見之報章各處水災不一而足因造此型以表明水災之形容水災之苦慘以資演講之所不及吾國之水災何年蔑有亦何地蔑有今年有之明年有之後年又有之廣東有之浙江有之安徽有之山東又有之不知者委之於天然之禍患然豈可謂天然之禍患乎欲隄防水災疏河固消水災之　法造亦消水災之良法請諸君注意此極淺之試驗吾設此板表明吾中國之荒山此壼中所藏之水表明雨水水淋板上即向下衝法現余以此布比森林置布於其上請觀雨水仍急下衝否森林之與河流及水災之關係觀此試驗即可知之矣吾國木常灾有河流氾濫豈可不謂森林缺乏之所致哉 
　　質言之吾國之森林如此缺乏其理由果安在哉一曰我國森林所占之地甚少試閲此比較表日本全國土地森林上百分之五十九俄國百分之三十九德國百分之二十九美國百分之二十六印度百分之二十四我國森林面積據東西調查家之估計不過百分之五耳據森林專家言凡國家森林不占其國面積百分之二十者受困必多不能立國吁可畏也 
　　一曰我國專辦森林之人甚稀試閲此比較表即知各國森林幹事比較 
　　俄國三萬六千二百五十九人 
　　印度一萬零五百零八人 
　　德國九千三百人 
　　美國三千九百五十三人 
　　日本二千八百七十二人 
　　中國七十人 
　　德國土地面積不過吾中國二十分之一而其國之專辦林業職員計九千餘人今吾國實辦森林事務者不出七十八土地之廣則超於各國辦事之人則寥如晨星是是自絶於森林耳 
　　一曰國家用爲林業之經費甚寡試閲此比較表平均每畝林地投資本若干則獲剥若干故森林之發　常視其所用經費爲比例各國政府每年用充林務之經費如左 
　　德國四千六百三十六萬元 
　　美國九百五十萬元 
　　印度八百五十三萬元 
　　奥國六百零五萬元 
　　法國五百二十四萬元 
　　中國九萬餘元（林業試驗場預算在外聞開辦半年來實用一萬五千餘元） 
　　吾國政府本年林務預算經費僅九萬餘元以此區區之經費而辦全國之林務其何能淑 
　　治林大網請觀此森林模範亦可知其要領森林專家言治理林業必使人享受森林之利源源不竭觀此模型分爲十區每區十年二十年或二十年斬伐一次若以十年斬伐一次爲計則第一區爲第一年斬伐斬伐之後續行栽植第二區爲第二年斬伐斬伐之後續行栽植其餘由此賴推十年間循環斬伐亦循環栽植則木材層累而出利自無窮所謂斧斤以時入出林材木不可勝用也 
　　鄙人在美國時曾赴該國林務演說會見其所出童山赤土之照片令人生畏孰知凡此影片皆吾國之荒山景况也西人照歸以爲演說之資料藉以警戒國人不自哀而外人哀之鄙人其時悵然者久之繼思吾一人知之不若使吾國人皆知之故多方覓製此片購之回國今所照者即此也諸君賭此覺有耿耿於心者乎鄙人自回國後慘淡經營監製一切儀器模範比較表爲講演之助歷經浙江江蘇福建安徽等省講演林業凡見此等儀器此聽講演者計達三萬五千餘人其對於此等儀器講演非常歡迎效等非常有效在學說上旣可以灌輸知識往實際上便可以收穫果鄙人到處演說隨時鼓吹亦不過使吾國人知吾國森林之狀况並頟泰西各國森林之成績有森林之利與無森林之害耳鄙人演講之宗旨　要吾國人民之腦筋多受森林　子使後日腦内之林種移而置諸荒山　吾國之荒山者變成若此模範之森林是鄙人所最盼望者也望諸君聽此講演後互相鼓吹互相提倡使吾國人人知森林之必要則吾國森林前途之發　可立而待矣 
[論癩病] [  衛生敎育聯合會譯]  
　　癩病亦爲傳染症之一因内含一種癩茵如傳至人身卽發此病若有人與癩病者接觸亦易傳染此外尙有種種傳染法難以盡述癩病共分二種（一）結核癩病此病發現於鼻上鼻部先潰瘍成瘡旋卽鼻腫耳大眉毛全落至於皮膚起紅點膿泡结核（二）麻醉癩病此病先使手足指失落足底起瘡及厚皮發生班點後至於手足指失落亦得此種病症者頗不乏人或同時得以上二種病症者亦有之 
　　欲預防除免此種病症者無非藉衛生委員醫學員及衛生監察員時常督察人民有無傳染此病如見人民鼻上有潰瘡者或鼻部堅骨與軟骨交接之處有瘡痕者當卽送入衛生局察驗亦有不外現之癩病如麻醉癩病宜延醫割取鼻血以付衛生局察驗凡城内人家有得此病者警察局當卽飭人帶至左近衛生局察看如查出此人實染此病即照章送入癩病院此病人所居之屋宜時常有藥薫蒸以防傳染至於病人所用一切衣服及食物等准其家屬免費遞送三月一次惟不得親自探望所有寄費均由衛生局擔認如能仿此辦法此種病症自然漸漸消滅 
 
 
 

Page 18

 
 
   
 
