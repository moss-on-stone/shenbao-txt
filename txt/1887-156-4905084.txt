# 1887 - 156 - 4905084

 

Page 1

 
 
[新印滇南雜志出售] [  申報館主啓]  
　　滇南雜志係上海曹春林先生樹翹編輯網羅闕失博采遺聞分爲八門釐成廿四卷滇中古今事實備載書中本舘現用活字印成每部訂作十本計價洋六角卽日出書伏祈購閱 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成　林之大觀惟巧搭一書從無專選巨帙以供揣摩未免闕如茸城頌萱室主人竊有憾焉爰取同人名手搭題窗稿以及歴屆歲科試藝　省書院傑　羅致極廣剔選極精計得巧搭文四千有奇交本齋石印名之曰巧搭網珊其巳見於向時石印諸書中者概從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉購者問法大馬路南申昌面議價從格外此佈 
[皇朝經世文編石印成書告白] [  點石齋代啓]  
　　是編爲善化賀藕庚先生手聚本朝以來碩公龐儒俊士畸民之言爲卷百有二十爲綱八爲目六十有三言學之屬六言治之屬五言吏之屬　言户之屬十有二言禮之屬九言兵之屬十有二言刑之屬三言工之屬九讀之增長識見裨益學問不淺也本齋承慎記交來初印本規撫付石現已印竣出書分訂十二本價洋八元極便提挈如有主顧請至逢源里慎記而議躉售從亷可也 
[目謀贅言] [  嘉定秦德臣稿]  
　　前閱貴報有目謀新語一篇夫中土醫書嘗云目能遠視責其有火不能近視責其無水法當補腎目能近視責其有水不能遠視責其無火法當補心此王海藏之言也至於西醫書論遠視近視則云人有生而近視者因目睛過高前房之水　出使物影尖樞短促不及腦筋衣之處故遠視而不眞須用一凹竟在前先映闊萬物之象然後透入目睛之裏則尖樞長而及腦筋衣之處故亦能遠視若老人之目而氣衰弱前房水漸少而目睛過低使物象略長而過腦筋衣之内故眼鏡須凸以先束小物象然後透入目睛之裏務使尖樞得中無過無　及之弊故見物如常與近視人正相反其用然近視者不可使眼鏡太深深則竭其目力離鏡則不能見若用淺鏡目睛有漸低之望近視有變爲不近視者蓋西醫將人身剖騐尋究故言之確鑿如此推而言之如瘧疾一症中土内經諸書非不言之甚詳而經西醫剖視更覺確鑿易明其言曰凡血不流佈周身而隱聚臟腑之内則發冷而顫及散出則發熱愈熱而血脈運行愈速則汗出剖視瘧症死者肝脾體大異常是其停血不散之故卽中土醫書所稱瘧母是也又曰肝脾生大則爲臌脹之原卽中土所稱瘧臌是也又云凡瘧症之原每因腐艸敗禾毒氣風吹傳染於人所以秋收之期農民此症最多夜晚尤易感受何其要言不煩也而不但此也卽如中風一症前賢河間主火丹溪　痰東垣主虚說歧不一然究未嘗卽中風之人剖而視之而西　則曾剖視之矣曰凡人忽然昏倒不省人事脈浮大面紅赤鼻息聲高而粗如酣飲大醉狀如吞鴉片狀中土名爲中風其實病由於腦與風無與剖視見腦有積血或瘀或紅故西國名之爲血湧入腦症治法以引血下行爲主凡西醫書皆同毫無歧異又霍亂一症中土或主熱或主寒說亦不一而西醫剖視腸胃中多白水内皮曰過平日而縐似浸人水中之狀迴血管中之血滿而濃黑大腸縮小膀胱短縮以寒暑針試之僅七十七度較平人少二十度且云此時服藥緩不濟事治法務令病者周身温暖温暖則血通行方可望救所用熱手搓擦周身外皮令熱及芥末貼肚腹兩足踏熱磚諸法總以急速温暖爲主卽用藥亦以温熱爲主其是否雖不敢決而賜胃中之白水及寒暑針之少二十度實發前人所未發竊謂西醫書之不可不讀如此雖然豈獨西醫書之不可不讀哉卽如中土醫書以張長沙爲祖然但讀仲祖之書而不讀後賢諸書卽分量一端誤已不小何則古時權量甚輕古一兩今二錢零古一升今二合古一劑今之三服又古之醫者皆自採鮮藥如生地半夏之類其重比乾者數倍古方雖重其實無過今之一兩左右者惟千金外臺間有重劑此乃治强實大症亦不輕用也若宋元以來每總製一劑方下必注云每服三錢或五錢亦無過一兩外者此煎劑之法也末藥則用一錢七今稱約重六分丸藥則如桐子大者十九加至二三十九試將古方細細考之有如今日二三兩至七八兩者乎皆由醫者不明古制以爲權量與今無異又自疑爲太重爲之說曰今人氣薄當略爲减輕不知已重於古方數倍徐洄溪之言昭然可考也僕曾見某醫用金遺甘草粉蜜湯鉛粉照用原註一兩不特難於吞咽而且病變驟增目擊心傷可勝浩歎於是因作目謀贅言而更贅及以上諸言其當贅耶其不當贅耶願就正於高明者 
[津沽紀事]  
　　○天津縣署捕役於月之中旬先後在西沽堤頭及鹹水沽等處拿獲盜犯六名其前獲之王超亭等三名業經供認夥同行刼海下王四樓某姓家除得贓外鎗斃事主屬實續獲之李小影子等三名供詞狡展矢口不承而王超亭又指李小影子爲案中首犯五刑備至仍無確供邑尊遂命押候覆訊○城西四十里河頭村練總孫邦才被賊挾仇彈傷小腹拾縣報騐嗣因傷勢沈重于初十日身死其家屬協同捕役報案騐明飭屬領屍先是村中有賊名劉二者爲閭閻　有甲乙二人擬設法捕之劉聞風逃逸嗣後濳回縱火甲乙家以圖報復杳無蹤影者數年復盤踞村中以某地保爲護符村人捕之不獲控某地保於縣押令交人仍着練總查拿索劉甚急初八夜遂率夥伴竟叩劉扉　持鎗猝擊遂中練總要害以致因傷斃命云○江甯副都統姚春農都統制田於三月間晉京陛見請訓出都十二日到津在紫竹林春元棧暫駐襜帷翌日附輪赴申取道回任○楊柳靑春華首飾樓於前月廿九夜被盜經列前報時在該村賽會之第二日事主于景春妄稱盜犯中有一人係賽又子會者該會來自永清時已歸去當　汛弁將領會之韓奎等兩人鎖案正擬解究間邑尊前來騐盜訊有寃抑諭令保釋村人同深愛戴而韓奎尤感激涕零現擬公具萬民衣傘以答憲恩而河東之居民人等亦以造鐵路事邑尊勘得老龍頭一路逕達鹽　保全民屋難悉數計亦擬製送德政牌傘云 
[西泠烟雨]  
　　○秋蟲鬥罷話軼事於平章春鳥啼來儼爭雄於壁壘占得湖山之勝别開旗鼓之塲則如杭人之門黄頭是已杭人喜畜黄頭鳥旗人尤愛之成癖每日清晨會一次下午會一次多在三元坊之三元居及衆安橋河下之茶室内少年裙屐接跡而來一　清茶百籠小鳥但聞鳥音歴亂人語喧闐而局中之把手者引頸者注目者側耳　意甚得情甚暢也每年首夏醵資擇地爲鬥黄頭會本月初間會於湧金門外之三雅園設小宴以待客辰刻起申刻止 
 
 

Page 2

 
 
是日園中擁擠異常又有游人錯雜其中爭先恐後眞一熱閙塲也籠鳥來鬥者約一百二十餘起旗人某之鳥奪得錦標其次爲陸姓所畜又其次爲賈姓所畜以下次第不暇覼計惟以醵金甚少遂致設彩不豐所酬之彩均係繡絨紥成各戲齣以粗細大小分等第其得頭彩以歸者趾高氣揚有睥睨一切之概或此中是有眞樂難爲外人道者歟○下興忠巷葉姓絡經作以絡絲爲名廣收女徒凡貧家婦女均赴其家學習學成卽可自主無年限飯食等規矩故多樂就者此等作坊城内甚多不獨葉姓爲然也前日署杭總捕陳分府忽帶差役徑至葉家將外來習業者一槩放歸其家僅一老婦一二十歲之生女一十六歲之外甥女均加鎖鍊帶回署中升堂訊問生女與外甥女均稱我等賣娼實不願意盡是老婦哄騙經其苦勸三月之久始至於此云云迨提老婦訊問則出言頂撞　我絡經度日四隣無不知曉今日無故遭此寃辱定以老命相拚陳分府問爾藉絡經爲名竟以手足工藝作皮肉生涯業已提案尚不俯首認罪乎老婦稱大老爺有何證據擅敢誣良爲娼陳分府命提二女上堂質對二女向老婦哭曰我等均被爾所害將來何能爲人老婦知已供認唾其面曰我未害爾等爾等眞害殺我矣復歎曰太不中用遂伏案下不發一語陳分府飭將三人暫行管押當禀府尊從嚴治罪所住房屋先行發封世有發奸摘伏如陳分府者自無迷香洞銷魂窟矣○豆腐店微業也列售之物有油腐香乾豆皮千層各種名目杭人所謂千層卽蘇人所謂百葉也近有某豆腐店爲招徠生意起見將豆腐塊樣放大千層較常减　門市遂漸熱閙以致遠處人家亦多向此店購買同行不服傳單通知同業停歇兩日公議店規豆腐每塊大錢二文約以二寸見方千層照舊樣每張大錢四文餘物悉照舊定價上城在佑聖觀演戲一天下城在鹽橋蔣廟演戯一天以整店規倘有私收小錢及私自改樣减價者卽罰戱一臺 
[杭郡考信]  
　　○浙江學憲瞿子玖文宗科試嘉興事畢十四日午刻由嘉興起馬十五日一點鐘船抵杭城下馬頭當卽乘與回轅牌示十六日行香落學是日卽補歲考十七日試闔屬生童經古十八日闔屬生正塲十九日生員經古覆試二十日闔屬童正場以後試期尚未懸牌 
[峯柳朶雲]  
　　○松江土妓黑阿保高張艷幟聚賭抽頭惡迹昭彰早登前報近又有郭秀英諸阿狗二妓小家碧玉姿首頗佳日往來於烟霞淵藪中招蝶引蜂謔浪無忌蓋卽滬上所云野雞之流亞烟寮主人見其足以哄動游人利市三倍聽其嘲風弄月不加讉呵現在華亭縣楊超亭邑尊正在申禁烟寮想聞此淫風定必有以懲儆也○某甲少習帖括家言不得志於有司至壯而一衿未博近在鄉間作村學究命途窮蹇復喪其雌適有某氏婦文君新寡獨處無郎遂以獨宿之鰥魚作雙飛之鶼鰈一雙内郚鳥兩个可憐蟲相愛相親頗覺閨房靜好婦族惡之以占孀控甲於官楊超亨邑尊研訊之下見其文弱也略以夏楚示威而甲以受辱琴堂鬱惱而成狂疾日在茗寮中書空咄咄時或效駡座灌夫木知何日始能痊可也○西門外錢涇橋楊尊神廟近經郡人集資演劇自十四日起連演三天一時鄉婦之來觀者緑鬢紅裙擁擠雜沓有侏儒身居人下全不覩衣冠優孟於是憤不能平效晉靈公登臺彈人故事以磚瓦抛入人叢中致翹足立驤首望者彌不頭破血流負創而返亦大殺風景矣○城内方正學祠後本係求忠書院故址有董文每所書碑碣三通以年久失修傾圯路側譚靑崖軍門過此見而憫之捐廉建一亭以藪風雨亦韻事也 
[甬東紀事]  
　　○寧波關道薛叔耘觀察本定於十三日在小校塲閱看衛安營緑頭勇洋鎗適是日大雨淋漓不能操演遂改期於十六日由統帶官率全營勇丁先在校塲伺候及觀察至演武廳升座始行開操旗幟鮮明步伐齊整鎗法純熟聲如連珠約操半點鐘時始竣各勇皆有奬賞○寧郡各營兵往往放馬出城踐踏田園現屆夏令禾苗瓜茄正當滋長之時歐陽軍門深恐各營馬匹仍有踐踏之事特爲出示通衢諄諄告誡想各營兵本當不敢再違禁令矣○小校塲於前日變演戯法近處某姓婦聞鑼鼓喧闐不覺引動游興囑幼童看守門户而自至校塲觀看幼童無知母去後卽在門外與鄰童玩耍未幾因渴回家徧覔茶壺不得見床被亦歸烏有驚而號泣隣人聞聲集視始知被胠篋者所算急尋某婦回則賊已遠颺矣此可爲守望不謹者戒 
[防火條示]  
　　○欽加同知銜特授江寗縣正堂陸爲救火杜患出示曉諭事照得省城人烟湊密火患易熾防不勝防况復疎忽一朝失滇身家同傾殃及鄰里慘目驚心查城内外所設水龍局以及安置太平缸隻施救之舉未嘗不周　赴救之時亦莫不踴躍特於向所應禁者尚未盡除而已備者亦未能盡着黑廊之焰可謂奇災至今日而爲補救之策業已膛乎其後然覆轍之蹈庶幾免乎所有應禁應行各條合行臚列曉諭爲此示仰紳商軍民人等一體遵照毋違特示計開一沿街門首木板雨搭引火旣速且佔街道疉奉各憲查禁有案照案勒拆原不爲過然操之太急則爲民苦矣現定於出示之日起除以前雨搭不准重修聽其傾頽外仍從　不凖再有添葢其起造天棚者仍應於竪柱之先預留地步按照兵燹前原存招牌石脚爲度不得支出街沿一士違者提究一夏令對面搭葢　棚亦曾奉禁納凉遭禍利害宜明現定出示日起凡通衢地道所搭蘆棚横木一律拆除凈盡違者并甲提究如改用木板隨時收放者聽其偏僻及深房大院天棚不在禁列然總以少搭爲是一太平水缸各處雖有而嫌其少以致遇事缺水勸爾大商殷賈以及巨室人家各備巨缸儲水多寡聽便利己利人厥功甚大其街道向設水缸則各按各段將缸葢圍磚分别修整照章儲水足用頑民私入齷齪致損龍苗地甲隨時查禁違者扭禀狥縱同究一水龍見夫欵屬民捐捐錢之家無非仗義然有時錢色不齊致碼頭夫頭因緣爲奸多搭私小壯夫裹足卽以老弱充數實爲救火之累勸爾捐户爲善必卒捐欵概付大錢毋令夫頭藕口倘夫頭再以疲夫應役當塲准其指禀立卽重究以上四條似尚簡便易行毋稍觀望自誤倘别有弭救良策亦准隨時條陳聽候采酌並卽遵照切切光緒十三年閏四月初一日示右稿爲金陵友人所郵寄披誦一過覺賢令尹痌瘝之隱衷能令人不言而喻因念人烟稠密處所豈獨金陵爲然嘗見漢鎭杭垣飾市廛者其雨搭必高出詹牙惟倍儼如唇齒相依徵之往事往往歸咎於火政之修與不修而不知實誤於人事之盡與不盡惜乎操之太急則近於因噎而廢食置若罔聞更不啻厝薪而階厲　得寓目者將非徒無益之意一并綢繆於未雨之先未始非豐干饒舌之一得也本館附識 
[皖垣紀事]  
　　○安廬滁和道署前經風雨摧殘漸漸榱崩楝折近由丁濳生觀察鳩工修葺煥然一新矣○本月初十日有兇犯八名從府縣各監提出綁赴市曹處決内有女犯一口係因謀殺本夫餘皆盜案云○前福建建寧鎭總兵張凱臣軍門於前年法人搆釁馬江時中砲陣亡軍門籍隸湖南其長公子舜欽别駕分發安徽候補因於客秋將靈柩扶至皖中葬於北門外紀家碑現别駕奉太夫人於月之初十日將軍門棺柩取起扶回本籍是日安廬道本觀察親往奠醊僚友之執紼以送进亦覺車馬喧闐云○皖垣毗連各境宼盜蜂起大憲先事豫防　令保甲局各叚委員徹夜梭巡毋稍懈怠劉夁戎煥章復每夜派勇數十名持械巡哨馬子臯都戎亦親自帶兵查緝云 
[湖督來滬]  
　　○昨報列湖督將臨一節兹悉裕壽山制軍乘坐測海兵船於昨日午前抵吳淞口登岸閱視礮臺旋卽乘舟進口下午二點半鐘時至小東門外招商局金利源碼頭海關道龔觀察松海防劉司馬上海縣蒯邑尊英法會審員蔡太守王司馬及印委各員咸赴舟次迎接制軍卽乘緑呢大轎排列儀伏至滬北天后宫左旁之行臺小駐憲旌 
[馬戱初誌]  
　　○車利尼馬戯去年在正本埠開演時屢次往觀嗣聞其往東瀛爲日皇所褒賞賜以熊二頭後又往津沽演多時座上客常滿李傅相曾親臨觀覽諸官咸陪侍焉說者謂其所演各劇早已標新領異頓改舊觀耳熟之而急欲目覩之也上禮拜六卽二十晚爲第一次開 
 
 

Page 3

 
 
演之期驅車以往入其門則獅虎神牛駝鳥猩猩及各種大小猴秩然畢陳又有熊四頭其二尚小其二較大面形似狗其色黑毛茸茸然又虎子一頭驢二頭爲前此所未見俄而入座則電燈照耀西樂鏘鳴四男四女乘馬而出錦韉繡袂與燈光相掩映或對立或疾行參伍錯綜不可名狀忽有美婦跨紫騮獨出一若爲八馬之領袖也者電掣風馳片刻而杳嗣有一小馬能解人意聽指揮將令其躍過木栅一小丑從旁囑馬勿躍勿畏鞭笞也馬忽倒地亂滾揮以鞭亦不躍觀者皆大笑又置六椅使馬以足踏而倒之繼復一一撥正銜以授人向之作謝馬亦頷首以答又一女在馬上鑽圈而過一男在馬上倒立忽作蜻蜓飛忽作鸜鵒舞忽坐向馬尾其行愈速其勢愈險而彼仍顧盼自雄至此幾歎觀止然尤奇者有東洋二童子相對仰臥以足向上取一木桶厥狀如鼓承之以足左右盤旋上下趺盪如宜僚之弄丸繼而此童擲向彼童彼童亦以足承之摩弄如前終不失墜又取一油紙傘縱横顛倒如前狀俄百傘忽自開向空一撐飄然復下再接再厲變化無方傘之開合皆用足而不用手可謂獨具神力嗣持一長竿出一童子仰而承以足其竿兀然不動一幼孩猱升而上直至竿頂以一手握竿一手作飛舞狀以示餘勇可賈繼乃以腹置竿頂手足皆凌空觀者至此無不爲之目眩神駭细孩復自竿頂缷下有一落千丈之勢少頃復緣而上以其背置竿頂良久不動四座拍掌聲遂如雷震矣旋有二男子皆少一足或相撲擊或舞踿韆或且縮其一足僅拄一杖往來於板橋上是何意態雄且傑豈得以其少一足而藐視之哉他若象之能如人意虎之帖耳懾服尤其餘事此次所演各劇實屬新奇可喜得未曾有非筆墨所能盡繪必須親往一看方見其妙諸君子盍趁此良夜駕輕車携勝侣以無負此一番風景耶 
[幾墮烟花]  
　　○郭張氏　本埠西北鄉白華港人也早喪所天祗有一女年十八矣招楊某爲贅婿倡隨相得惟環者蕭然不免興終窶歎耳張阿其之妻素與談氏相識知其可以利誘進言曰困守家園終非久計盍與汝女同至申江以揀湖絲爲業每月可得洋十數元不勝於坐以待斃耶郭張氏信之遂與女來滬暫住常熟三阿姐處三阿姐者慣爲蟻媒與張妻聯絡一氣者也因向郭張氏言先薦女往湖絲棧可借工洋十元惟須立據郭張氏允之收洋十元除開銷房飯資等外僅得四元而已三阿姐等濳將其女送入楊王氏所開之花烟館取洋三十元逼公爲娼交易旣成佯　郭張氏曰　年老湖縣棧中不要爾且暫回鄉再作計議郭張氏謂去則去耳總須與女一見三阿姐等欺其老昧詐以虚言搪塞終不使見而其女自入花烟館後尚不知墮匪人計中問鴇幾時到棧揀絲鴇曰若輩已取帶擋賣爾爲娼爾不知耶女始放聲大哭吵鬧不休鴇欲尋三阿姐理說未果至第三日而郭張氏適尋到與女相見不勝悲切鴇言若要領女須償洋三十元母謂遭人之騙則爾須尋三阿姐理論郭張氏遂與該鴇同尋三阿姐等均避匿不出遂詣陳君竹坪處訴明情節陳君憫之代爲報捕并代禀明英會審員蔡二源太守飭差恊同巡捕提到張阿其常熟三阿姐并鴇楊王氏及郭張氏女楊郭氏于前晚庭訊郭張氏同女楊郭氏同訴前因并稱與張阿其之妻相識張同妻前來領我母女到上海楊王氏供由三阿姐領女來抵洋三十元不知其來歴不明三阿姐張阿其二人初供該氏願將女賣娼已經取洋立據太守一再駁斥始各俯首求恩太守謂楊王氏不究來歴擅以良女爲娼幸女志氣可嘉未墮其計喝將楊王氏掌頰百下斥釋張阿其笞責二百板三阿姐掌責二百下分别押令將張阿其之妻交案再行究辦郭張氏及女楊郭氏飭差送歸陳君處資遣回里并諭郭張氏嗣後同女歸家不得再受人騙母女叩謝而退 
[脫離陷阱]  
　　○包探秦少卿陸阿長經過陳富林家門首聞有毆打女孩聲入内見江西女孩邊福被王文興王甘全毆打查得該女被拐來滬原籍尚有父及兄妹解由蔡太守將該女發官媒看待陳富林王文興等押候訊辦已列前報兹由蔡太守提訊邊福申訴前情并稱被王文興王甘全帶至上海借住陳富林家陳富林稱與王文興相識因有餘屋租與伊住不知伊領女來歴王文興王甘全同供邊福由其父託我等帶來並非誘拐太守以王文興王甘全明是誘拐豈能狡賴隨判　號示衆該女邊福暫寄善堂問明伊父姓名住處備函知照俾得來滬人領所有該女飯資着陳富林供給因陳不應留住匪人故以此懲儆之也 
[命案續訊]  
　　○南誠信烟館堂倌陶金梅卽陶阿二被方小妹等毆傷致斃一案經蒯邑尊相騐及提方小妹賈寶蘇阿大三人研訊翻供不認等情均已備錄前報前日邑尊又委帮審委員吳端甫司馬將此案覆訊原差將方賈蘇三人解案吳司馬命將方蘇兩人帶出還押僅將賈寶研訊賈照前狡展司馬又傳見證顧阿尚陸小弟到案詰問據陸上堂訴稱毆打時方先動手批陶之頰蘇扭髮辫賈則上前足踢一下致傷陶之肚腹旋卽仆跌不起問畢又將賈研鞫賈仍不承司馬謂此案業已騐明陶被足踢受傷致斃况爾在屍塲時亦已供認何又翻供狡賴實屬可惡喝令用刑賈叩首求免稱願實供司馬謂爾可從實供明賈始供認足踢一下惟乞開恩司馬得供後飭將賈先行釘鐐收禁其方蘇兩人聞已定於昨晚再訊所有供語容再續錄 
[法捕房瑣案]  
　　○西馬路後面寧興街有同裕昌煤炭店曾用某乙爲司　去年臘月二十八晚乙將店中收存洋一百二十餘元席　逃遁訪尋無着直至前日始在法馬路尋見扭送捕房備捕頭詰　之下乙低頭不語捕頭恐有别情押候解案訊理○小東門巡捕房昨解水手四人至大巡捕房據云該船主某西人曾到捕房訴稱爲伊等不肯做工爲此將伊等送案備捕頭研詰之下據該水手稱是鴨屍股船水手在船做工四个月祗給兩个月工資向伊索找伊云跟上岸時卽可給付詎上岸後見有外國巡捕伊卽鳴捕將我等四人拘押備捕頭著將四人　押候原告到來再爲核辦○法租界新街及蘭芳里一帶花烟館甚多肇事之案不一而足前晚又有某甲至該處想吸白烟因致肇事送入捕房昨晨經備捕頭研問據云在城内北張家弄爲鞋底作生意不敢吸白烟當經捕頭着將甲管押候送公堂研訊 
[失孩復得]  
　　○陳與昌棧來信云前報登寶昇新衣店學徒余瑞慶走矢一則兹據該店主來棧云因有人閱報知悉業已送回小店矣囑再登報鳴謝○再陳可良之弟華昭所登失去鄰婢一節現來報云亦巳領回並言該婢洗　時突有匪人上前握手囑令同往遂卽昏迷如有　撲面行至虹口閙市中彼見人多眼衆恐事敗露卽釋手而遁該婢露宿一宵次日爲招姓所見當卽領回云云滬北拐風之盛無過於今凡有小孩者可不慎以防之哉 
[賑欵疉來洵堪勸世]  
　　○拯濟多方幸來源之不竭肫誠聿著沾實惠於靡窮如羊城鹽釐局徐眞甫仁丈勸善殷初終罔閒是月初五日由恒豫寶號匯來賑捐規元八十八兩七錢二分所有樂捐各善長台篆另開清單登報初七日又由恒豫寶號滙來賑捐規元七十兩係廣西卽補道蔣觀察俯助又王得祿善士捐規元一兩四錢三分均委解直東分給災户彼因苦啼飢者當亦感仁帡所被焉謹卽併列報章以攄謝悃上海北市絲業會館籌賑公所愚弟少欽施善昌謹誌閏四月十九日 
僕與紫詮詞丈神交二十年矣吳郡耆宿魯殿靈光鵬雲未摶豹霧終隱積等身之著作甘屏跡於遐荒放懷惟醇酒婦人幽恨則離騷佚女樹建安之骨王徐何敢齊名含長樂之姿邢尹豈眞避面丁亥春初薄游滬凟幸識荆州刦話紅羊勝誦金輪之咒居成曰鶴曾爲玉局之遊風濤托諸嘯歌花卉寫其胸臆翁誠矍鑠爭畫團扇於吳中俗縱侏　徧護紗籠於海外爰成律句并倚新聲偶逐雲龍聊代羔鴈嗟嗟驥雖伏櫪難免哀鳴蟲慣號寒不忘苦語文推宫體我漫誇江左之家傳書富論衡君毋吝帳中之秘本錄呈鈞政乞賜和章○蠻花 
 
 

Page 4

 
 
犵鳥好勾留廿載移家汗漫遊擴我見聞窺赤雅羡君名姓噪青樓生來傲骨難成宦老去吟懷易感秋萬里往還胸次闊華彝軼事錦囊收乍離海闊天空處重到金迷紙醉中科第名抛千佛速莵裘市近百蠻通凉生翠幙桄榔雨夢熟紗㡡茉莉風倘别羅浮思鄧尉梅花含笑盼詩翁龜毛兎角悟前塵各向蒲團寄比身落落浮生拚滅刺寥寥大雅仗扶輪行年直恐逢辰已雜識偏能續癸辛莫遇歌姬羞乞食曳裾差勝五侯　不用珠娘侑叵羅筵前拔劍獨哀歌江湖集富誇陳起嶺嶠裝輕傲趙佗靜洗禪心騙瘴癘狂張醉胆玩風波輞川圖書蘭亭帖怪底　琊韻事多○律詩旣成意猶未盡客窓枯坐復剪寸燭譜望海潮調以勝之時街鼓紞如巳三下矣嶠南見後漢書馬援傳新構墻東舊隱添來兩鬢霜華金管箸書銀筝度曲炎陬景物堪誇文采握靈蛇想蜑船龍户爭賞詞葩瘴雨蠻風銀計切帆無恙返仙槎相逢倦旅天涯正荒鷄呌月斷雁銜霞海客乍回才人漸老依然潦倒同嗟元圃暫摶沙元圃蓬臺楊鐵崖先生晚年移居上海所築悵故園刼作平聲後零落窗紗儂也粗豪唾壺聽慣勝紅牙鹿苑城北七夕生初稿 
[金縷曲蕭齋對酒頓觸覊愁萍絮漫漫誰爲息壤譜此寄海上紅棠館主]  
　　○笑指垂楊柳甚日日飛花作絮被春纏彀我已魂銷無可語空對關河搔首怕心事沾泥還有漫惜微瑕陶令賦莽乾坤閒殺屠龍手禁不住豔懷陡近有議僕好吟側豔者故云分明酒上愁來候算除郤雙憲嬌慧更誰猜透夢繞朱樓天一角樓上沈沈蓮漏想依舊背燈人瘦說劍吹簫眞倦矣問何時結人劉樊偶捐世網鎭相守丁亥三月花影詞人書於高凉寓齋 
天南遯叟按所云海上紅棠館主卽朱逸卿詞史也逸卿態濃意遠明豔罕儔照眼花枝噪於北里花影詞人於諸所歡中尤爲屬愛近日書來謂聞其東風有主惆悵之懷形於言外眞可謂深於情者矣讀此詞不禁爲之惘然臨風者久之代錄副本卽呈諸大吟壇拍正 
[蘇省撫轅抄]  
　　○十四日臬憲張於十六日起程前赴上海一帶巡閱邊境查辦保甲○十五日徐慶安禀知奉飭分寗差委委署奉賢縣縣丞葉承霖禀辭赴任候補理問張振榮禀銷緝捕差○十六日候補府黄基銷瀏河釐局差候補縣李秀鍾禀謝奉飭委解甘餉差陳叔謙禀知奉委赴寶山盤騐積榖差從九沈良瑞禀知奉臬憲委赴揚屬一帶緝捕差卽辭○十七日方燕昭現奉院憲札委洋務局差候補府存壽稟知奉姿水利局文案差巡檢馮秉智禀知辭奉臬憲委赴松屬緝捕差○十八日撫憲崧示今日起掛委署華亭縣金山司巡檢姚師釗禀辭赴任 
[浙省撫轅抄]  
　　○閏四月十一日候補同知馬秉鈞服闋領咨起復來省禀到○十二日候補府郭式昌丁憂起復領咨來省禀到○十三日新選長興縣謝焯　新選分水縣劉亹俱由京領憑來省禀到禀安候補縣吳蔭慶由藉服闋來省禀到前海寗州吏目任東海交缷回省禀到○十四日餘姚中村巡檢汪丙熙禀辭赴任典史　漢儒禀知聞訃丁父憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[安慶官報]  
　　○閏四月初三四日委署英山典史周德興辭行候補縣鍾程英解督憲廉銀並屯折銀赴金陵回省從九元繼宗註册回省巡檢陸儀鳳赴舒巢提錢糧回初五六日候補府文庚皖南公幹回巡檢諶元珠赴六霍提錢糧回委署頴上縣教諭石景章辭行初七日貴學憲辭行候補府祺厚知銷院考提調差知縣張奎漢赴徽寧措資回巡檢夏培源赴來安查牙帖班館回耿國珍赴　城會勘魚課河道回顧駿吳原培均銷院考差初八日五品銜新選安徽滁州吏目馮國琛到五品衡新班分缺閒選用知縣梁梧亭奉憲給咨赴　投供候選初九日候　直隸州羅錫疇由蕪湖公幹回趙勷臣由霍山查案回知縣張懋昭赴祁門提交代回謝唯皆赴鳳頴措資回主簿蔣士珂寧涇馮從龍廣南均提錢粮回馬毓麟禀知由臬臺委查大小南門街道十三四日候補知州周辛炳委赴六安查案從九趙德明查大小南門街道銷差巡　馬毓麟　本大小南門街道裴娬元壽鳳提錢粮回十五日安慶府同知毛俊臣委修龍山龍王廟工程缷署定遠縣主簿馮世勳到候補從九吕芳蕪繁提錢粮回十六日臺灣催餉委通判劉鴻漸到籖掣安徽試用知縣王樹鼎到丁艱候補縣胡國　回籍守制本任望江縣何榮楠赴望江清理交代回委辦中梅河厘卡知府松峻到知縣滕起龍解京餉回巡檢華兗池州府差遺回何汝霖解秋審人犯赴和州回 
[禁控磚石示]  
　　○總辦蘇城厘捐局爲出示諭禁事奉牙厘總局札開照得前因江北流氓勾結地匪棍徒偷挖城墻磚石及塘橋石料私賣漁利曾經臬司衙門會札飭由各厘局隨時稽查遇有裝載舊磚石船經過卽將人船一併截留解交地方官審辦分别照章充公給賞並飭各州縣一體查拿究辦繼又由局先後奉文准咨飭遵各在案近聞比風較前尤甚亟應嚴查申禁合行通飭卽便出示諭禁并卽轉行各分卡一體遵照隨時認眞稽查如有奸民倫挖舊磚舊石裝載過卡卽將人船一併截留禀報解交也方官嚴訊究辦以儆胆玩母稍疎縱等因奉此除通行各卡稽查外合亟出示諭禁爲此示仰諸色軍民人等知悉　等務當各安本分愼勿勾結棍徒偷挖舊磚石料自示之後倘敢故違一經厘卡截留定卽解交地方官衙門從嚴懲辦各該地保亦須隨時照料毋稍徇隱致干併究其各凛遵毋違特示 
[上海北市絲業會舘籌賑公所施少欽經收山東順直賑捐閏四月十三四五日第一千三百七十四五六次清單]  
　　○現成功德莫要錯過機緣救命摺第四千三十四號鎭 
江都署内隱名氏求病速愈洋十元○又五千六百六十二號寗波升大由水義昶局來洋二元○又四千六百六十三號愿長幼平安錢五百文囂囂子一百文經手人四百三十文三户由鎭江老福興局來洋一元○又六千四百七十九號欲善子錢二百九十文又募華心田閔進心唐禹門唐雨樓張鑑桃五户零一百文張鑑明華心　華心永華西忠　一飛五户各五十文共十一户由大團日生局合來洋一元○又四千二在八十三號晋泰杭莊募志道堂修德堂懷慶堂純練子四户各洋一元樹德堂五角共五户合洋四元半○又一千四百八十七號江右夏芰舲募夏達齋洋四元夏芰舲三元吳氏孫氏各一元紫芙軒玉祿閣各五角共六户由新泰厚號來洋十元○又九千七百四十二號陽湖董氏由常州全盛局來洋二元○褦襶子爲女爾柔求病速愈先助洋三十三元由安慶何寄胡萬昌局來心願氏十元林子潔病鬆完願由南京森昌局來洋八元爛板洋二元雙璧堂銀六兩合來洋八元二角曹河生請酒資移助二元常熟項福涵　病速愈由永義昶局來二元福仙堂一元齋氏朝考卷移助二元錢一百以上十三日○現成功德莫要錯過機緣救　摺第四千五十五號江西吉安府同人募承志堂明志堂玉壺仙舘三户各洋十元周小園唐昌齡各四元童仲衡二元萬苾臣江叔儀陳竹笙陶幼香四户各一元輪翮書軒趙承恩堂朱各錢四千文史芝生顧樹齋各二千文共十四户山火亷甫先生交來英洋四十一元爛板洋三元計重一兩九錢九三八平銀七兩六錢六分○又五千一百四十七錢寶田堂杜洋五角又募杜順姑娘張春泉各虚對開一元聚德堂二角東海氏清河氏安定氏河間氏隴西氏無名氏尚義堂七户各　二百文馮兆驥一百文無名氏　阿忠小孩杜　金小孩無名氏四户各五十文共十六户由東關正大局來洋二元二角虚對開二元錢一百十文○又四千七百六十七號連城鹽總埠節則戲筵資爛柩洋三元又募豐字　燮齋堂節省戲用資爛板洋五元李華萼堂解囊洋一元由葛燮齋寄潮州福興康局來○張復良洋五十元蘇州許門吳氏求子滋壽病愈三十元五景錢介奉十元浦秋生由嘉定浦梁雲寄寶順局來十元内銅洋一元武林鴻雪主人以酬清江陸耀堂名醫匾對資移助洋六元山陽丁武曾省親川資移助二元二户由清江沈天和局來京兆氏還前愿求兒平安五元張　　求予驚風速愈由松江華婁公堂寄全盛局來五元吳縣金鼎病愈完願由蘇州全盛局來三元有心無力方氏五角徐綺琴銅洋四元以上十四日○現成功德莫要錯過　緣救命摺第六百七十號承經堂抱拙斬合錢七百五十文又募承經堂吟有軒各八百文恆源典俊德堂靑選堂抱拙軒郁晉卿五户各四百文王知足解候亦樂軒安愚軒三户各三百五十文師濓堂厚德堂養花軒陳東昇四户各二百文許恊興一百文共十六户由崇川宋佩廷寄福潤興局合來洋六元○又二千三百七十號蘇州　捐總局募錦源德盛永　成長源公義聚五户各一元無名氏八户各錢三百文又三户各二百文共十六户由全盛局來洋八元○又六千八百八號萬成　靑行募樹德堂楊洋二元種竹居一元瓣香室六角無名氏不留名嘉德堂顧三户各五角無名氏四角補不足三角杜雅南堂各一角共十户合來本洋一元日本洋四行爛板洋一元○又九千八百三十四號金少記募張星記姚柳記金少記秦忠記　子記王蔣記六户各五角由嘉郡全盛局來○又七千五百八十六號懋興典募平安氏從善堂勉力子惟　樂四户各一元平　豫元莊寄全盛局來○蘇州需次者完願洋五十元又妻妾長次兩女歴年節省日用一百五十元陳慶恩爲先父七十陰壽承親友惠賜隆儀謝筵資移助由乾豐洋貨號交來二十五元裘見奉母命敬助由鍾禮田翁交來八元余承忠病速愈二元羅門洪氏求病速逾二元以上十五日 
 
 
