# 1934 - 40 - 4908557

 

Page 1

 
 
[暫不加價] [  申報館主人啓]  
　　啓者現在沿江沿海及蘇杭通商各口岸中國已設郵政局本館所出申報由局寄往暫貼寄費不加分文仍照原價出售大雅鑒之 
[小輪船出售] [  美查有限公司啓]  
　　本公司有小輪船一隻名元寳泊在新閘藥水廠前船身堅固機器靈捷現復重新修葺與新造者無異吃水甚淺内河小港易於行駛且亦迅速欲購者至申報館帳房面議 
[愛國説]  
　　今試觀於一人之身有耳目焉有口鼻焉有手足臟腑焉偶一失養則身死矣故無不愛之愛耳目口鼻手足臟腑者非愛耳目口鼻手足臟腑也愛其身也耳目口鼻手足臟腑皆寄之於身而身則非耳目口鼻手足臟腑亦不能存愛其身所以愛其耳目口鼻與夫手足臟腑又使觀於一家之中有父子焉有兄弟焉有夫婦焉出入必相問疾病必相扶事事關心互爲保衛苟或勃谿相向詬誶相聞則家毁矣故人人各有以愛之夫有父子兄弟夫婦而後有家則欲成家者安可使父子兄弟夫婦不相協哉是知父子兄弟夫婦之相愛非徒父子兄弟夫婦之相愛乃愛其家也惟國亦然君者所以治民者也民者所以受治於君者也語曰國非君不立民非君不治又曰君以民爲體民以君爲心是君與民勢位雖分而實有相維相繫連爲一體之勢未有民皆漠視其君君亦漠視其民而可以立國於天下者且不特君與民必相愛已也民與民亦必相愛夫天下大矣民生衆矣所謂相愛者非徒承問之虚文拜獻之浮貌也而惟欲人人各愛其事卽如士農工商四民並立士人以讀書講學爲事苟知相愛則不至以一得自封必能各出其才力心思以商訂業之得失考究事之是非而學乃可以日見其精進農夫以播種耕田爲事苟知相愛則必能通力合作均田而治不至以一農夫之家有田而不治有餘夫之家甚或無田之可治如是則天下之田無蕪穢廢棄而農乃無不足之虞至於百工創一器造一物有獨得之秘不傳之妙似無所謂相愛之道也不知能相愛則製造新器有一人之心不能成之者合衆人之心而可以成之矣有一人之法未覺其善者合衆人之法而始覺其善矣商賈操奇計贏以爭利爲事似亦無所謂相愛之道也不知能相愛則開設一銀行創立一公司一人之資本不足以舉之者集萬人之資本則業易成謀易就而商務乃可以興然此特民與民相愛之大略也試更推而言之則朝廷之上内而部臣外而疆吏亦必有相愛之道而後見一利也必互相告互相興見一弊也亦必互相告互相革有善則勸有過則規畛域無分彼此相應中是則一部不至專問一部之事一省不至專顧一省之事百職雖繁可如脉絡貫通流行無滯矣他若將帥士卒本以相愛爲心商以離心離德而亡周以同心同德而興同心同德卽相愛之謂蓋以將卒必知相愛然後爲戰爲守始有策應而不致爲敵人所乘也今中國之官所謂相愛之道者惟知官官相護保其祿位而已至問其事則一人一法一官一令各營其私各植其黨事之有濟與否則不問也士人惟守舊習傾軋成風偶有一留心經世之學時務之書者或且交口詆之以爲異學農夫不能讓畔而耕分田而藝寗使家有餘夫而不令閒田之無有不治寗使費其人力而不講新法之工省事多工與商則以爲我苟有獨創之新器可以獲利之生業不可遽以示人而不知集思廣益器乃日見其精欲興大利一人斷難成事若徒沾沾焉秘爲自得而不肯公之於人以窮其妙而大其業則彼之同心合力者罅造愈精貲本日大而我終必爲其所制在上者乃又設卡抽税以困苦其生至於利源奪於外洋懋遷若何通滯則轉無以挽回之保護之而况墨吏酷　　胥侵擾士卒則刑賞不當尅减口糧是不愛之甚也民與民不相愛上與下又不相愛譬之有身者任耳目口鼻之廢棄手足臟腑之殘潰有家者父子兄弟夫婦之不相顧而猶曰愛其身焉愛其家焉誰則信子 
[紀丙申年香港商務情形]  
　　循環日報云本港爲通商口岸輪聲帆影霧集星羅坐賈行商雲蒸霞蔚貨物則如岡如陵人民則肩摩轂擊誠東方之名埠西客之逆旅也是以地方之興衰世情之否泰人心之憂樂皆擊乎商務之旺弱故關心時世者靡不厪懷商務時欲探問情形查上年港中各行獲利最厚者以麫粉爲巨擘緣港中麫粉販自美洲而麥則產自印度由印運美以供磨礱者十之二三客歲春夏之交憗粉來源暢旺而俄屬琿春海参威屢來本港告糴故銷塲亦廣價值未嘗稍貶洎乎秋冬俄國年書大有曾將麫粉四千由原船發回懋遷塲中方疑麫價之有减而無增不圖印度猝告災荒印麥之來源旣絀復糴美麫爲賑恤雖則俄麥豐收而救災恤鄰未暇運糶别埠遂致麫價日漲每包增銀一元有奇業此者坐享其利心滿意足次則爲火水花紗米市蓋火水花紗二項通年價值有漲而無减卽或間有微跌然不久亦復再起故囤積居奇者皆能展其長袖善舞之才利路宏通獲益頗厚至於米市則價值雖佳惜來貨稀少不能盡展長材蓋粤憲關心民瘼特頒遏糶之書而金山所銷粤米遂少暹羅越南各屬偏災迭告歲雖中稔而賙恤桑梓鮮能販運外埠洋米來源亦罕故持籌唱斛之流雖利占大有仍嘆惜頻聲而各項洋貨雖因金價匯水未能低減貨價成本昻貴而貴買貴賣亦能獲利惟疋頭各店上半載發售前歲積貨獲利頗豐下半載販賣新定之貨則本貴而利微且銷塲亦無甚起色故退盤籌算市道亦屬平常其公白烟土一行則因價值起跌無常似難弋利餘各行戶則皆生意平穩終歲　慶安康此則各大商業之大略情形也至於小本營生利逐蠅頭之商販雖則盈虧不一勢難僂指細陳而畢歲經營微利難謀者莫若市上屠沽及熟食餅餌等業蓋牲價日昻則屠沽失色麫糖之值同漲則餅商難以賺利而熟食亦同聲一嘆迨至臘鼓催殘斗杓將轉肩挑背負之儔欲藉年貨以賺壓歲之錢林林總總恐後爭先故　遊閙市通衢貨攤夾道市語喧闐貨若雲屯人如潮湧較諸往歲倍形熱閙奈互相攙軋弋利殊難至於居肆百工本屬商務之根本而上歲食貴於玉薪貴於桂寸金尺土房租飛漲異常支持亦覺不易此又市廛中之大槪細情也 
[臺事近聞]  
　　循環報紀臺灣鐵路創於劉省帥維時草創不無因陋就簡兹歸日本大加整頓凡路有不便之處或開鑿或興修莫不亟亟講求兹舉其要工不容緩者則自臺北至宜蘭十七里東港至恒春十五里嘉義至臺南十五里臺南至鳳山十一里鳳山至東港四里臺中至埔里社十五里共計四十五里云○凡海洋有暗礁之處建設燈臺夜則懸燈便人趨避誠仁政也向來臺灣洋面有燈臺三處今查悉又有暗礁四處業已一律安置燈臺矣○臺灣自隷日本後卽將全臺分作三縣十二支廳風聞業已廢除改爲七縣一廳六十七地方庶務所街莊社三項保長共計一千 
 
 

Page 2

 
 
零十九名以便承上啓下官民無隔　之虞○臺灣全島地勢遼闊土匪肆擾非廣設捕房多派巡捕不足以詰暴安良現有警部百二十名巡捕千二百名又巡捕教習所三處添置警署四十七所分署三十三所警部增二百四十五名巡捕增二千三百名捕房似此整頓官多法密强暴潛蹤庶幾臺疆厖吠無警居民高枕矣○臺灣增設捕房募集巡捕力加頓整報衛地方而憲兵向以三區爲一小隊今改作七區爲一大隊臺灣似此增設巡捕憲兵足資鎭定而西歴去年十月所派臨時守備隊卽步兵四大隊工兵一中隊擬於西六月召其還國矣 
[之罘晴旭]  
　　烟臺采訪友人云元旦五更時風雪連天飛廉怒號至黎明方風停雪霽賀年者咸皮冠重裘與風伯相抗禮焉○客臘二十七日之夜迤西海陽縣境某姓家焚去積薪一垜幸距房舍較遠未至蔓延○客歲之杪正有某甲者不知何故潛服洋烟以圖自盡幸同伴爲之灌救得免性命之憂○烟俗人家臘杪祀神必用竹枝揷座旁鄉人持靑篠來烟沿街求售者幾成生意之大宗客臘二十八日適當奇山所集期猗猗者遂遍列成林皆獲厚價以去是亦他處所無者也○海防營未經裁撤之先每於元旦時槍砲之聲與街市花爆聲互答本届則寂無所聞兼之雨雪載途行人稀少年節寂靜殊覺無聊也○新正月初二日爲立春令節各官先於初一日循例迎春○商民皆於初二日恭祀財神本年公會中人在天后宫演戲鶯啼燕語之中雜以袍笏笙簫亦一年之勝事也 
[南徐淑景]  
　　鎭江訪事友人來函云獻歲以來雖晴多雨少而立春後連日曜靈匿彩峭風砭骨較之三冬爲尤甚雖小閣圍爐猶覺雙肩起粟街頭無袴公更禦寒無策瑟縮如螿父老咸謂春行冬令將來必多疾病還是典衣還戒酒費人斟酌是春寒不免躊躇再四矣○七人八榖之説相沿已久蓋卽新正初七八天晴主人壽年豐之兆今歲兩日皆晴鎭人互相誌慶東坡詩人日題詩寄草堂此時此境仿彿似之○新河西首本爲熱閙之所今届新正遊人逐隊成羣無不端整杖頭錢爲及時行樂計江湖賣技及變　戲之流亦較往年加增數倍内一姑蘇女郎年僅及笄輕軀瘦骨頗類漢家飛燕裙下雙鈎尤　不盈握及至登塲獻技則矯健凌空幾欲隨風飛去有時走　則騰躍操縱如履平地又或翹其纎趾舞弄洒罎圓轉活潑較之用手尤覺靈妙觀者皆目眩神駭靑蚨競擲幾如天女之散花喝采之聲不絶於耳亦可謂神乎其技矣○新年無事偶作葉子戲藉以消遣永晝尚屬人情之常乃若紈袴子弟及諸無賴輩則假金吾不禁之名爲聚賭抽頭之舉陷人於迷龍陣中必罄其腰纒而後已此則爲王法之所不容鎭江保甲總局劉明府痛恨此等恶習曾於查夜時拘獲二三人蓋將懲一以儆百也詎料言者諄諄聽者藐藐呼盧喝雉之聲依舊通宵達旦前日府尊彥太守會同丹徒縣出示曉諭重申厲禁無論軍民人等夜間槪不准賭博一面飭分叚文武委員派差暗訪密拿如敢故違定當盡法懲治所望奉令承教者以實心行實事無負太守禁賭之美意庶無賴畏其威而良民被其福也○七濠口湖南帮中人於人日後製造各色燈彩如龍鳳獅象之形羽族鱗介之屬剪繪裂帛花樣翻新並裝飾小兒輩二三十人年均十三四排成戲目立於五尺木上運動如飛謂之踹高蹺此事演習不熟便有傾跌之虞故每日上午齊集西街隨同執燈之人忽前忽却忽俯忽仰如遊龍戲水蛺蝶穿花諸名目無不進退合度旋轉如意轉瞬上元節届不夜城開銀花火樹之旁有此洋洋大觀嬉春士女當有流連忘返者矣○鎭江三元巷妓館林立每届新正元宵節前有客惠然肯來妓院必放砲迎接謂之接財神該處有張二娘者裁姊妹花數株高張艷幟枇杷門巷車馬常盈某妓韶顔穉齒素著艷名城中有吳姓者固翩翩濁世之佳公子也走馬章臺與妓邂逅一見傾心由是往來甚密今年元旦日卽至該妓處宴飲妓家放砲以迎客亦纒頭競擲合院歡呼雷動謂第一日卽有財神下降此吉利兆也一時傳爲佳話 
[古渚晴沙]  
　　沙市采訪友人云宰食耕牛懸爲厲禁惟回教中人不在此例去冬臘月廿四日有甲乙二縣差巡至洋碼頭見有人高搭席棚内設二桌旁列鼎鑊熱氣薰蒸不禁色然以喜在席外私相議曰試取而嘗之可先飽將軍之腹然後取阿堵物實私囊豈不一舉而兩得乎議旣定昻然直入據案大嚼賣者窺知其意選牛脯牛乳等類羅列滿前奉觴勸進二差以爲得計大肆　餮食畢支其頤而問曰爾之物洵美而潔矣特不知價值幾許答曰物精者價亦昻某若干數某若干文共計二公所食該若干二差曰價值旣昻利息必厚終日能賺幾何錢答曰得飽八口之家足矣安敢望贏餘二差曰然則終月蓄積不愈多乎答曰不然綢繆未雨旨蓄御冬古人已先言之我輩生涯惟賴天公做美一月之内除風晨雪夜外能得幾日天朗氣清得免飢寒幸矣卽如二公者在公門中所獲頗不貲然肥其家者果幾許乎反觀對照便可知矣二差聞言頓蹙其眉照價給資而返○沙市對岸江南弱兒洲有蕭治喜者其先世田連阡陌頗饒於資近因飢饉洊臻田廬賣盡無一瓦之覆一隴之植父年近七旬坐困無聊不得已效白衣人摇櫓渡江故事水雲影裏稍覓蠅頭母與妻則就沙市粥廠前擺小菜攤以資果腹膝下一女年已及笄自幼許字本邑雷紋波之次子爲室因兩家同病相憐致難了向平之願至去春始送與雷氏家爲童養媳臘月上旬某日女因母病歸寗其父窮極無聊取女棉襖付質女啼號竟日欲返則無衣可衣欲留則日食艱難展轉籌思苦無良策旣而雷得聞消息令蕭將當票付女帶回蕭則必欲雷寄錢去贖雷知其無賴也恐靑蚨飛去又將化爲烏有執不允遷延數日女凍餓難忍遂於十七夜蓮漏二下僞爲母滌溺器也者走至江邊奮身躍下及同居者警而出視已遁入水晶宮矣慘哉○江之南岸逐年陽侯肆虐災民無路謀生轉徙於風饕雪虐之中眞有慘不忍覩者去冬十二月十四日飢民劉永春者以母舅陳孝廉家距沙市僅里許雖家况不甚饒裕然傍隄結屋較之宛在水中者稍覺有間因偕其弟奉母依焉弟年甫弱冠有伯牛疾鄉人以其雪花蓋頂因名之曰劉癩子往歲爲人牧牛一宿三餐頗不告乏近日比户蕭條傭工無所加以母老凍且餒因亦困苦無人狀母子三人奄奄待斃舅有女年方五齡與劉氏昆弟爲中表行冬間曾許字沙市人某甲甲餽布衣四件爲文定之禮舅以一衣衣其女斯時癩子不食者已三日矣眈眈旁視飢火欲焚因誘其表妹出游女孩子固長衣敝絮一旦驟更新衣雖粗布不啻文繡欣然從之引至途中距舅家約半里許突將女之新衣剝下女號泣不絶聲癩子恐其歸而訴諸舅也因忿然曰一不做二不休爰將其左耳咬下用木簽自左達右橫貫耳門内又以一簽由鼻孔穿入喉中置諸道旁而去意藉此以滅其口也舅因許久不見女還正尋間有人自江邊來者言行經榨房臺側見一女孩失去左耳頭腫如斗身戰慄而氣猶未絶旁遺破履一雙亟往視之果掌中珠也所遺之履卽癩子所常納而决踵者急痛哭抱回旁觀之人皆不寒而慄須臾女氣絶因急遣人尋癩子蹤迹洎貓睛轉午癩子自沙市歸呼而問之堅不承認証之以履始呆若木雞舅憾極加以搒掠搜其身畔得當票一張問從何來漸吐其實言本好意引之出游後因飢腸雷鳴不得已而爲是計問何故下此毒手曰不如是恐表妹歸訴舅不吾宥耳問旣如是何爲留此破鞋作證曰不料衣方至手而屨不隨踵蹩蹩然如有倒曳於其後者故棄此敝屣方脱然無累耳問衣安在曰質得靑蚨百翼至飯　一餐用錢六十文尚餘四十文思爲表妹市冥鏹問汝懼餓死而乃作此不法事是愈速其死也曰是吾之願與其飢　生不若飽而死且吾自比年來從未飽飯今日者雖死腹猶果是死猶愈於生也夫何恨哉遂瞑目不復言舅痛恨切齒亦將其左耳截下呼其兄同舁至沙灘一時觀者塞途癩子並不作乞憐態其舅掘一深坑命其兄曳之下兄病餓曳之不動叩頭乞衆人代勞衆乃舉手將癩子推落坑中與掩骼埋胔無異其兄掩面垂涕目不忍視而癩子則但抱頭一别反不似乃兄之慘傷及至土周於身旁觀者猶見其蠕蠕欲動埋訖母與兄不便復依舅氏匍匐至河邊土地堂内病莫能興未知近日尚存否嗟乎飢寒交迫民不聊生以百枚阿堵物而斃兩命在癩子誠死不足惜然其事則甚慘而其情亦可憐矣 
[盛澤火警餘談]  
　　嘉興訪事人云盛澤鎭於去年除夕四點鐘時忽然失火已紀本報兹悉火起於朱立興廣雜貨店因高燒樺燭爲守 
 
 

Page 3

 
 
歲之舉燭花爆烈未及覺察延及引火之物以致遽兆焚如時值風狂祝融氏遂大肆其虐自東廟橋起直至林家橋止約計焚去五十餘家云 
[控案新奇]  
　　英京西報言英屬荷蔓地方有某甲者素以豢畜鷄鴨爲業去歲十一月十八號向國家控告其鄰右製酒公司某乙索討賠禮一案曾由府憲提訊原告某甲供稱余豢畜鷄鴨業已多年因鄰右酒廠每日釀酒輒有殘酒漏入溝中其鷄鴨吸之或醉或斃或廢疾或不能育若遇禮拜日該廠停製鷄鴨無酒得食又不能動其形容憔悴最爲可憫及至禮拜一溝中有酒水奔流而下鷄鴨飽飲之餘卽能强飯若無酒便不欲食因携一鷄呈請府尊察騐其鷄顚狂立脚不定被告供言該鷄係患疫症非因吸酒原告携酒一杯喚鷄飲之該鷄便能舉翼高鳴府尊察悉情形以此案未經判過諭兩造暫回俟本府斟酌然後定期再斷云錄中外新報 
[嘉令吊喪]  
　　丁憂江海關道黄幼農觀察之太夫人在署中仙逝擇期本月十六十七十八等日設奠二十二日已時扶柩回江西原籍安葬　日署理嘉定縣章大令鴻森乘舟來滬親詣靈前吊唁 
[購緝臺基]  
　　江南機器製造局總辦新簡蘇松太兵備道劉康侯觀察訪聞滬上每有婦人開設臺基貽害非淺因　諭總巡鍾壽百明府轉飭各叚地甲及各巡防局委員一體嚴拿重辦并諭以無論軍民人等准隨時指名控告明府奉諭之下擬有賞格俟觀察由金陵回滬當面呈閲看註明賞銀數目以便懸掛通衢 
[平空索詐]  
　　上海縣已革舉人童迥妄控學師宣琴山廣文以致累及多人去冬十二月之杪突有不知姓之縣差夥役名雪芝者偕甲乙二人至本城九鋪侯家浜蘇姓家口稱上憲因童迥一案將爾家主人招出現在奉票來提可速到案其時蘇適因事他往其妻某氏信以爲眞出爲理説并央比隣玉器作主某甲調停雪芝等更口出大言謂如不到案可以洋蚨若干翼爲壽否則斷難從命懇商至再賂以洋銀十五圓始揚長而去事爲縣差所知問之蘇姓復向經付之玉器作主查詢玉器作主直告前情縣差乃雪芝等三人看管大約須送請黄大令訊懲也 
[知風遠逸]  
　　歴届新歲以後每有不法棍徒約集同黨至僻靜處互相賭博名曰局賭有劉盤龍癖者均趨之若鶩甚至一擲千金因此棄家蕩產亦時有所聞本届總巡鍾明府先期出示嚴禁而若輩膽大妄爲置之不顧如滬南洪昇碼頭左近某姓及瑞豐碼頭某烟館各於前夜紏集多人在内大賭呼盧喝雉輸贏甚鉅有某甲者不知操何業共輸去五百餘金及十六鋪巡防局員聞知立飭局勇往拿不意若輩消息靈通早已掩旗息鼓聞風遠逸矣一 
[幾肇禍事]  
　　有名阿狗者未詳其姓賃屋於虹口吳淞路萬陽樓茶肆之後第六百四十三號門牌以開設保興園小茶肆爲業新正以來糾集賭徒捕頭爲利幾於晝夜不息顧忌毫無前晚十點鐘時正值燈燭耀煌興高采烈之際忽有甲乙二賭徒猝起爭端辱駡之餘繼以用武致將火油燈潑翻霎時遍地皆火幸牧猪奴人手衆多襄同撲滅未至肇禍亦云幸矣 
[會訊定鉛案略]  
　　　商康銘瑞洋行控萬昇昌號主鄔老興定貨不出一案英讞員屠别駕定於昨晨會訊康銘瑞洋東偕買辦投案供稱去年鄔至行定買鉛十五墩每擔價銀十三兩迄今爲日已久屢催不出目下市價大跌須催鄔卽日出貨質之鄔老興供開萬昇昌銅鐵號去年所定之鉛十五墩與洋東言明須可提出點銅錫五成方爲應用詎此貨到後提錫只有一成洋東自己試提亦祗有二成餘因貨不符是以不出康銘瑞洋人謂此鉛却可提點銅五成惟中國無此機器以致减成須請催出屠别駕據情與單繙譯互商之下以鄔旣經定鉛自應照出毋得推諉著交保赶緊出貨 
[法界公堂瑣案]  
　　昨禮拜六爲新正第一次訊案之期由讞員鄭景溪大令會同蘭繙譯官升堂會判○去年臘月某日揚州府屬某邑人蔣淦控小東門外花烟館龜子包光明串同蟻媒將女兒巧珠誘出迫令賣娼大令訊供之下勒令包龜將蟻媒中證各人交案昨日包龜以巧珠實係戴雲高之女兒托蟻媒徐奶奶卽李徐氏押去洋銀若干是以將戴及李徐氏交案請訊戴供稱小的係淮安府屬阜寗縣人巧珠於去年由妻子蔣氏倩徐奶奶送入包龜花烟館包龜聞言欲有所訴大令命帶之出外然後向戴曰爾女由何處帶來戴供稱小的家住揚州府屬東臺縣人離阜寍約六十里之遥向在鐵店傭工計店主等共四人大令問爾女生於何日供稱三月初一日午時生尚未許字去年隨母至鹽城縣轉徙至仙女廟其時小的驅車餬口妻女則爲人縫紉與徐奶奶本鄰居後卽倩伊將女兒送入花烟館内得過洋蚨三十翼除去盤費外僅剩四圓契據在船上繕載明白爲包姓家媳婦大令謂旣爲媳婦不應無媒爾前後供詞閃櫟顯見不盡不實因與蘭萌君會商著一併押候再核○包探禀稱邵阿全卽牛頭阿三向在工部局當小工邇日馬路旁所植之楊柳被人斫去旋經打樣西人告知捕頭稱斫樹者卽係何三是以拘案請訊打樣西人邵錄上堂備質大令謂阿全曰工部局所植之柳有人目見爾斫去爾知罪否阿三供稱小的不敢作此犯法之事大令與蘭萌君會商然後著交人保出限三日將所斫之柳重栽○高張氏朱兪氏與倡奴同訴稱小婦人等在小東門外某龜花烟館内傭工賊子張阿五連夜宿倡乘間竊去皮衣三件今特報捕吊贓送案請究包探禀稱張係積竊虹口及十六鋪等處均曾犯案大令著押候枷號一月期滿之日笞責三百板贓給二娼奴領回○李萬有訴稱小的在吉祥街又新園浴堂供役諸浴客陸續被賊竊去皮衣數件後見徐俊生所穿緊身棉襖確係某客原贓是以扭案請究徐供稱此衣小的出小洋銀四角向冷攤買來李稱某客失衣後小的已賠付洋銀七圓矣大令著押候失主到案再核○包探禀稱偷兒高春林在帶鈎橋冷攤上竊取鼻烟壺一枚兹特拘獲人贓解案請訊高供稱小的係揚州府屬某邑人於去年十二月二十四日來滬大令著押候笞責一百板然後遞解回籍○包探禀稱去歲之杪流氓葉桂生在鴻興館晚膳旋與某車夫口角以致持刃戳傷二人送至仁濟醫館求療迄今尚未痊愈是以先將葉解案請訊葉供稱小的係浦東人向以操舟爲業車夫共有十七人小的獨自一人安能犀刃包探又禀稱其時尚有某氏婦拘入捕房稱實係葉持刀戳傷大令命押候受傷人傷痊再核○包探禀稱游勇謝華四身穿號褂在八仙橋橋畔某烟館内吸烟乘間竊取水烟袋一支迨拘獲後贓已交還失主今特解案請斷大令命將號衣褫下騐得圓補上有湘軍左哨七隊字樣向之研詰謝華四供稱小的係湖南湘鄉縣人隨陳雨三陳大人在山海關當差近方遣撤回南道經此地大令著押候查明覆核○包探禀稱吳順昌擊破某處空屋内玻璃窗入内行竊今特拘案請訊尙有同黨早已脱逃吳供稱小的由紹興來滬不敢犯竊叩乞施恩大令著押候笞責一百板　龔阿福訴稱小的在某烟館伺應烟客連次失去皮馬褂等衣兹將賊犯王玉林拘獲送案包探吊出皮馬褂女皮襖等計六七件解至案下王供稱小的與徐渭賓串同行竊各衣在四馬路靑蓮閣等處竊來大令問爾係何處人作何生業供稱小的係安東縣人向在某營當勇大令命押候笞責二百板贓存捕房待各失主認領包探禀稱王金和在寳興里某姓家撬門行竊當塲拿獲搜出鐵鑿一柄今特解案請訊王供稱小的在某烟館吸烟經人糾賭將錢輸盡以致流而爲賊大令問爾係何處人作何生業供稱小的係蘇州府屬某邑人向爲清音班當伶工大令著覓人保出○包探禀稱王金生卽沈阿春用竹竿挑竊人家衣物當塲弋獲解案請懲大令著押候笞責一百板○包探禀稱偷兒秦天平竊取某姓家水烟袋三枝香爐一枚是以拘案請訊秦供稱小的家於南市董家渡某日夜半失火某姓家怱怱遺落各物經小的拾取大令謂乘火刦奪罪較行竊更重遂著押候笞責一百板贓存捕房待失主認領○薙髮匠洪秀貞訴稱新正初五夜同夥皆出外閒遊致被土慶園私開箱子竊去洋銀四圓置備衣服鞋子等物今特報捕拘案王供稱小的　近處薙髮店主借洋銀一圓二角買得各物大令著押候查明核辦○包探禀稱張阿寳撬開寳興里十七 
 
 

Page 4

 
 
號門牌某姓家後門竊取盌盞食物當塲拿獲請訊大令著押候笞責一百板贓給失主領回○包探禀稱周桂生竊取某店所懸紅　嘰幛今已拘獲將贓交還失主請卽發落大令著押候笞責一百板○包探禀稱姚尚林露宿途中是以拘案請辦大令著從寛釋出○包探禀稱女孩王朝桂年一十有一操蘇州音自言被拐匪鬻入虹口廣東倡家被責逃出旣送捕房捕頭命帶往查問無人認領今特送請安揷大令飭送普育堂留養 
[美界捕房瑣事]  
　　小車夫陳生吉崇明人曾欠同鄉人張杏卿會項洋若干元張屢向索取陳終無以應前日下午在吳淞路相遇張復申前説數語之餘竟將陳所推之小車攫之而去陳心不甘服卽以攔路攫物等詞投告捕房捕頭飭包探石金榮將張拘至捕房詰問之餘捕頭以被欠洋銀儘可理説不應恃强攫物令禁押一宵以儆小車令陳領去○偷兒馮阿全昨晨在西華德路某木作内竊得松板若干塊經包探石金榮緝獲拘入捕房捕頭著押候送廨訊究○某氏婦浦左川沙產也向與本邑人某甲姘識雙宿雙飛儼如夫婦久之生厭遂棄甲而與某乙私姘僦屋於北河南路鴻興里爲梁伯　賃春之廡甲訪尋數日蹤影全無至前晚始知蹤跡向乙尋仇乙亦非善類併力抵禦婦不能爲左右袒竟袖手作壁上觀甲乙互毆之下適一百十一號三道華捕巡至詢悉原由將甲乙及婦一併拘入捕房捕頭以兩造均非安分飭禁押一宵婦則卽時縱之使去○前晚有某姓小孩年約十餘齡持英餅一枚至吳淞路某錢店調換小洋掌櫃者未及接看突被流氓某甲從後將洋攫去孩回身飛赶當卽追及揪其衣袂疾聲呼援詎流氓兇橫異常將孩推仆於地仍搶洋而去後經人喚二百六十七號華捕將孩送至捕房孩頭業已跌破血流滿面捕頭飭送同仁醫院醫治並嚴飭各包探務將該流氓查獲以便解案嚴懲 
[衆善奉行]  
　　謹啓者敝堂施粥經費旣絀籌措又艱雖仗陸續捐貲而乞食較多終慮汲深綆短重以米珠薪桂接濟更非容易兹蒙九霞瑞泰兩寳號合助洋一百元天保棧五十元茂泰號禮和帳房各二十元王益甫善士十五元李菊初善士十元郭亮甫善士八元沈芝庭善士經募穗聚居士十五元遂初居徐誠記昇記號善不留名四户各十元善不書名一元紀小亭善士白米五石又廣發源順源號廣實記唐灼其陳麗明善士陳崇德堂陳張氏七户各五元韋　賓善士五元白米五石又助一文愿册捐洋五元譚祐善士四元保記隴西榮善士各三元邱氏無名氏嘉泰號三户各兩元調元贊化洪功與淑景俱新作善降祥厚福偕仁聲並永除分掣收條外請登日報藉答雲情上海虹口元濟善堂董事唐廷桂嚴信厚施則敬等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　包探趙銀河禀稱前晚有李惠生李南生　　　　　　　　　　　　　　　　　　　　　　　　　　　　　　　　　　　　　　　　　　　　　　　　係牌九司務李等輸洋二十五元以致爭閙龔孫陳各以洋保出今特送　　　　　　　　　　　　　　　　　　　　　　　　　　　　　　　　　　　　　　　　　　　　　　　下商之單繙譯以龔孫陳未經到案卽以保洋充公所有起出之洋十五元　　　　　　　　　　　　　　　　　　　　　　　　　　　　　　　　　　　　　　　　　　　　　　稱周和尚竊取陳阿三家布衣五件經小的緝獲人贓送請訊判陳阿三　　　　　　　　　　　　　　　　　　　　　　　　　　　　　　　　　　　　　　　　　　　　　　　恕一遭别駕判責一百板贓還失主○積竊楊阿林犯案不下數十次曾經　　　　　　　　　　　　　　　　　　　　　　　　　　　　　　　　　　　　　　　　　　　　　　十三件爲包探趙銀河緝獲起出原贓解請究辦並禀陳公館業已遷移無　　　　　　　　　　　　　　　　　　　　　　　　　　　　　　　　　　　　　　　　　　　　　　該死惟求恩宥以後不敢再犯别駕以楊阿林迭次犯竊情殊可惡著卽移　　　　　　　　　　　　　　　　　　　　　　　　　　　　　　　　　　　　　　　　　　　　　　爲包探孔阿才查悉將人贓送案請究陳阿生供因無心錯誤並非圖竊以　　　　　　　　　　　　　　　　　　　　　　　　　　　　　　　　　　　　　　　　　　　　　　寳三包探同禀日前有陸阿榮陳玉書莫阿朋羅阿其羅阿雲梁阿其王阿　　　　　　　　　　　　　　　　　　　　　　　　　　　　　　　　　　　　　　　　　　　　　　才供廣東人偶然遣興不敢聚賭陸阿榮等一味求恩别駕判將爲首之梁　　　　　　　　　　　　　　　　　　　　　　　　　　　　　　　　　　　　　　　　　　　　　　宋雲元張德生周洪堂五人串竊靑浦路杜阿大家布衣十八件綢衣一件　　　　　　　　　　　　　　　　　　　　　　　　　　　　　　　　　　　　　　　　　　　　　　供不敢行竊叩求恩宥别駕以王阿小等行竊有贓爲證豈能抵賴判令各責　　　　　　　　　　　　　　　　　　　　　　　　　　　　　　　　　　　　　　　　　　　　　需索小工胡光德計阿華王榮陸生郎薛全郎沈生和宋彩劉阿生等費洋各　　　　　　　　　　　　　　　　　　　　　　　　　　　　　　　　　　　　　　　　　　　　　情形别駕因質之馮場等供稱一時貪小自知不合求恩别駕判令各枷三日　　　　　　　　　　　　　　　　　　　　　　　　　　　　　　　　　　　　　　　　　　　　　二元不遂所欲以致爭閙拘送案下請爲究辦張榮華供與沈索欠以致爭論　　　　　　　　　　　　　　　　　　　　　　　　　　　　　　　　　　　　　　　　　　　　　遞解回籍○六十一號印捕拘解東洋車夫胡阿福至案禀稱昨有西人乘脚　　　　　　　　　　　　　　　　　　　　　　　　　　　　　　　　　　　　　　　　　　　　　因事未到胡阿福供實出無心乏力賠償别駕著枷號三禮拜 
[蘇撫轅抄]  
　　去歲十二月廿四日知縣汪壽年由各屬查積榖回禀知　發審局札　　　　　　　　　　　　　　　　　　　　　　　　　　　　　　　　　　　　　　　　　　　根禀知交缷代理元和縣典史事○廿五日知縣林頤山禀知奉委赴浙江採訪　籍差委署元和縣典史陳　　　　　　　　　　　　　　　　　　　　　　　　　　　　　　　　　　　　　銷西路總巡差○廿八日知縣劉炳靑禀謝奉委上海樹木捐務並銷撫署文案差巡檢葉承福禀謝奉委署理奉賢　　　　　　　　　　　　　　　　　　　　　　　　　　　　　　　　　　孫毓驥禀銷吳江公幹回知縣徐樹森禀銷解揚州餉回○光緒二十三年正月元旦至初五日知府徐炳倬由寗來蘇來海防　　　　　　　　　　　　　　　　　　　　　　　　　　　　　　新選陽湖縣高承惠禀知赴寗見制憲又劉炳靑禀辭赴上海樹木捐局差又吳光楣禀知奉藩憲委試鑄銅錢本日開鑪鑄署　　　　　　　　　　　　　　　　　　　　　　　　　　　　　　縣典史事回福山鎭韓晉昌管帶太湖水師左營記名總兵陳正珀均到卽辭回○初六日江寗藩憲松到儲憲陸辭行赴金陵震澤　　　　　　　　　　　　　　　　　　　　　　　　　　　　日江寗藩憲松船已開行嘉定縣章禀到知縣尚昌厚由松滬浙絲捐局來從九王桂墀禀辭回震澤絲捐局○初八日太倉州蔣川沙　　　　　　　　　　　　　　　　　　　　　　　　　　　赴任知縣施沛霖禀辭回宣荆厘局又孫友萼由寗來又張恭彝禀知奉儲憲委赴清江公幹卽辭淞北營恊鎭劉長春到卽辭管帶水　　　　　　　　　　　　　　　　　　　　　　　　　　　震一帶查哨回 
[上海虹口元濟善堂十二月份經收施粥捐清單]  
　　九霞號瑞泰號合助洋一百元衍慶主人洋五十元天保棧五十元　　　　　　　　　　　　　　　　　　　　　　　　　　　　　沈永炎爲子玉孫久病求速愈馬玉亭李菊初三户各洋十元郭亮甫募施米票餘助洋八元源興隆廣實記順源號廣發源陳張氏陳　　　　　　　　　　　　　　　　　　　　　　　　　　　號李霍氏二户各洋三元　發號廣成合遠昌號合記號建昌號五户各洋二元梁門花女金意蘇氏子長隆號信記號昇利號廣益號　　　　　　　　　　　　　　　　　　　　　　　　　　　華號發昌廠金玉號盧覲永天興號萬利號恊太和廣恆泰高芬山二十户各洋一利合記號萬和號福和堂經綸堂四户各洋五角容　　　　　　　　　　　　　　　　　　　　　　　　　米五石沈芝庭翁經募穗聚居士洋十五元徐誠記善不留名遂初居昇記號四戶各洋十元善不書名洋一元紀小亭白米五石黄張氏香　　　　　　　　　　　　　　　　　　　　　　　　　二角白米十石 
[上海虹口元濟善堂十月至十二月經收送堂一文愿清單]  
　　十月絲業會館來松江林越華翁經募趙陸　王　　　　　　　　　　　　　　　　　　　　　　　　　　　通州淮南豐利塲署來於壽彭鄭锡蕃安宜室三户各二愿全年共收洋二元四角十二月譚容溢四愿由三月至十二月止共收洋二元三角　　　　　　　　　　　　　　　　　　　　　　　六十文韋陳氏每月洋一元十月至十二月共洋三元另收新歲正月分洋一元陳韋氏每月洋一元十月至十二月共洋三元另新歲正月分洋一元　　　　　　　　　　　　　　　　　　　　三個月合共收洋十二元八角四分錢六十文銅洋七兩七錢 
 
 
