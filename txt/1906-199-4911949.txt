# 1906 - 199 - 4911949

 

Page 1

 
 
   
 
 

Page 2

 
 
[甯學務處致江穌學會函代論]  
　　學校為養成國民之地教育有傳移風俗之權智育體育固須注意至於德育尤宜薰陶涵養培成德性平日學堂管理教員於學生性質及岀游交際果能時時勸誡以身作則勉為善良則受教者習見習聞必不至踰閑蕩檢逞忿縱欲致貽學界之玷而社會風氣默化潛移更不至有浮薄少年冒託學生競為無識之舉動當此過渡時代各處學堂管理及教員程度未能一致故於學生上課讀書或可勉企以求完備或畧知修改校舍定立規則以謀衛生之益而於公德私德修身倫理國民普通之智識政教之本原則漠然不勘厝意甚且詆為庸腐迂闊之談方今各處學生流為非僻者屢見報章四方騰播而其咎寔不當盡歸之於學生凡有教育之責者皆當引為己咎夫他日政界學界軍界及實業界之人材皆恃今日學生為儲蓄品根柢不堅枝葉必萎培育不厚成就必卑而中國之前途浸假必為彼等牽率而誤查東西各國之德育基於青年凡在髫齔之時即知道義且各具自治精神國家思想至成人以後閲歷世故遂能智識日充德行日定積之厚自流之光其理確不可易中國久闕家庭教育專賴學堂更不能少加玩忽應請貴學會轉告各學堂於修身一科每日上堂教員須切實講授勿得視為具文並將公私二德分析解釋發明義理且使徵諸實行定為功過輔此學業漸進文明久之不須法律檢束自能服從命令服從義務各成有用之才而一切弊習澆風不禁自絶否則學堂林立學生颷興徒搆成一種複雜性質之社會而教育之能力發達反因之遲滯即於政治機關亦有影響轉移所在關繫匪輕敝處綜司教育深媿無補風雨如晦雞鳴不已願與貴學會考察而互勉之至於學會為綜合智慮研究科學而設具代議政體之模型作地方自治之預備其中人格自當甄擇精嚴近聞有無藉之徒假借標志紏合朋類私立會所冒託學務其會中人大都下流社會椎埋豪猾之儔間有縉紳子弟不肖者亦為其要結煽感不時聚集商搉皆舞文攬訟干犯法紀之事甚且附設學堂所收多遊情之民身服操衣横行市井官長省事警察畏煩往往誤認其為學界中人不敢拘捕干涉而彼之氣燄益張不但飾非玩法妨害治安且於學堂名譽大有關係証之衆論愈以為然應並請貴學會知照各處公所調查所屬如有此等學會學堂形迹可疑立即確切查明會同地方官設法解散相機辦理不激不隨仍須禁止挾嫌誣陷致敗公益而釀風潮素仰執事熱心教育彰癉兼施以上二端皆切近之圖當亦深表同情用資賛助而不以為瑣細也社會幸甚學界幸甚 
[學會覆函]  
　　逕復者昨奉賜書甚佩偉論中國前途所希望於此輩學子者甚大乃近來學界現象頗知注意衛生觀於各處連動會體育日有進步文校如此武校可知智育一層自當分别階級在國文稍有根柢者循序而進分門以求本其忠愛之忱策其文明之步有國家思想而後成國家學派否則學校如林徒為他人伸教育權耳否則造就個人衣食主義耳然衣之食之猶有個人主義也尚有教授不如法并衣食亦不能謀者（中畧）德育為校中人所均宜注意近來退學風潮環生迭起本會屢加調查由於校員之不能稱職者固多由於學生之太無智識者亦復不少是以正告各處分會乘此暑假之時諄諄演解並錄副登報以廣聞聽適接來諭可謂深得我心總之學堂退學其因薄物細故鼓動風潮者其人格卑劣可想倘實因管理教授不如法而學生要求改良者應俟一學期畢公衆集議以定可否如其可也則固無不留如其否也亦堂聽其去如一學期未畢横空生議要約全班則是自誤學修意存挾制猶且囂囂然曰團體曰自由恐環球各校無此不守規則之團體無此破壞秩序之自由各國有共和之政體無共和之學堂學生以學律為服從猶軍人當以軍律為服從也私德不修公德何在分明解晰誠如公言兹將本會廣告書二册附呈台覧來書又謂近有紏合朋類私立會所似指揚州廣陵學會而言此事曾經本會電知趙都轉嚴查核辦並知照揚州府縣學會一體詳查聞廣陵學會種種變象一如尊諭所云非種必鋤害羣必去無待再思諸仗藎籌肅此奉復 
[英人開會議論西江海盗事]  
　　○初二日香港電云英人所立中國公會昨日特開會議論西江海盗一事會長史德安君舉議近日英輪在西江被劫實由於粵督辦理不善所致該會皆願倫敦中國公會分會將此節代陳外部英政府於此事頗為注意衆皆感謝到會諸人力言華官如不設法勦除海盗則此後難保不常有此等禍患葛雷森篢成此議勞君亦發言論云譯字林報 
[日本外部宣告開放滿洲政策]  
　　○初二日東京電云有人謁見日本外部大臣林董子爵時林子爵宣言日本開放滿洲政策一仍其舊並無更改滿洲全境於西九月一號當可任人前往經商所有外間之疑慮皆岀於誤會云譯字林報 
[開議美國通商條約奉天]  
　　○瀋陽安東大東溝開埠本有與美國定立通商條約之議刻經趙次帥札派山海關道梁孟亭驛廵道陶杏南東邊道張金波東邊開埠總辦錢少雲四觀察與駐奉美領事開議通商條約張錢兩觀察已於五月十九日由安東來省矣（丙） 
[遼東都督已定駐紥大連灣奉天]  
　　○日本政府决議將遼東總督改為遼東都督其都督府駐紥大連灣官制悉仿台灣稍事變通將來滿州域内之居留民暨領事官等均歸都督府管轄（通） 
[常德商埠展期開關潮南]  
　　○常德府自開埠後經關道韓古農觀察勘定地叚禀准撫憲定於五月十一日開關旋因該處居民以購買房屋不肯遷讓尚未一律辦妥近來又以米荒辦理平糶正在紛擾而淸丈局委員胡大令亦晋省請領部撥修關銀兩尚未返常以致不能如期開辦聞有擬改八月開關之説（濟） 
 
 

Page 3

 
 
[蔡侍御奏請整飭吏政再誌京師]  
　　○蔡侍御金臺奏請整飭吏政各條内有内外互調及滿漢同缺同升二條已紀前報兹悉此奏共有四條除前列兩條外尚有各部主事請歸酌保並實行大計卓異候升二條聞已奉硃批政務處吏部議奏（吕） 
[黄庶常條陳立憲事宜京師]  
　　○日前黄庶常壽袞條陳立憲事宜請翰林院代奏其大綱如下　一請各省設立調查政治局　一請飭各州縣設立鄉會公舉紳董為會員　一請飭各州縣速辦警察　一請飭各州縣多設閲報講報等所（吕） 
[慶邸不以定期會議為然京師]  
　　○外部連日商議以現在中外交涉益繁必須妥擬章程方能有條不紊此後凡與各國會議事宜擬定禮拜二禮拜五兩期到部與議其有緊要事件另行擇期磋商惟慶邸以既係交涉應議之事均關重要若一拘定期限則各國皆有會議俱願争先恐後反不足以昭平允即使公同集議更多不便不但積壓案件而且貽誤要公此舉頗不為然諭飭仍舊辦事尚須力加整頓部務以期悉臻上理（諸） 
[正府會議交辦要政京師]  
　　○日前軍機大臣召見時奉兩宫面諭交議事件甚繁近日王大臣屢次會議大旨係决定年限舉行立憲政體擬於明年設立上議院攷察任滿岀使各國大臣分别才識實行妥為位置於新政外交界上並俟攷求政治大臣向國叅酌改革政體等事昨經諸當道鉅公業已奏明事須詳慎急則恐多闕略已蒙俞允仍飭妥籌辦法（上） 
[籌議賠償教堂房屋杭州]  
　　○新城匪警業已平靖復經三六橋太守設防周密因得安堵如常所燬松溪鎮之英公會耶穌堂現由沈思齊大令專派袁志成周耀祖二紳來杭赴馬市街信一堂與中西教士會商仍照原式重建餘如一切書籍器具并章牧師之眷屬等燬失財産亦皆照償統計僅銀洋一千元之譜不日即可了結惟須由縣請撥防軍駐紥該鎮以資保護而免餘黨復再嘯聚云（市） 
[續杭州府世觀察善禀浙撫文杭州（為杭屬新城等縣匪警已靖縷陳剿防詳細情形事）]  
　　初八日探悉王道士羅耀等尚在官山地方招聚散匪希圖報復即會同黄傅二哨弁及該鄉紳董督勇往勦該匪竟敢負隅抗拒聞鎗對敵當轟斃匪首數名餘黨甫懼紛紛越山而散搜獲令旗鎗械火藥及兵團號衣查認格斃匪徒確係王道士及子王利生羅耀三名均為首要則是北鄉一帶可保無虞即行示諭商民照常開市貿易其脅從餘黨倘能改過自新准予繳票免罪惟大老方等在逃未獲西鄉匪黨尚公結未散非藉兵威次第搜勦難期甯謐除再會營相機勦辦外合先飛禀旋據臨安縣李令以續獲匪犯李洪開郭炳華葉雲華三名富陽縣趙令以拿獲票匪馮怔授一名先後禀報前來卑府伏查此次新城匪徒王道士等胆敢藉搶米為由紏集匪衆潛謀不軌約期思逞尤敢焚毁民房教堂乘勢攻城迨經官軍迎擊復敢公然抗拒種種悖逆情形實屬惡蹟昭著罪不容誅新城縣沈令能於兵單力薄之時措置裕如會同哨弁紳董督率勇丁奮身迎敵實力勦捕遽將該匪首王道五等首要各犯當塲格斃並將要匪杜得勝等次第擒斬就獲辦理頗為得力臨安縣李令富陽縣趙令督率勇丁會同餘杭縣張令捕獲匪目多名趙令又撥兵援應均能不分畛域實力助勦使匪徒不致蔓延竄擾亦俱不無微勞惟巨憝已誅餘黨未經解散若不痛加勦除難保不散而復聚别　滋擾自應乘此時省軍到防會同實力搜捕務將在逃首要各匪悉數弋獲訊實嚴　並示諭脅從准予繳票免罪一面迅飭新城沈令速將焚燬教士租住民房赶緊查明所失房屋什物照估議賠暨將境内各教堂妥為加意保護勿稍大意除仍飭將辦理情形隨時禀報外合將新臨等縣匪勢已衰地方平淸緑由縷晰具陳云云（的） 
[革責犯案教民湖南]  
　　○常德府警察第九局於日前拿獲賭棍劉某等四名正在帶局審訊詎劉某之叔劉正齋因投入某教堂恃其聲事來局硬行取保委員不允劉即大肆咆哮委員無如之何趨詣府署禀呈唐蓬洲太守太守即傳武陵縣廖大令到署諭飭秉公查辦大令往謁教堂神甫請為查究神甫答以教民甚多無從查悉大令回署檢閲卷宗見劉正齋犯案不下四五起即將各卷帶赴教堂告以此等教民實於貴堂名譽有損萬難輕逭神甫亦以劉胆大妄為有礙教堂名譽遂親書革條交付大令以憑懲辦大令返署飭差拘拿至則已為九局扣留押解送縣大令略予審訊即令笞責一千再予收押候辦（濟） 
[江督電飭鎮道預防搶米鎮江]  
　　○江督以青荒不接之時多因搶米起事致有亂民乘機擄掠鎮地為通商大埠華洋雜處全賴民情安謐特密電鎮道先事預防旋經陶觀察以西城内業經開辦平糶現存米三千石又復派員赴皖採辦源源接濟足敷一月民食似可相安無事已據情電復督憲請紓厪注云（工） 
[詳志武陵縣匪亂情形湖南]  
　　○湘省武陵縣石竹坪地方前有會匪蠢動之謡縣主廖子才大令飭派差役前往密拿己誌前報兹聞差役回縣禀稱該處匪黨甚多欲為已經正法之匪首周禮亭報復現已紏合數千人有定於某日起事之説附近居民異常驚擾遷居避難者絡繹於途大令聞警即商請駐常之强字旗賀統帶選派營兵會同縣署新練之防軍駛赴該處嚴密拿辦 
　　近日又查得紅會匪首周禮亭絞决後其會中黨羽猶有頭目四人以龍飛鳯舞為名號曰高龍亭劉飛亭梁鳯亭楊舞亭而劉飛亭尤為狡悍現在勾結蠢動皆四人為之主持經廖大令派兵密拿四人暫已避匿惟查有劉之族長劉栢老即將帶縣交案大令飭暫收押著令跟交 
　　近日郡城内外謡喙朋興謂石竹坪餘匪聚集數千人定於某日起事某日攻城合市商民亦復紛紛遷徙擔箱負笈者相屬於道市面大為震動日來文武員弁晝夜廵緝極為認真 
　　先是廖大令自得有餘匪起事之耗即已籌得欵項招募親兵百名專為廵緝土匪之用旋經該親兵恊同强字旗營兵拿獲匪徒某某等二名押解赴縣大令即禀商提憲曹仁祥軍門以現在郡城兵力甚單一旦有警竊恐不敷防勦擬即招募衛隊兵丁二百名請由軍門派員統帶所需餉項已由郡城各紳富公認軍門當予允准現已招練成軍派充傅雲堂干戎為之統帶 
　　五月十三夜常郡東門外斗碼頭有外來上工百餘名而各莊主家領取工價舟泊碼頭甫及登岸地保誤為土匪急赴警務分局禀報委員胡少尉即飭人進城飛報一面選帶警兵多名前往查緝未幾 
 
 

Page 4

 
 
闔郡文武員弁各帶兵役飛騎而來至則已為胡少尉查悉各述情由正在遣散始各廢然而返足見郡城商民慄慄危懼誠有風聲鶴唳之警矣（時） 
[杭垣大火詳紀杭州]  
　　○杭垣淸河坊大街於月之朔日天將破曉時新宫橋西首淸河坊東巷内胡永源紹酒店因潑翻火油燈立肇燎原之禍俄頃間火勢飛越大街由十字路口四面延燒計東至布市巷復延入打銅巷南至方裕和墻界北至允升線店中英藥局墻止西至胡恒昌墻止共燬孔鳯春粉局宓大昌烟莊靝香齋茶食號萬隆醃鮝棧三泰昌紙號錦源絲綫店寶康油行生泰雜貨店李同春藥店馥裕醃臘店義和麵館三元樓飯館盈豐錢莊鳯寶樓麵館張永和酒店洽興通號醬園豪元昌羊肉鋪厲萬和銅器店衡昌肉店榮華銀樓并烟館秤店戥子店荳腐店棉花店等約計百家及至淸曉各龍退回時中山昌後進酒棧因已無人管理遣火復又上炎燬失十餘間惟幸尚未傷人所失房産貨物數甚不貲且該處係城心最盛之所殊與市面震動也（的） 
[批示學捐未便强廹杭州]  
　　○浙省茶業夙推商貨大宗兹由商董等在周公井地方賃屋開辦茶捐藉充學費奈衆皆觀望故又禀請學務處轉飭府縣岀示意在廹令照納因奉批示云該生等擬抽茶葉行商箱簍等捐果能善言勸導衆情自可樂從若必由本處飭縣諭辦恐轉涉抑勒之迹學務為新政要端有强廹之教育不宜有强廹捐輸禀叙岀捐者廹於公義不必抗争夫廹之云者即强廹之見端恐反為見小吝嗇者有所藉口况近來民智日開禀謂民可使由不可使知乃專制鄉愚之政體茶業行商亦屬上流社會恐不能援以為衡至既請示諭又曰試辦試之云者蓋恐事之未必諧而姑作嘗試之計一紙官書萬姓瞻矚倘不計事之克成與否而先以文告餂之明理者當知其不可矣所請礙難照准該生等創辦小學規模粗具應即將學科程度造具表册呈由地方官核明轉報毋再違延（委） 
[提學使擬調人員京師]  
　　○新簡江甯提學使陳子礪學使伯陶擬俟抵任後奏調桂君埴羅君惇融到甯襄辦學務又廣西提學使李太史翰芬亦擬奏調楊君玉銜到桂襄辦學務（日） 
[警部暨鐵路員預備接待考政大臣北京]  
　　日前鐵路大臣傳飭車站人等於五月二十八日預備接待考察政治大臣並諭知鐵路廵警凡鐵路有過往行人之處各帶警兵二十名攔阻閑人窺看並將東便門崇文門水關等處鐵栅關閉以昭慎重警部堂憲亦擬派警兵二百名届時赴正陽門外東車站備保衛考察政治大臣來京及護送赴頤和園覆命（盈） 
[緩裁兼尹之原因京師]  
　　○政府前擬裁　順天府兼尹一缺嗣因直督袁慰帥以直隸省政事紛繁加之所兼要差關係重要所有順天府事實屬未能兼顧誠恐遺誤厥咎匪經已准覆電力陳未便裁撤是以目下擬暫議緩裁矣（和） 
[俄國報館被封]  
　　○初一日倫敦電云昨日俄京聖彼得堡有報館六家為官員查禁不許岀報民人從而騷動並以亂石擲擊警察兵及軍隊 
[俄國民院與政府尋隙]  
　　○初一日倫敦電云俄國國民院已岀示曉諭民人拒絶政府所定關於農業之計畫而極力贊成廢除地主之議又警勸民人應靜候國民院之動靜國民院此舉實顯與政府為難也 
[英國艦隊遊歷日本]  
　　○初二日東京電云英國海軍中將摩爾君已率英國艦隊由横濱起程前往函館惟驅逐水雷艦在横濱尚有一禮拜勾留 
[日皇不忘他人之惠]  
　　○初二日東京電云日本天皇以日俄戰時曾受他國之助特宣詔聲謝 
[俄皇岀游作罷]  
　　○初一日倫敦電云俄皇已致書通知德皇謂俄國政界情形不定故岀游之説已作罷論 
[俄國船廠工匠已照常工作]  
　　○初一日倫敦電云俄國歐第薩地方船廠工匠曾相約罷工業經廵撫岀示曉諭謂如再罷工當治以充軍之罪以恐嚇之故各工人已照常工作矣 
[英國大火為灾]  
　　○初一日倫敦電云英國蘇格蘭島第盾地方大火焚毁惠斯克酒廠數處又棧房兩處内存黄麻所遭損失估計值英金二十萬磅 
[南美洲戰事已平]  
　　○初一日柏林電云南美洲瓜第瑪拉　亨都拉斯聖薩瓦多三國開載經美國居間調停後業已議和 
[日本新船由英回國]  
　　○香港電信報載新加坡電云日本在英新造之兵艦香取號鹿兒號日内可行抵新埠 
[意國擬聯合英法行弭兵之策]  
　　○東報載柏林電云意大利國政府之意以謂英法意三國當恊力實行弭兵 
[俄國内閣辭職消息]  
　　○神户西報載倫敦電云俄國内閣又有辭職之意 
[俄皇命簡員立内新閣]  
　　○神户西報載柏林電云俄京信息謂俄國前任農部大臣雅幕洛夫君已受俄皇訓條組織一新内閣譯字林報 
[俄兵守護國民院]  
　　○初三日倫敦電云俄國國民院業已封閉由警察廵守不准閒人入内 
[俄國派兵駐守各使館]  
　　○初三日倫敦電云俄京各國使館均已有兵駐守聖彼得堡已宣布非常防守之策 
[俄國兵變無已]  
　　○初三日倫敦電俄國兵隊又有變叛之象克倫斯德脱海口之戍兵皆抗不用命已有騎兵奉派前往矣 
[俄國水兵叛象已見]  
　　○初三日倫敦電云俄國黑海色伐斯多伯海口艦隊水兵二千五百人開會議議定將要求各節禀陳史克洛夫大將聲稱如所求各節不蒙照允則黑海艦隊全部當皆變叛云 
[俄皇降旨解散國民院]  
　　○初三日倫敦電云俄皇已降旨將國民院解散並論令新國民院定於一千九百另七年西三月五月召集開會 
[俄國調兵填紥要境]  
　　○初三日倫敦電云俄國各要境除聖彼得堡已于禮拜三調集守兵外其餘如莫斯科舊京等處亦已派兵填紮 
[俄皇詔敕之深意]  
　　○初三日倫敦電云俄皇所降解散國民院諭旨内云國民院所為皆岀乎範圍之外有違律法因之大失俄皇之望俄皇允為農民設法撥給以田地惟其意以謂凡百人民皆應股從律法也譯文匯報 
[贈藥志謝]  
　　○昨承廣仁善堂贈飛龍奪命丹三十瓶痧藥四十瓶臥龍丹三十瓶萬應膏十張午時茶六十塊純陽正氣丸六十服棲流公所贈午時茶八十服紅靈丹痧氣丸各五十瓶位中善堂贈救急丹五十瓶開關散五十瓶正氣丸五十包中英大藥房贈急救時疫靈藥兩匣均囑代為分送合志於此以揚仁風（顛） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁統帶封寄命令篇鎮江]  
　　○駐鎮廵防軍袁統帶因一隊七隊均已遵江督電飭赴揚平亂深恐陳朱兩隊官不足鎮壓爰著為命令篇封寄揚郡交該隊官遵守篇中略謂亂事并未十分猖獗祇宜彈壓不宜輕舉妄動尤應將亂民與良民界限分别淸楚萬一事機緊急本統帶勢難遥制惟有聽候運憲趙都轉指揮行事云（工） 
[續紀測繪高資形勢南京]  
　　○甯督練處前為演習秋操起見曾派教練處參謀處章姚兩帮辦會同一標孫統帶遵陸步行至鎮境西鄉高資鎮查勘道路可否行軍旋據禀復該鎮地處要衝最宜新兵駐紥因此陸軍總叅議沈鳯樓觀察朱菊尊方伯徐紹楨統制續派經理科提調鄭氷卿馳鎮詳查該處形勢繪圖呈核（工） 
[調署紹恊甯波]  
　　○提標後營遊擊韓光華遊戎進文印奉上堂守戎顯曾暫行代理已于日昨接印任事（易） 
[警察畢業生求入兵事研究所蘇州]  
　　○江蘇試用縣丞周國均前經考充警察學堂官學生到堂肄業已届七個月畢業奉給文憑後昨又具禀蘇省督練公所請撥入兵事研究所等情經督練公所批云應俟本公所房屋落成遷入之後再行飭傳來所考驗以定去取（永） 
[梁鼎芬失提學使之怨望武昌]  
　　○署臬梁鼎芬把持湖北學界已歷十年之久此次湖北提學使簡放黄紹箕殊岀梁意料外近來接見僚屬怨望溢於言表黄紹箕王同愈數年前為兩湖書院監督先後被梁排擠而去故意見尤不合梁自辛丑起廢籍入仕途虧挪學務處公項逾二萬兩現在淸釐帳目移交黄紹箕大費周張管理學務各員禀承意旨請示辦法梁亦為束手無策云（圖） 
[禀請擴充學堂甯波]  
　　○甯波府中學堂房舍狹隘不敷展布現由刑部郎中童紳德厚擬以道廠基地改建堂舍藉資擴充日前具禀道署呈請轉詳兼署甯紹台道正任甯府喻庶三太守兆蕃閲禀後業已批候據情轉詳俟奉到批示再行照復（易） 
[僧人禀請興學杭州]  
　　○近有僧人覺先自都來浙謂曾赴日本遊歷迭在各寺演説議設佛教公所及小學堂工藝院等日前又紏同各住持聯名具禀浙撫憲請示遵行現在浙撫尚未批示（市） 
[積穀未便充作學費安慶]  
　　○桐城縣城已設立師範中學小學四學堂肄業者不下六百餘人該辦理人等以經費不足於日前會議函請大吏將該縣積穀倉存穀四千餘石岀學堂平價發糶暫充學費聞某紳耆等咸稱此欵關係荒政未便挪移業經禀請該縣詳覆云（多） 
[議設商品陳列所杭州]  
　　○浙省前奉商部行知勸設商品陳列所以備工商研究改良兹由商務總會各紳董定於五月念八日下午在小營巷商董顧紳家集議以便布置一切（市） 
[武昌甲棧落成武昌]  
　　○鄂督前委員在省垣大朝街建造迎賓館洋樓一大座計房百餘間現已落成題其額曰武昌甲棧一俟籌有的欵尚須添造數處即擬以乙内丁等字命名（户） 
[委員籌辦印刷局武昌]  
　　○鄂督札委知府齊耀珊為印刷局總辦一切事宜尚無端倪日前特傳留學日本某生籌商辦法因該生曾習印刷專門擬即委充技師以資佐理（相） 
[創設同鄉公益社甯波]  
　　○慈谿　西鄉現有同志數人組織同鄉公益社專圖地方公益起見定章四大宗旨一以開通同鄉風氣一以培植同鄉後進一以整頓同鄉習俗个以消弭同鄉禍患近已由社中各員竭力捐資俟辦有成效即當建設公所刻聞已禀請各憲立案隨時保護以持久遠（具） 
[厦道示諭禁賭厦門]  
　　○興泉永道何成浩觀察以厦地賭風日盛近日發岀禁賭告示略謂賭博為盗匪之源賭博不除則盗風不熄自示之後敢有不務正業藉賭營生一經拿獲無論開賭同賭均儘法嚴辦若同賭之人到官首告免其治罪仍追還所負之錢給賞倘有不肖兵役包庇容隱亦必一體重懲云（中） 
[示禁鋪户侵佔街道杭州]  
　　○杭省街道屢被民間侵佔又於橋面及道傍支搭木棚而各鋪户之櫃檯欄杆類皆裝於階外以致道路日窄殊形擁擠兹奉廵警總局并府縣岀示限令退讓不得有違（陳） 
[批飭速查櫃書短作洋價安慶]  
　　○宣城縣徵收錢糧櫃書舞弊以致屢被民間呈控前月又有人在藩署禀陳業已飭委查辦既而又有民人魯某亦投藩署控陳短作洋價其本洋較市價短作三百六十文等情旋奉批云據禀該民人赴櫃完粮詎櫃書價短三百六十文如果屬實殊覺病民究竟該縣本洋市價若干櫃收洋價因何與市價懸殊其中有無浮收抑勒情事仰甯國府就近逐細查明確據禀覆核辦毋稍徇延切切（起） 
[商董被控松江]  
　　○西門外商會總董林錫田工於鑽營素不洽於輿論前日忽被郡人任九芝茂才羅列十欵投府縣兩署聲控並指前者保林之各鋪户半係揑飾不知戚太守如何批示也（酒） 
[匪棍假冒教士甯波]  
　　○鄞邑有棍徒曹長生前經甯府喻庶三太守訪拿案到發縣押辦日昨有王阿三者假冒耶穌教偕經理教士致信甯府保釋曹長生府尊當飭至堂中教士處詢問並無其人府尊旋即飭差立提王阿三到署訊究押辦（親） 
[兵民格鬬致斃多命湖南]  
　　○常德府前因米荒由地方官當派警兵多名赴桃源縣採購穀米及抵該縣舟泊河干居民知係辦米而來遂聚衆阻止不准登岸並欲立即驅逐遂至彼此鬬毆某警兵見人衆難以與敵遽岀洋槍擊斃鄉民五人警兵亦被毆斃二人尚有十餘人逃逸不知下落該處紳民已赴桃源縣飛禀報案（車） 
[搶犯正法湖南]  
　　○湘省武陵縣小西門岡市地方前有匪徒多人搶刧楊姓穀米當經事主禀縣即由廖大令派差拘獲五人内有伍秋兒一名業已囚禁站籠因病還押現已病斃尚有劉某譚某等二人情節較重又適其時搶案迭岀大令即禀商府尊唐蓬洲太守將兩犯先行正法以昭炯戒太守允即電禀省憲旋奉電覆准行大令即會同城守營楊都司將該兩犯綁赴西門外絞决示衆（阿） 
 
 

Page 10

 
 
[客船被劫甯波]  
　　○日前有販賣舊衣客船一艘由甬江裝運各貨開駛鄞江橋詎至某處地方突來匪徒數人各持刀械躍入船中用强搶劫各客見匪等來勢兇横任其劫掠未敢與校事後檢點被劫各物數尚不巨是以並未赴縣報案（故） 
[紏衆毁店甯波]  
　　○鄞縣横溪地方有俞才友者至某鋪購賣石灰因争論價值互相口角繼而俞紏集多人擁至該鋪羣肆滋閙並將什物擊毁街中各鋪見人衆嘈雜旋即閉門罷市一面聯名具禀府署呈控當經喻庶三太守批飭鄞縣高子勛大令速赴該處查勘彈壓並提拿俞才友及幫同滋事之人到案訊辦（易） 
[五月分教職選單]  
　　○教授奉天錦州程芹香深州甲洮南王可培承德甲浙江衢州鄒柏森杭州附雲南永北廳方濟昌雲南副正諭直隸武邑陳鍾濬順天鳯凰廳劉允恭遵化甘肅中衛顧仁秦州靈州丁耀奎西甯山西猗氏羅綺珍潞安浙江德淸姚家墉甯波俱舉縉雲程際雲杭州廣西全州張濟恩潯州俱廩雲南石屏孫允端雲南貴州平遠劉懋森安順普安廳朱𥫳貴陽浙江海甯王榮祖紹興俱舉直隸隆平王藎臣順天湖南衡山温培元永州福建惠安曾其源漳州俱廩河南固始蔡常松歸德增雲南昆明吴崇烈臨安副武定武延生楚雄附四川巴州查貫月嘉定嵗訓導直隸沙河王樹銘永平河南蘭儀孟廣信河南江蘇碭山吴求貢揚州廣東永安許其琛潮州遂溪林樹墉肇慶徐聞李萃英廣州澄邁黄毓棠廣州浙江青田鄭炳垣杭州俱舉山西徐溝張棟大同廣西懷遠唐炳鑾桂林俱廩四川崇甯馬懋堂雷波嵗雙流李嗣沆惠州附大竹楊永徵成都人貴州施秉程雲章黎平人直隸深澤蘇琪增保定拔山西五台山雷守訓汾州增趙城夏寶湖太原廩山東汶上楊淑時沂州舉浙江景甯李炳烺甯波副福建光澤鄭駿福州廣東龍川何景康廣州俱舉四川南充駱騰煥資州廩復諭河南桐梓李蓉第開封甘肅靈台李守謙甯夏山西萬泉劉肇修太原四川榮經王勳重慶俱舉江西永甯甘鳯翔南昌副復訓直隸大名曹錫爵天津廩河南汝甯李澈開封嵗江蘇元和陳慶輝江甯舉廣東韶州李兆蓉肇慶人浙江玉環廳蔡世錂湖州廩江西九江雷建勳南昌人陝西漢中邢祥麟西安湖南常德譚壽齡長沙俱廩四川石柱廳雷春霖成都人貴州黎平彭其翼鎮遠拔江蘇阜甯石文燾揚州舉荆溪吴春棪揚州嵗 
[來函]  
　　代白盧陵農民被禍情形 
　　此次吉安之變實岀於地方官坐視淸賦局委員帶同兵役按鄉逼追恩赦前後之舊糧而起竊該縣本屬素稱循良之地近無福不得好官以致良民愈見受害兹以目前之事而論本係淸賦局委員趙彝鼎帶同兵役數十名往鄉按村徵追光緒十四年以後未完全之舊粮初至延福鄉言追舊粮新的加價串票先係每張四十文今又添加三十文故鄉民畏威委員約計得錢四五串並供應使馬花酒費為數不少鄉民無可憑執次至儒行鄉地名龍崗頭之歐姓村索追已赦未赦舊粮其轎馬一停兵役見鷄鴨即宰狐假虎威儼然大兵村有一孀婦之家母子兩人紡耕度日夫遺有田數畝力綿本難全完其母子跪將苦情剖白趙委不但無惻隱之心反飭將孀子鍊鎖威逼賠完並嚴徵各户歷年尾欠除正完供應之外又索起身快馬之費既完之家畏怕未完全之户何能為力值此又係農忙青黄不接之際正思無路委員再加一逼其事仰成鍊鎖索死委員並不介意公然索村派岀錢一百數十串到手動身民問串票抗言要到省挪似此隣材共忿鳴鑼傳鄉每村一人聚議俟至十五日岀郡遞禀而叩府縣豈料趙委比聞此信十三夜即帶隨人私走回郡先見總辦何師吕次見府縣揑良民變為亂民十五日八鄉果然　來人數百名均係空手光脚内有著長衣者手挪禀帖以為屈而官上伸詎知一至城門皆閉城外營兵即就放砲傷死鄉民多人另追打殺十餘人夕將屍搶進營内以民死改作兵死電達上憲農人揑報匪人時因城外兵勒民殺散走紛紛街市驚惶激致各關店門顧保財物並非閉市亦非匪人實是官逼民變時事如此民何以生等不得不為直言以昭公論 
　　今日尚有各省新聞及本埠新聞均列入第三張閲者注意 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[滬城官事]  
　　○江南提憲　吉雲　門傳隆　紹台道世觀察榮統領廵警等營顔總戎瓊林候補府王旭莊太守仁東　請補陽湖縣張文甫大令鎔萬由蘇來申住吉陞棧又經理蘇松太中學堂庶務王叔蔭直刺詒善住春申福棧又浙江海運京沽局經理委員陳綺柳司馬宗　住周昌記棧又試用知縣張誦先明府芬住永安棧又前廣東獅嶺司廵檢定參軍錫齡又太倉州知州蘇直刺品仁住天順祥昨均因公先後　道拜會禀見　新任蘇臬司朱飾田廉訪家寶到申住福興棧昨日命駕入城詣道縣投刺○岀使比國欽差楊誠之京卿由比回申住垃圾橋北昨日到道投刺○調往德國學生夏詒霆君字挺齋又薛德炯君字曉升均江陰人近奉德國欽差電調赴德昨由原籍來申到道禀知○留日警務畢業生徐厚卿别駕敦業李蓬丞别駕凌雩熊蘭庭少尉開先些至道轅禀見（合） 
[考政大臣行轅紀事]  
　　○關道瑞觀察上海縣汪大令英美讞員關司馬等昨日俱於午前詣轅禀安○午後二下鐘駐滬英法美德日俄奧意等各國總領事帶同譯員紛詣行轅晉謁端戴兩大臣預命瑞觀察關司馬毛二尹等在二門内迎入客廳預備西式茶點欵賓暢談良久始散○茂生洋行大班西人德恒君帶同譯人鮑君到轅晋謁亦蒙兩大臣延進面詢一切○本埠官塲聞定初五日在行轅設筵公宴（力） 
[美國按察司回國返滬之期]  
　　○初三日文匯報云美國新簡駐華按察司威爾拂雷君定於西七月二十七號乘太平洋公司郵船高麗號回國西十月初即可回滬開堂審案俟威君去後領事署内須加改造以便作為按察司衙門 
[駐滬美領事暫行回國]  
　　○初三日文滙報云駐滬美總領事羅思治君已蒙美政府允准暫行告假回國定於禮拜三早乘高麗郵船起程美人公會訂於明日下午五旬鐘在領事署與之話别 
[局員因病請假]  
　　○總工程局正裁判官孫耳山明府近因政體違和昨日遣丁赴道轅請假三天所有應訊案牘商明局董歸副裁判官陳良玉參軍暫行兼判（尺） 
[照會騐放麵粉]  
　　○關道瑞觀察奉南洋大臣周札准商部咨以機器麪粉經過關卡祇須認真扞查不必憑單騐放等因當即照會新關税務司並咨行松滬釐捐局牙厘總局等一律照准並示諭商民人等知悉以後凡有機器麪粉經過關卡迅即報明聽候扞騐放行丁役人等不得需索留難致干嚴究（寸） 
[廵士違犯局章以後須送警員斥革]  
　　○昨報紀泉漳會館某麻袋店夥殷杏春施阿瑞深夜在街抛擲沙袋駐防所廵士林方仁晋泰燭店代為指辯經副裁判官陳叅軍提兩廵士責革北叚廵士聞而不服懇求教習代禀局董申雪一則兹經局董查得此案實由該店夥强剥廵士號衣故由廵士舉捧毆打晉泰店主王某岀頭强辯當時審判失於細查爰定新章嗣後凡有廵士違犯局章應送警員斥革然後解交裁判所審辦（尺） 
[議創商船學堂]  
　　○商船會館董事議假安瀾道院房屋創立商船學堂以便船業子弟入學肄業定期本月初六日邀集本幇甯幇各商號會議舉辦（寸） 
[榜示築路價銀]  
　　○本城道轅前及城根等處由總工程局雇匠翻砌石路已於閏四月竣工昨由該局將興修經費單並扣除逾限罰銀外共計銀一千二百六十餘兩洋四十八元榜示道前俾昭核實（事） 
[道批照錄]  
　　○昨日滬道瑞觀察發岀嚴生生堂禀批一道錄下　林文忠公戒烟方藥盡人能製市肆岀售奚可指屈如叅以尅烟滋補之品有益無損非經服騐從何而知况近來真方假藥弊竇滋多無不譽已毁人以行其騙錢之義登諸報章者比比皆是本道正擬設法調查以防作僞誤人該商店所言詎能遽信究竟此項戒煙丸利害如何候派員隨時密購化騐再行核辦可也（嚴） 
[日艦兵酗酒傷人]  
　　○前晚有日艦兵三十餘人轟飲大醉至蜜勒路四考脱路等處胡閙二百四十一號印捕向前喝阻反被刃傷多處並傷一百六十八號華捕平臂及在南金里乘凉之黄蘭溪擊破頭額旋經西印各捕兜拿始獲該艦兵十八名帶入捕房轉送日領事署訊辦至受傷之各捕人等均送醫院求治（似） 
[日本水手與印捕格鬬]  
　　○初三日字林報云昨夜虹口又有人為日人刺傷之事今探得昨夜十一下鐘時司考脱路密勒路及斐倫路有日人多名忽在司考脱路及密勒路轉灣處彼此遽起争鬬有印捕一名前往彈壓反遭攻擊據一目覩其事者云有一日本水手拔刀刺印捕之胸該捕猶力拒冀獲此行兇之人乃日人以沙泥洒其面以致無能為力他捕聞警趕來見該印捕臥地受傷甚重幾至不省人事胸前兩臂兩肩皮左耳後皆受刀傷血溢不止頭巾衣服悉成腥紅色乃雇車送往公濟醫院並一面追獲日本水手多人 
[函請傳訊水手]  
　　○横濱華商會館董事函致日本駐滬總領事永瀧君云有英國輪船在横濱驅逐上岸之水手王梅仁等二十餘人在日本某輪船生意訂立半年合同近忽逃至上海請為查傳訊究等情永君當即據情照會關道瑞觀察轉飭公廨讞員關司馬簽差查傳該水手等到案會訊（力） 
[西人串竊破獲]  
　　○日前有二西人至英租界老介福萃隆章恒茂等綢莊以購買綢緞為名乘間竊取多疋經各莊投報捕房昨由一百零一號西探恊同華探朱子藩在蜜勒路拘獲並詰岀同黨之四西人一併拘入捕房押候核辦（似） 
[嚴禁酒肆違章]  
　　○本城邑廟前寶善祥紹酒店深夜售酒喧閙經警察東局郁二尹飭傳店主到局責禁有案乃前晚同恊盛酒店又有違章滋閙情事奉二尹傳局申斥判罰洋六元外復經示諭局前略謂警察為安民而設該酒店深夜售酒滋閙殊碍本局保安之責嗣後各店收市不得過九點鐘且飲客已醉不得再售違干罰辦尚或飲客不遵准即報局拘究（嚴） 
 
 

Page 18

 
 
[女犯暫交地甲看管]  
　　○總工程局自遷入水利局房屋内辦公後諸事整頓完善惟女押所尚未設立本議將待判所改設旋因地址不敷故未舉辦現由局董會議准於本月為始將各女犯暫交十六鋪地甲看管令雇老婦伴護由局另貼工飯各費（寸） 
[冒牌罰緩]  
　　○美商美豐洋行以華商鴻泰錩永興等洋貨號冒牌銷售芝蘭皂延侯魯公律師控請提究曾於五月十五日會訊鴻泰錩等供皂係同業恆記之物中西官判鴻泰錩罰洋二百元永興罰洋五十元一面飭傳恆記號主章炳卿訊奪在案昨日上午美白副領事蒞廨會同關司馬提章訊究原告侯律師因事未到章炳卿供去年十月盤同業集昌祥洋貨店内有芝蘭皂八打不知冒牌後批與鴻泰錩永興等家現已售罄有盤店簿呈閲司馬察得帳上此皂價目較美豐皂祇有一半顯係冒牌何能推諉本應重究今姑格外從寛判罰洋五十元繳洋開釋完案（力） 
[上海縣安]  
　　○瞿茂泉控吴少梅吞設單地前晚經汪大令提訊瞿供光緒十九年將西門外六百五十一號二十五保十二圖一畝二分田單向吴阿二抵借錢十六千文歷由母親按月拔還外尚欠七千餘文其地尚有祖坟餘地則歸吴阿二租種二十六年母故之後小的往東洋貿易今年接親友來電謂有吴少梅掘坟岀賣故由東洋來申向論兹向伊女吴小妹取回粮串兩紙及自存粮串呈鍳質之吴洪此田由同治年間小的岀資購買並無吴阿二其人有同治年買契及串據呈電大令駁詰至再兩造供詞各執因判查明實情再訊○竺慶長偕媒人匡祥發控吴加興匿女賴婚前晚汪大令升訊匡供向為木匠在吴開之作内為夥吴女由小的為媒許字竺姓當付茶禮洋八十元及二金二銀聘禮是實吴供女兒脱逃未經尋獲乞宥竺求追究嬸洋禮飾大令核供判吴限一月將女尋交如無當將禮洋繳違干提辦○陳福康聘母喊控掘墳盗地等情由汪大令提案畧訊判候查明再核○工程局函解王小毛張潤生毆傷林田仙請訊林供福建人在太平碼頭摇舢板昨晚夜半有甯波人來喚划渡小的以夜深不允即被紏領十餘人兇毆求恩騐究王張供俱在鳥山船為夥並未打人大令判二人各責一百板具保辜結交保林自醫傷○胡永生在本城東唐家弄某姓家掘洞圖竊被失主驚覺喚捕由廵士拘至南局搜岀當票乃上月郭姓失贓將胡解縣訊究詎吴狡賴不認判鞭背四百下始認曾竊唐家弄引線弄兩家衣物並無同黨大令判掌類一百五十下釘鐐收押候再訊辦○范芝蘭扭控張坤泉不還兑現票洋亦奉訊質范供開羅底店去年張將遠期票兑換現洋七百元到期往收或云原根未到或竟指為僞票為此呈票求追張供織緞為業各票收自緞庄向范調現每百元扣利五元曾央人理勸每年拔洋一百元已立筆據范忽悔異求鍳大令判張貴二百板交保重立字據按年還洋一百元了案○在西門外設機私鑄銅角洋由道探拿獲胡忠開等三人奉瑞觀察發縣訊押在案昨傳地保莫世明訊問供該處房屋係粵人趙長生所賃雖設機器尚未開工事發後趙已逃逸無蹤求鍳大令判退候查核（合） 
[總工程局記案]  
　　○英租界老廵捕房某號西探前晚偕華探帶同竊犯朱阿四至局禀請派探至王家碼頭鴻興押鋪吊取鉛絲竊贓局董准即派探吊獲帶回歸案訊辦○法界捕包探帶同竊犯曹金福投局禀請吊贓局董派探至祥泰茂興押店吊得蓬布繩索等件即交該探帶去○太平碼頭麻雀杉板船户林阿興前晚有鳥山船人十餘名雇令擺渡林以人多不允若輩恃衆行兇將林拔至岸上毆傷頭面等處伊兄林阿大聞聲趕至追獲王小毛蔣仁生二名交廵士解局局董查得林受傷甚重未便審理因命送縣核辦（尺） 
[英美公廨早堂案]  
　　○王阿慶向徐東狗拆梢不遂將徐所開之烟間打毁又向婦人廖江氏借洋不遂闖入臥房持刀恐嚇並向陸福全帶刀硬借經各人報知包探倪順泉獲案解究襄讞孫明府商之英副領事判押西牢三年○黄金山取王陳氏金挖耳報捕解究判押二月○鄧阿四掩入某洋人宅内竊取大帽報捕解辦判押候禮拜三訊辦○僧人悦來竊洋人杏林所用之銅壺由捕解辦判押候禮拜覆三訊○許開四竊汪阿連衣服由捕解辦判押一月○周阿法携洋至十六鋪内揀買水菓途中被竊投河自盡由捕救起送訊西官憫其貧苦當給洋兩元令去○伍文華之妻某氏與翁永寶之妻口角伍竟持刀將妻手指砍傷報捕送醫頃已痊愈兩造不願涉訟昨日投案求恩官判各罰洋五元充公○袁張氏在妓女翁梅倩處為傭乘隙竊衣箱内衣物報捕解究明府以並無原贓判交官媒押候查明再追○袁松林竊宋金榮衣物由捕解究判押一月○木匠張春和與洋人口角報捕解究張供因洋人漬欠工洋不准小的工作之故明府以原告德商判押候禮拜六訊奪○胡惠順竊連升等棧棉被報捕解辦判押三月○孫德順堆柴碍路由捕傳案不到昨日提究判罰洋十五元充公○葛金承與葛新永之妻方氏通姦昨在房内被新永捉獲將方氏頭額打破報捕解究葛方氏供並無姦情實遭丈夫誣指金承供因在房内換衣被拘明府察得事非無因判葛金承押捕房一月方氏交夫具領管束○劉老六竊招商局華棧青鉛四條報捕解追判押候拿齊羽黨訊辦○車夫王四紅因六百六十九號華捕捉車賄洋二角銅元二十餘枚由捕解究判押五天小洋給還○朱午泉藉端毆捕撕碎號衣由捕解　判押十天○戴阿毛陳寶泉胡小八子王阿弟等用刀挖竊太古棧白糖　水探解究判押本廨一　○朱阿四姚金山與長茂等人私刋求新廠圖章騙取慎記瑞昌仁等號鉛絲一百廿餘磅銅釘一百磅報捕解究判拿齊羽黨再訊○包車夫與阿三因虞祥福積欠工洋十五元零向索無著私將自鳴鐘著衣鏡等竊岀押洋經虞報捕解究判押一月○胡阿九在馬路攫取曾壽之牙扇一柄報捕解究判押一月○王阿五藉端行兇毆捕由捕解辦判押兩禮拜○葛金抵控金桂來攫金挖耳一案昨解復訊明府以所控無憑鈛釋（當） 
[法租界公堂案]  
　　○捕房解錢左根控林衡臣以支票騙貨不付票銀請究錢供在城河浜開順興金線店光緒廿一年被林叔欠去往來貨銀八十九兩付來支票向收無著求追林供此銀係林紹記所欠與小的無涉陳大令察得事隔十餘年商諸魏繙譯官判林　保查核○陸洪生控　朝貴挖牆竊小洋一百二十角大洋六十元請究李供在張云記木作塲為小工頭是日在陸店後空屋閉窗詎遭誣竊求請昭雪探禀查得現李看管空屋是實大令判押候查明再核○傅福林何仁郎根控倪晉生搶衣料十二件請辦質之倪供前開裁縫店雇何為夥被何借衣質當並未還錢今反被誣求察大令判押候查核○探解迷路女孩王阿小妹禀請安插女供七寶人年十六嵗父母均死嫁與王家為童養媳被姑凌虐逃岀官判發堂留養候招家族認領○魏春桂何來根控被冷順生拆梢由捕解究何供在魏之鞋底作為夥冷向小的借洋八元不遂紏人毆打鳴捕拘案是實冷供在玉器作為夥去年被何借洋十角向索不還反誣拆梢大令察得均非善類判何交魏保去冷押十天○探解串搶金挖耳金飾之　紅其徐阿天周長根王阿四謝桂生朱二寶李友明等請辦判朱李各押一年徐交保恊探帮拘匪黨再核○會德豐洋人控小工瞿茂春沈金林金南法唐阿秀異密郎陸阿炳周長法串竊棧中貨物請究瞿等同供不敢行竊僅唐認竊白糖數片官判唐押三天餘人斥釋○周鈞鈺控周王氏吞没存洋八百餘元一案昨由原告投催大令准候著保將該氏交案嚴訊○王子卿控朱二寶藉購物為由竊取洋珠數串求辦大令判押半　○捕解張榮桂張少山林國書林周氏在途扭毆請究張供開裁縫店有衣片交張少山發做女工已給工價忽有林周氏偕夫林國書來店索資以致口究是實林氏請追工洋二元大令判張給洋二元完案○西捕解傅永玉在北門外城河浜無故辱罵請究中西官判罰洋二元充公○梅其桂控陳阿才誘拐胞妹阿四請角質之陳供詞狡賴大令判押二月阿四著兄具領（臨） 
[美租界捕房事]  
　　○昨有甲乙兩西人乘醉至四考脱路將王金貴餛飩担推翻跌破碗盞甚多由捕拘究奉飭押送該管領事署訊辦○余阿才在西華得路向楊阿雪拆稍洋十餘元由七百四十九號捕拘獲捕頭訊無証據斥釋○小金寶昨在西華得路强向王阿二敲詐不遂肆毆王即報捕請究捕頭允為飭探查辦○百老匯路新生記雜貨號主報稱被洗衣作主張全來捲逃絨毯毛巾等物價值甚鉅請予飭查捕頭允之 
 
 

Page 19

 
 
   
 
 

Page 20

 
 
   
 
 

Page 21

 
 
　　撥給不必拘定二成之數俾警務藉以舉行而練餉亦不致竭蹶實於大局有裨所有警部奏撥土膏統捐二成請届時酌撥縁由謹附片具陳伏乞聖鍳謹奏光緒三十一年十二月初四日具奏奉旨依議欽此 
　　宫門抄　四月十一日外務部欽天監侍衛處值日無引見新授直隸總兵王英楷謝恩承侯因伊子以侍衛用謝恩分發知府廣昆崇凱謝恩張建勳于齊慶謝以道員用恩文淇松山朱顯廷預備召見溥倬請假十日值年旗奏派值年之大臣派岀堃岫兵部奏派查齋之大臣派岀常山誠全恒順樸壽祥普全福黄永安德峯召見軍機文淇　松山　朱顯廷　王英楷 
　　户部奏為臣部收支經費遵章年終核實數目繕具淸單片 
　　兵部謹奏為臣部收支經費遵章年終核實數目繕具淸單恭摺仰祈聖鍳事竊臣部自裁撤書吏後酌籌經費於光緒三十一年二月二十一日具奏奉旨依議欽此欽遵在案臣等當即督飭司員將從前書吏所有巧立需索名目及一切陋規均行删除净盡不留纎餘至應收驛站軍需善後兵馬朋馬各項報銷飯銀及武職各項帶引註册公費亦皆遵照奏定章程酌定適中數目核收以供闔署辦公津貼司員筆帖式之用從前臣部飯銀處改為收支所酌派司員筆帖式各二員所有闔署一切岀入欵項均歸收支所經理每月接照收支細數登簿繕稿書榜宣示以昭核實計自光緒三十一年五月初一日起至光緒三十一年十二月三十日止共收驛站兵馬朋馬軍需善後各項飯銀及武職箚付帶引註册各項公費銀六萬三千三百二十七兩二錢一分二釐六毫一絲一忽二微所有在外呈交庫平銀兩統以京平折合核計共平餘銀一千七百五十四兩七錢二分八釐八毫四絲七忽七微動用闔署飯食薪工紙張筆墨油燭茶水各項銀一萬八千五百五十五兩八錢三分零零七絲又堂司筆帖式飯銀津貼銀四萬一千五百二十七兩共開除銀六萬零零八十二兩八錢三分零零七絲尚實存銀四千九百九十九兩一錢一分一釐三毫八絲八忽九微計不敷一月支用暫將堂司飯銀津貼停支一月俟有到部欵項再行　發臣等綜計闔署經費即各省儘數解部極力撙節已有左支右絀之勢而各省解部歷年均有蒂欠更屬不敷應用擬請旨飭下各省將軍督撫嗣後應有解交臣部欵項務須年淸年欵勿得再有絲毫蒂欠以重部務而資辦公如蒙俞允由臣部通行各省將軍督撫一律遵照辦理所有臣部收支經費遵章年終覈實數目謹繕淸單恭摺具陳伏乞皇太后皇上聖鍳訓示遵行謹奏請旨光緒三十二年二月二十六日具奏奉旨依議欽此謹將臣部收支經費數目繕具淸單恭呈御覧　計開　五月分　收飯銀處移交正項京平足銀一萬五千二百三十九兩三錢七分七釐收驛站兵馬朋馬飯銀庫平作京平足銀七千七百五十九兩八錢九分七釐　收武職箚付帶引各項註册公費庫平作京平足銀一千六百四十五兩零五分一釐三絲六忽八微　收庫平作京平平餘銀五百一十九兩四錢二分　開除四月分飯銀津貼京平足銀四千九百五九六兩　六月分　收軍需善後朋馬報銷飯銀庫平作京平足銀四百二十七兩六錢七分七釐　收武職箚付帶引各項註册公費庫平作京平足銀二千七百九十一兩四錢二分四釐二毫六絲　收庫平作京平平餘銀三十六兩三錢一分五釐二毫四絲　開除飯食薪工紙張筆墨油燭茶水各項京平足銀二千五百五十七兩一錢九分九釐　開陳五月分飯銀津貼京平足銀四千九百七十一兩　七月分收兵差驛站兵馬朋馬報銷飯銀庫平作京平足銀四千八百六十二兩九錢二分一釐五毫五絲八忽一微　收武職箚付帶引各項註册公費庫平作京平足銀九百五十九兩二錢三分四釐六毫八絲七忽　收庫平作京平餘銀三百一十八兩九錢五分五釐三毫一絲三忽　開除飯食薪工紙張筆墨油燭茶水各項京平足銀二千二百一十二兩八錢一分二釐六毫　開除六月分　飯銀津貼京平足銀四千九百八十三兩　八月分　收兵馬朋馬防軍報銷飯銀庫平作京平足銀一千六百二十兩零七錢三分七釐三毫五絲六忽八微　收武職箚付帶引各項註册公費庫平作京平足銀四千八百七十七兩七錢六分四釐四毫九絲　收庫平作京平平餘銀一百卅一兩九錢零三釐七毫五絲三忽二微　開除飯食薪工紙張筆墨油燭茶水各項京平足銀二千七百兩零三錢八分八釐三毫六絲　開除七月分　飯銀津貼京平足銀四千九百八十三兩　九月分　收武衛軍報銷飯銀庫平作京平足銀四百九十兩零二錢二分　收武職箚付帶引各項註册公費庫平作京平足銀二千七百五十八兩四錢一分七釐八毫　收庫平作京平平餘銀四十二兩五錢　開除飯食薪工紙張筆墨油燭茶水各項京平足銀二千三百二十五兩三錢四分五釐六毫　開除八月分　飯銀津貼京平足銀五千零一十八兩　十月分　收防軍驛站朋馬報銷飯銀庫平作京平足銀二千一百九十六兩四錢九分九釐　收武職箚付帶引各項注册公費庫平作京平足銀二千五百五十八兩二錢三分九釐零三絲　收庫平作京平平餘銀一百六十七兩九錢六分一釐九毫三絲五忽　開除飯食薪工紙張筆墨油燭茶水各項京平足銀二千九百五十五兩七錢九分九釐零三絲　開除九月分飯銀津貼京平足銀四千八百五十二兩　十一月分　收防軍驛站報銷飯銀庫平作京平足銀四千六百五十二兩一錢九分七厘四毫　收武職箚付帶引各項註册公費庫平作京平足銀三千九百四十九兩四錢零五厘一毫五絲二忽五微　收庫平作京平平餘銀三百念三兩三錢八分七厘四毫零六忽五微　開除飯食薪工紙張筆墨油燭茶水各項京平足銀二千二百二十九兩四錢二分六厘　開除十月分　飯銀津貼京平足銀五千三百五十二兩　十二月分　收驛站兵高朋馬報銷飯銀庫平作京平足銀二千五百五十兩零九分六厘　收武職箚付帶引各項註册公費庫平作京平足銀三千九百八十八兩零九分三厘八毫　收庫平作京平平餘銀二百十四兩二錢八分五釐二毫　開除飯銀薪工紙張筆墨油燭茶水各項京平足銀三千五百六十九兩九錢六分九釐四毫八絲　開除十一月分　飯銀津貼京平足銀四千八百五十二兩　以上共收驛站兵馬朋馬軍需善後各項飯銀及武職箚付帶引註册公費庫平作京平足銀六萬三千三百二十七兩二錢一分二釐六毫一絲一忽二微　共收庫平作京平平餘銀一千七百五十四兩七錢二分八釐八毫四絲七忽七微　共開除飯食薪工紙張筆墨油燭茶水各項及飯銀津貼京平 
 
