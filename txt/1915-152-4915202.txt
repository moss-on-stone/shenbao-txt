# 1915 - 152 - 4915202

 

Page 1

 
 
本館開設上海望平街第一百五十八九二號電話九十五號 
 
 
 

Page 2

 
 
時評 
[甌脱之時間（冷）]  
　　無外患無内亂今日正所謂甌脱之時間也夫外患内亂固國家之變局而非常事也然中國則常處于外患内亂之間外患或已必起内亂内亂或已又生外患故以患亂爲常而反以無患無亂爲變矣外患初定而内亂尚未生故以其時間爲甌脱也 
　　雖然條約定矣而傳教之案又在彼議會以討論干戈息矣而運動暗殺之說又日傳於衆口是外患固未嘗已而内亂又未嘗息也而中國上下則且昏然而莫顧也兵不臨城下不知外之有患彈不及五步之内不知内之有亂也是以羣趁此甌脱之時間以爭其權利與計劃其虚榮也 
[命令]  
　　六月七日大總統策令張鈁給予二等嘉禾章張雲山陳樹蕃給予三等嘉禾章竇以玨給予四等嘉禾章此令 
　　又令海軍部呈海軍魚雷營營長湯金城另有差委擬請免去本職等語張金城准免本職此令 
　　又令海軍部呈請任命常朝幹爲海軍魚雷營營長應照准此令 
　　又令陸軍部呈請任命張錫純爲威武將軍行署軍醫課課長應照准此令 
　　又令陸軍部呈准署察哈爾都統何宗蓮咨擬以額色爾古蟒賚福參領額克棟阿訥欽額格什克特固斯福護軍校請予准補等語應照准此令 
　　又令陸軍部呈准署察哈爾都統何宗蓮咨請以孟德升補總管請予准補等語應照准此令 
　　六月七日大總統申令内務部呈准文官高等懲戒委員會議决前新疆皮山縣知事湯兆蓉虧欠公欵經該省巡按使電劾交付懲戒一案依照知事懲戒條例應受褫職並奪官處分等語湯兆蓉著准照所議即行褫職停叙實官仍提交法庭嚴追訊辦勒追虧欵以重公帑而儆官邪此令 
[專電]  
　　北京電中俄新約定於陽日（七號）簽字要點如下（一）外蒙承認民國二年中俄條約及中國宗主權中俄兩國承認外蒙自治但仍爲中國領土之一部（二）兩國承認外蒙管理内政及通商權（三）外蒙無對外結政治及關於領土條約之權（四）二年條約凡關於外蒙上處分中國負責（五）外蒙照會文書悉依中曆（六）中國得派官駐外蒙各處並隨帶衛隊（七）中國承認活佛名號（八）俄國派官駐各處及帶衛隊與中國同（九）規定民刑訴訟審判方法（十）中國有用蒙人爲投遞文書驛夫權（十一）中俄約關於商務實業處分仍有效（十二）外蒙郵局仍由中國管理電線由外蒙管理（十三）凡有國務公務中國代表得占一席（十四）中俄代表均得與活佛爲私人會議 
　　迪化電新省邇來秩序稍好惟巖疆險要舊爲會匪盤踞之地楊將軍雖雷厲風行迭經拿辦而此輩兇心不死陽爲解散隂圖破壞喀什噶爾一區尤爲匪黨麕聚之地楊將軍現正設法拔絕根株以免後患財政一途險難萬分目下現金空乏百無週轉所藉以維持市面者惟此空頭紙幣而商塲以官家紙幣已成不换性質婉轉折扣幣價日低貨物日貴甚有小民終歳勤動之所得不足供一衣一縷之代價者生計如此一何可嘆至於公家其苦倍甚現在綜覈預算出入相抵不敷甚巨旣已無米作炊不能不削足就屨其政界人員屢經裁俸減薪雖屬枵腹辦公尚可採薪助食至若各營兵丁正兵一名月共給餉四兩數錢能值現金幾何以之餬口尚虞不足何能贍養妻孥計其末流非譁變則逃亡耳故今日爲維持現狀計不能不出於裁兵之一法現新疆陸軍不滿一萬楊將軍意尚欲續裁惟被裁之兵皆無正業窮則爲盜其害更甚此新省近日之實在情形也不知中央將何以善其後 
[特約路透電]  
　　東京電中日新約已於今日調印互换議院反對黨不能破壞政府之扶助力在議院中大聲滋擾後紛紛出院反對黨擬激起輿論但無效果報界或一致不以反對黨爲然（八日） 
戰電 
[其一（英人路透電）]  
　　巴黎電公報宣稱敵軍在愛恩河北面併力猛攻奪回昨日我軍所占之戰壕線兩道敵軍以汽車載援兵行八十基洛邁當之遥猛力回攻完全敗退戰地棄有死屍二千具我軍俘敵二百五十人獲霰彈砲六尊埋没於灰燼中者尚有若干尊我軍在蘇瓦松及萊姆中間進攻數次用沸油灌入凡柯瓦敵軍戰壕藉以洩忿亞拉北面之戰事仍在進行大爲劇烈砲隊終日猛轟不止我軍在沙歇南面曲折防地中部聚攻後已得進至土壘中央德軍回攻數次受挫而退我軍在赫吕台爾勒共俘敵兵四百名戰地尚棄有德兵死屍數百具 
（七日） 
　　巴黎電亞拉戰事仍在進行利於法軍公報謂昨夜砲隊戰事極爲劇烈德軍回攻沙歇糖廠爲法軍砲隊擊敗德軍且在沙歇南面曲折防地之北回攻亦爲我軍步隊擊退法軍得有新進步尤以曲折之防地及洛萊特一處爲最我軍且夜攻赫吕台爾勒在一千二百邁當之陣線上獲戰壕線兩道俘敵兵若干人奪快砲數尊德軍昨夜在愛恩河北面回攻戰鬥雖烈法軍仍能固守所得之地 
（七日） 
　　彼得格勒電官中宣稱柯洛米亞西面敵軍堅毅之攻擊業已停止敵軍損失甚重俄軍一師團之陣前棄有奥兵死屍五千具俄軍於該境進攻一次共俘敵兵七百名迦拉夫洛境有小隊敵兵渡過里斯特河（七日） 
　　倫敦電公報局續報達達納爾戰情謂星期四日夜土軍猛轟法軍右翼前所奪得之小砲台後以步兵進攻受創而退同時敵軍縱火焚燒英軍左翼前之森林進攻無效星期五清晨英將漢米爾登將軍傳令着在南境先放重砲後施行總攻擊由戰艦巡艦掩護而前號令旣發兵士持鎗刺衝鋒全線皆勝惟有一處鐵絲障礙物未經重砲擊毁兵士不能衝入左翼印兵進步甚佳獲戰壕兩道但因右翼爲障碍物所阻遂亦退回原線常備師團在左翼及中央奪敵軍重要土壘一所及戰壕兩道共獲地五百碼領土師團在中央亦奪地六百碼戰壕三道遂據守一晝夜但司令因其側面受敵諭令退守所獲之第二道壕線海兵師團在右翼及中央亦奪土壘一所堅固之戰壕一道共獲地三百碼但因敵軍砲擊甚猛故仍退回法軍第二師團奮勇前進第四次奪獲哈里考特土壘但土軍由其早已凖備之交通戰壕線出而回擊且有炮火掩護故又將土壘奪回法軍右翼奪戰壕一道土軍一夜兩次回攻法軍仍力守不退俘兵中有德人五名皆戈朋號機關鎗隊中人隊長巳陣亡機關鎗已被擊毁夜間聯軍接到消息知土軍援兵正從杜斯向克里西亞而來故裴德胡中將定計攻擊奎恩陣前之地位夜間十時實行襲擊大挫土軍奪獲戰壕次晨六時半敵軍回擊甚猛炸彈紛落英兵遂退出前面戰壕但夜間所獲之交通戰壕仍爲英軍所有（六日） 
　　倫敦電官中宣稱四月三十日斐洲東南之英軍於海戰後登岸進攻尼安薩湖境内斯芬克斯海文德軍旋被驅出頗有損失英軍奪獲來福鎗彈藥軍需若干並擊毁武裝汽船維斯芒號英軍安然回船僅傷一人（七日） 
　　倫敦電海軍部宣稱今日侵晨維爾遜及米爾斯二員各乘飛機飛至不魯塞爾北面愛凡爾以炸彈數枚擲擊飛船停置所曾見火焰四射其中是否置有齊泊林飛船不得而知惟火焰騰起甚高兩員均安然飛回今日下午前三時華恩福特軍官在干特與不魯塞爾間攻擊一齊泊林飛船在六千英尺之高處擲下炸彈六枚該飛船中彈翻落於地焚燒多時炸彈之炸力甚烈華氏所乘之單葉飛機曾爲傾側幸把定機舵始免失事華氏且被逼降落敵境但復升空飛回 
（七日） 
　　倫敦電海軍部宣稱齊泊林飛船一艘昨夜飛至東海濱擲落引火之炸彈起火兩次死五人傷四十人 
（七日） 
　　彼得格勒電俄潛艇報告德魚雷驅逐艦數艘先行大戰艦隨後向里格灣進發俄艦隊當即迎戰德艦遂退走德海軍飛機後向俄艦轟擊毫無效果當爲俄砲驅退昨日德艦隊又駛近俄岸卒爲俄潛艇擊退俄人沿德艦路線安置水雷聞德艦已有三艘被轟沉或被轟毁德潛艇擊沉俄運送艦葉尼細號遇救者三十二人（七日） 
　　瑞典京城電波羅的海砲聲大作歷六小時之久每一分鐘輙聞砲彈二十響良久始已（七日） 
　　倫敦電星期六日漁船十七艘又裝糖貨船一艘爲魚雷擊中船中之人均遇救（七日） 
　　倫敦電官中宣稱英意兩國財政大臣已開議財政通融辦法兩國政府願合用財力與軍力其同具坦直之精神於此可見（七日） 
　　華盛頓電美總統威爾遜君近有微恙故致德之牒文尚未擬畢大約星期三日以前牒文未必能發表也威爾遜總統對於牒文詞句非常注意務使意義正確俟斟酌盡善後方電致柏林（六日） 
[其二（德人德文報專電）]  
　　柏林電德國海軍部宣稱德潛艇一艘於六月四日在波羅的口岸附近擊沉俄國二等巡艦阿穆爾號（三千噸）德飛船於六月四日夜間攻擊英倫北部亨白河口設防之鎭擲落砲彈甚多炸聲四起中有一次極爲巨大必係煤氣櫃或油池中彈之故英人曾於水陸猛力施擊諸飛船均安然飛回無一中 
 
 
 

Page 3

 
 
彈（七日） 
[東方通信社電（日本人組織）]  
　　東京電中日條約已於今日下午二時在外務省由加藤外務大臣與駐日陸公使批准交换歷一時間完全畢事該條約之發表定於今夜九時 
　　條約之外並將昨年十一月三日加藤外相電命日置公使開始交涉以至今日所有外交經過亦同時發表（八日） 
　　東京電議會今日討議内治外交財政等之一般的内閣彈劾案先由政友會之床次氏說明然後開始討論（八日） 
　　東京電衆議院本日討議一般的内閣彈劾案其結果多數否决（八日） 
　　東京電衆議院中國内地傳教建議案本日開委員會由井手三部氏爲委員長審議一切（八日） 
　　北京電中俄條約巳於昨在恰克圖調印該條約共二十二條其主要者如左 
　　一蒙古承認一千九百十三年（民國二年）中俄條約 
　　一蒙古承認中國之宗主權俄國並中國承認蒙古之自治權 
　　一蒙古關於政治及土地不得與他國締約 
　　一中俄兩國均不干涉蒙古内政 
　　一俄國在庫倫得駐守備兵（八日） 
　　濟南電居留濟南日本人民之有志者發起武術道會場於七日午後在商埠公園舉行開會式來賓中有中國陸軍將校多人先由日本駐濟武官岸中佐宣讀開會之辭次行柔道劍術試合數番之後舞劍以助餘興並演中國劍術數番亦一時之盛會也（八日） 
　　東京電東京市長一缺薦舉法學博士奥田義人氏已承該氏承認（八日） 
要聞一 
[達達納爾海峽通塞之關係]  
　　字林報曰達達納爾海峽與士麥拿砲台之被轟擊含有政治與歷史之關係固無待言而就經濟與商業之觀察言之聯軍苟能破此天險則其結果　於經濟及商業者亦至鉅大聯軍之所以亟亟謀規復黑海與地中海之交通者原因甚多不僅政治關係巳也俄國南部及羅國之糧食乃歐洲平時所仰賴者前海峽不通歐糧之來源遂斷不能不轉求諸美洲於是美國及阿琴之糧價飛漲加以運費奇貴英國大受影響英人遂以麵包價昂爲苦焉聯軍初攻達達納爾時美國芝加哥麥市卽變其居奇之計吾入觀此而知海峽之開放與小麥之供給極有遠大關係矣海峽通則俄麥可出此事最屬重要誠如前財政大臣喬治君所云然此外尚有最可注意之一事今英法接濟俄國之軍需率皆繞道而行經上海與西比利亞而入俄國幾繞世界一週路程遼遠時日延長輸運之期不能凖定接濟之數因以減少其影響及於戰事者甚大若海峽無阻英法軍需得以直入俄境凡俄國所需之子彈炸藥制服戰靴飛機砲艇醫藥等品皆可在哇德薩巴土姆或塞巴斯土波爾諸口岸源源輸入則戰局之前途不將因以大變乎他日商船能在海峽出入自由則不獨英俄羅三國即世界各國亦皆獲其益矣海峽復通尚有一重要結果即各國商船今被封鎖於黑海者即可活動是也黑海受困之商船共有若干今尚無從確知惟洛伊德船公司前曾報告共有商船一百二十艘計英俄希意比法布丹麥瑞典荷蘭德奥十二國合爲二二五零四一噸惟羅國商船頗多往來於君士坦丁希臘埃及等處以與英國船公司競爭度羅國商船困於黑海者當屬不少今洛伊德公司之報告獨不言及羅國則其所稱之數殊未必確切也 
[得尼斯特之戰局談]  
　　華德日報曰聖彼得堡所稱加里西亞戰事俄必獲勝者由來久矣縱今有種種確實可靠之消息反證其非亦不憚言之洎乎嗣後舉世皆知俄已退守桑河而前所謂俄軍之勝利者皆係諱飾又故意貶損其所退出及普兹米斯爾（又曰泊里齊米塞爾）要塞等重要價值不意此事方巳德奥聯軍又在得尼斯特一帶紛紛報捷焉想凡識其地之地勢者必不深信德奥有如此迅速之勝利即吾人亦盡知其地尚有劇戰但據最近之德文電稱該處不特業已開戰且觀其進况亦大有利於兩同盟也 
　　數月之前旣有加倍進攻加里西亞俄軍之說及四月一過各河水日漲則凡大軍之移動愈有不便矣嗣於五月一日且併有西來之德奥聯軍迫令俄人退讓其所佔之卡巴西安高崗而由南來之前驅即先震動卡巴西安一帶之俄軍今攻打斯特里者亦與自西而來之前驅携手同行但斯特里僅爲行軍線上之一點而其目的則另有所屬節言之即志在迫令俄人退出其在加里西亞最後之根據地得尼斯特一帶是也 
　　得尼斯特發源於近來多所稱述之烏楚克山隘之北面北行不遠即止於桑姆泊東北之地方再轉向東流經過所謂腐海之格尼拉莫爾兹灘地以迄於米扣拉野夫之東北然後至出加里西亞方有東南而行之方向查得尼斯特河道自桑姆泊至哈里斯一段頗形寬闊對於南方尤其敞大無際但自哈里斯起得尼斯特巳有所謂高原河道之性質其底甚深兩岸河堤高有數百尺於是可見桑姆泊上流絕屬軍旅之障碍矣而步砲隊等如求渡河則惟有永久不變之橋梁或船橋是賴及至斯大尼斯勞以東尼兹紐夫一帶有淺灘數百處當夏季水淺時馬隊可以游泳而過 
　　若論牢不可移之橋梁則開戰伊始時有鐵路橋梁六處其旁亦有陸路橋梁此外在醋拉夫諾尚有獨立之陸路橋梁一處今姑將自西而東之鐵路橋梁開列於下（一）在乂溝兹南（二）在米扣拉野夫西南（三）在扣多泊夫西（四）在哈里兹東南（五）在尼兹紐夫附近（六）在乂勒斯兹奇附近以上六處鐵路橋梁於黎姆堡之戰爭特别重要者爲二三四五等處而米扣拉野夫以西之戰爭巳見於六月三日德軍大本營之報告想不久必有勝負之結局查其地有斯特里至黎姆堡之鐵路横跨得尼斯特河而過自得尼斯特河至黎姆堡計有四十啟羅密達今者俄人必竭力阻遏德奥佔領此重要渡口固不待言但其最近之地亦巳開戰如林星根將軍一軍旣於攻打斯特里後沿斯特里河而下則必能於得尼斯特河口相距不遠處强佔該河之第二渡口其地距黎姆堡不足五十啟羅密達爾後其地所有自斯大尼斯勞至黎姆堡之鐵路旣落於德奥聯軍之手則大諾波勒鐵路亦可接通矣至於其最近之要點如在哈里兹附近者若就目前而論則尚在其次蓋其僅關於同此一路之他處也先前所言之二處若得佔據則足使俄人陷於極困難之地位緣其現在普兹米斯爾東作戰之軍必將因此有斷絕後路之巨險大約届時除圖破圍借耶洛斯勞一路北遁外終不得逃也兩同盟國軍旣佔有渡越得尼斯特河之橋梁一處則俄軍必有戰略上之撤退如前由杜納野斯退至桑河者然後加里西亞即掃清敵人矣此外如由波多林及貝沙拉濱而來之俄國新攻勢旣不得入布考維納而一切戰事且將移之敵境向未受戰事影響之處届時不特現在波蘭之俄軍有側面攻擊之患卽巴爾幹各邦一見俄國之衰弱亦不想附和俄國矣凡此種種情形俄亦深知故力守得尼斯特流域但觀其情形則决難持久　俄旣不能多徵集軍火增添軍隊以厚其防勢則惟有坐以待斃而德奥則佔有得尼斯特後方全部路線與其以西之要地足可隨意增加其兵力也 
雜評一 
[新疆（無名）]  
　　以國防言則新疆爲一最要之區域然而以其地遠政府莫之或計也莫之或計遂聽其兵窮財盡而民不聊生豈非中國自棄其土地歟迨至外力旣入欲禦之而無可禦於是對其國人曰國弱無可如何也嗚呼政府此等罪孽浮於承認棄地於人之條約多矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[歐戰結局後之中國處置]  
　　昨某日人特訪教育總長湯濟武氏談及中日時局某日人云歐戰結局後列强視　必轉集於東亞對於中國方面如何處置必成一問題現在日本人士對於此事之主張分爲二派一派主張與中國提攜輔助中國自强獨立以成輔車相依之勢一派主張與歐洲列强協謀處分中國二派議論相持未决余則主張與中國提携者也故特來請教云云湯總長答云凡言提携必誠意的必互益的然後可以貫澈其目的日本對於中國日言輯睦邦交而時時出其侵略的手叚大者如此次中日交涉小者如漢口提燈會滋事一節動要賠欵其他山東南滿凌辱華人之事層見疊出旣不足以言誠意又不足以言互益安有提攜之餘地某日人云往事誤矣此後當謀兩國親善之道君意云何湯君云此事恐終無望余推中國人之心理毋寗亡於列强决不願與日人有携手之事然中國若亡恐怕連累貴國同歸於亡質實言之日本程度雖比較中國爲優然視歐洲列强如何當能自知如中國將來不能存立以亞洲一日本與歐洲列强肉薄相抗寗能有幸云云 
[换約聲中之交涉影響譚]  
　　新約互换手續中日新約簽字後條約交换原定在日本東京於本月六日交换昨聞政府忽接駐日陸公使報告此項條約手續尚末完全須緩至初八日始能交换又我國外交當局關於换約事已歷過文書上之手續爲錄原文如次 
　　外交部呈文云爲繕呈中日議訂條約謹請批准用璽以備互换事竊此次中日議訂山東條約四欵南滿及東部内蒙條約九欵徵祥奉命派充全權委員與日本全權委員日置益於五月二十五日彼此署名蓋印業於二十六日呈明鈞鑒查山東條約第四條及南滿東蒙條約第九條内開本約應由大總統批准其批准書從速在東京互换等語謹將兩項條約各照繕中文日文二册恭呈鈞閱並請將約本批准請用國璽發交外交部轉寄駐日公使陸宗與祗領與日本批准約本互换所有繕呈中日議訂條約謹請批准緣由理合呈請伏乞大總統鑒核訓示施行謹呈六月二日奉批令據呈中日議訂山東及南滿東蒙兩項條約業經本大總統核閱應准鈐用國璽發交該部轉寄駐日本公使陸宗輿祗領與日本批准約本互换仰即遵照 
　　外交部呈文云爲中日换約呈請頒給委任令事竊查此次中日議定山東條約第四條及南滿東蒙條約第九條内開批准書從速在東京互换等語除約本由部妥寄外應請委任駐日本公使陸宗輿爲换約全權委員與日本外部大臣定期照章繕具文憑署名蓋印將我國批准約本與日本批准約本在外部互换所有中日换約呈請頒給换約全權委任令緣由理合呈請伏乞本總統鑒核訓示施行謹呈六月二日奉批令巳領給陸宗輿换約全權委任令矣 
　　外交失敗要點政府以國民於外交問題關切殊甚誠恐其鬨動一時事過輒忘轉招外人之輕視因擬將中國甲午庚子以迄於本年外交上失敗之要點溯本窮源詳細編訂成書通布各省此次頒布該書其目的在使激動人民爭自圖强之心俾以前此覆轍永作殷鑑 
　　日使返國問題四日天津日報云日置公使於日前偕同眷屬及小田切氏坂田大佐等往遊十三陵八達嶺張家口等處觀光事畢昨已回京據確實消息謂該公使定於本月杪即便出京返國又另有一說謂日本政府以日置公使於此次中日交涉勛勞卓著應予陞遷且恐其與中國朝野之情難以融洽故决將日置氏調回特予重用另簡相當之人物繼其後任爲駐華公使日本政府刻正物色駐華公使之人材其意頗屬於前駐華公使伊集院彦吉氏但聞伊集院氏不肯俯就云云又聞日置公使於前日（三日）午後五時偕船津書記官至外交部訪問總次長面談要事於八時始歸館 
　　日本銀行政策北京英文京報云日本台灣銀行某資本家提議由中日籌集五千萬元之資本組織銀行此項銀行應爲中日合辦銀行專在中國營業巳請東京商會贊助一切此外又有一日本營業團提議聯合日本各銀行以一萬萬元資本組織一銀公司其目的專在投資於中國大實業如漢冶萍等公司云 
[吳劍豐條陳救國五事]  
　　交涉失敗後立言救國者踵相接參政之建議肅政史之封事嚴諤王鴻猷之條陳其著者也兹復得内務部主事吳劍豐上總統之條陳一件詞致頗痛切動人原文云竊念歐戰潮流外難頻起要求條件欺侮絕倫憑彼强權迫我承認最後通牒一事實我中華民國至辱至恥之紀念也國至今日形勢雖存精神巳去河山風景滿目凄然苟有人心誰不哀痛所慮人民不察過而即忘創痛之血涙未乾危巢之燕樂如故繼續條件卽在目前一息僅存豈容再誤一旦國亡人民何所託命政府豈能獨存興言及此無涕可揮人民何辜而遭此阨各在政府無可諱言當日本要求條件發生之時政府嚴守秘密人民無敢過問然以爲廟算可勝主權可保及其結果不過臨時會議答覆承認而巳嗟乎此豈人民之始念哉從此政府之威信安足見重於人民故近日報紙昌言歸怨政府實爲人民之公憤雖當事者自有苦衷然人民不以亡國爲恥專爲政府原諒亦非可寳貴之人民所望乘此大恥奇辱之時正人民熱狂勃發之候如政府毅然决然宣布政見上下一心或猶冀一線之延救命在垂亡若再徘徊審嚴敷衍因循鋪張於文告掩人民之耳目一至鼎沸山崩吾恐政府雖任億兆人之怨咨遺億萬世之唾駡不足自贖也蓋前事者後事之師煤山之樹凄然在覩胡不凛凛雖然此次政府之承認夫豈甘心亡國不過曰無餉無械無兵耳鑒此之失補救宜速不揣恐陋謬有獻陳寗冒越分之誅不爲亡國之鬼末識膚見以爲握要提前不過五端曰解釋巳往警覺將來以蓄民氣一也曰厚裕餉源宣布用途以昭信用二也曰籌備器械精研製造以資應用三也曰整頓保衛團寓兵於農使民盡爲兵四也曰廣開言路登進賢能使民意上達國無棄才五也以此五者並進兼營開誠布公悉與人民相見以心一意對外在人民覩政府之振作必能萬姓歡呼傾心衛國則内亂自此銷即外人亦不敢於葭視以我衆多之人民廣漠之土地負此奇恥人心思奮民氣方張臥薪嘗膽一日千里師直爲壯尚何敵之足懼豐不學無術懲直陳言憂憤所迫罔知罪戾如蒙採擇雖死猶榮謹分條繕陳是否有當理合呈請大總統鑒核訓示施行謹呈 
[懲治國賊條例中之連坐問題]  
　　懲治國賊條例巳由法制局草成八條提交參政院議决巳誌各報兹聞該法案有親族連坐一條在近代法律觀念殊屬出人意外之規定政事堂參議中亦有反對此案者大意謂夷九族及妻子徙邊等罰雖前代有之然與近世法意實不相容况地亂黨者旣不畏死奈何以連坐父子兄弟之事畏之至欲借此責成親族舉發則人至有爲辭黨資格早巳離親屬而獨立徒事株連毫無實效也又聞某秘書長日昨入謁總統備陳新刑律本有内亂罪外患罪之條文此項條例已屬重出况法律是有永久的性質國賊不過一時的産物似無須特訂條例末復婉陳連坐一節與新法律不相容之理由總統聞之矍然曰寗有是耶蓋條文内容總統並未深悉也此等重大法案起草者旣悍然爲之想參政院多數諸君未必草草看過在開議前當先有一番研究也又聞近日政界多有建言於總統者謂此種規定頗不合近世刑法之原則一經頒布則必招各國人士之非難而總統亦以罪人不孥古有明訓極不以該局所擬爲是聞巳將此草案交政事堂參議廳核議本來内亂外患罪之懲治刑法已有專條祗須依法認眞執行固已不患有放縱之流弊若參議廳核議删牽及家族之規定則此項條例即可不再設立故刻下巳有中止之說云 
[聯電請撤津浦釐卡]  
　　蘇皖直魯四省巡按使呈請規復津浦釐卡巳見實行兹聞四省商民均以不堪擔負並懼擾累紛紛電請撤銷其電文如後 
　　直隸商會聯合會電北京大總統政事堂鈞鑒津浦路沿線設卡規復釐捐商民以不堪擔負並懼擾累驚相走告議懇阻止情頗憤激請飭財政部暫停進行熟籌妥善辦法以維商業直隸商會聯合會叩 
　　浦口商會電北京政事堂轉呈大總統鈞鑒釐捐爲前清苛税病民已久民國鼎革倡辦寓征於運年餘以來商民稱便財政部以收入短絀曲徇四省巡按使之請派員調查復設鐵路税所之議商民聞之異常惶駭查鐵路釐捐獘竇百出百計脧削不足供胥蠧之貪婪而網羅重重行商裹足實爲路政之障碍且前次裁撤路捐經國務院議决奉大總統指令成案可稽此次未經國務會議遽爾設捐商民斷難承認前月十五號由浦口商會備文歷陳困難情形諒蒙鈞鑒迄今奉批示益增惶恐如以收入不敷儘可於車脚下酌量增加旣省設卡用人之繁且免司役侵蝕之弊路政商情得維持於一線務懇轉呈大總統俯念商艱撤銷此議並飭下財政交通兩部寓征於運增加税額庶與國税路政兩有裨益而商民困苦賴以稍蘇曷勝迫切呼籲之至江浦縣鎭商會敬叩 
[奉省本溪縣匪軍激戰紀]  
　　奉天函云有客自本溪到省言日前該縣所有軍警均出街擊匪僅留東邊鎭守使隨營學校校長朱子丹率學兵四十餘名護街上月二十五號忽有匪首黄四懶王帶領餘黨二百多名來至太子河南鐵橋西唐家莊子等處盤踞該處距縣六里許並致函縣署有即日攻城等語此時軍警在鄉擊匪未歸史知事久騄聞信急令各商閉門禁止市井游人急遣警士調隊速歸以資防守並責成朱君擔任守城之責分令學兵要路設卡來往梭巡適有河西商團軍力精强持鎗相助股匪聞耗未敢唐突進攻是日午後四時援兵拔營進擊携巨砲二尊在煤鐵公司南山設砲與福重溝軍警鄉團四面圍攻砲聲隆隆翌日該匪以我軍猛勇畏懼不前四散逃竄當時歡喜嶺等處防軍追擊甚力張營長頭部受傷軍士亦傷數名匪等逃向邑東該處居民紛紛遷避無力遷移之家多被搶掠聞其損失頗巨云 
[交涉解決後政府致粤之文電]  
　　宣布交涉承認理由粤省巡按使飭各道云承准政事堂電開此次中日交涉在山東方面日人以兵力奪德膠灣將來德人如允將所有利益讓與日人在我勢難否認所加者祇商埠一層自開商埠各省常有原係各國公益本無損我之領土主權日本具文聲明交還膠灣是並將收還東省已失之領土在南滿方面自日俄戰後日屯兵喧賓奪主已歷十有餘年久在其勢力範圍之内事實上早已雜居及有各項優先限制之權利而旅大之租借鐵路之管理無論年限若干斷非口舌所能收回惟日人欲在南滿東蒙享有優越地位及工商房廠農業地土之要求所有權則與我領土主權有礙故爭將優越地位删去土地祗允商租又加以課税服從及裁判將來收回之限制於領土主權亦當無所損在東蒙方面本多與南滿地界混合之處遼瀋早有日兵屯駐日人已認在其勢力範圍之内但究竟與南滿情勢不同商定條件爭執之結果較南滿損失爲輕更於領土主權無損日本要求原案中有切實保全中國領土之語又有聘用日本有力人充各要政顧問及必要地方合辦警察定數採買日械或合辦械廠各條最爲攘我主權業經極端爭執或徑消滅或允脱離此次交涉其他流弊較重之點及與各國成約有相抵觸者亦經反復磋商日人頗多讓步查此次日人以兵力攻復之膠澳允讓遺我若無相當之代價在日要豈能甘心我國家新造上下交困值此强鄰威脇種種困難而政府竭盡心力始終堅持乃能有此局面近有亂徒造言煽惑以放棄主權損失領土爲詞殊與事實全相違反云云 
　　取締人民集會結社統率辦事處昨有電致粤當道云查人民集會結社應先報由警察官廳認可隨時取締載在治安警察條例此次中日交涉旣經雙方退讓和平解决凡我國民各宜安輯無擾乃訪聞各省人民有藉口交涉失敗聚集多衆開會演說最近滬上九畝地甚有組織國民大會籌議拒約情事殊於秩序安寗有害嗣後再有假名交涉失敗作不正當之集合及擾害安寗秩序情事即依治安條例拘案罰辦希劃諭所屬商民一體遵照云 
　　軍人難行國恥紀念統率辦事處昨有電來粤略謂頃據各省將軍電請舉行軍人國恥紀念會以勵國民而誌不忘此舉雖出愛國熱誠但各省長官能於外交失敗之餘有此憂憤之陳請足徵實心愛國敬佩良深本處爲軍政最高之機關辦事員均軍界之一分子對於此事寗不共表同情惟念國勢衰弱在在均　啓釁於人矧我軍人爲國家能力之代表凡一言一動總求有益國家增進幸福爲宗旨從國恥紀念會之對面而言即國家外交失敗之哀思會巳耳就我之一方面言則哀我權利之喪失就彼之一方面言則恨彼無理之要求此種集會在普通之國民爲之外人尚不甚注意倘由我軍人全體舉行則彼國朝野豈不大驚失色以爲此次之所得恐終不歎將來之所失咸思先時而動舉國注目於我共籌防衛之策因愛戴國家之舉動而反礙國家之前途軍人志趣　料及此本處統籌軍計以爲鼓勵軍人莫如演講固結軍心莫如宣誓倘各省將軍欲乘此次失敗之後痛定思痛以謀强國整軍之計不若定期齊集所部於郊外舉行宣誓大典俾軍人曉然於國家之大義勇猛精進捍衛疆　宜誓畢　 
或舉行軍事之演講歷述我國海通以來之積弱屢次外交之失敗歸概括的演述若專指此次中日之事件易惹日人之注目務須引咎自責不宜責人庶軍心激勵旣收實益而無流弊各省如定期舉行并望復電本處查察爲要云 
[粤東最近搜捕談]  
　　上月二十七號早軍警搜獲炸彈一事巳紀前報兹查得是日搜獲炸彈地點並非河南芳草尾乃係番禺縣屬南村此案先是有名阿九者寄居南村因與該鄉更練梁九稔識擬在該鄉開攤梁九因鄉規素嚴不允所請後阿九又向鄉人梁林借銀五十元梁以其素昧生平亦婉詞却之二十七號早阿九帶同軍警入村搜查軍火卽將梁林父子三人捕去行至圍邊在桑艇底搜出鐵箱一個内有炸彈十枚途遇蠶户一人亦被捕去一併解回省垣自此事發生之後茭塘司二十四鄉均以梁某素來安分斷無私藏炸彈情事刻巳由各團攻聯名具保想是否揷贓搆陷無難水落石出矣又聞此事未發現之先有盧某曾携其姘婦到南村僑窩人疑其非良善之人又嘗到梁林菓園張望數次先一晚該盧某携其姘婦出省而軍警即到鄉搜捕是亦可疑之點也 
　　日昨新城永漢門外有倫福一名瑟縮道左欲俟來往頻繁之際混入城内當被游擊隊察悉搜其身上藏有民國鐵血團司令部僞委任狀一張及誓章一紙其僞任狀形式係五彩電版製成四周花紋極其精緻狀面有圓圈三個中塡該犯名字刻巳一併解由警廳轉送將軍行署訊辦矣 
　　禮拜晚將軍署據線人報稱現有黨人李海威等在廣九鐵路附近之太和墟内設立機關請即往拿等情當即密飭廣九鐵路警察派隊會同線人前往查緝適李在厠所小便遂將其擒獲隨搜其屋内有僞襟章印信文件甚多另有一委任狀係南洋革命總機關發給者上書東江總司令李海威等字樣旋由警察總辦轉將人證呈解將軍署訊問李直認不諱并云伊擔任招集東江綠林十萬惟目下祇勾通三萬餘人故未能起事等語龍將軍據此以軍警捕拿有功應奬洋銀三千元即日發出二百元先行犒勞 
　　警衛軍統領潘斯鎧昨日由港跟緝來省在廣九車站拿獲黨人陳牛迭經研訊據供尚有黨羽某某兩人匿居香港其妻某氏現住省垣等語遂借某氏名義致函與某某兩黨人誘其回省起事果在西南將其一併捕獲解回小市街營本部供認不諱一日下午潘統領將該三犯加以手扣脚鐐復以大鐵鍊繫頸用無頂肩與三乘由歸德門進城將其押解將軍行署當各軍擁押該犯之時路人辟易三人均穿潔白西裝衣服沿途談笑自若是晚龍上將軍在行署内親爲審訊者兩次三人侃侃而談並求速死云不願受大蚊之刑現龍軍仍將押候核辦查各犯均係甫由南洋回粤者云賣蔴街石室附近有人組織雄義會一事由法領事函致巡按使署聲明各教士均潔身自愛未曾有所包庇頃查得此事巳由某偵探查確係有陳某譚某勞某駱某莫某吳某與向以映相爲業之朱某等匿居石室附近之吉多里組織秘密社會當將各人名地點開列請爲查究聞當道擬先函告法國領事然後按址查拿 
[續誌粤商民對於印花税法之呼籲]  
　　粤省七十二行商人在總商會集議以印花税抽及苛細窒碍難行分電中央并具呈粤當道請轉懇政府將税法修正等情曾誌昨報兹　將廣州商會續電及各行電文續錄如下 
　　廣州總商會電文云政事堂轉呈大總統曁財政部鈞鑒前以部議印花推廣税額十元以下及發貨單翻案重貼窒碍難行經會同各社團敬電呈請豁免未蒙示覆焦盼殊殷續又聯請本省長官轉達取銷亦未奉准現檢查期届衆情惶急連日行商紛紛集會籌議僉以峙艱餉絀救國爲亟院决原法十元上勉應負擔惟發貨票仍遵部批變通辦理俟 
 
 
 

Page 7

 
 
收銀時照貼民皆樂從若推廣十元下煩苛擾累即續准一元上亦減殺無多仍於小民生計有損商業難堪至藥品香類本無取締之必要增訂辦法七條苛細尤甚存售須報警官許可晚於營業有妨柴米向無釐税雜捐尤應特許免貼以重民食而維國本敝總商會查係實情粤省抽捐倍於他省商業摧殘亦甚勉擔十元上税率力本難勝重以時局艱危情殷愛國可諒可嘉尤宜汰除煩苛維繫人心冀平衆憤務乞大總統曁堂部鉅公恤民衛國准將十元以下及藥品香類税率明令取銷特許柴米及發貨出單均免貼用餘照院决原法切實推行可集鉅餉更宜涓滴歸公以惜物力民國前途庶其有豸廣州商務總會全體同叩 
　　土茶行電云北京政事堂轉大總統參政院財政部同鄉京官均鑒印花法十元以下擾商實甚發貨單銀未收據統乞修改以恤商艱大局幸甚廣州土茶行昭遠堂等叩 
　　藥材行商電云北京政事堂轉呈大總統財政部梁總長轉同鄉京官鈞鑒印花税率原定十元以上辦法良善時艱欵絀勉任輸將但發貨單重貼煩擾窒碍難遵况又推廣十元以下更及敝行藥品增訂辦法七條尤爲苛細苦累難堪均請删去祗行原法商民樂從佇盼後命熟藥蠟丸行杏泉堂衆商叩又電云北京分呈大總統政事堂參政院財政部同鄉京官鑒查藥品貼用印花章程七條先　試辦考印花税法財物成交然後貼用如藥品加貼事屬重征今續訂新章苛細難行且買入藥材先納正税再加行釐台費復納坐釐重疊捐輸困苦巳甚伏查施行細則第十八條施行時事實上如有窒碍得由呈請財政部修政之一條商等爲此乞將藥品貼用印花章程取銷仍照前定税法辦理則國計民生兩無妨碍叩懇恩准施行廣東薄荷油行全體梁湘衡等叩 
　　香類行　電云北京政事堂轉大總統參政院財政部法制局同鄉京官鑒印花税法經前參議院議决商民依法貼用今財政部改行税率十元以下一律勒貼且續訂藥品及香類七條更爲苛擾環球萬國無此重征懇恩准撤銷以蘇民困粤東香粉行共和堂叩東又電云北京政事堂轉總統參政院財政部法制局同鄉京官鑒民國三年大總統公布印花税法商民依法貼用四年財政部改訂税率十元以下一律貼用續訂藥品香類更爲繁苛查香枝香塊香末每股每兩價額不及五釐一分者居多何印花要貼五釐或一分之重况未發售前收存或轉運須報官廳尤涉苛擾萬難遵行懇恩准撤消以救民困廣東線香行聯安堂戴敬之叩東 
[景德鎭商會開特别會紀事（俠仲）]  
　　勸導匣廠開工不得要領而散 
　　上月三十日午後五時商會見匣廠罷工風潮堅持不變影響全鎭關係絕大特聚集全鎭紳商各界邀到匣廠工頭開會勸導首由會長吳君致以懇切之慰詞略謂爾等此次受此大辱地方各界無不扼腕歎息無如匣廠再停數天全鎭將不堪問爲保全鎭市起見不得不奉勸爾等委屈遷就以開工作並謂如果相持至全鎭摇動之時則知事爲地方計不免加以不可思議之罪名彼時本會雖明知爾等處於覆盆之下亦莫可如何則爾等悔巳莫及矣等語工頭等乃謂此事本原因於呈請取消妓館而起工等小人言輕旣不直於官諸公領袖地方爲官所信任若能設法將妓館取消則工等即可開工若謂恐無花捐警費不足然花捐必非妓女所帶來之錢亦不過商家間接所納者諸公當能以他種方法抽捐以補此欵否則工等受此枷鎖押遊妓館之奇辱必請官亦將妓館龜頭押遊匣廠以洗此辱則工等亦可心服也會長答以取消妓館將來或可辦到至枷鎖龜頭一節殊無理由以爾等之被辱非出於龜頭之控告乃知事所爲也工等乃謂官旣可以無故將工等窮辱之亦何不可以無故施之龜頭豈工等之身分尚不如龜頭耶果不如龜頭者工等只有棄此賤役而去耳若懼有非分之罪則工等即刻返鄉以從事耕耘退爲農民當可無罪矣若業農猶不免於罪戾則田間農民其數甚多工等亦何恤焉嗣經商會諸君反復辯論而該工等不可理喻仍不得要領而散 
[蕪湖快信]  
　　日領高喬氏六日來蕪交涉戴生昌華經理沙小泉被毆受傷案滬經理井上良平亦到韓巡按亦於六日派水警廳長程炎勳來蕪會同何道尹調停此事 
　　財政部已派張贊撰來蕪修正新税則日内可到 
地方通信 
[松江]  
　　杜大生又失愼西門外杜大生桐油店前日失火卽經救熄八日破曉時後埭忽又失愼一時警鑼四報火光燭空時天巳大明遠近皆起紛紛趨救移時卽得灌息所燬仍在後埭東隣阜成水烟店西隣聚昌南貨店後進毘連之屋亦遭波及其對隣爲同夀康藥店洋台高聳與杜大生洋台互接火急時有人欲登梯拆毁免被蔓延不料有藥店夥推窓出看致其人從梯倒仆受傷甚重李知事那警佐同時趨往彈壓軍隊亦有到者該處爲市廛最繁盛之處臨河各巨舖均雇船搬移損失亦屬不免矣 
[蘇州]  
　　新絲開市有期蘇屬本著名産絲之區舊例收繭事竣各絲行卽開盤收絲今年開秤日期已定於舊曆二十九日其開盤市價尚未議决至捐税一節業經該業董事張元基與貨物税所長葉增濤及沈委員等議妥仍照舊例隨消隨捐云 
　　盛澤鎭開勸用國貨會吳江縣屬盛澤鎭綢商陳子仙王杏蓀等以國勢阽危欲謀挽救以勸用國貨爲要務爰特發起勸用國貨會於昨日假座本鎭中華醫院開成立會到會者百餘人下午二時鳴鈴開會公推王耘渠君爲臨時主席報告開會宗旨併討論進行事宜次選舉職員舉定正會長陳子仙副會長王耘渠調查員蔣萃人張鴻銘嵇珊之鄭國樑宣講員沈拙存陳萱儒會計員馮恢伯書記員吳偉夫旋由王杏蓀沈拙存相繼演說迨摇鈴散會巳鐘鳴五下矣 
[鎭江]  
　　馮將軍蒞鎭記事馮上將軍於六號上午十時　鉤和　艦由江隂駛抵鎭江該艦停泊江心馮君先登焦山檢閱砲台施鎭守使及要塞總司令龔青雲鎭江關監督袁巽初丹徒縣知事章覲瀛曁駐鎭各防營團長營長等齊在焦山　迓謁見後討論軍政事宜後至象山都天廟兩處檢閱砲台一迴隨即登輪返寗 
　　侵佔營地之糾葛鎭江台營官地自光復後大半爲民人侵佔近有張某於平政橋口侵佔舊水營基地自認爲該地業户旣無老契　無糧串且並未過户經柳調查員查悉函致地方官請照律罰辦詎該業户轉向上將軍行署曁上峰揑控柳某以爲抵制之計現經上峰將此案發交丹徒縣公署訊辦矣 
　　土商重理舊生涯自鴉片運銷三省明文頒到後一般以私販爲生者遂明目張膽顧忌毫無近聞某富紳擬鳩集巨資開設土棧某富紳固以土業起家者以本埠銷路甚旺從前主顧招之即來一俟經理得人卽擇定地點從事販賣云 
　　硝磺事務所取消鎭江硝磺局向設事務所運銷兹經馮上將軍改歸富利公司承辦前設事務所着即取銷刻由硝磺總局函請丹徒縣公署飭知警察事務所轉飭各警區一體保護 
[揚州]  
　　參謀代表檢閱軍隊此次馮將軍出巡本擬由江隂折回蒞揚檢閱軍隊現因防務吃緊特派將軍府參謀長師蘭芬代表來揚檢閱兹悉准於六日到揚故巳由張旅長錦湖預備一切擬假廣陵旅館爲行轅今日早晨特派隊前往河干恭迓 
[天津]  
　　女學生及工人之儲金熱河北隄頭村官立第一女子小學校學生對於救國儲金異常踴躍有於餅餌費内每日存儲銅元一二枚者又有女僕之女王玉華亦每日儲銅元一枚云又鞋商及切底排活各工人現在聯合同業籌辦救國儲金團分别儲金以救國難昨巳函請商務總會備案又有郝瑞蓂者西頭雙忠廟人素業縫紉工藝現亦聯合同業多人組織救國儲金刻正銳意進行聞不日將開大會妥籌積金辦法云 
雜評二 
[歐戰後之中國問題（步）]  
　　歐戰後之中國問題夫人而知其難免矣據日人所自言其國人對此問題有兩主張一曰兩國提攜一曰隨衆處分叩其實際兩者固皆無利於我國然試問行將供人處置之我國人其自爲計則何如者 
　　夫國至不幸面束手以待他人處分則其地位巳使人言之心痛矧復欲處分不即處分慮處分終難倖免於處分其當境更將何以爲情例如置肉於俎而手箸者方譁然　戰彼纔涎欲滴之狡童獨乘間竊一染指於是羣起而默識之曰杯中物有主吾儕當一一處理之嗚呼狡童寗非促此俎上肉使速就　割耶然而肉盡酒闌彼狡童之能否見容於羣醉斯亦局終必有之一問題矣日人明乎此故早有種種之研究種種之準備而環顧吾國則匪亂如故也黨爭如此也税繁賦苛民不聊生如故也其所略可表見之現狀則在上爲文告章規之宜召在下爲條陳說帖之敷衍窮其究竟一似故爲表示幾篇淋漓痛快文字以留作他年憑弔之資料者嗚呼余又何言 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[研究商事條例之通函]  
　　上海總商會致各帮各業函云案准上海縣公署函開奉滬海道尹飭奉江蘇巡按使飭開准農商部咨本部呈遵擬商事條例及施行細則請予核准頒布一案奉大總統批令呈曁條例細則均悉查商事條例以商法爲本商法由民法而生現在商法民法尚未規定如先施行商行爲法於將來之商法民法能否適用殊難隱測且各省各埠情形互異習慣懸殊該條例是否能一律通行亦應詳加討究應由該部先將原擬條例發交各處商會閱看徵集意見折衷至當再行呈候核奪以防扞格而利推行條例細則存此批等因奉此相應刷印批令原呈並條例細則咨行查照等因轉行到會法律必本乎事實若舍事實而空言法律　惟不能推行盡利且因此而弊竇叢生大總統有鑒於此因有發交各處商會閱看徵集衆見折衷至當之批令商人對於商律有密切之關係除由會於常便時提出討論外自應刷印多份廣爲分送以期徵集意見務希貴帮貴業逐條逐句細加研究倘有窒碍難行或尚須修正者應請說明理由發表意見交送到會或再開大會詳事研求或彙輯衆見禀部核辦當再於常會取决法律爲人民保障毫釐千里關係匪細幸勿以尋常相視是所禱切特此通告即祈察照爲荷 
[商務分會仍須如期改組]  
　　全國商會聯合會總事務所於六月六日致各處總商會及事務所函云案查分會展緩改組一案經本總事務所於五月十三號禀請農商部分咨各省邁按使轉飭各縣暫緩催迫統俟參政院代行立法院修正條文後一律改組曾於五月廿五號通告查照在案兹奉第九七六號批示據全國商會聯合會總事務所禀請分咨各省巡按使暫緩催迫各分會改組統俟參政院代行立法院修正條文後一律改組以免參差爭執等情查近來各省商務分會遵法改組如京兆直隸黑龍江山東江蘇浙江福建廣東廣西四川等處報部核准有案者巳有多處即一縣原有數商會者亦多遵章歸併合組且查大總統前次批令應准將各處未經改組之總商會暫仍其舊旣專指總會而言分會當然不能援以爲例至分會改組甫經本部呈准展限三月自應遵照辦理未便再有變更所請應毋庸議仰卽轉知遵照此批等因除通告外合亟函達貴會貴所查照爲荷 
[前夜發生之越貨傷人案]  
　　前晚十一點鐘有盜匪五六人執有鎗械同至新閘重慶路大沽路口見該處萬森豐烟紙店正在收市一匪以購物爲由躍入柜内餘匪在門外把風該匪突出手鎗開放適該店經理吳醉泉在内取水驀聞鎗聲出視致被擊中右邊小腹受傷倒地各店夥見勢不佳均進内躱避當被刦去小洋五百五十四角而逸其時隣右人等聞警大聲喊捕該匪等恐有人追拿沿途開槍十餘響往西逃逸事後始由店夥投報新閘捕房捕頭立飭通班中西探捕協往兜拿未獲遂將受傷人車送仁濟醫院醫治據醫生云槍彈已深入内部驟難鉗取恐有性命之虞業經新閘捕房捕頭禀請麥總巡通飭各捕房中西探捕一體留心偵緝 
[盜匪大失所望]  
　　法新租界朱家木橋鄉人姚裕興家於前晚十二時被操江北口音之匪徒四五人撬門入内希圖搶刼惟並無值錢之物祗將棉被一條取之而逸姚之家屬兩人從夢中驚醒出門喊捕均被該匪等突出利刃砍傷頭面仍被逸去當卽報告捕房請爲查緝並請驗傷捕頭諭送醫院醫治並飭各探捕嚴緝各匪到案訊辦 
[證明擄入勒贖之兇惡]  
　　鄞縣法警前至法捕房報稱張德元於上年在寗波串搶岳陽輪船上巨贓又在奉化縣將胡開巨擄去勒贖現張逃匿法界請爲協拿後由捕房飭探將張德元拘解法公堂訊問據供與胡開巨並不認識民人行醫爲業從不犯案實被誤指故着來警邀同原告到案再行訊明核辦昨日該警帶同胡開巨投廨候示中西官立飭捕房將張解案當由西探目阿而鳳西帶同華探目沈德福並包探將張押至公堂胡稱在奉化開設雜貨店並有産業與張德元素來相識張先爲醫生後流爲匪類去年十一月十七日張帶同多人突入商人家中用繩扣在商人頭上拖出門外抛入船中馳往某山中幽禁山中約有同黨五六十人逼令商人寫信回家勒索洋五千元取贖否則置之死地後由家屬到來再三哀懇始得減至二千五百元如數交給方始釋回現已拘獲求恩重懲質之張德元供胡之叔父係民人之師故與胡素識勒贖之事諒係别人所爲民人不敢爲非官問曰前堂何以供與胡並不相識今又供與胡素識張無語可答聶讞員諭曰此案經原告證明屬實罪已成立本可立即引渡惟法副領事德君與寗波地方官有交涉舊案未曾商明故將張禁押捕房俟副領事與寗波地方官將舊案解决後即將張德元解歸該縣訊辦 
[救國儲金紀要]  
　　昨日之收數昨日（八號星期二）爲中國銀行收受儲金之第五十二日計收銀洋一千三百三十一元又爲交通銀行收受儲金之第二十六日計收銀洋一千零零八元兩共收洋二千三百三十九元連前併計巳收到銀洋六十三萬七千一百十八元銀三千二百九十四兩八錢零八釐 
　　師範學校之減膳江蘇省立第二師範致函儲金總事務所謂該校同人巳儲中國銀行洋五十八元是欵係該校五月分減省膳費所積成者祈入册 
　　小學校節省集儲邳縣市立嶧陽兩等小學昨函儲金團謂邳地偏隅風氣未開官場諱言此事富室吝財觀望提倡無人一二熱心樂輸者亦莫得指歸我校同人不敢暴棄天職每於各項用度撙節積儲計得洋三十一元七角初等小學生尚有以點心錢相助零星凑集者蓋恐仰給家庭或生節外之枝也兹由郵局匯儲中國銀行希察核 
　　小學生熱心愛國虹口初小學校昨函儲金團謂該校小學生各省餅餌資凑集洋十元已儲中國銀行聊盡愛國之心云 
　　聚餐會之節省虹口勵志書報社同人昨函儲金團謂敵社由同志組織以藏書閱報爲宗旨向有聚餐會杯酒論文之舉今以時局之危殆不敢過於時酒之流連爰爲減省此項聚餐資先行撥儲洋三十元巳承同志所贊同云 
　　錢莊撥儲端節酒資日昨志慶成記錢莊同人函報儲金團存記該莊減省節酒洋二十元巳儲中國銀行掣收 
　　知事之月薪儲金湖南芷江縣傅良弼君電致儲金總事務所略謂官乃公僕亦國民分子當先提倡一體積極進行縣知事所得月薪提儲十分之一當與儲金團相終始除另電通勸同僚外奉乞滬上各報極端鼓吹云云 
　　當商儲金之存記嘉興新塍鎭泰亨典凌耀堳李善銓張白臯汪華清四君凑集洋六元圖寄中國銀行儲存並函告儲金團入册存記 
　　天津分事務所來電商會聯合會請代轉各省商會各報館各儲金團鑒公園二次會到者十萬餘人演說十餘處認儲三十萬元之譜當場有痛哭者刺血者足見人心未死天津救國儲金團分事務所 
　　上虞分所之函報昨該分所開單函報儲金總事務所陸續解儲紹興中國銀行約計三百餘元認而未繳者尚居多數並將分所簡章及開會成立情形另附具報據云由該縣崧厦鎭自治員兪諤廷君邀同士紳何秀川楊一放顧銘之等於清和十日在袁公祠開會成立到會人數擁擠認儲亦踴躍票舉兪諤廷君爲幹事何秀川王伯稚二君副之葉梧庭朱亞卿二君爲駐　員照章辦理勸儲事宜按旬彙報備查云　　分所成立之報告成都儲金分所正幹事劉昌言君昨電儲金團總事務所報告該分團於支日開會成立又山西總商會教育會昨電儲金團總事務所報告前日該分所開成立大會餘俟函達 
　　警廳長之提倡淞滬警察廳長徐輔洲君昨傳所屬警正警佐及内外各部人員於下午二時齊集警廳勸導提欵儲金以所得月餉之多寡爲斷如月得三十元者即酌提一月之薪餉其次則聽憑自認至各區長警等亦須量力捐儲俟有實數即由各區署報告總署轉呈來廳以備彙解 
　　楊道尹之提議滬海道尹楊小川君近日提議本署各職員月薪儲金辦法除楊君自認外大致月薪在三十元以上者由各員酌量認儲並飭自擬繳欵辦法一俟認定即行送儲 
　　按貨抽提之集議救國儲金團定本日假愛而近路紗業公所專議商帮按貨抽提儲金事聞各商帮對於兹事咸具熱忱將來各省商埠皆可推行云 
[顧全民食之會議]  
　　齊巡按使因近來米價日昻恐有私運出口情事電飭各關卡曁軍警兩界一體嚴加偵查在案兹悉本邑各紳董亦以米價如此昻貴必有奸商偷販漁利囤積居奇當此青黄不接之時若不設法杜絕則滬地米價將無平定之期前日特假城内也是園邀請米業各董並南商會總協理等開會集議聞當場擬具條陳數則巳呈請齊巡按使核辦矣 
[捐税沿革之調查]  
　　滬海道尹公署通飭所屬各縣知事云案奉江蘇巡按使公署飭開准審計院咨開查改革以來各省取民之制正供而外尚有雜捐附税名目繁多揆厥原由用以濟地方行政經費之不逮此項捐税分之甚微合之甚鉅凡爲國民之擔負即屬於審計之範圍所有沿革情形亟應分别調查以資考證兹由本院製定表式咨行查照希卽分别飭查塡注　送等因准此除分行外合亟飭仰該道尹卽便遵照轉飭所屬按表塡列以　校轉等因奉此合就飭仰各該知事卽便遵照尅日塡送母稍遵延 
[鎭守使又擬設立兵工學校]  
　　上海鎭守使兼製造局總理鄭汝成君上年冬間曾有在滬設立兵工學校之　嗣因財政諸端迭與中央往復籌商未易着手暫時擱置現聞鄭君擬仍條陳中央設一兵工學校以爲儲植人材之計日來正與某秘書計議聞將條陳上峰及中央政府採擇施行云 
[取締碼頭偵探之動議]  
　　碼頭偵探原爲偵查商輪内匪徒而設用意未可厚非本埠華界南市浦東各輪船碼頭大都設有此役其始係由各公司雇定其人禀由警察廳核准發給執照自上年徐輔洲廳長蒞任後始將核准給照一節取銷准歸各公司自由雇用警廳不復干涉乃充當此役者非斥革之劣探即稔惡之流氓大都以保護拐匪自任凡拐匪之販運婦孺出口變賣者均與之接洽美其名曰保險核其所得身價之多寡收取保費故大帮拐匪之破獲者百不得一熱心善士雖有婦孺救濟會之設亦難盡燭其奸近來拐販之風日熾一日實以此爲一大原因本邑某公民等有鑒於此現擬料合同志具禀官廳請將各碼頭現有偵探飭令各公司一律斥退概由警廳遴派偵探前往照料逐日更换周而復始毋使久任滋弊云 
[高橋鎭請兵駐防之批詞]  
　　浦東高橋鎭所駐防兵巳由浦東步兵第三營林營長調回操練該鎭紳董孫爾桂因恐盜匪蠢動具禀鎭守使署請派兵隊往駐等情巳誌前報兹奉鄭鎭守使批示云據禀巳悉查派遣陸軍分防各處原屬一時權宜之計現奉大元帥諭令以陸軍性質訓練爲本更須隨時可以團集奉調卽能起行方足以備緩急若零星分佈紀律懈弛殊爲可慮且各省借助陸軍視爲固然萬一有事調遣則防境空虚民情惶惑所關非細此項防務本爲該省行政長官專責應由本省巡按使就原有巡防警備等隊妥籌佈置倘有不敷准卽酌量請示擴充以資保衞等因該鎭所駐防兵此次調營集合即爲遵諭整飭起見此後巡防之責旣巳屬諸行政長官即由本省巡按使通盤規畫統籌兼顧本署未便越俎前據浦東北蔡鎭紳商黄雲龍等來署禀請派兵往駐保衞在方等情當經本使批令轉請巡按使派撥巡防軍隊馳往塡駐在案據禀前情事同一律仍仰該經董等逕禀本縣知事轉詳蘇省齊巡按使請示核辦此批 
[夥盜未便開釋]  
　　上海縣境毛家塘地方毛永和家被盜搶刼案内之夥盜張阿榮已由鄭鎭守使訊有代銷盜贓情事判處徒刑發交上海地方檢察廳執行監禁在案兹由張阿榮之妻張劉氏於前日具禀鎭守使署請求從寬開釋免予監禁昨經鄭鎭守使查得張阿榮一犯已經訊據供認屢代首盜方小連銷售所刼贓物照律巳有應得之咎業經發交上海地方檢察廳按律訊辦在案所請開釋一節應不准行已批飭張劉氏知照矣 
[偷漏關税之薄懲]  
　　越東公司永利輪船因裝儎私貨希圖漏税巳被新關扦手查獲扣留將欲充公當由永利輪船主於前日具禀江海關請求發還昨奉新關税務司批示云查此次關扦在永利輪船查獲藏匿各處之貨物無非該輪水手火夫茶房人等違章偷漏關税按照定章除將所拿私儎貨物一併充公外該船主係有全船責任之人乃於艙口單外濫裝私貨應得罰繳關平銀五百兩以示懲儆今本關從寬辦理以價值三百三十餘兩之貨物減作一百二十五兩准其買回並不加罰原屬格外體恤之意該船如果不願遵繳本關惟有照章辦理應將所獲各私貨全數充公並再減罰該船主關平銀一百兩卽予完案此批 
[公廨研鞫拐案]  
　　新閘路篐桶工匠李阿根之妹李小妹於去年舊曆八月十六日被拐婦胡張氏（即張阿巧）誘拐至某輪船串黨帶至牛莊换乘火車前往奉天得洋六百元賣於該處妓院爲娼李女不願乘隙逃出投訴該處警廳轉送濟良所暫留並經李女函告其兄因卽持函投訴救濟婦孺會派人前往奉天將李女帶回上海報由新閘捕房派探將張氏拘獲當因李女在救濟會報告云有女子趙桂寳婦人羅馬氏（卽羅二貞）於去年陽曆八月及十月間亦被張氏拐往奉天賣娼現均留在該處濟良所故經救濟會延代表葛福來律師禀奉公堂諭令胡張氏存洋三百元保出候訊一面復派人前往奉天將女子趙桂寳婦人羅馬氏帶回上海通知捕房於前日午後將張氏傳案解奉王襄讞會同美領柏君升坐刑庭研訊先由救濟會代表葛福來帮辦律師上堂陳述女子李小妹趙桂寳及婦人羅馬氏於去年先後被被告誘拐串黨帶往奉天得價賣娼各情繼經原告李小妹趙桂寳相繼上堂供明先後被張氏串黨拐往奉天賣娼以及乘間出外自投警廳轉送濟良所情形復經李小妹之兄李阿根上堂供稱伊妹於去年舊曆八月十六日失蹤後直至十月中旬接伊妹自奉天來信始知被張阿巧拐賣因卽將張阿巧尋獲扭控新閘捕房據云須赶緊將妹領回方能將張解送公堂訊辦是以持函投訴救濟會承蒙派人前往將妹領回云云並經張氏之代表羅傑律師向李趙二女及女兄李阿根盤詰良久訊至此因時巳晚宣佈退庭即據救濟會代表律師譯稱被告當時雖奉諭存洋三百元保出然今復有女子趙桂寳及婦人羅馬氏被拐之案應請增加人洋並保中西官會商之下判被告仍存保洋三百元加交五百元人洋並保候再訂訊核辦 
[調戲婦女之懲治]  
　　吳石氏控山東人石金生前日在滬西勞勃生路攫取金戒等情昨由捕房將石拘解公共公堂請究原告偕其夫吳桂香上堂證明被告攔攫情形訊之石供實係在逃數人向原告調戲致被誣指攫物乞鑒中西官以原告所控攫物雖無證據惟不應攔路調戲婦女判石押捕房一月示儆 
[烟妓請求超豁]  
　　松江路某號花烟間烟妓陳于琴前晚至馬路拉客被捕查見以其違章當將該妓拘入捕房轉送濟良所昨晨由所解至公共公廨訊據陳妓供稱年十八歳南京人於去年九月間被拐來滬價賣於龜奴王洪喜逼令拉客女子不堪其苦不願爲娼求恩超豁王代讞員商之美領柏君判陳妓發濟良所留養 
[鄉婦爲姪孫訴寃]  
　　昨日午後有婦人王龐氏至上海地方檢察廳具禀控訴略謂家住鎭東三林塘附近姪孫王全生向在治下順記猪行爲夥娶妻某氏素來和好不料去年隂曆六月二十九日該氏忽然席捲逃逸四處找尋毫無影響嗣經全生訪悉族叔卽氏之族姪王順銓有設計引誘藏匿姦佔情事查順銓素無恒業現在三林塘地方警察第五區警局偵探任海潮處爲夥以致有恃無恐本月隂曆二十四日全生自滬歸家當至順銓處暗訪蹤跡詎順銓卽於當夜糾同伊弟王國銓及混名賣餅阿秋又綽號一拔頭等多人趕到全生家中扣門聲稱特送爾妻回家全生不知其計啓門迎入竟遭彼等扭住兇毆以致周身受傷順銓等尚不滿意復將全生扭入該區警局朦禀區員將全生收押一宵當全生被押之時順銓之母亦奔到全生家内將室中門閂等物强取而去不知其存何意見爲此奔案喊寃請求備文飭警移請該區就近將在案各人一併拘送憲案訊明嚴懲等語林檢察長以案關探夥恃勢横行虚實亟應澈究遂諭該氏帶同全生來案先行驗傷候再核辦 
[逃婦未經尋獲]  
　　江北人陸玉堂之妻張氏被其同鄉顧慶安誘出私搭輪船回里經陸在大達馬頭興泰輪船上查見顧所携之衣服的係張氏取出之物惟張氏已被匿去致未尋獲當將顧扭交崗警帶至一區警署詢問一過飭送警廳司法科訊究 
[汽車碾傷行人]  
　　前日傍晚時有某西人所乘之二十二號汽車在美租界吳淞路將行人薛掌賓撞倒碾斷左足由一百四十號西捕到來雇車載入捕房飭送同仁醫院醫治候核 
[小工墮地受傷]  
　　小工高郎花昨在楊樹浦路匯三碼頭工作從高處墜下頭部受傷當由工頭舁送同仁醫院求治 
[醉漢身懷菜刀]  
　　大東門外大王廟地方老虎灶主南京人許楚卿之子許長庚向在外間爲小工邇因家務時與乃父及伊母陶氏伊妻李氏口角尋釁迭經隣人李大勸散不料前晚長庚在外飮酒大醉身懷菜刀一把回家滋事當被乃父察出報告巡警到家將刀搜獲押送第一區該區員以案關違忤　送檢察廳請爲訊辦林廳長諭令收押菜刀存案候訊 
[緝私正勇之嚇詐]  
　　閔行人沈阿一昨日來滬私購烟土九大包並烟灰一包行至南市大碼頭附近擬乘小輪回鄉被上南川緝私隊二號巡船第三名正勇張貴生又八號巡船第二名正勇李桂生等探悉沈所帶烟土未貼印花遂將沈軋住向之嚇詐沈正在爲難之際爲左近守望巡警查悉當將沈張李三人並烟土等物一併解至第一區轉送地方檢察廳請爲訊辦林檢察長飭令分别收押候訊烟土烟灰存案 
[催征吏吃緊]  
　　上海縣公署承辦錢糧之各催征吏前因承辦不力以致四鄉各圖地保拖欠鉅欵曾經沈知事諭飭限期按夘解清再延干比在案兹沈君以逾限巳久調查各吏承辦之數其中有已到七八成或五六成者獨承辦南二十四保之催徵吏祗有三四成實屬疲玩乃於昨日午後由沈君親傳該吏到案面諭着再寬限二夘傳諭南二十四保各圖地保一體知悉於此限内如數清繳若再抗延惟有將該吏先行斥革該吏遵諭而退 
[混用銅洋之主使]  
　　王小臘子前日持銅洋三元至北河南路五百五十九號門牌沈芝萬所設之小錢店混兌當被察出鳴捕將王拘入捕房詢據聲稱係在七浦路二百二十二號門牌某土店爲夥由店主朱讓錦囑往兌换不知是僞奉飭收押昨又派探將朱一併拘解公共公堂訊明實由朱囑令往兌判玉開釋朱罰五元與銅洋一併充公 
[混用鉛質小銀圓]  
　　匪徒王阿弟前日在江灣印家棚一帶混用鉛質小洋被六區一分駐所守望警何劍如查獲抄出鉛角十五角昨解閘北司法科預審一過判移檢察分庭押候究辦 
[過犯仍被緝獲]  
　　巨竊馮長發前因行竊華洋各商巨贓經老閘捕房包探張天林拘解公共公廨訊實判押西牢五年詎馮串同在押竊犯許桂林拆開屋頂鐵條越獄脱逃後又竊取南京路三百四十二號門牌沈賢林家衣飾逃匿蘇州繼至常熟復經張探偵悉禀請公廨出票前往將馮移提來申昨解公堂經聶襄讞會同美領畢君研訊屬實判馮按照原斷押滿後再加押西牢五年以儆 
[再誌日人與車夫之衝突]  
　　前日下午有月本商人二名乘坐人力車往南市後因車夫索討車資啓釁互相衝突經第一區警局將該日人並車夫解送警廳移送地方廳訊辦林檢察長當命來警將兩造一併帶回警廳　該日人送往日領事署收管核辦 
[盜用電氣之科罰]  
　　朱錫臣（卽滑頭小朱）因欺騙蘇心士銀一千兩並冒用南京路公平洋行西人名義誘騙人財被控曾經公共公廨提案判令交保嗣經傳訊屢次不到由中西官諭令罰銀一百兩充公改交人銀並保出外後復私動火表盜用工部局電汽故由工部局控奉公廨將朱之保人陳金寳等傳案着令分别存洋交保候提朱到案訊追在案昨晨由廨將朱提案先由捕房代表牛門律師偕電燈公司西人曼特投訴被告已犯欺騙案數起且查曾於西曆一九零四年十二月七號演唱淫戲經公堂訊明判令逐出租界實非安分之徒應請嚴辦訊之朱錫臣供稱竊用電汽實係電燈工匠兪阿品與胞弟朱錫卿所爲即據朱錫卿投訴私動火表一事並不知情中西官判朱錫臣盜用電汽案罰銀三百兩充公如無力認罰改押西牢四月尚有另案候再訊核朱錫卿無干開釋 
[無心失火]  
　　法新租界居民陸何氏家前日忽然起火幸即救熄昨由捕房傳解法公堂請訊據供實因煑膳遺火積薪所致當即救熄並未成灾亦未保險聶讞員姑念年老無心失誤從寬免罰開釋 
[包探查獲兩賊]  
　　張阿寳圖竊某書信館物件又遇犯金鴻生混至德和輪船上行竊均經包探查獲昨將兩人併解公共公堂分别訊明判張押西牢一年金押年牢期滿均逐出租界 
[並未收到分文]  
　　怡羅黄包車公司前控徐光利承租黄包車虧欠租洋二十七元向索不還等情經法公堂判限交還在案今又提訊徐供有洋若干元交於保人托代料理餘欠實難措置原告稱並未收到分文 
 
 
 

Page 11

 
 
判徐押三禮拜候傳保人到案訊明再核 
[解决合股紏葛案]  
　　巳閉上海汽車公司股東辛和祥（即辛和尚）控該公司股東兼經理周榮品方瑞文等串吞股本等情業經公共公廨傳訊判候理賬員將賬查明報告公堂候核在案兹經理賬員西人克佐（譯音）將賬查明報告公堂於前日午後由廨傳集復訊兩造仍各由律師到堂代辯並經理賬西人克佐上堂報告理賬情形即將報告單呈案聶襄讞以旣據理賬人將賬查理明晰除去理賬費洋七百五十元所有股本每百元　還洋七十七元應准照辦完案 
[原告已允和解]  
　　長沙路二百十五號門牌居户杜福卿控陳阿根串黨夏金榕高阿九扒窗入内行竊衣箱等情由探將陳等三人一併拘解公共公堂訊判各交二百元人洋並保候訊在案昨晨由廨復訊據原告代表律師上堂聲稱現因被告向原告再三苦求巳允和解請爲將案撤銷被告亦延律師到堂代辯中西官以原告旣願和解始寬將被告一併開釋 
[欠欵案當庭宣判]  
　　戴桂柏延周積芹律師爲代表在閘北審判分庭訴租户仁大蠟燭店德大糖菓店霸阻加租積欠租金一案前日經孫推事開庭辯論被告胡子賢郎炳楚亦延金鴻翔律師爲辯護人兩造律師互辯良久問官判被告各將所欠租洋繳案給原告具領俟三個月後令被告遷讓房屋租金免繳 
[被訴人交保候訊]  
　　曹高氏控朱鴻勛欠洋一千六百六十三元又曹氏控李杏生不理欠欵又袁財安控吳鶴亭抵單糾葛等案昨由捕房將被告各人傳至公共公堂中西官諭令分别交保候訊 
[行兇人交保候訊]  
　　法捕房昨解陸裕子至法公堂禀稱陸在途與王利生不知因何起衅將王足骨毆傷現送醫院醫治須三禮拜可痊先將陸解案請訊陸供係因索欠起衅判交保出外俟王傷痊再行訊辦 
[湘路工程師蒞滬]  
　　湘省鐵路總工程司英人卜羅姆君近有要公於前日乘輪抵滬暫庽禮查西旅館 
[過犯又犯竊案]  
　　過犯陶候生方阿慶均復至租界竊取廣西路夏四寳河南路高恒鴻等衣物均經包探查獲昨解公共公堂分别訊明判陶押西牢二年方押一年期滿均仍逐出租界 
[閘北之烟禁]  
　　閘北檢察分庭前日將私帶無印花土二兩八錢及有印花土三兩之戈岳明提起公訴經審判分庭孫推事開庭判决戈岳明罰洋一百五十元起案之土一併没收 
　　五區警署探警前日又在滬寗火車站查獲王錦生顧軼林王少林等三名抄獲無印花烟土及烟泡土皮共十二兩一併移送檢察分庭經李檢察官預訊屬實押候起訴判决 
[工巡捐局批示]  
　　高全福禀請給　行駛快船由批據禀巳悉查洪昇馬頭向有快船往來太倉横涇等處未便再行添設免滋事端仰即遵照此批　抄存 
雜評三 
[我國人其奮勉（宇）]  
　　日人對於我中國人之勸用國貨視爲無足重輕始則曰中國人僅有五分鐘之熱度且好新奇而貪便宜凡美觀而價廉之舶來品終必樂於購用而土貨仍歸淘汰繼則曰中國人缺乏工業的經驗與準備其製造土貨之成績必不良不能　工業上之自立此種論調驟觀之似近譏誚而細按之則實足以激　我中國人謂爲相提相携之忠告亦何不可哉願我中國人奮勉之 
救國儲金一 
[五月二十五日中國銀行收欵清單　此爲第四十次報告]  
[第三百六十九册五十七號至一百號]  
　　丁麟伯徐瑞光五元張廷熙金文蔚一元愼茂十元源豐順十元協康成十元朱曙東五元大豐昌十元劉周毓瑞四元劉恩蔭一元裘可桴二百元董守樞一元王家棟一元梁維新一元邵召南一元韓振廷一元陸宗佳一元楊錦章一元趙關福一元許士良一元竺乾慶一元浦德俊一元鄭文科五元徐文恩一元李翼謀一元周克昌一元凌瞻曾二元談言愼沈榮林一元高諦德一元吳昌期一元張文駿一元鮑時桂一元吳熙　一元叢錦章十五元徐春生三十元王仁甫十六元陸鋐章一元勞翰章二元陳眉卿一元沈文秀二元錢青選一元朱綏之二元王佩身二十元公記一元趙君銘一元 
[第三百七十册三十八號至一百號]  
　　沈東升三元永裕十元成錩祥五元盆豐泰五十元協源泰五元永隆五元永記五元積　豐五元泰記十元志成五十元恒隆號一百元曹兼山十元童仲卿二十元吳玉泉五元何彩臣五元裴霞初三元張文錦二元陸夀年一元陶寳初一元葉峙卿一元許笙甫一元潘士生一元錢保祉一元馬步良一元孫乃芬一元張根福一元吳邦達一元經福賡一元戴克崇一元鮑開運一元陸榮初一元瞿耀宗一元吳震坤一元陸繼生一元陳欽照一元倪家麒二元兪松喬一元汪如海一元張錫范一元唐裕章一元丁甘仁一百五十元丁仲英一百二十元夏應堂一百元顧鴻孫二元姚菊亭二元陳麗生二元倪頌兼二元殷正華二元潘耀廷二元葉頌君二元袁鄂生二元陳步丹二元何立三二元朱明德一元沈文彬一元金丹淵一元金頌伯一元趙雲達一元黄樹興一元王源生二元杜昇昶二元杜榮泰二元林永興二元 
[第三百七十五册二十八號至八十六號]  
　　義大三十元石文泉二十元錦昶二十元錢東潮三元經訓學生朱毓秀一元又陳福盈一元又李其新一元又莊鳳章一元又初等各級學生一元瑞昶莊二百元邵炳榮一元傅僐臣一元羅似蓮十元馮子三七十五元夏振祥十元馮幼三十元葉元熙一元張敬德一元凌庚吉一元李德裕一元韓振家一元張啓侯一元孫明卿一元吳厚遠一元黄熙安一元兪憲章兪建章一元陳福彰一元虹記一元賀聖鼐一元楊漢卿一元經長庚一元郭志良一元陳國樑一元鮑世寳一元陶文彬一元陸宗良一元周金生一元梁蔭齋五十元劉其垣二十元解福順二十元王振綱五元汪桂芳二十元蔡養平十四元黄文卿十元周榮章十元黄小堂十元吳仲虎十元李意城十元尹仲選十元沈少瘦十元張古農十元華星垣十元余繼鴻十元丁蓮英一元丁天兆二元丁天榮二元丁錫年二元史韻蘭五元阿紹記四十三元 
[第三百七十六册三十四號至九十四號]  
　　生大號五元增泰盛五十元德森和二十元東華二十元祝永清十元蔣桂卿十元邵蔭南五十元經訓學生朱麟書一元又徐從德一元又秦國華一元又周國禎一元又陳處我一元又沈光勳一元又陳靜我一元又陸潔貞一元又史鑄新一元又馬惟英一元又顧迪民一元又蕭其新一元又沈素貞一元又何娥貞一元又陶素輝一元陸福初一元陸樹奎一元吳聯賡一元勵世新一元張坤發一元王鈺琛一元袁金生一元汪福夀一元汪啓孝二元蘇民一元費德福二元劉其錩五元楊元昌二元兪履祥一元張錫光一元沙寳源一元金恒寳一元張德餘一元張學敏一元淞隱補讀廬懷清草廬一百元費訪壺六十元沈履之五十元金百川五十元范香孫三十元殷受田三十元巢松亭三十元徐新蓀三十元張禾芬三元徐馥蓀二十元談幹臣二十元沈綬臣二十元知草廬二十元任際雲二十元丁夀椿一元顧清川一元陳春江一元蔡道生一元徐萬昌五元 
[第三百七十七册二十九號至六十八號]  
　　曹鉅卿二十元同泰盛三十元昶記二十元大盛祥五十元王泮林十元經訓學堂張英穀一元經訓學堂張啓穀一元泗涇經訓女學校職員張錫鬯二元又張新猷一元又沈品瑞一元經訓職員陳廷傅二元經訓校主汪張氏女士十二元羅大濟二元陳欽海一元楊福生一元張福榮二元孫秀章一元沈興發一元張小蘭一元趙厚甫一元王顯慶一元羅金林二元陳國章一元韓鳳祥一元陸溥賢一元王文達一元馮志良一元蔣世昌一元楊立仁一元董正鴻一元吳菊舫五元留美女醫學生丁懋英十元丁蘭生五元潘德孚五元丁錫剛五元金養田五元丁錫毅五元周獻臣五元中西女塾學生丁秀珍五元盛茂祥五元 
[第三百七十八册二十三號至八十號]  
　　寳山縣立第三高等小學校全體職教員學生十七元章燦生三十元鴻泰錩三十元章景福十元唐耀簡五元鄺乾三五十元怡大莊三百元劉午橋五元孫成坤五元邵于五元邵慶瀾二元楊筱棣二元凌爕臣二元韓鍾瑛二菁元陸宗楊二元王恩永一元鄧伯咸一元韓振羣一元李廷鶴一元吳揆一一元韓振文一元許鳳洲一元楊漢民一元張長春一元鄭學諸一元韓振麟一元許鳳天一元邵瑞林一元施念祖十元張鑑泉四元秦文淵十五元朱梓琴十五元陶寅康十元石曉山十元耿湘坡十元居孝弟十元胡孝貴五元益智女童義塾諸生十五元教員華詠唐一元學生秦永康王坤元談桂榮合一元學生王志行潘坤周焕章合一元學生陳國富一元崔伯寅一元趙梅亭十元陳怡堂五元陳杏初五元許藏欽一元丁惜蓮十元湯文星一元孫元粹一元丁閨良一元丁閨賢一元吳懋牕葉文魁一元查膺榮二元吳華卿一元張堯薌五元翁興和三元陳恒昌二元 
[第三百七十九册一號至七號]  
　　黄鵬飛一元聞人鎭一元方錦華一元李德泰三元宓良記五元毛裕泰五元楊全昌三元 
　　五月二十五日共收儲金銀圓三千四百四十一元連前四十日共計巳收儲金銀圓五十萬零三千七百六十七元銀二千四百四十六兩一錢中國銀行謹啓 
來函 
[副總統辦公處來函]  
　　逕啓者近閱北京日報轉載神州日報五月二十九日所登副總統通電一則敝處查無其事當經電滬詰問據稱係轉載粤省七十二行商報等語兹因該電語意離奇關係重要除另電查究原電外合將前致神州日報電稿封寄貴報廣爲登載以别嫌疑卽希查照辦理備紉公誼此致順候撰祺副總統辦公處啓 
　　上海神州日報館鑒本日北京日報載五月二十九日上海神州日報載有元洪致各省將軍巡按使長電一通大致以此次中日交涉失敗歸咎於政府及各省將軍之未能先事設防而純爲元洪個人極力辯護又謂事初元洪首先主戰及和約成立各將軍函電交責以元洪爲罪等語措詞離奇閱之不勝駭異夫此次交涉萬目共見政府之堅苦曲折何人不知元洪自始至終秉承大總統睿算同心一體豈有異同今交涉已經和平解决微論各省將軍巡按使共諒時艱並無絲毫責言及於元洪即令過相切劘亦入民愛國之誠朋友規過之義元洪惟當俯首引咎更何忍强詞辯護諉過於人元洪生平推功任過前在鄂時文電具在天下人士所共聞知豈一旦猥下至此乎至於兵力之不强則實由兩年來内亂頻仍牽動全國使不能專顧國防爲綢繆未雨之謀致有今日之結果該電乃歸罪於中央財政之未充及軍界官長之漠視又何其言之謬也元洪自入都以來從不爲出位之謀更何至作挑釁之語何來好人造此長電意在使元洪與各方面搆成惡感並自墜落其名譽其設心至爲險毒難保非亂黨煽惑之計元洪萬難承認貴報此項電文從何而來應請查明來歷電示敝處並先將元洪此電登入報端以代更正是爲至荷黎元洪東 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[銅面將軍（續）] [  小蝶]  
　　急雨乍停月姊破空出浮雲抱其腰而飛頃之復隱似天女仁慈不欲見下界血戰者於時有壯士一人立馬於飛來山高峰之上山無遠脉而其高乃兼天故名飛來山又瘠故但生細草間有茸茸小樹然不得培養皆憔悴不堪爲夜色所籠乃呈死氣而此死氣之中乃有英雄獨馬立則此英雄之爲英雄其英雄爲何如耶英雄之裝束至矯健戴銅面具故面目不可得見然以狀度之則知其年事正未弱冠也披魚鱗銅甲連鐵片以爲手韜雨點漬其隙處瑩然如美人之涙珠胸前護以鐵甲錢豐上而銳下作心狀意與此心之中固無一日忘國家也而其馬則獨輕裝軟飾不類壯士之騎要之以騎美人者乃能稱耳壯士立旣久乃發爲長嘯倚其身於長矛之桿矛鋒有眼嵌以銀圓球瑩晶如明珠壯士乃藉微茫之夜色以窺下界則見戰場之上烽火正熾紅光欻然兼天末其中有人獨矯捷如神龍巨斧所指人乃立喪其元屍盡山倒如怒潮之壓浪忽見罅處壯士視久時伸縮其矛微呼曰勇我王也以病後之軀轉戰一夕猶能見敵如此吾殊未之能及言次馬忽振獗長嘶似欲求其主人至下界一苔血腥者壯士乃拍其項曰吾愛汝渴耶俟之更俄頃者吾會當以敵人之血飮汝壯士言至此望見敵軍忽亂爭棄其旗鼓而走壯士直下馬俯而視其轍不亂登鞍而望則其旗不靡乃大驚曰敵敗僞也王奈何追之吾不往吾軍且立覆壯士言未畢而砲聲果震敵軍陡從兩翼出圍王於中心矢石交至英軍乃漸不支行且敗矣壯士不復耐立挺其矛縱馬下山呼曰英吉利之兒輩母懼援軍瞬息至矣言時伸其長矛直破重圍固入矛上之銀珠瞬息盡紅如鶴頂敵軍覩勢盛不可當乃相約稍退但遥射以矢壯士撥以矛桿盡紛紛落如急雨飄風頃刻而人馬巳成血巷（未完） 
游戲文章 
[戲代某落第知事聲明服從閉門之必要事見二日本報] [  吳侮初]  
　　竊以服從爲居官之天職雖蹈湯赴火而不辭勤勞乃行政之方針宜奔走趨承而不懈此某對於閉門之命令而斷不敢抗違者也世人不察乃以閉門爲非法之指使在理不宜奉命惟謹人言嘖嘖傳爲笑談蓋事不切己自可信口雌黄求瑕索垢抑知某自運動赴試文結後而入都而考驗已煞費苦心差聿不落孫山稍可償其艱苦而口試一場尤爲生死關頭偶不經心卽功虧一簣當此時也利祿之心勝廉恥之念消雖使某捧便壺洗痰盂搥胸背亦甘之如飴况區區閉門之事不過一舉手之勞何必爲情絕俗任性使氣以自取其咎哉又豈若婦人女子一舉一動在在以保全名節爲前提預作他日竪坊之地步乎且某少觀史册見有吮　者矣見有舐痔者矣甚至拂宰相之鬢學籬邊之犬前人之事後人之師某縱不能效法於古人而自問亦可告無咎於天下加之迎合意旨本居官之秘訣某初入仕途深慮仰承鼻息之術不工正可借閉門一舉小試其端未嘗不欺某襄校之循循善誘也尤有競者試官之與與試者本有師生之誼小子當　摕聖人聖爲典　閉門亦　摕　　内事也然則服從閉門之命稽之於古本有例可循揆之於今亦世俗所尚此中奥義本非局外人所能窺測而無識之談論本可笑駡由他然一念及衆口鑠金積毁銷骨不可不亟爲剖白也特此聲明望諸君有以教之 
譯叢 
[愛爾蘭古屋中之人鬼] [  常覺]  
　　距愛爾蘭之高爾惠府三英里有古屋一座建築至華麗一日會客室中一女郎獨坐其中女郎年事約十七八身格瘦長體態苗　雙　作蔚藍色朱唇如玫瑰之蕊凭凡向壁間畫圖而視淺渦微現露其得意之色無何忽聞門外歸聲得得女郎起立嫣嫣出長窓緣草地而去及門騎者見女郎亟下馬環繮於臂趣親女郎之頰者再復向之曰吾親愛之瑪尼加乎吾殊忙光隂至可貴弗能與吾愛長談吾心殊歉歉也女郎曰吾愛旣承惠顧吾又奚能順及君寳貴之光隂哉言次遥指圉人曰派脱來矣君適才可羞之行爲得母被彼見乎茀郎雪司君且交馬與派脱吾人且入會客室叙也二人旣入瑪尼加語之曰吾愛今日吾幸未出門否則君兹來且不值快何如乎君何事致忙甚可與吾言乎茀郎雪司乃曰瑪尾加乎吾邇巳購得古屋一座來日爲吾二人之安樂窩也屋之建築殊佳前爲廳事復有寬大之房舍空氣至足門前殿有美麗之花園四周復有膏腴之蔬圃蓋屋主人久居英吉利乃托經售人出售予偶過其處進内視之殊合吾意吾乃立付代價購面得之吾人於三星期後非將行結婚禮乎而予巳預備此屋爲吾人之宅第瑪尼加乎汝意果如何哉瑪尼加曰佳哉汝擇之巳久今何幸適逢此機會乎屋在何處汝能爲吾言乎蓋君亦深悉吾意須距此不遠始佳也茀郎雪司曰誠如君意屋故名搿倫匯圍近勃萊開南堡其地蓋即屬於高爾惠府也語至此女郎忽驚呼曰汝乃何以購此居宅令我驚悸欲死矣茀郎雪司不禁大詫面色遽稍强爲笑容曰吾親愛之瑪尼加乎汝亦知此屋之建築與夫佈置俱臻美備殊合新婚夫婦之居汝乃嫌其陋隘乎女郎面色白乃如紙慘然曰吾非嫌其陋也汝猶未知搿倫匯國中之事耳蓋此屋乃爲厲鬼所居每至黄昏鬼乃出現其間人盡知之故隣近居民無敢近之者君欲令吾居其中者吾必驚駭而死言次涙涔涔下（未完） 
自由談之自由談[  覺迷] 　　 
　　嗟夫今日何日非六月九日乎距五月九日非巳一月乎而此一月之中非吾國人日日以臥薪嘗膽不忘國恥爲言乎然而此一月中之成績亦屬僅僅也吾甚望此後不再以臥薪嘗膽不忘國恥等爲口頭禪事事從實力做去也 
小說 
家庭小說 
[嫣紅刧] [  常覺小蝶合譯　天虛我生潤文]  
　　第三十三章（續） 
　　嫣紅曰汝母慮茀萊克諸人必不致攫其阿姊之食道栢斯曰此吾不知吾但知孺子之胃至健雖侵其皮而其貪食之心終弗改也道柏斯言次又顧小嫣紅曰孺子今者餐可來吾所蓋予燉有雛難也小嫣紅謝之道栢斯遂自去嫣紅目送之遠中心感激不可喻狀乃默然不語而爲深思頃之聞小嫣紅呼曰母吾與汝語阿母奈何勿我答嫣紅亟俯其身曰吾愛汝嘗與我語乎吾乃未之聞趣再爲我言之如何小嫣紅乃曰阿母吾思道柏斯之雛鷄必係因我而購者蓋密昔司理斯忌葷已三日矣吾故嘗自念道柏斯之待予實有太過往往甘冒責罰而不卹阿母汝試觀之少頃餐必又彼食鷄骨而我食鷄肉也嫣紅撫其手曰小嫣紅汝當知此實上帝付汝之佳運蓋天憐吾人窘故以道栢斯付汝令汝有所依不致與阿母同受患難小嫣紅汝憶之汝此後感激道栢斯時尤宜感激上帝也嫣紅言至此適叩門之聲起蓋醫生送藥來者小嫣紅蹙其額曰母此何能飮嫣紅曰母此藥味殊不甚劣吾頃者己嘗之汝可毋慮且尚有配新司送來之李醬在汝果飮者吾當以醬爲汝解苦小嫣紅諾乃飮其藥飮已則微笑曰母藥味果不甚劣惟澀耳嫣紅曰吾愛今飮此明日愈矣嗟夫愈乎而孰知自此以後小嫣紅之病竟日重惟嫣紅則終不敢自承有詢之者則輙以小極無妨爲解一日道栢斯方俯身爲小嫣紅覆被小嫣紅忽詫曰道栢斯汝何爲泣道栢斯以手自拭其眸曰否吾頃者削瓜汁濺吾眼簾耳小嫣紅乃弗復語蓋其喘息正甚也頃之道克得派雷至爲小嫣紅診脉旣已嫣紅親送之門次顫聲曰道克得小嫣紅之疾尚無妨乎派雷躊躇曰或尚無危險耳嫣紅聞語大驚朱唇乃盡白一無血色頃之始曰然則將死乎派雷曰此則未可知蓋此種症候變遷至易勿能决定也然而人誰不死榮枯亦有命夫人又何必因此傷感言次乃與嫣紅握手而别 
　　昨日第一行第四字春誤夏又第七行第一字孰誤熟均此更正 
奇情小說 
[秘密汽車] [  東埜譯]  
　　第二章 
　　挨周睡在賽雪旅館裏黄梁夢覺已經紅日滿窗忙一骨碌起身穿衣洗臉出得房來一步步走下樓梯滿面得意之色口舌吁吁然學着鳥語且走且唱一只短歌梯上原鋪着毯子他趾高氣揚的踏在其上覺得輕軟無聲到餐堂裏面用兩道精銳的目光的溜溜向四下裏一轉像防人家窺視是的那時時候狠早到餐堂裏用膳的還寥落如晨星挨周揀一副兩人對坐的座頭一歪身坐下吩咐侍者取菜罩來點了兩色一樣是咖唎蝦一樣是火腿　快去快來那侍者答應一聲是　去心裏　　好笑像這麽一個外國來的大富豪却檢極省儉的東西吃越有錢的人偏越不捨得用怪不得世界之上富者益富貧者益貧敗落户中出丁　袴子揮霍無度守財奴一毛不拔那是一定的道理不說那侍者鷄雀之見在暗中管窺蠡測且說挨周坐在餐桌旁邊老等偶一抬頭見對面壁上掛着一面大大的着衣鏡鏡中照見一個門户門户中間有一位美人拽着羅裙婷婷嫋嫋的走將進來回頭一望原來便是他的女兒茉莉兒曉妝初罷眼波欲滴兩頰嫩窩窩的白裏帶一些紅幾與窗外朝霞爭艷上身穿一襲湖色薄羅單衫左手提起長裙右手揑一方白地藍花的手帕托在嘴唇邊微啓一顆櫻桃小口露出　貝似的幾個牙齒咬住那手帕一角自古道父母總有愛子之心况挨周中年喪偶前妻遺傳下來的骨肉只有這一顆掌珠任你如何鐵石心腸而早晨起來平旦之氣還留得一點况目覩他女兒一種千嬌百媚的態度低犢之愛不覺油然而生便向他女兒招一招手茉莉兒放下手帕微微含笑向他父親問了一聲早安在對面一只椅子上坐了伸出　　素手從桌上一箇玻璃花瓶内摘一朶粉紅色玫瑰花揷在胸前一　彫鏤精工的金别針上於是白的是面貌綠的是衣衫紅的是花朶三者配合在一起兒越發嬌艷可愛他嫣然笑道父親早起實在有趣對此良辰美景便得我身體上精神上都是活潑潑地同獵人一般 
文字姻緣 
[念奴橋用墟公體韻] [  莽漢]  
寄懷瘦蝶 
　　無虚名下三吳地幾許風流人物祭酒同聲推叔重屹立東南半壁一代清詞十年低首皎皎如冰雪漣漪婁水地靈還更人傑嬉笑怒罵悲歌文章兼衆妙心花怒發我亦風　飄泊客魏躍胸中難滅紅袖情違青衫涙涙鏡裏悲華髮兩心千里天涯時共明月 
寄懷小蝶 
　　相逢萍水詫奇緣得見翩翩人物湖海元龍樓百尺飛去定應破壁屈宋才豐機雲年妙綽約風前雪青奇拔俗建安無此驍傑何幸貽贈雙魚快年來癥　多吞摘撥彩筆光芒長萬丈曆刼有明無滅香草情芳美人意袁組合千絲髮交深文字屋梁照我華月 
寄懷覕廬 
　　夢魂千里繞關山歷歷故鄉風物最愛風流黄覕子時振歌聲滿壁艷意如花農情似蜜捲作寒江雪等身著述識時洵是英傑自别叔度經年俗塵千萬斛同時飄發念世間王侯富貴瞥眼灰飛烟滅方寸情苗一枝恨葉牢結渾如髮相思相望當頭今古明月（容近著心窩血傳奇屬題故云） 
 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
　　中華民國四年西曆一千九百十五年六月九號星期三 
　　舊曆乙四月二十七日共五張 
救國儲金二 
[補錄五月二十一日中國銀行收欵清單（續）] 　　 
[第三十一册二十九號]  
　　葉錫璋元三兩 
[第二百九十六册六十七號至一百號]  
　　彭桂巖二十五元徐紫緩十元王調甫十元經吉暉十元王鑑心一元蔣氏一元王永瑞一元沈永泰一元范潤生三元張半江二元唐炳生二元馮騎良二元徐慕同二元王家巨一元陶桂堂一元郭根才一元薛桂章一元王春陽一元陳竹君一元陳桂生一元胡景記五元李庭記二元李碧梧二元永慶昌三十元義成永二十元程賢式三元潘選卿三元陳榮生三元戴承和三元虞才發三元尤勤君三元張明初三元唐蓮卿三元謝金寳三元 
[第二百九十七册九十九號至一百號]  
　　劉鴻勛二元黄君侯二元 
[第二百九十八册八十七號至一百號]  
　　周仰賜二十五元范秉成十元倪世英四歳女一元史森茂一元徐乾麟一元林瑞良五元戴先春一元張松生五元陳仲林一元沈菊泉一元李通德堂四元公益祥二十元陳祥熊二元周春波五元 
[第二百九十九册二十二號至四十一號]  
　　汪寳山五元趙春蓀五元錢木君一元屠樹深二元朱富標一元顧筱榮一元傅全發一元萬興泰五十元陸支山四元顧文堯十元樊靜遠一元李炳榮三元莊盛表一元張錦慶三元陸佐卿一元季慶福三元復旦朱光寅五元復旦戚其章一元復旦屠長組二元復旦霍長春一元 
[第三百册二十一號至四十六號]  
　　安康莊八百三十四元劉愼瑞一元周勉齋一元郭福生一元鄭幼堂一元車夫戴榮華一元倪太太三元倪師母二元倪家隆二元應開浩一元水祥麟三元黄妙金五元姚同慶十元季德桂一元張萊卿一元周政夫五元裕和公十元聶崇德堂三千元學生程行生一元十齡幼女陳月英一元朱人綽一元喬子由三元葉永豐各夥友十元陸衡汀十元吳恭之三元沈鏡寰一元 
　　五月二十一日共收儲金銀圓四千八百五十七元銀三兩 
　　連前三十六日共計巳收儲金銀圓四十八萬六千二百四十七元銀二千四百十九兩七錢中國銀行謹啓 
五月二十二日中國銀行收欵清單此爲第三十八次報告 
[第二百九十九册四十二號至五十四號]  
　　張咏梅五元王乾祥二元鄒應良五元彭廣蘭一元彭琴舫五元王禮賢一元王梧彬五元張仲謙二元王岳南三元王子紳一元丁錫章十五元孫琦二元丁祖夀一元 
[第三百册四十七號至八十四號]  
　　胡亞白十三元牟介濂二十元謝薰如一元李青垣一元楊仁珊三元張輝卿二元王均田五元鍾毓英一元王小山一元鍾柏罄五元李敬初一元宋昌興戴均秀一元孫紀齡四元范文德五元包盈泰六元徐倫豪四元車多寳四元王鴻飛一元曾廣鑒一元陳裕蕃一元杜振邦一元劉培祥一元怡順昌二元春茂益二元協盛元怡大同人七元曹桂銓五元趙瑞福十五元宋金生五元姚樹蘭二十元陳茂材十元陳寳昇三十元周鳳祺一元徐毛大一元蕭松林五元魯連生十元鮑榮生三十元龔元奎五元曹傑臣十五元 
[第二百七十一册三十六號至六十四號]  
　　劉繼周六元田維園一元何鈞一元民蘇學校全體學生果餌之資二元蘇州彭氏小學學生程義乾一元學生于光勛一元學生王世錦一元學生于建棟一元學生丁錫田十元學生王世鍾三元山東濰縣丁氏私立第一初等高等小學校教員李肇恩四角又丁維九四角又學生康玉田二角又于炳勛四角又袁鴻機四角于鴻飛四角又彭宗幹四角又趙以良四角又郭劭二角又丁曰震四角又郭春陽二角又丁汝彦四角又丁玉芝四角又譚達四角又時鴻曾四角又張逢昌四角又張育茝四角又于連科二角又張育芸四角又王桂芳四角又趙義和四角又徐譜八角又丁湘芝二角又張文潤四角又丁國幹四角又陳誠二角又田嘉寬二角又譚受恩四角又于昭寗八角又彭宗賢四角又丁昌起四角又丁昭陽四角又張蘭瑞四角又劉廷幹四角又彭永年四角又王際平四角又丁學誠二角又張崇繼二角又王文藻四角又譚兆枚二角又杜嘉銘四角校外友人田尚叡六角又陳銘宴六角又李文聲六角四十四人共合二十七元曹方城二十元饒成周二十元曹再純十元怡義祥五元魯永濤二元鄔謨煌二元蔡孝全一元周阿福一元左根生一元江杏生一元彭筱貴一元趙海江一元戴攸貴一元奚將將一元徐木森二元莊雲泉三元蔡振奎五元曹志薌四十元 
[第二百七十二册四十四號至五十四號]  
　　華慶公司各友四十四元黄濤卿一元鍾北辰五元廖石帆五元謝穆如五元吳鑒光十五元陳世端一元張蘭畦一元劉友恭二元郭嘉樸二元丁錫綸二十元 
[第二百七十三册二十二號至三十六號]  
　　塍欽齋五元曾　父三百元曾伯鴻一百元李杰臣一百元王三泰五十元王斐臣五十元謝藴珊十元温佐才五十元徐錦榮二元謝碧田十元侯惠吾十元王雨滋十元鍾秉俊十元黄簣孫十五元侯迪吉五元 
[第二百七十四册十號至二十九號]  
　　華慶公司一百元蘇友痴十一元徐乾麟一元法成學校同人八元王偉才三十元陳善昌十元梁稷初五元李堃垣五元陳玉廷五元宋紹球四元郭炳臣三元李少峰三元賴德華二元湯耀華一元留日寗波同鄉會二十元錢松齡十四元陳立潤十二元陳庭甫十元董祖蔭七元陳錫夀一元 
　　五月二十二日共收儲金銀圓一千五百三十四元連前三十八日共計巳收儲金銀圓四十八萬七千七百八十一元銀二千四百十九兩七錢中國銀行謹啓 
五月二十四日中國銀行收欵清單此爲第三十九次報告 
[第三十一册四十號至五十九號]  
　　賀耀祖日洋五元合銀四兩四錢方誠鉞日洋四元合銀三兩五錢二分廖益日洋三元合銀二兩六錢四分燕仲德日洋一元合銀八錢八分辜仁發日洋一元合銀八錢八分胡佐清日洋二元合銀一兩七錢六分王承旃日洋一元合銀八錢八分武丹宸日洋一元合銀八錢八分何敬之日洋一元合銀八錢八分李藴奇日洋一元合銀八錢八分杜炳章日洋一元合銀八錢八分詹爕疇日洋一元合銀八錢八分徐國亨日洋一元合銀八錢八分趙鴛西日洋一元合銀八錢八分楊華甫日洋一元合銀八錢八分繆慶潤日洋一元合銀八錢八分關筱能日洋一元合銀八錢八分陳鴻慶日洋一元合銀八錢八分張春浦日洋一元合銀八錢八分戴伯琦日洋一元合銀八錢八分 
[第二百九十九册五十五號至一百號]  
　　陳昶記五元夏慶記貽號十元朱隆昌義記五元江湘之二元石恒茂十元金黻庭五十元恒潤十元陸逑卿十元新盛鳳十元王恒源三十元兪德興五元毛佳妙一元邱忠記五元陳水榮一元丁才根一元孫紹義一元張芝孫一元趙智良一元章小生一元德泰號五十元裕隆號五十元和泰號五十元允昌質一百元豫昌質一百元合順質五十元源盛典一百元恒濟典一百元萃豐典一百元萬濟典一百元益豐典一百元同生典一百元元豐典一百元厚生典一百元協盛典一百元林載康三元陳九如二元盧賢記一百元何培基五元朱藹堂十元戈渭賓二元周立卿十元張浣三十元鄭慶恩五元孟焕章十元鄭守欽五元朱芝卿一元 
[第三百册八十五號至一百號]  
　　瑞潤二十元義隆信五元協記徐枝春五十元乾泰昌五元裕昌順十元太昌縣立第二高等小學校同人等修金項下提湊十元又全體校學減膳節省費二十元又校僕廚房合湊工資二元馬昇友十元朱阿榮一元錢振華一元鄭永夀一元績武元一元樂根全一元侯梓龍十元張錫榮十元 
[第三百六十九册一號至五十六號]  
　　源源號一百元萬昌號一百元大章號五元慶豐號五元潘芸蓀十元協泰號十元乾泰號十元潤源號十元義和號十元曾韻生五元譚光五元譚翊五元潤泰質一百元寳泰質一百元鴻源質一百元協來質一百元昌泰質一百元山東會館衆同鄉敬天后聖誕香資四百八十元順泰典一百元泩泰典一百元源泰典一百元信昌典一百元同昌典一百元陳靜卿十元豐昌典一百元匯昌典一百元晉泰典一百元福昌當張鶴琴一元又陳承熙一元又葉連生一元正源五元杜永根五元恒茂祥五元成大五元成錦章十元韓錫全一元杜蘭生一元陳秀欽二元胡長德二元程永清一元錢芝蓀三元鈕企新一元余竹甫四元蔡炳夫二元姜永興五元劉德茂二元趙鴻裁五元馬源興二元徐達昌五元泳信五元應會記五元新生記五元杜悦來五元陳友記五元張寅山一元沈順昌一元（未完） 
[國貨調查此欄來稿擁積容俟陸續登出]  
　　牙粉漢口一碼頭民生化學製藥公司新製牙粉取鴛鴦商標總發行所在漢口一碼頭歆生路 
　　儉柴煤爐上海五馬路廣中興機器廠所製儉柴煤爐又名鐵灶每只九元至十六元不等 
 
 
 

Page 18

 
 
   
 
