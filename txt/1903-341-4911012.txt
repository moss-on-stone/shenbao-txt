# 1903 - 341 - 4911012

 

Page 1

 
 
[重印正續時務通考出售] [  圖書集成局啓]  
　　時務通考一書正集編自京津諸名土其時朝廷上下多以不逹時務相詬病迨是書出至戊戌年果有變法之事人皆許爲能得風氣之先且體例謹嚴抉擇精當自中外通商以後一切政教號令以及聲光化電各種格致之學無不蒐羅富有原原本本朗若列眉以故海内風行揣摩家咸奉爲圭臬續集則由吳下通儒采輯近三十年來時事與前編相爲表裏閱者必參觀互證庶於今昔時勢洞澈無遺兹經本局用潔白連史紙印成墨色精謍字跡明朗業己出書正集每部實價洋銀六元四角續集四元八角合購兩集共計十元批發克己此佈 
[重印十三經注疏○經備旨○十七史商摧出售] [  點石齋啓]  
　　自來詁經解經之說莫詳于十三經注疏一書其次若五經備旨則疏解五經語意難各樹一幟而其　發精義類皆詳盡無遺木齋前將此二書讐校精詳悉心石印以惠士林海内風行早己不脛而走茲更用頭等潔白連史紙印成計十三經註疏裝釘三十二厚本每部定價　銀六元五經備旨每部定價洋銀七角○十七史商搉一書爲王西莊先生所輯議論超卓考据詳叩論世知人折衷至當有志史學者不可不加意講銀五亦用頭等潔白連史紙印成每部定價洋銀五角卽日出售 
[兩江總督魏制軍秦拿獲梟會各匪訊明擬辦摺]  
　　頭品頂戴兩江總督臣魏光燾跪奏爲搜捕私梟會匪拿獲首要各犯訊明分别擬辦恭摺具陳仰祈聖鑒事竊照江淮一帶伏莽滋多鹽梟會匪互相勾煽往往乘間竊發爲害地方臣到任後屢飭各屬認眞拿辦本年五月間訪有匪首曾幗漳潛匿常州江隂等屬内河開堂立會誘約多人遣黨分路肆行搶刼意在糾集巨股以圖抗拒同時並有匪目崔得沅李金標能滿堂等設會拜盟與曾幗漳結爲死黨各踞地叚當經臣密派補用直隸州知州王世綬候補都司徐寶山帶領水師砲隊並飭統領護軍正任福山鎭總兵楊金龍調派管帶護軍副左旗副將紀步高正右旗副將趙自新各帶勇乘登瀛洲兵輪馳往掩捕又調署福山鎭總兵丁華容選帶得力弁勇乘坐策電小輪督率水師溯流堵截一面電飭各處文武二體恊拿兠捕先經徐寶山帶隊進港拿獲匪黨四名匪船六隻駐軍於通州所屬之蘆涇港適浙西緝私營候補都司張有基蘇松鎭遊擊張占魁各帶營船相助探悉匪首曾　漳熊滿堂駕領多船部勒兇黨於白茅沙淺灌踞險抵拒徐寶山親率師船前進該匪等竟敢開放槍砲列隊拒敵徐寶山激勵各軍奮勇環擊王世綬紀步高亦各率步隊分路夾攻匪始敗潰曾幗漳受傷潛遁當塲格殺及溺斃數十名擒獲匪首熊滿堂匪目彭老三張雲山吳朝棟張得榮陽寶春並夥黨共二十八名奪獲匪船十二隻僞印旗幟槍械多件官軍勇丁傷斃二名受傷五名又據署通州直隸州知州王仁東會營拿獲匪目羅少臣一名匪黨兩名隨飭將先後拿獲各犯押解來省發交營務處候補道夏時濟會同江甯府知府羅章切實研訊熊滿堂供認開立天月山聚義堂糾衆入會旋與曾幗漳合股曾在崇明縣廳强刼沈恒豐典鋪得贓此次率帶匪船爲曾幗漳拒捕不諱彭老三張雲山吳朝楝張得榮陽寶春羅少臣或供認充當會中頭目受有掃江侯副元帥各項僞職或入會販私行刼拒捕殺人均屬罪大惡極經臣核明情罪查照定章將熊滿堂等七犯批飭先行正法梟示一面嚴飭各營密捕首匪曾幗漳及其餘黨去後隨據管帶浙江緝私營補用副將周遠明會同署江隂縣知縣郭會程督率勇役拿獲匪目崔得元一名又據如皋縣知縣單儒紳拿獲匪目李金標一名並飭解省發審正在核案審辦間欽奉上諭有人奏江蘇鹽梟會匪充塞引岸劫掠商民但事招撫恐滋後患等語著魏光燾恩壽妥爲籌辦等因欽此當將辦理大概情形先行電奏聲明匪目崔得沅等應與前獲各犯分别輕重再行擬辦在案兹據營務處候補道夏時濟江甯府知府羅章訊據崔得沅李金標均供認充當頭目爲曾幗漳經理山堂事務接濟會内軍火疉犯强劫得贜並於前獲各犯内訊明吳茂生劉得發張海濤曾四宗明富俱係曾幗漳悍黨或夥衆强劫或窩藏首匪並皆在塲拒捕又經臣批飭照章正法梟示以示炯戒其餘情節較輕罪不至死各犯亦經酌擬年限分别監禁免致遣戍脫逃仍爲民害現在地方安謐引岸銷數亦尚暢旺伏查此次梟會各匪結黨甚多蓄謀不軌本年夏間各屬訛言時起其勢殊爲猖獗幸立時撲滅不致蔓延貽患雖首匪曾幗漳現尚稽誅而焊黨多己就獲經此懲創洵足以寒匪膽而安閭閻所有在事出力文武員弁不無微勞足録可否仰懇天恩俯准由臣擇尤酌保數員以資鼓勵出自鴻施除再分飭懸立重賞嚴密查拿逸犯曾幗漳務獲懲辦不容鬆勁外謹會同江蘇撫臣恩壽恭摺具陳伏乞皇太后皇上聖鑒訓示謹奏奉硃批著俟拿獲首犯後再行酌保數員毋許冐濫欽此 
[本館接奉電音]  
　　昨日午後一下鐘時京師友人飛電傳來上諭一道敬謹譯登○十月二十四日内閣抄奉上諭江西建昌府知府員缺著李士瓚補授欽此 
[電傳宫門抄]  
　　昨日午後一下鐘時京師友人專電告知本館云十月二十四日皇上召見軍機大臣及壽公樊增祥龎鴻書齊忠甲 
[英藏紀聞]  
　　天津直報云英國陸軍將領現在西藏某處羅致譯員以備軍中調遣觀其舉動似防俄人有入藏之意故亟亟於保全印度大局也 
[英法約章]  
　　英京倫敦來信云刻下英國己允法兵占守摩洛哥國但與法人訂約四欵一法人收回鳥化倫沿岸治　二法人不復要索埃及各欵三法人在越南東京割地二處讓與英國屯煤四法人將陳打船地方交與暹羅治理 
[殺人凶器]  
　　美京華盛頓來信云邇有美人麥其廉者創製新式鎗砲業經本國鎗砲局騐明實爲殺人最凶之器其來復鎗之大小與尋常相等然每一分鐘時能放至一千五百出遠及三英里又有機器砲亦與尋常野戰砲大 
 
 

Page 2

 
 
小相同而每一分鐘時能放一磅重之開化彈子至入百出之多遠及五英里並可於車上施放絕無彈出時砲身退後之病彈子另貯一箱用小輪轉入槍砲之口每箱貯彈予二十五枚用盡則由他箱轉入此箱毫無阻滯 
[繪圖入會]  
　　天津直報云中國朝廷簡派倫貝子赴美國充當博覽會總監督貝子擬携最精最細之黄河圖置之會中俾觀者一新耳目刻己咨行直督及東撫札飭精於繪事之甲乙二委員悉心測繪矣 
[電偵逆首]  
　　天津直報云近日京師傳聞廣西之亂日久未克蕩平政府諸巨公疑匪黨中有逆首孫汶在内爲之計畫機謀刻己密電粤督岑公詳加偵探矣 
[禀設銀行]  
　　廣州訪事人云日前有粤商鄭席儒者具詞投督轅呈請給札開設銀行等情旋奉督憲岑雲帥批曰據呈龍紳志澤前禀設立銀行資本係該商等所籌自應由該商等出名承辦旣稱股本均在横濱准如所請限於四十五日内將所集現本一百五十萬元繳驗并將詳細章程擬呈核定之後再與批准并給札前往南洋續募股分至所陳願於開辦之初借助官用一百萬兩雖爲銀行之義務亦足見該商等急公之忱極堪嘉尚應俟繳欵到日再行派員與該商等商定利息及歸還地方年限訂立合同奏定立案粤商通弊不規規小利則好爲大言動稱資本若干其實毫無根據銀行關係極大該商等眞能集貲開辦本部堂固樂贊成若僅設辭動聽不惟非本部堂所願亦該商等名署所關其勉圖之以符厚望 
[浙學受篆]  
　　杭州訪事人云新任浙江提督學政陳蓀石大宗師銜命蒞浙頒發紅諭定於本月二十二日午刻接篆前任張燮鈞大宗師則擬俟交卸後卽日回京覆命現己雇定官船先將行李搬運以便尅日登程矣 
[榮綰雙符]  
　　江西訪事人云南昌縣知縣江雲卿明府素爲上游器重近因署理新建縣知縣黄杏材明府捧檄赴臨江查辦要案未能尅期回署大憲因委江明府暫行兼攝己於本月十四日受篆矣 
[拒捕傷宫]  
　　揚州訪事人云前者兩淮鹽捕營孫鄭劉三哨弁在興泰交界處大邰莊緝拿梟匪受傷而殞并陣亡勇丁六名事後運憲恩新甫都轉以若輩殁於王事惻然憫之照章先由運庫給發孫弁卹銀一百兩鄭弁七十兩劉弁五十兩勇丁六名名二十五兩交家屬領回治喪旋復詳請兩江總督兼南洋通商大臣督鹽憲魏午莊制軍奏請賜卹一面嚴飭興化縣知縣王大令迅拿首要名犯盡法懲治以慰幽魂嗣恐兩縣互相推諉札委城内保甲總巡姚大令詳勘禀覆大令奉檄後卽鼓棹登程所遺總巡一差暫由城外總巡王大令庖代 
[革弁解杭]  
　　杭州訪事人云本月十七日浙江提憲吕道生軍門札委城守營都司楊都戎文舉會同寗紹台道惠樹滋觀察所委候補縣丞張二尹將己革孫周二參將押解撫轅禀由撫憲聶大中丞命交營務處看管聞二弁因寗海教案未能先事防維臨時又不認眞彈壓致貽外人口實故須嚴定罪名也 
[海外觀兵]  
　　鎭江訪事人云前者江南福山鎭總兵丁鎭軍華容及記名總兵魏鎭軍榮斌奉兩江總督兼南洋通商大臣魏午帥之命馳赴日本觀兵近己事畢回華月之十八日由滬上乘招商局江永輪船至京口小駐征驂翌晨卽展輪赴白下 
[創興菜巿]  
　　鎭江訪事人云常鎭通海兵備道兼鎭江關監督郭月樓觀察以城内外街道頗極狹隘加以小販設攤售物以致有碍行人現當創行警察之時不可不大加整頓擬於城外上河沿至大閘一帶官地建造菜巿令各攤一律移設其間一面會同鎭江府知府祥遂安太守出示嚴諭彼處居民凡承粗官地蓋造草房者務於三日内持執照至警察局呈騐如能及早遷徙將地還官者當於所定遷費外量加奬賞以昭激勸倘敢抗玩定卽提案重懲體恤民艱可謂無微不至矣 
[松楝雲痕]  
　　聞之京師友人云戶部以某省餉鞘近被匪人盜竊因將外庫收貯之銀仿照内庫定章儲所木桶其桶大者高七尺每桶可貯銀五十萬兩中者高六尺每桶可貯銀二十餘萬兩小者高三尺每桶可貯銀十萬兩管理銀庫大憲責成司員小心看守隨時稽察以備不虞○前奉皇太后懿旨嚴查各門出入之人凡在值班者無不從嚴整飭現署左翼翼尉己飭正黄旗曁滿漢各固山逹傳知禁城外圍鋪戶軍民不准口角紛爭高聲喊呌及小心火燭等情倘敢故違卽由該管地方官從重治罪○前門内東交民巷一帶駐京各國使臣府第咸於十月初七日起至十二日止高掛彩旗以祝皇太后萬壽 
[遼天寒雁]  
　　奉天友人來信云中國政府允俄國東邊鐵路公司開採各礦凡與遼東鐵路毘連者刻己一律鳩工采挖矣○九月之杪突有某國兵士進占遼東隨由奉天將軍增軍帥電請外務部照會某國使臣迅速退出緣有俄人每日來署詢問故也○日前增軍帥電告政府謂俄人追勦馬賊甚爲出力深恐賊隊闌入熱河請令熱河都統飭所屬嚴防以免俄人藉口○東邊道袁杏南觀察撤任後由北洋大臣直隷總督袁尉庭宫保酌派張觀察錫鑾接署觀察以現在情形辦理頗非易易屢次申請另委賢員久之無覆文遂　被入京向當道面陳一切政府諸五大臣温語慰勉令速赴任供職遂於某日啓行觀此則代理道篆之正任鳳凰廳同知某君可如釋重負矣 
[保陽尺素]  
　　保定友人來信云直隸臬司寶廉訪蒞任以來所有命盜各案無不留心體察免致小民寃冀覆盆以故各犯一聞過堂皆欣欣然有喜色如廉訪者甘棠之歌洵無愧己○邇者朝廷以東三省時與俄人轇轕欲簡擇幹員爲奉天巡撫一時官塲傳述謂擬將直隸藩司楊方伯摺升然尚未奉有上諭確否不敢知也○京旗常備左翼長鐵帥出使日本兹己回華各報有謂其在俄舁受困者蓋子虚烏有之談也 
[沽上冰槎]  
　　天津友人來信云月前毅軍統領郭軍門殿邦派弁至河南各屬采購軍米一千五百石用船裝運來津本月某日己由火車運往京南海子本營頒給軍士矣○月前駐紥保定之直隸常備軍統領某君派某弁至天津購賀皮靴二千雙由火車裝運省城發給軍士○直隸藩司楊方伯於本月某日淸晨八點三刻時由天津乘火車回省所屬道府縣各員均往新開河車站恭送○俄國陸路將軍倭高格君來華公幹事畢後於本月某日淸晨十點一刻時由天津乘火車至秦皇島以便航海赴旅順中西各員及天津警兵均往老龍頭車站作别某營樂隊更奏樂以送行旌 
[嶺南梅汛]  
　　廣州訪事人云日來粤東武備大學堂肄業生不知何故將教習大加辱侮紛紛擾擾譁擾不休兩廣總督岑雲帥查悉情形札行兩廣學務處詳細核議當經學堂提調汪太守出示暫行停課俟將章程另核以正學術而息爭端○己革廣西巡撫王之春在任時曾向 
 
 

Page 3

 
 
德商某洋行商借洋銀二十二萬圓另以鑄錢機器一副抵八萬圓三十萬圓旣立合同卽將洋銀如數交呈惟機器尚未運抵羊城近日某巨商探得此項機器每日能鑄銅圓八萬枚因先期糾集股貲向廣西大憲禀請將機器撥歸承辦鑄錢事務每年認繳餉銀若干萬大憲擬攺爲官督商辦商人則恐事多牽制自願約加餉項仍歸商人主持未知究竟若何定局也 
[甬江近事]  
　　寗波訪事人云日前浙江鄞縣知縣周少軒大令飭差押解盜犯沈阿章毛華標等四名至府申請提勘府尊白幼三太守升堂推鞫内有二犯直認夥劫胡家墳胡姓其餘二犯尚未得有確供○日前甬上洋銀忽然短缺以致巿面往來每百元須升一元三四角甚有升至二元者轉瞬年關進出較夥深恐巿儈乘機射利升水之昂必更不堪設想矣 
[漢皋雜録]  
　　漢口訪事人云湖北候補道寶子年觀察近奉上憲札委總辦衞田局事宜刻己奉檄到差矣○日前黄陂縣出有教案經縣主董幼綰明府親蒞漢皋與英國牧師楊格非君一再婉商和平了結○督標左營游擊王先舟游戎在黄州緝獲巨匪某甲一名押解來鄂交營務處訊懲○日前漢上銀根異常吃緊以致倒閉錢店數家兹忽有現銀四十萬兩來自西安由某票號分發各錢店大約銀根可望稍鬆矣○雲南大憲委員押解貢銅若干萬斤取道鄂中換船北上夏口廳同知馮少竹司馬循例派出勇丁妥爲照料○漢口俄國租界早經劃定其領事署及工部局現方雲斤月斧昕夕經營不日當可告厥成功矣○米糧爲漢口貿易大宗前因粤商忽停採辦以致業此者虧折良多刻下粤中富賈又廣輦金貲採購黄粱白粲月内己爲之一空矣○刻下絲價甚昻每兩須錢二百四十文各西商購賈不甚踴躍絲捐亦遂形减色 
[監司赴省]  
　　蘇松太兵備道兼江海關監督袁海觀觀察因有要務須向兩江總督南洋大臣魏午帥密陳定於今日乘招商局江永輪船駛赴金陵省會 
[縣試二誌]  
　　昨爲上海縣試初覆之期應覆者計一百二十二名天未黎明卽放三砲隨由縣主汪瑶庭大令升座點名給卷迨扃門命題己旭日將升乳鴉啼曉矣至晚六點鐘時放頭牌訪悉首題李牧爲將匈奴不敢近趙邊論次題俄據東三省議戰議和其策孰善試詳言之策是日兼考孝經性理孝經題事親者居上不驕論性理題誠者聖人之本論 
[訂期再訊]  
　　蘇報館革命黨渠魁章炳麟鄒容等人業經上海縣知縣汪瑶庭大令英美等國公共租界公廨讞員鄧鳴謙司馬會同英國迪副領事官連訊數堂擬就讞詞送請英總領事察閱昨日英總領事以此案尚有疑竇務須澈底根求因特函致縣署請大令於本月二十八日重蒞公廨會鞫一番然後定讞大令准之 
[重建官廳]  
　　本邑大東門外大馬頭向有接官廳年久失修勢將傾圯邇由馬路工程局總辦翁子文太守禀知蘇松太兵備道袁海觀觀察擬請等欵建造以壯觀瞻觀察批飭太守勘估工程以便鳩工庀料 
[女郎失路]  
　　湖北女郎丁福來年方一十有五突被匪人誘至滬上賣與寄居虹口之粤人某甲家前日乘間逃出行經高昌廟倀倀無之經巡防局勇帶至局中局員孫羹梅二尹派差持函轉送縣署縣主汪瑶庭大令飭值日差看管聽候訊明核奪 
[南巿火警]  
　　前日傍晚時本邑小南門外靑龍橋附近陳姓家因煮晚膳火力過猛以致火星直冐幾兆焚如幸經鄰人取水狂澆得得卽熄滅未幾湯罐弄蔣琴芳所開油紙作烘焙紙料星火狂飛一霎時勢若燎原延燬鄰右五戶是處距馬路甚近巡街捕聞耗奔告捕房捕頭親往查驗情形禀知馬路工程局總辦翁子文太守并陳明馬路上各鋪未受池魚之殃 
[英界火警]  
　　前夜十二點鐘時英租界後馬路顧家弄某姓鹹菜店後披屋中忽然火起警鐘旣鳴救火會西人急驅英美法三租界水龍吸水救滅僅燬去披屋半間事後捕頭派包探方長華前往查察又晚間七點鐘時英界福建路天仙戯館南首某店不戒於火登時冒穿屋頂警鐘旣鳴救火會各西人急驅皮帶車風馳而往汲水狂噴幸卽熄咸至如何起火及燬去巿房若干俟明日探明再録 
[上海縣署瑣案]  
　　胡錦昌控米彩章誘拐女兒一案前晚縣主汪瑶庭大令升堂研訊胡供小的籍隷姑蘇釘書爲業與米素識女兒己許字上海王姓爲妻前月忽然不見今始查悉被米誘匿經友人余渭卿目覩爲特控乞究追米供小的係浙之甯波人在治下西門外開烟紙香臘店胡妻向在妓院傭工伊女時亦出入妓院實不知被何人拐去胡曾央黄姓向小的介紹供去洋銀一百元後忽回賴小的力索歸還因此挾嫌誣控前日胡至小的店中尋釁遭小的攆去伊遂將小的之夥葉恒生扭閉憲署前某小客寓葉供小的亦甯波人米從無拐藏胡女之事前日胡來騙小的入城關閉憲署前某小客寓是以米扭胡陳控余供小的在小東門外某烟紙店胡失去女兒逢人訪問小的戲告以曾聞人言我女現匿米處胡信以爲眞强令小的作証大令以胡所控無憑斥不准理○周太僕　護卡砲船某弁查獲丹陽人韋耀蘭偕其子少蘭誘拐顔姓家童養媳顔曹氏一案解送至縣大令研訊之下顔曹氏供年甫十五父親以製草履爲業去年童養於顔阿二家後因貧難度日日往虹口某繅絲廠做工廠夥韋少蘭忽起不良之心串同王氏婦於九月二十五日誘至自來水橋附近某粥店樓上住宿一宵次日挾至新閘登舟駛經周太僕廟被米船及石灰船撞沈由護卡砲船救起詰知情節轉送至案耀蘭供小的向在治下開設麫店九月二十五日至某茶肆啜茗見此女與小的之子同來詰之云在夫家備受苦楚意欲逃返楊州小的遂起意收留爲媳暫在同鄕人所開粥店内寄宿一宵次日雇船帶回原籍成親並無王氏串拐情事少蘭供小的年一十有三與顔曹氏同在某繅絲廠工作伊自願隨小的回家小的因告知母親設法帶回原籍大令判令將耀蘭笞責二百下連少蘭收押顔曹氏暫交官媒看管候傳其翁來案具領 
[南巿捕房紀事]  
　　昨日郭阿福王炳洪至南巿祥記碼頭附某小輪船返松江划船戶翁小弟陳阿如向之兠攬以致互相口角之下繼以扭毆致郭王墮入浦江幾占滅頂經人救起將翁陳扭入捕房捕頭令押候解送馬路工程局禀請總辦翁子文太守訊究○昨日南巿萬裕碼頭五康烟店失去水烟一箱開單投報捕房捕頭允派汛捕嚴行查緝 
[廣西南平放振報銷]  
　　謹啓者今春廣西南平縣紳士劉雲階先生求振籌解四批早經登報全據報銷前來計開頭批解往小麥一千包計凈重九萬七千斤給災民大小一萬九千二百口所有洋銀六百十元銀八兩八錢廣東至南平水脚洋三百四十元銀八兩八錢餘洋二百七十元又廣東省城募洋六百元第二批申解洋三百三十元共洋一千二百元由廣仁堂購米二萬四千斤給災民大小一萬二千口第三批申解　銀二千兩由廣東購米五萬六千七百斤第四批申解規元一千五百兩由廣四購米四萬二五百斤此兩批之米統放南平闔邑今將報銷淸單請登報章布照公鑒上海老北門内正心堂義振同人葛繩孝焦發昱張靜臣徐文述趙榮昌傅春波陳作霖謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[情殷薦禰]  
　　江西訪事人云前署新建縣知縣杜豫堂明府在任之日孜孜以得士爲心曾舉所知密陳大憲兹録示所陳薦牘者其文曰恭讀二十八年四月十七日八月初二日兩次上諭仰見朝廷開特科以旁求俊乂設學堂以教育人材於晦盲否塞之秋申窮變通久之義與民圖始得士爲先爲國求賢於斯爲亟恭維大人整齊百度風化一新舉凡魁傑之儒胥在甄陶之列惟善爲寶共豔夫衿纓以人事君實章於冠冕高懸朗鏡豈有遺珠璘光溝瞀多慙涓埃無補何敢冐世譏於越爼說隹士以陳箋然一官自効十年於兹顧嘗求馬店肆强辨夫驥黄問璞荆巖未眩於瓊珶間有知聞難忘稱述如臨川李庶常瑞淸内行敦篤不汲汲於榮利博覽今古無愧通才德化王舉人子庚器識明逹論學宗旨頗近金華以事功爲本南昌魏舉人元載學主宋儒志趣堅定喜談經濟具有本原金谿魏舉人斯靈於中西政治能會其通現考南洋公學亦列特班萬載盧舉人兆蓉得力宋五子書留心經濟亦有綱領德化桂副貢念祖勤於樸學一本躬行經史明通文章爾雅宜黄歐陽秀才漸邃心經濟學以宋儒爲宗疇人家言亦嘗研求他若永新龍舉人鍾洢奉新宋舉人名璋德化張舉人世畸金谿于舉人廷榮永新賀舉人贊元宜黄吳副貢文泰都昌泰優貢鏡中宜黄秀才歐陽沂程忠諏德化秀才周觀濤桂元茺豐城秀才黎養正類皆年少負才有志於政冶之學璞光或親接其言論或　諷其篇章咸稱辨产必有一當固識惠垂槿樸斷無終滯蒿萊然曲逆雖賢待進於魏倩淮隂未遇資信於蕭公用修簡牘璅陳上備軺軒采擇儻使下士之姓名辱蒙宏奬得與齊州之英俊光輔淸時則千載不可無一奇遇詫於元章十事能對其九鴉品録於劉顯古今奚間跂仰良深璘光樗枝拳曲彌恧夫程材鉛刀手操尚慕夫說劍惟大人九品正於羣倫故璘光千慮貢其一得輒忘檮昧效說項之私誠伏乞鑒原擬薦禰之故事無任悚息良切瞻依 
[司牧遄回]  
　　鎭江訪事人云今秋天主教中江南全省主教姚大司牧宗李由滬江馳赴淮徐海各處稽查教務刻己事畢定於日内到鎭常鎭通海道兼鎭江關監督郭月樓觀察聞之飛札淮揚二府轉飭所屬各縣及營汛一體妥爲保護鎭江天主堂司鐸施方禮君則於本月十七日乘舟赴淮上恭迎 
[温州火警]  
　　温州訪事人云本月十一日之晚七點半鐘時汗南門外虞師巷口某錫箔店不戒於火熊熊烈燄上燭雲霄幸經各水龍竭力施救僅殃及季合記棉花店共燬房屋五楹 
[准壖火警]  
　　鎭江訪事人云本月十八日之夜三鼓時招商局往來内河之某小輪船由淸江載客南下行至淮安城外適有一大划船滿載薪蒸剌篙河畔不知因何失火一霎時熊熊烈燄掩映於雲水光中舟人無術救援相率登岸避禍少選延燒岸上某雜貨鋪左衝右突銳不可當時己夜深各水龍天昏黑中取水艱難無能爲力直至翼日天明祝融氏始興盡而返是役也除柴船悉成灰燼外復殃及岸上草房瓦屋數十家誠无妄之災也 
[東越官塲紀事]  
　　紹興訪事人云府屬漲灘多難數計每有鄕農與客民互相禳奪以致禳命案去歳上憲曾委員太守京培來越查勘毫無頭緒至新任撫憲聶仲芳大中丞蒞浙復由耆農聯名禀請升科中丞行司查得此項漲灘以蕭山縣境爲最多且有人繪圖呈報較易稽查爰委齊二尹筠會同李香畬大令就開墾成熟之寗圍牧地先行淸丈編號造册再定升科日來地方居民之干求承賦者頗不乏人值此庫欵奇絀之時於公家誠不無裨益也○山隂縣知縣趙佑之大令卸署慈谿縣篆時曾賄求己革署藩司黄幼農方伯得署是缺嗣被言官參劾奉旨飭督憲查得証據鑿然諭以革職永不叙用交卸之期當不遠矣 
[英美租界公廨晚堂瑣案]  
　　無錫人趙徐氏謝徐氏被成衣匠周山大姦拐來申圖賣經某包探查悉解經襄讞委員王松丞剌史訊明諭令押候移送上海縣署前晚讞員鄧鳴謙司馬升堂覆訊趙徐氏供小婦人年二十有四日前從某處回家道經黄家橋周百般引誘遂與小姑謝徐氏隨之至申賃居新閘曾被强姦二次嗣因日用無著將所携衣傭典質一空近欲將小婦人等賣入娼家幸由鄰人報知捕房得見天日謝徐氏供詞與其嫂相同周俯首求恩司馬著鞭背一百下押候隨堂嚴辦二氏暫行還押候其夫來案訊明給領○陳阿章前控陸仁英誘拐女兒藏匿楊小弟處等情經讞員鄧鳴謙司馬訊明押候補提其女阿香核斷前晚司馬升堂復訊陳阿章投案候示陳汪氏訴稱女兒阿香徙倚門前被陸拐去至陸所供由楊小弟央朱福庭介紹撫爲童養媳等情實無此事陸供此女實由陳浼小的寄養楊處嗣由朱作伐然亦不知其細叩求明察楊共此女實由朱說合撫爲童養媳司馬將阿香給陳汪氏具領餘人斥釋○應阿虎控陳瑞章圖賴米欵等情司馬研訊之下應供前者陳陸續向小的取去米若干石共計洋銀一百四十元屢向索取一味延宕爲此控請究追陳供小的所欠米欵實因當時包辦某行飯食故有如許之多今在三馬路某綢號治庖月底當先措還洋銀二十元餘求寛限司馬著交的實人保出赶緊淸理違干提比 
[法租界捕房紀事]  
　　小東門外洋行街潮商義和米麥雜貨行虧欠各錢莊銀三萬五千兩前日忽然倒閉旣而行主鄭鏡淸遣傭人張阿二至兩成土行收取期票洋銀被某錢莊夥所見扭送捕房解奉讞員魏蒓塢大令研訊供稱事此票由義和行庖丁某甲托小的持往收銀大令飭暫行管押昨日被欠各錢莊執事人訪悉鄭妻某氏及甲避匿某處因卽報知捕房捕頭令包探卽往一併拘獲押候解送公堂禀請大令訊究○某甲向其友某乙索借不遂抛磚遥擲幾致受傷因之扭入捕房捕頭命押候解送公堂禀請訊究○前晚有某丙者手携皮袍三件行經護城河上驀被匪人某丁攫去因卽投報捕房昨經包探拘獲丁黨某戊解入捕房捕頭命押候堂期解請訊辦 
[美租界捕房紀事]  
　　前日傍晚時西人某甲乘脚踏車至吳淞路不知因何將六百八十七號巡街華捕恣行毆擊捕忿甚將甲扭入捕房捕頭略加詰悉釋甲使去不予深求○前晚無賴湯銀秋約同其友李祥貞至天潼路某小烟館開燈過癮李偶不留意灼毁湯衣口角之餘兇毆不己事爲六百七十七號巡捕所見一并拘入捕房捕頭詰知事起細微令各押乞丐牢一宵從寛斥釋○前晚梁上君子王阿金潛入寗波路六百五十四號門牌謝阿狗家竊得布被二條挾之而出適爲包探朱桂生所見連贜帶入捕房捕頭詰究一番令押候解送公堂禀請讞員鄧鳴謙司馬懲辦 
 
 
 

Page 10

 
 
   
 
