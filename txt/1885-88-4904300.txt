# 1885 - 88 - 4904300

 

Page 1

 
 
[請繳第二批古今圖書集成股銀]  
[申報舘黠石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次徼足此議早邀公鍳嗣卽購地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲惟觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速昕以各股友第二批股銀計每股五十兩務望早日交下以便購備紙張及一切工料其銀希仍交申報舘照收并開明第一次股單號頭及股友姓名當卽掣回收據統限於三月廿九日以前一律交清切勿遲延悞工是所禱盼再此書初議共印一千五百部嗣以各股友喜用大字但字卽放大則紙張亦费本數加多本齋益形虧耗故擬多印數百部藉資貼補旋见市面欠隹且此書亦身本重大遂仍印一千五百部以符原議合併附聞 
[光緒十年諭旨彚錄]  
[申報舘主人謹啓]  
啓者本舘近日又將光緒十年分諭旨敬謹排印成書其板口與申報附張中所印京報大小一律俾得彚訂成編隨時恭閱亦留心時事者所必需 
也每部一本價洋一角五分定于本月十九日出書售處仍循曩例 
[重印小題文藪初集告白]  
小題文藪一書選擇精嚴篇章宏富加以黠石齋西法石印朗若列眉凡紙張之潔白裝訂之精工久爲海内珍賞家所洞鑒故前印數千部不及一年早經銷罄自後踵門求書者日不乏人不獲已復託點石齋仍以西法石印印成數千部更加校對倍覺精詳鐵畫銀鈎鬚眉畢現操觚家莫不嘆爲觀止也茲定於二月廿一日出售價照前議每部英洋四元售處仍在上海後馬路乾記衖蔣同泰綢莊棋盤街文瑞樓書坊申昌書畫室曁各書坊如有躉售請至蔣同泰綢莊或文瑞樓書坊兩處面議可也有志青雲者其鑒之 
[三十四號畫報出售]  
[申報舘主人啓]  
内廷歌舞民間不易寓目去臘禮部　習時京友糩圖郵遞與海内君子同深敬仰現在編入此次三十四號畫報准於十六日出售畫報之首仍送畫譜兩圖一爲任君阜長所繪羅漢一爲管君劬安所繪士女畫報仍然九圖末附淞隱漫錄圖説一則閱者鑒之此布 
[綜讑永吉祥等號船户鳴寃情形]  
　　本報載擊皷鳴寃一事後又述寃上加寃及昨報再述餘寃各情綜觀一過而後知法人之貽禍者深而該商民之身受荼毒者爲無可訴寃也盖該商民以爲貸與船均被法人燬壤身遭凍餓幸遇嵊山之鮑君得以暫樓廟宇糲食充飢附釣船而返由飛雲小火船附載至滬性命幸得生還而身家均已賤破滿擬官憲爲之設法而不知當此事　之會官憲亦實無可如何該商民等可謂不識時務者矣至於道署各護勇向該商民攔阻不服遽爾用武此拳彼脚卒至毆傷水手數人而爲首之高羅兩人受傷尤重此則該護勇等之鹵莽選事尤當查辦重懲盖該商民聚衆至三十二人之多此其所聚者並非一呼百應附和成羣可比實則皆該船上被法人逐至蛇山之人旣有爲首之高羅二姓則亦應有禀詞叙述原委何至疑爲糧米船上閙事之人而遽爾攔阻　夫糧米船上閙事旣經縣中拿獲數人勒交爲首者聴辦則又何爲而再至道署滋鬧哉顧不問情由一塲混打至於有受傷尤重之人傷科醫冶性命難保無虞也設令因傷而斃在謢勇自是罪無可逭然堂堂道轅而毆傷訴寃之難民此則奇聞奇事論者　謂之何寃在此案頗費周折所有船貨被法人焼擄情形未及細訊作何辦法暫旦不問當先以受傷之愈不愈爲斷如果傷愈則重赴道轅遞禀細訴　　大憲處置否則寃伸無日矣以僕思之該商民等止知赴愬　憲而不知道憲於此時實亦無禁止法人不擄不焼之權法船白游弈浙洋鎭海交仗勝負不分固已心知甬防之嚴密不可猝攻以故分遣各船在於大戢山蛇山各洋面尃以查船搜物爲事甚者擄其人而火其船葢亦無聊之極思而借此以迫我之和也緣滬上商民往來海中南北運載之船各有帮頭每帮衣之食之者輙至數千人一年之中往來兩三次所沾餘利藉贍身家苟因軍事之故而遽停船行則船上諸人衣食將何所賴法船之來阻遏我兵船使不得援救他處又搜查我貸物使不能解運軍資其於民船固無仇隙卽巴德諾脫示禁米石出口亦祇云截奪米石而他貸不在其内今永吉祥等號之船並無軍火米石裝連出口法人胡爲而背約妄行至於此極哉竊謂法船接濟不絶且較圍困臺灣時尤爲易於接濟則其徜徉於大戢蛇山一路正不知何日始肯他往滬巿已形寥落若各船　更有戒心不敢安然出洋則南北貸將并不能來往而巿面愈見具哀民間購買食物行將騰　此固決不可聴其焼擄者也按照公法如兩國有交戰之事此國商民被彼國之害將來戰事已　孰勝孰負所損商民牛業銀貸例由彼國賠償今該號等之船顿爲法人陵虐船貸均化烏有任華官旣難致意法船令其勿　焚掠則或者俟勝負已分曲直已判議和之日責令法人賠償或者此時姑予撫卹安置其人亦無不可然　官憲殊覺棘手也事值棘手而乃經護勇等鹵莽一打豈其厭間斯事故意如此以遏　赴愬之口耶夫法人以上海爲局外公共之地故戰禍已亟而欽使領事繙譯捕頭與其商民從役皆安居上海而不徙有此衆多之法人而中國官憲且欲爲之保護然則易地以思我之商民載運貸物出口以行乎我之海口但使無違　諸物卽法船不應攔並乃攔阻之不足而擄掠之擄掠之不足而焚燬之其無理甚矣吾意此事若僅訴之道憲殊爲無益所幸有巴德諾脫諸人居於上海被害之人自當以法船之行爲告之法官使傳諭於法兵官以後如遇中國商民船貸出口伹搜　違禁之物卽令放行不　任意凌虐焚掠驅逐而一面斷賠該四船船貸之値似覺直捷痛　然該船上人雖受凌　究識尊親以爲吾等華人理當訴諸華官如須與法官商辦亦由華官轉致此等見解自是光明正大獨不料護勇輩竟闖成大禍也嗚呼寃哉 
[法艦行蹤]  
　　新加坡西字報言有法兵船二艘一名沙杜移根一名沙杜麥孤不日駛到香港聞兩船中載有 
兵二千名將運臺灣又聞十三日有潑利馬乾兵船十四日有路朗兵船由香港開往基隆云 
[甬洋消息]  
　　鎭海口外近日又到法船二艘我水陸各營不分晝夜加意嚴防法雖狡詭亦無奈我何○城中 
居民前以海氛甚惡遷避鄉間今知甬防可恃大半遷囘食物等店漸有開設惟當舗仍開半日且將金銀重物移存慈 
 
 

Page 2

 
 
城○日前小港捉獲漢奸二名本擬立正軍法因其人係本地居民暫押營中想此等不忠不義之人必當畫法懲治以儆其餘○鎭海口前節埋伏水雷各商船進出時恐致誤觸皆雇兆昌小火輪拖帶每次需費洋二十元故日來該小輪船頗覺利巿三倍也前任○鄞邑尊朱司馬已于前日晉省新任程稻邨大令尙未進署○江北岸永昌會往年二月間奉東嶽大帝出巡今歲該會總柱預貼知單本定初七日祭旗初九至十一等日照舊賽會後因江北各洋行不能貲助遂作爲罷讑矣 
[臬憲接篆]  
　　新任蘇臬憲李廉訪嘉樂抵省進署等情已據蘇友電傳錄登前報兹又得省中來函稱廉訪撣於本月二十二日接篆任 
事想猷宣烏府輝映豸華清詩美政逐年新不難爲廉訪一詠焉 
[永甯已返]  
　　日前旗昌洋行之永甯輪船開往甯波後謠說紛紛莫衷一是本舘惟照登報牘不敢妄赘一詞該船旋於前晚二點鐘時 
自甯波返滬暫泊虹口下海浦昨晨七點鐘後駛泊金利源碼頭本館聞知立派訪事人前往查探據船友述及前日開往時江表船主曁太古洋行之宜昌船主均附輪而往蓋鎭海口堵塞之後惟容一船進出兩船主意欲窺測情形故有是役也此外尙有華人數十名洋貨四百數十件將近甯口時見有法兵艦四艘佔泊　港口另一艘佔泊游山外并有煤船一艘下椗其際法兵船望見該船將至卽放砲一門升旗示意臬甯隨卽停輪法兵船放一小火輪至該船索看○口單訽及所裝何物船主答以祇裝洋貨餘無長物遂卽給以艙口單法人閱畢揮令開去小火船亦皍駛回永寗爰鼓輪至招寳山停泊恐多窒碍並未進口所有貨物及客人悉雇駁船運入口門寗人之欲附該船來滬者亦由駁船渡上輪船於十八日午後一點鐘時駛囘刻下炮臺上之華兵防堵甚嚴然並無與法人開仗之事禮拜一二宜昌江表兩船當陸續開往云 
[照錄户部原奏]  
　　户部奏陳開源節流章程前已登報今將原奏照登於左光緒十年十二月初八日户部等衙門謹奏爲遵旨議 
奏事光緒十年九月初五日欽奉慈　端佑康頤昭豫莊誠皇太后懿旨現在軍餉緊要應如何預爲籌晝之處著軍機大臣户部總理各國事務衙門大臣會同妥議具奏醇親王奕譞著一併與議欽此臣等當卽公同集議伏查本年六月户部會同軍機大臣有通盤籌畫接濟餉需之奏令各省裁節用欵專供海上兵糈並令各省於兩个月内將某項裁減若干每月籌晝若干迅速籌備開單奏明又本年七　户部於奏請添撥部庫邊防經費摺　陳明籌餉緊迫此後凡有户部指撥各項海防餉需無論各省藩運司道監督等如能照數批解毫無貽悞由户部半年題奏一次照軍功例請給優奬其有支吾推諉遲誤者由户部隨時嚴叅嗣經各直省迭次奏請撥餉均經户部或准添領部餉或許截留京餉或停應撥協餉或令攺解原餉隨時覈辦一出於移緩救急爲一時周轉之計而於其何以持久俾無缺乏方切焦慮亟當妥籌今欽奉懿旨復令臣等會同籌議臣等竊以爲國家理財一政行之無事之時較易行之軍興之際實難行之小有撻伐之世尙易行之大亂初平之後尤難自咸豐同治以來粤匪亂起海疆事滋中外用項日增月益彼時籌餉卽難然各省廣開捐例初議抽釐各軍每自謂供鉤之方未全勞　廟堂之籌措兼之攺幣　 
行鈔大减放欵勉爲敷衍京省之需髮捻平後西路海防兩處用尤浩繁一歲所入不足供一歲之出又十五六年矣户部前於光緒二年奏總覈度支六年奏籌備餉需深覩大亂初平民生彫敝新增入數皆有占定支款舊例賦税荒缺未能滿徵非及早綢僇無以爲自强之基無台内外臣工因循成習情面未除言而未必行行而未必實恭查同治九年欽奉上諭近來内外臣工往往遇事機緊急　事張皇迨禍患略平則又泄沓成風爲目前自安之計卽使飭立戰守章程而在事諸臣奉行不力有名無實遂使朝廷深謀遠慮均屬具文似此因循　習何時可冀目强何時可平外患宵旰焦勞無時或釋等因欽此臣等平時敬讀此旨輙深愧愤今兹法人搆難戰事未已目睹時艱敢不同竭愚忱力圖　濟竊維自古理財之道不外開源節流一事今謹將臣等商擬開源節流各事宜另繕清單恭呈懿覽一俟命下由户部分行中外一體欽遵照辦迅卽施行並由户部再行申明光緖六年所奏籌備餉需及本年六月會奏籌晝各路餉需各原議嚴切催令各省於此次接奉諭旨後分别初限四五個月一體認眞分别舉辦如再視同具文遲延不復或竟空言搪塞實無整頓於來年六月底限滿之日仍應由臣等會同切實考覈具摺奏叅所有臣等議奏缘由是否有當伏乞皇太后聖鑒再此摺係户部主稿合併陳明謹奏 
[輦轂紀聞]  
　　蒙古哈喇親王照例入覲寓於干　胡同府第中兹因公事已畢于二月初四日由京起程遄回塞外隨帶　傭女媪爲 
數甚多錙重車輛更屬不少○俄使本擬於　融時回國忽接俄廷電示以中法尙未和好俄須保護内地法教商民交涉較繁未便遽易生手囑該使暫緩交卸一俟秋間再行回國俄使接電之下深爲不悦且素有疾病尋常事件悉交隨員代訴代辦○盛　將軍派委鳳皇城旗協尉那丹珠率領旗營官兵數十名於初六日到京赴禮部投文奉派接護朝鮮使臣回國○宫門口内四條胡同有德某者年二十許娶妻霍氏琴瑟静好門庭之内怡怡如也德本微末世職所領俸銀無多日積月累逋負如山對泣牛衣無以爲計遂於前日晚同服阿芙蓉膏畢命次日上午鄰人見其門户寂然知必有異撬門而進則比翼鳥已交頸而死矣乃報知　面官初六日刑部派滿漢司員二人前往相騐蓋定例凡在京旗人如殞命被傷者在街則由司坊官騐在院在屋者由刑部　官騐也○上月中旬前門外崇眞觀三元成小刀舗一徒自縊而死次早報官及差役到時見該舗比鄰墻邊豎梯一架殆隣右無知升梯以窺探者比官來相驗時則梯已撤去役禀官官乃傳鄰人笞之并帶回衙署問話小民無知動輙得咎亦可憫也○初四日夜間前門外迤西城根有　斃男屍在中城地界距北城地界慬數武中城役潜拖屍身至交界石牌之右希圖嫁禍於人不料被北城差役撞見扭中城役至署辦理想曲直旣分萬不能逃刑責也○各衙門每値京察由該堂官察看年逾六十五歲者另造清册咨送吏部歸老人班帶領引見或精神尙健照舊供職或年力就衰原品休致皆出自聖裁刻値乙酉年京察吏部於二月初七日帶領老人班引見○京察一等章京筆帖式等官引見圈出者吏部擬於二月十四五兩日覆帶引見○京師洋貸舗甚多資本雖巨而獲利甚微惟前擱外義成洋貸舗多財善賈每以新奇花色争勝於人客歲自晝印花洋布式樣在西國定印五光十色璀璨陸離名之曰福兒錦運京出售約二千餘疋不數日而售盡每尺售價合銀五分上下該商獲利不少云○客冬天氣嚴寒較甚往年入春以來時症漸發半係傷寒并有生惡滄者醫家生意漸有起色 
[芝罘紀事]  
　　烟臺自入春以來巿面略見起色唯粉價稍昻貧民頗形拮据耳○由冬迄春雪少土堅犁田費力本月初三日繽紛細雨灑遍春郊初六日六出花飛大幾如掌重裘瑟縮凍破鶴肩自是而後春寒料峭未能煖透茜紗恐二十四番花信風較往歲稍　遲滯矣○本月十一日續到防勇二營俱在山前世回壽地方駐札○客秋海防營在世回堯地方修築營壘至冬初工始告蕆現在又鳩工庀料增盖營房聞落成後卽須移至彼處駐札云○上月杪有津人之爲某船管駕者至某妓家勾留數日旣忽潜船中反着船夥多人佯至妓家尋已尋之不獲則誣妓爲圖財害命將興雀鼠之灾妓知其詐也託素識之某乙知該船僞爲貿易也者甲不知爲妓家邏者遽出見乙乙乃直斥其避圖匿詐之非甲愧甚呑服洋烟詐稱自盡船夥遂將其舁送妓家不料弄假成眞翌日果斃後經多人調停始得了事噫人至不得已而爲皮肉生涯其苦亦可 
 
 

Page 3

 
 
謂極矣乃復從而魚肉之嚇詐之甲固尙有人心何哉輕身一死其何足惜 
[木税奇絀]  
　　九江大關向以木税爲大宗每年二三月間各帮木牌下駛關吏書役稽查徵納碌碌宵听大有日進斗金之勢今年法燄 
鴟張木商裏足關税短絀異常雖經關道盡洪觀察設法招倈終無起色日前有自漢口探訪木牌信息者述稱漢口雖有木牌十餘架擬卽開行下駛無奈田家鎭半壁山防營某統領欲將田鎭江面堵塞攔截木牌始言借用繼又强以八貫四分之價買下木商不從卽用封條封往防所各商進退維谷輒喚奈何果如此則今年木税一項更無望矣 
[札調委員]  
　　倉盡札調同通　縣教佐共八十八員至北通州充當海運差使限二月十五日以前到差所有單開各員姓名備列於左 
劉中瀚楊占春張鵬翼楚材劉東美金銓張岳李樹銘錢錫宷于文光石耀宗王汝襄劉俊黃金微朱昌時兆琮徐元珍吳貽孫稌永緖陳國新熊以功田邦基景濤多奎魯人瑞李書　徐名甲石立坊史恩培徐瑞祺凌燮寳珍蘭得　汪寳樹高棠恩蘇貽英董恩慶杜蔭灝董　綸孫賦穎叚承亨谷春芳干嘉祺馬振　谷　潤李禹言王化光丁予勲賈毓瑚王蕙蘭周之　豐泰李青霄張守喆唐依仁姚文瀚張嗣陶土希賢儲銀計關保蔣雍章王德輿屋光球高翰閣鹿學尊祁彭年陳鶴鳴何福桂郝桂芳章夕渾紀昌文賀廷駿　邦典龔琛王覲宸曷樹棠毓霖英斌王仁　張嘉幹閔毓淦靳嘉平董桂山陶式銓李振榮阎裕宗李紹閔薄恒恩但南漕現已停運衆委員未免孤負憲恩矣 
[藥局續述]  
　　杭垣火藥局十一夜間失事一節疉列前報兹悉次日古子性將軍邀同劉仲良中丞親至該處察看形跡不禁疑信叅半 
如謂天取則必有雷電風雨將藥房一齊攝去亦安有焦木敗瓦狼籍抛擲等事且天旣取藥斷無藥先自燃之理况是夜　朗風清並無雷電之火相引其火果自何來如謂人之失火則軍火重地夜間斷無人敢入亦誰能遺火於此若謂放火則如許火藥一朝炸裂定必傷　命恐城垣亦必坍損而放火之人亦必先遭轟斃想必無此大胆之人將軍閲後因問該管之兩協領局中存藥實有若干而兩人所對之數均屬不符將軍不勝大怒立將兩人革職奏請諭旨再行定罪又傳局中値夜之兵丁五人查問皆云從夢中驚起不知其细傳問更夫供亦模楜現將更夫火夫兩人發兩縣嚴刑確訊故已在縣中管押其該班之兵士及管局之委員皆不得置身事外以待發落云 
[給還契價]  
　　美國教士杜步西于蘇城張果老巷購地建塾經王耘莊明府將出面之鄒某及原中業主提案訊押已列前報兹聞事已 
理明將契價中費追出給還杜教士其挑垃圾築　圍等費亦均責令認還惟鄒某有中飽之欵一百五十元尙未繳出其人躱匿不見明府責成原保人交出以便追究杜教士一切順從並不梗阻可見中外一理地方官但能據理辦事自不難指揮如意也 
[暫缓入覲]  
　　竹朱石觀察去年經稌季和侍郎奏保奉旨來京陛見今春滿擬北上兹由徫大中丞附片陳請以該道勷辦海防營務 
處正資臂助應請暫緩赴闕俟防務稍鬆再行給咨送部引見云 
[濟法傳聞]  
　　法人久頓於江浙洋面軍火糧食不免有匪人暗中接濟華官雖出有禁令西官亦例守局外但耳目難周稽查究屬不易 
十八日接到有心無力人來函稱有某外國飯店寫字洋人同一引港洋人在河南路牛肉庄買得牛一隻羊六隻魚蛋雞鴨麺包葱菜洋酒等物在虹口大橋下碼頭放在引港船上於七點鐘時用小火輪拖往吳淞口外買與法蘭西兵船得洋七百有零此係目擊情形因心殷報國故以奉告請登于報以期當道各官知而嚴查焉本舘旣接此信用照錄之事之果有與否則非本舘所敢知也 
[使北上]  
　　西班牙欽義於昨晚由滬登舟赴北京并聞意大利欽差緩十日亦當赴北京云 
[憲示照錄]  
　　督辦松滬捐厘總局江南蘇州等處承宣布政使司譚二品銜江南分巡蘇松太兵備道邵二品頂戴按察使銜江蘇過缺 
題奏道蘇爲出示曉諭事案奉督撫憲札淮户部咨會議籌餉一摺令卽推廣洋藥捐輸並奉另札准浙江巡撫部院轉咨准欽差大臣大學士左閩浙總督部堂楊會咨閩省洋藥每箱奏加捐銀二十兩咨請江浙一律辦理各等因到局奉經先後抄粘轉行洋藥局員督董遵照加捐迄今多日未據議覆查松滬厘金定章往來百貸凡在松滬所轄境内各完落地一道水厘一道均按値百抽五之例辦理惟洋藥一項僅於各土棧提報時每箱一百斤繳進口捐銀二十兩實則卽係落地捐至其分銷他處經過松滬所屬水卡原應照完卡捐現則掣給分運印單一律騐明定章本屬太寛現在浙閩各省旣經推廣加捐滬局事同一律自應按照百貨定章一體遵加水厘第恐水卞散漫無稽奸商易於繞越兹今本局酌定仍令各土棧報提洋藥時於每箱原繳進口捐運平銀二十兩之外加捐松滬水　庫平銀二十兩用土西土向竟每百斤繳捐銀一十兩兹亦加捐水厘銀一十兩均令票躉繳如其分運各處仍給分運印單經過松滬所屬水卡准其照騐放行上海鎭江兩局一律辦理上海大小洋藥本屬先貼印花　别官私鎭江亦應照辦俾歸劃一除詳明督撫憲立案並分咨外合亟出示蟯諭爲此示仰洋藥商販人等知悉須知加會水厘原所以助軍餉所加之欵仍屬取諸買户與商本毫無干涉現今本局酌定自本年二月十九日起大小洋藥每箱一百斤共繳進口水厘兩捐庫平銀四十兩川土西土每百斤共繳庫平銀二十兩自示之後務各據實呈報照章加繳如敢繞越偷漏一經拿獲土則全數充公人定從重究罰愼毋以身嘗試凛　切切毋違特示光緖十一年二月十八日示 
[會銜出示]  
　　陞用道在任候補知府松江府海防分府劉特用府在任候補直隷州江蘇松江府上海縣正堂莫爲曉諭確查嚴究事照 
得漕粮增撥輪運原以海氛未靖權宜辦理而猶恐各沙船失此生業故酌留二萬石纔可通行仍令承將大憲體恤各沙船恩　不爲不厚矣該各船水手人等具有天良自當如何感激况値此時艱爾等亦朝廷赤子更應各安本分以待事機卽因困苦欲求撫卹亦應由板主耆舵具禀乞恩本廳縣爲之轉請憲示何致迫不及待輙敢於初三日𪊽聚多人藉請撫衈爲名在商船公所與董事爲難甚至打毁門窓什物任　滋鬧無殊匪類本　縣前往開道竟敢不遵實屬罔知法紀當經飭勇　獲七人而爲首倡率之人尙未究出若不確查嚴辦不足以昭炯戒而儆將來查各沙船板主耆舵均有身家或不致有從中主使之事而不能約束在船水手已屬咎無可辭今本廳縣格外從寛不惜諄諄曉諭爲此示仰各沙船板主耆舵人等知悉爾等旣有身家當思保顧爲今之計惟有各自確查本船中初三日如有倡率滋事之人自行檢舉送究庶免罪累倘若有意狥庇或經密訪得實或被别人指出定將該板主耆舵一併坐究不貸除飭差嚴密查拿外合行剴切示諭其各凛遵毋違特示光緖十一年二月日發商船公局實貼 
[淞口船信]  
　　前日下午有大北公　裝直水線之輪船駛過大戢山洋面見有英兵艦一艘法兵艦兩艘寄泊其問並無動静○中國均和兵輪於昨晨停泊吳淞新碼頭外浦江中 
[馬蟻案]  
　　吳淞殷家巷某甲素作蟻媒爲族中所不齿其胞姪女曾適某乙式好無尤上年甲忽甜言蜜語誘至上海南鄉得洋數十 
元售與某丙爲室乙見妻一去不返四出訪查知已被甲誘賣向之追詢根由甲誑稱念爾拮据荐在某處爲傭乙情極將欲控諸琴堂中無奈商 
謂 
 
 

Page 4

 
 
之某丙將女擊回囑其萬一丈夫詢及可對以在外傭工詎乙盤問再三女竟無可抵飾只得據事直陳乙性懦弱不欲根究嗣經族衆不依羣冋甲家評　隨卽用武將甲按倒地上拳足交加致甲立時斃命當經甲族赴寳山縣控請相騐適吳明府遇公差省想臨騐尙須緩日也 
[橯船續述]  
　　流雲小火輪沉没後邵道憲深　阻碍行舟且慮　艙内或有貨物死屍業飭救生局預備大船兩隻於前日駛到該處設 
法將沉船打撈擬俟潮落時用繩索將斷船紥縳乘潮漲時向浦灘拖進約須四五潮漲落方可集事也 
[照章給費]  
　　租界地方路斃屍骸由地保報堂收殮向由捕房酌給規費六百文嗣後捕房將此欵裁革前日麥總巡傳齊租界毗連之 
各圖地保語以嗣後凡見路斃屍骸務在半點鐘時卽行收殮所需規費錢六百文仍照章給發各地保均已遵照矣 
[日人造船]  
　　日本近在虹口日本領事署後面空地製造大杉板船一艘前日在美公舘碼頭下水矣 
[失物請查]  
　　昨有寳山縣屬眞如鎭挑脚担之某甲投大白鳴鐘捕房訴稱刻至萬隆　園購物有某店託送南巿某錢莊之洋一百元 
錢一千文放在搭聨袋内被賊竊去正在情急之時有人告以投報捕房或可緝獲因爲叩請飭查捕頭謂旣有重物在身何不先行送去然後再購零星爾實有不愼之愆今旣投報當飭包探等嚴爲緝訪可也 
[邑尊諭保]  
　　前日下午上海縣　邑尊傳齊二十五保内各圖地保十六名諭以嗣後如有買賣房產務須五日内過户投稅從前如有 
漏稅之契無讑年分遠近限三月内查明補完不予議罰仰立卽開具户名號數以便註册管業違干提究不貸各保咸遵諭而退 
[宜顧親情]  
　　前有葉顧氏投上海縣扭控舅翁孫友山稱丈夫葉順和與孫股開斯雲酒肆上年九月因折閱良多隨卽閉歇不料本年 
正月十六日孫忽扭夫至巡防總局覊押一月有餘小婦人一家數口全賴我夫趁錢度日是以求惿究斷莫邑尊准詞飭孫將葉役案並着交人保出前日孫將葉交案邑尊集訊之下孫供上年五月間與葉股開斯雲酒肆至九月卽因虧本閉歇尙有頂首錢五十千存在徐姓房主處被葉陸續收用向索無　求請追究葉供該店閉歇後小的毫無寸進以致收用頂首並非有意圖呑日後有就卽當理楚邑尊謂孫曰　等旣屬甥舅須念親情免致涉訟可出外邀同公正人理處兩造俱遵具切結完案 
[包探獲賭]  
　　包探嚴頌眉偵知西馬路北中西書院西首某茶肆後小弄中有人設局聚賭遂於前晚十一點鐘時趁賭徒興高釆烈之 
際踏門而進獲住七名據云悉係販牛客人連賭具錢文一并送入捕房昨爲西國節期因未解案諒禮拜二定當押送公堂按律憋辦矣 
[英界公堂瑣案]  
　　包探秦少鄉禀稱緝獲積竊沈阿四搜出押票吊得皮馬　皮馬甲水烟筒等件係從興仁里内某錢莊竊　失主今 
未投到特將人贓送案黄太守商之夏領事判沈阿四管押半年贓存捕房待領○包探孔長生禀稱曹正標到薛氏所開店中買　乘間竊自鳴鐘當卽追赶由我阻獲人贓送案請究薛氏供訴前因曹正標俯首無詞黄太守判發捕房管押一月贓交該氏領去○許氏控汪周氏之孩子到伊家行竊銀飾由黄太守飭將汪周氏交官媒俟查明再訊已列前報昨又覆訊兩造各執前詞捕頭禀查無汪周氏使孩行竊實據太守以許氏指竊無灟應不准理卽將汪周氏開釋○三百三十五號華捕禀稱昨見沈長生沿街嚴設小賭攤將沈及賭具一併解案黄太守判沈長生管押七天賭具存銷○華捕禀稱昨見吳阿三錢萬孝等在街争毆拘案請辦吳錢二人同供本是朋友因細故口角因被巡捕拘案黄太守隨判吳錢各押兩天○周交元稱經收房租向張王氏收取一月租洋三元不但不付尙敢逞　爲此交捕送案房票呈閱該氏供租伊房屋每月租洋三元是月　付過二元祗欠一元詚周仍索三元致與争執黄太守謂付租金房票爲憑該氏稱已付二元殊難憑信抑令繳租開釋○巡補頭稱前所捉獲木碗賭犯業經判罰在案各人均已繳到罰洋釋放惟計春山在押已久無九繳洋今特解案黄太守念計覊押多日從寛釋放如再犯賭定干重辦 
[細故扭控]  
　　前晚二點三刻黄發茂酒店左近弄中第十號門牌内花烟館鴇婦某氏扭送某甲至捕房訴稱此人踢門肇事扭破衣裳 
甲稱小的與該妓素來相識頃至伊家住宿該鴇不從硬欲拖我出外以致扭碎衣裳捕頭以兩造均有不合申斥一番罰中出錢三百文以爲縫衣之費甲遵斷出外取錢完案詎昨晨甲之父母至該　烟館稱兒子所得辛資分文無着想俱用在爾家何又將其拉入捕房控告紛紛擾擾吵閙不休兩下因又扭進捕房捕頭謂如有不平可赴公堂候斷遂一并揮之使出 
[大刼餘生酬神移賑]  
　　今有吳淞黄長發號内執事王子烆先生寄德和信局遞來一函内據本月十二日往來淞滬之流雲小火輪船 
失事船中搭客與波臣爲伍者大小八十餘人遭此慘災聞之傷心小號亦有一敝友王祖德在船幸被救出髮指無傷叨天神佑可謂死里逃生實出萬幸奈因衆寒力綿以酬神愿移助山東春賑洋十元並代募得勤檏堂壽筵資移賑洋十元請併解災區在鄒前立願以　逐月　省湊有成　再醬補助拜懇代登申報務祈同難遇救有力仁人君子得能發心助賑救人卽是救已禍不難於消滅福可慶真駢臻上海北巿　賑公所施少欽代述二月十七日 
[敬曲春賑求保病痊]  
　　逕啓者今有顧姓交到源盛昇記上恒豫莊卽期票英洋一百元據述潮州海陽縣林門黄氏求病卽愈敬　山 
東春賑委善昌繕禀代求神佑敝會舘供奉關聖帝君靈感異常每逢助賑救灾求保病痊叩禱神前寳鼎爐丹開水冲服丹到病除不知凡幾竊思林黄氏不分畛域一片虔心誠能感格有求必應另備灶神保病延生疏文一扣請向灶前叩籌焚化司侖一家主宰見善卽奏上蒼好生之德俾得卻病延年並塡奉收單面託顧君寄繳嘱卽登報奉聞　 
[上海北巿籌賑公所施少欽謹復二月七日] 　　　 
[輪船來滬日期]  
　　旗昌洋行美富輪船十七日由香港又海宴輪船同日由天津太古公司者生輪船十八日由香港怡和洋行時和輪 
船十六日由厦門大沽輪船十八早由天津新南陞輪船十七日由天津開行來滬 
[未蒓園記]  
　　滬北賽馬塲西去直逹古静安寺孔道也道旁迤邐聨屬皆泰西商官所築園囿樹木忽蘢各具幽趣中道三里許有一園 
爲英人格龍故居園中一片平蕪兩泓　水風景絶佳駕乎諸園之上杞傳格君固以經營園囿爲業者凡諸商所築大都由其規晝面惟此園殫竭心力自詡爲生平傑作云園多奇葩悉屬西產五色因讕目爲之眩入冬乃閉置琉璃室中一塵不染四壁皆春洵稱妙製南阜則取倭人所構板屋點綴其上客至脫履户外席地談天别有風味登樓遠眺可極數十里之遙龍華一塔宛呈睫底暮春天氣鶯飛草長桃柳争妍尤爲悅目至於室中庀置器具精良塵垢屏絶猶其後也壬午年錫山張叔和觀察以重價購奉板輿晨昏定省舞綵看花極天倫之樂事無何太夫人棄餋觀察哀不自勝擬棄此園卜居他所余亟止之謂旣曾爲太夫人頤餋優游之所在天靈爽實式憑之矧平泉草木不以與人古人垂訓實有深意若謂睹景傷懹則與其閉置空閑毋寗公諸同毋與衆樂樂且不妨從姑　獅林拙政網　辟疆諸園之例少納修茸之資未足　　觀察曰講並屬錫以嘉名余追企觀察承歡餋志之意爲名之曰味蒓更題曰烟波小築君家往哲不乏高蹝似此莵裘洵堪繼美夫人生富貴縱極顯嚇電光石 
 
 

Page 5

 
 
火瞬息間事耳過眼皆空回頭若幻繼此一邱一壑當前之實境卽異日之美談蓋風月可以常新景光誠堪不朽且滬俗侈靡饒金銀竊尠泉石風得此一　足擬清凉世界方幸四方人士之來游兹土者不至嘆探幽訪勝之無從則將來人以地傳夫固不翅操劵以求之也是爲記時在光緒十一年歲次詴蒙作噩清明節倉山舊主袁祖志撰 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
