# 1914 - 231 - 4914714

 

Page 1

 
 
   
 
 

Page 2

 
 
於上年財政部通電各省核减公署員額認爲變更命令不能服從各節財政部電係根據前代理國務總理段祺瑞任内議决原案并遵諭採取消極主義辦理應否將院議及咨院成案取消或認可裁减數目明令公布請詣令遵行等語該部於前國務院議决裁减各省員額未及呈請先發通電雖於手續不無疎略但現值减政之時當然取節縮主義所有一切政費自须切實核减仍遵部令辦理務望内外官吏共　時艱恊力維持以節虚糜而收實效此令又令曲卓新給予二等嘉禾章夏繼泉王潛剛王丕煦蔡序東莊陔蘭均給予三等嘉禾章此令 
又令據農商總長張騫呈稱南洋大利樹膠公司　辦人楊鑑瑩創辦樹膠取精用宏外抵輸入内塞漏巵江西贛縣公民劉樹堂開闢山地種植多年又復勸告閭閣羣相仿效均於森林事業著有殊績擬請給予勳章藉資奬勵等語森林一項爲利最鉅該商民等竭力提倡成效卓然殊堪嘉尚楊鑑瑩劉樹堂均給予四等嘉禾章以昭激勸此令 
又令據署直隸民政長劉若曾呈稱署内務司長史履晋呈請辭職史履晋准免署任此令 
又令任命周紹昌爲直隸内務司長此令 
又令任命濮良至爲吉林國税廳籌備處處長此令 
又令前因豫南匪氛不靖迭飭嚴行剿辦尅期肅清乃近日光山潢川等處土匪蹂躪極　痛心雖擒斬多名終未撲滅該管都督張鎭芳護軍使趙倜督率不力參謀長汪丕煥毫無贊畫師長張錫元防剿無方曾將中將張錫元褫職戴罪立功並飭陸軍部將張鎭芳等分别議　在案茲據該部呈稱張鎭芳趙倜罪有應得惟現當軍務吃緊該都督等均身受重寄可否從寛先行褫職責令戴罪圖功王丕煥於軍事計畫負有完全責任此次匪患綿延逡巡坐誤請免官褫職交部訊辦等語張鎭芳趙倜着先行褫職准其留任立功自贖王丕煥着褫奪參謀長及陸軍少將職官發往趙倜行營効力贖罪該都督等迅即激勵將士掃盪匪巢毋任蔓延致千重咎此令 
又令財政總長熊希齡呈請任命趙廷敭爲僉事應照准此令又令財政總長熊希齡呈請任命談國桓爲東三省官銀號監理官應照准此令 
又令僞造貨幣律有專條亂黨假借僞幣騙誘軍民圖謀作亂尤爲罪不容誅茲據湖南都督湯薌銘電稱該省先經拿獲僞造紙幣匪犯張宗台訊供有大批僞幣運赴湘潭旋又在湘潭拿獲僞造銀銅幣匪犯張禮臣等並起獲僞幣曁手壓機器等件訊據張禮臣供稱去年九月間張榮暢等告知接孫文黄興來信囑赴雲南貴州運動軍隊邀令同往張榮暢爲湘省僞正糧台該犯爲僞副糧台並派人携帶孫文黄興牌單前往寳慶運動此項僞幣係供給費用等語呈請究懲前來該亂黨等屢謀内亂變詐百出茲復僞造貨幣以爲哄騙煽誘之資旣陷軍人於叛逆又貽商民以無窮之害實屬罪大惡極着湯薌銘即提獲犯張宗台張禮臣等覆訊明確按照軍法從事仍飭拿逆黨張榮暢等務獲究辦並着各省都督民政長護軍使鎭守使飭屬一體嚴查如有亂黨僞幣發覺凡僞造及行使之人一經拿獲卽行訊明盡法懲治不貸此令一月二十一日大總命令江西民政長汪瑞闓紊淆財政任用非人頗滋物議現經委查屬實應卽解任付中央高等文官懲戒委員會議處此令 
又令任命戚揚代理江西民政長此令 
一月二十二日大總統命令署河南南陽鎭總兵高文貴防剿運延應卽褫去本官此令 
又令任命吳慶桐爲河南南陽鎭守使此令 
又令國務總理照希齡内務總長朱啓鈐呈據四川邊東觀察使顔鐔因病電請辭職顔鐔准免本官此令 
又令任命張毅兼署四川邊東觀察使此令 
又令阮忠桓授爲陸軍軍需監此令 
又令兼代陸軍總長周自齊呈請任命王夔爲湖南陸軍會計審查分處長唐鎧爲廣西陸軍會計審查分處處長許星璧爲江蘇陸軍會計審查分處處長應照准此令 
又令兼代陸軍總長周自齊呈稱查明徐州鎭守使周金城被控乘亂栽誣强錮勒賄各節非其主動應免置議惟用人失當約朿不嚴應請免職等語周金城應卽免去徐州鎭守使本職以示懲儆此令 
又令國務總理熊希齡内務總長朱啓鈐呈據署四川民政長陳廷傑呈稱代理榮昌縣知事鄒鏡波藉案苛罰歛財入己業經撤任送交法庭審訊擬懇立予褫職等語鄒鏡波應即褫職歸案訊辦此令 
一月二十三日大總統命令特派朱家寳楊士琦李盛鐸汪鳳瀛周肇祥爲高等文官甄别委員會委員此令 
又令任命陳漢第錢能訓施愚夏壽康袁思亮榮動余棨昌陳毅陳懋鼎項驤吳乃琛余紹宋劉馥龍建章夏增佑陳介爲高等文官甄别委員會委員此令 
一月二十六日大總統命令造法機關爲改造民國國家根本大法而設所有職權範圍及其組織方法均關重要前經一再諮詢政治會議議决具覆茲據該會議呈稱此項造法機關旣以議决增修約法案及附屬於約法之重要法案爲其職權即應稱約法會議組織此項約法會議之議員擬酌用選舉方法其選舉區劃取都會集中主義選舉資格取人才標準主義旣爲吾國選賢舉能之遺意復合各國限制選舉之良規等語查臨時約法成於南京臨時參議院其時該院議員係由十四省原派代表所改組及約法制定以後統一政府成立約法所稱之參議院巳與最初組織之參議院不同然組織該院之議員亦僅就按照約法所定選派方法辦理此不足以昭鄭重此次政治會議議决約法會議組織條例所有議員選舉方法均係折衷釐訂以視制定約法之前參議院其議員之純由選派來者不惟有指派選舉之各殊抑且凖諸法理事實而悉當綜該會議所陳議定大綱無一非爲尊重造法機關起見除據呈議决約法會議組織條例另行公布外爲此令仰各選舉監督遵照一俟關於選舉程序之施行細則訂定頒布後務各切實進行使此項特設造法機關得以尅期成立俾慰我國民亂極思治之公心此令又令據政治會議議决約法會議組織條例呈經本大總統裁奪茲公布之此令 
專電 
[北京電]  
　　總統制必行總理必去熊或將爲第一次外放之巡按 
[北京電]  
　　喧傳廢棄内閣制勢在必行熊將任某某全權直隸於大總統 
[北京電]  
　　陰曆年關已有的欵可過上海商民在該處中國銀行追索償還之國庫證劵公債本日京行已籌到二百萬卽設法滙去 
[北京電]  
　　舊曆二十八梁士詒等經手向日俄某行借六十萬磅八扣五釐息以開灤礦税作抵十一年起還本六十年清 
[北京電]  
　　山東電魯新同盟會以國民黨劉冠山爲會長故劉在　　京被捕陸建章恐有寃特電調集證據來京 
[北京電]  
　　政府確將開清史館議案略謂武德開基顔師古聿修隋史元祐繼統歐陽修乃撰唐書况前清開國文史燦然孝定尤能遠紹唐虞近追法美先朝紀載尚付闕如後世追思無從觀感應卽廣召耆儒宏開史館萃一代人文之美爲千秋信史之徵總裁多擬任公 
[北京電]  
　　地方官制袁意道及國税廳審判廳長仍可直隸於部但以巡按爲部之代理人而監察之故以縣爲親民之官道爲親官之官部爲察官之官而巡按則其代理將來恐以此决定 
[北京電]  
　　北京日報記載應桂馨被刺在十九下午四點三十分之京津快車頭等車兇刀形似外國獵刀長六寸其鋒甚銳 
 [Ｇ> 
[第二次通告北半城城濠舊租户]  
案照上海拆城善後案内本所遵照　財政部核定之案將北半城築路餘地整理召變以充經費一面按照路形爲舊租户支配地點先儘一箇月内請來接洽分别繳價補償各自認定辦法並經廣告在案現截至三年一月十日一箇月届满適值舊曆歲除將近市面銀根較緊本所自應體諒讓過年關所有願意領地繳價各舊租户再行寛期一箇月至三年二月十號爲限（即舊歷正月十六日）不再展期幸勿延誤　中華民國三年一月十一號上海拆城善後事務所謹啓 
[初級小學招生]  
男生六歲至九歲女生六歲至十歲女子高等學本校於年冬間有甲班生畢業男生轉入他校女生留本校特設高等小學一班二年半畢業年齡自十二歲至十五歲爲止學科注重國文算學歷史地理英文手工俾進可修高尚科學退可主持家政合於新時勢招揷班生念名學費初小每月一元二角高小每月一元五角報名處上海小南門内倉基路本校 
[銅城鄒永茂誣說認咎]  
柏魯司靛青在安徽天長縣銅城鎭德泰松號内設立分銷某開設鄒永茂號亦售他牌洋靛因謬說柏魯司靛青爲次牌染色不能經久并形於紙筆被柏魯司調查員徐秉彞君至銅城鎭查獲謬說証據隨報銅城商會開會公論其實柏魯司靛青製造精良顔色經久鄒永茂不應毁人名譽今自願罰洋口口元以充本地商會善舉之用並在本境招貼上海登報以謝柏魯司面儆自已之謬妄　號東鄒捷三謹白 
[商辦輪船招商局廣告]  
改換新股票一事前於宣統二年五月初六日股東大會公决通過近數月來各股東紛紛函催實行現經董會議决准於隂歷本年年内實行已由會計科籌備一切俟手續辦齊再行定期登報開會報告先將議决實行情形布請　各位股東公鑒 
[中國營業地産公司廣告]  
地畝房屋出賣○租界内各叚大小地畝均有其價甚廉○大小房屋出賣及出租如有意者請來英大馬路三十九號本公司面議 
[日本國鹿兒島及東北地方災荒勸募捐欵敬啓]  
敬啓者日本國鹿兒島地方火山爆裂地震成災及東北地方饑饉爲近來莫大之慘劇鄙人等同深憫惻現特籌募捐欵解送災區聊表同情之意倘蒙　中外大善士賛襄善舉舉解慨助無任感盼特此謹布　一捐欵請送上海正金銀行及台灣銀行代收掣付収條　二募捐期限以本年二月底截止　三所募捐款如無特别指定之處應由發起人酌量情形分解震災及饑饉地方（代表發起人）　有吉明　藤瀨政次郎　石井徹　江崎眞澄　水津彌吉 
[山西保晋礦務公司緩期付息廣告]  
啓者查民國三年一月二十六日卽舊曆甲寅年正月初一日爲本公司付息之期本擬合期照付以符原案惟查畝捐一項本属指定開礦專款乃自改革以來畝捐旣收不如數解到者又復移作他用以致左支右絀困難異常且合期併付爲數甚鉅值此金融奇絀更無從籌兹鉅款兹經董事局會議公决公司本届並上届四期應付之息仍照前議從緩辦理一俟畝捐領有成數街市可以流通或合期併付或分期償還届時再行登報聲明　山西保晋礦務公司謹啓 
[湖州旅滬公學曁女學校增收學費廣告]  
本届第十五學期兩校高初等班級設置完備校舍擴充房租漲大經濟愈覺繁難不得不加收學費趨勢使然當亦各貴家族所共諒馬焉　學費　一年兩學期每學期初小一年級仍舊七元二三年級八元四年級九元高小一二三年級一律十二元　膳費　半膳仍舊十元按月二元全膳宿二十六元　入學時各費統須繳楚家貧志學者得由校董及同鄕會保介酌予减免　開校　陽歷二月初六日　考揷班生　舊生須二月初三日以前報到新生於二月初三四五日上午考驗先儘前學期額满記名之生充補　校址　仍設在老垃圾橋北信昌里及泰仁里　校長凌祖壽謹佈 
[江蘇省立水産學校續招預科生]  
資格高等小學畢業及有同等之程度者考試科目國文數學理科英文考期新歷二月五日上午八時報名日期同上隨帶四寸相片及保証金五元（不取者憑収據發還）納費學費免收膳費及雜費詳載學則招攷處上海西門外江蘇省教育會校址吳淞炮台灣○欲知詳細情形者可致函本校索取學則惟須附郵票一分否則不覆 
[南北市綢緞業緖綸公所議增春盤廣告]  
公議於甲寅年元旦起蘇杭京湖各貨每尺每兩暫加洋四分其餘一律照底遞加非敢漁利藉敷成本而已謹此布告伏希　垂鑒 
南市　大成恆茂恆昌大升　北市　九章介福九和大綸天成嘉綸裕綸同啟 
[巴黎銀公司廣告]  
本公司專做政府借欵及鐵路礦務實業等借欵以最巨之數爲歡迎雖數千萬萬本公司可以立時兌現本公司乃創設歐洲資本團係無限之性質特分設來華承借各項大欵聘請包筱北君爲華總經理包蘭文君爲理事本公司設立上海江西路六號凡欲借欵者請來本公司接洽可也 
[馮國璋啓事]  
逕啓者國璋奉　命來寗權攝督篆所有本府各機關人員均經量材噐使派定如額近年各省閒員日多到處營求於吏治不無關礙况蘇省財力艱窘中央於員額薪數限制綦嚴國璋斷不能有所左右倘有　親朋推轂遠道而來旣無賓席之可安益乏程儀之可贈相呼負負深用惶惶謹布愚忱登報聲明唯祈　鑒亮 
[本館特别廣告]  
杭州本分館向在城内珠寳巷已歷多年兹因利便交通擴張營業起見爰賃定城站左近郵政局對門新造洋樓添設發報機關一處以便顧主就近訂閱取價悉從本分館章程竭誠招待并遴選派報人以期格外迅捷足壓　先覩爲快之意凡愛讀本報者請與經理人徐耀庭君接洽爲荷 
[保存父業聲明]  
敬啓者吾父在法大馬路開設曹義茂腿號曆有餘年兹因年邁難以管理欲將店中貨物一概作價盤與同業承理不肖雖在店未之知也嗣後與友叙茶始悉其事回店與父婉商當蒙許准店中生財䞄子資本自備囑子執管詎料越日被同業數耆知悉即向吾父面播弄是非吾父聞之信以爲眞頓氣冲牛斗前面許准之事以作罷論據云新正與渠等盤交接理不願與親子執掌不肖思之父命固不能違然盤交之後以何爲生竊思父遺子承理之當然今何聽信謀産人言以絕父子之情迄今子備洋待父或盤或售或租均從父賜我店萬不失脫外人倘再有謀吾店者仍欲接盤等情卽予仇敵恐未週知特此誌聞　　曹西福謹識 
[上海務商中學招生]  
本校一年級預科甲乙丙等級俱有餘額有志商學者請速報名投考幸勿自誤科程度品端體健國文清通一年級須習過英文商業算術簿記代數及商業名稱等預科甲級須習過納氏文法第一册及中文算術等曾習英文一年半載者或未習者可入乙丙兩級試驗（英文）論說商業簿記（國文）論說代數算術考期自原定原月十五號截止嗣因途遠者紛紛函請展期兹特限至舊歷元月十六日開學以前均得報考每日由午后一時起至四時止隨到隨考並帶中西筆墨報名時須預繳證金兩元校址閘北川虹路新民坊 
[青年會附屬中學堂開學廣告]  
本學定於（新曆二月六號卽舊曆元月十二日）開學有志來學者務速報名准（二月三號卽元月初九日）上午十時來堂投考過期不錄特此通告 
[欲增學識欲得厚俸須入青年會半夜學堂]  
本夜學爲造就商業人才普及教育起見特設完全學科如國文英文法文德文商學簿記急救傷打字縮寫匯兌等科聘請各科專門教員分班教授學者苟精一藝卽可在商界佔優勝地位本届定於（新曆二月十號卽舊曆元月十六晚）開學學費極廉有志來學者從速至四川路青年會報名印有詳章可來取閱 
[湖北氈呢厰廣告]  
本廠倖存于兵燹之餘三年帳目業經盤結分明兹定陽歷三月一日卽舊二月初五日在本廠開股東會查閱帳略籌議進行而官辦商辦問題尤亟待公同解决務祈各股東早臨並須換給新股單以昭鄭重股單如有遺失憑本人邀保補領倘有抵押糾葛等情應向本人理明本廠概不代擔責任新股單換齊再當彚列各報俾得周知此啓 
[賠欵迅速特别有餘]  
小號於臘月初五晨失愼幸向老沙遜經理南英商火險公司保銀九千五百兩承買辦陸筱珊君查得經保有年向稱小號殷實貨物有餘卽向公司大班聲明蒙洋東壳克士君允餘申元二千三百廿五兩一錢於廿六日一併如數收到二見該公司中西經理信實可靠特此登申新兩報鳴謝　　福建路源大衣莊沈儀廷敬啓 
[德和祥洋貨號各股東公鑒]  
啓者鄙人於去年隂曆十二月十五日有入股本洋五百元正交付帳司陸賢華手收入執有收條是實因經理人張韻　於十七日病故該司帳意圖將鄙人之資本吞没作爲已有現在正當向索勢必與其交涉於各股東資本前途大有窒碍恐各股東未知爲此登申新兩報聲明　　江桂林謹言 
[競確女學添招文藝工藝高初小學各科廣告]  
本校前設工藝高小初小各科頗形發達現更擴張校舍三幢並增添文藝專修科以期文質兼尚力圖完善一准二月初間開學凡有志求學者請卽至上海白克路本校索閱詳章報名可也　校長兼教務長徐自華白胡蒓香醫生包醫○白濁○下疳○横痃○住二馬路石路西首西平原里○誦清堂醫藥室 
[毒門專科胡蒓香醫生治花柳病]  
毒門各証大都起於娼寮妓院不潔之交合初患白濁下疳如能療治得法即可應手而愈最可慮者起初隱忍不言或用霸藥升提以冀速效一朝毒發貽害無窮○本醫生有見於此純用王道妥當藥品在申臨診多年無論透頂爛喉一切結毒重症治愈之後永不復發生育如常　門診四角包醫面議　如有的保可以愈後受謝　另備淨室湯藥代煎 
 
 

Page 3

 
 
[北京電]  
　　北京日報載應到京已十餘日初時尚詭秘後頗口出大言謂帶得若千萬來常潛自出入八大胡同京津快車過北倉站向不停車因應被剌暫停有客見三等車頂有二人躍下向西北逃去 
[北京電]  
　　一說應夔臣十九日晩車由京赴津坐頭等車行至豐台過去應有倦色形似欲睡者見有一人進房與應招呼如舊相識春人卽去行至楊村地方其人又進房時應已熟睡向應身上用手一撲而去及將至天津新站車手收票而應已死去檢查身上有四寸長之小刀一把刺入胸中並不流血報告至京人心大爲恐慌 
[北京電]  
　　昨二十九日自九時至四時開審查會逐條表决約法會議組織大綱大致與前電顧鼇案相同决名爲約法會議 
[北京電]  
　　今日政治會議開第二次審查會審查組織造法機關諮詢案 
[北京電]  
　　政治會議定初六開會議决祀天尊孔案 
[北京電]  
　　現閣成後各省認解中央及實解者浙解二十萬甘認十萬未解陜認十五萬未解贛認八十萬已解四十萬魯認解四十萬已解二十萬汴認三十萬未解晋認解四十萬已解二十萬蘇認百萬未解齊 
[北京電]  
　　財政部制用局長徐恩元任事後分局中爲機要幣制銀行公債國庫五股每股分設二課股長課員聞已派定 
[北京電]  
　　蘇蜀向英商紐孟公司借欵事中央均未允准 
[北京電]  
　　孫總長爲整理全國交涉案件昨分電各省（一）所有近年交涉案已决未呈部者一律補呈（二）近來案件件未正式交涉或未議結者一律將内容及進行情形呈部查核（三）以後新案應即時交涉不得延宕并宜呈部（四）較大之案應卽時呈明移部辦理 
[北京電]  
　　風傳尹昌衡因案被控現在賢良寺被憲兵看管失其自由但有人問執法處警廳及某總長均稱不知 
[北京電]  
　　段芝貴現未離京須俟到鄂後發表督鄂命令 
[北京電]  
　　高等文官甄别除袁派定熊汪張爲委員外據確實消息將復派朱家寶李盛鐸楊士琦周肇祥 
[北京電]  
　　余昨赴津訪趙督彼謂該省軍民分治之實行異於各省現直督除管防營七八十營隨時調撥治匪外巳無事辦且有參謀長對於都督負完全責任該省支出年千　萬而收入僅四百萬餘一年來全恃馮督所借之五百萬鎊三月間將罄彼甚望各種官制早定謂徒有宣言而不確定則地方官人咸觀望又甚不以國税廳爲然謂彼等虚懸於上難盡徵收之職似亦以包辦法爲善彼最近巳有電贊成總統制 
[北京電]  
　　不日考知事竟有以一二千金買搶替者 
[開封電]  
　　白狼自攻陷商縣後已分竄皖鄂與黨人聨絡其中主事人等係白狼之叔白瞎子李鴻賓宋老年等現大部股匪駐紥藴仙寺擬在茶牙山度歲又聞該匪陷商縣時知事許中書禦敵甚力繼以援絶自殉紳董洪軍門永安亦同時被殺 
[開封電]  
　　白狼已分竄至湖北黄州境及安慶潁上勢成流宼聞中央擬特任知兵大員專事攻勦 
[南昌電]  
　　汪瑞闓敬電辯訴控案奉總統感電云敬電悉該員現僅解任並未褫職如有理由可向懲戒處訴明解釋必能水落石出 
[南昌電]  
　　戚揚代理省長電辭未准擬二十九號接印 
[南昌電]  
　　憲兵司令部成立陳調元充任總司令 
[南昌電]  
　　楊莊釐局彭寶銘因查獲私運軍裝案韓省長特記大功一次并酌給優差以示奬勵 
[南昌電]  
　　江寗賑撫局於舊年底賑濟現洋二十餘萬元被災商民賴以度歲 
特約路透電 
[北京電]  
　　熊希齡已辭財政總長之任現信總統制不日卽將宣布熊之國務總理亦將盡於此矣 
[北京電]  
　　舊曆元旦日祭天禮並未舉行因政治會議討論該案未决之故總統府曾舉行新年之常禮 
[北京電]  
　　現因經濟支絀聞元月份文員俸金概不發給 
[北京電]  
　　英法公司曾於一千九百零二年在滇省得有開採雲南七府礦産之讓與權後因滇人不許公司開工故由中政府以銀一百五十萬兩購回此權訂明分批解付而所許之欵除第一批外極難收得故該公司復於上年十月間與中政府開議由英法華公司供給資本興造雲南府至成都之鐵路按該公司原爲英人組織其股份之半屬於法人惟該談判卒無效而止 
[北京電]  
　　薛禮爾君代表實業銀行於元月二十一號與交通總長簽定築造雲南府至重慶府之鐵路草合同即寄巴黎請總行承認該路將與法國之海防至成都鐵路及與法比之同成鐵路聨接故於軍略上有莫大之關係同成鐵路且將與海蘭鐵路聨接以故中國東南西北之鐵路大權皆落法俄比三國之手雲南至叙府之鐵路已由法國工程司及美人杜萊與郝克司二君從事測量聞法國因於浦信鐵路未曾加入故耍求中國取消一千八百九十六年某合同規定之英國利益 
[北京電]  
　　川粤漢鐵路法國所築之一段至成都爲止不日卽將開工 
[武昌電]  
　　舊曆元旦日民間幾全休業 
[武昌電]  
　　此間不日將重行查點人口嗣後凡生死婚嫁均須報官註册違者科罰 
[大理府電]  
　　舊曆新年復有舊日氣象公衆皆休業與上年情形大殊此間逐日刑人皆與近今亂事有關者中有前清道員張某某日曾以麥肯炮擊斃亂黨四十人商業漸有起色聞由緬甸運入之貨頗爲發達滇省西部本季無種罌粟者 
譯電 
[北京電]  
　　總統現有命令據政治會議之議决案以宣佈選舉法並命北京之選舉由内務總長監督之各省由民政長監督之西藏蒙古各由該處長官監督而商會之議員則由農商總長監督之 
[北京電]  
　　修改之約法一俟各省都督覆電到後卽將宣佈三月間或可實行 
[北京電]  
　　近有馬兵一團及第三師全師已由北京調往河南征剿白狼由段芝貴統之 
[北京電]  
　　陸軍總長叚祺瑞來京之期現又延長因渠於一月五日以前不能來也 
[柏林電]  
　　巴黎報紙喧傳日俄曾有秘密會議所議者實有不利於中國法國政治通信員曾往見日本駐維也納大使彼則堅稱實無其事並舉日本外務大臣牧野之宣言書以相示謂所議者實關於日本友愛中國之情事云 
[杜格拉斯電]  
　　黑西哥叛軍統將卡蘭柴將軍出示宣稱華人實爲墨國之患嗣後將照美國取締移民例辦理違例者不准入境按墨西哥小本營業大半屬於華人之手彼等巳呈請駐美華使提出抗議 
[伯林電]  
　　據德國國會國用委員會正式宣稱中國不久將加入萬國郵政會 
[台爾希電]  
　　中藏會議進步頗佳現正在討論錯綜之問題並議及一切詳則該談判是否卽在此間議結或全權專使仍將於四月間回至西謨拉尚未可必 
[柏林電]  
　　據東亞俄文各報載稱俄相柯柯塞夫將於春間東下擬在遠東設立總督現正在俄京豫備一切 
[東京電]  
　　日本外相牧野男爵曾在衆議院演說曰吾國與列强之邦交日見篤厚今且提携以維持東亞之治安吾國對華政策夙以擔保中華之獨立與土地之完全爲根本主義今内閣行事悉守此範圍英日聨盟之目的無殊於昔中華和平與治安之恢復得力於該約實匪淺尠此固仍爲一定不易之事實俄日在華利益有相接觸之處總求協商處置日華之關係已更見密切而吾國經濟之基礎近亦大見鞏固吾國之商業及海上輸運進步絶佳在華日僑數亦大增今欲增進在華之利益非鼓勵經濟利益末由云云繼乃陳述借欵詳情中國二次革命南京交涉案之勝利及承認中華民國各事惟未云及昌黎一案末乃述及墨西哥與開列福利亞移民二事要聞一 
[雜報（元月二十日（遠生））]  
　　總統制與内閣造造法機關呱呱之聲政治會議中之聲影其餘消息 
大凡政界在枯寂平靜之時忽發生一種問題震動一時之耳目而促起其注意者此名爲政界之潑酵劑入歲以來政治會議平平進行且其結果大都可以豫測故可謂爲平靜時期而忽然發生一種問題是名爲潑酵劑者則總統制是已 
總統制之精意其形式上在廢去總理而其實質則在根本削去内閣制度此制若行則各總長於國法上占有國務員及行政首長之兩種性質者當然只存一行政首長之性質而消滅其國務員之性質矣如是則將來無論於各部總長之外是否另設一首長如美國國務卿之類耍之皆直接對於總統負責任此各總長之外之另一首長實等於最高之宦房長兼帶一種行政職務者更無所謂内閣會議或連帶責任之說如此則將來憲法必須採絶對三權分立主義行政機　對於國民負責任决不須對於議會負責任矣同意權云云更無問題此制若行不可謂非吾國立憲史上之一新紀元也 
創此議者或云自川中名士鄧孝可或云自法制局或云自外國顧問有賀長雄古德諾畢葛德等今此等說帖已至二十餘件之多其實皆應時勢之潮流而生並無所謂主　者也 
往者一極有心思之政客謂總統制决不至實行（前函所述將來恐採内閣制云云係一時倉猝筆述於學理事實均有錯誤附此取消）今已漸證明此說之不確（一）法制局近調查此詞頗爲頻繁（二）有某閣員頗曾携此項說帖非正式的與其他閣員隨意討論但並未經國務會議（三）大總統語人亦頗及此事可見此說之潑醇力已發達至一種焦點不只一片空言也 
黨會中之政友會首領景耀月已爲鮮明之主張即極端贊成此制是也今日將欲法制與事實符合則此制實當然合拍蓋與其爲形式之内閣制不如爲形式與實質俱備之總統制也明矣 
主張此制者之最大理由不外謂自民國成立以來内閣數易時時有無政府之憂若將内閣制根本取消則無政府之憂慮自可根本掃除矣 
此制之實行或尚須若干時日而眼前因此潑醇劑之影　自牽及於現内閣運命周題以現内閣尚在而發生此項問題卽是證明現内閣不適於生存之鐵證但此爲制度問題並非對人問題此說亦有一鐵證以袁總統至最近尚極力爲熊總理解除社會之誤解調和報館與熊氏之感情也但熊總理之運命於實質上確已解决卽此制之發生總理二字無有存理如是將專任財政總長乎則財政上之内幕已有迫令熊氏不能不辭之理由况更益以總理問題乎故以余所確聞則熊氏已在辭職交之中也（未完） 
[雜評一（無名）]  
　　俄法比之鐵路俄法比之鐵路勢力包中國西南西北而有之此各國所懷忌者也俄法比勢力者實俄法勢力也以歐洲之三恊約國與三同盟國言則忌其勢力者爲德以中國之大勢言則忌其勢力者爲英日然而中國則茫然也皖豫鄂之白狼白狼政府視之僅一匪類耳然而一剿不能平再剿不能平至於今幕衍於皖豫鄂三省陷城掠地時有所聞致豫省之官吏受斥責而另派專責大員以圖大舉是亦政府始行忽視之故也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀十九日政治會議之審查會]  
　　政治會議昨日（十九）開審查會查造法機關諮詢案已大體表决茲將是日會場情形及李慶芳君提出請速設平政院之建議案與關於組織機關案之意見書摘要錄后 
　　昨日下午一鐘在政治會議審查室開審查會十五人均到會李議長亦列席審查長蔡鍔主席劉馥提議先討論職權次組織次選舉次名稱主席諮詺各員舉手贊成多數劉馥主張職權用列舉規定謂憲法會議組織法應歸造法機關職權之一顧鰲王印王謂制定憲法約法巳規定明白將來憲法如何制定修改約法時自必連類而及未修改約法之前先以憲法會議組織之權與之造法機關是不啻本會議代造法機關修改約法李慶芳鄧鎔等均主張照前次呈文内以增修約法及附屬於約法之重要法案爲造法機關之職權蔡審查長以此意付表决舉手者十二人多數選派方法時有主張選舉者有主張選派者顧秘書長當場提出意見書採派而兼選而兼派之折衷主張其大意以内務總長及民政長爲選舉監督由監督議定合格之選舉人復認定　格之被選人在都會省會行投票選舉主席以顧說付表　贊成者多數對於名稱問題分爲兩派贊成國法會議名稱主張最力者爲顧鰲朱文劭方樞蒙淵等主張用增修約法會議者爲王印川劉馥許鼎霖等主席先以國法會議付表决　手者八人不舉手者六人遂定爲國法會議大體决定復由主　指定起草員四人如下顧鰲朱文劭鄧鎔方樞李議長對於國法會議之名稱反對甚烈謂與其尚虚名詞不如近徵事實且大總統原欲以此機關增修約法各方面對於憲法問題異常注目大總統對憲法問題亦注意非常名稱問題總宜使人一目了然知用意之所在故予亦贊成用增修約法之名稱云時四鐘半遂宣告散會起草員草出後仍須開審查會一次云茲將顧秘書長提出國法會議組織法草案一件附錄於後第一條國法會議爲中華民國惟一之造法機關以議决左列關於共和政治之根本法爲其職權（一）增修與憲法效力相等之約法案（二）附屬於約法之重要法案第二條國法會議以左列各選舉會選出之議員組織之（一）京師選舉會選出二十人（二）各省選舉會每省選出二人（三）蒙藏青海聨合選舉會選出八人（四）全國商會聨合選舉會選出八人第三條各選舉會之選舉監督依左列規定由大總統特任之（一）京師選舉會選舉監督内務總長（二）各省選舉會選舉監督名省民政長（三）蒙藏青海聨合選舉會監督蒙藏事務局總裁（四）全國商會聨合選舉會選舉監督農商總長第四條選舉監督調查有中華民國國籍年满三十五歲以上之男子而認定其有左列資格之一者列入選舉人名册組織國法會議議員選舉會（一）曾任或現任高等文官而通達治術者（二）舉人以上出身而夙著聞望者（三）在高等或專門以上學校三年以上畢業而研精科舉者（四）有萬元以上之財産而熱心公益者前項選舉人之調查選舉監督因於便宜得以住居於該選舉監督駐　地方者爲限第五條選舉監督調查有中華民國國籍年满三十五歲以上之男子而認定其有左列資格之一者列入被選舉人名册（一）任高等文官經騐至五年以上而確有成績者（二）在内外國專門以上學校習法律政治之學三年以上畢業或舉人以上出身習法律政治之學而確有心得者（三）碩學通儒富於經世之著述而確有實用者前項被選舉人之調查不以駐居於該選舉監督駐在地方者爲限第六條各選舉會之選舉日期以敎令定之第七條選舉人名被選舉人名册至遲須於選舉日期之前三日造成第八條選舉會非選舉人满被選舉人定額二十倍以上時不得開會但京師選舉會及蒙藏青海或全國商會聨合選舉會因於便宜得以五倍以上爲限第九條被選舉人名册至少以满被選舉人定額一倍爲限第十條選舉人之投票其所書姓名以列名於被選舉人名册者爲限第十一條選舉會之選舉用記名投票法以得票較多數者爲當選第十二條當選資格非經國法會議議員資格審定曾審定合格後不爲確定第十三條前條之國法會議議員資格審定會由大總統特任左列各員組織之（一）大理理院長（二）法制局局長（三）籌備國法會議事務局局長（四）大理院簡任推事（五）法制局參事（六）内務部參事前項審定會以大理院院長爲會長非有會員七人以上之列席不得開會第十四條國法會議議員資格審定會議應於審定合格之當選人給予議員証書其審定不合格者行知該選舉監督開會另選第十五條國法會議非有總議員三分二以上之出席不得開議非有出席員三分二以上之同意不得爲議决第十六條國法會議設議長一人副議長一人由議員互選之前項互選以得票過半數者爲當選第十七條國法會議設常任審查員若干人由議員互選之前項互選其當選票額凖用前條第二項之規定第十八條國法會議議决事件咨由大總統公布施行第十九條國法會議會議時政府得出席發表意見但不得加入議决第二十條國法會議議事細則由國法會議自定之第二十一條國法會議秘書廳之組織以敎令定之第二十二條本法關於選舉程序之施行細則以敎令定之第二十三條籌備國法會議事務局之組織以敎令定之第二十四條本法自公布日施行 
又李慶芳提出速設平政院之建議案其大决在修明内政澄清吏治保障法律尊重人權贊成者過半數李議長亦韙其議謂不久卽當呈請大總統速爲著手進行云 
　　又議員周傳性對於造法機關有意見書一件略謂關於組織應根據參議院組織法辦理惟南京參議院亦無一定選派方法目前時勢又與從前不同此不可不詳加討論者一至於名稱由事實發生組織法討論一定名稱自易標出惟目下官派民選均不適用似宜斟酌於二者之間以求迅速此不可不詳加討論者二至於職權若包含各種重要法案範圍未免太廣似宜切實聲明確定職權用列舉法勿用概括法致蹈困難地位尤當悉心討論云云 
　　又林萬里對於組織造法機關亦有意見書大意組織則每省二人名稱則國法會議職權範圍則修訂臨時約法制定重要法典選舉方法則注重於政治經驗各項均附有理由云 
[應夔丞被刺誌詳]  
一月十九號京津快車上應夔承被刺一節巳略見前報茲再將其前後情形詳列於後 
[被刺前之情形]  
　　聞應襲丞到京己十餘日初尚行蹤秘密後頗任意外出庽某旅館口出大言謂已帶有數十萬元並現金磅若千來京擬呈請農商部開辦某項實業趨附者日見衆多每日揮金如土往來京津已非一次其在京時出入八大胡同南妓多識之者同行者必有似僕非僕者二三人妓詰何人應云此乃保護我者我名譽大恐人昌算故須用人保鑣 
　　又聞應到京已有月餘之久蹤跡秘密住址亦無一定住同和旅館又在城内某處出入必坐馬車極爲闊綽頗似一外省富豪不知其實爲應桂馨也其上海素識之妓胡翡雲亦於一月以前來京與應不期而會頗似預先約定者又聞應之父現亦在京與應蹤跡均極詭秘此次突然遭人暗算當亦出於意料之外 
　　被刺時之狀况一月十九日下午應夔丞乘四點三十分之快車由京赴津同行者有執法處高等偵探李桂芳王芝圃二人據稱係保護應夔丞赴津也車經落岱時車上忽喧傳頭等客車上有人被刺斃命旅客聞之人皆驚愕猶欲一覩厥狀爭先恐後羣向頭等車去此案發生後最先聲喊報信者即係與應同行之王李兩人行車稽查員聞報逕往探視當即盤詰王李二人據云不知實情又云車行半作二人因事暫離頭等車而往他處少焉方回則見應已被刺絶命矣云云頃刻之間應某被刺之音耗已傳遍各車旅客一時慌亂無措殊有談虎色變之態須臾車抵天津總站站上已有偵探及警吏多名守候蓋巳得電報矣車方停止有多數旅客下車爭相告語斯時站上人衆咸欲往頭等客車一視雖由路局加派巡警彈壓而驚惶之狀已極車站秩序幾爲之紊亂站警皆用刺刀向衆示威始稍爲安靜車中某客述當時情形云車距津站不遠之時突有一華人由頭等車出來口吹警笛並大喊有人被刺當時餐車内有六七外國人正在用膳聞信急起往應車内見死見横臥榻上身穿灰白色長褂足着西式皮鞋而長褂上已染有血漬其色鮮紅兇手所用之刃形似外國獵刀刀口長六寸其鋒甚銳車室内血漬狼藉雜物散亂足徵應未死之前必與兇手有極猛烈之格鬭也另有白磁茶壺一具拖擲地板上已成碎粉又有皮包一個其皮面上有一裂口似係用猛力以劃破者最堪驚異者室中猛力爭扎而室外竟無一人覺察也當稽查員探視時偕一西人按死者之脉則其手已冰冷蓋應死已久矣聞同行之王李二人到津站後旋卽送交審判應看管而應之屍體亦已拍照存影以作參考云 
[被刺每之各方面]  
　　京津快車過北倉站向不停車因應被枣後車首擬電津站故停車片刻有客人見三等車車頂上有二人躍下飛奔向西北方逃遁昨日上午應屍尚未殮應之家屬接應僕人電告已於昨日到津又應之行李等件出事後封存新車站嗣即點交天津檢察廳收存旋由檢察長及偵探局長等蒞　檢騐據云右脇及頸下均受有刀傷衣袋中尚長有鈔票若干隨身皮篋已破内中並無重要之件自此案發現後交通總長周自齊以此等危害事件發生於火車上其與路政殊多窒礙故巳責成鐵路局聘覓包探在京津間迅速偵察兇手 
某君自津來京言此事甚詳據云昨早（二十日）余親到車站探聽此事情節當時有檢察官單君會同偵探長警察廳帶警士多人到車站騐屍該屍身傷痕甚多咽喉左右刀傷兩處右胸傷痕計有七八處之多死者以手撫傷處腰中尚帶有銀洋百元外有小皮箱一個内藏平常來往信件並無緊要雜物以上情形經檢查官騐舉卽向屍場問有死者之家屬親眷否旋有一人言係應之朋友因將錢物一併付之單檢查官與之同到車站密室詢以應被害前之情形其人答云應在北京已住多日在庽所内夜間覺有人行動聲及造保護人出而窺察已毫無形跡如是者凡三次應因是大懼欲來津租界地以避危險政府特派衞兵二人以保護之途中恐有不測因向車長求一不載客人房間車長即以車上之公事房讓其乘坐行至楊村衞兵適因事出遂演出此暗殺事及管車人員覺知而衞兵已懼禍潛逃至應於何時被殺亦無從知之聞日内檢查廳卽提起公訴云 
[舊曆年關前之中央財政]  
　　二年度之財政雖曰已成過去之歷史然兩個年關祗經過一個回想從前可謂十八攤頭得未曾有之危險借一升則敷衍一日借一斗則敷衍一月大借欵二千五百萬磅此時祗存二百五十萬裁兵費而各省之裁兵預算表合計乃在千萬以上來日大難誠不能不抱杞人之慮所可幸者一年來關税鹽税在變亂聲中尚能增收千萬上下即以北京商税徵收局論亦復由元年三十餘萬之少額一躍而超至八十餘萬舊曆年關本巳瀕於絶地當局者對於此事不知幾經扼腕然而寗豫川魯四省居然認解二百四十萬元中法銀行能保管之鹽税存欵又可繳回三百萬元京漢京奉兩鐵路十二月份之收入亦可得二百五十餘萬元總計政府舊曆年底之開支不過九百七十餘萬元而此巳有七百餘萬元有著之欵從此勉籌二百餘萬元即可安然穩度年關矣 
[張總長對於鹽運司存廢之主張]  
鹽務官制中央地方均已擬定草案中央大概分爲場産運銷筦搉三廳地方又分場務局（薦任）運銷局（荐任）鹽運司（簡任）張總長對於前項官制大多贊同惟於鹽運司則别有主張茲探得其意見書列後監運司之名爲其俵分引岸支配運銷收解釐課之事也今鹽法旣須改革尚仍其名殊嫌失當其說有六鹽運司舊管鹽場實則於鹽場煎曬情形一切茫然徒爲傀儡今則場産有專局司之矣何爲而又虚加此一級是謂無實其失一鹽運司舊掌支配鹽運之事今旣設運銷局則運鹽有商監其賣者有官又立鹽運司之名以淆之是謂複沓其失二鹽運司之職掌爲徵收賦税則鹽運司三字之中固未甞有徵收賦税之意義在也名義不稱是謂廓疏其失三將以鹽運司之名與借欵合同有關係乎則筦榷局可以兼其名如財政部次長之兼鹽署長不必特留此運司之名每年多費一官署之俸費也其失四將以運司爲監督場産局運銷局如兩級制乎又何以處部設之視察疊牀架屋其失五鹽運司爲前代之美任一切好利事皆窟穴於是今日仍不改則種種獘習緣引而來失與民更始之本意沒毅然改革之决心是謂因循其失六且鹽運稱司而場務運銷稱局司長簡任局長薦任儼然有統轄之意不特商民耳目錮於舊習而更新之機無由以興即以職任言之亦不家有此特殊之位號以亂聽聞查中央鹽務署旣稱筦榷廳則地方亦宜一律輒擬改爲筦榷局（明其職掌曰管舊時鹽運司收税事項以關連借欵合同）薦任若欲崇之則亦崇其他一律簡任 
[司法官迴避制將次實行]  
　　改革以後各省行政司法各界人員大都以本省人充任而以司法界爲尤多近日司法部梁總長對於此事頗有所更易因制訂各省司法官迴避辦法四條呈請大總統批准施行原呈云上年十一月十四日奉令開嗣後司法各官應蠲除省界明示限制即由司法部妥速籌擬呈候施行等因查各省自光復以來省界劃若鴻溝政席類皆本籍而法官之任用亦遂以因之雖屬一時權宜而流弊輒以百出故上年十二月間啓超詳擬司法整頓辦法呈内曾經瀝陳現狀並請實行迴避以防瞻徇各等因當奉鈞令照准在案自應尊照辦理惟查各該廳法官以本地人士充任者十之八九若遽同時改組於廳務恐礙進行現擬分别先後逐次抽換庶收駕輕就熟之效而免改弦更張之煩又審棆長官旣有鹽督本廳及所屬各廳之責則法官與該管長官遇有姻親關係者亦宜一併嚴示限制以杜弊混而保公平謹擬具各省司法官迴避辦法四條理合繕單呈請大總統鑒核施行云茲已奉大總統批准即由部通行遵照今將辦法錄下 
一各省高等審判檢察廳司法官不得以本省人士充之二各省地方初級審判檢察廳司法官不得以該地方廳管轄區域内人士充之三各省各級審判檢察廳司法官與本廳或該管上級廳長官有四親等内血族或三親等内姻族之關係者應自行聲請迴避四各省任用在前之司法官有不合前三項辦法者由司法總長以次分别酌最調用其現任實缺司法官在未經調用以前一律暫改爲署任 
[豫鄂匪患之可危]  
　　白狼來漢之公報鄂都督府近准汴都督公函内開案據河南陸軍第一師師長呈轉第一團第二營營長寇英傑呈奉令由沙河店拔隊赴舞陽行至箥箕村地方盤獲匪犯謝鴻珍解送來團提訊據供前與米老年牽馬夥搶五次米老年現時中鎗目下正在寳豐縣養傷現仍投入匪中頭目係李鴻賓茲李鴻賓到漢口托買賣人勾通軍隊買子彈鎗枝買得子彈六箱湖北快槍四支用驢一頭馬一匹有湖北人一同沿山路送至楂枒山内聽說前天白狼帶二三千餘人亦到漢口一䠀不知同來沒有等語解省訊究等情據此除批飭將該匪犯謝鴻珍卽日槍斃外查供内所稱匪首李鴻賓白狼曾赴漢口私買鎗枝子彈等項暗由旱路沿山私運内地自應設法嚴禁庶可以絶來源用特函請嚴密查防等因叚都督准此當卽令飭漢口鎭守使卽飭所屬軍隊嚴密查拿矣 
　　光山失陷之警電羅山縣敎堂十五號晩電漢口敎會云前日圍攻羅山縣之土匪一千餘人偵知信陽有兵來援恐從鐵路湧進勢不能敵連夜竄攻光山縣（光州直隸州屬）該縣雖然戒嚴詎料土匪突至一時防備不及致被土匪將城攻破放火搶掠知事及軍警乘間逃逸其最可惡者姦淫婦女無所不爲援救羅山之官兵現在巳開往光山攻剿然人民已遭塗炭矣 
　　梅匪被擒之消息荆紫關傅來消息云久據南膝市之匪首梅希芝近因向西平縣四鄉八鎭農民勒索糧餉供應鄉民以年荒不允梅匪遂派人將各鄉鎭紳首團長等捆捉八十餘人因此激動公憤聚集四五千各執農器鳥鎗圍擊梅匪部下多從白狼他出僅有匪兵七百餘人見農民人衆大都逃散農民即將梅匪與其死黨六十餘名一併圍在山谷内一日夜擊斃數十餘皆扒山光散梅匪致被活捉農民死者一人傷者七八人至梅匪或送官辦或自辦未定因恐其黨報復放火燒村也 
　　荆紫關攻擊之狀况鳳翔叛軍王生岐等約一千餘人竄入豫境淅川内鄉一帶經張都督鎭芳查悉當派田革鎭作霖前往相機剿辦乃王生岐與巨匪孫玉童互爲聲援不知悔悟經田作霖督隊在荆紫關圍襲斃匪二百六七十名斃馬十餘匹内有叛軍營長高鴻賓著匪劉回子白瞎子劉得勝王生岐等四人乘間潛逃荆紫關居民安堵如常毫無傷損刻正由田鎭揮兵入山搜勦此役合計各營共獲騾馬四十八匹雜鎗七十二枝官兵亦小有損傷張督得田鎭戰勝捷報後又據天主堂福音堂釐局電局議會商會等合詞電報略稱叛兵土匪衆集荆紫關田統領派隊躬親圍剿該逆等悉力拒敵四面環攻共斃匪二百餘名其餘逃竄現正追獲關鎭商號居民與各機關並無損失云云張都督現一面飭田鎭作霖嚴拿王生岐務獲正法一面將以上各情形電達中央矣 
[江西黨案兩則]  
[陳相昇庭訊]  
　　江西贛州國民公報編輯陳相昇於李烈鈞獨立時兼發行國民黨分部臨時白話報極力鼓吹亂事現經汪民政長派員搜出証據預備發交軍事裁判所於一月十九號開庭審辦茲將此案證據電底錄後南昌都督省長省議會國民黨支部轉李總司令鑒接都督元電曁省長寒電敬悉我師爲保障共和而出連次告捷不勝鼓舞日前李督遵令去贛袁賊仍派兵逼潯　外患於不顧專與贛省人民爲敵冀張其個人權利是可忍孰不可忍伏望通電各省聲明此次用兵純以推倒袁賊製造眞共和爲主旨並非南北戰爭袁賊一人跋扈亦不足辱二次革命名詞南北各省官吏人民果能愛國如命亦必籌餉籌兵不遺餘力誅一學步專制之獨夫與光復满清二百餘年竊據之山河孰難孰易我同胞何所用藏激切電請佇候露布贛州公民魏會英陳　陳體乾熊奭楊尚同邱萃英劉佐舜王雄徐時黄漢洲薛榆香廖雝曾紀典黄茂照陳相昇等千八百二十八人同叩删（七月十五日由贛州發） 
[劉輝楣被捕]  
　　李烈鈞部下劉輝楣於贛亂發生時充當軍需科長現經密探查悉李烈鈞俞應麓曾以六十萬元托其購辦軍裝及李失敗後劉捲欵潛營兎窟於 
 
 
 

Page 7

 
 
彭澤原籍而時往來於九江湖口之問立卽報告汪民政長函逹衛戍司令官密派債探隊長邱某率領債　數人馳往湖口設法捕拿聞已於址六號將劉輝楣一名捕獲押解起程矣 
[汪瑞闓離任紀]  
　　江西汪民政長於二十二號夜間接到國務院來電被控離任聽候議處所遺職務以内務司長戚揚代再卽於次晨召集各司長官到署會議預備卽日交缷携眷乘輪起行離贛而戚司長不肯遽行接篆代理比即電京照例辭謝是時適值李督乘輿來署倍加安慰並言將汪公到任以來整頓政治種種苦衷電達政府爲之表白以冀挽回汪民政長始允稍緩數日離贛聞汪民政長在任四月有餘虧空甚鉅尚須赴滬籌欵彌補私債惟其舊屬人員在差甚多恐有更動故皆惶恐異常云 
[蘇垣之軍警防範]  
　　蘇州鎭守使署於舊曆十二月二十七日接南京馮都督密電一通内容聞係近日探悉黨人又有來蘇約期起事之說請嚴密防範等情當經殷獻臣君特發命令於十二月二十八日在本府開軍事會議是日下午到者第二師朱深甫師長張亞衛蘇昆山兩旅長金張陳各團長及各管帶並水警總廳盧鹿萍陸警察廳石人俊等公同商議直至傍晩始散茲將議定各條錄下一各守汛地各汛地即照前次議定各條辦理）二遇有火警事兵隊不准擅自往救三遇有緊要條件均由鎭守使署知會四暗號臨時由鎭守使署給發五破獲黨人機關槍枝以及危險物件分别輕重奬賞六軍警實行陸軍禮節七由警廳傳知各戶多蓄水以防火災八火車站由警廳憲兵實行檢查其餘各隊作爲輔助（查出軍火有賞留難者罰）九水道寳帶橋覓渡橋由淺水兵輪檢查凟里滸墅關由水警二廳派船稽查六城門歸警察廳担任 
[江蘇敎育司長黄炎培辭職呈文]  
江蘇敎育司長黄炎培辭職已紀前報茲將黄君呈省長文錄下爲呈請事竊炎培佐理本省敎育行政二年於茲力小職重時懼弗稱會遘甯變具呈懇辭民政長蒞任面申前請未獲俯允祗念大難初平凡百倥偬不敢以一部分之敎育行政重煩台座之憂追隨三月媿悚有加短綆無望於汲深駑力已疲於屢策即使忘其固陋勉效驅馳而斗筲之材旣窮恐尺寸之效莫見惟有瀝陳下　求遂初衷特寛覊勒於風麝予以退修之歲月不如人而猶壯報國之日方長旣信斯之未能進賢之路宜讓爲特具呈懇請鑒核准予轉呈大總統免去本官一面迅賜遴員接任不勝屏營待命之至謹呈 
地方通信 
[北京]  
民國與满清之感情甲寅年舊曆元旦日清室仍照常舉行賀禮宣統帝升殿受賀聞大總統與副總統於是日各派代表賚文往賀以聨絡民國與清室之或情云 
日將福島氏謁見總統情形十九號上午日本即來都督福島安正將軍帶隨官高等副宫田村及江籐副官黑格事務官田中秘書宫宫部氏石橋警等進見總統福云久傾丰米　見恨晩貴閣下締造民國爲東亞增光願代表東亞人民三　萬歲袁總統云能次改建共和深得貴國朝野之力正式政府成立又蒙承認足證貴國維持熱心不獨東亞之幸抑亦全球之幸貴都督望隆中外辱承遠臨握手恨遲惟望協力相助言畢福氏令各隨員進見行一鞠躬禮　　　總長陪遊中海等處云端氏之家珍出現敎育部日昨接准國務院來　内隋以書石多種房屋數間價目清單一紙聞係前清端午橋家所藏物品端生平購藏古物不少今人事代謝與其貯之於家不如公之於世故國務院特於日昨備文商請敎育部估價購收以便送入搏物館圖書室羅列之用至敎育部之承認購收與否尚未知也 
[天津]  
各界歡迎都督十七日午後七鐘本埠各機關假北馬路商務總會歡迎趙都督是日席間各機關公推魯嗣香代表頌歡迎詞略謂趙都督久官直省熟諳民情且學問經騐爲吾國第一流人才此次重臨舊治人民愛戴定能刷新一切爲人民謀幸福趙都督答詞云吾國政治敗壞已極非由極本上救治不可然有人民而後有國家有國家而後有政治有政治而後有官吏官吏謀政治之進行必須地方代表各機關輔助方有良好結果是日官界到者民政長劉仲魯財政司高凌霨敎育司蔡志賡警察廳長楊敬林天津縣知事王芷颺諸人 
[北蘇州]  
　　盜犯越牆脱逃蘇省高等檢察總廳内刑事看守所某某縣盜竊人犯六名於大除夕晩十一句鐘時越牆脱逃從屋上扒至趙家弄跳下向北而逃内有二犯已跌傷數處故行走不甚便捷旋經該所看守人司法警察等得悉立卽追赶追至支家巷先將受傷之二犯獲住押解回廳迨後又復追獲一犯尚有三犯未獲現已由廳分派法警四路追緝矣 
[漢口]  
　　漢商債務問題近聞漢口總商會因所擬理債辦法雖經各派公舉代表修改而各幇仍然反對且商界所欠官欵公項當道又無照商界往來帳項一律减折之意商會處此大有左右做人難之勢該會總協理李紫雲等頗爲憤憤昨特宣布取消所擬辦法候新舉總理再行妥議並發出通告云啓者漢口慘遭兵燹兩載於茲各商幫因債務債權未經解决種種困難達於極點本會目繫情形萬難坐視不得不徵求意見酌擬辦法並痛陳債務清理與否之利害分布勸告在本會一秉大公雙方兼顧以爲磋商條件非此不足以紓商困而救市面乃各商帮對於所擬辦法有債權者以爲太寛有債務者以爲太嚴不能得各界之同意自應另行集議以臻妥協未便遽行呈請政府核示遵行第陰曆年關正各商號歸結之候所有債權債務誠恐有不能再候者請先各自直接清理幸勿以辦法未能解决互相推諉致負本會不能維持反令遺害之重咎云云 
　　鄂江發現沙洲鄂省居長江上游湖河紛歧近年水患頻仍論者多歸咎於江河爲沙泥所淤塞致水四溢無處消納上年因大旱江水淺涸上游一帶沙洲之新發見者不一以此益信水患之原因茲者江水愈涸漢口上至宜昌長沙下至寜滬輪船每因載重擱淺大碍交通乃昨聞鄂垣文昌門外鮎魚套江中又因江水退落驟現出新沙洲一座形勢甚佳長而且寛（長約二里寛只數丈）高出水面二尺餘四周均在水中據測量家言此時雖爲水落之際該洲甚屬堅固而來服長遠上連上新磯下達鮎魚套相距有十餘里數年後必可全勢現出可以居人不致　坍聞軍民二府聞報已令水警廳派員前往查勘丈量繪具圖式呈核此雖新增洲地然以後江水少其容納貫於湖河愈爲人民之患矣 
[安慶]  
　　私藏軍械之報告皖垣東門外五里廟地方有叚某係穎州人前在六十一標三營充當兵士因光復時囊内充足請假退伍寄居岳家本月十二號有前同營之楊某至叚處見鎗械一隻逕赴東署駐所報告叚某私藏鎗械托伊代賣云云當經該署員隨帶巡士多人前往搜查比未獲得眞賦僅將段某帶至駐在所訊問刻已送交警廳恨究矣 
　　倪都督辭職之風說日前皖督倪嗣冲忽來電請免本官大總統深爲詫異當卽去電慰留復派委員王郅隆來京於十八號上午八時進謁總統面陳辭職理由三條一自皖省亂定後軍隊驟增財政困難政府不能恊濟二前清以蘆鹽運銷皖北每引收税一元充作軍餉雖奉批准財政部留中不發三皖省向食淮鹽蘆鹽輸入兩淮官商不利姚運使乃聳動鹽商反對是以迫得辭職云云聞袁總統現擬派人調停矣 
[廣東]  
　　倍欵成立後消息借欵成議後財政司嚴家熾於　拜　　同滙豐銀行代表熙禮爾乘坐江大兵艦下港磋議提欵事宜聞嚴司長此行係主張將千萬之欵改分兩期交足每月交一期其首期之五百萬凖期舊曆歲底滙交到粤以維持紙幣倘歲底期迫未能交足亦須交三百萬元方能救濟此金融貧困之年關又内務部調查員盧毅於是日同坐該艦出港省中當道多往送行 
[雜評二（默）]  
　　一星期間之政局觀察近日政局可分兩方面觀其一爲猛進時如頒布種種官制條例嚴懲不職長官實行减政主義是皆見之於命令者而各部亦各注意於部務農商總長則致力於鹽務司法總長則留意於法官敎育總長則竭力取締學生財政總長則悉心討論財政勿論其規畫之方法若何而要不可謂非各事其所事也能各事其所事而後行政界有活動之氣象其一爲迴旋時如造法機關之組織法爭議未决也現内閣之將改爲總統制也地方官制之暗潮劇烈也其他待政治會議議决之各要案甚多而今皆在胚胎醖釀中他日獲效之良否即於此時種之 
猛進者已定有方針不過據方針以進行而已迥旋者方針未定而急待解决若方針一誤進行即失依據故迴旋之時不可不愼 
　　一星期間之地方觀察舊曆年關中央以税欵驟增得以穩度而各省商界則以銀根緊急年關頗極艱危此爲地方困苦之情形一也各省因謡言不息於舊曆年關紛紛嚴防若廣東若湖南若江西若蘇州軍警密布人民皇恐此爲地方困苦之情形二也此二者爲各省所同而汴鄂之匪患愈延愈廣於舊曆年終時竟有白狼來漢之謡人心之摇惑可知矣嗚呼汴鄂之人何辜而獨受此巨禍歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[臘底年頭之戒備]  
　　上海鄭鎭守使曾於陰曆去臘二十六日接參謀部電云頃奉大總統令開探聞亂黨由滬四出運動現赴寗垣者甚多有在陰曆年内擾亂之風信望選妥人專於輪船曁火車注意偵探並飭軍警嚴密訪拿以防煽惑等因特轉達哿印等因鄭汝成君接電後立卽選派暗探十六名專在長江各輪船及滬寗火車隨同輪車由滬至寗往返偵緝一面令飭第七旅臧旅長責令十三團所部三營加意防範並由魏周高三營長各派士兵一連在滬杭火車站及斜橋龍華路南市十六舖外馬路並城内各街道通宵荷槍實彈嚴密梭巡 
　　鄭鎭守使於二十六號清晨（卽陰曆元旦）據密探報告謂潛伏滬地之黨人現已訂定於今明兩晩在滬起事先搶南北各警局後搶城内及製造局應請嚴加防備等語鄭汝成君以此種謡言本不足信惟防範不厭周密是以立飭局内各營將所派各處崗位兵士一律添派雙班以便傅報靈捷其大局門西局門後局門及局内沿浦灘自元旦午後五時起每處架設機關槍二尊以資防禦所有西栅外至龍華一段馬路及望道橋兩處栅門諭令守栅兵士自五點半時爲始禁阻車馬往來以防匪人混入一面知照海軍總司令李鼎新君通令駐泊浦江各艦一體戒嚴凡遇浦中往來船只夜間概令停駛不准停靠製造局碼頭並派小輪於夜間巡查江面又飭高昌廟海陸警察隊隊長王雅泉加派警兵在製造局前後各馬路嚴密梭巡防不測 
　　北市警察分廳長徐國梁因陰曆年底謡言蜂起特飭三四六各區署長曁各分署署員加派崗巡晝夜巡緝一面出示公布安慰民心其文如下照得現届陰曆年關各處謡言未靖諒係無知之徒爲貧所迫揑造恐嚇之語以作詐騙之計旣痛恨之又憫憐之本廳管轄閘北地方應負保衞治安之責已飭探警四出嚴密訪拿各署巡士晝夜梭巡勿懈如有亂黨潛入一經查獲定卽呈明盡法懲辦上海軍警要立保無他虞爲此仰商民人等知悉務各安心度歲切勿輕信謡言自起恐慌其各遵照勿違特此公布 
[搜獲糖蒲包内之炸彈]  
　　北市警察分廳偵探於本月廿三號夜間在滬寗火車站緝獲黨人施槐卿一名並在糖蒲包内搜出炸彈數枚帶至三區警署當經董署長秘密研訊時詎浦包内炸彈突然炸裂幸放在庭中並未携進室内故僅將門窓玻璃炸毁並損樓板一塊而巡士靳蘭亭之頭額亦受㣲傷尚無大礙廿四號晩間又在車站緝獲黨人范鐵仙一名當在身畔搜出國民黨證書一件及黨中人往來書信十餘封先後解送警廳司法科經科長李佑元密訊一過一併解送鎭守使署交軍法科訊辦 
　　另一訪函云陰曆上年臘月廿八日淞滬警察第三區署警探在滬寗火車站查見一人携帶物件狀似送禮家丁將欲搭車赴寗該警探見其情節可疑上前盤詰言語支吾啓視各物則内藏炸彈遂即拘署研鞫據供名施懷卿係受人囑托代送年禮不知内有危險品等語正在詰問問詎所獲炸彈藥性受熱轟然爆發炸碎署内玻璃窗等件現已解送鎭守使署請爲訊究矣 
　　又一訪函云軍事偵探於舊曆十二月二十八夜一時協同三區偵探巡警在滬寧火車站拿獲施槐卿一名並有英文信一封曁洋酒四瓶罐頭食物四罐赤糖一蒲包内藏炸彈二顆一併解至三區經署長預訊據供嘉定人年三十歳此項禮物因在匯芳園吃茶由向爲書局跑街之鄭寳卿囑託帶至南京交與沈某收執惟不知内藏炸藥彈署長因夜深不便解送將施管押至二十九晨將情禀明鄭鎭守使當派小輪至閘北迎提不料搜出赤糖内之炸彈二顆柠在三區局門旁一點鐘時被日光晒熱爆烈二聲將該局之偵探室及門差管凱元之臥室門上之玻璃窗十二塊擊燬其時門崗巡士靳蘭庭聞聲仆地致頭額略受磕傷餘幸無恙署長旋將施押解至新閘乘坐鎭守使所撥这小輪駛回滬南使署發交軍法科訊問嗣由鄭君電禀南京馮都督飭卽解甯訊辦故已於前日（卽舊曆正月初二日）下午一時由甯滬快車解寗 
[網籃内搜出危險品]  
　　長江巡閱使張勳所部駐滬調查員朱光明偵悉黨人李海生携帶尚未裝配完備之炸彈片三十罐（其罐即係三砲台香烟之洋鐵盒）定於二十一號午後三時乘坐滬杭火車赴浙希圖暗殺浙省軍警各長官爰於是日午刻親至淞滬警察薩督辦處報告請即派警協拿薩督辦准即令行第二區警署錢署長轉派巡官江鳳興督率警探十五人偕同調查員朱光明在華法交界之方板橋地方守候至是日午後二時半果見李海生乘坐黄包車携帶網籃一只由法租界而來當由朱調查員指明遂由江巡官協同警探將李海生及網籃内炸彈片二十罐一并解送第二署經錢署長略訊一過判送鎭守使署發交軍法科研訊聞李海生係鎭江人年甫十七歲據稱此物係由甫經相識之友託伊代帶至車站云 
[私藏軍器之嫌疑]  
　　滬南警察分廳長崔君於陰曆臘底據第一區第二分署報告南市鹹瓜街商學補習會事務所有私藏軍械情事當卽派探往查在地板下及樓上搜查並無軍械惟有前次該會商團所存之舊鎗刺四把鎗珠兩顆當將司事糜初良荼房瞿三寳帶至司法科問明卽令交保候傅會長崔奇峰到廳詰問又第一區警署巡長谷秋臣於陰曆去臘二十六夜在鹹瓜街見有某甲背負重物一包向之查問來歷甲即棄諸參業公所門口而逸檢視之則有槍械四支當卽帶署旣由該公所派人投署呈報失竊署長疑之即傳該所司事吳鼎芬到署詰問所獲槍械是否失贜吳不承認飭卽移送分廳司法科訊辦旋由同業保釋 
[西婦被害誌詳]  
　　公共租界外大橋北堍禮查路十四號門牌德商南門牛肉莊主婦密雪司南門其夫因病在醫院養疴該婦於陽曆一月二十二號夜一時登樓就睡至廿三號早六時西崽入房服侍詎巳被人用刀殺斃頭已砍落手指亦被砍下該西崽駭極訴知同事報告捕房捕頭聞警立飭中西包探同往檢查計被盜去金鋼鑽練並金珠飾物以及鈔票金洋共值洋三萬五千元所獲炸彈藥性受熱轟然爆發炸碎署内玻璃窗等件現已解送鎭守使署請爲訊究矣 
　　又一訪函云軍事偵探於舊曆十二月二十八夜一時協同三區偵探巡警在滬寜火車站拿獲施槐卿一名並有英文信一封曁洋酒四瓶罐頭食物四罐赤糖一蒲包内藏炸彈二顆一併解至三區經署長預訊據供嘉定人年三十歲此項禮物因在匯芳園吃茶由向爲書局跑街之鄭寳卿囑託帶至南京交與沈某收執惟不知内藏炸彈署長因夜深不便解送將施管押至二十九晨將情禀明鄭鎭守使當派小輪至閘北迎提不料搜出赤糖内之炸彈二顆佇在三區局門旁一點鐘時被日光晒熱爆烈二聲將該局之偵探室及門差管凱元之臥室門上之玻璃窗十二塊擊燬其時門崗巡士靳蘭庭聞聲仆地致頭額略受磕傷餘幸無恙署長旋將施押解至新閘乘坐鎭守使所撥之小輪駛回滬南使署發交軍法科訊問嗣由鄭君電禀南京馮都督飭卽解甯訊辦故已於前日（卽舊曆正月初二日）下午一時由甯滬快車解寗 
[網籃内搜出危險品]  
　　長江巡閱使張勳所部駐滬調查員朱光明偵悉黨人李海生携帶尚未裝配完備之炸彈片三十罐（其罐即係三砲台香烟之洋鐵盒）定於二十一號午後三時乘坐滬杭火車赴浙希圖暗殺浙省軍警各長官爰於是日午刻親至淞滬警察薩督辦處報告請即派警恊拿薩督辦准即令行第二區警署錢署長轉派巡官江鳳興督率警探十五人偕同調查員朱光明在華法交界之方板橋地方守候至是日午後二時半果見李海生乘坐黄包車携帶網籃一只由法租界而來當由朱調查員指明遂由江巡官協同警探將李海生及綱籃内炸彈片二十罐一并解送第二署經錢署長略訊一過判送鎭守使署發交軍法科研訊聞李海生係鎭江人年甫十七歲據稱此物係由甫經相識之友託伊代帶至車站云 
[私藏軍器之嫌疑]  
　　滬南警察分廳長崔君於陰曆臘底據第一區第二分署報告南市鹹瓜街商學補習會事務所有私藏軍械情事當卽派探往查在地板下及樓上搜查並無軍械惟有前次該會商團所存之舊鎗刺四把鎗珠兩顆當將司事糜初良茶房瞿三寳帶至司法科問明卽令交保候傳會長崔奇峰到廳詰問又第一區警署巡長谷秋臣於陰曆去臘二十六夜在鹹瓜街見有某甲背負重物一包向之查問來歷甲即棄諸參業公所門口而逸檢視之則有槍械四支當即帶署旣由該公所派人投署呈報失竊署長疑之即傳該所司事吳鼎芬到署詰問所獲槍械是否失贜吳不承認飭卽移送分廳司法科訊辦旋由同業保釋 
[西婦被害誌詳]  
　　公共租界外大橋北堍禮查路十四號門牌德商南門牛肉莊主婦密雪司南門其夫因病在醫院養疴該婦於陽曆一月二十二號夜一時登樓就睡至廿三號早六時西崽入房服侍詎巳被人用刀殺斃頭已砍落手指亦被砍下該西崽駭極訴知同事報告捕房捕頭聞警立飭中西包探同往檢查計被盜去金鋼鑽練並金珠飾物以及鈔票金洋共值洋三萬五千元遂將尸體舁入騐尸所經克利醫生騐明棺殮自此案發現後各西商大爲恐慌以西人到華通商以來從未有如此之慘劇除分電各國駐京公使以及通商各口岸西商知悉外並請英美工部局嚴揖兇徒從嚴究辦而工部局各西董聞悉後立即開會集議由局懸賞洋一千元通飭緝拿並出示通告略謂照得西曆一九十四年一月二十三號禮查路十四號殺人一案如有人報告捕房以致能將該兇徒拿獲到案者則由本局將一千元賞格發給决不食言云云一面諭飭美捕房將死者之傭人王阿四張連生潘阿四朱小毛等四人一併拘押於二十四號解送公共公堂經　讞員會同德領　君研訊據八十四號西探等禀稱王等曾經捕房盤結均不承認因事涉嫌疑未便遽釋應請詳細研鞫中西官會商之下以案關暗殺兼盜巨欵虚實均應澈究判將王等四人帶回捕房候查明訊核 
　　另一訪函云本埠美租界禮查路第十四號門牌開設牛肉莊之某西婦於陰曆上年臘月二十七日被人殺害失去值洋三萬五千元之金飾報由捕房緝兇未獲茲公共租界總巡捕房因　兇犯遠颺特懸賞一千元開具失軍移文淞滬兩警察分廳請爲協緝滬南崔分廳長接准來文當即分令第一二五三區及徐家滙分署一體查緝茲將令文失單照錄於後案准上海公共租界工部局總巡捕署文開今日清晨有人在禮查路十四號房屋内將一西婦用斧砍斃兇犯離開該屋之時其手及衣服皆染有血跡如有人能知兇犯下落通風報信因而拿獲者即給賞洋一千元等因開列失單請緝前來除分行外合行令仰該署遵照嚴飭所屬一體嚴緝務獲解究此令 
　　附失單金鋼鑽及珍珠頸練一條連梨式珠花一朶掛在胸前大金鋼鑽戒指一只計鑽三十粒戒指一只鑲金鋼鑽紅寳石及緣寳石共計五粒五國金戒四只中國金鐲八只内有一只約重八兩其餘每只約重四兩金鋼鑽及紅寶石胸口别針一支約一寸半闊上有長短枝其鑽寳鑲在枝上鑽寳每枝相隔又一支約四寸長婦女頭髮上用頸練一條鑲梨式翡翠頸練一條鑲粉紅色寳石金鑲未琢磨之綠寳石一塊計十四半開勒重連小練及别針一支中國金鑲翡翠手鐲三只手鐲一只計金及翡翠各一半掛墜一個形如花上鑲最優等綠寳石等五粒有梨式翡翠二粒以細練連在墜上金頸練一條四尺長每二寸隔鑲翡翠珍珠及寳石十八開女式金表練一條約長六尺連金錢一個上刻西字别針三支形如鞭子鑲金鋼鑽及紅綠藍寳石圈一付上鑲珍珠下鑲翡翠男式金戒一只上鑲綠寳石計二開勒半重又一只計一開勒半重男式金戒一只鑲紅寳石計一開勒半重男式金戒一只鑲金鋼鑽一粒計一開勒半重英國式底板金戒一只鑲紅寳石五粒每粒計半開勒重金戒一只鑲金鋼鑽五粒每粒計半開勒重金戒一只鑲碧玉五粒每粒計半開勒重中國金戒一只鑲最優等綠寳石鞭式針一支鑲金鋼鑽及紅寳石金别針一支中鑲大珠計一開勒半重極薄開面金表一只上有英背上有外國花字十八開金悶表一只係（某廠）造孫逸仙及袁世凱銀幣一百元中國金别針十二只上有俄國非力濱銀洋數個鈔票五百元用汚穢帶包搏香港銀票四十一元鈔票三張棕式皮夾一只内有半金磅數個念馬克四個十馬克金洋一個棕色中國婦人皮鞋一只内有五磅金洋一個五磅金洋一個上有英王愛德華之像二磅金洋一個外有圈可連在表練上花旗念元金洋三個二個上有印度人頭一個上有鷹一只花旗十元金洋四個又五元金洋二個又一元二個又五角一個又二角五分一個西班牙國大金洋一個一百佛郎金洋一個古式日本念元金洋二個又十元三個又五元四個又一元二個又二元二個日本古式長方形金塊一塊一寸長上有日本字日本古式金洋一個南非洲半金磅一個英國金磅四個内有一個後有佐治第五世之像此洋略損花旗土人大古錢一個十五羅比金洋一個德國念馬克金洋三個又十馬克二個又五馬克古式金洋四個西班牙國古式金洋一個上有國王之頭形如小孩又四個有王后之頭南花旗金洋一個念佛郎金洋二個 
[兩次研訊搶刦拒捕案]  
　　盜匪陸羣於陽曆一月二十號晩七時糾合同黨七人夥刧公共租界四川路騰鳳里口得順增記小錢莊大小銀洋及金對開等共值洋二百七十餘元並開鎗擊傷總巡捕房九百四十三號暗差華捕顧雲生當經三百五十五號八百六十八號兩華捕帮同將陸盜拿獲即於二十一晨連同該盜之胞兄陸堯羣一併解送公共公廨經孫襄讞會同英領哲君升坐樓上公堂研訊 
　　先由三十號西探投稱昨晩七時被告糾黨七人至四川路一百零七號門牌得順小錢莊以購買雪茄烟爲由四人守在門首被告與三人入内卽出手鎗恐嚇該莊主與夥友學徒等均不敢聲張該店主卽逃至樓上在窗口大聲喊捕適九百四十三號暗差華捕兜差經過聞聲赶至見有匪徒竄入青年會隔壁弄内該捕即赶入弄内竟被匪徒開鎗擊傷左乳旁雖已受傷被告仍被顧捕抱住均滾倒在地旋由三百五十五號八百六十八號兩華捕聞警笛聲赶至帮同蔣陸盜拿獲當據顧捕聲稱該匪已將手槍抛棄對面木作場内業已檢獲惟察核該手鎗似非擊傷顧捕之鎗言至此卽將手鎗及在陸盜身畔抄出鎗彈十二粒廣東小洋一百六十四角大洋一元一併呈案請察堂上察看畢復據該西探禀稱顧捕現在仁濟醫院醫治今晨曾往探視據醫生云槍彈深入内部恐有性命之虞且囑勿與言語恐其勞神並查得該盜之胞兄陸堯羣住居海寗路現亦拘案請爲澈究斷據汪渭記投訴在四川路騰鳳里口開設得順小錢莊兼售各種紙烟是晩七時兌得廣東小洋二百元回店正在賬台上檢點突來匪徒八人四人守在門首四人口稱購買雪茄烟闖入店堂各出手鎗恐嚇尚有學徒兩人欲跳出櫃台陸盜卽出手槍阻止我即登樓喊捕當被搶去大小銀洋及金對開金四開等共值洋二百七十餘元呈案之廣東小洋確係原贓 
　　並據八百六十八號華捕投訴是晩七時在北京路四川路口站崗聞北面有警身聲赶往查察聞彼處青年會隔壁弄内槍聲兩響卽入弄内驀見一人對我開槍堂上詰稱是否擊中共開幾鎗答稱辑開兩鎗因弄内黑暗我見火光卽倒地避讓未被擊中堂上卽令試演當時形式該捕卽試演匪徒開鎗及彼倒地避讓形式畢並稱因見迎面開鎗不敢上前堂上問因何不上前拘拿答稱恐被釁斃堂上諭曰夏粹芳之小馬夫兇徒迎面開鎗仍奮勇上前得將兇徒拿獲爾身充巡警冐險捕匪係屬分内之事何以不敢上前該捕含糊以對並稱旋由三百五十五號三道頭華捕聞我狂吹警笛赶來我說弄内有人開鎗是時弄内有人語曰人已捉住我等上前見九百四十三號華捕抱住一人同倒在地彼稱我已中兩鎗卽　三百五十五號華捕將兇徒兩手執住旋由克的司斐與勒兩西人尚有一華人都同將該兇徒拘入捕房禀明捕頭飭將受傷之顧捕車送仁濟醫院醫治 
　　又據三百五十五號三道頭華捕禀稱是晩兜差至四川路聞警笛聲趕至青年會間壁弄　見八百六十八號華捕在前據稱有人用手鎗打人忽聞人聲稱人已捉獲即同往觀看見九百四十三號華捕緊抱一人倒在地上據稱已被擊中兩鎗手鎗已抛入木作場竹笆内餘語與前兩見證相同 
　　堂上命傳陸盜之胞兄陸堯羣到案訊據供稱向爲小工與弟陸羣巳數月不面前此製造局戰事時曾在鐵馬路弄内見過一面堂上詰稱爾弟向操何業是否與稱同居答稱向爲包車夫因其行爲不端素來不睦且久不到家不知其住居何處中西官會商之下以陸堯君與此案毫無關係准予省釋陸羣押候復訊再核 
至二十八號復由捕房將陸盜解請公廨研訊先由見証華人馬飛亭投訴是晩行經四川路青年會附近弄口聞得鎗聲見八百六十八號華捕在弄内退出後聽得人言人已捉住我卽與八百六十八號三百五十五號兩華捕上前見一暗差華捕抱住一人倒於地上旋由西人兩名幫將拘獲之人帶入捕房等語繼據西人克的司斐投稱在寗波路四號洋行執業是晩乘車經過四川路聞青年會弄内鎗聲卽入内見一不穿號衣華捕抱住一人該華捕坐在陰溝上卽幫同拘住旋由穿號衣之兩華捕到來幫同拘獲云云又抱西人台勒投訴在工部局電燈處辦事是晩七時餘行經是處見人衆喧譁詢係青年會弄内有人用手鎗打人入内見一暗差華捕抱住一人稱手鎗已抛入對面籬笆内我卽跳進檢獲手鎗帶入總巡捕房聲明前情復由三十號西探禀稱昨日曾往醫院探觀顧捕傷勢據張醫生云彈墮内部須剖腹檢取惟恐受傷人力不能支頗爲危險並曾訽顧捕當時情形據稱是晩聞警聲趕入弄内被匪擊中兩鎗當抱住一人同倒在地彼雖倔强仍不釋手當見其將手鎗抛入對面竹笆内旋由三百五十五號八百六十八號兩華捕到來幫同拘獲等語旋由堂上諭令繙譯將顧捕親供朗誦一遍復向陸盜詰問各見證均已供明爾有何說陸稱是晩經過是處聞警笛聲上前觀看堂上問爾身畔之鎗珠十二粒及廣東小洋係何人之物陸稱鎗珠在地上拾獲小洋係是會洋一味狡賴又據三十號西探禀稱陸盜在捕房供稱手鎗係阿三所開往查阿三未獲且查陸盜於去年七月四號在九江路糾同小阿才砍斃生瘡阿根前出之牌票上亦有小阿才等名字應請飭傳生瘡阿根之姘婦到堂証明併案嚴懲孫襄讞商之英領哲君判陸盜仍帶回捕房候補傅人証再行復訊核辦 
[通緝妖言惑衆之妄人]  
　　滬南警察分廳長崔君令知各區警察署云案奉督辦密令内開案准江蘇都督馮電開准參陸兩部電開奉大總統令據貴州劉護軍使寒電稱拿獲許蓐一劉蓐興二犯並搜獲憑單名片公文旗幟印信樣紙等件與源州彭玉廷郵局收條一紙據該犯等供稱上海漢口四川沅州乾州皆有機關許蓐一在漢口會着蘇州城許炳坤說洪江現出眞命人主姓李名天裔額上有人主二字夜睡卽現金龍明年七月由湖南動手直取南京更成大事又說四川有楊定安蕭玉山去運動湖南是許炳坤運動該犯等所爲確係哥匪一流等語該匪等蓄謀叛亂到處煽惑殊堪痛恨該督等應即查照上列地點人名分别窮究飭緝拿懲並密爲防範以遏亂萌等因電達前來合亟電請轉飭窮緝務獲究懲並希密爲防範先覆是盼等因准此除電復外合行令仰該分廳長遵照密飭所屬窮緝務獲並密爲防範勿稱疏忽爲要此令等因奉此合亟令仰該署遵照密飭所屬窮緝務獲並密爲防範勿稍疏忽 
[協緝暗殺案嫌疑人]  
　　滬南警察分廳長崔鳳舞君接准公共租界工部局巡捕房刑事科文開照得周棲雲一名年二十五歲上海人向爲學堂敎習約於三年前定姻向與其父周靜安同住在楊　浦界内其父在上海江海關充當用人自十五號起至今未曾到差視事周棲雲於西曆一千九百零八年間曾在浸會大學堂肄業有五個月之久能操英語及寫英國文字前曾在相近其父住處設小學校該校約於三個月前閉歇此人約於正月十二號離家至今未知其蹤跡爲暗殺案内牽涉曾由公堂出票拘拿在案因此請即飭拏務獲解究等因現崔君已分令第一二五三區曁徐家滙分署一體查緝矣 
　　另一訪函云商務印書館總理夏粹芳被王慶瑞暗殺案内牽涉之周棲雲父子並彭良等多人查緝未獲茲公共捕房總巡麥高雲君於陽曆本月二十三號即舊曆去年十二月二十八日備文照會上海地方警察事務所請派探警恊緝其文略謂周棲雲周靜安父子向居楊樹浦地方自夏案發生之後周父子卽逃匿無蹤茲覓得棲雲之照片今特附呈又查彭良向居旅館來往無定係六十三團第二師第八連第三排長今覔得該師師長顧忠琛所給之委任狀一紙連同彭之照片一并附送等語警務長接到來文立飭偵探戴逢春沈阿松王桂生張來生趙杏山等分赴城鄉各處嚴密查緝務獲解究 
[引渡暗殺案犯之磋商]  
　　暗殺商務印書館總理夏粹芳君及誤斃夏廣仁之兇徒王慶瑞因捕房密詢主謀迄未解送公廨訊辦茲悉中央政府以租界迭出暗殺重案若不亟將該兇犯引渡置之重典不足以儆將來因特電致鄭鎭守使函請楊交涉員轉行公共公廨關讞員會商承審此案之英領康君早日引渡歸案懲治 
[嫌疑人交保開釋]  
　　江國春奚中鼎因於陽曆一月十五號傍晩同在泥城外孟納拉路二十五號洋房丁汝霖住宅週圍窺探被新閘捕房五百八十二號暗差華捕拘獲一併解送公共公堂經中西官訊知丁自商務印書館總理夏粹芳君被王慶瑞搶擊斃命後丁亦迭接匿名恐嚇郵信曾請捕房派捕保護而江等前在滬軍都督府當差且查出徽章等物判均押候查明澈究在案至二十三號復經孫襄讞會同英領哲君升座樓上公堂提訊 
先由二十一號西探卜羅司將抄獲之徽章及江爲國民黨黨員之証書呈案據稱江等拘解公堂訊押查辦後丁汝霖又接匿名郵信一封内稱江等均局外人以丁不應妄報捕房拘押無辜如公堂訊斷不公恐將不利於君等字樣後將此信呈案經中西官察看後由英領哲君向江詰問此信係何人所寫爾前在滬軍都督處當何職司江稱此信不知何人所寫前在光復軍統領李徵五處當差徽章係陳其美所給光復軍於去年九月間解散後卽往南京於彼處獨立時來滬初寓棋盤街友人所設之同和藥房内現居天津路永裕公棧房堂上又問爾旣於南京獨立時來滬南市製造局戰事爾曾否帮助江稱並不預聞惟前在漢陽確曾帮助民軍攻擊清軍堂上又曰爾等是日在孟納拉路作何 
 [Ｇ> 
[掃蕩流毒]  
彭壽堂執事台鑒僕苦外症久矣前五年時好結納恣揮霍偕瀏陽顧君東莞沈君需次武昌暇時常冶遊尋樂興高采烈漁色目喜未幾而染淫毒就醫療治數日消滅以爲無事矣不料交春三月驟然毒發來勢兇猛現於頭面有說貴堂八寳化毒丹能將骨節宿毒搜括剷除乃連次購服雙料六大瓶照用外敷藥四瓶逐漸收功逢春不發從此脫除惡累稍知謹飭不敢復縱迨至上年金陵大會因差來江南即與二三知交傍花隨柳一時失愼又墮殻中故態復萌流連不已一誤遂至再悮始而作癢繼而微腫正擬購藥施治適本省上峰札來急速回省公幹栗六而所患仍然好是不消亦不加劇照常任事無暇計及於治病也至十二月初旬多食魚腥頓時觸發皮爛筋脹不能步履因急向寳堂購得雙料化毒丹四大瓶雙料下疳散四瓶藥盡即愈奏功神速兩次試驗不爽毫釐今春不再作難矣感諸靈丹急登廣告以報救命之恩　蘇州盤門内李公館謹啓　上海河南路七號彭壽堂照錄 
[吳製星期戒烟丸第二次漲價每料二元半]  
每料戒日吸一錢烟癮癮大遞加　　在上海老垃圾橋貽德里一百零一號 
[立止腦漏丸]  
本局向在上海興讓街開設有年藥必揀選道地方須博考經騐精製立止腦漏一方早經海内馳名愈人無算精益求精專治腦漏虧症髓關不密無論男婦老幼新久未愈實因風寒濕熱蒸釀而成邪入肺腎内朦清竅以致濁涕濕膩滋膏髓液循竅散流封藏失固久延大損精血耗散髓液頭暈如空耳鳴似聾肩背骨脊酸楚頭痛畏風目視少神乃敗症徐出甚則醫藥無功如不早治則成損途宜服此丸立見神效屢著經騐輕者一料除根雖十年五載老病三料斷根屢試屢騐永不再發每料洋一元　　上海東棋盤街五馬路中廣濟祥經理又三洋涇橋德明里華泰藥房　朱氏蘭臺藥局謹啓 
[中國華安合羣保壽公司緊要廣告]  
本公司各保户多有遷移地址未經報告公司致續届保費到期無從收取而通告函件亦無從投送遂不能按照定章三十日爲限繳付保費兹特登報通告務祈保壽諸君速將保費直接送至上海黄浦灘三十號本總公司并請開明現在詳確住址爲荷又吾國經此次亂事各業商市均不免頽疲受損惟本公司營業則反盛於平時其發達狀况日有進步焉知關保險諸君厪注併此附告中國華安合羣保壽公司總司理郁賜謹啓總公司上海黄浦灘三十號德律風一零七四 
 
 

Page 11

 
 
勾當據二人答稱欲至旅滬軍學曾訪友因不　路徑在彼徘徊别無他故言至此堂上問二十一號西探彼等所稱由南京路至旅滬學會該處是否必經要道該西探卽將繪成草　呈案堂上因不能明瞭復由捕頭將租界全圖呈案卽由英傾向二十一號西探被告在何處探望距離丁之住宅若何遠近並被告拘獲地點逐一指問畢復向二人盤詰良久諭謂爾等雖無證據然租界内迭出暗殺重案大半均關係民黨中人本公堂自應詳細研詰冀得眞相遂判江奚帶回捕房候派探於一星期内將江等所供情形查明如無虚言再行帶堂核釋 
至二十八號復由捕房將二人解廨請示卽由南京路十四號之胡泰生厦門路二百七十六號之符少堂上堂証明二人素來安分愿爲担保孫襄讞商之英領哲君判江國春奚中鼎均交妥保開釋 
[澈究公債票之來歷]  
　　楊樸箴黄鹿賓於陽曆一月廿一號在三馬路萬祥春茶館内兜售公債票被北洋駐滬偵探鄭柱臣得悉訴由鎭守使署偵探余祖　報告總巡捕房協同中西包探將二人拏獲卽於廿二號解送公共公堂請究先由二十七號西探上堂禀明協往拏獲情形並將搜出之公債票呈案請察並據鄭余兩探投稱此項公債票寄存南京財政部庫内於夏間南京獨立時失竊業經韓省長通電緝拏惟事甚匆忙不及備具公文請卽給予帶回歸案訊之楊等供稱此項公債票係友人彭濤之托爲代消不知來歷關讞員商之美領卓君以公債票關係國庫自應澈究判均押候來探趕備公文來滬並查明實在再行訊核 
[僞造鈔票案仍未定斷]  
南京人黄道五因與林仲慶及在逃之東洋人丸信州平在四川路騰鳳里一百零三號門牌私造麥加利花旗大清興業等中外銀行鈔票在外混用被總巡捕房查知飭令華探目李星福協同西探前往破獲並將黄與林拘入捕房迭經解送公堂訊供管押在案本月二十號復經關讞員會同美領卓君提訊捕房刑事檢查員侃克君上堂請究旋由愛理思律師詰據林供在江西路永茂洋行爲買辦去年八月間在騰鳳里賃屋開設瑞興洋紗號縀由東信洋行買辦邊文錦等發起糾集股份改爲貿易洋紗公司我亦股東之一份樓上餘屋由黄道五介紹轉租與東洋人所做何事因我並不上樓且伊等進出均將門鎖閉故不知情質之黄供稱曾充陸軍部二等　查員並延徐思義律師到堂辯護中西官判仍一併還押候定期宣佈堂諭迨至本月二十二號早堂捕房將黄林二人解請判决捕房代表侃克君及代表被告之愛理思羅禮士徐思義三律師均到堂候示中西官會商之下以麥加利銀行係是英商應會同英領核辦判仍還押候會商英領擬定堂諭再行定期判决 
[絞决暗殺案犯詳誌]  
　　兇犯吕開卿因與陳福全之姣婦陳張氏姣識將陳暗殺經上海地方審判廳公開法庭辯論終結宣告死刑在案旋由吕妻胡氏於本月七號延吳鵬律師聲明上訴狀不料被茶房誤遞民事繕狀處即經庭長駁回後復向檢廳聲請回復上訴權亦爲檢察長駁回於是判决確定卽由刑庭長移請檢廳執行汪檢察長立飭法敬將吕犯由所提出改禁地方監獄一面照章呈報司法部請爲核示嗣得覆電核准執行死刑至二十二號上午吕犯在獄向獄官請求謂半月餘不換衣褲求准開封浴身周獄官允於下午開封迨至午刻汪檢察長片請第四警備隊湯潮海隊長楊沛林排長帶同警士二十名荷鎗在監之週圍保護是時觀看者約有三百餘人均在監門之外無一人可以進内下午三時半汪檢察長率同代理司法巡長王錫堂法警徐震甲等二十名在監内行刑場按照第三十八條死刑用絞於獄内執行之汪君升坐公案命提吕開卿至案跪下諭曰本檢察長今日執行爾之死刑係電請法部核准爾妻胡氏現在旁邊暫放爾十五分鐘與妻談話身後耍事吕開卿向妻問曰阿哥今日來否胡氏答曰阿哥處已托人前往關照惟尚未到來吕曰我今受死刑後明日須將我屍身備棺收殮并請求廳長恩准將棺領回安葬切勿埋厝義塜我死之後爾可另尋生路不必守節今清保節堂亦將改辦婦女工藝院胡氏聞之哭泣答應旋由法警將吕開卿扶至案前跪下汪君復諭曰再放五分鐘受天主敎連司鐸訓誠連司鐸曰爾信敎未久未明聖道致誤犯法律遂念赦罪經畢令吕跪下訓誡曰爾今受死刑罪後靈魂上天須痛改前非靈魂離開肉身則肉身早已無用等語訓誡畢復由法警將吕扶至案前跪下然後剥去上身所穿之元色斜文呢單袍元色羽綢對襟棉襖及馬甲白斜文絨對襟短衫汪君以硃筆簽發絞條由行刑人如法將吕綑綁絞斃汪君親視無訛復簽發封條兩紙將行刑場封好俟翌日騐明後給該家屬領回安葬其行刑場如一天井四面是墻墻上向南有門兩扇門上有方磚刋行刑場三字門内有木樁二個絞畢汪君帶同法警回廳警備隊亦回去觀者各散茲將檢察廳發出罪狀錄後爲宣布罪狀事本年一月二十號奉司法部電開上海檢察長文電悉該犯吕開卿准即處絞仍備錄供判報部備案等因奉此查此案係於上年十二月八號法捕房查報　隆路發現無名男尸電請本廳派檢察官帶同檢騐員往騐騐得該尸身委係鎗擊斃命塡罩附卷嗣經法捕房緝獲正凶吕開卿一名經法公廨解送到廳訊據該犯吕開卿直認暗殺陳福全不諱當即按律起訴同級審判廳公開合議庭審理片請檢察官蒞庭並選任辯護人爲被告人出庭辯護訊據吕開卿供同前情不諱除共犯朱義生在逃未獲應俟緝獲後另案訊辦外經同級審判廳依據暫行新刑律第三百十一條之規定科該被告以最高度之刑判决吕開卿處死刑於上年十二月三十一號宣判扣至本月九號判决確定由本廳遵照刑律第四十條電請司法部核復在案茲奉前因除將吕開卿按照試辦章程第一百十五條之規定由本檢察長蒞赴地方監獄監視執行外合將該犯吕開卿所犯罪狀宣布俾衆咸知特此布告 
[積盛公司索還房屋]  
　　打鐵浜法政學堂房屋前因查出新同盟會機關經警署發封在案茲由該學堂房主精盛公司呈奉省長准予啓封發　業於前日指令淞滬警察薩督辦轉飭第二署錢署長於昨日前往該學堂啓封將房給還精盛公司經理楮廷楨収管所有學校器具暫堆一處一俟結案再行核辦 
[日本巨災待賑]  
　　日本鹿兒島地方火山爆裂地震成災及東北地方饑饉爲近來莫大之慘劇現由駐滬日本總領事有吉明君及日商三井洋行郵船公司正金台灣兩銀行日清公司大倉洋行古河公司高田商會日信洋行半田棉行等發起與在滬日本僑商籌募巨欵解送災區以資接濟聞各西報代登廣告免收刋費中外人士之輸捐者極形踴躍所有捐欵悉送正金台灣兩銀行代收並限期本年二月底截止想慈善家定能解囊慨助同囊善舉也 
[浙探拘獲黨人]  
　　浙江朱都督所派駐滬偵探鮑王二姓於舊暦十二月二十八日四時在梅家弄南明星橋火車站拿獲浙江人徐東海湖南人奚鎭榮等二名搜出黨證及徽章二面上有前淅軍六十一團紀念等字樣當經該偵探將徐奚兩人押乘火車赴杭送交都督府究辦 
[查究名片與書信之來路]  
向居閘北靜土庵地方之塾師羅店人嚴星橋前因招留金阿大朱毛郎等同居在外串拐有夫婦人案發脱逃嚴卽被警局拘送第二初級廳轉解地方檢察廳押候緝拿金等到案再訊在案舊暦去年十二月二十七日午後忽據嚴妻　徐氏手持淞滬警察廳督辦薩鼎銘之名片並附書信一封至地方廳投呈請將伊夫嚴星橋立時開釋汪檢察長恐有假冐立發電話向薩君詢問當奉薩君回話謂敝處並無其事應請澈究汪君立飭法警將該氏帶入訊問此信與名片從何得來該氏稱有姊妹行送給與我官問其人住在何處該氏稱婦人到滬未久不知路徑實難指認汪君盤詰良久言語支吾判令收押候禀請薩君核辦 
[縣公署大燒烟膏]  
　　上海縣知事洪伯言君於本月廿四號下午四時飭派守術警士十名將江海關送來烟膏等二箱在大堂前隙地上焚燬由洪知事會同景警務長親自督察觀看者莫不拍掌稱快茲將洪知事發出牌示錄後案准江海關監督施函開本關巡扦先後在輪船拿獲土藥熟膏計土藥一千三十二兩冲土藥三百八十四兩洋藥一千二十兩土烟膏一百二十二兩洋烟膏三十三兩土皮五兩烟灰六兩等解關充公請如數撥賞送交照章辦理等因經呈奉省長核准撥賞銀一千七十九元送關轉給去後念三日准施監督派員照數押送到署亟應定期銷燬茲於念四日下午三點鐘在本署大堂前地方當衆焚燬合行牌示俾衆周知 
[革除賭害之布告]  
滬南警察分廳長崔君奉薩督辦訓令嚴申賭禁當卽飭知各區警察署署長署員等一體示禁並即發出布告云照得上海地方每當陰曆正月多有不肖之徒沿用舊時惡習謂新正爲弛禁之期結類糾朋呼盧喝雉甚至沿街設攤肆無忌憚殊不知賭博一事爲害至烈小之則有廢時失業之應大之則有傾家破産之虞迨至家業蕩然鮮不流爲盜賊似此澆風實爲社會汚點若不革除何以挽回風化除令飭各區嚴密查禁外爲此布告地方人民知悉須知賭博一事例禁森嚴我同胞具有身家何必甘犯刑律爲此不正當之游戲自經此次布告其各力湔舊染倘敢仍有開場聚賭情事一經覺察定卽拘送司法衙門按律懲辦决不姑寛 
[經辦前清貢貨之夙債]  
　　邱韻仙因前清杭州織造衙門經承鄭家門不理結欠承辦前清皇室貢貨價銀控經公廨於本月二十一號晩傳訊兩造各延律師到堂代辯並據鄭供稱因光復後織造已經逃避是以該欵無從支領聶襄讞判鄭交原保候再訊核 
[南市迭報]  
　　陽曆正月二十三號卽十二月二十八日晩間八點餘鐘滬南裏郎家橋南堍姚聚　　桿店内不戒於火頃刻延燒左右隣及對隣朱源興陸順興楊順興等篾竹店及成衣店並住宅多家共燬樓房二十二幢當由巡士將起火之店主姚和尚拘至第一區警察署閣明轉送第一初級檢察廳預審命繳保証金五十元交保候定期起訴同級審判廳判决又正月二十六號卽陰曆元旦夜半三時滬南大東門外元來油蔴店樓上因所點之洋燭燃及衣服門帳濃烟密布幸經巡士查見叩門呼喚得以救息當將店主浦惠淵帶至第一區警署罰洋十元以儆 
[法租界火警補誌]  
　　舊暦十二月二十六晩八時法租界吉祥街臨平里十號門牌起火後由洋龍救熄共毁房屋五幢該屋内係德祥洋貨號及裕和公報關行同居故將兩戶經理人傳入捕房盤問裕和公經理供火由德祥所起判交保再核又二十七晩十一時菜市街一百零三號門牌生昌肉店起火延及貼鄰荳腐店老虎灶兩戶共焚去樓房三幢事後捕頭飭探傳該肉店主到案聽候查訊起火情形 
[捕房嚴禁擺賭]  
　　每屆舊曆新年一般流氓賭棍大都沿途設攤誘人賭博殊爲地方之害茲麥總巡以近來租界内迭出巨案此種財攤匪徒最易混跡今屆自應格外從嚴故於除夕十時通飭各捕房捕頭轉飭中西探捕分往查察如有賭攤即行驅逐違則拘究不貸以故甚爲肅靜云 
[法租界禁賭]  
　　法租界向章每逢舊曆新正弛禁賭博兩天今法捕房監總巡以各處時有謡言賭博尤最易肇事故傳諭禁止並飭各探捕嚴查如有違禁聚賭情事着卽拘案嚴究 
[張颺重入青樓]  
　　前清道員紹興人徐顯民宦囊頗豐前年光復時遷避來申與妓女張颺眷　甚暱因出宦囊納爲小星携之回籍迨去年戰事發生後因浙東一帶匪盜不靖故復挈張來滬詎張妓竟背徐私逃並以先發制人之計擬控徐騙吞飾物而徐亦以張妓捲逃互相齟齬經某律師用人調停和息願各分飛惟徐不許重入青樓互相立約不意張妓背棄前言在雲南路福致里重張艶幟經徐偵知控經公廨於本月二十一號午後將張妓飭傳到案諭令交保候訊 
[包探查獲匪徒類誌]  
　　匪徒胡芝卿周金才萬長根於陽曆一月二十四號七時同在斐倫路某粤妓院披屋内被美捕房包探朱掌貴及八十四號西探將胡等　獲並抄出　彈手鎗一支一併帶入捕房經捕頭詢知胡等曾於十六號午後糾黨各持手鎗在芠倫路剥取看管押所之一千一百十五號華捕劉德公值洋十一元綢衣一套着即收押於二十七號即舊暦正月初二日解送公共公堂經關員會同美領强君略詰一過判均押候查明澈究 
又匪徒李菊芬亦於二十四號晩七時身懷實彈手鎗與同黨范海明在東西華德路窺探被包探譚鳳池拘獲於二十七號併解公堂請究訊據李供庽居閘北長春坊四十七號友人家内手鎗係劉海所寄問官以所供難憑判均押候函致閘北警署查明復候理核又匪徒郭正廷在虹口攫取張胡氏金押髮又匪徒馬靜坤因搶黄阮氏金環均經包探查獲亦於二十七號解送公堂訊明判郭押六禮拜馬函送廣肇公所遣回廣東南海原籍 
[行政科長請假]  
　　北市警廳行政科長張應良於日前呈奉淞滬警察督辦准予給假所有該科長職務由督察長陳光烈暫行兼理 
[署長調充稽查長]  
　　南市第一區警察署署長龔颺生君於陰曆除夕奉到淞滬水陸警察督辦薩君訓令着升爲本督辦公署稽查長所遺署長一缺委閘北第四區第二分署署員劉秉倫接任 
[駐廨檢察員入京]  
　　公共公廨規復主權問題將次實行以故駐廨檢察西員麥鼎特於一月廿三號乘滬寧火車赴寗換乘津浦火車赴京面謁各國駐京公使磋商規復後種種事宜 
[證明同昇號定貨情形]  
　　王穆蓀與徐恩榜爲同昇洋紗號糾葛在廨互控本月二十二號晩由廨復訊因關係日商半田棉洋行控案故日領西田君亦蒞廨觀審兩造仍各延律師到堂互辯並據三菱公司式拉夫上堂証明徐來行定貨時云及同昇號係王穆蓀所開並見王時至號内各情聶襄讞判兩造仍交原保候商定堂踰再行飭遵 
[被告無産可抵]  
　　鄒子良因不理婦人劉王氏存欵本利洋一千八百餘元被控迭經公廨判候函請常熟縣查封家産備抵在案本月二十二號晩由廨復訊據原告律師聲稱被告除常熟已閉店業外查無别項産業應請究追鄒亦延律師到堂辯護王襄讞判鄒押候再核 
[盤詰擔保押款之實情]  
　　英商萬泰洋行控李平書不理擔保押欵銀四萬一千兩因李巳往東瀛曾由代表律師到堂候示茲因原告西人康訐（譯音）將次回國故本月二十三號午後由廨傳案先行錄取供詞兩造律師均各到堂均當時交接情形互相盤詰良久王襄讞與英領康君判候再行核奪 
[本票應擔責任]  
　　招廷舫因萬昇錢莊李金元（卽李杏芳）不付本票銀一千一百兩控奉公廨於本月二十號晩堂傳訊原告投案呈票請追訊之李供票由往來之漢立製帽公司取去因往來未經清結是以到期未付孫襄讞以錢莊發出本票應負完全責任未便諉卸判交人銀並保限兩禮拜繳清 
[澄衷中學校畢業誌盛]  
　　一月二十日午後澄衷中學校附屬初高等小學舉行舉畢業禮先由校長曹慕管君宣布訓詞次請來賓范靜生蔣觀雲兩君演說復由校最曹君給發畢業證書及褒奬狀學生總代周定和致頌辭畢業生總代張期齡致謝辭禮畢散學聞此次該校畢業者訃初等生三十二名高等生二十一名其學業成績均在六十分以上頗爲優美茲將甲等學生姓名列後初等生一名黄維聰高等生三名劉勳選王和生陳善祥 
[取消長警功過格]  
　　北市　　徐廳長前日通令各區署長署員省將從前所定之長警功過格一律取消嗣後遇有應行記功過事項由該區署長署員隨時呈請廳長聽候酌量賞罰 
[雜評三（訥）]  
　　眞命人生前此有天命一　出現今則有人黨更有所謂眞命人主前此之黨託名於天今且假名於人其名曰李天裔則天與人並假借之夫各國之黨祗有政黨與秘密黨兩派而巳而中國黨人之名目則光怪陸　無奇不有不可謂非中國之一特色 
　　炸彈與暗殺西婦陽曆新年後之擾擾者曰暗殺也搜捕黨人也謡言起事也而未查獲危險品今則一獲於網藍内一獲於蒲包内查獲多則搜索愈嚴而商民愈受累 
前此租界之閙暗殺殺中國人也中國人之暗殺案或關政治或復私仇今則西人亦出暗殺案矣西婦之被暗殺僅爲財物而己此豈暗殺之别派歟抑暗殺之進步歟總之皆一星期中特異之事也 
　　應夔丞暗殺案宋敎仁暗殺於滬應夔丞暗殺於津相距不一年而其間引起無數之波瀾結果乃在此此豈所謂冥冥中之天意歟抑人事之必然歟要之丁却一宗公案而巳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬儉德會簡章] [  東埜]  
儉美德也孔子曰禮與其奢也甯儉况滬上風俗奢華酒食徵逐撑空場面擺破架子以至傾家蕩産者比比皆是非提倡儉約不足以勵薄俗而挽頽風今者鈍根有儉德會之發起洵屬當務之急惟簡章五條範圍太狹代擬數則以資遵守凡百同志盍歸乎來 
一不助捐疑滬上善舉如紅十字會如防疫醫院如孤兒院種　種名目多不勝舉主持者每因經費支絀向人募捐最爲可怕　試思吾輩汗血資皆從鑽狗洞拍馬屁得來何等辛苦豈肯捨　己助人况人家妻離子散啼飢號寒與吾何涉自後倘遇勸捐　之人當嚴辭拒絶一毛不拔 
二不照顧親友　窮親友上門告貸最爲惡習非特爲金錢之蠧　且　貽門第之羞以後如有親友望門投止者當與乞丐流氓　一律揮之門外 
三不娶妻生子　柴米油鹽開門七件事大都爲妻子所累欲　　省費不若守獨身主義如或不耐鰥居想窮開心者可向富紳　眷屬一試其弔　之手叚非特不出錢且可得其　貼計莫善　於此 
四不營宫室高堂堂華厦無非是空場面與其深居端拱不如貼　一張召租每月多收房金若干自己則託庇人家簷下或各街　頭露宿如逢寒夜可在馬　上胡閙隨紅頭黑炭至捕房寄宿　無須出費 
五夏天不着衣褲　衣服所以禦寒不得已而用之若夏天酷署　自以情赤爲宜世人好修飾出資以購衣着衣以增熱豈不寃　哉夫浴堂之内裸體相逐人不以爲褻則大庭廣衆之間自可　推行而無阻也 
六不遺矢於路　尿屎爲田中肥料農人且出貲購買若隨路遺　棄亦太慷慨矣試觀西人善理財故無溺於途者凡我同志可　仿其制於出門之前先行大便一次并於出門之時隨身携一　便壺以便中途盛貯小便携回珍藏古語云涓滴不塞將成江　河幸注意也 
七大便後不用草紙　草紙亦糜費之一端撤屎之後拭之屁眼　未必生香不拭亦豈遽能增　如嫌汚服可仿媂女月布之法　隨身佩一破布頻頻拭之終年不易其費較草紙爲省 
八人死不用棺材　死欲速朽古有明訓乃世風豪侈競尚　心　獨幅甚有睏金棺材者是眞糜費之尤最省檢之法凡尊長死　後不具棺不殮屍用以餇豕可省買糠　　斤於個人財政亦　不無小補 
九在自由談上登照不出銅版費　此議前巳有人提及今擬實　行凡我同志以照片寄登自由談者概不出資　令鈍根代籌　經費誰敎他答應人家來 
十附則　以上　條不過述其大略世界上種種省費之事說不　盡許多舉一知三可以隅反二 
按東埜此作詼譜可喜而其用意所在實欲警戒儉德會中人勿借險德之名漫爲刻嗇之事如納税國家奉養父母捐助善會周濟親朋（惟頽惰自甘者不必周濟）固爲吾人天責不可稍吝願讀者體察東埜苦心勿誤認此文爲調侃儉德會而作也 
[避債臺記] [  了青]  
窮鄉之東空谷之西愁城之南苦境之北覆乎跼天之下載乎踳地之上有孤臺焉遥而望之憂鬱之氣衝乎九霄近而即之嗟歎之聲達於數里窶人告予曰此卽所謂避　臺也蓋窮奇氏之所築高不知其幾乎尋丈也登斯臺者多揮霍浪費之徒慷慨自命之士彼勤儉持躬吝嗇成性者不一至焉端陽之朝中秋之夕聨袂駢　游人如織洎乎歳闌趨者益衆千足蟻屯萬頭蛆動濟濟然蠕蠕然多又不知其幾何儕輩也然昔之登之者　失業之民敗家之子窮途潦倒之士生涯落寞之商耳自清之季則上至帝王將相公侯卿大夫亦莫不有足跡在焉降及民國斯更盛矣且平民之登臺者一歲之中不過數日推而上之則幾無日不盤桓於茲臺之上夫臺之容積旣衆則其層累自不得不加高而方圓亦不得不加廣矣故累歲以來臺之形勢儼如海中之沙潛滋暗長而不自覺然旣高旣廣則追蹤者易見而匿跡者難藏於是臺中人之善趨避者乃復於臺之外築一臺焉其臺悉以機關製成遇有來覓者則拆去之名之曰拆冷臺而人則稱之爲塌臺也其尤狡猾者則更於臺之下鑿一地洞洞之内開一地縫遇有來覓者卽行鑽入然若無能之輩則一時有無洞可鑽無縫可入之概焉嗟乎窶人之言如此吾恐不數年後將遍中國境内胥成是臺之基址矣可不謂巨哉（按此作於舊暦歲杪投到本報適巳停牌不及登載故補錄於此） 
尊聞閣詞選 
[奉天行宫彝器目錄序] [  廉泉]  
三代以前莫不以彝器爲重故鼎銏尊簋咸有子孫永保之文其在有虞察璇璣玉衡以齊七政輯瑞以覲羣牧尚巳降及周室褒封子弟必受明器於王以爲分物於魯則有大路大旂夏后之璜封父之繁弱於衞則大路少帛　茷旃旌於晋則密須之鼓文之所以大蒐闕　之甲武之所以克商皆所以錢撫其社稷也至於國有大事嗣代之時則悉陳先朝寳器於庭以昭法守　命所載黼扆綴以蔑底豐筍之席黼綴畫紛之純華玉文貝雕漆之几陳寳赤刀大訓弘璧琬琰天球河圖之琛舞衣大貝　鼓戈弓竹矢之器彬彬皇皇若是乎其嚴之也後世輕蔑古初政敎日陵隆古興重之規一　而不可復返蓋不待詢事考言而其氣象已　然不終日矣民國肇基百端草剏文物之敎脩復未遑顧維宫廷珍秘之所庋藏官府司存之所典守洸洸大陸累二千餘年帝制之尊嚴所蓄積而寳有者秩次區理以發揚故國之光華其視歐美新造之邦之所經營固巳難易懸絶矣顧委而置之得乎天津太保前　東省嘗檢閱行宫品物編其目爲若干卷乃者政府方有保存古物之議以泉爲可與於茲事因出以相授於是校寫付印以行於世庶異日開館陳列得操左劵於此以爲之騐云民國二年冬十二月南湖居士廉泉記 
自由談話會 
　　邇來世俗尚奢人心澆薄觀乎商舖之應接主顧往往見衣服華麗者即現其十分恭順之顔色見布衣樸素者則必驕慢以待之怒聲以答之此何故耶以我思之華服者未必肯加倍給價也布衣者未必無錢償值也乃商人習慣勢利如此可爲痛哭[  沈毓]  
儉德會規則　不狎邪　不賭博　不必以酒肉宴客　不必華服　不輕寒素之士 
入會者　東埜李企胡　殷義聲　杭縣凌仲卿　湖墅劉季良　修正　醉人　東亞漁隱李震　皖江游魂　陳其浩　鄔愚　　海巫吳劍廬　揚州杜鵑愁　陸翰芳　陳靜莊　陳芝眉　陳煥然　沈英領　小蝶陳蘧　沈毓　陸志常　張澤民　鍾漢齡　彭宗銳　李閏生　鮑病鶴　李天鍾　寰雄李學勤　林醒民　陳壽巖　丁子堯　陳丕直　夏成龍　祁幼餘　夢熊張廷楨　張亦龍　拙頭陀（按拙頭陀名柯梵士字芥衲别號無我軒主波斯人深通華文尤熱心中華國事茲承加入儉德會無任歡迎敬告吾同胞當瞿然興起也 
屢得來函詢問儉德會章程本會不尚形式故無章程無會員證書徽章但能守五條規則者卽可入會爲會員不須半文會費 
小說 
[臨時撰著短篇畫木虎] [  甦庵]  
歲暮過某印刷製作場兩劃畫師相與語 
甲曰明年太歲在甲東方甲屬木吾欲繪一信片中爲樓閣樓閣左方畫大樹一株即取東方有木之義陰庽紀年法子以爲妙否乙曰吾正思製一月份牌明年歲陰在寅寅於十二生肖爲虎故擬於上闌踞一斑孄猛虎以代前清時通行所繪五五爪金前且庽大人虎變之義較子之空中樓閣一木撑天了無趣味乾自以爲差勝焉 
甲笑曰否否寅虎生肖之說近乎迷信且民國共和一切平等縱取消飛龍之占亦不應有虎變之說况大人之稱前清陋習子之取義得母爲現世通人所齒冷乎 
乙不服甲乙爭持不决乃就正於丙 
丙曰甲之空中樓閣一木撑天其用意頗深而一時難爲淺人素解吾意不如於空中樓閣之上揭櫫一扁額題曰中華民國第二次國會或曰第二次衆議院亦佳則較有指點閱者易於明瞭其旁不可再畫有人物而於角上更繪一小樓閣上題曰行政會議處樓閣下須人物喧闐車馬如織而所謂東方之木者即扶疏蔭覆於其上其木必象樗櫟無用之材或人柳倒生或夭桃競豓不可畫杞梓楩柟槐桂等貴重之幹如是則必爲人賞識亦信片之特色也至於乙之畫虎意亦未始不妙惟恐一變而類狗則弄巧反拙耳吾意不如庽虎意於人物居中畫一上將威風凜然章服明潔襟上懸文虎章上冠海陸軍冠此冠比於古之甲胄於甲字亦有關會而文虎章卽寓寅字意且章上一小虎易繪易象卽使稍稍不類而仗上將丰裁人必不疑其爲狗此善於藏拙法亦善於取巧法也若合二者而成之則一年中之事業人物俱如帷燈匣劍且無晦澀之病有不銷路日廣者乎速繪速印不三日歲新矣 
丁伏屏後悉聞其語笑而出曰丙恃才好辨專以僞術敎人晤語欺詐字字僥倖弋利則已矣獨此信片月份牌代表一歲之紀念而專務藏拙取巧若此騙現世木頭而已一旦紙老虎觸穿更一錢不值何須說堂堂甲寅徒爲畫木虎者播弄阿耍埋虎（此吳語也卽事事不切實之意）（二） 
 
 
 

Page 15

 
 
 [Ｇ> 
[中華銀行廣告]  
本銀行曾於二月念六號股東大會議决改爲商業儲蓄銀行並於四月十四號移至北市福州路第十三號交易迭經登報通告凡有零欵存儲儲蓄櫃者計息三個月週年四厘五毫六個月週年五厘一年週年六厘活期週年三厘凡有躉欵存儲商業櫃者計息三個月週年四釐六個月週年五釐一年週年六釐活期週年二釐以及商號往來匯兌各欵無不克已如蒙　惠顧請駕臨本銀行面議可也此佈　中華銀行董事計郭竹樵謝綸輝朱葆三周金箴貝潤生朱五樓顧馨一李詠裳經理林蓮生郭 
[豫孚土棧新張廣告]  
本棧向在江西開設有年親自揀辦原庄大小洋藥貨精價廉久爲○各界推許祇以禁期日促存貨頗多特在後馬路乾記弄口開設分棧擇於十二月十五日卽陽歷正月十號開張特别放盤如蒙○賜顧無任歡迎　本棧白 
[湖南木業銀行聲明]  
逕啓者本行前在滬上設立籌備處託吳君暢生組織時經數月毫無成効於是吳君自行辭職籌備處亦同時取消惟有中華木業銀行三聯空白收據一百頁因吳君尚未交出特此聲明作廢務請　各界諸君注意再對于各莊號並無往來蒂欠如有别項轇轕等情均歸吳君自行承理概與本行無涉此佈 
[患白濁者宜看]  
余誤交損友同作北里之遊朝歌暮宿偎翠倚紅不似人間居然天上矣詎樂極悲生竟染淋濁之症始尚諱疾忌醫漸致痛如刀刺寸步難移輾轉臥榻病形顯露室人交謪忙延名醫診治數月以來嘗遍古今方藥痛楚愈甚淋濁不止幸承舍親指示上海河南路彭壽堂立止五淋白濁丸十分靈效輕者三日全愈最重者服藥半月無不霍然是以救人頗衆實爲當世慈航余心感焉即郵購雙料四大瓶如法試服不及旬日病去其半續購再服數日竟已霍然全愈如此危殆之症獲奏膚功可喜亦可異也特登廣告以誌大德並使同病者有所問津焉湘隂曾化龍謹啓　上海河南路七號彭壽堂錄 
[拆股聲明]  
杭州豫和莊本鄭聲記名下議單一紙計一股其議單因託方振玉先生代爲保存方君故後查取無着業經登報聲明檢出作廢兹已由本鄭聲記直接向該莊經理夏良楨桑曾三按照同單股東胡陳式拆取資本公積餘利如數收歸三面一律了清嗣後本鄭聲記與豫和莊脫離權義關係所有遺失棧單及前報登與德商欵項糾葛一切不與豫和莊及經理相涉除立收據外登此告白　鄭聲記啓 
京都天寳齋○人患疝症○從速一試立能消脹平囊○可以一刻而止矣○宜愼宜認○○毋以自誤 
[立愈小腸疝氣限三日永遠斷根]  
本齋秘製小腸疝氣膏藥其靈效之神速可以推倒天下之疝氣藥也無論隂囊腫大隂核偏墜甚至坐臥不安痛苦難忍速將此膏貼於膀胱之處立刻隂囊縮小氣鳴腫消極至三日包能斷根屢試屢驗百發百中倘若諸醫束手諸藥罔效請試立奏其功每張一元二角如内服第一靈驗疝氣丸雖數十年老病服丸一料保可永遠不發眞乃神藥也每盒一元每料六盒五元郵局函購當即回件不誤舖分上海二馬路西鼎新里石庫門内便是○遠埠函購原班回件信力自給京都天寳齋啓 
[造人類之滋養料]  
精爲固身之本腦髓血液爲造精之原料由是精神活潑而身健焉精虫與卵虫珠爲造人類之種子而發生焉（男子精液中有微細精虫女子卵巢中有卵珠二者即結合成胎之種子發育未全及身體虧弱與老衰者男女皆無發生精虫卵珠之能力故有不育之男女）但人類固富有天然種子之能力何以竟有不育之男女發現於世界此中原因多由春情早發手淫過度或認性淫慾或由操勞過度以致神經衰弱氣血雙虧精液薄弱男則受精虧冷薄陽萎不舉精虫不生之害女則受經閉經痛子宫歪斜卵珠不得成熟之患因而因精成病因病不育苟無相當之滋養料以補之不特續嗣無望而於虚弱色癆肺癆背痛腰痠腦衰潮熱血虧眼花頭暈頭重頭痛心悸怔冲諸疾叢生不已精神丸一藥對於此種疾苦確係絕對之奇品蓋其能力有充足之養生料配製而成能使虧弱者腦髓增多精血增旺血球增健而精之來源充足精液自然驟富身體亦自壯健其隂莖勃起之能（陽萎不舉卽隂莖無膨脹力睪丸無發性之能也）亦如常人絕無陽萎不舉精液點滴如水或滴如淡血之虞尤有奇效者能使子孫根之精虫與卵珠突生健全故有續嗣之眞憑人倫大樂之特效據醫家之試驗服者之報告云服此丸後精神即覺活潑至四禮拜與未服時精液比較卽見濃厚而增多然用顯微鏡細照雖精虫已有生活力而未見雄壯再服則精液更較從前濃厚而有微黄色其精虫已見活潑雄壯身體亦覺强健非常足見此丸之力實非淺鮮誠造人類之新種子男婦老少之普通再生品也兹將不能生育之原因詳列如左閱者注意 
[男婦皆有不能生育之害得精神丸卽能種子]  
一男子雖在女子可以成胎期内交合若男子精液中精虫不存或存之而無生活力精虫卵珠不能團結故不成胎有時即或成胎至一二月後亦必流産 
一男子精虫射入隂道内本有非常之速力向子宫内進行以成其胎或男子虚弱衰老而無完全精液則無精虫入於子宫故不成胎 
一女子虚弱血虧經痛經期不準子宫歪斜及其寒冷卵巢中之卵珠已成虚弱或不成熟無移入子宫之能故不成胎 
一女子輸卵管之内部不當覆有極厚之膜更生有許多之細毛故卵珠出輸卵管非特不易達於子宫且易破壞故不成胎 
右述不成胎之原因雖關精虫與卵珠究其根本乃由虧弱而來精液缺乏致使種子受害然能常服精神丸使精腦血三者强固則男子之精虫雄壯射力自健女子之卵珠出輸卵管自易且無破壞之虞精卵合而爲一團結力堅自不患不生强健之男兒 
定價　大瓶五元　每打五十元　中瓶一元　每打十元 
總發行上海三馬路中法大藥房 
[君若知散拿吐瑾有使人發生新力之奇效則必急欲服之刻不待緩]  
腦筋輭弱與腦系各病其最普通之原因爲操勞過度夜不安睡憂鬱哀傷以及各種逾量過分之事諸君如有以下現象即如自覺疲乏性情易怒憂鬱無聊身體衰弱胃口失調積食不化夜不成眠無故作懼腦弱頭痛等症　則諸君必患腦系之病無疑當立刻服食環球著名補藥散拿吐瑾 
散拿吐瑾爲乳質與燐素配合而成二者乃人生最緊要之質料此藥配製適宜最易消化最易爲身體各部所吸受此藥能使腦系全部得有精力能使身體强壯康健君若知散拿吐瑾有使人發生新力之奇效則必急欲服之刻不待緩　全世界有千萬醫生皆用散拿吐瑾醫治病人因彼等深信其爲最可靠之補藥蓋屢試屢驗成效卓著也　但就歐羅巴一洲而論已有一萬六千著名醫士致函本行證明其有滋養身體之靈效能使身體復原享全善之幸福以下證書係貴國人專函致謝閱者可知此藥之功效 
此藥每包均有左圖爲記　散拿吐瑾延年益壽粉　 
散拿吐瑾給兒輩服食以來欣見精神煥發氣體充華弱者以强病者以愈始信仿單所言之非虚該藥神效無匹家居旅行得此藥以防患於未然可永免疾病之危險　貴行發明此種聖劑以濟世而壽人信乎功不在禹下也　丁艗仙 
散拿吐瑾　　　門無憂　病　服此藥立　　　 
[田單被竊]  
啓者我家於三月間被宵小潛入竊去銅元有華邑袁廿六圖東陽字圩三百十七號田單二畝九分五厘九毫勝字圩六十一號田單二畝一分六厘六毫七十五號田單一畝七厘以上三紙業户沈鼎卿又西陽字圩一百十一號田單一畝業户張小二又葉十一圖正字圩四百廿八號田單一畝四百四十七號田單七分業户郭雲浦併被竊去已經呈明縣長另給執照嗣後如有田單出現概作廢紙特此聲明華亭浦南葉榭沈鍾清告白 
[拔毒止癢　癩疥瘡藥]  
此藥無論何種疥瘡小孩黄水瘡濕毒一到止癢頭尾三天便無痕跡大盒半元小盒角半上海抛球場北首廣東杏林軒啓 
[獲利捷徑　上海江西路愛字七號樓上]  
本行由外洋德國名廠運到超等大小之各種織結機器能織紗絲絨線衫褲手套洋襪以及人力各物均可織造無論男女老幼皆能工作况且所織各物比較外洋運到之貨格外精美光滑絕倫所奇者提取各色時花均能隨心所欲更能顔色合時天工巧奪再有大號機器適配織衫織襪各廠所用本行在中國首創專做織結機器生意物料非常堅固玲巧如有　貴客欲購者請移玉至本行觀看詳細章程可也　再外埠各行號如願代本行經理代售各種機器者可至本帳房面議妥章貨欵分期繳還亦可上海經綸洋行謹啟 
[仁丹之告白]  
仁丹係日本醫界之泰斗醫學博士三輪德寛先生並井上善次郎先生兩大家合議靈方不惜巨貲專撰高貴之藥料在於廣大完備之仁丹製藥廠嚴正董督行虔修故以其藥效卓越眞稱寰球獨步寰球無二常備神藥　ＪＩＮＴＡＮ仁丹　起死回生　日本大阪　虔修老藥舖森下博大藥房 
耑治　傷暑中寒　頭痛目眩　食積不消　水土不服　酒醉船暈　虚弱貧血　腹痛吐潟　癪痞溜飲時行癘疫　卒中昏倒　精神鬱結　虫蝕牙痛 
仁丹最大長處　仁丹揀撰高貴藥料係所虔心脩合以故居常服此丹能阞惡疫於未發併補氣血轉弱爲强其卓效如神而且其味清秀其香馥都僅嚼二三粒忽覺心神爽快併除口熱口臭兼使聲音明晰玲瓏以故爲口中香劑亦頗妙 
化食消毒防疫通竅效騐頗靈是以每食後服用此丹必免膓胃各症之患 
喫烟喝酒之前後咀嚼服用此靈丹一二粒卽覺異常美味併能除袪烟毒酒害 
價目　試服用　日金五錢　小包（裝一貼量）仝拾錢　中包裝三貼量添贈藥盒　仝貳拾五錢 
大包　裝七貼量　添贈藥盒　仝五拾錢 
其外一切危急諸症服用此丹則能消毒除疫眞有起死回生之神效 
以故身有病須從速購用仁丹除治所有一切毛病雖無病人亦身邊常備此丹預防不測之急需○家居座臥○出遊行旅○上船搭車○時疫流行○訪人請客○演說談論○聽戯酒筵等時宜須携帶此靈丹 
各處馳名大藥房洋貨舖均皆代售賜顧仁人就近購爲荷 
總經理上海河南路老巡捕房北首東亞公司書藥局 
[性滋養　一瓶藥能增十磅新濃血　味甘美]  
補心血　補臟血　補腦血　補腎血　補精血　補肺血　添精髓　健肺絡　平肝氣　和脾胃　定痛經　止白帶 
清血毒　殺毒菌　强胃力　助呼吸　保子宫　通血絡　助精液　壯筋骨 
血力虧弱心腎腦肺無以滋養輕則發生頭暈目眩心驚肉跳重則舉步身摇枯瘦狀况顯於形色由是全身受血力之虧損肺部嬌嫩之支葉先受隱患呼吸亦爲之短促肺病漸成而乾咳聲空氣管發炎癆瘵成眞發之迅速去之最難足見不從根治是無速愈之效尤有一種能食不能動能動不能食虚癆之疾亦本於血虧之來源人造自來血一藥對於上述之疾苦頗稱奇效者因其性質最爲滋潤肺部與臟並含有極强壯補血生精健胃之養身素故服一次有一次發生新血養身之特效服一瓶有一瓶發生十磅新濃血之宏功内部驟得特别之滋養氣順血和心血驟生胆汁常满腦血充足髓亦完固五臟六腑筋骨皮毛無不得新鮮濃血之滋潤腎部自亦健全而濾血之力更强蓋全身不强絕無腎部獨强之理亦可斷言至肺癆之疾有傳染而發者有因精虧血虚而發者總而言之不外乎虚弱而來受傳染者虧弱在後自發生者虧弱在先二者皆不能脫出血虧腦衰心虚精虧之範圍然以人造自來血療治其根滋潤其肺必能收根本上美满之效果誠百發百中之强壯劑滋補品中之第一良藥也 
價目　大瓶二元　每打二十元　小瓶一元二角　每打十二元 
上海四馬路老巡捕房對面　總發行五洲大藥房 
[廣昌號　戒烟丸發客]  
廣昌號戒煙丸　此丸專以掃　　沛　助元神爲　無論遠年新　體虚　弱之人皆可吞服丸煙　一錢服丸五粒　大者照加七天之後減去一粒再加　　補丸一粒　以煙丸　　全　補丸者　即從此斷　　　　　　是岸　在有忘戒煙諸同胞一　試之　賜顧者請認明獅子商標庶不致悮總發行所在上洋　廣東街東華里内 
每罐一百粒售錢五百文烟癮一錢吞丸五粒遠地函購原班回件批發照價八折　本號開設上海虹口廣東街東華里内 
[煤氣燈最爲省儉]  
用煤氣燈最爲省儉蓋因每一小時所點煤氣之價值較廉於其他各種燈火且煤氣燈可以隨時開關其費自省加以煤氣燈甚爲可靠永無忽然自行熄滅之慮且極其安穩可無失愼延燒房屋之虞欲知詳情請詢西藏路五號上海自來火公司或南京路廿九號樣子間可也 
 
 

Page 16

 
 
   
 
