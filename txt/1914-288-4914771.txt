# 1914 - 288 - 4914771

 

Page 1

 
 
   
 
 

Page 2

 
 
時評 
[包辦主義（默）]  
　　人民納賦稅於中央使之代爲支配政府固國家之包辦人也再由政府定一成數分配於各省軍費歸都督包辦民政費歸省長包辦稅費歸廳長包辦是都督省長廳長第二包辦人也軍費再由都督包於營長民政費再由省長包於知事稅費再由廳長包於所長是營長知事所長第三包辦人也都督省長廳長所餘之欵歸第一包辦人營長知事所長所餘之款歸第二包辦人而第三包辦人亦是必有盈餘然則國家經費經幾次包辦人之手而獲用於建設事業者尙有幾許耶工商界之通例凡包辦事業料窳而工劣非經久之計畫也然而中國固將百事俱廢又遑計其窳劣乎 
　　抑更有進者中國財政近漸爲外人干預中國事業近漸爲外人把持我不自包辦且將爲外人包辦矣然則包辦主義或亦對付外人之一法歟 
[命令]  
　　三月二十四日大總統命令據黑龍江護軍使朱慶瀾呈稱前清四川總督趙爾豐歷官山西河南擢至川滇邊務大臣皆能克舉其職及任川督以後值武昌首義滇黔響應該故督將政權交歸士紳自治商定條件於辛亥十月初六日退職初七懸掛國旗公明退讓贊成民國人無異議乃無端因亂被戕請予昭雪並據該省公民楊雋等呈同前情查該故督於改革之際洞明大局退職安民贊成共和之心昭然若揭有功民國確有實徵猝被慘禍殊堪矜憫着國務院從優議卹并着内務部查取事實宣付史館以彰勞藎此令　　又令廣西民政長張鳴岐呈稱財政司長周平珊呈請辭職周平珊准免本官此令 
　　又令任命蔣繼伊署廣西財政司長此令 
　　又令崔祥奎授爲陸軍中將此令 
　　又令凌維琪加陸軍少將銜此令 
　　又令符振麟秦毅均給予七等文虎章陳玉峯張毓珊劉萬森殷振祿均給予八等文虎章此令 
　　又令領參謀總長事黎元洪呈請任命車慶雲爲徐州鎭守使署參謀長王獻廷爲江西都督府參謀應照准此令 
　　又令兼代陸軍總長周自齊呈請將朱熙喆陳繼曾均授爲陸軍一等軍需正徐思閎朱鈞弼均授爲陸軍三等軍需正黃維清授爲陸軍一等軍醫正王宜黃傳胙沈玉楨吳道益張仲山潘承祿王連中鄭淑龔家彥周貴生均授爲陸軍二等軍醫正朱建璋李福清李家驥任國鈞雷日彬均授爲陸軍二等獸醫正王毅庚崔步　崔凌霄王官德均授爲陸軍一等獸醫齊樹珊授爲陸軍二等獸醫胡晴崖鮑鑅陳寳琛李斌榮趙世晉張修敏均授爲陸軍二等司藥正史金唐歐陽齡王國楨均授爲陸軍三等司藥正何啓瑞薩普均授爲陸軍二等司藥應照准此令 
　　三月二十五日大總統命令任命王式通調充政治會議秘書長顧鼇調充約法會議秘書長此令 
　　又令任命戚揚署江西民政長此令 
　　又令任命何剛德署江西内務司長此令 
　　又令據廣東都督龍濟光電呈亂黨乘黃岡兵變之後即在高州惠州陽江等處分途謀亂幸經該督偵悉飭各路將領分投勦辦密派軍隊扼要防守該黨因剿辦高惠陽江之軍均獲勝仗匿不敢動專以重金勾誘弁兵煽亂連日破獲逆黨搜出僞大元帥孫文委任狀蓋有大元帥僞印及佈告賞格蓋有糾正軍圑僞印並鎗械炸彈多件逆犯劉海山鄧憲明陳理華伍銀霍冠南王有亮羅良臣等聽從亂黨朱執信洪兆麟陸常等唆使各以巨資運動軍隊被各該軍官擒獲送案訊認前情不諱已將各犯正法等語廣東自陳炯明謀叛該黨徒竊取庫欵席捲逋逃以致市面空虚人民困苦該逆黨天良喪盡卽以盜之於粤者還害粤民賴龍濟光調度有方部下各軍官深明大義殄除醜類屢破機關龍濟光戤亂迅速深堪嘉奬所有擒獲逆犯之各軍官着龍濟光查明從優呈請給奬逸犯朱執信等一體嚴拿以伸國法此令 
　　又令穆特賁阿授爲陸軍少將此令 
　　又令署財政總長周自齊呈稱湘岸榷運局局長王銘忠現擬調京另候委用請免去本官等語王銘忠准免本官此令 
　　又令署財政總長周自齊呈請任命劉嘉蔭爲湘岸榷運局局長應照准此令 
　　又令署財政總長周自齊呈請任命王愷憲爲廣西榷運局局長應照准此令 
[專電]  
　　北京電　豫料不久將發表一財政上重要之計畫大致取制限的包辦主義故豫算制須根本變更現財政部新添局所調用人員卽無定費賦稅司長李景銘昨辭職原因以前此總統府財政會議擬以後各縣發欵須經國稅廳長同意李誤會任免知事須同意遂發通電嗣各省紛電反對謂如此要民政長何用袁總統亦批宜愼重勿操切内務部亦以未先知會遽發通電亦大不悅現該部棼亂頗甚調查新稅整理舊稅兩所之設原令其職權分實行規畫調查三項各關係司長謂如此要司長何用乃改爲議事機關改原有之總辦坐辦等名爲議長 
　　北京電　續悉總統府財政會議本定以後考核知事須照往日三司會詳辦法國稅廳長亦負責成而財部通電誤稱任免知事由國稅廳會同民政長致紛電反對袁總統亦批任免官吏爲總統職權該部何得擅主以問内務部朱答不知乃令財部明白答復 
　　北京電　各省咸電請除交通省分及商埠以外之高等審檢廳章總長因條擬設廳辦法大致各省會之法庭必須留存已設者勿廢根本相反已一併交政治會議而李經羲尤贊成裁撤之說前此審查梁任公條陳已有人欲利用以推翻司法如假原議加入笞杖刑說而主張規復刑訊之類審查員十餘人多老州縣許世英起草頗袒司法李意頗不悅今續交兩案大致能保全各省現有法庭卽爲美果近聞財政會議擬將司法經費大半裁去章頗鬱鬱然袁總統意實不願廢高等廳咸電係各省自動 
　　北京電　昨日約法會第一案即增修約法大綱案首由特派委員章宗祥報告總統對約法意見略謂不得已而有此議惟恐諸君矯枉過正纂改過多反失初意故只須以不碍政治進行爲度梁士詒鄧鎔均相繼發言議長指定鄧鎔王劭廉陳瀛洲馬良王揖唐趙惟熙嚴復曾彝進梁士詒那彥圖爲審查員開會僅五十分鐘 
　　北京電　政治會議二十八日議停止審檢廳並釐定刑律案 
　　北京電　順天時報案由外部保證此後無此類事故事已了結 
　　北京電　徐世昌有六號來京說 
　　北京電　張總長將日内以調查水利名目出京恐遂不歸代理者未定但周家彥已無望 
　　北京電　財部令各省須造送元年六月收支報告册已定簡章六條 
　　北京電　袁總統令敎育部五年内停一切興築 
　　北京電　粉天胡同案並非趙爾巽宅 
　　北京電　政府將以桂人張其煌爲粤民政長張近在京研究整理粤幣辦法但此辦法確已决用公債整理粤之有力者如龍建章則主放任 
　　北京電　蔡寳善取消商曾聯合會之議經農商部解釋可挽回 
　　北京電　商法施行法主者極主遷就習慣反對者謂保守惡習慣無異害商商會條例本可公布因見商人反對公文程式暫擱 
　　北京電　葉景葵以浙路事昨來京 
　　北京電　在京浙紳蔣尊簋等以葉景范爲陳其美坐探兼無實證力保請搆名註銷政府已允許 
　　北京電　英美烟公司擬請每年納一總稅嗣後放行無阻 
　　哈爾濱電　俄國護路軍隊迭有擅入呼蘭巴彥等處内地情事地方官不能禦阻 
　　哈爾濱電　近日俄人通告外蒙承認活佛爲敎皇其一般蒙民向以推戴活佛爲皇帝者至是乃大譁而生反對之意呼倫貝爾勝福屢次向俄人請求劃歸自治區域俄亦不允故勝福决計投誠民國 
　　張家口電　興和縣屬之七家子三和成郝家缸房西賽炸蘇一帶土匪出没無常張將軍飭陳司令就近勦辦 
　　西安電　西安都督於二十一日率大軍行抵藍田相機進勦其先鋒隊已抵商縣 
　　西安電　西安槍件不敷前敵中央特接濟二千枝快槍日内張督命劉化堂諮議赴京領用 
　　開封電　中央恐陜西軍勦匪兵力不足特飭第八師王汝賢督率全師前駐荆紫關 
　　南京電　省長稅長通飭各縣速將驗契欵項限本月内掃數解省 
　　南京電　寗垣近日拿獲黨人多名昨又戒嚴寗鎭守警察廳示諭人民勿得輕惑謠言 
[特約路透電]  
　　北京電　政治會議如無意外之事則擬於三月二十八日開末次會議 
　　北京電　梁啓超建議邀集各省官銀行總理來京會議收回濫發之紙幣辦法已由政府贊許 
　　北京電　憲兵司令張君今日下午邀駐京各使署武隨員及各軍官參觀憲兵操法與操者共兵三隊步伐整齊軍容極壯並操演舊式戰陣 
　　北京電　安定門外槍斃携械搶刧之盜犯兩名尙有三名定明日行刑 
　　北京電　前門火車站昨夜查獲一箱内藏手槍十六枝 
　　北京電　陜西民政長電稱警察急需槍械子彈請准在漢口購辦 
　　北京電　英文北京日報已聘自美洲回國之陳雨人（譯音）爲主筆以代唐君 
　　廣州電　路透電社探悉上星期有前革命黨數人潛至廣州招募黨員再圖大舉據稱不日卽將實行又謂此行大爲得手此次都督民政長陸軍司令贊助者頗多今都督等各大員特表面贊助袁總統耳或問必如何始能免此釁端若輩答曰袁世凱必取消未經國會通過之法律恢復參議院衆議院省議會縣議會等之代表圑體停借洋債召集和平會議邀伍廷芳唐紹儀康有爲梁啟超孫逸仙黃興或以梁士詒爲議員並准該圑體邀入他員公同籌議聯合民國各黨之辦法俾民國得免淪於滅亡國民得免委於溝壑發言諸人似爲一新黨之代表而於近今亂時所未成立者至黨内如何組織及贊助者之爲誰若輩不肯詳述惟謂頗佔勢力云 
　　廣州電　以資本三千萬元設一官銀行一舉之 
 
 
 

Page 3

 
 
希望殊爲不佳迄今僅籌得二十一萬元現議於商埠之内强逼民人按照房捐之數認購股份借用外債之議已作罷論紙幣仍在跌價 
　　成都電　有匪數百名近來夜襲擊墊江縣知事適不在城卽爲攻開北門南門然卒爲民圑擊退保全該城匪欲回攻而縣知事已至其計遂敗 
　　東京電　國會已延會至十二月伏見宫親王山縣公松方侯大島公均由日皇召見會商首相山本伯繼任之員 
[譯電]  
　　北京電　據北京日報載稱國務院不日將裁而以政治會議改爲類樞密院之機關以總統府爲辦公所 
　　北京電　袁總統禁止敎育部於後五年内有所建築 
　　北京電　清華學校本年將派學生百人赴美留學 
　　北京電　載澧來京一星期與清廷慶祝生辰或將晋謁袁總統及孫寳琦 
　　柏林電　德國國會最後通過膠州豫算案時復承認膠州之進步且由海軍大臣陳述該殖民地地位之重要及承認中國之法定利益 
　　倫敦電　英國陸軍大臣西萊君業已辭職海軍大臣邱吉爾陸軍大臣西萊曾與首相愛斯奎士會談旋開内閣會議約歷一小時後復召陸軍參謀總長費蘭巨上將與議歷時甚久旣畢首相復邀英皇秘書長會談各處盛傳某某數大臣均將辭職 
　　倫敦電　愛希爾貴族投書泰晤士報謂政府如調亞爾特畜特陸軍赴愛爾蘭則倫敦防軍將士告退者必有全數之半 
　　倫敦電　貝爾法斯特昨晚黨人曾起衝突拾石相擲并以手槍對擊旋由警察彈壓安靜拘獲閙事者四人受傷者以婦女居多 
　　倫敦電　礦工代表某氏昨在克姆勃倫向礦工演說謂吾屬今又及時組織自防會豫備持戈抵制壓力云戈旅長回抵克拉時大受歡迎軍隊護送該將至營三呼以頌戈謝歡迎厚意且謂政府今不復調軍赴曷爾斯特卽果調往亦不令兵士携帶武器云 
　　倫敦電　保守黨各報詳載海陸軍大臣威逼曷爾斯特之陰謀據謂擬秘密調陸海兩軍以迅雷不及掩耳之手叚奪去義勇隊之武器激成暴動拘捕領袖解散義勇隊 
要聞一 
[第一次開會後之約法會議]  
　　約法會議於二十二日舉行第一次會議簽定議員席次及指定顧鼇等起草議事細則各節已誌昨報茲將昨日所聞各種消息誌之如下 
　　總統交案之内容約法會議完全成立舉行開幕後日前開第一次會議總統已將增修約法案提出特該會以開議前一切手續尙未布置就緒故暫時不能列入議事日程昨據可靠消息此項交議案當局者甚守秘密其原文不易探悉茲聞其大意如下臨時約法成立於南京參議院各都督指派之參議員數十人之手對於行政方面如總統職權之規定範圍太狹束縛牽掣在在皆是立法部權限膨漲足以操縱行政揆之共和政體三權分立之意義亦有相背國務員之任命必須得立法部之同意與總統任命文武官吏權締結條約權亦須立法部同意權限未免過狹此亟應修改之點也其他若應行加入者民國當國會未成立以前不可無一立法機關以代行國會職權故亟擬設立最高等機關以供政府諮詢若會計規則關係國家財政前途甚鉅亦不可不詳爲規定云云 
　　總理招宴之預聞議員此次奉總統召集來京日前尙未舉行開幕時曾在總統府開茶話會一次商議預備開會事宜及選舉議長問題彼時以時間太促政府並未設宴款待茲聞圑務總理孫寳琦君以現在該會巴經正式開幕政府對於各員似宜略盡東道之誼擬於日内在外交部新公所特預備殽饌酒品集約各議員歡叙蕭以聯絡感情惟日期此刻尙在未定云 
　　兼任議員之籌度此次約法會議議員中之兼任行政職務及政治會議議員者頗不乏人近日孫議長及許世英二君已向李議長表示辭職意思聞李議長對於此事尙無一定辦法對於許君之辭已竭力挽留以孫君旣選爲約法會議議長恐有不能兼顧之勢但現在亦尙未表示准否之意又孫許外尙有鄧鎔趙惟熙朱文邵張國溶李榘王丕煦顧鼇王印川秦望瀾王學曾馬良黎淵陳瀛洲王恒晋寳熙等十有五人益之以蒙藏議員共二十人有奇政治委員總數九十五人約法議員占其四分之一現在政治會議旣未中止　然减去如許委員議事不無變異聞兩機關擬相接洽商榷以下問題（一）兩會議議員出席日期時刻之通融（二）顧鼇之政治會議秘書長是否連續（三）孫毓筠旣被選議長能否再擔任政治會議委員不日卽實行 
　　缺席議員之電催雲南浙江廣東三省改選約法會議議員有當選資格者袁家穀邵章龍建章三人除浙江選出邵章業已正式報告籌備約法會議事務局外其雲南廣東兩省至今尙未報告來京刻政府以該會關係重要議員數目規定本屬無多萬難再事缺席現在要案不日即將提出昨特飭令籌備約法會議事務局除電催尙未報到議員外並特電滇粤兩省民政長從速選定報告來京云 
　　將來改組之預測總統將另設諮詢機關一節早經提議惟外間對於此次之組織說　不一或謂卽以政治會議改組或謂將以現設未成之顧問院改組後經探訪政府前有一俟約法會議成立即將政治會議取消之議現因該會應辦事項尙多一時决難解散聞政府之意以約法會議期限甚短將來該會停止職務之時政治會議應辦事宜亦將完竣擬卽於彼時合併該兩會議改組爲一諮詢機關云云此說不知是否將來見諸事實姑誌所聞以觀其後 
[久議未結之英日兩交涉]  
　　調查革命損失員派定辛亥革命損失各國要求賠償之數目已誌本報茲聞日商在漢口之損失單開之數與外間所傳相隔甚巨以致交涉數月尙未就緒政府爲一面體恤外商一面愼重財政起見特由外交内務財政三部派員前往調查而駐京日本使署亦派一人會同往查以昭公允日本公使已派定二等參贊松平恒雄外交部派定王鴻年内務部派定陳應龍財政部派定吳乃琛云 
　　陳貽範電陳藏議近情日前外交部接到陳貽範君自印度德里黑城發來要電一道備陳交涉困難情形内容略云逹賴委員異常狡詐察其種種流露殊懷叵測而英國委員對於我所主張又藉詞推諉關於彼之權利要求甚奢礙難再事敷延而遣大誤請求應否續議等因聞外交部曾送院呈府於十七日在總統府會議時此事亦爲議題之一會議結果無從探悉惟聞外交部已覆電陳君令卽日回國云 
[雜評一（無名）]  
　　何用何用任免知事須國稅廳長同意民政長曰如此要民政長何用調查新稅整理舊稅分設兩所財政部各關係司長皆曰如此要司長何用嗚呼今日之所謂要　何用者蓋亦多矣豈特民政長與財政部司長哉 
　　一切法令不能行要立法司法之名何用議院而非選舉者要議會何用土匪且不能平要軍隊何用無國會無省會無地方自治會要共和之名何用財權操之於人實力無一在己要中國何用嗚呼苟考其實而循其名今日之所有者皆要而無用者也豈特民政長與財政部司長哉民政長與財政部司長何悻悻爲 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[俄人經營北滿近情特譯]  
　　字林　載哈爾濱訪函云俄國新任財政大臣巴克君以西比利亞之農業須予鼓勵特議於西比利亞全境分設俄國官銀行附設倉廪俾農民得憑所穫以向銀行借資應急西比利亞農業發逹俄國將有財權可握預料滿洲之生產免稅運入阿穆爾省及俄國濱海各省者必由俄國徵收重稅以止假道西比利亞邊界輸運出口而分西比利亞之利事果實行則向由哈爾濱及水道運貨至沿黑龍江各點之滿洲俄商與夫在松花江黑龍江經營航業之主人皆在受影響者之列而滿洲農業之發逹則可保不爲牽累今滿洲之墾荒者全係華人近數年來阡陌日廣極形發逹而每歲來者仍絡繹不絶夫北滿之與日本相隣甚近故日人於滿洲主要產品吸收甚巨且逐漸北進所及頗遠俄國當道苟不多所阻撓則滿洲產品由陸地及由俄國口岸如海參威如尼柯萊維斯克運出者必能逐年增加固不必問其輸運者爲何國人民也 
　　今由海參威運往歐洲各口岸之貨每噸水脚二十先令是較前已廉矣然因歐洲市面疲滯滿洲貨價較巨故歐人之業出口貿易者仍不能辦貨赴歐所幸滿洲年來各物豐收銷路日廣故農家得處鞏固之地位不致搖動且當知滿洲之出口品而爲滿洲農民生計所賴者以大豆爲主其餘雜糧如高梁大麥小麥　麥玉蜀黍等物產額頗豐高梁之產額旦逾大豆其用亦廣可製華俄飲料及酒精可供人畜之食品其莖可補屋編蓆冬日又可　坑實無些須廢棄者 
　　此間華字各報邇來屢載中國擬由哈爾濱華境敷設鐵路直遠呼蘭黑龍江都督主張頗力云云按自一千九百零七年以來屢有興工之說因經費無着遷延至今據最近消息黑龍江華員擬將齊齊哈爾大段荒地售與華人以籌建築之費實行之期恐不可以月日計也據俄國最近消息俄人近得有鐵路讓與權兩處皆由滿洲里亞站爲起點者一東向而逹庫倫一取道納斯慶斯克而逹斯特里丹斯克聞獲此權者皆在西比利亞掌有極大之利益今已備足資本擬卽於春季興工云 
[魯北將開之新商港]  
　　特譯大陸報載萊州府訪函云魯北之龍口不日將由中政府開爲商港該港之重要僅低於烟臺一級地居萊州西北六十英里距黃縣最近蓋在龍口東南十五英里也該港北有長海角爲屏障角端有一燈塔乃數年前所築其他諸面形勢亦佳故烟台一方面沿海駛行之船遇風輙避入其取名龍口蓋象形焉龍口之商業近數年來頗見發逹港内常泊輪船數艘夏季商業尤盛每星期小輪之來往青泥窪者三來往牛莊者二日後將增而爲四每隔五六日且有一輪開往天津皆由日人經營者也龍口之商行英二日一美孚火油公司亦於此有營業焉該埠居民約二三百家有旅館五十所每歲自二月至五月間自龍口赴滿者平均計之日近千人日有一輪開往青泥窪牛莊天津每輪輒載千人九十月間赴滿魯民皆結隊回里調查工冬故余（訪員自稱）近嘗主張魯民之欲携眷赴滿後殖者當由政府備船遣送俾滿洲户口得以日盛而魯省可免過於稠密也上年中政府擬由烟台敷設鐵路取道龍口以逹濰縣是故早宜於數年前興工今龍口旣開爲商港若復有鐵路通至西部則其地將來必爲重要之商埠可以預决也 
[銀行代表口中之第二大借欵]  
　　小田切氏之談話第二大借欵交涉濡滯眞相迄未盡著日昨北京日報記者往訪駐京五國銀行圑日本代表小田切氏特關於第二大借欵問題談及各方面之近狀茲將軍其時兩方問答撮錄於下記者問五國資本圑關於中國繼續大借欵交涉事近日曾擬在柏林特開本部會議届期未能開會不知有何理由代表答别無理由惟暫延開會之日期耳問現在五國圑中有無變動答五國圑届期不能開會之事曩昔亦有之不一而足此次則可視爲延期開會耳問現時五國圑中有以五國圑之存在爲不便者因此駐京五國圑有將行解散之說未審眞有此事否答五國圑之成立固非若尋常圑體烏合蟻聚者可比確有一種偉大之原動力與十分充足之理由在焉蓋英日俄法德五國與中國尤有關係適因中國經過革命之後方值財竭力疲之時勢必有借入外債之舉倘使列國對於中國借欵肆行競爭則其結果不特於中國財政之前途有莫大之危險且於列國政治及經濟上亦大有不利故英日俄法德五國乃聯合組織五國銀行圑冀以供應中國之借欵且得保列國對華經濟勢力之均衡五國圑者實由此見地而設者故萬無遽行解散之理由惟此次柏林會議之延期以余所見或因歐洲金融界近有變動之故耳問歐洲金融界現狀若何答現在歐洲金融界較諸昨年雖無緊急之狀亦未有緩鬆之勢問然則第二大借欵究竟成立否答第二大借欵亟須成立其要素有三焉一維持中國財政二維持列國經濟勢力之均衡三則統一中國幣制以便列國通商貿易若此借欵遂不成立不獨中國財政益趨困難且列國亦受其影響利害所關殊匪淺鮮矣故以余觀之第二大借欵於雙方交涉上雖有種種波折將來必有成立之一日不過早晚耳 
　　滙理代表之聲言關於善後第二大借欵五國銀行圑將於日内在柏林開會討論並柏林會議本擬早日舉行惟因法國銀行代表阻止故行延遲茲悉柏林會議之延遲與革命損失賠償問題確有關係日前東方匯理銀行代表聲言中國政府如不完全承認法人所提出損失賠償要求法固不允海關稅之修正亦斷不再付墊欵以及新借欵之成立云云法人因堅持此項主張故五國銀行圑擬開會柏林其初頗多阻力現制已有轉圜之意云 
[因時立制之司法思潮]  
　　司法諮詢案之不厭求詳總統所提出司法諮詢案第一次審查已畢茲聞李議長以此案關係司法前途異常重大不厭討論從詳以定民國大計故已將該審查案之結果印刷分送各議員限一星期内若各議員對於審查案有意見表明者卽明白簽注送會以爲第二次審查之根據云旋復發第二函申明政府爲司法困難急圖救濟起見故對於交議各條特别注意應博採輿論注重事實本其經驗加意研求若一星期内尙有不敷則第二次審查會不妨略遲果有精確見解即逾前訂一星期亦可交秘書廳彚送云 
　　收回裁判權之初步中國之有領事裁判權久爲主權上之一大障碍幸而中英續訂通商條約曾有允許改良法律後收回之條文惟欲一蹴辦到亦屬匪易茲聞外交司法兩部商定擬於各通商口岸未經設立會審公堂地方先由審判廳試辦其未設審判廳者暫由地方官代爲執行日昨兩部會同電奉天民政長轉飭營口縣知事試辦華洋訴訟以爲收回裁判權之初步云 
　　中央刑事偵察局之動議總統府日昨接有上海鎭守使署電一道内容係該署警務顧問西人卜羅司氏條陳請速組織中央刑事偵察局當經總統披閱頗爲嘉許遂卽批交内務部從速核議 
[最近改定之全國軍額]  
　　陸軍部劃全國爲九大軍區設常備軍五十師爲政府曩日已定之計畫後因財政困難之結果改議五十師之常備軍以八成辦理（卽四十師）近日迭經籌議并各省駐軍之分配大略已决定所有各省之軍隊均按照此分别裁汰以符合定額而此計畫之實施後全國之軍額實爲三十四師十二混成旅茲特錄其詳細内容如左 
　　第一軍區奉天吉林黑龍江察哈爾熱河綏遠原定爲十師今改爲八師其分配奉天兩師吉林一師一混成旅黑龍江兩師察哈爾一混成旅熱河一師綏遠一師 
　　第二軍區直隷河南山東山西原定爲十二師今改爲十師其分配直隷六師河南一師山東一師一混成旅山西一師一混成旅 
　　第三軍區湖南湖北原定爲三師今改爲二師半其分配湖北一師一混成旅湖南一師 
　　第四軍區江蘇江西安徽原定爲四師今改爲三師其分配江蘇一師江西一師安徽一師 
　　第五軍區福建浙江原定爲三師今改爲二師半其分配福建一師浙江一師一混成旅 
　　第六軍區廣東廣西原定爲四師今改爲三師其分配廣東一師一混成旅廣西一師一混成旅 
　　第七軍區四川雲南貴州原定爲六師今改爲四師半其分配四川兩師雲南一師一混成旅貴州一師 
　　第八軍區甘肅陜西原定爲三師今改爲二師半其分配甘肅一師一混成旅陜西一師 
　　第九軍區新疆伊犁青海原定爲二師今仍舊其分配新疆一師伊犁一混成旅青海一混成旅 
　　此外拱衛軍原定爲三師今改爲二師駐紮京師以資保衞 
[全國已成鐵路之槪觀]  
　　袁總統日前諭令交通部將中國現已修成之鐵路里數并管理權分别列表呈府以備查核刻已由部將此項表式塡齊於二十三日呈交其大要如下 
　　全國已成里數中國全國現已修成之鐵路（甲）如濟膠東清南滿鐵路等歸外人管理者合計二千三百八十九英里（乙）歸中央政府管理者共二千四百九十三英里（丙）歸各省管理者共三百五十一英里總合共約五千二百三十三英里 
　　中央管理槪要歸中央管理各線細别及其里數之槪要京奉線二百五十二英里道清線九十六英里京漢線八百一十四英里正太線一百五十一英里滬杭線二百一十英里開洛線一百四十英里京張線一百二十四英里津浦線六百二十六英里吉長線八十英里 
[再紀先農壇上之追悼會]  
　　二十二日京師各機關在先農壇開會追悼前國務總理趙智菴氏槪情已紀昨報茲據當時會場情形彚錄如下 
　　禮堂布置禮堂上設趙氏遺像前懸總統製贈之聯額席間供花球果品數事各司儀員分班排列中西人士之往吊者甚衆由禮堂至招待所沿途懸掛輓聯約不下千百懸軍警兩界到者尤多雖甚擁擠而秩序尙嚴肅宣誦祭文之聲與軍樂雜奏時已垂暮而祭奠者猶相尋未散云 
　　與祭人物是日公祭係推内務總長朱啓鈐主祭袁總統派秘書長梁士詒代表副總統派饒漢祥代表清皇室派世伯軒氏代表國務員則有孫寳琦章宗祥蔡儒楷劉冠雄周自齊張謇餘若軍界警界亦全體到會商界學界紳界及其餘各種機關曁外賓來者人數亦頗不少云 
　　袁總統祭文民國三年三月二十二日大總統袁世凱遣秘書長梁士詒致祭於故直隸都督陸軍上將趙君智庵之靈曰英英上將才掩羣豪忠誠勵翼勞苦功高長城久倚北管今操賴安畿甸永翊神臯奪我良佐聞噩驚忉傷逝念功至今鬱陶管契之祈已共欣戚或股肱是效賢明足式密慮周思促席决策或析大疑或贊宏畫式安上京奠定民國惟君之勳永昭簡册逮綜政柄安食靡遑萬端造始百度搶攘危時支柱國論蜩螗羣啄蠭起謗燄鴟張獨持寧靜不失故常中樞解柄警備專司南疆俶擾北境憂疑消萌夕燧鎭亂郊圻洗兵江左嚴解京師古燕節鉞北直旄麾非君莫任投袂馳驅旣紓近顧賴起宏規天不憗遺竟隕賢輔風馬遽馳隙駒不駐永戢重泉長隔邱墓撫膺悼德流涕念故臨　旣阻銜怨靡吐感深部曲哀動婦孺設位追懷銜觴縞素山川博紆魂魄戀慕鑒予悃誠永彰冥著酧酒告虔靈其來赴尙饗 
[贛省决定自由借債之會議]  
　　贛省借欵事件已紀前報茲聞戚民政長王廳長於二十日帖請商會會長曾平齋審計分處熊慕蘧都督府顧問官黃畫如南潯鐵路總理吳伯琴鐵路董事黃棣齋敎育司長宋公威大清銀行胡伯午民國銀行傅子清均午後二時至民政府開談話會王廳長於三時半到府首由戚民政長發言大意謂江西金融缺乏異常而市面全恃紙幣週轉以致百物昻貴貧民呼籲無門頃接財政部文電准江西自由借欵此時非借欵接濟人民難於謀生幸曾君平齋至申接洽已有端緒此項借欵希諸公討論可否以便進行當由全體贊成暫借三百萬以濟眉急並謂如交通銀行來贛開設銀行亦宜從速催其開辦云云遂公舉胡伯午君即日赴京接洽王廳長與曾會長亦以此議爲然故此事已公决准照如此辦法至五鐘散會 
[粤省戒嚴之近訊]  
　　高州兵變謠言日來粤省謠言迭起因陸軍次第解散而兵變之說遂日有所聞潮州兵變業已敉平矣而高州雷州陽江一帶地勢重要匪勢向來猖獗連日當道爲防禦起見已將濟軍陸續調往高州陽江駐紥適陽江匪徒將高陽交界之電線紛紛斫斷以阻礙消息而省中復連日戒嚴城頭安置巨礮旅舍日有搜檢調查於是謠言因之而起有謂高州兵變槍械盡被搜去者有謂高陽陸軍與黨人及土匪勾結起事者有謂高陽綏靖督辦馬存發被困者種種傳說駭人聽聞故警廳長特行佈告辯明高州並無事變發生茲錄其布告如下前因駐潮軍隊小有衝突致造謠之輩竟牽傳高州地方亦有兵事社會無如互相猜疑不知潮事早已敉平高州各屬尤無事變發生此項謠言顯係有人從中煽造希圖破壞安寗秩序亟應查拿懲辦以靖地方而定人心防行區并派探嚴密查拿外合行布告商民人等切勿輕信尤不得妄造謠言致干罪戾是爲至要此布 
　　陽江匪勢猖獗近日陽江高州軍事非常吃重而官中則均認爲謠言然據陽江儒洞消息該處確有匪亂但觀梁李一電匪勢可知矣 
　　肇慶梁督辦司令官李耀漢電呈都督云頃接陽江縣知事張錦芳電稱現據電報局稱匪徒砍斷電線二十餘里高州一帶電報不通頃接雙恩煬曁儒洞紳商由廉州轉來兩電稱匪徒已逼近儒洞勢急請救古統領在外跟勦尙木收隊執内無兵可派該墟離城約二百里水陸均艱惟陸軍前派儒洞織簣各一連防地相距雖七十餘里已有函請速派兵往援合先電陳等情查塡紮高鶴陸軍未盡到防原駐肇軍遽難全行抽調此外各有防地無兵可撥除電飭古統領張知事先督飭現有軍警嚴密防剿并分飭羅定陽春軍隊加意巡防外合先電聞并請迅飭塡紥高鶴陸軍刻日到防以便抽調出發高州是否安靖併乞電示 
　　捕戮黨人近况龍都督以近日外間謠言紛起必由黨人煽惑省垣地連港澳難保無不逞之徒乘間竄入特飭行濟軍王總查於城廂内地各旅館分派軍隊會同警察認眞查察别快份　於各城門口派兵駐紮遇有粗重包裹等件均須查騐明白始准進城且有委員一人在場監視 
　　十七日省港河南日船由港載客抵省警察在該船截獲私運軍火譚容一名在圓蘿内搜出駁壳碼四百餘粒又搜獲何桂一名帶有藥線一絪約重二斤另打魚砲𠲵一包均押回海珠十二區轉解廳署審究十八號夜半長堤蘭亭酒店被軍隊捉去形跡可疑之住客二人昨在都督府開訊一爲王酉亮廣西人曾充當陸軍問其何以留省則對答支吾王頭戴尖緞帽身穿馬褂長袍狀甚闊綽一爲羅亮亦廣西人供稱來粤販牛係短裝者現均押監候訊前日捕獲之李道喜現已審實鎗斃茲錄都督宣布如下 
　　茲據軍隊偵獲逆黨李道喜一名經發審訊查李道喜受黎蕚主使藉開剃頭店運動軍隊秘謀不軌搜獲信件得贓有據復經該犯歷歷供認不諱是其甘心從逆實屬罪無可逭應照軍法鎗斃以昭炯戒 
　　龍都督昨又據軍隊先後拿獲黨人陳理華即陳務士韓冠南伍銀等三名到府經飭委員審訊據陳理華供稱黨人朱執信在澳門設立總機關部現在部内充當書記舊曆臘月與朱謀派敢死隊數十人偷運鎗彈來省意圖起事後因防範嚴密不能動手陸續調回港澳今來省城密探政府消息剛由火船登岸卽被拿解韓冠南供稱此次受黨人陸常等命令運動各軍隊約期起事并同陸往上淇鄉發給使費因與八十七營副營長歐運泰交好親往順德營部接洽不意渠不爲動卽被獲解云云又據順德稔海鄉紳耆周英泰梁程滿國英等指攻伍銀前充胡毅生朱執信衛隊後由周之貞調充飛熊艦長取銷獨立後撤差回邑勾通搶擄刧勒共計二十餘案龍都督以三人供證確鑿昨飭按照軍法槍决并已宣布罪狀云 
[詳紀鎭江之新交涉]  
　　鎭江日清公司夥友于鴻藻等三人星期日在大舞臺觀劇與巡警大起衝突茲將當時詳情錄下先是于等觀劇時曾出戲言取笑致觸該園夥某甲之怒因之口角繼即互相鬥毆致將該公司夥劉某毆傷當經在場之巡警憲兵前來彈壓即將于等扭赴警務總所經陸警務長訊押在所該公司洋東以偶爾口角事屬細微不應拘押即有毆打情事亦應移交司法受理不當拘押數日因以電告南京日領事向所提起交涉乃經水陸總巡吳小亭從中調處令該園主出養傷費一百元了事不料昨晚大舞臺將開演時復來多數工人將該園搗毁一空幸該公司笪周二君聞信邀同吳小亭趕至該園極力解勸始免意外吳君見事不諧乃禀請劉縣知事核奪劉知事乃會同地方檢察廳秦廳長蒞所勘驗果受重傷仍經吳君極力調處允帶同警察將該受傷人送回該公司其醫藥費無論多寡悉由該園主擔任並將兇手等權押在所俟傷愈釋放警察保護不力應聽知事處分其事始了 
[貴州匪勢之瀰漫]  
　　貴州遵義府正安州與川地毗連匪徒素多故該處向來駐有防兵一營因庫帑支絀數月未發餉銀各兵士已怨聲載道近經該營鍾管帶禀准省吏就近由婺川縣劃撥地丁銀一千兩暫濟軍需該管帶咋特帶兵二十名馳往婺川兌取不意回至正婺交界地方爲熊某探知帶匪三百餘名攔路刧搶正危急時適爲婺屬圑首陳志高所知率衆馳往保護與匪相遇彼此開鎗對敵匪卒爲圑敗始將鍾管帶及餉銀保全 
　　仁懷縣赤水里之官渡場路當孔道行旅繁盛近爲巨匪謝超海所垂涎於日昨率匪數百人馳往 
 
 
 

Page 7

 
 
搶刧官渡場該縣知事得報乃飛請駐防毛村之防終吳管帶率兵會縣往拿該匪奮力抗拒傷斃兵圑三人後因鎗彈告罄始行拿獲現已電准護軍使飭合鎗斃矣 
　　　陽縣所屬美竹簀本一小小村落人烟雖不多而居民勤於農事多稱富有日昨忽有匪徒百餘人身帶鎗　突往該村將富室李長貴家大門撞入正在搜　銀物問而外面又有他股匪徒數十人亦來搶劫在内之匪聞之以爲鄉圑來捕趕互開鎗射擊外匪又疑係事主抵禦互相對敵轟斃匪徒兩　而此李姓財物多委棄於地未被搶掠淨盡云 
地方通信 
[北京]  
　　開通旗　風氣之先導者蒙藏事務局總裁貢桑諾爾布呈　科爾沁左翼前旗扎薩克賓圖以身作則先自行剪髮復於三年三月十一日召集所屬及蒙民共計數百人剴　宣示　與樂從即日一律剪髮查該扎薩克贊成　和提倡前髮實爲開通旗民風氣之先導事屬可嘉應請大總　傳令嘉奬以資觀感 
　　新謀　案之發覺本月十八日有榮某曾謀刺巡警總　總務處員董玉簷董上年曾代理總監榮某此次未成逃　昨已捕獲擬由警廳司法處審訊後送往法院訊辦云 
[山東]  
　　中央擬仿山東公債辦法去歲山東因政費不足由行政公　提出募集地方公債議案經省議會議决通過宣布施行現中　財政部因東省募集公債之辦法均由各縣分攤數目擔任募　辦理頗著成效故特來文飭行政公署將此案之章程辦法迅速呈送到部以便採用仿行 
　　高敎員被捕高彭年濰縣人師範學堂畢業生也現在省垣　正誼中學校敎員聞該敎員素好大言時作不平之論屢爲人所告訐日昨　因案被捕該敎員平日在校中不輕曠課被捕之後正誼學校敎務長訝其延不到校及經遣訊始悉情由云 
[廣東]  
　　　省無欵協助中央民政長復龍都督函云現准台函以准海軍部劉總長函查粤東海軍廠塢學校及各輪歲費若干由何項支撥是否由解部項下劃付解部有何欵項地方何欵可以恊助等因函請飭司查明詳晰見復以便轉告等由准此查粤東黃埔船塢局及海軍學校曁各輪船均係海防辦事所管轄所有經費向係統收統支并無指定欵項支撥亦非由解部項下劃付至現在粤省財政極端困難庫空如洗軍政行政各費正苦無從籌措實無餘力可以解部亦難以指定欵項恊助併希從實轉告是荷 
　　金庫與官銀錢局借欵交涉邇日金庫異常困絀前經余庫長呈請民政長暫向官銀錢局挪借七十萬元應急該局沈總辦昨特呈覆李省長以局欵現在僅存紙幣二百六十餘萬現銀九萬八千餘元且此欵多屬商民存放之項不是提取未便允借查粤政府前借本局欵銀已在二百萬迄今本息均未籌還現值公家財政奇絀自應勉强從命惟須訂明償還期限併以何項作爲抵押利息應照七釐計算以免兩相妨碍藉以支持危局云 
[江西]  
　　發還瑞澂產業前清九江道瑞澂在九江城内東嶽廟上首茶園背後購有地基一塊並在廬山黃龍寺及御碑亭亦購有地基若干丈光復時經前馬都督没收日前經瑞徵之子國華呈請前汪民政長將所没收之產業發還已經汪民政長批准令德化縣知事汪念祖廬山清丈局委員鄭新查明具報現聞該知事委員已查明呈復昨戚省長特令贛北觀察使令取具國華領狀存案將地基發還并飭將發還日期呈報 
[安慶]  
　　尤維鈞遞解回籍霍邱縣人尤維鈞去歲在宣城縣充當帮審員因八月間張子剛在宣城宣布獨立分兵建平該處知事江雨時畏逼濳逃尤遂受張委任令充建平縣知事嗣經倪督拿交軍事執法處訊辦擬科以十年監禁昨已發交懷寧縣遞解回籍覊禁矣 
　　催辦印花稅印花稅一事去歲早有倡行之議旋因亂事中輟近奉部令敦促進行經民政長令飭財政司警察廳頒發通諭迄今日久商民仍觀望不前刻内務部復咨請倪督迅令警廳挨户勸導從速貼用矣 
[蘇州]  
　　清鄉公所分别撤緩蘇省清鄉公所自上年九月二十五號開辦至今三月二十五號已届半載期滿督辦盧鹿萍以蘇松各處地方尙稱安靜當此省欵奇絀之際自應將清鄉公所卽行裁撤以節經費等情呈奉韓省長核准將蘇省清鄉公所截至三月底爲止卽行撤銷惟通崇海清鄉事宜尙未辦竣准予展緩三月呈奉國務院核准已分飭各縣遵照矣 
　　典獄官犯法押辦蘇省模範監獄典獄官鄭隆奎係上年九月由崇明地方監獄官調充到差後擅改監規位置私人侵蝕工料又復將公物私行變賣種種情形被高等檢察長查悉派委楊某調查屬實特訓令將該獄官鄭隆奎撤任所遺典獄官缺卽派吳縣地方廳所官李衍慶前往代理一面並將鄭隆奎發交吳縣地方檢察廳收押聽候查明懲辦 
　　蘇垣之三律師吳縣律師沈兆九因某案經高等廳援引懲戒律師法批飭呈答辯書核奪現悉沈律師已具呈認過昨已由廳長宣付懲戒會核議矣律師司徒衡日前赴京應縣知事試後忽發生宣村懲戒會之事近日其書記將前次接手之某訴訟案請潘承鍔爲復代人赴高等審判廳呈遞委任狀後經推事　敏傳潘律師詰問謂司徒律師已付懲戒會何以貴律師尙爲其復代人本廳不能承認潘答以何不預發通知書至律師公會蕭以此等事當然如此辦法毋須通告潘尙欲伸辯而蕭已將委任狀退還矣蘇民馬洪卿委任律師失毓珍赴吳縣地方檢察廳具呈以不服第一審判决聲請控訴經廳批云查律師朱毓珍業赴北京應縣知事考試茲據委任朱毓珍聲請控訴前來其所委任者是否係朱毓珍本人仰即明白呈復再行核奪 
[雜評二（默）]  
　　請廢司法之進一步前此有人請廢地方初級審檢廳僅廢司法三分之一也今有人請廢除交通省分及商埠外之高等審檢廳是將去三分之二矣司法前途不愈危耶京電謂此議出於各省自動政府不以爲然或不致見諸事實然而今日之事初思之不以爲然繼思之而以爲然者多矣初言之不以爲然屢言之而以爲然者衆矣寗能預測耶 
　　整理財政之新主義今人建築家屋者必用包辦法問何以包辦曰費省也問何以費省曰不浪費材料也不延擱時日也其視所治之事如己事而計算必精也故包辦之費較省然而試問所建之屋何如耶或曰主包辦者但求廉價固不問屋之何如也今財政上之包辦主義得毋類是 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會記事（十）（二）]  
　　昨爲全國商會聯合會開會之第十一日會員到者計六十一人九點十分鐘振鈴開會 
　　周正會長登檯人主席宣言云今日到會人省份已過半數應正式開議當即出席至理由檯云所有前公文呈式案農商部電本會轉陳司長之電文内有擬取銷聯合會並嚴重監督各商會等語此事之發生因奉天蔡寳善條陳干預　務事本會未知其案由鄙意擬拍電該省詢問詳情請電復本會此事應當發電詢問與否請爲討論衆皆贊成發電旋由庶務員將擬就電稿（電稿云奉天商會轉聯合會鑒農商部寄陳司長馬電准國務院函據蔡寳善條陳因貴會干預稅務擬取銷聯合會並嚴重監督各商會交令本部遵照辦理等因究竟如何情形請詳細電復全國商會聯合會）分發各會員閱看當時馬息深狄子怡均贊成電稿並請付表决周正會長云諸君如贊成電稿請起立表决全體贊成 
　　周正會長提出一宗開闢商埠案計二件第一件安徽省事務所提議安慶開闢商埠案當由嚴書記長將案情報告略謂安慶居長江之中近因運貨不能直逹客商裹足市面日衰應請農商部咨請上海稅務司以後安慶雇論運貨准在上海報完子口直逹安慶以免中途起卸又查安慶出產品類甚多若將安慶開闢商埠由蕪湖關酌派洋員來省設立分卡查騐收稅於國稅定有裨益非徒便商已也應請交議沈敬甫云此案分二層辦法第一層是上海輪船不必由蕪湖轉至宏慶直逹安慶免得中途起卸此事諒必能設法第二層開闢商埠此事如何請諸公討論馬息深謂開闢商埠一事是否准外人來開埠抑或自已開闢或者照河口通商條約辦理此議案中均未列入羅文青謂此案關係極大應請付審查馬息深贊成周正會長云此案贊成付審查者請起立表决多數贊成 
　　周正會長提出開闢商埠案内第二件安東商會提議安東口岸須破除舊例准南省杉鳥刁諸大帆船皆得入口案當由嚴書記長宣布原案略謂安東稅局收稅章程與各處不同開埠通商各國輪船皆得來安裝運我國仍惟北省各小帆船進出口運貨南省杉鳥刁諸大帆船皆不得進口關稅爲之限也擬請破除成例俾全國大小帆船皆得出入裝運請爲公議周正會長請安東商會代表韓筱東出席宣布案由韓君出席登理由檯宣布大致與文字上相同周正會長請將事實上說明旋由李恒春將安東由前清設局收稅與各處不同之情形宣布周正會長云此案題目上杉鳥刁三字稍有錯誤杉字是上海裝糧食等項之沙船鳥字是上海往來之一種福州人所搖之船刁字是浙江等處之釣船馬息深請將此案付審查周正會長云諸君如贊成付審查者請起立表决多數贊成 
　　周正會長提出一宗糧食案計三件内第一件江西省商會代表聶希璜提議永弛禁運糧食案（二）（三）江蘇南商會提議提倡農業弛禁米麥案及米不出省洋米暢銷華商坐困維持之法惟有守出口不出洋之主義案由嚴書記長將以上三件逐件報告大致均言弛禁之利益報告旣畢請衆討論沈敬甫謂本席極贊成聶君所提之議案最好照糧食案内第三件江蘇領照出省成案米價在八元以内之規定狄子怡謂米爲人民所食非違禁物品可比胡健春請將案付審查沈仲禮謂禁止出洋此事確是有之鄙人前曾奉派密往東洋查出每年由中國運往之米有二百三四十擔沈聯芳謂此案本席極不贊成彭拙青請付審查陳質卿謂民生恐慌至易再弛米禁其險象不測此案應不成立無庸付審查旋由各會員互相討論丁敬臣謂鄙人對於此案有兩種意見（一）設法將華米不運出外洋（二）不使貧民吃貴米請提議人將此兩事之辦法籌議完全方可提議否則此案恐不能成立周正會長謂丁君所說諸君贊成請起立表决多數贊成 
　　周正會長謂審查長盛竹書君有事發表請出席報告盛竹書君登理由檯云本會會期定二十天自三月十五號起至今日已開十二天重要議案皆經初讀交付審查以後初讀案皆關於一部分之細零節目昨日到會諸公於從前初讀案皆未接洽而審查會事關緊要擬懇後到諸公共同擔任言畢卽續推審查員　張吉甫　龔梅生　張蔭森　羅榖侯　劉乙青　李裴之　江湘浦　吳瑤笙　龍鳴江　文輝堂　姚子崙　齊敬臣　李光庭　董會帆　修辛齋　周伯蔭　尉士欽　盛朝瑞　程鳴鑾　蔣萊仙　徐冠南　沈敬甫　安厚齋　韓筱東　簡樞南　顏守愚　蔡友鶴　余熙廷　李佩鳴　楊鶴舫　陸汝舟　應惠堂　鄒揆工　羅朗山　潘君彥　鍾繼唐　王錫臣　閻鏡若 
　　盛君舉畢沈聯芳謂陳司長行將起程晋京本會所有重大案件最好編爲一宗請陳君携帶赴京本會對於重大案件如公司條例商人通例以及稅則案等請審查會赶緊辦理以便大會通過 
　　周正會長提出一宗商事公斷處案内第一件及第二件江西省事務所提議（一）修改商事公斷處章程草案（二）對於部定商事公斷處章程第三十七條辨正書第三件吉林省事務所提議修訂公斷處章程第四件四川省事務所提議請設立商事裁判所第五件廣東省事務所提議要求增設民庭專理商事訴訟案當由嚴書記長將以上五件逐件報告案情一修改商事公斷處章程草案之案由略謂本事務所對於部頒商事公斷處章程有不滿意者四事一曰組織不備二曰選任非法三曰權限不明四曰制裁過刻由其法以行之恐利未見而獘先睹查本章程第七章第三十九條内開章程之變更廢止由司法工商兩部會商以部令行之等因則此項單行法尙非固定性質我商人因其利害關係猶得條陳意見請求變更也故特按照商事公斷處章程引據法例爲之修改編成草案可否陳請變更仍候公决二對於部定商事公斷處章程第三十七條辨正書之案由略謂查商事公斷處章程第六章職員之裁制第三十七條退職或除名之職員當事人如因其凟職而受損失並得要求賠償惟要求賠償須先向處長或商會總理行之之規定於法理上似失於刻應請司法工商兩部將裁制該條愼加修改俾符權限而絶流獘仍候公决三修訂公斷處章程之案由略謂公斷處章程内第十五條第一項第二十條第二十二條第二十三條第二十七條均有應修改之處可否改正呈部核示希請公决四請設立商事裁判所之案由略謂前年工商會議議員盛在珦提有請立商事裁判所案理由充足辦法亦備曾經審查未能决議應請公議施行五要求增設民庭專理商事訴訟案之案由略謂查民國元年十二月中央曾開司法會議可决議案四十四條内有提出商埠及商務繁盛省會地方審判廳得增設民事庭專理商事訴訟一案業經表决尙未執行今亟應呈請農商部轉咨司法部照案行令各省商埠及商務繁盛省會地方審判廳增設民庭專理商事訴訟凡就地之商務總會商事公斷處均得派員列席其問隨案說明商場習慣以爲判斷之補助是否可行請公决報告畢馬息深謂商事公斷處章程非修改不可現在商會所設公斷處不過形式上一個調處人請將全案付審查沈聯芳謂此案本席請稍遲付審查俟上海已經辦之書分發後併案審查以便有所着手周正會長云照沈君所說如諸君贊成請起立表决多數贊成 
　　周正會長云此案一二三四四件與第五件題目不同是否全案審查抑或分開馬息深謂此事大旨不相上下應全案付審查周正會長村表决多數贊成審查會報告幣制案審查已畢交付印刷下午與明日議事日程一併分送請先研究明日由該案審查主任報告公决至此已鐘鳴十二下三十分振鈴散會散會後周正會長發出總事務所通告云本日邀美國巴拿馬賽會勸導員赴大馬路匯中西餐館茶叙茲接美國勸導員電話准於五時到匯中諸公均係主人須於四句鐘齊集該處以盡地主之誼云云 
　　昨日續到安徽商會代表張澍棻蔭森盛世鳴朝瑞編列一百四十九號一百五十號庶務員將開會起至今日之各種議案交閱 
[拆建新閘橋之進行]  
　　新閘橋重行拆建一事經蘇省長核准先籌銀二萬兩歸上海工巡捐局經辦由楊局長將銀發交承築橋工之久記木行飭先建築橋墩等情已誌前報茲悉該橋　用鋼鐵等料係由久記木行經理張　良君向美國鋼料廠訂購連同拆去舊橋曁重建新橋工料等費議定價銀四萬二千餘兩聞楊局長將省長籌撥之二萬兩内先交一萬二千元與久記木行收領尙少一萬餘元定陰曆三月中旬核發俟價銀二萬兩付清後作爲先付半價卽由久記電購材料議决自定料日起限六個月材料到滬再限六個月建造工竣餘欠工料價銀二萬二千餘兩將來材料到滬開工建築橋面時隨時具領該橋竣工價銀清訖業由久記號商訂立草合同呈請楊局長查核矣又新閘橋旁所搭之浮橋當於前清宣統二年歲終因新閘橋圍築阻斷該處商民往來不便由久記號商另行建造浮橋共計用去工料銀三千一百餘兩議定八個月後俟新造之橋竣工卽行拆除如逾限由閘北市廳償給該行租費每月洋一百五十元茲自宣統三年九月分限滿起迄今已届二年半橋租等費分文未付現聞久記號商以新閘橋工程旣歸上海工巡捐局經辦則該浮橋起建原因及逾限應收租費等情自應報明故已據情呈報楊局長查核矣 
[拘捕王憲章案之近聞]  
　　高華廷尙須覆訊前湖北第三師師長王憲章被人指爲黨人由吳淞炮台營副官高華廷與張慶和等拏解寗垣後經王之家屬得悉以高等越界拘捕禀奉麥總巡飭探將高拘解公共公廨訊供押候補傳証人旅泰侍者及汽車夫到案定期昨晨復訊在案昨日由捕房傳齊人証將高押解到廨請究王襄讞曾同美領强君升座樓下公堂研訊先由被告代表沃沛福履理兩律師上堂譯稱此案甫經延爲辯護一切手續不及預備應請堂上准被告交保另開特别公堂訂期研訊繼由捕房代表牛門律師與王之家屬代表德雷斯律師聲稱案關越界拘捕被告未便交保請速正式開審中西官會商之下判高仍帶回捕房候另行訂期解請原審之關正會審官審訊 
　　外交圑開會討論駐滬外交圑對於高華廷等拘捕王憲章一事以其越界誘捕頗爲注意聞已開會討論咸以此事侵越租界權限卽向兼辦交涉之楊觀察使嚴重交涉要求將誘捕偵探人等交出並令將王憲章解歸會審公堂應俟預審確實方始照章引渡 
[西砲台又添新鬼]  
　　上海鎭守使署軍法科訊實黨人聶振東潘匡世二名盜犯周福林一名均據供認擬處死刑呈奉鄭鎭守使核准飭卽執行故於昨日午後二時派令衛兵六名在營倉内將聶振東潘匡世周福林提出押赴西砲台槍斃矣 
[傅大文之供詞]  
　　滬南警察分廳前據軍事偵探在閘　滬甯車站獲送傅大文（即傅大章）一名搜出委任狀傳同證人黃德勝眼線賈南舟併解鎭守使署訊核在案茲悉鄭鎭守使當將此案人證交軍法科研訊據傅大文供實名傅大章河南新野縣人上年陰曆六月曾在江西獨立營充司務長因見勢不佳卽至揚州投充第四師第四圑二營一連兵士未久卽奉遣散於十一月間同趙安邦黃德勝王景賢來滬謀事趙安邦王景賢已在揚州謀有位置先後前去伊同黃德勝仍留滬地在楊樹浦作小工伊因吃苦不起於陰曆本月十五日棄工不做在四馬路看影戲遇一素不相識之陸海蘭談起知是同鄉待伊意甚殷勤十六日又在中華第一樓門口與陸海蘭相遇邀伊洗浴剪髮並另給錢一百文送伊至悅來客棧住宿次日陸復送一長夾袄與伊穿着待伊穿後陸說要往揚州卽邀伊同往滬寗車站囑伊代買車票正在買票之際忽來偵探二人搜伊身上即在所穿陸海蘭給伊之長夾袄小袴夾層内搜出委任狀一紙王德勝信一封伊實不知此事來由趙安邦一信是伊自己的等語一再究詰矢口不移訊之眼線賈南舟及證人黃德勝據賈南舟供與報詞相同又據黃德勝供伊與傅大文確於去年同營充當兵士遣散後結伴來滬做工至本月十五日分手餘事不知各等語軍法科訊取各供後除飭將傅等分别看管外當即面禀鄭鎭守使請示遵行 
[浙江銀行僞票之異點]  
　　浙江銀行近因發現僞鈔票在浙省蕭山縣境緝獲行使匪徒究出購自滬地當經滬行分函外交部特派員及淞滬水陸警察督辦飭屬一體查緝在案茲有來滬浙人談及此項僞票行用於浙省各屬者頗多其紙張花紋等項與眞者無甚區别惟票上銀行銀字缺少金字兩點又花紋中所繪雙獅眞者獅髮明晰僞則模糊不清非細心核對頗難辨别眞贋云 
[楊交涉員歡宴外賓]  
　　美國巴拿馬賽會特派來華勸導出品專員愛頓司司徒司偉爾頓諸君等已於昨日下午一時抵滬（聞此次由香港來）滬上中西政商各界已先期預備歡迎並在匯中西飯店開聯合歡迎大會茲聞駐滬楊交涉員於今日（卽二十七號）上午十二時假張園安愷第設宴欵待並柬邀駐滬美總領事及中西政商各界宴會杯酒聯歡届時必有一番熱閙也 
[中外企業界之聯絡]  
　　法界寳昌路尙賢堂商務聯合會曁華品陳列所董事部以美國實業圑之赴巴拿瑪賽會者已行抵本埠特定於今日下午四時半在該堂開歡迎會並會商華品赴賽之手續届時中外工商界曁提倡實業者必有崇論閎議藉以激發觀聽也凡願與會者聞並不需入場劵云 
[自來水公司欠欵案又將覆訊]  
　　大清銀行清理處前遣代表律師潘承鍔控内地自來水公司總理莫子經不理押欵等情經地方審判廳開庭辯論判候函致南商會派員調查該公司機器並各處所埋水管應值若干復到再核在案茲悉此案業經該商會委派公正人詳細查明該公司内外部業產之價值函復審判廳張廳長得函後將於日内傳集兩造開庭辯論矣 
[縣公署驗契情形]  
　　催驗之布告上海縣公署昨發布告云案於三月二十三日奉民政長國稅廳皓電内開奉財政部皓電令開驗契期内民國白契納稅百分之五典契免納逾限槪行加倍微收百之十等因希遵照布告俾衆週知嗣復奉民政長國稅廳效電内開報載契稅减爲百分之二與一一節續奉部電飭各省自行酌定現在財政困難稅率終難減輕部電百分之六加收附稅爲數已多况又奉部皓電民國白契仍稅百分之五逾限不納加倍徵收以示懲罰等因另電通行在案值茲驗契吃緊之際誠恐各業户希冀觀望合先通電飭知仰卽迅速布告一面催集鉅欵大批旺解爲要各等因到署奉此查此案迭奉民政長國稅廳文電交催業經節次布告在案茲奉前因合行布告業户人等一體知悉須知驗契一事實爲保護人民財產起見急宜踴躍投驗切勿因循觀望自此次布告之後倘再遲延一經限滿自應遵令將民國白契納稅槪行加倍徵收百分之十母滋後悔恐未周知特此布告 
　　展限之風說上海縣洪知事前奉省令布告本邑各業户各將本名下契據無論官契白契已稅未稅統限於本年三月底爲限一律持契投署呈驗洪君於三月一號派員在署查驗以來各業户赴署請驗者異常踴躍所派驗契員五六名尙有應接不暇之勢無如限期將届恐難查驗竣事是以洪君禀詳省長請求展限昨聞該署奉到省令有准如所請展限半月之說 
[縣知事委定學務委員]  
　　本邑洪知事現已將各市鄉學務委員分别委定所有各員姓名俸給列後上海閘北市引翔港鄉賈豐芸上海人日本宏文師範畢業每年膳俸六百元川資一百二十元蒲淞市法華鄉陸培榮川沙人小學校敎員閔行馬橋北橋顓橋鄉張家珍金山人日本宏文師範畢業塘灣漕河涇曹行鄉朱文傑上海人上海師範畢業洋涇市高行陸行塘橋鄉何煥其上海人上海師範畢業三林陳行楊思鄉孔祥百上海人日本宏文師範畢業以上五員每年膳俸各三百元川資各六十元 
[南商會總協理說明限制學徒資格之覆函]  
　　上海南商會總協理顧履桂蘇筠尙復各業領袖函云自履桂等提議限制商界學徒資格案發生不浹旬接各界惠書盈尺諸承指敎深佩熱誠綜其大旨不過二端一以敎育尙未普及恐學徒未有畢業文憑爲慮也查提議之意見乃言資本千元以下之商號須有初等小學畢業資格千元以上者須有高等小學畢業資格並非以文憑爲標凖一以非廣設補習社學徒無從求學難以及格也查本炎嘗設商學補習會迄今十載本爲商界求學者而設乃來學者不久卽去迄無成效後曾於某公所設補習夜社專敎同業中人不半年而學者星散矣推原其故蓋因年歲旣大記憶力弱不易進步因而中輟故非嚴爲限制以强迫之雖有補習社仍恐空谷　音耳所謂怯者臨乎淵谷不見猛虎不肯越者也云云 
[荷領事履新]  
　　新任駐滬荷囒正領事博葛君奉該國政府命令後即由大連灣乘坐日本神户丸郵船於前日抵滬昨已到署任事矣 
[益智英文夜館加添商業科]  
　　美租界南成大弄聚寳里益智小學校内附設之英文夜館係陶君漢塵等組織已歷有年所茲悉該處行號林立陶君爲便商界之青年求學起見於本年春季特加商業科聘請俞君宗漢擔任敎授聞尙有餘額可補有志補習英文者盍速往焉 
[胎產女學校出現]  
　　我國向無胎產專門之學凡遇生產均假手於無知無識之穩婆每有受穩婆之欺誤因而戕生喪命者今有徐王淑芬女士發起胎產女學校暫設法租界巨籟逹路文安坊二弄定額五十名專招貧寒婦人授以胎產專門之學以便代任收生看護之役其常年經費均由同志資助不收學費有志求學者可速往報名焉 
[别出心裁之刦盜]  
　　前晚八點餘鐘時有年約三十餘歲之匪徒某甲一人至法新租界平濟利路口永福押店内手持别店質票一張記名贖物店夥正在察看質票之際甲忽出手鎗向店堂開放兩響旋卽入内在抽屜中搶得大洋二十四元小洋一百二十角銀表一只從容出外店夥等大聲喊捕甲又回身開放兩槍然後逸去沿途逃逸時將身畔所藏之冥鏹抛棄於路事後店主投報捕房請緝並將鎗珠呈案察得該匪將珠取去祗留彈壳開放空槍故未傷人捕頭得報立飭各探捕嚴緝到案訊辦 
[通緝客縣匪徒]  
　　前日淞滬水陸警察薩督辦接鄭鎭守使函云頃准江蘇馮都督公函云據邳縣高知事呈稱該縣高家莊民高蔚興報稱去年八月二十一有巨匪耿雅先糾合南北匪幹首許比眼等四百餘人焚刧該莊一晝夜商民死傷數十人損失計數千婦孺被掠甚夥當經會營勘騐嚴拿各匪在案旋據高莊練董及兵隊拿獲匪犯楊斗等供認脅從並供出耿徐等迭在邳境從事刧掠刻聞均已遠颺故特開具逸犯清摺呈請通令嚴緝等情（下略）督辦接函後即於昨日訓令南北兩警廳長通令各區署一體協緝矣計開　北匪幹首耿雅先　許比眼　趙景祥　馬建功　劉三豁　劉玉昆　李振吉　李世俊　韓二漢　朱紅　南匪幹首尹紅臣　張四砲　張休　夥黨李二　王三　耿千山　郭四　耿某銀　孫老大　趙繼剛　趙玉業　劉興隆　馬大漣　張道凡　張道位　張守訓　朱五　楊學文　又淞滬警察薩督辦准外交部特派員楊函開頃准北京巡警總監吳電開有電卓霆控崔亞渭用藥將雷母迷昏兩日不醒搶竊現洋二百元及金飾等物逃逸無蹤罪惡已極除懸賞通緝外恐該犯潛逃來滬因特電請尊處注意查拿查該犯崔亞渭係廣東四會縣人年十九歲面部長圓云云督辦卽於昨日訓令南北兩警廳長通令各區署協緝矣 
[應否負債之辯論]  
　　陶謹齋不理伊已故嗣父前善鐘馬房主陶鳳山結欠邵運記存欵洋五千元被控公共公廨業經傳訊未結在案前晚由廨復訊原告仍延博易律師上堂請追訊之被告供稱嗣父陶鳳山在日已聲明破產將所有產業統交與執有債權之彚康錢莊候變價公攤各債原告存欵亦在其中前堂已由彚康莊經理到堂証明云云並延律師禮明到堂辯稱被告雖係陶鳳山之嗣子然未得受遺產按照現有新律一千四百六十二條旣未得受遺產卽不負債務之責應請明察旋據原告律師駁稱被告律師所稱被告未曾得受遺產不負債務責任然善鐘馬房係由被告親自經手出賣足爲得受遺產之明証查照新律一千四百七十一條被告即應負完全債務之責任否則旣經陶鳳山在日將所有產業統交與握有債權之彚康錢莊變價公攤則該馬房亦應交與執有債權之人一併變價不應由被告經手出賣今旣由被告經手出賣焉能復諉爲未受遺產云云互相辯論良久王襄讞核供以被告旣聲明已經破產而原告又係寡居揆諸兩造理由頗難定讞因向觀審西官美領强君商詢辦法遂判被告交原保候商定堂諭再行訂期判决 
[擅取小斛之受虧]  
　　楊樹浦路三千三百六十九號祥記米公司主周仲賢私置小斛 
 
 
 

Page 11

 
 
尅扣貧民被附近四百九十九號仁大昌米店主　景意（卽　增棨）得悉邀集同業松春萬年源發裕昌等各户將周之小斛二只送至米業公所請爲查究詎　即延律師控顧攫斛竊米等情昨由捕房將顧傳案請究原告　代表律師上堂聲明前情訊之顧亦延律師到堂辯護聶襄讞商之美領卓君以被告不應糾衆　自搬取小斛殊違租界定章判顧罰洋二十元充公將小斛送至捕房給還原告至原告私置小斛事應俟米業公所另行起訴 
[倒欠案不便再懸]  
　　許少成等前延蒲石律師投法公堂控稱被恒豐號倒欠銀三萬兩請向股東林運宣瞿寄衡訊追又查知許等之貨均被恒豐經理陳鼐臣舞獘運往自己所開之源大號中併請訊究奉判林瞿交人銀兩保限各先交銀五千兩迄今挺押不理在案昨日蒲律師復請提追聶讞員商之法副領事德君以案延日久不便再懸判林瞿先各交銀二千兩到案然後保人出外每月各拔銀三百兩陳鼐臣舞獘屬實着押三年尙少銀二萬兩如能交出從輕辦理或能交銀若十亦可將押期减短 
[被告實係貧苦]  
　　蒲石律師前代表通泰錢莊投法公堂控張源盛毛冷店主張鑑英虧欠往來銀五千五百二十兩向索不還求追經法公堂傳張訊問張供店已倒閉無力措還奉判交保限先交銀二千兩在案今逾限傳訊蒲律師投稱現調查得被告實係貧苦一時難還請堂上寛限三月俟伊從容料理中西讞員准如所請 
[木匠違背合同]  
　　法界清潔局總經理王雲記投法公堂控稱前由木匠店主吳同順承攬包做裝糞車輛立有合同載明一年之内如有損壞由吳修理不取修費今各車陸續損壞向論不修求請訊斷吳供包做時因原告急欲交車以致工程不堅是實判令交保着照合同辦理如違提究 
[相帮拆架子]  
　　染坊主倪順錦在坊前空地上擅搭木架被房東邵楠平具控法公堂奉判限七天拆去後因逾限不拆飭傳不到由坊夥施子新代到故着交保限交倪到案候訊在案昨日邵又投稱倪抗違不拆仍求提究倪仍由施代到稱已經拆去一半求恩寛限拆盡判倪兩次飭傳不到罰洋兩元再由捕房派人代拆工價若干着倪交出 
[聚賭受罰]  
　　賣鷄小販張錫泉李雲齋俞炳根王阿祥張來生等十九前日在貴州路一百七十六號趙小川小茶館内聚賭被老閘捕房捕頭得悉卽飭中西包探往將各人一併拘入捕房准各存洋交保在案昨經公堂傳案訊實判令各罰洋三元抄獲之賭洋充公賭具銷燬並飭補傳該茶館主到案併究 
[拐案兩則]  
　　閘北居人吳方谷偕妻郭氏控宓仁卿宓李氏夫婦與在逃之金大姐串拐伊之十三歲女孩洪英價賣與北山西路沈王氏家得洋一百六十元分肥等情由廨訊判宓夫婦分别押候提齊人證再訊在案昨奉公共公堂復訊明白判原告折還沈王氏身價洋八十元將女領回宓仁卿無干開釋宓李氏押女所三月示儆又吳淞路三百二十五號門牌某小客棧庽客顧子潮之三歲男孩雙六被同庽之南京人鐵文友拐賣無蹤被顧偵悉報請捕房於昨將鐵拘解公共公堂訊據供稱係原告得洋三十元立據將孩賣與四馬路之小廣東等語中西官會商之下判鐵押候傳買主到案證明再核 
[查獲拐匪]  
　　揚州江都縣人劉世忠拐帶婦人王崔氏金謝氏兩口意圖販往奉天等處價賣當被上海救濟會司事會同浦東碼頭偵探至浦江中湖南輪船上查獲拘解浦東第三區警署移送分廳司法科預審核辦 
[電車撞斃老人]  
　　昨晨八點餘鐘時有住居浦東爛泥渡之楊炳華年已七十七歲因事過渡至南市萃豐弄口適有第十號華商電車馳至撞跌傷及耳後要穴仆地不省人事當經守望警察將二十號司機人連楊帶至第一區警署飭將楊送至上海醫院療治該司機人留其銅牌暫行釋回至十一時即由醫生函報楊因傷重不及救治而死經十六舖地甲喬忠投報地方檢察廳請騐並傳尸子楊林泉到來卽於午後三時由檢察官帶同檢騐吏騐得楊炳華實因傷及後腦耳輪等處以致身死飭即自行棺殮候回報廳長傳司機人訊核 
[車傷行人]  
　　江北人薛阿五昨日行經北四川路被某號人力車撞倒致傷手骨由七百四十九號華捕查見併送捕房飭薛送同仁院療治該車夫押候核辦 
[公共公堂瑣案]  
　　流氓邵廷發前日在廣東路攫取袁長龍值洋二十五元之烟土當被鳴捕追獲昨解公堂訊實判邵押候補提同黨到案併究 
　　山東路三百零九號某客棧主丁易峯及松江路一百六十九號大吉安客棧主陶鳳汝均因違章不將棧客姓名登載由捕查悉昨將兩人併傳到案訊明奉判各罰洋十五元充公以儆 
　　吳阿寳曹三趙東生因串竊新閘白克路潤豐押店内值洋二百餘元之金飾各物由探查獲於昨併解公堂訊明奉判吳押西牢年半曹押半年期滿均逐出租界趙從輕判押兩月 
　　張海明與大綸號同控黃寶書不理欠欵等情昨由捕房將被告傳案請示奉判交保過堂候訊 
　　陸阿生陳阿三許連生等私造牛奶瓶上火漆印在虹口兜售被衛生處西人查悉報捕將三人查獲昨解公堂訊實判陸押西牢牢年陳押四月許押三月分别示儆 
　　北河南路七十九號門牌小茶館主丁阿毛因聚賭違章被捕房查獲於昨將丁傳至公堂訊實判罰洋三元充公賭具銷燬 
雜評三（訥） 
[關於聯合會之三消息]  
　　據京電商法施行法主者極欲遷就習慣與聯合會代表心理頗合是商人可喜之消息一也又謂商會條例因見商人反對公文程式暫緩發表殆有修改以遷就商人之意是商人可喜之消息二也又謂蔡某之請廢聯合會經部解釋可望挽回是商人可喜之消息三也前此得請廢聯合會電各代表現極悲觀之態度今得此三消息又將如何樂觀耶雖然中央旣遷就商人商人亦宜平心論事而弗事無謂之爭執庶乎其可哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新灘簧] [  仁後]  
　　說道當今總統重英豪要把文章來考吾曹世上萬般皆下品做一個知事最爲高（長過門）（工五六工尺六六尺六工上五仕五乙尺乙五凡乙五）考生資格先發表（短過門）（乙尺乙五凡乙五）上海灘浪申新各報才登到揩亮眼鏡瞧一瞧倒說道三年法政畢業學生明明白白清清爽爽來篤頭一條（長過門）偏是學生做官興致提得格外高（短過門）親眷朋友府浪才跑到還說道機會實在巧運道實在好好比前清時代優貢拔貢去應朝考（長過門）（插白）（阿要顯煥）各把葫蘆依樣描（短過門）親眷朋友程儀路菜才送到舖陳行李老早老早端整好但願文章中主考就把三丈六尺窮光極氣才脫掉合會借債何足道就是賣田賣地····野要走一遭（長過門）（阿像拚命）忾機發逹眞正好（短過門）要爽快坐子火車走旱道或者趁子輪船走海道拚性送命朝北跑弄得骨個北京城裏城外人頭多子一大淘（長過門）（阿要熱閙）一進京城忙把旅館先尋到（短過門）街浪弗敢跑鄉親弗去瞧房門關得牢裏牢一日到夜咿唔咿唔拉篤拿佛脚抱（長過門）（阿要用工）大家伸長頭頸齊望場期到（短過門）時候還算早擔閣還算少點名好像監牌弔一個一個才歸號兩個題目倒是一雙老落得就把濫污墨卷化整爲散化散爲整抄一抄（長過門）（阿要有趣）頭場考過二場到（短過門）洗卵泡波好了法律條文弄子交交關關關交憑耐記性一等大好老野要弄得一圑糟（長過門）（自討苦吃）幸而主考大人房官老爺才是老時調（短過門）眼睛門前大家來篤白苗苗腦袋晃幾晃膝蓋搖幾搖打起子二十年前簇嶄全新時文調六裏管伊長咾短邱咾好一搭刮子列前茅（長過門）（恭喜恭喜）一般法政老爺做官興致一發高來嘸蓋罩（短過門）看相好候親交軋時髦拜官僚佳作拿來抄一抄漏洞自家先補好還說道第幾條最胡閙第幾段最扼要幸虧吾輩三年苦工用得到如弗然末野要弄得渾淘淘（長過門）（佩服佩服）六裏曉得政府來篤開頑笑（短過門）第三場口試到經騐兩字最重要年紀弗要小資格定要老只圖白狗弗來軋羊淘就是三刀韮菜野要割一刀（長過門）（阿要討氣）榜浪無名雙脚跳（短過門）就是六國飯店弗去跑八大胡同弗去嫖房金飯食已經弄得弗開交（長過門）（阿要可憐）骨個開心尋得勿大咦勿小（短過門）單算學生數目就弗少兩場取得阿要高啥叫啥三言兩語才康了動怪裏篤骨個一氣氣到發昏章浪第幾條（長過門）（阿要氣殺）法政老爺聚子一大淘（短過門）愁人說與愁人道新留胡子一齊蹺俚是出來時節搶花掉拿星金銀首飾才當弔　說　無顏去見江東老只　家主婆還要把氣來淘（長過門）（嘸奈何）噯喲個口怨氣六里肯消（短過門）還算是學生人格來得高自家吃子苦頭還怕别人糟提起筆來就起草公呈一張端正好索性請里先拿骨個考試資格頭一條來删去了（長過門）（大發牢騷）主考大人看子公呈笑一笑（短過門）骨種事體啥緊要况且唔篤自家有點弗入調帶累俚篤胡椒眼睛爆幾爆菱角胡鬚蹺幾蹺老實說就算政府來篤開頑笑阿怕唔篤來咬脫子吾老北鳥（長過門）（尾聲）好笑好笑眞好笑一場痴夢困醒了從今後還有啥弗　氣朋親再去考（　） 
海外奇談 
[論六十] [  不才]  
　　二萬年前巴比倫之天文家定六之數及六十之因數造曆象計歲時焉相沿及於今凡百事物每以是計然輙昧其故頃以數學專家探索其原理始得有奇異之闡發 
　　今夫時之最微者爲秒吾人之計之者六秒焉而十乘之謂之一分六分焉而十乘之謂之一時六時焉而四乘之謂之一日着天與圓之體也則以度計分其全體爲度之六者六十雖雞子亦以打計打者六之倍也此其故非上古聖賢精微計度而以此爲最便且良者數 
　　讀者於此固必有停佇以思舉以自詢者矣夫一時也奚必析之爲六十分而不析之曰百分或其他之數耶吾知世人必無有能述其故者矣宏博如卜利旦列卡亦僅謂一日之所以析爲念四時者實出自太古莫可考云 
　　古之巴比倫族多天文巨子而兼爲數學專家人所知也以星辰之流動日月之變遷苟不明邃密之數理卒不克探索推度之瞻彼郊原恒有所謂（臺塔）者其製甚奇蓋築之以觀察天文者也今人弔其故墟審其形勢皆足以明其作用一如近世之觀象臺然 
　　巴比倫所用之遠鏡吾人不得而知之矣然其所造之時曆則無不知其精確無訛也任居一處以上溯舊曆焉由六年以至萬年之前以其推算所得皆可明今日之日殊無差誤縱有之亦已微細然一及於千年之末又周而復始與今無稍異矣 
　　由是觀之則古之巴比倫族其所以分時間與體量者必期得一適當之數以計算其變遷矣以是故遂定一日爲二十四時而一時爲六十分也 
　　其最奇之點足以証實此說而數學家所發明者則（六十）是也蓋無他數之饒興趣或可與此埓然且世人恒異夫巴比倫族定此爲基數矣夫巴比倫之計數固以六十爲進位其所用者如六十六百六千六萬之類也惟其如斯則必有科學之原理在以其天文家之明哲苟此數也卽無充足之理由必棄而不用無可疑矣 
　　今苟就（六十）一數而研究之則知其理由極簡而明蓋六十者居諸數之中最稱利便且含百數於其内良以各數之單位多可偕十數入其中除之而爲整數非若入他數然者如數之二三四五六十十二十五二十三十之類皆可　之成整數也若夫一百者則僅有二四五十二十二十五及五十可以入之其較六十之便利相去誠遠矣 
　　以兩數相形之見絀也彼巴比倫之人民固始知（六十）之價值而天文學之鼻祖也則其所區分時問與夫體量者必爲用此數之創始者矣夫（六十）者其用誠宏於時間及體量之度量　利又焉得從而議其後耶 
　　今苟分一日爲十二時時爲一百分分爲一百秒固至易易而巴比倫之人民亦必洞知小數之理術與夫所以以十數爲進位者然終覺（六十）一數居算術中視他數爲便利以是故乃分一時爲六十分而一分爲六十秒矣 
　　此上所述皆所以釋明（六十）之利用者也若吾人之所以以十二爲進位如（打）與（格羅司）卽十二打）之類者其理亦可因是明矣 
尊聞閣詞選 
[蝶戀花和友人] [  東園]  
　　東望海雲連碧渚樓閣參差柳外聞簫鼓幾陣微風飄弱絮黃昏恰下　瀟雨燕子歸來天已暮芍藥香殘花信因何誤夜半霧消新月吐蛾眉錯被秋娘妒 
[踏莎行]  
　　路失前村潮生隔浦仙源尋遍春何處漁舟一棹武陵溪桃花流水悠然去夢斷香塵懺消泥絮垂楊總算相思樹可堪牖户鎖春寒鷓鳫聲裏青山暮 
[法駕導引]  
　　人去也人去也江水翦吳淞别夢縈殘簾外雨離愁吹散柳邊風鶴唳畫樓空 
[千秋歲題問津山房詞集]  
　　黃紅時候佳興餘樽酒吟短句消長　情隨淮水遠語奪吳山秀詞派嫡碧山白石千秋後蓮吐香生口薇盥香搓手追秦七超杏九咄嗟昌谷李睥睨屯田柳消息好一春風信花知否 
[夜行船]  
　　别久不知時序變任東西伯勞飛燕思夢燈前洗愁酒後懶問放翁圑扇畫閣喜逢良會讌最多情侍兒紅線記事前番繫情今夕只此桃花人面 
[惜餘春慢春懷]  
　　春日初長光風乍煖恰到困人天氣柳眠柳起花落花開消息年年如此問甚酒客詞人金谷徵詩玉樓買醉舊遊如夢幾度清明幾回上已曾記否梓澤笙歌蘭亭觴詠一片園林畫裏今宵月露昨夜星辰惆悵屏山簾水那管長情短情不斷蠶絲空餘蠟淚只幽懷誰語喚醒雙雙燕子 
[遊滕王閣] [  癡兒]  
　　滕王高閣傍江干不媿洪都一大觀萬頃波濤翻白雪一天風雨撼朱欄登樓敢與三王列下榻欣逢十日安飛鶩落霞猶昔景不堪歌舞已闌珊 
自由談話會 
　　儉德會之設於人有益而無損於社會有利而無害凡有公德者無不樂於贊助也顧或謂持儉之道全在自己立定主意不必入會列名宣示於衆庶幾免於標榜乎雖然世之爲標榜者圖私利耳若列名儉德會豈有私利可圖何足謂之標榜所以列名宣示者良欲藉此感召且以拒却淫朋之相嬲也吾故謂能持儉者不必盡爲儉德會中人不入會之儉者其克己之功夫可敬而入會之儉者其勸人之愛力尤可敬也乃有妄人不明此義揑造假姓名連篇累牘漁目混珠亦請宣布是誠何心調笑歟破壞與中國有是人吾末如之何也已[  鈍根]  
　　儉德會規則　一不狎邪　二不賭博　三不必以酒肉結交　四不必華服　五不輕寒素 
　　入會者　泰縣林心一　上虞何伯蔭　桐鄉張珊徵　平湖陸鏡心　葛雅聲女士　慈谿沈嗟世　南通姚叔臣　孫鼎臣　李述齋　葉偉儒　程君才　楊鳳章　高郵俞琪　甘棠蔣竹秋　程伯餘　上海周古愚 
小說 
[言情小說臨夫秋波（四）] [  瘦鵑]  
　　褚靜臣正在這裏想那美人兒却已廻眸過來若無其事的一溜恰好和褚靜臣的目光針鋒相　　了個正着便疾忙避了開去依舊注到那碧波之上羞答答的低垂着粉頸不敢抬起頭來只用手拉着他兩個女友盈盈而去偏偏臨去時秋洪又是一轉粉　上微微的現出兩朶紅雲這一下子直把褚靜臣又拉進了情網一步立在那裏呆着不動差不多和那巍巍銅像一個樣兒了眼底心頭彷佛那美人兒還亭立在鐵闌干畔這一泓碧水不及他雙波的清澈那半天紅霞不如他兩靨的艶麗眞使人之意也消褚靜臣呆立了好久目送美人漸漸出於視線之外覺得那美人走一步他心裏也跳一跳那美人越走越遠他的心便似吾們蘇州虎邱山上的弔桶七上八下個不住他還在那裏抱怨當時築這路的人爲甚麽不築得直些好讓他今天看個暢快末後又抱怨他自己投胎的時候爲甚麽不生了一雙千里眼能彀洞矚千里之外今天一定還能目送美人回家去咧那時他墮在一個如夢如痴的境界中一切都不覺得他阿弟也正在旁邊向他看得出了神幸有一隻小火輪對着岸鼓浪而來一陣子汽笛嗚嗚纔把褚靜臣的一縷痴魂召了回來猛然間一把拉住了他阿弟說道時候已不早吾們快回去罷吾們快回去罷於是兩人離了黃浦灘匆匆歸家一路上褚靜臣將前人的一關秋波媚詞最後的（今朝花底來宵心裏一個人兒）三句輕輕的唱了幾十遍直唱到家裏這天夜中褚靜臣要算是全家第一個快樂人夜飯一連吃了三碗分外有味說話也較平素添了許多他大妹子悄悄的向他說道阿哥如何虧得弟弟想出好法兒拉你到黃浦灘去走了一䞶剛纔的一天愁雲都掃盡了褚靜臣只是微笑不則一聲吃過夜飯就到書室裏去一口氣上把一部空谷蘭看完十分有興那時已交十二點鐘遠精神充足不想就寢恰見案頭有一部近人詞稿班香宋艶滿紙温馨隨手翻開瞧是春閨夏閨兩　拍案大呌好題目來了就拈起筆來塡了兩首洞仙歌道 
　　簾櫳寂靜喚紅嬰絮語院落東風淡如許正洗頭天氣鬥草年光邀不到前度嬉春俊侣看花人意懶一樣西陵不似鈿車往時路夢斷碧雞坊十二箜　愁彈出公河無渡看雙燕雕梁定巢來好認取烏衣舊家門户 
　　辰牌過了恰銖衣換好十里香逕錦帆小有驚紅一笛軟碧雙筒贏得是郭外青山先笑鴛鴦三十六繡不成行好借方塘鏡波照驟雨打新荷一霎陰姓偏驚破中州水調又　閣高悟露珠飛怕容易凉秋鬢絲愁老 
　　褚靜臣塡罷又推敲了好一會方綫上床就　那知上了床一時却睡不着只在那裏想那美人兒春閨怎樣夏閨如何從春閨夏閨上又想到他秋閨如何冬閨怎樣胡思亂想睡魔不來直到三點鐘光景纔沈沈睡去夢境迷離好像此身尙在黃歇浦畔受美人青盼一覺醒來則見紅日已高報時鐘正鏜鏜打了九下這天是星期一第一小時他原有課的便連忙翻身起來洗了臉吃了些兒東西坐了一輛橡輪車飛馳向學堂而去過了那條天天遇美的小街就到一條大路南門街上却見一家大家的門首停着一輛包車光澤可鑒兩個鋼絲輪擦得雪亮褚靜臣的車兒剛到這門前忽爾大門開處花枝招展的走出一個美人兒來原來就是那人秋波微微向褚靜臣一轉香腮微微一紅把玉指掠着雲鬢翩然上車車夫拉着　　的去了褚靜臣忙回過頭去瞧不道那美人兒也正回過頭來　四道目光兩兩相遇只是兩下裏都並没露出一些笑容一個是拘謹一個是矜持所以好幾次相逢除了這注目禮之外簡直是毫無進步他們的情因此也始終高潔不至流於污濁 
 
 
 

Page 15

 
 
[女界注意清健術生海]  
女子工愁善病●其得淸健二字●較男子爲尤難●自及笄至暮年●或肝病●或肺病●或胃病●或腎病●以及月信不調●赤白帶下●胎元不固●産後失調●終身苦累●無可告訴者●十居八九●惟本藥房有久著奇效之女界寳●專爲女界同胞●調養氣血●平肝順脾●暖子宫●和中氣●開鬱●通筋●歷經中西名醫研究●推爲世界女科完金純粹良藥●功能消除暗病●得種種無形之裨益●誠爲女界至寳●故名女界寳●另有一種月月紅●亦專治女子痛經及子宫發炎内膜惡臭等一切疾苦●歷著良效●功用服法●詳載仿單●總發行上海四馬路五洲大藥房 
[保赤齋大藥房]  
本齋開設以來賜顧諸君得藥而愈沉疴者不下幾千百人秘製（種子品）如培陽長春寳保母湯（兒科品）如保嬰錠八寳藥墨（化痰品）如消痰貝母保赤丸藥（毒門藥）如旋乾轉坤藥虔修六神膏貨眞價實郵購原班回件賜顧請認北坭城西萃昌典當間壁勿誤 
 
 

Page 16

 
 
   
 
