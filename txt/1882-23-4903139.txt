# 1882 - 23 - 4903139

 

Page 1

 
 
[新樣自來火]  
　　本局現在造成新樣自來火其匣函有燧昌篆字牌號背面有各樣中國精巧畫圖甚爲好看匣子較小而所貯火柴仍多蓋欲便於携帶所以特用小匣也匣之旁面用沙皮取火括時易以燃着而光極明亮無論天時潮濕總可無虞本局可以包用此自來火爲中國從來所未見工料頗貴因欲揚名故特從亷價出售其貨在申報舘間壁申昌書畫室發兌如蘇省各城鎭欲看樣子可信致申昌以便寄樣貨可照單裝發每包十匣每一百二十包裝一馬口鐵匣馬口鐵匣外有本局自來火廠之圖畫爲記伏祈認明賜顧爲盼 
　　燧昌月來火局主人啓 
[重印康熙字典出售] [  點石齋主人啓]  
　　康熙字與爲華人通用之書不僅家塾中奉爲忱中秘也第卷帙較繁相檢時似覺周拼且近來各坊間所出售者均係翻板鳥焉帝虛臺　體人着殿版初印書旣不多而價尤昂賣亦非盡人所能購置本齊前從京師以重價覓到善本用石印照相法縮小印成計每部只有三百七十餘築厚者　作一本價洋二元薄者釘作四本價洋二元三角部而則通用綾錕外外鐫字夾板紙張則一律白棉字雖細如蠅頭而黠　仍覺分明閱者不　目力墨色前後勻稱雖禦弆數百年亦簇簇如新洵爲藝林之珍帙計共印有一萬餘部陸續售罄近又拂石蠶照較前似更精工盖朧事無過釁　則印　多益見熱能生巧如蒙賜顧各外埠在細買中報人處代售上海則由申報舘間壁申昌書畫室發兌此飾 
[崇尙西人之學辨] [  元和江衡初稿]  
　　軍興以來勤求治術　朝廷特俞重臣之請于瀕海各者設立機器製造局船政局輿圖局近又設水師院電報局相與講明格致之事南北祥大臣又設格致書院專習算學天學地學化學重學電學熱學光學聲學等此數端者皆憑實理以爲責用固無所怪誕于其間也迂腐之士乃聞而非之苦謂我　皇上歲縻百萬帑金擲于無何有之鄉非率天下之人心盡惑于西人不止嗚呼若而入者我不忍笑之且從而憐之憐其旣爲中國人未嘗讀中國書也昔者大撓作甲子神農作耒耜軒轅作車蚩尤作劍作鎧揮作弓夷牟作矢當其創造之始亦何害不驚人耳目况夫星氣之占始于車區句股之學始於隸首地圓之說始於髀葢九章之術始於周禮不獨此也渾天之制肪於璣衡而漢張衡買逵晉陸績吳王蕃唐李淳風盾一行宋張思訓因之則測器有自來矣公輸子作木人爲御能令車行削木爲鵲成而飛之三日不下諸葛武侯作木牛流爲述米斜谷則機器有自來矣秋官象胥諭言語協辭命鄭注象胥譯官也則繙譯之學有自來矣司烜氏掌以失遂取明火於日以鑑取明水於月則格物之學有自來矣凡此孰非中國所固有者西人特踴而精之今特追而求之殆所謂禮失而求諸野者歟孟子曰我聞出幽谷而遷於喬木未聞下喬木而人於幽谷此爲陳相言之也陳相惟背風公孔子之道故孟子默之耳若守周公孔子之道而採擇西人之制作以轉我之所不及雖周孔復生亦不得而非之也且扎子亦嘗學於郯子矣聖人師萬物豈必囿於方隅道國之方當觀其通其不可得與民變革者則有之矣親親也長長也男女有別此其不可得與民變革者也其可爲與民變革者古之遲任言之矣人惟求舊器非求舊惟親此之謂也蓋不變者道也屢變者法也道不變而我中國制治之常經自在也法可變而彼外國一藝之是雖聖人亦無不可兼取之也昔子貢欲以桔槔代抱甕其意亦不過利民之用乃丈人譏以有機事者必有機心卒至千載而下丈人之名無所稱而子貢之桔槔乃利及于萬世其故可思矣當今之世爲今之計中國之舊學當還之于中國是猶取之外廐而納之內廄倘鰓鰓爲謂西人之學本中國所未有則無乃歸美于西人而西人之能讀中士書者亦將竊笑之况爲我中國有道之士歟 
[恭錄　諭旨]  
　　○十一月十六日奉　上諭前因京師入冬以來得雪稀少朕于本月初九日親詣　大高殿拈香並派惇親王奕誴等分詣　時慶宮等處拈香虔申祈禱現在尙未渥沛祥霙倍深實盼本月十八日朕仍親詣　人高殿拈香時應宮着仍派惇親王奕誴　昭顯廟着仍派恭親王奕訢　宣仁廟着仍派貝勒載澂凝和廟着仍泒員勒載瀅同於是日分詣拈香欽此同日奉　上諭本日楊昌濬奏遵保川兵援甘出力員弁一摺已將前四川川北鎭總兵鶴齡交部照軍營立功後病故例從優議卹單開各員分別照請交議矣鶴齡病故多年楊昌濬未經查明率請給獎殊屬踈忽着交部議處欽此○十七日奉　上諭前任刑部左侍郎黃鈺由翰林入直南書房洊升卿貳供職勤愼前因病准莫開缺回籍茲聞溘逝軫惜殊深加恩照待郞例賜卹任內一切處分悉予開復慶得卹典該衙門察例具奏欽此 
[本舘自已接到電音]  
　　○本館於三十初一日接在津友人專發電音到本館知二十人二十九兩日京報上均無　諭旨前晚昨日又疉接到電音有三十日　諭旨四道初一日　諭旨二道敬謹譯登○十一月三十日奉上諭侍郞寶廷奏京察積弊難除請責成樞臣考察一摺京察爲考續大典歴朝　聖訓諄諄誥態成憲昭垂本年復申諭各部院衙門秉公考核至爲嚴切該堂官自當凛遵前旨力徐積習並查照定章于所屬各員悉心甄核各備一册密識賢否公同酌定期於舉劾至當倘仍視爲具文竟有贍徇情面舉劾不公等弊一經查出定當從儼懲處至昕奏京察後將册封送軍機處以察各堂官棄取之公私並飭樞臣將保列一等司員分日傳至詳加騐言詰問等語各部院司員等平日才品如何非本衙門堂官不能周知深忝至軍機大臣預叅密勿獻可替否本其職分若各部院京察一等人員除引見召見之外復令該大臣等博采時論考騐察看無論各堂官去取之公私與各該員居官之賢否未能取决立談之頃且流弊滋多亦屬無此政體所奏着無庸議欽此同日奉　上諭內閣侍讀學士文碩奏門禁宜餡敬陳管見八條井請變通大臣進班韋程各摺片着御前大臣軍機內務府大臣前鋒統領護軍統領會同妥議具奏欽此同日奉　上諭廣西慶遠府知府員缺著戴霖祥補授欽此同日奉　上諭浙江提督着歐陽利見補授所遺江南福山鎭總兵員缺着陳海驅補授鈇此○十二月初一日奉　上諭禮部奏元旦令節禮儀請旨選行一摺朕奉　慈禧端佑康願昭義莊誠皇太后懿旨光緒八年元旦停止陞慈寍宮寶座停止筵宴母庸設立儀仗樂設而不作皇帝於養心殿行禮王公大臣二品以上各負在慈寍門外行禮三品以不各員在午門外行禮所有內廷官眷及公 
 
 

Page 2

 
 
主福晉命婦均着停止行禮皇帝停止陞殿受賀其王公百官行禮之處均着照該部所議行餘依議欽此同日奉　旨英煦補授爲事府詹事欽此 
[查辦烟館]  
　　○蘇閶外灘橋頭簿仇戳斃一節其起衅緣由實係兩人各在煙舘吸烟爭提起見遽釀命案前月念六日城廟內外各巡查均於所巡地方嚴搜烟館計查出十有餘家立將燈鎗摧毀烟犯各資數百板遊街三日示衆云 
[刧女案破]  
　　○蘇胥門外杏春橋盜劫村女一案歴登前報事閱半載有餘久無音耗兹悉縣捕於前月間先獲該盜船戶一名訊悉刦女後卽載往湖州一帶求售賣與烏程縣境鄉民爲媳得價洋二百餘元於是一面押同船戶領捉一面關提被劫村女於前月初十日拿獲盜犯兩名其村女亦由烏程縣提解到蘇經吳縣金邑尊訊問先簿事主認女無誤惟女與鄉民之子巳成夫婦大之父母見其年紀相若門戶相當卽亦將錯就錯聨結朱陳所獲兩犯供係爲從並非盜首故暫收禁船戶發化莠堂羈押飭捕役須將盜首拿獲始准完案云 
[圖詐受懲]  
　　○前報認屍圖詐一事綠蘇齊門某姓米舖以店使某甲病死素無親族來往將欲買棺成殮有甲之姨母某民疑甲遠道歸鄉必有蓄積存寄店中擬向店主究問難於啓齒而該處地保素與米舖有隙唆使某婦並拉婦之親串某乙揚言某甲身死不明將欲報縣請騐云云始意虛張聲勢藉端縈錢詎店主不受恐嚇直俟長洲縣萬邑尊到時店主面禀情由並將某甲病中藥方呈騐旋經作作喝報屍身遍體無傷委係因病致死遂飭當時安殮殮畢傳訊某乙間以何故多事乙則面如土色噤不能言邑尊細觀某乙實係鄉愚爲人播弄並非好事者復訊何人唆使乙不敢諱隨判笞責二百板當時斥遂該處地保以挾嫌圖詐笞臀枷頸以爲唆訟肇釁者戒 
[朝奉被辱]  
　　○南昌口頭語凡邀伴同行而人不暇與借者輒被謔日汝豈朝奉耶按朝奉卽俗稱典夥之別名初不解倘以典夥必結伴而後敢行乃兹觀於某甲始得枕然殊令人笑吃吃不休也蓋甲本外府人於省內充其同鄉某典櫃夥江垣各典定例申初閉門夜膳畢夥各出治私事或自旁玩前月初三薄暮甲於臬署後牆邊踽跡獨行遂有乙等闊步昂頭故與相碰甲知爲橫逆之來鞠躬順受讀其過去乙等亦便駐足測字攤前意若問卜也者俟甲復行未遠乙忽突過其左側身一撞甲樸而右及於丙身丙隨儘力推之砰然偶地丁本男立左旁小便卽毶勢溺及甲身反佯爲慌忙相救狀而丙復言足爲踏　怒目相向磨拳擦掌大有肆毆之勢甲不敢校乙丁乃自爲勸解且拂拭甲面故爲種種揶揄旋甲狼狽而去時過者多識其爲朝奉乙等特侮弄之亦無有代抱不平者 
[鄂省官報]  
　　○十一月初一日藩憲牌示襄陽縣缺委應城縣羅湘調補南漳縣缺以卽用縣認爲霖題補初二日示囊陽縣缺委候補縣梅冠林署理初三日湖南崇藩憲福自湘省到鄂隨赴督撫兩曉禀到大抵在彼小憩再行啓節而東同日又有前湖南學憲陶文宗方錡亦抵省垣赴兩院拜會旋於初五日辭行初八日附太古北京輪船東下矣初五日藩憲牌示江夏縣點魚套巡檢事務詳委貧峽縣與史崔炳黃陳縣典史事務祥委武昌縣金子磯巡檢王慶熙俱開署初九日藩憲又示隨州州同缺以儘先補用州同楊潤澤咨署隨州州判着准補之章樹敏赴任黃岡縣丞缺以坐補刑門直縣州同歐陽步雲署理初八日新　授湖南學院曹文宗鴻勛過鄂拜會督撫兩院大抵無甚勾留卽當啓飾赴任矣 
[妄食傷人]  
　　○臘梅花技幹分歧爲恒結實如豆或謂卽藥部中之巴豆也其性毒甚悮食之壯者亦可瀉死隔年在樹者更爲利害近日楊州有湖南鹽船夥偶遊湖南會館忽於臘梅樹見此物不知其名愛之採取升許掛歸與衆分食至晚飯後皆大瀉腹中絞痛異常呼號欲絕有老舵工自岸歸不知何故問之衆以所食對老舵工視之亦不解取示隣舟有識者大驚云殆矣此巴豆也食之輒死速與延醫求救或可爲如其言邀醫極力救治壯者幸無恙其一老婦三小孩皆不及一時大瀉大汗而斃偶一愛好四命借亡愚人之愚可歏可憫雖然物之罕見者卽傳學之士亦難盡知遠害衛生人其隨時愼之哉 
[新生入學]  
　　○昨日爲本埠新進生員入學之期先經列報午前諸生各拜親友午後二點鐘齊集上海縣署由莫邑尊親送入學到後邑尊朝服率新生行禮禮成退出時因觀看之人甚衆致一生被擠去靴一隻幾至傾跌該生情極祗得執靴向人亂打尙不能分開嗣經管門人場鞭嚇衆方畧解散亦一話柄旋諸生各自搶先登轎第一出門者爲郭氏昆季云昨日風日融和雖冬令有陽春氣象彩旗明處預想看花上苑時也 
[瘋妓自刎]  
　　○粵妓阿八由他處遷居本埠三和里祗有兩月該技本有瘋病會請西醫診視亦云不可醫治妓向與一小寰同睡昨晨　見妓不起喚之不應而見枕邊有血驚喚衆人入視則察得人已絕氣疑其吐血而死急雇人爲之着衣始見項下有自刎痕剃刀在旁咸揣爲病發所致昨午刻巡捕亦在彼查看云 
[放爆虛驚]  
　　○英租界寶善街中布桂馨里口於前夜十點鐘時有某甲施放花筒里中居民悮爲火警頃刻間大呼小喊爭搬物件人聲鼎沸旋知爲放花筒始各安靜然已受虛驚不淺矣 
[古相續聞]  
　　○前報掘出古棺一節兹又聞男屍身上外單黃綢紗一扣鐘鄉人爭相扯奪謂可鎭邪內衣均毀爛如灰所帶之帽似銅質者尙有小金錠白玉爲地主取去穴中遺散之水銀不少地主本欲以木匣殮屍因動手時屍骨巳散乃賩於甕而埋之惜無碑銘可考不知爲何代人誰家塚也 
[免賠地燈]  
　　○撞壞地燈一案經法巡捕頭商諸工部局董事以該車夫張克明及車主葛小弟均係窮困之人故董事格外從寬免其賠償修地燈費昨晨翁太守臨捕房時得捕頭禀覆隨傳出張克明訓誠數語釋放 
[追繳空欵]  
　　○英公堂據怛吉錢庄執事胡某控司帳人魏姓用空銀三千餘兩知其要妓王金賣置辦金飾衣服向索不償求提魏及妓追究陳太守准詞飭差提魏與王金寶爲前日晚堂庭訊胡遺抱投案候示魏供共用空銀六千兩光景除巳措借典押歸償外尙欠二千五百兩現實無力再還王金寶供所有金飾衣服盡巳交魏典押還欠矣陳太守令魏赶措銀兩魏仍稱無力太守喝將魏掌頰四十下魏始求限半月料理太守限於五日內押繳一半餘限半月淸理至數目不符再令原告開呈細帳核對王金實發交官媒看管魏之住屋卽行發封 
[浮屍疉見]  
　　○救生局巡船在陸家嘴浦面帶進浮屍一個年約二十左右身穿元布棉背甲藍布長衫棕色洋縐棉　元色斜紋布短棉襖藍布短衫藍綿綢腰帶藍布小脚爲袴藍布襯袴白布棉襪元色朋縀毛布底京鞋耳上有耳套身邊帶有銅鑰匙一個如有屍親可問南門內同仁輔元堂認領可也又老閘大橋堍昨午前浮來一女屍年約五旬餘巡捕知照該處二圖地保查察有人認識死者係網船上人困失足溺斃當招其親屬前往收殮云 
 
 

Page 3

 
 
[題四美圖]  
　　○天風吹山步虛聲明月樓頭玉笛橫一瓣心香燃不盡壁間飛下董雙成弄笛○名花傾國最相親淡抹濃妝絕點塵我對畫圖鄉對鏡不須夢裹喚眞眞對鏡○霧鬢雲鬟紳有神輕籠羅袖暗生嗔西施一去無消息獨上蘇臺認後身　獨坐○沿罷温泉暑氣收兩行珠串宕夷猶玉顏不把銀缸背但借芭蕉扇影　携扇 
　　寶山楊少晶草 
[歲暮感懷]  
　　○欲向名園借一枝冬殘羽戢信運運每慚脫穎輸毛遂有感逢人說項斯此際光陰將盡矣明年蹤跡又何之客窓無事添岑寂坐對梅花獨賦詩 
　　南州逸史徐邦小艸 
[奉和倉山舊主三三詞原韻卽乞二愛仙人霧裹看花客高昌寒食生同政]  
　　○蓬萊仙子謫江南蝶使蜂媒莫浪探我是秦樓舊蕭史敢將薄偉負三三　愁腸中酒易沈酣醉倒花間態更憨不惜此身化蝴蝶妝臺長得伴三三　宜嗔宜喜笑韻含情到深時意轉慙國色祗應天上有人間何幸遇三三 
　　蘭陵季子呈稿 
[依韵和三三詞錄請緒吟壇教正]  
　　○暫時小住滬江南意想名花次第探讀到諸君詩數首風流爭說李三三　醉顏會向鏡中酣嬌小從來一味憨笑我品花花未識芳名徒羡李三三　聞杏臉矣常含壓得羣芳信不慙但願護花諸使者頻加靑眼李三三 
　　南園主人稿 
[光緒七年十一月十三日京報全錄]  
　　宮門抄○發抄　旨四道○接續前稿○十一月十三日理藩院鑾儀衛光祿寺八旗兩翼值日無引　見○謨公續假五日○廣壽請假十五日○召見軍機○發抄　馮譽驥奏候補同知直隷州饒兆麟等期滿甄別奉　旨吏部知道欽此○又大挑令方占鰲等更補鄠縣等令奉　旨吏部議奏欽此○又官犯張芝中途患病巳成爲疾請收贖奉　旨刑部議奏欽此○又查明被雹吳堡等州縣地畝應完銀爾請緩徵奉　旨着照所請戶部知道欽此　○○接貫肖稿　至於整頓營伍核實名糧以求善後應變通者則又有四事一曰隨時換防各軍初募練勇成軍實數尙有八九成蓋應敵之師短少尙不敢過甚一經駐防無事總統分絲營官往往飭令勇丁幾成告假上行下効互相徇隱而在防之勇丁或因病故或因尅苦離營或因事故回籍或因烟賭及犯營規革退而勇額之虛懸巳不少矣又總統分統營哨官及營務處各調劑其親戚故舊家人婦女揑開虛名散隸各哨各棚隨時坐扣實餉以及幕友隨員文案之跟隨亦虛補名糧營哨各官贍徇情面習爲故常如是則名糧之虛冒更不少矣名册報部則歴歴可稽按之實在則不滿七八成者固多極至不滿四五成者亦難保必無雖各軍皆有稽查載廣西勇丁之多寡惟總統以下各官知之虛冒之名糧亦惟總統以下諸人分扣之各營之勇又非他人所能黔名淸查虛實固不可知强弱亦不可知此駐防愈久不堪深究離京愈遠更不堪深究虛糜帑項所以日甚一日也於萬難袪弊之中惟有隨時更調或調東省之軍換防南省或換西省之營調防北省不可彼此兩省對調尢不可彼此一軍對調除現在劉錦棠一軍尙須防剿餘孽吳大澂所部各營方有應辦事宜傳聞尙爲得力均未便遽易生手餘則無論何軍應令速卽更調不准督撫統兵大臣以久駐防軍熟悉地方情形深資得力及有經手未完事件末能遽令換防等語揑諷搪塞展緩以遂其欺飾彌縫之計况無事之日無事之地久駐之軍得力豈換防之軍獨不得力果不得力正可裁撤如可効力正資練習其飾爲不可換者非欲擁兵自衛卽恐利權旁奪否則室額大甚恐形跡破露耳更不可不卽令換防至拔營之先應由督撫臣嚴飭各地方官毋許百姓臨時應募充當長夫開行之後亦不准遊民沿路應募充當勇丁總以該軍實有勇丁自行搬運帳棚輜重起行由該管營哨宮嚴加約束到防而換防之期限不必預定年分乃可隨時更調使之倉猝募補不及換防之遠近約在千里以外庶得按站稽查督撫臣預令各該州縣凡遇換防軍營經過地方潛途要隘詳密查點人數禀呈督撫臣奏報卽據勇丁多寡以定統兵諸逐之功罪並請　旨破除常格准經適各州縣官核實造册由驛呈報戶兵兩部使小臣亦得効忠亦兼聽並觀之道庶免督撫臣獨任其怨歸於瞻徇造報不實如是則防軍之虛實難逃十里共見共聞之耳目或不致故轍復蹈此應變通者一也二日疆臣點校各軍練勇由各軍之總統官點名散餉閱操則少者無不以爲多虛者無不以爲實弱者無不以爲强究之多寡虛實强弱　朝廷固不得而知卽駐札該省之督撫臣亦不得而知惟請　飭下各督撫臣於防軍過境之時近則調省遠則出巡駐札防軍必由之路無論何軍練勇調册點名閱操則道路之中數之少者不能報爲多額之虛者不能揑爲實勇之弱者亦不能飾爲强卽或臨時慕補技藝必不嫻熟則老弱者可以沙汰冒充者可卽斥退隨時據實馳報　朝廷卽就其現有之勇以爲額以後惟有裁减不准募添庶籌餉又有把握及至到防之後督撫臣一年之內或調省或出巡點名閱操四次則將領之能否勇丁之强弱人數餉需之虛實舉可周知亦令隨時馳報而保獎叅劾卽存乎其中則營伍逐漸歸整頓督撫臣果能破除情面核其名實雖非其軍統帥亦必有所嚴憚不較弊端百出此應變通者二也三曰餉歸部撥各軍夫價公費帳棚勇餉均巳裁減之後獎端悉除勇數又復核實則餉項從新另有定數似宜仍復舊章軍餉本向由部撥自咸同年間軍務方殷由外省籌餉協濟卽由外省解赴各軍免解部庫發領轉折担延此多事時權宜辦理也今晏然無事若仍由各省解赴各軍各軍指定各省協濟雖曰簡便第恐相洛日久視爲固然將不復知有　朝廷矣在今日統兵諸臣無非勳舊新任原可不疑然日引月長老成凋謝倘委任或非其人則兵餉皆在將帥掌握之中事何可言卽令萬無可慮而外重內輕流弊究恐滋甚就如本年　孝貞顯皇后　陵工大差淮網和銀直隸租銀理應提前報解以應一切要需乃各督撫統兵大臣每年關支動逾數百千萬兩　朝廷不曾限制而此急應趕解經費數萬兩非請　飭催幾於貽誤　鉅典可見玩視　斡網巳成外省積習若不及早裁革虛冒示以限制提充庫欵恐將來尾大不掉　朝廷遇有急需必至呼應不靈也應請　飭下部疆臣及統兵諸臣此後防軍月餉除奉省現議新章此外各軍月餉現由部撥者仍由部撥由各省協濟者該軍距京在二千里以內所育各省協濟該軍餉銀悉令解部由該軍赴部請領其有防軍距京在二千里以外前由各省協濟其協濟省分距京較近距該軍較遠者所有拹餉悉令解部亦由該軍赴部請領惟協濟所有省分距京較遠距該軍較近者所有協餉雖暫免解部應由該軍督辦先期奏請俟奉　旨允准飭部咨行協濟省分方得請領但戶部均毋稍稽延以免軍心觖望或致飢潰第如此辦理非不知多一往返勞運解之費惟必如是　朝權乃不下移且可隨時循名核賣不至如從前公欵餉項皆在督撫統兵緒臣之手聽其任意冒濫支銷而各軍的欵有着亦不至觀望徘徊誠爲兩得此應變通者三也四曰汰兵補勇歴觀前代開創之初無非兵精而少及至季世莫不兵弱而多　國家額設旗緑制兵六十餘萬近三十年來行兵者皆爲不可用於是廣招練勇以成軍似練勇可用矣不知前招之練勇餋至於今由壯而老精力消耗且戍守安閑强者必去弱者方留又安必其皆司用乎旣謂制兵不可用則當隨時裁革補以可用之練勇何至今日仍兩項兼支坐耗粮餉今各省制兵至十餘年不能造册報部其兵政之廢弛可知矣各省防軍至數百營無從核實則餉項之撙節何望矣卽令裁減虛冒禁革獘端又復如前三者變通核寶不過補救目前究之制兵之餉固不能少防軍之餉仍不能無捐輸雖停抽厘如故民困未舒國帑莫裕又將何以計久長乎本年欽奉　明諭飭令各省防軍嚴行稽核汰弱留强　聖訓煌煌至深且 
 
 

Page 4

 
 
遠各督撫統兵大臣高爵厚滌受　恩深重應具有天良閱數月間有一軍一營寶力奉行核减浮銷據實馳陳稍盡臣心上慰　宸壓者乎不過視爲具文粉飾因循巳耳竊以爲非　聖明果斷特節各督撫統洪大臣定限五年將各省緑營制兵水陸防軍分年沙汰各在五年似上隨時裁撤挑補五年之內俱足制兵之額其有限滿制兵練勇尙未開除選補足額飾詞延宕者無非欲虛報空額吞蝕口糧則其罔利營私當有應得之罪卽有應須設防或疑不敷分布可仿照前貴州巡撫臣岑毓英攺定黔省抽兵補練章程應設防軍處所卽撥補充制兵之練勇分起駐札仍以前帶練勇之營官及黔省候補歸標之武員管帶而總其成於撫臣所有絲領營　官委員文案書識等月支薪水比之各軍無不核减兵勇月餉亦不及各軍之半應請　飭部調查各省制兵練勇營制名糧册逐一比較按照黔省章程酌加口糧辦理又黔軍兵勇短少一名記營官大過一次短少二名斥革短少三名以軍法從事雖未必弊絕風淸然究不至如各軍虛冒名糧之甚現已行之數年尙無大弊今若兵勇互爲裁汰合二者適符制兵額數則駐防束南之勇卽以補東南空額之兵其有東南之勇從四北等省駐防之軍或有不願歸西北等省之標者則西北等省所裁制兵空額可補則其有不足寍缺毋濫所留防西北未盡歸標之勇足補西北等省所空制兵之額卽以之留防西北以代空額之制兵可也或留防之勇多於西北制兵空額則以餘勇之名補於東南兵額不足之省而以後糧餉可仍照各省向章開支於是則勇盡勁兵額無空懸餉不虛糜然後可以經久此應變通者四也以上可裁減者四項宜嚴禁者四端應變通者四事微臣愚昧之見不知有當萬一否倘蒙　聖明探擇　特旨飭下部彊臣統兵諸臣立見施行如實事求是毋稍瞻徇近則一年之中可節餉需數百萬兩遠則五年之外歲餉千餘萬兩則庫藏安有不充而以蘇民困則衣食所資厘金可藏以養官廉則京員祿俸可增以恤兵丁則八旗口糧可加仍於　國家至大有裨益其有公忠髓　國者必遵　旨實力奉行其有假公濟私者必違　旨矯語難行　朝廷於此司辨忠奸以彰癉黜陟之權矣微臣尤伏念　皇太后　皇上爲國爲民無在不　躬行節儉爲天下先幾於無復可節無復可儉而臣工猶時以崇尙節儉爲言獨至統兵諸臣久攬利權不當仰體　朝廷庫欵支絀民生困苦求撙節以紓　宵旰之憂乎微臣爲籌餉維艱起見披瀝瀆陳伏乞　皇太后　皇上聖鑒恭侯　諭旨訓示施行不勝懇切悚惶之至謹　奏奉　旨巳錄 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
