# 1882 - 145 - 4903261

 

Page 1

 
 
[論火油通行與洋布同不必議禁]  
　　自洋貸充牣内地以來民間棄土産之物湎攺用洋貸此非厭故喜新之見實亦氣運轉移之故人力所不能挽也葢民間日用務求省儉一物之微一日之需而可以少費數文則莫不爭而購之鄉人去城較遠無事不入郭門及其由城回鄉必購一二種日用之物以爲城中貸高價廉準之鄉鎭所巿相去甚遠是以不憚提携之苦耳然此猶本地所出之物而計較錙銖已有同情然則棄土貸而用洋產亦有可省則省之意存乎其間也洋貸之極盛而通行者莫如洋布鄉婦終歲紡織得布數十疋供其一家裁衣之用猶且不給自有洋布而利益漸廣葢織布而衣者合中國通計不及一半造布而市者合中國通計又不過半中之半然自織與買布者皆不至於無衣惟土布質粗工堅衣可耐久故也洋布入口如此之多而中國之布仍有如許消塲以　布易敝故也然人不以洋布之易敝而相戒勿買者則又其布身之廣闊花樣之新奇苟以之裁衣與供一切之用價實儉於土布也人情當銀錢支絀之時亦有僅　目前者明知洋布不能耐久而取其便益又可省錢是以相率用之推之火油之通用亦猶是理耳外洋有開取煤礦之利因而知火油之用其取之無窮不如中國諸油收諸菜豆各植物之中轉覺有限量也惟其爲無盡之藏故售之極賤猶之洋布之紡織不待人力而用機器成之最易則巿之亦不昻也初時洋布之值亦頗有加於今日火油携帶極難而所用之燈來自外洋其值又大民間何能皆用之迨後輪船通於各口布價乃日賤一日而粤人自得造玻璃之法能製各式火油燈火油之來亦與洋布並旺至於每燈一椀日僅需油十餘文於是城巿店舖皆改蠟燭爲火油燈漸而鄉鎭大户會計之房讀書之案無不燦列玻璃之器而火油之用遂濫積久成習取其光亮倍大使更攺用銅錫燈檠注菜豆油而燃之反覺舉室昏黯不便作事以故一通行而不可廢其利賴與洋布從同也安能禁人之勿用乎哉况大洋貸之來自通商立約之後毒如鴉片不能阻洋商之販連而謂日用所需之火油轉有禁止之議其事亦不可行也如謂禁中國人用之不必阻洋商之販而火油漸少銷路自不至於源源而來抑或僅禁内地城鄉店户居民而於通商碼頭概在不禁之列似亦不難分别辦理然火油易於引火原不因地而殊彼禁而此不禁與雖禁而如無禁均之非政體也或曰火油自外洋來目下固無法以令洋商之勿販然所以必禁内地者蓋通商處所習用火油慣於收拾器精而法良譬如燈上油垢揩抺乾淨約火之罩時常修整火焰不至外溢而擦燈之紙又不隨地抛棄盛油之箱安放得所勿使近火一室之中人或他出則息燈以去掛壁者不將引火之物置於其傍處處留神自覺貽惠尙少加以藥水火龍撲救便捷似亦可以免禍若内地鄉鎭之家雖用火油而一切輒未得法宜禁與否卽在乎此顧火油未行之先火災迭見亦有數日而十餘起者甚至一日而三四起者大抵天時燥烈夏秋旱乾之際居多其引火之物家家皆有惟在謹愼與怠弛之間而已且火油所以代燈燭平時因燈被風吹燭燼遺地以致火者今用火油而皆歸咎於火油然則綜計之亦不見爲多也夫天地之間生物不窮人事代謝一滑一長譬如用兵者以金刃傷人易以礮火而死於金刃者遂少彼此相較數亦適得其平嘗謂西法盛行以來所見聞之禍事眞有古今未有之慘輪船迅速突過他船而曩年福星沈於東海慘不忍言其外洋各處之失事者亦所恒有火車鐵路泰西以爲富强之本官商皆利賴之然亦有兩車相撞人貨器械立成虀粉者可見利害乘除人事之常非智巧所能免也然據西人言之輪船之行者日不知其幾千百艘火車路西國皆有此往彼來亦不慮千百輛乃如所見所聞之禍事則一年之中無過一二次較之内地之風潮覆舟山徑顚車孰多孰少亦可想見彼火油之貽惠亦若是焉則亦安得藉口於火災而謂其利不勝害也哉 
[請將弭亂]  
　　英官之駐阿非利加洲境者以好望角滋亂未能綏靖行文請調戈登前赴阿境以圖防剿戈登近在印度之毛里西亞地方亦因該處有滋亂情事經戈君前往弭治刻已安謐如故戈君有此遏亂之材故駐阿之英貟欲藉戈君之力以冀削平禍亂而英京兵部亦已趕緊傳檄戈君聞已由毛里西亞啓行前往矣說見英國報 
[美高立約情形]  
　　高麗傅來信息言美提督式夫忒在高麗之元山地方定約未曾至高麗都城所與商酌者卽係在元山之高員和約旣定卽在元山之顚搭一棚子於此簽字自山巓下矚鎖荅辣兵船卽在眼前故簽字旣畢該兵船卽放砲二十一門以賀成功高麗之民皆謹守規矩相待美人極爲盡禮聞高麗准開口岸三處以與美人交易一鸇山一釜山一元山就中釜山口岸最爲便利緣該處海口泊船寄椗均形穩便由此進高麗口子亦較便捷也說者謂高麗地方出產頗多刻下雖未能盡知然苟能認眞講求必將日增月盛也又言日高雖已通和而高人之於日人殊覺不甚親睦因日人至高有蔑視高人之意相待未免苛暴日官之待高人亦未盡公允故高人頗爲不服也又聞德國之水師提督乘坐斯篤克兵船前往高麗其所爲何事則尙未悉也 
[宜昌近信]  
　　宜昌來信言宜昌地方近日生意頗有起色輪船之往彼者每次裝載洋布七八百包大約購者有人故貨銷尙易也然聞輪船之往宜昌者僅有春夏兩季該處河道盛漲可通輪船至秋冬水淺卽不便展輪如有善於經營者於秋冬之間攺乘小輪船駛往該處以相貿易則獲利當有可觀矣又言今春該處麥秋豐稔鶯粟亦大有生色刻下大雨時行所種皆已收割矣又言宜昌外國房屋之已經落成者僅有一所爲海關醫生所居云 
[撞壞沙船]  
　　汕頭來信言近日挨辣拜輪船進口撞看一中國沙船該沙船遂壞所裝貨物經舟子赶爲取起大半然多有水漬者未知此事如何理論也 
[李相行期]  
　　昨得津友來信知李傅相準於今晨坐招商局保大輪船啓行回藉所有津滬兩處往來要牘應由輪船傅遞者可投無湖招商局總辦劉謙六剌史官印光廉處暫存轉交合肥相府收啓云 
[寍波火災]  
　　四月初十晚十一點鐘時寍波西門外乙未牌樓卜某米店不戒于火延燒甚速幸麗安水龍近在咫尺聞警赴救各處水龍亦相繼赶到拆去附近小屋以開火道火勢漸殺然已焚去房屋十餘間云 
[覆船續述]  
　　前報載寍郡暴風一則兹悉遭溺者係北門外灣頭人以小船載疏菜赴巿撑至新江橋相近舟 
 
 

Page 2

 
 
子把櫓不隱致觸糖船抛錨之篾繩竟致傾覆船上人盡數落水當經救生船援救適此時潮流甚急救者亦難爲力惟舟子二人以善泅水獲生具餘皆占滅頂後經小船上人以鐵鈎打撈止撈得三屍餘人想已漂出口外葬於魚腹矣 
[溜水爲殃]  
　　漢江溜水每年必有數次激發或值大雨之後或在陰暗時日川襄溜頭一到定壞船隻傷人前於三月十九日晚間大雨如注次日午前溜頭至漢幸在白日尙易爲力間有不知趨避者遂遭斯厄聞有一艘内共主賓十五人覆溺後惟拯得八名其餘盡不知去向二十六晚大雨隨又發溜次日聞覆溺渡划數艘總之每發一次溜必壞船數隻計自三月至今水已約漲丈餘前日聞漢岸鮑家巷下首駁岸已被激塌二三丈幸房屋人貨皆無恙云 
[緝盜賞格]  
　　欽加同知銜署理漢陽縣准補保康縣正堂加三級紀錄十次陳爲懸賞示諭以安行旅事照得船戶攬載客商中途課財害命例應不分首從一律罪干駢誅前於同治年間奉各大憲委員會同營縣在於長江迭次拿獲圖財害命之船戶張瞎四毛頭姚老四等多名先後就地正法於是江面爲之一清行旅鮮有戒心乃近因日久玩生訪聞又有不肖船戶起意謀財情事大爲行旅之害正飭差查拿問接據河南商城縣僧祖眞喊禀伊由原籍携帶銀物前往湖南衡山於二月二十七日行至黄岡縣屬柳子崗搭坐李前興鴉稍船隻内有船夥張姓二人於三十日夜直至漢江貪風不停不料時已三更行至孤洲該船戶乘間將伊推溺水中順流而下遇救得生本縣隨卽提訊該僧據供云失事地方因係黑夜不能查悉無從指勘只求拿辦除飭差查拿外合亟懸賞示諭爲此示仰諸色人等知悉爾等有能拿獲此案首犯者賞銀五十兩拿獲此案夥犯者賞銀三十兩如能悉其蹤跡願作眼線致令就獲者賞銀二十兩本縣係爲靖江面安行旅起見前開各項銀兩均已封存在庫獲到卽賞决不食言其各凛遵切切特示 
[馬逸傷人]  
　　初十日午後蘇垣馬蓮寺橋忽有白馬一匹轡鞍悉具自北奔突而來有候補縣某乘轎自橫巷行出適與相值該馬驚躍竟將輿夫撞倒轎亦落地玻璃轎廉等物盡行破壞馬卽上橋望東馳去幸某未經跌出一輿夫業已受傷流血被面乃遣僕復雇轎役易乘而歸該輿夫受此無妄之災未知能卽愈否聞欲找尋逸馬之主使爲醫治賠補未知作何了局也 
[皮匠失婦]  
　　蘇胥門内百花洲多江北人搭盖草棚以居有江北人某甲以皮匠爲業其婦日携針線籃行走街巷爲人縫紉以博微資吳俗謂爲縫窮前月杪婦一夜不歸甲坐以待旦翌日四處找尋杳無蹤跡近日訪得有安徽人借住滄浪泉浴堂與婦素相識甲往尋則安徽人巳去數日矣甲無奈投禀吳縣飭差提浴堂主之子管押將爲訊究未知能水落石同否也 
[迷藏致禍]  
　　捉迷藏之戯其來已久此閨中小兒女所習見也而不謂竟足以致禍前日有兩淮候補分司某君家因此墮胎命之可保與否尙在未定因書之以爲好戯者誠先是某君年三十餘歲尙虚熊夢望之甚殷而夫人奇妬弗使置妾某君有婢美而慧係萋父所購贈其意謂已女病不能育故贈之俾作小星以延嗣續庶幾可以對婿某君亦知岳意遂與婢私懷孕數月是日夫人率羣婢媼至前亭看芍藥因命羣下捉迷藏爲戯苔階濕滑弓鞋不任此婢身仆於地頭觸山石顔如渥丹胎氣震動登時墮落一息奄奄分司知之趨入大哭夫人始則大驚繼亦大哭不已卽刻延醫診救云 
[渡船失事]  
　　揚州徐寍門外中灘之下游有渡船一隻創設已久現值鄉人割麥之時有家在河東田在河西者必須過渡習以爲常初四日午刻有八九人携農具過河行至中流忽一陣橫風冲逼而來船小載重全船沈没船中無一人逃起據云其中最慘者一寡婦之子完姻僅二日云 
[武弁輕率]  
　　杭省武林門外左家橋地方林某係汎弁之介弟也酷好葉子戯其近處有唐某向以挑夫爲業身長力大俗以半頭牛相稱與林有同好暇卽門牌故與林無日不聚亦無日不爭特口角方終卽携手而重招入局耳數日前唐得大勝林大負除現錢外尙欠唐數千文唐向索取林乃大怒蓋林素以阿兄爲護身符凡事皆欲出人頭地而唐又以北宮黝自負不肯受一毫之挫者於是始則以脣舌相爭繼且以拳脚從事以林之鷄助何足以飽其老拳唐不過小試其端而林已受創不淺林負痛逃歸泣告乃兄求爲報復兄以手足被欺急爲披髮纓冠之救遂喚集其手下汎兵十餘人躬自當先至左家橋大街與唐相遇衆將唐横拽倒拖至寳慶橋然後任情毒打唐向稱爲半頭牛者至此竟成癩駱駝矣徧體受傷不能起立其同埠各夥急爲舁回醫治次日衆將唐舁入杭協署中喊屈騐傷時林總戎適值公出羣又舁唐至保甲總局呼寃求辦其時該汛弁早巳得信以爲一經水師查問功名必將不保趕卽央人出爲調處願爲養傷且甘賠禮始得寢事然該弁因此一事聞其所費已屬不貲所望粗暴之習或因此而得以漸攺雖吃虧而亦未始非便宜也 
[美船升砲]  
　　本埠每逢禮拜一五十二點鐘時向由英國兵船放砲現已革除曾經列報而中國船將爲補放與否尙未定奪是以美國駐滬之鎖答辣兵船定於今日十二點鐘放砲俾居人藉以對準鐘表并聞西人多致函工部局央其轉請江海新關補此缺憾云 
[輪船擱淺]  
　　昨午一點鐘本埠蘇州河有一德國兵船上之小輪船行過該處遽致閣淺水手等下水用力推移卒不得動後經另一小火輪船拖之以去橋上及兩岸觀者如堵按該處爲往蘇州之要口曾因淤淺雇人挑挖其泥則用船載往他處近來載泥之船少有所見大約日久怠玩然此等小船尙且有擱淺之虞則再越幾時淤淺愈甚恐不免於膠舟而由滬至蘇行將舍舟而陸矣 
[輪船下水細情]  
　　招商局之海晏輪船修理完竣於昨日下水試行巳將大略情形錄登昨報該船本係英國製造原名盛京嗣爲招商局購得攺作暗輪更名海晏往來於閩廣等處海道極形穩固迅捷現今招商局欲令其船身加長故送人船塢修攺加長二十四尺於前日試行該船機器卽係前年英國輪船名孟買者因遭焚燬將焚餘之機器拍賣而招商局購之以去裝入海晏船内頗爲合式此番修攺船内裝潢更覺壯觀白漆而描金光彩奪目其上等客房可容六十人每房皆有兩床一榻一房可住兩客人多時榻上亦可安身則一房可住三客矣其客堂亦極寛大可容五十人船主大副二副及管理機器諸人之房則皆設於上艙其附搭散客之地殊爲寛闊貨艙深而能容試行之際西人男女皆有邀至船上一同觀試者徐雨之觀察及製造局諸人咸在初下水時舵有小損赶卽修好駛出吳淞卽在船内略用酒點西人舉酒致賀祝以吉語然後回輪在招商局碼頭停泊有此佳船當不難與保大豐順同獲利益也 
[月夜圑操]  
　　本埠西商圑練以近數夜蟾輝皎潔夜景頗隹故擇於今夜月圓之夕出隊操演定時於九下鐘在新關門首取齊想見斗牛夜靜戈戟生光士卒氣豪江天一色有興者定當拭目以觀也 
[船局煤礦瑣聞]  
　　招商局與太古怡和三家近悉爲整頓長江水脚議立合同已於本月十一日簽字查招商局各口生意以長江爲最　水脚議妥當更日有起色也至於開平之煤每日所出頗覺繁旺各輪船在津聞皆爭購此煤是則招商局與開平礦俱見蒸蒸日上苟再擴而 
 
 

Page 3

 
 
充之中國之利亦溥矣哉 
[仙誕熱閙]  
　　昨日俗傅爲純陽祖師誕期本城水仙宮供有仙位懸燈結彩供設祝筵男婦進香者甚爲繁盛殿中有帋船一隻長二丈餘婦女輩每以青蚨數百購取船票盖愚婦兾慈航之度廟祝卽邀仙佑之隆亦一舉兩得之道也 
[投河遇救]  
　　法界會審署昨據捕房解到南京婦吳王氏法通事禀前日正當潮上時該婦在老北門河浜投河被巡捕眼見拉起而衣衫已濕帶到捕房訊其家有何人稱有一子不知去向餘則不知所云似惠痴者翁太守訊之該婦據稱住法馬路一枝春茶肆左近其屋由我子租下今我子不知去向以致饔飱不繼如此生不如死故欲投水翁太守飭暫發普育堂收養姑待其子到來再爲區處 
[廣婦失路]  
　　前日下午本城城隍廟有廣婦進香及出門忘却歸路咗信則以言語不通莫能指點廣婦言家在虹口行人悞聽爲虹橋送之前往則云非是東西繞走至薄暮尙未出城圍隨而觀者甚多該婦形色慌張顰眉欲泣幸逢一老叟以三牌樓永興隆烟膏店中有粤人遂送該婦前去問明住址經永興隆着人送回虹口云 
[疑案蒙釋]  
　　前報粤人李育全在虹口租屋當火起時伊正鎖門外出鄰婦疑其放火因令巡捕查明核斷昨日薛捕頭回禀查無實據陳太守准令覔保開釋矣 
[騙賊責押]  
　　誘騙之術時刻翻新而卒不免於破敗有粤婦周氏名五妹者本係蛋戶旅居滬上薄有私蓄同鄉鄭阿榮素業騙竊頗垂涎想知五來自香港港中尙有姊妹行極相契愛因揑信自媒卽充作奇書人以圖入門而遂其欲適有知其底藴者與之遇私告於五隨卽將阿榮指交巡捕於所報之信外另又搜出一信亦圖行騙於他處者巡捕頭將原信呈騐信中叙述寒温外稱來人誠實可靠堪以倚托等語陳太守閱之大怒并查知向爲細崽曾以竊取金表練等物犯案押過半年當卽判責一百板再押六個月滿日遞籍以儆云 
[拐案覆訊]  
　　十三日本報曾列拐案拘訊一節昨在法會審署訊理原告奉賢縣人王瑞亭高長春兩人到案王稱被拐之女名高秀寳係高長春之姪女許與我内姪徐阿金爲妻于前年春間被拐不知去向因阿金爲我寄子故與高長春約同各處尋訪但當秀寳走失時我尙未留鬚故前日在法租界玉露春茶肆後面寳仁里四阿姐烟館中尋見秀寳見我竟不相識故而不避當卽鳴捕拘拿也翁太守詰之四阿姐卽朱顔氏稱此女乃由法馬路吳聚興客棧之女東吳林氏同棧夥金阿四作中領來賣與我家我因有子欲領媳婦故出洋一百七十元因不識字致身契上被其作弊塡寫不到此數吳林氏聞朱顔氏將其牽涉卽當堂抵賴及詰金阿四則供稱由朱姓領來翁太守見朱顔氏所呈律據乃朱　亭出名究問朱蘭亭乃是何人高秀寶供稱於前年三月間有鄰居杜彩陶誆稱領我到上海帮傭可得重資故跟隨來滬卽將我領到八仙橋相近之朱蘭亭家賣洋一百元不曾寫帋而洋元卽爲杜姓收夫朱蘭亭素業水販故又將我轉賣與寳仁里朱顔氏家係金阿四同吳林氏做媒領看成交翁太守逐一問供畢着將金阿四吳林氏交捕帶囘管押高秀寳亦分别暫留捕房着朱顔氏姑退原告王高兩人亦着於下期到案候斷并着法包探將朱蘭亭獲到以便歸案究辦云 
[慣竊車輪]  
　　法界會審署據王正明稱在滬向包東洋車轉放車主處失去東洋車輪盤兩對正在查訪有謝步雲者於前晚携來一對稱是代爲查到索謝洋一元并稱尙少一對伊還可代爲查到并據云有人竊得輪盤五六十對包探巡捕等均不能破案惟伊悉知底　東人因念輪盤每對約值洋三元數角今旣交到一對尙稱所少一對可以尋得故姑且給與洋銀一元伊約定次日定行送來豈知到期不至前晚在途見其又挑輪盤兩對故挾其到東人處認看却非原物因偵得江雲生姚席氏兩家均亦有失輪之事着其來認果爲兩家所失者爲此將其送案詰之謝步雲不肯認竊執定是其查到等語太守又詢王正明可知其輪盤存放何所則稱彼放在四明公所西邊洗衣作相近之河内前日見其挑輪夺肓身上尙係全濕故知之翁太守着將獲到輪盤交江姚兩人領去謝步雲交捕管押并着法包探前往該處查明有無寄放再斷 
[私鹽變價]  
　　前月二十九日報列江海新關簽子手查獲私鹽一案當經英界會審員陳太守訊明禀報現悉巳奉劉道憲批示將鹽包發鹽公堂秤收實有四百餘包每斤作五文核算變價三十餘千販戶嚴潤育則已移解上海縣署審辦矣 
[嚴究拆稍]  
　　本埠南巿有筆賈某爲徐松等指稱賭欠扭住索詐結訟縣署莫邑尊怒徐等刁橫各令鞭責盈千追究黨羽供出名姓頗多飭捕查緝將爲嚴辦若輩聞此風聲不知稍能斂跡否因憶本月初有汪高桂等拉王梅溪勒詐經列於報其緣起或不相同要皆拆梢輩無聊之極思也 
[捉姦控告]  
　　前日薄暮三馬路新和里有本夫捉姦者已扭送會審公廨候訊本夫開設靛行姦夫卽其夥友其妻據聞本係河間婦初爲富家簉室中途改適是人半老徐娘猶餘風韵閨箴未識綺思難馴其托言探戚而租屋於新和也久矣婦時來時往隣晨雖莫知其底細而形蹤詭秘人皆滋疑是以風聲漸洩遂致東窓辣發兹本夫以倦逃誘拐呈探未知問官作何辦理也 
[先聲懾人]  
　　本埠除租界外城中南巿各處例禁開設烟館然不無陽奉陰違者私街僻巷一椽數榻燈影熒然其掩護彌縫之伎術誠游刃有餘可勿具述兹聞左侯相幨帷將蒞皆不寒而慄急圖徙避數日間有關閉者有遷入租界者紛紛匿跡蓋威名索著其先聲卟震懾夫人心也 
[斛米啓爭]  
　　有米客虞利和帶米五百担來滬出售仁和元同發祥兩米鋪各向定購四百担斛米時不數分派同發祥以所得較少與二和元爭論致啓門毆各有損傷兩造報縣訊明情由着虞拆還同發祥米二百担至門毆一節各有不合且彼此俱傷數人故各令自行醫治免究完案 
[見贓控究案復訊]  
　　見贓控究一案法界會審署將王老五疉次研訊堅不供認前期雖有人遞禀求恩而翁太守仍着另覔的保須人銀並爲担承均列於報兹悉其保人尙未覔到昨日復訊王老五仍稱寃杆翁太守謂原贓兩件均從爾手售出何謂寃枉王稱我爲錢阿寳貽害太守問如何被害則稱彼携箱子到來正當火勢逼近此際驚惶莫措我家之物已搬於城上錢阿寳亦將箱子携上城頭安能無失其翠牌翠軋頭均從城上拾歸太守謂爾知公興順之箱曾扃鎖否答稱無暇察及太守謂所供難以憑信着令交保出外限期清理 
[敬步萱花舘主見懷元韵卽以代簡]  
　　約辂春申景猶堪說與君風光遠似昨花事屢更紛拚醉三升酒先傅一朶雲荒齋懸榻久何日快論文[  松華舘主未是草]  
[落花一律錄請松華舘主斧政]  
　　悟空色相信非眞未免愁多感慨頻蝴蝶夢回金谷夜子規啼破玉樓春羅天幾費陰晴養大地誰教錦繡匀無力支難留刻住怪他風雨妬何因[  眠陰舘主金漢章未是草]  
 
 

Page 4

 
 
[寄懷松華館主卽請諸大吟壇賜和]  
　　我輩羞交態風塵竟得君不妨俱落落何事此紛紛有約樽前月無心嶺上雲相期重把晤促膝再論文 
[題松道人松華吟館圖]  
　　不受塵氛縛詩人意境高尋幽先卜築卽景慣揮毫趣自閒中得名從物外逃吟成誰與和謖謖卷秋濤一棹來申浦論交信有因清狂宜我輩爛漫得天眞睹酒春聯袂談詩醉岸巾相思不相見秋水渺伊人[  憶雲山人清臣甫草]  
[筆資助賑]  
　　書扇原爲賑濟起見及連日來收件未見十分踴躍深愧此願之終於未盡也爰再添寫單行小楷油紙扇一法以廣招徠三十二方二角三十六方二角半四十方三角四十二方四角四十四方起至五十方五角若欲雙行者均照定價加倍如寫摺扇其價巳在前月廿六日申報中登明不更重載北市由二馬路口味三堂書坊代收南市及外埠來者均仍由泉漳會舘南首大魁書坊代收惟寄寫信資概須自給每扇先由原人自買金一鐘潤資先惠限七日取件惟單雙欵須得註清以免後誤以上均收足洋期准五月半截止潤資不論多寡悉併繳付沈處充賑[  當湖香畹樓主織雲内史再啓]  
[浙省撫轅抄]  
　　四月初九日前杭州通判潘紀恩服滿在浙措資來省起復禀見吳承恩禀知臬委諸曁提案差叩見卽辭定海廳司獄邱景汾禀謝委禀見候補縣丞楊兆乾禀知藩司飭知咨補麗水縣丞叩謝 
[蘇省撫轅抄]  
　　四月十一日知縣邢毓馨解甘餉赴滬辭從九勞邦彥服滿回省到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月初三日京報全錄]  
　　宮門抄○上諭一道錄前○川督十奏爲請旌表片○直督李奏爲創設廣仁堂收恤婦孺分别教養已著成效摺○又奏請旌弉片○又奏請飭部仍遵旨給獎夾片○又奏請頒匾額片○將軍崇等奏爲擬請揀發正途出身同通州縣以資差委摺○直督李奏爲派員採購馬匹請旨敕部給票並照例免稅稅放行片○又奏爲特叅知縣交部議處片○四月初三日工部鴻臚寺八旗兩翼值日無引見○張家驤謝授閣學恩○棍公請假十日○八額駙請假十五日○召見軍機○○丁寳楨片再據德陽縣知縣陶搢綬詳稱縣民蕭玉鐘家貧業醫曲盡孝養光緒三年母劉氏惠病侍奉湯藥衣不解帶歴數月如一日至十二月初十日母病愈篤該民焚香告天潜割醫肉煎湯以進母病旋瘳族隣咸謂純孝所感又據劍州知州方德堃詳稱該州已故文生吳長慶素性誠孝母曹氏久抱沉疴同治三年病勢危篤醫藥罔效該文生愁急無措乃䖍誠黩禱刲股煎湯以進曹氏服之卽愈復延五載始殁長慶亦故以上現存孝子一名已故孝子一名均經族隣呈報該州縣查明取結先後詳請旌表前來臣杳孝子蕭玉鐘吳長慶刲股療親孝根至性但期親之早愈遑計體之受創均無忝于所生宜上邀夫曠典合無仰懇天恩勅部旌表以彰孝行而維風化除册結咨部外理合會同學政臣朱逌然合詞附片具奏伏乞聖鑒訓示謹奏軍機大臣奉旨均着准其旌表禮部知道欽此○○大學士直隸總督一等伯臣李鴻章跪奏爲津郡創設廣仁堂收恤婦孺分别教養已著成效恭摺仰祈聖鑒事竊天津河間等屬地瘠民貧迭遭灾歉孤兒嫠婦往往無以自存情甚可憫必須創設善堂兼籌教養前於光緒四年旱災後據南省勸賑紳士前署陜西藩司王承基候選道鄭官應主事經元善等集捐洋銀一萬元經臣商屬前督辦河間賑務今太僕寺卿吳大濏候選知府李金鏞先於津部東門外南斜街暫設廣仁堂收養天津河間兩府屬遺棄子女貧苦節婦一面倡勸捐資多多益善飭道員盛宣懷等督同紳董籌經久之策嗣因經費集有成數遂於西門外太平莊卜地建堂共蓋屋二百八十餘間將南斜街原收婦孺歸併太平莊於堂中分設六所一曰慈幼所收養男孩初收則爲滌拆治病繼則分撥各所授事二日蒙養所設義塾整齊擇聰俊者延師課讀三曰力田所於堂之左右購置地畝種植木棉稻黍菜蔬擇麤笨者雇老農教習四曰工藝所擇不能耕讀者令習編籐織蓆刻字印書俟年長業成聽其出堂自謀衣食五曰敬節所收養青年節婦及無依幼女無家可歸俟長成爲之擇配六曰戒烟所廣延良醫妥單方藥療治鴉片癮病俾吸烟者有自新之路庶烟禁不致徒設各所均派誠實司事專管其获節所係婦女終日扃鎖以愼關防飯食等項悉由轉桶出入公舉年高有德之節婦在内管束俟守節年例相符由在堂紳董出結移縣轉請旌表現計開辦三年屋宇一律竣工章程亦皆妥定耕讀紡織成效昭然而戒烟除癮者亦有二千餘人實於風俗人心大有裨助嗣後應責成紳董遵照定章實心經理以垂永久溯查道光年間保定省城創設全節堂其時只收養婦女五十名今津郡廣仁堂宅額七百五十名之多各所收養窮民亦衆歲需教養費用生息之欵無幾誠恐未能持久除督官紳隨時設法募捐接濟外查上年京城仿照津章新設廣仁堂經順天府尹奏奉諭旨每年賞給米三百石欽遵在案津郡創設廣仁堂實爲北省賑撫蕃後一大義舉與京城善堂情事相同相應奏明勅部立案並援案籲懇 
天恩准自本年起每年賞給南米三百石於江蘇海運漕糧項下在津就近撥領以廣皇仁是否有當理合恭摺具奏伏乞皇木后 
皇上聖鑒訓示廑奏軍機大臣奉旨者照所請該部知道欽此○○李鴻章片再直屬勸捐積谷案内定州裕德堂王家祠捐谷二千石合銀二千餘兩又二品封職王清華捐谷並自建倉厫亦合銀二千餘兩又都司銜白化元捐谷一千石並捐建官倉合銀一千餘兩又武邑縣人武舉丁國慶捐銀一千兩買谷儲倉均屬克已急公洵於地方有裨據布政使詳請奏請建坊之例相符應請旨將定州裕德堂王家祠曁二品封職王清華都司銜白化元武邑縣武舉丁國慶各准建坊給子樂善好施字樣以示旌獎理合附片具陳伏乞聖鑒訓示謹奏軍機大臣奉旨着照所請該部知道欽此○此○○李鴻章片再臣前由英國訂購新快船兼碰船兩號泒記名提督丁汝昌督率員弁出洋駕駛回華上年十月臣親赴海外騐收專摺奏報並將尤爲出力人員請獎奉旨允准欽此在案嗣准吏部咨該員等自出洋至回華核計未及三年未便援照出使各國異常勞績請獎應男核奏辦等因臣查西洋戏兵管雋新船來華沿途須費保險重資此次該員等遠越重洋數萬里之外駕駛戰船巨砲回華總稅務司赫澰初尙禀請向洋行保險臣密飭丁汝昌督同員戏格外愼重毋庸再糜保險鉅費西人僉以爲至險至難乃行經地中海紅海印度海南洋風浪險惡異常卒能保護平穩實較出使隨帶人員僅有筆舌之勞而無駕駛保護船砲之責者尤爲難得其艱苦卓絶勞績實未可泯祗以係中國從前未有之事兵船向來未到之境並無定章可循是以請照出使各國一例給獎未便再扣年限轉致向隅且各員中有久在海防積功記獎者今因出洋接帶船砲併案議叙亦不得不稍示優異俾昭激勸所有候補縣丞馬毓藻監生解茂承文童馬元愷附生江永池仲祐等五員原請官階班次翎枝均係論功行賞毫無冐濫合無仰懇天恩俯念該員等出洋駕駛船砲回華異常勞績勅部仍遵前奉俞旨給獎註册至道銜候選員外郎陳遠濟原請加三品銜候選教諭陳錫周原請加五品銜核與限制未符應請將陳遠濟攺爲俟得缺後以郎中用陳錫周攺爲俟得缺後以知縣用以符定章理合附片具陳伏乞聖鑒訓示謹奏軍機大臣奉旨吏部議奏欽○○李鴻章片再恭查雍正八年欽奉上諭怡賢親王福國祐民有禱必應着通行直省有欲爲王建立祠宇歲時展祀者准其舉行或塑遺像或設神牌聽之等因欽此天津自怡賢親王創修水利建立祠宇並頒御書聯額迄今百數十年迭經兵燹祠宇荒廢聯額無得而紳民道慕功德久而弗替前經廣仁堂紳董恭設怡賢親王神牌於堂中卽以正屋爲王祠宇歲時祭祀以同時經營水利之原任大學士朱軾孫喜淦陳宏謀侍講學士陳儀附祀並考求前天津鎭總兵藍理營用舊址師王遺規購地濬墾則南鄉一帶引河新開荒　漸闢雨暘時若可慶有秋實爲賢王默佑敬感尤深據官紳是請厱媔匾額前來相應仰懇天恩頒發怡賣親王祠宇匾額一方由臣祗領交該堂紳　敬謹摹泐懸挂以笞神庥而順輿情理合附片具陳伏乞聖鑒訓示謹奏奉旨已錄 
[奴才崇綺松林跪]  
　　奏爲擬請揀發正途出身同通州縣以資差委恭摺具陳仰祈聖鑒事竊照奉天向無分發試用各官每遇美委乏員均係循例　請揀發後因辦理邊外善後事宜需才孔亟經原署將軍崇實等奏請酌量變通調員差委部議奏准如差委得力熟悉地方情方情形之員均准奏留差委補用光緒三年部議前禮部侍郎綿宜條陳摺内請將奏調章程停止如表委乏人奏明揀選發往奉旨依議釟此欽遵各在案查奉天地方遼闊政務殷繁所有署理員缺承審案件及一切泒辦委查各項差使在　需員苦不寛爲籌　遇有差委必致因人遷就難期辦理裕如奴才崇綺到任後考察在省候補同通州縣各員内其由奏調投効留奉癍用者居多而　用人員爲數無幾自應奏請多揀數員先資歴練期收指臂之助隨與奴才松林公同商酌意見相同合無仰懇天恩俯念地方緊要飭下吏部在於滿漢應揀同通州縣各班内無論是否曾任實缺人員均捍其由正途出身年力精壯者請旨簡用同知二員通判二員知州二員知縣八員發往奉天以資差委所有擬請揀發緣由理合恭摺具陳　乞皇太后皇上聖鑒謹奏軍機大臣奉旨吏部知道欽此○○李鴻章片再據統帶親軍馬隧記名　督楊岐　禀稱該軍馬匹現多老弱疲瘦難期得力亟應出口採購以備挑换惟口外大羣馬匹其中優劣不等須在該處零星挑揀方可得用前派遊擊銜都司王鼇隨帶差弁前赴多倫營喇嘛廟一帶地方採購臚壯戰馬四百匹俟陸續買齊進自禀請附奏勅部給票等情前來除分咨兵部察哈爾都統並移行經過地方飭屬照章喂養接遞護送外相應請旨勅部給票並知照張家口監督照例　稅放 
行伏乞聖鑒訓示謹奏軍機大臣奉旨兵部知道欽此○○李鴻章片再據沙河縣詳報該縣城内三興雜貸鋪於光緒七年十一月初四日夜被賊去銀錢等物拒傷事主一案迄今日久賊盜一無破獲捕務實屬懈也遽藩臬兩司會詳前來除照疏防例限另行題叅外應請旨將沙河縣知縣程肇鑄先行交部議處以儆玩泄仍嚴飭認眞整順通務上堅　設法訪緝贓賊務獲究報理合附片具陳伏乞聖鑒訓示謹奏軍機大臣奉旨着照所請吏部知道欽此 
 
