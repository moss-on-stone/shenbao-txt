# 1894 - 43 - 4907478

 

Page 1

 
 
[對送捐册] [  人啓]  
　　本埠廣益　　印成　　叩募諸大　士　　　　　　　　　　　　　　　　　　　　　　　　　　　　　　　　　　　　　　　　　均鑒 
[停收賑物] [  所謹啓]  
　　敝館自收辦賑捐以後時蒙諸善士以珍物助賑　　上　　　　　　　　　　　　　　　　　　仁人　　　　　　免將瑣　　　　交　價是則區區之私願耳肅此飭陳伏　德　 
[花月痕减價出售] [  圖書集成局啓]  
　　本局所印花月痕一書字跡清疏紙色　白早已　行海内不脛面走較外問　印本字小而漫　者梁有上下床之别現以工本業經收回是以减價出售以公同好每都碼洋四角賑　省　至三馬路申昌書畫室各埠申昌及售申　人購　爲盼此佈 
[廣之七莗]  
　　蛇山樵者廼折柬邀諸友畢至大飭於鼠憂子之堂衆皆處心請數長安走馬客　謝曰僕居京師也久間嘗至吉林奉天琿春等處與俄國接壞之地因略事探討而稍知俄國之情形樵者　以僕爲識途之老馬則言之過矣雖然旣有所知不敢隱也俄羅斯古時土番　　馬亞國唐以前屬於匈奴其後沿革至今前朝之事有載籍可稽無俟贅焉請言之自本朝始盖自順治十一年西伯利阿戍兵始與中國搆釁附商舶投中國請通好遣使至法蘭西日斯巴尼亞康熙十五年俄皇阿來西卒子飛阿妥第三立明年中國賜書至飛阿妥在位六年而卒弟約罕立王弟彼德女兄蘇非同輔政彼德天資英邁通書史諳製造習兵略蘇非貪權欲據王位彼德錮之約罕遂讓位於彼德彼德旣立首革兵制拓地西南逹波羅的海與黑海濵遂與土耳其開釁不克康熙二十九年與中國勘定邊界通商於恰克圖立界　於額爾哥納河以稚克薩南地讓歸中國其明年又伐土克之奪黑海咽喉地微服隱名走和蘭投船廠充工人又習法律政治至英投効海軍盡得其術蘇非再立尋卽罷庵而國政爲之一變康熙五十二年中國之使一至其國俄之强實自彼德始再傳至雍正時曾來中國互巿而國人懷彼　不置一立其猶女一立其幼女一立其孫一立其猶子乾隆四十五年至中國通商大開航海之禁咸豐十一年又與中國互巿於拾克圖俄人欲廓販圖攻克浩罕機窪諸國以爲附庸設官駐紥同治四年征服逹爾給斯丹全土卽西　　部定統　中亞　亞之　同治七年割有喀爾地附版圖明年攻阿富汗光緒三年俄具助賽爾維亞諸國與土　大　英人隨之謹議和盖俄人不得志於彼乃欲易　而至中國苟非左文襄力持定見則中國之被其侵奪者將無已時伊犂之地至今未必見還也而其國中則亂黨時作光緒六年尼希利斯黨人弑王於路其子康世但丁嗣立卽今之俄王此則俄國沿革之大要也其疆域則甲於他國據歐羅巴亞細亞二洲之北境緯線自赤道北三十八度起至七十度止經線自中　京師偏西五十三度起至九十四度止東至烏拉嶺裏海西抵波羅的海普魯士奥地利亞南接黑海高加索斯山北枕北冰洋縱六千六百里横六千里總計以中國里數得七百五十萬方里户口則八十二兆人河之大者東　烏拉傅埒嚘南曰第攝珀爾多諾北曰木昧拿北酌拉阿尼牙美森西曰第匪尼丸維土都拉黑海與地中海一線相通海道不及他國利順故艱於遠涉湖田膏腴極北則皆不毛之地北之中土猶堪種植西南宜黍稷歲稔東南則沙磧無垠地盡斥鹵此其疆域之大概也其在歐洲者悉分部大版圖其在亞洲之東北者則曰西伯利亞西起烏拉嶺東距大洋海北距北冰洋南控外興安嶺界黑龍江索倫喀爾喀烏梁海蒙古哈薩克四部長約一萬三千里寛約五千餘里乾隆時俄將墨領向東北行知亞洲與阿美利加不連中隔海峽數十里遂名其峽曰墨領峽因跨海據阿美利加一隅地名堪察加惜其地寒凍所産惟皮革而已至其政治之得失財賦之充絀文學之興衰武備之勤惰風俗之厚薄氣候之同異物産之優劣貨殖之盈虚製作之良窳雖不能一一指之要亦不難一一述之大都俄之厚中之薄也俄之强中之弱也俄之不得志於地中海必逞志於太平洋此必然之勢然則彼之封豕長蛇所欲得而甘心者不於中國是屬將誰屬乎以例於戰國之世俄其秦也僻處旣久而不能自安於局促一旦而得所藉手吾恐俄人之駸駸乎日以熾昌者未必爲中國之福也 
[帝束雜錄]  
　　嘉平初八日内閣奉恩旨二道蠲緩江淮等屬錢糧漕糧江蘇同鄕各京官於十三日丑刻在乾清門朝房會齊謝恩禮成後會飲於聚豐堂以盡歡抃之忱○嘉平十四日奉上諭李端棻著轉補刑部左侍郎刑部右侍郎著龍湛霖補授欽此按龍少司宼係壬戍進士四閣學中科分最前少司宼旋擇於十七日已刻上任○海軍衙門章京向惟旗員充當近聞有添派漢司員之說無額考試此說若確彈冠于于而來者又當額手相慶矣○許大司馬一生謹愼其居官也清其持家也儉故身後蕭條並無蓄積大公子春卿部郎樸實異常不殊寒素尤爲難得擇於嘉平二十五日領帖十五日在京各門生公備祭桌額幛先赴靈清宫府第上祭○河道總督許仙屏河帥於十七日到京請安住金魚胡同賢良寺○各部寺院衙門於二十一日封印迨黃綾裹罷有會飲於館中者有卽散者各衙門章程頗覺紛然不一也○蒙古諸王公去冬齊集京邸有乘馬拜客者有登酒樓宴飲者亦有赴歌塲顧曲者往來馳驟絡繹於途古玩玉器鋪此時尤可大獲利巿諸王公出遊時必倩人負一銀包相隨在後内盛元寶碎錢又必隨通事一人遊至古玩玉器鋪購買各物論價旣定當卽取銀平之其成交與否權在通事故鋪中人多與通事分肥○都中各戲園至封臺之前照例演長坂坡一齣平時則不演不知何故○都中新到一種恰克圖所産之布一面有絨頭一面光滑青白相間其布與西國所織之絨布相類而細緻勝之○同文館題名錄係總教習丁君冠西所編每屆三年大考之後量加修理重刊一次現在第五次題名錄剞劂告成先將目錄摘錄於左館政掌教大考榜單擾生升途考試日期放學日期課程表大考題薪水膏火繙譯書籍書閣藏書館務奏疏專管大臣添設纂修官添設繙譯處進内備差建造星臺添設格物館歴年科第歴任提調歴任漢洋教習○出使大臣龔星使於嘉平初七日出都其次公子懷西孝廉送至通州旋於初八日回京叅贊宋榮之太史隨星使至天津聞俟星使拜發奏調叅贊隨員各摺後尚須回京安排眷屬再行南下○金臺書院去臘初十日師課生文題因民之所利而利之至又 
 
 

Page 2

 
 
焉貪詩題一枝梅影正横窓得窓字○近畿一帶去年荒歉婦女之赴京就賑者數倍於往年由巡視北城御史恩漙等奏請發煖廠米石奉旨加恩著冉賞給秈米二百石交該御史等督同紳士妥爲散放湛恩汪濊身受者宜如何感激圖報哉○去臘底宵小繁多更甚於平日失竊之案層見疉出迨封印之後若輩愈無忌憚在道上搶帽攫物者各處皆然因各衙門不理刑名故也○崇文門外草廠三條胡同國子監某宅門上大書文塾下註兩行大字曰習舉業請來受業一年必成三年之中另有眞傳秘訣似此招牌亦不多見○近來米價仍賤白米每包一百六十斤價銀三兩六七錢光景○時值年關銀價又跌京平足銀每兩換票錢十三千六百京平松江銀每兩換票錢十三千四百 
[津門瑞雪]  
　　津門訪事人手畢云去臘九九消寒圖絢染至第五日已渥沛祥　千樹萬樹梨花開遍於七十二沽上下嗣後和風送暖旭日烘晴黨太尉銷金帳裏美酒羊羔索然無味者計經匝月至臘月十八日雪未零而霰先集平鋪院落亦復一白無垠惟日上花磚當卽無跡可尋不復見墻隂積素至二十日爲五九之第一日清晨時半隂半晴輕寒輕暖一似養花天氣俄而炊烟四起北風其凉四野同雲天低似冪及貓睛轉午片片雪花如搓綿飛絮飄舞空中非春雪宜瑞不宜多者可比嗣愈興會淋漓午後竟葩大如掌直至暝烟徧野始廻滕六之軍有持玉尺評量者計已得雪四寸有零晚間氣候驟寒但覺衾裯如潑水不知庭院已堆鹽蓋又添雪寸許矣雪爲豐年兆故縷紀之 
[大令旋津]  
　　正任天津縣李摶霄大令於去年十一月晉京引見所遺邑篆由潘大令暫行代理業經列報兹聞李大令於臘月二十日旋津以翌日卽係封印之期遂怱怱接印如期封訖至潘大令則交卸已畢仍回差次矣 
[學堂大考]  
　　天津武備學堂肄業各生每年除季考外例於年終大考一次以騐功課而辨等差去歲臘月十七日爲大考之期除由總辦張楚寶聯春卿兩觀察命題外復試砲法槍法陣法均屬心靈手敏是日緣風力稍大槍砲碍難較準故未打靶旋於越日補試槍砲各命中有差試後當各給假俾於臘尾春頭稍資游息至今年正月再行諏吉開課 
[罪人斯得]  
　　葛沽劉得勝與馬東有同爲土棍之尤彼此勢均力敵興楚漢之爭稱滕薛之長遂生嫌隙其械鬥不止一次搆訟不止一起遂成不解之仇前年兩造鬥毆燃放火鎗馬黨傷斃人口釀成鉅案劉知于未便遂效黃鵠之高翔嗣雖逮獲其黨數人罪當分别重輕擬抵然劉實爲禍之首罪之魁倘任其法外優游殊不足以儆兇頑而張國紀當發廣捕文書派差偵緝意在必獲近聞已在關東由庄臺將劉拘獲不日解津訊辦又逃軍王三秃械傷孫鶴庭卽孫輔庭一家四口自知平日惡如山積此次到案輕則補軍重或站籠處死因於械孫後懼罪脫逃聞亦在滬另案被獲諒當解至津郡歸案辦理也 
[府學命案述聞]  
　　江寗府學季廣文之子殺斃查太太一案去歲封篆時上憲催索供摺當由承審官嚴鞫各犯大季鴻詒供認主謀行兇爲首二季鴻申廚役張衡供認帮兇爲從詳請開豁從犯减等發落近聞督憲查核定律凡謀財害命事不分首從悉置重典擬援照此例辦理果爾則二季與廚役亦難保全首領矣官塲所述如此確否容俟續聞 
[卸篆有期]  
　　江寗藩司瑞方伯入都陛見經兩江督憲委巡道胡觀察署理斯缺另委吳觀察署理巡道已將各情備登前報兹聞瑞方伯於正月十六日交卸藩篆二月初旬赴蘇謁見中丞然復遵旨北上龍光入覲虎拜揚庥誠煌煌乎盛事也 
[禀報開工]  
　　金陵洋火藥局機器局均於客臘二十六日停工度歲目下斗轉春回由火藥局總辦蔡觀察機器局總辦郭觀察禀知督憲擇於正月初八日開工 
[興辦橋工]  
　　金陵利涉橋於正月初二日興工營造用機器打樁每根祗需數人照料　堅且速甫閱六七日直柱已森然屹立大約元宵後可以告成較舊制高二尺有餘所需之欵係由巡道憲在挑河經費内提用行見大工告竣往者無不同占利涉也 
[擬鑄銀圓]  
　　中國所用銀圓悉由外洋運來其利不免爲他人所奪近日各省亦有設局自鑄者然僅小試其端尚未大充其用兹聞兩江督憲劉峴帥擬開局自鑄章程機器仿照外洋並變通而增損之惟總辦大員一時驟難其選大約俟遴選得人後卽須附片奏明撥欵試辦矣 
[武林火警三則]  
　　新正初六夜杭垣駐防旗營某姓家因洋油燈未熄火燄上騰該營房屋低小一霎時延及瓦笆遂致不可收拾幸每家俱用泥墻圍繞祝融氏不能越雷池一步僅燒燬平屋三間○文星巷張姓錫箔鋪後面茅柴房亦於是日失火其夥某甲適往小遺見濃烟直冐大驚失色狂呼救火而火勢已穿屋頂矣該屋僅有平披三椽四圍俱係高墻以防火患故是日見火勢不可遏滅急將小門閉塞聽其自燒自止左右鄰舍並未受池魚之殃也○十五奎巷石庫門内有甲乙兩人以荆樹之連枝作摴蒱之故事呼朋聚賭至夜分時甲往廚下煎炒糕片爲果腹之計先將油傾入鍋内轉身切糕如骨牌大不料釜底火力太猛油鑊炸裂熊熊烈焰冲至擱鍋蓋架上杭俗灶面約高二尺餘俱有木架以備擱蒸籠鍋蓋之用當時甲駭極呼乙乙見滿屋紅光急偕賭友往救將木架牽倒在地火卽熄滅否則不堪設想矣 
[焚香肇釁]  
　　杭俗正月初八日謂之頭八是日燒香謂之燒八寺香且有内八寺外八寺之分内八寺者在城内如長慶寺圓通寺八處是也外八寺者在城外昭慶寺聖因寺八處是也闔城大户小家老少婦女有佞佛之瘁者均向蓮花座下深深叩　少年子弟往往逐隊而來見婦女之艶麗者評頭品足信口雌黃今春天時隂晴不定地滑如油有某氏婦粉膩花香裝束妖艶乘藍呢轎至吳山某寺門首輿夫立足不穩向前撲倒而轎中人亦翻出街心無賴少年正在觀望之際乘隙而入故意擁擠更有攫取簪珥者一霎時雲鬢逢鬆汙泥滿面旁有嘲之者曰活觀音變作摸壁鬼矣幸遇保甲丁役梭巡至此將諸無賴解散始乘輿而去倘守不出閨門之戒亦何致出乖露醜供人指摘哉寄語香閨伴侣尚其以此爲鑒 
[甬東新語]  
　　元且黎明時提憲馮軍門道憲吳觀祭府憲錢太守分局蕭别駕經廳孫叅軍鄞縣楊大令糧廳諸二尹典史首少尉府鄞兩學廣文曁六營遊戎守備等官齊集萬壽宫行慶賀禮濟濟蹌蹌蕹雍穆穆禮畢遂往各廟拈香回署後各官均用全副儀仗往來道賀並赴提道二轅叩賀新禧○立春先一日寗波府錢太守旣飭鄞縣備辦春牛芒董牲牢酒醴遂率同通判蕭别駕經廳孫叅軍鄞縣楊大令糧廳許二尹捕廳首少尉由府前排齊儀仗五榖亭及稚子扮演天官賜福漁樵耕讀之類簇擁而前迤邐出東渡門過浮橋至大教塲先農殿其時兩學廣文早已伺候太守等降輿向太歲行三跪九叩首禮畢安置先農殿各官回署及交廿九日寅刻太守復同各官至先農殿復行三跪九叩首禮迎太歲芒神春牛入城至一字老田頭太守手執春花行打春禮再至太歲殿將太歲供奉畢供役人等卽一擁而前將春牛擊碎各　一塊以卜一年利巿○每屆新年地方官暫弛賭禁好作牧豬奴戲者在城廂内外各茶館設檯聚賭通宵逹旦打架滋閙無日無之今歲府憲鋪太守不動聲色於初五初人兩夜帶同幹役二十餘名衛安勇多往名往各處查無如春光漏洩各處聚賭者已有所聞各鳥獸散現在通衢閙巿雖不敢公然賭博而著名賭寓行號娼寮依然一擲千金毫無忌憚太守其亦有所聞耶 
[嚴江試事]  
　　上年浙江學政陳六舟宗師考試金華府畢回轅旋於封印日行文嚴州府正月二十五日取齊俟試畢嚴州再臨衢州處州温州合州諸郡大約端節後方可竣事也 
[蕪水春聲]  
　　蕪湖道袁爽秋觀察牙厘局許小巖觀察洋務局吳春農太守等均於新正初五日乘江寛輪船赴省賀年皖南鎭李壽亭 
 
 

Page 3

 
 
鎭軍是日亦由寧郡行抵蕪湖附坐輪船前往金陵謁見劉　軍叩賀年　　　　　　　士　　有　送之勞也○　　自黃羊　灶後　矇大放和煦宜人履道坦坦行人咸喜上眉杪元旦風和日麗更覺景物暄妍往來賀廕者相逢一揖各道勝常咸謂十餘年來僅某年及今歲兩度欣逢耳初二初四五日仍不免細雨如絲泥濘載道矣○灣扯鎭厘卡委員朱霞軒大令到差年餘輿情尚洽惟比較屢有不敷先後已記大過十二次去臘底經上憲檄飭回省所遺之差以候補巡檢吳少尹嘉猷接辦又東門渡厘卡亦改委彭葆初大令接辦均定於新正到差○世風不古藉詐術以騙人財物者時時見之客臘蕪地有冐刊某憲代人告帮旅費啓向闤闠騙取阿堵物事經邑宰訪聞立卽派差密拿不識果能弋獲否○宣城縣包小琴明府去冬在任作古所遺縣篆由府尊札委本郡通判錢寶初别駕代理遞遺通判一缺現由撫憲遴委候補直隸州直剌德懋接署直剌往日需次在蕪歴奉要差並辦理鈔關稅務後以閒居偶賦經道憲委以新關南卡事務兹者履新在卽所遺南卡差上憲已改委候選鹽知事許濬儒鹺員接辦矣 
[潯陽新語]  
　　九江訪事人云新正初一日九江關道誠果泉觀察率同知府邵傅巖太守同知盛菊蓀司馬德化縣薛俊甫明府府經歴黃藻濵叅軍典史朱明齋少尉並會同總鎭周德泉鎭軍前後營遊擊周椫山主東榮兩遊戎守備丁仰之楊石泉潘輔弼三守戎長江水師龍開河汛王君采亭朝服朝冠趨詣萬壽宫拜牌禮畢復至各廟拈香○初五日爲九江鎭周德泉鎭軍懸弧令誕同城文武各官及幕友紳民莫不備具盛儀衣冠拜祝鎭軍憚於酬應先於初四晚赴省拜賀德曉峯中丞年禧○初四日九江府邵傅巖太守赴省賀年德化縣及印委各員俱赴江干恭送 
[漢皋小火]  
　　本月初六日三點鐘漢口馬王廟河街朱振興酒坊失愼幸培心普善願善等善堂相離不遠聞警之下卽舁水龍赴救迅速撲滅祗焚該坊一家並未殃及比鄰誠幸事也 
[委辦籌防]  
　　臺北嵙崁地方毘連内山番民雜處撫馭爲難自去冬隘務改章後所有撫墾各局一律裁撤番民交涉諸事概由稽查是處腦務總局就近兼辦向設隘勇數營亦奉憲諭酌量裁减平時紥隘防堵等事亦由該局隨時調遺惟内山各處所立腦竈無慮數千萬份奸商影射偷漏其弊百出每日按竈抽費全在局員之整躬飭屬督率有方加以生番出没無當防範偶疏即出草焚殺去冬三角湧地方本廠被番傷害二十九名之多此往事之可証者大憲懲前毖後爰於該處議立撫民理番通判一員前已委員勘明界址繪圖貼說呈候邵中丞核明奏辦惟事在草創之際設官分治一切興革不可不鄭重辦理客臘下旬邵中丞商之唐薇卿方伯遴委孫蕚齋司馬備充督辦該處籌防事宜兼稽查各處腦務按司馬爲壽州世族以名孝廉現宰官身前署臺北淡水縣篆在任兩載卓著政聲大嵙崁原爲淡水縣所轄今奉是委遠近番民無不喜悅並聞大府擬將司馬奏補是處通判此說若確則竹馬兒童必當爭迎道左矣 
[春江燈巿]  
　　滬南製造局砲隊營兵弁自元旦以來紥成龍燈一條及各樣燈彩定於本月十一日迎賽昨已屆期午後各兵弁舁龍燈出游除旂鑼扇傘外有一發火球者在前開導繼以牌燈六對上書萬壽無疆國泰民安風調雨順與民同樂等字樣馬燈一匹上坐小孩扮成太保模樣高燈二盞金鼓一對砲隊營親兵四名有委員一人乘輿押隊繼以魚樵耕讀諸故事點綴玲瓘光彩照耀西樂一班鏗鏘迭奏一小車轆轆行來有絶代佳人坐於其上風　霧髩一顧傾城龍燈一條以五色紥成約長二丈許髯鬣奮張鱗甲翕闢舁者十餘人皆穿緊身小衣頭包青布徧綴小鏡燈光所射熒熒如曉星一路盤旋跳舞龍後有清客串一班沿途吹彈絲清簧暖咽雨迎風並有獅子燈綉球燈馬燈鳥燈獸燈之類殿以彩亭一座中懸明角燈八盞以四人舁之五光十色照徹通衢出營門往北迤邐進城過道轅鏝笠橋東街長生橋過海防廳署穿邑廟大堂過三牌樓縣西由縣署頭門口經過往南出南門回營當過各署時差役鳴砲迎接各員顧而樂之賞賚有差柳營春滿吹來笳鼓之音槐巿燈明看徧魚龍之戲昇平景象於此可見 
[備文通報]  
　　代理英廨讞員宋别駕任事後卽命書辦備文申報南北洋大臣及本省撫藩臬三大憲蘇州府松江府太倉州並通報蘇屬各州縣循向例也 
[領貨新章]  
　　本埠貨捐局每年拿獲漏捐私貨甚多堆存局中高如山積如無事主報捐具領年深月久必致霉爛不堪現經總辦釐定新章嗣後拿獲漏捐私貨如事主在本埠限二月内赴局報捐具領如事主及船户住在外埠則寛限四月逾期不領卽將此貨變價充公 
[西醫出殯]  
　　法公司輪船停泊吳淞口外船上有某醫生因病辭世循西例裝入玻璃棺内用小火輪拖帶來滬昨日上午九點鐘船抵浦灘在太古碼頭登岸法捕房克捕頭命謝副捕頭帶領能班西捕戎服佩刀擎鎗致敬其　舁入新北門外天主堂行追思禮至十點鐘將將槥舁入馬車緩轡徐行由公館馬路向西至八仙橋外國墳山下窆謝副捕頭率領通班西捕在車前緩行此外執紼以送者數十人皆係法國官商克捕頭亦與焉法捕房郁孫朱三包探帶同通班探夥在馬路一帶往來照料夾道縱觀著頗有如水如雲之盛也 
[因賭啓釁]  
　　混名蹺脚海和者向在金利源碼頭爲掮貨小工前日傍晚時偕同業小大仔等小賭海和屢戰屢北輸去洋蚨一元數角欠錢二千餘文小六仔向之索取海和囑令同往家中必有以報命小六仔信之行行重行行至滬南泉漳會館海和適遇友人道旁小立絮語移時小六仔又催令速行海和遂奴曰有佳客在汝何得傷吾顔面詬詈交加于戈齊動海和旋拾石片擲去適中頭額一時血流不止小六仔不肯罷休欲扭赴巡防局請訊紛紛擾擾後不知其究竟 
[舟中鏖戰]  
　　有名天福者在南碼頭一帶撑駕划船向與該處糊布柏之婦人鳳弟姘識常往來其家近日蹤跡漸稀鳳弟疑其别有所歡遂於昨日尋至南碼頭見天福滿載渡客正欲解攬鳳弟囑令且緩輕身躍入舟中如飛燕之掠波新鶯之穿柳旋與天福絮語忽相口角鳳弟將天福髮辮揪住欲扭以上岸至茶肆評理天福用力一掙悮將鳳弟撞入艙中娘子軍再接再厲不甘受勝下之辱掙扎而起勇氣百倍舟中所載渡客見此情形咸躍上别舟船身一動鳳弟立脚不牢跌入浦中天福急挽以篙令人送回其家從此一腔憤氣已墮入爪窪國中矣醋娘子固不敵莽男兒哉 
[拜會龍王]  
　　寧波人某甲薄游滬上僑居英租界老閘西首曾出囊中金捐得末秩頗有熱中之想常欲翱翔仕路一吐其激昻之氣早作夜思無時或釋因此遂成瘋疾昨日下午大摇大擺行至新閘河聳身躍下言欲拜會龍王經人瞥見急爲援救送交家屬收領世之營營於名勢者博得頭銜輙欲向官署廣通聲氣然陽間關防較密不若隂曹之可以朦混甲欲拜會龍王可謂異想天開惜爲旁人所阻不然安知其不分庭抗禮也 
[下車受傷]  
　　昨日下午三點鐘時有二輪馬車中坐甲乙内三人翩翩年少從英租界大馬路往西將至泥城橋中因有事先行躍下並不令馬夫停車致所穿皮袍爲葉板帶住遂如蜻蜓之倒竪其頭及兩肩在地拖傷乙内急命停車已拖過五六間門面衣服已碎片片作蝴蝶飛乙丙爲雇東洋車送歸其家人咸謂甲咎由自取與馬夫乎何尤 
[餅師虐徒]  
　　英租界大馬路石路口三元同慶樓以茶館而兼烟館生涯頗不寂寞其門首有餅攤紅綾巧裹翠釜香煎昨日下午三點 
 
 

Page 4

 
 
鐘時學徒某甲偶拂餅師之意致被掌頰數下徒往外暫避甲又將小刀擲之徒又急避刀墜地下鏗然有聲路人見之咸謂該餅師不應如此凶横師曰此我徒也有過自應教誨與爾等何干路人曰學徒若死不須償命乎師大怒謂償命有我在與爾等不涉路人知不可以理論乃不顧而去若餅師之虐待其徒不免失之太過矣 
[搶火被拘]  
　　英捕房包探查得某甲乘火攫物寄存倪談氏家遂將甲拘押捕房該氏先送英公廨代理讞員宋别駕飭暫發官媒俟將甲解案質訊 
[私販發回]  
　　私販軍火之陳阿林由法公堂送縣解府轉勘已見去歲報章除日由松江府過堂立卽備文發回定於開印後再由原縣解司過堂 
[滬南瑣綴]  
　　前日午後大東門外同新醬園出店人王開揚被太平碼頭江北船户魏可山毆傷王回店訴明經店主將魏扭至十六鋪保甲北局請辦局員祝翼雲二尹正欲提訊魏自悔鹵莽央阮應發到局求免訊究並向原告懇商情願延醫調治並貼養傷費洋一元再備香燭服禮原告爲之首肯投局求銷三尹准之令將魏交阮保去○沈心全於客歲販運冬笋來滬售與德盛水果行主黃友銓處計洋一百八十四元立有期票四張分期歸還前日沈持票向索黃不肯付反出不遜之言沈不甘服與之忿爭各以老拳相摶旋喚十六鋪地甲爲之調處未知能爲左右袒否○著名地棍前日在滬南大馬頭雙龍泉茶肆烹茗獨酌一甌相對意興陶然旋有丐頭阿春之子沈某與之同坐談笑風生未幾因戲言起釁初則口角繼則角手飛盆擲碗擊壞物件甚多店主見事不諧奔告地甲爲之解勸令兩造各賠青蚨始各分散○大東門外升吉里内有朱清泉者前晚見同居某甲糾人賭博朱恐有不虞向之喝阻甲不服反唆使某氏出塲與朱爭毆朱不肯干休互扭至局局員著自行調處○南巿十六鋪外灘天泰小酒店去臘底有打包小工小金桂入座暢飲後由酒保估計須青蚨數十翼金桂囊底空空富將破紙傘抵押至前日備本向贖該店以原物給之金桂忽稱所押者係紡綢洋傘酒保力辯其非報知地甲到塲理說旋由沈阿榮勸令天泰出錢二百文交與金桂其事始了從此囊中自有莫漫愁沽矣 
[敬告同仁]  
　　謹啓者敝堂遵照向章擇於新正月十八日開講鄕約二十一日開設義塾以招貧家子弟入塾讀書所有塾師修金以及贄儀筆墨書籍等件概由本堂置備不取各户分文每逢朔望由堂董按期查課賞給花紅并於是日開診施醫自後期逢單日凡欲就診者皆於午前來堂掛號所有膠丸飲片亦在本堂領取不取分文其有重病不能來堂者於挂號時報明住址延醫往診醫生車轎之資亦歸本堂給發惟是敝堂恒産旣無常捐又少全賴各善士俯念時艱慨施仁術庶幾焭黎戴德善局永扶恐未週知謹登報以聞滬北鐵馬路廣益堂謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福自天申]  
　　年例嘉平十有五日頒御筆福壽字硃紅絹方　客土大臣去年除御前大臣軍機大臣總　内務府大宦　部院尚書業於嘉平之朔在南海頤年殿皇上面賜禦筆福字外其他王大臣　奏事　繕單奏准十二月十五日賞　壽子之王大臣備錄左方恭親士壽貝勒載瀅壽貝勒載濂貝勒載澍貝勒熙凌阿貝子奕謨壽貝子漙倫綸　公載澤不入八分輔國公　瀾　　公那　回　　公博迪蘇固倫　駙符珍　碩額　札拉豐阿壽鎭國將軍載濟鎭國將軍載津鎭　將軍漙侗載滬漙僎承恩公　祥壽承　　恩　　都統福森布壽護軍統領芬車壽副都統希朗阿壽護軍統領明安壽副都統色楞額議護軍統領賡音布札薩克親王色旺諾爾布朶保札薩克親王旺都特那木濟勒壽札薩克親王那木濟勒旺楚克札薩克郡王察克逹爾札布札薩克郡王多爾齊怕拉穆札薩克郡王貢桑珠爾默特札薩克郡王德木楚克蘇嚨札薩克貝勒薘木定札布札薩克貝勒車林桑都布札薩克貝勒托果瓦札薩克貝勒阿育爾札那札薩克貝子貢桑諾爾布札薩克郡王巴保多爾濟札薩克貝勒逹森逹爾逹瓦札薩克貝勒烏泰札薩克貝勒布彦烏勒哲依色凌札薩克貝勒那木濟　旺寶札薩克貝勒濟克母逹爾齊瓦札薩克郡王凱畢札薩克貝勒索特那木多布沁札薩克貝子貢多桑保札薩克貝子車林呢瑪札薩克貝勒沙克都爾扎布札薩克貝子圖普欽札布札薩克貝子車林端多布札薩克貝子德木楚克多爾濟札薩克貝子桑旺車林多爾濟札薩克輔國公普勒忠呢什爾札薩克鎭國公齊木特薩木丕勒吏部左侍郎徐用儀壽刑部尚書薛允升國子監祭酒陸潤庠前國子監司業吳樹梅工部右侍郎徐會灃兵部右侍郎王文錦編修張百熙編修陸寶忠侍講學士李培元右庶子張仁黼修撰曹鴻勛編修高賡恩 
[京察紀事]  
　　去冬在京各衙門舉行京察户部得一等者滿八人漢六人休致二員一年老一有疾實缺分三等者一員停升遷停差使刑部得一等者滿十人漢八人工部得一等者滿八人漢二人黜去掌印者二員一爲衆望不孚一爲才具平常○軍機帮領班章京工部郎中徐迪新係江蘇松江府金山縣人京察列一等總理衙門章京工部員外郎宋承庠係江蘇松江府華亭縣人京察列備一等○户部以實缺而列三等之某君向充倉塲監督去年由倉憲咨回本衙門行走因不能勝任之故○吏部京察得一等者滿二員漢二員皆文選考功兩司掌印禮部京察得一等者滿四員漢二員 
[詳述謀斃親夫案]  
　　去年鹽城縣有謀斃親夫一案解至蘇州其時蘇州府王可莊太守尚未出缺提訊之下知其中尚有寃誣遂飭吊齊全案人証悉心研詰其大略情形已登去歲報章兹悉此案業經發審委員傅大令維祚訊實爰將詳細情形備錄報端以供衆纜緑鹽城有李某者年近知命素以耕讀傳家祖遺田數十頃衣租食稅頗堪温飽妻羅氏年相若生有二子一女長子俊鄕年十八次子俊仁亦十四齡皆就業於外家中除老夫婦外僅一女承歡女小名三女年甫十七丰姿綽約貌若天人羅氏則老去徐娘尚饒丰韻性甘淫蕩不以體面身家爲念私與同里吳某有染女則與蔣榮田私識海誓山盟情同膠漆母女二人狼狽爲奸李雖戴上緑頭巾茫然不覺也去年八月某日竟遭横斃事經李之族兄亮亭覷出破綻赴鹽城縣署控告縣主陳大令詣騐之下仵作喝報服毒後受傷身死當飭塡明屍格令亮亭備棺成殮一面飭蔣羅氏三女吳某蔣榮田一併帶回研鞫數堂羅氏供認與奸夫吳某通同謀斃三女及蔣並不干與當將羅氏吳某釘鐐收禁旋卽據實申詳備文解省經王太守連訊數堂吳某一味呼寃籲求伸雪餘犯則仍無確供太守以此案必有曲折務須訊出眞情方可結案未幾太守因病出缺卽經發審委員傅大令屢次研鞫依然一味含糊大令懊悶異常特於每晨到局及傍晚臨行時必親詣王太守靈前焚香默禱及十二月某日提訊時李三女蔣榮田果瞠目自言將詳細情形一一供出據稱去年七月初二日蔣在三女房中赴會適李自外歸聞狎褻聲不覺勃然大怒取出菜刀一柄霍霍磨之揚言俟蔣出房請其一嘗此味蔣慌甚濳越羅氏臥房穴墻而遁於是李忿恨交加購置砒霜於懷謂生女不肖何以爲人俟得蔣後卽富自行服毒以免惹人恥笑而蔣自與女分袂後一水盈盈兩情脈脈悵所思之不遠恨相見以無從乃私約女托詞出外以戚友計姓家爲歡會地一日蔣又至計處計濳往聽之但聞竊竊私語曰不若置之死地計大驚雖不知所商何事然此等語氣諒無好意遂婉詞以絶其後會自此一對野鴛鴦失所棲止矣一夜李醉後酣睡被羅氏於衣袋内檢出砒霜一包當卽交女收藏不料女頓起歹　卽於翌日將砒霜置魻魚内供父食之有頃毒發滿床亂滾大呼救命羅氏詢悉情由手足無措三女曰事急矣不得不爾遂用力將父之頭按住以手乂其喉使不得出聲而下半身猶竭力撑動雙足跳擲羅氏見此光景瞻單心驚又恐被人聽聞遂亦上前以手按其足迨蔣至加功早已畢命矣傳大令旣得實供恐具中尚有寃抑飭將三女虎口審量僅有四寸三分餘犯則皆在五寸左右而屍格上所塡喉間傷痕亦僅四寸三分於是此案毫無遁飾當將吳某鑿去鐐銬改收待質所李羅氏李三女蔣榮田釘鐐收禁旋卽解司過堂現聞已於臬憲堂上畫供想不日卽當明正典刑也 
[翦綹宜防]  
　　滬北天后宫門首自新正以來江湖賣技之流廢麕集於此以圖利巿幾於棋布星羅聚而觀者至無容隙地有寗人某甲衣冠楚楚小立塲中觀看雜劇直至夕陽西墜方信步欲回摸索囊中所藏洋蚨七枚已不翼而飛見衣衿穿成一孔知被剪綹者取去瞠目四顧寂無所見祗得垂頭喪氣而反眼福雖佳腰纒已罄及時行樂者尚其於熱閙塲中加之意哉 
[法廨停訊]  
　　初十日爲皇后于秋聖誕前後三日各官均穿花衣不理刑名法廨讞員葛同轉因飭家丁持片知照捕房將應行發落各案概歸下禮拜一發落 
[福建官報]  
　　正月初一日題奏道楊禀辭回馬尾○初二日知府邱晋昕奉委辦善後局提調○初三日巡檢凌寶樹禀辭赴羊牯厘卡○初四日府經聶維瀾奉委營前厘卡典史吳宗彦卸辦泉州溪排稅厘分卡禀到○五日縣丞徐耀光禀謝咨補仁壽縣丞飭知○初六日署永和里縣丞左羅先卸事禀到禀明經征地丁糧米等欵一律解清 
[金陵官報]  
　　新正月初六日辦安徽支應局補道朱文藻到由皖來洋火藥局候補道蔡禀知初八日開工○初七日知縣但　翼銷解木植赴京回○初八日機器局候補道郭徐禀知開工 
[蘇省官報]  
　　新正月初五日候補道劉麒祥上海來○初六日從九張繼勲銷葑門旱關差指分江蘇遇缺先補甲典史吳樣河南人到省○初七日藩轅牌示照得准調無錫縣縣丞慶多准補宜興縣縣丞李湘准補吳縣主簿程恩浩准補金匱縣典史胡長慶均堪飭赴新任又署平　司巡檢鍾國賢調省遺缺查有現署南匯縣典史俞侃調署遞遺南匯縣典史缺查有正任石浦司巡檢岳廷幹署理又崇明縣貊貔司巡檢陳義病故遣缺查有候補班補用巡檢劉澤寰堪以酌補 
[申報館恊賑所經收順直賑捐正月初一日至正月初十日止第一次清單]  
　　正月初一日隱名氏洋一元縷馨仙史洋五元○初五日見圖如願四氏子十元無名氏保平安洋二元朱麗泉洋十二元上海京都司德堂藥局洋十元不知名陳安氏陳靄氏三户各洋四角無名氏銅洋一元力不足者洋二角劉善士洋二角五分鏡明氏一元○初六日祝太太一年平安洋八元保赤氏洋一元無名氏洋一元三角免憂氏洋一元永記氏洋一元七角○初七日廣東南海謝村綁李十户洋二元慶餘堂鍾海上客合一元吳述祖新病速愈洋廿元愼修堂願洋十元浦東棧各善士八户洋四元無名氏八户洋二元珊記李清如西河氏隴西貞氏隴西　氏李二男五元八角李湘州無名氏無名氏錢配銓浦介生俞秋林周潤生虞阿大戴鶴壽計九户洋四元二角招晃如孫杜菴揚樹記李福記四户合洋四角陳兆元洋二角陳岳樵洋二角五分卓氏洋五角陳管乙洋一元　綺記一元永泰棧各善士七户洋二元一角○初八日無名氏洋一元積厚堂一角隱名氏洋一元五角浙寗同福和洋十元承裕堂陳洋三元陳　潤二元紫榮堂直心子合洋八角　名氏無名氏合洋二角隱名氏洋十元徐敦禮求合家清吉生意順遂規元八十兩無名氏洋五元徐培德洋二元隆記洋廿元李倬雲洋一元朱韡記洋五角謝福　一元姚勛記無名氏不留名三户合洋一元五角○初九日求平安洋五元彝訓堂陳洋五元無名氏銅洋四元仞香洋四元無名氏洋一元銅洋一元無名氏洋一角五分朱姓銅一元○初十引福旺洋一元以上總共收洋一百八十五元八角五分票元八十兩銅洋七元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
