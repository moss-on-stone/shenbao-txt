# 1903 - 262 - 4910933

 

Page 1

 
 
[九通全書並校勘記發售] [  圖書集成局啓]  
　　九通一書集歴代政治之大成爲本朝掌故之淵藪本局旣用大號鉛字鑄印成書嗣以所據浙刻本魯魚亥豕訛誤滋多持延名宿赴蘇杭兩處就文瀾閣殿本及程氏家藏精抄本詳愼校讐成校勘記百餘頁原本局所以精益求精之意實以是書爲網羅政典之巨帙故不敢因陋就簡貽誤士林邇者全書己經告竣計訂三百零六册除所印股書次第發交外尚餘若干部每部售實價洋銀六十元有志經世學者請卽臨申報館購取可也 
[護川督陳奏勦辦裏塘裏寺兇逆凱旋情形摺]  
　　頭品頂戴護理四川總督布政使威勇巴圖魯臣陳遹跪奏爲勦辦裏塘裏寺兇逆堪布品初朗吉凱庭情形並邊地肅清擇尤請保出力員弁以資奬勵恭摺仰祈聖鑒事竊查四川入藏萬里而遥自打箭　出關以抵江卡悉屬川省土司地面喇嘛雜處其問蠻觸搆兵不時蠢動兼之遠依逹賴近恃瞻番串結勾連莫窮其變上年桑披三岩章窩番夷滋亂瞻對乘機而起經前督臣鹿傳霖大張撻伐地方賴以又安詎夷情犬羊終難䭾伏瘡　甫愈又復逞其强梁近來夷務叢滋均經隨時辦結幸未遠勞師旅乃有裏塘所轄裏寺四川揀派無品級之堪布品初朗吉初尚安分近極兇横因與土司四朗占光朱洛吉村等爭權肇衅膽欲廢置土司管轄夷民動輒主使撤站以圖挾制光緒二十八年冬　前署督臣岑春煊委員曹銘前往該堪布撤換斥逐另選二堪布昻翁滾噶接充品初朗吉輒於本年三月十六日帶領懷增竊負輜重盤踞瞻對所屬阿壩等處勾結番夷不下千人將其擁送回寺號召無賴喇嘛數百人蟻聚蜂屯附和滋事並以裏寺地勢極險負隅自固文武員弁前往彈壓抗拒不服脅迫土番撤站聲立必欲奪盡襄塘地土滅去土司獻於逹賴不服漢官帶轄惟該逆獨專權利一面計圖大舉撲攻文武衙署焚毁漢民房屋實屬形同叛逆遂致附近番民皆聞風思逞大道梗塞遐邇驚惶該處文武員弁立調土兵扼要守禦幸地方未遭蹂躪馳報劉廷恕電禀請兵剿辦伏思瞻番滋釁其勢洶洶幾於不可收拾大煩兵力始克盪平今品初朗吉聚衆揭竿其心叵測而　番又爲煽惑一星之火勢將燎原辦理稍涉疎虞貽患不堪設想熟思審處以求計出萬全因知劉廷恕久習邊情夙諳兵事迭經馳電密授機宜飭帶　土　兵於五月初一日躬自由鑪出關星夜馳抵裏塘品初朗吉仍復不遵開導蔑視兵威施　槍砲意阻官軍安營劉廷恕老千戎行謀而後戰偵探裏寺袤延三里許寺壘重疉高起五層圍　安毆　鬥　　槍　凌空排列圍之不易攻之綦難因將兵勇分爲五起一紥麻里崖以扼其　　紥小喇嘛寺後山以　　　一　　　大路要口以防衝突一紥裏寺外四門以杜窩逸一紥大喇嘛寺山頂以作建瓴之勢　派　兵一隊分途策　以絕外　仍射　　令解散脅從以孤其勢每日該逆率衆出巢爭佔麻里堆要隘猛回向官軍接　　林　兩　　　　向　官　　　　練勇楊應武楊華廷三名劉廷恕忠憤塡胸身臨前敵親執旗鼓督隊抵禦戕殺夷匪喇嘛　十名　勢甫衰退回　寺閉栅堅守誓衆環攻沒牆槍不亂下兵勇受傷其多不稍退縮奮勇奪其西栅欄房直搗大招輪　攻擊晝夜不停十五日攻破大招僧俗奔突而我軍分頭招致發給投誠免死牌立將附和黨羽解散甚衆惟該逆與團結死黨百餘人廢　不休相持又一晝夜馘斃兇匪多名該逆勢孤與其兄傳號遵匪洛桑朗吉落荒而逃立卽一併生　陣斬以徇　匪　械伏地求貸一死當卽分交正副土司押候　明發落率隊攻入召寺掃清餘孽隨傳諭昻翁滾噶卽接堪布事務收拾衆心除歷來梟悍之風籌永遠善後之策發給斷牌條規禁約僧俗兩不相轄台站照舊安設邊經一　肅清是役也以兇逆之堪布結瞻屬之番夷抗踞蠻荒要區不啻如虎牛翼乃劉廷恕帶兵剿辦攻戰三晝夜卽能　　逆巢殲除匪　而元惡大慇同時授首洵足以彰天討而快人心且辦理甚屬迅速不致蔓延而經此一番懲創之後遠近番夷莫不畏威帖伏邊境可期靜謐是劉廷恕之功固有不可沒者當將凱旋情形電請外務部代爲奏陳並聲明請將出力　弁籲懇恩施在案兹據劉廷恕查明在事員弁擇其尤爲出力者禀請保奬前來臣覆查無異惟　廷恕雖不自言勞績而論功行賞乃朝廷激勸之大權合無仰懇天恩俯准將道員用在任候補知府打箭　同知劉廷恕俟歸道班後賞加二品銜分省府經歷劉振超以請知縣分省補用裏塘糧務候補知縣沈希濂請俟補缺後以直隸州知州補用署裏塘守備藍翎補用都司張世彦請免補都司以遊擊儘先補用把總惠富成江文荃均請以千總儘先拔補並守備侍衛以上各員俱係異常出力均懇乞鴻慈一併照擬奬叙其外委人員另行咨保至此次　廷怒帶兵出關據禀支用漢土官弁馬步兵勇書識通譯薪糧賞需䭾脚等項共庫平銀七千四百六十七兩零開具清册逐細核明均係實支實銷並無浮冐應請准其領銷又陣亡官兵張錫福練勇楊應武楊華庭三名應請敕部無例議卹以融忠魂所有剿辦兇逆堪布品初朗吉並擇尤保奬緣由除飭取各員弁履歷分咨外謹會同兼署成都將軍副都統臣蘇魯岱四川提督臣馬維騏恭摺馳驛具奏伏乞皇太后皇上聖鑒示謹奏 
[本館接奉電音]  
　　昨日午後二點鐘時京師飛電傳來旨一道敬謹譯登○八月初四日内　抄奉 
旨壽耆現在出差正白旗蒙古副都統著德峯署理欽此 
[電傳宫門抄]  
　　昨日午後二點鐘時京師友人專電告知本館云八月初四日皇上召見軍機大臣 
[定購軍械]  
　　天津訪事人云日本東京某行分設天津爲人代辦各貨日前接直督袁宫保　定　大砲五十尊來福槍一萬枝人咸謂此項軍器行中可獲利七萬金亦云巨矣 
[革令潛逃]  
　　廣西訪事人云貴縣革令陳景華奉旨正法押在桂平縣署花廳籤押房内由胡把總帶　練勇十名日夜防守已經兩月上月二十日午刻陳景華向胡把總曰今早體有不適往者每遇小病　痛飮醕酒　已 
 
 

Page 2

 
 
霍然今夕請代購酒肉與君對酌可乎胡曰諾是夕卽相對劇飮疎景華酒量甚豪數巡後胡已大醉及酒醒而陳景華已不知何往胡大驚急告桂平縣王令立出賞格無論軍民人等能將陳景華拿獲者裳給花紅銀七百元然聞陳已脫身至香港法外逍遥可安然無　矣 
[會訊革牧]  
　　廣東訪事人云上月二十一日司局各憲在營務處會訊李革牧家焯是日所問不外串匪縱勇二事革牧概不承認并面遞親供求各憲恩典照公辦理及責令將罪有應得之營弁某某等交出則答稱業已遣散不能指交矣 
[粤西軍報]  
　　廣東嶺海報得粤西軍報云廣四亂匪自岑雲帥親統大軍西上勦辦地方文武官皆振刷精神整頓軍務柳州府屬剿撫得法亂匪將次肅清惟南寗一帶尚有零星股匪竄匿山内報聞雲帥立派得力弁勇馳往剿辦第地勢險惡官兵難進祗在外圍困絕匪接濟觀厥情形大約日間卽可肅清是以雲帥涓吉八月上浣啓節回東又梧州消息云初七日有全順定西兵輪船二艘拖帶民船四五艘行抵梧州該輪船滿載武建車沿途軍樂衣飾隊伍皆效洋操如火如荼耀人耳目一時聲勢爲之大震 
[通匪正法]  
　　西粤訪事人云有吕渭賓者向在蘇宫保提轅効力補有千總職銜詎料竟將逼碼偷賣與人不知凡幾近始破案經張中軍查訊明確卽行正法又前某營管帶奉旨在梧州正法之馮福亭其妻聶氏係縫工之女年僅二十餘向庽龍州私藏逼碼甚夥近查得有接濟游勇之事遂卽拿獲縛赴校塲用槍轟斃 
[委員駢誅]  
　　廣西友人來函云本年三月間廣西左江道委員何從九雲葆及帮帶虎勇正營潘某奉檄下鄕剿匪甫入隆安縣境卽縱兵焚掠擄去婦女五十餘口牛羊三百餘頭衣服銀物無算縣主羅大令錫章訪聞電禀左江道何觀察玉林查究何雲葆者觀察族姪也倚勢招摇人皆稱之爲少大人觀察得電不懌意存左袒反批飭大令誣揑妄禀使不敢具詳大憲大令故强項者復將焚掠實情和盤托出益攖　察之怒時觀察方報肅清示意各州縣一律禀報並將銜名履歷附呈卽行開保大令獨不從觀察遂以大令性情固執辦事竭蹶禀揭前革撫王之春據電卽將大令撤任隆安紳民大爲不服聯名上禀乞留不准雲葆乃揚揚得意自詡其勢力之雄逮雲帥蒞粤查悉此案原委電飭將何雲葆及潘某就地正法並聞已具摺奏參何觀察袒庇私人荼毒百姓請革職永不叙用特保羅大令有膽有識秉正不撓爲廣西不可多得之員云 
[澈究騷擾]  
　　廣西訪事人云有黄中仁者以兵弁騷擾具禀督轅經督憲岑雲帥批云據禀府縣統兵赴鄕剿賊縱兵抄掠奸淫婦女卽使董管帶林秀廷不知約束兵勇豈府縣亦形同聾瞶如果屬實其罪比盜賊更甚林秀廷居近該鄕所掠牛馬尚在不難查訪而知仰新任柳州府切實查辦不得因前任有失察縱容之罪稍有瞻狥 
[飭查頂替]  
　　蘇州訪事人云江蘇撫標候補各武員多若過江之鯽其中冐名頂替者頗不乏人近復有某某等數員或由督標託故改歸撫標或購得功牌自塡姓名投標効用恃其鑽營奔競之術到標未久卽得差缺顧盼自雄而眞實功名在標年久者反多憾抱向隅以　衆心不平羣有鳴鼓而攻之意事爲撫憲恩藝棠中丞訪悉札飭城守營參將曾參戎詳細稽查禀候核奪參戎奉札轉委中軍守備夏守戎明查暗訪務得實情再行禀覆是亦整頓營伍之要圖也 
[宜興命案]  
　　有客自宜興至蘇州者語諸本館訪事人云上月某日有小販某甲在城外某茶肆喚售食物時適營幕某乙在彼品茗向購若干不知如何忽起爭端致觸乙怒令營勇多人將甲攢毆甲心不能甘蒲伏至管帶某君處泣訴事爲某君夫人某氏所聞大發雌威喝令將甲逐出各勇復將甲併力毆擊遂至斃命現聞屍屬已投縣署控告不知若何了結也 
[蘇垣血案續述]  
　　昨日本報紀蘇城鎌溪坊東首白峴橋附近某機房主陳雲楷遣學徒陳二官持洋銀二百元至恒大錢莊估看至唐家弄被匪徒甲乙丙三匪人連戳十三刀旋經人拘獲甲匪解縣訊問兹接蘇州訪事人續函云甲經元和縣金苕青大令研訊供稱是案係金陵人現在閶門開設戒烟藥鋪渾名小來喜之徒某乙所犯當未動手之前曾邀小的相助小的不允伊遂另約丙丁二人小的從旁觀看誤被拘獲叩求明鑒大令得供立飭某差將小來喜拘案研訊之下限三日將乙交案一面飭差將藥鋪房屋發封至受傷之陳二官已於翌日因傷斃命報經大令臨塲相騐矣 
[兇犯解省]  
　　蘇州訪事人云本月初三日蘇州府發審局提訊崑山縣解省之兇犯張某及莊某各一名聞張犯世居崑山距城十餘里之某鄕曾欠同鄕顧某洋銀四元去年某日顧向索取張無以應顧指比鄰王姓而言曰昨日王某家收得白米十石爾何不向之轉借張曰不允奈何顧曰以刃恐之無不如願張如教懷刃而往王果不允張乃出刃恐嚇王仍不允張怒將王連戳數刀當場殞命王妻某氏大呼救命張亦將氏戳斃旋經屍屬報知崑山縣劉大令詣騐將兇犯張某獲案訊寔備文解省越日是處近鄕蔣某向鄰嫗借貸錢米嫗不允蔣大呼曰爾不見前日王某夫婦事耶嫗恐趨出呼救蔣以利刃剌之中咽喉而死亦經大令履騐緝獲兇身訊寔解省想該一犯不日卽當明正典刑矣 
[獄犯庾斃]  
　　寗波訪事人云本月初一日上午鄞縣獄中押犯王實績忽發急病遽爾云亡當由禁卒禀知縣主周少軒大令函請鎭海縣韓大令相騐下午韓大令命駕詣鄞署門首升坐公案飭仵騐視旋稱騐得此犯面黄肌瘦周身並無傷痕委係患病身死韓大令親視無悮飭吏塡明屍格備棺收殮 
[考生被盜]  
　　温州訪事人云上月二十日玉環廳所轄小麥嶼左近沈茂才熊祥等結伴赴杭省秋試雇民舟抵郡擬附輪船不意道經樂清滃垟洋面驀被盜船要截羣盜一躍登舟盡括所有而去沈等四人立投樂清縣署禀報縣主張頌元大令會營勘明飭捕嚴緝沈等不得已上控道轅道憲童觀察俯恤寒畯批飭由府學朱眉山廣文按名給發輪船票一紙復捐廉酌量佽助俾得成行 
[重禁花會]  
　　寗波訪事人云鄞奉交界之處現復有賭徒大開花會爲害閭閻事經鄞縣主周少軒大令訪聞除派差勇密拿外立卽出示嚴禁大旨謂鄞邑前者花會賭博此風甚熾本縣下車時首先嚴禁若輩稍見斂跡乃根株未絕日久玩生訪聞奉化縣境及鄞邑僻壤地方有賭徒又復開設花會誘人猜壓業已訪悉各賭徒住址姓名移請奉邑派差協拿本縣亦已密派差勇訪拿自示之後該賭徒等急宜痛改前非勉務正業若仍妄行妄爲一經拿獲定卽盡法懲治不貸 
[温郡官塲事紀]  
　　温州訪事人云上月二十八日新任永嘉縣程子良大令雲驥派陶包二家丁齎紅諭至署擇日履新因此辦差公人赶卽預備公館以便小駐襜帷○新任中營守備甘榮甫守戎澤鴻已於上月二十八日附招商局普濟輪船來温筮吉本月初三日接印○前護理守備趙蓬洲千戎已於本月初三日交缷仍回本任○正任温州通判吕筱良别駕因公赴省約於本月初回署是以署中人已預備恭迎矣○ 
 
 

Page 3

 
 
電報委員鄭吉裳大令於本月初一日附招商局普濟輪船赴上海差次 
[寗郡官塲紀事]  
　　寗波訪事人云浙江提督吕道生軍門以寗郡城守營現出把總一缺特於本月初二日飭陸路四營中各外委齊集大校塲聽候逐一考騐然後擇尤選補以昭公允而勵人才○鎭海縣韓大令慈谿縣王大令均於本月初一日命駕至郡隨赴天方堂視賀　主教壽誕旋詣各署投剌○寗紹台道惠澍滋觀察森自奉旨升授浙江鹽運使卽將公務理清以便交缷聞新任高嶼卿觀察英不日卽當接篆視事矣 
[獵塲秋草]  
　　松江訪事人云邇年以來光蛋充斥雖屢奉上臺札飭嚴拿而匪等不稍歛跡華亭南鄕張澤鎭尤爲光蛋聚集之處聚賭抽頭毫無忌憚鄕民不敢以光蛋兩字出諸口蓋一觸其忌禍卽隨之噫亦可見梟匪勢焰之熾矣○入秋以來居民之患紅痧症者十人而九惟旋發旋愈恒獲弗藥之喜焉○海門河工一案已訊至四十餘堂現聞被告各人證均已出結大旨皆集矢於張雲梯一人因之張不願出結俟許子原太守詳請臬憲後方可結案也○華奉金三縣職監生耆張士翹等以梟匪充斥具禀松江府署旋由許太守批示云查匪徒捉人勒贖聚賭收規爲害閭閻屢奉各憲並由本府嚴飭拿辦不啻三令五申查閱黏單並奉金等縣匪徒沈小妹等如此目無法紀擾害地方該縣等均置若罔聞實屬形同聾瞶殊堪痛恨候分飭該縣等懸立重賞選派幹捕會營嚴拿各匪徒沈小妹等務獲懲辦 
[上海官塲紀事]  
　　昨日吳淞營管帶曹潤森遊戎帮帶龍香亭干戎均詣上海縣署拜會汪大令晤商良久而别○昨日綢捐南卡委員錢伯蔭明府詣縣署拜會汪大令面陳一切公務良久始退 
[侍郎北上]  
　　昨晚七點鐘時駐滬日本總領事小田切君特假外大橋堍禮查西客寓請新簡商部侍郎伍秩庸侍郎宴飮並請新關稅務司好博遜君駐滬領袖美總領事古衲君陪坐水陸紛陳主賓歡洽至八點鐘時始散是夜侍郎卽乘招商局安平輪船入都供職 
[喪儀志盛]  
　　曾惠敏公之夫人劉氏殁於斜橋寓所昨日係出殯之期排齊全副執事由英界二馬路抛球塲轉四馬路往南過三茅閣橋入法大馬路迤邐至浦灘登鈞和兵輪船送回湖南珂里儀仗煊赫不能悉數想曾侯係詩禮之家大約悉遵會典所載旣不敢或有缺典當亦不敢妄越範圍惟喪儀中有紙龍二條上下盤旋烟塵滾滾觀者譁然奇之特不知此亦載之於會典中否至僧道爲文正公所深惡家訓中屢言及之而此次送喪仍有緇衣黄冠者流厠於其際是亦豈習俗移人乎然而東西人士觀此盛儀相率攝影以去流傳海嶠未免非四方觀禮之意矣 
[備文解府]  
　　南匯縣文生丁茂前以專事晙訟經縣主汪蘅舫大令訪悉詳請學憲註劣不意仍不歛跡至今故智復萌府尊許子原太守以其怙惡不悛札縣拘提縣主戴子邁大令遵卽提丁到案略訊數語派差押解赴松昨日行經上海過站差役投文縣署由汪瑶庭大令騐明刑具飭卽寄禁然後加備公文轉解茸城聽候訊辦 
[西人作賊]  
　　甲乙二西人失業落魄前日在福州路慶昌洋貨店以選購寳石各貨爲詞乘隙竊取什物當被店中人察破不敢聲揚旋由包探金立生拘獲盤詰之下交出所竊外國縀縐綢呢金約指鑽石約指等物約共值價洋銀數千元現將贜物留存老閘捕房待人認領 
[縣訊盜供]  
　　本月初三日之晚本邑浦東高家行鎮同德典鋪被盜搶劫一案次日由執事邵家墅投縣禀報縣主汪瑶庭大令正欲移知城汛會同往勘一面嚴飭捕役徐文曹勝等分投𨁪緝徐文隨卽率同夥役至洋涇鎭適遇盜匪六人至某飯店果腹形狀慌張向之盤詰眞情畢露遂一併拘獲就近解送是處巡防局搜出原贜洋銀首飾及腰刀一柄手槍三枝浙西新右軍號褂一件局員高二尹多派勇丁護解至馬路工程局加派巡捕若干名押解至縣時已黄昏大令立卽升堂研訊潘桂友供小的係湖南某邑人並不爲盜大令喝鞭背一百下王春林供小的與潘同鄕横被誣拿叩求明察大令命鞭背五十下李瑞生供小的由首犯趙義么邀往夥劫小的僅執木棍事後分得洋銀六元首飾數件求宥朱金全供小的係寗波府屬慈谿縣人此事並不與聞大令喝鞭背五十下始供小的與李瑞生係師弟兄同寓英租界滿庭芳街恊興客棧初二日李友王春林糾往浦東行刼由李轉邀小的同往小的一念之貪隨至東溝已有船停泊河干船上共有三十人大抵産自湖南湖北者爲多小的與李知伊等將犯重案急欲折回無奈伊等不許登岸隨由爲首之趙老么及潘麻子命衆人同在神前發誓不准漏泄如果得贓後私行藏匿定當砍死誓畢卽赴高家行欲劫當鋪中途水淺不能行駛因卽折回初三夜復往且有彼處熟悉之人守候途中導之登岸及抵當鋪門前同輩均執槍刀木棍惟李與小的各執油紙撚趙囑衆人祗准劫衣兩件多恐不便携行當有三人猱升屋脊入内開門衆遂一擁而入先至更樓奪取更燈將更夫捆縛令伊領至帳房搜刼洋銀僅得一百餘元又見兩當夥一并捆縳逼令領至首飾房各取首飾旋聞門外把風人放槍一聲衆知不妙接贜而去同回船上小的等隨後緩行船已開駛追之不及當夜躱避鄕僻處次日至洋涇鎭某飯館遽被擒獲求宥陳福生供小的係松江府屬婁縣人曾在上海小東門外大順南貨店執業前者勇丁王春林來店購物偶與絮語因得認識被伊糾人匪黨所供行刦情形與朱供詞脗合熊桂山供小的係湖北某邑人由趙老么糾往當鋪行刼當時執洋槍者二人其餘或執腰刀或執木棍事後分贓由趙派定凡執刀槍者應得兩分餘人各得一分計洋銀六元首飾數件求鑒朱金全復供小的有兠肚一枚内藏飾物洋銀均係原贓今被局勇搜去大令究詰至再各犯執定前詞大令著將潘桂友再鞭籐條二百下王春林笞責二百板均釘鐐熊李收押餘人均收外監起案之槍刀儲庫昨晨徐文續獲金行明張得貴兩犯解回縣署禀知大令飭先收所候訊 
[滬南瑣語]  
　　昨日清晨某號巡街捕在南馬頭地方查見鄕人某甲牽小黄牛兩頭恐有售人宰殺情事遂拘解捕房捕頭令押候轉解馬路工程局禀請總辦翁子文太守訊斷旣而甲央人向捕頭懇情始准牽牛而去○昨日南巿救生局巡船在浦中撈獲無名男屍一具知係失足溺斃遂帶至老白渡馬頭候人認領以便備棺收殮○昨日午前有某船戸承裝白米二百餘石由某處行駛來滬經過南巿董家渡浦中適值午潮盛漲水勢湍急異常舟子力難支持船卽登時欹側所裝之米翻入浦中幸由鄰舟飛駛援救得免傾覆而所失頗鉅已不免賠累矣 
[上海巡局紀事]  
　　前日南巿賴義碼頭錢公館被竊衣箱等物事後開單報請二十三七鋪巡防局局員韓仲甫二尹飭捕跴緝並陳明失竊時有小車數輛運贓等情二尹率捕役親往　騐後立傳栅夫周阿小到案詰以是晚有無小車出入周供並無其事二尹怒判責二百板諭令協同汛捕地甲於三天内赶緊查到原贓如延比究○昨日午前本邑城廂内外保甲總巡朱森庭明府親率差役命駕至南巿各叚稽查街道旋飭十六鋪地甲傳諭各鋪所有垃圾務須於上午十點鐘前一律傾入木桶以便夫役運往他處如敢逾期查出重罰不貸 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四續德化縣高等學堂開辦章程]  
　　讀書綱領一讀經三傳史也當書史之祖也三禮史中之禮樂志也詩藝文志也小雅詩之音訓亦羣經之音訓也孝經所以端本而善則也羣經者聖人之文也通經以制用因文以見道易道之全體也論孟道之散見也學庸所以傳道也註學庸二篇原在禮記内今仍列出故治經當先書次三傳次三禮註讀禮須看聶崇義三禮圖治亂得失名物象數備於此矣次爾雅將以讀詩也次詩則温柔敦厚善心生矣由是讀孝經以立其極讀學庸以施其功讀論孟以詳其節目讀易以會其歸由是體立而用備制作規畫固無施而不可矣一讀史全史不易讀前四史文則佳矣而未窮數千百年之事變窮數千百年之事變踵春秋之後莫若通鑑三編涷水尚矣而通鑑輯覽爲制科命題之書易講易讀此國家尊祖與忠厚待人之意也團讀史不可無圖東湖饒刻歷代輿地險要沿革圖宜購閱然强有力者猶宜讀通鑑三編不能讀此可也蘇子曰讀　如八面受敵誠爲善法大要在借鑑忠賢聞風興起可耳通鑑卒業則讀九通事變旣明掌故不容不考且屬塲屋命題之書卷帙稍繁亦須得其要領此外如歷代名臣名儒列傳國朝聖武記十一朝東華錄先正事略等類皆絕紀載之書所必讀者也一讀子子不易讀正言若反駁而不純在觀其通而已太史公曰申子卑卑施之於名實韓子引䋲墨切事情其極慘礉少恩要皆原於道德此之謂觀其通也老莊浮善其流弊則至於放誕不經清談悮國厥有由來荀卿放言高論李斯之徒踵其後而無所忌憚遂至賊殺天下而不悔百子全書不枚舉但讀其書必知其弊所謂披沙鍊金也註子書除管子外不巷切用可從緩續一詞章言之無文行之不遠漢魏之文樸茂而典瞻唐宋之文疏通而浩落紀載莫如漢魏諷議莫如唐宋善讀文者不以文求文積理而已矣理實則聲之短長節奏無不當也用世之文陸宣公奏議尚矣以及歷代名臣奏議國朝中興奏議皆足增長識力若宗忠簡李忠定文忠烈史忠正又皆浩氣爲文不可磨滅者也唐宋詩醇五詩别裁皆善本也陶靖節林和靖淡而彌永明末諸子如陳臥子黄陶菴輩無非新亭血涙忠愛纒綿所謂正聲相感也一時務司馬德操曰識時務者在乎俊傑何謂識時務蓋南北異俗古今異宜中外交通强弱異勢太輈方輪跬步不能行是在觀其通而搤其要也地輿一門爲經世之切務雖山川險要必須身歷然按圖而索當先得其大凡若五大洲地輿總圖萬國地輿分圖中國分省地輿全圖長江圖皆宜常閱再取讀史方輿紀要大清一統志海國圖志西政叢書富强叢書萬國公法各國通商條約次第考證雖不能作西人語言文字而中外大勢固已在掌握矣以上諸書最爲切實務博者必致泛濫無歸從此下手立有根基再讀他書勢如破竹諸葛武侯曰非學無以廣才非靜無以成學顧公憲成曰居水邊林下志不在世道君子無取焉士生今日窮伏案之功化拘泥之見由史而約諸經由中而逹諸外實則由古而廓今復由今而還諸古其層累節度似已浩博無垠然究其致力之原講貫不過數書經　不過數事綜核名理偉爲通才勉之 
[劉伶再世]  
　　温州訪事人云永清門内小販有名大林者向以負擅售線爲生素性老饕平日偶息仔肩恣情飮啖有過人之量人亦以此奇之上月二十六日興同業某甲賭啖燒餅三十枚須臾而盡次日復在雙門底萬靈殿路酒林自以爲一斗不醉一石亦不醉詡詡然自矜共豪甲遂購元燒六斤相與對飮不意瓶罍旣罄五山遽頽林竟連椅例地人疑其醉鄕深入鼓掌譁然旋察共神色慘變體冷如冰始相顧失色然已無術返魂矣迨後屍屬疑酒中有毒　甲饒舌未知如何了結也 
[馬車被撞]  
　　昨日亭午時某西人乘四輪轎式馬車至北四川路轉角處適小車失吳兆祥滿載黄豆若干包迎面而來不及避讓敘將馬車上玻璃窗撞碎事爲四百零九號巡街捕所見遂將吳拘入捕房捕頭令押候解送公堂禀請讞員孫建臣直剌　辦 
[英美租界公堂瑣案]  
　　拐匪許小琴誘姦朱介甫之女大寳並　與百福里復將吳金氏之子福順拐去經吳等報知捕房拘解公堂訊押昨日包探劉光震禀稱吳金氏之子查猶下落兹先將朱女大寳解案詰訊質之朱介甫供稱女兒大寳在　鄕被許姦拐出外已有年餘今始　獲求　　究　　質之大寳供　許以洋銀五十元交與母親旋將小女子帶出目下不願隨父回里憑被再　求　傳訊吳　氏供　婦人之子福　被朱以陳　　稱領出看戲後不領歸求恩追究質之朱供稱吳金氏之子山陳代賣得身價洋銀三十二元已將三十元交與　　實遭妾控求　襄　　　何吉生六合以朱離人骨肉未使從寛商之英總領事署博繙譯判責五百板發押　獄一年大寳旣　願　父四家著暫交官媒再訊核奪○騙子姜少蘭周子　託名汪　生　張高東謊稱注租界有舊房料二十九間如出洋銀二百餘元卽可買得轉　與人必　重利張信以爲眞卽付洋銀一百三十五元卽交付沙遜洋行帳房收條一紙事後查知被騙向論避匿報出包探倪順泉拘解至案並呈騐收條張高東聲訴前情讀爲嚴辦姜少蘭等俯首無詞大令以串騙屬實判姜責四百板周責三百板一併發押捕房半年○老嫗周王氏串同少婦劉董氏以貧苦不能度日爲由向鄕人馮新泉說合出洋銀一百三十元娶董氏爲妻未及三日忽然逃逸馮心不甘服報由包探陳云忠拘案請辦質之周王氏供此事係錢一桂等所爲與小婦人無涉訊之劉董氏供稱小婦人本有丈夫現在天津當長隨前日伊等將小婦人邀往遊玩實不知已被嫁與馮姓爲妻之事求察大令以顯係通同判劉董氏鞭背二百下發收棲流所一年周王氏鞭背一百下發收　流所半年○曹阿金王阿四柏全坤等同在龍興洋棧服役近棧内忽失高麗參五十餘觔計價銀一千五百餘兩查無賊蹤經洋人報由包探沈阿岳將曹等三人解案請究大令以該棧係法商所開判一併押送法界公堂訊理○楊王氏之媳再嫁與王三王出身價洋銀八十元被居閒人邱永林吞沒七十五元祗付五元楊王氏心不甘服報由包探趙銀河拘案訊之王三供出洋銀八十元盡交與邱楊王氏供祗收得五元求察旋有宗一庭者投案訴稱前被邱拆梢洋銀四十元請爲附辦大令以邱不安本分判責四百板發押西獄一年並諭王二再出洋銀七十五元交與楊王氏各具結完案 
[法租界公堂瑣案]  
　　包車夫石永卿行竊法兵官鈔票洋銀四百元與張榮桂二人瓜分逃回原籍經包探查悉禀請讞員魏蒓塢大令備文至江北某縣關提來滬昨日解案請訊大令商之費繙譯判限半個月内照數將洋銀繳案如違嚴比○二十三保三圖鄕民曹增全霸佔西人柴某所置地畞若干控奉大令飭提到案昨日傳同原告西人解案請訊曹供小的之田適與西人之地毗連並不霸佔大令謂爾有無田單供稱現押王姓處大令准子交保限下禮拜五將田單呈騐候核○光緒二十六年分丁珍蘭尚古向鄭少卿購地若干畝當付田價洋銀一千元約期交單迄今延宕數年之久尚未交清昨日被西人扭案請追鄭供田單抵押吳如泰處吳因案覊押英美租界公廨須吳出外方能清理大令著交保出外候將吳移提到案訊追○某號華捕張隆隆行竊同伴兩華捕衣服並將號衣號袴質錢爲捕頭查悉昨日傳同押店主王順　一并解案請訊張俯首求恩大令判枷一個月責五百板王罰洋銀十元○華彰洋貨號主何紀光控天津人馮仰舟積欠往來貨欵銀一萬七千餘兩延宕不還遂將號夥黄秀軒一并送案請迫馮供因天津巿面敗壞放出之帳實難收取大令判黄交保馮押候函追號主來滬清理 
 
 

Page 10

 
 
[蘇省官報]  
　　七月廿四日東文繙譯委員候選同知陳天麒請假赴杭州應本科浙江鄕試知縣　　溥　管解京餉赴都五品頂戴指分江蘇試用府經歷方　枚江西人由京騐看領　到省府經熊　周從九馮毓慈均奉藩憲健者甄别廿五日同知袁世顯辭回閔行釐局與縣事禀知下　公幹請補無錫縣釐采錦禀　奉委常州府屬公幹卽辭廿六日知府莫枚禀辭赴奔牛釐麗差陸桂星山滬公幹回羅道源辭回松　局同知出嘉午山滬回覊　高　蔭禀謝奉委赴鄂招募鼓鐈工匠差　江縣　丞　善㶟請江縣新港司調補元和周莊司巡檢　逢陽　專丁　省禀謝憲恩賞給五品戴　牌府照　程明理禀謝飭知奉部核准　捕巡檢謝　彭禀謝奉委寳山塘　隨　差　廿七日蘇州府遺缺知府丁之拭禀辭赴甯見制憲知府鐵林禀知奉上海道憲札委管輩滬軍營差卽辭李和　禀知奉藩　委考課吏館監塲已畢知州赴　琪禀辭回盛澤釐　知縣瑞成禀知府委守提吳江縣行月米折銀爾差卽辭花翎同知銜留任實缺　指江蘇候補班補用知縣趙錫昌湖南人禀到廿八日知府沈泗孫由天津　幹回知縣郭重旡禀知交缷署常熟縣事回同知銜指分江蘇補用知縣丁乃驗斷江人由京引見領照到省布庫大使韓景折禀辭赴甯見制憲兩淮鹽輕歷朱乃庚由兩淮來按司獄黄鉞禀知府委守提甯揚通各屬獄官薪水差卽辭 
[邗江官報]  
　　七日廿三日　任　分司實分轉兆熊禀到淮南局總辦方分團由十二圩公韓回二十四日程分轉謙禀知赴省公幹廿五六日廿泉縣沈大令禀赴露筋接差十六日趙鹺尹爾旅委南　廳製騐差廿七日朱鹺尹之楨奉委署理河垜場缺　廿八日分釐途判李分轉脩客浙江人禀到二十九日沈鹺尹永清委解京餉起程 
[江西官報]  
　　翰林院華　拜會江蘇候補道崔來臨奉兩江督憲委往廣西偵探軍務來江禀到候補府郡循名委辦神岡山釐卡候補縣石渠委往餘于清賦策舊禀丁繼母憂李詩意文芳俱解固本京餉進京劉　接辦東局總巡盛時慶由袁州高安一帶查礦務回司獄吳兆熊代辦北局分巡陳先沅往新喻收發公文熊鋆陽　　供　承　核兼彈壓署龍南典史陳紹唐尚未到任自應飭令准補期缺之戚文翬迅赴本任通判楊錞焌解九江關伯進京趙　委辦塘江卡釐務吳傳榮驗收軍裝庫　　　　　　　　試卷譚典委辦南昌稽查署定南下歷司婁棨缷事回丁憂知州洪嘉與由玉山縣籍來省據贑南道電報贑縣俞官坼丁憂以　昌縣張學培調署所　廣昌印　　試用縣　　同署理又新選袁州府經歷吳德祿　補永新典史曾廣斌均飭赴新任 
 
 
 

Page 11

 
 
   
 
 

Page 12

 
 
廪生應光緒已丑科本省鄕試中式舉人戊戌科大挑一等復挑河工引見奉旨以河工知縣試用簽分北河是年四月到省分清河道　委五月二十五日到工七月初六日奉差赴陜二十六年二月回省銷差時已將該員彚入　久奉差不歸案内咨部註銷省分嗣經該員在部呈明二十七年五月接准部咨以該員如實係奉有差便其情不無可原應將離省日期扣除仍留原省補用該員於二十七年六月十六日回省查明前次離省實係奉有差吏應准留省補用仍分清河道差委計自二十四年五月二十五到工之日起至七月初六奉差赴陜之日止又二十七年六月十六回省之日起扣至二十九年五月初五日止除去離省日期前後接算試用二年期滿因該員於河務未能練習而其才具堪膺民社應照例改撥地方補用據蕃臬兩司清河道會詳請奏前來臣查李成孝謹愼詳明究心吏治雖未能練習河務尚堪膺民社之選應請照例改撥地方歸入光緒戊戌科大挑知縣班内比較科分名次先後序補以符定章除將履歷清册咨部外理合恭摺具陳伏乞皇太后皇上聖鑒訓示謹奏奉硃批吏部知道欽此 
[直隸總督袁奏武備學堂出力之員請仍照原保奬叙片十五日]  
袁世凱片再准出使大臣孫寳琦咨稱案查武衛前軍武備學堂三年届滿所有在堂出力員弁於二十六年正月經前大學士臣榮祿奏請奬勵奉旨著照所請該部知道欽此嗣經吏部議奏以該學堂開辦時前督臣王文韶奏報並未聲明按異常勞績請奬今所請分省試用縣丞吳春康請免補縣丞以知縣仍留原省補川候選縣丞陳珀請免選縣丞以知縣不論雙單月歸部銓選係照異常勞績請奬礙難核准應令按照尋常勞績另核奏明讀奬等因現經該大臣查明該員等勞績援案咨請奏明仍照原擬給奬前來臣查北洋武備學堂及臣軍學呇三年届滿均係按照異常勞績請奬有案武衛前軍武備學堂事同一律其時吳春康爲該堂提調陳珀爲測算教習均係在堂三年異常出力實未便沒其微勞相應仰懇天恩俯准將吳春康陳珀保案仍照原奏請奬叙以示鼓勵出自慈施理合附片具陳伏乞聖鑒訓示謹奏奉硃批著照所請吏部知道欽此 
[河南巡撫張奏豫省承辦洋務教案出力人員懇恩援案彚奬摺十五日]  
關補廣東巡河南巡撫撫兼管河工事務臣張人駿跪奏爲豫省承辦洋務教案出力人員懇恩援案彚奬先行奏明立案恭摺仰祈聖鑒事竊照河南地居　省辦理洋務向未設有專局偶遇教案以及交涉事宜均歸臬司經理自光緒二十六年北方拳排事起　　教相仇豫境壤地毘連聞風響應以致大河南北各屬然釀巨案幾於防不勝防前撫臣于蔭霖到任之初卽設交涉洋　　檄委司　會總共事並以總　機器局候補道胡翔林入局兼　又設提調文案各員在局隨同辦理　十六年貨　前撫臣松　　　　　明在案臣到任後復經添派試用　吳肇邦　同司道總理局務復以原充提調保升道員許葆連派　會辦以　集思廣　　　得宜溯查設局伊始王值匪徒兹重閙教之案一波未平一波復起應接不暇棘手萬端節經該局妥　　　派員四出一　會同營縣捕治匪徒保護教堂教士人等一面將被燬教堂及教民房産分别查勘優議撫恤維時頭緒紛繁各教士所索恤欵清單總覈多　數千萬兩先後又特派大員往晤漢口領事英法兩國總教士妥與籌商督同各委員將各屬教案逐一查　　實估計由是酌理　情據實核辦經屢次删節磋磨始得相機轉圜次第辦結倘非該局在事各員洞悉窾要迅赴機宜辦結未有如是之妥速者也况自庚子以後各國官商教士人等遊歷傳教者絡繹於途蘆漢鐵路南北兩幹業已迤邐入境插標勘地舉凡接待保護照料彈壓諸車乃以各州縣專其責成更以各委員輔其不足而河北福公司開鑛築路主客相持猜嫌易起卽鄰於路鑛處所又有鑛廠電杆之設愚民少見多怪到處驚疑前撫臣錫良深慮鞭長莫及復派會辦局務試用道韓國鈞前往河北常川駐紥隨時措理因應俾寃横生枝節各該司道及各委員等先後在局四年之久寨暑無間勞瘁不辭現在民教均極相安而外來通商傳教游歷以及工師洋員之在豫境者彼此亦甚浹洽揆其變故疉乘之際旣已殫竭心力而事後又復調濟剛柔消弭嫌釁實屬裨益大局著有異常勞績　查南北洋定章每屆三年洋務出力人員保奬一次臣前在山東巡撫任内援案奏懇天恩東省洋務局出力各員每届三年擇擾彚奬奉旨允准在案今豫省事同一律未便令春向隅又查鐵路指日接通支路益闢將來商岸繁　教案愈多辦理交涉之件亦愈棘手所以安内輯外全在得人且必激勸有責然後收效益遠且交涉洋務局係於二十六年創設三年之期久已届滿合無仰懇天恩俯准勅部立案每届三年將承辦出力各員從優彚保一次以示鼓勵之處出自鴻慈逾格除分咨外務部吏部查照外理合恭摺具奏伏乞皇太后皇上聖鑒訓示謹奏奉硃批著照所請該部知道欽此 
[兩江總督魏奏光緒二十八年分江海關經理各國還欵並墊放續借之欵不敷各數摺十五日]  
頭品頂戴南洋大臣兩江總督臣魏光燾跪奏爲光緒二十八年分江海關經理四國還欵並墊放續借英德借欵不敷各數恭摺具陳仰祈聖鑒事竊前准戸部咨各省關認還俄法英德兩欵每年匀作兩次四次分别於九月十一月一律解清均赴江海關道交納按年造冊奏咨報部等因業經前督臣將該關光緒二十二三四五六七等年經收各省司道關局解到銀兩數目分造清冊奏咨嗣准部咨俄法英德借欵磅價昻貴原撥共銀一千二百萬兩内除鹽斤加價加放俸餉闈姓捐輪三欵仍以銀二百萬兩劃撥還欵免其再行加撥此外各省關原撥尚應解銀一千萬兩按二成五加撥計銀二百五十萬兩均令該省關自光緒二十六年起隨同原撥銀數及原定限期分别匯解江海關道兌收等因又經轉飭遵照各在案兹據江海關道袁樹勛詳稱光緒二十八年分應還俄法英德兩項本息均經由關收期購磅分付所有各省司道關局解到二十八年分俄法還欵共計庫平銀五百八十七萬九千六百六十六兩有奇英德還欵共計庫平銀七百九十九萬四千一百四十兩有奇按照原撥加撥之數除兩淮運司及江海關加撥銀兩短解未籌之數仍請懇免核計外尚有閩海關欠解加發項下俄法欵銀四萬兩英德欵銀六萬兩並舊欠二十六七兩年俄法英總原加撥銀三十二萬四千兩福建藩司欠解加撥項下俄法欵銀二萬五千兩英德欵銀三萬五千兩及舊欠二十六七兩年俄法 
 
