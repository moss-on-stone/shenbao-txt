# 1884 - 32 - 4903885

 

Page 1

 
 
[新購電信] [  申報館主人謹啓]  
　　法越搆兵糾結朱解本館知中國官商以大局攸關日深懸念無論孰勝孰負總期先得的音藉抒遠注用特函託歐洲友人及香港西友遇有法越交涉事件凡與中國有關繫者迅發電音專逹本館俾卽登報以便遐邇周知昨已接到回電允卽照辦從此西歐南徼一動一靜消息靈通雖遠隔重瀛而不啻近在一室矣先述崖略不盡區區 
[招請賣報售書及採訪時事人] [  申報舘主人啓]  
　　廣東爲極大省會什商雲集本舘現欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面議一切惟須在上海覔一殷實大鋪作保方可訂定也又欲另請一友在粤垣採訪新開務須眞實不虚措詞明順修洋面議此布 
[書增兵續信後]  
　　客有問於余曰吾子前論法人添兵以爲非法兵之捷不足信卽係恫喝中國之詞此言頗爲深切著明而昨乃又有譯錄英報言法兵先後共增至二萬三千人兵船水師尚不在此數則是法兵竟驟增至三萬以外與前者波滑將軍之所籌畫謂需兵一萬者直倍而又倍矣又謂法人復議增餉二千萬佛郎克合前此五百萬九百萬二千萬計之則統共增餉至五千四百萬佛郎克矣斯言也殆或與前信相若非因法兵失利卽係張揚之詞顧亦何又錄之乎余應之曰唯唯否否不然也法人前者以越南爲易取故遣兵少繼而屢次敗衂始知劉軍爲勁敵而懼而濟師刻下又見中國必不肯棄屬國以重兵戍北寍曾欽使又明宣中朝之意旨以爲倘法兵攻北寗則中國定與法人開兵於是法人益加防範而陸續濟師惟恐不足一而再再而三增而至於數萬亦屬意中事非可　謂之虚言也且或有謂增兵則需餉必鉅法國何從出此巨欵此言又未知法國之情形者也試觀前此普法之戰法旣國蹙君亡　極狼狽德國留兵在法故意重索兵費至五千兆佛郎克之多意法人必不能卽償則德兵可以久留於法而不意未及期而法人卽已如數清還德遂撤兵以去由是觀之法國之軍餉亦未見其支絀也特是法人狡詐毖其軍報凡前後數敗信皆係商人等傳述惟李威利之死則實不能掩蓋故有電傳其他皆秘而不宣并各西報之訪事人亦皆拒而不納而獨於偶獲小勝偶得一地則必張大其詞發電傳報故余以爲添兵之信或亦故意夸張以爲恫喝之計耳非謂其添兵增餉之說果不足信也今有病人欲求其疾之速愈而顧諱言其病此危道也有盜入室大聲呼救則猶可以集衆力而禦之若有盜而諱言無盜盜衆而諱言盜寡其有不爲所夷者幾希法人雖諱言其敗但不過以虚詞欺人其實則籌餉添兵惟日不足可知其欺　他人者初未自掩其耳目也中國有一習氣喜言勝而諱言敗前者髮逆竄南京竄江蘇浙江匪衆已在城内而居民及官塲相間猶曰賊去此尚遠以此爲諱卒至逃遁無從民生塗炭此則諱言盜之明徵實與諱言病者無以異也使法人而暗暗濟師勿使外人知之中國寂然無所聞則其害有不可勝言者矣今旣法人不能自秘英報復詳細言之則本報亦安得不譯而錄之錄之而中國之當軸者見之早爲之備較其衆寡之數以隨機而應之則法人雖有重兵亦未見其必可取勝卽使法人故爲大言並無實事所謂二萬三千及水師等衆其實數並無若是之多而備之者究不得視同姑妄　之姑妄聽之之列俗語云但有千日做賊斷無千日防賊　宼之來也不能預期而我之防禦則不可稍懈略一踈虞流毒將無窮矣故竊以爲法人之秘其軍情非盡爲諱敗言勝以爲愚人耳目起見蓋實欲以誤中國之觀聽也敗信則不報捷音則報之此猶是人情若以敗爲勝則直是婦稚之見彼欲欺人而人仍未必受其欺則直自欺而已法人果何爲而然哉故於增兵添餉之信雖不免過於張揚藉此恫喝但竟謂其必無此事以虚聲恐嚇而遂絶不預爲之備此則正墮入法人之計中矣或謂設法人故爲此言以誤中國使中國多所征調以糜餉糈不且爲彼所竊笑不知中國但以固圉保屬爲務雖勞師費餉亦固有所不恤與其避人之笑而將來受其害何如厚集兵力加意隄防或竟先發制人不待其大隊之至而猝攻其所不備則快着先鞭未始非計所願當軸諸公愼勿聞信而遲疑莫决以致貽誤於因循也 
[諭旨恭錄]  
　　光緒九年十二月二十一日奉上諭譚鍾麟奏叅辦事顢頇之通判知府請分别革職議處一摺甘肅撫彝廳通判杜恩培奉文採買軍粮輙敢按糧科派並以紳士阻抗詳請革懲實屬荒謬甘州府知府奎光於此案不究虚實輙將生員李向榮發縣管押致令自盡咎亦難辭杜恩培着卽行革職奎光着交部議處欽此同日奉上諭卞寳第奏神靈顯應請頒匾額等語湖北荆州地方江神廟沮漳二神祠素著靈應本年伏汛江河汎漲風浪冲擊隄工情形岌岌可危經該府率屬虔禱得以化險爲平實深寅感着南書房翰林恭書匾額各一方交卞寳第祗領敬謹懸挂以答神庥欽此○二十二三日奉上諭安徽按察使着張端卿補授欽此同日奉旨鑾儀衛掌衛事大臣着伯彦訥謨祜補授欽此同日奉上諭景壽奏假期己滿病仍未痊懇請開缺一摺景壽着開去御前大臣鑾儀衛掌衛事差使再賞假一月安心調理欽此同日奉上諭兵部奏已故總兵陳國瑞可否賞還世職一摺陳國瑞前已加恩開復原官着賞還雲騎尉世職欽此同日奉上諭崇綺奏假期已滿病尚未痊懇請開缺一摺盛京將軍崇綺着准其開缺回旂調理欽此○二十四五日奉上諭御史恩隆奏命案情節較重請旨飭拿凶犯並嚴定相騐期限一摺前因安徽婦人在堆子房身死一案諭令刑部將看街兵趙喜等嚴行訊辦兹據該御史所奏各種情節着刑部詳細研究務期水落石出以成信讞至此案事隔多日始經相騐殊屬　延嗣後遇有應行相騐之案着五城御史飭屬迅速辦理倘再仍前玩泄卽將該司坊官奏叅懲處如係地面官報騐遲延並着該御史查明叅辦以重民命欽此同日奉上諭色楞額等奏揀員請補戴琫一摺後藏戴琫員缺着擬正之五品密琫䇿忍班墊補授該衙門知道單併發欽此同日奉上諭前據給事中孔憲瑴奏叅順天府府尹周家楣徇私妄爲各款當派額勒和布張之萬查明具奏兹據奏稱詳查明確平糶局資善堂立章俱極妥協並無辦理不善之處通州糧店一案該府尹批呈各詞堪甚平允卽着毋庸置議惟查封阜康銀號將數年前寄存書箱携回致啓浮言前户部員外郎賈孝彤照料平糶局雖係襄理善事惟該員尚在服中 
 
 

Page 2

 
 
該府尹再三勸令從事賈孝彤未能固郤均有不合順天府府尹周家　前户部員外郎賈孝彤着交部分别議處順天府糧馬通判周之辰雖訊無卑鄙實據惟係出身巿廛羞畢道遠隨時查看如果不能勝任卽行據實奏叅欽此同日奉上諭陜西陜安道員缺着唐樹楠補授欽此同日奉上諭兵部奏遵旨嚴議處分並告病人員應否遞摺查無明文一摺前駐藏帮辦大臣錫縝差照部議降四級調用不准抵銷並折罰所兼世職半俸九年免其降調世職至告病人員雖據查無不准遞摺明文惟究於體制未合嗣後凡告病未經銷假者概不准自行遞摺奏事欽此○二十六七日奉上諭前據御史恩隆奏土默特旗家奴德木郤札布糾黨將伊家主索德那木葉錫搶刼當降旨令刑部會同理藩院訊辦嗣據該御史奏理藩院司員逹冲阿玉春等於會審之外私提札隆阿追索資財等情復諭令確查具奏兹據刑部奏稱原叅德木郤札布等搶掠拷訊抗拒各節並無其事惟德木郤札布在旂攬權不爲無因非德木郤札布等到案難期水落石出等語着理藩院嚴傳德木郤札布恩合巴雅爾歸案另行派員會同刑部審訊務得確情妥擬具奏逹冲阿玉春等有無前項情事着理藩院卽遵前旨確切查明具奏欽此 
[北甯兵數]  
　　西貢法字報云北寗守兵共計約有五萬人其中二萬五千係由中國調往劉軍計有一萬五千越南土兵計一萬人皆聽劉永福一人節制又言前攻桑台時劉永福一臂受傷云 
[法船總數]  
　　香港西字報言法國近調有大兵船兩艘駛來中國海面一名都固愛都魯音一名逹思胆士其都固愛都魯音己於本月初三行抵香港與俄國兵船彼此放炮爲禮查該船大三千七百墩内有兵三百十七名裝巨炮十尊其逹思胆士一船己抵新加坡不日卽可至港也該報并查得法國兵船之在中國海面及東京者共有四十艘西貢地方諸事咸備四十艘中大半係小兵船可爲小港之用大者則可至各海口内有鐵甲船四艘一名未篤里也司鐵甲厚六寸大三千四百四十五墩所裝七墩炮四尊五墩炮四尊兵三百七十二名一名巴夏甲厚六寸大亦有三千四百四十五墩十二墩炮四尊兵三百七十三名一名阿格郎忒甲厚六寸大與上同七墩炮六尊五墩炮六尊兵三百七十三名一名德里紅方甲厚六寸墩數與上同七墩砲四尊五墩砲四尊兵三百七十三名遊船八艘一名未拉恩一名蓋力生一名縳爾德一名哈墨林一名都魯費禮一名夏多禮那一名都固愛都魯音一名逹思胆士并不知名者尚有數艘皆係裝有巨炮往來遊奕者次等小兵船不勝枚舉總計則有四十艘云 
[購近聞]  
　　英公司船昨日來滬帶來英國報言法國近向阿非利加購得騾二百匹由優羅綳兵船裝載前往越南殆爲載運之用也 
[英兵赴港]  
　　英國添調新兵九百名駐紥香港坐漢口火船而來日内可以抵港新兵船到後漢口船仍須回英擬載一百二十名老兵回國其中有四十九名係年已衰者餘則皆瓜期已滿故命調回也 
[趕造戰艦]  
　　福州西字報云中國有兵一千三百八十人由南京鎭江兩處坐招商局之富有輪船抵福州其五百名在福州駐紥其餘則至台灣福州製造局亦日夜趕造軍裝臘尾年頭並未稍停工作並造輪船兩艘不日卽當落水此後又當另造兩艘以資應用云 
[般鳥近聞]  
　　般鳥遞到古逹信息云現在柯非士山掘得一泉計深有五十五西尺所出之水味甚清冽經用鐵管引至池中以便居民汲飮此池可載水二千加倫儘足以敷需用也 
[用刀規例]  
　　日本報載有内部大臣通飭各處警察院明定巡捕用刀規例云巡捕帶刀不得任意擅用因之傷人如有不得已而用刀必須照以下所定規例倘有違規例定予訊究科罰卽使無心傷人亦必究罰其規例列下一凡巡捕捕盜而盜持有乃械胆敢拒捕則准其用刀兠拿一如遇有人滋事巡捕彈壓而滋事等衆持有刀械者准其用刀相禦一如有犯人脫逃巡捕追拿而犯人持有器械欲與捕爲難者准其用刀相敵以上用刀規條此外皆不准擅用但以上准用各條内倘盜賊及滋事人并逃犯雖有刀械並不拒捕帖耳受縳則亦不得擅自傷人倘用刀之時有局外人在旁尤宜留心不得悞傷至用刀之後無論傷人與否須先報知巡捕頭按日官此舉可謂寛嚴相濟者己 
[日官信息]  
　　日本報載有駐紥英國全權森公使來電稱目下由英京起身取道德京卽行歸國又聞駐華榎本公使有陞授某院正卿之信未悉確否姑誌之 
[深信測量]  
　　電線測量傳自泰西漸漸東行至于日本現今朝野之人始知其不但有益於國抑且救活身家生命不少卽就去年五月念六日之暴風而論由東京觀象測量台電報是日當有暴風於福岡縣下飛知地方官卽行飛傳沿海船户一律預備避風港内不得出洋去後不須臾間果見海面風波異於尋常倐忽波濤澎湃風浪滔天卽在港内避風船隻業已吃驚不小設或不先躱避此一日中不知遭難之人幾何該處原有許多輪船常川往來於賀坂井等處得免危險者數十船現今該縣人民益悟測量電線之效倡議集資購買測風機器以備測量知所趨避業己具禀縣令允准卽可舉辦矣 
[輪船失愼]  
　　南洋信息聞有荷國金大輪船泊於加剌巴處前艙猝爾失愼致兆焚如幸得各兵船人役聞警馳往扑救將火滅熄然自起火時計已歴數點鐘之久矣貨物被燬及爲水漬者蓋不少焉說見循環報 
[鎭江船失事細情]  
　　鎭江輪船失事已列前報兹有怡和行之大沽輪船由福州抵滬述及該船失事情形較爲詳盡爰再錄之據稱鎭江船於本月初二晚十點半鐘行至蟹島地方誤觸礁石至初三早晨有該船買辦帶同華人十名坐小艇以至厦門俄而又有第二第三司機器之西人兩名帶有華人五名相繼而至七人者當船沈下時緣上桅　爲漁人所救者也失事之處在蟹島相近十二里地面觸礁後四十分時船卽沈下計有八托之深至船上之船主及第一司機器西人大副二副並搭客諸人至今尚無信息存亡未卜至昨報所云船中載有軍裝則係水雷洋槍各貨内又有鴉片烟土五十箱及銀數箱目下潮退時尚可見其烟囱聞香港已遣人至彼擬令善水者入水窺探福州亦有輪船至彼查看未識能設法施救否也 
[憲節抵揚]  
　　左侯相於初六日午刻舟入瓜洲及抵維揚於舟中接見各官後卽開往邵伯諭本城各官現在饑民遍地須防宵小不必送至境上務須各回本地各官遵諭而返侯相見此饑民不勝嘆息據聞此行欲與河帥面商擇最要之工先行籌辦卽挑饑民之壯健者供役爲以工代賑之舉又云海屬三鹽塲有必須開挑之河預備春漲以引淮流入海亦用此饑民辦工云 
[輪船北上]  
　　近聞北河未曾見冰故招商局之普濟輪船已於昨日裝載糧米駛行北上惟聞此次普濟試行能否直逹紫竹林尚在未定故船上旣無信件又無搭客擬俟抵大沽後再看情形以定行止又聞招商局派往津沽之各輪船現在亦皆預備開行也 
[派員履勘]  
　　關道憲邵觀察接德總領事來函稱據西商公禀浦灘大橋近處時有打樁塡泥等事有碍水道請派員履勘等情道憲卽扎飭水利局總辦會同上海縣黎邑尊於昨午後前往履勘至其如何禀覆容後再錄 
[水手被拘]  
　　前日有俄國兵船上水手數人在英租界閑遊内有一人飮酒已醉至某西酒店門前舉手擊其窓窓碎而腕亦傷其人怒 
 
 

Page 3

 
 
甚脫衣攘臂見人輒與相撲適有俄國水師兵官帶同水師等行經其處飭卽拘拿上船而去否則恐將别生事端也 
[酒醉跌斃]  
　　江北人某甲向推小車度日年約四十左右家住裏虹口新街前晚飮酒過醉囘家忽傾跌在地不省人事旋竟斃命酒之爲害可畏哉 
[重車避道]  
　　虹口外大橋向例由捕房派捕兩名分南北兩堍看守以防馬車及木料磚瓦等重車往來碰撞現在捕房查得外大橋經過馬車甚多是以飭令木料磚瓦等重車均須由白渡橋來往而白渡橋南北兩堍亦照例派捕兩名看守矣 
[人惟求舊]  
　　虹口捕房近因新添繙譯楊少亭故將從前之通事吳朗珊辭歇以期節省辛工曾列本報兹悉捕頭知英租界盆湯弄新巡捕房有十七號巡捕停歇乃令吳朗珊改充十七號巡捕仍在虹口捕房當差云 
[供詞各執]  
　　前報列控索欠項一案昨日同椿泰木行主姚咸堂復遞禀詞并開單粘呈翁太守閱禀後謂姚曰原告等尚携帳簿來以憑核對爾禀中乃稱昨日均經說妥應繳之成半願限於正月底竭力惜殊屬交顢頇姚堅稱昨已經董事鄭樂庭與各庄夥說定翁太守卽詰三錢庄所有木料究竟售於何處價值若干旋據公泰莊夥陳省三呈單稱售與松茂木行姚咸堂作價計銀一千二百九十兩零後售見祗得六百數十兩葆鴻庄夥顧品山稱所有木料因一時無受主祗得伯賣伊作銀一千一百八十餘兩售見亦祇銀六百數十兩愼泰庄夥吳佔雲稱售出木料初次知會姚咸堂伊原作銀一千三百兩後祇售得銀八百五十餘兩姚咸堂又稱木價二三月與六七月不同當時經鄭樂庭調處說定翁太守謂各庄夥去年若有是言則是已經作定汝等不可翻悔各莊夥則稱並未作定而姚咸堂堅稱作定後由董事找付現銀太守以兩造各執旣有鄭樂庭調處着兩造邀鄭到堂詢明再核姚交原保 
[扭控局賭]  
　　滬上有一種人衣服華麗局面闊綽專藉局賭爲生活新年以來受其害者尤多前日有蘇人某甲被常人某乙局賭輸洋二千元光景散塲後甲邀同某兩等尋乙理論在法租界地方遇乙丙卽詢問甲所輸之項乙併稱不知甲大怒喝同丙等將乙扭進新北門至上海縣署喊控矣 
[英界公堂瑣案]  
　　一百十號華捕解送偷竊棉襖之何阿金丁阿和二人請訊原贓呈案黄太守判何丁各責二十板贓交捕領○甯人岳世海稱在虹口老船塢爲支更昨見工人鄭阿全竊取紫銅皮將人贓交捕送案黄太守判鄭阿全管押一月紫銅皮交岳領去○富捕頭又將在押候查之江阿甫解案禀稱查得押票二十一昏或係江自已之衣物或向親戚借押之件並無竊賍太守飭將江阿甫交其叔江晉發領去管束捕頭又稱前次解案禮拜二係美領事會審今禮拜四亦係美領事輪訊爲又解案然美領事未到應請將江帶回俟下禮拜二解請發落太守允之○四號華捕稱前夜見寍人手持錢二千七百文並非長串類是牌九賭臺所用送案請訊華文桂供販賣鮮魚此錢係付行帳者當有開鹹貨店之李某投案稱華係同鄉友人確是販賣鮮魚黄太守飭將起案之錢二千七百文撥歸醫院經費華文桂免究開釋 
[法界公堂瑣案]  
　　昨據潘阿二偕同婦人潘周氏投案稱在西人處撐游船家住虹口前晚同婦在法馬路上金館吃夜飯出至門口遇一人將婦肩軋向其理論反敢馬我并拉落我之髮辮因將伊鳴捕解案翁太守訊其拉下之辮何在答稱伊等人多想被取去矣及詰之解案人稱名華春生寗波人做煤炭生意在友人家飮酒回路過上金館門口悞碰婦人卽被辱駡伊等共有二婦三男將我拉住翁太守見下面尚跪一人詰問何事稱名陸炳章在鴻園茶肆爲堂作伊等一擁而進硬要吃講茶以致茶客走脫并失去水煙袋三支計錢九百文翁太守以潘阿二華春生均非安外之徒姑能從寛着潘阿二罰錢三百文華春生罰錢二百文給賠水烟袋○張阿四稱昨在烟館中見阿土與做玉器之小王打架烟館鳴捕將我誤拘至四點鐘釋出又到烟館陳金生卽將我毆打又拉到捕房反誣我欠伊錢文初次打架陳亦在其内翁太守問之陳金生稱伊向我借錢不允又將我押票取去太守謂爾等均在新街一帶烟館生事本應重辦今姑從寛釋放又諭包探嚴頌眉孫寳生等後見該兩人在路肇事立卽拘辦 
[陳家木橋賑局來籌賑函]  
　　頃接筠生先生函云各處沈災擬捐乏力新正擲骰爲戯局終贏得三百餘文易四開兩枚奉上充賑滬上行棧林立倘有繼僕而起者集腋成裘未始非災黎之幸云如此籌賑何賑不濟筠生先生眞有心人哉 
[陳家木橋順天直隸山東協賑公所電音]  
　　正月初十日接山東撫憲電報盛觀察諸公二十五日電悉怡順昌匯潘紳銀二千卽嘱往取早經給放嚴紳借發二千俟時再劃還潘施紳濟陽賑尚未畢東撫復○潘振翁施子翁電報十八二十兩電合字一號信及會館二千五百兩均收墊借五千得此恰可歸抵濟陽卽日可竣民表擬辦商河海豐則敬擬辦利津霑化約需萬五千金擬請中丞墊發七千求廣募速解詳信仍排遞初四表敬肅復○復東撫憲電稟大人新禧電諭敬悉十二月十八二十請墊五千已解東關附電求飭發初十稟○潘施兄已解還五千來電悉續解難期憂甚會舘似有款可望初十 
[來書照登]  
　　寳山縣北境災民敬告申報館秉筆諸君子善長先生大人史席自去年順直告災以來蒙諸君子救世婆心廣爲勸募並將諸善長所來告災之書刊刻傳播以動當世善心因是助賑者絡繹不絶順直災黎之得以免死者允推貴館諸君子之功爲首今我寳山北境去秋木棉之收不過一二十斤甚者每畝不得一斤加以紗布價賤竟有售不償本者慘苦之狀幾於目不忍見耳不忍聞去冬胡巷鎭北有賣布虧本而自盡者月浦有賣紗各嫌其貨抵而三日不售而自盡者并聞有瀏河近側人攜布五疋入巿被肉莊債主奪去歸與其妻相泣其妻投河而死室本罄懸更加喪費無着其夫旋卽投繯家有一女見父母俱死亦卽投井而死一家三人同日死於非命隣里爲之藁葬覩此情形與順直之災相去一間耳爲敢敬告貴館望將來書照登以告天下善士能爲我寳邑災民設法援手乎專此佈告恭賀新禧祗請善安伏乞鑒照不宣 
[上海陳家木橋金州礦務局内順直山東賑捐公所經收正月初六起初十止第三十九單]  
　　鎭江電報局年費移賑念元廣東番邑梁陳氏望嗣從敎十元松江來無名氏念元又周程氏十元廢善堂畢錢七百文鄭手隠名氏念元粤東南邑有心無力由安泰公司來十元始寗借園主筠生氏四開二個香芬廋嶺祈保患復原十元京兆平房子爲節席費愿助東賑六元張履吉保患處速愈續捐五元○浦東　橋鎭力不足氏經募分阞署續助第三次十元益姓念元益子山十元葉博海五元徐襄周四元裕春通裕各三元益其新福隆各二元黃榮堂萬生李欽魁陳伯餘元泰益少雲楊端行　户各一元以上十六户共六十六元○江西九江新關委員朱何經募第四批洋三十元錢五十千文 
[上海四馬路西中和里辦理直賑捐輸總局接錄第八次所收樂善好施捐欵巳給收單各善士姓名開列於後]  
　　高陽丙子生來字書明爲其次弟病愈還愿捐助英洋十二元○楊氏四十元○高與卿明府經募松鹺公所二十六元吳家正二十元深還堂范二十元荆樂堂許二十元上南鹽棧十六元華樓鹽棧十二元怡壽堂趙十元太鎭鹽棧十元常昆鹽棧十元嘉寳鹽棧十元奉金鹽棧八元青浦鹽棧八元張洵侯十元生源十元餘昌坊二元豐源坊二元萬豐坊二元瑞號二元致和棧二元共計英洋二百元○淮海分局委員兩淮候補鹽巡檢舒　經募清芬堂二員顧蒼波二元李雲航二元陳瑞符二元張惺齋二元張品齋四元張澤敷四元張璧軒四元共計英洋二十二元○以上統共收英洋二百七十四元 
[蘇省撫轅抄]  
　　正月初七日候補通判李蓮炬縣丞張寳瑔均禀辭赴海運津局差主簿祝衍綸禀知辭奉委赴海運滬局差○初八日候補同知張福謙廣東購辦水甲回委署儀徵縣謝國恩禀辭赴金陵縣丞吳德輝銷委辦育嬰官堂徵收冬租差峻典史薛觀禀知辭奉臬憲委赴揚屬緝捕差 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十二月十七日京報全錄]  
　　宫門抄○發抄旨五道○太常寺題旨十二道○晉撫張奏京員津貼擬籌正名之欵開支摺子○又奏請飭部從優定議片○鄂撫彭奏請旌表片○又奏爲察看道員摺子○十二月十七日禮部宗人府欽天監值日無引見○惇王等謝賞福壽字恩○張緒楷謝授太常寺卿恩○馮爾昌謝授内閣侍讀學士恩○黑龍江協領阿齊郭勒謝恩○陳蘭彬假滿請安○承翰服滿請安○值年旗奏派稽查火藥局泒出英麟○立山預備召見○召見軍機阿齊郭勒立山○發抄李鴻章奏遵查献縣護堤砲船格斃北堤村民情形奉旨知道了欽此○又蘆綱引額難復請推展五年奉旨户部議奏欽此○又補用直隸州陳黌舉期滿甄别奉旨吏部知道欽此○又深州牧朱靖旬升補保定守奉旨吏部議奏欽此○又審明束鹿民人陳黑肉因瘋毆死親母馬氏案定擬奉旨刑部議奏欽此○太常寺題十年正月初一日元旦祭太廟後殿奉旨遣晉祺行禮欽此○又題正月初十日孟春時享太廟奉旨遣隆懃恭代後殿遣奎斌行禮東廡遣載津西廡遣瑞興各分献欽此○又題同日祭太歲壇奉旨遣載勛行禮兩廡遣志元邵曰濓各分献欽此○又題正月十五日祭祈穀壇奉旨遣本格恭代欽此○又題二月初一日祭先師孔子廟奉旨遣李鴻藻行禮兩廡遣翰林官二員各分獻崇聖祠遣恩棠行禮欽此○又題二月初二日祭社稷壇奉旨遣載敦恭代欽此○又題二月初三日祭文昌帝君廟奉旨遣奕詳行禮後殿遣邵曰濓行禮欽此○又題二月初六日祭關聖帝君廟奉旨遣奕誴行禮後殿遣志元行禮欽此○又題二月初八日祭先醫廟奉旨遣徐　行禮兩廡遣周之楨莊守和各分獻欽此○又題二月初十日祭惠濟祠河神廟奉旨遣文煜行禮欽此○又題同日祭清漪園龍神祠奉旨遣師曾行禮欽此○又題二月十三日祭文昌帝君廟奉旨遣奕訢行禮後殿遣志元行禮欽此○○山西巡撫臣張之洞跪奏爲京員津貼宜籌正名之道擬請指撥外欵作正開支仰祈聖鑒事本年四月户部因言官條奏議以京員津貼令各省關提解外銷之欵奏准咨行到晉當飭司道于藩鹽兩庫籌動外銷公欵於十月内全數解訖咨明户部在案竊惟京秩清約上軫皇慈此體恤羣臣之渥恩卽澄叙官方之本計至於籌津貼而不亳正欵具見計臣苦心特是　臣管窺尚宜詳議何也京朝賢士大夫每自矜重此項責以不報部之欵便不能一一問所從來欵目渾淪於受者有不安一也取給外銷情同佽助勢必省省發書年年告糴婉言敦趣略法言情以春秋之主人而恃監河之分潤於政體有不肅二也所以巨欵一旦呈解出竭力措畫有如發其私藏於外省籌解者有不願三也部臣原定二十六萬之數已属竭力搜羅然散之羣僚所增無幾不能贍其身家豈能如部臣所言繩以峻法砥節廉之本意有盡四也不特此也旣非庫帑難以考成創辦之始各省已未必踴躍爭先浸假而逾期寖假而缺額五年以後必减其半少給則朝廷爲口患墊發則司農爲漏巵於筦度支者有不便五也議者或謂經支正欵最爲正大堂皇不思財用方艱諸務省墻偏重一端殆難輕議臣竊本部臣維獲正供之意更爲推闡而疏通之以爲欲使名正而足莫如作正開支欲加支欵而不傷庫儲莫如指潑各欵歸入正欵内銷指撥之有三一曰厘金取之奏案一成一曰鹽務取之雜課一曰關稅取之溢解查各省厘金皆有奏定外提一成以備本省公用其出欵雖云外銷其欵實入爲内案不得與他項漫無稽考之外銷者若於此一成内酌提十分之二三合各省計已成巨欵按其報收之數可知一成之數者所推其原動此項者或删减或改支聽該省自爲籌畫此按一成之可指者也凡鹽務例設公項雜支比取給於雜課名目甚多各省鹺政不同大致要當不遠以河東論年額雜課二十七萬餘兩例提二萬六千八百餘兩以充鹽官養廉部飯解費及一切額設紙硃票簿酒筵衣廪花紅棚廠等雜費庶吉士帮俸卽出其中大約亦居雜課之一成若於此項外用不入撥之欵内亦提十分之二三而移其原動此欵之暫緩者責令鹽道撙節另籌便可不勞而理此雜課之可指者也自去年飭下各關額外溢解當已陸續遵行夫非甫責其溢解今又提其外銷稍嫌其重此項本在例定正額盈餘之外正可移充此用似可定一溢解之數卽以爲津貼京員之數在司榷者無大出入當可不致爲難此溢解之可指者也通計各省關稅課鹽務厘金歲入三千餘萬核其一成應得三百餘萬就一成中提其十分之三多則百萬少可九十萬十分之二亦可得六十萬卽將此次之酌提定爲應解之常額惟厘額無准成數視其收數量分數批隨同京餉解部歸入正欵核銷有餘者留備推廣之用斯則朝廷養士名正言昌取之有名嵇之有籍身受者不怍督摧者不難此法一行經久不敝而於部臣原議亦帑項正供之意適相符合且爲數多倍原派各員分給大可從豐假使每員以五百金牽算如部臣所擬一千四百員之數亦止需七十萬金所餘尚多旣無窶貧内顧之憂必有國而忘家之報其以國用歲出數十萬其視於虚伍之餉糈冗員之薪水有司之虧欠蠧吏之侵漁者不知凡幾若其九重禁近之清班六曹政事之總匯苟可以激揚士風裨益治理雖多費帑金亦不當惜况乎籌之在正供以外取之僅十分之三不過量節濫支稽除中飽豈有合九海關十四大省八鹽運司道之全力而不能辦此者哉臣身處貧疆愧無理餉之䇿亦何樂建議以自困特以朝局所關今幸沛此非常之恩值此難逢之會不能不更爲之規美善而計久長在部臣自不肯存竭澤之心在疆臣宜深明無外之義各省大吏諒有同心是否有當伏乞皇太后皇上聖鑒勅部核議施行謹奏軍機大臣奉旨户部議奏片併發欽此○○張之洞片再查户部原擬京員津貼之數自數十兩至二百餘兩止爲數頗廉若以官品爲差則翰林院編檢等官所得定當有限卽科道較有增益而最優之數亦復無多竊維翰簷之官乃國家儲才之地必使譽望清重心力寛閒可以覃精稽古討論朝章講求經濟以備異日公卿之選且部曹尚有養廉飯銀印結費而翰詹無之若編檢居五品之班不得以階級論至於台諫之職所司較煩費用較廣尤須峻其行檢養其風稜然後能正色糾繩無所瞻顧故翰詹職雖間而用遠科道位不尊而責重惟此四項必宜加優計京官用度卽十分刻苦日須一金歲有三百金始能勉强自給中贊以上員數不多計編檢約二百人科道八十人卽每員歲給三百六十金所增不過十萬户部原派不敷儘可加提如臣此次摺内所籌則更可加多可至五百金左右伏乞勅部酌核從優定議至此四衙門加給之數無論定議時出之内銷出之外銷均屬易辦一聽部臣派撥三晉雖貧願比大省但使朝廷多得一賢才台垣多抒一讜論其利亦己大矣合併附片上陳伏乞聖鑒謹奏軍機大臣奉旨覽欽此○○彭祖賢片再據署江夏縣知縣陸祜勤等禀稱同鄉已故烈婦史馬氏適江蘇六品銜直隸候補巡檢史同文爲妻同治元年以髮逆竄踞宜興避難鄉間遇賊不辱投水身死又節婦史陳氏係史同文續娶繼妻史同文身故時氏年二十三歲殁年三十七歲計守節十五年原籍無人舉報該員等誼託葭莩不忍聽其湮没造具事實清册出具印結禀請具奏前來臣查江蘇宜興縣烈婦史馬氏節婦史陳氏操行並著先後十歸一則刼遇紅羊舍生取義一則歇聽黃鵠完節全眞洵爲彤史之榮宜籲恩綸之奬除册結送部並咨江蘇撫臣查照外謹會同署湖廣總督臣卞寳第湖北學政臣高釧中附片具陳伏乞聖鑒訓示謹奏軍機大臣奉旨均着准其旌表禮部知道欽此○○湖北巡撫臣彭祖賢跪奏爲道員試用期滿堪以簡缺補用恭摺仰祈聖鑒事竊查定例分發試用道府一年期滿該督撫察看才具分别煩簡奏聞照例題補等因兹查試用道王俊現年六十一歲江蘇如皋縣人由監生損布經歴銜咸豐三年復遵籌餉例改捐府經歴指省浙江在籍勸捐軍餉出力加六品銜赴部騐看領照四年二月到省先後委署仁和縣主簿東陽縣縣丞八年捐升知縣九年六月引見奉旨發往浙江試用欽此九月到省十年四月因辦理海運漕粮出力保奏奉旨歸候補班補用同治六年在院捐局加捐雙月員外郎八月江蘇清水潭工程　輸請奬案内保奏奉旨賞戴花翎光緒四年捐升道員仍指浙江五年在江蘇滇捐總局捐加尋常三級請二品封典因浙江停止分發改指湖北六月初十日欽派王大臣騐放十一日覆奏奉旨照例發往欽此二十日領照起程十月初五日到省兹以到省之日起扣至光緒九年十　初五日試用一年芿期滿據布政使蒯德標按察使黄彭年取造履歴清册會詳請奏前來臣查該道王俊老成謹愼　以簡缺留省補用除清册咨送　部查照外理合會同署湖廣總督臣卞寳第恭摺具奏伏乞皇太后皇上聖鑒勅部查照施行謹奏軍機大臣奉旨吏部知道欽此 
 
