# 1884 - 84 - 4903937

 

Page 1

 
 
[新印放大直行康熙字典] [  點石齋主人啓]  
　　本齋向用石印照相法照印康熙字典出售業已四海馳名早蒙賞鑒但前此所印者或釘作一本或釘作四本其書之裝潢字之大小雖微有不同而要皆平列三層非一行到底者兹則仍用石印法印成直行字比從前放大三分之一復恐行數稍密閲者自下至上其接頭處容或看在别行故每隔四行界以長墨　以清眉目至點畫之清晰紙墨之匀稱向所印之小字已邀讚歎兹更放大可想而知每部釘作六本外仍加文木灰板準於今日出書價洋三元欲購者祈來申報舘間壁申昌書畫室價買各外埠之賣申報人亦有代售此布 
[招請訪事及賣申報與各書籍] [  申報舘主人啓]  
　　江西之南昌安徽之安慶皆省會地方本舘向固有人在斯二處採訪時事現在意欲更換如有能勝此任者祈來本舘帳房面訂又香港亦　人薈萃此所且逼近南洋諸島國倘有人願爲本舘賣報曁代售申報舍點石齋兩處所印之書籍亦祈來本舘訂定此布 
[論中國密止北甯官軍勿與法人開戰]  
　　法人之得北寗也易如反掌電音傳至字數簡括並不縷述如何交戰情形兩軍死傷若干故得信之後皆謂華軍未　與法兵大戰讓出空城向北而退揆諸半年以來整頓邊防鄭重戌守之意似乎大相逕庭殊令論事者無從擬議且法人先是以宣泰北甯二城爲攻克北圻之要領知劉軍必固守宣泰華軍又經明降諭旨駐於北甯以待法人决戰故不敢輕敵躁進自取敗亡至宣泰失守法人始恍然於劉軍之怯與華軍之泥於北寗不相救援於是注意北寗調集全師分三路而進意謂越事之定在此一舉然劉多譎智善用疑兵出奇制勝殊不可測安知宣泰之棄城而走非故賣破綻而以北寗爲　阱誘而殲之美律等軍所以遲回郤顧不敢狃於宣泰之役而藐視北寗者其心未嘗不惴惴焉初不料北寗之得更有易於宣泰也目前美律等勞師犒士意氣殊揚然亦不能釋然於華軍不戰之故矣葢法人初意華軍必有大戰是以悉鋭而來北寗山險當其先奪兩炮臺時滿擬踞臺俯擊使華軍與黑旗無有瞧類而孰知其盡數退出獨留空城以讓之耶中國民情激於義憤每喜聞法敗之信有謂北寍未失乃法人故示誇張者有謂失而復得法兵中計死亡殆盡者甚至繪北寍大捷之圖沿街呌賣描摹仿佛鄉愚之人視若實事羣相慰藉雖足以見薄海臣民之義然不辨眞僞不察情勢其識見固卑無高論也鄙人嘗綜前後信息觀之而知中法之局目下又在議和矣盖法兵旣得北寍復占太原必有一番措置卽不然而劉軍尚在華軍亦駐邊界法雖得地終不能安度必分兵北略而近日電信杳然或者又謂法敗之説似非無因愚以爲前日倫敦信述現在美國欲爲中法排解俾不失和局而礙商務中國已　密　飭令北寍一軍勿與法人交綏等語將無實有其事乎盖此説果確則法人自在北寍太原兩處聽候和議之成别無所事故不發電耳而中國之退兵不戰亦可與此言印證信爲外國傳來或不免偏於法人而苟爲中國細思熟慮亦深以不終開戰爲便宜道路傳聞言李傅相有趣召回京之説雖無明文然使果在議和則事權不屬之李相而將誰屬此又確肖者也所難者法人索賠兵費業已開價從之則中國失體不從則兵禍無窮耳平情思之賠費一事乃斷不可許蓋法人初與劉軍交戰劉之自爲與劉之爲中爲越存於心而不宣諸口使不干預越事則無論法勝法敗越之全境歸法與否中國但鎭守滇粤門户不相聞問法人其能指越爲我屬而令我賠之乎今至於此則與其棄城退兵全以讓敵而仍賠銀了事何如當時議定界限盡置邊外於不顧轉不必費此巨欵也竊意海防經費出於洋關練兵置械歲麋百萬者自同治以來早已如斯而去年秋冬特簡彭大司馬赴粤視師舊時宿將悉數出山召募新兵充實海疆軍容荼火壯志干城南北萬三千里節節布置其浮於平時撥解支銷者何止倍蓰早知出師而終於議和且守城失城而後更與議和何不免此一舉撙節以留其有餘乎故華軍之不戰非有誘敵之計卽属議和之端也夫民可使由不可使知古今不易之理也兵釁初開之日或謂勝敗皆有後患李相之持重不發老成遠見自不可及然如是云云人皆惡聞之譬如富室巨族時有里中無賴窺伺其隙藉端訛索僕輩痛恨屢欲毆之而主人别有計較終給以錢物而善遣之其所以然之故不能向僕輩明言也故李相之在滬與彭公之入粤人情分向背焉今方懸盼捷書而忽聞密止官軍勿與法戰之说固難索解然　本有不知者在雖羣情洶洶亦奚足恤哉目前越中戰務宜若可免所可慮者法人索賠志已顯露未免有以兵船東來要挾百端之勢如美國者欲作調人得請於中國或不得請於法人事無如何情不得已苟紛紛解勸者願貸已國之銀以資中國之賠則中國此時之止勿開戰豈非爲法人所紿也哉本館有聞必錄而各信所傳語極叅差亦不免猜疑忖度乃者新得廣東訪事友報稱十八日收復北寗法軍被殲殆盡然則不戰之故果係誘敵前傳消息自非子虚不禁狂喜稱快疑團盡釋矣 
[諭旨恭錄]  
　　三月初一日奉旨楊頤補授順天府府丞欽此 
[北寗捷報]  
　　北甯失守之後本館接有電音卽經錄入報内近來談越事者無不歎息咨嗟爲之短氣頃得金陵友人來函據云日内寗省哄傳有邊關電報前次北寗失守實係岑彥卿宮保誘敵之計現在已經克復法人全軍覆没悉被殲除查前宣泰失守之時卽有爲此説者後竟杳無所聞今之所傳毋乃類是惟旣省中官塲言之鑿鑿姑照有聞必錄之例登之於簡端以供衆覽果有其事固足彰聖朝之撻伐卽姑爲此説亦足快薄海之人心也 
[捷報再錄]  
　　頃接廣東訪事人來信云現探聞越南有電報至粤省督撫處言二月十八日與法人接仗連勝數陣殺死法兵二千餘名省城一聞此信人心爲之大定蓋料法人無暇來東各人得以安居樂業也按此信與昨前兩日本報所登信息頗相符合時日亦同或者北寗東有克復之喜錄竟爲之一快 
[朝鮮火災]  
　　正月二十七日二更後朝鮮王城西門内忽然火起西北風勁勢若燎原而水龍又在王宮中　去有數年之遠袁司馬世凱　速派勇丁取回及到時已延燒六七十間矣號哭之聲不堪入耳某姓失其三歲幼兒及 
 
 

Page 2

 
 
火滅尋覓得於壞梁下已爲炭矣覩者慘之祝融之禍抑何其烈耶入正月以來城内遭回祿者已三四次可不思患預防以早爲之計哉 
[小醜敉平]  
　　惠州府屬匪徒滋擾一節已屢列報兹得粤中訪事人來信知現在將次肅清綏靜營生擒匪徒百餘人鄧安邦所統之東勇誅匪數百其餘匪徒散回鄉村刻下大軍門勒令各鄉衿耆交出爲首之人並一干匪黨以憑懲辦作爲了局大營駐札歸善縣想自此可底安靖矣 
[嚴查押犯]  
　　新任天津縣陳明府以培接印之後所有在押人犯混星子等不能出入自如經列前報現在查押尚未派定家丁而每日標硃輪流派人查核或派官親是以押犯無論是否混星終日在班房伺候不敢或離跬步一日僅缺一犯幾開點名單將差責比嗣卽尋回彌縫過去現將在押之混星子等連道憲發押之犯共四十一人纍纍如貫珠逐日飭在大堂鎖槓矣 
[封禁私礦]  
　　開平煤礦於上月中有坍塌煤井壓斃多人之説市中有虎幾以爲眞其實傳聞之誤也按該煤井一號者深六十丈二號約四十丈向用西法開採可無意外之虞而去礦七八十里而遥該處土人有罔利偷開情事局中尚未查禁土人已亙相鬥毆斃兩人傷數人總辦以其冥頑不靈未便以理喻情遣因禀傳相派員查禁詎委員旣到土人鼓噪蜂擁而前旬與亦爲擠破地方官恐于不便趕緊彈壓並會營拿辦事始解散現已將私開煤井發封矣以訛傳訛或有造言生事者遂謂開平井塌云 
[海運述聞]  
　　江浙漕糧聞札飭二月底告峻曾列前報商局輪船裝載糧米雖源源而來而沙船於上月十八九日始有五六艘入口天津口内無論運速尚有不齊卽使一律齊來而開倉待駁節節均延時日或有風潮水濕卽需晒晾駁通交卸更遥遥無期至於招商局輪船雖多倉厫有限向例駁船分起交卸來源過速去路紆徐實不能容亦難善後二月告竣一説只可徒託空言耳聞今歲浙寗船較多計有九十一艘云 
[逸犯過堂]  
　　蘇省司監逸犯王二一名在皖拿獲業經到鎭解省等情前已列報兹得吳友來函云該犯於本月初一日二更時分由鎭江丹徒縣馮明府選派差役並撥砲船押解抵蘇當卽通報臬署及府縣衙門許廉訪卽諭令侍其巷及大太平巷一帶保甲巡員及地保人等沿途照料該犯由胥門官碼頭登岸進城直往長洲縣署騐明刑具收禁初二日午後臬憲親提該犯過堂詳細研鞫果係逸犯王二無悮據供上年逃出後卽往盤門垂光塔中隱避三晝夜以觀動靜無人知覺然後晝伏夜行由無錫而至丹陽六合並赴皖省因抵皖後無以爲生又行刼一次所得無幾旋卽被獲到案知係此間逸犯故卽轉解來蘇等語許廉訪又察得該犯面上本屬刺字現在模糊不成字迹反有傷痕復經詳訊供稱恐人窺破被獲用刀將面皮削去故有此傷也現仍發司監收禁不知如何核辦容再探錄 
[袁江火警]  
　　二月二十三夜十二點鐘警鑼忽報悉河北京江公所中柴廠失愼氣𦦨兇猛頃刻燎原幸四周墻垣未延隣居各洋龍水龍又極力灌救故只焚草舍三間柴薪兩垜並有未焚者業被道憲飭人搶救得免開廠某甲則由王邑尊重辦云 
[雷殛獵户]  
　　金陵友人函述泰州雷殛獵户一事足備勸善懲惡之一証據稱正月中旬距泰州城十許里之某村落有某甲素以弋獵爲生每日持鎗挾彈翳身於緑陰深處伺飛鳥而擊焉一日正在得心應手時忽有一客徒步張繖從斜徑而過見斷脰折翼者縱橫於地心殊不忍假與甲語便從容勸其改業甲本緑林中之耳目平日實借獵以行刼聞客語卽隨意答以餬口無資賴有此耳客不悟又問需資若何得資又若何中頗壓其絮聒遂率爾而起曰如有風塵中人贈我以十金者我當爲司馬長卿之臨邛酤酒著犢鼻率傭保雜作家有爨下養雖非卓文君然滌器當壚意殊不惡從此梨花釀月柳色沽春老我是鄉不復見獵心喜矣甲初意不過喜譚口頭禪耳豈有素昧平生一立談閒便慨贈朱提十笏耶乃客固長者聞甲言卽解腰槖以佛番二十餅與之甲推讓間見客囊尚纍纍不覺幡然變計佯眎日影謂茅舍伊邇願乞恩人降宿一宵俾盡孝敬且後來攀鱗附驥日月方長尤賴恩人始終卵翼詞愈下禮愈卑而客終不悟也卽隨之行歴二三里至一僻處有草廛纔升堂未坐獵卽呼婦出拜客且嘱善待恩人我去沽酒市脯便來也語竟怱怱向别徑而去婦擎茗見客善氣迎人惻然憐之欲語而又止者再客疑而詰其故婦卽詢客遇甲顚末因嘆曰我不幸入此火坑客胡爲同蹈阱中客大驚長跽求救婦曰此人乃强盜也黨羽頗衆必因客露財邀其黨來與客爲難耳若不速去性命休矣客曰去將何之婦引客出門指屋後一小徑曰此去三里有草棚數間内有老嫗爾但述我意求救伊當有法宜速行客卽飛奔尋至媪處跪道來意嫗曰爾活伊死矣伊連今三次縱客伊夫必不與之干休也但我亦不能相抗無已屋後有一猪圈昨已出猪爾伏在内屏聲息或可免難少頃甲果引二人回家問客何在婦曰爾去伊卽躡蹝而行豈未相值耶甲曰此必又爾賤婦人透風使颺一面説一面卽約二人從小徑追至媪室問媪媪曰無此客甲不信遍搜内外果不獲亟歸將婦懸於梁上以香火灼其背婦熬刑不過備述已縱客狀三人釋婦於地謀去殺媪而火其廬夷其犬豕以洩憤命婦具食醉飽而後行時僅黎明三人走至半途忽黑風一陣將甲殛斃跪於道左同行二人在旁驚絶而蘇相顧如夢初覺時婦與嫗皆聞霹靂聲少頃又聞人言道上殛弊一人旁有未斃者兩人亟鍵户往視適老嫗亦迎面來婦喜而呼曰逆天害理宜有今日舉頭三尺有神明矣同至嫗家一路與嫗細叙謀害狀嫗拍手曰險矣哉若不是天老爺有眼則此時已粉體碎身於一炬矣急迓客由豕圈出具沐作黍共慶更生客自以絶處逢生皆非意料所及便以槖中之二百元分五十元與嫗以爲養生送死之用分百元與婦使自過活另以五十元俾婦覓人爲甲棺殮以解殺而不殺之厄 
[潯陽瑣聞]  
　　九江後街同懋錢店開設多年店主係徽州人近年生意清淡虧折不少突於二月初九日倒閉店主夥皆於黑夜潛逃該店出有花票三千餘串在外同業中亦有六百餘串是日執票兑錢者甚衆無不聞風而來怏怏而返現經德化縣金邑尊飭差將該店門封閉矣○大碼頭新開同春錢店於二月初六日懸牌同業及各店家稱賀者踵相接也該店主開筵欵客盃盤交錯戰拇稱觴極形熱閙是夜突有梁上君子乘間混入暗室至更深人靜時見銀櫃有小夥熟睡潛開櫃底竊銀而逸計失去銀二百餘兩初九日同懋錢店倒閉又倒該店花票百餘串計開張三日已失去三百餘金矣○潯陽濂溪書院係專課九江府屬五縣生童本年達太尊示期於二月十八日扃門甄别是日黎明太尊親詣考棚點名給卷投考生童計實到人數有六百餘名卷數約在一千四五百本云○新授江西按察司王鶴樵廉訪由省入都抵潯已列前報兹於十九日一點鐘時起節搭江表輪船往滬武自湖口九江兩總鎭以下文自九江關道以下均在招商局碼頭恭送憲旌岸上選鋒新勁兩營兵弁排隊開鎗烟霧迷漫炮聲絡繹迨輪船過鎖江樓兵勇始整隊回營也 
[東甌瑣錄]  
　　土木之偶有時或著靈異蓋有鬼物憑焉而氓之蚩蚩竟至奉以爲神此亦可笑之甚者矣温郡狀元橋向有高山盧氏娘娘廟不知創自何代近來靈跡顯著能爲人治病言休咎近村婦女咸以盧親娘稱之廟在山之巓勢甚欹斜相傳娘娘自能以法扶持故雖欹斜而不至坍壞進香許愿者踵接於途無敢訕笑之者乃上月初九日下午忽聞霹靂交加次日喧傳盧娘娘遭雷殛矣於是香火頓衰○温郡賭風之盛甲於他邑富室子弟入其彀中莫不破家蕩產前聞永嘉十八都郭溪地方張二箴之子名阿浩近在城内被小南門之打鐵司務名時魁哄 
 
 

Page 3

 
 
誘局賭竟輸五百餘元又三十六都烏牛地方徐某之子亦賭輸一千餘元此等局賭指不勝屈當道諸公不可不從嚴懲辦○永嘉張靜薌邑專之如夫人於前月十七日晡後忽賦仙游香銷紫玉之烟淚灑黃門之雨此時此境其何以堪○前報楚軍右旗賈游戎改委寗波右營游府接辦右旗營務之嚴君已於上月初十日抵大荆防所矣 
[縣試首塲題]  
　　初二日上海縣試首塲與考文童計有三百二十一名題目列左已冠首題士志於道而恥惡衣次題民日遷善而不知爲之者　未冠首題無不知愛其親也及其長也次題上老老而民興孝通塲詩題賦得曲水流觴得流字五言六韵 
[金滿過滬]  
　　金滿投誠後奉彭欽憲檄調到粤効用曾列前報兹聞金滿於前日順道來滬隨從者約有二十人有相識者招飲於鴻運樓人多有見之者金滿年約三十餘面凹而色紫旋乘英公司輪船赴粤矣 
[失愼類誌]  
　　　初二日晚城内石皮弄某姓因晚炊不戒於火燒去房屋四間○又初三日黎明小南門外校塲稍營馬棚内失愼將馬棚盡行燒燬並燒傷營馬四匹斃一匹○又昨晨五點三刻捕房警鐘亂鳴知係法租界外洋涇橋堍小房内失愼此房係木匠看管昨晨以工匠將到先將栢油熬用煎火太烈以致黑烟衝霄各洋龍飛到立卽撲滅不致成災云 
[勘定漲地]  
　　虹口大橋堍兩傍漲出浦灘前有某洋行打椿塡築經關道憲委員查勘各情經列前報兹聞事已議妥着該行於橋之東首讓出水面四丈餘西首讓出二丈餘俾行船往來不致碰撞該洋商遵命卽照辦矣 
[受傷請騐]  
　　　前晚有江北婦人趙張氏將伊媳舁赴上海縣求請騐傷蔣明府訊據趙張氏供居致遠街前月念八日因三歲之孫孩在間壁碧雲天烟館門前小遺被該烟館主陳阿天夫婦拉住毆打孫孩哭喊我媳陳氏前往理諭亦被打傷但媳已懷孕六月受傷至今已有五日不進飲食不能言語等語明府飭官媒騐得陳氏上下均有傷痕詢問該氏當時如何被毆該氏瞪目不語明府謂趙張氏爾媳旣於前月念八日被陳毆傷何不卽來請騐今日爾媳已不能言如何錄供且被毆時有何人爲見証恐其中尚有别故趙張氏答稱前日被毆時只道身受微傷故僅報巡捕房捕頭囑令自行醫治不料傷勢日重只得抬騐街鄰俱知被陳打傷明府飭趙張氏明白補詞呈候核奪着將媳領回自行醫治 
[貪利輕生]  
　　英租界新巡捕房之四號三道頭華捕於前夜一點一刻在四馬路之第一樓茶館東首見一年約三十餘歲之人手持絨單一條西式枕一個竹箱一只該捕問其箱中何物稱是衣服該捕令卽報明衣服幾件花樣若何再行啓看其人答稱内實衣服且鎖匙未帶該捕卽拘至捕房在途又欲賄捕求釋該捕不允旣至捕房禀明捕頭搜得鎖匙開箱内係洋酒二十五瓶其人始稱姓唐名寳生汕頭人現在虹口新關公司爲管事酒係自已買來者捕頭隨飭該捕卽往該公司詢問固係公司之管事酒則竊贓隨命暫押在小班房不料唐將腰帶繫在窓口鐵栅自縊身死及天明始由管門捕查看已經氣絶捕頭立卽禀明黃太守一面傳三圖地保報縣黎邑尊於昨午後三點鐘時前往相騐時有蘇婦施王氏前來認唐係拚識之夫已有四年實姓施名寳生絨單西枕係自已之物洋酒係小貨圖利者今旣如此慘死由夫之胞叔施義郎嘱我求請免騐自行棺殮邑尊騐得施寳生自縊身死屬實始准所請着具自行棺殮具結備案再着該地保帶該氏到縣問供以便申詳絨單西枕給該氏領去酒則交還該公司 
[搶妓案結]  
　　搶妓送縣一節疉列前報前日又經蔣明府訊據金阿寳張友蓮二人同供確因賣布來滬晚過法馬路忽聞人聲鼎沸前往觀看誤被拘送餘與前供略同明府卽詰喜鳳金張二人曾吃過花烟否並有徐姓到爾處幾次搶爾者究係何人喜鳳答稱金張兩人並未來過徐姓雖來過但我與彼不甚相愛亦不知搶我者爲何人明府謂金張兩人如不在喜鳳處諒在間壁吃烟本委員訪得有徐姓欲搶喜鳳因認識鴇婦自已不能出面故暗約爾等眞如帮會拳棒之二十餘人散佈左近烟館中乘隙而搶揆度情形爾等二人决非善類難保非卽徐所糾之黨且當時雖在深夜爾等若不動手拉搶巡捕豈能拘獲况旣稱賣布之人豈無的實保人來案具保顯係不安分之徒飭將金張二人各責一百板遞解回籍妓女喜鳳發堂擇配 
[光緒十年二月分教職單]  
　　教授安徽徽州許鳴盛鳳陽福建汀州陳翔墀福州湖北宜昌李策清漢陽俱甲江西贛州劉寳謙南昌舉臨江蔡如筠南昌副榜福建福寗薛耕春汀州舉雲南昭通李兆蓮雲南禀　正諭　直隸大名賀濤深州延慶程維垣永平山西右玉盧潤之潞安陜西長安李桂芳同安江西新建辜漟廣信福建莆田吳大有福州湖北應城吳慶元襄陽監利余覺達武昌湖南綏甯黃洪熙長沙四川綿州邱正達資州雲南建水錢濟南曲靖俱舉廣西河池黎承澤桂林廪湖南茶陵宋士織永綏歲訓導奉天懷德劉蔭椿天津拔山東黃縣徐繼孺曹州拔郯城王安城東昌挨山西榮河任樹槐汾州舉河南商水周元昶開封優臨漳錢錫豫開封舉江西新喻喻中樞南昌興國黃在中瑞州湖南桂陽張大鵬岳州西川瀘州王道成甯遠俱歲湖南龍山楊際殿乾州恩四川昭化張問惺叙州優復諭江蘇宿遷徐斗文常州安徽太和范大杰和州河南南召胡家楫開封陜西鄠縣侯振邦同州甘肅奇台田乃畬蘭州浙江永康樊兆恩杭州樂清李治鈞紹興江西新喻黃耀銜南安靖安毛鳳鳴贛州湖北遠安葉瑞廷武昌四川射洪張尚溎重慶俱舉河南新蔡梁樹勳許州魯山譚傳瑄光州湖南瀘溪許景鏊衡州四川遂寗李象銞忠州俱拔江西龍泉謝配鴻贛州南康李必觀南康因廣東樂會黃星言嘉應歲貴州修文陳嵩齡安順恩復訓奉天金州王奉琛永平舉直隸兾州鄧文　天津增山東惠民陳孚慶萊州拔山西鳳台杜子棻代州舉解州張世昌絳州挨浙江衢州龔鼎禧嘉興禀江西臨川謝汝玉瑞州歲建昌同起渭南昌歲福建武平許貞幹福州優湖南芷江秦基長沙副廣西賀縣秦鍾寛桂林廪四川簡州鄧長光重慶歲雲南順寗張正宿楚雄廪福建延平陳鍾奎福州挨建寗黃經邦泉州附 
[謝容喜筵移助賑捐]  
　　謹啓者敞會館董事菱湖楊景亭仁兄今春二月初旬回里爲哲嗣世大兄合卺吉期滬上諸親友世誼寵賜隆儀理應設筵具柬奉請以答隆情今悉景亭兄事畢回滬善昌卽往面賀備述今正接募山東順直兩省水災春賑市面皆因去年各業受虧籌募諸多棘手捐輸來源日絀萬不得已面懇景亭兄尊府謝客筵資可否仿照劉貫經姻兄爲文孫湯餅筵資張敬甫表内兄文郎完姻喜筵移助賑捐代列報章布告申謝節一敘之歡娛救災黎之困乏承景亭兄埀念瘠區籌捐不易允將謝客筵資交來洋一百元囑爲彚解代登報章想與賀諸親友定能俯如所請心心相印廣種福田惟望各省各埠諸大善士如能仿照節省移捐亦補救災黎之一大助也卽請慈鑒上海絲業會館籌賑公所教弟施善昌敬代叩謝 
[和小樓主人小樓吟飲圖原韵]  
　　如此幽居未易尋小樓觴咏滌塵襟江天極目開圖畫風月閑情入醉吟北海豪名能震俗鷄林聲價久傾心新題徵到偏滋愧敢説焦桐遇賞音[  岳生朱榮棣拜稿]  
 
 

Page 4

 
 
[題小樓主人小樓吟飲圖]  
　　酒腸詩骨兩稱雄軼世豪情孰與同借問一言知許否聨吟畫我小樓中[  諫民沈廼謙初稿]  
[上海北市盆湯衖絲業會舘主施少欽經收順直山東江浙等處二月廿九三月初一初二日第二百三十三至二百三十四三十五次賑捐清單]  
　　老太古洋行由衛廣之來十元鴻豐絲棧來不留分十元又五元胡裕孚爲次孫患驚風症愈酬愿五元寓松沈紀昌由協源局來二元蘇州王大生烟號二元九齡童子熊東生省買筆資移助由揚州鈔關態公舘來八開一元○硤石周君小泉代募捐册浙江海昌安瀾書院肄業生童移助甄别燭點錢十千五百六十文合來洋九元虚對開一元誠一子人生必讀書十部○滬人願賠記囑代鎔化銅質一元寗波榮記烟鎗一支代售併歸助賑彩票册内以上二月廿九日○西塘胡少亭由永泰豐局來十元常州楊受恆祈合家平字十元求保算學心靈如意居士十元廣東鄒煕韶爲妻黎氏久病求速愈十元浙紹孫雅堂求病速愈十元山西王美中由蔚盛長票號來十元豫章袁山山樵募彭樹德堂由杭正大局來十二元吳越太原馥記爲妻產平安酬愿五元廣東朱瑞庭由謙泰洋行茶樓來四元吳門陳常齡爲母壽省麫資求平安由天成泰布號來三元敦儼室爲先室陳安人求資冥福將新清明懴費移助三元廣東無名氏二元○杭州胡厚餘封翁代募捐册杭省下城機神廟節省公費六十元又上城機神廟節省公費二十元杭省觀成堂綢業公所節省開市席費二十元由恆隆慶申號金岐伯兄交來○雙林李君蓉汀代募捐册由蔣君綏之轉募埋没子二元劉春和一元孫炳章忠慶書屋合一元遷吉居居之安求病愈人三户各四開一元黃季安黃鑄泉二户各錢二百文吳菁士一百文○海鹽徐古春先生虔製家藏藥丸新關鄭蒓卿兄抱恙就診服之甚效酬謝藥丸資全助十元以上三月初一日○浙湖場景亭兄爲文郎在籍完姻滬上謝喜酒席費移助來洋一百元長興雙桐軒陳易氏患喉症許助轉危爲安酬愿由全盛局來十元同泰生染坊衆司積省通年食米廉價資祈衆司安健由劉春泉兄來六元杭垣袁山山樵募崇厚堂由正大局來六元西山隱者求申兒出痘平安五元程順吉四元東山無名氏求腰痛速愈由葉樸亭兄來四元有心無力子由平湖玉帶河畔交協大局來二元武林費春泉勤勞所得積累而成由平湖正和局來一元○錫山了願子由余迪卿兄來銅洋四十元歸併鎔化○海鹽徐古春先生曁文郎庚香兄醫金請封六號全助三元○餘姚翁已蘭先生書潤助本籍代收一元○本埠製造機器局總辦聶憲代募捐册由劉君煥章交來賈秀巖賈耕莘五十元蒯虎臣六元程松韻四元鄭桂劉永慶潘春林何玉龍合四元梁麗川梁桐李金梁乾四户各三元江瀾生王友仁顧雲航合三元陳欽蓉張根胡桂生合三元李容梁曠丁言秀合三元周際雲楊卓堂祁聽軒張和卿翟理臣陳伙潭同夑卿倪久馬本懷李勝福方壽瞿炳蓉王孝王心原十四户各二元譚香劉永才合二元奚茂春奚福杜喜何寳之合二元任兆霖林才陳偉稷三户各一元五角馮愽泉劉煥章顏石甫朱小尊單衢伯曹豫林邊杏村周星恆石景濤顧紫軒饒寳臣張幹臣張旭之鄭坤林鄧鼎儀江海樓白少庵梁杏村沙儀廷郭瑶石郭裕泰歐陽康彭永伯梁森陳慶曾木生張巨生何璧梁侑梁潤貴許繼忠梁强程穩楊蔭堂王湘帆劉益齋陳祥王漱靑應衍甫黃配生黎快梁萬程益卿梁吉四十四户各一元曹擷亭瞿鶴亭任順茂萬元聚徐孝發郭玉書鄭增益匡承基鄭金宜朱蓉榜陳嚴梁星梁發梁有道朱味蘭李佑臣吳浴之殷成譚開無名氏梁厚李彩梁宏梁盖沈慶生廿五户各半元梁林羅長合一元以上共合來洋一百七十九元○閔行章公舘海秋直刺代募捐册覺前子三元力與心違子無名氏合一元元又祝同心先生富貴源頭册五千五百九十一號募隱名氏一元○雙林李君蓉汀代募捐册由于君雲巖姚君蓮塘轉募無名氏五户合二元○天津招商局總辦黃君花農代募捐册由滬招商局文報處王君心如交來黃永慶堂十元莫釐漁隱聞樵園富華堂劉瑞生四户各二元趙寳珍張還讀軒凌攀桂陸世章梁仲雲潘雲山六户各一元葛遠甫羅晴溪劉得馨劉錫葵梁紀南葉鏡湖郭秀山吳乙皿楊應時馮耀東碧雲居楊花卿愼餘堂蔣金州十四户各半元以上初二日合併聲明 
[接錄上海陳家木橋金州礦務局内順直山東核奬賑捐公所經收三月初三日第五十單]  
　　浙省牙厘總局寄到第五批賑欵四省水災圖册浙字三百十六號湖郡局時募七十元對開五個又二百五十三號嘉興洋藥局吳募三十元對開七個又二百七十四號前衢郡局彭募二十四元又二百七十三號處郡局傳募一百十三元又二百六十九號前江千局王募二十元又三百另二號艮山門局繆募七十元錢六百九十一文又二百九十五號靑田局沈募一百二十元又二百八十九號常山局劉募五十六元又二百八十一號石門局汪募十三元又二百九十一號華埠局沈募一百三十五元又二百七十一號松楊局俞募十元又二百八十四號平湖縣朿募六十三元又二百七十號海門局張募一百八十三元以上十三册共洋九百七元又對洋十二元又錢六百九十一文○石邑勸捐同人六十六元二角四分六厘○曹娥厘局花中君子續募申字册王秉璋三元范恕之蔡實甫蔡正名蔡羅氏李樹梅李雨村李蔡氏吳雲翔黃東福林心齋沈梓橋十一户各一元羅陳王馬吳陳合一元魏少峰葉子珊李少正陳永利楊阿龍宋曉樓六户各五角陳耀祥九百念文　福壽二百文花中君子續助二元以上廿三户共來念一元○念修堂胡求保闔家平安十元桐鄉沈善士完愿四元新篁無名氏二元程心記二元安慶堂一文願一元○新關募念一元足　 
對開一元天靑　馬　料一件梅紅京片一千張○中西書院沈贅翁先生經募第五次賑欵袁賓來懷玉森和三户合二元陳吟軒足對開一個韋成黃亞細張玉崙鄭康煦鄭文賛陸文漢楊文安王家珍孫玉峰許正瀛陳錫麟何澤周章光裕徐會順顧其康十五户各四開一個又二月廿一來江載侑森佑熾佑合助一元四開一個前登合字誤書各字并名亦錯合亟更正 
[蘇省撫轅抄]  
　　三月初三日藩轅牌示照得署常州府總捕通判陳步高期滿遺缺查有試用同知施晉堪以署理候補縣李嘉福禀知辭奉委赴上海公幹 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年二月二十六日京報全錄]  
　　宮門抄○旨一道錄前○尚書景等奏爲請旨摺○粤東撫裕奏恭報交卸日期摺○粤西撫徐奏請暫緩知府赴任片○粤東撫倪奏恭報接印日期摺○粤臬沈奏恭報接印日期摺○蘇撫衛奏恭報海運頭批放洋日期摺○粤督張奏揀補副將摺○又奏請開復知縣摺○又奏甄别知縣片○二月二十六日禮部宗人府欽天監正紅旗值日無引見○文中堂假滿請安○恩承假滿請安○麟書續假十日○内閣奏派稽查本章派出慶麟○吏部奏派騐看月官派出額勒和布奎潤興廉寳昌張之萬畢道遠周家楣陳蘭彬○禮部奏派致祭先　壇派出額勒和布○兵部奏派演放水師砲位派出德福隆○召見軍機○○經筵講官兵部尚書臣景廉等謹奏爲請旨事查定例各省營伍分年奏派大臣前往查閲兵部於每年開印後具奏請旨並將領侍衛内大臣滿洲大學士都統尚書侍郎各職名開列進呈或欽點大臣前往或卽令該省總督巡撫就近查閲恭候欽定等語查光緒九年輪應查閲直隸江西陜西四川甘肅五省臣部照例具奏奉上諭本年輪應查閲直隷山西陜西四川甘肅五省營伍之期直隸卽泒張樹聲山西派張之洞陜西卽派馮譽驥西川卽派丁寳楨甘肅卽派譚鍾麟逐一查閲認眞簡校如有訓練不精軍實不齊者卽將廢地之將弁據實奏叅毋得視爲具文欽此欽遵在案今光緒十年輪應查閲湖北湖南雲南貴州四省定例湖北湖南應派大臣一員雲南貴州應派大臣一員除親王郡王貝勒貝子宗室公軍機大臣步軍統領總兵並蒙古漢軍及出差告假人員向不開列外臣等謹將應派各職名開列進呈或欽點大臣前往或卽令該省總督巡撫就近查閲恭候欽定爲此謹奏請旨奉旨已錄○○廣東巡撫奴才裕寛跪奏爲恭報奴才交卸撫篆日期叩謝天恩仰祈聖鑒事竊奴才前因假期届滿病未輕减續經奏請開缺旋據差弁齎囘原摺後開軍機大臣奉旨另有旨欽此並准部咨光緒九年九月初九日奉上諭裕寛着准其開缺回旗調理俟倪文蔚到任後再行交卸等因欽此跪聆之下感激莫名渥荷聖慈之矝龍謹仍力疾以持維兹新任廣東撫臣倪文蔚於十二月十四日行抵粤東省城奴才於十五日謹將巡撫及督理太平橋税務各關防並王命旂牌文卷等件飭委廣州府知府蕭韶撫標中軍叅將余大勝齎送新任撫臣倪文蔚接收奴才卽於是日卸事並將地方一切情形曁應辦事件與新任撫臣倪文蔚商告後卽行起程回旗調理惟奴才年力未衰倘回旂後能切如天之福厥疾早廖仍當勉竭駑駘力圖報効萬不敢終甘廢棄自外生成所有奴才交卸撫篆日期並感激下　謹繕摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○徐延旭片再部選入員領憑到省後派委各項差使例應隨時奏咨立案兹查新選悟州府知府梁俊於光緒九年十一月二十七日到省飭赴讞局會審要案一俟積案稍清卽飭赴任以重職守據藩臬兩司具詳前來理合附片具奏伏乞聖鑒謹奏軍機大臣奉旨知道了欽此○○調任廣東巡撫臣倪文蔚跪奏爲恭報微臣接印任事日期叩謝天恩仰祈聖鑒事竊臣渥蒙恩命調任廣東巡撫遵於本年十一月二十八日交卸廣西撫篆起程赴東業經恭摺奏報在案兹於十二月十四日行抵廣東省城十五日准前撫臣裕寛將廣東巡撫關防太平橋監督關防王命旗牌文卷等項委員齎送前來臣當卽恭設香案望闕叩謝恩祗領任事伏念廣東地大物博政務殷煩舉凡察吏安民練兵籌餉在在均關緊要如婜駑鈍深懼　勝惟有殫竭愚阮隨時與督臣張樹　悉心籌畫實力圖維以期仰答高厚鴻慈於萬一除將接接印日期恭疏題報外所有微臣感激下阮謹摺叩謝天恩伏乞皇太后皇上聖鑒謹奏軍機大臣奉旨知道了欽此○○新授廣東按察使臣　鎔經跪奏爲恭報微臣接印日期叩謝天恩仰祈聖鑒事竊臣欽奉上諭補授廣東按察使當卽具摺　恩遵於本年十月初二日入都荷蒙召對二闪温諭有加服膺無斁陛辭就道遵於十二月十五日行抵廣東省城奉督臣張樹聲撫臣倪文蔚會檄飭赴新任二十日准雲南布政使留任廣東按察使龔易圖將臬司文卷移交前來臣恭設香案望闕叩頭謝恩祗領任事伏念廣東爲　海要區臬司乃刑名總匯明刑弼教期寛猛之兼施飭紀整綱宜激揚之互用且通商以來時有中外交涉之案尤須悉心辦理輕重得宜如臣檮昧深懼弗勝惟有隨時隨事禀承督撫矢勤矢愼董率羣僚冀答高厚鴻慈於萬一所有微臣接印任事日期並感激下忱理合繕摺具陳叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴江蘇巡撫臣衛榮光跪奏爲恭報蘇省海運冬漕糧米頭批放洋日期恭摺具陳仰祈聖鑒事竊照蘇松等五府州屬光緒十年起運九年徵收漕曰二糧仍由海運業經臣酌定辦理章程開單會摺奏報一面飭催各屬上緊徵收並令委員分投辦齊提前連滬盤騐兑裝各在案兹據蘇州潘司譚鈞培臬司許應鑅糧道王毓藻會詳據海運滬局委員詳稱本年蘇省起運米石奉文提前趕辦遵經招雇沙衞東船取具承攬核給修費飭令趕緊修艌堅固排泊候兑並據各該船商具結遵限兩月内律抵津嗣據各屬陸續剝運漕曰粮全數撥交輪船已據起運米七千二百石於正月初一日開駛外其餘漕糧就已到者隨時督飭解兑　撥沙衛各船承裝現計兑竣頭批米船七十隻共裝交倉漕粮正耗米一十五萬六千八百六十五石零並隨裝經剝食耗等三欵米四千一百八十三石零沙船耗米一萬二千五百四十九石零當卽發給水脚等銀取具領狀互保實裝米數各結查明水手籍貫携帶噐械　給聨單於正月十八日起委員押令陸續開出吳淞駛至崇明十滧海口候風放洋等情轉　請奏前來臣查本届蘇省海運漕曰糧米照案招雇沙衛各船並公撥招商局輪船分運承裝抵津後仍由南省糧道自行運通交兑所有由津　剝轉運一切事務煩重均應提前趕辦俾得如期運兑無悞交倉兹據詳報頭批放洋日期應卽照案咨會提臣李朝斌派撥輪船出洋巡護　趲並分咨本省隣省沿海水師按段防護仍飭滬局催提其餘米石趕緊剝運兑裝接續開駛外謹將海運頭批放洋日期會同大學士兩江總督臣左宗泞漕運總督臣楊昌濬恭摺由驛五百里馳奏伏乞皇太后皇上聖鑒謹奏軍機大臣奉旨户部知道欽此○○太子少保兩廣總督臣張樹聲跪奏爲副將員缺緊要懇恩俯准揀員借補以重營伍恭摺仰祈聖鑒事竊准兵部咨廣西慶遠恊副將劉益元准告病開缺所遺慶速協副將員缺係部推之缺應用儘先人員行令揀員請補等因查同治七年十二月十五日兵部議覆直隷總督臣曾國藩奏酌議推廣武職借補章程内開嗣後提鎭借至副叅遊止等因歴經循照辦理在案廣西慶遠恊副將駐札慶遠府城控制土司苗疆雜處撫馭巡防在在均關緊要必須精明幹練之員方克勝任兹會同廣西提督臣黃桂蘭詳加　選查有留粤補用總兵董履高年四十七歲安徽合肥縣人於同治元年校効淮軍隨剿江蘇浙江安徽湖北河南山東各省賊匪出力遞保花翎儘先副將嗣因晉省水陸各營防禁出力案内經山西巡撫臣鮑源深奏保以總兵用光緒二年十一月十七日奉旨看照所請欽此光緒六年十二月經前廣西撫臣慶裕奏准留於廣西補用統領潯州恊副將篆務該員治軍嚴整兵民悦服上年大竹根剿　之役勞績卓著現在統領靖邊等營甚爲得力該員前在外省軍營並無　革朦保情弊以之借補慶　協副將　堪勝任亦與部定借補限制相符合無仰懇天恩俯念要缺需員准以留粤補用總兵董履鬲借補慶　恊副將俾地方營務均有裨益如蒙俞允俟接准部覆再行照例給咨赴部引見以符定制臣爲副將員缺緊要起見謹會同廣西提督臣黃　蘭合詞恭摺具陳伏乞皇太后皇上聖鑒勅部議覆施行謹奏軍機大臣奉旨兵部議奏欽此○○兩廣總督臣張樹聲廣東巡撫臣裕寛跪奏爲知縣欠解交代銀兩叅後全完請旨開復原官恭摺仰祈聖鑒事竊粤東光緒五年以前未結新案交代展限期滿當經查有丁憂試用知縣錢惠清前在龍門縣任内欠解正部欵銀一千三百餘兩迭經嚴催延不完解經臣裕寛會同前署督臣曾國荃彚案奏請革職勤限嚴追欽奉諭旨着照所請該部知道欽此欽遵卽經轉行嚴飭完解去後兹據布政使剛毅會同交代總局司道詳稱查該員錢惠清於被叅後業據將前署龍門縣任内欠解正部欵銀兩先後如一批解清楚請將原叅革職之案員奏開復等情前來臣覆查該員錢惠清於被叅後業將欠解龍門縣任内交代各欵銀兩全數完解尚知愧奮相應請旨將丁憂試用知縣錢惠清原叅革職之案准其開復以昭激勸所有知縣欠解交代銀兩叅後全完請開後原官緣由謹合詞摺具奏伏乞皇太后皇上聖鑒訓示謹奏軍機大臣奉旨着照所請該部知道欽此○○張樹聲裕寛片再查吏部銓選章程内開道府以至未入流捐納輸議叙等項試用班次均令該督撫以該員到省之日起如係試用應扣一年者扣足一年應扣兩年者扣足兩年詳加察看期滿甄别後方准題咨署理又准部咨嗣後無論何項出身凡係補缺應行具題者試用期滿由該督撫詳加甄别專摺具奏各等因咨行遵照在案兹查議叙分發知縣奇拉布廂白旂蒙古舉人由雙單月選用知縣充實錄舘滿謄錄全書告成議叙准其以知縣分發各省試用一年照例題補簽掣廣東光緒八年六月初一日到省試用巳滿一年例應甄别據藩臬兩司詳加察看具詳請奏前來臣等覆加查核該員奇拉布年壯才明堪膺民社臣等謹附片具奏伏乞聖鑒謹奏軍機大臣奉旨吏部知道欽此 
 
