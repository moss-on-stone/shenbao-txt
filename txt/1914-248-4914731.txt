# 1914 - 248 - 4914731

 

Page 1

 
 
游記 
[新疆旅行記（下篇）（四）（單騎）]  
（十）（二）吐魯番縣道路電路自可洛逹坂由奇台縣西南入境白楊河出境至迪化界計長三百五十餘里驛路東自勝金口西至陽和驛百十里陽和至布幹台驛六十里布幹台至托克遜六十里又九十里至蘇巴什又南八十里至哈爾布拉克又西六十里至桑樹園又七十里庫木什由底驛西北至根特克六十里北至布拉克九十里白楊河六十里入迪化電路同 
（十）（三）寧遠縣道路電路自截梁入境六十里設底驛一處東由十蘇木通喀拉沙爾十四站南通阿克蘇七站北通精河四站西通伊犁又西百十里至俄薩瑪勒 
（十）（四）綏定縣道路（伊犁）電路自城北四台入境至縣東截梁子出境計長三百五十里驛站自惠遠起至四台共六站計三百餘里東通省垣北連塔城西通俄境南通阿克蘇 
（十）（五）精河縣道路電路東自樺樹林入境西至石碑出境三百八十里驛站五處東路托多驛至沙泉驛百四十里沙泉至本城五十里西路至托里驛（大河沿子）百二十里托里至托霍不吐百四十里東通省垣西入伊犁有二路一由驛站入果子溝一由縣西南登博羅霍洛嶺比果子溝更捷三日惟係小道 
（十）（六）塔城縣道路電缐自什納爾入境無分道 
 
 
 

Page 2

 
 
至城共六百八十里驛站自底驛起東行一沙泉托克台一烏土布拉克台一昆都倫台一雅瑪圖台一托里台一沙爾胡台一日遜台一固爾圖台一排魯爾台與電路同數南由巴魯克山赴伊小徑只八站東至阿爾泰山有車道馬道共三西通俄屬葦塘子四十里 
（十）（七）阿克蘇縣道路電線自城東里許入境至喬里呼圖驛西南七十里出境計長三百五十里驛四一底驛一洋巴什驛在城西六十里又西百里沙依里克驛又西南七十里喬里呼圖驛與電路同東通省垣南通巴楚北通伊犁西北通烏什（十）（八）温宿縣道路電路由拜城分界之托和拉旦起由東而西至城二十里腰站止偏西南入境共百八十里城東八十里扎木台驛又東六十里至爾滾驛城西八十里難雅里克驛又四十里唐雅阿奇卡與烏什分界北由扎木台百里至阿爾巴特又百里和洛伙什又六十里圖巴拉特又六十里胡斯吐把海又百里塔木哈塔什又百二十里克哈爾此係赴伊捷徑（未完） 
時評 
[各省集權（冷）]  
　　中央集權之說舊於是各省集權之說新各省集權之說雖新而各省集權之事實則舊何則自清季以來固早成一各省集權之勢也 
熊内閣之初成立也其第一主義即爲改省改省云者卽實行中央集權之謂也夫第二次革命之未起也執政者之意亦主中央集權主中央集權者對於各省而不能信任也然自亂事平後中央集權之說亦己不時矣熊内閣乃復標此主義宜其失敗哉 
以大勢言中國之幅員如此其大中央集權誠非易易以人情言疎者不可以間親親信之員悉爲疆吏則疆吏之權自無不大况乎今日之擁護中央者疆吏之力居多而所有政策皆由疆吏爲之先驅也耶 
今後將行各省集權之說我甚信之 
[專電]  
　　北京電十一日熊希齡再呈辭職書袁總統派梁士詒並國務員慰留態對梁措詞甚激十二日復上私函有云旣不能如平勃交歡便當學廉藺相讓意殆有所指十二日復親謁袁袁謂正賴同心共濟何故堅辭熊答復大要謂現勢在實行統一財政軍政必以總統威望號令各省乃能有效某之辭職正欲使總統放手做事朱啓鈐在旁引伸其說頗足動聽袁遂允許熊即晚偕夫人等往觀電光影戲不日將赴津 
　　北京電熊總理辭職後政府以徐世昌未允繼任段又督汴周朱均已兼部故仿外國通例以外交長代理論者謂卽頒布總統制之先聲卽行總統内閣制亦大同小異昨孫已到任國務院秘書公同辭職孫皆慰留 
　　北京電傳聞將改國務院爲中書省梁士詒將任中書令爲一種承宣機闗餘人不能臆測梁汪必於此一月内引去京中視此次變動爲早已確定故絶無驚異且有許世英呈袁力斥熊所任國稅廳皆私人云云此後大政方針自無實力可言預料必有與此相反之制度發生將漸趨於各省集權主義 
　　北京電袁總統諭財政部以後月支均須經總統核閱再發聞有重組總統府財政會議之說 
　　北京電陸軍部取消各報孫道仁已看管之說 
　　北京電英國特派專使柯爾華來查長江英商所受革命損失已到漢口不日來京 
　　北京電知事投考合格者二千六十八人巳頒布試驗場規頗近科舉投考人有練習闈墨者琉璃廠書肆頗銷售八股 
　　北京電趙秉鈞今日（十四）回津徐寳珍到京譚延闓赴青島 
　　北京電段祺瑞初十到京張鎭芳昨日交缷 
　　信陽電陸軍總長段祺瑞於十一日坐汴洛車到開封惟是否代理豫督尙難確定並聞趙倜事交王占元接辦是實 
　　北京電白狼匪徒已將霍山用亂石填堵 
　　徐州電白匪又東竄單縣魯督擬派田中玉任防勦事宜 
　　開封電大總統專派唐天喜少將帶步兵三營馬兵一營機闗槍一連馳赴項城保護廬墓　　熱河電開魯又有大股蒙匪到處搶掠陳鎭守使派兵進勦 
　　打箭鑪電顔鐔交代欵項不清張毅不肯接收其中欵項大半欠餉公債票因之軍民甚爲恐慌 
　　蘭州電玉樹土司爲歸誠甘肅川邊軍隊與西寗鎭守使馬騏軍隊互相衝突幾釀巨禍現雙方均已讓退專候中央派員調停 
　　迪化電伊新统一後伊犂紙幣及各軍隊欠餉有三百萬之鉅均須現銀填補緣此項銀兩大半係收回俄商平日所購之華幣甚爲要緊並經俄領屢次催索楊督甚爲焦急已請示中央 
　　杭州電朱督以浙路總理湯壽潛於贛事發生時輸運軍隊出力特電總統密保 
　　南京電韓省長現因各縣交代玩泄擬定懲戒處分十條函請財政内務兩部核准昨飭知事遵照 
[特約路透電]  
　　北京電張鎭芳辭職邀准段祺瑞巳任爲署理河南都督並以剿滅白狼事重委之 
　　北京電知事考試定二月十六十七兩日舉行豫備應試者共有一千五百名 
　　北京電法國議築自粤至川鐵路原擬以北海爲起點後乃改從欽州該地爲天然之船港聞該借欵計英金四百萬磅以五釐起息中政府寳收之數小於債票發行之價五釐半全線長約千餘英里 
　　北京電本年會計年度各部提出豫算如下外交部四百三十萬零六千元内務部四千三百八十八萬二千元財政部三萬九千一百九十一萬三千元敎育部六百九十萬零八千元司法部一千五百零四萬二千元農商部六百零四萬三千元交通部一百三十九萬元 
　　武昌電今日刑人十一名各犯皆於城中拘獲有趙李二人乃著名亂黨首領餘犯仍在研訊聞黨人近在滬會集約定燈節至卾起事城中現極安謐 
　　成都電聞西藏軍務司張毅僅允發給自其到任後之軍餉前欠者不肯照發舊軍因此大不滿意顧統領巳擬由打箭爐遄歸成都其部下及服從之藏人均加挽留顧不之允 
　　成都電據中鄉城來函記克復下鄉情形云孫統領探悉藏軍糧食將盡且無接濟以爲機不可失乃遣兵兩隊分路出發各携過山砲一尊乘夜進兵平明突出襲擊藏軍猝不及備死者頗多並失軍械甚夥自藏路開戰以來以此役最爲得志 
　　香港電匯豐銀行常年會議時據主席宣稱改革幣制贖回紙幣清償逾期之外國短期借欵諸問題現均由中政府深加籌議並與五國銀行團會商計畫以期解决以上緊急各問題 
[譯電]  
　　北京電熊希齡之辭國務總理必可邀准此固外間所久料者也今果見諸事實以外交總長孫寳琦兼理國務總理之任而熊氏今乃於政界無一職司矣熊氏之措施及其政見雖乏實際之治才然據位高言重之外人評論熊氏之經濟實中國當代第一流人才之一故皆深以熊氏去位爲憾且恐熊退之後繼之者亦如熊而退是不啻示人將來政府大權全將握於守舊黨之手也 
　　北京電中國實業銀行復成一絶佳之勝算該銀行前得之雲南府至重慶府鐵路敷設權茲巳作罷而復於星期三日簽定草合同將前舉包括於一重大讓與權内其所築之路共長一千英里起自粤東北海西五十英里之欽州府過粤西南寗府大約由黔省興義府入雲南府然後取道會理州直逹重慶府該合同規定第一次發行借欵法郎一萬萬枚以五釐起息限四十年還清中政府實收之數當小於債票發行之價五釐半以本路作抵押品至管理借欵用途及會計事宜另有尋常之保證並得在欽州興造商港該令同之特點乃爲俟正合同簽定後卽以巨欵法郎二千萬枚付與中政府以充行政費用此間外人頗以爲詫蓋欽州至雲南府之路一段如果築成必大礙法國滇越鐵路之利益且按之一千八百九十六年一月英法訂定之條約凡法人在滇川兩省得有讓與權當與英國均分有之故英法兩國勢必因今次之舉互起糾葛至法國外交家今以全力扶助中國實業銀行及乘中政府不惜以國家前途爲質而博取目前財政小利之際竭力爲法國企業家資本家進取機會此固顯而易見者也　　北京電交通總長議通告瑞士政府中國願於三月一號加入萬國郵政會 
　　柏林電據一千九百十三年德國海軍部報告書載稱是年最後之三月内德政府曾議决闗於膠州將來之發逹諸重要問題青島之發逹巳措於安全之基礎新土地之經濟發逹殊爲宏大而當地實業日後亦必佔極重要之地位海軍部擬竭力籌畫先在該地建設鐵廠然後興造實業廠所自鐵路展長之後青島中國居民巳增百分之五十六海闗入稅亦增百分之三十四是年貿易共計值洋九千七百七十萬元較之前一年增多百分之五零八航業亦大見發逹膠州殖民地入稅計增馬克一百萬元華童德文學校是年曾經擴充且於豫算案内增撥此項經費新鐵路築成後膠州殖民地與中國之土地更可密接云 
　　聖彼得堡電俄國第一次國會召集時之首相戈里米基里氏巳任爲新首相氏乃帝國會議右黨中之員向以反對立法制度聞名此次任爲首相衆皆目爲守舊黨獲勝之徵惟氏年巳七十有五就任後對於政策當不致大有更變云 
　　柏林電俄國首相柯柯齊夫因體弱辭職業已邀准並得伯爵封號 
　　墨西哥電墨西哥叛軍在卡特拉斯炸毁火車一輛死官軍衛隊五十名搭客多名墨京旦夕恐有變端現巳將來福鎗機闗鎗運入英使署聞曾有人爲英國水兵代請准其處置此項槍砲 
[公電]  
　　約法會議事務處電各省民政長鑒據雲南民政長電稱議員選舉定額外應否選舉候補當選人若干名請核奪詳示等語查約法會議組織條例並無應選候補當選人之規定誠以約法會議係屬特設與普設常設之立法機闗不同任期旣不甚長另選亦復便利是以未取候補主義實爲本條例特有之精神各選舉會選出議員定額以外自母庸另選候補人經審定不合格時自有第十五條之規定如有不願應選致不足第十六條所載總議員三分之二定額時亦可按照第十五條由選舉監督開會另選之規定辦理除電復外合行通電希查照籌備約法會議事務處眞印 
要聞一 
[借欵（一）（遠生）]  
　　現在政府借債之法計約分門類如下 
　　一外債 
　　（甲）幣制借欵或善後續借欵 
（乙）鐵道借欵 
（丙）各種實業借欵以鐵路借欵爲大宗他如水利局之導淮局將來礦務局成立除借欵外無方 
法且政府内意實持開放政策 
（丁）零星凑急之小借欵 
（戊）整理短期外債之借欵 
　　一内債 
（甲）整理短期内債之内債 
　　（乙）整理濫發紙幣之内債 
（丙）普通内債 
　　余今所先欲述者則現政府整理内外短期公債之法也余今認爲中國財政前途之一線曙光者有三（一）自現政府起漸知公債論中之借換（以長期及短利債換還短期而長利之債之謂）法之爲利於國家甚大故有今茲整理公債之案出（二）中政府漸知外債之不可恃而欲振興有價証劵之價 
 
 
 

Page 3

 
 
值以中國銀行國民銀行準備金及官吏身元保証金牙帖（如鹽商當商之類）商保証金等種種方法利用公債以引起有價証劵之價值而將來公債用途大宗必以整理各省濫發紙幣爲最如廣東則巳有成案如貴州則巳自行呈請將來必須見之實行者也（三）則第二次大借欵已漸由黑暗不辨路逕之鄉而漸入於分明之域雖開議時日及其條件尙難斷言然其成立之希望已較前此增加十之三四果能以此爲最後借欵整理銀行幣制雖暫時於財政權不免加一部分之損傷而利用得道未嘗不可徐圖獨立也綜言之今日財政困難萬途其前途雖難逆料然有可斷言者 
（一）現政府雖經驗不足然其力求建立統系的政策以恢復吾國財政獨立之地位其苦心實不可没若能濟以最大勢力及最大决心則雖暫時失敗而財政必可漸入於光明（二）反此者則專以救急之故不擇利害而濫借濫挪或以單簡之經騐對於理論上之政策概不置信惟是苟且度日則積毒所伏必有大暴露之一日卽不以外毒而死亦必以内涸而亡 
吾人雖智識短淺未敢武斷然若歷史非盡騙人者則以上二種論斷固可差信其不謬也 
[熊總理第一次辭職原文]  
　　熊總理第一次辭職呈文及袁總統批答均誌前報專電惟呈文當時僅節電大略茲將全文補錄之爲呈請事竊維希齡猥以輇庸仰叨祓飾起從邊鎭俾绾中樞延接出以虚襟眄遇極其輝渥分當馳驅圖報何敢冒昧乞身顧樄檖之材不足以支大厦駑下之乘不足以陟太行苟昧陳力就列之言必有覆　貽羞之日私衷迫切不能不爲我大總統縷晰陳之希齡讀書二十年罔窺治術服官十載鮮濟時艱曩者歷職曹署承乏偏隅勉效補苴猶多闕略矧茲重任曷克肩承前在熱河都統任内接奉鈞電奬勉殷拳懇切屢辭實非得已誠以量可而進古有明訓盳洋而歎初非鳴謙抑且自揣識每戾時性不諧俗誠恐濫竽高位無益於國以重傷我大總統知人之明凡此愚沈已於迭次電呈文内縷陳聰聽嗣奉鈞電敦促至於再三其時南北搆兵内訌方烈承認未卜外患堪虞感於大局爲重之言兼懔匹夫有責之義遂乃忘其輇鈍力效劻勷受命於危急之秋定策於倉黄之頃誠見大總統熱誠救國昕夕焦勞希齡何人乃敢自逸區區此心亦欲暫搘危局以待來者而巳到任以來眴經數月黽勉從事不敢憚勞非敢謂有匡濟之能冀稍效其壤流之助現幸國基旣奠時局粗寕仰秉鈞謨差無隕越特是籌維鮮效擘理多疏任重才輇心餘力絀馴致財源未裕吏治未清邊圉未安萑苻未靖上無以副鈞座殊常之遇下無以慰國民望治之情内疚神明外慚清議倘再因循戀棧　耗居諸竊恐誤國事於無形致愆尤之叢集益辜期許尤戾初衷再四思維惟有仰懇准予辭職另簡賢能俾希齡得缷仔肩藉全素履實出裁成之德非徒感激之私再此次希齡辭職巳於二月三日經國務曾議議决合併陳明謹呈按批詞前電已詳故不覆載 
[結束熊總理時代之國務會議]  
　　國務院裁撤之說實行與否視内閣將來之命運以爲衡邇來所有總統諭交及各部提出之議案未經國務會議議决者甚多熊總理急於辭職曾諭令秘書長陳漢第將未决議案一律檢齊擇其易於解决者從速議結不易解决者則分别件數繕成清册預備交後任接議並於日前截收議案目前巳清理完竣熊總理時代之國務會議卽行停止云 
[闗於鹽務之近聞兩則]  
　　鹽稅洋欵撥回之要求一月月抄財政部因財政缺乏需欵甚迫不得巳冋五國團借一百萬元以資一時之融通五國團允之遂交與墊欵一百萬元今聞其墊欵之性質並非第二次大借欵之墊欵係單獨無系統一時之借欵當時財政部因鹽稅收入而存外國銀行者除抵債務尙有餘剩故此向五國團要求將其餘欵撥回財政部以便應急用五國團云鹽稅收入抵債息雖有餘剩然鹽稅收入因時有豐歉若有餘剩之時照數送交財政部倘有不足之時財政部能否貼補故雖有餘欵一時不能交俟滿一年計算實在有剩欵應當照數解交云云 
　　豫省食鹽加價之核議河南民政長以豫省食鹽自本年三月起無論官辦商辦一律加價十文作爲豫省單行法如荷允准即擬實行征收此欵專備恊濟中央並豫省軍備之用聞巳得政府批略謂鹽斤加價事闗民食應交財政部核議辦理 
[官界之失職者其鑒諸]  
　　文官仍交法庭江西民政長汪瑞　因擅改稅則巳交高等文官懲戒委員會議處現該會調閱証據以情節頗重非免官可以了事會長章仲和日昨謁見大總統略謂前奉鈞諭辦理汪案切須認眞本會長等調閱闗於此案各項證據按諸懲戒章程除免宜後尙有餘罪本會未便判斷應交法庭按律辦理將來如有文官失職情節較重者即由本會向法庭提起訴訟以尊法權云云總統然之 
　　軍官設所處理據軍界重要人物云近來高級軍官失職者甚多　臨時組織軍事裁判旣須就耽延時日且頭緒不易清楚有議在中央組織一高級軍法裁判所凡軍官失職者均歸處理大約俟叚總長回京後方能成立云 
[朱督對於限制外債之覆電]  
　　日前國務院通電各省以近年來各省紛紛借用外債藉爲敷衍其中或爲迭遭荒歉或以亂後設施事出燃眉亦屬無可如何然條件苛嚴不無損失權利流弊之多指不勝屈特囑注意聞浙督朱介人接電後已有復電致國務院其文錄後電悉借債度日本係飲鴆止渴苟非萬不得巳自不可出此一途來電於弊各端言之綦切謀國苦衷至堪欽佩浙省財政因光復之初將　米釐捐各項一概豁免而軍政各項應支之欵至爲浩繁瑞自前歳接任都督目睹窘狀極力迭次裁减軍隊節减政費一面整理收入以圖挽救中間當奇窘之時外商曾有擬投資者瑞以其條件頗嚴於我權利有損均未之許計受任迄今勉力支持並未一借外債茲承偉敎極表同情朱瑞印 
[南京政聞紀要]  
　　江陰縣知事吳增元呈稱該縣商務分會會長鄭祖煦弭亂有功請予酌叙奬勵等情省長批候彚案查明呈部核奬 
　　武進妓捐久巳令飭停止該縣警員仍有藉捐騷擾情事省長特電該縣知事轉飭立禁 
財政部電請省長速籌米營薪餉就近撥發 
調查河工委員金澤昌吳席儒等均陸續來寗俟主任黄伯雨蒞省即行開會籌議辦法 
省公署前次委任騐契員多人各就所劃區域分途往騐茲確實調查計開驗至今江蘇六十縣就騐契紙共約八百餘張而吳江一縣竟得二百餘故以吳江騐契員龔肇新騐契最爲認眞云 
前都督府軍樂隊已由張巡閱使調一連赴徐所剩樂兵馮督令一律取銷 
都督省長會委徐濤爲貸濟處經理就前清財政公所屋址開辦 
韓省長因豫省永城縣上年荒歉特將蘇賑欵内撥三千元派黄國梓解往該處賑撫 
[雜評一（無名）]  
　　中書省國務院改中書省斯言也我甚疑之何則中書二字或當用而省字則决不能用之也其字近日派而又與中國疆土之區域混好舊之政府中人决不出此也 
　　銷售八股知事試騐形似科舉此必然之勢也然書肆銷售八股則又不可解矣豈知事之試騐卽以八股試之耶抑謂光復考試即爲光復八股之先聲故先預備之耶 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[政治會議第八次常會紀詳]  
　　昨日（十日）午後一時政治會議開第八次常會到會者五十八人李議長主席秘書長報告收到文件後謂議長對於今日第一案有意見發表李卽登台演說略云今日第一案爲大總統特交省議會停止職務諮詢案自國民黨取消之後各省省議會有停止者有未停止者殊不劃一此猶就表面言之也各省行政長官對於中央負責任則大經大法皆不得不仰承於政府自不免與省議會有意見相左之處故各省省議會議員之賢者有不能盡其力至於各都督民政長來電所陳云云係就事實上立論本會議所應主張之理由尙不能與來電原意盡同因議員不乏穏健明逹之士恐一筆抺煞轉灰賢者之心至於如何解决之處懸請諸君研究云云各議員討論有兩小時之久其大略如下（甲）陳懋鼎謂本席以爲省議會絶無存在之理由就法理上立論二權分立立法機闗只應有一國會若於國會之外再有絶大之立法權實無此等辦法且各省　藉此等機闗　足以破壞統一我國旣非如美洲之聮邦則省議會絶無存在之必要前清諮議局以資政院爲之後盾與督撫衝突甚多然由帝政變爲民政該局之功亦不可没今民國成立則絶不宜有此機闗云云（乙）梅光遠吳乃琛繼起發言與陳說略同（丙）王不煦謂省議會應停止職務如議長頃間所報告者極爲妥協至陳君謂絶無存在之必要本席極不贊成（丁）李慶芳謂在君主時代憑藉此等龐然碩大之機闗爲推翻專制之一種手段民國成立有此機闗適足爲破壞統一之假藉此等理論本席極端贊成此次政府所諮詢者爲省議會停止職務問題頃間聆諸君之言論對於大體旣經贊成將來答復政府時應就事實立論抑或就法理立論待審查報告後再行研究且省議會應否有此機闗别爲一問題俟地方制度案交出後省制問題解决則省議會之有無自連類而解决今本會議對於政府諮詢停止職務之點旣經大體贊成本席卽請議長指定審查員衆贊成李說遂指定蔡鍔馬良饒漢祥顧鼇劉馥王印川李慶芳孫毓筠林萬里朱文劭秦望瀾龍建章鄧鎔黎淵張一　等十五人爲審查員 
第二案爲核定國慶紀念日諮詢案陸夢熊發言謂十月十日應定爲國慶日自無可疑我國人休息時問甚少紀念日休息一日可以發揚國民鼓舞蹈厲之精神三紀念日本不爲多二月十二日爲宣布共和之紀念自不能廢至於南京政府成立紀念日爲一月一日本係休息吉日似亦無須停止云云劉邦驥贊成張鳳翽原電之主張以十月十日作爲國慶日廢除南京政府成立及南北統一紀念日梅光遠主張廢除南京政府成立紀念日略謂共和成立不自南京政府始乃自前清皇室禪位袁項城組織臨時政府之日起惟二月十二日萬不能廢除陳懋鼎贊成梅說謂可將南北統一四字改爲宣布共和則用晤較爲穏洽劉馥謂張督原電略有錯誤謂紀念云者乃欲表現開國艱難締造之意以精神敎育傳之子孫十月十日所以爲紀念日乃紀念武昌之起義非紀念正式政府之成立蓋美法諸國之紀念日皆以宣告獨立爲紀念而不以政府成立爲紀念云云楊增炳贊成張督原電艾知命對於梅光遠之主張略同並云紀念者發揚一國之光榮二月十二日爲清帝禪位之日此實環球共和國未有之美風萬不能廢除云許鼎霖謂各省起義之紀念日萬不可有張督原電此等主張諸君萬不可忽略若各省中有紀念則此後之叛立割據皆可以騙得一日與國家危險實多許君對於國慶日大略與梅意相同議長遂宣告討論終止指定審查員孫毓筠等十一人時已五鐘遂宣告散會 
[徐東海密函之内容]  
　　熊總理辭職内閣一席總統本屬意於徐東海因恐徐不肯就特派顧問王揖唐至青島勸駕當經徐公覆電力辭茲聞王君於日昨由青回京晋謁總統時呈出徐公託交密函一件内容甚長略謂臥病承邀感愧交集惟鄙人在前清時已乏建樹豈在民國反能運籌側聞我公幕府人才盡屬濟時之彥以此贊襄郅治旣恢恢乎游刃有餘鄙人衰病已深心志頽廢雖欲出爲國民服務恐亦有所不能况識淺才疎何足勝此重任也（中略）我公素有果毅之才仍當以果毅行之肅紀綱明法度别賢愚辨是非開誠心布公道用人悉秉至公行政不循偏見如此則國自治而民自安固無須鄙人之輔助也云云 
[北京大學改組將次實行矣]  
　　北京大學在前清分文理工商農法六科光復以後理科祗有學生二人提前畢業去年文工商農法五科先後畢業敎育部卽擬將北京大學歸併北洋因事障礙未能實行旣而胡仁源任校長與學生感情甚洽敎育部趁此平靖之時實行改革其改革方法以農科改爲農業專門學校劃出獨立以路孝植充校長以工科歸併北洋大學以北洋法科歸併北京大學將來北洋大學卽爲國立工科大學云 
[勦匪軍騷擾六廬記]  
　　字林報載二月二號六安州訪函云今日黎明王司令率兵數百名開往距六安州西一百四十里之某處附近迎擊白匪聞倪嗣冲之弟所統兵一隊巳在該處與匪開戰星期日由南宿州開來之兵三營亦於日中出發並隨有四日前抵此之安慶兵一部分星期日晨間餘兵亦出發城内之轎悉爲搜去並勒令民人爲之服役余（訪員自稱）由河西隔沙望之見兵士之乘轎登程者實繁有徒余於三日前定轎二乘至是僅得一乘且須三人共之然即此巳非易易余等向廬州府行約三十里遇大通兵六百名之先鋒隊乃入道旁小室略進乾糧忽有一兵來語余等不得宿此因彼等需屋暫駐也觀其狀大有唯我獨尊之槪余等果腹後復行數里又遇兵士數百名及擔負行李者多人餘兵巳有駐於距六安五十二里半之金家橋者若輩陸行僅一百三十里已多有委頓不能成行者往往距其隊伍數里之逾甚至有扶杖爲助者翌晨（星期三日）徵兩至上午十時始止余等仍前進且於程中進早餐十一時左右復遇蕪湖兵踉蹌而來大通蕪湖之兵均由一鮑姓旅長統帶　敗之狀非筆墨所能形容是日所遇之兵較前一日更形不堪或乘小車或坐肩輿蓋皆沿途攫得者也觀其形狀全無軍人氣概且暴戾性成無理可喻余婦是日步行稍前沿田半小徑而進忽有一小兵官故縱其轡馳入田畔以驚余婦蓋以此徑爲軍隊所獨用也余等同伴中有一老者擬取道回汴省故里初爲二兵捉去勒令拉車稱爲洋狗旋有一乘轎之軍官令卽鎗斃之若輩絶不敬禮外人設不嚴加約束將來必貽政府憂今補救之法當令每隊軍官對於其屬下兵士之行爲擔負責任或加以刑罰庶幾有濟也 
余抵廬州後知韋克菲爾特醫士乘馬出診時途中有兵士開槍擊其馬余僕乘轎行至某村亦遇二兵欲奪其轎余等行軍隊後約距十里時見民人多藏匿田中蓋恐軍隊過境時擄去服役也星期三夜有兵士數人與余等同宿一村田主卽於夜半逃去村中得食頗爲不易村人見余等至始淅米爲炊居民惟留老弱婦孺守屋壯者均逃匿他處村民無不以軍隊騷擾爲怨雖安民告示張貼四處言兵士購物照巿給價云云然强奪者有之值價百文而付錢十餘文者有之貧苦之家多有不能得食果腹者余觀示文有正陽闗六安州均遭匪刧廬州府現頗吃緊等言正陽闗匪耗恐不確也 
電報交通一二日内可以復原六安州城内僅斷電桿數枝電局被焚電機亦毁電局之屋乃租用者也近有一美國敎士來六安州余於一月三十一號偕與出觀城中商巿是人前嘗身歷南京之浩刦者及見此間糜爛狀况不禁嘆曰此間更不如南京南京雖被掠而屋尙無恙也又有一南宿州之兵士行過某街有感而言曰光緒二十六年天津之兵燹猶無如此之甚也聞此二人之言可以想見六安州被難之慘烈矣 
[一片中原狼禍聲]  
　　政府之籌畫（一）組織剿匪軍白狼竄擾豫卾皖三省殺戮良民戕害敎士爲害甚烈刻政府擬將直豫卾皖調遣之軍隊特别組織一剿匪軍設置總司令一員節制全軍外設左副司令一員右副司令一員分任指揮以期聮絡完全收功較易聞勦匪總司令有以皖督倪嗣冲充任消息所有皖督暫由段卾督兼署而左右副司令將以王占元趙倜充之日内卽將發表（一）布置防堵策此次白狼由豫而皖聲勢頗大與黨人聮合一節前豫督張鎭芳早有電報在案日前政府接得密報略謂白狼本意卽在掠食嗣經黨人勾引擬與海外亡命相聮絡希圖反對中央遂其陰謀前者白匪攻陷六安卽擬由巢湖入揚勾通梟匪以通長江云云故政府巳令長江巡閱使張勳遣派軍艦分駐長江要隘江蘇都督馮國璋調撥得力之師守於霍山英山更令皖督於蕪湖等處嚴駐精兵防堵白匪東竄云 
　　魯督之防範山東都督靳雲鵬昨有要電致總統略稱山東地方向多伏莽近來豫匪白狼到處滋擾勢甚猖獗魯地毗連豫　難保無匪黨乘機竄入希圖舉事自應早爲嚴防以杜意外今特將防範辦法六端謹以奉聞（一）令飭各軍嚴守紀律不得妄聽謡言藉端滋擾（一）遴派親信得力專員前往豫境密探匪情隨時報告（一）添派軍警巡察地面其有洋商及敎堂之地點均切實保護（一）各商埠要隘添派精兵駐守以資鎭攝（一）凡遣散退伍各軍隊通飭一律各守執業不得輕於出入以免生事（一）所屬各縣一律舉辦鄉團抵禦匪患 
　　浙督之戒備白狼擬由皖入浙冀與黨人聮合政府早得消息密電浙江朱介人都督令於江防衢州嚴爲戒備聞得覆稱已派浙軍分别扼守大致如下（一）第一隊駐郡城（一）第二隊駐蘭谿龍游（一）第三隊駐江山靈溪集砍石（一）第四隊駐開化華埠（一）第五隊駐常玉（一）第六隊駐婁村少溪河沿舖（一）第七隊駐起鳳橋十里山（一）第八隊駐金鷄嶺古城屏風闗 
　　皖省之報告六安法敎士被戕後駐京法公使卽向政府提出要求（一）嚴辦防護不力之地方官（二）賠償該敎堂所損失之財產及給予被害敎士家族之撫卹金（　）保証以後再不得有此慘事凡危險之地帶應責成地方官豫先妥爲安置界内敎士政府悉承認其要求故日昨令飭倪督將防範不力之員查明參處並此後加意何護各處敎堂敎士至於賠償損失及撫卹金則答以俟查明情形再斟酌辦理茲聞倪督已於七號覆電政府報告敎士遇匪情形文云大總統國務院外交部鈞鑒魚電祗逹伏查自六安失守後即經設法探聽敎士消息旋據新署知事吳奉恩電稱匪陷城後闖入敎堂與敎士奚鳳鳴在樓梯突相遇因被擊斃現已收殮敎士韓祖康逹亦文均被擄去旋即逃回毫未損傷現住堂内敎堂計焚燬房屋二十餘間禮堂正室均尙無恙惟據稱堂内什物掠去甚多冲已派專員前往撫慰至報紙所載其餘敎士被戕被擄之說確無其事請釋鈞厪商請敎士赴省暫避一節業電由該縣知事與敎士直接辦理旋該縣覆電已與敎士商人均稱現尙不願遠離如果匪勢偪近再當遵辦因合並禀聞倪嗣冲陽印 
[湖北之消極觀]  
　　立法機闗之解散卾省議會自取消國民黨議員部令限制臨時開會雖法數勉可凑足相符奈無行使職權之能力且各級代議機闗均先後解散或無形消滅省會跨踔其間形同贅疣現該會正副議長等又聞政府將下令解散全國省議會特與各議員議决赶急先行通電自請解職以免負被政府遣散之名而保全議會之尊嚴詎其通電發出之次日總統即下令解散各省會卾省長吕調元特派行政公署科員甘少泉會同武昌府知事史淼赴會與秘書庶務二處清算支銷各費並接收各種議案文卷册籍該會所用闗防亦經議長覃兆昆交出封儲存庫所有守衛警隊雜役僕丁俱分别給資遣散會中器具一一開單列號封鎖二室諸務辦竣甘史二員遂偕同覃議長由後門走出眼同釘封以資保存聞各議員見之莫不黯然傷神而吕省長昨又飭財政司送各員川資一百元俾資回籍 
　　司法機闗之取消湖北各縣初級審檢廳前年巳一律辦竣去秋因經濟困難遂援部章裁廳改設審檢所附設於縣知事署由知事監督辦理所需經費無多現因卾省每月認解中央四十萬元以致一切政費無着吕省長因又電商中央將審檢所取消所有第一審司法由知事兼辦只於署中添設一科以資襄助每年可省二十餘萬元至高等地方二級法院則仍其舊業巳會同高等廳長通電各縣知事帮審員卽行遵照於本月内一律裁併所有帮審人員概回省另候委用 
　　三師二旅之裁併卾省現認解欵中央財政愈形困難萬難多練軍隊日前已經段總長命令將卾軍三師併編爲一師所有閑散各軍官均給餉三月飭回本籍候用在案茲聞叚新督到任體察情形以第七第八二獨立旅與工兵輜兵各一團亦須餉頗巨特决定再加裁汰將七八兩旅合編爲一旅去弱留强如有餘額則改編爲警備隊稍减薪餉官佐以節公帑昨第七旅長徐鎭堃得悉後即日上呈辭職請求改編巳奉批准飭令另候委用惟未改併編制以前仍令負擔責任查該旅兵士均係新進徵募曾有可免淘汰之議茲聞歸併裁旅莫不鬱鬱至工輺兩團每團原只有兩營而又人數不足惟官長則係完全刻下淘汰改編每團只留二連自團長以下各官概行取消並聞改編之工輜各二連即隸入新編之一師内從此湖北陸軍只餘一師一旅盡復前清之舊制矣 
[東省路政工程紀]  
　　吉長台德枝綫吉長鐵路虞總辦愚爲擴充路政起見擬自下九台站至德惠縣城内建築支路業派工程師勘測完竣共需欵六萬元當將勘估情形特電交通部核奪並於初六日晚接到覆電照准令將一切建築費概由該路營業進歀項下先行撥用聞虞總辦接電後擬再派員重行勘測一次繪具詳細圖表送部備查准於本年陽曆四月道凍初融即行動工現正預備一切建築材料進行頗速 
　　哈埠電車工程哈埠租界内之鐵軌電車路已經俄董事會議定準於本年興工建築工費係向英國某銀行借用工程師亦改聘英人查此事從前曾由俄工程師測勘並繪有詳圖刻英人所規畫之大概情形較前稍有區别聞英工師業經到哈須於日内重行測勘方能定奪 
[呼倫之梁山泊]  
　　呼倫貝爾自獨立以來軍餉等費毫無所出勝福異想天開奬勵烟館賭局以爲籌欵之源於是一般亡命皆聚集於此而呼倫遂成爲梁山泊矣試將各人之史略彚誌於下 
　　花和尙桂恒呼倫僞統領桂恒原係喇嘛出身當光緒二十九年時因殺死某僧去而爲匪在哈拉一帶嘯聚匪徒五六百人終日打家刧舍居民受其害者不可枚舉及呼倫獨立勝福遂招之爲統領然其兵丁仍係盜賊舊習搶刦之事時有所聞桂恒雖明知之亦不過問 
　　活閻羅文明呼倫僞警察廳長文明縱容其警兵到處偷盜勒索商民受其書者甚夥羣遂呼之爲剥皮活閻羅 
　　没遮攔劉振東劉振東绰號震東方又號没遮攔原係黑龍江著名之胡匪與孫小五同夥及孫在綏化伏誅劉得漏網遂逃赴庫倫投陶什陶麾下陶賊薦之逆佛逆佛重用之遂命其率兵攻取張家口及爲我師在多偷擊敗逃回庫倫逆佛賞以頭品頂戴花翎劉又命其赴呼倫帮同勝福襲取黑龍江旣抵呼倫與勝福意見不合勝福遂行辭絶乃劉心未死仍欲襲取漠河金廠遂自招胡匪百餘人桂恒又助其手鎗十枝劉又自行購買俄鎗百餘枝聞俟佈置妥當卽行起事云　　喪門神王金喜王原在江省某營充當兵役與之共事者鮮有不僨事者君遂呼爲喪門神後因勒贜被革王遂流於賭棍之中以揭寳合爲業與劉最爲莫逆此次劉抵呼倫請王爲之臂助許以事成之後封爲二當家（卽副首領）王許之故劉擬襲取金廠所有軍餉皆王拉寶局爲之籌措云 
　　母夜义桑尼古沙王妻名桑尼古沙本係日妓性最暴戾動輙毆人王亦恒遭其毆辱外間皆呼爲母夜义 
　　及時雨勝福勝福於上年十二月二十五號招集所屬五旗總管等會議取消獨立贊成者實居大多數勝福猶借口衆見紛歧置之高閣其實勝福並無取消獨立之心惟恐江省乘其不備大肆撻伐故此以爲緩兵之計外人見其舉動猶之宋江日日招安爲口頭禪愚弄衆人實無受招安之心也 
地方通信 
[揚州]  
　　土匪自願投誠江北揚屬寳應興化高郵鹽城等屬土匪雖經各處長官痛剿仍未盡絶根株自江北游緝司令長楊瑞文親蒞下河一帶剿匪尙稱得手昨聞該處土匪等有轉懇地方紳董向駐揚司令部呈請投誠略謂某等天良未滅人道猶存自願投誠以贖前愆如蒙撫納當改邪歸正爲國捐軀云云並聞該匪尚有快鎗巨砲等願隨帶來投効不知確否 
　　取消自治機闗縣知事温尙曾奉大總統電令取消各級自治機闗聽候頒章重行籌辦該知事奉電後卽轉知參事會等團體令其一律取消靜候重新組織 
[鎭江]  
　　某藥舖私造洋藥鎭郡西門大街某藥店内有人假名煮藥實則私造鴉片其法以藥料攙和烟土入鍋鰲煑與洋藥無異事爲一區警局所聞於昨日午後由區員帶同巡土密往該店搜見正在熬煑之時當卽拿獲兩大鍋並將該店主俞小江拘解該區再四求情始將私土存燬罰洋一百五十元了案 
　　鐘表店誤買炸彈鎭江大閘口某鐘表店於前晚來一形似乞丐者將銅球一枚求售計價五百文該店主給價買進試騐銅質方以銼刀銼入爲巡士所見駭問炸彈何來速即停手該店主正驚駭間又爲巡選兵士所聞立將該店主並炸彈獲解到營嚴行根究經店鄰多人力保實係誤買並無通匪情事始准具切結開釋 
[九江]  
　　潯陽破獲秘密機闗日前城内都天廟地方附近居民沈玉山家有人在内秘密議事當經鎭守府稽查處偵探馬雲章以其 
 
 
 

Page 7

 
 
情形可疑即入内詢問見有數人倉　　走該偵探立將居住該屋之沈玉山帶至稽查處呈報經該　委員　君實　隨派多人會同駐紥該廳之第　　曾連長派兵入内大索於密室搜出來復鎗十三支連同一千人轉報陳鎭守使核辦 
[廣東]  
　　政界追悼會紀事前陳　明獨立時陳鍾英汪兆明梁變坡三人勸令取銷獨立致被陳飭由杜澄石鎗斃事後人多惋惜查陳爲廣西藤縣人生有一子名產林汪爲安徽潛山縣人生有二子一名操記一名程印梁係東莞縣人子女各一昨八號政界在東堤陸軍學會開會追悼陳汪梁三姓家屬先到繼而政軍各界到者極衆午刻開會由龍覲光代表都督主祭都督輓詞云殷勸赴危機風雨八月君與我慷慨殉國難流傳千古死猶生 
[貴州]  
　　匪徒擄刦學生貴州平越直隸州所屬之雞場地當孔道商業繁盛該場向來設有高等小學堂二所已開辦數年學生頗多近因年假有學生王某冒灘人由堂歸里不意行至中途突遇賊匪數十人將該生擄去禁錮山洞中該匪探知王某之父素稱富有乃於昨日函逹王生家屬索二千金贖生謂倘如不願休怪加害云云 
要件 
[鹽務署稽核總分所章程]  
　　總所第一條本章程係按照中華民國二年卽一千九百十三年四月二十六日訂立之中國政府善後借欵合同第五欵内所載各節分别訂定所有鹽務職官及所屬各局所均應遵守　第二條按善後借欵合同第五欵所載稽核總所應成爲鹽務署無此不成立之一部分甲應於稽核總所内設立中國總辦一員洋會辦一員鹽務署長應兼任稽核總所總辦總所會辦應兼任鹽務署顧問當會辦請假或因他故暫離職守時應由副會辦當總所會辦及顧問之職乙該華總辦洋會辦專任監理發給引票彚　各項收入之報告及表册各事丙除總所華總辦洋會辦及洋副會辦由財政總長任用外其餘總分所華洋人員其任免均須經華洋總會辦會同定奪再呈由財政總長核准丁中國政府鹽務收入帳内之欵必須有總會辦會同簽宇之憑據方能提用戌稽核總所審計所有一切鹽欵收支帳目以及凡爲政府一切收買存儲轉運及銷售鹽觔之收支並於呈報財政總長後將該項收支按季造報頒布己該總會辦有保護鹽稅擔保之各債先後次序之職任第三條稽核總所除上列之職任外應監督分所經恊理按照分所辦事章程内所列各節各盡其職第四條總會辦於行使以上所列職務之時應直接受財政總長之管轄第五條凡總會辦所發出之命令應以財政總長之名義行之並同蓋財政部印嵇核總所總辦官印洋會辦官印其發出時並須經財政總長核准第六條鹽務署長兼總辦與洋會辦兼洋顧問彼此有不同意之事應呈由財政總長核奪第七條該總會辦對於各稽核分所華洋經協理及所屬人員有任免及管轄之權但執行該權時須財政總長之核准其任免人員之狀令亦須呈報財政總長第八條各分所應用之鹽務欵目登記收支之簿記表册式樣及應用之收條引票執照等件之式樣均由總所分别擬訂呈財政總長查閱第九條各分所華洋經恊理之職務由各分所辦事章程規定之所有該員應領之月薪旅費應由總所列表規定非財政總長核准不得增加第十條凡總所文件鹽務署長得隨時調閱所有該署文件該總會辦需用時亦可查閱第十一條總所所需員額應由總會辦酌定呈請財政總長核准若無財政總長之准許不得添派人員及加增薪津在總長准許範圍内總會辦得有任免總所華洋職員之權該權限須由財政總長允許方能實行所有任免各員須呈報財政總長總所每月應有臨時費用一欵於需用之時由總會辦核准動支其數目由財政總長按實需之數擬定總所應將每年所需之經費於年度開始時　製預算呈請財政總長查核於每年度終　造全年實支數目亦如之第十二條凡鹽務署之事務未曾載於以上所列或將來修正之總分所辦事章程内者由鹽務署長及洋　間之帮助辦理之凡鹽務署長所發之命令除限於普通公事者外均應鈔送稽核總所（未完） 
[雜評二（默）]  
　　第八次政治曾近來指斥議會者不過請解散重組從未有敢昌言永遠撤消其機闗者即此次停止省議會職務交議案意亦僅在改組也而政治會諸公則且進而主張廢置以爲各省有此最高機闗得憑藉以傾覆政府議紀念案亦然以爲各省有此起義紀念適足歆勳其割據之心嗚呼政治會以此眼光議政治則尙有何政之可留也耶如此議會不如其已然而猶有以常設爲請者 
　　卾省請裁審檢所立法機闗巳　除矣司法櫗闗亦摇摇不定前因經費不敷裁各縣初級審檢廳而附設審檢所今卾省之審檢所又請撤銷矣則司法機闗所存亦微統三權於行政一權此今日之所謂統一也 
　　六廬軍隊騷擾區區一白狼剿之而不能平已足羞矣不能平狼而反爲狼所敗羞之又羞矣今非特爲狼所敗且從而騷擾之商民畏兵如虎苦虎甚於苦狼則今之軍隊尙有絲毫之人心耶 
雖然兵匪本爲同物往事昭昭不可掩特不料江陰嚴懲之後而仍復有此六廬之軍隊也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[抵制推放租界之呈文（續）]  
　　兼之前清上海道袁悮允外人於租界界線之外越築北四川路名爲借道得逹靶子場實則陰行其狡焉思逞之計遂至外人馬路跨出租界以外與我華界纒擾不清屢肆其侵佔界限之手段如擅移界石强拔門牌誘拘華警越築支路逼勒業主拒絶華警站崗巡邏等交涉案件日有發生處處逼人殊難縷指種種棘手無非因袁滬道之失着使然雖經允利等遇事力爭無不繫中竅要彼旣無可遁飾動輒張大其詞由駐京公使向我政府危詞恫喝要求推廣租界此閘北開闢商埠之始未與夫外人覬觎要挾之情形也又查外人所藉口者厥惟兩端一曰租界人滿不得不推廣一曰華界污穢易於傳染時疫就第一說論之查美租界及公共租界界缐以内空地連阡累陌多未建造房屋况閘北之屬於寳山縣境者外人住居該地不少仍歸領事管轄與租界同其便利是第一說巳不足信再就第二說論之查光復以後租界上時有鼠疫發現而華界無之豈得誣爲華界所傳染且思無論租界若何推廣總須與華界爲鄰華界果盡污穢彼亦何所容身揆其言外之意不至直抵吳淞進佔海口扼我江海咽喉據我防守險阻不止蓋外人之得寸則寸得尺則尺是其慣技從前每次推廣租界均有永遠不准再展之說此語巳成屢見不鮮之具文有何效力足資依據茲之亟圖薦食閘北係爲迫取江灣張華浜之地步將來薦食張華浜進爲迫取吳淞之地步故閘北一准推廣吳淞失其籓籬終支配於外人勢力之下推而至於各縣各省均可如是伊於何底卽盡我華疆土悉以舉面畀之亦不足饜其慾壑是第二說尤當深拒此引証外人藉詞之謬妄與揭明外人隠謀之情形也（仍未完） 
[鎭守使參預推放租界事]  
　　駐滬法人要求推放租界已迭誌前報茲悉鄭鎭守使曾於前日接奉袁總統電令以推放租界事闗交涉尤須採取輿論應由執事參預會同薩警察督辦楊交涉員等妥爲商辦主權邦交均應顧全等因現由鄭汝成君查得前次推廣租界係由前清上海道辦理當時究竟如何定議自應調查原案核明辦理除函致楊交涉員照會法領暫緩議辦外一面商請上海縣洪知事查檢前清案卷再行議辦 
[法人又進一步]  
　　上海巿政廳總董陸崧侯君昨日呈報上海縣洪知事云爲呈請事據二十七保七圖地保陳介堂呈稱竊身圖内法華官路一條前被法工部局雇工翻砌當經身於元月六號具呈聲明在案現工部局洋人又將法華官路東至潘生橋六圖西至八字橋五圖界放闊築路約有五六丈之譜并在新築寳隆路口竪立界石數塊身以事闗國内除呈明縣知事外陳請鑒核等情查前據該地保呈報法工部局越界翻砌所築寳隆路東法華官路當以路權有碍呈請照會法總領事諭止在案茲又據呈報東築至潘生橋六圖西築至八字橋五圖约有五六丈並在寳隆路口竪立界石數塊等情得步進步侵越無已應如何嚴重交涉之處合行呈報即祈察核施行 
[奸徒栽贜陷害]  
　　上海鎭守使據民人李發民報告閘北附近民人喬文年家藏有鎗彈置入米袋之内恐有通匪情弊請飭查拏等情鄭鎭守使當卽密令淞滬第四區警署派探至喬文年家搜獲子彈三百八十四粒卽將喬及其同夥張連造解送鎭守使署發交軍法科質訊喬文年堅稱此彈係由李發民栽贜誣害於是派員切實調查確係李發民挾嫌誣害復飭傳訊李巳情虚避匿現軍法科長以喬文年張連造被誣屬實判令交保省釋一面由鄭鎭守使令飭淞滬警察南北二分廳長轉飭各區查拏李發民務獲解究 
[六誌探警捕拿黨人之意外]  
　　黨人仇鑾爕等五人前與日本人山口得志金井篤助等在新寗輪船上被探警查獲兩日人一受鎗傷一巳斃命詳情已迭紀前報茲經江蘇都督馮君查得此案闗係交涉特派專員胡培元來滬調查眞相業已禀復惟日領事因該兩日人尙無助亂證據且不認反鎗自擊特向交涉員等再三駁詰刻馮都督巳商明鄭鎭守使不日將仇等押解到寗推究與該日人等有無闗係再行定奪 
[許步洲被拘]  
　　閘北警察分廳軍事偵探前日在滬寗車站緝獲黨人許步洲一名當解司法科經高科長研訊一過押候核辦聞訊供時闗防甚爲嚴密云 
[查勘海灘要隘之呈復]  
　　上海鄭鎭守使訪聞黨人由外洋濳運軍炎來華擬在浦東沿海灘一帶起岸曾飭駐浦步隊第一營廖營長嚴防並飭在沿海灘察勘地勢以便安設大炮在案茲經廖營長勘得欽公塘綿長五百餘里直逹浙省東通上海該堤塘經過之南匯縣境沿海滙角地方頗爲緊要因匯角之外係南北洋往來必由之道現尙無兵防護亟應架設砲械撥兵駐防業巳將查勘情形呈復鎭守使查核請示矣 
[白狼騷擾皖境之影響]  
　　滬地自白狼竄擾皖邊以來卽發生種種謡諑有謂白狼已親自來滬者有謂白狼　其同黨四人來滬與某洋行訂購軍火者事爲鎭守使鄭汝成君所聞巳飭偵探嚴密偵察茲鄭君又接參陸兩部來電以據密探報告白狼在上海等處通商各口岸分設交通機闗專事私購軍火偷運接濟此項機闗多係小商店爲之使人不易窥破若不早爲查究爲患甚大飭卽嚴行偵查務獲懲辦等語鄭君以來電所稱各節與近日所聞略同亟應防範故日來鎭署各探員對於此事均異常注意輪埠車站等處無不嚴行搜索云 
[棋盤街暗殺案十二誌]  
　　懲治兇犯之磋商 
暗殺商務印書館總理夏粹芳及流彈擊斃夏廣仁之兇犯王慶瑞業經公共公廨訊明判王覊押總巡捕房候函商鄭鎭守使訂定行刑日期卽行解送内地官廳執行在案茲悉此事雖經往復函商尙未議定辦法故昨日闗讞員特偕楊秘書長同乘汽車至製造局謁見鄭鎭守使面商其事以便定期移解 
[破獲望平街暗殺案四誌]  
　　兇徒供出敎唆犯 
匪人柴啓藩曾於陽曆去年十月二十八號晚在公共租界四馬路望平街口暗殺李榮升及黄包車夫小弟逃逸嗣又糾黨王德榮周老九張寳卿劉福興張炳仁王金山等先後夥刧法租界公泰土棧裕康莊經法包探將各人拘解法公堂訊明前情將柴解送公共公廨押候查明澈究在案昨據總巡捕房華探目李星福禀稱柴匪本定於今日解訊因其在捕房供出主謀暗殺李榮升之甲乙兩人尙未緝獲是以暫緩解案聶襄讞商之德領師君各於中西文解案單上簽判柴仍押候查明再訊 
[防護藥棧之嚴密]  
　　浦東東溝地方之新闗火藥棧及高橋天燈弄口之炸藥棧因近日又有黨人暗通土徒希圖擒刧之謡巳由鄭鎭守使飭令陸軍步兵第一營廖營長挑選軍士二棚分往各該處嚴密防範在案昨又由淞滬警察督辦薩鎭冰君訓令浦東爛泥渡第五區警察署署長楊士奎及各分署署員妥爲防範並由欽賜仰殿第三警備隊曁騎巡隊長督率各馬警分投查緝頗爲嚴密云 
[消弭南警北警之猜疑]  
　　滬南警察分廳長崔君查得本廳所屬各警署長警每有自稱南警北警者實屬自分畛域爰特知會各區警署署長署員等轉諭各長警不准再有南北之稱務須一律看待不存意見致起猜疑云云 
[取締華僑報紙]  
　　閘北警察分廳徐廳長昨日知會各署長署員云案奉江蘇行政公署密令内開本年二月八日准會議軍事處虞電開據報呈仰光之覺民日報檳榔嶼之光華日報星加坡之南僑日報言論狂悖摇惑人心實爲海外黨匪煽亂機闗殊於治安大有闗係查報律内載在外國發行之報紙有登載妨害治安之語者不得在中國發賣或散佈等語凡各省沿江海要區即希援照報律飭屬切實查禁取締發行遞寄以靖人心等因准此除分令外合亟密令該警察廳迅卽遵照切實查禁以維治安等因奉此爲此令仰該署卽便遵照嚴密查禁是爲至要 
[管駕累及領哨]  
　　江蘇駐滬鹽捕營分統耿華堂昨日通令所部各領哨云爲令飭事照得領哨一職爲全哨表率凡管駕之優劣兵士之勤惰均宜隨時考查認眞整頓如有庸劣不職者分别呈報以定功過方能稱職乃右哨四號管駕王國燦負欠纍纍竟敢與梟匪私通屢次借貸洋元以爲彌補之計而該領哨成希爵漫無覺察其平日之疎於督率已可概見本應科以應得之咎姑念飭查此案尙無隠徇然亦不能不量爲薄懲着記大過一次以儆將來而觀後效合行令仰該領哨等遵照母違 
[巡員會議續紀]  
　　前日（十三號）爲本邑地方警察各巡員第一届會議之期其會議情形巳略誌昨報茲將是日議决各案探錄於下（一警務長交議二區管轄之馬橋鄉巡邏隊現在冬防届滿亟應裁撤案）議决現在冬防雖將届滿宵小尙屬繁多馬橋鄉公所旣請延長至三月底止似宜俯順輿情展期一個月至三月三十一號止裁撤至所撤之隊士照交案所開各節辦理（一警務長交議各區長警現巳特派專員分期往區敎操應如何輪番操習免妨勤務案）議决先由敎練員編定操課表式分發各區由巡長先行照式操練俟敎練員分區輪流涖操俾未練者可以預行習練巳練者不致積久荒疏敎操之巡長應請酌給津貼以勵勤勞（一警務長交議上年各區所存之黄制服亟應送所洗染縫補以備雨夜穿用藉節糜費案）議决由各區將舊黄制服書明某區字樣送所以便洗染縫補藉惜物力而歸一律俟届夏季仍將是項制服按照區號發還原區（一司法員王敬常提議各區巡警開革後卽日將年歳籍貫報明本所分行各區以杜化名　充案）議决各區因事開革之巡警將年歳籍貫闗革事由報明本所登記以杜化名朦充各區一律不再送補至各區長警除人地不宜准其呈請調充外其餘違犯警規例在開除者不得見好長警率　調區以隣爲壑（一司法員王敬常提議派探至各區往來川費亟應規定以免浮濫案）議决每次派探一人亟　行來回車船資五角北橋五角至曹行坐輪船去五角坐火車去一元四角四區七角五區十角六區三角 
[派兵保護敎堂]  
　　浦東張家樓有敎堂一所近自皖省白匪戕害敎士後外交部即通飭各省凡有敎堂之處應負完全責任實力保護是以第一旅旅長　致平君昨特遣派步兵一排前往該處駐紮防護又加派一排爲巡邏隊往來梭巡 
[部員由滬回京]  
　　財政部近以國庫支絀特派陳廷甲君南下分赴贛皖蘇浙閩粤等省調查軍隊能否裁减現陳君已至贛皖蘇浙等處調查竣事於前日來滬陳君以金陵軍隊林立似可核减浙皖上海等處則大勢未靖萬難减少故到申並不勾留卽於前晚乘車赴寧由津浦鐵路回京再往閩粤兩省查察 
[高等廳通緝逃犯]  
　　上海地方檢察廳奉高等檢察廳訓令内開案據本廳看守所主管龔和報稱本廳看守所覊押入犯江貴等六名乘所丁換班之際膽敢挖穿牆垣脫逃出外當即鳴警四出追赶將江貴高錦元王阿寳三名就獲所有在逃之瞿民壽等三名俱係重要人犯開具該犯年籍名姓請通緝前來除分行外仰卽遵照計開瞿民壽（卽小阿毛）年二十八歳上海浦東人黄阿二年二十七歳南匯人劉福生年五十五歳湖北人 
[破棺内取出軍火]  
　　龍華迤南梅家弄地方有一荒塜停厝棺木甚多前日有鄉人顧木生行經是處見破棺内有鎗子皮帶等物當卽取出子彈兩包携往龍華軍隊報告吳隊官檢閱係六密里九鎗彈十餘排因卽帶同顧木生呈報第一營梁營長派人前往該塜再行抄尋一面將子彈交軍械科收儲候核 
[保護公衆衛生]  
　　滬南警察分廳長崔鳳舞君昨日訓令各區署長署員云照得清潔道路爲衛生警察中第一要項西儒有言欲觀一國之進化程度可於其道路見之是以文明國通例凡污濁之排洩　芥之掃除均著爲保健行政之要令茲查本分廳所轄各區均係繁盛巿場而街衢之中垃圾之傾棄濁水之積滯在所時有各崗巡等以此項清潔事宜向歸自治範圍經辦未免自爲隔閣實屬非宜夫滬地爲中國文明之冠又與租界接壤苟不從事改良外何以謝列邦之責言内何以作巿鄉之模範爲亟訓令該署員轉飭崗巡於清潔道路事項須格外注意對於清道夫役應盡監察勤務之責不得自分畛域抛荒義務如有無知居民違背定章故意污穢者仰卽拘署懲辦以示儆戒此係保護公衆衛生起見母得視爲具文切切此令 
[監禁玩忽業務之馬夫]  
　　徐頌先前與皮件作主張順福同乘馬車駛至西門外斜橋地方因大馬夫趙鳳祥小馬夫王阿福駕車不慎將車倒入河中以致張登時因傷身死即經崗巡將趙王拘送地方檢察廳預審明確起訴審判廳昨由葉推事官會同起訴田檢察官命提趙王到案研詰之下以其玩忽業務罪有應得各科五等有期徒刑監禁三個月以儆 
[檢察長處置嫌疑犯之慎重]  
　　閘北馬家宅西洋人羅帝戤司住宅被盜行刧並拒傷事主當時投報警區將該洋人所用之趙吉堂羅才生倪易氏男婦三人拘送地方檢察廳訊無通匪情事諭令交保嗣該警局又獲是案嫌疑犯馬祥生邢小毛等七名亦解該廳迭次預審馬祥生等供與失主爲隣並不爲匪實被誤拘判收押候示在案茲由承審員李檢察官據情面禀汪廳長請爲核示汪君以案闗交涉且馬祥生等所供各節是否屬實必須查明方可核辦故於昨日特派王錫堂巡長前往該處詳細調查以憑辦理 
[嚴懲謀殺本夫案犯]  
　　住居閘北之婦人張闗氏（卽張管氏）因與種花園人張鏡清通姦情熱將伊夫張錫根謀斃私埋次日爲尸兄張錫生查悉投報警局將尸查獲並將姦夫淫婦拘解地方檢察廳預審明確起訴審判廳辯論終結聽候宜布判决在案昨日午後二時許復經審判廳刑庭庭長楊樹猷會同端木棻推事官及葉推事官陸檢察官等公開法庭研詰尸兄張錫生投案請求伸雪質之張　清供年三十二歳寳山縣人張　氏供年二十六歳　山人餘供與前次辯論時相同男女均求寛宥問官以張鏡清張管氏通同謀殺本夫張錫根身死罪巳成立按照新刑律第三百十一條以最高度判决各處死刑判畢命書記官將判語當庭陳述飭發檢察廳改發地方監獄分别收禁聽候執行 
[和誘罪辯論終結]  
　　醫生顧鴻動控潘自新誘姦伊妻顧李氏並唆使捲逃一案昨日午後由地方審判廳惲推事會同張檢察官特開刑庭辯論原告投訴前情並請追償被捲銀洋衣飾等物顧李氏供稱實遭潘自新百般哄騙受愚所有衣飾等物悉被潘取去典質現在情願隨夫回家求鑒質之潘自新俯首求恩問官以潘自新和誘罪當然成立諭令與該氏分别還押聽候宣布判决原告退去 
[再誌仁壽里之秘密俱樂部]  
　　蕩婦陳張氏在六馬路仁壽里五十五號屋内開設　基經老閘捕房捕頭偵悉飭探將該氏與女子王瑞雲李四寳張秀寳嚴桂弟張桂寳王三媛蕭永弟並無賴李阿和宋友生馬夫王阿寳陳阿金李阿毛等一併拘解公堂訊判陳張氏與女子七人分别還押李等五人准各存洋交保候查明澈究在案昨晨由廨復訊據王瑞雲供稱伊父王桂生向爲敎習因偶往陳張氏家游玩致遭誤拘並由其母王李氏具禀投稱伊女在某學堂讀書係被住居同昌里二弄之某氏婦誘出請予領回管朿訊之李四實等各女均稱向爲雉妓陳張氏供認將餘屋租於李四寳等不認開設臺基據李阿和宋友生供稱均爲土行生意因往狎游被拘王等三馬夫供往取車資不知其爲臺基聶襄讞商之德領師君以王瑞雲旣是良家女子不應至妓院游玩着送濟良所留養陳張氏着罰洋三十元充公其餘男女一併斥釋 
[巡官與副隊官互調]  
　　滬南警察分廳長崔君昨日訓令第一區第一分署内勤巡官江福均文云照得巡官有督率長警保衛地方之責若進行稍疏卽貽誤警政茲查一區一分署巡官江福均人雖謹慎才欠精明對於所屬崗警查察不周難以勝任姑念該巡官服務有年着與保安隊副隊官白榮桂互調以收爲事擇人之效除呈報分行外爲此令仰該巡官卽便遵照到差遇事商承隊長妥慎辦理仍將到差日期具報備查 
[學堂母慮滋擾]  
　　近有史友蘭等本在邑西鄉北橋鎭租借民房設立東吳附屬第十七區小學校招收學生業巳開學深恐土棍來校滋擾故投上海縣公署呈請給示保護洪知事以該校旣赁民屋爲學所何慮有人到來纒擾所請殊不近情着不准行 
[灌鉛骰子之騙局]  
　　住居洪安里之陸朝香綽號崇明阿二前日與妍婦小脚阿二糾合陳生義沈涂氏至新閘路業興里同賭牌九陸以灌鉛骰子騙陳洋百餘元沈涂氏亦輸金戒一只嗣陳覺察將陸扭控四區警署由解署長判送司法科收押候補提姘婦阿二到案再行究辦 
[押店振振有詞]  
　　閘北押店同業於前年具禀巿政廳按月認繳捐欵請求保護當經錢沈二巿長批准並頒取締章程十五條諭令遵守在案日前有福源押店禀稱邇來警署偵探吊贜不依定章請移警廳長通令各區署仍照規定章程辦理等情昨奉巿長批示云據禀已悉候函請閘北警廳長轉行知照 
[美主敎由甬回滬]  
　　美國主敎慕樂南君日前赴寗波某鄉傳道茲巳事畢搭坐江天輪船於昨日回滬 
[英文夜社開學有期]  
　　抛球場河南路十七號洋房樓上進益英文專修夜社係楊兆益君等所創辦迄今已有二載就學者極形發逹茲悉該校於舊曆年假後定於本月二十日開學云 
[鐵板壓傷工匠]  
　　楊樹浦瑞鎔機器廠工匠張州生昨因工作不慎被鐵板壓傷右足當經同伴工人雇車送往同仁醫院療治 
[保人終須賠償]  
　　美商匯芳黄包車公司西人控志泰鐵行主龔培清不理擔保結欠車租洋五百餘元業經公廨判决限繳在案茲因逾限由原告禀奉公堂於前日午後傳案訊追龔供詞推諉孫襄讞以案經斷定未便聽憑翻異判龔交妥保展限一個月如數遵繳如違查封該鐵行備抵 
[串騙烟土之結束]  
　　四川土商劉吉人槐永茂控宓伯賢串同司帳顧培卿騙取川土五箱迭經公堂研訊判宓與伊姪宓雲光及顧各交四千兩人銀並保候核詎宓叔姪二人保出後即逃避不出故經公廨將保人宓阿裕宓啓章提案押交並移請慈谿縣查封宓伯賢家產在案茲經宓之族人宓革舫出面向原告商允折償洋一千元了結是以將洋繳案具禀求銷並請將慈谿查封產業歸宓葦舫過户報管故於前晚由廨傳集原告訊據原告情願收洋了結聶襄讞遂判將繳案之洋分給兩原告按照欠數公攤具領一面候將情函致慈谿縣知事將查封宓伯賢家產由宓葦舫過户管業俟復到再核 
[索償墊欵之周折]  
　　婦人孟梅氏偕夫弟孟順寳孟順坤控夫姪孟春林圖賴墊付伊祖父母購地喪塟等費應分攤洋一百四十元前晚由廨復訊聶襄讞以被告有父在家不能自專惟巳証明祖塋實在梅氏故夫所置地上遂判被告交原保限一禮拜禀知其父向原告和平商理禀候核奪 
[糖行主負債潛逃]  
　　逹商律師至法公堂控稱永安街十九號門牌華元糖行主陳立生虧欠銀兩私行逃逸請爲查緝當由中西官飭令捕房派探往查祗將陳立生之兄陳榮生及夥張昭居兩人提解公堂請訊張供我是學徒並非行夥行中之事及行主逃匿何處均不得知聶讞員以原告未到遂商之法副領事德君判陳張一併交保候禮拜一傳同原告到案再行訊斷 
[賣產抵欠]  
　　姚金山前向王阿毛借得田單一紙抵押於盛福林過期不贖後經法公堂判將該田拍賣作抵後王即備得洋二百三十元向買主贖回具控公堂將姚收押並着王查明姚有無家產禀覆候核在案昨王投案禀稱姚有租產平房三間半基地亦係姚產坐落羅家灣地方求請查封召賣作抵聶讞員卽派包探帶同原被將該屋發封召賣抵欠 
[省釋無辜]  
　　胡阿五日前與人相爭被戳受傷由捕拘獲丁道元一名解送法公堂訊判交保俟胡傷痊再訊一案昨胡投稱日前商人在途被某甲　住借去洋三元翌日復遇仍欲强借商人不允甲卽行兇致被戳傷甲當場逃去丁雖在旁並未幫兇判丁開釋着胡自出醫費完案 
[隣婦不認拐孩]  
　　住居虹口武昌路二百九十九號之婦人沈孫氏因誘拐隣人徐阿全家小孩被控昨由捕房將氏拘解公堂訊供不認判押候補傳人證於下禮拜六再訊 
[失火受罰]  
　　前晚六句餘鐘英租界汕頭路七十六號門牌陳朱氏家披屋内起火卽由捕房皮帶車馳往澆息事後捕房恐有别情即飭中西包探前往查得因多積稻草遺火積薪所致昨將陳朱氏傳至公堂訊實判罰洋五元充公 
[口角用武]  
　　王阿虎陳阿寳二人昨在北河南路口角爭毆扭赴捕房捕頭訽得各有不合從寛斥釋不許在途毆打如違拘辦 
[公共公堂瑣案]  
　　董羹梅控王榮堂將怡昌祥空白發票填寫定單騙取定銀三十兩等情由廨將王傳案諭令存銀交保在案昨日傳訊原告延律師上堂請追訊之王供不承認中西官判王仍交原保候補傳見証再行訊奪 
　　流氓徐芝卿在南京路攫取尤郁氏金挖耳躍上電車圖逃由捕追獲昨解公堂訊實判押西牢半年 
　　汽車夫李小寳控陳明法行竊汽車上狐皮毯子昨由捕房將陳拘解公堂訊實判押西牢九月斯滿逐出租界 
　　英美電車公司控錢阿福賣票舞弊昨由捕房將錢拘解公堂訊明判押三月 
　　蘇錫堂控陳和卿欠銀不理昨由捕房將陳傳案交保過堂候訊 
　　吳家璋控王小鮮子行竊綢皮衣服昨由捕房將王拘解公堂 
 
 
 

Page 11

 
 
　　訊係過犯着押西牢一年又張阿孝因深夜在吳淞路弄内　竊由捕查獲昨解公堂訊實特押西牢一年期滿逐出租界 
雜評三（訥） 
[八股文章]  
　　考騐文官各國亦有此法然而中國行之則近於復科舉矣體制如科舉場規如科舉搜檢如科舉考試者之夤綠請託如科舉揣摹意旨如科舉書業中出售考試利器種種懷挾如科舉於是眞正科舉應用之八股文章竟亦出現於琉璃廠而且受人歡迎上海爲書肆萃薈之地應試者所經之途吾不知亦有人顧盼及之否也 
來件 
[中華慈善協會附設義務平民初等學校緣起簡章]  
　　西人謂吾國舊時善堂爲情民養成所良以散衣給食不勞　而　喛自若施之者固病　普及受之者竟視爲當然因而失其獨立之本能成其依賴之劣性則惠之適足以害之也本會成立於民國二年滬上戰爭旣息之後瘡痍滿目餓莩塞途初不得不從消極方面着手進行巳而爲設東文義務傳習所繼又爲設世界語義務傳習所實亦鑒於善堂之習慣漸向積極方面進行第兩所學徒究以謀中上之生計者爲最適宜而多數失養於父兄急欲自食其力之子弟究不免有向隅之憾爰於民國三年更添附義務平民學校專以謀普通生活爲前提而推廣本會積極方面之慈善事業尤爲同人志願所繫所有簡章條列於後 
一定名中華慈善恊會附設義務平民初等小學 
二宗旨敎授兒童生活之技能培養兒童天然之道德 
三辦法純係義務性質絶不收取學費惟一律走學不留膳宿 
四學齡七歳以上十五歳以下 
五入學凡願入學者須距開學十日以前到慈善協會偕同保人報名填册 
六課目分圖文歷史算學　操習字圖畫工藝議課（另定課程表） 
七學額暫定四十名一俟經費充裕再　擯充 
八時間每日照課程表輪授上點鐘假期均照通例 
九校址上海美租界七浦路源吉里中華慈善協會 
十附則本章得隨時改良 
來函 
[羅煥章君來函]  
　　敬啓者閱貴報本日新聞内所登洞庭西山煤礦公司調查錄一則均與鄙人事實及煤礦事實絶不相符顯係有人挾嫌誣衊以陰險狠毒之心造似是而非之語不知其是何心肝然鄙人巳查明此次投稿之人即係敝同鄉無賴子某即去年索詐未遂之人現巳與之交涉事闗名譽不得不照例懇請據實更正素仰貴報主持公道幸即賜登來函不勝心感之至 
 
 
 

Page 12

 
 
   
 
 

Page 13

 
 
自由談 
游戲文章 
[戲擬内務部呈請取消家庭自治文] [  劍秋]  
爲呈請事據各省都督夫人民政長夫人來電竊維家庭自治所以整齊家政發逹女權歐美各邦國度愈文明者其男女亦愈平等吾國自古以來重男輕女巳成習慣周公所定家庭自治制度率此於男子一面其後腐　曲學又倡夫爲妻網之說以厲行其專制手叚寖至女權日縮男權日張男則可以讀書女則不許識字男則賭錢喝酒廣結交游女則燒飯洗衣躬操井臼光其甚者羣雌粥粥　夫可以重婚有狐綏綏寡婦不許再嫁此等黑暗制度實非共和國所宜有若不悉行解散重新改造將見夫婦之道苦而家庭亦無以改良等情前來本部復查吾國家庭自治肇始於成周而發逹於前清乾網振而坤綱以頽雄風吼而雌風不競從前之逹官貴族無不有十二金現在之元勳偉人尤不厭三千粉黛此種頽俗自應亟予改正以復女界之自由本部職司内務未便漠視爲此呈請大總統明發命令飭下各省都督民政長立卽取消家庭自治由本部參酌中外另訂新章重行頒布是否有當伏乞鈞鑒謹呈（三） 
栩園詞選 
[雪霽觀梅] [  宜紅女子]  
瓊枝摇曳壓蒼苔點點胭脂帶雪開自愧兒家人太俗素心不種種紅梅 
晴日游春 
紅襟小燕掠晴霞妸娜春風處處花一角畫樓窗四面垂楊深護美人家 
[漁家樂] [  眞州趙二]  
漁父泛扁舟朝出隨風逐得魚放船歸夜傍西山宿所汲則湘波所然則楚竹横棹柳陰中囇網清溪曲夕陽斜照晚風涼船頭正好黄梁熟醒來無事可闗心惟有呼兒沽酒速持得鮮魚換酒歸老妻稚子杯相屬高唱幾聲歌蒼茫山水綠如斯巳足樂富貴非吾欲君不見古來有一鴟夷子泛泛江湖脫覊朿 
[西施咏]  
　　　蘿村畔西施女終日浣紗嬌不語傾城國色本無雙玉貌如花誰匹侣可憐零落貧賤時蛾眉翠髮何人覩一朝選入館娃宫承寵君王妙歌舞妙歌舞傾城傾國今悲古莫再尋春問若耶吳王國破餘荒土 
[登虎邱山]  
闔閭巳去不知處此地空餘闔閭墓我來山頂獨徘徊層層　道踏蒼苔劍光虎氣傳千古眞娘有冢留坏土　閭王古眞娘英雄兒女情最長吁嗟乎寳劍今何在白骨埋道旁吾愛隠居何子晳名垂萬載永流芳 
[題桃花源圖]  
　　桃花掩映水東西泛棹漁郎路欲迷物外誰知有人事隔溪仙犬隔林　 
[題蘇武物羊圖]  
韋韝荒草徧毳幕夕陽昏十九年前節三千里久人旬奴沙石路瀚海雪霜痕羝恨何時乳重爲漢室臣 
[新月]  
一鉤新月上闌干隠隠渾如眉樣　水底暗侵魚膽怯天邊高掛烏心寒妝臺半露芙蓉鏡寳匣微遮　翠環對此感吾形影子二分雖好共誰看 
[雪中梅花]  
紛紛白雪壓梅花不辨梅花與雪花一樣春痕描粉本水邊籬落自横斜 
自由談話會 
　　鄙人於兩載前會通告親朋有三端之破除（一）破除四時八節餽送之糜費（二）破除親朋來往之禮物此兩端只以人到爲禮適有事而不能親到者均擬先遞以理由書（三）破除家庭各項迷信之耗費乃持行旣久有前贊成而今反對者有前反對而今加甚者甚有痛駡吾欲斷六親者雖然凡事但求志堅何事不可行茲更入儉德會以隨諸君子之後[  胡長林]  
儉德會規則一不狎邪二不賭博三不必以酒食結交 
四不必華服五不輕寒素 
入會者南海沈冠明紹興王愚僧海慈王海如馬愛鴛女士潤州周先誠丹陽束佛魂林醒晨慈谿裘鐵　徐召立東海振華丹陽胡守奇胡血海上虞陳嘉禾丹徒陳宗武甬江包志雲蕭山胡長林吳縣潘聘之滿溪甘臥青莫釐周藍生魏塘張振傑張振偉甬江陳祖琪淮城金漢霄蘇州王懷琪夫婦皖南吳洪興蕪湖王子經張勝貴慈谿尹聮英華亭黄家駿揚州錢業公所孫濯生葉友竹虞伴儂陳志榮蔣吉人蘇州周時覺上海江蘇總銀行嚴浩青潤東霍欽榮陸廷撰華良潘潤身王子瑜 
醫話 
[病人注意之要點（八續）] [  丁福保]  
十體温之測法 
人體之温度通常在攝氏三十七度然病者雖温度多高其中爲平温者亦有之下降者亦有之温度上昇之烈者爲四十一度或四十二度温度因病勢之進退而昇降幾日而體温同一者有之若四十度以上之温度速續幾日則爲極危險之病勢 
體温爲醫師知病情經過所最要故醫師命人測之者必常小心測之以告醫師 
測人體温度之騐温器各醫療器械店均有之價約一元或託醫師購之可也其騐温器必須正確若年月久則多不正確故久置之騐温器不可不更試騐之 
騐温器多以之挾於左右任一腋窩中有汗時先以乾手拭之而後以騐温器中含水銀之部分適置於腋窩正中使病人之腕緊逼胸側曲其肘先以置於胸前卽可測小兒與精神昏亂者之體温必他人用力壓其腕爲要 
十五分後取出體温器視其度數而記之於體温表通常體温器上人體之常温即三十七度處有一赤字可記 
用騐温器前須持其頭急振盪三四回至其昇上之水銀下降乃止 
小說 
[寫情短篇紅絲網（三）] [  天虚我生]  
　　日之將夕蕊馨遂欲辭去席珍曰不情之烏兎每當人生相聚之時則疾若飛梭而在别離之後則雖揮以魯陽戈亦遲遲弗下矣今乃一席話且猶未終而此可憎之眉月則巳亭亭而上然而夜景良佳吾妹盍一破其成例吾當與汝花間置酒一談心曲蕊馨笑曰如此清福誠不易享吾人不幸爲女子身乃至跬步間悉爲嫌疑所範幸此園林爲公共游覽之所偶一遇君尙不致爲人側目然而桃李之園不開夜宴倘吾與汝而效秉燭之游有不招人物議者乎請以俟諸後日言已遂向席珍含笑作别席珍送至廻廊盡處見其分花拂柳而去而其臨别之笑容則猶留在席珍眉睫間也閱數星期席珍忽得其老父之手書略謂吾子出亡在外倐經四載而黨禍至今未息鄉里間之挾恨於汝者猶欲得汝而甘心然則汝之原姓名終無規復之日矣差幸吾身尙健汝兄亦賢家庭間事尙無須乎過慮所難發付者惟汝未婚妻耳汝妻父近乃惑於人言謂汝生死不明已逾三年之久據暫行民律草案之規定卽已成婚者亦得援第一千三百六十二條第九項之規定提起離婚之訴况乎兩造但有婚約未有結婚事實自無離婚之可言要之賓爲當然無效耳惟從前所有互易之聘物似當各行返還藉爲解約之表示其爲此語是否合於法理吾不了了惟以情理而論則無殊乎賴婚之舉耳汝蓋明明在世豈得謂爲生死不明所難者吾又不能以汝之行踪直告於彼彼旣存此不軌之意豈復有庇汝之心若竟舉發則吾子殆矣故吾籌思至再惟有允如所請庶幾兩無牽製抑且人言藉藉彼女實沾歐化甚深近復游學外鄉歳時亦不歸省有婦如此誠不如無惟婚姻事爲汝切身之事汝意若何亟宜妥决復我如果與我同意則汝所佩之玉魚墜實爲彼女之物應即寄返於我以便退還於彼云云席珍笑曰天從人願乃有此稱心之事自茲以往吾無愧於蕊韾矣因即裁牋肅答一如其父之命並搜行篋檢得玉魚之墜則已不知何時爲物所壓碎而爲兩（二） 
[玉女魂（二十三）（英國羅生女士著）] [  中華雪英譚]  
第二十二章 
邱洛德被棄於夢脫洛維旣三月孤形吊影日夜凄凉破其岑寂而加以慰藉省惟彭爾考一人及皮邱姆夫人寛慰書一封而巳此外蕭條煎偪剪恨篩愁幾不知人世間再有清風明月彭爾考每至必婉言勸解夢脫洛維終不見一納邱洛德亦數寄辯誣書於夢脫洛維且備隊往時相從之情致以冀感復其巳冷之心然此種縷精　血之書實不及夢脫洛維之手果使及之當亦激發天良必不忍邱洛德終於離棄自是而後殷憂毁身邱洛德之玉容日加瘦損且妙目爲血涙所侵熒熒之珠亦蒙醫矣至於興戎用間之彭爾考雖知殷憂偪毁之身大非曩時風致自以爲竭盡功能必欲取之以償夙願如必不可得將誘之入紐約公會之場一遇夢脫洛維使自知所處萬無全地或即浼夢脫洛維將已棄之人作挂劍贈袍之雅意一日下午至見邱洛德萬愁掬面乃慇懃執其手曰　愛之邱洛德若何矣我以爲君體甚佳視芳容殆不如私視言時媚顔謟色若甚懇至邱洛德曰我烏得佳形骸之殘毁猶能强支惟此心頭慘痛誠萬分不能自制矣彭爾考　蹙曰君殆無樂趣耶邱洛德摇首長嘆曰離索若此何暇及樂趣且居處不得一女中良友藉吐我胸臆間無限不平之氣我捐棄所有以從彼人彼人乃以疑似之迹棄我於此身蒙不端不潔之名使此後餘生爲天下所鄙賤彭爾考曰姑娘太謙誰敢以鄙賤視姑娘人之視姑娘猶是高華清粹之玉人也雖然好女子自賞孤芳太無情致我願侍姑娘一遊紐約領略彼都繁夥且介紹姑娘結識彼中夫人閨秀姑娘有鬱伊可藉是以排遣何如邱洛德决然却之曰不可不可婦人爲德貞潔而無邪以我今日所存誠不能含羞以晋接於貴婦人彼貴婦人亦必不我納我維抱憤含寃終我餘日久人不知我不憐我聽之我必守貞以死言次鳴咽涙涔涔下彭爾考懍然不敢攙一辭少須邱洛德又言曰夢脫洛維害我雖深然我從一而終思慕猶不　亦欲一趨紐約投地辯白以乞其憐惟此着誠非爲我一身天乎彼即害我我不爲讐所以乞憐實爲此未生之。。。。語止羞怯萬狀舉手掩面放聲大器（二）　　更正昨日小說紅絲網第四行第四字在誤爲出第十二行第八字則衍文第四十五日第五六字　　誤爲薨薨第六十三行第一字固誤爲因第七十七行第十六字酸誤爲馥玉女魂第一行第十六字故誤爲謂均此更正 
 
 
 

Page 14

 
 
   
 
