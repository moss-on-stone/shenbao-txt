# 1919 - 28 - 4916508

 

Page 1

 
 
   
 
 

Page 2

 
 
   
 
 

Page 3

 
 
時評 
[財陸衝突（冷）]  
　　南北方在議和而財陸兩長又起衝突財陸兩長者不過北方政府中一部分人也然而成立未久即有此不相容之現象焉豈非合之難而離之易哉 
　　况乎此其中更有微象焉此次南北之所以議和者爲收拾以前軍人所釀之難局也和議之後軍人不能如前之縱肆可知今觀重人之情勢尙未至能受範圍之時則前途之爲難又可知矣 
命令 
[二月一日大總統令]  
　　任賢無方古訓所尙時艱康濟攸賴羣才歐戰旣平内爭漸戢正我政府惕厲修明之會亦我國人馳驅振奮之秋及兹敷揚民氣　導新機振瞶發蒙責在有位各省省長及兼任省長爲一省政令所寄自應勤求治理爲刷新庶政之基尤必甌錄賢才以資匡助平居延攪務在悉心鑒察登進廉潔而必黜貪污奬掖勤能而必懲怠弛老成者固饒經騐新進者儘有英賢任用但須得人遴選不拘一格總期庶僚奮勵百政昌明樹之風聲挽兹弊俗其有治行卓著或學擅專門以及山野隠逸聞望昭著者均著隨時留意考察臚舉切實事蹟呈備擢用民政要端不外興利除弊而今日保民之計則當詳審世界大勢酌察吾國内情因時制宜折衷至當各省長責無旁貸務當督飭所屬認眞籌辦一命之秩存心濟物閭閻已受其賜矧在專圻長吏其各勉之此命 
　　又令　王揚濱周傳經王繼曾石志泉李景銘徐文霨陳時利爲管理敵國人民財産事務局評議此令 
　　又令　任命聶汝清爲直隷泰寗鎭總兵此令 
　　又令　白承頤晋給二等嘉禾章此令 
專電 
[北京電]  
　　頃錢總理致朱總代表密電文甚長仍主先從事實解决開具主要條欵許其便宜行事惟談判到法律問題應隨時請示辦理（三日下午十鐘） 
[北京電]  
　　寗電吳鼎昌等全體赴滬與唐訂期開議聞先舉行開幕式組織審查會雙方議案審定後再付大會表决（四日下午六鐘） 
[北京電]  
　　方樞電召法制局程郁庭赴寗協助和議（四日下午六鐘） 
[北京電]  
　　唐少川來電陜省劃界事西南定派張瑞璣前往辦理徐復電極贊同並告劉于已起程 
（三日下午十鐘） 
[北京電]  
　　陜西問題中央擬派宋聯奎爲劃界監視員軍政府陳樹藩均不贊成（三日下午十一鐘） 
[北京電]  
　　聞陜省報告許劉等軍將敵軍擊退敵集武功一帶戰事尙熾 
（四日下午二鐘） 
[北京電]  
　　劉存厚通電謂滇黔駐兵川境川軍誓不承認請轉議和代表極力維持（四日下午二鐘） 
[北京電]  
　　張敬堯以花橋等處安武軍撤後滇軍忽開進兩營除飭駐軍嚴防外請示辦法（四日下午二鐘） 
[北京電]  
　　陸長靳與財長龔爲支付軍費大起衝突靳先與商允之曹錕欠餉龔亦堅不允撥頃靳謁徐憤欲辭職徐因命錢雙方疏解（三日下午十鐘） 
[北京電]  
　　日公使於二月一日謁外交次長反對顧維鈞在巴黎議席上説明中日關於山東各問題理由並申警告（四日下午三鐘） 
[北京電]  
　　二日下午二時日使到外部晤陳代長稱關於中日密約傳述有在歐議宣布説此事關係兩國利害甚鉅切不可照此辦法又山東問題應兩國自行解决請電知王顧從緩提出談至三時半始出 
（四日下午六鐘） 
[北京電]  
　　魯省各團電爲爭回青島推舉許某赴歐張督亦主派員隨往 
（四日下午六鐘） 
[北京電]  
　　參戰處派張斯麐充阿穆斯克全俄政府駐紥軍事代表不日起程 
（三日下午十一鐘） 
[北京電]  
　　政府據探報俄國敵俘又形活動飛電黑鮑督轉飭陳司令認眞查防（四日下午六鐘） 
[北京電]  
　　張樹元現在東昌一帶考察督剿事竣於冬日赴高唐（三日下午十一鐘） 
[北京電]  
　　張文生等在豐碭一帶剿匪擒獲巨匪吳三桂政府給賞千元准擇尤請奬（三日下午十一鐘） 
[北京電]  
　　熱河駐防旗兵生計艱窘現已將該處隨缺差地計口授予一律放竣（四日下午三鐘） 
[北京電]  
　　陳光遠由寗電致政府云擬日内回贛 
（四日下午三鐘） 
[北京電]  
　　駐美留學生監督黄鼎被暗殺（四日下午六鐘） 
[北京電]  
　　駐湘第七師私運鹽斤至二千五百餘擔現已如數扣交湘榷運局充公（四日下午三鐘） 
[北京電]  
　　黄榮良爲直隷管理敵産分局長吳仲賢爲湖北分局長（四日下午三鐘） 
[北京電]  
　　贛湖口軍警連日破機關獲團營連長數名（四日下午二鐘） 
[北京電]  
　　張敬堯據王正雅報稱慈桑一帶有妖匪騷擾麕聚五六千人到處焚掠殺斃團紳已令慈利石門各營前往協堵等語查該妖匪上年擾亂慈桑各屬由林德軒主動地方大受其害現已停戰不得不協商辦理除一面電告林德軒勿再聯合該匪勒令解散一面電飭王使嚴爲防範外請電李督轉電田應詔設法解散倘仍擾亂惟有派隊往剿以保治安 
（一月二十六日） 
[北京電]  
　　日商三井行援美例開駛張庫汽車田都統急電請示交外兩部速議（二日下午八鐘） 
 
 

Page 4

 
 
   
 
 

Page 5

 
 
   
 
 

Page 6

 
 
公電 
[留英僑民來電]  
　　上海各報館和平會議國會各省議會商會敎育會及各團體鑒中國前途繫於巴黎和會之决議望消除内爭一致對外要求取消日本於戰時强迫中國政府承受未經憲法上議准之條約無條件歸還膠州廢除裁判權租借地外國駐兵及税率曁關涉中國主權妨害中國發展之條約誠意贊助威爾遜總統組織國際同盟以維持世界和平望以此意布告世界留英中國學商工三界僑民同啓 
[雲南和平會致上海平和期成會電]  
　　上海平和期成會並轉張鎔西先生鑒國本未固迭撼變潮胥溺勢危萬聲呼籲内恫外惕咸望和平滇愛和平素爲眞切月之效日組會成立協助進行仍希賜敎雲南和平會叩漾 
[湘西平和會通電]  
　　各報館鑒南北政爭擾攘經年湘西困於兵禍較他處尤烈凡有知識罔不希望和平爲集合同志發起湘西和平期成會業已成立當經公舉修君承浩爲名譽會長許君孝綬爲會長李君勁田君興奎爲副會長并推梅君馨爲京津滬漢代表張君伯良爲駐寗代表黄君忡績爲駐省代表接洽一切謹先電聞竚候明敎湘西和平期成會發起人舒守恂張稱達李永瀚舒癸甲李德藩楊道仲張克家向先高文興煥龔德泰歐鍾　楊以南鄔渥光胥大誠田達道滕興　唐孝鈞申開雲姚周南楊燥羅勝榻鄧守靜滕文昭滕鳳藻李白襄劉文運楊驥羅興華郭慶壽樊生梅余樹樾龔官雲李鴻煃黄裳元王尙忠曁全體會員叩各通信社電 
[北京電]  
　　政府頃接唐總代表來電主將奉軍全部撤出陜境罷免陳樹藩以除陜患並限期答覆措詞極嚴重聞此電係分致徐東海與南京朱總代表　和平聯合會有四十餘人於六日由京南下赴滬（三日） 
[南京電]  
　　和平期成會聯合會各省代表江西已舉定顔丙臨等四人湖南已舉定二人（四日） 
以上和平通信社電 
[南京電]  
　　北代表朱啓鈐外自吳鼎昌以次八人本日均專車赴滬（一）向南代表行答拜禮（二）面詢唐紹儀對於朱啓鈐冬電四項意見若何（三）告唐紹儀政府已承認委張瑞璣監視陜省劃界停戰事先决已無問題可迅協訂開議日期 
[南京電]  
　　寗紳不以張一麐附和蘇米開禁爲然聯函質問 
[北京電]  
　　馮國勳電呈院部辭閩運使職 
[北京電]  
　　張敬堯有與某督對調説 
[北京電]  
　　龔心湛在院聲言到部未及煖席即因軍費事受曹錕電責曁靳雲鵬面斥頗感爲難 
[北京電]  
　　元首承認國防軍十師計畫允分期練足（以上三日） 
[北京電]  
　　閩鄂兩省長仍屬汪聲玲段書雲即將發表 
[北京電]  
　　院接寗滬電南代表郭松年三日抵滬 
[北京電]  
　　僑工事務局已彚齊各省造送僑工名册即日郵寄法京 
[北京電]  
　　政府爲中東路事派劉鏡人赴海參崴與日美協議辦法 
[北京電]  
　　外部提議應南方請求將從前請托香港政府没收南軍各項軍用品設法引渡擬向英公使磋商（以上四日）以上中孚通訊社電 
[北京電]  
　　錢總理昨晚寗電朱啓鈐示以中央政府對於和議讓步之程度聞其内容如左（一）軍事可恢復民國六年黎總統辭職以前之形勢（二）與西南各要人以相當之地位（三）雲南兩廣軍費中央可經由岑春煊陸榮廷酌量支出（四）法理問題俟雙方代表之意思疏通後由中央電示其贊否（三日） 
[廣東電]  
　　最近政務會議協議由國會移牒之國内議和代表條例討論之結果决議總代表之任命完全由軍政府主持不必求國會之同意祗須通告國會足矣删去總代表得隨意更迭其他代表之條項議和條欵俟全部議畢後總括求國會之同意當即將此决議案交國會覆議（三日） 
[廣東電]  
　　歐洲媾和專使伍朝樞隨員朱念祖將於一兩日内由廣東啓程附最近開行之法國郵船由香港啓程赴歐（三日） 
[東京電]  
　　今日下午開外交調查會緊急會議審議國際聯盟及其他重要事項（三日） 
[東京電]  
　　幣原外務次官本日在議會答某議員之質問時曾云中日兩國間有特殊利害關係之事實在日本石井菊次郎子爵與美國藍辛氏之協定中亦承認之但此並非對於弱者之優越權中日之關係完全在對等之地位也一九一五年英外務大臣所聲明對華行動非與日本相協議後决不施行之趣旨今日尙在實行云云（三日） 
[東京電]  
　　華盛頓來電云羅新福氏最後論國際聯盟之文已爲一般人士所是認大致謂當以現在聯合諸國爲中心組織國際聯盟併許中國墨西哥土耳其俄國德國等加入唯不認其有同等之位置至聯盟之警察權則在美歐亞諸在陸令各該地方之文明諸國行使之美國政府當道對於此文亦有同感聞威爾遜氏不日將公表之聯盟案其内容亦與此相近即主張美洲之國際警察權當歸北美合衆國在歐洲之國際警察權當歸歐洲列强亞洲方面當歸日本（三日） 
[東京電]  
　　外務次官幣原喜重郎在議會答議員之質問時曾云政府於國際聯盟之主義甚所贊成日本現已派出特别委員二名中日軍事協約之内容不能發表但其條項中决無含有侵略性質及利已性質者故將來或將發表亦未可知總之斷無令人誤解日本之主義之點又美總統威爾遜氏之四條中似含有廢止秘密外交廢止秘密條約旣免除之庚子賠欵須用之於敎育事業等但目下尙在研究中對於鴉片問題則有廢止專賣之意云云（三日） 
以上東方通信社電 
[東京電]  
　　日本川崎造船所决定以該所自造之船舶設立一資本金二千萬元之汽船會社先以六千噸級之汽船五隻航駛日本孟買間及日本大西洋諸港間而至本月十日左近當能添多至十四五隻以開始歐洲及其他之航路（四日） 
[東京電]  
　　日本撤除人種的差别待遇期成大會綱羅各政黨各國體各協會等各種團體三十餘將於明五日大精養軒開聯合大會其發起人之一有力者希望中國對於此問題亦開始大大的運動云（四日） 
[東京電]  
　　日政府當局之一人以非公式的聲明曰撤除人種的差别待遇於主義上固無異論惟我日本之位置旣列世界五大强國之一與英美其他等有對等之權利單不過美坎拿太地方及澳州等有禁制移民而已故宜由門户開放主義以解决移民問題等爲得計於此時似無須顯然提議主張撤除人種的待遇問題云云（四日）以上共同通信電社 
法國無線電 
[里昻電]  
　　美總統英法美意之總揆及外相日本代表於星期一日上午十一時至下午一時集議伏尼齊洛氏陳述希臘之要求下次集議將定於星期二日下午十一時伏氏將完畢陳述希臘之請願捷克斯拉夫代表將陳述捷克斯拉夫要求之全部（三日） 
[里昻電]  
　　戰事責任委員會於星期一日下午三時開第一次會議法國代表搭爾第賢氏發表動人之演説要點如下吾人欲樹立和平樹立一種永久而自身具有保證之和平吾人何能置九泉之下要求懲罰罪人保障人道而防罪惡復作之呼號於不顧當君輩事業成就將另關一新紀元國際同盟將於公道之光彩中而光榮誕育此項事業極爲公道亦極困難余以爲應包含重要之三部份其一研究事實由受害者爲之證確定罪人故意侵犯條約國際公法及戰時規條之罪惡其二罪惡旣已表現復由事實之自身進而推究其責任其三規定條律按律而確切執行其制裁塔氏末提議委員會常任委員長委任美國國務卿藍辛擔任云（三日） 
[里昻電]  
　　星期一日下午美總統於法國衆議院會場在法總統之前受法國衆議院之接待衆議院議長特斯溪納爾氏威爾遜總統曾相繼演説（三日） 
[里昻電]  
　　二月三日巴黎倫敦問匯兑率英金一鎊合二十六佛郎法國公債劵市價如下三釐公債六十四佛郎二五一九一七年四釐公債七十五佛郎四○一九一八年四釐自由公債七十五佛郎三五一九一八年五釐自由公債九十·一佛郎（三日） 
路透電 
[德國最近政局紀二十六日亞姆斯特丹電]  
　　德國各報載稱二十一日海電所傳之德國憲法純由内務大臣草擬未經社會民主黨政府贊成普魯士大員以此舉志在分裂普魯士反對甚力巴伐里亞與韋丹堡亦以中央集權太重提出嚴重之抗議中央議會决議請國民委託之員草擬條陳交由國會核奪 
[二十五日亞姆斯特丹電]  
　　柏林下令定於二月六日在韋瑪召集國會 
[二十七日亞姆斯特丹電]  
　　韋瑪現正佈置國會開會事宜除裝置電報電話外且設無線電報與柏林接通並佔用房屋多所增多該鎭戍兵 
[二十六日亞姆斯特丹電]  
　　柏林消息李勃克萊區與其他斯巴達克斯團團員三十二人舉葬時政府之兵携野戰砲機關槍分佈各處且有載重摩托車携機關槍巡行各街道禁絶交通執紼者共有五萬人列隊而行長約四哩行至塋地皆安靜而散 
[二十七日亞姆斯特丹電]  
　　柏林消息大柏林普魯士國會選舉已安然而過 
[二十六日亞姆斯特丹電]  
　　杜塞爾杜夫·萊浦齊·愛森·塞爾·哈諾佛·亨堡·希爾特漢·哇爾登堡·庫克斯哈文·白里門之代表在白倫斯維克開會議决組織一西南日耳曼聯邦共和國由勞兵會管理諸演説者宣稱德國餘土之政府苟不根據勞兵會主義而組織則該新國將與斷絶關係 
[二十七日巴爾電]  
　　今日柏林消息德國國會選舉各黨所得之席如下社會民主黨十五中央黨九十一民主黨七十五保守黨三十八國民自由黨二十二獨立黨二十二餘黨八 
[二十九日亞姆斯特丹電]  
　　柏林消息德國媾和代表團人員爲施特滿氏藍超伯爵彭斯托夫伯爵歐士白格氏郝斯滿氏施特滿氏與藍超伯爵專事出席於公開會議餘員將辦理一切談判 
[一日柏林電]  
　　極端派現謀施反對國會之行動形象漸露其主要目的因恐勞兵會旦夕將加取銷故欲把持該會以前所有之權勢極端派承認不能效尤俄國過激黨處置國會之手段 
[二日亞姆斯特丹電]  
　　柏林政府因白里門有斯巴達克斯團謀亂現派軍隊賚總司令洛斯克氏之命令前赴該處遏滅過激黨主義其所持理由謂非此則載運糧食之船不能入白里門　柏林軍官會議討論取銷勳章新規則後通過决議案要求恢復此制諸演説者均抨擊勞兵會之制陸軍總長亦列席謂目下未便取銷勞兵會並懇請各軍官與勞兵會提攜行事 
[英國罷工風潮紀二十六日倫敦電]  
　　倫敦造船業工人决定於二十七日罷工要求每星期加給薪工十五先令計與罷工有關者共一萬二千人　英國鐵路工人聯合會在倫敦開會决定於必要時贊助罷工運動俾將膳時加入工作時間之内而得每日工作八小時之薪工並决定贊成每日工作六小時之要求 
[二十七日倫敦電]  
　　愛爾蘭貝爾法斯城昨夜市政局與船廠工人罷工煤電燈皆息　蘇格蘭格拉斯哥城製麵包者星期六日停工菲夫城亦有此風潮礦工罷工者一萬四千人英倫利物浦鐵路工人昨决計與倫敦路工提携如每日工作八小時與排斥非聯合會工人之要求不見允許定於九日採以直接之行動 
[二十八日倫敦電]  
　　蘇格蘭克萊德河一帶罷工風潮昨愈嚴重工業聯合會電請工部大臣親赴格拉斯哥察視一切因工人聲明不付房租且稱同志者已有四萬人也 
[二十九日倫敦電]  
　　貝爾法斯城昨有工人二萬集衆示威執旗奏樂游行於市夜間街黑如漆暴民擲石擊毁玻璃窗有　搶刧者爲警察騙散　蘇格蘭格拉斯哥電氣匠罷工以致廠肆停業者頗多滋事者且唱排斥華工之説以期運動水夫克萊德河境内罷工者約有七萬人 
[三十日倫敦電]  
　　格拉斯哥罷工者擁至市政局向市尹聲明電車妨碍罷工者之游行如不停駛即將自行攔阻又謂如政府不出調停規定每星期工作四十小時不減工資則罷工者將施行不合法之舉動市尹即據情電告工部部長貝爾福氏覆稱鐘點問題現由工人與僱工者雙方磋商政府未便干涉 
[三十一日倫敦電]  
　　格拉斯哥今日有暴動事罷工者在城中摀毁電車十餘輛又搶刦商肆兩家當道宣布暴動法令警察驅逐羣衆傷數人罷工領袖二人被擒警長等爲玻璃瓶擊傷罷工者將質問市尹政府願否出爲調停電車是否停駛恐克萊德河境内風潮將愈劇烈蘇格蘭礦産多停工作罷工者在漢密爾敦佔據礦主聯合會之辦公室高懸紅旗估計蘇格蘭賦閒者約有十萬人　鐵路幹事會與路工聯合會之代表昨已雙方簽立規定每日工作八小時之合同 
[一日倫敦電]  
　　倫敦技師協會昨晚開會議决於本月六日罷工要求每星期工作四十小時 
[二日倫敦電]  
　　格拉斯哥今日安靜英國著名社會黨愛白萊氏亦因罷工事株連就逮者據非官場消息格拉斯哥現有兵萬人警長聲稱已設法保護未罷工者明日續行工作 
[葡國革命消息二十四日葡京電]  
　　葡國政治犯除戕害前總統巴斯博士者外一律開釋 
[二十五日葡京電]  
　　今日正午共和軍以槍刺重創叛黨獲砲兩排俘虜多人下午有共和軍之飛機一架飛於城中天空投下傳單鼓舞國民擁護共和總統乘摩托車經過各街時大受人民之歡呼城外鄉間有人縱火即經撲滅葡京通至哇波都·白拉加·維亞拉·蒂成之電報均被截斷 
[二十六日倫敦電]  
　　路透電社得悉葡前皇美吕爾仍居倫敦目下不欲回國 
[二十六日巴黎電]  
　　葡京消息葡國保皇黨領袖哇恩拉氏陣亡於芒桑都 
[二十六日倫敦電]  
　　路透電社得葡國場消息如下　二十三日葡京戌兵之一部分宣言贊助哇波都之叛黨當有騎兵一旅另某旅之兵若干携砲三排在芒桑都負嵎抗拒政府即募集義勇兵九十人加入常備軍圍攻叛黨而敗之獲其所有之砲目下仍在追擊敗走之騎兵葡京人民聞戰勝消息大爲歡忭政府現正集重兵以圖滅除哇波都之叛黨 
[二十六日葡京電]  
　　公報云白拉干柴·里斯本·維成之保皇黨雖經擊敗而亞凡羅區共和黨中之文武派復圖引起舊爭故政府决計辭職惟目下大局吃緊政府爲勿弱共和軍之力量起見故仍照常辦理政務候新内閣組成再行辭職 
[二日西班牙京城電]  
　　昨日哇波都消息保皇黨之勝利業已徵實故已組織新政府以柯塞羅氏爲首相兼陸軍大臣職政府昨管理葡國土地一大部分刻惟候美吕爾之至 
[二日瑞士京城電]  
　　國際社會黨大會定期明日開會以瑞典社會黨領袖白蘭汀博士爲議長英國代表到者十人内有湯姆士氏將查布英國代表團關於國際同盟之意見並有美克杜拉特氏與彭林氏將陳述英國代表關於土地問題之意見德國代表到者八人内有海斯氏與愛斯勒氏此外代表到者瑞典七波希米亞六日耳曼奥地利亞新邦·丹麥·瑙威·乃五匈牙利·三法·布·俄·芬蘭·喬治里·各二荷蘭·希臘·立陶宛·各一 
[二十八日維也納電]  
　　匈京消息羅馬尼亞全境農民於二十五日同時在各村起事由解役回國携械之兵士指導之若輩曾經入各鎭與常備軍激戰二十六日布加萊斯戰事終日未已政府之兵以機關槍擊斃革命黨甚多社會民主黨亦起響應 
[二十九日西班牙京城電]  
　　加太洛尼亞領袖在國會反對政府之自治議案謂加太洛尼亞所求者乃主權非地方分權 
各國近事記 
[一日倫敦電]  
　　巴黎公報云編擬工事條例之國際委員會今日開第一次會議一致公舉美國工黨領袖戈泊士君爲主席 
[二日巴黎電]  
　　意代表因斐境將有變更已請和會修正特里波里之邊界俾英法號特里波里屬於土國時所立條約中規定劃歸英法之土地併入意國勢力範圍意代表又請將法國領土基布提（五七九萬哩）英國領土索瑪里倫（六八○○○方哩）交由意國管理庶歐里資里亞（四五八○○方哩）與意屬索瑪里倫（一四○○○○方哩）兩境得以聯合意國在小亞細亞亦有所求如美索波太米亞指交英國叙里亞指交法國則意國擬得阿達里亞省 
[一日巴黎電]  
　　英國某要人稱和會進行順利殊爲可異雖背後不無有微詞然各方面化除意見公道待人之願意實非始料所及就全局言之和會進行亦頗迅速英藩邦意國與巨哥斯拉夫之要求外間已熟聞之但組織和會者初料不易解决之難點較此尤有甚者今進行無碍珠少衝突大小人物漸相親近故能和衷共濟第難點縱不如豫料然猶存在德殖民地與所佔突厥土地事之臨時辦法似僅忽予美國以純粹之滿意英藩邦與法國决計甘心受要求之實質而將其餘爲國際同盟觀念之犧牲物此種犧牲當然不能使人人滿意巴黎回聲報載有著名政治撰述家裴提那氏之文論及英相喬治其言曰喬治端人也前於戰局中卓著功績今則抱一最高國家之幻念而入迷途尙望其速返眞正政治之軌道云云此種意見法國習見不鮮蓋法人知其東疆尙有八千萬德人也今急需者爲國際同盟之詳則但非至同盟負責之土地晝定界限與奥甸土三國所産出之新國畫定疆域後則同盟詳則無從籌議也今意羅兩國向和會提出加入戰局以前由英法兩國較許之要求即此一端亦大須討論之一難題云 
[二日巴黎電]  
　　路透訪員從巴黎塞人方面探悉列强高等議會决計取銷與羅國所立允以泰姆斯發境給與羅國之秘密條約而以該境指交塞國管理塞代表希望此約旣可公布取銷則允以台爾瑪第亞重要部分讓與意國之秘密條約亦可公布取銷 
[二十七日巴黎電]  
　　今日和會討論國際同盟時中國代表陸徵祥君操完善之法語發表贊助國際同盟之主義雖寥寥數語而警闢異常並謂中國願扶助西方諸國共除戰禍 
[二日巴黎電]  
　　和會明日將考慮希臘所提出之要求大約將引起長久之討論希臘要求之土地其重大者爲愛定全省及其他讓與權如果告成則小亞細亞全海岸由米狄倫對面之愛代里起直至愛定省南界爲止將盡歸希臘管轄矣希臘又要求杜丹加尼斯·英白羅斯·丹尼杜斯·居比路諸島及布土兩國所轄之塞萊斯全境直至黑海爲止其新界深將與新萬國公地以君士坦丁爲首都者之邊界相接 
[二十九日倫敦電]  
　　法英意美比五國日内將開航空會議俾擬定航空條例送交和會核准 
[二十九日開普敦電]  
　　前南斐一役著名波耳將軍名台維脱者與其他一人近由南斐國民黨公會選爲代表前赴巴黎擬向和會陳述南斐獨立之建議但政府不允給以護照 
[二十九日倫敦電]  
　　著名理財家賀爾登爵士於某銀行開會時估計英國戰債爲英金六千四百十八兆鎊德國戰債八千三百兆鎊美國戰債二千六百兆鎊而上述德國之債額尙未包括各聯邦債欵在内 
[二十七日倫敦電]  
　　糧食總稽員宣稱中國運來以化學製成之流質蛋用之有碍衞生應以乾者運入 
要聞 
[留美學生監督被刺]  
　　英文滬報云上海接有未經證實之電信據云中國留美學生監督黄君佐廷與其書記（謝昌熙吳莘）二人有在華盛頓被人暗殺消息按黄君生於上海年四十五歲幼年肄業於約翰大學畢業後赴美留學一八九七年畢業回華執敎鞭於約翰大學等校後充滬寗鐵路總翻譯員一九一一年奉政府命赴美調查學務遂擔任留學生監督之職 
　　按上海私人電報王正廷由法來電亦有此説 
[西報之中國時局雜訊]  
　　字林報一日北京消息云從可恃方面探悉日人於最近二日内以壓力施諸中政府逼其否認王正廷顧維鈞兩代表在巴黎和會之行動蓋以王顧二使之活動大爲日本之妨害且於列强之前置日本於虚僞之光中也中國方以爲其代表地位堅固爲喜今則轉以爲憂如王顧兩使繼續爲中國發言不先商諸日本則可悲之事或將發生日人在京勢力甚强恐政府柔弱聽命或將發出訓令致摧破中國代表地位之中堅也政府經濟貧乏亦足爲時局之累蓋政府需欵孔亟將受逼而聽命於日人亦未可知刻届舊曆新年報紙停刋故此事在此數日内未能爲衆共知云 
　　字林報三十一日北京消息云現有可注意之傳説據謂日人擬壟斷中國絲業獨操其權先擬以八百萬元借與絲廠及養蠶之家繼又將此欵增至一千萬元幸中政府以一百萬元借與絲廠故絲廠得賴以支持而日人以金錢收買壟斷之計畫暫不成功惟中政府亟需欵項四出籌借恐日人終將利用時機以不利於中國之條件而借欵耳 
[鹽務署勒費之密令]  
　　一月二十二日鹽務署發第一九三五號密令云查鹽商引由於國家特許本與民間契約不同而其享受權利則有過之民國成立以來凡民間田房契據均經地方官查騐註册卽鹽務之灶蕩各地亦經一律騐契獨引票則至今未騐以公家特許發行之證劵上　國家歲入所關下爲商人營運所繫而猶以前清舊據長此相沿殊不足以昭鄭重而便稽考按全國鹽務辦法各不相同除奉天河東淮北兩廣福建四川雲南陜西等處或歸官賣或由民販均無引票專商外其長蘆山東兩浙淮南四處承運皆有定商引鹽亦有定額而尤以淮南引票獨多商力較厚自應先從淮南入手分别查騐以資先導擬卽援照騐契成例將淮南各票商原執前清引票飭令一委呈送該運使查騐加蓋某年某月騐訖戳記一面報明本署註册仍由該運使發商收執並參酌騐契收費之例每票核收騐費此項騐費若取之過重則有累業商取之過輕則無裨國計應卽酌中議訂定爲每引收庫平銀四兩統計淮南引票共一千九百五十張但各票引數多寡不同如鄂湘西三岸每票爲五百引皖岸每票則爲一百二十引綜其引額計六十五萬二千七百六十引以每引四兩計之應收騐費庫平銀二百六十一萬一千零四十兩至淮南各食岸雖與綱岸之有引票者不同然亦係專商承運歲有定額並應查明現行商名按照行鹽引數加以審查每引核收審查費十六兩以歸一律所有查騐引票及審查商名期限即由該運使明白規定限滿未騐及未報查者引票卽應作廢商名卽應取消本署爲愼重鹽政起見各該商必能共體斯意也合行密令該運使於文到之日立卽傳知票食各商遵照辦理並將一切手續及未盡事宜速議呈候核奪切切此令 
[借欵維持絲業之經過]  
　　（靜觀） 
　　我國絲業夙居國際貿易上重要地位近數年來出口總價額雖佔有一萬萬元以上然自日本絲業日益發展我國絲業在西洋之銷場轉有蕭索之觀益以前此歐戰未停滯銷尤甚蘇浙絲廠均有汲汲難支之勢曩者農商部制定公司保息條例（民國三年一月呈准由敎令公布）原有撥存鉅欵補助實業發展之計畫名曰保息卽對於所指定之公司由政府在籌得之基金利息内撥助若干蓋爲對於公司之股本而保其息也該條例所指定之公司共六種分甲乙兩項製絲業固列在乙項第一其視絲業爲國内重要實業之一種已可想見惟條例雖經公佈而撥金之舉迄未實行國事倉皇時局不靖政府實亦無暇及此而在絲業一方面則對於政府不能不希望有所救濟前由蘇浙皖三省絲繭業各商公舉代表張福增氏來京向農商部瀝陳苦况請求補助并向國務院財務部分頭籲請上呈 
 
 

Page 7

 
 
不止一次農商當局對於此事亦頗認爲重要迭由田煥廷總長召集農林工商兩司長及科長到辦公室籌議辦法結果遂擬成議案一通會同財政部提出國務會議其意以爲公司保息旣未能倉卒實行而絲業之現狀則不可不力謀維持不妨另籌鉅欵借給該商責其分期償還會議之際頗費周折經田總長力持非補助不可之説議案乃能成立遂議决撥借一百萬元在政府此次關税餘欵内撥發由院知會外交部查照當此軍費浩繁庫空如法之時乃能爲此挖肉補瘡之舉不可不謂之差强人意矣現在舊曆年關已届商業社會習慣率以此爲結賬時期故當國務會議甫經議决時上海絲業公會又有一急電陳農商部請其速撥鉅欵措辭極爲迫切故農商部已將該欵一百萬元匯交上海特電該部駐申委員鄧振瀛收欵發放原電於昨日（二十四日）拍發略稱上海蠶桑改良會鄧監理覽維持絲廠欵已匯滬仰該員會同馮監督國勳曁總商會監視發放等　鄧君係湖北人曾在日本專修蠶桑之學在部任僉事上行走現專爲改良蠶絲事駐滬充該部委員 
[中東鐵路問題]  
　　中東及西比利亞兩鐵路一在我國領土内與我有特别契約關係一則緊接我國國境此次協商國協議組織共同管理西比利亞鐵路委員會其辦法業經商定草約已由各國代表簽字名義上仍推俄人爲委員長實際上則由各國協同管理我國亦曾出兵西比利亞與各國取一致行動且中東路又在我境内此次獨未及參預殊爲遣憾至各國會設委員會其内部議决情形迄未能詳兹彚合東西各報所載大略如左（一）名稱定名爲公共監督委員會（二）參預各國由英美法日意俄及捷克等七國會同辦理（三）委員長以西比利亞之全俄政府交通總長華士總勒郭夫爲本會委員長（四）工程師長另由美國方面推舉美國工程師斯悌文遜爲工程師長（五）分科委員會内部附設分科委員會二甲）工程師委員會（乙）軍事委員會（六）權限以上權限在亞俄之西比利亞鐵路適用之歐俄及中東各路並可仿行惟中東路旣有仿行字樣吾當局應籌維也據中美通信社消息云關於西伯利亞鐵路及東清鐵路在協約國用軍於西伯利亞範圍者其管理權訂於萬國合同中據云此不過暫時辦法一俟各國軍隊由西伯利亞撤退即歸無效且無論外國鐵路工程師以及管理鐵路專家在此合同項下欲以管理鐵路事務者其義務至協約國軍隊撤退而止合同中所訂定者有委員會一以中英意日俄美各國代表組織之每國得派代表一人委員會主任須以俄人充之此外設工程事務所禁委員會下由鐵路專家組織之此等專家即由該協約各國有軍隊在西伯利亞者派遣使之在協約各國用軍範圍之内管理各鐵路上之經濟及實行各事更設協約軍用交通所同隷委員會下掌管協約國運輸軍隊以及各種要需物品據聞美國鐵路工程即約翰爾佛斯蒂芬斯君將爲工程事務所長凡關於鐵路上管理事務當會同所内各員辦之斯氏前爲俄國鐵路工程隊長服役一年有半此次該鐵路旣得如此著名而富於經騐之工程師將致全力於鐵路上事務則該路線之政治商業狀况當一如從前也此協約委員會在用軍範圍内收管路政不過於軍隊駐屯西伯利亞之期間乃有統轄各路線之實權而且所收管者不過俄國鐵路上管理之權利（即西伯利亞及東清鐵路對於中國較爲重要者）至於中國前派之東清鐵路監督現在可不更換因中國嘗得代表於委員會工程事務所以及協約軍務交通所其影響於東清鐵路之管理者至堅固也若中國能委通曉工程而有外交才幹之人至各所則中國對於東清鐵路之位置當較從前愈改良善云云惟該路傳來消息則謂最近協商國在海參崴開會之時曾推俄委員主席所有共同管理辦法已大致商定中國此後爭議之機會似極有限云 
[彈劾吉督之反動]  
　　新議員于貴良等彈劾吉林督軍孟恩遠措辭甚嚴而孟亦有沁電（二十七日）訐于等電云頃據報告農安長嶺之間小雙城堡地方即十三甲現有無賴流氓受參議院議員于貴良衆議院議員賈明善等之鼓惑到處煽動藉軍隊號糧號草人民受害爲詞聚衆開會倡言須以武力抵制不久當有暴動等語查軍人號糧號草本係不正當之行爲業經恩遠屢次嚴禁出示公布在案已不啻三令五申矣猶恐距省較遠偏僻之處仍不免有此等陋習發生本年冬令復通令各處駐防軍隊及地方官誥誡諄諄并出示通告如有不法軍人抗違前令者准人民來署指控以憑澈懲數月以來並無一人告發派員四出偵查迭據查覆亦無其事足見此等惡習早已革除乃議員子貴良等欲謀奪本省政權藉端簧惑將欲破壞地方治安其居心誠不可問恩遠忝膺疆寄責重保安萬不容二三奸民擾亂安寗之秩序以遂其私圖倘竟發生變故無理取閙惟有從嚴剿辦以土匪滋事論藉儆將來而安良善至恩遠治吉十餘年視吉民如家人父子自問此心無一事不可對此邦人士苟有不顧大局自干法紀者亦必執法以繩不敢稍存姑息致貽養癰之譏耿耿此心可矢天日附電令雙農一帶駐軍嚴加防範外特先電陳云云惟據吉省歸客云此中關係尙不如此之簡單于貴良之彈劾實出於鄰省强有力者之授意現奉黑已聯姻好張孟之結義則當局苦心調停所玉成而究不得十分之效果孟督此電隠然有示威之意東省政局恐不能無問題也 
[廣東之赴歐專使問題]  
　　二十二日衆議院開臨時會不足法定數改爲談話會討論派赴歐洲媾和會代表問題首由褚輔成發言謂參議院對於軍政府所擬派代表五人僅同意其二於事實上頗發現困難宜設法補救至應如何補救之法或去其全權字樣改爲大使或改爲專使另行提出大衆討論曹振懋謂此事已經過法律手續無可補救并云軍府歷次對國會輕衊未聞有補救者今軍府感覺不便即有人爲之補救爲之疏通者誠非所願聞也張知競李含芳羅家衡吕復於法律事實點詳細討論認爲應與補救吳宗慈云所謂補救者乃係主張改變名稱再行提出但如對人不信用再提出時大衆再不同意將如之何今若圖補救當先從人之問題徵求多數意見否則補救一層更多一層困難末由汪彭年主張請軍府將派遣代表問題經過情形詳告國會如中國代表合南與北究竟能派幾人南北是否協商已定公同合派代表主席究爲何人將三人不同意究發生如何困難使國會了解内容如應須補救國會當然設法今國會尙不知錯誤之所在遽言補救自無從説起現應定期另開一會通知軍府派人出席説明一切再定辦法想此重大問題關係國會對於人民之信用國會議員决不專恃感情挾有不可犧牲之意見也衆無異議散會 
　　日前軍政府將派赴歐洲和平會議全權大使六人（孫伍二總裁王正廷伍朝樞王亮疇汪精衛等）交參議院同意經參院表决結果祗同意孫伍二總裁其他概經否决並已移付衆院聞昨日各派對此問題均有詳細研究或者衆院擱置此案以俟事實之補救亦未可知據政府方面消息擬另案提出王正廷伍朝樞王寵惠三人充歐洲和會專使即日交國會同意至其中與國際交涉情形曁北庭協商結果非俟外交總長出席説明末由得其眞相聞前日參院湯漪本主張請外交總長出席説明且已由電話通知軍政府轉瞬間衆呼投票投票遂即舉行票决孫伍遂膺全權大使矣 
[陜西問題之粤訊]  
　　關於陜西劃地分防一事迭經政府電商北方請由敎士爲南北兩軍擔保人北方一再拒絶惟若陜事再任遷延必致貽誤和局日前政務會議特將此問題提出討論僉以北方若以外人保證有碍體面只得再讓一步請中國公正軍人保證此事亦無不可故已定决由政府電蘇督李秀山轉電北方請張紹曾將軍爲陜西南北兩軍劃地分防之公證人矣 
　　昨日各總裁又有電致徐東海云北京徐菊人先生鑒頃據于督軍右任一月二日函稱自許蘭洲張錫元接防潼關二華臨渭藍田及省城東關等處後陳樹藩劉鎭華之兵替換出戰者不下十五六營一一移之西路前綫一面以劉鎭華之鎭嵩軍全部攻盩厔十二月二十四五日以來已有戰事一面以陳軍全部攻武功已於十二月二十八日佔領武功又陳部張飛攻陷興武晋軍亦有由韓邵西進之説聞之駭異陜中以張許之軍塡防以陳劉之軍作戰是張許所部雖未直接交綏而間接攻擊事實具在北方於停戰之後無故增兵因增兵之故重開戰禍變幻不測眞可痛心今議和代表均已赴滬陜西劃駐辦法亦已電復蘇督宜若可以已矣廼又節節進攻一面劃駐區域往復磋商一面使前敵更番襲擊不已以此言和何以徵信執事如願和平實現請明令陜中北軍停止進攻并按照致蘇督馬電切實劃定界線以釋糾紛鵠候電復岑春煊伍廷芳唐紹儀唐繼堯孫文陸榮廷林葆懌禡印 
　　北方錢内閣亦復來電詰責其文曰奉發下眞電誦悉所言陜西贛南兩事全與事實相戾查川軍於上年十一月十六日明令停戰以後突然大舉侵入陜南於十二月一二三五七等日迭陷阜川略陽沔縣褒城鎭巴等縣環攻南鄭者兩星期至二十二日城圍始解以中央停戰之期計算川軍違約反攻一月有餘屢經此間電致李督軍轉詰錦帆迄未得復至十二月三十日始接錦帆通電有蒸效轉令前方停戰之説若以錦帆之電爲可信則吕超等違約反攻又有十餘日迨吕超等退出之後當然有接防軍隊駐防沔縣寗羗各處本是陜境爲停戰時北軍防禦前線何得謂爲佔據從前本以川陜邊界爲界限何得謂爲逼進以事實時日確實計算則誰開戰禍誰違信約必有能辯之者中央不負此咎也贛南軍隊於未奉停戰命令以前皖軍馬聯甲所部十六營駐在劃線現在馬部久已撤至樟樹陸續向皖省運回所餘只有江西本省向來駐防贛南之軍隊而且戰時所派之總指揮一職業經撤消皆事實之可證中外共和者何嘗有調回各軍添募新兵之事不知尊處何所據而云然用特臚舉事實詳悉奉復即希查照能訓箇印 
　　前日政務會議决議陜閩鄂西劃地分防事件除陜事另電李督外關於閩鄂兩方面已分電前敵劃地分防惟聞唐聯帥以北軍前次壓迫川軍實屬有意開釁此後難保不陽和陰戰萬一再爲所乘殊碍大局特電軍政府請設法接濟軍實以便有備無患閩省聯軍亦有電請接濟軍實皆以北軍違約進兵爲言聞軍政府已分電滇閩矣 
[鶴峰問題又在相持中夔州唐克明通電]  
　　各報館鑒北廷悔禍舉國罷兵凡我同胞咸望來蘇不料陜閩問題旣爭持於前鶴峯一隅復辯難於後往返電詰至再至三遂使和局停頓猶未開議究之克明一生治軍最重服從寸心警惕酷愛和平苟有利於國家不難棄其成見何至爭一邑之山地害全國之治安無非由王占元不察前鶴峯縣知事周渡之言意欲藉口進兵遂其陰課不惜淆亂黑白横加誣衊兹特將日前致王占元之電錄陳其文曰武昌王子春先生鑒僉壬亂國法紀凌夷鄙人激於義憤奔走荆襄合謀自主内作義軍之聲援外促權奸之反省初非徒逞意氣競爭權利爲也乃爾時當局予智自雄愈趨愈遠執事亦不諒苦衷誠僞互用遂使無窮希望至今莫達按劍徘徊深用自愧比得人心厭亂和議聲高南方停兵靜待接洽乃某總指揮轉來執事各電竟誤聽報告責詰再三謂敝軍進駐鶴峯在停戰之後查鄙人於七年四月十二日由石門至鶴目擊民苦於匪撫字無人乃委知事李超陽留治而去時近兩月官民相安執事乃乘虚投間命周渡率兵入鶴攘有斯邑使所委者而同爲報國同爲救民夫復何責無如周渡横徵苛歛枉殺無辜該邑人民絡繹赴訴鄙人本此伐罪弔民之心護法靖國之旨一夫不獲戚然在心獨何忍於身及目覩之鶴民坐視其久屈於貪酷暴虐之下爰命敝軍吳師長醒漢率所部劉旅長瑄於七年十一月十三日由鳳出發十九日進駐該邑周渡以結怨於民已先期捲欵潛逃遂另委知事權攝縣篆至同年十二月十二十三兩日始奉到我軍政府曁唐聯軍總司令停戰電令遵即迅飭駐鶴軍隊嚴守原防停止進行計去駐鶴之期二旬有餘知早經通電西南事實昭著意謂執事必能遠矚高瞻顧念大局爲鄂人留一回旋餘地乃不深察猶復强詞爭執必欲鄙人讓出鶴峯執事此舉將爲大局計乎則僅爭一鶴峯亦不足以解决法律政治諸大問題且護法區域盡於西南非僅鄙人與執事之爭一隅事亦非讓一鶴峯遂足以舍怨修好南北息爭也如謂藉端挑釁在他人猶或出此以執事之誠意謀和息事寗人不惟鄙人不敢以此相窺即國人亦不能以此見度不幸言中則鄙人不敏何敢貽誤全局惟有本此是非付諸公論而已又况鄙人旣明奉電令守土有責執事起自軍人寗不審此要之鄙人鄂人統率鄂軍駐紥鄂地原無佔據之可言執事旣爲鄂督欲得鄙人之翕從自有其道豈專恃武力所可壓伏者乎解决有期和平可望國基未固來軫方長尙冀遺其細微共圖遠大敢佈區區諸維諒察唐克明叩敬印等語公等查閲此電詳稽事實是非自明曲直立釋尙希惠顧盟誼一致主持俾張公道而免無謂之爭執大局幸甚唐克明叩感 
[柏文蔚致武昌電]  
　　武昌王督軍偉鑒支電敬悉查敝軍佔領鶴峯係昨年十一月十九日而廣東軍政府停戰命令係同月二十二日此命令由夔府轉到敝處又在十二月十三日由敝處轉令鶴峯又須三四日是敝軍之佔領鶴峯尙有未領命令以前又昨年十月下旬朱光志諸君到此敝處極表歡迎曾由朱君電請尊處派員駐大竹坪就近接洽然始終未示如何辦法兩軍步哨沿野三河一帶者由朱君口約彼此不相衝突貴部旣無明令停戰敝處亦未停止進行且巫山鶴峯方面更不在朱君口約之列尊電所責爲鄂省不留餘地殊失尊重和平之本旨等語竊以敝軍進駐鶴峯確非停戰以後之事此中層次尙祈詳察執事主持和平久爲國人所共仰兹讀來電益增欽佩敢祈本此素心與以轉旋餘地勿以黑子彈丸致牽全局則議和前途實嘉賴焉特復柏文蔚元印 
[吳醒漢致廣州電]  
　　崔壩柏總指揮并轉廣州軍政府政務會議鈞鑒鶴峯密邇荆宜形勢頗爲重要漢爲軍事便利起見早經派兵佔領以爲直趨武漢地步旋奉電令停戰議和敬謹服從且以鄂民流離不忍兵戎再啓嚴取守勢兩月於兹聞王占元有意破壞和議指鶴峯爲土匪區域陰謀攻取漢巴秣馬礪兵嚴密防範倘其背約來犯誓必滅此朝食釁自彼開曲不在我但事關聯軍行動理合電請示遵滇川黔鄂靖國聯軍湖北第三師師長吳醒漢叩元印 
[粤省乞糴之文電]  
　　粤省食米缺乏電請就蕪湖等處採辦業經定議其往來文電如下（廣東省長致北京電）北京分送財政部税務處鑒粤省米價騰踴前集紳商議定派員分帮赴蕪湖鎭江一帶購運平糶以五十萬爲率經於上年十二月皓日電請貴部處分飭蕪關免税放行久未奉覆現米價益昻粗糲每元約十斤荒象已成行將絶食竊思救災恤鄰古有明訓晉饑秦糶播爲美談矧同屬本國理無軫域之分南北政見雖有爭持而此三千萬粤民實在一視同仁之列諒不忍膜聽鴻嗷前電恐有浮沉未達清聽目下採辦之員已紛首途汪爲人民請命用再馳電代爲呼籲尙冀垂念災黎憫其將爲餓殍飛速飭關遵辦免税放行俾米石迅行運到百粤蒼赤同沐仁施迫切上陳仍乞電覆代理廣東省長翟汪叩銑印（又致南京電）南京督軍省長安慶督軍省長均鑒粤省米荒爰集紳商議定赴貴省蕪湖鎭江一帶辦米平糶以五十萬石爲率先經電請北京財政部税務處飭關免税放行嗣復派委吕善甫前赴照料稽核經將情形分咨江皖兩省長查照在案現敝處已再電部處飭關遵照應請令各關遇有運粤平糶米石經過一律豁免税捐米照相符即予放行至該關何日共有米石若干報騐附搭何船並懇囑令隨時電示備查救災恤隣實紉公誼廣東省長翟汪叩銑印（又致北京電）財政部税務處鑒粤省産米無多向恃外米接濟本年兩值水災收成歉薄外埠米源亦少以致米價異常騰踴即粗糲每元只購十一二斤人民惶恐荒象將成現擬派員赴蕪湖等處採辦米石赴粤平糶以五萬石爲率事關接濟民食務懇俯念民生准予電飭蕪湖税關遇有運粤米石出境概免税釐迅予放行仍乞電覆代理廣東省長翟汪叩皓印（財政部致安徽電）安徽劉財政廳長蕪湖徐監督部接廣東來電一件署名代理省長翟汪請有蕪湖一帶採米五萬石運粤平糶乞飭概免釐税放行當經提交院議以事關接濟民食應予照准除電覆粤省逕將派員銜名電皖關以資接洽外仰俟粤員來蕪時查明確實即予免徵税釐放行財政部巧（廣東平糶公所致北京電）北京財政部税務處鈞鑒粤災頻仍兩金斗米集欵陳請翟省長委員督商赴蕪湖鎭江購米五十萬石回粤平糶并電請大部憲處咨行蘇皖省長海關豁免釐税雜捐蒙准在案但濟急如救焚米久未到恐前途咨行展滯用敢乞再電咨切叩待復廣州九善堂院總商會平糶公所養叩（安徽省長致北京電）財政部鈞鑒前接粤省長銑電擬在蕪湖鎭江採辦糴米五十萬石嗣據財政廳轉呈巧電敬悉皖省産米各縣收成歉薄大宗米糧輸出殊礙民食粤省糴米旣經院議准購五萬石自應遵照惟須指定蕪湖一埠採買仍以五萬石爲限不得續購以維税捐而重民食祈電粤省知照除電粤省並轉行騐放外謹電聞護省長李維源養叩（財政部覆安徽電（安慶李護省長鑒養電悉已電粤省糴米以五萬石爲限特覆財政部敬（江蘇李齊兩長復電）廣東省長公署鑒咨電均悉救災卹鄰誼所當盡惟蘇省禁米出口歷有年所本届省議會開會復經議决請重申米禁事關民意機關議决之案碍難通融敬希鑒諒 
[杭州快信]  
　　省公署接齊省長來電准過五號起程南下約十三左右可返署 
　　新任蔣運使勘日晚車抵杭寓交通銀行原定六號接印因袁運使迭奉龔財部長電催亟欲赴京商准於東日實行交卸内部人員暫不更動 
　　政界消息官産清理處長汪嶔日内將更調 
　　楊督軍今日（三號）午刻在本署遍召各當道春讌舊曆臘尾各商結賬互有盈虧錢業如晋泰惟康泰生等莊皆獲利四萬金左右其餘米箔紙布等業以永昌公信各號爲最佔優勝俱在二萬金以上惟洋廣貨業一落千丈虧倒商號共有崇新等九家損失約及十六萬元（以上三日） 
　　昌化縣屬東村地方與皖省績溪接壤上月宥日忽來形似逃兵之盜匪三十餘人各持快槍連刦商舖王協茂等四家槍斃事主兩名受傷六名該縣知事聞耗會合營警追捕僅截獲快槍子彈匪皆從績溪逸去昨已呈報到省 
　　遣送敵僑回國即將實行督軍省長昨會銜通令各屬如旅居敵僑有願出境者其所置器具衣物皆許自由變價 
　　張建功與李畹香在吳興舊府署爭開劇院經嘉湖王鎭守使下令禁止并呈報督署在案現張以曾奉省令批准在先不服來省上控昨令該縣詳晰查覆核奪 
　　舊運使袁思永定十日起程北上日來外縣各場局所長因新舊交替紛來請謁 
　　吳興王知事電致高審廳以陸同源暗殺案内要證陸阿巧（婢女）爲其未婚夫屠某帶赴蘇省住址未詳一時無從查傳已飭趕速訪緝設法拘致（以上四日） 
地方通信 
[蘇州改委市董]  
　　蘇州市公益事務所董事汪炯之爲市民協會所反對開會議决呈請縣署撤換另委汪董旋亦自行呈請辭職現悉已奉温知事核准委任陳公孟陸清翰貝哉安三君接充矣 
[元旦火警]  
　　舊曆正月元旦日晚十時養育巷中更弄口刻字店内煮飯遣火柴中延燒板壁登時冒穿屋頂適北風大作延燒對門銅錫器店經各處水龍聞警趕至極力救熄僅焚去該二店並未延及他屋云 
[反對米糧弛禁之公電]  
　　吳縣省議員孔昭晉等致電省長云蘇省米禁夙荷維持省會議案又經公布我公關懷民食全省同感近閲報章有人運動弛禁尙未實行研究遽推代表請願綜其前後言論自爲辯護自相矛盾爲富農計似欲米貴（如宣言書中榖賤傷農之説）爲貧農計又欲米賤（如宣言書中皖贛等省米價不逮蘇米之半蘇民仍得食較賤之米等語）殊不知農民富者少貧者多租田者十之八九自業者十之一二秋收之後早經糶米還租并歸還種田借本已無餘米儲藏仍須隨時糴食苦果弛禁米價陡漲貝有囤户獲利所苦者農民耳以之恤農適得其反至謂不規則之偷運屬若有節制之流通似乎言之成理其實未弛禁以前有護照之限制有官廳之稽查雖難保絶無影射究未敢明目張膽一經弛禁則大利所在趨之若鶩又有條約　掣不能立時截止恐繼漲增高米價必在十元以上届時人心騷動治安所關　　何及彼坐擁厚資者或已逍遥海外而地方人民實受無窮之痛苦此昭晋等所期期以爲不可也敢貢愚慮敬乞始終堅持蘇民幸甚 
[誑報被刦之實情]  
　　殺猪弄賣洋油之浦永安於上年十二月二十二日報稱在途被匪攔搶戳傷腿際等情已誌前報嗣經偵探隊潘隊長親往訪察又至季泰昌廣貨店調查據云浦永安虧欠九十餘元於是日來店僅付還賬欵洋三十七元又欲賒取洋油一箱店中不允浦遂將家藏之洋燭抵押賒取洋油一箱而去等語照此情形何得有洋一百六十元隨帶身畔之事又往浦家騐看浦之腿上刀痕係屬舊痕且棉褲上並無刀痕顯有不實旋有浦之弟自行聲明其兄素有神經病此次因虧空賬欵且在酒醉之時故而沿途亂喊情願具結乞求免究現經潘隊長禀請廳長核示矣 
[崑山緝獲皖省著匪]  
　　代理安徽省長李維源派警備管帶梅鳳章携文至崑聲稱皖省巨匪唐麻根易名陳海如現匿崑山請派警緝拿藍知事據報後即派幹警協同該省派來眼線在城外將該匪唐麻根緝獲復據該管帶函稱該匪之弟唐阿根不知現在是否在崑請再派警嚴緝等情旋由該知事派警拿獲分别禁押昨由皖督軍倪嗣冲派員迎提回皖歸案懲辦查該匪唐麻根其弟阿根與前在皖北嘯聚黨羽三千餘人於上年春夏之間歷刦含山鳳陽蒙城定違懷遠等縣一旦緝獲蘇皖兩省長寢碘爲嘉許云 
[松江舊曆歲底雜聞]  
　　自舊曆十二月初旬後雨雪相繼中問僅得暢晴四五日田家旣不能從事工作租務乃因之停滯本邑各業户見租籽未收而漕糧又例於舊曆歲底滿限遂聯名拍電財政廳要求將完漕期限展緩兩月未得復電縣署仍依限催征往年大除夕縣署内東西兩櫃均極擁擠本届則完納者殊不多見歷年田價每畝均在五十元以上此次則在跌至三十餘元者皆因蟲災之後雨暘不時根本上大受打擊之故此事影響所及以商家爲最甚即如春時賒予農人之荳餅及其他賬欵等滿望取償於秋冬者旣未能一一如願而除夕忽又雨雪盈寸道路濘泥難於往索間亦有明知索亦無着因而不索者故此次各商家之損失殊非淺鮮也 
[縣署經征屠税]  
　　去歲年底經征屠税之肉商浦春帆與新商張春霖因互爭包征之故由財政廳派員來松在縣公署舉行投標開標後宗梅初標額最鉅具結承辦嗣因肉業罷市風潮經縣署呈請財政廳暫由縣署經征俟風潮略定再交宋商承征現距肉業罷市時已逾月餘而縣署仍未言及移交云 
[嘉興槍斃擄人勒贖犯]  
　　嘉興南門外開設濟壽堂藥材店主王桂仙於去年十一月間被匪徒擄至平望鎭經王宅持洋前往贖回一案由縣購線緝獲是案匪徒沈子白唐佬四二人解送司令部研訊均供認派得洋元不諱當即依據懲治盜匪條例判處死刑詳准督軍於日前將唐佬四沈子白二犯騐明正身押赴南門外執行槍斃其首犯張湘帆從犯石子餘張阿雙余少卿等由司令部明定賞格示諭協緝矣 
[舊曆新年之狀况]  
　　嘉興舊曆新年以習慣相沿各業均休息二三日不等惟茶寮酒肆仍照常營業鳴陽門内有江湖班髦兒戲故以此處爲最熱閙北門外文明劇園之坤劇亦自元旦開演營業頗不惡云 
雜評一 
[鶴峯問題（默）]  
　　南北兩方之所爭者非爲全國大局乎然而今日之斷斷不已如陜閩問題則僅爲一省之事也又如鶴峯部題則且僅爲一省中一山一隅之地也去以一省之事而阻礙全國和局之進行已爲識者所譏况乎以一山一隅之爭而牽動全國和局乎 
　　在彼此爭持者均以釁非我開相諉其實孰爲戎首孰不肯停戰實事具在斷非空言所能卸責亦非固執所能倖成也蓋當此和會將開之時而尙以細故啓兵釁或恃此爲不停戰之口實則是非猶在天壤其能逃全國人之責耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[南北議和之消息（二）]  
　　南北代表面商會議規則 
　　北代表徐佛蘇汪有齡江紹杰李國珍王克敏方樞吳鼎昌（昨誤爲施愚）共七人於前晚（三日）聯翩蒞滬已誌昨報兹悉徐等此來係與南代表面商會議規則事宜昨日正午十二時齊見唐總代表聞在座北方某代表發言謂朱總代表此次提出會議規則四條係因總代表一人雖可提綱挈要但遇有特殊事件分代表知之尤能詳盡者則當會議涉於某種問題得隨時指定熟悉某種情形之代表陳述意見庶足互相協助以利進行諒南方代表當對此議亦表同情唐總代表答稱凡總代表與分代表并無何等差别所不同者唯總代表會議時有發言權與决議案决定時簽字權二者而已並舉歷次所辦外交先例爲言蓋議場發言如雙方皆非限於一人恐秩序不能維持云云北方又一代表謂此項會議究與國際交涉不同且此次會議内容極爲複雜若漫無規則恐和議前途進行頗爲困難唐總代表言余與朱總代表多年老友無事不可面談並無須訂定會議規則之必要談論許久不得要領最後唐總代表對於開審查會一節認爲隨時可以協定惟亦無須訂定於規則之中至第二條尤絶對不能贊成結果北代表言將今日所談情形先爲電告朱總代表俟如何復電再商嗣又談及會議公開問題唐總代表謂余並非主張秘密但新聞記者不可旁聽某人問能旁聽者限於何種人唐言如和平聯合會與期成會中人皆不妨參觀旁聽等語北方各代表隨卽興辭各散二月四日各代表在唐少川宅攝影 
　　（第一排）吳鼎昌　章行嚴　唐紹儀　胡漢民　　（第二排）饒子和　繆嘉壽　王克敏　徐佛蘇　王伯羣　　（第三排）彭允彞　江紹杰　汪有齡　李國珍　方樞 
[關於遣送敵僑之消息]  
　　遣送敵僑一事業經政府命令盧護軍使爲督辦已誌昨報兹悉盧護軍使業經召集陳交涉員王道尹徐警廳長沈知事陳世光楊筱堂在署會議先從寓居上海一部之敵僑核定入手至内地送到之敵僑如何分批遣送之處再行議訂現已决定於楊杏城公館舊址先行組織遣送敵僑事務所再發通函知照外交團將來辦理遣送敵僑事務人員除政府命令外餘由膚護軍使選任聞外交方面係杜梅叔與陳世光楊小堂等常川駐所又聞將來遣送敵僑之船係法國郵船斯蒂芬號與某郵船輸運出境此外如法定機關雇用之德工程師等如得保證可免遣送云 
[戊午各業盈餘之調查（二）]  
[銀樓業]  
　　滬上南北市各銀樓近年來皆改建高樓巨厦開銷數倍於昔去年先令全年平穏所存赤貨等亦無甚出入惟全市銀根奇緊故生意較丁已年祗得七成之　兹將各銀樓盈餘牌號調查錄下（北市）寳成裕記二萬　楊慶和久記萬餘　恒孚一萬五千　老鳳祥一萬　慶雲二萬一千　費文元七千　老方九霞七千　楊慶和福記一萬　楊慶和發記一萬五千　新鳳祥五千　裘天寳六千　永豐餘五千　泰亨源三千　寳成德記平　方九霞潤記平　（南市）　影福二萬八千　裘天寳二萬六千　老慶雲一萬六千　老寳成七千　南鳳祥平 
[花衣業]  
　　上年度南北市各花衣行自秋間新花上市後價格漲跌不定以致並無大利可獲最好者南公茂等餘四萬餘金今將盈餘各行牌號列下　南公茂盈四萬　怡和源五千　陳元生六千　德記五千　永協昌三千　潘正大二千　三井四千　協興昌三千　永興昌二千　鴻裕六千　大源永二千　美利平　沈恒泰平　榮慶大二千　德泰恒平　恒大二千　瑞泰恒三千　瑞記二千　恒興二千　源記六千　五豐平　張信和一萬　寳興長三千　元興三千　恒興六千　尙有經紀人十一家除沈松義王祥記胡桂記席麗記等四家均可獲利外其信泰協春泰和萬順豐益隆福昌安興新豐等均平平 
[米業]  
　　滬地米業戊午全年自正月後米價漸落往年每値青黄不接之時新貨出市之前必有一番漲跌惟上年竟平穏不動故業此者難以操縱統計同業中之獲利者大都藉麵麥六陳各品藉米盈餘者不多覯也兹將南北兩市發米行之盈餘牌號調查列後　同順行盈二萬元　萬興三千　惠昌三千　振餘三千　潤泰二千　宏元一千　同和一千五百　義順一千　周義記一千　周義泰三千　周義大四千　祥和一千　同泰一千　長愼平平　正興一千（以上南市行家）　同興二千　錢恒泰二千　恒隆二千慶盛一千　恒德豐一千　裕通祥一千　恒昌二千　瑞昌祥一千　長豐義一千　德大公源順泰昌叙興盛長順源萬成義成同豐裕萬盛泰合盛公盛十一家均平平（以上北市行家） 
[油豆餅業]  
　　南市油豆餅一業去年因國内戰事紛起廣帮生油及各客帮均停滯不動秋後銀拆奇漲來貨價又昻貴夏令豆餅銷路折減受此種種打擊以致全業中獲利者不多兹將盈餘各牌號調查列下　生源一萬六千　駿源一萬　正大一萬　鼎泰一萬二千　和泰五千　裕泰一萬　元和八千　生泰八千　三泰三千　泰豐五千　新豐二千　叙源一萬　肇康三千　長義六千　恒源二千　晉泰二千　恒盛七千　恒豐四千　叙泰三千　元生一千　元德一千　永愼二千　洪泰一千　泰潤恒興均平平（以上關貨行）　大正行八千　萬豐三千　全安三千　協順興三千　大隆二千　仁成永豐振昌均平平（以上轉口行）新開者源豐一家經理張吟梯 
[碾米業]  
　　南北市碾米各廠上年米榖收成雖豐各廠以米價賤落皆僅代客碾白藉博碾工而已兹將其略有盈餘牌號調查列后　鎭昌廠二千　致中和二千　裕通二千　恒昌二千　泰昌一千　生泰一千　永大昌二千　永升一千　瞿成記二千　協豐一千　昌泰一千　恒豐一千　信昌二千　源昌源盛成豐萬生協康均平平 
[各廠先後開工]  
　　戊午本埠各實業廠全年營業其獲利以紗廠爲冠已誌上月二十七日本報兹悉華商各紗廠定於今日開工洋商各廠已於昨日照常開車矣　車袋角鴻裕紗廠新組之鴻章織布廠亦已於昨日開幕 
[寰球學生會之華僑學生會紀事]  
　　寰球中國學生會昨日下午二時開華僑學生懇親會到者三百餘人先由主席李登輝君致歡迎詞略謂從前華僑學生來中國者極少自光復以後乃日漸增多諸君旣熱心祖國敎育吾人自應設法務使來學者均得有良好之學識而歸今本會之開此會要亦藉以聯絡彼此之情感也本會備有各種書報甚望諸君時常蒞閲云云次金永清江貴雲二女士鋼琴合奏聲音瀏亮合座讚美次華僑學生會會長謝碧田君演説大致謂求學第一宜注重人格學術尙在其次嘗觀古今多少偉人其因不講人格而損失名譽者殊不乏人諸君遠歸祖國宜各注意及此云云次北京清華學校敎員劉大鈞君滑稽談語諧而雅引人發噱次南京曁南學校敎員高踐四君演説華僑敎育之希望謂常見華僑學生在校肄業者皆勤懇好學其品行亦多良善將來必得完美之效果云云次傳溪水君演述寓居南洋各埠之狀况及種種外侮情形次醫學博士伍連德演説謂常聞人云中國事多難辦其實不然惟中國人有一特性遇事往往怕失面子不肯與人交接要知辦事宜有分别設事關公益可以利他者又何必畏葸不前譬之見女人墮水亦可因面子關係而袖手不救乎故諸君將來辦事宜各奮進毋拘泥於此爲要又觀中國近來進步甚速各種人材皆備而富有資財者不少惜辦事各自進行不相聯絡故成績極少若能使之聯合一處共策進行則中國前途大有厚望焉云次復旦大學華僑學生何寳仁君代表全體答謝並述南洋華僑受外人待遇之激刺乃勉勵同學專心向學以冀挽救嗣後共攝一影復欵以茶點至七時散會 
[粤僑商業聯合會開會]  
　　粤僑商業聯合會昨日下午二時開新年懇親會到會者正會長陳炳謙副會長梁綸卿會員黄式如周清泉等潮州會館潮州糖雜貨聯合會正副董郭若雨黄少岩柳傑士等曁各商號代表共五百餘人下午二時半開會英美烟公司大班邀同友人亦赴會參觀經陳會長延入席次欵以茶點當由陳炳謙起立向衆宣告云本會成立以來得我旅滬各粤商熱心毅力經營擘畫逐漸發達現新會所業經購定江西路蘇州河邊五十三號房屋尙須鳩工修葺下半年當可遷入當此歐戰閉幕商戰開始望本會商號諸公積極進行合羣策羣力以圖商業上之改良進步云云次由黄少岩陳翊周歐鏡堂周清泉張籋雲許奏雲等相繼演説並以粤東本届米荒饑民遍地待哺嗷嗷自應設法拯救當經公衆磋議後决定函致廣肇公所旅滬粤東慈善會撥欵數千金匯交廣東總商會九善堂所合辦之平糶公所以拯災黎會議畢互飲茶點暢談至六時始散兹將該 
會致公所函錄後　吾粤此次米荒爲數十年所未有饑民遍地待拯嗷嗷粤東九善堂總商會現已設立平糶公所我公所諸公關懷桑梓當必軫念同深查甲寅乙卯粤東兩次水災我廣潮同鄉及各界捐助賑欵内有銀水一項存旅滬廣東慈善會以備災荒善舉之需該欵現尙存數千金應請將該欵撥助廣東平糶公所以濟貧黎是所至盼除函潮州會館外專此佈達即請查照爲荷 
[關於電遞美洲之通令]  
　　江蘇特派交涉公署昨奉齊省長令云頃准交通部咨案據上海大東電報公司電稱據澳洲悉尼英國太平洋水綫公司報告凡發寄美洲電報應由澳大利亞轉遞不能由爪哇島一路接轉又據上海大北電報公司電稱凡由中國寄往美洲商電現已商准日本電局酌量繁簡情形由博寗島一路代爲傳遞若干等語特此咨照等因除分行外令仰該交涉員知照云 
[太古輪船卸職回滬]  
　　本埠太古公司之航運輪船前於歐戰期内經英政府抽調二十餘艘回國載運軍需兹因戰事告終開始和議此項輪泊已逐漸交卸職務開駛來滬客歲之杪有直隷德安兩輪相繼來滬停泊浦東碼頭船身灰色尙未刷去直隷旋開香港聞至港後即須修葺德安則開往蕪湖裝運糧食赴粤云 
[科發藥房限期遷移]  
　　首善堂延達商律師爲代表至法公堂控稱劉梯記有房屋一幢租與吳敬仲吳又轉租與德人開設科發藥房惟此房屋已由劉梯記抵押與首善堂故由該堂經理請求堂上着吳趕將該德人驅逐詰之吳敬仲稱因該德人有内務部營業執照故商人敢租今已經議妥准限一個月遷移是實中西讞員會判退去准予限一個月遷去 
[德僑夫婦赴浙]  
　　德國僑商鐵德斯偕其妻曼思二人現欲赴浙僑居禀經荷領事照會交涉公署核准於上月二十七日由滬乘車前往浙省莫干山居住當由軍署派兵護送起程 
[李督軍注意自衛成績]  
　　上海縣沈知事昨接江蘇李督軍通令云照得蘇省居江淮要衝轄境遼闊陸軍重在國防但能扼要駐紥省警備隊祗有此數分布亦勢有難周實恃各屬部隊辦理得宜以保治安而資輔助近年萑苻不靖竊發時虞肇事地方往往因臨時請兵緩不濟急以致人民猝遭茶毒迨經派隊往剿受害者已無補救之方是皆由該管官吏平日不知自籌詰奸弭盜防務廢弛宵小因而生心興念民依可勝慨嘆本督軍前因江北一帶頻年匪患防剿事宜尤賴地方協助頗聞各屬保衛部隊不但名目紛歧辦理亦多未善非詳加調查不足以資考核而圖整頓當經令委候補道尹俞壽璋少校參謀陳敎懋前往各該縣詳細調查具報并責成各該縣現任知事迅籌整頓毋再玩忽總期欵不虚糜兵歸實用本督軍將以自衛成績之優劣定各縣知事考成之殿最如再因循玩忽不加注意者一經查悉定即嚴予撤懲决不瞻徇除將全省各縣辦理自衛成績列表比較曁分行外合即令仰該知事即便遵照毋違切切此令 
[道達里之圖刦傷人案]  
　　前晚十一句鐘有盜匪四名至公共租界愛文義路道達里某律師處爲繙譯之范詠春家碰門入内袖出利刃嚇禁范之眷屬聲張一匪先將電話線割斷三匪登樓圖刦財物范之老父聞警上前扭住一匪口中狂喊盜刦致被盜匪戳傷左脇等處一時隣人聞聲畢至各匪知事不妙奪門而遁未被刦失一物迨該管捕房捕頭立派中西探捕馳往追拿匪已遠颺遂將受傷人車送醫院醫治一面回禀捕頭轉禀麥總巡通飭各捕房中西探捕一體留心偵緝 
[協茂錢莊被刦案續誌]  
　　懸賞二百元緝拿開槍盜匪 
　　公共租界浙江路（偷鷄橋）協茂小錢莊於去臘二十七夜被盜搶刦銀洋鈔票等贓逃逸當場開槍傷斃華捕一名詳情已紀昨報兹悉此案發生後公共總巡捕房非常注意昨日由總稽查處特將賞格二百元之通緝單派中西探持赴淞滬警察廳曁南市第一區警察署請爲一體協助通緝其文云爲懸賞緝拿事照得於西曆一千九百十九年正月二十九號有盜匪數名持械搶刦浙江路第五百二十一號錢舖刦去銀洋共計洋七百元内有開槍拒捕將第三百十八號華捕陳有年繫斃因此合行懸賞緝拿仰諸色人等一體知悉如有人能將該盜匪拿獲者當場賞格洋二百元此示 
[誣指爲盜案又訊一堂]  
　　奥人白拉石拿維去前延賚美律師爲代表至法公堂控鄭洽記土棧主鄭幹卿誣指爲盜請追名譽損失一案昨又傳訊林春生由羅傑律師代表稱此案發生係林之學生趙世貴前來向林聲稱有搶刦鄭洽記土之洋人照片故由林與趙先至該土棧詢問屬實又至捕房報告致將該奥人拘案林因前在捕房充當職務是以應負此項義務嗣因此案發生即將捕房職務停止乃至敝律師處擔任職務請核詰之林春生稱實由趙世貴持此照片前來詢問商人商人又轉倩在捕房當差之孫阿炳及趙之朋友翁姓等四人同至鄭洽記棧詢問據該棧廚司稱實係此奥人所搶並非商人誣指是實趙世貴稱民人向在德人牛肉店爲夥前有該土棧之親戚翁姓向民人稱該土棧願出一千元賞格拘拿搶土之人後民人向四川路某洋房廚司張阿七談及據張稱有一奥人白拉石拿維去素來貧苦今忽闊綽必非善類旋即將照片取出由民人至林處偕翁姓同至該棧詢問因伊等均操潮州語祗據翁稱實係此人故民人即偕林至捕房報告是實質之鄭洽記土棧廚司稱民人因搶土之人與照片上之洋人而目稍有不符並未言及確係此人是實中西官判退去候傳翁姓到案再行訊核 
[小除夕之兩搶案]  
　　新閘重慶路四百三十二號門牌向在中國銀行執業之張某家於夏曆去年小除夕夜十句餘鐘突來盜匪五六名碰開大門擁入内室各出手槍向婦女人等嚇禁聲張當將值洋三百元之金珠飾物攫取而逸事後張某開單投報該管捕房請爲查緝 
　　又夏曆去年小除夕夜九句餘鐘有盜匪四五名擁入重慶路二百三十四號門牌沈姓家直達沈之臥室各出手槍恐嚇聲張當將值洋五百餘元之金飾衣物搶刦而逸迨事主飛報新閘捕房立飭中西探捕馳往兜拿匪已去遠矣 
[盜黨判押西牢五年]  
　　盜匪曾瑞樓去年五月間糾黨持械夥刦北山西路三百二十二號門牌楊國襄家鉅贓又於十二月十四號圖刦河南路四十三號門牌朱友卿家財物被捕獲解公共公堂訊明判解護軍使署按律懲辦後經老閘捕房特别機關中西探目在滬西安南路五十四號門牌全興小茶館内緝獲同黨王子雲（即王子軒）一名抄出手槍一支解由公堂訊判押候查明訊究在案上月二十八號由捕將王解廨復訊即據中西探目上堂禀明前情並稱被告係由已經公堂訊明判解護軍使署訊辦之曾盜供出捕獲後已在捕房供認云云並將供單及抄獲之手槍一併呈案請究繼由見證沈阿四投稱伊在河南路朱友卿家爲車夫去年十二月十四號有盜匪三四人突至主人家内圖刦幸由女傭人等狂喊未被刦失財物但各匪面貌實難辨認云云質之王子雲俯首無詞關讞員核供商之美丁副領事判王押西牢五年期滿帶堂再核 
[開釋刦金條案嫌疑人]  
　　南京路大豐永金舖前年遣夥將值洋二萬餘元之條金十根雇乘馬車運往滬西藥水廠鎔化行經勞勃生路被盜匪搶去嗣經特别機關中西探緝獲跡涉嫌疑之楊裕卿解送公共公堂訊判押候查明是否與本案有關再核在案上月二十八號由捕將楊解廨復訊即據西探目壳羅香禀稱被告究竟有無同謀捕房一再調查尙無確據惟其管押迄已數月請爲核示俞襄讞得禀商之日副領事林出君以旣據捕房查無實據因判被告開釋 
[看守所脱逃押犯續紀]  
　　上海地方檢察廳第一看守所中脱逃已經判决監禁二十年之要犯陳德寳（即陳慶山）並未經判决之謀命案犯張魁俊二名經該廳林廳長飭派全體法警購線緝拿等情已紀昨報兹悉該犯等逃逸迄今已届一星期而踪跡沓然林廳長深恐日久遠颺除特懸重賞每名拿獲者賞洋一百元外昨又開具年貌籍貫並犯案情由備文移請軍警各機關一體帮同協緝務獲解究 
[審廳長交替之預備]  
　　新任署理上海地方審判廳長張允同（號子鄭）由京南下業已抵申暫寓北市惠中旅館定即日到廳接印已紀昨報昨午張廳長先行派員到廳與現任代理廳長邱寄蘋接洽一切邱君立命所屬推事書記各官將一切民刑訴訟已結未結各案逐一清理以便即日移交張廳長管理 
[民生女學美術展覽會預誌]  
　　法租界霞飛路貝勒路民生女學因籌備美術展覽會學生與敎職員皆異常忙碌近已佈置完全准二月六日（正月初六）開始展覽陳列物品共數百號内爲凌空堆絹及洋繡兩種爲該校胡校長近數年中之心得其製法與尋常堆絹刺繡絶異凡研究美術者當樂觀也 
[護軍使署發落案犯]  
　　松滬護軍使署有案犯張三郎一名應行遞解回籍故於上月二十七日派令憲兵兩名將張三郎一犯押送上海縣公署查明該犯原籌備文起解　又盜案犯楊裕慶一名現經軍署軍法科訊判情尙可原判令斥釋已於上月二十八日派兵將楊裕慶解送公共公廨開釋矣 
[浙軍需長來運軍衣]  
　　陸軍第四師楊師長近因所部各士兵之灰布軍衣亟應製換故密派人向本埠某軍裝　訂　現已製成故由步兵十六　第二營軍需長於上月二十九日來滬携取運往松江及嘉杭一帶分别散放以便換穿 
[陸達權請病假]  
　　卸任上海地方審判廳長陸達權係調任甘肅高等廳推事　須先赴京後到任兹悉陸廳長因病不能就道業已向法部請假云 
[同仁輔元堂除夕施放錢米]  
　　慈善團同仁輔元堂於萬曆除夕將東喬浜路圍打竹笆斷絕交通所有貧苦之男婦老幼悉數攔入笆内每名發給大錢一百文或白米二升小孩减半至夜半一時許始行發畢總共貧民三四千名一區三分所臨時加派長警到塲照料 
[曾警正之禁止賭博]  
　　浦東爛泥渡三區曾警正以每届舊曆新年必有游手好閑之徒藉口新年到處設攤誘賭實於地方治安大有窒碍除會同各分駐所警佐一律查禁外並通傳各棚長警不准賭博如敢故違定當嚴革云 
[相騐失足落河之女尸]  
　　上海地方檢察廳昨晨接新普育堂電話謂附近小河中有溺斃女尸一口請爲派員相騐等因林廳長於午刻即委賀檢察官沈檢騐員等前往騐得該女尸年約三十餘歲身穿元色布棉襖褲青蓮絲襪天然足無鞋周身並無傷痕委係失足落河身死因無家屬來認判令由堂棺殮發封厝壇候示召家屬認領 
[車夫圖吞皮篋之敗露]  
　　陰曆小除夕有人力車夫李富元拖空車過新閘橋車上置有大皮篋一只被崗警查見上前詰問李稱皮篋係停泊新閘河内船户宋陶氏之物該警將皮篋扣留着李喚該船户上岸領取不料李登舟後搭渡船向南岸逃逸崗警將宋陶氏連皮篋一併帶入四區警署據宋供與李並不相識旋有失主朱廣仁投案聲稱在四馬路觀盛里優伶陳長庚家管衣箱今日雇李之車往火車站下車匆忙遺忘皮篋一只内祗有演戲所用之扣而（即黑白鬚）頭盔等物張署長檢視無誤判給朱廣仁具領該船户暫押候查 
[證明並不招摇]  
　　逖　克律師前情巴仁律師爲代表至法公堂控諸金伯在外招摇等情曾誌前報昨又傳訊先據達商律師證明諸金伯實在敝律師處充當職務甚爲規矩並無在外招摇情事惟諸於日前被原告律師報告捕房飭探將諸拘押三天請求追償損失等語一仁律師稱達商律師要求追償損失一節俟逖律師病愈後一向達商律師和平解决中西官以諸旣由達商律師證明在該律師處充當職務遂判退去候核 
[道勝控追捷成欠欵之判理]  
　華俄道勝銀行在公共公廨控德商捷成洋行不理欠欵英金六千零五十四鎊二十二先令五辨士並六釐利息一案於上月二十九號由廨傳訊原告由代表律師上堂請追而被告捷成經理德人供稱原告控數雖符然被告有銀四萬餘兩存在該銀行儘可抵償云云即據原告律師聲稱被告所存之欵係另一問題不能牽及本案關　員得供商之俄盧副領事判着被告按照原告控數料理 
[不理貨欵案限期還銀]  
　　協豐木行在公共公廨控王傳增不理貨欵一案由廨訊判候查明賬目再核在案上月二十九號俞襄讞會同西洋副領事施君復訊即據查歷員王子康投案禀明查賬情形原告由代表律師上堂請追而被告不到僅延律師到堂代辯問官得供判被告於一月内償還原告銀五百六十兩零六錢六分並償堂費 
[各被告交保候訊]  
　　方叔禾控郎季清不付影戲機器租價洋一千四百四十元及毁壞損失洋二千二百五十元又熊祥元控孫逢元私收客賬洋七百餘元又秦發興控夏貴盛不付電燈費洋三百八十八元又胡永記控何亞水不理擔保方文川生財器具租洋一百二十一元各等情由探將各被告傳至公共公廨經中西官判分别交保過堂候訊 
[藥房失愼]  
　　新閘路九十一二號門牌萬國大藥房於前晚十句餘鐘忽然火起當經工部局瞭望臺鳴鐘告警救火會西人各驅皮帶車到塲澆熄計燬房屋一間事後捕房派探查得該藥房保有火險銀六千五百兩當將經理陸某與學徒各一人拘入捕房管押聽候解送公堂請訊 
[驅逐賭攤]  
　　虹口北四川路天潼路西華德路等處一般無業流氓咸假舊曆新年爲名或在街頭巷尾擺設擲骰攤或在僻靜之處擱設二十一門及三四等各種賭攤誘人賭博欺騙人財事爲該管捕房捕頭所聞已飭探驅逐如違拘究 
 
 

Page 11

 
 
[南火車站查獲烟犯]  
　　淞滬二區警察分駐所巡警杜文魁於小除夕在南火車站查得旅客張懷玉一名身帶烟土一包約二兩有餘當即拘解二區警署判送警廳昨解上海檢廳訊辦 
[尋見被拐姪女]  
　　無錫婦人潘蔡氏之養媳名羣弟子日前被人拐失嗣由女叔李松林在閘北孫萬富家尋見鳴警將孫拘入四區警署經張署長訊問一遇諭解司法科訊辦 
[扭控拐匿養熄]  
　　紹興人冀三住居閘北益愼里陰曆小除夕扭岑春福岑楊氏夫婦至四區警署控稱民之養媳阿巧年十四歲被岑拐匿請爲究追經張署長質訊一過判岑收押候辦 
[電車搭客毆傷查票人]  
　　英美電車公司四十二號查票人趙福康昨日下午在東新橋塊查得法租界電車往來斜橋滬寗車站　某號車上有搭客某甲票資不足正向賣票人斥責詎知搭客某甲横來干涉一言不合遽將該查票人拳足交下毆傷肚腹等處當由另一查票人前來帮同將某甲扭住帶至電車公司由車務總管喀洛帶同受傷查票人等投該管滙山捕房報告經捕頭派捕送受傷查票人往醫院醫治將行兇之某甲押候解廨訊究 
[瘋人行兇]  
　　瘋人張長清源籍山東會在杭州錢路作工近因身患瘋癲動輙行兇上月二十八日突至龍華車站毆擊途人當由該站巡警獲解南站鐵路警區解送醫院調治 
[工人毆傷工頭]  
　　工人李才餘李金春任富才陳根裕前日在虹口東西華德路一百二十二號門牌屋内向工頭徐大海索取工資無着羣起行凶將徐攢毆受傷倒地經一千二百十號華捕將兩造一併帶入捕房捕頭飭將受傷人送醫院醫治李等四人押候解廨請究 
[毆打華捕之懲押]  
　　總巡捕房一千零四十號一千一百五十號兩華捕指控寳善街某作塲夥潘運財王桂林顧阿大於二十八號晚在江西路酒醉滋事不服阻止反敢行凶毆打失落警棍警笛等情由探將潘等三人於二十九號拘解公共公堂經王襄讞與英領卓君訊明判三被告各押兩禮拜示儆 
[縣署批示七則]  
　　商民沈壽祺沈保年沈永年呈爲協議保存共有墓田陳請備查由　如呈備案並令册書地保遵照此批田單攝影一紙存 
　　王楊氏呈爲遞勸允洽請求撤銷由　前以田單被竊恐被盜賣呈請諭飭地保禁止蓋戳業經諭飭地保取結存案豈能起滅自由又請諭飭地保蓋戳所請不准 
　　陸王氏呈爲陳明苦衷請准核滅以全孤寡由　屠宰税每宰猪一隻納税銀四角應以所宰照數分别計算斷非空言所能增減當照定章納税毋庸多瀆 
　　郭承惠呈爲拍賣田地契據全備請發推收證以便過户入册由　呈悉准發推收證以便過户此批契兩件田單一紙堂諭證明書各一件均發還推收證一紙發 
　　朱仁鏡等呈爲籌備善舉整理行規請立案給示由　呈悉前送章程如果試辦尙無流弊儘可互相遵守無庸由縣發給布告仰即知照 
　　褚王氏呈爲奉封房屋籌措繳洋請求啓封給領單據由候函致寳山縣見復飭遵此批銀元五十元存送 
　　曹黄氏呈爲再訴賴租不還請求移轉限交由　候函請寳山縣飭吏查傳解訊着知照此批 
[淞滬警察廳批示九則]  
[施泉生批]  
　　呈悉查新年賭博最爲惡習業經本廳出示布告並行區遵照在案該茶肆主鑒於流氓滋事呈請嚴禁實屬深明大義准即隨時報區查辦可也 
[周炳魁批]  
　　呈悉查該茶園前次演唱灘簧詞涉淫穢會經禁止在案此次復請開演未便照准仰即知照 
[曹鈺如批P ] 
　　呈悉准予將案撤銷並飭王阿六具結存案即行開釋矣 
[富生批]  
　　據呈媳婦顧氏爲王阿美誘匿各　且提出證據諸多不盡不實應着自行偵查實在再行呈候核辦所請提究之處暫毋庸議 
[張炳榮批]  
　　據呈彭長根糾衆拆梢等情已悉但此案旣扭訴二區警署有案候令行該署查明核辦可也 
[張潘氏批]  
　　據稱錢三姦騙抛棄各節是否屬實姑候傳案訊奪 
[錦昌永批]  
　　據呈經理張仲華虧欵潛逃等情已悉准即發交偵緝隊嚴密查緝可也 
[周華峯批]  
　　呈悉查李吉霖即李金林因窩寄贓物關係已准嘉定縣警所迎提訊辦所有該民被騙洋一百元仰候據情咨請於窩贓案訊結後再行解廳核辦可也 
[顧洪氏批]  
　　呈悉准予易科間金仰即完納開釋 
來函 
[旅滬湘人復長沙總商會書]  
　　牧生先生曁商會諸公均鑒循誦賜書情致殷拳不遺在遠祗深感念惟來書大意於同人僑寓之思未能盡洽而懷鄉之情又各異趣不能不一貢惓惻爲公等陳之吾湘不幸重罹兵火祖宗廬墓之鄉遺爲墟畝生長釣游之地踞彼匪戎田園寥落骨肉飄離輟耕息肆屍積血盈言之傷心聞者酸鼻稍含血氣誰能無情偃仰棲遲豈不懷歸祗以豺狼當道狐鼠憑城匪有 
清夷之策難懷晏安之念溯自南北搆兵以選湘爲慘烈初不過戰地人民遷徙爲勞近兵區域饋運相仍而已迄於長岳再陷張氏總兵奸淫無分城市刦掠遍於四邑殺人盈野焦土連城岳陽醴陵之間事實俱在其他更難概述方之黄巢張獻忠之兇淫殆有過之而無不及焉縱兵不足恣戮未已則比匪共踞要津現金悉爲搜括舉吾湘七十餘縣三千萬民竟無乾凈之土與不受禍之人殘賊暴戾幾欲滅絶吾湘人而後止而來書一則曰張勛帥厪懷民瘼屢經設法維持再則曰勛帥勤求治理對於湘民疾苦及日前應興應革事宜莫不盡心採訪以衆論爲歸三則曰勛帥求賢若渴必表歡迎旣則曰督座救治苦心綜其所言則張誠賢將良吏哉甚矣世道之衰也昔嬴秦之暴何嘗無人稱仁新莽之奸亦嘗有人稱聖近如洪憲皇帝初何嘗不自以爲民意所指歸薌銘屠户始亦爲治下所仰望及其喪敗則前之貢諛獻媚者乃恍然不自知其所以要皆不外曩者墮其威懾利誘之中不能自拔遂至喪其良知之能與自主之機耳公等或不至此然欲奉戴張氏聯官紳爲一氣以求治理而回刦運且引李仲雲黄南坡郭誠意諸先輩以自期同人聞之深滋疑異即公等有郭意誠左季高諸君之志張氏何人能與江岷樵諸公相提并論耶恐徒爲先哲玷耳苟公等執迷不悟循兹而往徒見其引虎自衛結盜爲鄰後災之甚寗能預計而乃自謂代表輿情誘掖同類同人不敏竊以爲過矣同人等避地海上多歷時日遠違父老昆季諸姑姊妹之教尤不能忘懷於創鉅痛切水深火熱之避鍾儀楚冠莊寫越吟南望鄉邦涕涙如梗日思所以自全全鄉之計而未有當眷戀故土寗復有異於公等者耶若乃斷絶天良製棄廉恥置黑白是非於不顧屈於威勢以闢苟偷非惟心有所未安抑亦匪人所竊笑都民敬佈腹心諸希亮察此頌台綏不盡 
雜評二 
[和議與誠意（邠）]  
　　自南方代表赴寗而北方代表亦復來滬兩方總代表雖未謀面而居總代表復有無事不可談之表示然則前此所謂不可解决之地點問題今始將不成問題矣我不能不謂前此之多事要亦深爲和議前途慶焉 
　　昨代表所討論者爲會議規則問題在主張規則爲必要者與反對此説者固皆言之成理而不爲人所絀雖然我謂尙非問題也此特爲和議之預備而尙非和議充其量亦不過與地點問題等苟今必以爲不可解决之問題又安知後之不又爲不成問題歟 
　　和議中之問題多矣其爲我人所耳熟能詳者且不暇屈指計果悉如前此所經歷於本不成問題者必遲之又久而始解則將來問題之重且大而又夥多若是將奚所届而迄於成蓋誠如所謂開誠布公者斯能舉解釋糾紛之實否則互施其鈎距嘗試之術各欲有以制人而不制於人我恐預備中之爭持且日起而未已遑論和議哉 
　　善夫某代表之言曰此非國際和議也誠知此義則種種鈎距嘗試制勝防敵之手段宜一切屏除而將之以誠庶有和議之可望我非謂議和者無誠意也地點之不成問題即其誠意之表示我願本斯意以進行焉 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（二）] [  一之]  
　　近人咸知世界有三大樂土瑞士者行旅之樂土也澳洲工役之樂土也而美利堅廣義方之爲婦女之樂土狹義方之乃美人與才媛之樂土也紅顔薄命今古同悲此僅就我中國方面而言女子無才便是德在我中國幾成牢不可破之錮習若在美國與比適成一反比例下議院議員蘭卿賢而多才其就議員職時年方三十有五其在任期内發表政見爲地方謀福利視其他兩院名議員絶無愧色且美議員在讌塲中於尋常議事時雙方各執一見從事爭辯責難呌囂之習時不能免惟彼女子之任議員或則敷陳已見揮灑自如使全塲頓露整齊嚴肅之容或則力撓衆議聲涙俱下致旁坐咸側身傾耳而聽此非美國之女子其才能智識或有勝於一般之男子也此以美民尊重女權男子咸禮讓自居不爲過甚之舉耳 
少年人戒之在色壯年人戒之在鬭此我中國古聖賢之名言居今世界各國若美利堅與歐洲諸强國較則在歐戰漩渦之德法諸國已在壯年戒圖之時期而彼『在水一方』之美利堅固猶少年戒色之時期也美民好色頗非他國所能望其肩背方美與德宣戰之後政储方募集國内壯丁應戰一日有某佳麗立通衢特揚言於衆日有願捨身應戰以衞國者予當與之親吻應時而集者不知凡幾以一接吻而遂甘决死殺敵且此决死殺敵者皆非百無聊賴之人也此又美國方面特别發生之奇現象也 
　　美國最見盛行之物有三一曰鋼琴一曰摩托車一曰電光影戲鋼琴爲應接室最主要之陳列品十年以來幾爲居家者所必置美民音樂上嗜好若是其深可以覘其國民性之高尙優美若摩托車不獨今日美國工業界中其産出額已佔首席即以全世界計亦當以美國所有之摩托車爲首屈一指者美國城市地價極昂小康之家往往於距城稍遠之鄉村拓地以居短垣精舍夏日兼可以之逭署誠屬一舉兩便之策其在城中有職務者以電車往返停頓過多往往御摩托車而自爲往還此摩托車之需求所以在美爲獨盛也即此美國摩托車之盛行亦足覘其道途之平治與鄉間警政之美善焉次爲電光影戲在彼美國大足以輔教育之所不及自三尺之童以逮七旬之叟自十室之邑而及五都之市人之嗜之演之也大有水銀瀉地無孔不入之觀其最著之名伶歲入乃十數倍於美國總統有名弼克馥者女伶之翹楚也乃爲影戲界三大巨魁之一其初家甚寒素故其描摹貧寒幼女之狀態實非其他女伶之所能及然在他國以一貧家女子欲恃一已之才之美一躍而爲巨富其難蓋若登天面在美國固無往而不顯其男女平等之徵象矣 
　　方予初抵美時頗以歐西各國同爲西土文明之邦何以女子之受社會優崇男子之甘處於禮讓獨與他國相懸殊也謂爲女權黨活動之效果乎則如英吉利等國固未始無强有力之女權黨也謂爲美國發見之初自歐徙美女子獨少將援物希爲貴之例以爲證乎則每届大戰之後國中男子必不能如女子之能倖存也嗣某校長語予曰美國小學教員均以婦人充之男子童年入學即嘗敎以敬禮假長尊崇婦女之道久而久之乃不期然而然也此言最爲近理此誠美國女尊男抑之絶大原因也小學教育之關係蓋若是其深且重也當軸於此可不深加之意歟 
老申報 
[姦殺奇聞（見光緒元年五月初五日）]  
　　輙敲石火以照之訝其不知爲何人殺也尋思逾刻即入　下燃火沃湯舉血漬之衾帳悉行浣凈後隨持利斧碎剁姦夫之屍貯之釜内百沸之後頓成肉糜潛啓後户挹而潑之於豐草之間又將殘骨漉起納於茱萸甕内而自坐在燈下憇息適茅店鷄聲已三唱矣萬恐氏覺乃赴舟中賈於隣邑以俟他日歸來再作區處耳祗以氏芙蓉其貌荆棘其心而其才更非人所及斜者至黎明時忽艷服叩母門而請曰今日會値阿父生辰兒媳親往慶祝故入以白母母曰倉猝間了無芹獻將若之何氏曰無事多儀也阿父酷嗜茱萸醬請以半瓿遣之則勝於春酒爲介多多矣母首肯旋將碎骨之甕詭稱辣醬倩兩童掖之湖汉氏亦尾至招一老舟之支甕於鷄首載與俱行甫至湖心氏輙故意兜鞋而蓮瓣觸處忽骨董一聲甕落水底矣篙翁驚惶不已氏　手止之曰翁勿聲張否則爲姑所知妾必難免譴責也令急回棹母曰兒返何速也氏曰媳誤矣阿爺壽期尙在月明三五後耳母信爲眞而氏亦以爲無有知覺者乃無何光華刺船而回適值丈人峰花甲之日挈氏偕往登堂祝嘏而肆筵設席舉家男女團聚爲歡至酒半酣時岳笑謂萬曰快婚客遊有何聞見可摭拾之以佐劇談萬曰此行殊無他異惟洞見一人家殺姦近事洵足浮一大白因將自已穴壁潛窺前項各事嫁言他人而逐一描摹繪影繪聲神情宛現至請君入甕乃戞然而止曰婚閲至此眞有目不忍見耳不忍聞者乃去之借未得此甕之下落耳諸眷聞之交口謾駡只氏在座以萬語語刺其隠私覺輾轉問如芒刺背心不自安乃起告姥曰兒腹似有不爽欲假寐片時再來稱觴如何姥强之坐氏又固辭萬察 
[古南池（古蹟畫二）]  
　　其意順口掇之曰令媛旣已委頓恁臥移時亦可但須閉户無令婢子絮聒也迨至氏扃户後悄然無聲姥始往叩其門久仍寂寂心異之急令兒輩破窗入視而已雙　雙綰作雉經矣舉室莫得致死之山因萬言蹊蹺轉詰於萬萬曰令媛之死實自取耳適纔席間之言即渠一幅行樂圖然亦慘矣祗以甕頭遣骨不識藏於何方至今耿耿女婢曰阿姑前日會翻一甕於碧波諒是物也翁姥曰小妮子死何足惜惜吾婿子然一身實難爲情幸室有少女已及笄矣尙未字人請續君絃亦彌兩家之缺恨惟此事切不可爲外人道也今日是良辰即就賓筵而合鸞膠之巹自是往來如秦晋焉特爲皮工者身爲情死歷水火與刀鋸之刧而不少貸者實淫人妻女之冥律有以使之然也特記之以爲世之好色者鑒 
小説 
[短篇小説獨樹廬新語Jessie　Popo] [  劉麟生]  
　　李格曰十二名鐘已過矣麗玳曰吾不解汝用意李格曰新年已交首逾此門限者必爲一黑男子否則我主人明年將有厄運也麗玳曰汝勿拘泥聞門可耳李玳曰吾不敢擅開麗玳曰我兄何往李格曰彼外出猶未歸恐明日返此麗玳百端誘其開門李格終固執不肯忽外間鵝聲嘈雜麗玳旣不得入遂循　而下出門一視見野鵝五六方在途中追逐一黑影隨其後麗玳熟視之乃適纔河畔所遇之男子也其人旣見女郎亦詢曰女士得無悮入他人之家室乎麗玳曰未也君果係一黑男子否其人訝曰黑男子乎我平日固有此綽號也麗玳如釋重負曰然則事諧矣因告以李格閉門不納之事二人相將俱入麗玳復捺鈴李格旣至麗玳以此告之李格遂開門此不速之客先入女郎携行囊隨其後謂李格曰肅客入餐室開燈煮茗勿遲麗玳一人則飛奔入　梳洗不欲客見彼蒙不潔之而也麗玳入已臥室立鏡台前見金絲之髮宛若飛蓬塵垢滿而衣亦爲泥所污自思若重爲梳裝費時頗多若以此而冒然見客又覺赧然太甚正躊躇間李格敲門而入曰吾已取茗碗敬客客一吸而盡又徘徊室間似甚喜吾主人之古畫復詢吾以何價購入吾不能答彼始坐下麗玳默然念此入必無家可歸否則何爲閒暇若是不禁憐其遇因謂李格曰今夜竟有黑男子入吾家誠可爲吾兄賀微汝言吾幾忘此事然汝欲明年有大佳運尙有他法李格亟詢曰何法麗玳曰俗語不云乎除夕夜十二名鐘後有黑男子先入門者其主人大吉利若能令此男子臥於屋頂一室則闔家男女皆大吉利李格恍然如有所悟老眼頓現愉快之狀曰彼不欲奈何麗玳曰延其至倍昔爾室一宿亦可吾倦甚今夜擬不下樓李格曰諾遂去麗玳旣聞二人登樓聲始就寢一夜醒來見朝日方升天氣澄澈萬象似有更新之意急起整妝是日下樓稍早於暖爐架上得書札一通知爲阿兄草率所書爰開椷讀之其文曰 
　　麗妹覽天涯浪跡歲底猶未歸家可憾也近聞吾鄉有一黑漢喜寄宿人家專竊古字畫等物出售吾室内存有畫箱購時破費不資我等又常客外可告李嫗愼防此人其人發音甚粗頗易識也汝兄倍昔爾手書 
　　麗玳讀竟和易之容頓失自忖昨夜之客與函中所言者頗相　　古南池在濟寗城南運河岸上有觀瀾亭杜詩晚凉看洗馬森木亂鳴蟬卽此地也明志云南池唐杜子美與許主簿泛舟遊於此 
　　似無怪彼殷勤特甚若是黑漢則彼與李格均不能辭咎矣遂呼老僕婦至而告之曰吾欲趨之出可乎李格曰昨爲座上客今爲階下办似非密司平日待客之道麗玳頷之曰吾姑往餐室一視未抵室門女郎因怱促不覺失足仆地面昨夜之客正緣梯而下仍著高領絨冠惟露兩目掖女郎起曰女士何張皇若是麗玳不欲與語姑答曰吾視古畫耳有頃又曰君抑持得是物否其人曰吾昨夜承女士優待得免號寒之苦忍竊女士家寳物耶麗玳頗自愧然仍疑其人無意中秋波一轉適與其人之視線相值其人似會意言曰女士如不信吾自供亦不妨語時且解其外衣迨絨冠高領旣去麗玳目瞪口呆頃之始呼曰汝耶其人曰我爲誰麗玳曰汝爲我最親愛之阿兄倍息爾倍息爾曰一人之身一夜之隔何冷暖不相侔也麗玳曰汝弄此狡獪何也倍息爾曰我本放浪形骸近見汝居家之日亦少故爲此以警汝耳麗玳曰李格知之乎倍息爾曰此何待言吾昨夜喬裝尋汝時李格謂必令密司先入彼當閉門以急汝此我徘徊門外追逐野鵝之故也麗玳曰此嫗亦殊謔而虐矣倍息爾仍笑不可仰曰悶葫蘆已揭可用早餐兄妹入室暢叙肴香酒熱其樂無比新年中最愉快之家庭當推此獨樹　首屈一指也（完） 
[自由談之自由談] [  不冷]  
　　近日有名人物無論有大名有小名多勞勞於往來奔走之間奔走何事爲赴和也赴和之名自來未有非若二三年間之赴戰乃人人知此名詞也然則赴戰豈當道而赴和反爲特例歟 
 
 

Page 15

 
 
   
 
 

Page 16

 
 
   
 
