# 1915 - 110 - 4915160

 

Page 1

 
 
譯述 
[歐西報業舉要（十（）譯輯者朱世溱（]  
　　華氏政敵猛烈固甚而華氏之機巧抑又過之彼則以金錢之力籠絡一時之新聞記者半官報之發生以此始也華氏振臂一呼報社記者即爭集而爲之奔走以鼓吹其議論報章之作往如華氏之機器然華氏卽以金錢使之運動計十年之中所費五十萬金錢亦巨矣至是中長才則有斐爾庭氏後來以小説得名英國小説中之祖也 
佐治三世繼位雖欲有所建立然昧於國事而短於知人用寵臣皮特爲相民怨繁興有斯默來者復受皮特意創不列頓報以與國人挑戰民怒益甚於是韋爾克氏遂因民意而創北不列頓報與斯氏爭戰甚烈紙上之辨詰與議院中之討論效力不相下也然韋氏卒以是與當政者忤議員多數復與政府相比皆厭韋氏用是彼三爲國民所舉推爲議員三爲院中所黜且以議論之故罰金下獄無已時卒至屏於法律之外謂不爲法律所保護人人得而誅之顧韋氏絕不爲動嚴守其出版之自由者十年卒之排除艱巨終慶戰勝吾嘗以爲如韋氏者欲不謂爲報業中之傑士不可得也 
當時議院選舉之法未更徒以代表貴族而不足代表平民報章則以代表平民自任者也故二者之接觸至烈時倫敦晚報中有穆羅者以報告議院中事有違院規院中則直接往捕之穆氏反拘院吏以告倫敦市長市長克洛霸氏下吏於獄議院中羣起詰問之克氏則謂按之京師約法倫敦市民非由該管官吏不得擅捕辨詰旣急議員大怒乃監禁克洛霸與市參事員等其後議院閉會例不得復行職權克氏遂以出獄倫敦城中歡聲載道自茲以降議院反對報章之力頓弱而報章代表之位置益鞏固矣 
十八世紀倫敦有廣告公報者興其規模形式至今猶爲報界中凖繩也建設之期約當達孚盛時而有名之吳德福氏曾經理之故頗稱重要而消路亦頗廣吳氏旣死其　三蓀始發布所謂周紐書函者書實出樊西斯縱論時事譏刺當路文采昳麗而才力敏健語有著落無虚僞之詞記者威勢於斯最盛報業中之一重案也 
報章之流行廣矣報章之勢力張矣然識者猶嫌其於平民觀念至爲薄弱於是則有高拜德起而矯之然後報章之物家傳而户誦矣高氏以一七六二年生於蒐雷州之一農家少爲鄕中田傭繼入倫敦衣食於奔走旣而掛名營伍爲兵役時則於英國獨立之説服膺最甚而法蘭西革命之事尤以關懷終則脱兵籍渡重洋以入亞美利加與彼中學者多所商榷乃返倫敦主持報事旣而見言論之混淆也知黨派中人皆一邱之貉不足與計議乃於一八零二年創政聞週報持獨立之主義對於政治上之過失盡加攻擊不問其黨派也時則改革議院之義亦自高氏而發然未幾即以故而罰金二千鎊（每鎊合中銀十元）監禁者二年於獄中猶指揮報事一如達孚之於評論報也旣出獄乃驟減報値自一先令（約銀五角）半辨士爲二辨士於是國中胼手胝足者流始得讀報始知有政論之名家以印刷爲媒介與己把臂一室上下國事也 
高氏之文語氣豪縱詼諧雜出衆人得之如良友而高氏乃因之以敎誨其所不能減價後第一號卽與國中商工之人商論時政於是首相黎午溥氏大恐以金萬鎊爲壽請其退身事外高氏謝絕黎氏則復往美洲以待時至居久歸國選入議院所論定者至衆而百事繁困之中仍發布其政聞週報以至於死不變論者曰高氏放野富於英雄氣度雖其所遇多困不克竟其大志然其對於人民對於改革之功卒不可沒也 
自是以後報界歷史始人十九世紀今英倫諸大報自泰晤士以降皆十九世紀物也第十五六章論之姑不贅之於此然以終報界厄運之局則有享德之事不可不紀 
十八世紀後期報界中出主入奴議論囂張享德思所以一矯其弊乃於一八零八年創觀察報與世人絕往來酬應之事以一意肆力於此政治則主急進説敎育亦其所重文字富新思想虎虎有生氣第當時言論雖較自由而享德困難則至巨三年之中訟享氏者四十一案卒以謗及佐治四世罰金三千鎊下獄二年然意氣猶豪於黑獄中繼續報事斯報精采亦以茲爲最盛 
十九世紀以前英吉利之報章爲刑律所困爲財力所困爲政家所困爲議院所困此如積弱之兒旣苦瘰癧又病黃疽然至今有聲於世界者則忍耐力之强也匪惟英國即各國之報章其初又安非積弱之兒乎忍耐力强則存忍耐力弱則亡存亡之道在己而不在人故治報而徒以外憂爲戲惴惴焉惟恐人之蹂躏者不知自存者也 
 
 
 

Page 2

 
 
時評 
[改頭換面之新要求（冷）]  
　　我人有一言足以代表中國上下之心理者曰我人寗受快刀不寗受繩縛也何言之寗明明白白而亡不願暗暗昧昧而若存若亡也使日本當日不用要求而侵略吾人無言也使日本今日不再要求而自取我人亦無言也何則强食弱肉乃世界之通例日本旣强我國旣弱則日本之　我權利者當也若以保全中國爲言維持東亟爲説而欲令我自割其肉以獻於强者之前則雖百用其法千變其方我中國即無人冥冥之天理在所勿許焉 
改頭換面奚用焉 
[命令]  
　　四月二十六日大總統策令參政院參政袁樹勛曾任封圻資勞夙著當政體改革之初贊助共和尤識大體茲聞溘逝悼惜殊深著追贈中鄉由政事堂飭銓叙局從優議恤其靈柩 
回籍時並著沿途地方官妥爲照料以示篤念老成之意此令 
又令徐世光授爲少卿此令又令　們巴雅爾著晉封頭等台吉此令又令内務部呈准江蘇巡按使齊耀琳咨請任命沈維杰趙殿英鄭汝重董希賢王汝霖解恩桂臧振中張錫純爲江蘇淞滬警察廳警正沈海　爲江蘇淞滬警察廳技正廳照准此令 
四月二十六日大總統申令甘肅巡按使張廣建呈稱知事張鑑淵在武威縣署任内估撥滿營糧料　蝕鉅欵請褫職歸案訊追等語該知事張鑑淵侵吞公欵至一萬有奇殊屬貪劣著先行褫職提交法庭依律訊辦以示懲儆此令 
[專電]  
　　北京電昨自三時至四時又續開議余聞日使接到新訓令將揚子江路權之要求撤回另提新要求而一説謂已將第五號改頭换面詳情再探但據昨日日文報已暗示一種改頭換面消息京津泰晤士報論謂有研究遠東各問題熟悉日本政治者數人諸日本將來必不減輕其條件且必强迫中國承認 
　　北京電近膠州日照等處時有搶案又有匪船游弋貢口外珠山官府擬派艦隊往巡日領商之要塞及守備司令謂兵艦駛至租界或戰區當一律拒絕又與婉商只派水警亦被拒 
　　北京電張謇開農商缺爲特設額外參政位置之周自齊補實　　北京電政府將辦一極偉大之白話報 
　　北京電副總統前日傳見參謀部各科長見畢特諭各科人員以後尚須添用參謀大學畢業人員以宏造就 
　　北京電陸軍總長段祺瑞因患失眠呈請解職奉批慰勉該總長熱心任事勞怨不辭以資依赖毋庸固辭所請萬難照准云云 
[特約路透電]  
　　北京電中日代表昨日會議歷一小時十五分鐘之久日使以所接東京之訓令告知中國且交出修正條件請中國承認惟未限定日期聞日使有願於一星期内得覆之意日人各界皆謂日本對於要求之可修改者皆已修改中政府之意見並消除狀似違背他國權利之各節修正要求已將原有之二十一條件改爲二十四條件因東内蒙古要求與南滿問題已分爲兩起中國各要埠聘用日本之警察顧問一條業已取消日本今僅欲中國在滿洲聘用日員爲警察顧問聞武昌九江南昌杭州及南昌潮州之鐵路建築權仍未取消惟更易字句請中國先允以此項權利給予日本事後日本當與英國商榷此事中國於日英討論未决時不得以該境之路權給予第三國　漢冶萍要求字句亦有更改兩條併合爲一聞日本請中國承認中日合辦之主旨 
及協助勸喻公司承認此節並請中國允於目前不更改該公司之現狀他項要求稍有修改惟第五號内第四條關於供給軍械第五條關於福建省之要求仍加力逼日本建議中政府派一委員駐東京中國使署會同日員購辦軍械（二十七日） 
　　東京電此間接有特電謂北京中外報界及外人皆有極愉快之態度因華人以爲日本修改若干要求條件乃表示其弱點或畏英美出而干涉也東京政界仍守缄默惟政黨因國會召集在即已起運動反對政府責其辦理交涉優柔寡斷且促其用陸海軍實行要求此輩頗爲一般國人所歡迎但當道仍抱樂觀雖界外與仇視的勢力昧於中國之眞利益希圖擾亂歐洲大局或獲取私利而中國報界及各省已被誤解日本政策及其企圖之浮言所激起致使中日交涉發生無謂困惱之延遲日本當道對之頗爲痛惜然自信交涉終可有美滿友好之結果日本輿情之鼓噪未必不能强迫政府行事設有不利之事端發現則尤易爲之海軍省領袖東鄉島村八代諸大將昨日曾集議此舉確關重要陸軍參謀總長明石大將曾告謁客謂彼信日本無庸以武力行事彼知中國殊願和平解决也（國際電社發）（二十七日） 
　　北京電昨日日使提出修正要求後曾口頭照會中國代表謂中國承認日本要求後日本擬討論交還靑島一事惟當附有條件即靑島應開爲通商口岸闢一日本大居留地鐵路税關郵局均應歸日本管理德人所建之公署房屋亦應爲日本所有是也（二十七日） 
譯電 
[其一（美人大陸報專電）]  
　　北京電今日中日代表會議極爲衆所注意皆引領以待其結果蓋聞日使已提出修正條件故也京人士皆信日本僅擬修改鐵路要求以平英人之怒據負責任之日人聲稱日本必堅持第五號内之漢冶萍等諸要求中國如不承認日本輿論必迫令政府行强逼舉動倫敦泰晤士報謂東京朝日新聞載有顯受指使之社説揭布要求内容與北京新聞訪員所傳者相同泰晤士報又謂中日交涉之頓挫已使日政府不得不於國會 
召集之前以調停旨趣解决該問題俾免輿論鼓噪日本要求之讓與權設果在其勢力範圍内則旅華外人未必不表同情日本旣侵奪彼等已成立之權利則雖屬不甚重要無怪彼等羣起抗之明日英國會開議將續有質問中日交涉者（二十六日） 
[其二）英人字林報專電（]  
　　北京電日使今日提出修正之要求二十四條與原有要求簡直相同僅漢冶萍一條有重要之更變第五號内之鐵路要求曾令英人各界大爲驚詫今修正文仍謂日本如與有關係之他國商妥則中國須承認此項要求日本與該國討論未决時部國不得以此數路權利之一讓與第三國日本加此一節殊無謂也日使謂修正文乃日本無可退讓之條件願中政府熟思之惟未云及答覆之日期（二十六日） 
　　倫敦電外相葛雷前在平民議院發表關於日本要求之意見極受誠擊之歡迎足徵内閣於英國商業利益甚爲關心各報皆信日本行事必能忠實公允晨報謂大隈伯當能踐行近發表之言論（二十五日） 
　　北京電現信德員巴本海姆及其隨從必已在蒙古爲蒙人殺死（二十五日） 
[其三（德人德文報專電）]  
　　北京電昨日會議日使以修正文交與陸總長修正文僅將原有條件略爲更變陸總長謂須先行研究始能答覆據英文京報載稱所謂修正者僅將二十一條件改爲二十四條件且較原有條件更重云（二十七日） 
　　北京電昨日會議僅由下午三時起至四時止陸總長先至總統府與各要員會商良久繼乃赴會所謂修正條件者多係將原有條件引長其文加以解釋中國擬於星期四日答覆答覆之後大約尚須會議兩三次日使預料日政府續有訓令到京（二十七日） 
　　北京電日本第五號要求與中國獨立主權開放門户主義三項均不能相容旣經修正則今日會議可望進步中政府已將重開談判事電告各少將軍巡按且命少安毌躁（二十六日） 
戰電 
[其一（英人路透電]  
　　巴黎電今日下午公報宣稱比境戰事仍在進行利於聯軍德軍 
由巴斯香達爾及白朗森特衝攻兩次爲英軍所阻德軍猛轟伊泊爾我軍在伊塞爾河右岸回擊得有進步我軍在洛萊特聖母院擊退囘攻之敵軍末斯河高地戰事正在發展中德軍進攻加洛勒附近戰壕一道我軍迎攻敗之德軍復攻更東之地以圖奪回愛巴爾巨初則互相猛轟繼則激戰於山坡德軍失敗而退 
今晚公報宣稱伊泊爾北面我軍左翼得有顯著之進步擊退敵軍加以重創德軍復用窒人呼吸之煤氣我軍以法避之得有極佳之效果　旭蘭北面番鎭附近有步隊惡戰以爭德軍地雷一枚炸成之陷穴敵軍卒由互爭之地點退走我軍雖受敵軍回攻二次仍固守該地末斯河高地之德軍猛攻自愛巴爾巨至聖勒米之陣線完全失敗我軍仍控制愛巴爾巨完全之地位德兵屍身散見山坡德軍猛攻伏斯巨哈滿韋萊爾柯夫後在山巓占有立足地我軍地位仍在距山巓百碼之處（二十六日（ 
　　倫敦電公報局宣稱昨日英法海陸軍復合攻達達納爾海峽陸軍由艦隊掩護於日出前在加里波里半島各地點登岸敵軍雖竭力拒阻然聯軍仍告成全功埀暮時大軍已駐紥海濱登岸之軍仍向前進敵軍地位皆護以鐵條障碍物（二十六日（ 
　　雅典電聞聯軍第一遠征隊於二十二日在土國伊洛斯登岸伊洛斯爲米里亞至伊洛斯鐵路之末站在軍事上頗關重要（二十六日） 
　　倫敦電英軍奪獲德軍發射窒人呼吸之煤氣器具狀如鋼叉插於地内以暗輪動作射出炸彈大如足球約三百碼之遙炸彈炸裂發出奇 
 
 
 

Page 3

 
 
氣一哩内可嗅覺之（二十六日） 
　　彼得格勒電昨日敵軍巡洋艦轟擊古爾倫海濱波蘭格附近二村且有齊泊林飛船一艘擲炸彈於比洛斯土克未釀損失星期日俄軍在卡巴西安山波倫高地擊退進攻之敵軍數次星期日斯特里其一方面開始惡戰仍在進行黑海艦隊昨日轟擊波斯博魯斯炮台土戰艦一艘開砲回擊殊形荏弱（二十六日） 
　　華盛頓電德巡艦維廉皇太子號將拘留于鈕濮鈕斯港（二十六日）　 
　　哈爾濱電彼得格勒電社電稱二十三日德潛艇在瑪林格姆附近哇蘭資格拉夫擊沉瑞典商船一艘（二十七日） 
　四汀其電十九日奥軍砲隊步隊在佛芝哥拉斯德陣地攻擊孟軍交戰八小時卒被擊退二十日奥軍又沿孟軍全陣線進攻但未得利（二十六日） 
　　羅京電土艦巴巴魯斯赫里定號戈朋號哈米第號伯萊斯勞號刻皆泊於金角大約不久將駛入黑海德將桑德斯將軍已赴達達納爾統帶該處軍隊俄國黑海艦隊之活動刻使君士坦丁之入口貨商人在爲驚惶因保險公司不肯保煤斤與煤油故也（二十六日） 
　　倫敦電　費蘭巨元帥報告伊泊爾東北惡戰仍在進行中大局無甚更變英軍左側因法軍受迫而退形勢一變不得不酌改陣　遂面向北方迤西延展直至聖宇里安之外英軍陣線因以暫時薄弱坎拿大兵以寡敵衆抗 
拒甚力但聖宇里安終爲德軍所的英軍陣線刻至聖宇里安南面爲止伊泊爾東面英軍已屢受敵軍攻擊所處地位乃從前絕未料及者苟非兵士勇敢堅忍司令指揮得宜則無以應付之昨日德軍復在伊泊爾凸角東面進攻雖用窒人呼吸之煤氣然仍爲英軍擊退德軍官及兵士若干人爲英軍所俘三日戰爭中英軍已以重創加於敵軍但英軍損失亦不少德人消息以無線電傳出者謂奪獲英軍重砲四尊云云殊不確實英英軍飛機一架以炸彈轟毁柯特萊車站飛行家雖受傷然仍飛回（二十六日） 
　　倫敦電吉靑納致書維克斯砲廠辦事人員以全力從事工作蓋稍有懈怠則英國生命即須多無謂之犧牲而獲勝之期即須遲緩也（二十六日） 
　　波斯京城電巴格達德總督照會波斯領事謂土兵一師團佔據加菲希林並向扣滿夏前進此種行動皆出於該師團司令個人之謀君士坦丁與巴格達德皆未發出此種訓令土軍定必折回土境云波斯末希魯杜勒内閣因土軍深入國事吃緊自揣無力維持已呈請辭職（二十六日） 
　　哇太樺電　星期四五六三日坎拿大陸軍作戰歐洲者共死軍官二十一員傷五十九員坎拿大全境聞坎軍勇武之戰績及接英皇賀坎拿大總督康諾特公爵之電文異常興奮日來報名投軍者甚爲踴躍非特死傷缺額即經補足且續行募集多人（二十六日） 
　　羅馬電各報登載奥國特里斯資二十一日騷動消息謂有飢民數千人内以婦孺爲多在街衢中高呼停戰警察軍隊皆不能驅散之奥人所以有此舉動者因麵包缺乏糧食奇貴故也（二十六日） 
[其二（德人德文報專電）]  
　　柏林電德國外交部宣布二十五日大本營公報如下德軍復在伊泊爾附近得有進步且堅守二十三日所得伊泊爾北面之地以拒敵軍德軍並在稍東轟擊沙拉爾·聖宇里安·開爾塞拉爾·格拉方斯太菲爾田莊俘英兵千人獲機關鎗數枝今晨英軍在聖宇里安西面回攻大受損失而退英軍在列里之西圖攻德軍爲德軍砲火擊退德軍在亞貢福爾特巴里北面擊退法步兵兩大隊法軍在公白萊西南末斯河高地大遭挫衂德軍曾衝過法軍陣線數道法軍乘夜進攻希圖奪囘失地在受損失而退德軍俘法軍官二十四員兵一千六百名獲砲七尊末斯河與摩塞爾河間有限於一隅之短兵戰事法軍在泊萊斯森林放攻失敗東歐戰局未有變動俄軍進攻齊恰洛夫兩次殊易敗之　德飛行家復以炸彈二十枚擲擊比洛斯土克以報俄飛行家擲擊萊登堡一舉（二十五日） 
　　柏林電德國外交部宣布二十六日大本營公報如下法軍詳稱已奪回伊塞爾西岸之里才恩實則仍由德軍占守德軍所奪運河東岸之地亦均未失所獲之砲數已增至四十五尊前述之英國重砲四尊仍在其内德軍今在桑勒白克西北繼續進攻已俘坎拿大兵千餘名俘虜之數已增至五千名内有英兵法兵坎兵印兵斐兵等類法軍在香巴業波塞旭爾北面夜攻兩次均失敗末斯河高地德軍之攻擊已得進步德軍猛轟之後奪獲數山脊直達愛巴爾巨之西俘法兵數百人獲機關鎗數枝愛萊叢林之敵軍進路被阻伏斯巨德軍奪回哈滿韋萊 
爾柯夫俘法軍官十一員兵七百四十九人獲炸彈砲四尊機關鎗四枝俄軍於齊恰洛夫西北進攻受挫東歐戰局未變（二十六日） 
　　華盛頓電驻美奥國大使署宣布二十五日奥軍大本營公報如下卡巴西安山敵軍久未進攻陣線最要部分即盎達伐·拉波士·安格山谷入匈牙利之大道也敵軍正攻旣遭失敗乃圖在克齊洛加河流域拉其波拉尼附近及河源附近從事側擊該地近數日來日夜鏖戰敵軍所獲結果仍無異於前屢次進撲輙失利而退死傷者數千名被俘者三千餘名外間近流傳俄軍於卡巴西安山獲勝諸説而俄國公報復侈述之實則俄軍進攻最重要之目的乃在烏蘇克山隘用力雖大犧牲雖巨而該山隘仍在奥軍堅握中俄軍之利鈍於此可見他處陣地僅有砲戰餘無變動（二十六日） 
[東方通信社電（日本人組織）]  
　　東京電北京電云日置公使提出新提案後即經袁大總統召集外交陸總長以及其他高等官開特别會議今日仍續會議（二十七日）　 
　　東京電日本内閣本日會議討論對支重要問題）二十七日（ 
　　東京電大隈首相今晨入宫覲見面奏中國問題（二十七日） 
　　東京電海軍飛行機隊之馬越海軍中尉乘飛行機大舉飛行至十時之久可爲飛行界之新紀錄云（二十七日） 
要聞一 
[聯軍攻取君士坦丁之原因（三續）]  
　　德國如欲與俄言和則必於英法未陷君士坦丁之前先取華沙始可以土京歸俄波蘭歸德爲和局之基礎設華沙不下而博斯波魯斯峽已先爲英法所有則俄國將棄德國而仰英法之鼻息以期償其奢望矣英法深悉此情故以奪取君士坦丁爲急務第其進行之緩急視俄軍進退爲轉移苟俄軍佔據德境而德軍亦未大勝於東歐則英法雖有進攻君士坦丁之謀然猶不視此爲刻不容緩之舉以爲從容佈置計出萬之英國必欲以君士坦丁最後之處置爲協約國聯合行動之結果而不能由俄國獨自解决英國前旣參與克里米亞戰事以破壞俄國在博斯波魯斯之勢力後又干預桑斯特伐洛條約以打銷俄國慘淡經營之事業今於最後處置突厥土地之際其不肯緘默無言也明矣雖然英法合佔君士坦丁之最大原因猶不在此俄國之背盟約和德奥以奪土京乃英法所引以爲大懼埏茲若君士坦丁先爲英全即於載局將了之際攻獲土京未爲晚也今見德帥興登堡大敗俄軍東普魯斯已告肅淸勢且進迫華沙英法於此不能不奮起直追此所以英法艦隊有猛撲達達納爾海峽之舉也英外相葛雷嗣於君士坦丁最後處置之言極爲圓妙致使英國將來有完全自由之手腕利用歐洲突厥之殘土以作操縱和局條件之具就英國之觀念察法所得則俄國勢必力拒德奥結歡英法希望將來英法能以土京給予俄國以作報酬故英法之得據君士坦丁即足爲俄國必不背盟之擔保矣英法合佔君士坦丁之最大原因其在斯乎俄國檢查雖甚嚴密然俄國全境人民力主和局之趨向近已成不可掩諱之事實俄人大半窮困愚昧幾無輿論可言卽有所謂輿論者亦不過爲貴族界保全利益之意見惟社會中級人物近頗發達工商業皆有蒸蒸日上之勢彼得格勒莫斯科華沙諸處商務繁盛無異於美國西方諸大鎭但自開戰以來氣象不同盛衰頓異貴族縱有野心小民究無遠識凡能讀書識字稍有思想者見若干年辛苦得來之昌盛今一旦變爲荒凉遂不禁疾首痛心而致怨於英法謂以過分之犧牲與擔負加於俄國也 
俄軍佔據東普魯斯攻勢順利時俄人皆含辛茹苦以期收效桑榆迨俄軍失利攻勢變爲守勢民問怨言大作主張議和者遂日見其多英法見華沙勢危俄民厭戰恐俄德單獨媾和故卽興師伐土以期佔據博斯波魯斯而破俄德議和之謀俄國之入戰局也以助塞爲名義以佔領君士坦丁爲目的俄國執政家從不願因感情上之關係犧牲其國家之利益今苟有可以達其目的之機會則雖視盟約爲廢紙亦非所顧忌此英法之所以不安也英法對於俄國之信實並無公然疑懼之言惟兩國報章屢謂三協國宜各尊重不單獨媾和之條件今英法所取之態度乃愼重的而非疑懼的蓋欲杜絕將來之誤會藉以保全俄國之信實也君士坦丁一落英法之手則德國失去與俄單獨媾和之根據而俄國亦無與德停戰之理由但若英法勢力不及於君士坦丁而德國懸此爲俄國和局之代價則俄國未必不聽命於德也吾人觀此而知德軍未破華沙君士坦丁之陷落與英法兩國有若何重大之關係矣（完　） 
雜評一 
[交還靑島（無名）]  
　　國際電謂中日交涉結後日本將續議交還靑島事唯作爲通商口岸嗚呼是又一種外交之愚人術也國際之不足信前事足師矣况乎即以靑島交還中國而作通商口岸且其附屬之利權仍悉歸之日本於中國有何利焉徒使日本得不食言之名耳願政府勿受此愚 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[停頓中之中日交涉]  
　　繼續開議之一般傳説中日交涉停議後外聞紛傳不一昨聞有今日）二十四（續開會議之説日使確已接到政府之訓條以爲此後交涉之方針並謂今日如能續開會議尚恐不能即有如何之結果仍當繼續交涉此次停議與將來交涉之進行並無關係云云此種報告昨日各方面均有所聞惟外交部昨日尚未接到日使署之通知後又详細調查始知今日開會之説不確以今日上午仍未接到其通知書也昨日天津日文報言形勢切迫最後之解決案二十二日又由日置公使提出於中政府此後中政府若能表示反省之實則再經會見一二次卽可了結若其終不覺悟或至不得已而採最後之手段云云惟詢諸外交界中人則云日使方面尚無此等所謂最後解决案者提出也 
　　停議原因之日使自白政界要人於昨日赴日使館與日使會唔談及中日交涉日使謂一二日來外間對於中日談判停止一節多謂爲日本欲藉此要脅中國不知敝公使要求中國停止談判實爲一種好意蓋中國當局激於一時之憤氣對於日本要求第五項各欵堅不承認無非悞會日本要求之趣旨由是而兩方爭執必無良好之結果故敝公使欲令交涉停止數日以俟中國沈心靜思果能漸知日本之眞意則談判重開解决自屬易事此外並無他意外間所傳未免大訛云云其實中國並未誤會也 
　　中日兩方之美人文電據某外人言美總統威爾遜曾於前日致電中國總統大致爲詢問中日交涉情形以美國對中日交涉異常注意無論如何絕不能任他人將其從前所持之保全中國領土獨立及機會均等主義有所破壞惟交涉詳情究竟若何尚未知悉故此電詢謂中國接電後當卽拍電答覆矣 
昨日英文京報倫敦來電稱倫敦日日引導新聞著有社論謂美國致日本之照會雖非恐嚇日本但足援助中國以處置此侵犯各國權利及中國主權之日本要求夫日本對華之舉動其爲乘歐洲各國正在多事之秋而冀收漁人之利也無疑故美國之照會實可以喚起日本之迷夢使其知無論如何必有一國可以出而守護保持該國在華之利益者不寗惟是此項照會旣可勸誘日本採用和平之政策并可使英政府對於是否應遵守秘密之懷疑能有所决定夫使非政界之消息果確則英國與他國報紙之批評實足以爲保護英國利益之一助也夫日本政治家素知和平之爲物實爲智之上者但於此次中日交涉除非使其明曉此項要求與第三國何等妨礙則彼等實無由知和平之爲何物耳 
　　日人眼中之中國當局二十三日天津日報云前晚總統府會議時黎副總統徐國務卿等亦臨席與議確係討論對日方針議事已畢當由總統將中日交涉情形電告各省將軍巡按使等並令各人呈陳意見又某日報云陸總長近日通牒京外各機關大旨謂中國宜防衛其經濟上及商業上之利益以對抗日本不然則獨立國之體面將恐失墜至日本之要求如侵犯中國之獨立及主權則雖若何壓迫亦當峻拒又全事件何時解决及將來遇如何之危機均不可豫測云云此實日人猜度之言也 
[留學生與大學生之致用談]  
　　考取留學生任用案此次留學生任用方法係採優待主義外間以甄拔考驗事項均由方樞林長民金邦平陳任中主持遂謂任用章程亦歸方林諸君議定茲聞留學生等第評定後任用一節國務卿交各參議籌擬徐佛蘇所上條陳極爲總統所贊許故遂全體採行其詳細手續則由銓叙局斟酌規定又聞此次及第留學生關於鑛學一科超等翁文瀚因在京爲地質學敎習有不派往外省之説其餘甲等乙等諸君除甲等四人已派分各省爲技師餘亦有分省之説大抵第省三人而農商部於留學生試驗發表後數日卽將部内技正技師及各礦務監督署裁撤之人員共派出三十八人故額數已將滿在乙等者人數雖少亦有暫時向隅之感就中如江蘇雖只派一人然聞當局以蘇省本治礦山甚少有緩行續派之議故一般留學生多有運動往邊省之希望　 
　　大學畢業生將考試近聞某當局以爲政府對於外國留學生予以特别考試優加錄用而内國大學畢業生尚未提議未免向隅且國家不惜重帑以敎成此項專門人才民間亦不惜重本不圖近效以求此高深學識今外不能與留學生並論内以社會事業異常竭蹶亦無從展其所學投閒置散無所事事甚失國家與人民之本意於國家敎育前途大有影響擬呈請政府援案予以特别考試以昭平允未知將來能實行否也 
[四屇知事試驗之第三日]  
　　昨日（二十三）爲舉行甄錄試之第三日入場者爲河南安徽廣東廣西四省河南爲二百十三人安徽爲三百三十四人廣西爲一百七十九人廣東爲四百三十五人合共計爲一千一百一十六人昨日入場人員較前日略少故放排亦甚速入場後即由警士分散題紙題目爲國有四維論昨日題目亦較前兩日爲寛十二鐘後即有交卷者未到六時場中已無一人矣 
題下後有安徽人某於四維二字索解不得乃請敎於近座之某君某君固某之素識也因低聲告之曰此四維者指禮義廉恥而言也某一時聽不淸晰再三請問某君乃曰孝弟忠信禮義廉恥某遂下筆揮灑劈頭數語謂（孝弟忠信禮義廉恥國之八維今曰四維究爲何也）其旁坐者見之匿笑不已某知有誤復就正於某某以婉言却之又有一某省人某於此題曾有佳作得題後非常得意將題目錄出卽將試卷展開信筆直寫寫至行意處竟就論文上大圈特圈圈至兩行復拍案大聲曰阿呀適監試委員從旁走過爲之一跳見某對卷呆看看之不已至於下涙并持卷向某監試委員乞求另换一卷以便再事謄寫某監試委員主試卷一律彌封萬難另給某糾纒不了乃由某監試委員身旁取出一圖章在圈處加一印記並慰之曰如果文字佳妙主試者必不肯過事吹求使懷才抱屈某乃聲聲道謝歸座然面色抑鬱已非復如頃間之飛揚跳躍矣又有一廣西人以不知題之出處詢其隔二座者某君某君告之曰出於管子某驟聞管子二字不知何解再三思維忽想得古文觀止中似有此題以管子與觀止同音也乃竟於文中寫有（古文觀止曰國有四維）云云此等笑話實無可報之價値且亦何暇及此無謂之新聞惟吾人日日爲中日交涉纏至頭昏腦悶借此自造閲者當作自由談看可也 
[江蘇財界近聞）四月二十六日（]  
胡蔣之更迭（岐逸） 
財政廳長蔣懋熙任事一年有餘今去矣蔣之地位屢有動搖而卒能力守以迄現在則張小松之力蔣在任之功勳除財界之普通歛求而外能窺知上意先事綢繆如已往之公債案若如蔣意幾有以爲打盡熊内閣之計幸而未成又現行之加賦法破棄省中成案唯知苛徵當二分議之先原有一律加税之説蔣究爲蘇人以其親切鄕里之故遂移諸甯屬暫加二分然而亦未根本取消也蔣之調鄂欲藉以整理鄂省財政蔣擬卸任後稍事休息即赴新任重施其搜歛天才蓋至鄂則鄕誼之隔閡可悉母慮矣 
新財政廳長胡翔林爲胡芸臺之公子浙人也原籍安徽前淸候補道曾放河南巡警道時蔣懋熙爲其前任故蔣與胡之更代此爲第二次胡於光復後嘗在浙江當財政司長爲時甚短嗣周學熙重任財政即爲司長外放斯缺胡定二十六日出京五月一日接事江蘇財界恐慌遂起蔣臨去曾更動三數税捐差胡於蘇人感情尚洽曾寓南京蘇州等地現有產業在蘇滬間胡之弟兄甚多去秋其滬庽爲其族弟某搶刧破獲後人有云爲一道一盜胡與齊巡按使略有舊聞其治事全爲舊式至理財方針則仍受歛求衣鉢無他術也蔣在蘇有與大吏衝突情事胡爲周之嫡派他日行政間水乳融洽可預卜也 
[胡匪騷擾山東沿海]  
　　山東日報載稱近自某國人紏率胡匪在卽墨肆行刦奪並聲言將擾及沿海各邑風聲所播沿海居民已席不安枕不意今竟見諸事實頃有人自日照諸城一帶來者具述本月二十號諸城南鄕官莊口突有胡匪五六十人聲勢洶洶蠭擁入莊即將圩門關閉大肆刦奪合莊爲之一空臨去時並架去男丁二三十人其損失詳情尚不能悉該兩邑居民益覺風聲鶴唳草木皆兵矣 
京津太晤士報論鬍匪滋擾事甚爲詳盡所載北京二十一號通信云前日中國政府因紅鬍子中雜有日本人民嘗向日使提出抗議乃近來滿洲各處紅鬍子仍日漸增多並據確實報告謂均係携帶日本來福槍又黨人歸國滋擾一事早已接觸於吾人耳鼓故此種事件（紅鬍子騷擾事）發生後中國方面又深起驚惶蓋恐此種亡命之徒或與紅鬍子合而爲一至處搗亂則日人即可乘間竊起有所藉口也在中國人之意深信日本人對於此種舉動亦非常注意蓋日本權力所及之地確有此種光怪陸離之秘密舉動且紅鬍子之視爲淵藪者又大槪爲日人僑居之處凡此種種皆足以引起一般人之猜疑日本欲擴充其權力於中國何事不可爲而必欲出此下策以求徼倖於一時是則誠非記者（該報記者自謂）之所望於日本矣當癸丑之役外間喧傳謂有日人多數同起謀亂故此次日本之舉動不特足以自損其國體抑足以坐實前茲助亂之事也 
[漢陽鐵廠與陽新人爭礦紀]  
　　湖北漢陽鐵廠煉鋼必需錳質爲配張南皮創辦該廠之初卽查得陽新縣銀山頭產錳最佳因奏歸該廠開採歷十餘年陽邑人以礦係該縣公產鐵廠一 
文不費據爲己有竭全力反對阻禁潮流從不稍息光復時遂毁礦局搬運路封禁開採民國成立後鐵廠追償十餘萬之損失該邑索取十餘年之租金兩方京鄂爭訟久難解决鐵廠以迫不能俟乃委戴君怡赴陽新另購白雲山錳礦開採以資救濟讵該山亦有糾葛故鐵廠復派執事王善夫與陽紳姜筱山提議規復銀山頭錳礦先將意見解釋打銷控案和平磋商租辦方法由姜邀集陽紳開會宣布全體認可鐵廠遂派王爲代表與之接洽議定年納公益捐三千元内部用人及採運事宜權操鐵廠邑人不得干預訂立草約作爲標準鐵廠復委舒修泰爲錳局總辦組織進行一面囑該邑推舉正紳石方谷黃伯薰盛東藩等十人來廠簽換正式合同於十八號設宴歡迎李一琴廠長以草約尚須修正原陽新公民以礦係縣產祇能作爲承租鐵廠則須照前淸奏案劃作廠有不過以地點所在故盡公益捐之義務耳各持主見致正式約章仍未成立勢將决裂昨由原議人姜筱山極力斡旋而鐵廠以關係重大尚須詳報上海漢冶萍總公司提交股東會通過方可執行期限仍難預測該縣紳以此事磋議已久耗去旅費不資彼等受全邑人重託必得最後解决因囑姜質問鐵廠或行或止立示斷决若條約上之爭點無論廠有民有租辦自辦旣歸鐵廠開採利權卽歸廠有旣納公益捐欵已得地主步位文字爲表面之具大有讓步修改之餘地一面集合陽新在省人士開會研究决裂後另行開採方法適漢口某洋行希冀此礦甚切聯絡多次探悉石方谷等操有全權與鐵廠爭執未定擬乘機攫取特派其買辦李某王某等與石密商如歸該行承租開採願照鐵廠加倍納租并允經手人及地方特别利益石方谷等以必候鐵廠之議决裂方能與該行議約故復以候一星期加回音是説若　則陽新人以貪小利而斷送寳藏　難咎鐵廠亦未免爲淵驅魚也 
[廣東沙面之炸彈疑案]  
　　本月二十日晚九點十五分鐘沙面英界三井洋行附近忽聞轟然一聲極爲嚮亮所有華洋人等疑爲炸彈爆發甚爲震動後查得並無傷人塌屋等事人心鎭定茲將詳細情形揭載如下此事發生之時爲夜間九點十五分鐘斯時已逾普通人出入時間故沙面人聲寂然惟有居留沙面之華洋人等手持燈燭各在門前探望東西橋工部局派出之守衛差弁即將鐵閘關閉至沙基一帶商店及往來人等咸以聲從何來頗有詫異之象並有行人駐足遙望後由九區分署加派警員警兵在東西橋保護并勸諭途人散去途人遵諭散去故此秩序整然工部局聞耗後恐有意外發生即督同差弁巡邏巡至三井洋行副總辦及書記等住室門外聞有火藥之氣知爲發生地點仔細查察在該行之東北牆角其離地三尺處見炸去牆角一塊又其　前引水窩澤水筒及室内透出之窩澤水筒均微有炸傷即偕同日領事詣驗該行之日人則云有人抛擲炸彈惟工部局長未敢深信因遍尋地上並無炸彈鐵壳及各種物件遺下炸彈猛烈何以並無傷人塌屋等事且巡邏周密取絡綦嚴兇人何能携帶炸彈闖入沙面斯時頗費思索一面向租界内上緊跴緝亦均無形跡可疑之人 
二十一日午龍李兩當道闻此消息龍將軍派警察廳長李使亦派温繙譯員並帶同委員三人前往日領事署慰問三時許聯袂前往發生他點勘驗細查行内並無損失惟牆脚及水筒處微有損壞痕跡後卽告退據實禀復龍李兩當道並由費廳長飭令該段警察認眞保護沙面 
此事發生後沙面工部局飭令東西橋守閘差弁加意防範除不准閒人闖進外并有搜查華人身上之特權以免夾帶違禁品物入夜華人往來須將事由陳明各該租界領事由領理簽字認可始准出入省垣各界心理始聞沙面亦有炸彈發現頗爲懷疑後查悉其所謂炸彈亦如本月十一號故衣街口所發現者相似均無傷及生命財產故此見怪不怪又一般人咸謂此事頗足耐人思索也（按此事已略見前報專電） 
[廣東救國儲金之動議]  
　　廣東報界公會値期主任大公報朱學潮提出籌辦救國儲金廣東事務分所建議書云邇者我粤社會積成一種冷漠之悲觀對於國事無論如何皆有一種寂然無動之狀態警之者謂爲國民進步之特徵毁之者又視爲國民退化之見象以學潮之愚竊嘗憂之辛亥之役黨人過用民氣屢事誆民國人爲客感所乘蹈舞若狂失其常度及其取之旣倦而結果又無一足慰其饑渴之望失望之餘因而氣沮遂有不願與聞國事之表示而不知天下之存亡匹夫有責國弱則民賤國亡則民奴要無可逃避也中日交涉發生以處於外人籬下之上海租界猶且一呼萬諾風景雲從以成今日救國儲金之盛舉今聞蘇閩各省已聞風繼起而我民氣素張之廣東乃寂無聲色則何以對上海人士何以見字林報西人我報界有指導社會之責當仁不讓學潮等所以有籌設救國儲金廣東事務分所之建議也敢將其緣起性質組織手續披貢同胞百粤君子幸垂敎焉緣起先是上海某銀行繙譯馬君佐臣受外界激刺欲以人民贊許救國之誠意卜民氣之盛衰國家之存亡投函字林西報倡起救國儲金其後各報一致鼓吹各界雲合響應不數日遂成茲盛舉由上海中國銀行電請財政部特准該行收儲欵項事務所祗任存記數目不任收欵先後數日間收欵巨萬並推廣各省照辦以達千萬數我粤人見義勇爲亟應繼起 
性質純出於人民良心之救國不涉及交涉範圍中國銀行存儲欵項以四釐計息動用此欵須經全國儲金團公决未公决以前該欵仍爲出資之本人所有（注明於銀行收條）非政府所能處分非少數人所能動用與國家財政及其他團體資財截然無可蒙混 
組織報界一致鼓吹聯請商紳學各界定期開大會議共同合組救國儲金廣東事務分所以資進行仿照上海辦法由中國銀行收欵 
手續組織事務分所電請財政部准由廣東中國銀行收欵通電北京各省同鄕官商外洋粤僑協力儲助報告事務總所成立日期地址選舉辦事人員酌捐臨時經費 
嗟乎國勢岌岌風雨飄搖棟折榱崩弗救將壓苟猶是其膜視國家則國家旣亡萬刦不復昔法之敗於普也城下之盟不三日而賠欵悉集外患　消今者國家多難不遜於法之當日而人民凋殘不逮於法之萬一寗謂黃帝子孫甘自暴棄自淪於莫救耶夫人情莫急於自衛莫切於自救苟國家已淪慘亡之境豈能保其固有之中華國民之地位乎神明胄裔淪爲奴隷慘莫慘於亡國哀莫大於心死生死存亡千鈞一髮百粤君子好自謀之 
[廣東各界請免印花税問題]  
　　開建郵局異議開建縣郵政分局司事冼燕初抗不遵貼印花又接都城二等郵局來函謂郵票非營業貨物與國家單據相同不應貼用等語而開建縣知事則以購用郵票向係先行成整給價各署每月辦理計算表册均須附粘各收據繳核該郵局收據亦在粘繳之列現各項收據均貼印花郵局收據似難獨異雙方各執一詞尚無明白解釋聞該縣知事已詳巡按使咨部議核矣 
　　九廣路局詳復車務處詳復九廣鐵路局略謂查原文内載凡財政成交價値細徵者多未出具單據現爲推廣用途收益税欵起見所指十元以下無論若干元一律均貼印花一分一節細繹若干元一語自應由一元起貼用印花一分擬凡 
 
 
 

Page 7

 
 
購物料値價一元以上至十元以下者均令商店貼印花一分一元以下免貼倘有商店貨物單據未經依法粘貼者卽遵照印花税法罰則送請警察廳查明照章處罰惟各處解交收支處公欵所發收條擬請免其貼用又本路各處每口所收外界各欵屬於本路内務移交範圍之内似可無容再貼至於各站所發貨票如蔬菜水菓之類其零星收費在一元以下者擬請仍照原議免貼其一元以上未滿十元者貼印花一分十元以上未滿百元者貼印花二分所有華段往來洜站應飭遵照辦理惟通車票英叚以屬於官辦事業似似未便强其從同擬請將此項通票暫准緩貼云云聞該局已轉詳交通部核定矣 
　　七十二行商集議聞七十二行商連日集議咸以印花必須先將釐金裁撤方可推廣日印花税則亦無如此苛細公决投請總商會公安會研分究社據情呈請粤當道轉請中央仍照前參議院所訂税則辦理俟今秋國會召集後决定裁釐加税再由議院妥訂條例設法推廣云云 
　　南番押行投詞南番押行向總商會公安會投詞略云印花税餉自上年開辦之始奉發章程十員以上貼用印花一分商等以十員以上當押衣物多係上流社會之人動以情理或無反抗故勉爲遵辦已不知幾費唇知尚未一律允繳今吏更推廣章程十員以下一律貼用夫質物十員以下則其人之窮苦可知或負販無資借充血本或饑寒無　藉給饔飱又其甚者死亡殯葬之資疾病醫藥之費此種極貧之民當在可矜可憐之列况當民國成立四載於茲秩序甫寗戒嚴未已商場一落千丈而敝押行數年來受貨價之低落紙幣之虧折凋殘之若實爲七十二行之冠以在城一隅而論因此倒閉者數十家現存在者不過勉力支撑而生意不及往年之半本年復奉加餉命令繳納改收大員各押負擔過重加以日用百物價格飛騰生意艱難已達極點高等屢經集行磋議僉稱推廣印花新章十員以下須貼印花一分敝行萬難遵辦迫得　情環求貴公安會俯准代達下情電部邀求豁免云云 
[部員調查東省財政紀]  
　　近日部員聯翩來東均係調查財政一方面事業聞巢氏此行專注意於潘鴻賓一案故於吉省官銀號收回官帖總分各數曁前後一切情形詳細調查外並在中國銀行參互對照以求眞相蓋該銀行於收帖時問例派人員監視一切報告行中故非兩兩比較不能得此案要領也至唐氏之來於奉吉黑三省財政金融狀况均有調查之責故先奉後黑又來吉垣旣於財政方面查視一切至歷來金融漲落市面盛衰情形亦於查視東三省官銀號廣信公司永衡官銀號時一併列表以備考查兼以永衡收帖未盡裁切故會同方監理將庫存收回之帖先行點驗定爲分批裁切以更報部龔氏本專視鹽政而來吉黑鹽務以長春爲總樞紐故到吉不過一宿匆匆卽去此三員來東之實情也 
地方通信 
[蘇州]  
　　税務之併征難蘇州貨物税現有撤銷認捐改爲產銷併征之議貨物税所長葉聽松君恐併征後收數上受有影響擬呈財政廳力謀善策大意謂現在認捐約有八萬餘併生後恐得半數云云未知財政廳如何核奪也 
　　警廳長仍須辭職殷道尹棍責警察署長一事經南京馮將軍齊巡按使派何副官紹賢來蘇調停茲悉孫稚宏警廳長以辦事棘手决計辭職昨又續上電禀巡按使請迅速派員接任一面已飭各科人員趕緊料理交代事務矣 
　　東吳大學運動會天賜莊東吳大學堂於舊曆三月十一日邀集蘇城桃塢宴成農業荃英等學校舉行聯合運動大會是日省立第一師範第二中學工業農業及附屬小師範各校學生先後排隊到場參觀軍警各界亦派代表到會各學生演習賽跑跳遠擲遠等各種技藝皆極純熟至薄暮時始行散會 
　　陸鳳石定期北上淸師傅陸鳳石日前由京請假回蘇掃墓現已事畢定陰曆三月十五日啓程入都 
[鎭江]  
　　染業風潮已息鎭江染業罷市風潮迭誌前報茲悉該業於二十五號復在城内景福堂會議綢業董事曹介之亦邀同本業毛茂松陶壽山等竭力調和擬照染業所開漲價原單以九折計算當經綢染兩業全體公同議决刻已一律照舊營業惟機染兩業工人約有二萬人得此解决保全不少云 
　　湘僑小學發起駐鎭四路要塞步兵第一旅龔旅長前爲軍事敎育起見特於城内旗營特開操場茲又發起設立湘僑私立小學於圓通庵舊址以爲一般湘人僑寓徒邑之子弟就學地步經費由龔君擔任籌募朱雨蒼參謀則亦竭力贊襄此義畢云 
　　英員准期蒞鎭會勘烟苗英員韋禮敦婁斯二氏刻已由京抵寗定期二十八號蒞鎭勘查届時由齊巡按使所委第一路特派委員記名道尹王賡廷帶引查察章知事已奉到省飭預備一切矣 
旅行費改作儲金鎭郡城内省立第六中學本有旅行蘇杭等處之説現聞全體學生與校長磋商擬將旅行經費移爲救國儲金再節省膳費每日葷菜之資另行存積俟集有成數再行送交會内存儲誠可謂愛國好男兒也 
[南京]  
　　胡廳長到任改期新任財政廳長胡翔林日前來電准於五月一日接篆已誌本報現聞胡廳長因財政部會計司内尚有經手財政事宜未淸昨又來電呈報軍民兩使改至下月十日來寗接任 
　　税捐人員改委財政蔣廳長現將崇明認税撤銷改歸散收已委嚴邦模爲崇明税務所長又委楊樹森辦理無錫絲繭捐事務又委江蘇爲海門税務所長至於大勝關寳應如臯界口等處釐委均已更動不日即可發表 
[揚州]  
　　信船盜案破獲興化帮信船徐某前在邵伯蒲扇墩地方被盜刧去信洋一案盜匪吳正金等四名昨在鎭江爲丹徒警察所獲解送來揚周知事提訊一過卽飭釘鐐收禁聽候懲辦 
　　鄕民又被匪刦萬福橋西尤家莊尤某前被盜匪刧去金飾業經報縣勘明派隊緝捕至今尚未破獲不料該莊農户尤明珠家昨夜又被明火執杖盜匪二十餘人推牆進内刧去布衣銀飾等物來城禀報周知事據報以該莊屢被搶刧顯見附近匿有盜窟已准飭委員往勘並選探偵緝矣 
[杭州]  
　　蕭山賭徒搗毁警署蕭山臨浦鎭牛場頭孫姓二十四日因其次子完姻親友畢集夜間無所事事大興盤龍陣藉以消遣正在興高采烈之際被該鎭警署所聞當即入内將孫某等數人拿獲帶署罰辦嗣有該鎭紳士陳某之次子名阿炳者亦同在賭博見孫等被捉卽帶同一般賓客闖入警署將所有器具搗毁一空幸駐臨警備隊聞信前來彈壓始得寝事聞該警佐現已親赴縣署請求查辦矣 
　　鎭海私販搗毁鹽棧鎭海縣柴橋地方近有私販拒捕致演出聚衆搗毁警所鹽棧情事其中原委尚未盡詳特錄二十五日鎭海洪知事詳報省垣電文以見其凡原電云將軍巡按使鹽運使鈞鑒據柴橋分所警佐詳敬崑亭私販因拒捕斃鹽警一名後聚衆數千人连毁柴橋穿山下洋各鹽棧並及警所現尚未散等情並准鹽警長李鏡弟電同前由知事以案情重大兵力單薄除電請道尹就近派兵來鎭會辦外知事編先同水警馳往出事地方相機辦理另文詳報謹先電聞鎭海縣知事洪錫範徑印 
[湖北]  
　　公產變　處將成立段巡按因財政支絀擬將省有公產田房地皮關閉局廠悉數變賣現欵以濟政費業已呈奉中央批令財政部議准飭行財政廳估計武漢三鎭房產地皮及省垣南北二鄕田地合値九百五十餘萬元特委黃祖徽主持其事刻正向財政廳淸理卷據组織進行聞黃以公產坐落漢口者値價佔三分之二擬將公產變賣處設於漢口以圖便利處中職員額定十六人均經物色就緖不日開辦至武漢兩淸理公產局於該處成立日卽行取消 
　　樊口堤潰後之補救湖北鄂黃等縣受災之樊口江堤竭盡民力始獲落成不料堤脚不固日前江水𨺗發暴風驟起該堤遂� 
又潰决數十丈承修工人陳海淸等因墊欵數十萬付之東流心殊鬱鬱特不惜重貲聘來歷辦黃河搶險工程之包工頭余某等到該處查勘復修意欲於江水尚未盛漲時修築爲堤一座以資補救則前後墊欵可向　縣農民索取但此刻水勢已大恐難收效也 
雜評二（默） 
　　廣東之炸彈聲沙面日人洋行前之炸彈案其聲轟然驚人似炸彈也其連牆上有傷痕似炸彈也其氣觸鼻有火藥味似炸彈也然而徧覔炸彈之餘爐若鐵片若罐壳皆杳無所有其殆新發明無形之炸彈歟此次歐戰各國新發明之利器甚多而獨未聞有此無形之炸彈故人以此疑我爲有排日舉動者我以爲不必疑何也華人固無能力以發明此新奇之炸彈也 
　　廣東之儲金團上海儲金議未起時廣東毁家紓難之函件卽已紛紛披露於報紙其人民之愛國熱不可謂非獨早何以今日儲金機關各省聞風興起相繼成立而廣東尚遲遲未舉待人鼓吹也豈其各界領袖以官廳之禁令嚴恐如營口之干涉開會耶抑多持重派人恐弗成爲笑又或主持異見如漢商會之恐碍及内債耶果爾其何以副我熱心華僑與慷慨好義者之期望也 
商務 
[國内匯兌四月二十七日中國銀行報告]  
北京即期　每京公砝百兩合申規元一百零五兩九錢三分七厘半 
天津　　　仝每行化百兩合申規元一百零六兩零六分二厘半 
營口　　　仝每營爐銀百兩合申規元八十四兩三錢七分半 
漢口　　　仝每洋例百兩合申規元一百零三兩 
南昌　　　仝每南昌英洋一元合申規元七錢三分七厘半 
福州　　　仝每台棒百兩合申規元九十七兩八錢七分半 
廣東雙毫子仝每毫子十角合申規元六錢七分八釐七毫半 
廣東本行劵仝每本行劵一元合申規元七錢五分六厘二毫半 
廣東　　平每　　平百兩合申規元九十四兩二錢半 
龍洋行市　七錢二分九厘八毫七五 
新幣行市　七錢二分九厘三毫七五 
英洋行市　七錢三分零三七五 
國外匯兌四月二十七日 
[上海滙至倫敦]  
銀行電匯　　　　　二先令三辦士八七五 
銀行即期　　　　　二先令三辦士九三七五 
銀行四月期　　　　二先令四辦士一二五 
銀行買進四個月期匯票二先令四辦士八一二五 
帶根電滙四月定貨　二先令四辦士九三七五 
又六個月滙票　　二先令五辦士一二五 
[上海匯至法國]  
銀行電匯　　　　　二佛郎零九十四分 
銀行即期　　　　　三佛郎零八分 
▲以上合上海規銀一兩▲ 
[上海匯至紐約]  
銀行電匯　　　　　五十五元七五 
銀行買進四個月期匯票五十八元六二五 
[上海匯至香港]  
銀行電滙　　　　　七十九兩七五 
[上海匯至印度]  
銀行電匯　　　　　一百七十四個羅比二五 
[上海匯至日本]  
銀行電滙　　　　　八十八元一二五 
▲以上合上海規銀一百兩▲ 
[金市四月二十七日收盤金價]  
現貨標金　四百二十兩 
沙金合赤　四百二十八兩 
足赤條金　四百二十七兩 
[銀市　四月二十七日銀行市價]  
英洋　開盤　七錢三分零三七五 
　　　收盤　七錢三分零一二五 
銀拆　開盤　借 
　　　收盤　借 
轉帳　　　　借 
掛牌　　　　無市 
標金　開盤　四百二十兩零五錢 
　　　收盤　四百二十兩零五錢 
[錢市四月二十七日收盤行情]  
龍洋　　七錢二分九厘七五 
英洋　　七錢三分零一二五 
國幣　　七錢二分八厘八七五 
小洋　　六錢五分一釐半 
銀拆　　借 
銅元　　一百九十一千五百文 
市錢　　一百五十千文 
衣牌　　一千四百文 
洋找　　七錢二分八厘 
錢找　　一千二百文 
八開　　一百二十五文 
小洋貼水每角十五文 
[蘇規元]  
蘇規元　九百五十七兩 
洋　釐　六錢九分八厘七毫半 
銀　拆　一錢 
英　升　直 
龍　毛　一錢二分五厘 
[杭規元]  
杭規元　一千三百八十一元三角七分半 
洋厘　　六錢四分二厘 
甬滙去　二十六元 
紹滙去　二十二元二角五分 
[甬規元]  
甬規元　一百四十元零五角五分 
洋拆　　一角五分 
轉賬　　直 
[股票證劵昨日交通公司報告]  
蘇路證劵除四期買　七折 
浙路證劵除二期又　七五折 
藍格志　　又　　　三十六兩半 
電車　　　又　　　九十七兩 
得律風　　又　　　九十九兩 
開　平　　又　　　十四兩一錢五分 
又證劵交易所報告 
三年六厘内國公債（購入）七十五元 
招商局船產股（除息）（購入）一百三十四兩 
交通銀行（庫平）（購入）四十四兩 
通商銀行（除息）（購入）三十九兩五錢 
[糧食昨日滬南米價]  
北帮機新粳　七元五角次七元 
南帮機新粳　七元三角次六元九角 
常帮機新粳　七元三角次六元九角 
蘇同機新粳　七元一角次六元七角 
泗涇機新粳　六元九角次六元七角 
周莊白米　　六元七角次六元四角 
高機洋秈米　七元七角次七元二角 
高機杜子秈　七元三角次六元八角 
高機白通元米七元九角次七元八角 
常帮白元米　七元八角次七元六角 
高機白陰元米七元六角次七元四角 
高小麥　　　無市 
天津小麥　　三兩六錢次三兩三錢 
山東小麥　　三兩五錢次三兩二錢 
[油荳餅]  
昨日滬南進口金德順靑口油船一艘裝來靑荳油三千件又到新德元牛莊油船一艘裝來牛籽油二千五百件至市上成交者計有輕皮生油四千五百簍牛籽油十件靑荳油二十件靑中餅二千片係由廣東邦與本地機廠及油坊等買去茲將售價列左 
牛莊籽油　每擔　十三兩 
靑口荳油　　　　八兩五錢 
輕皮生油　　　　七兩四錢 
靑中餅　　每片　一兩九錢五分六厘　 
[絲市昨日洋莊絲成交擔價]  
達昌洋行買金麟麟牌湖州白絲十五擔每擔　　四百五十五兩 
又買金鵝牌頂頭號十一至十三分廠絲二十　　擔每扯價六百六十兩 
又買金鵝牌頭二號十三至十五分廠絲五十　　擔每擔扯價六百六十兩 
怡和洋行買媽四牌頂號十三至十五分廠絲　　十擔每擔六百五十兩 
惠昌洋行雙鷹牌頂號十一至十三分廠絲十　　擔每擔七百五十五兩 
[棉花昨日各路花衣籽花價目]  
通州花衣　每擔　二十兩零四錢 
太倉花衣　　　　十九兩八錢 
火機花衣　　　　十九兩 
四牌子花　　　　十九兩 
上海花衣　　　　十八兩八錢 
餘姚花衣　　　　十八兩四錢 
南路籽花　　　　九元六角 
北路籽花　　　　九元九角 
[本廠紗]  
昨日紗號售開二百八九十包各牌紗價如左 
十四支雙龍紗　大包九十二兩 
十四支雙虎　　　　八十九兩五錢 
十四支雙象　　　　九十兩 
十四支脂虎　　　　九十兩 
十四支結婚　　　　八十九兩 
十四支人稱紗　　　八十九兩七五 
十四支藍團龍　　　八十八兩 
十四支雲龍　　　　八十五兩 
十四支雲鶴　　　　八十八兩五錢 
十四支天官　　　　八十八兩 
十四支丹鳳　　　　八十八兩五錢 
十四支月季　　　　八十七兩五錢 
十四支水月　　　　九十兩零二五 
十四支鐵毛　　　　八十四兩 
十四支聚寳盆　　　八十四兩五錢 
十二支雙龍紗　大包八十九兩五錢 
十二支雙象　　　　八十七兩五錢 
十二支紫團龍　　　八十五兩 
十二支雲鶴　　　　八十六兩五錢 
十二支月季　　　　八十四兩五錢 
十二支人稱紗　　　八十七兩七五 
十二支鐵毛　　　　八十二兩 
十二支聚寳盆　　　八十二兩五錢 
十二支天官　　　　八十五兩五錢 
十二支丹鳳　　　　八十六兩 
十二支雲龍　　　　八十二兩五錢 
十支雙虎　　　　　八十二兩五五 
十支鐵毛　　　　　八十一兩 
十支麒麟　　　　　八十兩零五錢 
[日本紗]  
昨市紗號交易約有二百包紗盤錄左 
二十支藍魚紗　大包一百零五兩 
二十支五子　　　　九十九兩五錢 
二十支福島　　　　一百零二兩 
二十支日島　　　　無市 
二十支漁翁　　　　九十八兩 
十六支藍魚紗　大包一百兩 
十六支立馬　　　　九十九兩 
十六支三馬　　　　九十七兩五錢 
十六支福島　　　　九十八兩 
十六支雙鹿　　　　九十六兩 
十六支雙喜　　　　九十四兩七五 
十六支麒麟　　　　九十四兩五錢 
十六支花蝶紗草包　九十四兩 
十六支扇面　　　　九十六兩五錢 
[股線]  
昨日市價 
（雙股線） 
三十二支藍魚大包　一百五十七元 
三十二支雙鹿　　　一百五十五元 
三十二支軍船　　　一百五十四元 
三十二支赤龍　　　一百五十四元 
四十二支藍魚　　　一百七十元 
四十二支雙鹿　　　一百六十五元半 
四十二支軍船　　　一百六十四元 
（三股線） 
三十二支雙鹿　　　一百五十五元 
三十二支軍船　　　一百五十四元 
[桐油]  
桶白油　每桶　　八兩一錢 
副洪江油　　　　八兩一錢 
本支油　　　　　八兩三錢五分 
吉盈豐油　　　　八兩六錢 
濟昌和油　　　　八兩三錢 
德茂宏油　　　　九兩 
瑞泰亨油　　　　九兩四錢 
同人和油　　　　九兩六錢 
德如典油　　　　十兩 
萬興裕油　　　　十兩零七錢 
黃尖秀油　　　　十一兩 
[肥皂昨市價]  
二十條祥茂皂　每箱　四兩零七分半 
百廿塊祥茂皂　　　　四兩四錢二五 
二十條公昌皂　　　　三兩零七分半 
百五十渣厘皂　　　　三兩二錢二五 
百四四戲法皂　　　　四兩一錢二五 
百四十北忌皂　　　　四兩四錢二五 
百六十祥昌皂　　　　三兩二錢二五 
十八條黃祥茂　　　　一兩四錢二五 
念四條禮和皂　　　　四兩一錢 
百五十公昌皂　　　　三兩二錢二五 
百四四日光皂　　　　四兩一錢七五 
二十條順祥皂　　　　二兩二錢 
百六十順祥皂　　　　二兩三錢 
百六十緒昌皂　　　　二兩三錢 
二十條緒昌皂　　　　二兩二錢 
百六十公安皂　　　　二兩三錢 
二十條公安皂　　　　二兩二錢 
百四四公子皂　　　　三兩三錢 
百四十成大皂　　　　三元 
百四十隆茂皂　　　　無市 
輪船進出日期 
[四月二十七日禮拜二進口]  
甬興　　由寗波　寗紹公司 
江天　　由寗波　招商總局 
鎭江　　由烟台　太古公司 
穎州　　由香港　太古公司 
江華　　由長江　招商總局 
大福丸　由長江　日清公司 
保定　　由汕頭　太古公司 
官陞　　由烟台　怡和洋行 
[四月二十八日禮拜三出口]  
金陵　開往長江太古公司 
張家口開往牛莊太古公司 
穎州　開往香港廣東太古公司 
安平　開往天津招商總局 
江寬　開往長江招商總局 
安平　開往天津招商總局 
新北京開往寗波太古公司 
[四月二十九日禮拜四出口]  
大福丸開往長江　　日清公司 
臺東丸開往福州台灣日清公司 
江華　開往長江　　招商總局 
官升　開往烟台天津招商總局 
張家口開往牛莊　　太古公司 
[四月三十禮拜五出口]  
大吉丸開往長江　　日清公司 
安平丸開往天津大連靑島日清公司 
德興　開往長江　　鴻安公司 
海晏　開往福州　　招商總局 
海口　開往靑島　　太古公司 
隆和　開往長江　　太古公司 
普濟　開往寗波温州招商總局 
安慶　開往長江　　太古公司 
通州　開往威海烟台天津太古公司 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[會勘煙苗委員之全權]  
　　江蘇巡按使通飭各道尹各知事云案查蘇省查勘烟苗應由本使選委特派員會同英員查勘資接洽即經飭委存記道尹王賡廷爲第一路特派員徐海道尹李慶璋爲第二路特派員並訂定特派員簡章通飭遵照在案該特派員等對於江蘇禁烟要政有完全代表之權倘各縣知事於禁烟事宜辦理不善特派員得隨時電請本使撤換如遇不通電報處所得由特派員先行撤任就近委員代理一面請本使核辦以重烟禁至特派員會勘經費除由省公署先行發給外倘有不敷准向就近各縣用印文提支正欵以昭簡捷事竣核實報銷合行飭仰一體遵照 
[考驗海軍人員之經驗與學術]  
　　海軍部劉總長以南北洋兵艦在江陰湖口兩處舉行會操已委海軍左司令林寳彝爲江陰督操員右司令徐振鵬爲湖口督操員報告中央備查在案現關袁總統以海軍各艦大副及司機員弁究於海中島礁路程是否熟悉機器學術是否精明値此會操時際亟應簡派大員分往各兵艦按名考試以分優劣故特日由京蒞滬謁見上海海軍總司令李鼎新君請卽轉致各艦迅即預備薩曾二君定日内由滬起程逐一考試 
[九誌分發傳單之牽涉]  
　　回國留學生代表蕭汝霖等五人又對日同志會會員黃毅方夢超二人前因有人分發抵制日貨傳單悉被牽涉詳情已疊誌前報茲悉釐等五人已請定佑尼干律師黃等二人則請穆安素律師代爲辯護公共公堂已於昨日知照兩律師定於今日午後二時仍由日領事蒞廨開庭會審聞兩律師對於此案籌之已熟今日出庭必大有一番議論也 
[救國儲金紀要]  
　　第十六日之收數昨日（二十七）爲中國銀行收受儲金之第十六日收洋一萬零六百二十二元銀七十兩連前併計已共有洋二十九萬四千三百六十元銀一千五百七十八兩五錢聞是日在儲者仍以勞動界居其多數而各業之月薪儲金亦頗不少如兆昌祥貨號同人則有一百餘元交通銀行滬行同人亦有一千餘元似此源源而來則滬上認定總額十分之一當不難達到目的也 
　　南商會明日開開會南商會總協理因奉縣知事沈寳昌君飭募民國四年内國公債並接救國儲金團來函請爲提倡故訂期本月二十九號（卽明日）下午三時開會邀集各業領袖及全體議董等到會籌議辦法務使雙方並進兩無窒碍云 
　　設立機關之催促儲金團總事務所致漢口總商會電云頃接漢口全鎭商民電稱尊處翟儲金機關尚未設立有碍進行全鎭商民民呼籲無門乞援助等語務請先與中國銀行訂期開收兼顧並籌千勿再遲禱切盼切併希電覆儲金團沁 
　　川人勉盡義務蜀商公益會致函儲金團總事務所略謂敝會旅派同人値梓鄕饑饉之候生民困苦之時不敢因噎癈食願盡同舟之義惟敝會同人寓此無多茲僅集得三千元以上容續凑集即當彙解中國銀行存儲 
　　學生節省用費徐家匯工業專門學校（即南洋公學）各學生前日爲救國儲金事　會集議經衆决定每人每日節省銅元一二枚矣集有成數即彙送中國銀行存儲 
　　明强學校定期會議威海衛路明强學校定於陰曆三月十九日開會由校長史啓祥君主席集議救國儲金事宜昨已通告學界　時一體蒞會 
[温州路發生刦案]  
　　前晚九時有盜匪四五人突至新閘温州路四百三十七號門牌瑞昌土店夥粤人蘇浦光家賺開大門一擁入内各出手鎗利　刃禁聲張刧取値洋一百七十餘元之綢皮衣服一箱並金戒兩枚鍍金鐲一副而逸迨蘇聞警回家報告新閘捕房立飭通班中西包探前往兜拿各匪已杳無蹤跡爱即回訴捕頭禀請麥總巡通飭各捕房一體留心偵緝 
[捕頭注意緝匪]  
　　法新租界善鐘路捕房捕頭脱雷沙克君每晚必親自出巡並諭派往該捕房當差之各包探一律駐守捕房不准回家以便輪流出外巡緝又以該捕房地處荒僻與華界曹家渡等處毗連如聞華界有鎗聲鑼聲時立飭各探捕前往協拿故盜匪王亨等已被拘獲現又由脱君訪聞有等匪徒於搶刦得贓逃逸時以燃放爆竹爲號故又傳諭各探如聞爆竹之聲亦須持械出外查緝毌使倖逃法網云 
[盜匪暫緩引渡]  
　　盜匪王生記曾於三月十九號晚糾黨搶刧法租界西新橋瑞福里傅朱氏家洋銀金戒後由華探目黃錦榮包探韓邦達方福林任水揚將王拘獲解送法公堂訊明王在英界亦犯搶案故移送公共公堂訊辦後由紹興縣知事署飭派法警至法廨禀稱王係紹興縣獄之逃犯請予提回奉諭於禮拜二來案將王帶去在案現　王在英界犯案不止一次公共公堂尚須詳細研訊故昨日未能提回而該法警則至法廨禀稱縣中尚有公務不能在申久待擬於今日回紹可否暫緩七天再行來申移提聶讞員當給回函准於七天後到案將王帶去歸案訊辦 
[緝獲盜案嫌疑犯]  
　　新閘捕房探目陳雲忠查悉派克路七百六十六號門牌許如松家被刦衣飾巨贓一案與顧漢明頗有關係因顧匿居閘北華界前日特請公共公廨出票協同西探投請閘北警署派警同往將顧緝獲帶回捕房昨解公廨請究經中西官略訊一遇判顧押候查明再訊 
[鎗斃犯案纍纍之盜匪]  
　　薛阿毛前因搶刧殺人經上海縣知事飭探緝獲解送鎭守使署訊實判决鎗斃業已詳奉軍署核准故由鄭鎭守使飭令軍法處派撥衛兵四名於昨日（二十七號）午後二點一刻時將薛阿毛提出押送西砲台槍斃茲將罪狀錄下上海鎭守使鄭爲示諭事案據上海縣查獲曾犯强盜拘解檢察廳訴判徒刑在監脱逃再犯殺人搶刦各案之盜犯薛阿毛一犯詳解到署飭發軍法處研訊據該犯薛阿毛供認於民國元年舊曆十二月間夥同吳小雪王根生陸阿興阿虎等搶刦浦東六里橋朱眞眞家衣物一次後月檢察廳拘獲訴經審判廳判處徒刑十三年發監執行二年六月適因滬亂發生隨同衆犯脱監逃走復於是年七月間糾夥王阿土王根生等在金滙橋搶刦江北船銀元一次又於是年八月間紏同已誅巨盜葉阿龍及獲案之王根生未獲之陸阿興吳小雪等持槍行刦龐家宅湖州貨船衣物銀洋等件一次又於是年十一月紏同葉阿龍陸阿興暗將同黨王阿土殺死棄屍浦江一次又於是年十二月間紏夥搶刦夏家嘴甯波船銅元一次等情不諱查該犯薛阿毛前困搶刦被獲判决徒刑旋因亂事脱逃後不思悛悔復又迭犯搶刧殺人各案實屬兇惡性成罪無可逭應卽按照懲治盜匪法第三條第五欵曁刑律三百十一條科斷處以死刑以昭炯戒業經詳奉馮上將軍覆准照辦除飭緝逸盜務獲懲辦外應將該盜薛阿毛依軍法執行槍斃爲此示仰軍民人等一體知悉 
[耳熟能詳之黨人舉動]  
　　上海軍政各界轉奉中央通電略謂近自交涉發生凡在國民咸知禦侮乃海外黨魁竟有遣派死黨潛赴内地乘機煽亂情事據福建李護軍使電呈拿獲黨人三名並起獲僞委任狀各件訊係孫文委派意圖乘機發動並與人訂立私約資助巨欵接濟軍械等情查他人决不至公然助亂貽笑全球而該黨人藉此眩人耳目希圖勾煽傾覆國家實爲國民公敵仰各嚴密查拿以杜亂萌云云 
[調處絲繭兩業之爭議]  
　　江蘇巡按使咨復農商部文云准六八七號咨開據江浙皖絲廠繭業總公所總理沈鋪等禀稱上年蘇省各縣絲綢紗緞等業乘新繭登場之際朦禀縣知事分詳省公署請予禁止繭行官廳馮一面之詞飭差吊帖擾害繭商敝總所於五月九號據情特禀江蘇巡按使財政廳請卽飭縣查明已經給帖者仍准營業新開者容再會同各繭商妥復均奉批電在案復准上海總商會函邀赴蘇會議因各廠商各董事散處四鄕斷難尅期履議仍請上海總商會特復去後旋據江浙皖繭業分公所先後來函僉以窒礙難行萬難承認經敝總所據情具告蘇州商會並電詳江蘇省公署又奉批電在案是繭商對於絲綢商人劃分絲繭區域一案始終未經承認上年十二月吳縣主任在蘇州商會開議仍未邀敝總所前往迭據繭商報告始派人到會索閲前卷方知大槪情形不勝詫異劃分區域事極重大斷難憑綢商私見咨部立案所擬辦法於法律外交商業民情均多妨礙擬請註銷前案再由敝總所會同繭商自議取締方法再行禀請立案等情到部查蘇省訂定絲繭分區辦法十二條前經本部逐條指駁咨復查照轉飭詳爲考核旋准復稱業已飭知金陵蘇常兩道尹轉飭各縣會同商會及原辦委員詳細聲復以憑核辦等因各在案尚未准咨復茲據該總理等所禀各節核與前咨所稱派員調處雙方就範等語多有未符本部總核前後各情絲綢繭三業本宜互相維擊故調處之法務須各得其平不應偏重一隅轉滋紛擾所有貴省前議劃分絲繭區域辦法十二條仍請查照前咨辦理一面飭由該總理等會同繭商妥議取締辦法禀由貴巡按使併行考核重訂辦法咨部核奪至歷年各地已設之繭行應仍予照常勞業不應再有吊帖勒閉情事以維繭業而恤商艱除批示外相應錄批咨行貴巡按使查照轉飭遵辦此　等因　因此查此案前原訂絲繭分　辦法未經貴部核定繭業亦未能一致允洽因由本署特派委員金其照會同原辦委員劉勳麟及全省四總商會總理寗蘇滬綢緞絲繭兩業代表就南南京總商會公同集議叧訂取締繭行維持綢業辦法當據該委員等先後陳稱第一次議無結果第二次議决提出綢業最盛之江甯高淳句容溧水吳江吳縣等六縣限制已設繭行不准添灶並禁設分行及五年以内不再增開繭行據經批候飭知江寗等六縣知事查明各該境内已設繭行及單連雙连灶數詳報再行咨陳貴部查核備案實行限制至繭商自定取締繭行辦法已飭財政廳詳加察核有無流弊俟詳復到署另案咨陳核辦准咨前因合將委員調處絲繭兩業爭議情形先行咨請貴部查核見復以便飭遵 
[鎭守使訂定防護押所規則]  
　　上海鄭鎭守使以本署暫行覊留之犯大都案情重大看守不得不嚴茲特訂定防護押所規則如下（一）指派兵士兩排由長官督率輪流値班看守（二）押所爲拘留人犯重地除看守員役外無論何人一槪不准擅入（三）看守員役及値班兵士對於拘留人犯不得與之言語（四）拘押人犯之親友家屬均不得前來看視其有情罪較輕者須禀准酌量核辦（五）非看守人如有擅行闖入押所私遞物件者定將該看守人嚴加懲辦）六（拘押人犯發押時應逐細檢查如在該犯身上查出應行解除物件無論大小均送軍法科收存俟結　或移解時再行分别發還移送（七）押所人犯如有疾病等情應由看守人立時報告軍法科隨時由醫官醫治（八）押所人犯進出均以簽提爲憑 
[頒發官營商業調查表册]  
　　本埠官有營業各機關近奉財政部飭略謂邇來政府以官營商業爲提倡實業政策數年以還閲歷已深蓋非積極監督不足以收美滿之效果故政府對於官營商業經濟之盈絀以及管理狀况皆應洞燭隱微茲製定各項調查表册隨文飭發仰即逐細塡報分類説明以憑查考云云 
[敗人淸興之電音]  
　　前淸軍機大臣那琴軒於前月自京南下先至江寗游覽泰淮等處風景繼由寗過滬赴浙爲六橋三竺之游本擬於東南各處名勝一一領略乃日前忽接京中某公來電謂有要事磋商請速回都故前日特乘滬杭火車返滬暫寓英租界三馬路孟淵旅社當晚即乘滬寗特别快車前往南京換車北上 
[宗敎家注重實業敎育]  
　　城内穿心街回敎淸眞寺本設有務本兩等小學校上年該敎發起俱進會後有多數熱心家擬創一藝徒學校注重實業敎育兩端數月以來苦無相當地點可以購作校址近聞斜橋南首斜土路有隙地一方原係商餘學會所置前日經該敎代表哈少夫蔣星階金星白與該會主任吕耀延何曰埮諸君商購吕何諸君以辦理實業學校關於公益與購作他項者有别特從廉允讓並卽日繳付定洋聞該敎購地建築各費發起人已預認鉅欵想建築之期必不在遠熱心敎育提倡實業吕何諸君與回敎各發起人皆有也 
[提倡女子工藝之熱心]  
　　民國女子工藝學校近擬籌設實習工場募集基金由該校名譽校長吳世榮君在南洋勸募並設基金通訊處於華僑聯會上海各界之首先提倡者有泉漳會館潮州會館三山會館洋布公所餘如楊道尹伍廷芳王文興施于英陸伯鴻莫子經周金箴王一亭顧馨一洪文廷吕文起唐少川虞洽卿凌菊齡范源濓邵南棠湘益公李先生柳菊生徐荃甫等亦各捐貨提倡云 
[調查洋商租地]  
　　江蘇齊巡按使以查照約章各國商人不能在内地開設行棧惟上海城廂及浦東一帶洋商廠棧林立由來已久亟應詳加調查以資稽考特飭上海縣沈知事將華界各處究有洋商租地若干切實查明限日具覆沈知事奉文後前昨兩日特傳各回地保等到案諭令詳查禀候核覆 
[戒責疲頑地保]  
　　浦東南二十四保十二圖地保陸春芳虧欠上海縣公署　漕銀一百數十元迭催罔應昨經上海縣沈知事飭吏協警將陸保提案嚴諸陸保供求寛限措繳不敢再延沈知事以其一再抗延實屬疲頑即着當堂戒責二十下收押限五天如數繳案再延重比 
[淸潔捐易人包辦之布告]  
　　南市工巡捐局昨日出示云照得東南區淸潔捐務上年由商人朱新記承辦包繳以本年四月爲滿期該商現届期滿不願續辦即據商人沈生記禀請加捐承辦經本局批准在案茲據該商預繳三個月捐欵並由吳長泰商號保證前來除給諭承辦外爲此出示曉諭所有東南區淸潔捐務自五月一日起由商人沈生記承包一切辦法悉照向章仰即一體遵照毌得抗違 
[財政廳委任税務所長]  
　　上海税務所長韓萃靑君經江蘇財政廳核准辭職曾紀前報茲悉蔣廳長已委任錢增勳君接任斯職錢君將於今明來滬約五月一日任事 
[煤炭店失火即熄]  
　　南馬頭日昇里口某煤炭店昨日午刻因司炊不愼遗火積薪頃刻濃烟四佈幸經鄰居帮同救熄未致成災後經崗警查知即將店主戚金卿同妻夏氏帶至一分署詰得無心失火論令罰洋兩元充公以儆 
[縣知事奬勵偵探]  
　　漕河涇毛永和家被刦一案經地方警察所續獲盜匪方阿六張阿榮兩名押候訊辦已詳前報茲悉沈知事以原辦此案之偵探王桂生孫阿松戴逢春趙杏山陳金五人辦公勤奮昨特每名賞給四元發交警察所轉給奬勵 
[五誌江北人報告遇盜之疑竇]  
　　江北帮荸齊船户陶柳根等控被土匪搶物不遂凶毆受傷當時拘獲二匪送交念七保二圖地保康志雲收管等情地方廳林檢察長以连日未據康將已獲二匪送案請辦諭將康保提案候訊在案前日午後經檢察官提訊康供稱是夜伊等爭閙地保並不在場亦無將獲匪送交看管情事况潘家木橋一帶法捕房所派中西巡捕往來不絕豈有舍近求遠之理問官以康一面之詞碍難憑信况今日原告未到判令收押候陶等到案再訊 
[拐賣女子之敗露]  
　　著名嬟棍沈兆志池立標串通婦人王阿氏等在鹽城縣誘得十九歲女子張大俊子來申販賣沈等到滬後托素識之唐霄爲之介紹將該女賣於在大利輪船上爲水手之寗波人王順堂爲妻議定身價洋一百三十元約於前日在南市鹽碼頭附近德順客棧中立據成交王順堂之叔王來運亦到場嗣因王叔姪二人以沈兆志等素不認識囑其央出保人作保沈等正在爲難之際爲巡警查悉以若輩誘拐良女有干法紀當即入内將一干人拘解司法科昨送地方檢察廳收押候究 
[姦案和平解决]  
　　前在某署辦公之沈某控政界中人曹某誘姦伊妾張氏）即前爲妓女之花雲仙館）經公共公廨准飭傳訊在案茲悉曹已央人各沈和解昨由沈之代表律師安德臣投廨聲稱此案兩造已在外商明欲求銷案惟權操堂上請爲察核繼由曹之代表哈華托帮辦律師上堂請爲註銷聶襄讞商之美領畢君以曹旣向原告部明應准律師請求將案註銷 
[主人强姦女傭五誌]  
　　湖北人彭友山因將女傭姚阿寳强姦受傷被女報告捕房將彭拘解公共公廨訊諭存洋一千元交保嗣彭情虚逃逸由中西官諭將保洋充公内提洋三百元給姚女爲醫費並着提彭讯究在案茲因姚女不愿領洋要求提彭到案嚴究故昨由新閘捕房捕頭將淸禀明公堂中西官准將前諭取消保洋一千元一併充公仍諭捕房趕緊緝提解究以維風化 
[婢女被虐求援]  
　　濟良所昨解無錫女子陳三林至公共公廨訊據供稱年十四歲被賣於滬城晝錦牌樓向爲滬客之楊金堂家爲婢因遭虐待由旁人代抱不平給我車資指投濟良所求援中西官察得該女傷痕尚存判發濟良所留養候核 
[認領江北女孩]  
　　江北女孩曾大菜子前在法租界迷路由捕帶至法公堂留養候領在案今有曾金春投案禀稱大菜子實係親生女兒求請給領當飭該孩認明無訛准予領去 
[姘夫姘婦之衝突]  
　　向爲花衣掮客之金湘洲住居大統路安祥里一弄第七家前日與姘婦潘奚氏口角將該氏頭額擊傷血流如注由四區崗警一併拘案經姜署長研訊據金供稱該氏時常出外不歸屢勸不聽判送檢察分庭押候訊辦 
[男女同賭之衝突]  
　　新閘路昌泰烟紙店主婦楊陳氏與女鍾楊氏因與理髮匠錢阿泉賭博起釁扭毆受虧控由捕房昨派包探將錢拘解公共公堂訊明以錢不應動蠻判押一月以儆 
[孀婦索債被毆]  
　　孀婦沈夏氏住居楊樹浦八埭頭地方昨向鄰人魏某索討借洋無着反被毆傷腰際當由一千零零一號巡捕雇車載入捕房捕頭飭送同仁醫院療治候核 
[毆打成傷]  
　　王在樓至閘北警廳司法科控被陳金大疑竊車輛將伊毆打成傷等情經李科員略訊一過判送檢察分庭押候核辦 
[米行夥吞欸逃避]  
　　南市某米行夥陳梅生吞沒客帮欵項約有二千餘金並出僞票搪塞人卽逃避各客卽向該行執事追問不認其事當赴地方審判廳起訴並請南商會迅予處理以維商業 
[查獲冒領行李之竊賊]  
　　日前滬杭火車自杭來滬抵站時有搭客沈姓携帶皮箱衣包網籃各一件箱内儲有金鐲一付嵌寳金戒二隻金簪二枝金荷花瓣二套銀表一只票洋九十五元浙江公債票洋一千元交於脚夫挑送北市偶不經心被人冒名接去事後沈即報告淞滬警察廳請爲查緝昨經該廳偵緝隊士郝樹林王愼卿等會同法捕房包探在餘慶里第二十三號屋内查獲竊賊李保全並窩家李阿根解由法捕房詰得冒領屬實遂交郝探等帶回警廳押候弔贓訊辦 
[藉端勒詐之牽涉]  
　　柳蒯氏控金吳氏藉端勒詐等情業經公共共廨訊諭被告交二百元人洋並保候訊在案昨晨復由捕房將與此案有關之金國柱傅案請究中西官判金亦交二百元人洋並保候再訊核 
[預審查烟索詐案]  
　　松江後崗鎭富户汪夢雲偕司賬蔣咸久及子蔣昭等控松江禁煙委員沈成兆警務委員孫品三等以搜查烟證爲由索詐洋五百元一案前日午後由上海地方審判廳傳到要證潘杏卿孫家相並提同在押之汪夢雲孫品三沈成兆蔣咸久等到庭秘密預審經承審員堵推事官與賀檢察官研訊良久判將潘杏卿孫家相兩要證暫交的保其餘汪孫沈蔣四人仍分别還押聽候公開辯論 
[代薦生意之騙局]  
　　常州人張許根吳阿榮同控自稱爲輪船買辦之甬人李德榮以代薦至保定輪船爲由騙去押櫃洋四百四十元昨由捕房將李與見證劉炳君一併拘解公共公堂請究先由中西包探偕原告上堂禀明前情並將收條呈案请追訊之被告供稱前項銀洋並非押櫃係交於太古買辦之姪爲運動費可以前往索回中西官判李押候派探帶至太古查明復候核奪 
 
 
 

Page 11

 
 
[再誌增餘米店之債務]  
　　廣　設莊經理張秀文偕學徒紀候芳及無錫協泰米行同控卡德路增餘米店主顧金裕騙取提單圖向惠通轉運公司提取定米三百三十五包並由百老滙路鼎盛米店主陸仁美控顧將提單抵銀一千三百三十三兩嗣往提貨無着請追抵銀等情業經捕房將顧拘解公共公堂訊判押候先將增餘米店發封限期還銀逾限即將該米店拍賣抵償如不足數再行追償在案昨晨由廨復訊據浦東振新麵粉廠代表　才興無錫恒豐米行代表王仲瀛先後投案求追被騙麵粉價洋一千五百餘元及米價洋二千二百餘元並延律師上堂請追訊之顧亦延律師到堂辯護王代讞員商之美領柏君判顧交六千元人洋並保候再訂期研訊 
[破獲烟賭窟穴]  
　　吳廷章王建榮蔣紀仁均住居南京路天發園弄内四百九十四號門牌一淸池浴堂樓上因私設烟榻秘密售烟並聚衆賭博前日被老閘捕房一百三十四號等西捕前往查見當將吳王蔣三人及烟客陳月卿朱洪根潘寳卿宋仁春王阿大徐金生陳壽泉胡口洪連同烟賭具帶入捕房昨解公共公堂訊明判吳蔣二人各罰洋十元王建榮罰洋七元餘人各罰洋三元一併充公烟賭具銷燬所有抄出之小洋銅元因據蔣紀仁供稱係利大小輪船賬房張小全寄存故着暂留捕房候張自行來案具領 
[銀行調查員蒞滬]  
　　英國倫敦滙豐總銀行日前特派亞賴姆君來華考察各省分行内容已於前日抵埠 
[限期交還房租]  
　　徐映庚在閘北審判分庭訴徐鴻飛積欠房租四個月計洋八十餘元前日經孫推事開庭集訊判被告交保限期還洋 
[地保夥累及保人]  
　　奚寛永前到法公廨控稱祖上曾將田地劃出一方售於孔姓安葬棺木餘地仍由民人耕種今孔姓多年不來祭掃被充地保夥計之葉柏生盜賣於某姓恐孔姓後嗣來與民人理論故請訊究判葉交保候斷在案詎葉保出後迭次抗傳不到昨將保人陳定瀛傳案追究據稱葉有事出門求請寛限交人判陳亦交保限七天交人如違賠洋三千元 
[汽車撞傷印捕]  
　　公共捕房四百六十二號印捕控汽車夫周文樂在靜安寺路開車不愼致被撞傷足骨等情昨由捕房將周拘解公共公堂訊明判罰洋二十元充公並將開車執照扣住兩月期滿再行發還 
[閘北之烟禁]  
　　閘北檢察分庭前日起訴烟土案三起經審判分庭孫推事分别判决俞福興帶土六兩罰洋二百元朱春芳帶土二兩二錢罰洋三十元郁之貴帶烟二錢烟灰三錢烟泡一個丸藥四兩罰洋二十元 
　　五區警署前日又在火車站查獲朱斌元葉子祥陸維生倪長勛孫四大周永年羅興元趙得勝等八名抄出膏土丸藥共四十餘兩一併移送檢察分庭預訊屬實押侯起訴公判 
雜評三（訥） 
[非眞能抱佛脚也]  
　　國危而後思及理政治財危而後思及興實業禁烟期迫而後思及用嚴厲方法中國事之抱佛脚類如是也吾謂中國人今日果能齊心一致以抱此佛脚者事尚可爲然試返觀各界之現象官僚對於政治之廢弛如故也商界對於營業之衝突如故也（如絲繭業相爭之類）各地販運私烟奇計百出將愈禁而愈犯也以此類推則中國人之所謂抱佛脚者尚未眞能抱佛脚嗚呼佛豈有靈哉 
救國儲金 
[四月二十四日中國銀行收受儲欵淸單（續）]  
　　第一百二十七册一號至十九號 
華海全一元　胡阿茂二元　鄭安坤五元　俞老三一元　陳祿源一元　張根生李霖生蔡筱勝合洋六元　周癸生二元　彭松山十元　王兆均二十五元　馬連生倪長生陳和尚應書濤陳廷生蔣世榮葉長庚高文選胡阿根合洋四元張阿豐熊阿東夏瑞芳張子華蔡成全長定福俞瑞生胡瑞榮芝卿合洋四元　張金良張良高孫根榮錢榮彪沈彭年陳廷根邵順麟孫文如吳德生合洋四元　岳阿裕胡仁莊曹寳生王如生李德才錢元法錢金山謝阿喜薛玉高合洋四元　隆興祥五十元　如意祥十元　隆順祥十元　徐壽記五元　茹公和十元　義盛榮一百元 
　　又二十號至八十一號（均係月薪） 
陸鴻根六元　屠康侯一百元　江純蘭三十六元　高彬衡二十四元　朱福生三十元　沈子銘十八元　王子衡二十五元　向正甫十二元　沈寳才十二元　夏其章九元　裘欣木六元　周金桂六元　徐開成四元　陳餘淸三元　葉金生三元　陳承富二元　姜忠灼六十元　包聘卿十六元　劉炳章十六元　孫詠樵十二元　洪寳生十元　孫肇華十元　陳少坤十二元　周志揚十四元　吳正甫十元　堆裝工人戎阿二等五十元　管躉張家榮八十元　陶三陽一百元　俞阿根六十元　項紀元七十元　石正茂五十元　項維龍二十七元　陳性貴二十五元　顧正堂二十三元　項才香十九元　顧才官十九元　陸阿根十九元　項榮富十七元　忻任才十七元 
葉梓榮十七元　徐興德二十一元　傅阿仁二十一元　戴銀號二十一元　林拆來二十一元　張禹二十三元　應阿仁十四元　陸新彩十四元　張阿寳十四元　陸復寳二十三元 
姚自隆十四元　陸祖福十四元　林桂仁十四元　董阿增十四元　葛善鶴十四元　江阿樑十四元　童阿連十四元　張阿法十四元　盧連山六十元　戴奂齋一百元　沈正興七元　沈寳源七元　徐世於四元 
　　第一百二十八册一號至三十二號 
過智修二元　夏小和尚節省點心費四元　馬正朝同上一元　車夫阿二一元　阿福廚司一元　小娘姨車夫阿四一元　夏月珊一百元　夏培培節省點心費二元　馬娘姨二元　曹琪淸二元　蔣潤禾一元　汪葆萍三元　曹承久六元　李仲鈺五元　張柏靑一元　俞芝卿一元　邵順發一元　王和卿一元　張關林一元　俞金福一元　戴學時一元　楊蓮生一百元　江菊生一元張均彬一元　莫耀堂二十元　邵爾康二元　黃瑞生二元　陸森潮二元　趙晉卿二元　錢雨嵐二元　陳文鑑二元　王省山二元　 
　　又四十二號至八十八號（均係月薪） 
陳仲運四元　吳榮生七元　陳葑生七元　唐杏春七元　沈寳林七元　謝賡定七元　韓文江七元　沈阿七七元　沈茂榮七元　沈阿九七元　王弈三六元　彭坤三六元　吳炳元八元　石逸炯八元　洪士翹八元　陳鳳香八元　沈源源八元　范貴堂十元　凌祖來十元　余丕烈十元　陳松高十元　王受民十元　高保之十元　李春山十元　汪孝貞五元　桂昭廷五元　凌德銘五元　董三義五元　嚴子靑五十元徐忠信五十元　鄧莘伊五十元　童鳳年九元　孟芝才九元　胡昌堯十一元　印鍾泮十六元　劉鏞章二十五元　陳章甫十一元　葉定康三十元　陳善增三十元　周乾康四十元　顧寳生二十元　林傳芳二十元　周忠連二十元　姜忠銓三十五元　朱彥士十六元　顧彤卿十二元　盛冠中一百元　　第一百二十九册一號至四十五號（均係月薪） 
李瑞亭二十四元　顧梅卿三十二元　余蔭亭二十二元　水手李月芳十六元　石運乾一百五十元　洪含華三十二元　大副孫信祺一百二十元　二副張增濤六十五元　徐心安十九元　車靑伯二十二元　王來甫二十七元　王阿遠十六元　王生岳十九元　劉雨峰二十二元　黃夏法五十元　余阿毛十九元　史悠明十九元　王松甫二十二元　李榮昌八十元　洪阿德十九元　張阿　二十五元　鄔錫鳳四十元　李詠賡一百二十元　徐世根十九元　張東來二十五元　余潤泉八十元　司舵王寳慶二十四元　水手林禮圭十六元　傅顯光三十二元　司舵石瑞生二十四元　鄭祥茂十六元陳爾　四十元　姜綏之二十四元　水手徐小山二十二元又徐世坷十六元　張少狗十九元　張顯榮四元　洪阿發十六元　何小良十六元　許德生二十七元　朱茂發十九元許阿運十九元　孫友全十元　任永豐四元　湯才甫二十七元 
　　第一百三十册一號至二十六號 
（均係月薪） 
陳祥林八元　朱明生十元　朱才寳六元　王根法六元　柳紀生四元　陳文英六元　張祖高三元　曹秀寳三元　傅裕貴三元　高鉅生十元　汪玉濬十四元　蔡炳章五元　屠慶甫十元　戎鴻飛十四元　林錫君七元　陳子炳十元　范珠林六元　李信良五元　馬阿和十元劉福興十六元　余聚運十六元　王鳴和十八元　徐阿載十六元　戴小根十六元邵插來二十四元　徐祥源十六元 
　　第一百三十一册一號至四十九號 
（均係月薪） 
汪溶孝十元　李永和八元　謝承盛八元　李小亭六元　顧信茂五元　周乾康四十元　范貴裳十元　周祖會八元　毛慷友二元　忻良才十二元　陳潤之十元　王得揚一元　史阿玉五元　王小竹十六元　李伸泉廿元　徐紀根十六元方金生十元　張昌正十元　徐炳初四元　李金發四元　方芝庶十二元　費九蘭十二元　余晉卿十二元　范錫章十二元　宋玉麟十元　李七寳十元　王才德六元　徐徐來十六元　汗春生十六元　徐善才十六元　張延錫七十元　陳阿定廿五元　孫春桂十九元　仰小吕十六元　陳雪來十六元　王松才一百元　王阿裕廿五元　徐來仁十九元　王阿黃十六元　王阿華十六元　阿伏林十六元　項維生甘五元 
李阿福十九元　唐銀水十六元　劉阿華四元　葛安岳十六元　吳雲發十六元　張仁才五十元　許湘泉張阿根方阿福沈鎭生張時梅方桂生　升官沈瑞林鄭阿玉龐阿來合洋九十元 
　　第一百三十三册一號至二十二號 
（均係月薪） 
王順滿十二元　陳信才四元　鄭汝煌十五元　馬繼元十一元　魏學銘十元　朱長鑫十元　胡湘舟九元　阿春三元孫連水二元　伊銀才五元　陸鴻根洋元　朱阿金六元　周蘭生六元　戎錫棠六元　錢友生八月　蔣生甫七元　張榮生三元　繆祖三十五元　楊杏生廿元　王定安廿六元　周景觀十八元　童連生五十元 
　　二十四日共收儲金銀元一萬零五百九十一　　元銀六百三十九兩連前十四日共計已收儲金　　二十七萬　千一百四十八元銀七百　　零六兩 
　　勘誤前報載九十一册五十一號恊泰改爲協祥五十八號丁原山改爲丁丕山七十六號王佩善改爲王佩華 
[五龍明泉樓函]  
　　逕啓者此次勸用國貨及救國儲金兩大問題發生以來收效神速惟貴報鼓吹之功是賴前一問題小店早已行之如茶壺茶盃痰盂毛巾花露水等俱購用國貨開張數載已荷各界稱許後一問題今將舊曆是月初九初十十一十二十三五天所售茶資共計洋九十元零三角四分恪遵中國銀行定章不收零數藝餘又加洋六角六分以成大洋九十一元悉數作爲救國儲金吾茶樓業不乏熱忱愛國之人務祈將此函刋登來函欄内以爲提倡曷勝榮幸英大馬路浙江路中五龍明泉樓朱藝餘啓 
來函 
[胡翼廷來函]  
　　本月二十五日報载蘇州警察查貓一事鄙人是日適在蘇垣詳悉此事蓋綠楊宅所失之貓躱藏於隔鄰沈姓家向索不還以致爭吵崗警乃前往干涉後將貓歸楊姓領去了事而報載楊姓以機關名義函致警察廳等語實無其事祈將此函登載爲荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[愛國叢談關天培] [  蔡選靑]  
　　論淸關忠節公天培淮安山陽縣人也以武生至專閫貎英偉面色如中酒威毅警驚曾因要公赴京師偶著便服出游老僕隨之遇　相者之門公信步入觀相者起立延公坐正容謂公生當揚成四海死應血食千秋公出笑　僕曰何貢　之甚也吾行年已四十安有此望哉後値英軍擾閩公與林文忠公則徐督兵事領事義律已被俘乃均爲琦善所牽　林公革職　戍公勢益孤死守虎門砲台奉琦　嚴飭現方議和不得輕開戰釁英素狡逞遂乘隙駕砲來攻公告急請援不應勢漸不支老僕勸公退公叱僕令去僕跪抱公足求退公拔劍欲砍之僕大哭而下行未數里砲台已爲敵砲所擊碎公遂以身殉面目皆焦而閩事不可爲矣淸宣宗震怒將琦善鎖押來京憫公義烈賜諡忠節勅建專祠憶予幼年科試赴郡曾詣祠瞻謁上有爲國捐軀欽賜區额外有林公我不如你四字區額至今廟貎巍然春秋致祭相者之術亦神矣哉 
游戲文章 
[糧食公賣策補遺] [  靑]  
　　讀天虚我生糧食公賣策至爲欽佩蓋照此辦法每年可立得二千九百二十兆元入欵政府諸公可任意揮霍不必東挪西栘時時有仰屋之歎矣惟所擬章程尚嫌其過於疏闊設有稍稍偷漏即難足額不揣　　謹爲補之如下 
（一）政府須特派專員先期分赴各省各縣調查田畝確數每縣共有熟田若干畝每畝產穀若干担每担礱米若干石製成預算表然後設局收買方無隱匿及私相授受之弊至收買價格悉由政府規定人民不得反抗或嫌多嫌少違者分文不給（補第一條（ 
（二）政府須通令各省縣知事先期也示令人民赴官賣局報告每家共有大小人丁若干口由政府派員覆查後仿從前烟照辦法每家發給常年購米執照一紙註明應食米數每日持照赴局購買購訖即由局中加一戳記年終核算一次如少購者勒令補足不得以有病或胃口不隹等語搪塞（補第二條） 
（三）政府對於全國之私立糧食店須嚴加監督併不時派員抽查其賬籍以防其販運私米或偷漏税捐如查出弊竇卽將該店封閉拍賣充公至此項委員卽以歷届考取之知事老爺充當使之練習擾民之法（補第三條） 
（四）政府對於官吏應特别優侍除免納米税外其所食之米應責令官賣分賣機關常年報効併予官吏以販米出洋之權利）補第四條（ 
（五）違背本章程者之罰則許令各官吏隨意增改政府不加以限制（補第五條） 
（六）本章程應仿照預算追加法自中華民國元年一月一日起施行）補第六條（三） 
譯叢 
[意外之死刑（美人哈利生筆記之一）（續）] [  木]  
　　詎至明日音耗杳然後日亦如之予亦無可奈何是夜予於月光之下憑欄外眺雪景於時祗聞樓下工人嘩噪之聲聲至喧關旣而高呼予名趣予下樓予亟緣梯而下甫及半工人復嘩聲雜出其聲若曰速下速下口　然金牌之召旣至若曹方圍火而立目眥髮指與火燄相映狀乃兇惡無倫膽壯者見之亦必驚駭至是予始知若曹乃非善類領袖則厲聲語予曰吾人刻需工資汝究如何乎予對曰予已致電予兄日内當滙至若無慮也領袖又曰汝一味哄騙欵項至今無着吾人實不能再受汝欺矣予曰電到之時予兄或適出外然一二日即回但一見予電欵必立議是則予可擔保者嗟乎此語旣出而予　受若之判决矣哈利生乎君亦欲一知其若所謂宣告書乎彼領袖之言曰我今限汝三日三日之内吾人工資勿能短少毫厘果短少者汝當受繯首之刑不汝貸汝亦弗能脱逃也至是惟有再草一電致予之兄略謂我親愛之兄乎三日之内汝不以五百金元之貸予面接濟予者則吾惟有受繯首之刑而已書旣授領袖促之送往電局是夜予遂弗臥坐以待旦 
詩選 
[題余節婦毁容殉夫紀略] [  玉韻仙遺稿]  
　　鐵作心腸石作肝志如松柏氣如蘭堪憐毁面殉夫事玉滅冰　日月寒 
[和東園] [  南昌許貞卿女史]  
　　海屋添籌獻玉巵羣仙祝嘏有新詩香山樂府傳今日（謂野衲新樂府（昌谷奚囊貯此時紫閣靑衫新選韻綠窗紅袖舊題詞卅年游迹徧荆吳竹杖花瓢興不孤淺水樂觀魚在藻遠山省識鳳棲梧干霄氣象雲間鶴過隙光陰日際烏著屐歸來歲云暮撚髭一笑酹屠蘇 
手持玉尺問前程四皓商山費品衡舊雨久聯陶令社朶雲飛到豫章城遨遊遠道追王粲婚嫁中年累向平惆悵幾回思立雪一江烟水斷人行 
生平不負看花心酷愛尋幽繞綠陰斗室久懸徐穉榻高山喜聽伯牙琴龍門聲價文章樹麟閣功名翰墨林千頃汪洋敢蠡測臨流東望海深深 
小説 
家庭小說 
[嫣紅刧] [  常覺小蝶合譯　天虛我生潤文]  
　　第二十三章 
明日之晨衆人爭赴楷洛格之家蓋是日爲星期一村中女郎例必息工楷洛格以衆望所歸故必至雖楷洛格常以正言爲之勸導亦不爲怫楷洛格之家至淸潔不似他家即其工作亦較人爲勤座客雖滿而其工作未嘗因之而輟楷洛格所縫手套皆爲指縫是日所縫咸爲緣色手套綴以白色之線楷洛格手工至精彼所縫者直可與機器無異其時方拈一針穿線目澄淸如秋水衆人旣入楷洛格遂停其針蓋村中女郎苟有若樂恒喜告之楷洛格今見此狀知又有新聞矣讀者尚憶栢得秀告其母之言乎蓋亨白花園將開大會今衆女郎所議亦即此事亨白者雖名爲園實則一小旅館後之空地耳惟於此地外望風景絕佳故海兒斯東之上等社會輒結伴來游以爲消遣之地其時遂有一女郎移其椅傍楷洛格而坐女郎爲馬克梅生之妹蓋同父而異母者彼雖亦自食其力然終不免沾其兄嫂之光故與密昔司梅生時有勃谿之聲女郎之貎亦中姿肩上披以新製圍肩作白色秀髮垂垂露其冠簷而出作螺旋紋蓋爲海兒斯東之流行式尚有幼女二人則並肩坐於桌上二人爲克洛斯之女一曰愛茉理一曰茉莉芬亦村中之特出者此外多人則咸雜坐室中驩笑乃達户外此輩至無拘束除嬉游外一無所長其生平絕不知有憂患故憂患二字亦即與其人無緣爲狀咸至樂也楷洛格乃執密斯梅生之披肩言曰卡露零此新購乎卡露零曰姊此巾美乎楷洛格曰此物當値一鎊汝已付其欵乎卡露零曰嘖嘖汝好爲多言乃與吾嫂同汝但評其優劣可耳又何必問價楷洛格曰卡露零以吾思之汝亦無需於此蓋賒物之事實爲惡習吾知汝亦未必有力償其欵也吾甚望勃克斯所設之肆遷而去遠乃始佳耳 
[埃及野史之一勃萊特外紀（二十三）] [  珮筠女史]  
　　及醒則身已在一大船甲板上面己坐者爲一老人時方據胡床坐輕搖其　至是乃曰男子汝已甦乎覩若狀似非貧賤者奈何墮水勃萊特曰然予固此間貴族嬉於海濱失足墮水者船主曰然則若爲回敎徒矣勃萊特又點其首曰然船主色忽變向其旁兩人　　語不已時復廻其視線射勃萊特面若有所議論頃之二人忽前反剪勃萊特手推之入艙　又在甲板之下漆黑如地獄藉導者手中燈光始能隱約辨物艙下水深可尺許時作微波黑人無數咸植立如肉林兩踝沒水各鎖以大環與其身後之鐵柱相連穢氣撲入欲嘔勃萊特至此乃知此身已入販奴船矣大悲欲哭然二人亦勿顧逕鎖勃萊特於最後柱上闔門自去室中光線驟黑不辨五指而黑人呼號之聲時復上震艙板艙鋏而人復多以人擠人狀若肉薄奇臭觸鼻勃萊特自三日以來困苦未嘗少息至是復暈不知歷何時始醒醒則艙中陡現日光暄勃萊特背灼然作炙痛蓋勃萊特暈且三日矣當其入時艙中囚尚有四十餘人今則大半疫死室中已僅存十六人船主防疫死殆盡轉蝕資本蓋此輩亦非盡得自掠刧者故去艙板以通空氣去勃萊特之足跟可數咪有女屍一具死狀至慘爲積水所浸已成膨脹少頃乃有二人至以椶索縛女屍由窓　中拉出砰然一聲似已擲於海中勃萊特時乃飢極視此二人尚和易乃告以所苦且曰苟能釋予送之返國則酬金必厚於販奴之利倍蓰二人惻然曰是不能汝若爲黑人則或可釋放今則以汝爲神食行且送往朝陽之山備大神嚮餐雖萬金莫能易也勃萊特詫曰神食此何謂耶二人中有名曰挨力者乃言曰此無怪汝不知矣蓋吾人所奉爲火敎每歲必俘一回敎貴族往祭代犧牲今汝不幸乃逢其會又何可望更生哉勃萊特大駭如中焦雷心房跳盪直欲突頂門而出但見四壁之上盡幻爲神食二字大如栲栳定睛細視則二人者去已久矣日將暮挨力復來私以麵包授勃萊特曰吾憐王孫敢以此進邇來艙上亦病疫船主將發令盡抛船底黑奴入海以免傳染果者君恐不免矣明日果有人至凡黑奴無論生死咸抛入海又次遂及勃萊特勃萊特亟曰先生吾無疾病居此隹也其人曰否船主令無論生死咸付與波臣爲伍欲得生者可自與船主辨之乃以索引勃萊特上船主時正鵠立視諸人抛黑奴入海見勃萊特則曰此非神食乎得之匪易今遽爾棄之未免可惜挨力進曰然有疾者大神勿饗曷令醫生診之果無疾者生之船主然其説乃令醫生爲之診視其時諸黑奴已盡入海留者僅勃萊特一人舵線乃折向西北夜將瞑颶風忽大起先但斷桅旣而並失其舵船涭浪大轉船主乃倡議曰此間去亞尼孟得已近可往泊之雖彼處嚴禁販奴然吾人已盡抛海中不必更慮此回奴可飾之爲靑衣當無慮敗也船主語出船遂向愛　特園外而泊著者曰船主之計狡矣其如天意乎 
痴情小說 
[美女花] [  小山梅郞合譯] 　 
　　第八章（續） 
良久都而奈勒始從容言曰國家法律殊屬至公且平倍而那相續人之權利亦根牢蒂固按照法律之規定自無可乘之機惟余意苟用智巧詭詐之手段或亦可出汝於危境以剝奪倍而那之權利惟欲行詭計非詳審法律使吾輩之行爲無顯明干犯國法之現象不可蓋余决知汝必不願自　於隱謀诡計之中而損貴族之名譽也侯爵岸然曰先生汝言誠是余所希望於汝者乃欲汝善籌合法之良策耳苟以不正當之手段有損名譽之詭計出之余甯死不辱况區區之財產哉都而奈勒曰余固逆知汝决不願或出於此余之計劃實屬過於高遠雖然侯爵汝其待余畢辭方可知余所供獻之意究何如也余思慮之所及實非僅爲目前之計良以百萬巨產雖仁者不欲冒昧從事拱手而致於他人况若祖若宗之得此亦非易易里愛弑將來之命運與汝愛女之前途其責任所在皆集於汝之一身侯爵秂不爲汝計余並非爲汝一人計汝誠爲忠直之人贫富憂樂皆不以爲念昔日出奔時之困苦汝固處之若素卽今日者余知汝亦必已預備停辛茹苦之計汝之爲人汝之志念洵屬可欽可敬然汝之意亦已左矣即不以汝家族之榮顯爲念豈亦寗願使汝之愛女終處於貧窮之境耶侯爵聞言不禁默然深思旣而忽從容曰先生苟汝自信汝之計劃終得逹完全之目的者則余爲愛女將來之利益計亦不得不屈尊從事矣讀吾書者當知都而奈勒語侯爵之言皆詐也僞也都而奈勒深知侯爵之爲人豈不知侯爵之有求於彼者固爲自私自利之計豈誠如都而奈勒之所方不願以隱謀詭計與不正當之手段而解决此問題耶蓋知侯爵性雖爽直然對兹外人亦雅不願盡其心念流露於言表而都而奈勒作此虚方良以嗣後有極困難之問題欲侯爵允諾則非此不足以啓侯爵之心也及聞侯爵果肯屈尊從事乃遂勉力進行俾達其復仇之目的於是笑呼曰行之矣侯爵賴天之福吾輩其必得最後之勝利矣爾旣以余意爲然則吾輩所應討論者即如何用智巧詭詐之手段方得使汝佃户之子自願盡納其財產仍歸於汝之所有權中此最困難之問題固當以最精審之心思才力解决之也（前昨第八章之八字誤刋作九特此更正） 
 
 
 

Page 15

 
 
   
 
 

Page 16

 
 
   
 
