# 1916 - 9 - 4915416

 

Page 1

 
 
   
 
 

Page 2

 
 
時評 
[憲法與中國之命運（冷）]  
　　憲法與中國之命運大抵背道而馳者有淸 
末造將立憲矣乃日預備而以革命終 
革命之後共和既成議員已召集憲法既起 
草矣而二次之革命又起議會解散憲法遂 
又中止 
今者不議憲法而又先議改國體矣改國體 
之説標之日君憲一若有君即有憲也不意 
國體未盡變憲法僅有説而雲南之事又起 
矣 
 [P命令> 
　　一月七日政事堂奉申令據上將軍龍濟光張勳馮國璋陸榮廷段芝貴將軍趙倜陳宦湯薌銘李純倪嗣冲等先後電稱蔡鍔唐繼堯任可澄違反民意背叛國家肇亂稱兵神人共憤願率師旅赴滇以伸天討各等語滇省人民素稱良順此次改變國體該省國民代表一致表决軍士亦多深明大義之人祗蔡鍔等少數好逆所復　詐煽亂抗命現已令附近滇疆各省力　防剿并遣師扼要進紥當不　迅速消滅自無須多用兵力該上將軍等公忠體　義憤同深殊堪嘉慰著各於所部簡拔精鋭聽候隨時調用共防紥地面務須嚴密戒備以保治安而衛黎庶此令 
又令河南巡按使田文烈奏據西華縣紳商公呈前知事劉澤靑在任政績懇請上逹援案特赦等語劉澤靑既經該縣紳商公陳任内事實確係事屬因公欵非入已其情不無可原應依照約法第二十八條特赦劉澤靑免其執行以示寛典交内務司法兩部查照此令 
又令海軍部奏匪犯陳可鈞甘心從逆擬請明正典刑肇和兵艦溺職各員並請提部覆　以昭愼重等語陳可鈞著即行正法前肇和艦長黄鳴球暨該艦應行提訊入員均由該部飭令解職覆訊此令 
[專電]  
　　北京電豐澤園六日召集各重要人密議二小時 
　　北京電駐京法英日各公使近日前後訪外部聞係詢問滇事 
　　北京電財部八日會議（一）籌畫征滇經費（二）變通本年度預算細目（三）滇省協欵暫停應如何設法彌補 
　　北京電政事堂擬商統率辦事處會銜請早登極 
　　北京電政府擬籌欵百五十萬元在東三省設兵工廠 
　　北京電袁總統電令段芝貴致祭清陵 
　　北京電政府擬在西安門内設御醫院 
　　北京電曹嘉祥李和查辦肇和軍艦事畢已回京 
　　北京電參政院昨議國税徴收法案審查報告駁覆龍建章豔電請召集國民會　重行解決國體議案 
　　北京電懐仁堂大讌改昨日舉行 
 
 
 

Page 3

 
 
[第三版]  
　　北京電崇門税務局長何芷汀甫至新華門中風身故聞繼任者審計院第二庭長張漕霖有望 
　　北京電外部奉諭循曩年例今明兩日分讌外賓 
　　北京電御用輿輦及紀念幣制模形均經擬定進呈 
　　北京電農商部特請美人施伸士爲農林局長兼任顧問 
　　北京電内部擬在廊房敎練警察模範隊 
　　北京電曹錕將任爲征滇第一軍長 
　　北京電袁思亮請假葬親已准 
　　北京電袁世勳前奉諭調查宗譜昨回京 
　　北京電津關税項已收回交通銀行辦理四年海關税收總數計三千六百七十四萬二千兩較三年略增加 
　　北京電馬福祥已於魚日坐京同火車赴綏遠專辦剿匪事務　　多倫電游各吉廟喇嘛汗現已由蕭良臣派員護送來京 
　　漢口電第七師已於魚日悉數由漢口開往宜昌 
[特約路透電]  
　　海防電一月一日起雲南將軍唐繼堯改稱雲南都督廢去舊關防另用雲南總指揮新印前清蒙自道台何（譯音）將軍今復爲蒙自道頗受民衆歡迎何乃熱心革命家也十二月二十七日阿迷州知事脱逃旋在車站爲河口道所獲解往雲南府後經英領事出而緩頰得免鎗斃華人可在河口邊界往來無須雲南都督之護照滇省一切安靜軍隊已開往四川邊界蔡鍔將親往指揮（七日） 
一貴陽電護軍使與巡按使合設檢查局檢查來往雲南之函電當道現望勸喻北兵及滇兵勿入貴州以免地方騷亂此間謠言甚多惟城中尙稱安靜（六日） 
　　貴陽電紳商等開會舉代表三員赴滇請勿派兵入黔定明日起程此間某報栽稱中央政府已允從貴州之請不派兵入省 
（七日） 
　　北京電包頭鎭附近忽有蒙匪約一千人出現占領税關殺害關吏該蒙匪且有乘勢向綏遠城之勢（八日） 
　　北京電都中傳聞梁士詒日前曾派密使赴唐紹儀處共使命职如何不可測知内外人士對於此事非常注意（八日） 
[譯電]  
　　北京電昨日立法院會議那彥圖提議聯請新帝於陰曆新年前登極並請速定吉日院長溥倫遂委梁士詒起稿梁士詒彈劾劉顯世以悖逆之電文致與各省主張重議國體問題該院决議以此意通告各省行政長官（八日） 
　　北京電政府公報宣布本年豫算案計收入費洋四七一九四六七一○元支出費洋四七一五九五三六元（八日） 
戰電 
[其一（英人路透電）]  
　　倫敦電今日午後下議院討論强迫制會場中甚爲擁擠議員有從戰地請假回國者戎服蒞會竇比爵士亦坐於貴族席中首相愛士葵提出軍役議案謂竇比爵士徴兵計畫之報告所載國民軍人數頗足令人驚歎氣爲之壯諸協約國及敵國聞之當可知英國人民已專心於戰事矣政府研究此報告再三審愼乃决定提出强迫制議案以余個人意見言之余以爲此案並非普通强迫凡平素在主義上或在事勢上反對强迫制者皆可贊成此案前者余知有極多已婚男子願投軍而不果者余乃發表未婚壯丁儘先召集而已婚者隨後入伍之約言苟當時無此約言則徴兵事業恐不免於失敗約言既出全國許可從無抗論反對之徴象今余以迄未投効之未婚男子爲數尙衆而西門君謂此數可望大減然余不能贊同其説也此議案之效力專限於竇比爵士徴兵計畫所施行之區域凡未婚之男子與無子女之夫自十八歲起至四十一歲止苟無免役之理由而體質又復合格皆當爲國執役此案於朝廷批准後十四天實行而指名召集之期則在批准後二十一天此後隨時陸續召集入伍至戰局終止而後已領土人民回國投効者亦照此條辦理至於免役一條乃包括從事國家要政者家人賴以生活者及良心上反對軍役者而言（衆聞地後一句閧堂大笑）從前譬特氏執政時亦有免去蒯克黨徒軍役之事且此條乃模倣南斐與紐西蘭制度而定政府審愼擬定各種免役理由以免國民爲難凡請免役者可呈報軍役判决處以憑核奪此議案不施行於愛爾蘭余個人意見甚願無此議案但此乃不得已之辦法預料必爲大衆所歡迎也首相演説時詞調和緩其結語中有國民其各速來投効出於願余望强迫制終成具文等語退職閣員西門氏繼起演説反對强迫制大旨謂自由徴兵制爲國家生活最重要之主義閣員抱此意見者尙有多人今未婚壯丁内有一大部份如商船水夫之類不應併算在内故核實計之未婚男子之未爲國執役者寥寥無幾云云波拉勞氏答覆議員關於首相約言之質問謂首相如對於已婚者不發表約言則竇比徴兵計畫斷難有成政府詳加審察知强迫制爲獲取勝利所不可少之舉動工黨議員胡巨氏起稱工黨須俟明日大會後始可决定其熊度今本議員所欲知者此議案是否爲英國永遠實行强迫軍役制之發端再財政大臣瑪根萊與商部大臣任錫門是否亦贊助此案議員薛萊少將謂全國人民應贊助政府而使諸協約國知英人願犧牲一切以求勝利之决心愛爾蘭議員萊昌德氏謂愛爾蘭視此戰爭爲愛爾蘭自已之戰爭故願不恤犧牲以逹勝戰之目的但不以强迫制爲必要故愛爾蘭黨不能贊助此案且信投効者目下已多大於政府所能訓練供給之人數本黨當贊成西門氏之行動云云於是辯論期展至星期四日 
　　倫敦電下議院多數工黨議員及國家工黨幹事因工黨大會之决議皆决定反對强迫軍役制閣員漢德森語客日余無辭職之意苟工黨大會果要求余反對强迫制議案則余早辭職矣今余仍贊助此案云云議員反對强迫制者佔少數共國民黨六十人自由黨三十四人與工黨十一人而已漢徳森勞白慈白拉斯未投票（七日） 
　　倫敦電政界因工黨大會通過决議故料或將舉行國會選舉聞大局如果吃緊則首相愛士葵君必將親赴全國以求鞏固政府果爾則將規定前敵從軍者投票章程云（七日） 
　　倫敦電今晨各報評論軍役議案論調略同皆承認首相已指出强迫未婚男子從戎之必要惟日日新聞謂大約數星期内舉行總選舉（六日） 
　　倫敦電聞星期一日復施行分級徴兵辦法俾已婚者與未婚者續來報名投効大約届時有志請纓者必多也（七日） 
　　倫敦電工黨决議不加入混合内閣故漢德森·白拉斯·勞白慈三閣員雖贊成强逼軍役制亦將辭職（七日） 
　　倫敦電法報聞英國探强迫軍役制大爲稱贊（七日） 
　　倫敦電下議院一讀通過强逼軍役議案表同意者四百零三票反對者一百零五票 
（六日） 
　　倫敦電雅典電稱協約國公使已照會希臘政府謂薩洛尼加被拘之敵國領事可以釋放希臘政府聞之頗爲满意（七日） 
　　彼得格勒電俄軍占據恰土里斯克塋地且固守所占成洛維資東北之敵軍陣地俄國軍事專家推料德軍或將在平斯克與斯塺岡間取攻勢以報復俄軍目下之攻勢果爾則德軍必離偉大之防務及平安之度冬處所前進是實俄軍之利也德軍此舉將引起八百英里陣線空前之大戰爭（七日） 
　　彼得格勒電俄軍已奪獲恰土里斯克及西面二俄里之高原敵軍回攻未成成洛維資東北奥軍先施煤氣後以步隊進攻但被逐回（七日） 
　　倫敦電聞薩繆爾氏將代西門氏爲内務部大臣（七日） 
　　巴黎電今晚公報謂法軍轟擊斯台斯特拉·海 
薩斯·波細業德軍防禦工程頗獲效果里沙芒車站有火車一輛經過時爲法軍所擊拉伐蘭田莊北面德軍所設之毒氣機全爲法軍砲火所毁（六日） 
　　倫敦電海格將軍報稱英飛機十三架於本月五日以炸彈擲擊勒薩斯軍需庫德哨兵一隊於松末河北面爲法軍擊散亞美蒂愛爾及伊泊爾東面砲戰甚爲活動 
（六日） 
　　倫敦電海格將軍報稱昨晨敵軍以炸彈攻擊西美蒂愛爾列里路線助以砲隊但爲英軍逐退今日英軍砲隊轟擊敵軍陣線各地點大損其戰壕數道（七日） 
　　羅馬電意公報稱奥軍擬在瑪爾波奇吐築造戰壕與砲基當爲奥軍重砲擊散泊拉伐與海岸中間刻有劇烈砲戰奥飛機在伊森沙陣地等處施攻皆無效果（六日） 
　　紐約電意國公司船佛爾底號駛抵紐約船上裝有四寸口徑砲兩尊大約美政府將令該船於出離美國口岸之前卸去砲位（六日） 
　　倫敦電官場報告波斯號船客水夫共救起一百六十六人溺死者三百三十五人（七日） 
　　亞姆斯特丹電英潛艇在台克塞爾島外沉没荷蘭訪員聞該潛艇水兵云該艇一時迷惑不辨方向駛至哈克斯格郎島遂致觸成一洞目下水兵在海軍營中（七日） 
　　倫敦電海軍部宣稱英潛艇一艘昨在台克才爾外沉没艇中三十三人均經救起由荷蘭巡艦洛特白拉班號送至海特爾（七日） 
　　倫敦電瑙威商船南森號已被沉溺斃水夫二人聞澳洲運送艦在臺灣附近擱淺第一號艙中水深二十三尺（七日） 
　　倫敦電泰晤士報軍事訪員稱西境德軍約有二百萬人東境約一吾萬人交通線内防兵等約二百五十萬人德國在五月與十月之間將不能維持其兵力故在五月以前必欲在一陣地决戰揆察各方面情形德國戰略如何大約視俄軍勝敗而定如德將麥剛森將軍之軍隊原擬開往土屬叙里亞等處助戰者必須馳赴加里西亞以阻俄將伊凡洛夫將軍之攻勢則德土將失其攻擊埃及之最好時機即使土國必欲進攻埃及然德國亦不能出兵相助矣（七日） 
　　華盛頓電駐奥美國大使來電謂至星期二日夜間奥國猶未得有關於郵船波斯號沉没消息（七日） 
　　其二（德人德文報　電 
　　柏林電一月七日德軍大本營公報云德軍昨夜將日間占據恰土里斯克敎堂空場之俄軍逐走 
　　維也納電一月七日奥軍大本營公報云東加里西亞及比薩拉比亞邊界之戰事漸見荏弱俄國步隊已停止進攻惟砲隊暫仍活動（奥俄戰况）伊森沙河之意軍砲隊更形活動杜爾伊北面意軍進攻者已被擊退奥軍固守所占之陣地布成斯坦及里伐境均有砲隊戰事（奥意戰况）柯凡士將軍之軍現正在比拉尼北面及羅歇西面進發波區狄加太洛境砲戰仍在進行（巴爾幹戰况） 
　　柏林電據君士坦丁私家消息聲稱俄軍在波斯亞塞貝乾省攻擊土耳其兵及義勇隊所守之某陣地大遭挫衂已被逐至烏爾米亞境（七日） 
柏林電路透電社所傅俄京消息謂奥軍已棄成洛維資俄軍已占據控制該城之高地云云但據五日及今日奥軍大本營公報聲稱俄軍自數月前占據成洛維資東邊界之陣地後至今未能前進故三日俄公報所稱俄軍繼續前進一節實屬不確新蘇里區報載可恃消息謂意國在倫敦簽定之條約内有特别一條規定意國參與戰事後應受里爾二百兆枚彼里士博士在奥國邊界之戰壕中設立學校敎授德語或帝國中通用之另一種語以消長冬寂寞之寒夜比境現亦設立同式學校桀拉已設立犬醫院醫治戰地救傷隊中之犬自開戰以來兵士之爲犬救活者不下三千人故受傷痊愈之兵士特築此院以報犬德（六日） 
[東方通信社電] （日本人組織） 
　　東京電中國特派赴日專使周自齊氏豫定於二十一日行抵東京其隨員有周家憲（譯音）劉崇傑外交總長之秘書官施履本並某某二員等中國駐日使館昨日已得電報矣 
（八日） 
　　東京電日本官民歡迎俄國太公之意非常之盛東京市之歡迎業已整備一切太公蒞京之日學校生徒决定全體出迎日皇擬贈太公以勳一等旭日桐花大綬章（八日） 
　　東京電英國近向日本定購煤炭七十萬噸惟因船舶不能多載此貨故由政府爲其盡力籌設便宜之法陸續輸送不稍間斷 
（八日） 
　　東京電澁澤男爵擬乘游美回國機會聯合大隈首相以下朝野名士及在留之美國人開盛大之日美親善會現正協議一切（八日） 
　　東京電日本陸軍今日在宮城前舉行嚴肅之觀兵式日皇賜以渥渥勅語（八日） 
遠生遺言 
[游美隨紀] 第九信（二）（遠生） 
　　十一月二十二日▲入美境時之光景 
十月二十四自上海啓程之余十一月二十二日到美境之舍路矣是爲入美境之第一日一其光景如何諸君且聽吾道來 
　　早九時許抵口外照例驗疫頭等艙客依次排列而有不同等即歐美人分爲第一列日本人分爲一列而中國人又分爲一列是也醫生至先云美人不驗此當然者也不見得本國人有病即　奪其回國之權丨瞥巡至歐人一瞥遂畢丨再瞥巡至日本人即尋向一奉日本政府本國之命之農商省部員來美謂查者謂可不驗此亦當然者也然其餘日人亦一瞥遂畢及最後瞥巡至余等代表中國之一分子之中國人則先命余脱眼鏡繼將余及余同伴眼皮一拉而後乃曰甚隹 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滇事籌議中之北京各面觀]  
　　府中會議之所聞統率辦事處於初四日開軍事會議關於用兵滇省事項由元首提出重要問題三件飭該處妥爲討論常經各要人詳細核議决定進行大略第一案編配預備軍辦法决定以禁衛軍一三兩標編成第二案籌備軍費辦法决定儘部存之欵提撥動用並將各公署現存各欵一律提用第三案關於防務事項决議情形尚未得悉所有關於黨人圖謀起事種種情形之報　元首昨已擇其事關緊急者一律交諭統率辦事處將軍府參謀部共計十六件飭令凖其情勢妥籌對付辦法是日下午六時餘公府又有重要特别臨時會議陸國務卿楊錢左右丞及朱張王劉梁五繌長與參政院溥汪兩院長梁士詒參政等一律列席與議討論至七時餘暫停用膳隨又接續會議斯時廕午樓孫寳琦阮忠樞亦加入議席當集議之際外交次長曹汝霖携带要封一件入内情形極緊要經元首閲後飭令將原議案件稍行擱置另日再議即將曹汝霖之携带要件交付研究速决辦法時已十點半鐘聞均與滇事有關▲各國態度之一斑滇省問題發生以來關於外交上所傳之各項消息尙紛紛不一有謂某某國將協助黨人藉收漁人之利者有謂某某國將藉口倡議瓜分中國者又有謂將認滇省爲交戰團者昨據訪問外交界尚難遽定其確否惟聞外交團現對於此次滇省事件連有照會文件而熊度尙持冷靜似必再有詳確之考查始能定有辦法四日下午駐京法國公使特至外交部與陸相國會談良久似爲此次滇省事件與滇越鐵路之關係聞法使之意須請示本國政府命令再訂辦法至其他駐京各使前曾奉本國政府來電飭其詳查滇事情形是否須添調軍隊來華保護各該國生命財產一節茲聞日内各公使已紛紛將滇事來華云 
▲薩李接替之關係日前曾有特令以薩鎭冰差務繁重無庸兼任參政院參政聞其原因係爲薩君日内即將奉派出京蓋因近日滇省不靖各處人心未免搖動長江上下游之防務尤關緊要擬以薩君擔任長江上下游之水路防務事宜又聞薩係繼任曹虎威將軍長江上游警備總司令之職要之皆所以重視長江防務之意也至接署薩氏之參政李鴻祥其人者於辛亥起義時在滇僅一步隊管带李仲仙時爲總督與之不治飭將所带之兵歸併他營出防昭通鴻祥反對遂爲李根源等所用光復後任爲民政長官制改定乃開缺來京迄無相當位置現令署理參政政府之意非特籠絡滇人實以安李氏之心也惟據順天時報所載則云陸軍中將李某雲南人第一次革命後李氏爲雲南民政長蔡鍔來京李氏亦隨入都門政府派爲陸軍部諮議現住石駙馬大街此次雲南獨立李氏以種種關係受政府之嫌疑遂於前月二十八日單身出京云云不知該報所稱之李某與李鴻祥是否一人但均有關於滇事姑並誌之▲防範各界之嚴密政府以用兵之道貴在神密稍一洩漏貽害滋甚且現在人心浮動謠諑繁興用兵滇省之軍事計畫尤有能不嚴守秘密故日前除飭統率辦事處通咨京中各報愼重載滇事外昨並由政事堂通飭各部長官及各特别機關院長督辦嚴禁屬員洩漏軍事計畫如有貪圖小利或被人運動敢於違背者一經查覺定以軍法從事等語至於京中一般普通社會防範久已甚嚴蓋自國體問題發生以來各軍警機關即紛紛添派偵探於各地調查反對政府之言論舉動現因滇省事件發生政府對於北京地方治安尤爲注意故又將偵探數目大加擴充若軰蹤跡幾無地無時無之稍一不愼即罹嫌疑或逮捕之禍以故現在政界中雖極形忙急而社會情形反愈形沉寂蓋國民懔明哲保身之訓更不敢談及國事也 
▲從緩宣慰之一説滇省之事政府前曾擬特派宣慰使入滇宣慰乃迄今未見發表昨聞政府某方面之主持又擬暫行從緩其理由蓋謂滇省既巳興兵抗命中央又已派兵南下大勢决非宣慰所能挽回滇省現在用兵之際宣慰使亦暫不能入滇應先以武力從事俟平定之後再行派員慰問商民昨已將此議上陳矣 
[外交重要問題與帝制]  
　　▲日使重要之會晤新年以來近三日間所發生國際外交案甚形重要已在逼緊地位惟其間之情形與滇事是否有關尙難得其崖略然於帝制上必有密切關係此無可諱言初四日駐京日本公使日置益氏因奉本國政府訓令曾致外交部公函一件據稱於初五日下午三鐘親至外交部有正式談判之要件請由總長接待等語陸氏以此次會晤必爲某項問題曾先請示一次當由元首告以如果爲某事即可按照預定方針相機辦理 
▲登極日期之紛傳登極日期外間雖久有所喧傅而政府内部實尙未十分確定自滇省事件發生後關於登極大典舉行日期政府内部又各異其主張前日曾經集議一次結果雖尙未有所决定而其主張約有三派一主張提前者大略以此次滇事之發生實由於帝制實行略事遷延與黨人以可乘之機會此際爲圖補救似宜將登極大典提前舉行民志既定國本自固而黨人號召無資自日即於消滅一主張延緩者此派純從外交方面著眼大略以滇亂未平舉行登極大典恐多不便之處此際似無庸亟亟於此宜以全力討平滇亂滇亂既平威信自著再舉行登極大典各國承認一節亦極順易一主張仍照定日者大略以國是既定决不可因一時之變亂即有所搖惑所有登極大典仍宜按照定期繼續籌備尅日舉行以示政府之鎭定滇省不過一隅之亂自不難計日盪平云云此外一般官僚又有二項主張一以官事爲主如參政院長溥倫自新受朝命後急思所以報答大恩近因滇省宣告獨立恐帝制因而擱置擬聯合參政院中人上一請速登極表文政事堂大典籌備處亦有是項主張蓋皆官場照例之文章也一以星象爲主緣登極典禮前定於舊曆正月初四日茲因某天文家再行推算以初四日不如初七日之吉故又有改用初七日之説然而究竟何日爲實行之期固尙無確實之消息也 
[征滇聲中贛皖軍之調動]  
　　贛省第六師步兵第十二旅暨砲騎工輜各營奉調赴湘出發昌武李將軍特派副官郝賢林於本月四號代表前往勞軍並致訓詞日本將軍自統帥該各該團營以來前後蓋十餘稔矣其相處之久相愛之切有較之家人骨肉而更摰者今一旦臨歧賦别分袂即在目前人孰無情誰能遣此以本將軍眷眷不忍之心度各將士亦必有不能遽捨者也溯自辛亥以還時事多艱武昌發難本將軍即躬率所部倉卒南征遂有漢陽之戰繼而汴匪氛熾卷甲北旋乃有信陽之役踰年而贛寗變作本將軍還鎮鄂渚誓師東下復有南昌之克轉戰數千里南北奔馳殆無寗宇出入鋒鏑之下周旋鞭弭之間所與共生死同難患者各將士蓋未嘗有一役之不從也本將軍自出身行武薦升專閫時時以不能報稱國家爲懼而各將士忠勇奮發實能成予之志以有今日而謂本將軍能須臾忘者必非人情雖然不忍其别者私情也不忍其别而終不能不别者公令也今各將士奉調出發吾知三湘之衆七澤之民必有壼漿筐篚以相迎者而各將士亦必能申明軍紀以慰閭閻之望而仰答朝廷倚任之隆行見該師各旅團營之聲譽價値翔而愈高是則各將士之可以自信而本將軍亦用以自慰者也茲特備猪肉五千觔即由該師長按名給發並派員前往以伸祖餞之意各將士亦當念歷年親愛之情共矢公忠同心禦侮立奇功於萬里傅盛譽於千秋使天下後世讚而美之皆日此汾陽之舊部也則本將軍方藉以增重樂何如之諸君其勉旃云云李將軍對於各將士惜别之情如此不知各將士臨行時之觀念與狀態何如也 
政府因滇省獨立特令第六師移防湖南聞又以九江湖口爲江西省城門户必須有重兵駐紥方足以資防衛現第六師已移調應即派兵接防惟贛省原有第九混成旅分駐各屬一時調集爲難特令行安徽倪將軍酌撥數營移駐湖口昨倪將軍已有電致李將軍謂業派帮統一員率健兵三營請即遵照大元帥命令歸貴將軍就近節制李將軍得電後即派行署副兵蔡嘉柏於四日趁專車前往九江慰勞皖軍矣 
[慶賀聲中之景鎭觀（曳泥）]  
江西景鎭前數日商會貼出紅紙佈告定期慶 
賀各商家竊竊私議有謂市面冷淡不欲張皇 
者有謂由民國改爲帝國爲古今中外未有之創舉 
不可不慶賀此曠典者心理頗不一致後浮梁知事又飭鳴鑼傳諭自十二月二十八起至元日止全鎭人民一律懸結燈彩以伸賀忱於是商民遂紛紛預備而燈籠紙店乃利市十倍自昨夜起全市煇煌頗不減於當年紀念共和之盛况市間擁擠　　不通詎正在熱閙時忽驚某處火起一時烈燄騰空與燈燭之光相映燒至一小時始熄而一般商民因燈價過高致將前年民國萬歲燈籠懸諸門首市中小學生覩此熱閙更三至成羣往來奔走猶高唱民國榮光之歌殊爲可笑至各店所製燈聯思想各别亦頗有光怪陸離之概 
[鄂省之百官朝房與烈士碑亭]  
　　鄂省恢復前淸行宮爲百官朝賀之所將烈士祠遷併於昭忠祠業已實行現聞修葺行宮工程原限於陽曆年底竣事刻已報完成矣乃驗收委員以從前百官朝房異常湫隘故淸季督撫以下各官至宮朝賀均以間壁之學校爲休息聚會處現在朝房雖經修繕仍嫌不甚壯觀此際將軍巡按均已尊爲爵爺應稍崇其體制已禀准將軍朝房重行建築並因登極在邇特飭各工匠連夜趕造限四日告成勿得貽悞 
鄂省辛亥首義被瑞澂所殺之彭劉楊三烈士其就義地係在現將軍署東轅前經黎黄陂在該地建築三烈士就義處碑亭一座年來頗遭軍人厮役之踐踏刻王將軍以國體改變首義功似已湮没而又不盡湮没該碑亭豎立署前殊多不便已飭副官另行擇覓該署附近大都司巷口官地一段將該碑亭移設該處昨已估工遷徙但該碑原以烈士就義處爲標幟今碑不建於原處已失立碑之眞意竊恐再逾數年一經傾圯必將置之不復再顧矣嗚呼 
[東省烟酒風潮漸平（化險）]  
　　吉林烟酒之公賣風潮余已屢誌本報矣現該地酒商已開火造酒其風潮平息之内容據吉林函稱自烟酒公賣局組立以來全省燒商羣議減輕税則一面通知本行止燒而禀牘盈尺會議殆無虚夕然終無良好結果旋經齊忠甲等紳士上書巡按暨財政廳分條縷陳極蒙嘉納乃規定每筒燒酒日以四百斤爲率照百斤徴收在洋一元二角交納統税不設公賣分棧該燒行應徴之牲畜貨牙營業糖捐斗税等五項雜税按每筒月統徴錢七十五吊燒商較前便利甚多因各燒行每筒日出酒少則五百餘斤多可六百餘斤至牲畜一項燒商若照實徴收此項月有七八十吊此事係行政界會同商務總會等表决簽押也據該酒商團體名（吉林酒商研究所）者近發表其規定條約略云吉林係雜居區域各埠洋燒林立酒商實受影響困難情形岌不自支曷堪公賣估猶力允劃一查公賣公局支棧聯單印照等項煩擾不獨燒　請求撤銷即士紳齊忠甲等亦爲陳詞按憲深體民隠飭行政界與燒商會議在案於十二月二十日警察廳行政科員趙景明財政廳科長錢夔吉林縣總務科長朱邦逹公賣第一區分局王義二區分局金瑞徴收局吳克伊商會總理馮蘭秀苗經魁何其章在商務會會同燒商代表魯國鼎等議定規約如下文（一）燒鍋每班得酒四百斤按班納公賣費大洋四元八角公賣費按兩月一繳（二）牲畜税按每筒按年納雜税錢七十五吊隨筒謀交納兩筒照加其從前未繳者應一律補納（三）其吉長兩縣從前並無包税准自五年一月起納已有者照補（四）公賣費陽曆十月二十日起交（五）仍遵前議取消分局支棧歸各税捐徴收以上公同表决簽押一面由行政各界委員詳請按憲立案一面由燒商電知各燒號開火造酒 
　　濱江消息云濱江縣署亦於昨日奉吉林巡按署飭開轉奉財政部咨開查烟酒公賣乃前呈奉大總統批准公布施行在案全國一律事在必行且烟酒屬消耗之品重税本不爲苛是以各國履行專賣不許私人營業法美意良况其宗旨爲官督商消負擔經費係屬間接取償於消耗之人於商家亦無妨碍嗣後無論商家如何各分局應照章辦理積極進行以重榷政等因縣知事張蘭君接此札後恐公賣局一經實行各酒商再起反對於市面不無影響當赴商會將酒商代表五人盡行招至面爲開導略謂國家當此財政困難之際凡我國民皆應量力輸將况此項公賣本出諸沽酒之人於各商家並無絲毫之損失何苦出而反對爲沽酒者節省財力且烟酒之税各國無不加重此地逼近租界諸君豈未見俄國之酒價乎云云聞各代表尙不允承認也 
[中國敎育品賽會得奬單]  
（吉光） 
　　美國因巴拿馬運河之告成特在舊金山舉行巴拿馬博覧會以誌慶祝吾國出品共得大奬章五十七名譽優奬七十四金牌二百五十八銀牌三百三十七銅牌二百五十八奬詞二百二十七總計千二百十一茲自美洲寄來敎育品得奬詳單照錄如左大奬章四枚敎育部之全部敎育出品交通部上海工業專門學校北京清華學校徐家滙孤兒院名譽優奬二十二枚安徽合肥開明小學江蘇武進第一女子小學江蘇興化女子高等小學浙江杭縣復興女學浙江嘉禾高等小學福建福州明倫學校福建福州北城小學廣東興寗縣第一女子小學廣東普寗縣第一高等小學廣東南海縣高等小學浙江建德小學校廣東荻海初等小學江蘇振秀女學江蘇常州第五中學上海美術女子學校江蘇無錫繡工會浙江女子師範學校廣東愛育善堂廣東方便醫院廣東廣仁育嬰院廣東廣濟醫院廣東救災公所 
金牌奬四十枚江蘇崇明城東小學江蘇無錫第一女子學校浙江培坤女學校浙江上膚縣立小學江蘇寳山初等小學蘇州女子第一小學校貴州貴陽逹德女學 
貴州育英高等女學浙江平湖女子學校湖南自治女學校　江蘇鹽城高等小學校江蘇吳縣第三高等小學校江蘇蘇州雙桐女學湖北第一中學校安徽蕪湖中學校浙江奉化作新女子高等小學安徽第二女師範學校福建女子師範學校江蘇上海女子中學校福建女子中學校貴州女子手工學校湖南衡粹女學校一廣東潔芳女子中學校　湖南衡粹女學校二廣西第一師範女學廣東坤維女學　浙江嘉禾女師範學校廣東台山女師範學校北京師範學校湖南高等師範學校江蘇武陵女學江蘇武進女師範學校江蘇第二工業學校江蘇敎育司署浙江蠶業學校江蘇省敎育會江蘇女子蠶業學校福建高等學校 
廣西南寗甲種工業校上海孤兒院銀牌奬二十七枚江蘇麗則女學福建女子師範學校江蘇第七中學江西南昌女學江西南昌育才女學江西南昌明德女學江西南昌女子師範學校江西蠶桑女學江西坤新女學江西培德女校江西南昌農業學校江西振坤女學江西泰和女學江西崇仁女學校江西競武女學校江西玉山女學校江西廬陵女學校江蘇徐家匯孤兒院廣東省城美術學校江蘇省立第二工業學堂廣東工藝局江蘇女子職業學堂直隸水產學堂江蘇蘇州苦兒院北京工業學堂北京龍泉孤兒院北京瞽目書院銅牌奬十一枚湖南自治女學堂廣西女子蠶桑敎員養成所江蘇上海美術學堂湖北武昌女子蠶桑學堂山東張蔭南　江蘇淑新女子學校直隸農學校天津乙種工業學校江蘇徐家滙孤兒院福建福州商立慈善會江蘇實山公署　奬詞十一枚四川磁器改良學校浙江工業學校江蘇女子織業學校廣西工業學校湖南省敎育會浙江甲種工業學校湖南工業學校上海顧賢臣廣東惠行善院黑龍江省公署福建靈光書院 
[之江紀行▲嵊縣諸暨間（三）]  
（靜眼通信） 
▲崇仁鎭離嵊縣之西三十里日崇仁鎭者亦嵊縣山鄉中之巨擘也間日爲市市日各村人咸持貨物來鎭貿易充途塞巷幾無容足之地街衢中店舗頗多規模亦不狹自崇仁西行十五里至十畝嶺嶺既高峻距離又長又十里至黌院又十里至紫岩黌院紫岩之間水流湍急其力大可利用而沿途乃不見有水力機意者來源不長晴時易涸乎離紫岩十里後即爲苦竹溪 
▲苦竹溪以產苦竹得名鄉民嫌苦字之不祥易爲古字乃莫知所解此村向以竹製紙居民藉以爲業年來紙價既低工資日昂以製法之不良與交通之不便益不能與他人競價現存槽户不過五家每家一二槽所製之紙爲小六盟大六盟（均作冥鏹用）南屏三種苦竹溪於產紙之外兼產平水茶其地陰翳於種茶本適然種法幼稚故發逹殊難 
▲江下自苦竹溪西行三十里而至江下居民皆楊姓有楊氏宗祠祠内並設小學該處產紙較多約有六十餘槽自春涉冬夜以繼日終歲無休息之時然其所產之紙悉供冥鏹之用文化日進其業將日退不及今改變悔無及矣 
▲楓橋爲諸暨之巨鎭每日有往返杭州之航船故交通頗便惜無清潔之客庽其地有大東鄉高等小學校一所校舍極寛廣連　接棟蔚然巨觀生徒衆多規則亦整校長何蒙蓀君資望既隆又以書法著名山縣中得此亦不易易楓橋多平原故桑及稻均繁殖衣食之資胥賴之矣 
▲諸暨城之繁盛諸暨城爲東陽義烏永康浦江等縣來往之孔道故行旅較衆商業因之而發展全縣面積較他縣爲廣人口亦多敎育事業蔚然爲旁縣之冠城中有中學校一及師範講習所一成績均著全縣小學校多至三百二十餘所全省中所稀見也前月間城中有二大事傾動一時（一）爲城隍會城隍廟中連演十餘日之戲紅男綠女傾城往觀山居之人舍是更無娛樂機會良非得已余所怪者吾國劇本未經改定勸善者少而導淫者多亦社 
 
 
 

Page 7

 
 
[第七版]  
會之憂也（二）爲敎育成績品展覽會各小學校以生徒之手工圖畫作文習字等送諸敎育會中陳列十日内如樂安學校之竹工泥土工水彩圖厚紙所作之飛機汽車等智勝學校之槓桿玩具及組紙細工中區學校之製果及紙製敎堂五和學校之紙製八寶塔及濟陽碑亭等取材既適製作尤工允爲該會之特色惟間有選材失當與組紙切紙等精細過度致耗時日者尙稍加研究以期切於實用耳 
▲五洩之瀑布諸暨小西鄉日五洩者頗著名自紫閬等處所發之水繞向天嶺而奔注成爲瀑布終年不息旋轉曲折分爲五截故名五洩飛珠濺玉其聲若雷誠巨觀也其外爲夾岩寺自五洩至夾岩寺凡七里中間重岡疊囐流水環之山勢突兀樵夫不易攀登故老樹得不受斫伐錯落紛披與岩石相掩映景極幽　製紙者用其力以搗料力農者引其流以灌田小西鄉一带咸受其利故富沃冠他鄉焉 
[地方通信]  
　　松江 
▲敎育會又將開會演説敎育圖書館設在縣公署西偏前縣議會舊址又有縣敎育會公欵公產管理處學務委員辦公所等均在其中明日又經敎育會請楊朱蔣諸君開會演説並因乙種小學敎員講習所正届畢業擬即請楊蔣等評判成績 
▲省委到松巡按使署現派王楊兩委員來松王係考察縣公署各項行政事宜楊係調查松地應否設立縣佐及其員額已均到松與李知事接洽一切矣 
▲骨肉相爭東北鄉太平橋倪姓著富也有倪織雲者父殁後與孀嫂析產得尺得寸斷斷不已孀嫂不能堪此届收租時間曾有懇派警察常川駐門彈壓之議其實該孀無後所撫嗣者即織雲之子本一家也隔昨織雲忽在泗涇僱江北人十餘名駕舟到鄉强載米石孀嫂出阻即與爲難嫂乃出每名一元之厚資亦僱十餘八抵拒一時雙方如臨大敵族人懼釀巨禍乃赴新橋警區請派警察彈壓警員以該鄉係劃歸莘莊管轄本非新橋警區範園惟事屬緊急權派幹警馳往排解隨由倪姓拘江北人十名解至新橋警員立即備文派警轉送松局候訊翌晨其嫂到縣禀訴並請驗傷此事未知如何結朿也 
[蘇州]  
▲偵探捕獲盜匪吳縣偵緝隊長潘秀淸昨派排長秦愛生率領探士李四葆雇舟前往唯亭鄉拘獲盜犯楊永之陸阿根顧阿土等三名并獲前膛鎗衣服現洋等贓解由潘隊長略詰一過立解吳縣公署訊辦聞係搶刧吳家潭翁姓家案内之盜犯并認有角直航船盜案云 
▲冒探查烟索詐前有丁榮楊史榮金二人冒充偵探謝壽英名字至北開明橋開設興園老虎灶店主李王氏家藉口查烟入屋亂搜翻箱倒篋毫無所得并言酬洋五十元即可了事云云該氏聞其言語可疑且又無搜查執照當場報由該處崗警到場將丁等二人一併拘區究辦茲已由馬巡官備文移解總署矣 
[鎭江]  
▲籌辦游民習藝所丹徒縣章知事奉飭籌辦游民習藝所曾與地方紳士一再計畫特製備印簿通函勸募各市鄉公民量力捐助一俟集有成欵即由縣署榜示一面擬章詳報擇地創辦仍各按捐數多寡分别轉請褒揚及酌予奬勵並爲勒載碑記昭示來茲 
▲高資鎭創辦學校鎭郡之西高資鎭地方學齡兒童逐漸増多近經該處公民王有富等集合同志籌募經費照章創辦商資國民學校昨已禀請立案由章知事批示略謂該公民等熱心學務深堪嘉許應准立案備查云 
▲旗民蠭聚生計所鎭江旗民困難已逹極點雖由生計所長楊子磐極力維持而經費無著難爲無米之炊所恃者僅有變賣八旗官產得價爲之均分前日有某官署賣出所得正價業已按名攤派給領不知後因何事旗民聚衆千餘人擁至該所要挾一切究爲何因容俟續報 
[南京]  
　　崇明縣截留賑欵崇明縣今夏突被風災不但農田被毀不少即諸多塘工亦已亟須修築昨經該縣知事劉光瀠條陳齊巡按使請將賑餘之欵四千餘元截留以充修築塘工經費齊使以事關地方公益批飭照准不得再行請欵維持 
　　樊溥霖因病出缺前任江寗縣各事樊溥霖四禁烟不力經懲戒委員會議處降等嗣經皖巡按韓紫石調用旋即回省得委阜寗縣　產駐辦員一差近因在差患病已於前日逝世出缺慘耗傅來曾處長特改委該縣助理員陳孕寰暫行代理 
　　議修建康圩辦法江寗四鄉圩隄被雨水冲决者迄今皆未修築現値冬令水涸之際急宜乘時加修完固以免春潮泛漲遺誤要工齊巡按昨飭吳知事從速邀集士紳從長籌議修理建康圩善後辦法詳候核飭進行 
[杭州]  
　　路欵尙無籌解消息浙路股欵淸算處第四第五兩期股款共計洋一百八十餘萬元前由葉處長電部催解目下因籌備大典需款浩繁故前項股款尙無籌解消息惟聞浙路債劵民國四年份應償本息約需洋十一萬數千元交通部爲維持國信起見已飭總管理處迅速指撥的欵仍由杭州分行接續開付不日即可由部通告週知 
　　商會請議茶公司事杭總商會函致茶葉領袖略云我浙華茶出口向稱大宗此次赴美賽會得與最優奬聲價之列固足以覘信用現在美商願與華商合辦是項收運公司想乘此推廣銷路洵爲大好時機惟事關通力似須研究辦法以期進行望邀集同業定於星期日下午即十二月初五日蒞會擬將前項飭議事宜共同商榷俾徵意見而便轉詳 
[江西]  
　　押欵收回官票贛省財政廳長羅述稷以本省官票充斥礙於市面擬將景德鎭統税九九商捐等欵向中國銀行押借四百萬爲收回官票之用現已訂定合同雙方簽字并酌定每官票一千文作價四角各屬完糧納税一律照價收納不准抑勒自本年三月起開始收回官票至五月底止逾期作爲無效若市面上有故意逼遏賤價收買者查出定嚴懲究業將以上情形面陳戚使請其先行出示曉諭矣 
[淮安]  
　　獄卒索詐之敗露淮安獄卒孫鳳汪林劉文等自前淸充役至今歷年已久專事連絡櫳頭凌虐監犯自陳管獄員蒞任後不時赴監親查乃始稍稍歛跡但仍不免暗中作祟故陳管獄員特出示諭張貼監門謂各看守人等在監凌虐人犯或在外詐欺需索許即面告日前有新發下監之烟犯王永福告稱孫鳳等往其家内索詐錢財當經管獄員傅其妻王蔣氏訊問據稍日昨有汪林即汪保齡孫鳳即孫玉忠到婦人家内説婦人之夫在監受罪如願出錢可以免罪婦人遂請出薰殿元郝二代婦人同他言定錢十六千文昨已付過洋六元交薰殿元之手等語管獄員以人證確鑿遂據情詳請縣署查辦詎劉文竟向管獄員狡辯並復出言恐嚇遂將孫汪劉三獄卒一併解送縣署惟該縣知事適値交替孫鳳等業已取保候查近正多方運動希冀復充不知後任知事不致爲其朦蔽否 
[湖北]  
　　鄂城知事之受辱湖北鄂城縣葛店鎭鄉民因上年大批飛蝗過境未害禾稼以爲得獲神佑爰於日前演戲七日以答神庥觀者盈千累萬適縣知事漆賓往呂紳家宴會經過見之大怒以爲演戲祀神迭飭查禁何以置若罔聞當傅該處地保至場重笞數千一時鄉民蜂集大聲呼打漆見勢不佳由轎中奔出避匿某民家牀下隨带衛隊開鎗禁嚇無效鄉民遂將漆之四人肩輿拆毀以火焚燬後漆乘呂紳家肩輿回城即簽差飭緝兇毆燬轎頑民刻已捕獲十餘人到案重笞收禁謂將置之死地該鄉農民現尙集議對待方法爲一二紳耆勸阻想不致復生波瀾矣 
　　徵收分局之消滅漢口貨物税徵收局原設有南北兩局比較均數十萬元去冬財政廳以一地點設同等之二機關殊多糜費特飭合併爲一局無如該局長江紹墀以事權過大轄卡繁多一人精力恐未周到執定必設一分局財廳亦允之惟不准公局另有局用江局長則索開支五百元財廳堅不允從適漢口因商務冷落税收減少財廳乃以江局長與武穴徵收局長陳景虞對查刻陳局長已抵漢接事遵照廳飭將分局名義取消分局長立於帮辦地位以資輔助 
[山東]  
　　槍斃土匪五名將軍府軍政執法處於上月三十號綁出土匪張德功（菏澤人）高錫玉（金鄉人）王有林（壽張人）李元興（寗陽人）王柱仔（歷城人）等五名押赴南圩門外槍斃其罪狀略謂張德功等四名係與前正法土匪郜克彬等十餘人搶刧樂陵縣境李家莊及霑化縣境九岔河山前莊葛家莊等處累勒巨欵并在該處抗拒官兵經訊供承認不諱又王柱仔一名係與前正法俆左有結夥十餘人在東鄉三官廟處搶刧亦供認不諱按照懲治匪盜條例處以死刑云 
雜評一 
[逼緊（默）]  
京報盛傅新年來外交上起一新問題至新問題爲何事則多隠約其詞第謂情形似甚重要已入於逼緊之地位而已然雖不明言何事我人又何難測知非但不難測知且早爲人所共料此想像中之新問題不因歐戰起而一動其機耶不因帝制起而再動其機耶不因滇事起而其機更動耶歐戰之機非眞機也第開以待帝制之機之來滇事之機非眞機也第藉以收帝制之機之果然則所謂新問題入於逼緊之地位者因牽連而逼緊其情形大略可睹矣 
登極將近帝制問題之逼緊也戰事將啓雲南問題之逼緊也而此外交上之新問題亦遂因兩問題之逼緊而逼緊今日者眞所謂内外交困之時機矣其將何法以擺脱之耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交通行長遇害]  
　　上海交通銀行行長張紹蓮係浙江海鹽人年在五十左右家住法新租界長浜路陸家觀音堂對遇華慶里四號昨日午後四時許張乘自備之轎式馬車由行返家行至英法接壤之薩坡賽路巨籟逹路轉角詎有身穿大衣頭戴西帽者二人預守該處見張之馬車疾馳而來二人突然上前截住去路即在身畔摸出手鎗在馬車之左面及後面擊入車内連擊五響張中一彈從左肋擊入至前胸右面穿出馬車之左面後面玻璃窗擊成粉碎前窗玻璃亦有兩洞張受創後一任兇手奔逃急命馬夫駛回英租界麥家圈仁濟醫院求治及至該院張已不能言語創口流血甫經醫生察治未及施救即已氣絕公共捕房麥總巡得報立偕五十號西探總目安姆斯脱郎帶同華探至醫院察視並向馬夫詢問被擊情形聞其小馬夫因當時立在車後故所見尤爲淸楚至前面之馬夫亦親兇手面貌惟若何舉動則不甚明晰且内有一馬夫因有槍彈在耳邊擦過雖未受傷一耳已聾故其受驚爲尤甚麥總巡等到院察視後即飭老閘據房中西包探前往出事地點查明該處係屬法新租界且已由法捕追獲兇手一人並搜出兇器帶回嵩山路捕房收押一面由醫院將張之遺骸送至嵩山路捕房轉送驗屍所報官候驗又據傳述謂兇手所用者係是機關手槍故開放時甚爲靈捷云 
[上海金融界之調查（宗朱）]  
　　前日（七日）結算上海各銀行存銀共三千八百八十一萬三千兩存洋共一千七百五十萬元大條銀共五百八十三條一星期内運出之銀共有五十八萬兩之多而大條銀亦有三百九十條其分配如下銀二十萬兩運往漢口銀十萬兩運往廣州銀十六萬兩運往南京銀十二萬兩大條銀三百九十七條運往海參崴 
　　去年六月三十日之結算上海存銀有六千八百八十六萬三千兩之多而現在所存僅三千八百八十一萬三千兩二數相差有三千餘萬之多此六個月中上海運出之銀數目之巨可想見矣 
　　一星期以來大條銀價漲六二五現價爲二十六先令八七五其漲價之原因則以歐洲買進甚多也 
　　銀行電匯在一星期内亦有增漲星期五爲二先令六便士八七五現貨標金因此又跌至三百九十二兩八錢先令之所以漲蓋以銀價之增加現以純銀核算不除兵險則先令之價應在二先令七便士外也 
[再誌顧全徴集賽品之信用]  
　　上海總商會爲索還巴拿馬賽品事禀請農工部保全信用原禀已錄前報茲再將總商會致上海縣公署函錄下頃准貴公署函巴拿馬賽品移贈費城陳列據各出品人分别願否移贈情形開摺函復到署當即照叙來函錄摺轉詳茲奉省批詳册均悉查本署辦理移贈美國賽品計有二起本月七月間所發四千三百零三號通飭專指農產磧質敎育三種而言以飭到二十日内具復並聲明逾限不復作爲默認贈送業於九月底限滿後照案咨部轉行分别願否留美贈送在彚又於本年十一月間所發六千三百四十二號通飭係指全部出品移贈費城陳列所而言以十二月十五日爲限限滿不復亦作默認一律移贈茲據所詳以兩起併爲一案册關出品又有已經限滿作爲默認之敎育品農業品在内能否一律收還姑候據情彚案咨部轉行核辦仰即轉知此批册存等因奉此合行轉逹即希察照等因查七月間所發四千三百零三號之通飭敝會尚未奉到所指農產礦質敎育三種出品於九月底限滿作爲默認移贈實未接洽恐將來出品人必多責備有得不向貴公署先行聲明至賽品徴集關乎信用曾有敝會加印之收條交給各出品人收執若竟作爲默認悉數移贈必起交涉已將爲難情形於上年十二月三十一號禀陳農商部請電飭會場監督矣專此奉復 
[停給米糧分運單之關礙]  
　　本埠米麥雜糧同業因税務所停給公運單以來運貨諸多不便而於奉南川之賑米尤多遲滯會經該業仁榖公所司年司月長義等行商具禀吳所長請予查照成案仍舊塡給分運單茲因未奉批示故日來米商暫停斛運一俟奉到批示再行定議茲爲米業薫事查悉以滬上爲華洋互市之區人口浩繁日需食米爲數頗席况賑米尤爲至急萬難延緩昨特面晤吳所長會商一切聞吳所長允爲設法籌畫云 
[南匯辦賑之急迫]  
　　南匯縣沿海一帶因荒鬧事險象環生上月二十一號三墩塘外萬祥店地方由董某爲首率領饑民二百餘人至左近各村滋擾甚至打毁閔子鄉等數家一月二三號由南而北人數益多二三四圑各處蜂起響應每日各有數百人合計已不下數千人四圑鎭因之罷市現在團紳除各自輸捐並竭力籌辦急賑外擬將所有團中積榖八百餘擔及現欵五千元連同祝蘭舫君所捐集之麵粉棉衣先行散放惟據所造災民册計之南北七個團分共有十萬餘口人多欵少杯水　薪難以普及該縣馮知事爰於前日來申先後至道尹公署及製造局謁見周道尹楊護軍使報告該境饑民十萬人嗷嗷待哺公署中積榖存欵羅掘已盡請爲設法維持等情連日與在滬籌賑士紳顧韻夔徐耐冰陳贊平諸君向中國銀行借貸由周道尹擔保不知能如願否 
　　附籌賑處通告敬啓者敝邑區圖地居海濱本年夏秋間疊延蝗蝻颶風霪雨等災以致收成缺望爲數十年未有之奇災而被災之老幼男婦約計十萬口雖奉撥恩帑趕辦急賑無如杯水東薪斷難普及値此冬令饑寒交迫哀鴻徧野待賑尤殷同人等自慚棉薄爰特組織籌辦義賑設事務所於英大馬路保安堂内以期廣爲勸募用資救濟茲定於陰曆十二月初五日午後三時在敝所開會集議籌賑方法夙仰先生聲譽素孚熱心善舉用特專函奉請即希台端届期辱臨指導一切以匡不逮而策進行無任盼禱之至 
[自來水公司宣布内容]  
　　内地自來水公司復救火聯合會函云昨接尊翰（原函已錄昨報）據第一區救火會函稱各情切責敝公司貽誤火政等因仰承指導自應聞遇則喜何必斷斷計較惟敝公司接手之後整頓内容有不能不爲地方告者尊函謂資本富厚規模宏大實力整頓自當一洗舊汚力顧大局誠哉是言然舊有之水管容量不足必須重做舊有之機器滲漏難修必須改換敝總理猶是人也非仙非佛難開頃刻之花自接手後調查淸楚雖値歐戰未平物料倍貴不惜巨資决計擴充新機加重馬力已向愼昌洋行定購水管加大尺寸已向招商等機廠定鑄水塔壓力不足亦正打樣添造舊有之水池漏處甚多業已由辛和記興工翻造正在趕做尚未完備新池亦在開工統計約需費二十萬需時七八月方有效果决非咄嗟立辦凡此皆係實力噸不惜巨資之憑證可請貴會調查而得者以十餘年來敝敗之廠欲責速效於一二月經理之人所求未免不恕矣至謂晚間貪省煤斤尤未悉内容之詞日間用水較多必須開足快車源源而出晚間停用之時非開慢車則水管既細水塔又小不能容積必生危險遇有火警電話到後始開快車前次時已深夜電話未到之前例開慢車雖水塔儲水不缺而非仗快機之力推送水力仍舊薄弱此皆積敝所致無可如何者若疑敝總理貪省煤斤何必大舉整頓現在徐家匯日商製革廠欲裝設他公司水管經敝總理竭力爭回由龍華至徐家匯須用六寸徑水管八千數百尺工料銀一萬餘兩每月僅收水價四五元無非爲地方公益與主權不惜重資而爲之若省區區之煤斤是蠲其大而吝其細敝總理雖至愚亦不爲也救火會與水公司對於地方火政有連帶關係惟有和衷商辦各盡其責以意氣憤激於事無補敝總理决不以責備過當致有芥蒂而内容實情却有能不公諸大衆昨已將火政防備事宜擬有條欵請莫子經先生與諸先生商奪務祈指敎爲幸 
[調查學齡兒童之凖備]  
　　上海縣敎育會學務委員賈豐臻等昨奉縣公署飭開案奉道尹公署飭開奉江蘇巡按使公署第七五九六號飭開案本據届省敎育行政會議議决决議調查學齡兒童辦法案陳請施行前來查義務敎育奉令厲行督促就學勢難或緩以吾國幅員之廣人口之衆及歲兒童已否入學但憑懸揣統計爲難惟無明確之統計則亦不能謀適當之設施恭讀大總統頒布敎育綱要總綱内即有學齡之調查一項又查敎育部呈准咨行之義務敎育施行程序第一期應辦事項内亦有規定調查學齡兒童辦法一部及各地行政長官妥定辦法呈請核定施行等語本省對於學齡兒童之調查曾於元年由前都督程通令各縣限期塡表呈報一項惟查核前次之調查多不免出於浮漏此固由於地方見聞未習窒碍滋多亦由於調查者不能實出奉行敷衍從事茲者明令煌煌斷難忽視訂定方法正宜及早籌商若何而曉諭周詳使鄉民免驚疑之頓起若何而淸查合法俾名額得確盡而無遺謹按頒布之敎育綱要規定學齡之調查應由地方官委任自治團體於調查户口時注意於每户及歲兒童有無入學另立表格塡注法良意美自應遵行惟自治實行之期尙未明定而此項調查手續提前辦理固在意中茲既經會議議决自應將議定之調查學齡辦法及調查學齡兒童委員會規程先行公布俾各縣有所凖備除定有開始調查日期再行通飭遵辦外合行飭知各道尹轉飭各縣知事知照等因並辦法規程到署奉此除分行外合飭該知事遵照並辦規程到縣奉此查調查學齡兒童奉飭前因至關重要除聽候飭頒開始調查日期再行飭遵外所有準備手續亟應遵照籌辦爲此抄錄辦法規程飭仰該會該員即便查照辦理 
[護軍使署實行遷移]  
　　松滬護軍使署詳准中央遷往龍華已迭誌前報茲經楊護軍使擇定於一月七號遷移前日届期特將一切文卷及需用什物一併移去參謀長趙聯璜及軍需科副官長並各副官等亦均前赴龍華辦公惟軍法處曁拘留所仍暫設於製造局内凡軍法處一應公事如須請示者固封飭差賚送軍署核辦昨楊君已將遷駐龍華日期詳報陸軍部查核矣 
[測繪駐軍地圖]  
　　松滬護軍正副使楊盧二君以吳淞江灣新閘上海浦東徐家滙龍華松江楓涇曁滬杭鐡駱沿線現均駐有軍隊應將各該防地之與　詳細測繪呈送備查聞已分飭陸軍第四師第七八兩旅長及第十師十九二十兩旅長等轉飭所部各軍營迅將防地與圖從速測繪矣 
[中華全國電氣聯合會開會]  
　　中華全國電氣聯合會爲滬商祝某等所發起今日（九日）午後一時任北蘇州路老垃圾橋西首祝宅臨時事務所開各省電氣公司代表特别大會討論進行方針 
[利用紗廠開股東會]  
　　江陰利用紗廠爲滬商沈聯芳嚴子絢嚴惠人吳汀鷺祝丹卿洪少圃湯桐生宋友裴等所設前本出租嗣因去歲各埠紗廠營業均甚發逹遂於十二月七日收回自辦另招新股合成資本洋一百萬元前欠抵欵及押租共銀十四萬四千兩已於新招股本内撥還所有老股一律照加一成核算成洋每股二十元更換新股單今日（九日）午後二時假座北河南路上海總商會開股東會云 
[西人總商會書記辭職]  
　　上海西人總商會書記庚寗任事迄今已有多年今因事辭職不日將另行推舉接任 
[滬寗鐵路投標揭曉]  
　　滬寗鐵路前招辦車中供應茶點等物令人投標現已開標一切均揭示於滬寗車站凡曾投標者均可往觀　 
[變通印花税罰則]  
　　上海縣知事公署昨奉財政廳飭開奉財政部飭案查修正印花税法第六條於第一類第二項之契約簿據不貼印花或貼用時未蓋章畫押及貼不足數者應分别處以罰金並經本部擬訂執行規則呈准施行遵照在案惟查印花税立法本旨係以最輕税額保障人民契約之信用徴收之制甚簡而誘掖之意居多果使習慣養成自可推行盡利至於檢查糾發藉以督促進行原屬不得已之舉現在此項罰則業由各省次第執行本部詳加體察其有商民對於税法明知故犯從嚴罰辦固由自取因一時蒙昧於税法未盡可解以致誤罹重罰亦宜量加矜恕以劑情法之平本部現爲力持寬大起見暫將屬於第一類之罰金如不貼印花或貼用時未蓋章畫押者以五元以上之數處罰貼不足數者以一元以上之數處罰屬於第二類之罰金如不貼印花或貼用時未蓋章畫押者以十元以上之處罰貼不足數者以五元以上之數處罰遇有無力遵繳罰金者得援照違警處分換科拘留此係因税法施行未久人民知識或未普及暫作爲臨時變通辦法仍以一年爲限一俟限滿即依法定罰金數目分别科斷至業經貼用之票揭下再貼顯係意存破壞與不明税法者情事不同應仍依法處罰不得援此爲例合行飭知該廳長轉行遵照辦理可也等因奉此除通飭外合亟飭仰該知事遵照辦理毌違此飭等因昨沈知事已轉飭警察所警佐轉飭各警區一體遵辦矣 
[又一徴收漕糧之示諭]  
　　上海縣公署昨出示諭云爲再行出示曉諭事案查蘇省漕糧免加折價照舊每石徵銀圓五元每元徵收費六分四年份減徵一成實徵九成每漕糧一石應實徵九斗前已出示曉諭深慮鄉僻農民花户未盡周知特再出示曉諭仰縣屬諸色人等一體遵照務於陰曆年内將應完漕糧照九折實數完繳掣串安業不得遲至限外致干催提如係限外完繳仍照滯納定章加價十分之一愼勿違誤切切此示 
[楊樹浦押店被刦]  
　　前晚七時三刻楊樹浦八百四十七號洽昌押店突來盜匪三人各執手鎗嚇禁聲張當被刧去大洋十餘元小洋百餘角銀表五六隻事後由該店主投報美捕房捕頭立飭探捕嚴密查緝務獲究辦 
[青雲里亦有刦案]  
　　天　路青雲里某號粤婦朱阿銀家於前晚八時許有口操粤音之盜匪四人入内搶去現洋百餘元及金戒金飾等物當即投報美捕房捕頭立派中西探捕前往察勘聽候查緝 
[查詢盜案虚實]  
　　浦東嚴家橋木作頭邵阿錫家被盜搶　赴上海地方檢察應具報請緝等情已誌昨日各報昨經地方廳林檢察長派員調查並無邵阿錫來廳具報盜刧之禀并查該處爲上海南滙交界之處案關盜刧虚實亟應查究昨已飭派法警下鄉協同該處地保詳細查詢矣 
[請給證劵之無效]  
　　上海每遇火警前清時必由地甲投報文武各署到場照料自辛亥光復以後此舉早已革除凡遇火警全由巡警彈壓近有二十五保十二圖地保顧愼之等與附近各舗地甲以各該圖甲界内每有火警發現到場調查巡警輒攔阻干涉諸多不便特至上海縣公署聯名具禀請爲變通辦法並求按名發給證劵俾得臨時自由出入等語沈知事以顧愼之等所禀各節碍難照辦昨已批飭不准 
[分發警備隊軍裝]  
　　淞滬警察廳長徐國樑君前因防務緊要禀准上台派員赴津招募警備隊三百名來滬與原有之警備隊合併改編分列四隊所薪需餉約四萬餘金及添辦軍裝二千餘元由徐君呈報蘇省齊巡按使批准照辦現徐君已向滬北某廠訂製皮衣軍裝及一切應用物件刻已齊備於前日呈繳到廳分發具領矣 
[截留男女拐匪]  
　　開赴大連灣等處之安平丸輸船昨經救濟會偵探虞占順協同水巡捕房探目何阿春等上輸查見拐匪沈瑞林拐婦洪林氏王袁氏等串拐婦女四口擬乘該輸出口販賣當即一併拘解水巡捕房經梅捕頭略加詰問據被拐女子沈小四子稱年十八歲掦州人張小妹稱年十六歲蘇州人朱小子稱年十七歲徐州人施許氏稱年二十七歲徐州人捕頭諭飭轉送上海地方檢察廳昨日午後經檢察官預審之下判將沈瑞林洪林氏王袁氏分别押候究懲又拐婦顧陳氏張氏串拐年約十四歲之女子林弟仁金二口昨晨乘滬杭火車擬往松江販賣臨行時因林弟等在火車内啼哭當爲鐵路巡警察破上前拘獲解入鐵路警局函送地方檢察廳派員預審判顧張兩氏收押候究林弟等發堂留養候屬認領 
[領回養媳]  
　　住居長安路怡興里之吳沈氏前由陳倪氏爲媒領陳鄭氏之女連英爲養媳日前忽然走失遂疑陳倪氏有串誘情事扭控四區警署嗣據法捕房包探帶同連英投區聲稱該女在法界迷路由捕查見經捕頭詢知住址移送歸案等情姜警正飭傳吳沈氏到案給領陳倪氏開釋丁案 
[拐案無可抵賴]  
　　長沙路五十三號門牌住户施芝才控同居楊阿根拐匿六歲女孩阿林由捕將楊拘解公共公廨訊供收押在案昨晨復訊據見證毛阿三投訴曾見被告在牯嶺路手抱原告小孩訊之楊仍不供認中西官以案經證明未便狡賴判楊押西牢三年如能將孩交案准再酌核判斷 
[唆使捲逃之查究]  
　　斐斯律師昨晨至公共公廨聲稱爲凌董氏代表因氏家領女冬蘭於十月間被女母蔣陸氏唆令捲逃來申至南京路德裕里某雉妓院内爲焻經氏與僕人尋見會經扭控捕房奉飭來案控究故延敝律師到堂請求會審員王肇之君商之德領裴君准即飭捕查究 
[女孩仍送善堂]  
　　女孩周月卿前在法租界迷路由捕帶入捕房後經查知該孩係滬南上海醫院内之婢女因即飭探至該院傅同女執事高季氏解送法公堂請示據高季氏稱此女孩係被拐來申由巡警查見發堂留養後因患病送院醫痊囑伊在院學習工藝詎伊不願潛行逃出請察訊之周女供詞相同聶讞員判仍送善堂留養 
[尋妻有遇之怨忿]  
　　蘇鄉農民朱小弟前日在法新租界自縊圖盡適爲巡捕查見救下解入捕房昨送法公堂請示朱供民人家住蘇鄉滸墅關十里亭地方因妻子被人拐逃訪悉在申故來滬找尋未遇現因川資用盡無顏返籍是以出此下策中西官判交捕房帶回給洋一元着即回籍 
[女子控告巡捕續誌]  
　　華捕山東人王嘉臣因被女子許根妹至公共公廨控被調戲等情由公共公廨咨照麥總巡派六百六十九號華捕前往查明王捕確在密勒路鼎泰祥南貨店門首向女調戲禀明麥君已將該捕斥革昨晨押解公共公廨請究先由許女投訴前情繼由六百六十九號華捕到堂禀明調查情形訊之王捕供稱陽曆十二月二十九號夜落差時與友人行經是處一友與該女調笑彼即出口駡人是以將伊掌頰一下並無調戲之事乞鑒中西官以事既調查明白未便狡賴判王押兩月示儆 
[逼良爲娼]  
　　掦州婦人王金鳳（即王鄔氏）因家貧不能自給近與其母鄔沈氏至鎭江帮傭遇見拐匪錢某以代薦帮傭爲由將其母女誘拐來滬即將王女押入雲南路六百四十一號門牌吳榮通所開之花烟間内逼令爲娼因女不願逃出投訴老閘捕房派探將吳及鴇婦吳戴氏一併拘解公共公廨訊供分别收押在案昨晨復訊王女偕其母鄔沈氏上堂訴明前情並經王女禀稱因不願接客被龜鴇等凌虐受傷求恩作主訊之吳與鴇婦供詞支吾中西官以王女受傷屬實判暫送棲流所醫治被告男女着分别押候復訊核辦 
[南滙人來滬搶親]  
　　住居楊樹浦之海門人陸寳申其長女桂英許與浦東南滙人蘇有林二女賢英亦許與南滙人張海生爲室均未過門近蘇張二姓分别央媒訂期迎娶陸則百航留難前日蘇張二人糾同蘇興根蘇桂興等十餘人俟該二女至協隆紗廠做工搶取二女意欲載入船中駛赴浦東成婚被捕查見攔入捕房詢明諭將二女開釋蘇等四人收押昨解公共公廨經中西官研訊明白判蘇有林張海生各押兩禮拜蘇興根蘇桂興各押一月示儆 
[父子離散]  
　　鎭江男孩徐大寳年十四歲隨同其父由原籍附輪來滬學習生意不意任輪埠失散當由一區警署崗警將該孩帶至警署問明暫留候家屬認領 
[顯係冒名撞騙]  
　　工巡捐局據商人丁春濤禀請勒令完工等情當於昨日批示云禀悉飭據工程處查復該處房屋貼有召租是該業主早經收管現禀猶以勒令完工爲詞殊不可解至所稱繳存押欵一節本局向無如此辦法其中顯係有人冒名撞騙究竟此項押欵係何人經手交付何人仰該業主尅日查明來局面禀以憑澈查究辦母違切切 
[騙案人證未齊]  
　　福州路和盛土棧主楊輔臣控吳養芝串同在逃二人以僞票騙取値銀二千五百兩之烟土一案業由老閘捕房包探陳阿四前往鎭江將吳移提來滬昨解公共公廨請究原告延律師上堂聲稱此案共有被告三人尙有二人未獲請緩開訊並由見證潤昌棧延請律師偕同見證管少南上堂聲明爲此案之證人會審員王肇之君商之德領裴君判吳押候提齊人證再訊 
[混售僞土]  
　　謝瑞園至法公堂禀稱日前有袁丁生持僞土十斤冒瑞成土棧牌號托商人出售初未察覺如數購下轉售於人迨拆開觀看始知僞貨當即向袁理論詎竟一味持蠻是以扭控捕房解案請究旋有瑞成店主投稱袁假冒商店牌號攸關名譽亦請訊究訊之袁供認不諱並稱以後不敢再犯求宥判禁押六月假土充公 
[搜獲實彈手鎗]  
　　湖北人孫少春江西人王意成於前晚七時許在北河南路徘徊窺探經美捕房八十四號西探與華探周耀廷查見上前盤詰言語支吾當在孫身畔搜出實彈手鎗一支協同一百十二號西捕六百三十二號華捕將二人帶入捕房押至昨晨解送公共公廨請究先由中西包探上堂禀明前情並將手鎗呈案請察訊之王意成供稱與孫在途間信相識不知其手鎗何來孫供與王在某麵館内同桌吃麵相識手鎗由王交我帶往法租界是實關讞員商之德領師君判孫王帶回捕房候查明曾否犯案於下禮拜六再訊 
 
 
 

Page 11

 
 
[竊賊推人落水]  
　　竊逃王兩三前晚混至太古洋行二百二十三號駁船上行竊物件正欲携喊登岸爲該船舵工朱小根撞見扭住王反拒捕行兇將朱惟入浦中幾遭滅頂當幸鄰船救起並即鳴警將王拘送水巡捕房連同朱小根於昨日函解檢察廳訊辦 
[小工不認行竊]  
　　烏鎭路金生記木作頭至四區控被小工顧阿二竊取木料在顧家内搜獲原賊等情經姜　正提顧研訊據供被作主拖欠工資故將木料作抵判候查明核辦 
[矮賊]  
　　矮子張士寳前日在虹口圖竊被捕查獲昨解公共公廨經中西官訊知張係過犯押候函送上海縣知事署發落 
[包探追獲匪徒]  
　　匪徒崔小二子前日在虹口有恒路攫取西人鈔票洋三十元圖逃被包探薛正昌追獲昨解公共公廨請究經中西官略訊一過判崔押候查明於下禮拜六再訊 
[押店違章受罰]  
　　源成押店夥洪孟泉因收押西人失竊之大衣不報捕房被包探查悉以洪違章禀請公共公廨出票昨將洪傳至公共公堂訊明判罰洋十元充公 
[破獲赫德路賭窟]  
　　夏芝吉夏芝昌王阿定陳阿明王金成等在赫德路十七號門牌聚賭抽頭被捕房查獲昨將夏等各人連同賭具併解公共公廨經中西官訊實判各罰洋五元充公賭具銷燬 
[不理租欵之訴訟]  
　　李德林因不理美商勝家公司租洋七十七元被控經公共公廨准飭捕房昨將被告傳案中西官諭令交保候訊 
[荷領謁見周道尹]  
　　駐滬荷蘭國總領事碩麟甫（譯音）昨晨特往道尹公署訪晤周道尹當由道署交際科科長陳震東先於招待室接待移時由周道尹延見茗談良久興辭而别 
[誌謝]  
　　復旦公學同學諸君衰輯中西課藝及他種著作編爲雜誌其第一期現已出版内容豊富體例井然昨承惠一册書此誌謝 
　　新出版之愛國月報以爕記書局爲總發行所各大書局爲代售處是報志在愛國故裝訂悉照華式紙張亦用　貨印刷精良實所罕觀昨承以第一册見貽謝謝 
[氣候報告]  
　　（上海徐家滙天文臺天氣測候報告） 
　　已過者之報告一月七日有二低度一在呂宋西北一在福建此則行向東海中國海濱及揚子流域多處有雨台灣峡以北有旋風行動各處涼風均無定向八日上海天晦而霧略有細雨氣壓之數仍在累年平均之下八日下午四時前二十四小時内上海氣候温度至高五一·八至低四七·八去年同日至高四九四至低二七·六 
　　未來者之推測八日下午四時三十分豫測福建與江西之間有新氣壓温州南有自東北至東南之凉風琉球與日本間風浪頗大掦子江口有霧氣 
雜評二 
[又一暗殺案（訥）]  
　　暗殺非行樂事不特被者慘已亦甚危而我中國人何以喜爲之耶 
　　日暗殺者無論爲私爲公必因其忿怒抑鬱之氣無可發洩特假暗殺洩之即以得洩其忿怒抑鬱之氣爲樂故暗殺者多也 
　　世固有糊塗暗殺莫知其由者矣然大多數總不外私仇與公事二端而爲公爲私有即時明白者有久後而始明白者今交通銀行長又繼鄭汝成而暗殺矣其因果何爲也耶 
來稿 
[勸種棉説（續）]  
　　金陵大學農林科敎員芮思婁著鄒應藍譯 
　　加增中國生棉之產出其道有三一用宜棉棄地二改良栽植三選擇種子棉植不宜平原至如邱陵起伏而坡不甚塹之地則不宜稻而宜棉此等地今日惟以時割取茅草而已所棄者不知其幾千萬畝植棉以後所養者不知其幾千萬家中國之害於蝗蟲歲費鉅萬埾後則蝗災必逐年減少其利誠溥矣夫我非謂中國棄地皆可植棉也天時農業之最要矣秋後春前嚴霜之序餘六月間而其地有好兩又秋收晴佳皆宜棉者也棉固最宜易耕之壤或泥沙雜糅者然無論何等土壤　可栽植惟須水脉宣洩耳棉之葉根不移不焚使爛於其地則其地所費植物養料較種他稼穡之地爲少故即使土壤常肥亦殊不難在同一之地於夏植棉棉熟於冬植雲扁豆及大麥則地無棄利而又收輪種之益故中國若利用宜棉之棄地固足以增加生棉之產出也 
其次改良栽植世界出棉最多之地指美國）法在分列而植其距離因土地及棉種而有不同中國則多隨地散布或堆植一處此最非宜宜分列而植勤於薙革收藏水分疏通空氣透射日光則株株皆滋茂矣至行列及株與株相距之疎密須考上所舉四種情形而定之沃土當較瘠土爲疎手耕之地行列宜距自英二尺半至三尺株與株之相距自英九寸至十五寸下種宜離二英寸嗣後漸使稀減種之大者亦宜加疎或培其列而高之或摳其列間之土而深之以收溝洫之用種棉之地加肥料即見效故宜施肥然往往使枝葉暢茂而花反少亦須留意分列而植加意而耕則產出增多指日可待也 
　　改良固有土種與移植外種同關緊要效或過之土種已安於其地之天時移植者不然或至甚爲不宜又或因天時不同而佳種變爲惡種故不如也要之最確切之改良須由土產作起棉種不一但取其最佳之種來年植之數稔後必有良效今日棉絲有當注意者二事一爲長短一爲粗細外國棉絲長而細每畝所出亦較多中國棉絲則短而粗棉絲之細長與粗短者爲用不同皆宜植之今所欲選擇者有三一收多二絲細三絲長三者皆宜著意如選植收多者則收少者可逐漸減少而棉之產出必多矣由是觀之最要在改良土種有心者皆當留意業此者更爲切已也 
　　關於種棉之業欲言者尙多今僅將切要者及各問題略爲陳述加以解説有志改良者於此如有疑問著者深樂於解答且著者備有美國最良棉種多包以二磅爲一包如有中國棉種著者更樂於交換用作試驗大可藉此交換利益及知識也 
來函 
[兵士拾遺不昧]  
　　滬軍營内第六棚兵士韓景奇於昨日下午上差時見有某姓婦在望江茶樓旁遺失五元鈔票一紙經該兵士拾起視之當即呼喚該婦回取不料該婦直前而行該兵士又値換班歸營該婦到家檢查手内之洋已失去五元鈔票一紙急回原處遍尋不得適該兵復在該處站崗即將所拾之票給還該婦喜形於色而歸該兵士拾遺不昧深爲可敬 
 
 
 

Page 12

 
 
   
 
 

Page 13

 
 
自由談 
游戲文章 
[今後社會上應行規復之種種] [  小競]  
國體變更社會上種種事宜自必隨之變更日前濟航君預言種種竊謂尙有未盡特補錄數則於左 
　　一寺院光復之時寺院被毁今帝制既復僧徒　禀呈地方官奏請勅建以重新廟貌所有皇上萬歲牌亦必照例供設 
　　一蒙塾塾師課徒首敎方字得仍用天地君親師等字至神童詩天子重英豪文章敎爾曹等句當然爲適用之敎本 
一書籍從前地理課本所有京師一課如内城之内爲皇城皇城之内爲紫禁城等句今可仍其舊説不必删去至新出版之書　　籍書名之上仍可冠以皇朝國朝等字樣必爲趨時者所樂購 
一商標政體既變總統牌當然不能適用可改爲開國皇帝牌鐫皇帝肖像者尤合 
一印章從前士大夫之印章多取臣某某印及臣心如水等字樣民國以來槪置不用今日政界既已一體稱臣鐫刻印章可復舊式㈤ 
[乞丐冬日之樂] [  吳悔初]  
　　寒風料峭削面如刀重裘不温擁爐自熨此非冬日之景象乎嗟嗟同爲人類同此肌膚而一般街頭躑躅搖尾求食之乞兒當此天冰地坼身非鐡石其何以堪夫亦大可憐矣然而乞丐處此固有其樂者在也謂予不信請試言之每當朝暾初上三三兩兩負喧捫　圑聚爲歡或侈談某室之豪華或咒駡某家之鄙吝成口吹吳市之簫或高　蓮花之落理亂不知黜陟不聞熙熙然太古之遺民也暮則投宿於破廟古寺三椽老屋僅足留連稻　一堆頗堪偃息鼾然入夢不知胡帝胡天較之角枕錦衾自當别饒佳趣加以無室人交謫之聲無兒女號寒之擾心無罣念無罣碍大有幾身修不到之槪即使風雨　城雪深三尺而野田荒草林下枯枝不過一舉手之勞用之即無不給之患聚以爲薪爇以代炭温生一室頗可禦寒何嫌乎敗絮之不暖冷氣之逼人乎尤妙者化來之蔑美冷炙在天熱時每多魚餒肉敗之虞食之尙難下咽在冬日則色既新鮮味亦可口足供大嚼飽我老號若再助以村濁酒一　雙弓米一碗尤覺春生管下樂更融融乞丐處此景况有不笑世人之徒勞力勞心不如彼之安閒自適者哉㈤ 
海外奇談 
[俄國女子求婚] [  楓江]  
　　俄國厄刻令地方其俗婚制女子有完全自由可不待父母之命媒妁之言而逕行之凡女子悦一男子欲與之訂終身之約即親往其家自述其家世及與彼契慕之愛情設彼此之意能相吻合者即訂結婚約成爲夫婦若男子不當意則女仍留宿其家不去必和顏悦色多方獻媚以冀男子之一顧甚有歷數年之久尙未竭其取媚之手段者惟男子不得以女子求婚之擾而施凌辱之舉動如男子决不稱意其趨避之策則寄居他處俟女去乃歸 
[增進身長之醫術]  
　　英國某學生年方十八欲入烏魯威大學肄業校章向有身長之規定該生身材短小僅四尺九寸恐以體格之關係致遭擯斥乃謀之醫生基布孫氏氏固極有名譽之醫學專家也爲之剖開頭部拔去甲狀腺治後六閲月而身長竟增七英寸遂得入學學術成續均佳是雖拔去甲狀腺而於健康及腦力均無恙也此固醫術上之一大進步而一般侏儒者流當爲之距躍三百矣㈢ 
[羅馬尼亞之婚禮] [  雨槎]  
　　羅馬尼亞巴爾幹諸小國之一也美國地理雜誌載其國中婚俗云舉行婚禮時有赛馬一舉爲儀式中不可缺少之一節其法從男女兩家親族中選善騎者數人賽跑以决勝負勝者來賓均擲以花果以表歡祝國中因有　日逢有婚禮舉行馬當預爲之哭泣三日云 
栩園詩選 
[答謝紅豆二首] [  番禺潘蘭史]  
　　碧城郭密倩傳辭費我瓊台十日思偶謫金天緣小劫定知銀漢有佳期圓蟾暫蝕良宵月飢鳳終棲故院枝自揭玻璃親畫像繡巾蘭氣出凝脂 
　　别夜花魂記酒扶醉心情語未糢糊似聞短日愁中度每憶芳名夢裹呼佛氏因緣仍色棺仙家眞訣要歡娛會看圓满湏彌頂留得人間比翼無 
小説 
[俠情小説紅蘩蕗别傳] [  天虚我生]  
　　第五章 
二人既出劇場夜已過午尖風刮面嚴寒頗不可耐二人乃重披大衣直向嚴霜寒月之中彳亍而行亞猛此時更無他念其心中第一事即爲默想數句鐘内所已經過之事其歌聲如何婉妙其顏色如何秀麗一一輪溯心頭如嚼諫果回甘津津然且更出其餘緒以思量明日相見時之狀態必也温存婉約善承其意毌使美人有一毫之怫愠至其領袖臨别贈言種種警戒則已完全忘却抛入於無有之鄉在理亞猛之與勃斯爲道不同且又久别正可以不必相親今亞猛者不獨親勃斯且又從而親一素不相識之人其違背黨規伊於胡底雖然食色者本人之天性况亞猛正當年少目睹愛神之宮啓其情幕招之使入渠又何能自禁耶勃斯既與亞猛爲别目送其去遠直至不見乃仰天笑日狡哉紅蘩蕗汝欲從我手掌之中攫此甘胔以去用以爲示恩法人之地佳汝且俟之視法蘭西之獵狗其本領果遜於英吉利之狸狌否也言次痘瘢之面满現美容逕向僻巷中行去忽聞有嘈雜之聲起自一酒店中勃　不禁一駭細聆之知又爲一般國民方在演説貴族專橫之時烟草之氣乃與謾駡之聲浪俱飛彌漫空氣中使人頗不耐勃斯即亦不復注意蓋知此種酒店中之政客於夜深時譏論國事亦復常事但弗起鬭毆者即已幸矣過此市聲復寂萬籟沉沉如墮死窖間有呼號悲慘之聲隨斷頭台上鼙鼓而來則知又有自由國民受希洛丁大神之寵召矣故此鼓聲亦復如泣如訴似告世上之人謂此喋血之人間禍患正未有艾不如蚤死爲隹然而貪生苟活乃人生之公理法蘭西空氣雖汚猶可以稍爲乎吸則又何肯遽捨故鼓聲雖悲涼而國民之昏昏沉睡一如故也然而希洛丁大神喋血之念殊不因諸人沉睡之故因而稍殺即保安會諸人亦能仰體神旨故特頒新令凡得斬首一級奬三十五理佛唯此每夜之中殘殺與哭泣之聲乃數數起每起則國庫中去三十五理佛矣勃斯居巴黎久習於此種見聞故亦不爲動容且每聞一哭聲眉頭即一縱彼固以爲政府多殺一人彼之事業即進功一級今喜亦即此意也樂極乃頻頻揮其手杖並謳古詩人情歌歌乃無腔既而抵得勝場矣 
 
 
 

Page 14

 
 
   
 
