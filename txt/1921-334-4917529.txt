# 1921 - 334 - 4917529

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[先難後易先易後難（冷）]  
　　余觀華府會議各國所處之地位先難後易而中國則先易而後難各國自海軍案解决而後其餘皆無不可解决者若中國則以前所提種種問题皆非難者而以後則或不易耳 
　　魯案其難者也方今代表與政府與人民幾立於三角之地位其前途之波折正多然而以我觀之尚非至難其至難之屬於何事今雖不能前知然聞代表有退出會議之說秘書又有辭職之傳苟觀微而著則其前途之難有可逆計者古人有言先難而後獲然則先易者其將後失乎我甚不敢樂觀國内專電 
北京電昨閣議討論財政陽曆年關各機關發一月軍警發百萬有人建議各機關舊欠另設清理處來年重新起頭按月發薪并發長期國庫劵付各員欠薪與欠餉然後裁員又財部將發十一年公債以田賦稅四分之一擔保爲陰曆年關用（七日下午一鐘） 
　　北京電小幡函催十一月二十日到期借欵之正金一千萬應付利息二十五萬元（七日下午八鐘） 
　　北京電交通銀行之日債二千五百萬元除已還五百萬元外尚欠日本二千萬元（七日上午十鐘） 
　　北京電王懷慶殷鴻壽呈請查辦交行謂曹汝霖迄無辦法不得不澈查（七日上午十鐘） 
　　北京電張作霖覆交行細賬交王農長核認爲可以投資卽撥欵 
　　北京電交部電顔德慶吳昆吾謂國有鐵路借内外債之長期短期兩種及原借已還未還三項列表五種卽日寄美（七日下午八鐘） 
　　北京電使圑息冬晨由綏遠起運黑貨二百八十萬兩有某師兩連護送貼有某軍事重要機關封條該貨裝兩列車因漿稀流露满車路員懾於軍威電交部請示辦法而該貨已開到張家口及北京兩地缷貨此事將爲外圑討論之問題（七日上午十二鐘） 
　　北京電張壽齡因子爲俄舊黨購運軍火徐令辭職已於一日略電查俄舊黨阿來斯基爲謝部欲擾東路派人購馬鎗手鎗擲彈七十萬元由張壽齡之子及李祖年之子勾結東省某要人左右及某中將由大連包運满洲里爲日本查覺扣留張李均被扣檢查此項軍火係意國物有煙酒事務署護照且有某軍封條李家鏊聞之一面向日本引渡一面電府請示交法庭抑交軍法外傳張作霖反對張壽齡係聽錯的（七日下午一鐘） 
　　北京電六日閣議以巴拿馬國對華僑註册條例甚酷故决設使館較易接洽結果以刁作謙兼公使由巴拿馬總領事吳佩洸爲代辦又交部請免包路材料關稅可决　北京電外部許可勞農代表圑來京已電張作霖保護（七日下午二鐘） 
　　北京電智利政府請在廣東設領事部允瑞典公使通知外部謂瑞典長沙領事託英領事代管　　北京電王繼曾辭墨使回國部去電慰留（七日下午二鐘） 
　　北京電外部依浙交涉員請向英抗議在杭英人設保險公司　　北京電頃德使博愛遞國書　　北京電范其光急電云崴政府因我拒絶其代表對光再要求我許哈爾濱北京由彼派代表否則亦以同樣手段勒令華領事出境　　北京電昨夕北苑九師三十五圑失愼燒房六間糧草萬餘斤　　北京電湘人譚巘吳紹曾朱綬光日内均被逮爲湖南購地圖案朱爲參陸處人員交保釋放吳已受刑訊（七日下午二鐘） 
　　天津電京交行前發行天津之暗字鈔票現已收回定今日銷燬 
　　天津電京津各圑體聞魯案直接交涉咸開緊急會議通電力争並作示威運動（以上七日下午十鐘） 
　　蘭州電川省清鄕捧匪竄入甘境現在文縣一帶肆行搶刦吳知事告急隴南鎮署撥駐防武都之游擊第十二營馳往剿捕（六日下午五鐘） 
　　漢口電租界各車行魚（六日）自雇百餘人拉車車夫在大智門特别區攔阻毆傷數人車行因將車子收回車夫大憤陽（七日）晨集千餘人手持租界人力車夫吃討圑白旗游行示威首至總商會請願次由英俄租界至法界圍繞法捕房及利通飛星兩車行均略有搗毁法捕鳴槍彈壓車夫與鬭各傷數人嗣由商會及聨合會青年會調停車夫始散現各圑體均集商會會議討論解决辦法（七日下午四鐘） 
　　漢口電各圑體頃在商會議决調停車夫罷工辦法（一）車租兩星期暫不加價由三會組織調查會再定是否應加（二）車行免租三日其租價由車夫自願繳存青年會保管以備成立車夫公會（三）定庚（八日） 
晨七時半出車由三會派員到車行維持（四）兩星期内由三會車行及車夫各派代表四人到青年會商善後辦法旋推青年會幹事密蘭士蘇德明分往華洋各車行提示上列四條車行已允風潮或可平息（七日下午十二鐘） 
　　香港電唐繼堯歌（五日）抵梧約一兩天赴桂林聞唐對孫北伐計劃有當盡能力相隨說　　香港電賴世璜電陳炯明請出兵援贛惟夏同和已回贛覆命兩陳似有所商 
　　香港電澳門界務聞葡使欲請第三國公證當道赞成美領葡使不願故交涉尚無完望 
　　香港電桂散兵麕聚田南養利龍州各屬爲馬濟所部主動昨經陳炯明電馬君武葉舉剿辦又百色西林遷江思恩恩陽恩隆等縣皆陷粤軍除復恩隆外餘尚圍攻聞陸福祥所部劉華庭佔百色時仇殺粤商數十名　　香港電美商圑庚日（八日）應港華商會所午宴（以上七日下午十鐘） 
國外專電 
華盛頓電願提租借地案請註銷租約法代表維維愛尼稱法國準備會同他國將租自中國之土地一律交還英代表貝爾福願還威海日代表埴原稱膠州可還旅大則否（三日） 
　　華盛頓電官場稱哈定總統以此後再召集大會與否之問題任目前與會之各國代表公决之魯會復開德川代加藤爲日本總代表公報稱雙方代表議定討論魯案根據事實不以抽象意見爲討論基礎並免引起以中日兩國間或他國間争論不决的條約規定爲討論基礎之推測所議第一問题爲鐵路地位聞日本仍申其近已提出之議而中國則抱定無條件交還施肇基保留隨時提交大會之權所有議决各節皆登大會紀錄（六日） 
　　東京電美亞洲艦隊司令史特勞斯等抵此日人招待甚殷攝政儲君定今日接見（七日） 
　　倫敦電英國航業公司擬大減烟草　費以抵制美國凡由英赴美經過巴拿馬運河而往加州者每噸减費五元藉以恢復加拿大西部之銷塲（六日） 
交通大學七日無線電 
華盛頓電聞休士不久將提出俄國問題請各國擔保尊重俄國土地完全　　華盛頓電拉門德氏五日以對華銀行圑内美銀行圑代理總董之名義發表一文述美銀行圑宗旨（一）銀行圑本非爲求利而設但係一種合作之計畫以贊助有益於中國之更大政策（二）銀行圑不欲壟斷在華營業之專權尤不願於中央政府或省政府所需用於建設用途之經費外借給債欵（三）銀行圑不求取財政管理權（四） 
銀行圑歡迎中國境内可使中國全向本國銀行家投資家募得經費專以建築交通要具及公共工程俾免水旱爲災者之發展（五）銀行圑對於中國人民之能力與性質信任甚深銀行圑欲爲華人服役（六）組成對華銀行圑之各國銀行圑準備盡力實施原定之合作計畫並準備於接各政府之通告聲明對華銀行圑不復有用時解散對華銀行圑今晨紐約捷報社論謂美銀行圑擬助中政府應付十一二月到期之美借欵乃責言紛起指銀行圑擬謀中國財政管理權尤集矢於美銀行家故拉門德氏發此文以否認之凡知中國複雜財政者皆知管理中國財政爲不可能如華會所討論均等機會取銷勢力範圍之原則果見成立固無人可得此管理權也紐約時報社論謂美國之富世無其匹其所以致此者實鐵路之發逹有鐵路乃可輸入便宜之食物與資本以銀行圑之助力中國可成就有益於中美人民之事業舊法係以政策支配經濟但新法係以經濟支配政策故國際銀行圑於接到不復有用之正式通告時即自解散云　　華盛頓電衆議院支配經費委員會會長馬登氏聲稱下届海軍經費案展緩籌備至限制軍備大會閉會後爲止　　華盛頓電聞哈定總統已接受伍德將軍調查菲列濱報告書之主張菲列濱立法院開聨合會議决定請美政府俟聽取菲人陳述後再行决定對於伍德報告之辦法聞美國會不欲於菲列濱代表未到時有修改約翰十議案即菲島將來地位之行爲 
[特約路透太議專電]  
　　六日倫敦電邇者英相喬治氏曾在國會倡議華盛頓大會或將考慮將英日聨盟轉成一種美國亦加入之協定衆意四國協約之建議即由此發生日本已示願容納此議之意美代表亦數向外國代表非正式述及此議惟彼此從未正式交换意見外國總代表對於美國願進行至如何程度亦無所知美代表並未公然討論該問題聞彼等視此含有許多錯綜之可能性美代表每次考慮以一種條約或國際了解代替聨盟時輙以提交參議院批准時起有頓挫爲虞今美代表圑中有參議院議員兩人預料代表圑如商訂正式條約必先審愼探詢參議院之意志惟此種性質之條約正不知哈定總統及其全權代表將何以使之有束縛之效力　　七日倫敦電每日紀聞華盛頓訪員電稱外間盛談中國代表圑將退出華會該訪員之意此種驚人之步驟就今日之情勢觀之尚無實行之理由且大會中最可獲裨益者厥爲中國如果出此亦屬非智世界路透電 
[華會中之中國情形]  
　　六日巴黎電華盛頓郵報探悉華府會議目下之情形可總括如下（一）休士氏海軍計畫之基礎各國幾已有確實之了解（二）西太平洋海軍根據地將不建造砲壘（三）英日聨盟殆將取銷（四）美日英法將訂四國協約宣布中國之土地完全並尊重四國各有之殖民地今僅餘一事仍待討論而結果未定者即所謂中國土地完全究作何解及中國土地究應包括何種土地紐約演壇報以消息靈通著名據稱英日兩國擬要求將海軍協定訂成正式條約而交美參議院批准俾免美國下一政府更變態度又稱美國對於訂此條約無根本上之抗議 
 
 

Page 7

 
 
六日華盛頓電貝爾福氏今日由紐約回華盛頓委員會目下辦公不輟中日關於魯案之談判亦在進行中海軍比例情勢無變動日代表仍待東京之訓令　　七日巴黎電華盛頓電稱中國代表圑人員宣稱中日談話會如不能獲利於中國之解决則將遵從政府訓令退出華會政府曾命代表圑對於無條件交還膠州不得稍有讓步惟代表圑目下尚無退出華會之意　　五日華盛頓電日代表圑中之望月氏主張派委員會調查中國之現狀並覔求以財政助力施於中國之實際的方法　　六日華盛頓電中國代表圑秘書長刁作謙博士已向北京政府辭職藉以抗議中國要求所得反面之結果　　五日華盛頓電衆意漸主海軍十年休息計畫宜加修正俾依據更有限制之基礎建造主力艦英日代表均覺有修正之必要美國亦微有此意 
[英愛和約告成記]  
　　六日倫敦電旦夕將召集國會批准英愛條約　　六日倫敦電英相喬治氏因國會召集在即故不得不將華盛頓之行作罷 
　　六日倫敦電白根海爵士今日宣稱愛爾蘭今後將與海外自治大殖民地處同一地位其唯一保留爲愛爾蘭之名稱將爲愛爾蘭自由邦　　六日倫敦電白根海爵士聲稱新芬黨代表簽定之條約其條欵頗令英海軍部代表满意按照條約愛爾蘭承認對於英國國債及戰費有貢欵之必要其數由英國公斷員决之白根海氏希望由殖民地官員决之白氏又謂内閣一致希望烏爾斯特爲愛爾蘭及帝國之利益計承認加入愛爾蘭統一國會如不願加入按照條约可以爲之惟一年前所定國會組織法必須修正烏爾斯特之疆界須由畫界委員會定之愛爾蘭自由邦對於英皇及其後嗣之忠誠將於愛爾蘭憲法中切實聲明　　七日倫敦電今晨各報除晨郵報仍稱「愛爾蘭叛黨」外其餘皆欣奮評論愛爾蘭條約泰晤士報謂此約爲帝國歷史上最大成績之一每日紀聞視此約較歐洲大戰勝利尤爲重要蓋此舉大有助於世界政策之健全也每日紀聞謂凡操英語之處聞此消息必異常欣慰每日捷報謂世界之局面今已一變工黨機關每日導報謂此儼如一更佳新世界之啓發威斯明斯特報謂英愛齟齬七百年今乃和平各報且稱讚喬治氏之才幹堅忍與政治手腕 
　　六日倫敦電英愛條約規定爱爾蘭有如殖民地之憲法地位愛爾蘭分負償還英國公債及繳付戰事恩俸之責任愛爾蘭自由邦國會議員須宣誓忠於自由邦之憲法並忠於英愛共同法定之國皇及嗣君愛爾蘭立國會以治理愛爾蘭並立行政機關對國會負責任英國擔任海防至自由邦能擔任自己海岸防務時爲止自由邦允以海港便利给與帝國海軍以便防衛爱爾蘭防衛兵力不得超過對英國軍事設備之比例此項比例係以愛爾蘭户口對英國户口之比較而成彼此互給口岸之便利並酬償因政府更易而受影響之民事官吏限期一月容烏爾斯特聲請不加入英愛條約如烏爾斯特不加入則烏爾斯特國會仍有其現有之權並會派委員儘量依照居民之志願戡定南北愛爾蘭間之疆界如烏爾斯特不聲請除外則自由邦國會得在北爱爾蘭對於北愛爾蘭國會現無權辦理之事件立法管理 
[德奥之賠欵問題]  
　　六日巴黎電駐巴黎英國大使哈定治爵士今日復晤白里安氏請述法英意三國外相集議問題其日期與地點未定並談述德國賠欵及下届付欵問題　　六日巴黎電賠償委員會今日午後集議考慮關於奥國之各問題 
　　六日巴黎電白里安氏今日在參議院演說謂賠償委員會所定德國繳付賠欵方法僅能得協約國充分之同意而實行之法政府常以維持此約爲務惟法國必當保衛自己之利益白氏又述及華府會議謂渠信對於保衛法國各種重要利益未嘗稍有懈怠演說畢議員以二百四十九票對十票通過信任政府案　　六日倫郭電今日馬克價漲至每七百八十枚兌英金一鎊蓋因紐约收買且謡傳協約國已許德國停付之故 
[各國近事記]  
　　六日巴黎電英政府最近爲安哥拉條約事致法之牒文已由法政府答覆　　五日維也納電商業因暴動停頓損失值數十兆克朗有多人自汽車中爲暴動者拖下毆擊　　六日華盛頓電海陸軍經費議案之草稿規定明年七月一日起財政年度内之經費俟華府會議解决軍備問題後再定之　　七日巴黎電勞農政府已許給德國財圑經營南俄大地産之權利 
[太平洋路透電]  
　　七日漢口電今晨有罷工之人力車夫一隊在法租界攻擊人力車一行搗毁多輛安南巡捕以來福槍剌逐衆且向開槍衆報以磗石棍棒巡捕與苦力死傷多人義勇隊現已出防局勢仍未安定法公董局亦受損傷　　七日東京電法大使克洛台氏今晨入宫向日太子呈遞國書　　七日東京電美艦隊總司令斯特洛士海軍大將今日入謁日太子 
[公電]  
　　廣東來電各報館均鑒吾民受國賊之摧殘久矣一殘於袁世凱之叛國再殘於黎元洪之誤國三殘於徐世昌之賣國乃不意天未悔禍更加以人道之賊如吳佩孚者集叛國誤國賣國之罪於一身而推波助瀾日益加甚盜名欺世假借民意當全國聲討賣國政府時彼則利用機會討一安福國會仍擁安福國會産出之僞總統討一段氏軍閥仍擁武裝護洪憲暴力折義師之曹錕以暴易暴自欺欺人伐異黨同變本加厲正眷耕而用兵人民倉皇奔逃有麥無收失其天食以濟其殘殺政策此吳氏爲人道之賊者一也河南湖北爲南北要衝吳氏欲雄據中原暗合成師擾亂豫北賄買王占元之部下焚掠宜武用爲攘奪張本迨成敗則反攻之湘鄂自治軍興吳氏陽許驅王以愚湘鄂之志士陰率大軍乘其疲敝計收漁人之厚利不料自治軍義勇莫當吳氏以三倍之衆戰而不勝乃不惜决沙湖磁磯武泰金口等各堤使武漢各屬數百萬生靈同葬魚腹貽數百年無窮之禍此種戰略以世界言對國際且懸爲厲禁以歷史言雖暴秦亦無此野蠻吳乃公然爲之亳無顧忌其殘認不道實爲中國近世史中絶無僅有之慘劇况湘鄂當秋收之交騙王運動满望結果吳氏爲一已地盤關係遂復引起戰争决水助虐其農民之被淹者漂泊以死即未被淹之區驚擾死亡誤時失業不轉瞬而全鄂三千五百萬人又將等於華北之餓殍此吳氏爲人道之賊者二也至其空談國民大會假扮廬山面具對於湖北市民會則摧殘之國民民軍則逮捕之凡所主張均屬愚弄人民以冀擴張其個人勢力司馬昭之心路人皆知我國民顧可受其愚以自愚乎吳氏旣無人道焉知人格前者對於非法之徐世昌失歡則稱徐菊人得意又稱大總統對於護法政府騙欵即通欵歸附得利又視作敵人宣誓不爲督軍竟爲太上督軍之巡閱使聲言不加入南北戰事竟爲南北戰争之主動人信義全無權利是視殘暴不仁殺人盈野此吳氏人道之賊者三也究其討賊而反護賊魁叛國之罪浮於袁世凱知有賊而不知討誤國之罪浮於黎元洪坐擁重兵作賣國黨之護符朋分賣國金錢以飽私囊厥罪又浮於徐世昌正所謂狐埋狐搰殘民以逞抗自治之潮流爲人道之孟賊種種罪惡罄竹難書此屬有目共見之事實惟望我全國父老昆季一致討伐不惟國家之幸抑亦人類之幸也國會非常會議叩銑印 
國外要聞 
[日報喧傳之三國新協定]  
　　二日大阪每日新聞云華盛頓會議目下已移於秘密委員會而商議遠東之外交問題及海軍限制問題惟一般形勢則有意外之發展蓋似已進至組織國家聨合或英美日三國協定之歧途中矣查英美日三國擬廢止英日同盟而有代以英美日三國協定之意已迭誌前報惟究由何國提起及於如何時期提議則尚有問題而已顧自十九日之海軍問題停頓以來休士貝爾福加藤三代表在委員會外晝夜商議所謂（三巨頭會議）者遂不期然而成立矣而此三巨頭於海軍限制及對華態度之一致以外似尚在進行某種一般的國際協定此爲此次會議之效果究以若　形勢而决定之問題蓋爲使成立後之海軍限制協定更置於有力之基礎上起見英美日不能僅以海軍限制之條項之某種協定尚宜更進於某種協定以上而商議以太平洋遠東爲中必之一般的和平確保故也二十七二十八兩日之三巨頭會商此種協議似已有相當之讓步但以二十五日美大總統哈定氏暗示此次會議爲國家聨合常年會之第一次會議之意觀之此協議似不僅爲三國協定而與美國之國家聨合案似有密切關係質言之三巨頭會議之結果似已立於將此結果爲國家聨合會之第一步耶抑爲三國協定耶之歧路以英美日三國先作成一大體提示於其他參加會議之六國求其贊成而漸次使德國及其餘國家加入則此會議之結果當進至國家聨合但其協定若僅限於三國間則絶爲三國協定不能成爲國家聨合矣無論如何此次缔結之協定似非攻守同盟而爲根據正義確保和平之協定也今若成爲三國協定則當規定下列各項即（一）確保英美日三國之遠東及太平洋之一般的和平（二）尊重英美日三國在遠東及太平洋之現狀及防禦對此之脅威（三）爲前二項起見時時開三國會議（四）協定英美三國之海軍限制（五）廢止英日同盟但若向國家聨合方面進展則於前數項之外更當規定（六）以國際司法裁判處解决國際間争執（七）使英美日三國以外之國家加入此項協定之手續無論如何此數日中必能成立大體至十二月中旬當可成立其協定之外形也　　又同日阪朝日新聞云俟海軍限制之協定告一段落後同時發生之第二大問題即爲關於英日同盟之協議將協議之中心移於太平洋遠東問題爲此似將先由英日兩國代表决定意見然後以擴充英日同盟協約之意義加入美國代表而開始關於新協定之協議也該新協定將以左列三項爲三大主眼即（一）以維持太平洋遠東之和平增進人類之幸福爲目的（二）參加新協定之國家宜努力開誠交换意見互相提携以保持友好關係使第三者無離間中傷之餘地（三）爲完全逹以上目的起見宜戮力同心對付一切此外新協定是否僅以英美日爲當事國抑其他參加華盛頓會議之國家亦行加入及是否用協定之形式抑逕進至國家聨合均由英美日三國間之折衝定之又據某方面接華盛頓電云國家聨合問題聞已豫定俟海軍協定决定後提出而海軍協定及遠東問題當於耶蘇聖誔節前結果俟此問題結果後再開會議一月議國家聨合問題並聞英法兩國已贊成此事故結局有成立之望而國際聨盟則將由是失其存在之意義而合併於國家聨合日本方面有派駐法大使石井菊次郎出席會議之意 
[恩琴降將致俄舊黨書]  
　　華俄通訊社五日赤塔電云恩琴羽黨司拉雪夫將軍前曾有人謂其已歸降蘇維埃軍隊近致書蘭格爾部下之將官兵士略云一自一九一八年以來俄國以白黨反對蘇維埃政府而發生内亂流血數年現時各白黨政府俱已逃赴君士坦丁矣蘇維埃共和國政府實爲眞正人民之唯一政府鄙人甚望諸君投降蘇維埃政府不然則諸君徒爲外人及賣國賊之傀儡耳舊黨分子曾恫嚇諸君謂苟回返本國者必受蘇維埃政府之刑罰然就余個人回國經驗觀之其所言皆係虚語余已得蘇維埃政府之赦免故諸君返國時亦必能得赦免也諸君其速歸乎 
[意大利駐俄代表之談話]  
　　意民表同情於俄國 
　　華俄通訊社二日莫思科電云意大利駐俄代表辟科波堅諾氏語洛斯德電社記者云西歐各國與俄羅斯恢復外交關係之期今日至矣意國大多數人民對於俄羅斯革命在最初即表示絶大同情對於各國侵犯俄民自决之舉甚爲憤恨意大利當各國於交涉俄内政時從未參加意大利曾與英國懇切討論解决俄國問題會議中之條件歐洲各國在俄國代表皆承認其與俄國恢復邦交於歐洲將來實有絶大影響俄國現狀雖甚困難然斷不致因是而瓦解且無論何時俄國必能得意大利人民堅决熱誠之同情心與親切之互助也國内要聞 
[北京所傳魯案談判消息]  
　　外交部接施願王三代表二日報告魯案討論開會情形如下本日續開魯案討論會英美中日各代表列席鈞先根據部電第一第二兩條先决辦法聲明保留日本代表無異言嗣基等請日本先宣布讓步條件日代表亦請中國先述具體辦法因提膠濟鐵路問題彼此各述理由甚詳現定五日爲下次開會日期基鈞惠二日至此電中之所謂第一第二兩條乃指外部於三代表請示魯案先决辦法時所去訓電中列舉之四項而言至訓電中之四項即第一此次四國會商魯案純從親善起見非認日本繼承德國權利第二此次討論專就事實立論與無論何項條約協定毫無牽涉第三如主張不能一致保留用别種和平方法解决之自由第四本案文件及經過情形一律公開　　又據日人方面消息云山東問題刻因英美兩國之居間調停業在會外開始直接交涉其交涉基礎係根據日本前向中國方面提示之九條覺書然中國方面亦將提出對案由兩國委員協商一俟其大體得諒解後其條欵細目之協定則移於北京由小幡公使與顔外長正式交涉並聞此項交涉移京之期當在華會終了之後云按日本之九條覺書已經我國駁覆斷無再以爲基礎之理至於細則移京協商一節國人尤應注意蓋細則之規定往往能將原則之眞意喪失此徵諸旣往之事實即可知矣且將來僅由中日直接交涉其是否可以承認尚須及早詳慮也 
[太議後援會對魯案之通電]  
　　北京太平洋後援同志會關於魯案交涉近發一支電特致各省政商學各界其文如下本會迭接駐華盛頓代表楊幹事天驥來電多件其關於山東問題先後計有三電一第一電云山東問題極費心力列强袒庇巴黎和約不能更改我仍須争持未已某兩國顧全大局願意互讓出爲調停免中國提出後發生不良結果驥二十七日第二電云魯案事山東代表二人尚有誤會本日顧問諮議開會决議兩條（一）投票布告會外調停仍留再提大會之權（二）先探確實條件隨時公同討論又魯諮議徐東藩致電田督軍如下魯案由代表試提各國因巴黎和約不願與議由英美調處略有解决把握請紓錦注並轉省會以上兩事即速轉逹顔總長並轉各報驥二十九日第三電云昨全權發通電宣示魯案會議方式上月三十日先在大會提出經美主席許士演說英美兩國調停之舉另組委員會英美各派代表二人與議當時日本并無一言開會之日美主席許士英代表白福爾均到會先發表誠懇調停之志願中日代表皆有演辭均主從速解决日方面亦表示轉圜態度現此案係受調停美意决取四國合議方式絶無直接交涉嫌疑請普轉各報盡力鼓吹方可爲代表後盾期於條件取得優勝之勢此間僑學微有誤會因事前少與接洽之人並乞注意國内各界（電碼錯誤）通電表示正確一致之輿論爲要驥二日一當經本會開會討論僉以爲山東問 
題直接交涉本會迭經通電反對此次已在華盛頓開始談判英美並有代表出席但現時外交當局對此案經過情節始終未肯開誠表示我專使有無提出條件是否能逹到我國民所希望無條件交還青島之目的尚未可知事機危急凡我國民亟宜奮起以爲後援特此電聞并請交换意見一致進行爲禱太平洋會議後援同志會叩支 
[北京通信（直言）]  
　　府院風潮中之各面觀　　府院風潮至今日仍未平息以後各方面之進行如何府院形勢究將生何種變化則各方面之所談言人人殊要皆足爲研究時局形勢之一種參考　　據接近靳氏者言靳氏業已决定不幹其主要原因非爲府院暗争實爲保定會議之結果吳子玉主張改組政府請黃陂出爲總統以期與南方聨成統一之局徐微有所聞故通電大發牢騷且引咎辭職後爲張交長所扣留乃商改爲江電而字裏行間頗不满於對南用兵意實有所指也靳氏雅不願於强迫改組之時下臺故决於此時表示不幹堅持到底决不再戀棧并謂今日上午尚見靳氏親聞其言者但靳之聲言决辭屢矣而結果則依然不去此次結果要亦作如是觀而已　　有人聞錢能訓言謂靳决不去府院之争可以張小松之一去了結徐亦决不讓靳去更不願在太會未畢以前輕易内閣故靳之辭决可不成問題外間雖有謂張志潭如去靳之左右臂皆失靳决不能幹者但公府方面并無去張志潭意内閣當可不至更動此則純爲府方面之表面話也　　據接近新下野之某要人者言則謂靳初本决意辭職不幹旣而日本方面表示如果靳不幹彼國將向政府索償一切借欵靳氏恐此舉轉使政府入於困境故遂打消不幹之意此說亦殊牽强日本之借欵於我國非始今日我國内閣之更易亦非止一次且借欵之償還與内閣之更易何與此其言之不可恃不待智者而後知彼又謂徐之江電張志潭實與聞之靳氏對張因此大不满意謂張已非已助决令張氏單獨下野而以徐端甫代理部務内閣暫不更動自潘復去職而後靳左右之潘黨如李欽楊潤許鍾潞等日毁張志潭於靳謀傾張以爲潘捲土重來地衆口爍金張之不能爲靳所满意或將成爲事實是否即令去職恐尚爲問題　　徐之通電爲某秘書所撰凡六百餘言措辭異常激烈後經衆勸解乃改爲江電張交長確爲改電中奔走之一人而所以阻徐發第一通電之理由則以太平洋會議出席代表將失其發言權實爲最有力之辭且謂北京敎職員本欲罷課因恐有妨太會故忍而未發今政府突然生變化其影響於太會者實較無敎育爲大徐乃允顧大局僅發江電　　以徐電經過情形及措辭考察知保定云云者似亦非毫無根據之談吳子玉於此鄂西吃緊之時不赴前敵而乃周旋於津保濟開之間亦頗足耐人尋味外間復盛傳奉天方面將有重大會議亦將表示不满於徐雖會議之期未届而傳說已徧於都門此則與保議所决前後相映輝者時局之變化恐將由此會議主之也　　内閣縱權時維持而閣員殘缺不完究非可以久者潘張並去靳雖獨居總揆子然獨立了無興味留與不留相差亦一間耳財政問題刻下可謂毫無辦法高雖日經營小借欵而出入不敷尚巨烟酒借欵雖不索償然以後如何尚需待阿卜脫返美來電商此事則尚待時日高所主張之以十三十四兩年鹽餘作抵發行十一年公債與羅鴻年主張之以增加關稅作抵借大借欵皆不過口頭上一種希望而年關之來爲日無多内閣命運實危多安少也政府困於財政知非裁兵解决大局無以救之而各軍閥則又不樂裁兵且亦將有所謂大局解决辦法者此亦一解决彼亦一解决要之終不能出陰曆年關也（五日） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[陜局戰亂三誌（景平）]  
　　陜中戰局自上月二十七日重演後記者已有兩次通信報告讀者現馮玉祥仍抱定剿撫兼施之策以期於短少時間將漢中完全收復據最近消息馮對於岳維峻方面業已派員疏通並聞隴東鎮守使張兆鉀以欲見好於直系亦派人與胡景翼岳維峻極力斡旋因之近日西路戰事並不緊急目前第七師與陳部張寶麟日在激戰之中聞雙方主將直軍以吳新田爲討陳總司令顧琢塘爲副司令陜軍以黨仲昭爲自治軍總指揮姚鎮乾張金印爲副指揮直軍兵力分三支隊一向黃牛鋪一向鳳縣一向嘴頭鎮自二十七夜直軍克復秦嶺後士氣甚盛即於二十八日直追至鳳縣其實此係陜軍誘敵之計曾於晁峪馬頭鎮之間直軍幾爲陜軍所困嗣直軍加派二十六圑之兩營及二十七圑之一部分向嘴頭鎮進援於是直軍始得解圍現在直軍專以全力在嘴頭鎮晁峪之間繞出西南夾擊陜軍擬斷嘴頭鎮與鳳縣之聨絡激戰業已數日尚未顯分勝負頃據陜西方面重要人物某君得彼處私電言鳳縣尚在陳部之手而馮玉祥報告政府之冬電則言鳳縣已由第七師佔領究竟如何情形尚屬疑問至於陳之態度近已有電致曹錕言樹藩解職歸田不問陜事馮督以改編靖國軍處置失當致激動軍心岳維峻自由行動與樹藩何尤並與張鎮守使寶麟何尤而必欲重開戰端以陷陜西人民於水深火熱之中請爲維持曹錕已將其原電轉報中央而馮玉祥所稱則言吳師長新田迭次派員與張使寶麟接洽互相敬愛各保地方以維陜局而張使置之不理釁自彼開不能寛宥此中曲直究竟如何局外人無從分辨惟有陜西人民自嘆不幸耳若論中央當局主剿主撫更無一定方針可言聞參陸辦公處接馮玉祥東電後即開會議一次欲將張寶麟岳維峻二人一體褫職後東海言此種辦法中央不好逕下命令應由馮督呈請方爲正當於是以院部名義即拍電至馮玉祥請其將張寶麟岳維峻呈請褫職兹聞馮已來覆電言岳維峻正在派人疏通褫職一節萬不可行蓋中央實未將馮玉祥對陜政策迭次來電看明眞意致有此失當之電令殊屬可笑不然馮電何以對於西路並無戰事可言對於南路則極力舗揚戰績則其用意所在不尤彰明較著乎（十二月五日） 
[到期美欵之轉賬法先付利息]  
　　阿卜脫二十五出京而曼爾適於是日來華討索太平洋拓殖公司之欠欵本利政府以甫經金融恐慌未能如期償還曼爾以嚴厲之催討要求先付利息再議辦法政府始於一號凑集先付到期應還之利息美金十六萬元至該公司之本金償還辦法聞日來財部當局迭與曼爾接洽以新債尚未成立此時我國實無欵項可還要求所有舊欠展至明年二月二十八日俟新借欵成立即行扣還聞曼爾亦諒我國財政困難已表同意惟提出此展期之三月利息及複利須一律先付財部亦已允諾約定昨日在財部雙方簽立展期契約至芝加哥借欵當阿卜脫出京時曾托史蒂芬經理所有利息均未交付昨日政府方面傳出消息此項借欵已於本月三號在紐约交付所有舊欠均照太平洋拓殖公司辦法辦理至付利之欵如何交付則尚未知 
[京敎育界請罷馬鄰翼]  
　　馬鄰翼代長敎部不洽輿情致令敎育界頓呈黯淡之象如本部罷工武高臥索經費國立八校敎職員薪金積欠等項雖是財政拮据有以使然而馬氏窮於應付究不能爲之掩飾兹聞八校敎職員昨上政府一文請另簡賢能不知當局作何答復惟馬鄰翼旣不满意於敎育界當亦無顔再懋戀此一席也敎職員呈文如下呈爲懇請速任敎育長官以維敎育而重政務事竊維敎育次長馬鄰翼自代理部務以來始尚　勉從公繼因武昌學子坐部請願窮於應付遂乃息影午門稱疾避事及此次部員罷工政務阻滯彼則襆被出京堅請辭職诚知辦事棘手而才力有限也國立八校經費迭經閣議由交部直接撥交敎部按月發放近復積至三月之久行見弦歌輟響部中文牘填委無人過問以國家高級政務機關首都學府陵夷至此誠堪痛惜又值華府會議之時覘國者以政治之隆污定國際之等級忌我者又多方媒孽其短以資指摘倘以此實况暴鄰封慮足以啓戎心而危國本非細故也故非迅簡才識兼著之敎育長官不足以專責成而奠危局抑猶有進者次長代理部務本政府抵制國會不通過總長之具流弊所極則居官者存五日京兆之心同官者有人微言輕之目資望旣淺號令不行當此千鈞一髮之時不可再蹈以下駟充乘之覆轍炎武等學識簡陋承乏大庠缅懷棟折榱崩之憂敢作魚筌兎蹄之獻雖越俎之嫌咎無可辭而憂國之忱情或可諒爲此籲懇鑒核施行側席待命無任慙惶謹呈 
[司法部計議中之兩事件]  
　　各縣准律師出庭司法講習所裁撤　　民國以來司法採公開辯論主義各級法院准由律師出庭辯護在元二年間律師生涯頗不寂寞迨袁世凱專政對於律師取締甚嚴朱深爲司法總長時有虐待律師之盛名所有各縣司法事務固不准律師置喙其間即京内外審判廳對於律師出庭亦多限制最近遠東國際律師來華開會後司法總長董康感於華盛頓會議中國須提出收回領事裁判權議案若非擴充律師辯護範圍不中以昭審判公開之大信特與本部參事司長協議擬自明年一月一日起開放律師在各縣出庭之禁令惟於律師代理及收費略加限制所有辦法正在擬議中不久即可發表　　司法部附設之司法講習所專爲初試及格之司法官練習審檢事務係由部派前大理院庭長余棨昌專管歷經數載造就司法人才不下一千餘名分發各省審檢各級法院辦事成績卓著本届法官取錄一百餘名本應送往該所學習而司法總長董康以司法經費異常竭蹶决定即將所取法官一律送往外省審檢各廳學習月給三十五元而司法講習所則於年内第四班學員舉行畢業後即行取銷以節經費 
[東三省通信（隐）]  
　　延吉學潮誌 
　　延邊一帶敎育程度本極幼稚年來略事整頓稍見起色惟居民什九韓僑非熟悉當地情形者不克當敎育之職至爲明顯上月間延吉勸學所長曹孟九撤差後敎育廳即委曾充密山縣警察區官之李耀林接充其所具之敎育能力可想而知上月十七日甫經接事即遭全境學校敎職員之反對全體共七十六員聨名辭職各校亦於是日起一律罷課遂致釀成學潮雖經人調處無知雙方各走極端不青讓步并聞敎廳有准予辭職之决心未來風波正未有艾今將雙方所持理由探錄於下以付諸公論焉（甲）敎職員方面以勸學所長由縣知事呈請换載明勸學所規程第三條内誠以縣知事爲親民之官易於遴選熟悉當地情形資望素孚之適當人材俾敎育日增發逹用意何等深遠乃敎廳不此之察竟違背法令逕委亳無學識之李耀林至任勸學所長而以在縣久歷敎職熟悉當地情形者爲一無可用今以蜀人而侈談越地之風俗其不爲倒行逆施者幾希敎職員等不忍坐視敎育淪亡又不甘受此寄酷侮辱故不惜犧牲一切而力争無知警告李氏而置之不理電請敎廳而延宕不復請縣請道均未見有何措施力盡聲嘶維持乏力不得已一體解職脫離敎育責任誓非逹到撤李目的决不復職業由敎職員等所組之敎育聨合會發表此項宣言矣（乙）敎育廳方面以延吉道屬各縣敎育經費除由本地籌欵外向由省敎育經費項下年撥補助費二萬元以資擴充各縣承領之後如何支配用途向無計算報告難免有不盡不實之處汪清縣常所長曾有吞蝕學欵情事上月間延吉道尹陶梅先晋省敎育廳長周斗欽即面詢實在情形該處地方偏僻人才缺乏非有適當人員充任勸學所長學務難以起色遂援照山東咨部核准變通勸學所長任用辦法成例嗣後延邊各縣勸學所長均由廳直接任免呈准省長核准有案代理延吉勸學所長曹孟九本非學校出身於敎育事業不免隔膜乃經敎廳改委李耀林接充日前省署及敎廳迭接該縣敎育聨合會農商等電呈懇請收回成命現均一致主張按照原案辦理該縣敎職員全體七十餘人之電呈内有六十餘人姓名與所蓋之印章均不相符内幕顯有二三希望所長者從中煽惑揑造當局以此次根據法令更换所長其他敎職員等當然無置喙之餘地故對於農商會敎育會等所請均置不理已責令該縣新任熊伯羣知事勸諭各員一律照常上課如再不遵即行撤换並嚴查煽動之人以憑懲處云云據此則此次學潮純屬法律問題而起敎廰所謂呈准直接遴委者不知是否秘密行爲否則何以外間一無所聞也職敎員根據中央公布之法規起而反對持之有故言之成理敎廳徒以勢斩壓迫不審内情不肯和平解决將來延吉學潮擴大敎育淪亡我恐敎廳不能辭其咎矣 
[金融風潮後之奉天狀况]  
　　奉天因受北京交兩行擠兌之影響現大洋價值　漲每元加奉票五角四五近三個月内絶無此種高價張使爲此事曾在巡閱使署召集會議到會者爲王財政廳長王警務處長東三省官銀號總辦彭君政務廳長魁君商務會長魯君等七八人議决辦法五條（一）奉天市面不得不通用中交兩行紙幣（二）設法令現大洋落價（三） 
京奉火車購票仍須收用中交兩行紙幣（四）商務會發佈傳單通告各商家謂北京中交行之兌現風潮已平各商家不得宣傳北京兌現之事（五）東三省官銀號之一二大洋紙幣放出數目太鑫宜即收回不得再事濫發以上各條不過具體的辦法至詳細情形責成王財政廳長及王警務處長與商曾長擬訂施行　　向來奉天無論何事發生即有一種外來之摇惑此次中交兩行之兌現風潮起於北京於奉天之金融尚在風馬牛不相及之數而神經過敏之人已互相警戒謂中交紙幣將永遠不能通行日本奉天商業會議所甚至大開會議通令各日商不得使用中交紙幣南满鐵路公司大連本社亦通告满鐵路線各站站長及對於華商有交際各户一律禁止使换或儲存中交兩行紙幣如有儲存該兩行紙幣者速送交各該地領事館由領事照會華官要求兌現以免日商受損而奉天永信行義順行等擬乘此機會在暗中以小價收買中交紙幣以便持往北京兌現冀獲厚利惟中國人尚無出售此項紙幣者奉天銅元於一個月以前由京津運來甚多平日每奉票一元换銅子百枚後因銅子充斥市面各商買賣相率不收銅子落價每奉票一元值銅子一百零五六枚現因北京中交行之擠兌銅子亦算硬貨京津銅子不能運奉奉天銅子亦隨見缺少現在銅子百枚可换奉票一元各商家且有争收銅子惟恐不得之勢長此以往銅子日見缺少倘再受他地影響而奉天公濟平市銀號所出之百枚五十枚十枚各銅元票亦難免有兌現之事發生刻奉天當局已令造幣廠日夜趕造銅元以資凖備矣　　自中交擠兌後中東路亦受影響日昨中東路技術部代表劉景山致交通部密電其原文云自京津早交兩行忽被擠兌致迫成限制兌現之現狀同時東省海關外人亦有向東省中交兩行提取現金三十八萬元之議雖未實行而兩行信用則已大受損失現該海關收入中交鈔票聞奉總稅務司令均存花旗銀行轉兌現欵中交兩行益受擁擠市面恐慌雖經地方長官及商業各機關合力維持而外國銀行及外人方面均似有袖手旁觀或乘機破壞我國金融之意因之本路俄董及技部提有要求我政府取銷禁止外國銀行發行紙幣禁令之議經景山力爲反對致未議决惟技部各代表之疑慮恐慌態度尚有不免景山誠恐技部或因此提出東路不收中維持之策現該兩行仍照常兌現匯兌故路局亦一律收用其紙幣惟經董事會議决要求中交東三省行提交鐵路百萬元之保證金昨與三行會議雖經拒絶或不致發生他變惟慮將來中交票設或稍有折扣則鐵路必須遵照前技部議决收用中交票時之决案停止收用以上係此間現在及經過情形至都中現象如何所知未詳敬祈鈞部將中央救濟辦法隨時密電示知俾明眞相以息恐慌藉籌對付謹聞 
[東省特别法院週年會續聞]  
　　哈爾濱通信云東省特别區法院年紀念假新世界開茶話會等情已誌前報兹悉昨日上午十時在新世界開會情形極爲熱閙各界來賓逹二百餘人孫吉督委張道尹代表蒞會首由李廳長演說歷述一年來艱苦進行之狀况清理舊案至四千餘件之多次由俄諮議某及俄律師某相繼演說中多頌揚我法院辦理完善俄僑極爲信感之意張道尹代表吉督致勗勉之詞兹錄其開會禮節如下（一）廳長主席報告特别法院週年紀念原因（一）廳長率所屬全體職員向國徽行三鞠躬禮三呼中華民國萬嵗特區法院萬嵗（一）廳長演說（一）法院同人演說（一）來賓演說（一）就座用茶點（一）全體攝影紀念迨散會時已下午二時餘矣　　司法部前因曲徇一二失勢俄國舊法官私見特於本年十月十四日頒布修正特區法院外國諮議章程其中最重要之點即認爲必要時外國諮議可以出席法庭又刑事之收押被告人須諮詢外國諮議之意見（已見前報濱江通信）迹近會審影響法權甚鉅特區各法官自得此項部令後大爲反對集議數次結果呈請法部取銷又聞前日律師公會開會時對於前項修正章程亦認爲有損法權擬於日内開評議會一次專研究取銷此項章程之進行辦法 
[吳佩孚過汴之情形]  
　　開封函云吳佩孚由保定赴魯由魯赴徐以實行其直魯豫巡閱副使之職本月二日晚趙倜接徐州電言吳使准三日早九時由徐至開封次日（即三日）軍民兩長均於九時前赴南開車站迎迓遲至十二點鐘吳始乘車到汴時開封各圑體亦聞信到車站歡迎吳初不欲下車經趙督之堅邀與各圑體之請求始下車至督署與趙秘談半小時所談何事外間無從探知旋即由省議會省參事會率同各機關各報社等代表假江蘇會館開歡迎會由新編第一師師長趙傑偕往首由省會致歡迎詞大致謂中國同室操戈統一無期國民切望有偉大人物如吳公者統籌兼顧合南北爲一家人民得以安枕固豫人韾香祝禱者也又云近日太平洋會議方始開幕而北伐聲浪喧騰衆口吳公之責任益重國民之期望愈殷收拾破碎之山河增進將來之幸福微我吳使其誰與歸云云又有朱繩祖（省參事員）演說大致謂上年安福禍國孚威到豫一次曾在此地演說誓欲澄清海内京保一役掃除羣妖川湘變亂一手平定豐功偉烈全豫稱道不衰此後對於吳使所期望者即以全幅精神促成统一全國當盡食其賜云云次由吳氏演說略謂兄弟與大家闊别已久今承各界歡迎甚爲欣感兹將川湘兩省情形及兄弟所以必須一戰之理由爲諸君述之四川方面外間所傳均非眞象自宜昌敗退後各軍紛紛獨立人自爲政田賦已預征至民國十七年人民之困苦財政之艱窘可想而知湘南自高唱省憲自治之說初亦希望其能成一自治模範省不料其毫無實力現在十三區各自爲政儼然十三國預征錢糧已至民國十三年湘民代表見余泣涕求救故不得不與蔣魯等一戰又言聨省政府如實現省與省争縣與縣争勢必變爲幾年千百國永無統一之日又言孫文此次北伐並非眞心不過欲借北伐之名號召川滇湘黔並欲借得某項巨欵而已又言兄弟繞道濟南因魯人又閙督長風潮到那裏勸一勸許久未到開封故又順路與大家談一談現在湖北也無什麽事目前不再南下今日就回洛陽諸君有暇不妨至洛陽一談云云演說後又舉杯申謝興辭至督署小憩旋即赴洛吳氏面貌猶昔唯似較去嵗略瘦而言談之間頗有不可一世之概 
[豫省議會反對烟酒借欵]  
　　北京政府以陜西河南福建安徽四省貨物稅作抵押品舉借烟酒借欵三千萬豫人聞之大不謂然各圑體運日開會討論陳請省議會具呈軍民兩長請求力争省議會爰特開緊急會議公决分電北京府院及外交圑各省議會聲明否認此項借欵之契約並擬開公民大會公推代表晋京力争兹將其電文錄下（一）北京大總統國務院鈞鑒聞中央烟酒借欵三千萬係以陜豫閩皖四省貨物稅作抵押品此種非法行爲無異自殺如果屬實關係全國命脈豫人一息尚存决不承認除通電各省聲明極端反對外並懇鈞座俯順民意從速取消勿置豫省三千萬人民生命於不顧實爲公便河南省議會印（二）北京外交圑鈞鑒聞中央烟借欵三千萬係以陜豫閩皖四省貨物稅銋作抵押品此種非法行爲如果屬實豫人决不承認除通電各省極端反對外並懇貴公使顧全邦交俯察輿情一律主持公道萬勿爲敝國政府所欺蔽致傷國民之感情實爲公便河南省議會印（三） 
各省省議會鑒聞中央烟酒借欵三千萬係以陜豫閩皖四省貨物稅作抵押品（中略）豫人一息尚存决不承認除電政府及外交圑聲明極端反對外特此通電反對並乞一致力争爲盼河南省議會印又聞西安省議會敎育會商會農會實業會等亦有電致河南省會及各圑體請豫人協電一致反對措詞尤爲激切未知政府袞袞諸公對於豫陜人民之要求將如何措置也 
[西報紀豫東工賑]  
　　國聞通信社譯字林西報許州通信云通訊員於上月曾徧游寗陵柘城永城夏邑歸德各縣及蘇省碭山與永城間水災最重地點又許州西南以前被水各村落凡此諸地以工代振修築道路之運動頗惹起一般人之注意浚河及修河之計劃已有人提出於開封振災委員會且並邀其採納而振災亦僅限於此兩種工程其欵項則由各地委員會所指派之外人發放但仍須經開封委員之許可因惟有此辦法災民始可得完全之利益各地方始可選定其應有之工程庶地方交通亦可收較好之結果也通訊員於柘城夏邑永城曾與該城官紳討論應以何種方法放振始可得最良之結果該紳等並詢余在許州辦理方法余曾謂凡人民年满十八嵗以上者均抽人口稅一元則築路委員會可以永久進行該縣聞余言謂祗須每人出錢一百文即可建築良好之道路固不必收一元之稅也此語實有深味以河南人工之賤築路豈難告成功而實在情形偏又如彼此實令人不可解者也余游各處時道中曾屢遇一新設汽車公司之汽車該公司由西人胡德經理然係完全中國公司辦事處設於徐州其名稱爲華北汽車公司是亦可見人民要求交通利便之一種新精神也余一方面雖注意築路一方面仍注意於本地之烟禁吾人所主持之禁烟分會上月内共緝獲販賣金丹者十一人及值洋八百元之金丹但販賣者甚多吾人因不易發現其藏匿之處未能一一搜捕也 
[南潯路借債之反對聲]  
　　南潯鐵路總理蔡儒楷前赴京時即言日債到期路事危迫擬與交通部及旅京同鄕磋商還債辦法詎蔡去兩月於救濟潯路方針如何進行對各公圑並無一點表示潯路公司知蔡主張亦諱莫如深於是借債還債之聲喧傳京贛而究其眞相若何則莫能知日前旅京同鄕忽報告蔡氏將以延長南萍路線爲名私向日人借欵三千萬元行將簽字等語内情如何亦未詳述各界以蔡爲人庸懦或竟鑄成大錯惶駭莫名前日省議會開緊 
 
 

Page 11

 
 
急會議議决分電府院部及京滬各同鄕速阻借債並咨請督長迅令實業廳制蔡與債權方面簽字一面電蔡質問學生聨合會昨開大會議决函蔡質問電日本興業會社否認借債一面警告路局並與實業廳接洽聞蔡借債一事確已成熟惟數目多少尚未能明商敎農三會則淡然置之昨省議員公庽復開秘密會議籌度對蔡策略據外傳諸議員表面雖云反對暗中派人與蔡接洽希圖分肥云云此言確否非所敢知惟聞學生會已着手偵察矣昨（三日）青年會某君訪實業廳長經揆東叩以蔡借債事據謂近日京同鄕當有來信祗言志賡（蔡字）謀長敎育及催江西報災辦賑等事不及路債蔡尚稳健諒不致如此糊塗議會旣有電去日間當有復訊我爲江西一分子果有此事當然反對並言前年依胡紳思義條陳擬辦救路有獎債劵由廳定章徵各公圑及京同鄕同意皆被拒絶如早實行此刻雖不能償本猶可付息商債權人展期還欵或能做到今則爲期已迫息金積欠益多大失信用日商曾宣言履行契約應付棘手不易解决救路辦法言之數年大衆不能齊心議論多而成功少卒致臨渴掘并殊堪歎息欠債要還遲早終難避免如借鉅欵何異飲鴆止渴今事急矣祇有江西人奮起自决之一途吾鄕周紳扶九擁資二千餘萬使出半數一人之力即可救路此外數百萬數十萬之資本家甚多平日維持金融尚肯出力使推其熱心及於保路則千萬欵咄嗟立辦即大財主購大股小户家出一元小股亦易足額江西人多以商戰獲利起家鹽錢雜糧各業遍布長江各地皆獲富名以經濟勢力雄厚之江西人而甘坐視路亡不救步猶太商人之後塵貽世世子孫之恥辱抑亦不忍心也云云某君又詢蔡果借債將若之何鄒云官廳未得確訊不能證明其必有此事且未先得官廳及各公圑之同意彼亦决不敢簽字天下無如此容易事政府借債尚不易成蔡又有何信用但彼以公司往來習慣借數十萬移還息金或者有之若數百萬數千萬彼一鐵路總理奚能有此魄力也連日紳商學界之赴廳問訊者接踵而至鄒善說詞且富有資財人咸望其先認路股數萬爲各界倡現身說法唤醒羣夢以符言行則潯路之幸也 
[九江近訊]  
　　九江警察廳長韓振山奉令調省另有任用遺缺以江西軍警督察長李振江繼任潯各公圑因韓平日辦理警務尚屬認眞當經電省挽留並由傳道尹力保韓始得調充軍警督察長現李廳長已接印視事韓亦定日内赴省履新所有廳内科長曁外署長署員暫未更换聞李帶來隨員七人均需設法位置其中以孫榮吉爲有總務科長希望　　九江屢議拆城卒因風水經費問題梗阻遂致中止現紳商各界以拆城事旣難行而西門爲往來行人要道擁擠不堪兼之近來通行東洋車交通尤爲不便擬在九華門至西門之間闢一西北門西門至南門之間闢一西南門以資便利昨假商會開會討論以西北門傍江須在該處修一碼頭起貨即以此門爲運貨之門估計工程約需三四千元至城南因行人較多亦應闢一西南門所需經費無多擬先從西北門試辦着手卽以車捐花捐餘欵爲的欵俟呈請官廳核准後實行　　潯各化圑前以民不聊生電省請取消丁漕借徵十年公債鹽斤加價等項奉令以果屬災區應准勘辦蠲緩何能借徵公債取之殷户如果自願不遑何能承納食鹽民間所食無幾更屬微末所請應母庸議 
[廣東民選縣長之反對聲]  
　　廣東民選縣長發表後頗有反對者兹錄一二如下以見一斑（電白來電）省議會鑒敝縣新委民選縣長謝維屏人格卑劣學問全無醉酒吸烟宿娼聚賭無所不爲保匪殃民無惡不作其於民國三年串通龍逆馬存發殲殺民黨八年復充楊永泰所辦之高州報總理日以攻擊同志爲事今又冒稱民黨實可痛心至此次民選縣長謝得一二招安武人三四匪首助以作孽錢私造選册獲爲當選時邑人畏招安武人匪首之威未敢攻擊蓋亦以民選縣長共有三人省長定能擇良而用故暫忍一時以免目前之禍且省長當時援桂未旋雖反對亦實徒勞無補及省長凱旋甫經二日縣長之委任已出聞報之下闔邑驚惶然縣長爲一邑人民之幸福相關安危所係若委任非人遺害非止一日故以品行卑劣違反民意之僞民黨謝維屏爲敝邑縣長誓難承認同人等爲地方治安計人民生命計只有一致反對而已伏乞省長俯順輿情收回成命人民幸甚治民幸甚電白縣旅省民黨崔可期李民立等三十餘人曁旅省各界一百五十餘人同叩養（韶州來電）省議會鑒敝縣當選縣長官政儀因被控侵吞公欵尚未判决核與縣員選舉條例應無選舉及被選舉權公民等除向法庭依期起訴未經判决外曾經電呈省長未蒙批示昨閱省長牌示官政儀爲縣長理合電請省長收回成命以重選政謹此電聞始興縣公民代表湯建中等養 
[廣東禁烟會董事部成立]  
　　廣東萬國禁烟會董事部於昨二十六日午後四時在博濟醫院開會到會者有譚臣牧師魏暢茂代主敎黃旭昇牧師徐謙大理院長陳省長伍外交總長孫市長哈韋司粤海關稅務司鍾代議長等十二人董事部同時成立拍照後宣佈開會首由到會董事公推陳省長爲會長主席次公推臨時書記林肇烈君記錄次討論會章大綱（一）本會定名爲廣東萬國禁烟會（二）本會設在廣州並設分會於各縣（三）本會宗旨分三項（甲）輔助中華民國政府禁止鴉片及鴉片之類（如嗎啡等）之種植製造販運供人食用者務期於正當醫藥應用外完全禁絶（乙）設法使國際間赞助甲項目的限制鴉片及鴉片之類之輸入祇准最少數量之藥品進口其他不正當營業於一定年限内完全禁絶（丙）與外國及他省同會並本省各分會協力進行（四）本部設董事部管理會務由每年大會選舉董事二十人以上組織之董事部設會長一人另設執行部由董事部選舉之即以總幹事爲執行部主任（五）會員入會年納會費一元其一次納費三十元者爲永久會員（六）每年開大會一次次議定於海關監督署設臨時辦事處將來於新交涉員署設辦事處次公推徐謙爲院長哈韋司稅務司爲副會長孫科市長爲會計梁小初爲總幹事次公推伍廷芳總長爲名譽會長次討論本會基金應向各界募捐次討論設戒烟醫院又博濟醫院允於院内至少容納戒烟者四十人次討論其他方法陳省長主張各縣皆設一分會又宜准吸烟之人報名戒烟當由徐院長報告現已有新選縣無事三十人加入本會其餘諒必皆贊成若再由省長勸說必能一體加入並擔任設立分會徐又說明陳省長准報名戒烟之法於法律相合報名即同自首戒烟即不再犯罪本會自可保證其人不受刑事訴追次議定下次會期於十二月三日午後二時仍在博濟醫院開董事會繼續議决章程及其他辦法均經全體贊成遂散會 
[蘇議會紀事第三日議事情形]  
　　十二月六日下午三時半蘇議會開大會簽到在塲人數八十二人徐果人主席正擬宣布議事日程開議朱積祺主張屠宜厚等提議速電華府會議聲明中國代表係代表全國希望各國代表勿得稍有誤會緊急動議案提前討論張福增朱紹文等主張張宏業蔡鈞樞夏光翰鮑友恪左保南高鐵珊等提議太平洋會議關係重要應速發起一省議會聨合會傳對外一致緊急動議案連屠宜厚提案共七案一并提前討論忽而陳同倫馬甲東朱翼雲等提出前日所議决電請中央截留賑欵電稿責秘書長擅加已意不照議事錄載大旨起稿并駡秘書長辦事荒謬蓋此數人本係金陵俱樂部部員一致舉徐爲議長及徐産出委第一課長（兼代秘書長）未满伊等慾望是以借此洩憤王景常楊懋卿出爲調停謂秘書長擬稿不當可令重擬不必在大會上枉費時間多方責難陳等尚欲發揮但多數心理以王楊之說爲然只得隐忍計費四十飶分矣張福增復主張張宏業等七案提前討論主席遂宣布變更日程多數贊同張一麔報告民國以來省議會聨合會忽起忽滅經過情形及現時應行聨合之必要娓姊動聽張福增朱紹文錢基博蔡璜王師曾等和之屠宜厚極端反對然說不出反對理由主席遂以組織省議會聨合會付表决多數起張一麔主張聨合會宜永遠存在一方電復順直省議會表示贊成一方致電浙江廣東等省議會徵求同意方擬表决檢點在塲人數只有六十餘人時亦鐘鳴五下乃宣告散會又該會前日（五日）開審查會財政請議兩股東未足人數内務敎育實業選出審查長及理事補錄如下内務審查長吳輔勲理事蔡鈞樞敎育審查長崔榮申理事賈先甲實業審查長王景常理事左保南 
[南京快信]  
　　寧學生聨合會决八日結隊至軍民兩署請願電部魯案須電太會代表尊重民意　　東海江日通電到後齊王兩長刻正會商電復　　省議員張葆培龔廷鶚等控朱紹文張增等妨害選舉案已有人調處張龔將自請將案註銷　　省議員陶保晋辭職現經徐果人挽留辭意可打消張紹曾昨由滬來晤齊督商榷國事會議談至深晚二時即下榻軍署今晨　招商江輪赴鄂　　第六師曁三四混成旅昨在朝陽門外打靶今明日在荷塘村鳳台山等處演習野外戰術　　薦任職周幼雲陳廷益朱清濂王德淵池漢明均奉部令分發禀知到省　　財廳昨委袁承湛赶崑山復勘秋成　　江蘇水利協會定本月二十七日開水利研究會已通函各縣研究員届時到省與會以促進行　　陸軍補助敎育圑全體學員二百餘人定十二日赴神策門外湯山旅行　　美國駐華海軍司令波拉德昨由滬來寗謁齊督王省長旋即轉車赴京 
[杭州快信]  
　　杭州學生聨合會昨開緊急會議後選出姜維賢鍾以智爲全國國民外交大會代表并通電各界召集國民大會派代表朱敏魏瑞芝等八人分投接洽限一日報告一而組織演講隊出發演講　浙江外交後援會由法校學生發起今日（七日）下午六時繼續開會各公圑如律師公會省敎育會杭總商會司法協會省農會及各業公會等均派代表出席杭州蕙蘭中校昨推舉校長葛德基（美國人）爲中國實際敎育調查社會議代表即日偕省敎育會代表許炳堃起程北上　　宣平省議員潘錦昭吸食鴉片經初選當選人毛尚華起訴第一高等分廳現已决定當選無效昨送逹判决書到省　　南星橋炸藥傷人案今日宣判吳咬臍處五等徒刑并科罰金二百元　　浙江紙菸局總辦汪瑞闓近奉部頒新章徵收在華　造紙菸不論租界商埠概收出廠捐每箱兩元其餘租界商埠運往内地之廠製及舶來各種紙菸按值百抽二五統捐惟舶來品已收進口關稅免收出廠捐現已次第開徵派員設所查騐地方通信 
[蘇州]  
　　常熟管獄員更調江蘇高等檢察廳許廳長近因常熟縣管獄員看守所長孫士徵擅離職守訓令撤差遺委向家煌署理未到任以前由知事派員暫行代理現該縣朱知事已令主任警佐　鵬飛兼代並呈報高檢廳備案　　定期取締民局蘇州民信局共有老正大等八九家於杭滬嘉湖及常錫崑琴等處均設有聨局每年營業之數亦頗可觀但郵局實受期影響兹聞公家將實行取締所有蘇州及各處民局限至本年底一律歸併郵局接辦蘇州各民局及附屬於民局之脚划船等得此消息均大起恐慌　　警廳長將更調蘇州警察廳長楊明遠迭被所屬長警及公民唐鳳翔金慧僧章崙等臚陳劣跡呈訴省署節經省批令行蘇常王道尹澈查有案近又被崔鳳舞之妻列叙李之舞弊情形向省署呈控當經省長派委查實故有將李調省之說遺缺以申振綱蘇坤山二人最有希望　　肉業結隊游行蘇城肉業商人因反對新認商苛捐罷市已經一週經過情形節紀本報昨日（七日）肉業商人千餘名由公所中結隊出發遊行城内外熱閙區域扯有白旗多面上書（否認業外認稅）等字樣并雇有軍樂隊隨同吹打最後有多人掮一前吳縣知事温紹樑所贈該業所辦敬業學校遍額一方並隨發一種呼籲之印刷品以促市民注意 
[無錫]  
　　分等運動續紀無錫各高小男子分等運動成績現經省視察員與各評判員評定發表計高等八名中等二十五名初等三十五名前日（六日）爲女子分等運動之日共到縣立女師私立涇臯第二榮氏競志代用女中三師附屬小學等五校其節目爲籃球擲遠立跳遠五十碼賽跑於上午九時半開始運動以到會先後爲次序至午後始止省視察員王小蜂及勸學所長第三科長各女校長職員各評判員均到塲監視各運動員及參觀人數較四日稍遜 
[松江]  
　　金山義務敎育畝捐之反對聲金山縣署前開行政會議議决於本年忙銀項下帶征義務敎育畝捐七分業經詳省核准出示執行現該縣紳民以事前未徵同意極力反對已將金山連年荒歉民力不能擔負等語先後電省要求飭縣撤銷甚至聲言以不納忙銀爲抵制兹將各方電省原文彚記於下葉秉常等電云金山本年忙銀項下猝征畝捐每畝七分殊駭聽聞查此項畝捐由三數人在縣署擅議征收不徵人民公啻非法舉動當然不能有效現在忙銀正欲征收爲此迫切電呈請迅賜飭縣將此項畝捐邀集全邑士民公同復議以昭公允高旭等電云金山縣忙銀帶征畝捐每畝七分得多數人民同意請速飭縣撤銷何汝衍等電云金山忙銀帶征除地方附稅每兩三角外已有水利經費實業捐塘工捐等每兩至四角以上今又不徵人民同意藉義務敎育名義擅議帶征畝捐至每畝七分總計帶征之數比正稅有十之七非特極少數人主張萬難承認且金邑連年蟲災民力困憊勢必因此院納正稅觀望不前於國稅收入大有阻礙應請鈞長迅飭縣署撤銷帶征畝捐以紓民力倪廣心等電云金山縣敎育費本占附稅十之七八今以義務敎育復加畝捐每畝七分較之原有附稅又不啻倍蓰值此民窮財盡災歉頻仍應納國稅尚慮不支額外帶征何堪擔負本邑乃二三人之會議聳動縣令貿然出示執行殊罔恤民艱應請鈞長迅賜憿縣取銷俾蘇民困馬楚琳等電云金山本届忙銀藉名義務敎育經費帶征畝捐每畝七分地方人民全未預聞及見縣署布告始悉此事由一方三數人在縣署發生擅議征收殊堪駭異查金山忙銀除正稅外附稅已征每兩三角此外若實業捐水利經費塘工捐等又每兩至四角以上兼之歷年荒歉若又驟增此項畝捐每兩至六角六七分之多民力何堪擔負請迅賜飭縣取銷三數人擅議之征收以儆專制而蘇民困 
[嘉興]  
　　小車路費交涉嘉興小車公司董事曹思泳前以沈家駒鄭祥甫尤森等呈准官廳添設小車公司行駛車輛所經路線並非另闢新徑特呈縣署請求令飭各該新開公司援照前雙利公司舊案負擔修路經費奉批召集新舊股東妥議灘派以昭公允前日曹已邀集各股東在公所商議辦法詎沈家駒等均未蒞會曹以各該新公司不遵縣批辦理昨日又具呈縣署請求在路費未曾議妥以前所有沈家駒等營業執照暫緩發給藉免争執不知縣中如何批示也　　東郊發生火警東門外火車站背後温州客民姜姓家前晚八時許因悮將洋燈傾覆頓時延燒草屋迨各坊義龍到塲施救該草棚已成焦土幸四周均無房屋故僅焚去草屋三間 
[杭州]  
　　學生爲魯案遊行省垣中等以上學校學生因太會消息日趨險惡特聨絡各校學生前日發起外交後援籌備會并議决定於六日出發游行以促進國民之反省昨日下午一時各校學生均在公衆運動場集合到者有商業法政蕙蘭宗文之江鹽務廣濟體育蠶業等校由羅霞天陳國楨述游行宗旨略謂今日之游行完全爲外交問題太平洋會議提出山東問題直接交涉財政鐵路共管等問題如不及時力争則中國亡無日矣爲此發起是會以促進國民之反省非示威運動也次報告弘道女校昨日開會時曾承認通知各女校之責現因該校校長不許學生出外與會故無從通知遂於二時半由場出發各人手持白旗上書（外交後援）（國民速起）（力争青島）（不用劣貨）等字樣並齊呼民國萬嵗由湖濱路繞督軍署過敎育廳折至薦橋由清河坊至城站散會 
[鎮江]  
　　高寶散放急振江北高郵實應兩縣本年大水爲災濱湖田禾淹没殆盡災情奇重現經該兩縣知事會同紳董散放急賑並籌善後辦法一面呈報省署核奪　　火車撞傷行人日昨午後二時滬寗路由寗駛滬之快車行至新豐站左近撞倒一人受傷甚重現已車送鎮江鐵路醫院醫治雜評一 
[又一勾結俄舊黨案（默）]  
　　前此耿玉田勾結俄舊黨案引起東省極大之政潮夫耿爲現任之鎮守使而敢爲此亂國壞法之舉動中國官吏之無心肝乃至如此　　今張壽齡之子等又發現結勾俄舊黨代購軍械以圖擾中東路案而亦引起中央之政潮夫張爲中央現在官吏之子而敢爲此奇謬極妄之舉動中國大員子弟之無心肝乃至如此　　販運軍火爲中國官吏常見之事若俄舊黨欲擾中東路而代謀接濟以圖從中漁利則其膽大妄爲豈尋常罪案所可比擬今日各國方以我無力防制俄黨人無力維持中東路大倡共管之論而彼輩童騃乃遺此莫大之口實中國大員之所謂官方所謂義方如此則其他更不足誦矣　　耿案雖引起東省政潮然結果尚能嚴重懲辦此次張案亦牽涉甚多若不能澈底查究嚴重懲辦而徒多一番政潮之暗争則中國非特法紀墮地不更將貽笑於外人哉 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[余蔣兩國民代表來電]  
　　公衆注意學生華僑之游行　　中日會議僅討論事實　　美輿論不信任日本　　昨日本埠接國民代表余日章蔣夢　兩君來電云此間留學生及華僑重再圍繞政府代表公寓並提交公决條件於大會會塲又羣擁至白宫且以汽車游行懸旗標幟極引想公衆注意第一次中日會議中吾國要求完全交還膠濟日本謂須照例先向本國政府請示撤兵問題將於第二次會議中討論法國代表要求參預中日會議吾國已允諾日尚躊躇此事於吾國有益會議中不研究抽象原理及磋商條約惟討論具體事實期得更加明瞭之結果美國輿論日本要求海軍增高比例係爲把持满洲權利及魯案交换條件地步故不信任日本益加反對美國銀行圑力勸中國交付美國二宗借欵及湖廣路借欵之利息（不明）又以中國烟酒公賣機關不應由中國自辦並望中國銀行圑加入國際銀行圑但此事大約不至提交大會吾等不贊成此事　　英法日均允交還威海衛廣州灣膠州租借地以保留自衛權利爲條件詳件後議交還時期尚未定 
[魯案及二十一條之民意表示（四）（一）今日之國民游行大會]  
　　定下午二時在滬軍營（南火車站附近）舉行昨日下午四時本埠　學商界圑體代表聚集於四川路青年會開會共同討論今日（八日）舉行國民大會並事游行問題到者各學生總會及各路商界聨合會等各圑體代表數十人開會後先派代表數人往南火車站附近之滬軍營察閱其是否適宜及該數代表回報謂甚適宜遂經衆議决於今日下午二時在滬軍營開國民大會並以該地爲游行起點而散　　國聞通信社云商學兩界等備國民大會執行委員聨席會議於昨晚開會議决國民大會秩序如下（一摇鈴開） 
會（二）推舉主席（三）報告宗旨（四）向國旗行禮（五）讀宣言書（六）演說（七）通過電報（八）推舉代表赴各領事餲（九）三呼萬嵗（十）遊行並舉定擔任維持秩序委員李復華劉寶坤潘大洲汪醒齋陳紀彛端木愷許鳳聲李士林杜椿蓀等又今日上午九時兩界執行委員尚須開會討論一切布置云 
[（二）蘇省會議員之兩提案]  
　　王議員綱等提議速電太會中國代表提出否認山東問題及二十一條秘約以保主權緊急動議案云查太會開幕多日中國代表對於山東問題及二十一條秘約至今延未提出而某國代表復向各方運動以希逞其直接交涉之野心兹聞太會將於耶蘇誕日以前閉會若不電請中國代表速將此兩案提出則中國坐失大好機會恐釀成直接交涉外交失敗莫此爲甚爲此提出緊急動議是否有當敬希公决　　又蔡議員鈞樞等提議電請華府會議施顧王三代表應尊重民意力争主權並電各省省議會協同進行緊急動議案云華府會議我國生死存亡所係近據警電傳來英法代表對於中國財政鐵路提議共管魯案及二十一條密約遲遲尚未提交大會且有會外直接交涉業已開始談判之說此固違反我國國民公意抑且與世界永久和平主旨大相背馳轉瞬會期告終我國將陷於危亡而不可救绵苟國民猶不誓死力争則國家死刑行將宣告矣局勢危急一髮千鈞本會代表民意亟宣電請華府會議施顧王三代表尊重國民公意力争主權對於財政鐵路兩問題一則應主張由國民組織委員會自行清理一則應主張自動的統一制度厲行特别會計嚴禁挪用路欵以保外債信用而杜共同管理至魯案及二十一條密約應即提交大會勿在會外直接交涉致中日人陰謀國家存亡在此一舉兹除電致華府中國代表外並電請各省議會一致進行共救危亡是否有當敬候公决 
[（三）商界各圑體執行委員會之辦法]  
　　各馬路界聨合會曁各公圑前日議决舉行國民游行大會推定執行委員七人已誌前報各委員會於昨日假金隆街山東路商界聨合會開執行委員會討論辦法（一）執行委員負維持游行秩序（二）每圑體派代表二人今日上午至山東路金隆街美倫里接洽領取○○組第○○隊徽章費用由執行委員暫墊（三）推定杜春蓀李士林爲臨時會計張志鵬童里璋爲庶務嚴諤聲爲文牘汪醒齋潘冬林王肇成爲交際（四）各圑體會員手執白旗大家必須書寫（反對魯案直接交涉）（無條件收回青島） 
及附屬權利）（廢棄二十一條及中日换文）（請太會公道主張）其旗由各圑體自備傳單附錄如下標題一示威運動）時間十二月八號下午二時目的反對魯案直接交涉要求將二十一條件及魯案提交太平洋會議公道解决注意不罷課不罷市不暴動不涉黨見同胞同胞你血還熱嗎快來到會 
[（四）工商界友誼僵及楊樹浦文監師路之籌備]  
　　聨合通訊社云上海工商友誼會於昨日又開緊急大會討論今日游行大會到會者有各工圑代表曁會友約七十餘人（一）表决聨絡各工圑加入游行大會（二）電北京反對賣國行動（三）預備白旗數百面上書（否認直接交涉） 
（廢棄二十一條）（國民自决外交）均通過推籌備員多人辦理一切極形忙碌　　楊樹浦商界聨合會昨日乘時發起該路商人因見外交之緊急由丁朝魁等臨時組織商界聨合會到會者約一百餘家之商號代表當推定主席報告開會宗旨次議决贊成加入示威游行並每商店均懸白旗中書（太平洋會議力争主權）等字樣並貼（反對魯案直接交涉）白紙條於門首又擇定本月十三日開臨時籌備大會文監師路商界聨合會該會特於昨日開緊急大會主張反對魯案會外交涉歸還山東青島一切權利凖備今日游行大會一切手續 
[（五）勞働聨合會加入游行]  
　　中華勞働聨合會爲太會風雲日趨險惡特於本月六號午後七時開緊急會議到者約百餘人公推史觀濤君主席姜桓文君紀錄當由張文忠君提議謂太會惡耗傳來魯案及二十一條有會外解决之說此種變相之直接交涉有似預定步驟辱國喪心莫此爲甚亟應反對以表民意并電催我國代表迅將兩案提出母兩游移坐失事機徒增後悔公議一致贊成並决定加入八日聨合大遊行示威運動當推定王化民汪順發汪良傑張文弼王芷農楊丹桂君等預備旗幟傳單及拍電等事已分别實行矣 
[（六）豫園商聨會參加遊行]  
　　上海邑廟豫園商業聨合會通告云本會訂今日下午一時以前在本事務所集隊加入國民大會反對直接交涉取消二十一條大游行以救危亡而表民氣事關人格務懇我諸同志凖時齊集爲要特此通告即請照察并希各會員隨帶白小旗一面書明反對直接交涉取消二十一條等字樣爲妙 
[（七）東北城商界對於外交之表示]  
　　東北城商業聨合會昨日下午六時在事務所召集臨時職員非常會議陳天生主席報告近日太席消息非常不佳全體職員聞之莫不憤慨當經議决辦法數條（一）致電太會吾國代表誓不承認直接交涉（二）倩本會範圍内之各商店一體懸旗表示民氣（三）加入初八日之商學二界之示威運動（四）印刷直接交涉弊害之傳單唤醒同胞（五）推舉本會義務學校英文敎員李志秋爲拍電起草員李君將英文電稿當塲擬就經衆通過遂即拍發兹將該電譯錄如後華盛頓中國使館施顧王三代表鑒山東問題及二十一條迄今未見提出殊深駭詫近日消息傳來竟有趨向會外交涉之勢如此違反民意吾人誓不承認尚希速即提交太會以順輿情倘若一意孤行則曹陸章之前車可鑒不難再爲對付三公也祈熟思之上海東北城商業聨合會　　又發各商店通告云飛啓者近日太平洋會議消息日趨險惡二十一條迄未提出山東問題亦未交議近日假會外談判之美名實行直接交涉之趨勢吾國前途危亡堪慮因此滬上商學兩界爰於八日（即舊歷初十日）有示威運動之發起無非促同胞之覺悟示各國以驚省如此萬衆一心或有挽救之望本會忝屬公圑理應一致尚希寶號先生届日下午一時蒞臨本會以便齊集赴會時局阽危幸勿觀望千鈞一髮端在此舉務盼早降是所至企專此即頌日安 
[（八）北城商聨會之電争]  
　　北城商業聨合會鑒於外交風雲急迫特於六日七時開緊急會議藉籌對付方法職員到者三十餘人公推丁復林主席蕭藎記錄主席報告略謂華會消息日趨險惡吾國存亡攸關之魯案聞在會外談判驚耗傳來舉國惶駭各圑體已有嚴重表示吾人天職所在亦應急起直追請衆討論辦法嗣經吳太初張秉鑫汪梁等互相討論結果（一）逕電華會吾國代表圑力争不承認舉日直接交涉（二）與各圑體一致進行加入八日國民示威運動（三）通告各商店懸掛白旗書反對直接交涉字樣並分發張貼廣告以示堅决云其致華會原電云華盛頓中國使館轉施顧王鑒聞魯案將在會外直接談判何異與日直接交涉國民誓不承認迅提大會取消二十一條密約及换文堅持到底國民願爲後盾否則决不爲君等恕北城商業聨合會陽 
[（九）閘北培本等校之贊助]  
　　今日下午一時集合虬江路空地　　昨日即星期三下午五時閘北培本學校校長朱啓民聨合廣智萃英普志競勵振商等各校在鴻興坊國民公學開緊急會議公推朱啓民爲臨時主席首由主席報告開會宗旨大旨謂太會風雲吃緊各處商學各界聨合籌禦方針我閘北各學校當然不落人後一律羣策挽救擬函致各校加入定本星期四下午一時聨合排隊遊行以虬江路空地爲集合地點至惠兒院爲會塲以後如何進行俟聨合公議後再行宣布衆贊成遂散會 
[十北唐兩路聨合會之要電]  
　　國聞通信社云北山西路唐家弄聨合會兹爲反對魯案事電致太會余蔣兩代表云美中國使館轉余蔣兩代表鑒魯案急迫國民一致反對請北代表勿與直接交涉云 
[（十一）電工會通告同志]  
　　東唐家弄中華電器工界聨合會見外交風雲日惡聨絡各圑體加入示威游行特發出通告如下敬啓者我國民爲太平洋會議可望世界和平魯案交涉庶有公判今聞顧施王三使已受某國疏通承北政府密電提至會議之外已將覿面直接不顧國民種種之犧牲我工界忝屬國民份子聨絡各圑體加入示威游行務望今日（八號）午後一時凡我同人共到本會齊集出發游行與各圑體一致揚威切勿延誤云云 
[（十二）徐惠施上北京電]  
　　上海勵志宣講圑代表徐惠施快郵代電云北京徐菊人靳翼青二公鈞鑒魯案及二十一條公等明知未經國會同意私人締結之秘約國民反對直接交涉已非一次今不肯下一决心逕電施顧王三使提出華府會議仍欲與日人會外解决此種行動認爲蔑視民意甘心賣國國民誓不承認上海勵志宣講圑代表徐惠施上十二月七日 
[國民外交大會之昨訊]  
　　確定事務所通過對外宣言　　國聞通信社云全國國民外交大會執行委員於昨日下午三時在四馬路商界總聨合會開談話會到二十餘人由蕭劍秋主席討論關於委員分股及股及籌募經費事項并决定即假四馬路商界總聨合會爲事務所以資辦事而便進行該會昨日新到代表一名係熱河總商會代表張子釗又該會第一次對外宣言經第三次代表會議通過兹錄於下對外宣言 
兹值華盛頓會議開幕世界人類竚望和平而吾國不幸國民之眞正意志往往爲官僚武人所壓抑國際上所認爲中華民國政府者又不足代表我國民故我國民不得已集合全體國民之意見以希望於華盛頓會議竊以欲弭世界之戰禍當先求東亞之和平欲謀東亞和平必須剷除東亞之亂源故謹以誠毅有信之宣言敬陳於各帮邦之前東亞問題實居華盛頓會議最重要之部份而擾害東亞和平之起點即在於日本之以暴力吞併韓國蓋以人道正羲而論本不應使一民族受壓於他一民族以東亞全體利害而言日本自據有朝鮮一方面藉以窺伺俄之西伯利亞一方面則用以侵畧中國之满蒙日人之所謂大陸政策者實以韓國爲發軔地今之遠東駐兵問題山東侵佔問題皆基於是將來東亞大亂之源必以此爲焦點爲東亞和平計各友邦自應提出朝鮮獨立而承認之爲東亞設一緩衝國以杜亂源此我中國全體國民所希望於華盛頓會議者一也自歐戰開始而後中國亦曾追隨各友邦參與其列自不應與戰敗國爲同一之待遇乃當時日本乘各友邦不暇東顧逞其暴舉以欺辱中國例如二十一條及膠濟高徐濟順满蒙等鐵路密約皆足制中國之死命使日人以此種條約施於美之非律賓或英之印度各友邦寗能忍受今乃實施於中國内地自是以後中國全境盡入日本勢力範圍之中舉行所有中國利源將爲日本一國所獨佔而各友邦均在擯除之例不獨我民國之禍亦實各友邦之憂此種私定之契約自應一律廢止至於已往中國所與各國締結之條約有妨害中國領土之完全主權及經濟權之獨立者亦應同時解除此我中國全體國民所希望於華盛頓會議者二也中國國體自改建共和距今纔及十年彼數千年君主專制之惡勢力自未能一旦廓清故武人官僚相繼爲亂證以各友邦改造之歷史亦復如是我國民自度原足自謀解决惟以各帮邦不明中國内情初則以大借欵資助袁世凱而中國内亂者數年繼則以財械資且段祺瑞而内亂者又數年繼更以種種小借欵借助徐世昌而内亂者又數年哀我中國國民直接受壓制於惡政府間接壓制於各友邦其結果不獨吾國民蒙其禍各友邦亦復引爲大患爲中國利害計爲各友邦自身之利害計皆不應再蹈前轍自今以後明白約定勿再以資財或他種方法助長軍閥所卵翼之惡劣政府以延長中國内亂爲藉口共管財政之地步則中國國民本其數千年文明民族之能力起而改造凡關建設諸大政祗須假以時日自能漸事處理無庸我親愛之友邦爲我代謀以益其紛亂此我全國國民所希望於太平洋會議三也以上三項皆我中國之禍根亦即東亞之亂源故敢以至誠極懇之意呼籲於太平洋會議諸友邦之前凡會議所有關於中國事項其合於此者我國民自銘感不忘倘有背乎此則我國民寗死不能承認不得誤以國際上所目爲中華民國政府者之承認與否爲足以代表我國民也至於各友邦欲消弭戰禍裁减軍備保全世界和平此爲我國民所韾香頂祝極願犧牲一切以觀厥成並願舉中國所有之豐富物産廣大利源爲自動的合理的開放以求將來世界人類共同之幸福我國民確知現在之北京政府必不能任此且有背道面馳之勢故必求母負我友邦之善意努力於最近之期間改造建設一良善之民治政府實行上述之志願與我友邦人士共享和平之福爲此掬誠宣布惟我各友邦人士幸福鑒焉 
[各圑體集議閘北交涉案]  
　　今日下午二時在大統路慈善圑會議　　閘北地方自治籌備會等二十二圑體昨致南北市商會及各圑體函略謂閘北東新民路來安里東首土地由英工部局越界築路一案雖迭經敝會等二十二圑體呈請本埠各當道嚴重交涉迄未解决時際危迫稍縱即逝現定十二月八號即古曆十一月初十日下午二時假座閘北大統路慈善圑開各圑體聨集大會議徵集意見商量辦法務乞貴會貴圑先期開會遴派代表届時蒞會共策進行以保國土至紉公誼 
[是人之冠蓋往來]  
　　船津總領昨日到滬廣并濬浦委員赴京 
　　新任駐滬日總領事船津氏由寗乘特别快車於昨日（七日）晚十時到滬中日軍政界到站歡迎者如淞滬警察廳代表王德鴻及交涉署科員日商男女三十餘人警廳游巡隊排在四號月臺上歡迎　　七日上海日報云上海濬浦會議日本代表委員廣并博士曾於三日前往南京聞氏更將上遡而至漢口約於八日北上與駐京日使會晤即取道天津青島歸國云又云研究靈智學之渡邊薰美氏曾预定一週之時間往游漢口據該氏近信一時不能遄返大約即在漢口度年正月中在漢尚有種種接洽云 
[阿卜脫氏由杭返滬]  
　　美國芝加哥銀圑代表阿卜脫氏及隨員三人前日赴杭游覽名勝昨日游畢由杭乘夜班快車於下午十時五十分鐘返滬 
[美商圑筵謝華人中美國民外交之快叙]  
　　國聞通信社云舊金山商會游華圑首領亞斯寶君因該圑前到滬之後備受本埠中美兩商會殷勤招待故特請美商務委員賀爾得君柬邀宴兩商會人員於下星期日晚八時三十分於美國俱樂部代致謝意現亞斯寶君本人並不在滬亞君當與該圑共他圑員乘帝邦號船來 
滬星期一日可抵埠云 
[討議歸國勤工儉學生之辦法]  
　　國聞通信社云上海政界與各圑體爲維持被迫歸國之留法勤工儉學生問題昨日五時在交涉使署開會到者有何軍使代表汪參謀長警察廳長徐國樑道尹代表顔注清上海縣知事代表熊烈楊小川代表楊殿林任筱山代表錢慈嚴王儒堂聶雲台關炯之史量才沈韞石徐乾麟陳維新南洋公會陳伯南寰球學生會許兆豐及報界等數十人由交涉使許秋颿主席略謂此次勤工儉學生回國政府方面並未訓令辦法該生等抵滬時署中派人招接不過略盡私誼惟該學生代表一再來署要求予迭經勸令回籍棧費川資可向官廳領給此等處置可謂仁至義盡該生等大都不願回籍仍復逗遛滬地殊屬失計且該生等人數衆多願望旣奢一時殊難解决在座諸君倘有良好辦法請即發表王儒堂徐國樑沈韞石聶雲台陳維新史量才等各有討論僉以求學問題爲費旣大即急謀職業亦非一時所能辦到最好勸令回籍爲是云云當經議定暫時各種維持方法大致以兩星期爲限云 
[全國道路建設協會消息]  
　　十日午後八時開幕　　中華全國道路建設協會公啓兩則爲錄於下（一）中華全國道路建設協會第一届徵求大會各正副隊長各參謀長公鑒前迭函促台端賜交半身四寸玉照刋刻銅板印入特刋兹因開幕期迫已交者早已刻好未交者礙難趕辦最後添組各特别隊乞於今日務將玉照擲交敝會以便發刻自今日後因印局無法趕印用特聲明截止諸希原鑒即頌道祺十二月七日中華全國道路建設協會謹啓（二）敬啓者本會十二月十日午後八時假西藏路寗波同鄕會舉行開幕盛典敬祈中外各界士女届時光降賜敎無任歡迎盼切禱切除另具請柬外恐有未週特此奉聞敬頌道祺十二月七日中華全國道路建設協會謹啓附全國道路建設協會開幕禮帖及秩序單一兹定於十二月十號（星期六）下午八時假寗波同鄕會舉行開幕典禮恭請光臨全國道路建設協會會長王正廷謹訂秩序單（一）奏樂開會孤兒院（二）會長報告王正廷（三）西樂雙工學社（四）發表徵求竟見各隊隊長及各職員（五）軍樂惠兒院（六）報告徵求會組織情形及辦法總幹事吳山（七）滑稽跳舞精武體育會（八）演說來賓（九）奏樂散會孤兒院 
[航業消息紀要]  
　　留學各國學生之去來美船出口貨物之稀少　　中國郵船公司之南京號六日由星加坡開出十五日來滬赴舊金山有吾國赴美之留學生十名塔乘此輪往美又有商務印書館派赴美國考察印刷事業之陳迪民及上海銀行派赴新大陸調查經濟狀况之葉金二人同搭此輪至舊金山云　　法郵船公司之新摩托輪安康號抵申已誌昨報此次旅客之來滬者又有留法勤工儉學生江麟等九名亦被道揆回國此外頭等客中有華人五名二三等艙内亦有五人回國聞其中有數人爲吾國外交界之職員云來貨有法國橄欖一百箱各種洋酒二千件洋靛青一千六百五十桶今晨五時赴東洋本月底還法云又十六號赴馬賽之巴勒介號出口吾國派赴法德等國之留學生共有十二名内係同濟學校派送者九人寰球中國學生會派送者三人浦東中學派送兩人前紀復旦交通兩學校係屬傳聞之誤　　太古之新疆號由港來滬裝來銀角除大德昌一百零一箱約三百五十萬角已紀昨報外昨日提取者尚有錦經論之十四箱計五十五萬角東昇和之八箱計三十二萬角裕和泰之三箱計十二萬角並據各銀號云本星期内太古之頴州招商之廣利等輪進口時尚有小洋六七百萬角運到又本日新疆號出口大德昌裝往香港有港鈔一箱計一萬二千元又大條銀三百條計三十萬兩尚有錦經綸裝至廣東有大條一百條合十萬兩云　　此次由上海赴美之各公司郵船均在十號左右出口實爲向所少見者因此各船之出口貨均寥寥無幾兹將船名行程紀下（船名）　　　（出口期）　　（地點）　　（公司） 
俄后號　　　　十　日　　　　温哥武　　　昌　興夏夷威丸　　　十　日　　　　西雅圖　　　大　阪 
高麗丸　　　　十一日　　　　舊金山　　　東　郵 
香取丸　　　　又　　　　　　西雅圖　　　日　郵 
帝邦號　　　　十二日　　　　舊金山　　　太平洋 
金邦號　　　　十四日　　　　又　　　　　又 
樞石邦號　　　十五日　　　　西雅圖　　　提　督 
南京號　　　　又　　　　　　舊金山　　　中　國 
茄泰爵士　　　又　　　　　　紐　約　　　太　古 
嘉善比　　　　又　　　　　　又　　　　　怡　和 
東方海員　　　又　　　　　　波特蘭　　　華　洋 
總計五天中有八郵船三貨輪至美致各船之輪美貨更覺稀少云 
[長途汽車與宋園之轇轕]  
　　閘北象泥港宋公園地址被長途汽車路穿過該園不服激成公憤將該路挖斷釀成轇轕昨日午後二時旅滬各界人士在一品香開會到者百餘人推章太炎先生爲主席僉以宋園曾由黎前總統准譚公人鳳之請明令收歸國有永免徵稅而杜侵佔盜賣如歷代名臣大儒墓地無子孫保管而歸國家保護者相同與普通國有荒地逈異未可任意處置且該交通局名爲辦理公益實則係受長途汽車公司之委託而謀其私利查大統路至潭家橋一帶原有直接路徑工程較少即營盤前面亦有路線可尋該局舍此不由而必繞過宋園者全爲該局員司有田在宋園附近欲馬路經過其地以增長其地價有何公益可言况事前旣不通知事後不服阻止大地萬國决無有以如此手續而辦公益者一致决定再將該路挖斷並致函省長援令禁止如不逹目的决不罷手復有人提議組織宋社推舉董事經大衆贊成即以到會人士成立宋社當塲推舉章炳麟柏文蔚譚延闓白逾桓冷公劍鈕永建褚輔成諸氏爲董事責以積極設法制止侵佔物色社員並計畫建築該園使成爲歷久不朽之絶好紀念云 
[浙路股東電部催發股欵]  
　　浙路股東酈惟賢雲傑等現以第十二期欵無着昨特聨名電致交通部催發電文略云浙路十二期股欵迭由清算處催發現欵旣無可撥整理金融公債又已售罄轉瞬年關待用孔急究屬此項股欵何日可以清償查滬杭甬鐵路係蘇浙兩路改名近年車務營業發逹懇即轉令任局長將營業收欵項下應行解部之欵提前撥還路股用清國債盼切禱切 
 
 

Page 15

 
 
[法總領將頒取締交易所新章]  
　　字林報載法總领事韋禮德氏言交易所註册事一函略謂交易所請法當道註册並非變爲法人公司可受法國法律之保護不過使法當道得以調查該交易所發起人或辦事人有無在中國法庭或會審公廨曾經犯案者而已每交易所每月繳特别市政捐一百兩此項章程雖似較鬆然法租界之交易所已因此而未增多現擬新章俟舊歷新年頒行其中規定捕房有若干管理權禁止交易所自作本所股買賣不許歸女幼童入交易所市塲並徵收特捐依交易所每次營業酌定捐數以代前定每月百兩之辦法所收特捐由市政局與敎育慈善圑體分受之此項新章縱未能杜絶投機買賣然交易所之害定可大减云云 
[汽車展覽後之抽簽給獎]  
　　大陸報與星報前在汽車展覽會售賣定報票每票五元得頭獎者得汽車一輛不中者得閱報兩個月半（大陸報）或三個月（星報）不别取費昨晚展覽會閉會大陸報與星報遂抽籖給獎大陸報獎品爲維列拉愛脫汽車中獎票爲二百零九號得者爲萬國商圑中華隊員徐通浩ＴＨＺＯＥ星報獎品爲道志式汽車中獎票爲二百十八號得者爲宜昌某船主史密士ＳＳＭＩＴＨ 
[浙江清海局長請撥陸戰隊電]  
　　海軍總司令公署蔣總司令以閩浙各洋海盜充斥特派永績聨鯨兩軍艦駛往閩浙交界各洋面弋巡並呈奉海軍部核准在浙江設立清海局委永績艦長莊斌兼充清海局長等情迭詳前報兹聞總司令公署昨接永績艦長蔣斌來電略謂奉令委充爲浙江清海局長即日開辦等因斌當即馳往定海相度地勢勘定定海北門外地方水陸交通堪以設局業已賃定民房一所一作清海局辦公之所並派員調查浙洋共有漁船數百萬艘之多將來編號手續事務紛繁除暫由職艦抽派職員到局兼辦外應請鈞署選派員司到局以資臂助查該處地處荒僻並請撥派陸戰隊一隊携帶槍械駐局守護一俟佈置就緒即當開辦謹聞蔣斌叩云云蔣總司令接電後即轉飭厦門練習營選撥陸戰隊到滬以便派往該局守護云 
[商會難負籌墊軍政費責]  
　　漢口商會已調三十萬金 
　　漢口商會昨電本埠商會略謂近因鄂省爲籌餉需欵一事曾由督署商調銀三十萬金業經由會勉力籌交惟各埠商會之設係爲商界之代表並非官廳財政機關而各地方之官廳邇來時有商調銀欵之事值此商業艱難之際殊難遵辦現擬徵求各埠商會之同意以便要求政府嗣後勿以商會爲財政之來源遽行商借欵項應請貴會代爲通電各埠商會徵求同意一俟得復仍祈貴會電呈政府要求等語聞已准如所請立即起草不日即可通電云 
[再減漕銀行之廳核議]  
　　上海縣公署前奉江蘇財政廳令知將本年應征漕銀减收一成當經沈知事轉行遵照嗣經本邑各市鄕經董以所减一成未免太輕復經在縣會議呈請省公署要求再减在案兹奉王省長指令内開所請减征一節已令行財政廳核議具復矣仰即知照云云 
[永吉里增租問題解决]  
　　聨合通信社云江西路三洋涇橋永吉里房東鄭主康掛名新康洋行聲明加租房客堅拒不繳相持兩月業經雙方讓步房東願將所加租金减收半數店舗住户一律房客方面已於昨日補納欠租該里加租問題可告結束矣 
[中國衛生會之發起]  
　　聨合通信社云本埠聶雲台胡宣明諸君近發起一中國衛生會前晚邀請本埠各界人士在聶君本宅會餐計議到者有范源濂石美玉郭秉文鄺富灼俞鳳賓朱庭祺李耀邦牛惠生朱胡彬夏尹任先胡周淑安諸君由胡宣明君主席先略述集會宗旨繼演說組織中國衛生會之必要及其進行方法復由范聶二君相繼演說未由到會人十公舉籌備員六人當選者爲聶雲台郭秉文俞鳳賓鄺富灼朱胡彬夏胡宣明諸人現設中國衛生會籌備處於崑山花園四號中華衛生敎育會内籌備諸君現正分頭接洽冀在六個月内告成云 
[商品陳列所審查會消息]  
　　本月五號上海總商會商品陳列所機械部開始審查到者有童季通周子競袁書卿王小徐當經議定各任一類分項審查並訂本星期四（八號）下午四時通知華生民生兩廠出品人來所面洽實騐又六號下午四時農林園藝曁科學儀器兩部同時開始審查是日農林園藝部除已到會之鄒秉文過探先葉元鼎鄭良卿陳翊周謝蓉齋丁汝霖陳灏泉楊金侯外並經衆公决添聘何尚平蔡止穆高方平分别擔任審查絲繭森森等品該部因審查標凖與他部不同由列席員詳加討論分别規定又特推定過探先爲主任以綜其成至科學儀器部列席者則爲郭秉文李耀卿胡剛復張洪芬除討論審查格凖外並添請竺藕舫秉農山加入擔任審查聞自七號起所有機械農林科學三部已實行逐件着手審查云 
[浙省弛禁託鑄現洋來滬]  
　　滬杭甬鐵路近以杭省禁運現洋出境雖杭州造幣廠托運新銀元亦皆謝絶車運嗣經再三磋商惟准撥解抵借公債之現洋照常運輸餘仍禁運在案兹悉本埠中交兩行昨託總商會電致杭州督軍省長略云查該兩行由滬運銀到杭鑄造銀元旋即運回滬市使用係屬託鑄性質且生銀由滬行輸入於杭垣洋市當無妨碍應請體念滬上市面正在需用銀元之際轉令滬杭路局弛禁放行云云當經浙省軍民兩長據情飭知路局查照辦理該路任局長已飭杭路各站查照辦理矣 
[昨日車連進出之現洋]  
　　昨日（七日）滬寗路大通運銀公司承運本埠金城銀行現洋五萬元又商業儲蓄銀行現洋二萬五千元均運至天津又中國銀行寶銀三十箱計重九萬兩又金城銀行寶銀十四箱計四萬二千兩又交通銀行一萬五千兩鹽業銀行六千兩大陸銀行六千兩均運至南京造幣廠鑄洋　　滬杭甬鐵路昨日（七號）由杭開滬之早快車在杭州造幣廠裝來現洋二十萬元分裝四十箱係上海中國銀行十萬元日夜銀行六萬元交通銀行二萬元鹽業銀行二萬元又臨平平源運交上海隆泰現洋四千元松江信餘運交上海信裕現洋二千元又信餘運交上海益大現洋二千元又松江信餘運交上海益豐現洋二千元又松江甡源運交上海鴻祥現洋六千元又甡源運交上海鴻賫現洋三千元又甡源運交上海益昌現洋三千元以上共計運到現洋二十二萬二千元均運抵上海南站缷車 
[銀洋市况之報告]  
　　金融通訊社七日報告云今日洋價早市略漲銀行多買進價爲七錢二分七釐較昨漲二五午市又回小至二分六釐二毫五洋市尚平定價亦堅稳濟南山東去路已减惟津漢洋價仍高或者尚有需要耳　　銀市自此次大批絲欵出後市面日益鬆動拆息早市二錢二分午市又小至一錢二分用途稀少僅津帮有現銀裝去大條進口八十四條出口裝香港二十五條杭州四十二條云 
[友華銀行市報告]  
　　中新聞社譯友華銀行七日報告云昨日倫敦銀價近遠期俱跌一便士之八分之一紐約銀價高至六六又四分之一倫敦紐約問滙價高至四○九今日此間開盤甚稳金鎊售出十二月份爲三先令八便士又八分之一一月份爲三先令七便士又四分之一二月份爲三先令六便士半美金十二月份爲七五又四分之一一月份爲七四又四分之一二月份爲七三收盤金鎊十二月份爲三先令七便士又四分之三一月份爲三先令七便士二月份爲三先令六便士又四分之一美金十二月份爲七四又四分之三一月份爲七三半二月份爲七二半倫敦市况實鬆紐約市况稳固 
[龔政案中之李堯臣受罰]  
　　庽居公共租界勞合路億　里之粤人龔政被美商譚禮庭延代表律師投公共公廨呈訴違背契約請追損失銀四十餘萬前日由廨照准發出特别傳單諭令交保間西探胡特爾斐帶同華捕往傳時有龔之同鄕人李堯臣出爲阻止與該探捕等爲難而李被拘至老閘捕房禀明捕頭着李存洋二十元保出候示龔由該探等帶至公廨禀奉中西讞員諭交十萬兩舗保因無人具保收押在案迨至昨晨經往傳之中西探捕投第一刑庭分别上堂訴明前情以李堯臣阻止辦公請爲傳究由俞襄讞得禀商之英包副領事以李存洋保出不到着將保洋充公示儆 
[房客控告房東案兩則]  
　　不欠房租准再居住曾貼遷費將案註銷 
　　王五昨投法公堂控稱民人前向錢文祺租得房屋一幢已有數年按月付租並不拖欠詎錢近因貪圖他人挖費以修理房屋爲由囑令民人遷移言明修竣後再行遷入今已將房屋修理完工民人擬欲遷入不料錢忽不允租賃故心不甘服投案具控請求訊斷詰之錢文祺供因民人自己住居故不願再租請求訊核中西官判以原告旣不虧欠租洋不應平空退租准予由原告再行遷入住居　　衛培卿前投法公堂控房東陳輅清貪得挖費逼令遷移請追損失判下堂諭飭遵在案昨經中西官商明堂諭諭曰此案訊得被告曾經賠償原告遷費兩個月當時並未反對現今忽又反悔來案具控毫無充分理由着將案註銷歸還被告租洋兩個月計銀一百六十兩外再賠償被告損失费銀一百兩着交人銀並保出外限理此判 
[華東籃球隊比賽籃球紀]  
　　華東籃球隊爲青年會及東方兩籃球隊所合組去嵗青年會籃球隊曾與中西各隊比賽屢獲勝利今嵗將兩隊選手合爲一隊其勇敢精神更非前比前晚本爲美孚與茂生西人比賽籃球後因美孚另有比賽不能如約故華東隊即補其缺前半時茂生勝兩球爲二○與十八之比其後兩方面競争愈烈各盡其長最後之結果爲三十五與三十二之比華東隊得勝該隊之新職員姓名如下隊長徐振東幹事鄔承謨書記爲青年會張凌二君云 
[平民學社成立會紀]  
　　昨日下午三時平民學社於復旦大學内開成立大會到者四十餘人首由大衆推舉余愉君爲臨時主席余君遂登臺報告開會宗旨次修改章程逐條通過後選舉職員余君愉當選爲總幹事該社係由平民週刊社擴充而成以研究合作主義提倡平民敎育發展平民經濟爲宗旨内容現分三部（一）合作購買部（二）出版部（三）圖書部每部各設主任一人專司其事一俟經濟裕如再行擴充社址則暫設本埠復旦大學内云 
[西澳商業代表圑不來]  
　　國聞通信社云據外人消息西部澳大利亞商業代表圑現正游歷東方各埠考察商務惟不擬至遠東駐華澳大利亞商務專員李得耳君以遠東商業重要曾拍電邀其來滬一行兹聞該圑已有復電謂該圑因某種原因不能到此云 
[聨益會注意衛生]  
　　邇來天花一症患者甚多美租界梧州路聨益善會爲鄭重生命起見特派司事員陸秋心侯阿道逐日至各處調查並勸導種牛痘以免危險故該會施醫院逢星期一三五種痘之期極形擁擠兹據陸侯二人查見胡家木橋小菜塲南夔顧咸記方作隔壁小弄内有抛棄年約三四嵗患天花而死之小孩一口即報告到會飭令扛夫舁材前往殮葬於該會義塚 
[冬季檢查印花稅四誌]  
　　今届冬季印花大檢查連日舉行在南市第一區警署境内各店舗分别檢查昨日由該署李申兩巡官會同縣廳稽查員仍在該區轄境檢查計查得關橋附近張子記米號賬簿一本理化齋鐘表店零星賬簿七本均貼不合法一併帶回該署旣而理化齋店主投請從寛當繳罰金十元王署長准如所請飭將簿據給領 
[爲張焕綸請褒獎]  
　　邑紳黃任之穆湘瑶莫錫綸等以前故紳張焕綸辦理學校並慈善事業成績頗著爰即發起邀集同志撰春理由援照褒獎條例分呈敎育内務等部請爲宣付國史館褒揚以垂後世昨已分别呈遞矣 
[美國老公司在滬設分行]  
　　美國恒信洋行英文名稱爲ＤＵＰＯＮＴ設立以來已百二十年各埠製造廠已有六十八處計僱男女工匠三十萬人資本之厚當可想見其出品向以炸藥爲大宗近來尤注重於化學物品及人造象牙絲光皮油漆顔料及靛油等本埠博物路之老皆隆洋行即爲該行在中國之油漆部經理其他各物概歸本行發售滬上分行現設於廣理路三號並闢有樣子間及化學試騐室内容佈置完備人造象牙質地堅硬色彩潔白經火不焚非若某國出品一經火力即遭焚燬也至於各種顔料及靛油質地色彩亦佳價亦公道聞該洋行目下正從事推廣營業已在各通都大邑設立經理處云 
[漕河涇鄕董倒欠案之昨訊]  
　　漕河涇鄕前經董張宗福所開竹行弄永和布莊倒欠銀十七萬兩所有各鄕鎮分號亦同時倒閉已經上海縣沈知事令飭發封並將經董撤换在案兹悉張曾在梅家弄鎮開設泰和祥布號亦倒欠本鎮附近各鄕民存欵銀三萬數千兩此等債權全係鄕民今被虧倒投河懸樑自盡者已有二三人泰和祥棧房所存布疋等類約估值錕數千兩亦由縣公署發封候示近日各債權四出債查張宗福踪跡因悉張之胞弟妻屬居住七寶鎮曾往探聽據云張仍匿滬上是以知會上海債權於前日起分組出外向英法租界各旅館調查務得張宗福而甘心云 
[祖母踢死孫兒案近訊]  
　　楊樹浦怡和紗廠女工江北人瞿王氏於上月五號夜在廠工作時將伊十一嵗孫兒毛喜子踢傷要害身死由捕查悉報請公共公廨中西官騐明並將該氏拘解公堂訊供收押各情昨晨由廨復訊先由捕房代表律師費斯福上堂譯述前情並詰據包探謝世泉聲稱此案發生後將被告拘入捕房向詰推諉繼稱死者於四號在紗廠扶梯上跌下受有重傷是日確毆打二下踼過一脚言到此將所錄供單呈案並據女醫生到堂證明死者至醫院時已經氣絶又據女子杭小英子上堂復經費律師詰據聲稱死者從扶梯跌下據我姊姊言確曾目覩至五號被踼實不知情等語又據見證秦馮氏投訴與被告及死同在紗廠工作上月五號夜死者出外大便上工稍遲即遭被告責打頭面兩下繼被推跌當經導勸被告不聽復將死者踼一脚我曾目覩是實又據死者之兄瞿小癩子供與死者同在做工當時祖母將弟脚踼後由廠内先生給藥與飲旋命送往醫院詎已身死云云訊之被告由檢察處代延麥克濤爲義務律師到堂向見證各人逐一盤詰前情良久經李襄讞核供商之英赫副領事判被告還押候再復訊 
[女孩猝斃之檢驗尚須西醫剖騐]  
　　虹口居民曹紀成之十嵗童養媳陶福蓮於前日猝斃曹與其妻曹郁氏以女於前月十七日在東方紗廠細紗間做工被女工花堪雲毆打未免受傷身死即報告滙山捕房飭探將尸舁入斐倫路騐尸所昨午報請公共公廨中西讞員蒞所檢騐未明即升座公案向曹紀成夫婦及花堪雲詢供一過諭候西醫剖騐再核 
[汽車撞死姚雲甫案判結李友三押西牢一年]  
　　南京路泰昌木器店主樂某所雇汽車李友三因於上月廿三號下午在静安寺路開車不愼將乘坐脚踏車之姚雲甫撞倒碾傷要害身死由捕報請中西廨員騐明諭令尸屬棺殮並諭該汽車夫交五百元保聽候訊核在案昨晨由廨提訊據被告代表律師到堂譯稱死者尚有妻兒老小並無依靠現被告之主人願爲撫恤將現洋一千元代存銀行按月准尸屬支取利息洋十元迨死者之子成丁其存洋准予提取尸屬方面亦已允洽請爲核示云云並由樂某到堂證明前情又據十二號三道頭西捕投訴被告當時走错路線致肇斯禍等語訊之李友三供稱當時開車祗十五買實因死者所乘之脚踏車未點燈火且揑喇叭避讓以致車輛開至上階沿求察經張襄讞核共商之英領赫君會同答判云被告開車誤走路線以致撞斃行人着押西牢一年如能撫恤死者家屬洋五百元准予减輕刑期十個月後尸親不能再有民事起訴此諭 
[相驗新民路口倒斃男屍]  
　　寶山路新民路口倒斃無名男屍一具由該處吉一圖地保李順寶投報地檢廳請騐前日下午該廳委孫檢察官沈檢騐員等蒞塲騐得該屍年約三十嵗並無别故委係因病身死令由善堂棺殮 
[押犯瘐斃者三人]  
　　地方廳看守所所押拘役七天閔行燕子窠吃客龔阿林年逾花甲 
身上四肢受打囑嗎啡針無算昨午在押因發烟　斃命由朱所長禀報到廳请爲相騐又案犯王阿金因病發送新普育堂醫治無效於昨斃命又蓬萊路地方分監執行犯徐銀昨晨亦忽然倒斃監中分别報請地檢廳請騐以上王徐兩犯先由地檢廳委張鍾兩檢察官分往檢騐 
[火燒品香樓]  
　　昨晚七時許公共租界福州路廣西路轉角五百五十五號五十六號品香樓大菜飯忽然火起立時冒穿屋頂當經各段救火會驅皮帶事馳往撲滅共計焚燬房屋兩幢事後經老閘捕房得悉立飭包探前往詳查起火情形禀候核奪 
[質問因賭失火之衝突]  
　　前晚七時許西門内孔家弄某號門牌成衣店不戒於火一時人聲嘈雜即經隣人爲郵差之石金生首先登樓將火救熄不致成災查失火之由因賭冲突打翻洋油燈延燒床帳所致於是石與隣人邵阿生向該店主理論詎有同賭之張學禮朱阿毛等出塲干涉與石爲難互相毆打由警到來將一干人拘入二區一分所轉送地檢廳訊辦 
[樹頂上忽然起火]  
　　滬城邑廟文昌殿後面向有大樹一枝前日下午正當游人擁擠之際該樹頂上忽然起火一時濃烟直冒火光態能附近設攤小本生理之輩紛紛收攤逃避救火會聞警急派員持此帶龍頭前往汲水灌救無如水力薄弱樹頂極高不能灌及任其自行熄滅四周觀者甚衆咸莫明火之來由云 
[養媳供訴私走原因言被姑虐待]  
　　海門女子葛小鳳年十六嵗前晚在閘北大統路迷途由崗警帶入四區據供今年四月由父親主張許與通州人葛姓爲養媳住姚家宅橋益愼里每日往紗廠做工今日放工歸家遭婆婆虐待將飯藏匿不許飽餐是以走出郝代署長諭令留養聽候查核 
[瞎眼偵探不得了]  
　　近有某機關之稽查綽號瞎眼偵探在高昌廟一帶軍事區域假冒憲兵營密查名譽招摇撞騙事爲憲兵第三營汪營長訪聞以冒名招摇妨碍本營名舉亟應查辦特於昨日令飭九連某排長督率憲兵八名分赴各處嚴予偵查務獲解候從嚴懲辦以儆效尤云 
[禍兮福之所倚許理律師之樂善張雨香之財運]  
　　天津人張雨香前日午後因挈同其妻潘氏及小孩三口在滬西小沙渡路求乞被静安寺捕房西副捕頭查見以其違章將張等一併拘入捕房分别拘留昨晨解送公共公堂訊據張供欲往福建找尋兒子經過上海乏食呌化並無不法行爲等語中西官得供以租界定章不能沿途求乞諭令開釋着速赴閩不得逗遛而許理律師見張貧苦且挈有婦孺頓發惻隐之心即賞給鈔票洋五元張夫婦稱謝而去　　尚有本埠新聞公布欄等轉入後頁 
雜評二 
[示威游行之題解（无用）]  
　　今日滬上商學各界人士爲魯案二十一條事舉辦示威遊行表示國民眞正公意激於愛國之熱誠遂有不約而同之表示垂危之中國而有此不死之人心可憂亦可慶焉 
　　顧此示威遊行實爲一截下杜窘之題目愛國志士下筆作文原不可不於魯案果直接交涉二十一條果不取消應用何種方法手段以爲救濟之點默想一回然斷斷不可將魯案果直接交涉二十一條果不取消應用之方法手段脫口說出何也截下題之作法不應將題後之意明白道破設或道破便屬犯下縱有佳搆不足與選此爲作文之秘訣亦即參與此次示威遊行者所不可不知並不可不詳加審察者也　　記者以爲此次遊行意在示威示威之程度在表示一種至極懇切之希望希望以外不應有何舉動質言之暴動固所不許即國際上涉於污鐵之言辭亦不必牽及蓋魯案與二十一條之應歸太會已無疑義然歸太會有甚不願者在母因愛國之行動而貽人以口實也 
 
 

Page 16

 
 
本埠新聞二 
[拆姘後之養子費]  
　　虹口肇　勤路九百號住户朱和尚在公共公廨刑事科呈訴嫌婦周氏三次來家吵閙違犯刑事等情由捕將氏提解公廨奉飭押候補提和解人陸少卿彭王氏到案質證在案昨由捕房將陸與王氏併解公堂即據原告代表律師上堂陳述案情並詰據原告供稱與周氏姘識多年生有一子年二嵗於去年與我分離由陸與王氏勸令出洋一百三十元立有契據被告屢次來家吵閙旣與離開所生小孩亦不願領等語而彭王氏延律師到堂辯稱原告所出之洋悉由被告之父取去與人無尤惟原告旣與被告生有一子應請給予赡養之費云云經中西官核供判被告一併開釋着原告朱和尚每月貼給孩子瞻養費洋二元限兩年爲止此諭 
[欠租案分别處斷]  
　　英商新瑞和洋行在公共公廨呈控租户金幼卿方榮生不付租金等情昨奉公堂傳訊原告由西人上堂投訴前情請追被告金幼
　卿延律師上堂代表並將租金九十六元如數繳案而方榮生臨訊不到經中西官核供判將金案誩銷繳案組金交原告領去方抗傳不到諭將房屋發封 
[照還票欵並償損失]  
　　張丙熊前延律師代表投法公堂控利源仁茶葉店主朱兆福前付原告支票兩紙到期向收無着向索不付人亦避匿請追等情飭傳去後朱抗傳不到判將店發封再核在案昨又傳訊被告延巴和律師代辯稱被告實因出外收賬故未到案至於所欠之欵及茶葉袋三十七只情願如數交還請求訊核原告律師又稱原告係杭州人現因此案躭擱在申所受損失亦請追償中西讞員會判着被告將所欠票欵照交付外再償還原告損失洋五十元尚有茶葉袋三十七只着即交通 
[朱劉氏控朱友樵案之堂諭]  
　　朱劉氏前延巴和律師代表投法公堂控朱友樵圖賴存洋等情被告亦延農復律師代辯判候下堂諭飭遵在案昨經中西讞員商明堂諭制曰此案原告所控被告圖賴存洋一節前經公堂判决着被告每月交付利息前次被告交案之息洋已交原告領去所控請追赡養費一節亳無憑據將案註銷堂費原告負擔判畢被告律師稱今被告將洋一千元如數繳案應請堂上以後原被永還斷絶關係俾息訟累中西官援筆判曰本日繳案之洋一千元准交原告具領所有原告之存摺等據着令交還被告以後雙方永遠脫離關係 
[過犯搶挖耳]  
　　過犯王阿四昨在通州路吉興里弄内攫取婦人何王氏之金挖耳一支圖逃被探管宗餘與行人金志良帮同追獲拘入捕房經捕頭詰得王係逐出租界之過犯諭令押候解究 
[和尚偷皮袍]  
　　僧人志修昨晨關入源昌路四十八號陳如根家以化緣爲由四顧無人潛入臥室竊取值洋四十元之綢皮袍一件携贜逃出被包探侯阿保查見向詰支吾當將人贜拘入捕房押候解辦 
[公共公廨訊案彚錄]  
　　昨晨公共公廨關正會審官與美丁副領事升座第四民庭訊理民事案五起併紀如下（一）消閒别墅菜館主林理枝爲營業失敗請求破産事據債權人沈幼樵延律師到堂反對因聲請人與保人均未到堂（堂諭）林理枝及保人均不到案應即發封該保人店舖備抵如於十四天内再不到案即將店内一切貨物生財變賣此諭（二）寶豐錢莊延許理律師請求給諭止付莊票事（堂諭）准給諭寶豐莊如同孚永賬房梁廣沂該莊第一萬七千三百零九號至一萬七千三百十二號莊票四紙如來兌現應即止付並將梁廣沂扣留報捕拘獲解案訊奪（三）李娘娘延某維露律師訴沈忠記抛棄建築工程案據被告律師投訴被告先在法公堂起訴應请將案註銷（堂諭此案被告已先在法公廨起訴應即註銷（四）羣益公司延雷聲布律師訴顧秉南不付票案（堂諭應再函致） 
銀行公會查照前函查明收受支票人如先赴銀行照對加蓋元字戮記届期應否照付復廨訊奪（五）益興號訴周路青違背合同案被告延許理律師到堂反訴原告不理貨洋一萬二千三百六十九元等詞（堂諭）改期七天再訊兩造互訴案均免交保此諭昨日午後由李襄讞會同美約副領事升座第四民庭訊理民事案六起分誌如下（一）馬際周訴華伯陶霸屋不讓案兩造均延律師到堂各據理由互相辯論良久（堂諭）限被告儘陰曆年底覔尾遷讓除電燈費外付至出屋日爲止堂費各半担負（二）張耀生控華承煜欠洋五百元案（堂諭）該被告登報聲明在前華黃夏香立摺借欵在後應即注銷此判（三）沈亦亭訴薛增益欠欵案此案前經判决着被告還洋三百零八元一角五分故原告律師請求執行堂諭而被告律師繳洋一百元餘求寛限（堂諭）准該被告先繳洋一百元餘欵分兩個月還清如再違限即予封産備抵此判（四）張海生與王曉初互訴欠欵案兩造律師均請求免予交保（堂諭）兩造均着自行具結併案提交排訊（五）吳松甫延朱斯芾律師訴楊雨亭欠欵案此案前經判决被告還洋因無力在押迄已日久具禀求釋原告律師到堂反對（堂諭）准原告律師聲請改期兩禮拜再核（六）美商棉花證劵交易所請求備案（堂諭）誩銷又第一公堂由俞襄讞會同英包副領事訊理逸善堂代表姚芝庭與林雅周並静安寺住持僧常貴爲争奪廟産案兩遣均由律師到堂陳述理由（結果）改期續訊原告呈出逸善堂議案簿一本並公信一束均附卷 
[介紹總商會月報]  
　　上海總商會月報第一卷第五號現已出版此次適當全國商會聨合會在滬開會及商敎聨席會議組國是會議故是期中有關於一國是會議之片言）及（全國商會聨合會始末記）等篇足以鼓勵國民之自動供給商界之參考此外若（論我國對外貿易不振原因及救濟方法）（美國會議對外貿易方針之轉移）等篇亦均爲有價值之言論昨承該會專贈一册誌此申謝併爲介紹來件 
[國民償債救亡意見書]  
　　埃及與非美諸番邦之亡也以外債印度巫來由各王國之亡也亦以外債經濟亡人國之言吾人固熟聞之而深懼此禍之來也今不幸政府竟無力履行債約大會果有監督財政共管鐵路之傳聞經濟滅國之政策人將實施於我矣亡國之禍迫於眉睫吾人甘爲埃印之續則已苟不然者則宜乘此共管尚未實施之時而有以自决而自拔也自决自拔者維何償還外債是也苟外債償清外人雖欲謀我自無所藉其口矣普法之戰法人深懼德人藉口軍費以監督其財政也法民乃自决於簡短之時機將巨額之軍費如數償清德人旣無所藉其口計畫卒莫由而施前事者後事之師正吾國人所應急起直追者雖然償債救亡固吾民應負之責而以吾國現在之情勢論蓋有可慮者數端（一）債額過鉅人民素無圑結之精神未易集事（二）人民或鑒於埃印滅亡之慘痛而勉力集事然軍閥專横强制挪用在所難免（三）軍閥或發現天良不事挪用而政府羅掘俱窮人民旣肯還債則政府向外借取尤爲便利此還彼借永無已時國人之負擔徒增亡國之禍仍所難免然則吾國人其遂因噎廢食而甘願淪湑於萬刼不復之域乎吾亦知非吾國人所甘願也苟有組合之方制止之術吾知國人必振奮精神踴躍用命以圖自拔蓋人之愛國誰不如我特患其無所以爲愛之策也今請言後開策略之理由（一）國民經濟圑之組織吾人每慮國人素無圑結之精神遂疑償債救亡之不易集事其然豈其然乎蓋吾國人非果無圑結之精神不過無人倡導而覺其無圑結之精神也今請就第一條甲項言之如理事會之分子固皆爲强固有力之民衆固有之圑體所舉出者其資望其學術固必爲衆意所孚旣已會合一堂其勢力自必可以提撕民衆對於第二條之募集債欵自無不易集事之虞勢力旣已稳固軍閥雖屬專横亦難於季展其伎倆也或有悍然不畏者則全國一致協力撼之未有不摧折者蓋軍閥不過一時之勢力民衆有永久不拔之精神未易侵犯也或曰救國儲金何以有初鮮終日救國儲金負責者係屬個人保管者亦非圑體是以當日虞君洽卿屢被袁氏脅迫然其結果袁氏並未提去毫厘虞君之毅力固堪欽佩然亦足徵民衆之金錢不易輕取也設當日係由民衆所組合之機關籌募保存袁氏雖悍當不敢稍萌貪念矧救國儲金之用途係興復海軍建築兵工廠其性質係供軍用屬於耗費故軍閥敢萌携取之心吾人今日所欲籌集者其性質係贖回債權屬於生利軍閥對此自能絶其貪念且本條乙項爲國民銀圑經收保管每年尚須付息對人民旣有完全之信託集事自易而政府軍閥益不敢存若何之妄念也明矣是以上吾人所疑慮之三端當無問題矣　　（二）募集債欵之方法如商界方面按照資本農民方面之按照田畝勞動敎育兩方面之按照所入概係購買債票辦法屬於普遍性質類於儲蓄負擔等於毫厘旣有銀圑以爲信託母金子息可保無虞亡國之大禍乃無形而消弭一舉而公私皆利稍具愛國心者當無不毅然贊同也（未完） 
[新敎育編輯部每人認定文稿篇數及交稿日期]  
　　編輯員姓名　擔任門類　　　　　　　（每年擔任篇數） 
沈信卿敎育普通問題　　　　　　　　　四篇 
汪精衛敎育普通問題　　　　　　　　　二篇 
陶知行敎育普通問題敎育行政師範敎育十篇（每月） 
徐甘棠敎育普通問題 
郭秉文敎育普通問題高等敎育　　　　二篇 
鄭曉滄敎育普通問題　敎材與敎學法　　五篇（每二月） 
蔣夢麟敎育普通問題　敎育哲學高等敎育五篇（每二月） 
羅世眞敎育普通問題　敎育哲學　　　　五篇（每二月） 
黃任之敎育行政　　三篇（十一月十二月十一年六月） 
王伯秋高等敎育社會敎育公民敎育　四篇（每二月半） 
廖茂如中等敎育敎育心理　　　　　　五篇（每二月） 
孟禄美國敎育　　　　　　　　　　　二篇 
露素美國敎育　　　　　　　　　　　二篇 
羅士培英國敎育　　　　　　　　　　　二篇 
程祖彛職業敎育二篇 
過探先職業敎育（農業門）二篇（每五月） 
張士一敎材敎法二篇 
袁　潤敎育行政二篇 
陳宗嶽敎育行政五篇 
許崇清敎育哲學敎育行政四篇 
李應南中等敎育四篇 
韋愨高等敎育四篇 
黃希聲敎育心理四篇 
顧蔭亭職業敎育四篇 
金曾澄師範敎育四篇 
孟憲承敎育普通問題敎育哲學四篇 
凌氷敎育心理二篇 
汪懋祖敎育普通問題敎育哲學職業敎育三篇 
洪有豐敎育書報目錄十篇（每月） 
趙厚生 
俞子夷初等敎育五篇（每二月） 
程湘帆中等敎育師範敎育公民敎育三篇（每三月） 
楊衛玉初等敎育三篇 
陳鶴琴敎育心理五篇（每二月） 
陸志韋敎育心理三篇 
張耀祥敎育心理三篇 
劉廷芳敎育心理敎會敎育三篇 
秉志敎材與敎學法二篇（每五月） 
徐養秋敎材與敎學法五篇（每二月） 
張子高敎材與敎學法二篇（每五月） 
麥克樂體育五篇（每二月） 
陶孟和社會敎育四篇 
公布欄 
[江蘇高等審判廳]  
　　批示單士信呈一件爲與季恩芳撤佃糾葛再請飭縣呈悉查此案前經本廳令據南通縣知事覆稱前因該民抗不遵判履行經縣飭區將田查封交給季恩芳收管旋據季恩芳聲稱該民在伊田内私起房屋仍未搬讓復經飭區嚴催拆讓詎該民有意蠻纒來署嘵凟殊不知物各有主田已查封交管房屋旣在該業田内亦應搬讓以清糾葛至該業能否通融許其暫住本非官廳所能干涉因即批令該民自向該業情商在案該民聲明抗告並經上海廳决定駁回等語復經本廳指令該縣查照原判妥速執行在案兹　該民呈訴各節核與縣覆情形正相符合仰即遵照原判迅速履行可也此批　以上十二月四號 
[上海地方審判廳]  
　　判决主文（民一庭）件决定楊春緣與沈寶昌等衆院議員初選舉濱訟聲請暫行停止一案主文件聲請照准　　批示一件林祖　呈爲抵欵糾葛請求備案由呈悉該行與張景福抵欵糾葛旣經正式起訴自應静候法律解决母庸再請備案此批一件葉富林狀保朱阿榮李榮生由准保此批一件施賢銀狀交案欵訟費由據交已悉尚少訟費洋一元五角着即補交到案以便給領此批一件丁紉秋狀請傳案訊追由狀悉候傳案訊追此批一件凌月季狀請執行由狀悉查本案卷宗尚未奉江蘇高等審判廳發回所請廳從緩議此批一件宋其天狀領案欵訟費由准領此批一件奉彦臣狀請給領由狀悉查本案卷宗尚未奉江蘇高等審判廳發回所請應從緩議此批抄件存一件柳錦雲狀請執行由狀悉准即傳案訊追此批一件王季魯狀請移廨發還生財由狀悉着即來案候諭此批一作陳生林狀　啓封釋放並銷案由狀悉着即來案候諭此批一件李伯賢狀請給領欵洋由狀悉已傳領矣此批一件吳　君狀領期欵由准領此批一件蔣春富狀交欵洋由准交此批一件陳傑狀謂飭吏執行由狀悉資本案卷宗尚未奉江蘇審判廳發回所請應從緩議此批一件邵雲軒狀請銷案由狀悉准予銷案此批一件唐蔚生狀請執行狀悉候傳案訊奪此批一件陳秋林狀請保釋由狀悉速覓人洋並保之店保來案訊奪此批一件律師王言綸聲請因病不能出庭由聲請書悉該案已庭諭候傳被告到案訊究此批一件張久記狀領借據抄件由准領此批一件張嚴氏狀請給領由狀悉准予來廳繳證具領此批以上十二月六日 
[上海地方檢察廳]  
　　批示陳爲廷等着尋獲爾媳交案再行核辦母得以揣測之詞率請拘究此批顧海生狀悉此批何大斗子狀悉查本案决定免訴其理由係因證據不足在案原告訴人方面自不負誣告罪責所請着母庸議此批周志福狀悉案已起訴母庸飾辯此批丁權芝狀悉候查明核辦此批袁永福狀悉案正偵查所請不准此批徐德餘狀悉業予派警嚴傳矣仰即知照此批張德福狀悉周氏究應歸爾抑應歸陸家仰赴同級審判廳先行解决可也此批蕭慶玉狀悉該民旣知吳趙氏藏匿處所儘力約同吳玉堂前往尋回藉以表明心跡母庸來廳申訴所請不准此批以上十二月六日 
[上海縣公署]  
　　批示江浙魚市塲股份有限公司呈爲附呈章程等件請立案由批呈件均悉正核辦間據鮮魚公所經董張葆辰來呈以該市塲實係交易所之變相並難保不别具陰謀爲包稅認捐圖利病商地步該同業並無一家加入深恐將擾亂勞業等情是該市塲之組織未經當地魚業圑體允洽殊多窒碍所請立案之處應母庸議此批續呈併附鮮魚公所得所當經董張葆辰呈爲並不加入江浙魚市塲情形請鑒核備案由批呈悉此批新大染坊織工廠王介眉呈爲遵例註册請准給照公告由批呈件均悉核與商業註册規則尚無不合應准註册候填發執照可也仰即知照此批註册費銀存鴻大染織布廠金補堂呈爲遵例註册請給照保護由批呈件均悉准予註册給照可也仰即知順此批註册費銀行 
[滬南工巡捐局]  
　　批示俞瑞祥呈請給照營業由查此案前經本局酌定設攤地點原爲維持雙方營業起見兹查所指木橋並無此地名顯見不實不盡有心朦混所有　民與康合基請領執照之處均不照准此批 
 
 

Page 17

 
 
   
 
 

Page 18

 
 
自由談 
閑話 
[留英法學生瑣談（三）] [  振聲]  
　　留英學生相聚時即大談時局不論何種學生似乎較多政治學識留法學生不習於咖啡館者亦莫不然是亦中國學生之特性亦因入英法社會而轉移者英國學生所談者爲某處足球某處網球某勝某敗等等其性質頗殊也　　巴黎之四境多林多湖倫敦之公園中亦多有人造之湖其中可以蕩漿此留英法學生之所同享者也　　身在外國得嘗中國式烹調之味亦爲留英法學生所同有之權利巴黎有中國飯館四所倫敦三所在倫敦者爲比較的講究巴黎之四所中有二所陳設頗佳惟聞有一所兼開賭博吾人姑不論其辦法如何但惠顧之客僅中國學生此其中亦有一種原因因法國菜頗可口與中國相似故中國菜不能號召也倫敦之中國飯館其惠顧之客無形中亦若有區别有二家專做英人生意一家則多學生而日本人非洲人印度人以及其他各國之人三家均有其縱跡焉　　英法兩處學生對於女界之交際亦各因社會之習俗而異我國社會男女間界限極嚴英法二國則男女間極爲自由中國學生一旦身入英法見其女子之媚麗曺活潑安能不動心故就全體中國學生言不墮情網而被束縛者竟十無一二不過其歷程有深淺之殊别而已留學生之家長亦大率明白此點故於其子弟離國之前必設法令其成婚抱定（木已成舟）之論而不致有所外鶩不知此乃下策徒苦女界而已 
雜記 
[賞車鎖記] [  張鳳]  
　　近日遍張通衢最奪人目之招貼惟汽展覽會之廣告是申報發行汽車增刋尤爲張目有已往參觀者曰斯誠空前盛舉抑亦曠古奇觀也有已得劵而擬往者曰其規模之宏大可以其廣告之潑力而懸揣得之良機失之交臂寗非終身之遺憾吾庽居於大東門外去凡爾登花園（展覽會塲設於是）殊遥往旣無伴汽車於我亦無注意之必要緣是種種吾遂漸付之淡忘雖然一飲一啄若果前定然吾得參與斯盛記之以示讀者蓋非在預料中也十年十二月五日之暮公務旣畢驅車歸庽内兄銘泉已先在進餐旣至泉哥曰長宵寂寞盍往凡爾登花園一行應之曰可其如無劵何曰已得一紙更往臨時補劵可耳仍相偕往十六舖搭乘徐家滙電車時鐘已八鳴黃浦江夜色瞑合遠處燈光倒影如點成行逐逐掠車窗而過令人意遠車行於寶昌路市聲漸寂過旁人家樓窗之幙半合人影成雙則料想繡閣銀燈之下必有青年佳侣方在喁喁情話間也脫所料而中是吾智矣車抵金神父路下而行於道側人影折上短牆穿亂秃枝之影路燈之光淡淡表其清幽舉首前望路長乃見遠處之低如此境地宛若置身於巴黎蔭道之上不覺步健行不數十武即見燈坊矗立於横道其式若凱旋門殊足耀揚威武折入而抵會塲之門授劵於所司方欲詢其售劵之處擬更市一劵司劵者揮手曰共入可耳其意出於特别優待之誠吾輩得省洋半圓亦未爲不可塲架蓆爲棚至高極廣電火成字燦爛勝於白畫旣入縱横有道可尋盆花點綴於其側乃饒雅趣陳列品分部安置自然汽車居多式飾奇美有爲從來所未睹其内部機器構造之揭示出以绝妙之廣告法車抵之機不易窺也則架車前部凌空若欲撲人之虎或盛以巨鏡使人一目瞭然汽車用品陳列亦至繁多有設木手執汽油之瓶注油於車勿絶如泉蓋藉電力運起旣下之油仍納於瓶也長途汽車之式有若無軌電車吾輩登而坐焉車雖弗駛亦足自快發電機與蓄電機等均附簡單之說明更有種種吾輩未能知其爲用遂自媿科學根底之淺見之而無增於智不啻辜負此行也有巧妝婦女往來蹀躞於塲若輩之來亦所以擴眼界而資談助也則謂吾輩等於婦女可也塲右某洋行之電機方動作聲軋軋塲後更有遼廣之茶點塲地板絶平滑不留足横壁之中央有一壇頂作半圓　形上有巨字之記載中英文並錄曰此空前之汽車展覽會爲東亞唯一之實業展覽乃中外人士協力而成絃外之音有若誇然亦當之無愧也壇前右側一牌作英文曰晚上九時跳舞益信塲之中央備跞舞也有形似學生之青年數十輩利其地板之滑舉足作種種跑冰之狀意若憾已之不能跳舞而跑冰好身手頗可一試然顧有躓而仆者譁聲立起於四圍仆者急起洋洋然若有得色是可異也九時已届塲中央漸漸肅清觀者退立近壁若待跳舞者之至壇上　聲大起然翩翩舞影終不可觏也俄有粉頭數輩登臺就坐乃作流行之京調和以絲竹均無足聽是蓋茶點塲所招來以娱坐客者有嗜痂癖者則趨集近壇以一飽聲色之欲吾輩乃復入會塲略視一週而返斯行也計費小洋三角純付車資爲省已極一劵蓋吾姨得之於其校乏伴不欲獨往以貽其兄者而吾藉得弄翰之材可以易錢亦值得矣越日乃作紀 
劇談 
[旅京觀劇雜誌（二）] [  芷卿]  
　　有深知陳家世者言陳名德霖字漱芬小名石頭山東泰安府人其父業糧食陳十一嵗時廼父以度日清苦遂送之入四喜堂三慶科班習青衣崑亂兼學爲程璋浦之弟子與候友雲李壽峰等爲同班師兄弟皆屬程度庚之小門生程繼先之師兄也德霖初娶崑班名伶沈芷秋（字全珍）之女爲室三年忽斷絃續娶時小福之女生女一嫁余叔岩爲妻爲人忠厚誠樸無梨園習氣時下盛名鼎鼎之梅（畹華）王（瑶卿）王（蕙芳）姜（妙香）等皆曾受其陶鎔而於瑶卿尤推崇備至士大夫咸樂於交游其飾楊家將中之蕭太后所用之悲翠頭面爲西太后當日所賜同行中至今艶稱之　　劉喜奎嫁人鮮靈芝去津京師坤伶氣熖爲之減色不少雖有金少梅之稱霸游藝園金桂芬之佔據中和園然皆黯淡平庸無特殊異彩以言呌座魔力廣德樓之十三旦恩曉峯不在兩金之下一般顧曲者歡迎十三旦熱度較恩爲尤甚按十三旦本姓劉江蘇揚州之東台人父母俱業伶生子女四十三旦其一也長姊適某賈有二弟年尚幼稚十三旦厠身此中殊非所願迫於家貧親老兩弟不克自立爲衣食計不得不爾故其演劇時極穢褻而立行頗端正近傳有政海要人某鉅公願出重金納爲簉室十三旦猶未遽允焉 
小說 
[求婚小史] [  吳盡園]  
　　我書求婚小史四字竟我敢先問讀者諸公以一語曰諸公本身亦嘗有求婚之事之經歷乎在此婚姻自由時代求婚之名詞習用然必用之者當而得美满之結合用之不當乃有此求婚小史之演述我非有憾於此主人欲將其醜史傳佈我草此記我實願爲一般青年戒母不自量貿然求婚以招阻折重以陷身名讀者諸公或已過求婚之時代覽我此記亦可以爲親友子弟勸也此記之全篇都爲實事出於我鄕從不加以渲染此記之主人姓徐不知其名就作文便利言今姑稱之曰徐某此徐某非能讀書爲業故亦不稱之徐生設糖果肆於我鎮之東市牌號曰非雪居今年二十八事在去嵗去嵗蓋廿七也胸乏墨卷容止復匱薄而未娶但其求鳳之念蓄之已久固甚高亢肆之西鄰一洋貨肆肆爲張姓所立有姪女姓邱者時來過從因得晤面女芳華十七頗擅姿首又嘗入學校得才譽徐某所熟知也性喜笑在姑母家徐某見之必頻矚目女覺或亦不免嫣然回盼笑徐某之狀態離奇而徐某安知便以爲流水有情因生心焉繼而數日不見徐某疑之暇走張肆先以閑語旁襱假爲無意探女知女之已往滬校求學頓狂喜轉側一夜翌晨乘汽車至滬直奔女校白閽者欲見女女出奇之問何事曰伴爾二姑并老祖來滬事游歷彼等在新世界命余來邀接且言且出自備之食品數事上獻詭爲女之二姑所饋者女初信以爲然即命稍坐回向校中告假更衣復出相與驅車至新世界購票入門徧覓諸游藝塲女竟不見所親始生疑近暗僻處急啓齒復問徐某難掩塞則不得不壯膽出手拉與共坐 
餘瀋[  孫震春]  
　　曲而不直欹而不正疏而不密梅之美者也然而以自然之直强之以曲自然之正强之以欹自然之密强之以疏致枝葉不得茂盛根幹不得發展姿雖美實則病矣嗚呼婦女界之以纒足細腰爲美敎育家之以活潑好動爲賤其亦以病梅爲美者乎 
 
 

Page 19

 
 
   
 
 

Page 20

 
 
常識 
常評 
[瑣談（四）] [  老圃]  
　　昔李斯作倉頡篇趙高作爰歷篇胡母敬作博學篇司馬相如作凡將篇史游作急就篇李長作元尚篇楊雄作訓纂篇皆在說文前實皆兒童習字本而亦歌訣也今諸書皆不傳獨急就篇猶爲完璧急就篇第二章以下專言姓氏以三字爲文如朱交便孔何傷師猛虎石敢當猶今之三字經百家姓旣便於兒童口傳亦用以習字顔師古所謂俾效書寫多所載述務適時要者也古之能書者多以草書冩急就章實爲中國最古之習字本其後梁周興嗣集千字文智永書眞草八百餘通亦風行一時然文義較深不便兒童不若急就篇諸書可於操觚時逐字講釋尤便于記憶也今世習字相傳用上大人丘乙己等字簡則商矣而與識字析爲二事上大人丘乙己不知何所取義後閱張稷若蒿菴閒話謂禪宗正脈臨濟宗載之提刑郭祥正字功甫謁白雲禪師白雲上堂曰夜來作得个山頌謝功甫大儒遠訪之勤當須舉與大衆已後明分舉似諸方豈惟謝功甫直要與天下有鼻孔衲僧脫郤著内汗衫乃上大人丘乙己化三千七十士爾小生八九子佳作仁可知禮也郭初疑後聞小兒誦之忽有省以書報雲雲以偈答曰藏身不用縮頭歛跡何須收脚金鳥半夜遼天玉兎趕他不著白雲之意蓋欲合儒釋而一之今人習知上大人丘乙己而鮮知其出于禪書也 
經濟 
[解决各小學的經費問題] [  邵繩祖]  
　　現在吾國財政的支絀諸君想多知道所以對於敎育一項經費狠不充足於是各小學的敎職員因這經費問題常起風潮學校之受其影響很大終無圓满的結果這是很可注意的一椿事　　吾現在有一個方法可以解决這個問題冩在下面　　寶山甲種師範是縣立的學校經費也是不充足的所以校内的設施多不完備起初也没有解决這個問題到了這半年裏頭利用了校前的荒地約有三四畝種植蔬菜多類僱用力夫一名每晨售諸市約得一千五六百文並附近的工廠學校也到這農塲裏邊買的所以每天平均可以得到五六千文除給了力夫薪金外多供校内設施的費用（如圖書館音樂會體育會等）以上所述的不過是初步的以後的計劃再要另闢農塲種植禾棉豆等植物共闢地種植灌肥多由學生自己工作的聞該校的學生多係農家子弟狠歡迎圥習農藝的事情將來畢業了多到鄕村邊去敎授吾想將來寶山一縣的敎育要成鄕村敎育的先進了　　現在先拿實驗過的初步計劃分項的冩在下面供獻諸君研究再要請諸君加以批評　　（甲）農塲地畝的多寡隨學生人數而定地點須近於校舍爲宜以便學生實習　　（乙）農具分擔桶　荷葉鋤插刀其用法冩在下面　　（Ａ）擔桶是灌水灌服的用校舍的旁邊須掘一小　池以便灌水校裏厠所的糞可作肥料　　（Ｂ）　是四剌的用以開闢荒地　　（Ｃ）荷葉鋤狀如荷葉用以除草　　（Ｄ）插刀種菜掘菜的用（丙）種植方法先鋤士使鬆然後佈種子灌以水約一個月種子即長成了若是狠密那末要使他平均母使擠軋致阻碍其生長其後在日落的時候灌水一次　　（丁）保衛方法蔬菜必患蟲害保衛的方法菜田的旁邊須再另種一行蔬菜以引誘害蟲那末所種的蔬菜不爲害蟲所傷了　　農場初步的組織法大概如上述但吾狠希望内地的各小學極力注重農業方面去實習一則可以鍜鍊身體養成狠好的習慣一則可以利用餘利去規畫校内的一切設施豈不是一舉兩得嗎（乙種酬） 
[水災後之補救法] [  雷生]  
　　吾蘇今嵗水災蔓延五十餘縣車邏壩（淮水歸海以車邏南關五里新壩昭關五壩爲尾閭）下諸縣被災尤重極目千里汪洋一片田畝廬舍皆成澤國以江潮頂托（淮水入江以金灣褚山攔江東灣西灣鳳凰壁虎新河灣頭沙河十壩爲宣洩之路）入江不暢入海之范堤諸口門又年久未濬河道淤塞海潮上頂以致宣洩無路鹽務農務即以壩下七縣（泰東臺興化江都阜寗鹽城合江都境内舊有之甘泉）計損失何止千萬益以生命財産更不可思議今米價各縣平均在百數十文一升草價在千數百文一石貧民旣感米貴更感柴荒炊烟不起者觸目皆是雖散放急賑杯水車薪無濟於事惟一之補救法只有散放麥籽勸令種麥現種麥之期已過（俗有閏月不種十月麥之諺故種麥恒在九月無閏之年最遲至十月）積水僅退十分之三四大部分仍在水中田畝完全涸出至速仍非月餘不可種麥期過更不待言然吾聞諸鄕老云昔年遭遇大水水退之後遲至 
次年正月開始種麥仍得豐收又聞徐海逃荒之民云伊等出外逃荒預將麥種拌以泥沙置諸家屋以内屋頂開一透風之孔待正月回家仍可以此麥種播之田内與秋種無異有此兩證副過期種麥固自無妨仿而行之則明嵗青黃不接之際旣可得麥熟之接濟麥草割下又可補救柴荒一舉兩得莫善於此若僅恃春賑其不至轉溝壑而死者有幾人哉區區一得深望諸同胞竭口角春風代爲傳播其功德不在解囊捐助下也（乙種酬） 
衛生 
[呼吸器官之衛生] [  愛博]  
　　人生不可一刻不呼吸此呼吸器官所以重也呼吸器官合鼻腔喉頭氣管及肺臟而成肺臟爲最重要之部分然柔弱而易致病故罹肺病而死者年頗不乏人而中國尤多故呼吸器之衛生不可不加注意者也　　（一）空氣宜流通蓋吾人呼出之炭酸氣頗有害於生理故宜多開窗户以通空氣而緊閉窗户鼓炭圍爐之際尤爲危險斯蓋易引起窒息之症者也　　（二）空氣中常含有塵埃細菌之類故呼吸宜用鼻使多曲折而减少之而於寒日尤宜蓋劇寒之空氣剌激肺臟最甚故宜經鼻道以温之也　　（三）空氣中之細菌當繁殖於地上之痰中至痰乾後復飛揚空中傳之他人此種病菌大都爲肺病之原故痰不可任意亂吐　　（四）每日行深呼吸若干次最有益於衛生蓋深呼吸能練習肺臟而强健發逹之便新鮮空氣直逹肺之深部而濁空氣亦呼出無遺斯蓋合於古人所謂吐故納新之說者也　　以上四條雖屬尋常然人每不加注意而忽之實皆甚重要者而深呼吸一法宜每日晨夕行之不使間斷則於呼吸器官之强健大有裨益也（不受酬） 
道德 
[吕祖救世方藥本草] [  埏]  
　　曩見某書載有吕祖救世方藥本草今偶憶及覺其言語語藥石頗足唤醒世人兹錄數則幸勿輕視爲滑稽也讀書味苦有回甘能通心竅利眼目益聰明强胸腹去鄙俗敎子味苦亦有回甘能滌污去血邪旺血脈家聲韾香悠久者最良　　孝弟味某極和緩補骨肉健手足固根本培養性天　　　 
僧義味辛能通肺腑正心壯氣助肝膽辟一切不正之氣服之始終如一直而不曲者佳　　積善味甘能除惡氣去心腹毒多服延年其益在後不拘大小愈多愈有功效　　知命味淡能定心去妄想息無根火凝魂魄甘食安眠淫味雖甘有大毒能喪精損命瘦肌肉生痰動血多服必死出之不正者落魂魄壞人名節者毒更甚　　赌味似甘實苦有毒能傷元氣昏神惑志令人迷不知返中其毒者傾家蕩産　　争訟味大苦能損精神苦皮肉生疼痛益憤懑飽煖變飢寒亦有致死者　　刀筆味辣有小毒有大毒能黑心肝壞臟縢胸中有物利如鋩刃吐而出之必傷人（乙種酬） 
法制 
[民法商法適用問題] [  是園]  
　　民法商法同是私法商行爲亦即法律行爲民法中關於商業事項已有買賣等之規定何以民法之外又有商法之制定且商旣有法何以民法中又有買賣等之規定適用上究何所依據乎此研究法律者之先决問題也蓋商法獨立之理由有二曰補充曰例外補充者補民法之所無也例外者對於民法原則爲變更之規定也前者如商號商業登記商業使用人公司票據船舶是後者如商行爲中之買賣規定是商法之不得不獨立良由於此不然勢將民商法混而爲一試問商法中商號等之規定普通人民亦將適用之乎况商業重信用尚迅速其性質較之普通情形固有特異者至民法中有買賣等之規定者蓋除補商法所未備外大都適用於非商人之此項交涉也（乙種酬） 
雜錄 
[豆漿之制法及其利益] [  曾勉]  
　　豆漿爲日常飲料中之佳品惜未有人專造故商場亦未銷售南高學生每當上午十時赴食堂飲豆漿佐以麵包直至正午而腹不飢今將其製法及其利益略說明之於後　　（一）製法先擇中小粒之大豆浸於雨水或河水内攪拌數次則壞豆與塵芥上浮然後再换以清水至於浸漬時候短長不等夏時約十小時左右冬時則倍之豆膨脹後則質鬆軟再去水拌洗一次洗後加水少許乃磨之盛之以桶當以布袋濾其豆糜去其渣滓再用清水由布袋注下以冲豆糜使其色變淡乃止注入釜内煎之待沸時再濾之然後可飲（二）利益豆漿之利益甚大以製造言其法簡單毫無困難即家庭亦可實行以價值言大豆便宜與其他飲料相差甚遠以效用言可以充飢可以補養以成分言實不亞於牛乳今將其成分列表於後即可知之　　水分蛋白質脂肪糖分灰分　　豆漿八九三五三一六三一○三○三○四五　　牛乳八六○入四○○三○五五○○○七○　　　　　　（乙種酬） 
 
