# 1900 - 257 - 4909854

 

Page 1

 
 
[勸募救濟兵災捐欵] [  申報館協振所謹啓]  
　　拳匪作亂兵燹慘遭凡我南人之作客京津者瑣尾流離苦難言狀滬上諸善士不忍坐視創爲救濟善會其宗旨與泰西紅十字會相同併資送遇難之人遄回故里此眞莫大隂功也敝協振所辱承諉唾勸募捐資如有義士仁人慨發兹悲傾囊以佽者不拘多寡同是善緣請及早擲交本舘協振所隨時彚解俾孑遺黎庶荏席同登翹企仁施迫切以待肅此謹白惟冀垂青 
[論俄人倡議撤兵事]  
　　自乙未年中日和議之局成而中俄密約之說起蓋因其時中日兩國雖兵端旣弭舊好重敦而日本竟欲割我東三省之地於是俄人糾合法德二國仗義執言代中國逼令日人還我遼東舊壤日人迫於衆論不得不唯唯聽從中國感俄協助之功名派大臣在京定議許俄國西卑利亞鐵路接至東三省以便兩國往來運貨並固水陸各防此約旣定歐洲各國深相驚訝以爲俄人旣在中國得此絶大利權將來於各國商務不無損礙雖無術阻撓而彼此相猜相忌之心則從此深矣至今春北方拳匪亂起各國統兵大員咸議調兵入京以資保衛俄員獨以爲事尚可緩而暗中電逹本國立調重兵來華密布於東三省各要隘適黑龍江將軍壽山措置失宜輕啓邊釁以致三姓等城相繼失陷推俄人之意以爲聨軍入京自不能不參預其間然終難免意見各歧動多牽掣梗議旣有所不便從衆又有所不甘不若在東三省别搆釁端爲將來獨自稱兵地步其謀之狡計之深固已非尋常所能窺測尤可異者聨軍入京翠華西幸在常情必思久駐大兵俾將來議和時可以藉端要索不意俄國忽於前日馳檄各國願卽撤退駐京兵士奉迎兩宫回鑾夫開釁之初俄旣先調雄師及失和之後俄更别開釁隙其求償大欲之念固已顯然不意今於已成之局而忽自甘退讓是非别有深謀胡肯貿然從事哉故電音旣布美廷首先倡議電告各與國謂如不能同心合力則以後敝邦當與中國自訂通商之約英國亦電逹俄國政府謂撤兵之議固善然未與言和先弛兵備敝國未便允從德廷雖有擬飭使臣改駐天津之說而兵士則須仍留駐京師日本亦　爲和議旣定方可退兵惟法與俄交誼甚深並無異說在俄人之建此議豈不以中國雖甚孱弱然人心未盡渙散武備未盡廢弛囊括席捲之謀似未可驟行於今日且恐端倪一露各國效尤紛起必至大啓爭端逐鹿中原究不知死於誰手故不若暫爲隱忍且勸各國共議退兵以爲市德於我之計事成則中國感俄之情必格外圖報事卽不成中國亦惟怨各國之恃强而於俄終以爲可恃此其謀慮之深與曩時助中國索還遼東無以異亦卽令地球各國設立弭兵會而獨自并力經營西卑利亞鐵路以遂其兼併之心也嗚呼俄之設謀如此謂非地球諸國之隱患哉雖然吾觀於此而不能不爲美惜矣當各國聨軍會議入京之先中國政府曾致書美廷請出作調人俾各捐棄前嫌重歸於好倘美於此時能力任調停之有則各國方以兵連禍結於商務實屬有虧未嘗不欲陸誼重敦易干戈爲玉帛不意美廷竟設詞推諉事機旣失無可復追轉令俄得以别出詭謀爲此借公濟私之舉現雖各國從違各别而他日苟有行成之事俄豈能不挾此舊德藉肆格外之要求吾恐斯時中國旣無從謝絶各國亦豈能阻撓同爲鷸蚌之爭而俄獨得漁翁之利苟非美人自甘爲退讓何致若斯故吾於退兵一事深爲美廷惜而又甚爲中國危也 
[本館接奉電音]  
　　昨日太原行在飛電傳來上諭一道敬謹譯登○八月二十三日奉上諭夏時著補授四川按察使所遺四川川東道員缺著寳棻補授欽此 
[傅相行程]  
　　前日傍晚大沽來電云欽命議和全權大臣直隸總督李傅相由滬乘安平輪船北上本日已行抵大沽大約須抵津接受關防然後入都開議也 
[德國移書]  
　　前晚德京柏林來電云目下德政府已移書各國請暫緩與中國議和須責令中國將縱使拳匪作亂之人先行懲儆否則今卽言歸于好將來難免不另起風波也 
[不准與議]  
　　昨日京師來塌云日前各國駐京使臣互相計議大旨皆不欲榮相會同慶親王李酹相議和蓋以聨軍入京時傳聞榮相曾奏請帶兵攻擊使者也 
[良鄉勦匪]  
　　昨日天津來電云華歴本月十八日德兵兩營會同印度馬兵四十名攻入良鄉縣城拳匪數千人出而抗拒諸兵奮通直撲斃匪五百餘人旋將城中官署民房付之一炬 
[俄犯吉林]  
　　數日前盛京來電云俄國陸軍攻占黑龍江全省之後華兵卽四散奔逃日内已調動分駐西伯利亞之兵侵入吉林邊界如荼如火約有雄師十萬人 
[東事述聞]  
　　有客自海參威來申述及齊齊哈爾城刻已失守俄人用開花砲攻擊致闔城百姓幾於靡有孑遺哈爾濱屢次交攻刻尚未已海參威土匪大亂人民紛紛逃避市肆爲之一空目下由長崎逹海參威之日本郵船一律停载華人以免慘遭鋒鏑 
[日釁餘聞]  
　　前者駐紥厦門之日本領事上野氏調兵登岸致惑人心幸經興泉永道延少山觀察電咨江海關道余晉珊觀察轉商日總領事將兵撤回船上此已歴誌報章矣兹厦門訪事友人來函云此間日本兵擊　撤退之諭仍酌劉若干名就日商所開各鋪駐紥時或持槍鵠立居民疑懼異常延觀察因復商請各國領事及各兵艦統命官轉致日員一律裁撤各西員亦不欲輕開兵釁遂商令各返原船一面由提督楊西園軍門派出練兵二百各常駐鼓浪嶼及洋行街一帶日夜梭巡以資保衛 
[匪首伏誅]  
　　前報紀湖北長楊等縣土匪滋事經宜昌鎭總兵傅鎭軍派勇拿獲十餘名押解至宜昌懲治等情兹得宜昌訪事人手書云本月十二日宜昌府陳太守訊明匪首係張某爰飭綁赴東門外梟首示衆聞張匪素行不法前經長楊縣主某大令訪拿監禁旋復改押卡房不料竟暗中通信黨羽在百葉塞起事約於某日之夜赴卡刼出幸事機敗露經大令押送宜昌府署太守恐再有變故飭先行正法其餘日内亦須明正典刑矣 
[巨梟正法]  
　　姑蘇訪事友人云今春某日蘇州府　崑山縣境鐸塲鎭被梟匪放火劫財擄人勒贖鹽捕營統領杜雲秋觀察督師往剿縣爲首之董道倫槍斃於光福鎭左近禀經上憲戮斃旋訊悉尚有梟　　星志匿蹟安後某 
 
 

Page 2

 
 
縣境内爰委正前營管帶許鼎臣叅戎國祥帶勇密往禽獲解經蘇州府濮泉紫泉太守迭次研供出同黨數名叅戎隨復拿獲劉秃子及張老窩子二名太守再三推鞫供認不諱因卽禀知獲撫憲聶仲芳中丞本月二十五日中丞批飭就地正法太守因於午前北同長元吳三縣主及中軍守備各員調集營兵一百數十名由司獄提出張犯卽張興義連元和縣獄監禁之劉孝思卽劉秃子張炳福卽張老窩子及某案盗犯陳春山等六名略詰數語喝令如法綑绑押赴北寺大校塲梟首示衆 
[皖垣獲匪]  
　　安慶訪事人云自京津拳匪倡亂以來各處匪徒均思乘機竊發大通及蕪湖南陵等處經安徽巡撫王芍棠大中丞調兵往剿斬獲甚多刻下地方雖已敉平不免死灰復燃之慮因札飭各營縣搜捕餘黨務絶根荄并諭令省垣冬城門辰啓戌閉民人出入盤詰加嚴地方保甲及圑董昕夕梭巡凡客寓飯店烟寮稽察尤須嚴密本月二十日之夜二更時保甲局勇在龍門口陳姓烟館内拿獲匪徒四名押解縣署是日南門圑紳亦在哈叭巷春和客棧獲匪二名次日復在泰和客棧拿獲一名均已解送有司訊供懲辦矣 
[統帶撤差]  
　　福州訪事友人云統領福毅全軍及長門各砲臺營勇洪梓青鎭軍永安爲前將軍穆留守所識拔札飭統帶凱字右營歴委分統長門大營兼署福寗鎭總兵篆務近日閩浙督憲許筠帥訪聞營中缺額甚多因於本月初九日委總理營務處鹽巡道楊觀察帶同候補知縣黃大令逢年成大令心中章大令景楓夏大令廷獻曁陳都戎金旺前往查點中左二營及厂石砲臺其有臨點不到者黏紅以識據實禀明刻下筠帥已下札撤差另委王軍門三星接統矣 
[密查逆黨]  
　　漢口訪事人來函云自康逆羽黨在漢皋謀亂破獲之後防務戒嚴兹者上憲恐若輩尚有匿跡其間者是以密委幹員數人來漢偵訪務期根株盡絶以免死灰復燃 
[諭繳匪票]  
嚴拿懲治又以愚民多貪利被惑者因飭製木桶分置東西轅門之畔如有誤買富有票者惟其自投桶中逾限不投一經搜獲或被告發定卽立正典刑 
[岳州已靖]  
　　漢口訪事友人云前者湖南岳州府會匪蠢動撫憲俞廙軒中丞得報立卽派兵馳往彈壓若輩一聞兵至卽望風四散隨將匪首擒獲明正典刑事後鄂中大吏恐有匪黨竄入境内因派威字營勇若干名扼要駐守刻下賊氛已靖行將拔隊回省垣矣 
[漢皋火警]  
　　漢口訪事友人來函云本月二十日清晨漢鎭寳林菴弄口某油果店不戒於火霎時烈燄飛騰不可嚮邇迨警鉦亂鳴水龍畢集而居屋已盡付咸陽一炬矣至二十一日午後三點鐘時棲隱寺比鄰某宅又兆焚如幸施救得宜餘未殃及 
[厦門官塲紀事]  
　　厦門訪事友人云漳州閙教事起督憲許筠庵制軍委卽補府孫萼齋太守前往商辦可以正任漳州府知府劉太守溎育辦理不善擬卽撤任說者謂憲意俟孫太守辦結比案卽令接署府篆未知確否○本月十七日興泉永道延少山觀察就鼓浪嶼某洋房肆筵設席邀請各國領事官及省委陳觀察司書宴會直至午後四點鐘時始盡觀而散厦門洋務局總辦陳觀察同書辦理中日交涉事宜諸臻妥洽本月十九日乘飛捷輪船回省禀覆瀕行文武各官恭送如禮 
[浙省官塲紀事]  
　　杭州訪事友人云省城讞局督審委員書大令麟現由臬憲榮伯稀廉訪札委接充提調所遺督審一差以正審委員李大令寳枬調辦遞遺正審事務委朱大令同辦理已於本月十八日下札矣○本月十七日爲致祭武聖之期撫憲劉景韓中丞親詣吳山武聖宫主祭司道以下各官循例陪祭旗營另由軍憲常劉守在梅青書院主祭杭理事同知桂司馬陪祭○省垣製造火藥局所需硝磺皆取給於山東等省邇因北氛不靖購運爲難防軍支應局憲特委候補司知鄧司馬本儀往雲貴各省採辦司馬奉札後已於本月十九日首途矣○杭嘉湖兵備道時觀察奉上憲札飭往翁家埠致祭朝神本月十八日奉繳前往順道查閱塘工東防同知劉鶴笙司馬先期赴塘隨同察看是日觀察卽在烏龍江行臺小住旋於二十日午後回轅 
[皖省官塲紀事]  
　　安慶訪事人云安徽懷遠縣典史陳少尉病故遺缺藩司湯小秋方伯委試用典史張少尉肇熙署理○前月某日准補六安直隸州知州朱直刺式程前月奉藩憲湯方伯札飭令先行署理直刺甫經接印卽於翌日卽因病故出缺方伯因委試用知州瞿刺名世琬接署○候補巡檢李少尹永懷歴辦洋務及保甲文案借置裕如適保甲副總巡許别駕濟均辭差督辦省城保甲總局員馮觀察卽委少尹充當是差兼辦文案 
[名醫來滬]  
　　青浦陳蓮舫比部術妙針矛上動天聽自前年應召北上之後遠近求診者益復戶限幾穿兹由梓里來申小住英租界晉陞客棧當此秋雨茂陵相如病渴尚其一試回春之手毋令交臂失之乎 
[批認花捐]  
　　邑紳楊德炳投淞滬釐捐總局禀請接辦認捐子花釐金等情兹經總辦錢怡甫觀察續批云該職接認子花統捐請將前董陸姓虧項帶繳本局前批减作八成補繳原爲賠繳之欵不得不量加體卹兹據再求核减本難照准第新花之將上市再事稽遲亦非體卹商情保全捐務之道姑准照案陸董所虧二萬二千三百三十三千餘文統照八折收錢一萬七千八百六十六千餘文内除須繳錢七千串及瀏河閔行等五卡四月起代收捐錢二百二十千餘實虧錢一萬二百四十五千餘文應令該職先行呈繳錢三千串其餘按月照數攤繳不稍拖欠惟陸董承認之始先據繳存捐錢七千串此次雖由二莊具保仍須照繳仰將二莊保結及應繳捐錢辦理章程單式刻日備齊呈送以憑察核辦理毋遲此批 
[稟請伸寃]  
　　德國某輪船庖丁别脫毆斃寗波船戶王阿有一案上海縣汪瑶庭大令前曾照會德總領事訂期本月二十六日帶齊兩造會訊旋因德總領事索泥勒君尚欲復騐以致未克如期昨日屍妻投縣泣請伸寃大令諭以俟本縣再行照會矣二十九日會訊之後爲爾夫伸寃爾須靜候毋躁屍妻叩頭稱謝灑涙而去 
[押繳洋銀]  
　　前者王樹棠投保甲總巡局控俞鼎桂串同李春方僞將城内市屋一所賣與小的先付洋銀五十元及中金十六元後俞忽將屋賣與分姓所付洋銀叩求追給總巡傅星崖明府研訊之下謂俞鼎桂無端悔議應罰洋銀一百元李春方亦應將中金十六元歸還遂一併寄押上海縣署待質公所前日飭差帶案比追李將所得十六元如數繳案俞哀求寛限司馬飭將李釋去俞還押諭令立卽遵繳如違嚴比 
[印兵無理]  
　　前日有印度兵數名至楊樹浦鄉民某甲田中任意刈割蘆柴携之而去甲向之喝阻各印兵置若罔聞遂奔赴捕房聲訴捕頭曰爾當赴統帶官處控告甲無奈悵悵而返 
[火厄未成]  
　　前晚十點半鐘時美租界北河南路錢業公所左近某姓烟紙店所懸火油燈忽然隨下以致火重四射幾於禍兆燎原幸店中人汲水狂澆得以熄滅然已驚惶不淺矣 
[上海縣署瑣案]  
　　今春瞽者孫士逹投英美租界公廨控傭婦朱金氏串同所私華捕金寳竊取金珠首飾約値數千金議員翁笠漁直刺將朱金氏移送上海縣署縣主汪瑶庭大令訊供狡展發交官媒管押前晚提案復訊朱金氏堅不承認且稱小婦人患病沈重求恩開釋大令 
 
 

Page 3

 
 
喝責藤條一百二十下然後發普育堂醫治○前者流氓趙華串同張毛毛誣指船戶紴錫榮偷漏釐金詐去白米八包旋由縣差拘獲解經汪大令訊押在案前晚復訊趙張同求恩典大令判發改過所覊押一年○漕河涇保甲局董張某控潘炳炎訛詐行兇前晚經汪在令提訊潘供小的年二十二歳耕田度日素來安分督父前將小的所種之瓜拔去小的與之理論叔父理絀願償小的洋銀三元事後又被地保勒索洋銀四元然究不知其細大令察閱張董所禀確有不實不盡之處因令押候查明核辦 
[馬路工程局瑣案]  
　　日前徽州人陳長生至南市董家渡同昇燭店購和濟公司彩票乘隙竊取四條櫃夥范珩甫察知扭入捕房轉解馬路工程局總辦程雨村大令研訊之下判令枷號一月近日忽患泄瀉之症十六鋪地甲禀請核示前晚大令命提案疏枷交人保出○前日吳禮榮汪阿慶在馬路中互爭鳥籠以致扭毆汪受微傷旋被某號巡街捕一併拘入捕房轉解工程局總辦程大令研訊之下汪供小的係浙江寗波府屬某邑人在滬北開設小茶肆吳供小的係本邑人曾在某西人處當細崽大令判將吳枷號一月期滿再核○前日江北某邑人彭銘勲之妻蔡氏赴工程局控族姪妙龍積欠洋銀七十元總辦程大令准詞提訊著移送上海縣署訊追旋有周月卿者出爲調處令妙龍先還十六元俾蔡氏得回原籍大令准之諭令出外從速清理毋得玩延干咎○前日柘林營汛捕曹洪樑因事來滬在馬路中與胡阿囝相遇胡自稱南匯縣署差役意欲拘曹解縣以致互相爭執被巡街捕拘入捕房轉解工程局程大令研訊之下謂胡旣無本縣公文擅自拘人顯係訛詐命押候查明再核迨昨日龍門書院朱姓函稱胡係南匯著名惡棍久經訪拿未獲請移送原縣歸案訊懲不知大令俯允否也○捕頭查知四十七號巡街捕馮廣源横行不法因禀請工程局總辦程大令將卯名斥革以儆其餘 
[英美租界晚堂瑣案]  
　　義成土棧主任雪門控鄭春波圖吞貨價讞員翁笠漁直刺准詞飭提倩襄讞委員張柄樞馬馬研訊任供稱去年十二月與友人合開義成土棧雇鄭春波爲夥伊兄鄭載卿在棧中經理帳目至今年五月市面蕭條急卽收帳詎料鄭春波已將貨擅自出售被欠銀四百七十餘兩向之索取反敢逞兇不得不叩請究辦鄭春波供稱任曾欠小的銀四百兩因之以帳抵欵並無取貨之事求鑒司馬著將鄭押繳銀四百七十兩違干重比○無錫人王蔣氏家有童養媳小字阿順年甫十有一齡去年十二月某日忽然失去遍訪無蹤前日在李吳氏家瞥見向之詰問據云此女由萬正成領來售得身價洋銀六十元立有憑據並非誘拐王蔣氏遂據情投報捕房捕頭令某包探將李吳氏萬正成拘解公堂前晚直刺倩張司馬提案研訊王蔣氏李吳氏投案供訴前情萬正成供稱女孩阿順由職員出洋銀四十元向唐公館賣來立有筆據求鑒司馬判令萬唐合繳身價洋銀三十元阿順給交王蔣氏領去 
[英租界捕房紀事]  
　　前日棋盤街五號門牌雙慶堂么二妓院中妓女王桂英因與同院姊妹行口角氮忿難平潛將阿芙蓉膏吞下逾時毒發而斃地甲毛阿大投報捕房捕頭派包探王湘舟前往查察○前者青口帮馱米小工張阿二在馬頭滋事由巡街捕拘入捕房解請讞員翁笠漁直刺訊明判令管押捕房六月現張患病月餘延至作日身死捕頭遣某包探傳諭地甲著傅屍親佃回棺殮 
[美租界捕房紀事]  
　　昨晨江北小竊王阿才手持烟槍一枝至西華德路某押店求質包探沈翠濤知其來路不明遂拘入捕房捕頭令押候解送公堂禀請讞員翁笠漁直刺訊究○前晚偷兒章阿榮闖入篷路甬人某姓家竊取布衣携之而逸適爲包探劉光震所見拘入捕房捕頭令押候解送公堂禀請究辦 
[正繆]  
　　昨日報登江西圑練營制題目之下有昨由南昌采訪友人郵示贑省大吏手定圑營制爰照登之二十三字悮被手民移置萹未且妄增采訪友人云五字似此漫不經心實堪痛恨除嚴加申斥外合卽校正如右 
[嗷鴻戴德]  
　　日前本館協振所接奉葉心筠鹺尹交來杭垣無名氏善士捐助福建災振洋銀五十元求病速愈永不再發又朱溪繆山氏大善士節省日用助來洋銀五十元又餘姚王少齋司馬以太夫人陳氏八旬榮慶奉命將屏幛之資移助災區求保合眷平安交來洋銀二十四元竊惟閩省此次水災變生倉猝哀鴻億萬正苦無計謀生今承諸大善士義粟仁漿源源而至俾孑遺黎庶均得殘喘苟延作善降祥天道不爽其食報曷有涯哉拜登之下謹誌數言以鳴謝悃 
[陸部郎禀李傅相稿]  
　　郎中陸樹藩等呈爲爰救北省被難官商創立救濟善會伏乞俯賜恩准札飭招商電報二局免收水脚報費事竊自北京義和圑以仇教爲名招引匪類不顧大局逞一朝之忿激各國之怒致列國師船連檣津沽竟以全球兵力决勝中原毒莫毒於砲火環轟生靈塗炭慘莫慘於兵刃交接血肉横飛在彼匪類甘爲戎首身作砲灰原無足惜獨念中外商民旅居斯土者進無門退無路不死於槍林彈雨之中卽死於飢渴溝壑之内身家盡毁幾如釜底之魚玉石俱焚枉作他鄉之鬼嗚呼痛哉能無寃乎樹藩等不忍坐視先行籌集銀二萬兩擬派妥實華人並延洋醫華醫赴津沽一帶遇有難民廣爲援救名曰中國救濟會呈請上海道照會各國領事聲明此係東南各省善士募資創辦亦如外國紅十字會之例爲救各國難民及受傷兵士起見已蒙各國領事會議允由德總領事發給獲照俾善會中人携向軍前救護又由德提督代倩洋人喜士會同照料並擬卽日遣人由清江浦至德州一帶沿途接濟船川振救難民一面先請德總領事電逹各國領兵官如遇中國被難官商軍民必須妥爲救護倘有費用將來如數由善會繳還伏思東南各省之寄居於京師者或官或賈不知凡幾以致父母倚閭妻兒問卜其存其没家莫聞知人或有言將信將疑悽慘之狀眞令人耳不忍聞目不忍覩爲此叩求中堂鼎力成全勸諭盛京卿宣懷候選道嚴信厚候補府施則敬刑部郎中龎元濟等籌欵濟助並請札飭招商局委員凡有救濟善會重事以及司事僕從人等來往清江天津各處均准免收水脚如有救出難民或由清江或由天津一概不收以資作爲捐助倘能撥借一船由善會酌貼煤油工食尤美兼請札飭電報委員凡有救濟會往來電報援照災振成案一概不收報費伏乞恩賜批准實爲德便謹呈 
[照錄李傅相札文]  
　　爲札飭事據候選道嚴道信厚刑部郎中龎部郎元濟候補府施守則敬禀稱竊司員等前奉札開據戶部郎中陸樹藩等呈擬援救北京被難官商創立救濟善會等情抄發原禀章程飭卽遵照勸辦捐助等因奉此司員等祗遵之餘仰見中堂保衛官商至意欽感莫名伏查天津自五月起事京城七月二十一日失陷至今爲時已及三日官商人數衆多知必有乏資出城坐以待斃者苟非携欵往援勢必盡填溝壑司員等雖早經籌及彼時道路梗阻無法可施况値上海銀根奇緊商貨滯銷艱窘萬分頗難籌集鉅資今幸陸樹藩等不忍坐視宏濟時艱讀其詳細章程内開先行籌集銀二萬兩擬延妥人赴津沽一帶廣爲救濟是銀已籌集洵屬施當其厄裨益良多司員等不勝欽佩連日公同面議惟有仰懇憲恩迅飭陸樹藩等尅日派人帶欵先行往辦不得任意延緩負厥初心一面卽由司員等分投竭力勸助陸續接濟如因一時無人可延卑府則敬情願約友往辦不假他人之手致有不實不盡情弊伏乞札飭陸樹藩等於三月内赶緊將先行籌集之銀二萬兩連同德總領事允給護照一併撥給卽當乘輪北上實力舉行奉飭前因僅合詞禀請示遵等情到本閣爵大臣督部堂據此除批禀悉候飭陸郎中等遵照先將倡集捐欵二萬兩速派妥實可靠人員前赴津沽一帶竭力援救切勿徒託空言有負初心該員等素好行善仍當分投切實廣爲勸募多多益善陸續接濟以期襄善舉而拯災黎勿任他人之我先也缴卽發外合行札飭札到該員等卽便遵照迅速切實辦理具復勿稍諉延切切此札 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　西包探紀而斐蘭在河北路拘獲賭棍張阿四王阿林兩人送案請究讞員翁笠漁直刺商之白繙譯以若輩屢懲不悛殊屬可恨著各枷號半月發往犯事地方示儆○小竊陳之興梁阿六至天潼路倪興隆鞋店竊取布鞋數雙經包探劉阿炳拘獲解案請究陳梁二竊供認不諱直刺判責陳五十板梁姑念年幼免責送樓流所留養○偷兒顧阿二潛至美界百老匯路陳阿二家竊取布衣二件持赴押鋪質錢經包探劉光震拘獲解護訊究直刺判責五十板○包探沈翠濤禀稱昨日有倪阿富者手執烟槍至押鋪質錢小的以其形跡可疑拘案請究倪供詞閃爍直刺判押兩天烟槍發捕房變價充公○日前救牲會西人見楊榮林在漢口路將活鼠釘於板上惡其心地殘忍指交六十一號華捕解案請究直刺判枷號十天以儆○包探陸阿九禀稱曹仁泉前因犯竊解經大老爺判押捕房三月尚未期滿昨在押所自稱尚竊唐根培家綢皮衣服兹經小的起到原峸解請訊究直刺判加押一月贓給還原主○賭棍金正保在北河南路擺設賭攤誘人賭博爲四百五十九號華捕所見拘獲請究直刺判押捕房一月○二百三十九號華捕禀稱昨日張金聲潘金海在馬藿路互相扭毆是以解請訊究直刺謂兩人均非善類著各押兩天○包探潘應奎禀稱昨日應銀寳周小娘陳和尚在寗波路與車夫顧阿六互毆是以解案請究顧供應等無端尋釁將小的兇毆致失去洋銀二元應周同供小的等並無毆人之事陳供小的從旁解勸直刺判將應周二人各押三天陳無干省釋○一百五十五號華捕禀稱昨日張長卿陳仁發在五福弄口扭毆經小的拘入捕房陳仁發存洋銀五元暫行釋出今先將張長卿解請訊奪張供小的買得鍍金表一枚陳冐充探夥誣以行竊以致爭論求鑒直刺著將陳所存洋銀充公張開釋○包探王四福禀稱沈阿根竊取鄉人黃阿四家水烟袋茶壺各一兹由小的拘獲解案請究直刺判押五天贓給王探帶回捕房待領○包探王四福禀稱有顧張泉者未領執照私賣牛奶爲特拘案請訊直刺判罰洋銀二十元撥充醫院經費○包探金阿三禀稱有高秀道者竊取高祥春家洋傘一頂兹由小的拘獲解請訊究直刺判責五十板○包探劉森堂禀稱昨日小的巡至印度兵營前見張永芳以酒求售是以拘安楫究直刺判枷號七年○前者包探石金榮拘送過犯王阿根請訊王供小的係松江人直刺著遞回原籍昨晨由松解回文開該犯並非籍隸松江無從收管直刺覆加詰究王供小的實係上海浦東人直刺惡其刁狡著笞二百板管押捕房半月以儆○陸金榮張阿惟在武昌路口角扭入捕房由包探張阿五解案請究張供小的與陸等三人合股貿易共餘洋銀十二元小的應得四元已向陸收得洋銀一元七角尚少兩元三角求追陸供稱小的並無欠伊洋銀情事張無端扭毆並將髮辭扯下求究直刺著繳還張洋銀二元三角隨將張交人保釋 
[法租界公堂瑣案]  
　　紫來街已閉奚天祥木器店主婦奚姚氏控故夫奚茂芝所私之周氏吞没會項洋銀一千零四十銀元讞員朱森庭明府准詞將一千人提到昨日會同費繙譯官研訊奚姚氏投案聲訴前情會首劉蓉巖稱小的與周氏之私夫同業應付會欵已如數交周氏收領求鑒周氏供小婦人初嫆秦姓後因夫故無依由奚納以爲妾並無吞没會欵之事明府察閱奚姚氏所呈筆據情有可疑諭候傳到代筆及中証人復訊核奪○陳蘭士控車阿連積欠會項洋銀二百八十八元經明府訊明諭交的實人保出限半月内理楚近已逾限原告投案求追昨日明府著保人交案詰以因何延不清理車瀝訴夺情乃求寛限明府著交原保人保出展限半月赶緊理明延則押追○邵立坤前控全盛信局吞没寄往盛澤辦貨之洋銀三百元明府提局夥周增林到案訊悉此銀實係局船行至婁縣境被盗劫去因令交人保出妥爲理處昨日邵投案求追明府提周研訊周將婁縣主屈大令批示呈請察閱聲稱此案已蒙飭差查緝如能獲盗當有端倪明府予限三日赶緊理明○歹人陸友樵串同邱子香曹新如鄭兆榮等騙取鄉人褚金金等遷墳票據向工部局領銀後强扣四成褚等不服控經明府訊明判將邱等三人枷號一個月期滿責釋昨日包探將陸解案明府商之費君謂陸係有職人員如何懲辦須禀請道憲大人核示費君頷之○包探禀稱車夫王阿桂手持玉帶扇一柄約値洋銀三十元沿途求售小的詰其由何處得來答稱坐客所遺因此解案請訊王供此扇由客遺忘車上小的本擬送至捕房後因一念之貪致被拘案求恩寛宥明府判責八十板贓存捕房候失主認領○包探禀稱前晚八點鐘時小的在途巡緝瞥見楊根龍手携衣服二件形狀慌張向之盤詰稱在路上抬得特解案請訊楊供小的在某柴行執業衣服實係得諸道路不敢妄爲求鑒柴行主婦祝俞氏投案禀稱小婦人雇楊爲夥確係安分之人求准保出明府准交祝俞氏保去贓存捕房待領○大昌洋行出店人張阿大扭送竊賊朱長根到案禀稱此人竊去甜酒十餘瓶値洋銀二十元明府判枷號半月笞責二百板○卜鄰里閽人陳茂林扭竊賊陳梅泉到案禀稱前晚此人至里中撬門圖竊經小的拘獲送請究辦明府判枷號半月發犯事處示衆期滿重責三百板 
 
 
