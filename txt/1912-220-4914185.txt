# 1912 - 220 - 4914185

 

Page 1

 
 
[五大政黨合併感言（寒）]  
　　國民黨將出現矣 
自京滬五圑體聨合而共和黨之名義見於是天下始知有力之政黨右貴輿論爲之翕然今同盟會統一共和黨國民公黨共和實進會國民共進會五圑體亦謀所以合併之者而國民黨之名義亦將見自是而後我國政黨或將爲兩大黨所包國福則互相提挈私利則互相監督庶追踵歐美各文明國政黨政治之例以兩大黨爲其樞紐乎則吾國之强指顧間事耳記者深望吾政黨皆循此塗徑以行而不知彼改組之政黨果其目的在是否也 
論者有謂同盟會之宗旨在占參議院之多數占多數於參議院乃可以操縱行政權乃可以壟斷國務員乃可以加膝於其所好而墜淵於其所惡此亦未免以不肖之心度之夫合併之宗旨在議會之多數此本無可諱言然如論者云云此則須觀其異日之行動定之非可於事前推測之也縱六國務員之否决藉同盟及統一共和黨者已屬罪無可逭然不能執其已往之非行而援爲將來之罪案故記者對於同盟會等組織之國民黨與前統一黨等組織之共和黨無異蓋有種種感情起其間焉 
第一由於一國黨派之關係而生者黨政萌芽在我國可謂幼稚已極朝建一黨焉不知黨網之爲何物也夕標一黨焉亦不知黨網之爲何物也偶表黨網義復相近羅而列之不可悉數甚且有非因政治之目的而起者如英美政黨之例兩大黨互相消息互相督察固不可無種種之改良而併' 
合衆小黨乃其着手之初端也英以進步保守兩黨互相雄長進步之過則保守黨起而糾正之保守之過則進步黨亦起而糾正之美國聨邦民主兩大黨亦如之行兩黨互相更迭之例則國家之政策必無所偏倚而循序以進且也尊重輿論之國其於國家之大計一以輿論爲歸輿論何以表見則由進步黨或保守黨孰占多數於議院某黨占多數於議院即可知輿論之意向趨於何種政策也故併合各政黨以蘄至盎格魯撒遜人種政黨之例爲吾人所最希望者若其以義始而以利終微特國民對之未必無懲戒之法恐各黨中不無愛國之士今日告結合之成切者不旋踵而分裂之勢且隨之以起也 
第二由於彼國民一黨之關係而生者議員之列於黨籍者共和同盟幾相埒兩黨所占之餘席則統一共和黨之黨員也該黨挾此勢力頗稱雄於議會之中今乃與同盟會等相合而爲國民黨則國民黨在議院之勢力驟增而共和黨將莫能與之抗手自是而後則無論行政上與立法上共和黨皆居於少數而不能不屈服於國民黨國民黨雖以無道行之挾其多數又何施而不可也顧議員之選舉根於國民利國福民我國民知之挾黨營私我國民亦無不知之夫苟猶以獲取官職爲心以廣樹黨勢爲志則國民之所指何止十手而所視亦何止十目似未可蔑視之也國會選舉之法已頒吾民方厲兵𥞊馬以從事於選舉國會之得有多數於彼於此固在各政黨之自爲如何也記者所望於國民黨者在抒其光明磊落之政見使共和黨不能不視爲勁敵而亦日行於刷新淬勵之途以自鞭策則區區之意也 
要件 
[衆議院議員選舉法（六）（續）]  
　　第六章罰則 
第九十四條關於選舉之犯罪依刑律處斷 
第九十五條初選當選人已受選舉旅費不於選舉日期到覆選區投票者除追繳旅費外加倍罰金 
　　第三編蒙古西藏靑海議員之選舉第九十六條蒙古西藏靑海選舉區劃及議員名額之分配如左哲里木盟二名卓索圖盟二名昭烏達盟二名錫林郭勒盟二名烏蘭察布盟二名伊克昭盟二名土謝圖汗部二名車臣汗部二名三音諾顏部二名扎蕯克圖汗部二名烏梁海二名 
科布多三名阿拉善一名額濟納一名 
前藏五名後藏五名靑海三名 
第九十七條選舉監督以各該選舉區之行政長官充之監督區内一切選舉事宜選舉監督得酌派辦理選舉人員并定其職務 
第九十八條選舉監督應分派調查委員按照選舉資格調查合格者造具選舉人名册選 
 
 
 

Page 2

 
 
　　舉人名册應載事項準用第二十四條之規定第九十九條前條之調查選舉監督若認爲不能徧行時得專就其駐在地行之 
第一百條選舉監督專就其駐在地爲調查時對於駐在地以外之本管區域應先期詳列選舉事由選舉資格并限定期日令各地之行政長官宣示公衆聽選舉人合格者自行呈報 
各地行政長官於呈報期滿時應卽確查决定　報選舉監督 
　　第一百一條選舉監督應將前條呈報之選舉人一并列入選舉人名册 
第一百二條關於選舉人名册之宣示及更正準用第二十六條至第二十八條之規定 
第一百三條選舉監督應於選舉期前頒發選舉通告令本管各地之行政長官宣示公衆 
選舉通告應載之事項如左（一）選舉日期（二）選舉投票所及開票所地址（三）投票方法（未完） 
命令 
[八月十六日臨時大總統命令]  
　　國務總理兼外交總長陸徵祥呈請任命翟靑松張煜全許同范顧維鈞爲秘書張慶桐恩厚張鴻吳葆誠崇鈺胡振平林志鈞許熊章熊垓長福周傳經阮霽朱應杓陳海超張肇棻程遵堯于德濬王廷璋嵇鏡孫昌烜吳佩光傅仰賢王鴻年柯鴻烈范緖良曾宗鑒緖儒施履本沈其昌唐恩桐宗鶴年王治輝伍璜祝惺元陳治安趙沆年謝永炘蔣履福管尙平張瑋爲僉事應照准此令 
司法總長許世英呈請任命王黻煒朱履　張軫馬德潤爲叅事王淮琛駱通田荆華爲司長羅文莊童益臨王家儉左坊爲秘書黃德章蔣棻石志泉房宗嶽爲編纂張家駿欒駿聲祁耀川周培懋賀得霖潘元敉沙亮功宋庚蔭劉定宇潘恩培徐彭齡吳承仕林稷枬李碧何聨恩葉苣蘭張伯楨王駒胡振禔何炳麟陳家棟易國霖陳武熊元襄楊宗彩胡祥麟　奉麟方臯林炳華廖世經沈寳昌爲僉事應照准此令 
專電 
[北京電張振武方維今晨（二十六]  
　　號）鎗斃後宣佈罪狀袁大總統念其有功民國特命照大將軍禮治喪優䘏家屬 
此電京友於十六日十點五分拍發至十七日午前十一點始到以故昨報不及　登 
[北京電張振武方維正法後軍界]  
　　一部分頗有評詆政府行爲失當同盟會人尤爲憤激參議員擬即日提起質問案質問政府 
[北京電曾某自稱同盟會員曾爲]  
　　滬軍都督參謀尾隨黃楨祥等由漢至京有手鎗一支子彈兩箱被京卡扣留現正究其來歴 
[北京電袁總統召各省顧問商議]  
　　數事（一）合羣策羣力籌謀日俄協約對待方法（二）採孫中山條陳籌畫全國鐵路政策（三）幣制問題（四）度量權衡制度 
[北京電孫中山到京後即開全國]  
　　鐵路會議已調詹天佑高林森來京襄理一切 
特約路透電 
　　北京電張振武方維就逮之前孫武曾與同飲於六國飯店昨晨張方正法後晚間孫偕數友往謁袁總統詢問情由孫出後謂袁總統自認鎗斃張方實出自專惟稱二人均有確實罪據而皆屬妨害民國故不得不開臨時軍法會議審實罪狀卽時正法袁總統並未言及黎都督有來電等情對於所行辦法允負極完全之責任參議院大約將於星期一日提出此事質問政府蓋議員中多謂張方現已不復爲軍官故僅當依民法之處置而審問其罪至張方犯罪問題未聞有人提及此則殊可令人注目者也今雖有人評詆政府處置張方辦法而各界人士對於此事咸謂實行公道似頗滿意 
[北京電中政府提請修改税則一舉應於馬]  
　　凱條約簽押滿十年後或應於該約批准滿十年後始有此權似爲應所討論之問題按馬凱條約於一千九百零三年七月二十九號批准約内對於此點辭旨極爲含混第十五條云今商定訂約國之一方面於十年滿後可以要求修改税則如第一十年滿後六個月内每一方面並無要求則税則應再繼續貫行十年自前十年之末日起算此後每十年期滿均照如此辦法此事如提出抗議則將成爲萬國公法之事端按萬國公法普通之例條約日期若非特别訂明則悉由批准之日起算云 
譯電 
[北京電陸徵祥現患腹疾寓法國醫院]  
　　北京電外人要求賠償去年革命時漢口租界内外所受之損失中政府僅允將租界以内之損失略爲賠償至在租界以外者則不肯照賠 
[北京電同盟會會員因張振武方　　維被殺大憤張臨終大駡共和不置現北京同盟會已電請孫中山勿作北游 
[北京電張振武方維由袁總統傳令正法此]  
　　事出人不意羣情殊爲驚詫恐將因此發和重大之問題此事足見袁總統控制大局芟除亂黨之决心張方二人於前星期日由漢抵京副總統已預電袁總統謂二人現謀不軌故抵京後卽有人密隨窺其行動十五日晚張與孫武蔣翊武在六國飯店聚飲國務員亦有數人在座宴畢羣客皆散張方旋在使館界外前門附近被拘此事顯係預行佈置當時該地兵士約三百餘名今晨（十六日）張方均已正法此事實行如此迅速恐不免引起大風潮而參議院中尤必爲之紛擾不已袁總統近來密以陸軍佈置各方面地位殊爲鞏固今手下得力之軍控制北京一地已綽綽有餘現信黎都督亦推心置腹竭力助之外間皆謂黎都督因武昌大局搖動不敢殺張方二人故命赴北京以受委任一面密電袁總統訴其罪狀請斬徇於京云 
[北京電張振武方維昨晚被拘已於今晨正]  
　　法據官塲聲稱張方二人本由黎都督派至袁總統處請加錄用以酬其革命之勞惟二人浮躁不安及予以某省位置皆不願就仍還武昌近復來京煽惑兵士圖謀不軌黎副總統通電請將該二人就近正法故拘獲後由總統下令槍斃其家眷將由政府撥欵厚加撫䘏其黨與二十人由官家資遣回漢該二人與湖北派來之軍官代表毫無關係各代表在京盤桓一星期已於今晨（十六日）回卾深感北省軍官之殷懃欵遇云 
[北京電政府照會各國公使謂擬修改税則]  
　　此事將按照一千九百零二年中英條約及拳亂後與各國締結之條約實行政府之切實計畫尙未宣布此事自有重大之關係且可謂一極隹之進步盖修改税則與裁廢釐金將同時並行也政府前已承允遵照約章於增税之時實行裁廢釐金矣 
[北京電與中國借欵有關之各國銀行家曾]  
　　於今日（十六日）開會集議所議之事多屬虚文無關大局 
[倫敦電路透電社得悉奥國已請列强交換]  
　　意見共籌安寗土耳巴爾幹各省之辦法 
[栢林電據維也納電稱奥國外務大臣關於]  
　　土事提出之意見並不欲藉此干涉土塥惟期進忠告於土國耳今列强將由駐土大使交換意見俄政府已命駐已爾幹各國公使及各處領事遇有可以搖動巴爾幹現局之事端當卽出而反對布爾茄利亞及芒台里格洛二國均大作軍備躍躍欲試君士坦丁之大局因外患侵逼轉有進步政府與統一進步黨之衝突已不復如前之激烈 
[馬特萊特電葡萄牙保王黨領袖柯西洛近]  
發通告書内謂彼今心已全灰已辭保王黨統領之任蓋欲圖再謀傾　共和亦徒有失敗而已 
要聞一 
[五政黨改組合併之内幕]  
　　統一共和黨之拉皮條 
岑春煊蔡　之脱載 
此次同盟會改組與四黨合併易名國民公黨一切情形已紀前報茲悉該黨此次合併暗中原因極爲複雜昨承京友見示照錄如左 
　　一同盟會與統一共和黨之關係同盟會主張政黨内閣失敗後繼以陸内閣又爲統一共和黨所不容兩黨感情日漸密切乃統一共和黨推翻内閣之計畫不成又受輿論之攻擊黨員異常慨憤遂與同盟會合謀爲推翻現内閣計除兩黨聨合一致外殆無他策同盟會利用此策以爲正式國會竸爭選舉地步故列統一共和黨提出最嚴酷之條件如廢去同盟會名義抛棄民生主義同盟會皆一律服從至統一共和黨亦有北派黨員與同盟會積不相能然爲目前抵制共和黨計不得不忍氣呑聲協力推翻現内閣以爲自立地步然聞孫黃一方面對於廢去民生二字尙多疑慮（寄信時情形如此）統一共和黨首領蔡松波亦無復電贊成惟聞在京兩黨代表如宋敎仁殷汝驪等急圖合併擬不待各處覆電卽先行發表矣 
　　二統一共和黨與國民公黨之關係當唐内閣傾覆時統一共和黨卽派代表與上海國民公黨商議合併事因國民公黨首領爲岑春煊其次如王人文温宗堯等皆有組織内閣之資格使合併之後統一共和黨卽可獨立組織内閣彼時國民公黨因於參議院毫無勢力亦欲利用之而握政權兩黨因此關係故無何等之條件决然爲合併之計乃日前國民公黨推舉代表來京商議此事統一共和黨始將同盟會加入合併之事提出國民公黨代表以該黨首領岑春煊對於同盟會加入之事恐不贊成已去電詢問至今尙無切實答覆（現已脱黨矣）惟聞國民公黨中亦分兩派一派贊成同盟會合併者一派不贊成合併者現在兩派各自獨立恐合併之後該黨勢必分裂耳 
　　三國民共進會與統一共和黨之關係該會本毫無勢力之圑體因其首領爲王寵惠故統一共和黨亦欲羅致之近聞王寵惠并不擔負責任統一共和黨頗淡視之該會恐難以自立遂舉代表加入合併之事惟於同盟會等業已擬定之黨名黨綱等不得更改僅允該會王寵惠加入理事一席耳此外又有共和實進會亦願加入以其分子不甚健全各黨皆視如贅疣然亦并不拒絶 
[各政黨聨翩合併紀聞]  
　　白自同盟會與統一共和黨等改組合併後黎副總統昨日有電致共和黨本部仍主張統一黨從新合併並盛讚章太炎之學識且謂章君不久即來京就共和黨理事之職惟共和黨有一部分人對於此事頗持愼重之熊度日内仍開全體職員會議决此事云 
又聞共和建設討論會現與政羣社亦决議合併星期日曾在全蜀會館開會歡迎政羣社社員矣 
[徵收家屋税問題之大激戰]  
　　八月十二號參議院開議徵收家屋税案（議員建議）初讀由建議人張華瀾登台説明理由謂中國今日之危危在財政困難然籌救濟之方者大槪不出外債内債國民捐諸説然外債旣苦於外人之要挾内債國民捐則又一以政府初立國民之信用尙未孚一以民智初開不盡國爾忘私均必終成畫餅不能有濟然當此危急存亡之秋苟利國家宜生死以之不能坐而待斃也救急之法惟有加賦葢人民有納税之義務乃世界各國之通例亦我中華民國約法之所裁也而納税之最平均者則莫如家屋税此本員所以建議收家屋税之理由也至於實行此説之效果則亦有足言者查中國二十二行省人民約四萬萬姑就前淸調查計實不止此數除幼孩不計外至少當不下二萬萬以兩人生屋一間平均計算全國房屋不下一萬萬間每間月收洋一角則人人皆可負擔於民并無所苦而國家則已歲增一萬二千萬之巨欵矣何樂而不爲哉云云李國珍首先登台駁之曰此建議案本員不贊成何則該建議案謂行此税法爲救急之策查家屋税乃永久之税法非可以救一時之急者旣此爲永久之税法則必不能貿然遂建此議蓋必宜四面八方統籌合計乃可定爲須行此税法與否現在漫無籌策遽爾倡議行此税法此本員所不贊成者也且家屋税是否爲國家之税可以行之於我國與否是又有辯此可分三層説明一家屋税爲地方之税非國家之税查財政學有家屋税與住家税之别家屋税乃專收税於房主住家税乃收税於住房者家屋税旣並收税於房主則某房爲某所有必宜詳細調查日調查之範團必不能廣不然則必不能奏功此税之所以爲地方之税即緣於此而張君主建議案則欲以此税爲國家之税推行於全國此必不能辦到之事此又本員之不贊成之理由一二此税對於納税人力量之大小不能有所分别何則查向來施行此税者有三法（一）面積法即以地盤之廣狹定收税之多寡也然考房屋之地盤大者其收入未必果多小者其収入未必果少是以面積法收税對於納税人力量之大小無分也（二）外表法此法法國行之以外表之壯麗與否爲收税多寡或以烟桶之多寡或以窗　之多寡或以門户之多寡爲計算但此法亦不能使富者多出税貧者少出税（三）查計法由政府派人暗查其賃金之低昻以爲收税多寡之標準但欲引此法非常繁難以房屋主對於所有之房行使其生產之法旣有租貸之不同且其自身所住之房亦將收税與否亦一不易解之問題且以我國幅員之廣大欲行此法調查必不能淸卽必不能辦到也是此三法對於納税人力量之大小均不能有别即此三法均不能行也三查原建議案所籌之辦法有兩不淸楚一其所建議旣非住家税又非家屋税乃合住家税與家屋税而爲一者也違財政之統系其不淸楚一二對於房屋之大小好壞與住房人貧富槪不分析其不淸楚二至原案謂苟利國家生死以之本員實佩其愛國之熱忱惟此税果行不僅無以利國家祗足擾害國家而已耳故此案本員實不敢贊成也俞道暄亦反對所持理由與李國珍略同且刺刺不休張鶴第曰可表決矣如不表決則本席亦欲發言彭允彝曰此案大多數皆反對但非反對家屋税也反對張君提案不明瞭耳至於此税則爲我國將來必行之税惟對於此案則必不能表决成立周鈺曰張君所提出者非家屋税直住居税耳何得名爲家屋税哉衆請付表决贊成者五人遂不成立云 
[總統府答復議員質問案之槪要]  
　　參議員徐傳霖等因財政委員會及軍事處與財政陸軍兩部權限性質互有含混特具質問書請大總統 
 
 
 
] 

Page 3

 
 
　　將詳確理由答復當由總統府秘書廳秉承大總統意旨答復大致如下 
（一）財政委員會現因財政頭緖紛繁大總統爲愼重起見故設委員會期有財政問題出現時可以詳細討論其利害决不干涉財政上之進行故不得謂有碍財政部之權限 
（二）軍事處現在正籌畫聨絡南北軍隊感情及消納軍隊問題因關係特别重大故特設軍事處以研究之至將來陸軍實行上之計畫仍須視陸軍部議决爲轉移軍事處絶無干涉之必要則與陸軍部之性質逈不相同 
[俄人無理要求之駁覆]  
　　陸總理前奉外務總長之命從聖比得堡啓程回京時俄政府於蒙古事件曾提出一書其中最要之條有三（一）中國政府不得駐兵蒙古（一）中國政府不得在蒙古從事屯墾業（一）中國政府不得於蒙古設立官吏陸氏以其盡詞無理置不回答前日駐京俄使面謁總理提及前書促其答復總理因此已兩開國務會議研究對付方法各國務員均不謂然昨日各國務員又至總統府會議此事大總統宣言我國五族共和蒙古爲組織中華民國五族之一其地方又爲中華民國領土之一區域若如俄人所請陽遂蒙人獨立之謀陰圖併呑土地之計無論如何斷難允從當卽决擬拒絶已由陸總理婉答俄使矣 
[帕勒塔條陳新阿邊事]  
　　蒙古圖爾扈特王帕勒塔日前致電國務院云國務院鈞鑒頃據駐常探報伊新和議條件内有將阿爾泰歸入新疆範圍以内之請何所止歸殊難解索查阿爾泰係劃科布多設官分治從前歸科布多或歸塔爾巴哈台議論紛紜是以建設重鎭專治一方以免鞭長莫及之虞茲若另議更張改歸相距二十站之新疆控制較之交通便利調遣靈捷者逈不相同此外如蒙哈啟藐玩逃竄之風此爭彼讓之嫌實屬效無尺寸害重止沸况中央現正行各省都督平權政策乃伊新要求獨將阿營權力縮小徒弋聨絡虚史彼此均難享平各幸福殊非愼重邉陲之道且默察阿屬蒙哈勢遽議更張殊非所願惟有電請實力主持不予贊成即以新省現在情勢而論百廢莫興于瘡並潰自顧尙且不遑吏何暇顧及鄰域耶總之阿爾泰爲西北關擊重要之區一日改弦更撤 
一切行政機關撫攝治體均有極大窒碍何如率由舊章尙可稍得補苴邊計以固吾圉方今爲共和成立時代縱欲聨絡一氣亦當飭所屬蒙哈部落會議認可始克達於目的且伊新和議與阿毫無干涉未便勉强惟權宜利害情勢所趨阿營萬難承認特此電陳並請轉達大總統鑒核飭遵拒駁斯議邊局幸甚蒙哈幸甚帕勒塔叩踼 
[沈秉堃之關心大局]  
　　京報某記者前日訪問沈君秉堃詢其往來京滬外人謂爲敦促孫黃北來確否沈云余前次來京原因想已爲外人所悉知嗣因家事須囘滬料理並無他種關係到滬後會晤趙君炳麟章君士釗談及國勢危急非消除南北意見不可趙章兩君之意以爲當請孫黃兩君至京與袁總統會晤則種種猜嫌均解釋矣當時余深以兩君之説爲然翌日偕晤孫黃兩君同聲勸駕孫願即日往京黃則謂尙有經手墊用軍餉欵項未曾淸理須稍遲延忽一日黃君來余庽言總統已派張仲華來滬邀我入京决意一行君如可同行途中頗不寂寞時余已安排入京船票已買好故辭之此余與孫黃兩君來京之關係只此至余此次再來之原因則因總統屢次電約余以現在國事危急　如公司我輩皆股東總統爲經理人經理人在困難之時股東無坐視之理故復總統電云如堃不才何能與計國事惟念明公憂國之誠敢忘匹夫有責之義云云遂束裝北來本意總統如有諮詢願盡其所知冀有補於萬一若顧而不問徒糜月薪則實於心不安蓋粗衣淡食家中尙足了此生何必僕僕道途乎某記者又與品評當世人才沈君言袁總統及孫黃兩君皆當世人傑惟孫黃兩君視事稍易袁總統明决但於國家前途之危險亦尙未看到十分云 
[淸談（萍桴）]  
　　張方爲起義巨子一旦而聨翩被逮槍斃都門噩耗傳來驚心動魄此亦足以動吾人之探索而聳政黨之觀聽矣 
雖然袁慰亭必非操切從事之徒而黎宋卿亦豈故入人罪之輩今日者張方之死要必有致死之原因靜心察之必有水落石出之一日 
記者曰彼同盟會之紛紛擾擾一若大難將至因此以阻止孫黃之北上亦何爲者 
小説 
[無名罪人（七十二）（無名）]  
　　克路侯爵的初意原想冷淡了石鈴兒讓他去後便好改裝出門後來見石鈴兒了無去意又知他是個深明世故的人不但不能瞞他且恐早被他識破因將自已的事約略説給他聽道我今有一要緊的事須裝着田舍間形狀的人往那客店裏住宿你看怎樣裝扮的好石鈴兒道你如何不早向我説我相識的舊衣店甚多我只須向那舊衣店内借着舊衣舊褲舊靴舊帽替你裝扮没有不像的了克路侯爵稱謝道那麽便請你替我辦來我萬分感激你的石鈴兒道這甚容易但是你却爲何要裝扮這田舍間人難道你少了人家的債用此避債麽克路侯爵道這個緣故我現在眞個不能告訴你過了幾日我一定告訴你詳情是了石鈴兒道日後告訴我我却等不及你現在總須告訴我個大略你去借宿的客店呌做甚麽名字克路侯爵道這個我便告訴你罷了那客店是在曲豋街的石鈴兒道那便是美國富翁太克被殺的那家客店了我今知道了你不是要裝着偵探去探聽那殺人的兇手麽克路侯爵道你如何這般想法石鈴兒道我因昨夜你們説的話知道的你們説那無名罪人是寃枉的欲救那罪人所以去探那個正眞的兇手克路侯爵見他大槪猜着不能再瞞因答道正是如此我今裝着鄉間出來的書記你也裝着近邊工場裏的女工像我情婦是的常來看我你想好麽 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[寧都督府近事紀]  
　　交通部電云南京程都督鑒頃聞有英商會德豐駁船公司擬用輪拖駁船在浦口下關間渡運鐵路貨物由各商轉呈尊處准其承運等情查津浦與滬寗協商合辦浦口下關輪渡接運客貨爲兩路聨絡運輸之要鍵現已力促津浦兩局用大號輪船定本月内開辦前市塲局爭辦民渡業經另案咨請取銷若爲外商攔入侵奪權利且恐别生枝節我公碩畫盡籌商民共戴一言啓惑移易從風希卽密飭所屬如有其事力爲阻止母任外商覬觎致起交涉路政大局并幸除飭津浦面南局仍速遵前案妥籌辦理外并望賜復特此奉懇朱啓鈐鹽 
　　都督自遷寧後賓客踵至大半謀求差事者爲多邇來投謁者又假上條陳以圖進身實有日不暇給之勢故程都督近又發出通諭云爲示諭事本都督蒞寗以來遇有條陳政見凡可見諸施行者無不立加採擇卽有老生常談或與事勢不合者亦必不没其意優予批答惟近來陳説日多往往藉建言之名行求差之實無論廣廈萬間本都督力有未逮卽此干求一念亦必無眞人才出其中矣爲此明白宣布嗣後凡有假禀求差者不論如何槪不批復特諭 
[六君子魂歸玄武湖]  
孫中山先生前准陸軍部之請於豐潤門外玄武湖上原有之陶公亭（即端方督兩江時所建）改爲六君子祠奉祀楊卓林鄭先聲熊成基吳樾楊守仁陳天華等六烈士以發揚先烈而詔示後人惟陶公亭前經張兵燒毁大半破壞不堪茲由軍務司派員飭工略爲備繕粗具規模聞定於本月十八號奉主入祠特邀集各界士女大開追悼以慰毅魂而揚烈德想届時定有一番熱鬧也 
[吳門蒯案之餘波]  
　　前先鋒隊圑長朱葆誠營長吳炳生因與蒯氏謀亂案有關判定無期徒刑收入蘇垣陸軍監獄該獄吏始則稍予優待乃朱吳二犯不知守法竟敢肆無忌憚思欲自由出入且探望之人過多該獄吏等遂嚴加看守不敢稍有鬆懈往來信函亦皆逐件依法檢察近日查獲往來信函内多隱謀之語當卽扣住乃朱吳二犯大不滿意肆行吵鬧竟至毆打獄吏幾忘其爲犯法之人矣昨經該管獄吏等據實禀請軍政司核小遵行云 
[添募鹽捕營計畫]  
　　江浙鹽捕水師各營餉項本由甲商籌給自上年光復後駐紥漕涇之鹽捕中前二營卽被松江軍司令鈕君劃調歸松改編又駐紮閔行之鹽捕左營被滬軍都督府劃去改編均不任緝私之責而鹽務甲商亦已取消新商至今尙未定妥是以營餉亦無人擔任緝私一事幾乎無人顧問以致松江黃埔一帶私鹽充斥官鹽滯銷駐蘇統領鹽巡營王君元章有鑒於此昨至松江與各鹽商等再' 
三商酌議定將王統領所部親兵隊及松江原有小巡船等歸併編成一營叧再添募一營連同鵬飛小輪派委分統一員駐紥閔行責成該分統乘輪率隊在松江黃埔江一帶往來梭巡堵截私鹽嚴拿梟匪以期私販絶跡官鹽暢銷至招募經費及月餉等項則均由鹽商籌給俟鹽務章制定局後再行籌議擴充並經各商等與王統領擬定公保徐人驥充任該分統缺（徐係震澤人曾任嘉防營官統領多年於江浙交界情形尙稱熟悉）昨已由商會同王統領呈報鹽政張總理並呈請程都督核定頒給委任狀並請分令各軍一體知照矣 
[楓涇搜烟風潮]  
　　松江該函云楓涇地界蘇浙爲華亭嘉善按壞之處前日華境土店某甲赴滬購得大土一箱小七一包搭趁火車回楓乃車站設在嘉境浙不烟禁嚴厲禁煙公所中人又艷羡三成充賞遂將値銀五百兩之小土一包掠去並將甲拘送警局警官見係商業中人有店在鎭略訊卽釋旋被禁煙隊查悉尙有大土一箱在車站内即向車站截領而站長則稱公司係營業性質責在保衛行旅凡非原人來領决不能放禁煙隊糾纒不已電詢營業所得復亦與站長相同乃悻悻而去越三日忽奉浙都督命令傳訊站長並索解某甲警官奉文大恐乃微服隨二巡長入華境意在誘甲到局詎激動衆怒遽將某巡長毆傷刻聞兩方已各向上官請示矣 
　　另函云楓涇一鎭地屬兩省南屬浙江嘉善北屬江蘇華亭分境而治界限本極淸楚本月十四日夜忽有南鎭不穿警服之巡警多人闖入北鎭泰潤衣莊聲稱搜捕要犯查無蹝跡復蜂擁至鄰居陸姓豆腐店任意搜索勢甚洶洶一時北鎭居民舗户大受恐慌僉云北鎭係屬華境自有主管機關善屬巡警不得違章越界擅自搜捕以致羣情憤激勢將衝突幸北鎭區長汪君友竹力持鎭靜一面嚴飭本局巡士不准干預一面密派地甲竭力解散該巡警始得突圍而出亦云險矣（按另函所云是否與訪函所云同一事實探悉再詳） 
[松江市議會選舉記事]  
　　本月十四號松江市議會選舉正副議長同盟共和兩政黨議員工力悉敵計是日投票當選者正議長李維翰（同盟會）副議長吳前樞（共和黨） 
　　十六號再行選舉總董董事共和黨以時勢危迫主張爲地方擇人不以議員爲限遂一致投票耿葆煃十一票當選爲總董同盟會亦一致投票朱廷揚十票當選爲董事叧舉定名譽董事二張人公嶼吳寳璜皆以十二票當選 
[最近廣陵潮]  
　　嚴查浦口逃兵徐軍統寳山查悉浦口變兵搶得　物者紛逃來揚匿居客寓深恐溷跡滋事除飭軍官傳諭城　各客寓不准留住浦口潰逃兵丁並嚴密抽查外特又分令軍部各屬所旅團嚴行防備以免各潰兵化名隊補 
　　啓用民政印信日前省議會議决揚州一埠以江都縣民政長主治曾經都督頒發縣印唯汪民政長以上年漕米印串已署有揚州民政長銜印驟行改稱深恐鄉民觀望藉口不完故未啓用所頒印信刻因已過征收本年忙印之時汪君當遵省議會頒行之江蘇暫行地方制定於本月十五日改稱江都縣民政長啓用都督前頒之縣印以符議案而正名稱 
　　檢察無批駁權檢察廳長陳賜卿君接奉都督通令略稱檢察廳之設以代表國家實行公訴爲唯一之職務按照刑訴律第二百七十九條檢察官本無可以自由伸縮任意郤下之餘地乃近閲各屬人民往往以寃抑莫伸來府呈訴檢察廳旣屬於代表地位凡遇刑事案件縱無告訴之人有按律訴追之責實行偵查决定犯罪成立與否之權萬不能沿用從前批斥之舊習並不履行法庭正式之手續輕於批駁率行郤下以副保障人權之宗旨云云現陳廳長奉文後已囑該廳典簿遵令辦理矣 
　　勘修江都縣署汪民政長因經征局已經裁汰歸併本署主計課辦理且改稱江都縣民政長自應遷入江都縣署辦公以期名實相副經主計課飭工勘估署中應行修理之處以備遷入汪君意存儉樸不肯過事張皇特將估工過鉅之匠人辭去惟取一　估工料七百元之匠頭訂約飭修云 
　　裁撒憲兵二營徐軍司裁汰兵隊不造餘力現已將憲兵司令方柳江所兼帶之憲兵第二營調至淮上遣散以免在揚發遣滋生事端 
[豫議會捲土重來]  
　　河南省議會自遭橫暴以來每日開委員會到會議員究屬少數故每日只議事而不决事今惡潮已息受傷者亦多就平復均已漸次齋集已於十二號上午八鐘開正式會仍照常議决事件想經一番挫折必有一層進步也 
[甘肅李議長被害始末記]  
　　甘肅省議會議長李鏡淸被戕一案已記前報茲又詳述如左 
前淸甘督長庚以與陸軍漢人有種族之嫌特委大權於回軍回軍之魁竟　甘肅全權升補將弁至百餘人之多其與升合允力攻陜時除以全省財力供給餉需外尙虧空十六萬甘民咸有怨言而諮議局莫能爭也至今年壬子舊曆正月長庚知難而退乃舉前藩趙惟熙爲都督取銷前淸諮議局改組臨時省議會 
　　李鏡淸以前淸拔貢朝考知縣分發四川歷署柳爲等縣事所至嚴懲土會各匪不少寛貸每辦判案殺人尤多遂有李屠户之名雖屢被川人攻訏而上官咸器其能錫淸弼岑雲階尤倚重之每畀之以兵權且曾檄調至雲商及東三省統帶至十餘營之多川路事起鏡淸奉淸旨赴川至民國成立事不可爲乃還鄉里適臨時省議會成立鏡淸遂被選爲正議長 
　　省議會中人物如鄧隆姜繼之輩皆能條陳要事如督催本年正式選舉豁免各項支應濫派各屬皆設臨時議會及減輕𦉍粟税� 
取消黃道獨立出資安輯兵隊之類此皆議會之功效也然而官場側目兵隊銜恨則排外排回之風潮有以致之此由於風氣不開者半由於議長之氣燄太甚者亦半不必爲之深諱也 
李初被舉爲議長時政界軍界諸人咸來與之訂交乃李則睥睍一切詞氣傲慢人不能堪攻陜兵旋凡怨李者多納欵於馬安良而願甘心於李馬乃以推倒議會自任李聞之知馬握重兵非已之敵乃急宣布辭職面議會亦難支持矣已而得中央政府電謂臨時省議會爲全省立法機關無論何稱政府不能推倒於是重行徵集且勸李復出李不獲辭時適甘肅財政困難兵餉待發刻不容緩李發電至中央政府　　銀百萬政府准之於是政界　服謂李見信於中央政府良不易得乃　李深相結納李又彈劾官員　　至數十人勢燄煊赫　附者益衆而忌者益刺骨 
　　各省任官之權督藩主之而議會得以彈劾政界之勢力頓失　人行政之機關將趨重於議會而官府幾爲贅疣矣此政界所最不平者於是忌李者乘間而起聨合都督及各軍界長官爲一黨若彭藩則素與李相信至是見紳黨之　愈傾向李亦隱爲一黨此官紳分黨之來由也 
賴臯蘭者小有才而工趨附爲趙都督所喜已補首府矣未幾　道辭　衆議代之者趙擬賴議會不可趙竟任之李遂劾都督都督辭職於是由甘省自舉都督之説起共擬非彭即李政界大　乃連開秘密會議謀對付之法無名告白編貼通衢爭辯之詞各有偏執而水火益甚矣 
議長而果爲都督則外省人員可危回族軍隊可危此政界軍界之所以合也且李之勢燄薰灼紳界亦多不喜其人於是三黨合謀以排擠之至新曆七月初旬軍界使人到議會宣言李某必出會否則必殺且有其他之應殺者數人李知衆不能容乃又宣布辭職並電告政府解　之日聚衆大哭旋借崔正午兵隊衛之歸里次日副議長又令姜繼等六人辭職都督乃傳令停議 
先於七月初十日軍界關秘密會有軍官某宣言李必死人猶未之信也至十九日午刻狄道州文報至謂十七　夜四更時李在家被殺手足皆斷首級亦不存其子女三人皆被殺又被斫倒祖瑩塹碑省議會聞之默然散去無一人存者馬安良之初旋甘也嘗謂趙督曰我保爾治甘一切議會勿庸也今其言果驗矣 
自李鏡淸被殺後省城郵電兩局官應均派員嚴查來往信電必經委員詳細檢閲方得收發故近日郵寄信件不能提及政界情形即尋常家函若篇幅過長者亦必拆驗其野蠻黑暗幾非復人境矣前此有甘肅旅卾旅陜軍學兩界二三十人回甘後暫住省城因甘事腐敗危險多詆官廳竟被羅織下獄擬周内以重罪聞已有電致政府矣 
[科布多大破庫倫蒙兵]  
總統府於十二號下午八鐘接到科布多急電謂參贊延年會同噶拉納濟木納郡王與庫倫派來棍公血戰兩書夜擊斃庫倫匪兵五六千人之多生擒千餘人内有身穿蒙古衣冠之俄國人數名軍　大振歡聲雷動追擊數百里庫匪全軍覆没等語大總統接電後極爲欣慰當傳電令延年酌量情形俟新疆肅州阿爾泰三處援兵到後即妥爲布置直搗庫倫巢穴以免養癰貽患至於應用器械均由伊新接濟餉糈亦必陸續匯往以期士飽馬騰一鼓盪平云 
[鄂民政府近事種種]  
　　干涉用人民政府自設立以來劉幼老頗欲勵精關治爲社會謀一番幸福惜所任用之一斑　賊如宵小朱某滑吏蔡某市僧呂某萬某李某等均高居諮議題問之外現爲謝石欽陳宏誥諸君宣言攻訐并陳淸省議會紏　開議會已經會議擬請劉君將朱等先行取銷所有民政府人員槪須得議會同意方能委用其已經委用在先者亦須請議會追認方爲有效但劉君反對斯議甚力且以朱蔡諸人材極堪用不欲取消恐須與議會尙有一番爭辯也 
　　兒戲公　民政府昨有行司法司之公文一角因一時疏忽將公文之後尾未　　聨卽將　半裝封發行司法司人員拆閲之後莫知終局云何特派總務科員二人到府　見秘書詰問當經承辦此項公文之僉事書記閔悉卽將司法委員邀至密室求勿聲張該委員不能不稍徇情而乃將此文擲遵以便其另繕補送聞該府發出公文訛誤已不止一次前會有飭某司諭文一道拆閲封内空無所有如此疏忽直視公牘如兒戲也 
　　仇視訪員劉民政長最惡報章紀載該府之事近因鄂中某報屢揭　雉疑係府中人投稿乃派親信人員秘密調查昨有財政科書記某在辦分處抄錄案牘經秘書某告知劉君疑爲抄送報舘當傳見痛斥一番該書記略自解説益觸其怒竟召衛兵將其拖下拘押該府嗣經多員緩頰乃從寛革除驅逐 
　　會查財政卾省自起義迄今各行政機關用欵浩繁羅掘殆盡而財政司旣無成案可循難免無任意增減之弊現値公帑奇絀亟應澈底淸查劉民政長特會商黎公擬自去秋九月起至今歲七月止所有出入欵項一律澈查淸算聞黎公極表同情已委本府顧問官武丹書會同民政府委員至財政司　齊帳册案卷逐項　覆以杜弊端 
[壽昌縣幾釀退伍風潮]  
　　鄂軍第十七標前曾在壽昌縣（即武昌縣）駐紥該標統帶耿丹前奉都督命令裁汰老弱須减少兵額五分之三耿以一經實行該標即降成爲營殊不屑居管帶之職因負氣逼令軍士一槪退伍解散各軍士以上命并無解散之意均有鼓噪之心自治會各紳士聞此消息誠恐擾亂治安飛電副總統懇設法維持當經黎公派副官唐海橋馳往聚集各兵演説現在財政困難已達極點退伍一舉實屬減輕人民擔負顧退伍者則照章發給恩餉一月各回本籍另謀生計倘不願者則造册送交十八標補入編練云云各軍士等聞之無不歡欣鼓舞絶大風潮遂因之雲消霧散矣該城商民以唐副官調處得當地方人民轉危爲安均賴其力擬贈萬名綵傘以誌愛戴云 
[閩垣新穀價昻]  
　　閩垣敎育家許君世光報告云省垣入春以來雨暘不若陰多晴少禾苗鮮受太陽光熱根株淹注不易發生歉收兆霰已見於初幸農人百方培植六月末號始得綴穗成熟詎料天厭閩人欲奪之食於月前暴發洪水浸灌多日匪特早穀漿汁爲之損害即晚穀草幹亦因之湮没最慘者下洋之區南港一帶如爪山澤苗陳厝等處地皆水澤每畝之大只收四五十斤即洪塘都巡沙堤上街以及附近省垣之義序盤嶼吳山湖裏各墩地每畝亦祗穫百餘斤至若郎岐產米之區雖未受水害而日光少見每畝亦不過二三百斤較往歲實差有半現各墩穀價比諸福州河平秤每擔總須二元七八角或三元不等噫穀價如此之昻民食將如之何甚望當軸諸君早爲之備耳 
[邱家隘盜刧慘聞]  
　　江西新省城縣屬之邱家隘地方爲閩贛交界之區林木蒼莽盜賊充斥行商被刦時有所聞七月三十號有烟商張天樑者（福建永定人）往新採辦煙葉隨帶現洋五百元小洋二百角行至邱家隘之山腰突遇强盜三人手出处刃將張天樑砍爲兩叚及挑夫一名亦爲所殺銀洋衣物被刦一空嗣經該處地保聞悉探知張某係里心鎭永陞煙店之股東該地保遂星夜馳報當由張某之兄天益趕赴新城縣控告翌日袁知事帶同差役前往踏勘見死者血肉模糊慘不忍覩當即塡明屍格由張某之兄自行備棺收殮一面飭探嚴密查拿正兇務獲究辦云 
[湖南軍事彙聞]  
　　騎兵復請退伍騎兵第一圑二營目兵蔣承國等一百五十餘人前以軍餉支絀禀請退伍當蒙都督嘉奬慰留茲復續行呈請略謂今四方已定五族一家雖間有匪徒不無擾亂治安之處然剿而除之要甚易易戰事固已告終矣查湖南全省兵不下數萬餉不下數百萬加之外債日加財政之困難莫可名言苟非撤裁軍隊誠恐大局由此而危目兵等前已禀請退伍蒙批候訂定退伍章程再行核辦等因在案茲退伍章程業承頒布捧讀之下不禁手舞足蹈歡悦靡涯爲此覆懇賞 
賜察核照章實行 
　　報告二次公債湖南籌餉總局所收捐欵曾將第一次報告書編布各界俾衆周知現又將元年一月一號起至三十一號止所收捐款總數算明刊出作爲第二次報告計共收銀四萬三千六百八十五兩一錢洋銀二千三百餘元錢二萬四千二百餘串穀一千三百八十石米一千零八石金首飾一兩零六分又該局以此項捐欵原名國民捐恐與黃留守所倡之國民捐相混遂改稱公債捐以示區别 
　　改革防營統部右路巡防隊統領陳斌生前在洪江因部下兵士以减餉激變陳統領當卽避逸旋經禀由都督電飭楊管帶暫行護統昨由楊護統電請將右路巡防統領名目取消擬改爲司令部譚都督亦以右路巡防各隊分布西路各屬地點甚形遼闊呼應尤貴　通特飭將駐防靖州綏寗通道之第三第七第八各隊委羅管帶茂　分統駐防晃州沅州會同之第二第六第十各隊委張管帶梯雲分統以期控制得力指臂相聨云　　電斥荒謬請兵軍務司電後路巡防隊蔣統領云頃據祁陽縣知事尹集馨電稱黃士舖一案久結大營市一案已詳通呈文明市一案獲犯無供尙未正法其餘各鄉議董會或因提撥菴產或因指收捐款鄉民不服間有打縣之事虫傷禾苗扛神擁署係祁習慣英算蠈業兩校損失頗多均經嚴密查拿並傳令賠償在案又工業分會苛欽苦徵閉市半天要求停辦另備通呈請示核奪現在虫消雨足可卜豐年地方安靜請電蔣統領無庸派兵前來免滋疑累等語查此案於禡日據該縣行政廳縣會參事局曁各公益機關呈由本司電請貴統領派兵赴該縣相機辦理在案茲據該知事回署將該縣毌庸派兵等情電呈到司除申斥該縣各廳局人員前次荒謬請兵外用特據情電請查照辦理爲盼 
 
 
 

Page 7

 
 
本埠新聞 
[程都督保全米捐]  
　　廣肇公所潮洲會館致江蘇都督電頃據蕪湖潮廣米没電稱粤省民食全賴蕪埠接濟前以滿淸專制蘇省越境加征民不堪命恍復後甫經裁免近聞復設徵收以致商業窒礙轉運困難且本年全粤大水爲災嗷嗷待哺求代電達邀恩豁免等詞前來查蕪米係濟粤大宗我公愛民無分畛域謹代鄉人請命籲懇俯念災歉窮黎乞鄰告糴請飭駐蕪委員立停米捐以恤商民而重民食遐邇戴德切望奄復寒 
　　程都督覆電寒電悉江蘇米捐從前在鎭江開市省嗣因各商稟請移設蕪湖願遵完蘇省釐金是以爲此移徵就商之舉並非蘇省越境加　昨據廣潮帮米董湯鈺泉函致江蘇米捐長陳渭聲稱願照向章繳納蘇捐每石銀五分已飭該員酌核辦理寛待出口米商備極周至今來電以停止米捐爲請須知皖寗等處亦係荒歉餘年今春寗垣辦理平糶湘贛均以遏糴對待查廣潮帮購米裝輪難免影響出洋之事上海輪運通融轉口蘇省亦應查照向章禁止出口以爲備荒之策况當此軍餉緊急無法籌措之時諸君深明大義應亦主保全不主破壞以存此固有之捐務望向諸商婉爲勸導踴躍輸將是所盼切各米商如不爲蘇省計敝處即無暇爲粤商計區區苦衷尙希諒之并希轉工蕪湖廣潮幫米商遵照删 
[世界語會歡迎蔡元培]  
　　世界語會昨日假座西門外江蘇敎育總會開會歡迎前敎育總長蔡元培君午後二時各會員與男女來賓先後蒞會到者約一百餘人首由孫國璋君宣告開會宗旨謂蔡君提倡本會不遺餘力今日蔡君尤扶病到會實爲難得次由戈鵬雲梅竹盧王應皆及林宗素女士相繼演説深佩蔡君之提倡學務次由西人奇士門君操西語演説由譯員代述華語謂鄙人前在講堂與諸君相見今又會晤已二次矣鄙人所説之言甚爲淺近諒諸君均能深悉並謂蔡先生熱心提倡世界語會必能發達此後各國工商各界能操此語受益良多查世界語發生於俄國莫斯柯地方彼處士女均知此種言語故不必再譯俄文今日同志諸君多數人或少數人如往俄國莫斯柯游歷鄙人愿爲介紹　期函致該處以便接待言畢即由蔡元培君登檯宣言謂今日蒙諸君開會歡迎愧不敢當惟鄙人對於世界之觀念以及提倡社會尙多抱憾務望諸君子極力提倡裨益民國言畢共攝一影遂振鈴散會時已鐘鳴五下矣 
[上海人歡餞卸任都督]  
　　八月十七日午刻上海公民李平書君等四十餘人假座城内豫園點春堂爲前滬軍都督陳英士君設席懽餞並贈送序文及紀念杯一隻上刊光復元勳四字至四時又在萃秀堂攝影始散茲將李平書君所撰之序文錄下 
中華民國元年八月湖州陳英士先生旣解滬軍都督任將游東西各國考察實業歸以利吾國人　玨等分屬公民誼同良友乃假一尊以表依戀之情相與執巵而言曰先生之志可謂宏大而沈毅矣當其海外同盟奔走國事歷十餘年艱苦備嘗佗城一役幾　於危倉臯出險而志不　規畫長江以上海爲　紐機　秘密先生實主之而人莫知之武漢起義滬瀆響應近若　杭達者粤閩崇朝光復乃　金陵辊未三月南北統一論者咸歸功於先生而先生欿然也溯自開府之初奪南北伐此練一師彼招一旅屯軍徧地日需萬金益以江防要塞海軍艦隊秣陵攻堅之師烟台扼吭之旅左縈右拂北討東征莫不以上海爲餉源然而海關之税旣操之槯吏道庫之備又授之外人先生曾無銖南利權徒恃二三同志密籌默運盡力支擇迄今軍事告終大都名城或不免倉卒之蹂躪而我上海一隅晏然無匕　之驚者伊踓之力歟先生固不自以爲功媢嫉之徒方且吹毛求疵造言誣　而先生視之漠然因是而思辛亥九月十三之夜先生被拘於製造局同人四顧旁皇奔走　救先生從容自若與　卒　　談告以專制之疾苦共和之幸福　卒感動咸德先生而弛其　焉然則先生刀鋸斧　之不懼何有於宵小之流言哉聞之先生之言曰革命者盡我天職之事今破壞已終建設方始建設之遵不可無學吾往外洋求學歸而襄助建設亦所以盡我天職也大哉言乎人以先生爲功成則退似矣而不知先生之志有待也人以先生爲憂　遠避似矣而不知先生之志不渝也白日之皎皎巨川之混混孤鶴之鳴九臯大　之息六月志士不　在溝壑幽人　世而发悶時而一往直前時而千廻　折時而聲施燦爛時而韜光闍行乎其所不得不行止乎其所不得不止蓋皆有天職在焉今者一堂酬酢半屬相從患難之　詩曰迨天之未陰雨徹彼桑土綢繆　户又曰風雨如晦雞　不已我同人安不忘危實同此志先生往矣惟祝我民國日益輩固我先生康彊逢吉日增益所不能讀孟子天降大任之章不禁神往於歐美雄風而盡消兒女離别之感也是　序 
[陳英士之紀念室]  
　　去年九月十三日前滬軍都督陳英士君往攻製造局時曾被擒獲縳住茲由黃膺白君提議將陳君被縳之室呈請蘇都督保存留爲紀念已請蔡治民君擬定呈稿大致謂某等向隷前滬軍都督陳公其美麾下今陳公功成不居偹然引去豐功亮節何可殫述而爲陳公生平最有關係之歷史則莫如去年九月十三之夕攻克製造局之大紀念是役也陳公躬親鋒鏑冒險進行事急被擒縛之别室雖當日天心悔禍卒慶成功然試回念履險如夷出生入死之狀况殆能人所難能者失大任之降必先以勞困是亦英雄豪傑必經之階級也陳公被縛之室卽爲歷史上之良好紀念某等廢私言公爲風勵人羣起見用敢聨名呈請都督指令上海民政長將陳公其美被縛之室略加修葺封存保護作爲民國永久之紀念旣不至多所耗費又足以策勵國民伏乞批示施行再此室在製造局本屬閒廢並非關係工作重要之地位合併陳明 
[南市裁判所之改革]  
　　南市裁判所於地方審判廳成立後即仿照廳制變通辦理由廳發給鈐記一顆文曰江蘇南市裁判所之鈐記並將傳單等於昨日起一律照審判廳格式改換式樣原被均用傅單統限幾時到庭如被告見單之後有不服被控者儘可將起訴理由簽註於傅單之上其從前所用之提票均改拘票如有恃强抗傳之人即以拘票從事業已一律改定矣 
[學生隊儘可遣散]  
　　滬防全軍李統領以本軍前招之學生隊計有六十餘名旣非正式軍隊又乏常年的款自應即速遣散以節餉需昨已訓令滬防第一營管帶莊少雲速將學生　如數撤消惟應如何遣散之處着即妥定辦法呈候核奪 
[烟軍急待回湘]  
　　程都督致上海招商局電天公平船載煙軍抵寗兵士槪係湘人須送回原籍方可解散已電陸軍部轉照貴局該船旣與日人訂有合同急需赴滬裝煤不能前往請貴局迅卽另派一船放洋裝煤或來寗換載該兵赴湘至　咸電 
[梟匪爭門之原因]  
　　川沙梟匪　槍　鬭一案曾由滬軍營楊管帶奉令往剿已誌　　茲悉陸軍第十師衛隊營廖營長前日亦奉蘇省江防水師章統制訓令前往剿捕廖君遵卽率同兵士星夜奔赴川沙奚家碼頭查拿各梟匪已先期逃逸惟查得楊儀昌與曾大榮同係梟匪平時爭奪秤私時常衝突此次楊儀昌又將曾大榮私藏張江栅北市曹大春家之私鹽二十五包糾黨刧去以致曾大榮心不甘服聚集梟黨欲至奚家碼頭械　因此人民惶恐報告川沙民政長電請都督派兵往拿刻下均已逃竄且有滬軍營兵士在彼駐防人民安堵遂即回營禀復李統制核奪 
[小麥船遭風覆没]  
　　前日本埠忽起大風浦江各船之走錨晰纜者莫不喊聲四起午後一時有恒大米行所雇之駁船户丁榮生裝運小麥一百八十包泊在洪生馬頭正欲開行突因隣船走錨失事頃刻全船覆没所有小麥被某輪船駛過盡行衝散損失頗鉅事後丁卽投報水巡隊請爲勘騐兾免賠累 
[索還廟產之不易]  
　　小南門外小天台院前因僧居同處被市政廳查封充公後曾經院僧諦行赴地方審檢兩廳起訴要求啟封給還廟產刻已達到目的由廳給以訓令書呈明裁判所照案履行惟聞市政廳總董因此事關係本區域權限未便擅允業已將全案卷宗呈送議事會議决再行定 
[澈究揑名誣衊]  
　　滬防全軍李統領前接同盟會來函内有侮辱余劉二營長之語惟函中並無該會圖章恐係假冒是以函詢該會以憑核辦昨接同盟會復函云接誦來書并附來函稿一通謂敝會致書攻訐余夢熊劉義華二營長事不勝駭異本機關部爲愼重文牘起見一切函件悉由文事局繕發抄示之件本機關部並無此兩書奉寄且原函旣無印章顯係假冒敝會名義辭意誣衊尙祈嚴行查究以爲揑名假冒者儆等語現聞李統領以該會旣未發有侮辱余劉二營長之函則此種誣衊之行顯係挾嫌所致自應澈究刻已派員秘密調查矣 
[廣南報訟寃電文]  
　　報界俱進會鑒本報元日評官廳遵法事圖警廳恕即日諭詰未經審判本日勒令停版且無期限背法律槯輿論乞維持傅單續呈廣州廣南報删叩 
[救火軍撞斃行人]  
　　前晚十一時因閘北永順里後面江北人韋朗家起火麥代總巡� 
以是處與租界毗連特飭捕房皮帶車趧往施救詎馳至南京路小菜場附近突有身穿官紗長衫手帶金戒者一人欲竄過馬路致被救火車撞倒碾傷腦部及胸背等處立時殞命由捕將尸旦入驗尸所於昨日報請公廨中西官蒞所驗明着即棺殮查傅家屬到案再核 
[衛隊營仍駐浦東]  
　　江蘇都督以浦東洋棧林立且爲梟匪出没之處擬將陸軍第十師衛隊營編入江防水師仍駐浦東以資巡緝業已决定於昨日訓令第十師衛隊營管帶迅將該營營　餉章及兵額軍裝等項分晰造册呈送江防水師察收聽候派員點驗 
[商圑公會請撥補助費]  
　　商圑公會致市議員江確生張樂君二君函云光復上海攻克製造局全仗敝公會各圑員出生入死不避艱險卽光復後維持秩序保護人民亦不辭勞苦　風沐雨各盡義務敝公會之對於地方有保衛桑梓之天職而地方之對敝公會亦應有維持扶助之感情此自然之理也查上海自　都督去任鎖攝又少一人軍隊裁汰以後維持秩序保護地方皆敝公會之責任况商　公合爲上海各部商圑之總機關部現在經費毫無困難極黠來日正難故經全體會議特具報告書請先生列入秋季議會提議請以城濠公地租金項下提撥二三城充作敝公會出防保衛之經費况市政名義商也敝公會係以商保商市政旣可扶助市立學堂諒亦顧名思義亦當扶助敝公會之經費則以後一切防衛事宜公會總機關部自可從容布置不致支絀素仰先生公益爲懷請爲提議列入秋季議事會無任戚盼 
[洪玉祥罰洋開釋]  
　　徽州人洪玉祥冒充暗差華捕先後向勞合路英華街等　妓應新媛陳鳳來陳小賣陳老四等勒昨並不名一錢硬欲住宿被該妓等報告捕房派探沈阿岳將洪拘解公堂訊實判押丙牢四月詎洪不服央同鄉人玉竹文汪新甫等十餘人公稟到廨并延愛理司律函致致公廨轉飭捕房傅同各原告祥加復訊中西官以証據確鑿未便期異着照帮斷收押茲愛理師以原告亦有不實之處稟准德總領事照會公廨于昨日傅齊各人証復訊各原告先後上堂証明洪當時冒捕嚇詐各節並　沈探與四百九十三號華捕稟明調查逮捕情形旋據被告同鄉汪新甫等上堂証明洪向爲茶葉生意人棄安分今遭寃押求請釋放繼由愛律師投稱被告當時因醉　至妓院狎游吵闊情或有之所控胃捕拆梢實被誣指聶襄讞商之德裴副領事姑念洪在押已有三禮拜從寛再聞洋三十元充公開釋 
[介紹新著]  
　　國華書局新出版美國制度大要一書係靑浦沈彭年吳興周超然二君所譯述於美國立法行政司法各大端靡不備載吾國共和告成足資考鏡凡我國人允宜各置一編也 
瑣聞 
[城内]  
　　民政長批示○江北旅滬同鄉會發起人游龍鳴等禀批呈及粘件簡章均悉本民政長前奉民政總長據情照請核辦正在察奪間茲據呈稱該會重訂規章以聨絡鄉誼講求道德爲宗旨並聲明淮海揚通公所暨保安會江北工黨等均無干涉自與從前辦法不同披閲簡章亦尙周妥姑准立案無庸給示該發起人等須知同鄉集會不過爲聨絡感情起見不得以個人私事濫用圑體名義或干涉他人營業等事如以後發現此種情事定將前案取消仰旣知照淸摺二件存典商邱其　禀批據禀該商所開公泰典現因市面恐慌難以支持繳帖報閉應卽照准候將繳到典帖呈消除税禀稱已於二月十八號起聽贖不當何以甫經具稟月捐一項能否卽於止當日截止應由該商自向各善堂商辦所有領存公欵併候照會典董查明按數提撥叧存别典接續生息取典領息摺送署倒還勿得虚懸息項帖存 
　　地方審判廳民庭批示○文超律師爲李丕基案提起再抗告批狀悉查抗告程序除有特别規定者得對於不經言詞辯論之裁判而駁斥訴訟程序之聲請者爲之是必有特别規定始得對於已經言詞辦論之裁判爲抗告其義甚明此案闪據該被告以吳振等所控冒名領欵係屬不實請求抗告試問此項抗告民訴律會於何條特别規定旣非爲民訴律之特别規定本廳依律駁回正所以杜訴訟遷延之弊據稱民訴律五百八十八條之規定不但對於言詞辯論之裁判亦得爲抗告殊不知此項抗告必依民訴律特别規定始得爲者自有不得提起抗告純取列舉主義正所以防止當事人之濫用也所請再抗告之處核與民訴律全不符合仍難照准 
　　熱心敎育○新閘路三角場和樂里滬濱專修英文學校係徐君豐潤所創辦近因署假已滿昨假大南門内徐氏宗祠開會紳商學界及來賓到者頗衆午後二時開會先由徐君登台報告開會宗旨并陳述上學期收支帳略以及造就甲乙兩班學生共七八名今届下學期擇於陽曆八月十九號即舊歷七月初七日開學減收學費爲造就人才起見且查滬上英文學校雖多而於文法句法兩科素少研究現本校添聘敎員襄理一切於文句兩科加意注重等語後由來賓相繼演説頗極一時之盛至四時搖鈴散會 
　　相驗浮屍○本邑西鄉二十六保十一廿七　地保金子木昨投上海地方檢察廳報稱昨日下午四時圖中六宙浜河内由春申塘汆來無名男屍一具屍已腐爛查無守屬請爲相驗當經廳長立委葛檢察官帶同吳檢騐吏等下鄉驗得該尸身長三尺八寸秃頭赤足身穿藍布短衫褲左額受刀傷一處兩手腕右脚腕左脚五趾均被用刀砍去委係致命當命地保報請善堂給棺收殮發壇浮厝一面由葛君回稟　長移請警務怕飭緝兇犯務獲解究 
[南市]  
　　收贓該罰○瑞民土行於四月杪失竊錫器多種茲偵探趙升祺拘住積竊李福生搜出當票吊取原贓另有紅木兩段賣與城内唐德裕木作得洋二十元當即將唐傳案由陳裁判訊明判唐罰洋三元開釋李押候擬辦原贓給失主顧賣生領　 
[閘北]  
　　女子何往○馬德寳之女巧珍本許與王术和家爲養媳因遭虐待走出由崗巡拘送裁判所留養婦孺寄養所女忽逃逸經近具禀裁判所飭追後卽由寄養所司事帶領多人至馬家内及近鄰逐户搜查無着以致馬姓之四月小孩受驚患病昨經孫所長查悉傳馬德寳之弟進朝及王太和到案訊問據王供稱情愿退親判一併退去候查明該女下落再行訊核 
　　推出不理○黃仲　前以開設轉運公司爲由　陳子明余阿二魯董氏等銀兩被控昨由五區解送裁判所經孫所長提訊余供代黃付洋數百元並荐陳爲廚司亦被拖欠洋數十元魯董氏供在黃處爲傭被欠工洋二十元又借洋三十元請究訊之黃供在興利公司爲經理餘語支吾孫君以該公司開設租界判黃交保今余等退去自赴英公廨起訴 
　　乾柴烈火○前晚十一句鐘承順里後面江北人韋朗之草屋忽爾起火延燒左右計燬草屋一百六十餘間當火熾時一區張區員親李長警到埸彈壓遂即將韋傳案解送警務所請究 
[英租界]  
　　不實不盡○金隆街同和客棧主劉榮齊係著名翻戲因串同羽黨袁擇章周志文等先後在天益裕記等棧内局　四川人吳養泉洋五千餘元經吳控奉公廨將劉等三人並同和司帳許益生天益棧主陳敖全一併拘解公堂判將劉袁周三人收押許陳交保候查在案昨經公堂復訊中西官察核吊呈該棧等帳據中有塗改挖補痕跡顯有不實且許陳均情虚不到判劉等帶回捕房候提陳許到案訊究 
　　雉妓擇配○濟良所昨解不愿爲娼之雉妓朱寳寳到廨請示據供蘇州人年十六歲由母押入三馬路二百九十九號妓院内爲娼因苦逃出求援判發濟良所照章擇配 
　過犯復來○過犯朱錫臣（卽滑頭小朱）迭經公堂訊辦逐出前日又濳入租界由探查獲昨解公堂請究據供因有錢債訟案尙未了結故至租界並非故違判押候查明於下禮拜二訊核 
　　瘋子投河○醫生丁甘仁之子丁啓榮近患痰迷症前日至蘇州路投河圖盡由捕查見救起帶入捕方昨送公堂訊悉前情判交其舅父鍾渭溪領回 
　　流氓入獄○流氓王阿四在貴州路攫取方如松家女孩金鎖片由捕將王拘解公堂訊供收押在案昨經訊得王係過犯判押西牢一年期滿逐出租界 
　　招領女孩○女子劉冬妹桃雲均在馬路徘徊啼哭由捕查見送留公廨昨由官媒送案請示劉女供年十一歲湖北人桃雲供年十一歲江西人均遭主人凌虐逃出判劉女送幼女所桃雲暫留本廨候懸牌招領 
　　領回逃妻○江灣人梁洪生之妻張氏於去秋濳逃來滬與人姘識賃居七浦路五百三十三號屋内茲經梁偵悉前日來滬尋見向論因氏不認爲夫控由捕房於昨日將氏拘解公堂請究據供在滬幫傭多年與梁並不相識梁偕其戚談吟祥投訴婚帖雖已被氏私燬尙有媒證可以到堂証明是時氏已俯首無詞王襄讞商之德師副領事判氏交梁領回管東 
　　不能辭咎○粤人王阿七向在招商局北棧管理小工茲因該棧失竊竹布五箱由探將王與各小工拘解公堂訊判分别押辦在案茲王以並未串竊被押六禮拜心實雞甘特延担文幫辦律師昨偕工頭羅處上堂聲明王無串竊之罪祗有疎忽之咎請爲開釋中西官會商之下姑寛判押滿三禮拜釋放 
　　賠償了事○龍門輪船買辦陳紹光控副買辦周順堂與彭早生串竊値銀八百五十兩之小土一箱昨經公堂復訊中西官以周已賠銀四百二十五兩准予開釋彭交保着向原告理處 
　　罪魁禍首○陳柏熊控朱阿根以王錦堂以代料天祥洋行欠欵爲由串騙洋一百五十元王已繳洋五十元開釋朱則押追在案昨經公堂中西官復訊朱亦繳洋一百元惟以其起意串謀未便從寛着押一月示儆 
　　誣害巡捕○過犯王阿三竊取乍浦路敎堂内戴周氏綢衣被六百零一號華捕拘獲詎王卽將銅戒一枚暗抛於該捕褲内迨至捕房誣指該捕索賄當經捕頭詢明將王收押昨解公堂訊實判押西牢一年以儆 
　　註銷騙案○沈茂坤控徐時春兴僞土八箱騙抵銀一萬六千兩一案前日午後由廨復訊原告代表担文幫辦律師上堂請追案証顧蘭廷延費信惇律師辯稱此項僞土係在逃之徐時春直接與顧並無關繫且無証據應請將案註銷關讞員商之英翰副領事以原告所控無憑遂判將案註消 
　　補提人証○王家碼頭老虎灶主徐順卿與同業邵招商因水爐公所出賣義塜地價料葛在廨互控一案前日午後由孨襄讞會同觀審之美海副領事復訊徐延律師候魯公上堂聲請飭追被邰冒領地價銀一千兩訊據邰供此項價銀係任子香領去　徐退去郁押候補提人證到案再訊 
[美租界]  
　　是眞怪劇○前晚有甲乙丙三洋人而戴跳戲所用之面具在崑山路辭靜處將行人陳熾　住以手鎗恐嚇劫去銀洋等物陳即投報捕房請派包探查緝 
　　壓傷小工○小工談阿松昨在揚子路二號洋棧内做工被貨包壓傷腿骨由捕車送同仁醫院療治 
　　行李待認○二千九百七十一號人力車夫某甲昨由南市爲客載運行李至虹口該客忽於中途失散甲卽投報捕房捕頭着將物暫存候領 
　　婢女逃逸○海事路一百四十五號住户鄒月芝昨報捕房云逃走一婢名隨意請爲訪查捕頭准之 
　　流氓滋擾○張王氏住菜市　四十九號昨報捕房云有流氓阿毛來家硬借滋擾請爲查辦 
[法租界]  
　　均應科罰○東洋車夫胡三泰在周涇浜與郁阿文所駕之馬車互撞致車某老嫗跌出爲馬蹄踏傷身死已經公堂將郁胡收押候辦在案茲復經公堂將東洋車主張阿金傳案以張不應將車出租與年老之人拖載致傷坐客性命着罰洋五元充公嗣又由捕房查得郁駕之馬車係某營長梁某之物報請堂上核示昨梁遣丁顧永福投案請將馬車給領聶讞員商之李繙譯官判罰洋二十元充公馬車准予領去 
　　秉公算帳○金竹庭與傳榮記爲存欵紏葛涉訟公堂經中西官迭次研訊以金供詞支離判令交保限期理明在案茲因金保出後仍一味遷延不向理直原告又一再求追昨始着保交案金仍以前詞抗辯聶讞員以金居心刁狡判交人銀並保出外與原告各延公正人至捕房算明帳目限七天禀復核晰 
　　故熊復萌○烟　陳陸氏前因縱妓拉客會由公堂判罰洋　元詎該　又肆故技故女飭傳至案判罰洋五元充分再違重辦　　追請貨欵○沈茂堂不還黃錫福往來貨欵業由公堂訊折還洋一百元限期料理在案前已交過數十元餘求展限現又届滿飭沈卽兴餘洋措交捕房將案註銷 
來函 
[陸允明等來函]  
　　敬啓者前日閲貴報登有閘此市政廳爲裁判員孫濤淸辯護之　披閲之餘不勝駭異現在允明等之通票已奉都督訓令上海地方廳辦理深恐若不聲明觀聽淆亂惟有開明年歲住址再行通禀以明是非特將呈稿送登貴報並將敝函豋入來函以供衆覽而伸公理是所至禱專肅敬撰安陸允明等謹上 
　　爲呈請事竊照公民等前日通禀閘北裁判員孫濤淸違法肆虐呑蝕罰欵等情已奉都督訓令貴廳内開查上海司法機關應着該廳從速規畫所有光復以後各種裁判名目自應卽日取銷以資統一至推檢各員均須以法政專門畢業者爲限不能隨意舉出致淆司法究竟所控各節是否屬實仰詳細調查切實呈復令到該廳卽便遵照辦理母稍徇縱此令等因仰見都督視民如傷愼重法權之至德　感莫名公民等竊維酷吏已去公道已彰本應靜候澈查自可無庸再瀆惟閲前日申報曁民權報豋有閘北市政廳來函一件内載以報豋公民尋所控孫濤淸呈稿致勞飭令籌備處調查閘北公民册並無公民允明之名其餘十八人槪云全係處揑至謂爲必係包攬詞　之徒所求不遂施此鬼蜮伎倆等語並云除分别呈報外請豋入來函云云公民等披閲之餘不勝驚異伏查公民等家居購北各有住址可查何以必須籌備處之承認始得謂之公民籌備處之否認即可謂虚揑乎且前見市政廳宣布榜示祗有五六十人豈以閘北區域如此之廣而公民僅此少數之人此非任意開列類多遺漏而何是籌備處有擅自予奪公民資格之權可異者一且前日都督蒞滬時公民等親詣行轅投遞禀件公民等可云虚胃則都督行轅及種種公牘均係虚冒矣可異者二分民等各省營業尙堪温飽何至以包攬詞訟爲生且公民等與孫濤淸從未謀面亦從無片紙隻字向孫請托乃竟誣以所求不遂施此鬼蜮伎倆不知何所據而云然可異者三現聲明則已矣何必質報館所登稿件之所自來一若恫喝挾持似必强迫報館顚倒是非而後已可異者四市政廳長係爲閘北人民之代表自應主持公理爲人民謀幸福始以副父老子弟選舉屬望之殷乃竟沿滿淸官官相護之習故拂輿情朋比酷吏誠不知是存何心無報登上海袁容有因鄉董與酷吏　緣爲奸無從控訴上書都督相質問且聞近日錢市長因病請假沈市長禀准給假兩月不知此次函件呈報係何人所主持約係孫濤淸勾串不肖員司所擅發尤微孫濤淸運動之神機械之巧可異者五總之孫濤淸之濫押無辜以市政廳所發竊留飯食每日每名給洋八分照每月須二百七十八元至三百元平均核計在押若干人不辯自明毫無遁飾至押所屋少人多是否臭　更屬彰明顯著往勘而明其收入罰欵自三月十六日開　　今迄將五閲月以該裁判員之細大不捐從無收條亦不宣在謂爲並無吞蝕其誰信之公民等深恐誣眞作假淆惑觀聽自未使緘　不言致泯公理除抄稿送登各報請爲更正並再　禀外理合抄錄申報民權報所登函稿並開具公民等年歲住址簽字淸單呈送廳長鑒察俯予查明都督訓令迅賜施行以彰公道而重法機地方幸甚法制幸甚除呈都督曁　法司長外謹呈謹黏呈年歲住址淸單及申報民權　來函計三紙 
 
 

Page 8

 
 
   
 
 

Page 9

 
 
自由談 
游戲文章 
[説局] [  瘦蝶]  
　　局非一局也局所林立各有局面如製造局火藥局則軍火所需也工部局圑練局則保衛地方也施醫局同善局則慈善事業也輪船局電報局郵局信局則責在交通也書局印刷局則灌輸文明也麻雀局翻戲局呌局偷局則嫖賭是圖也其餘種種局塲布滿世界宛如棋局獨惜局中内容非局外人所能臆測際此時局阽危政局閃爍正不知如何収局倘局中一著錯則瓜分局成矣吳諺有吃局扛局打局騙局弗結局斷命局等語細味其意大都弗局可見局之一字本非吉祥母怪乎今日招商局之演成打局大起風潮幾難結局致令有心人爲之局局也 
[擬於西湖築愛樓記] [  愛]  
　　愛樓之謂非一樓之可愛也乃愛樓内之琴書樓畔之花木樓前之風月樓外之湖山也余昔在日月湖邊曾築一樓藉爲吟詩讀畫之所亦以愛樓二字署之及後三至西湖覺天下景色之美無過於六橋三竺間者早欲家於其處思築一樓於湖上爲晚年臥游之助因自先擬一圖以待勞肩稍歇時之搆造噫以覔食之鳥而欲爲雅人之續不知何日始能償我素願也亦惟空存其説以誌一時之痴想而已夫西湖佳處當推南屏之下蓋東冷嫌其　西冷嫌其寂棲霞嫌其奥段橋嫌其窄欲免以上四者其惟平湖秋月乎擬於其地關地數弓背山臨水築愛樓一座附以曲榭繞以迴廓依檻植柳鑿池種荷樓窓闢以四面使可東挹吳山南瞻蘇隄西望棲霞北俯孤山於焉迎賓客會詩酒爲賤子終老之鄉名流觴咏之地侶漁樵而友　廳幾不知人世有富貴功名余疏懶成性爲世所棄久矣惟無恙之湖山多情之風月必不因我倨傲而不容因兼擬於愛樓之側築摹亭一座百年後得書碣曰東浙詩人童愛樓之墓則於願尤足也 
[四書講義宰予盡寢節] [  虎癡]  
　　昔者孔子設敎於東山其徒冠者七十童子三千清濟一堂吚晤之聲上聞于天一日方進午　　聲甫寂而鼾聲大作孔子乃投審推案而起曰　是聲也胡爲乎來伊何人伊何人其回也歟回也不情殆非也其參也歟參也日省亦非也進諸其人董姓事名予面久　子　語之科于是蹴之醒呼之起　之以擊聲之槌杖之以叩脛之杖而資之曰夏后氏之松殷人之柏問人之栗皆可雕也獨汝之朽木則不可雕數仞之牆及　之牆卽下而至於小孑之面牆皆可圬也獨汝之　土之精則不可圬嗚呼汝奈何於靑天白日之下輕見周分乎小子乎其速爲吾嗚鼓而攻之 
[法庭竹枝詞] [  靑溪逸蝶]  
　　直　橫衛到法庭野　畢竟勝文明老爺喝打三千板惡習依然似滿淸 
　　民國成來飯碗牢律師木偶大名標中西金字招牌老未晰民刑幾許條 
　　乍宵暗受一封銀無奈當堂理不仲有個法兒拉函子自由心証可欺人 
　　居然狼狽慣爲奸公論譏評我不關休怪先生愛黃白貴鄉聞説是金山 
[觀世音放脚諭] [  鐵民]  
　　照得文明世界禁止纒足本菩薩化身女子哄騙香烟而所塑神像裙下雙弓窄窄按之現在時尙自覺鄉氣一　是宜脱去弓鞋塑成天足著一雙時樣坤履使女學生見之亦當拜倒蓮花座下未始非招徠香烟之道也爲此由示曉論倘有頑固女子仍做小脚鞋子供献座前者本菩薩當用冥罰腐爛其足使之不能行動自論之後凡爾娘娘小姐們等當知本菩薩不喜守舊極學時髦脚帶放鬆卽是救苦救難其各凜遵勿再自討苦吃切切特諭 
海外奇談 
[灑水電車] [  頌斌譯]  
　　法京巴黎爲歐陸電車交通總機關馬路上之電車線四通八達密若蛛網舉凡客車貨車以及牲口車拉圾車救火車無一不用電流推輓故路上電車終日轔轔不絶近日電車公司又新造一種灑水電車共有數十具行駛於各街道車之前後均置有噴水管水由管中噴出時其高下廣狹均可由司機者自由加减車上水櫃面積爲三十立方邁當巴黎全城只須一小時已可全行灑徧可謂靈巧之至矣 
心直口快 
　　昔日民心無不恨亡淸今日國民之恨政府更勝於昔日之恨亡淸可嘆 
　　世續向袁總統而索皇室經費竟至大起衛突可嘆 
　　招商局風潮大起致令締造民國之偉人不免於歷史上留一污點可嘆 
　　招商局辦事人竟設計　　董事毆辱董事以强硬之手段勒索花紅形同無賴可嘆 
　　招商局辦事人於民軍起義時已登報辭退至今則出頭露而依然盤踞其中可嘆 
　　今日民窮國窮惟盜賊土匪反因搶刧勒索而得免於窮可嘆 
[  漁]  
　　　一總統也某報子孫則稱中山先生于袁則直　其名是又何必 
　　報紙爲　　　　其措辭立諭須從多數人民之心理着想今乃以一已之恩怨任意褒貶是又何貴于報紙 
　　余生平最　讀報而又最惡讀宗旨不正之報因其連　累幅非書某人之劣蹟卽贊某人之功德并無一句的確議論可喚醒國民閲之反致嘔氣 
劇談[  瘋仙]  
[正旦之正宗]  
　　正旦者所謂靑衣旦是也正旦一門伶界最爲稀少蓋正旦專以音韵爲重其音必須柔和而明亮剛而尖者不足貴也南北伶界誠不乏傑出之英才然皆享名未久即以音衰見拙矣以靑衣旦而負時譽最久者南北各得一人而已南曰郭秀華北曰王瑤卿均於舞臺獨樹一幟莫與爲匹雖然南之郭秀華後有薛瑤卿小子和二伶嘗負盛名於一時然瑤卿不過備格以解嘲不及郭伶多矣子和自新劇發生遂厠身其間不復重演舊劇殆因嗓音見衰爰假新劇以藏其拙耳北之王瑤卿前有楊順林陳德霖孫綺雲諸伶昔日盛名均與王伶頡頏今則順林終老牖下不復披露於舞臺德霖綺雲一則色已就衰一則調無生趣已成强弩之末不克與王伶兢勝其後雖有姜妙香者亦曾名噪一時奈享名未久因病音衰已作家食自甘之計餘如吳彩霞朱幼芬榮福諸伶皆不能與王伶齊名聊爲後繼之人才而已以論今日之正旦南之郭伶久不再見或因事隔多年早經物化迄未聞繼起之有人而北之王伶音韻已不逮從前縱不乏後起之秀恐不如王伶享名之悠久然則靑衣才難不亦南北有同慨乎 
小説 
[滑稽小説牛女緣（三）] [  瘦蝶]  
　　主意已定就天天駕着馬車到六國飯店裹去果然不到半個月竟被他弔着了要知道這西婦就是織女的後身本有夙緣自然容易至於如何着手如何進行著者也没有閒工夫去表他 
一日牛郎自飯店中回來到辦事室坐定翻閲各處的來電見有南京來的長電一通是論國民捐的事情主張從官吏重界一方面先行抽薪助捐以爲提倡牛郎看了大不贊成自言自語道這個捐旣名國民捐應該專捐國民怎麽反要官吏軍界捐起來我看情願抽薪助餉的人能有幾個即如我是爲了兩個錢所以出來鬼混鬼混等待大借欵的扣頭到手就要想法子抽身回去的若要我拿出錢來助捐這却萬萬捨不得的一面説一面又翻着了一封銀行團代表的信來上面説的無非是不依條件碍難借欵的話頭甚是强硬牛郎看了暗暗着急接着又翻過各處反對借欵條件的電來逐張逐張的細閲不覺嘆口氣道看來大借款的扣頭是不能賺的了但是借欵的用途旣報销不出六國的大借欵又將决裂國民捐倘若辦成又要我挖腰包却怎麽處呢左思右想無計可施聽那壁上的鐘早已噹噹的報了十下只得耐着一肚子的氣去睡了 
　　到得半夜忽聽門外槍聲撲的跳起來揩眼看時毫無動靜喚了幾聲侍者也不答應倒弄得坐立不安神魂驚悸暗想不要是與我反對的人意欲加害於我麽此處不可久留的了三十注着走爲上着還是走人好一個人在那寢室中踱來踱去巴到天明喚進兩個侍者問他昨夜的槍聲可知道那裹來的一個道昨晚上正是好睡却不曾聽見一個道小人在睡夢中却是聽見的這槍聲不像那後膛槍的聲音不要是鄉農嚇田鼠的鳥槍罷 
　　牛郎默然即忙駕着車加上一鞭到六國飯店裏唔見了西婦把昨夜的事情向他説起並道現在我所處的地位　是危險且凡事不能稱心我也不願做公僕了我想仝你到上海去一躺趁着輪船到美國去結婚順便避署你道可好麽西婦笑着點了點頭牛郎道你旣同意請你立刻收拾好了我也回去部署部署晚上趁火車到天津罷説畢竟自去了停了一會笑嘻嘻的跑進來一面説道你可端正了麽我這兩只皮包裏帶着六百萬元的旅費連美洲的用度大約也　的了西婦道我旅行的衣服盤費也早已預備好了我們去罷到了上海再説（未完） 
[滑稽短篇毛病] [  虎癡]  
　　東海之濱有某富翁年半百而無子嘗戚戚焉作伯道憂 
無何七姬之腹　然大聶然起翁大悦無日不作抱子想閲十月產一雌翁　然曰命矣夫繼又自反曰慰情勝無有女在半子可靠矣至此頗自得 
　　女年稍長美姿首善迎翁意愛之逾堂是珍女有所欲無不立致破千金弗稍吝 
　　一日女長起刷牙忽覺喉際着一刷毛頻頻作癢大不適翁急召名醫　輩至醫用顯微鏡察驗至再皆搖其首曰無所覩亦無從施其　醫去女覺喉際癢大作繼且癢極而嗽嗽極而痛女遂臥病不食翁皇急無計乃登廣告於報章云某氏女喉際着一刷毛致病有能醫治而獲痊者酬金惟命 
會有老學究某素未業醫亦不　醫爲何事而早年嘗館於巨室習稔富家兒嬌生慣養大都病由心作一見廣告即欣然造富翁之門而自廌焉 
　　翁延之入學究卽信口開河　致力於醫道者三十年又嘗從西醫習練眼光能察極細物一切奇難雜症别有治法女聞學究言竊喜其病之可治乃啓櫻桃口吐蓮花舌而令察驗其喉際 
學究閉一目細騐良久瞿然曰信有一毛已入膜裹不易　事能惠我五十金者當運力拔之翁首肯旦陳五十金於凡學究乃摸索　中出鐵鉗一事暗於鉗口預夾一毛作挑拔狀以毛示女曰是此物否耶女曰誠然間喉際尙痛癢否女曰今已帖然矣學究遂携金去翁咸其治之速而服其術之神爲之登報　揚不置 
冰　君鑒請示居址俾通信 
海天君鑒大作（我獨在窗兒外）甚妙惟形容秘戲凝難照登請諒之 
 
 
 

Page 10

 
 
   
 
