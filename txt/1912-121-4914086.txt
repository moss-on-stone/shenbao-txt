# 1912 - 121 - 4914086

 

Page 1

 
 
　　評　　諭 
　　敬告今之主持財政者 
　　謂外債果有望乎則今日六國銀行圑己向熊總長紛紛告轉圜矣謂國民捐果可行乎則當此外債居奇財用孔亟之時廣募國民捐以救一時燃眉之急似亦未始不可行者特不知今日之司財政者何去何從而蘇此至貧極弱之中國也 
　　據記者之意則爲今日至大極要之問題尙不在乎籌借外債與廣募國民捐而在分析其用財之途屏斥其耗財之源以吾同胞鐡血搆造之中華新民國相與休養生息於其間俾鞏固此新造之丕基蔚然成一偉大民國夫外債縱日可借國民縱曰可捐然太倉原無不涸之時民力亦有告竭之日使理財者徒恃此以爲制用之源而遂不惜取之如錙銖用之如泥沙也吾恐遲至異日而異日之外交倚難於今異日之募捐大不如前誦牂　　羊鮮飽之詩有令人不勝今昔之感者矣 
　　所謂分析其用財之途者奈何理財之道千端萬緒一國有一國之常經一省亦有一省之需用何者爲最耍何者爲次要何者爲必不可少之數何者爲略可少緩之端就今日而言短期債項之如數歸還也各項賠欵之如數清解也皆爲今日最要之端其餘若行政經費若養軍經費亦屬今日行政上之必耍似宜由熊總長鈎稽一總數制定國用宣示國人可减者減可緩者緩而確定一至不可少之數以爲籌借募捐之標準此其一也 
　　所謂屏斥其耗財之源者奈何軍興以來需用孔多而養軍之款尤爲大宗今幸清帝退位五族共和各地軍隊大可及時裁遺以節餉需似宜由段總長制定全國兵數以若干鎭爲額交由參議院求其同意一面分遣調查員廣查各省陸軍實數一面即商由各都督酌量情形汰散兵隊或歸農或屯荒或充警察化無用爲有用一舉數善無逾於此此其二也 
　　以上二者皆爲今日理財之必要若徒不揣其本而詡詡焉以借債爲常經以籌捐爲要務雖列强睦鄰修好决裂者自有輔圜之機國民蒿念時艱解囊者不乏𤍠心之士然一念及來日之方長有不禁瞻顧而躊躇矣 
　　命　　令 
　　五月八日 
　　臨時大總統命令任命魏容組爲國務院 
秘書長此令 
　　國務總理呈請任命許寳廣歐賡袊恩華顧維鈞劉元梓雷延壽曾文玉但燾爲國務院秘書應照准此令 
　　任命張國　爲銓叙局局長此令 
　　任命馮自由爲臨時稽勳局局長此令 
　　任命葉崇質爲安徽民政司長陳惟 
彭爲安徽財政司長江謙爲安徽敎育 
司長孫多森爲安徽實業司長吳鍾 
英爲安徽軍政司長此令 
專　　電 
　　昨（八日）熊總長與資本圑會議 
借欵事大致監督財政一層己允取銷以裁釐加税項下增收之數抵還以鹽課爲担保並允借本月軍餉六百萬 
　　銀行團允付借欵六百萬 
　　安徽江甯兩處因待賑孔殷向政府堅索三百萬以濟眉急 
　　熊總長今日（九日）因聘請財政顧問一事向資本團磋商聞有成議　　聞各國以中匣餉絀時常兵變議出爲干涉限制兵額 
　　參議院蘇屬議員因張季直借欵辦賑之議被唐總理駁拒憤甚巳聯名具函詰問理由 
　　國會組織法今日（九日）經参議院决議採用兩院制度 
　　參議院今日（九日）議决華僑有代議權 
　　參議院昨日（八日）議决設立蒙藏事務局直𨽻國務總理並否决内務部設兩次長 
　　汪榮寳請唐總理到參議院宣布政見並提交法案 
　　督學局改名敎育局委任任彦德劉潛爲正副局長 
　　交通部施總長議减電報費本省通電每字六分出省一角二分 
　　　　　　　　（以上北京）　　　　　 
公　　電 
　　譚人鳳電袁大總統唐總理各部長參議院黎副總統黃留守各省都督均鑒六國借欵風潮險惡外聞雖不悉底藴然其爲民國生死解決之問題己無疑議現在外人乘我之急多方要挾愈逼愈緊幾無磋商之餘地欲顧主權則餉稽無出内亂立生欲服砒霜則毒氣太深死亡立見嬰兒索乳食未下而聲嘶羊豕在屠命尙懸而神泣死喪無日進退兩窮報載袁總統唐總理擬辦強迫公債日前黃留守亦電致各處勸募國民捐未必非救亡之一法顧欲人民負担非常之義務必政府有非常之計畫與非常之信用能激發其忠忱而後可以辦到擬請由總統照以下辦法下一命令一先將前清不肖官吏朘削人民之貲産半減歸公二新國各人員一律停發薪金祗給相當之公費以資表率三製定預算案及早宣布聲叙萬不得己之苦衷與天下所共見并戒經手款項人員有違法侵呑等情即以軍法從事立予槍斃四專由中央借欸外國貲本團故多要挾若責成各省都督分担責任提倡地方公債市債社債則借入多方外人旣無要挾之權而各省困難藉以少紓不惟現狀可維持且可辦種種事宜考之東西各國進步之速募債之多大都如此政府有臥薪嘗膽之忠謀人民負破家救國之義務冗兵貪將必當天良發現相率缷甲歸田至不肖之輩知非利蔽無所用其鑽營尤清仕途之要著也救國之策非此莫由事關全國生死問題望速决斷施行無任忠告譚人鳳叩 
　　廣西南寗議會電袁大總統參議院黎副總統黃留守孫中山先生各報館各省都督省會分送各府縣長自治會商會桂林軍政府均鑒豔日桂林軍政府轉國務院宥電指遷省問題僅認將來正式省會有議决權是臨時省會不能議一省事又主張在桂軍政府對於南寗成立之省會全員召集赴桂否則解散是民國議會所有特權刹削殆盡矣同日又接桂林軍政府轉國務院報房豓電稱總理謂宥電係膽發請即注鋿尙有以見國務院之改過不吝乃東日復接桂林軍政府轉國務院　電開豓電悉宥電旣經通佈請勿庸注銷云是豓電旣取銷第一宥豓電又取銷第二豓電而主持第一宥電第一電之不適法第二電自承之第二電之不適法第三電自承之以爲誤登而注銷猶可以爲誤發而旣徑通佈即母庸注銷由報房誤發由國務院追認則國務院可以任意反覆徑行不韙對於一省議會如此對於人民可知一省議會若隠忍不言人民更何所愬是非難没情迫詞　敢乞大總統公裁爲要臨時省議會長林繹副議長雷愷澤楊煊合共議員七十八人叩冬 
　　大總統致岑雲階電岑雲階先生鑒黔省主客之見未能融洽頃與黎副總統電商須得威望如執事者馳往宣慰方能 
 
 
 

Page 2

 
 
　　第二版　 
平靖時事孔棘諒不忍視鄙人一身擔其憂亂倘荷允諾無任翹企仍候電覆袁世凱魚　　　岑雲階復電北京袁大總統鑒魚電敬悉委託黔役同室繯冠雖病軀亦當奔赴惟是中外治權是分是合體段全無官制民法茫無依據正上無道揆下無法守之時用人理財國本所係是否能昭大信大公於天下尤覺難憑臆說何義可宣何德足慰豈煊空言所能收效微特貴州滔滔皆是黎宋卿君迭電所論沉痛深切政府措置不從根本解决欲藉個人虛名威望以期鎭攝爛額焦頭上客可嗮况煊疏庸曷克當此謹辭黎宋卿君處祈致意岑春煊隹　　江西都督電袁大總統國務院黎副總統黃留守各省都督各報館均鑒前電討論軍民分治問題及省官制旋接公民急進黨共和促進會復電殊於鄙意多未明晰用再披瀝奉告以備採取軍民分治之理黎副總統言之至詳其法則有未盡其時則嫌尙早民政長專理民政不預軍事於整理行政或有可望然軍政大權旣屬都督坐擁大兵依然重鎭武人專治之弊其能免乎此不便者一各都督仍操其省之兵權中央政府如欲謀其國軍政之統一編制從何下手初基一壞後患何堪此不便者二吾國社會窳敗極矣非振之以精神督之以威力萬事皆有表面而無實功若遽主分治則腐敗風習將永無革新之日此不便者三倡義以來南方各省人思自効羣起獨立地方自爲風氣號令不能統一宵小横行端士歛迹非部之以軍法勉之以軍令一省尙難統一遑論全國此不便者四當此破壞之初一切舊制全失効力政府威信尙未昭孚惟有力保秩序漸圖進行俟機關以次成立法制以次完備彼時斷行分治必能事半功培鄙意要點第一分治尙非其時第二分治問題在先解决省官制第三省官制宜分兩層一臨時省官制二改正地方官制臨時省官制暫存都督握一省最高政權對於中央負完全責任際兹天下己定共和二字已爲國人共有之心理斷無坐擁兵權甘爲國民公敵之愚失即或稍有侵越議會據法律彈劾各省得而糾正之中央得而更換之何處有他若仍用省制而使軍民對立託分治之名成牽制之實小則廢事大則内訌何如統籌全局暫仿各國統治新領之策徐圖廢省之法將來舉兵權法權財權歸諸中央實行憲典施行改正地方官制而統一之功成矣夫當今急務在於統一而不在於分治欲以軍民分治而求國政之統一不第中央之統一愈難竊恐地方政治益形分擾烈鈞披甲從戎於今十載艱難險姐視爲故常利祿功名久置度外今者大局粗定外患方殷凡有血氣豈有謬存私見攘利爭權致貽國家無窮之禍祗以身在地方體察情形有所經騐不敢緘默知我罪我并乞敎益烈鈞叩虞 
　　江寗旅滬商民高英等電南京程都督鑒魏君家驊護任江蘇　政長鄉里歡迎請公敦促就位萬勿聽其辭職不勝企懇江寗旅滬商民高英徐家樑韓銓陳培元傅春官陳河何蔚紳李鍖潭等公電 
　　厦門社會黨電社會黨本部轉各黨會各報館鑒自由言論約法可據閩警務司違背約法封禁民心報館箝制輿論乞維持廈社會黨虞 
　　黎副總統電成都貴陽雲南重慶各省都督鑒電均悉卾省確未派員入川經營藏衛來電所開均係訛傳特復元洪陽　　江蘇都督電袁大總統各部總次長黎副總統黃留守各省都督議會各報館均鑒黎副總統歌電贊同皖議會曁皖都督豓電速與外人磋商改約以中華民國元年爲鴉片進口終止之日一案敝省官民均表同情務懇大總統國務院磋商定議禁止進運以救國民無任切盼德全叩庚 
　　江北軍界全體電各報館同鑒閱民立報五月五日社說論江北各圑體爭留都督事謂吾江北軍界同人亦有挽留蔣都督以江北安危爲辭等語自大總統裁併江北軍政府之命令發布以後江北軍界並無電留都督之事同人雖不才亦知民國政體之必宜統一何肯危詞聳動蹈挾私結黨之嫌且裁併軍政府爲政治上之問題軍人亦斷無干預之理該報或有誤聽之處合亟電請貴報館宣布更正爲禱江北軍界全體叩 
　　廉泉吳芝瑛致蔣都督電杭州蔣都督鑒昨有陳玉亭又名陳彬儒率衆帶梯擅入敝莊樓上搜查物件云將莊屋發封是否奉有府令泉等得報不勝駭愕乞即明示廉泉吳芝瑛叩庚 
　　又電杭州蔣都督鑒廉莊因何發封必應宣布罪狀否則陳玉亭率衆擅入人家用梯上樓無端滋擾應請查究以維治安如此盜賊世界令人不忘前清甚非民國前途福也泉芝靑 
　　福建省敎育會電各報館本會改定名稱公舉王振元爲會長林元喬爲副會長福建省敎育會 
譯　　電 
　　倫敦泰晤士報載有社論謂近來西藏消息時相矛盾達賴喇嘛優柔寡斷其徘徊於卡里邦者實因聞有精銳之華軍巳由巴塘進援拉薩深恐兵臨之後卽將痛勦該報又謂英人因達賴喇嘛違約乃進軍於薩然因此轉使中國易於恢復對藏之主權以後藏人卽不願處於中國統治權下英人亦無法助之其結語曰英軍之入藏爲自救計非欲損此古族完全之獨立也 
　　英皇今日（初八日）行抵韋茅斯旋登奈浦登奪雷諾脫式戰艦此次與操各艦共値英金七千萬磅並試放十三寸半口徑大砲下午各艦分隊佯戰海軍飛船家亦升空飛行廻旋極靈旋爲霧氣所止　　　　　　　（以上倫敦）　　　　　　　　　　　　 
　　德國國會有人請將保護領土土人准與日人通婚議案從速通過聞所請己經採納　（栢林） 
　　法國近派大批援隊前往摩洛哥棕計該地法軍共有四萬三千人之衆　　　　　　　　　　　　（巴黎） 
要　聞　一 
　　外人承認民國之先聲 
本月一號駐京各國公使齊集英國使館會議承認民國政府問題當由英公使朱邇典倡議請各國公使先行分電各該政府約定於兩星期内視察統一政府與叅議院所議行之政事如確有實行共和之能力及能保守國際條約上之信用各國即應同時正式承認中華民國統一政府以期早日實行條約上之效力而維商業上之進行聞各使亦多贊成其說其願吾國新政府及參議院好自爲之共和民國之能爲外人承認與否兩星期内便見分曉矣 
　　西報記借欵近耗 
　　字林報北京電信云新内閣以銀行團對於監督借欵用途允許變通縮小範圍己有許可之意各銀行亦極欣喜旦夕將交銀六百萬以濟中政府之急 
　　中政府因借欵事己經轉圜頗爲欣慰然亦熊希齡辦事爽直所以有此良好之結果也今晚（初八晚）中政府己通告萬國銀行團報告昨日磋商情形 
　　又大陸報電信云各國務員今日（初八日）爲借款問題會集討論繼又與袁總統商榷辦法其結果未能詳悉或謂中政府擬通告銀行家請停止議商大借款其意蓋欲拒絶監督財政之要求並聲言銀行團願貸若干卽干卽以若千數貸之中政府當與以適當之抵押物其不敷之數擬即在國内籌集以應行政之用此議銀行團能否採納尙未可决惟中政府日内必提出决意見窺中政府之用意無論如何决不承認銀行家之監督也 
　　五日前之借欵消息 
　　初四日京函云前日唐總理與資本團會議借款問題因監督條件各持異議幾致决裂兹聞各資本團之意己有轉圜大約可望繼續開議各國公使昨日亦會議一次均不欲以此破壞借欵之成立 
聞借欵决裂原因實緣唐總理此次赴南共用銀五百萬並無簿記可憑資本團因與唐言及此事詢其巳用之款究屬如何用去並請詳細開列以憑參考唐無以應故該團以中國財政前途如此危險堅持非監督財政决不濫予巨欵並聞是日談判决裂後資本團即將會議情形報告六國公使團分使團擬於星期一會議此事云 
　　各國增兵問題 
　　前日唐總理及各國務員齊集石大人胡同總統府秘密會議探其内容因各國增兵漫無限制特籌商對付方法惟事關國際問題迄未得圓滿之解决唐總理因主張速催外交總長陸徴祥回京再行籌議聞巳經大總統特發急電催陸總長速行回國矣 
　　大總統批斥黃鉞之嚴厲　　初三日大總統批黃鉞建立甘肅臨時政府及辦理情形呈云據呈巳悉現在共和確定全國一家豈容擅擁甲兵自稱獨立前經疊電申明各省擾亂之事有害公安動搖國體者均應嚴懲在案甘肅承認共和之電三月初六業經到京而該道三月十口始稱獨立己在趙督等承認宣布以後此次具呈日期又在三月二十是距甘省承認己逾半月之久尙謂秘匿弗宣陽假責人之名陰遂稱兵之計本大總統前電斥其甘心破壞爲民國公敵者於斯益信復詳閱所呈各件竟自命爲臨時政府設立各部併招討使官名而位置人員竟至數十之多又列有捐資募集公債各辦法以秦州一隅有限之力而無端以一人之橫恣添無藝之誅求嗟我國民何以堪此前經電令刻日取銷獨立往事不究現在川軍撤退該道當知悔悟可以和平解决而近來各處好亂樂禍之徒藉詞煽動擾亂公安以圖自私自利者實不一而足若長此不己止有破壞安望建設安望統一本大總統洞見斯弊以爲惡莠不除嘉禾不植茲特爲我國民剴切言之秦州之事巳屬無理取鬧而新疆之温宿焉耆四川之川東又有變端廣西以議遷省會南寗且欲生事貴州之爭都督兩黨幾致用兵刻下政府成立全國統一即可謀國利民福之進行乃政府欲保民而此輩惟欲害民政府欲息事而此輩惟欲生事勢必使四民失業邑里成墟全國魚爛爲人奴隸而後己此非辟以止辟不可者也該各項人等甘蹈此轍所圖約有數端平日流氓乞匃不名一錢盜匪梟徒儲無擔石自假托民軍竊踞州邑遂可廣集兵卒號召黨羽計里不能滿百擁兵可至數千商富苦於供支閭里爲之魚肉而一州邑之資財遂悉入其囊　成則可據高位敗則可竊鉅資滔滔之風由斯而熾此其一也一處搆亂則可自立名字私署官員多則逾千百少亦有數十昔之刁紳劣監蠧役害胥皆可厠名司科重　薪費甚至下卒遽升將佐土棍亦長府州羣起覬覦爭相炫燿功名爲勸亂之具畔渙成千進之媒人有幸心家無安業此其二也衰亂之代分割爲多不規統一百事皆廢乃團體謬託攻擊紛然一省之中暗分數部兵欲自擁財欲自私遂致如戲之軍到處皆滿收賦所入悉索濫供庫帑皆空民命若寄而生事者猶復重個人之權利而不慮邦國之分崩此詈之曰叛軍彼詬之曰土匪室家爲之蕩析貲貸盡於烽烟告淫掠者紛至沓來訴流亡者血書滿紙推其終極必致一省分爲數省一邑分爲數邑肝腦塗地荆棘生城豆剖己形瓦全何望國人未受共和之幸福而慘遭獨立奇殃殄瘁之原皆由此輩此其三也本大總統熟觀時局靜察禍源及今挽回尙非遲晚繼自今各省如敢有擁兵倡亂爲害生靈者當與天下共葉之該道務卽趕速解散所部退出秦州地方一切事宜均凛遵前電聽候趙都督命令辦理愼勿甘爲公敵自致重辟也 
　　熊總長擬調舊日監理官熊總長自到京後即與陸宗輿諸人將部事交代兹聞熊總長對於該部之用人擬即特定官制與各部稍有不同并擬於原設次長之外增設次長一缺俟草案擬定之後即提交參議院求其同意至於各司所進用之人員除擇留舊部人員外并擬擇熟悉地方財政情形之舊日監理官酌調數人來京以資臂助 
　　初四日叅議院會場紀事五月初四日上午參議院開正式會議員到者六十八人政府特派員到者九人議長議員就席後先由議長按議事日程第一項報告重要文件又問各議員所有自四月二十三號至五月三號重要文件應否按號報告抑由何日起告谷鍾秀等以爲普通文件何以付油印重要者可以報告議長决定擇其與立法有關係者報告衆認可議長曰茲有鄭議員辭職書照院章須全院通過當時曾有瀾起立發言前日昨日之會秘書廳禁止旁聽請問理由何在議長曰前日舊議長辭職新議長未就職致有此事實屬不合此後不至再有此等事矣谷鍾秀曰鄭議員辭職之事今日僅報告乎或今日開議乎議長答以開議楊策謂辭職理由認爲不正常請照章勸告谷鍾秀贊同之議長付表决多數贊成議長又報告譚延闓來電一件谷鍾秀等以爲無研究之必要議長又報告吉林來電二件一係省會不認吉林參議員一係各團體又承認各叅議員之事當有吉林議員楊策述吉林省會之意見陳景南問吉林都督之電報是否寄參議院抑或寄他處議長答以電報係致國務院谷鍾秀謂此無報告之必要陳景南曰報告電報可以爲參考王振垚李國珍皆以農工商學各界旣經舉定省會反對之爲不正當况所舉參議員五人旣經到院發生效力自不能再行取消孫孝宗謂兩次大總統命令各省選舉參議員方法略有不同吉林選舉之法亦根據於大總統命令者谷鍾秀曰此事無須討論試思吉林參議員到院之時必有公文本院始能承認若果不正當則當初即不准其入院今旣入院發生効力則本院自能按照本院院章辦理無論地方如何攻擊亦作爲無効當有某議員請調查吉林選舉情形王振垚請無庸調查因臨時省會選舉皆各地方自定之張伯烈曰現在各省官派之參議員本院尙可以承認何以民選之參議員反有不承認之說耶陳景南曰官派參議員與此事不能相提並論曾有翼請議長付表決孫鐘李肇甫尙發言議長問不承認吉林省會是否根據臨時約法或根據院章王振垚主張根據院章第九條湯化龍主張約法院章皆可根據秦瑞玠曰議員旣經舉出再無由人民取消之理譬如美國大總統旣經舉出人民能取消之耶議長宣告討論終止以根據臨時約法十八條院章第九條電覆吉林表决多數起立議長又報告廣西補行選派叅議員二人湯化龍主張一面催該省組織省會一面不認該省送議員公費谷鍾秀贊成之旋付表决多數起立議長報告福建都督來電旅閩之人請於該省議會内另設專額谷鍾秀謂各省省會組織之法參議院旣未過問今日亦無禁止之權力爲本院計只宜速定省會選舉法今日閩省之事不能過問也湯化龍反對不過問一語曾有瀾曰華僑爭專額尙有可說軍人亦求加入則斷不可閩督應行禁止不應藉軍心浮動爲詞某議員謂各省之事於國家無妨害者可不過問於大局有妨害者則應去電糾正之張伯烈主張與湯化龍同並謂閩省之事因本省不能解釋問諸參議院參議院不爲之解釋尙何問乎今日省會踓無選舉法得以世界選舉法定之專額一節萬難承認汪榮寳謂觀其來電則華僑問題早經解决現在乃客籍問題耳此問題無論如何亦講不通豈能使旅居之人權利優於本省人耶谷鍾秀自行取消其所主張請咨覆大總統轉知閩省張伯烈請直接電覆閩督谷反對之秦瑞玠請一面答覆閩督請大總統以命令行之斯時議長將付表决汪榮寳忽坐 
 
 
 

Page 3

 
 
而發言議長糾正之請發言時起立汪尙辯護衆有拍掌者張燿曾謂不惟閩省不能有專額各省皆不宜再設專額殷汝驪贊司之請咨大總統通行各省李肇甫謂今日宜專對閩省說李國珍段宇清楊策孫鐘劉盥訓先後發言議長欲付表决者三次至是乃言曰發言者巳有二十七人之多宣告討論終止以旅閩不設專額咨大總統行文閩省付表决多數起立並議决由秘書廳起草報告事畢乃議第二項大總統咨請將官制通則内務部加次長一人案議長提出此案李素發言日本席對於此事有疑問因何必多一次長方敷輔佐谷鍾秀請政府委員說明理由政府委員出席曰理由甚簡單因理藩部歸併内務蒙回藏事務甚多次長一人不能兼顧殷汝驪曰理由愈簡單愈可疑凡事只問辦不在多一人少一人前清每部設二侍郎何以百事俱廢耶阮慶瀾謂本員反對此事其故有二一恐各部援以爲例二可以多分數科不宜多添次長谷鍾秀又質問内務部辦事次長辦乎抑次長以下之人辦乎政府委員曰次長以下之人辦事次長監督之谷曰次長監督之乎抑總長監督之乎政府委員曰次長輔助總長谷又曰添設之次長是否須熟於蒙回藏之事者政府委員曰將來自應用熟悉蒙回藏事務者谷曰然則現在之榮勳何如耶叚宇清曰若謂職掌繁頣請問大總統之外能多設副總統乎本席以爲内務部不但不宜添設次長且蒙回藏之事亦不必歸於内務部將來另設一邊務機關亦無不可李國珍亦主張多添一科不能多添一次長張伯烈謂添設次長於法制旣衝突於事實亦有窒碍張燿曾質問此案在南京於三月十幾旣經否决咨回大總統何以至今方提日旣經否决何以不經參議院覆議竟添二人政府委員答覆曰本認爲不加次長後因事實上須添加故有此舉李肇甫亦主張蒙回藏另設機關重事實不重名義如英之愛爾蘭日本之北海道皆本部土地而特别管理政府委員又謂此係暫設谷瑞芝曰旣云暫時將來能取銷乎何官制之足云曾有瀾曰政府委員答覆不得要領無須再質問王振垚曰官制通則由院議决大總統認可未經修改官制不能随便提議當時議員有主付審查者曾有瀾主張不付審查谷鍾秀謂非付審查不得議决殷汝驪曰次長管全部事務今設二次長權限分乎否乎政府委員答曰劃分權限所添之次長專管蒙回藏之事殷曰然則他一次長亦不能管全部事務豈非與各部通例不符耶政府委員答曰他次長照各部通則此次長則稍異議長擬付審查谷鍾秀仍請政府委員說明理由是時另一委員出席手執一册翻閱久之答曰今日甚忙未能預備請開審查會時再詳細報告谷曰政府交議案何等重要政府委員負有責任今並說明而不能耶當時議場中拍掌如雷曾有瀾請議長指定審查員議長問應指幾人楊策謂五人以上谷鍾秀主張十一人議長即指定那彦圖阿穆爾靈圭張燿曾鄭萬瞻谷鍾秀汪榮寳劉興甲李肇甫李國珍王振垚李素第二項議畢第三項緩議先議第四項推舉本院議事細則起草員議長指定湯化龍谷鍾秀汪榮寳張燿曾叚宇清汪榮寳請指不在審查會之人議長未許殷汝驪謂審查應舉理事谷鍾秀等贊成之此時政府委員相率退席谷鍾秀質問議長政府委員是否可以随便退席議長乃謂各委員曰諸君旣爲政府委員未散會不得退若隨便來去請入旁聽席可也此後再有此等事本院不認其爲政府委員今日請便李素問議長在南京時政府交議尙有何案議長謂有國旗統一案華僑請願案是否應行提出谷鍾秀等以爲應行提出時己十二鐘宣告散會 
　　要　　件 
　　邊藏最近聞見錄　　（續） 
　　幣制之沿革西藏幣制向不完備而内地普通銀幣又止能行及打箭爐爲止達賴飭商上所鑄銀元商上爲達賴司財政者名藏元重一錢其成分銀六銅四形圓而薄名曰唐加向無小幣補助分劉殊覺不便故非稟破不可一唐加可以翦之爲二爲三爲四爲五爲六名曰卡扛 
達賴前次出亡歸改良幣制設局於札什城附近購機器　重一錢及二錢三錢乃至一兩之銀元兼鑄銅元今此局巳收歸官有藏印通商後印度盧比通行藏中原値銀三錢二分當未暢行時僅作二錢數分使用近因商人之貿易旅客之往來於印問者非用盧比不可己漲至四錢内外每歲漏巵不可勝紀 
　　近年來四川造幣局爲抵制盧比計特鑄重三錢二分之銀元行銷邊藏并有重一錢六分及八分者以爲補助而番民収作　衣者多仍不敷用所幸内地銅元恩達以東均巳暢行每重三錢二分之銀元一枚兌換銅元四十四枚永爲定價 
邇來駐藏大臣就達賴所設之局改鑄重一錢及二錢三錢之銀元每日能傾銷銀三百兩餘利約有五十金銅元餘利較薄袛計餘利之厚薄不圖使用之便否故銅元所出無幾 
　　軍隊之程度邊地之新軍西軍其内容無異巡防隊官長多行伍出身僅有一保定陸軍速成畢業生羅鴻　趙爾豐調去者檄充敎練官傅某排之力後降管帶遂去雲南至兵丁能耐艱苦迥非陸軍所能及行軍時除武器外荷一𥻀粑袋科其頭赤其足日行百餘里蹻捷與番民相伯促餉糈收巡防軍稍　娶番婦者多程鳳翔所帶一營客冬由難貢入關附屬婦孺數達五百此尤爲邊軍之特色 
　　藏軍中級官學生居其半下級官學生約占十分之七餘多扱於防綠營中亦有出身無從調查者由四川挑去之弁目曾受相當之敎育識字能文非新進者所能及初次出關之兵卒亦受有第三期以前之敎育抵藏後撥去十分之三充當警察嗣後所募新兵諸多遷就且有未經敎練開赴戰地者成績不佳母怪其然　　　　　　　　　　　　　　　　　（未完） 
　　淸　　　談　　慧憤 
　　自新政府成立各省之據高位擁重兵者往往陽託美名陰圖私利爭奪攻擊天下騒然以致大總統日日左右調停副總統時時痛哭流涕而卒未嘗有嚴厲之命令加之甘心破壞之罪人 
　　今袁總統於黃鉞之呈批忽有如敢擁兵倡亂當與天下共棄之言殆鑒於滔滔之皆是懼禍至之無日故特借題發揮爲若輩作當頭棒喝乎然而今日因猶有挾軍隊以自重冀擁護其個人之權利者謂之奈何 
　　　小　　說　 
　　俄王之偵探　　　　　　　　　（七十）　　　　（無名）　　　　　 
　　直往福利酒店只見那店房甚長房内都陳列着桌椅桌子面上是大理石的面子店房的轉角處時有一個小僮正在那裡打掃齷齪櫃台後面有一個中年的人身上僅穿着櫬衣在那裏揩擦刀叉余見那人黑鬚肥面不似意大利的人便向他問道我要見那意大利人福利先生那人答道那福利先生己經去世了我這酒店是向他夫人處盤了下來的現在我便是這福利酒店裏的主人我叫做烏特余道原來如此心中因想這人定不是意大利人也不是英國人意大利人面貎没有這樣肥碩英國人說話不至於這錯誤據我猜度他大槪是個俄羅斯人因問道你是那一國的人那人道我是波蘭人余道我這來不爲别故因要訪一個人這人以前我在意大利時的老用人如今聽說在你店裏我極要見他他的姓是薩梯南那人道薩梯南你的意思不是就說霍林忒麽他現在還不曾到這裏哩他要十點鐘纔來余一聽這回答心中甚是奇異我意他的回答必然是說可惜他巳經有好幾日不到這店裏來了不知他己到了何處去我們也不知道不意店主卻全不如此面上也並不露出甚麽駭異的情形好似安然無事昨日尙來這店裏是的余答道我正要看的是他旣是他還没來我便在這裹等他罷說後我便在店主近旁揀了一個位子坐下 
 
 
 

Page 4

 
 
   
 
 

Page 5

 
 
   
 
 

Page 6

 
 
　　第六版 
[要聞二]  
　　河南遍地是萑苻 
　　中州綰　中原毗連七省西部崇山峻嶺案爲刀匪出没之區東界曹徐一帶時有馬賊騷擾惟東南及北部稍稱平靖乃自去秋武漢起義河南震動繼而沿邊各省盡易漢幟土匪遂假名民軍到處起事軍隊無暇顧及印官不敢聞問始猶慣賊潰卒剽掠鄉村繼則良善小民夥同刧掠其勢遂一發而不可遏矣茲將近時各屬匪亂詳情分列於後 
　　開封開封居汴部之中爲河南全省之首善地環郭十四縣土地　腴平時絶無盜警自去冬以來盜賊　起省中則兵匪搶刦日二三起附郭一帶單身不敢行路鄉人來城售特得錢歸家途中輙被刦奪洧川新鄭一帶聚衆刧奪無日不有惟皆本地土匪夜聚明散所持皆刀戟等物尙無大帮匪徒公然白晝行刦者若印官得人不難廓清 
　　歸德府城以西各縣情形與開屬相仿惟東界之虞永夏三邑逼近山東之曹州江蘇之徐州及安徽之毫州盜賊衆多平時己稱難治近時則更形猖獗盜首王金娓竇金山龐三傑等各擁衆二三千到處燒搶姦淫無惡不作行時輜重婦女率大車數十乘隨在軍後月初虞城被竇匪圍攻幸得援兵未致失陷永城則自冬月閉城九十餘日近雖開城而南北兩門尙以石壘斷城東一帶鄉民逃亡殆盡田畝至今尙未佈種此後殆無法存活夏邑武令新蒞任頗有膽力前日率隊與匪開仗斃匪百餘人勇丁亦傷十餘若無重兵鎭壓其患正未有巳時也 
　　陳州府屬逼近安徽潁郡去冬潁州爲假民軍佔據豫境同時波及新蔡二次被　太原扶溝黃匪猖猖幸省城援軍早到及時剿滅而餘匪未盡到處搶刦府屬各縣屢被兵匪民生困苦一日數驚近得該處來函現雖大致平靜而聚衆搶掳日有所聞小民居處尚夜不安枕云 
　　光州光居豫省東甫與皖之英霍卾之麻黃接近去歲因邊防吃緊駐紮重兵土匪歛跡自固始被佔光州南城被奪潰兵逃勇相繼掠奪土匪假名報復人民疊遭焚殺近日又有大股匪徒盤踞商城一帶白日行刧無人敢問巡防赴勦尙未得手 
　　汝寗汝屬之信陽確山一隅去歲爲北軍所擾土民逃亡百里内殆無人烟加人逃兵潰勇焚殺淫搶與匪無異春耕未施饑民遍地暴徒三五成羣掠人爲生近日兵退民還稍復舊觀新任汝守人極公正想必能摧强扶弱拯民水火也 
　　南陽南陽至今尙爲奮勇軍佔據並未退出西路之鎭平内鄕皆由王天縱委署縣知事南路之新野鄧州則由鄂軍彈壓省委各官皆住裕州不能到任鎭内各縣土匪假名民軍自相仇殺勒捐自再而三民不堪命村鄕皆閉寨拒守動輙戰爭城鄕消息全行斷絶南陽城内尙屬平靜惟供給民軍月須千金東北各鄕則防軍土匪到處騷擾牛馬被牽去者千數百匹銀物遺失不計其數淅川本隷南陽近歸直隷去歲趙牧防守嚴密團練得宜冬　三月無一盜案自趙牧去任民軍旋來猶幸鄂軍先到紀律嚴明未遭搶掠鄕間自今春起江湖會匪蠢動惟僅收刮馬匹槍械勒民捐餉尙無焚殺情事 
　　汝州汝属一州四縣無不被匪蹂𨈆秦椒紅毛等大小數十股每股多者千餘人小者亦數十百人所過焚掠民財　然婦女之有姿者盡被掠去掳人勒贖施及印官三月間寳豐張令卸任出城無多里卽被匪圍開仗一日終以衆寡不敵敗奔城内被掳公子一人後以所携之快槍盡數與匪始行放出汝牧温令到任在魯山一戰奔回失去快砲一尊傷人百餘現在勦匪計決大兵絡績雲集魯山一帶日夕閉仗無如匪賊衆多旋散旋合兵行有定匪來無方　山　　　尋不易匪來路熟出没無時客兵生疏未易得手然汝民疊　　炭現巳十室九空自彼來者言若再三月不平　　民將無噍類矣 
　　河南洛下情形惟東路　　北路孟津僅有小匪尙無大碍南路之宜永　等邑以及洛下鄕問則情形與汝州相類前日有巨匪率同黨羽千餘人攻破洛陽南鄕之魏家村焚燒一百三十餘家掠去財物無算洛下雖駐重兵而以道路生疏彼此觀望不前任其飽掠而去永寗前任某令交卸後因路途不通尙居城内至今未出重　則鄕間目不怒覩之慘劇可想而知矣洛陽城内則兵士橫行人不敢犯甚且自圬其門以求不擾者人民生居亂世無法律之保障至杜門以求一日之安靜嗚呼　矣 
　　陜議會先關研究會 
　　各省自光復後多己組織臨時省議會以爲立法機關惟陜省獨付闕如現由陜紳於日前特開研究會以研究議會之辦法是日先由主席楊西堂君報告開會理由謂現在共和成立人人享平等權利必人人担國家之義務此臨時省議會之不可不速爲成立也云云兹將其研究法錄下第一件分區法分全陜爲五區以西安爲中區同商爲東區乾鳳邠爲西區興漢爲南區延楡綏鄜爲北區當經全體議員贊成議决第二件每區議員額數每區議員八人當有阮康侯君謂宜每州縣推舉一員經楊主席以此會係臨時議會就權宜行事復有寇聖扶君駁以全省縣分大小不一人民多寡亦甚不齊若每州縣各推一員非完全辦法等理由辨論多時仍以八人議决第三件選舉人及被選舉人之資格一具有法政知識者二𤍠心公益洞悉地方利害者三政見卓著與望素孚者四議員年齡在廿五歲以上者第四件停止選舉權及被選舉權者一凡行政機關人員及軍人學生均停止選舉權二凡有嗜好或心疾及營業不正者三凡有辮髮者第五件選舉法各區先由在省人公舉調查員若干後再行初選一初選調查員調查人數統限五月一號詳造表册送組織臨時議會公所二複選以得五票者爲當選第六件推舉調查員一調查員有選舉及被舉權管理員由政界公推無選舉及被選舉權二調查員由充選各區每區以三人爲限旋推定北區調查員張允耀張清泉惠師温東區調查員尙殿特馬彦冲寇聖扶中區調查員四蘊如姚樹陔王麟編西區調查員陳仲謙高維嶽劉定五南區調查員程駿𨜮陳雨疇莊熙菴� 
　　漢口華洋商人索賠欵 
　　法商要求賠償駐漢法國正領事雷君以去歲南北兩軍在漢口交戰法國商人大受損失事後調查得悉有形之損失約共値銀九十餘萬而被華商倒欠現祗減成償還之欵尙不在内至於因革命戰事商業停滯其受種種無形之損耗亦達二百萬以上現奉本國政府訓令以中國政府己經組織完全本國爲顧全中法交誼起見除無形損失槪不開列索賠外有形損失應飭各法商推舉祁榮大律師爲法商全體代表赴京呈請駐京法公使向我外交部交涉要求如數賠償云 
　　華商要求賠償漢口商民各團體現擬向政府索賠兵燹損失己由商務總會舉定宋偉臣盛竹書萬撝伯等爲商界代表索償貨物之損失業主集合會舉定金次坪黃篤友等爲業主代表索賠房産之損失該代表等原擬於五月初十日起程兹因各居民以商界業主未將住戶損失調查列於其内未免向隅爰要求由城自治會保安會合同調查併爲一起呈請以厚勢力惟居民衆多調查覈實手續繁難頗需時日致各代表初十起程之期須再延緩又業主集合會因修馬路事與官抵抗一時難以解决該會代表此時萬不能動身故各代表昨日集議擬改於十五日同行赴京又聞城自治會亦擬加派代表蓋徇各居民之請也 
　　副總統禁止慶賀新端陽卾省人民前因陰曆正月曾由當道嚴禁慶賀若再沿賞舊曆端陽必干例禁是以多有改用陽曆五月五日爲端陽節者城外白沙金沙二洲居民且有紙紮龍船迎天符楊泗諸神出廟巡遊謂可以收瘟攝毒預戢時疫巡警以未奉上官命令亦不敢干涉詎此惡風霎即傳染至政軍各界紛紛私議擬請五號放假一日而軍士等並欲要求賞給酒肉事爲黎都督所聞特通傳各機關禁止其文略謂過節原爲吾國陋習毫無意識現在民國肇興亟應改良社會蕩除民間之舊習慣凡奉公人員尤宜以身作則力矯前弊以資表率兹屆新曆五月誠恐仍沿舊習競過端節爲此傳知各司處各軍隊各局廠一體知照不得仍沿舊習循例賀節云云 
　　鄂財政司尙未得人 
　　鄂省財政司長李君春萱日前以陳述湖北財政爲由託詞晋京茲聞副總統於昨接到李君來電云所商財政事大總統云己在比欵内撥過一百七十萬暫爲接濟湖北官錢局改辦卾州元洪銀行亦極贊成但此刻四國借欵尙未就緒實無大宗欵項可撥商籌至再允由中華銀行撥借五十萬兩爲卾省開辦銀行之用至解散軍隊整理行政諸費須俟參議院核議之後方能定數又謂大總統留渠至再至三情殷詣切實不能舍之南歸財政司長一職即請開去另委賢能云云現聞黎副總統以李於財政並未有何等碩　决意任其留京擬即改委前署湖北鹽道金鼎接充蓋金在前清時曾歴辦善後局財政公所各要差稱爲鄂省理財之名手惟其人趨炎附勢名譽巳壞頗爲各政黨所反對所以遲未發表云 
　　黔省罪魁竄湘 
　　湘省譚都督昨接黔都督唐君繼堯急電云黔中縻爛各罪魁曾由黔人通告並請緝拿近聞有往黔桂邊境勾結洪匪者有往辰常一帶者該罪魁等兇狡異常始終以破壞公安爲目的黔人痛恨每名曾懸三千元賞格購捕祈再電常德府張守就近訪拿立卽正法出力者照格給獎我公嫉惡素嚴斷不留此凶賊貽害地方公誼所關母任紉佩 
　　貴州富庶之起點 
　　貴州前財政部長蔡君衡武近組織一商業公司名曰羣明社一時贊成投資者頗不乏人茲錄其緣起小啟如下 
　　貴州僻處西南貧困甲於中國談富庶者僉曰非從事實業不能直起有功此實至當不易之論嶽（蔡君名）本此旨提倡一切留學東𤄞後復又投身實業界中此物此志也庚戍南洋勸業開幕嶽到會調查數月復往返於蘇杭滬漢間又北到燕京出山海關抵奉天足跡所經皆一以農工商三事爲調查之資三者之中尤究心於商務去歲返里屏除一切正欲有所規畫適武漢起義貴州相繼響應嶽以菲材承乏於財政部者凡四閱月正愧無術以濟時艱時會所至滇軍西來大局底定還我初服此其時矣用告辭職幸獲允許自計此後生涯仍然不出於農工商三者之中惟是貴州實業現尙幼穉分途而治轉屬不適爰本此意組織一羣明社並擬簡章若干條暫爲一時之圖維引起以後之注意有願贊助此舉者乎貴州商業之振興或即以此發軔未可知也 
　　湘省嚴拿宗社黨 
　　湘省近日謠傳云有宗社黨多人來湘潛謀不軌事爲譚都督所聞召集各軍將校於四月二十二號開軍事會議妥籌消弭方法故　來各軍隊己紛紛四出嚴密查拿矣茲特彙誌如下軍務司稽查員在省城阿彌街仁義客棧搜獲炸彈四十餘枚當將該寓客三名拘獲解交軍務司研訊供認爲宗社黨由卾來湘潛圖起事比經收押聽候復訊嚴辦巡警西區某段在路邊井十美公客棧搜出炸彈甚多疑爲宗社黨藏匿比將棧主拘　 
獲解交檢察廳收押訊辦巡警南區五段昨又查獲旗人一名並炸彈多枚帶案嚴訊據供爲宗社黨希圖乘機起事亦經收押候辦日來喧傳南城外社壇街一帶到有宗社黨多人分作數起居住故近日各營兵隊連夜在該處嚴密搜查居民甚爲驚恐惟目前尙未查有着落昨據湘潭報告潭邑十八總榮陞棧庽有客民唐少甫安徽人經駐潭獨立十三旅吳旅長查係行爲不正之人密派兵士將其拿獲並搜出函件甚多據外間傳聞亦係宗社黨云 
　　湘軍緝獲亂黨 
　　湘省獨立第十五標排長周文斌派有兵士二人在外放哨於日昨夜間在西長街緝獲亂黨易義成一名當經押解東五段收押由周排長會同該叚署長提訊所有供詞如左 
姓易名義成長沙人住北門外觀音并年四十歲曾在江陰三十六標二營充當書記長去歲九月在辰　永靖道朱益濬衙門辦筆墨十一月銷差先是有當德府商人雖支田與朱至好羅與我係屬舊交將我薦至朱署銷差後又得羅之介紹薦與常德府署　查　孫鼎生孫爲洪江會匪頭目孫轉託羅令我來省探聽都督府内容　探各軍隊消息俟探查明確即便回常以便相機起事孫鼎生黨羽甚多蓋謀巳久想做湘軍都督現在派有百餘人來省在南門外飯店寄居尙有七八十人在常俟有機會即行動手我到省後巳經四處查探因有母舅張敏卿現充都督府科員我曾面求打聽府中一切消息張斥不理又有姪兒易紹　在南武　當護兵我要他告知省城軍隊目前情形他亦置之不理我見無從探問將擬卽日回常手中苦無盤費昨夜又想至南武軍再行探聽適在中途被營兵盤詰以致拘留到此云云 
　　粤藥廠議請辭退洋員 
　　廣東兵工總廠總辦丘君一呈粤都督文云本廠附屬之無烟藥廠專造陸米里八無烟槍彈之藥目前清己酉年春間開辦聘用工程司摩刺氏每月薪金陸百餘元互訂合同人廠供職担任製化無烟子藥另繙譯一員月薪五十餘元開辦至今己歷四年統核造成子藥約二萬磅均屯積未用實因該藥迭經試驗其速率及脹力皆比洋來之藥爲劣再查洋來之無烟藥每秒鐘能達八百二至八百四之速率而該廠所造之藥則不及八百其劣點一也又洋來之藥其脹力至大不過三千而該廠所造則自三千五百達至三千七八百之脹力其差點二也考製造該藥之原因則速率及脹力與槍身徑口之凝集力俱有相當比例之關係若速率减少則擊遠困難脹力過强則槍身徑口每致破裂今該廠製成之藥發生兩種之流弊該工程員化騐未精己可想見再詢該工程司何以該藥有如此劣點彼則以該處水質未清及氣候寒暖燥濕等等障碍爲詞殊不知該廠所用之水皆經濾過原無污濁至於氣候則東西洋各國之製藥亦有寒署之差異而由理化學上之發明及實騐上之得力其製成之藥終不致有差謬之異點由此又推該工程員解答掩護學術之疏淺無疑若不從速改聘良工實力整頓日積月累愈耗鉅欵卒成廢料内己全無可恃之子藥外即長形絶大之漏巵一遇國際有事運途阻梗緩不濟　其危險更何待言以管見論莫如查照原約先行辭退原聘之摩刺氏洋員一面將該廠暫行停辦即一面從外洋聘選良工俟新聘之員抵粤始　續製造并整頓一切章程庶公欵不致再麋而効果可期復獲亡羊補牢尙未晚也等情都督據此當印批發陸軍司核辦云 
　　滇事片片錄 
　　罪弁難宥雲南步兵第四聯一大隊巳革小隊長金偉（貴州人）前因違令放槍撤差後按律擬處監禁一年旋據該營大隊長報告金偉尙藏有搶械匿不呈繳當卽訊問而金偉揑詞狡辯及 
電詢該隊隊長始知私售與慣買槍械之段耀南又搜獲槍械多件曁金偉親筆致介紹賣槍人宗和昌密信一函後經執法處訊出宗和昌與叚姓實供又有段章華供稱伊兄段耀南與金偉購槍情事因又用所獲槍枝給金偉識别辨認金見事己抵實狡賴無效始行承認不諱貴州旅滇同鄕車某等關懹鄕誼具禀衛戍司令部請予從寛宥釋部以金偉旣係軍人必應照律嚴辦行飭不准　課戮匪犯滇省哥老會首傅秉章等自反正後聚衆開堂謀爲不軌業經巡警局長偵出証據禀謂正法而傅之黨羽張星之撒雲山等亦經分别監禁該匪等自應滌慮洗心改絃易轍爲正當之營生以期保全頭顱不意近來又有秦聚五等復暗開振華會勾結援軍聯合各　　 
匪爲傅秉章復仇救張星之出獄日前又被偵實捕獲訊供不諱乃由巡警局禀請軍府將張星之撒雲山秦聚五三名並衛戍司令部審明在蒙搶刧之張如江吳金山周廷芳李正林王志清等五犯一並綁赴南校塲正法 
　　崇祀浙賢浙江派滇同鄕會議决將徐烈士錫鱗秋女士瑾二牌位入祀浙江先賢祠呈禀軍都督批准訂於四月二十一號邀請都督各部長司局長各報社各公團等行入祠禮其式如下（一）浙江同鄕各界於是日午前九時齊集永寗宮迎神位出發（二）取道由四吉堆經紅栅子踅馬市口下三牌坊轉西院街上城隍廟街至浙江先賢祠（三）軍都督主席羅部長殷部長沈部長李部長倍席（四）主席陪席官各就位奏軍樂畢主席官謁神位前行上香禮一鞠躬讀祝文畢復位主席陪席官共行安位禮三鞠躬禮畢奏軍樂退位（五）來賓茶點（六）主席各官各界來賓陸續散會 
　　廢積穀倉滇省積穀倉創自前清譚撫光緒三十一年裁兵並將兵穀存儲該倉每屬共約存穀八九千石近歲水旱頻仍得無大饉者全恃此倉挹注乃近因他郎　莪兩屬官紳經理不善致有侵挪虧蝕等弊某司長遂禀呈軍府除省城仍存儲外各屬均實征解存富滇銀行以備災時購米濟賑 
 
 
 

Page 7

 
 
　　玉山兵變之確耗 
　　　屬玉山兵變巳紀本報頃又據確實消息云五月二日十二句鐘該縣巡防隊因調正副新哨官葛某萬某該營不服遂即鎗斃新副哨官一名新旗牌一名并持槍搶刧永康道生詳乾泰寳源四錢土莊及張太元過載行又布店等共念餘家隨出東門往常逃竄該縣譚知事當查此次損失約共二萬有零三日上午張孫二哨弁率兵匪數十人逃至常山即怱怱向三里灘搭船下午開船而去常人恐其去而復返遂即徹夜戒嚴云 
　　溫台聯兵捕匪之騷擾　 
　　樂清大荆區官曹子丹被匪擄去慘斃一案業誌本報茲復接該地訪函云陰歷二月二十八日温台統領帶兵合捕名雖搗穴實則反燒該地長家房屋四進計二十餘戶焚斃産婦嬰兒各一名火後自縊者二人兵退之後匪即復出三月初二日又復會兵合捕適天大霧伏匪私放冷砲兵不敢進皆遙以槍彈擊之聲震山谷遠聞數十里霧退之後匪亦不知去向惟霧中以槍彈遠擊時傷斃一名當卽斬首復生獲一人帶至樂署訊問備受毒刑遂一一妄行供認實則此人係良民被某匪首擒拔勤贖數次伊每欲自經爲妻所覺而止今復受逼供恐曹公九泉之下亦難瞑目矣 
　　揚州米捐統一談 
　　揚州米舖向有斛捐巡警捐等名目當軍用浩繁時又有出境捐及董事私捐等以致米價奇昂數米而炊者莫不大受其累茲由米業董事施宗元具禀民政長自願担任勸捐每售米一石認捐八 
文以四文繳歸民政辦公餘則留爲該業將來辦學之用惟日後倘更需鉅欵則米業不再納捐當予立案批准矣 
本埠新聞 
[共和黨成立在會記]  
　　五月九號共和黨開成立大會會場　張園安　第到者千餘人秩序如下（一）開會（二）推舉臨時主席（三）報告本黨規約及支部分部條例（四）選學理事長理事（五）報告幹事（六）演說（七）閉會二時半搖　開會公推張季直先生主席次主席張季直先生致開會詞言本會今日由五政團合併成立其國民共進會一團前由該會代表在滬集議旋代表回京迄未推出幹事昨代表有電來滬云須斬緩合併想係手續未清之故今日遂爲五團合併之會章太炎先生進京時曾以合併事託謇太炎未去之先巳議有大致太炎去時又承其委託遂接䧧合併事宜當以黨義政綱爲前提審無違異統一黨原有政　之處是爲合併之自然元素惟太炎先生進京後時有電信往來最後提出五條件解决後合併遂定後又與各黨商量成立大會宜開在北京各黨以時期迫促廣告久經宜布黨員巳到齊勢不能不開大會大會仍應合併到京乃成本黨之本部由是與各團商定先在申開會成立以待在京各團之開會今日成立會之事實如此所有共和黨規約皆由各黨協定應請大會中通過主席指任黃君雲　宣布規約黃君首提規約應添一條其文曰本黨設政務研究部由職員會公推委員組成之委員無定額凡黨員現任中央議員者均爲本部委員作爲第十條係由代表團起草員添出請并通過中略有討論全體以選舉事繁重愛惜時間因定從規約第十　旣設政務研究部由黨員各以其所欲討論之條文具意見書送事務所俟交政務研究部研究改正後交　員會議决宣布主席再報告依秩序單選舉理事長理事由臨時幹事分給選舉票舉定理事長黎元洪君得票數六百三十五理事張謇君得票數五百七十六章炳麟君得票數五百七十五伍廷芳君得票數五百七十五那彦圖君得票數四百七十五以上當選次多　程德全藍天蔚李經羲諸君主席報告幹事由各團選出五十四人其姓名錄下林長民湯化龍楊廷棟王印川襲煥辰劉瑩澤陸大坊黃雲鵬孟森葉景葵唐文治童學琦鄧實汪德淵劉成禹時功久陳紹唐項驤胡鈞汪彭年張伯烈張大沂孫發緒吳景縑王　籍忠寅李　陳戀鼎劉頌虞邵義范源　蹇念益周大烈長福林志鈞沈彭年朱壽朋姚文　潘鴻鼎葉鴻績長毓英沈周賈豐臻張一鵬王戈沈鈞業黃羣李祖虞袁毓麟汪希陳敬第高凌蔚蔡元康王家襄請衆注意仍指任黃君雲　說明其故黃君報告謂造次權宜辦法之理由（一）幹事五十四人手續太繁（二）此次係合併初成各團各不相知選舉難以盡當故第一次用各團分舉大會宣布之法全體贊成時巳五時半遂宣布散會附錄電報二則於後北京統一黨民社國民協進會曁各報館鑒今日統一黨民社國民協進進國民黨民國公會合併爲共和黨開成立大會到會者二千餘人各團各支部亦派代表與會推張謇君主席伍廷芳君到會以個人資格臨時入黨宣布本黨規約及支部分部條例次投票選舉黎元洪爲理事長章炳麟張謇伍廷芳那彦圖爲理事各團其選出幹事五十四人全體通過特聞共和黨佳 
漢口民社轉呈黎副總統鑒今日共和黨開成立大會公以最多數被舉爲理事長章炳麟張謇伍廷芳那彦圖四君被選爲理事各團所選幹事五十四人全體通過特聞共和黨佳 
　　救濟民食之大會議 
　　民生國計會總部發起人諸宛明等以近日米價驟漲民命堪虞特於昨日下午二時在西門外京江公所開會到者約百餘人先由江確生報告開會宗旨（一）米貴理由（二）調查團戶（三）勸導各米商平價出售（四）討論平　當場公舉吳民政長代表瞿仲戍君爲主席　君報告民政長現已派員赴湘採　食米十萬石以濟民食次由總商會代表匡鳳逵君演說謂本埠南北米店存米祗有十萬石浦東各棧亦僅有存米三四十萬石而每日銷數則在一萬石左右實有不敷之慮次由張炳華君謂本埠米貴由於出口所致宜請民政長攔禁出口以保民食次由程杏坪君演說主張速勸米商平價出售並勸民間多食麥　擬商各麫粉公司每家暫借麫粉一千包以代米食次由閘北　米廠全體代表祝涵甫報告碾米廠性質係代客碾米祇得工資若使一日停機卽一日生訃頓絶豈有將米團積甘心　機之理儘可由民政長派員調查或由民生國計會協助查察同業無不歡迎繼有多人報告謂南市米商吳某　米萬餘石應請民政長勸令平價出售當場公決請民生國計會　　吳民政長衆皆贊成遂搖鈴散會 
　　李總長維持民食之迫切 
　　本埠米價　貴刻巳漲至每石九元六七角昨日暗盤竟放至九元九角雖經民政總長李平書切實勸諭米商迅速平售並令各碾米廠將所存米石一體由售以濟市面迄仍觀　不遵且訪悉蘇同帮常錫等處米商　有勒住米糧須待漲至十一二元方始運滬者李總長爰再照請米董轉知米商母再囤積居奇自取咎戾並飭民政長調查各米舖究存米石若干以便勸令平售倘再固執壟斷惟有執法以懲决不稍從寛貸云 
　　徵求改良說則之意見 
　　上海商學公會致北京天津奉天太原濟南開封西安蘭州成都雲南貴陽廣州桂林福州杭州安慶武昌漢口長沙南昌商務總會電云實業爲立國之本目今急務尤以改良稅則爲第一要義敝會擬設一稅法研究會特聘湯化龍孟森兩君爲編輯員取外國之良法體合我國商情集各業共同研究以四個月爲期成一完全方案賫赴國會伏乞貴會知照各業各　竟見示以南針如有竟見書請於二月内交付爲感 
　　道士保全髮髻 
　　上海縣民政長吳君出示云據羽士康友梅金旭　曹也笙宋雲卿馬金生楊士元顧仲甫戴海山楊福生張鶴琴曁衆道友等禀稱竊玄敎始於周之李呥迨至炎漢張道陵出道法廣傳自成一敎歷代受封致有儒釋道三敎之稱習俗相沿迄今已久緣身等學成此敎均有室家衣食是謀不干非分但東髮頂冠盤旋似髻與漢裝無異而滿清之制本不相同現當民國成立重視人道主義　有剪髮之令尙無强迫之勢如使身等髮髻一例剪除則不僧不道難免貽笑於旁觀將見生業日盛絶無過問之人因之而改圖别業皆非所能不求備案保全恐天地雖寛謀生乏術性命攸關爲敢瀝情環求伏乞迅賜金批恩准立案矜全生路網開三而容留髮髻盤旋頂上俾得各安舊業母致向隅以重人道而暢生機等情據此查道敎本有一定之服制相沿已久原所以區别於其他宗敎者迨後敎派旣多眞詮漸失專以恃敎爲謀生之具登場則束髮更易道裝平居則垂辦仍衣常服民國成立剪髮令行該羽士　等鑒於計日　禀請備案容留髮髻盤旋於頂俾得各安舊業揆之信敎自山同在民國　護範圍之内自應設法矜全惟道裝服制非一邑之事嗣後應否嚴定限制無論宣敎平居皆須一律衣著道裝冠服仍准盤髻於頂以示區别之處除批示外當經據情呈請江蘇都督察核通令遵行在案茲奉江蘇都督程第二千八百三十九號指令内開呈悉所請准予該道士等留髮盤髻俾安舊業無論宣敎平居皆須一律衣道裝冠服以示區别之處應暫照准候冠服通制頒行再行遵辦此令等因奉此合亟出示曉諭爲此示仰　邑道士等一體知悉須知現在冠服通制尙未頒行以前該道士等自應遵照指令無論宣敎平居皆須一律衣著道裝冠服倘平居不能常服道裝者不得援以爲例以示限制務各遵照 
[勸告鄉人剪辮]  
　　上海民政總長李君出示勸告云照得結髮爲辮本胡　之舊俗爲我中國滿清入關二百六十餘年獨留之污點民國光復亟應上下湔幾咸與維新前奉大總統命令凡未去辮者於令到後一律剪除等因業經出示勸告在案查上海城厢工商學界社會人民固已遵令剪除惟鄉僻處狃於積習限於見聞猶復意存觀望長此因循非但於共和國體不足表示從同抑於功令有所違背爲再出示諄勸鎭鄉地方人等一體知悉務各父詔兄勉速將髮辮剪除勿再遲延切切 
[江陰同鄉定期開會]  
　　商學補習會體育部之江陰同鄉因每日操練距場太遠往返不便議定以尙文門外工商公所爲休憇之區每農駐防稽查該所内外不遺餘力業由所董許可全體同鄉亦多歡迎茲定於本禮拜六日（卽五月十一）開第二次同鄉大會以備歡迎及選舉職員報告成績 
[宣導會第四次演講]  
　　宣導會同志前禮拜六在二馬路寗波同鄉會開第四次演講會請憲政黨宣講長戈朋雲君主講以國家之敎育爲講題略謂敎育爲立國之基當今最要者有三端一曰家庭二日學校三日社會戈君分别剖釋講解詳明並引証歐美諸邦國固民實之原委莫不由敎育合宜而來　由梅竹廬等接講大旨相同末由改良風俗團代表龐君討論家庭敎育一節首重女學尤以改革一切習慣爲入手方針詞甚簡括方畢由値事員報告仍於十一日在該處請人演說政治時務遂搖鈴閉會 
[社會聯合會開會預誌]  
　　上海社會聯合會定於五月十二日下午二時在城内蕊珠宮開臨時會提議對付浙江蔣都督及褚民政司禁止各團體干預政事案昨巳分函各團體届時一體蒞會 
[工人補習夜館開學]  
　　製造局員司等發起組織工人補習夜館於前日午後六時行開學禮到者甚爲踴　先由校長施君報告開辦夜館情形繼由蔡綏之君代局長實讀訓詞又由　務長李　甫君代副局長宣讀訓詞並各演說至八時散會 
[獨立學生隊截止報名]  
　　滬防水陸全軍統領李英石以前由各處送來之學生現巳人浮於事無可位置是以特編獨立學生隊一隊計共五十名派令敎習逐日敎授各項操法俾使學成之後調　任用現該學生隊巳經足額故於前日懸出牌示停止報名 
[伶界聯合會紀事]  
　　伶界聯合會於陽歷五月初三日在廣西路新民胡同三弄本會事務所開職員會議定内部章程之搆造及本會經費事宜計常年捐分三欵（一）凡入會會員每年繳會費二元分上半年下半年兩季収納（二）凡本會會員應將每月包銀提出千分之五捐入本會（三）本會各會員每月演劇兩次（各班合演所得戲資全數捐入本會）特别捐無定數隨人捐助此初三日會議之大槪情形也初七日復在本會開全體大會到者百餘人首由正會長夏月珊宣布本會内部章程及各種規則衆均贊同決定實行次由執行部長潘月樵演說破除竟見全在合力同心因提議祖師廟地基事宜衆議先丈量地址弓口分明再行擴充地皮一切經費先由正副副長擔任議决由正副會長及執行部文牘科商同籌辦復提議聯合女班事宜公舉副會長童子卿任聯絡之責復提議前次職員會所議定各會員應繳包銀五釐一事議決於陰歷四月初一日起各處一律繳納復提議各班合演事宜議決每月合演二次除禮拜禮拜三禮拜六外餘日願盡義務擇期登報從陰曆四月初一日在大舞台爲第一次之合演嗣後卽由各舞台各戲園輪流合演一切戲單廣告用費統歸會中開支不與各班相涉終則提議半日學堂事宜議决由本日起（陽歷五月七日）陸續報名擇日開學議畢巳鐘鳴五下遂搖鈴散會 
[新捕房力爭管轄權]  
　　英美工部局在北四川路迤北華界新設之捕房近以該處一千二百四十五號門牌廣盛號與一千二百九十三號門牌王阿三家搭蓋帳蓬未向工部局捐領執照昨派包探周小弟至公共公廨禀稱屢次奉諭往傳該兩戶以其房屋不在租界範圍之内不皆到堂亦不捐照查是處馬路實歸工部局管轄爲特投案請示關讞員商之美海副領事以該兩戶屢次抗傳准卽改出提票拘案究罰　 
[再誌垃圾罰欵之阻力]  
　　英美工部局近爲愼重衛生起見清除積穢凡居民傾倒垃圾違章者一經查出按照房租大小科罰一成嗣有四馬路奇芳等三十餘戶以該處房金甚貴照此科罰受虧太甚業已公延律師起訴在案昨日又有不愿照繳垃圾罰欵之許增祥何祥生張永生等三人由捕傳至公共公堂請究均供爲數太多無力受罰聶襄讞商之美强副領事諭令展限十天繳案又匯山捕房昨亦將違章傾倒垃圾之林阿發等十戶傳案判照向章辦理不識奇芳等各戶亦能達此目的否 
[朱聰煕累及家室]  
　　前清江甯造幣局總辦蔡康控朱聰煕越界誘拘等情屢紀前報茲因朱屢奉傳訊不到由廨將保人祝伊財傳案拘留前日復由捕房將朱妻高氏傳案判令交保候示 
[發行公債票之手續]  
　　勸購公債票辦事處楊君昨接滬軍都督照會略謂前在湖州會館開會議決勸募公債紳富認捐各節業巳詳晰申叙並發去公債票五十萬元查購買債票之人急公報効日後應酬相當利益以昭奬勸且此項債票俟政府頒發債票後准予掉換俾歸總　關劃一辦理原係無分界限故各殷　現在出其全力一次繳足日後决不再令續捐至日後認捐各戶無諭置産何地應由政府一律保護請宣告情由俾免疑誤等語楊君以公債票一項爲東西各國所共有今奉滬軍都督一再聲明購票殷富實有莫大之利益且票面旣經孫大總統蓋印担承並由上海財政總長朱君民政總長李君曁滬軍都督陳君列名簽字同爲介紹足微穩妥業於昨日商請湖州會館董事龐萊臣君竭誠勸導矣 
瑣聞 
　　城内 
　　都督府批示○金子　　批前次來禀投効早經批飭叧行榜示在案此時本都督又行將北上所請位置之處尤難爲力該商速作他　弗自誤也　生潘祖榮禀批各軍團軍醫一職悉由該營長官　委本都督未便直接派充至農務民團等事切用人行政係民政長之主權所請應母庸議前軍書長鄧國光禀批該員光復勞績桱人事科調查属實仰卽禀由陳旅長擔保呈報以便彙案轉咨滬學會會員卲志奮禀批應由葉會長將該會員光復時出力情形填載本府所發表格内簽押擔保呈送前來以憑彙案報部油印報告姑存備核徐瑞生未醒亞王介孫希賢丁壽雲林鴻傑函批此次陸軍部咨查光復時特别戰功須由各團體領袖切實擔保照本府所定長格塡寫詳明加蓋印章並用正式文牘呈送前來方可彙案轉報今該員等自行函請不合體例未便遽准 
　　審判廳批示○殷善聞呈批查此案准同級檢察廳起訴時本廳當卽傳集原告及各證人等到案質訊嗣據司法警察報告該原告現因事外出即日回申其人証等俟原告到案一同來廳各等語本廳查此案情旣属紏葛出入尤關重要如無原告人及人証等齊集質証卽予遽開辯論非特衆口各執亦不足以服原告之心而成信讞且原告人目下不到案之原因實因窒碍並非避匿自當别論現巳復經票傳如該原告人届期實不到場則是自已放棄責任本廳自應卽行提案訊辦何嘗偏從一方面之意思任將此案妄行濡滯也至檢察官爲原告官如此顯而易見審判制度豈特該民知之惟法律與事實須相依爲用方與法意不相背驰耳仰卽知照此批 
　　審判廳牌示○照得本廳承發吏缺額二名查得備取武鼎吉蘇伯棠可以挨補業於本月四日牌示傳補在案茲因武鼎吉逾期不到查有項師漢可以挨補合行牌示限本月十日上午十二句鐘前邀同殷實舖保來廳塡具志愿保証各書以便委派如届期不到再照名次傳補仰即知照幸勿自誤 
　　下鄕驗屍○西門外二十五保九圖地保王國祥昨至上海地方檢察廳報稱圖内烏　浜中浮有無名男屍一具查無屍属報請詣驗等情廳長張允之君隨派檢察官及檢驗吏帶同司法警察前往驗得死者年在三十左右委係　病落河身死驗異由堂棺殮標記厝壇以待屍属認領 
　　　南市 
　　查獲贓賊○住居西門外壽祥里馬子惠今正失　衣箱五只値洋千餘元茲由浦東一區偵探沈坤查得此案竊賊阮少良同其婦某氏匿居西門外打鐵浜與失主地址前後相接特報西區派探同往拘獲阮夫婦二人並搜出箱子四只内有衣箱一只係是眞贓又起出現洋五十元當即解區詰明遂將人　移解警務公所豫審究辦 
　　追獲竊賊○木器店主岳雨莊在舟山乘可貴輪船來滬由大達馬頭起岸被賊將考藍挖破竊去洋九十元報由巡丁楊芝階追獲積竊朱瑞亭卽三喜又同黨李福標卽陳華桂二名除搜出原贓洋八十八元外又搜得所藏之鈔票洋九十元及大小洋銀十餘元當將人贓解送陳裁判訊實判朱押六月李押三月原贓給領並令失主提賞該　丁長洋四元所有搜出之鈔票洋元一併充公 
　　閘北 
　　並非販賣　陳玉芳前至三區警局告密稱有住居長興里之王李氏專以販賣小孩爲業當由該區蔣區員派長警往查見有九歲女孩一口形跡可疑因將該氏拘解裁判所昨經孫所長訊據李氏供稱由住居朱家橋之某嫗及梁姓爲媒出洋二十元買爲義女與陳玉芳素不相識判押候查明核奪 
　　催促完姻○朱黃氏控媳父車仁章縱女與阿七姘識私生一子希圖賴婚等情昨經裁判所提訊由原告偕証趙炳權投案請究判車交保並着原告趕緊擇日迎娶兩造各具遵結完案 
　　誘拐女子○朱張氏控王朱氏誘拐其女阿五由騎巡查獲昨日解送警務公所　據朱氏供稱女係同居之陳才實所拐判女交其母領去朱氏押候交出陳才寳再核 
　　冒牌受罰○查二妙堂墨莊主查濟　前日至三區控告時紹茂冒牌等情昨日轉解警務公所經凌司法提訊判罰洋二百元押候繳洋開釋 
　　英租界 
　　游園費鈔○西裝華人張金生前日午後偕一年少西人在靜安寺路張園内與王仁春及馬夫周阿大大起冲突旋至捕房控告王周各存銀洋保出昨　公堂傳案質訊中西繳員在兩造均非安分之徒着各罰洋三元充公 
　　追獲流氓○流氓王福生因在西藏路攫取西婦皮夾被路人陳連生追獲嗚捕拘入捕房昨解公堂訊實判王押四月示儆 
　　船戶兇狠○糞船戶王甫山將小孩陳阿甫推入西藏路河内被捕查見將孩救起並將王拘入捕房昨解公堂訊明判押七天　　傳訊被告○女尼開　控張其仁與中人姚秋田不交地産又　詩　控陳子廷吞没股本洋一百五十元昨由捕房將張陳兩人　至公堂過堂候訊並以姚未經到案諭飭再傳 
　　　出復來○天津流氓曾老迭經公堂訊辦逐出前日又滯至　界被探查獲昨解公堂訊實判押西牢九月期滿仍逐出租界　　軍官違章○滬軍騎兵第一團副長宋世松前日在租界内買得佩刀一把持至松江路被印捕查見以其違章帶刀帶入捕房存刀保出昨經公堂傳案訊明着宋自赴捕房領刀 
　　小孩迷路○男孩王富其女子李阿金均因不辨路經由捕查見送廨暫留昨晨併送至廨請示王孩供年十歲周浦人父名王阿虎李女供年十六歲常州人家住楊樹浦翁名李阿大因送物至四馬路不認歸途等語判王孩留候認領李女暫留女所候傳其翁到案具領 
　　虐待養媳○無錫女孩吳阿文因遭翁姑虐待走出在虹口西華德路啼哭由捕查見轉送公廨昨由官媒解案請示據供年十六家居　樹浦附近並訴明被虐情形奉諭留候翁姑到案再核　　夫也不良○濟良所昨解不愿爲娼之妓女高小實到廨請示據供年廿二歲被夫押入山東路一百廿一號雉妓院内爲娼因不善逢迎致遭凌虐是以逃出判發濟良所照章擇配 
　　　車受罰○汽車夫陳阿法因未向工部局捐領執照私自開車並在外灘撞壞工部局所栽樹木被捕查獲昨解公堂訊明判罰洋二十元充公並着照賠種樹價値 
　　美租界 
　　乘車跌傷○鄕人徐成章昨乘六十七號電車至百老匯路跳下跌仆受傷由捕車送同仁醫院療治 
　　託故請假○匯三捕房三百五十號三道華捕託故請假昨爲林副捕頭查明禀請張正巡官降充巡捕叧以二百六十五號升補三道頭以示懲戒 
　　俄人聚賭○前晚百老匯路某俄人家聚衆賭轉被捕頭查悉飭派中西探拘獲十三人昨解俄署請辦 
　　印人酗酒○某印人前晚乘醉在百老匯路滋　當由一百五十三號印捕查見恐釀禍端拘押捕房昨晨斥釋 
　　役人大醉○百老匯路二百五十號某洋人所開雜貨店雇用曹錫卿爲侍者昨曹酒醉回店倒臥於地店主疑其吞烟報捕車送同仁醫院一吐而愈 
　　法租界 
　　一是否拐販○前日捕房包探在某輪船查見粤人杜栢海及婦人陳大羅葉氏等帶有男女小孩七口形似拐販因卽一併拘解公堂請訊杜供内有一孩係在鎭江出洋二十元買來爲子陳供婦人亦因無子購買一孩葉氏供在揚州購買一孩其餘四孩俱是在逃之阿友所帶求鑒聶讞員判一併收押各孩留養候查明再核 
　　行兇待罪○王阿毛在途與任才昌口角互毆致將任之頭面打傷由捕送醫院醫治昨將王解廨請訊判仍還押俟任傷痊再訊 
　　限期料理○輝光公司西人投廨控稱徐利章洋貨店被焚後所欠自來火紗罩價洋三十元向索稍付又有乾元泰店亦欠龍頭價洋十三元不還求請一併究追訊之徐供因保險祭未領是以未付一俟收到卽可料理判一併交保限七天理清 
來件 
　　少年中國黨本部提倡國民捐辦法十則 
一國民捐理由（減借外債以救國難）及用途（助本國行政費及生産的不專指償還外債之用）本黨派員隨地演說或編成白話分送各團體仰卽傳播於人民以資激勸 
　　一本黨黨員輸國民捐十元以上或募捐至百元以上者本黨認爲名譽黨員 
　　一本黨對於國民捐派出演講員及勸募員係純然義務性質一切旅費或由個人自認或由本黨公項内撥助與國民捐捐欵無涉 
　　一本黨黨員未輸國民捐者本黨得將該黨員選舉戰員及被　舉爲戰員之權停止三次 
　　一自本黨提倡國民捐辦法宣布後凡欲入黨者須對本黨　　願輸國民捐方可入黨否則謝絶 
　　一本黨黨員願輸國民捐者捐欵不必盡由本部繳出黨員得隨意交収捐處所總以取得收據爲証 
　　一國民捐詳細辦法未頒佈以前本黨黨員有急願輸出以資提倡者可交本部轉送銀行暫存並登報微倍俟有正式收據由本部向前途領取再給 
　　一本黨黨員願輸國民捐者捐欵以一银元爲單位增至十百千萬均聽自願惟未及一元不收 
　　一本黨因國民捐已處迫不容緩之勢本部曁各支部分部均宣一律提倡　 
　　一國民捐詳細辦法俟中央政府頒佈後本黨卽聯合各團體同一進行 
 
 

Page 8

 
 
   
 
 

Page 9

 
 
   
 
 

Page 10

 
 
　　申報第三張 
自由談 
游戲文章 
[民國捐辦法] [  鈍根]  
　　欲集國民捐非强迫不可强迫之道尤宜分别職業斟酌輕重乎其間譬如坐擁巨資廣蓄姬妾身無職業終日吸烟者著以家産以半提充國民捐又有政府新官濫竽充數者著以夫馬費全數充捐又有前清墨吏捲欵家居者著以家私全數充捐又有目不識丁運動議員者著照其運動費按數充捐又有老態龍鍾埀涎雛妓者著其倍出嫖資移充捐款又有少年蕩子徵逐花界者著照嫖資半數附繳國民捐又有時髦商家專銷洋貨者著抽售資八成充國民捐至若江頭漁父田畔農夫及其他一切苦工勞役均應免捐以示體恤或尋常職業義務權利相稱者皆抽其所入一成充捐此爲强迫不願捐者而言如有𤍠心愛國踴躍輸將報効國民捐爲全國中最多數者宜奬以名譽總統或任擇國中第一美女爲妻如報捐者爲處女則任擇國中第一美男爲夫次多數以下類推誠能如是行之則國民皆服强迫之公允而利奬勵之優異凡有財産者自必爭傾其筐競倒其篋而莫可遏止矣 
[申江冶春詞十首] [  天白]  
野桃含笑柳垂絲陌上歸來緩緩宜二月春光誰可比女兒三五妙年時 
　　花朝纔過又清明黃浦江頭試踏靑却憶故鄕風景好埀楊深處繡溪亭 
　　桃花十里龍華寺寳馬香車歲歲游一自蘇臺驚刧火風流消歇使人愁 
　　水上名園多麗人勝游不减曲江春車塵細起　鈿落誰是當年虢與秦 
味蒓園裏草芊芊中有歌臺奏管絃忽聽琶琵響嗚咽登塲莫是李龜年 
　　海上繁華勝昔時雷霆十里電車馳斜橋西去游人少萬樹春深故相　 
　　靜安寺畔幾名園朱邸深藏晝掩門莫向長安尋杜曲烏啼空自喚王孫 
　　十畝圍塲綠草肥春風三月馬如飛玉鞍金勒西來種陌上何人奪錦歸 
　　畫樓歌舞日紛紛花影珠光照　雲對酒莫談亡國恨江南無復李香君 
　　夾道官槐盡綠陰一年容易又春深　花無限江南好愁絶蘭成作賦心 
海外奇談 
[駢死奇案] [  頌斌]  
　　巴黎大市街某旅館中寓有新婚夫婦二人年均二十許比肩連理雙宿雙飛其愛情之濃厚蓋可知也不意於上月九號夜半十二時夫婦二人無端暴斃聞是日夕陽西下時二人携手囘來旋又同至咖啡館中晚餐遲至十一時半始回庽安宿當時有見之者謂二人伉儷之篤並未異於平時十二時頃忽聞怪呌之聲出於其室其聲之哀厲一若有人受不勝之痛苦者然衆人聞之相將入室則見二人均橫臥於地毯上狀若忽得暴疾而亡者計自旁人聞聲至入室檢視爲時不過數分鐘而二人已目瞑氣絶矣細察全身並無他傷惟四肢拳曲皮膚緊縮而已殊不解其曾受何種毒害也二屍之旁遺有小方匣一頗極精細匣中别無珍物悉爲朋友投贈書信亦無毒物在内旅館主人見狀大駭當即馳告警署未幾警署派人查察一周而去此事情節離奇逈出尋常而警察偵探辦理此案又皆諱莫如深是誠奇之又奇也 
　　一産三孩 
　　梅州河田堡新曜鄕羅某之婦有子女數人去年懐孕寢食行動覺與前孕不同疑爲積血屢服破産之藥而腹益便便近日臨盆産下一男二女其男則面赤鬚長村人咸嘖嘖稱奇 
尊聞閣詞選 
[新肗　] [  孫霽]  
　　新妝時様髻盤鴉六幅裙拖越女紗戲罷鞦韆身怯怯倩郎插好 
　邊花 
[觀姬人睡] [  顧黃公]  
　　玉腕明香枕羅　奈汝何不知夢何事微笑起顯窝 
[春思] [  煦堂]  
　　穿花燕子趁新情幾度窺簾若有情巷口夕陽還似舊隔牆紅杏認分明 
　　柳邊籬落幾人家風信更番到杏花南浦綠波春二月問君何事尙天涯 
　　楚天消息間歸鴻三蛺濤聲下渚宮江上峯靑人不見落花如雨怨東風 
　　東風吹雨近黃昏板按紅牙酒半溫九十春陰差過半閒吟芳草怨王孫 
心直口快 
[自由談談話室中之談話]  
　　自由談如豫言者祝國民之運命 
　　自由談如裁判官斷國民之疑獄 
　　自由談如大立法家言出成法 
　　自由談如大哲學家敎育國民 
 
 

Page 11

 
 
　　申報第三張第三版 
自由談如救世主指斥國民之罪孽而與以悔悟之途 
　　滌骨曰吾願與自由諸君日日來談話室中談話不自由者母來此且母閱此[  滌骨]  
　　前清以格殺勿論而亡民國當以格殺勿論而興略述數端如左 
　　借洋債戴洋帽穿洋服用洋貨吸洋烟嫖洋妓入洋籍扯洋旗者均當格殺勿論 
　　不剪辫不戒烟不省錢不愛國不讀書不看報不聽自由譚之忠告均當格殺勿論[  魯懦]  
戲評[  健兒]  
　　星期二夜（陰曆二十一日）偕友往新新舞臺入座時檯上正演戰皖城出城擋曹趙月來去張繡工力平常無足評論降曹時趙君玉去之（即大大奎官趙小廉之子）精神懶散率爾操觚不能描出屈辱狀態令人扼腕惋惜家院報刧嬸時白口做工俱不得神刺嬸時孟鴻羣去之羞憤之氣溢于言表怒髮衝冠一往直前令人眉飛色舞此叚足可與潘月樵　美綠牡丹去鄒氏思春一叚淫情褻態刻意摹繪適形其醜今日舞臺競以文明改良自詡鼠子交媾理應删去林顰卿去刺嬸一段繞檯跌撲尙覺有聲有色竊謂此等戲一人演之己足而乃雙演三演之殊可不必劇終演四本同命鴛鴦（即血淚碑）全劇旣無唱工又無鑼鼓聽者頓起睡魔任天知稱新劇家乃白口斷斷續續生澀之至且見子石如玉死時情不甚急不悲不哭父子之情如同陌路斷無是理陳大悲贈戒指一叚嬌羞之態鍾情之語遠不如小子和之𦆑綿繾綣騐屍一幕草率了事提審一幕兇犯久不出官吏俱呆若木雞更屬笑話更夫出場濫用懲勸語一味窮兇檯惡令人作惡欲嘔此等新戲直同兒戲只須顔厚人人能演不須進化團諸君也小福安之白水灘年雖幼小架子甚老且技甚純熟亦後起之傑郭五魁之靑面虎技亦猶人毫無出奇制勝處割去訊盜一段觀者殊不愜意六部大審潘桂芳之閔覺嗓子雖緊小而態度安閒手勢靈活諞供一叚做工得神之至高福安之臥虎溝與馬長德奪刀一場嫻熟敏捷卓爾不羣甩檯摹出勇猛之狀能令觀者氣壯足見名下無虛 
 
[時局錶但願此錶不凖] [  修省]  
　　王又宸之奇寃報嗓予清雅而欠圓活調甚平平故反二簧一叚令人呌好處甚少服毒一場做工亦不如貴俊卿寄語新新舞臺經理諸君盍以滑頭滑腦漫無價値之新劇一一謝絶而添聘幾個黑頭靑衫老旦角色庶幾有濟乎 
小說 
[短篇寓言桃花郎] [  可民]  
　　桃花郎者桃源縣之諸生也世居邑之杏林村先世遺田二十畝售其半負笈東灜不數月得日京警視廳畢業証書回鄕則首博士冠身西式服徜徉於閭里間是鄕風氣梗塞見聞素鮮不知博士居何職立於何等地位羣尊憚之於是桃花郎博士之名大噪 
　　是邑僻處邊陲有行政官廳一兼理司法其餘若獄吏敎官皆爲滿清不甚愛惜之微秩故桃花郎日出入衙署官吏莫敢輕視勢力日張鄕人多趨附之 
　　會前清襲立憲之假名義通令府縣籌辦新政桃花郎以新人物鄕人多目爲奇才於是一切新政非桃花郎不行學堂則校長商會則總理巡警則區官兩年以來家中樓閣連亘牛馬紛繁飫田數百畝居然富家焉 
　　桃花郎之妻爲同里牛經紀女人本中姿桃花郎以其出身微賤每欲再娶物色遍鄕里苦不得其偶一日清明時節鄕俗踏靑紅男綠女馳騁於途有一少婦媚麗端凝風姿絶世與桃花郎値於茶亭桃花郎尾其後入城始知爲邑令之小星大失所望呆立半晌始返身歸由是頗涉冥想愁鬰成疾 
　　桃花郎旣富且貴平日趨炎附勢之徒專倚桃花郎謀生活者至是乃大焦急百計探問悉其病原羣擬得一策集資購流妓飾以華妝詭謂邑令有妾不容於大婦被逐擇嫁現賃居某客邸桃花郎聞而躍起偕若輩同詣之見面不大記憶覘其美彷彿茶亭中人經衆撮合力疾成婚伉儷綦篤遂有休妻之議不料艶史傳僠遠近邑令聞而恥之奈無隙可乘越數旬牛經紀之女效楊太眞故事坐薄笨車歸第鬱鬱以死母族大憤愬於官邑令閱狀大喜竟以娶妾殺妻論辟焉烏乎得意忘形人所難免而不溺於邪尙不至殞其生命若桃花郎者惡貫滿盈應有斯報信然歟 
 
 

Page 12

 
 
   
 
