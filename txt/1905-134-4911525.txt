# 1905 - 134 - 4911525

 

Page 1

 
 
[電傳上諭]  
　　四月十六日内閣抄奉 
　　上諭本日召見之四川補用道張鐸着留原省以道員即補仍交軍機處存記欽此 
[電傳宫門抄]  
　　四月十六日召見軍機張鐸李準 
[書商部催結控欠巨欵各案後]  
　　世右濟有無通貧富錢財無壅遏之患民間妙轉移之機者其惟債乎夫國雖饒力有時而不給家雖肥用有時而不充至於不給不充則勢不能不舉債故方今各國非特民間不能免債即政府亦有借貸之時非特貧瘠之國時思借債卽著名富强者亦有挪移之事然則國無論强弱人無論豐嗇而總不能不借債者情也亦輦也若夫闠闠通商以錢易貨尤必恃有轉移之道以期周轉靈通良以財之爲用利在活潑如治水然挹彼注兹毫無壅滯然後彼不病不足此不慮有餘苟反是焉或則擁資以自封或則無財以營運源流一滯機括不靈交相防必至交相窒交相窒者必至交相 
 
 
 

Page 2

 
 
病其事雖在於一區其害必及於全國非細故也中國歴代以來俗尚粉飾諱言舉債卽閭閻或有往來奸詐者往往藉詞圖欠故欵一入他人之手本旣不能完璧息更付諸東流迨計無復之而控之於官南面者動輒謂錢財細故無關得失初則挑剔不准繼則批中調處再則飭差查復至控之不已允爲訊結而所費已屬不資幸而全數繳還尚且得不償失彼還不如數者更可知矣故債一經官所爭不過意氣而錢財已付之渺茫夫以銖積寸累之資無端而擲之虚牡其誰甘心此習不除必至有餘者隂有戒心寗深息閉藏而不願應人緩急其弊也財源爲之塞商務爲之衰民生爲之困而國家大局亦未嘗不暗中受虧焉嗚呼今日中國財政困難其原因雖不一而錢債之不能清理以致上下不相信彼此不相通或亦致貧之一端乎或曰律例於欠債者罪名未嘗不重往年又定新章錢債可歸商務局綜理百金以上治罪有差定法可謂允矣彼奸徒之隂懷狡計者或亦知所儆乎不知章程雖備大都官樣文章試問各處倒欠之案月不絶書然從不問某以負債坐某罪者即如本報所紀商部催結控欠巨欵各案欵則多至數萬時則延至數年似此持以全力展轉呈控而曾不能結案則凡力之不及此者惟有忍氣吞聲自認受虧已耳更何敢望子母之歸趙哉然則欲除其弊奈何曰惟有仍責成地方官凡遇欠債者嚴行究辦使之懲一儆百而已懲之之法案關錢債速卽提訊果係負欠立行斷償萬一實係窘迫不堪難以照繳則上等者須仿西人報窮之法聲明家産早巳盡絶以後無論家業能否重振斷不能再厠身貿易之塲若下流社會中人負欠旣不能還須罰作苦工若干年以爲之儆如是則人無論貫賤知一經負債斷不能置身事外夫然而欺騙狡詐之謀當可因之稍戢矣夫錢財猶性命也上有保全民命之責即有保全民財之責其理相因其事相合世有整齊民俗之責者幸勿薄爲細故而令奸狡者得遂其謀哉 
[三點會匪竄入閩贛兩省本館南昌專電]  
　　廣東嘉應州三點會匪竄入閩之武平贑之會昌等縣土匪隨之起事閩督電咨贛撫恊同勦辦贑撫即電飭南贑鎭逋督兵往剿（晉） 
[海州民情安堵海州]  
　　三月間有青島德商至海州探問荳餅市價嗣於月初又有德國輪船兩艘至洋面測量水道鳴砲數門旋即駛去並無奪島驅逐居民之事該處亦無梟匪作亂民情安堵如常（外） 
[廣東藩司亦請提欵歸公廣州]  
　　粤省鹽運司缺提常年所入之欵歸併公用已紀本報兹聞藩司胡方伯亦將布政使司缺每年入欵和盤托出請提歸公開列清單禀詳督憲批示惟每月應給回辦公經費若干尚未核定（暌） 
[邀商續議塩斤加價未允揚州]  
　　九南鐵路擬將西岸淮鹽加價迭奉玉帥札飭淮運司邀集各大商籌議以定從違當由淮南局員集商會議未决前日恩都轉又邀西岸運商領袖蒲紹棻等來署公議咸以西岸上年銷數已不及前歳暢旺若再加價將來銷塲實無把握應俟從長計議云云聞都轉尚擬遴派幹員前往西岸查察近數年中鹺務實在情形云（剥） 
[張家口庫倫開作通商地京師]  
　　政府已議定開放張家口庫倫二要隘作爲通商地准備電命庫倫辦事大臣綏遠城將軍張家口監督調查一切情形（奭） 
[陸師學生誹議督練處南京]  
　　督標營哨各官本極腐敗現經督練處以次裁汰即於將弁學堂畢業生中遴派補充因之陸師學堂畢業生心頗不平謂將弁速成科學期僅及三月最多亦只六月卒業而陸師學年旣久程度亦高乃該處任用營哨各官反舍此取彼殊不足以昭公道云（豫） 
[武備畢業生之腐敗廣東]  
　　粤督前將新添募之親軍二旗諭令附人將弁學堂模範隊一併訓練兹聞該學堂頭等卒業學生不敷助教特請調派喜字營教練之武備畢業生王燊圻崇鑑慶恩等三名來堂帮教某日遵將新募二旗歸併編隊該生等忽聯名請假雲南大怒謂該生等在武備學堂肄業兩年經費累萬卒業之後自當稍盡義務豈能於需人之頃聯名請假似此趨向腐敗若不嚴加整頓日後更何屬望卽諭將弁學堂總辦李道傳集武備學堂卒業各生勒令分赴親軍各營先令試教三個月但給火食不支薪水試教期滿後若耐勞盡職者卽令補充官長限服義務四年劣者卽行追繳憑照其借辭推故不到營者亦須追繳憑照（暌） 
[水師學生派習魚雷南京]  
　　水師學堂工課原有魚雷一門設廠於草鞋夾江前端午帥來寗時曾命選派學生赴廠學習但未及實行即行調任今蔣游戎超英經周玉帥委辦水師學堂後見堂中功課腐敗異常即擬逐項整頓并以選派學生習學魚雷爲要務故己親赴雷廠布置矣（豫） 
[標弁撮影以杜假冒南京]  
　　督標候補將弁迭經前督飭查假冐而奉行者率恐人衆鬧事敷衍塞　督練處現訂新章自本月十一日起至十八日止飭令分日携帶札付並造簡明履歴兩分赴處呈候查詢如果年貌相符應對無差卽令二十人共拍一照量其才力子以差缺倘有虚浮則照假冐職官律治罪其有供差外府外省者限兩月内投處候查逾限將標名註銷惟世職武進士武舉人等不在此列至某日傳見某人均於前三日榜示處門以免訛悮（豫） 
[調查曾左彭三公部下夙將南京]  
　　督署前日奉到兵部夾文調查曾左彭三公部下夙將故督練處乘清查督標將弁之際飭令凡有曾隷三公部下者即詳具姓名履歴呈報以便復部候用（豫） 
[觀察調查警察旋省南京]  
　　正月間將弁學堂總辦陶森甲觀察奉周玉帥檄飭會同警察總辦龔漁賓觀察率帶學習警察人員前赴北洋警察學堂肄業現陶觀察以警察辦法及警 
 
 

Page 3

 
 
察學堂管理教育事宜己一一調查清楚故於十一日由北旋寗即將料理開辦警察學堂一切事務至龔觀察則須俟學生平生畢業後始可相率言旋也（豫） 
[粤督奏請裁攺營制廣東]  
　　粤東緑營前經岑督奏請暫緩裁撤兹開雲帥已决意遵照練兵處奏定章程辦理僅留提鎭副將及千把各缺其餘參遊都守概行裁併所有營制一律改爲常備續備聞不日卽當奏請照辦矣（暌） 
[粤省裁攺道缺詳述廣州]  
　　日前張撫會同岑督前有奏到京略謂欽州距省千九百里海防邊備中外交涉諸大端均關緊要擬請添設廉欽道一員加兵備銜駐紥欽州以廉州一府欽州一州歸其管轄高廉欽道轄屬旣撥出欽廉查雷瓊道之雷州肇陽羅道之陽江廳均與高州電白一帶相通自應酌爲改隷擬請攺雷瓊道爲瓊崖道專管瓊崖各州縣又攺高廉欽道爲高雷陽道仍駐高州此添設廉欽道及酌改瓊崖道等缺之情形也糧道一官事極清簡援照陜西兩湖辦理擬請旨將廣東督糧道一缺卽行裁撤一切稽徵督催奏銷考戎概山藩司照章辦理該道向轄廣州一府佛岡赤溪二廳糧道旣裁應請將廣府撥歸肇羅道分巡攺爲廣肇羅道仍兼轄佛赤二廳移駐廣州此又請裁糧道及移攺廣肇羅道之情形也以上添設之廉欽道邊海交衝請定爲衝繁難邊遠要缺由外升補揀補所需廉俸即以糧道俸支此外擬攺之瓊崖雷陽道廣肇羅道均係將轄屬分别增减攺隸並非裁缺各缺現任人員應請一仍其舊又擬萬州攺爲萬縣崖州則攺爲直隷州管轄昌化感恩萬縣陵水四縣云（冬） 
[粤督札委查封長壽寺廣東]  
　　長夀寺前因借設學堂寺僧不敷棲止先由雲遊者僧喧噪未幾在寺擺攤賣物等人并來往遊蕩之徒咸大聲呼拆擲石如雨旋將該學校搗毁當時有無督拆之人不得而知惟據學堂中人僉言伍銓萃太史督拆此校禀詳卜憲亦稱太史毁校阻校兹聞　憲已札委南番兩縣將長夀寺所有寺中産業一概查封矣（暌） 
[接解官犯江西]  
　　護撫周瀚帥昨准粤督咨稱官犯裴景福發配解由廣東路經江白請加派員弁親至贑南邊境接解以免疎虞瀚　因委汪大令肇澐沈大令廷鑑吳守戎景山卽日馳往大庾縣梅嶺界上小心接解聞裴犯須由贑省至金陵禀見周玉帥面謝斡旋一切云（晉） 
[受寄尹産自首免究揚州]  
　　揚郡尹稚山虧倒通商銀行鉅欵經江都縣查封家産並提尹妻等迭次研訊迄今未結兹新任江都縣陳大令又奉盛宫保札催因即出示曉諭文云尹稚山虧倒銀行公私各欵爲數甚鉅當經朱前縣奉飭將其田房産物逐一查封並提尹妻尹胡氏及氏弟胡澤之等訊追收押各在案兹又奉盛宫保札以尹胡氏夫屬禀稱氏平時在家偷漏家財寄放外家數亦甚鉅等因爲此示仰尹氏親屬曁素與往來之人知悉爾等如有受寄尹産者不論何項不計錢多少迅速自首開單呈縣除不咎旣往仍酌提二成以充自首之賞倘敢隱匿一經察出定照予受同科之罪從嚴重懲（剥） 
[派兵保護繭商蘇州]  
　　撫憲陸春帥以錫金二縣爲産絲之區每届新絲上市繭行林立現下將次開盤深恐匪徒乘間滋事因准錫金兩邑宰之請札飭曾道亨參戎派委帮帶米蓮伯都戎率領師船六號馳赴該處駐防藉資彈壓己於十一日就道（隨） 
[商部催結控欠巨欵各案彙志京師]  
　　山東登州府屬合德號之上海分莊倒欠鼎康鉅欵一案前經禀請商部追究兹經該部行咨山東巡撫飭屬迅結聲復到部以憑核奪○上海老鳳祥怡記銀樓倒欠滬寗各莊銀七萬數千兩疉經商部據禀雷咨江督浙撫追究兹經該部查此案爲日已久未據　復未便久懸不結特又咨催飭屬迅結分攤以卹商本而警刁頑○陜西西安義合吉倒騙漢口謙祥益貨價銀若干萬兩前據該莊禀控商部呈請追究疉經該部行咨請飭查究迄未聲復兹特再行咨催陜撫請飭屬迅速邊繳并將結案情形報部○江西蔚豐厚分號前在商部禀控夏敬敏虧倒鉅欵一案疉經該部咨行該撫查辦一案兹以案懸日久並未由該撫聲復到部特再咨催迅速了結○職員徐景瑜禀控大德踐莊倒欠存欵一案疉經商部札飭江南商務局查究詳覆迄未據該局具詳情形特再札　迅速審結毋再延宕（震） 
[擬收内港小輪捐例]  
　　小輪行駛内港派員統捐一事現由蘇滬兩釐局會議擬按照刊本水客捐則一律五成核收（豐） 
[岑督湊陳病勢懇恩開缺出洋就醫摺]  
　　奏爲微臣病勢巳深才力甚絀籲懇天恩開缺出洋就醫恭摺具陳伏乞聖鑒事竊臣近年以來時多疾病怔忡咯血諸症旋愈旋發前年去年迭次請假并懇開去署缺均未仰邀兪允去年五月尚在牀褥忽聞柳州兵變憤不欲注投袂西行不遑調治兵間展轉倐逾半年病勢自此愈深精力因之日敝春來肝氣大發加以下血益覺委頓不支飮食銳减往往徹夜不寐披閱公牘則昏暈移時思索事情則徬徨若失據中醫云由於久病失調心血虧指英國醫士德温璞美國醫士關約翰云䐉筋肺氣俱受大損務宜及時靜養購求良藥可望補救就愈否則一二年後必致不治臣内觀自審確有如彼醫士所云者每　惑觸劇甚之際其一種疼痛煩躁悲愁欲絶之狀亦惟身受者自知其苦廣東政務旣繁且皆棘手綜計微臣歴官各省固皆同一爲難而廣東特别之難更有數事辦事首在集欵廣東近年歳入歳出不敷至三百萬部中派撥各欵前者方求緩减後者轉益增加固知部臣派撥不得不然第粤東財盡民窮已臻其極雖云地大物博可興之利尚多而民智未開難與慮始且如礦路工廠等事無一不需鉅資必籌有足以開源之欵而後源乃可以開 
 
 

Page 4

 
 
斷非無米爲炊所可空言興利脂膏已盡竭澤亦屬無魚此粤東特别之難一也爲政在於得人粤東候補文武雖多可用者寥寥可數人材較各省加少事務較各省更難且此寥寥可用之人各有短長宜於此事者未必卽宜於他事每有差缺輒與司道反覆思索竟難得一愜心貴當之人文員之可用者已屬無多武員之可用者尤爲消之將求助有紳士而有品者皆避事若浼欲借才於他省而上選者多未必肯來輔助乏才諸務曷由整頓此廣東特别之難又一也未完 
[調查留學日本警務學生]  
　　前清國各省陸續遺學生來習警察事務此次畢業者江蘇省十八名北京三十四名其留學未卒業者計北京八名湖南十八名四川二十七名湖北五十三名江蘇二十名 
[奉天金州分設民政支廳]  
　　日本於占領地大連等處己設民政廳今復設民政支廳於奉天及金州二處治理地方民事譯大阪朝日新聞 
[清軍艦駛泊芝罘]  
　　清國飛鷹兵輪現修繕己竣於四月九日由大沽駛往芝罘停泊 
[太后諭趙爾巽保全主權]  
　　四月七日新任奉天將軍趙爾巽入見太后訓諭之曰辦理一切善後統治汝須與日本官員和衷共濟務欲保全東三省之主權趙受命上奏曰今日之事　惟以死承大命譯大阪每日新聞 
　　記者曰主權者隨土地爲轉移者也今土地已去而欲保全其主權得乎嗚呼此趙將軍之前爲以死奉命也 
[德提督聲明並未海州懸掛德旗]  
　　昨日德總領事致書文匯報云青島德海軍提督請代聲明德人在海州懸掛德旗之謡言並無根據 
[德人測量在海州地形之故]  
　　十六日烟台電云昨日青島德報謂德已遣兵至海州之消息實爲可笑其故因附近海州之水極淺不便行舟因此須往測量此事早爲人所公認現德兵輪在彼處所測之地形不久將刊印可爲衆人查考至目下該兵輪已暫時停止測量俟過大風汛後再行前往 
[越南海境並無俄兵輪]  
　　十四日東京來電云法政府因日本政府之責問作文答覆謂據統帶法屬越南海軍之海軍邊督電致法政府於初十及十一日之間重未見俄兵輪在越南海　 
[俄艦缺煤]  
　　十六日倫敦電云俄波羅的海艦隊之一部因缺煤炭不能駛至香港與臺灣中間之泊辣他思羣島 
[俄提督患病辭職]  
　　十六日倫敦電云俄京傳來消息俄海軍提督現患心悸病故不能辦事聞俄政府將派阿雷克息夫爲海軍提督至遠東以代羅提督之職按德文報作勃來羅未知孰是 
[英使通知粤東盜風復熾]  
　　十六日倫敦電云英副外部大臣在下議院宣言謂駐華英使已通知中政府目下粤東港盜風復熾譯文匯報 
[荷蘭撤回印度洋鐵甲船]  
　　十六日柏林電云荷蘭政府已撤回在印度洋之鐵甲船三艘 
[議减少蘇彝士運河船費]  
　　十六日柏林電云蘇彝士運河公司現付股分利息一百四十佛郎聞公司　自一千九百零七年爲始將經過運河之船費每噸减少七十五商丁譯德文報 
[新任美總領事抵滬]  
　　新任駐滬美總領事勞及思君於昨晨乘太平洋郵船公司滿洲輪船抵埠勞君在美國時　著名報館主筆 
[摩洛哥王接見德使]  
　　十五日倫敦電云摩洛哥王於德國專使塔吞麥克伯爵抵摩京之次日即行召見德使稱奉德皇之命恭賀摩王爲獨立自由之主摩王答以予立意使摩國與德國友誼較從前更爲切睦譯字林報 
[俄艦隊到東爲難情形]  
　　十五日倫敦電云俄京海軍中人論及俄海軍羅提督所統艦隊情形甚爲可慮並謂羅提督之艱險至東方洋面後甫起現欲出此險必須行過極狹之海腰多處蓋此次波羅的海艦隊到東實墮於日本之計也 
[俄艦隊行駛爲難]  
　　十五日倫敦電云俄國各報謂羅提督現在萬不能回至南方蓋各艦祗有兩路可行一行臺灣海腰然極爲危險一行非列賓羣島之北此路亦甚可危皆難免日本魚雷所猛攻倘將波羅的海各艦隊聯合爲一其險更甚故目下羅提督不得不將艦隊分爲二隊伍行各路也 
[俄擬撤防軍運赴遠東]  
　　十五日倫敦電云奥京傳來消息俄國旣不能募足新兵爲後備軍又預料今年所招兵數必定不足故不得不與德奥等國邊界防軍撤回以便運往遠東 
[俄使行文美政府責備日本]  
　　十五日東京電云駐美俄使喀西尼君未奉俄政府調往西班牙之前行文美政府責日本政府謂日本拘獲有病及受傷俄兵未曾預備房屋與此等人居住 
[中國不信德人之答覆]  
　　十五日北京電云中國官塲謂德國爲海州一事所呈之答覆殊不足信倘果爲測量起見何不早行通知中國當道然則其答覆之意與從前所答揚子江一事情形相同也 
 
 

Page 5

 
 
[牛莊惟消日貨]  
　　十五日牛莊電云本處屢有謡言謂華人富商多家因貨積太多而無消路恐不能支持其故因日商由大連灣用鐵路運貨至滿洲價值較賤故滿洲惟有日本之貨易消也 
[漢口茶市情形]  
　　十五日漢口電云今年茶汛爲最疲之年祁門自開市至今惟買出茶一萬箱錢市亦緊 
[俄皇諭借戰費]  
　　十五日倫敦電云俄皇於十三日下諭註消束縳民人之苛例惟同時又下一諭擬在國内籌借戰費二百兆盧布聞此項祇能借至四成之三而已 
[駐美俄使定期接任]  
　　十五日倫敦電云前駐日俄使魯森後派爲駐美俄使已議定西六月二十號在美京接任譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美郵船在澎湖被阻]  
　　十四日香港電云美國杜立克郵船於初七日在福州澎湖被日本兵輪所阻譯文匯報 
[俄員被亂民炸傷]  
　　十四日倫敦電云俄里革地方有人將炸彈抛擲傷及警察官一員炸斃警察一名又有警察一人因追逐兇手被槍擊斃俄哇突有海口查出私製炸彈廠一所又電云俄由發總督名蘇苛勞蒲斯開將軍在公家花園爲人槍擊難保無性命之憂兇手已被逃遁 
[法員决計嚴守中立]  
　　十四日大阪電云倫敦電稱英太晤士報駐法京訪事人報稱法官决定嚴守中立出於衆人之所猜度俄海部謂俄海軍羅提督並未破壞法國中立章程因此俄外部已聲明此問題可無須再議矣譯字林報 
[自製儀器通行各省京師]  
　　前月有甯波鎭海縣廪生虞輝祖曾將自製學堂各科應用之儀器若干種呈送商部請驗經該部騐得所製器具精美異常直與泰東西相頡頏實爲現在各學堂需用之物因於日前通行各省督撫將軍此後各學堂所需之儀器均請向該廪生在上海所設之儀器館内購買以挽利權藉資勉勵（豐） 
[咨行考驗獸毛樹膠京師]  
　　日前駐俄大臣胡星使籌議織獸毛製樹膠推廣土貨提制洋貨辦法行咨商部君通行各省一律考查製造現商部己將來文並製造取用之法一併刷印通行各省隨時考騐（震） 
[秋審大典蘇州]  
　　初十日蘇省舉行秋審大典撫憲陸春帥督同藩臬兩司升坐大堂將各犯一一驗勘循例賞給涼蓆葵扇饅首青蚨等物是日解犯共計一十九起（　） 
[淮鹽局將次更員漢口]  
　　漢口淮豐局曾嶽崧觀察現届期滿聞下月初旬即須交即接濟何人刻尚未見明文也（泰） 
[蘇鄉命案蘇州]  
　　元和縣屬某鄉於本月某日出有命案一起報經兼代縣篆之長洲縣蘇靜菴大令於十二日帶領書差下鄉相驗（隨） 
[批斥苛派九江]  
　　潯城自立閣會後各業皆有董事兹因木業董事屈順興具禀張隆興抗捐不繳等情奉道憲批示略謂此案前經飭縣訊追嗣據詳稱原立規章除帮費三千六百文外尚有經　　費殊屬　派業經逐一删去另經掌穫王　以各凡新開木匠店無論大小以及曾否開邊只於開張時繳出帮費藶事不得另索分文至張隆興等抗出帮費飭令清繳等情當卽如詳銷案在卷今張隆興等倘仍不繳帮費原屬有干追究第爾等身居董事亦不准重複苛派爲所藉口今來禀以張隆興等只允帮費餘概不遵等情亦屬不合惟控關抗阻有碍商務無論虚實自應澈究仰九江府飭德化縣迅傳一干人復訊云云（遯） 
[蘇城私塾改良社第四次會考記略蘇州]  
　　蘇城自設立私塾改良社後各省聞風興起者頗多有致函詳詢辦法者有親到蘇城參觀社中之師範講習所及私塾學生會課情形者四月十一日該社第四次會考仍在元妙觀方丈内舉行是日紳士王勝之太史尤鼎甫部郎陶念喬太守吳卓臣大令等均往會同幹事員三十餘人察課是日各塾學生共到二百人之譜其鈕家巷胡宅所考女學生尚不在内自一點起至四點講考寫考俱畢四點後演說先由誠正學堂高弟孫開祺營尚麟二生演說一說天足會之益一說鴉片烟之害二生年約不過十二十三歳而聲音嘹亮語多中肯誠哉後生可畏也次由常熟公立學堂教習遊學日本畢業生蔣君龍九演說極言私塾攺良社效驗之大謂普及教育之法無過於此興中國之根基端推此舉視以前童子會課之法實勝數倍故此次特雇船至蘇親觀辦法將於常熟仿辦並勸在座聽者均思推廣之道云云次由社長沈君戟儀勸勉私塾教員言本月卽須　巳見進步各學堂發送學堂牌號並勸諸教習至師範講習所聽講無有作輟本月將應考第一學期之功課八月内考第二學期之課十二月考第二學期之課届時請學務處派員會考發給文憑可得榮譽又言今教體操及游戱運動遊戱唱歌諸法所以使童子身口有正當之運用性情有正當之感觸一洗兒童頑懦之習云云演說畢各私塾學生均至彌羅寳閣大方塲内禮操並由誠正化固兩學堂學生演示諸般游戲運動游戱唱歌各式步伐整齊音韻悠揚觀者數千人俱擊節嘆賞　誠正學堂教習陸君　　化固學堂教習陳君師龍均係最先開辦改良學堂者數年來精神材力均灌注於學堂之中也操畢由社中備茶點欵待各教員及學生而散時已近七下鐘矣（容） 
 
 

Page 10

 
 
[算學研究會簡章無錫]  
　　（定名）本會設在無錫爲研究算學而設故名算學研究會（宗旨）本會宗旨因吾國算學近三十年來一無進步而日本算學之發達已與歐美諸邦抗衡今將日本所有緊要算書悉數購置以供同人研究之資以救故步自封之弊（約法）本會學友無論成材初學皆可與會惟程度不齊務宜謙衷藹和互相砥礪一切驕吝傲岸攻擊標榜之習皆所不許（經費）本會開辦經費先由發起人借捐一百銀元若有不足再行續捐並不在外集欵以杜口實（辦法）本會書籍特請精通算學一二人經理其事不支薪水日本會於日本算書之外凡吾國緊要算書亦並購齊以備調查凡入會之人須捐銀一元以助購書之費凡會友欲借某書須照該書原價並外加十分之二繳存管理人處至還書時再將存銀取還若過五十日不還者以後不得再還管理人即以其銀重賈該書所有外加餘欵俟積多後添買耕書各友聚會日期届時另有專章每逢聚會時會友中或擔教授東文之義務或擔教授算學之義務或演說學理或討論問題均臨時酌定同志中或有捐贈書籍圖畫報章者無論多寡俱將台銜榜示會中以矢勿忘他日卽爲藏書樓之基礎（附則）本章爲開辦簡章規則未盡完美宜增宜損尚祈各學友酌定以圖改良無錫丁福保擬（顚） 
會審公堂及上海道先後議覆上海會審章程全文續四月十四日 
[第五條]  
　　會審公堂牢獄須照洋涇浜北租界工部局止疫章程辦理並由該工部局之醫官稽查 
　　會審公堂議謹查會審公堂押所屋少人多難免無擁擠之患收拾雖尚潔淨天氣炎熱倘遇瘟疫或恐傳染若思補救之法惟有另設待質所一處凡商家追欠稍有體面之人概歸待質所暫時管理其有罪之人仍應歸本押所以示區别惟建造待質所本廨無地無欵如能官商籌欵兼辦較易爲力商家當亦樂從並擬兼設女所一處詳訂妥章惟此節條目甚繁必須勸諭商家提開另議辦理總期開辦經費及常年經費均有著落並須參用西法毫無流弊方可施行 
　　上海道議前件上海租界會訂之初定章程聲明江海北關等處不歸公部局管轄迨後美界西華線展拓之後另訂虹口租界章程亦載有天后宫廟及出使大臣行轅等均不歸工部局節制之語所有會審公廨爲中國辦公衙署與江海北關出使行轅相同所設牢獄亦未便工部局干預至止疫一事雖係衛生美舉惟西醫治法與華醫不同華人體氣亦與西人迥殊往歳吳淞輪船驗疫因西人治騐之法均非華人所能任受頗滋物議今獄犯用西醫雖祇云稽查未言醫法但驗法亦非華人能堪自應由公廨延用資深老練之華醫自行辦理所需經費即在該廨口口項下提用擬改如下 
　　會審公堂牢獄應倣西法止疫由該公堂自行延訂資深合格之華醫辦理應需常年經費由上海道指撥 
[第六條]  
　　凡居住洋涇浜北租界内之華人無論何案經會審公堂提究傳訊所出之提傳各票應由領銜總領事畫押蓋印方能施行若被告係外國商民雇用者其提票兼須由該東人之本國領事官畫押蓋印方能行提 
　　會審公堂議謹查原定設官章程第五條所載中國人犯逃避租界者卽由該委員選差逕提不用洋局巡捕定章甚爲簡便近年辦法不同即領事畫押蓋印已非定章辦法至於洋商用人須該東人本國領事畫押始能行提雖沿行已久於定章不合似應仍照向章辦理如難與辯爭亦可照准惟查飭提與洋商不涉之華人信票旣經領袖總領事畫押蓋印理應由原差提案送交本廨乃數年來工部局擅自攺章必先通知捕房守候派探同往協提否則指爲違章常有案中要犯中途遇見因須先告捕房而後拘拿致被兎脱以後緝甚難至於體面之人提到後亦須留捕房一夜次晨隨案解堂不問罪之有無先受押捕之辱大非愼重治安保全商民之道應請核議時聲明此後公堂差役奉票提人旣經簽字蓋印隨時隨地均可拘拿逕送本廨訊辦捕房不得干預擅押無辜庶華官有保護華民之權華民免無辜被押之累卽外府州縣來文緝拿之犯一經遇見准其扭送不得以違章論卽有誣拘挾嫌妄拿之事中國律有有專條應由華官科以應得之罪捕房不能干預 
　　上海道議前件雖爲原章所無然十餘年來各國領事相沿爲例難以挽回一切情形已於附禀聲明擬請照行未完 
[杭省官報]  
　　四月初四日候補府蕭文昭知縣陸錦烜巡檢吳文鑾典史范之廉均禀見知縣楊鍾俊禀辭赴新昌繭捐差初六日按經歴趙司獄胡候補縣丞程祖韶均禀見城門巡總吳蓉禀奉臬憲委駐叚彈壓秋審人犯差上城總巡李龍元中城總巡魏桐下城總巡沈錡均禀奉臬憲委彈壓秋審人犯差杭府司獄張禀銷押解秋審人犯差初七日准補中防同知蕭禀奉憲台飭知赴任叩謝 
[上海六馬路仁濟善堂籌振公所施子英經収山東各處等賑捐三月初一日至廿九日第一百廿八次清單]  
　　丁子馨洋一百元清河氏求妻平安五十元亘心室主人隱名氏平安人求南來貨船湯誠仁堂各洋廿元隱名氏二元嘉定隱名氏四十元朱宣記謝鹿賓朱居氏各洋五元隱名氏一元顧樹基三元隱名氏先母夙愿求兩子免災平安人蔣願吳求妻兒女安又自知攺過人各洋十元以上共收洋三百三十一元扯七二七五申元二百四十兩零八分連前共收規元十六萬一千一百五十八兩五錢零六厘除解各處賑欵外凈存元二百廿二兩三錢四分九厘銅洋八十三元十七角 
[三月初一日至四月初十日施藥捐清單]  
　　董鶴田二次交來洋十元李夀山一元鴻源廠一元六角恆昌號五元王謙盛一元又銅洋二元無名氏銅洋二元徐毓卿一百元潘瑞賢二元葉又新經募無名氏規元三十兩廣接　號來劉卓羣廿元振記一元朱全炳三角陳竹溪二元銅洋四元銅小洋廿角孫復　規元五十兩以上共收規元八十兩洋一百四十三元九角銅洋十元德北天后宫前廣益善堂洞董　信厚等謹誌 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
力管帶衡字後營花翎儘先補用遊擊黎天才擬請開復原官翎枝並免繳捐復銀兩前敵隨營文案委員花翎指分貴州試用同知張德亮擬請免補同知以知府仍留原省補用管帶綏遠副中營指分四川試用通判夏文炳擬請免補通判以同知直隸州仍留原省補用隨營委員分省試用府經歴趙紹曾擬請免補本班以知縣分省歸候補班前先補用雙月選用縣丞鮑堉寛擬請免選縣丞以知縣儘先選用廣西試用縣丞陳東秀擬請免補縣丞以知縣仍留原省補用管帶綏遠先鋒右營通判職銜張錦芳擬請以通判儘先選用增生劉祖恩擬請以縣丞分省前先補用文童李兆福擬請以州吏目分省補用以上文武十四員經臣覆加查核均係在事異常出力毫無冐濫合無仰懇天恩俯准如請給奬以彰勞勩而勵戎行其出力之把總馬文富等弁及勇目另行咨部給奬至左右江各屬地方凋敝現已通飭各州縣招集流亡發給牛種以安農業一面添派委員分往忻城理苗一帶妥爲查撫合併陳明除咨署提督丁槐并飭各營嚴捕逸匪及查取履歴咨部外所有剿辦思恩府屬及柳慶南境土匪漸平請給奬叙緣山謹會同廣西巡撫臣李經羲繕摺具陳伏乞皇太后皇上聖鑒訓示謹奏奉硃批著照所請該部知道欽此 
[署兩廣總督岑奏爲特參兩廣庸劣不職各員弁請旨懲處摺]  
　　頭品頂戴兵部尚書銜署理兩廣督臣岑春煊跪奏爲特參兩廣庸劣不職各員弁請旨懲處恭摺仰祈聖鑒事竊照粤省營務積弊甚深經臣疉次參劾之後警懼攺悟能自砥礪者固不乏人而放肆因循罔知振作者仍所不免兹查有惠州恊和平營都司高葆光性情粗暴逞忿毆人署龍門恊右營都司事水師提標中營儘先都司葛邦宏嗜好甚深營伍廢弛署萬州營中軍守備事督標中營營用武進士馮占魁居心藐玩任意侵挪前帶綏遠中營藍翎儘先守備廖文光年力衰老營務廢弛前帶中路續備軍補用守備賴來年力頽廢緝捕不力均應請旨卽行革職廣東水師提標補用遊擊張桐遇事招摇貪劣有據副將銜補用遊擊蔡仕祥畏葸無能營務廢弛署赤溪協右營都司事北海鎭左營守備黎玉麟貪利營私縱容匪類代防新安縣茅洲汛務水師提標左營儘先把總記名拔補千總葉茂青縱容勇丁横行勒索前帶常備右軍後營知縣用選用縣丞沈者明顢頇朦蔽輕信妄殺前帶中路續備軍署三水營守備新會左營拔補千總黄廷潤所部勇丁頂名冐混均應請旨卽行革職永不叙用並不准投効他營内葉茂青沈著明二弁情節較重並請發往軍台効力贖罪以示懲儆所有特叅庸劣不職各員弁請旨懲處緣由謹恭摺具陳伏乞皇太后皇上聖鑒訓示再叅革遺缺粤省現有應補人員應請扣留外補合併陳明謹奏奉硃批另有旨欽此 
　　宫門抄初八日内務府國子監鑲藍旗值日無引見王中堂假滿請安松公續假十日徐會澧請假十日掌儀司奏十一日祭奉先殿醇王行禮召見軍機 
[直督袁奏爲續查派赴各省曁外洋各埠勸辦順直善後振捐出力稍次人員按照尋常勞績酌擬奬叙開單摺]  
　　太子少保北洋大臣直隷總督臣袁世凱跪奏爲續查派赴各省曁外洋各埠勸辦順直善後振捐出力稍次人員按照尋常勞績酌擬奬叙開單具陳恭摺仰祈聖鑒事竊查順直地方自光緒二十六年豢匪肇亂慘罹兵禍一切善後撫恤需欵浩繁經前督臣李鴻章奏奉諭旨援照秦晉成案開辦善後實官振捐一面遴派道府大員前赴各省曁外洋各埠設局勸辦並經奏明立案凡勸集實銀至六千兩准給内奬勸集實銀至三萬以上准予列入異常勞績給奬以示鼓勵等因於二十七年六月二十六日奉硃批著照所請該部知道欽此查自是年二月開辦截至七月二十九日奉旨停捐實官經總局分别電致外洋各局遵限一律停止所有奉天山東直隸三省勸捐出力應奬異常尋常各員先經前護撫臣周馥開單奏奬其餘各省曁外洋各埠捐局出力按照異常勞績請奬各員續經臣兩次開單奏奬均經陳明出力稍次按照尋常勞績給奬各員應俟彚案另辦兹據順直善後振捐總局詳此次順直開辦善後捐輸統計實官捐收銀一千二百四十五萬九千餘兩振捐貢監等項收銀三百二十一萬四千餘兩代收部捐銀六十五萬五千餘兩報効銀六十四萬餘兩又聲復駁案核准收銀五十八萬五千餘兩又振捐加成應取銀七十萬三千餘兩總共收銀一千八百二十五萬餘兩除三次奏奬異常二百七十二員尋常三十一員應銷除銀八百三十七萬六千兩仍餘銀九百八十六萬四千兩據各局開送出力稍次人員按照尋常勞績請奬核計銀數僅合五百五十餘萬兩聲明餘銀四百餘萬兩無庸另行請奬開單咨由總局詳請具奏前來臣查近年各省災祲迭見物力艱難重以捐例紛開勢成弩末順直前當兵燹之餘百廢待興幾於無可措手全額在事員紳實力勸籌方足以集鉅欵而資接濟各該員不分畛域勸導有方共集銀至一千八百餘萬兩於畿輔深資補救其勞績誠不可泯自應查照定章核給奬叙前次奉天山東直隷三省請奬異常尋常各員經前護督臣周馥奏奉硃批著照所請該部知道欽此其餘各省曁外洋各埠捐局應奬異常勞績各員經臣次第續奏請奬均經部臣核准奉旨兪允在案今各省曁外洋各埠捐局請奬尋常勞績各員因係在事出力未便令其向隅除已奬人員扣銷銀數不計外核與勸集實銀至六千兩准給内奬之奏案相符統計銀數亦有盈無絀旣據聲明餘銀無庸另奬於定章委無冒濫謹將各該局勸捐出力稍次各員按照尋常勞績補員清單恭呈御覽仰懇天恩俯准照擬給奬以昭激勸理合恭摺具陳伏乞皇太后皇上聖鑒訓示謹奏奉硃批該部議奏單併廢欽此謹將派赴各省曁外洋各埠勸辦順直賑捐出力稍次人員按照尋常勞績酌擬奬叙開具清單恭呈御覽三品銜江蘇候補道那良楊士鈞孫茂德魏秉銓　北候補道蕭策動未鼎元浙江候補道萬履占廣東候補道沈林一候選道奚國榮均請加二品銜江蘇試用道徐棠請以本班儘先補用候選道張元榖請加鹽　使銜迫員用浙江候補知府吳士愷胡蔭森捐升道員兩浙試用鹽運　吳煒暹均請俟離任過道班後加二品頂戴商部郎中冒廣生請加三品頂戴江蘇候補知府那昌浙江試用知府　承寳候選縣運同葛延齡均請加三品銜工部郎中徐鈞分部郎中許居　吏部主事汪述祖候選同知徐善寳兩浙試用鹽運副祝良均請加四品銜浙江候補知府鄒久光朱敏文宗舜年安徽候補知府杜恩榮　炳章 
 
 

Page 17

 
 
[榮澤勘工已竣漢口]  
　　鐵路漢局總辦錢銘伯觀察隨同盛杏蓀宫保乘火車赴榮澤查勘路工兹已事畢於日前逕囘漢局視事（　） 
[蘇郡府試五志蘇州]  
　　蘇府許子元太守於十四晚發常昭崑新四縣文童初覆案兹將前列各名列後（常熟）邵覲鑾郭曦春姚人龍屈温鈺兪可師周祖烈蔣烈黄彝平泰潘晉培徐景煜王珍兪承枚徐振聲朱念程陸炳輿盧賡良兪沈信甯繼汪應元（昭文）兪柳春殷鮮灝曹組文趙伸漙周蓮珍龎樹模王步江姚振清徐占鰲趙公詒朱祖堯劉星衍周兆鰲楊熊李鍾英徐兆元周銘鄭應鸞周文謨陳孕寳（崑山）周一陽葛昌新高大光顧琨徐英陳肇基李世璜汪綏祖王國楨陳中清朱龍章沈智益秦維馨吳大經朱學浩王邦耀吳懷鈞陶涣成曹福元彭鳳儀（新陽）朱祖華馬祖援陳球袁同和汪炳台袁樹霖江鏞兪昌籙戴邵鍾俊佘文滮陳宗繼張國章楊昭乾汪懋祖張汝焕邵福清王瑞驥楊昭震汪慰祖（隨） 
[督憲張宫保飭减府中學堂學額札]  
　　爲飭减府中學堂學額事照得國民教育必自小學始欲得小學教員必自養成師範始各國皆以初等小學任爲國家義務以期教育之普及是各州縣初等小學尤爲教育國民之根本本部堂念各州縣興辦小學籌欵爲難率皆敷衍因循有名無實特於八月間通飭各州縣將賠　捐改爲學堂捐免予解省悉數留於本地爲廣設初等小學及興辦高等小學之用誠以小學不興不但普通實業各中學堂永無合格學生而國民教育亦終無普及之一日惟小學非由師範學堂畢業出身者其於教授法管理法必致茫然無所措手是以興辦師範尤爲小學之先務乃近閱各該府禀報籌辦學堂情形并不認眞督催各州縣興辦小學亦并不知各州縣小學教員之亟需師範惟汲汲於中學堂是設自顧門面聊以塞責其中惟武昌府設有師範學堂施南府荆門州均設有師範傳習所此外各府概未籌及黄州府中學堂學額多至二百四十名荆州鄖陽兩府中學堂學額皆多至一百六十名實爲懵昧可異徒恃有各州縣賠欵攺學捐可以　派任意多定學額以期多提學費致各府州縣以分任府中學堂經費之故不能多設初等小學其實府中學堂此時安有許多合格學生此政爲無根之條終歸於萎雖長奚爲無址之墉立見其傾雖高安用徒張虚名不求實濟始基一壞補救無從可謂不思之甚錯謬之甚者矣奏定學堂章程雖定有中學堂學額應以四百名以下三百名以上爲合格一條原文即又聲明之此時初辦學生額數暫不拘定不獨爲經費之難籌亦正爲學生之難選也兹經本部堂安爲審酌應飭各該府將所設中學堂一律暫改爲初級師範學堂或先辦速成師範或先辦師範講習所其教員或選聘出洋學習師範畢業生或選聘省城師範學生畢業生均聽酌量辦理其額數縣屬多者以六十名爲限縣屬少者以四十名爲限所有現已考取生徒擇其年長文優者留堂攺習師範其餘各徒悉數退回各該州縣分别撥入高等初等各小學堂以爲正本清原循序漸進之計俟將來各州縣高等小學堂生徒畢業有期再將府中學堂開辦届時體察情形另行酌定學額倘以各州縣歳科試學額作比例則此時歳科試尚未停减將來科舉果停高等小學畢業生徒果屬衆盛則升入府中學堂者自然日多卽將府中學額增至四百名上下亦尚不難以後每年皆有升入中學堂之學生自必較歳科試之三年兩試所取者有增無减目前旣無合格學生則斷斷不能援之以爲比例徒致以貪多欲速之故自誤後起之美質良才所有應派各州縣學費目前卽以現定師範學生名額難辦不得額外多提除飭湖北學務處轉行遵照外合行札飭札到該府卽便遵照辦理具復查考切切特札（往） 
[發給軍餉]  
　　江南提標水陸各將領三月份餉項於前日午後奉提右營周子安叅戎升堂點名分别發給（金） 
[道委點驗普育堂]  
　　昨爲上海道袁觀察點騐普育堂花名之期適因别有要公札委松海防同知代驗計民所五十六名男殘所五十五名老婦所三十七名女殘所六十名上海縣發下婦女二十三名法公堂發下婦女十二名撫教所學習各種手藝内學刻字者三十七名學成衣七名學醫卜命相十三名學整容五名又病童十三名撫教各孩總共七 
 
 

Page 18

 
 
十六名養病所一百五十八名陸官塾學生共十八名女矜孤二十一名（金） 
[查禁西妓]  
　　自日俄開戰後旅順等處之西國妓女咸避難來滬在虹口北蘇州路乍浦路一帶借屋居住倚門賣笑一至上燈後無論中西過客一律招呼雖經捕房屢次禁阻未能盡絶昨日捕頭令西探至該管領事署禀請出牌傳提禁阻（火） 
[擬裁栅夫]  
　　聞本城各栅夫現奉總巡朱明府禀請道台擬即裁去以省靡費（金） 
[檢騐浮屍]  
　　前日同仁輔元堂救生局巡船在浦面撈獲浮屍一具帶至老白渡馬頭屍身己腐爛首與兩手均已脱去當用聨單協同十六鋪地甲裘鎭投報上海縣署縣主汪瑶庭大令卽於旁晚蒞騐傳訊巡船户及裘甲取供後命仵役檢驗委係溺斃當塲塡格飭該堂收殮發壇浮厝以待屍屬認領（土） 
[上海官事]  
　　警察總巡朱森庭明府自因患病請假迄今仍未痊愈昨又飭丁到道禀請再假三天○江南提台楊鏡岩軍門自赴澱山湖閱操後卽詣蘇垣拜謁撫憲陸春帥畢取道太倉分查所屬各營哨於昨日抵滬（金） 
[上海縣案]  
　　本埠染坊向有大布小布之分去歳因貶價攘奪兩帮董事朱祖慈石時濟在縣涉訟當經汪大令諭飭兩董邀集同業議定章程禀候出示曉諭後近復彼此涉訟前晚奉大令提朱石研訊朱供向來洋貨抄莊並客帮購進本色咈布俱歸大坊攬染京廣貨店小布概歸小布染坊攬染後因小有坊亦染咈布且又貶價兠攬大布坊則仍照定章取價因此抄莊客帮咸就小布坊託染大布坊幾至無人顧問不得已控求公斷石供大布坊亦染京廣貨店小布致小布坊亦染咈布今洋貨店與客帮自願倩小布坊染布萬難推辭大令核供判仍照前示抄莊及客帮咈布歸大布業小布歸小布業庶清界限而杜紛爭如小布業仍攬抄莊客帮大布生意定行重究○李榮甫胡吉元前年合置房屋一所置價修費約洋二千元各出千元訂立合同各執去年忽因爭此房産在縣互控汪大令察核情形斷令欲得房屋者除還半價外另加二百元何人先繳卽歸管業後因李先繳洋一千二百元大令批准管業胡猶遞誣控前晚經大令提訊胡仍一味强辯大令喝責至再其子情願代責從寛戒責十下判胡子交保限三天繳到方單准將一千二百元給領（金） 
[馬路工程局紀事]  
　　屠夫吳阿如在新馬路祥記馬頭驅猪違章被巡街捕拘解捕房捕頭令解至馬路工程局禀請總辦翁子文太守訊究○祥茂輪船公司傭人肩負小布被布捐局巡丁查獲漏捐扣留不服鳴捕拘入捕房帶至捐局請局員酌罰○南市馬路工程局承包浦江船捐之徐某近已期滿現有多人赴局禀請接辦惟何人接充尚未批准○馬路工程局總辦翁子文太守以本月分境内東洋車包車報捐换照尚屬寥寥因飭捕頭令各捕留心查察如無執照一律拘罰（土） 
[會訊摩素控同義泰担保案]  
　　十五日午後英副領事德君臨廨會同襄讞孫明府覆訊英商摩素控同義泰担保何養元欠銀一案原告摩素同高易律師到堂聲稱保單上旣有同義泰圖印自應照數賠償李宗裕供二十八年分同義泰股東只有五人是否抯保此欵及保單有無用戳小的不知湯茂林供在同義泰店作夥二十八年九月曾子文持保單來店囑店夥張洪福用書柬圖印言明不保銀兩且用戳之夥前年已故此事李姓店東寳係不知毫無干涉被告律師哈華托聲稱當時持保單至同義泰用戳之人乃案中要証現其人出外請將此案暫緩數日俟要証到申再訊摩素稱被告律師旣欲緩訊亦屬不妨惟保單係堂上之書辦所寫請傳寫保單之書辦到堂待原告盤詰明府謂書辦寫保單一節應由本官自問毋庸别人盤詰卽商之德君將被告仍交原保俟下禮拜四再訊（木） 
[公共租界早堂案]  
　　顧錫甫串同湯鳳翔邱阿二縱火延燒蔡春生藥店各節屢載前報昨晨屠司馬會同英副領事德君覆訊據華捕董雙喜禀稱本月十二日有利泰洋行華人持九十元之莊票至萬泰錢莊取洋該莊稱蔡春生店主王洪舫前來止住故此不付旋王聞信亦至將取洋人扭至捕房經捕頭訪得此票係王洪舫給與到堂作証之朱正新以爲貼償費用之資因案未了故止住不付顧錫甫延律師哈華托聲稱據捕所供足見原告出錢賣証且照邱阿二所供乃蔡春生店主與顧串通敝律師意請將顧開釋捕頭禀稱失火後蔡春生店主即登報並至保險行關切并將邱阿二獲到並未供涉王姓直待後來牽砌且在邱箱内搜出存恊和祥洋摺一扣日前禮和等保險行式老夫到堂所供之語甚爲可靠此案係顧湯邱三人串同放火事關重大務請嚴辦司馬商之德君諭令俟下禮拜判斷○招商局扛夫頭張青餘等控楊阿四劉七桂因爭業起釁將張毆傷官判楊劉二人各責二百板枷一月○王阿茂控張寳生搶劫衣包行兇毆打判責二百板枷一月○盛阿桂控張根根毆打勒詐由捕拘解盛供小的賣去竹笋張即扯住毆打冐稱包探勒索洋一元四角判責張二百板枷一月○婦人陸張氏控被丈夫金大凌虐用刀戳傷腿上陸母供同判責三百板押三月○婦人陳四寳控被後父陳賢鶴凌虐因投濟良所陳朱氏供四寳是小婦人生女已經贅壻判將四寳暫發濟良所留養俟呈招贅憑據再行給領○包探李星福解遊方僧守良强行勒索判責一百板○包探徐榮珊解王元明張友德吳阿大王阿大王金高喬阿六等六名至案禀稱王等聚衆鬭毆因此拘案判將六人還押俟獲到餘黨訊究○朱佩之於本年正月控婦人江宋氏王張氏串竊珍珠衣飾當將兩婦管押原告迄未投案兹有藍少堂等五人聨名具禀請將江張二氏開釋司馬據情照會德君昨日將二氏解案一併開釋○李駿控庽言報館主筆任琴叔股東鮑星槎登報汚衊昨日將該館經理人周某傳案李投案候質屠司馬會同德君訊究周供在館司帳報中記載係任琴叔主持現赴浙省卽日回滬當囑其投案鮑雖股東在 
 
 

Page 19

 
 
人夀公司　事館務亦不與聞李即將汚衊之報呈案司馬商之德君將周某交保候任琴叔到案訊核○包探陳洪德解迷路粤東女郎林和到廨請爲安插司馬判交官媒看管候過堂核奪○徐海泉林阿狗控沈阿根林桂生串租脚踏車二輛一去不回兹查得車已爲沈押錢花用訴捕追究司馬判沈林二人各押六月○許公館袁子禾李子君李阿三同控沈寳生行竊銅錫器具衣服等物由探拘案判責沈三百板管押六月兼作苦工○沈阿三與汪阿四陳阿根康小二等售賣烟槍口角沈被汪等扭住兇毆失去洋銀二元沈投訴捕房捕頭飭將汪陳康等一併拿獲解案請究判將汪等三人各責二百板各枷一月○張和尚前將妻子張胡氏即張小紅送入妓院賣娼近又投廨控朱阿發引誘等情昨日將張胡氏提案司馬訊之張胡氏曰爾丈夫爲何控爾氏稱不知司馬遂著將氏交保候傳張和尚到案訊究○三百六十五號捕禀稱某烟館深夜賣煙有違向章請究金繼堂供在該館爲司帳前晚並無烟客捕敲門進内誣說違章求鑒司馬判罰洋五元○前晚十一點鐘後有妓女小金如意投廨呼寃據云被陸全卿誘賣與鴇婦珠姐處爲娼刻因凌虐不堪求恩超豁司馬著交官媒看管再訊昨由捕房解案王和尚禀稱向在小金如意處爲傭前晚出局回來突有流氓多人將小金如意挾去求請追究迨提小金如意至案前訊其何人指使如意供稱並無人指使德君與司馬會商發清良所擇配詎如意不肯請發棲流所司馬准之（木） 
[法租界公堂案]  
　　法商其得利高司郤而達谷羅夫與福安公司翁通海訂立合同購買戈登路姚顧氏姚善中田七畝七分九釐價洋一萬六千七百四十元已付五千元因單地不符在英公廨涉訟現在查悉内有五分已賣與瑪禮孫洋行訴知該管領事咨照讞員陳大令提姚到案質訊昨日原告洋人投案伸訴前情陳大令與魏繙譯會商候傳姚善中等到案訊理○朱寳榮控店夥陳連福用虧帳項洋一百七十餘元竊取店中物件一去不回當將保人潘連根施長發扭案請追大令判將潘連根交保施押交逃夥到案核辦○潘榮叙禀稱本年二月間小的之女在揚州原籍被人拐出來滬找尋在同鄉人朱長發處尋獲據稱由朱漢章爲媒當將二朱扭案請究朱長發供出洋五十元買來朱漢章供由陳林軒拐來陳現往揚州大令判將二朱押候復訊核辦○流氓陳如言吳長生李阿二林言卿李洪莊王阿六陳阿大邵坤全等在新租界攔路行劫銀表衣服等物匿迹趙陳氏小客棧爲包探緝獲吊到原贓傳同失主解案訊辦旋據李林氏林何氏投案爲伊子李洪莊林言卿求恩大令判將陳吳各責二百板李林交伊母領回其餘各枷十天責八百板趙陳氏從寛開釋○金子卿翁玉山禀稱亨泰押店執事沈兆林收取會洋一百數十元由翁送至亨泰交店主收領沈因病身死店主朱連生圖賴不還扭案求追朱供店夥所登之會與店主無干况沈有胞弟在滬不難向索大令准予交保限五日内將沈弟兆金交案候核（水） 
[新租界捕房事]  
　　住居派克路四百六十九號門牌某甲前夜被竊金銀首飾金表等物值銀四百元昨晨投愛文牛路新捕房報緝捕頭允之○賣扇人周文福前日手携油紙扇數十把行經北泥城橋附近被流氓蜂擁而至搶奪一空周投報捕房捕頭立派包探徐榮珊往拘若輩已逃逸無蹤矣（木） 
[美租界捕房事]  
　　東洋車夫邵元金曳西人某甲至百老匯路停車後向甲索取車資被甲踢傷腎囊痛極倒地由捕拘送捕房捕頭令送同仁醫院醫治後自投該管領事署禀控○張阿福竊難數尾行經西華德路爲西捕所見拘送捕房捕頭令暫押半天以儆○本邑人朱談梅投捕房報稱住居裏虹口老朱家宅同居某甲忽吞烟斃命捕頭令包探前往查明再核○昨日虹口某粤人家婢女名五珠因遭主母凌虐潛逃至密勤路龔沈氏老虎灶内由氏送入捕房捕頭令轉送公堂請屠司馬安插○張小弟在新閘路某西人處爲細崽日前將鄉民姚阿和之妻孫氏誘拐至漢碧禮路奸宿經姚尋獲投控捕房捕頭令包探朱桂生將男女一併拘送捕房押候解堂訊辦（火） 
 
 
 

Page 20

 
 
   
 
