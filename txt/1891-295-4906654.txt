# 1891 - 295 - 4906654

 

Page 1

 
 
[新科江南闈墨告成] [  申報館啓]  
　　大江南北名士多若卿魚當其鎖院程才棘闈　藝或擲地而聲鏘金石或掞天而彩絢雲霞吳下多才固宜獨步矣本舘於揭曉後亟購取衡鑒堂原刋闈墨付誟手民排印告成卽日出售首冠題名全錄及闈中諸鉅公擬程後則附刋經藝及詩校讎既極精工裝釘更爲古雅旦又從亷取值每　僅碼洋七分世有欲窺元魁秘鑰者請臨三馬路甲昌書室及掃葉山房購取各外埠則歸申昌及　報人經理 
[本科浙省闈墨出售] [  申報舘啓]  
　　本屆辛卯正科浙省闈墨本舘於放榜後卽速購得聚奎堂原本赶緊排印用潔口紙張裝訂完善卽日出售每本定碼洋七分想諸君必有爭先快覩者本埠請至申昌埽葉山房外埠請向賣報人及申昌購取可也此佈 
[新科江西闈墨告成] [  申報館啓]  
　　豫章爲人文淵　今科闈墨名作如林遠近傳抄家絃户誦本舘于揭嘵後亟覔聚奎堂原本用新銅字排就印以雪白連四紙首冠主司同考官姓名爵里及題名全錄諸名公擬程後附經藝試帖詩可謂精益求精盡　盡善矣兹已告蕆卽日出售每本碼洋七分有欲于章江縢閣間一覘漸新　樣者請移王趾俾度　鍼售處本埠　三馬路申昌書室及掃葉山房外埠則歸申昌或賣報人經理 
[論馬車傷人]  
　　上海之有四馬路實無異乎釋氏所云極樂世界朝朝寒食夜夜元宵其地方之熱閙無以過之其行人之擁擠無以過之車馬之往來亦無以過之又有各書塲鑼鼓喧天笙　嘹喨人或竚足以聽縱目以觀馬車雖獵獵而來熟視焉若無所賭以故此地馬車傷人之事屢有所見工部局整頓地方爲思患預防之計惟恐一禁鑼鼓聲則各書塲必致生涯寥落卽房租無可出産勢將閉歇熱閙塲將化爲清凈區而巡捕捐或致無從收取以故不欲施禁而惟於馬車東洋車之往來於此處者特定章程止許由東而西不得由西而東自有此禁而車與車相碰之禍竟不多見而人之碰子車者則仍不免此其故蓋由於地太熱閙行人稍不留心轔轔之聲竟可寂無所聞卽非　輪亦有不及趨避者九秋下浣之五日晚霞生招　於海天春西菜館余初至時客止一人適有楊子然青介鍾南喬上舍以六經圖爲贄來遊余門下奚童走告余歸寓接見之談逾刻楊子興辭而去催符又至乃復往至則坐客已齊遂入座與余聯坐者左爲迎槎橋主右爲望溪宗人此外七八人皆係素識對坐則六一後人及海天春主尤爲常見者备招解語花以侑酒晚霞生左擁趙姬右對花貌余亦以陸氏孟劬伸勤與之敵正在紛紛拇戰采烈興高忽聞街上人聲鼎沸幾如千軍萬馬突出爭鳴座客皆駭然　色變者姊妹花爭起立翩若驚鴻競趨窗外洋慺上憑欄而視迎槎橋主漠然不動余則恐諸人皆萃於洋樓或致傾墜往招諸花入座孟镘告余曰一老嫗被馬車碾傷矣問死否則曰似不至死間其狀則曰老嫗右手持一碗碗中似高粱酒正在海天春對面扶牆　壁蹣跚而行後有馬車坐我儕者二人陪以二青衣大約遊靜安寺愚園張園而夜歸者加鞭疾馳忽將老嫗帶跌横臥於地坐車者皆面如土色倉皇下車急潛蹤而去巡街捕立將馬車拉住幸老嫗仆地時馬尚似有知識几然立定故老嫗僅傷一手一足巡捕將伊扶起時尚能以手自摩其足及巡捕拉以上車而手申潛碗猶堅持不放惟酒則涓滴無存矣今巡捕已將車夫及馬車卽以馬車載受傷之老嫗向東而去想必往巡捕房也余曰子何見之詳也伸勤曰兒等非短於視者憑高視下安得而不見諸客皆大笑余曰此處本來過於熱閙適暫回敝寓時方在初昏街上電氣燈雖已放光而各店家之燈火尚有未點齊者而憧憧往來之人肩相摩踵相接鄉間會塲戲塲尚無此繁密此其故何哉以爲四馬路皆烟花薈萃之區酒食徵逐之地然尋芳之客亦何至其多如　且街頭攘攘者不盡輕衫曰袷裙屐少年若以爲酒食徵逐則必在酒館妓寮又何至爲馬車所碰　然則此四馬路往來之人非皆遊戲中人也又非盡聾瞽之輩也而何以明明有車形可見而若無所見明明有車聲可聞而竟無所聞以至性命喪於頃刻肢體殘於須臾彼行人豈果不自愛其身若是哉　見鄉村寥廓之處偶然有跳猴子戯唱木人戲者手持小鑼鏜然高擊戲尚未見開塲而鄉間之婦稚輩已聞聲畢葉或有唱道情歌蓮花落者在打麥塲中掎一小兀削竹爲板蒙皮作鼓逄然綽綽然拊而擊之口中南腔北調高唱低謳稍稍知音者掩耳不願聞也而村氓鄉婦且娓娓聽之不倦竟有不遠一里半里之隣村婦孺肩凳喚渡以一新其耳目者可以知鑼鼓之聲與靡曼之音其足以引人也速而且廣今四馬路一帶入耳者無非金革聲否則無非浮靡之音專以引誘良民淆人觀聽爲事而獨以地在洋塲故得僥倖於庇護之有人官法不足畏清議不足恤毅然决然相率效尤行之無悔以至傷人之事時有所見此而但歸咎於馬車與夫執御者之不愼固無可辭而其實則所以蔽人之明塞人之聰無論行人與執轡之人其耳目皆有所蒙混其故在地方太熱鬧爲之也因卽親見之事筆而出之以告有整頓地方之責者 
[本館接奉電音]  
　　昨由京友電傳上諭一道敬謹譯登○九月二十五日奉上諭禮部奏已故大員捐田贍族請給予恩施一摺已故湖北巡撫翁同爵誼篤本宗擬置義莊其子浙江候補知府翁曾純等克承先志購田一千餘畝養贍宗族洵屬敦睦可風着賞給御書匾額一方交該故撫家屬祗傐以示嘉奬欽此 
[日本地動]  
　　東瀛來電云前晚日本地動最甚者爲神户大坂兩處倒塌房屋不少人口亦有傷斃者電音所述止其詳俟接訪事人信再行續登 
[皇都客述]  
　　興平倉滿監督刑部候補員外郎惠銘調補海運倉所遺之缺經祥許兩倉帥將委用監國子監助教恩光補充興平倉滿監督除檄飭該員赴任外己分咨吏户二部國子監查照矣○兵部爲咨行事武選司案呈本部議覆山西巡撫劉題以山西候袜誴備王叙五請補助馬路守備等因核與例案新章不符所請應毋庸議一本於光緒十七年九月初二日具題奉　旨依議欽此欽遵到部合將原題粘抄咨行山西巡撫查照辦理○湖南巡撫張煦片奏冉查定例承襲雲騎尉世職人員於未經收標學習之前呈請考試者准其以世職頂帶應試不准支領俸項等因兹據龍陽縣知縣毛隆章禀詳前請承襲雲騎尉世職陳鴻熙現年二十一歳伊父監生陳本澐本邑會匪滋事被賊戕害經兵部從優照四品官以下陣亡例議給雲騎尉世職襲次宗時給與恩騎尉世襲罔替陳鴻熙係屬嫡長子例應承襲雲騎尉世職因幼讀詩書未嫻弓馬情願以世職頂帶應鄉試不支世俸等因前來臣覆加查核與例相符合無仰懇　天恩俯准陳鴻熙以雲騎尉世職頂帶作爲文生應文鄉試停支世俸除將册結咨部查照外謹附片具陳伏乞皇 
 
 

Page 2

 
 
上聖鑒謹奏於九月十二日奉硃批兵部議奏欽此○貴州黎平府下江通判所屬加車寨苗人近於本年六月間聚衆滋擾該通判往爲彈壓苗衆抗拒思變勢甚洶洶黔撫得報派委馳往並札飭附近防軍拔隊往紥相機而進妥籌勦撫速爲辦結惟該通判辦理已形不善先行撤任由司移道派員接署並飭委員查明此次苗人滋擾有無激變情事禀覆核辦等情已由署撫黄中丞槐森馳報九重矣○前紀李八因馮德祿訛索米石銀錢致將馮毆打揉眼一則兹聞此案已由東城於日前移送刑部掣分江西司承審訊據李供馮係某賭局局頭迭向訛索先後已訛去銀若干米若干且伊係逃徒彼此楸毆等語卽傳被傷人次日到案質訊則據馮家屬報以馮現往西山某寺醫眼治傷俟回京再行赴審等語可員准否尚未詳知　本年辛卯科順天鄉試所有薦卷中文理通順未經中式者經大主考覆加披閱　其文理優者之江蘇增監生陸長佑等一百四十名挑取謄錄照例將挑取謄錄各硃墨卷裝箱於十三日封送吏部查核辦理合將辛卯科順天鄉試挑取謄錄前二十名籍貫名姓錄左陸長佑江蘇增監生楊毓璋安徽附監生王崇烈山東優監生楊學曾順天監生惲毓庚順天監生恩泰正黄滿監生薩起巖福建監生張耀祖廣東監生文燿廂黄滿優廪生韓世琛順天廪生唐明鎭江蘇監生趙儒林直廪生徐樹廷安徽監生黄桂棻貴州監生蔡麟文安徽監生何承道湖南監生金鶴籌江蘇附貢生李秉全直拔貢汪裕誠浙江監生趙維新順天廪生○宗人府右司科房供事爲嚴禁事現奉司憲父諭科房重地理宜嚴肅格外愼里方期無悮公事平日閑雜人等出入任意喧譁惟十一日尤甚爲此嚴禁不准擅行出入任意喧譁自諭之後如再任便出入仍蹈前轍任意故違卽行鎖拿懲辦不貸特諭○本年辛卯科順天鄉試中式各三塲硃墨試卷由提調裝箱封固於揭曉　咨送禮部禮部卽於十四晨將卷箱扛入東長安門内在本部朝房分列桌几經欽派磨勘官翰林院侍讀準良等二十餘員於彼分攤試卷逐一磨勘諸前輩愛士情形每遇試卷中筆悮小疵無關弊竇之處雖皆簽出而必書以免議二字諸以自八點鐘入座閱文至下午一點鐘方散試卷仍由彚總裝箱舁回禮部○淮安關監督世榷使綱現屆一年差滿預行呈報户部更換經户部將内務府七司三院一等　深兩項　中員外郎咨取到部繕具題本於十四日咨送内閣票簽盖印於十五日呈進題明准安關監督世綱現屆期滿請旨簡員更換抑或仍令世綱接管之處請旨遵行一本本日奉硃筆這差仍着世綱接管俟扣足本任一年再行更換餘依議欽此 
[陝右水災]  
　　陝西興安府安康縣屬於七月初間大風陡起繼以猛雨積潦滿途河水漲溢田禾盡偃被淹十數村葿水深數尺民房在水中央丁男子女蕩析流離情殊可憫該管一方官立卽撥穀捐廉先辦急撫陝撫鹿中丞傳霖得報　立飭藩司籌欵備撥并委員馳往灾區會同印官詳細勘騐被水田地是否成災應如何籌備賑撫應否蠲緩丁糧各節切速禀覆核辦毋使失所己由鹿中丞馳奏九重矣 
[藥局飛灾]  
　　廣東香山縣西門内有一小山高約十丈其顚設有存儲火藥局本月十六日忽然火發局房全燬波及局旁民屋數百間有揭去屋面者有毁及門窓者雉堞上所置小砲藥彈一震之餘紛紛飛至遠處事後查得局中共有十六人駐守内二婦一出門作客一方踵醫右之門求診故皆倖免於難其餘十四人悉數轟斃屍骸焦黑如柳炭一屍飛至空際墜於小廟屋上屋宇擊成一洞屍從洞口復墜於地傷者約　百餘人輕重不等至十七日香山縣發出洋二百元將諸屍一一棺殮且給資傷者令其就醫并令傷重之人至醫院敷治而各人均不願往聞局中尚餘火藥五六噸未及被焚若竟全焚恐全城將化爲瓦礫矣至起火之由無人知悉大約因吸烟　火所致猶憶　年前局中亦曾肇　惟只傷三人故局章未及從新更改今兹遇此大禍不知以後將遷至鄉僻以免殃及池魚否也 
[榴洞仙踪]  
　　福建學政沈宗師考取優生於本月十八日揭曉計正貢爲郭侍昌伍增撙炳奎吳葆疇　驥　葉大登六名○閩浙總督卞頌臣制軍見閩人溺斃嬰孩不可以數計因飭紳士籌設保嬰局收養棄孩近以經費不敷禀請將船政局官地一區給爲公産由局籌　建屋收取租金制軍准之○馬江屢有哥老會匪造謡生事紳耆懼遭波累相率挈眷至省垣說者謂昔年中法接仗時　　尚一　礮聲而遽爾奔避區區紳士固應先去以爲民望也○其母某兵船運新鑄大礮至閩卞制軍飭弁帶勇丁至江邊照料民間不知其故頗覺張皇逾二日始定殊可笑　○馬江新造船塢業已開工而工役尚覺不敷委員因出示招募五百餘人令當塲扳動巨石約重三百斤祗六十餘人能人選餘則亦如文闈舉子紛紛然名落孫山云○福建藩司劉景韓方伯於本月二十日交卸藩司篆務卞制軍札令張笏臣亷訪兼署○劉方伯於交卸時提出公欵約　金撥充各善舉凡敬　堂因利局同善堂拯嬰鄉局育嬰堂勸葬局咸得渥沾利益敬卽堂紳士銘感憲恩製成萬民衣傘德政匾額衣冠恭送到轅○王馬氏控協鎭楊曉春毁物毆人卞制軍批云楊曉春身爲武職人員不能約束其子輒敢到該職婦寓中毁物傷人殊屬荒謬候飭總理營務處鹽法龍道卽速督同侯官縣提訊具報 
[慈古盜案]  
　　距江西省城七十里有地名兹古者係由潯至省通衢　新建縣管轄設有汛弁汛兵九月初四日某信局挑夫四名　至是處日已西沈乃相約投逆旅止宿雞聲茅店景况凄其鼉鼓三敲驀有盜十餘人手執刀棍　條毁門入内　毆刀砍傷及店主挑夫各一名餘人蝟伏室隅不敢聲息盜遂將信包洋　匯票盡行刼去及報縣勘騐卽經差捕在某烟館内查獲形跡可疑之汛兵馬兵及地痞數名想當激底根求盡法懲辦也 
[猾盜成擒]  
　　今夏吳江縣某當鋪於夜間被盜破扉而入刼去洋銀貨物約值萬金報案後四處緝拿迄今未獲此一事也八月廿四夜三鼓敲殘黎里鎭之長田村内殷兆鑅家又有盜匪十餘人手持巨石擊破大門一擁而入翻箱倒篋搜括一空然後呼嘯各散殷將被盜情形及所失物件開單報案邑尊履勘之下立懸賞格以冀此案速破至本月初旬蘇州胥門外某烟館内有一湖南人短榻横陳領略烟霞風味營勇　其形跡可疑上前盛問所答非所問當卽拘住解交龍軍門研訊之下供稱姓王盜　爲董廣大李華盖黄老七此外夥伴共有十九人泛宅浮家往來各處共犯刼案五次吳江及某處二宁小的並未到塲惟看守船隻而已餘三次亦惟　門外接應軍門撫慰主再乃諭之曰汝若能作眼綫往拘董某則當宥汝之罪王答稱情願領同住捉刻下董黄二人在上海李則在離蘇城一百三十里之小村落内於是軍門卽派新調管　前營之吳廣升都帶兵一哨砲船二艘向上海進發及至浦面遥見盜船揚帆而來王指曰來者卽董船　於是各勇預作準備臨近時一躍　上將盜船獲住盜黨鳬水逃命惟董黄二盜爲衆兵所注意用撓鈎搭起因得就擒立時返棹至蘇鄉小村落都戎親自登岸率領衆兵各持槍械將爲一鼓成擒之計李愍不畏注竟敢作螳臂之拒究以寡不敵衆爲兵所擒遂於廿二日午後解至闔閭城畔龍軍門隄訊之下三盜均不承認軍門卽着備文解縣訊辦 
[偷兒狡展]  
　　蘇城撫署西首沈姓家於二十夜三鼓後被宵小挖門而入竊去零星物件當赴保中局報案及廿二夜該局委員蘇君會哨回在路拿獲一賊翌日提訊之下供稱平望人姓徐名少釗年廿五歳向作米業藉微利以餬口嗣以自不長進遂於去年停歇　今贫病交侵出此下策蘇君問共犯幾次實供尚可從寛徐堅稱祗犯一次遂着重責三百板責畢復訊始供出數日前在黄　坊橋附近之木器店内竊得零物二件問尚有别案否答稱無遂着再責一百板仍不肯吐卽着備文送總　署請辦 
[蘇垣官報]  
　　九月十九日同知宋枬禀銷崑山縣查勘荒熟田畝差回昭文縣徐樹釗禀知會算交代來卽辭知縣姚詩聲由常昭海口 
 
 

Page 3

 
 
釐局來童毓昌禀銷覆勘寳山江東坍灘地差回鄧復興禀銷上海提運硝差回縣丞廖煐禀知奉撫憲飭派分寗差委卽辭州吏目馬家桐禀謝奉委吳江縣保甲差卽辭候補府經歷劉祥瑞於九月十三日已時病故二十日知縣王肇嵩禀知赴滬料理廠中木植事宜差並卽辭黄在福湖南人由江寗來高湻縣陶在銘專丁來省禀謝奉飭十二年分海　蒙保直州在任候補丹陽縣包港司巡檢俞龍盤禀知交卸但省並謝辦賑　記大功一次吳樹楷禀銷海運津局差江陰縣典史王澍荆溪縣典史湯維淵均禀知交卸任事回省巡検項兆骝禀銷蘇城絲捐局差典史楊世輔禀知本日到閶胥門外西叚冬防巡查差潘轅牌示照得松江府知事　時榮在任病故遺缺查有試用縣丞壽宗耀堪以委署知縣趙　耿禀銷桃源提案鹽城查案差回並謝十二年分海連蒙保補缺後以知府用麟恒禀銷長洲縣查勘荒熟田畝差回孫家聲禀知奉委管解京餉差縣丞朱賢景禀銷海運津局差 
[羊石委談]  
　　新授廣西思恩府周太守天霖領憑出京航海南下已於前日安抵穗垣隨赴督轉禀到呈遞履歷制軍傳見後卽札飭赴任以重職守太守連日向各當道拜别聞已擇定十五日起程馳赴　省　　特惠潮嘉道曾藎臣觀察銜命南來業已到省南番兩邑宰在城内丹桂里程定屋宇爲觀察行轅觀察抵岸後携同眷屬人等遷往按觀察前在粤省服官多年歷署府州各缺皆有政聲口碑載道今舊地重臨屬卜民咸拭目以觀新政矣○升授湖南提督現任潮州鎭總兵婁軍門慶雲前日因公晉省適由兵部遞到綸音軍門就在行轅排列香案謝恩闔省官僚紛紛踵門稱賀車馬盈庭極形熱閙聞軍門已具摺謝恩陳請陛見俟奉到批摺然後將鎭篆交卸云○海口補抽厘金　設在沙基火船碼頭凡出口貨物均須赴局報厘杳核綦嚴不容走漏近有奸民先將　物連往黄埔再由黄埔運往香港以圖走漏以致厘局徵收日形短少局憲訪悉情形特於黄埔設立分卡一座俾得易於截緝卡房現已落成由局憲委派員役前往辦理想如此防範彼走私之　當無所施其技俩矣○文闈址一日揭曉十三日簪花解元傅君維森平日應試屢列前茅文名卓著其餘所申式者亦多係知名之士咸　兩主司老眼　花士林翕然稱服 
[金陵瑣事]  
　　會匪陳金龍解上金陵梟首前已登報垷聞委江蘇候補典史胡康侯少尉榮昌於九月廿二日起程將首級解往鎭江等處示衆○十八日治都統呵殿過奇望街適　泰染坊攔街晒布風吹布動誤勾憲轎之頂飄然墮下致將轎頂打壞巡捕官立喚坊主徐姓出店將以馬棒從事統憲呵止之轉温諭坊主嗣後小心勿得再誤隨換轎而去○劉治卿觀察履新乘民船二艘用小火輪拖帶出西州門時舊部兵丁及鋪户人等均設香案叩送 
[宜昌近事]  
　　前月宜昌滋事時有要犯一名在逃未獲昨有人言該犯日前在歸州灘上被水淹斃然確否究不得而知故地方官仍派差跴緝○陰雨連綿秋花已損小民望歳時切殷憂○前日有花船一隻行至獺洞地方被來船相　以致翻覆幸人皆救起花亦撈起多包然行路之難已可略見矣○平善壩查出某客運卜貨物内有洋藥數百兩已被提起充公該船亦照章科罰永不准再在長江攬裝貨物○某甲在城内擺一小荒貨攤前月閙事後有人拾得　碎物件賣在該攤又有某乙某内開打鐵鋪亦收有洋鐵物件現被官差查出以收買賊贓論該三人均被拿案責打後枷號在街前後示衆前日仍　差役押到大南門外各洋行碼頭示衆有兩人共戴一連二長枷已有多日大約滿期可以責釋 
[賽船紀勝]  
　　昨日係西商賽船之期適值天宇放晴澄波如鏡水濱士女絡繹偕來寳馬香車駢肩接踵第一次兵船舢板共賽　兵船　板先到日本兵船舢板次之英兵船舢板又次之第二次英人與德人共賽英人獲勝第三次仍係兵船舢板共賽天兵船舢板勝日本次之英人又　之第四次四船共賽得勝者由寓居滬上之西婦公贈繡囊實以錢物一船揷紅黑旗一船揷藍旗一船揷白旗一船插紅白相間之旗係紅黑旗者得彩第五次舢板三艘每艘坐五人一揷紅黑旗一揷紅白旗一揷藍白旗係紅黑旗　第六次兩船共賽每船坐五人一揷黑旗一揷藍旗係黑旗勝第七次三船共賽每船坐五人一揷紅旗一揷緑旗一揷藍旗係紅旗勝至此而賽事已畢時已薄暮游人紛紛散歸所望今日依然晴霽庶幾倚櫂江千仍得中流容與也 
[縣案彚錄]  
　　本埠南市元昌　行前日與豐和米行因爭奪斛米以致爭毆豐和駁船户潘咸全竟將元昌出店黄寳成毆傷兩造遂扭至十六鋪保甲局局員移送上海縣訊辦晚間袁海觀大令升堂集訊先據張庭燦投案訴稱本邑人在元昌米行爲經事今日偕黄寳成至船上斛米忽有豐和擋手陳應琴到來爭斛向論之餘陳喝令駁船户潘咸全行兇膽取將黄寳成毆傷求恩訊　黄訴稱南匯縣人今年四十九歳現在元昌爲出店今遭毆傷求請騐究陳供稱寍波人現爲豐和經事今日前往斛米被張阻在向論是實並無令潘行兇之事潘供稱操舟營生今日有豐和米行雇小的前去裝米實無行兇之事叩求恩鑒大令卽飭行作騐得黄寳成　受微傷着令退去　咸全交差看管陳等斥退候查明起釁情形再行覆訊核辦○挨戤輪船掛得買司于賓在縣控同船水手李阿水圖財害命一案袁海觀大令提訊情形曾記本報前晚大令復升堂研詰子賓投案訴　山東人自遭李阿水在長江中將小的抛入江中之後生意已經停歇小的入水後汆至江邊有袁觀道將小的救起附輪來申赴英廨控告移送到案小的涉訟至今衣服典盡况家中尚有老母　靠小的養活且李向吞没小的洋銀現在求恩公斷李供稱子在船自做不端事以致情虚逃逸上岸求請明鑒大令得供判令李阿水　洋五十元如不交洋照例究辦于叩首遵諭李供求寛限大令准之卽着還所俟將洋交清釋放○前日據英公堂解送形跡可疑之陳德生殷兆才劉紀華等三人至縣晚間袁大令升堂研訊陳供稱懷寍縣人向在九江鎭禁當勇現已退卯來申尋友殷供稱安徽人前爲小本生理　滬貿易並無别故求請恩有劉供稱亦安徽人向在太湖前營當差此次來申尋友尋覔生意實無不端之事叩求明察大令判將陳殷劉三犯分别收所聽候研訊核辦○　肇均在縣控裕源質當經事王勳谷不付票銀六百兩王則稱票有丁子京前來囑出亦將丁扭案袁大令提訊之下將丁管　在案趨來王英人向張調停願將票銀先行墊付其銀再向丁子京追償張亦首肯兩造於前日投縣求銷並由王呈請將丁子京押追賠欵云 
[英界公堂瑣案]  
　　包探黄四福禀稱馬夫陳阿三篤車不愼碰倒錢張氏略有傷痕今特將陳解案陳供稱小的駕車行駛時此婦横衝而過以致帶傷宋二尹從寛將陳開釋○包探孔阿才禀稱昨晚夜已深矣小的出外巡行見野雞流妓王琴香卽王陳氏路逢狎　强拽至家千犯定章拘拿至案王妓供稱小婦人　籍常熟祗以在家乏食不得已而來此作野雞倘蒙湯網宏開自富遠舉高飛不敢於此謀飲吸矣宋二尹聞而憫惻不忍施刑飭差押令該野雞附航船回籍○瞿　才訴稱兒子向陳和購梨忽然口角小的聞聲而出囑兒回去不必忿爭陳竟將小的辱駡不休並有張阿和等助之毆擊以致小的受傷呼捕拘案陳供稱瞿子向小的購棃嗔小的削皮太緩催促再三既復出口傷人旁人不依致起此釁張及虞長發潘阿林馮寳淡馮永寗同供稱小的等均向之解勸並不助兇捕頭禀稱陳張等有洋銀五元留存捕房爲質今已到案是以將洋洋呈宋二尹判令將洋罰給瞿爲養傷貲 
[法界捕房瑣案]  
　　代理讞員朱明府昨晨莅捕房飭包探先將向花烟間尋仇之蔡堂堂曹金生張桂元三人帶案詰曰爾等均有手藝不應深夜在外糾衆行兇祭堂堂稱小的於禮拜日遇見曹金生等據言上晚在花烟間内失去時辰表反遭扭押捕房小的悮聽其言同至彼處 
 
 

Page 4

 
 
其實打架與小的無涉問爾在船塢作工每禮拜約有幾多辛工答稱兩元之數當據曹金生張桂元等同供在製造局爲工匠每禮拜約得洋一元半光景　除去房飯　所剩有限爲何又到花烟間浪費答稱日工之外尚有夜工可作亦可多得若千問曹曰爾云在製造局作工究在誰人名下答稱進廠不久是以不知名字明府謂蔡堂堂挾制行兇本應重辦姑念祗去一次格外寛恩照昨斷减責一半曹張一再違犯罪不可容判各責一百板押候交保○日昇昌信局章仁培爲遺失考客文章衣物經朱明府訊押在案今因縣宕日久昨將章帶案詰問章卽供稱申局本係我爲經手鎭江局由陳仁康爲擋手另有嚴寳山爲司帳該考客所失物件應歸鎭江局料理况陳仁康在丹徒縣有案可請查究　據爾前云嚴寳山曾經看見何不早爲扭送來案答稱前日曾將嚴尋見扭住之時已在晚間未便到案故將嚴送父協昌茂信局命其次晨到案謂爾已經將嚴扭住不應任意放走衣物尚可賠償惟文章有錢難得爾須赶速追還原物章　稱失物須追鎭江局擋手陳仁康止上陳有保人陳蘭洲在申義益洋貨店可請提追謂爾將嚴寳山送交協昌茂現今則須向協昌茂追問無用東拉西扯當將章交陳長福保去限三天尋嚴到案質究○毛阿狗混用銅洋經包探查獲堂訊着押候交出同黨之華新士楊慶堂等一案已紀前報嗣因華新士等皆聞風逃逸昨將毛阿狗帶案訊問毛卽供稱初次隨華等爲夥目下情願改過以作小本營生謂已知改過　笞責二百板當卽釋去杜照生徐福生因虧欠合隆公司房　前經收和人孫厚卿送控訊押一節已列前報今因爲日已久昨晨收租人孫厚卿投案稟追明府着將杜徐兩人帶案　有兩人之妻赴案杜妻卽檢繳洋十元求請釋夫出外明府卽問徐妻曰爾夫尚欠洋十餘元何日可繳徐求釋出後限一禮拜措借理還富據收租人孫厚卿稟稱徐所欠之洋本無力理還今卽出去亦難還楚謂屋中必有什物着候一禮拜後再不理還准卽拍賣抵償諭令杜照生限半個月後冉交洋十元杜徐皆遵斷而去○瞽目施建榮之妻郁氏被同鄉人陸狗郎楊仁炳誘騙來申變買　經捕房包探王榮培等查知情形將一干人拿送解案曾經代理讞員朱森庭明府訊明實情判陸狗郎等分别枷責施郁氏掌責一百下發善堂寄養一切情形已列前報日前有施郁氏之叔父郁洪　投案禀請將被騙來申之姪女施郁氏給領明府准詞之下昨晨將該氏由堂中提出略加訊究着交郁洪　帶回崇明○　安林之妻嚴吳氏前在黄毛氏所開之小烟間内養病被氏父吳方喜得知由寍波赶來將嚴吳氏扭送捕房曾經讞員葛蕃甫同轉飭提嚴安林等屢次訊問以嚴不應將妻寄　花烟間飭將嚴吳氏發送果育堂養病在案今因爲日已久病已痊愈昨晨嚴安林偕同黄毛　投案廪請將嚴吳氏提案給領明府卽問黄毛氏曰爾開烟間嚴吳氏如何住在爾家答稱開清烟間小婦人之丈夫與嚴安林本係同業素有父情嚴吳氏於六月十六日來住我家烟間樓下房申於七月十一日嚴吳氏之父親吳方喜尋見扭押捕房旋據通事稱前據黄毛氏到捕房言明出價洋一百四十元向其丈夫買得明府卽向黄毛氏爾是否說過黄毛氏卽稱是日說係嚴安林住居英界第一百四十號屋内並未說身價洋一百四十元光景間嚴曰爾妻今年幾歳是否　髮供稱妻十六歳成親今年十九歳問爾岳父控爾將妻賣娼是何緣故答稱岳父向爲信客小的有家信寄回常遭他折去洋元等物以致不睦當據謝副捕頭稱嚴雖係生意中人不應將妻變賣爲娼且黄毛氏當面來捕房說明出洋一百四十元買得今忽吏變實屬不妥明府着嚴退去候查明再核 
[施粥續助]  
　　謹啓者兹有柴内生大善士求腹痛速愈樂助敝堂施粥捐洋一百元祗領之餘仰見慈惠困窮情殷胞與眼前蒼赤被飲和食德之休滬上黔黎頌積善餘慶之福天人交應祿壽長綿謹登報章以誌善願[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[朝鮮近事]  
　　月之初六日袁觀察由王京至仁川衆商皆張燈結彩起迓盡禮觀察隨於初七日乘鎭海兵輪回華○王京某號執事於上月廿五日正在門市交易忽至後屋懸梁自盡究竟因何事故一個悶葫蘆尚未打破也○本月初三日又有仁川口某號夥在前櫃與衆夥談笑自若轉瞬不知所往嗣有人至後屋取貨見某已畢命於梁間何自縊者之多耶○華人赴朝鮮者爲數過多未免有匪人混跡其中遂致滋生事端前車之覆後　之鑒衆商現立定規章必問其來歷姓氏作何生意領票收執以便稽查良莠誠善法也今因日久懈弛以故重申前禁云○鎭海兵輪泊在仁川聽候差遣已有月餘各水手每日至岸上操演無少間斷步伐整齊技藝精熟見者皆嘖嘖稱善誠節制之師也○聞朝鮮紳士醵集股本向日本購買輪船一艘不知作何用處○仁川口向有日本小輪船一艘來往漢江代客運載貨物利權獨攬生涯因之茂盛今又有一明輪小火輪步其後塵分其餘潤而前舟所獲遂頓形减色矣諺曰船多不碍江豈定論耶○今年朝鮮收成豐稔日本商人糴去米糧甚多聞日本歉收故也○日本商人旅居朝鮮者不下數百家醫院而外設立小學堂或讀書或格物或講習武事井井有條其於貿遷有無之中仍不廢文治武備如此○月之十一日致祭太廟國王駕出東門各部大臣在後扈從弁兵擁護有一千人之多至晚回宫○日本商人設立水會捐置水龍數架擇期於初九日演試預在仁川之東山設草屋一所使人火之霎時烈焰飛騰頗有燎原之勢水會諸人撥動機器水勢飛射不啻廬山瀑布猛火爲之驟熄觀者無不齊聲喝彩○前記兾州地方因捕鮑魚肇事兹由朝鮮在該處設立公局藉資彈壓自此以後當可免越畔之爭矣 
 
 
