# 1906 - 41 - 4911791

 

Page 1

 
 
   
 
 

Page 2

 
 
[派遣翰林游學利病觀]  
　　近日京師政界。發現有興味之一問題。則翰林掌院大臣提議於今春挑選翰林之才具明敏年力富强者。分往東西洋學習内政外交練兵興學財政理化等學。俟回國後考驗。果有心得。奏請擢用。盛哉翰林游學。其關係於政學界者不少。惟其有關係也。吾不得不祝此舉之果成。惟其有關係也吾更不得不究此舉成後之利病。 
翰苑人才固所稱侍從之臣清華之選也。預斯選者。將以養其天倪。儲其遠到。望至重也。當太平無事之秋。所以黼黻皇猷。潤色鴻業者。必取資於是。迺世變日多需才益亟。而以最光榮之翰苑。最高尚之人才。目盲腦腐之儔。充塞過半。嚮所稱玉堂人物。揆以天演之公例。當必在陶汰之列。幸也。游學之風。如奇花怒放。日未有艾。官界中有謀超擢。覓優保。引以爲終南捷徑者乎。則爲便利計。莫游學若。幸也掌院大臣憫詞臣之清苦。爲之計萬全。策善後而於是有派遣翰林游學之議。雖然。此舉也。依政學界上之觀察。不得謂無病。亦不得不謂其有利。則吾姑先言其利。 
（一）國學有根柢也國學者何國粹之所寄也自泰東西學說輸入中土。而國民崇拜外人之心遂亦累進不已。學風尤然。充其弊之所極。必將盡棄我國固有之學。而唯彼之從論者謂外國學者之勢力圈。將推及於十八行省。而我國必亡於學術。於是憂世之士。倡爲國粹主義。以圖挽救。顧欲保國粹。宜重國學。而翰林之官。固彬彬乎儒者也。其於我國固有之學。講求有素。是國學已有根柢矣。第國學之能自存於天演競爭之日者惟在吸收新學識以調和之輔助之耳然則翰林游學。所以爲調和輔助計者。寕云不利。 
（二）朝章國典。爲政界必要之資料。而翰林又參稽有素者也潤以新學識。則舊制之孰宜革除。孰宜仍舊。鑒别易而剖斷精。較諸僅習泰東西之政法。而味於本國制度之沿革者孰爲適用。不待知者而後决也。 
（三）以清貴之人而奉派游學則聞風興起必多雖此輩志在利祿。未必有實用之才。然游學之幕日張。則他日學成而。歸所以餉祖國者。拔十得五。庶乎能之。是亦學界前途之福也。 
（四）在勤多年。則人品之良否。志趣之純駁。心術之邪正在上者旣易於鑒别。一旦學成歸國。苟有實獲。逕可拔擢。較派漫不相知之人。日虞其志趣心術之不良。而政府唯不利己之是慮。日思所以防遏抵制之者。當可稍殺其嫉妬之程度。是亦利益之一端。（未完） 
[清俄恊商遲緩之由]  
　　北京電云據本地之外交社會對於清俄恊商之觀察咸謂清俄两國提議此事互有困難之要求内容甚屬暗昧故遷延時日所議毫無進步譯大阪每日新聞 
[聲明華人排外之不確]  
　　二十一日栢林電云中國駐奥欽使已向奥國辯明中國人並無排外之舉動譯德文報 
[俄人强佔呼蘭民地北京]  
　　聞外部接據黑龍江將軍電稱呼蘭廳所屬之馬家船口有民地百餘畆悉爲俄國鐵路公司恃强佔據民情憤憤請卽照會俄使電令該公司從速交還以免釀成禍亂云云外部己據情照會俄使矣（吕） 
[直督議設北洋騎兵師團]  
　　天津電云直督袁世凱現有編設北洋騎兵一師團之計畫目下正與政府商議譯大阪每日新聞 
[練兵處命北洋軍移駐奉天]  
　　北京電云據保定府來信謂練兵處已命北洋軍第三鎭赴奉天駐紥定於東歴十一日起程譯大阪每日新聞 
[練兵處電查福建船廠福州]  
　　政務處會同練兵處電咨署閩督崇將軍略謂現議重興海軍己派學生赴東學習海軍將來畢業後卽當開辦請卽將馬尾船廠近日情形究係如何辦法從速詳查電復以便設法整頓（閏） 
[御史叅劾趙留守述聞北京]  
　　日前吳蕭二御史連名呈遞封摺參劾奉天將軍趙次珊留守略謂該將軍赴任以來多失地方主權較之前將軍增祺毫無所勝惟知沽名釣譽阿媚外人奉天兵燹之後人民流離困苦該將軍不稍設法救護反加酷歛租稅殊悖朝廷委任本意擬請旨飭查辦云云兩宫覽奏卽交政務處核議旋據政務大臣瞿子久軍機面奏該將軍忠心體國素有幹才必能整理奉天統治至於課稅係屬吏所爲决非該將軍本意等語兩宫亦以爲然惟令將摺抄給閱看諭令認眞整理吏治勤政恤民而已（盈） 
[鐵尚書整頓戶部之政策北京]  
　　日前戶部鐵尚書與政府會議整頓戶部事宜聞已决計先將書吏裁汰一半至十四司所管事務繁簡不一擬卽分别裁併改設四局並奏請將財政處歸併戶部改戶部爲財政部以一事權俟開印後仍須傳集本部司員商酌辦法然後奏請實行（吕） 
[新擬訴訟法不久頒行京師]  
　　伍廷芳侍郎增訂刑筆不日入奏已紀前報茲悉伍沈兩侍郎以現在中國旣禁止刑訊而陪審訴訟等法必須同時頒行否則停刑之後必滋流弊故派某部郎譯採各國成法並視現時民人程度酌中盡善編成訴訟 
 
 
 

Page 3

 
 
法二百九十六條日前已諭司員餽昌麟繕摺人奏（盈） 
[外部擬加給駐紥各國使臣經費北京]  
　　外務部前己决議自今年爲始將駐紥各國公使除例俸外另給特别費用日英法德美俄六國各叧給三千兩奥意比荷四國各叧給二千兩此事不日卽可奏陳　兩宫請　旨矣（日） 
[端戴二大臣將到德國]  
　　德國友人來電言中國考查政治之端戴兩大臣准於華歴二月初八九可到德國（日） 
[紀端戴两大臣至舊金山情形]  
　　去臘十九日下午両點鐘端戴兩大臣及隨員同附西伯利船抵金山總領事鍾寶僖正領事歐陽庚隨員豐紳李國瑜及歐陽月均乘艇迎於港口而西人則美政府代表頃尼路大學堂敎習貞士卜技利大學堂東亞文敎習傅蘭雅亦到船迎接岸上砲臺港内戰船均陞旗鳴砲以誌恭警貞士與兩大臣握手打相見禮後陳說奉總統之命親來遠迎兼使兩國交情愈加親密貴大臣亦知我總統之政見謂所禁者祇係工人至如商家遊學及有學識之人與夫官員均甚歡迎貴國爲文物之邦相傳已久故此等人到美實足爲兩國之益貴大臣將來到華盛頓我總統定與面見時書記官伍光建爲端制軍傳話致答曰貴總統如此歡迎吾甚感謝貴國爲文明大國向與敝國爲友邦如承指敎將來两國益加親密但此行於禁約事無干蓋另有外交人爲之經理也時有公家學堂女敎習紐可氏率舘中華童均持中美國旗以迎兩大臣至中華會館西樂大作美國之岑馬將軍富士頓將軍恪將軍督率兵隊總巡捕贊年督同巡差數十名兩旁肅立中華會舘曁各會館紳商預備觀音車三十餘輛迎接至跑華街夾嘉利街之聖寛施士客棧暫駐於第二第四層樓上是晩由鍾令事會同紳商在棧飲宴設筵於金飾廳並請代表人貞士君傅雅蘭君許罅君總督巴姐君并水陸將軍等鍾領事先起而致詞道逹請宴雅意戴侍郎起而答覆表明此行政府之意無非欲振興中國端制軍亦繼起致詞由叅贊施肇基譯成英文以英語代逹其意謂此次奉命考察政治工藝責任非輕惜時候太短然幸太美國官商襄助將來當可以輸入我國且皇太后皇上面諭本大臣聲明旅民利權朝廷定必極力保護且亦常常記念在外各民旣而本省總察官畢地卜技利大學堂敎習許罅船政事務員亞利士中西日報繙譯伍盤照爲華商代表相繼演說至十點鐘始散二十二日朝兩大臣至港口砲臺查閱下午到卜技利大學堂考察遊體操場後卽到嘉罅寛大堂該大堂適是日落成己預留二十座爲肄業中國學生之用該新堂房舍計用銀二十五萬元建造至兩年之久兩大臣遊卜技利後卽駕觀音車到屋崙十六街車站由舊公司火車前往市卡咕到梳叻暫停下車一遊隨往市卡咕轉搭編紗縈尼公司火車經匹注下埠尼低嘉罅科（卽瀑布處）喜利市卜埠埃地架埠次第停車到匹注卜則遊鐵廠到埃地架則遊頃尼路大學堂到華盛頓後又往遊波碌崙之水師兵房然後由紐約搭車往歐洲（歲） 
[商部乙巳年紀事簡明表再續]  
　　工再續 
京師華商電燈有限公司創辦人史履晉等三人股本二十萬兩二月二十日註册 
博山玻璃公司創辦人顧思遠股本十五萬兩有限四月十五日註册 
天津機器織絨硝皮廠創辦人吳懋鼎資本五十五萬兩有限五月十二日註册 
耀徐玻璃有限公司創辦人張賽等十人股本六十萬兩五月十一日註册設在宿遷 
通久源機器軋花紡織廠創辦人嚴信厚等二人股本九十萬元有限五月十四日註册設在寗波 
大生紗廠創辦人張謇股本一百十三萬兩有限七月十四日註册設在江蘇通州 
大生久隆分廠創辦人張謇股本六十萬兩有限七月十四日註册設在崇明 
廣生油廠機器榨製棉池棉餅創辦人張謇股本十五萬兩有限七月十四日註册設在江蘇通州 
大興麫廠機器磨麵創辦人張謇股本二萬五千元有限七月十四日註册設在江蘇通州 
大隆油皂公司製造粗細肥皂創辦人張謇股本一萬兩有限七月十四日註册設在江蘇通州 
華寳製瓷有限公司創辦人林輅存等三人股本二萬元七月十四日註册設在厦門 
鈞窰瓷業公司創辦人曹廣權股本五萬兩有限七月二十八日註册設在禹州 
大照電燈公司創辦人郭鴻儀股本十萬兩有限八月初九日註册設在鎭江 
大有機器榨油有限公司創辦人席裕福等三人股本十萬兩八月二十五日註册設在上海 
海豐麵粉公司創辦人許鼎霖等四人股本二十萬兩有限八月二十四日註册設在贛榆 
天津造胰有限公司創辦人宋壽恒股本五千元九月十九註册仁增盛烟草廠創辦人孟昭顔資本四萬兩有限十二月十九日註册設在烟台 
隆盛烟草廠創辦人王廷彬資本一萬兩有限十二月十日註册設在烟台（未完） 
[禀請開採山石廣東]  
　　花縣飛鼠巖山石因該處紳士任耀華等私售與港商馮華川經府憲查明禀請封禁現有商人王浩生等赴善後局禀請開採飛鼠巖及牛屎嶺石塊每年繳銀一萬三千餘元當經牌傳該商到局詢明核辦（野） 
 
 

Page 4

 
 
[電請開採南寗百色礦産桂林]  
　　聞商部接據總理廣西礦務周觀察電稱南寗百色二屬礦産富饒現已自籌資本銀十萬兩定於今春開採請准立案云云（吕） 
[近三年茶葉輸出之比較天津]  
　　據最近調查我國茶葉輸入英國者計二十九年分有一千二百八十萬磅三十年卽减至九百九十萬磅三十一年只有五百九十萬磅似此年減一年眞有不堪設想之勢又據倫敦太晤士報載昨年英國輸入之印度茶有一萬二千三百七十萬磅錫蘭茶有七千四百八十磅皆超過舊額數倍之多我國業茶者盍速謀自救之策乎（吕） 
[議辦中國郵政學堂北京]  
　　中國郵政由總稅務司赫德君條陳而起故設局置郵等事卽責成赫總稅務司經理惟郵務爲中國内政赫總務司終以中國難得替人爲憾因申請外部就京設立郵政學堂一所招募學生肄習郵務其各岸海關亦設學堂造成人才據聞外部大爲稱許允爲照辦並擬派丞參大員會辦郵政及參預學堂事宜（辰） 
[學部咨江督文] （爲立半日學堂事） 
　　爲咨行事准軍機處片開給事中劉學謙片奏請飭廣籌經費設立半日學堂奉旨學部知道欽此傳知欽遵等因查興學宗旨以敎育普及爲第一要義而半日學堂之設所以爲貧寒子弟計者尤備相應鈔黏原奏咨行貴督照辦理可也須至咨者（雲） 
[擬定外省警務爲實缺官京師]  
　　敬部大臣議定官制京内旣以本部八九品官直可升至一二品不必叧轉他部外省則暫由地方官兼攝擬俟酌定章程後卽專設實官以巡道爲巡警道總理一省警務而以同通州縣及佐雜人員分任基職均作爲實缺六年俸滿稱職者以次奏請遞升（盈） 
[　　近有某御史條陳政務處略謂州縣爲親民之官所有部選各員未諳治理遽膺此任諸多不宜嗣後各省州縣缺出請飭該督撫於本省候補人員酌量請補庶於用人行政兩有裨益等語聞政務處頗然其言（盈） 
[江督不允預保造船出力人員江寗]  
　　江南籌防局近因續造淺水快船與川崎廠重立合同禀請江督附奏分咨並請將在事出力人員隨案奏明俟三船全竣後擇尤奬勵江督卽於正月十六日批示云續造三艦業經本大臣於光緒三十一年十一月十一日奏報騐收江元快船案内隨案聲明並抄摺稿行知該局在案此時無庸再奏所有續訂合同清單候分咨外務戶兵工部查照立案其在事出力人員將來應否酌給奬勵仰候續造三船工竣之日再行酌核辦理（布） 
[十一紀粤省官紳因籌路政衝突事廣東]  
　　留學生電請撤去岑督廣東勒捐捕紳一事消息傳至東京留學生聞之不直岑督召集全體開會集議議定電文一通逕逹政府其電文如下粤路向定招股商辦岑督　信違旨苛捐紳商不尤岑督捕代表紳以脅商民全省大憤路事旣棘又激他變　代奏撤岑督以顧大局（日） 
[日俄戰紀將次編成北京]  
　　外部於日俄議和後令司員將關於戰國之交涉公文及電函等件編纂成册以便恭呈御覽聞現已一律脫稿俟呈堂核對後卽當繕具請册彚呈（日） 
[補錄駐滬俄總領事照會江督文] （爲各 
領事不允派專員查核華洋商民損失財産事） 
　　爲照會事本年十二月十四日接准貴大臣來文以上海租界滋事一案札派總辦江寗洋務局羅道忠堯上海正律法官担文會同上海道查明華洋商民損失財産人命派專員會查等因當經本領袖總領事於上次領事公會會議時將來文所言轉致各國領事兹由各領事所請照復貴大臣卽各領事不便允派專員辦理此事蓋按照此案情形應由各領事分别辦理除知照羅道忠堯外相應照復爲此照復貴大臣查照施行（助） 
[英人對於美國調兵往非之意見]  
　　二十一日倫敦路透電云倫敦及駐中國北京之英國官員皆謂美國雖恐有變而調兵前往非律賓然英人並不預料中國將有劇烈之排外舉動譯字林報 
[法首相聲明法報舘反對德國之不合]  
　　二十一日柏林電云法首相魯浮君曾向德國駐法欽使而德林栽王道歉深以法報館之反對德國爲非 
[美國派兵往非律賓]  
　　二十一日柏林電云美政府已派駐防步兵一隊往非律賓預備保護僑居該慮之白人譯德文報 
[俄亂黨劫掠銀行]  
　　二十二日倫敦路透電云昨有亂黨手持手鎗至聖彼得堡之積貯銀行肆行刦掠旣由警察與該亂黨互相攻打始將亂黨　逐出外傷斃者畧有数人 
[波蘭之革命舉動] 二十二日倫敦路透電云波蘭之革命黨聲稱彼等將變更其方暫停政治上之罷工面實行炸彈手段盖即嗜殺之義也 
[德撤總督懲治亂當之嚴]  
　　二十二日倫敦路透電云俄德　　總督出示嚴　亂黨謂家　炸彈及同謀之黨　須封正法不容寛宥譯文匯報 
[法政府接受摩洛哥之警察及銀行條欵]  
　　二十一日柏林電云法政府已接受可信之簿記内載關於摩洛哥警察及銀行問題之　欵聞此條欵係由各國訂立 
[摩洛哥交涉續議事件]  
　　二十一日倫敦路透電云阿勒支西拉斯會議刻已續議禁止違法貿易之章程又電云前數日内會議摩事各國己將稅則問題議妥譯德文報 
[南]  
　　二十一日倫敦電云英國義勇軍已拘獲納得地方抗拒之警察若干 
[英工黨領袖之言]  
　　二十一日倫敦電云英工黨新舉之領袖甚爾哈提君有言謂工黨得有統轄　時不特將與英吉利反對且將反對英國全部云 
[丹皇舉喪之盛典]  
　　二十一日倫敦電云昨日丹皇停葬於格利司頓斯堡之敎堂時送喪者者計有七萬人之多 
[英國籌欵賑濟日本鐵荒]  
　　二十一日倫敦路透電云美　統已傳　於美國人民使集合鉅款賑助其友卯日本之荒災 
[英議院開議情形]  
　　二十一日倫敦路透電云路塞君己重被　　爲下　　之演說　譯字林報 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[錢塘縣上糧道禀稿] （爲請查辦奸商把持辦漕 
事） 
敬禀者竊浙省漕米各州縣或征不敷解向在上海採辦上海南市米業林立承辦漕米者或蘇或浙並無此疆彼界之分上年蘇省糙米每石價洋三元四角經常州府各縣會　江蘇撫憲禀内聲明載在報章可據蘇省白米每石五元五角又經上海縣向德大棧辦白米二千石可憑詎有源益棧王春舟彙興棧殳蕉汀串通一氣朦請商部立案取名彙源公棧抬價壟斷必欲浙省之米盡歸兩棧一手把持而後快查前月仁和縣向兩棧辦漕米二萬餘石每石勒價洋四元二分較蘇省各縣所辦漕米每石抬價洋六角二分共被抬價洋一萬數千元嘉湖兩府向兩棧辦白糧約三萬石每石勒價洋五元九角八分較蘇省上海縣所辦白米每石抬價洋四角八分共被抬價洋一萬數千元該两棧自辦浙省漕米以來各州縣歷受鉅害前年有高慶堂新開和豐一棧初尚分道楊鑣繼則王春舟等恐破其奸謀百計勾通聨絡固結於是兩棧變爲三棧三棧實只一棧去年上海縣向德大辦白米二千石已付洋一萬一千元王春舟等施其狡計合和豐棧高慶堂向上海縣兜攬白米每石貶價三角去臘十八日突將德大棧張靜臣扭赴上海縣控其抬價居奇經上海縣判令退還前定白米五元五角之價在案夫果抬價居奇買客尚未過問何所碍於兩棧而必欲扭控管押也試將蘇浙兩省現定米價一爲比較誰爲居奇誰爲抬價不待辯而自明矣所尤異者張靜臣誣押上海縣後兩棧以南市米業匿名信函郵寄各縣有意恐嚇揑稱兩江督憲訪聞德大行張靜臣包攬漕米飭上海縣拿押俟漕畢驅逐出境等語謂非把持壟斷其誰信之王春舟殳蕉汀等包攬漕米歷奉前儲憲飭拿有案無如各州縣久任漕缺者少未能盡發其覆漏綱至今憲台整頓漕務體恤備至可否分别詳咨江蘇撫憲上海道憲澈底查辦母任奸商把持貽害之處伏候鈞裁專禀祇請崇安伏乞垂鑒卑職謹禀（顚） 
記者按本月十五日本報紀上海縣禀詳嚴懲米客一事謂有源益彚興兩米棧控張靜臣故跌價值敗壞漕政心甚疑之以爲滬市米價漲落係共見共聞之事世固有增價以希圖厚利者斷無有跌價以甘受虧損者此中情事解决殊難茲閱錢塘縣禀稿始知源益等控案實因爭攬漕米而起由挾私而生誣陷情節顯然所不解者汪大令何竟爲所用而並不發其覆耶 
[撥欵建造火藥庫九江]  
　　廬山地租潯郡分得二萬二千元存儲道庫瑞觀察暫移三千金以爲建造火藥庫之川現在交卸將欵發交德化縣發交錢店按月八釐生息俟火藥庫欵歸清後即作爲學堂經費云（本） 
[騐收無錫縣新建監獄蕪錫]  
　　無錫縣趙大令以監獄覊所勘估建造工竣禀經署臬司朱廉訪派委知縣慶多前往騐收現經慶大令驗得房屋寛廠合式委係工堅料實並無草率偷减情事所用工價亦屬核實並無浮冒己禀復合憲核奪矣（永） 
[睢寗縣辦理警察情形徐州]  
　　睢寗縣梁繼元明府道章辦理敬察城内外共設局二處招募警兵五十名所有口糧三十名由各店鋪捐給其餘二十名由縣捐廉給發歸城守營千總閔得元會同警察委員經理並由董事宋修五帮辦督率訓練分别站街稽查等情現通報各憲查核矣（等） 
[南匯縣辦理警察情形松江]  
　　南匯縣李紫璈大令辦理警察在縣署頭門内設局一所招勇二十名置備毛瑟快槍林明敦槍各十桿各勇每名每月給口糧六元經費由縣捐給歸同城都司張克謨督率操練其餘各鄉鎭勸諭各董籌欵舉辦（吉） 
[德化縣議建衙署九江]  
　　德化縣衙署向賃民屋班房監卡亦租附近房屋現奉臬憲札飭修理現議先造候審公所（石） 
[贛藩牌示南昌]  
　　大挑縣賀昌祺署萬載候補縣彭騰瑞署安福候補縣丞吳瑞署德化姑塘分司（本） 
[提憲病劇松江]  
　　江南提督楊鏡岩軍門去冬在滬沾染痢疾送歸後尚未告痊聞近日病情又復加劇下體竟不能轉動所瀉食物毫不變化惟軍門食量未减大約可占勿藥也（足） 
[蘇垣官事蘇州]  
　　正月十七日三品銜分部郎中楊世勳部郎由滬來蘇謁見蘇撫面商要公正任通州汪刺史樹堂由京引見回省禀到○十八日新委署理常鎭道陶森甲及辦理金陵水師船廠候補道沈佺候補道唐郁華等均由甯來蘇禀見蘇撫○隨辦商約事宜陶鳳威别駕由　來蘇禀見各上憲○商部員外郎單鎭赴各署辭行赴滬○正月分監放各營餉銀撫憲陸春帥委知府項兆麟赴飛划左右營及副左右旗中營水師候補道劉國郇赴常備第一二營太湖水師親兵正前營知府張采田赴常備第三營及巡警左右營分别監放○飛划左營管帶一差現經撫憲陸春帥易委補用守備林開武接帶已於十八日奉札謝委矣（且） 
[商會集議維持商本松江]  
　　去年銅元充斥商人受虧殊甚十七日西門外商會總理林錫田召集各業領袖互議維持之法聞議定嗣後各業交易槪以三節清帳洋價以取貨之時爲准不能以還帳之時爲衡大小鋪戶帳目統以十一月底歸結清楚不能延至除夕衆議旣定擬刋刷章程宣布遠近俾各遵行惟說者謂除夕還帳習俗使然新章之行恐非易易也（足） 
[紀張堰商會開會情形松江]  
　　張堰新設商會一所以某醬園執事爲總理客冬禀請縣憲轉詳立案刻奉商部批准總理陳某遵章刻鈐記一個筮於十五日開用陳倡議演戲三天設筵數十席以賀商會之成立衆商因糜費浩繁堅持不允陳乃改奏樂兩天設筵數席元宵令節假武聖廟爲公所陳設一新鑼鼓震耳遊女如雲陳盛服應酬義形於色來賓受寵若驚識者咸鼻嗤目笑云（奭） 
[鐵路工匠逞兇横行蘇州]  
　　蘇州婁門外第四叚滬寗鐵路工匠頭朱耕榮與陳雪山私立合同包造橋路影戤公司牌號在外跨塘鎭逞兇横行去年八月曾將小工某甲毆斃苦無屍屬未經發覺茲復糾同徐子山田小香等將向業磚瓦之周友琴私刑吊打更 
 
 

Page 10

 
 
以巨練鎖於電竿之上經人告知其姪周仁生赴元和縣署鳴控孫花樓大令立卽飭差將一干人拘至縣署押候訊究（銀） 
[懲辦搶火福州]  
　　閩城南台裕亨藥材棧初十夜失火隔鄰陳紳家混進搶火匪徒致失去箱件甚多侯官胡大令當塲獲得匪徒一名並皮箱一個飭卽帶案懲辦（其） 
[御史劉汝驥請嚴核保舉過濫摺]  
　　奏爲仕途蕪雜保舉過濫擬剔除積弊以正人心而抑奔競恭摺仰祈聖鑒事竊維自强之基莫要于整頓吏治而上下相蒙爲吏治之蟊賊者則莫如保舉一途夷吾作相乃出纍囚百里得君乃由思次尚矣而今不能降而求之解狐得舉祁午得位次也王吉釋褐貢禹彈冠又其次也而今不能昔爲官擇人今爲人擇官昔論功行賞今僭賞冒功昔濫保有刑今濫保無罰昔以清議公論保今以情面寵賂保有例保有特保有明保有密保有尋常保有異常保或以門生故吏牽連而得保或以姻亞親舊攀援而得保或一案而保數十人或一人而保十數案或一人前劾而後保或一人甲参而乙保捐例停矣然相如納資卜式輸財何其拙也則得保者巧科舉停矣然束髮受書垂老委贄何其迂也則得保者捷京察保一等大計保卓異天恩也而出自私室漢員保都統文員保總兵異數也而望若終南愛我畏我趦趄囁嚅謀保而來也諂人驕人眉飛色舞得保而去也然則所謂保舉者名曰甄拔人才實則湮抑人才名曰鄭重名器實則褻瀆名器牛驥一皁鸞梟同巢儒冠溲溺車服優俳非細故也臣竊即中外官塲之眞相之弊竇爲我皇太后皇上一一陳之夫有一官必有一事有一事必有責成有功過此通義也而今則官自官事自事故愿者白首爲郎而無一事黠者乳臭未退而兼數差就京師言之財政處有差練兵處有差必專心致志以營之何也爲謀保地步也就各省言之釐金局清丈局又立銀元局籌款局膏捐局又立衛生局疊牀架屋櫛比雲連何也爲開保地步也如是則保不如是則不保父兄以是敎子弟長官以是諭屬吏盖壞人心術隳人志節者皆此保舉二字階之厲也然以是繩人猶不足關其口而奪之氣也臣請言其罔上行私者一曰河工保國家歲縻數十萬内帑以愼重河防乃封疆大吏輙以此爲調劑屬員之舉幸而無事倅丞保州縣通同保府道連萹累牘超乘者以數十計然桑乾之潰决黄河之昏墊且歲相告也一曰軍功保中興將相皆以書生而致徹侯以走卒而膺專閫宜也乃至提鎭告身不能謀一醉華離邊吏不能守一城一廠工之鼓譟一饑民之嘯聚且浮夸其詞曰大張撻伐若夫耳未聞輩鼓足未履沙塲而謬以爲殺敵致果身經百戰者又比比然也一曰勸捐保由振而捐由捐而鬻官此國家萬不得己之事不圖鬻虚銜者十之七攘實官者且十之三也順直振捐一案保至一千三百餘人山東工振捐保至五百餘人此外如奉天安徽廣西四川等省歲計之亦不下千人其見諸奏牘者且曰某總辦招徠之力也某委員勸募之功也天下之顚倒是非孰有甚於此者乎此所謂小好則小慙大好則大慙者也然以此繩人猶不足誅其心而鹽其腦也臣更言其顯抗朝旨者秦伯不廢孟明晉侯不責荀瑩棄瑕錄用古有之矣已革瓊州總兵申道發缺額尅餉者也非奉旨發往新疆者乎何至今逗留不前己革浙防統領吳家正庇匪殃民者也非奉旨永不叙用者乎何忽焉投功自効詔墨未乾而昏庸剛愎之疆臣反嘖嘖以人才難得爲請其類此者殆不勝僂指也早屠而暮佛朝跖而夕惠人才雖消乏何變易狐烏如是乎臣不知置朝旨于何地也未己也臣更言其有傷國體者張振勳以猗頓鉅資而保卿寺張煜南以陶朱心計而保京堂國家破格用人將以聨絡商情者維持商政猶可說也吳懋鼎匯豐之康白度也康白度者買辦也西人奴隷之與臧獲何殊何以有四品京堂之保周榮曜粤關之書吏也虎而冠者也穴社之鼠旣毁我室家吞舟之魚且逃吾法網何以有出使大臣之保必自侮然後人侮必自伐然後人伐將使外人之窺伺我嫚易我者直以朝廷之爵秩爲不甚愛惜之事得寳星則受寵若驚賦湛露則茫然不解煌煌槃敦縱無嚇蠻之供奉乃有伏獵之侍郎乎臣不知置國體於何地也凡此者樞臣知之疆臣知之或拘于成例或碍于同僚遂隱忍姑息而不言而以爲老于事臣則不避嫌怨不知顧忌以發其覆而摘其奸者也擬請旨嚴飭各省　撫將軍力除積弊不得徇情濫保以清仕途而杜倖進至永不叙用人員尤當懔遵諭旨不得率請開復如有似前荒謬者以違制論並請飭下政務處吏部嚴定新章詳議以聞臣迂拘之見是否有當伏乞皇太后皇上聖鑒謹奏 
[滬城官事]  
　　前日本欽差蔡和甫星使鈞昨日因公回滬分詣道縣各署謝步○鎭江府知府承瑞卿太守璋由省來滬住長發棧午後到道禀呈履歴○安徽鳳陽縣人總兵銜總理江南鎭江商船公會事宜胡蓮峯總戎德盛候補道周觀察晉鑣金山縣蔣瀾江大令辦理八省土膏事宜候補道黄楚枬觀察南洋學堂總辦候補道王丹揆觀察昨均因公分詣道縣拜會禀見○候補知縣王明府得庚昨日到道禀知今日因公赴蘇（君） 
[瀛眷抵申]  
　　新任上海道瑞辛儒觀察之夫人等己於昨日由省抵申上海縣當卽派差恭迎聞觀察亦今明抵埠（曰） 
[法代領事回滬]  
　　前代理本埠法副領事蓋慕倫君往漢口代理正領事任今因正任正領事喇伯第君蒞漢接任蓋君當卽交卸日前由漢來滬在法總領事署暫駐擇日啟起程回國（臨） 
[榛苓學堂開學志盛]  
　　昨爲滬北各戲園伶人在本城九畝地創設榛苓學堂開學之期本埠道憲袁觀察商務大臣吕尚書電政大臣吳侍郎及印委各員均詣堂觀禮頗極一時之盛（曰） 
[查明並無外來匪徒]  
　　滬道袁觀察前日奉到江督札文飭查去冬租界罷市之時有大帮江北匪徒乘間幫同肇事各情經觀察轉札廨員關司馬飭役李元凌振俞葆楊金連日在租界明查暗訪當時並無外幇來匪實係本埠無業流氓滋閙己經捕房拿辦故於昨日禀覆司馬轉詳道憲矣（力） 
[飭保續查華人損失]  
　　去冬十一月二十二日租界罷市後所有華人損失物件及傷斃人命曾奉上憲札飭查明實數詳報經讞員關司馬飭差詳查造報在案茲司馬恐有遺漏故於昨日復傳二三圖地保分别至英美租界詳加查訪禀覆候核（力） 
[函覆毋庸辭]  
　　總工程局領袖總董李平書明府以精力不逮具稟道憲袁觀察請退己志前報昨日觀察函復明府大旨謂馬路工程及警察清道一切自歸紳董辦理之後事務殷繁責任重大去冬開辦之初經各商舉爲領袖可知爲鄉閭式望刻下毋庸辭退云（尺） 
[定期開濬城河]  
　　南市大南門至西門外城脚由總工程局總董集議翻築馬路並於沿浜建築木駁茲由各董會同河工董事秦君禀請道憲移知滬軍營管帶龍葆珊鎭軍及留防四隊各官派勇先行開濬城河故鎭軍等業巳擇期本月二十六日開工矣（寳） 
[滬南火警傷人餘聞]  
　　滬南王家碼頭裏街張同昌花砲店前晩因燈花遺落火藥之内震坍房屋七八間已志昨報茲悉店主張春發妻及四歲女孩之尸昨已檢出備棺成殮尚有張之胞妹桂林妻弟杏生均被灼傷頭面現投仁濟醫院療治刻下鄰居正昌水烟店等查得該處火塲尚有火藥在内因聨名禀請總工程局請爲赶緊取出至張春發則因火毒攻心致發狂疾良可哀也（寳） 
[移解刼匪]  
　　昨日法公堂獲解夥劫褚家橋某米店錢洋之甲乙兩匪到縣當奉内諭分别収押聽候提究（嚴） 
[上海縣案]  
　　閘北太陽廟巡局函解誘匿吉阿四妻某氏之許桂生到縣 
 
 

Page 11

 
 
前日午後經幫審馬參軍升訊原告因病未到許桂生供詞含糊判押候交到吉妻再核○又提喊寃之關丁氏至案研訊氏供天故遺○硝皮作唐業租與學徒朱劉永開設每年租費洋一百元人仍住居店内前晩無端被逐爲此扭究訊之許供並未驅逐行兇乞鑒參軍飭仵騐得氏並無傷痕判各退去候核（嚴） 
[總工程局紀案]  
　　荳市街長豐米行主陳鑑卿控被行夥陸貴元租收客欵逃逸因將其弟貴堂貴和提獲訊明限交在案昨由副裁判官陳二尹覆訊原告投案求請嚴追貴堂貴和同供兄未尋獲求再寛限二尹判展限十天赶緊尋交○毛家弄垃圾夫羅大因懶惰悮公被董事查悉拘局陳二尹判責手心二百下諭令勤挑以觀後效○包探查獲積竊沈瑞實解局請究二尹判責手心五百下押两禮拜○王家碼頭同昌洋貨店夥周少春扭獲圖竊未成之王阿四王德海交巡士解局請訊由正裁判官孫明府判阿四責手心五十下德海責一百下從寛釋放（尺） 
[公共公廨晩堂案]  
　　張祥春　漢彪控司帳股東李紉蘭吞沒股銀訊押各情已詳本報前晩奉襄讞孫耳山明府提訊李供現已寫信出外竭力挪措求恩交保出外再與各股東商議明府判還押限七天内先繳銀一千兩其餘一千八百兩准交保出外商議○楊基善控梁土生騙取田單押洋六百五十元奉訊押繳在案前晩亦奉明府提比梁供在押無能指繳求恩交保或先繳洋五六十元明府判還押限十四天繳洋三百餘元准保出理楚（當） 
[英美公廨早堂案]  
　　包探顧福其禀許徐氏串拐徐新友之七歲女阿福價賣粤人今己有人赴粤追尋約初五日可到爲此送請訊懲徐新友供阿福先被鄰居許徐氏拐夫寄於林張氏卽綽號江天火輪船家内賣與某粤人是實訊之許徐氏供該女由林張氏唆令領出賣洋三十五元小婦人分得十元林張氏供該女配王阿狗爲媳現巳有人往粤向領關司馬得供商之美副領事安君以該拐婦前緣販賣人口拘入捕房因無原告斥釋今又犯案未便姑容判許徐氏交官媒管押三年林張氏管押一年○德國公司輪船侍者吳德保在輪船竊買辦楊阿錫之絨單一　復將洋婦所雇傭婦於妹之衣箱判開竊取金戒两只金押髮一支現洋三十元並零飾等物嗣因人看見將物抛擲浦江報由探沈阿岳獲案解究訊之吳供願賠失主所追贓洋一百三十元司馬以旣願認賠判押捕房一個月著於十四天内照繳如違加押四個月○金阿林陳阿寳張松林串竊碼頭上會德豐洋行與東洋公司之芝麻鮑魚等物由探拿獲吊贓解究司馬以張松林訊無干涉判卽開釋金陳各押捕房两月○戚三慶以送洋貨樣子爲由竊取綢馬褂破案解訊判押一月在案　又由包探王阿巧查出尚竊怡順昌所失洋傘烟鎗及並無失主之報時鐘一架昨日解究戚供各物實未竊取所有當票由探暗囑老犯塞在小的鞋内求恩訪查司馬判還押查明於禮拜二解辦○流氓朱大泉身藏利刃在界訛詐經探竇如海拿獲解究判押查辦在案昨又解請覆訊司馬判押捕房三月兼作苦工尚有流氓徐下子押禁已久並無原告從寛開釋○陳阿福竊繆仁金家布疋張坤崑竊吳阿度家衣服均由包探沈阿岳獲究判陳押一禮拜張訊因患病判送棲流所押三個月調治○楊懷鈞控沈阿元圖賴欠洋昨奉司馬出票傳案判押候過堂訊奪（當） 
[法界捕房發落]  
　　朱阿三在英界菜市塲竊猪一隻携至法界求售巡街捕見猪上並未盖印拘入捕房供認在沈阿新攤上竊來由包探傳同失主解究沈供在英界設攤售肉向來無須公司盖印求將猪肉發還陳大令判朱押二十天猪俟商請領事核奪○烟紙店主左子祥控學徒劉谷榮竊香烟四十匣賣與石榮來由包探吊出八匣解廨訊究供出尚有七匣賣與廖三昨日由探又將廖三拘獲吊到贓烟請訊左又禀稱上年有洋七十元囑劉收買小洋詐稱在途遺失今尚未歸還求請一併究追大令判石廖從寛開釋劉押候再核○史仁立禀前日在火塲上拍買得洋布數百疋雇車裝回路過三茅閣橋被流氓徐金林朱阿二吳和尚沈長生陳福元胡永生等搶去二十疋交張阿方銷與陸子梅除吊到外尚少十四疋求追徐等同供餘布被同黨取去陸認收買二疋現己交出大令判徐朱吳三人各押三月張陳胡故各押半月張陸各罰洋四元○林二生周常元在城河浜一帶搶帽由探拘獲解究大令判各押二月（臨） 
[美租界捕房事]  
　　沈阿元積欠恊順米店洋數十元屢索無著昨經店主楊懷鈞報捕飭探至廨出單傳訊○張坤坤竊元芳路吳阿大家衣服銅器由捕拘押候辦○崑明路九號洋房失去銀箱一隻内儲鈔票洋元由西人報捕請緝捕頭當飭各包探嚴查務獲○老街十七號小客棧主報稱前晩有一不知姓名之客投宿至午不起呼之己斃請核捕頭當飭華探沈阿岳恊保往查究竟如何致死再行棺殮○周正英拖東洋車至百老匯路橋被某塌車撞傷右臂布捕將周及塌車夫一併送入捕房轉送醫院騐得臂傷甚重約一日可愈捕頭當傳塌車主蔡士林前來給養傷費洋二元了事○東桂芳倒斃無名丐屍一具由捕馳報捕頭飭傳地保查殮（似） 
來函 
[振武宗社書記員三十四次報告]  
　　高郵賈翼謀願組織支社擔任勸導實力奉行○青浦宋廷衡願力勸親友勿吸雅片○南京城内復成合閱書社譚君羊下關怡和洋行吳劍生鎭江電燈公司郭禮徵承志學堂曹炳仁鎭江商會吳澤民揚州華瀛公社蔣紹籛義務小學校汪子實江陰洋棚子王芝庭等均就地創設地社隨時勸人○揚州邵伯鎭張雲門丁玉階劉梓昆邱蜀門劉稚樵邱召南史授東毛覺民薛鐵眞毛雨生等均願賛成設立支社○蘇州抱烟支社發起王濟謝鵾儗將市上所售戒烟丸劑精心攷騐擇共靈而無弊者列表登坛爲有志戒烟之同胞指示迷津○蘇州鄉約公所林頌先楊劍秋陳挹之劉幼賢均願八社力任勸講以表同情 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
