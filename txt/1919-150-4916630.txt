# 1919 - 150 - 4916630

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[各地能市（冷）]  
　　我固謂今日所有之表示非僅學生之意亦非僅一方商人之意也試觀自滬地罷市後各地方商人之罷市者相繼而起可知實足以代表全國人民之意矣 
　　夫全國人民之表示如此而北京政府必不從之其由政府之未知耶抑由政府之故與全國人民反對耶此我急願政府之一詳察也 
　　人民經數年困苦顚連之後所要求者僅此戔戔政府奈何尙必欲護此二三人以激全國人民之怒乎 
[命令]  
　　六月五日大總統令　敎育次長袁希濤呈請辭職袁希濤准免本職此令 
　　又令　任命傅嶽署敎育次長此此令 
　　又令　署敎育次長傅嶽棻著代理部務此令 
　　又令　内務總長錢能訓呈准綏遠都統蔡成勳咨請將綏遠警察廳試署警正鄭呈善免去本職應照准此令 
　　又令　參謀總長張懷芝呈請任命王爲蔚爲直隸陸軍第二混成旅參謀長應照准此令 
　　又令　陸軍總長靳雲鵬呈請授陳萬瑞爲陸軍步兵少校王恒泰爲陸軍三等軍需正張沖度爲陸軍二等獸醫正金國柱爲陸軍三等獸醫正均照准此令 
　　又令　李王麟晋給三等嘉禾章此令 
　　又令　王培德池洪杰均晋給四等嘉禾章此令 
　　又令　茲修正管理敵國人民財産條例第六條公布之此令 
　　補六月三日大總統令　内務總長錢能訓呈准奉天省長張作霖咨請任命袁葆眞試署營口警察廳警正應照准此令 
　　又令　内務總長錢能訓呈准兼署湖北省長王占元咨請任命李繼陶爲承城縣知事謝健爲黄陂縣知事孫星煜爲孝感縣知事姜繼襄爲黄安縣知事鄒秉乾爲麻城縣知事張顯謨爲應城縣知事丁建池爲隨縣知事李佑元爲鄖縣知事章松溥爲保康縣知事陳淠爲五峯縣知事王繩高試署武昌縣知事謝鴻恩試署咸寗縣知事余鼎臣試署嘉魚縣知事劉世璈試署蒲圻縣知事李世熙試署陽新縣知事曹藴鍵試署黄罔縣知事傅曾烈試署黄梅縣知事韓炳元試署廣濟縣知事謝緝熙試署應山縣知事林澤試署鍾祥縣知事施鼎元試署潛江縣知事謝泰筞試署當陽縣知事葉爾度試署江陵縣知事均照准此令 
[專電]  
　　北京電　今日下午四時英使朱邇典謁總統對於中國恢復統一國内和平希望面呈說帖如下茲英法日本義美五國公使對於上海和會停頓致生中國國内糾葛遲緩解决之情深系不平之念故擬聲明其所希望重行開會以使會議之舉可以儘前妥爲了結之意查雙方之目的現旣彼此說明則似可早達於兩方公平及與中國並國民共同利益相宜解决之方法此時未及其時而各本公使深望無論何方面必不以何方法而致重開戰事各國公使陳述此意時並欲向中國國民及政府聲明其各本國政府與各本國國民仍存友篤良好之忱且對於中國能恢復統一國内和好之狀並中國政府能完全施行其欲達國民普通幸福所組織之權屆時各本國政府及國民當必滿意歡迎也（五日下午九鐘） 
　　北京電　外交團續開會報告昨日情形（六日午四鐘） 
　　北京電　頃該傳詢方針答作調人平風潮商准軍警學生出演勿害公安不得干涉故今日演者如常在法科諸生軍警解除監視已派專門司去調查勸回校尙未歸報（六日下午八鐘） 
　　北京電　國立專門七校長呈請撤北京大學軍警詞極悲痛謂學生在校外行動不能罪及學校况學校爲國家永久作育人才之地非政府隨意執行刑法之地仍以軍警包圍似非正當辦法區區一法科不足惜其如敎育前途何如行政司法前途可（五日午二鐘） 
　　北京電　錢責成各校長釋生後須擔保不再演講否則仍須拘捕且不能輕縱各校長不允今日學生仍出講（五日下午二鐘） 
　　北京電　今日閣議通過新敎長晚約各校長商决如取得保證釋生撤兵（五日下午六鐘） 
　　北京電　傳嶽棻六日就職胡仁源亦在京俟下令卽視事 
（五日下午五鐘） 
　　北京電　昨晚錢宅會議對學生主和平（五日下午六鐘） 
　　北京電　今日午後學生仍出演講（五日下午五鐘） 
　　北京電　京中自昨日起下特别戒嚴令（五日下午二鐘） 
　　北京電　胡署北京大學校長令已發表蔡不開缺（六日下午四鐘） 
　　北京電　傅嶽棻已就職宣布維持學校撤退軍警勸各校復原狀（六日下午四鐘） 
　　北京電　法科大學昨撤警今日撤軍學生仍未散（六日下午四鐘） 
　　北京電　巴黎來電歐會定十五結束（五日下午二鐘） 
　　北京電　巴黎陸使電告起程回國（五日下午二鐘） 
　　北京電　劉存厚電保尹昌衡往平藏番（五日下午五鐘） 
　　北京電　王占元冬電師範生聚衆毆警用槍柄抵抗誤傷一生已送醫院並派員看慰餘交校長管束（五日下午五鐘） 
　　北京電　院電蘇慰留胡家祺 
（五日下午五鐘） 
　　北京電　孟恩遠電俄在邊境續添砲步隊交涉後已撤砲隊仍未去步隊（五日下午五鐘） 
　　北京電　哈爾濱中東路華俄工匠因公司强發俄國新紙幣爲月薪全體罷工我國派兵實行護路（五日下午五鐘） 
　　北京電　美國明星報載軍警虐待學生事警廳今聲辨不確 
　　五日下午五鐘 
　　北京電　報載庫倫有不穏消息 
（五日下午二鐘） 
　　香港電　軍政府覆陸榮廷電詢問和會如何復開讓步至何限度（六日下午三鐘） 
　　香港電　林葆懌莫榮新李烈鈞等聯名電請軍政府如北方無議和誠意應卽順輿情决定政策母事猶豫葆等無不唯命是聽（六日下午三鐘） 
　　香港電　王正廷電稱彼與伍顧均主不簽和約陸贊成但未作决胡主簽約魏無表示國會兩院議長覆令囗簽約（六日下午三鐘） 
　　香港電　京滬學生團代表四人已抵粤助同學生與各省學生一致行動（六日下午三鐘） 
　　香港電　國會以長電致巴黎和會抗議日本依據與北京政府所訂不合法之條約任意要求謂此項要求將令遠東發生浩刼國會並通電各界謂國會如得施行職權之絶對自由則將竭力設法按照法律取銷一切密約（六日下午三鐘） 
　　揚州電　中學各校罷課 
（六日下午九鐘） 
　　揚州電　滬罷市後省電令縣邀商集議電覆維持秩序 
（六日下午九鐘） 
　　松江電　六日酉刻全城罷市 
（六日下午八鐘） 
　　南京電　省城大小商舖今午全行罷市童子軍出隊補助警察維持秩序（六日下午七鐘） 
　　厦門電　厦門因憤激時事今日全埠罷市（六日上午八鐘） 
[各通信社電]  
　　北京電　上海商界罷市表同情於學生之報告傳到北就後政府政策倐然一變所有被拘學生皆已釋放各校駐兵業已撤回（五日） 
　　北京電　今日午後外交團領袖朱邇典代表英美法意日政府向徐總統呈遞勸告書希望中國銷弭内患和議復開從速解决勿復從事於武力勸千書以爲内患之解决非不可能末段表示對於中國及其人民利益之誠摰注意（五日）以上路透電 
　　北京電　英公使定今日酉時謁見徐世昌提出勸告並不向外交部遞說帖另以節略親呈 
　　北京電　國務院電李純請盡力斡旋和議 
　　北京電　王揖唐卯初徐樹錚辰正均往謁徐世昌陳述和局意見仍主張維持新國會結果未詳（以上五日）以上平和通信社電 
　　北京電　段芝因懲辦學生事辭總司令職未准（六日）中華通信社電 
　　北京電　府院得滬上罷市電卽電盧使維秩序今 
晚開會議定辦法 
　　北京電　外交當局囑楊晟即回商滬領團調解租界罷市風潮 
　　北京電　錢總理爲藏案交涉迭召熊克武駐京代表商先决川事 
　　北京電　吳總監與京商會議定維持米市辦法都中米價漸鬆 
　　北京電　政府覆施肇基地電准給予戰地出力各華工奬章以示慰勞（以上六日） 
　　長沙電　湘省議會改選說將實現（六日） 
　　香港電　陳炳焜辭桂省長預料陳將繼莫爲粤督（六日）以上中孚通信社電 
　　北京電　此問主和派方面對於第二次平和勸告之效果皆以爲此次之勸告於平和會議之進行雖無大影響但至少足使南北主戰派稍歛其氣燄而主戰派方面則以爲此次之勸告不過一種空文不至因此於時局有何影響益不認此次勸告有非常之效果也昨日王揖唐徐樹錚進總統府報告總統段祺瑞之意見在竭力維持新國會此即北方主戰派漸欲牽制主和派之明證東方通信社電 
 
 
 

Page 5

 
 
   
 
 

Page 6

 
 
   
 
 

Page 7

 
 
美國電 
　　華盛頓電　鐵路總裁已草定一種計畫以解决美國鐵路問題擬將各小線鐵路聯合成爲十二或二十之大線依照政府章程辦理並使其足以吸收私人資本並保護力量較弱之路該總裁云除此章程外祗尙有收歸公供所有之一法否則無論何項計畫私人管理勢必失敗按統一美國鐵路之計畫與提議解决中國鐵路問題之計畫相同 
　　紐約電　美國銀行中心之華爾街（各大股票交易所皆在其地）自戰時以後已開一度最大之會議各項匯兌率均漲至百分之十一且做有兩宗百萬元之交易云 
　　倫敦電　美國遠征軍軍需課之少佐及中尉各一人前請假赴愛爾蘭於星期日被英政府下令驅逐出境據云係因與愛爾蘭革黨鈎結之故 
路透電 
[歐洲和會近記]  
　　二十九日凡爾塞電　德國答案第二部分業已交出現信該文已完全 
　　二十九日巴黎電　聞德國覆文建議德國陸海軍减少之後協約國亦須同减 
　　二十九日巴黎電　德國答案第一部分已於昨晚由藍超氏交與克勒滿沙氏共八十九頁以德文撰成名之曰德國代表團對於媾和條件之觀念 
　　二十九日巴黎電　微言報現信藍超氏已奉命簽定和約惟保留該約須由德國國民大會核准之權 
　　二十七日柏林電　大衛博士對多數社會黨說辯護德國之答案謂政府一致贊成施特滿氏所稱協約國和約不能承認之說 
　　二十九日巴黎電　　儔姆問題之解决方法昨交四國會議討論意相謂此乃減無可減之要求其辦法係以阜姆爲獨立國與意國逹爾瑪希亞之柴拉與塞尼柯兩鎭及由阜姆灣殿至南方之島嶼其地在軍事上頗關重要但意國允不要求達爾瑪希亞其他各地 
　　三十日倫敦電　英相喬治在法國亞米安對韋爾斯第三十八師演說略謂德人稱不願簽定和約但吾人告知非簽定不可如不在凡爾塞簽字終必在柏林爲之吾人不能讓步世界前途繋於對德和約故爾等宜即準備務使德國簽字於爾等所助之和約如是吾人方有全世界之和平也云云 
[各國近事記]  
　　二十九日倫敦電　今日財政大臣在下議院稱於六月二日請下院核准發行公債 
　　二十九日倫敦電　英國外交副大臣哈姆斯韋斯氏答覆議員戈爾氏之質問謂土國安佛氏等今在何處未能查知但英政府决計使其受戰事暴行之處分現知對土和約有此規定 
　　二十九日倫敦電　哈姆斯韋斯氏今日在下院答某議員之質部謂里巴英國代表二十四日報稱波爾資人已佔據里加有德馬兵一師助之聞巴黎協約國代表已考慮對付辦法 
　　二十九日倫敦電　每日郵報希爾新福之訪員電稱戈將軍已率英國委員團抵此 
　　二十九日倫敦電　泰晤士報海牙訪員電稱德前 
太子於二十八日忽離維林干而赴葆蘭北境之歐克斯魯有摩托車一輛在該處預候未知將往何處 
　　二十九日倫敦電　張伯倫今日在下院答覆布克萊氏之質問謂英國現共淨欠美國美金四千零五十兆元 
　　二十八日倫敦電　印度事務大臣今日在下院宣稱印度近今暴動死傷各約四百人内有歐人八九損失之數約英金一百萬鎊 
　　二十九日倫敦電　印度事務部宣稱印度近今發生騷亂之主要地點數星期來頗爲安靜印人禾露傾嚮阿富汗之象 
　　三十日倫敦電　路透電社探悉海軍部不日擬以飛船Ｒ三三號或Ｒ三四號飛渡大西洋 
　　三十日倫敦電　希臘軍佔據馬其頓與小亞細亞之阿典全境全謐並無事變 
　　三日西姆拉電　路透特别訪員電稱阿富汗貿易者不肯收用過激黨紙幣印度紙幣則十足通用　太爾之阿富汗兵於英援軍馳抵前全行退走庫拉姆流域之敵兵亦將退走 
　　三十日倫敦電　英全國警察擬於三日罷工之氣象刻在醖釀中政府已允增給薪資優加待遇但不允承認警察聯合會或收用已革除之警察數人警察廳長發出嚴厲示文警告各級巡士謂凡不到差者立卽開除永不復用並取消恩俸至於受人威嚇不能借職之託詞概不承認如於服務之際受人干涉准用合法方法自衛云 
　　二十九日倫敦電　路透電社探悉過激軍已敗特蘭加斯比安軍進至末墻過激軍並佔據裏海東濱之亞力山特羅夫斯克英軍已在裏海撃敗過激黨艦隊南扣第斯丹有變端憲兵被敗數處電線已斷英兵恐已被俘大局可慮美索波太米亞英軍已取對付行動 
[公電]  
　　天津學生會來電　學生聯合會轉津代表各會各報館鑒京學生昨續演講被捕千人津學生全體立誓求游行被軍警圍困跪國旗泣求六小時始允軍警押同游行羣情激憤急求各界共濟津學生會歌 
　　九江南偉烈大學來電　申報轉各報曁學生聯合會鑒國勢瀕危同人於本日罷課謹此電聞南京烈大學全體魚 
　　蘇議員通電　南京江蘇省議會錢議長鑒外交失敗羣情憤慨賣國禍首自應懲辦乃旬日以來人民奔走呼號政府絶不有所覺悟以致學界罷課商界罷市全國震盪勢難收拾省議會爲地方人民代表機關詎容坐視鄙見應速聯絡各省組織省議會聯合會俾得以眞正民意對此問題有相當之解决時機急迫擬請我公領銜發起徵集各省同意以便即日進行各省省議會諸公通鑒外交失敗羣情憤慨賣國禍首自應懲辦乃旬日以來人民奔走呼號政府絶不有所覺悟以致學界罷課商界罷市全國震盪勢難收拾省議會爲地方人民代表之機關詎容坐視鄙見應速組織省議會聯合會俾得以眞正民意對此問題有相當之解决時機緊迫除請由本會分電各省徵集同意以便即日進行外合先奉聞江蘇省議員馮世德張援劉文輅徐宗鑑戴思恭孔昭晋宋銘勳錢鼎金樹芳邵玉銓王鴻飛屈嗣奎華彦銓朱世瑾葉理封沈明爔盛元音金其源趙文郁龔滌瑕龔廷鶚等 
　　全國和平聯合會致北京電　北京大總統國務院外交部交通部陸軍部鈞鑒中東鐵路崴會議决分段保護我國已失地主之權而日本猶要求指揮護路華軍狡焉思逞無理已極查護路軍隊爲維持沿路秩序而設與共同防敵無關自應據理嚴拒免開得步進步之端主權攸係萬勿通融全國公民願爲後盾不勝憤悚之至全國和平聯合會叩歌 
　　和平期成便電　北京大總統國務院鈞鑒和會再停人民憤歎顧瞻内外險象環生本會深懼大局淪胥哀懇速賡和議一再陳電舌敝涙枯頃見陸陳譚莫諸公艶電内有力請雙方代表重開會議極端讓步折哀辦理限以最速期間回復統一等語望和之誠溢於言表而其詞意之明白痛快尤恰如國人所欲言竊謂陸武鳴諸公冠冕南中領袖軍界今有最後切實之表示該爲和平統一之福音西南要人主張如此徵諸輿論皆與同情若北代表仍復覊遲京國不返滬濱則政府雖具望和之誠心將不復爲國民所共信鈞座熟察情勢諒能早爲之圖也近聞政府有派代表先行來滬之說此種辦法與本會束電主張適合務請速催各代表即日南來切勿遲滯蓋乘此時機繼續開議一切難題較易解决否則時機一逝事變易生駟馬之追不可及矣臨電迫切敬祈明察全國平和期成會聯合會叩支武鳴陸總裁廣州莫督軍并轉譚陳二公均鑒頃讀尊處艶電和平曙光已隨公等此電而徧及國中矣譬處黑夜之危舟忽覩東方之曙色仁言利薄景佩何窮本會頃致北京政府支電文曰（文略）等語特以奉聞尙望諸公努力進行促成和局本會當竭其棉薄勉事斡旋也臨電瞻馳敬祈藎察全國平和期成會聯合會叩支 
　　留學生通電　大總統國務院廣東軍政府各省督軍省長新舊國會各省議會全國各商會各學校聯合會各國體公鑒根自對德宣戰釀啓兵爭三載於兹迄無甯日國紀淪亡民生凋敝感時撫事疾首痛心當此宣戰收效之時正宜共籌禦外之策乃者謀和滬上時日虚糜西南提八條之要求北方謀作戰之計畫各走極端未肯苟讓際茲外交吃緊之秋重睹和議破裂之變瞻望前途無涕可揮代表等痛外侮之日亟冀内亂之消弭遄返祖邦上書廷闕爰思有責之義敢避出位之嫌只圖利國靡知其他今謹掬誠相告於諸公之前曰竊維此次外交失敗與内爭有密切之關係當宣戰之初南北興兵未遑外顧宣而不戰騰笑隣邦叙戰論功自不能躋於羣强之列日人且得振振有詞此其一歐戰告終和議肇啓選派代表南北分岐旣挾成見難免私爭故在法專使意見叢生辭職狥私精神靡貫此其二洎巴黎敗訊傳來方以袞袞諸公定知覺悟因外侮而促進内和由内和以協禦外侮私心自頌國難將除合全國之力量挽垂敗之外交羣起急爭自較易易乃置外交於不顧甘和議之重停遷延至今猶未猛省此其三有此三端陷國家於危艱致外侮之侵陸南北名公能無羞愧此當我全國父老所共見者也離然旣往不咎來日大難兄弟鬩牆外禦其侮古有明訓今乃其時尙冀速開和議共拯危亡蠲棄前嫌一致禦外則國事尙可爲也至對外方針取舍從違應將何定外觀大勢民情惟有拒絶簽字圖救將來此同人素所主持亦即國人同所哀籲者也蓋山東乃我國咽喉德人圖謀已久旣經宣戰租約解除一切利權當然回復法理事實皆屬可通日人無理强佔不歸倘認其繼承德權無異作繭自縛前門拒虎後門進狼危險孰甚故不得不拒絶簽字仍作懸案俟諸異日國際聯盟之裁判倘列邦不諒助日爲虐則是强權尙在公理何存我四萬萬同胞當有最後之自處夫中華民國之國家縱可亡而我四萬萬之神靈民族不可滅以我四萬萬神靈民族之資格主張正義公道於天下而天下之眞好正義公道之其他民族自當予我以同情彼挾持侵掠主張之國家尙能見容於大地者吾不信也有志竟成公理當有戰勝之一日見所仰望於我全國父老有最後之决心爲一致之畫策内消國亂外禦强鄰代表等敢代表我留東五千學生隨謡大君子之後勉竭綿薄其濟艱危急不擇言幸希諒察臨電無任滋涙痛切之至留日學生總會代表王俊陳定遠莊善昶張景銘盧復彭國偉羅正邦荆巨佛等同叩 
國内要聞 
[北京通信（靜觀）]  
午節前後之京學界 
　　北京中等以上各學校聯成一團自向政府提出六欵未能得圓滿之結果後似已呈出一種沉靜之象是以敎育部有限期上課之令而各校長亦有呈請展限之文田應璜之敎育總長旣已無形打消學生沿街講演亦不見其蹤跡在敎育當局方謂午節一過即可從容上課不至再起波瀾都中各報在前月三十一日及本月一日之間多有學校行將上課之新聞揭載蓋就學校内部而論在午節前之三四日確有上課論之鼓吹若政府果能迎機善導則一天雲霧不難頃刻消除乃計不出此突於節前有煌煌兩大命令公布其對於外交也仍推崇曹陸不遣餘力而對於學生則用迫壓之詞嚴加取締須知數千富於血氣之靑年對此豈能不生反動果也學生見此命令後羣起譁駭北京大學二日清晨發出傳單請同學簽名分卽曰遲曰兩種結果咸書遲曰兩字其聯合團體以抗政府已具决心矣加以午節下午東安市場賣國貨之學生爲警廳拘去七有當日晚學生聞耗卽大開聯合會議意氣極爲激昻次日（卽三日）清晨即發出講演員二千餘人沿街講演一時大街小巷無不有講演團之蹤跡警察手足無措大起恐慌在東城一帶乃拘學生三十餘人圈入法科大學講堂一面請示警廳如何辦理至晚間共拘到三百餘人沿北河沿一帶徧支行軍帳幕如臨大敵據聞警廳及步軍統領衙門曾於上午十二時開一聯合會議議定對於講演學生用軟拘方法只禁止其自由行動憔臨時恐未必能如其所議也今早（四日）學生沿街講演者尤衆如高等法文學校係法人私立之校今日學生亦排隊出行逢人講演高呼愛國不用外貨騾馬市前門一帶因講演而被拘於警吏者絡繹不絶其被拘時之情况記者曾經目覩學生見警察來旣不畏懼亦不與之抵抗奪旗則與之旗揮去則隨之去講演時有撃掌呼民國萬歲者有踴躍而痛哭者亦有隨警察同行且行且與之講愛國理由者目下政府尙無一定辦法惟見一般警吏疲於奔命汗流浹背而已敎育次長袁觀瀾確已於昨日（三日）下午四時四十五分出京赴津敎育界實已成一無政府狀態而日前胡仁源長大學之風說現復傳諸道路矣 
[北京大捕學生之慘象]  
　　自前日學生重行講演被軍隊拘捕多人而後形勢愈益重大據昨日所得各方消息則學生之講演仍在繼續進行而軍警之拘捕亦依然不入鬆以目下情形觀之學界風潮猶在繼長增高尙無收束之端倪也茲將各項消息分錄如下 
　　昨晨六鐘北京大學理科爲軍警佔據文科亦於十二鐘被圍軍隊約六七百人已在門口支帳駐守宿舍門口亦有軍警巡邏前日被逮之學生仍閉置於法科大禮堂未釋聞有法科敎授黄右昌日昨曾入内探視據云學生無臥具且食物亦不充足爲狀殊苦昨晨乃由各敎員以私人名義購饅頭三千託中一區轉送入校昨日各校學生仍四出講演被捕者較前此尤多大約有七八百人之譜綜合前後已逵千人以上法科各講堂遂有人滿之患乃更拓理科大講堂爲補充之地因之理科大學昨日亦成爲拘留所矣昨前兩日敎員學生均有受傷者其中二人昨已送往首善醫院醫沿二又一消息昨日午前十一時北京大學學生講演第九團遊街演說至哈達門大街有警察數人始而勸解繼而强壓警察約二十人一排蠭擁而來並有步軍統領所屬之兵二名將聽衆遣散學生等亦被斥去至十二時該學生等又在靑年會門首演說聽者甚衆警察呼止不肯旋有騎失三十餘名馳至遂將學生等捕去又聞昨日上午十一時有學生八九人在東四牌樓講演當說到沈痛之時忽有某敎士（中國人）躍入人羣對衆言曰某係耶蘇敎徒今年已六十餘歲今日見國家如此現狀外交如此失敗實覺絶望已極故余之憂國愛國不敢以年老而獨讓於學生諸君余爲林姓居某胡同（傳者忘其地名）門牌八號若因今日演說至觸官府之怒請即向該處捕余余决不畏避云其演說詞甚長開者皆泣下敎士及學生哭尤痛中間有學生說到（大家果有愛國心請出力爲學生後援）等語聞者皆爲動容 
　　昨日下午二時北京十五女校在石駙馬大街女子師範學校開北京女學生聯合會决議對於連日各男校學生被捕事件請願政府速行釋放並請以後對於學生講演勿加干涉遂公司擬定請願書全體携帶赴公府面遞三時十五校女生約六百餘人齊集天安門整隊赴府求見當派秘書二人接見女生五代表該代表等陳述全體女學生請願之意並將請願書交該秘書轉呈秘書答云來意卽當面陳一星期内自有答覆女生代表反覆陳述詞意極爲懇摯聞秘書等亦頗爲所動女生全體於四時許退出公府各散歸本校聞女生等以政府尙未確實答覆且昨日仍繼續逮捕學生事勢恐益重大擬推舉代表數人赴津敦請敎育界耆宿嚴範孫等來京調停又聞女校昨日雖因赴公府停課半日而本日起仍照常上課一面仍極力進行務逹請願目的昨日上午女學生亦分隊赴各處講演軍警雖有干涉但未捕人 
　　敎育次長袁希濤氏前日因學生風潮愈形擴大三次晉謁錢幹丞均被拒絶袁氏自思無維持方法乃於當晚將辭職呈文送交公府措詞異常堅决昨早八時敎育部部員及約集各學校校長陳寶泉等至學界俱樂部磋商維持方法全體公决非先要求政府將圍守大學之軍警解除不能言第二步之調停方法旋即推定敎育部參事湯中及秘書某君晋謁總理嗣由某君提議謂袁次長以代理總長資格昨日（即前日）曾三次請求謁見總理均被拒絶足見總理對於此事尙有隠衷今日如以敎育部代表名義請求謁見則總理當然照例拒絶遂改由全體名義要求袁次長再盡最後之人事請求謁見一次以便陳述利害袁次長不得已復於昨日上午十時晉謁錢氏錢氏開口卽問敎育部對於此次學生風潮有無辦法袁次長答敎育部因無辦法故來請示總理錢氏謂敎育部對於此事旣自無處置方法余當仔細思量一妥當解决方法次復謂前次各校校長來院時余已面飭其勸令學生早日上課事隔多時不但毫無效果且近日學生反四出講演政府除派兵圍守禁其外出外試問有何辦法袁次長復力求准其辭職錢亦照例加以慰勉袁氏遂告辭而出然並未到部視事 
　　又各校校長以袁次長謁見錢幹丞後仍無具體解决方法遂於下午二時聯袂赴院請見錢當派秘書長郭則澐代見各校長除將連日各校情形大概報告外並要政府先將圍守大學校之軍警解除然後再作調停之計部謂余意亦贊成先將兵警解除惟一方面須勸導各學生勿再出外演說各校長將呈文一件交郭轉交遂告辭而出茲將七校校長呈文錄下呈爲請撤北京大學軍警事竊北京學潮累勸不解復於昨日游行講演致被拘於北京大學法科者約有百餘人之多校内外軍警密布防範綦嚴在政府小懲大戒具有不得已之苦衷惟學生在校外犯法與在校犯規情形不同其懲處當有區别學生違反學校規程自應由學校懲處若違反國家法律儘可依法懲辦不庸遷就第學生與學校截然二事學生犯法不能罪及學校况學校爲國家永久作育人才之地非政府隨意執行刑法之地今以軍警包圍學校似非政當辦法區區一法科不足惜如敎育前途何如行政司法前途何始因外交問題牽動學界復因學界問題累及司法累及行政治絲而棼恐無甚於此者宗禹等辦理不善早已引咎呈部辭職茲爲維持國家法紀行政權限並敎育前途起見不得不晉謁崇階有所陳述况我總理苦心孤詣維持國是爲國人所共諒茲事關係重大宗禹等旣有所見不敢不呈尙祈采納微言迅撤軍警敎育幸甚國家幸甚是否有當伏乞訓示母任悚惶待命之至代理北京大學校務工科學長温宗禹北京大學法科學長王建祖高等師範學校校長陳寶泉法政專門學校校長王家駒醫學專門學校校長湯爾和農業專門學校校長金邦正工業專門學校校長洪鎔 
　　昨晚某要人力向政府當局陳述辦法謂此次風潮愈大之原因實因政府學生各走極端之故如欲調停此事非請居第三者地位又在敎育界素有聲望之人物出而維持實無其他方面並謂嚴範孫張仲仁王亮疇范靜生等皆可以作此等調人惟聞必須政府及學生兩方面有意轉圜則嚴張等或可任此艱難云但某派中人極不贊同此說故某要人之主張遂歸無效又聞錢幹丞宅中昨晚八時至十時半曾開緊急會議一次閣員及軍警長官均蒞對於學生問題有和平與嚴厲之兩種主張聞决定用折衷辦法今日當次第施行 
軍警各機關對於學生下緊急逮捕令後即自前夜（三日）宣布特别戒嚴令共大要辦法（一）於各學校寄宿舍附近及車站等處密布偵探（二）警備司令部提署及警廳預備幹練軍警隨時均可出發（三）戒嚴時間發給軍警子彈（四）緊要處所添設雙崗（五）軍警各機關騎巡隊及馬隊分區於夜間出巡（六）段芝貴司令王懷慶統領吳炳湘總監以及馬龍標李達三李壽金等均於夜間親出督察 
　　北京大學文理法三科分在三處文科在漢花園即去歲新建之大樓理科在馬神廟媸舊之京師大學所在法科在北河沿南頭卽舊之譯學館法科於三日被軍警佔據定爲臨時拘留所及軍警執法處附近一帶兵棚密布交通爲之斷絶居民爲之惶恐至翌日則并文理二科亦佔據之清晨多派軍警至該二處嚴行搜查移時始去至午後三時則因逮捕講演學生二千餘人法科旣不能容遂以理科爲第二臨時拘留所内外交通又爲之隔絶而附近一帶亦并爲兵棚所佔據（步軍統領衙門捕去之學生二人聞用笞刑審訊且加以手靠脚練）當學生講演之時市民聽講者非常踴躍雖被軍警銜散旋復集合法科附近有公民千餘人環堵而觀見被捕學生送入法科時大呼（中華民國萬歲）（學生愛國萬歲）掌聲震天地學生亦歡呼致答軍警見此情形恐釀事變乃大加千涉厲行驅逐公民大憤與軍警相抗叱曰（亡國軍警）軍警亦無如之何北京專門以上學校職敎員聯合會昨日發出通電如下各督軍省長上海盧護軍使唐少川章太炎通州張季直天津嚴範孫范靜生本京汪伯唐張仲仁熊秉三諸行生各省省議會敎育會勸學所各學校報館鑒肴日午後北京大學法科突來馬步軍警數百圍佔校舍張幕屯駐輦運子彈勢同臨敵北京大學職敎育或被拘留或遭毆辱又拘禁北京大學匯文大學民國大學清華高師等十餘校學生數百人於敎室并施笞責本日拘禁者比昨尤衆等學生於匪徒以校舍爲囹圄蹂躪敎育破壞司法國家前途何堪設想除向當局嚴重交涉外謹此布聞又北京學生三日通電云各報館各界均鑒今日學生遊行講演各校之出發者九百人被捕者一百七十八人北京大學法科已被軍警佔據作爲臨時拘留所拘囚被捕學生於内校外駐紥兵棚二十斷絶交通軍警長官對於學生任意侮辱手持國旗軍警旣奪而破之講演校旗亦被撕擲其堅持國旗與校旗者多遭槍毆身受重傷者二人旋被送入步軍統領衙門榜掠備至尙不知能否生遠此外因馬隊之種突而受傷者亦多東安門外有一警官答學生曰我是外國入其顓頇昧良有如此者學生等文弱拘囚榜掠任被軍警之所爲然一日不死此志弗折願與諸君勉之北京中等以上學校學生聯合會叩殽 
　　華北明星報四日北京通訊云星期一日有學生七人因散播傳單及沿街宣講被拘於是大學學生開會議决積極進行致昨日有學生千人散佈全城以九人爲一團每團置團長一人合爲十人分頭宣講上午十一點鐘時警務及憲兵領袖開會議决以嚴厲手段對付學生旋以警察占據法科大學午後五時復以大隊兵士駐於校内另以兵一隊駐於校之附近於通該校之各道路左右張幕而居如臨大敵午後與晚間共拘獲學生三百餘人押入校内是時即於法科大學門首貼第一學生監獄數大字八時左右警備總司令段芝貴復派兵一隊到校增厚兵力是時有人送學生臥具到校雖經警察代請而警備隊堅不肯放入後經各方面通電話及派員商請始允放入時已晨間四時矣今晨警察復占據大學理科講堂大書第二學生監獄貼於門首顯料尙有大批學生拘入竟始所料蓋晨記者間曾親見學生多人被拘也尚有一事殊關重要昨晚吳炳湘與王懷慶曾查視法科大學所拘之學生申斥諸生之愚妄即有二生起與爲辯且告誡吳王一番於是吳王大怒令將二生移押尋常監獄頃由獄中傳出消息謂二生曾被笞責且受嚴刑此說尙未徵實現正在調查中此次拘捕學生全係兵士動手警察態度殊爲冷淡聞被拘之學生一團曾與押解之兵士沿途談話學生押入校内時皆反接其手有不服者兵士輒舉槍對之曰這還要不好呢　　北京路透電社四日消息今晨復有學生多人因宣講被拘學生過市時如得勝兵奏凱而回途人見之皆脫帽行禮歡呼以勉勵之 
[京學界痛駁二日命令]  
　　北京中等以上全體學生本月二日上公府呈云爲恭讀明令益滋疑惑謹再凟陳伏維諒察事學生等痛外交失敗憤僉壬誤國以爲不有國民之努力無以挽旣倒之狂瀾爰有五月四日之舉風聲所樹舉國景從足徵人心未死國民可爲乃奸人播弄反招罪咎學生等極端失望五内縈擾不得已於五月十九日起暫行停課以示决心並以停課緣由縷陳鈞鑒嗣雖奉批令校長轉示而所陳諸項旣未蒙一一賜復亦未見一二施行學生等誠惶誠恐深滋疑罹正擬即陳下情而六月二日政府誥誡之命令下奉讀之餘學生誠不知政府之用意何在也謹鎚胸泣血爲我大總統一陳之靑島我國領土也德國昔以暴力强行租借我國對德宣戰一切條約應由宣戰之結果歸於無效故德國因武力失敗當然應將靑島直接交還中國按之國際公法斷無由日本繼承權利之理若謂日本繼承德國權利根據四年五月七日之中日協約則此次協約在國會解散袁氏帝制胎生時代未經國會按之約法三十五條之規定斷不能發生效力至去歲與日本所訂高徐順濟之草合同明認日本在山東有經濟權此項密約 
 
 
 

Page 8

 
 
亦在國會解散以後萬難承認是以全國國民鑒於禍迫眉睫拚死力爭蓋恐山東及靑島問題一經簽字則亡國之大禍隨之學生等亦國民也求學原以爲國苟國將不國而坐視淪胥則卽如令中所云殫精學業儲爲異日之用不識用於何有學生等於明令所慈者一也曹汝霖章宗祥陸宗輿等陰結日人歷竊大位賣國實據久騰報章如幣制參戰諸借欵濟順高徐二路諸合同山東問題之換文等或明出彼輩之手或由其暗中主持舉國之人靡不知之而曹賊呈文中竟有我大總統在國務卿内知之甚詳直欲舉其責任以歸於元首移其罪謗以加諸極峯窺其用心殆思引起極大之政潮而後快居心險惡大罪一曹賊所稱歷來借款皆無回扣不敢言功何來云罪其顔之厚較秦檜更有過之查曹賊所謂毫無回扣表面上固屬眞確惟其舞弊之示不在回扣而自肥之計實較回扣爲優此中黑幕各報言之甚詳無庸贅述陽居清潔之名陰獲豐優之利於無形之中損失國家之財政增重人民之負擔大罪二去年九月間新聞交通社將曹賊滙水獲利之事明白宣佈曹賊銜之陰嗾當軸封閉八家報館箝制輿論勢傾當道大罪三章宗祥與曹賊狼狽爲奸國人稱爲四大金剛之一在日使任内種種喪權辱國行爲不勝枚舉陸宗輿以幣制局總裁兼匯業銀行總裁幣制局我中華民國國家所設也匯業銀行之資本日人所出也陸賊以一身兼之明知違反官吏服務法而有所不恤者無他便於私通外國匯水獲利耳此種顯著逆跡未聞政府依法辦理而徒於學生等迫不得已之行爲一則曰法律再則曰法律學生等誠不知法律之設其爲全國而設抑僅爲學生而設此學生等於明令所惑者二也自外交問題發生以來國中各界怵於國家危亡禍至無日投袂邀呼起而向政府爲堅决之請求當局對此應如何愼思審處有以饜衆望而釋羣疑乃警電紛傳聲竭力嘶不聞政府有何種良好堅决之主張而惟聞主張簽字交換利益之妖言置全國民意於不顧而徇納三五圖利媚外之言寗忍陷數萬靑年於流離之地不肯置賣國贼於法律之中反以官樣文章爲之文非飾過所謂詳切宣示者其如斯乎俾釋羣疑者其如斯乎此學生於明令所惑者三也公開演說所以激揚民氣振奮人心對内爲自謀對外爲自衛旣非無理之行動何云邦交之有損似此而曰有損邦交然則二十一條之强迫民政署之擅設靑島之圖佔留學生之被侮軍隊之任意示威公使之自由干涉其有損邦交孰逾於斯政府未聞其於以上有强硬之主張嚴厲之抗議而反以學生之演說曰有損邦交學生等誠愚昧無知不識所謂邦交者爲國家正式之邦交抑爲一二奸人秘密之邦交若云一二奸人秘密之邦交則亦已耳若云國家正式之邦交則以此而云損邦交究必任人侵蝕宰割朿手待斃始得謂之全邦交乎此學生等於明令所惑者四也學生等離鄉去里奔走負笈孰不欲學有一日之成足以立身社會效力國家惟是救學一事端賴專心始克殫精竭慮凝注所求今則國賊當道敎育蕭條内而黨爭朋殺黔黎失所外而强鄰横逼陰割陽據孰爲爲之孰令致之此學生等不能不徬徨憂鬱日夜呼號而思所以補救之也至潮流所激足致陸沈則因小人誤國政府壓迫使然豈學生之罪哉學生等奉讀誥誡命令五内滋痛謹陳區區伏維諒察謹呈北京中等以上學校全體學生上 
[中美新聞社北京雜訊]  
　　中美新聞社二日北京通訊云學生聯合會今日開會决計仍照預定計畫努力進行並繼續舉行演講各校所派濱說員將於明晨十時齊集然後分十人一組分至名處演說計共有二千人演說區二百處學校徽章及旗幟均到演說區後始行顯出彼等决定不說靑島問題亦不說抵制日貨僅勸人民愛國購用國貨並以一致之民意監督政府如有演說之學生一人被捕即全體赴警廳聽候處置並將被捕事實通電全國學生團體以期喚起全國與論贊助此計畫可謂偉大矣 
　　昨日北京學生又决計續行大演講演講員共有五十團均以極勇敢之精神分頭出發惟當局早有預備一俟聽衆齊集學生開始出言軍士即出干涉將學生捕去每學生一人以兵二人管之送往北京大學之法科校舍四圍駐兵守之然學生氣不稍餒依然陸續出講兵士亦陸續拘拿始下午四時後被捕之學生增至一千餘人其中有專從事售賣國貨之學生亦被拘禁然而學生依然不屈未捕者决計今日再演講按學生之被捕大約宣布戒嚴令之結果但此戒嚴令實屬違法四其並未經國會通過北京學生現均块心對政府反抗到底已宣誓六月二十日署假之前决不出京云 
　　俄國過激黨數星期來圖在東部西比利亞爲有系統之動辭與在薩馬拉之戰事相呼應其計畫包括烏蘇里鐵路之美軍管區及阿穆爾鐵路日軍管區一段在内現駐斯科土扶之第三十一美兵步隊（克克勒大佐率領）抵抗過激常極活動曾於五月二十一日敗激黨一次美兵抵傷二人激軍受傷及被捕者甚衆大潰而逃美兵追撃之又敗之於美加附近美兵無死者惟紅官兵死傷甚多已不成軍克脫勒大佐現又兼領一步隊在烏蘇里灣代紅官兵任巡哨之職至日軍方面據云有日兵車一列（二十一輛）連糧車三輛機關槍車四輛在克那林被過激軍攔截將日兵解除武裝而俘虜之軍官則被殺死計此支日兵共五百人云 
　　益世報案迄未了結地方檢察廳調查此案甚爲愼重該報已停版八天經濟上損失甚鉅然檢廳絶不注意今明爲端節休假日必星期二可審一星期内該報殆無復活之望主筆潘君旣押於檢察廳在理可交保釋出但該廳迄未准惟據府院中人言府院當局頗注意此事均謂潘君若將保金呈出自可釋於也北京報界全體對於益世報案均視爲報界之大打撃將聯合上書政府陳述意見謂政府對於報館之處置不當將來京報界及全國報紙或且因受迫而倩外人保護云 
　　湘督張敬堯近向天津日商榮華洋行購槍一萬桿及應需子彈茲又向三井物産會社議借欵二億元由張之第四弟往來磋商以長沙華興紡織廠爲押品此事長沙早已傳聞農商部迭接長沙商界公電抗爭謂不應聽該督將本省實業押借巨欵以養兵云云 
[京華短簡]  
　　對德對奥兩和約先後提出德奥一再要求展期昨日某方面接巴黎確電協商國預定本月十五日爲結束媾和會議之期對德對奥兩約無論如何必於十五日以前簽定不容更有展延媾和會議卽從此日閉幕萬國和平會議（其中包括各部分國際聯盟亦在内）即由此日開始關於一切零星期項及枝節問題均將由和平會議解决各國代表有繼續充任或臨時另派聞陸專使將俟媾和會議結束後即先回國要求政府另派幹員接任和平議代表 
　　昨日新疆楊增新有火急電到京内容非常重大聞似因庫倫外蒙政府又有獨立消息故請政府從速收撫鳥梁海方面之蒙旗復據外交界傳說各使館多已接有哈爾濱來電報告外蒙庫倫似實有獨立消息此事眞相若何目前尙未探悉也　 
　　三日午後六時錢總理及各閣員讌各代表於春藉齋朱總代表因由北戴河返京須稍休息故昨日未到徐佛蘇因病不到並表明决不再任代表吳鼎昌因赴徐州爲徐樹錚母作副點主尙未返京故未到施愚在滬未北上故昨日代表只有六人赴讌席間錢總理欲促各代表赴南接洽汪有齡謂代表已撤回即代表名義已取消今總理稱僕等爲代表實不敢當錢謂前有電報撤回代表後即有電慰留代表前後二電如謂有效則均有效如無效則均無效故代表諸公不能推卸責任聞談話結果似各人已允再行南下故政府於前晚拍發江電分致各省略謂滬會停頓現正與各方設法斡旋不致中以輟維大局朱總代表亦允繼續擔任日内到京接洽後即南下云 
　　八年度預算案二次修改後日前已由國務會議通過核定其内容概要如下（一）歲入經常臨時共計四萬四千零三十二萬八百五十三元（二）歲出約分政費債欵軍費特别費各項（甲）政費經常臨時共計一萬六千一百三十九萬一千八百二十七元（乙）債欵共計應還本利一萬七千五百九十二萬零四百八十九元（丙）軍費經常臨時共計一萬六千五百八十一萬零九百零六元（丁）特别費共計爲九千六百六十萬零六千六百九十三元統計支出爲五萬九千九百七十三萬零二百零九元出入不敷計一萬五千九百四十萬零九千三百五十九元本年度之預算總案其編造時統按照五年度式因六七兩年度國内兵亂南北隔絶無從比照聞本年度與五年度比較收入已減三各萬支出則激增至一萬萬上下云 
[陜學界對外之表示]  
　　陜西學界通啓云頃閱京漢各界公函驚悉靑島交涉 
忽於節外生枝噩耗傳來悲憤填膺嗚呼狡日思逞豈僅得一靑島而可以饜其慾哉將見摘瓜抱蔓舐糠及米着着進逼而無已時蓋以藩籬旣毁門户洞開山東不可保黄河流域不可保寖假而大江珠江不可保瞬息間而五千年之文明古國九萬里之錦繡山河一旦而人爲奴隸國爲附庸言念及茲五中俱裂然則我中華民國無一人耶故國離黍昔人興悲今時何時其敢坐視竊以國家興亡一準民氣之盛衰兹南北一致薄海同憤其聲威之壯已見一斑矣同人等厠身學界分忝國民敢不聯袂奮起以圖其後寗可蹈海而亡身誓不願棄地以資敵除已電懇政府及巴黎和會據理力爭外祈協力主持爲政府作後盾同人等有厚望焉臨頴瞻馳不知所云陜西學界全體同具五月三十日 
[魯省孔許兩代表巴黎來電]  
　　中國濟南唐道尹十碼轉督軍省長省議會各議關鑒前電計達昨日始抵巴黎舍館未定即日見各公使惟恨到此已遲和約交德人答覆定期早逾展期亦將屆滿各國專使謁見綦難刻祗有百方呼籲盡其在我但恐無廻旋餘地耳事已至此惟有於簽字時聲明關於吾省三條作爲懸案不予承認如此辦法尙見全國一致精神目前示各國以不撓即爲日後補救之路此層各公使已經同意但萬一不能作能則簽字與否利害比較出入頗大柯漢以爲無論如何以不簽字爲害輕至最要時擬即本此力爭各界意如何千萬電知以便遵辦餘續電柯漢二十八日 
[武昌高師受禍之通告]  
　　武昌高等師範學校通告云敬啓者昨晨（六月一號）敝校突來軍警百餘人駐守頭門荷槍實彈如臨大敵同人外出嚴行禁止即職敎員亦加盤詰竊思敝校爲敎育機關并未容有匪人何勞監視且是日爲星期例可外出禁假之事本屬學校權衡軍警何爲出此民國政治尊重自由苟非越軌之行爲終爲法律所許可午後同人有事者哀求外出該軍人堅不允許舉槍相向大肆威嚇斯時也同人以喪失自由形同囚犯痛哭呼號不可仰視而正義所在豈懾淫威遂出而質問該軍人恣其豺狼之性衝入頭門持槍亂殺同人等受傷者十餘人陳君開泰身受數刀血流遍地立即暈倒全校數百人哭聲所屆城市震驚嗚呼慘矣陳君現已扛至同仁醫院診治生死存亡尙難預料同人痛外患之憑陵縱有愛國之表示以中國人而愛中國且手無寸鐵何嫌何疑乃以待土匪者待之此則大惑不解者也云云附錄該校全體學生通電如下北京大總統國務院敎育部廣東軍政府各省督軍省長省議會敎育會各學校各報館鈞鑒自外交失敗各界呼號生等曾洒一掬熱血通電中外驚惕國人純以愛國爲主並無越軌情事不圖六月一日正值星期晨天未曙校外遍圍軍警聲勢洶洶阻止出入生等念身居校内横遭囚禁不勝駭異羣集校門與之理論該軍士不惟置若罔聞反用剌刀亂剌陳君開泰退避不及身中數刀立卽暈倒血流滿地生死未卜其餘受傷者十數人該軍士復欲開槍射撃幸將二門緊閉未全遭屠殺耳學校痛哭慘狀難言嗚呼學生愛國何負官廳今無端入我校據我户剥我自由殘我生命日人之待朝鮮無此酷也一言至此心腸寸裂泣涕陳辭伏維鑒察武昌高等師範學校全體學生泣叩六月二日 
[美商對華貿易之主張]  
　　大陸報云上海美商會五日晚在美人俱樂部開常年大會主席大來氏演說推廣美國在華商務之方法共分十三端（一）鼓勵借款於中國及在美國市場銷售中國債劵其故以在華商務常隨償款而俱進也（二）添置太平洋與揚子江航業日本獨握太平洋航業之優勢而美貨往往仰賴日輪裝運故日本得剥削美國商務因日輪常在神户卸下美貨留待他船轉運不獨耗費較大且稽延時日而貨物又往往損毁有時缺少故亟宜擴充航業取費從廉俾與日輪相競爭（三）改良美銀行辦法以應合美商業之需要（四）組織大公司併合在華商行而成一大機關俾與他國競爭於商場（五）設立美國通信社以聯絡中美感情蓋美國新聞由非美人通信社傳出者往往有删削割裂之處也（六）設學校於北京羅致美學生百人敎以中國語言風俗肄業兩年後由政界擇派領署等處服役餘則從事於商工界（七）美國學校增設中國歷史地理商務科（八）北京美使署衛兵與天津駐防兵宜先填加選擇然後派往京津俾可於服務之際學習華文以備後用（九）美政府宜在重要商埠購地用美國式建築領署以壯觀瞻並於餘地建展覽室陳列美國機器貨品（十）中國鐵路及與外人有關係者應統一之脫除政治氣味而令人惱恨之勢力範圍亦可因此取銷此種勢力範圍頗妨害美國在華事業之發展且碍及中國之一致發展（十一）中國各重要口岸之各國租界宜改爲公共性質或治外法權宜廢除之如是在華美商始能擴充其利益依照現有辦法歐美商人限居商埠而日人則雜居内地此非開放門户之本旨美商應援例通商内地若各國租界不能改爲公有治外法權不能廢除則美國應向中政府要求同樣租界俾美人得營業於斯（十二）除依一九○○年草約駐防之兵外其他外兵宜從中國撤出而勢力範圍亦宜撤銷庶開放門户其均等機會之主義得以實行美商得依均等機會之基礎以與他國競爭而擴張其商業者惟賴此主義爲之保障耳（十三）中美間之海底電線電有一條旣當中斷且取值其昻殊有碍於美國商務宜設一直接無線電並添設海電線取費宜照現率之半如是方可他國商人相競爭也云云 
[各地對日影響之新訊]  
　　松江　南貨業於六月四日午後二時由該業業董周鹤雲召集全體同業假座商會開提倡國貨會到會者八十餘人主張將該業經售之日貨國貨詳細調查印一詳目俾同業進貨有所依據而購户易於鑒别議定同業守規如下（一）即日起如有已定日貨者一律去信退還（二）白糖一類拆卸包皮後辨認甚難應於進貨時詳爲考查勿被蒙混（三）所存日貨血本攸關以售盡爲止（四）同業如有再進日貨者一經察覺共同議罰五日傍晚得上海商家全體罷市之警耗後旋即於市上發現署名上海學生聯合會之印刷品一則標題請看北京學生之大刧他一則標題學生會代表上海商家敬告松江商家大致均以罷市爲請已經加入全國學生聯合會之某中學學生卽於五日晚間遣代表多人前赴商會要求通知各商家一律罷市故是晚九時商會即召集緊急會議意在維持商市惟到會各商大半主張罷市相持久之仍未解决六日晨各商家有開市者有不開市者有先不開市見人已開市而亦開市者然全體罷市之風潮爲期不遠矣（已罷市見專電）常州無錫常錫中等學校宣告罷課公電云外交失敗學生憤而罷課薄海咸表同情敝校等不先加入者蓋望政府之自反省也今政府不恤民意敝校等嚮風慕義之心不敢後於人人决於四日五日六日先後罷課與已罷課之學校積極進行特此佈聞江蘇省立第五中學武進縣立師範縣立女子師範私立輔仁中學省立第三師範競志女學無錫縣立女子師範（以罷課之先後爲序）全體學生一千二百人同叩又通告未罷課學校書略云罷課之舉實我學生警告政府之最後方策自北京首倡繼起者滬蘇寗徐而政府悍然不顧不特無澈底之覺悟且從而重加暴酷我學生之人格安在我國民之公權安在若此次聽黑暗勢力之戰勝則鬼蜮無忌大禍靡届何者時機然也我未罷課諸校不忍已之犧牲豈獨忍人之犧牲不忍學業之犠牲豈獨忍國家之犧牲今日之事猶一杯水救一車薪之火火不熄惟有求水之源源而來在政府一方面視之罷課罪也顧韓獻子有言與其專罪六人同之不猶愈乎茲上敝校具體辦法一紙幸細檢察其辦法略云罷課時期内上午一律在自修室自修自修進程由敎員規定立臨時課程表按時實力自修敎員隨時考查成績課程之必須敎師指導者仍請敎師出席指導以下午爲規定服務時問遇必要時得變通服務種類有五一勸告一調查一交際一編輯一庶務勸告以警告醒國民爲主旨分言語勸告與非言語勸告（文字圖畫等）之二種調查事項分商貨（國貨日貨外貨）實業狀况二種監察由職員主之學生方面特設糾察部監督一切同學對之有絶對服從之義務 
蘇州吳縣温知事前日特派本署警佐張簡齋分赴城廂内外調查已罷課未罷課各學校業經調查事竣列表報告後温知事復派第三科主任莊叔蘭勸學所所長潘振霄分赴已罷課各校勸導各學生一律上課不得要領而回温知事又通令各市鄉警所云奉鎭使道尹令自靑島問題發生各處民情異常憤激外人游歷到境務須格外保護如遇日人尤應加意防護 
　　鎭江　學界救國聯合會學生每日演講勸用國貨進行未已衣莊同業昨特邀集會議以綢緞各料均爲國産惟呢絨洋布及鈕扣各物則東洋貨爲多自今以後均當堅持不用金壇各界於陰歷五月初六日上午假公園開國民大會不期而集者幾及萬人十二時閉會後各校學生復結隊游行均手執小旗書爭還靑島誓死力爭抵制日貨提倡國貨等字樣鎭城帽業昨亦開會議决所有帽盒帽襯等或用日貨者一律改用國貨鎭郡學校自聞靑島交涉失敗北京學生被拘異常憤懑曾經聯合遊行街市爲一度之表示近因政府變本加厲無誠意之解决尤爲激昻今日上海學生聯合會代表郝延浚君蒞此赴各校演說省立第九師範第六中學及潤州中學全體贊同均實行罷課加入聯合會以與海上各校取一致行動此間商界並有繼起停止交易爲學生後盾之議 
　　揚州　學生聯合會總幹孔慶洙於四日下午召集美漢商業五師八中各校代表（卽該會内之幹事員）會議與京滬寗蘇各校表一致行動五師代表主張緩進美漢主張穏健八中商業主急進最後表决一致主張罷課定六日爲始該代表等復訂於五日籌議罷課後之應行職務 
　　寗波　西成區各學校敎員發起救國演講團定每星期往各村演講陰曆本月初二日在高橋鎭敦宗學校開會議訂草章公推團長編輯等職由各團員分任演講期改爲星期六日分途循環演說自陰歷五月初十至七月二十八均已定有主任各界熱心者亦可參加入會演說云城區市農會救國大會議定宣講每星期日出發一次端午日至西郊馬園葉養生君家宣講下午至江北笑舞臺演說下星期日宣講地點上午南郊下午尙未定奪云縣公署訓令勸學所所長云案奉浙江敎育廳訓令内開奉省公署令國務院准日本莊代使電留日學生舉代表梁方欽凌柄等若干人乘車回國鼓動學界希飭主管人員嚴密注意仰卽轉飭所屬各學校一體嚴密防範 
　　新市　鎭紳費渠清姚健行劉東靑錢志英沈鏡清等發起組織國民救亡大會於陽曆六月六日下午一時在覺海寺開會到會者不下千餘人主張抵制日貨以提倡國貨爲根本公决組織宣講調查編緝等部着手進行 
[南京快信]  
　　商界擬組織救國聯合會與學界一致進行惟商會蘇會長尙在商酌間（按昨已罷市眲專電） 
　　學生聯合會因北京學生被捕一千數百人大爲憤激擬今日開特别大會 
　　省警廳因近日學生又四出講演恐釀事端昨通令各區切實禁阻如下聽勸導卽押令回校 
　　部派來蘇採辦漕米委員登某聞已與省署商定辦法限制以二十萬擔爲度連日米價飛漲居民頗爲恐慌軍民兩署昨通令所屬查禁煽惑軍人印刷品 
　　李督近日因接西南來電均表示渴望和平頗爲樂觀昨特電北政府請速定辦法俾和會續開 
　　川代表胡鄂公滇代表陳廷傑昨乘津浦車來甯謁李督接洽時局今日早車赴滬 
　　滬交涉員楊晟昨由京乘津浦車抵寗今日午車回滬新委揚由關監督謝宗華昨由京抵寗即日赴揚接事浙烟酒公賣局長夏翊宸昨過寗北上 
　　軍署顧問蔡國器文龢均另有差委軍需課奉令停發本月薪金耿毅係嶺西林親信充蘇督署顧問現亦奉令取消 
[杭州快信]  
省城防務昨夜特别加嚴未及九時督署前後栅欄即一律關閉就近居民出入亦詳加盤詰 
督署參謀張國威省署機要秘書張朝墉二師參謀長汪鎬基連日會同警務夏處長磋商要公異常忙碌 
　　自上海南北市罷市消息傳來此間金價每兩陡跌兩元現洋亦復受擠 
　　嘉興商會會長高如澧等電省近因山東問題全國憤激各界出於愛國熱忱情有可原北京學生因之被捕數百衆情愈憤上海南北商店業已罷市待命我禾影響所及難平衆憤應請轉電北京力予愛護以安人心代理二師師長四旅旅長潘國綱奉督令因公赴閩今晨乘早車起程 
　　駐嘉興内河水警第二區署長余肇桐昨乘翊麾兵艦晋省面陳防務曁保護絲商往來辦法 
諸曁義烏兩邑交界區域釀成械鬭傷人巨案風潮甚烈經陶劉兩知事分電到省昨委警備隊總司令部秘書陸鍾渭馳往查辦 
地方通信 
[松江]  
　　增賞限緝逸盜　西外包家橋事主張陶氏家被劇盜李杏亭沈阿琴殺人放火戕斃二命一案經縣署懸賞二百元限期購緝茲李縣長因時逾半月尙未破案深恐該盜等日久遠颺續增賞格二百元合共四百元限十日内緝獲到案如數頒賞 
[蘇州]  
　　新絲開秤　現届新絲上市本邑各絲行昨日在公所開會議决定於陰曆本日初九日開秤交易據聞今歲各鄉因繭價低亷故均願繅絲售賣開秤之日定有一番擁擠云 
　　溝井匠中毒死三命　南濠街王泰源爆花店内有池潭一處似井非井該店主欲就開挖成井當雇江北溝井匠三人言明挖掘至七尺深工價洋四元給洋之後甲匠先下動手開挖即見傍邊有一孔流水出外正欲塞住詎甲即呆若木鷄口亦不能語乙匠見之立即下潭拖救亦復如是丙匠見之亦欲下救然不敢遽行走下　用手拖救而心覺慌亂立即釋手躍上呼救該店立即僱人將甲乙二人拖起二人皆已氣絶殞命未幾丙匠亦即斃命隨即報告警區轉報縣署派承審員到場相騐騐得甲乙丙均係中沼氣毒身死云 
[無錫]  
　　火車軋斃老嫗　靑城市陶苍上問阿甫之妻年已七十餘歲前日下午一時許在石塘灣左近沿鐵路行走時適由滬至寗之快車行過嫗年老龍鍾一時躱避不及竟至軋斃屍身頓成兩叚慘不忍睹事後經該處附近之人代爲凑集洋二三十元作殯殮之費 
[鎭江]  
　　江北旱象將成　江北一帶雨澤愆期市旱異常運河水涸交通不便裡下河七縣地方農田龜坼尙未揷秧旱象將成加以高實鹽阜興五縣均已發生蝗蝻雖經各該知事飭董督率農佃認眞搜捕終難凈盡據老農云非天降大雨不能殲滅云 
　　盜匪攔路刦洋　夏曆五月初七晚九句鐘時城外西塢街裕潤錢莊遣夥王某肩負洋銀一千數百元送交洋馬路源順莊詎行經大慶樓坡下租界内突有盜匪數人各執手槍向前將王捺倒在地搶去大洋七百餘元迨王呼救租界華捕聞警趕至匪已逃逸事爲華界各警區所聞當晚派警上緊跴緝務期破獲云 
雜評一 
[自願（默）]  
　　所謂自願云者出於良心上自動之謂也惟出於自動故其所發之力也强旣非他人所能誘而致之亦非他人所能迫而止之也又所謂自願云者表示其出於愛國之意也惟出於愛國故其自爲之計也周一面欲除去所以誤國者一面又欲防範所以害國者也蓋質言之今日國人之所願在去曹陸諸人而已去曹陸諸人對政府而非對地方也對内而非對外也凡稍礙及地方秩序者决非國人所願凡稍礙及外人關係者亦非國人所願心中所願者盡力以求貫澈之所不願者盡力以求避免之此則自願之說也 
 
 
 

Page 9

 
 
本埠新聞 
[上海商界罷市之第二日]  
　　公共租界　昨日早公共租界内各馬路除小食物店仍行營業外其餘皆未開門尤以南京路各行號爲堅决有將雙扉倒扃者有書寫不懲賣國賊誓不開市之警語黏於户外者十里洋場頓呈蕭索之狀各菜館本擬於前日與其他行業取同一態度旋因有等菜館肴饌尙未售罄爲顧全血本計仍行出售一天至昨日則已一律停業各獻館各游戲場旣於前晚與商學兩界一致行動信鑼輟演後各伶人及售藝者以此兩種營業與商家逈别若停止一日園主場主損失甚鉅故各人均願將包銀按日核減以輕主人擔負商界於前日罷市後各馬路游人如鯽入暮更多尤以南京路福州路兩處爲甚學狂團派童子軍或手執書有切勿暴動之旗幟或各人於背上綴以同等字樣之白布一條往來道途見有多人麕聚即上前婉勸甚至作揖伏地哀求英美麥總巡通諭各捕房捕頭飭令通班中西探捕日夜輪流出外梭巡並許予遇有形跡可疑之人檢查身畔以故徹夜秩序如常各小菜場昨日鹹魚蔬菜照常出售惟鮮魚蝦等物雖有亦少致價較常略昻猪羊各牲畜因已不宰欲食其肉無從購買 
　　公共公廨早堂訊理捕房瑣案向章由各捕房派一西捕頭到堂承值代禀案情茲因本埠商民全體罷市該捕頭等奉麥總巡面諭均留本捕房服務以故昨晨中西讞員會訊捕房瑣案時由西探目數人代表到堂承值英美總巡麥商雲氏昨亦嚴諭各捕房中西辦事人員不得擅離職守違干未便本埠男女各學校男女學生昨日在公共租界内分發傳單者甚衆茲摘錄上海學生聯合會中國體操學校分會會同分發之傳單云啓者昨日本埠商號一律罷市具徵商界諸君對於學生等之舉動深表同情惟此次學生等所要求目的對外爲爭主權對内爲除國賊二者有一不逹誓不中止還望諸君抱定主張云云又同濟醫工專門學校各學生所發傳單云敬告同胞無事不要在街游行以免擾事對東洋人總不要野蠻等語昨日午後萬國團練兵馬步兩隊出發往來各馬路及要隘妥爲防衛 
　　法租界　法租界内各商店激於義憤於前日起全體罷市昨日仍繼續進行一律閉門各菜市塲祗有鄉人售賣素菜售鮮貨者甚少昨日法捕房施總巡親自出外調查後諭令各探捕傳諭各商店將各店所貼之激烈傳單撤去並傳諭中西越各捕落差後全體仍須駐守捕房以備臨時差遣　法總領事署昨日接到京電閱悉北京被逮學生四百餘名一併釋放恐商界未及週知故用一丈餘長四尺餘闊之白竹布一方上書北京被捕學生已全體釋放不必再有示威行動等字樣將布圍在救火車上由救火會員駕駛游行各馬路中俾衆咸知惟各商店以國賊未去仍均閉門 
　　城廂一帶　昨日城廂内外商店仍一律閉門停止營業晨九時許有少年手執白旗一方上書賣國賊某在城中肇浜路一帶宣講爲巡警拘送淞滬警察廳又有宣講團學生六七人在方浜路演說巡警向之干涉將演說之某生拘解警廳旋卽釋出該生仍與同志進行演說崗位均派雙崗入晚後又添派騎巡隊偵緝隊四出協助復有童子軍與學生團照料昨午十一時有素在邑廟大殿旁擺設梨膏糖攤之榮生者當在攤基上以水牌一面大書某某賣國等字爲崗巡查見上前拘拿詎向在廟中擺設各攤之各小販亦在彼處見該警拘拿榮生激動衆怒羣起爲難該警急鳴警笛召集鄰崗分投拘拿當將榮生並甲乙等三人拘入一區二分所於是該分所外面觀者愈聚愈多當由王警佐聞警出外勸令退散無效警佐急發電話報告警察廳請示徐廳長立時商請陸軍三十八團二營目兵二排持械實彈馳至該所駐防並協同巡警驅逐閑人行走稍遲爲軍警毆撃者不知凡繦有在邑廟頭門口擺設僞金飾攤之某丙等被槍撃傷頗重旋由王警佐諭飭用黄包車將丙等函送紅十字分會醫治榮生等申送警察廳學界中見三十八團二三營目兵全體在各馬路防護異常勤勞特定製極大之大内饅首數千枚用車載往按段分給各目兵充飢　　南市　南市方面各商家行號昨日自農至暮仍未開市各店家門上俱粘貼不除團賊不開門字樣地方尙稱安謐官廳除派出軍隊警察騎巡隊及憲兵等在各處道路實力防護外更由各警區署所警正警佐等率同巡官向各店家分投勸諭令速開門照常營業惟各商舖行號曁錢莊典當押店等以國賊未去仍舊堅持决心 
　　閘北　閘北四五兩區各署所境内商號店舖於五日起一律罷市學生團手執白旗游行馬路旗上書謹守秩序切戒暴動等字樣軍警馬隊站巡於各要道處晝夜不懈地方尙稱安謐昨日各商仍未開市有某校學生史錦春陳觀星張孝通三人在义袋角露天演說聽講者衆四區二分所崗警上前勸止無效遂將三學生帶入該所由倪警佐轉送司法科經段科員知照該校監院到來領回菜市如肉莊魚販昨日已停營業市上止有菜蔬鹹貨可購閘北一帶各米行本欲與各業一致進行惟因關係民食重大所以午前仍舊開斛惟定北京政府不釋學生不除國賊仿今日（七日）起停止營業至各米店對於買客以一擔爲限米業董事錢貴三通告各米舖云切勿居奇抬價以免有意外之暴動 
　　虹口　虹口大小店舖除洋商及少數之潮州押店老虎灶餅攤照常營業外其餘各舖户均於前蝴十一句鐘全體閉門罷市並於門首粘貼各種傳單表示非達到圓滿之目的决不開市故昨日各馬路中店舖仍均閉門虹口各捕房捕頭恐有下流人乘間滋生事端除親自督率中西探捕加意梭巡外並商請萬國商團團員帮同巡邏匯司捕房七十五號三道頭西捕於昨日午後四時許會同萬國商團英國隊團員七八名率領華捕一名出店二三名將海寗路北浙江足等處各店舖門首所貼警告同胞切勿暴動並挽救北京被捕學生等各種傳單字條概行扯去並令將所懸白旗一律收藏 
　　浦東　昨日起浦東沿浦一帶南自南碼頭六里橋起老白渡塘橋楊家渡陸家渡爛泥渡陸家嘴其昌棧十八間洋涇鎭一帶大小商店一律罷市一時風聲所播聞内地奉南川各鄉鎭亦將繼起響應三區警署曾警正除親自出外勸導外於要道之處加派雙崗認眞查察洋涇鎭一帶則由三區二分駐所巡官郝文翰督率長警往來梭巡松滬盧護軍使飭令駐紥浦東其昌棧之陸軍三十七團第二營步兵即日開起徐家匯駐紥防範而其昌棧防務責成淞滬三區警署及游巡四隊擔任日軍艦三艘前已駛抵淞口昨日（六號）上午有一艘入口停泊虹口浦面 
　　近滬鄉鎭罷市消息　聞閔行江灣高橋等處自六號起亦已全鎭閉市 
　　甯波罷市電告　甯波旅滬同鄉會頃接四明報館來電云午後二時學生游行示威全埠罷市特聞等語 
　　南京電告罷市　學生聯合會鑒南京今日全體罷市南京聯合會叩 
　　鎭江議决罷市　某商業機關得鎭江來電鎭江商界亦已議决與上海商界取一致行動定自今日（七日）起一律罷市 
　　甯波旅滬同鄉會二次緊急通告　學生罷課商人罷市保持秩序萬勿造次凡我甬人家長店主告誡婦女約束子弟一勿游行二勿喧聚童男幼女從嚴管理對於外人無庸歧視切切通告各宜注意 
　　捲烟同業聯合會二次緊急通告　啓者茲吾商業曁經犧牲於前萬弗輕啓於後致貽五分鐘熱度之譏務請吾同業靜待有美滿辦法彼時本聯合會當再遍發通告庶可照常營業此係吾商程度高下所繋切勿輕忽并望文明對待保持秩序至爲盼葌 
　　廣肇公所緊急通告　此次罷市風潮全係出於商人愛國熱誠凡我同鄉千祈嚴守秩序對於外人幸勿暴動切切謹告又通告云現因罷市風潮工部局萬國商團爲維持地方治安起見已預備出發日本商團亦萬國商團之一部分凡我鄉人幸勿誤會特此佈告民國八年六月五日 
　　銀行公會　本埠華商全體各銀行已一律實行停止收解匯兌惟到期木票均照常收發昨日（六號）銀行公會又開特别緊急會議結果由上海中國交通兩國家銀行拍萬萬火急電致北京痛陳危險情狀迅除國賊以平人心云云 
　　錢業　本埠錢業前昨兩自已全體罷市前日經該業領袖邀齊同業會議之下務達懲辦國賊省釋學生而後已茲將議决之案錄下（一）不出稅餉單（二）不劃銀行條（三）不出本票全體贊成業已實行 
　　麩皮公會　昨日上午南市麩皮公會開臨時緊急會議大致此次抵制日貨爲國民之天職而麩皮一項係軍糈之必要同業中前曾抛與各日商（六月份）之貨一律止繳從此斷絶日人交往一方面函致各粉廠聲明原委請將售與日商之麩皮均作取消或改售他人會員咸贊成又提及營業一層亦與學界商界一致進行即日起停止交易迨散會已午刻矣 
　　水果公所　水菓一特本不能延擱時候現因滬地罷市昨日該同業特在大東門毛家弄水菓公所開緊急會議經董事李寶成陳良玉等磋議僉以吾業同爲國民天職自應實事求是犧牲不惜遂决定停市河下船貨等一概不提不秤 
　　魚業　魚行冰鮮河鮮兩業雖爲食用所必需前日起已實行罷市昨日該業等亦在公所集議之下决定將已到之貨提起存放一面函致各内地暫勿裝來以免延擱損失更巨 
　　碾米業　滬上各碾米廠因各商業閉門停止營業故昨日起各碾米廠亦暫時停機碾米河下所到之貨一律不上廠棧 
　　音子軍總司令函　英文滬報云童子軍隊長接總司令羅平遜來函囑令（一）組織救傷隊（二）組織防隔隊以年在十六歲者爲之（三）籌定迅速召集此項隊伍之辦法（四）報告組織何時可成每隊人數幾何（五）轉告童子軍勿穿制服游行街中（六）有不遵令者立即懲戒之 
　　西捕收除旗幟　昨日下午公共租界巡捕房飭派西捕印捕等雇中國苦力駕乘修理電線所用之有升降梯汽車至南京路福州路大新街五馬路等處用梯取去各店所懸愛國表示之旗幟各店經其取去後隨即新製一旗重復懸出此去彼懸轉瞬即復舊觀昨日學生手中所執警告勿暴動白旗及汽車上勸告旗幟經過南京路悉爲西捕收去男女學生乃以白布書寫請守文明切勿暴動等字樣纒諸臂或圍於肩往來警告云 
　　軍隊巡防　步兵三十八團所部第二第三兩營兵士因城廂内外各商舖全體罷市於前日（五號）清晨爲始荷槍偑彈分駐大小東門新老北門及拱辰福佑老西門曁十六舖外灘一帶站崗防範前夜盧護軍使除令憲兵營派令各憲兵乘騎出巡協助查察外飭該二營兵士通宵巡邏因此前夜各要道之軍警排隊荷槍佩彈往來巡查通宵不絶直至天明安靖如常二三兩營官兵暫回休息昨日改調該團第一營各士兵分道接班巡防 
工界救國之行動 
　　南市華商電車公司賣票開車人等前日在西某茶館集議罷工後昨日遂將各路電車一律停開與各學生各商店取一致行動 
　　法新租界盧家灣電車公司内全體賣票員及司機人議定於昨晨起一律暫行停駛後由該公司大班某君得悉向衆婉言勸阻多數人聽從即行上車執業内有少數人勸阻無效大班亦不相强故昨日電車由徐家滙盧家灣致十六舖照常通行外惟十六舖小東門至西門斜橋及斜橋至滬寗車站兩路暫停行駛 
英美電車公司司機人昨聞華界電車公司賣票司機等人皆已全體罷工故托故告假者亦有數人是以行駛各路之車輛較常略减 
　　閘北方面商務書館印刷工人亦於五日起停工絲紗廠女工除錦華廠停工我餘仍開車昨日下午絲廠同業在閘北恒豐路恒豐絲廠集議 
　　又昨日有工人一隊沿華界民國路游行首行者携有一旗上書吾工界同人願與商學界一致行動字樣聞卽係浦東工人云 
　　浦東陸家嘴英商祥生鐵廠共有工匠四百餘人自昨日（六號）上午七時起一律同盟罷工與商學界取一至行動並要求該廠大班電逹我國政府釋回被拘學生懲辦曹陸諸人該處英美香煙廠内有數部份男女工亦於昨日午後在廠門首聚議擬同盟罷工當經駐廠史巡官得悉報告三區曾警正督同長警前往彈壓勸令照常上工尙未解决其他如日商華章造紙廠日華紗廠等各工人並沿浦各碼頭苦力工人正在紛紛集議 
　　求新廠工匠同人來函云敬啓者吾國外交失敗國勢顚危凡屬國民同深憤激是以學界罷課奔走呼號商界罷市哀求挽救吾工界中人同此熱血同此天良際此時期奚忍坐視故自今日始全體罷工與商學界一致行動並捐資建造國恥紀念牌樓一座惟期格政府之心救滅亡之禍中國幸甚同胞幸甚 
　　工界靑年勵志會因工界業已罷工與學商界一致行動故於昨日派四團宣講團赴閘北各鄉宣講並特備汽車二輛四周圍以白布上書國民愛國切勿暴動等字樣於午前午後游行各租界道旁觀者爲之動容誠工界之創舉現正籌備種種進行之策云 
[商工學報各界聯合開會紀]  
　　商界罷市後各界爲討論善後辦法公决假總商會議事所開會公决辦法茲將開會一切情形分誌如下 
　　開會前會場問題　假總商會開會乃前日（五日）卡爾登茶話會公司决議詎意總商會議董别具心肝固執借地開會之定章謂必有商界團體於數日前先行函商經議董允許後方可允借因卽通告各議董於昨日（六日）十時特開會議拒絶不借近會議時有稍識大體者恐犯衆怒主張通融始克借用 
　　開會時種種情形　午後二時前由南洋公學等校之童子軍到場分班站立各界次第蒞臨計有一千四百七十三人之多秩序整齊爲向來所未有公推商會會董謝衡牕爲臨時主席葉楚傖張東蓀爲書記朱少屏沈卓吾朱叔源陳良玉爲糾察謝君略述開會宗旨後即請鄒靜齋報告前日經過情形并述總商會會董破例借用會場之可感未謂日前南商會開議軍警干涉我輩自由剥削殆盡罷課罷市罷工即求自由欲達自由目的急宜懲辦國賊昨日去電今日仍未復應請討論對付方法非達到能懲辦國賊時不止次曹慕管代表紹興同鄉會演說略謂若干年前大閙公堂案處專制政體之下袁海觀尙出而奔走調停此次要求懲辦賣國賊反無着落共和國家竟有此冥頑不靈之政府殊爲遺憾現宜急發宣言謂政府如三日内再無順從民意之覺悟惟有喚醒國民以停止納稅爲最後之對付主席報告南京方面聞我各界取一致行動特由軍民兩長派實業廳長張軼歐君來申與商界疏通現在縣署請同會諸君派代表二人前往由曹慕管朱麕石發言反對即將此議打消鄒靜齋主張去電北廷限三日内懲辦國賊否則通電全國一律罷市俞希謖力陳時間之重要略謂罷課者今已有十六處罷課區域今已延及七八行省我商界何嘗不可速得各埠各省大多數之同意乎政府偵探甚多電報本屬空文求與政府磋商更不啻與虎謀皮現在罷市已有兩日若復以三日限期待政府回答則前後共去五日未免使我商界受更大之無名損失我等第一須請全國各埠一致進行若業政府限期亦覺愈短愈妙許德珩言不能堅持之害足以覆亡國家并請國民速隨商學各界努力繼起略謂賣國賊不除國民可以死爭學界能令各方響應因北京學生有犧牲之精神也若商界亦能犧牲則全國之大當羣起爲諸君後盾云云沈卓吾言頃有人來報告云工部局勸開市去掛旗請即討論維持辦法免釀意外馬間雲主張速推代表前往工部局說明公推虞洽卿湯節之蔣夢麟李登輝俞希哲前往本擬即時出發因虞洽卿應代理道尹沈寶昌之招未歸祇得待此一人再作主張但南京路一帶自榮昌祥爲始聞已由工部局挨家進勸促速開市事勢迫切間不容髮乃由慈谿王祖德起立獻策并謂宜由商界同志出囑各店鎭靜堅持等語次主席言各界聯合不可無一辦事機關隨取各界公推臨時幹事名單報告大衆贊成通過姓名如下謝蘅牕盧煒昌徐乾霖湯節之馮少山徐春榮趙晋卿蔣夢麟黄任之曹慕管朱叔源何葆仁狄侃惲震朱承洵舘志俠陳良玉陸維鏞鄒靜齋虞洽卿田時霖穆藕初聶雲臺張樂君蘇筠尙凡二十五人臨時幹事推定後朱承洵提議旣有幹事應有辦事地點總商會旣贊助於先當能成全於後可商請借餘屋一間爲辦事地點衆贊成繼復將擬就之對内對外宣言及致北京與各省兩電當衆宣布經衆通過後復有朱伯爲謝碧田王祖德舒蕙楨等演說王祖德云外間常言罷市到三日便不得了諸君須知我華若亡將更不了彼時苦况亦尙可以言語形容乎舒蕙楨女士云我等亟宜細心防止某國人之裝冒中國人以滋事者又曰罷市罷工貧民將無以爲生亟宜由各富商籌欵設法維持能保此貧民即所以自保也全場鼓掌末由主席宣言切實辦法謂仍以『辦了賣國賊然後開市』爲目的云散會約午後四時其宣言書及電稿分錄如下 
　　對外宣言　吾人以北京政府歷年以來所爲違反國民公章損失民國主權之行爲其結果將阻滯中國人民之進步障礙遠東之永久和平故屢以文電哀籲求其反省取消喪失主權之不政當條約懲辦應負責任之外交及軍事當局而政府怙惡不悛於中國今日危險最甚之時期違反民主國常規威壓國民奪其集會結社言論之自由拘禁殺戮愛國之靑年庇護應負賣國責任之官吏上海中國商民全體認此爲政府故意與國民宣戰非可以口舌喻已於昨日起一律罷市以示國民反對政府賣國行爲之决心若政府尙不悔悟容納國民要求當更進行於此取有力合理的行動此乃中國人民最和平最正當之愛國的表示决不損及在中國外人一絲一粟本會謹代表上海商民公意以此次罷市眞意所在通告各友邦國民深望各友邦國民對於吾人困苦之境遇及不得已之苦衷加以諒解尤冀爲扶持正義與吾人以精神的援助此佈 
　　對内宣言　中國乃國民之公産政府爲人民之公僕爲僕者賣主以自肥主人不加責斥而請其稍加哀憐勿爲過甚吾商學工報各界蓋已羞稱之矣吾商學工報告界以久亂思治爲懐又念筦鑰政權者或非盡無良心苟有同舟之誼亦足成斡旋之功故數年以來對於喪權辱國諸約一出以諫諍呼籲之辭而政府絶未嘗一允吾求也自山東問題之惡耗至全國鬱怒益痛心疾首知賣國賊而不除决不能免於滅亡對外挽回之策尤非先清境内不可於是北京學生倡之各省學生繼之奔走呼號仍惟北京政府之是求冀其萬一之悟乃不特不納吾救亡之忠告且濫拘無辜加以酷刑陷於兵警中者至四百餘人誰非國人誰無忠義忍令人民法内之自由先失國家繼是以滅亡耶此吾工商諸界所至痛極奮而出此輟業之最後一策也今商已罷市工已輟作與學生一致進行存亡危急之頃實賴兄弟同聲之應（一）國賊一日不除輟業行爲一日不停止（二）純粹爲對内的行爲對外概守相當的敬禮與友誼（三）尊重市場秩序力護法律内之自由（四）輟業不效則更求多數之應援待公道之裁判上述四事爲吾人公意切實之聲明生死磨折所不敢渝願吾患難相共之君子鑒察而扶助之也 
　　致北京電　北京總統府國務院鑒歌日此間商工各界全體罷市宣言非將國賊嚴辦誓不開市請於陽日内電覆事實上確實之保證上海商學工報聯合會叩尙有致各省電文已紀昨報 
[罷市後之各團體電]  
　　全國和平聯合會電　北京大總統國務院鈞鑒此次學生風潮政府處置失當本會曾一再忠告無非怵輿論之激昻冀政府之反省乃不惟不予採納近且變本加厲逮捕學生至數百人包圍學校如臨大敵刑責學生視同囚虜警耗傳來舉國震駭本日滬上各肆聞此消息咸極憤懑全體罷市罷工對於學生所要求同一生張風聲所播恐不旬日全國將呈瓦解之象查學生此次舉動純係愛國熱忱其思想直代表全國國民之公意今政府對待本國學生儼如日本之對待韓民不知壓迫學生即係與全國民意相搏戰政府何愛惜一二人而激成全國之怒耶長此一意孤行不求根本解决則民心離散大亂立成斯時雖欲再爲挽回亦恐無術存亡俄頃急不擇言伏維亮納全國和平聯合會叩歌 
　　國民策進永久和平會通電　各省督軍省長各議會商會農會工會敎育會各和平會學生聯合會各團體各報館鑒自北京學生憤外交失敗輟學演講喚起羣衆救國各省巨埠環起響應有如桴鼓此等民氣極應愛護資爲外交後盾不意北廷竟爾庇奸怙過封報館捕學生直與全國人民宣戰卒致激動上海商界全體罷市工界亦有繼起罷工之風說羣情憤懑不可遏抑僉以釋放被拘學生懲辦國賊廢止中日一切密約爲同聲之要求務望一致憤起速謀救濟萬勿遷延自甘淪胥臨電危懼竚候電復中華國民策進永久和平會叩麻 
　　江浙皖絲繭總公所電　北京分呈大總統國務院農商敎育部鈞鑒内爭未平外交失敗學子憤時商民憂國因循經月未聞政府設法彌平以致愈迫愈激因北京學生講演被拘釀成上海商界全體罷市勸慰無從糾紛日甚滬上華洋雜處竊恐交涉横生啓外人之干預商等同屬國民深願政府從萬商請命而行甚不願因外人一言而解敬懇俯念學生愛國情殷立予省釋嚴懲奸人以謝天下不勝迫切待命之至江浙皖絲廠繭業總公所率全體廠商同叩魚 
　　旅滬商帮協會電　北京分呈大總統國務院鈞鑒上海停課罷市人心憤激異常政府若不嚴懲奸佞速釋學生非但罷市風潮遍及全國商人等恐四民輟業停納租稅則後患何堪設想迫切電陳不勝待命之至旅滬商帮協會叩微 
　　粤僑商業聯合會電　北京大總統國務務院鈞鑒此次學生義舉全出愛國熱誠昨日北京拘捕學生之電傳來羣情震恐僉以學生因愛國被逮士氣盡國本傷國將不國國之不存商於何有未及崇朝全埠罷市風潮洶湧敝會業經勸告各商務須文明嚴守秩序以保治安惟當此多事之秋滬埠爲全國瞻望所繋影響極巨若不早日解决恐人心日激禍勢蔓延其患有不至此者大局安危間不容髮旁皇迫切涕泣上陳乞速將學生恢復自由所有學生及人民愛國之陳請務祈俯順輿情以挽危亡而全大局不勝屏營待命之至上海粤僑商業聯合會叩歌 
　　上海縣敎育會快郵電　南京李督軍齊省長胡廳長鈞鑒今日起上海南市商界已一律罷市致牽動境内縣市立小學校兒童亦相率要求罷課敝會設法勸導仍難見效不得已爲救濟臨時危險起見暫由各校給假三日若政府相持不决祗恐風潮日大益難收拾惟有籲請長官迅電政府俯准各地學生所請罷斥曹陸以圖挽救實爲公便上海縣敎育會微 
　　上海十九市鄉電　北京大總統國務完鈞鑒本月五日全邑商界罷市今日工界繼之以致電車交通完全斷絶風潮所激有不堪收拾之勢政府對於釋放學生罷斥奸邪若仍無正當之宣示恐燎原之禍卽在眉睫急迫上陳佇待後命上海十九市鄉經董曁全體公民叩魚 
　　中國小學校聯合會電（其一）北京大總統國務院鈞鑒京電傳來摧殘敎育逮捕學生横施壓力甘心媚外我等先進後進均爲主人誼切同舟唇亡齒塞諸公如果愛國望懲辦賣國奸賊釋放愛國學生以謝國人而平公憤否則危機立至大局不堪設想不勝迫切待命之至中國小學校聯合會叩麻（其二）各省敎育會大中小學校各團體各報館公鑒天禍中國外交失敗所不亡者僅一線民氣乃北京政府袒護國賊違反民意逼走蔡傅封閉報館拘捕學生勒停演講賣國土則不惜險要防學生則如臨寇盜凡爲國民豈忍坐視望諸公主持公理電告執政誅國賊以謝民心釋學生以平公憤否則壓力愈重反激愈甚全國鼎沸大局不堪設想我等小學後進主人同爲國民撃目傷心抱唇亡齒寒之痛驚兎死狐悲之慘掬誠泣告不勝叩禱之至中國小學校聯合會叩麻 
　　陸冲鵬洪玉麟電　北京大總統錢總理鈞鑒滬市全罷民意若狂不示轉圜恐釀意外曹陸諸公本體國之懷作避賢之計不妨暫准引退藉弭衆怨學生被捕受刑料非事實亦請明白宣布以釋羣疑安危所繋諸乞裁奪旅滬衆議院議員陸冲鵬洪玉麟叩 
　　吳燦煌等電　廣東中華國民策進永久和平會馮自由張秋白譚民三周道腴李懋吾常藩侯謝英伯覃哲民簡琴石諸先生轉軍政府參衆兩院軍商學界各團體各報館鑒靑島問題連帶濟順高徐各路約曁年來一切中日密約乃吾國生死問題全國學子曁工商各界起而否認對内則一致同聲對外則文明抵制一絲民氣正義猶存乃賣國賊老羞成怒昨忽拘捕學生百數十人絶食鐐禁慘無人理昔李完用借他人之力 
 
 
 

Page 10

 
 
以壓鮮民迄今流血成渠萬刧難復吾民豈可坐視段徐曹陸諸國賊以少數武力派之主張舉四千年自主之河山遂賣與人凡有血氣恥不欲生上海工商各界已即日停工罷市憤痛異常此種破天荒之賣國賊不亟除去同伸大義他日夷與朝鮮琉球爲伍噬臍何及自覺自决卽在今日天良未亡勿更觀望吳燦煌首紹南等同叩微 
　　對日外交後援會電　各省敎育龠商會農會工會各團體報館均鑒事急國亡瞵息立待人心憤痛非常罷課罷市罷工滬已實行尤望全國大同堅持到底不達到解釋學生去賊廢約寗死不休國民對日外交後援會李齊民等叩麻 
　　江寗六縣旅滬同鄉會電　急北京總統府國務院敎育部鈞鑒學生被捕全國同憤上海已罷市兩日對内應請速釋學生以慰衆望對外再籌辦法否則因激生變不堪設想 
　　肇慶同鄉會電　前日下午六時天潼路肇慶同鄉會對於學生被捕等事開會集議議定辦法數條（一）致電政府（二）暫停交易俟風潮定後開市（三）實行永遠抵制不與某國人交易電文如下北京徐總統錢總理均鑒學生罷課商人罷市國民心理已可概見公秉政軸不急改絃恐風潮蔓延全國爲禍益不可收拾請速釋被捕諸生速犧牲曹章陸諸賊以謝天下臨電無任迫切待命之至旅滬肇慶同鄉會叩 
　　江陰旅滬同鄉會電　北京大總統國務院鑒學生被捕民氣益憤滬埠全體輟業險象環生乞俯順輿情釋放學生將國人皆曰之曹陸章諸賊按律懲治以平民氣而安大局江陰旅滬同鄉會叩漁 
　　浙江旅滬學會電函　（電文）杭州楊督軍齊省長均鑒外交失敗關係轼家存亡京學生罷課呼籲統出愛國熱忱政府不諒復派兵拘被四百餘人警電傳來興情大譁昨日早海全埠罷市今日工界已有繼起者逆揣情勢非蔓延於内地不止大局如此危險萬狀防民之口甚於防川古訓昭垂於今爲烈兩公坐鎭浙省宜事先爲疏導之方免致横潰四溢全局鼎沸公請聯銜入告先行釋放學生准曹章等辭職以順輿情而消隠患不勝迫切待命之至浙江旅滬學會叩魚（函稿）子嘉軍使鈞鑒敬肅者外交失敗關係國家存亡北京學生犧牲光陰精神奔走呼籲係屬愛國熱忱政府不加體諒又復派兵拘捕學生四百餘人警電傳來羣情悲憤昨日南北各市一律停止營業人心惶惶傳聞工界不日亦復繼起罷工萬一果成事實大局危險何堪設想本會業經電請政府釋放學生並請罷免曹章陸諸人之職以平衆怒而安大局旋恐人微言輕不蒙採納用特函懇鈞使急電入告速放學生罷斥曹章陸等以謝國人迫切陳詞不勝待命之至警請勛安浙江旅滬學會謹啓 
　　潮州會館電　北京大總統國務院鈞鑒學生全體罷課不蒙體諒今又激成全埠罷市風潮人心惶惶不可終日務希速釋被拘學生罷黜國賊以平衆怒而順民心急迫待命潮州會館叩麻 
　　潮州糖雜貨聯合會電　北京第一賓館探交楊小川先生大鑒京津拘捕學生之事釀成滬地罷市本日南北錢業亦停交易金融閉塞工人相約停運糧食岌岌可危懇請我公面逹大總統國務院迅釋學生以維大局而平民憤臨電無任迫切待命之至旅滬潮州糖雜貨聯合會郭若雨黄少巖等全體五百餘人叩魚 
　　麩皮業公會電　急北京大總統國務院鈞鑒學生因救國被捕羣情憤激全埠罷市行將糜爛壓力愈重反響愈烈務求迅釋學生罷斥權奸以順輿情上海麩業公會全體叩歌 
　　洋貨商業公會電　北京大總統國務院鈞鑒此次外交失敗學生激於義憤幾至全國罷課政府倒行逆施武力拘捕上海工商痛國亡之無日業已全體罷市罷工大局糜爛已在眉睫探原禍始皆由政府對於全國睡棄之賣國賊曹陸章等一再袒護而於學生則嚴酷對待違反民意是不啻與國民宣戰滬上人心怨忿已極若再姑息養奸不顧輿情人心一去政府豈能獨存伏乞嚴懲奸黨立釋學生先行恢復人民自由再予挽救外交危局民國幸甚國民幸甚 
　　書業商會電　北京大總統國務院鑒政府違民好惡人心憤激僉謂正氣銷沉公議改績國家前途致爲寒心工商各界停業待命伏祈罷黜曹等釋放學生以維國本不勝迫切之至上海書業商會魚 
　　滬商夥友聯合會電　北京大總統國務院鈞鑒甘心賣國學生被捕全國人民義憤填膺各商號相率罷市國旣不保業何能安滬上商夥羣情不服務懇將被拘學生速行釋放並罷黜賣國諸賊以謝天下而息衆憤滬商夥友聯合會麻叩 
　　民生救濟會電　北京大總統總理鈞鑒今國事垂危全國商學兩界罷市罷課我貧民以勞力餬口者尤能一心愛國萬乞釋放被拘學生嚴懲國賊以安人心而平公憤 
　　徐維繪等電　北京徐菊老鑒外交失敗國民痛心罷課罷市率本愛國拘禁學生必激大變望勿爲已甚即予釋放并懲辦賣國賊以慰人心平民政治研究會徐維繪盛次恒等叩 
[商業公團對外宣言]  
　　警啓者民國不幸學生罷課今商界亦罷市矣此次舉動純係愛國熱誠對國内有所要求秩序并然並無絲毫暴動行爲凡我旅華各友邦諸君與我商界平日感情素洽惟希主持公道弗生誤會是爲至幸上海商業公團聯合會謹告 
[絲繭公所之緊急會議]  
　　江浙皖三省絲繭總公所四本埠罷市風潮昨日午後四時開緊急會議商議維持辦法本埠絲廠同業全體到會由協理黄来紳主席報告開會宗旨擬致電政府營救學生次由各廠陳述不能停工之理由有三（一）新繭初到上海因急於開車以半烘繭居多倘一停輟繭必霉爛徒遭損失於事無益（一）絲廠工人均屬女工且無知識更有藉一人之力以餬數口之家者此項女工各廠合計有十萬之多一旦停輟旣與貧民生計有關更恐此多數工人一經閒散滋生事端有礙治安（一）各廠抛出之絲例須按月解出若一經停工即不能按期解貨不獨發生交涉且予東洋廠絲乘此增銷殊有此損失彼益之慮經衆公决先停交易暫不停工並以商界一致罷市係爲熱心救國起見如政府不允商民之請各廠對於繭捐絲稅一概不繳以待最後之解决衆贊成即日通告同業俾衆週知並即電政府以救國難茲將通告錄後逕啓者本公所因國事危急凡我商界應取一致行動特於今日午後四時召集緊急會議議决凡我華商絲廠分設之絲號及發行所自卽日起暫行停止交易以歸一律惟工廠皆係女工一日不工作即一日不得食仍宜照舊開工兼顧貧民生計除電政府省釋學生立懲奸人外特此通告即希查照寳廠台鑒電稿附閱（見另條） 
[英美工部局昨日之布告]  
　　英美工部局昨日傍晚又發出警告遍貼各馬路茲特抄錄如左現頗有人憑藉抵制日貨事絶不顧及中國或租界居民之幸福專謀擾亂公安以圖私利有意妨害安分營業之商民爲此本局須即用嚴厲辦法維持界内公安並保護安分居民以免擾亂人肆意兇暴現特警告公衆知悉凡散發煽惑人心之傳單及懸掛旗幟有直接激動擾亂公安者一概禁止如果故違本局布告嚴行懲辦不貸再各人切勿輕信謡言蓋此種謡言專爲激動惡感擾亂安寗且有等已經報告本局之謡言查得毫無根據故此種造謡或散布謡言者一經查出即行嚴辦凡在界内街衢成羣結隊一概不准如無合法之事不得在道路閑遊或和附雜入各擾亂人之中妨害秩序所有安分居民應於晚間在家靜坐倘或不遵本局警告因而受有損害本局不任其責現特通知界内舖户商民人等應即開門照常營業如有人前來恐嚇勒逼關閉店門者即須將擾害之人詳情禀報附近巡捕房本局當將擾害之人拘送公堂嚴辦决不寛貸各宜遵照特此警告 
[學生聯合會消息]  
　　自前日本埠罷市後各校學生多分頭出外勸告大衆維持秩序惟當時街中游人極多巡捕見學生在人叢演講誤會其意因而被捕者不少惟帶入捕房後查知眞情立即釋出後租界方面尙無學生被捕之事發生聯合會因罷市之後游手好閒多駐足街中秩序頗壞深恐惹出禍端或竟釀成交涉當即通知各校學生請其列隊出外帮同巡捕警察維持治安童子軍亦全體出發云 
　　城内昨日學生被捕者亦不少惟當日多送回校中請校長約束並未所留廳中有省立商校學生袁勤今晨至各街巡察該校出發之保安隊出不意忽爲警察捉去送廳之後徐廳長親加訊問非常憤恨聲言誓與學生拚命當即親加拷鞭數下司法科某君力勸亦受滕杖一下鞭畢送入拘留所至下午方由該校校長親自保出 
　　頃聞本埠某大實業家已發起向商界爲聯合會募集經費將指定某銀行爲存欵機關並允將自用汽車供會中使用云 
[寰球學生會消息]  
　　寰救中國學生會因本埠南北市一律罷市深恐無識之徒及熱心過度者流乘之暴動因之該會學校學生及童子軍等均身上懸掛白布上書（切勿暴動）（眞愛國弗暴動）（暴動是害國）等字樣游行各大街道並聞初等科學生由該校女敎員錢素君張惠生二女士帶從附近各小舖勸告不可有種種暴動行爲云又該會於昨午接得崇明來電亦已罷課其電文如下 
　　寰球中國學生會本校全體自六月六日宣誓實行罷課與貴會聯合進行崇明中學全體叩 
　　該會又接厦門電云寰球中國學生會鑒昨電敬悉厦門學界罷課商界罷市要求釋放北京被逮諸生京滬情勢如何乞賜詳示厦門國民聯合會 
[上海學生罷課後之近狀]  
　　南洋路鑛學校　南洋路鑛學校自罷課以來對於一切進行方法除幹事交際調查等部外如演講團評議糾察文牘等部及義勇隊均相繼成立而報名本埠演講團者尤爲踴躍四號下午得天津急電後該校即印發傳單二千餘四出傳散昨商界罷市後該校又派三隊出發演講第一隊至邑廟九曲橋前由孫驥方演講第二隊至小東門一帶由陸錫壽演講孫陸二尹演講時聞者莫不動容第三隊方進城時卽由童子軍報告大同學院宣講團被捕二十餘人該演講員聞信後卽往該院詢問始知已放出因時已宴不克演講遂歸校聞該校演講團因出發稍遲故未被捕否則亦難免 
　　民生女學　法租界霞飛路貝勒路民生女學分會昨日（四日）敎員學生十餘人携帶傳單數千張專赴南翔演講情形如下（一）（火車内之演講該會演講員登車後先將傳單分發即向衆演講高麗亡國慘史及中國今日之危險勸大衆一致愛國抵制日貨每至一車聽者百餘人無不感動並有某某二鄉人向演講員索取傳單百餘張允携往各該鄉分發勸告（二）（縣立第二高等小學之演講）該會演講員下車後先至縣立第二高等小學當由該校俞麗三校長召集全體學生即由演講員任矜蘋演講先述各處中等以上學校罷課後服務情形及今日學生對於國家的責任並勸告各生於課後轉勸該處鄉人抵制日貨學生百餘人皆爭先贊成並將組織一勸告團以利進行（三）（古漪園之演講）該會演講畢復至義務小學及第二女子高等小學因無演講機會特留傳單數百張請周張二校長代發後至古漪園在該園船廳演講聽者七八十人皆振臂奮怒内某甲所戴日本草帽即自行撕毁投之湖中以示决心演講畢乘車回滬仍在車内演講及抵校時已十時餘矣 
　　華童公學　克能海路華童公學學生於前日要求監院西人希而君加入學生聯合會當被阻止故數日内仍照常上課兹於昨日（五日）議决本科全體學生及預科第一二三四班生一律罷課并每日上午商議進行各事 
　　勤業女師範　勤業女子師範學校分會演講團每日往各商店及空地演講國家危亡懇請各商店填寫不進日貨之志願書經各商經理一律贊成已簽字者一百餘家本月四日得北京學生被捕之急電遂於下午六時又出發至巨商舖及各團體内演講懇求協力營救至十一時返校五日晨八時由演講員史彩珍石金龍王傑三錢啓秀施端玉等沿途演講首至華成國貨貿易公司報關出口公會裕和公行經五馬路棋盤街四馬路大馬路亦沿途向商店請願又至永安先施大中廣生等公司要求各經理非常熱心愛國均表同情遂即實行表示復至新世界請示經理張君今日如何意旨并云貴公司亦係商界性質張君云即招集緊急董事會議再爲决定該講員謂如公司照常貿易必要承認本會派員到場演說云云 
　　倉聖大學　倉聖明智大學平日素主嚴肅故此次學生對於救國舉動未得與分昨日北京大學學生四百餘人又被拘留故學生等大動公憤忍無可忍遂於五號晚八時首由大學班開緊急會决再不能以校規之嚴而没吾愛國之忱當即通過全體組織一倉聖明智學生救國團選舉職員分部進行同時職員等以二條件（一）加入學生聯合會（二）出外宣講要求許可非達到目的不可該校校長杭未返管理員不能負責已於今晨（六日乘車赴杭面詢長音是） 
　　中華工校　昨日上午中華工業專門學校全體學生分往各租界演講隨發出傳單三種數約四萬餘張並派義務技撃隊隊員於各馬路襄助警察維持秩序該員等肩掛素帶帶上書維持秩序切勿暴動等字樣 
　　中華醫校　該校罷課後分發代表往各處聯絡茲得南潯代表張允朔報告云此間各界對於國事頗能警悟其表示殊足令人滿意小學校組織童子救國十人團任宣講發傳單之職更有第三女子國民學校之女生亦奮起組織宣講團專任家庭演說之職有數大商家業將日貨收擱最可喜者天雨不見洋傘日烈不見草帽每一露天演說聽者必數百人國民大會亦已成立其事務所設在南潯束栅貧兒院主其事者院長徐一冰也云云該校所組織之赤十字團前晚八時得聨令會急信云虹口方面人民麕集深恐資生意外事端請各校速即馳赴該地妥爲勸導以維公安等情該團立即召集團員由該團長顧蟄民會同分隊長湯養岩湯壽先張天放率領全體團員分赴各要道妥爲勸導及防範暴舉逮返校已二鐘矣 
　　坤範女學　梅白格路頣康里上海坤範女子中學與學生聯合會一致行動暫時罷課組織演說團分學生爲數隊先以開通滬上紳士富商鉅賈之閨閫爲入手共演說時頗　將四年五月七日中日所訂之二十一條及去年九月所訂之高徐順濟路約共中利害關係慨乎言之故聞者莫不動容 
　　同義義務學校　法租界打鐵浜中華同義義務學校自得京津學生被拘警電學監陸良政主張暫行停課並由同義雪恥隊組學生演講部收陸君曁各敎職員率同出發首用白布長旌上書中華同義雪恥隊學生演溝部中有小旗四面一書救國一書堅忍一書良心一書實力連日巡廻演講行經小西門老北門民國路大東門鹹瓜街九畝地廣福寺等處沿途隨處演說　　育才公學卡德路育才公學爲公共工部局所設四公學之一額設學生四百名自本埠各校罷課風潮發生該校學生因格於不得干預外事之校規不能加入學生聯合會及至前日全埠商店罷市四公學中之聶中丞等校已相繼加入故該校學生遂亦於午後一時許羣向職敎諸員要求罷課該監院陶偉以學生在皳學時代不宜荒課初未之許嗣因各學生堅執不從恐起風潮始允暫時停課囑今各學生在家温習不可出外肇事俟下星期一日照常上課云 
　　志徺女校　新閘路新康里志符女校亦於昨日與各校一致進行實行罷課並由各學生集資印發警世畫與傳單 
　　靑年普益社日校　大東門外普益社附設日校风學生以此次外交失敗學生被拘全體學生已於前日一律罷課並舉定代表數人以維秩序昨日起組織學生販賣團及服務團八隊自小東門起至小南門輪流巡守又於社内設閱報室及飲茶處以備各校同志隨時游覽休息 
　　昌世學校　上海學生聯合會昌世支會宣言書云嗟嗟國家不振禍急燃鼎社稷垂亡恨深切齒魯陽已矣誰揮墮日之戈后羿云亡孰挽射鳥之矢雍門高詠血滬交流漆室增悲愛心如擣矧夫豺狼當道蛇蝎爲懷叔寳全無心肝遑問已生與國是項藉有何面目須知女妾並男臣内亂頻仍外侮莫禦剥我權利何殊蠶食鯨吞覬我山海更勝鴟張狼頋同人心懷祖國涙酒新亭石馬莾榛嘆吳宮之是沼銅驼荆棘恐晋室之爲邱是用大聲急呼藉挽狂瀾於旣倒臥薪膏膽欲拯大陸之將沈步愛國者之後塵會聯學子作執挺者之棒喝喚醒黎民利財富則廣塞漏巵振工商則提倡國貨用商競作兵戰未折一弦以公理制强權不失寸土民氣伸而敵膽破財源足而國脈綿惟期衆志同仇自是金城牢不破倘得十年一日敢云吳國早成墟非種必鋤朱虚之心猶在有讐必復公羊之志重生敢告全國同胞尙望一心共濟 
　　浦東中校　浦東中校學生聞得商界一律罷市欽佩莫銘故該校全體學生於日昨午後二時出發游行道經南會館街民國路十六舖董家渡等處以表敬意並發散各項印刷品及大呼請商界堅持到底勿作五分鐘熱度云 
[女學生另組聯合會]  
　　前日（五號）下午三時本埠各女學校由愛國女學校學生分會聯合本埠中等以上各女校分會開談話會於校内提議女界進行事件各分會代表先後蒞會者計中西女校務本女校惠中女學南洋女師範女子體操學校神州女校靑年會體育學校晏摩氏女校清心女校啓秀女校聖瑪利亞女校裨文女校民國女子工藝學校城東女學校民立女中學民生女學等十六校公推愛國女校分會長王英華爲主席提案大綱（甲）各女校公推代表謁見領袖領事及其夫人陳述吾國女界業於國事之憂憤及日本國交上之壓迫使各領事皆知國民公意之所在愛國女校並撰有陳述書底稿經各代表討論通過卽舉定中西聖瑪利亞神州城東四女校爲代表協議謁見手續惟女靑年會體育學校以未得同校公意暫緩列名（乙）學生聯合會目前混合辦法窒礙頗多爰由各代表公議另組女學生聯各尅日成立以便分途進行（丙）女校聯合演講團及紅十字救護團工藝團等正在討論中中國女界服務社會此爲發軔將來效果之宏富拭目俟之茲將致領事函錄下中華民國上海學生聯合會女學校學生分會敬致書於領袖領事閣下學生聯合會之設立原爲愛護國家警告政府并無仇視外人之心即散布傳單亦完全出於愛國心理非有他意於其間也况旣云勸告則純爲文明之舉動毫無擾亂安寗秩序之可慮故自外間發生打毁日本草帽以後敝會即發散傳單勸告大衆須有有秩序之行爲不可雜以不文明之舉動即散發傳單亦純爲一種勸告性質並無煽惑及唆使暴動之文字貴領事想已入覽無須一一贅述也乃英法兩工部局疊出布告禁止此種舉動在工部局或者未悉此中眞相恐有暴動行爲故爲保持治安計不得不出示禁止然敝會同人實無此種行動且亦並無此種言詞愛國之心人所同具諒貴領事旣洞悉眞相亦必不以敝會同人爲非也務懇轉知各國領事及英法兩工部局勿生誤會體諒敝國人民愛國熱忱維持正義持平辦理敝會同人深感貴領事之篤念邦交扶植民氣非特敝國人民之幸抑亦貴領事之榮也此陳領袖領事閣下 
[各小學校一律罷課]  
　　法租界布莊街民國路口轉角晏摩氏進德女學校内設初等高等幼稚園三科肄業各生共一百餘名前未罷課現因得悉京電逮捕學生全體敎員學生亦異常憤激當即禀准校長美國潘女士於昨日起一律罷課前日上午縣敎育會會長於九時前用電話召集南北公私立各小學校校長到會開緊急會議一時與會者其衆開會後互相討論僉謂全埠各學校自昨日得津電警察拘捕北京學生四百餘人南北市商界已實行罷市本埠各小學校亦應一律罷課議畢分别回至本校編印通告令學生取回報告家長查照 
　　廣東小學培德學校厚德小學振羣學校郇光學校萃華學校中華學校曁廣肇義學各校組織粤僑小學聯合會前晚（六月五日）齊集培德學校商議進行僉以國事危急風潮澎漲工商停業學生雖小亦具同情故暫停課三天與各界取同一態度定於明日星期六下午二時再開會議釐定章程 
[今日縣商會開官民會議]  
　　松滬盧護軍使以本埠南北市罷市已兩天雖經急電政府國務院並蘇省軍民兩署請示未奉明令惟長此遷延殊屬難安人心爰定今日上午十時會同兼護道尹上海縣和事沈寶昌淞滬警察廳徐國樑等各長官特邀南北市兩商會會長會董曁各業領袖假南市縣商會開緊急會議昨日已柬邀江蘇省敎育會會長及學界各代表等届時蒞會與議以便磋商解决方法 
[官塲對於罷課市之勸告]  
　　江蘇實業廳長張軼歐因上海罷市風潮奉齊省長命於昨晨七時蒞滬先至松滬護軍使上海縣兩署與盧護軍使沈護道尹晤商後卽於午後二時半邀集南北商會董事蘇筠尙虞洽卿謝蘅牕勞敬修姚紫若等齊集縣公署於三時開緊急會議時有本埠銀行團中國宋漢章興業盛竹書中孚陳光孚鹽業倪遠甫曁總商會會董王鞠如盛筱珊等因同詣護軍使署盧護軍使囑令赴縣署參預會議故亦相繼蒞止開會後當由張廳長起言本廳長此次奉委萊滬因齊省長軫念上海爲通商巨埠工商彙萃一旦罷市百貨阻滯使工商界頓時失業其損失固不待言且恐有人乘間肇事妨碍治安故派鄙人來滬面商諸君轉勸各業迅予開市照常貿易此事所關甚大能早一日開市卽少一日損失且少一日危險諸君爲商界領袖衆所宗仰務望善體省長意旨諄諄勸導早復原狀是所切望云云各商董磋商一過而散 
　　上海縣公署昨致省縣兩敎育會南北兩商會勸學所函云頃准江蘇交涉公署函開近日南市閘北及英法兩租界華商各店舖一律罷市以京師逮捕學生爲藉口頃閱路透電京都被逮各學生現已釋放在滬各學生所要求目的業已達到特抄路透電送請台閱卽希印刷多張散各商舖照常開市等因計抄路透電開自滬罷市聯合學生同一進行之訊抵京後政府方針驟變卽釋放逮捕學生撤回校外之軍警等語除布告並分函外合亟函達卽希查照轉致各學校迅速上課各商店迅速照常開市云云 
　　又發布告云爲布告事照得上海南北市各商店因誤會外交失敗並北京逮捕學生等事致有罷市風潮業奉護軍使盧諭令轉致南北商會勸令照常開市並由縣布告在案茲奉特派交涉員函開頃閱路透電政府方針驟變京都被逮各學生現已釋放並將校外軍警撤回是各學生及商民所要求目的已達等因奉此除分函南北商會及敎育會外合行布告仰各學生商民人等一體知照迅速分别上課開市母再違延爲要特此布告 
尙有新聞與來函轉入第十一頁 
雜評二 
[商界長示之眞諦（庸）]  
　　此次商界忍痛之表示純爲對内問題蓋國民旣深知外交之失敗實由三數賣國奸徒勾訂密約層層束縛致主持正義之友邦亦愛莫能助而又懼慶父不去魯難未已痛心疾首亟欲去此禍根乃北京政府袒庇賣國奸徒不但不容認國民之要求且甘與全國民意爲敵憑藉軍警之武力逮禁學生慘加榜掠國民忍無可忍而始下最後之决心犧牲營業以與北京政府相抗此實商民之自動與自覺不特與對外問題截然兩事即與學生之罷課同爲一種可憐之手段出於本心而非被動此吾人敢爲友僑告者也 
　　我國民旣以愛護國家之故而不恤小己之犧牲則凡國家榮譽地方治安自當愼重注意蓋國民此舉乃爲一種悲痛之表示非徒以此示威也 
 
 
 

Page 11

 
 
[内地自來水公司之防範]  
　　商辦内地自來水公司覆地方用水各户函云巡復者頃接來函承詢謡言有人於水塔水池暗下毒藥等因敬悉查此等謡言已有數日不知從何而起但敝公司廠本來設有門役外人不易混入廠内大小各水池向以啓閉水機各有工役輪流守望自此次謡言起後敝公司以合市人民食用所關不得不愼之又愼預爲防杜乃於廠内工匠雜役人等則各使備帶腰牌以便隨時稽查沿黄浦灘一帶則趕建更棚數座派人輪流守望各處水池則更添派多人日夜巡查至於大碼頭水塔方面向來亦本有人看守加以水塔有十丈之高現又加派工人守護亮亦無隙可乘敝公司猶恐防備未周復於前日函請警廳派警保護於今日起已蒙特派警士數班周流巡護此敝公司於謡言後加意預防之情形也至外間謡言則已於前日登報聲明以釋羣疑而免誤會矣云云 
　　淞滬警察廳長徐國樑昨發布告云爲布告事案據上海内地自來水公司函稱自外交緊急抵制議起市上謡言謂敝公司水池内有人思下毒藥當時捉獲下藥之人及有人暗用硝鏹水圖壞水塔等語日昨接到傳單亦載有請看上海内地自來水總廠查獲日人欲於水塔中放置毒藥等辭以致用户紛紛電話來問並有來函屬爲預防者敝公司自聞此謡後即已加派人役日夜輪流守護水池水塔防患未然外並經登報聲明並無此事俾用户知係謡言免滋疑慮惟自來水爲人民食用必需之物關係非輕自不得不愼之又愼格外嚴防素仰我廳長保衛閭閻不遺餘力用敢肅具公函敬求俯准飭知崗巡長警於敝公司高昌廟水廠及大碼頭水塔兩處加意周防以資保護外並懇布告曉諭以安衆心等情據此除訓令該管警區嚴加防護外爲此布告仰即一體知悉須知該自來水公司水池水塔本無外人放置毒藥情事現又經本廳及該自來水公司加意防護以後更可保其斷無此等情事發生爾商民人等切勿輕信謡言自相驚擾是爲至要特此布告 
[彙紀提倡國貨之消息]  
　　煤炭商業公會前因提倡國貨抵制東煤問題曾經該同業節次開會公共議定辦法七條茲因前次議安中尙有未盡事宜特於昨日重行集議公决如次（一）催請代表積極進行前次開會議决推代表蔣茂泉袁履登司購辦煤斤磋減價目面訂辦法並調查各處未出煤及始出煤之鑛及水陸運道情形以便設法進行等情核諸議决事實爲購銷國貨替代外煤之要圖亟應繼續進行應請各代表擇日起程從速趕辦以濟需要（二）調查各行號外煤之手續調查入手必須先推代表向各行號按照簿據確查夏曆四月二十日之前現存外貨若干定貨已到申埠者若干未到之貨若干由代表編號造成清册報由本公會在洋棧出貨時嚴加核明然後由公會出立證明書證明此項限前之外煤同業仍可賣買以趕速罄盡爲度並保護共沿途被人阻撓之交涉俟其一律銷盡全用國貨以盡天職而固本旨倘四月二下日以外各行號仍有續購外貨之行爲則資格喪失爲同業所不齒本公會不出證明書立即通知同業不得輾轉賣買如有一切意外本公會不負維持責任云 
　　邑廟豫園所設小販各貨攤向由公欵公産處按月徵收攤捐刻由公欵處丁經理特傳各攤户到處諭謂如能將日貨停售所有陽曆六月分攤捐准免繳納云 
　　靜安寺路跑馬廳對面滙芳照相公司於昨日二時特開股東會當議决嗣後凡關於照相材料等品永遠不購日貨藉爲同業倡 
　　汕頭綢緞布行來電云旅滬潮州糖雜貨聯合會鑒汕頭抵制日貨通各經理各日貨勿辦及勿裝日船信詳 
[華僑與廣州往來電]  
　　去電　廣州軍政府諸總裁鈞鑒暹羅政府苛待華僑前曾電請設法保護近接暹函知事益危迫懇速援救華僑聯合會華僑期成會叩江 
　　來電　上海華僑聯合會華僑平和期成會均鑒來電悉暹羅政府苛待華僑前據暹學界何筠選等爲僑學垂危懇請挽救等情前來業經電致王伍兩特使提議挽救在案該特使等關懷僑衆必能統籌兼顧力予維持軍政府政務會議叩歌 
[管理敵僑財産分局之批示]  
　　回國華工張陞市等呈請給領工資由　據呈已悉該華工等瀝陳困苦狀况尙屬實情本局對於回國華工救濟辦法業經電請京局核示仰即檢呈工資憑單叙明籍貫年齡及在工月日加具切實證書一併送局聽候援案具報仰即知照單件存 
　　嚴永茂呈求領工資撫恤亡民萬分危急救濟貧苦山　呈悉仰即檢呈工資憑單叙明籍貫年齡及在工月日加具切實保證一併送局聽候援案具報京局核示母得遲誤 
[道尹公署批示兩則]  
　　夏德元等呈無贓無證誣良爲盜松江縣旣不切實調查又不採取證據任意遷延懇請飭縣迅予秉公處斷由據呈是否屬實仰侯訓令松江縣知事迅速查訊明確秉公核辦具報母稍遷延 
　　嘉定縣民婦陳趙氏呈獄役敲詐不遂大施虐刑由　呈悉此案迭據呈訴增經明晰批示在安兹據稱獄役敲詐施刑各情是否屬實姑候令飭嘉定縣查騐明確尅日具復核辦 
[縣署批示兩則]  
　　萬選靑爲設立花邊公會呈請立案由　呈悉查各業創設公會呈請備案現已奉農商部修正規則公布頒行該商旣欲設立花邊公會應即遵照部頒工商同業公會規則乃施行辦法妥訂規章送由總商會加具證明文件送署以憑分呈報部備案可也仰即知照 
　　許月堂呈爲求迅傳訊免誤要公由　案經令行經董現據經董函復候提陳林洲等查訊飭遵 
[淞滬警察廳批示五則]  
　　郭耀亭批　來呈及告白失單等均閱悉查行竊該商金銀飾物之竊犯胡社生一名業據廳隊連同贓物解廳押辦該商旣已回滬仰速投案領贓至胡社生竊盜行爲當然法無可貸准於預審後移送法庭從嚴治罪以戢竊風該商同居婦人夏陳氏爲竊誣扳至爲忱惜事經登報辯白其誣已明究竟有無偵探教唆誣供情形另案查明核辦 
　　王于氏批　來呈已悉查爾夫王家餘因有縱火嫌疑前據該管警所呈解後正在着手進行偵查之際案情重大應候查明後依法處分所請保釋着母庸議 
　　蕭漢卿批　呈悉准予飭探臺　仍着隨時自行偵查藏匿所在報警拘究可也 
　　仁康典當批　呈悉查該典櫃友誤將過字無圖記當票一紙黏夾出外此種空白當票本無何等關係因滬上爲五方雜處良莠不齊難保不有無意識之枝節横生該典當之呈請備案實係思患預防應即照准 
　　陸正大等各商號批　據呈已悉此案已於貴興經租賬房呈詞内明白批示矣仰即知照 
來函 
[公立上海醫院院長王影孚來函]  
　　敬啟者敝院自去年以來每於夏秋之間特設時疫救急部以備急救之　刻下天氣已熱時症頗多兼之時有打傷撞傷等事敝院爲實行濟衆以應時局起見特將敝院見習生編成救護隊一隊隊分數班每日整裝以待或出外巡遊如有來院請求或敝院發見有救護必要事務即行派班長率領隊員前往救護敬請貴報登入來函攔爲幸 
[包世傑來函]  
　　敬啟者本日讀本埠新聞卡爾各界茶話會之紀事有（中華新報包世傑）云云不佞爲京津益世報之記者於中華新報雖常有關於思想學衛上之文字載諸該報然從未敢附庸以該報記者自稱目近來並文字之約亦已辭去昨日之去亦以益世報記者個人名義而去深恐各界悮曾特請載入來函更正爲禱包世傑六月六上日 
[學生聯合會約翰分會來函]  
　　逕啓者頃閱報載杭州快信云杭州中等以上學校學生聯合會因官廳干涉將各舉代表來上海聖約翰大學重行組織閱之頗爲詫異此間昨日已宣告暑假校中執政以有國際關係不肯令學生留校故敝分會已着手另於校外集合期仍與他校一致進行惟杭州代表來此集會一層此間絶未聞有此項提議必係誤傳請代爲聲明是幸上海學生聯合會聖約翰分會啓六月六日 
[滬江大學學生聯合會來函]  
　　敬啓者敝會因在罷課期内不能大考敝校教員會允以日積分數爲成績在校無事全體主張回家於故鄉發佈救國哀音得敎員會同意於三日起放假然回去者頗少多數仍在校辦公近日外間謡傳謂敝會爲敎員會無形解散實屬倒亂是非淆人聽聞非特於敝會名譽有關即於上海學界名譽亦有破壞望登入貴報來函關内以明眞情爲盼 
[城東女學閔湘來函]  
　　頃者鄙人遺失學生聯合會交際員閔湘之緞帶徽章倘有拾得應手作廢特此聲明懇登入來函欄爲盼 
[敬告諸方長老]  
　　啓者半月前閱上海新聞報載内務部通咨各省蘇省長通令各道縣文内開六年五月章嘉等呈請立案之中華佛敎會其名義與管理寺廟條例第三十條抵觸重予廢止又得北京通信謂半月前京師警察總廳奉内務部令將管理寺廟條例復行佈告有嚴加管轄僧徒監督廟産等語頃閱申報新聞報等專電要聞有錢總理接見喇嘛贊揚捨靈極言願贊助中華佛敎統一會進行及陰　五月二十五日由北京象坊橋觀音寺覺先和尙開宴會請喇嘛及朝野名流磋商組織中華佛敎統一會之進行方法當由莊藴寛張一屢諸居士署名發起并舉定莊藴寛王家襄夏壽康爲籌備主任又推范熙千等八人爲起草員云云一而欲實行管理等寺廟條例廢止中華佛教會一面又由政府極力贊助中華佛敎統一會進行一國之内一時之間其政令不應紛糾如是今北京已有覺先師等倡導其事我南方諸長老不應漠視無覩也由各省縣各聯合僧界舉代表俱會北京籌議一根本上整頓及維持佛敎之方法蓋年來我中華僧徒沉沉無活氣者至矣雖較之亡國之高麗僧徒尚遠遜不及遑論其他太虚因國家大局未定對關於全國佛敎之事此時本不欲有所張皇唯變狀　生不知何底擬旬日間北上以定全國佛敎建設之基礎與進行之方針希望我諸方長老迅即聯絡進行並乞錫晚嘉言指教一切爲荷附開事項如左（一）請内務部修改管理寺廟條例（二）由全國出家在家之佛敎徒共同發起中華佛敎統一會請内務部批准立案並通令各省縣皆准設立支分部（三）中華佛敎統一會當舉副會長二人一喇嘛二居士正會長一人擬請寗波觀宗寺諦閑法師擔任以北京政界旣通聲氣在僧界亦衆所知識也上海法租界愷自邇路長安里二六九號太虚和南 
[西福致里妙蓮敬告花界同胞]  
　　我們中國到了將亡未亡的時候了現在所以未亡全仗一點國民的志氣自外交失敗的信息傳來首先由愛國的學生發起懲警賣國奴抵制日本貨没有幾日全國各界萬衆一心下至小工車夫亦不肯與日人工作可見人心不死正是我國一線生機惟我靑樓一無舉動我本我的良心想出幾條辦法勸告我全國花界同胞各本良心盡我國民應盡之天職（一）請花界同胞哀懇各界一致救護被捕愛國學生（一）請花界同胞不購日本貨（一）請花界同佨不可收受日本紙幣（一）請花界同胞將波蘭朝鮮亡國的苦處擇要印在局票後面（一）請花界同胞將國恥紀念二十一條件印在請客票後面（一）請花界同胞勸人文明抵制不可稍有暴烈行爲（一）請花界同胞晋勸我國商家國貨萬萬不可漲價 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百二十三）] [  一之]  
　　　述歐美各國收服報紙之法尙遠不如報館結合民心之法之能有裨於大局也歐美第一流大報固不必隨處出廣告以自誇其銷數之廣但却不能無一種實質上之異彩以引動讀者興味與情感其引動法甚多舉其最高尙最有力者莫如不假空談注重實事爲彼人民力謀大多數之幸福而已 
　　我國往年因四明公所問題罷市之際貧苦小工生計賴各富商維持卒能達其最後目的可知天下事欲言『堅持到底』必須先爲貧苦人設悲否則中下社會人物道德上之修養與法律上之智識俱甚淺薄難保其不以日幕途窮倐至挺而走險貧民一旦挺而走險則爲富户者其所受之危害理可推想而知數年來如俄羅斯等地不能注意及此故尼古拉皇家罹希身之慘變而全俄豪貴巨富莫不有毁室破産之奇禍也美國方面此種辦法首由報紙鼓吹而在各名記者言論發表之第二日即有政界當局實心表示各界巨富復集合巨欵以濟其成雖其多數貧民悉因加入歐戰而受影響但必不至因是而絶生機故自宣戰之始以至和議發生之日爲止凡一年零七個月竟得相安無事處戰時如平時也 
　　方美人總統宣戰之始國内新聞界咸以資糧外輸民將乏食商務停滯民將無資生術爲隠憂乃不意美政府於數旬内即著手調查全國糧食宣佈出産額明定預算表使彼四十八州之居民得以減省撙節以勉渡此大戰之潮流也美京以軍務甚忙迫增設機關不可勝計國中舍壯丁悉出從軍外其不易支持門户之婦人女子悉令遄赴美京亦得於公署中各執一役以自活焉我國遇有罷工風潮將發生時苟能由資本家給值由讀書明理者任督率利用此輩偵察藉端搗亂之人及著中國服扮中國人希圖滋事之某國橋民則維持治安之舉可不勞而自成也舒蕙楨女士曾語及此頗合美國維持人民生計之法川特推擴斯旨而就美國前事一詳論之 
　　民國六年之冬東美各埠大塞而其時煤斤甚缺乏謀價甚昻貴貧民無力不能得也紐約華盛頓各報共起而鼓吹之並舉各貧民窟種種困况以實其說不數日後即有施煤會之成立聞係諸巨室淑媛認捐集合而成之者此誠我報界造福社會之先聲也 
老申報 
[異蛇爲患（見光緒二年八月十八日）]  
　　客有自盱眙縣署來者據云虹鄉與定遠交界之處近有蛇患頗爲居民之害且係人頭蛇居多身長不過三四尺而粗若水桶或若大碗口者不等始而人猶捕撃之繼乃成羣結隊直有數千萬條之多凡至一處雞大六畜頃刻食盡人如不避亦被所傷故遠近居民均各聞風躱避謂之逃蛇難或謂此必非眞蛇想係邪術所化不然何若是之多也客謂目覩實係眞蛇並非邪術據客所述如此究不知其果有此事否姑照錄之以俟博物君子辨正焉 
新拾遺 
[綠洲小誌（下）] [  君豪]  
　　漁艇Ｋayak之形顧似獨木刻舟首尾俱尖又若織布之梭中幅長度約一呎半至二呎深可一呎艇中刻空商容一人置星於底倘自造一舟東量人小均可囚願而製若完成時重不諭六十　可掛諸顧不間　之輔助舟千之前横一直木上設座位　而則置一海豹皮　飲常使其賬大必嚴紥其口是種作用有二日的可用於洋機成防止　得物之動移雙葉橈長約　　用紅松木製成設有　骨亦往往　人　上鋪以豹皮年一換之祿州官吏傳命令於各部爲便利計亦時用之婦人之舟Oomiak普通長約二十五呎賡五呎深三呎可容二十人以條板造成附着鯨骨亦覆以豹皮每當日暖風和時三四婦人操舟若飛設逢不測則護其後之漁艇將馳往救之撬亦爲土人之要物每年有四分之三期間内用之土人能併有漁艇及撬可視爲富忩最佳之撬用鯨頓爲運機手上部以骨木相合或用鹿角跨之撬之運機手亦有以氷象皮製之彼等施以機巧的經營亦不過以豹皮加之皮囊中先裝滿土苔稍和以水久之則凝爲塊骨撬長度自四呎至十四呎寛約二十英時世界海岸之野獸生産較繁衍惟被冰之地及北極海岸則稍遜自綠洲以西沿美洲海岸有熊豹象狐犬及哺亂動物等千百成羣他若鷗鵝少雀水鳥亦以萬數翺翔上下棲息氷田狀殊樂也氷地之鳥獸於旅行家有兩種趣事非但供給其滋養品且萬千動物竟遮滿氷田使無餘地寒帶植物難以繁盛惟動物之生産較佳但顯出羽毛色澤均不美觀非若温帶之佳麗煌煌　奇趣也事之奇無有再奇於鳥獸之羽毛者舒泰美觀適合天然之構造温帶四足獸外披細毛但北極地方厚密則遠過之氷鳥之毛厚而且滑突入水中良易事也大概處於寒帶之動物均猛狠異常加以捕捉輙逃入水中彼等食物 
　　豐富故産生過劇而水母一物尤充實海中有數種水母披毛若纓如懸水蛇幾十條繞掛杯形之帽上故水母浮沈水上若覆杯然水母之名有兩字爲Ｍedusoe及Ｎelusa因萬言中謂古代有怪物喜以小蛇代髮因爲裝飾Nedusa者即其名也水母俱發燐光苟舖滿海面白浪掀天閃閃作光頓成奇觀矣各種變化頗速有極小者肉眼人不能見之苟能見之必非常人觀海面光芒以爲此外無復再有他物苟非捕取一筒確難知其原因焉水母之大者恒捕食魚類有在水中若甚龐大但曝之海灘則若膠質一塊倘久置空氣中則乾涸而消失其原體細觀之僅剩薄皮　耳足類動物北海嚴多淺灘及海水時有數百里因之而變其狀態惟水母嘗爲鯨科動物之食品而其自恃爲活者僅數種水産而已（終） 
[明景泰藍獅子一對（古物圖二）]  
雜錄 
[世界名人趣聞] [  天醒]  
　　○格列拉　印度之格列拉能研究　魂嘗謂靈魂無始終無形象不能生物物亦不能生靈魂又云人有内外二體内體靈外體　外體死内體生　戰魂落人身則爲犬落牛身則爲牛落人身則爲人 
　　○獰迦平尼　牟尼本名奮答　悉達北印度迦維術國王子母曰摩耶氏亦鄰國王女容貌美魔夢降金人而有孕於四月八日自右脇　生生七日而摩耶妃卒王命妃女弟育之　長思有以去老病死三者之術以免苦惱嗣後果達目的於是棄舊名自名曰佛 
小說 
[潛艇歷險記] [  翠岑譯]  
　　是篇係英人波賽韋司德門PeroyF·　westerman原著名曰潛艇十九號之福　愛斯Fordyoe　of　SubmerineR·19·所記爲一英潛艇奉命援俄抵俄而俄已大亂復奉命回國出入於波羅的海德國艦艇飛機水雷鋼網周遮密布之中冒萬死而不已動心駭目令人呯呯然蓋實寫的小說也以其足廣我航海戰術之見聞而尤足鼓我壯往之氣也譯之以諗國人譯者誌 
第一章　弗雷脫之暴戾 
　　弗雷脫弗雷脫趣前弗雷脫諾愛爾福遠愛斯且行且呼其愛犬離家五月此伶俐之小犬深怪其主人之何以久出不歸一旦得見乃摇尾跳躍喜不自勝隨主至通衢所見遽增光彩薔薇花之短籬淡綠漆之園門弗雷脫視之較前似益增美麗徘徊躑躅不忍離主人之居聞主人呼聲遂跳踉騰躍急追隨主人之後循路而行 
　　諾愛爾福達愛斯英國海軍後備兵海軍中佐也服務潛艇巡洋五月今始得二星期之休息返居海軍駐泊地曷德樸鎭老父之故居時潛艇Ｒ十九號方入塢修葺置備軍火燃料焉 
　　諾愛爾福達愛斯二十三歲之靑年也頎長而廣肩顔微黑望而知爲飽經風霜者深而灰色之眸子與緊合之唇更示其爲人之富於堅定與决斷而笑時則露其編貝之齒爲暗紅之顔面所映潔白乃無藝是時御海軍之制服緩步徐行飽覽故鄉之風物於意至得蓋服務於潛艇爲海軍中最鮮趣味之事微獨危險甚也即水上軍艦之所能享如領略海景飽覽風光者潛艇中迺絶無之終日處電燈光中所見者除各種機機及曉間黑暗之海面外絶無所睹是以福達愛斯於此二星期中竭力領略其陸上之清福也 
　　弗雷脫則爲一愛爾蘭犬生二年矣深得主人歡至忠於其主能體主意然不幸此時迺肇一事使其主人處於難地顧主人主人以所以者則主人之愛彼將不知止於何地也 
　　弗雷脫遵主人命緊隨主後時迎而來一長而且胖之人兩肩峻峭異常人行時復蹣跚不定福達愛斯雖未與之交言固識是人是人名明迪格爾市議會之議員也前任城中某職遷曷德樸未數月善辯能交際得衆望以是被舉爲市議員爲勞動界之代表平時觀其裝束似近窶人實則甚富所以然者鄙吝使之耳而其鄙吝亦殊於常人蓋有深意焉弗雷脫一見明迪格蘭疾撲而前福達愛斯方欲叱止之而其人之褲已碎弗雷脫棄一破布於地狂吠不止福逹愛斯亟向其人道歉曰予深抱不安犬齒得母傷君腿耶其人曰予褲雖破然决不願君修補至於傷則未敢惟尖利之齒固已覺之此豸噬吾已非一次君亦有說乎福逹愛斯曰說亦無益事過無可追也然予應若何賠償惟君命····其人攙言曰惟一賠償則殺此獠耳他有何法汝畜此危及公衆之物而不能制之予將告諸法庭願君晨安行再相見語已忿然去福達愛斯亦取道返弗雷脫口啣其戰利品先趨至家以待主人 
[自由談之自由談] [  不冷]  
　　界限　凡事必有界限我今所作之事爲何與何人對敵當使何人感其痛苦此人人所當知者也若其界限不分愈推愈廣使受痛苦者並非我欲對敵之人則人必起而阻止與我進行之力反阻矣 
 
 
 

Page 16

 
 
   
 
