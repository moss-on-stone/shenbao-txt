# 1880 - 343 - 4902741

 

Page 1

 
 
[本館告白]  
　　來天　嚴寒津沽　將來凍往來北洋輪舶　且停行是以本館所寄京都天津等處報章只能改由驛遞但包封太重　載為難從本月十一日所有　寄北　新間紙　循　例將後　京報及告白等裁去專寄新聞以　簡易俟明百凍解船開再刷全張呈覽合先奉佈諸乞鑒原 
[西　售] [  本館告訴]  
　　西遊記一書本屬寓言說　　其養性明心頗有解悟然面　經雖獲索解無從尋　　於先天究奠識真詮於後起此後西遊記一書所由　也記中所載　近　笑怒罵以　　之筆為　喝之　亦未始非喚醒痴愚之一法也是書坊本漫　兼多訛　本舘倣用活字叛重為排印校對詳慎裝訂精工定於本月初十日出書每部訂　 八本敢回工本洋五角正贖處仍照前例請卽賜願可也 
[論籌將] 　 
　　將在謀而不在勇古人早有是言蓋智勇足備誠難其人與其勇而無謀憑血氣以債事不如智而無勇運帷幄以成功然處今日而　智士以為將亦正不易取人之處心積慮已非一日觀其所命之將如考甫曼沙司鴿等　　　著名智勇之將則俄人之視中國亦未嘗敢以玩忽將之而中國之籌將　　輕以視之哉古之統兵者文武無定自三代以下文武分為兩途文人遂不與知武事唐時各鎮節度皆由軍中推舉故方鎮皆桀驚之將以至叛亂相尋後世懲其失而仍不能善為變更宋太祖以杯酒釋石守信等兵權而靖康之世內無宿將至於汴京不守南宋反其道則稍稍足以自立然張韓劉岳皆由於行伍拔起雖當時深賴其力究不可為常制明時則督師多用文臣而平　未嘗素習戎事一旦授以大權每易誤事其中如態廷弼孫傳廷等亦足折衝禦侮而文武不睦往往因而致败更阁部督師淮掦而四鎮跋扈遂亡明社此尤近而易徴者矣本朝深知其弊而力思有以更張之於是亦以文臣中之大员為大帥而以武臣備馳驅之用自國初以來莫不皆然用以平青海征回疆岡不奏效是固　廟謨之獨運者神而實則　寄之立法者善也雨者赭宼之亂和張兩帥久圍南京一旦賊人乘隙而出官軍大潰狼奔豕突蹂躪東南由於兩帥不和所致以本朝之定制毫無弊實尙有此患　命將出師之時安可不慎也夫運籌決策任之文臣而披堅執銳不得不資之武員今自赭匪之平已閱十餘年共向時宿將猶有存者近日紛紛起用凡在予告歸養以及前　聖誤之員莫不一時悉予起復授以兵權猛將雲屯武臣雨集亦足以張國威而作士氣矣然竊以為此時之情形與赭宼大有不同前日之得志於髪逆者此時未必能決勝於俄人也人之精力全在壯年前日之將已閱十餘年則壯者已變而才且統兵大帥倘仍係前時久歷戎行之人則尙足以資其驅策設或以新進絫之則安知無自恃宿將而不受其指揮和張之隙恐將復見於今日而況俄為大國軍威之強勁素所耳熟非赭宼鳥合之衆可比赭宼之搆歷十餘年而始克平定廉餉已屬不貲今設與俄國　兵能保其奏速效乎曠日持久老將又恐逐漸凋謝又何所恃以為禦患之具故為今日計籌將固有不容緩者也籌之奈何旗兵長於陸戰以這備禦邊陲簡練營中之熟悉海道者使之統水師以遇海口而就中勤加察看其有年富力強可資得力平時留意挑選教以洋務訓以行陣不次拔攉藉以激勸人才本無限制茍有所激勵獎勸則人人皆樂自奮於是因其材而器使之則後起有人不憂無繼就今日各營中認真挑選何患無人一經訓誨不難造就乘此時冬寒不能開兵急令隨挑隨用數月之間將材當必疉出固不必曠日持久而干城之選無難預儲其文臣之統兵者亦不必拘以資格茍有知兵之士或先令其參贊戎機然後察其果克勝任卽當授以兵柄如是則將才旣經儲備分而任之裕如矣夫挑選將材但以智勇廉三者之中求之三者缺一不可智以運謀勇以作氣廉以服人岳忠武謂文官不愛錢武將不惜死天下可望太平吾則謂武將之惜死仍由於愛錢文臣之愛錢未有不惜死二者固無兩歧近來求一不愛錢之武臣已不可多得而顧謂茍有智勇廉與不廉可置而勿論此則大失論將之本原矣所願與旁招俊傑者一商槯之 
[修整　行宮] ○杭垣　行宮向有兩處皆六飛駐蹕之所也一在城中後市街規模閎壯赭宼之亂察院　燬而行宮獨存遂卽其地為　萬壽宮為朔望朝賀拜牌之所所謂內行宮是也一在西湖聖因寺之側孤山後湖光映門其間花木竹石之幽亭榭欆臺之勝無不人巧極而天工錯內有文瀾閣者畫棟雕梁鴻規鉅製歷年所頒四庫之書盡藏於此乃庚辛兩警殘燬無存克復後卽謀修造而工程浩大費用不貲兼以木石巨料購之匪易爰先將西圍黃牆修築堅固塗茨丹艭以壯觀瞻并懸重價於國門收買文瀾閣書籍十餘年來已得數百餘種兼以　垣書局所刻七經精義廿四史等書告竣者亦數十餘種現皆存放局內並無專藏之地茲因衆紳稟請譚中丞有重建文瀾閣之議中丞深以為然亟為籌欵萬金造派紳董卽日興辦先將　行宮之大門并左右朝房等修造次及正殿七檽抱廈七間及殿後軒廊十餘間次及文瀾閣　御碑亭務須結構森嚴一切皆如舊制其餘之亭苑宮室等暫皆從　綠一時欵用莫及也現已開工月餘土木之工日數百人據云工竣後尙須將聖因寺山門重修蓋聖因寺三字係　高廟御題也 
 
 

Page 2

 
 
[僻巷銀] ○都中乞丐繁多甚於外省雖有　士　立棲流養濟等所安插不多流落街市者仍實繁有徙恒有搶奪路人物件何屆冬日此風尤甚前月十六日申刻前門外某錢庄以銀二十兩命庄夥送往他所行至長巷頭條胡同該處本極僻靜來往人稀庄夥正在奪馳突遇一人迎面而來故意與庄夥擦肩碰撞庄夥年已不惑氣力稍衰兼之未及提防遂被撞倒刧銀而去庄夥急起狂呼疾馳而其人已遠　元蹤矣 
[牛傷五人] ○粵垣聯興街和興號宰牛店於前月杪買得一牛二十七日早屠人將擬鼓刀因見其桀驚不馴姑俟異日二十八黎明工人方欲糞除牛欄牽牛而出牛恐付之湯鑊盡力將繩裂斷奮足捷奔工人欲縶其繩腹為牛角所傷立仆於地店伴聞聲　至左晉二處亦為牛傷屠戶之子在旁牛並觸傷其喉頸由是任牛狂奔行人避道此牛走至聯興街適有宰豬者與之相遇亦被牛傷其額復奔至安瀾街中約藥材店夥又遭傷害勢瀕於危其餘遭踐踏者多人迨後走至油欄門外氣喘力乏始為人捉獲卽轉驚於東門外牛欄烹宰是日傷者計共五人其三人舁至店中血流如注延醫救治而屠戶之子竟以傷重於二十九日午刻身亡屍親招街隣集議未卽殯殮越夕其店伴亦亡故現在店內已停棺柩二具至豬肉店伴尙在延醫調理據醫家云厥傷尙輕或可救挽店東聚集街隣向其親屬酌商覓醫調治各費由牛店所出另給銀三十兩以備朝夕食用並立明保單如一月內因傷殞命補銀百兩逾一月之外則各安天命不用補銀當衆立單為據近日已將傷者舁去似此破費多貲傷殘二命人財兩失宰牛之報亦慘矣哉 
[火焚佛廟] ○上月二十七日南昌順化門外失慎時已傍晚北風正猛火勢飛揚初不知為何處各水龍奔赴不遑及至寬處而望之始知城外乃皆俳徊道左觀甚動靜繼而見勢稍殺遂陸續而回聞焚去夏姓土庫房屋　幢　高不至曼延二十八夜四鼓後惠民門內普賢寺又火　該寺屋三幢半并廊房三十五六間其住持僧專藉房租為香火資故其中醫巫卜祝殘疾疲癃往來尤雜寺內所供觀音像最鉅真所謂丈六金身此次已盡為灭燼矣至起火之由聞因本坊於該寺建修火醮燭跋延燒神帳所致云噫是欲修好祝融不虞禍連大士咎將奚歸耶 
[早雪誌瑞] ○前報南昌新建兩明府奉憲諭禁屠求雪茲悉上月二十七早十一點鍾雪點乍灑屋瓦淅瀝有聲宛如明珠走盤俄更雪片飛舞雖沾地未濕而豐年佳瑞已有明徵是日撫憲續飭兩縣再行禁屠以申虔禱故至二十九日始行開禁近日天氣稍暖俗云一日南風三日雪其或不　此語乎 
[直供不諱] ○前報皖垣藍點頦婦宗馬氏家被山左阎甲砍傷馬乙一案尹邑尊因考期在邇將阎管押婦及受傷馬乙飭保養傷候訉嗣輕縣署委員提訊阎甲卽阎南亭供稱山東人去前兩年請在某絫軍署任蒙派門丁與宗馬氏有白頭之約後聞馬小林子與渠有染曾經撞遇面斥乃前　杪二更後由外回家見馬坐在床上我進內將其拖在地下找取菜刀未獲髓取鐵鍋鏟將彼頸後砍傷實因伊欺人太甚令人難受現在情愿照律抵罪云云馬小林子家屬亦遞稟聲訴委員訊供後仍飭收管再行候訊云 
[洋火宜慎] ○洋火之為用甚便然其為害亦易當時用洋鐵小匣收貯蠟條雖遺火於旁不致連累今則概用帋匣又係柳木條每盒不過五六文價廉工巧人爭買之前月二十五日揚城某巷一汪姓住家買得洋火數十匣遠寄親戚置於案側其時日正當午陽光甚巨不意旁有水晶老花眼鏡一付竟將日中真火弔取射於洋火匣上登時數十匣皆燃四面穿射樸救不及幸食指衆多未至焚如然已令人心驚胆裂矣用此者可不慎歟 
[鏹出世] ○前報漢口準提菴左首一帶失慎遭　後瓦礫之中有兒童窮民以及素拾渣子之輩日不止十數人挖掘搜羅檢拾廢銅釘鐵桴炭之類該處租屋住家某甲亦自向其年住基地上挖檢銅錫尋檢至薄暮時有一處撥去浮瓦卽現壜口中貯白銀負之而去衆拾渣者皆眼見之當時又跑旱船諸人挖尋復得銀壜三隻謂內有一壜是金镯銀飾其餘則是漢口道光年間通用蘇宅　面並且有一壜以破絮襖封口其時日光已盡諸人正在爭竸適某委巡查過此聞喧嚷聲住轎查看果見白　纍該委員亦得瓜分意尙未足致被衆從斥罵稍受委曲該委員借勢携銀回寓復帶數人再往尋挖又得一壜次日復有一數歲童兒至此拾得一錠約重五兩嗣後遠近聞風觀者如市尋針覓芥幾視焦土為金穴矣據云前後挖去金銀五六壜約值銀萬餘兩是處先為粵匪所踞後乃開張同興米店今為住宅桑田滄海幾番更變究不知誰藏於此若部地主則遠在別處但聞前開米店特此人亦稍獲零碎金銀從此得意故移往他處也 
[潔身殞命] ○鄂垣斗級營地方保和棧內有陳姓住客江右人也素經營綠久病初　於十月念五日早晨至府前街戶部巷封門某池　將擬洗浴恐枵腹無力先至粉館稍用食粉食竟然後進塘詎洗澡未畢忽覺喘急難禁　卽暈塘斃命該塘擬報官驗看經陳某同棧鄉親李客與地方官素識陰止弗　盡其所有為　棺　一面走信告其家屬領柩安理云 
[雇船風聞] ○近來上海聞有定雇輪船者人有多多益善之意或疑為俄人借他人之名預告雇定以備將來開戰時裝煤運械之用為此言者亦不為無見也 
[水利局落成] ○本埠保　浦江水利總局前奉道憲札委張翰鄉太守會同廳縣辦理前於洞庭山碼頭弄內暫行租屋作為辦公之所　奉　欵擇地自行建屋查有大關南面毛家弄　　　梅　所佔沿浦官灘卽以之建造官局當輕稟明立案領欵建造茲已落成於本月十二日稟報劉道憲親臨騐看故張太守劉分府莫邑　沈　戎陳別駕汪明府李二尹均先至該處伺候聞騐工後已稟定於十六日遷局矣 
[炮船停口] ○近日吳淞口有中國炮船五艘停泊該處想亦藉資防禦也 
 
 

Page 3

 
 
[演砲傷船] ○吳淞口外現停有中國兵船五艘近經上官閱操該兵船先演放大砲詎其時適有某號之小沙船進口不及廻避致　砲彈沉沒船戶均經落水該兵船卽放小艇往救計尙少二人想已與波臣為伍矣並聞該沙船裝有荳餅三千張亦盡付水濱云 
[賞銀解到] ○前報錄新關辦外事人將及賞期一節頃知此項賞銀已由北京解來附有文書分送各口約計一百餘套云 
[誤良為賤] ○前日上海縣署施捕役名下之夥某甲在新閘某烟舘內見有玉器作司務某乙誤為竊賊嚴加盤詰有識者知係捕役夥不應誣指良民咸抱不平遂將甲掰住一面知照地保旋由正役施某與之調停着以香燭清音服禮了事而甲已費錢七八千文矣 
[重拐逃] ○前日上海縣署據陸梅亭偕同其子春泉喊控稱春泉娶龔萬春之女已有七載而龔氏素有外遇故於三年前跟人逃逸一直訪尋無着其父屢來索女託人　尋在川沙地方尋到與該處人陳阿茂同住當卽訴知地保帶同來滬將龔氏　與其父面龔萬春不肯收領為特一併拘送請斷縣署又將龔萬春傳到經新近委下之邦審委員黃明府集訊陸梅亭供訴前情旋據龔氏供自嫁歸陸姓後丈夫不以為妻舅姑不以為媳故被　驅逐出外暫時　傭度日後因病危主人亦不容留幸得同在邦傭之陳阿茂照應代借房屋居住病痊後感其恩德是以嫁之云云陳阿茂供與龔氏相同黃明府訊其可有媒証婚據均無詞以對官着將陳阿茂責二百二十板龔氏掌頰二十下其父龔萬春生女不端據陸梅亭供係屬知情反敢索女及至尋到又不願領亦　實　姑今年已花甲着其女代責復掌頰二十下陸梅亭父子旣不願將龔氏領囘着發官賣完案 
[北行雜詠] ○赴京兆試話別　仗劍出門去飛鴻向北征牽衣兒女戀贈策故人情索寄平安字相期遠大程劇憐青　悴猶自博浮名○申江曉發　朦朧日出動飛輪江柳依依似戀人想得閨中猶未起夢郎安穩渡天津○過黑水洋　一舸忽飛渡渾　黑水深波瀾平若鏡風日　開襟傳說巨川楫成連滄海琴羣魚都匿跡聽我作龍吟○烟台曉泊　報曉一雞啼煙台望不迷波光浮綠黛山色接青齊　觀凌雲迴人家結屋低北行二千里　得見平堤○大沽卽事　五　鞏固此襟喉河勢盤旋據上流當晶長城原自壤頻年堅壁已重候　艟漫許他人駕帷幄深資宰相謀下士敢談軍國事憑高且為豁吟眸○天津　鶯歌燕語盡新聲楊柳青青直到城紫竹林中曾一宿願將慧業懴風情○車中行　晨起束行李匆促登征車言別紫竹林來向華趨積雨經累月沒軌多泥塗泥濘馬不前僕夫鞭且驅一身任顛樸覆轍時堪虞更有水深處勢欲成江湖冒險竟前涉人馬俱踟躕濺泥及襆被激水沾衣襦移時得登岸回顧猶躊躇日行五十里勞苦踰長途我馬亦已瘏我僕亦已痛茍非為名累　僕何為乎日暮就村店恍如歸吾盧今宵且休息明日當何如○楊村題壁　村店覊棲第一宵綠楊影裏曉風飄縱然月色渾無異夢到鄉關路亦遙○曉發　僕夫催　起驢背聽雞聲　轆夢難穩崎嶇路不平連村人語寂遠水一燈明聞說天將曉征車卅里行○馬頭鎮　門前濃綠樹廻環鵝鴨羣嬉水一灣日落馬頭新月上淨揩　眼看西山○余家匯　行盡崎嶇　盡艱車中三日滿塵顏舉頭喜見天門近一路題詩到此間○都門雜詠　仰觀城闕勢崔巍日照天門紫氣開析本津流從北繞太行山色自西來悲歌漫　荊鄉筑長嚍宜登郭陳臺望到瓊樓最高處此身知己近蓬萊　豪家車馬日驅馳獨客行吟有所思外使何緣營第宅中朝合早固藩籬西窺大海梯航集北望長城劍戟垂　聖主懷　　遠慮要將恩德藉覊縻　斜街曲巷幾經過艷說胭脂北地多蘋果盤前燕女舞　桃花底玉郎歌忽怱醉夢長安酒渺渺愁懷易水波莫笑客　金欲盡春明烟景許消磨　薊北秋來早覺寒行裝漸怯客衣單旌旗風壯飛沙疾鼓角霜清落葉乾紫塞蒼茫羣鴈渡青雲寥闊一鵰盤感時猶有雄心在且作泳天躍馬看 
[四君詠] ○凌小白　青鳥秘術又青囊　君精醫理兼通形家言　去脉來龍共詳與世登仁壽　熱心一片姓名揚○葉挺岩　佛心仙手妙無倫　君茹素有年與貧人治病每不取值　醫國從來在活人最苦嚴寒枵腹者感君一粥說頻頻　君歷年興辦施粥局○俞炳然　為用刀圭心力殫先生具有再生丹伊誰妙手能醫國天下蒼穹盡得安○王再香　嬰兒有病更難醫啞口無言不自知惟有先生施妙訣羣生父母頌相宜　王恩溥初稿 
[光緒六年十月二十九日京報全錄] 　 
　　宮門抄○諭旨兩道錄前○尙書文等　奏請　旨飭查摺○湘撫李　奏請　旌表片○船政黎　奏查明陳請改獎片○閩浙督何　奏請改獎片○監督徵　奏起解俸餉日斯片○署漕督譚　奏副將給咨赴部片○閩浙督何　奏知府病痊銷假片○監督徵　奏接收關庫錢糧查核清楚摺○十月二十九日工部鴻臚寺八旗兩翼值日無引　見○明安請假五日○工部奏派查勘歲修　東西陵工程　派出孫家　錫珍○侍衛處奏派查騐箭枝　派出劻貝勒八額駙○召見軍機　○○奴才文煜穆騰阿跪　奏為棍徒紏夥販運私酒聚衆毆死巡役獲犯請　飭交部嚴訊並指揮相騐遲延應請　旨飭查仰祈　聖鑒事竊奴才等奉　命管理崇文門稅務本衙門向派有海巡官役各處緝私九月二十六日據海巡方順稟稱二十五日有伊手下巡役王瑞等在廣安門外古廟地方緝獲私酒二馬馱六簍私販孫太占孫春榮朱福禮均經拿獲押送入城中途被該夥犯赶上將孫太占等三名連馬匹燒酒奪囘並將巡役王瑞一併搶去等情呈報前來當由奴才等衙門牌飭西城正指揮飭役前往捕拿並訪查王瑞下落旋據海巡稟稱於二十七日跟隨西城指揮派役到　按名指傳有不識姓名多人各持器械將去役張镕張四馮玉山拒捕毆札各受多傷隨將孫太占孫春榮朱福禮趙二立卽拿獲見巡役王瑞已死復行呈報到署奴才等接閱之下 
 
 

Page 4

 
 
不勝詫異伏思該犯等販運私酒始則聚衆槍犯毆差身死繼見去役指拿猶敢肆行抗拒毆傷差役實屬目無法紀當將現獲之犯孫太占等四名仍交該西城正指揮衙門收管嚴訊確情取供詳城送部究辦並將王屍身趕卽相騐一併報部札行在案詎該指揮先未相騐且聞該屍身已由南城地面掩埋奴才等衙門屢次牌催始據該指揮呈報於十月初十日會騐委係無傷水淹身死等語前來伏思王瑞屍身於九月二十九日卽牌飭該指揮相騐何以延至十月初十日始行會騐恐有情弊除人犯已由該指揮詳城送部外相應請　旨飭下巡視西南兩城御史查明各該唄因何先不相騐遽行掩埋遲延多日始行會驗各情弊據實絫辦奴才等愚昧之見是否有當謹恭摺具　奏請　旨奉　已錄○○李明墀片　再據湖南補用知府劉鳳儀等稟稱查有同鄉孝女鄭素春係湖南桂陽縣知縣鄭錫庚之胞妹原籍江西南城縣職貢鄭炳春之女因其兄服官湖南偕嫂姪在籍待奉　母矢志不字新病日待湯藥無倦容同治五年父歿哀毀逾恒嗣其嫂姪相繼歿能曲意娛親以解母憂同治八年母病　廢食該孝女亦自絕食並割股和藥以進母歿盡禮盡哀喪畢卽行仰藥以殉時年二十二歲族黨咸稱其孝隣里皆無間言伏查定例孝女終身奉親不嫁者照孝子例准其　旌表該員等誼關桑梓聞見旣真不忍聽其湮沒造具事實冊結公懇奏請　旌表前來臣核查籍隸江西南城縣孝女鄭素春深閨弱質至性堅貞戀愛日而依親撤環明志挽慈暉而莫逮飲　自甘純孝可風芳型足式合無仰懇　天恩准予旌表以彰至行而發幽光除冊結咨部外理合會同湖廣總督臣李瀚章湖南學政陶方琦合司附陳伏乞　聖鑒勅部議覆施行謹　奏軍機大臣奉　旨着准其旌表禮部知道欽此○○黎兆棠片　再前督辦船政吳贊誠　奏鐵脅輪船仿照功成擇尤保獎案內請將六品銜不論雙單月遇缺前選選用縣丞選缺後補用知縣孟宗洛以知縣會發省分儘先補用六品銜補用知縣不論雙單月儘先選用縣丞林豐　以知縣歸部選用運同銜分發試用通判補缺後升用同知董敬箴以通判分發省分歸候補班前補用補缺後仍以同知升用知州銜福建試用府歷經李烇以府經歷歸候補班前補用六品銜廣東候補班前補用知縣試用縣丞劉紹剛以縣丞歸候補班前補用補缺後仍以知縣歸原省原班補用六品銜候補班前補用知縣李聖培以知縣仍留江蘇候補班前補用奉　旨着照所請獎勵等因欽此嗣准吏部咨以孟宗洛林豐鑫係屬保舉免選本班另駁俟選缺後以知縣均已聲叙有補用知縣升案應令另核請獎董敬箴李烇劉紹剛係屬保加候補班次核與定章不符亦應另核請　李聖培由候選縣丞保俟選缺後以知縣歸候補班前補用在福建晉捐局報捐縣丞分發指省江蘇產相離縣丞任暨捐免補本班歸知縣候補班前補用應令查明該員係何年月日報部聲覆具奏再行核辦各等因具奏奉　旨依議欽此欽遵在案謹查各該員所保升階班次或與定章未符或未聲明月日自應分別改獎聲覆以昭核實而示鼓勵孟宗洛林豐錱可否均以縣丞分發省分歸試用班先補用俟補缺後仍以知縣補用董敬箴可否交部議叙李烇可否俟補缺後以知縣仍留原省儘先補用劉紹剛可否俟知縣補缺後　賞加五品銜李聖培係光緒五年三月初七日在福建晉捐局報捐縣丞分發指省江蘇並捐離縣丞任暨捐免補本班歸知縣候補班前補用經領部照彚歸天津晉賑椎廣新捐局第五十一次造冊咨部可否　勅部仍照原保給獎出自　逾格恩施理合會同兩江總督臣劉坤一神州將軍臣　　善閩浙總督臣何璟福建巡撫臣勒方錡附片陳明伏乞　聖鑒謹　奏軍機大臣奉　旨吏部議奏欽此○○何璟等片　再同知用先換頂戴臺灣縣知縣番慶辰補用同知澎湖通判程鶚前辦善後局務出力先經臣彚　奏請將潘慶辰改為加四品升銜程起鶚　為加知府升銜在案接准部咨查照章程各項局務出力為員著有微勞袛准保舉升銜加級交部議叙及保請　封典　保舉升銜頂戴者應准其按照應升官階奏請給獎不准越級前次得有升銜不准再複再保等語今知縣潘慶辰所請改加四品升銜通判程起鶚所請改加知府升銜均非應升官階之職銜潘慶辰已聲叙有同知用先換頂戴程起鶚已得有鹽提舉銜均仍另核　奏明請獎等因具奏奉　旨依　欽此咨行到閩轉行遵辦去後茲據閩省善後　司道詳稱伏查同知先換頂戴臺灣縣知縣潘慶辰今補廈防同知前澎湖通判程起　所請加銜之案　奉部駮另核請獎自應遵照定章詳附　奏改獎前來臣等查各項局務出力之員定章准保加級合無仰懇　天恩俯　將潘大辰程起鶚二員　飭部改給加二級獎叙以示鼓勵臣等謹合詞附片具陳伏乞　聖鑒訓示謹　奏軍機大臣奉　旨着照所請該部知道欽此○○　　片　再准並監督廣英咨稱　奉本年八月　三日　廷寄以各省積欠黑龍江官兵俸餉銀兩　　令奴才暨廣英迅速　解等　欽此　錄咨會　來伏查前　督　琳任內　　　欠解黑龍江　子　俸餉銀一萬五千兩業經廣英設法補解於八月　十一日委員管解起程前赴盛京戶部交納並經覆奏在案奴才謹附片陳明伏乞　聖鑒謹　奏軍機大臣奉　旨　　了欽此　○○譚鈞　片　再記名總兵選補廣東羅定　副將唐高憑例應赴部引　見查該員曾經前漕臣文彬　奏留留清淮軍營差遣暫緩給咨在案現在歸併隊伍　員　手事件業已交代清楚除給　赴部外理合附片陳明伏乞　聖盬謹　奏軍機大臣奉　旨知道了欽此　○○何璟　片　再興化府知府　景先因病續假調理已將員缺　令知府沈定均接署附　奏在案茲據梁景先以假滿病痊具　前來除　司分別辦理並咨部外臣等謹附片陳明伏乞　聖鑒謹　　奏軍機大臣奉　旨知道了欽此　○○　安關　督奴才徽　跪　奏為　收關庫　糧查核清楚　摺奏祈　聖鑒事竊奴才仰蒙　恩命　簡任准安關監督於本年八月二十五日接印任事當卽　奏報在案　前任監督廣英將庫儲各欵　　造　移交前來自光緒六年七日十二日新季開徽起至八月二十四日止淮宿海三　共收正耗罰飯四欵銀五千八百三十一兩九錢七分五厘　收　關各　宿洵一關正耗銀三百四十七兩三錢四分　支鎖外仍存銀三千六百五十六兩一錢八厘又上屆撥　正項暨節年扣存經費　　減平等項共銀一萬四千六百五十兩二錢五分六厘統共實存庫銀一萬八千三百六兩三錢六分四厘奴才掃欵查對均屬相符至新季錢糧前監督廣英經徵四十三日三關共收銀五------三百十六兩七錢　厘按　　寡短　正領　餘銀三萬八千二百四兩四錢　分九厘奴才　徽以後正商貨運行之　　因夏秋旱潦不均豆糧　成較歉兼之上游水淺盤駁雜艱體察情形較上年稍形減色奴才受　深重不敢　和籌　惟有設法　徠加　寬恤以期有益　國課無累商　　副　聖主整飭整政之至　再洋藥稅課前監督廣英任內　光緒五年七月初四日　至六年八月二十四日止共收舉八千九百三十八兩四錢九分　經廣英附片奏明自行解　交納合　陳明除循倒造具印緒報部外所有接收關　錢糧查核清楚　　理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　 
[撫事宜] ○　十一月初八日分發江蘇試用通判管　佐浙江人稟到　○初九日知府張亦賢解京餉赴都稟辭　縣丞陳叔謙稟知奉委　橋　查漕　進日差從九溫紹動稟　　　闖晉門外下　　巡差並　中路三　巡查差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
