# 1916 - 278 - 4915683

 

Page 1

 
 
   
 
 

Page 2

 
 
時評 
[力量（冷）]  
　　中國今日力量之量大者何物乎一電報也一聚會也一謠言也而衆人紛紛以因之而被動者不知凡幾也雖然是數物者其力量何至若是之大耶 
我嘗聞之凡人精力虚弱者多可恐可懼之事杯弓可爲蛇影草木可以皆兵弓與草木之力量固不蛇與兵之大也然而人乃恐懼之者以其精力虚弱而内不足之故也 
　　夫内不足之故一則無自信之力二則無自信之心心力旣不自信則自處之地位虚浮而外力得以侵入矣故余謂政府欲鞏固宜政府中人自求自信始 
[命令]  
　　十月七日大總統令茲修正勳章令公布之此令又令茲修正頒給勳章條例公布之此令又令體國經野制賦自有常經薄稅輕徴恤民斯爲善政軍興以來農輟於野商困於市流離蕩析慘不忍聞而擔負重於邱山捐輸析於毛髮每一念及寢餽難安用特明令宣示其有地方雜捐確屬苛細者著財政部商同地方官吏分别查明呈請減免至賦課稅捐國家正供如徴額不足取給借債則重息之償仍苦吾民應　飭經徴官吏切實改良嚴杜中飽以濟國用而恤民艱此令 
　　又令山西省長沈銘昌因母病垂危懇請辭職沈銘昌准免本職此令 
　　又令特任孫發緒爲山西省長此令 
　　又令特任張懐芝兼署山東省長此令 
　　又令綏違都統潘矩楹著調京另候任用此令 
　　又令任命蔣雁行爲綏遠都統此令 
　　又令任命張紹曾爲陸軍訓練總監此令 
　　又令外交部特派浙江交涉員温世珍著免職另候任用此令 
　　又令任命林　翔署外交部特派浙江交涉員此令 
又令已禠陸軍少將周應時步兵上校吳藻華騎兵上校傅鑫均開復原官此令 
　　又令任命李運　爲正紅旗蒙古副都統此令 
　　又令海軍總長陳璧光呈請任命陳道原爲技正應照准此令又令陸軍總長叚祺瑞呈據陸軍第七師師長張敬堯電稱代理正執法官二等軍法正陳慶周辦理重慶兵站侵蝕公欵懼罪潛逃請予褫奪軍官通緝究辦等語陳慶周應即褫奪二等軍法正原官通緝請案究辦以伸法紀此令 
　　又令湖南武陵道道尹一缺著即裁撤此令 
[專電]  
　　北京電鄭家屯案昨林使帶員到外部開始正式談判 
　　北京電聞鄭家屯案關於實在情形之意見交換業已終了以後即議及要求條件兩方希望速結云 
　　北京電本星期三四五等日林公使因鄭家屯案屢訪陳總長其態度頗爲强硬 
　　北京電大閲改在南苑令日外演習段總長本定親校因雨未往 
　　北京電國慶日警衛劃分三段㈠由新華門至永定門警察保安隊擔任㈡由永定門至大紅門由提署游撃隊擔任㈢由大紅門至苑内操塲第十師軍隊擔任 
　　北京電大總統親閲陪觀者各特任官及軍事幕僚處六人秘書廳八人十日上午七時在南苑聚集參觀者以九時爲限 
　　北京電國慶祀忠烈祠照本年戊丁祭成例京師在天壇舉行 
　　北京電補選副總統參院宋淵源藍公武辛漢衆院陳純修鄭毓怡吳榮華提出後兩院議長會議同於文日（十二）列入議程 
　　北京電補選副總統案提出者參衆兩院已有宋淵源藍公武辛漢陳繩信鄭毓怡吳榮華等六人兩院同時列入星期四議事日程 
　　北京電内部令警廳傳諭商民國慶日一律懸旗慶祝 
　　北京電陸部制定保存火藥章 
程二十一條又檢查火藥章程五十八條以部令公布 
　　北京電汪大燮表示不就職後政府正與磋商故咨文昨尚未到院或尚有更動 
　　北京電在津晤汪大燮貎似冷靜言每日學畫消閒杜門不出外交總長事國會未通過以前不欲談論又言舍已從人直如投井自身不保大局無裨然於斯席已承認政府曾與接洽而孫寳琦亦爲其預備之一汪氏似窺國會意定行止 
　　北京電各路自十五日起取消搭現部令已頒 
　　北京電鄭汝成之子呈請爲父收回國葬成命回籍安葬 
　　北京電漢口華景街德警問題 
 
 
 

Page 3

 
 
商民舉嚴鄧二君來京請外部與德使交涉 
　　北京電興亞借欵改約日人主張㈠工廠不能在天津須在日本㈡噸數不能限定六萬非先承認二者不能開議改約愈困難 
　　北京電内務部布告第三四届保免知事限十五日以前報到 
　　北京電上海徐道尹電請裁撤道尹規復元年官制有某身當斯任情弊甚悉之言 
　　北京電國務院官制擬參酌元二年有所變更 
　　北京電内交被控案聞平政院欲裁决一内部控訴人應受保障法之保護取消更動部令二交部控訴人不應受保障法之保護惟許其呈報總統手續不完 
　　北京電商會聯合會閉敎部代表袁希濤演說大旨（甲）希望商界者一發表改良意見二來部參觀練習三引用受過敎育生徒（乙）敎部所注意者一使普通學生得農工商實用二養成勤勞習慣以助生活（丙）對留學事項一調查本國需要造成適宜人才二使注意實地練習 
　　北京電浙高審長范賢方將調廣東高檢長殷汝熊將調湖南　　北京電政府電駐日章使將日本新内閣之對華方針探告 
　　北京電鄭州第七師長張敬堯有電到京甚憤張勳之不法並密陳該會經過情形 
　　北京電陳宦昨已抵京 
　　北京電中美鐵道借欵契約内容（甲）借欵全額爲美金一萬萬元先付墊欵美金一千萬元（乙）實收九三年利六釐（丙）以華人爲總辦美人任技師長及會計主任（丁）修築鐵路計長一千一百英里分爲五線㈠由山西豐鎭至甘肅寗夏㈡由寗夏至蘭州㈢由湖南衡州至廣西南寗㈣由浙杭至温州㈤由海南島瓊州至樂會此約係洪憲時交通曹汝霖所訂近美人要求實行許總長運動廢約未逹目的 
[譯電]  
　　北京電昨日外交部開議鄭家屯交涉案歷三小時許聞中政府態度和平日本之要求除設立警局與聘用陸軍顧問外大綢均經承認（七日） 
　　北京電汪大燮長外交已提出國會之態度未明說者謂汪長參政院時曾通過帝制議案恐多反對者（七日） 
　　北京電黎總統聘唐紹儀爲外交高等顧問唐已允就（七日） 
　　北京電張勳辭皖督軍倪嗣冲辭皖省長張顧留任長江巡閲使衆信張之辭職乃因政府命張赴皖而張顧留徐之故（七日） 
　　北京電英文京報云彈劾張勳議案簽名者已得應有之人數不日將提出衆議院擬請政府解釋何故不設法處置張勳議案中詆責張勳紊亂法紀徴稅養兵保護帝制黨干涉政治秘密開會以圖破壤共和議案之後謂政府苟不能約束張勳設他人羣起效尤將如之何（七日） 
　　廣州電陸督軍之兵一萬五年千人自六日起陸續入省陸現仍在佛山大約今夜未批兵抵時將隨與同來粤人尚未有歡迎之表示且因大軍驟臨咸有戒心（七日）以上路透電 
[東方通信社電] （日本人組織） 
　　漢口電王督軍奉段總理之内訓電命鄂省派赴徐州會議之代表回鄂（八日） 
　　漢口電王督軍特派副官長張厚德參列十月十日國慶日大總統閲兵式張氏已於昨日北上（八日） 
　　南京電據聞馮督軍於設立南京敎練團電命五道尹通餘各縣知事出示招集年壯體强之退伍兵並餘金陵道所属先行開辦務於本年内組織敎綀團以爲模範（八日） 
　　東京電内閣閣員尚未整齊蕯長（蕯摩長州）之聯合似甚困難牧野之入閣猶未决定目下經平田子之手銓衡之閣員亦少有難產之勢惟寺内伯執意至明日必須成立（八日） 
　　東京電三派合同之新政黨多半命名爲立憲協同會其網領如左　一以皇室爲中心顯彰建國之大義　一贊助維新之宏謨開　開國進取之國是一確守憲法之條章尊重天皇之大權嚴明責任之大義而成憲政曠古之美一篤列國之交誼宣揚中外威信以貢獻世界之　　平和一堅固財政經濟之基礎以圖國力之充寳一鑒世界之現勢以應國力而期國防之充實一普及敎育進國民之智德力立憲志想之涵養一關產業之振興力求交通之發達以期國富之增進一宏張諸政振作紀綱以期地方自治之肅清一實行改良社會政策圖國民性改革之向上（八日） 
　　東京電參謀總長之後任以軍事參議官大迫尙道大將補授井口中將將俟淺田大將編入後備後陞授大將（八日） 
　　東京電新内閣銓衡閣員至今日午前已漸成立故寺内伯定於明日午前十時半入覲奏報内閣成立情形俟其結果即至親任式之運 
（八日） 
　　東京電寺内伯今日午後順次訪問加藤原犬養等三黨首領希望其援助新内閣（八日） 
戰電 
[（英人路透電）]  
　　巴黎電今日下午公報云松末河境夜殊安靜意軍在蕯洛尼加陳線布柯伐湖境協助進攻維特里尼克至沙柯爾高地之塞軍攻勢正在發展前鋒枝隊已抵比拉伏逹山谷法軍已佔據泊里斯巴湖浜之伯林鎭（七日） 
　　倫敦電今晨海格將軍稱敵軍在福柯爾拉貝葉東北以炸彈進攻英軍新陣地完全敗退安克河南面此外無重要戰事英軍在魯斯與亞美蒂愛爾區域襲撃獲勝（七日） 
　　倫敦電馬其頭聯軍在正由加瑪恰蘭向佛洛里拉而進已攻破　關陣線之布軍防務行抵月牙形之陣線距摩拉斯蒂爾不足十英里（五日） 
　　彼得格勒電軍事專家謂興登堡元帥已於柯凡爾陣線佛拉狄米爾伏林斯克及蘇開爾方函聚集甚有力之大軍現正力拒俄將加爾定攻取柯凡爾與萊姆堡間之土地蓋德人視其地關於軍略至爲重要也（五日） 
[公電]  
　　岑春煊回桂林電伍秩庸康長素孫中山黃克强梁任公　松坡温欽甫王亮　吳稚輝諸先生中華新報時事新報各報館鈞鑒　者國難孔殷間關遄返以鄕里舊遊之督責勉總師干凡自興師以至今日中間所經要有宣告難苦曲折諒爲全國之所共聞春煊賦性粗疏素行抗直師中尤悔隨處有之惟衰　旣付之國家毀譽卽聽諸與論個人功罪非煊所當言其有不釋於懹乾則國體粗定隱夏未已内外之勢失其平衡新舊之爭漸徴箕豆罷兵敝月集議百回南北之使絡繹於途朝野之彥提携於室而所持不外朝三暮四之術所議都在此膠彼漆之中號稱截和首崇法制今則對人之事余九持法之事十不足一紛紛擾擾迄無已時坐視大法未立而不能先財政紊亂而不能救冗兵滿國而不能裁敎育寢廢而不能舉甚至外交瀕危而方針不能立强鎭恣肆而中央不能言長此不已何以爲國瞻顧前路可爲寒心以煊之愚竊思一國之大利害情感本難一致其中儘有餘地任人廻翔爲治者善保此餘地則社會安不善保者則秩序亂故立國精要在於調和無古今中外實同一理今吾國岌岌乃於此理未之講求試思民國以來黨派廢興之故依例考證决爲不謬當袁氏盛時國人附和帝政原非得已而　黔旣囗徒爲義師所劫持不能驟明故義師功未及半元兇遽歸正囗天假之緣使吾父老兄弟以清白之躬重相提挈而義師一方又適聯各派賢俊通力而合作昔年黨隙渙然以消此誠愛國之正基解和之良會正宜體調劑之功用本兩利之箴言各爲其分際之所得爲各盡其職守之所應盡各爭其所當爭互讓其所當讓國先諸已私不廢公除　國殃民及曾助袁爲虐始終不司者屏不與同外餘俱應和衷戮力虞詐胥捐使所謂利害情感得以平流而進以崇人格以厚國基以定羣業以隆人福兩年以來審皮義者頗復不尠顧知之匪艱行之維艱旣篤信於平時復迷離於當局雖亦政治之常態實乃國家之大憂春煊智慮短淺舉動疏闊平日所行之不衷於律蓋百倍於諸公然當同船共濟之時輒懐同志相朂之愚偶有所見不敢自私此間師旅料簡已完賤志獲償均託厚愛以歷年飄泊謁墓久疏旣近里門松柏在望卽於今日由肇西發遄歸桂林遂初之志差償憂國之心未艾竊本臨歧之意貢茲鄙陋之懷區區愚忱伏維埀鑒岑春煊 
叩支 
要聞一 
[中美鐵道借欵合同]  
　　順天時報載稱據由國務院某方面得來之確實消息云中美鐵道借欵之協議開始於雲南起義之後本年五月由交通總長曹汝霖及得美國資本團花旗銀行接濟之希姆司喀勒公司（與浚渫淮河及運河工事有關係係 
之公司）所商訂其合同原擬於六月十三日三十日七月十日分三期交付墊欵美金一千萬元至六月五日袁氏忽焉作古本合同遂暫時擱置至近日美國方面要求實行此契約經交通　長許世英氏改訂附約於九月三十日雙方簽字矣聞該合同之條項計二十餘附約亦有十項内容大體如左一借欵全額爲美金一萬萬元先付墊欵美金一千萬元一實收九三年利六釐一總辦以中國人任之技師長會計主任以美國人任之一修築鐵路計長一千一百英里共分爲五線（甲）由山西豐鎭至甘肅省寗夏（乙）由甘　省寗夏至甘肅省蘭州（丙）由湖南衛州至廣西省南寗府（丁）由浙江杭州至温州（戊）由海南島　州至樂會又據英文京報云此項合同確於上月簽字惟該合同係草約性質非經國會許可不生效力合同關係之欵項約共二萬萬元爲敷設某某鐵道及開通山東省某部份運糧河之用云 
[憲法審議會討論兩問題]  
　　緊急命令權與解散權昨日（六日）下午一時憲法會議開第八次憲法審議會王正廷主席就第五章大總統討論大體關於第六十五總統之緊急命令權經表决認爲大體反對原案者劉恩格呂復葉夏聲概謂維持治安防禦非常災患等皆各有法律如刑法戒嚴法等天災時變關係財政而本草案又有繼續費之規定無緊急法令之必要孫潤宇李國珍林長民等贊成原案以時機緊急必需救濟爲言某君提出討論終局之動議經五十人附議半數以上贊成先以删除原案爲議題起立者不足三分之二再以維持原案爲議題起立者較多亦不足三分之二遂留待大會再議宣告休息休息後再行開議至第七十五條大總統之解散國會權亦謂爲大體議定討論之方法先决定有無解散權再議行解散權之限制時反對原案謂民國會之地位行政首長不應有解散權者爲王玉書秦庭禮呂志伊等謂心須有解散權以限制議會權力之太大　爲蔣羲明湯漪呂復等旋經某君討論終局多數贊成以無解散權表决贊成者少數再以有解散權付表決贊成者又不足三分二亦付大會再議當以有解散權表决時在場之三分二人數爲三百十六人起立者爲三百十四人其去法定表决成立人數僅差二人於是有人謂表决有疑義提議用反證表决有不贊成者紛論多時無結果而散 
[李畢倪覆段總理電]  
　　自段總理於二十九日通電各督軍省長嚴戒越職言事後日昨李純畢桂芳倪嗣冲李厚基等均有覆電到京茲爲分誌如下李純電云捧讀艶電誡勉殷拳莫名感悚各省怵於國事日紛憂危彌切稍有踰軌之論究出於愛國之誠純以時勢所迫不能不取從衆主義且素性謹飭從不能踰越範圍固久在洞鑒之中茲奉明諭自當謹遵以盡軍人服從之義而逹擁護中央威信之忱李純叩畢桂芳電云段總进鈞鑒昨奉艶電悚惶莫名桂芳迂拙向不黨同伐異茲承明敎敢不凛遵惟時局艱險正如風雨飄搖而一般陰謀者竟不惜倒行逆施破壤國家心所謂危有時遂不忍不言我公熱誠救國萬流通仰孰非均在洞鑒　　愚衷尚乞垂察黑龍江畢桂芳叫倪嗣冲雲云段　　鑒頃奉艶電悚愧交并嗣冲朿髮受官粗請大義越職言事心實難安惟念羣邪並進正氣漸凋風雨　　莫知所届忠誠所激發爲讜言苟利國家死生任之冒犯嫌疑義無所避此衷耿天日惟昭鉤　乘國之政萬民託命伏願進賢遠　飭紀整綱　政淸明庶人不議矧在冲等敢喻範圍　水敎言謹抒誠悃幸乞埀鑒安徽倪嗣冲叩李厚基電云叚總理鉤　艶電謹悉厚基自任事以來無不謹愼從公以保衛地方擁護中央爲宗旨前此迭次通電因見所陳各節係爲愛國起見並非與個人所嫌疑故敢附衛旣承明諭嗣後當益加審愼以副鈞命福州張厚基叫 
[徐州特别快信]  
近日報傳徐州會議破裂聯合會不久可望解散其實此項消息乃揣測者之言與事實大不盡然故記者連日通信曾略置聲辯閲者如疑吾言則有一事足以證明之昨張勳又有一電致北京政府干涉憲法内容聞係干涉省制及省長民選加入憲法並要求政府將優待清室條件及定孔敎 
爲國敎加入憲法此外並有重大之問題要挾張之某親信不肯明言想此項電文旣已拍發不久當可披露於世聞電文係康南海起稿列名名者即有日三十三名軍官聯合劾唐紹儀電原名此亦大可研究者 
聞康南海在徐頌張勳爲武聖人傳者謂爲極確張勳昨派參謀長赴寗與馮國璋有事接洽張勳餘顧鼇等新編電碼密本二十餘種 
[南京快信]  
　　省議會今日（八日）星期休假省議會正議長沙元炳昨又來電辭職語意堅决聞不日將開大會改選 
　　省議會議决咨請省長回復縣市鄕自治制案昨已備文咨請齊省長查照（原文錄第三張）齊省長辭職說不確請任徐紹楨爲蘇省長聞係任學文少數人意 
　　馮督軍因吳江警備隊預謀暴動一案事關重要前日特委師參謀長赴蘇面謁朱鎭守使王道尹會商辦法今日已公畢回省 
　　安徽水利局會辦陳　然昨由寗乘車赴江北會勘運河 
　　聞倪嗣冲擬不日由安慶乘艦來寗回蚌 
　　張動之參謀長惲毓昌昨又來寗密謁馮督軍内容未悉 
省警廳王桂林被紳民在京控告聞政府昨已密派委員來寗查辦 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[繼任外交將提出汪大燮]  
　　自陸微祥未得通過衆議院之後聞段總理對於此繼任人員之續行提出會秘密籌議已略决定並以値此外交事務繁　之會未便再爲遷延一兩日中卽當咨交國會徴求同意至於續行提出之人員段總理所認爲適當者究爲何人　來言人人殊前晚猶傳將以陸徴祥覆議一次之說而至昨日此說已經中止緣有人告段謂此事非法律所定恐衆院退回原咨兩方俱難處也至於繼任之人已確定汪大燮咨文可於今日提交衆院又據一說汪大燮不允任職將議任孫寳琦但聞汪大燮請求同意之咨文寳已在備辦中矣 
[政府咨覆靑木合同質問]  
公府擬聘用日本靑木氏爲最高軍事顧問一事曾經衆議院議員唐寳鍔等提出質問書國務院現已咨覆衆議院略云據貴院議員唐愕等關於政府聘用外人爲軍事顧問有喪失國權情事要求抄送合同答覆復提出質問書一件咨請答復等因查原質問書第一條指聘用日將靑木宣純爲顧問前數日公府雖有是說並無最高字樣其所　條件亦與普通顧問合同無異現已不成事實第二條所指報紙登載各情形傳聞異詞無從究詰第三條所指合同條件原屬在我一方面豫擬之詞並無草案正本等名目相應據實咨覆衆議院查照云云 
[衆議院五日開會記]  
　　昨日（五日）衆議院開會副護長陳國祥主席後議長湯化龍出席遂仍由湯議長主席議長報告請假議員范殿悚　五人請假皆在七日以上依法表决畢議長　現在外交財政總長及交通農商總長出席報告事件應開秘密會於是旁聽者均退席時下午兩點五十分秘密會終了復開大會第一案特别行政區域仍歸原屬各該省共一議會殊多困難諮詢案（大總統提出延前會）某議員謂本案關係重要按照本院院法第二十八條認爲緊急可以省略審查馬君驤謂所謂緊急乃應政府之要求現在政府旣無此等之要求當然經過法定手續討論結果此案交付審查下星期二報告遂先議第二案各特别行政區域仍歸原屬省會監督建議案議員李春榮等提出審查報告審查長耿兆棟報告審查結果後議長謂現在休自二十分鐘但法定人數只多六人休息後諸君幸勿去也三點三十分復振鈴開會延至三點四十分始開議接議討論等二案由贊成者與反對者相間發言趙良辰反對審查報告以爲審查報告書並未表明特别區域是否存在李永聲則贊成審查報告何君孌反對之耿兆棟謂本審查會亦非主張删除區議會李春榮謂區議會亦非永久之計畫俟地方制度解决之後日存正當辦法此乃救急之辦法也况熱河距北京四百五十里交通不爲不便當初熱河都統本爲旗官並無民權其性質爲直隸總督將民權委託該都統辦理實非有特别之規定是以本席主張先治標而後治本克希克圖謂本員反對審查報告主張標本均治其法卽令各特别區域議員先行到會而一方面請政府從新組織區議會議長謂現在討論應照規則審查報告後討論大體議决應否付二讀會　是討論審查案成立與否現在討論之點漸集於二讀會中修正問題顧係已出乎議題之外請大家注意泰君　　　　發言贊成審查報告請即表决應否付二讀會衆無　議議長先以討論終局付表决贊成者多數又以應付二讀會付表决贊成者多數胡源　君提議即開二讀會禇　成提議變更議事日程先議第八整理中交銀行建議案與第九請將中國銀行兌現並清理交通銀行以維金融建議案克希克國謂第一案巳交審查未解决之後第二案不能即開二讀會衆呼表决議長以即開二讀會付表决贊成者少數又以褚君動議表决贊成者大多數遂議第八第九兩案併案報告委員長報告略云本會認爲此案有成立之必要但討論時又分兩派一派主張兩行同時兌現其下由以爲若不同時兌現恐失交通銀行之信用一派主張先將中國銀行兌現交通銀行俟清理之後再行兌現秦君廣禮反對兩行不同時兌現以爲如此辦法交通銀行更難維持王源瀚君謂本會審查結果只謂清查後卽行兌現克希克國亦贊成審查報告馬驤謂本案成立大家認爲必要萬無異議本員提議討論結局衆呼附議議長宣告討論終局以二案應付二讀付表决贊成者多數褚議員輔成提議即日開二讀會議長以其說付表决贊成者多數遂開二讀會耿兆棟謂本案關係重大主張開秘密會張知兢以爲秘密甚爲危險恐外人疑交行爲不穏固議長以耿議員動議付表决起立者最少數褚議員輔成請延長時間議員某君謂本定六時數　遂逐件討論議長以修正案付討論衆無討論第一欵　君王德提出修正少數贊成第二欵第三欵第四欵均照原審查案通過禇君輔成又提出動議修正以爲中國銀行兌現之後應請政府以明令維持秦君廣禮亦謂不同時兌現必至其中弊端百生主張同時兌現於是何雯　晋榮等均極力反對之其說終未能成立終以原案通過又表决即日開三讀會稍有修正即以全案表决全體贊成時至六時遂宣告散會 
[交通部行政訴訟之答辯]  
　　内務部咨復平政院各節已紀昨報其交通部一面聞停職人員羅國瑞等在平政院控告許總長亦經該院受理許總長昨已有答辯書到院其文云據羅國瑞等訴稱本總長違反法令擅退部員呈請貴院裁决其所具理由有五茲分别答辯之第一謂查民國二年一月九日敎令第十號公布關係文官任免執行令第一條内載文官保障法草案暫行適用依本年六月二十九日申令此項敎令當然有效此次以部令停止部員職務其變更官制並未奉有大總統明令公布而於任免簡任薦任各職亦未正式呈奉大總統批令照准認爲違法處分一節查二年一月九日公布之各項草案均無關於技術官之規定是以考試法草案僅有法政科目前年舉行　别技術官不在内何得以保障法草案單獨適用况保障法草案第一條聲明其他法律有特别規定者外皆適用之可知技術官如何保障在特别規定之例現在尚無明文公佈此次領銜之羅國瑞係屬技術官依據此項草案起訴實屬根本上之錯誤又查文官任免執行令第二條規定文官保障法草案已經大總統任命　别合格之員適用之該員等均與此條不合當然不適用保障法草案此就法律言之也更以事實上言之文官保障法草案公布於二年一月九日本部曾於二年十二月改組一次停職者司長視察僉事主事技士等六十四員三年七月又改組一次部中局長司長停職者亦不止一員四年九月三十日申令固明認文官任免執行令戾於事實未盡實施故此次本部停止部員職務於法理事實均無背戾至官制一層根據舊約法完全適用元年議院議决之官制並未稍加修改何得謂之變更且本部第五十八號部令聲明准國務院暫行照辦之咨復先行照辦固當須待大總統以明令公布也其簡任薦任各職新用者均係派署與任官不同停職者有另候任用字様亦與免官不同且第八十五號部令並經聲明應行呈請呈報者由本部　案辦理可知最後准否之權仍在大總統並無侵越之處此非違法處分者一第二謂言文官保障法第六條所規定凡文官停職或伖懲戒委員會審查或係刑事案件被告訴告發或因官署額缺裁廢合併法定條件至爲明確者被停職各員并無前項事實卽謂適用元年官制係屬官制變更而按之實際元年官制僉主定額較之今制增多四十八缺並無缺少人多不敷分配何以又將現任各員無故休職認爲違法處分　節查文官保障法草案事實上是否絕對有效尚屬疑問卽令認爲有效該草案第六條所規定以限於文官任免執行令第二條之資格者適用之此次呈訴之羅國瑞係技術官袁齡吳應科任祖　沈應動等均未經甄别其餘楊　等六員均係由總長專行委任之官與經大總統任命者不合雖無保障法草案第六條之事實亦可停其職務至定額若干以及是否缺多人少均與被停職者無關不得以餘缺尚多濫竽充數反爲合法此非違法處分者二第三謂同法第七條第二項依法停職人員於休職期間内遇有相當之缺應卽叙補該總長於發表改組部令之時亦經聲明除司長劉蕃一人外餘均就部員改組乃口血未乾自亂其例最近發表薦委各職皆非停職之人就中如馬振理陳家棟係奉四年九月十日申令交付懲戒之人涂恩澤係在清揚路局煽惑罷国查明撤差并餘路局不得錄用之人其他分布於各附屬機開者尚不在例認爲違法處分一節查該法案第七條係指依法停職人員而言羅國瑞等或不適用保障法或不合文官任免執行令第二條之資格當然不能適用此條至部令謂劉蕃十人外餘均就改外永云云乃組時統計人數新用者祇劉蕃一人並　謂劉蕃以外永遠不再肜他人也馬振理陳家　二員均於本總長在福建巡按使任内會同福建護軍使李厚基呈報開復馬振理於本年一月二十五日奉前大總統批令准其開復原職並奪官處分業於八月十日呈奉大總統任命在案陳家棟於本年一月十一日奉政事堂尤電知照開復禠職處分内務部均有案可稽涂恩澤雖曾因浦路風潮離差本部並未予以重大處分與褫職免官究有不同該員游學日本鐵路專門畢業學有專長是以量予錄用要之現在文職任用令旣經施行各部任官之先均行知國務院銓叙局查核如果不合資格自有主管官署駁復非該員等所應過問至附屬機關遇有缺出自應酌量委用斷不能縣缺以等此非違法處分者三第四謂簡任薦任官辭職轉任休職均有一定手續面該總長事前並不呈候大總統命令照准與委任雇員同以部令行之亦不隨令聲明除另呈外字様甚至呈請辭職之員亦未據情轉呈逕以部令照准認爲違法一節奪本部第八十五號部令曾經聲明應行呈請呈報者另行彙案辦理已於前段述及所謂辭職轉任休職各項均包括於彙案呈報之列况本部呈報已久不過待命令之公布耳不但此也本部以改組以後先將裁併各機關及節省經費情形呈報大總統鑒核八月二十九日奉指令嘉慰是本部各隔裁併情形久在大總統鑒諒之中指令有效一日本部處分卽有效一日此非違法處分者四第五謂同法第五條凡文官非得同意不得轉任同等以下之官等語該總長將僉事停職委任主事事前未得本人同意查該法草案第五條亦係指有文官任免執行令第二條之資格者而方此項僉事改爲主事各員均未經甄别自不得受該條之保障此非違法處分者五總之交通行政急待整理本總長就職以來慨然以刷新部務爲職志關於用人尤加審擇以資臂助此項停職各員究竟才力如何品節如何是否爲本部不可不用之人因非答辯範圍之内不欲一加以評　惟希貴院依被法律酌核辦理 
[有人請嚴緝禍首]  
　　徐州會議之由來皆緣帝制禍首諸人從中煽動昨有某顧問上書政府謂此項會議張勳不過被動其内幕寳由梁士詒顧鼇夏壽田薛大可諸人肆其鼓　致武人軼出軌道之外當時嚴懲帝制禍首僅一通令並未懸賞嚴緝以致若輩包藏禍心必欲擾亂大局應請重申前令嚴行逮捕庶若輩有所顧忌否則居心叵測必有死灰復燃之一日據政界消息國務院秘書應昨已奉段總理令略以近自徐州會議發生後帝制禍首頗於各要地有所奔走行蹝詭密居心叵測自須安加防應卽電令各省對於在緝之禍首八人及其附屬黨羽之行徑從嚴偵查一有聞見立即報告中央俾作查當之准備以免彼等禍國云云徐秘書長奉命後已分别擬就於昨早（五日）通電各督軍省長暨各地方長官遵照矣 
[長春變兵之續報]  
長春陸軍　事已見昨報當晚夜間一時將肇事軍人由吉長　路專車解送省城及至車站由省陸軍監視駐於東營之内於本月一號由軍官指揮命解除武裝復仍敢私自進城遂先後皆於城内外就捕其在營之兵亦幮舊駐東營軍士監視解除武裝於日昨分班押送軍署審訊分别懲處另函云孟督軍日前聞警後當卽電告　旅長曹團長二君將譁變軍隊七十餘名設法勸解一併搭吉長車來省暫庽東大營復由高旅長當面規勸並温語安慰定期回防無論何人勿得疑慮外出等語不謂至初一日晚間該軍隊等竟有違命外出者孟督軍遂秘密指派軍隊分若干起先將該軍隊武裝卸下然後搜尋營内營外凡係在長肇事者一律拿獲交軍事執法科按名審訊所有起首及在身内搜出贓物者計共二十五名昨（二日）午前即提出在東大營江沿按名鎗斃其餘盲從者尚在拘留不知如何辦法事後孟督軍特發布告云照得本督軍在吉治軍有年撫馭士兵視如子弟各該士兵亦能仰體我意服從盡贓故十稔之久相安如故中經武漢　寗諸變他省軍隊時有譁潰这警獨我吉林軍隊從無其事名譽遠播何如欣幸乃不意陸軍第一混成旅步兵二團第二營五六兩連目兵新由長嶺調回長春稍作休息卽令仍回敦化原防到長未久竟於九月三十日下午一時該六連目兵糾衆數十名突生異心荷鎗而出沿街納喊鳴鎗示威甚至放火傷希圖搶掠叛逆顯著殊堪痛恨得該旅裴旅長其動電告比以長埠中外雜處重在維持秩序經該旅委派參謀長崇海團長曹志剛營長張永勝稽查陸崑山高岐山等迅往彈壓務即收回各該員奮不顧身卒將叛兵等帶回官店籍免大肆飽掠立電吉長路局凖備車輛連夜運來省城安置第二混成旅第一　營内復飭高旅長鳳城初副官長連甲派隊監視將六連滋事目兵卸去武裝計共七十三名交由本署軍法課長隔别研訊究出起意謀亂首要方得山等二十四名並機關槍一營正兵席寳珍一名共二十五名即於本月二日派二三四旅旅長軍法課長等押赴二旅東端空地一律鎗斃以昭炯戒其餘爲從各兵分别情罪輕　依法熊辦至該營第五連及游撃隊未與同謀爲亂深明大義實堪嘉慰並分酌予犒奬用示策　惟是此次伏法各兵固屬　有應得然按之本督軍　日愛兵之意何當不傷凡埀涙情有不忍法無可寛實亦不得不然者也且不如此亦無以對我被驚被擾之商民此事已矣嗣後各營各營兵士以此爲戒緊守軍人服從之天職勿涉無義無法之暴行本督軍有厚望焉除通令所部並懸賞嚴緝逸犯外合亟曉諭圓省車民人等一體知悉此布 
[張作霖之制錢意見]  
奉天張督軍以近來喧傳中央與外人訂立合同銷燬制錢事人民甚爲注意蓋制錢在今日雖不通行然在地方頗有伸縮調劑金融之能力一旦允許外人銷硬貨流出必致各方咸蒙影響聞已於昨日電致中央表示不可大致㈠當此歐戰未已銅質之物允許外人鎔燬顯然違背中立必惹人注意㈠因此私運制錢交涉懸案難於解决㈡制錢變滅後無相當硬質貨流通市面足以引起市面恐慌 
[龍濟光離省之續報]  
　　龍濟光前次忽然緩期離省之故大原因爲東江司令李嘉品一軍被民軍阻住不能來省也茲聞王統領德慶已於前月二十八號由石龍開往惠州替防李嘉品全軍與西山兵輪即二十九號下午一時由惠州乘船至石龍（計有船隻八十餘號）旋卽回省沿途與民軍並無衝突又聞王統領抵惠後李嘉品率所部軍隊至石龍即將軍隊暫行留駐該處於午刻偕同營長以上之軍官成國學木振華李文臣盧華龍黃業興李卓錘子廷　兆恩凌鴻昌等附搭廣九火車來省謁見龍濟光請示辦法龍已着令該軍隊不必來省可由該處逕赴虎門以俟會合衆軍同赴瓊島龍氏并以李嘉品此次坐困孤城終能支持數月特擬委爲振武軍師長惟聞李氏則以鋒鏑餘生正可藉此休養擬辭斯職李之足部曾受重傷舉不便故由兩弁跟隨爲之扶掖龍氏因李嘉品業已由惠返省决於日間赴瓊昨特加派苦力搬連各物並即特派陸軍混成第一旅長納順洪刻日統率所部全旗員兵先赴瓊島駐紥納＝奉令後星夜趕往黃捕卽轉乘廣海兵艦　輪赴瓊龍氏布置妥定後亦卽於昨日秘密離省矣 
[雷州兵禍之劇烈]  
廣東自獨立以來有名人物各據一方互逞權力高州鎭守使車駕龍與雷州司令楊學紳互相角立積不相能彼此交鬭已數月矣來聞珌方拍電中央情詞各執肇中某要人云中央任林虎爲雷鎭守使卽爲消弭爭　之故岑西林之意欲林速赴新任俾免繼續戰爭生民塗炭聞林已約束軍隊不日率軍赴任已電兩造停戰聽候查辦而楊學紳在雷州率其軍隊與民團交戰兵禍尤劇故雷人文電交馳極力籌　請維持茲彙錄電文於下 
　　電一前山來電云朱省長蕯巡閲使報界鈞鑒雷州軍隊與民團交戰殺傷鄕民糜爛難免乞先電餘雙方停戰并乞派委維持禱切旅港澳雷州紳學商界林榮藻等叩 
　　電二岸步來電云省長朱報界公會八屬學會鈞鑒寗州獨立以來楊學紳抗命踞城縱兵殃民種種不法行爲擢髮難數合郡百餘萬生監人人自危亟謀自保組織鄕　炳榮不得已出而擔任爲桑梓計勉爲其難九月六號學紳發派匪軍三百餘名夜蹊土閣村焚燒民居百餘間斃　練數命捉　數人合團聞變奔走離鄕其曹聯絡團兵不期而集者五六千人意欲駐附城村莊阻其縱兵出城焚殺之路十號拔隊前往學紳預派匪軍千餘埋伏中途迎撃當埸撃斃團兵七名傷數名學　揑架團兵以攻城罪名虚造陣斃炳　及團兵數百生擒數十等謊語通電上峯各署適於是日吳參謀誼甫由高回雷陳述車旅長來意勸令停戰　候解决現正飭令團兵各回原　靜候車旅長到雷辦理謹電奉聞又戰後翌日學紳再縱匪軍搜　城廂内外商店民居十餘間勒令附城各决繳三千餘元强取商米數百包棺木數十具全 
不給價以致商家罷市街絕行人雷州民團局長陳炳議叩　 
　　電三雷州來電云朱省長陸督軍蕯巡閲使報界覧鐷楊學紳派開黨譯惠泉蔡文炳方彪鄭兆麟黃保忠等漁日率隊分赴遂溪城月等團勒繳鎗械斃鄕民數命剌傷紳士孔光輝灰日拔隊往海康官　各團轟斃各團十餘人支解阻董陳秉駿梁鴻　李國興三人焚　芽荳坡上下全村復分派匪兵往土角村焚搶民屋十餘家及刦毁雷城外顏逼炳黃杰臣陳家禮等家公記三泰隆泰福泰各商店現車旅長到雷查辦詎楊學紳等抗不遵命竟於灰電誣團爲匪揑報撃斃團長陳炳焱及奪獲鎗械等　　日復親率大隊團　水門官懋洪富各團搶據焚殺冤慘彌天籲懇迅予派兵剿辦以解倒懸而紓雷難無任泣　陳穗田羅峯黃子 
瓊陳文海全體叩宥 
鄂省會開幕後之第一次大會 
　　鄂省議會此次開會以恢復詹大悲等三議員資格爲一大爭點俟此問題解决方能選舉議長四日午開第一次正式會議首由主席王副議長報告各處來文畢卽就已到議員抽定席次計到者八十人就席畢楊玉如提起動議謂本會議員詹大悲梁鐘漢趙　　三君以反對袁政府之故致被通緝不得不辭職而去此本會受政府摧殘之第一次迨後任用肖小政治紊亂彰明較著爲所欲爲本會議員楊瀚芳故有彈劾政府之舉致因連署贊成而追繳證書者至四十人之多本席亦此中一分子此本會受摧殘之第二次嗣國會解散雖無明令解散省會而同人自知建議必不能有效遂自行宣布散會此本會受摧殘之第三次今日舊兩重逢就詹趙梁三君恢復資格而論本應與本席相等惟當日三君之除名在政府指爲亂黨同人避重就輕故除名時加以無故不到逾期等語今詹君等復職亦須經過法定手續但補詹君等三缺之劉亮李法程蔭南三君曾經法定手續補入此時亦不能退席就本席調查現有覃壽堃辭職歐陽震東朱燦時病故卽以劉李程三君補其遺缺實爲合乎天理人情衆皆鼓掌惟蕭延章起言此項問題對於候補議員是否有損權利請研究比决定先辦文咨省長叙述當日内亂今日已不爲罪當然回復資格一面歡迎三君入席此事遂解决當由王副議長提出議長覃壽堃亂職書報告供職部曹不能分身云云經衆通過楊瀚芳勲議云以前發出公文均由議長直印發並不報告全體致每與事實不符今應研究改正王副議長云開會公文係由股員起草交秘書廳　發本會似可仿辦衆請俟茶話會再議繼由王副議長言選舉議長日期經衆决定六日選舉於是接議王泰臨提出電請中央要求明令恢復地方自治案程國璠等主張即日拍電多數議員主張交股審查卒表决交民政股審查次議川省議會請爭民選長官問題因時已晚遂不及討論散會 
[江蘇省議會審查會紀事（芝香）]  
　　昨日（七日）午後一時江蘇省議會開財政法律合并審查會財政審查會會長朱紹文主席第一件 
 
 
 

Page 7

 
 
　　審查請停驗契苛罰以蘇民困案財政委員出席報告驗契罰則將於歲底　止截止以後來　如發現未經　驗者按照稅契章程十倍科罰陶議員鍾箎詰以驗契費初祇一角今已加至五元十倍科罰楚否將來加至五十元所謂十倍者是否以現時五元之數爲凖委員答覆之詞未能明瞭僉謂此案非調驗契全卷末由解决當即决　俟調到全卷後再議次審查運河借欵案僉謂開濬江北運河業已籌定的欵無借入之必要况政府與美國所訂之草合同受虧甚鉅理應拒絕會長以衆無異議遂擬具意見書備大會通過後答覆省公署 
[浙省會二十七次常會紀]  
　　十月七日省議會開第二十七次常會政務委員出席者三人議員出席者一百零一人由議長沈定一主席報告温州嘉善等處來電詢問縣議會開會日期業已通電各縣議會先行依法召集俟奉明令再行正式開議衆贊成卽報告議事日程首議浙江省各學校校長任用條例議决付法律股審查次議公民胡佩珍等請設置縣治案由陳樹基報告審查結果該處能否設縣治先行咨請省長派員查勘後再行審議討議之下有主張添設縣改在道址者有主張不設縣治只添警佐者議長付表决多數贊成審查報告卽由議長報告咨文意思係調查該處應否設立縣治及設縣地點以何處爲宜遂通過宣告休息十五分鐘繼續開會議長報告明日爲星期十號爲雙十節十一號爲浙江光復紀念日依細則當然休會至九號本可開會但政務委員適在放假期問未能出席事實上極爲困難當經衆决定共休會四天又報告四川省議會來電省制列入憲法及省長主張民選兩重要問題十四席請指定起草員先行起草再光大會審議一百四十一席主張　電國會不必起草十四席又請變更議事日程卽時開審議會有贊成者有反對者表决少數開審議會一層遂打消當定十月十二日開會審議卽依議事日程提議籌設種蔗製糖模範場草案報告審查結果後議决將本案再行付决遂開二讀會標題改爲籌改良製糖附設種蔗試驗場案設場點有謂義烏佛堂鎭爲非是者有謂舊金温兩府　應先各設一所者表决衆贊成用概括名詞有請模範撥用官地十畝以上者亦多數通過　至此已至法定時間由議長宣告延長十五分鐘第四條技手改爲二人經費由廳長造具清摺呈請省長撥本案條文通過至預算表俟造成後再議散會時已五　半矣 
[杭州快信]  
　　省議會通電各縣知事轉知各級自治以本會前年議决縣自治及城鎭鄕自治章程未經　止手續當然繼續有效應卽依法召集鹽務署委任洋人下萊司華人周某來浙調查各屬場產聞胡運使已預備一切 
　　九月份全省軍費由財政廳　解已發給四十六萬二千元 
　　呂省長以王文慶莫永貞范賢方徐則洵王萬俞肇桐張嘉樹袁慶　姚　泰等於獨立時頗有勞績擬電保中央優予給奬 
省公署機密電報處業由呂省長委任黃繼昌管理 
財政廳所派政務委員蕭鑑茲因代理廳長　務無暇出席改委烟酒公賣局主任阮性傳接充 
　　警政廳長夏定候對於各處來省投効者已定自十二日起一律停止報名 
陸軍第八團團長施承志於昨日因公來省 
内河水上警察廳長徐允中定本月十六日先出巡舊湖屬二十起巡閲舊嘉屬 
地方通信 
[蘇州]  
　　水警剿梟詳情梟匪徐老窩子管大肚子許老窩子等結合大帮在蘇松太各屬地方據刦民財搶奪軍械勢甚猖獗自搶刧陸巷鎭紳富典當之後即　往崇明小黑沙一帶避匿即經江蘇水警一二兩廳派警二百餘名並由鈞和策　靖湖等兵艦馳往小黑沙地方會剿各情已迭詳前報茲悉該帮匪徒在小黑沙荒僻沙灘艦踞多日因聞水警追剿嚴緊自顧軍裝無多恐難抵禦遂分數股逃竄一股由長江一路進福山口於陽曆三號抵常熟縣境之　市鎭計有匪船十三號每船有注鎗六桿共有匪徒七十餘人遇駐防該處之第二師陸軍與之開仗當撃斃梟匪數人緝獲二人又一股仍在長江各口往來無定另一股（人數未詳）赴滬購辦軍裝四號有十餘人由滬乘車至崑已下車從陸路至石牌雙鳳鎭而去適水警遊緝隊李獻廷隊長率隊由雙鳳鎭而來兩相遇見察其形色慌張隨卽拘獲十三人經李隊長詢明各匪徒均係許老窩子徐老窩子等羽黨内有潘錫義等弟兄三人卽係在太平　鎭掳刦民財燒燬砲船之犯其陸巷鎭之案亦係該匪徒等所做據稱尚有洋鎗六桿寄存陸巷某姓家中等語當即將犯就近寄押崑山縣署一面呈報水警二廳核示又一股梟匪數十人往　關黃　鎭相近之東橋鎭欲向駐防水警巡船（係第三專署第一分署）孔巡官處强奪洋鎗冀圖擄刦黃埭鎭民財因黄埭商　日前曾出隊捕匪奪去二船意圖報復故也該匪等在離東橋一二里地方停泊先派人至鎭探信適吳縣偵緝隊探長李裕森駕駛巡船至鎭偵察匪蹝得悉情形後卽告知孔巡官一同出隊荷鎗守住橋口該匪徒等雖有數十人而手無洋鎗未敢到鎭隨即退向滸關落鄕一路逸去水警二顧趙廳長得信後當卽加派淺水兵艦二艘飛划船十號前往蓮市一帶追剿各梟務獲解辦一面飭令遊緝隊李隊長將所獲匪徒　錫義等十三名解蘇送廳訊辦 
[金山]  
　　敎育界籌備國慶國慶紀念祝典金山敎育界刻正竭力籌備刻意鋪張聞朱涇市立第一第三暨第二女子國民學校均於是日在公共體育場開慶祝大會夜間舉行提燈會七句鐘出發游行全鎭一遇以伸慶祝 
[杭州]  
　　寗台鎭守使之部署頃聞呂督軍以台州鎭守使　子才君業奉明令改爲寗台鎭守使所有台州防務已責成警備隊黃統帶管　至寗台鎭守使署擬以前清提台衙門（現駐第三旅第五團）及舊寗波府衙門（即前會稽道尹公署）擇一駐紥以便辦公並聞顧鎭守使擬於今明等日由杭起程赴台部署一切再行往寗 
[嘉興]  
　　校事近聞嘉興各學校於日昨接奉縣公署函告十節各機關暨各學校一體慶祝後各校長卽日會議决定九十十一三日放假三天並定於十日聯合舉行提燈又聞嘉與北門外項家浜仁字圩有地方士紳王志成陸義生顧子豪陳士元等擬於該處組機國民小學校一所其經常費概歸發起人捐　現正在籌備一切中 
[安慶]  
　　懹　縣拿獲著匪懹　縣著匪　　　山王天德二人　　　北上帶搶刦傷人經長官　賞緝拿迄未緝　昨由　　知事趙　訪查該匪等又　回本邑當密派　　於張家集　才拿　　得山一名王天德則已聞風　逃旋在蚌埠緝獲　　帶署　訊不　刻已由該縣知事詳請就地正法矣 
　　蒙城縣裁撤警隊蒙城縣知事汪箎曾禀請添設警　　五十名以資巡緝所需經費即在附稅項下加增以實挹注　該　今年水災甚重此項經費小民實無力據負刻聞汪知事已將警備隊裁撤仍改用團防以節經費并已詳請省長查考矣 
[湖北]  
　　又有擴充漢陽兵工廠說漢陽兵工銅藥廠當前歲蕯　水督辦全國兵工廠時曾有大加　充裁併滬局改爲全國兵工總廠之議帝制事起又議在河南　縣新組兵工廠擬將滬漢二廠重要機件盡提歸汴并已委袁乃寛張鎭芳在汴密造廠歷正進行間滇黔獨立工事遂停茲聞黎總統因鄭家屯交涉案爲思患預防起見特提出擴張軍備案交國務會議通過不日卽咨兩院徴求同意而擴充兵工製造即爲此案之主要聞以漢陽地點適中取材便利擬改名漢廠爲兵工製造第一廠上海製造局移併一節仍作罷　另謀擴充惟將該廠改名爲第二廠德州第三廠廣州第四廠成都第五廠此外一律停廢酌留修理局並於漢陽廠之南部塡平月湖建造軍械總庫由陸部簡員管理此項擴充漢廠計盡預算需費一千二百萬元擬編列六年度軍費預算内在大借欵項下支撥如借欵不成則募集軍需公　以資挹注蓋黃陂視此事爲立國大計志在必行也現爲培植專材計已由部命令漢廠總辦劉慶恩預備挑選優等工匠四十名分送名國製造廠練習一年返國供職以免借才異國云 
[天津]  
　　順直省議會之籌備會順直省議會於五日續開籌備大會下午二時已足法定人數即由議長邊守靖登續報告今日到會議員共一百二十人並宣布會議大旨畢即聲明今日之會議是否作爲密秘會請起立表决起立者十九人少數又報告今日舉行選舉各股股員（共分六股一庶政股十九人二財政股二十五人三法制股十九人四敎育股十五人五實業股十五人六懲罰股十五人）惟須先選庶政股委員當發選舉票即有多數議員先後發言竭力爭持並有某號議員宣言不贊成此種選舉法另有某議員發言今日可否仍改爲秘密會令旁聽人退席多數表决遂令旁聽人退席議至六鐘餘始散結果未悉又議員王觀保因病出缺以候補議員楊希曾遞補該議員已到省長公署領照到會與議矣 
雜評一 
[借欵與濫費（一字）]  
以今日之財政狀况而欲用嚴格之論論借欵固知其無益矣名爲實業借欵而移用於政治誠爲大患然我退一步言之苟用於政治而一一得其實際猶可說也所慮者以此千難萬難之借欵供一時之　霍耳中國每遇一度改革表面上必定布一度滅政實際上必增高一度　費何以故以因改革而財益絀因財絀而思減政因滅政而裁員節俸然張口待豢之人因改革而愈多裁節者十一而增加者千百以是政愈減而費愈濫借欵所提僅濟一時之急而猶　不足何暇爲政治前途計也 
　　使我中國之人能知從政非爲權利而來政府能知官職非爲位置私人而設舉國上下實　求是國家無濫設之署署無濫缺缺無濫員員無濫俸自無涓滳之妄用能如是者雖借欵不成即此消極政策或亦能維持一時之現狀苟其不然則雖日日借欵將日日在坐愁行歎之中　論其有益於國家也哉 
　　是故今日借欵之喪失權利猶可以爭論補救也我國人而不改其濫費之習則其喪失眞無可救藥耳雖然此須問　國人之良心矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[縣議員聯合會記事]  
　　蘇省縣議員聯合會昨開第五次幹事會茲錄其議案如下 
　　一提議本會經費如何籌劃案衆議本會經費至少約計每月一百元公議請由各幹事員毎人每月量力承認墊支若干元俟縣會回復後仍照原議由各縣攤還 
　　二報告崑山縣議長杜師愈函請力爭阻碍自治進行案衆議地方自治已經省議會議决恢復咨請省長執行一俟奉有明文再爲協力進行 
三報告福建邵武縣自治聯合會長李鴻儒等函約加入本會一致進行案衆議决定函復交換意見互商進行辦法 
　　四幹事員費立韞邵玉銓報告本會前陳省長請議速復自治案衆議省會以自治回復萬衆一心宜急付議又限於請議股未經組織故僅列許議員蘇民提議案以速進行 
上海地方自治研究會正式成立 
　　上海地方自治研究會昨在也是園清遠堂開成立大會全體會員皆到推定臨時幹事員如下布置會場姚玉笙賈粟香李右之簽名處劉映藜唐養儒曹藍圃徐松甫招待謝純如徐慕郭胡益甫程幼韓孝先王稚眉賈季英周臣沈潤挹吳叔田宋少蘭吳確生陳琴軒會場書記尤潤生葛嘉甫檢票莫子經陸　侯賈季英沈挹潤黑板書記曹幹臣顾顧翕周潘友梅姚玉蓀等其開會秩序一開會二發起人報告三推舉臨時主席四通過草章五選舉職員六閉會於午後二時開會首由發起人吳叔田報告成立自治研究會之理由及發起之守旨請公推臨時产席然後通過本會草章衆會員卽公推吳叔田爲臨時主席遂將該會草章逐條宣讀經衆討一致通過惟衆議副會長以二人爲宜决定推舉二人又會員陳巢鷹提議入會資格須從嚴格會員賈粟香則謂入會者已有會員二人介紹規定可母須再從嚴格因亦照原文通過次投票選舉　正副會長及各項職員結果以李右之得七十八票爲最多數當選爲正會長吳叔田得四十六票沈潤挹三十四票爲次多數均當選爲副會長（内與沈氏票數相同者尚有莫子經照章本應重行决選嗣因莫氏以事繁不及兼　自願退　故遂以沈氏當選）楊東山賈粟香姚玉蓀均爲文牘員周采臣謝純如爲庶務員曹幹臣爲會計員舉畢時已鐘鳴四下遂宣告散會 
皖人歡送議員四省之宴會 
旅滬安徽紳商各界昨午在跑馬廳一品香開歡送皖省議員宴會到者一百五十餘人内議員三十餘人公民百十餘人公推柏烈武主席首由李公材讀歡送詞次由議員李次宗起讀謝詞畢乃由各人繼演說略紀於下㈠主席柏烈武演說共和停頓失敗之點有二其一爲黨見敗壞政治其實破壞地方秩序者非黨見乃私見耳今後此層宜力戒之其二則遇事操之過急夫政治進行終須從緩以固地方始可逹到政治開明之境地此二者議員諸君勉之㈢公民吳繼三演說皖省政治不良皆由官吏之操持不當嗣後諸公回皖請竭能力以糾正以副我皖三千萬人民之喁望㈢公民張孟介演說我皖人民自三年以來因革命而不能回皖流離困苦不堪言狀此次諸君回皖請依法維持㈣凌鐵安演說辦事須以法律爲凖諸君回省請以法律爲範圍開會後聯會各省省議會公電國務院參衆兩院請还建議要求政府速以命令恢復地方各級自治機關良以自治爲議會之後盾現省會已開自治不得不早恢復以鞏固議會之基礎㈤議員倪昆南起言今日承諸君龍召殷殷指導同人等實深抱愧回皖後當依職權法律從事蓋議會爲言論機關代民呼號應爭者固不敢放棄職權亦不敢赿軼範圍諸君如有政見尚祈隨時指敢以匡不逮㈥譚惟洋起言我省同人皆得以回皖開會一則以喜一則以懼因皖省與他省不同人當憑良心竭盡職權努力進行以副今日諸君之諄囑㈦余穀良演說今日諸君言論均已深悉無庸　述惟鄙人對於貴議員忠告者有二（一）望諸君回皖開會後趕緊建議請復地方各級自治（二）望諸君尊重議會法權事事以法律以法律爲前提與地方人民共謀幸福（八）江鏡天起言今日之會本甚快樂然鄙人不免有所感觸當二次革命失敗後經數次之挫折始有恢復共和之一日雖屬快事尙望諸君不忘前事爲要云云其後尙有李次宗陳冶青沈義含等相繼演說至鐘鳴三下乃相率入席觥籌交錯極盡主賓之樂直至五時餘始行散會所有賓主祝辭謝辭附錄於後 
　　主席柏烈武祝辭維民國五年十月一日奉政府命令全國省議會集會之期吾皖省議員諸君鑒國家立法之精神本人民之付託懲前毖後鄭重問詳爰集滬濱先事討論念民生疾苦積弊將何以驅除地方治安新政將何由建設惟恐職權有所未盡責任有所未完瘏口曉音熱心毅力上以明國家立憲之眞諦下以副三千萬人民望治之盛心凡我同胞銘感曷旣茲當諸君定期回皖赴會開議旅滬同人感諸君之熱忱冀前途之幸福聊備菲筵藉申積悃敬祝民國萬歲諸君萬歲 
　　諸議員謝辭省議會自癸丑非法解散之後銷聲匿跡於今三年茲幸國運重光國會省會次第恢復同人藉邦人父老之力回復職權惟冀彌三年　職之慽將以竭其愚誠悉心貢獻方今喪亂弘多民生凋敝吾皖尤復頻遭水旱事務廢弛同人此番旋省當各本天良力求振刷爲懲前毖後之圖作補苴罅漏之計旣不敢敷衍　職亦不至操切失宜不負我鄕父老殷般之盛意顧以同人才識淺陋誠恐於國家大計地方逹謨不及周知尙祈鄕父老不吝珠玉時錫敎言以匡不逮實深翹盻之至　貢微忱以謝雅會 
[對付爭做會長之憤激]  
商會聯合會上海總事務所接江蘇省事務所來亟略謂敝會以商會聯合會爲全國商會集合之機關自迭次開會以來秩序何等整齊各界羣相推重顧以此次爭做會長之事致令聲譽掃地全體蒙羞合呈取消原非過當惟旣由各省代表選出而復由各省商會呈請取消不惟蹈事出兩歧之嫌抑亦恐釀成南北分離之感（中略）頃閲報載津漢各會旣已表示贊同是匪特南方各商會羣鄙其人即爲北方領袖之津會亦復急起反對如貴總事務所亦接有津漢各會函電如報載所云是衆情所惡不謀而同若再令其濫尸會長名不管爲各省商會全體之玷相應函請貴總事務所查照挈銜呈請取消以維會章而全聲譽 
[匿名信中之雲土蹝跡]  
　　私運大宗雲南烟土一案前由捕房先後破獲二十四箱　經探悉此種私土共有六十箱之多除破案二十四箱外尚有三十六箱迭經官廳飭探偵查未得眞相茲有人以匿名郵信遞送上海地方檢察廳謂此項未獲雲土當時由滬逃出運至杭州一帶今因未能售脫又於日來私運回滬寄存某處零星出售等語林檢察長以此匿名信函本不足信惟事關重大虚實均應澈究業已派員四出偵查以憑核辦矣 
[三誌炸彈爆發之橫禍]  
　　新閘白克路西祥康里七百二十四號門牌爲輪船賬房之常州人吳祥聲與女阿仁被炸身死業經公共公廨中西讞員驗明諭令屍屬棺殮並飭捕房嚴緝逸犯解究在案茲悉麥總巡以在死者家内檢獲常州吳安甫轉致張阿二之明信片及死者身畔所　之信函卡片等件是否興此案有關亟須研究因特諭飭該管捕頭轉飭繙譯將所有信函逐一譯成 
西文呈候察核 
傷害日人案展期續訊 
　　中洋印刷所主日本人池原與夥鴨井被人謀斃一案茲經捕房先後緝獲湖南人胡儒珍（即李正華）甘肅人高志本邑人盛冠文一併解送公共公堂迭經訊供詳情屢誌本報茲悉關讞員以此案已連訊十四堂原告見證已有二十二人之多尚有十二人之多尚有十餘名未訊如再繼續研訊他案必因此積壓故特商准日副領事加籐君展期兩星期訂於本月十九號再行開庭研訊 
[陳其美被害案尚待質證]  
　　前滬軍都督陳其美被人傷害後卽經法捕房拘獲宿振芳許國霖等數人解由法廨迭次訊供判將許宿二人移送上海地方檢察廳經林廳長親提預審二次押候再訊在案茲悉林君以許國霖等迭次提訊供多狡展亟應傳齊人證及被害人之家屬到案質證俾成信讞聞昨日已由林君備文飭警持票至法公廨請傳死者之弟陳其釆及要證李海秋來廳質訊矣 
[七誌國慶紀念之預備]  
　　明日爲共和復活後之第一國慶紀念日滬南各機關與救火聯合會舉賽水龍及提燈會無不興高彩烈分别籌備公共租界内各商號亦由總商會通告届時一律懸掛旗燈公共公廨亦停理讞政一天同申慶祝 
　　江海關定於明日封關一天海監督公所昨亦由施監督飭匠點綴以便舉行祝典 
　　淞滬警廳通傅各區署所云爲傳知事本月十日爲國慶紀念之期本廳於是日十一時舉行慶祝典禮所有各該區署均應一律升旗懸燈共伸慶祝合亟通傅仰各遵照 
　　江蘇水警第二廳趙廳長昨以快郵通飭所屬各分署云十月十日爲國慶之期届時自當同伸祝賀我水警全部應於九日起至十日爲止前後三日均當升旗懸燈的所有出防各汛師船亦應一律照辦並於十日正午應由各該長官傅集警兵整隊操場恭對國旗舉行三鞠躬禮高呼民國萬歲三聲以誌慶賀 
　　製造局李總辦先期飭匠在局門公務廳各廠門首等處分紥松柏鮮花牌樓預備届時懸燈升旗並飭各廠委員傅知各匠於十日停止工作一天藉以休息　　海軍總輪機處及江南造船塢均於辦公處門首加紮冬柏牌樓並在海軍操場四圍插椿以備懸掛各國海軍旗幟以便於十日齊集各繿水手士兵恭祝國慶 
　　内地自來水公司高昌廟水機廠内門首已於昨日爲始紥彩懸旗並裝五色電燈數十盞機器間及客廳各處亦皆懸燈結彩備極輝煌 
　　淞滬警察廳長徐國樑以此次國慶紀念亟應預備特於昨日派員在廳前高搭冬靑牌樓一座綴以五色鮮花四週懸掛大小萬國國旗是日在廳辦公人員均休息一天惟地方防務尤宜注意故已飭令所屬各區所届時一體防範又飭偵緝游巡各隊協同梭巡以保治安 
　　救火聯合會及各區分會預備各種燈彩頗爲忙碌並紥成檯閣數座俱扮戲劇聞於今日下午先將火龍洋龍皮帶車等驅至南市滬杭車站附近𨻶地操演惟錢業同安會平安會等三團體現正反對合併於南市第六區故不加入明日之水龍會提燈會則自行聯絡舉行亦已預置檯閣燈景云 
　　南市各錢業定於雙十節休息一天同伸慶祝其餘參藥花木米荳油麥綢緞各行號及各實業工廠亦均預備慶祝於今日起一律升旗 
學界提燈會昨至寰球中國學生會報名者有麥倫書院南洋商業公學中華商業學校等茲將該會擬定辦法錄下（一）集合處在寰球中國學生會門前西藏路即泥城橋堍空地（二）報名截止期爲十月十號午刻（三）各校須依該會所定路由向捕房領照會一紙照會中須載明人數時間路由（路由時間）見初八日本報（四）各校舉一代表於九號午後五時至寰球中國學生曾會議一切（更正） 
昨日路由未叚（三茅閣橋止各回本校）一句係三茅閣橋向北過河南路漢口路至西藏路原集合處散後各回本校如有南市之學校可回至三茅閣橋後卽回本校 
　　麥倫書院國慶紀念大會紀念歌現已編定照錄如下（一）惟吾中華民國成立於今五年步無前奄有廿二行省並極蒙回藏邊五族階級胥冺　　同天（二）亞洲東南大國易專制爲共和康樂同歌地最大物更博全球似我無多大家盡力保守錦繡山河（會場秩序）㈠主席㈡紀念歌㈢演說㈣絲竹㈤演說㈥ 
校歌㈦演說㈧絲竹㈨拳術㈩雙簧㈩㈠技撃㈩㈡滑稽㈩㈢行禮㈩㈣演劇㈩㈤紀歌 
　　中國體操學校因小西門外操場狹窄已於昨日搬至林蔭路新校明日適逢國慶聞該校長徐一永擬率全體學生舉行提燈會於晚間六時由校出發從民國路等處至各廳署前繞遊一週而返 
　　愛而近路紗業公所昨日發出通告略云本月十號爲國慶紀念令節本公所特於是日升旗結彩以誌慶祝並於是日下午二時恭備茶點舉行國慶紀念大會務請諸君子聯袂偕臨共襄　舉 
　　仁濟醫院中西男女同人因國慶大典商准是日門診應停一天公推三育進步會領袖　世惠爲代表已得院長笪君同意一體給假一天並由該會同志裝紥燈彩懸掛旗幟以昭盛典 
　　基督敎天安堂同人因逢國慶大典特開大佈道會三天於明日（十號）起十二號止請仁濟醫院看護部男女唱詩班奏樂由名人演講平等自由博愛之眞詮以冀挽回澆風 
[烟酒聯合會常會常會紀事]  
全國烟聯合會昨（星期）開常會由副幹事報告福建永定大埔等處皮絲烟業代表賴漢實來函該業除公賣稅　稅之外潮縣烟捐局新增一種出廠稅每貨一件如重六十餘觔者須納稅洋十元定大埔兩處皮絲烟商無力擔負此額外之捐不意貨運至潮縣竟被扣住四十五件因該貨不能久擱恐有　爛是以不得已而措繳押信洋七百元始將烟貨取運現已交涉良久並無效果此事關係皮絲烟業生計應請諸公提議維持云云當經公决候專函赴京總代表竭力籌措對付方法應先質問此次發生出廠稅名目有何根據俟其答復後再定善策次提議舉行國慶事僉謂共和再造我烟酒兩商人從前一切苛稅可望改良况今大總統體恤商艱無微不至正我商人困 
 
 
 

Page 11

 
 
[第三張]  
　　而復蘇之日自應同伸歡祝除於本會懸燈升旗三日久並通知同業一體懸掛燈旗議畢時逾四鐘即行散會 
[調查海關收稅情形]  
　　各口海關年收入之稅項向以江海關爲首屈一指近以連年歐戰進出商貨無不滅少稅收因之稍遜惟中央財政極爲困難故財政部頗爲注意現已特派部員會同稅務處至沿江沿海調查一切矣 
[上海縣知事喪母]  
　　上海縣知事沈藴石履任以來地方商民感情甚洽茲聞其太夫人年七十一歲於本月八號晨逝世本埠各界各團體以及南北兩商會卽分别電呈南京齊省長准令該知事給假治喪免易生手以重地方未知能否邀准姑俟後聞 
[發現假鈔票續紀]  
　韓之珍前日手持某銀行五元鈔票十一張至閘北天保里口某錢店兌換現注當經店夥察係僞票向之詰問鶆歷旋爲崗警得悉將韓連同僞票送至警廳司法科經科長訊據韓供此票係由友人交我代兌現洋等語科長以案屬刑事移送上海地方檢察廳訊辦 
[南通商業調查錄]  
南通實業之歷史近二十年來始有紀載唐閘大生紗廠爲產生實業之母若麵廠鐵廠織布廠及各項實業皆其　乳商務之發逹蒸日上實占實業界一分之美譽惟兩年中天災人事相逼而來國家之捐稅旣苦煩苛人民之生計愈加艱困金融停滯市面不靈此吾通商務一大阻礙者也茲將近日調查土產所得述之如左 
　　廠紗通海兩境暢行唐閘魁星紗及崇明久隆鎭之壽星紗久紗之輪入不及十分之二惟近日所聞廠紗滯銷堆積頗多推究其故一因定貨之家金融恐慌不能如期繳銀出貨一因農家有事於田畝不得專力於機杼之所致據近日通廠存紗尚有六十餘萬金之存貨在也 
　　土布通境土布暢銷向有關莊縣之分運營口者謂之關莊運淮揚各縣者謂之縣莊關莊之勁敵有某國人在彼專門仿造通布已分其銷路如通商囿於一偏不思改良將來此項營業必爲久人所奪機户織一大布赴市兜售卽提尖者亦未逾兩元以成本所計每疋僅賺得小洋二角纰臓成一疋尚需一日半之久縣莊布有長尖小布諸名目今年淮揚一帶大水爲災赴通購布者寥寥無幾縣莊交易以金沙西亭爲最聞近日頗爲寥落不像往年興旺之氣象矣 
　　棉花今夏苦雨三四旬日通境内地棉花正在開花伊始忽爲雨雨風風吹打殆盡花稽肥者不及尺　者祇有四五寸而已雖今秋燥熱尚能發育而時巳嫌遲據農夫所云每田千步（四畝）所獲之花不過三四十斤近日各花莊收花無多據每擔軋盡花衣價值不過三十元左右 
　　黃荳今年黃荳據農家云千步田之豐收不過三石少者僅石餘耳新荳上市價在七元之外收者尚多現因農夫失收不能購餅壅田油坊餅價雖小至今無市以故荳價逐漸跌落至五元七八角 
[工商研究會職員姓氏]  
　　中華工商研究會係爲提倡工商研究出品而設該會定章於海内外各埠均擬設立分會現正着手進行茲將該會職員姓氏錄下正會長楊小川副會長　復初總務部徐廣華洪善長　會計部王子鈞調查部沈卓吾平永泉研究部林　庵屠子香鍾汝霖沈蘭芳胡超然交際部陸君略楊公亮王建中陳列所徐春榮陸星莊評議部王漢强項松茂鄧克辛鍾衡臧張椿年盛梅許錦芳姚祖光盧星堦何曰　呂永清鄭　梅葉心安顧正偉陸友莊徐秉　吳善郷顧少也陳后周李俠貞舒　貞編輯部沈卓吾陸鑑生程伊廣楊目容鄭耐芬黃　生王瘦桐張慕衲鄧克辛張　俠汪　塘李惺庵陸后周海外編輯員　心容王蔭喬尚有海外調查員二十餘名明日續錄 
[麩皮公會章程之斟酌]  
　　麩皮業近因營業發逹設立公會業經成立惟該公會辦事章程雖經草擬尚未决定特於昨日上午十時在滬南豆市街該公會内關會討論因彼此意見未能一致故未通過擬妥爲修正再行開會公决云 
[鐵工固結團體]  
　　南北市冷作鐵工業專做軋花等刀前因某國人在漢口地方設廠製造以重薪來滬招工赴漢工作妨碍伊等營業當經同業公議取締方法如有應募前往者卽有棄行論日後回滬同業不得再用藉示限制等情曾誌前報茲悉該業各工匠自經前項新章取締後安分工作者固居多數而貪圖厚利不顧大局者亦不乏人現經該同業查知已有三十餘人潛行應募赴漢工作故於前日在公共租界老閘橋鹤鳴茶樓續行集議除將應募諸人照章斥出同行不准收用外並以該業入行舊規僅有店主而無工匠殊非固結圑體之道經衆决定現有工匠亦須一律入行以便稽查云 
[鎭宣鐵路繼續進行]  
　　鎭宣鐵路由鎭江至溧陽金擅建平宣城共計鐵道四百三十餘里曾於甲寅春間由五邑紳商學界協同旅滬紳商沈萬兩君發起公舉曹審先爲全權代表带欵赴京請願嗣因歐戰日緊借欵拖廷停辦至今迄已二年現由旅滬某商與諸同人提議繼續進行公請某君爲全權代表將該路圖樣表册檢齊通告旅滬同人在法界打鐵浜潤德里某號房屋開會集議據聞尅日卽須赴京云 
[湖州旅學運動會預誌]  
　　北浙江路湖州旅滬公學創立於丁未年迄今十載總計男女兩校學生逹七百九十六人本届二十學期由校長凌銘之君發起十周紀念大會業已籌備一切會址在滬寗車站北首湖州會館廣場會期定於陽曆十月二十九目開運動會三十日展覧十年成績想届時必有一番熱閙也 
[湘籍黨人之不平鳴]  
　　旅滬湘省黨人張一鳴枊星稀周海斌仇鸞爕張　賀勝培柳大年劉嗣陳炳林方振歐蔡振鈞李文辉朱葭王道煌等昨日刋發公啓略謂連年革命湘籍黨人多於各省此次辦理黨人善後湘人造送名册繁夥旣無一定部屬復無統一機關審查員碍難著手一再敦請譚石屏先生出而主持譚公以同鄕關念指定瞿冷二君從事審查業已告竣其間孤詣苦心當爲湘人良心上所共悉乃近有無賴之流假旅滬湘人全體名義致函譚公信口誣詆此種狂鼞之談於譚公本無所損惟一鳴等遍查各部人員實無其事究竟是否出自湘人不得而知似此鬼蜮伎倆非查明究辦不足以儆刁頑而彰公道用特通告如有能查實證明具報者賞給洋五十元云云 
[警廳長飭拿匪徒]  
　　帮匪何全順（卽小奎仙）近在内地廣收黨徒（简中人稱爲徒弟）已有三百餘人之多内有銅匠永根紅木阿四王某等爲黨徒中之首領現均以九畝地一带各茶肆爲托足之所每日三五成羣藉端拆梢沿路攫物被害之人已不知凡幾茲爲警察廳長徐國樑查悉以若輩潛伏内地動輒滋事實爲地方之害業於前日飭令該管二區一分駐所杜警佐飭派長警嚴密查拿並已傳諭各偵緝隊士按名拿究務獲解究云 
[破獲花會機關]  
　　閘北華興坊興成米店内私設花會機誘人購買前日由偵緝隊破獲將該店方果桐拘至隊内詳　盤詰據稱係店内經理人某甲所做自本年三月起至今從未聞斷云云該隊長將葉暫行收押候補提該經理解科訊辦 
　　機器軋傷藝徒 
無錫人趙六子在蓬路某機器店習藝昨日工作不愼被機器軋去二指當經該店主伴送同仁醫院請求療治 
　　毆傷頭面 
陳阿三昨在西華得路被人毆傷頭面當經一千零十一號巡捕車送捕房禀明捕頭飭送同仁醫院　治再核 
　　串拐女子之嫌疑 
江北人吴得勝住閘北一百間地方有女阿三年十五歲向在絲廠做工另有清江人陳秉逹同妻唐氏及六歲姪兒金實賃居吴家左近又一清江人陳某與妻某氏於旬日前向秉逹轉租餘屋居住二陳同居頗爲和好不料前日陳某之妻與秉逹之妻唐氏姪金寳及吴女阿三同出買物至晚不歸陳某亦乘間逃逸吴以秉逹有串拐嫌疑扭控四區一分所　解司法科經嚴科員研訊據秉逹供與陳某雖係同鄕素不相識搬來之後惟有住居　袋角船上之陳維新同女阿二曾至伊有云云因傳陳維新父女到案訊問據供與陳某亦非素識判陳秉逹陳維新各交妥保候飭偵緝隊嚴緝陳某夫婦到案再行核辦 
[拐賣婦女之懲治]  
　　張德福前至法公堂控稱髮妻李氏被高媽媽卽高劉氏騙拐逃逸已被價賣請求追究等情劉氏供李氏係由陳四經手售於無錫某鄕唐老六須找到陳四方可水落石出判限二禮拜交人質訊在案迄未交出張又投案請追劉氏供稱陳已逸去難以交案求宥判押六個月以儆 
[拐匪少一助力]  
　　陸德福專在輪船碼頭帮同被拐匪將被拐小孩带往他處販賣聞其所得陋規爲數頗鉅茲爲包探偵知前往拘獲昨由捕房解送法公廨請究陸供從前確否犯過數次現已安守本分餘言支吾聶讞員判陸德福押一月期滿後永遠逐出租界 
[復訊多年糾纒之訟案]  
　　韓榮源與陳履昌均開櫗店因牌號糾葛在公共公廨涉訟多年迄未結案上星期六由廨復訊先由韓之代表律師上堂聲請勒令陳履昌不准冒用韓之牌號繼由陳之代表律師辯稱韓榮源所用農商部註册商標並未註册已由部電令駐滬交涉員查復應請將案註銷聶襄讞員與英卓副領事退入領事憇息所磋商一小時之久重復升座會同簽判略云陳履昌不得再用韓榮源店號並准陳之代表律師提出理由聲明復核 
[服東同負責任]  
　　萬春松春醬園與恒豐號在公共公廨同控祥興協記股東陳省三沈禎祥不理貨款上星期六由公共公廨聶卓兩讞員傳訊據原告代表律師聲稱查得孫錫福亦係祥興股東應請傳案併追訊之被告亦廷律師到堂代辯中西官判祥興協記號所欠貨欵歸陳沈孫三股東清理 
[定購貨物之糾纒]  
　　住居法租界興聖街向爲英租界某洋行買辦之徐惠平至法公廨訴稱時仲康商人至華界雲外樓啜茗詎被通同審判廳法警將商人带至官廳旋卽交保未受管押但商人曾於五月間在公共公廨控時定貨不出請追損失銀四千兩飭傅未到今時設計誘騙居心險詐業已報捕將時提案請求訊究時供徐雖在法界但華界之雲外樓爲徐所開商人故在地方廳控徐不交定貨是實中法讞員以時不應赿界拔人判罰洋二十元充公並以原告已在英廨控告著時交四千兩人銀並保出外候示 
[劃清挑糞地叚]  
　　在工菷捐局承包東南區清潔捐之商人汪洽記因中西區清潔捐現方更易新商接辦界限未明每將大南門外一带之擔糞夫役迫令報名領取銅牌並須納費洋一元二角以致衆情譯噪迭起風潮殊於地方治安有　是以禀請朱局長准將大南門外放生局至馬路橋等處挑糞地段援案劃清以免爭執昨奉批示仰即遵照舊有地段督飭糞夫妥愼挑倒隨時嚴加約束無任滋事干咎云 
[虐待甡畜之罰欵]  
　　住居靜安寺路之馬夫李光貴前日將病馬駕車行經河南路被四百號印捕查見以其違章带入捕房捕頭飭將病馬送請畜甡會在馬醫驗明該馬已　轉禀公共公廨中西讞員諭李罰洋二十元充公以儆 
[攫取婦女首飾]  
　　鄧敖其前日下午在寗波路攫取劉賀氏金挖耳圖逃當被包探朱阿巧追獲拘入捕房押候解解訊究 
[拘獲竊賊]  
　　無錫人施香郎前晚掩入雲南路四百四十二號門牌張升裕圖竊當被拘獲鳴捕带入捕房押候查明解究 
[承認行竊]  
　　法商頭伯言昨陸法公廨控稱前被唐阿三乘商人不在家時潛入房内竊去洋因十五元業已拘緝解案請追訊之唐阿三供認行竊不諱聶讞員判押四個月並限七天還洋四十五元如不繳洋加等處治 
[失竊報捕]  
　　胡谷慶賃居東漢璧禮路一千零五十號門牌被賊竊去綢布衣服數十件胡卽投報捕房捕頭飭探偵緝務獲 
[小孩迷路]  
　　一百六十一號印捕昨在楊樹浦路巡邏見有五齡迷路男孩當卽带入捕房留候家屬認領 
[介紹國貨]  
　　共和再造普天同慶雙十令節實爲吾國有史以來榮無比之大慶典英租界大馬路望平街口永慶公司於本届國慶日始創發行各種雙十紀念品如雙十國慶酒雙十茶果露雙十共和糖雙十罐頭菜製法精美有益衛生凡愛用國貨者盍往試之 
[誌謝]  
　　昨承麥倫書院旦大學各贈國慶紀念會入座劵數紙書此誌謝 
雜評二 
[免除苛稅之命令（納）]  
　　凡人民之怨　其政府常起於横征苛歛故重稅爲搆成國家禍亂之源各國國民自由民權論之勃興大率皆由於是政府不與人民以參政權僅使負重稅之義務於是上下之間遂生衝突自十六世紀以來歐洲諸國之殖民地次第脫離母國與夫美之獨立法之革命罔不由於横征苛歛而起試一讀其歷史追想其慘狀覺字裏行間猶有腥風血雨之感也 
　　袁政府解散議會而又將各種捐稅重疊加增人民旣失其參政權而復重以不堪之負擔怨　之中於人心者已甚卽無帝制風潮固猶將起而反抗之矣今一旦共和回復國人所最切望於政府者即爲此復議會與免　稅二事議會之復已經實行而苛稅之免今亦見於命令雖然此苛稅之免不能僅恃數行之命令也必財政當局與各省官吏有　恤民隱之實心凡國人所認爲騷擾而一切不良者悉忍痛割去之勿戀戀一時之利勿徒博寛大之名有實惠及民而後謂之仁政鳴呼此非我國人禱祀求之者哉　 
[氣候報告（上海徐家滙天文）]  
　　已過者之報告十月七日反旋風仍在揚子中段盛行惟於稍西減其勢力漢口沙市有雨太平洋旋風中心現於琉球束南中國海濱緯線三十度以南有適和之信風北有無定向之凉風八日天暖而陰北方因蒙古低度向北直隷灣前進氣壓下降八日下午四時前二十四小時内上海氣候温度至高七二八至低六三二去年同日至高八一四至低五八一 
　　未來者之推測八日下午四時三十分預測天氣沉鬰恐將降雨太平洋颶風有蔓延之勢 
專件 
[江蘇省議會咨請省長回復自治文]  
　　爲咨請事安立憲國家政治之基礎在中央則爲國會在地方則爲自治此政治家所公認之言也故歐美各國自治之歷史遠在千數百年以前至近日而規模大備我蘇省地方自治制度萌芽於清季而實得於民國初元暫行縣市鄕制前由臨時省議會議决本會修正均經公署核准公布在案前大總統非法解散國會遂牽連於省會並波及於縣市鄕自治憲政基礎蕩焉無存今者國會省會次第依法召集開會而地方自治機關尚未奉明文回復羣情皇惑函電紛馳本會迭據各縣代表請願前來經於本月二日開會議决僉主應即依法一律回復以植立憲之基礎而策政治之進行約略言之其理由有四（一）查省議會法第十六條第一欵本會有議决本省單行條例之權但以不抵觸法律命令爲限暫行縣市鄕制即本省單行條例之一種此項單行條例就令省會前次未經議决未經公布本會此時爲發逹自治適應時勢急需起見亦行履行職務訂定新章於中央未經地方自治制度以前暫行適用况議决公布通行本省已及兩年之久此次以本會固有之職權回復本省固有之條例匪特與中央法令毫無抵觸且足保全本省行政長官已經公布之法令之信用理由一（二）凡本會上届常年臨時兩會議决事件業經貴公署核准公布特因本會解散致停止或中斷其施行時期者此次均當隨本會回復其效力本會方將一一檢查舊案擇其不與法令换觸且適應時勢之急需者咨請貴公署分别督促實行此項縣市鄕制其尤亟者也理由二（三）此項暫行縣市鄕制蘇固有之浙亦同然其制定頒布之手續及施行時期之中斷均與我省情形略同現開浙省議會已議决咨准浙省長公布回復中央並未加以干　蘇浙毗連事同一律蘇省長之愛蘇必不下浙省長之愛浙也况旣爲本省單行據例但以不抵觸法令爲准應即以省公公布施行並報告中央　案可矣無庸呈候核准與否一俟正式地方自治制度頒布後此項暫行制即當然廢止理由三（四）辛亥十月暫行縣市鄕制公布後江南各縣即次第興辦一律成立江北雖成立較後或尚有一二縣未克成立者然調查選舉各手續均已完備此次回復並無重行選舉調查之繁省令朝頒自治夕活理由四以上人民請議議員提議請復縣市鄕自治制各理由業經本月二日大多數可决相應依據省會法第三十七條備文咨請貴省長查照施行 
來函 
[穆杼齋君來函]  
　　大主筆先生台鑒敬啓者今日申新兩報載有穆杼齋組織厚生紗廠一事查德大紗廠營業雖稱發逹尚無組織新廠之時機卽僕亦並無在華德路購買地畝之事請貴主筆將弟函載入來函一門以昭核實無任感禱專此並頌撰安敎弟穆杼齋啓十月八日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[蟹子覆蟋蟀書] [  孫劍華投稿]  
　　蟋蟀先生壁下君等與本將軍族類雖異性質尚同協助之事自是可行况連盟集合又爲本將軍今日所急需承示尊意無任欣慰惟竊有進者君等須知本將軍之集會非全由於欲爲横暴而起乃在半爲盜稻梁計耳際此秋深乘晨事方繁村中多故鄕人不暇作他顧之時則暫横行肆志以爭一日之地位非果能見漁翁而拒其捕也倘網罟一下則吾等行且四散逃命更安能稱雄而自鳴也耶而君等乃欲本將軍與西風爲難對天時作戰則本將軍縱有甲兵十萬自恐未易辦到也且素聞君等皆糾糾武夫好勇很鬭常互相殘殺而無悔意處金風玉露中而猶能不自歛戢以撲殺爲得意長鳴爲示威禍種雄風自爾不凡何區區己身反亦不克保而求援於本將軍耶則本將軍又何能爲哉且本將軍抱負至弱不過思飽飫膏梁以滋無腸之腹倫安土窟得廷冷血之軀而已他實無所求也故雖時求一逞總係胡閙爲多無甚大志今君等何竟以大舉相請耶夫君等與本將軍結爲盟圑固足以壯吾聲勢顧或不明吾旨則轉足敗吾事而使其無成是以先此露佈幸希鑒原若與吾連盟而欲背吾旨行事以利君等則本將軍惟有敬謝不敏不敢領敎專此奉覆即頌鬭安横行將軍再拜 
麈餘觚剩 
[宣南感舊錄（續）] [  瘦碧]  
　　念白水清石數木落山高 
　　白有四有正白有京白有崑曲之白有新劇之白莫不字字清色色到 
　　發聲瑤島步虚玉笙吹澈 
　　懓噫之情詫愕之會發爲此聲幽細欲絶不注意則失之語助朱弦三歎綠磐遙沈 
　　餘音　　不絶如縷怡含崑意汾河略見一斑上二則本念白之餘事而啘君之特長 
　　作工針神度繡塑匠模型 
　　余問同人啘君作工美不勝書可以一細字盡之乎晦之曰近之矣未盡也須佐以一雅字更補一緩字人只解道一肯字而鮮留意其不肯者原砂痣風筆誤郤扇獨坐目不轉瞬恭默移時體會微矣 
　　笑花鈿璀璨環珮丁東 
　　有嫣然一笑有輾然一笑有乾笑有失笑莫備於二本虹霓關莫難於宇宙錄新劇中亦復嬌憨有致 
　　　漆室哀嫠藍關謫客 
　　埀頭啜泣四府寡歡喝采不成　袖潛去 
一串珠 
[羅霄女俠彈詞（四續）] [  寄塵]  
　　儂籍湖南任醴陵頴川世家小名靑父親久作他鄕客這一回歸路權從此地經露宿風餐行旅苦千山萬水故鄕情誰知他綠林豪客兇横甚攔　先將箱篋傾奴僕紛紛都散失雙親未卜死和生只　我天涯弱女嘆飄零你看這道路崎嶇怎得行 
　　阿靑說罷雙涙長流店主人聞言答道原來小姐還鄕遇盜可憐可憐這路本是盜窟子然一身今夜又將何往還是老老實實在此借宿一宵明日再作計較罷這時店門響處又走出一個婦人來衣衫破裂面目醜陋這便是店主婦了主婦見了阿靑少不得驚驚慌慌問長問短店主人言明小靑遇盜之事彼此嘆息一回留小靑入店休息這時候已是黄昏後了 
　　風淒月慘正昏黄茅屋蕭耐晚涼士壁四圍斜欲墮瓦燈一盞淡無光熱心主婦殷勤甚汲水搬柴百事忙茶飯片時都已具這阿靑勉將粗飯塞饑腸架床鋪被多忙碌　　更安置遠客今宵宿那廂最可憐滿目淒涼陳氏女此時那得不　傷迢迢秋夜似年長只落得夢裹糢湖見阿娘 
　　阿靑借宿一宵消受豿淒涼况味明日晨起方謝過主人留宿厚意更欲和主人主婦商量個還鄕之策誰知正在這時又暮地遇見一人能使平地生起波澜來這人是誰且待我說（未完） 
小說 
[言情小說研媸鏡] [  天虚我生]  
　　第一章（續） 
　　蓋曼睞者愛好天生雖與我爲同懷姊妹而妍媸判若霄壤殆天公已竭盡能力造成此一美人前無暇以及於我然我自思苟天下之女子盡妍而無　者則旣無所比别妍者亦不能見其妍莎士比之言曰貧者富之堦級而　者妍之功臣也功臣哉功臣哉使白理安家而無奈梨其人則曼睞之美亦未必能著曩吾讀書嘗謂末公造物短者必與一長鼞其目才聰其耳聾其耳者明其目窮於資者富其識　其貎者長其才然一念及曼睞則覺此言亦未可以一例凡吾之所能曼睞亦皆能之其人實兼衆長而無一短以吾與曼睞較直覺吾身乃無一長而曼睞實一無短是豈天之所賦我者獨嗇而賦曼睞者獨優耶以天資論吾雖聰敏過彼然其能耐之心則又爲吾所不能及往者學琴吾已先卒其業而曼睞獨澀不成聲似吾之才實長於彼而曼睞乃能用心謹學日夕以其緘指敲扑琴鍵地歲而後藝且超出召上當時吾甚怪披亞納受此窘苦何不突然　起竟壓曼睞而斃之也曼睞於彈琴如是於唱歌跳舞種種亦莫不如是其堅忍刻苦直如古寓言中雅爾　雷德王之蜘蛛而曼睞之美譽亦且因此而愈增曼睞一歌羣談立息衆耳一向以聆其雅奏舞則求與挽臂者互相奪唯恐不得曼睞一盼雷格萊貴爵者藏書家也曼睞嘗過其家讀書乃愈多居然能與冒理博士作法語若我則言之殊愧學歌習舞初皆不事深求而敎者亦以我一學即能不若曼睞之拙故亦不深督責然我歌則衆囂立起與我舞者亦往往不終　而散 
 
 
 

Page 15

 
 
   
 
 

Page 16

 
 
   
 
 

Page 17

 
 
[江蘇省議會草議案]  
　　莊議員以涖提議縣視學俸給旅費應仍在縣行政費内支給案九月三十日到贊成人朱祥紶　儒琳黃如驤黃申錫范鎔姚天一陳世垣查省公署飭第七百六十號頒布修正江蘇暫行視學規程第一條江蘇敎育行政機關爲監督指遵地方敎育事宜依敎育部之規定設視學員分爲三種如左甲省視學全省六人由巡按使任用之乙道視學每道二人由各該道尹詳請巡按使任用之丙縣視學每縣一人由各該縣知事詳該管道尹任用之並由各該道尹詳報巡按使查核是三種視學均爲行政人員明矣其規程第五條視學俸給别以省令定其旅費由所屬長官酌定之故省視－ 
學俸給向於省公署行政費内開支道視學俸給旅費遵省公署飭第一千一百十號由道署行政經費内開支何獨於縣視學俸給旅費省公署訓令第八百四十七號改由縣地方費内支給視其所持理由）則曰自奉財政部號電行政費銳減支配用途倍極艱窘再則曰各縣自奉内務部停止自治職薪水以後地方經費差較寛裕夫在自治停辦後以自治費撥充行政費者不一而足現在自治旣議恢復此項縣視學俸給旅費先宜改在縣行政費内支給以清界限謹具議案請付公决 
　　朱議員祥紱黃議員申錫秦議員錫田提議忙漕屯租津銀蘆課等徴收費應遵照民國二年本會議决案於財務行政費内支給不另帶徴以恤民艱案十月一日到　　連署人陸渠李維翰范鎔沈周陳世垣沈嘉樹黃如驤姚天一民國元年預算案以各縣忙　入欵百分之四作徴收費是明明於入欵内作正開支非由人民另納也各縣忙漕多寡产民有多至一百二十萬餘元者如吳縣是有九十餘萬元者如常熟吳江是有少至四萬元如東海崇明等是三萬元者如洞庭清河太平等是甚至海門一縣僅六千三百七十八元知事以收入較少辦公不敷紛紛請益乃視各縣入欵之多寡分爲五級二年并本省地方歲出預算分册財務行政費第一欵徴收費共銀四十五萬三千八百四十元是仍列册作政開支非由人民另納也乃自議會停止三年分塌徴收費又額外加徴或六釐或五釐或四釐不等違背議决之案萬難承認且蘇省民力已竭實不能重增擔負應查照二年度預算案於財務行政費内支給方爲正當且查各縣額外帶徴之費不問地方之困難但憑官吏之請求綽有盈餘私囊各飽疊經地方人民呈請省公署曾有批令徴收費以適用爲止原不能多所取盈是剝民自肥上級官廳亦頗知於心不忍即以上海南滙兩縣言之上海徴收費四釐五毫已充然足用矣今徴六釐南滙之徴收費四釐已足用矣今仍五釐　縣情形度亦相似縣知事任造一册浮濫滋多際此團家與人民交困之時萬不能例外橫徴供貪吏宦囊之飽謹援民國二年本省地方歲出預算分册爲根據請公决 
　　蔡議員璜提議擬倡議員墾殖團案十月一日到贊成人朱祥　　朱百通　顧寳琛　袁秋生　唐昌言　張　援　高　　議會爲言論機關實行雖非本務亦當有倡導提撕之　方茲國計民生窮蹙已極生產力不增必致涸竭自斃根本之國在振與實業而又以農業爲母江蘇號稱饒沃大江南北棄地尚多就近調查所及如江浦北境與安徽來安接壤之汪波蕩有三萬餘畝而葛之小竹堤近一萬畝江浦西境大勝關對江有梯形十三圩大者三四千畝小者一千餘畝除江華惠黎等公司已開墾一部尚有九圩約二萬餘畝均以無力築隄經營一片平蕪間叢蘆羣棄利於地至爲可惜凡今稍具常識競言崇尚實業而實行者鮮一由於集資不易一由於經驗乏人究其原尤在無提倡之方以資觀感興起本省行政實業一項初無足稱且官營之業與人民生活常軌不甚浹洽邇惟敎育圑公有林由省敎育會發起就各省立學校公籌的欵擇江浦老山創設林場計開辦一年已規定三區面積約五百方里關苗圃百數十畝栽子木五十萬株考其經盡遠大刻苦力營前途希望無量足爲本省實業發一曙光查前諮議局原有籌興水利爲諮議局基本金設備案設立公司開墾　蕩營荒地案議决人布規爲宏遠以迭經事變停滞茲擬照前今成案原意由本會議員組織一墾殖圑規定辦法悉力進行先從事調查測凖地勢詳估工程檢驗土質攸宜物產一切確有把握繪圖貼說呈請備案承領招户放墾至集資之方原定公費月給不甚正當又或多取爲輿論詬病可正名爲會期内旅費公費照常會臨時會分配支給規定提出幾成存儲銀行以充經費俟組設完成照公司例分給股票及有餘利則提幾成爲省議會基金鞏國民意機關之礎如是一可俾各省逖聽承風一足資人民觀感興起而同人等中經摧折幾雲散風流幸重振圑集恍如隔世藉此得永貽紀念一舉數善亮荷贊同謹請交會公决 
　　張議員援提議請省長整頓吏治案 
　　贊成人　蔡璜　高瑩　張毓瑞　　袁秋生　趙鉦樹　顧寳琛　史成 
　　知事與地方利害關係最爲密切本省各縣知事能孚衆望者固不乏人而近二三年來各地方人民對於行政官亦不少疾首蹙額相告揆厥原因約有數端 
　　一因資格太淺先委代理者所謂未能操刀而使宰割旣不免以地方爲試驗之場而時期無多又難免各存五日京兆之心 
　　一因劣迹昭著運動互調者官吏而有劣迹應卽權其軍輕加以處分乃目前情事有僅以互調了之者要知旣經有力之控告不容於甲邑縱乙邑無能亦决難容其活動是故官吏而無劣迹則已苟有劣迹即須嚴加處分以儆其餘萬不可以他邑爲鄰國之壑 
　　一因虧累過巨仍令留任者留任與否本當以治續與民情爲斷若有故而去要不得因其虧累而留因虧累而留則其在地方之目的不問可知矣 
　　一因差缺優異任意更動者今日牌示某人委某差明日牌示則變爲某差又改委某人捉摸不定旣難免朝令夕更之誚而擇肥而仕又啓人得隴望蜀之心 
　　以上數端均足令吏治壤至不堪設想爲各地方稍謀幸福起見不得不請省長照前列情形注意整頓是否有當祈公决　　蔡議員璜提議縣市鄉自治規定實業經費分　　成支配案十月四日到 
　　贊成人　唐圻鎭　陳世垣　張慈明　張嘉元　郭麟珍　朱增元　王景常　 
地方自治爲憲政本礎但各地方須有自立能力始有眞實自治精神否則恃分賦稅餘潤仰官治鼻息本體未充安期發達甚者鄉僻閉塞之區贅設機關辦一二雛形小學塞責適增一分利之途於國民福利何補方今地方日形凋敝人民生活日侈負擔日繁生産力不增涸竭且將自斃遑云自治非以振興實業爲根本之圖曷有進步可言觀本省南通無錫等縣自治能力之完備由於實業富力之發展可明證也前臨時省議會議决支配敎育　費標凖案規定事務最簡者不得少於自治費址分之八最繁者不得少於十分之二並申明支配十分之四以内者須報明理由限制綦嚴斯督促易效揆諸現情實業一項亦不後於敎育擬規定標凖各縣市鄉支配自治經費實業應占十分之四事務最簡者不得少於十分之二嚴定制限督促實行並仿視學員例法定省縣各設勸業專員精擇究心實業確有學識經驗者充任不惟消極之監察力主積極之進行至應辦事項可照市鄉制第五條第四項所列察酌地方情形擇要舉辦不騖高遠如山野之區設農場苗圃注意攺良種植防止害蟲馴推而墾殖造林湖蕩之荔立漁牧公約從事保護馴推而養魚牧畜市集之區改良粗淺工藝紡織甬布毛巾製造洋燭肥皂以及編筐織蓆等等馴推而興辦工藝廠勸工場商品陳列所其繁盛城鎭並注意第六項公共營業由公所籌集欵資參照公司辦理有餘利則提幾成爲自治基金總以欵不虚糜事求實效引起人民企業觀念發展地方自助本能自治前途庶其有豸謹請公决 
 
 
 

Page 18

 
 
   
 
