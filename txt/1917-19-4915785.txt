# 1917 - 19 - 4915785

 

Page 1

 
 
   
 
 

Page 2

 
 
   
 
 

Page 3

 
 
時評 
[憲法（冷）]  
　　以近時之情形觀之憲法宜有將成之望蓋旁觀者之熱望多而阻碍少當事者之求成之心切而爲難之心去也是蓋由於全國良心所督飭無論當事者與否均向此途以進行也 
　　蓋國之有法所以維持萬事萬物者法之有憲法所謂振綱挈領使各法有所依附者也故今日而不知憲法之宜早成者必不知治國之本者也知其宜成而不盡力之進行之或扶助之者苟非不愛國者更無他故也 
余嘗謂中國人每至大節尙能發現其良心於前年帝制一試之今於憲法又然 
[命令]  
　　一月十七日大總統令國務院存記之陳毅着發往江蘇交該省長酌量任用此令 
　　又令財政總長陳錦濤呈禠職湖北造幣分廠廠長文定祥情有可原嗣復因公出力請予開復處分等語文定祥着卽開復褫職處分此令 
　　一月十八日大總統令任命張一鵬胡詒榖張孝移爲司法官懲戒委員會委員此令 
　　又令據安徽省長倪嗣冲電稱政務廳廳長陳師禮難膺繁劇請予免職等語陳師禮著即免職此令 
　　又令任命秋桐豫爲安徽政務廳廳長此令 
　　又令任命何品璋王會同爲海軍部司長此令 
　　又令任命石志泉爲司法部司長此令 
　　又令國務總理段祺瑞呈准蒙藏院咨報阿拉善旗西北一帶旱災奇重請予賑撫等語著即頒給帑銀四千圓由財政部撥交甘肅省長妥爲撫卹用示國家體念蒙艱之至意此令 
　　又令魏宗瀛米村棣賈賓卿汪慶辰晋給二等文虎章此令　　又令曹志剛晋給二等文虎章此令 
　　又令徐源森尹同愈給予四等嘉禾章此令 
　　又令陳錦章陳嘉棟加陸軍測量監銜此令 
　　又令陸軍總長段祺端呈請授吳德芳爲陸軍一等測量正應照准此令 
　　一月二十日大總統令特任李烈鈞爲桓威將軍胡漢民爲智威將軍柏文蔚爲烈威將軍陳炯明爲定威將軍李鼎新爲曜威將軍此令 
　　又令特任呂公望爲懷威將軍周駿爲翊威將軍此令 
　　又令特任陳宦爲毅威將軍湯薌銘爲信威將軍此令 
　　又令蘇建斌給予三等文虎章此令 
　　又令任命高种爲大理院推事此令 
　　又令任命鄭孝檉暫行代理廣西政務廳廳長此令 
　　又令任命陳樹勳暫行署理廣西田南道尹此令 
　　又令鎭江關監督袁思永著　免職另候任用此令 
　　又令任命周嗣培代理鎭江關監督此令 
　　又令浙江省長呂公望電稱浙江政務廳廳長王文慶呈請辭職王文慶准免本職此令 
　　又令任命孫傳芳爲陸軍第二師第三旅旅長此令 
　　又令吳士傑達靑承授爲陸軍騎兵上校此令 
　　又令安毓清夏兆麟劉永勝李景泌朱聲　均授爲陸軍步兵上校此令 
　　又令陸軍總長段祺瑞呈請任命呂定邦爲陜西陸軍第一混成旅步兵第一團中校團附龍淵爲少校團附林宓爲第二團中校團附李秉章爲少校團附馬炳郁爲第二混成旅步兵第二團中校團附李儒起爲少校團附馬驤爲騎兵第一團中校團附李 
松年爲少校團附傳葆年爲騎兵第二團中校團附王西坡爲少校團附張希瑞爲第一混成團中校團附路孝愉爲憲兵營營長楊廷棟爲第一混成旅步兵第一團第一營營長徐振華爲第二營營長魏進先爲第三營營長田玉潔爲步兵第二團第一營營長陳世傑爲第二營營長岳維岑爲第三營營長欽洛爲砲兵營營長嚴錫龍爲第二混成旅步兵第二團第一營營長張鴻遠爲第二營營長閻鳳誥爲第三營營長田維勤爲步兵第四團第二營營長姚林翼爲第一混成團步兵第二營營襄陳健爲第三營營長王得勝爲騎兵營營長應照准此令 
　　又令陸軍總長段祺瑞呈請授齊士傑楊恩純石夢齡爲陸軍步兵中校夏松年爲陸軍騎兵少校應照准此令 
　　又令陸軍總長段祺瑞呈請將孫勳元陳承禮李貴山曹明錢于鳳嗚均授爲陸軍步兵少校應照准此令 
　　一月二十一日大總統令王國楨晋給三等文兌章田蔭棠晋給四等文虎章此令 
　　又令柴雲陞給予四等文虎章此令 
　　一月二十二日大總統令浙江錢塘道道尹丁傳紳會稽道道尹梁建章甌海道道尹陳光憲先後呈請辭職丁傳紳梁建章陳光憲均准免去本職此令 
　　又令任命劉邦驥爲浙江錢塘道道尹劉守恂爲會稽道道尹趙曾蕃爲甌海道道尹此令 
　　又令兹制定軍隊内務規則公布之此令　 
　　一月二十三日大總統令何恩薄授爲陸軍工兵上校此令 
　　又令陸軍總長段祺瑞呈請授劉同春爲陸軍一等軍需正楊汝欽李希賢爲陸軍步兵中校張繼勳爲陸軍工兵中校石桂林吳敬臣爲陸軍憲兵少校南仲文王義王定清那瑞典增懋劉有德蔣鎭臣朱恩祥鮑俊秀竇士起張樹斌爲陸軍步兵少校李鈞爲陸軍騎兵少校張秀熙爲陸軍工兵少校姚詠羣爲陸軍軺重兵少校應照准此令 
　　一月二十四日大總統令國務院存記之楊炤着仍分發河南交該省長酌量任用此令 
　　一月二十五日大總統令國務總理段祺瑞呈秘書廳僉事濮彦珪因病懇請免職濮請免職濮彦珪着卽免職此令 
　　又令財政總長陳錦濤呈請任命楊景壽衛勃陳汝湜爲財政部僉事應照准此令 
　　又令財政總長陳錦濤呈據察哈爾財政分廳廳長嚴汝誠因病懇請辭職嚴汝誠准免本職此令 
[專電]  
　　北京電元首昨晚讌張谷兩總長及王家襄王正廷等議員二十六人於居仁堂席間討論憲法頒佈手續甚久二十六日到 
　　北京電元首極盼富法成立定二十六日午後五時邀集各派領袖三十餘人在居仁堂晚餐詢問協商會狀况並加懇切之勸告二十五日到 
　　北京電今日憲法二讀會二時開議王家襄主席國體國土均原案通過五時散二十六日到 
　　北京電交通兌現僅京行一處定三月朔實行並限定十元一種可兌五元現金已向股東會 
徵集意見二十六日到 
　　北京電交通内債條例已交國會修改二十六日到 
　　北京電吉長路約定今日與日使磋商二十六日到 
　　北京電殷汝驪徐恩元有更换說聞陳錦濤已允實行二十六日到 
　　說聞陳錦濤已允實行二十六日到 
　　北京電陳財長去職問題現已和緩反對派又注意於次長及中行總裁陳氏去職當在次長易人之後二十五日到 
　　北京電司法部對於地檢長尹 
（朝楨）查辦尙有歐戴氏秦閔罪徒刑不執行案歐戴氏保釋在寧近始行文寗地檢廳就近執行二十五日到 
　　北京電公言報案日内將解决聞科罰金輕罪二十六日到 
　　北京電元首提出鴉片治罪法案經閣議决定後已咨達議院二十六日到 
　　北京電政府提出自治案係二級制一縣自治二道自治不採城鎭鄉舊名但分全縣爲若干區道自治與元年所提出者畧同二十五日到 
　　北京電某機關接川電在川滇軍因索餉不發譁變約數百人竄出成都當即平定秩序如常二十六日到 
　　北京電馮國璋建議收買上海存土田中玉來電反對丁義華等亦紛紛電政府力爭二十六日到 
　　北京電江浙兩齊省長聞有互調之請二十四日到 
　　北京電今日（二十五）閣議浙政務廳長沈爾昌即發表又四川焉廳長辭職以黄大暹暫兼二十六日到 
　　北京電舒禮鑑爲擾害治安詐騙公欵在津被捕屢電京某要人求援聞譚堅持請示政府定期解湘二十五日到 
　　北京電有議員王文璞請以袁之金匮石室儲憲法與優待條件二十六日到 
　　北京電岑西林却勳位讓加於李烈鈞二十六日到 
[外電]  
　　東京電寺内内閣將於數日内公表三十八次議會解散之理由書至解散後之選舉日期現尙未定大約四月二十五日前後施行選舉五月末召集臨時議會（二十六日） 
　　北京電日本林公使擬於來月初旬經由濟南靑島歸國往返豫定以一個月爲期（二十六日） 
　　北京電據有責任之清室當事者談近有宣統皇帝赴美留學之傳全爲無根風說蓋清帝年方十二尙在幼齡此際無作海外留學之想故絶對否認清帝留學外國之說（二十六日） 
　　北京電憲法會議今日開第二讀會僅議國土問題等一二條項卽行散會憲法全部討議終了見其編定尙需時日（二十六日） 
　　北京電前駐日本公使陸宗輿擬明日即二十七日赴日（二十六日） 
　　漢口電二十四日之地震武漢中國房屋倒壞者約十餘户幸人口尙無死傷（二十六日）以上東方通信社電 
[戰電]  
　　倫敦電軍械部宣布公報云昨晚泰晤士河附近倫敦東面製造炸藥之廠一所忽兆焚如數分鐘後轟然爆炸工人臨時逃脫者頗多廠屋與廠中存儲之炸藥全行被毁附近之貨倉與各工廠及重要麵粉廠一所因以起火炸聲極巨所達甚遠附近之屋三排完全破壤其他産業亦受重損本區之救火機一架毁於火場廠中之化學師與工人若干名不及逃脫葬身火窟另一紀事云此次爆炸爲倫敦所遭大慘禍之一全城與四鄉皆覺震動砰磅之聲不絶於耳東半天紅如赤霞消防隊救傷隊與軍警等聞警馳至救傷隊所携運送負傷者之車不敷應用乃强拉道中各車輛服役且急招陸軍救傷車至五分鐘内組成運送隊故傷勢沉重者盡得運入占用之醫院此次慘禍顯由廠中起火因而爆炸所致當時景象至爲可怖燒着之流質物與木料及烈熱之鐵紛紛四射如放花砲後由救火者拉倒數屋始得截斷火路救送受傷婦人之情狀見者心慘有受震而暈倒者有焦頭爛額斷股毁體者火勢至深夜猶熾火燄之高過於噴射之水及近處之船桅爆炸處附近一帶如遭劇烈之地震其房屋有全毁者有掀去屋面者有僅留一壁者河道兩面各處受損最重震動所及之遠水面似過陸地故下游數英里之房屋受損之重多有甚於較近災區之房屋而倫敦中央房屋玻窗亦間有震碎者（二十日） 
　　倫敦電軍械部宣布死傷人數如下死男子四十四名女子十一名孩童十四名重傷男女七十二名輕傷男女三百二十三名今已檢獲死屍四十六具死於醫院者二十四人受重傷者一百二十人受輕傷者數百人無家可歸者千人損失總數約英金二百萬鎊（二十三日） 
　　倫敦電海軍部宣布公報云英國輕艦隊於星期一日夜間在距荷蘭海濱不遠之處巡弋遇德國驅逐艦隊一部分雙方交綏片刻敵艦沉失一艘餘艦大受創後乃散逃時值天黑故不能觀察是役之完全效果敵驅逐艦且於夜間與英艦激戰於夏文班克附近英艦一艘中魚雷炸死軍官三員兵四十四人英艦後乃自沉之英軍未受其他損失（二十三日） 
　　倫敦電德國公報宣稱德國魚雷艇遇英艦於胡夫登德軍撃沉驅逐艦一艘並由飛械望見尙有一艦狀將沉没德魚雷艇一艘因受損不能航海駛入荷蘭伊末登港内其他各船僅稍受損均已安回（二十四日） 
　　倫敦電俄國國會復於召集之前一晚宣布廷會衆皆不以爲異蓋自近今内閣改組後國會與内閣已無提携辦事之希望也（十九日） 
　　倫敦電路透電社探悉希臘政府已照會協約國政府對於十二月一日二日雅典之暴動正式表示歉忱（二十五日） 
　　雅典電希臘政府定於二十七日依照協約國哀的美敦書中之要求向協約國旗舉行敬禮届時協約國各公使及海陸軍司令將蒞場觀禮（二十五日） 
[公電]  
　　開封電局來電交通部各局均鑒開歸雙線今日通報議聞汴叩巧 
[]  
[]  
[]  
[]  
[]  
[]  
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[抱一通訊（二）其人其物其事]  
政治之精神 
敎育之能力 
父今自門司上岸乘急行車直赴東京矣歐美人之東游者往往取道日本以來中國一至日本必盛稱其政治之良善完密整齊畫一至中國則因相形而益稱道日本不置夫歐美爲有政治之國來者尙發此國想則夫來自無政治之國其感想益復可知長路之汽車海峽之渡船其設備其管理皆可見其政治之能力其人在上能負責任在下能服命令其物皆小巧精緻而優美市無頽垣道無乞丐邨無露天之糞窖野無累土之饅頭不惟見其政治之精神尤見其敎育之功效日本文部省最近調查全國市町村立小學本科正敎員俸給年額爲三千三百三十萬二千六百三址六圓其平均月俸額如下 
　　尋常小學本科正敎員二十五圓零專科敎員十二圓零准敎員九圓零高等小學本科正敎員二十四圓零專科敎員十四圓零准敎員十四圓零代用敎員十一圓零尋常本科正敎員最多額爲東京府二十七圓大阪二十五圓最少額爲鳥取十六圓右之統計以較我國何如者我國小學敎員月俸之大者如天津上海諸市或達三四十圓實超過彼之最多額而小者如一般之鄉村小學敎員月俸不足十圓並一僕役雇工而不如者安能及彼之最少額耶我之多少若是其參差而彼若是其均平豈非一有政治一無政治之明證耶一面規定小學敎員之資格一面規定其俸給之標準同時頒布年功加俸制度庶使濫竽者廢職者不得叨竊非分而合格者盡職者不至見抑同儕如以全國社會生活程度不一公家財力不一不宜畫一規定可令各省體察情形分别規定之或更令各縣分别規定之此行政者無旁貸之責也 
　　自歐戰發生日本工商業突然雄飛於世界富力之增進一日千里大正五年國庫之贏餘旣出於意外而民間亦添無數富豪其家産在一千萬圓以上者不知凡幾岩崎三井澁澤三家各達二萬萬圓以上彼美國鋼鐵大王飛南崎氏家産亦僅美金五萬萬元耳 
　　同車遇一日本活動寫眞株式會社社長與之談活　寫眞於推廣敎育改良社會有莫大之魔力歐美久已三成功矣日本舊有製造影片工廠四家今仿托辣斯制度合組而此君爲之長此君　事製造十七年初創試驗僅資本五萬元現全社資本 
一千萬圓營業年息可得百分之二十工廠有二在東京一在西京不惟製造影片兼製造影燈若其地無公其電氣者可購取共酸素軋斯林燈充用完全每只價五百元日本全國影戲館三百所皆地方出資建到而此社出影片其利則分享之全國及朝鮮皆爲其勢力所及地徐圖推廣於國外不久將來吾國近方取三國演義及楚漢相爭故事飾爲古代衣冠文物攝影製造將來公司獲厚利而在敎育上亦發異彩中國革命彼亦有影征狂獲利尤厚不知吾國亦有人想及否爲敎育計爲謀利計皆大可爲也 
　　任舉一事皆可見其國民之精神之思想之能力車窗對雪呵陳記此以告我讀者後有見聞當續告也 
[内部盜印安之詳情]  
　　内務部最近發生一盜印案概情曾見報端兹述其詳情如下北京電車前經華商呈請承辦嗣以投標結果將此項工程許與某公司某公司因股欵未齊故迄未開工政府旋將該公司承辦權正式取消此民國二年事也自是電車定歸官辦袁氏在日與某外國銀行借欵合同内曾提及北京電車若有借欵興辦當以優先權許與某銀行故是後商人無呈請承辦北京電軍之事矣十二月三十日一說謂一月三日有羅逖楚者具呈内務部擬請承辦北京電車照例新年各部停止辦公而次長謝遠涵又適於初二日免職此項重大事件且關係外國合同已有拘束若非經由國務會議議北並先與外人磋商取消前項合同籌還從前欠欵斷難輕易批准且一方猶須與北京商會自治會及農交財三部交涉停妥方能批准因其事爲多年之糾葛中且含有最複雜之關係斷非完全屬於内務部範圍以内之小小事件可以由總次長自由批准者也乃謝次長旣於初二日明見免職命令而初三日突有此項呈文批准蓋印之事發生此事係屬土木司該司司長於十二月二十八日已請假赴津該部次長亦於初二日明見免職命令吳科長不先不後乃於初三日將此項公事帶部其首先著手即在收發處與主管收發者商議謂有公事二件擬於十二月份三十日收文簿中添一號數將此公事作爲十二月三十日所收收發者告以三十日之收文號數均已總結若必欲倒填日子惟有在三十一日收文簿中添列 
一號因允其請而此項公事即列入十二月三十一日收文簿之某號中矣其所謂公事兩件者一爲呈請承辦電車呈文一則不相干之陪襯公事收發處手續旣完即蓋印矣向例凡蓋印公事堂上必備有公事底稿並該管之司長開有條子以此二物送交管印錄事錄事先閱公事底稿次閱司長所開之條見其無訛乃將印蓋下此次吳肇和將該項批准公事自行持入管印處命錄事蓋印將此項公事摺疊完好祗露出蓋印之地位令某蓋印其後而到底有字無字抑或所寫何字錄事旣不能知又不便要求相示惟問吳何以不見見公事底稿並司長條子吳云責任在我汝第蓋印無妨錄事無奈遂爲之用印然心中不自安乃於用印簿中簽註一小條意謂他日堂上如閱吐簿見有簽註必注目及之届時或能召我問故我當據實陳之則我無責焉矣此項批准公事旣經蓋印照例應發交收發處登簿後懸掛揭示牌而吳肇和不然突於是日下午寫一條子令收發處爲之特别於發文簿中某字第幾號預先留出以便填寫此項批呈收發處以日前吳某已經一度要求今又麻煩不能無疑乃向之索此公事吳云此件不必懸掛由我帶出可也於是收發處人員與管印錄事時時議論此事而管印之錄事尤不放心頻向吳氏催索底稿及條子吳氏均游移其詞故爲延宕嗣因張次長到部錄事因急將用印簿呈閱張氏見有簽註小行果注目及之亟錄事問故錄事具陳其所以而是案破矣聞向例批准公事必有擬稿且有擬稿人之姓名張次長命秘書召稿則知此項批准公事固無稿也惟士木司長有一圖章當其赴津時此圖章係託一同部友人代管據此人言渠並未曾蓋用而該件公事竟有該司圖章果如何盜用抑係僞造尙在不可知之天此外又有一破綻則係收文簿之倒填三十一日號數其正簿中雖已填好而草簿中則漏未補入故吊視草簿十二月三十一日並無此項收件此亦吳氏弄弊疏忽處張次長當以其事告之新任范兼總長范氏日來正在查辦此事不知其究竟如何微聞該部已將吳氏送交法庭依法懲辦將來開庭審訊時錄事及監印員均須出庭作證又聞吳某對人聲稱此案經謝次長於十二月三十一日畫稿嗣經調卷詳查並無謝次長所畫之稿自應由吳完全負其責任此項批詞雖已發出然印信旣係盜用在法律上當然作爲無效故日昨内務部批令原具呈人羅逖楚將原批及所有合同文件一併呈部另候核辦若三日内不具呈到部即作爲無效 
[鄭家屯案解决之經過]  
　　鄭家屯交涉事實上已爲一部分解决其内容情形已無秘密之必要兹特略述其經過如左自伍總長接任後其交涉方針爲警察權等過於重大之事始終否認其外苟可遷就者俱勉爲承諾以示我國重視中日邦交之誠意去臘最後會議時伍博士反覆申明對於日本設置警察權之原案不能承認林公使遂電致東京請訓本月五號林公使已得訓令更會議一次當時林使即申明日政府之意謂此爲最後之方針要求承諾其意見維何卽將警權顧間兩項聲明另案辦理先將其外已經議定之陳謝撫卹處罰等項交換公文作爲本案解决我當局經閣議之後以爲本案速决爲我所願日本此意自當贊成惟我之反對警權實有不得已之理由卽另案辦理亦礙難承認伍總長於十二日更與林公使會見一次根據閣議情形答覆日使鄭家屯案卽以是日爲大體解决之期觀此次始末凡重要爭執之點俱隨後另議現所已經協定皆形式上或較瑣屑之理是以自一方言之交涉數月尙未實際解决此固不得爲滿意之結果然日本初意如彼之堅最後之聲明緩議自日本言之亦自爲一種讓步是以此事發表後日本輿論一部分尙有反對之者也此案日内將交換公文至交國會同意與否尙未確知惟聞伍總長以此案恐外間不明眞相或有誤會故於國務會議時有宣布全國之提議當時各閣員之主張有贊成伍說理由者有主張摘要宣布者有主張俟換約後再行宣布者其理由以現在尙未正式換約有無變更尙不可知依照外交慣例未經換約之前苟有一國提議仍可變更條約設此時宣布將來與原文不符必失信用於内外此說頗占多數 
　　滿洲日日新聞載十三日北京電云關於鄭家屯案林公使語人曰處罰責任者道歉撫卹三項現已經中政府 
承認顧問則尊重中焉府之自由意思警察權問題得應日本之必要設立警察機關以求中國之承認無所謂讓步即日讓步而中國已負重大之責任設不能保護日本人即必生承認日本警察權之結果又該無報十四日北京電云鄭家屯事件中政府承認謝罪撫恤處罰三項設警顧問兩項則以内政上之理由堅持不允日本焉府稍有讓步前由林公使提出最後之協定案於警察權問題仍竭力主張爲維持滿蒙秩序所必要旣設之警察處所不必論今後苟於維持秩序必要之際仍當與中國官憲協議限於一定之地點而設置之顧問則委之中國之自由意思中國於十二日答覆已承認矣鄭家屯案至此遂交涉完結兩三日内一切手續皆可完備日本外務省不久即可公表交涉經過及協定内容云云 
[伍總長有拘病消息]  
[]  
　　外交伍總長近因辦理交涉過於勞碌致抱微恙最初三日未進食物日惟飲白水少許然猶竭力撑持出席國務會議當時他閣員多代爲抱憂勸其不必出席伍君乃謂此絶不要緊緣吾命令身體不許患病故病不足畏此三日中默做命令工夫故僅飲白水亦自無碍衆耹此言俱服此老元氣之健旺至近數日來則漸難支持不得已臥床靜養並呈請病假五天聞大總統對於伍君病狀甚爲注念昨日特派秘書郭泰祺前往迎賓館慰問一說謂伍氏之病十八日已占勿藥飲食一切照常凡關重要文件仍係親閱其餘無關緊要者皆由梯雲公子及張昶雲施履本兩秘書代辦辦伍君神經力素强後說固在情理中也 
[交通公債草案之交議]  
　　交通部擬辦文通内國公債二萬萬元一節已略誌報端兹悉此項條例草案舊歷年前已通過國務會議卽日咨交國會議决此案交通部計晝數月之久經部務會議十餘次而始决定者兹錄其條例草案全文如左第一條本公債專備擴充交通事業之用由交通部會商財政部發行名曰交通内國公債第二條本公債總額定爲二萬萬元分四期募集每期債額五 
千萬元第一期自民國六年三月一日開始募集至是年八月未日截止第二期以後由交通部酌量情形定期開募第三條本公債用途如左收回正太鐵路一千二百萬元收回道清鐵路八百萬元完成京綏及延長建築費一千萬元已辦未成各路建築費六千萬元鐵工廠附鐵礦二千五百萬元設枕木廠兼注射廠八百萬元車輛製造廠二千五百萬元鐵路貨棧一千萬元鐵路附屬營業五百萬元推廣電報五百萬元推廣電話七百萬元電機廠五百萬元創辦航業二千萬元共計二萬萬元 
　　前項用欵均依第五條實收數支配之第四條本公債票額定爲四種如左（一）一萬元（二）一千元（三）一百元（四）十元前項債票由財政交通兩部鈐蓋部印財政總長交通總長署名蓋章第五條本公債發行價格每一百元至少須實收九十四元第六條本公債利率年利六釐第七條本公債每期償還期限定爲十年以截止募集之日起算自第六年起每年用抽籖法償還債額總數五分之一至第十年全數還清前項抽籖法每年於還本期前三個月一北京舉行並將當籖號數登報通告第八條本公債第一期在民國六年五月未日以前交款者於應付利息之外加牂半年之息卽每票百元加奬三元八月末日以前交欵者預付半年利息以後購票者其利息自交欵之次日起算第二期以後募集本公債時關於加奬及利息　項準用前項之規定其先期交欵期限由交通總長以部令定之第九條本公債於每年二月八日各付息一次第十條本公債第一期應付利息每年於左列各欵内支付（一）各鐵路盈餘（除京漢鐵路外）内提二百萬元（三）電報電話盈餘内提一百萬元第十一條本公債第一期應還債本每年於左列各欵内支付（一）京漢鐵路餘利項下提五百萬元（二）各路盈餘項下提三百萬元（三）郵電盈餘項下提二百萬元第十二條本公債之發行由交通部設立交通内國公債處總司經理並以部轄各路電郵局及所指定之銀行爲分經理處第十三條本公債還本息除指令銀行代爲經理外由部轄各路電局郵局經理之第十四條本公債債票用無記名式但依應募者之請求准予記名第十五條本公債債票得充各種保證金及押欵保欵之用第十六條凡已赏籖之債票得向部轄路電郵各局代現欵使用第十七條交通内國公債處章程交能内國公債經集人奬勵章程以敎令定之第十八條本公債發行細則由交通部另定之 
[奉天舊歷年關之人財]  
　　本年天氣嚴寒市面憔瘁其一切營業不能發達可知也兹聞年末警察調查省垣人口計男子十萬零九千二百一十一人女子六萬五千一百一十六人外人旅居者一千七百九十八人比照數年前之統計國人有減無增外人有增無減除城關商埠外其散在鄉邑者當有三百餘人其中除領事及敎師外歐人之營商者僅三數人其餘均係日韓人而國人之數毫未進步是亦足觇市面不能發達之一原因也 
　　奉省收入支出相抵尙有羨餘惟欵項未必收足十成臨時用欵尤鉅加以金融之牽掣巴匪之跳梁在在需欵整理以致左支右絀狀甚窘迫現特關查其舊曆年關之財政如下本省軍政兩費在五百萬元以上向係月杪發款現值年關須前半月而收入各欵不能應急王廳長極力籌措支付未能解到各欵先由金庫及存欵挪墊舊曆年内始能勉强支持至臨時剿匪各費亦已由另欵開銷雖尙未辦結似不致牽動財政根本矣 
　　當張貞午段香岩在奉時中央協欵不敢稍有懈弛而現在則百不逮一蓋因本年戰亂用欵浩繁而前此各任協解中央又係寅食卯糧到期須行彌補聞張軍長先後協解中央之欵約十餘萬元其飶餘協撥指定者將於舊曆新年後設法盡數掃解以資維持 
[撫順礦肇禍之善後策]  
　　奉天撫順煤礦此次肇禍損害非常之鉅除慘斃多數之人命不計外其大山礦當然不能出煤即其餘各處所出之煤類因運載等之不便亦大受因難現在當局對於此事非常注意並研究應急之策與買煤方法如下（一）煤礦之復舊及補充出煤之增加（二）撫順煤之代用煤沿南滿線一帶無之則補充之望甚薄惟仍須力爲查探藉資準備（三）以滿洲以外之煤補充之如研究海運貨及現在之煤况其事甚難惟仍須盡力講求被充之途（四）此時依地賣本位而燃料煤輸出煤酌爲配置（五）地賣煤以夏期販賣之目的對於内地輸送（因運費廉故於冬期輸送）酌爲加減（六）因地方小煤礦之供給而應地方零星之需用則所有地方之送煤暫爲扣留（七）地方各消費者之存煤此時設法減少此外南滿鐵道擬卽定救濟之法而以開平煤補充惟質劣價昻猶未决定耳 
[湖北救濟錢荒譚]  
　　湖北官錢局督辦高松如因官票壅滯電請財政部迅燬制錢大鑄銅元並減輕其重量以杜私燬旋奉財部復電以票價低落由於濫發不已不從根本設法僅將銅元減輕重量徒見擾亂幣制日本輔幣合於幣制原理故減輕並無妨碍我國銅元何能援以爲例所請減輕銅元重量萬難准行云云高氏奉電後又電部抗辯謂鄂幣之濫不自今始辛亥改革及經建設軍政兩費悉取諸局現貨罄盡迨松如於三年接辦清理此項約四千餘萬串在公家爲負一絶大僨務方今票價日跌自以備欵收回或有欵開兌爲根本解决松如非不之知但不敢請若國幣我本無制可言各省各幣各殊錯雜淆亂由來者久將來改良劃一此種大計在鈞部自有主持但就現在論其銅幣一種鄂近隣如川鑄當五十湘鑄當二十並用黄銅其重量且較鄂所議減者爲更輕在彼當亦應時勢之需要似難概以擾亂責之鄂現以官票低落其大主要在無現金準備小之則在缺乏銅元而推究銅元缺乏之故則今日私銷之患外蠧甚於内奸歐戰延期需銅孔亟貨日缺而價日昻如仍照現在重量鑄造適致我虧徒資彼利隨鑄隨銷於被救金融仍歸無濟松如擬以抵制爲維持故有亟鑄當二十當十增多鑄數減輕重量之請果其所辦得手或從此官票價格提高得有挽救自維材輕任重遇此難題一得之愚總覺舍此無從着手舊曆年關已届市面恐慌軍民交困事機危迫關係至巨仍祈鈞部俯念事實如此難符原理松如齊電乃係急切以救錢荒非敢鹵莽而亂幣制伏祈准予變通辦理鄂民幸甚云云聞財部已有允准之說但十七號據造幣廠方面消息云現方開工增加鑄數日出當十銅元四千串（前僅鑄五） 
 
 
 

Page 7

 
 
六百串）每枚重量仍一錢八分由官錢局及漢口中交兩行平均分配各日提一千三百串切實流入市面下餘一百串仍存官錢局庫儲積搭發軍餉此次陰曆春節因爲救濟錢荒計造幣廠已决定不放長假僅停工三日至陰曆正月初三卽照常鼓鑄又聞改鑄當二十銅元減輕重量爲二錢八分一說係官錢局主張近該廠有預備鑄重量三錢當二十銅元之說其氏樣與從前部頒祖模無異惟比前較薄計每串重十五兩以現在東銅價值每擔銀五十餘兩計算加以廠用火耗雖無盈餘按官錢局請減重量爲二錢八旣爲財部所不許此三錢之說未知出自何方面意者或係財部之主張第財部旣允當二十者減重當十者亦應隨之減爲一錢五分今仍鑄一錢八分殊不可解至官錢局與省長財政廳所協商之維持金融辦法原提設有鑄造小銀角與發行一二五百文三種小票之計畫兹聞鑄銀角一事以乏現銀民間又索不習用已經打銷發小票雖出自商民請願終以流弊孔多亦不能實行現在之救濟惟增鑄銅元之一途且聞中央有撥濟鹽稅飶餘欵一百萬元作爲償還官錢局墊付湘川戰事軍費之項若果確實則銀貴錢荒之現象或可爲之稍殺矣 
[湘聞紀要]  
　　查辦湯氏之消息衆議院議員郭人漳等提出查辦前湘督湯薌銘一案已由國務院特派陸軍中將陳之驥爲查辦使來湘實地調查已誌前報兹聞陳氏之蒞湘係專爲國會之彈劾案而來至前次省議會之彈劾案因陳氏出京時此項咨文尙未到部故國務院未予併交調查兹省會議長彭運端特電由段内閣准予併案查辦兹將段内閣致陳查辦使一電錄下長沙范廳長轉陳查辦使鑒准湘議會咨請查辦湯薌銘吞欵殺人各節已經院决准予併案查辦仰即一併確切考查辦理國務院佳自陳氏抵湘後一般被湯寃殺者之後裔紛紛具禀查辦使處陳訴慘殺情形請求昭雪現據調查陳氏所接此項禀詞已有一百七十餘件惟當此查辦聲中尙有以公民名義致電查辦使或用私函代湯洗刷者且各種重要案件早已燒燬一空殊難得其根據將來查辦結果未知若何也 
　　設置鎭使之反對中央政府突在湖南設立長寳鎭守使並已任命梅韾充任此職已誌前報兹省議會以此事於湘省甚有關係特由各常駐議員開會協議僉以長寳一帶安靖如常不必添設 
此缺當即擬定電文一通拍發中央表示反對其原電如下北京大總統國務總理陸軍總長鈞鑒聞任命梅韾爲長寳鎭守使事關軍政敝會原不應置議但查長岳已有鎭守使再添長寳一員於位置地域均有衝突且寳慶已駐有守備兵隊並未聞有匪亂發生尤無添設之必要現湘省軍民兩界忽聞鈞令不勝惶惑用敢電陳伏乞察核湘議會删 
　　選舉訴訟之近况省議員鄭文光因行賄事被人舉發已由長沙地檢廳調查確實即向同級審判廳提起公訴現在已由審判廳長王克家提訊數次該議員雖迄今未吐實供而證據確鑒罪名實已成立惟該議員尙未除名亟應與議會商榷爰於日昨函商省會或先由議會除名再行判决或先行判决再由議會除名俟議會决議答覆再行核辦又省議員夏書賣票一案已經長沙地審廳提訊數次夏藉買煤炭爲詞堅不供認至買票人周耀棠則已逃回常德原籍曾由地審廳呈由高等廳訓令常德知事偵緝頃聞已由該縣劉知事在周耀棠住宅將周拿獲日内即將解押來省歸案訊究矣 
　　組織政黨之討論湘議會各常駐議員近日發起組織政黨已於昨十四日在前湘南議員俱樂部内開會討論辦法至四句鐘之久始行散會至其名稱性質聞各人意見不同刻下尙未能確定 
[歡迎王芝祥與反對戴戡]  
　　四川檢察使王芝祥氏於五年十二月二十三號由渝起程到成都因風雨兼旬道路泥濘故行甚緩至六年一月六號始到成都其隨員韓天朋劉秉初梁叔子孫禹琴戴錫九簫公甫陶伯卿劉壽山趙鐵喬黄復生黄肅方董翼之黄靑山黄劍靑饒石下邱翰臣馬怡琴等及前隊約五十人則於三四兩號抵省先是川南退閱使楊維出巡至嘉定聞王使到資乃往歡迎面陳川中一切及彼前次並無反對戴戡之事云云羅督軍則於四號早派員率馬隊一隊前往簡陽歡迎其第一軍軍長劉存厚四師七旅旅長盧師諦四師師長陳澤霈滇軍六師師長顧品珍等則或親往派員亦均到簡陽歡迎王使在資時曾電羅督方五號十二時進城故届時警廳令各街人民懸掛國旗以示歡迎乃以道路泥濘王使是日未能到省警廳又令各街人民暫將國旗撤去六號再爲懸掛而傳布未徧有至晚始行收旗者川中軍政界之閑散人員如趙南森龔逹等多赴簡陽縣龍泉分縣一帶遠迓王使紛紛呈訴寃抑條陳政策王使均一一接收六號早各界均到距東門五里之牛市口場歡迎軍政兩界設座於該場之華光寺内其他商界及各法團均在該場各旅店茶社設歡迎處滇川軍之出城歡迎者約有一團左右自牛市口起至距該場三里之沙河舖止沿途鵠立以候乃至十二時又得偵探回報王使六號只能到泉驛（距省城六十里）於是歡迎者又大失所望紛紛進城所有步哨亦卽撤去各街懸旗者亦多撤去七號早八時警察隊四隊仍由陸軍偕行社（卽王使行署）起至午市口（距東門五里）止安設步哨凡步哨線内各街栅欄均行關銷警隊安設步哨畢軍隊即紛紛到牛市口計有滇軍第六師一營川軍第二四兩師各一營憲兵一連督軍署警衛隊一營軍樂四十名各界之歡迎者軍界則劉軍長顧師長及其他旅團營長王使到沙河舖時各舉刀警禮奏軍樂鳴禮礮王使下輿同各軍官進關帝廟略用茶點卽使乘輿到牛市口政界則羅督軍黄政務廳長楊財政廳長雷警務處長曹審判廳長楊西川道尹等均在牛市口華光寺内歡迎餘如都總商會川滇黔大同會四川公民救濟會等亦假客店張燈結彩預備茶點設座歡迎王使至時先入華光寺與羅督握手警禮略用茶點并叙寒暄繼換乘小輿進城各界均先進城到檢察使行署鵠候公民救濟會預備火砲頗多王使肩輿經過時攔掛紅并隨輿後放砲至二里之遠王使進城後沿途步哨亦卽撤去此王使到省之大致情形也 
　戴戡在渝就職省中反對者紛紛解體所謂公民會者號稱反對最烈者近亦捲收傘改反對恿態爲調停宣言並不反對戴爲省長惟反對其爲會辦至省議會亦號稱反對派刻下宣言閉會議員紛紛回籍度歲不能公開大會亦無從發表其意思議員中前見中央屢次不加電多改爲冷觀春議長唐宗堯卽此中之代表嘗語人云統治權在中央本會雖始終反對亦無如何惟有監督其接任後之行動以爲紏彈查辦之資而已此中消息可想而知也現有人組織國事維持會觀其宣言係在迎戴公民救濟會著文駁之然已力竭聲嘶矣 
[安武軍最近之調查]  
　　倪丹忱氏所帶之安武軍計全軍軍餉每年四二五○九九三由陸軍部在國家歲入項下撥發兹將該軍分配之餉項及軍隊之數目詳列於左 
　　（一）安武軍總司令部經費一七三·三九二（二）安武軍第一路統部附步兵五營經費四一二·六三○（三）安武軍第二路統部附步兵五營經費四一二·六三○（四）安武軍第三路統部附步兵五營經費四一二·六三○（五）第四路統部附步兵五營經費四一二·六三○（六）第五路統部附步兵五營經費四一二·六三○ 
（七）第六路統部附步兵五營經費三九七·一八五（八）第七路統部附步兵五營經費三二一·五七五（九）第八路統部附步兵五營經費三九七·一八五（十）安武軍總司令部衛隊一營經費七八·七四七（十一）安武軍馬隊第一營經費六四·四一七（十二）安武軍陸山砲隊一營經費一四七·一二九（十三）安武軍憲兵哨一哨經費一五·八○三（十四）安武軍馬衛隊一隊經費一一·五八五（十五）安武軍機關鎗隊第一連經費一·六九九一（十六）安武軍機關鎗隊第二連經費一二·八一三（十七）安武軍補充連一連經費一八·四二三（十八）安徽巡防營經費二○·五六○（十九）安武軍軍樂隊一隊經費八·三四一（二十）安武軍軍艦輪船經費四六·○七四（二十一）安武軍修理廠經費一九·七八○（二十二）安武軍總分醫院三處經費三一·二一二（二十三）陸軍部分發皖省軍官軍需候差員薪水六·○四八（二十四）安武軍各路行軍恤賞經費七·○一五二（二十五）安武軍裁併軍隊經費八五·○六七六（二十六）中央軍事學校見習生經津貼二·五二○ 
　　以此係安武軍所轄至督軍署皖北鎭守使陸軍監獄全省探訪局陸軍測量局撥歸定武軍統轄總計全年軍費四·二五○九九三 
[吳門舊曆新歲紀]  
　　蘇警廳長崔怡庭近因楊善德升任浙省督軍徐輔洲將調任浙警廳長故崔有調淞滬警廳消息至蘇州廳長一缺先傳布記道尹鍾堯階王矅等有望近日呼聲最高者爲前任廳長孫翊然省警務處之督察長楊以敬氏聞已由省會廳長王清泉力保於齊震岩省長其人爲天津警廳長楊以德之弟亦頗有希望究不知鹿死誰手也 
　　三省特派禁烟處前因蘇城私土充斥曾經派委李敏初來蘇稽查旋因李侵越警廳職權經王特派員撤調還滬另委南京稽查員皮廣南到蘇皮奉令來蘇與李君接洽昨已竣事今日親赴警察廳及縣公署禀知執行職務 
　　舊曆元旦爲官場春節朱鎭守使王道尹特在本公署備具茶點舉行團拜預先柬請軍警政法各界上中下級各官長蒞臨以資親陸朱王趙（雲生水警廳長）爲主席是日上午九時高等審檢廳長莊清高黄仁山關監督楊霞蔚孫少川崔怡庭蘇坤山劉玉書彭丙乙葉聽松等一輩高級官長及軍警界中級官等先後蒞止當由副官吳映辰等招待縣知事飭科設筵欵待頗極一時之盛 
　　本月二十號起社會上即熱鬧異常警察廳先於十九號會議維持年關之安寗辦法五區五隊各官長均到廳提議（一）繁盛衝要之區酌添雙崗（二）即日起巡查長警一律荷鎗實彈以昭警備（三）警官如署長巡官各員本區責任夜間巡視各地段以杜崗警之曠職（四）春節休息廳内除各科長員停公三天外如内外值日官勤務督察員等均須執行職務吏當格外認眞（五）各隊公派擔任巡查防守地點另定惟消防雖歸火政在此新年期内亦須酌派長警梭巡（六）賭博最爲害人各區查緝須嚴如有發見卽行拘解重懲故近日警察崔廳長憲兵方營長均率隊親自巡查頗爲嚴密 
　　元旦日因隔日之勞苦人民均皆早睡詎至下午九時胥門外棗市後首鄉民薛某家内忽然失愼 
一時火熖直冲迨各水龍社聞警主救撲滅時已付之一炬寸屋不存矣 
[徐州快信]  
　　今日黎明定武全軍人員均聚齊署内叩賀新年見張勳均用跪拜禮 
　　元旦午前九時張勳在南門外閱兵張文生爲總指揮萬繩栻因勞心過度精神疲倦改任中軍閻肇興爲司令官聞此次會操因時期太促外防各營多未趕及故今日與此盛舉者祇有二十餘營張勳至午後一時回署 
　　除夕夜張勳發電三十餘通致中央各要人曁各省督軍省長慶賀陰曆元旦 
　　省區會議散會後各省區代表均於陰曆除夕前數日離徐各回本省度歲 
　　今日城内外各通衢均設有賭攤兵士亦准聚賭倪嗣冲定明日（二十五）由蚌來徐賀年 
　　倪嗣冲派赴北京之董翥軒已於除夕夜回徐現住張勳生祠内 
[南京快信]  
舊曆元旦假期已過各機關人員已於今日（二十六）起照常辦公 
　　馮副總統擬日内派何副官長入京公幹 
　　副總統府諮議葉世勳日内將辭職北上 
　　中央財政會議聞將展至三月一日舉行故財政廳長胡翔林有緩入京說 
　　聞各釐局稅所新年元旦日仍多闖恩關者 
　海軍第二艦隊司令饒懷文昨由下游乘江貞兵艦來寗停泊下關江中 
　　飛雲緝私小輪被某輪船撞沈淹斃之官員兵夫屍具昨已裝運下關收殮 
　　金陵道尹俞紀琦滬海道尹徐元誥均得副總统府諮議兼職 
　　内部咨齊省長請令屬查禁國色天香小說各學校陰曆年假須俟至下月中旬開學 
[杭州快信]  
　　楊督軍擇定現駐第一師司令部地址爲督軍公署第一師司令部將遷駐梅東高橋工兵營舊址 
　　混成旅現奉楊督軍令將所轄各營編入第一二師補充退伍缺額混成旅即行取消 
　　第一旅司令部并附駐之機關槍連定本日（二十六日）下午開往嘉興駐紥 
　　守備隊第三前經分駐嘉興等處三兩營亦將撥駐寗台團長陳際平已經楊督聘爲顧問政務廳長王文慶辭職已奉中央核准聞齊省長保薦沈爾昌繼任財政廳長莫永貞亦有辭職消息繼任者聞即爲前廳長吳鈁齊省長來浙時帶有隨員十餘人大半係湖北候補人員 
　　齊省長昨日延見各廳長及本署各科長科員併布告人民接印視事 
　　齊省長擬以前清提學使署（原駐第一區警備隊統部（修改爲省公署 
　　新市場督軍署决定改作同袍社前同袍社舊址將安駐軍隊 
　　東陽縣電衆議院蔡汝霖出缺應候補當選陳煥章遞補 
省長公署機要秘書陳煥章因遞補衆議員齊省長准其辭職不日即行北上 
　　浙江各縣警察將不歸縣知事節制另設警正俾專責成 
　　浙江公報處主任陳煥章升充省長公署機要秘書遺缺以公署總務科員郭梓熙調補 
地方通信 
[南通]  
　　萬炳山被捕崇明小黑沙著名巨匪徐老窩子被捕後訊據供出江南北各縣盜案係著名江北帮首萬老妖（卽萬秉三湖北人） 
[派夥所刦曾經馮督軍齊省長通緝在案兹有庽居本城]  
内西牛肉巷交通旅館之萬炳山自稱曾任上洋某人壽保險公司駐通經理時時往來通滬問鎭署駐滬偵探以其形跡可疑函禀管鎭守使派人查探乃暗令副官等佯與接洽據聞萬爲商辦緝私委任軍官擬在通境招兵一營商之鎭署某君由鎭署潘軍需草定招兵章程警備隊章書記代立預算以便開招所有保險各户亦由前鎭署偵探王瞎子代爲張羅其實未繳一文萬此次到通係爲追取保險費來未數日其妾亦追蹤而至是時通緝之令始到管鎭守使以萬炳山與萬秉三同音乃用電話通知警察局楊懋榮派保安隊余隊長前往交通旅館拘捕到届問明萬炳山係湖北黄陂縣人在申某某壽險公司已六七年並無爲匪情事該局以萬炳山旣係湖北籍其名又與萬秉三同音不免跡近嫌疑乃備文詳送縣署暫寄地方監内一而電省請示辦法 
[鎭江]  
　　縣議員公舉代表赴京江蘇縣議員聯合會以回復治問題通函各省縣會各舉代表赴京請願丹徒縣議會接函後已開會議决公舉本會議員梁鴻卓爲代表定日内乘車赴滬以便與各代表聚集借行晋京 
　　關築擱江大岸鎭郡對岸八港口沙頭擴江大岸去歲秋問因潮水泛漲加以小輪衝刷致坍去數十丈現經該處農民開工修葺其經費由該處新老隆裕等洲鄉民按照銀數公　以期衆肇易舉刻已禀准縣知事給示保護矣 
　　運河氷凍未通天氣嚴寒積雪不消江北運河水勢本淺致結成氷由揚州至清江船隻不能通行已將一月所有行旅只能乘人力車陸行郵局亦專僱小車傳達郵件交通不便人多苦之 
[揚州]  
　　規定七場水利工程兩淮鹽運使以通屬石港西亭金沙餘西餘東掘港馬塘七場水利互有關係特組織一通屬七場水利會維持農業曾派員分段測量現已告竣其規定工程地段如下（關於馬塘場者）自二總起經雙墩犁港至近羊竈止（關於石洪場者）自騎岸鎭頭總起經十總店蛙兒廟至二　河止（關於西膏金沙兩場者）自洞子口起經濫洪至横港橋止（關於金沙場者）自楊家港起經黑鹿灶觀音堂接濫港止（關於金沙餘西兩場者）自界牌鎭起經天生港接濫港止（關於石港馬塘兩場及掘港場頭二三四總者）自迎羊灶起至上挑鮮路止（關於掘洪頭二三四總者）西自桃花蕩起經上下關廟至迎羊灶止東自銀心埠起經川界至洋岸洪止 
　　厚餘錢莊倒閉丁家　厚餘錢莊開設有年信用素著不知何故於除夕日（即二十二日）倒閉虧空頗鉅該莊發出之票（由一百文至十千文）由各業收用存儲者頗多此次倒閉受累匪淺矣 
[嘉興]  
　　舊曆新年之點綴嘉興各界對於陽曆歲首不甚注意而對於舊曆新年則莫不興高采烈茶寮酒肆座爲之塞北門外之文明劇園特聘女伶來演坤劇大有人山人海之象每日可售洋五六百元又城中張家弄秀學前亦開演幻術鄉民觀者甚衆張知事恐匪徒乘舊曆歲首之際在城鄉各鎭抽頭聚賭特於前日擬就六言韻示遍貼城鄉各城以示禁止並諭知各警佐轉令各長警隨時查緝拘拿以絶賭風 
　　茶店失愼陰曆正月初二日下午六時五店鎭陸小大茶店失愼一時火勢甚熾隣居恐慌異常般運物件絡繹於途旋經各水龍到場灌救中有二洋龍尤爲出力救火員舊勇登屋急施救護尙有二巡士亦奮不顧身帮同施救至九時許完全撲滅並未延燒鄰居 
[安慶]  
　　倪省長飭撥賑欵倪省長前呈政府請截留五年分公債充皖北賑欵當奉命令不准另加發賑洋二萬元由皖財政廳照撥卽在解部焉供欵内扣除惟倪省長以此項部文尙未到皖而賑務急需欵項隨令財政廳先行撥解現欵二萬元速滙蚌埠以濟災黎 
雜評一 
[東方之政局（一子）]  
　　我國之内閣議會去年紛擾不休至今日而政潮稍靜據傳憲法未定以前内閣不致有改組事日本政潮之醖釀則今始由政黨提出不信任内閣案於議會而政府解散議會之勅詔亦降是中國之政局已有平穏之望而日本之政局則正在風雲變色間也 
　　然而以我言之日本以政見不同之故而爭卽至解散者解散改組者改組亦不過一時之紛擾解散改組而後政治依然運行或且因改革一次而突進一次若我國之政局忽動忽靜忽進忽退所爭旣無一定之主張解决亦僅暫時苟安之計解散改組之謡言屢起而屢聲辯其誣表面上雖有時平靜實際則徘徊歧路百事停頓如此麻木不仁之政象平靜奚益又奚能與奮發猛進之日政局較一日之長短也哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國紡織廠調查錄]  
　　近年以來我國紡織廠極爲發達除外人組織之怡和等八廠共設機錠四十三萬九千八百五十二只織布機二千七百十架外全國華商的組織者共有三十一廠計機錠七十七萬三千二百八十只織布機三千一百架上年營業夏秋兩季稍受各埠謡言影響春季則頗爲平穏及至冬季均甚發達查乙卯年棉花歉收價值甚昻紗價反跌去科新花收成甚旺價較陳貨爲廉而紗價則十六支頭每包漲至一百兩以外新陳统扯雖無人利可圖而各廠之存紗均已銷罄所以滬上各廠今正初十内即須一律開工並聞义袋角之鴻裕申新皆須推廣營業今調查華洋各廠機錠布機總數列表於下 
廠名地址紡紗錠子織布機怡和上海七萬三千九百五十二只五百二十四架新怡和（卽楊樹浦紗廠）四萬○六百三十二只四百架公益又二萬五千三百六十七只四百架老公茂又四萬○○五十六只無鴻源又五萬三千二百○五只五百架東方又五萬○七百六十八只上海第一二廠又四萬五千八百七十二只八百八十六架内外廠又十一萬只三新廠又六萬四千只一千架恒豐又一萬五千五百七十六只三百五十架裕源又二萬六千九百三十六只裕通又一萬八千二百只三百架振華又一萬三千二百只同昌又一萬一千二百只德大又一萬七千三百六十八只鴻裕又一萬五千只恒昌源又一萬只通久源寗波一萬八千只 
和豐又二萬三千六百只湖北官廠武昌九萬只六百架漢口第一廠（未開幕）又四萬只五百架蘇綸蘇州二萬二千五百只 
申新上海陳家渡二萬只 
業勤無錫二萬二千只 
振新又三萬只 
廣勤又一萬五千只 
鼎新杭州二萬只 
通惠公蕭山一萬○二百只 
大生通州四萬只三百五十架 
大生第二廠崇明二萬六千五百只 
濟泰太倉一萬三千二百只 
利用江陰一萬六千只 
廣益河南三萬二千只 
裕泰常熟支塘一萬一千八百只 
長沙第一廠（未開幕）湖南四萬只 
裕源天津二萬五千只 
華新又二萬五千只 
魯豐山東二萬五千只 
德綸北直隸石家莊一萬五千只 
　　總計錠子一百二十一萬三千一百三十二只織布機五千八百十架 
[滬埠銀行之盈餘]  
　　上海華洋各銀行去年賑略業已結算中國銀行計其盈餘三十九萬元至外國銀行全行營業總賑則由西人掌管尙未揭露兹先將各銀行華人賬房盈餘數錄下滙豐五萬兩花旗一萬兩麥加利四萬五千兩有利五千兩道勝一萬四千兩和蘭四千兩正金一萬兩德華五千兩臺灣二萬四千兩住友五百兩中法五千兩東方五千兩 
[棉紗業之獲利]  
　　上海棉紗業常年銷數約有千萬上年春間因帝制風潮川粤等省相繼獨立營業頗受影響迨午節後共和再造各處地方平靖生意漸有起色故該業年終結賬頗多獲利現又新開川源宏源辛泰三家其地點均在後馬路一帶聞川源經理爲黄竹樓宏源經理爲嚴慕遠辛泰經理爲徐世華兹將該業上年盈餘調查錄後 
益大二十萬兩崇德十六萬兩裕亨十五萬兩福泰十萬兩中興六萬兩吳仲記四萬兩懋昌四萬兩葆昌三萬兩南公茂亞東均二萬兩嚴蘭記盛泰祥惠泰榮豐恒壽昌協泰升北公茂聚裕寶裕頤康賈戽興均一萬兩振源七千兩元昌六千兩龔義和興盛協興愼裕合興吳遂記翔豐愼康源泰昌元豐承德聚昌永均五千兩成豐和豐寶泰協大均四千兩協豐元太堃裕湯漢記泰源朱培記均三千兩慶盛魁泰源大義生均二千兩益康永盛均平 
[土布營業之發達]  
　　土布即套布業此者向有本色花色之分本埠南北市花色店家共有六十餘家以祥泰祥生泰周益大林大成瑞昌發等爲最做本色者祗七家以王大昌仁元茂兩家爲最常年銷路大都以東三省爲尾閭去年營業頗爲發達行銷東三省者較諸往年尤暢旺故該業至年底竟無貨餘剩年關結賬業花色者獲利較優最多五萬金次則二萬金最次亦數千金某業本色者首推王大昌仁元茂兩家各盈五千金其餘亦有一二千金數年來所未有云 
[招商局去年之盈餘]  
　　本埠招商局創辦已近五十載從前營業不甚發達及至前年收入已增至三百萬去年則有三百六十萬除去開銷計可盈餘七十餘萬倘從此實力整頓於吾國航業前途固甚有希望也 
[烟酒改良稅之條陳]  
　　烟酒聯合會駐京總代表陳良玉致各省埠分會乃商會之布告已紀昨報兹將所送京師各機關辦法十條照錄於後一政府整頓全國烟酒稅之收入應併公賣廢止以實行收稅辦法爲適當二我國原有新舊雜稅應一律歸併另訂統一稅則定名爲烟酒統稅三徵收查驗機關務求減少擬請逕由財政部酌量情形將從前各項徵收機關併爲統一機　其偏僻地方不妨由各地商會協助之四我國烟酒稅率應請當局與外人協商將烟酒兩項仿照洋商辦法作爲特别稅以昭平均而增收入五我國烟酒稅率受外貨之影響苦商力之薄弱不得襲各國緒飶餘而偏重之應以值百抽十五爲度六烟酒稅之徵收方法宜從簡單應仿照海關辦理由財政部製定四聯單式一稅通行不再重徵七産銷宜分徵其産場與銷場之劃分應以省之區域爲限八土産土銷均係小本營生就近銷售向無通過稅應請依照額定稅率折半徵收以免偏苦而保生計九烟酒旣完納産銷各稅後卽改製他項烟酒不再重徵十施行細則由當局酌量各省情形酌定之 
[陳其美被害案定期覆審]  
　　傷害前滬軍都督民黨首領陳其美案内之兇犯許國霖宿振芳二名前經上海地方審檢廳詰訊明確判决許處死刑宿處徒刑十五年嗣許宿不服提起上訴一併押解蘇州高等廳訊辦在案兹悉此案業經高等廳示期陽曆二月八號下午一時公開審理令行地方廳往傳一千人證届時到案候質昨地檢廳林廳長已備文飭派法警照會法捕房協傳尸妻陳姚氏證人李海 
[向海潛解脫嫌疑]  
　　湖北督軍王占元訪悉向海潛曾在漢口華景街糾黨縱人擾亂治安事後逃匿滬上故移知護軍使署轉咨法公堂請爲查緝後由包探將向拘獲解廨請究護軍使署亦飭偵探彭錦要求引渡先據向稱我名海潛於二次革命時改名凱旋陽曆七月初七日由漢口乘輪往湖南先住湘鄂大旅館後遷至天樂居旅館因人數太衆故又於八月初四五日遷往友人處暫住即於八月間來申等語後由伊友何建堂報稱海潛確於八月間來申請求堂上飭探前往調查即可明白後據派往查詢之包探魏志餘返申將情禀明公堂請爲核奪當因軍署彭探未到判向還押在案昨由捕房傳到彭探並將湖北解申之王玉山吳春林兩人（亦在漢口華景街縱火謀亂被逮到滬）解案質證先據王玉山供向爲賣藥生意與向海潛素來相識我於上年四月初間在漢口日本租界與海潛遇見由伊邀我至臯昌里三十五號寓内閒談並給委任狀一紙後我與吳春林同往湖北蘄水縣地方旋因有事於五月間又往漢口至七月間即由余姓薛姓與向同在纂昌里三十五號開會議定七月三十號先行縱火圖搶華界警察局軍械再刦商店財物不幸是晚大雨傾盆其時祇聞向在後面大呼進行之聲供至此問官詰其當時是否目見向海潛在場舉事王稱目見海潛在場餘供支吾吳春林供我與向海潛於民國元年相識上年陽曆四月二十八到漢口日本租界遇見余姓邀我至臯昌里又給我委任狀一紙上有向海潛字樣惟七月三十號晚起事之時並未見向在場是實訊之向海潛供我與王吳兩人素不相識求察中西讞員以本廨已經飭探前往湘省查明向海潛實於七月間在湘鄂大旅館及天樂居旅館八月間來申無訛王玉山不應謊稱向海潛於七月三十號在場縱火實屬有意誣害卽交來探帶回地方廳從嚴懲辦向海潛交保出外候十四天再行宣判 
[大燒草屋屍棺]  
　　浦東陸家渡江北人楊姓家於前晚（二十五）七時許因敬神燃放紙砲火星遺落屋頂登時起火當由熒昌火柴廠曁爛泥渡救火會等各驅皮帶車到場施救至九時始得灌熄計延燒鄰居五十餘户（其中以江北貧民爲多）焚燬草房七十餘間並燬浮厝尸棺三十餘具尸骨焦黑頗極悽慘當火熾時三區警署巡官倪文彪楊家渡一分駐所警佐孟荃蓀均率警蒞場彈壓事後派警調查起火緣由及被災情形以憑核辦 
[新世界昨夜之巨聲]  
昨晚七時半公其租界西藏路靜安寺路轉角新世界游戲場樓下魚池旁發現極大聲響一時樓上下男女游客疑爲炸彈紛紛出外見該處餘烟繚繞硫磺氣味觸鼻難聞池畔所砌石街亦被炸去數片詢之該游戲場中人謂係電燈爆裂惟游客已飽受虚警矣 
[騙抵鉅欵案近聞]  
　　公共租界愛多亞路長耕里大豐永雜糧號主張禹門與夥沈石庵僞造棧單向華洋各商騙抵巨欵挾資脫逃後即經各原告控請公共公廨給諭先將大豐永號及大豐永所存成都路一百七十二號門牌新記貨械内之貨物發封備抵並經捕房將沈石庵拘解公廨訊供押候補提人證再訊在案茲悉捕房於一月十九號續獲沈等同黨蒒丸一名於二十號解送公堂請究行由各原告代表律師上堂譯明案情請爲展期研訊關讞員商之德師副領事判薛押候訊核 
[私造八釐軍需公債票之查究]  
　　公共總巡捕房刑事科前日發出賞格一道照錄如下爲懸賞事照得近有匪徒私造中華民國八釐軍需公債票在外混用爲此仰諸色人等一體知悉如能知該匪徒蹤跡報告捕房因而獲案者即給予賞洋一千元儲欵以待决不食言或通風報信請至總巡捕房報告總巡可也 
[舢板廠橋工行將告竣]  
　　公共租界麥根路舢板廠大橋曾經工部局與閘北華界紳董會議重行建造所需經費銀八千餘金議决由工部局與閘北紳董各半担認業於去秋開工原限陰曆年終告竣現已逾期故由工部局飭催工頭限速完工昨據復稱該橋大工准定舊曆元宵節前工竣届時卽可拆去竹笆通行車馬云 
[懲戒阻碍交通之劣孩]  
　　鐵路軌道關係行車安危近來每有無知愚民以及劣孩頑要擺放石塊阻礙交通問有因而出險者曾由鍾局長會同地方官出示嚴禁並責令各叚巡官隨時查察在案昨據駐滬分巡呈報在麥根路地方查見劣孩二人在軌道内擺於石塊當經拿獲送局訊代不諱發交該處地保帶往犯事地方掮牌鳴鑼示衆二天以儆效尤 
[調查遷移木排之爭議]  
　　南市外馬路浦濱各木行所泊之木排濬浦局以其有碍船隻曾經函由工巡捐局飭令各木行將木排移至龍華灣停泊而各木行則以妨碍營業不允遷移迭次磋商迄未解决兹爲江蘇齊省長得悉特令滬海道尹派員調查據實禀復以便設法調停昨徐道尹已委陸君略前往查辦矣 
[盜案未能證實]  
項小雨載天洪張同典李祥有柏正祥柏秀山朱正龍朱正靑魏國興等經總巡捕房華探目陳雲忠查與新閘白克路四百六十七號門牌何仲英家又八十三號門牌某押店及成都路二百七十號門牌某姓家被刦各案均有關係分往常州及法租界將項等先後緝獲解至公共公廨迭經訊供收押在案兹由捕房於一月二十日將項等九人併解公廨請究先由各失主上堂證明當時被刦情形惟盜匪面貌不能指實訊之被告各人均不承認爲盜關讞員商之德領師君以被告等雖不承認察其形狀均非良善之人判均押候抄供連同抄獲之手槍子彈解送護軍使署訊明核辦 
[嫌疑人尙待澈查]  
　　前充民軍之湖北人葉鴻勝身帶實彈手槍深夜在泥城外馬霍路徘徊窺探被新閘捕房一千一六十二號華捕查獲解送公共公廨訊供收押在案兹悉捕房於一月二十日（即舊曆十二月二十七日）將葉解廨復訊據華探目李星福與九號西探目斐司戤潑相繼投案禀稱被告曾否在租界内犯案尙未查明請爲展期容俟查明解訊中西讞員判葉帶回捕房候再訊核 
[舊曆新年之賭禁]  
　　英美總巡麥高雲君以界内有等總會每藉舊曆新年爲名備有中西各種賭具招集流氓賭棍大開賭場抽頭漁利且串通個中活手騙取他人錢財實屬可惡又以此等總會設於新老閘兩捕房境内者爲尤多因特諭飭該管捕房捕頭轉飭中西探捕隨時分往各總會查察如有聚衆賭博情事許卽拘究不貸 
　　舊曆元旦浙江路西園茶館及一言樓書場門首均有賭徒設攤誘賭被老閘捕房二號捕頭親自查見將攤跌翻並將該賭徒等一併驅逐 
　　憲兵營第一連吳連長以高昌廟居民每届舊曆新年必有土棍開場聚賭恐有勾引軍士與賭情事故於昨日督帶憲兵分往分往各處嚴行查禁 
[關於聯運問題之部令]  
　　行李包件之輸送滬寗滬杭甬鐵路鍾局長奉 
 
 
 

Page 11

 
 
　　交通部令關查國有鐵路本國聯運旅客行李包件規章第六條應加修改如左列條文即於民國六年一月一日爲實行之期（此項聯運客票適用時間按照最慢通車時刻表上所定時刻後至六百華里或二百英里或三百法里准予增加一天在此限内畢其行程所有聯運客票有效時間至少定爲二日）合亟令行各該路仰即遵照等因業由鍾局長特飭徐總管遵照 
　　優待路員之規章鍾局長又奉部令開查國有鐵路第四次聯運會議記事錄第七議决案應即照准至聯運各國有鐵路發給員司聯運優待劵規章第十條内應增加一段該條全文如左（各路員司凡持有他路所給購買優待劵之憑照而非售票之路所發者仍可在聯運分站按照聯運價目購買車票如鐵路員司需要優待劵至發行來回游歷票之站而該站非發售普通聯運票之站者則由該員司所擬到終站之他路分站给與該員司購買優待劵之憑照）合亟令行各該站路遵照等因鍾局長已飭車務處查照 
　　輪運路運之聯絡又奉令開查輪船公司發售漢口上海客票與鐵路車票聯絡辦理一事應由滬寗路局與招商局商訂妥善辦法以期聯運各路與招商局實行發售聯絡客票除分行外仰卽遵照業由鍾局長函知招商局訂期會商辦法以便呈部核定聞本年三月即須實行 
　　客票退價之規則滬寧路局昨奉部令發聯運客票未用畢退價規則一件北特探錄於下（一）凡持有中國週遊歷票及尋常或他種國内聯運票者如欲中途下車索還未用畢一部分之客票價目應卽親自報明中途下車所在地之站長自報明下車之日起算儘十日内函致售票之路或中途下車之路索還已退餘票之票價（二）凡未用畢之扣去印票費（乙）對於已用去之票應扣去經行各段之普通票價該持票者雖未實在經行全段亦按全段票價計算此外再扣去百分之十卽爲應退還票價之寶數（三）倘經行各段應繳之普通票價超過原購之票價於退票時則無票欵退還（四）第二條所規定應扣百分十之欵當由退還票價之路留下如因鐵路錯誤致使旅客退票者則准其免扣百分之十（五）倘此項車票係由經理處代售者應向原處索還票價（六）退還票欵之路應先得有關係各路之允許方可退還惟旅客如未旅行出售票路本線之外則此項票價應否退還當由該路車務處處長核奪無庸商之他路如此則未用畢之票即於陳報值管帳目鐵路報單内註明作廢（七）七規則自民國六年一月一日施行注意本規則第二第三所載各叚字樣係指聯票内所包括某路線中之部分而言 
[工業學校參觀團返滬]  
　　交通部上海工業專門工業學校武漢冶參觀團出發等情曾誌本報兹悉該團參觀告竣乘江裕輪於二十二日（即陰曆元旦）抵申此次參觀各廠除預約之漢陽鋼鐵廠漢口電機廠揚子機器廠武昌無線電報局大冶礦出外尙有電話公司及漢陽兵工廠等處歷時不及一旬而參觀已不止十處其求學之殷於此可見並聞該團參觀時均有記錄俾回校後報告校長藉觀各人心得云 
[靑年會聯合大會預誌]  
　　滬寗靑年會童子部定於陽曆正月二十九日至二月二日假本埠四川路百二十號靑年會開第二次聯合大會凡本埠商學界諸君年在二十以下者慨可與會報名以陽曆二十九日下午五時截止並須繳費洋一元膳宿會費一應在内如不願膳宿而欲赴會者祗收會費洋一角大會第一日（二十九日）及第三日等無論會友非會友概可與會惟聯合大會代表可享免費特權餘者須至該會事務所購入座劵每次計洋一角三十日及二月一日晚間開辯論游藝等會來賓參觀一概招待云 
[留學生之嫌疑]  
　　靑浦縣屬珠家角鎭陳協泰燭舖小主人陳定謨號海安現年二十七歲於七年前由上海中西書院西人斐恒君介紹至美國芝加哥大學校留學六年近得博士學位歸國於舊曆去年十二月二十八日乘輪抵申即有捕房包探至碼頭袖出傳票謂陳與印度某事跡涉嫌疑即同至總巡捕房翌日有陳之友人通信崑山路中西書院斐恒君同至公共公堂要求釋放當經公堂傳諭着交一千元舖保保出待查騐行李再行訂期會訊並聞陳在美國留學時會著論說關涉印度之事且路經檀香山曾在亞洲聯會中演說一次當陳未抵上海之前曾有自稱靑年會中人者至珠家角陳之家内設計索觀陳之照像現陳雖經保出案未了結傳訊時擬請律師出庭辯護云 
[少年宣講團宣講紀]  
　　少年宣講團於舊曆元旦午後二時在愛文義路事務所開丁已年第一次宣講會是日到會者百餘人任雪君講賭博之害陶德章講光陰宜庄惜汪春鑒講新年之浮俗間由亞震君唱各種小調灘簧以娱來賓四時散會 
[浙督犒奬路役]  
　　滬杭甬鐵路嗣司工役於上年浙江獨立軍事時間出力者頗多業由呂前督軍令由鍾局長開單呈報當奉指令除上中級員司另呈政府核奬外所有下級司役工匠路警等共犒奬洋四千元發交鍾局長照單分給已由鍾局長於陰曆除夕照單給發矣 
[盧護軍使遷入軍署]  
　　新任松滬護軍使盧永祥當接任之時因楊前使太夫人之喪在署設奠是以暫駐製造局陸軍第十三團之本部辦公茲悉盧君因接前使浙江楊督軍來電准沁日（即今日）來滬勘日（即明日）上午八時爲母設奠奉韓入浙是以盧君已於前日遷入龍華軍署辦公以便與楊督軍將江浙邊境之防務及交代未完諸事逐一接洽云 
　　附錄盧護軍使略歷盧君爲山東濟陽縣人現年五十一歲前清光緒十三年考入山海關武備學堂肄業十七年得最優等畢業文憑由前清武功勞績遞升至提督總兵記名簡放並加墨爾賡額巴圖魯勇號曁陸軍副都統歷充山東先鋒隊右營帮帶北洋左軍右營管帶第三標統帶陸軍第二協步兵統領陸軍第十一協步隊統領陸軍第五協步隊統領官光復時以陸軍第三鎭統制官列名旋任陸軍第五混成旅旅長陸軍第十師師長特給一等文虎章二等嘉禾章勳四位二等寶光嘉禾章陸軍中將松滬護軍副使現充今任兼陸軍第十師師長 
[楊督軍爲母開弔]  
　　舊歷正月初六日爲新任浙江楊督軍之太夫人開弔之期昨由水警第一廳廳長温幹臣第二廳廳長趙雲生訓令所屬官警於初五日齊集上海初六日上午十時同往龍華祭奠並聞楊督軍已於昨日由杭乘車來滬駐節龍華軍署料理一切 
[軍廠明日開工]  
　　製造局李總辦昨日牌示云舊曆年關已過本局各軍廠現有應行製造軍械之件甚多未便久延准定舊歷初六日一律開工趕造爲此示仰各工匠届期一體進廠工作云云 
[步兵照常操演]  
　　步兵三十八團馬團長前以舊曆新歲所部各營士兵一律給假三天停止操演昨已假滿特飭所部各官長着於二十六號爲始仍各照常操演 
[徐廳長慰諭屬員]  
　　昨日午後淞滬警察廳徐廳長傳集各區署所及各隊巡官等到廳面諭謂舊曆年關已過所有舊曆十二月中旬至今加防一事尙見認眞自今日（二十七日）起除將日間加班撤免外其巡邏及每晚加崗照舊進行至二月一日方免加崗各長警仍不准於落差後私自出外等語各巡官唯唯遵諭回至各該署所隊卽分别傳諭矣 
[德領事署之遥祝]  
　　楊交涉員昨接駐滬德總領事克尼平君函開本月二十七日（即今日）恭逢敝國大皇帝萬壽之期是日十時半至一時半就本總領事署率同旅滬德僑舉行遥祝禮式歡迎貴國官商各界即希轉達爲荷云云聞楊交涉員除分函外並於今日前往道賀以敦睦誼 
[察元培對於科學之希望]  
　　上海靜安寺路五十一號中國科學社成立於兹已四年矣科學雜誌發行已届第一年第一號内容之豐富校訂之周詳印刷之精美定價之低廉在雜誌界中推爲上乘其三卷第一期除黎大總統及張季直先生題詞外並有北京大學校長蔡元培先生之祝詞原文錄左民之初生有神話而已進而有宗敎又進而有哲學是爲學之始學有二道曰沈思曰實驗哲學之始沈思多於實驗雖有形之物亦皆以懸想定之及實驗之法旣備凡自然現象皆分别鈎稽成爲系統之學而哲學之領土半爲所占是爲科學之始至於今日則精神界之現象亦得以研究物質之道鰓理之而建設爲科學如心理學是而實驗敎育學實驗美學亦遂緣是而發生有成立科學之希望循是以往凡往昔哲學之領域自玄學以外將一切爲科學所占領科學界之發展未可限量科學社諸君勉乎哉 
[幸未成災]  
　　前晚七時許南市十六舖新舞台舊扯後面協成里弄内某姓家忽然遺火其時適新開之同樂大戲院開幕觀客雲集突聞警信莫不奪路奔逃迨由救火分會驅皮帶車到場知已撲滅即驅車而返 
[小火即熄]  
　　前晚十一時新閘橋北堍恒德豐米行之柴問内不戒於火由各段救火會到場救熄焚燬披屋一間 
[縱火圖賠案展期辯論]  
　　住居新閘山海關路之王樸森於陽曆一月十六號夜串同王全榮在江西路某號屋内縱火圖賠保險銀兩經英利保險公司西人察悉報告總巡捕房將三樸森拘解公共公廨訊供收押候補提人證質究在案嗣於二十二日（即舊曆除夕）經捕房將王全榮查獲解廨請究先由捕房代表牛門律師上堂譯稱被告等將火酒傾於木板上縱火圖賠保險銀兩惟此案尙須調查請爲展期研訊被告王全榮亦延律師到堂聲稱捕房代表聲請展期開審敝律師亦表同情惟請堂上准被告等交保候訊中西讞員判王樸森還押王全榮交一萬元人洋並保候訂期研訊 
[盜案移傳偵探質證]  
　　搶刦虹橋鎭張恒餘米店案内之王寶生前由水警偵探獲解上海縣警佐署轉送上海檢廳訊辦在案兹經檢廳預審王寶生狡不供認故由檢廳長放昨日移文駐滬水警第三分署請傳原獲該盜之楨探尅日赴廳質證以免狡賴 
[陳述搶洋原因]  
　　匪徒沈富山（又名袁六初）紏合同黨於傳曆臘底在舊校場地方搶刦行人姚友慶洋五十元當場由警追獲惟贓洋已少十二元遂即解由警廳轉送地檢廳經林察長派員提訊據姚供在西鄉陳家行爲京貨生意此次來滬收賬共有現洋五十元行至舊校場地方忽有沈等二三人前來搶刦幸即喊救經巡警拘獲惟已缺少十二元請求訊究質之沈供與姚友慶素來相識平時伊等專販烟土是日伊又在滬北私購烟土數百元擬至鄉間販售漁利適爲小民撞見尾隨在後及至華界向伊告借銀洋因不應允以致冲突旋卽搶取銀洋所有烟土姚本藏在身畔當時暗遞他人接去求察問官判沈收押姚交保候查明實情再行核辦 
[破獲土行盜案續誌]  
　　法租界小東門外洋行街郭協盛土行被盜行刦銀洋一千三百餘元一案經法捕房緝獲盜匪卞其昌一名押候訊辦等情已誌昨報兹悉此案現經法捕頭提卞詰問據供有同夥十餘人手鎗四支窩藏南市黄家碼頭某甲家内故法捕頭特於昨日飭派包探帶同卞盜前往南市報告淞滬警察第一區署按照供出地點前往查緝未知能弋獲否 
[汽車傷人兩則]  
　　昨有七歲男孩陳福生與某姓二女孩在百老滙路斐倫路轉角向賣糖小販購買糖果適有九十一號汽車駛經該處將糖擔撞翻三孩同被碰倒男孩頭部受傷二女孩亦傷足骨當由六百七十九號巡捕將駕車人拘押捕房三孩送同仁醫院醫治 
　　某西人昨駕一千零七十八號汽車至楊樹浦路撞倒行人蔡裕生磕傷頭部及手足等處由印捕到來將蔡扶上汽車送入同仁醫院療治歸禀捕頭請爲核示 
[印人毆斃小竊]  
　　江北人金山於去臘二十八日夜半在浦東楊家渡大倉碼頭圖竊煤炭未成被巡更印人查見扭住兇毆登時斃命當經三區呈分駐所孟警佐飭將印人拘押警所一面飭該圖地保龔福生投報地方檢察廳林廳長於前日午後委派鐘檢察官毛檢騐員渡浦蒞場騐得金山身受木棍傷數處腦門撃破委係因傷身死填明尸格查無家屬判由善堂棺殮發封厝壇該印人則由該所押解警廳轉送地檢廳核辦 
[續誌小浜内發現屍身]  
　　閘北潘家灣小浜内發現無名裸尸由十二圖地保報廳請驗已記昨報前日下午地檢廳派檢騐員吏蒞場驗得死者年約三十餘歲腦後尙埀髮辫除頸間勒有麻繩外腰部頸間受有刀傷五處委係被害後抛入浜内查無屍屬着保報堂收殮聽候緝兇究辦 
[索討欠欵之意外]  
　　浦東楊家渡鄉民某甲因與某乙索欠起釁於舊歷歲杪互相兇毆當時經人解散不料次日乙即身死尸屬以被毆斃命等詞協同二十四保十三圖地保投報地方廳禀相驗 
[查禁抛擲響炮]  
　　每届舊曆新年滬城邑廟花園内遊人甚衆一般流氓頑童往往在人叢中抛擲響砲使人受驚以爲取樂兹銀樓業董姜步七有鑒於斯特禀請淞滬警廳出示嚴禁徐廳長准如所請業已令飭一區二分駐所轉派長警隨時查禁如敢故違定須罰辦云 
[完納漕糧之踴躍]  
　　去年本邑四鄉收成頗豐因此民國五年份漕糧由各花户自行投櫃完納者非常踴躍舊曆歲暮數日中城鄉各櫃聞共收洋四五萬元爲數年以來所未有云 
[騙案賠償了事]  
　　湖南人易寅暲在閘北寳山路貧民工藝廠爲可事陰曆除夕日扭前在該廠爲司事之顧子榮至四區警署控稱被顧冒該廠名義向英租界石路仁昌衣莊騙取值洋三十餘元之皮袍褂一套請爲究追等情由姚警正略訊一過判解司法科訊據顧承認行騙並由其家屬請求免究賠償了事 
[拆墳圖賣案之枝枝節節]  
　　寡婦陸蔡氏因有祖墳在閘北胡家木橋五區三分所境内去年陰曆年底被夫督陸錦春拆掘圖賣由氏將錦春扭控地檢廳請辦在案兹悉該墳内附葬同族陸雲生父母之棺柩亦被錦春掘去尸骨不知抛往何處故雲生亦訴請究辦業經檢廳預審判錦春押候起訴公判嗣陸蔡氏復延王煥功律師爲代表在審判廳訴稱伊夫陸長齡在日係兼祧長次兩房請求將該墳地作三股匀分該氏應得三分之二等情經袁廳長批准於陰曆十二月二十七日開庭辯論詎錦春已由檢廳交保釋出當飭法警着保交案錦春因病未到故原告陸蔡氏陸雲生昨又具呈檢廳催請速行提起公訴 
[串拐江北女孩]  
　　住居新閘路二千零廿三號門牌之海門人陳甫順與婦人陳奚氏在江北地方串拐十三歲女孩毛鳳郎來滬圖賣被新閘捕房華探目李星福查獲於一月二十號將陳與奚氏及毛女併解公共公廨請究先由李探目上堂禀明前情訊之被告延律師到堂代辯要求准予交保候訊中西官判被告男女各交三百元人洋並保毛女暫留濟良所候核 
[破産後無須押追]  
　　成豐餘泰等押店十七家在公共公廨呈控許鳴九不理貨欵等情由廨判將被告押追在案兹悉被告於一月二十號延海德禮律師代表投廨譯稱被告業經破産且已在押日久所存押店公所之貨特即請公堂給諭公攤准將被告開釋聶襄讞商之英卓副領事判被告准予開釋所存押店公所物件仍候公堂核辦 
[定購顔料之糾葛]  
　　郭雪瀾前委代表楊裕慶至法公堂控稱郭前向晋和顔料號主陳開元及經理蔡蘭友定購硃紅顔料二十箱付過定銀三千兩後陳因貨價飛漲延不交貨以致郭在香港抛出之貨無貨可交被人控告致受損失銀一萬餘兩今郭押在香港店亦倒閉故委商人代表請追損失晋和號延賚美律師代表聲稱郭前致函晋和托代定購硃紅顔料二十箱所有定銀由郭來電托代墊付晋和因郭前欠未清不允墊款故即電知原告今將往來信底呈案請察中西讞員察閱之下判將往來信底繹成法文呈候訊斷在案昨又傳訊賚美律師聲稱晋和與郭往來均由號中經理蔡蘭友經手號主陳開元素不預聞今蔡出門收賬尙未回申由蔡姪留生代到請示並稱晋和前於正月初七八日電致原告說明如不出貨作爲無效應請堂上着原告交出此電察核代表楊裕慶答稱電報今未帶來惟定購之貨並無期限請察中西讞員會商之下以原被告均不應將往來電報匿不呈案判于十四天内各將電報呈案再行核奪 
[彼此均不差誤]  
　　廣玉樓主黄省三曾至法公堂控稱前有欵項托合興莊主張涵林滙往大連被伊躭誤等情被告聲稱按期電滙並不躭誤實因滙欵人與收欵人别有糾葛以致涉訟有電報信函及親筆收條爲憑判候覆訊核斷在案現經公堂查明原被均無差誤所誤者實爲大連兌付之人且兩造亦願和平解决由原告禀請銷案聶讞員准即將案注銷 
[匪徒攫物類誌]  
　　錢姓老媪於舊曆去年十二月二十六日下午抱一女孩同乘黄包車行經貴州路壽聖菴附近突有匪徒兩人從後趕上攫取錢媪所揷金押髮一支而逸迨至停車鳴捕房拿兩匪等已不和去向 
　　匪徒陳阿四於舊曆十二月二十七日午後在湖北路攫取婦人陳朱氏金耳環圖逃適老閘捕房包探陳維坤經過是處將陳追獲搜出原贓帶入捕房押候解究 
　　正誤昨報載波彌文洋行打包工頭張林寳家被搶並刀斃行人林加寳刀傷張阿尤一案兹經查明此事即流氓林加康與阿裕因賭起釁被同類所戳昨報因二訪員先後報告名氏不同故未併合附正於此 
雜評二 
[實業上之好消息（訥）]  
　　近數日來社會上發現之事皆可悲可痛之事也撫順煤礦之慘劇長江流域之地震川省軍隊之譁變所謂天災人禍相偪而至卽上海浦東之大火雖焚毁僅係草屋而苦力貧民又不知經幾許流離之苦矣 
　　雖然此種之天災人禍僅屬偶然非關於國家根本之災禍也今有一樂觀消息足以抵此悲觀其樂觀維何卽關於國本紡織業之進步是也紡織爲實業上之重要事業吾人希望實業之進步亦以此爲最切兹據全國紡織廠之調查外人所設祗有八廠而華廠則已增至三十餘家苟從此實力奮進始終不懈吾敢决其於此競爭之旋渦中必能放一異彩故此樂觀消息足抵此種種悲觀之事而有餘 
[]  
[]  
[]  
[]  
[]  
[]  
 
 

Page 12

 
 
　　寳羅製藥公司新年特别廣告 
恭賀新禧 
　　祝諸君今年身强力壯頭面一新上海寶羅製藥公司同人鞠躬 
緊要啓事 
[啓事四則]  
　　請各界注意 
　　一嚴杜假冒影射本公司所製各種藥品悉遵格致理法精心配製其質純效靈久已名溢寰宇即經售敖更大力士之（增力補藥精）湯森氏之（皮膚白色素）（愈斑光面水）（面皰藥水）（生毛髮藥水）（拔毛藥膏）及非洲著名壯陽固精藥之（希那明膏）等藥皆靈效卓著全球歡迎不料無恥奸商見本公司各種藥品鎖路之佳遂假冒商標影射藥名製造僞藥在外兜售尤以假冒湯森氏之皮膚白色素等藥者爲最多如上海法界首安里之自稱藥房某儈將皮膚白色素五字更換一宇登報影射在各處寄售當經本公司登報聲明某儈自知不妥遂將藥名更換三字在各處寄售嗣後又有所謂普安氏者尤爲奇怪居然將湯森氏仿單照樣翻印更於湯森二字之上加印普安二字專門在各藥房及各店號派人兜銷而知其來歷者立時回絶不知者只貪其定價之廉不問有無功效此外又有京津二處發生唐森氏之白色素九功氏之白色素等名目購藥者不察往往受其欺罔及至用之無效始知悮購僞藥須知彼等伎倆百出防不勝防兹本公司特將各種藥品眞樣詳細說明於後望購藥者注意焉 
　　二聲明藥品眞樣本公司經售湯森氏之（皮膚白色素）係用五彩馬口鐵螺絲盖圓筒所裝（拔毛藥膏）係用鍍鎳螺絲蓋玻璃圓罐所裝外套藍底白字淺湖綠色邊紙盒（愈斑光面水）（面皰藥水）（生毛髮藥水）及敖更大力士之（增力補藥精）俱用玻璃瓶所裝其玻璃瓶兩傍均刻有『上海寶羅製藥公司』八字一面係華文一面係英文外面均有紙盒印刷除增力補藥精外俱有五彩細花（希那明膏）係用五彩信封式所裝花紋精細印亦精工均有寶星商標及上海實羅製藥公司字樣如各埠諸君在外間購有僞藥務請函寄本公司報告一切另有酬謝 
　　三新正贈優待劵本公司自卽日起元宵日止凡在本公司購藥品一種者贈送優待劵一張購半打者贈送六張此劵每張值洋二角如以後在本公司購取各種藥吕即可以此劵抵洋二角若有此劵五張即可調換湯森氏美容藥品一種或希那明膏一張若有此劵七張卽可調換增力補藥精一瓶此係本公司酬報惠顧諸君盛意幸勿失此機會 
　　四添設各埠分銷邇來各埠購辦本公司各種藥品日見增廣本公司爲便利惠顧諸君起見急擬遍設分銷推廣銷路庶外埠購藥諸君以便就近購取而免郵電往返之勞如外埠各藥房及各大行號如願擔任分銷本公司各種藥品者請即來函商訂本公司極表歡迎另有章程合同函索即寄上海英大馬路新世界對面大慶里寳羅製藥公司謹啓 
 
 
 

Page 13

 
 
   
 
 

Page 14

 
 
自由談 
游戲文章 
[祝財神辭] [  小孤山人]  
　　春王正月初五良日五路財神誕辰届吉操豚一蹄釃酒一滴鯉魚一尾雄雞一隻焚香化紙躬腰屈膝敬叩于玄壇神趙朗江蘇財帛使司裕國侯任環曁招財童子進寳郎君之前而祝曰惟神爲大惟財爲尊天上地下莫如財神孰遇財神反打耳根孰慢財神倒脫靴路（俗諺有曰批財神耳根又曰脫菩薩靴）望錢瞎眼見利昏心偌大元寶那不歡迎吉日惟五正值生辰家家户户簇簇羣君大大小小齊入廟門廟門洞開輝煌燈燭整襟升堂介爾眉壽喁喁喃喃志心頂祝彼祝維何自求多福男兒祝福飽噉飴糖女兒祝福多辦嫁妝主婦祝福六畜興旺僕婦祝福耗子搬糧妓女祝福金珠滿箱流氓祝福竹槓充囊市人祝福生意叨光公司紅利日進無疆鄉人祝福田地豐穰風調雨順茁莊牛羊工人祝福廣闢消場國貨精美價值奇昻游人祝福旅行蘇杭腰纒十萬騎鹤洋洋此心此理人人同有朝思暮想都爲財虜燒香磕頭入魔出醜我則不然唯唯否否我神聰明正直而壹福善禍淫厥爲天職陽虎何富原思何急不義之財安可究詰自作之孽胡不誅殛神之聽之請言其悉堂堂議員胡言亂說或打磕盹片語不發薪公條例爭定鉅額坐則五千行則數百更有外花賣票賣缺一字千金報酬破格是發寃財母使苟得寃財苟得罰作蟣蝨桓桓軍旅坐擁兵士全耗國賦虚糜餉糈師行所過兇稱老子搶掠村墟如梳如洗盜賊公行流寇蜂起打刦百歸榮耀鄉里是發横財母使强虜横財强虜罰作豺虎卓卓偉人革命健者其名愈隆其心更野海外歸來窮無片瓦滿地金錢要撈一把請償債欵政府怕惹名借黨人利歸私下是發混財母使虚假混財虚假罰作牛馬滔滔財權抵押貽害是賣國奴劣根不改長期短期奮債新債大借小借借於外海息金雖重回扣自在朋比分肥利市百倍是發洋財母便得彩洋財得彩罰作猪囝巍巍長官名利心熱門本如市别開狗穴千金一差萬金一缺某瘠某肥某優某劣暮夜苞苴兩生三節宦槖纍纍簠簋不潔是發官財母使攘竊官財攘竊罰作龜鼈紛紛知事局卡司務暴虐窮黎欺凌商賈屠宰印花烟酒賣户惡稅重重呼天呌苦萬取其千十加其五浮報開花私收挖土是發毒財母使多取毒財多取罰作狗彘凡此種種警告神明須知財力萬苦千辛脂膏汗血迺變金銀一供揮霍糞土沙塵削而奪之付掠刷神（搜神記掠刷神掌財蓄之有餘者咸刷而掠之）爲貧均富樂利斯匀勿染銅臭歆其醉飽勿被錢魔困於纏擾富不可求天無所禱惟商惟民迺宜神保祝我財神保佑我商銀根活動股本雄强貨稅減少積金斗量商旗五色耀於東洋祝我財神保佑我民寇盜不擾雞犬無驚租稅所出擔負皆輕民康物阜同我太平豈想天財天雨黄金摇錢樹倒聚寳盆沉豈想奇財挖窖得窖母若金陵萬金反耗乞兒暴富一夢黄梁希冀非分奢欲難償莫爲污吏捲欵逃職莫爲貪人弛烟被撃莫爲闊老虧公避匿莫爲富翁租界託迹銀錢幾何入亦悖出權利幾何得不償失非財求財徒勞無益邀福於神神必呵叱兹逢神誕上壽稱觴布饌於几薦牲於房匪云干祿聊以升香神其降止來格來嘗（四） 
徵聯披露 
　　艾亞通云『國建丁靈傳狄北天昭已衛誌准南』又云『武丁曾得商巖夢元已徒沿魏國名』又云『環佩丁當聲協鳳文章已起象呈蛇』又云『簾櫳畫靜埀丁字斗柄天横射已方』芷芬女史云『簷鐵丁東風透竹弓弦已乙月窺人』筱茅云『君重上丁先釋菜后逢吉已便親桑』又云『弓挽不如丁識一觴流唯望已逢三』選宜女士云『二陸雙丁齊品價三春上已暢襟懷』餓鹤云『五丁開山鑿奇險上已臨水除不祥』拙菴云『漢制成丁初算賦唐君上已輙吟詩』袁帥南云『丁年奉使蘇卿節已月爲余爾雅文』紉蘭女士云『上丁釋菜尊先聖元已於桐奉嗣王』李藹騷云『丁沽渡雪紛航葦已火燃春欲灼桃』黄官記云『樂習仲丁風叶八禊修上已日重三』侯埜云『辨士巧言丁有尾晝生錯認已無鈎』陳湘吟云『駁牛蠢蠢名丁犖石蠧蜿蜿見已時』湘槎云『租丁授畝徵唐制禊已招魂紀鄭風』四明市隠云『幽情嘗託丁香結夜話難忘已午鐘』（未完） 
小說 
[言情小說妍媸鏡（第廿七章一）] [  常覺小蝶合譯天虛我生潤文]  
　　亞琪塗橘醬於麫包之上顧予笑曰柰梨汝實爲天下最奇之女子言次復笑含語不伸此時去曼睞在病榻之後已數禮拜矣勞倫司亦歸桐樹莊與予覿面之時頗稀時亞琪復笑曰柰梨實告汝......予曰止不如不言吾知凡人欲面謫一人輒冠此三字故予殊不願聞亞琪不顧仍笑曰實告汝汝之所爲不特無理尤且令人可疑天下焉有將護一人於病榻之間其親密乃過於父母及其旣愈則文避之若恐浼焉此種冷氣即極北嚴氷亦不過是誠何謂哉言次以臺布自拭其指取餅乾蘸牛乳啖之又曰使旁人觀之一若此少年之病愈者直於汝爲不幸予聞語勉强欲笑殊不知答則俯其首耳熱如焚曰亞琪汝語何指亞琪曰我蓋謂汝之心殆爲鐵石所製故所爲事往往不近人情使人怨艾予曰亞琪誰怨我哉亞琪作色曰誰哉勞倫司耳彼以汝故往往自怨自艾謂不知何故乃輙開罪於汝夫以一丈夫而見憎於女子人 
生復何樂趣予曰此則誠可笑人我之與彼初不過泛交即令取憎亦無所碍以吾思之彼今已爲勸爵歲入萬餘又有富妻在理亦宜自樂亞琪曰我亦云然特不知何故彼終鬱鬱若有重憂尤可異者則嬧娜近來亦復憔悴不堪昨吾與勞倫司同往彼方觀書吾初以爲必墨翟新著否則亦爲言情之書及一視其封面乃爲塜中人語而哈荔夫人亦復悉眉不展若抱深憂故吾視桐樹莊近來似有愁雲怨霧籠罩其上使人望而無歡甯不異哉 
消閒集 
　　右之樂器凡七種以一人司兩鼓以一人司兩鑼其餘中鈸小鈸手鑼另以三人司之凡五人得成一組若人數多則可更以一人司魚板（即小木魚及綽板）用以撃節若人數少則中鈸可省或使不諳樂譜者司之但令其不疾不徐一一以扑字應之卽得故中鈸又名呆鈸而小鈸則須開合應節且有獨鳴之時故稱活鈸非熟練者不能也右爲凡例試更進述其譜 
　　開首第一段名（坍牆頭）所以使諸樂湊成一片聲聲應節而後引入正文其譜如左 
　　扎得而長扎得而長札得而長令長令長令（不拘長短）札得而長 
　　右於字旁註點者即爲板眼猶風琴中之拍子也稱長令者令字乃大鑼之餘韵例如『長令長令』則大鑼僅遇長字一鳴計凡二下手鑼小鈸則須鳴四下又如『札得而』亦可讀作『札卜』二字小鈸則鳴合鈸兩下中鈸則但於卜字上一鳴至長字則兩鈸及大鑼手鑼齊鳴一下司鼓者於『札』字則雙搥齊焉於『卜』字則雙搥一擂於『長』字則以兩搥在鼓心上向左右分開而得一聲由此練習入手衆目悉註於鼓搥至末句長字一出而衆聲齊歇乃爲合奏則司鼓者轉調而入第二段 
　　第二段（春富貴） 
　　札得而長長丑長一丑長札得而長長丑長一丑長札得而長令長令長札得而長長一丑長札得而長長令長札卜長 
右稱『一丑長』者一字即且字之合鈸聲故不稱且而稱一例如『丑長一丑長』則小鈸須出五聲即開鈸兩聲合鈸一聲開鈸兩聲是也手鑼則鳴四聲先鳴兩下而以鑼片略略一抵以應一字再鳴兩下即得中鈸則遇一宇處須用一扑以應之右調尙須用小鑼複奏一遍譜字同上但易長字爲張宇例如左 
　　札得而張張丑張一丑張札得而張張丑張一丑張札得而張令張令張札得而張張一丑張札得而張張令張札卜張 
　　右調司鼓者當於張字處換撃銅鼓例如首二句卽當敲作『札得而同同龍同一龍同』如第六句則可作『扎得而同同一龍同』習此一段至於純熟則各器自然應節而且能以參差取勝則盡善矣（未完） 
　　今日插畫爲『今日所急需者爲和衷共濟與正當之愛國心』十六字組成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之歷數談]  
　　論各國元日不同（見甲戍十二月初一日本報） 
　　今月十七日洋務中人皆言是日乃西人冬至考長至之日遍天下無異十四日爲華人冬至亦卽西人之冬至也年内日晷之短以此爲最節後日漸舒長至四人例於冬至後三日給假休沐者此日非係冬至乃西方耶穌降生之辰凡歐羅巴洲各國之奉行天主敎與耶穌敎者咸以此日爲嘉節俱行慶賀以誌耶穌降世救人之事至於中國日月雖有不同而一歲中二十四氣七十二候則無不同初無彼此之區别也惟天下各國所立爲元旦者則各有不同中國伊古以來則有四正如周以子爲天正商以丑爲地正夏以寅爲人正建朔頒時三代各不相襲秦併天下則用亥正漢武因尼宣之一言改用夏時二千餘年來莫之或廢至於此外天下各國則有五曆一曰泰西曆以耶穌降生爲元至今凡一各八百七十五年以同治十三年十一月二十四日爲元旦俄羅斯雖用泰西曆但比歐洲各國爲後十二日一曰回回曆以麻哈默德離本國之年爲元至今凡一千二百九十年以同治十三年七月爲元旦一曰巴社曆以薩沙尼朝末主野特日卽位之年爲元至今凡一千二百四十三年以同治十三年六月爲元旦一曰猶太曆以開闢爲元至今凡五千六百三十四年以回治十三年八月爲元旦一曰暹羅緬甸諸國曆一爲國年以暹羅勇士非雅克勒時爲元至今凡一千二百三十五年以同治十三年二月爲元旦一爲佛曆以釋迦牟尼潯槃之年爲元至今凡二千四百十六年以同治十三年三月爲元旦凡此五歷皆與中國殊異近今日本亦改用泰西之曆而以開國爲元至今凡二千五百三十五年惟是曆算之士推求象緯則皆以春分之日爲元旦至於各國所計每一日中以何時刻爲一日之首則又不同猶太國人以即日黄昏至翌日黄昏爲一日中國人以卽日子時至翌日子時爲一日按之晷刻以十一點鐘爲交子初十二點鐘爲交子正所謂一日之始者乃以夜間十一點鐘爲起而西國航海之人則又以午正十二點鐘爲一日之始蓋每日正午船主伙長必用量天尺窺淵太陽高低度數則知船至何方自前日午正至今日午正凡行路若干里故以正午爲一日之始可見至今天下各國年月日無異而所以建元正始者殊有不同未可以一端計也傳識之士或不憚詳考而臚於篇 
　　按中國今亦改用曆而社會習慣仍遵舊曆然其曆之原委知之者恐尙不罷如四十年前人所談之明悉也故選錄之尊聞閣筆記 
[象（見本報壬申四月初三日）]  
　　咸豐時京師畜象均斃同治八年廣西撫臣奉旨覓象貢京帥越南聞知即貢馴象二陪象一馴象稍小陪象則昻然一老者也行至武昌省城例應送督撫各署驗貢督撫各官俱集於大敎場犒賞如例後方赴各署令人縱觀不少禁當是時象官升公座象奴引象至令其叩見犒賞披紅後令其叩謝象遂先跪前二足次後二足亦跪三叩首而起毫不失儀觀者嘖嘖稱異先一日老象因沿途受暑遂病殆知將死即向二象垂滬二象亦對之流涕至驗象日老象不肯行象奴與言再四始同二象出步履艱澀流涕不已行至大敎場成禮後徑由原路出城回橺不願再往各署矣迨二象回後三象相視滬如泉湧其悲勝於前至次日老象遂斃二象哀吼屢日涙愈甚又數日二象始行蓋無日不泣焉方象之赴各署也有鬻鮮桃者數人息於市旁二象止步詳視擇其桃之大而紅者以鼻取數枚人方謂其自食也忽捲鼻至背以桃進象奴二象皆然若互相爲謀者異哉夫象蠢然一物也觀其誼篤同類禮敬象奴果有以異於人乎 
[石窖黑米（見本報壬申年四月十五日）]  
　　漢口有人掘得一石窖皆石塊砌成中有米二千餘石色已黑未經霉爛尙成顆粒並有三國魯子敬遺碑一塊第傳者不知碑文所述果係魯子敬藏米之事否抑或爲他事也碑與米果屬一事耶抑兩事凑成耶抑米自爲米碑自爲碑耶然碑爲三國時碑米果爲三國時米歷時二千餘年藏於土石之中飽受潮濕之氣猶能分辨顆粒有是理耶吾恐碑爲三國時碑米或後人所藏將此碑置之土中故作狡猾以爲怪異亦未可知此米曾有人携至上海關之竟與傳說無異云 
[海中浮木（見本報壬申年四月十九日）]  
　　川沙海口有浮木一段非枬非椐色黑而紋堅緻爲漁人撈取適釣船中以乏薪告遂劈供晚炊食未已風浪大作船如萬馬蹴踏顚簸片刻遂覆於水漁人一家五六口無一獲免而鄰船則安堵如故也 
[秃龍（見本報壬申年五月十四日）]  
　　勒樓人抵省言該境至軍機寨一帶傷屋百餘間傷人百餘口稽其故則俗傳秃尾龍過此也其時風雨晦瞑天地異色非常震動故有傷屋傷人之事尤奇者於死亡百餘人之外尙有三人杳不知去向土人又言龍由該境過百　而去後患尙未細悉噫龍之靈固昭昭也而出則挾風雨傷人物究何取焉且據人言該龍秃尾之故係由人所刴云 
[雜錄]  
　　别琴竹枝詞（得） 
　　梁上偷兒曰姊夫辣里龍號也無殊洋房管事司多畫谷克先生做大厨 
　　四丁買與四丁琶（皆輪船）船上因成黑鐵鬼（似夜义）同克羅輪明暗火夾登船主洵堪誇 
證鐘（呼使之鐘不敲而據）響處喚琶孩（童也田佛也以呼使者）初做琶孩亦可哀彈媾甫羅勃辣逹（皆辱　語）吞聲忍氣笑顔開 
　　露天捕客勃羅街飛轎奔來只省鞋一套衣衫穿着外中無米亦無柴 
　　行看么二打温多每道花烟勿老何欣說長三郎的里不知戲館呌如何 
　　請看频呼六克（看）西（亦看也疉用）爲夫（妻）的是喚嬌妻烟絲好似拖碑哭海作高來六作低 
　　我同汝去哀郎由綽潑超超速速謀不懼何人諾廢害辦琶悄悄竹扛抽 
　　小娘子與某先生密四（稱小姐不應稱先生）高高呌幾聲不管七三二十一密雖（稱婦人）密四不分清 
　　叱犬從來用克明雪堂（坐也）許許（英人呼犬聲）效禽鳴彈描回六谷爲去嚇得鄉人不敢行 
　　其話蠟云喜碎司甯音口操乃西斯東家臥後除鞋走地襪輕鬆 
好拭匙 
滑丁何物由王支哀諾王之不要斯氣煞外邊窮苦力（二字出店）一言不識獨傷悲 
　　法司爲一有爲先好襪處伊問幾年討潑碎爲樓頂上混徒碎乃是窻前 
　　譬說如何宿怕司一絲（是）蝦類（唯）總稱知休忘城外奥雖雪兩個成雙達勃兒 
　　王之琶海要船錢配由陪陪隔兩天你要幾何如襪處的里到順是三千 
　　保險洋行號燕梳行中殷實有盈餘紛紛傳派燕梳紙歲底年年送曆書 
　　照票權歸殺老夫（看銀者）可憐簽字總模糊東家不肯諾鉛度且待明朝毛六都 
　　信紙常稱拿脫卑書完考必（抄也水印也）喚西厮須知緊要公司信切勿輕言袜四基（不妨） 
　　代報派絲（關單）不敢催梅而（公司）失破（船）寄書回牛絲卑乃新聞紙知自公司船上來 
滑推姆問是何時定内（夜膳也筵席也）爲因（酒也）用酒巵一夜纔當温内脫自鳴鐘謂克勞基（粤人呼克勞克爲克勞基）紙張砲彈與關門短字呼號一例論五者同聲名若脫何妨一口囫圇吞 
　　我欲開言喚阿三來司（飯）悄悄（吃）亦常談嫂夫雪的郎由谷偕爾城中共往南 
　　大脚娘姨辣住飛非司法脫臉盤肥予今口渴側司脫很葛立兮肚裏饑 
　　愛做藥材掮大黄辣治（大）野陸意揚揚豈知而路排鞋勃（大黄名）回首登坑早已忘 
　　雪貳克蠻專做絲帝推司帶是茶師絲茶兩機大生意討克（談）滑丁（何）司比凝（說） 
　　哀克司已（出口）及印巴（進口）關單出進口無差本行專做報關事好比當官納帖牙（未完） 
 
 
 

Page 18

 
 
   
 
