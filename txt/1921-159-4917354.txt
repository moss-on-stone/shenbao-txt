# 1921 - 159 - 4917354

 

Page 1

 
 
   
 
 

Page 2

 
 
   
 
 

Page 3

 
 
時評 
[中外共棄之當局] [  （冷）]  
　　本埠外報昨以縱論反對英日續盟之中有鞭策我國人之語曰 
　　非另立一政府以代現有之政府則此政府在國際上自必認爲國人之代表也 
　　如敢明白發言則必以中國人民迄未能平息內爭另立北京政府可無愧爲國民代表無負於中國前有之榮譽者爲憾 
　　如中國人民所出之力用於維持主權之空談用於激昂之電報有一半移用以對付利欲薰心之官僚與欺詐之當道則今日中國何至尙若是頹唐哉 
　　北京外報亦曾於縱論敎育風潮之中有深慨時局之語曰 
　　倒行逆施如今日之北京政府設再不轉結强大之力推倒而改造之中國不可謂有人 
　　外人之語言如此我國人固對之而慚愧者也然自巡閱會議之後敎潮反覆之後武宜兵變之後人亦孰不同具此心哉 
 
 

Page 4

 
 
   
 
 

Page 5

 
 
   
 
 

Page 6

 
 
[專電]  
　　北京電昨閣議浙江自治應付問題甚久無辦法聞長江各省與浙默契者甚多惟皖未通欵曲當軸頗悲觀（十五日下午二鐘） 
　　北京電閻相文呈以王佐才騎團駐同州馮旅駐鳳翔張錫元旅駐渭南二十師駐咸陽七師駐漢中對陜軍欠餉另訂淸理方法所有陳部苟非抵抗暫不更動請備案（十五日下午二鐘） 
　　北京電陳樹藩軍將潼西電線割斷部電陳阻止勿使交通斷絕 
　　北京電陳樹藩電陜省原有軍隊四混旅四混團及游擊隊等三十餘營現擬改編爲四師三混成旅請以劉世瓏張金印張寳麟党仲昭爲師長井岳秀白鴻儀田維勤爲混成旅長請卽明令發表以便交替俾後任統系分明每師年需百萬每旅年約五十萬與十年預算適符合（十五日下午四鐘） 
　　北京電馮玉祥由華陰來電請催閻督乘時入陜院覆閻已抵觀音堂（十五日下午二鐘） 
　　北京電奉張對征蒙大舉决定從緩進行（十四日下午四鐘） 
　　北京電姜桂題請調駐豫毅軍回防拒汲金純入熱奉張聞報來電反對（十四日下午四鐘） 
　　北京電奉訊張作霖訂删（十五）起集俄日兩國代表開蒙事會議聞目的在規定防線兩不侵犯 
（十四日下午四鐘） 
　　北京電張作霖電請撤換丁錦保參謀喬賡雲繼航空署長靳未允　　北京電法醫兩校長經敎次派員歡迎出院回復自由至政府對敎員起訴事雖經調人從中和解尙未打消（十四日下午七鐘） 
　　北京電政府對敎育費已籌定四十萬惟須校長團能負上課責任方允發給（十四日下午四鐘） 
　　北京電敎育費四十二萬財交兩部已籌措支付令今日可發 
　　北京電本日閣議無公布案惟對鄂省兵變事王督免議軍官由明令懲戒又議膠濟路日軍撤後應 
行接防討論結果電田中玉議復（十四日下午二鐘） 
　　北京電甘隴西縣防軍王營十日夜兵變携械逃亡一連（十五日下午二鐘） 
　　北京電日代辦覆部允將延琿日電線撤去（十五日下午二鐘） 
　　北京電中東路借日欵尙未成昨某晤宋小濂宋云東路積虧甚鉅非借欵難支某國急欲投資爲攘奪路權我若向借不特路權從此損失且某國金票益將推行國幣將受排擠故仍望中交兩行借三百萬發行短期公債票指定俄庚子賠償爲還本用（十五日下午二鐘） 
　　北京電部派楊書雯爲巴拿馬總領事長福爲橫濱領事郭家驥升一等秘書加參事銜代辦駐葡使事（十五日下午二鐘） 
　　北京電中波通好條約改派唐在復在羅馬與波斯駐使互換 
　　北京電胡維德咨部駐日暹使函請擇地協商中暹通使請核示 
　　北京電外部正式函墨代辦胡爾達盼於短時間將舊約諸點由王繼曾與墨外部修正所有未訂新約以前舊約雖届滿仍爲有效 
　　北京電馬福祥昨赴綏保李樹勳爲參謀長（十五日下午二鐘） 
　　北京電魯田中玉電日領照會日政府决意撤退膠濟路沿綫軍警請予塡防事關國際交涉請示辦理又據駐濰十八團長報告該站日軍已開始撤退我軍可否塡防除令暫緩接防外懇速示遵 
　　北京電鄒芬電滂江各支隊因征蒙軍隊日內在奉編制現將呈請一律編入願効前驅恢復庫烏叨褚旅高團餘軍願充先鋒隊查各隊空額旣多武裝亦不齊備應如何辦理希速電示（十五日下午七鐘） 
　　北京電內部編訂特別警察組織法先從京師試辦（十四日下午四鐘） 
　　北京電外團聯席會議對鄂省兵變所受損失先合組一委員會從事調查並以各地統將無馭兵能力將提出裁兵覺書（十四日下午二鐘） 
　　北京電外訊宜昌美領漢口日領各電駐京公使僑商所受兵變損失現已調查明確卽日來京報告　　北京電鄂同鄉以命令對王占元並無懲辦明文二次呈請語極沉痛兼帶滑稽謂明令有查取該管師旅長職名呈候嚴懲一語查王實兼第二師長早經國務總理呈報大元帥豈至今未知何待查取今午鄂人續開會議又傳漢陽有警人情益形憤激再推代表請願（十五日下午二鐘） 
　　北京電安慶湖北同鄉會電王占元縱兵焚搶損失達數千萬請迅免王職懲以國法並請令吳佩孚督鄂（十五日下午四鐘） 
　　北京電金紹曾查辦武昌兵變謂損失百倍於信陽請發帑辦急賑張壽鏞係部派專查官錢局損失　　北京電王占元願自捐十萬辦兵變急賑（十五日下午二鐘） 
　　漢口電删日（十五）午後一時災民千餘人在閱馬廠集會軍警未于涉當議决要求賠償與振恤等七條旋向議會請願由議長電知軍省署派來代表允將災民要求轉達當道照辦（十五日下午七鐘） 
　　福州電李厚基患濕瘟將愈元（十三）晚症又變（十五日上午十一鐘） 
　　杭州電省憲起草委員會今日開談話會到三十八人周萍洄主席决定銑日（十六）開成立會選委員長（十五日下午九鐘） 
　　香港電機器罷工風潮已息 
　　香港電肇屬三榕峽眞（十一）晚有三商輪沉沒聞載重流急故 
　　香港電孫文眞（十一）與廖仲凱游鼎湖文（十二）游七星巖並擬溯上游瀏覽說者謂其另有作用 
　　香港電陳炯明出巡現擬從緩 
　　香港電港接英領佈告梧埠戒嚴日暮禁船進口（以上十五日下午九鐘） 
世界路透電 
[英議員之華事質問]  
　　十三日倫敦電保守黨議員佛里斯爵士今日在下院建議應令駐遠東英國代表調查華人因反對英日聯盟將實行抵制英貨之說是否確實外交次官哈姆斯韋士氏答稱英日賡續聯盟事非俟帝國首相大會討論及此彼不能有所宣布但彼意不致引起如佛里斯爵士所述之糾紛 
[英議員之日軍質問]  
　　十四日倫敦電自由黨議員倫氏在下院質問政府曾否致文日政府勸其勿攻入西比利亞哈姆斯韋士氏答稱政府未施此舉蓋日本並無攻入西比利亞之志也議員康偉才氏質問日軍在海參崴何爲哈氏答稱日本駐兵海參崴不能視爲攻入西比利亞之舉動也 
[辛博森氏之在英演說]  
　　十四日倫敦電辛博森氏明日將向下院混合黨議員外交股演說星期四日將向國際聯盟協會演說二十九日將向國會議員商務團演說三十日將向全國自由俱樂部演說七月一日將向下院工黨議員演說而繼續邀請演說者尙有若干團體 
[日使在英演講]  
　　十四日倫敦電日本大使林權助男爵今晚在全國自由俱樂部演講日本問題時答覆某員之質問謂彼信美總統如建議召集裁減軍備大會日本必覆文贊成 
[美國與國際聯盟會]  
　　十三日紐約電巴黎消息謂國際聯盟曾請美國派代表參與六月十七日日內瓦討論受託管理權問題之會議迄未接覆今已託外交機關以此節轉達美政府 
[上西萊西亞之英法軍]  
　　十三日紐約電柏林消息謂上西萊西亞英軍司令漢尼克將軍已負廓淸叛黨所據區域之責任又謂漢尼克將軍之行動未得協約國國際委員團中法國主任之正式許可 
[愛爾蘭黨人之激戰]  
　　十四日倫敦電今日愛爾蘭貝爾法斯大街復起暴動兵隊被迫開排槍擊散兩敵對方面之暴民暴動之作乃由新芬黨激成黨人伏於屋面槍擊乘電車赴船廠之工人雙方致起爭鬬道路交通爲之梗阻警察得援後亦開排槍驅走屋面之開槍者 
[英國各工人之罷工近信]  
　　十五日倫敦電明日機匠罷工輟業者將有五百五十萬人僱主建議論時工作者每星期减資三先令論件工作者减資百分之七十五五分半自明日起實行七月間照此率再減九月間論時工作者再减資百分之十二分半論件工作者减百分之七分半工人願接受六月七月之减資辦法但不允於九月間續减棉業罷工之調停談判仍無進步目下雙方所爭持特僅爲每鎊相差十一便士僱主拒絕將爭點付公斷之議礦工依照礦主條件上工問題之投票結果第一次所宣布者爲比夏之亞爾佛里登煤礦投票者僅有半數其結果爲贊成接受者一百三十四票反對者一百三十七票 
　　十四日倫敦電煤礦罷工方有解决希望而另一工業大爭端似將發生機器業僱主聯合會與職工聯合會關於减輕工資之談判業已决裂星期四日僱主减資之通告實行時全國機匠將宣布罷工受影響者將有一百五十餘萬人 
[美國航業罷工之解决]  
　　十三日紐約電航業機師决議尊重航務部之建議暫減薪金百分之十五回船服務以六個月爲限據佛洛里達州唐巴消息會長白朗氏曾通告該地支會謂航業機師利濟聯合會將於星期一日簽定航務部提出解决罷工之合同 
[英國收支之報告]  
　　十四日倫敦電財政部報告自四月一日起至六月一日止全國收支之欵如下計收入英金一百六十七兆五十萬鎊支出二百三十八兆二十五萬鎊上年同時收入爲二百七十二兆五十萬鎊支出爲二百五十二兆鎊 
[英人演說德賠欵]  
　　十五日倫敦電倫敦城銀行總董前財政部大臣麥根納氏在會計院演說國際債務謂德國如能應付其債務則將大損礙英國之國際貿易按一九一四年德國乃英金一千兆鎊之債權國今則須按年交付四萬萬鎊共六十七萬五千萬鎊如德國居然能償付此後兩年之債務則以後必能應付一切要求而英國之貿易將因德國製造力與商力之發達大受影響矣今有一法可使德國助成協約國之興盛者在以德國之原料供給協約國此舉可使德國不投資於製造業也 
[俄商長赴美洲]  
　　十三日紐約電倫最消息謂俄國商務總長克拉新氏現擬至加拿大及美國一游此行志在恢復俄國與加拿大及美國間之商務而無政治意味 
[英閣員演說中東預算]  
　　十四日倫敦電殖民大臣邱吉爾氏今日在下院提出殖民部中東科追加預算案計英金二十七兆十九萬七千鎊邱吉爾氏謂彼在開羅與美索波太米亞及巴力斯坦專家開會議决即將騙子美索波太米亞之兵依照自三十三大隊减至二十三大隊之率减少之十月後尙可依减至十二大隊之率續减如是則陸軍預算案可節省四百八十七萬九千鎊本年政政府在該兩地所需之軍費爲二千七百五十萬鎊如政府現籌議之辦法能獲效果則明年之用費尙不出九百萬鎊或一千萬鎊邱吉爾氏又宣布政府擬在美索波太米亞設國會立一阿刺伯之元首以代目下臨時政府之志願且謂政府已决議在巴格遠周圍謀建一阿刺伯國俾可恢復阿刺伯民族舊日之榮譽與文化政府因漢志國王與太子菲蘇爾戰時頗爲出力故曾通告菲爾謂英國决不阻碍菲蘇爾爲阿刺伯新國之候選元首菲蘇爾因是已由麥加啓程赴巴格達如菲能獲選自將受英國之輔助阿刺伯陸軍經費則將由美索波太米亞之入稅項內撥付巴力斯坦問題就軍事觀察點而論似不及美索波太米亞之重大實則較美索波太米亞尤爲棘手其唯不靖之原因乃起於猶太人復國之運動及英國關於此舉之誓言今駐該處之兵五千人難望减少恐尙須稍增本年猶太人之入巴力斯坦者巳有七千人該地阿刺伯居民大爲驚怕恐爲歐洲之移民所窘迫此種驚惶實屬無謂蓋除國家之資財所可供給者外歐洲實無猶太人前往該處也邱吉爾氏末言英國之政策毫不反對法國之利益英法兩國如願在中東維持其地位卸除其責任則極當對阿刺伯人與土耳其人進行懷柔友好之政策邱吉爾氏提出之近加預算案於是乃經衆贊成 
[英國之民事航空談]  
　　十四日倫敦電航空部關於民事航空事業之報告業已發表內謂民事飛行事業在三月前之六個月內殊無生意迨提出輔助欵後即大見進步帝國航空路線之發展各方面均見進步航空部已在馬爾太購定一地建造飛機場並與蘇丹政府籌商在好望角至開羅一帶蘇丹境內維持飛機場之辦法印度自仰光至孟買亦將闢一飛行幹線而在中途喀爾喀特與亞拉哈巴特兩處設停機場 
[英國之飛船報紙]  
　　十四日倫敦電今晨有報界代表一團在浦爾漢攀登高一百二十呎之繫船桿入商業大飛般Ｒ三十六號船中共載客六十人內有駕船員役二十一人此次飛行志在表示飛船載客之便利每日之新聞將由無線電報傳達飛船報之記者該報即在船中發行報界代表則以途中經歷情形由無線電報傳達本報館且擬在克羅登地以下降傘擲下飛船報 
[各近事記]  
　　十四日巴黎電前倫敦法國大使署參贊福勒里哇氏Fleuriau被任駐華法使已見公報 
十四日倫敦電加拿大首相美漢氏今日已抵此間擬參與帝國內閣會議 
　　十一日華盛頓電按照比京簽定之條約比國將代德國充盧森堡之保護國 
　　十三日丹佛電美國勞工聯合會開會時戈泊士氏懇請有組織之實業勞工與農民密切聯合 
太平洋路透電 
[庫倫華商索償墊欵]  
　　十四日北京電上年夏季庫倫華商會曾以五十萬元貸與陳毅以充褚其祥高在田部下軍隊之維持費蓋當時安福內閣適倒北京無欵解蒙兵士皆有餓斃之虞商會今要求償還此欵如能得之則因庫倫陷落大受損失之華商不無小補也 
[中德商約之批准期]  
　　十四日北京電政府得悉中德商約大約將於七月初由德國批准中政府俟接柏林批准電報後亦擬即加批准總統將加印於批准公文於國會開會時提求同意 
[北方疫靖]  
　　十四日北京電京奉鐵路局通告政府謂接伍連德博士來函前十日內哈爾濱長春奉天均無疫症發生南滿鐵路已停辦防疫事務 
[兵變後之武昌]  
　　十四日漢口電此間大局似已恢復原狀聞武昌所餘叛兵被圍後已於今日交出軍械子彈帖然降服 
[廣州可免罷工]  
　　十五日香港電廣州機匠僱主允增資自百分之二十至五十不等機匠已全滿意總罷工之舉可免 
[山西近事記]  
　　十日太原通訊山西大學工科新校屋不日可以竣工廣二百七十呎深七十呎上下兩層設備甚周計需造費約五萬五千元太原各級學校之學生因表同情於北京學生均已宣布罷課現科全省學生將起響應本省販賣嗎啡之人日見膽壯目無法紀其運送巨袋之嗎啡丸輒以携武器之人爲衛警察似無力遏阻之營此業者多屬被裁兵士若不嚴加禁遏則恐山西之治安將被擾亂也 
 
 

Page 7

 
 
國外要聞 
[德國特約通信] [  （王光祈四月二十五日）]  
德國人之研究東方文化熱（續） 
　　此次講演售賣入場劵每人三馬克而來聽者仍異常踴躍亦可想見德人研究中國文化之興味矣不但學術界如此即美術界亦有此種趨勢 
　　戰前德國自然科學旣如此其盛其影響遂波及美術界一時盛行所謂印象主義Impressionismus=Eindruck者即將自然界事物照實寫出與客觀之現象不差毫釐不能稍雜主觀之見所有光線之配置地位之安排處處皆須合乎自然科學及數學故吾人一覽戰前舊畫風影天然恍惚人在畫中也自大戰後自然科學之反動旣起於是一般美術家遂以爲從前美術太重客觀而不重主觀若一草一木皆必與客觀現象相符何不用照相機攝影何貴乎創造美術因而大介自我解放注重主觀之論一時成爲風氣又發生所謂表情主義Expressionismus=Ausdruck者即將自己心中之想像寫出不管與客觀之事實相符與否換言之愛如何畫便如何畫不受絲毫束縛故近日美術畫其所繪人物往往足長手短頭大身小頗似妖精其所繪風景則又紅藍綠白一榻糊塗彷彿此中有眞意不足爲外人道也此種風尙不獨德國如此即法國亦然猶憶去年記者游巴徐盧森堡博物館時即見所謂新派畫者雜陳於一室其奇形怪狀殊不減於德國也當此種注重主觀之表情主義盛興時舊畫派大加攻擊一般國民雖亦不甚了解然此種新潮仍如排山倒海而來不可抵抗於是不知不覺間又與中國美術畫之趣味相投中國美術畫者大半皆表出主觀感想而與客觀事實不甚相符者也片石孤雲以寄遐想落花流水聊寫幽思然若察其光線按其地位往往在可解不可解之間德國新畫派頗能領略此中神味所以近日此地有所謂東方美術展覽會之發生也惟此會所陳列者以日本本美術爲多中國美術居少數且皆劣醜不堪繪畫中以美人爲多（此種美人畫在中國或自以爲係工筆畫頗合法度而在德人視之則處處不合規矩準繩正合主觀新畫家之口味也）塑像中以觀音菩薩羅漢偶像爲最多在記者視之以爲此種美術實有辱國光而在德人方面則又頗視爲寳貴之物往往一畫一像皆非數百馬克不辦此亦可謂各人好亞之不同矣 
　　記者以爲吾國提倡美術之人宜選擇多種名畫分贈世界各國有名之博物館亦爲發揚國光之一道與其藏之於家不如公之於衆猶憶記者游巴黎魯渥博物館時世界各國名畫皆燦然陳列一至中國繪畫陳列處（在一個狹之過道處）貼有幾張門神畫還有幾張機房敎子赤壁鏖兵之類看後令人汗下如雨魯渥博物館爲世界上最著名之博物館而中國之陳列乃如此其他更可知矣魯渥博物館中有日本畫專室多係日本人送贈者於此可以想見中日兩國在國際上地位之懸殊實非偶然之事也 
　　德國思想界受自然科學過盛之反動而有此種趨重東方式之傾向然吾中國人聞之不必引以爲喜更不宜灰其研究自然科學之熱心蓋中德文化不同其所需要亦因而想異我之所需或正爲彼之所棄我之所棄或正爲彼之所需非如此不足以產生第三種文化也吾人之責任不僅在保存國粹更不僅在模仿外國而在創造新文化吾聰慧勤儉之中華民族終必爲世界上最後勝利之民族故譽我者不必引以爲喜而毀我者亦不必引以爲憂也 
國內要聞 
[兵變中之外人勸告裁兵說]  
　　北京益世報云據外交界確訊自湖北一省數日之間仁昌武昌兩處接踵兵變以來頗惹起外交界之注意北京公使團於最近三日內連接漢口各領事來電僉謂養兵擾民不如無兵宜請中國覺悟迅即實行裁兵將數在一百五十餘萬之現兵額須減去三分之二餘剩之五十萬專事防邊其內地治安之維持或募民團或用警察旣可免糜餉糈並可免兵燹據聞各外使接到此項電報後當即集會開議均認爲如此辦理實係中國遏止內亂之根本要國旋即决定向中政府提出覺書以盡友誼 
[大罷課中之北京敎育界]  
　　北京敎育風潮自私立及敎會各學校紛紛罷課後繼續擴大政府方面態度本不可捉摸然據昨日消息似又鑒於外間空氣之激昂及因馬叙倫絕食恐引起意外風波對付敎育問題不能不稍加考慮昨日（十三）午後敎育次長馬鄰翼特派秘書徐鴻寳乘汽車往首善醫院歡迎王家駒張黻卿兩校長出院王張兩氏當以軍警無故侵犯身體自由認政府侮辱敎育界人格堅持非有馬次長親函决不出院後經徐秘書代表馬氏申明能力薄弱再三求請原諒并鄭重道歉王張兩氏始表示允意張氏已於昨晚八時半出院王氏大約今日遷出首善醫院軍警及便衣偵探已於昨晚九時一律撤退惟臨行告醫院當事除王張兩校長外其他出院者事前須報告軍警似此軍警監視之極度當已减輕又昨日午後某通訊社主任往訪敎次馬鄰翼據馬氏所談謂政府對敎育問題現已决定實行者三事 [T13 ]一 [/T ]閣議所决定之三項辦法敎育部已與財交兩部接洽由敎育部布告於各校 [T13 ]二 [/T ]敎職員欠薪昨日（十三）已由財政部悉數發與敎育部準今日發給各校 [T13 ]三 [/T ]慰留八校長之敎育部指令昨已繕就俟今日欠薪發完後即正式向各校長發表似可從此告一段落云云但昨日首善醫院監視敎職員之巡警撤回時曾對該院長方擎云檢廳今午有公事到廳請移交馬等案件警廳已照辦此事今後當歸檢廳審理至本晚止警廳解除監視之責任則政府對八校敎職員似仍不肯放過至敎職員方面以政府橫施摧殘亦仍非常憤激已决定在法庭起訴並擬有三種辦法 [T13 ]一 [/T ]關於六三事件控告靳雲鵬 [T13 ]二 [/T ]對於首善醫院事件控告軍警無故侵犯身體自由及蹂躪人權 [T13 ]三 [/T ]關於馬鄰翼吳文認爲與事實不符誣衊敎職員現正商請律師研究一切手續至於馬叙倫絕食一事雖經友人苦勸而馬君意不稍轉一晝夜勺水不入口前晚六時其太夫人力戒勿爲此無益之舉馬君始稍進飲料昨晨飲牛乳一杯然絕食之念尙未全去昨日公立各校學生聯席會特派代表向玉書持公函前往慰問極力勸解馬氏以情辭懇切答稱當尊重學生意思並表示謝忱又昨日國立專門以上八校敎職員開聯席會議對於警廳及馬次長呈文認爲原呈互相衝突之點有四與事實不符之點有八擬發布通電逐段加以駁難電文甚長茲從略 
　　北京民國大學學生會昨發出罷課宣言云溯自敎潮發生數月於茲政府旣無維持誠意而六三請願反演出空前未有之慘劇敎育淪亡一至斯極以皇皇首善之區而有此種謬舉此不特爲學界之羞抑亦我中華民國國體之玷也生等切膚攸關勢難緘默本自動之精 
神特組織北京部立私立中等以上各校學生聯席會昨經開會議决罷課一案藉以援助北京國立八校敎潮而促政府覺悟當力與贊同茲本校定於六月十三日起全體罷課並與已罷課各校一致行動誓不得圓滿之結果不止凡我國民各具熱忱請帶共挽敎育而維國脈不勝至盼 
　　又上海日人某通訊社十五北京電云在醫院中監視負傷敎職員之軍警已於昨日撤去馬次長已派秘書到院慰問馬叙倫及負傷各敎職員勸令出院馬叙倫從十四日起始進飲食但敎職員學生之一部則主張此次問題關係敎育界全部之體面以爲政府橫暴之處置不可不訴諸法律與輿論仍不解其團結準備爲積極的運動此與其代表等之南下有密切關係者也公私各校學生現仍繼續罷課鐵路郵電兩校全體學生亦於昨日開聯合會决定即日罷課 
[陜局形勢仍混沌]  
　　日來陜局頗形混沌惟據昨日所聞閻相文陳樹藩二人現已通電派員互相接洽彼此意見頗爲接近閻前晚曾來一電報告與陜軍開始聯絡情形電末並抄呈陳樹藩致彼電文內容略謂執事渥承特簡持節來嘉繼起得賢無任歡迓樹藩現正收束部伍趕備交代所慮道路流傳每多風說弟願負其全責惟本省積年人禍天災瘡痍滿目恐不足以供多數膏秣尙祈少帶騶從免致加重負擔等語閻接電後亦已履電致謝並聲明此次隨帶各軍係備將來剿匪之用暫時入關者不過一部分巳飭統兵將領自携糧秣嚴約士卒不擾民間分毫餘情已派員面達乞賜接洽等語至陳樹藩部下之將領如劉世瓏黨仲昭等態度似仍倔强惟陳已將劉部全旅調入省城所遺同朝防務則商令張錫元派隊接替黨部原駐潼關大道自馮旅前隊抵潼後陳氏亦令黨部西撤所遺防務改派鎭嵩軍接替故政府方面對陳前陳舉動認爲避免誤會衝突起見頗抱樂觀 
　　據上述情况似陜事已有妥協之望但據另一消息則謂于右任有電到京報告陳樹藩已下動員令並謂曹錕前日亦電致政府報告陳樹藩積極備戰情形似此陜事又未可遽抱樂觀至政府對付陜局之態度聞國務會議曾經表决一方面取和緩辦法令陳樹藩迅速交卸來京供職並約束其部下不可有軌外行動一面則命閻新督及吳新田馮玉祥等分途向陜中進兵並令張錫元劉鎭華等爲之協助剛柔相濟則陜局可定而陳樹藩之駐京委員胡某亦云陳氏現在亦急於交卸惟其部下多不贊成强其鋌而走險倘政府此時能擔保其部下地盤陳氏即可來京供職陜中一切事件亦悉告解决若取武力辦法恐半年內不能有頭緒云 
[宋小濂之中東路務談]  
聲明無借欵必要 
　　中東鐵路督辦宋小濂因中東鐵路事務有所接洽業已抵京據宋氏在鐵嶺時語日本某記者云此次赴京乃爲出席於中東鐵路之常年股東總會留京約三星期此外別無他項重大之任務至中東鐵路將在北京開救濟會議之說殊非事實蓋該路自去年以來運輸狀態漸見順調已有相當之利益故决無經營困難之事且對於各國之債務尙不急於償還則所謂救濟云者目下尙無其必要也若該路之管理問題則以該路旣爲中俄兩國合辦之事業是其管理之權當然屬諸中俄兩國英美法日四國之欲加管理者實爲節外生枝誠非中俄兩國之希望今救濟旣不必要則借入外債云云更說不到矣中東鐵路之現狀則以自歐戰而後久不與西伯利鐵路相聯絡故不能爲歐洲方面之輸送今之運輸區域僅吉林黑龍江及蒙古之一部而已貨車客車及機關車先進亦不十分缺乏苟稍加以修理尙可使用鐵路材料之情形如此經營又不甚困難則該路並不需要借欵不辯自明如眞有所必需則以我中國之力尙足維持該路之用欵亦不必謀諸他國至日本撤退中東鐵路之軍隊爲余衷心所希望者蓋余深信該路沿線之守備警察行政等等中國自能完全維持而俄國過激派之妨害該路治安更非所過慮也 
[日人所傳之烟濰借欵說]  
　　北京日人某通訊社消息云烟濰鐵路（自烟台至濰縣）之優先權前原屬於德國屢欲興工迄未着手迨戰後因山東條約第二條該優先權遂爲日本所獲不意最近美人所組之華盛貿易公司又極力經營願出資一千八百萬元擔任一切工事聞該公司已與中國方面代表者訂結契約刻正呈請交通部批准茲將該約內容略誌於下（一）敷設烟濰鐵路所需之軌道機關車貨車橋梁機體及其他一切鐵類材料均須由美國購入（二）俟正約决定中國須請有責任之國際銀行擔保本鐵路擬分叚敷設第一叚七十五哩第二叚四十哩第三叚百哩每段工事完竣後其應交之工料代金擬分十二期交付以六個月爲一期六年分十二期至遲以八年交淸（三）聘請美國一等技師擔任工事（四）所需一切材料器具由美國鐵路公會及美國機械工事車輛製造公會供給（五）中國須承認美國有延長本綫及增築支綫之優先權又如不得美國之同意中國不得再與他國訂結供給材料契約中國倘有違反每件須罰五萬元（六）正約乃根據草約訂定故正約未决定以前雙方須遵草約履行（七）此草約以中英文字各繕兩份記名簽字更另繕一份存於天津美領事館將來苟有爭執以便證明且正約未决以前雙方悉遵草約辦理以上草約簽字之日起雖不明暸據傳係在五月下旬本問題始自葉恭綽任交長時惟各種條件磋商未妥是以葉在任時未能確定遷延及今方始解决 
[洛陽吳師來鄂分防說]  
　　武漢通信社消息云武昌兵變以後人民流離慘不忍覩漢口方面亦因之大起恐慌不惟人民生計難以恢復即今後之善後方法亦無從着手蓋此次所有變兵皆王鄂督素所恃爲心腹者駐紥省垣從未暴舉今竟叛變是省城已無可靠之兵防務上亦無人負責故電調劉佐龍所部軍隊來省藉資維持中央及王督以兵力過單恐再發生意外特電促洛陽吳子玉副使所部第三師一部分軍隊來鄂其來鄂眞因約有兩項 [T13 ]一 [/T ]鄂省兵力單薄不敷分配特來武漢方面暫駐以維治安一俟亂事平靖人民市面均各恢復原狀後再定行止 [T13 ]二 [/T ]王督以所有心腹軍隊均不可靠常此留駐省垣實有莫大之隱患現擬將與變兵同師及涉嫌疑之軍隊掃數裁撤令其繳械各予以現洋二十元由劉家廟搭車遣送回籍已定於十四日實行此項軍隊統計有一千八百餘人之多武昌駐兵單薄該軍一被解散恐發生意外故由吳子玉所部三師軍隊與劉佐龍寇傑等軍一致監視使彼等不敢妄動有此兩種原因故該師於昨十號即由洛蒞漢現尙分駐漢口將來如何分佈此時尙未定奪王督於十一號午前乘馬車渡江一爲視察漢口方面十號晚虛驚情形囑杜鎭守使妥爲佈置一即與該軍隊接洽駐防地點與防禦辦法（按上述消息尙未徵實姑錄之以待後證） 
[皖學界會議學潮辦法]  
　　六月十一日上午九句鐘安慶學生會全體代表上海安徽六公團代表王先强宋偉年南京安徽同學會代表潘倫方東美鳳陽四中五師兩校學生代表席鳳閣李椿榮宿縣四農學生代表孔昭宣趙立仁蕪湖學生會代表劉長靑貴池七中學生代表何鳳鳴宣城學生會代表何世琨桐城中校代表方東華等假安徽省敎育會開聯席大會首由主席童漢章報告開會宗旨略謂軍閥議員屠戮學生傷夷竟至百餘人之多此誠安徽空前之慘劇應請各代表詳細討論善後辦法學生會代表方樂舟起立謂安慶學生會自五四成立以來曾數度反對省議會通過鹽斤加價一五加征八分米釐數案久已觸怒軍閥積怨議員前日以十年度敎育經費預算案議會延不提議并相率赴蚌慶賀倪嗣冲生祠落成典禮本會因派代表數十人赴該會勸阻并請即日將敎育費案議决乃議長趙繼椿議員王藎臣劉碩等適在會公宴倪道烺馬聯甲因嗾使馬調集重兵任意屠戮血流遍地哭聲滿城本會誓死與萬惡議員和軍閥宣戰望各界代表發行宏論共策進行云云嗣各處代表相繼發言極爲悲壯結果議决四條辦法如次（一）呈請北政府陸軍部及本省軍民兩長對於行兇軍人馬聯甲應按軍法嚴辦（二）對於主使行兇之議員趙繼椿劉碩王藎臣等應向法庭起訴（按此條已經被害學生起訴）（三）即日宣佈省議會積年禍皖罪惡不認該會具有法律上之資格并聯合各縣爲實行撤銷代表之運動（四）以上條件如難達到即以罷商罷工罷稅罷還爲最後之奮鬥至十二時散會 
[杭州快信]  
　　省垣近日謠諑蠭起有謂孫氏佈散腹心擬創聯省制者有謂某某等要人在漸有所活動者實均無稽之談惟防務則較常嚴密 
　　憲法起草委員會今日（十五）開幕遠方被選各員已次第到杭 
　　第三屆省議員選舉各區複選監督已一律出發惟各屬反對本届選民調查多數浮冒甚至吳興縉雲南田等縣超過原有丁口要求停辦函牘日不暇給 
　　本屆蠶汛不佳艮山門絲行四十家前請財政廳免加半成賑捐未准今日又每家各舉一人會同總代表楊桂芳齊赴財政廳請願 
　　前浙督呂公望昨由滬抵浙 
　　新登縣獄脫逃監犯陳四地名經管獄員朱彥霖呈報到省已派員馳往查辦 
　　高檢廳監獄科主任丁峙白奉委調充永嘉看守所長遺缺以金華地檢廳書記官長李希沅調充 
[南京快信]  
　　省議會閉會後昨日各議員均已紛紛回里選舉制憲委員會委員恐難即時舉行 
　　王省長决續辦官紙印刷廠俟第三届省議會開會咨交追認 
　　金陵關監督溫世珍以上海巡工司測量江岸請給護照當經電請稅務處核准昨呈軍民兩長請塡給興工以利進行並請通令各道尹各縣知事曁水陸軍警一體保護 
　　北京敎育部令蘇敎育廳籌辦補習學校一所以便學生暑假期內補習各項科目經費在附稅項下暫行酌撥　　直隸一師學生六十二人昨由職敎員率同來寗旅行　　敎育部派僉事趙榮昌南下調查蘇浙敎育狀況昨乘津浦車抵寗 
　　北京菸酒事務署令蘇事務局籌血征收外人在華設廠造烟稅以昭平允並將洋商烟廠調查詳報備查 
　　絲缺價昂絲綢業大受影響木機機戶織緞不敷工本因而停業者已有十餘戶 
　　美國東方艦隊總司令史多恩上將今晨由寗乘美艦駛赴上游游弋 
　　蘇高等審判廳長蕭敏昨由蘇來省謁軍民兩長 
　　皖實業廳長高炳麟由蚌來過寗赴安慶財部會計司會辦金兆蕃廣西護軍使署參議任祖安過寗同車赴京尙有要聞二及地方通信轉入後頁 
雜評二 
[王占元免議] [  （庸）]  
　　鄂省一週之間而大兵變兩次皆北洋之師武昌之變且爲王占元直轄之軍隊更無所逃責鄂人以身受之慘至有以軍法治王占元藉其私產之請當此綱紀失墜之秋吾儕固知驟難語此然猶意政府爲敷衍國家體面起見對於王氏或稍稍予以處分以保持中央威信之面目而萬不料寒日閣議竟决定王占元免議也今之執政日惟結歡疆藩以自固其地位對於赫赫巡閱之太上督軍平時固不敢有所訾議然如此重大事變旣號稱中央則對負責之地方長官以中央政府之資格稍稍加以譴責要未必即爲開罪且王占元目睹鄂人受害之慘苟有天良豈無慚怍即稍稍受中央之譴責亦未必遂引爲大辱乃政府中人竟不敢出此嗚呼今後對於督軍恐益無發言地矣 
 
 

Page 8

 
 
國內要聞 
[吉會路借約之內容（再續）]  
　　（第十五條）本公債所募欵項及其利息扣除建築期內所城本公債利息後如不敷完成本鐵路之建築及設備時政府由別種進欵支出以補不足若尙不敷時由銀行發行公債所募欵項補助之其利息及其他項條件隨時與銀行協議（第十六條）本鐵路之建築及管理由政府行之政府任命本鐵路督辦及總辦各一員督辦常川居住本鐵路所在地代表政府按照本合同之規定有執行關於本鐵路事務之全權總辦輔佐督辦督辦有事故時代理之督辦得銀行之承諾任命日本人一名爲會計主任其傭聘合同由督辦自定會計主任呈遞會計部內所需內外人員表於督辦督辦依此任命之以上各員之分擔事務則由會計主任定之會計主任在本公債期限內承督辦或總辦之命管理關於本鐵路一切之收支且對於本鐵路之支出一切文件與督辦或總辦連署銀行在本公債期限內任命監查人一命其薪俸歸銀行負擔監查人檢查本鐵路之賬目及憑單監查人對於銀行證明依照本合同第二條公債所募欵項之支出屬於正當且根據本合同第十八條之規定證明鐵路局購買外國材料之每月詳細報告監查監查人在本合同規定執行職務有效期內應將執行檢查之事與鐵路局協定技師長用日本人督辦得銀行之承諾任命之其傭聘合同由督辦自定技師長承督辦或總辦之命從事本鐵路線路之測量設計估計且指揮監督一切工程並訂購鐵路建築上必要之材料機器及其他物品技師長呈遞技術部所需內外人員表於督辦督辦依此任命之至以上各員之分擔事務則由技師長定之技師長應由督辦或總辦附與其執行任免內外專門技術員及應辦事務上必要措置之權限技師長推薦工程承辦人本鐵路之分段完工時隨即由技師長移交督辦督辦酌量情形從速將該段路線開始運輸督辦任命日本人一名爲運輸主任運輸主任承督辦或總辦之命掌理運輸本鐵路工程告竣技師長之職務完畢時督辦更任命日本人一名爲養路技師免除技師長之職務養路技師承督辦或總辦之命掌理鐵路之保存運輸主任及養路技師由督辦得銀行之承諾任命之其傭聘合同由督辦自定（第十七條）本鐵路收入隨時交存銀行歸入本鐵路局賬目項下酌量作爲定期存欵或活期存欵其利率隨時與銀行協定本鐵路收入先供本鐵路營業費或保存費之用其次支付本公債利息並照本合同附表將還本必要數目於期前六個月預託銀行再有餘剩時政府依照本鐵路督辦所决定之方法得使用之（第十八條）銀行在本鐵路建築期內指定掌管由外國輸入一切材料機器及其他物品購買之經理人該購買物品中之重要者由本鐵路督辦招人投標經理者應以本鐵路最有利益之條件從事投標購買或經理訂購受取購買原價及其百分五之經理酬勞費但訂購及支取費用非由技師長呈請督辦經督辦認可後不能照行經理者監督購買鐵路建築上設備上必要之一切外國材料應就一般市塲價格最低品質良好者購買之該購買材料到中國後與訂購淸單不相符合時本鐵路局得拒絕之當購買外國材料機器及其他物品其品質價格相同時應儘先購買日本品發單及監查人騐單應呈遞於督辦各種回扣及折扣槪歸入鐵路局經理者爲鐵路購買全以製造者之發單及監查人騐單爲據對於經理者除前開經理酬勞費外不另給酬勞費但聘用關於購買顧問技師時鐵路局應由本鐵路項下支給報酬及費用若中國所產材料及中國製品其品質價格與日本品或其他外國品相同時爲獎勵中國產業起見應最先購買之對於該購買不給經理者以酬勞費經理者雖在本鐵路建築竣工後在本公債期限內對於鐵路局所需外國品之供給有優先權其經理條件隨後協定（第十九條）政府將來如欲建築認爲有必要或本合同所載鐵路線路之枝路時政府應以中國進欵所出之資金爲之如欲以外債建築應與銀行以優先權（第二十條）銀行爲公債證書執票人之受託者所有關於本公債之事項本鐵路局與銀行交涉時銀行得爲公債證書執票人之代理人（第二十一條）本公債所募欵項之交付與本公債本息之付還以及其他一切欵項之授受均在日本東京行之（第二十二條）本合同簽字後公債募欵招帖發行前如發生政治上或經濟上之事變足以影響於市塲及中國政府現有公債市價銀行對於本合同之條件認爲本公債發行之成效不可能時銀行得與政府協定相當期限將本合同延期履行若該期限內仍不能發行本合同作爲無效此時政府除依照預備全同之墊欵附利還淸外對於銀行不與何等之報償（第二十三條）銀行得將依照本合同所有之權利全部或一部與其所負擔之義務一併讓受或委任其他之日本人但關於讓授或委任應得本鐵路督辦之承認（第二十四條）本合同係根據中華民國七年月日（即大正七年月日）大總統令所簽字者此項大總統令業經外交部正式通告日本駐華公使（第二十五條）本合同正本以中日兩文各繕四份政府保存各三份銀行保存各一份項關於本合同之解釋生疑義時以日本文决之 
[蘇法校對學潮之表示]  
　　江蘇公立法政專門學校昨爲京皖學潮致北京府院電云京中敎育風潮紛擾數月結果乃演成敎職員及學生流血之慘劇讀政府及敎職員等先後通電雖各執一詞然政府爲債務者敎職員爲債權者政府苟具維持敎育誠心何至每月區區二十餘萬元之學欵不能按時籌發是非曲直公論難逃况敎職員爲徒手之人軍警皆武裝之士一有衝突孰勝孰負更不待辯事出之後爲政府計當一面安慰受傷之敎職員一面嚴懲不法之衛隊庶足使人知政府稍有悔過之心乃遷延至今各校之欠薪如故醫院之監視依然政府摧殘敎育實據業已彰明較著北京爲首善之區中外觀聽所繫影響所及不但失全國之人心抑且貽友邦之訕笑尙望總統總理乾剛獨斷速籌補救之方俾敎育一線生機不致斷絕全國幸甚江蘇公立法政專門學校敎職員全體叩删又致安徽督長電云安慶各校學生因敎育預算案赴省議會請願竟遭軍隊圍攻負傷者至達數十人之多聞之不勝駭異查人民請願法律所許即不受理亦可善言解散省會衛隊甚多當可維持秩序何至調動軍隊演此慘劇况敎育爲根本大計議會爲民意機關今乃利用武人摧殘學子不但世界所未有亦爲民國所未聞馬聯甲身爲軍官應以保衛人民爲職責今竟暴戾悠睢殘民以逞專橫至此綱紀何存各國戰後經營皆以擴張敎育爲首務而我乃破壞摧殘無所不用其極大本動搖國將焉賴若不速將肇事之人置之重典何以肅軍紀而慰人心務乞速予解决依法懲辦以慰全國人民之望江蘇公立法政專門學校職敎員全體叩删 
地方通信 
[蘇州]  
　　救火會舉行演龍昨日（十四晶）蘇州救火聯合會在王　基公共體育塲舉行演龍新舊會長貝哉安宋績成均先後蒞止但因天雨故來賓寥寥下午三時由該會理事曹麗卿搖鈴開始演習第一組忠靖郡益永息第二組永義紫瞻同仁永益第三組消防隊坎安公濟同善惠民第四組坎一與城外之治安鎭安之火龍同演是日並無决賽性質故不評判優劣演畢後由蘇州警察廳長代表勤務督察長馮珍面授各龍社獎勵證書而散 
　　水利局測勘太湖江蘇水利工程局近因吳縣所屬白苑望亭等處與太湖水利有直接關係特遴派本局科員徐驥　五員前往測勘以遵規劃昨已訓合吳縣知事轉飭所屬警區隨時妥爲保護 
[楓涇]  
　　追悼自治委員嘉善縣楓涇區自治委員謝俊臣和睚民國七年任事以來頗熱心公益暇則以詩酒自娛人極淡泊鄉里多稱道之忽於舊曆上月初八日病故現該鎭紳商學界擬於本月二十六日假座第五高小學校開追悼會以誌哀思 
[鎭江]  
　　請追米糧捐欵丹徒仁讓鄉民人謝仁發於民國三年藉興辦地方公益爲名在寳堰鎭貨物稅代徵處附設機關收捐每石米捐徵收大洋一分每石稻捐徵收大洋五釐歲入約有七百餘元統計七載所入不下五千餘元並未見有何項支出現由商民陳松全等十餘人呈請縣署派員澈查以重公欵 
　　金融最近消息端節已過銀根略鬆加以各處繭市因收成不佳所備現洋供過於求昨今兩日上江江北各處裝到現洋爲數頗鉅絲帮購買無多以致洋釐縮小銀拆亦隨之而跌 
[揚州]  
　　咨請騐放銅元兩淮丁運使因據濟南裕通製鹽公司呈請在寗裝運來揚之銅元經過鎭江關爲該關扣留請予轉咨放行昨特咨請省長公署查照騐放 
　　破獲私賣子彈住居東關外窪子街侉民金大吉三等近有販賣子彈情事經人報經駐揚陸軍第二混成旅長黃介丞派隊於十四日查獲解部訊究矣 
[南匯]  
　　欵產處改組南匯縣公欵公產經理處業經李知事於十二日召集行政會議遵照省令改組當塲由各公團各經董推舉陳檄爲總董唐其寅爲副董朱祥　顧德鉞陶元斗許言潘光澤杜猷告陳佐漢陸以鈞顧金佩黃邦式爲董事聞欵產處與勸學所是日均開常會 
[淸江]  
　　灌雲纂修縣志灌雲自析治（向與東海同爲海州）後迄今十載地方人士久欲纂修縣志恒以無費中止本年二月間彭知事召集士紳討論辦法規定經費洋五千元除六市十四鄉分認半數外餘歸鹽商擔認並在響水口照費內提撥若干以補不足故現已將修志籌備處擇定並聘席鏡涵爲主纂 
　　丈荒風潮將解决灌雲葦左鄉丈荒風潮現該縣彭知事電奉省令嚴辦當派法警湯林席珍兩人往響水口將蕩民劉琦拘解縣署一面約同大田公司代表邵長鎔赴署會商磋議數日始有端緒即將營田（葦蕩營）三百餘頃歸公司與蕩民平分升價槪由公司繳付刻已雙方定約呈部立案至灶荒一節亦有響水董事張芷濱張芳如等說項結果如何尙未决定 
　　禮生田招人標買宿遷學宮有禮生田三十六頃前爲該縣勸學所收回招人投標現已揭曉爲江艮峯投得據云比較每年田租可增多五千串之譜 
[嘉興]  
　　夏蠶已屆收蟻本邑四鄉鄉民因春蠶收成不佳成本大都虧蝕故本届飼育夏蠶冀收桑榆者約十有八九現蠶已收蟻天時尙稱適宜日來四鎭各葉行刻又籌備欵項採辦桑葉以便開始營業 
　　省會選舉近訊第三届省會初選定於七月一日舉行現爲期已近汪初選監督已令初選事務所籌備進行以便如期舉辦一般希冀當選者刻正分頭運動藉償素願又嘉屬六邑覆選應在嘉興舉行以城中白鶴前𦼱嘉邑學宮爲覆選事務所省公署已委成本樸爲覆選監督於前日蒞禾暫庽精嚴寺俟事務所成立後即行遷入辦事 
 
 

Page 9

 
 
   
 
 

Page 10

 
 
本埠新聞 
[工部局發表毒害藥品領照例]  
　　十六日工部局發出通告略謂自本年七月一日起公共租界內無論何人苟未先向工部局領取執照不許售買鴉片或毒害藥品毒害藥品包括下述數類（一）醫藥用之鴉片烟膏或烟渣（二）嗎啡愛克戈寗（Ecgonine)台嗎啡(Diamorphine)(即海羅英)與上述諸物之鹽與任何製成品混合品提煉品或他種品之含有千䓻分之二嗎啡或千之分一愛克戈寗或海羅英者（三）䓻喀精（或譯高根）與其鹽化成品與代替品以及任何製成品混合品提煉品或他種品之含有千分之一䓻喀精或共化成品或代替品含下述諸質Eucaine　benzocaine　ortboform　acoine　nirvauin　alypin　novocaine　and　stovaine者凡欲領照躉賣或零售毒害藥品者須向河南路衛生處領取印成之格紙塡寫請求書同時並須呈出可爲衛生處滿意之證據以證明其爲售賣此項藥品之適宜人物執照條例如下（一）執照不許轉讓（二）執照掛於領照房屋內明顯之處（三）領照者除對於下述四項外不許發賣毒害藥品（甲）有資格之醫士牙醫或獸醫（乙）執有工部局所發准其出賣毒害藥品者（丙）依照海關毒害品出品章程由上海租界輸往他處（丁）憑有資格牙醫或獸醫所開之藥方（四）領照者除有資格醫士牙醫或獸醫開方外不得以注射法施用任何毒害藥品（五）領照者須在領照房屋內依照工部局衛生處之定式備置簿册於毒害藥品買入或賣出後即行紀載其出入之正確詳情在每月五日或五日以前將簿册所紀上月毒害藥品之買賣抄錄一份署名於上送交衛生處主任（六）領照者遇依照本條例第三條第四項之規定供給毒害藥品爲藥劑之一部份時須將該藥劑之各項成分及購取者之姓氏錄入簿册（七）領照者除對於本條例第三條第一二三項所規定者外不得每次將多逾十六法定分量之任何毒害藥品供給任何人士所謂法定分量者即各種配藥書中所定最高安全等劑之分量（八）除先請衞生處主任書面核允者外領照者不得每次存留任何毒害藥品重逾五磅（九）依照本條例第五第六條所置備之簿册須隨時任衛生處主任或捕房總巡或其派出之代表檢閱所有關於所紀買賣之事件領照者須告知之（十）領照者不得向工部局僱員納賄（十一）以上條例如有違背情事則執照得由工部局撤回之或暫時吊銷之而所存之保證金得由工部局酌量全數或一部份沒收之並控究領照人 
[航務消息零拾]  
　　本日太古公司之厦港粵班蘇州號出口有本埠錦經綸號裝赴廣東之寳銀五十六箱計三千三百六十枚合紋銀十六萬八千兩又有裕和泰之小洋五箱計二十萬角又大德昌裝赴香港之現洋五箱計二萬元 
　　昨日本埠怡和太古招商三公司以夏曆五六月間天津方面之出口貨逐見淸淡各貨去路亦漸見疲滯爲維持航業計共同會議於天津去貨水脚費照原價酌量减短不日即將發表 
　　日本郵船會社因中日孟買定期班內進出口貨件衆多現特添加租船平安丸武洋丸加洲丸三輪專開臨時班期輸運往來貨件於孟買中國日本各處 
　　江海關在英國格勒斯哥霞羅造船廠定建之安寗號江輪一艘刻將來華該輪專開宜昌重慶一路本埠總經理爲英商安利洋行云 
　　大陸報云大來洋行現添新船兩艘一係江南造船廠所造業已造成上星期曾開出吳淞試駛昨已開始裝貨約本星期內將開赴長江上游此船搆造非常堅固船身機器皆特別注意縱在上游穿行險灘時船身觸破仍可保船客之安寗房艙寛大裝有電燈電扇冷熱水管設備頗善船長二０五呎闊三一呎吃水八呎載重四五０噸每小時行十四海里船名爲愛里斯大來號其他一艘係德國所賠還者蓋戰時大來之船名勞伯特大來號者爲德潛艇所擊沉也此新船亦取名勞伯特大來號現已開赴東方長五二二呎闊六五呎半吃水四十呎又四分之一排水量二五０００噸速度旣快容積亦大大來洋行所有之貨船以此爲最大此船擬開赴世界各大口岸由紐約經巴拿馬而至上海香港然後由馬尼刺經新加坡蘇彝十河而返紐約云 
[伍德將軍將來華游歷]  
　　大陸報云據馬尼刺中國領事周國賢傳來消息美國伍德將軍與福白斯總督已接受中國之請允至中國游歷大約九月間乘車艦赴天津直入北京云 
[昨日米價鬆動]  
　　近數日北帮廠機白粳每石價又漲至十一元緣有人在產地放價收買糙粳所致惟江蘇王省長對於嚴查私運出口異常認眞昨日據無錫快信謂若輩現已停辦故糙粳之價已跌小二三角云云於是本埠南北兩市到船甚多銷場適值黃霉各米店恐積存發熱變色不敢多購所以昨日天時雖未住雨點而米價已跌去二角之上况船貨（中關米）停泊蘇州河一帶者不下六七十號因天時關係莫不急欲售脫觀此情形米價尙看續鬆也 
[雜糧交易所買賣小麥之呈復]  
　　雜糧交易所爲買賣小麥事具呈縣署請轉呈復省長文云呈爲依法交易並無弊害據實陳明請求察核轉呈事竊本交易所開業以來同業買賣無不守正持平力除弊害自奉頒物品交易所條例即經遵照確經成立之交易所辦法備具各類文件連同營業保證金及執照規費等項仍由本縣商會呈請農商部核准設立並分呈寳業廳轉呈省長公署備案各在案茲由商會轉奉鈞令第三三九號以省議會聞有日商販運小麥出洋謂雜糧交易所貪圖厚利兌相拍賣弊害孔多咨准省長公署令廳轉縣查照令開事理切實遵辦具報備考蒙令遵照省令妥愼辦理並將遵辦情形尅日呈報以憑轉呈毋稍忽延等因奉讀之下仰見縣長洞燭市情體念商艱之至意凡我同業莫不切感查小麥實屬雜糧種類故凡經營雜糧油餅等貨之牙行多稱之爲豆麥行本所開辦之始各處麵粉廠即要求議訂買賣小麥規則在市塲交易藉資便利誠以小麥一物向不准報關出洋而國內素來流通無阻前日報載日人採辦小麥係在南滿洲哈爾濱等處日人勢力範圍以內各埠與本埠絕無關係且本所定章非向設雜糧油餅之同業行號不能爲經紀人所有在所買賣均係實事求是向以雜糧油餅等貨大都產於大連牛莊及內地各省相隔篤遠輸運艱難不能不定期預約實非他項商業空盤買賣可比至小麥則本省產數尤少本所議訂規則在所買賣原以冀招徠各處產地輸運來滬以供麵粉各廠原料之用正所以使麥粉豐富濟民食之不足想省議會議員均係通儒達士一經陳明或亦謂營利商人未必眞貪利忘義也謹奉前因合將辦理情由詳晰申復伏求察鑒迅賜據情轉呈不勝感戴之至謹呈 
[花田近况與花衣市價]  
　　邇來霉雨連綿以致小麥又受損傷曾誌昨報茲據通崇海一帶農人來滬述稱佈種之花籽雖已發芽生根但不宜時有傾盆大雨况沿海灘之花田均被淹沒希望天早放晴不致大傷否則今秋棉花又將歉收至所存陳花衣除大生及寳興長等紗廠在各鄉鎭放價收買外鄉戶存花須待善價始售云云昨日物品與棉業兩交易所期花市價上午甚堅下午因三品紗價跌小若干且漢口帮多頭抵額故價略小一二錢然與現貨無甚關係是以碼頭過秤之通花價頗爲穩固二十八兩外之七月份市價又將發現云 
[糖北貨海味市况之一斑]  
　　車糖市面不振銷路愈形呆滯日貨愛㕶嘜頭合價元十兩淮哀梯合十兩零四錢靑赤尙稱穩健緣與白糖價格相離甚遠故應市尙易 
　　木耳奇漲已見昨報昨日北貨同業接漢口電報市價升漲每擔銀七十五兩合申地規元八十五六兩 
　　海味扁元尾陸續有到惟來貨不敷應求而干貝飛漲每百斤價開至百兩之外實爲前所未聞干貝屑亦須八十三兩 
[近週中之洋布市面]  
　　本星期來洋布市面因上週端節呌莊停業交易稀少以是人心甚俏市價見漲查⽦頭市面一月以來有漲無跌蓋因日貨洋布從前存貨甚厚今已脫售將盡以是市上時慮缺貨一般心理都以爲秋季時恐將缺貨故各種上等牌號之花色紛紛購進往往將貨價枚意抬高如白貨市布泰西緞等因市面頗形俏利各帮眞實訂購亦復不少昨今兩日之公平怡和呌貨排出之類均較上週增多此蓋由上届呌莊停止之故惟近日霉雨連期且以川帮辦貨不旺故出貨情形恐將减色又據洋布商云兩星期來先令見長從前進口商所希望者不過三先令四辦士今先令掛牌竟到四辦士進口貨之活動更爲有望云 
[工界反對英日續盟電]  
　　中華工業研究會昨因英日續盟一事電致政府有所表示原電如下北京大總統國務院外交部均鑒英日續盟確有侵及我國主權之處敢乞嚴重抗議並電令駐使相機交涉我全國工界願爲後盾中華工業研究會叩删 
[各團體聯席會議紀]  
　　昨日下午全國各界聯合會中華民國學生聯合會總會邀集本埠各團體開聯席會議討論反對英日續盟及南洋英屬學校註册條例兩大對外問題到會者工商學三界團體約四十人先由主席喩育之君報告反對英日續盟與南洋英屬學校註册條例之經過情形及該兩問題現在之趨勢請各團體代表討論堅持之辦法以冀達到目的當由余仰聖童理璋杭石君馬家糢余佩臯葉楚傖邵仲輝諸君一再討論决議下列各項辦法（一）用上海各路商界總聯合會及工商學界二十餘團體名義致電英首相外務國大臣上下兩議院倫敦各報中國駐英顧博士及北京英國駐華公使內容包括反對英日續盟及南洋英屬學校註册條例兩問題（二）電報費由到會各團本量力自認（三）推定葉楚傖余佩臯陳定謨邵仲輝四君爲起草員至六時許討論已畢遂散會 
[各團體力爭簿記條例之公呈]  
　　滬上各團體曁南北市商會等均接華僑聯合會公函云敬啓者菲列濱西文簿記條例損害華僑商業甚大前經會議由各公團協助華僑力爭茲將致美總統美國會及前菲列濱總督現菲列濱總督並胡德將軍等公文特行印就分送貴團體一覽如蒙贊成協助請即蓋章爲禱上海各團體公呈如下逕啓者我華僑在菲列濱經商多年故海關收入之稅項以華商爲最多其華商簿記向用中國文字歷來相安無礙即在南洋英法荷各國殖民地經商亦用中國文字均未聞有何阻礙今菲列濱政府忽訂新例强制商人改用西文簿記我華僑大感不便其反對之理由係因我僑商辦事最重習慣而無礙之方法况識西文者甚少縱令大商店能僱用西文簿記員而店東店夥不識西文無從稽查賬目設有錯誤貽害甚大其實在不能遵行此例可想而知若必禁止華僑簿記用中國文字無異排斥華人摧殘商業揆諸情理豈得謂平我中美邦交素稱篤厚兩國人民感情日深吾等相信美政府斷不忍使我旅居美屬之華僑商業受奠大之損失甚至影響於菲列濱全島之治安務懇設法轉菲列濱政府變通辦理迅將該西文簿記條例取消准我華商簿記仍照舊時習慣用中國文字記賬毋傷中美人民感情則沾大德於無旣矣 
[蘇社理事常會紀事]  
　　六月十五日蘇社開理事會常會到會者王丹揆馬焦雋卿黃伯雨沈信卿黃任之穆抒齋方唯一吳寄塵朱德軒九人張嗇庵張孝若韓紫石均來函托代表蒞會議决事項　　 [T13 ]一 [/T ]王丹揆君提議請定維持銀行儲蓄信用提介儲蓄案結果由本社說明提倡儲蓄意旨致函銀行公會妥定維持儲蓄信用辦法 [T13 ]二 [/T ]穆抒齋提出江蘇裁釐補稅辦法 [T13 ]三 [/T ]對於籌備省道之意見議决擬定省道具體辦法通函各理事商定後函致省公署 [T13 ]四 [/T ]爲財政廳長事電王省長議决電省長並送登各報 [T13 ]五 [/T ]對於張仲仁君提議蘇州環湖馬路促進方法議决公推方惟一君會同張雲搏君與蘇州鎭守使道尹商量進行辦理並函致鎭守使道尹及張君 [T13 ]六 [/T ]出版議决定爲臨時刊布分類出版茲將致省長電錄下南京王省長公鑒江蘇財政恐慌已極全省官民共知共見嚴廳長適於此時身當艱巨整頓收入權衡支出雖近數月來財源枯竭猶能措之裕如且聞淸理租賦積欠剔除貨稅中飽頗著成效計吏袪一分積弊即財用减一分困難公論在人不容淆亂乃近有一種流言加以非議恐不知者因而誤會當局者或至灰心賽等爲財政前途利害關係各就所聞互相討論意見相同特此電陳以彰公道張謇王淸穆韓國鈞黃以霖馬士杰沈恩孚方還黃炎培穆湘瑤張孝若吳兆曾朱治文删 
[武昌兵變後之海軍防務]  
　　海軍總司令公署近因武昌兵變長江上下一帶防務極 
爲重要除另調軍艦駛往相機鎭攝外昨由公署電飭駐鄂第二艦隊司令杜錫珪轉飭所屬各軍艦長官誥誡士兵不得請假無故不得登岸以重防務 
[認商否認特別捐]  
　　滬上火腿業生漆業土火柴業洋廣貨業等四業認稅商人前由上海稅所長函致縣商會請爲轉知除加增稅額外尙有特別捐一項應仍照前案一併列入加增等因一案當經商會會議時一再勸導均不承衣後又與各該同業商榷之下一致否認據情函復到會昨由會長轉呈兪稅所長請爲通融辦理轉詳財廳長察核示遵尙有皮裘業認商函致縣商會聲明現届夏令正同業照章歇夏所有認稅一事加增稅額應由同業公意允認方可有效須俟九月間新貨到滬時再行商榷辦理至現存之貨早經捐納勢難再加捐數必待秋盤開幕後始有眉目請即轉函稅所長查核云云 
[選舉訴訟案定期重審]  
　本邑衆院初選涉訟原告楊春綠一再向地審廳狀請自行撤銷重審决定駁回已將决定書送達雙方當事人並聞此案戚廳長已决定重審日期知照承審是案之主任推事官許文鎔出票傳訊昨日發出傳票定期本月十七號上午十時開庭云 
[水木匠罷工八紀]  
工人發第二次通告奪取工具之衝突 
　　本埠滬寗紹三帮水木工匠要求工頭增加工資不能如願相率罷工歷時旬餘由該業公所董事於陰曆五月初八日假座公共租界西藏路一品香議决將原給工資錢碼改作洋碼定來年三月初一日起實行並將議定所加工資種類數目印發通告已誌昨報工匠方面接悉該公所加價通告後極不滿意認爲未曾達到要求之目的昨由工匠徐全全張祥林徐榮媛朱順林王金山湯阿大張阿德顧才良陳關榮高杏生王咸媛薛阿華楊阿弟奚梅生王海泉張根林高召陞朱福生奚木鈴徐阿五張阿陶李順寳曹阿五朱和尙徐春春二十五人具名發出第二次通告云吾們水木鋸工人自黃耕山等十四人代表發起加價停工至今十有餘日仍無正當辦法雙方所受損失實屬不資惟吾工人所要求者實因市面銅元充塞百物皆貴吾工人所得之工錢均是錢碼以致難以餬口且市上所購各物均是洋碼吾工人受銅元之痛苦最巨諒貴董所深知昨閱水木公所董事議决加價通告每工連飯大洋四角除飯大洋一角三分學徒每工二角五分除飯議定明年三月一日實行云云如此二三私人會議目前又不能解工人之痛苦工人等實難贊成惟要求照執業證劵價改作洋碼庶可勉力支持爲此再發佈告望各工人安分靜候惟望公所董事速開大會議决俾得早日開工吾工人所馨香盼禱者也立候美滿解决云云並命木匠高紹生於前日（陰曆五月初九日）携此項傳單在福建路一帶張貼於電桿木及牆壁上經巡街捕查見將高連同傳單拘入老閘捕房由捕頭詢問一過飭令轉送往總巡捕房刑事檢查科由三十六號西探目煞辣文華探白忠祺將該傳單措詞譯成英文以有晙衆罷工意義特於昨晨將高連同傳單解送公共公廨第二刑庭經張逵卿襄讞會同英副領事赫金生氏向高質訊之下並詳細察閱該傳單之語畢以其中並無激烈言詞判將高紹生開釋諭以嗣後安分作工云 
　　前日下午又有水木匠人多名得悉虹口海寗路三千七百二十五號門牌日商作塲內仍工作不輟立即前往迫令寗波木匠顧爲卿等停工因不得其同情乃奪取工具致起衝突將顧毆打成傷經該日商報由閔行路捕房飭令華探候松山西探愛實司協往拘獲常熟木匠陳福生滕阿坤侯阿第三人帶回收押昨晨解廨請究首由日本人上堂陳述當時情形次由顧爲卿投案證明被告等恃衆覇阻工作不遂强奪工具致起衝突被毆傷足部云云問官即向各被告略訊一過命仍帶回捕房候下禮拜禮三續訊再核 
[逆倫案續讀詳紀] [  候再定期續訊]  
　　三林塘張萬興米店小主張欣生用藥毒斃親父張駕雲一案本月十三號曾奉上海地方審判廳公開審理當因爲時深夜不及辯論是以奉諭定於十五號公開辯論並補傳案中要證張安仁等到案候訊各情已紀前報昨已屆期亭午時到廳旁聽者絡繹不絕司法警長楊芝階督率全體法警預在第一法庭照料其入座旁聽者仍由該廳發給旁聽劵無劵者不准擅入下午一時由刑庭長田疇推事官堵福曜陳備三檢察官郭壽璜等公開第一法庭各被告所延之律師亦相繼蒞庭問官命提張欣生至案向詰爾與朱潮生認識係有幾年欣生供稱約四五年光景係我父因購買田地時朱潮生係做中人因此認識又問潮生糾爾賭博爾稱無錢潮生唆使爾將爾父毒死此言發生於何時供在前年二三月間旋在秋間又囑民人將父弄死民人因不忍致未下手又問此等言語潮生在何處與爾說的供均在潮生家樓上說的又問爾出立允許據係在何時供在九月間由朱潮生喚民人至伊家又問朱健臣在否供在伊家樓上吃烟又問吃烟之人共有若干供吃烟之人極多民人不能記憶又問爾寫此許據是否在樓上供是的惟許據上中人爲朱潮生民人爲代筆問許據上是否爲六百元供是的又問朱潮生給爾毒藥係在何時供在十一月間由潮生之女來喚民人至伊家時在下午四五時光景又問給藥之時朱健臣是否在伊家供不知又問藥爲何種顏色供因並未拆視是以不知顏色係外用白紙所包又問爾立許據之後爾父未死之前朱潮生曾否向爾借過錢否供借過的約有四五次惟民人並不贊成是以分文未借又問爾旣不借給潮生懷恨否供潮生異常懷恨並聲言終當報復又問潮生旣有此言爾可懼怕否供並不畏懼又問爾父幾時死的供前年十二月二十七夜九時許死的又問爾是日何時起身供在淸晨六時我父在六時半起身的又問爾在檢廳曾經供認當下毒時一時很爲糊塗然頗有悔心等語是否供並無其事查民國八年十二月三十日潮生曾向民人借去錢八千文至今並未歸還又問朱健　臣取過錢否供健臣開一張單書憲民人欠渠烟錢一百餘元然民人僅欠健臣烟錢十餘元因數目不符民人不允照付旋由民人之叔張安仁並王子才朱潮生等出爲和解給洋三十元以作淸訖問官命提張安仁王子才至案供年五十六歲開茶館王子才供五十三歲亦開茶館均住三林塘鎭問爾等於去年是否爲欣生解决虧欠朱健臣之欵項有否安仁供有的據健臣說欣生欠他烟錢一百零九元而欣生則稱祇有五六元當王子才朱潮生等已經介紹定當着欣生歸償健臣洋三十元作訖王子才供談判此事係在去年六月初八日又問張欣生曰朱健臣曾否向爾取過洋元供取過的伊將表一只意欲抵借洋五元民人因爲數甚微何用抵表當借給伊洋五元有之問官命提女孩朱秋林至案供年十二歲潮生是我父親問爾父着爾去喚欣生共有幾次供並未去喚過又問爾在預審時曾經供過前往張萬興米店去喚過一二次供實未運過又問爾往張萬興糴過米否供由去年已死之胞姊往糴的訊至此由堵推事向秋林詰曰爾前在本廳供明前年八月間因爾姊有病是以由爾前去糴米的並稱因萬興米貴因此僅去過一二次今日何以翻供詎秋林堅稱並未去過又問爾父囑爾往喚欣生究爲何事供實未去過因此不知官命退下又問張欣生曰爾付洋三百元與潮生係在何時供在六月十三日因潮生向民人索取酬勞所致問官曰然則爾僅欠健臣烟錢十餘元已付三十元作了何以酬勞費有三百元之鉅耶供三百元係被潮生攫去的問在何地點供在南市關橋白玉樓茶館內問其時朱健在塲否供不在祇有朱潮生一人又問爾之洋元被潮生攫去爾願意否供不願因潮生並不常住在鄉是以並不告發又問白玉樓地點係在熱鬧之處茶客斷非僅止爾與潮生二人况三百元之數不爲不鉅爾竟任其攫去並不聲張試問有是理乎欣生詰塞又問此後爾與潮生會過面否供十月間在民興旅館又會面一次惟其時由趙杏城等糾我前去吃酒是以與潮生並未談話又問爾在該旅館小便處爾付給潮生洋二百元有否供並無其事又問何以朱潮生要出首告發供因鄉間民人之父有股分之當舖被焚其焚剩之貨運至我家當有各鄉民前來滋擾由潮生等出爲排解事後潮生向我索酬不遂所欲挾嫌來案告發又問潮生告發後爾逃往何處供民人因聞烟案發覺其時民人在杜家行姊丈許近仁家賀壽聞信後即避匿上海董德林家又問爾隨身帶有洋元若干供七八百元被董取去數百元是實官命帶下命提朱潮生至案問曰爾得知張欣生家有若干業產供稱據聞十萬左右因張駕雲素與民人莫逆爲此代其伸雪但民人出身係在楊思鄉與駕雲認識迄今祇有七八年光景問爾與欣生有無仇隙供並無仇隙又問爾糾合欣生賭博否供並無其事又問爾明雖開設茶肆生理實則樓上設燕子窠並糾人聚賭抽頭爲營業查張欣生亦是烟館賭之流安有不到爾家之理潮生供詞支吾又問爾與王子才解决張欣生與朱健臣欵項之事有否供有的據健臣稱欣生欠渠洋一百零九元欣生則稱祗十餘元當由民人代書三十元之過割據一紙是爲去年六月初九日至是月十二日由趙望官來喚民人前去與健臣會面由健臣出示六百元之允許酬勞據一紙央民人代其向索故至十三日在白玉樓由欣生付給民人鈔票洋一百六十元現洋一百四十元共三百元其允許據由欣生收回又問爾旣與張駕雲交好何以朱健臣竟將設計毒斃駕雲之事和盤托出斷無此種種理供因健臣不知民人與駕雲交好故也又問爾抄呈之允許據在何時所書供在去年六月間又問爾旣要告發何以當時不將原據及洋元等來廳告發及至時隔數月始行將抄據等出首告發足見其中別有用意又問其酬勞據上中人旣爲孫慕賢何以朱健臣不找孫慕賢反央爾出爲向欣生索取欵項爾有何說供稱中人實是孫慕賢查此據由健臣交與趙望官轉交民人由民人在白玉樓付給欣生的當收三百元尙有二百元係在民興旅館內所取是 
 
 

Page 11

 
 
實又問爾旣稱爲駕雲伸寃何以爾在上海縣警察所中所遞之稟帖中有請求甘免字樣究竟爾自知所犯何罪供稟帖係央人所書又問過割據係在何時所寫供十月二十五日在法租界華商旅館十七號房間由朱健臣所書但此據並未交與欣生又問爾當時在警察所告發何以不將此强有力之過割據呈案僅在抄粘之允許酬勞據呈案爾有何用意供過割據藏在身畔誠恐遺失是以收藏在家是實並呈出華商旅館發票一紙供稱此發係朱健臣收到二百元之後付給該旅館之房飯錢之發票又問此允許酬勞據上之中人孫慕賢究竟有無其人爾可知曉供三林塘鎭孫姓雖多但無慕賢其人訊至此時鐘已報五下問官宣告暫時退入休息室約二十分鐘復開庭審訊（未完） 
[外洋輪船進出口行程紀]  
　　昌興公司蒙梯格爾號現由香港開來將於明日（十七號）晚八點鐘抵吳淞即須開往東洋及温古武接客小火輪十八號上午十一點三十分到新關碼頭送客小火輪十八號晨七點三十分由新關碼頭開往吳淞又該公司之日本皇后號今已在温哥武開出將於七月四日至上海進口時停泊吳淞當日開往香港　　英國郵船公司之沙利亞號此次初次由倫敦來華昨日此間接得電報謂將於本月二十二日上午離開星加坡來申 
　　提督公司之第二號新郵船樞石邦號已定下星期一從西雅圖開出經日本之神戶橫濱而至上海預定七月七日進口至第三號新郵船銀邦號亦已確定下月十日離美來滬 
　　太平洋郵船公司之帝邦號今亦定七月二十三號離開舊金山加入中國班內但此輪來申後哥倫比亞號或將改航他綫不再到華云 
[國內輪船運貨進出口之調查]  
　　進口貨（長江）太古公司之安慶號昨日由長江裝來糧食二千七百六十三包毛茶四百五十一簍大桐油六十桶小桶桐油三百十七桶鷄蛋五十二桶又四十箱夏布五十四件松香一百件皮蛋一百壇香烟一百五十九箱顏料九桶黃臘二件礦沙一千一百二十桶砲竹二百九十九件烟葉二十件洋琴一件紙頭八百三十三件瓦片一百三十六件雜貨一百零九件又該公司之武昌號昨亦由長江裝來白米五百二十六包麥一百十二包黃荳三百十四包菜子五百七十五包芝蔴二百五十五包藥材六十二件烟葉七十八件砲竹一千四百八十三件艙板五百塊筍乾五簍粉紙十四件紙頭八百十三件石頭七件雜貨十一件　　（烟津）招商局之遇順號昨日由烟津裝來茶葉三十簍絲綢六十三件絲頭十五件土布三件瓜子二百七十六箱蝦米五件蝦醬二百二十壇鹹魚二百二十九件大頭菜十五壇棗子十六包雜貨一百零六件（寗波）寗紹公司之新寗紹號昨日由寗波裝來蠶荳三千四百六十包飛花九十包洋紗二十件草蓆一百三十件竹掃三十四件竹木等七十件鐵桶四百只雜貨一百二十一件 
　　出口貨（港粵厦）太古公司之蘇州號昨日由申裝往廣東貨計有黃荳一千一百十六包荳餅二千片花生仁二千九百八十八包茶梗二十七簍茶葉九簍洋紗八百零一件土布八十七件藥材三十七件土酒九十壇砲竹二百零七件烟葉二十四件草蓆八十八件石膏二百十九擔鷄毛三件雜貨三十一件裝往香港貨計有花生油一千桶靑蔴二百件洋紗三十件洋布二十五件皮蛋一百壇蓮心十箱木耳四十五箱砲竹二百九十八件川菜五十七擔鹹魚五十件猪血二十五桶裝往廈門貨計有皮蛋五十壇冬菜一百件海味六十一件砲竹一百九十八件米醋一百三十壇粉絲五十件（烟津）招商局之遇順號昨日由申裝往天津貨計有白米五百包黃荳五百七十六包麵粉一萬九千四百七十七包白糖二百六十三包茶葉四百三十七簍洋布一百八十四件靛靑八百桶乳腐八百壇香烟四百四十五箱肥皂三百十箱葵扇八百八十件土酒六百三十一壇紙頭二百三十五件生鐵五十擔各種鐵器四百七十件裝往烟台貨計有麵粉五千九百包棉花二十包茶葉一百七十三簍洋布三百七十七件夏布一百四十一件桐油五十桶竹器二百八十五件紙頭一千零七十九件頭髪十五件雜貨一百九十五件（寗波）寗紹公司之新寗紹號昨日由申裝往寗波貨計有白米二百二十五包麵粉九百包白糖一百包荳油九十桶洋布六件肥皂五十箱香烟一百十五箱桐油一百桶汽油五十桶靛靑二十桶蝦皮六十七件板一百四十五塊硬本八根鐵六十噸零四十斤雜貨一百十斤 
[友華銀行銀市報告]  
　　中美新聞社譯友華銀行十五日報告云昨日倫敦銀市近期跌一二五遠期仍舊紐約銀價跌至五九倫敦紐約匯率高至八七七今日此間銀市開盤時頗穩固旋見疲弱收盤金鎊三先令五辨士又半鑫洋六五又半開盤金鎊近期三先令六辨士又八分之一遠期三先令六辨士金洋遠近期均爲六六又四分之一昨日中國各銀行又購銀但昨今二日別無其他購主印度亦未必能有大批購進故預測將來之銀價恐有跌落之勢云 
[萬國賽槍會競射記]  
　　本星期一（十三日）爲本埠萬國賽槍會在虹口靶子塲比賽第十三次中華盃第十一次英瑞盃及六月份月盃之期上午六時三十分至九時下午四時三十分至七時各賽二百五百六百碼每墩七響共計二十一響均用新式牛眼靶是日天色不佳且比賽時大雨淋漓光線亦頗暗淡各賽員所携望遠鏡盡被水濕故所射槍珠高低左右頗難視察咸感困難茲將各種比賽結果照錄如下（中華盃）最優五名（一）隊員曹心安九十分加六分共九十六分（二）（得盃）隊員楊仲綽九十一分加三分共九十四分（三）棚長陳文龍八十三分加七分共九十分（四）射擊敎練排長陳影塘九十分讓二分淨八十八分（五）隊員陳如松七十六分加九分共八十五分（第一次六月盃）每班得勝者如下（愛混班）美人葛林六十九分勝（愛字班）美人賴因雷六十六分勝（皮字班）華人楊仲綽六十五分勝（西字班）英人麥而微而六十六分勝（地字班）華人曹心安六十分勝（第二次六月盃）（愛混班）美人桑埃六十八分勝（愛字班）美人賴因雷六十四分勝（皮字班）日人塜崎正敏六十四分勝（西字班）英人麥而微而六十二分勝（地字班）葡人高林司六十八分勝（英瑞盃）美人葛林一百零一分勝聞下月比賽須讓去二分云 
[靑年會舉行衛生大運動]  
　　靑年會因鑒於夏令時疫流行特訂於本月十六七八三天在該會舉行衛生大運動陳列各種關於疫症之圖畫標本任人觀覽等情已紀前報今日（十六）爲該會舉行之第一日大門張貼極大佈告並分送傳單行人樂於入覽塲內陳設防疫種種圖畫以及各國活動模型標明列國罹疫死亡人數尤吾國爲獨多每年千人中竟有四十人足徵不講衛生危及生命觀之不寒而慄此外並有培養兒童發育强壯之圖解預防傳染及療治之方法觀之一目了然每日五時半晚間八時半并有名人演講兼映關於衛生種種活動影戲并派有招待員數十人對於參觀者無不詳爲指導逐件解說該會此舉誠爲莫大之功德有志衛生者盍速往觀也 
[寗波旅滬同鄉會消息]  
　　寗波旅滬同鄉會定於十七日晚舉行第一次會員家屬同樂大會凡該會會員家屬皆得到會參與其開會秩序如下（一）音樂（二）幼童雙唱（三）滑稽談（四）短片影戲（五）幼稚舞蹈（六）長片影戲聞該會爲提倡衛生起見特定於十八日晚敦請醫學博士余雲岫到會演講其講題即爲夏令衛生云 
[汽車撞斃婦人判撫恤二百元]  
　　婦人陳陸氏前日午後行經泥城外馬霍路蔓盤路轉角適趙國鈞駕駛汽車疾馳而來不及避讓當被撞倒碾傷要害旋即身死經該管捕房派探將屍舁入虹口斐倫路騐屍所報請公共公廨李襄讞於昨日午刻會同英赫副領事蒞所騐明陳陸氏委係生前被汽車撞傷身死無訛塡明屍格即升座公案據死者之丈夫陳揚泮投訴伊妻被汽車撞傷致命當未目覩事後始悉務求伸雪云云質之趙國鈞供稱當時開車甚慢且揑喇叭實因死者欲竄過馬路不及避讓所致求鑒並延律師到案代辯中西官核供判令屍夫陳揚泮具結領屍棺殮着趙國鈞給予撫䘏洋二百元了案 
[女靑年會體育師範舉行畢業禮]  
　　本埠荆州路基督教女靑年會體育師範於六月十二日起舉行畢業典禮十二日（星期日）最十一時畢業禮拜主講者爲中華續行委辦會幹事誠靜怡牧師十三日上午九時有網球比賽下午四時有各項運動十四日午後五時在健身房舉行舞蹈表演共分十節（一）一二年級步法（二）一年級土風舞（三）一二年級體操（四）二年級蚱蜢優雅舞（五）一年級新牧羊土風舞（六）二年級土風舞（七）一年級中國拳術（八）一年級蝴蝶優雅舞（九）二年級夜鶯優雅舞（十）一二年級游戲學生所著之服式適與舞名相符自始至終所演各節莫不表示一種熟練之工夫一舞一蹈或文或武均能使閱者滿意是日到會者有美國失艦胡倫號（Huron）船主及其眷屬雷文夫人（Mrs　Rovcn）石美玉醫生等一百餘人十四日午後三時半舉行給憑黃禮有靑年會學生部幹事李啓藩之演說四時半茶點欵待畢業生與來賓晚間七時同學會叙餐聞本屆畢業有十二人自一九一六年開辦以來迄今共有畢業生五十人云 
[籌備東吳大學同學懇親會]  
　　東吳大學校長葛賚恩君擬於六月二十五號在蘇州該校召集各地歷年出校學生開一同學懇親會藉以聯絡感情頁叙交誼凡以前博習中西之舊生均屬該大學之一份子無論曾否入同學會悉在被邀赴會之列其在滬方面已函委李啓藩李駿惠馬潤卿唐桐侯孫聞遠諸君籌備進行以冀有多數同學屆時聯袂偕往聞以上諸君已於十二號之晚六時半在靑年會會食堂特行聚商籌備一切云 
[救濟婦孺會八週紀念預誌]  
　　中國救濟婦孺會開辦迄今倐已八載會董朱葆三王一亭徐乾麟等均熱心任事不遺餘力被拐婦孺賴以救濟者頗衆造福社會誠非淺鮮茲定本月十九日（即舊曆五月十四日）下午三時在江灣留養院舉行八週紀念大會屆時滬上各大善士咸集必有一番盛况也 
[女子交母領回完案]  
　　寗波婦人葛尤氏延律師在公共公廨刑事科狀訴江北人符永發於上月二十三號糾黨突至虹口要焉華德路永吉里伊之家內强搶伊女阿林並行兇毆打同居人致將伊三歲孫兒驚嚇垂斃等情昨晨由該管匯山捕房派探劉問軒博同西探奎爾將被告逮捕到案請究首由原告律師起述案情繼據甘維露律師起稱伊代表被告此案要求暫緩進行准被告交保出外展期一禮拜再訊等語張襄讞得稟商之英領赫君命原告之女阿林站入證欄訊據供稱與被告同星而居約有四年然而認得僅兩年光影從未與其談及婚約我亦未聞有人將我配與被告之事上月二十三號被告突邀多人來家且有一巡捕在內其時我抱有小孩被告即奪去該孩擲於床上而後將我之手足縛住搶出至鄧脫路鄉間一小京貨店樓上因我拒絕飲食被告遂又將我移至百老滙路振豐街二百九十四號屋內祗以我兄赴鄉未回且被告盡夜看守無隙出外至被覊留至三禮拜之久云云是時原告律師梅華銓氏起稱現在原告並未受有重大損失如被告嗣後能不再向原告糾纏不妨准其具結出外云云被告代表甘維露律師亦向伊之當事人詰問之下即向堂上聲稱原告之女許與被告爲妻有婚帖媒人可憑若如此結局未免使被告面子太下不去等語中西官因再命葛女上堂詢以願否隨被告以去葛女答稱不願遂宣佈判語葛阿林交其母領回被告嗣後不准再犯前項情事着具結開釋 
[昨日公共公廨訊案紀]  
　昨晨公共公廨民四庭由關讞員會同美約副領事訊理段正書汪德卿訴盧漢卿盧舜卿將揚子輪船公司所獲數達三十萬金之餘利私自移用不將賬目向股東報告請飭將賬簿交出查核案結果候核供宣判民三庭由陸襄讞會同領袖領事特派俄員麥君訊理俄僑民事訟案三宗（從略） 
　　又午後民三庭由陸襄讞會同美約副領事訊理美商聚豐洋行訴江述之違背所訂認銷肥皂合同貨到不出請追損失案由原告洋行買辦李石林上堂證明被告於去年六月由我介紹訂立認銷每年五萬箱肥皂之合同一切條件載明於該合同內被告請住於法和界之宋仲蘧爲其擔保被告並往漢口設立分銷處迨頭批貨到即不照出等語旋由被告律師向李駁詰一過以江在押已有三月要求减輕保數俾易覔保出外云云結果被告還押展期續訊民四庭由李襄讞會同美奧副領事訊理（一）寰球製革廠經理馮乃千聲請破產案馮前被意人卜樂尼控告違背訂購皮靴合同將劣貨混售經判决令賠償該意人損失洋五萬九千六百元嗣因無力履行堂判拘留押所茲其聲請破產據其聲請狀內所陳亦以此故結果着令登申新兩報兩禮拜如無人反對再行核奪（二）孟根甫訴趙妙根違背租地合同案被告延許理律部代表與原告律師互辯並由地保到堂證明一切結果據地保證明合同曾經簽字蓋章原告證據充分應令被告退還頂首洋一百元賠償損失洋一百元所有租地仍歸被告收管讓地着予限一個月（三）吳樹卿訴吳梅卿欠欵案（四）婦人張潘氏訴與張濟堂離婚案以上兩案均因原被律師同意請求改期再訊結果分別照准民二庭由兪襄讞會同美約副領事續訊兆昌絲號訴孫衡甫寅卿汪味靑等不理絲繭押欵案結果候再續訊 
[定案難以更改]  
　　侯德山譚永奎等前延巴和律師投法公堂控稱錢茂林之子拜侯等爲師學習唱戲今被錢茂林藏匿請追衣食費等情錢亦延郭蘭克律師代辯後判侯等所控不實着償還被告損失五百元限繳在案昨日侯等先繳二百元到案聲稱現經梨園公所理勸讓去洋二百元請堂上核准錢稱雖經理勸民人未允仍請照斷追洋陸讞員判繳案之洋先行給領斷定之案難以更改如梨園公所得能理勸明白須該公所會同原被具稟來案亦可體恤辦理 
[誌謝]  
　　昨承銀行週報社惠贈第二百零二期銀行週報一册又商務書館惠贈第二九七期英語週刊及第十二卷第六號小說月報各一册誌此併謝 
來函 
[林濚慶律師來函]  
　　今日貴報本埠新聞欄內會審公堂案有林律師不懂英文一語當塲已經辯正審係被告之原文如是也請求即行更正是荷林濚慶謹上六月十五日 
[招認男屍]  
　　今日早上浦東南匯二灶洪望海台海灘上汆來無名男屍一人身穿元色嗶嘰緞衫褲足穿紅絲襪皮鞋衣囊內有慈善劵八條號碼（三三九九一）（一一二0六）暫時勸化慈心鄉人助資買材收屍殯殮如有屍戶認領到南匯二灶洪便是上海濬浦局旅二灶洪測量同人報告六月十三號發 
來件 
[江蘇裁釐抵補稅芻議] [  穆湘瑤抒齋氏擬]  
　　釐虐政也取於民也十入於國也五六其手續上之留難需索更無論焉以內政言則必裁裁釐加稅之約海關進口稅可加至值百抽十二五惟必須加稅於裁釐之後斷不能加稅於裁釐之前以外交言則必裁進口稅之估價純乎三十年前之價格今日市價超過寗止以倍計裁釐之後即不能至十二五依今之值百抽二五及其多數之免稅品與他日之一例值百抽五此最低之限度必可操劵旣重定稅則必先重定價格以倍計又市價最低之限度也故裁釐後逆計加稅之結果必爲一與四之比例以財政言則必裁今之稅法於本國商人不惜進出產銷以使之重外國商人則束縛於條約只有進口一稅而任其自由通行於全國全世界荒謬絕倫之事無有過於此者今不必侈言保護貿易政策也但以裁釐始而以加稅終商業之興彈指可卜以商務言則必裁今全國競言自治矣乃即此有害內政外交財政商務之釐金而不能去將自治之謂何也雖然裁釐不難而於未加稅之前此項裁釐之抵補將於焉出故特擬裁釐抵補稅之辦法於左 
　　（甲）江蘇全省釐金省庫實收之總數使全省商號工廠分擔之 
　　（乙）江蘇全省釐金省庫實收之總數使全省商會分擔之 
　　（徵收之方法）主（甲）說定商號爲三等定每等爲九級一等一級月稅五百元每級遞减五十元至一百元止二等一級月稅五十元每級遞减五元至十元止三等一級月稅五元每級遞减五角至一元止定工廠爲二等定每等爲九級一等一級月稅五百元每級遞减五十元至一百元止二等一級月稅五十元每級遞减五元至十元止主（乙）說由商會聯合會依據該地應納之釐金比例向各業代徵之（未完） 
雜評二 
[水木匠罷工風潮]  
　　此次水木匠罷工風潮相持已及旬餘迄未解决現在加價一舉雙方已認爲當然之事所不同者惟時間問題耳公所方面爲顧全作主損失故議决加價須明年實行而工人方面則以緩不濟急不能滿意然此項風潮多延一日則多一日之損失吾甚願兩方平心靜氣速籌解决之法也 
雖然工人方面苟無正式代表則雖欲磋商而無由故吾願速舉負責任之正式代表出與接洽而作主方面亦當體諒工人思一目前解决之法以期從速開工而減少所受罷工之損失也 
公布欄 
[江蘇高等審判廳]  
　　刑庭判決丁徐氏爲丁順元等傷害及竊盜不服武通縣判决控告一案（審告判决） 
　　民庭判决戴慕逵與戴陳氏爲家產告爭不服如皐縣公署之批諭聲明抗告一案（决定主文）本件抗告駁回郁志良等與施正倫爲田地涉論上告一案（判决主文）原判撤銷本案發還上海地方審判廳迅予更爲審判 
六月十五日 
[上海地方審判廳]  
　　公示送達（余文在本廳揭示塲公布）第七八號（刑事簡易庭）一件金錢標詐欵取財一案（判决主文）金錢標詐欺取財之所爲處三等有期徒刑四個月紙頭一包假金戒指三個沒收右仰被告人金錢標知照第七七號（民一庭）一件劉士琦與劉嚴氏等因離異一案（判决主文）劉嚴氏應與劉士琦脫離家屬上關係劉士琦對於嚴錦源之請求駁回本案訴訟費用歸劉嚴氏負右仰被告人劉嚴氏知照 
　　判决主文（民一庭）一件判决姚安伯與王紹成欠欵控訴一案主文本件控訴駁回本審訟費歸控訴人負擔一件决定胡恒山聲請撤銷假扣押一案主文本廳民國十年五月二十五日假扣押之决定准予撤銷（民二庭）一件判决朱錦榮與陳秋林因欠欵糾葛一案主文陳秋林應償還朱錦榮洋一千五百二十七元五角六分訟費歸陳秋林負擔一件决定順顧理孫聲請補充判决一案主文本件聲請駁回一件判决金寳林與趙泉生因生財糾葛一案主文原告人之請求駁回訟費歸原告人負擔一件判决陳耀寰與邵唐氏等因佃租涉訟訴一案主文原判關於係爭田仍歸被控訴人等接種部分撤銷被控訴人等承種控訴人所有通邑八里廟河東水陸中田七千五百步應即吐讓附帶控訴駁回本審訟費歸被控訴人等負擔 
　　批示一件高阿桃狀領不動產由准領此批一件顧長興狀交欵洋由准交此批一件卜盤生狀請銷案由狀悉准予銷案此批一件高德華呈爲預防訟累請求備案由狀悉查楊蓮記與爾爲租地合同糾葛業經另案訴訟自應靜候法律解决毋庸來廳遽請備案此批一件婁桂芳狀請執行由狀悉本案業據李阿福提起上告矣所請應從緩議此批一件周琴舫狀交欵洋由准交此批一件金桂馥狀交欵洋由准交此批一件錢齊辰狀交欵洋由准交此批一件王新濤狀請銷案開釋由狀悉准將被告開釋完案此批一件邱殿恩狀請傳訊由狀悉着速將案欵理楚毋得藉詞狡賴致滋訟累此批一件丁春濤狀領欵洋及租摺由准領此批以上六月十三日 
　　判決主文（民一庭）一件判决陳春良等與陳林生因出路糾葛一案主文系爭之出路一條被告人除得照約出入外不准任意堆積什物訴訟費用歸被告人負擔一件决定楊春綠復行聲請本廳自應撤銷窒礙照准之决定主文本件聲請駁回聲請費用歸聲請人負擔一件判决陳錫爵與陳王氏爲債務控訴一案主文本件控訴駁回本審訴訟費用歸控訴人負擔一件判决郭王氏與郭貝氏同居糾葛涉訟一案主文郭貝氏應隨其姑郭王氏回籍同居訟費歸郭貝氏負擔（民二庭）一件决定奚阿彌聲明窒礙一案主文本件窒礙之聲明照准一件决定張順卿聲明窒礙一案主文本件窒礙之聲明照准一件判决倪楚橋訴姜金餘等墊欵涉訟一案主文姜金餘應償還倪楚橋墊欵洋一百八十八元張賢卿應償還倪楚橋墊欵洋二百八十五元又協興公司欠倪楚橋墊欵洋三十七元着姜金餘負淸理之責倪楚橋其餘之請求駁回訟費姜金餘負擔六分之二張賢卿負擔六分之三餘六分之一歸倪楚橋負擔一件判决湯丫頭湯繼堂爲祖產糾葛一案主文被告人應收回贖價錢十七千五百文將湯家弄浜西墨字圩五百七十七五百七十八號湯　如戶則田一畝三分一釐八毫撥半給原告人管業訟費歸被告人負擔 
　　批示一件馮金坤狀領欵洋由准領此批一件顧景星狀請給領由狀悉着即來廳候諭此批一件吳嘉獻狀請執行由狀悉業據楊舒臣聲明上告矣所請應從緩議此批一件郭正英狀請執行由狀悉查該案判决尙未確定所請暫毋庸議此批一件黃毓靈狀請銷案由狀悉准予銷案存案簿據並准來廳繳證具領此批一件梁煥章狀請執行由狀悉准予飭吏照判執行此批一件唐火泉狀請勒遷由狀悉准即飭吏執行此批一件韓阿土呈爲撫養進發爲子請求備案由呈悉爾撫進發爲子其中若果無糾葛則他人向爾滋擾儘可隨時訴請法辦毋庸備案仰即知照此批一件張晋陞狀請傳案勒交由狀悉候傳案訊明核辦此批一件沈正芳狀領欵洋由准領此批一件潘阿寳狀保倪阿良由准保此批一件潘關順狀交欵洋由准交此批一件夏仁培狀交查封費由准交此批一件蔡黼臣狀領欵洋由准領此批一件蔡鍾騏等爲與葛三壽等墳樹糾葛案件請求指示辦法由查該案業經高等審判廳將原卷令發南通縣知事依法繼續辦理矣仰即知照此批一件莊苑鄉請令提供擔保由狀悉查本案並無令債權人提供擔保必要所請應毋庸議此批一件王鴻狀請押追由據狀已悉此批一件成公興狀領欵洋由准領此批一件陳阿榮狀領簿據由准領此批一件郁鄧氏狀領單據由准領此批一件盛根林狀領賬簿由准領此批以上六月十四日 
[上海地方檢察廳]  
　　批示黃惠塘上訴狀曁委狀悉候送控訴審核辦此批季盛溢狀悉案已判决仰即知照此批陳阿七狀悉案已起訴仰候判决此批王根源狀悉查此案旣由上海縣警察所依照違警律判决自應准予撤銷此批朱周氏狀悉仰即遵傳到廳候訊此批朱松亭等狀悉本案前據該氏告訴到廳即經據情函請淞滬警察廳查復在案茲據前情應候函復過廳再予核辦此批李榮康狀悉已訊諭矣此批夏炳泉等狀悉案已起訴候送同級審判應核辦此批以上六月十四日王少年狀悉據訴旣經警區查明交保釋放與敲詐情形究屬有別至所稱賠償損失一層另屬民事範圍所謂均毋庸議此批湯洲勝狀悉案係票據糾葛本應未便受理不得以空言率請提究此批王道傑狀悉仰即來廳候訊此批蔡徐氏狀悉所訴是否屬實候查明核辦此批呂阿全狀悉本案業經訴請同級審判廳判决在案所請着毋庸議此批顧陳氏狀悉本案正在偵查所請交保之處　難准行此批趙寳生狀及附件均悉候查明核辦此批潘學周狀悉爾旣明知爾妻行止不端猶復縱容不究依法不能再行親告至恐日後發生誘拐情事尤當自行嚴加防範所請拘究法辦之處礙難照准此批匡劉氏狀悉已訊諭矣此批王善慶狀悉所稱各節是否屬實候查明核奪此批潘桂正狀悉靜候偵查毋凟此批萬永才狀悉候傳案訊究此批袁連川等狀悉准予詣騐此批　　股張氏狀悉案正偵查所請交保之處應毋庸議此批于花氏狀悉業於前狀批示矣仰即遵照此批以上六月十五日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[旅歐觀察談] [  中實]  
　　居中國上海之中央者爲一大茶樓上海車馬擁擠以五龍日昇樓爲最居法國巴黎之中央者獨爲一大劇場Opera巴黎人好觀劇行樂飲食尤精美入巴黎市如在蘇杭嘉湖各處茶香酒熱之塲甘脆肥濃之味不覺令人垂涎巴黎人好飲酒有所謂波渡紅者（波渡Bordeaux爲產酒口岸）在巴黎人極尋常在我華人已極醇厚故昔人嘗以法之酒英之烟巴西之咖啡中國之茶德國之鐵相提並論但以今日法國產香水香皂香甜餅餌之多予更當以法爲香國以巴西爲色國以美利堅爲熱國以中華爲勤國以日本爲家族國夫我中國人民勤愼耐勞固爲世界所著稱但終不若日本全國有族誼之能益相團結益相親愛巴西國無論衣服宮室大抵均以色彩上之塗飾爲工美國則雖值嚴寒尙不能不食冰琪琳其內熱亦爲他地所罕見若法國則所見長者無非一香字以與我中國人之勤字相比又不可同日而語法國工作時間極少法蘭西第二大城里昂市雖在賽會期間正午十二時至下午二時尙盡數閉歇上下午辦事各餘三數小時而在上午之時間尙屬有名無實也 
筆記 
[飄萍記（上）] [  西雲]  
　　湯卿謀嘗云人生不可不儲三副痛淚一副哭天下大事不可爲一副哭文章不遇識者一副哭從來佳人淪落不遇憶吾鄉琴山女子秋容事正不能不於此外灑一掬同情之淚秋容儒家女父母暮年始生秋容故愛之彌珍髫齡父母相繼病歿有兄名大年恃有遺產不務正業日事遊蕩未數年揮霍殆盡嫂氏尤兇悍視姑若讐每借故撻楚體無完膚時秋容年已及䈂沉淪苦海悲無可訴嘗向庭前含淚自嘆曰人生不幸始作女子天乎願我一身代天下女子受盡無量苦千古萬世後爲女子者毋再如我也而蒼蒼者天迄未一顧祇棠梨凋落鵑鳥低鳴與嗟嘆之音遙相酬答倍形凄苦耳鄰右聞者咸爲之黯然心傷旋被嫂知待乃愈酷兄則懾於內更不能爲之庇護會有周某僑於吾鄉夫婦垂老膝下猶虛適居比隣乃商於兄欲領養之嫂喜甚翌日遂送秋容於周某而秋容久處兄嫂威虐之下得周靑眼自必樂從然雖歸周某位於半婢半女之間從未見其輕於色笑一若不勝重憂者蓋脫離萬惡之舊家庭固此勝於彼但念及弱絮飄零終不免快快也周有至戚兪君嘗見秋容妖小伶俐憐而惜之必欲挈之以去惟兪君兒女盈前侍奉無人秋容至是遂降爲竈下婢矣幸兪家風敦樸御下寛厚兼以主母慈善爲懷從未以疾言遽色加之使婢故亦安然處之初兪家聘有西席課諸兒操作餘暇嘗隔墻聞讀書聲即依壁而聽悉暗記之由是冰雪聰明之秋容居然能粗識字義矣 
諧著 
[歐游坿掌錄] [  宋春舫]  
（一）中國雨傘（下） 
　　那天晚上我因Hilbrunn去看了水戲回來有一個彪形大漢在後邊鬼鬼崇崇的跟我奧國近來盜賊充斥恰好那天手上又帶了一只鑽戒我不禁有點膽寒起來就三脚兩步跑回旅館了晚餐的時候侍者又送上一張名片來名片上刻HEINRICH　GEORG幾個字GEORG是一個弗郎克福大劇塲著名的伶人這一次RHEINHARDT因爲在SALZBURG排演Jedermann那一齣戲所以請他來帮忙但是我向來不認識他他何故忽然來找我呢我跑下樓去一看却就是剛纔那個彪形大漢他不等我開口就說道 
　　先生恕我冒昧剛纔在路上看見了先生的傘就不知不覺的跟了來我一打聽知道先生是中國文學界上的人我也是極歡喜研究文學的不識先生肯與我締交否 
　　ＨＥＩＮＲＩＣＨ　ＧＥＯＲＧ不但是一個德國極有聲望的伶人兼且對近代戲劇的改良有些比衆不同的見解我很佩服他的議論有一天他忽然同我說 
我想今天晚上向你借你那個傘用一用 
　　那一天可是不下雨我就同他開玩笑說道 
　　傘是借給你可是你要同我說明白借傘的緣故 
　　我今天晚上在某某戲院請客想把你的傘張開了放在我的包廂上面 
　　我 
　　我想不出我那柄先施公司的雨傘從何處得來這樣的大魔術 
劇本 
[歷史劇　雙忠墓（十）] [  沈心工]  
　　屠岸賈把這小孩取過來 
公孫杵臼阿呀呀趙武呀趙武吾與你從此分手了 
屠岸賈把這老頭兒帶去正法 
公孫杵臼吾在地下終有一天看見你們的好結果唉天呀天呀 
小卒牽公孫杵臼下 
　　屠岸賈相貌堂堂一個可愛的小孩但是你的祖父與你的父親爲何要與吾姓屠的勢不兩立呢顧不得你了送你到祖宗那裡去罷（擲兒地上拔劍擊之小卒拾起棄去程嬰以袖蔽目作悲傷之狀）吾如今可以高枕無憂了程先生你的功營大極了吾無賞你千金待吾入朝啓奏還要封你一個大大官兒 
瑣錄 
[小問答] [  碧梧]  
（問）接吻何故類於招謠 
（答）以口與口相傳之故 
（問）何物能維繫兩方而實則觸及一人 
（答）結婚戒指 
（問）美女何故類似火車頭 
（答）以其能發出火星傳遞信件并能牽動許多車輛隨之而行 
（問）何物積之愈多其人愈苦 
（答）債務 
（問）婦女之美色何以類於鈔票 
（答）轉瞬即有變易 
小說 
[社會小說　眾醉獨醒（三四九）] [  瞻廬]  
第五十四回結鬼緣未雨綢繆聞仙樂漫天謊話 
　　翠娥每一次回家在他老子娘跟前常有大捲的鈔票大捧的銀錢隨時津貼然而小賓夫婦怎敢說是津貼只說是姑奶奶的賞賜小賓娘子偶向他女兒說道姑奶奶難得你的片好心來家一次叨擾你一次賞賜姑奶奶你是我們倆的財神菩薩我們倆接你來家分明接到了一們財神翠娥向他娘瞟了一眼繃緊着面皮連連的道那呸字慌得小賓娘子呆瞧着女兒恰似丈二長的和尙一時摸不着頭腦翠娥發怒道娘你眞是戚子卿家裏的小二開口道不出好話（彈詞中故典須熟諳彈詞者知之）江湖上面的綁票行爲呌做接財神你把我當做財神看待不是頌揚我竟是咒罵我我是你的女兒（何須聲明）我給匪徒綁票你有甚麼好處哼哼你提我的娘（何須聲明）我不好說甚麼你不是我的娘這般的混話我便要罵一聲狗屁小賓娘子撮着笑臉道姑奶奶別和我客氣要罵儘罵我枉活了一把年紀說出話來七顚八倒頂着磨盤不知重放着鵝毛不知輕姑奶奶你別把我做親娘看待你便罵我幾聲狗屁也好消滅我的罪過這幾句話引得翠娥好笑便放鬆了面皮女兒的面皮一鬆小賓娘子的心窩裏捥比掇去了一塊石頭似的也是陡然一鬆（此段看似閑文郤爲下文張本）若說劉公館裏自從老太太死了翠娥專在公波面前賣弄本領辦理喪事的當兒一切內塲事務都由翠娥主持果然井井有條一絲不亂公館裏的丫環僕婦都受了他的金錢籠絡誰敢說他的不好一片歌功頌德聲落在邦平夫婦耳朶裏心花怒放十分滿意單有一個人郤把翠娥恨得咬牙切齒專待有了機會便要揭他的痛瘡剝他的面皮這人是誰便是臥病在牀的春桃他贪着一雙金釧做犒賞花瓶裏鬼魂出現幾乎斷送了一條性命 
餘瀋[  禹鐘]  
　　吾人一息之間一念之起視之至爲尋常不知其一息一念之中舉凡人世間悲歡離合莞枯得失之事無不攅集未嘗或息合眼思之彷彿一一湧現於前矣且此悲歡離合莞枯得失之事無論何人必有一息之念之間親遴之無可倖免此佛氏之所以目茲世爲娑婆也 
 
 

Page 15

 
 
   
 
 

Page 16

 
 
常識 
常評 
[陶淵明] [  老圃]  
　　陶淵明詩採菊東籬下悠然見南山此從秩秩斯干悠悠南山脫化而出猶王摩詰詩渡頭餘落日墟里上孤烟由陶詩曖曖遠人村依依墟里烟脫公而出也三百篇故多佳句梁書言語學傳有王藉者入若耶溪有詩曰蟬噪林愈靜鳥鳴山更幽江南相傳以爲文外獨絕一時簡文孝元皆諷泳之顏黃門嘗論之謂詩云蕭蕭馬鳴悠悠斾旌毛傳云言不喧譁也每歎此解有情致藉詩生於此意耳此亦脫化之說陶與王皆善讀三百篇者凡學古人詩文或學其爲人在得其精神而不在形似近某揆自比於陶為、淵明時人或怪其不倫貴陽某君謂此公實酷似彭澤當時陶在東籬而能見南山其首必仄某揆類頭而視正東籬見南山之象也 
經濟 
[關稅之研究] [  王培乏]  
　　海禁大開萬國互市各國因時勢之所需皆設立稅關以處理輸出輸入之貨物海上往來之船舶等故稅關爲國家最要之機關國之强弱貧富胥視乎此稅關所掌之職務自以稅務爲主就中更以關稅爲重茲就關稅一項擇其爲人所不可不知者叙之於左 
　　（甲）關稅之目的關稅之止的有三 [T13 ]一 [/T ]以商業政策爲目的獎勵本國貨物之輸出阻止外國商品之輸入純以保護產業爲主而圖已國經濟之發達是也 [T13 ]二 [/T ]以國家收入爲目的凡貨物經過稅關須照章納稅不問其輸出輸入只以增加財政上之收入額爲主是也 [T13 ]三 [/T ]以維持地方安寗爲目的商品一至海關稅關得行使其職權派人調查其種類若爲軍械火藥或妨害秩序之禁品則稅關得歿收之而罪其原物所有者此爲徵收關稅所附帶之利益也 
　　（乙）關稅之種類商品通過稅關時所付之稅名曰海關稅約分二種 [T13 ]一 [/T ]輸入稅對於輸入物品所課者是也 [T13 ]二 [/T ]輸出稅對於輸出商品所課者是也 
　　（丙）關稅率之協定關稅率約爲三種 [T13 ]一 [/T ]國定稅率稅率高下全由己國定之他國不得干涉是也 [T13 ]二 [/T ]協定稅率因特別關係與通商各國協定之不得因本國情形而單獨改定之也 [T13 ]三 [/T ]特別優待稅率殖民地政府對於來自母國之貨物特設制度以優待之是也 
　　（丁）關稅賬課之標準此項分爲二種 [T13 ]一 [/T ]從價稅以貨物之價格爲課稅之標準是也 [T13 ]二 [/T ]從量稅按貨物之個數容量等而抽出其稅是也 
　　（戊）關稅團體之組織其組織有二 [T13 ]一 [/T ]關稅同盟同盟諸國互免關稅組織統一之稅率以對待同盟外諸國是也 [T13 ]二 [/T ]關稅聯合即聯合諸國但協定較高稅率以對待不加入聯合各國而不互相廢除關稅是也 
　　（己）關稅制之種類種類有二 [T13 ]一 [/T ]單一稅率制制定稅率對於來自各國之貨物皆以此爲標準是也自由貿易國或產業不發達國皆通用之 [T13 ]二 [/T ]兩重稅率制更細分爲二項（Ａ）制定一般稅率以對待尋常關係之國更制協定稅率以互惠特別關係之國此制也德人創之日義等國效之（Ｂ）制定極大稅率及極小稅率在此極大極小之限度內而已國得以上下之主義與前項相同對於各關係國所以示待遇之差別也此制西班牙創之法蘭西採用之 
　　我國關稅大權盡操諸外人之手稅率則由列國片面協定之稅制則取單一制度課稅則取從價主義雖曰值百抽五然物價日昂而課稅所按之價格仍爲昔時所定者故由實際言之僅值百抽二三焉輸出輸入我毫無操縱之權從價從量我更無斟酌之地因此而所謂發展商業政策增加國家收入者目的皆不能達外人掣肘受害殊深言念及此不能不痛恨亡淸之失政也（未蓋章） 
[聽斐列濱奧西亞演說農業敎育之感想] [  藝林]  
　　斐列濱敎育家奧西亞氏本月八日在南京演講廳演說題爲斐列濱之農業敎育奧氏於職業敎育研究有素以次以遠東運動會斐政府代表之資格來華會事旣竣蘇當局特電斐政府請留華數日此次演說大致謂斐列濱近來提倡農業不遺餘力農業學校櫛比林立與國民學校程度相當者有之與高等小學程度相當者有之與中學校程度相當者有之斐人思想一變兄勉其弟父詔其子莫不以耕耘爲樂事以種植爲光榮其他凡所以鼓勵農業之政策與夫改良農作之方法更舉不勝舉余聞此而有無窮之感慨焉夫我國非號稱以農立國者耶當此職業敎育高唱之時農業乃視爲不急之務農業學校亦寥寥無幾視斐更濱猶有遜色此誠我國可恥可懼之事矣 
　　實業之發達有一定之順序而難以兼程並進蓋必原料豐富而製造乃有所取材今之言富國者莫不注重農業而工藝之獎勵必在農產豐饒地無棄利之後循序而進夫然後可以决勝於商塲三十年前之美利堅農業國也農產物歲輸之歐者不可數計而工業無聞焉其工藝振興凌駕英德乃近十年事耳故其治斐更濱也仍此政策我國國情與美斐相類故不言職業敎育則已欲言職業敎育則農業必居最要之地位實無疑義 
　　抑余更有說者農業智識重在試驗非徒熟讀數册敎科書幾十頁講義即能出而應用者也斐之農業學校莫不有試驗場其面積小學百數十畝中學至千餘畝我國惟省立甲種農校間有百數畝縣立乙種農校竟有併一畝而無之者農業之難有成效與社會不信任學校之原因其在此乎蓋學校之所敎育非社會之所需要而出校獻身社會而任事者與社會常有捍格之虞此中國敎育之通病非獨農業敎育一端爲然也（乙種酬） 
衞生 
[牙齒之保護法] [  醫學士余岫雲]  
　　　　（一）每食之後即應洗刷牙齒否則每日亦須洗刷兩次一次於早晨起牀時行之一次於晚間就眠時行之可也如此則食物微屑留在齒間之時間短促不至發生障害也 
　　（一）牙籖須用木製不宜用金類製因其質太堅恐破損牙質也 
　　（一）洗刷牙齒須用牙粉尤須擇其合於學理有去垢消毒之效而無損於牙質者若用不良之品或含有粗糲之質及腐蝕性藥者牙齒雖能潔白然已損及牙質且無殺蟲消毒功效於實際上不但無益且有損也茲摘錄消毒牙粉之處方二三則以供參考 
處方（一）沉降炭酸石灰一０００克蘭 
炭酸鎂五００克蘭 
石炭酸（化學精製品）六０克蘭 
薄荷腦一０克蘭 
茴香油適宜 
處方（二）沉降炭酸石灰一０００克蘭 
炭酸鎂五００克蘭 
替摩耳二０克蘭 
薄荷腦一０克蘭 
薔薇油適宜 
處方（三）沉降炭酸石炭一０００克蘭 
炭酸鎂五００克蘭 
㲶酸鉀一五０克蘭 
薄荷腦一０克蘭 
冬靑油適宜 
處方（四）沉降炭酸石灰一０００克蘭 
炭酸鎂五００ 
水楊酸五０ 
乳糖二００ 
薄荷油二０ 
　　（一）牙刷須用軟硬適宜者太軟則其力不足以去汚太硬則不能細入牙隙刷法須上下橫直內外周到使刷毛得進牙隙將所有留存牙隙間之食物微屑盡行刷去牙肉之邊亦須刷及即稍有血出亦無妨也如此屢屢爲之其牙肉自能漸漸變硬不痛亦不出血矣刷畢用食鹽水漱之又刷牙勿用未經沸過之水蓋未沸之水其中往往有微生物足以害人也 
　　（一）倘見一齒腐蝕立須往可靠之牙醫處修補愈速愈妙蓋初起時補一小孔所受之痛苦亦少所費之金錢亦少如不即修補共後必不止一枚牙受害其患齒左右兩旁之牙齒亦必被害古人云謹小愼微不但罹牙病者所當守即一切疾病無不如是也（不受酬） 
家庭常識 
[婚姻四大戒] [  王培乏]  
　　男女一生大事厥惟婚姻此而行之得腚則夫唱婦隨互相扶助終身可以享幸福否則夫妻反目遇人不淑苦度一世寗復有樂耶我國社會習慣兒女婚姻皆由父母主之選擇不周處置不善往往致無辜兒女沈淪地獄受無窮之痛苦至可憫也爰將關於婚姻四大戒叙於左端凡爲父母者其注意焉 
　　 [T13 ]一 [/T ]早訂婚宜戒社會習俗凡兒女七八歲時多爲之訂婚爲父母者以爲此事妥帖即可盡其對於兒女之義務豈知兒女七八歲時性情是否良好學問是否有成生計是否獨立人格是否高尙種種問題皆在未定之天待至十餘年後忽然結爲夫婦則賢女嫁於浪夫或賢夫竟娶惡女兩不相投成爲怨偶家庭間且成牢獄矣故早訂婚宜切戒 
　　 [T13 ]二 [/T ]星命合婚宜戒舊俗婚姻僅憑煤妁之言尙不能决往往就星術算命者而問之按男女所生之年月日時及干支八字細細批算視其是否合婚夫以目明耳聰之人福禍切己之愛不能斟酌自决竟聽命於毫不相干之術士盲人抑何愚之甚耶此種迷信誠不值一噱故星命合婚宜戒 
　　 [T13 ]三 [/T ]兩不相識婚宜戒細察社會間凡爲煤妁者往往成爲一種專業有女者托之擇嫁有子者托之尋婦於是彼輩鼓其簧舌牽合素不相識之家使聯爲婚姻爲父母者迷於調查以爲某也爲昔日之巨室某也爲渠鄉之富戶遂漫然應允而對於子女之體格身家之詳情等毫不注意焉望風捕影後悔無窮故兩不相識愼勿聯婚 
　　 [T13 ]四 [/T ]早婚宜戒古者男子三十而娶女子二十而嫁今則男女一至十六七歲即行完婚焉因之生計上身體上事業上受莫大之損失而國家社會亦間接受其損害焉早婚一事實有百害而無一利故早婚尤宜特戒 
　　總之婚姻正義當以當事人之利害爲前提上列四項皆爲一種謬誤之習慣彼此相染以誤傳誤若不急起改良爲患正自無窮至於自由結婚者則對於早婚更宜特別留意 
（未蓋章） 
 
