# 1894 - 352 - 4907787

 

Page 1

 
 
[售助振] [  申報舘同人啓]  
　　啓者茲承徐君聞韶以救治吞服生烟藥三十瓶貽贈同人同人以振務方殷願變價以充此欵此藥靈妙無匹每瓶照原價售洋半元祇須詳　　軍卽可如法施救諸君子有樂善不倦者請臨本館帳房購取以廣流傳也可 
[新印何典出售] [  圖書集成局啓]  
　　何典一書不著撰者姓氏其中嬉笑怒駡足以窮九幽變相鬼之董狐殆後身耶昔羅兩峰畫鬼趣圖如牛　然犀鬚髮畢見或謂兩峰能視鬼故能肖鬼之情狀然東坡說鬼姑妄言之鑿空破荒不妨羌無故實也本局仿聚珍版式排印出售每部碼洋一角五分賜顧者請移玉三馬路申報館申昌書室各埠申昌購取可也此佈 
[曾惠敏公奏議日記詩文集告成] [  圖書集成局代啓]  
　　公之經濟學問家法相傳而又留心時務通曉方言非獨天禀之優而學問亦具有根柢近來談洋務者當以公爲巨擘惜星沈箕尾未竟所長奏牘議論洋務交涉自　之道多所發明計奏議六卷文集五卷詩集四卷日記二卷本局用新宇排校潔白連四印釘精工每部價洋一元二角在蘇州緑蔭堂及上海文瑞樓書坊城内文海堂均有出售 
[論英公堂嚴辦縱火事]  
　　本邑虹口人施永生縱火於比鄰黎姓家露臺一事本報已屢紀情形前日英讞員宋通剌會同薩副領事官升堂覆訊謂施曰此事已由本委勘明實係縱火施答稱監生向操絲業早出晚歸實不知情然事在監生家申監生不敢推諉惟監生决不作此喪心之事尙乞施恩通剌曰然則事係何人所爲答稱或有仇人陷害亦未可知通剌曰如有仇人陷爾著爾交案重辦爾卽可脫然無累矣答稱容俟訪查監生家中尚有七旬外之老母臥病在牀求恩鑒宥供畢頻頻叩首通剌與薩副領事官麥巡捕頭一再互商竟見相合乃援筆判令管押半年罰銀五百兩執筆人聞之不禁額手稱頌曰通剌此斷誠可謂公而且明矣邇來滬上火災幾於無日不有租界中居家鋪戶大抵保有火險所燬財産可向保險行索償保險行賠累不堪以致會同加價向之店鋪每一千兩需銀十兩者今竟加至四倍住戶亦幾倍之在人家已苦價昻而保險行尙虞虧折近更查悉每有歹人設心不善以不甚值錢之物保至數千金或甲行旣保若干復倩乙行加保乘間付之一炬以冀婪索償銀者於是高懸賞銀購綫緝訪有能以放火情形報者酬洋銀五百圓竊意從此歹人當不復敢縱火圖財以身試法矣乃施永生竟全無忌憚故智復萌以棉絮浸火油潛圖縱火且不惟縱火已也更縱火於比鄰露臺之上妄思圖書鄰家事成則可飽私囊不成則亦可設詞嫁禍此其居心之惡設想之刁又豈可與尋常縱火之歹人同年而語哉及經事發縶付公堂自知罪無可逃則又稱平時早出晚歸不問家中之事意以爲家中婦女無識或尙可避重就輕巧語花言聳動上官之聽殊不知婦女犯法罪坐夫男律例具有明文卽可援此定案以故宋通剌判令發交捕房監禁俾其在囹圄中早夜默想或可知悔悟於將來且科罰巨資使知賠銀旣付之東流而罰欵亦不能短缺不特徒勞無益兼復所失良多庶幾施旣不敢再蹈前愆而凡如施者亦可觸目儆心潛蹤戢羽然則此一斷也謂通剌之懲一警百可謂通剌之猛以濟寛亦無不可犀燃牛渚彼怪物尙得遁形乎我獨惜縱火者旣已嚴懲而搶火者猶未重辦也搶火之事他處罕有聞見惟滬上獨多一遇回祿爲災人家爭遷移物件卽有一種匪類乘機搶奪飛步遠颺甚至婦女頭上簪環竟敢肆行刦取而手中箱篋更無論已在好爲姑息者明明見有匪人搶物猶謂其爲小竊之流薄予笞臀卽行開釋甚且憎人言搶一味掩耳盜鈴以致若輩膽大如天每有火災搶火者卽如蟻之集養癰貽患實不知其是何肺腸惟昔年某明府權理讞務時將搶火之魏玉亭笞責荷枷期滿復管押一年罰作苦工以儆若輩始稍稍歛跡不復敢公然搶物於稠人廣衆之中今則日久玩生依舊肆無忌憚日報所紀火塲行竊之犯其實皆係搶火之流試思竊必乘人耳目所不　携之而去豈有將手中箱篋頭上簪環當面奪取狂奔而猶可謂其行竊者在賢長官慈祥愷惻或憫若輩爲貧困所致不忍施以嚴刑然亦思人家當平安無事之時被匪徒行刼失財猶必咨嗟懊喪豈有家室旣已被燬區區携出之物又被匪人搶掠無遺而不搶地呼天痛心剌骨者乎故愚以爲縱火固法不容恕搶火更罪無可寛倘以爲公堂無定罪之權則目下道憲所建改過所將成何妨送入所中永遠收禁觀夫昔年衛靜瀾中丞巡撫兩浙斬一放火搶物之巨惡而杭垣從此無縱火之事亦無搶火之人可見惡俗非竟不可革除惟嚴以懲之斯若輩卽知所畏懼耳非然者僅以枷號三天了事或笞責數十板吾恐若輩益有恃以無恐而租界中搶火之事日益繁多不特居民常惴惴於心印賢長官亦從此益復勞心案牘矣豈官民之福哉因論宋通剌嚴辦縱火事而縱言及之苟不以爲狂瞽之　而俯賜采擇焉則鯫生幸甚卽租界人民亦皆幸皆 
[倭奴窘狀]  
　　昨得倭邦來信云倭主妄自稱雄老師糜餉邇已民窮財竭窘迫萬分不得已令議院中衆倭奴續籌兵費衆倭奴稱目下民間已左支右絀十室九空倭主乃擇倭奴中之稍有貲財者拘至廣島倭巢勒令捐助不允則閉置空室使不得與外人通告以倘一禮拜内仍不輪財則當以斗大暗獄禁之絶具飲食噫似此威偪下民雖古之桀紂等暴君亦不至此時日曷喪之語恐將復見於倭邦以視我國家厚澤深仁淪肌浹髄一行息借之舉立刻集至數千萬金者不誠相懸天壤哉 
[倭酋傷重]  
　　日本訪事人云倭酋山縣有朋彼國僞諸候也逞其暴戾恣睢之性糾合倭虜跋扈飛揚及我軍雲集遼東恭行天討砲火銛利山縣身受重傷血肉模糊勢已垂斃乃於倭歴十二月十二日卽我大清本月十六日乘横濵丸返倭邦僞官井上馨聞之前往密談良久嘻死期至矣尙能跳刀拍張煽亂於我國藩封乎 
[倭艦易人]  
　　倭奴傳述倭兵船松島艦卽倭語所謂麻子西馬更者近由倭邦僞主派僞親王威仁統帶　松島艦前爲倭酋大島義昌坐船今兹統帶者另易他人大約前傳大島已伏刑誅此說固確鑿可據也 
[王師屢捷]  
　　本館派赴烟臺偵探軍情之友人廿一日來函云官塲接到奉省電報知此處軍務頗稱得手十四日聶吕二軍門牽師進取鳳皇城因太孤山新到倭兵數千負嵎力戰不能遽進祗得暫時扼守再候添兵助剿有馬麗生軍門帶隊迎擊因兵力太單退紥海城一帶宋祝三官保擬帶領所部並銘軍移紥外石橋及海城等處相機調度並爲瀋陽營口聲援其蓋州金州復州一帶聞已入奏歸章軍門高原及徐見農軍門辦理共帶二十餘營十七日有倭兵數千由岫　州來猛樸我軍我軍奮力拒之擊斃倭兵五六百人旋又犯我柔馬嶺亦被我軍痛擊倭兵遂退至旅木 
 
 

Page 2

 
 
橋此係　實信息也王師屢捷不足使島國倭奴聞風膽落哉錄竟爲浮一大白 
[脅從宜撫]  
　　昨接烟臺訪事人來信云近日有自倭營中逃出者言及旅順居民被倭兵殺戮慘無天日實爲從來所未有彼雖藉口於我軍梟懸倭奴首級致觸其怒然亦由於招收降勇及中國朝鮮等處之匪類爲數太多是以每到一處卽肆行掳掠　宼盜無殊又將所擄中國兵民老幼者用槍擊斃精壯者剪髮易服逼充前隊由此觀之倭奴伎俩不過爾爾我國亟宜調集重兵乘其深入内地沿邊兵力單薄四圍兠剿足以制其死命又多竪招降旗准被擄之兵民悔罪投誠倒戈殺賊有願作内應者破格加賞倭勢旣孤當有不戰而自斃者矣至於斬首梟示係古來成法未可踵行當槍砲雷鳴之際安有工夫爭此臭頭顱且兵勇爭功往往因割取首級自相殘害反爲敵人所乘西國行軍期於戰勝攻取未當仇視敵國之兵若於所獲俘囚加以凌虐他人卽不免議其殘忍况懸首藁竿不足以激勵我兵反使被兵見而切齒乎統兵者其愼之 
[烟臺紀要]  
　　烟臺來信云撫提部院營務處日前招募親兵現已成軍逐日操練但見步伐整齊進退合度不愧爲節制之師○團防之設原爲保衛地方起見不但盤查奸宄視爲具文而已也近來招募勇丁仿照西洋操法口號步伐一如海防營之規模似此認眞辦理方足以資得力以視他處辦團行同兒戲者眞不可同日語矣○大山河口一帶時有盜船出没每年由登榮水師練軍派撥弁兵在埕子口地方常川駐紥地方賴以安靜今秋九月間羊角溝一帶洋面復有盜船刼掠由道憲仍派原營雇覔民船載兵巡緝邇來氣候已寒河冰凝結盜匪因之遁跡弁兵等亦陸續來烟至道署銷差○自十九日得雪後二十日大風陡起寒威凛冽幾使凍粟生肌惟山巔積雪皆飛颺於澗谷中麥田冰凍未得大沾膏澤關心農事者未免時切隱憂耳 
[遠徵名將]  
　　駐紥東梁山一帶良字練軍營統領張良臣軍門向曾見賞於盛京將軍裕壽山軍憲築壇建節威鎭皖南刻下倭虜侵擾邊疆盛京山海關等處戰事方興軍憲廣徵名將如前此皖省水陸馬步全軍統領宋佩珍軍門已奉軍帥電檄咨調帶兵北上將效班定遠立功域外日前張軍門又奉裕軍帥飛電來皖咨調北征軍門奉檄之下頗顧盼自雄繼念皖省刻下防務亦正吃緊軍帥雖電召於數千里外然行否總須請命於本省上司因於十八日至蕪湖坐某輪船赴皖俟禀商福大中丞再定行止 
[布置江防]  
　　金陵信云兩江督憲張香帥本定於廿一日黎明起節赴吳淞嗣接電報知出　俄國大臣王爵棠星使黎明時可抵江　香帥因此暫緩解維至八點鐘時星使舟抵下關地方文武紛紛迎迓星使立卽排導入城拜會香帥暢談軍國大事及星使辭出香帥卽　導出水西門乘兵輪　流而東先閱通州此處爲海疆門戶不可不爲思患預防計　派霆慶五營駐紥要口且深知王雲慶軍門爲鮑爵帥舊部威　素著卽於十九日委令統領五營並札委鄒軍門大順管帶前營楊軍門復勝管帶後營周軍門萬國管帶左營熊總戎道賓管帶右營各軍門接札後卽自行委派哨弁尅日赴楚南招募三湘子弟屈指成軍约在新春可以南旋 
[旌麾過鎭]  
　　江寍於二十日上午發電至鎭江謂兩江總督張香帥定於二十一日十點鐘自省起節乘鈞和兵艦束下先閱江陰砲臺於是常鎭道吕鏡宇觀察接電之餘以憲節必道經鎭江卽於是日清晨會同副都統保統制以及府縣印委各官齊集六吉園棧伺迓節麾丹徒縣王伯芳大令亦飭辦差人等在小閘口碼頭搭蓋彩棚鋪陳華麗以待憲節戾止俄而城守營新兵前營曁八旗營兵均振旅而出赴蒜山德勝門一帶排列隊伍約有數里之遥惟見旗斾雲連戈矛雪亮軍容荼火極盛一時直至金烏西墜不見帆影飛來始陸續收隊而回至更魚四躍香帥乘坐兵艦駛抵京口並不停泊衝波而下逕赴江陰迨鎭郡文武各官及各營勇丁赴江干恭迓則已輪烟渺渺矣聞象山砲臺俟香帥由江陰遄回再行查閱二十三日統領新湘等營陳宇山軍門預飭勇丁在砲臺東畔高搭五色綵棚懸掛明燈陳設輝煌以備香帥親臨察閱 
[委員荒謬]  
　　前報紀唐軍門委員在揚州天寗寺招勇先後貼出唐軍門曁營務處陳委員告示並招單等情兹聞江甘兩邑宰查悉陳委員並未來揚僅一余姓名仁者主持其事余自稱候補縣或曰候補府其眷屬卽寄寓揚城地藏寺前有識者謂其交游甚廣來往無常此次到揚後卽向地方官索取夫馬及公案一切兩邑宰以此事旣未奉唐軍門公文又未接本省督撫憲行知僅據呈騐余姓委札卽贸然開招頗滋疑竇且委札内淮揚一帶招募等字似是挖補旣而人言藉藉謂除唐軍門刷板告示外其招單及陳君告示内多别字且句有費解處尤令人可疑兩邑宰隨將各情面禀運憲江都轉曁座憲沈太守都轉卽飭兩邑宰曁五臺山駐防合字營章統帶同往天寍寺拜會藉觀動靜旣而保甲總辦周觀察叅府廖叅戎團防局紳張徐兩觀察詹太史均各有所聞先後往拜往還數四皆未謀面於是印委官紳公同籌議立卽發電至天津詢問一面電禀督憲張香帥請示祗遵旋奉香帥回電云未奉唐軍門各文而天津則並無回復兩邑宰遂至天寍寺傳諭停招據余之差弁云旣囑停招須請出示邑宰當卽回禀各憲卽日由府憲保甲總辦叅府三憲會銜示諭示内略云天寗寺現有統領直隷仁字等營唐軍門委員來揚招軍惟本道府等並未奉督撫憲行知應令暫停招募以昭愼重俟禀請憲示到日再行示諭開招爲此示仰軍民諸色人等知悉天寍寺現已停招爾等毋遽輕信再往應募倘敢不遵定卽驅逐嚴究等語計自十五日開招起巳招有一二百人各憲恐人多滋事二十日由都轉特飭合字營奉統帶督隊若干名並團防局勇丁分往天寍寺前駐紥藉以驒壓嗣聞二十日下午時得天津復電電語有雖有余仁係派往山東河南等處招募並未令其赴揚今旣來揚理合查詢云云於是兩邑宰立卽派人至余寓所招令至天寍寺面晤余不得已隨同前來相見之下余仍滿口支吾經各官將回電給閱始默然不語邑宰等令其從速起程不得在此逗留余唯唯而退廿一日黎明兩邑宰促令卽刻動身余遂將已招之若干人帶之出城登舟向北而去其眷屬亦於同時遷移他處嘻誠可謂荒謬絶偷者矣惜未將根抵究出任令帶所招之人而去終是不了事 
[白門火警]  
　　金陵訪事人云本月二十二日鐘鳴二下祝融氏忽稅駕於篾街陳宅隣衆爭先搶救奮勇異常有甲乙二人高立垝垣取水傾潑各洋龍亦絡繹而至得以轉危爲安僅燬房屋一椽旁舍均未延及事後傳聞陳姓家廚屋甚窄茅柴堆積如山執釁者偶一疎虞火延柴内驚駭之際以手亂揮茅柴著火易然頃刻上焚屋頂執　者惶急無措呆坐灶旁幸其　用被絮淋水捲之得以救出然眉髮已燬兩手亦被灼傷矣 
[七濠火警]  
　　本月二十二日魚更三下鎭江對岸七濠口王家巷德泰油酒店主婦以小孩腹痛在廚房煎生董湯不料忙迫中遺火積薪遂致吳回震怒一刹那冐穿屋頂烟囱迸裂火星亂噴旣而延燒堂屋店中人驚惶無措不顧貨物急出後門逃命鄰右嘹見齊集灌救一面鳴鑼報警無如風力甚緊勢不可遏延及左右鄰此鎭祗有水龍四架一聞警信立卽舁龍而至吸水狂噴約歴一刻許始漸衰滅計焚草瓦房二十餘間盡係小本營生雖未傷人而棲息之區頃刻化爲烏有亦可憐已二十三日清晨有某紳董查明被災各戶按戶給以洋蚨兩圜是眞好行其德者也 
[祥已見]  
　　鎭江自入冬以來天氣頗覺晴煦雖漸届嚴寒居人尙未禦重裘二十日飛廉肆虐　彩　光寒逼衣衾陰沈簾幕覩同雲之　匝覘密　之交加風勢怒號入夜尤勁至次晨雨師稅駕輕霏密洒墮地無聲旣而路骨如油大有行不得也哥哥之嘆午刻峭寒砭肌铦於并　未幾雨止風平果見六出飛花冉冉而至惟飄揚數點當卽融化見者咸以瑞雪已降來年豐稔於此可卜云 
[文旌鎭]  
　　前任江蘇提督學政漙玉岑宗師交卸後日前由江陰起節乘坐大號官舫用小火輪拖帶溯江而上卽於二十二日下午 
 
 

Page 3

 
 
三點鐘駛抵京江舟　六吉　碼頭其時寳蓋山新兵前營弁兵在江干站隊迨文旌遥蒞一齊升砲鳴鎗如雷震耳俄而關道憲吕觀察以及府縣印委各員均詣碼頭恭迓並在巡防總局陳設香案寄請聖安行禮畢卽詣舟次投手版晉謁宗師一一接見互叙寒暄各官興辭而出有頃宗師命駕登岸端坐緑呢大轎前導有晶頂官頂馬一員道轅親兵八名由小門入城詣文武各衙門答拜回舟時已明星萬點矣二十三日黎明宗師命啓輪渡江進瓜洲口由揚河取道袁浦然後遵陸赴都恭覆　恩命 
[邗溝紅葉]  
　　揚城某甲近因購買瓜洲某鄉熟田若士畝忽肇釁端與佃涉訟呈詞到官邑宰簽差往提佃恃蠻不遵嗣又　差同往始得拘獲押解登舟不料開行不遠鄉人某乙糾衆來追船小人多一欹側間致某乙失足墮水赶卽撈起早已魂游水府當由乙之家屬將差等扭住赴城喊控邑宰以事關人命卽帶刑仵人等前往履勘若何辦理尙待續聞○揚城教場有羽士裝啞賣卜團防局中人見其形跡可疑拘送甘泉縣署請辦方大令已將羽士提訊據供姓孫四川人並未出家去歲卽來揚賣卜近因生涯寂寞故攺作道裝緘口裝啞欲爲驚世駭俗之舉或者生涯可以興旺計在賺錢實無他意向住馬神廟前客寓迄今已久大令飭仍還押令人至客棧查問棧主答以果有其人大令謂彼雖住棧旬月之久然易服攺裝形踨詭秘究屬可疑寓主於此等人竟公然留住又不預先報明亦有不合著將寓主簽提來署與孫分别管押聽候復訊核辦 
[府縣公出]  
　　松江府思太守於廿二日亭午後乘轎出西門登舟由浦江東駛聞至吳淞口恭迎制憲華婁兩邑尊於是日清晨考試武童外場後亦於是晚乘舟隨府憲同迓制憲節麾 
[古華客述]  
　　有客買棹至古華亭見有鐵鎖琅璫繫罪囚三五輩荷校游行者詢之土人云此皆匪棍因逼醮案發經奉賢縣楊鹿亭大令訊明嚴辦蓋逼醮之習奉邑最甚蟻媒地棍視爲固然故大令於下車之始卽辦此以警其餘也○楊大令於初五日舉行縣試至二十四日覆終每場必派親信之人嚴加巡綽前列著傳入花廳面試以絶弊端自初覆以至終塲皆供給飲食刻已將正案發貼照牆矣○倭奴犯順海口戒嚴大令自省中募得精健之湘勇二十名藉以捍衛又諭令圖董每十家爲一甲立一甲長置備旗鑼巡緝通衢以收守望相助之效蓋亦未雨綢繆之意也 
[慶賀令節]  
　　昨爲冬至令節黎明時本縣黄愛棠大令主簿林珍虞少尹縣丞吕慶堂二尹典史蔡季卿少尉先詣萬壽宫繼而學師宣琴山廣文松海防劉乙笙司馬守備程少庵守戎城汛李采臣千戎亦次第蒞止在官廳小憇移時提右營廖楚材叅戎駕至各官出迎坐談片刻由禮生申請行禮各官更穿朝服趨赴丹墀行三跪九叩首禮畢復回官廳略用茶點卽分道回署時已東方欲曙矣 
[送行續誌]  
　　昨報紀兩江督憲張香帥閱視製造局畢卽解維返江寗本埠各官往吳淞恭送行旌兹悉上海縣於是晚六點半鐘回署其餘各官亦回惟關道憲劉康侯觀察須送至鎭江是以尙未回轅 
[校試馬射]  
　　今日係本縣考試武童馬箭之期黄大令預飭各武童齊集南校塲聽候點名試射桓桓赳赳之儔腰弓挾矢各逞其能當有穎脫而出者矣 
[參府閱操]  
　　昨日清晨本邑提標右營所轄各兵丁在大南門外校塲操演陣法自辰至午鎗聲若貫珠圍而觀者大有萬人空巷之致 
[開倉出示]  
　　昨日爲本縣開倉之期業經黄大令懸示因倉厫傾頽尙未建復暫假縣西積榖倉内解收各佃戶雇夫挑運不得蹧蹋並宜踴躍完納毋得觀望另示左近居民須知倉漕重地火燭務宜格外小心花爆等類一律禁放如違提懲不貸 
[善士募棺]  
　　前報紀粤人名福堂者所用甲乙丙三更夫爇煤取煖致被煤毒蒸灼一息奄奄及送至同仁醫院求醫乙丙已救治回生甲則於前日斃命粤人沈孝堂憫之向美租界泰記公司募得洋銀十六圓爲之備棺收殮旋經二圖地保奚坤寳查悉死者姓俞名阿三有其兄俞某在申乃喚令設法舁回故里 
[船帮凶横]  
　　前報紀陳金全到縣騐傷供稱尙有岳父陳阿榮岳母陳朱氏皆被張掌華戳傷毆壤翁明府騐明後飭令回去將岳父母擡案一併騐傷并飭差役立拿行兇之張掌華到案訊究兹由陳金全偕岳母陳朱氏投案翁明府飭仵騐明陳朱氏背心有刀傷一處氏供稱因張掌華强在池内捕魚致起釁端將丈夫陳阿榮胸前擊傷小婦人上前勸阻亦被戳傷供詞與陳金全前供相同張掌華供廿二歲駕船度日是日因宰魚有小刀在手伊等與小的毆打順手取以相戳小的頭上亦被打傷陳金全供伊自撞竹頭以致受傷明府飭仵察騐頭上傷勢極輕又稱腿上亦有傷仵作復騐無傷明府曰爾等船帮素來兇横動輒持刀傷人尙敢裝傷朦騐陣姓究是爾戳傷否盤詰再三供認不諱喝重笞一千板枷號三月發犯事地方示衆諭陳金全領回岳母自行養傷陳叩謝而去 
[被賦嚇斃]  
　　陸某卜居本邑小南門外青龍橋畔前晚突有匪人毁扉而入意圖胠篋探囊陸好夢驚回大呼捉賊匪人懼而逃逸家具未失分毫惟屋後所積之柴火勢炎火椽柱幾致焦灼蓋匪人恐遭追捕故種火以冀脫身也計亦狡矣哉及將火救熄回視樓下所臥之族姪陸甲乙一命嗚呼乃卽備棺殮之舁出浮厝有知者謂甲素患癱痪之症不良於行倉卒中恐被火焚以致嚇斃云 
[行同流氓]  
　　前報紀潘木英戳傷施毛毛由巡防北局送縣究辦一案前晚經翁笠漁明府提訊施毛毛供十五歲家住老北門薩珠弄學習紅帮裁縫十五日送衣包至小東門大姨處回來進新北門行至新街口適藩木英等三人立在街中閒談其時已七點半鐘無意中悮踏伊足當頭便打我不服卽被用刀戳傷左臂旁人代抱不平扭送巡妨局轉送案下明府問家有何人答父殁母存明府飭仵察騐傷勢尙淺業已收口又提潘木英供十八歲在邑廟剪刀店生意父母皆故惟一寄父十五日送貨至客人處故有剪刀脚刀在手施毛毛糾合數人擊我因舉刀剌之並非踏脚起釁問爾與施毛毛向來識否答不訍認識明府大怒謂安有素不認識之人憑空糾人打爾之理爾年雖輕竟是小流氓行徑　笞二百板具改過結一併飭退 
[飭差查覆]  
　　前准英公堂移送葉成和顧友仁兩名到縣請訊翁明府訊問之下葉供紹興上虞縣　光緒四年在通州吕泗爲鹽店生意取顧氏爲妻成婚後帶回原籍生有兩女長者十六歲次者十三歲顧氏今年三十三歲小的四十六歳於十三年分有同鄉徐子園在上海開設紹酒店誘素來申藏匿不出至去年冬始行尋獲送至案下蒙判遞解回籍今年春小的至蕭山縣屬營生不料顧氏於二月十九日挈同次女逃逸小的因有店事不克分身至六六始得來申找尋向徐理論妻舅顧友仁現住治下東鈎玉弄挺身而出助徐作梗小的訪悉妻在顧家内七月初至顧處尋訪甫入門見人在内旋有人出外攔阻不許入内並將小的驅出至九月間顧邀小的至大馬路五雲日舁樓荼肆逼寫五十元借票方將人交出因而口角被巡捕拉進捕房由英公堂移送案下尙求嚴訊顧友仁供姊丈葉成和素好閒游浪費不顧室家伊母因難以度日已入尼庵現在聞知我姊在家并無逃逸之事葉無錢使用欲與小的借錢不允架詞誣　九月間小的因赴友人家在路相遇伊欲借洋五元否則將剥衣服以致被捕拉解伊之所供盡是虚揑明府曰諒因爾憐爾姊艱苦因此收留出於不忍之心亦未可知顧堅稱並未到來尙在紹興家内盤詰良久顧執定前詞哭泣不已明府以兩詞各執判顧交差葉退去諭候飭差查明確情再核 
 
 

Page 4

 
 
[令節停訊]  
　　昨日爲冬至令節公堂例應停訊宋莘樂通剌特飭家丁持片至德領事署及英美捕房咨照停訊一日今日又係禮拜所有捕房應解各案須俟明日會判 
[英廨瑣紀]  
　　前日有陳宦帶同家丁欲乘輪至臺灣公幹行李皆已搬運至船而陳忽失所在家丁急出訪尋至　點鐘杳無蹝跡不得已將行李復搬上岸至鼎陞棧　寄蓋此棧先有陳之友人張太史在焉家丁向棧借洋一元以作車資四出訪尋仍無下落旋因急欲至臺遂於次日清晨復將行李搬出而棧中向索所借之洋及房飯資以致在張處口角未幾經人勸散事後張查得吵鬧時失去銀表等件當卽開明失單投英公廨控告宋通剌立飭幹役張福往查究竟再行訊核○前晚有沈陳氏與某甲等三人在六馬路某姓家义麻雀　在采烈興高時適有一百六十五號華捕在此處巡街以租界素嚴賭禁氏等豈得不知而竟敢公然賭博遂入内將一干人拘入捕房捕頭略詰數語飭送至英公廨管押甲等則押候解案未幾甲等三人各有人代持洋銀至捕房具保出外想仍須解案訊判也○嚴月樵王德勝二人在途爭鬧經二百七十號華捕拘送公廨值日差詢問情節嚴言被王私取什物故與理論王言被伊借去洋銀向索不還當卽禀明宋通剌著一併押候訊核 
[法界捕房紀事]  
　　有某甲者在紫來街宋家弄開設靛青行前年薄游某處勾闌遇一妓而悅之納諸簉室不意妓楊花小性輕簿顛狂又與某乙結露水之緣數日前竟將房中衣服簪環携之而逸假梅春里房屋與有情人共度良宵事爲甲所訪聞密遣人扭送捕房押候堂期解訊○公館馬路廣大酒肆香浮竹葉座客常盈昨日五點鐘時有城内十鋪民團五六人入座歡呼互相牛飲酩酊大醉指桑駡槐四十七號華捕見之上前驅逐團勇不服將捕攢毆捕見勢不佳急脫下號衣交與旁人接取不意忙亂中被他人携至英租界舊貨店售錢英包探　被情由拘獲人贓移送捕房請辦旋經他捕拿獲行兇之二人一併禁押翌晨克捕頭著罰洋銀三圓交人保出噫民團所以防宼盜也今以民團而行爲若此有不貽笑於旁觀者哉我不知董率者所司何事而竟一任其恣意横行也 
[美界捕房紀事]  
　　前日黎明時江北人陳萬昌行至楊樹浦橋畔躍入江中經七十四號印度捕援起送人新捕房午後用德律風告知黎副浦頭捕頭遣包探江阿三帶回管押昨晨向之研問陳稱家住八仙橋附近與姪不睦屢次受辱是以忿不欲生捕頭釋之使出告以爾姪若再冐犯可卽扭入捕房○車夫某甲以小車載鷄數十頭行至吳淞路適遇傭婦某氏以四輪小車載一西孩迎面而來車身傾倒將西孩壓傷經一百零七號三道華捕拘入捕心捕頭令押候查明辦理○日前騙子王金生冐稱某木作之夥至西華德路徐萬興鐵店騙　小釘若干售與老閘北首徐瑞興家旣而萬興向木作算帳始知受騙投訴捕房昨日午前包探將王拘入捕房捕頭令押候解送英公堂究辦 
[功德無量]  
　　敬啓者敝堂接奉嚴　舫施子英兩大善士經募洋六百元以三百元充棉衣經費以三百元撥　西明仁安公所建造之貲時值隆冬貧民無衣無褐　　堪憐眼前功德正及其時而仁安公所工已落成經費尙缺千金伏望書名捐册　慷慨解囊早施布地之金永祝如天之福登報叩謝盻切鴻慈[  上海六馬路仁濟善堂謹誌]  
[德徧嗷鴻]  
　　謹啓者敝堂循章施粥業已開廠惟經鄪緶　正　杞憂廼蒙何存心堂善士代衆姓捐助規銀五十兩鴻施祗領　　同深惠及黎元致嘉祥而未艾心存利濟徵名賓之相符除掣奉收據外謹展謝忱藉揚盛德[  上海虹口元濟善堂董事唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[不事鋪張]  
　　本月十二日爲江都縣林大令之文孫婚娶之期坤宅於前數日送女至揚届時陽宅以彩輿迎娶僅用尋常執事並耒　張蓋大令以連日心緒不佳且當此時事多艱不過藉了向平之願故一切皆未舉動本城紳宦衣冠往賀悉由閽者擋賀辭不敢當餽送禮物亦一律璧謝大令已於前一日公出至瓜洲勘騐案件王事靡鹽於此可見 
[入水遇救]  
　　漢口信云巴河航船自下泝流而上搭客十餘人蒲帆高挂破流乘風駛至青山道中忽被颶風所乘捩舵不及直衝至下岸沙渚中波浪洶湧勢將翻覆搭客舟子慌亂之際紛紛躍下詎是處水退未久淖深數尺大衆均被陷其中莫能舉足又值黑夜離村較遠呼救不應延至東方旣白風浪稍息始有村農至瞭見情形急返村中邀集十餘人共掮長梯稻草馳至江岸以草貼地將各人扶至梯上送入舟中灌以薑湯始得漸蘇内一人泥淖没項及至扶起已無術還魂矣舟子與客出資酬謝村人始揚帆而去 
[嚴辦火匪]  
　　蕪湖拿獲火匪一事本館早有所聞兹悉其詳緣有地痞綽號土地保乃青皮中最很最毒之兇徒明搶暗奪無惡不爲　經縣宰並保甲獲案重懲已非一次近日窮極無聊勾同黨羽以種火圖搶爲生本月初五夜四更時又至三街錢河巷内謝姓茅屋後縱火　燄熊熊早已上熾幸司更之張本善擊柝過此驀地撞見楸住大呼驚起鄰衆極力撲救得以卽息乃飽以老拳勢如驟雨立踣於地方擬揮之　去不謂匪於垂死時猶不攺其惡性謂此次歸去日後再來報復於是民慮有後患只得扭交地保次晨正在議賄賣放恰被江口保甲巡員吳幼　少尹所聞立卽帶解總局由饒芷薌剌史升座訊鞫未及用刑匪卽慷慨自陳云縱火圖搶共有五次一次南岸西瓜墩搶得某屠戶家大錢一千六百文二次在北門小營邊種而未成三次在山西會館四次在江口龍王廟搶得木箱一隻内有男女皮棉馬褂棉襖等衣服七件當夜交李雙喜送放散捕李三家次日由李三代當得洋銀六元小的得四元餘卽歸李俵分今則第五次矣並供出同黨一次係同石橋港售賣薰鴨之洪新林二次同李小六子三次又同新林四次則同李小六子余雙喜王小帶子洪新林小四子共六人此外所兆焚如之禍則皆人家自行失愼實非小的等所縱剌史得供立卽移送蕪湖縣一面派差拘拿羽黨僅將散捕李三並李小六子二名拘獲餘則已聞風遠颺矣旋將二犯解縣會訊所供皆與土地保大致脗合王邑尊卽設法吊出贓物傳令失主先報後認果係絲毫無訛於是備文申詳道憲由袁觀察親提勘　所供與原詞若合符節仍發回縣署各先鞭背數千皮破血溢片片横飛後再置入籠舁遊城市三日重收入監觀察擬將爲首之錢榮富卽綽號土地保一名就地正法以昭　戒通詳各大憲一俟回批賚　卽身首異處矣其餘二犯情罪有别故擬稍從未减至經手拿獲之居民張本善道憲以其一介編氓輪值巡更深夜遇匪竟能奮不顧身獨力擒獲爲萬民除此大害其人實屬可嘉當堂捐廉賞給洋銀四十元以示鼓　一時論者咸頌觀察賞善殛惡均可爲當世法則云 
[阜昌参號聲明假冒隠戤]  
 
 
