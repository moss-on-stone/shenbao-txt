# 1891 - 176 - 4906535

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校警詳細分裝六十四本外加紅木夾板六副可謂盡善盡美髮憾毫無矣三載以來購者甚某所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閱如贍列聖鴻謨乎 
[篤素堂文集澄懷園語合印告成] [  申報舘主人啓]  
　　桐城張氏簪纓世胄望重江南文端文和父子蟬聨早登相位人咸羡其文章勛業世莫與京而不知其持躬涉世之間實有切實周詳爲他人所不可企及者本舘覔得篤素堂文集及澄懷園語二書伏而讀之覺大而齊治均平小而周旋動作無不語長心重切理饜心以之作家訓觀可以之作治譜觀亦可洵乎心有所得不同紙上空談也因亟付之手民以公同好印以新鑄銳字校儲裝釘亦均格外精工每部核定碼洋一角五分諸君子有欲讀先出正遺書者請臨本埠三馬路申昌書室或就近向處申昌及分售申報處購取可也 
[二百六十六號畫報告白] [  點石齋啓]  
　　蕪湖閙教之案業將首惡王傳二犯就地正法而其首級復解往閙教之處懸杆示衆盖治亂民用重典之意也他若字祖之崇祠奥王之軼事巿僧以狡謀而肆毒頑童爲狗盜而被懲易藤皷以新皮斫僵屍以巨斧與夫金陵祈雨之法如埋蝦蟆賽土龍男子扮作婦人癸水可制丙火種種事實頗涉新奇及所附山水人物各册頁並輿地圖等准於二十六日出售此佈 
[答客問祈雨]  
　　客有造主人之廬而問者曰今歲春間雨水本少入夏而旱乾尤甚四五月之間新秧初分方資培養而田疇龜坼沃土無膏萬物槁枯生機將絶農民束手無策仰天而悲呼官長念切民依竭誠而叩禱上自督撫下至州牧設壇齋戒惟謹惟虔莫不欲以心香一瓣感彼蒼昊惠此黎民乃曾無幾時果疊沛甘霖遍蒙膏澤向之歎暵乾者今皆以霑足告此誠斯民之大幸豐歲之佳徵然吾竊有疑焉風雷雨露乃天地氣化之自然或雨或晴豈人力所能爲主乃求雨者果然得雨一若向之未雨天似故靳其恩施今之得雨天似故示其靈異者此豈各官祈禱果有靈歟抑天時人事之會逢其適焉主人曰天人一氣呼吸本自可通求之果誠上蒼何難感格昔者成湯禱雨於桑林之野以六事自責曰政不節歟民失職歟宫室崇歟女謁盛歟苞苴行歟讒夫昌歟言未畢大雨數千里載之史册傳爲美談此非其明徵歟今之禱者雖未必如湯之誠然旣已得雨則卽謂禱者之功亦何不可客曰桑林之禱事固有徵然竊思湯之仁聖七年之内宜其早已升聞彼蒼蒼者又何待於一禱乎可知七年之旱爲數所難解一朝之雨實事之偶然彼史官殆亦故神其說耳主人曰祈禳之法自古不廢救旱之法古有雩祭祭法有曰雩　祭水旱說者謂雩者吁嗟禜者營域一似雩禜謂兼祭水旱之名不知司巫大旱則帥王而舞雩女巫旱暵則舞雩　　雩實專以祭旱者自秦變古禮此祀遂廢然後人猶有用之者漢昭帝始元六年旱雩禜舉火衣服皆用皂盖欲求陰以閉陽也晉穆帝雩禮舞童皆皂　摘羽翳歌雲漢之詩梁武又謂救旱不當在南方正陽之方因移祈雨之壇於東郊盖自舜禋六宗已有雩禜之目古人救水旱者未嘗不用祈禱正不得謂非人所能主而盡置不用也客曰祈雨之法亦正多矣梁武定祈雨七事一理寃獄及失職者二賑蘇寡孤獨三省徭役四舉賢五黜貪六恤怨曠七减膳此七者與湯之六事實相表裏盡其在我不事他求何嘗邀助於神且卽欲祈禳而水爲陰屬求之者亦宜以其類相招乃近世求雨多不知以陰求陰之道專以會道法師符醮炳香燒燭燔符燎楮祗助其熱不知古人求雨必用女巫今用僧道法師卽使其術果精而亢陽之人亦豈能求純陰之雨天人一氣呼吸固通則甘雨和風必斯世有太和之氣方能感召是非主聖臣賢民安物阜不足以致此豈僧道所能爲力耶未久旱之雨爲民生國計之所關係倘僧道而能操其柄是僧道亦國計民生之所關係也吾聞君相造命未聞僧道亦能造命倘僧道而能致久旱之雨是其所造且較君相爲更大有是理乎周禮大司徒以荒政十有二聚萬民一曰散和二曰薄征三曰緩刑四曰弛力五曰舍禁六曰去幾七曰眚禮八曰殺哀九曰蕃樂十曰多昏十一曰索鬼神十二曰除盜賊以散利薄片爲首要而置索鬼神於十一可見此事之非亟今乃舍其要者而專務於此不亦去古之甚乎且彼以治荒非以待荒古稱荒政貴不治之治而治荒尚無功之功平日肅又時若弭之密矣治溝浚澮禦之周矣未災固已戰戰兢兢旣災何難從容補救今平日旣全無設施一遇水旱亦惟知以求神爲事是眞所謂急來抱佛脚者故雖邀天幸好雨應時而吾終不敢謂祈禱之固有靈也主人曰客何見之固也孝子一泣而園笋生聖主一言而祥粲死昌黎之誠雲開南嶽武肅之勇潮退錢江精誠之所格固有不可思議者安見雨之不可以致雖諸求雨者未必皆如此虔誠然彼農夫之望澤者其誠心久矣聚衆人之誠爲一人之誠以之求雨何難立降夫求雨者豈期雨之必至哉亦不過順民心耳苟能事事皆順乎民心則郅治之隆不難立致又豈僅致雨焉哉客稱善而退余遂筆而存之 
[上林淑景]  
　　前報紀奏准將八旗兵丁按季應領甲米折色銀兩暫行停領改扒米石一事兹聞户部按照例價核定每領七石一斗除原給老米一石四斗二升仍循其舊外其應領折色銀二兩五　零按例價以一兩四錢折米一石而此一石内以粟米秈米倉米三色匀數搭放每領五石五斗者除原給老米一石一斗仍舊外其應領八成米折銀一兩九錢零亦照一兩四錢合折三色粟秈倉米而每領四石曁三石二斗均如此折至王公官員應領俸米折銀則定價以銀一兩六錢折給粟秈倉三色米一石已由部逕行各旗營遵照辦理矣○雲南通判鄧良成被叅革職後適唐中丞炯奉命赴滇開辦礦務事同創始人多畏難鄧革員遇事任怨任勞自派辦以來寒暑數更於礦務甚爲得力兹逢恩詔經王夔石制車查得該員從前獲咎事屬因公相應請旨量于錄用以示奬勵因卽專摺奏乞恩施五月十四日奉硃批鄧良成着開復原銜交唐炯差遣委用欽此○恩露圃相國定於五月十八日卯刻在東華門内三所内大臣值班處揀選廂藍滿世管佐領驍騎校德勝門門吏印務筆帖式各一缺先期由摺房傳知應行入揀人員各備弓張於是晨進内大臣值班處預備揀選○吏部示傳分發道章蔭知府安廷桂同知曾森溎林德均張碩士直隷州知州劉竺保傅恩榮運判許承宗通判饒士炳錢士彬丁翰年錢銘鐘孫震張愷康余振芳州同曾紀壽知縣王汝煥姜渭璜周昌隆王汝霖熊瑞生宫其震翁長林楊向霖徐致遠張廷　郝秀楠羅延慶袁翰元陳積璜楊才煒鹽知事秦守經 
 
 

Page 2

 
 
鹽大使慶銜稅課分司大使汝光祖等本部於五月十八日帶領引見相應示傳該員等於十七晚在内城左近歇宿於十八日丑刻穿天青褂備帶補褂青褂並佩荷包手巾忠孝帶前赴西苑門外六項公所内書到伺候排班於膳前帶領引見再傳該員等於十六日辰刻衣冠赴部演習口奏履歴如是日不到定將引見扣除○吏部爲移咨事文選司案呈本部遵議浙江巡撫松奏以浙江補用知縣楊毓俊請爲試署浙江孝豐縣知縣試署期滿如果稱職冉請實授等因查核原奏與例相符應准其試署一本光緒十七年五月十四日奉旨依議欽此欽遵由科發抄到部相應黏抄移咨浙江巡撫查照辦理○上虞備用處爲咨行事本處頭等侍衛廣仁業經補授肅親王府長史所遺之缺經本處揀擬正陪於本月十二日帶領引見本日奉旨上虞備用處頭等侍衛員缺着擬正恩祥補授欽此理合分咨上諭處兵部侍衛處正白滿都統查照○禮部爲咨行事祠祭司案呈本部具奏五月二十二日孝恭仁皇后忌辰此一日照例素服不報祭不還愿不作樂不宴會不理刑名照常辦事等因奉旨知道了欽此欽遵到部相應咨行各衙門飭屬一體遵照○徐季和副憲奉命出典試事所有都察院左副都御史一缺特命宗人府府丞陳六舟宗正丞彝署理擇吉本月二十日卯刻履任先期由經歴司示仰合署官員吏皂人役以及五城司坊官員揀發差委各員等至期一體謁見○禮部爲曉諭事照得定例各省選拔生後期續到者不拘人數禮部會同國子監隨時奏請考試等語今據安徽等省選拔生兪錫疇等先後赴部投遞咨文騐到本部現定於五月二十日奏請二十三日在部考試爲此曉諭各省未經朝考之優拔生等知悉務於十九日以前親齎咨文貢單赴部投到以便附入一體在部補考毋得自悞○吏部爲移咨事驗封司案呈本部遵議廣西近撫馬奏稱廣西上林土知縣黄金綬病故出缺請以伊弟黄金鐸承襲土知縣等因查照咨到宗圖册結核與定例相符應准以出缺之弟承襲繕本於光緒十七年五月十四日具題請旨遵行奉旨依議欽此欽遵到部相應黏抄原本移咨廣西巡撫查照辦理○廂藍旗護軍統領恩統領普定於五月十八日寅刻在地安門内五龍亭正黄旗侍衛教塲揀選護軍叅領副護軍叅領各一缺護軍校三缺空銜護軍校藍翎長各一缺並挑補二四五六甲喇護軍十二缺除咨傳應揀應挑官兵前往預備外並咨請右翼四旂統領曁稽察營務御史屆時赴教塲會同揀選 
[蕪湖閙教近聞]  
　　民教决裂疊起禍端沿江各國教士官商咸有戒心相約調兵環衛本月十六七兩日兵船之由滬駛過鳩江而至武漢者不下五六號長鯨鼓浪聲勢甚雄小民未悉情由往往互相驚駭至二十日晚間十點鐘時有一英國大兵船由漢口駛回統帶爲水師提督某君中坐九江漢口二領事旣抵埠駐蕪領事福格林卽登舟隨星夜展輪下駛聞係同往白下謁見大府商辦近日閙教事機云○自奸民焚燬教堂後堂道查拿匪犯嚴密異常十七日有一口操湘音者喚划船載行李至麥邊躉船日亭午船中騐貨西人偶至艙外納凉見其人行李裏以洋毯二條酷似已所常用之物於四月初五日閙事時失去者細察之中有一條更爲眞確於是喚集僕役將其人拘住一面知照查輪委員梁君到船盤詰其人稱原籍湖南向在瓜洲某船上爲夥月得辛工一千六百文今來蕪附船回籍云云問此毯何來始囁嚅不能答少頃云在鎭江購得計共兩條出錢九百文梁君以此毯非十餘金不可得何爛賤乃　命啓行李視之除紅嗶嘰被外尚有單夾衣服悉係綢縐製成並有西式褲兩條紅黑洋縐湖縐生絲各一疋身上所着亦皆綢縐新衣身畔有鷹洋十枚洋參一包知非善類登時解送保甲局局員研訊所供愈覺支離時適縣宰交替之時押至二十日始移送縣署聞之躉船上人云是人來時原乘小船因風上駛旣忽灣入木排擋内另喚小划上躉船迨被拘遥見小船卽解纜而去船中行李亦極輝煌云 
[鳩江近事]  
　　蕪湖縣王玉如大令因鬧教案起調省另行差委遺缺以候補縣王宇春大令署理未到任以前由蕪關稅務廳俸靜山大令代理本月二十日爲俸大令接篆之期自查點胥吏以迄放告巡城次第舉行不及枚舉是日同寅之赴署道賀者馬龍車水絡繹於途○皖南牙厘局總辦劉子幹觀察呈報丁憂所遺差使以候補道袁雨生觀察接辦本月十八日袁觀察由省莅蕪暫駐長街湖南會舘諏吉二十日卯時到局視事屆期劉觀察飭弁將總辦皖南牙厘事務關防一顆齎送公館袁觀察拜受後卽升座啓用僚屬各員詣轅道賀者脚靴手版歴亂如雲 
[火警彚登]  
　　本月十五日上午蕪湖長街徽州碼頭汪祥泰銅鐵鋪後天井内忽然火起濃烟羃䍥白日韜光是處巿肆如林生涯極盛各鋪户一見火起無不贍單心驚警鑼一鳴水龍齊至縣宰城守保甲練軍及文武諸員弁亦皆飛駛到塲彈壓幸是鋪後門臨水源頭活水汨汨其來水龍挹注不窮得以立時救熄計共燬後屋兩進平房數椽臨街鋪而尚幸無恙云○本月十九夜亥刻蘇州齊門蚌壳弄某機坊忽遭火厄家人從睡夢中驚醒披衣而起四散奔逃亦有褲未及穿履未及趿一步一跌驚駭欲狂者雖曰可笑亦甚可憐也殆各水龍竭力保護火勢漸衰而房屋四椽霎時間已化爲烏有事後查知焚斃一童養媳並家豹一頭嗚呼哀哉 
[吳農喜雨]  
　　姑蘇訪事人云本月十七夜甘霖普降得雨三寸有奇當此旱魃爲虐之餘一經灑潤郊原農民罔不眉飛色舞剛大中丞以天氣旱乾已久雖經得雨恐尚未饜胼手胝足者之心因仍齋戒設壇步行祈至二十二日晨起天容似墨雲氣滃然邈望支鉶鄧尉諸山如披米襄陽潑墨圖畫少焉雨師風伯並駕而來大雨傾盆溝渠水溢四鄉禾稻頓覺青葱巿中之效吕望鼓刀者咸於翌日宰猪以供老饕之口腹馬漁珊明府見而大怒拘吉利橋慈悲橋兩肉店主謂本縣並未諭令開屠何得任情私宰兩店主叩頭如搗蒜明府痛加申斥釋令回家 
[中丞勘河]  
　　安徽巡撫沈仲復中丞奏請開濬鹽河俾商船毫無阻滯兹督辦河工柳馥堂軍門禀請詣騐中丞示期上月十九日排導出轅親行巡閱見堤壩鞏固頗爲嘉悅又以時逢水漲命暫停工且待秋凉再施畚鍤云 
[騙子被獲]  
　　有黄海舟者前寓香港以星卜爲餬口計去年十月間以種銀之術棍騙李培開洋銀二百元黄海舟得資遠颺至前數日港來被獲解案卽由巡理府提訊據李培開供稱去年十月某日與黄覿面問其有無妙術可以立致横財黄說此事無難着我翌日携去銀五十元次日向同伴稱貸再湊集銀一百五十元黄稱伊有符咒可以化銀爲金且使其數增多不可限量我是時信以爲實將銀過交黄卽交回白鐵筒一個聲稱銀在這裏遲日啓視自有黄金堆積詎意及期開看但有白米塡塞原銀悉數落空當卽向伊討還伊謂我已被騙如再傳揚於外反足令人譏笑不若密爲掩蓋猶得兩全我欲訟於官伊已聞風遠遁迨前數日見其復在本港故卽報捕拘案請爲究懲太守取錄供詞飭押候覆訊次日先由律政司宣讀案由謂陪審各員曰此案須細察黄海舟是否立心棍騙倘原告之言可能取信則棍騙之事顯然無疑但黄海舟係於本月初九日因别案被獲其後復被原告認出再以此案控告者也次提黄海舟訊問據供詞與原告並未識面或因别人錯認又據某英差供稱原告認識黄海舟之時祗有黄海舟一人非在人衆中指出臬憲取供畢諸陪審員皆謂此案認人不確斷其無罪遂將黄海舟省釋其餘未審之案押候十六日堂訊 
[示禁票館]  
　　釞加二品頂戴廣東等處提刑按察使司按察使兼理驛務世襲恩騎尉額爲出示曉諭嚴禁事照得粤省賭博貽害地方以白鴿票爲最烈迭奉兩院憲曁本司衙門先後出示嚴禁并飭縣拿辦在案本司抵任後訪聞該票匪等恃有勢豪土棍及各衙門丁書兵役人等得規包庇仍復明目張胆設立票館并遣夥携票隨處誘買或用姓氏刊票變其名曰小闈姓沿門投賣自士大夫而及婦孺皆以所費有限人各猜買前後併計均屬有輸無贏因此傾家破産短見輕生風俗大壞流毒無窮實堪痛恨現奉督憲將白鴿票及小闈姓兩項復　奏請認眞查 
 
 

Page 3

 
 
禁行司遵照無論另易名目决無弛票之理亦斷非勢豪土棍丁書兵役等再能包庇除移廣州協及札南番二縣一體查拿嚴禁外合行出示曉諭爲此示諭軍民人等知悉嗣後務當圖謀正業安分營生勿得再設白鴿票小闈姓等項誘人猜買致蹈刑章倘敢陽奉陰違一經拿獲到案定卽從嚴懲辦並根究收規包庇之人一併嚴究本司令在必行决不稍從寛貸其各凛遵毋違切切特示 
[宜昌近事]  
　　前有挂旗船運貨入川上月杪忽被夔關扣留勒令照章完稅月初有電報至某洋行内云已於某日放行駛往重慶矣○上月之杪官憲以天久亢旱出示禁屠連日小雨廉纎尚未沾足因於月初又示禁屠宰次日有南鄉農民百餘人手執炷香來城求雨至初七日雨師稅駕鎭日不休禾麥連阡頓盈暢茂矣○日前傳聞有外國兵船來宜保衛盼之多日竟不到來後聞兵船行至頂心洲不能上駛是以折回漢皋矣○輪船之多無過於今歲所有彝陵固陵寶華安興公和等巨舶輪替到來此泊彼開略無間斷惜上下貨物甚少每船祗一二百件多至三五日件下水貨更屬寥寥云○天氣亢晴秧田缺水地方官方設壇齋沐祈沛甘霖忽有南鄉二鋪農民二三百人手執炷香頭披柳葉爲首者手持三角尖白紙旗上書某鋪求雨字様自南而北絡繹如梭一時驚動文武各員飭兵在途攔阻宜昌鎭更派中衡游擊督率防營兵弁前往截留農民堅欲入城於是中營鄧游戎督兵駐漢景帝廟中爲之護衛王千戎復率兵鵠列領事署前農民雖鑼鼓喧天幸未滋事亦地方之幸也 
[會訊抵銀]  
　　英商麥士倫曾赴會審公堂控華人陸耕記央做押欵尚欠中金一百五十兩估費二十五兩中西官傳訊之下原定禮拜一卽本月二十三日會訊嗣因有要証趙發茂未到遂於昨日禮拜三傳趙集訊麥士倫聲明陸有道契産業央趙抵押銀三千兩言明每百兩中費五兩是以應付一百五十兩迄今未曾收到陸供稱此項抵欵經干預此事之担文律師扣過中費因之止得收二千八百七十五兩未便再付中金且中金向例亦從無多至五分者趙稱此項押欵尚有周折陸先稱需用急迫自愿每日兩出中費銀五兩以期迅速告成至小担文所扣去者另係冩契等費與應付中金無涉富副領事以彼此供詞各執商諸蔡太守候查明實在情由定期覆訊 
[浦濵耳食]  
　　前日上海縣袁大令排導過本城三牌樓跟丁乘怒馬後隨馬忽驚跳撞倒某甲所設雜物攤大令令賠償洋蚨兩翼甲叩頭稱謝領洋而去○災婦可憐已詳昨報兹悉此婦之八歲女孩受毒過深已於前日斃命當由花業船商中人出資爲之收殮氏則送往西門外施醫院敷治未識性命可保全否也 
[捕房捉賭]  
　　英包探何瑞福黄四福同禀稱小的等查得大馬路某米鋪内有人聚賭禀請簽票往拿及往見鋪之内進接連興申里石庫門房屋各人在樓上聚賭可由米鋪中出入甫進門有石磨二方諒係墊門之用歴過幾多曲折始得到聚賭之處到時見併等尚團坐賭錢當卽獲住王等八人並在賭檯上起到竹牌籌碼象棊算盤賭帳及洋銀五十七元小洋七角鈔票二十五元豐和本票八元九角又在各人身畔搜出大小洋銀對時表零物今特一併送案王供稱職員係寗波人約友十人合租此屋以象棊竹牌又蔴雀爲消遣之計並不聚賭抽頭現被捕房捕拿計同賭者祗有四人其餘四人適在閒觀一併拘案可否俟拘齊訊斷至租界中粤人之打牌妓院之碰和不頟凡幾爲何捕房不拘而獨拘職員等消遣地方乎莊慶湘馬如才陳順記孫永生湯慶生李桃山及張某均俯首無詞副捕頭訴稱王等係生意塲中素有名望之人旣到捕房均准暫行保出然生意人總不應聚賭况伊等明知聚賭犯禁故將石磨墊門且故意令門户曲折盤旋避人耳目至所稱粤人打牌妓院碰和實因捕房並未查知他日一經查明定亦拿送到官請辦今正旣知有打牌碰和之處請令其指出或同往拘拿可酌提所罰洋銀以爲奬賞王稱職員决不欲干預此事更不貪奬賞惟就事論事而已蔡太守查閱賭帳諭曰無論叉麻雀碰和摇寶牌九同一賭錢旣由捕房查明禀由本分府簽提並起到賭具理合照聚賭例嚴懲惟念爾等均屬生意中人初次犯賭非積慣聚賭抽頭者可比姑從寛典各罰洋銀二十元連在賭檯上起到之洋銀鈔票一併充入善舉身畔搜出之大小洋銀零星物件分别發還賭具存候銷毁賭帳存堂王又稱職員以後不再以葉子戲消遣矣惟今日旣經逮案恐登諸申報有礙聲名奈何太守謂此等賭案新聞帋照例應登且一經錄登齊可爲他人儆誡諭畢叱之使退 
[上海縣署瑣案]  
　　前晚三鼓時巡防西局委員高二尹督率局勇沿路稽查見有三人口操山左音手中未携燈火向之盤詰據稱一爲蔡文述一爲蔡翰一爲李安問以因何犯夜同供稱小的等在吳淞爲飯店生意今日來申索取飯錢歸途已晚明府飭勇解送上海縣訊辦袁大令諭令收所候訊○前晚晚門外保甲局員兼總巡帮辦朱森庭明府飭勇解送受傷人黄阿四吳阿大行兇人孫春榮至縣袁大令升堂提訊黄供稱小的係本邑人現在某烟館執役前日有鞋一雙交孫之同居人某姓修治今日往取黑暗中忽被孫誣指行竊不問情由突持鐵柄毆擊致傷頭顱是以扭至局中轉解案下吳供稱黄孫爭毆時小的爲之解勸亦被孫毆傷孫供稱小的係此間土著向習銅工不敢行兇求恩鑒察大令騐得黄受傷較重令自投醫院求治吳祗微傷自行醫療孫收入所中候黄等傷痊再行訊辦○有趙羊狗者明侮百家姓上爲首之人不知何以自儕於觸藩之羝吠夜之犬曾控曹金堂賴婚經帮審委員宋莘樂二尹升堂提訊諭令將媒人陳永全收所補提女媒周金山曹金堂再訊已紀諸報章矣前日公差提周到案袁大令研訊之餘趙供稱小的向業耕耘光緒十四年憑陳周執柯聘曹女爲媳曾餽茶禮洋銀六十元現聞曹將女另字他人求恩明斷周供稱小的確曾作伐曹現已不知去向據云路斃未知確否大令判令收入所中趙斥退候查明曹之下落再行核辦 
[英界公堂瑣案]  
　　包探唐寶榮禀稱兵和尚被趙惠理竊去水烟袋棉紗帶等物由小的拘趙吊贓據趙言因姘婦嚴王氏與兵有私故將伊物取回家内且嚴王氏曾被趙毆投河尋死及救起已遍身沾濕今特解案請訊岳訴稱小的並不與嚴王氏有私趙供稱小的係山東人確曾與氏私識因見氏又與岳犯姦是以取岳之物刻已交還嚴王氏供稱小婦人原籍山東尋子不遇不趙招留兹被妄指與岳通姦并遭毆擊自怨命苦是以投河蔡太守以兩造均有不是之處飭趙央人保出水烟袋棉紗帶給岳領去嚴王氏留候資遣回籍○包探沈金隆禀稱昨日小的見前曾犯竊之楊和尚拘拿搜檢身畔有洋銀五元據言在吳淞永豐土行竊得錢九千文大洋五元小洋七仍所有大錢小洋早經用去楊供稱小的在吳淞永豐土行竊得錢洋已由寶山縣捕役拿獲知照失主失主之子係讀書人欲應秋闈願種陰德惟令小的將錢洋還楚餘不究追小的吞没洋五元擒之來滬包探又禀稱楊初時並未說及此等情由蔡太守飭押候備文連洋銀移送寶山縣傳失主訊究○兪其發訴稱小的在路閒行被蔡渭紀東洋車撞傷手臂由捕將蔡拘住送小的至西醫院醫治據醫生言須閱十四日方可告痊今蒙解案是以投質蔡供稱小的梢不留神以致悞撞蔡太守騐得兪受傷屬實飭仍投醫院醫治蔡押俟兪傷痊再行訊斷○包探孔阿才禀稱吉陞棧司帳人屈秀鳳報稱錢姓客失去金表查察情形似乎隔房袁姓客之家丁何紹銓所竊其時袁已上輪船急追上啓其鋪盖内有面盆手由碗匙皆棧中所失小的因往拘何搜出質表禀一紙及吊出則係銀表非金表今特解案請訊屈訴稱茶房見錢客房門被人撬毁及錢客到來檢點各物知已失去金表查察情形似由隔房入内因之疑及何竊旋在鋪盖内搜出本棧失贓何供稱小的係湖南人此次隨小主人住此棧面盆手巾碗匙皆自已所帶因捲鋪盖時有茶壺翻在被上是以將面盆綑入鋪盖以免濕透銀表是小主人之物因有需用質洋五元質票留在小的身邊並無行竊金表之事蔡太守問屈曰失表之錢姓是何等人缘何不到屈稱錢是候補官昨夜入城未經到棧太守以屈疑竊難憑姑飭差帶何找尋其小主人問明銀表之事再行核辦○包探黄四福高利卿同禀稱小的等緝獲稱竊陳阿寶搜出質票甚多皆去年四　間所竊吊得綢縐衣服等物失主共四户内王董 
 
 

Page 4

 
 
氏認明綢衣外尚少烟槍二枝受質之某鋪已被火焚無從查吊矣小的查知陳送案訊懲不知幾次前年奉大老爺判令管押一年甫經開釋卽連竊四家王董氏孫永忠羅阿全夏洪福皆投案請領原贓陳俯首求恩各質鋪夥呈票請追質本蔡太守以陳怙惡不悛殊堪痛恨判令發捕房管押一年半起案之贓給各失主分别認領竊贓例不追質本叱令各質鋪夥退去○日前包探孔阿才禀稱某石作主聞松林報失衣傭小的拘獲唐全水解請訊究供出物由唐阿福行竊奉飭補提阿福今已提到查知全水行竊實與阿福無干全水原係聞作中學徒現在自願將贓贖出聞訴稱全水本是藝徒求免懲辦容帶回交薦保人轉交其父母管束至質贓用剩之洋求准具領湊足贖衣全水俯首求恩阿福供稱小的被全水誣扳幸蒙訊明叩求開釋蔡太守謂全水旣經犯竊猶敢妾指阿福可惡已極本應懲辦姑念原告求免准其帶回交薦保人轉交其父母管束質票洋銀發還阿福開釋 
[法界捕房瑣事]  
　　本邑靜安寺北趙家宅趙姓婦偶因家事爲翁所詬詈遂於前晚私逃來滬深夜獨行租界中巡街捕見其形狀慌張拘入捕房管押昨晨備捕頭向之詰問據稱父親趙富南現在玉露春茶寮左近當轎夫因令還押飭包探知照富南具領○南仁輔元堂左近東洋車主堯榮亭屢次被竊車輛遍查無蹟前晚一點鐘後又聞户外車聲轔轔然披衣而起追至四明公所墻畔見賣餅阿二正在撬取車上銅皮因卽上前扭獲突有江北人謝步雲出頭硬覇堯知寡不敵衆高聲呼救適有巡捕到來將阿二拘送捕房謝則已飛步奔逃矣○前晚有某甲者至新街鴇婦阿二花烟館内尋歡乘人不及隄防將水烟袋一支藏入袖中意圖遁去事經鴇婦所見將人贓追獲送押捕房○某偷兒在金利源碼頭蘇州航船上竊得白鉛四條經某包探所見拘入捕房押候送究○有一小竊不知從何處竊得一銅釣夜間行過租界中巡街捕向之查問一味支吾遂拘送捕房押候解請葛同轉訊究○昨爲葛甫同轉莅捕房發落之期至下午兩點鐘時始臨捕房訊理先命提兇毆六十號華捕之元和襪店主王菊林及店夥顧祥慶朱林富等至案旋有隣右眞生揚南貨店中人夏洪福萬興酒店夥沈子二瑞昌烟店中人張其卿同投案下遞呈公禀聲稱王向來安分營生前晚因酒悞事下次斷斷不敢如是矣同轉謂本委騐得巡捕面上有指爪印想被王妻顧氏所傷王供稱小的身上亦有傷痕供畢脫衣請騐謝副捕頭禀稱是晚拘王入捕房時見其酒尚未醒東倒西歪在押所中竟夜吵閙故將鐵銬械伊拇指伊在地上亂滾以致受傷夏稱華捕扭王出店門其妻顧氏拉住華捕之衣華捕舉棍與毆顧氏奪伊之棍致捕面上受指爪傷同轉謂西人租界章程本不能任平人無端吵閙華捕勸令平息亦係分所應爲王不應恃家行兇傷伊之面照例定當重辦姑念係生意中人格外寛恩罰其鷹洋四元以儆夏遵斷繳洋偕王退去○左有才夜持銅盆行走經某包探拘獲解送公堂葛同轉研訊之餘左不認竊因判令掌頰八十下在案昨午後命提至案問銅盆究竟從何得來如敢隱瞞定當嚴辦左供稱小的實在新北門内老虎灶上竊得謂爾所竊斷非一物一一供來供稱實在並無他物如敢隱匿卽大老爺將小的處死亦撫怨尤同轉曰姑念初犯格外從寛仍照昨斷責釋銅盆存捕房候失主具領○沈阿小竊得沈洪茂沙船上洋燈一盞經某包探拘拿送押昨日沙船上人顧寶生投案訴稱沈向在船上帮工前日私自將洋燈携出一去不回正在找尋適由包探通信是以來案認領葛同轉着將沈帶案質對無訛着連燈交顧領去○日前舟子龔阿仁與陳阿弟合撈愼和泰船所失洋布昨日葛同轉命提案問爾分得洋布若干疋供稱小的分得十四疋以一疋作車價一疋售得洋銀八角尚餘十二疋均被地保黄錦卿取去問爾之洋布如何任伊取去供稱南匯縣各地保惟黄最兇横人皆畏之當取去時向小的云爾若欲索還須有縣中公事問爾昨日所供祖母欠伊錢糧有此事否答稱十餘年前確曾欠錢十四千六百文問後來曾向索過否答稱曾邀北蔡酒店主錫春去過一次黄仍出惡語同轉着將黄帶案問爾於幾日中可將原贓繳案供稱洋布均由龔售出如大老爺欲追取小的只得如數賠償龔供稱洋布均在黄家中祇須着伊交出可也黄供稱洋布雖已售出不難如數追回旋有黄子竹雲投案供稱洋布本已售出現在售主見父親被押情願退還同轉着將黄還押竹雲交糞頭潘榮昌保去限月杪將原贓繳案○義記猪行主沈榮生請追肉莊主朱老二所欠肉洋一百三十八元二角葛同轉提朱訊究供稱小的之店與朱阿炳合開請傳阿炳來案理料同轉諭令原告邀阿炳質訊以便追究老二還押○台州女子陳和妹卽夏梅一案已紀報端昨日葛同轉飭提至案問爾與蔡陳氏是何稱呼夏梅所供仍與昨同問爾知蔡家有别人否供稱蔡陳氏有子名大寶現在某沙船上執役問大寶曾否娶妻供稱大寶今年三十歲連娶三妻兩妻已被販賣他處目下之妻年二十六歲未經賣去問其妻曾生子否供稱未生小婦人被蔡陳氏偪令賣娼由福建小老班首先奸宿出洋六十元嗣另接他客蔡陳氏誑稱尚未破身又得洋三十元其餘被哄之客不少約得洋二百餘元問爾父將爾變賣時共得洋若干答稱約共一百四十元父親得九十元餘被媒人金才金松貞及不知姓名之人侵用問爾此次沈來身無半文如何度日供稱意欲投入富家作婢如無人收留則剃去青絲托身菴觀問福建小老班家居何處供稱其父嗔其浪費嚴行管教以致吞服生烟不知性命如何問昨日爲蔡陳氏抱呈之馬錦華究係何人答稱卽蔡陳氏之螟蛉子訊至此有合成衣莊夥陳子範投案保馬同轉准之諭令如期交案如不交出定提爾懲辦陳唯唯遵諭當堂簽押而去 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報局内恊賑公所經收揚州福和祥莊内賑所毛聲翁經募二三四月分賑欵細清單]  
　　曹滋德堂洋十六元無名氏洋兩元江右李紹廉洋十元吳大少爺助錢四千文吳府三千文謝楚珍求病愈洋廿元吳府洋十元海記洋一元隱名氏五百文孫德往爲母病求愈十元以上均順　欵○無名氏四百七十二文吳后三千文無名氏五十元吳府十元無名氏一元以上均山東賑欵○兩共合計楊平化寶銀九十六兩一錢九分二厘申合規元一百零三兩四錢三分二厘由本埠恊源莊交到　併聲明 
[上海北巿絲業會舘籌賑公所施少欽經收順直山東賑捐五月初九至十五日第二千八百四十五至五十一次清單]  
　　初九日蘇州王無名氏求保病痊益壽　健下五十元金陵珠琳堂爲母求病速愈三十元頴川永福氏求幼子病愈五元萬仰記五元金陵小西湖居士求免平安二元揚州劉慶熙二元求平安人一元江右遇民山　工寄來一元海昌七齡童子沈純夫山陰緒少湖爲男士儀求佑無驚瘡之患十元　安汪葉氏病痊完願十六合義和莊陽國華保佑温邪症痊十元沈榮全爲父求疾速愈十元知足氏爲室人汪氏祈保服藥有效病恙全愈五元桐鄉縣學吳掬回廣文求兒病速愈四元王麗臣一元○吉安府署　輪書行趙承恩重朱洋八元内銀洋一元廬陵縣署　榖　洋三元吉水縣署錢　常九三八平銀四兩毓秀山房半椽書屋各二兩無名氏　景唐陳祖貽三户各一兩酬願光洋四元杞憂子毛洋二元安福縣署諸念齋九三八平　二兩姚閑伯楊培姚康平李蔭園陳蒲仙王小彭方蔭雲裘愚山安輯封九户各一兩無名氏五户各二錢無名氏七分八厘蒲花廳署心餘氏補梅齋各洋銀一兩補竹齋九錢幸農日旭品氏愧鴻氏力棉氏困勉氏湘　氏六户各五錢無名氏一錢永寗縣署葉淑青鄭竹生捐　無名氏六户各毛洋一元全泰盛助帶費錢二各六百文共四十四户合錢廿三兩零七分八厘洋銀六兩毛洋八元光洋十五元兩銅洋一元○十一日均記求病愈洋五十元世忠堂魏爲母病愈完願廿元魏國基求第病愈十元汪善士求小兒卽愈十元無民氏還願十元張麗生爲子完姻席資移助五元張姓銅洋一元顧炳記求病愈四元汪炳求一路平安四元榮陽氏求病愈四元楓徑黄朗秋求瘡速愈一元　貿李逸仙爲　女慶順姐求病愈一元○十二日金陵介福昌東號募陶趙氏信女求病愈曹平二七銀二百兩顏人壽善士曹平關紋八兩八錢二户由元源莊來合規元二百廿三兩一錢二分七厘浦姓求妻病愈洋廿元沈松茂求内子病愈十元半仁子求保平安十元無錫王隆棧王傳型五元諸葛氏祈合家平安二元黄德明二元○十三日羅店壽萱室洋十元常湖　善元祈保消災延壽十元揚州何慶鶴求疝氣病愈十元　閭正泰不書名求子咳嗽女痰癰速痊五元浙省慶福無名氏求病速痊三元又二元裘烟堯二元求免災二元太倉李慶升求長孫曾翰身體平安易成易長二元無名氏二元無名氏銀一兩合洋一元四角銀六十文通州李師石齋求眼目光明洋一元木瀆郭華琳求慈牙痛速愈一元○十四日宋煥章求卻病延年洋三十元無名氏英洋十六元日本洋四元川沙司獄署知非子完願洋二元天津人求父平安一元嘉定永之興一元通州源泰典樂安酬愿子一元姚沈氏求病全愈一元○十五日隱名士由惠泰莊來洋廿元森玉堂程求合宅平安廿元嶺南藉安子爲父病愈完願十元舞楊王源隆棧王衡若求子病愈十元許亷爲長女病愈願五元孝友堂張爲子求全愈三元陳半樵二元無名氏二元硤石永康典友子母還願二元 
 
 
 

Page 10

 
 
[光緒十七年五月十八日京報全錄]  
　　宫門抄○諭旨一道錄前○發抄硃批五道○將軍裕等奏審明定擬摺○川督劉奏道員病請開缺調理摺○五月十八日吏部翰林院正黄旂值日吏部引見五十五名廂黄蒙二名廂藍滿八名○明惠謝授廂白蒙副都統恩○八額駙請假五日○敬信請假十日○吉恒續假十日○景澧續假二十日○召見軍機明熏高賡恩○發抄富勒銘額奏挑留新滿營官兵並規復營制酌核餉數奉硃批户部議奏單併發欽此○又補造伊犁印房糧餉等處關防奉硃批禮部知道欽此○卞寶第奏補用守備張有荃補浙江鎭海營守備奉硃批兵部議奏欽此○又遊擊鄧驄保補玉環營叅將奉硃批兵部議奏欽此○又匯解京餉等銀奉　硃批該衙門知道欽此○○奴才裕祿興陞跪奏爲叩閽案犯集証訊明所控地畝原告任意狡執委員查丈明確分别據册斷結按例定擬恭摺仰祈聖鑒事竊准刑部咨奉天旗人書敏在道旁叩閽一案光緒十六年閏二月十六日奉上諭本日道旁叩閽之旗人書敏着交刑部嚴行審訊等因欽此經刑部將書敏審依八旗兵丁衝突儀仗者枷號一個月滿日發往各省駐防照例問擬原奏聲明該犯所控之案未經訊結將書敏連原呈一併請旨飭交奉天總督提集人証迅速訊辦俟案結後卽將該犯照例發配等因具奏奉旨依議欽此抄錄原奏並原呈黏單同該犯書敏咨解到奉當經奴才裕祿行提全案卷宗並札飭岫巖城守尉岫巖州知州將人証先後解省隨卽會同奴才興陞發交驛巡道審訊詳辦去後兹據署驛巡道景桂督同讞局委員審明擬議詳解覆審前來奴才等會同親提研鞫緣書敏卽馬舒敏係鳳凰城正黄旗防禦紹豐兼管下閒散爲該處瑪佳氏族中族長該族有祖遺依力布依保馬文德保住四領名册地七百二十四畝三分坐落岫巖州廂白旗界關家屯向歸廂藍旗收課因書敏族中將地分劈有自行耕種者亦有典賣在外者按年錢糧仍用原領名册種也各户完納書敏並未自種地畞同治十二年間民人隋曰亮將領名民餘地十畞希圖隱匿錢糧改作房園賣與書敏爲業書敏並未過割投稅每年應納民署錢糧五千均經催承王維一包納光緒十一年十一月間王維一查出知會糧差宋雲峯韓廣幅携帶糧票邀同隋曰亮將書敏帶至陳廣客店住宿擬欲送州究追書敏懼累出東錢五百餘千文送給王維一東錢九十千以六十千歸償包完錢糧三十千作爲包納利息並給糧差宋雲峯韓廣幅車飯東錢每人一百五十五千餘錢一百一十千係在陳廣所開店中店飯花用總共實花東錢五百一十千並無六百千之數王維一令書敏在原買契内註明隨帶錢糧十畝而散並無私拿毆打别情陳廣僅止開店亦無賣給書敏地畝之事光緒十十一兩年旗地被災放賑領催坤祥景成等因書敏雖有領名地畞並未自種將賑米發給種地之户未給書敏具領詎書敏心懷不甘先以隋姓隱種册地等情赴省控經盛京户部飭界查辦尚未行文書敏卽向領催要册查地領催坤祥等因未奉飭知不敢發册書敏復添砌隋曰亮等串差私拿毆打索詐領催不發册檔等情赴京在道旁叩閽經刑部審擬遞回行提案卷查傳人證到省飭據驛巡道審訊因原被各執一詞復據迭經詳明委員會同岫巖州城守尉知州調齊隋馬兩姓各領名地册前往地所查丈明確取具書敏弟姪馬文灦馬熙增及鄉約地隣人等並無隋姓侵種切實甘結詳由該道督同局員提集全案被證研鞫據各供悉前情不諱惟原告書敏堅不認供僅認赴京叩閽情願當罪照例擬議詳解前來奴才等親提覆鞫被證人等供與該道所訊相符惟該原告書敏於所控地畝按照旗民糧册查丈旣明仍復任性狡展奴才等查書敏原呈伊家祖遺依力布等四領名旗册地共七百二十畝又查有原報餘地三十八畝如已丢失三百六十餘畝卽當祗有地三百餘畝其所失之地果被隋姓侵佔則隋姓現有之地亦當較原領民册數多逾數倍今據委員會同旗民地方官逐一查丈現在關家屯依力布等四領名册地該姓族丁自種及典出在外者共地一千零六十五畞零内除園欄沙窪三百餘畞外核與旗册及書敏原呈所稱七百二十五畞之數並無短少而查丈隋姓坐落關家地各項餘地連園欄山坡地祗共一百三十餘畞亦無如書敏原呈所稱三百餘畞之多且確係民地有該州徵糧底册可稽提到人證亦俱衆供如一是書敏家原領册地並未丢失隋姓並無侵佔證據分明毫無疑義乃書敏仍執隋姓所種關家屯之地係伊馬姓之地早年被隋姓奪報霸種等語强詞狡賴詰以隋姓奪報何年霸種何據則又不能指實惟一味狡展堅不輸服案其種種狡滑情形無非因赴亦叩閽自知業已問罪意在藉此延訟兾圖拖累起見現在地已丈明並無短少案經集訊衆供確鑿若因該犯始終狡執遂其健訟拖累之計實不足以儆刁風自應據委員等按照糧册查明情形及到案供證審斷擬結查例載八旗兵丁如有衝突儀仗者在本營枷號一個月滿日同　屬俱發往各省駐防嚴加管束如三年無過准挑兵丁差使不准揀選官職又縣總里書如犯贓入已者照衙役犯贓擬罪又衙役詐贓一兩至五兩者杖一百枷號一個月十兩以上發近邊充軍又律載欺隱田糧一畝至五畝笞四十每五畝加一等罪止杖一百各等語此案書敏所控地畝現經委員會同該處旗民地方官迭按旗民兩署徵糧底册逐加查丈該犯族中依力布依保馬文德保住四領名地七百二十餘畞並未遺失短少隋姓族中所種民册地畝均係在州完糧歴年久遠旦地實只一百餘畝亦無如原呈所稱三百餘畝之多明係該犯妄控訛賴自應斷令仍各按旂民署徵糧底册所載畝數領種納粮不准任意爭執致淆版籍該犯書敏揑詞妄告情雖狡詐而原呈第言隋姓侵匿並未確指隋姓某人佔地若于日所控催承王維一等索詐該犯錢文各情亦均得實未便遽科以誣告加等之罪惟該犯以田土細故旣在盛京户部控告案尚未結乃不候審訊輙行赴京聽聞聖駕出郊具呈在道旁叩閽殊屬胆妄現在案已訊明應卽遵照部議將該犯照八旗兵丁衝突儀仗者枷號一個月滿目發往各省駐防例在本營枷號一個月滿日同眷屬俱發往各省駐防嚴加管束事犯在光緒十六年三月二十二日恩詔以前係衝突儀仗擬遣在部議條欵不准援减之列應不准其援减催承王維一因書敏漏納錢糧按年包納輙與糧差宋雲峯韓廣幅藉向書敏索東錢四百千文該犯分得東錢九十千文除書敏應歸墊完糧東錢六十千文外實多索東錢三十千文按東錢六千文作制錢一千文合銀一兩計贓五兩查催承與里書無異雖訊無私拿毆打情事亦應按例問擬王維一應革去催承合依縣總里書如犯贓人已者照衙役犯贓擬罪衙役詐贓一兩至五兩杖一百加枷號一個月例擬杖一百加枷號一個月滿日折責發落糧差宋雲峰韓廣幅俱各分得東錢一百五十五千文計贓均在十兩以上應各按衙役　贓十兩以上例擬發近邊充軍惟據屾巖州詳報該犯等均已病故應毋庸議所得贓錢均照追入官隋曰亮將民餘地十畝改作房園希圖欺隱田糧自應照律科斷隋曰亮合依欺隱田糧十畝笞五十律擬笞五十王維一隋曰亮等所得　笞各罪事在赦前應予寛免領催坤祥景成均訊無挾霸地册不發情事請免置議陳廣並無賣給書敏地畝應與隋曰俊提省後取保病故經承德縣騐明並無别故訊無凌虐　弊之看役人等均毋庸議無于省釋除供招咨部外所有審擬緣由理合恭摺具陳伏乞皇上聖鑒飭部核覆施行謹奏奉硃批刑部議奏欽此○○頭品頂戴四川總督臣劉秉璋跪奏爲道員患病不愈禀請開缺回旗調理恭摺仰祈聖鑒事竊據卸任川東道伊勒通阿禀稱先年隨同大軍剿辦土捻先後在營七載冒暑衝寒又復馬上閃跌得有咯血之證所恃年輕體壯略爲調理照舊富差去年夏間偶感暑熱嘔吐不止觸動舊疾延醫調治迄今未痊每一舉發心思昏亂形如怔忡交春以來較前尤甚據醫者云血氣已虧非靜養難期復原現雖卸任員缺未開不能回旗醫治惟有陳請開缺俾資調理等情請奏前來除由臣檄飭現署川東道　華奎委員查騐該員病痊之日能否起用照例咨部核辦外合無仰懇天恩勅部開缺並請簡放川東道員以重職守所有道員　病不愈禀請開缺回旂調理緣由理合恭摺具陳伏乞皇上聖鑒謹奏奉硃批另有旨欽此 
 
