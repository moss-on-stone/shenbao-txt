# 1918 - 75 - 4916198

 

Page 1

 
 
   
 
 

Page 2

 
 
（二） 
時評 
[段内閣又現（冷）]  
　　段内閣之出現於民國一而再再而三矣此次段内閣之又現即第三次也夫時局紛擾愈久則其頭緒愈繁即其處理之也愈難今以第三次段内閣出現時回溯第一次之出現其時望爲何如哉國中治亂之情形相去爲何如哉則其處理之難易不問可知矣　　然則段内閣今日之出現是誠段氏好爲其難也命令 
　　三月二十二日大總統令任命蔣雁南爲湖北督軍公署上校參謀此令 
又令許沅晋給二等大校嘉禾章此令 
又令汪人　康甘泉吳心穀吳　調嚴智崇蕭俊生均晋給三等嘉禾章此令 
又令劉符誠給予三等文虎章多福森洛　申瑪思均給予四等文虎章此令 
專電 
[北京電]  
　　段任總理令發表（二十三日下午十二鐘） 
[武昌電]  
　　前敵已約馬日（二十一）暫戰兩軍死傷俱重和議有望（二十二日下午六鐘） 
外電 
[哈爾濱電]  
　　駐彼得格勒中國公使與隨員人等今日由哈乘急行車赴北京送行者頗衆西米洛夫大佐已由滿洲里回抵哈埠哈巴羅夫斯克電稱鬍匪六百名在拉哈蘇蘇附近從事刦掠似將闖入俄境哥薩克兵一支隊現由尼柯爾斯克開往阻遏中東鐵路總局决設哈爾濱已電請副總理文齊爾君將鐵路重要文件寄至此間文氏今仍在俄海參崴華俄銀行行長已到此候浦土洛夫君與桀齊爾斯基伯爵（上海華俄銀行行長）會商整頓銀行以裕鐵路財政事宜二君明日可抵（二十一日） 
[北京電]  
　　此間各報皆稱奉軍大隊已抵浦口而魯軍現方取道贛省由後路攻湘北方主軍則已進至岳州以外合諸事觀之督軍團似具摧毁湘省南軍之志李純與馮玉祥之舉動尚無消息北京人士之意揚子江之督軍已爲張作霖示威舉動所懾連日外省要求段祺瑞復任之電絡繹而至此爲督軍團勢力漸長之象（二十二日）以上字林報 
[北京電]  
　　今日北京東城某屋死三人迹近疫症警局已隔離該屋並施行防疫方法（二十二日）大陸報 
[北京電]  
　　聞北省各督軍代表在津開會决議（一）攻陷長沙而後議和（二）設法商勸段祺瑞組織内閣聞該會並决議要求實行責任内閣制新國會召集以前臨時參議院代行職務（二十二日） 
[廣州電]  
　　軍政府現議接管軍民各政（二十一日） 
[東京電]  
　　白拉哥凡斯成斯克九日之戰事日人死者三名傷者七名被拘留者八名十二日之戰事死八名傷四名過激黨甚爲抱歉其領袖曾至醫院慰問傷者海參崴今仍安靜（二十二日）以上路透電 
[北京緊急電]  
　　段祺瑞已允爲國務總理將於今晚以總統命令發表現任各閣員全體提出辭呈後除更動一二人外餘均擬留任（二十三日） 
[北京緊急電]  
　　段内閣現定閣員總理兼財政總長段祺瑞内務張國淦敎育張一鏖司法張一鵬財政次長徐樹錚其餘各總長决留任（二十三日） 
[北京電]  
　　中國不日將發表不承認俄德單獨媾和條件之宣言（二十三日） 
[北京電]  
　　據消息靈通之某氏之談話云現在北方主戰派要求馮總統更調李純甚力表示其不達到目的不已之勢同時又催促段祺瑞組織内閣故雖有徐東海將出現於政界之説但總統任期不久即滿段氏在政界之勢力寗爲一般所注意云云（二十三日） 
[北京電]  
　　此間傳説因新國會組織法實施之際發見有不完備之點須再加修正故將再召集臨時參議院據一般人士之觀測此舉或另有政治的意味亦未可知（二十三日） 
[北京電]  
　　由日本運來第二批鎗械現尚停攔未曾交付聞此項鎗械本擬將其一部交付李純者因陸軍部不願交付李純故以深恐中途又爲張作霖所刦去爲口實至今尚未交付何人（二十三日） 
[北京電]  
　　北京新聞記者赴日視察團汪立元林萬里烏澤聲康士鐸等十九人决定於四月十日啟程取道滿韓赴日游歷預定往返約一月之久順天時報新支那及東方共同兩通信社支社擬各舉一人隨行以便沿途照料一切（二十三日） 
[北京電]  
　　齊齊哈爾來電云在勃拉哥安臣斯克之日本人一百數十人俄羅斯人三千人中國人七千人其他外人約一百八十餘人全部移至黑河該處之房屋因此不敷應用百物　貴大有人滿之患（二十三日） 
[奉天電]  
　　許蘭洲之部下約四營於昨晚啟程赴徐州曩在秦皇島奪得之軍械四五十箱亦於同時運送或謂此項軍械預備分與岳州方面之張敬堯等者（二十三日） 
[漢口電]  
　　長沙來電云日本軍艦伏見及日清汽船會社之沅江丸已於二十一日安抵長沙此爲本年初次之航行（二十三日）　　以上東方通信社電 
[東京電]  
　　衆議院列舉大隈内閣出售兵器價賣製鐵等事之專斷提出决算不當决議案以大多數可决（二十三日） 
[東京電]  
　　興業銀行與改正法律同時擬在中國發展事業已决定在北京及上海設立分行（二十三日） 
[東京電]  
　　東京各新聞記者對於湯化龍氏之來日表示歡迎并謂中國調和南北之時期已至（二十三日） 
[東京電]  
　　興業銀行以債權一億元爲保證而謀便利方法日本政府以此擬使東亞興衆會社中日實業會社中華滙業銀行等與　業銀行密切聨絡以謀統一對華事業及金融之發展（二十三日） 
[東京電]  
　　日本售與中國武器恐張作霖用以討伐南方引以爲慮日本政府根據前此所約定之事項對於中國政府及張作霖已提出嚴重警告（二十三日）以上共同通信社電 
戰電 
[倫敦電]  
　　海格將軍報稱遲明敵軍在自聖康丹南面凡特伊附近起至斯加泊河止發砲猛轟英軍在聖康丹附近襲擊俘敵數人獲機關鎗三架（二十一日） 
[倫敦電]  
　　英軍司令部路透訪員今晨十時電稱海格將軍所報敵軍之猛轟幾佔斯加泊河每英軍全陣線敵軍繼在佛勒貝周圍發煤氣砲彈隆隆之聲震動耳鼓英軍回轟甚烈迄今尚無步隊行動天氣甚晦飛機幾難偵察各處英軍均準備廳付一切事變下午又來電云德軍猛轟後開始進攻斯加泊河南英軍全陣綫其所發步隊攻擊規畫甚爲偉大敵步兵衆濃烟迷漫之際在自拉居柯爾北至戈希叢林止全陣線密集進攻上午十時五十分英軍陣線各地點有短兵戰事晨間天氣稍清英飛機乃能上升戰線傳來之消息零落不全惟德軍已取大攻勢一節似已確實砲戰甚爲慘烈聖康丹山脊境内特爲尤甚德軍之目的似在此也又晚間來電云敵軍用兵與砲隊甚多似已於斯加泊河與凡特伊間數地點破英軍陣線惟英軍尚未取回攻行動故地位如流水之無定敵軍似已從事包攻佛萊斯克萊凸點之兩側志在截斷該地此爲敵軍於上年十一月間在坎白萊所施之戰略大約今日將重演云（二十一日） 
[倫敦電]  
　　巴拉勞氏今晚在下院宣稱德軍之攻擊起斯加泊河訖瓦斯河戰線長逾五十英里此誠戰爭中最大之攻勢據迄今所得之消息觀之英軍前消防線兵力單薄已按豫發命令退至戰區今所得消息並未述及驚人之事吾人亦無庸惶恐蓋英軍早料敵軍將在該地出攻且司令部三日前已儆告前敵謂德軍攻勢旦夕將發作云（二十一日） 
[俄京電]  
　　海軍總長狄班柯氏因未設法衢守拉伐港業已就逮各報載稱前充白里斯特里土夫斯克媾和會俄國代表主任之約菲氏已任爲外交總長（二十日） 
[倫敦電]  
　　德國公報云德軍已佔據烏克蘭之克森鎭（二十一日） 
[莫斯科電]  
　　有人問美國大使德俄和約調印後美國領事將否離俄該使答余非被逼决不離俄美國政府與人民深爲　心俄民之昌盛不忍棄俄國於德人且擬竭力保衛俄國眞正利益勇武愛國之俄民如能暫時消釋黨見堅决行事則自能逐走敵人至一九一八年底俄國與全球持久之和局可保告成美政府仍視美國爲俄國之與國無論何種政府如能竭力抗拒德軍之攻入美政府輙願助之云（二十日） 
[海牙電]  
　　荷蘭外交大臣洛登氏今日在下院宣稱以荷船供協約國需用並不違背中立政府初擬拒絶後因此事牽涉荷蘭實業航務殖民地利益故重加考　協約國之意似欲占用荷港以外之荷船總計約一百萬噸云於是全院辯論之時某議員抗議所議之條約並詆責政府之態度社會民主黨領袖特羅爾斯特拉氏謂政府現方脱離中立彼姑從緩宣布候政府作復後决之並主張荷蘭當向烏克蘭購麥洛登氏將於明日作答（二十日） 
[華盛頓電]  
　　美總統發表命令准占用美國各港之荷船蓋先由戰時商務部呈告總統謂荷蘭拒絶美國請交讓美港船舶之最後通牒故發此令定今晚實行（二十日） 
[倫敦電]  
　　公報局宣稱海軍部宣布上年年底船舶狀况如下沉失者英船七百七十九萬八千噸外船四百七十萬噸新造者英船三百零三萬一千噸外船三百五十萬噸所拘敵船屬英國者七十八萬噸屬外國者一百八十萬噸英國新造與所拘者共計三百八十萬噸外國新造與所拘者共計五百三十八萬三千噸（二十一日） 
[倫敦電]  
　　海軍部宣稱今晨四五噸之間英驅逐艦二艘法驅逐艦三艘與德驅逐艦數艘曾先轟擊登扣克十分鐘者職於該鎭之外現信英法艦曾擊沉敵驅逐艦二艘魚雷艇二艘英 
 
 

Page 3

 
 
　　中華民國七年三月二十四日星期日（申報）舊曆戊午二月十二日（三） 
　　法艦無一被沉英驅逐艦一艘受損駛回港内英軍死傷頗少陸軍並無死傷（二十一日） 
[亞姆斯特丹電]  
　　德國財政大臣咋日在聨邦議會宣稱德國每月戰費已達英金一百八十七兆五十萬鎊（二十一日） 
[瑪德里電]  
　　西班牙皇屢勸泊里土氏組織新内閣泊氏意不爲動今已命摩拉氏爲之（二十日） 
[瑪德里電]  
　　摩拉氏不允組織新内閣因拉西爾伐將軍仍欲任陸軍大臣摩氏未能同意之故（二十一日）要聞一 
[組閣問題之近訊]  
　　尚在速離恍惚中總統十六日所發通電令各省勸合肥出組内閣茲聞各省對於此電陸續有覆電到京至二十日止大都到齊（西南數省不在其數）均係一致代勸合肥現據某要人云合肥内閣即將成熟擬議中之閣員已有數人現尚未便宣布云又據某君所聞各省敦勸之電連日雖紛紛到京總統披閲之後比即移交合肥私宅而合肥對於此項來電多不加以披閲其堅執不出之態度仍與總統前日往勸之時無異至各方傳説已有活動之意一時似尚不能　爲事實云又一消息各方面因楊士琦已有抵津消息羣疑總統又有請楊出組内閣之意據某當局謂政府當此竭力勸段合肥組閣時尚無再勸楊氏登台之理云云又一消息昨日晨政府接到十六省督軍三特别區都統及兩廣龍巡閲使上海盧護軍使前敵張總司令聨銜通電請馮大總統再起合肥組織内閣如合肥堅决不就則請大總統特請東海代勸該電大意如此聞係由直隸督軍曹錕領銜組閣問題之形勢於此已進一步矣又一方面云内閣問題攔淺已久茲據公府所聞現在河間之意仍未另覓他人惟待各省一致勸段合肥出山再看段肯應允與否一説謂長江李陳王三督果贊成段閣則段將應允云又聞元首以徐段旣堅不允就楊杏城氏北來專爲公司事務亦决不肯再度獻身政界近日似已悟及此種局面無人肯出組閣態度轉覺蕭閑不復更爲無謂之挽勸據熟於政情之某君觀察謂此時北派内部尚未一致奉軍南下專爲壓迫李純言者或慮張李衝突長江中部發生危險但李氏未必發動俟長江方面無事北派内部一致届時方能説及組閣問題此尚非其時云云 
[兩日之府院消息]  
　　二十日之公府二十日公府情形異常冷落探其原因實緣大總統政躬略有不適故前晚預定傳見之前司法總長林宗孟二十日亦未接見祇聞晚間八鐘因七年公債案特在寳光門内辦公室傳見平政院院長夏仲膺詳情如何尚須續訪惟除傳見夏院長而外並無接見一人云　　二十一日之國務院二十一日星期四爲國務例會之期列入日程之議案均係陸軍財政交通内務四部例案數起其稍重大者即大總統交議之朱澤黄旅長電請擴張軍隊問題中東鐵路案因郭侗伯省長出京在即再三催促亦有二十一日續行開議之消息此外尚有外交報告二件陸總長擬臨時提出云又一消息二十一日星期四之國務例會據院中某要人云外交内務財政陸軍各部均有提議之議案其中稍涉重要者（一）爲克復岳州奬賞軍官士卒問題（一）陜督電請中央代借一百五十萬元問題（一）爲電示黑省嚴防滿洲里問題云云十九日之閣議因外交陸總長臨時請假致外交案未議又因各種外交案簽註未齊故改爲該日討論云　　司法部所聞司法總長江翊雲經政府准假之後即束裝預備赴東養病嗣經某要人從中力阻謂假期無多可就天津休養江總長有允從之意故日前赴津聞二十日又復回京張雲搏次長亦久有求去之意前次政府將江總長給假時令以張雲摶次長代理部務張次長實無允諾之意嗣由馮總統一再派員前往勸勉並告以係請暫時支持部務張次長碍於元首殷殷勸勉之情始允暫時代理按日照常到部辦事錢代總理日昨電邀張次長二十一日出席閣議張次長亦有允意矣 
[克岳後之北京近聞]  
　　尚欲進攻長沙大總統對於應否進攻長沙特通電各省徴詢意見問總統二十日相繼接到倪丹忱張雨亭張少卿（暫代山東督軍）三督軍覆電一致主張官軍乘勝進攻長沙云又據某要人傳出可靠消息馮總統以連日所接前敵各軍來電軍氣極爲踴躍不便加以遏止二十日午特召段廕兩總長入府密議進攻長沙計劃内容關係軍事秘密未便宣洩但聞進攻之方針曾經决定并以此意電達第二路張子志總司令及張宗昌副司令矣　　將有大批奬勳發表岳州攻克後大總統除通電各省外並去電奬慰前敵出力將官士卒已誌本報茲據公府確息大總統以此次攻克岳城實屬張敬堯總司令與吳佩孚師長戰功居多日昨又以個人名義分電張吳兩氏奬慰倍至更聞張吳各高級軍官之獎勳日内即可發表云　　岑電與總統主見岑西林對於南北大局始終主持和議迭電主持頃聞岑君於十九日又由上海拍致大總統義密電一件内容甚密僅聞電中最要之語爲現值外患愈逼愈緊之際苟不速謀和局深恐日後再欲謀和亦非易事春煊每思至此心緒俱焚等語原電共計三百十二字經馮氏披閲後尚未置可否云又一消息公府昨接岑西林來電略謂北軍旣克岳州中央保持面目之目的業已達到當此内外危急之際望政府從速覺悟勿使兵連禍結南北俱斃而後已云云詞旨極爲懇摯總統閲電後曾言中央本甚願早見和平祇以組庵不能實行赴湘湘事遂　辦法現當前敵將士乘勝攻取之際恐非得長沙不易轉圜我亦不便表示態度云云　　湘中南軍之現勢説北軍十七日攻克岳州程潛趙恒惕馬濟等分途向平江湘陰兩縣敗退據某交通機關所得岳州電訊謂程潛退至湘陰後尚餘軍隊七營（約三千人）以湘陰爲長沙之重要門户擬將該項軍隊暫就湘陰駐紥十八日下午曾召集全體軍官會議除决定死守湘陰以保長沙外比會通電西南各省詳述此次岳州不守原因并要求陸幹卿設法派兵援湘趙恒惕馬濟退至平江後議决趙暫留平江駐守馬守馬濟之軍隊五營（原係六營傷亡一營）即日開回長沙以資援助等語又據軍界消息政府昨得前敵探員來電稱由岳敗退湘陰平江之敵軍據調查共有一師一旅之兵力屯駐長沙者僅足一旅之衆倘官軍向南進攻不難一鼓而下云云 
[京訊中之蘇皖現狀]  
　　蘇李皖倪兩督因主和主戰之宗旨不同互相攻訐紛傳中央徇倪督之要求有免李督蘇之意茲聞長江巡閲副使王廷楨於十六日曾有電致政府密詢李蘇督更動之説究竟有無其事十九日公府秘書廳復王使一電略謂報載更動李蘇督一節不足憑信請轉達各軍官勿滋疑慮此係奉總統面諭相應待達云云如此可知前説爲子虚矣　　又聞倪嗣冲對於蘇軍行動甚不滿意曾電政府謂頃由駐甯密探報告李督連日在軍署舉行軍事會議并查得軍隊開駐浦口徐淮等處者已有兩師之數究竟是何舉動務懇迅電該督顧全大局速將軍隊撤退以免摇動人心云云又聞上海盧護軍使於十四日有電逕呈總統亦爲調和蘇皖風雲者原文如下大總統鈞鑒頃據各方面警告此次奉軍入關謡諑紛起致使蘇皖兩督雙方誤會各生意見長江有此險象勢必牽擾淞滬永祥聞信不寒而慄懇中央迅速派員赴浦會商王副使廷楨隨同前往蘇皖兩方面極力勸解俾使兩督盡釋前嫌共濟時艱至馮玉祥按兵式穴亦乞設法調開似此辦法則長江巨患可以消弭即大局危迫較易挽救矣臨電迫切伏乞鑒核示遵盧永祥寒印　　江蘇李督軍因奉軍南下曾電京請示辦法茲聞國務院二十日已覆李督一電原電云南京李督軍鑒正密巧電悉此次奉軍入關迭經張督軍電陳爲一二兩路援助並無他意曹宣撫使張檢閲使轉達各電語亦相同日内進駐徐州當仍爲南下援應尊處務宜鎭靜處之以安人心奉諭特達院哿（二十日）印又據南京報告李督對於奉軍行動致電中央詢問此在未接電令以前乃當然應有之事而督軍署自接奉軍南下報告以來却毫無驚疑之態并已飭有司準備犒賞南下過寗奉軍待以客軍之禮如奉軍到寗能嚴守紀律則寗軍决不至於挑釁觀此則似南京方面别無問題發生之可言也 
[寗垣疫症發生後之聞見]  
　　自綏遠發生疫症蔓延於晋直魯豫繼及鳳陽蚌埠李督軍齊省長以津浦鐵路關係誠恐疫症南下早擬設法預防曾經電請中央撥欵五萬元設立防疫局詎意不轉瞬間而此疫竟沿路線渡江突入寗垣矣初北城醫士秦漢卿染病稍畏寒後乃轉熱僅數小時嘔血而死當秦病時延請殷伯衡來診殷歸家亦死其車夫亦同時斃命秦醫姪媳及學生潘姓次日又相繼而亡於是大衆始知疫已傳入寗垣警廳聞之迭開會議飭區調醒乃知此疫發生之起點在城北一枝園被服廠某姓家同房間招住六人内有二人由濟南來此二人先患吐血而死餘四人一二日身亡亦如此狀共計該廠死十一人尚有多人隠伏未報醫士秦漢卿曾代被服廠居民診病歸三日即患是病是秦醫士之身死爲被服廠診病所傳染已無可疑又調查紗帽巷某姓死去八人亦與秦殷病症無異旅寗西人均謂是症卽疫菌之傳染王警廳長恐疫症蔓延隨晋謁軍民兩長報告一切齊省長卽委俞壽璋爲防疫局總辦陳卓甫王清皋爲會辦指定上元考棚爲局址並聘請中西醫士多員研究治法已於日前成立實行辦事訪疫局會議結果先由警察傳知各區居民暫用石炭粉遍灑門前並飭令茶寮畫舫戲館水爐一律停止營業以免傳染之媒介晚間十鐘外路上行人稀少四城居民紛紛遷徙無異於避兵亂中西醫士鑒秦殷之前車或停止門診或托病不出中西醫院亦同時停診一時有病者竟無處覔一醫士無不連聲呌苦至於西人則相率遠避又如青年會金陵大學滙文書院高等師範學校先後一律停課行人中或以細紗蒙其面或以白布掩其口大街小巷觸目皆是居民爲防疫起見又爭購石炭酸水及樟腦丸大小藥房出售一空此項藥品竟漲價至一倍今日疫象已有自北而南之勢石壩街鈔庫街金陵閘亦發生類此之症現東區警察已禁止居民之交通並聞津浦與寗滬兩路有暫行停止通車之説此一星期來疫症發現後之實錄也現防疫局與警廳朝夕研究防治之法下關慈善會長韓永清羅步洲又組織衛生防疫隊並捐洋千元交警署長配藥施送王警長之父復遍散傳單説明防疫方法並施送藥品大街小巷遍貼治疫之方目不暇接似此戒備或者不致蔓延惟背街小巷齷齪遍地秦淮河水臭不可近此皆可爲傳疫之媒介不識防疫局亦議及此否 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月二十四日星期日申報第二張舊曆戊午二月十二日（六） 
要聞二 
[北軍克復岳陽詳紀（武昌通信）]  
　　南北兩軍拚命爭奪之岳州據官電報告已於十七日午後四點鐘完全入於北軍之手計自十日實行總攻繫至佔領之日共八日較張敬堯預言一星期攻克僅多一日張氏誠可謂大獲面子矣然南北兩軍暴骨沙場流血原野者數以萬計湘鄂人民蕩産傾家流離慘死者更不可縷數想兩方軍事當局亦必深嘆戰禍之慘酷也聞此次攻岳本可於一星期内奏功因吳佩孚欲獨占其功曹仲珊意圖操縱和局幾致貽誤大事茲雖獲入岳陽而曹部師旅損傷極大若以嚴格的賞罰論吳佩孚於此役則不能辭輕躁妄進濫行犧牲之咎其功恐不能抵過也蓋南軍於岳陽一帶兵力約近四師世人無不知之羊樓巿之捷北軍繫敗之者不過兩師其後方尚有主力軍隊吳佩孚之告捷電且知桂軍係成隊退走並非崩潰其時下令追繫即應嚴誡各軍沿途搜索節節進取乃吳遣第三旅蕭糧南爲第一追擊隊半日夜竟跟追一百二三十里直抵桃林第二追擊隊之第二旅閻相文亦越過五里牌直趨平水舖在五里牌見有南軍焚燬之民房及遺棄廢砲軍火糧食等件並不加意偵查細探南軍去路即行長驅大進毫無瞻顧徘徊未免輕敵太甚十三日此兩路追擊隊遂爲南軍所包圍猶幸平水舖距羊樓峝弗遠第三師六旅馳往救應頗速死傷不過三四百人且獲轉敗爲勝佔領雲溪而在桃林之第三旅及續往之第五旅則因聨絡線斷被圍幾不得脱險死傷多至一千餘人如非第七師由崇陽攻至力援恐難得出重圍經斯挫折在路線以東之軍隊遂未敢猛進前之擬以直軍獨居其功者至是乃不能不令第七師及其他軍隊參加戰鬭而由桃林攻新牆遮斷長岳交通與進逼托壩包圍兵城之計畫因之遷延兩日至十五夜始獲達目的時第一旅長王承斌由嘉魚進取臨湘者已由魚溪鴨欄新港而進於十五夜克復臨湘縣城而岳城後背屏藩之城陵磯是夜亦爲北軍第三七兩師之一部佔領岳城遂愈可危當夜城中大部南軍卽已退出縱火焚其軍用品預備逃走嗣以湘陰來之援軍在新牆得獲勝利沿路線東邊之南軍勢頗復振譚程乃堅持岳州中立兩不佔領之議要求雙方退兵曹仲珊意原活動惟張敬堯與前敵將領均以非佔岳州不議和爲宗旨譚程乃收集殘敗於十六七日在托壩楓樹橋鳥江橋筻口坡塘口一帶重行决戰無如兵經久戰死傷過多疲乏非常大都不聽號令紛紛自由潰散爭先奪船奔逃戰至十七日午岳城已爲空城北軍直來第三旅之一轉（一説爲七師之一部）偵知其情卽於午后四時佔領該城在托壩等地激戰之南軍聞岳城已失愈爲慌亂全軍立即四潰有沿湖竄往湘陰者有渡湖退往長沙南洲者有西竄前往沅江華容者北軍乘勢進跟俘獲六七千人（内以無械之輸送隊居多）奪得軍品亦無數惟當時以追擊南軍之故於城防方面極爲疏忽城内外四處起火秩序大亂亦無人顧問有由臨湘退下之桂軍六營（一説係林俊亭所部由常德開來援兵）不知岳城已失竟於六句鐘時由他門入城時已薄暮北軍因見裝束相同初不知其爲南軍迨至兩相接近遂在城中發生劇戰人民對於北軍本多惡感皆爲桂軍壯助聲威北軍因在平水舖桃林一帶屢次遇伏死傷衆多已爲寒膽誠恐此次又墮南軍計中不敢力戰立即齊退出城當夜岳城遂爲桂軍佔據次晨北軍大隊馳至本欲開砲攻擊因紳商代表環求勿攻以免波累人民北軍主將乃令代表往勸桂軍繳械投誠桂軍不肯爲俘虜磋商半日弗妥至午後（十八日）一時北軍懼敗竄之南軍聞信復至遂復攻擊桂軍以四圍無援力戰三小時開城向沅江而逃北軍尾追圍擊捕獲甚衆擊斃者亦頗不少南軍領袖程潛因不忍岳城人民死於鋒鐍故於城陵磯失後卽將城中南軍退出一面以中立地域相要求北軍佔城之際人民遂無大犧牲乃桂軍忽於無意中復據岳城一日夜致人民大受戰爭慘禍中流彈而死者不可縷數豈果岳陽商民應罹之慘刦故竟無可逃避乎聞南軍於十七日溺於洞庭湖中斃命者甚衆十八日始軍攻城人民投江湖而死者亦不少至十八日下午三時岳城始算完全爲北軍佔領綜計由蒲圻戰爭以來雙方死傷實已逾萬（前函紀北軍死傷共只三千餘人係據十三四日調查其時不知平水舖路口舖桃林等地北軍死傷竟又有二千餘人而南軍於十四至十八之數日問死亡亦有四五千之衆）人民罹刦者尚難知其數究有若干嗚呼慘矣現岳州戰事雖告一結束但主戰派尚欲直取長沙十七日張敬堯已命後路軍隊盡開往岳聞第七師業出平江逕攻湘陰瀏陽張氏久蓄督軍奢望旣下岳陽必取長沙即使西南於國會内閣諸問題大事讓步彼主戰派得寸進尺度必以湘省復歸北系爲用兵之終點哀我人民何日始得獲安寗耶 
[黑省邊警中之請兵請械忙]  
　　黑龍江鮑督以邊事緊急前後數十電呼籲中央卒無一應求援各省除吉林而外均置若罔聞近日對於防務非常焦燥又電中央詢所派軍隊究於何日開拔來黑又恐急電不濟復派員分赴中央及奉省效秦庭之泣又江省前請中央速發大宗鎗彈迄未見撥故鮑督特派專員赴京守領并以擴充江省國防計畫派員赴京呈遞面陳詳情務請迅予核准並就近參與國防會議　　鮑督近以國防吃緊特將太來縣駐防陸軍第四旅旅長袁慶恩全旅調駐安達以期遇事響應而以奉軍調駐太來計前後撥發軍隊赴滿洲里禦防已有十餘營近復擬派兵四營分駐於海拉博克圖札蘭屯各俄車站與滿洲里軍隊協力防禦　　滿洲里中俄兩軍勢成對壘鮑督電請中央速示機宜茲奉電覆境内如發現敵人蹤跡即當派兵痛擊無須請示中央　　鮑督十三日電告中央略謂黑河對岸俄國新舊兩黨激戰甚烈舊黨敗退逃過我岸已飭繳械按國事犯予以保護方亂事初起時俄領日僑迫我派兵援應日參謀並以死要挾欲用手鎗自擊均經嚴詞拒絶而美國駐京參贊巴爾穆據稱奉派赴西比利亞調查事件因亂來江亦復請我出兵此次我國嚴守旁觀態度俄領日僑均極不滿意現美參戰復有是請不得不預爲陳明伏乞鑒察再頃准奉督文電已派騎兵一團來江接防一俟奉軍到後江軍即駐邊路一帶以資策應並陳云云 
[吳景濂致駐京英使電]  
　　取消七年公債吳景濂以國會非常會議議長名義致北京英公使電云北京公使團朱爵使鈞鑒北京政府破壞民國約法惹起南北戰爭歷時數月致勞友邦厪念良任歉仄今復不知悔悟假償還中國交通兩銀行欠欵提高紙幣價格爲名擅定七年内國公債條例起債總額四千八百萬元以延期賠欵爲抵押查敵國約法第十九條國會有議决公債之募集及國庫有負擔之權今擅行募債實屬違背約法按庚子賠欵延期交付乃各友邦之好意欲使敝國稍抒財力整理金融今竟以歸還中交兩行欠欵爲名藉此欵以爲押抵且查所發債票全歸中交兩行承辦債票祗定萬元千元兩種均非從前募債辦法一利用中交兩行紙幣低折爲彼漁利之機會一使小資本家無力購買彼得坐享數千萬元之鉅利名爲提高紙幣價格實利紙幣之低落以遂其私敝國金融將益混亂此中情弊顯露諒經洞鑒自此條例發布之後民情洶洶誠慮此數千萬元之延期賠欵爲營私壞法者所侵蠧屬以設法取消爲請議員等以北京政府擅定公債條例違背約法增人民之負擔乖友邦之好意謹於本月十五日在粤開會議决如下（一）北京財政部所定之民國七年内國公債條例卽取銷之（二）中交兩行或人民收受北京財政部所擅發之民國七年内國公債票槪作無效（三）通告各省民政長官所有應解賠欵刻日停解妥實存儲非俟依法政府成立經國會議决用途不得擅動特此通告伏乞轉駐京各國公使爲禱國會非常會議議長吳景濂銑 
[廣東攻龍之最近消息（平生）]  
　　李烈鈞抽編衝鋒隊林虎倒戈之謡言莫督引退之風説粤省用全力以討龍而龍勢不少減近日其氣燄更益飛揚矣其在陽江方面桂軍粤軍合力攻之皆不甚得手至今日則全仗滇軍矣陽江城仍爲龍軍所據討龍軍大隊現駐平江與陽江城距離約二十餘里聞俟滇軍抵步會合始行攻擊然滇軍此次非常審愼不敢輕敵冒昧前進總指揮李烈鈞調查龍軍情形每利用綠林雜以濟軍好用衝鋒往往制勝而各部討龍軍並無獨立衝鋒軍隊於實施戰略殊爲缺乏現因日間開始攻擊所有各項營隊自須尅日編列整齊用特在林虎劉達慶劉志陸等部抽調步兵四連分編一二三四等機關鎗獨立連由警衛團節制調遣專爲前敵眚鋒陷陣之備昨已一律成立屯駐江門復將會師進攻方略密呈督軍旋接軍署復電云進討方略旣經會議决定希卽聨絡各軍分路進攻尅期共舉迅奏膚功閘坡等處洋面應否派艦駐守以防敵竄請悦公（林葆懌）查酌調派見復爲盼榮新元印此爲最近商議討龍情形也但微聞海軍自程案發生後日久未見破案頗爲散漫故林君尙未接任海軍總長其對於派艦等事不免略有觀望此則爲討龍事業之一大障礙也　　近日來謡言百出昨省港均傳林虎倒戈之説此事頗駭人聞聽及詢之某署要人則言某署確接到署名第一軍總司令林虎由水東拍發感電一道其大意略謂自出師以來一心護法不辭艱險乃事與願違陽江之役囗囗囗不戰而走囗囗囗軍相距不過數里乃坐視不救人心鬼蜮如此以致勢孤援絶師徒挫敗軍心大灰今後寗願脱離廣東關係以擁護中央一面派員與高州接洽自此次通電後卽彼此斷絶關係等語故外間喧傳林虎獨立即由於此然林虎而有擁護中央之口吻人多不信蓋林虎爲桂軍驍將與桂軍關係極深豈有中道携貳之舉電中所指某某等不戰而走及坐視不救等亦出情理之外且水東現爲龍軍佔領該電由該處發出其爲敵人造謡離間似可證明據某署某要人云林虎之敗確爲事實其傷亡人數幾以千數至該密電之由來則由林退出陽江時確失去密電碼一本其或爲敵人所拾獲故作是以爲離間之計耳至獨立倒戈則可决其必無也現聞督軍署已將失去密電本及敵人揑造此項密電情形分電各司令聲明矣　　日來又發生莫督欲自行引退之説詢之某署則言此説實未提出特以廣東各部分勢力揉雜近日討龍之舉已非常棘手各兵紛紛調出尚有不數分撥之勢而旁觀者不諒復多方牽掣圖申一方面之勢力如軍政府方面收司法權收鹽税權近且有收財政權之風説又有編練兩師大招軍隊之議局中人當肆應俱窮之際引退之説或出於一時憤激語未必見諸事實也 
[廣東軍事通信]  
　　高陽之戰訊李烈鈞氏自十四進駐囗囗方面後十五日即會合林劉魏各軍開始攻擊由恩平那扶等處進發恩平等處已聞砲聲李總指揮准十五日進駐囗囗指揮前敵龍之主軍在陽江分兵擾陽春恩平等處滇兵異常奮勇龍軍及土匪看見紅邊帽便不敢上前將來必能大勝無疑也桂邊前敵各軍迭獲勝利劉達慶已收復東鎭進攻信宜沈鴻英圍攻安浦劉炳宇進攻廉江兩處均易得手龍設大本營於安浦極爲注意安浦一下龍勢必促現滇軍已向左右中三面兜擊使龍首尾不能兼顧云又聞軍署續據沈司令飛電云我軍劉炳宇邱子光兩部於五日起由清平進發協攻廉江與李榮春龍體乾所部龍軍劇戰三晝夜我軍猛烈冲鋒迭將黄泥灣泗港各要隘先後攻克敵勢不支陸續潰退我軍乘勝追擊前鋒直指化縣一俟後隊到齊决行大舉包擊應請轉電巡帥迅飭彭曾各團立赴鬱林以便會合進攻云　　攻閩之佈置　粤滇二軍上級軍官會議决定以粤軍第一支隊李炳榮及李次臯軍隊由大埔進攻閩之永定以粤軍第二支隊許崇智及關國雄之軍隊由松口進攻閩之上杭黄崗敵人兵力過厚粤滇二軍對於該方面均取守勢暫不攻擊俟永定上杭攻破後再以重兵攻黄崗直搗饒平現各方面均已佈置完善俟陳總司令總攻擊命令一下即行進攻云聞莫擎宇月前到港暗與龍秘密往來乘機煽動土匪務至蹂躪廣東當可由福建分兵三路先襲潮梅然後會攻惠州莫密報李厚基乘時宼粤可以牽動廣東首尾受敵不難一鼓收復粤東全省等語李得此消息頗爲所動日前屢催臧致平先發制人改守爲攻當即舉兵由汾水關直出黄崗再犯汕頭此等計畫早爲粤軍所覘破業已分兵五路第一路已抵鎭平日間卽可先取武平轉攻上杭抄擊永定北軍之後第二路則由大埔溯汀江之上游直逼河頭城而攻永定之前使其背面受敵則平和汾水關兩處敵軍勢必摇動其時饒平第三路及黄崗第四路更可乘其摇動卽急進而猛擊之其餘第五路則留守汕頭靜以俟也陸使之行蹤陸榮廷現由邕啓程馳抵潯州并擬順道赴梧巡閲昨聞軍署續准陸使電稱西省討龍軍隊自支日起業已先後開抵鬱林入粤助戰亟須就近建設行營以便指揮現經决議卽在潯州組立討龍軍第一行營俾沿邊軍務得以居中調遣至梧州方面并擬設立第二行營檄飭馬司令親統所部即在蒼梧屯駐嗣後兩粤防務卽可隨時策應以捷事機旣免顧此失彼之虞又收兼顧統籌之效其餘布置辦法亦經分别施行一俟部署完全容當電達知照云軍府收管鹽税軍政府收回鹽税餘欵此事本由孫中山以鹽税餘欵爲中央收入一大宗一月時已對莫督言不日收回望勿阻止莫督允當從命詎此事經報紙發表後某某領事出而反對質問莫督莫督復稱並無此舉而日前孫中山特令稽核公所將月中所收鹽税餘欵截留以充軍政府各費外人初雖反對終亦不能不如命辦理即各方面均以此中央之欵應爲軍政府收回廣東地方斷不能出而與爭現大元帥令兩廣鹽運使李茂之每月將所收鹽税餘欵以十萬元撥交國會經費十三萬元撥交海軍經費以九萬元撥交廣東地方政府其餘悉撥解軍政府充前敵軍費聞李運使已如命辦理矣又軍政府派出參議吳鐵城爲鹽税監收專員云孫文以軍政府成立後有數機關係直接北京非法政府者應由軍政府收管經已派員先後將鹽務司法兩機關次第收回惟查尚有鹽欵存在中國銀行自應派員往接收由軍政府派員管理以重財政而符軍政府成立本意十二日下午特由軍政府派李茂之赴督軍署謁見莫督磋商接管辦法直至夜深尚未解决聞莫督意須電陸巡閲使請示辦法始能允許接管隨卽派衛隊十餘人前往長堤大巷口該銀行内駐守聞仍雙方交涉大約須陸使有電覆粤便可交由軍政府派員接管云國會之召集國會議長吳景濂以國會召集經費現除由西南各省撥助外并由軍政府劃撥鹽欵十餘萬元僅堪支持自須查照前議趕於四月八日實行開會以期迅速成立昨特議决電飭議員張繼劉成禺彭巨川等即在上海方面設法召集各省籍議員赴滬集合聨同來粤以便依照四月八日之期開正式會議又議員提出籌集正式國會辦法意見（一）日期五月三十一號以前齊集廣州六月一號開會（二）召集方法自開會之日起一月不到者依法遞補（甲）通電（乙）各省由議員推一人爲招待（丙）通告廣州上海天津北京漢口大連奉天長春各報館至四川由李國定辦理登報（二）旅費議員旅費暫發車船費招待旅費秦甘晉吉黑八百元奉直魯豫蒙藏六百元鄂蘇浙閩皖贛四百元湘滇黔川桂粤臨時酌定（四）歲費自五月一號起每月支至二百元所餘除派補發但以親到廣東者爲限至經兩院公推出外者不在此例現設招待所至五月三十一號一律取消提出者褚輔成羅家衡李載賡李華林陳時銓張我華朱親玄賴慶輝陸昌煨蕭輝錦楊錫華 
[攻克成都後之唐繼堯兩電]  
滇督唐繼堯自行營拍發通電云北京馮代總統鈞鑒分送各省督軍省長歸化張家口承德各都統寗夏龍華護軍使各鎭守使南寗陸巡閲使分送廣東孫中山唐少川伍秩庸程玉堂李協和先生汕頭程總司令分送上海岑西林譚组菴孫伯蘭先生并轉各報館長沙譚總司令岳州程總司令并轉黎石唐各司令重慶章太炎先生鑒據本軍吕司令超寄電稱我軍已於哿日完全克復成都劉存厚張瀾潛逃城内秩序安靜如常等語查四川全省肅清劉張逃遁軍民各政不可無人主持前重慶鎭守使熊克武有功民國聲望夙昭以之兼任四川督軍省長兩職實足以維川局而翕羣情除電令卽日就職外敬以奉聞唐繼堯有印又電云分送重慶飛送熊總司令黄總司令黔軍宋參謀長并轉袁李兩縱隊長成都吕司令内江顧軍長自流井趙軍長并轉丁司令分送瀘州葉黄兩軍長順慶石招討使顧司令夏司令資州徐團長并團鍾舒劉各師長劉陳汪楊陳張吳鄧廖賴田各旅長叙府趙總司令并轉趙旅長永寗盧副司令老鴉灌何總司令貴陽劉督軍轉王司令分送雲南劉師長唐司令鑒據吕司令超哿電（中同上）熊總司令克武有功民國聲望夙昭以之兼任督軍省長兩職實足以維川局而翕羣情務須即日晋省宣布就職至成都業經克復各路軍隊除熊總司令酌帶晋省外其餘均應就現在地點駐守不得開赴成都致礙秩序特此通電希即轉飭滇川黔聨軍總司令唐繼堯有印 
[續誌七年公債案]  
兩行覆財政部原文京師總商會呈控原文平政院受理七年公債案昨據平政院中人云該院於十五日受理此案即日行文財政部照章限於五日内造具答辯書到院比項限期扣至十八日爲滿到院後即可開審該院必秉公審判以明眞相等語但此案弊竇甚多財政部如何答辯殊堪注目聞七年公債以緩還庚子賠欵爲擔保此項擔保保管之責全在總税務司而公債委員會中亦列有總税務司故總税務司與此項公債之發行實有密切之關係現商會擬再將財政當局對於七年公債把持營私之種種情形上書於總税務司云又財政部日前曾函請中交兩行將承受七年公債辦法從速宣布茲得該兩行覆財政部原文錄左逕啓者案准貴部財字第三百七十九號函開據全國商會聨合會呈請核示募集七年短期公債辦法并中交鈔票如何恢復價格曁如何預籌實行兌現等情并准國務院秘書廳鈔交該會原呈各到部查短期公債勸募方法曁吸收紙幣各節前經本部函請貴行查照核議見復在案茲據前情相應鈔錄原文函請貴行查照迅速會同核議見復計附鈔件又准財字第三百九十九號函開查本年發行之短期公債四千八百萬元原呈聲明以之歸還中交兩行積欠各欵以期維持金融貴行承受以後其辦法尚未公布外間不明眞相誤會殊多此項正式債票本部業將付印將來債票印就貴行承領以後是否在巿發行曁如何運用之處關係重大務希先將所擬辦法切實函告本部以憑查核而資接洽至爲禱盼並希見復各等因查兩行自民國以來營業本極發達停兌以後視前停滯兩年來極力經營祗以政府積欠過鉅資力有限紙幣不克兌現營業斯難發展信用利益咸受損失此種苦衷即經陳報均在洞鑒之中本年一月間承大部指定延期賠欵擬具章程奉大總統批准由公債局發行短期公債即以募集現欵歸還兩行墊欠藉充基金而資整理等因蓋籌碩畫不勝欽仰惟此項公債總額不過四千八百萬元而政府積欠兩行之欵共計約在八千萬元以上兩行發行紙幣及對外所負債項亦不下八千萬元之數政府因財政上之關係固不妨發行此數而兩行整理債務紙幣與存欵二項必須通盤籌畫不致有所偏私蓋此二者同屬債務若者應還若者應緩决無公平之標準或謂此項公債悉收紙幣兩行債務亦可爲一部份之整理殊不知果如議者所言則往來各户自必提存爭相購取兩行存欵多數變作紙幣而公債總額祇有此數以之比較兩行債務僅約一半除四千八百萬元之外仍無着落以持有紙幣者論之旣有偏枯不能普及之虞而就紙幣本體論之其流通巿面者當猶有數千萬元之譜結果所及紙幣信用仍難恢復視諸目前詎有差異至彼時方悔議者持論之誤晚矣故兩行一再籌畫倘荷大部將積欠之欵悉數撥還則兩行兌換紙幣支付存欵均有基金從此竭力整理營業旣必發達信用自益增加惟今發交兩行者旣祗四千八百萬元之公債目前債票尚未印就至旣印就發交之後無論值茲金融緊急之秋募集公債能否足額而如前所陳即使足額兩行得之對於全部債務依然無術支配兩行處茲時會惟有懇求大部視發交此項公債四千八百萬元之外將積欠之數悉予籌還俾得易於整理至外間不明眞相誤會殊多一節其語涉行政範圍者兩行未敢置喙惟銀行職業素有定章欵項出入具有賬册足備查考果如議者所言有人包攬抑勒巿價則顯違法令自有相當之制裁若含沙射影肆意雌黄在銀行無不正業務之嫌在社會豈有故意詆毁致損信用之舉凡此關係信用之言論應如何審重監察是尤不能不抑懇大部設法維持者也准函前因相應函復伏祈大部查照迅賜核復综紉公誼此致財政部中國交通銀行總管理處謹啓附京師總商會呈控原文爲七年公債財政部不遵歷届内國公債章程辦理違法營私經議决依法提起訴訟請京師總商會公决轉呈事竊查本年一月二十九日政府公報登載財政部發行七年内國公債原呈並章程指定庚子延期賠欵擔保謂以此項公債售出籌還中交兩行欠欵提高紙幣價格立説非不堂皇查該章程多有不同究其内容全爲少數人壟斷肥私之妙術顯係違法營私茲特逐節陳明如后（一）該公債由兩行自理不許他人過問也查歷届公債官商各機關均可經營今則以歸兩行欠欵爲辭槪不分售其實因此事主動人物均即兩行總管託名兩行實皆個人包攬似與銀行無涉（二）債票只萬元千元兩種無零票也查歷届債票必有百元五十元十元五元零票且必零票多而整票少並聞此項公債係洋員安格聨所倡議原定章程本有上開零數竟被當局删去改定萬元千元爲限制其用意深恐大利分散故不欲維持鈔票價格且不願商民同沾利益也（三）辦理公債人員甚爲秘密也查歷届公債經募有一定之公開手續現聞此事除財部中行交行二三重要人外均不得與聞（四）聞債票未印包攬已罄也該公債現設局於西交民巷經理印券等事有向訂購者則云早已預約罄盡何人預約則不可知（五）查民國三年公債條例第十六條載有由肅使審計院查核專條以昭大信此次公債章程毫不提及監察機關試問是何用意（六）查該章程不載明售現洋抑售京中交鈔票顯爲將來影射圖利之舉以上諸端顯係違背公債原則當事者罔利深心深爲揭出如購買公債者以現洋或以京鈔旣未指定就目前論以五折零之鈔票購買公倆券半年抽籤一次即得兌現五百萬元總計祗須二千餘萬元之資金五年可坐得六千餘萬元之現金加以每次抽籤所得現金之利息計實可得七千萬元利巿三倍此等貿易安可許他人染指如鈔禀再落其利愈厚議者謂當事者此次所訂特别章程實發財之預約券非虚言也不甯唯是當事者利用其兼任銀行總管地位於此項債票到手時儘可售出還錢不必購具收買資本且每半年准得指定現金數百萬旣有價值則以債票抵押外國銀行借欵其價格必高於鈔票購劵之數或甚至債劵到期抽籤而中交兩銀行有無此項鈔價票兌收入亦未可知因是而知此項債劵發行後必列得下兩種結果（七）鈔票大跌因包攬是項債票者欲以低價紙幣收買債劵故鈔價愈低得利愈大而其憑藉地位又能操縱鈔價之高下度今後鈔價必落至意料之外（政府現旣有意維持鈔價應請儲集賠欵定期實行兌現以資補救）（八）銀行根本動摇以今日政府需欵輒向銀行借墊此次以公債劵清償前欠將來假墊欵項必多銀行無可諉謝如此受雙方 
 
 

Page 7

 
 
　　中華民國七年三月二十四日星期日申報第 
剝削何以立足將來結果可知所謂提高鈔價鞏固兩行計畫皆爲紙片之文章適得其反比例中國事假公濟私名不符實未有如此之甚者今欲稍遏陰謀挽回萬一則當請鈞院裁决厲行數事（九）呈請修改章程（甲）該章程第八條應加入百元十元五元之多數債票（乙）原案自兩行自售者應公開由官廳商會各銀錢分售（丙）准人民用北京中交兩行鈔票購買實行維持鈔價以期普及票價自高應准京鈔購債票（理由因如售現洋則人民以價過高不敢過問而兩行中人則仍以京鈔私自購買無從查考其弊更大）（十）嚴行監察按照民國三年公債章程第十六條辦法由平政院審計院切實查明明定辦法仍行隨時檢查（十一）該債券於未發行前應由審計院派員實行檢查中交兩行已發行鈔票其數若干詳細查核公布總數其債劵售得收回鈔票由審計平政兩院監視裁角存封作廢未發行鈔票由官廳監督面加蓋現金圖章一律均用現洋通用（十二）每月所收賠欵應存外國銀行不得移作他用預備每年公債劵到時抽籤兌現之需以昭信用否則國計民生京鈔價格豈堪再問（十三）此公債原額四千八百萬元如准人民以中交兩行鈔票購買自能踴躍集事政府旣以此四千八百萬元公債清償中交兩行債務商民受鈔票之痛苦自蘇但風聞該兩行前所發行鈔票尚不止此數其溢出之鈔票人民持以購買此項債劵者未便使其向隅應請政府擴充債額以應需求以全數收回該兩行濫發紙幣爲止其擔保亦由兩行自行籌定仍由政府完全負責凡某等所稱述天下之公言鈞院鑒定衡平當主重救國恤民拯商不容違法壟斷謹依行政訴訟法第一條第一項提起訴訟伏乞鑑核先行呈請大總統將此項違法公債章程依行政訴訟法第十四條之規定停止執行並祈迅賜裁决施行再京師總商會前已據情呈遞訴狀因未合格式另繕補呈合併聲明謹呈 
[魯聞零拾]  
　　奉軍過濟統計奉軍連日南下由濟過者計第一列車二十八師一百十一團二營六連連長陳德耀帶本連目兵一連早八點一刻到濟下點南開第二列車混成第二旅三團二營營長鄭繼書帶本營目兵二連早八點三十分到濟十點二十分南開第三列車混成第二旅三團團長鄭奎武帶目兵六連機關鎗一連衛生隊一排早八點五十分到濟十點五十分南開第四列車混成第二旅旅長郭瀛洲帶目兵一營機關鎗一連並衛生隊一排早九點三刻到濟十一點十分南開第五列車混成第二旅邵參謀長關保祥帶馬砲工輜重兵各一連過山砲四尊早十點三十五分到濟十二點半南開第六列車混成二旅四團第一營營長徐永和同本團二營營長劉連升各帶本營全營目兵正午十二點到濟下午一點南開共步兵五尊機關鎗二連馬砲工輜重各一連衛生隊二排暫開至徐州台兒莊諸處候令出發　　各縣匪耗彚誌東平縣知事咋有急電來省大致謂悍匪顧德林率領黨羽千餘衆十六號竄來縣境連搶大村數十處現紛臨城下意圖攻據請即派兵剿捕云云軍署已電東臨李旅長迅派勁旅馳往救援矣近日范縣壽張土匪猖獗日甚請兵之電絡繹不絶日昨張代督軍特飭暫編第二團第一營開往范縣第三營開往壽張剿辦該兩營已於十八日出發費縣境十八鄉區總董事李啓任專呈來省報稱境内桿匪肆猖慘擄時聞懇恩派兵蒞縣鎭攝以維地方軍署已電知兗州唐鎭使派兵嚴加痛剿省署據高唐恩縣夏津武城平陰五縣電稱五縣邊境一帶近來發現大股土匪動輙百人小亦五六十人騷擾不堪用敢披瀝直陳伏冀埀察等情當經省署商請軍署電調駐紥平原之張營長自新率隊前往痛擊以靖匪蹤 
[杭州快信]  
　　軍界消息張敬堯已於效日將總司令部移駐岳城分三路進攻長沙　　江蘇李督軍昨又有密電到浙聞仍係推段組閣問題有擬聨合各省派員赴京敦勸出山消息　　督署稽查處昨召集僵體軍事稽查曁偵探差遣各員開會籌議維持治安辦法　　齊省長咋訓令財政廳撥解本月份警備隊經費八萬三千三百元提前塡送以便通知各區給領　　天津舉行第三次商會聨合大會杭總商會各會董以爲期在邇（四月十日）已擬公推顧會長松慶赴津參與會議并有關於商事要案付會提議　　鐵良日前病殁京寓訃音傳浙省城各當道與有師生誼者頗多已紛紛致送賻儀地方通信 
[蘇州]  
　　蘇州設立隔離病院二十一日蘇城尚無可疑病症發現北來火車旅客抵此者將受檢驗並擇定閻門外某舊屋稍加修葺作爲隔離醫院　　醫界會議防疫蘇人士聞寗垣發生疫症大爲惶恐現已施行防疫必要方法以免蘇地之波及數日前受外人訓練之中國醫士與美國醫士曾開會討論籌備防疫事宜二十夜蘇城醫士復開會議推蔡醫士主持一切警務員亦與議諸醫士提議各節均經當局許可云 
[松江]  
　　敎會熱心防疫自南京鼠疫消息傳來後此間耶敎聖公會卽遍揭廣告勸種牛痘略稱牛痘可使體内藴毒散於皮膚並無論男女老幼一經種痘可免傳染鼠疫云云現該會已增設診所不取診金俾期普種而杜疫厲　　定期增征屠税本邑屠税向例每宰猪一頭征洋三角羊一頭征洋兩角並各帶征敎育附税三分之一嗣奉財政部令飭於民國六年一月一日起增征税額當以商情艱窘由李縣長呈請財政廳暫予寛免茲財政廳因財部增征税額之令通行全國松江不能獨持異議迭令縣署飭卽遵行爰已由縣轉飭認包屠税商人遵辦並出示布告定期四月一號起實行增征每猪一頭征正税四角洋一頭征正税三角其餘附税仍照舊數帶征 
[無錫]  
　　西醫聨合防疫無錫南京交通素便自南京發現鼠疫後居民大起恐慌連日留寗學生返錫者甚衆普仁醫院長李克樂傳士及各西醫爲防範起見昨在普仁醫院開會集議决定防疫方法凡醫家如遇病人有疑似鼠疫之類即取病人唾液或核子膿液置於玻璃片上交與普仁醫院轉送上海用顯微鏡檢查有無百斯篤菌醫家出診須用白色口罩穿着消毒衣服以防傳染如百斯篤一經發現即勸公衆向普仁大同兩醫院購用口罩又中醫不明鼠疫者居多由會中詳告一切俾知戒備本擬向上海延請專門檢查家來錫檢查因經費不裕尚未决定暫由李克樂及西醫華景奭等組織醫學研究會以爲籌備防疫之機關云　　調駐重矣李督軍電令駐鎭江第十九師師長楊春普將團長吳汝棻所部之步兵一團調駐無錫以資鎭攝該團兵士定二十三日由江陰開拔到錫所有駐錫之蘇軍第一連武連長將調回蘇州駐紥無錫縣知事奉令後立派吳午亭警佐察看地點以便該團駐紥 
[鎭江]  
　　檢查車站旅客近日行駛長江各商輪到鎭時均經海關理船廳諭令停泊江心不靠躉船以免疫氣傳入丹徒縣倪知事面諭各檢查員務宜常川在車站輪埠認眞查驗遇有患傳染病或疑似者隨時不令上車上船或扣留檢驗或隔離治療如果見有下車下船之人有以上情形者亦照此辦理云　　英租界趕製面具鎭江尚無疫症惟由甯回鎭之學生實繁有徒他界中人由寗來此者當亦不少英租界已閉　門僅准面無病容之人出入外人現正趕製面具寗鎭水陸交通旣斷鎭地或可免爲惡魔侵入也 
[寗波]  
　　部催海底電線去冬海軍部以軍事倥偬擬自寗之江北岸至台之海門問敷設海底電線以期靈通消息咨由督軍派遣測量員實行測勘繪圖呈核聞海軍部近又咨催楊督軍速行敷設所有費用核實呈報云　　添設民庭鄞縣地方審判廳長張若騘君前以該廳審理民刑訴訟案件日益繁多所有民庭法員不敷審理特呈高等審廳請予添設一庭以資審理而免積壓昨聞高等經廳長業已准如所請並委熊夢飛蒞鄞充民庭第二庭庭長云　　自置護漁船定海蚶子山張　等處漁商鑒於海氛不靖漁船疊遭搶刦特邀集會議决定自辦護船數艘以資保衛所有經費槪歸該處漁商共同擔任現已推舉代表陳冬葆等到鎭請求水上警察廳署備案惟取消護船改編漁警業經水警廳長議有辦法則此項護船之請辦未知能邀允准否也　　日商起除沉輪未准寗波交涉員昨致駐滬日領事函云本月十四日接准來函以日人石塜繁藏擬在浙江太平縣大陳島小羊歧附近海而起除沉輪請轉令保護等由准此查現值戒嚴期内不能輸運炸藥業奉督軍省長曁税務司通令有案該日人石塜繁藏請求撈取沈輪旣於戒嚴期内自應暫停工作以昭一律茲准前因合亟函復貴總領事希即查照轉飭遵照云 
[嘉興]  
　　研訊解送盜犯嘉善縣公署前由軍警拘獲盜犯王阿毛孟阿堂許春軒張海善等多名解送到縣業由孔知事備文解送嘉屬戒嚴司令部前日經軍法官張昌慶開庭研訊供認刦掠蘇省白魚蕩地方某姓家曁嘉屬洪家灘螞蝗塘橋等處得贓不諱業已釘鐐收禁一面將供詞呈請上峯核奪矣　　慈姑浜發現盜案嘉善慈姑浜農民顧福順家頗小康久爲盜匪所垂涎前晚三鼓時突來盜匪二十餘人明火執械破扉而入平日所積被刧一空始呼嘯而去翌日由事主開具失單報縣限緝當由孔知事派員履勘一面飭知水陸軍警協緝務獲解究　　學務消息合誌嘉興女子師範本科四年級生遵章於本學期實習敎授方校長特於日昨起率領該級學生至本城第一第二兩高小校縣立女校啓秀女校及愼遠國民等校參觀敎授以資參考並將參觀日期先行通告各該校知照又縣視學譚庾生葉志翔二人以本學期各校授課已久特於本星期起出發各學校視察敎授管理方法曁平日學生成績以便呈請官廳奬勵云 
[杭州]  
　　請求勘丈新漲沙地杭屬上四鄉東江嘴地方近有新漲沙地千餘畝在聞堰鎭對江地已堅實已在養淡期問尚乏人墾種確係無主沙塗茲有沙民曹錦棠等擬承墾是項沙地日前據情呈請清理杭屬沙地事務所請求派員勘丈估價以便承買云　　警署預防鼠疫警署以近日西北一帶鼠疫盛行漸次及於江寗等處若不先事防維恐江浙鄰近傳染堪虞爰於本日召集所屬各員會議預防方法聞議定先從清潔入手其次則挨户查視病人是否患疫責令從速醫治並擬定警所内部清潔方法隨即通令各署一律照辦矣　　停止裝運南京客貨滬杭甬兼滬寗鐵路任局長以據各方面報告謂南京發現疫症應斷絶交通以免傳染茲爲防疫起見特呈准交通部自二十二日起滬寗火車暫時停止僅開滬至鎭江一段特飭車務總管急電滬杭段各站將滬寗聨運段貨僅至鎭江爲止故即日起滬杭客各站已停售南京車票其六路聨運車票亦卽停售又聞滬寗兼領滬杭甬鐵路管理局長任小山君以本路線跨江浙兩省現在南京方面發生鼠疫危險堪虞特令車務總管烈德辦理防疫事宜自即日起派委醫官隨車查驗旅客有無抱病乘車以免傳染並將全路防疫情形先行電呈交通部矣雜評一 
[和議有望（怡）]  
　　和議固吾民所朝夕期望者也今鄂電謂前敵已相約停戰和議有望是固可喜之消息也　　雖然前敵司令希望湘督之大願未償停戰果有約乎停戰之約果誠意乎未敢决也即使雙方果有約停戰矣然組閣問題方以攻取長沙爲條件其能即於此時提出和議乎又未敢决也此就北軍言之也至南軍方面本以護法爲標識諒必不以一部分之受挫而灰其志願秣馬厲兵再接再厲國固意中事然則和議安有望哉 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月二十四日星期日申報第三張舊曆戊午二月十二日（十） 
本埠新聞 
[防禦南京疫症之流傳（四）]  
　　昨日上午十時公共租界工部局開萬國防疫會會議上海防疫事宜到者領袖領事薛福德君英國領事法國領事日本領事甲克生醫士施丹禮醫士交涉員陳貽範君英國商會麥君中國商會朱葆三君海關理船廳某君古柏律師太古洋行麥愷君滬寗鐵路總管克利雅君中國公立醫院總理沈仲禮君等當經公推薛福德爲臨時議長聲稱此次南京疫氣發生非常危險必須斷絶交通以免疫氣侵入滬地克禮雅君起而報告滬寗火車現已停駛麥愷君報告長江各輪船公司行經南京下關槪不停輪議長謂如此防範外疫傳來必少惟上海租界防疫必先舉定辦事人員以便籌議防疫手續送交萬國防疫會通過實行當經舉定施丹理沈敦和利古甲克生四君爲防疫辦事員薛君又謂租界如此辦法當可免疫氣之傳染惟南巿閘北城内均與租界連萬一染疫如何辦理沈仲禮君起稱二十二號下午三時經松滬盧護軍使邀集官紳開會提議業定組織淞滬防疫會於南巿十六舖船埠碼頭曁滬南滬北兩車站就近地方設立檢疫所並在滬北之公立醫院滬南之滬軍營内設立醫院爲療治疫症之所並委託鄙人爲正主任即日籌辦云云工部局醫生施君等云中國官紳旣能如此辦理本防疫會非常滿意卽請辦事員籌議臨時防疫章程遂即散會　　公共租界工部局史醫官由密回滬後即報告衛生科云余以星期三夜赴寗抵埠後即謁見英領事討論疫務繼復謁見津浦鐵路駐寗醫官史密司君偕往鼓樓大學醫院會晤防疫之外國醫士承出病者唾沫示余其中確有疫性黴菌並承史龍君裴金斯君胡吉森君三醫士以彼等調查疫症消息與謡言並其發生實狀詳細見告諸醫士及史密司君對於疫務不辭勞瘁其所得大有價值中國官員初確有漠視之態經西醫之警告乃亦知其嚴重矣衛生局現正由津浦鐵路之陳醫士從事組織而以警務長王君任局長余曾與衛生局辦事員接晤且閲視城中總局及勸業會舊址所設之隔離醫院與檢騐所但尚無一處認眞辦事大學醫院諸醫士嘗效毛遂自薦願爲當局効力當局似未慨允昨夜余離寗時大學醫院證實之肺炎疫症共十八起其中十六起乃與改製安徽軍衣之成衣店發生之病症有關皆在城中一小區尚有二起一在人烟稠密之下關一在南門之外中國衛生局所報告者共五起大學醫院所報告之十八起確爲肺炎疫無疑大約此尚非發生之總數其總數固不易知也余嘗謁見李督軍告其急宜（一）停止滬鎭間船輪交通（二）閉門封鎖全城非有衛生局執照者不准出城（三）停止津浦鐵路下段開至浦口之火車（四）許大學醫院諸醫士協助防疫李督軍均加允可且謂將斟酌下必要之命令云　　寗垣發現肺疫非常劇烈松流盧護軍使聞耗後當即電詢現狀昨約李督軍齊省長復電略云查寗垣肺疫發生於南區地方福興機器縫衣店未三日傳染甚速人心因之疑懼現已責成省警廳中西醫院長及各敎會醫院會同延請來甯之史醫生設法撲滅務於最短時間内回復原狀知注特聞　　松滬盧護軍使昨日與參謀長馬鴻烈秘書長杜海督軍法課長鄧金泉等會議盧使謂本署致寗省軍民兩長公文除緊要事件由電逕達外其次要事件歷經快郵代電行之頗爲便捷乃令滬寗火車停駛其快郵代電已生阻碍似與尋常通信無異當此軍務倥偬日行公事尤夥擬派專差赴寗呈遞以期簡捷當經决定即日派弁赴寗　　淞滬警察徐廳長前恐他省時疫傳染來滬因此派員在滬南閘北開辦防疫事務所又派遊巡第二隊警士二十四名爲兩班由巡長督率在南北火車站並各輪船碼頭妥愼檢查在案茲又因南京省城發生肺炎疫傳染極速故昨又加派保安隊巡警分赴城廂内外及大街小巷詳細偵查各區署派出外勤各長警亦着帮同協助如查見確有傳染疫症之人即妥爲勸導速入醫院就醫至本埠各紳董與慈善團前次議决在大南門外褚婆橋附近擇地建造上海時疫醫院一節亦已鴻工庀材着手進行不久即可成立　　文滙報載二十三日南京電云昨日此間無患疫死者大勢甚有希望二十三日晨間上海領事團曾在工部局開防疫事務會議由領袖領事比總領事薛福特君主席與議者有英總領事法磊斯君代理法總領事維爾丹君交涉員陳貽範君滬寗鐵路之克里亞君中國商會總董朱葆三君海關醫官詹克森醫士英商總會總董麥開君河泊司瑪愛爾君大英輪船公司之李嘉士君中國公立醫院之沈敦和君工部局醫官史丹萊醫士税務司華德君工部局衛生科主任柯泊君未到者爲法工部局衛生員里柯醫士　　文滙報云工部局本日出示通告旅滬西人預備防疫謂凡與多數華人接觸者當戴面具户内尤當注意所用華人無事勿容外出如須遣之入巿須給以面具令戴至歸後除去探望戚屬等事亦當如是前項須給以面具令戴至歸後去探望戚屬等再報告大衆云云惟今觀風向業已轉南天氣將暖一切防疫事務或可因以無施行之必要也　　大陸報載防疫面具製法云此物以中國紗或洋紗一方及絨布一方卽可製成或用稀棉布代紗亦可紗長約三十六英寸闊須足三摺後仍有四五英寸左右絨布長六七英寸闊四五英寸置於摺紗之中不須甚厚紗之兩端裂成三條以上下兩條繞過耳之上下繫於腦後中間一條繫於腦頂以防卸落　　上海泰晤士報載二十二日南京消息云寗垣當道今已覺悟疫患之可危津浦鐵路下段現將停開客車民船小輪均被禁離寗李督軍已允會同警隊控制江上其他交通染疫者三日輒死死後親隣圍守傳染之機似無窮盡所幸天氣漸暖可望轉機云　　法工部局於星期四日晚間會議防疫事務議决應行辦法聞其一爲令法租界内中國醫士報名註册此節甚有關係蓋華人之患疑症者恐係染疫當然不欲令西人知之而請中國醫士診治此卽足養成疫患云　　寰球中國學生會昨晚請公衆衛生博士俞鳳賓君演説肺炎疫七時開會先由該會日夜校校長朱少屏君報告肺炎疫之劇烈謂此症現已傳至南京不可不爲預防請諸君靜聽俞君之高論必有益於吾人之處云云旋邀俞君登壇講演略謂肺炎疫爲傳染病中之最劇烈者其病狀爲頭痛發熱咳嗆吐血痰中含百思篤菌病之初每有囓齒類動物先蓄百恩篤菌繼則由媒介物傳之於人迨釀成肺炎疫則人與人傳染呼吸之間即能傳播俞君又述蒙古東三省諸地之肺炎疫均本自各專家所考定之記載（如萬國防疫會報告及今年東三省防疫處報告）繼述山西之疫亦爲肺炎疫傳染迅速死者已達四千五百餘人（比國敎士最近報告）今已蔓延至濟南蚌埠鳳陽臨淮南京等處俞君隨帶口套兩種防疫苗兩瓶以示聽衆並説明口套實爲至要二者上海工部局均已備妥且謂昨日已謁工部局醫宫商確本埠居民應有之防疫常識今特譯之如下（一）此症之傳染由於咳嗆（二）防疫者宜用布或口套緊密遮覆於口鼻之上口套可自衛生處得之（三）常人切勿與病疫者接觸（四）倘見疫症宜立卽報告衛生處必能得助力及指導（五）病疫者必須隔離（六）凡與病人接觸者在七日内勿宜與他人同居處七日以後若疫症不發可無妨碍（七）病疫者先患頭痛繼發熱咳嗆吐血不二日而死亡無藥可醫（八）凡病疫而埀危者其傳播疫症之危險較之疫尸爲尤烈（九）凡家中有疫症健者即不宜與病者接觸倘侍疾者常戴口套則可幸免於傳染之危用過之口套須焚毁或浸入沸水之中以消疫菌（十）疫之傳染不關房屋凡居民不宜遷徙恐往返舟車中反易散播疫氣凡對於旅客勿驟相與處須俟七日後不見動靜方可視如常人俞君講演此疫皆關於學理且有據可攷演辭甚長頗詳細茲紀其大要如斯演説後又經朱少屏君代表合座向俞君道謝復欵以茶點而散 
[防疫期内厲行清潔]  
　　淞滬警察廳長徐國樑昨日訓令所屬各區署所云照得近日寗垣發生疫癘滬埠厲行防疫本廳轄境内馬路日闢居户日增滬南各署所清道夫役不敷業經本廳長酌派夫額二十餘名其閘北各處現正函商工巡捐局增費籌添查清除垃圾迭經本廳嚴飭整理乃各地時有不潔情事當以防疫期内應如何切實整頓自即日起責成各該署所官長督飭清道員並派得力長警嚴密巡視如再有掃除不潔情事各該官長應負其責輕則紀過重則罰薪至如清道員辦理不力定予立即撤懲本廳長並即派員四出稽查决不稍事寛徇至於人民方面隨時傾倒垃圾實爲地方惡習此次應痛加整頓力予刷新自春末以至秋初傾倒垃圾以八九時爲限茲寛展至十時爲止如過此時限再有任意傾倒者應責成員警實力干涉如不服從無論何項人等即予傳來處置初犯罰銀一元再犯加倍如再不服即予送廳嚴處懲一儆百自有效果可觀切勿稍涉瞻徇須知道路清潔與否實繫外界觀瞻居户違時傾倒咎在居户警察查禁不力卽咎在警察以上所指係爲實力整頓雙方並顧本廳長言出法隨期於必行倘再有掃除不潔情事則是各該官長督飭不力有意違誤干咎决不稍寛也至限令居户自造水泥垃圾箱隻一案前已通令飭辦並即迅速進行爲要附發布告並仰分貼此令布告抄錄於後照得傾倒垃圾本有定時可計寗垣近見疫症滬地嚴防疫癘現定傾倒時度必午前十時爲止無論商舖居民逾時不准傾棄倘有違犯亂倒即予拘案罰處凡在商民人等應知衛生大意保持公共清潔愼勿作踐道路本廳令出必行切勿意存嘗試 
[滬南工巡捐局之三議案]  
滬南工巡捐局姚局長以西門外斜橋以西至日暉港爲止之蒲肇河日漸淤塞船隻已不能行駛且該河與法新租界接壤業由法總領事來函要求開濬不得不早日興工其所需經費擬在歲修馬路欵内先行動支暫停修路以爲移緩就急之計又以該局徴收之地方公益税向充清道路燈等費邇來居民延不繳納者甚多以致甚爲支絀現擬分投勸導一律繳納又以斜橋以南至龍華及徐家滙等處新築之斜徐斜土兩幹路及眞人路康衢路局門路新橋路魯班路打浦路七賢路僅記路東妙橋路等各支路之築路經費原在城壕欵内支借三十萬金前由朱局長呈部要求作爲以公濟公豁免歸還未經照准茲奉部令着速籌還究應如何彌補應即設法故於昨日午後二時邀集該局各董事將以上諸事逐一討論良久始散 
[檢查火車旅客之可疑]  
昨日午後三時南車站由滬開杭之特别快車正欲開行之時忽有手執路局所給浙督軍署一百九十三號免票自稱火車檢查員之鄭耀昌至三等客車内向乘客李淡泉梁三華等逐一檢查包裹物件當爲駐站之京畿憲兵曁護軍使署稽查員郭珍榮等所見以鄭耀昌旣奉浙督軍派在滬杭路線履行檢查職務何以未有公文來滬知照且鄭亦未向本埠軍警各機關先行接洽實屬無從認識值此時局不靖之時恐係奸徒假冒遂由憲兵與郭稽查員等向鄭盤詰始則答稱係奉浙督委派檢查火車旅客詰其因何不先接洽鄭卽語塞繼又稱係兩浙緝私統領部委員詢其火車免票係從何處得來則稱向夏統領處借用郭稽查員等以其語頗支離即將鄭及所執免票一併扣留並囑被鄭檢查之乘客李淡泉梁三華二人暫緩起程以便質證旋卽一併解送高昌廟京畿憲兵第一連連部聽候連長吳玉璞訊明核辦 
[中西人兩次串攫購土資本之結果]  
住居公共租界密勒路一百八十四號門牌之西洋人達司可司脱因於本年正月五號串同德國人卡爾地克門與惠力姆搿林及粤人黄金寳（即陳金生）鄧田等向住居海寗路同昌里之陳錫林姜鉤瑞以兜售紅土爲由誘至伊家用手鎗恐嚇攫取鈔票洋一千三百元後被虹口捕房包探沈阿炳西探堯克先後緝獲連同另犯攫取土販陳澤文鈔票九千　九百五十元之墨西哥國人柯石蓮史要證沈瑞芳一併拘入捕房除將達司可司脱解送該管領事署訊明判押西牢一月期滿遞解回國外其餘卡爾地克門等中西人六名解送公共公廨迭經中西官訊供詳情已見前報前日又届復審之期捕房將全案人證押解到廨於二句半鐘時由關讞員會同英副領事白爾君在刑庭研訊先由黄金寳之代表摩西律師向黄詰據答稱我前在亞細亞火油公司執業停歇生意已一載有餘達司可司脱素不相識柯石蓮史與撲雷肋亦認識未久撲雷肋係由陳大寳（卽陳耀宗）介紹認識此案發生之前由撲雷肋託我代銷紅土因無主顧並未代銷正月五號我經過密勒路遇見撲雷肋邀我至達司可司脱家見鄧田沈瑞芳柯石蓮史均在其内繼見原告亦來與撲雷肋議定土價其時由沈瑞芳傳話我實未預聞亦未與原告介紹買土云云是時工部局刑事檢查科代表牛門律師亦向黄金寳逐層盤詰旣畢乃由鄧田之代表律師向鄧詰據答稱原告與　告買土之事我實不知所有陳錫林被刦鈔票等事我亦未預聞惟與柯石蓮史與撲雷肋等素來相識不敢爲匪等語繼由黄金寳之妻染妹妹投案證明伊夫平日行爲是時又由牛門律師向鄧田盤詰一過並稱本案已奉堂上研訊明確查卡爾地克門與惠力姆搿林前堂均已承認由黄金寳等邀去冒充捕房西探攫取原告鈔票尚有柯石蓮史亦已於陳澤文一案承認搶洋所有黄金寳與鄧田兩人已據各方面證明屬實且證據頗爲充分應請從嚴懲辦中西官磋商之下以被告等設計搶洋罪已成立判黄金寳押西牢五年鄧田押四年柯石蓮史押三年卡爾地克門與惠力姆搿林各押二年起案贓洋一百八十五元給予原告具領 
[尹神武不認即是沈祥夫]  
謀剌前鎭守使鄭汝成案内之關係人沈祥夫即孫强夫又名尹神武自公共廨判决引渡解交護軍使署後業經軍法科提訊兩次堅不承認茲聞盧護軍使以此案經公堂與本署軍法科迭次研審被告堅稱彼是尹神武不認爲沈祥夫之化名非俟原告鄭大爲携證到滬並傳齊各證人及　搜集各項充足証據會同政府特派員訂期公開審問不足以昭折服而成信讞云 
[處置南京財政部之存欵]  
本埠中華銀行因不付財政部存欵被控曾經公欠公廨傳案訊明被告卽將民國元年南京臨時政府財政部所存現洋四萬元及息洋八百元繳存公堂候核在案昨晨由中國政府代表穆安素律師投廳聲稱被告旣將前項存欵呈案原告願充直隸水災賑欵散放中華銀行亦延哈華托律師到堂代辯經李襄讞商之英白副領事判候展期七天再核 
[藝徒種毒謀害五誌]  
公共租界愛多亞路一千二百七十六號門牌木作内學徒王二寳因將毒藥置於粥鍋内致其師夏阿虎及夏妻龔氏食後相繼斃命業經公共公廨中西官騐明棺殮並經工部局西醫驗明粥鍋内所置之物係是砒礵定星期六早堂解訊在案昨日届期由捕房將王二寳解送到廨並派華探沈壽章上堂禀明前情請爲訊究經張襄讞商之義副領事羅君以案關謀斃兩命必須詳細盤詰未便隨堂訊理判王二寳帶回捕房候特别訂期研訊 
 
 

Page 11

 
 
　　中華民國七年三月二十四日星期日申報第三張舊曆戊午二月十二日（十一） 
[星期六之金融調查]  
　　本月十八號迄今滬埠各外國銀行來往銀洋甚屬寥寥惟北巿各錢莊與江蘇交通中國等銀行略有進出今錄於下星期一各莊裝赴甬江洋十萬元星期二三均無星期四江蘇銀行從蘇州來洋五萬五交通銀行裝往南京洋五萬元星期五中國銀行從杭州來洋十萬元又南京來洋五萬元星期六無此七天中龍洋墨洋仍因寗波餘姚及常熟無錫等處用場甚廣故價略高最高（二十二號）午後收盤爲七錢二分六釐三毫七五最小（十九號）上午爲七錢二分五釐一毫二五至昨日因華商又有棉紗疋頭等解欵所以洋釐略小計七釐半銀拆則漲至四分及五分　　大條銀價自十九號至二十三號四天中其長二辦士鎊價亦從是日至二十二號上午二十八長一辦士俄而因有大宗絲欵結出復縮半辦士然較十六號鎊價祗長半辦士日本滙水每日幣已跌銀一分　　自十一號至十六號羅卜票價頗爲活潑羅卜一元可兌洋一角七八分嗣聞道勝售出大宗羅卜票之後迄今未有巿面是以票價復跌至一角三四分各銀行少有進出　　本月份標金價前得期六（十六號上午）開盤二百四十四兩三錢此後逐步見跌蓋因大條銀價與鎊價頻長之故最小二十三號上午開過二百三十六兩五錢後復漲至二百三十九兩九錢然昨日收盤較最高時之價每條已跌銀四兩七錢如欲轉期四月份者每條須加銀一兩三四錢　　現貨赤條邇來買者甚多故其價漲至二百八十二兩所以恒孚銀樓同行之飾金仍須四十二元永豐餘四十一元　　各錢莊之街底銀此七天中又少存一百萬兩洋亦少存二十五萬元緣有五金疋頭雜貨等解欵之故茲將各銀行曁錢莊所存銀洋大條之數錄下麥加利存銀二百四十萬洋一百九十五萬滙豐存銀三百六十三萬洋二百四十五萬大條六條德華存銀四十六萬正金存銀三百八十六萬洋五十七萬道勝存銀三百六十五萬洋十七萬通商存銀三十萬洋六十萬東方存銀三百零九萬洋二十五萬花旗存銀一百八十五萬洋八十八萬華此存銀八十四萬洋四十萬和囒存銀五十四萬洋九十三萬中國存銀一百八十八萬洋四百三十五萬台灣存銀一百三十六萬洋九十萬住友存銀二十六萬洋八萬各錢莊街底存銀二百三十五萬洋七十萬交通存銀六十萬洋一百零五萬有利存銀三十萬洋十一萬中法存銀七十三萬洋二十九萬三井存銀十六萬洋七萬三菱存銀八萬洋六萬總計存銀二千八百三十四萬洋一千五百八十萬大條銀六條其中華商各銀行連街底共存銀五百十三萬洋六百七十萬尚有華孚興業永亨中華四明聚興誠等各商業儲蓄銀行所存銀洋不在其内 
[圖畫手工討論會更定失序]  
　　江蘇省敎育會附設師範敎育小學敎育兩研究會合開圖畫手工討論會更定秩序如下二十三日（土曜）午後三時起五時止一參觀各種成績品一宣布收到之各種意見書預備討論二十四日（日曜）午後二時起六時止一各校報告圖畫手工敎授之現况一顧蔭亭君述小學校圖畫手工應行改進之意見一黄任之君講演美國中小學之圖畫手工一討論敎材及敎授方法 
[岳州輪船之警耗]  
　　本埠太古輪船公司接電謂岳州輪船在地中海爲敵潛艇擊沉船長大副二機師及船役四十七人不知下落想已溺斃按該船載重二千一百二十三噸駛行中國沿海已歷多年歐戰發生後爲英政府調用盡役於英國與美沙波太米亞之間 
[美使行將來滬]  
　　駐北京美公使芮恩士君星戎二日將由小吕宋抵滬回任旅滬美國紳商擬於是日設宴爲該使洗塵云 
[荷領請釋德人]  
　　德人白利夫使（譯音）前因未經呈准中央政府許可潛行來滬曾被工部局查獲解由軍署發交收容所拘留在案茲由駐滬荷總領事函致交涉公署要求轉請盧護軍使將白利夫使釋放陳交涉員業已據函轉致矣 
[守捕温台逃滬之盜匪]  
　　浙屬台州海門石浦等處近來土匪鹽梟異常猖獗搶刦商旅拒敵官軍之事時有所聞日前經該處紳商電禀楊督軍飭令外海水警第二區署長羅嘉佑率領所部水警一百餘名佩帶軍械分乘小輪駛往台海等屬各要隘分道兜剿業已拘獲盜匪二十餘名盜船數艘及手鎗子彈等件解送水警廳請爲訊辦嗣復經羅署長查得漏網盜黨均由温台等處紛紛搭乘商輪避逃至滬當卽面禀楊督軍備文並帶所部探警於昨日來申至松滬護軍使署請求協緝慮護軍使准即轉飭淞滬警察廳加派偵緝隊士會同羅署長於午後馳往滬南十六舖大達碼頭守候偵緝未幾有由該處開駛來滬之永利鎭昌平陽等各小輪抵埠經羅署長協同所部探警及警廳各偵緝隊士分向各輪逐一搜檢未見盜黨蹤跡刻羅署長等俟有續到輪船再行搜捕云 
[與盜爲伍之懲戒]  
　　王國佐徐廷建俞光祖三人因與夥刦楊樹浦路耿漢亭家衣飾並拒捕開鎗擊斃滙山捕房包探余炳炎及總巡捕房一千二百四十八號華捕王明山案内之劇盜鄒春泉范瑞卿余德水張世達李懷元及馬洪臣鄭明宗同在一處由捕一併拘獲解送公共公廨迭經中西官訊明判鄒范余張四盜解往護軍使署按例懲辦李懷元押西牢年半馬鄭兩人開釋王徐俞三人各交一百元人洋舖保准予省釋在案茲因王等三人均無人具保迄仍管押捕房昨由包探解案禀明前情請爲核示經俞襄讞商之日副領事林君以王等旣無保人着即一併逐出租界不准再來 
[學校防疫之模範]  
　　南洋路礦學校校長朱貢三整頓校務不遺餘力所聘敎員半皆歐美各大學碩士於功課一方面講求盡善而平時對於學生飲食起居等力求清潔保護周至近以天氣不正鼠疫疫蔓延於校舍四圍及寢室膳堂等處均用藥水灌洒並購置各種防疫物品由校醫張近樞隨時察看今日（星期六）上午特請美國哈佛大學博士中國紅十字會總醫院院長劉月如演説鼠疫之起原及其預防方法頗爲詳細若朱校長者可謂熱心敎育者矣望各校相繼而起爲未雨綢繆之計眀於平日學校衛生力加注意焉 
[友鄰會開同業會紀事]  
　　去年耶穌誕節前本埠北四川路自横浜橋克明路起至新靶子場界内之中華基督敎會長老會浸會懷恩堂廣東浸禮會中華聖公會救主堂五分會發起爲鄰近多數貧寒小孩籌備聖誕節同樂會當時捐集一百六十餘元購備食物玩具用品假懷恩堂爲聚會地點凡受惠之孩童莫不歡欣鼓舞昨二十二號晚該會又假座中華基督敎會開同樂大會入場劵分五角三角兩等所收劵資槪撥爲慈善之舉聞到會者約四百餘人今紀其秩序如下鄺富灼博士主席一奏國樂鈞天樂處諸君二宣布開會宗旨馮釗光牧師用滬語李約翰博士用粤語三音樂班幼稚園生四演説盧獻輝小姐五四音合唱吳王董程四君六雙簧鄭玉純馮守志二君七四洋胡琴獨奏伊文思君八游戲青年會童子部九唱歌西人蓋路君十新式文武戲法韓敬文君 
[江南中學今晚之講演]  
　　靜安寺路江南中學於三月二十四號（星期日）晚八時請韓鏡湖蒞校演講演題爲𠃍物性𠃊並備有科學器具以資試驗除通知各科學生聽講外并聞徐初蓀君許可非本校生研究斯學者亦可往聽末後殿以趣談而助清興云 
[上海公學之演講會]  
白克路上海公學昨日舉行第二次星期六演講會特請神州日報記者余榖民君演説題爲（報紙與學生）余君謂以報紙比學生可謂絶相肖蓋報紙者萃集世界事情議論於一紙發表以供他人觀覽者也學生者萃集科學根本學問於一身貯蓄以供他日應用者也報紙有種種門類學校所授學科亦有種種門類社論如國文電文如數學要聞如博物歷史地理實業界如簿記醫藥界如理化小説如體操批評如樂歌揷畫如圖畫記事如聽講各種材料如參考書又報紙對於學生關係（一）畢業後調查學生歷史（二）希望青年救國（三）救世界大勢（四）養成調查性質演説畢已十二時遂振鈴散會 
[美人列席法工部局之首創]  
　　寓法租界之美人加拉乞氏日前被舉爲法工部局議董美人之得列席法工部局此爲次云 
[地圖模型之分派]  
江蘇省敎育會向日本學海指針社定製之中華民國地圖模型現已運到該會已分函定購之各敎育會及各學校派員來滬領取並悉此項模型尚有餘賸各學校儘可續購云 
[補助善舉之游藝]  
　　青年會舉行京直水災募捐會本定二十八號在靜安寺路夏令配克外國戲院内開演極有價值之種種中西游藝印劵出售藉以集資茲聞游藝中多數職員因是日另有他務特提前一天改期於二十七號卽陰曆二月十五星期三晚八時開會會中秩序如跳舞音樂幻術唱歌演劇等無不應有盡有售劵處在四川路青年會及南京路謀得利兩處凡樂善君子旣娛耳目又助善舉届時之購劵入場者定卜爭先恐後也 
[普善山莊之成績]  
　　閘北寳山縣境有普善山莊所置之義塜地掩埋上海寳山兩縣路斃暴骨貧苦旅櫬及道棄孩屍不分畛域該山莊所雇小工均穿號衣專司收殮前因舊塜埋葬已滿又在附近添置新阡並由該莊董事朱鑑堂陳少舟王駿生等呈請上寳兩縣立案迄今數年力行不輟一切收支曾刊歷年徴信錄分表大衆成績甚佳 
[個人委托無須官長簽字]  
　　湖北旅滬同鄉會函致交涉署略謂會董劉君　臣與俄國艦隊公司貨欵轇轕延俄國知悦耶列夫大律師以法律與該公司經理人交涉請將委任書狀簽字擲還等由交涉員當查劉君延聘律師係屬個人委托之事囑爲簽字未例照准如果與該公司交涉不得要領應請將轇轕原因逐細陳明具呈到署自當體察情形酌核辦理業將前情照復該同鄉會轉知矣 
[緝私營長銷假視事]  
　　兩浙緝私第二營營長婁子雲自上月親往各隊考驗師船回營之後忽患風濕病症呈請宋統領給假一星期刻已痊愈呈請銷假定今日（即二十四號）上午八時令傳所部第一第二兩隊隊官士兵齊集營部聽候點驗 
[籐器店幸未燎原]  
南巿商船會館碼頭謝聚和籐椅店昨日上午十一時被學徒小臘子在樓上遺火延及物料幾釀燎原幸由崗警瞥見帮同店夥等設法撲滅僅燬去零星雜物餘未波及後將店夥徐森和帶至一區一分駐所詢問據稱店主謝洪春因事外出寳被學徒遣火請求鑒原張警佐諭飭留候傳到店主再行酌罰 
[皮匠死而復甦]  
滬城登雲橋南猛將堂地方有皮匠某甲前日因病而死即由家屬備齊衣棺於次日下午爲之收殮詎甲忽在棺蓋上一躍而起其家屬始則大驚繼則大喜遂將所備後事趕卽收拾聞甲安好如常飲食照舊云 
[不理擔保莊欵案開庭續訊]  
陳秦豐陳鑑銓等前控吳林泉不理擔保泰昌牛皮行與勤昌錢莊往來虧欠洋五百數十元曾經地方審判廳傳集一干人證辯論終結諭候送達判詞在案茲悉此案由承審之王推事官宣告終結之後察閱兩造供訴尚有不明晣之處因此飭吏復傳兩造到案於前日下午開第二庭審理陳泰豐陳鑑銓吳林泉等並泰昌司賬陳鳳高與過付銀洋之證人徐蘭生等均到庭候示原告律師出庭陳述吳林泉旣經擔保在前則泰昌所欠勤昌往來洋五百五十二元自應如數負責吳訴稱泰昌與該莊往來經陳泰豐等介紹在前商民在後當時係憑陳鳳高囑托出立保單况陳泰豐等之信用全憑寳山縣高橋鎭地方之田單三紙求察問官得供宣告辦論終結判令兩造退去聽候送達判詞 
[南滙海灘發現浮屍]  
日前南滙縣屬石家磑滙角外灘洋面發現浮屍三具二男一女　其一當時隨潮流而去據云該二屍已腐爛不堪面貌莫辨沿海鄉民咸趨而避之旋有膽豪者某甲將女屍拖至灘上代爲掩埋男則仍在海中漂泊連日該處一帶茶坊酒肆莫不以此事爲談資謂該女屍年約二十餘歲雙目無珠皮膚爛脱耳戴金圈身穿絲棉緊身指有金戒二只篆文青吉二字胸藏小皮夾一只内有信一封係張怡美具名託買皮箱大二三號各一對尚有鈔票等等未知確數云云聞此等腐屍與普濟輪船失事案内頗有關係姑誌之以待續聞 
[水巡查獲烟犯]  
陳潤泉私購烟土十兩零五錢又土皮一兩六錢於昨日爾乘小　輪擬往某處爲水巡隊人證並獲函送地方廳收押候究烟證存案 
[究竟因何斃命]  
浙江路香粉弄永吉里二十一號門牌某姓家於前晚十時許突來一人坐於客堂内忽然倒地氣絶報經老閘捕房立飭中西包探將尸舁入虹口斐倫路驗尸所報請公共公廨張襄讞於午後二時半會同英白副領事蒞所相驗是否病亡抑係氣閉身死未能明白旋升坐公案據鮑翰芬投訴死者爲北京人史壽泉又名史永福與我同一旅館因何身死不得而知現由友人徐筱梅籌欵預備買棺收殮云云中西官以史如何猝斃尚未驗明判候西醫剖驗再行核奪 
[慈善奬勵劵之發行]  
法國戰事協濟會慈善奬勵劵經法國政府批准發行後該劵現已刊印竣事每張售洋五元頭奬可得六萬元以本埠法總領事署及法公董局並法總巡捕房三處爲售劵總機關於即日起實行發售 
[姦夫淫婦之毒計]  
住居閘北王家宅之江北客民張玉興前日至五區二分所訴稱妻子張氏與同居何立才私識迄今日久今姦夫淫婦忽生毒計將水銀置入飯碗内令我吃食希圖害命幸即察破請爲提究牛警佐准即飭警往拿何已知風逃逸僅將張氏及立才之弟何二逮案研訊一過昨解司法科移請地檢廳按律懲辦 
[控告皮絲冒牌之辯論]  
林裕隆皮絲烟號主盧子林延穆安素律師代表至法公堂控稱巿上所售裕順增記益豐景記兩牌號之皮絲烟歸林裕隆號經售别人不得用此牌號詎童大豐號主童鑑章所售之烟擅用增記景記兩牌實係仿冒請追損失銀一千五百兩被告童鑒章亦延逖百克律師投案辯稱增記景記等牌號係林姓祖上遺於後嗣八房均可用此牌號有在杭州開設林德隆反絲烟號之林志正林志仲兄弟兩人可用此牌號八份之三林志正等於民國三年間與童鑑章訂立合同所有增記景記兩牌號之皮絲烟歸童大豐號經理出售况烟包内仿單上註明林德隆之烟並非林裕隆之烟毫無不合應請堂上將弔案之煙發還並着原告償還被告損失銀一千兩且負擔訴訟費用中西讞員會商之下判令退去候再覆訊核辦 
[船户盜賣煤斤之澈究]  
日商明治貿易公司經理日本人伊籐與盛昌煤號代表同至公共公廨控稱前托船户袁根泉運煤五十噸送往無錫義昌絲廠被袁中途盜賣於蘇州宏昇煤號並將次貨攙入等情業經公廨訊問判交一千元人洋並保在案昨晨復訊原告日商偕證人祝伊才上堂證明前情並延律師代表要求移提收贓人到案訊究訊之袁根泉供詞支吾中西官判袁押候呈請交涉員讼行吳縣知事移送人證到廨質訊核奪 
[日商索償損失]  
　　日商武林洋行在公共公廨呈控張子林違背合同請追損失銀四萬零二百餘兩昨由捕房將張傳案經中日官略訊一過判張交保候訂期研訊 
[胞叔扭控胞姪]  
南巿洪安輪船公司司賬沈和甫前因患病不能任職當倩胞姪沈梅芬暫行庖代及和甫病愈後檢查賬目知被其姪挪用洋七千餘元向之根究係因賭博輸負所致允爲設法科理迄已月久置之不理昨由和甫將其姪扭至一區一分駐所請爲追理詰之沈梅芬供年二十七歲前次在公司内代叔父司理賬目不料受人愚騙以致賭負鉅欵實因無從措理曾向叔父懇商數次祗得再行緩約以待陸續清理張警佐以案關民事飭即移送警廳司法科請爲訊理 
[蕩子之暴行]  
浦東洋涇鎭附近王包氏之子王惠中向來不務正業時至家中索錢供共揮霍前日下午又糾合無賴多人擁至家内强搬物件王包氏與其媳張氏出外阻擋竟被毆傷當爲巡警查悉前往拘獲徐金發徐立生二名王則乘間逸去解送三區二分所移送地檢廳王張氏姑媳即偕證人諸茂祥投廳禀請訊究由檢察官預審之下以該氏等受傷無碍判令退去兩徐收押候示 
[深夜叩門之驚恐]  
滬城天官牌樓林姓家於前晚十二時忽有身穿短衣者七八人在大門口叩門甚急其時林家祇有婦孺恐爲盜匪行刦立命女傭由後户奔出報告巡警到來拘獲甲乙丙三人押送一區二分所由王警佐訊得甲乙係林姓後裔此次因家産紏葛前往理論惟不應深夜滋擾違犯警章判令押候訊罰林姓亦不應謊報盜刦在加申斥嗣有某紳到局將甲等三人一併保出免罰 
[拐賣女孩之懲治]  
拐匪沈老三於上月間拐得顧朱氏之女孩託由施小弟領往川沙售於某姓家後由事主報告捕房飭探將沈及妻周氏並施小弟拘解法公堂訊供屬實判令押候移文川沙縣吊到該孩再行核辦現經捕房派探至川沙將孩提回昨日傳同原告將沈等解送法公堂請究沈供認拐孩不諱沈周氏供丈夫拐孩婦人實不得知施小弟供民人祗代沈覔得主顧是實中西讞員判沈押西牢一年施押三月期滿一併永遠逐出租界周氏驅逐出境孩交原告領去 
[跑街夥但認宕賬]  
吳進之前扭跑街夥楊金聲至法公堂控稱楊私收客賬並宕用賬欵共計銀五百餘兩請求訊追判令交保候訊嗣因傳訊不到判候候提在案昨山包探將楊拘案原告即將賬簿呈案求追訊之楊稱商人亦有股份兼充跑街並未在外私收客賬該店收閉後商人帮同理賬數月薪水分文未領所有宕賬可以對銷中西讞員判吳退去楊改交五百兩人銀並保出外聽候復訊核辦 
[糖坊多備燃料之受罰]  
北京路一千一百八十一號門牌趙仁和所開之糖坊堆積稻草甚多被老閘捕房一百八十四號西探查見以其違章禀請公共公廨出單昨日將趙傳案由該西探禀稱工部局定章居民堆積稻草以兩擔爲限今被告堆有六擔之多偶一不愼甚爲危險是以傳案請究訊之趙供坊内每日所用稻草須有四　求察中西官以趙有違定章判罰洋五十元充公如不繳洋改押西牢五十天以儆 
[公廨復訊騙案]  
韓正道串黨設計騙取某日商值洋一千七百餘元之牛皮被該日商控經公共公廨將韓提訊管押在案昨晨又經提訊原告倩沈石夫投案訴稱被告原名金全福又名金蘭卿於去年七月間串同現押西牢之胡紀生等騙取牛皮逃逸至冬間始行尋獲請爲訊究訊之韓延賚美律師辯稱被告韓正道實係眞名並不姓金有見證到堂可以證明是時被告之父韓根大及弟韓正耀卽相繼上堂證明並無化名情事後又由賚美律師聲請堂上准予被告交保候訊俞襄讞商之日副領事林君以被告在法公堂尚有他案判韓先送法公堂俟訊明後再行送回本廨訊核 
[女子輾轉抵押]  
朱金氏之女兒金寳前許配於金阿大之子爲妻現阿大以男女長大故倩媒人將金寳先行領來擇日成婚迨至領回後被阿大察破並非金寳係被金氏將他女掉換希圖朦混故將金氏及子榮生扭控法公堂訊究金氏供女兒抵押在尤俞氏家判將俞氏提案判令交保限交金寳昨因届限傳訊俞氏供婦人會將金寳轉抵於王阿大故將王扭案求追王阿大供該女被民人押在漢口楊永生家須洋二百五十元方可贖回中西官判一併還押候備文派探往漢將金寳弔案再行核辦 
[刑事送交法庭]  
趙紀生即朱紀生至上海縣公署控妻趙氏掷物潛逃等情縣知事以案涉刑事飭將原被函送地方檢察廳訊辦 
[呈請疏濬趙家溝幹河之道批]  
滬海道公署昨批黄如珪等呈幹河淤塞農商交困求請飭縣令董迅即會議　浚由據呈浦東趙家溝幹河淤塞農商交困如果屬實自宜及時疏澹以重水利候分令上海川沙兩縣知事會同切實查勘召集各該處紳董妥議開浚辦法呈候核奪來呈未具副呈違式特斥此批 
[鐵路小工作竊]  
滬寗鐵路局昨送小工劉兆年徐昆元劉煥生三名至五區警署據稱劉等串竊鐵路材料由巡丁查獲請爲懲辦等語薛警正諭解司法科訊究更正粤人譚月明指控朱正香串黨攫取鈔票一案由賚美律師代表被告朱正香出庭辯護業已交保釋出完案昨報所載逐出租界係訪員報告之誤合行更正雜評二 
[檢疫之責任（宇）]  
防疫首重檢查而檢查之責厥惟醫生任之何則人之患病未必自知其是疫與非疫而尤無自投檢疫所與防疫醫院請爲檢查療治之必要即使檢疫所與防疫醫院派有員役四出調查亦未必能知某户有人患病而爲之入内檢查若醫生則有病之人大都經其診察如有疫症彼必知之故即以檢查之責付之醫生使之隨時報告檢疫所與防疫醫院俾將疫症發生之地趕爲設法消毒而以染疫之人爲之隔離而療治之則疫毒之蔓延自無可慮其所保全者甚大也然而吾國醫生之懸牌應診其資格初無定限庸醫殺人比比皆是而尤以滬上爲益衆其有無辨别是疫與非疫之識力蓋難言矣故疫正而能免發生是爲萬幸否則其危險何堪設哉今法工部局之擬令中國醫生報名註册亦以此乎 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[縣署徴收之弊] [  盂城劍花]  
　　各縣徴收員名目雖新而其實仍是前清之庫署户總等人也蓋户糧册籍盡在若輩之手所記户各皆非局外人所知縱使照册造串亦殊無從徴收也故不得不假手於舊人而財政科遂同虚設不過派一家丁掌管錢糧串櫃之鑰匙而已故徴收櫃書之弊卒無能除就余所知略舉如下一曰過鄉糧房每年至秋季輒於所管都圖抽收時風預於鄉中擇其中勢力者連絡以免過鄉時從中作梗過鄉者如十畝田地之家收稻十斤百畝之家收稻百斤餘均類此惟對於鄉董圖董則無此例蓋書差實賴以狼狽爲奸者也故鄉民遂無敢抗二曰串錢上櫃完糧櫃書必故意作難非於正賦捐税而外加納串錢者必不掣給苟吝與者則自早至晚竟有有錢無處繳納之勢蓋櫃上人固擁擠雖有知事委員監臨其側亦覺其眞應接不暇也其實老完糧者必知自己每年應完之數連串票費在内一併上櫃櫃書核數相符私囊有着亦卽不與爲難否則故令錯過時期不數日後即令糧差下鄉科以滯納處分三曰蝕糧業糧房日久與鄉人熟稔而有感情者恒有請托糧房代完錢糧以期簡捷卽將欵項交清暫取小票待後再換正串及至日後向索串票則又須找錢若干謂爲附加税也或某項特捐也且云錢到公事足正不必多費銀錢以取正串鄉愚無知每貪小利遂受其愚卽有識者告以受給而小票上但書銀錢數目蓋一閒章並不書明是何欵項雖起訴亦無效也四曰報災每逢災歉之歲開報減收分數例應科造如係普災弊猶小甚若係花災則必與熟識之鄉董接洽張冠李戴以豐爲歉而實受其災者反不能受其惠例如一户有囗百畝者得收三分被荒七分此户素性慳吝若輩遂僞報得收七分只荒三分如係熟識之户則可移彼益此其田本荒三分得收七分若輩遂代報得收三分已荒七分凡此皆非賄賂不行而其弊之所在實即利之所在也鄉户雖明知若輩舞弊顧亦無可如何此外諸弊尚不勝舉暇當續述以供爲民父母者之觀察焉（六） 
家庭常識 
[鼠疫] 　　 
鼠疫之聲震駭全國不佞旅居蚌埠當蚌埠喧傳有疫之時有友送來石印藥方一紙對於預防急救分晣不遺洎今蚌埠一帶幸免此難論者咸歸功於此特錄如下以廣其傳鼠疫係最險之熱疫傳染甚易人患此病則頭痛如破昏憒如迷甚至咽喉乾燥眼白全赤吐血數口二十四分鐘即可致命此疫前數年流行於東三省死亡達十萬之譜近又發生於内蒙蔓延已至綏遠天津而漢口南京亦聞波及危險殊甚本邑輪軌交通傳染至易若無預防救治之法後患何堪設想茲錄預防及臨時效治之法以供采擇 
（一）預防方法生萊菔即蘿蔔不拘多少切碎以食鹽拌浸約兩點鐘再用眞生蔴油拌和每日早晚餐食之以解熱毒煤毒化痰升氣使熱不内伏又方金銀花三錢野菊花四錢甘草二錢薄荷一錢生白芍二錢生熟蘿蔔子各一錢五分右藥七味如在疫氣傳染地方或自覺略有不適即用清水煎服 
（二）臨時救治方法生石膏一兩至八兩元參四錢至八錢野菊花四錢至一兩金銀花四錢至一兩連翹四錢甘草一錢薄荷二錢丹皮四錢射干二錢川貝母二錢右藥十味如疫已染即用清水煎服不拘劑數全愈爲止再南方水土淺薄石膏元參野菊花三味似寔少用仍視病人體氣如何務宜詳愼審之以上三方即前東一省鼠疫發生時經醫院研究施治屢試屢驗其效如神願有心人轉相傳告以免此浩刧則功莫大焉（不署）按鼠疫不止一種前光緒二十年間廣州盛行者係核子瘟又名結核疫西名ＢubonioＰest而前年滿洲之疫則爲肺炎疫西名ＰreumonioＰest目下晉省所患傳至南方者即肺炎疫也以上兩疫今人皆統稱之爲鼠疫實則性質各異核子瘟熾於熱時天寒則熄肺炎疫則反是愈寒愈熾氣候熱度如在八十度時即全熄似治法亦當不同上方當係治肺炎者其治結核之方容再續登 
詩話[  栩園]  
　　天台謝國傑字仁葊爲予仲兄之姨甥壻也曩在杭垣任推事祗知其曾讀律書而不知其能詩近自黑龍江寄來荒居集詩稿一册就正於予居然作手人生當游歷名山大川胸中便有邱壑信不誣也如乙卯赴黑龍江墾荒留别在都諸友二首云草草勞生逐水流茫茫人海任沉浮十年苦志男兒分一夕虚榮達士羞杜宇傷時啼血涙提壺喚酒解鄉悉揚鏣從此雲泥隔回首京華是夢游風塵潦倒未還未豪氣如今等落花五夜鷄聲悲作客十年春夢聽吹笳山河忍看生荆棘身世愁難比驥驊一樣飄零哀樂異未須同悵在天涯寄懷云不堪春夢説從頭湖水湖雲憶舊游書劍飄零羞故我海天迢遞怨封侯傷時有涙澆荆棘涉世無才遁隴邱回首錢塘江上望空懸明月照高樓一别江南秋復春悔抛芳草逐征塵六橋風月關懷切三竺雲山入夢頻流水有聲彈别涙落花無語暗傷神他年湖上重相遇猶識蓑衣　笠人其餘可誦者正多不及備錄 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十三章（三） 
此語殊出吾人意料之外因哀懇之曰果湯訥不能即釋者此身願與同處獄中於是衆人又耳語中有狀似領袖者復向予曰老同志聽之愛芙孟有罪未能遽釋而無罪之人亦無居獄之理無已卽以君爲賴福司獄中醫官庶於法便不背然非汝十入年之老囚資格固不能也予乃大喜稱謝遂與湯訥同居獄中竭我生平之力爲之斡旋匆匆遂經四日雖不能遽邀省釋然已得保於首領矣勞雷耳聆其語心中竊詫老人今日精神煥發乃無異於少年其舊病竟霍然矣因曰老友汝乃幸得十八年之獄囚資格猶今思之則當時以爲至不幸者實今日之幸矣老人意得則撫勞雷之肩曰誠然盡吾之力必能救湯訥出險也汝其俟之勞雷曰然則終以能早出獄爲佳君乃尚何所俟老人語塞現爲不寗之狀旣而發爲堅决之聲曰然吾必於旦夕救之出也言次目光炯然爲狀絶似老舊之鐘停擺已經數年一旦忽然爲人摇動乃立併其全力而行聲的的然幾達四座勞雷亦知老人心緒未寧遂辭去數日之後老人已爲三監獄中醫官權力旣舠乃始告曼萊曰湯訥已不在秘密獄中得與其他之人同息處矣不必數日當脱罪而出且出湯訥筆札以示曼萊則皆湯訥自述獄中情狀頗能安敵無苦但不許曼萊作回信耳良以當時獄例禁絶書札往來偶一不愼轉以速裀曼萊亦知之但於夜間跽禱上帝乞庇湯訥而已至於老人則日夕奔走於裘鳴街及賴福司監獄之間辛苦異常在理老人爲病餘之身勢當倦厭然竟絶不覺疲蓋其精神方團聚也特終不能引湯訥出獄門一步耳而巴黎狂潮又愈起愈厲卽國王路易亦於數日間受裁判而死且以首級遍示城中更不數日王后亦且岌岌不保以一國之元首其危險如此則湯訥之危更可想矣眼前所見類皆慘無人理之事終日但見皂旗飛揚於敎堂塔頂遍巴黎之三十萬男子盡提血丸跳舞於街頭光榮場外則火炬耀如白晝但見貴族之頭轆轆自國家欄中倒墮而下一般爵邸則都燬於一炬頽垣焦土觸目皆然舊時衙署則都改爲監獄而神壇木架則改造爲斷頭之台然而犯罪之人絶似春來之草斬之不盡殺之無窮獄室雖多乃猶處處有人滿之患而其中尤有見所未見之新建設者則爲巍巍之神像共和國所稱爲巨洛丁者是也神爲女身而來歷殊不可考人人皆謂其有駐容之術凡人而爲神祐則終身不改其容貌蓋頭顱已離頸矣此神勢力至大竟拔十字架而代之從前崇敎之人至是盡易趨向但瞻拜於此裸體女神之下即其胸問所懸飾物亦捨十字架而懸巨洛丁之小影矣（第三十三章完） 
 
 

Page 15

 
 
   
 
 

Page 16

 
 
   
 
