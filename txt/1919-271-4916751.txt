# 1919 - 271 - 4916751

 

Page 1

 
 
   
 
 

Page 2

 
 
   
 
 

Page 3

 
 
時評[延時（冷）]  
　　近數日間政府之所謂政策者靜以察之不過延時而已其延之故不知爲有作用之延時抑仍爲無能力延時今日尙不敢知耳何則後有大計劃大希望今時未至故特延以待之此所謂有作用之延時也一無展布得過且過此所謂無能力之延時也不然當解决進行之事多何以日復一日而無聲無臭耶 
[命令]  
　　十月四日大總統令兼署内務總長朱深呈核兼署湖南省長張敬堯呈請任命稽炳元爲長沙縣知事毛慶年試署安仁縣知事陳濬試署湘陰縣知事余聯輝試署寕鄉縣知事夏逢時試署華容縣知事凌紹典試署寳慶縣知事均照准此令 
　　又令兼署内務總長朱深呈准兼署黑龍江省長鮑貴卿咨請任命張霖如爲拜泉縣知事阮希賢爲安逹縣知事趙桂馨爲克山縣知事徐國順爲綏楞縣知事張樾爲設河縣知事兆麟調任呼蘭縣知事辛天成調任龍鎮縣知事李興唐調任大賫縣知事馮文洵試署海倫縣知事王鴻遠試署慶城縣知事朱文元試署肇東縣知事伊雙慶試署林甸縣知事查貴廉試署泰來縣知事何炳炎試署通河縣知事孫裕國試署湯原縣知事態良弼試署通北縣知　李英麒試署呼瑪縣知事薛翹如試署青岡縣知事楊魯試署巴彦縣知事趙春芳試署漠河縣知事均准照此令 
[專電]  
　　北京電唐少川辭職南方無總代可派繼任有人主張乘此機會勸北總代同辭嗣後不再派改由分代表接洽要事取决兩方政府 
（五日下午二鐘） 
　　北京電唐辭職訊昨始得正式報告徐卽電李純向唐表示希望仍主持滬議之意政界評論則謂係西南内部問題無關大局惟某系報紙直謂係政學會所迫 
（五日下午三鐘） 
　　北京電靳連日約研究國民政學及馮段各派要人在宅接洽要求帮忙促成統一 
（五日下午二鐘） 
　　北京電靳閣對謀和計畫擬改局部爲結總但手續繁重試從易於結束方面着手 
（五日下午三鐘） 
　　北京電王電靳云揖唐滯滬多日無功深抱歉仄查南方意見似不以北方遲滯不宣外交爲然預測前途於短促時間决難吻合惟恐中間别生枝節請由中央速定再進促和辦法如無後盾恐不免有失措之虞 
（五日下午三鐘） 
　　北京電津訊前夜徐樹錚偕曹毓雋等在曹督花園與倪等秘密會議結果未詳但於時局將生新變化 
（五日下午三鐘） 
　　北京電代表團四十人仍留警廳優待室禁止各界探視 
（五日下午三鐘） 
　　北京電徐召南苑九師兩營至天安門防大批請願團到來執行逮捕 
（五日下午三鐘） 
　　北京電參陸處通電各界請願團恐有危險作用請一體注意弭患無形 
（四日下午五鐘） 
　　北京電鹽餘交付中變財部失此鉅宗欵項節關萬分緊迫 
　　北京電參部大控案張懷芝向部員調停擬撤換會計科長並補發月薪藉平衆憤 
（五日下午二鐘） 
　　北京電參次陸錦被控案令張總長澈查陸於一日起請假一星期 
（四日下午五鐘） 
　　北京電李曰垓今日返粤 
（五日下午三鐘） 
　　北京電奉張要求罷陜陳段擬陳許並撤現又有人運動陜學生請願滬和會陳許一併懲辦 
（五日下午三鐘） 
　　北京電英美法意四國將改設大使 
（五日下午三鐘） 
　　北京電此間盛傳日俄德同盟外交委員會已電駐使查報 
（五日下午三鐘） 
　　北京電倪昨晚由津回蚌 
（五日下午三鐘） 
　　北京電皖省長來電辭職慰留 
（五日下午三鐘） 
　　北京電楊增新電新省爲國防重地所有萬國航空會議禁止軍事航空地點範圍現規定以塔城伊黎吐魯番哈密和闐等處爲禁止範圍其他科布多阿爾泰等處俟規定續呈 
（四日下午五鐘） 
　　北京電府電奉奉張據報謝圖蒙證據確鑿此次赴奉情形究若何希詳復 
（四日下午五鐘） 
　　北京電陳樹藩電出巡同蒲潼朝各屬駐軍畢已回省 
（四日下午五鐘） 
[各通信社電]  
　　北京電徐電李純轉致唐紹儀希望仍主持滬議 
　　北京電軍府詰問湘督抵押鑛産並請力爲阻止 
　　北京電唐繼堯代表由宗龍向當局述唐意不能違反西南公意承認王揖唐（以上五日） 
以上平和通信社電 
　　北京電顧專使電國際聯盟定下月朔開會盼促國内和會早日成功 
　　北京電伍廷芳來電有不易總代表斷難謀和語 
　　北京電總統電李督囑代表中央意旨向唐總代 
慰留 
　　北京電東海電王總代勸慰暫在滬濱忍耐俟觀將來變幻 
　　北京電王揖唐電請龔心湛來滬並促徐吴兩分代尅日返滬 
　　北京電皖省長辭職倪督請以李維源聶維城擇一繼任 
　　北京電閩督電告鈕永建現統海軍陸隊來閩請嚴詰西南（以上五日） 
　　以上中華通信社電 
　　北京電段昨在公府陪宴徐與談廢止軍事恊約段云恊定當然廢止惟俄亂未平我宜先固邊防然後向日提議免日本方面藉口 
　　北京電馮因徐謀和甚切允邀約黄陂同出調停　　廣州電政府主將拘留之代表釋放押令出京不送回原籍軍警集議預防辦法（以上四日） 
　　北京電當局擬就請願事項發表政府意見以求國人諒解 
　　北京電府院爲裁兵事將聞聯合會議馮段均允届時預會 
　　北京電蘇督參謀何某即日出京聞於和局進行方法滬護軍使問題皆與靳閣商定 
　　北京電公府外國顧問某獻救濟財政計劃主急圖整頓稅收徐謀振興實業 
　　北京電熊克武與儿天才王安瀾等决裂鄂省西北兩方防務牽動吃緊　 
　　北京電文官考試准舉貢依照五年條例報名投考已通過閣議 
　　天津電曹省長接院電囑將學生嚴行解散並阻其入京昨召教廳警長會議一面飭各校長約束學生一面由警廳設法防阻 
　　香港電軍府會議之結果决派員赴灑挽留唐紹儀并送回印信（以上五日） 
　　以上中孚通訊社電 
 
 
 

Page 4

 
 
   
 
 

Page 5

 
 
   
 
 

Page 6

 
 
[路透電]  
 [L英國大罷工七誌 
　　三日倫敦電今日定期開行之列車共三千四百八十套尙有地下火車與隨道火車九百餘套不在此數貨車開行者四百餘套糧食管理員稱鮮肉之供給業已增多而魚與山芋之接濟亦較預料爲佳惟糧食分送不易辦理現已以牛奶油素油與罐頭食物供給零售店舗 
　　三日倫敦電今日政府發表公文請各郡各城各巿組織委員會招募公民組織衛隊恊助警察保護治安維持秩序 
　　三日倫敦電路工幹事員偕代表十一人與首相之會議至今晚九時中斷湯末斯氏稱未有解决他無所言一般罷工者之舉動素極文明惟近有數事足遺汚點今晨有一火車由白里斯土爾開往巴丁敦行至斯温登附近車機幾毁因軌道上置有巨木之故投効工人在數處遭人毆擊克拉芳地方有人以　酸水注射某投効人其人兩目恐將永遠損傷 
　　三日倫敦電唐林街公報稱路工聯合會拒絶政府所提出公斷與停止罷工七日之議 
　　三日倫敦電昨日首相邸之會議路工代表未與會昨晚路工幹事部之態度以爲彼等力謀疏通之計畫業已失敗今唯有任令其他工業聯合會自决行動昨晚各工業聯合會合開大會鑛工聯合會第一次與會由賀臣斯氏出席今消除隔閡之希望唯在該大會出其最後能力使各方面能相接近耳但昨晚該大會休會之時與會人員對於調停一層均無把握首相之堅主開工議仍爲談判之阻力路工領袖不承認已處失敗地位且謂如無切實保證而令工人上工則人將指路工承認失敗惟路工領袖已知民衆反對路工故竭力以廣告傳單種種及四出奔走以期挽回與論而使表同情於路工各報紙則謂路工如即上工則其運動似易告成蓋人民均以路工强施威逼爲怨也政府減輕公衆不便種種行動各級人民上自貴族下至匠人熱心投効以爲之助者成千累萬故收效可操左劵僅就倫敦一地而論不特火車來往日多而糧食供給亦日見其佳糧食部已宣稱罐頭肉食無庸保存以供當道發給倫敦某車站昨日由火車運到分運各處之牛乳共有二千器之多 
　　三日倫敦電唐林街發出公報如下首相與波拉勞氏因各工業聯合會代表團之請求一日開始與路工會商開議數次至今日午後會議終止政府二日提出繼續談判所根據之辦法（一）罷工者上工則九月二十六日中斷之談判始可賡續進行（二）依照九月二十六日首相之提議政府擔保在一九二○年三月三十一日以前不減工資在一九二○年三月三十一日以後隨時酌視當時情形討論可否將不減工資之限期展長（三）政府願與路工討論將來施行現已提出之規定工資辦法將來施行時有何不公或困難碍及任何等級之工人者政府並願與路工考慮將來每級工資按成增給時各級間有何厚薄不符之處（四）第三欵所言事件苟發生雙方不同意之問題則爭端應付諸公斷以上四欵路工聯合會拒絶不受今晨會議時首相提議停止罷工數日俾可復開談判路工聯合會允之但須政府允以從前某數級路工解决辦法爲規定各級工資之根據而後可政府不以此議爲然蓋某數級路工事件係照路工聯合會之言按其特殊功績爲之解决且當時本有其他各級亦當視其功績如何而區分待遇之了解也今路工聯合會之要求不過取政府已不承認之原有條件一再提出耳政府當即提出下述答案政府依允停止罷工七日自路務完全恢復日起算以便討論（甲）工資規定之時間（乙）任何等級路工因施行政府所已提出之規定工資辦法而感受之困難與不公及每級按成加資厚薄不符之點如甲乙兩條發生問題雙方不能同意則政府願將爭點移交公斷首相又謂如路工照此提議恢復工作則未付之工資後可給還俟完全上工五日後路工代表如以談判不能美滿成就應於四十八小時前通告然後始可停工若談判果再中斷路工應將機械完全繳出並將各車駛至應到之地點路工須依允與未罷工之路工和衷辦亭全國路工聯合會對於此議不表贊成故會議終止 
[各國近事記P ] 
　　二日華盛頓電威爾遜總統之醫士曾邀神經專家會商雖謂僅爲預防起見而昨晚公報有總統病狀頗劇之言 
　　二日西班牙京城電西班牙因霪雨發生大水伐倫西亞與末爾西亞二省尤甚災象甚重亞里康特地方雨雹屋面被碎庭中積雹深可五呎道中樹木與鐵路橋梁均爲倒毁加太吉拉地方有學校一所因雨坍圮壓斃教員一人自來水管均已爆烈井泉亦悉毁壞致鎮中無水可飲現因交通斷絶不能估計損失 
[公電]  
　　蘇州總商會反對公僨電北京大總統國務院財政内務農商部鈞鑒報載發行八年公債票售押外欵以田賦爲抵品各界人民聞信惶駭田賦爲土地實權無田賦即無土地無人民而國亦何能爲國止渴飲鴆慘淪浩刼三吴賦重受痛更劇情急呼籲冒凟哀鳴伏祈俯賜省納以維人心而保國脈無任迫切待命之至蘇州總商會會長龐延祚副會長蘇紹柄蘇州巿董事貝理泰陳任陸清翰等同叩支 
國外要聞 
[法國近信（法國無線電社）]  
　　法國製造飛機之能力法國在戰事中所增造之飛機詳數列下一九一五年造成飛機三千四百六十架一九一六年七千五百五十二架一九一七年二萬二千七百五十一架一九一八年僅計至九月爲止已造成三萬四千二百十九架至製造飛機之工人一九一五年一月一日共計一萬二千六百五十人一九一六年一月一日共計三萬○九百五十人一九一七年一月一日共計九萬八千九百二十人一九一八年一月一日共計十三萬一千五百五十一人一九一八年十二月一日共計十八萬六千○○三人云 
被毁橋梁之重建法國在歐戰中被毁之橋梁計逹一百七十三座松末省内所毁之橋梁最先興工修葺其中五座重建工程業已告竣松末河及其他航行各路皆復行疏濬所有沉没之石料皆陸續運起故松末河上下游不久必能復通航運也 
　　上海馬賽間之新郵船上海法國郵船公司依據巴黎總公司通函發出正式布告略云法國所租之郵船耶魯撒冷號將於十月十二日由上海經香港開赴馬賽埠該船可裝商貨約四千立方密逹運費與巴逹維亞號相同 
[德俄經濟之將來（續）]  
　　唯北部泰半磽瘠難言地利然亦可以耕種至全國鐵道水道之需治關者殊多而經營較易平原無垠江河漫漫如渦爾根河長二千二百二十五哩累尼泌河長一千四百十哩童河長一千二百二十五哩計全國河流長凡十五萬三千七百八十三哩其中可通輪船者二萬六百七十哩可行帆船者七千四百八十二哩可以筏往來者八萬八千七百三十九哩在一九○六年之河船運轉貨物總逹一千三百萬噸遠過一九一四年德商船所運轉歐俄中部河流且甚繁綿互灌其四境是故國中行旅者隨在可以舟逹若更浚之導之爲業正易其交通之利便誠屬天惠至北部固冱寒然非棄地其跨歐亞襟海一帶森林葱鬱貫木繁茂伊古以來殆未經採伐就歐俄一隅面積計之共五億五千萬愛克已七倍於英戰前輸出品中木材居次而英所需半仰給之將來世之梓工製紙必當讓俄獨步而中部産麥小麥燕麥大麥菠薐蘿蔔苧蔴亞蔴蘋菓梨梅櫻桃最富南部則産玉蜀黍米棉黄蔴菸草茶甜杏榧石榴橘柑桃杏葡萄等可以釀酒其利尤溥俄之耕作方法尙屬幼稚肥料未能應用科學新法故其農作物之産率不及英國二分之一雖然其小麥尙占世界總額五成一分大麥占三成三分也設能改良耕作必進而爲世界之農業國其地方畜牧亦相彷彿在一九一三年計馬三千二百八十萬頭牛五千一百三十五萬頭綿羊七千三百九十六萬頭豕一千四百二十三萬頭馬羊産額俱駕美國而上之惟豕稍遜若能增益内部交通改善農牧則其所獲當彌見豐盈其棉糖兩項在舊拙農作之狀况中所出已著增盛漸有追及德埃之概略如左表（糖單位以噸棉單位以捆） 
甜菜糖德國産額俄國産額 
自一八九七年至一八九八年一．八一四．七五八七四四．一五九自一九○二年至一九○三年二．二六五．九五三一．○二○．九五三自一九○七年至一九○八年二．一○四．三五八一．五二二．三八四自一九○七年至一九○八年二．一○四．三五八一．五二二．三八四自一九一○年至一九一一年二．五四八．二四六一．八八八．八○六自一九一三年至一九一四年二．二七三八．○○○一．七五○．○○○棉花埃及産額俄國産額 
一九○二年一．二六二．○○○四二六．○○○一九○五年一．二五一．○○○六一二○○○一九○八年一．四三二．○○○一．○六九．○○○一九一○年九九一．○○○一．九七四○○○其次礦産亦較豐饒而以煤鐵錳銅金鉑石棉鹽石油爲最試以一九一三年之煤鐵兩項與英相較則歐俄産煤爲二三三．九八五．○○○．○○○噸鐵三八七二○○．○○○噸而英倫三島産額僅一八九．五三五．○○○．○○○噸惜關於礦業之立法行政失當交通機關欠備阻滯發逹未盡地力然自一八八三年迄一九一三年三十年間亦旣倍蓰如煤鐵銅嘗逾八倍鋅亦三倍焉而金鉑出産尤遞年有加 
　　就中鉑之産額幾舉世爲俄獨占面金亦逹南菲出量四分之一其在礦業政策窳敗交通障塞之時尙舉如斯佳續浸假而除其蔽滯漸資得便則俄之趨於富贏必更可觀且晚近百年間其民孶繁已四倍曩昔如善啓其沃野發其地利則更歷百年得保一九一四年之疆圉者其人口必視今日倍蓰而逹七億萬衆矣然則德將如何致諸掌中斯不外以兵力經濟或産業數者蓋其埀涎俄國乃寢寐所不能忘况目前以俄建築二十萬哩鐵路需時約二三十年其間振興德之鋼鐵工業而有餘是德因俄而得開發利益可知故其謀俄亦勢所使然蓋上述俄國種種富源率足啓德人覬觎之心而德究將何以致之欲窺此中機微莫如觀兩國民族從來之關係在昔波蘭强盛普俄咸虞不自保風雨同舟寖深固結兩國皇室旣形成不可離析之關係而俄之士大夫亦漸傾化於德至德人之居俄國樞要者其數之多乃出吾人意表此輩每易棄其氏族爲俄式然影響不鉅惟此外晨夕與俄人晋接之農賈百工數將二百萬其轉移俄人之視聽者殊大更觀兩國之貿遷則輸入俄之物資英國固占第一然泰半實假道於德以故其地位漸爲德所奪及一九一三年俄國輸入品之件亦爲德供給如鋼鐵各種機器建築材料五金雜貨化學用品藥材及其他製造品僉爲開發俄國所必需者而自英輸入者僅煤一項耳綜觀上述事實可見德俄之接近已非一朝一夕之故茲欲遽毁德國在俄之基其事極難而德國今日所以不卽宰割之者以戰敗之餘力有不勝若英美而在德爲經濟競爭是不啻使德徼幸復其疲敝得賈餘力以速俄之斵削也余茲所論世必有許爲知言者 
國内要聞 
[和議中之調停聲]  
　　東海昨午傳見許世英面請襄助和局擔任代王揖唐疏通俾使和局早告成功許僅允竭力維持一切至疏通政學派一事自身旣無把握不敢輕允擔任東海又欲借重馮國璋從中斡旋定於今午（即四號）在集靈囿四照堂筵請馮氏名爲與馮接風實際上確係要求出作調人以及徵求謀和最後意見政府曾以疏通和議完全責成李純李代表何恩溥亦已迭次與政府接洽聞將携帶前次南方非正式之提案六條遄回南京着手討論茲録靳總理致李純電文如下卅電悉我公備荷匡扶至深敬仰雲鵬惟矢肫誠圖决時局何參謀長正在京商榷稍緩即行和會前程賴公良模俾資收效他山 
　　黎黄陂現因徐總統一再致函邀其調解南北和局不得已派陸軍中將哈漢章啣命赴武昌與五鄂督接洽並交換維　和局意見山鄂再往南昌江寗與陳贛督李蘇督分别恊商促和方針據聞哈中將確於二日夜十點由京漢通車出京赴鄂而湯　銘亦同哈氏前往岑西林昨電中央云刻下西南一致反對王揖唐决無通融餘地並非反對和議而北方尤不必專詢南方意見如不能相信試問北方軍界領袖吴佩孚即可代表一切蓋西南僅知倡和者前方有吴君一人中央亦應倚重其主張且有左右全局之實力也 
　　王揖唐電覆靳代閣略云揖唐居滬雖不能與西南代表直接言和而始終抱定鎮靜主義應付一切以待最後解决西南一日不明言和議决裂揖唐則一日不作返計又致東海電云揖唐函請唐紹儀擬日内先開茶話會俾可聯絡感情兼圖和局進行詎料唐竟嚴詞拒絶且以不得軍政府命令不能私與接洽爲藉口將來如何進行之處尙乞電示祗遵王氏復有一電分致府院係報告南代表舉動者略云南代表繆嘉壽單獨致電唐繼堯主張由川湘進兵實屬破壞和局務乞迅籌應付 
　　中美通信社消息云上海和會又停頓疏通無效各方面多謂王揖唐恐難成事報界及輿論多望其撤回官場意見紛歧有謂王必不可調回者有謂事雖難處但調回王則失中央妻信者且有謂調王是示弱南方將得隴望蜀提出無理之要求如今年春間朱啓鈐在滬之情形者故調停之法有人主張乘唐紹儀辭南總代之時北分代表與南分代表正式開議并召回王揖唐别加委任北總代派員暫署後再派實授之人如是則中央及王揖唐面子稍可挽回同時又表示謀和之誠但此種辦法安福派大不贊成以爲大失體統寗與南方誓死力爭不願更動總代然安福内部亦意見不一有願調停讓步者究不知其結果如何也 
[津學生請願後之談話]  
　　天津各校學生四千餘人前日午後至省公署請願以五事要求省長山教育廳王叔鈞允爲代逹令翌日午後赴教育廳候信各節已詳昨報當時各學生雖不甚滿意徒以省長旣託辭公出事已無可如何不得已暫行回校日午後八代表遵卽前往謁見王廳長詢問結果當蒙王氏延見謂諸君要求五件業已轉逹省長亦認爲救時急務惟現在中央政象阢隍政潮起伏爲諸君所知如據諸君所請轉逹中央中央必不能照辦且與省長地位必發生關係所請亦不能逹到目的諸君旣以愛護國家者愛護省長必不肯使省長爲難且國家種種失政旣非一朝一夕所搆成則補救之法亦非旦夕之間所能有濟在省長之意必欲求一折衷辦法和平進行或可得圓滿之解决若過於操切轉恐於事無濟云云八代表見此一席話仍然毫無結果祇得怏怏而退分告各校同人矣另一消息昨日下午三時學生代表沙主培韓致祥劉式瑛于蘭渚孫學謙卞輯新姜國輯同至教育廳謁見廳長及省長代表劉參謀長要求回信王廳長云省長對於請願五條謂範圍過廣關於本省則不待諸位請求省長已早爲之矣言論不逾範圍亦非絶對不能之事被捕代表如有危險我亦不能置之度外並希望諸位對學業尤不可荒廢韓云此次請願是在中國一個極大變遷我等至北京請願政府竟以如此對待所以不得不求省長對於政府進一忠告沙云我等所爭者乃外交之失敗絶非爲被捕代表求情吾人又安能大題小作至於警廳以治安警察法禁止出版自由尤不可解治安警察法爲袁氏洪憲時代箝制人民而設何能行之今日如警廳真欲壓制民氣秦皇之焚書坑儒豈不百倍於治安警察法乎王廳長云治安警察法亦非絶對不許學生出版自由韓云旣省長愛護學生請頒明令出版自由沙云聯合會報曾經警廳立案警廳又飭各商家不許與學生交易總請轉逹省長爲要卞云由雙方觀察省長對於我等是公開的警廳對於我等乃黑幕的劉參謀云中國現在猶如大船行於海洋欲改方針須一步一步的南北和議實爲現在不可緩之事就是政府他亦欲回頭韓云政府現在欲回頭之事我有點疑義即如此次請願政府始而不理繼而拘捕再而毒打南北和議乃派安福首領爲總代表安福在内藉此可以爭利如果不和國際聯盟時就難説話總之安福部在内作主總統反爲傀儡省長爲本鄉本土之人所以我等非常信任省長沙云省長前次曾宣言曰縱不爲國家計能不爲身家計縱不爲身家計能不爲子孫計耶我等狼願省長本此意而爲之劉參謀長云我甚願南北化除意見急速謀和以求自强本此意而進行省長對於這次的事並未加干涉惟因地位之不同不能一同進行耳沙云學生此次運動並未受外人利誘或勢迫純係本良心去作被動之力小原動之力大被動之時短原動之時久學生足能自立而政府則不能獨立劉云昨日與今日廳長與參謀長所言省長有不得已之苦衷與地位之不同我等非常明晰但省長爲地方長官人民之父母子女遇難未有不呼號其父母者父母聞其子女之呼號未有不謀救護者故吾等之要求省長者不求代表釋放而求對於政府進民意之忠告下云我等代表乃大家所派我等須有詞答覆大家請廳長現在就答覆我等我等再轉答大家王廳長云五四運動以來省長不過以地位之不同手續之不同不能與大家一致進行以後之舉動請與省長留一地步省長在此方盡責在他一方即爲不盡責致他人有所藉口否則省長必别以手叚對待大家孫云我等只可對此次負責以後則不能負責卞云省長如以何等手叚對待學生學生亦以何等手叚對待省長至爲省長留地步則爲我等所應爲至五時興辭而出 
[請願代表被捕後之情况]  
　　各省請願代表自被拘於警察廳後政府究取若何對待方法尙無表示各代表在廳前夜天氣忽變非常嚴冷被拘時皆隨身夾衣斷難禦此嚴寒昨日津埠接到電話特由各界聯合會製辦衛生衣三十餘套由諶志篤君親自送京又聞各代表前日雖有解送回籍之説究竟尙未見實行乃昨日政府方面又得天津曹銳來電略謂昨日下午學生多人環集省署要求見銳富委王教育廳長代見據學生代表聲稱要索代電鈞府院請求釋放請願代表並准所請五項經廳長等多方勸諭始克散去據云今日尙須來署應如何對付請示辦法云云當局聞此對於被捕之學生未知如何發放也 
[軍府反對八年公債電]  
　　聞南方軍府昨有一明電抵京係請取消新公布之八年公債者電文如下報載北京政府本月八日公布八年公債條例擬額二萬萬以田賦爲擔保乃隨時買賣抵押並聞攤八十萬元已抵入某國商人之手每百元抵三十元等語查八年公債之發行全國反對異口同聲抵及田賦乃爲世界所無後患之來甚　飲酖若悍然不顧必欲以内債之名行外債之實問接抵押自逐危亡恐非當道之利請即取消明令用孚輿情并盼見復岑春煊伍廷芳陸榮廷唐繼堯林葆懌儉印並聞當局接電後已去電解釋矣 
[秋節前之索餉電]  
　　李奎元所部軍餉中央日久未發時或賴湘省就近酌濟得以支持而湘省近又無力兼顧秋節將届飢軍待哺情形愈迫湘張敬堯昨特電京爲李師長討餉謂無論如何至祈體念該師南下以來衛戍長沙力助敬堯維持地方治安商旅勞苦功高至不可没勉籌二三個月之餉速電匯湘俾資接濟 
　　綏遠特别區軍隊亦因積欠餉項過鉅先以無可支持由地方商會議准各商店逐日借給軍士糧食俾母譁噪此項賒借商人本期於軍士得餉有所取償現届秋節而餉仍未到自無從履行債務商人即不免受困以故日昨綏區商會具電至京特爲绥軍催餉謂此不但維持軍食並以救濟商艱 
　　天水管金聚來電云金聚率部困守陜邊寳鷄鳳翔等處黨匪出没竄擾幸經我軍殫心竭慮相機兜剿不遺餘力現在匪患漸戢值此民窮財盡餉械俱乏迭蒙體恤邊情發撥欵項杯水車薪無濟於事全年飢寒交迫待哺孔殷伏懇查照前電俯准飭部迅速匯濟以維軍實再川藏問題涉及外交深恐戰釁重開波及陜邊軍情萬變逆料殊難并乞示以方針俾得遵循迫切待命之至 
　　曹仲珊經略使昨日致政府急電略云保定各軍隊欠餉五個月未發倘因此譁變何人負責措詞異常激烈政府接電後卽發去現洋十萬以度節關 
[京華短簡]  
　　聞北京國會中之議員於昨日早晨由京至津快車掛有頭等客車二輛滿載參衆二院議員來津此車貼 
紙條上書議員備用車云云彼等並擬定四號上午快車仍搭原車由津返京又聞安徽督軍倪嗣冲亦定今晨（四號）十一鐘將由津去浦口已飭津浦路妥備專車在天津車站等候矣 
　　近數月來關於西藏之新交涉雖迭經外交當局與英使商榷延滯迄今仍屬不得要領以故尙無具體之决定而前此休戰條約期限之規定現在業將届滿政府對此問題頗爲注意頃聞外部擬於日内照會朱英使預先正式接洽並聞當局之意擬於將來提出改訂藏約時依照光緒三十二年之中英藏約重行修改並藉此機會擬將我國川藏劃界事宜一併加入討諭惟據另一消息則云西藏問題停頓多日最近因劃分藏界必須實地考量現由雙方派員往查俟查明方能再開談判 
　　政府响銀行團要求墊欵問題在京銀行代表及各　公使均表善意今所俟者惟在倫敦銀行團會議之議决如何耳昨據外交團方面消息謂墊欵問題英法方面已正式答復謂此事難以應允日本方面力謀單獨投資另一消息外交團自接到東京日本政府决定單獨承借二千四百萬之消息後已於昨日爲非正式之討論其中某某兩國之在京銀團代表謂此事與列國共同約定於中國内亂未靜時不得投資之本旨頗暴露信用上之弱點故當時無何等决定擬於日内邀集銀行團代表武内氏再行商定辦法故此二千四百萬之墊欵前途尙不免有幾分之頓挫云 
　　據公府方面消息總統以中交鈔票跌價後不獨京師總商會提出請求維持票價呼籲書而參衆兩院議員亦提出最嚴厲之質問斷難坐視故近日迭召李思浩張弧周自齊馮耿光諸要人研究維持金融現狀提高票價之最要辦法聞總統主張决意由九月份放回鹽稅餘欵内提出現金一百萬元專充收買中交鈔票之用李張兩次長對此計畫亦頗贊成 
　　日昨政府接到駐比魏公使宸組拍來要電一道係致外交部者略云刻下歐戰已經結局駐比使署收買一事年前已經提出交涉一次比國政府亦極贊同刻下繼續向比國交涉擬以賤價將原賃使署買回計用購價七十餘萬佛郎當此金價跌落之時如經允准甚屬便宜除價廉之外買回後尙有兩種便利（一）此後可不致再發生交涉（二）使署可歸自有且此使署在比都地點相宜署内房産寛大局面宏敞均甚可取至於經費問題擬請政府將從前所欠使署經費一併撥付其不足之數再由職使與外交部兩　面恊籌 
　　據外交團方面消息昨接意大利電報中國專便陸徵祥氏前日到意與意外部接洽加入國際聯盟問題雙方意見頗爲恊洽意政府對附深表歡迎陸氏在意勾留不過二三日即回巴黎再與恊約代表周旋一度卽行回國 
　　懲治盜匪法自民國三年十一月開始實行原定五年爲期至下月届滿因各處盜風甚熾熱河都統姜桂題等先後電請繼續推行現决定再展一年原定章程酌量由司法部修改若干條不日當以命令公布 
　　東海對於籌邊問題異常注意昨對吴秘書長云嗣後邊境風雲日急中央確應積極籌措進行辦法不宜因循延宕故擬召見徐樹錚面商兩種要點（一）以文治手叚安邊應由何處求速（二）以武力籌邊應如何派遣軍隊駐紥各處 
[答覆禁烟之概况]  
　　前次英美政府曾向中政府提出關於中國各省種烟之質問茲探悉近日已將大概情形答覆如下（江蘇）每年禁烟甚力恐死灰復燃每冬派員赴各縣與地方軍警長官恊力嚴查春間又禁其種植歷年無間查烟委員隨時報告知事亦會同搜查處罰（安徽）三十六縣中禁烟告示遍貼街衢查烟委員復與各地軍警　官竭力搜查有種罌粟者連根拔盡隨時報告鄉紳地保將肅清情形禀白知事有一縣發現種烟立卽處罰雖間有私運私吸而發覺之後判罰甚嚴（福建）日前曾報告烟土肅清然邊鄉僻邑時有種者知事及禁烟局會同軍警竭力掃除之種者重罰田地充公鄉民大恐自拔其根不敢再種私運私售禁律亦嚴今年五月間焚燬烟土烟具不少大快人心（湖南）警察署設一禁烟專局搜查處罰會同縣知事按月報告情形湖南 
 
 
 
] 

Page 7

 
 
田土宜五榖而不宜種烟禁令又嚴故絶無種者（陜西）一九一七年夏間已報告禁絶英人往查時根苗盡除今年官紳合力搜查更嚴每月三次查報地方官辦事不力者有處分故陜省遍地肅清（四川）蜀地雖僻處邊陲近年禁烟甚力省長勵精圖治調查所及逹至騰越鎮守使及第四旅長等亦恊同辦理（雲南）十年來禁烟甚力所費亦多一九一七年報告肅清但恐人民貪利忘害禁令頻頒委員四出禁止種運吸售犯者重罰故成績頗佳（奉天）禁種之令頻頒委員又復私訪近年來罌粟廓清至售烟一層奸商巧詐運至火車華官勢力難及幸已與日本長官商定在旅店妓寮等恊同查禁此患稍除將來可望斷絶（吉林）警察廳長親督禁種但據報告東北森林中種者數千人非大軍横掃難以除根今孟督軍已調赴部城軍隊隨往廳長又因長春事星夜赴省留委員數人擔任禁烟事宜成效尙未可知（黑龍江）近年春問禁烟委員與軍警會同查烟綏蘭道尹報告山上人民竟敢種烟並有槍械膽敢拒捕得即處重罰爲首者亟出境外犯者稍稀目下各地添設警署加派森林警察三四人每總署而外更分段四小警署巡邏森嚴軍民長官復合力對付（新疆）近年種烟者甚少然本省官員不能入俄境查烟故該處種者頗多惟有禁止運來今春與俄境接壤之處屯守重兵禁人前往私種犯者送省重罰有入俄境者俄官交來處罰故目下成績頗良 
[粤學生大巡行後所聞]  
　　粤當道以本省各校學生因查貨風潮愈弄愈大誠恐本地爛崽乘機混入搶掠商場於二十八日晚飭廣惠鎮守使李福林派撥多數福軍并飭憲兵營派出全體憲兵會同警廳游繫隊分道巡行并駐守各公司以防暴動又查得此次風潮純由聯益會激動衆怒昨特令飭警廳將該會實行解散以順輿情　 
　　國會議長褚輔成等致學生團函略云奸商等敗羣害國自當相率國人鳴鼓而攻但仍須永久堅持妥籌善法爲今之計略有數端（一）宜速設國貨陳列所内附日貨樣本任人參觀使同胞一見即知若何爲國貨若何爲日貨庶不至爲若輩所愚（一）宜聘有曾經充日貨經紀之人爲偵緝員專司調查奸商將日貨改變嚜頭冒充國貨等事一經查出立即登報宣佈並將其改變貨物之嚜頭標貼陳列所内俾衆咸知（一）宜逐日巡行每日由省城各學校輪派學生一小隊手執大旗一面務使同胞觸目驚心每日下午四時至七時在長堤及十八甫等處往來巡行其輪派之法每校一日週而復始巡行時必須大聲疾呼以喚醒同胞（一）宜廣佈演説團分派省外四鄉將奸商罪狀詳爲宣佈使窮鄉僻壤之人亦知該奸商爲亡國罪首一致抵制以上數端不過舉其大略亦足以寒奸商之膽矣 
　　外交後援會致總商會函略云檢查日貨爲救國唯一義舉卽外交最力之後援學生界無政黨派别無權利思想商董曁各行商人類皆深明大義曾將該志願書及規約逐條研究修改妥善表决施行粤人愛國心理所同皆由甘願此種舉動純屬自治範圍内事并非法外行爲有識者所同認也本月二十八日本會開會討論僉以商情習慣惟貴會接洽較易貨品繁雜惟商界識别最真議决函請貴商會酌派幹員恊助學生調查隊認真檢查免滋誤會以利進行倘荷俞允照辦當即轉致學生界妥酌辦理可否如何仍候示復 
[粤聞紀要]  
　　褚輔成組設法典研究所兩院議員借用省議會開議從前原係定每星期參衆院各開會一天憲法會議開會二天刻下各議員紛紛南下衆院人數已足參院正式會亦開會有期大約此種每星其開議日數仍須變更現衆議院副議長褚輔成以憲法開議在即兩院同人均視此爲重大之任務自應有精密之研究昨特約合議員吕復趙世鈺張秉文丁惟汾等數十人發起一法典研究所即假南關二馬路褚寓爲會所凡屬同志皆可加入其宗旨則以現在編制憲典及其他各法典均復提案編制故亟應先事研究準備以便提案并議定推舉正副主任幹事及編纂幹事起草法案所有各案由本派大會經過討論編纂審查通過各項手續外將來再與他派恊商交換意見即提出議場其宗旨及内容組織大略如是聞兩院從前在北京制憲時各派人亦多有憲政討論等會之組織之輔助進行褚氏之發起斯會亦即本此旨也 
　　葉夏聲致法校學生電法校風潮昨始停息該校前校長葉夏聲月前晋京昨有電來粤致各學生云廣州天官里法政專門學校學生張君啓榮等曁全校學生諸君公鑒聲自去粤漫游各省昨甫抵洋閲報悉校風潮迄未解决諸君因保全人格推愛及聲感愧無似惟粤局黑暗冠於全國未可理喻聲忍去父母之邦志决而心滋痛望諸君母以聲爲念大局稍定把晤有期慎舉校内人員主持校務藉維現狀根本解决期於將來如何葉夏聲復篠 
　　李根源贊成建立大學電日前陳炯明請將關稅餘欵建立大學現李根源電陳云馬電敬悉建立大學作育人才羣智競進　時即政治改良之日根本解决無過於斯至於現存之欵與其懸匏不食而釀無謂之爭曷若早示用途而興不世之業一舉兩得尤愜鄙懷其他臨時捐欵常年經費校址地點凡百計畫有慮必周無微不照根源不學無術素抱擴張教育之宏願對此高誼益表贊同特此奉復 
　　軍政府兵房失慎紀香港某報云廣東軍政府駐兵地點原在該處嶺崗一帶相連蓋搭大小篷廠十餘座二十七號夜二點餘鐘忽聞人聲鼎沸起視東邊見火光熊熊列燄冲天異常猛烈昨早查詢知係燒去大眼崗頂紥兵廠一座（此廠最稱寛闊）又有謂并燒至白灰牛崗頂大篷廠二座者當火烈時其聲如燒串爆不絶於耳且較爆竹聲更爲響烈蓋因所燒竹節故其聲甚大延燒約一點鐘之久始見熄滅 
[邊藏界之川訊]  
　　省議議會分建西康行省之動議 
　　邊藏劃界問題頗惹各方注意熊克武已有電力爭川省議會昨已動議此事議員郭選芳建議請督軍省長電軍政府速由四川主持分建西康行省以固邊圉其文云竊西康一地東起鑪關西迄江逹北連甘肅南界雲南其東北隅之巴底巴旺與懋功廳接壤西南隅之雜㺄狢㺄與英屬阿薩密毘連東南隅爲建昌各屬之境西北隅則青海西寗之交縱横均四千餘里幅員之遼闊倍於藏大於川爲西藏入川之通衢川人進藏之孔道故以形勢論則川之咽喉而西藏之頭腦也清雍乾間收入版圖歸四川統轄該地所有官弁由四川委任一切用費在四川開支蓋因該地對於吾川有密切之關係而吾川對於該地應負重大之責任也光緒三十年英兵入藏逹賴喇嘛出走西寗清廷乃商准英藏互訂條約許英人入藏　商光緒三十二年藏番妄稱藏地直抵邛州請駐藏大臣聯豫代奏清廷命外務部侍郎唐紹儀與英訂印藏條約六欵將英藏條約附載於内始知康藏界限不明將來貽禍更鉅乃創設邊藏大臣督辦西康事以護川督趙爾豐　之宣統二年趙將康地土司改流而全康底定於是修建關外旅店招募農民開墾奏辦康地學務局延聘美人勘金鑛興製革廠於巴塘修鋼橋於河口并延日本農技師提倡農業委員出洋調查織絨磨麵各機器延醫人購藥餌出關設局請設康安邊北二道并府廳州縣三十餘處以爲改建行省之基説者謂趙之對於吾川獨此事差强人意反正後南北多事不暇經營僅於鑪邊設一鎮守使辦理一切曩閲辦載北廷已許西藏自治惟因界務問題尙未解决若不於此時由吾川主持分建行省使康藏界限分明則康藏數千里將於此一筆勾消矣往者陳鎮守使迭軍告急此中真象外人不得而知然據該使所派委員來會陳説則云中路之昌都巴塘南路之鹽并定鄉北路之登科回普等十餘縣均被藏人佔據是西康之地已亡去大半也今聞英已提出交涉以光緒十六年所派駐藏大臣銜升在大吉嶺會議時地圖爲根據包有川邊在内而陳使坐守鑪關藏人得寸進尺坐令康地覆亡康亡則川局動摇川局動摇則全國震盪當此千鈞一髮之際惟有將藏人驅逐康境早建行省固守邊疆然廣州旣未遑及此北廷又無暇撑此危局當在我督軍省長自决之耳僅將建省之利與不建省之害分條例陳以備採擇（未完） 
[江西金融恐慌之原因]  
　　近日江西巿面金融恐慌拆息提高一元二角三十日開九角五分距陰曆月　比期僅有八日以此計算須合月息三分六七釐之多明雖較昨稍　實則又算提高矣據錢業人云九月行情平均實合三分拆息即典商亦不過月息二分而一般倚賴借撥活動之商民安得不呌苦連天惟此次金融驟至如此現象其原因不止一種當上月底比前數日拆息本無多漲落適中行新行長王祖訓（鎮江人）到省照例新舊交代王爲劃清經手計於袁前行長去後即囑行員蕭子郢於比期日在匯劃公所突然宣佈前任放欵須一律收回各錢商驟聞此語皆爲愕然該行意在速清手續並願提價收買申票是日竟以一千三百五十六元之價收得申票三十餘萬而金融界遂爲所牽動以後逐日提高職是故也其實該行所收申票大不合算現在滬上洋價大漲欵存該處僅能合五釐行息在本省則實合二分有餘據錢業人爲之計算此次該行厲行收欵雖不利於巿面然該行亦須吃虧四千餘元不過江西錢店大都有名無實端恃存欵爲生活其利息在二分以上官場咸樂就之惟王行長持之太急耳然王亦初不料即因此引起巿面之恐慌十月一日王特要求匯劃公所同人開特别會午後三時各錢商到六十餘人一則表示歡迎王氏之意一則提議要求財政廳將九月（原係九月一日即已到期因財廳展期一月今日又屆限滿無兌亦無下文）展期兌現之金庫劵八萬餘元及十月一日到期之十七萬元共二十五萬餘元掃數兌現以維巿面且一日拆息行情依情形而論本有提至一元二角之勢因對於王祖調之來皆具有一種活動希望故皆以一元之價拆欵然仍較昨日提高矣 
　　王到會後即宣布該行對於地方金融初不能强負維持之責并謂該行發有匯兌劵四十餘萬在外值此時局多故之秋不能不准備七成現金以資應付譬如京鈔現已跌至四八折該行在贛發行之劵自宜極力保全信用設使匯兌劵信用墮落又豈地方之幸至於墊借官廳及放款巿面該行實覺無此能力深望錢業視該行如尋常錢舗云云各商以其無一有責任之言殊失初望經再三磋議最後始討得一句如有力量儘可維持龔梅生君復挽至客廳磋商多時後各錢商聞王語龔仍係一派空言然以該行在巿面向有操縱之魄力往後仍難免有相需之處王旣堅持保守主義不肯出而救濟自其固有主權故對王尙多恕詞所最痛心者財政廳太無信用耳債劵積累數期不兌數目至二十餘萬之多巿面被其拖空週轉不靈商家維持於前而官廳毫不在心且一日到期之十七萬餘元旣不兌現又毫不與商量僅以一紙公文發交金庫即照九月劵例展期補息且謂如不願遵補息辦法則可掉換九月日之劵似此舉動實近乎强制勒令何足以服羣情徐瑞甫余鴻卿張繼周等皆主張務請龔會長迅向財廳代陳商情並不願得幾枚銅元之息勿謂九月到期者曾經依行此後即可每期倣辦須知前此本爲委曲顧全起見現在金融緊迫自顧不暇非有現欵接濟萬難流通務望會長設法救濟云云龔以要求兌現恐公家財力不能辦到然總須請該廳互相維持或能將九月展期之八萬餘元先兌亦　嘗不可稍舒目前遂决定函致商會向財廳交涉未識能收效果否也又聞王祖訓龔梅生以金融枯竭無法救濟准於二日設宴簡請資本家於滙劃公籌議維持方法未知有救急之良法否 
[山西之棉業談]  
　　推廣於雁門道屬 
　　山西雁門道屬各縣向來概不種棉説者輙諉爲氣候土質不宜自去年當局懸賞種棉後得奬者約有數處已可證明必非不宜於種棉故今年該屬各縣農桑分局及人民種植者頗多聞近來省署迭接各該縣報告棉業情形如五台定襄等處所種之美國棉每畝約可收四十餘斤代縣秦知事報告該縣所種之棉縣署及農桑分局等三十餘處均有成效其棗林等村二十餘處收成亦佳益可見各該縣之氣候并非不宜於種棉也又聞五台定襄均僱有直隸工師故能大見成效大同縣民尉斌與村長尉國墉各種棉一畝於秋分前亦收十分　七若然則不僅雁門以南各縣宜於種棉即雁門以北各縣將來亦未必不成爲産棉區域矣 
[蘇省議員條呈米禁辦法]  
　　蘇屬在籍江都省議員鍾善道王紹鶴等八人爲米禁事公呈齊省長云前灣邵稅所扣留私米一案當經該稅所及江都縣署電請辦理復由善道及公民趙恩鴻等先後請我省長盡數充公以維民食在善道及各公民之意無非爲現時米價日有所增小民生機難以爲濟果能依照封禁成案辦理旣可以禁絶私運於未來又可以維持米價於現在且以前部令省令均能奉守無差不致有陽奉陰違之誚乃歷觀省電始則曰未准軍部知會到署且在停運軍漕各米以後未便放行是我省長已不承認爲軍米矣繼則曰灣邵扣留之米據唐鎮守使來電確係軍米惟以未持部照不合定章一俟部照呈騐再行照章核辦是漸有活動之餘地矣終則曰此項軍米現准部咨係在封禁期前訂存且照納内地稅項應即騐明護照收稅放行是果成變動之事實矣善道等識淺才疏然如謂此項米糧確係軍米則實不敢信何也蓋旣係軍米軍部何以不早爲知會部照何以遲遲始到前次呈騐護照双何有在蕪湖購買字樣上月部查軍米已購數目何以又無此項軍米在内種種予盾不辨自明在我省長方面未始不欲依法懲處其所以遲之又久而致生變動者諒有不得已之情而不能不如是也夫豈我省長之初意哉雖然往者已矣省長維持民食在蘇數年口碑載道觀於前次對於本省米禁一再堅持其民飢已飢之心固不減於古之稷也雖然竊有進焉本省軍米旣經停運萬無再任購辦之理此次旣因不得已而放行倘後援前例則禁令即不生效力應請省長將從前陸軍部所宣佈已購軍米省分及包數重行通令各稅所曁各縣知事以後遇有非部令所宣佈者概予充公庶失計於前猶可補救於後此其所陳請者一也漕米在前清時本爲天庾正供自南漕改折久經消滅民國更無此名稱現在令行停止洵爲正辦此後如遇再有運漕情事發現不獨蘇省人民不能承認且與民國定制大相反背應請省長永遠堅持勿允採辦此其所陳請者二也米糧流通本省前次省會議决本不予禁止然如運往上海及浦口等處出省與否每不易稽查又如江北淮海各屬港汊紛歧稍一疏處即行出口名爲流通本省實則私運出洋應如何妥訂辦法通令遵行之處應請省長明白宣示此其所陳請者三也本省流通雖有定案但甲縣往乙縣購米似宜先由甲縣長官商會將所需數目咨詢乙縣長官商會是否可行如乙縣存米有餘即由乙縣長官商會答復甲縣再由甲縣照答復數目出具護照往乙縣購辦乙縣往甲縣購米亦然如此則可免影射之弊方合省會原案本旨此其所陳請者四也以上四者係爲亡羊補牢之計是否有當尙祈察核施行云云未知省署如何答復也 
[南京快信]  
　　李督齊省長均於昨日下午四時親赴三牌樓美領事署答拜美總領事又卸任　本駐寗青野副領事即日離寗李督齊省長亦便道赴日領事署送行 
　　魯各界代表張廷獻王洛平等三人與寗垣各界接洽事畢昨日晚車赴滬 
　　黎黄陂代表黎澍已於昨日晚車赴滬 
軍署駐滬代表白堅武昨因公由滬返寗 
聞鈕傳善尙留滬未赴粤 
聞北代表李國珍王克每汪有齡等均擬明日由滬來寗祝李督壽辰 
李督壽辰已届京内外各省來賓仍不减於往年本省各鎮守使各道尹各縣知事稅所長亦均聯袂來省故近日城内外各大旅館擁擠異常本城軍警政　機　長官擬送堂戲三天李督堅辭不受 
臨時防疫總分各醫院此次辦理成績頗佳現疫症已減定本月底一律撤銷 
睢寗縣知事謝成泌被該縣紳民臚列多欵在軍民兩署迭次控告聞齊省長已派員查辦 
[杭州快信]  
　　本届陸軍大學録取浙籍軍官朱錫麒等九名　限本月底赴京覆試 
　　警備隊總司令部餉需課主任陳曾蔭現擬委署餘姚縣缺遺差另委江蘇任用知事施光燮接充早晚即　發表 
　　省城元利高義泰等布號托慎大公司包運某貨昨又大批到埠經學生聯合會偵悉不候摃抬入棧　途　獲解交商會存儲候騐明後再定處置方法 
　　此間救火聯合會昨下午在總商會開會修訂章程改爲三十三條大衆表决即日呈報官廳備案 
　　蘭溪縣教育會上月二十八日開會改選正副會長到會會員一百四十九人選出正會長趙佩瑜副會長徐志仁昨已呈報教育廳備案 
地方通信 
[蘇州]  
　　京政府注意請願團吴縣温知事奉省長訓令准教育部咨略謂政府現在對於學生團政治運動倍極注意乃最近又悉請願者將以武裝爲後盾深恐擾亂時局現特擬定辦法數種通行查照轉飭所屬一體遵照等因准此合亟令仰該知事遵照茲將辦法録下（一）以現下旣在和議期内應實行令各處軍警長官設法由根本上禁止以保地方安寗秩序（一）以爲外交上對德奥均已恢復和平對於青島仍在力爭尤應剴切對於學界宣言毌庸再有請願（一）確定中央行政除法院、 
外个界不得任意干涉 
　　錫米運蘇之周折今秋歉收民食維艱吴邑前由紳富籌辦平糶以東貧黎特呈准財政廳給發護照赴錫購米一千石并赴無錫縣署接洽領得許可公文及將米辦齊分裝四船行經望亭稅務分所復被扣留雖將護照及公文呈騐該所卒不放行於是復至無錫縣署報明山楊知事具函稅務總所轉飭該分所准予放行是項米糧乃得裝運來蘇 
　　處邱花　減色虎邱一帶園場專靠種花業連年頗稱發逹詎今歲雨水遇多以致茉梨等花大爲減色連日木穉上巿一般花販紛紛設攤收購在席場弄左右最爲擁擠孰意秋雨數日樹上花朶均被擊落故各花户頗爲懊喪咸謂本年恐難獲利云 
[金山]  
　　錢圩鎮組織檢查團錢圩鎮商店綜計不過六七十家然每歲所銷某貨不下七八千元自山東問題起後該鎮各界組織某貨檢查團公舉錢矚天君爲團長凡各航船及各處腐乾擔到埠均須逐一檢查並將各商店前進某貨詳查加戳以杜私運如果發現勒令繳出焚燬决不徇情 
[鎮江]  
　　花紗最近巿况近來紗價大漲而花價反見平平與上年比較相去天壤茲鎮郡各花莊近日由南通購運新花爲數約千餘包之譜陸續到鎮聞南通産地收價每擔新貨自四十二元至四十五元惟現時紗價十六支紗大包已提至一百七十二兩左右本年紗價如此之大紗廠獲利豐厚當可操劵矣 
　　兩聯合會各派調查員鎮郡各界對於抵制事均能堅持靡懈各界聯合會業均將調查員推定商界聯合會亦於日昨午後召集各調查員籌備入手調查之法以期永久 
　　油價跌落日來油貨銷路異常呆滯大有一落千丈之勢據漢口來信云價值已逐漸降落老色桐油客盤已跌至九兩五六錢 
[南通]  
　　新聞事業概况南通報紙近已漸增至四種之多若紫琅聲報發行人馮振聲編輯者陳吉人俱辦報老手故銷數爲通地各報冠通海新報組織極早銷行亦廣公園日報率多游戲新聞嗜劇者咸樂觀之南通報由張孝若擔任筆政編輯精審乃父嗇老詩文亦間露鱗爪是以觀者亦頗衆 
　　鎮使晋省祝嘏通海鎮守使張仁奎昨日乘輿赴蘆涇港搭乘長江商輪晋省祝李督壽辰云 
　　清丈已告結束本縣清丈局成立在各縣之先所辦成績爲全國冠各省縣常派清丈人員至通調查以便模仿足見一斑局長張退庵氏昨午特柬邀瞿莘畬縣長曁巿董等到局會議結　辦法大旨各區中若有未換憑單者則派役催換局中員司應即裁撤暫留兩人治理一切終結事務 
[寗波]  
　　各團體聯合會紀詳寗波學生聯合會調查部因有人報告謂大東陽海味號有私進某貨情事當即派員會同十人團　查員前往調查詎該號經理金文德抗不受查且大肆咆哮譭辱備至雖由聯合會得報加派往查仍被拒絶甚至唆令棧司作用武勢并喊招崗　意欲捕拿幸該警不理未釀巨禍學生等當電知聯合會立即召集緊急會議全體整隊出發非逹到檢查目的不止旋由該號股東邵維嶽君出而調處願將進貨簿兩本吊出備查金某則僞稱火腿刀手乘機脫逃衆始收隊回校此一號事也次日即由學生會通函各團體假總商會開聯合大會討論一切商會大人團聯合會商業公團小學聯合會女學聯合會等均派代表與會大柬陽股東邵君亦以股東全權代表名義到會下午三點鐘振鈴　會首山學生會張傳疇君報告宗旨畢即公推王叔雲爲臨時主席討論審查該號進貨簿辦法當公推楊直道孫松年二人爲審查員自五月二十二日起逐筆審查（因海味同業有自是日起永遠不進　貨之宣言）次對於該號經理之懲戒辦法當由金臻庠君提議主張責令該經理登報悔遇道歡一面嗚放鞭砲五千響及四城揭貼以儆效尤經衆討論改鞭砲五千爲二萬將付表决旋由邵君起立再三懇商除去四城揭貼一條其餘一概承認並聲明經理如因此解職則不負上項之責任云云衆限三日内（四號四點鐘以前）確實答復如該經理確已解職須由股東出面登報聲明逾期違約則以該股東邵君名譽爲擔保一一均由邵君承認次討論處置商會所存某貨辦法均主張全數焚燬其不能投火者則投沉大江公决於本月六號下午分别執行並由金臻庠君提議執行辦法導以軍樂並於每種某貨之前立一標幟書明某號及經理人姓名以示儆罰衆贊成次討論台鹿問題由十人團調查員陳新黼君報告略謂本日寗紹輪進口查有台灣鹿十七頭係實生行所進即至該號交涉彼再三懇情限一月内如數出口鄙人因當時欲得其確證責令該行邀保出立筆據一紙收執究應如何辦理請衆公决云云衆以旣係某貨當然無准其出口之理惟鹿爲生物若與他貨同付水火置之死地心有未忍主席當以死活處置二法付表决即以活法處置通過其辦法另議次由審查員楊孫二君報告進貨簿内閏月三十日進有鈴莉十斤確係某貨且由上海辦法其餘如海鹹香蕈等則由本街同業轉拆云云經衆詳加討論僉以本街轉拆係該業存貨情有可原無庸置議其鈴莿一項公决派員吊貨候十三日同付焚燬不足之數責令照價繳商會暫存並由該號邵君親立自後永遠不進某貨及聽憑調查筆據一組後王叔雲君提議以該會自五四以來因調查墊出費用數已不資來日方長後難爲繼應請公議善後方法其前所墊之欵商會自願擔負云云公决茲後由各團體量力籌募以資補助迨敵會時已鐘鳴七下矣 
[江西]  
　　景鎮瓷業公司被焚詳情景德鎮瓷業公司前日全廠被焚誠可惜也查該公司之地址係在前清御窰廠内周圍約一里南窰北窰在焉近因工人複雜照料艱難將北窰租與楊某某日該公司經理巡視全廠至北窰察出窰蓬破綻即向楊某即其暫停營業重將窰蓬建築楊答以無妨經理亦無如何乃是日火龍果將窰蓬燒化掀開一大洞火從洞出延及窰樓材料而其時守護工人又不施以灌救直至水龍趨至事已不可爲矣該廠失慎後該經理即電告各股柬各股東先後回電飭其查詢起火緣由而尤以江朝宗之回電爲最激烈該經理即至商會開會提起賠欵問題各會董贊成者半反對者亦半總理陳某亦窰業大家聞暗與公司角鬭反對更甚一場會議遂毫亳無結果而散旋由經理赴縣請緝火犯并謁浮梁縣知事韓兆鴻面呈賠欵理由知事當柬請商會首領陳某來署詢其意見陳乃將其素抱宗旨稟覆知事唯唯稱是該經理得信後心頗不服恐將來仍須提起訴訟也 
[湖北]  
　　鄂邊新防禦頃聞皖屬英霍方面兵匪滋擾日甚一日鄂省當道以英霍地面毘連圻羅特令駐防鄂東謝團長一部軍隊就近酌派一營往防羅田之夫子嶺鳳凰關圻春之泗流河等處昨據黄州來人所云該項軍隊業已派赴防所矣日前新店與安化潰兵竄擾鄂贛交界山中業由兩省督軍派隊恊剿頃接七十二團友人函稱該潰兵刻經七十二團團副官張學廉督隊前往崇通及江西武寗一帶猛力追剿已絶匪蹤茲於二十九日率隊回蒲是役也前後二十餘日即電邊患肅清寇團長得報大加奬異擬即報告軍署矣惟聞江西修水銅鼓等處尙有大宗土匪出没爲患地方前此所派沿邊防軍猶水敢撤還仍留該境以資防堵 
　　軍事借欵又一幕湖北政府前代中央向友華借欵百萬元早已支配乾淨茲又因軍費缺乏乃向漢口之中國交通興業中孚鹽業五銀行曁省垣官錢局共借六十萬元一分四釐行息財政廳爲擔保三十號已交到四十萬元其餘二十萬元准於十月一號交足 
雜評一 
[敷衍政策（默）]  
　　靳氏登臺後疏通斡旋勸告之聲依然未絶也當局日以此責調人調人日以此自任親函也派員也發電也終日忙忙者果有謀和之誠歟抑以此敷衍西南歟皆非也蓋以此敷衍外人與王揖唐耳 
　　當局豈不知西南已無從疏通無從斡旋無從勸告而必爲是忙忙者對於外人表示始終力謀統一之意西南不願和北方亦無奈何也　於王氏表示本無另易代表之意西南堅不允當局亦無奈何也果若是外人之受欺否且勿論而王則何以自處不亦難堪矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
籌備慶祝雙十節之種種 
　　上海各公團發起組織八年雙十節國慶籌備會及開會議决慶祝辦法已兩誌本報茲查昨載秩序單内武術一項尙有上海公共醫育場未列入又發起各團體名單内漏註上海救火聯合會及上海公共體育場兩團體合爲補載 
　　上海縣勸學所長李頌唐分致本埠中等以上各學校通啓云國慶日在公共體育場開慶祝大會准午前九時齊集行禮並整隊游行届時務請督率學生涖會並請令學生各執國旗藉裘慶賀云 
　　南京路商界聯合會昨致各路商界聯合會函請於國慶日一律懸旗掛燈共伸慶祝并請於十號上午八時半準時齊集西門外公共體育場向國旗行禮畢共同聯隊游行以表商人擁護共和之意 
　　駐滬楊交涉員定是日招待外賓昨特飭庶務科飭匠趕搭綵棚及添置電燈從事籌備一切 
　　上海兵工廠各工匠除星期日循例休息外平日皆當至廠工作本月十日爲雙十節國慶紀念屆期停工一天以誌紀念昨由謝總辦令飭各廠長遵照矣 
　　代理第十師師長王如見昨接陸軍部電令以今屆雙十節國慶之期各軍隊士兵之犒賞自應援照上屆犒賞數目核發所有應給該師犒賞欵項除已電滙外一俟滙到即希分發所部一律給賞等因昨聞已令所屬各旅團營長官屆時各派軍需前來具領云 
[各界聯合會之通電]  
　　上海各界聯合會昨發快郵代電云各省學生聯合會並轉省議會教育會商會農會工會各報館各團體各界聯合會均鑒時局泯棼國勢危急各界同胞懍其亡之戒抱將壓之憂公推代表赴京繼續請願噩耗傳來復被拘捕凌辱是國民尙屢留彼以餘地彼竟自絶於國民此間各界昨在公共體育場開會到者萬人羣情憤激業經决議對付方法詳載各報諒表同情尙乞貴處本堅固之組織犧牲之决心互助之精神一致進行以自衛者衛國特貢愚忱佇盼明教上海各界聯合會叩微 
[湖北代表來滬]  
　　天津各界聯合會發起全國各界聯合會曾經選派代表分赴各省敦促進行并擬集合滬上茲聞湖北各界公舉之代表施梓陳烈霖二君已於昨日來申云 
[法報記者與王揖唐之談話]  
　　本埠申法新彚報記者往訪王揖唐茲譯兩方談話於左（寒暄語略）王曰余誠信中國之渴望和平也吾國以内部鬩牆之爭而國家破裂受害深切者久矣解决南北重爲一家之辦法實爲吾國生死之問題然其始無或顧慮之者也今在政府方面無人不知之故以議和之大權委諸余身以期早逹此的法報記者曰君以爲北方各派皆已同具此衷歟王曰余深信其必然即使吾曹政界中有一二異議亦唯對於進行之方式意見偶有歧異耳然此僅爲無關重要之異見至於重開和議之必要則人同此心法報記者曰君已有主要條件之意見可以爲磋商之基礎乎並對此點已經正式交換意見否王曰迄今兩方代表團尙未有正式之晤商惟北代表數人曾藉詞友誼與唐君紹儀爲私交之會晤蓋南方之要求宣佈密約可無疑義此項密約前曾在北京宣佈余今已電請在上海爲第二次之宣佈矣法報記者曰君料廣州政府如曾與第三者訂立條約則北方亦將爲同樣之要求乎王曰此尙在研究中蓋南方之是否曾立此項條約今尙未知也法報記者曰君對於南派態度之意見若何王曰余信當今吾人對手方面之愛國思想已壓倒其特種利益之各項問題若輩歡迎中華民國之重見和平亦猶凡百人類也法報記者曰然則談判之不立開也何故王曰此以廣州政府之份子中混有無責任之政客惑於野心或一已之慾望百不克自拔此種人物在事務之進行中發生可悲之影響若輩以爲中國莅簽定國内和約而克臻統一則政治上之活動即不可復見是故與其犧牲團體内之利益無寗延長内訌　以内訌而發生不堪忍受之地位亦所不惜 
法報記者曰君以爲此種謀阻重　和會之流爲數多否王曰余信其爲數不多且其勢力之價值至微若輩僅能發生勃發之反對而不能持之久長將來必有其行動暴露於世而不能壓迫代表之一日也法報記者曰總之君其預知將來之事矣乎王曰余　不必抱過分之樂戰然余深信并希望將來必能解决吾國所以分裂之種種問題并使吾國得以内部安寗蓋吾國亟需和平以發育經濟革新之時代非此則中國必將退處各國人民之後而不能有自新之途也法報記者曰君雖作此預想苟和會長此停頓而不能重謀妥恊則君以爲南北將重取敵對行動以發生戰事乎王曰否苟不能逹磋商之希望則吾曹仍行延長現在之地位直至不得不解决之時而後已余深信戰爭時代已經終止吾國苟不能立獲吾人所希望之和平則仍逗留於數月以來頓兵不進之情勢而已法報記者曰然則對外政策若何王曰此與内政有密切之關繫中國政府必待國内和平終結而後可以草擬計畫决定在國際關繫上所應行遵循之途徑法報記者曰吾人願祝其能在最近時期内定之王曰此余所希望者也 
[北方所擬議和之救濟辦法]  
　　王揖唐近接中央電以和議開幕仍屬無期長此因循不獨財政上無從設法以維持而外交上將永陷於頓挫現經會商兩種救濟辦法（一）由各省電請西南要人敦促開議一切於議席上解决（一）和議不妨暫擱但南北裁兵不可再緩由雙方實力派在滬開一軍事會議商决一致辦法 
[援救旅墨華僑之粤省覆電]  
　　本埠華僑聯合會自接墨西哥華僑來電報告墨人排華日甚慘無人道等語該聯合會召集會員開臨時特别會議討論挽救之法通電南北政府設法援救茲該聯合會兩次接廣東軍政府復電爲録於後（其一）上海華僑聯合會鑒電悉墨國僑胞被禍至所痛心已咨行外交部查核辦理矣此復政務會議删印（其二）上海華僑聯合會鑒前接電業經咨行外交部核辦并電復查照在案茲准外交部咨開本部卽經電飭駐墨馮代使駐美顧公使向該國政府嚴重抗議切實保護等由前來合亟轉知即希查照政務會議有印 
[上海學生聯合會消息]  
　　交際科常會前日（四日）上海學生聯合會執行部交際科開常會代表十一人書記顧祖銓主席徐雲岳以事缺席公推愛國代表爲臨時主席通過各案如左（一）選舉副主任愛國代表唐瓊仙當選（二）狄侃提議以後常會列席人數過三分之一即可認爲正式范君附議通過（三）范肇基提議本科職員出外與各界接洽須懸有本會正式證書以昭信實潘君卓吾附議通過（四）王思方提議以各分會每有誤會本科之組織故擬遍發通告顧祖銓修改謂於本會日刋登一啓事較爲便當徐壽卿附議通過（五）范君提議派定值日員事顧祖銓謂先以到會各校代表輪流派定一星期候各學代表到齊再行派定范君附議通過（星期一）范肇基（二）王思方（三）陳介禄（四）徐左昶（五）徐壽卿（六）陳廉芳（星期日）鍾明恕辦事時刻爲四時起至七時止下次常會定星期六下午五時 
　　牙簽工場第十次常會前日上海學生聯合會牙簽工場籌備會在事務所開第十次常會由任矜蘋主席王永齡紀録先由主席報告執行前次决議案之經過並報告歐陽雪女士介紹某君購有火柴機兩部願意出售本會是否派人前往接洽繼由各代表互相討論議决各案如下（一）浦雨田詢問下次常會適逢雙十節開會是否改期當由費相耿提議改十五號顧祖銓附議陳詠聲女士提議十號上午十一時方佐英女士附議主席付表决十號上午通過（二）張冠羣女士聲明已被選爲分會會長不能兼任委員特另派供慧淑女士爲代表（三）陳詠聲女士請主席與黄異君速往考察火柴機是否合用如能合用本會聞當購買以便提前開會至六時許往南洋路　學校攝全體委員影至七時而散 
　　第一年職員會昨日上海學生聯合會第一年職員會發起及贊成議君在事務所討論　果准十月十一日（星期六）下午一時半在事務所召集第二次討論會 
[十人團秋節會食山東餅]  
　　本埠救國十人團聯合會决議於中秋節一概不食月餅并於中秋夕舉行山東餅大會以資提倡省糖茲録其通告如下國患方殷魯難未已憤驕陽之施虐慨抵制之消沉爰本提倡之和衷勉爲惕人之創舉本會於中秋夕九時舉行山東餅大會食届時望各團友撥冗到會勿延爲盼須知口甘心苦甜月餅何堪再食寗教掛一漏萬好滋味尙待永誌是齊東之遣言歟抑新亭之陳跡歟 
[策進救國團致兩商會函]  
　　中華國民策進救國團致本埠南北巿兩商會函云敬啓者自五月四日以來國中志士雲湧風起競事救國一面抵制某貨提倡國貨一面警告政府勸導國民頗有全國一致之勢敝團隨同胞之後私相告慰曰民氣如此國事尙有可爲不謂五分鐘一過而虎頭蛇尾有始無終之象又隐隐披露即各地之以先覺覺人爲任以鼓吹民氣爲事者亦漸氣衰力竭恐亦不能貫澈初衷方念前途不寒而慄查山東問題自和約拒簽而後時聞媚外者慫恿補簽謀我者百般運動吾國民旣力爭於前豈可默認於後如不欲於國際聯盟會圖圓滿解决則已如欲於國際聯盟會圖圓滿解决非恃民氣不可非恃億萬人同心同德之民氣不可素仰貴曾熱忱毅力衆望所歸登高而呼萬方響應謹請設法鼓吹互相策勵勸我全國父老兄弟諸姑姊妹堅持勿懈冀收國民外交之效如荷表示贊同敢請時賜箴言無任感盼 
[請阻售賣紗廠之電函]  
　　本邑紳商姚文枬等呈京省電云北京大總統國務院農商部南京省長實業廳長鈞鑒近日各報登載紗廠又有賣與日商消息謂滬商朱研濤朱功鴻向辦裕源裕通紗廠去夏已將租界内之裕源紗廠售與日商改名内外紗廠近聞又欲將閘北之裕通紗廠售與日商正在籌議進行等情夫閘北之不願開放租界已爲全國人民所公認紗廠爲中外競爭之實業朱某當不至一誤再誤如果有出售日商之事是真不顧國家地方主權及實業命脈者爲此環請電飭上海縣商會澈查禁阻以保主權而弭後患無任叩禱姚文枬陸文麓黄炎培沈恩孚朱叔源袁希洛姚明善曾鈞曾鎬叩歌 
昨日華商紗廠聯合會爲裕通紗廠有出售口人消息致南商會及閘北巿經董函云逕啓者我國實業不興民生凋敝輓近一二年來棉業始稍稍有振興之望而忌我者明倡撲滅之謀暗遂鯨吞之計國人不知利害往往爲所朦誘而國家主權人民生計都不計及言念及此至可痛心側聞去年售賣裕源紗廠皖商某君之弟近又有擬將裕通紗廠售於日人之説廠會初聞此訊深以某君爲皖省巨商當　大義外人縱以利誘必不出此詎旬日以來證諸道路傳聞及報紙記載敝會所不敢信以爲真者竟將成爲事實某君以其先人數十年慘淡經營之基業一旦授諸外人致國内生利之源從此又失一個某君旣甘爲之敝會何敢置喙惟查該廠所在實隸閘北華界一旦權落外人於國家主權及地方實業似均有莫大之妨礙擬懇貴會轉詢前途究竟有無此事請其明白答覆見示爲感 
[葡萄牙國共和紀念之慶賀]  
　　昨（五號）爲葡萄牙國共和紀念日駐滬特派交涉員楊小川及公共公廨正副會審官並法公廨讞員均於上午相將驅車前往滬西該國領事公館慶賀由該國駐滬總副各領事歡迎招待茗談而散 
[米價漸見平落]  
　　中秋節届商家循例歸賬故連日内地米船到滬行家均因節邊購進不多致米價漸見平落高機白破九元三角新粳七元八角破礱已較最高之價跌去半元新粳跌七八角然行家銷路雖不活動而打包出口者仍不稍減因高貨價大遂改打秈米豆巿街仁成大成巿行前日裝出六千石皆有陸軍部護照云 
[又一飭放軍米之令文]  
　　江海關監督姚文敷昨又接財政部訓令略謂准陸軍部咨准熱河都統兼毅軍姜軍統前次電開派員赴上海無錫等處採辦軍米四萬石分十批運至天津每批四千石每石一百六十斤本部以該軍全年米額需六萬七千七百五十餘石現購四萬石并未逾額當經照發護照并分别咨行在案茲准姜軍統電開據採辦員電稱已購得三萬餘擔卽須起運并聲明擬由海運等因到部請飭滬關驗免放行等因令仰該監督即便遵照飭關騐放云云姚監督已函知稅務司查照矣 
[工界志成會十七次常會紀]  
　　工界志成會於昨開第十七次常會會董嚴裕堂發起人尤水泉丁義桂雲卿周斌汪孝庭錢恒才等數十人先後蒞止首由主席明潤身提議即發起工界聯合會以便推舉代表參加萬國工會後報告新出時花席法布自送樣式至各行號前來定織者甚多亟應推廣出品以資提倡决議除由發起人及會員添認股本外如有不敷再向會外招股一面趕造鐵質本質兩種機器擴充營業並派書記員周斌赴蘇常參觀紡織情形藉資參考旋明君代表全體致歡迎詞歡迎董事嚴裕堂希望嚴董爲本會造福嚴董路答　詞由主席致謝詞畢攝影而散 
[駁船業組織公所之大會]  
　　浦江駁船有數千餘艘向無團體亦無規則近該業中人以凡百事業均有公益機關獨我業闕如故由全體同業公議組織公所舉邑紳吴秉彛江聲爲該業領袖具呈官廳請求立案業由縣批准予給示保護故於昨日假座永安公司西菜間開全體大會到者有十八帮會場幾無容是餘地公推曹華章爲臨時主席當由吴大廷代表宣佈開會宗旨並由江政卿報告經過情形及公所組織章程二十二條後由全體公推十八帮正副代表計陳江霖曹毛棣楊楚翹黄昌林等三十六人調查員陳世珍王金榮等十人分任籌備進行事務議畢散會 
[小學教員開普通科研究會]  
　　上海縣勸學所所長日前通告本埠各小學校教員訂於昨日上午九時齊集公共體育場會議室内開小學教員秋季始業後第一屆普通科研究會昨日與會者有（縣二高小）顧聘珍（旦華）徐君石胡伯繩（潮惠）劉鏡犀（農壇）朱春生王備五（務本）吴拯寰（貧民）曹香蓀（縣一）瞿伯申朱有章（時化）奚安齋（浦東附屬）曹致遠（東明）謝繩玉（養正）趙品高沈瑞卿陳味腴（乙農）尹叔平（引溪）鄭賢昌（隆德）劉柏生陸萬容高梓才（閘北第二）皇甫日新（巽與）周士熊（勤業附屬）朱宸寰周惠英（閘北惠兒院）朱季寅（倉基）朱友梅（和安）施鼎文（比德）王寳成（梅溪）黄驥良（朝宗）潘友梅（江灣西江女學）儲鑄秋等校長教員三十二人十時振鈴開會由李佑之賈季英李頌唐主席先述開會宗旨次經二師附屬主事楊聘漁將會内先後接據各小學校送到關於研究討論事件逐一報告提議即由各教員分别會議互述意見歷二小時始將所議表决如下一件報告上屆職員會議議决本學期研究方針一件通過八年下半年會期預定表一件提議籌設教育博覽會議决應俟教育博物館建築後再行徵集陳列品議至此時已過午經李頌唐所長邀各教員在所午餐後分别散歸 
[解釋結社集會之性質]  
　　滬海道尹淞滬警察廳廳長上海縣知事均接江蘇省長訓令云案准内務部咨開查關於結社集會事項治安警察法規定綦詳本部前爲注重法治起見曾將該法重印成册分送轉發遵辦在案惟是結社集會在該法條文規定原有政治結社及公共事務結社政談集會及公共事務集會之分至於何者爲社何者爲會應依論理明確解釋俾有定議則狡黠者難於規避執行者亦可免游移慈特分别解釋如下（一）治安警察法所稱爲結社者凡以共同之目的多數人繼續結合者皆是（二）治安警察法所稱爲集會者凡因講演多數人一時會合或定期會合者皆是嗣後各該警察官署對於結社集會事項應即查照上開解釋審明性質依法分别處理以維治安除分行外相應咨行貴省長查照希即通飭所屬各警察機關一體知照可也等因准此合行令仰該道尹廳長知事即便轉飭遵照此令 
[重審江寛案之近聞]  
　　招商局之江寛輪船被楚材軍艦撞沉一案前經海軍部所組之特别法庭一再開庭辯論終結宣布判决該法庭旋即撤銷嗣因招商局方面不服判决備具理由呈請大總統國務院參陸海各部提起抗告請再簡派精通法律人員秉公復訊等情已詳前報北京政府本擬由參陸二部合組高等法庭審理祇以審判官一時難得其選以致遲未發表現經在京國會議員提出質問大致謂我國審判手續向採三審制度楚材軍艦雖隸屬於海軍部然招商局完全商辦上海爲中外觀瞻所繫動關大局究竟此案孰曲孰直自非重開審理秉公核判不足以昭折服而示公道云云茲聞此事已由國務院咨請參陸海二部速組法庭重行審理法庭地點初擬設在北京因此案人證多半居住上海若在京開審恐人證不能到齊故仍擬在上海組庭開審以資利便云 
[海容艦今日開赴海參崴]  
　　海容巡洋艦現經江南船塢修理竣工由海軍司令署令飭該艦長鄧家華迅速開差現定今日（六號）上午九點時由滬駛往海參威駐防以便調換泊防該海口之海籌軍艦回滬修理昨日司令署將海容出口日期函致新關稅司查照矣 
[窰業請撤宜興認商之呈文]  
　　上海江德記德和申利永南京彭豐太浙江汪潤和蘇州陶萬豐無錫劉鼎豐等窰貨舗呈江蘇財政廳文云爲認商違章收稅請求撤消收回官辦以重稅政而恤商艱事竊宜興窰業認稅經窰户周寳銓葛沐堃接辦後並不遵照部定貨物稅章程切實執行有浮收四五成以上至一倍有餘者不等商等迭與磋商請其貨物必須檢實收稅必須照章不意該認商絶不聽從浮濫日甚其收款或書於貨單信函之上或書於補填發票之後或竟完全不書例如德和申梅大貨船於陽曆五月三十日票載大缸三十隻中缸四十隻小缸八十隻墵四百個粗窰貨六十擔照部章應完稅洋八元七角該認稅處竟收洋十八元浮收在一倍以上又陽曆八月二十八日亦係梅大貨船票載大缸四十隻中缸六十隻小缸一百隻粗窰貨一百五十擔照部章應完稅洋十二元八角五分該認稅處竟收洋十七元浮收在四成以上各埠商舗莫不同受此種弊害其票貨則有時匿報少於實數有時多開浮於實數而收欵則無往不濫似此逾額加征多方欺詐商等爲自衛起見除收貨船自行查實報稅仍向宜南稅務所第一機關完納外理合請求將認稅取消迅令實行以重稅政而恤商艱附粘呈證據四紙謹呈 
[川沙縣境之白晝攔刦案]  
　　浦東川沙縣境路口一帶邇來白晝攔刼案時有發見上月杪顧家路口有過客陸德伯被刧銀洋一百二十元報由縣署飭拿緝獲搶匪陳紀生押候跴緝餘黨併究在案前日有本埠某米行夥王掌生前往龔家路口各米舗收取賬欵行經十五墩地方時在上午十一點鐘突被匪徒多人攔住去路將王身畔現洋鈔票百餘元悉數擄去後該行夥回滬訴知行主報告川沙縣公署請爲勒緝 
[浙皖災况之報告書]  
　　湖屬水災籌賑會接吴興中錦區鄭伯蔭報告災况云中錦區自一百七十八莊至一百八十六莊又一百八十九莊至二百零二莊共計出五萬八千九百八十三畝一分二釐全被淹没並稱本區地勢低窪爲全縣之冠今夏窪雨爲災各莊圩田均被淹没積水未退不能補種按本區除圩田外尙有地田一萬數千畝雖地田較圩田爲高而河水繼漲增高　救無效亦均沉没惟其間一百九十六莊地勢較高聞有補種者但戽水購苗工資所費甚鉅仍屬得不償失又附菱湖區一百八十七一百八十八兩莊田五千九百九十二畝以上兩莊　歸菱湖區域緣夏間縣委勘荒時併入中錦區災荒報告書内該兩莊耆民圩長里正等開明田畝要求中錦區代報云云 
　　仁濟善堂接黄國英報告查勘皖省望江縣災情書云前審　寗災况函諒已收到矣茲由石牌鎮出發抵望江懷寗交界之彭西圩勘潰口并撮影旋至望江新壩鎮山隨來警士傳保分往西圩勘得西圩内被淹之田約近三萬畝至今積　　退　五六尺不等儼如大江其積砂成堆高出水面形如小島者四五處有湖一處與積潦平一時尙難退去所有潰口雖經估工至今仍難開工修築所潰决之圩計西圩上下决口上保障圩與上决口彭西圩望境内之下决口與南决口徐家圩保豐圩同豐圩以上各潰圩大水未退之前旣不能興工築造倘秋後再未能興工則麥不及種來春情形不堪設想省長亦見及此急擬開工上下潰口業經估定祇候水退即可工作估定工料用欵共計錢三千四百七十九串一百二十文望江災區工程之大者在此但水退之後田中積砂必須挑去至積砂之厚薄尙難預測薄者農家自可挤去固不必爲之預謀但厚者非集多數人工一時難望挑清積砂一日不去一日不能下種能否於　内種麥亦難預定設如不及下種來歲春振不能不辦而目前挑砂經費亦須及早籌備也倘麥種年内可下則來年春振便輕否則非集鉅資以謀春振不可其餘潛山及蕪湖萬春圩災情容再續寄云旋又接黄君報告皖省潛山縣勘災情形書云前陳望江災區情形諒已察及茲會同省委章君鍾祚赴潛山沿途所見田中之禾皆係水退後補種者大都秀而不實日影之下其榖透明一望而知通扯收穫不及二成祗可取稻草以供冬來牛料之用入潛山界均爲山路高低不一鄉民亦皆困苦田間補種之稻及一切雜糧均較懷寗優美約有七成希望查番潛山災區盡在南鄉各里共計爲山洪暴發潰口六十三處水退後有老秧保存者亦有趕緊補種者未幾又遭風雹所能收穫有望者乃多係第三次之補種然而小民苦矣西南兩鄉均於水災後大受風雹打毁房屋傷斃人畜情更可慘其中之屋除稍有餘力者已經修復或受災尙輕者不計外尙有無力修復者五百餘間至今寄居戚屬家中或宿於林中者爲數不少所有南鄉决口各圩及丈尺開列詳單並西南鄉風雹災狀另列一表一併先行宻請察閲至蕪湖萬春圩情形容再續報云 
　　濟生會接派赴皖省放振員黄國英函云敬啓者英自本月十八晚限安慶　次日即將調查皖　水災情形快郵報告諒已收到當日謁省長及財政政務兩廳（因二廳爲安徽工賑總局總會辦）恊商辦法力勸以工作賑並聯合辦理爲宜省長與兩廳宗旨相同决意官義賑互相維持共同進行先行修復潰堤爲人手已將所訂表格發往各縣催促作工填表以憑核辦但預料被災各縣填齊非中秋後不可所以目前無分往各縣調查之必要也二十日午前九時半起程由陸路調查災情最重之懷寗縣勘察潰圩及補種之稻存留之老秧及一切雜糧及冲倒之民屋大路以便分别輕重支配賑欵當日計行七十五里午後六時投宿譚家橋二十一日七時起程七時半步行三里勘鮎魚山之雙城保潰圩午後四時四十五分抵三橋鎮二十二日晨七時起程午後一時抵堯年鄉之太保勘得潰堤一處適當數縣公用之要道往來行人不便好在工程不大英擬自行捐資修築作爲上海中國濟生會修築者因本月十月由申起程向吾師辭行時囑爲本會樹立先聲但本會所收賑欵不多不得不擇輕而易舉者而行之也是日午後二時半抵石牌乃懷寗縣之首鎮也是日計行八十四里入居後因時光尙早遂步向南調查勘得冲毁之堤及潰决之口工程甚難素日視爲大道之堤已一半無路可通勉强挑填一小段以便行走已請石牌警佐及商會會董作工報告由慈善機關貼一半商會擔任一半修築此路藉此以工作賑商會贊成一面將圖繪出一面商會作工大約慈善機關祗須補助八百金左右即可成此一件善舉擬留待本會擔任未知諸公贊成否如不贊成作罷可也二十三日午前八時半出發懷寗屬堯年鄉勘彭西圩之潰圩九時半順道赴望江縣屬之西圩九時五十二分抵新壩鎮即傳地保領道前進西圩潰圩工程浩大積水未退災情重大留歸仁濟堂辦理可也尙有欽化鄉冲倒民屋百餘間其中修復及另搭蘆蓆篷居住者三之二無力恢復流離未歸者三之一約計每千元省四百元左右亦可成此善舉未知本會有意擔認否二十四日午前八時由石牌起程往潛山縣勘災因望江縣災區在懷寗毗連之處已於昨日勘過無往望江之必要今日午後四時抵潛山縣無投宿處寓知事公署此信即由潛山縣署而發也今訂明晨起程返省附招商局船往蕪湖謀返申過節蓋以災區太廣非一時所能盡查也 
[國貨維持會證明國貨啤酒]  
　　國貨維持會昨復星加坡中華總商會函云逕復者頃據上海 
洋貨商業公會來函内開據同業成茂號來函聲稱向來經理北京雙合盛啤酒　五屋商標啤酒有年盡人皆知其爲國貨茲據汕頭金山街適味公司來函以該貨形式類夫日本裝往星加坡恐有誤會因該處抵制熱度極盛囑爲改易瓶裝免致誤會等語惟改易瓶裝商號無此權力且貨已推銷數年海外或有誤會國内固皆認屬國貨計惟向其證明較爲妥洽爲此懇請轉乞責會迅爲據情函致星加坡中華總商會證明五星牌啤酒確係國貨即予分致華僑以維國産而免誤會等語查北京雙合盛五星牌啤酒前經京師總商會來函證明國貨並囑代爲提倡在案今准洋貨公會來函合亟據情轉陳貴商會迅予分致華僑各紳商俾釋疑慮而維國産曷勝感荷 
[羣學會選定議長]  
　　滬南中華路羣學會於　日由會長　筠尙召集評議會會員 
 
 
 

Page 11

 
 
開第一次評議會即由各議員投繫選學　長副議長迨開極檢票沈潤挹當選爲正議長周采臣當　爲副議長 
[浦東疫症復有發現]  
　　浦東大園南滙　處自夏間發生時疫援一般好事之徒發起趕瘟疫　偶像出游　高采烈繼而　蛇添足每晚加以出燈熱　異常迄今未已豈知疫氣退而復盛日前如大園鎮地保蘇老和之二子名桂香福香媳顧氏三人於二日之問相繼罹痧症而死此外如木工徐某之女縫衣匠某甲均朝發夕死説者謂蘇桂香兄弟頗熱心於迎神賽會是亦足爲迷信者之鑒戒也 
[籌捐修葺橋梁]  
　　浦東洋　鎮西　口外南北往來木橋近因年久失修朽壞不堪昨由該　商民張松林莊林生等提議修理邀同商舗居户復興宏興恒泰水興金萬盛恒裕卜大桂丁阿潮等籌集捐欵雇工修葺以便行人 
[中華路新屋編釘門牌]  
　　南巿中華路一帶巿面日盛兩旁除舊有店屋外近又陸續添造新屋刻經滬南工巡捐局長特派員查明所添居民舗户若于由稅務處飭人挨户編釘門牌以便增收地方稅 
[知照菜販換領執照]  
　　南巿永盛碼頭公義碼頭及十六舗等處每日清晨有　　秤買菜蔬者俗名背小秤向章由滬南工巡　局令該秤户繳納稅欵分等給發執照始准營業每届以陽曆十月爲倒換執照之期今届仍循曩例由姚局長知照稅務處派員預先查察有無冒頂隐戲及一照兩秤等情　然從　照各秤户依時繳呈稅欵換領新照 
[閔行稅務所長易人]  
　　蘇省財政　長現委楊蔚光接充閔行稅務所長除委任外所有保護稅卡之師船應歸水警照章派　故將　　稅務所長員名咨請水警二廳趙　長飭該管水警區長派船赴卡保護 
[第十師餉欵已發]  
　　駐滬陸軍第十師各旅團營官佐士兵九月份餉銀現由陸軍部電匯到滬業經代理師長王如見君於昨日令由軍需虞發交各旅團長領回監視放餉矣 
[中秋節前之保護行旅]  
　　淞滬警察一區一分駐所所員王桐以時届中秋正商舗歸結賑欵之際而浦東各處鄉民來滬辦貨者尤多恐有匪徒搶刦情事特派巡官楊治安於昨日起帶長警四出游巡以保治安 
[慈善劵第十一期開奬紀]  
　　昨爲慈善劵第十一次開奬之期仍在九畝地新舞　舉行該期劵全數銷罄僅剩第四萬號之號珠一位懸示台前上午九時二十分振鈴開奬至午後二時閉藉茲將大奬號碼録下 
頭奬一萬九千五百三十號漢口復成公司經售二奬五百二十一號天津中行代理三奬二萬零四百二十三號本埠有利原經售四奬八千九百三十六號杭州義利源經售 
又一萬八千四百六十九號天津中行代理五奬二萬九千九百九十七號本埠善中經售又五千一百七十五號吉安恒昌祥經售六奬一萬八千八百八十二號本埠廣福來經售又二萬九千六百五十號紹興高逹利經售 
[小麥船夜行遇暴]  
　　船户曹二大由崑山承裝德大行之小麥二百十石開行來申前晚九時許道經上青兩縣交界之白鶴港突來匪船兩艘盜黨十餘人將篙子鈎往攔阻進行遂躍上曹船喝令將所有銀洋交出曹稍抗拒被盜川木棍擊傷肩際即被搜索刦去洋六十四元時有緝私營巡船開近盜不敢久延開船　去及曹報告巡船追趕已經不及幸所失尙微惟肩膀受　昨日抵滬後投同仁醫院求治 
[查緝盛文頤蹤跡]  
　　盛文頤（字我京）於津浦鐵路購車案發潛行來滬向寓居哈同路民淳里現充松滬護軍使署科員鄧繼佺借銀八千餘兩後居處不時遷移致鄧無從索討而又不捨此欵遂延律師控請公共公廨追究曾由公廨兩次傳訊盛均不到嗣經自稱充當教員之王姓及新重慶路慶餘里管門華捕李少棠等到堂證明一禮拜之前尙見盛而故中西官即判定此案應予展期兩禮拜審理現已簽發與拘票同一效力之特别傳單分頭查緝被告蹤跡矣 
[阻止轉契之辯論]  
　　蔡元卿前延逖百克律師投法公堂控莫李氏阻止轉契一案昨又傳訊先據原告律師整稱前有胡樂安將莫阿炳田單道契抵與蔡處計銀二千兩嗣因逾期不贖由蔡照單履行至會丈局轉換道契詎被莫阿炳之妻李氏阻止曾經公堂迭次傳訊惟據該地産實係英阿炳早已賣絶與胡樂安且莫阿炳前在内地與某姓涉訟山官廳函致公廨將莫産發封備抵當山胡樂安具稟公黨稱此地已由莫絶賣與胡後山公堂函復内地官廳今有信稿一份爲證呈鑒前據莫李氏稱祗抵押與胡洋六百元此乃憑空之言不能作證請求察核莫李氏由巴相律師代辯稱前因莫阿炳虧欠胡樂安洋六百元由胡向　　力　還故以　　作抵是時阿炳有病在牀由　李氏代爲筱字抵去役莫即逝世旋由　元卿即至會丈局轉換道契被李氏得　向阻有歷年糧串可　　　堂上者蔡交出　　胡産證據方可作説繼由　被　　互　　久中西　判各　去　再復　　　 
[妓女從良之照准]  
　　李于堂前延逹商律　代表投法公堂控稻李前在某妓院内娶支女　情　室現因該妓之母醉　（即王氏）不顯醉　從良故請傳王氏到案訊究主氏亦延愛倫律師代辯稱原　如能養浩醉情被告情願將女給伊爲妻經法公堂着被告具結到案再核在案昨又傳訊　倫　師稱現今被告遵諭將結狀　就呈　原告　師稱原告業已擇定古期與醉情成婚且有　情之母舅兒松柏出立婚帖呈請　核中西官得稟判准予成婚完集 
[雉妓强曳狎客]  
　　雉妓陳雲　王花實唐老二秦老二張坊林等前晚均因在南京路等處强曳狎客被六百零九號七百三十二號等華捕查見一併帶入捕房稟明捕頭准各存洋五元保出着自赴公堂候訊 
[基地糾葛案行將詣勘]  
　　王家弄商人席金生呈控鄰人在北巿五馬路開設藥店之嚴子良　　房屋揀開門户　佔公路並牽涉滬南工巡捐局路政處辦公各人由淞滬獲軍使令發上海地方審檢廳訊究在案茲悉此案經法庭預審後因　方供詞　執行將派員前赴王家弄實地能　云 
[汽車碾斷男孩左腿]  
　　昨晚七時四十分汽車夫姚友生驚駛五百七十七號汽車行經公共租界南京路　倒江北男孩李阿巧碾斷左腿骨由老閘捕房八百十八號華捕　見前來喝令汽車停止押同該汽車載送男孩往醫院醫治旋即帶汽車夫人捕房請究 
[黄包車碾傷孩足]  
　　江北人王慶富家住閘北又袋角有四歲之男孩前日在門前嬉玩被沈阿四所拖之黄包車撞倒於地碾傷孩足由王將沈扭控四區二分所轉解司法科訊辦 
[毆傷不實將案註銷]  
　　上星期五夜半有住居新閘路太平坊二千一百三十二號門牌之婦人張殷氏偕女張小實投新閘捕房指控沈阿二深夜來家滋　擊碎茶壺等物並將伊女毆傷等情捕頭准飭中西包探將沈拘押於星期六嚴將沈解送公共公廨請究先由原告母女上堂稟明前情並將擊毁之物呈案訊之沈供昨晚行經該處弄口被氏女强曳入内曾付夜度洋四元後有熟客到來藉端尋事誣控行兇毁物求鑒俞襄讞核供商之英早副領事據女稱胸前被　受傷當命管媒將女帶出騐看並無傷痕當以兩造均有不實之處會判將案註銷沈阿二開釋 
[行兇分别懲儆]  
　　滬西公益紗嚴工頭錢振明指控王臣根任才得朱榮林與在逃之木匠竇寳（即小銅匠）等於上月二十二號下午在勞勃生路用鐵棍將其腿際樂傷等情由捕將王任朱三人拘解公共公堂訊供押候展期再訊在案前日（星期六）由解提　據中西包探投訴查得被告等受在逃之小銅匠指便於是日傍晚雇乘五百八十二號汽車馳往勞勃生路侯原告放工出外行兇現將該汽車夫朱錫根傳案質證即據朱錫根投訴是日有在案三人與在逃之小銅匠等雇我汽車至勞勃生路下車而去逾時復上車惟伊等毆打原告並未目覩並由原告錢振明投案訴明被毆受傷各節訊之被告等均不認行兇中西官核供以朱榮林係屬過犯判押西牢年半期滿仍逐出租界任才得押三月主無干開釋 
[火燒機器油]  
　　浦東八埭頭英商和豐鐵廠沿灘曠場上所堆　器汕數百桶昨日（五號）上午十時許忽然失火登時濃烟如霧遠望之若大火焚燒經陸家嘴海關瞭望臺扯旗告警當由本埠公共租界救火會西人搬運救火器具駕駛小輪趕往施救得即撲滅僅燒去機器油一百餘桶未肇巨禍事後由海關飭查起火原因以憑核辦 
[舞弊賬目之押儆]  
　　普愛堂前遣人投法公堂控式老夫薛培生舞弊銀四千餘兩求追一案由薛之保人朱某擔任賠償外尙少一千數百兩判令交保限理嗣因無保管押在案昨又提訊薛供民人已託人向原告情商俟民人出外立據拔清等語中西官以薛舞弊賬且判押三月期滿後限六個月内將欵如數還清 
[買肉被斷左手]  
　　昨日下午四五時許有庽居華記路福厚里一弄第七家之南京人李常泰至閘北新橋塊某肉店購肉某屠户斫肉時誤斫於李常泰左手腕上頓即戲分兩段血出如注晕仆於地當即由人喚到屬警將某屠户拘人該管四廣二分署請究一面車送受傷人往醫院醫治聞生命尚可無恙從此一手成爲殘駸可謂旡妄之災矣 
[賣烟犯改押西牢一月]  
　　徐裕慶前在法租界私設烟榻容人吸食鴉片事爲大自嗚鐘捕房捕頭查悉前往拘解法公堂訊判罰洋三十元充公在藥嗣因徐　洋挻押昨又解廨請訊詰之徐供民人實情無力措繳請求恩宥中西官判旣係無力著押滿西牢一月以儆 
[託名拔牙竊取呢帽]  
　　浙江人王少雲昨至楊樹浦韜朋路三號門轉周商吉之鑲牙店内以拔取蛀牙爲由乗間竊得西式呢帽一頂藏匱身畔故以論價不合從容出門詎偶不經心帽落於地由周　見認明已物將主扭交華採目陳銀松帶入播房押候解廨訊究 
[傭婦行竊牽涉薦頭]  
　　住居新閘派克路之薦頭居主楊玉成思　　　與城内居民魏家賢之傭婦陳王氏竊取其主值洋一千元之衣飾等物經魏控請地方檢察廳將該氏拘案訊供牽涉由該廳派警持文於上星期六投請新閘捕房派令中西包探恊往將楊拘獲旋解至公共公堂請究原告由其姪魏德賢上堂代質並據魏姓用人錢冲才投案證明楊玉成係由陳王氏供出等語又據來警投案聲請握回歸案訊辦中西官核供判原告等退去諭令來警帶同陳王氏來廨於下禮拜六質訊再核 
[警察廳通令兩則]  
　　淞滬警察廳長徐國　近日邇令各區署所警正佐略謂各該署所内所有長警曾經呈准給假者其巡長應於一等警察之有功者提升尙有缺額巡警惟予隨時考騐合格者即令填具保證志　等書補額所有補額之各警察應行提出由領班巡長認真教練　警章宣購以資純熟並須照章織呈面貌年歳籍貫箕斗等表册附照片留區存查外均應呈廳查核凡各該署所有　缺額及應填補若干一併開呈來廳以憑稽核徐廳長又令各區署略謂現届秋令天氣漸寒所有各長實之夜差出勤均着於每晚十二時起至天明六時止各換穿　衣褲日間出勤仍穿所製黑色單制服並纒胖布以壯視瞻仰即遵照等因各總署已轉傳各分駐所一體於前晚爲始夜差　警賞行換穿棉衣服矣 
[縣署招充地甲之牌示]  
　　上海縣公署昨出牌示云前清着充十舗地甲張仁欠已身故周阿大即周士蘭係地甲之夥歷年以張仁名義冒充地甲現由張仁之姪索還張仁原領諭戲呈控到縣茲經提訊飭令周阿次　銷已故張仁諭徵等件至張仁之姪冒爲張仁希圖與周阿大爭充地甲亦屬不合應即出示招充合行牌示仰諸色人等一體知照特示 
[縣署批示五則]  
　　　爐同業杭國治等　　請撤退行頭另舉以准行規由 
呈悉據稱該業行頭徐　卿不理業務凡遇違章新店往往狗私曲庇從中漁利行規爲其破瓌同業對　該行頭萬難再行承認請予撤銷另　等情該行頭旣違反義務不洽興情所請應可准行惟事關一業行規非少數人所得主張應由該商等邀集同業全體會議公决再行簽名速署呈候核示可也 
　　王志　呈爲沈肇綱等串賣官産由經董爲洋商代購地畝已屬罕見如果將河遵一併絶賣尤堪詫異惟查來呈所稱地在蘇州河之北新牧童河之西並非將河道併計在地畝之内何以來呈指爲串賣河道尙不可解着另呈復奪 
　　上寳公民馬秉鈞陳文熙等呈爲强佔界浜公地酌抄縣悉壞求履勘勒令退讓以保古跡而使行旅由案經該民等呈拳遣尹令飭會同　山縣查明核辦現准寳山縣咨請派員會同辦理除派員會勘具復外仰即知照 
　　龍華鎮董吴士英呈爲聲明被誣呈請察核由來呈　志此案現拳護軍使署指令據陳鳳山續呈已批飭運赴上海審判廳呈訴等因着即知照 
　　陳鳳山呈爲揑　造摺欺壓請究辦由查核迭次來呈其爲續租未遂已可顯然至稱區員受賄並未提出確實證據一而空言憑何核辦此案現奉讓重使署指令據該商民續呈已批飭逕赴上海審判廳呈　仰即遵照辦理毌庸在署多凟 
[淞滬警察廳批示四則]  
　　章梅槎批據呈各節似尙屬實情仰候轉因滬南工巡捐局查核辦理俟復到之日再行謙知遂照可也元年度公債票三百元存候轉送 
　　　浩批來呈已悉查肇禍車夫馬小榮前經當堂諭令存洋三十元准即暫釋在案所　斷令賠償損失費用應俟伊母傷愈後再行核辦 
　　陳阿榮批據呈是否屬賞仰候飭科查案核辦 
　　陸抄生批旣據提出證據仰候傳案訊明再核 
來件 
[私立江蘇女子職業中學緣起]  
　　今世界研究社會學者以生計問題爲解决勞工問題之前提而研究教育學者則以平　教育爲戰後教育之趨勢職業教育者介於兩者之間實所以爲平民生計討者也故今日歐美各國無不以職業教育爲重夫讞美各國其社會生計高出吾上而平民教育亦爲我國所不及遽甚然猶注重職業教育如是以吾國現狀言之職業教育之提倡實行其尙可須臾　乎日者我國人亦知職業教育之重要中華職業教育社提倡於前而各種職業學校踵起實行於後職業教育之聲旣洋洋乎徧國中而職業教育之新芽亦日見其滋萌潛長有破土而茁之勢不可謂非可喜之事矣雖然同人以爲言職業教育者當自女子職業教育始女子職業教育者實又職業教育之前提以視吾國國情及吾蘇地方情勢蓋汲汲乎切要之圖較男子職業教育爲尤要者也 
　　夫所謂（生計）者指一般男子之生計而所謂（平民）亦統括男女言之故職業教育者非可側重於某一方者也歐戰旣終各國從事社會者男女有齊等之觀凡男子所能爲者女子無不能之女子職業之範圍日見其　大而未已是並重男女職業教育之效也而於吾國則曷言乎以女子職業教育爲尤要蓋吾國人民號稱四萬萬其間二萬萬之女子數千年來視爲男子之附　無人格可言職業界中亦從無女子容足之地女子所衣所食惟嗷嗷仰給於男子即使二萬萬男子職業盡舉以兒女而爲之牽累一人而負數人生活之責寗能從容措施生計裕如乎且吾國男子雖有無業之人而大多數尙有噉飯之餘地非若女子之絶無職業而復爲男子之牽累者比也故在吾國女子職業教育較其他僞切要尤富汲汲乎提倡而實行之 
　　更以吾蘇之地方情勢言之各地女子雖無職業足言然猶有以紡織自給者吾蘇女子則大多數舍坐食外無他事彼　式而未受教育者終日炫妝國葉子或往來於洋貨糖果充斥之巿門富者坐耗積儲而不悔貧者以積習奢靡之故往往自給不足而托生於淫奔黑暗之途於是絶　人道之　禍起於（倉廪衣食）而不可問矣夫此所謂舊式之女子也新式而曾受教育者宜其不足慮矣然新式之女子除一二習師範爲教員者外其大多數仍不能爲生産事業亦徒飾爲時髦得一名銜益增　貴而已且花粉之資益以交游之貴其所消耗者又往往倍於舊式之女子幸其事於小康之家故有育成之望而本無衣食之累　否則雖受教育其　免於饑寒困苦而保無趨於淫奔黑暗之途者乎故吾蘇女子無論新舊職業教育都爲其對症之藥病勢岌岌急待投治其視各地女子爲尤要焉且吾國頭腦較新者不嘗倡男女平權之論不嘗以女子人格爲亟當尊重者乎然欲增進地位與男子平權而顯其固有之人格賞亦由女子自身能獨立生活始也否則若中國女子即不可謂（一物不知）然亦大都無一技之足恃聚多數無能而不能謀生之人謂欲增進地位顯其人格而　　然以求解决女子問題焉則不猶聚羣盲而欲爲離婁之明聚羣聾而欲效師　之聽也乎故女子職業教育實又女子問題之先决者也同人外　世變内審國情以地方之情勢審女子之問題故不勝其梳目驚心忘其問隔而有江蘇女子職業中學之發起意謂此雖綿薄無補萬一然力短心長不能爲其大者遠者不能不爲其淺者近者所望地方有志之士及全國教育界有力者出而研究女子職業教育問題而以同人之所創爲嚆矢耳 
雖然女子職業學校規模雖小其亦不易辦矣普通學校有校具教具及普通教員亦已可辦而　業學校則工塲焉工料焉機器焉技師焉無一不需財需材而後可顧同人則何如乎旣皆赤手之外惟有赤心策盡之外不能工作其無能爲不待覘者而後知也然同人不敢以此而自餒慨念吾國百業不振之由蓋以有志者往往無資而擁資者又往往無意於社會然亦由於有志者之不能自求或有資者無人焉足以相信而委托之耳世固有熱心之士如楊斯盛萊澄衷其人者我以昭昭之赤心著信於人安知夫擁資者不分其除潤以樂助我成而使我有財有材以能裨益於社會乎此同人之所以自信而不疑毅然而有女子職業中學之設也同人無財無材徒以赤心而策劃此事造端於微渺以望其宏邦人君子有鑒其誠而慨然出助之乎不特同人之志有以竟成抑亦女子職業教育前途之曙光實吾二萬萬女同胞之幸非同人等所得謂受諸公賜者也世有有財懷材者及時興起同人實深盼矣發起人林在南劉平江俞子夷黄守孚吴研因金承望蔣昂周尙志莊季成黄懋勛陸韓徐志熙沈聯奎李　楊鄂聯贊成人朱熙責炎培沈恩孚蔣炳　錢崇固洪玉麟鮑宗漢彭錫範王舜成季新益趙正平汪家玉楊逹權朱周權朱廷炬莊藍史賈　臻潘起鵬龐　文 
[趙和卿醫生之時疫演説]  
　　西醫趙和卿於陰曆閏七月十五日在奉賢城門縣立第一高小校演講茲將演詞照録如下 
　　此次和卿承敝院長王彰孚先生之命到貴縣防投到　獲知貴地之風俗勤樸并得時時把晤新教育家與各鄉紳欣幸奚似現廖味蓉先生王兆璋先生朱企曾先生請和卿演講時疫之情狀及所以防衞之方法使婦孺皆知以期消滅於無形和卿初到上海并初到貴地彼此方言不同且素來短於言辭本擬藏拙繼以廖王朱三先生一再敦勉因以義不容辭勉爲諸君言之近日疫勢已見平靜就余處求診者半多輕症雖然現在之時疫似已消藏而無形中之時疫正多也（經騐上最多爲赤痢）今年之時疫爲時尙有限蓋至秋凉後天然能滅少而來歲之時疫又不能阻其不再發也故欲免此稳憂慮以引起一種警衞心則時疫演講亦屬不可少茲所　者專指霍亂吐瀉吊筋　　捲腸之時疫而言 
　　時疫之起因時疫之病毒爲目不能見之　函其起因由傳染而來傳染必有媒介物媒介物者何如男女結婚必有冰人爲之撮合是也茲舉介紹時疫之物如下（一）水本地之河水及池水本屬不清余到者縣之第一天沿途即注意此件常見上河洗穢桶下河即有洗菜淘米池北洗盌凈藍池南則傾痰盂倘穢桶内之物附有一人時疫之病毒即因洗時以至於水因水之蕩漾以至於米以至於菜以及於　藍則第二人第三人以及凡染汚於此者因飲食以至於胃及腸因而亦染時疫彼時疫之猛烈流行者人多嘆爲夫刦孰知固在此不在彼也所幸我國舊法飯菜皆煮沸後始食否則將處處愚疫人人染疫矣（二）蠅汚物堆積我國到處如是而此等物酷喜依附於其間若蠅之翼及足附有汚物上時疫之病毒又飛集於吾人之飲食物上因而四布傳染近日各　時疫之多疫勢之盛多此物作之孽也（三）病人已使用之布片及衣裳不勤洗滌亦能引起傳染（四）氣候養亂流行於夏秋兩季若其間天時不正易使吾人感寒中著因之體力薄弱而易感受時疫（五）土地土地之不潔及潮濕實爲時疫病毒之良好寄宿舍且使吾人易感冒而受時疫以侵襲人體之機會（六）飲食不攝生貪食妄飲最易致病如食腐敗之肉或不易消化之物飲　冷之水或不潔之水腐敗之水菓西瓜等因之減少腸胃之天然防禦力而時疫即乗問抵　以進自貽伊戚且多陷之而不自覺甚可悲也 
　　時疫之預防法（一）公共預防法第一宜講究公共衛生也如河水池水之禁洗穢物溝澮之宜多開浚汚物之不可亂葉於街道上等第二即檢查由時疫流行地而來之船舶及乘客之檢疫與夫流行地遏疫法如設隔離醫院賣西瓜水菓及腐敗物等之取締此第二法今日在通都大埠始有創行者乃貴縣警局對於腐敗　之販賣未見取締似覺不合第一法須藉官縣之力提倡實行專之於先各慈善機關及當地士紳之維持輔助以盾之後始克有灣貴縣此次之時疫不可謂非創鉅痛深吾知後日當有起而設法以改良之也（二）個人預防法時疫之流行也其危險無異戰爭時流彈之飛　故當其未來也應如何避之其旣來也應如何禦之在在皆須留意頃刻不容疏忽故個人預防法尤宜切嘗履行（一　體須保其健康而不可恃其健康以作無益之事古語云物必先腐也而後蟲生之此言蟲之侵入必乘物之腐敗也若今之時疫雖壯者亦能侵犯衰弱者更易感受而罹危險之重症故未病時不可作有害之運動及無益之游戲至勞動精神消耗精神之事尤宜戒之旣發病矣則須絶對安靜求合法之醫療若刮痧挑痧切忌之不可用蓋吾人身體中之水人血分有限旣已爲萬惡之時疫所吐下殆　矣安可更加以刻削之哉又若病後之調護尤當格外注意此因病後體力衰退冐腸之消化力亦甚薄弱故宜餌以薄粥飲以温湯使漸恢復於原狀若舍此不由作各種不合法之生涯則内痼不盡除而外感已入行見赤痢傷寒又將乘虚而入之以戕賤吾人之性命可不慎諸（二）時疫之病毒大都附於飲食物器具由口腔以侵襲胃腸故時疫流行時食物須擇其清潔易消化而煮沸者病人所用之器員須故於沸湯内十分清洗冷食水菓切忌之（三）　旣能傳布時疫不啻如今之郵電矣故食物宜貯於清潔一定之處其旣有　之足跡矣或再煮沸或行燒棄又宜多設捕蠅之法（四）時疫病人與之接近蓋其全身在在布有傳染之病毒也然以家族之關係不能不負看護之黄則接近之機會即多故須時時以消毒藥水洗滌其接囑部病人之布片亦須不時清洗或燒葉之洗後之水亦須倒棄於一定之處病人之痰及大小使等尤棄之於一定處也又本地病人家屬至有嘗病人汗之　否而卜其兇吉者微論不能定病人之有轉機與否而以時相接近之身有嘗汚穢之汗其危險更如何其愚不可及其情實可憫切宜戒之要之預防法務須躬踐實行不可忽略其他如輕症胃腸病宜卑加治療預防水之注射亦預防上之要事也 
[來函]  
上海學生聯合會來函 
　　敬啓者閲今日貴報各界聯合會大會紀事一段内有電氣工界聯合會代表徐雲岳名徐君雲岳是上海學生聯合會代表并非電氣工界聯合會代表請更正爲盼上海學生聯合會啓五號 
[雜評二]  
放行軍米（邠） 
　　軍米非他也軍曷爲而需米曰惟以軍故夫軍豈特别之人民哉民一爲軍即需乎米我不知嘗其未爲軍時其需米何如也今陸軍部乃曰軍米須放行夫放行非政府所難也放行之理由與放免之事實或非商業界所得而限制此則人民所不勝惶惑者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　周謹淇 
　　自由談三字皆用當代名人字跡每星期調換一次今日係周鍾琪先生手書 
新談 
[京華哭夢餘記] [  鍾黛]  
　　（十四）中央公園游覽中之預想 
　　以美國第一名都紐約巿與中國號稱首善名區之北京城相較尙有一事竟令東西兩半球不謀而合者即其最著稱之大公園皆有（中央）其名者位署於城巿之中心也今以紐約對全美各埠言則此美國第一名都足以爲東西美一切勢力之中樞者固似中國中央政府之在北京若於此更進一步而設想及於紐約人士對其大公園之意向則此（中央）二字似更足爲確切顯著之表證矣蓋紐約各住户之於此大公園每如向日之葵拱北辰之衆星循其方向而嚮往之絶無東西南北之殊異也公園四周大抵爲各富户之邸宅摩天高屋對園如隔雲端自遠望之不啻海上神山無論何人祗須能於公園傍占得一角地則不患無享受環境自然美之種種樂趣謂爲（中央）誠哉其有攝引羣衆之大力也我北京近數年來各居户亦漸知駕高屋起崇樓矣北京今日空氣至惡濁小公園甚稀少逆料若干年後必有在中央公園四周駕高屋起崇樓者觀乎今日城南園外之樓閣連雲則知新世界等建築物已隐隐爲内城方面樹先聲内城居户苟能注意及此他日不難因此一鑾而得極大之便利云 
雜録 
[海外艶史（二）] [  碧梧]  
　　英詩人弗勞綸司六齡時肄業於小學校與同校女生名考般薩特者相友善操塲蹴球琴室高歌愛好甚篤然其年俱幼固無所謂情欲此殆出自性情青梅竹馬兩小無猜此之謂也及長伯勞春燕各自西東而二人之心猶耿耿難忘遂藉尺書紅簡聊通積悃二人居本同里每值署假歸猶得把袂聯襟快話衷曲花晨月夕挽臂行於濃陰深緑間喁喁不已至是遂爲情絲所縛且訂婚焉時戰事方肇英已對德正式宣戰弗勞綸司激於愛國熱腸乃投筆從戎爲國殺敵考般薩特固非尋常女子所見不出　門者復以忠義之言進弗勞綸司氣乃愈豪嘗向考般薩特曰吾苟不勝敵而歸者暫不復見卿面設不幸而戰死卿亦弗戚戚須知爲國死至榮幸也考般薩特諾之更贈以一小金盒盒中黏其小影親繫於弗勞綸司頸間曰君見此影如見吾面然吾欲君時見此影者匪欲君時時念吾君當以愛吾之情移而愛國更以愛吾之故臨陣母少却也弗勞綸司旣至前敵每出戰必啓視其影輒不覺勇氣百倍遇者無倖生理以是獲功無算勳章纍纍佩襟間輝煌耀目嘗以戰地狀况函告考般薩特考般薩時惟以正言朂之不涉情私恐棼其心而餒其氣也去歳戰事平弗勞綸司凱旋返　　　薩特迎於國門之外堅執其手曰如是方不愽吾之夫壻也後三月遂結婚焉 
　　逹威司英之名小説家也著作甚富文名藉藉一時尤善爲言情諸作哀感頑艶可泣可歌每能易人心性於不知不覺間幾疑自身非爲讀者而爲書中人一切快樂殆即我之快樂諸般痛苦亦即我之痛苦其感人之深有如此者以故一篇旣出風　萬里人咸爭購之以先覩爲快劇場中更有編爲戲劇者亦能竊動都人士肩　踵接紛至沓來人非欲觀其劇蓋欲賞鑒此劇之母耳（原文如此意殆謂此戲劇脫胎於逹威司之小） 
説則邃威司之小説當爲此劇之母）邃威司最精心之傑作名（心花之辦）情節離奋多不可測如抽蠶如剥蕪心層　無盡又如萬峯疊翠籠罩於濃烟薄霧間若即若　疑無疑有而運筆之生　活動心爲普通小説家所莫能及書中人多栩栩欲活似往来於字　行間者誠百讀不厭之書也發行方一月銷數已逹萬餘其價值可知矣有高等學校女生名薏　者善屬文工詩歌尤喜讀小説而小説中更酷嗜逹威司之作謀餘繡罷輒手一編嘗自思曰逹威司之尤荀如其筆者誠多情種子也頗欲一見其人消解渴慕奈無進身之機亦無有能爲之先容者時時引爲至恨某日風和氣爽鳥語花香薏麗偕學友二三游中央公園鞭絲帽影鬢翠釵光游人如織薏麗引目騁懷中心如洗其友忽挽其臂指示一少年曰汝嘗道及逹威司之名是即其人也薏麗疾觀之覺其容光煥發朗朗照人景仰旣深愛情遂起芳心怦怦蓋不能自已後輾轉援引竟得把晤其人詩歌相和兩情至洽一則小姑居處本無擅郎一則鰥夫無偶中饋猶虚遂結囓臂之盟而訂終身之約迨薏麗卒業後即行婚禮绿窗韻事紅閣趣談　有足　人艶慕者逹戚司　　白宫後露天戲場 
　　新大陸美景之六 
　　美民當盛夏恒於空曠地植樹成圍布置爲露天戲塲樹不高而甚密演劇者可從容在場後預備演時由林間徐步而出飄忽隐現望之若仙塲前列椅無數以一繩隔内外若不持劵絶無横衝直入者其國民程度之高殊可敬也一九一七年六月十三日夜以名女伶美上院議員夫人爲主要角色以妙年女郎數輩副之絶代容華掩映於電炬燦列中引動全城士女往觀爲空前未有盛舉圖中右角下方三白點即返照全塲之電燈也樹陰下盆栽駢列成一行女藝員出入其間彷彿穿花蛺蝶云（一之） 
　　附記昨日圖爲美景之五誤植爲六特此更正 
乃作一篇顔曰（我之妻）給聲繪色備述無遺讀者恍如身處其中目擊其事罔不嘆賞其文而艶羨其福也 
　　英貴族哈羅特某大學之高材生也專研電學造詣精深嘗出其心得著　説部發行伊始不脛而走者數逹萬餘全國學者多依歸焉哈羅特年事甚輕貌絶娟秀温文爾雅殆如處女尤好裝朿一衫一履罔不精究入時務求稱體稍寛或微窄輒屏棄弗御聲勢旣赫奕才貌復雙絶知者咸艶慕之而少女　娃心折倍甚每屆宴曾多爭與周旋冀得其青睞或更進而作奢圖帷哈羅特目高識廣雖亦虚與委蛇而情愛之念絶未少動蓋自哈羅特視之此輩正如主花俗草雅不足供蜂蝶之留憇也某次有法薩夫人者張跳舞會廣邀名貴簡來如雨賓至如雲躋躋蹌蹌極一時之盛哈羅特亦與焉方酒酣耳熱豪與遄飛時見廣堂之左坐一少女靜默端莊矯盡輕浮之習鉛華不施愈　其天然娬媚處之羣女中恍如　隊之鶴翹然獨殊庸衆哈羅特雖不識其人而愛慕之心油然興起萬牽不動之情絲忽飛腔而出黏着於彼姝之身旋由法薩夫人紹介得知其名爲瑪迪雖非　族亦出名門其父乃陸軍少將也瑪迪視哈羅特亦逾於尋常欵曲備至董仰其名久矣而法薩夫人之跳舞會乃不啻爲若二人下一情種者自後時相遇從愛情日切未期年遂行　禮有情人成了　屬畫眉艶福儘毅銷魂矣 
小説 
[緹騎外史（二十二）] [  春醪譯]  
　　第十五章 
　　郡主言語息息自忍學爲仁慈之聲氣英國女郎不知世道之荆榛漸甘其言亦不以易裝毁容爲苦事郡主初亦不言以奚藥助之改容僅稱藥水能奪天工之造化但費數分鐘洗　之勞其事已集而並此各種之藥料郡主室中一一咸備俄國女人稚好裝飾各種化裝之物嫩面玉容之散至於鳥髮之澤蒙古香料摩洛哥之生髮水莫不羅致陳列妝奩案頭鱗瓦排比郡主又思忖以爲改容可以自掩並即以緹騎之來亦不能察可以泯自身之禍俄例孤兒失庭聞之將護即入其人官中爲皇帝之義子得蒙聖恩賫以衣食而格洛格克初匿女郎已干典律今郡主復從而匿之則爲罪益重自不能不假藥轉之功使復成一人與前逈異郡主思忖時並舉告女郎曰今我必永永相愛以相愛久則爾知吾之性格可以不賫備及我而我亦得慰藉爾使不失歡更隨事均宜着意但一舛誤已足爲人證之官中重入囹圄緹騎中人堅忍無情更以廣金誘巿井爲之偵　故事無漏網但得覺察罪人已無辯證之餘地爾縱爲英籍但即此物國之疆宇亦終無益郡主言時一手猶捉女郎之臂示其親愛女郎果亦引信趨近妝台忍涙聽郡主之言圖改而髮睫之後郡主尤迫女郎非並易其容色不可不容色不滅仍歸無用阿逹亦勉從之郡主更出携一女傭之衣衫復入委諸睡榻阿逹對鏡觀衣　然微笑則亦安之加諸身上爲一及腕之短衫製以紫花之布當胸尤别繫一塊被諸背後作殷紅之色衣旣小不衷體着之彌復可笑皮靴則絶巨方頭厚趾毛絨之襪底俱平直郡主並爲女郎繫一　子始更盤諸頂上約以緞帶紫東旣竟女郎瀕檻自影竟同隔世則微感胃而郡主轉欣喜以爲如此裝朿之功已竟即緹騎總長親至亦必不察其奥郡主復詔女郎曰爾宜學一聾人特非唖者以禦警士之私偵爾所居室亦在隔室距吾至邇吾無已亦遇爾如俄國之傭人免人滋其疑竇吾性質至駑友朋至者往往見我毆擊奴子用力　重有時吾當人不能不作此狀爾宜自慎即吾所心寄之英人哈利戈登亦常諫我勿必以手足之力加諸厮養阿逹聞此語疑不自解曰此人何以息息謂英人相愛吾素習英人知必無其事而郡主累言不已必挾深意此真不能令人解矣郡主見女郎深思至自叩其齒則曰爾何故似遽發齒痛者女郎亦不之顧詢曰郡主吾顧何時得歸面老人郡主駭曰老人爾不知其已死耶郡主言老人死事聲息至微以懼女郎之屬耳而容免却藴異徵女郎頃耳忽悚震驚閉耳目至暈仆於地上郡主覘女郎睡仆則自語曰吾直欲舉足凌其頭面一雪前日之憤又曰佳吾已以巧計奪其顔色之敏妙夫女人色衰則寵弛女郎已如陳屍行肉吾更何妬則一笑出以語他僕吾今傭此法國女僕以藴他故不願爲人所知且謂此係秘密即官中詰及亦不得言不言者可獲上賞傭保利主人多金則自亦不滋爲語柄輾轉相語此事已成局郡主之計旣佳循思大樂復歸已室此室即前日晋接緹騎總監之所而數日以還已制服此英籍之女兒入諸臘底事真怪矣外史氏曰郡主方自幸喜行此奇秘初不知街上追逐之人已盡徵其事而侍史洛他已立陳其事於伊文盧洛夫轉瞬立上之緹騎總長長燭照其事較郡主　也 
[自由談之自由談] [  不冷]  
　　請願與押解請願與押解自後將成爲聯帶之名讀矣蓋每次請願必每次押解政府中人别無方法以對付也 
 
 
 

Page 15

 
 
[最新出版高等作文捷訣]  
是編專供高校學生研究作文之作用内容分爲八章第一章總論第二章作文前之預備第三章行文要訣第四章論虚字分類應用法第五章論文章之大體及其次序第六章論文章之局部及其解剖第七章綜論作文諸法第八章論文體每章之中又復細分類例詳列公式指示旣極其完善取法更極其美備學者得此以爲作文之導師定可速收功效而視爲綴文必需之秘本也●每部四册定價洋四角上海棋盤街廣益書局發行 
[男女游戲大觀]  
定價二元特價一元舊歷八月十五截止期滿增價照定價七折函購寄費一角五分郵票通用祗有三天了總發行所上海閘北義品里廣文書局分售處上海四馬路中市大東書局 
[名人對聨]  
商務印書館精印 
●四言聮定價裱工見後 
金屬版趙大閑之琛隸書 
金屬版桂未谷馥隸書 
●五言聮定價裱工見後 
金屬版何子貞紹基行書 
金屬版伊墨卿乘綬行書 
金屬版陳勾山兆崙行書 
金屬版莫子偲友芝篆書 
金屬版黄小松易隸書 
金屬版王烟客時敏隸書 
金屬版金冬心農漆書 
金屬版伊墨卿秉綬隸書 
金屬版查二瞻士標草書 
金屬版朱竹垞彝尊隸書 
金屬版何蝯叟紹基隸書 
金屬版吳梅邨偉業行書 
金屬版張得天照行書 
●六言聮定價裱工見後 
金屬版楊濠叟浙孫篆書 
金屬版趙次閑之琛隸書 
金屬版翟文泉云升隸書 
●七言聮定價裱工見後 
金屬版錢十蘭坫篆書 
金屬版陳曼生鴻壽行書 
金屬版錢梅溪泳隸書 
金屬版洪稚存亮吉篆書 
金屬版奚鐵生岡行書 
金屬版張叔未廷濟隸書 
金屬版錢南園灃楷書 
金屬版錢南園灃草書 
金屬版錢南園灃行書 
金屬版何子貞紹基篆書 
金屬版何子貞紹基行書 
金屬版厲樊榭鶚行書 
金屬版張廉卿裕釗行書 
金屬版包愼伯世臣行書 
金屬版包愼伯世臣草書 
金屬版梁山舟同書行書 
金屬版吳荷屋榮光行書 
金屬版吳侃叔東發鐘鼎 
金屬版薛素卿素素行書 
金屬版張二水瑞圖草書 
金屬版楊已軍法篆書 
金屬版鄭板橋夑草書 
金屬版王夢樓文治行書 
金屬版翁覃谿方綱行書 
金屬版錢十蘭坫篆書 
金屬版沈凡民鳳隸書 
金屬版莫子偲友芝隸書 
金屬版左文襄宗棠行書 
金屬版姚伯卬元之隸書 
金屬版鄧頑伯石如隸書 
金屬版林文忠則徐行書 
金屬版孫淵如星衍篆書 
金屬版楊惺吾守敬隸書 
金屬版劉文清墉行書 
金屬版劉文清塘行書 
金屬版戴文節熙行書 
金屬版錢魯斯伯坰行書 
金屬版曾文正國藩行書 
金屬版阮文達元隸書 
●八言聮定價裱工見後 
金屬版吳榖人錫麒行書 
金屬版蔣山堂仁行書 
金屬版陳蘭甫灃篆書 
金屬版吳讓之熙載篆書 
金屬版楊濠叟浙孫行書 
金屬版翁叔平同　行書 
金屬版鄭蘇戡孝胥行書 
●九言聮定價裱工見後 
金屬版汪退谷士鋐楷書 
●長言聮定價裱工見後 
金屬版何子貞紹基行書 
金屬版阮文達元隸書 
楹聨定價 
六尺聨冷金八角仿古宣六角藏金七角六吉宣五角 
五尺聨冷金七角仿古宣五角藏金六角六吉宣四角 
四尺聨冷金六角仿古宣四角藏金五角六吉宣三角 
三尺聨冷金五角仿古宣三角藏金四角六吉宣二角 
裱工六尺七角五尺六角四尺五角三尺四角不折不扣尚有印名人對聨多種另印詳細目錄函索卽寄 
▲喜慶送禮另有精製紙匣裝盛每隻加洋三分至六分 
[獨一無二之文藝報友聲又出世了]  
本日報爲國内外本會同人之文字商兌機關自去年出世風行寰宇愛讀者至目爲全國僅見之文藝報其内容之豐赡文字價值之名貴當可想見本社同人受寵若驚益用自勉故今茲賡續發刊除舊有文錄藝林説部筆記傳奇談叢艶藪諧著雜爼文藝商榷會友通信諸欄外復添設翰墨因緣一欄以收外稿而廣墨緣日出一大張由本會會長倪軼池先生主任編輯會外定報每份每月連郵實計大洋六角全年六元半年三元二角另有贈品優待閲者已於夏正八月一日起按日出世再本會爲中國破天荒未有之文會成立以來入會者倍極踴躍幾占全國之半茲再爲推廣會務起見不論男女有贊成本會宗旨者暫不拘定資格即請從速加人以便寄報而免擁擠索閲會章附郵一分即寄上海南京路泰和里九十五號薄海同文學會友聲日報社同啓 
[小腸疝氣天下獨一良方]  
疝氣之症皆由寒濕阻滯陰氣凝結以致氣不宣暢血不流通遂有血疝氣疝寒疝狐疝水疝癩疝等患其初陰囊脹痛小腹結硬繼則囊大如斗筋粗如繩痛不可忍步不能行若年久不治則眞陰虧損其發尤劇本藥房痌瘰在抱覔得百試百騐之秘方虔製此丸專治各種遠年疝氣以及腎囊風繡球風等症每日早晚各送三錢立能消脹去痛應手奏功初起之症一兩盒包愈雖至重至危年深日久之症連服一料包可斷根每盒洋一元每料洋四元另製包愈小腸疝氣膏每張七角若多年之症必須膏丸並用内服外貼見效尤速更奇者將膏貼上一刻時腹内氣鳴當將膀胱之寒濕由毛孔拔出不但脹消痛止且愈一切疾病誠是治疝良藥上海三馬路大舞臺對面鍊雲大藥房謹啓 
[上海帽業同人通告]  
吾社始創迄今數載因逐年經費入不敷出難以聚沙成塔之舉同人等今春加資問題蒙雙方代表與各號東討論加資一節均已允洽七月初一日起外作每件加五厘内件四厘已經備案批示同人等成志已决非協力不可起建會所獨木難持公司議决將各號允加工資悉數充入籌備會所開幕有期實吾同業店號之賜也全體同人公啓 
[上海帽業緊要佈告]  
敬告江蘇内地同業諸先生鑒竊吾社成立迄已數載近申地發現貴埠劣貨運入減價兜售破壞敝處秩序自登報起無論何種劣貨祈請保重血本爲宗旨倘再劣貨出現勢必涉訟有傷同業交誼也民國八年桂月初十日上海帽業同人社會長祝大鳳 
[上海先施公司兩週紀念大减價二十天]  
從今日起祇有四天良機勿失請早惠臨廉物可得 
[開礦機器]  
中國從事礦務日盛一日購辦機器炸藥等尤關緊要本行於機器工程部特設礦務股延請工程師駐華往來各廠均負盛名發售各種現貨並經理 
開礦機器破碎機輾子機磨粉機汽機汽鍋吸水及礦穴抽機起重機化驗器具鎔冶全部器物關路機器炸藥銅帽導火線電線　件電料電話電報機等機器上工具礦區鐵路荷物車傳力機工程儀器材料黑鉛粉軟管不洩汽之橡皮品皮帶油漆屋頂布瓦等 
本行爲下列各名廠獨任代表 
漢口利火藥公司（炸藥導火線等） 
魏廷敦抽機公司（各種抽機） 
力其胡製造廠（起重機） 
蘇利文機器公司（開礦機器等） 
礦務機器公司（開礦機器等） 
利亞造車廠（車輛車件） 
范摩公司（水陸汽機鐵路材料） 
白衛公司（各種客車貨車） 
奇異電器公司（電機電料） 
古孚亞士公司（測繪儀器） 
模範電線公司（電繩電線） 
花旗橡皮品公司（各種橡皮品） 
萱威廉士廠（各色油漆） 
人牌油毛氈公司（屋頂布瓦） 
國家鉛漆公司（紅丹粉二白漆） 
分行▲北京天津張家口庫倫濟南哈爾濱 
上海美商慎昌總行啟 
▲漢口長沙海參威廣州香港雲南府 
[催眠學術]  
直接教授通信教授▲應用莫大靈騐無比▲函授面授均保成功欲求精神之修養者學欲增心身之健康者學欲得子姪之勤儉者學欲謀家室之和睦者學欲去不治之疾病者學欲改不良之性癖者學欲知過去之事實者學欲卜未來之運命者學欲探物價之升降者學欲見已故之親友者學欲解决宇宙間一切奇奇妙妙不可思議之現象者不可不學 
中國精神研究會創辦催眠學術事業多年成績卓著有口皆碑備有詳細章程函索請寄郵票一角至上海老靶子路中國精神研究支會収當即原班寄奉 
附設精神療病院應用精神靈力治療難症惡癖凡醫樂所不能治者均能治療在遠方者可能隔地治療法患者雖遠隔萬里亦能感應靈騐神速效力驚人 
注意本會總會長爲世界有數之精神學家中國催眠學界之開祖鮑芳洲先生今在上海支會監理會務並擔任治療教授 
[婦女閉經丸活人無算乾血癆第一聖藥]  
此藥專治婦女衝任損傷及腎虚血枯血少血閉而或憂鬱思慮過度而經不行則中氣益損陰氣益乾致成瘀血凝聚癆瘵險症本齋世祖秘傳良方久已馳名活人無算無論婦女老幼遠年初起一經服此聖藥三日立刻健脾開胃養血滋陰重者服藥二料足矣血脈流通功效大見因此藥十分靈驗故敢出而問世非圖漁利也每盒二元每料四元不靈包退還洋舖設上海二馬路西鼎新里内京都天寳齋 
[華記啟事]  
本年三月廿六日由陳炳生胡梅棠二君作保借與久章綢莊金松青君洋一千元訂明陰曆十一月歸還立有借據今因急用當託陳胡二君向金君情商其欵已於八月初十日如數收歸惟借據一時無着尚未給還倘後檢出作爲廢紙除另給收清票外特再登報聲明 
[包愈斷根心胃氣痛藥]  
此藥見效極速無論何種心年胃氣痛及遠肝難治之頑症雖痛到十分辛苦一服此藥馬上止痛止後包愈斷根永不再發大瓶一元中瓶半元小瓶三角上海抛球場北首杏林軒啓 
[雀巢牌牛奶粉]  
年老胃弱者不可不用雀牌牛奶粉 
各埠大藥房及洋貨店均有出售如無處購買請向上海南京路八號雀巢牌奶粉公司直接函購其價每罐大洋九角五分每打洋十元零八角寄費在内 
[包愈立止夢遺聖藥]  
凡患遺洩病症皆因腎水虚耗命門受損或思慮太甚以致心腎両交久之面黄股瘦腰酸腿軟四肢無力虚損勞傷由此起矣若不醫治將來根深蒂固望愈甚難治藥雖多對症者實少本齋深悉病源覓得異人秘方名曰純陽遺精必愈丸專治遺洩各症服之立見奇功當日可愈精神充足則身體雄壯百病不侵如患遺洩卽是陰虚之現象此丸功能鞏固骨髓滋陰補益輕者二盒包愈重者一料除根永不再發若能連服兩旬大補氣血諸病不侵精神倍足每盒洋一元每料六盒洋五元如外貼遺洩膏每張七角膏丸並用取效愈速功效益彰必須認明牌號上海二馬路西鼎新里内京都天寳齋啓 
 
 

Page 16

 
 
   
 
