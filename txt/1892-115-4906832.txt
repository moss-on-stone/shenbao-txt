# 1892 - 115 - 4906832

 

Page 1

 
 
[重印皇朝聖武記及東池草堂尺牘告成] [  申報館主人啓]  
　　皇朝聖武記一書爲邵陽魏默深先生所箸歴紀聖代武功炳炳麟麟照耀海外坊本缺去後數卷本舘覔得原刻足本排印成書東池草堂尺獲爲曾稽謝帆初先生所箸雖隨手應酬之作而細微曲折皆閱歴有得之言意者如古所謂世事洞明皆學問人情練逹卽文章歟之二書一經浩竣購者盈門寒署初更篋笥口罄因重加讐校再付手民精益求精較初印者尤爲美計聖武記分訂十本每部碼洋六角尺讀每本碼洋八分售處仍從其朔 
[排印彭剛直公奏議] [  圖書集成局代啓]  
　　我朝彭剛直公以諸生從戎敭歴中外無論紳商婦孺莫不震懾威名其生平奏疏皆能實劈劈洞澈源流洵爲談經濟者不可不護並可與　文正左文襄胡文忠諸公全集參觀兹由懷南居士覔得浙江兪蔭甫太史代編原書八卷託交本局用活字版排印校對精詳一無訛誤約月之初十左右可以出書如欲購閱祈向上海文瑞樓書坊價購可也 
[哥倫布傳贊]  
　　從來非常之人始可建非常之功負不世出之才始能爲不世出之事變古而爲今易舊而爲新獲從古未至之地開歴來未有之局名著地球功在寰宇惟哥倫布可以堂之而無愧矣哥倫布爲意大利之熱那亞人居瀕地中海少時讀書喜爲有用之學講習象緯輿圖而尤精於航海之術平生志趣好奇而尚異思爲人之所不能爲慨然有乘長風破巨浪馳驅乎域外萬里之想其父爲舟師遂繼其業不憚涉荒遠窮幽渺以冀一騐其言當時有窮究天文之士曰歌白尼獨謂地體维圓此外不應無地顧僅有其說聞者疑信參半哥倫布於平居濳心體騐深信而不疑謂獨不得假手斧柯俾親身閱歴一償其夙願耳幸天牖西班牙王后衷賜以舟艦貲糧得行其志果覔得新地而還前後凡四至美洲旋繼哥倫布而往者踵相接歐洲諸國咸闢土建邦設官置戍開海外富强之基名之曰新寰宇嗚呼謂非哥倫布首倡之功哉哥倫布往返中途屢經危險而又行者尼之居者讒之乃百折不回置身家性命於弗顧卒以成此巨功雖邀天佑亦由其定識定力有以濟之也顧哥倫布遭際非時忌嫉者衆知已無人大援遽失功高不賞名重招尤終至抑鬱抱憾以没世千載而下追錄其功者不免代爲之悲焉惟哥倫布身没而名存雖經萬古而不磨滅迄今日泰西之名公鉅卿鴻儒碩彦格致會士貿易紳商無不同深感念首作贊詞者則有若百年前密蘭教士巴利尼於是一倡而百和至今歌頌之辭幾徧天下今年舉行賽奇會一在密蘭城一在日京馬德利上溯哥倫布探覔新地之時適屆四百年擬遍徵各國贊詞廣述其宏勳偉烈裒輯成書泐石流傳藉以想見其流風餘韻遺跡芳徽俾猶髣髴在人心目間焉考哥倫布自通美洲之六年歐洲商舶亦直逹於中國航海東來其程逾遠環行地球遂自此始間嘗論之天下之理一本散爲萬殊萬殊歸於一本五千年前全地球由合而分五千年後全地球由分而合聖人之制舟車蓋將聨同洲異洲之人而爲一家一國也哥倫布之開闢美洲天特使之成一創局俾世上一切事丕然一變煥然一新美國挺生華盛頓敝　萬乘公天下而無私俾有國家者傅於賢而不傳於子遠追唐虞揖襄之風其創一也意大利名人輩出蘇算格致詩文之學領袖一時顧自伽離略以下屈指數之僅得三人巍然鼎峙哥倫布獨精炕海之術乃得偶三人而爲四學術之難也如此美洲開闢止四百年而其學術已足抗衡歐洲抑何速哉其創二也自得美洲而泰西有志之士益講求地學精究測量環歴海洋幾無不徧所有窮荒窵遠杳無居人之所足跡亦必至焉南北二氷洋幾窮其境擊險縋幽無有遺藴蓋前此之所未能焉其創三也要之哥倫布立奇功以不朽垂令名於無窮上下數千載縱横九萬里誰與之比誠古今未易才也鳴呼謂非人傑也哉至其事跡多見於所譯各書不復贅焉謹爲之贊曰巍巍哥君息國之英天挺異質藝苑蜚聲少小勤學有志遠行測天麻準航海術精球形维圓體騐獨先重洋而外應有幅員人或沮尼厥念彌堅終酬夙願大地乃全巍巍哥君西方初祖名耀一時功邁千古擴舊乾韓開新寰宇變局無雙大洲有五遺澤流芬迄今弗墜人思其勳民拜厥賜異口同音稱頌不置逸史土韜珥筆以記光緒十有八年歲次壬辰季春之月天南遯叟撰 
[本館接奉電音]  
　　昨由京友電傳上諭五道敬謹譯登○四月初三日奉上諭前據奎斌奏敖罕貝子被匪戕害應否賜卹請旨辦理一摺當交該衙門議奏兹據理藩院核議具奏此案昭烏逹盟長敖罕貝子逹克沁闔家被賊戕燬情形甚爲慘烈深堪憫惻逹克沁著加恩賜卹應得卹典該衙門察例且奏所遺貝子卽著伊孫德色額他布承襲伊長子色丹那木濟爾以身蔽母遇害更慘孝行可風著准其旌表三子喇麻色丹巴拉珠爲護姪遠歸不避艱險義僕那遜巴土負主避難應如何分别優給獎卹之處著該衙門議奏餘依議欽此○初四日奉上諭定安裕祿等奏遵保援剿熱河朝陽匪徒在事出力及陣亡員弁兵丁分别開單懇恩獎卹一摺上年十月間熱河匪徒滋事業經優加甄叙其餘在事出力員弁自應分别給獎以示鼓勵所有單開之兩江補用副將魏希古著賞給捷勇巴圖魯名號儘先補用副將沈永奎著賞給銳勇巴圖魯名號補用守備周廷順著賞給果勇巴圖魯名號餘著該部議奏陣亡之驍騎校王鳳恩等均著交部照例議卹單二件併發欽此同日奉上諭裕祿等奏查勘福陵寶城等處應脩要工請擇吉興脩一摺著欽天監於本年四月内選擇吉期先行知照卽著盛京將軍會同工部侍郎屆期敬謹興修欽此同日奉上諭裕祿等奏查勘昭陵配殿等處應俢要工請擇吉興修一摺著欽天監於本年四月内選擇吉期先行知照卽著盛京將軍會同工部侍郎屆期敬謹興修欽此同日奉上諭本日補行引見之新進士石作楝著交吏部分發省分以知縣卽用欽此 
[虞陛薰琴]  
　　本年壬辰科宗室會試於三月二十一日揭曉合將中式名次錄登第一名漙岳正白旗宗室已酉科舉人第二名長紹正黄旗宗室戊子科舉人第三名寶煕正藍旗宗室已丑恩科舉人○禮部爲知照事祠祭司案呈本部具奏恭照四月初八日浴佛日此一日虔誠齋戒禁止屠宰不理刑名照常辦事等情三月十二日奉旨知道了欽此欽遵到部相應知照順天府轉飭各地方曉諭軍民人等一體凛遵勿違○吏部爲咨行事考功司案呈本部具題請將管解京餉五萬兩以上依限解部交清之領解官河南候補知縣蔡瑩准照例給叙三月十三日奉旨依議 [ 
 
 

Page 2

 
 
欽此欽遵到部合將原奏抄咨河南巡撫查照辦理○太廟大門楹柱折損𡮦朽者甚多業已勘估詳明將門上頭停拆去照式添換楹柱二株并酌換樑檩重鋪簷椽上排望板砌瓦頭停經承修此項工程之崑周兩大臣遴派恒順廣德等廠承辦開工至此已一月矣兹者瓦木各工已報竣事上月二十五日承修大臣親臨查看以便油飾彩畫煥然聿新○三月二十一二十二兩日工部尚書煕續莊大司空敬召西城子弟二簧票友在西四牌樓肉巿府第中扮演雜劇兩晝夜並傳本班名優外串脚色邀請在廷王公大臣暢叙屆時睿鄭克禮豫肅各邸各部堂司次第來觀蓋因大司空文孫彌月之期故特開湯餅會也○日前有一老婦行經廣渠門水關倒斃於地地保立赴東城司署禀報司官率帶仵作穩婆親臨其處經穩婆騐明生前呑食鴉片毒發身死塡格備案屍子德喜當塲訴稱死者係生母祥常氏因被某某等人持刀嚇偪死於此處司官以所訴各情非屍塲所能詳訊令先備棺盛殮飭役帶德赴司覆訊核辦○會典館文移處收掌官倭恒額謹禀爲稟聞事本館現又纂得會典十卷請總裁中堂大人於三月二十五日到館閱書理合禀聞○定例喜峯口管站部員每屆三年更換兹當更換之期經理藩院就本院司員中擇勤能耐苦之員擬定正陪於三月十七日帶領引見請旨簡放本日奉硃旨這喜峯口管站部員著理藩院主事文訓去欽此○國史館示傳吏部送到漢謄錄官張雷桂成芳田樹玉王其盛等知悉於三月二十九日親身赴館騐到毋違○三月二十三日祭西陵氏於先蠶壇皇后親詣行禮例應于二十二日由海還内入宿齋宮以備屆期恭往先期經内務府知照各衙門皇后於二十二日卯刻自南海進神武門還内御齋宮二十三日卯初由内出神武門進陟山門詣先蠶壇上祭畢還海應行導引巵從侍衛官員人等照例傳派按期前往預備○神機營爲咨行事所有投効來營之禮部候補筆帖式崧延當堂考試准其留營効力之處咨行貴部醒照○廂藍旗護軍統領恩普爲咨行事印房呈稱三月分本旗應行謝恩之坐補副護軍參領覺羅松亮相應開具銜名咨行鴻臚寺查照辦理 
[揚城火警]  
　　三月三十日午後揚城南柳巷某姓木匠店後進平房不戒於火但見濃烟四布赤烟騰霄赶急鳴鑼馳報各善堂水龍聞警齊出星馳電掣而來地方印委各官先後臨塲彈壓幸是時雨師稅駕濺玉跳珠而各龍灌救有方又得撓鈎手拆斷火路祝副力不能支始斂威而返計瓦屋草房共燬八家附近居人雖受驚惶尚幸無恙未幾有一人至瓦礫塲將被災戶口查詢姓氏開單而去殆亦好善者見災戶暴露風雨中欲作眼前功德耳至起火之由聞因午炊遺火積薪以致不可嚮邇云 
[杭垣火警]  
　　上月二十九日已刻武林門外甘露茶亭地方大昌茶葉店失愼濃烟潑墨烈焰飛紅直至午初回祿氏始息怒而回共焚去四十九家大小樓屋平屋六十餘間該處房屋去年曾遭火刦陸續建造今春方復舊觀不料燭龍又至居民不堪其擾說者謂是役也如有水龍必不至此當時大昌店主因天氣鬱悶烘焙茶葉遺火簍中赶卽澆灌而火已上延於是各顧身家不相救護任其烈烈轟轟東奔西竄待至城中水龍聞警而來勢已不可嚮邇矣去秋曾有創興龍集者無如該處雖是衝衢要道鋪戶櫛比車馬如雲鳩集經費頗有扞路難行之勢以致半途輒止所願自今以往各産主業戶殷鑒不遠踊躍從事無惜小而害大庶幾龍集興而災殃息也翌日午初城内聨橋直街六先巷口大有茶葉店午炊失火庭柱皆已焦灼幸竭秘撲滅不致成災然鄰舍已受驚不小矣 
[撫憲閱操]  
　　兩江總督劉峴帥將至麋臺鹿苑間閱視軍容因此各營弁兵日事操練經撫憲剛大中丞於本月初一日先行校閱是日撫標左右正副前後等營哨弁兵丁咸於五鼓時齊集北寺大校塲伺候迨晨雞三唱曙色熹微中丞鳴騶蒞至各營皆列隊恭迎極形整肅中丞升坐演武廳各弁依次叅見畢中丞卽傳令開操先閱各陣中軍官手執令旗迎風招展各兵勇抖擻精神所演各陣極五花八門之觀入化出神之妙陣圖演畢時已傍午中丞卽用午餐小憇片時再行升座正欲接閱馬步箭曁射毬籐牌等雜技詎意天公不做美霪雨淋漓馬道泥泞不能馳驟中丞傳令停操遂呵殿而回初二日校閱中營飛划水師兩營陣圖悉皆嫻熟中丞顧而色喜賞賚有差及操畢時已過午矣 
[淮上觀兵]  
　　兩江總督劉峴帥赴清江大閱本館已接電信照錄報章兹接訪事人信云峴帥於三月二十八日下午一下鐘時行抵清江先期合字營淮揚鎭標新兵營漕標淮揚鎭標各兵列隊南岸徐州鎭標徐防新兵營玠隊北岸遥見迎風大毒縣摇曳於淡烟疏柳之間知憲舟已鼓浪而來卽升砲鳴槍跪向馬頭迎迓其時馬頭上已高搭官廳飾以繒綵明燈高褂天幔低垂廳前懸一額云三省鈞衡兩旁聨云萬騎擁刀矛紅斾碧幢光日月三洲振鐘鼓龍文虎武際風雲廳外環以淮揚鎭標新兵營帳房二清河城守營帳房四刀槍矛戟燦爛如銀東西兩旁矗立高竿各懸二丈許之鞭爆漕帥曁徐州鎭淮揚海道以下各員皆在廳前伺候越一下鐘許憲舟由小火輪船帶傍馬頭但聞巨砲三聲爆竹一時燃放雷奔電發震耳欲聾雜以鼓籥之音洋洋盈耳峴帥旣登岸卽排導至廳計輿前有全副鑾仗爲抓爲刃爲刀爲鎚爲鎲爲鉞隨有龍頭棍竹節棍王命令箭繼以銜牌爲欽命頭品頂戴賞戴花翎紫禁城騎馬欽差南洋大臣閱兵大臣兩江總督部堂碩勇巴圖魯總理鹽政帮辦海軍事務統屬文武都察院右都御史兵部尚書前後護衛者爲淮揚鎭標新兵合字營勇督轅親兵殿以營務處隨員巡捕等人旣至鎭道以下皆肅恭接入略談片刻卽命駕入城向各署投刺旋卽回宿憲舟二十九日清晨赴校塲輿前除一切儀從外又添三標選鋒馬隊高建三軍司命旂漕標徐州淮揚兩鎭標各營官皆戎裝跨刀在營門外跪接合字營勇淮揚鎭標新兵則跪接於營門前西路之旁是日也天氣陰霾曜靈匿景校塲之内沙平草軟一塵不驚　帥旣升坐演武廳各官叅見畢分别兩旁惟漕帥得陪坐至鐘鳴十下發令開操先令徐州鎭標兵走大陣忽大雨時行傾盆而下校塲中泥泞没踝而各兵坐作進退依然合節應絃及操淮揚鎭標兵而雨勢已稍殺然渾身甲胄猶是帶水拖泥峴帥隨傳令收軍俟天霽時再演適庖人以後廳午膳已具告漕帥乃陪峴帥宴飲席散相與命駕而回尚有淮揚鎭標大陣及合字營陣法須於三十日閱看俟訪事人來信再行續登可也 
[開設賽奇會]  
　　今年意大利西班牙兩國開設賽奇會一在意國米蘭城一在日京馬德利米蘭城人烟稠密貿易盛隆爲意大利第一埠頭會中人想念昔年哥倫布首闢新地亞美利加之功將遍徵天下名流作詩歌文詞以贊美之無論何國文字兼收並采至各國所贈贊詞彚齊成册齎呈米蘭城議政院用照像新法印成分饋作贊各人此外則由賽奇會或售或送愈多愈妙以期天下咸知哥倫布之宏勳偉烈而各人之贊詞其命意固有在焉按哥倫布爲意大利人乃古今第一奇才善識天文精於格致其前往探覓新地也由西班牙王后給以舟艦貲糧得以成此鉅功亞美利加一地四百年前人皆莫識其所在惟哥倫布直逾大西洋而得之然後西半球之大地乃現可以證前人地爲圓體之說爲非虚焉哥倫布抵美後六年有葡萄亞人直繞阿非利加南角爲歐洲人開創駛抵印度之路未幾卽得通於中國皆由哥倫布導其先路也哥倫布精於航海之法得收實效千百載後先令人感念弗已焉考首作贊詞者爲百年前米蘭教士巴利尼其意深惜歐洲各國無人追思忘其大德故於作詩頌美之中並致歎息焉迄今贊之者幾於譽滿衆口凡各國之大臣名儒格致會士貿易商董誰不感念之弗置哉 
[江省决囚]  
　　江西湖口縣徐雲階大令允升拿獲匪犯四名親自解送到省此已見諸上月十八日報章而標其目曰嚴查放火兹經發審局研訊確供詳請撫轅查核德曉帥復親提覆勘知爲眞正首要人犯實屬法無可貸遂督同司道恭請王命將匪犯温元和一名梟首示衆另有一匪先期病斃獄中亦於是日照例戮屍以昭炯戒 
 
 

Page 3

 
 
[海巿奇觀]  
　　前任登州府吳太守之太夫人於正月間壽終任所三月二十日開弔互車白馬絡繹於途靈櫬暫寄祇孤寺内擇吉南旋以安窀穸○盛觀察於上月二十二日乘輪赴津謁見傅相禀商要公回時赴小清河閱視河工○往年三四月間有不尶不𡯓之人下榻旅舍售捐聖府職銜鄕曲富翁輸錢數貫卽可在大成殿供奔走一時趨之若鶩古所謂爛羊頭關内侯不是過也客秋捐案事發陷於縲絏者數人今春遂滅跡消聲不復見前度劉郎矣○春間風狂物燥邑尊防患未然發貼簡明告示曉諭商民小心火燭講求火政有備無患古之善教也○廣仁堂戒烟局著有成效欲脫黑籍者紛至沓來幾於戶限爲穿旋因經費支絀飯資藥料不敷開銷遂另議新章凡有入局受戒者先納大錢一千文以資津貼○烟街迤西四五里通伸溝於光緒初年建築礮臺一座形勢几然近由嵩武軍移營駐紥細柳軍容如荼如火海防得此益形鞏固矣○某娼寮畜一雛妓將作錢樹子三月二十三日忽然走失偵騎四出蹤影渺然究不知竊藥嫦娥何處是廣寒宮闕也○諺謂麥喫三月雨蓋以小麥一種發萌結實最忌霖雨惟清明榖雨之交始需灌漑歴年以來膏澤之下降皆與麥性相違收穫亦因之歉薄今年三月二十七夜大雨淋漓天明始霽眞所謂好雨知時三農望歲者無不欣然色喜以爲麥秋豐稔可預卜矣 
[五馬蒞任]  
　　處州府陳太守璚奉憲調署杭州府現已晉省適代理杭府張太守琳校閱武童騎射之際想俟考竣後卽擇吉履新矣 
[馬戲改期]  
　　哈驀司敦馬戲抵滬後本定於禮拜六晚間開演兹以風片雨絲阻人游興遂改於初六日晚間開演倘屆時天宇放晴滬濵士女可以聨袂往觀矣 
[格致書院春課止截限期]  
　　今年格致書院春季正課由蘇松太兵備道聶仲芳觀察命題題凡四道故限期稍寛以時日今自出題之日爲始擬限至四月杪槪行止截逾期不復收錄凡院中肄業諸生仍至三馬路格致書室交卷領取繳票可也 
[浙撫行臺紀事]  
　　浙江巡撫崧振帥抵滬後暫住北河南路天后宮後行臺滬上各員設席欵之并召名優演劇振帥擬赴吳淞口巡閱礮臺上海縣袁大令因預備南灣子船及小火輪船停泊天后宮碼頭以待振帥本定於昨日亭午時會同關道憲聶觀察製造局總辦劉觀察上海縣袁大令等在製造局閱視彈子洋槍鋼礮等廠適昨日霪霖不輟道途泥泞振帥因此改期云 
[差竣言旋]  
　　稽查保甲委員朱修庭觀察來滬後會同松江府恩太守上海縣袁大令往本邑四鄕稽查保甲事畢回滬在敬業書院暫駐前報已紀之矣兹悉觀察於昨日乘坐大號官舫回蘇銷差本埠印委各員均至江于恭送 
[法外施恩]  
　　會匪頭目陳啓懷王金龍訊實正法前報已詳紀之矣前晚袁海觀大令升堂問案時忽有陳李氏投案訴稱係湖北人在原籍開設茶館丈夫陳啓懷因謀不軌訊明正法外婦人因念伉儷情求大老爺開一綫之恩將丈夫屍身並兒子大毛一併給小婦人具領大令曰爾子大毛本縣准爾具領爾夫屍身未便給領須俟申詳上憲批示遵行陳李氏唯唯大令卽飭原差將大毛帶至案下當堂給陳李氏具領該氏叩謝而去 
[白刃相加]  
　　本埠裏虹口北首沈家灣有鄕人某甲素爲扛棒頭生意家道小康其妻某氏年逾而立輕薄性成因藁砧不常歸家春心一縷偷嫁東風與某乙明來暗去𦇞綣情深乙去年在甲家設帳授徒一抹紅牆銀潢漸近今春撤帳窮措大無處棲身遂仍借東家片席地權爲食客暗度陳倉甲未之知也近被甲之叔父某丙窺破私情遂下遂客令乙念出門惘惘去將何之忿無所洩遂見得刺刀一柄藏諸袖中回至内處乘其不備向頭上辭刺丙不及避讓血流被面大聲呼救家人聞聲齊集將乙拘住並將刺刀奪下送捕請辦旋有乙之友人及該處地保前來理勸未識能免對簿公庭否 
[縣案彚錄]  
　　尤松順控鎭海廟僧人春榮强借銀兩串通大小妹滋擾一案由袁海觀大令提訊判將春榮交僧會司大小妹交保聽候查明覆訊其詳已紀前報前日春榮與大小妹由保交案晚堂大令覆訊尤松順投案訴稱監生係無錫人現爲客棧生理家住在東門外鹽碼頭地方光緒十二年間由大小妹爲中監生出銀五百兩向鎭海廟住持僧寶年收買房屋一所在後加價三次立有絶賣據爲憑寶年今在地藏菴爲住持鎭涤廟由其徒春榮經理去冬原中大小妹唆使春榮續加银兩監生一再拒絶春榮置若罔聞臘月二十八日糾領諸秃奴乘監生出外突入室中不問情由將室中器皿打毁一空監生之妻適由親戚家回來覩此情形上前解勸竟遭秃奴毆辱失去首飾甚多爲此投案呈控求恩訊究大令命提春榮至案諭曰本縣已將此案查訪明白爾須將實在情形供出春榮稱係嘉定縣人削髮爲僧已閱多年師父寶年將房售與尤姓尚未割絶此次小僧實因拮据萬分向尤先生商借並不敢糾人行兇大令曰原告控爾不法鑿鑿有憑豈容任爾抵賴喝令拖下笞責春榮伏地苦求供稱小僧一時糊塗現已知悔願具改過結大令著責手心三百下責畢謂曰本擬將爾枷號期滿遞解回籍姑念爾是佛門弟子合十苦求從寛著具改過切結呈案又提大小妹至案謂曰爾係十六鋪一帶女光棍本縣素聞大名此事爾旣爲中理應及早調停何得暗中唆訟殊堪痛恨喝令掌責大小妹供稱小婦人曾爲解勸實不敢從中唆使供畢叩頭如搗蒜並稱以後小婦人當改絃易轍不再十預閒事大令曰姑念爾苦求至再從寛發落著具安分改過結呈案備查仍飭交保所有尤松順呈案契據一併發還尤叩謝而退○邵美瑚控姊夫蔣雨全圖呑家産等情前晚袁海觀大令請帮審委員宋莘樂二尹提訊邵訴稱係寗波人向爲鹹貨業嗣父邵立成於光緒六年間病故議撫小的爲嗣嗣父立成在日創立蘇申等處通順信局共有三十六股嗣父得四股迨浙世後所有信局事務由股東林梁周經理其時小的年尚幼穉經嗣母陳氏招婿蔣雨全至局中爲夥去年除夕嗣母因病浙世局事被蔣一人覇佔嗣母在日曾被蔣借去洋銀六百餘元現向理索一味凶横欲將小的逐出不得已投案喊控求恩訊究蔣供稱係宜興縣人娶邵立成之寄女爲室岳父在時股開通順信局往來蘇甲二處岳父得四股至光緒六年岳父病故遺下局務由岳母陳氏主政歸併小的經管岳母平日用度均由小的照顧去冬除夕岳母病故小的立卽發函追邵美瑚回家料理喪事其時美瑚在滬逍遥置之不顧小的不及久待出資收殮岳母陳氏在日因乏子嗣議立美瑚爲嗣子無如美瑚平不安本分屢肇事端陳氏曾在憲案具控有卷可查至歸併局股一層亦有憑據並無借洋之事叩求明察二尹問邵曰爾母將洋借興莊姓可有筆據答稱無二尹以邵所控情節恐有不實飭令退去候飭信業董事秉公理覆○滬北新閘地方錢曹氏之子年七歲忽然失去尋緝無蹤疑隣婦王陸氏誘拐前日將王陸氏扭至該處巡防局局員以事關誘拐飭將原被送縣請辦値日差據情禀明袁大令飭看管候訊○西門内有曹雲樓者於前年物故並無子嗣遺下一妻一妾妻余氏素有瘋病家務由妾徐氏經理前日亭午時曹姓族人議立後嗣忽指徐氏與曹雲樓之友鄭波園有私鄭不服兩相口角曹姓遂將男婦二人髮辫剪去互扭至巡防西局控訴局員高二尹詰訊之下以事涉愛味飭將原被人等於晚間移送上海縣請訊値日差據情禀明袁大令諭飭看管候訊 
[英界公堂瑣案]  
　　包探陳阿九禀稱張阿幅向發昌洋貨店購取老虎絨毯二條計洋銀六元八角囑店夥王友村隨去收値中途逃脫追獲交捕送案請追王訴稱張來誑買絨毯中途邀赴酒家沽飲峻詞却之且不肯將物交伊伊卽奔逃因之追獲張惟供稱小的係蘇州人餘甚 
 
 

Page 4

 
 
支吾蔡太守判令管押三禮拜贓給王領去○二百八十二號巡捕禀稱陳阿生掩入電局圖竊電線經小的當塲拿獲送案請懲副巡捕頭禀稱陳已屢次犯竊陳供稱小的係浙江鎭海縣人連次犯案罪無可辭惟求大老爺推廣皇仁恩賜寛免蔡太守判令笞責一百板備文遞解回籍○車夫張揚子訴稱徐東生雇坐小的之車爭論車資致被毆傷適有某號捕役巡過拘送案下徐供稱小的係寍波人被張辱駡是以揮拳如今只求恩斷蔡太守騐得張傷勢甚輕判令徐繳呈小洋銀二角爲養傷資○包探孔阿才禀稱楊陸氏赴某店購物將手中洋傘暫置櫃外無意中被陳阿二竊去經小的查獲人贓送案請究陳供稱小的係無錫人偶然順手牽羊以後不敢犯竊矣蔡太守飭差押送至航船勒令回籍贓存捕房以便給還失主○沈秀增訴稱某日雇坐王坤才小車行至某處中途被彭小珠所駕馬車突然橦仆身上受傷當蒙大老爺訊明諭令醫治現在傷已告痊叩求訊斷王供稱小的在治下當小車夫餘供與沈脗合彭供稱小的駕馬車出外與王所御小車相値彼此各不留神以致肇禍如今只乞施恩蔡太守判令彭再押一禮拜○二百六十五號華捕禀稱某粤人家丫鬟王阿海沿途啼哭厥聲甚哀一若迷失路途也者是以帶送案下阿海供稱恐被凌虐不敢回家蔡太守諭令留候過堂覆訊發落 
[法界公堂瑣案]  
　　包探孫錦榮禀稱余阿炳前因犯竊解送公堂懲辦迄今仍蹈前轍日前有人見其在浦東竊得衣服一包渡浦而西在租界中行走立卽扭獲盤詰之下伊言衣服由擺舊貨攤之人員去向擺攤者查問已被將衣典押將押票交出兹特呈案請究同轉訊問余阿炳供稱衣服在三林塘叔父家中竊來售與舊貨攤上得洋三元同轉著將余押候提到舊貨攤主冉行核奪○包深郁庭湘禀稱陳瑞土日前在江天輪船上竊取搭客物仵繼又至北京輪船行竊由小的拘獲在伊身畔搜出押票三張送案請究同轉向陳瑞土詰問供稱尚有烟槍一枝已售錢二百文同轉以失主並不到案判將陳掌責八十下釋放○八仙橋成太昌糖食店夥方溪賢投案訴稱乞丐朱阿金凶横異常前晚七點鐘時乘人不備搶去糖一盤當卽追獲人贓送案請究朱阿金供稱兩日不得食飢腸轆轆攫取糖食聊以果腹同轉謂爾貪喫懶做以致流爲乞丐尚敢攫食耶判押候掌責八十下糖食給方領去○邵沈氏投案訴稱有東洋車一輛被英捕房將照會撬去旋出租與陸阿六等在法界行走不料陸串同别車夫金林將車上照會藏匿詭言失去又被欠車租錢四百文是以送案請究同轉訊之陸阿六供稱小的自有車輛此車係邵沈氏囑小的經手轉租與金林詎料金又將車轉租與别車夫致將照會失去求請明鑒同轉以陸金等不應將東洋車一再轉租著押候掌責八十下令邵沈氏自行找尋照會○包探孫錦榮禀稱見趙貴深夜掮浴桶一隻明係竊來送案請究同轉訊究之下趙供稱浴桶在新北門外人家門首竊來同轉以失主不來著將趙貴押候掌責八十浴桶暫存捕房候領○老嫗馮氏投案訴稱小婦人籍隸蘇州有同鄕人周太平屢來强借錢文小婦人以慈悲爲念陸續給以青蚨爲數不少無如伊慾壑難塡纒擾不已反將小婦人震駡又敢行兇不得已鳴捕將周送案務求嚴辦同轉訊問之餘周太平供稱貧困無聊典質已罄向仞暫借貲本欲作小本營生馮氏稱自上月初一日起已被借去錢二千一百文周稱祗借錢七百文同轉謂爾與伊非親非戚借爾七百文亦屬難得旋據備捕頭稱周逞蠻强借巡捕前去時尚敢倔强與巡捕爭閙凶横已極同轉判將周發捕房管押半個月馮氏稱恐釋出後再向小婦人滋擾同轉令待周管押期滿投案候示○乾昌洋貨店夥張子華投案訴稱日前失去象皮鞋六雙半杳無蹤此前晚見孩子張桂春又從地板上扒進竊去象皮鞋幸經店中人瞥見追獲人贓送案請究同轉訊問之下張桂春供稱悞入店中閒玩不敢行竊小的之父現在金利源碼頭爲扛捧生理同轉著將張桂春日候傳其父到案再行核辦○木器店夥張某投案訴稱前控瑞昌洋行買辦茹福海葉松元等賒去木器業經捕房如數取回求請給領同轉准如所請令將木器具領完案○包丹書葉惟生朱子良卽智梁等與瑞泰洋行洋人阿茂逹爲煤酒及裁縫機器　　屢詳前報昨晨葉惟生遵諭將裁縫機器一架送案包丹書亦投案稟訴前情洋人阿茂逹投案禀追同轉謂包等曰爾經營圖利爲何將貨物東抵西押致生許多糾葛諭令包丹書將洋酒五箱及機器如數交還阿茂逹向有與朱智梁等糾葛准於下禮拜四再行核訊兩造均遵諭而退葉仍交保 
[山東小清河急電照登]  
　　施少翁諸善長佑之電廿七八大雨河工民夫大吃虧苦已每棚賞京錢十千准假十日將半之工全河皆水比原估須多費　萬當再籌添三萬兩解工前蒙允助十萬務求早日分匯感禱萬分宣 
謹附啓者山東開小清河以工代賑釜底抽薪一勞永逸萬年功德百世利賴但目下籌捐正在弩末之勢而各路災荒疉見乞賑紛紛敝堂前解小清河規銀三萬五千兩已經搜點殆盡善昌等接到急電焦灼萬分明知發棠之請誠難啓口惟念將半之工此時若不接濟勢必前功盡棄爲今之計惟有　力向前只得再三籲懇伏乞仁人君子俯念大局攸關卽億萬生靈所係盡一分之力卽成一分之功但願衆志成城共擎義舉譬諸爲山覆簣造塔盖尖此時功德更比尋常十倍將來全河告竣水患水除萬戶馨香並垂不朽附呈公鑒敬盼鴻施上海六馬路仁濟善堂籌賑公所施善昌等謹附誌 
[吉人爲善]  
　　謹啓者敝堂接奉松海防廳劉乙産司馬爲其夫人病愈樂助山東小清河工賑洋一百元以答神庥又奉隱名氏大善士樂助敝堂施醫藥經費洋五十元先後祗領欽感要名造福命於蒼生推慈悲於貧病吉人早邀天相善氣更迓天和行見天降百祥却病更獲延年之慶天申五福濟世卽爲仁壽之基功德無邊平安永保請登報牘以誌鴻慈上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十八年三月二十七日京報全錄]  
　　宮門抄○諭旨二道錄前○皖撫沈奏審明舊案按例議擬摺○三月二十七日戶部通政司詹事府廂曰旂値日戶部三庫引見二十三名廂紅滿二名○松溎假滿請安○齡公續假五日並謝族長恩○桂勛謝授通政司副使恩○遷公守護西陵請訓○甘肅副考官李聨芳到京請安○孫毓汶續假十日○椿壽續假二十日○倭克金泰請假一月○召見軍機貴恒孫楫李聨芳皇上明日用膳辦事後進内入齋宮○○頭品頂戴安徽巡撫臣沈秉成跪奏爲查明知縣並無縱投殃民各情並民人黄孔僕活埋黄本朗斃命黄本亮因瘋自縊分别審明按例議擬恭摺仰祈聖鑒事竊照前撫臣吳元炳任内承准軍機大臣字寄光緒十一年七月十二日奉上諭有人奏安徽霍山縣土豪黄孔僕盜葬祖塋率衆將黄志運次子活埋斃命該縣令白毓崑延不結案縱役持票婪索將黄志運長子黄本亮拷逼致死該縣令賄和私了等語卽着吳元炳確切查明據實具奏毋稍徇隱等因欽此遵經由司飭委候補知州錢文驥前往霍山縣查明知縣白毓崑被叅各情先行據實覆奏欽奉諭旨白毓崑着卽撤任留省聽候查辦欽此欽遵行司委提人卷至省飭發安慶府知府成善審擬由司解經前撫臣吳元炳提訊犯供翻異發府覆審因人證先已回籍禀經發回六安州就近提證質明仍照原擬解司覆審恐案情禾確飭委該府確審正在詳解間據報該犯黄孔僕在懷寗縣監病故札委候補知縣呂耀軫騐訊詳報批飭覈入正案辦理兹據安慶府知府聨元審明議擬取具圖結詳由臬司嵩崑核明轉詳前來臣覆加查核緣黄孔僕卽黄孔瓊並胞姪黄志强卽黄志詳同居共炊已死黄本朗係黄志運次子黄本亮係黄志運長子俱係黄孔僕無服族姪孫彼此先無嫌隙黄本亮素患瘋病時發時愈因其並未滋事未經報官鎖錮黄孔僕兄弟與黄志運等有六房公共老墳山一處坐落該縣屬四冲下灣地方向聽各房安葬同治六年間經昔存今故之黄馥蘭因添葬過多恐傷龍脈將其毘連該處已業山塲二處一併捐作護墳公山憑族議立禁約栽蓄蔭樹永禁添葬光緒五年正月間黄孔僕因母棺未葬覓地爲難商同其兄黄孔羣私將母棺抬赴議禁山地盜葬經黄志運等查知報明族衆欲與黄孔僕詳理黄馥蘭檢出嘉慶年間承買該山後經捐作公山契據憑衆查看經族長黄志述等理斥起遷黄孔僕應允黄志運卽率同子姪黄本朗等催令黄孔僕兄弟將棺起出抬赴祖墳旁安放各散黄孔僕因此與黄志運父子有隙屢以母棺暴露心不甘服慫恿其兄揑控拖累黄孔羣亦以黄志運等薄情遷怒族衆遂以黄馥蘭等阻葬兇毆各情赴縣並赴六安州曁臬司衙門具控批飭該前縣李應泰勘明黄孔羣等母棺盜葬處所實在黄馥蘭憑族議禁公山界内提訊黄馥蘭等供無毆傷情事該縣念其誼關一本將黄孔羣等從寛責懲詳銷完案黄孔羣於省釋後卽在家病故光緒七年八月三十日黄孔僕携帶鐵飭與姪黄志强在田工作適黄本朗路遇撞見提及前事並以妄控無益之言向黄孔僕恥笑黄孔僕觸起前嫌卽用鋤柄毆傷黄本朗右肩甲左䏩膞黄三朗不依撞頭拚命黄孔僕又用鋤柄戳傷黄本朗頂心髮際倒地黄本朗在地混駡稱欲告官處治並將黄孔僕革逐出𠊱黄孔僕愈加氣忿起意將黄本朗活埋致死喝令其姪黄志强用繩綑縳黄志强不肯動手黄孔僕用言赫逼黄志强無奈携取蔴繩赶攏帮同黄孔僕將黄本朗手足綑縳黄本朗大聲喊救黄孔僕慮人聽聞將黄本朗髮辫緊繞項頸黄本朗喊不出聲黄孔僕催令黄志强將黄本朗抬起前赴母棺空懭内停放經族人黄孔泳路見赶往勸阻黄孔僕斥其多管並舉鋤赶毆黄孔泳畏兇逃跑黄志强亦乘間走脫黄孔僕獨自用鋤爬土掩埋而逸黄孔泳往向黄本朗之叔黄志瑜並其父黄志運告知往救黄本朗已氣閉殞命黄志運報經該前縣李應泰詣騐擬由州解司提訊犯供校展飭委安慶府沈鎔經確訊供仍翻異發回該縣傳證質審因要證黄志瑜等外出經接署縣李璜詳咨展限旋卽卸事該縣白毓崑到任勒差於十一年三月間傳到黄志瑜黄孔泳提同該犯黄孔僕訊供各執屢傳屍親黄志運不到經縣派差陳山催傳因病未能親往轉倩帮役程太方義下鄕協同地保於四月二十一日前往代傳値黄志運探親出外黄志運長子黄本亮患瘋甫痊走出門外見縣差驚走被絆跌倒地擦傷左指甲左膝蓋經程太等帮同扶起詢係黄志運之子卽令往找黄志運回家並以黄志運再不赴案伊等定要受比惟有將其帶案代質之言向說當經家屬與地保劉大剛告知黄本亮係有瘋病程太等遂不復言時已天晚卽各住歇次早黄本亮瘋病復發開門跑走經家屬查找無着程太等恐生别故先行回縣並囑地保劉大剛俟黄志運回家卽行帶案嗣黄志運回家訪查經其鄰人李立紅告知於二十七日尋見黄本亮在黑岫山樹上自縊身死抬回棺殮卽經該縣白毓崑訪聞差查黄志運赴縣呈報並據伊戚張宗起以黄本亮素患瘋病現係自縊勸令黄志運不必興訟貽累結求免究白毓崑據呈查訊供與詞同在塲眼見之地保劉大剛未到恐係串飾私和諭俟傳到地保質訊適値調簾卸事致未訊結代理縣吳近智到任正在傳訊間經人奏叅欽奉諭旨交前撫臣吳元炳查辦遵經飭據藩臬兩司委查明確會詳奏請將白毓崑撤任一面委提人卷來省飭發安慶府成善審擬由司解經前撫臣提訊犯供翻異發府覆訊因人証回籍禀司發回六安州並委霍邱縣知縣屈承福會同該詶朱大紳就近傳証質明仍照原擬解司覆核恐案情未確飭由安慶府審明正在詳解間據報該犯黄孔僕在懷寍縣監患病審治無效於十六年十月二十九日病故飭委候補知縣呂耀軫騐訊刑禁人等並無凌虐情弊繪具屬結詳批核入正案議擬由司核轉並據聲明黄孔群已於光緒十七年七月初六日在家病故訊取保鄰人等供結附卷等情前來臣覆核此案旣經由司委審明確據供前情不諱並無另有起釁别情此外亦無帮同抬埋之人該犯黄孔僕委係畏罪翻供並無别故黄本亮實因瘋迷自縊縣差程太等並無藉勢嚇詐屍親黄志運亦無受賄私和情事再三究詰矢口不移現在犯已病故應卽擬結查律載故殺者斬監候等語此案黄孔僕因將母棺盜葬議禁公山被黄志運等查知報族起遷該犯心懷不甘慫恿其兄黄孔群裝飾揑控經縣勘明審虚責釋詳銷迨後路遇黄本朗出言恥笑該犯觸起前嫌輒用鋤柄毆傷黄本朗倒地後黄本朗臥地辱駡並有告官處治革逐出族之言起意囑令其姪黄志强帮同綑縳將黄本朗活埋斃命實屬故殺查黄本朗係該犯無服族姪孫應同凡論黄孔僕除商同黄孔羣盜葬揑控各輕罪不議外應如該司等所擬合依故殺者斬監候業已在監病故應毋庸議黄孔羣商同其弟黄孔僕將母棺盜葬議禁公山復於族衆起遷以後輒聽從黄孔僕裝飾揑控殊屬不合業經該前縣訊明責懲旋卽在家病故亦毋庸議縣差陳山奉差查傳屍親因病未能親往不卽繳票禀請改差輒倩帮投程太等往傳亦屬非是程太等旣經查知黄志運探親外出不卽折回輒向素有瘋病之黄本亮查訊雖黄本亮死由瘋迷自縊訊非傳差等嚇詐所致究有應得之咎陳山程太方義均如所擬各照不應重律杖八十黄本亮因瘋自縊業經委員訪查明確並據屍親供吐明晣並無别故惟當時並未報官鎖禁又不自行看守致令自縊身死屍父黄志運鄰人李立紅地保劉大剛均合依瘋病之人親屬鄰佑人等容隱不報不行看守以致瘋病之人自殺者照不應重律擬杖八十例各擬杖八十該犯等事犯在光緒十五年三月十六日曁十六年三月二十二等日恭逢恩詔以前所得杖罪均請援免陳山程太方義劉大剛仍各革役張宗起係黄志運之戚其勸令黄志運不必興訟赴縣結求免究係恐家受牽連並無賄和情事應與救阻不及之見証黄孔泳等及黄孔僕在監病故訊無凌虐之刑禁人等均毋庸議該族墳山公議栽蓄蔭樹永禁添葬係爲保護祖塋起見應仍照舊禁止不准再行添葬以杜釁端黄孔僕母棺另行擇地安葬取具各結附卷各屍棺由縣飭埋兇器鋤柄供棄免追逸犯黄志强飭緝獲日另結前霍山縣知縣白毓崑已據委員切實密查雖無縱役殃民賄和枉命情事惟於該犯黄孔僕翻供發回後旣將見証傳案並不提同質審輒卽故差往傳屍親嗣於該差陳山雇倩帮役代傳該縣亦毫無覺察迨黄本亮自縊身死屍親赴縣呈報又不據實詳請委騐復藉口於地保劉大剛不到以致延不訊詳責以辦理錯謬實屬咎無可辭業已另案叅革應請免其置議所有監斃斬犯一名管獄官職名係懷案縣興史陳　　相應隨摺附叅除供招圖結咨部外理合恭摺具陳伏乞皇上聖鑒勅部核覆施行謹奏奉硃批刑部議奏欽此 
 
 

Page 12

 
 
[光緒十八年三月二十八日京報全錄]  
　　宮門抄○發抄硃批四道○鄂撫譚奏審明盜犯按例定擬摺○雲督王等奏請獎剿匪出力各員片○江督劉奏知縣留省學習片○直督李奏請議卹片○又奏保獎電局道員片○三月二十八日禮部宗人府欽天監鑲紅旗値日無引見○賡音布色楞額謝壓馬大臣恩○三德謝署太常寺少卿恩○容山謝稽查壇廟恩○禮部奏派磨勘試卷派出徐中堂徐鄆李鴻藻貴恒廖壽恒洪鈞徐樹銘陳學棻○召見軍機崑岡錢應漙○發抄李鴻章奏永定河堵築漫口各工丈尺銀數奉硃批該部議奏單併發欽此○又都司許聨陞補多倫恊守備奉硃批兵部議奏欽此○又候補令高澤椿期滿甄别奉硃批吏部知道欽此○又請將在建昌打仗受傷身故之總兵楊元昇議卹奉硃批著照所請兵部知道欽此○○頭品頂戴湖北巡撫臣譚繼洵跪奏爲拿獲强刦拒捕盜犯審明照章懲辦並臨時畏欋不行事後分贓夥犯按例定擬恭摺仰祈聖鑒事案據鍾祥縣知縣徐福禾詳報客民許合興雜貨鋪被盜强刦綑縳事主拒傷鋪夥一案當經批飭緝究該縣獲犯望以得等訊供通詳批府督審明確禀經臣與督臣批飭將望以得高應春兩犯照章就地正法關喜林一犯仍按例擬辦嗣經該縣審擬由府解司查核關喜林供詞恐有不實不盡飭委署武昌府知府李方豫覆番兹據該府審明議擬解經湖北按察使陳寶箴核審轉詳前來臣覆加查核緣望以得高應春關喜林分隸宜城鍾祥等縣俱先未爲匪光緒十六年十一月二十八日望以得在鍾祥縣屬地方會遇素識已獲之高應春在逃之楊導才楊連鳳李句句子並被殺之趙胖子共道貧難望以得探知縣屬胡家集地方許合興雜貨鋪内積有錢物起意邀約行刦得贓分用衆俱允從楊連鳳又邀允時年十四歲之關喜林入夥卽於是夜望以得高應春楊導才楊連鳳李句句子趙胖子各携刀械舊雨傘關喜林徒手一共七人正擬動身關喜林心生畏懼未經同行望以得等六人偕抵許合興門首望以得令高應春李句句子在外把風接贓楊導才匙燃傘衣照亮與望以得楊連鳳趙胖子撬門進内事主許合興驚見喊捕望以得等卽剥取許合興身穿衣服用布帶縳其手足鋪夥蕭德太聞喊起捕楊導才用刀拒傷其左肋嚇禁聲張刧得錢文布疋遞交高應春李句句子分携逃走尋獲關喜林告知强情同至馬梁山河邊查點贓物按股俵分維時天已明亮望以得瞥見趙胖子身藏烟土一包知是許合興家贓物當斥趙胖子不應隱瞞趙胖子不服嫚駡望以得生氣喝令楊導才楊連鳳用刀連砍傷其項頸骽肚等處倒地移時殞命望以得慮人擊見報官復商允楊導才楊連鳳同將趙胖子屍身撩棄河内各散事主許合興之許楚材報經該縣徐嘉禾會營勘驗詳緝旋獲望以得高應春關喜林並起獲原贓衣物布疋到案飭傳事主認領查明蕭德太傷已平復並詣趙胖子被殺處所勘驗確實起獲趙胖子生前所穿青布鞋一雙飭差打撈屍身無獲提犯訊供通詳批府督審明確禀經臣與督臣批飭將望以得高應春照章就地正法關喜林仍按例擬解該縣審擬由府解司查核關喜林供詞恐有不實不盡飭委武昌府審明議擬解司轉詳到臣覆核無異查律載强盜已行但行財者不分首從皆斬又律載盜刦之案把風接贓等犯示係同惡相濟照爲首一律問擬又光緒九年奏定章程湖北省盜案有執持刀械强刦及拒捕傷人者該州縣拿獲審明後解由該管道府督伺覆審明確卽行就地正法又例載共謀爲盜夥犯臨時畏懼不行事後分贓者杖一百流二千里又載凡年十五歲以下犯流罪收贖各等語此案望以得起意紏衆持械行刼許合興雜貨鋪得贓綑縳事主拒傷鋪夥實屬兇暴昭著高應春聽從行刦在外把風接贓亦係同惡相濟自應按律問擬望以得除令楊導才等殺斃趙胖子棄屍不失各輕罪不議外應與高應春均合依强盜已行但得財者不分首從皆斬律擬斬立决業已遵章就地正法應與已被殺斃之夥犯趙胖子俱毋庸議關喜林聽從行刼臨時畏懼不行事後分贓合依共謀爲强盜夥犯臨時畏懼不行事後分贓杖一百流二千里例擬杖一百流二千里該犯犯事時年僅十四歲核與十五歲以下犯流罪收贖之律相符應准收贖並免刺字望以得在外爲匪其父望如發及原籍牌保無從禁約覺察免其傳責高應春之父高得意不能禁約其子爲匪與失察之牌保分别折責革役獲贓已給主領未獲各贓及逸犯緝追另結此案首夥七人上盜六人於疎防限内拿獲首夥三名該犯等自行殺斃夥犯一名獲犯及半兼獲盜首疎防職名邀免開報除招供送部外理合會同湖廣總督臣張之洞恭摺具陳伏乞皇上聖鑒勅部核覆施行謹奏奉硃批刑部議奏欽此○○王文韶等片再臣等於上年八月間奏報沙匪紏衆滋擾經官軍擒獲首要地方綏靖一摺聲明在事出力員紳不無微勞可否容臣等彚入富民祿勸案内附保數人用示鼓勵九月二十一日欽奉硃批着照所請該部知道欽此欽遵在案臣等查沙匪盧以松生長夷疆兇暴素著平日不務生計專以搶擄爲事邱北師宗兩縣控案纍纍該處東連粤西南接交趾山林深阻道路紛歧該匪恃爲藏身之固此拿彼竄稔惡多年此次裹脅沙夷出巢肆擾䜿旗踞寨抗拒官軍勢甚披猖幾成邊患幸地方文武紳團戮力同心跟蹤追剿該匪勢窮力竭束手就擒餘匪悉數歸降地方一律敉定在事員紳弭亂方萌微勞足錄合無仰懇天恩俯准將尤爲出力之升用副將候補叅將前署廣西營遊擊彭惠俊免補叅將以副將儘先補用試用知州署師宗縣知縣鄧宗裕仍以知州歸候補班補用補用知縣署邱北縣知縣秦汝森俟補缺後以知州補用儘先都司廣西營千總楊自有免補都司以遊擊儘先補用候補把總馬鳴鶴免補把總以千總儘先補用團紳歲貢生唐聲遠以訓導不論雙單月選用增生唐聲聞以縣丞不論雙單月選用以昭激勸之處出自　逾格鴻施除將文職履歴咨部查照外謹合詞附片陳請伏乞聖鑒訓示謹奏奉硃批該部議奏欽此○○劉坤一等片再新選如皋縣知縣童秉厚於光緒十七年九月領憑到省該員初膺外任於地方政治尚未諳練自應暫行留省派委隨同江寗府帮審件以資學習據江寗藩司詳請具奏前來除飭俟察看熟練再飭赴任外謹合詞附片陳明伏乞聖鑒謹奏奉硃批吏部知道欽此○○李鴻章片再上年冬間熱河所屬平泉建昌朝陽赤峰各州縣賊匪蠭起當經檄調淮練各營往勦一月有餘卽行撲滅所有先後力戰陣亡守備銜千總周泰來等十員又傷亡之署赤峯營都司提標中營守備訥欽泰等二員又委派前往放賑在差積勞病故之候補直隸州知州劉竺保一員據提督葉志超等查明咨請奏卹前來臣查該員等從正塞外或力戰陣亡或積勞身故均屬殁於王事深堪憫惻相應繕具清單仰懇天恩飭部將周泰來等十三員照陣亡傷亡績勞病故例分别從優議卹以昭激勸而慰忠魂理合附片具陳伏乞聖鑒謹奏奉硃批周泰來等均着交部分别從優議卹單併發欽此○○李鴻章片再熱河軍務肅清所有出力文武各員業經彚案另摺奏請獎叙兹查總辦北洋電報官局花翎二品頂戴直隸候補道佘昌宇自光緒七年委令創辦津滬電線旋又勘設蘇浙閩粤及廣西電綫兼理關外往來緊急軍報又奏派接辦朝鮮及東三省電線大工輾轉六載縱横二萬里始終其事艱苦備嘗十二年委令總理北洋電局奉直沿海地方如錦州山海關蘆台北塘等處設立分局皆歸該員督率經理所收報資坐支各局經費歲修工料外逐年積有盈餘節省官帑不下十餘萬兩辦事極爲認眞上年冬間熱河教匪倡亂事起倉猝幸錦州電局首先報信得以立時派兵援剿嗣後征調各處防軍偵探賊匪蹤迹並臣指授前敵將士機宜均賴電報神速相機立應當軍情緊急之時該員嚴督各局司事學生晝夜輪守接遞不辭勞瘁提臣葉志超奏報肅清摺内亦以電報消息靈通始能尅期滅賊今値太功告竣凡屬在事人員均邀獎叙該員佘昌宇才具明練講求吏治辦理電務資勞甚深伏念電報爲國家創辦之舉有關軍國大計承辦必須得人始收實效佘昌宇講求有素實心整頓卽朝陽一役已得其助自應優予獎擢查上年籌辦賑務出力之道員黄建笎朱其詔等經臣奏請送部引見奉旨允准有案可否仰懇天恩俯准將佘昌宇送部引見聽候旨諭錄用之處出自逾格恩施謹附片具陳伏乞聖鑒訓示謹奏奉硃批佘昌宇着交吏部帶領引見欽此 
 [ 
 
