# 1912 - 219 - 4914184

 

Page 1

 
 
評論 
[外人中國觀（頌斌）（譯中法新彙報）]  
　　中華民國之成立也已數閲月矣歷觀其種種現象頗足以引起外人之觀念試略言之 
箭之在弦也必懸一物以爲的人之行遠也必有所欲至之途秉國鈞者亦必先定國是而後庶政得以推行此在新造之邦然即改造之國亦何獨不然今之民國或謂其立國方針取法於美夫效法美國是誠取法乎上矣然試閲其所措施者能有一似者乎故我謂民國今日之現象幾如破舟之浮於大海狂風駭浪激盪中流檣折舵摧顚覆可待欲求乘風破浪誕登彼岸不可得矣 
夫天下事破壞易而建設難譬之於屋一炬而焚之常人所易能也而欲度地再造則非良工不爲功璧之複雜機器一擊而毁之狂夫所善爲也而欲整飭修理之則非名匠不能當滿淸末造其政治之腐敗如房屋之朽蠹榱崩樑折如機器之銹蝕輪滯機澀種種頺敗不堪言狀以故振臂一呼全國響應未及兩月二十二行省已成土崩瓦解之勢滿淸三百年之基業遂以推倒勢也亦理也旁觀不察徒見當時之義旗飇舉霹歷一聲陰霾四散舉數千年之積弊一掃而廓淸之此固不獨中國人所觀欣鼓舞即吾輩久旅此間者亦爲之額手稱慶者也 
雖然破壞之事過矣而建設則如何蓋破壞爲一事建設父爲一事二者萬不能共冶於一爐以吾外人觀之則將來民國之建設似非現時破壞者所能爲力也無已試觀北京乎 
夫北京者中央政府之所在也觀其現狀則其行政之困難亦已極矣當初次組織内閣時費幾許之手續遲之又久而混合内閣始得應時出現當時所選出之國務員類皆一時英俊熱心國事者流發表之後薄海歡迎此際之内閣不可謂不得人矣孰意國務各員因黨派之不同互成意見致使良好之國務員遂爲黨見所破壞夫亦大可悲矣 
雖然已往之内閣杳然去矣而來者又如何以吾外人之眼光觀察之自今以後無論何種内閣必須先和黨派無論超然内閣混合内閣政黨内閣均無不可而國務各員則必除去黨見同德同心集合圑體一致進行否則政見紛歧建設諸端處處妨礙國是終無定局矣使民國能早日照辦則全國久已安靖矣而無如其不能也 
總之今日民國之執政者大半皆少有經騐之人夫以更事不多之人材而使之肩艱鉅之責任是猶强山谷之民而敎之舟楫飄風暴雨倐忽驟至負纜而魂飛操舵而心戰皇皇然莫知用力之所在雖有一二稍識風波者而或爲左右所牽掣退處於被動之地位而無自由之能力何怪舉動之謬誤功效之無聞也 
嗟夫事至今日中華民國已陷於極悲慘之地位蒙古獨立尙未取消滿洲宗黨時蓄異志回藏旣不靖於西方兵變更接踵於耳鼓無政府之現象已將映入於眼簾使不速求一救援之法以濟之吾恐中國之必無幸也 
乃今之執政者昧昧然日以黨爭爲事而對於重大之國會反置爲緩圖而不之急將來組織國會恐又多所製肘矣即觀參議員之於議院亦復諸多懈怠有因天雨而不列席者有因小故而不到會者長此因循殊非善計而欲秩序之早日回復恐亦南轅而北轍耳 
蓋今日民國之時勢已如病夫之百孔千瘡深入膏盲醫者不善用藥則必亡身執政者不善措施則必亡國伏莽之猖獗如此散兵炎騒擾如彼釐局委員之苛征暴歛如故各府州縣之蔑視公益枉法殃民如故輿論蠢動似反有若起議前之安寜然斯則整理庶政者之心須速當自返也 
且不持此也中國鐵道當修礦產當開實業當興亦旣人人知之矣而政府猶昧昧焉一任各省之各自爲政甚或聽民人之自便遑論敎育財政外交及一切重要職務之雜亂紛紜哉而所籌畫者不過派多數無經驗之職員糜無數有用之鉅欵使之張皇奔走補苴罅陋將來之結果必至耗財廢事一無所成甚或退步焉而後已總而言之中華民國現正在幼穉之時代當局者急宜勵精圖治以國是爲前提以黨見爲後圖同心恊力度漏舟於人洋之中國事其庶有豸乎否則非吾外人之所敢知也 
譯者曰外人之覘我中國者其言如是無論其言之確當否然按其詞旨誠我中國當局之藥石也特譯之以告當世之憂心時局者 
要件 
[衆議院議員選舉法（五）（續）]  
　　第四章選舉變更 
　　第一節選舉無效 
第八十二條凡有左列各欵情事爲選舉無效（一）選舉人名册因舞弊牽涉全數人員經審判確定者（二）辦理選舉違背法令經審判確定者 
第八十三條前條之規定於初選舉及覆選舉均適用之初選舉無效時覆選舉雖經確定一併無效 
 
 
 

Page 2

 
 
　　第二節當選無效 
第十八四條凡有左列各款情事爲當選無效（一）不願應選（二）身故（三）被選舉資格不符經審判確定者（四）當選票數不實經審判確定者 
第八十五條當選無效時當選証書已給發者應今繳還并將姓名及其緣由宣示 
第八十六條當選無效時應以各該區候補當選人遞補 
　　第三節改選及補選 
第八十七條改選於每届選舉年限行之選舉無效時應於該選舉區一律改選 
第八十八條補選於議員缺額該選舉區無候補當選人時行之 
第八十九條關於改選及補選事項均依本編之規定行之 
　　第五章選舉訴訟 
第九十條選舉人確認辦理選舉人員有舞弊過 
及其他違背法令行爲得自選舉日起初選於五日内向地方審判廳起訴覆選於十日内向高等審判廰起訴未設審判廳之處得向相當受理訴訟之官署起訴 
第九十一條選舉人確認當選人資格不符或票數不實者得依前條之規定起訴 
第九十二條落選人確認所得票數應當選而未與選或候補當選人確認名次有錯誤者得依第九十條之規定起訴 
第九十三條選舉訴訟事件應先於各種訴訟事件審判之（未完） 
命令 
[八月十五日臨時大總統命令]  
國務總理陸徵祥呈據兼署蒙藏事務局總裁姚錫光呈請任命陳毅劉昌言爲叅事羅迪楚馬爲瓏爲秘書何賓笙劉正雅范其光黃恭輔張仁壽爲僉事應照准此令 
長江水師總稽查李夑和電呈因病懇請辭職應即照准任命江蘇外海水師統領黃漢湘接充長江水師總稽查此令 
厢白旗蒙古副都統依陵阿呈因病呈請開缺應即照准此令 
新疆都督楊增新電呈布政使潘震懇請辭職潘震准免本官此令 
任命賀家棟爲新疆民政司長兼充南疆宣慰使此令 
專電 
[北京電政府接到駐日俄代表密電 
[ 
各一通一報告日本桂太郎回抵東京後運動再任内閣一報告俄政府所派之商榷日俄協約進行代表諾野牙唁報記者格握諾夫已於十號起程赴日商議 
[北京電總統府爲東三省事開特]  
别會議經大總統陸總叚趙兩總長議决三事（一）設立製造廠未成立以前請黎副總統令漢陽兵工廠先行接濟（二）敷設輕便鐵道（三）由財政部令中國銀行及財政委員會籌書擴充經濟抵制外幣 
[北京黎副總統與中央密商]  
四事派員到京就商（一）聨合南北感情（二）蒙藏軍事問題（三）滿洲屯防問題（四）擬於九十月間舉行南北軍秋操其地點於奉直川鄂之間酌擇定之 
[北京電陸軍部規定陸軍俸給]  
法並陸軍官佐補官暫行章程開具理由請交院核議 
[北京電吉林都督呈大總統三省]  
分治鹽務官運事宜應歸各省專辦請飭立案 
特約路透電 
[北京電昨夜前門外最大中國旅館有警兵]  
圍集入内拘去張振武（譯音）等十一人張於今晨一點鐘時業已鎗弊其同黨現均下狱京中人心今日頗爲震動按張爲漢口起義最先最有名中之一人黎都督薦之袁總統袁畀以西藏某任張辭不肯受乃復回卾聞近今漢口之謀變及槍擊湖北省議會議員皆張主謀茲偕軍官十三人來京寓該舘黎都督因發覺以上種種詳情特電京拘之聞張　　　　　　　　 
黨名方偉（譯音）者旋亦槍斃 
[北京電中政府照會駐京各國公使謂擬修]  
改海關税率按一千九百零二年簽定之馬凱條约中曾有修改海關税率一段訂明須具何種理由始可提議今試一加檢閲即可明白中政府此請似嫌過早中政府之照會僅請修改物品若干種之税額葢此種税額係一九零二年所定當時以一千八百九十七九十八九十九三年之時價爲據此類物品厥後價已　貴故徵税亦宜修改文内並未言及裁廢釐金亦未申請增高税額如各國允如所請並不致有大更動或有數種物品减輕税額亦未可知大約將來必派專員辦理此事故數月之内似不致有實在之更動也 
[北京電中政府與捷成洋商訂借欵馬克]  
八百萬圓以興造北京電車之權利讓與該公司爲報酬該借款合同已咨送參議院核奪今日（十六日）該院開議此事議員對於合同多加指駁且有數議員要求即將合同注銷 
[北京電獨立之各資本家現竭力在歐洲]  
合成一圑以英金十兆磅借與中政府現正在歐洲互商進行辦法北京代表皆信此舉有成功之望 
[蕪湖電本年安徽食米収成豫料可及平均]  
收數十成之六 
譯電 
[北京電精琦愽士要求歲付俸金一萬磅政]  
　　府對此要求似若不願允從現料該愽士或不致受中國財政部顧問之任蓋紐約大學現亦聘其爲敎授也 
[北京電捷成公司現與中政府磋商侣欵馬]  
　　克八百萬圓中政府將以築造北京電車之權讓與以爲報酬借欵合同不日可定 
[北京電張振武爲湖北起義著名人物昨夜]  
（十五日）在某西國飯店被拘因其密謀第二次革命之故即由袁總統傳令槍斃 
[北京電那彥圖與大陸報訪事談及赴蒙一]  
　　事據言今僅須至蒙以新政府允讓蒙人各節宣達於衆卽可令其取銷獨立此實彼所深信者也今彼並無他願亦不欲領兵入蒙以兵力恢復蒙古惟赴蒙之時須帶衛隊數百名現俄國能否准其携帶衛隊此爲尙難解决之問題蓋俄國前已切實聲明不准軍隊入蒙矣那謂蒙古宣布獨立係在滿淸時代蒙人因嘗受滿政府壓制之故今則時勢已變新政府已准予新權利以故若將種種情節詳告主張獨立之諸領袖則彼等自能幡然變計云云惟俄國關於蒙古之要求咸依據蒙古獨立爲言自不樂有此耳 
[東京電桂太郎公爵本在陸軍中佔一大將]  
　　地位因任期滿後已受非軍界之職任故大將一任自須告退 
[華盛頓電上議院與衆議院全夜集議巴拉]  
　　瑪運河議案後已得同意决議將從事外國貿易之美國船隻准得自由通過一條删去僅留從事沿海貿易之美國船隻准得自由通過一條並商定禁止特拉斯所管之船隻經過該河 
[倫敦電法相在聖彼德堡與俄國政治家談]  
　　話之性質雖未有所揭露然法國各報紙均極歡悦羣料此行已大收功效並謂該相會電告法總統表明此行之滿意法報均指法國使署僅請英國大使與俄國外交部各員會宴實非輕偶之舉蓋此宴不比平日之酬酢也又謂茄姆巴太預料法國得俄英之提絜則將難以侵犯此言今已應騐云 
[巴黎電法相與駐俄日本大使會談時謂法]  
　　俄對於中國借欵完全同意而英國亦與日本完全同意四國今已合一以保俄日利益云 
[栢林電江國各報得悉法相曾允於中國借]  
　　款交涉力助俄國俄皇已向申謝 
[栢林電俄國海軍叅謀總長告某德報駐聖]  
　　彼德堡訪事謂彼並未在巴黎與法簽定海軍條約亦不豫備爲此 
[莫斯科電俄國首相及外擬於九月間赴]  
　　法以答法相之聘大公爵尼柯拉斯亦擬至法觀操 
[柏林電蘇菲亞（布爾茄利亞京城）民人聚]  
　　衆開會討論土耳其虐待布人問題决議要請政府與土宣戰惟國君及政府皆竭力反對構兵芒台里洛邊界爭端俄政府已毅然宣告土政府謂巴爾幹現局决不能再受搖動芒政府現仍以威逼之態度對付土耳其奥國外務大臣因巴爾幹諸國羣起震動倡議由列强交換意見决定應否贊助土政府及令土政府對於諸國稍加讓步惟該大臣並未建議召集大會土耳其與意國續戰財力已告不繼土國嗣君已赴瑞藉避黨爭 
要聞一 
[國務員遲未出席之原因種種]  
　　本館參議院特派員信通 
自工商總長劉揆一氏經參議院通過第二期國務院完全成立後迄今已逾一週曜而新任國務員尙未出席於參議院宣布其政見人多企望之者非必盡爲𤍽心於國事眞有政治上之觀念徒以前此政海小有波瀾逆知參議院中某某黨派之議員深不愜於總理與某某總長届時出席必有可觀故多探詢國務員出席之日期預覔旁聽劵以便届時入場樂覩小小活劇前於八月八號曾有新國務員出席叅議院之信是日新舊老少男女相率偕來旁聽席中座爲之滿本日星期六參議院並無持别會議而外間忽復有本日出席之説因是旁聽人之到院者甚多卒皆廢然而返畢竟新國務員何時出席尙無定期且或非一二星期以内之事其原因若何外間所擬議者有如下之二説　　一説謂財政總長周學熙氏自任命後經准病假十日尙未到職任事財政上之計畫未經國務會議决定因此牽涉以致延期又一説謂自經内閣更選之影響近時各省都督暗中聨合反抗中央國家統一之主義驟爲之一變非俟地方分權與中央集權從新解决則根本問題先已不能確定更無從爲一切之設施工商總長劉揆一氏甫於國務院提議及此一時未易决定因此政見之宣布遂致延期此二説者固非全無關繫然以記者之意揣測之似尙有不盡係乎此者 
　　蓋國務員就任後之出席於議院宣布其政見此非法律上事乃政治上事非有何種法律條文之規定必須限期出席宣布不過爲政治上之便利與議會互相之回槯期得意見之一致前此參議院議員谷鍾秀等無端於國務院之組織尙未完成以前突然提出彈劾國務總理案不待政府有何等之表見而即示根本的全體推翻之意是早無復有政見商榷之餘地存在於其間使彈劾案而果成立總理且當免職而其他國務員亦當與之連帶全體引退否則彈劾案爲無理由參議院應即早予否决俾得確定今自此案提出後日久虚懸可决旣全無理由否决亦終見手續靦顏自行取消又非提議者所願於是彈劾問題當在有無隱躍之間而政府坐此遂日處於被劾之嫌疑中搖搖焉如懸旌之無定更何從有晤對一堂互商政見之餘地吾恐議院欲詢國務員出席之日期政府亦且欲問參議院彈劾案之究竟使記者之所言不謬則政府現方有所藉口以對付議會而宣布政見之出席或尙無期彼樂覩此劇之多數旁聽人亦姑少安母躁可也 
[參議院紀要]  
　　本館參議院特派員通信八月九號參議院常會議員到會者姗姗來遲展延二次至九時五十分計足法定人數始得開會政府委員出席者甚多約有二十七八人蓋因本日議事日程係政府交議八月份支出槪算案初讀會與各部均有關繫預備陳述理由及答復議員之質問故也開會後陳景南動議謂政府現將省議會法撤回遲不交議可由本院自行起草王家襄反對謂省議會法與省制頗多關繫不能彼此分開致生矛盾應咨催政府速將省議會法交議此説得大多數之贊成遂議支出槪算案 
　　財政部委員登壇陳述理由略謂不能編製預算而僅提出槪算者一因法律上之關係一因事實上之關係就法律上言預算與租税關係最切現時各種説法會計年度等均未規定無從編製完全預算俾收支適合就事實上言去年革命以後商民耗損政權亦未盡統一各種收入槪無把握祗可僅就中央現實必需之數於支出一方面列表計算云云此種槪算書項目甚繁秘書處寫印不及直至開議日始得分配議員匆匆不及詳閲又復不自愼重輒喜輕率質問致欲窘政府委員而轉爲政府委員所窘未免失敗委員陳述畢先由陳景南突起質問謂槪算書中何以無總統府之支出委員徐答曰請閲財政部經常門第五欵檢閲知已列入劉崇佑又起質問謂槪算中何以無國務院之支出委員又徐答曰請閲財政部經常門第七欵第八欵檢閲之後又無以本相難最後彭允彝起言第五款總統府秘　　經費祗 
二萬五千餘元而總統府所用顧問人數極多日月薪極優其欵果從何支出委員從客答言貴議員殆尙未見第七欵之支出耶就此三事言之議場之質問未免過於輕率或致爲政府委員所輕視以後當愼之時議員中尙多欲起而質問者然於不及繙閲恐蹈前轍遂要求各部委員各别一一説明以　得暇檢閲尋出罅隙李國珍謂預算專歸財政部編製無令各部一一説明之必要財政部委員現旣説明理由如無疑義質問可即付審查俞道暄反對謂本日政府委員出席者二三十人之多究爲何事若旁聽而來宜入旁聽席否則應令各該部委員次第説明議長以付表决贊成逐一説明者居多數其實按照議事細則凡交議案於初讀會時政府委員得説明其旨趣所謂得説明者惟許政府委員有得以説明之權利而並無必須説明之義務議會無從强迫之且條文規定甚明更無俟表決者也當時議塲於議事細則旣全不注意賀然付之 
表决且得多數實際與議事細則相抵觸而又無人能指摘其錯悞於是政府委員亦遂不得不一一勉强登壇簡單敷衍數語聊以塞責而議員乘此暇豫各得檢出一二事以質問之然除陳時夏質問内務部何以仍列蒙藏事務處經費催爲疑義外餘均尋常事理無俟多費唇舌且有極瑣碎之事亦復覼縷及之殊不憚煩卒由張耀曾出而收朿遂將全案交付審查其次復開衆議院議員覆選區劃三讀會此不過文字之改訂無甚關係略之 
[中央臨時敎育會閉會情形]  
　　八月初十日上午九時在敎育部臨時敎育會議塲舉行閉會議式首振鈴齋入會場次議長就特别席副議長議員各依次就席次總長次長幹事員各就席由議長王邵廉報告議决事項略謂本會自開會以來議案由敎育部提出者有四十八件由議員提出者有四十四件共計九十二件會期不過一月正式開議僅十九次而所决議案約分三類（甲）完全議决者二十三件一學校系統二祀孔子問題三敎育宗旨四地方敎育會議組織法五師範學校令六小學校令七各學校學年學期及休業日期之規定八學校職員分職任務規程九儀式規 
 
 
 
] ] 

Page 3

 
 
則十中學校令十一劃分學校管轄十二學生制服十三中央敎育會議組織法十四專門學校暫定計畫十五敎育會組織網要十六國歌十七小學敎員俸給規程十八採用注音字母十九實業學校令二十專門學校令二十一大學校令二十二學校管理規程二十三劃分大學區未全議决（乙）已付審查未經大會議决者九件一小學校令施行規則二中學校令施行規則三師範學規程四高等師範學校規程五敎科書審定辦法六各省圖書審查會規程七女子高等學校規程八高等師範分區九蒙回藏敎育計畫（丙）未及開議者十六件會員提出之議案可分兩類（一）併入審查會審查者三件（二）未及開議者四十一件逐條報告畢仍退就特别席次幹事長陳應忠詣總長席呈送議决案件總長范源濂四總統府會議未到由次長董鴻褘代表出席演説略謂本會之設關係中華民國前途甚大此會可謂民國開幕第一之敎育會自此會成立後所有從前之舊言論壞風俗惡思想當可一律打破將來必有一種完全好現象發生至對於此次已决未决及未議各案本部當詳細討論逐漸頒布總期以實行爲主卽會員中提出之議案雖未及經大會開議本部當亦仔細提出討論採擇施行所有各省專門以上學校未歸部轄以前昨已通電各省都督敎育司請其依舊維持將來諸公回里時對於本部頒發各案務望切實開導竭力提倡爲盼説畢退席由副議長張壽春代表議員答詞次振鈴散會齋赴休息室茶會遂盡數而散 
[地税省有問題之大商槯（續）]  
　　夫中央以地税一項劃歸各省驟觀之似乎損上益下而不知各省有此經常之費可以興辦實業可以推廣學校可以整頓警察不數年間地方行政氣象一新民生旣因之發榮税源亦隨之展拓此後中央頒布新税目如所得税印花税行爲税之類各省必能照章樂輸無慮違抗是今日以地税用之於地方而異日從他税取之於地方者視地税舊額且倍蓰焉貴院貴部必能規畫全局不至視地方行政爲緩圖况中央収入並不因地税劃歸地方而見絀關税向爲條約所拘如果實行裁厘續訂加税商約而關税可以增巨欵鹽税向爲私銷所侵如果整頓鹺務廢除舊日引界而鹽税可以增鉅欵（與地税之增額必須俟諸整理田畝之後收效較遲者不同）其他舊税目之貨物税（如出產税銷場税之類）行爲税（如契税牙帕税之類）新税目之印花税所得税（二税勢在必行）以及税項外之國有財產收入司法収入行政收入或改良整頓或設法推行皆足爲中央入欵之大宗然以之抵支國家歲出各費尙有不敷亟應籌設中央銀行發行兑換紙幣以資周轉此爲中央應享之權利必不可聽各省自由發行致壞幣制統一之計畫惟然故各省已發行之紙幣除原有抵欵者應限期收回外其無抵欵者不得不由國家擔保換給中央紙幣以昭信用一面頒行國民銀行條例令各省於地税項下逐年酌提若干充國民銀行資本隨地開設准其收納國家公債票以爲保證準備俾得代理中央紙幣其額觀債票酌增如是則全國金融自有敏活之象而財政統一之成效旣著中央收入歲必加增可斷言也總之民國爲統一之國家而地方行政不得不分權於各省所以中央與各省財政上之支配同一不足也（以積極政策言之無論中央地方罕有能足用者）寗使中央不足之數多而各省不足之數少各省亦有不足之數多者（如雲貴甘新等省是）宜暫由中央酌量補助至中央不足之數多中央自有調劑之能力與其騰挪之地方如募國債發紙幣之類非各省所能比儗也各省地方政費不足惟有將整理田畝改正科則一事尅期進行（整理方法與科則標準應由中央議定頒行（自有增加收入之望夫以取之於地方者用之於地方能使地方政務日見發達最合人民心理抑蘇省特别情形有更當略陳者蘇松等屬困於重賦自明洪武以來蓋六百年矣（浙之抗嘉湖等屬亦然）當此民國成立政府對於租税問題必以平均人民負擔爲宗旨蘇松重賦之應减自在政府計畫之中顧鄙見地税劃歸地方後亟須淸理通省田畝將科則過輕者酌量升額然後减其重者方不至牽動經常政費此則有待省議會之審查解决非行政官廳所可專斷者矣（完） 
淸談（）萍桴 
　　都督練兵省長理財爲萬世不易之良規也乃一經私意參於其間遂若窒礙而難行矣然驟而觀之要未嘗不持之有故而言之成理者 
記者曰此其議每每出於東南各都督者何居 
小説 
[無名罪人（七十一）（無名）]  
　　石鈴兒道愛梅老人昨晚看見了你大爲贊歎克路侯爵道這仍是無關緊要的事他贊歎我有甚相干石鈴兒道其中大有緣故你郤不知愛梅老人以前爲因反對冰骨兒的緣故將他女兒嫁於石勃檢察官如今因爲他無財又討厭他了不久將離婚之事離婚之後他説最好揀個像你樣的女婿克路侯克爵冷笑道我那堪像石勃那像做他的女婿石鈴道只有一事他今日問我我只依着黑兒先生説的你呌路田是黑兒律師的書記新從田食間來的自後他再來問時如何説法克路侯爵道何論你什麽説法都可得我原也再不見那厮了石鈴兒聽了這話不勝詫異道你如何和昨天晚上情形大不相同了昨天晚上不是你熱心打聽這事麽今日又如何這般冷淡克路侯爵道我如今郤有要事不能和你細談石鈴兒嘲笑道你的要事大槪也可知道了克路侯爵道今日的事郤和平日不同石鈴兒道你可告訴我麽克路侯爵道不能告訴你石鈴兒道那麽你今日没有功夫我明日再來罷你可等我在家裹克路侯爵道明日我還不能回家石鈴兒道那麽後日克路侯爵道後日也怕不回家石鈴兒道那麽幾時回家呢克路侯爵道那是説不定的我總要隱身了一時然後再能回來石鈴兒道這是什麽緣故 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[無政府黨嚇退桂太郎]  
　　大陸報載東京訪　云東京某報刊某君所　云桂太郎公爵一聞明治皇帝　耗即行回國其中原因極爲新穎用特　　如左　君曰凡　報者無不知桂太郎公爵及其　從今届寓　彼　堡　俄政府　以大軍五萬名嚴密保護且沿途護送至出　境而後已　各報消息俄之派大軍担任保護者躉防朝鮮惡徒加害公　而日人亦無不戚激俄政府保護之周到惟此種消息悉屬不確查此次俄國之於桂太郎其所以防衛之嚴密者豈僅爲亡國懦夫之韓人實爲布滿全球之無政府黨　 
　年日本　府黨幸德秋水等爲日政府所殺海外　　疑事出首相桂太郎之謀因痛報德秋　　　　　一命久欲得桂氏而甘心今聞桂氏將作漫游於是人人　起以爲此實莫大之機會濺仇人之血以慰同志之魂正其時矣故桂氏行期宣布後彼得遂預爲佈置安設陷阱以待虎狼詎事機不密爲俄政府所覺此所以有派重軍保護之舉也聞桂太郎公爵旣抵俄京接無政府黨　嚇之信甚多蓋黨人咸視桂爲公　故也故桂公寄寓俄京數曰除與俄國首相及外務部大臣會唔數次外終日𤍽伏逆旋不敢出門外一步而歐洲各國政府復先後警告桂公愼加防範蓋無政府黨密布各國京城皆謀洩忿桂公故不得不爲此警告然各國政治習慣與論皆俄國不同倘桂公一旦匯蒞臨不能如俄之派大軍以隨行卽如丹麥小國其君主與歐洲各政府多有戚誼每當夏日康班哈干（丹京）轍有各國貴人聚集該地故該京城遂成一外交中心點桂公本擬於今夏在丹京盤桓若干日而丹政府會正式通告桂公謂他日光臨敝京除派偵琛數人　駕同行外不能更派　隊云云桂公得信驚惶不知所措正當進退維谷之際忽接明治帝病危消息回國之計遂決余聞（某君自稱）桂太郎公爵現覺歐洲輿情出其無政府的示　運動而生絶大之勢力深爲感動故其對於國民之政見已因此變易方針云按數年前大浦子爵游歴歐洲無政府黨亦疑其爲日本暴虐國民之人謀欲殺之於倫敦幸頼英政府保護得法始獲脱險云 
[鄂軍征藏計畫]  
西藏背叛黎副總統擬派第五鎭統制吳兆麟第八鎭統制季雨霖率兵一混成恊赴川會動已紀前報茲聞已經電商大總統决定派季雨霖前往現季已由仙桃鎭行營回省謁見黎公面呈征藏方略并要求每兵丹須加餉銀五元黎公已經應允惟以餉竊一切須得現金一時尚難籍措已由藏事研究會主任彭養光君聨絡川滇卾各省士紳舉派代表担任籌欵接濟軍需昨季統制等亦假大同社開軍事會議討論出師計畫一鎭統制黎本唐二鎭統制杜錫鈞四鎭統副蔡漢卿憲兵司令官王文錦等均蒞會所議决事件列下（一）廣收人心此次西藏釁端達賴實爲罪魁勾结英俄擁護獨立掠我商民侵我疆土殊堪痛恨雖殺之尙有餘辜惟藏番愚昧無知若以威脅之反激其外嚮只宜施以恩澤與漢民同等看待以收人心面戢異志（二）嚴整軍容軍容爲軍中之威儀亦用兵之要領故必整齊以張軍威（三）鼓勵士氣此役爲各國所注意民國存亡在此一舉全在軍人勇敢與否若能奬以勳功鼓以言詞將見猛勇直前誓死不辭矣（四）改良　　　中道路崎嶇二輛　車難於行走宜赶　獨輛扒車以便運輸（五）愼　間　　　乃軍中之耳目此次征　我軍人多不知　語應在川軍中挑選熱悉　語與能作鄉導之人以便偵察敵情而防誤趨險地（六）嚴申軍法鄂軍名譽素佳此次征藏路途遙遠山道險梭軍行延緩難免在途生事若有妄舉鄂軍名　　地矣應嚴申軍法以資維持 
[湖北政海潮]  
　　交通司解散鄂省交通司長熊雜貞　　妄爲破壞統一自劃歸民政長　　後一切行爲尤爲跋巵不法黎公久欲將該司取消乃被把持碍難實行近因該司電政科長　乳球等揭其破壞電政統一罪狀并將共營私舞弊秘密情形和盤托出黎公遂乘機將該司解散以避反對之異説現已電商國務院及交通部將該司所管關係全國交通行故呈務槪由部委員直接辦理至地方之交通行政則暫由民政府交通課管理以期與中央管理權限不相抵觸所有該司人員則由民政府安置聞劉民政長以該員等多係起義有功之人一旦解散應予優待業議决辦法如下（甲）辦事人員分三等發給川資一等八十元二等六十元三等四十元凡起義時至司投効勤勞卓著者給一等川資投効在漢陽失守以前者給予二等川資在失漢陽以後者給予三等川資（乙）所有解散人員均發給奬狀以爲異日投効之信符若係聲　卓著品學兼優者記名民政府靜候委用 
　　内務司内訌湖北内務司秘書任某本老刑募出身夏壽康司長倚之若左右手以故跋　專橫　傾一時全司人員無不憤恨然又無嫌可乘近查得該秘書每日必出司二三次每次約一小時始歸詳細偵探乃知其　有烟　癖於是全司人員大譁面　夏司長送禁烟總局調驗夏以任不容于衆難于久居若送往調驗必然出醜是以允將其取消而暗中仍留其居已臥室辦理文　參預機務昨忽被某科員查知竟　入司長室中將任扭住辱毆一場　言須驅逐出境當日夏司長回署開之大怒宣言曰任某我師也　受辱較我受辱尤甚當手諭將該科員取消并擬送法庭　辦以致全　辦公人員大噪必欲尅日將任逐出否則定以武力解决 
　　財政司　　鄂省財政司長李作楝呈請辭職出洋歷已經叧簡　副長祖裕升任正長茲將李君呈奉副總統批示錄下呈悉該司長自起義以來於我馬倉皇餉糈竭蹶之時筦理財政措置有方旋經借助中央接濟巨欵辦理尙恊機宜勞績殊堪嘉尙本都督正資倚畀藉展長才據禀該司以經濟困難由子學識未宏請予辭　前赴南洋招致華僑開辦實業再赴東西洋考察財政情詞懇切所議均係切要之圖應予照准候卽咨呈大總統請免該員本官並遣派出洋以遂遠志而　後用可也又民政長批云禀悉查該司長于光復之初經營滲淡艱險備嘗泊管財政一面整頓錢漕釐定税捐一面維持弊制疏通金融餉糈賴以接濟軍警不虞譁潰其功動尤有足多近以請撥部欵南北奔馳杯水車薪終知無濟乃擬不憚跋涉首赴南洋招徠　僑輸入資金振興實業繼游歐美　充見聞藉彼良規用資建設將以効用于首義之邦者造福于全國志趣甚爲　大若復過事挽留適以阻其進取應准請解財政司長之　仰候接任選定卽行交替可也　李君已于十一日交卸十二虎由漢起程出洋矣 
　　司法司易員司法司長張知本因與劉民政長意見不洽託疾請假經月未到司治事屢經黎副總統慰留張仍力請辭職懇求另簡資能聞黎公昨與劉民政長商議以司法司爲全省人民生命財產所寄司是一席非精通法律者不克勝任張知本旣堅意求退亟應物色替人查有前淸湖北高等審判應應丞梅光義　習法律精幹素著且專研佛學者理毫無舊官場氣習現經大總統任命爲司法部參事尙未就　擬卽電請大總統改任爲湖北司法司長俾資駕輕就熟但恐梅不順俯就已　　某致函於梅探其意旨矣 
[日兵艦駛抵南昌]  
　　日本鳥羽號兵艦入湖上駛於八月十號抵省該艦長堀田英夫日領代表員八木元八均因　軍王參謀在輪凌辱日商婦女一案於十一號十時晉謁李協力都督交涉良久始行辭出並云該艦水兵欲登岸游歷二三日當經李督面允令飭沿途軍警妥爲保護母任居民稍滋事端云 
[江西内政述要]  
　　警監已有替人警視廳總監吳君照軒辭職後李都督以警監一缺關係重要當經電召黃君立權來贛承乏斯職當接黃君由廣州復電云南昌都督李鈞鑒菲材假用深不克當家事就緖應卽來贛權叩 
　　貧民一線生機財政司通令各屬文云照得凶年饑饉最可憂者莫若農民歲事開始每出其全力盡其所有以爲耕作之備望收穫於秋成有時資財不敷周轉輒不惜重息求債於村鄉富户秋收之時萬一不幸則其日夜勤勞汗血而得者每不足供給債息之需朝夕之資更不待言言念及此令人憫惻力思拯救惟有籌辦貧民借貸所使其易於借貸而輕於酬償本省政務會議第二次例會曾由本司擬具議案交會公决比經議决由本司籌畫嗣將此項章程擬就備文呈請都督鑒核復蒙批准照辦並飭轉飭各屬一體遵照在案夫知事爲親民之官地方休戚本有關係此項借貸所章程雖由本司酌定而實力奉行使民實受其福則全屬乎各地方官之責任爲此通令並簡章仰各該知事一體遵照務期尅日籌辦母稍延玩 
[川軍電乞粤餉]  
　　四川電云急廣州軍參謀長覃　欽歸長鍾鼎基並諸同學均鑒藏事承注足　分誼碩懼奉大總統令查辦邊務七月蒸日啓行現警師鑪城已分兵先定邊地逐節疏通再謀進取兵隊足資分布勿勞遠道助師惟川省去歲變亂後財政奇絀加以此次出師驟增鉅費旣承厪念大局如能協助巨欵以濟餉源不勝感銘矣胡景伊　存厚周駿等叩 
[李君白配葬黃花岡]  
　　粤都督咨復陸軍部云八月六日案准貴部咨開據交通部司員邱其裕呈稱司員妹夫故烈士李君白於去年効力民軍製造炸彈南京光復厥功尤偉嗣以栢軍北伐在即赶製炸彈連夜配製倦極失愼致遭慘斃當蒙南京陸軍部呈請前大總統孫擬飭照左都尉賜䘏函稱胞妹擬於陽曆七月底由滬扶櫬回粤安葬等語司員用代呈請鈞部咨明廣東都督准該故烈士配葬於黃花岡内以慰忠魂而彰節烈等情前來該黃花岡所葬各烈士情形若何進葬有無限制該故烈士李君白可否配葬本部無從懸擬相應咨請貴都督詳細查明咨部以憑核辦等因前來查黃花岡原爲安葬各烈士之區　　　無限制李君白之配葬尙可照准相應咨復貴部轉飭知照此咨 
[山東四議員除名]  
　　魯省議會前因反對范之杰爲提法使一事開全體會議議員出席者六十四人均極贊成陳德昌焦梅淸王釆延孔昭曾四人亦出席當時亦未皮對遂議决致電政府反對范某到任乃陳焦王孔四人出會後竟繕具四人本名并冒稱代表五十人名義電致參議院謂虞眞交三電鄙人等均未與聞後該電文登載各報經議員察知於八月八號開議員全體會向該四人質問四人理屈辭窮焦梅淸尙肆行謾駡不止卽全體議决剝奪四人議員資 
格云 
[下關渡船户與輪渡局爲難]  
　　南京下關客商凡欲過江至浦口省向須雇划子擺渡每遇疾風暴雨時有傾覆之虞近由市場各董包定小輪二艘設立輪渡局以便嘉惠行旅而又慮渡船户失業暴動又在此項乘資内抽取二成以資津貼渡户業已禀准巡警局給示開辦本月十五號爲該輪開始駛行之第一日午後四時各渡户聚集多人擁至輪埠暴動將所扯之旗撕成粉碎復將貼告　之木板兩塊擊毁無存並聲言須用煤油放火燒燬小輪一時聚而觀者幾至數千人警察見若輩人多未敢與抗只得逞所欲爲迨至警局聞信立派通班巡士持槍列隊江干藉資防護而憲兵亦持械守衛藉壯聲勢該處商民不知原因大爲驚慌後經探悉原委始各相安無事云 
[刁土司不日解京]  
　　刁安仁一案業由陸軍部電致程都督提歸中央審訊經紀前報茲悉該土司已由蘇解寗聽候北上聞程都督已派定府中傅令官一員偕同憲兵排長一員隨帶兵六名一俟案卷備齋後即由津浦鐵路解送晉京現該土司對於此舉甚爲歡悦知到京後必可伸雪寃抑云 
[鎭江近事片片]  
　　距丹徒縣城南十餘里地方俗名孫家山在八公洞之北發現一種鐵礦礦苗甚旺本年四月間曾有日本人名武田寛次郎者到該山實地探查後因靑龍背（土名）地係八公廟和尙及張姓所有故私立約據出價四五十元作購買之資惟嗣後並未來山勘採查該礦山距江干僅十數里倘設輕便鐵道轉運礦鐵直達江輪極爲便利且該處田畝多而民居少開採並無妨碍有此大好礦山安得實榮家急　挽回之 
　　駐鎭第十六師顧忠琛師長奉江蘇程都督指令裁撤軍隊以節餉糈等因爰於日昨召集各旅圑營長開軍事會議當經决定裁汰軍隊十成之四先將籍隷廣東浙江湖北安徽等處之兵士遣回原籍然後裁撤籍隷本省之軍隊除按路程遠近酌給川資外並發給三個月餉銀以示體恤 
　　鎭江一帶月前連朝大雨如注江潮山洪同時暴發水勢猛增對江泗源洲沙頭各洲圩同日潰决禾苗均淹近自入秋以後連日天氣晴朗江潮日漸退減每日或退一二寸三四寸不等總計一星期以來共退有一尺有餘似此天道好生若不再泛秋潮則江南一帶圩田以及江北六七濠瓜洲各處未破之圩均有豐登之望也 
　　鎭江警務公所錢毅植警長因經費支絀擬抽收妓捐以資挹注並重訂新章分頭二三等抽捐頭等每月捐洋三元二等每月捐洋二元三等每月捐洋一元如有靑皮地棍滋閙訛詐均由警察實行保護惟駐鎭軍隊衆多難免無騒擾情事除呈請民政長外轉請顧師長嚴加約束云 
[吳門談薈]  
　　日前各報紛傳蘇州有援江北例設立護軍使之事茲探得確實消息程都督以軍事行政全賴統一設立護軍使隱然又多一都督創設匪難取銷不易軍隊林立竭力裁併尙虞不及更何能多立機關增重蘇民負担且於統一上生許多窒碍故决計俟省宫制發表再行遵照辦理故護軍名目從前雖有是説久已付諸泡影矣 
　　蘇州各機户自光復後大半歇業故有急賑會之舉辦近日營口一帶需貨甚亟來蘇購定者頗多雖因匯銀不便價值仍無起色然各機月以銷路已動咸紛紛開機織造矣 
　　蘇城河道窄狹日來天氣酷熱又經兼旬不雨加以瓜皮垃圾抛棄滿河一經朽爛臭污異常現在各處疫症漸起未始非飲料不潔有以致之石警務長有見及此爰定取　水船章程出示曉諭令城内茶館各備水船報領執照另派專員於水關編號稽查逐日蓋戳驗放務於城外寛關處汲取淸潔之水運　入城不准就近汲水朦混亦不准半途攙雜污水希圖取巧察出懲罰按月造册具報誠衛生之一大善政也 
　　前日都督府發給馬路被災商民賠欵有小　弄口景革春香粉店主葉杏孫未曾給發與代表諸人大起衝突代表謂底册係都督府所發册上旣無葉名未便補給葉謂當時一同造册呈報何得遺漏况檢察廳民政長處皆有失單存案可憑於是心不能甘約集未領各户赴檢察廳指名控告已於十二日批示略謂葉杏蓀確有失單存案所報履勘亦屬相符雖底册遺　固未便獨令該商向隅已照會商會查核當靜候移覆可也 
　　日前各報紛記　專軍棧發現炸彈一呈雖經本報辯誣然吳人多疑大有草木皆兵之象有謂　　復仇者有謂某黨欲圖起事者甚有謂張勳南下者此等謠傳實足妨害治安現經商會具禀民政長懇求出示曉論以期維持秩序云 
　　三樂灣一帶近有無賴數人專於更深有靜時以紙製衣冠僞裝鬼像刧奪路人財物有時紗帽紅袍有時白衣無頭彳亍道旁忽隱忽現是處荒塜纍　　疑　尸妖物爲　以致入夜紛紛閉户不敢出外行走該處三區區長早料爲若　詭譎伎倆特令全班巡士荷槍出巡昨日拿獲帶局嚴懲於是羣疑始得釋然云 
[靑浦敎育會長之更易]  
　　靑浦縣敎育會會員張澤濡等以會長吳昌頤號廉儒作事任性聨合六十五人刊布理由書不承認其爲會長　通知各界外復將理由報告敎育司司長與敎育總會茲於八月十五號召集全體會員開大會於明倫空重行選舉午後二時開會會員曁來資到者有三百餘人公請邱民政長蒞會監視投票復淮定潘　其偉爲臨時主席旋由張君澤濡報告吳昌頤不能充會長之理由情眞語　鼓掌如雷即經全體認可遂投票選舉職員陳龍章得四十九票當選爲正會長章文銘得念四票當選爲副會長又續選評議員施恩　張澤濡諸光汪承寛載克寛方存純章紀綱錢學坤八人當選選閉會時已届五時矣 
[温匪十大王之聲勢]  
　　温州平陽匪魁楊得勝又名楊觀章自稱係純焠紅　會中頭目羣　之爲十大王分駐沿海鄉鎭黨羽已有多大而以該邑薄門鄉　機關部一月之中召集大會三次分飭各處頭目售賣印布購運槍械軍火明目張胆倡言獨立就地鄉民羡其勢燄望其保護紛紛入會者如水歸壑故匪勢已不可收拾前經該縣知事密電報告現在闔邑自治會連電請兵業經蔣都督令飭梅統領占魁迅派得力營隊馳往蒲門鄉一帶相機勦撫以期殲巨魁而散脅從並將辦理情形飛速具報云 
[廣西政界新談]  
　　桂林軍政府頃懸佈告云案照前奉都督　電内開遷省問題業經宣布在　成立議會現當成立之始議案繁多各司僅派代表恐難周妥應卽暫時親臨宣布政見與議會接洽俟　會時再照前議分别駐　　桂陳司長炳焜應完全負代理責任帶秘書員兼重要案卷酌派營隊星夜來　等因以遷省經宣布後桂林人心市而不免惶恐然以各司在桂　足以資維繫如司長俱行赴營機關雖未遷移此理難於共喻羣情必更浮動東日電呈請以嚴端赴營到議會道達財政委曲仍須民政司長回桂以免外間猜疑實係體察現在情形爲雙方兼顧之計務懇查照核准監電所示司長　實未敢輕於舉動致負都督維市面繫人心之本意至命炳焜赴邕完全負代理責任一節自維材力實有未逮惟懇察照世電所呈仍准在桂辦理代行代拆事件以維現狀呈復去後旋奉都督歌日電開前　電欲各司長來邕原爲對付議會提議各案起見亦經聲明閉會後分别駐邕駐桂非敢忽視桂林今旣人心慌恐自應如各司長所擬財政司來邕軍政及各司仍駐桂林維持現狀惟陳民政司長應暫留　以便對付議案免隔塞太遠手續繁難等因在案現在外間不明此案原委或泥視都督　電謂各司不日赴邕或拘執都督歌電財政司來邕民政司留邕等語謂財政民政雨司俱行遷邕實未免於誤解查都督歌電軍政及各司仍駐桂林義本明晰至嚴司畏赴邕陳民政司長留邕誠以關於民政財政議案委曲繁重非司長親自出席不能縷述且嚴陳兩司長暫雖赴邕其機關仍在桂林并未遷動事竣之後自必回桂案文俱在當可尋繹炳焜在桂辦理代行代拆　件四境治安厥惟已任務望各界同胞安居變業母自驚恐倘有造謠生事煽惑良民炳焜爲緩靖地方起見定當嚴拿懲辦决不姑寛爲此示仰各界同胞一體知悉切切此示　　陸都督覆大總統電云七月十八日在龍州行營得桂轉到國務院文電開七月十二日臨時大總統正式任命陸榮廷爲廣西都督等因聞命之餘倍增慚怍竊自上年反正後沈王兩都督相　督師北上地方無人主持廷遂勉從邦人之請暫時承乏期保治安然受事以來進行　滯内疚於心如芒剌背誠以廣兩國防重地外患同訌皆可因一隅而牽動全局用是　　致虚所以每將材幹任重地方難治情形上瀆鈞聽冀咸得賢而理俾我　西人民同臻五大民族共和之治已耳茲復　承任命惟有　　經營以謀同胞幸福苟　力不能支伏　有以雜持　榮廷幸　廣西幸甚 
 
 
 

Page 7

 
 
本埠新聞 
[關於招商局事之要電]  
　　國務院電江蘇都督鑒奉大總統令據交通部呈稱上海招商局股東内鬥羣情惶惑茲爲注重航權起見無論如何爲難當由中央補助擬按照資本四百萬每年由政府保息一分參酌各國成案特訂補助章程並由部特派專員實行監以重局務等語所擬尙屬平妥希即轉致商局以安各股東之心一面當由部派員到滬接洽等因特電遵照國務院元 
　　工商部電江蘇程都督鑒招商局案前經電令該局在事諸人妥愼維持茲准國務院抄交該局董事會來電備知原委並迭據辦事董唐德熙等兩電曁股東唐國泰電均悉該局成立有年經前農工商部註册關係全國航業卽關係全國商務該董事會及股東不乏明義之人自應顧全大局不爲奸謀所動搖本部有保商之責以該局所關甚鉅此次忽起衝突殊出意外若非澈底淸查不特從前經營締造之功一日敗壞卽中國商界前途何堪設想究竟實在情形如何必希澈查核辦設法保全以重商務而保航業並望電覆工商部元 
[日本人佔用公地]  
　　上海民政總長致陳交涉使函云案據引翔港鄉鄉董王增祐函稱據西十三圖地保沈士雲報告伊所管圖内外虹口匯山碼頭外有漲灘地二十八畝零前年會丈局曾飭地保宋杏春領丈惟并未盖戳升科現經日本人築駁塡泥將次竣工鄉董查此項漲灘係屬公地日本人何能私行築駁爲此函請察核主持轉飭該日本人停止工作以保公地地方幸甚等情到署卽經轉飭該圖地保沈士雲復查去後茲據該圖地保禀稱遵查該處漲灘地皮計二十八畝零前經會丈局飭保勘丈并未升科現復前往會丈局詢明屬實特將該地四址繪一草圖呈閲計西至華順碼頭起東至工部局碼頭南出浦灘北連日本三菱公司形式東西橫長直包三菱公司之地茲有日本人將該漲灘地畝築駁塡泥應請察核禁止等情具復前來查外虹口匯山碼頭外漲有灘地二十八畝零旣據查明尙未升科則此係屬公地日本人實無在意築駁塡泥之權據稱前情相應函達敬希察核照會日本領事查照飭令該日人尅日停工以重約章而保公地足紉公誼 
[南商會呈江蘇都督文]  
　　　貨物税事 
爲徵税紛歧擾累商業恩賜整頓事竊據南市各商紛紛到會告稱自本埠光復軍政府出示所有前淸秕政之落地會防水卡等捐一律革除商界歡聲雷動軍需踴躍輸將乃不旋踵而貨物税發生商等以公家急需不敢稍存違抗而滬税多年由同業總認誠以貨經認税分銷本省得憑分運單騐免重徵舊例如是新章仍之詎省議會續議忽又改爲產銷分徵原就値百抽二各半輸納而惟認商繳額不减不啻額外加徵迨張所長任事又分認税爲進省出省產地銷塲四項似此政令迭更非獨商等靡所適從實　違背議案其他之變本加厲者即如茶葉一項滬商自產地採運而行經蘇州產銷兩税均被蘇徵由杭來滬者又被　庫攬徵致上海茶葉業所認之税無從抵補又如棉花皆由浦南各鄉鎭運來亦被閔庫攬徵衆商正在驚疑而日前上海油事碼頭又發見閔行巡船與上海税務公所之巡船首尾相銜彼此事收貨物出入履被留難商情益恐陳請轉呈都督主持等情查捐局釐卡爲前淸最秕之政不待贅陳民國初定省議會議　貨物税者原屬不得已權宜之計乃閲時未幾一再更張於已經認税之貨分運責加銷税來貨又有他處攬徵認商賠累何底至閔行五厙兩卡在前淸同隷於淞 
滬總局然其捐務則不同並五厙徵収進口閔卡專徵通過今水卡决議裁撤而該處公然設立五厙松江姑置不論若閔行固上海一鎭耳不但就地設卡且更派船駐滬當此改良税則本省通過尙不應重征乃竟一縣兩税成何政體不亟改革竊恐衆怨所積難免激起風潮况滬南商市與租界毗運租界絶無惡税南市則房捐牙税缸捐坐賈各種名目層層剥削目下商困已達極點縱使稍事寛容猶恐爲叢敺爵若再貪多務得必致華市成墟商會爲大局計不敢壅蔽非故作無疾之呻吟伏乞都督鈞鑒迅賜查明整頓　免苛歛而恤商艱公便謹呈 
[海軍總長之遠慮]  
　　海軍部劉總長以各省遣散軍隊同時舉行而長江一帶幇匪甚多難保不勾結爲患爰特電令駐滬海軍黃總司令迅派飛霆驅逐艦及楚同砲艦卽日由滬駛赴長江沿途妥爲防護以保治安現飛霆楚同二艦已於昨日由滬起　矣 
[審訊私售軍火案]  
　　英界南京路漢新洋行近因出售軍械由總巡捕房查無執照禀廨飭傳買辦張靜江到案昨日午後開特别公堂由王襄讞曁德副領事師君升訊捕房代表侃克律師譯稱該行未領工部局照會經售軍械殊違第三十四條定章爲此控請訊究並據西人哈德司投案作證據稱現在該行管理機械故知確未領照請察訊之張延代表德雷司律師辯稱漢新係華商股開經理係沈慕芬專做什貨進出口生意嗣因沈赴外洋倩張代理行内寫字間叧由法商徐鳳源借用作爲辦事處徐業軍裝領有法工部局執照與張毫無關繫請將控案註銷堂上以案關重要判張退去候下禮拜一午後覆訊核奪 
[防範退伍兵擾事]  
　　滬寗鐵路隨車保護旅客之包探改由捕房選派已略誌前報茲悉次次改章實因寗滬等處遣散軍隊往來絡繹恐其生事故由車務總理濮愛德函請麥代總巡選派幹探兩名隨車保護惟中途如獲匪犯仍照向章解送發生地點之該管華官究辦而該包探隨車食宿辦公等費由公司另給每月每名計洋三十元以資補貼 
[私售公債票案近聞]  
　　温州人張之紀（卽張仲年）冒充黎副總統内部人員在滬出售公債票經黎君偵悉電致滬軍政府咨請陳交涉使令行公共公廨將張逮案據供係奉副總統命令來滬與處洽卿君商議借欵並不出售公債票曾將武昌參議部長張漢來電呈案奉飭交保聽候電查復核在案茲因日久尙未電復昨由捕房將中西文案由單呈案請示關讞員商之英副領事翰君翰君以張並無售票證據未便拖延擬將案註銷關君以案關私售公債票有碍國家名譽未便草率應俟復到再核磋商至再諭候電催都督府檢齋證據送廨於下禮拜三再核否則將案註銷 
[弔騐騙領公欵之證據]  
　　黎副總統派員莊時伯來滬在公共公廨控告王子和在卾省交通部騙領公款洋三十二百元一案昨經公堂傳訊莊代表投稱王騙領公欵業經黎副總統調查明確有原信爲憑請察訊之王延費信惇律師辯稱被告與兵工廠總辦張鴻鈞及王壽昌等捲逃公欵八十餘萬兩案内曾經投案聲明開釋今又以騙領公欵等詞告發應請飭令交出實據關讞員商之英翰副領事判王交三千元人洋並保候原告檢呈證據於下禮拜一再訊 
[程都督愛護農民]  
　　江蘇都督通令上海南匯　縣民政長略云各屬業户墾種衛田曾於前淸已酉年間創議繳價嗣因各業户無力繳價致未遵行旋蒙前淸直隷總督卽現任袁大總統及兩湖總督張之洞山東巡撫楊士　浙江巡撫增韞等慨念民困均經先後奏請免繳惟蘇省則被瑞　在蘇撫任時延不奏免反又催令各屬繳價而業户因　年荒　仍未遵行繳價茲自光復之後乃有泰興民政長及丹陽民政長等查悉瑞　　　　　屯田利源　厚希冀爭繳管業呈請准子　辦查該民政長　係本地公民　知各業户無力繳價者居多因此擬請續辦衛田繳價一俟允准　等即可出資繳價藉以執業居心甚屬險惡除批斥不准外凡各縣民政長所屬衛田應仍由原墾各業户承種援照直　等省衛田免予繳價仍將境内衛田原額查報備查 
[圑長升旅長]  
　　陸軍第十師第二十旅旅長田應詔現已調往他處所遺第二十旅旅長一缺由江蘇都督委派該旅第四十圑圑長章豹文升　仍歸陸軍第十師管轄除發給委任狀外並於昨日令知吳師長分令所部各屬一體知照 
[海琛巡洋艦候差]  
　　駐滬海軍　司令黃鍾瑛因悉孫中山黃克强二君將次由滬前往北京特於昨日諭令海琛巡洋艦先往吳淞口外本夾水洋面停泊送孫黃二君赴京 
[滬防統領之閉門羹]  
　　滬防全軍李統領昨出通告云爲護告事照得聞　起　澄証淸　賴乎名流　　雄談優客交稱於當世是宜法古人之宏奬庶足酬壯士之襟期漠忝領　防自慚菲薄欲集英才四海指臂攸資安得廣厦萬問歡顏盡露乃羣賢佐治已覺如林而兵士過江猶多於　或持個人之名義或懷荐牘而干求應接不　聨關而至允其請則無從位置拒其求則未免寡　現當財政支絀之秋度支正求　節况値海宇粗平之候　　　敢虚糜在諸君際會風雲卜飛鳴於轉瞬而鄙人質同蒲　　　庇之無多情有　言事非得已恕不簡覆諸乞海涵特此謹告 
[中華法政大學招生]  
　　上海縣民政長昨出示諭云爲出示曉諭事准中　法政大學發起入黃　瀾張一　陳英謝健　梁孫潘承諤金鴻翔趙恒　　　同人等爲養成行政司法人材起見照歐美大學編制組織中華法政大學分設大學部專門部及高等豫科現因中學畢業生尙不甚多先辦專門部法律部茲定於八月二十五日招考專門科學生九月初一日招考　習所學生業經登報通告深恐有志之士尙有向隅之憾用特備具校章一份函請公示佈知凡有合大學章程第十六條第一項至第四項者可巡由民政署及地方自治圑體備文咨送免其考試等因並送章程到署准此合將第十六條第一項至第四項章程摘錄出示曉諭爲此示仰中學校及師範學校並輿程度相當學校之退業生等一體知悉如有志順入　項法政大學肄業者迅卽携送　業憑証呈驗以憑備文照送母　計抄第十六條第一項至第四項章程一中學校及師　學校畢業生二與前項程度相當學校之畢業生三小學校敎員四曾在法政學校及與本校同等程度學校修業者 
[檢察廳呈送上訴案件]  
　　上海地方檢察廳呈江蘇高等檢察廳文云爲呈送事八月十三號准同級審判廳片開准貴廳起訴孫煥生等捆縛孫文生並搜去銀洋一案業經本廳公開審理早已判决在案茲據該被告孫煥生宋伯仁延狄梁孫律師等不服判决聲明控告前來除批示外相應檢卷編號連同上訴移送核辦等因到　准此查該被告孫煥生等旣不服第一審判決提出理由聲明上訴經同級審判廳核准自應依據刑律第三百七十七條辦理相應將具訴之孫煥生宋伯仁二名連同原卷訴狀一併派警備文呈送高等檢察廳鑒收核辦 
[檢察廳移緝兇手]  
　　上海地方檢察廳移警務公所文云爲移緝事本月十三號據錦記公鷄鴨行司帳　子蕃委任行夥鍾才訴稱行内股東馬星齋于本月十一號午後八時往浦東取帳于十一時在陸家渡經過忽叢草中突出一人持有手槍向星齋硬索銀洋奈其並未收到錢洋身無分文該匪徒卽將星齋連繫數鎗而逸後經巡警尋傘未獲隨將馬星齋雇船送至上海醫院彼時星齋尙能言語一切情形均其自述旋因醫治無效于卽晚二時斃命因其並無親族在此故特報求騐究等情據經派委檢察官帶同檢驗吏前往醫院驗得已死馬星齋致命在左脇等處有鎗傷三處鎗子已從後面透出委係生前被鎗轟傷身死屍飭棺殮交給行夥鍾才具領在案相應移緝爲此合移貴公所請煩查照希卽飭派長警並轉行各分區趕緝此案兇匪尅日務獲解廳以憑懲辦 
[武進民政長請緝拐匪]  
　　武進縣屠民政長照會上海李總長文云案准照會内開准旅奉同鄉會吳震澤等函稱承海龍府吳送鄧常氏一名據其自述被難情形幾於言者哽咽聞者　指現已由鄙人等醵集微欵藉厚旅斧妥送旋里惟是李某等業此有年羽黨四怖該氏而外受累婦女不知凡幾在被禍者多沉寃海底而貿利者長漏綱天涯似不足以警凶頑而絶後禍用敢具函奉瀆乞即行文所屬嚴行訪緝李等同黨發其巢穴斷厥根株實於地方幸福國家法典俱有裨益等因並附鄧常氏訴詞一紙函請通緝前來除照會上海警務長一體協緝外相應抄單備文照會嚴密查拿務獲究辦以重人道而塞匪膽等因到縣准此查此案前經旅奉同鄉將被拐廟頭村民婦鄧常氏護送到縣訴稱於上年十月間被李金生（卽小金生）及劉王氏等拐赴上海轉賣奉天矢志不從喊經黑省海龍府訊明給照送回請求提究伸寃等情卽經派警先後傘獲拐犯魏坤元楊文元劉王氏楊季氏等訊取磪供移送司法署究辦一面飭傳鄧常氏之夫鄧林保將伊妻領回團聚所有此案爲首拐犯李金生逃避滬濱正擬移請嚴緝茲准前因理合備文照會並希派警就近查拿小金生歸案訊辦 
[鄉下女子之自由]  
　　李榮熙投上海地方檢察廳起訴孫福根白畫紏衆强搶處女等情昨日午後提訊李供家住法華西鄉耕田度日所生一女年已十五歲尙未許字緣有隣人孫福根素無恒業專與流流爲伍今年陰曆六月中旬民人因事出外未歸突有多人來家不問情由將女兒搶去常時我妻上前攔阻反被若董推跌及至民人回家得悉再三調查始悉爲孫福根紏衆搶去卽於是晚成婚民人心不甘服爲此控請提究孫福根供本地人耕種度日李榮熙之女嫁與民人爲室李榮熙夫婦雖未主婚然暗中均已允許此次成婚實係該女自由並不勉强迨至完姻之後李榮熙夫婦聽人播弄出場曉舌民人迭次央懇親屬排解李堅執不允民人不得已于是月杪將李女送還李家不料李夫婦拒而不納嗣由送去之人將李女暫寄親戚家並無藏匿之事孫之叔父亦上堂伸訴前情問官訊得原被供詞各異非傳李女到案難以决定判係福根押候覓出外限一星期將李女交案復審核斷 
[還算便宜]  
　　江海關税務司批商人杜　嵐程桂稟云查該貨客今昨兩日各來一稟措詞用意互有歧異撒謊之處顯而易見總之該貨客旣得巨數珍珠出口自應報關納税今竟違章偷漏應卽照律詞充入官茲姑從寛倘愿照本關減價繳到關平銀五千二百五十兩則即准其買回又批云禀悉該貨客如愿照罰限於本月十九日以前遵照原批五千二百五十兩如數繳銀領貨倘逾限不交乃係自悞祗可於本關拍賣之日來關拍賣 
[請求給還廟產]  
滬南小天台院因儈尼同居被市政廳查封後即由儈人　行赴地方審檢兩廳陳訴奉准發還昨日該儈與道明儈同赴裁判所呈上訓令書請求給還廟產及封存木器等件陳裁判諭以此項廟產已歸市政廳收管旣據請求發還應候會商總　　查明晰然後定奪該儈等唯唯而退 
[查究保險單]  
　　浦東沿浦火油池向由亞細洋行出立賠銀二十萬兩之保險單呈送該管領事轉交前淸道署存案每年一換此項單據並非保火油池失事之險因恐油池失中害及鄰近民居並油池滲漏損害農田故預爲立據担任賠償現經民政總長總務科梅問　君查明前項保險單截至陰　七月已由期滿自應先期倒換惟飭據管卷處查復此項保單被前濟　道劉襄孫携去無存當卽禀明李總長函致　前道從速檢還以便　換 
[陳阿文並非盜黨]  
裏日譚橋陳桂林所開之雜貨店被盜搶劫并戳傷店夥一案昨有開設小茶館之周俞氏具禀　防全軍司令部聲稱陳桂林被搶案内所獲之陳阿文乃係茶館店夥是晚該盜犯等深夜至氏處强欲吃茶當即拒絶詎　榮生等竟自行取水洗脚燒茶飲食復又抺牌消　嗣有營兵多人來店聲稱拘拿盜匪致將店夥陳阿文悞拿實與此案無涉氏愿作保叩求摘釋等情李統領　侯查明批示 
瑣聞 
[城内]  
　　知法犯法○老北門内殺猪弄唐曹氏家於前日聚賭抽頭爲崗巡查悉報告五區由汪區員派令長警前往拏獲頭家唐曹氏并賭客唐炳福等到區訊供　實判該氏罰洋四元唐炳福等各罰洋五角取結釋放事後該區訪聞該處十二舗地甲有私索小費情事當即派警密查并將該地甲與唐曹氏傳案訊明該氏果有送與該地甲小費洋兩元之事汪區員當令該地甲將洋繳出交還唐曹氏具領復將該地甲解送警務所請爲核辦　警務長以該地甲知法犯法自應重辦論令暫押待質所發交司法股訊明禀候核辦 
　　民政長批示○商民吳愼禀批據禀爾於上年四月間承買黃益民田單除劃馬路丈見六分六毫五月交由商會送轉君商道契過立吳愼記册户嗣因光復未經發給查此項單契前准商會函詢當即查檢未到候再派員前往　道署逐細檢查一面移請會丈局查復一俟檢到卽飭具領如何轉契成立尙在磋議未定至已經成立之華商道契年租業經商會移交本民政署征收核辦此等華契名目係屬不成文法之政令應否取銷刻交縣議會議决爾仍靜候辦法可也圖董宋憲文禀批據禀該　梱保顧國全因案斥革遵開特别會議以李長茂順祥基田地校多本届應挨第二梱各梱均屬允　自是一秉大公李長茂等何能獨異不顧公益禀叙立好議據李長茂等二人堅不簽字究竟其餘是否均已簽字迅卽檢呈查核一面飭傳李長典顧祥基來案論飭遵辦不准推諉致誤要公 
[南市]  
　　換領新鎗○上海警務長　杼齋君前曾知照地區區員赴各區調查所存舊鎗械之損壞者責令造報修補然後撥用茲由浦東四區區員宋國瑞派巡長率同巡土携舊鎗二十支至南區請換修整之新鎗二十支巡長具國回區後　君又知照各區如有應修之舊鎗趕緊報明以便修理 
　　預備議案○昨日市政廳特開董事會提議應交議事會建議事件午後三時開會由各董事到會議定各種交議事件列表開　以便由議事會照章核議 
　　勒追房租○小東門内祥生泰布店執事徐詠嘉赴裁判所控租户成衣匠俞阿堂欠租洋七十餘元延不理付求追等情奉傳集訊供認不諱判交保限本月十四繳洋七十元再核如違押追 
[閘北]  
　　酌中定斷○葛榮榮與族人葛桃桃因造屋紏葛前經裁判所長判令地保調處在案茲因調處無效禀奉孫所長於前日往勘明由昨傳兩造到案復訊痩桃桃　地五尺着榮榮繳價洋二十元給桃桃具領各具遵斷結了案 
　　串賣女子○吳道生吳張氏夫婦串同周玉田誘拐蕪湖女子陶來祿賣與范有才經巡警查獲解由警務公所於昨日轉解裁判所即經孫所長提訊女供與母逃荒來滬寄居吳道生家致被串賣訊據周供由吳囑令爲媒價洋六十五元已交道生夫婦洋四十元訊之吳夫婦供詞抵賴判分别押候核辦 
　　　索工資○小工趙和尙陸順實等五人控工頭張允明欠車運煤屑工錢三十餘千昨經孫所長提訊張供因被大包工頭周二圖賴工洋五十元所致請爲提周到案訊追判張交保限五天出外淸理周二工洋着另行起訴 
　　拔還借欵○吳全福控陳運生欠洋四十餘元昨經孫所長訊明判陳交保分　拔付 
　　交保淸理○榮成茂控丁阿孝不還　粉洋五十元昨經孫所長提訊被告袛認欠洋五元其餘係伊弟阿三所欠判交保淸理 
[英租界]  
　　揑造契據○費信惇律師代表張恊元在廨呈控張進泉揑造假契圖謀地產一案昨奉公堂傳訊被告延　明律師上堂代辦 
判交五千元人洋並保候訂期會訊 
　　怙惡不悛○過犯王阿四闖入雲南路洽泰烟紙店内　取鈔票現洋十五元該店夥陸田元追捕時在電杆上損傷頭額王仍由巡捕拘獲昨　公堂訊供不諱判押西牢九月期滿逐出租界　　木已成舟○前在英領事署充當西　之湖州人吳玉珊控妻母陳董氏與妻陳阿五不認夫婿一案昨泰公堂復訊原告備原煤馮如松上堂證明前情並將　據呈案訊之董氏母女供稱因吳家有大婦時遭虔待是以不愿中西官以　已成婚未便反　判氏具結以後不准將女領匿着吳具結將陳氏　回換不准　　兩造遵斷完案 
　　伶人吵閙○新新舞台戲圖股東黃楚九控伶八張春明吵閙行兇等情昨由捕房解廨經王襄讞會同英哲繙　官訊知　伶本隨伶人孟小茹茲因孟期滿　絡向　中索取船票起　致與黃扭毆判張罰洋十元充公無洋改押七天以　 
　　各有不是○朱長壽與女子瞿阿二姘　被其兄朱阿祥邀人至女家内　　什物並將該女祖母之　應推　女不甘服邀　表兄倪金海等亦至朱家内　毁什物朱即指倪爲流氓立至　房控被拆梢洋七元捕頭准飭包探於昨日將倪等均解分堂訊悉前情問官以朱弟與女　識懷孕已經夫　退婚道各有不合惟倪不應多事着具結省釋餘人斥退 
　　　婦告狀○四馬路一百四十八號雉妓院　婦王老三控　夫陳鵬飛私取現洋二百元復以拆姘爲由圖詐洋三百元等情昨捕房將陳拘解公堂訊供不認判押候查明於下禮拜一再訊　　失火即熄○前日午後日前午後南京路口匯中西旅館内忽　火發迨捕房皮帶車馳往施救已烟銷火滅矣 
　　臨訊不到○成衣匠王大發控妓女花雲閣不還衣料澤七十九元又姚石氏控趙慶珊積欠牛奶價洋一百六十　元兩案前日午後由廨傳訊均因被告不到諭令分别着保交案訊追 
[美租界]  
　　毆斃扛夫○扛夫金阿康前日與同伴曹方生在華記路茶館内吃請茶口角用武金被曹毆跌身死由捕將曹拘押屍送驗屍所昨經中西廨員蒞驗係氣閉致斃飭屍叔金如　具　收殮　候傳訊 
　　乘車跌斃○馮秀山前日搭電車至耙子路跳下跌傷由捕車送醫院已經氣絶昨由中西廨員驗明查無屍屬當將死者身畔洋六元小洋十七角着地保購棺收殮聽候認領 
　　病斃免驗○吳富卿住吳淞路一千六百十號昨晨發急痧身死由同居報告捕房旋有其友袁生昭投案求免報驗備棺收殮捕頭准之 
　　形跡可疑○吳阿才昨以金表向某押店抵押包探見　形跡可疑拘送捕房押候查究 
[法租界]  
　　誣控受罰○某洋行買辦劉少泉之妻日前坐馬車出遊因該車違章疾馳由一百七十三號巡捕追上拘住　　以該捕　住坐車人以致受驚成疾等詞請洋東函致捕房請究　經捕　將見証廣大陸稿荐等店夥一併傳廨由中西官訊明所控不富　候商明核斷前日又傳劉少泉至案中西官以劉不應經指判　洋廿五元以五元給償該捕損失名譽餘均充公 
　　小孩迷路○前日有年約十歲左右身穿舊藍布衫褲之小孩一口迷路哭泣由捕送廨盤問孩供名喚滴金餘語不淸判送堂留養候家屬認領 
　　軍人違章○高培堂前日携帶行李在途行走巡捕以其形跡可疑拘住搜索抄出手槍一柄當卽送至捕房解廨請究高供在某營當差因不知章程悞違乞　　讞員判高開釋槍存案令覔的保具領 
　　謊騙錢財○騙子葉廷良至老北門内鼎新和烟紙　稱有漢口帶來銅元數千枚向之兜售該店不知其詐卽遺學徒范吉生持洋四十元隨葉前往兑換葉同范至鴻源里劉葉氏家旋稱氏夫係是姊丈現不在家可將洋交氏收納再問至客利飯店携取銅元該徒不允將洋帶至客利時葉又改稱銅元祗有十元范卽將洋十元交與葉手入内掉換詎守待多時查無蹝跡該學徒始知受騙立即報捕將劉葉氏拘獲着令交葉到案解送　堂訊明移送城内警局核辦 
來函 
　　呂成章等致吳烓靈君函 
孟舟先生大鑒敬啓者近閲滬上各報祗連日登載前南京交　部所派調查電務員裘載深具呈交通部原文一件票揭前　政局會計材料兩科舞弊各節并　有電政魔障表及説明　　列各員劣迹在滬同人均深駭怪今先生奉部命來滬查辦其原呈所指會計材料兩項弊端均數在巨萬想先生　不　信一面之詞亦决無任令含混之理所望逐項詳查多方引　以得眞相而表列各員劣迹旣詳事實又無證　共和時名譽人人寳貴者無端被人誣　孰豈甘心先生素持公道羣　欽仰用具公函切懇台端查照裘載深表列各員逐名訪查并於原表及説明　　所指劣跡無諭鉅細按條查明以成憎讞至裘載深原呈所謂電政局被裁者皆係勤護耐勞之人所留者多屬狡黠之輩一節如此則袁内未列之人凡係留用者皆應一併澈查母徒使燬壞多　人之名譽以供挾嫌攻　者之快心則幸甚矣追切上書錐希鑒察無任主臣敬頌公祺呂成章張思仁楊奎袁長　陳文祥顧宗蔣錢福祁祝華袁長　錢福　奥佩　益茳俞國鈞凌景伊朱汝霖諸成均陳新謨　泰階蔡慰祖公啓 
 
 

Page 8

 
 
[源昌成珠號專收精圓珍珠]  
本號向在上洋三馬路東畫錦里對門朝北石庫門內　兌珍珠寶石一應俱全專收上等精圓珍珠物質精美價值不論如若成交即兌現銀不扣傭金特此佈告 
[陸順興號]  
本號獨出心才製造特別雙面　花　器試驗極其輕便一人之力每天大約　花衣二百多斤之數商標和合雙車牌其價格外克已貨用不合包退回換倘有貴乏味光顧請至上海南市尤裕碼頭內街坐南朝北牌號六十九七十號便是 
本號告白 
[大共和國之良藥]  
羅士醫生提神補氣丸乃以清糖包之極易入口專治膽汁太多肝炎太盛大便不通或水瀉不止及各種熱症胃滯頭痛肝痛抽筋東脈　蟲病及瘀血腹部等症華洋各大藥房均有寄售 
[大寶來的金雞納霜]  
熟梅天氣最為懊惱時而炎日時而淫　物質　　污水淤　潮熱　蒸　成大厲氣氣無數微生物學生其中人若沾染為　為疫種　種症多由此起　　中　為最廣瘧之介紹者蛟人研究已有的確證據　若無數　不患瘧故地勢低　天氣潮濕處患瘧最大寶來金雞納霜本為天然壯補身　消滅　生唯一妙　其於　　有防　療治之多功不第能除盡　根且能恢復　質因　所損害者又夏秋之際日服大寶來金雞納霜少許可免無數不測危症如瘴　瀉痢時疫熱症傷風等是也若身體柔弱食欲不強肺經有病熱症初起尤宜恃為護身靈符大寶來金雞納箱非尋常品質而無純正完善作用不能使服者獲美滿良果此寰球醫藥家所久已承認謂金雞納霜中最有價　者以其品質純正功　效速分量凖則携帶簡便糖衣易服種種特色大寶來金雞納霜無不有之故購取時務宜認明大寶來商標為要中國各埠著名西藥房均有發售 
英京上海寶威大藥行 
將此　醫　義下　寄上海四川路四十四號寶　大藥行當有精美仿書內詳此品義最有用各種良藥　呈郵資不取索　　請將　扯　詳示為　 
[散拿吐瑾延年益壽粉]  
患腦疾與精力衰殘者惟散拿吐瑾為健身壯力奇妙之要原 
德國著名醫學博士吐　兩君云散拿吐瑾一藥凡患腦筋衰弱者服之有速使氣力復原精神充足之功　又有一尤五千餘醫士及醫學家領袖亦當如是　揚之即如維也納大學堂憑騰醫學博士云散拿吐瑾為絕妙之良劑於腦筋衰弱血薄氣衰者最有稗益焉 
獨一無上之補食 
散拿吐開為世界惟一之妙劑可使腦筋吸受諸多生發之燐質此燐質與散拿吐瑾內所含之素用化學配製融洽其氣素之功培養血液肌肉以及膚而粦質之功滋補腦筋使之有力其功用較勝於他質也 
有數百兆人已由散拿吐瑾得身體康健精力強壯之益其中患腸胃諸疾者獲益列多且有許多著名人士來函證明散拿吐瑾之功用即如大英上議院議員及兩白派克君云服散拿吐瑾獲益匪淺此藥誠為滋補這食品能補腦筋增精力使身心均能煥發新力 
復生精力 
散拿吐瑾復生精力之功效凡精力軟弱者已確有明證焉散拿吐瑾能速使精力充退回以增益人之百倍生趣請君向藥房速購一　以試服之 
此藥每包均有左　為記 
[兒醫聖手毛玉書]  
先生驚幼科專家向在蘇城久已盛名貫耳今小兒忽患吐瀉　厥滬上諸醫束手先生應病有之請來滬即請診治先用推拿妙法難則開方果然棄到病除真不愧今之和縱也小兒幸　更生特此鳴謝現庽英大馬路何瑞豈轉角貴州路三號欲求良醫者幸勿交臂失之 
沈芝庭啓 
[腦素即補腦精]  
保證前清南洋　　會　　浙江增　臺將憑一千九百十二年都郎博覽會獎給頭等金牌一千九百十二年羅馬萬國衛生會獎給頭等金牌並黎副總統　加佗　獎給　　又工商部總長王化騐各藥給予保證其餘各界更改書保證不　計及再知本藥房藥品中外稱善不第各歡　亦為　　衛生會所公認為最優之品說明第　離各藥之精華用最新決煉製而成為補腦藥中最優補腦精善補腦液與朡一氧化碳又補腦　功方故能益智開竅導導達思想煥發精神凡腦素腦盤病癥無不藥到病除實補腦益身衛生之聖品也效力（一）腦素一藥為中外各國補腦藥中最和平最優美最有神效之品（二）平常虛不足頭　目眩耳鳴困　四肢倦怠補脈無力不寐怔　心神不　腦力滯屯思索不靈氣虛神怯以及種種神經諸病服　神腦藥　雖速效　腦素能力最奇新最　明服三四日後即覺神效無比功用甚速（三）酒色過度離短暫受損但他種補腦汁決難得力腦素百試百效久經不止有改良腦體之功（四）婦女腦體本遜於男子如體虛血舊最易惹成　盤神經諸病重則如癡如呆其思想與知覺之能力改變常度服他種腦藥得力甚難惟腦素另具特別之效力專治年輕婦女種種神經各病最有奇效常服不　百病盡除（五）男子體弱血虛神倦恍惚時忠　病健忘言語宿認或夜多遺夢略有疾病易於　說均係腦力不足這本婦女體弱生育子女易患驚風抽搐亦腦虛足遺傳之累病均當預服腦素可以杜構後患且孕婦常服腦素能使胎兒　體強壯腦液充足孩兒生後既少疾病易　養（六）男女孩兒自幼至壯如常服腦素至發長成丁　聽明過人智力腦力勝人數倍因腦素當服實有改良腦部體質之功能變弱為為強變愚為智每見歐西小孩常服與腦素相同之補劑故其智無常能過人耳可知腦素一藥為天下中外補腦藥中之最優最美最可靠之品其餘病腦無不藥到病除且各癥服此藥四五日取出顯效力神速無比詳細團方書不及　　價格每瓶一元每打十元批發格外從廉外埠函購隨到隨發遠埠郵票作九五收 
總發行年上海拋球場卽河南路十五十六號羅威藥房啟 
[中華民國陸軍部一等軍醫長醫學士張修爵鑒定　第弍式總統牌精神丸]  
看看大補品的特色 
精神丸為塔補人身精神之聖藥充其能力能補腦髓補精血補肝腎補脾胃補元陽補督脹無論臟腑所感受之種種疾病一經服此丸後無不消除且能精神百倍健固異常為 
一治精神衰疲精液耗竭精血枯盡精關不固一切虛弱各症 
一治經昏亂思想窒塞腦筋無力常患頭暈頭昏偏正頭風及全身腦氣筋所患之症 
一治血枯血虛而熱血冷血少各症及血不養筋種種血分之病 
一治腎水虧弱耳嗚耳聾夢遺滑精房事過度度元精薄冷精珠無力不能遠射　於子嗣等症 
一治癲痴狂怔忡驚恐或心悸心虛心跳等症種種之精神病 
一治中風中痰或半身不遂遍體麻木四肢酸軟行動無力等症 
一治肝胃不和或肝氣上逆胃腕作痛或嘔吐反胃噎隔諸症 
一治肺部受病氣急氣促咳嗽痰喘或肺痿肺炎諸症 
一治脾虛遍體發癢遍體不遂五更泄瀉或濕熱蘊伏不定飮食少進等症 
一治腰疫腰痛腰不能直憚於勞動及面色黃瘦 
一治口臭歪斜或牙部精神不足致咀嚼無力或牙痛牙脫各症 
一治眼部諸病如迎風流淚內障昏花凡眸子所患之症 
一治小兒先天不足面黃肌瘦不易長發及知覺不靈或常患驚風痰塞肝膨食積 
一治婦女精神不足血液虧耗或子宮能力欠缺卵珠不整陽精不納致難孕育或赤白帶下或天癸過熱過冷倐前倐後甚至終身不育等症 
一治過悲過器過鬰過慮過思過怒致終日無愉快之狀甚至不飮不食醲成氣鬰致傷五臟六腑發現種種奇症 
一治飮酒過度腦髓精血為酒精所吸收造出種種險症 
一治吸鴉片煙有癮之人煙毒入腦形瘦肉削或成癆療等症 
一治戒煙後身體發腫或枯瘠不能壯健或飮食銳減或餘毒未浄胸腹脹滿四肢軟弱等症 
服法　每日分早中晚三次每次用開水吞服一丸如重病至多每日服四五丸切弗再多愼之愼之 
價目 
大瓶計丸一百六十粒　價洋五元每打十二瓶五十元 
中瓶計丸三十粒　價洋一元每打十二瓶十元 
小瓶計丸五粒　價洋二角每打十二瓶二元 
總發行所上海三馬路中法大藥房 
[養身魚肝油]  
此項藥油大補血氣久服更為有益因其能清理王臓之病飲之源使血統氣足筋骨強壯之效力也 
五淋白濁藥　此藥專治花柳濕毒等癥服之三天毒化立能全愈永無再發可保安寗 
去風逐邪藥　專治中風水瀉紅白痢疾腹痛吊腳嘔吐痧癥等服此藥百法百中 
[咳止化痰藥]  
是藥能治咳癥痰疾無論遠近之病飲之有益立見靈效實世界無雙品之妙也 
分售處各大藥房均有出售 
[聲明歇退舞弊司事]  
　　本公所司事陳義山發司扞量凡　貨到埠歸伊查騐初尚奉公守法不料熟能生巧按更大不規則勾串貪小船戶以多報少　至私　　章向裕康莊私收票銀三十二兩四　又挪用公所收欵二百餘元刻經董事查出弊端種確實可　業於五月端節　　將陳義山　退並經公議將其行李衣箱當衆點　充公變賣賠償公所正疑　　恐該可事雖已辭　故智未泯仍舊在外以假　章　挪西借　各　寶號切勿受　如　有以上　即係　自　　與本公所無涉勿謂不預先關照也　上海盜業公所廣告 
[陞發號遷移廣告]  
本號向設拋球場專辦洋莊金銀器具珠寶鑽石翡翠新欵首飾一應俱全今爲新建房屋推廣事業起見暫時遷在南京路Ａ廿四號即舊自來火行位子如蒙交易取價從廉 
[百補延慶丸]  
專治虛損精竭血枯氣虧四肢酸軟筋骨酸痛寒熱往來大便不通一切衰極之癥服此丸立奏奇效 
清血解毒藥　若遇瘰癧瘡　並由肝脾腎經內所發之鳳濕小瘡無論已爛或腫脹及婦女經水不調白帶等癥服是藥靈效無蹤處上海仁記路二號文達羅洋行 
[新到戒煙仙品婦垢丹]  
此丹係最新發明之藥草土名曰雪　備五味而行五臓　平無毒　血補腎屢經　煉　合成丹有除　清　之功無煙土嗎　之毒若　　前　之則　退不　淺者十二日而除　深者二十八天　斷藥能化　龍　賓兩　　備洵　有烟以來未有之奇樂服至　五天宿　下行大便黑　且無吐場　惠服　　納日增精神　健並能兼治遺精自汗　　　　　多肝氣等疾凡拘　病上癮者　垢丹均能　　兩除所以不　壯健者為宜卽高年病　亦能克　戒凈　無流　盡　片一　其毒量與嗎啡　根　同　能　灼火腦　　胖腎敗　血輸弛楥筋　久吸之人致生種種不適小　損害名　廢事失業大則促短毒命斬　弱種　　受　之烈其　回首乎烟幸　同胞既知同人之苦心雪垢丹之神嬌妙毅然截止勿使侵我自虫貽誚中外誠有厚　焉○定價每樣包大洋三角每大匣四十包十元每瓶一元每打十元 
總發行上海英租界中旺弄鳳鳴里底夏新公司　德律風二一一七號 
[大舞臺七月初五夜戲准演好戲楊小樓]  
花果山　水廉洞 
[全昌新出精造玲便眼鏡]  
本廠創辦自造眼鏡來以十有餘年挽回利　日日改良精造各種研究完全離鼻眼鏡十有餘種可免壓鼻鈎耳之　別出心裁想出　種妙法環球第一無有不合諸君而部大小種種舒服愛之不釋並經高明光學醫生考驗養目格致晶片黑白藍綠廣近光老光平光等片無論年老年輕有患目光不凖者俱能照配合光保護目力配換鏡片有光線表較凖度數絲毫無差其價格外克已以　推廣茲　易服改　　　　石珠寶弱翠各種金銀首飾等類無色不有一切全備定貨迅速各種首飾眼鏡均用本金足赤煉就如有不合仍可兌換非徒牟利實欲推廣上貨想熱心同胞必樂顧焉 
上海二馬路西口跑馬廳分設申蘇州　門外 
電話一七零四 
[立斃臭虫藥粉每盒一角殺蛟不留一只]  
蚊藥經貼著一放於除虫囂內即有焗無勝佈滿室隨將門窗透風之處暫時關閉約歷十分鐘能將室內蚊虫　除凈盡且藥氣清香無　衛生每包三角每洋四包除虫器每個半元○另有蚊香每洋五盒以上各件倘交郵局寄帶每元加二角信局帶力自理美界仁智里十三衖 
括打藥房啓 
[瑞嘉縫衣機器]  
倒順可做本行機器之精美強硬　快靈便比眾不同一切　生小件無不全備并能保用七年男女包教包修零　　　格外克已上海三馬路養錦里中市瑞嘉發行所蓋世無雙 
[虹口三元宮西首順安里　山月番菜館]  
公司大菜每客龍道加水菓茶點鮮洋半元禮拜六　仍備鮑魚湯蚱鷄蝦即日起仍增五洋生妙牛肉蛋取菜每客三角半日肉加洋一角新東美　東洋美女侍應週到敬請各界諸君嘗試須認明紅磚洋房便是 
[大舞臺七月初六初七夜准演轉台燈彩好戲鵲橋相會]  
金風荐爽玉露生涼逢七夊之良辰會雙星之巧渡本舞臺不異工資新增燈彩排演鵲橋相會應時好戲連池　　既泉水之飛　鵲渡橫空　電　之　　五光十色無不　目　人妙舞　歌眞足賞心樂事尚祈　各界男女貴資趁此良　佳節不客移玉　賜惠臨為幸 
[包愈吐血永遠斷根]  
久違她名京都天寳齋秘製吐血神效藥膏靈騐非凡謂予不信一試便知 
吐血一症皆由身體虛弱或咳嗽而傷肺而其病原尤在憂　思慮過度日久不愈致成癆療性命攸關本齋利濟爲懷得祖傳良方不惜工本秘製此膏專治一切吐血之症以及癆傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發　在　　　肺止哮化痰眞治吐血之天下第一良藥也若有虛言神明共鑒每大盒四元小盒二元先試二元亦可○假冒甚多　者認明　遠埠函請原班回件信力自給　鋪分上海二馬路西鼎新里 
京都天寳齋啓 
[遺失提單聲明]  
敝處於己酉年十二月十五日江裕卅二次進口由甯裝滬第十九號提單壽板五件存在招商局棧提單一紙于去年光復後遺失業己陳明該局作為廢紙另給証據望各家切勿受愚特白 
張弢樓白 
[駐滬廣東官司銀號第三次廣告]  
前於五月朔六月朔兩次登報凡存有敝號上海鷹元鈔票者務請即來兌現至今票未收齊特再展期一月仍在北京路浙江銀行代付準七月底截止如再逾期卽須赴廣州兌取合併聲明 
[醫士孫榆春君來滬]  
杭州孫榆春君以名孝廉精岐黃之學會任兩浙醫局活人甚衆旋以　調出關由新伊取遺棧固歸來道經滬上同人樹其　壺濟世挽留旬日因杭友電請就診昨已向申　診擇醫者幸勿交臂失之　現庽三馬路永壽棧　李平書　李雲書　朱　三　周金箴　程定夷　虞哈卿　席子佩　　　生　姚顯商　陳震東　宗子見　高禹卿　王傳　　同啓 
[廣東鹿芝館痧藥]  
本館開設數　餘年各英當丹丸　藥酒藥油選俱　地道上藥精工鑒製○萬應　氣丸○八寶紅靈丹○靈實如意見義勇為○神效　　丹　瓶均每元一百瓶○大瓶每元十　○時　白　　　諸　行軍散小瓶均每元四十瓶○大瓶每元十瓶○　修六　丸每瓶大洋六角○萬應午時茶每瓶大洋角半袪風　　錠大號每錠大洋三角中號每錠大洋二角○范志神　茶每盒大洋二角○飛龍　丹每瓶大洋四角舖在上海英界老巡捕房斜對分枝開蘇州　門中市大街開設 
上海鹿芝館謹白 
 
 

Page 9

 
 
自由談 
游戲文章 
[豆腐中國考] [  虎痴]  
　　豆腐中國之名盛傳於歐西諸國者有年矣夫以地大物慱之中國名之以食物中至無價値之豆腐不類孰甚豈以中國爲軟弱可欺乎誠百思而不得其故矣邇聞某君新自歐西歸亟往叩之乃恍然於命名之所由來蓋自歐亞交通外貨之輸入中國者觸目皆是食用器具幾無一非來自外洋者至中國貨品之輸入外國者他無足稱惟豆腐一業最爲發達外人以其資　料甚富質肥而嫩及齒即解無煩剖割故外人爭相購食而是業於是乎大盛致中國每歲輸出之豆數駭人聽聞彼外人乃羣謂中國出品惟豆腐一物得享專利於今世遂稱其名曰豆腐中國焉余明其故余乃知外人固不以中國爲軟弱可欺也雖然余又聞外人嘗集會於倫敦又將改其名曰西瓜中國他日當另文以詳考其原因也 
[新孟子] [  天民]  
　　孟子曰人之患在好爲律師 
律師曰予豈好辯哉予不得已也 
孟子曰好名之人能　總統之位苟非其人課員課長形於色 
海外奇談 
[電機洗衣] [  頌斌]  
　　法國聖愛脱萊納地方近有大工程師苛而賽君新發明一種電氣洗衣機器平均計算每一小時可洗大小衣服二千餘件雖極汙穢之衣一經此機浣濯無不淸潔如新而於衣之原料毫無損傷故今各大洗衣公司自得此利器後極形便捷而着衣者亦以其快速潔凈莫不同聲稱讚云 
尊聞閣詞選 
[夏日雜興十二首錄三七八] [  橫涇織簾]  
　　　齪風　幻夢婆一篇招隱更堪歌黨名浪子新元祐（謂入同盟會）法帖閒臨傷永和人似寒山常愛睡事如春水　生波不知　　誰家子觸熱偏憎眼底多 
不須空谷國　闌宇宙茫茫僧大觀僧得在家緣去髮詩多憂國每憑欗論交有酒傾心易　畫無錢釋手難别有奇緣人未識夢中獨上子陵灘 
是非一笑付蒼冥時復微吟入草亭扇　人情工折疉　參佛理証通靈亂山街日　枯　獨樹　雲漏斷靑誰與山人滄疎　小窗閒坐理黃　 
納凉閒談 
　　這幾天内見何海鳴兩篇大文章何固漢口報界之鉅子事關切已憤憤不平少年文字應有如斯魄力惜乎今日中華民國以共和爲前提睚眺之怨言論界須當謹愼憂時愛國者諒勿以冰　斯言爲爲黎元洪作辯護也 
　　新國務員遲遲不出席大招報界之譏評而周學熙輩是否足任國務員吾不敢知一登舞台自有定評此時百般羞辱未免心懷黨見故爲此挑撥之語若惟恐其不敗者噫此何心理 
　　封報舘殺主筆此言論界極不自由也極不自由之事發現於言論自由之時吾不能爲鄂政府恕然則毁報館縛主筆亦屬言論極不自由之事我願某報執政者有以語我 
王善荃運動財政次長居然成熟某報不憚大聲疾呼以遏抑之而不知繼王善荃之後者尙自有人此之謂運動世界[  冰盜]  
 
[昔日之上海]  
　　鈍根游戲画 
我的身于本 
耒頑健去 
年秋間忽 
然長起二 
個瘤來好 
不累贅 
[今日之上海]  
後來探聼 
得有一個 
程截瘤 
先生專會 
替人家截 
瘤我就請 
他來只一 
刀把左邊 
的瘤截去 
了再有右邊的瘤他却不肯截了倒説如今両個瘤的毒氣總長在一個瘤裏了等他毒氣長 
足再割也不遲咳程先生你留着他不打緊可不要累死了人啊 
滑稽談 
[劉坤二] [  立三]  
　　前淸劉坤一任兩江總督時一夕署中獲一賊公親鞫之詢賊姓甚名誰賊曰小的姓劉名坤一公拍案曰豈有劉坤一而作賊者捫賊順口對曰小的本不作賊實爲差役誤拘公曰然則何爲暮夜入署中賊曰大人與小的姓名偶同竊欲一覘大人顏色耳時有幕友某在旁謂宜改名劉坤二賊頷首曰小的與大人本一而二二而一者也賜名坤二亦何妨公服其辯笑而釋之如該賊者誠可謂惡作劇矣 
[先生太勞] [  閩人]  
　　郭生京都人試輙不售課蒙于耿進士家一日講孟子至有牽牛而過堂下者析解再三生徒終不喻郭乃伏地作牛鳴使生徒牽其辮子遶堂而走適進士出見之呵其子曰何得慢先生郭起曰予命之耳進士謝曰先生母乃太勞郭莞爾而笑曰此烏得謂之勞愚兄弟四人長兄課蒙於東鄉宋家講孟子方寸之木可使高于層樓學生不喻乃携木登樓失足滑顚而死次兄繼之講獸之走　將桌子一拍出門而去至今杳無音信三兄仍　之講一去三年而不返倘佯去之今兩年矣宋猶懸榻以待云予烏得謂之勞哉進士揖而退 
劇談[  瘋仙]  
[武小生之正宗]  
　　武小生者今之名爲武生是也其類有二曰盔鎧曰拷衣盔鎧類如挑華車之高冲長板坡之趙雲等是拷衣類如銅網陣之白玉堂惡虎村之黃天霸等是武小生一門性質雖與武老生相近其實則迴别蓋武小生須具美如冠玉之貌暴如烈火之性所謂少年英雄也而武老生則不然祗須唱工見長武藝兼通可矣一須色藝並美一須唱作俱隹各有所重不相爲謀夫固似乎相類而實不同耳無如今之伶界漫不加察以性質之相近致門類之不分每以有鬚乃爲武老生無鬚即爲武小生幾乎老小之别不過視鬚之有無吾知爲是角者將不辨其爲何項之正宗可笑孰甚焉南北伶界武小生汗牛充棟而卓卓者亦粲若晨星南以夏月潤李春來高福安諸伶爲最著北以楊小樓李吉瑞諸伶爲傑出也其餘雛伶中不乏後起之秀如康喜小寳義小小八歲糽明海亮等要皆以童齡而享盛名於舞臺者也 
更正昨日本欄題爲文小生之正宗脱落文小二字應加上 
[附戲評] [  鈍根]  
　　十五夜丹桂第一臺小楊月樓唱奏瓊賣馬凝鍊綿密餘音繞梁做工亦老當可喜幼伶得此非易易也末演珍珠塔小孟七飾陳姑丈喜恕逼眞説白淸亮唱工尤沈着老到滬上名伶做工这認眞首推潘月樵與小孟七信然小子和飾陳小姐娬媚可愛惟勸和一段對於其母恣意笑謔不合母女身分旣又將雙手搭於父母之肩且推且呼曰笑笑此復成何體統恐陳公家法必不使兒女放縱如此也陳嘉祥　方卿面如冠玉吐屬文雅適合少年英俊身分李冠卿佈方太太嗓音宏亮哭墓一段唱得沈鬱蒼凉抑揚頓挫之至惟初出塲時説白嫌太鬆懈 
小説 
[滑稽小説牛女緣] [  蝶]  
　　光陰迅速到了辛亥八月中旬革命軍在卾垣起事不到兩個月工夫東南各省竟居然一律光復那些國民像是知道革了命自有好日子過似的剪髮的剪髮從軍的從軍助餉的助餉熱度也算達於極點 
這時牛郎恰正喪耦家居聽見這件事情陡然觸起子前世帶來的貪念知道南北尙未統一遂大展其運動手叚竭力的鑽頭覓縫果然天從人願派了個議和專使帶着隨員數人一路的逛逛到了上海軋了幾個朋友天天的坐馬車吃大菜碰和嫖妓忙也忙到十二分闊也闊得了不得把那西天竺借來的四百萬國債任意揮霍却也寫意得很 
等到和議告成南北共和臨時政府成立組織新内閣牛郎又被舉爲總理把他樂得來像做投稿樂的人張開了口只是傻笑那裏知道樂極悲生自從政府遷到了北京參議院議員要質問他四百萬國債的用途請他交出報銷的淸賬你想敎他那裏交得出只急得他走頭無路心裏想道這注國債雖然我南使時費用了不少但是被油猢猻提去了一百萬又被那餓老鷹借去了一百萬這都是私相授受並非正式開銷怎好列入淸册呢轉念想道我中國人的脾氣終是虎頭蛇尾的質問由他們質問不報銷却由着我橫竪弄到底抵庄大家没有面子也就罷了我還是赶緊去把那大借欵弄妥當了將來好取扣頭哩 
午膳已畢分付套車直向六國飯店而來到得那裏停車入内問了一聲西崽知道銀行圑代表已經出去會客去了轉身欲出忽見外面走進一個西洋美婦人來碧瞳金髮豐頰纖腰手裏提了皮包脚上登着革履咭咯咭咯的走把個牛郎看得似觸電一般釘住了脚瞪着了眼一動也不動直到那西婦走進了房間方才怏怏的回去就立刻呌人到飯店裏打　知道是一個德國的寡婦富有家財此次到亞東來名爲游歴實爲物色人材要重訂婚約的 
牛郎聽了滿心歡喜想又是一椿奇貨可居的事了這西婦要想在中國物色人材只怕除了我老唐也未必有第二個呢講到人才你想他們起義時多少流血志士拚生舍命的却巴不到我的地位我不過出來吹了一陣牛皮居然舉了内閣豈不是個人才若論人品我也曾出過洋學過禮節現在通身都改了西裝嘴上邊的菱角鬚長得烏黑也算得個文明人物了倘若我去弔起膀子來他一定肯遷就的（未完） 
 
 
 

Page 10

 
 
   
 
