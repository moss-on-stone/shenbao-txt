# 1924 - 331 - 4918597

 

Page 1

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *   
 
 

Page 2

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *   
 
 

Page 3

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *時評 
[羣小（冷）]  
　　政治之罪孽或非首領而其黨徒軍隊之相仇或非主帥而其部屬但至一旦勢迫首領爲其黨徒所蔽主帥爲其部屬所蒙乃至罪孽日重相仇日甚焉甚或黨徒尙可而黨徒又有黨徒部屬有限而部屬亦有部屬此罪孽仇怨之所以無窮極也凡此者無以名之名之日羣小 
　　是故一局當開幕之初主義也善人心也和及至漸久而漸有破綻漸有間隙焉卒至於不可補綴此無他此皆羣小之爲崇也故又每一局閉幕以後必有懲治羣小之舉動而不知前者懲治而未得後者早已追蹤而起矣 
[國内專電]  
　　北京電盧永祥督辦直軍務楊以德暫兼代直長令下（三日下午十一鐘） 
　　北京電盧永祥前詢段江浙事吾與齊誰是誰非段曰當然你是盧曰張雨帥要明明是非段曰是非國人皆知予將徐爲免齊因予主張善後會議在前一切有待於該會議盧示不愜意段對長江不主用兵昨日電謂孫傳芳齊燮元聯合驅張允明殆不知張允明爲湖北第二師出身者張到滬與孫實有關連决不翻臉（三日下午二鐘） 
　　北京電張作霖抵津在曹家花園召集軍官會議（三日下午八鐘） 
　　北京電有人勸盧勿復仇靜候免齊若去齊而征亦非蘇人意苟待奉軍南下明是非則成功未必自君况執政府度日費尙且困難軍費誰擔（三日下午二鐘） 
　　北京電昨執政府會議决解除蔡成勳兼省長派胡思義長贛已下令并擬蕭耀南解除鄂長陳宦長鄂因尙須疏通未同發表　　北京電贛長易胡因方本仁常德盛等電謂蔡成勳擁兵護直態度不明尅扣軍餉現令馮紹閔等分兵贛南有意尋釁電阻不聽等語（三日下午八鐘） 
　　北京電蔡成勳沁（二十七）電討方謂已飭隊在吉安一帶相當處置（三日下午八鐘） 
　　北京電皖代表王浩如余德民呈段反對倪道烺如不得請將有進一步表示王揖唐逗留津觀風色倪先以軍事特派員名義抵皖後王普來電謂倪某是否中央特派是何用意等語（三日下午八鐘） 
　　北京電京津皖同鄉今日呈段請收回倪道烺成命有不啻坑人而亡皖省語段頗牢騷謂即皖事猶如此紛歧（三日下午二鐘） 
　　北京電段語左右予馬日通電主張開善後會議及國民會議兩事務注意因左右代段設施每忘却馬電（三日下午二鐘） 
　　北京電冬（二日）晚七時芳澤訪段密談一小時聞所談多溥張事件（三日下午八鐘） 
　　北京電溥儀仍居日使館要求芳澤迎妻妾同居（三日下午八鐘） 
　　北京電吳佩孚覆馮願下野對已往事有責備（三日下午二鐘） 
　　北京電段指令蒙藏院滿蒙回藏各族待遇條件曁蒙古待遇條例歷經頒布大信昭然效力確定允無疑義應由該院明白宣示以慰羣情（三日下午八鐘） 
　　北京電段覆吳佩孚電勸自動下野 
　　北京電吳佩孚覆段沁（二十七）電芝老鈞鑒有電奉悉連日戰爭國事墜壞和平統一同此心理來電囑令停戰言和語重心長頃聞奉軍入京及某軍禁錮曹氏佩受曹厚恩何忍坐視果能善爲策劃免貽背義之譏佩當披髮入山不聞世事特電奉復伏候明敎又傳吳致某要人電贊成段善後會議及國民會議政策靜候民意解决國是苟認佩孚有罪願受國人裁制又謂憲法係政府頒行之典佩孚未嘗參以己見即曹氏曾由各省公舉並非佩孚私心所擁戴又如用兵均係奉令絶非擅動等語　　北京電張福來李濟臣冬（二日）電段吳派代表吳燾覲謁面陳一切祈賜接見 
　　北京電張紹程見段代乃兄紹曾致賀畢併述紹曾意願以全力致和平供指揮段請紹曾來京一行末謂馮辭可模範軍人惟以收拾時局關係不得不暫爲挽留吳雖剛愎究係難得之才當曲爲成全量予位置（三日下午八鐘） 
　　北京電于右任昨由保來京（三日下午二鐘） 
　　北京電晨報載張作霖瀕行前向中法實業之東方管理公司調集大宗欵項赴津應用（三日下午二鐘） 
　　北京電大興宛平兩知事又徵大車數百輛　　北京電京憲兵司令將偵探隊名目取消官長目兵各回本營連供職（三日下午八鐘） 
　　北京電奉軍將榆西劃入管轄區委張仲龐爲灤榆道尹更委所屬九縣知事 
　　北京電財部印刷局奉令印奉票三百萬行使市面（三日下午二鐘） 
　　北京電冬（二日）閣議除由陸部電令各守原防靜候命令外先免贛蔡省長兼職 
　　北京電敎部派余紹宋爲美專校長學生表未反對（三日下午八鐘） 
　　北京電曹銀有遷居團城說（三日下午八鐘） 
　　北京電段加派梁鴻志招待中山行轅决在西堂子胡同稅務處（三日下午八鐘） 
　　北京電江（三日）辰刻葉恭綽林長民盧永祥徐謙專車赴津迎孫（三日下午八鐘） 
　　北京電津電話中山雖未到津東站之藍色專車已預備（三日下午八鐘） 
　　北京電智利代辦歐陽庚電智利政府感謝中政府承認（三日下午八鐘） 
　　天津電李景林許世英東（一日）夜十二時由京乘專車來津 
　　天津電執政府將正式任命李景林爲直長　　天津電王揖唐一日早回京擬日内南下 
　　天津電張作霖冬（二日）晨八時由京來津聞不久將返奉（以上二日下午九鐘） 
　　天津電許蘭洲眷屬昨晚六點由奉到總站　　天津電冬（二日）夜深奉軍子彈車入輛由津運返灤州 
　　天津電孫科汪兆銘吳光新冬晚專車來津 
　　天津電津市民聞國會將移津咸大驚惶羣謀抗拒 
　　天津電據民黨確息日商郵船會社云中山由神户啓程之北嶺丸最速亦須支（四日） 
晨抵津 
　　天津電津埠自奉張返津後地面戒備復嚴 
　　天津電歡迎中山地點現擬改定西馬路宣講所（以上三日下午五鐘） 
　　濟南電此間接京電烟酒局發表梁繼恒今日各團體以此稅爲第七第二十兩旅餉源關係地方治安通電反對 
　　濟南電冬（二日）第七旅排長蔣慶文押解冒充奉軍招兵司令盧朋居由禹城來濟 
　　濟南電省議會定江（三日）日開茶話會討論自動召集大會（以上二日下午九鐘） 
　　漢口電駐漢江雲江震兩艦東赴上游協防駐寗宿字魚雷艇及江犀艦東日開來鄂　　漢口電武漢學生聯合會通電反對在鄂組訓練總司令部 
　　漢口電武昌軍儲庫舊存電雷二十個東（一日）運洛（以上二日下午九鐘） 
　　漢口電三十五師攻洛吳敗昨晚赴鄭州現鄭州一帶頗危（三日下午一鐘） 
　　漢口電蕭冬（二日）派何蘭溪赴贛調停蔡方意見 
　　漢口電京漢路訊西平車站附近村舍被匪毀掠站長馬士奎妻被擄駐馬店護路隊已馳往追勦 
　　漢口電郭幹卿因省庫劵遭反對而年關籌欵困難决辭財廳長 
　　漢口電鄂岸榷運局長王毓芳位置動搖擬侯祖畬繼任 
　　漢口電王汝勤派羅鳳鈞赴京賀段並商鄂事（以上三日下午五鐘） 
　　長沙電唐生智冬（二日）電省據何旅長電稱三十夜陳嘉祐部由城口窺伺江城行抵新橋即被我二十七團周營派兵迎擊敵又折回城口紛紛潰散當拿獲陳部衛隊七名據供陳現正圖進攻江西出發在即意欲得汝城爲給養地刻正加兵追擊等語　　長沙電趙尊重議會准予停設軍資處　　長沙電川軍熊總司令冬（二日）午抵常賀龍旅東（一日）已進佔澧城方本仁有與贛西鎭守使軍隊聯一致息（以上三日上午十一鐘） 
　　香港電陳炯明東（一日）未能就職因林虎方面尙有問題待决聞陳决就職後移總部於河源 
　　香港電鍾聲以省會議長名義東（一日）通電在汕設省會辦事處 
　　香港電滇唐代表黃天右商團代表杜琯英救粵會代表梁蘭生冬（二日）離汕 
　　香港電劉志陸黃任寰定月底赴河源前綫主指軍事 
　　香港電市選冬（二日）開票畢商界無問題士工兩界發生舞弊士界候選市長當選人爲林雲陔胡毅謝英伯 
　　香港電黃沙魚橍東（一日）午大火約焚百間同夕芳村火警燒七十餘間 
　　香港電胡漢民因佛山商團未遵繳罰欵昨將團長團總產業查封 
　　香港電程潛全部由宜章退回坪石湘軍勢力漸在北江伸張趙成梁恐地盤不保與朱培德朱世貴訂三角聯盟如湘軍再侵防地一致迎擊 
　　香港電胡漢民連夕訪范石生勸勿回滇范允暫緩（以上三日下午六鐘） 
　　福州電商帮反對公安局按貨抽捐江（三日）日議决即謁周薩請取消該局否則城台一律罷市 
　　福州電學生聯合會發傳單謂財廳將以某項向日商押借五十萬該廳機要股聲明並無其事（以上三日下午一鐘） 
　　厦門電陳國輝捷報到厦儉（二十八）自英都出發會同楊旅長學良合攻安溪楊部李招賢團任先鋒自同安進攻陳錚部李瑤悌李孝長兩團響應由高田進攻楊漢烈率數騎逃南安艷（二十九）全隊入城陳錚自高田來函表示一致安溪訊楊漢烈部林桂淸由坂頭退東嶺楊學良進駐澳頭同安安溪間交通已絶張毅調第二旅一營赴晡美防堵 
　　厦門電張貞在鼓浪嶼發表快郵代電以福建建國軍總指揮名義通電國内討周蔭人謂奉命回閩克日誓師聞張聯葉定國及陳國輝擬先下漳州張在鼓連日與許卓然商葉陳合作事 
　　厦門電宋淵源受粵陳令爲閩軍總司令　　厦門電厦總商會因珠寳業罷市開會議决如警廳一星期内緝盜不獲抗納公安濟用及警察各捐（以上三日下午十鐘） 
　　蚌埠電二日下午八鐘皖第五旅輸送隊一百八十名乘車過蚌北上遣散 
　　蚌埠電冬（二日）夜十二鐘王揖唐代表季宇恩乘專車抵蚌同行者有袁斗樞史介民王立齋等倪道烺曁警廳長李松材等均赴站歡迎季下車後寓東亞旅社江（三日）聞軍事當局已拍電王揖唐表示歡迎並令將督署整理完備爲王行轅（以上三日下午七鐘） 
　　揚州電各法團江（三日）電京鹽係稅關全城生計反對滬收（三日下午七鐘） 
特約路透電 
[張作霖出京赴津之外人窺測]  
　　三日北京電英文正誼報載稱自段祺瑞抵京後北京時局忽呈悲象中國最重要之三人不能團結一致意見歧異已無從融合馮玉祥於張作霖抵京後即翩然出京段祺瑞今匪特爲臨時元首且爲迪克推多操有實施一切命令之權各位置均畀安福派一若他黨人物均不足一顧者今日力解左右大局者厥唯張作霖張氏不推薦私人且謂渠不欲分取戰利品張曾由東三省 
 
 

Page 4

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *　糧賑　災民敬視其舊日長官寛　　仇端今突然離京足證北京空氣非渠所喜吾人今希望張之出京非復起禍患之朕兆云云北京導報表示意見謂馮玉祥當儘速離華俾予段祺瑞以改造之機會云 
　　三日北京電張作霖赴津一節據最近消息仍不能消釋疑團張嘗屢言擬儘速回奉惟張氏此行　段氏及張至交數人外均未豫知各使署及政府各部直至火車已開後始知之據消息靈通之華人稱張氏之出京原因頗多（一）段對於舊日門生於戰後復歸其旗幟下者不主閒置（二）忍馮玉祥施行陰謀（三）段氏以要職予安福派奉將爲之觖望（四）段贊成吳佩孚胡景翼休戰約爲張所不喜（五）孫中山將抵京段氏主張融合各黨而張不滿於共產主義消息靈通之各界以爲上述各節或近事實惟主要原因大約爲京中各事進行太緩張　不能耐蓋張在東三省久已政出一人今覺不能服從逆已意之段氏計畫易言之即爲張爲好動之人段爲敏慧之政治家欲柔服反對者張則不欲阿附之也段張雖政見不同但張氏甘自引退聽段展其新猷各使署多稱美張之明智華人亦多有具此見者且謂張是否將駐天津以待段氏位固基督將軍是否將履行其出國之約言且试目以覘之今不欲遽下斷言若上舉二事有一不成則恐時局必陷於令人扼腕之地位云 
[鴉片會議記]  
　　二日日内瓦電鴉片會議之各股員會今日集議因辯論時議論衆多故進行頗緩出產鴉片各國在此會中可呈交其可產額之統計此事致引起兩小時之討論中代表聲稱中國本禁種鴉片故未有產烟統計云照目前進行之速度鴉片會議能否畢事似屬可疑因美代表已定期十二月十六日起程返國也 
[英德商約告成]  
　　二日倫敦電英德商業航業條約之談判昨日告成今日午後此約在外部由英外相駐德英大使及德代表簽字約文定於十二月五日公佈 
　　三日倫敦電報稱英德商約許英國輸往德國之重要貨品如紡織品與馬達等享德國最低稅率並許英人營業如航業銀行業及保險業等得享機會自由故製造界預料此約可使貿易增加保險業一層尤有價値蓋以德國保險公司多有危迫情形也德國得諸英國者爲取消從前所有歧視德人法令之允許此層可使德人享精神上與物質上實在利益並許英船僱用德人惟關於德人服從於英船一事英人現已略有抗讓 
[美國預算案]  
　　二日華盛頓電柯立芝總統送交國會之預算文略謂本今年可得盈餘六七．九四八．ＯＯＯ元而在一九二六年會計今年内盈餘可達三七三．七四三．ＯＯＯ元在最近法制之效果未悉以前未宜續行减稅當賡續儉節之運動以作續減捐稅之凖備一千零百二十五年政府收入共三．六Ｏ二．ＯＯＯ．ＯＯＯ元支後共三．五三四．ＯＯＯ．ＯＯＯ比較下届預料收入爲三．六四二．ＯＯＯ．ＯＯＯ元支出爲三．二六七．ＯＯＯ．Ｏ元須注意此爲下年國防經費預算之减少計五四九ＯＯＯ．ＯＯＯ元比本年減少二九．ＯＯＯ．ＯＯＯ元國防經費似尙可酌减而不削弱國防力美國與世界和好且不復有海軍建築之國際競爭也一九二五年一九二六年預算之注重條件如下 
　　一九二六年　一九二五年 
公債息金　八三Ｏ．ＯＯＯ．ＯＯＯ　八六五．ＯＯＯ．ＯＯＯ收回公債　四八五．ＯＯＯ．ＯＯＯ　四七二．ＯＯＯ．ＯＯＯ陸軍　三三九．ＯＯＯ．ＯＯＯ　三四七．ＯＯＯ．ＯＯＯ　軍　二九Ｏ．ＯＯＯ．ＯＯＯ　三一三．ＯＯＯ．ＯＯＯＯ 
航務部　二四．ＯＯＯ．ＯＯＯ　三Ｏ．ＯＯＯ．ＯＯＯ退伍兵　三Ｏ六．ＯＯＯ．ＯＯＯ　四八五．ＯＯＯ．ＯＯＯ元 
[澳洲航業罷工記]  
　　二日墨爾邦電解决海員罷工問題之談判刻在進行中伹據路透社佛里門特爾地方訪電則事態頗屬嚴重罷工海員不許開往爪哇之船或戈登號開行且不許澳洲所僱船隻利用該港海員聯合會會長華施氏已應西澳之傳召前赴倍資工部當道對於華施氏所用之方法頗多責難 
[各國近事]  
　　二日倫敦電國會本週議程以選舉議長及下議員宣誓爲限英皇將於十二月九日行國會正式開會禮下院已一致復舉韋特萊氏爲議長 
　　二日巴黎電法德冶金業專家昨日會商但未决定關於法德間冶金之合同 
　　二日堪薩斯城電此間某報因登載各鉅富所納所得欵之詳數致被揑訴違法聯邦法庭以美國憲法擔保出版自由故承認該報之行爲 
　　二日瑙威京城電史託丁之諾貝爾奬金委員會已决定今年不發給和平奬金 
　　二日亞姆斯特丹電荷蘭飛行界現籌議作海上飛機環繞世界之飛行已組織委員會内有第一院重要議員一人 
[公電]  
　　蚌埠李傅業電各報館均鑒昨因蚌埠高旅長等通電取消國民軍名義未及通知處列賤名且所部之第四軍早經鄭重聲明與國民軍第一二三各軍一致行動現在五六兩軍方在組織又部尤未敢擅自取消特電聲叙諒邀洞鑒惟陷電係就第四軍立足點而言與本省善後截然兩事所有安徽省軍務善後事宜中央旣派專員來皖措辦地方問題自應悉聽　特派員秉承執政意旨處理傳業分屬軍人義宜服從對於倪特派員所有設施决不稍持異議也恐滋誤解謹再聲明李傳業叩東印 
國外要聞 
[神户特訊之圭（十一月二十六日）]  
孫中山對中國國民黨員演說 
　　孫中山於本（十一）月二十四日午後二時抵神户其對日本新聞記者團之演說與各界歡迎之盛况已述前通信二十五日午後九時留日東京大阪神户中國國民黨三支部聯合在東亞旅館開歡迎會由楊壽彭君主席鄭祝三君致歡迎辭繼由孫中山演說略謂中國國民黨即革命黨民國乃由革命黨推倒滿淸而成立但民國雖成立十三年革命仍未成功其原因乃由於反革命派之阻礙然革命乃應世界潮流而發生終能成功如法國革命經八十年始告成功即其一例吾國共和成立雖　十三年因軍閥帝國主義等相互從中作梗迄未成功此次北京政變在六月前北京同志曾邀余赴京作中央革命其時余以時機未至不允江浙戰事發生其時余適在韶關主持北伐事宜而不久江浙又生變化一切計畫間有爲之停頓者北京政變後同志多邀余北上余以時機已至决定北上然北京此次政變仍不能謂爲眞正革命惟北京各同志迭次催促段系諸人亦推誠相邀故只得北上因爲津浦路交通阻斷故繞道日本藉此與日本舊友一叙並察其朝野之態度如何此次政變余終以爲非澈底的成功然余終不能以此中止北上良以在此機會藉此可作宣傳工夫余素主張和平統一但非推翻軍閥打破帝國主義和平統一終不可望余此次北上最重大之使命即爲主張和平统一及廢止國際間不平等之條約中國十三年來反革命派之勢力甚爲薄弱中國勢力最大者莫若革命黨然革命終不能成功者皆因軍閥利用帝國主義從中作梗即就吳佩孚而論亦由抱帝國主義者所養成蓋吳氏自直皖戰爭後有人以爲奇貨可居百方慫恿使與革命黨爲敵然吳氏終歸於失敗原彼輩之所以勾結軍閥者莫非欲保持其一切不平等條約此次廣州商團之變亦有人從中煽動在今日中國而言和平非先求統一不可欲求統一非剷除軍閥不爲功欲剷除軍閥須先廢除一切國際間不平等條約就中國今日之現勢觀之名雖獨立國實則爲列强之半殖民地而爲十餘國之奴隷也余抵北京後主張開全國國民會議在該會議中余主張有二重要事項（一）爲謀國民生計之發展（二）爲廢止國際間一切不平等之條約但國民會議果能開成與否須視國民之力量如何苟國民會議能開則廢止不平等條約或可達到目的蓋國民會議世界觀瞻所屬國民會議開會之日即余廢止不平等條約宣言提出議案之時彼時此項消息傳達至各國後外人爲吾民氣所感必有表同情促其政府自行取消者要之禍福無門惟人自召將來吾國之前途爲禍爲福惟在國民自求之耳深望諸君其各努力奮鬭爲國效力云云 
國内要聞 
[北京通信（隨波）]  
戰勝者均努力增兵 
　　執政政府成立以後百端未舉首先即鼓吹所謂善後會議與和平會議一若大局前途悉將解决於是其實和平障礙不過一兵字兵而不去則倒一軍閥起一軍閥新陳替代報復無已一切建設皆屬空談今戰後之兵與戰前之額相比不但有增無减而增兵者且復謀軍械之進步亟亟凖備以記者所知戰後增兵最多者爲胡景翼其次爲馮玉祥再次爲張作霖即孫岳原任不過一旅長今亦幾及三師之衆此項軍隊擴充之猛進各有其理由試分述如下 
　　胡景翼駐防順德等處後本有一師兩旅及吳佩孚命胡開拔援熱胡即招補充隊一旅胡在戰前胡雖爲一師長實擁有二萬二三千人至馮玉祥班師胡在古北口通州等處首先收羅零碎軍隊且爲圍繳十三師某團軍械之　致遲馮一日之行程後胡爲抵禦吳佩孚開往楊村前敵第一次戰績係在武淸縣降二十六師一團吳佩孚走張之江入天津胡又馳往塘沽楊柳靑趕收榆關潰退軍隊其張洽功之第二師與曹世英田維勤之兩旅皆係陜軍紛紛投入胡景翼部胡仍一面在天津招兵一面派軍官賈某　汽車數十輛馳出口外以吸收王懔慶之第二軍不到半月胡已招足三四萬人近胡由京漢路南下正式爲升級之改編除自兼第二十四師長外陜軍第一師合部下三混成旅改爲三師三混成團則改爲三旅四混成營則改爲四團故胡部名義上之軍隊乃有四師與三混成旅四混成團幾將與昔日吳佩孚之實力相等矣 
　　馮玉祥軍隊連同其十一師合算原共爲十個混成旅班師以後在四郊略有募招繼以注目者多乃遂中止然京中所收羅之軍械已足敷一師人之數楊村之役張之江降潘鈞一旅又降二十六師及暫編第一旅約各一團天津旣下吳佩孚所遺下之軍械與糧食馮軍得三分之二所有馬廠一帶之敗殘軍隊携械前來受編者如水就壑不三日得新兵二萬人現據馮氏左右言將以所部改編爲國民軍第五第六兩軍所有各旅一律改編成爲五師與三個混成旅此三旅中有一旅爲衛隊馮現以無用衛隊旅之必要將升爲本人所率之第十一師由此觀之則馮部軍隊當有六師與兩個混成旅較戰前亦多三分之一 
　　孫岳在戰前一混成旅長耳馮軍班師孫一躍爲國民軍第三軍司令驟躋於馮胡之列然孫所部之十五混成旅在京師者僅有二三千人與馮胡兩部相比相去甚遠故二十二日政變以後孫即開始招兵其在長辛店涿縣保定一帶陸續收編曹世傑王用中兩部約有一旅京師各項零碎軍隊約有一團步軍統領衙門之遊緝隊汰去老弱及公府解散之衛隊合併可得兩旅此外天津所收第九與二十三師之殘兵京漢沿路所招之新兵亦在一萬七八千人新孫軍之編制以旅爲單位名義上之軍額已成立九個混成旅每混成旅原有六千人今以八成計之其軍隊已在三萬人以上　　至於張作霖之增軍以與胡孫相較尙不爲多除其在榆關所獲得之俘虜二萬餘人外在天津所得則爲數未及一師蓋潰退之軍多屬直魯豫省籍遠戍關外殊非所願故奉雖餉足終不足以招致之其在熱河境内之潰兵除胡孫各已收羅一部分外米振標亦招入不少故亦未能多入奉軍之内惟軍械一層則奉所獲者實爲可驚據日人方面調查謂有大小砲二百門機關槍三百架步槍二萬餘枝飛機六架其說果確則奉亦增實力不少矣 
　　以上所述僅就戰勝者而言戰敗與中立者之添兵亦可想見說者謂大戰以後南北各省至少增兵二十萬人（殘兵改編者不算）以馮胡孫張所添之額證之其言當屬不虚然而國人尙翹首企踵以望擁兵者之裁兵也（十一月二十八日） 
[張作霖離京赴津之外訊]  
張離京原因之揣測 
　　宇林西報二日北京電云張作霖及奉軍各將領於今日淸晨離京赴津車站人員於中夜方得預備車輛之命及四鐘張已至站即令開車昨夜之前奉軍各將領尙不知張將離京大致係昨夜最後所决定者京中對張氏突然出京之原由頗多猜測但張氏之欲早日回奉事前已可知之昨晚慈善濟會宴請張氏申謝張氏振濟直省糧食之舉張即謂渠茗非必要將不再留京又謂『政黨太多北京政治非我欲問』云云但並未明言數小時後即將出京據一般人之觀察張之出京係由於北京空氣不利於再留之故數日之前各種謠言及糾紛傳說極遍其來源則無人能知而所以不安定之由則由於馮玉祥馮氏及其友人雖力言馮决定辭職不再妨及北京之政治但多數華人之見則以爲未必能如所傳之平和即就一事言馮部將領從前補充之士兵頗不爲少及至今日馮氏在北京及近郊之軍隊已達六萬人之衆其總數較在京奉軍之六千人與豐臺之二萬人爲二與一之比云云 
　　同日又電云奉軍五千人於今日離京赴津留京之奉軍現祗餘二千人馮玉祥現從北苑調軍入城昨日馮親往南苑視察兵營并令電話局停接西山往來電話馮之往南苑係繞道而行未經北京聞奉軍已從天津移動將在豐台集中現在豐奉軍共有二萬人 
　　東方社二日北京電云張作霖於今晨三時半乘特别列車與張學良楊宇霆一同向天津出發又現在京中之奉軍亦全部離去張之如此突然出京雖謂與國民軍感情已迫於危機之故然據傳因二十九日曹銳之死聞之而有所感也又傳張在天津須俟孫文到後各事有所協議後方行 
[馮張間之親善表示]  
張作霖宴馮軍將領張楊赴西山訪馮 
　　張作霖於昨日（二十七日）下午在順承王府本邸設宴招待馮軍將領下午二時三十分鹿鐘麟留之龍各軍官等在旃壇寺檢閱使署集合於三時齊至順承王府由張周郭松齡等招待賓主極盡歡洽席間對馮辭職問題微有討論僉以馮旣决心求云不便過拂其意决定不再挽留以成初志聞馮在天台山研究經學過客槪拒絶未見昨日（二十七日）上午八時張學良師長與奉軍總參議楊宇霆同乘汽車赴西山訪　傳達張意旨請打消辭職意馮除表示謝意外辭職之念仍未變易謂於三數日内即行回津拼擋行裝俾早日首途赴歐求學現駐南北苑及帥府園各處之馮軍由各師長與參謀長劉菊林李興中王書箴督率每日上午四時即起床兩次操課三次學課照常訓練據該軍某要人對人云馮軍業經改編爲五六兩軍上下一心報國保民即或臨時時將管束之連長　開各兵士亦當照常出操服務以盡其天職云 
[徐謙贊成馮玉祥下野]  
　　民黨巨子徐謙對馮下野後曾於儉日通電贊同原文云接誦煥间先生敬電宣告解除兵柄不願自爲軍閥無志犧牲實爲晚近所僅見曷勝敬佩嘗謂革命本所以救國推邇年以來革命軍不救國而反禍國此其故因革命之事旣終而革命之人自身猶欲存在是乃殺人流血以爭權利鳥得依附革命所謂革命者革除竊權當國之元惡而自身不惜與之偕亡之謂也故革命之時期必使縮至極短庶人民不至感覺其痛苦而大難已平此革命救國之精神也彼湯武之有慙德不在革桀紂之命實在取桀紂而代之是謂以暴易暴今煥章先生有鑒於此於曹吳敗亡之日即行宣布下野而將軍隊交還國家他人但禱其道德之美而鄙意則譽爲革命之眞此等軍隊不愧爲革命軍矣所望今之當局勿存嫉視勿便私圖煥章先生一人可暫息肩而國民軍則必須以爲共和之保障務希竟此次革命之全功民國前途庶其有豸徐謙儉 
[胡景翼致段執政電]  
澈底改造在乎正人心 
　　大元帥鈞鑒馬電奉悉承示澈底改造及會議方法敬佩莫名竊維民國之興已十三載本期全國之定詎料歧途之誤上無道揆下無法守以禮義廉恥爲迂談以機械變詐爲能事本原一誤禍變紛來競武力者謂可以力征經營逞陰謀者謂可以邪說誘惑以國家供其試騐以人民瓷其犧牲凡可逞一己之私不惜爲孤注之擲毒狠逾於虺蝪貪猛過於豺狼遂使四海波翻九州鼎沸民命輕於朝露國勢危如累卵君子默口而不敢興言小人痛心幾不知死所雖罄南山之竹不足以書武力之罪惡揚東海之波不足以洗陰謀之汚穢推其原皆由一念之偶差極其流將成萬刧之不復此誠千古之奇變而吾國生死絶續之時也天相中國猶存元老藏留正氣共傳來蘇伏維我公以圓明悲惘之心宏救渡苦危之願無偏無黨以延攬羣才至大至公以詢謀庶政羣言淆亂辨之於公私邪說紛紜處之以鎭定淬勵刷新以圖治休養生息以安民非理財無以行政而苛政當除非裁兵無以理財而疆梁勿畏擴張實業所以厚民生愼重外交所以奠國基雖紛源之待理本清明之在躬照以靈明公溥之心運以强毅果决之力對天下以正義示四方以至誠正本淸源整綱　紀愷悌慈祥以敎之雖暴烈者莫敢不懷仁忠信觀感以蒞之雖險側莫敢不畏義皓日當空則陰霾四散春陽普布則凍冱立消轉危爲安化險爲夷艱難締造端賴智仁此四海喁喁之所屬望非僅景翼一人之私計也抑景翼更有請者天下之治亂雖由言治者好惡之公私實由時人宅心之邪正近年禍亂頻仍固由越軌者立念之不端亦由二三先路者導之以不正發端甚微遺禍甚烈生心害政天下騷然一人貪戾一國作亂曠言古訓竊疚前修然君子德風英雄造世挽回補救亦自有術我公正直公誠天下共仰如了澈於心性之本原當更具轉移之妙用所望判别邪慝奬勵廉恥使君子有崇道德重名譽之念恥於爲非使各人有畏法紀安畎畝之懷憚於作惡默化潛移風行草偃正人心以厚國脈端士習以消亂源近弭一時之競爭遠樹百年之基礎戢囂競頑囂之邪志造純潔高尙之國民則澈底改革於民國者甚遠且大行將百世祀之區區企仰　敢存腹心伏維垂敎不勝禱切之至胡景翼叩寡印 
[執政府第一次國務會議]  
在段邸舉行預定之三要案 
　　臨時執政府任命之國務員及代部次長均已就職視事昨由執政府秘書處傳知各部定今日（二十九）上午十時開第一次國務會議惟因執政府房舍尙未修理竣工故今日之會暫在吉兆胡同段邸舉行聞預定議案甚多其中較爲重要者約有三項（一）修改中央各機關官制案（二）設置參政廳案（三）任免安徽軍民長官案關於第一項如國務院秘書廳改組爲執政府秘書處（聞舊有職員祗留百人内僉事二十人主事四十人錄事六十人）以及法制局擴充爲法制院等屬之關於第二項設置參政廳一節其性質並非代表立法機關蓋係隸屬執政之下參贊行政一切事宜意在綱羅南北要人及在野名流等藉以翊贊新猷並備諮詢討議之選與袁政府時代之參政院名同而實異也亟第三項之安徽兩長任免案係因馬聯甲去職之後皖省軍民兩政已由王書接管但軍民必須實行分治以爲革新之倡故首次國務會議亟須提出解决聞已内定王普爲軍務督理另任倪道烺爲省長聞王倪係屬郎舅又據執政政府消息段本擬於昨晚六七時在邸召集第一次問議嗣以各部總長在京者不及半數而所討論之事件又頗重大遂改爲國務談話邀集龔心湛章士釗吳光新葉恭綽沈瑞麟張訓欽徐振鵬劉治洲馬叙倫等各部總次長並約林長民曾毓雋姚震等加入聞其討論之議案約有兩項（一）組織參政院問題（二）修改各部院官制問題關於前者聞段　擬於執政府之下設一參政院羅致各方面人物共參政務惟此事關係頗重大約昨晚不能議有結果或須俟孫到京後再經一度之磋商始能决定關於後者據聞擬將各機關澈底改組並將各官制重加修訂但此事亦頗繁重昨晚不過先討論頭緖至應如何辦理恐非再經三五次會議不能解决也 
　　新閣發表後段執政即與張作霖連日會晤磋商解决政局方針據聞段氏决取和平宗旨和解一切關於整頓方法屬於内政者仍由閣議時提出討論通過分别實行惟聞關於和平維持方法（一）先組織善後會議調查此次戰事應即結束之事項（二）徵集各省疆吏意見令各派代表來京組織和平會議籌辦南北統一（三）關於和平之事項由各省代表發表意見後再定進行方法（四）電吳佩孚速將所率殘部一律撤回不得再有作戰凖備（五）屬於和平解决政局之事俟和平會議成立後再提出表决並聞張作霖因段氏力主和平擬將日前入關之鎭威軍一部仍調回分駐山海關一部向京漢京奉各路緊要區域駐防决不再有軍事行動段又主張籌辦全國裁兵以爲根本解除武力計畫日來所定此項手續全國陸軍以三十師爲標凖其餘編爲各省警備隊分駐各縣剿除土匪餉由各縣籌畫一律直轄中央臨時執政之衛隊由新編之師補充他如長江問題段以私人交誼關係分電各疆吏討論進行無論如何擬定以最短時間將和平統一會議成立張對此項主張已表示贊成惟近日所躊躇者則爲各項經費無從籌辦實爲一大問題也 
[旅京蘇人廢督運動（野雲）]  
江蘇旅京兩團體請齊下野 
　　旅京蘇人前當江蘇督軍李純身死出缺之時即羣起作廢督運動開會發電風起雲湧迨齊燮元繼任運動猶未稍息此次東南戰事突起蘇省受禍最深以故旅京蘇人又一再開會文電交馳初無效果近因時局一變旅京蘇人又乘機而起除江蘇回鄉會外如旅京蘇人自覺會旅京民治促進會等均紛紛開會討論辦法昨日民治促進會開會時對於江蘇問題討論甚久多數謂如照現在情形敷衍下去江蘇將不堪問其原因（一）軍閥干涉民政知事稅所長等多由督軍開單交令省長財政廳委用無識之徒盤踞徵收機關吸吾蘇民膏血（二）蘇省財政虧欠纍纍核其欠數大率耗於軍費者多耗於民政者少江蘇本屬内地何庸駐此多數國軍苟不設法澈底改革江蘇必將破產（三）省議會爲代表民意機關乃今日江蘇莊嚴之議會成爲軍閥之附屬機關（四）吾蘇本人文淵藪乃今則賭塲林立於通衢烟館公開於廣肆廉恥無存法紀掃地（五）曹氏舉辦大選蘇當局竭力籌濟以助其成凡此五端皆四年以來經過之事實近因與浙江開戰致引起東北釁端而又兵紀不嚴焚燒搶刦蘇民所受慘禍據新由南來京者所述實令人不忍卒聞據以上種種理由不得不先請齊燮元下野實行裁兵廢督一方面擇蘇籍士紳之賢明者分擔民兩政民政首先淸釐財政軍政則注意裁兵收束軍務多數鼓掌贊成乃公推某君根據述意旨草擬致南京齊督軍書請即下野書成經諸同鄉簽名以江蘇旅京民治促進會名義發出其文甚長末謂今爲閣下計果能發布澈底的懺悔書自陳罪狀無隱無匿一面結束在蘇軍隊分别減編責成負責軍官暫行統御靜候中央合法政府接收一面宣言與江蘇督軍脫離關係並向蘇人表示誠懇的願望嗣後江蘇一省永遠不再有督軍或類似督軍之怪物出現俾蘇人得以放心放手起而共謀自治部署旣畢即潇然遠引訪程雪樓於荒島尋尹昌衡於深山放下屠刀立地成佛如此尙可以完其末路此上策也倘猶患得患失内假保境安民之舊口頭禪以欺吾蘇人民外藉十省聯盟之新結合以保個人祿位則眞策之下矣云云 
　　旅京蘇民自决會昨亦有電致齊燮元云南京齊撫萬先生鈞鑒東南戰起海内騷然誰爲厲階無可掩飾吾蘇自軍興以來負擔頻增日重一日生靈荼炭不忍卒言至敎育廢弛商業停滯猶其末焉吾民何辜罹此奇刦方今段公出山與民更始薄海懽愉澄淸有日閣下武力之迷夢自不容再存於今後大丈夫出處允宜本其所志以力行志如不行則惟有　位讓賢以明志之所在方不失爲豪傑閣下猶復首鼠兩端暮楚朝秦駑馬戀　僥倖一時置蘇省人民於不顧竊爲閣下不取也本會受人以德敢進靜言願勿顧全個人之尊榮重增萬民之困苦尙祈引咎去位解甲歸田聊贖前愆以息民忿來日方長珍重自愛未始閣下無報國之日也特布區區諸惟受照旅京蘇民自决會叩 
[張作霖請懲六罪魁]  
段對下令通緝尙在考慮中 
　　北京電通社息張作霖以曹錕失敗任用羣小太阿倒持而一二身負時名不知自愛者甘心阿附助羣小爲虐致演成此次之戰事現雖時局稍平而此輩或被逮或在光尙無結束若不予以嚴懲而任其逍遙法外將何以服衆矿曾開列罪魁名單共計六人交付段祺瑞核奪其人爲王克敏王毓芝顧維鈞陸錦吳毓麟高凌霨等聞王克敏所以列於第一者因奉軍淮榆關時曾發現直軍夾帶東三省銀行大洋票百五十萬元此項鈔票係王克敏在討逆軍全盛時代密令財政部印刷局將舊存之票版開封盜印一千萬元備直軍侵入奉天時行使市面以亂東三省金融故認爲罪惡絶大在其他五人之上據聞張之主張對上列之六罪魁先行褫奪官勳下令通緝依法懲辦段意亦以爲然惟鑒於累次戰爭所謂禍首罪魁循環迭出初則雷厲風行而事過境遷又費許多周折爲不合法之補救手續故此事尙在考慮中 
 
 

Page 5

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *國内要聞二 
[外交團謁段執政]  
承認問題各國决取單獨行動以履行國際義務爲條件 
　　昨日（二十八）駐京外交團非正式晋謁段祺瑞上午八時由吉兆胡同經東四牌樓三條至執政府沿途均有警察保安隊荷槍巡邏執政府衛隊奉軍第一師第十八梯隊特派遣步兵一營布於南倉西口東四三條各處執政府門口由保安隊與衛隊分排併列前公府承宣司差役均着制服在執政府外照料秩序極爲嚴肅大禮官黃開文與外交部交際司長王廷璋及劉詢衛興武等先在執政府凖備歡迎至九時三十分段由私邸出發至執政府各兵士皆舉槍致敬十時俄大使加拉罕率同漢文參贊伊鳳閣至由黃等導引至休息室段旋在大禮堂接見叙談約三十分鐘大致皆係敦睦邦交之語段言下對於中俄交涉致其希望速予開議之意旋日使芳澤偕同參贊等至芳公使與段爲老友晤談之下極盡歡洽時已十二時段回私邸午膳下午二時至四時三十分分班接見荷蘭法德意英西比挪瑞等九國公使段迎送如儀各使壛御常禮服對段禮貌甚周談話之間照例表示段爲今日中國惟一收拾時局之人物甚爲欽佩并願與中國敦睦邦交云云茲將覲見名單照錄如下蘇聯國大使加拉罕參議柯禮什闊漢務參贊伊鳳閣陸軍參贊葛格爾荷國公使歐登科參贊維緯絡漠文參贊卓思麟那威國公使米賽勤日國公使鐸斯芬德斯侯爵（臨時因病未克到）參贊阿嘠拉漢文參贊多默思德國公使博　大使飽參議阿思米義國公使瞿錄第參贊斯嘉圖漢文正使羅斯英國公使麻克類大使館參　霍銳焦漢務參贊台克滿日本國公使芳澤謙吉大使館參議太田爲吉二等書記官岩村成允丹國公使高福曼比國公使華洛思頭等參贊司頑戴特通譯官白法斯法國代辦祁畢業二等參贊嘉祿美國代辦梅爾參贊秀斯漢務參贊裴克 
　　關於各國承認新政府問題近日外間已甚囂塵上英美數大國對於新政府雖對之已有一種討論但不能視爲外交團全體之意見前此全體會議席上僅對於王正廷之通牒略事磋商如何處理但承認事件並未提及據聞俄德日三國對於承認已無問題而英美法等國刻下擬先承認臨時執政府爲事實政府以便利雙方之交涉俟時局大定政府穩固再行正式承認其餘各國大槪多隨聲附和以諸大國之意見爲轉移至承認手續各國决定各取單獨行動决不以外交團名義出之目前東交民巷形勢某國欲承認新政府者即可承認之不欲承認者則亦聽其所是苟政府當局能早定大局則不求外人之承認而外人自承認之反是勉强求之恐事實上亦無補也又據巴黎電云據法國外交部消息法國與列國政府關於中國新政府承認問題有所交涉因日美諸國業已贊同法國之提議此項交涉已告一段落各國駐華公使亦已接得本國政府之訓電北京外交團會議將以履行國際義務爲承認條件不久即有具體的討論英國最初已贊成法國之提議日本與美國因各異之理由不　贊同法國以英國之贊成爲後盾再向日美游說日本忽然變更態度提議承認問題並承認應以履行國際義務爲承認條件美國亦似失望於吳佩孚現已致電法國外交部允應新政府承認問題之提議但日本雖已承認中國新政府問題應行提議之原則然北京外交團會議尙須對於時機問題先行决定若列强認爲時機已至或將討論以何種形式實行承認大約不外討論中國履行國際義務之誓約應由中國與列强交換公文爲一種嚴重之表示抑或僅由中國政府單獨宣言又法國外交部擔任中國問題之當局以爲以段祺瑞張作霖爲中心之新政權旣有實力實法國所當歡迎云 
[湯漪不滿於段之姑息政策]  
合肥左右熱中權位 
　　昨日國會議員湯漪對往訪之某通信社記者發表關於時局之談話其大意如下余（湯自謂）往日之所以主張聯省自治實以武力政策爲動機武力政策有二一爲南方孫中册之武力革命一爲北方吳佩孚之武力統一因此兩重武力壓迫故不得不主聯省實則聯省自治不過聯邦統一運動之一種過程現在段合肥標榜和平中山北來如能放棄武力則聯省自無必要因余對於統一對於革命皆非所反對即中山主張之三民主義五權憲法亦非無足取不過壓迫各省使成統一或必由中山一人訓政使各省强從革命則非敢苟同蓋統一必以一中央政府與各省聯合而成革命亦當以省爲單位聽各省之自决然後聯邦統一乃能實現余今倡聯邦統一論者其主旨正在於此至曹錕因賄選竊位爲政治上之罪人選曹者爲從犯賄選議員爲二罪俱發此次戰端全由賄選曹錕釀成凡與其事者罪不在赦興師問罪方爲有名前題旣决乃能善後合肥入京組毁 
織臨時政府於此事不聞有果斷處置實爲遺恨合肥旣主張根本改造對於禍首罪魁又多所姑息試問何以自解謂不能處分耶如幽禁何謂可俟善後會議解决耶如臨時政府地位何更進而言之根本改造者革命之謂也凡革命爲特色的赤色的斷無灰色的灰色的非革命乃法統也二者斷不能相混且根本改造非可託諸空談今合肥左右新貴熱中權位對於建國方案似未計及合肥自前次失敗後皈依佛學腦筋空洞毫無成見憤悱啓發是貴有人求官干祿庸夫優爲建設國家賴有賢才斷不可以政府基礎建於一二軍閥之上以國家大計付諸二三私人之手道在植根基於各省求人才于全國須幾時局有解决之望余主張根本改造同時主張聯邦統一論即爲是也云云 
[非常議會無存立餘地]  
　　拒選派議員昨（二十八）日下午三時在太平湖飯店開會李文治主席由范熙壬報告與段祺瑞接洽情形謂非常國會已得段氏贊同地點一層俟與龔内長商酌再行指定經費亦須與李財長籌商方能答復聞姚震曾毓雋諸人前晚（二十七）曾在北京飯店會商擬撥團城爲本會會所報告畢范又提議請按照大綱第五條互選各省區行政委員王秉謙陳光譜謂上海同志因種種困難不能即到京可否稍緩數日俟大衆到齊再選遂决定下星期五用記名單選法互選各小行政委員至五時許散會另據一報告昨日之會並無結果其原因係由竇應昌提出一種動議以拒選議員欲開非常會議人數上殊有問題蓋賄選議員實居多數主張將來集會議員不必限於前年到京出席之份子庶幾賄選缺額不致虚懸而法統承續上某項問題之爭執亦可就此解决等語大多數對於此項主張均不贊成辯論良久並無結果遂一鬨而散聞此次國會拒選議員召集非常會議一節各方對之迄無何等表示現聞執政當局之意以非常兩字似屬不盡妥當决定俟中山到京召集善後會議之後再定國會機關之存替以現狀觀之將來會議席中縱欲維時法統亦必出於改選下届議員之一途所謂國會非常會議在善後會議未開之前亦不過開幾次會發幾個通電而已 
　　日來非常會議甚囂塵上其實各方對此意見如何頗堪注意茲有某社記者往訪衆議員林長民叩以此事據其談話如左（記者問）先生對國會之意見可得联乎）林氏答）言及現國會問題即不能不連帶述及合肥此次出山所抱收拾時局之方策據合肥所發表宣言救國政綱厥有兩種（一）召集善後會議解决事實上種種糾紛（二）召集國民代表會議制定適合國情之根本大法故在憲法制定頒布之後國會制度如何自有明文依據此時無研究之可能目下所應述者即自本日起至憲法頒布日止政府是否需要現國會是也查此次合肥出山據本人所觀測實系完成辛亥革命之舉動故二十四日所公布之中華民國臨時政府制（以下略稱政府制）其效力幾等於從前南京公布之臨時約法統治權係由該政府制所賦與非承襲去年所公布之憲法或有人疑及各部均沿舊稱并無增减遂謂臨時政府係繼承舊政府而來不知現在各部之產生實根據於政府制第四條之規定絶不受其他法律所支配而其他法令凡與政府制抵觸乾尙應失其效力（見二十四日所公布之臨時執政令）足見此次舉動完全係革命行爲不過非國體革命亦非政體革命特所謂政治革命耳旣係革命則現國會係革命前之立法機關其效力自不能繼續於革命之後蓋現國會在政府制中尋不着存立之根據也（記者問）臨時政府制僅規定行政部之事於立法機關方面並無明文似乎不能支配現國會（林氏答）政府制或亦有不能支配現國會这嫌但國會則决非臨時政府之國會此則可斷言者然則現國會之不能拘束臨時政府寗非理之至顯者耶（記者問）臨時政府有國會之需要乎（林氏答）臨時政府需要國會與否爲事實上問題目下實不能答復不過使臨時政府果需要國會亦必非現國會可以承乏蓋現國會非臨時政府之國會也（記者問）最近一般拒賄議員將組織非常國會先生亦拒賄一分子對於此項非常國會之意見可得聞乎（林氏答）本人對於非常國會首先反對蓋政府制中尋不着其根據也 
[各國對段政府之經濟信用]  
　　美國願供應借欵電通北京消息美代理公使一二日前曾訪執政府以非公式聲稱美國有願對中國供應美金二億元借欵之意向但同時述及願中國新政府對於無綫電契約不得廢棄云云又東京電據巴黎電云英美日義四國對於法國提議之中國政府之借欵可附以條件與以承認之發起已予以應諾之結束已凖備訓令其駐在北京之公使進行簽字並其餘之各國公使則當使其保證方法澈底後以求其贊成云云又電云在北京關列國會議之件今已確定對於此項法國之提議均已予以答覆惟各國以利害關係錯綜對於中國之要求各國態度如何將左右此項會議云云 
　　法代辦催辦金佛郎案久懸未决之金佛郎案駐京法代辦祁畢業於二十六日向外交部提出照會催辦昨日（二十八）午後四時復親至外交部訪沈瑞麟面稱中國政府對於金佛郎案業已承認久不履行殊屬非是沈當以此案關係重大未便擅專允俟討論後再行答復答之旋又寒暄數語而散 
[淸室優待條件發生問題]  
日敎授之謬論 
　　北京國民通信社云外傳自國民軍允溥儀遷居頤和園後鹿總司令深恐係淸室遺老故造謠言乘機侵入頤和園毀壞公物鹿氏以職務上之必要遂於日前派兵士五百人前往頤和園將各處房屋一律封鎖守衛森嚴不許任何私人入内又聞關於此次處置淸室事件日前李煜瀛張繼往見某巨公某巨公首囑李氏以後對於清室委員會事不必再過問靜待政府處置可也李氏未置可否某巨公續言當年訂約我亦在内有各國公使爲證明將來惹起外交歸何人負責李氏當謂法國革命殺路易十六英國殺帝王之事尤多外交上當然對溥儀之優待無問題某巨公又謂蒙藏常懷二心如此處置淸帝必更携二張繼起謂然則收服蒙藏非溥儀不可將來如再有携二者則豈不須擁溥儀爲帝耶無乃太笑話遂不歡而散後李張等遇丁士源因之大發牢騷某巨公昨又派丁爲代表以示歉意謂關於此事將由善後會議决定云云 
　　政府與溥儀改訂優待條件後某某等國對之頗爲不滿昨日日文北京新聞則更載有日人運動恢復廢帝之消息譯錄如下日本京都帝國大學敎授佐佐木亮三郎狩野直喜矢野仁一等三博士以中國廢棄淸帝號實爲顚覆王道根基之亂暴行爲將與各方接洽之後向中國當局提出恢復淸室帝位之勸告云云果有此說亦殊可異也 
[曹銳與李彥靑]  
　　曹銳曹錕在府中不能自由除一二親信僕役朝夕相從外僅有其弟曹銳伴居相與慰藉而已然錕於此靜坐無聊或淸夜平旦時思及往事發生種種悔恨覺悟爲其左右所播弄其弟銳亦多參與其間因於辭色間恒露恨及其弟且每每面斥之因是銳愈加抑鬱甚且發生爭論昨聞銳已悲憤成病其勢非輕將送往協和醫治 
　　李彥靑北京電通社消息李彥靑被幽禁業已月餘曾由某某二外人代達情願報効餉欵此二外人雖各異其國籍然皆今日北京金融界之時髦人物聞所交欵項已達三十三萬元惟與原定五十萬元之數尙短十七萬元某當局以李應行續交之欵一味拖延二十六日復召李嚴訊並責打皮鞭四十後李已願日内即行續交十七萬元此後可稍放鬆矣 
[方本仁驅逐蔡成勳電]  
　　贛省將領方本仁等驅蔡通電原文照錄如下本仁曁各軍將領士兵征戍南疆不遑啓處勉盡職責服從命令以職務關係言之所以報國家所以報人民以隸屬關係言之所以報蔡督皇天后土可鑒此心乃蔡督蓄意營私旣不知有兵又不知有民本仁及各將領前則冀其翻然悔過隱忍不言今則見其變本加厲忍無可忍試就其危害本仁所部軍人者言之李英威督贛四年各軍餉項按月發給陳前督在贛五年所欠軍餉不過兩月蔡督在贛僅兩年共欠軍餉已達八月之久凡我軍士長年行役効死疆場一錢莫名轉成敗殘且蔡氏督贛民政被其把持財政被其龔斷加稅率騐舊契淸理積欠濫發紙幣私開銀行發行軍用手票敲骨吸髓竭澤而漁收入旣已銳加軍餉愈見積壓是何以故因蔡督祇知圖飽私囊不顧發給軍餉如一督理兼省長而又秘密派人代已主辦龍開河二道子統稅局其弟蔡其勳身爲參議廳長兼戒嚴司令而又秘密兼辦三湖江口兩稅局是彼取盡錢財獨塡欲壑之明證况贛省財力有限上旣有餘下自不足蔡督兄弟侵佔所有詐欺所取脅迫所得之厚資即贛省人民長年忍痛賣兒　婦之金錢即我袍澤冒矢石塡溝壑應得之薪餉此其一近在贛南電報局查出蔡督與參謀長王祖綮及馮紹凉楊以來兩旅長往來私密電報詳細譯出個中黑幕始而由蔡督指示開駐贛南之馮紹凉對於仁部揑造謠言實行煽惑繼而蔡督指示馮紹凉等乘仁部入粵絶我歸路將仁部軍隊力加排除終而蔡督密令馮楊自動移防嚴爲佈置對仁部軍隊四面包圍一舉撲滅蔡督主持於上馮楊兩旅長効命於下待參謀長運籌贊助於其新密電尙在可以提出記明有蔡督視我爲魚肉爲寇仇心欲宰割殲滅而後快又其一至其搜括民財買賣　缺勸種烟苗公賣烟土種種貪贓枉法之行爲贛人所共僨國法所不容於仁部軍隊不發生直接關係皆存而不論也蔡督旣已呑蝕仁部軍餉復欲殲滅我部軍人仁部對於紀律劃一遵守前方命令絶對服從並未負國家負蔡督負同胞乃蔡督及其左右圖害仁部之計劃陰險狠毒愈接愈厲頃據報蔡令其心腹隊伍向泰和另川萬臆方面節節進逼實行撲滅我部凡我將領官兵人人自危朝不保夕嚙齒快眥濆激同深憤激情形與蔡督勢不兩立本仁等再三開導無法制止不得已統率所部實行抵禦義憤同深仇讐務去刀鋸鼎鑊在所不辭所到地方一切秩序由仁部負責維持中外人民由仁部負責保護本仁等此種動作半爲索發欠餉計亦爲正當防衛計合電陳明伏乞亮察贛粵邊防督辦方本仁師長常德盛楊本生楊如軒旅長鄧如軒唐福山蔣鎭臣雷長祿李象山常錫榮洪永鈞團長李克信劉寳題李鈞傅廣珩張鳳夔陳檬蔭張國忠常錫侯常懷仁王玉墀等率全體官佐士兵同叩哿印 
[贛局危急之潯聞]  
　　九江通信自吳金彪岳兆麟二人偕鄂蕭代表錢濟勝往吉安作調人後越四日尙未返省僅督署接到吳等一電而又秘而不宣外間終莫明眞相茲據某方消息吳錢兩調人方本仁優待備至惟不能談及和平解决一語岳兆麟則已被監視行動方並要其轉令贛西李鴻程之暫編第二旅雷長祿之魯軍第一旅響應討蔡否則槍决岳氏此行可謂作繭自縛矣頃間探得贛東調回之張慶昶暫編第三旅已在神崗山下附近與方部軍隊正式開戰而樊部歐陽豪之軍隊上月爲馮紹閩第二旅逐出於贛西蓮花縣以外者現復由湘東瀏陽平江繞至湖北通城轉入贛北如修水武寗等縣均已發現該軍蹤跡目的在毀壞永修一帶鐵路以斷省軍通潯要路故日前蔡氏紛紛調兵防護鐵路其運去駐潯陸步三團之七生的過山砲四尊即以兩尊守德安橋以兩尊守賽湖橋竭力戒備昨日廬陵道尹陳方贊由吉安坐美洲淺水輪抵省該輪駛過吉水縣時被鄧如琢第九旅某連兵轟擊結果擊斃陳之夫人及水手兵士共六人衣箱行李亦被搶一空此可證吉安以下各縣都入方氏之掌握也今三十日下午七時南潯票車抵潯裝來散兵百餘名轉招商江輪赴漢南潯車輛多數扣留南昌各站貨槪行停運洛吳參謀石桂生亦於今日抵潯不知帶有何項使命惟近兩日來南昌北方軍人官僚之眷屬掃數來潯轉乘江輪分赴滬漢各地囊槖中皆飽載而去每一重要之軍人官僚眷屬其箱子行李不下數百件贛民膏血盡刮入於若輩之手九江人心皇皇若有大難將至富户貴重物件泰半存放租界婦女亦多遷避鄉間並傳蔡於一兩日内即將來潯 
　　在此風聲鶴唳時期而九江警察忽發現一可駭之事即二區二分署巡警沈寳琳等十餘人私受南昌人吳某賄賂突於前（二十八）夜潛往南門外十里舖蔡家灣蔡懋奎家欲代奪回其逃妻吳熊氏並使該地地保夏家正帶路不意是夜十時誤闖入蔡寡婦家破門而入其家僅寡婦及十齡幼子二人驚喊救命鄰近鄉民鳴鑼抵抗因將巡警沈寳琳一人擒獲摘下警帽一頂三十七號肩章一付餘警逃散次日鄉民押解沈警來城該分署員周德輝始行覺察率警十餘名前往十里舖半途刦奪一時謠傳警察在鄉搶刦人心愈加驚駭蓋駐潯陸步三團二營幾全數開往保護建昌（永修縣舊名）以下一帶鐵路地方全靠警察維持治安忽傳此耗不得不使潯人受一度大恐慌也（十一月三十日） 
[皖軍取消國民軍總司令名義]  
　　蚌埠通信皖軍當宣布中立時公推第四旅旅長高士讀爲國民軍總司令時皖馬尙在省垣各方軍事行動均無把握高爲對外起見不得不大張聲勢爰將皖軍編 
 
 

Page 6

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *成兩師一混成旅其實不過有此名稱並未增招一兵良以皖省財政困難高所深知恐軍隊加多即不免重加民人負擔兼接段合肥來電有現當軍事收束之際勿得任意招募轉益糾紛等語高更奉令惟謹茲段已入都執政即特派倪道烺來皖收束軍務皖省各軍事長官均係倪嗣冲舊部與倪道烺素有淵源以歷史上關係或可收圓滿之效果倪到蚌後一面向駐蚌高（世讀）倪（朝榮）程（文沅）司令報告來意並聞電邀壽州李傳業省垣王普來蚌面商辦法高倪程三人中倪程本毫無問題惟高之國民軍總司令頭銜似令人有變相督軍之目倪道烺以此項名稱揆之合肥意旨似無存在之必要高遂毅然取消昨（一日）日即布告通衢略謂陸軍中將將軍府將軍代理皖北鎭守使兼陸軍第四混成旅旅長高爲布告事照得皖軍首義推舉本將軍爲國民軍總司令本屬一時權宜之計第爲擁護執政維持地方不得不勉力擔任現安徽軍事善後特派員倪業經蒞蚌此後皖軍一切善後事宜應由特派員禀承政府辦理所有從前國民軍總司令名稱應即取消除通電外合亟布告周知云云並將督署門前所懸紅底黑字上書有安徽國民軍總司令辦公處木站牌一面隨即卸去自己司令部門首亦換貼紅紙長條上書安徽陸軍第四混成旅司令部各軍事機關凡書有國民軍字樣均擬一律更易並聞各處投到公文封面書有國民軍總司令高之稱謂者其號房亦以爲不適用欲發回更正嗣經人解說此係在未取銷前所發不妨照收始通融辦理亦可見高之謹愼矣惟聞第二旅長李傳業係用第四軍名義分爲四大支隊據稱該軍銷有擴充且内幕份子複雜李氏在壽於昨日上午九時許業已乘輪到蚌聞此來即係與倪道烺面商收束辦法下船後回至本宅略有躭延即乘馬車前往倪宅會議此事究不知若何收束再聞皖省尙有劉文明孫品三均成有軍隊爲數均在數千人上下孫軍在舒城一帶現已有擾害行爲是亦辦善後者不可不注意也（二日） 
[鄂西防禦圖鄂川軍]  
王盧電拒熊湯驅蕭 
　　宜昌通信長江上游總司令王汝勤自被鄂西各級將領公推爲保安總司令後對於鄂西防務及軍事上皆有相當布置是以鄂西一隅尙稱寗謐湘西之熊湯前旬曾由澧州進兵圖出荊沙王氏遂令十五旅全部開往防禦然迄今猶未接火蓋王氏曾聲言以保境爲職志不欲發生戰事熊氏則以實力不充亦未前進茲聞熊克武由桃源派其參謀官敖相武持函來宜晋謁王總司令盧副司令勸兩氏率兵入鄂先驅蕭耀南然後斷吳後路彼則願爲前驅合力北伐云云王氏接信之後當與盧師長議復一電業於日昨拍發其原文云萬急桃源常德探投熊錦帆先生大鑒正殷景政適逢惠書展誦廻環曷勝欽佩敖君相武屢述尊裁高誼隆情感何可喻惟連年擾攘民弗聊生撫輯未遑詎忍再亂况此事造端宏大民具爾瞻殘民不仁負友不義天下後世其謂我何所以荷戟躊躇不敢輕於發刃者良以此耳茲幸芝老出山業於敬日就職衆望旣歸公道斯著從此自南自北可期無黨無偏我輩軍人誼當靜候國是解决即在目前若再有所爲必致貽譏當世質之明達諒亦謂然南望雲天不勝翹企王汝勤盧金山叩有印 
[川軍入常德後行動]  
　　川軍大學入湘其抵常德者數已不少方林支宇唐榮陽據常澧發難之際論者以爲必與川軍結合乃林氏寒電旣發川軍即起變端乘林唐不防遽由辰州直下駐桃源之唐部十三旅三十四團亦驟然響應唐軍防範不及祗得棄常德而退澧州蓋以川軍銜前此唐軍在桃源堵截之恨遂表同情於省政府而竭力攻唐故賀龍部衆一至常德即首將林支宇司令部及唐部第一旅旅長吳漢鑅之衛戍司令部一併解散（傳聞吳已被押）又將林委知事劉壽臧警察局長陳丹書一併逮捕（一說劉已走脫事其秘書唐某被逮）大軍到常之後又派一軍自水路以攻津市一軍自旱路以攻鰲山（鰲山爲常澧間要隘距常德六十里唐氏有兵在此駐守）聞日來已經接火勝負未知據常德傳來消息川軍陸續前進者有數萬之衆果全部以向津澧則唐部將無能爲役現在林支宇已不敢就建國軍援鄂聯軍湘西第一軍總司令之職而稱鄂贛宣撫使（此爲孫中山所委任）查林氏原率唐部第十五旅駐紮慈利昨賀龍忽來電保薦其參謀長陳原化爲慈利知事是則唐部第十五旅或亦已撤回澧縣而林或亦離慈他適矣 
　　趙省長前派省議員熊瑞齡爲代表與川軍各將領接洽頃該代表業已偕湯子模代表蒲劍鳴賀龍代表嚴仁珊一同返省隨即偕謁省長呈遞重要書函於辰常情形亦多陳述聞熊克武已自辰州啓行不日可抵常德蔡鉅猷已至辰州仍稱湘西第一軍軍長川軍所收得之唐部槍械共及二千餘枝均係五響新槍爲漢陽兵工廠造出若對林支宇之行動以其旣抛却總司令名義故採不過問主義也 
[戰事行將結束之陜局]  
劉鎭華又不願離陜 
　　西安通信自北京時局變化渭北陜軍馮子明馬淸宛各部公然渡河藉名東開陜劉因馮馬各部平時即有驅本人聲調恐無出關誠意先後派駐省西之鎭嵩軍第一師柴雲昇全部駐省城之鎭嵩軍第一混成旅全部拒馮馬於臨渭二華一帶馮馬各部本擬由渭南上漲渡過河因被劉將該處船隻四十餘扣留未得過渡乃另由華縣華陰屬之孝義鎭南北洛村一帶渡河旋即將二華佔領劉之鎭嵩軍與陜軍遂由此開釁戰禍由此開始自本月十號開火以後劉將西路岐鳳郿　各縣之防盡撤（岐鳳現已由甘軍孔繁錦部接防）專應会東路二華戰事陜軍馮馬各部約僅三千之衆與劉軍一師兩混旅激戰以來已經兩禮拜初則迭獲勝利旅因駐韓　之鎭嵩軍麻振武一部先主合作出兵華陰繼復接近劉鎭華致馮馬等部困守華陰出關不能退回不得而劉此時忽向陜人表示率鎭嵩軍全部離陜陜事交還陜人自治意在緩和陜軍攻擊實則其即有實行離陜計畫亦須在撲滅馮馬等全部後也近則因豫省已被胡景翼佔大部分更復决心留陜不向河南活動又據豫訊吳佩孚已抵洛陽劉聞耗後頗難措置乃又因胡景翼近在直豫頗佔勢力又欲聯絡陜軍故現已將華陰解圍令馮子明派代表進省商議陜局辦法據劉軍前方報告華陰於昨晚十二鐘已經劉軍克復而附近各寨堡則尙在陜軍手中至西路咸醴興各縣因劉將西路防務盡撤又有離陜宣傳以致陜軍第五混成旅党根保各部始爭防地繼大搶掠百姓死於非命者不可勝數現劉迭派軍署秘書党淸梵極力温慰允其各駐原地不動决不究其旣往或可從此無事也（十一月二十四日） 
[東江陳軍未能反攻之原因（木庵）]  
林虎正在觀望方本仁亦不足靠 
　　陳炯明自抵汕頭後其左右對於廣州之反攻未嘗一日或忘但陳之本人以最近林虎之態度絶未有表示海豐系乃派出黃强親赴興寗見林亦不得要領而返蓋林虎夙爲洛吳所卵翼洛吳失敗而陳競存首發擁段通電此與吳之意旨相左故陳此回出山而林始終未發一電未遣一使前往歡迎於此可知其不甚願與陳軍一致合作而林之一時不輕表明態度者亦自有故緣洛吳自近日返洛後大倡其護憲軍擬在鄂設護憲政府林至是仍認有幾許希望以爲萬一洛吳復振則本人連帶亦尙有作爲林旣抱定宗旨以待吳之重興故非吳氏至完全失勢時林固不輕變其色彩此近日林虎與陳競存不即不離之原因也　氏部下之主戰派旣日日運動謀攻廣州今以林虎態度不明未免冷水澆背然單獨以葉舉洪兆麟兩部遽行進攻則力有未逮於是不得已又行其縱横捭闔之策以近日粵之北伐軍大舉入贛贛之方本仁首當其衝料方氏爲利害計必願與陳軍携手倘方氏答允聯合一致則陳軍攻粵之勢在北江得一大助力若陳軍在東江反攻則廣州必陷於包圍狀態於粵事之解决必敗事半功倍之效故陳軍對於方氏期望甚深當競存在海豐動程赴汕之前曾致一電與方徵求其對粵事之意見但方現正别有所圖故對粵祗取傍觀態度接陳電後祗得以惟馬首是瞻之態度復陳茲將陳方往來之電附錄如下（陳致方電）「久未電候想念爲勞比者北局變化全國軍興廣州焚刦少老啼號引領德隣彌資善導吾兄籌謀所及謂當如何進行對於粵事當如何合作渴想電示慰此懸馳炯明江叩」（方復陳電）「兆密江電敬悉中央變化軍事繁興粵難未平民不堪命興言及此感想同深我公受鄉愛國素具熱誠宜其惄焉憂之也敝處對於京變應如何進行唯列帥之命是從對於粵事應如何進行則與隱靑及洪葉諸君子通力合作辱承電詢特此奉復并乞時賜南針俾資借鑑爲禱方木仁叩支印」方之覆電謂對粵事與隱靑等合作今林虎未有表示則方亦不輕舉可知蓋方深知林虎不願與洪葉合作復電偏言本人與林洪葉合作是必先有待林與洪葉合作然後本人始得而與林洪葉合作也其措詞可謂妙絶况且最近譚延闓之北伐軍迫所贛邊方以切膚關係又轉其態度而與譚拉攏矣方之所謂與陳軍合作至是又等諸烏有故陳軍近來因林虎不就範方本仁變態度受此兩大打擊其所謂進攻廣州一時尙難實現也（十一月二十九日） 
[浙省自治法會議開會記]  
　　浙江省自治法會議二日上午九時開會代表簽到七十五人由副主席莫永貞報告議程共列兩案首議省自治法草案委員長孫智敏報告經過情形公决草案付審查黃强云起草係規定期限審查應否定一期限葉杏南云審查員均甚熱心毋庸議定期限衆贊成章紫綬云審查長周繼濚現寓海上應函催其來杭公决審查會通告可由辦事處代發并仿起草委員會推舉臨時審查長次主席報告本會延期手續與省議會方面非正式接洽一過以兼任代表之省議員提出修改法律案最爲妥當潘上榮葉杏南吳秉元等均表示贊同惟葉亘東以爲本會延期實因時局之關係須將所以延期理由函請省議會查照李次九云政治運動不必拘拘於法律省議會可自决延期本會亦未始不可自决延期衆皆鼓掌李次九提議推舉代表參與國家造法葉亘東主張推舉主席褚輔成莫永貞爲本會議代表衆贊成并推秘書長起草通電對外表示意見比散會已中午矣附錄起草委員會臨時主席孫智敏報告書自治法草案全部自總綱迄附則都十九章二百零二條一依大會所定之綱目惟實業歸納於生計以提倡實業即爲貧民增進生活一方於實業中加以特殊之條件即以遏抑經濟上特殊之勢力委員會同人僉以歸納爲便故不復分章至大會當時决定任委員會自由起划者實居草案全部三分之二在執筆者固不敢持禮樂未遑之說而起草會同人之對於大會又未敢信爲韶武盡美也至委員會開會情形雖經三月之久中間開會次數僅十餘次而已自九月六日殷委員長召集各委員分章分股旋即離省十月二十五日智敏被推爲臨時主席此五旬以内不能開會情形不待詞費至上月初旬各股草稿逐漸彙集復以警政交通兩章第三股未具專章而各委員全體會議主列爲專章迺補行起草又稍延緩茲自上月二十日起逐條討論至二十八日畢事五月之限已耗大半起草者責任所在未容再事委蛇也按議事細則起草畢由委員長作成報告書現以鄥君未歸各委員屬智敏具稿謹述大槪以符細則之規定至施行法業已着手不日即可脫稿并以附告幸垂察焉 
[杭州快信]  
　　此間亢旱瞬將五旬　縣達海寗上塘河一帶河水乾涸如王家缺聖塘灣姚家埠善後頭臯亭等壩素爲洩水之區現該管水警絶不顧問致各壩工偷減泥工冲溢下流航路生計將絶紛議呈請維持 
　　杭屬捲烟特稅公棧年認銷行印花四十萬元現届年終聞已逾額銷至四十七八萬元認商獲利三倍　　浙江沙灶地墾放局自李局長接辦後收入頗旺上月分經費業已發給新委省視學邵聰充杭屬分局長遺缺敎廳暫不委人 
　　華東運動會浙江分會六日下午開起草會中華學藝社亦定今（三日）日開入週紀念大會 
　　省敎育會附設童子軍敎育研究會已聘陳廷楨王彭壽爲主任幹事呈省署將是項經費列入各校預算並函敎育廳及各校積極進行 
　　杭州學生演說聯合會假省敎育會定期開會本月十四日下午爲小校學生二十一日爲中校學生二十八日爲專門校學生 
　　巡署衛隊團長楊鎭東奉委充近畿陸軍步兵第三旅旅長前日赴旅部接任昨乘馬車由衛騎擁護分往各機關團體拜會 
　　住上　箭道巷向充某營軍官之沈玉麟僞造緝私統部委狀案發在逃省令發交法庭究辦杭地檢廳連日選派幹警會同行政警搜查無獲將下令通緝 
　　寗波警察龐長杜偉將另有重要差委遺缺以吳殿揚呼聲爲最高 
　　高檢廳檢察官左賦才赴鄂請假一月職務委杭地檢廳首席檢察官謝鴻恩暫代另委楊禱充首席檢察官 
[南京快信]  
　　新任皖省長兼督辦軍事善後事宜王揖唐不日將由津赴蚌齊韓二長除派代表渡江歡迎外齊並派孫發緖於二日專車赴蚌迎接陪同南下 
　　軍署接駐京辦事處來電報告王揖唐即日由京赴蚌就職齊電陳調元囑過徐時就近招待接洽 
　　王普密電某要津商應付王揖唐方法 
　　寗垣各分團接滬電請派代表赴滬開全省各公團聯席會議 
　　軍署軍需課自一日起停收各屬各稅所等解欵囑交中交兩行國庫繳納以淸手續 
　　美國水手籃球隊與東大籃球兩次作友誼比賽第一次爲二十七與七之比第二次爲十三與八之比勝利均屬東大昨日東大體育館樓上下參觀人數極爲擁擠 
　　韓省長因開弛米禁問題外間嘖有煩言昨（二日）召本城廳道及各重要長官在署會議聞交財實兩廳金陵道尹修正辦法再徵求軍事當局及地方公團同意俾於善後民食兼籌並顧以洽輿情 
　　韓省長據沛縣士紳電陳知事譚夔屬奉令調省文到後當晚即擬離沛赴徐恐地方無人負責請示辦理當電令該知事於新任王知事未到以前勿得擅離職守在任一日須負一日之責 
　　蘇紳馮夢華昨電齊韓冬賑待欵孔急請照預定之數迅籌滙滬以救災黎 
　　江蘇賑務處迭據各縣地方公團呈請取消預借十四年分忙漕辦法均以災重欵絀指令勉爲擔負 
　　本城公私立學校利用星期日勸募賑衣運動甚忙　　齊於昨（二日）午調駐省各軍隊齊集小營操塲親蒞演講軍人應守之天職 
　　蘇常道尹蔡寳善二日下午到寗商洽要公 
　　本城第一旅館昨晚有人宴客召妓侑酒突來兵士六人藉端尋釁將杯盤什物搗毀客皆駭散當經崗警及憲兵稽查拘獲一人解送原營懲辦 
[京敎育界近事（㨗）]  
　　段執政抵京後各部長官已由命令發表敎育總長王九齡曾充雲南財政廳長係唐繼堯氏之代表與敎育方面初無絲毫關係探聞北京敎育界對於此次王氏之被任爲敎長頗表反對擬向段執政處有所表示以段合肥前次通電中有發展敎育之表示對於重要之敎育長官終當愼重將事想决不致不顧敎育界之公意也云云 
　　俄國庚子賠欵前次中俄協定業已表明專供敎育經費之用庚欵委員會委員中國二人俄國一人日前已决定發表中國委員一爲李石曾氏一爲徐謙氏俄國委員爲伊萬諾夫氏（北大俄文敎授）中俄兩方委員業經交換意見聞不日即將組織委員會討論一切應辦事宜 
　　今日（二十六）午後四時國立八校敎職員代表假李閣老胡同法政大學開聯席會議各校代表出席者共十二人許繩祖君主席先由主席報告上星期六（二十二日）爲敎育經費之獨立及北京國立八校曁中小學敎育基金之籌畫事項偕同中小學代表赴國務院訪黃攝閣經過情形（彼時至國務院正值院内開緊急國務會議黃郛未能出見祇將携去之呈文留下並無結果）曁今晨晤俄大使加拉罕氏商量俄國部分庚欵之情形畢次將敎育經費問題提出討論結果議决「關於敎育經費及敎育上應辦事件請主席與敎育馬次長交涉從速辦理」此外對於敎育長官事項亦有所討論聞不日擬以八校代表聯席會議名義致函段執政說明對於敎育長官應特别注意蓋前次敎育界屢次發生風潮皆由敎育長官之不得其人而釀成者也六時始散會 
　　國立農業大學年來以校長問題屢起風潮如沈步洲君如廖訓集君壛長該校不久即或受排擠或遭反對不能安於其位而去廖氏辭職後復由前敎長黃膺白氏委許璇君接充該校校長日昨許璇君已赴校任事許君原係農大農科主任學術才具壛甚優長聞該校敎職員及多數學生均表歡迎農大風潮從此當可消滅矣 
[魯敎育界請發敎費]  
　　濟南通信山東敎育經費因受戰事影響拖欠數月未發前雖經敎育界一再催索於十一月九日發放一個月者然迄今已逾兼旬各學校需欵孔多早已開支凈盡敎育界經費之恐慌與前無異故省立各學校校長又於今日（二十九日）在第一師學校開緊會議討論維持現狀辦法是日上午九時開會到者有第一師範王祝晨第一中學完顏祥卿農業專校郭保琳模範小學曹學海女子師範曹子固等二十餘人討論結果議决同赴財政廳請願要求龔廳長設法籌欵發放敎育費以資維持會議暁即聯袂赴財政廳謁見龔廳長到時適龔赴省署開會未回當由第一科科長温敏齋代見各校長首先陳述各校經費困難狀况請温科長轉請省長設法維持温氏謂本省敎育經費龔廳長已籌有救濟辦法大約下月十日前總可發放一個月云云各校長又謂現在各校經費極爲恐慌得能早發數日方好温科長允將此意轉告廳長請其從速籌劃以維持各校現狀各校長見結果圓滿遂告辭而出 
　　各私立學校亦因補助費至今無着情急萬分故昨特致函各議員請其主張召集大會將各校補助費案議决咨交省政府實行茲錄其原函於下敬啓者竊查十三年度預算案各校補助費蒙先生贊助列入通過敝校等均欽感無極旋經省署以手續不合咨交議會復議各校聞之惶恐莫名校長等集議再四咸以各校經常費現　積欠數月補助費又無期給領無米爲炊實難維持種種困難情形現已達至極點素諗先生關懷敎育熱心扶助謹祈鼎力主張召集大會將各校補助費一案迅予議决咨覆省署公布俾各校有所挹注而資進行非第各校之幸亦山東敎育之幸也專肅奉懇順頒時綏山東各私立學校校長同啓（十一月二十九日） 
地方通信 
[鎭江]  
　　鎭關員查獲軍火鎭江關員昨（二日）在某國上水商輪火艙旁見有木箱一隻頗滋疑義當即詢問此係何人之物無人承認遂將木箱打開檢查詎内儲勃郎林手槍十支盒子砲五桿子彈一千五百粒運送人遍搜未獲即將該箱起解送鎭關監督核辦云 
　　諫壁鄉議會開成立會鎭屬諫壁鄉董事徐興策遵令恢復自治曾經依法選出議員及正副議長惟彼時適値軍興道途梗阻被選議員或因事出外或寄食他方一時未能齊集邇來時局已定交通漸復已由蕭議長宏昭召集各議員開成立大會并擇定本月十日上午十時選舉鄉董下午二時選與鄉佐業於日昨（二日）呈報縣署請求届期派員監視以昭愼重云 
　　地檢廳長因公晋省丹徒地方檢察廳長董邦幹刻奉司法部令調升福建閩侯檢察長省長聞訊當即電召面商要公董廳長遂於日昨（二日）乘車赴省請示一切躭延一二日即行回鎭至新任檢廳長聞係江蘇高等廳檢察官嚴彭　繼任云　 
　　尙有地方通信轉入後頁 
 
 

Page 7

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *地方通信二 
[蘇州]  
　　奉令先結束捲烟稅吳縣區捲烟稅承辦處馬汝賢君日前奉縣署轉奉省令飭將經徵稅欵及一切手續限至十三年十二月底止一律結束聽候另行辦法等因聞此項結束係於十四年一月份起併歸全國紙烟捐帶徵業經敎育界反對以此項辦法乃省會議决若遽歸併尤關敎育經費請願督省二長茲聞省署以歸併尙須考慮特續令徵收捲烟稅機關先將按月收入每月額徵及欠解各數目分别造表至本年年底爲止限五日内逕呈省署該承辦處已奉到此項令知 
　　人力車會劃一租價本城人力車自野鷄車盛行以後而黃包車營業一落千丈所納租價反較昻於野鷄車甚有繳價三角六分或四角者今各公司特集合同業於本月一日在養育巷花街巷王度家開會籌議决定一律改爲小洋四角四分一面具呈請求警廳存案 
　　警艦擱淺於太湖口水警廳令仁勇淺水警艦出巡太湖一節已紀本報茲悉該艦當因胥口等處水淺遂改由湖州之大錢口出湖昨日駛至大錢以該口門水僅三尺有奇不能通過立經艦長何仲昭督率弁兵將艦内煤噸砲彈起出用小船撥運後再開詎仍然無法出口現在停泊大錢口稅所碼頭已派弁赴廳請示辦理矣 
　　黃埭商團請購槍械黃埭鄉商團支部正部長錢保黎等以黃埭地近漕湖向爲盜匪出没之所自商團成立後訓練巡防地方尙稱安謐惟是槍械太缺能力極薄現在冬防吃緊各鄉又發現大帮梟匪故特籌集欵項昨日呈請縣署要求准由該團購槍二十枝俾可自衛 
未識能邀核准否 
[無錫]  
　　商埠警署破獲盜匪續誌無錫商埠警察署第一二分駐所巡官段起山盧志廣率探警薛子華陸英等在通運橋及西門外等處拘獲匪船五艘嫌疑盜匪王天元周世軒極忠元等六名等情已誌昨報茲悉該署於昨（二日）晚九時經李乾一署長訊問王等供認在江北興化縣一帶行刦此次來錫係購買子彈並未在楊墅園搶刦等語李署長以其抵賴不認定今日（三日）下午再行訊問一次然後移送縣署司法核辦云 
　　楊墅園連刦案已破錫屬萬安市楊墅園鎭於上月二十九日午後四時許被大帮匪徒連刦商店十六家一案其詳已迭誌本報茲悉此案發生後縣署緝捕中人以盜之蹤跡似向丹陽武進等縣而去即着意於該處追緝當案發之翌日一時左右丹陽縣警察所及軍事盤查所各警士正在車站盤查旅客見有一人形色張皇極爲可疑即上前盤詰其人愈加驚惶旋在其左手衣袖内搜出銀器一包計有四五十件而右手之衣袖則有銼力一柄更在身畔搜出直貢呢衣料等知非善類即帶回警所詰其所自來據供名蔣文成曾偕同伴四十三人在距離無錫縣城之一鎭連刧商店十數家事後得贓朋分各自逃逸詰其同伴現在何處則云尙有四人匿居呂城其餘已經分散該邑警所據供即派幹警前往呂城按址查拏又續獲周光才馬步慶小余　三人尙有一人已被逃逸立即帶回警所訊供與上略同其時無錫縣警察所偵緝除探夥楊子明等亦已得訊趕至呈明錫邑楊墅園被劫各情當由該所將獲盜蔣文成周光才馬步慶小余等四名連同贓　一併移解丹　縣公署收押而楊子　等亦於昨日午後至　山丹返　將情呈報縣署即日　文　丹迎提歸案訊辦 
[常州]  
　　警察人員又有更　武邑第一二三四警察分所長業經奉令更調二日下午縣署又令二等警佐李寳　調任一等警佐六分所長鄭麟書調任二等警佐五分所長莊秉時調任六分所長一等警佐盧志古調任五分所長未到任前暫由一分駐所巡官蔣礽曾代理一分駐所巡官暫由稽查宋輝漢兼代其令李警佐文略謂一等警佐盧志古假期届滿迄未回職本兼所長現奉督軍電令公出對於地方防務自當預爲規畫期保安全値此冬防吃緊而縣屬盜匪案件日有所聞良深憂急一等警佐有輔助整理全邑警政之責職務何等重要豈容任聽曠廢影響治安所有一等警佐職務著以二等警佐李寳凱調任云云 
　　開浚南河市河之會議武邑整理西南河道事務所爲開浚南河市河於二日下午召集全體幹事開會到沈社臻郭次汾等三十餘人議决事項（一）浚河地段自大水關起至過馬公橋八根電桿計八百七十五丈（二）土方共四千六百三十方（三）預算經費五千五百元（四）登報招工投標承包（五）挖泥方法用機船兩隻一自爲公橋起挖一自大水關起挖同時並舉（六）除聘請監察四人外各幹事亦宜逐日前往監察（七）出泥地點以二百步爲限（八）儘本月二十日前開工一月爲期（九）議决案函請商會察核並請縣給示至六時許散會 
[揚州]  
　　半釐補助費仍由財廳核發江寗等十九縣敎育局局長孫　仙等以食商加價内補助之半釐敎育費在財廳輾轉請領諸多不便擬循其他成案在塲運食商事務所給領請由省署咨請運使查核辦理丁　長以此項公益費係由中國銀行收稅時代扣彙解財廳核發事務所無從領撥咨復省長轉飭遵照矣 
　　鄉間盜案迭出戚墅廟鎭華同生布店於夏曆初三日夜遭盜持械刦去衣飾銀洋貨物約値六七百元又是日邵伯開駛楊家莊之帮船經過下橋鄉地方亦遭盜匪打刦並傷事主二人該兩案先後報經警區轉赴縣署報案矣 
[高郵]  
　　城北火警誌聞北門外都土地廟巷尾張姓家昨（三十日）晚八時突然起火鑼聲震耳各舖水龍急趨往救並由軍警到塲保護焚毀廂屋三問草堆一個損失約有千元比鄰大順醬園棧房未曾殃及亦云幸矣 
[阜寗]  
　　東坎電燈廠成立東坎商業近來日漸發達如電報電話均相繼成立前紳士龐芝蘭巨商張炳靑合資創辦淮東電燈廠購辦機器砌造廠房組織經年現已成立業於昨日上火燈泡明亮民衆稱便 
　　東坎發生刧案東坎中市河邊有住居商民潘聯第家於本月二十八日下午七時突來匪徒六七人二匪守門把風餘衆入室各出手槍嚇禁聲張悉聽搜索銀洋細軟一空旋即携贓遠遁當經軍警聞訊率隊馳往追捕而匪已杳如黃鶴矣 
[徐州]  
　　十中組織募振隊本城北門外省立第十中學近因江浙戰事雖已結束而戰地災民流離失所當此嚴冬飢寒可憫特就該校師生組織募振隊分頭勸募銀錢棉衣現正積極進行 
[六合]  
　　團士槍斃人命已起訴鳥石崗甲民陳爲楨之子向在該堡保衛團充當團士日昨（二十九）夜間所見天長方面又起火警料必土匪焚掠村鎭爰與在團弟兄荷槍實彈擇要防守不意另一　　開槍擊中　子要害登時斃命陳已至縣具呈起訴 
　　維持敎費之廳令徵收敎育附稅不能與各項畝捐一致補救敎育界人士異常憤慨爰於日前開會議决一面推舉朱（振宇）董（延禧）兩君要求縣署對於敎員之呈文批答負責一面電呈省廳轉飭縣知事待遇平等茲悉敎廳回電到縣電云查徵收敎育附稅自應與其他帶徵經費一律辦理方昭　允所稱屬於警備隊保衛團之畝捐全數徵收屬於敎育之附稅依然折扣如果屬實殊失公允合行令仰該知事查核辦理并仰轉知（下略） 
[寗波]  
　　總商會開會紀甬總商會於一日下午三時召開職員會到者有徐鏞笙袁端甫等十五人首由袁端甫主席報告與袁書霖翁仰靑赴杭經過情形次周巽齋提議陰曆十二月大小建事公决俟各省多數解决後應通告各業俾免岐異次議决對於段芝老執行政事李贊老爲財政總長應拍電致賀（電文略）次議决本會亦宜加入國民會議並派代表與會以表一致進行次議周師長旋省事公决由本會轉知經過地點各店舖懸旗歡送議畢散會已五時矣 
　　派艦剿匪外海水警廳昨接温嶺縣李知事電告鳳尾山地方有盜三百餘名肆行掳刦請速派艦前往剿辦等語來廳長接電後即令永平巡艦立刻調撥臨時水警百餘名前往剿緝又恐永平艦警力不敵繼又派石浦第二水巡隊章隊長再率得力巡艦數艘一同前往協同永平巡艦剿緝務將是股盜匪盡力殲除以安地方云 
　　盜案彙誌甬埠江東下塘後有了性者向在上海營業家中頗有資財於一日晨二時忽來盜匪十餘人刦去現洋五百餘元及衣服首飾等計共損失一千餘元又鄞南田王地方王金財家於昨日晚間忽來匪徒二十四人刦去皮箱五只貴重物品多件損失六百餘元當匪掳掠時全財之妻及其兩媳婦聞警驚慌均從樓窗跳下幸窗下堆有草蓬未致跌傷又鄞縣南鄉陳婆渡地方於陰曆本月初三日黃昏時有土匪五六人手持木壳槍向街上各店挨户搜掠萬和米店慶祥鹹貨店恒茂南貨店生生堂藥店等亦皆被搶搶畢呼嘯而去 
聞該處警署近在咫尺云 
[紹興]  
　　全浙敎聯會之第一日全浙敎育聯合會於十二月一日午後二時舉行開會式報到代表十八人出席代表孫達蘭等十四人搖鈴入席向國旗行三鞠躬禮由値年紹興縣敎育會代表陳騷報告開會宗旨公推餘杭縣敎育會代表姚寅恭爲副主席由潘文源錢之江等演說畢搖鈴散會即開談話會决議每日午後二時至五時爲開會時間 
[温州]  
　　永嘉新知事不能接印永嘉縣知事前由彭司令執法官吳濤代理現由夏省長新委黃某署理吳知事因軍興時有四五萬元之欵尙無着落要新任黃某墊出已由地紳呂文溪調停無效 
　　拒毒會歡迎職員就職温州拒毒會於十一月二十七日在海和德牧師住宅開會歡迎各職員就職到會者名譽會長彭德銓司令沈志堅道尹正會丰金嶸副會長王廉等七十餘人首由正會長金嶸宣存開會宗旨次歡迎名譽會長顧問及各職員就職彭司令沈道尹呂文溪均登臺演說又討論籌備遊行日期定於下星期即十二月七日大遊行請各轉體加入軍警二界當由彭司令陳警局長面允加入遊行以壯觀瞻 
 
 

Page 8

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *   
 
 

Page 9

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *本埠新聞 
[兩長通電言行不符之駁詰]  
本埠某團體以齊韓通告蘇省父老兄弟期救敝扶衰與民更始之儉電言行不一並無誠意昨特去電詳駁大致以原電謂因恢復疆土之治權滌除偏隅之積弊而用兵非特與前次人不犯蘇蘇不犯人之電相矛盾試問刻下疆土之治權曾否恢復偏隅之積弊已否滌除所謂捐金發粟振撫災區奈未得實惠先加附捐並弛米出省發行公債慘澹扶持回蘇元氣果如是乎戰後軍隊添補安能較戰前預算銳減無增南翔黃渡等處被兵刧掠殆盡且將房屋焚燬經各公團迭電呼籲未聞懲辦一兵而猶謂如以民間疾苦來告無不立爲整頓豈各公團呼籲之電俱未庽目乎至於改革軍制提善後會議不過希博虚名以圖戀棧耳如果欲使吾蘇有模範之名不使吾蘇爲顚危之阨者請首先下野則前愆可補否則誰爲戎首欲將其私產賠償之宣言莫謂遺忘率直之言請熟察之云云 
[蘇人反對善後公債之公電]  
　　六十縣各沬團各公團公鑒頃致省長督軍文曰戰事粗了瘡痍載途刦後遺黎喁喁私望將謂軍事當局必將減損兵額趨向和平民政長官必當撫恤災區優免田賦乃仁言未溥苛政亟行旣增加各項稅捐又有勒借八百萬公債之舉夫蘇省雖號富庶不過藉農田之收穫資商貨之流通今農未歸耕商猶輟業櫛比之市化爲丘墟溝渠之民不遑埋胔仁人君子弔死扶傷之不暇而忍敲骨吸髓之所爲乎若以兵災善後爲名賑濟災區之用必先實地調查編列總額首由主戰之政府負責賠償次以造亂之罪魁没抄抵補庶足昭示公道慰此子遺即計不出此亦當召集全省紳耆公開善後會議將籌欵方法與支配用途擬定草案案交由合法機關議决今括商民偉大之欵以供官廳周轉之資徑以省令施行絶不徵求民意得無用之賑濟者十之一二而用之他途者十之八九乎昔年嘗舉行善後公債七百萬矣初謂一度淸償後將漸裕乃不及二年而橷舊債增至一千數百萬皆由舉債之始並未確示用途揮霍之餘亦無監視支出以致積虧日鉅無法補苴今於兵燹餘生加之負擔即依法募集尙拂輿情况非法勒銷豈成政體倘以罔民之舉仍爲佳兵之圖民猶水也雖懦難玩兵猶火也專欲難成公等保障此邦與同休戚不幸造六十年未有之刦運豈宜失三千萬未死之人心敢掬愚誠効茲忠告如不明債欵用途不經民意議决不由監視支用我民誓不承認縣知事非法派銷當由各縣市鄉共同拒絶等語事關全省命脈望一致極力主張爲禱沙彥楷徐蘭墅錢崇固蔣鳳梧姚文枬袁希洛阮惟和袁希濤陳陶遺李中一沈維賢朱治等啓 
[國民會議促成會致段祺瑞電]  
要求放棄軍民長官之善後會議採取孫中山氏所主張之國民會議預備會 
　　北京段執政鈞鑒公以再造共和之功當羣衆狂呼和平之際應部曲推戴入京執政對國對民當必有新建樹維吾國之不和平者非大多數人民乃最少數之軍閥與官僚欲得和平當以政權還諸國民若仍以軍閥與官僚爲執政中心則此起彼伏以暴易暴和平將永成夢想今全國羣主開國民會議公亦有此宣示此可謂還政於民之好方法聞公擬以善後會議决定國民會議組織法而善後會議又以各省代表二人成之當此民權飽受蹂躪之時所謂各省代表必爲代表軍閥與官僚者以國民會議靈魂所寄之組織法由若輩决定是仍以軍閥與官僚爲解决國是之中心民權之受蹂躪將一如過去國民之所望於公者在去軍閥與官僚公仍以政權付之非計之得者望公翻然改悟放棄善後會議採行孫中山先生所主張以九種轉體組織之國民會議預備會即以政權還諸國民軍閥之應如何懲辦官僚之應如何貶斥槪交國民自决遺毒旣淸國本自固公亦可不虚此一行掬誠陳辭尙祈鑒納國民會議促成會籌備處叩印 
　　又該會致全國各公團及各地國民會議促成會電云各報館轉全國各公團及各地國民會議促成會均鑒本日致段執政一電文曰「電文見前不另錄」等語我民之所以贊成國民會議非羡其名若於善後會議之後再集國民會議何異於軍閥官僚分贓旣竟强國民具一甘結我民豈可受此欺蒙望羣起共爭務求國民會議預備會實現臨電不勝迫切之至上海國民會議促成會籌備處叩印 
[東北城商聯會上段合肥函]  
　　東北城商業聯合會昨函段總執政云芝泉總執政鈞鑒敬肅者我公受全國之推崇總執國政但際此喘息甫定瘡痍滿目國政紊亂百端待理之秋首在用人之臧否誠能舉直錯諸枉親君子而遠小人使之野無遺賢内絶讒侒不以剛愎從事不以嬖倖用權開誠布公由國民公决以附民國定名之初義所謂衆聽愈於已聽衆視明於已視則剛愎者無以從其事嬖倖者無以用其權矣今夫民情輿論僉謀廢督裁兵之舉抑知督固當廢也若徒廢其名而爲督理督辦是名雖異而實仍同也兵固當裁也若裁非其道必致流爲土匪是利未見而害反招矣是故督軍者不在廢不廢而在人品之賢不肖也人而賢不廢可也而不肖即廢矣則循督軍之下者亦將行督軍之威權矣兵士者亦不在裁不裁而在紀律之佳不佳也紀律佳則簞食壺漿之不惶不裁可也紀律不佳雖裁矣則自頭目以下者恐藉梁山之故智矣由此論之則督不當廢而兵不當裁矣曰非也夫三軍司命必有統帥督軍者司三軍之命也督軍若廢則司其命者將師長矣使師長而不肖妄自尊大擅作威福是不啻督軍第二矣曷如留其名而廢其實使督軍一席視爲傳舍不當視爲世襲指期滿任展轉調遷軍士視爲公物不當視爲私產永遠留守不使隨帶易防旣無權利之鬭復無地盤之爭且爲督軍者不用勾結其部下爲兵士者亦不用謟諛其督軍互相監視一體從公又安敢獨創異議效併呑之術哉是名雖在而權減矣兵士者國家之千城人民之護衛也且吾國非通國皆兵之制一遇外患猶恐不足若謂節省國家之信用减輕人民之負擔則改裁兵而爲兵工之策可也使之自食其力以免流離之虞一旦外患傳來即可執戈禦侮較之臨陣拉夫爲何如哉是形雖裁而實仍留也武備旣定而後謀軍民分治之道地方設施之策國民會議以徵求眞誠之民意上下交通不使擁蔽壟斷善則舉之惡則棄之官將吏弁咸懷戒心孜孜從公而國治矣管見所及難安緘默敬獻蒭蕘惟祈亮察東北城商業聯合會會長陳天生馮秋心程蓮蓀曁全體職會員同叩 
[女權運動會之通電]  
主張女界參加國民大會 
　　上海浙江兩女權運動同盟會（會址在法租界蒲柏路博文女學）昨發通電云（銜略）溯民國成立十有三載吾女界撝謙放棄責任坐令奸雄盜權烝民塗炭法紀廢墜國勢陵夷逝者如斯罪戾莫逭緬懷天職悲憤徒深毖後懲前所應向全國同胞引疚自懺者也幸天誘其衷軍閥自鬨武力統一迷夢已醒夫兎　鶻落本無優劣之分而拒虎進狼何可依違再誤昔吳子玉號召國民大會黎宋卿主張廢督裁兵無奈言不由衷特以聳動民聽故其結果等於望梅今段君臨時執政又有招集國民大會之倡議似乎佛力有靈婆心有願國人望治歡忭勝前惟吾女界十年觀察旣已豁然不甘歧路徬徨應求根本建議丁茲民生憔悴四海窮困誠恐狃於苟安未能澈底覺悟則狐埋狐搰後患無涯同人撫心未忍袖手爰就兩會聯席磋議僉以冀蓋前愆當圖後效惟有集思廣益共策進行吾女界居國民之半數亦民國之主人各小同志度同心理務祈公推代表尅日來滬妥籌建國大計與男界一致參加洗除荏弱之習勉勵剛毅之仁必使會議不受把持民意靡由操縱庶幾人格無玷法紀重光奠國家於磐石之安措男女於平等之域至東道之誼綏集之方兩會同人唯力是視謹布腹心諸維鑒察上海浙江女權運動同盟會叩江 
[張允明通令檢查滬杭間旅客]  
由三十五橋防軍檢查 
　　松滬護軍使張允明現因冬防重要加以日來謠諑頻繁上海爲通商巨埠華洋薈萃之區自應保護治安乃近有不肖之徒藉端散布流言恐有匪徒乘機匿跡故於昨日（三日）起特令新龍華之三十五號橋防軍對於滬杭鐵路駛來各客車應即檢查如有形跡可疑之人立即扣留解署訊究以保治安云 
[張允明增調兵士駐防漕河涇]  
並裝設軍用電話 
　　龍華護軍使署因虹橋鎭駐紮宮部兵士爲預防發生誤會起見前日派陸軍暫編第一師步兵駐紥漕河涇保衛團已誌昨報現以虹橋鎭有宮部兵士雙方放哨巡查恐有衝突昨晨八時又令第四團團長韓德勝撥派第一營營長李西陽帶領兵士一營開赴漕河涇鎭西市梢及鎭北金家弄一帶祠堂墳山内分别派駐均由漕河涇保衛團帮同設法公房並不佔居民屋所有軍隊應需柴草雜物等件無不爲之籌措地方尙無驚擾（按現駐金家弄地方之西北即虹橋鎭該處爲漕河涇虹橋來往要道）並於昨日上午從龍華軍署起迤西至漕河涇達金家弄止裝置軍用電話其間延長約有四五里及下午二時已完全告竣聞係爲防務起見以求消息之敏㨗云 
[宮鎭守使不干涉行政之批示]  
願各軍事長官依此行之 
　　松滬宮鎭守使昨日發出第二號批示云原呈人閘北義品里房客聯合會會長樂時農呈爲無故加租違反禁令請求重行示禁以安民居由呈悉關於人民賃租房舍爭執案件隸屬行政範圍本使未便受理仰即知照此批 
[柏文蔚赴津]  
　　柏文蔚來滬後連日與本埠各要人商議政務及應酬歡迎洗塵諸事甚爲忙碌刻接北京方面催其起程之電絡繹而至遂於昨日偕同秘書隨員王曙笙王竹如等乘新豐輪北上同船赴津者有議員馮自由等聞王竹如君爲本埠皖同鄉會會務事不久或即回滬云 
[王九齡辭敎育總長職]  
　　新任敎育總長王九齡君前因病滯滬對於就職一層向未提及外問有謂王氏行將北上者有謂須徵滇唐同意者茲悉王氏以久病身弱亟須調養敎長一席已於昨日復電北京正式辭職云 
[章太炎辭聘高等顧問]  
覆段祺瑞函 
　　段祺瑞近特函聘章太炎爲高等顧問章氏昨覆函不就　將原聘書繳消其函如下敬覆者承函聘以高等顧問鄙人於目前政局尙有研究雖無薛方詭對之辭願慕虞翻卻徵之志謹將原聘書繳消伏希察納此覆段上將軍章　麟啓 
[運輸公會電賀葉恭綽]  
已得復電 
　　上海運輸同業公會會長洪玉麟曁全體同業昨電賀新任交通總長葉恭綽已得復電彙誌如下（去電）北京新任交通葉總長鈞鑒公長交通駕輕就熟從此利國利民特電馳賀上海運輸同業公會會長洪玉麟曁全體叩（復電）上海運輸公會洪會長並轉全體同人均鑒承電感謝猥以輕材再肩艱鉅救茲凋敝尤懼弗勝各路丁軍事之餘轉輸停滯良用疚心已飭趕緊設法疏通冀恢前狀專復並聞葉恭綽艷 
[請禁軍士借屋之得復]  
　　上海縣商會前接泉漳會館董事來函因西門外泉漳别墅並無餘屋出租乃有某軍隊前往該處以借屋爲由一言不合竟將門搗毀查該軍隊臂上有克字之紅布請爲轉函該管上官飭查嚴行禁止等情該會會長立即致函張允明師長請爲飭屬嚴查並禁阻軍士以後切勿再往是處借屋免生意外等由昨日該會已接張允明復函内開業已通令所屬各團營一體嚴行禁止請煩轉知該會館董事查照等因故姚會長已據情函復該董矣 
[蜀評社爲川民呼籲電]  
　　川人在上海組織之蜀評社於前月成立現該社以川省軍隊過多人民苦於供億不兌換紙幣流行市面破壞金融非法捐卡林立工商胥受影響特分電川中軍政各當局請其（一）裁兵（二）收回紙幣（三）撤銷非法稅捐茲錄其原電於下 
　　（銜略）川省地當南北要衝屢　戰亂慘禍交通阻遠是非難憑遙賦頻繁呼籲莫補同人等海上覇棲關懷里黨特創組蜀評雜誌冀以溝通内外隔閡共謀羣衆安寗海外思潮擇善灌輸社會不良及時改革發端伊始盼予扶持竊見川中防區制度尙在征歛每溢於範圍部伍名目繁多號令未臻於统一水陸則關卡林立疆界則彼此區分追呼困於鋒騷供億愈增煩費在當事飛芻餽雖出不得已之苦衷而人民質產傾囊已有最難堪之苦痛凡此紛紜慘怛之象早在痌瘝憫惻之中今幸政局劇變戰役告終南北之界限旣已銷除戒備之兵戎應行縮减内以紓桑　梓之憂外以示甯息之旨足用有道不在賦歛之繁興圖治之方應予人民以休養閭閻凋敝雖竭澤難給於正供闓闠殷稠則稅收自趨於旺倘能去苛以卹衆即所以培本而養源爰竭愚忱爲民請命應懇遠應時勢之要　近體民生之艱困將川中過　軍隊力加裁汰將積年非法稅捐一律撤銷舉勤政愛民之實成扶危撥亂之功次則川省流行不兌換紙幣據調查所得數達六百萬元加以過期不抽籤之公債票以及隨時籌借之墊捐票全省合計總在千萬以外紊亂財政破壞金融人民旣累重大負擔政府亦受牽掣影響尤望倣照民四之收軍用票民八之收中交票濬川源票等辦法迅予收回復次省内軍隊名目旣夥分子良莠不齊每有擅藉威權濫行勒罰或巧借題目以供恩仇間因派别之異同遂搆虚誣之寃獄輕則强置之縲絏甚則蹂躪其家產道路側目士商寒心凡此軌外横行均爲民生重累至祈嚴爲懲創特加禁革安編氓的側之心救士庶恐怖之隱川省前途實深利賴臨電徬徨無任企禱上海蜀評社社長吳山總經理石琢光總纂袁蘅生主任編輯劉矩吳翼聖董事王伯琴劉成章白駿張宏嚴呂士傑何先達吳俊之趙恭祖等叩敬印 
[往來寗杭道上之官塲]  
　　直魯豫巡閱使顧問瞿殿林蘇皖贛巡閱署參謀唐成憲蘇齊駐滬代表錢宗澤江蘇補充旅第一團團長佘念慈均於昨晨（三號）乘九號特别快車赴寗公幹又蕭耀南代表馬翔程啣命南下謁孫接洽要公昨日（三日）由滬乘滬杭路快車赴杭又松江縣知事昨日由寗返滬訂於今晨（四日）乘早車返松 
[北方四大幹路電告行車辦法]  
　　滬寗杭兩路管理局昨（三日）迭據北方四大幹路電告行車辦法茲分誌如下（一）京奉路於本月二日起開行一Ｏ一號及一Ｏ二號特别快車一Ｏ五號及一Ｏ六號尋常快車五．六．七．八．號客車（貨車暫停）（二）京漢路於本月三日起北京可通至高邑縣（譯音）（三）京綏路於本月三日起除一次二次（包頭綏遠間）十七十八次（豐台綏遠間）不開外其餘客車均已通行惟一二次車不久即可開行（四）津浦路於本月二日起每逢星期二五開行天津浦口間三四次尋常快車各一次滬寗路之聯運行李須於星期一四夜車運寗京浦間一二兩次特别通車尙未規訂開行日期 
[航業消息]  
　　華工赴日被拒中國勞働界之赴日者十九均被拒絶入境即就本年之退還上海者而論已及千數雖經交涉毫無效果日前又有温州傘工王雙林馮餘霜何祖根張義宏等七人由滬往日詎抵門司時欲思登岸被該地警士查出當即扣住不許入境會長崎丸輪來滬警署遂押令七華工由該船退還上海 
　　大宗現欵運魯最近四日内滬上銀行界有大宗現洋裝輪出口直接運至靑島再轉膠濟路而至濟南其總額在二百萬元以上悉爲現銀其用途則非局外人所悉有云此欵並非商界所匯者 
　　蘇州日領過滬因事歸國之蘇州日本領事大和久義氏及其夫人公子光子與大和泰太郎等現已奉命調還蘇州原任昨日該領乘長崎丸郵船到滬在申勾留一二月便須至蘇州履新 
　　日軍艦之更調駐華長江艦隊近以長江方面風聲鶴唳該國海軍駐滬司令已將長江艦隊重行調防其編配地如下 
地　點　駐　防　艦　地　别　駐　防　艦上海浦江　勢多隅田兩艦　南京浦口　伏見安宅兩艦揚子下游　鳥羽嵯峨兩艦　湖南長沙　保津號一艦渝宜上江　比良堅田兩艦 
至於宇治號利根號兩艦則刻方在佐世保軍港中 
[法租界商聯會對電話加價之會議]  
　　法租界商業聯合會因華洋德律風公司定於一千九百二十五年一月起實行加價境内電話用户咸請會衆商决對待方法經衆討論之下擬定辦法數種並說明反對理由大致以加價爲營業上常有之事本無反對之必要獨此次加價旣驟且巨是以電話用户發生不平之反響於營業上更受無限之窒碍且我華人裝電話之本意與西人微有不同其一因體面關係其二因沿習關係其三因比較關係（如旅菜茶酒等業）其中各業旣有大小之不同即同等用户亦有繁簡之分别彼旅滬西商不明華人之習性驟然加價未免過於操切此種辦法在巨商大賈固仍毫不介意而一般較小之商號旅菜茶酒等業受此驟巨之擔負而不平之聲浪因之接踵而起同人採取各方形勢邀集境内電話用户擬定折衷辦法數種以備與各方和平協商云 
[何志競致外部及韓省長函]  
爲工部局在西鄉築路事 
　　南京國立東南大學敎授何志競君昨爲西人在本邑西鄉何君故里法華鎭越界築路事特分函外交部及韓省長懇請電令陳交涉員嚴重交涉茲錄二函如下「致外交部函」北京外交部鈞鑒上海自通商以來劃定租界不能侵越歷年雖有外人擴充租界之要求但經官民一致反對均皆拒絶乃近日英工部局在西鄉法華鎭闢築馬路六條雖經人民呼籲迄未停止竊以越界築路任意横行辱吾國體莫此爲甚若不急予制止則將來得步進步後患伊於胡底志競　居該處目覩情形不忍坐視國土主權淪於異族之手爲此電陳籲請大部迅即電令上海陳交涉員向該管領事嚴重交涉立即阻止以保主權而杜後患不勝迫切待命之至此頒公安何志競叩「致韓省長函」紫若省長鈞鑒上海英工部局在敝鄉法華毘連租界之處闢築馬路六條鳩集大批工人晝夜興工指日完竣各種情形早在吾公洞鑒之中竊以上海英工部局年來屢有擴充租界之議均因當地人民之反對官廳力爲拒絶乃此次該工部局乘吾國内爭之際奪吾土地志競世居該處目覩情形不忍坐視國土主權斷送於異族之手爲此函陳務請鈞座迅令上海陳交涉員立即設法制止以保主權而重國土不勝迫切待命之至此頌鈞安何志競叩 
[造幣廠籌備處撤消]  
財產暫由銀團看管 
　　本埠造幣廠前設籌備處於北河南路十號並委定朱有濟爲廠長乃朱於受委後即任財政部總務廳長滯留京華對於廠務擱置不理以是員司薪金積欠達四月有餘而機器棧租亦欠至兩年本埠銀團有鑒於此除已將棧租一項與財部合籌歸清外現已由財部將北河南路之籌備處撤消其所有財產及一切公文案卷統歸銀團暫爲看管云 
[米糧公會反對蘇米開禁]  
請總商會電請中央撤消 
　　滬北經售米糧公會對於蘇米出省前日集議反對情形曾誌前報昨該會致函上海總商會云逕啓者竊自蘇米開禁設局徵捐之議發生本埠米價値此新穀登塲來源正旺之時陟升一元上下是此議正擬開始已有如此現象將來軸艫外運危害更可預知夫兵災二字咎在誰何省軍政府負有責任則救濟亦自有人在奈何重捐疊稅廹此刦後災黎况蘇浙鬩牆之戰適當秋熟之交年歲本非豐稔嘉禾荒棄田疇蘇米本不足蘇民之食又在兵燹初過乃竟不顧民生大開米禁而猶美其名曰救濟兵災兵災而以米捐救濟試問來年靑黃不接又將何法救濟米荒而萬惡奸商復藉口津浦車阻改裝海輪中途他運從何稽查變相運洋事必難免倘省長果念民瘼則禁運勝如積穀减捐即係恤災米價不限自平民食何勞顧慮敝會爲米業團體洞悉中情倘不打消成案則民食必起恐慌曾經集議一致反對昨讀報載貴會致省署文詳陳利害同情之論深佩卓見用特函達至希察照繼續力爭務達打消目的以維全省民食並乞迅電中央明令撤消永維禁案民生利賴實紉公感 
 
 

Page 10

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *[米捐局不允撤消之省令]  
　　本埠兩商會對於省政府所設之米捐局迭次請求撤消以蘇民困茲悉該會昨奉省令開近以財政枯竭未允所讀云 
[閘北保衛團開始徵收保衛捐]  
　　上寳兩縣閘北保衛團於奉到總監督令准徵收團捐後已擬即日開始實行計由各支團保送徵收員各一人由團本部各另派一員會同向居户商店徵收並查照滬北工巡捐局房捐底册按七五繕成華洋文收據其收欵辦法滿洋者收大洋滿角者收小角每分以銅元一枚計並佈告商民知悉錄其原文如下 
　　案照本團成立之初正値軍事倥偬地方重要維持秩序至爲繁難迨至淞滬軍隊紛紛由前退回履集閘北數達三萬以上食宿兩缺負責無人大批散兵携帶槍械自由往來地方治安岌岌可慮凡我商民恐慌萬狀加之閘北一市處處毘連租界萬一閘北糜爛租界即不能保其安全誠恐引起國際重大交涉本團鑒於當時情形危迫一面會同閘北慈善團代辦散軍給養一面擴充人數編成各隊並督同全體職員率領團員目丁不分晝夜加緊巡防迄今兩月有餘回憶當日危險情形猶覺不寒而慄所幸保衛地面安靜如常秩序未致紊亂此堪爲我商民告慰者也現届冬防在即宵涉堪虞保衛治安尤覺不容疏忽惟杳本團倉猝成立所有臨時經常各費毫未籌有的欵臨時費如購買槍械製辦服裝以及一切雜支在在需欵甚鉅至如經常費用按照原編餉項月需銀二千餘元嗣以原有國丁萬萬不敷分佈應時勢之需要復經擴充各隊月需銀一萬三千餘元兩共月需銀一萬六千元勢屬减無可减此項經費若不籌一的欵萬難維持永久經於本月一日邀請閘北地方公團商界各業領袖在閘北慈善團開會公議遵照部頒地方保衛團條例第五章第二十五條保衛團經費由各該處就地籌欵等因當經議决除臨時費由各商捐助外所有按月經常費用磋議至　無法可籌惟有按照滬北工巡捐局房捐額數徵收四分之三例如店舖行棧向收一分計洋一元者本團收銀七角五分居户住宅向收六釐計洋六角者本團收银四角五分房東房客擔負各半依此類推定名爲閘北保衛捐由本團備具捐票選派職員自本年十一月份起按月向各户收取呈報軍民兩長曁上寳兩縣鑒核備安外爲此布告商民人等知悉此項保衛捐欵應由房客全數照付其房東應認之半數歸房客向房東在租金内扣算事關地方治安擔負亦輕而易舉其各遵照毋遠切切此布 
[閘北房客反對保衛捐]  
反對之理由有六 
　　閘北保衛團議收保衛捐詳情已誌前報昨日閘北各路房客聯合會致函市經董辦公處列舉六項理由表示反對其原函如下 
　　閘北市經董辦事處董事先生均鑒頃閱寳山縣知事布告云案據貴處曁閘北地方自治籌備會等二十八團體呈請以閘北保衛團按月經常費一萬五千元請由閘北人民共同負擔照公益稅額按户收取房東房客各半負擔即以十二月一日開始實行各等情閱悉不勝駭異當經邀集會議一致否認理由如下（一）兵燹之後民不聊生地方長官撫卹不遑何堪再加負擔（二）僑居各里者除屋分租實居多數戰事初起分居者紛紛遷避十室九空迄今數月而應付之租金類皆勉强支持何能承認額外之捐（三）地方旣有警察平民業已納捐今再加此保衛團之捐實於名義上大相抵觸若警察不足以保衛平民首宜取消警捐方能承認（四）保衛團之設資本家實受其惠歷觀近日平民之遭盜刦者依然如故（五）保衛團之團丁散兵承充實居多數一旦發生意外後患無窮（六）近今盜猝時聞業已聯合動議自行組織保衛方法以期實惠綜上六端理由充足凡屬房客不但無承認之理由抑且無承認之必要且閘北居户近年以來日益加增此項額外之捐若果成爲事實其所入之欵何至萬五千元貴處羣公聯合各公團之爲此舉其謂之何竊恐有人有以議其後也除即日呈請省長寳山縣工巡捐局絶端否認外爲特先行布聞即請公鑒閘北各路房客聯合會公啓 
[總商會催繳浚淞欵]  
致皖米商公會函 
　　全皖旅滬米商公會自認定浚淞經費一萬後即値戰事發生捐務異常淸淡收入之欵甚微該會昨接總商會函云逕啓者貴會代表皖帮米商單狎認定浚淞經費一萬元託碾米公所代扣一案前蒙函知改爲自新穀登塲起扣未識現在已收起若干敝會因浚淞工程自本年八月十日興工以來逐月應付包工土方價及一切開支需欵甚鉅急盼各處認定之欵源源分交以資應用爲特據請函懇貴會查照將現時已經收起捐欵刻日儘數撥交過會實深感荷貯候見復云 
[南北報關公所致航業三公司函]  
爲增加水力之聲辯 
　　本埠南北報關公所昨爲增加水力事致航業三公司函云逕啓者接寗波總商會函開案據甬埠洋廣公所米業紗廠鐵行水果海味藥材紙行雜貨等業代表聲稱以滬甬來住各貨向裝太古招商寗紹三公司輪船去年甫經增加水力一成詎於本年十一月起復擬遞加二成竊以商業運費之比例與物價有直接關係且其結果勢必至避重就輕間接亦受影響况甬變方平人心未定商業凋敝已達極點請設法轉圜各等因前來據此敝公所疊經磋商以戰事發生以來市面恐慌无氣恢復非易曷堪再增水力况去年方加一次今庚復有此舉殊有難色彼此如同賓主未免有傷感情敝公所爲息事寗人起見相應據情上達務請貴局迅予轉圜酌量辦理以維商困而昭平允是所盼禱 
[工部局關於車輛之布告]  
　　工部局布告自明睥四月一號起（一）各項運貨汽車應將空車重量製造該車者所定載貨最大限度及該車毛重三項標明板上釘於車之左（後）方易見之處不可令其糢糊（二）各項公用汽車應送至戈登路騐車處檢查及蓋印號碼嗣後按時檢查其日期由捕房預定通告（三）各項私人置用汽車之照會號碼板（即與照會同時發出者）應作爲工部局之物責成領照人善爲保藏至停止領照時繳還工部局捐務處（四）送貨用三輪車及老虎車應於每年十二月之前送至周家嘴路騐車處檢查一次 
（五）塌車應於每年十二月之前送至周家嘴路騐車處或怡和路碼頭檢查一次（六）黃包車照會不准互換且必須在每月三號及三號以前繳付照費請求換領新照否則取銷換領新照權利並吊銷補房發給之號碼板 
[防杜私運軍械委員會開會紀]  
　　工部局公報云防杜私運軍械委員會於十一月十日午後四時開會與會者爲克銀漢氏等八員由費信惇氏爲主席代表工部局發言歡迎諸君並表示對諸君願服勞於委員會之感忱費氏又略述工部局所以組織此特别委員會之理由謂諸員當知目下租界中及毗近處持械行刦案層見疊出工部局對於此事極爲關心竊意私運軍械問題實與此有密切關係盜之能償願以去胥由此故工部局歷來防杜私運不遺餘力但因運抵租界之軍械多由外船載運故以爲宜以與航業等有密切關係而能合作宣布大可收效之禁遏辦法者組織委員會俾抒偉見以供工部局採行費氏於是詳述委員會所宜注意之各節謂在諸員詳細考量以前擬印送諸員惟委員會當知會中討論者非僅限於所開各節凡可减少盜案之意見無不爲工部局所歡迎向來爲盜槍斃者雖幾全爲華人但工部局深恐寖假外人亦有被殃之虞設立委員會最初目的之一即爲欲令公衆知工部局現方設法消除危及彼等安寗與幸福之巨害也云云旋委員會從費氏之建議舉定馬凱氏爲委員會主任而於五時四十分休會 
[西雅圖工商界將游遠東]  
　　大陸報云西雅圖工商界要人五十餘人將於明春挈眷爲遠東之游調查工商業狀况預定一月二十七日乘約弗森總統輪出發約於二月中旬過滬云 
[美帆船拍賣後消息]  
　　大晚報云私販軍火之美帆船塔爾博號以債務關係於星期一在美按署拍賣由赫克孟律師以六千元承購等情業誌前報惟自該船成交後外間即有赫氏係代華商購買之說此言如果證明確實則是日之成交係屬違法蓋據美按使潘迪氏今晨聲稱按照美國法律美政府國有船舶祗能售與美人而私人所有船舶之懸掛美旗者亦須經商部核准後方能售與他國人民也 
[美人私帶手槍案]  
　　美國人干助住閘北華界邢家橋五十四號二日下午六時許在百老滙路元芳路角經過因私携毛瑟手槍八支被巡捕拘入虹口捕房後解美領事署三日解公堂審訊捕房將請求美公堂發給搜查憑證往搜該美人住宅捕房並因疑此項軍火係自德輪運來均已知照海關人員搜查該船有無藏匿軍火云 
　　大晚報云美人干助氏因私帶毛瑟手槍八枝於昨晚六時四十分在百老匯路公平路口爲印捕所捕據向印捕報告之兩黃包車夫言曾確見有人在楊樹浦某碼頭上以此項手槍遞交干氏今晨干氏解至美按署後由魯敦推事略詰一過着以美金五百元交保候星期五預審聞捕房於昨晚曾要求美當道出票搜查　北干氏住宅美當道因未開審未允所請至干氏私帶之手槍料係得自德輪福克特蘭號船中故捕房自破案後即通知關員立往檢查該輪云 
[美人被控圖刦案]  
　　文匯報云美人盤敦及柯爾伯兩氏在法界夥刦一案今晨由美按使潘迪氏開庭提審檢事胡薩氏起訴控以違法入他人住宅希圖行竊刦取之罪兩被告併案審理延博良律師辯護法捕房亦派員觀審胡檢事訴辭略謂被告接有愛多亞路一零五號事主高姓家内藏有大宗烟土消息因設計攘奪據預審時所集證據盤敦氏偕丹人安特生氏於十一月十六日往海關總會令侍役僱一汽車乘之往接柯爾伯氏及兩華人後遂同赴事主家中冒稱虹口捕房人員前往搜查烟土據稱盤氏即於此際取出手槍恐嚇事主飭衆先在樓下搜尋毫無所獲盤氏乃率兩華人往樓上搜尋亦無所得遂出門而去共計在事主家内約七八分鐘查事主家前一日適被法捕房抄過而從前亦曾被法捕房抄過六次又出事之前一日曾見兩被告及安特生氏在　處徘徊久之云云嗣傳總會侍役及汽車夫上堂作證後事主高某起述出事日經過情形復有事主家中之司眼及出店等相繼上堂陳述該出店係出事後首先從後門逸出查見汽車號數爲三五零九號並堅稱取出手槍者乃柯爾伯氏未見盤敦氏携有手槍亦未見第三西人挾槍云云 
[約翰生敎授在約翰大學演講紀]  
　　約翰生ＤＲ．ＡＬＬＥＮＪＯＨＮＳＯＮ係美國耶魯大學敎授在敎育界素有聲望此次來華游歷路經上海約翰大學校長卜舫濟博士聘其任約翰大學演講美國歷史第一次題爲約弗遜ＴＨＬＭＡＳＪＤＦＦＥＲＳＬＮ第二次題爲林肯ＡＢＲＡＨＦ３ 
ＡＭＬＩＮＣＯＬＮ第三次題爲三威爾遜ＷＯＯＤＲＥＷＷＩＬＳＯＮ第一題爲前日下午六時在約翰大學聚集所内演講聽者凡千餘人其演詞大綱如下 
　　維及利亞ＶＩＲＧＩＮＩＡ在美國爲首富之邦地大物博氣候温和土產豐富英人於十六七世紀渡海來者咸樂居於此該地因英人殖民者多風俗民情故多沿英制殖民者以本地之黑人充當工役工力旣充益以土貨之殷實工業稱發達約弗遜生長是邦誠得乎天地鍾靈之氣其父彼得約翰生服務於西部殖民事業（其時美國西部爲各國人殖民競爭之地美人無不有擴充其勢力於西部之望）約弗遜幼續英國法律見識即異常人其注重革命之精神多得力於其同時代法國人約翰羅素ＪＥＡＪＡＣＫＭＲＵＳＳＥＡＵ約弗遜身長六尺有奇貌魁梧性深沉爲人和藹博覽羣書格致哲學無所不讀藏書甚富其藏書所之一部分今日尙存在初英國威迫殖民地納以重稅反動起而革命乃不可制美國中部十三聯邦於一七七四年開會於非里得而非亞ＰＨＩＬＩＤＥＬＰＨＩＡ之時約弗遜以維及利亞省議員之資格被舉爲維及利亞省之代表參與是會一七七六年美國宣布獨立之文牒即出約弗遜之手筆從此而約弗遜名垂千古矣約注其平生之力使維及利亞以及美國其他聯邦之發展殊爲美國歷史上所不能忘者晚年頗信眞理宣揚敎會提倡敎育今日維及利亞省之大學實基於約弗遜之力爲多約氏不僅爲美國一重要人物實世界上之一重要人物云 
[日領事仍承認温交涉員]  
因陳世光未照會接任 
　　東南通信社云上海交涉員問題日本駐滬領事聲明云温世珍交涉員自任命以後即正式拜會駐滬領事團并宣言繼續辦理前一切交涉陳世光氏雖被北京政府任命爲上海交涉員惟陳氏并無何種正式就任之照會而温氏亦無停止交涉之通知故日領事現仍暫認温世珍氏爲上海交涉員云 
[商標局登錄商户踴躍]  
　　十一月份收入一萬四千五百元 
　　上海商標局近成績頗佳每月登記者日多十一月商標局收入登錄費與審定費共計一萬四千五百元登錄户計八十六家内日本人占三十一家審定户計七十二家内日本人四十八家中國人十三家美國人七家德國人二家日本登錄最多云 
[警廳通令偵緝恒泰刦案盜匪]  
　　淞滬警察廳據二區一分署詳報稱據二十二崗巡警報稱老北門大街沈壽卿所開恒泰烟紙店被匪搶去大洋一百三十五元小洋一千四百餘角請查辦等情王廳長得報後即令飭偵緝隊派探前往查得上月三十日晚共有匪徒四人入該店行刦並不放槍亦未傷人該匪等均開花臉嘴上還裝假鬚將洋搶得後倉卒出門時假鬚堕落門口似該匪等大半在於附近爲事主熟識之輩故該探除粟復外刻已着手嚴緝昨日下午已得線索想不日當可破獲云 
　　又一訪稿云老北門内宴海街六十號門牌恒泰小烟紙店係一夫婦之店信用頗充前晚十時許該店打烊尙未落閂詎有四人推門進内一人把風三人各將黑色手槍向櫃内學徒嚇禁聲張并各將槍口向學徒欲作射擊狀一人至店内後屋將店主沈某拖出逼令繳出賑箱内銀洋二盜持槍上樓翻箱倒篋適店主婦在牀未睡祗見一盜以化裝假鬚舉槍向店主婦嚇詐銀洋手飾店主婦以店小無鉅欵迨主婦乘間欲下樓之際突被該盜等㧓住領圈並搜檢全身被刦去金練一條（係楊慶和招牌）統共樓上下搶去大洋一百四十餘元小洋一千八百餘角以及金練該盜正在搜檢適有買客先後三人進店買物亦被該盜等扣住迨後各盜呼嘯朝北而去事後該店主沈某即詣警廳報告已於昨日奉警廳派員履勘并詢明盜匪之情形當即回廳復命聞該小店内有百餘元係傭婦某某等寄放該店行將賠償云 
[上海縣兵災善後協會委員會紀]  
　　上海兵災善後協會委員長李鍾珏召集十九市鄉委員於昨日下午二時在同仁輔元堂開會到會者上海市凌伯華閔行鄉喬世德蒲淞市王愼先顓橋鄉施其光漕河涇鄉楊福元唐敬熙馬橋鄉王益仁塘橋鄉盛茂祥北橋鄉陸杏林塘灣鄉丁及成曹行鄉曹印才閘北市王彬彥尹村夫高行鄉朱健菴等即由李委員長報告開會宗旨（一）議决各事如下組織上海兵災善後協會刋用鈐記呈報江蘇賑務處備案（一）函致各市鄉法團各推會員一人加入本會（一）調查各市鄉被災商民及損失情形即由各市鄉委員擔任（一）省敎育會籌捐大批棉衣用消毒水洗淨即發給各市災民並修改簡章推定主煥雲爲會計葉振聲爲庶務常駐會内辦事嗣後每星期三開委員常會一次即以同仁輔元堂爲該會辦公地點云 
[振災借欵正式借據業已寄滬]  
由省長與財廳長會鈐印章 
　　本埠銀錢兩業前由財政廳請南北兩商會轉商暫借之售後費十三萬元言明月息一分三月爲期以吳江常熟武進無錫宜興崑山各縣忙漕各二萬丹陽一萬作抵昨日正式借據業已由寗寄滬係省長與財政廳長會鈐印章以昭鄭重云 
[塘灣鄉董請撥欵振災之呈文]  
　　塘灣鄉鄉董彭召棠昨呈上海縣知事文云爲詳陳災况懇祈振濟事竊敝鄉浜臨黃浦延長二十餘里地居衝要此次戰爭雖未劃入戰線而軍隊往來潰兵搶刦各圖受損已屬不資查十月十三及十月十七日兩次潰兵大肆搶刦地方元氣　傷無餘所有四十二二十六十三九十一五七等六圖均遭刦掠不但銀洋衣服搶刦一空即碗筷烟酒鷄鴨牲禽亦悉數抬去無微不至有物皆空綜計災民有四十六户估計損失達五千金以上現因冬令已交邇日之禦寒無着春耕不易他時之種本何來借貸無門徒呼負負典質無物自嘆空空此景此情可憐可憫鄉董自慚力薄無裨時艱惟有代爲呼籲除函報兵災善後會外用敢詳陳災况懇祈縣長慨念被災慘重俯賜振欵藉資救濟實爲公便謹呈 
[浙江金衢嚴虎自治協會開會紀]  
　　旅滬浙江金衢嚴虎自治協會成立已數月惟正式職員尙未舉定前日（二日）下午二時在法租界義和里開第三職員會議由臨時幹事陳旡咎提議近日浙局日趨嚴重本會爲四府父老所屬望對於浙局不可無鮮明態度負一部分之責任擬改評幹制爲委員制經衆通過遂推舉陳旡咎張兆辰唐堯欽宋光輔朱昌寳等爲執行委員嗣議决進行方針如下（一）廢止巡閱督理鎭守各項軍職（二）撤去駐防式軍隊開往邊塞墾殖省軍則改爲工兵修築省道（三歡迎呂公　回浙收束軍務完成省自治並推定陳） 
旡咎唐堯欽朱昌寳代表北上會同在津委員邵瑞彭向執政政府請願務　達到上列目的散會時已五時矣 
[市立學校敎職員函請補給俸金]  
　　上海市立學校敎職員致市董事會函云平書總董先生鈞鑒逕啓者江浙開戰以來貴以市欵來源减少曾通知各校經費减半支撥在案竊維敎育係淸苦事業際此生活程度繼長增高之世平時已感入不敷出加之戰後百物　貴而俸給减半實難維持其生活務懇先生竭力設法彌縫將九十兩月欠發之費如數補給以維生計而重敎育是爲至禱專此即請公安上海市立學校敎職員全體同上十二月三日 
[南洋大學近訊]  
　　南洋義務學校（一）「添設女童班」自經校務會議决後已於上月二十四號開課敎員均經聘請得人授以國文英語常識藝術等（二）「訓話會」上月二十九號晚八時開會由訓育長主席請大學學生會會長周楨君訓話以「誠」字勵學生並以葉澄衷故事俞之次義校敎員黎智廉君訓話題係「勿客氣勿野蠻」 
末由義校校長段盈科君訓話贈各生以格言三條希望切實做去九時散會 
　　工程學會上星期該會會員曾往周家橋大華利衛生食品公司由該公司工程師德人赫門君引導指示該廠出品爲酵素及其所產物酒精在亞東爲惟一製酵廠設備周密鑿有自流井及備發電機以供廠内應用至四時許始行返校云 
　　南洋週刋社週刋本學期應常進行現已出至第三期此次時局變化校政更動週刋主持校中輿論爲謀學校前途發展起見擬有「更新號」之出版對於校中應興應革之事盡力倡議俾當局採取實行改善一切 
　　南洋學會南洋學會日前打字股特請鄧履冰先生演講打字學并分發打字手法表等等 
[汪英賓今晨赴杭演講]  
應杭州靑年會之請 
　　哥倫比亞大學新聞學碩士本埠汪英賓君應杭州靑年會之請於今晨與其夫人乘車前往演講本星期五（五日）下午演講題爲「中國新聞事業應有之覺悟」翌日（六日）演講二次上午講題「鄉村新聞紙之研究」下午講題「中美新聞事業之比較」又靑年會研究社社員並將與汪君討論新聞事業問題汪君定七日返滬云 
[萬國商團年賽槍給奬誌]  
中華隊得奬最多 
　　萬國商團全團年賽槍各隊成績業誌本報昨日（三日下午五時半該團特在南京路市政廳舉行給奬典禮預由該團簡邀各隊員親友觀禮并派員招待開會時由工部局軍樂隊奏樂并有來賓跳舞以襄餘興鐘鳴八下始由團總司令戈登君特請其妻戈登夫人登臺給奬計（一）中華隊得三十九奬（二）日本隊得二十九奏（三）葡萄牙隊得二十四奬（四）皮字隊得二十奬（五）愛字隊得十七奬（六）海關隊得十三奬（七）大砲隊得十二奬（八）蘇格蘭隊得九奬（九）機關砲隊得九奬（十）總司令部得七奬（十一）英常備隊得四奬（十二）馬隊得三奬（十三）工兵隊得三奬（十四）水巡隊得三奬（十五）美國隊得二奬「共一九四奬」華隊得奬員列后陳如松五奬朱壽材四奬李玉書四奬干庭　四奬陳良瑜三奬胡卓田三奬黃右瑜二奬顧晋康二奬郝伯𧶽一奬陳文龍張義聲張廷柱張延祥各得一奬第一栅得栅賽奬婦女彩代表得六奬華人婦女得婦女彩者爲童海林夫人與胡筠秋夫人 
尙有本埠新聞轉入後頁 
 
 

Page 11

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *本埠新聞二 
[納稅華人會慰勞萬國商團]  
十六日舉行贈匾禮 
　　公共租界納稅華人會前由理陸文中君提議慰勞萬國　　曾經該會議决以此次江浙戰事發生後萬國商團保衛租界治安頗勤勞自應感謝特製匾額一方題曰「商旅干城」定本月十六日正午十二時送往工部局董事會轉致萬國商團總司令部昨接工部局公函謂該局董事部已同意接受此項匾額并决定召集全體董事准於届時招待納稅華人會代表舉行茶話云云該會特定今日（四日）下午四時舉行全體理事會討論此事及其他各案云 
[郵局提前收賀年郵件]  
以免届時擁擠 
　　上海郵務管理局近以陽曆新年將届賀年郵件必多如均於陽曆年底投郵則郵局人員有限恐届時不能發出爲此近將發出通告請投送賀年郵件者早半月投郵表面標明賀年郵件字樣俾届時不致延誤云 
[滬南捲烟業反對加徵烟稅]  
定星期六日開會討論 
　　滬南華界全體捲烟同業自特稅實行後因華租兩界毘連獨華界徵收特稅致營業較前减少十分之四五近又受江浙戰事影響市而益覺淸淡目前軍事雖已結束而商業仍未恢復昨日上寳區捲烟營業稅徵收局突然將十一月二十九日之加徵佈告爲奉江蘇財政廳訓令將南市閘北之捲烟特稅改爲五折（前四五折）徵收等情各同業見此項佈告後咸以加徵折扣預先並未通知且十一月二十九日之佈告忽於十二月三日發表可見官廳不顧商業之困難欲置華界同業於死地現已提出反對加徵理由决定於本星期六日召集全體同業開會討論反對方針云 
　　「附錄上寳區捲烟營業稅徵收局佈告」案奉江蘇財政廳訓令第二六Ｏ號内開案查南市閘北烟商銷售憑證前據該商等一再請求體恤准暫照四五折徵欵自四月一日起以六個月爲限限滿仍照五折徵收經電知該局長在案六個月期限已滿自應照案辦理合亟仰該局長遵照毋違等後奉此本局自應遵照省令以南市閘北五折徵收爲此佈告各烟商一體遵照凛遵毋違切切此佈中華民國十三年十一月二十九日局長張淸澄又一訪稿云本埠城廂南市閘北等處大小烟紙店今春因征捲烟稅大起反對致釀成風潮嗣經各商董一再調停禀請江蘇財政廳以四五折征收捐稅自四月初一始六個月爲限限滿之後即以五折征收各在案現在六月期限已届上寳捲烟征收局接奉蘇財廳六九Ｏ號來文着即傳諭各烟商以五折征收等因張局長奉文後已遵照辦理 
[華洋物品展覽會昨日宴客]  
　　華洋物品展覽會昨日在美麗用菜館欵宴籌備員到者三十餘人討論進行手續多主積極進行聞各大公司及廠號等與會競賣物品者亦均接洽就緖各大商家一致贊許聞開會日期定於本月二十日至二十九日假座大世界舉行十天 
[流氓吃講茶捕獲七人]  
　　昨日午前十一時許英租界大新街口南京路一樂天茶樓來無業流氓十餘名以吃講茶爲名一言不合雙方袖出手槍正欲衝突之際被華捕查知立即飛報該管捕房經捕頭特派中西探捕二十餘名趕往彈壓當塲地獲七名並搜得手槍四支即用押送犯人之汽車解赴捕房押候解請公堂訊究 
　　總巡捕房特别機關西探長壳羅香氏昨日上午十一時率同華探長鍾星南探目張芝卿白忠麒包探梁寳生王長根蘇長生魏金福等同往南京路一樂天茶館樓上緝獲盜匪七名搜出盒子砲三桿子彈五十餘粒帶入捕房收押將於今晨解送公共公廨訊究聞該七人均係皖籍前在浙江充當游擊隊兵十被裁之後携械來滬不謀執業馴至流爲盜匪云 
[函詢果仁堂内容之答復]  
遍尋無着 
　　本埠總商會接坤甸中華總商會來函以上海新垃圾橋果仁堂函送捐册到會請查該善堂之内等及經理人是否足孚地方信仰云云虞方二會長即請調查會董詳加查復旋接復函謂前往詳查遍尋無着詢諸近鄰均謂不知是以不敢妄加評論故該會昨已據實答復矣 
[殺害莫鴻生案之審訊]  
錢時毛三犯均候押詳解内地官廳懲治 
　　暗殺莫鴻生一案所獲諸犯除高鑫寳訊釋外尙有錢　根時阿新毛阿　（綽號小阿戇）等在押捕房昨晨由公共公廨李襄　會同英領事君提審據探目陸連奎與一百十八號西探上堂稟稱此案於上月十六號淸晨發生及至二十五號在閘北及武昌路緝獲錢時兩名毛阿四係從寗波提來該三人現均在捕房供認殺害莫鴻生不諱隨將所錄供單呈案請察繼由捕房律師梅脫蘭律師命死者之妻周氏上堂證明一切據該氏稱上月十六號早晨被告三名與在逃未獲之張四等五人突入我家阻止我登樓而被告等則上樓入室用斧將我夫莫鴻生亂砍遍體受傷十五處當時聞我夫叫救命一聲兇手臨逃後向我謂爾如將人送往租界　醫院則亦　　殮葬地故　禮後獲　　入　　　　十字會　　至十九號身死云云又由證人張國興上堂證明伊是日目 
人各執手鎗利斧擁入莫家行兇是實質之錢關興供稱捕房呈案之供單係我簽字但此事係么二三鮑來麻皮等所爲時阿新亦承認在供單上簽字不諱毛阿四供是日由么二三等邀我同乘汽車往提藪橋游玩車至河南路見同車之成祥落下手槍一支我因之恐懼遂下車而逃各等語並由汽車夫徐阿鑫上堂證明是日係伊開車情形毛並延律師辯護中西官核供磋　之下以三被告殺人罪已成立判一併暫押西牢候錄供詳解内地官廳懲治 
[控騙鋼鐵貨物案調閱賬簿再核]  
　　自稱入智利國籍之華豐號主周瑞堂在公共公廨刑事科狀訴北蘇州路福昌鐵行股東王雲培騙去値洋四萬元之鋼鐵貨物一案昨由陸襄讞會同瑞典副領事續審原告代表甘維露禮明兩律師以被告所騙之物係原告向華嘉洋行掮來有簿　可證而被告代表露雪臣范剛兩律師以福昌鐵行係原告周瑞堂所開被告祗爲經理貨物亦由原告賣去可向同春等五家錢莊調查往來賬簿當能證明雙方律師互辯之下中西官諭候飭傳同春裕康德裕和泰隆裕等五家錢莊經理帶同與福昌鐵行往來賬據到案聽候訊核 
[南京路商聯會職員會紀]  
　　南京路商界聯合會昨日下午四時舉行職員常會到各科職員黃吉莊謝三希蔣夢芸陸文中等十餘人副會長余華龍主席議决三案錄下（一）近日盜案又熾本路會員商店中美公司等均遭盜劫此後冬防索要自應盡力防備除請本路調查員即日就職嚴密查緝外并通知各會員商店裝齊警鈴其有來函托本會代辦者即日派辦事員陳君前往各店接洽（二）出席董事陸文中函請辭職案王廉方蔣夢芸等均主挽留議决一致挽留退回原函（三）兵災善後事宜議决本會募集之捐欵暫存銀行俟本月十日滿期後再行轉交總聯合會散放并請本會　席董事蔣陸兩君親往災地随同辦理以資愼重議畢散會 
[火車傷斃人命]  
　　昨日（三號）上午七時四十分滬寗路上行之五次南翔車行至麥根路外揚旗撞倒鄉人一名當經車送來滬轉送仁濟醫院療治未幾因傷斃命同日滬杭路杭來之三號快車於午後二時許行經閘北潭子灣撞傷行路小孩一名當用搖車車送來滬送院醫治聞傷勢無大礙似無性命之憂云 
[汽車傷人兩則]  
　　高郵人曹大了頭昨日下午四時在南京路行走被汽車撞倒頭足均受重傷由老閘捕房一千二百六十八號華捕到來抄錄汽車號碼另僱車送受傷人往仁濟醫院醫治一面歸報捕頭候示 
　　又有江北婦人唐王氏昨日傍晚行經愛多亞路被汽車撞傷腿足由乘車西人送往醫院醫治 
[誤入租界被押之兵士准予摘釋]  
　　江蘇陸軍暫編第一師衛隊第一營兵士仇行豪於上月八號携帶盒子砲及槍彈一百五十一粒行至界路被捕房拘解公共公廨判押西牢三月砲彈没收在案茲該師長海州鎭守使白琬山特派一營副官史元武來滬延律師於昨晨投廨請求將仇行豪摘釋以仇因不知租界章程悞入租界中西官磋商後判將仇行豪准交該管副官帶回砲彈併交具領 
[控不理擔保欠欵案候下堂諭]  
　　伯興洋行前延龐納富律師代表投法公堂控喇文元不理擔保欠欵一案飭傳去後被告避不到案奉判着原告登報限被告投案質訊在案茲因逾期昨又傳訊原告律師稱前由金洪記向原告處購買鑽戒計洋三百元當由喇文元擔負責任並出立支單紙到期往收無着向論一併避不見面現今核計實欠銀一千一百二十五兩遵諭登報傳達亦不到案請求准予缺席判决並追償損失銀二百兩及一切費用等語陳讞員商之法領事辣君判聽候宣布堂諭飭遵 
[兵士誤入租界之發落]  
　　昨日有第十九師兵士四名身穿軍服　並租界内在海寗路上行走被滙司虹口捕房巡捕查見將彼等拘入捕房解除軍服後導出界外 
[控不出定貨案先辯管轄問題]  
　　德商開利公司前延普萊梅律師代表投法公堂控華豐五金號陳繼茂不出定貨等情被告亦延達商律師代辯否認華豐股束兼經理奉判着陳交人銀並保提出證據再核在案昨又傳訊見證陳志雲稱商人係華豐號股東陳繼茂並非股東惟商人係入葡萄牙籍即使原告起訴商人儘可至領事署控告等語被告代表律師達商聲稱今由陳志雲到案證明陳繼茂實與華豐號無關請求堂上將案註銷保單發還等詞原告律師稱原告前曾至英公廨起訴時被告陳繼茂僅稱住居法界儘可至法公廨起訴並未提及華豐號主已人葡萄牙籍之事請求將陳改交尋常保一面由敝律師另行提起控訴云云陳讞員之法副領事辣君判陳改交尋常保出外俟兩造律師辯論管轄問題再行核奪 
[淸道夫被毆傷足骨之舊案]  
　　淸道夫陳錫來前在滬城馬姚弄口打掃街道該處巡警張玉田以其打掃不　行凶毆打傷及陳之足骨以致激動公慣將雙方送局轉送法庭訊供判押陳則發堂醫治在案茲悉陳錫來連日經醫生設法診治目下傷雖告愈然左足已斷致成殘廢報告法庭函致淞滬警察廳請示辦理王警廳長以該警張玉田於站崗服務期間竟敢以槍枘行凶傷人實屬殘忍不法諭令斥革外復函法庭依法懲辦地檢廳張檢察官於昨午將該革警提案預審明確判令還押據情起訴審廳辦理 
[閘北捕獲匪類之呈報]  
　　閘北保衛團第三支團長寳耀庭昨爲新民坊捕獲匪類事呈團本部云呈爲呈報事本月二日下午四時職團轄境新民坊四十四號陳紫來家忽來盜匪二人衝門而入時樓下僅有卜餘齡女孩攔阻不住該盜等再登樓上其家適在喜事以後新娘立即奔避任其登床職團聞警立派團員蔡鴻聲孫滋成王愼卿團丁楊鳳山王文照等荷鎗實彈前往兜拿當山蔡　聲孫滋成奮勇上樓當斱捕獲韓春鳳一名二匪已被免脫因四區一分署立時索解業經咨送警署查此次盜警巡警十餘人祗在弄口聲張而職團團員團丁等奮不顧身直入室内得將匪拿獲尤以蔡鴻聲孫滋成最爲出力理合具文呈報仰祈鑒核實爲公使該團當批云呈悉該匪韓春鳳無故人人家屋并敢登牀假臥實屬胆大妄爲目無法紀旣據逕送警署着即候本部函請從嚴法辦并追究同黨併案懲治以戢匪風而安閭閻所有在塲出力之團員蔡鴻聲孫滋成二名緝捕奮勇殊堪嘉許着各記大功一次團員王愼卿帮同出力着即傳令嘉奬團丁楊鳳山王文照隨同前往兜拿亦尙勇敢着每名賞洋一元以資鼓勵仰即轉令知照并具領頒發可也此令 
[攔刦金飾人贓並獲]  
　　趙銀海昨在楊樹浦路攔刦行人李鳳祥耳戴金圈一只圖逃經李大聲喊救由探何慶思趕來帮同追獲人贓拘入捕房捕頭略詰一過諭飭押候解究 
[過犯强當衣服禁押一月]  
　　天津人王德成因在崇明路洪興當舖内强當衣服被巡捕查見將其拘入捕房昨解公共公廨中西官訊得王係過犯判押西牢一月期滿逐出租界 
[合夥販烟分别押儆]  
　　何天前夥同錢嘉仁在東鴨綠路七百七十二號門牌私設販土機關出賣鴉片烟土前日有本地人羅根全往購得一包携之而出被包探譚鳳池凌潤庠搜獲詰悉土之來源將何錢一併逮捕並抄得烟土昨解公共公廨請究中西官逐一質訊之下判何押西牢一月錢押十四天羅罰洋十元分别示儆烟土銷燬 
[串騙華絲葛案候展期再訊]  
　　俄人洛克與華人馮益壽串騙河南路四百十四號門牌大盛綢緞字號寗波路一百五十六號門牌元生綢緞字號値銀三千三百五十四兩之華絲葛變價化用被控由捕房派探張金龍與西探將該俄人拘解公共公廨諭令具結出外候提馮益壽到案再訊昨晨馮偕代表台維斯律師自行投案原告延羅傑律師上堂聲稱被告將貨騙去變賣得價據供已購機器上次奉公堂諭令邀同魯意斯摩洋行人員將機器估價祗値四十四兩應請着被告各交　實舖保云云旋由兩被告之代表斐斯門台維斯兩律師略辯數語陸襄讞與英馬副領事判被告均具出外候展期再訊 
[拐案男女准交南通來警帶回訊辦]  
　　已革水警偵探陳祥豐王阿二（即馬夫阿二）誘拐南通女子李巧雲王蘭英二口到滬藏匿十六舖鐵貓弄十號門牌業由淞滬警察廳探員朱仁泉偵探馬萬生吳錫生郝廣大等查獲解送偵緝隊訊押在案現爲南通縣盧知事所聞以李王二女被拐在滬旣已就獲自應迎提歸案訊辦特於昨日派警持文到廳請爲移提王警廳長准將全案人犯連同二女均交來警帶回南通歸案訊辦矣 
[妻逃請求重娶判先登報再核]  
　　包來發昨投法公堂控稱商人前娶施氏爲妻已有多年不料施氏於上年間私行席捲而逃當由商人報告捕房請緝至今毫無踪跡惟商人對於後嗣修關擬再重娶爲此具狀請求准予重娶等語中西官判着原告登新申兩報限被告包施氏於本月底内投案質訊如逾期不到准予照原告請求核斷 
[警廳招領女孩]  
名吳新寳．．．年十歲 
　　警廳收有女孩一口名吳新寳年十歲住址不明圓面有細麻子左眼有疤穿靑方格洋布夾襖藍白條洋布單褲内襯棉褲白洋襪灰布鞋頭梳小辮現尙留置新普育堂候親屬前往認領 
[公共公廨訊案彙錄]  
　　昨日公共公廨訊理民事訟案併誌於下（一）美商包仁訴厚餘號等不付票銀案堂諭原告呈騐票據二紙被告承認屬實判令照數措償並自起訴日起至還淸日止按週年八釐之利息准予具結出外趕理票據二紙仍交原告執照（一）協和恒號訴德商老美隆洋行主密達定貨不交案堂諭改期續訊（一）粹華製藥公司聲請淸理案堂諭改期續訊（一）虞秉榮延張嘉惠律師訴洪錫記欠借洋案飭被告到案遵諭執行（一）綢業會商所訴舒水之榮源欠房租洋案被告延露雪臣律師代辯堂諭限三日内被告補具辯訴狀並着付給原告律費　　（一）　降生訴鄭　英不還存欵案堂谕改期續訊（一）尹克勤訴榮永昌不理代　　欵銀案原告代表許理律師請查封被告財產堂諭候呈請特派交涉員轉函無錫官廳查封被告居宅　抵欠　（一）程子敬延台　斯律師訴鄭仰宣賠償名譽損失案堂諭改期訊理 
[誌謝]  
昨承商　印書館惠贈第八卷第四號「小說世界」及第十二卷第四號「兒童世界」各一册謝謝 
來函 
[蘇常鎭守使署副官處來函]  
逕啓者閱貴報本月一日本埠新聞欗内載有蘇甯軍隊　滬消息一項據軍界消息駐蘇第一師全體軍隊昨奉蘇齊電令着迅即開拔赴滬歸宮鎭守使統率楊鎭守使奉令後當經轉令各軍士收束行裝訂於今日分批出發路局已預備大批車輛集中蘇站候命出發云云查本署並未奉有是項命令亦無調動軍隊情事應請貴報即爲更正是荷蘇常鎭守使署副官處啓十二月二日 
 
 

Page 12

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *商業市况 
[北京專電]  
　　暗盤整陸六十七元八角玖陸二十四元一角金融八十二元五角柒長六十二元七角均現貨（三日下午六鐘） 
[洋漲拆平]  
　　昨日早市洋釐市價七錢三分九釐毫五較上日跌一毫二忽五午市略高收盤價七錢三分九釐五較上日漲一毫二忽半進口中國由海門來洋二萬元匯豐由茂生分司來大條四百八十二條當日即烊出口本街裝蘇州洋八萬元銀拆早午兩市均爲二分與前日收盤相同劃頭白劃云 
[上海銀行國内匯兌行市報告]  
　　昨據漢電報稱銀滙長二錢五分計洋例每千兩合規元一千零三十七兩七錢五分洋滙不收滙水宜昌沙市各漲一元計宜爲一千零零七元沙爲一千零零六元湘省常德亦已通滙滙率與長沙同爲一千零零二元津京電報一槪未動計行化爲一千零五十八兩洋爲一千ＯＯ一元公砝爲一千零六十六兩洋爲一千ＯＯ二元豫滙一律跌落二元計開封鄭州許州同爲一千ＯＯ八元洛陽亦可通滙每　貼費十元此外福州貼十二元厦門汕頭各貼五元蘇浙等處均無變動 
[神户英美滙訊]  
　　昨日神户匯兌市午前電日美滙兌賣價三十八元三七五較上日跌一二五買價三十八元六二五較上日高Ｏ六二五日英賣價一先令七辦七八一二五較上日跌Ｏ六二五買價一先令七辦士八七五較上日跌Ｏ六二五正午電日美賣價三十八元五較上午高一二五買價不變日英不變午後匯市與正午市同　 
[外滙掛牌各有更動]  
　　昨日星期三各滙掛牌均有變化計先令縮二五掛三先令三辦十二五印滙小二羅比掛二百十六羅比法滙小十法郎掛一千三百八十五法郎美滙小二五掛七十六元香滙大二五掛七十三兩東滙大二五掛五錢一分荷滙小一盾二五掛一百九十二盾二五新滙大五錢掛七十一兩七五 
[先令轉縮二五市况穩定]  
　　昨日星期三先令揭曉縮二五計掛三先令三辦士二五市况頗爲平定惟因掛牌見縮故其市况較上日小去一二五計銀行元月份賣價爲三先令三辦士三七五買進三先令三辦士半或須三先令三辦士四三七五以後毫無上落午後因値星期三例無市面 
[美滙亦减二五市况呆滯]  
　　昨日星期三美匯掛小二五爲七十六元市况因交易依然呆滯故亦十分穩定計賣出元月份價七十六元三七五買進七十六元半午後無市 
[東滙掛大二五市况趨鬆]  
　　昨日星期三東滙掛牌大二五計掛五錢一分市况趨鬆惟交易不多計銀行賣出元月份價五錢零五至五錢零三七五買進五錢零三七五至五錢零二五後則略大零六二五計賣價爲五錢零四三七五買進五錢零三一二五午後亦無市價 
[標金上落極微]  
較上日小四錢 
　　昨日星期三大條銀近遠期均係弗動計近期仍掛三十三辦士三七五遠期三十三辦士半晨間路透電報美滙兌開收盤各大一分銀價弗動日美匯兌小一二五日英滙兌小零六二五元月份標金開盤二百四十八兩三錢移時高至二百四十八兩四錢（全市晨高價先令揭曉爲二百四十八兩三錢以後各滙市况及人心均甚平穩標金交易亦少價遂無甚升降十時許東京來電日美滙兌小一二五日英則大零六二五其時標金略小至二百四十八兩一錢又回高至二百四十八兩四錢嗣因東匯趨鬆所以標金仍小至二百四十八兩收盤十二月份登賬價格二百四十九兩元月份二百四十八兩補水二百四十九兩午後日美日英弗動標金市况呆滯各匯因係星期三例無市况計標金開盤爲二百四十八兩後即爲二百四十七兩九錢收盤（全市最小價）補水二百四十九兩總計全市最高低相差五錢其收盤價較之上日收盤價小去四錢 
[公債回跌市况尙佳]  
　　昨（十二月三日）前市公債市况頗佳後市則甚形寥落計全日期貨成交額達二百九十三萬元内整六較前略淸計佔一百二十二萬元金融市况遠勝前日計做開一百十二萬元七長亦稍佳其成交額爲五十九萬元現貨市面已較前略遜計共二十萬零七千元中惟整六尙佳佔十萬零五千元九六次之計五萬七千元金融僅二萬四千元七長更淸祗一萬五千元五大及整七雖略有交易然各僅數千元耳至昨市各債市價因數週來已升漲頗巨昨市買勢已衰而賣方仍零星抛出故於前市開盤時即跌頗巨旋即穩定自是以迄後市上落均僅二角左右結果較之前日咸續跌三四角至七八角不等茲分述如後 
　　金融公債金融現貨千元票後市無市前市價八十三元比前日跌下二角期貨十二月期後市收盤亦無市面開盤八十四元二角比前日跌下六角一月期八十五元五角較前市小二角比前日略跌三角 
　　整理六釐整六現貨價六十八元六角比前市開盤價小二角半較前日跌下四角期貨十二月期六十九元六角半較前市略漲比前日回跌半元一月期七十元零八角比前市好起三四角較前日續跌七角 
　　七年長期七長現貨僅前市開盤一盤價六十三元五角比前日回下三角期貨十二月期價六十四元全日價甚穩定比前日續跌四角一月期六十二元一角半比前市稍漲較前市亦續跌三角 
九六公債九六現貨價二十三元八角較前日猛跌九角 
整理七釐整七現貨僅於後市收盤開出價爲七十三元八角比上月十七日驟漲三元八角 
　　五年公憤五年公債大票價七十四元與本週初價同小票無市 
[紗花轉漲]  
美棉三品來電均報漲 
　　紗廠聯合會報告云昨日星期三美國棉花現貨漲二十五磅音近期漲二十三磅音遠期漲三十四五磅音印度勿洛去小四羅比東洋三品紗近期漲十五六元遠期漲六七元二十支現貨紅財神小四元標準紗因外棉　漲兼客帮中現貨生意之暢達銷路頗廣致人心又轉向上近期漲六七錢遠期漲五六錢川帮又進本日紗二千三四百包行情增加二錢半市上存底日漸枯薄故市面極昂午後標準市勢仍昂近期又漲五錢至三錢遠期尙有一部份多頭獲利了結市氣稍軟又回小一錢客帮由江西汕頭漢口蕪湖廣東福建厦門寗波野鷄等帮買去各牌紗五六百包行情上午小二錢半午後漲五錢左右 
[三品有捲土重來之勢（三日大阪電）]  
　　三品市場最近二日間忽起軒然大波由十五元跌去三十元與賣方以脫手機會但跌落至此亦達極度而買方人氣並未完全消極加之輪出内需均有再燃之望股市期未復呈堅勢空頭乘機買顺大足以挽此狂瀾惟目下雙方大户尙未開始活動二三日以内恐仍不免浮動無定也 
[大阪紗市轉趨堅俏（三日大阪電）]  
　　棉紗現貨昨晚名古屋帮忽踴躍買進形勢轉趨堅俏行情漲起四．五元中等二十支十二月期叫價爲三百九十元次月期爲三百八十四元成交四．五百包 
扇面　二十二支　十二月期　三七二．ＯＯ合同　十支　十二月期　三七五．ＯＯ 
[大阪布市亦有起色（三日大阪電）]  
　　棉布市况客帮中生意雖不甚多但零星交易並未間斷故賣價依然不動成交將近百包 
鴫　三月期　一ＯＯＯ 
[怡和呌莊]  
　　昨日星期三輪値英商怡和洋行第一千二百六十七次拍賣之期有限價與不限價兩種拍出排列羽綢羽綾泰西緞嗶嘰呢斜綢花羽綢市布原布毛布漂布等各種疋頭九十五件計四千零七十二疋拍妥七十八件計三千五百十二疋比較上次多七件計四百五十一疋未拍者十七件計五百六十疋各貨拍價平平去胃尙佳白貨較有起色而黑貨則平常統扯漲跌互見今將拍成者比較於下（羽綾）四件八十疋虎牌跌五錢人馬跌三錢馬頭跌三錢五（嗶嘰）一件計三十疋馬頭跌二錢五（呢）三件計十八疋大紅單鳳减五分新錄亦小三分（泰西緞）十件三百疋漲自五釐至四分半亦有跌五釐至三分者（羽綢）四件計一百五十疋迎賓跌六錢五惟和合加一錢二分五粉妝樓亦漲五錢（甯綢）一件計三十疋價跌去二錢（斜綢）一件計三十疋價漲五分（元絨）一件計二十疋桂子跌一分（毛布）三件計二百二十疋僧帽漲八分藍蟹漲二分惟藍獅跌五分（原布）十三件計七百八十四疋漲自一分至二錢二分惟藍七子跌三分僧帽降五分（市布）十件計五百疋漲自一錢二分至二錢六分日利千金降三錢五紅蟹跌一兩（漂布）二十七件計四千零七十二疋價漲數分至三錢五不等内亦有數牌跌去數分至二錢九分者 
[洋莊絲市平定]  
　　昨日洋莊絲市趨勢平定緣歐美等莊對於廠絲期貨需胃雖濃無如以日來絲滙看縮横濱日絲淸寂以致成交未旺而價則堅定七里千經惟美莊續有中等貨進胃祗以存底不充交易零落絲價平定四川黃絲經則因歐莊銷胃甚懈成交更稀價尙堅穩八繭灰經僅美莊續進上等貨少許行情又跌小十兩 
[横濱絲市稍有動機（三日横濱電）]  
　　生絲現貨買氣依然無大進步惟粗貨已開始交涉尙無談成之望買方動靜頗爲注目示 
　　絲屑市况本日各成交二萬餘斤價約三百十元内紡帮買進尤力行情看漲 
[茶市淸淡]  
　　昨日星期三本埠洋莊茶市仍趨淸淡路莊土莊兩路之綠茶全市僅由英美及白頭等莊買進珍眉秀眉正眉娥眉針眉貢熙蝦目等貨總計九百五十九箱珍眉售盤自六十兩至七十四兩較前日又漲一二兩貢熙售三十六兩秀眉售盤自十四兩五錢至二十八兩眉熙售盤二十一兩正眉售盤四十四兩七錢五分針眉售盤二十八兩娥眉售盤三十兩零七錢五分市價較前日均無漲跌土莊改製之寗州紅茶昨由華茶公司買進二百箱價二十一兩其餘均無交易 
[粉市益趨堅挺]  
洋粉來源不繼華麥貨缺價高 
　　昨日粉市益趨堅挺緣日商進意不衰澳汕等帮進胃均殷海外來電洋粉開價美金兩元六角故洋粉運滬一時難望成爲事實市場中非僅空方補購情殷即多方實力充裕者亦從事抛購遠期各粉廠又以小麥來源不暢存粉枯薄近遠期棧單均不敢多開以致粉價逐步堅俏至輸出停滯一節實因香港存有大批洋粉開價二元四角（美金）一時不易售罄昨日交易所上午广盤後頭盤近期因北洋帮不動稍趨平疲而市塲中多頭與空方購補甚殷市價均仍堅漲午後澳門與汕頭帮各進期粉萬餘包某號等經紀人又抛進遠期各二三萬包日商則仍在搜羅廠商遠期棧單收市又復收進故收盤結果本月份價爲二兩零四七五十二月份爲二兩零六分半正月份爲二兩一錢零七五均較前日收盤各漲半分二月份爲二兩一錢三二五較漲一分標準粉成交額上午七萬一千包下午二十九萬一千包共計三十七萬二千包現粉出口華商交裝英而脫號郵船運往新加坡計兵船牌三千包股票無市 
[糖市初緊後平]  
　　昨日太古車糖在上午宣告停售須待後盤開出可定以此市勢頓緊午後公會劃價現貨升至八兩三錢至八兩三錢二分五十一月份八兩四錢至八兩四錢二分五正月份八兩五錢二月份八兩五錢五惟收盤稍形見萎緣聞東廠有可以開盤之故也 
 
 

Page 13

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *常識 
常談 
[異聞錄（十）] [  老圃]  
　　漢書五行志惠帝二年天雨血于宜陽一頃所又哀帝建平四年山陽湖陵雨血大者如錢小者如麻子凡中華歷史所謂五行志本皆郢書燕說然雨異物實有其事以他國歷史證之乃知其不謬西曆一千二百二十二年羅馬雨土三日雜以血液一千二百二十六年叙利亞下雪化爲紅水與血無異一千二百三十六年羅特島ＲＨＬＤＥＳ及伊大利南部大雨三日色赤如血一千三百六十一年婆亘地ＢＵＲＧＵＮＤＹ雨血觸物皆染紅色又一千六百三十四年德國之瓦登堡雨灰及硫黃一千六百九十五年挨爾蘭每夜雨酥油作黑黃色一千三百四十八年康納立ＣＡＮＮＥＲＹ雨小蚊及毒蟲無數其理皆不可曉也 
經濟 
[節無益之消耗以助賑] [  遊山]  
　　經一咨虽爭小民必遭三次顚沛第一爲槍礮之轟擊第二爲兵士之刦掠第三爲飢寒之逼迫迺者蘇地數十　災黎於第一二次之苦楚雖過而第三次之痛苦届矣當逃時隻身匍伏出境所帶金銀少許典質已盡今歸時但見遍地坵墟身單腹枵當此嚴寒何以爲生故賑濟一事急如燃眉而我人助賑亦義不容辭常識家每有節糜費以助賑之議如節烟酒等言之詳矣茲余更有數則錄之於左願諸君子一行之 
（一）節婦女裝飾等種種消耗品 
（二）節兒童餌餅及玩具之費 
（三）减除禮讖及焚紙錢之費（四）免除婦女焚香燭誦經求神等之費用 
（五）節婚烟壽慶間之奢侈消耗品（六）願捐助於廟宇神佛者移其欵於助賑（七）非　要事坐汽車者改乘黃包車或電車（八）少往遊戲場所（乙種酬） 
衛生 
[吃蟹之鉅害] [  秋肅]  
　　九月團臍十月尖把酒持螯吾人每引爲韻事殊不知蟹性極寒食之無益多害况戰事區域内屍體亂棄河道汚穢關於忌食魚蟹之文字申報常識欄内日有所見但人每貪口腹輒忽視之不顧後患不惜金錢於救濟災民之捐輸慳吝異常於快口腹縱嗜慾之事物一擲數金非其所惜可慨也 
　　余友某君日前過舍談及其戚某君於數星期前購蟹大嚼隔夜則疾病大作始乃吐瀉交作近仍便痢不止延醫購藥耗費錢財知病纒綿荒廢職業際此亂離時代生計極形困難即力求樽節猶虞入不敷出安堪受此巨大之損失哉貪一時之口腹遺無窮之禍患饕餮者盍鑒諸（乙種酬） 
道德 
[兵士亦有仁心] [  郭新甫]  
　　科前日至鎭江入一茶社小憇見鄰席一兵士啜茗係彈傷腿部而來鎭江醫院甫經醫愈者余細聽其言極有道德其言曰我（兵士白稱）前在崑山與弟兄四五人闖至一宅入其室雖不甚宏廠然几案陳設頗爲雅潔諸弟兄欲毀之我力阻不可相偕入後進家中無一男子祇有兩少婦與一老嫗在房中相對泣諸弟兄又欲汚之兩少婦哀泣不已我當時心憐之復力阻不可輒對衆言曰我輩軍人宜各守紀律若乘人之危而亂之是謂不仁况你我家中均有婦女現今出而爭戰遙想閨中憶外已不知幾經腸斷設有人而汚及家室諸君之心安乎今與諸君約如此二婦憑我保險至於伊家金錢鈔票任君等搜括我决不瓜分也諸弟兄咸服其言一毫未動相率去我獨留後一家均泣謝當時細詰姓氏始知爲名門舊族輒問男子何在老嫗則答言現在上海兵亂難回又問僕婦何在則皆星散方擬婆媳三人逃至滬上又恐長途遭險是以對泣欲覓死路耳我聞之慘然乃大言曰爾輩居此危城實屬可慮惟上海較覺安靖有我在保爾輩登程無慮也亟令其收拾細軟衣包並反鎖門户迤邐偕行送至車站復代購票三張排衆直入送登車上俱同聲感泣我始下車去未幾汽笛嗚嗚火車如風馳電掣逝矣後我赴火線前衝鋒槍林彈雨瀕死者數矣忽一彈飛過僅傷及腿部其時我猶能戰薄暮收隊始登車來鎭江醫治捫心目問大難不死何莫非此一點良心而神靈默佑之也彼横死砲火中者豈是慈善之人哉言畢欷歔不止余聞言極爲欽佩噫此時軍界横行搶擄奸淫慘無人道乃此兵士保人名節保人家財且保人出殮洵祈謂豪俠之舉極有仁心者已（乙種酬） 
市政 
[救濟難民亦弭盜之一策] [  程鵬]  
　　自東南之戰局告終各地盜匪紛然蜂起凡欲求地方治安者覩此現象莫不汲汲焉注意冬防以防盜匪之騷擾　意固深且遠矣雖然此特治標之方法盡美未盡善也蓋盜匪之由來原因雖複雜而主要原因則不外飢寒交迫而已今者戰區所在十室九空徧野哀鴻嗷嗷待哺其飢寒交迫者豈特數千萬人已哉不於此而救之恤之則彼等逃死無門勢必至挺而走險而盜匪將益形猖獗矣冬防可勝防哉於此而猶欲求地方治安實不啻治絲而棼之寗有濟乎故必也本圖治求安之意推救災恤鄰之誠憫彼窮民急謀拯救或周以衣食或收入工場使彼鋒鏑餘生得免夫流離凍餓則衣食足而知榮辱誰復肯流爲盜匪哉盜匪少則地方安矣利己利人一舉兩得欲求地方治安者盍先於此加之意乎（乙種酬） 
雜錄 
[刧後歸省記] [  雲]  
　　東南戰事自布防以迄收束綿亘三月直接受其蹂躪者達七八縣在當局者言之尙謂爲期甚暫區域不廣而吾數十萬之人民遭此痛苦直接間接所受之損失咸謂非二三十年有能恢復細民何辜罹此鞠凶痛定思痛欲哭無涙予家居太倉城北之沙溪鎭當此亂離之際爲子者糊口在外對於家庭倍切懷思茲旣事定亟欲歸省一次以慰高堂之望兼至戰區實地視察故由滬乘長途汽車至瀏河所經大塲劉行羅店等處尙有駐兵未撤逮至瀏河在河南之西市梢下車見汽車站之房屋車輛器具悉被槍砲擊燬茲雖勉强租車營業而損失實已不次旋過閘由河北街往束則見熱閙市心盡成灰燼焚燬房屋不下數百幢折而往北至顯佑山瀏河公園及女學校等處即當日浙軍作戰之根據地所有建築設備及樹木等均蕩焉無存間有危牆轟立槍彈之洞　密若蜂窠而北市梢一帶之房屋即未遭焚燬者門　大都不全可見兩軍奮鬭之烈旋折回過新浮橋由河南街而西房屋雖較完好而牆壁所受之槍彈屋面所受之砲彈梀折榱崩觸處皆是全市店舖能正式營業者尙不足百分之二三餘均設攤於要道以供子遺者所需居户則大都引避他方未盡歸來其景象之蕭條受禍之慘酷實非筆墨所能盡述憑弔久之不覺悲從中來「瀏湄爲予舊游之地三十五年前先祖在彼經商歲必一至回首思之不勝今昔之感」逞一人之私忿致萬衆之倒懸所謂保境安民者而果如是乎祗以小車均被拉差喪失不能僱得出西市徒步十二里而至新塘鄉沿途經淡齋廟而西北越戰壕數道鄉間焚燬之屋亦有四五處田中木棉遍地竟無人收拾蓋瀏河之兵方纔撤退一則以驚魂未定一時尙不敢歸家一則以東奔西走枵腹露宿因是而受病者極多收穫之事竟不　顧同行四人至新塘鄉始僱得一事索資二元及至岳王鄉又添僱一車索資二元自瀏河至沙溪計程四十二里平日車價多不過一元半今則自新塘至沙爲三十里自岳王至沙僅十八里而車價竟不啻倍蓰詢諸當地父老則以鄉間苦力疾病者多非盡車夫之奢望逮至沙溪則知四鄉之患病者亦不在少數所謂大兵之後必有疾疫於今益信晨八時自滬起程沿途躭擱至晚八時抵家見二老强　如昨妻子粗安心乃大慰劇談戰時情形曁經濟狀况不禁歔欷吾鄉此次雖幸未遭烽火然輸军宾卒絡繹於道供應之繁甲於他處間接所受之損失爲數亦甚距現正籌集賑欵以救災黎因戰事而自戕者有太倉楊藎臣警佐而沙溪保衛團團長周兆棟君亦因勞致疾遽殞其身予挽楊君之聯曰不願助紂爲虐故能殺身成仁挽周君之聯曰爲社會犧牲君眞不朽盡梓桑義務我愧未能至於敎育方面本鄉各校雖已於十月中旬開課而經費則以金融尙未流通均難照發先由各鄉董自行籌墊半數暫維現狀若瀏河鄉之在作戰地點或逼近戰綫者雖欲開學亦不可得使莘莘學子受此學業上之損失我不知主戰者果任其咎否在家盤桓兩日料量一切回校時自沙溪至崑山沙崑交通本有小輪亦以戰時被封尙未釋回改乘快班船平時船價祗有小銀元二角今則需小銀元七角到崑以後詢友人以戰時之狀况據稱反較戰前爲安靜蓋戰前旬日大兵雲集百般騷擾實所難堪幸竟未罹鋒鏑差足自慰而種種損失實不暇計自崑乘車來滬經恒利陸家浜安亭黃渡南翔眞茹等站沿途雖無駐兵而路軌兩旁戰跡尙可指點各站附近均撫穢不堪若陸家浜至眞茹之各站月台上之木栅及柱竟無一存在偶詢路局中人以此次所受戰事之損失大槪如何據稱路局以有借欵關係祗要開列淸册呈報到部政府當然承認噫以外人貸資之關係即可作正開支而此開支之欵試問取諸何人人民所受之損失又向誰控訴孰負賠償予因校務覊身不能再往嘉定南翔方泰等處視察猶引爲憾然閉目思之當無異於瀏河茲雖經各方慈善團體盡力賑濟而哀鴻遍野衣食居處被刦全無者實比比皆是死者已矣生者何堪且也履霜堅氷已在目前而疾病凍餒在所不免尤望當地士紳各盡天良實地調查親放急賑毋稍遺漏而尤注意者如瀏河崑山等處露骼雖已掩埋軍隊先後開拔而沿途腥穢之氣仍是觸鼻致營營靑蠅成千累萬飛翔空際苟不設法　滅來年即爲疫癘之媒到處蔓延更屬不堪設想噫夫復何言（乙種酬） 
 
 

Page 14

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *   
 
 

Page 15

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *本埠增刊 
[冠五洲印贈名人古畫]  
　　望平街冠五洲帽莊自擴充後營業日益發達現爲酬答顧客起見特將前該號主樊心存君遺蹟山水立軸一幅託英美烟公司印刷部製販影印預備分贈各界樊君係上海名書畫家生前墨寳極爲當世珍重惟流傳甚少現將是項立軸縮印成幀聞印刷裝璜均極富麗印費數亦不資一俟印竣即定期分贈云 
[商務發售之廉價玩具]  
　　棋盤街商務印書館現將冬至新年應用各品特别廉價發售其中尤以玩具一項售價最低據聞該館爲出淸存貨起見不惜削本推銷如帆船木偶雙響笛蝴蝶七色輪等每件祗售洋三分跳馬指揮刀雞鴨狗虎銅喇叭木氣槍等每件祇售洋五分其餘不勝列舉大槪每洋一元可購數十種云 
[梁新記絨線襪减價]  
　　南京路中市一五二號雙十牌梁新記兄弟牙刷公司每年由香港運銷京津之絨線襪爲數極夥惟今年因戰事影響銷路銳减以致存貨極多現該公司將男女各式絨線襪門沽廉售每雙大洋五角兩雙九角五分半打二元八角一打五元五角批發則另議云 
[足安冬季新貨減價]  
　　北四川路九號足安分銷處於昨日起將各貨一律大减價日規牌羊毛襪每雙一元四角全毛直貢呢每尺一元一角大衣厚絨每尺八角德國衛生手套每對七角半條子駱駝絨每尺七角半華達呢每尺三角八分厚花呢每尺四角半新樣花邊每板七角半印花毛絨每尺一角手拍每條九分其餘毛絨線售價亦廉云 
[先施火爐新到一批]  
　　先施公司樓下五金部因天氣漸冷發售火爐爲各界應用花樣較去年爲多自運德法著名燒靑各種火爐均備又先施工廠新造十餘種火爐質均優美純屬國產定價便宜以備各界及時採購云 
[年髓餅乾之創製]  
　　北四川路横浜橋北德順牛肉莊陳安餘君近發明牛髓餅乾一種係用童牛骨髓及富于滋養等食品所合製有健脾開胃補精益髓之功效各南貨店均有發售云 
[天佐堂再贈半價優待券]  
　　五馬路盧信隆經理之廣東天佐堂老牌調經丸前曾贈送半價優待劵購者非常踴躍近因各處要求者多故定於夏曆十一月初八日仍在本報該號廣告中刋贈半價劵一天以期普及聞自此次優待以後不再刋發此項半價劵云 
[鑽石手表鐲之新貨]  
　　先施公司鐘表部刻由奧美加（ＯＭＥＧＡ）名廠運到大批全白金鑲鑽石手表鐲式樣新奇爲上海所罕見者聞定價甚低冬節送禮尤爲妙品云 
[世界影片公司開幕紀]  
　　北四川路世界影片公司於本月二日行開幕禮上午茶點下午宴會各界來賓百十餘人頗極一時之盛云 
[「邊外英雄」影片述評（二）]  
　　片中情節有與前在卡爾登映演之情海熱潮相同處前爲移民西美後爲殖民新大陸途中種種困苦艱難亦有同處表示愛情處亦各有相合其表現之若隱若現亦興「爲國犧牲」中相近似也片中克利更飾演白利因威爾遜飾演茂蘭其表情之細膩熨貼厥有四點 
　　（一）當白與茂麗初會後白爲一女孩裝置玩偶茂麗遙見欲前不前佇立觀望此種神情殊表妙極 
　　（二）當茂麗遭火白氏往救而吻之茂麗佯嗔及後則致謝並謂前此吻吾無妨也若即若離殊好看煞人（三）茂麗將嫁時聞白友人言有好消息致白匆促含蓄之狀將心中千萬心事一一托出於是吾知茂麗乃愛白之甚者 
（四）迄後白氏自遠地來歸遙立栅外茂麗一見欲前不前恰與初見時同一情狀然一種又驚又喜之狀更令人魂消 
片中克利更之英雄義俠對茂麗之情藴於心中可與爲國牲犧中之賴拿代多及情海熱潮中之却爾斯萊並駕前驅對於表情更近似於賴拿代多也 
其外若傑克孫之凶惡粗陋對於白利恩之忠心俱臻佳境温傑之挾琴而歌携烟而嚼不愧爲移民中之天眞獨子也 
此片可以爲我國民訓者甚多我國以坐守家鄉爲貴以得金爲志大好河山若西藏靑海蒙古已不之圖任人侵略甚矣哉温格老人之言也「成　立國當注意殖邊懇荒非掘發黃金所能濟事者也」四百年前非有艱苦忍耐之移民今日美國之强盛西部之富足烏乎可期移民之中途餒志者多矣紅人千百成羣之襲擊密蘇里河遼闊之阻隔無舟可渡無路可行此種莫大困難卒能戰勝而越過这其艱苦爲何如方今吾國盛倡裁兵之際裁兵後兵之處置若何殊一大問題然數百萬方里之土地莫大之利源任人呑佔懇荒計畫闢利源救國運其可緩乎當局其有意也否我國民受此訓亦將打破成見而努力進行懇荒計畫也乎（良斌）（完） 
 
 

Page 16

 
 
1;第一萬八千五百九十七號;中華民國十三年 西曆一千九百二十四年十二月四號
星期四 * *[「鐘樓怪人」影片之活動廣告]  
「鐘樓怪人」已定於本星期五開映於愛普廬連日定座者異常踴躪昨日該院主人又特請美人某君扮演郎却乃氏在該片中所飾之怪人形狀畢肖預備汽車一輛在街游行藉資鼓吹云 
[球戰歡聲]  
　　籃于奪標比賽前夕（一日）靑年會日校籃球隊與全黑隊假法界天文台路棒球塲健身房作全滬華人籃球奪標比賽公請葛雷博士爲公正人銀角一鳴雙方竭力作戰均極攻守之能事故分數相持不甚上下惟全黑隊於最後五分鐘續連擲中數于給果分數爲三十與二十二之比全黑隊獲勝云 
　　足球錦標决賽金陵大學附中足球隊年來屢爲寗垣中學之首選前日（二十九日）在寗與滬江附中球隊比賽事前雙方公請張信孚君爲公證人午後一時即開始比賽未五分鐘滬江即被金陵中鋒黃和吟君攻進一球是時雙方攻守　烈故上半時爲一與零之比下半時滬江又連被金陵左翼陳鎭和君攻進二球至最後五分鐘　金陵爲滬江前鋒攻進一球結果遂爲三與一之比金陵勝云 
　　乒乓錦標决賽上星期六下午七時上海乒乓聯合會假座北四川路廣東浸信會舉行上海乒乓錩標决賽比賽團體爲中國檯球研究會及華一乒乓會首由主席王耀三君報告繼由辛酉社奏樂即開始比賽公請馮錫康君爲公正人結果中國檯球研究會勝研究會賽員姓名如下王伯洪孫聖章許崇業朱楫庭李傳書曹國衡許立卿胡鐵吾周永　許崇富林斯春 
[游藝雜述]  
　　歌史顧翠顰工鬚生隸大世界羣芳會至今僅一月有餘而聽者已多贊揚翠顰能戲頗多每一登台態度從容歌時天賦珠喉宛轉淸嘹尤堪動聽羣芳台上不可多得之人才也 
　　大世界導社新劇演「薛剛大鬧花燈」頗得一般人士之歡迎日前有友人之約余　驅事往觀顧無爲所飾之薛剛勇武可觀口白淸亮一種戇頭戆腦之行爲做來妙不可言怒打張天右一場殊覺有聲有色林如心飾武則天王貌綺年丰姿嬭娜喉音淸脆嚦嚦可聽表情細膩做工入情新劇塲中殊不可多覯 
　　蘇灘葉如玉性沉默寡言笑容貌美麗歌喉淸嘹獻藝於新世界以來一般遊客皆爭揄捧前夕余曾聆其淸歌歌來宛轉淸幽鶯啼嚦嚦醉人肺腑其母醒儂雖屬徐娘半老然嗓音亦頗不惡亦可喜者（施仲和） 
[集會表]  
　　陽曆本月時間　地點　召集者　事函 
四日午後四時　圓明園路二十三　拒毒　事務所　第十四次董幹聯席會議四日歷六日　假座新世界　舉行糧食平價　藝會　糧食平價游藝大會六日　假麥家　天安堂　上川交通股份公司　臨時股東會七日　望平街恒安里　浦東同人會　開歡迎會 
[天氣報告]  
　　徐家罹天文台昨日下午四時三十分氣象預報云天晴或將稍寒由東及黃海上將重有北風澎湖羣島與呂宋之間天氣惡劣颶風或將折趨東北向巴林塘海峽進行又昨日下午三時前二十四小時内本埠氣温最高六四．四最低三六．七去年同日最高五四．七最低三六．Ｏ 
 
