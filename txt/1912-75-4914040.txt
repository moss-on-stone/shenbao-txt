# 1912 - 75 - 4914040

 

Page 1

 
 
評論 
[論女子要求參政權問題]  
　　男正位乎外女正位乎内古人之恒言也至於今日則固時異勢殊有萬難以一概論者是女子之參議國政亦或今日世界之公理美洲然歐洲亦然卽我中國又何不可導東亞之先而與男界相商榷以國政然要求之不已至羣以武力相競爭斯亦異矣 
　　溯夫參政云者乃一國至要之問題合羣策羣力以爲國民謀幸福者即在男子亦以知識爲前提非人人可得而叅政也有識者於此猶或憂之謂以吾國人類之不齊今者竟一躍而躋共和之域其富於法政之知識者固自足以勝任而愉快然以吾國敎育之不普及人民程度之不劃一爲共和國民前途計尤宜提倡法律敎育求一般人民知識之普及以與歐美共和諸先進相競爭於二十世紀之新世界使此東亞老大之帝國永脫專制政府覊𩉴保持共和秩序以樂利斯民豈非東亞無上之幸福而我中華民國竟以先知先覺躬奉其盛也耶 
　　今試問女子普及之敎育果勝於男子焉否乎且其所謂學識程度云者果足以勝叅政之重任焉否乎一旦而叅議國政其勝任者幾何其不勝任者又幾何當此大同平權之會原不必沾沾家政範圍以女子不得與聞閫外爲天職第就事論事亦當較量其一般女子之智育以爲賦與參政特權之標準否則貿焉不察而總統贊成議院通過則各省之女子俱在可與議政之列其一般入選者又未必盡有法政之知識此則匪惟不能造福於人羣押且忝列議員而自覺其減色故記者於此竊敢下一平情之論與其當前而立事要求何如姑緩斯須以預爲籌備敬告諸女士其亦少安毋躁焉可　　何則參政問題有自然趨勢之階級非可語於急求者也且亦非可强力從事者也矧當共和進行之會一律平權何有男女之歧視者而乃始則以武裝的狀態同詣參議院與議員雜坐咆哮而抗激矣繼則閧至參議院將各議案搜索一空搗毀玻璃窗踢仆侍立巡警矣終且六十餘人身帶武器直入參議院議長無法電請保護近衛軍士二百餘人且紛紛前往該院救護如防大敵矣熱血狂湧變本加厲以如此程度不齊之女子而謂可遽與以參政權也有識者當亦匿笑於其旁耳嗚呼女子嗚呼新邦締造促進共和之諸女子 
大總統命今 
[三月二十日]  
　　臨時大總統令八旗長官原爲一旂表率亟應擇賢任使以期措置裕如應責成都統副都統管理各營長官於所屬叅領翼長營總及卓異記名未記名人員内擇其精明幹練通達時務爲衆望所孚者破除成例秉公選舉開單呈報以備存記委任如所舉人員内有營私舞弊爲衆指摘者即由該原保官負其責任此令 
　　山西民政長李盛鐸呈因病請假就醫等語應如所請給假兩個月委任周渤署理山西民政長此令 
[專電]  
　　四國銀行團反對華比借欵之照會昨已繕就预備今日送至外務部請轉達袁總統 
　　比國借欵第一次豫付銀五十 
 
 
 

Page 2

 
 
萬兩已於昨日交付　　前日内城右二區巡警在西單牌樓手帕胡同學部司員某宅内搜獲炸彈一百九十七枚 
　　此次保定西陵兵變發難者皆係淮軍袁總統特由保定調來朱廷貴邢長春二人（朱係前任保府中協邢亦係老務營）命往各處撫慰各路淮軍勿再生事（以上北京） 
　　津浦鐵路南段一帶土匪日盛昨日火車開至三界地方有土匪扯紅旗命其停車意圖攔刦幸司機人開足速力始得衝過未爲所襲 
　　蚌埠宿州車站附近土匪刦案日有所聞 
　　孫總統因南北統一戰事終止南京大本營應卽取消今由參謀總長核識有月杪裁撤之說 
　　財政總長採用委任制度擬定金庫則例十四條呈請大總統咨交參議院議决實行以爲統一國庫之基礎 
　　陸軍部副官陳魯被人誤剌殞命黄總長憫之呈准孫總統擬照左都尉陣亡例賜卹給予一次卹金八百元遺族撫卹金每年四百五十元（以上南京） 
[公電]  
　　北京軍界統一會電　孫大總統各部長各軍司令黎副總統各都督司令各報館公鋻共和宣布一月而統一政府未能成立袁大總統受任十日而内閣國務員未能發表此□陷入　　無政府之危險外侮内訌相偪而來存亡之機間不容髮代表等奉派來京目擊北部軍心方虞奸人煽惑雖肇亂未成然示警於吾國人者至爲痛切南方近日亦復屢聞軍隊滋閧當事諸公能支拄於民國未成以前者以解決政體人無他志今則時愈艱危勢愈散漫恐先以武力造成民國者後將以兵亂破壞民國矣言念及此深爲寒心北京政局以國務員多日未經宣布人懹觀望總統兩大並立事權歧異此次組織政府遷延不决統一命令不能早日施行使軍隊日形危險籌畫安置計無所施諸公身當重任惟望化除意見解决統一國務早定責任之人南北可免崩解之慮且代表熟偵近狀知外患内憂消息至惡不忍默息爰具電聞惟希諸公專注大局共籌協濟並懇將南方近日組織内閣情形電示衆知以釋羣疑尤所叩禱軍界統一會大通代表曹赤霞馬林陽河代表徐廷榮張炳爾浙江代表張栩屈映光江北代表甫汝霖山西代表王人杰湖北代表趙均騰張昉彭方傳揚州代表華彦雲直隷代表孫國英戈寳琛彰德代表王子甄通州代表張殿如河南代表劉承恩張錫元同叩養 
　　武昌黎副總統電北京袁大總統各部首領南京孫大總統參議院參謀團各部總次長各省都督督撫各諮議局各議會各軍政分府各司令各報館蒙古王公聯合會公鑒前以國都未定曾於江電披瀝詳陳幸蒙嘉納迺總統蒞職已越浹句國務各員猶未決定夫有政府然後有國家有部員然後有政府若總統擁虛號而各部無顓司是猶五月胚胎半齡齠齔形骸不具其狀與無政府同方今一髮干鈞存亡呼吸直追急起尙懼失時十日之間已非昔比一之爲甚豈堪再悮敢就目前危象重爲諸公涕泣陳之自東南各省首倡義兵外人商業損失鉅萬徒以無隙可乘含忍未當迺者京畿搆變波及津保長衢夾巷鞠爲邱墟甲國增兵乙國接踵選地屯營分曹巡市自由行動莫敢誰何陽爲衛商陰爲滅國聯軍之象復見目前望燕雲已成戎索此對於外交可爲痛哭者一也南北交戰自秋徂冬倉卒募軍率無紀律以敗爲功以亂爲正以囂張爲平等以迫挾爲自由名器爲植黨之資主將爲護符之具上行下傚此仆彼傷賞罰不明號令不飭省自爲域軍自爲家凶噩所傳如響斯應始於導綫終於燎原豆剖瓜分不知顧恤且長江伏莽尚梗新朝勝國羽林猶沿舊幟稍失遷就變起蕭牆此對於軍政可爲痛哭者二也滿淸叔世新政繁興財力困難已臻極點借債修路遂爲囗王爾者東南軍隊名目繁賾江漢一隅幾盈一萬調查各省亦逾曩額餉械俱窮公私交困欲裁則有譁潰之慮欲留則無應付之方大局之危已如纍卵且各司建設經緯紛繁匪有鉅貲尤難擘晝剜肉醫瘡必仍借債抵礦抵路各不相謀列强耽耽蹈瑕思逞壟斷借欵監查用途稍一失宜已制死命殷鋻不遠卽在波蘭此對於財政可爲痛哭者三也江淮流域久困水灾家無饔飱道有飢饉中更兵燹蕩析離居迺節届仲春猶未安宅滔滔江水已漲丈餘蕩田不除潰堤未復及今不救浩劫已深弱者化爲游魂强者趨爲流寇僵屍纍積癘疫流行骨肉相殘將無瞧類此對於民政可爲痛哭者四也四民雜處惟士難馴嘗平養客唐宋策科皆以覊糜隠爲消納迺軍事初興學堂中輟師徒數萬麕集城垣糊口無資鳴儔横議各區黨派互相觝排裂冕毁冠潰坊圮表洪潮澎湃山谷爲傾雖有賢良亦甘蹈引夫國無敎育則綱紀頽士無防閑則禮義廢回紇雖滅猶戴袄祠身毒雖墟游士其行可怵其境可憐龜毁櫝中咎歸主藏此對於敎育可爲痛哭者五也凡此犖犖諸端關係存亡彰明較着其他險狀尚有難觀縷數者而扼要問題首由於都會之紛爭繼由於部員之各執感情所蔽意見所蒙遂致將億兆生靈擲諸孤注言念及此不寒而慄夫以我同志諸公出生入死萬禍不辭但爲同胞謀幸福非爲個人營權位光明磊落之心早爲天人所共矚中山先生號召海外埀三十年功成身退　然不污立懦廉頑尤堪矝式是吾黨之功已不待元洪表曝至義幟初張萬流仰鏡民權主義昭然揭日月而行倡憲黨者旣反翊新猷伐義軍者亦暗輸同意現在共和成立南北一家起義與加功實行與暗助兩面相權孰輕孰重此中亦驟難軒經竊謂破壞建設才雖相異用實相資當此四面楚歌事機危迫國務各員但須擇學識經驗確有專長無論新舊南北皆當協力贊成以蔪成立縱萬一少數部員全才難得亦當統權利害稍示通融斷不能以一髮之微牽動全體一部不職不過失司各部未成立召亡國此中關係無待解人况彈劾之權猶操國會與囗囗於今日寗補救於將來明達如公諒必能共體時艱早决大計設再遷延不决禍變日深十日以外將有復求如今而不可得者鷸蚌相爭漁人得利彼時受臧獲之慘痛悔昆弟之爭持滅種已成噬臍何及元洪殘喘尚存初心未泯沈機觀變戰戰兢兢誠不忍大好河山及身剖裂心所謂險不敢不言昔楚莊之訓國人也曰禍至無日蘭廉之誡届氏也曰師克在和况在斯時尤爲危急近聞滿蒙諸族猶且力持大體緩派議員卓識公忠同深欽佩矧我同族反事稽延生何以謝遺黎死何以對烈士伏乞互相敦促廣爲開導俾民國政府早日觀成振領提綱猶可爲治功魁禍首爭此須臾倘得邦本奠安主權恢復馨香尸祝定仰元勳元洪雖受妄言之罪亦可以瞑目矣臨頴雪涕不知所云元洪叩𧜗亥� 
　　江北聯合分會電　各報館轉蘇省議會江北各議員鋻江北面積廣袤係爲完全行省區域前由本會發起組織江北議會函請公等遄歸公同商辦頃閱報載有公等辭職一事具見公等贊同本會辦法請即返里共圖進行毋任翹企江北聯合分會漾　　常州胡敦復等電　南京陸軍部總長黄鈞鋻常州中學監學陳大復爲常州司令趙樂羣於半夜在該校刦去閉置密室肆行慘殺乃復揑詞 
誣報冀逃法網道路之間聞者髮指事隔四日諒鈞處早定有辦法乞即從速施行彰人道胡敦復吳在淵華綰言朱湘帆吳步雲郁少華張季源平海瀾顧養吾錢伯圭章行嚴（又致蘇州莊都督電與此同） 
　　旅滬甬紳虞洽卿君電　杭州蔣都督鍳吾浙盜風日熾民食告罄治安生計未聞籌備遽先提倡統捐無怪羣情解體不急安撫必釀後禍准明晨來杭面商種切謹先電聞虞和德叩漾　　泗水粤商全體電　上海華僑聯合會鑒查養日解回七名監禁尚有八十三人慘狀難堪乞電政府交涉速釋爲要苛例尤望設法銷滅以顧國體而蘇僑困粤商全體同叩　　上海華僑聯合會電　袁大總統黎副總統各省都督各報館鑒疊接泗水公函謂前泗水商會坐辦漢旗楊雨侯曾充當满淸偵探誣害同胞姑且勿論此次荷人虐待華僑探悉彼亦從中煽動意圖陷害衆擬對待始行濳逃中華乞轉請正副總統及各省都督查拿究辦等因特呈華僑聯合會叩　　又電　泗水商務總會曁各團體諸公鑒民國初建百政待舉擴張軍與華僑有密切關係請將救亡捐軍需捐愛國捐國債捐等歸併海軍捐合爪哇全島華僑實力進行乞提議施行莊嘯國叩　　上海自由黨本部電　南京黄公克强鑒自由黨發起之初承公慨允爲副主裁現公已解兵柄因於本日在滬召集七十二支部職員公同舉定懇卽實踐前言早日蒞滬視事宣布黨綱以謀進行自由黨本部曁七十二支部職員叩　　又電　南京孫大總統鑒自由黨發起之初承公慨允爲正主裁現公已解政柄因於本日在滬召集七十二支部職員公同舉定懇即實踐前言早日蒞滬視事宣布黨綱以謀進行自由黨本部曁七十二支部職員叩　　揚州徐寳山電　各報館鑒满淸傾覆共和告成南北一家舉國同意斷非少數宗社黨可有能力使之死灰復燃亦斷無愚戇之人受其鼓惑以爲全國公敵乃二十二號報載謂某都督派探梁鴻壽來揚密查有無宗社黨匿跡其間又云陸軍部派高管帶率領粤兵一營到揚鎭攝各等語查某都督派探一節事之確否誠不可知至於陸軍部並未調兵來揚則彰彰在人耳目無可譌飾者現在揚郡謠言甫息忽又有此登載顯係有人從中煽惑冀遂其傾陷之謀殊不知此等伎俩海内明達早已洞燭其奸吾揚紳商軍民尤屬不言而喻寄語造謠之人可以休矣毋再枉費心機爲是徐寳山叩 
　　沈佩貞女士電　北京袁大總統南京孫中山先生唐閣總參議院諸君均鑒女子參政問題爲共和民國所必要懇即照准沈佩貞叩要聞一 
[唐總理赴𡩋會商之要政]  
北京總統府確實消息此次唐總理赴寗由袁總統囑與南京政府提商之要政凡有六項探錄如左（一）國務部長之任命事宜（二）借欵須由參議院通過（三）關於内外官制官規之編纂事宜（四）分籌各省軍隊屯守辦法（五）海軍各艦將來如何分配泊守之地點（六調遺湖北及四川軍隊進𠞰升允辦法外交團詰問新政府成立期聞唐總理在京時外交團由英公使朱爾典君領銜曾有公函詰問唐氏謂貴國總統現已接任内閣亦發表而正式政府究須何日成立請卽咨覆以便轉達敝國政府預備承認貴國爲共和民國之一切手續等語唐總理答以俟本總理南京遄返後卽可宣布云 
[外蒙古聲勢日張]  
　　兹據最近報告外蒙古活佛自接得袁大總統之警告書後當卽召集諸王公及所謂各部大臣等籌議對待方法聞此次會議之主張約分二派議論沸騰各不相下北蒙古諸王公之主張異常强硬絶對不允讓步並决計進兵满洲以壯聲援所需軍費由某國借用債欵並謂中華民國政府恢復秩序鞏固基礎至少亦需二三年一朝與蒙古開戰土地遠阻進行不便我蒙必佔優勢况蒙古於此二三年内亦得利用此時機養成精銳之兵隊卽人民一朝得脫覊絆亦必能効死疆塲成吉斯汗之雄圖不難再見於今日云云惟南部蒙古諸王頗識時勢不贊成此强硬之論略謂民軍旣統一中國已爲中國之主人一切新政必能銳意改革富强之基指日可見不幸若起戰事蒙兵恐不能敵徒流無意識慘血而外人將乘隙而起於我蒙古前途實無利益兩方面各持一說迄未决定後活佛與參謀總長陶什陶密議多時始行閉會翌早分發電報兩通一致東京一致聖彼得堡聞須俟接得兩處回電後對於吾中華民國之新政府始發最後之照會云 
　　又聞庫倫蒙古政府對於總統勸告毫不爲意昨又由該政府派蒙人洛克與哈爾濱某國洋行訂購大宗軍火以爲將來擴張軍備固守圉邊之用　　又佔據呼倫貝爾之蒙兵雖知中國國體已定仍持反抗之態度不改舊轍且恐兵力單薄防守不易擬於本月内將呼倫所屬各蒙旗子弟凡十五歲以下三十歲以上者悉數挑送來倫編練成隊但該蒙人舊臘初旬攻入倫境時此間土著名蒙族並未附和現彼亦擬設法聯合未知從何著手也0 
　　方庫倫宣告獨立時袁大總統曾電某蒙王等陳說利害令其取銷獨立然迄今尚無復電袁總統旋派人密查實受某國運動含有外交問題並詳詢被蒙人驅逐回國之華官亦一口同詞謂係外人煽惑袁總統爰即電令南部某王等來京詢商一切並籌對待方法聞該王等現已起程業在途次其頭道差員昨日已經到京在總統府投到意欲求見當蒙大總統諭令俟該王等來京後一同入見云　　又聞在京蒙古王公接到蒙古獨立電報後知此事明爲某國所煽惑冀收漁人之利當進内奏明淸太后淸后尤不謂然即着各蒙古王公在綘風軒内商議對付辦法旋擬成諭旨一道内容甚長大略係述明某國素日對於蒙古之野心及蒙古獨立之利害著趕緊將獨立取消以杜外侵而保疆土等語當由淸太后盖用御寳各蒙古王公並依次署名告明袁總統後隨卽電致蒙古不知能有效力否也 
[陜事和平解决之確報]  
　　此次升允擁兵據陜警報疊傳袁總統當派趙周人統制前往勦伐惟袁總統因思和平解決故於出發時囑其先以解入手兹聞趙統制昨有電上袁總統云升允接到共　諭旨及優待共和條件頗爲感泣但云允係淸朝之臣現在各軍主張勤王勢難遏止今旣奉懿旨當令全軍反戈歸朝允豈敢違諭反抗云云 
　　趙統制又致姜軍鬥電云養電計逹覽倜督隊援陜沿途兵丁均恪守紀律異常安靖當每名賞銀三錢以示豉勵凡經過州縣村莊男婦老幼均挈壺舉酒塞道歡迎仰見我憲台聲威遠播倜等亦與有榮焉到省後以兩軍雜處易生事端又派都司牛勤元張士龍董玉發爲總稽查格外防範以期萬全倜到日即函致升馬力陳大義刻接回函已有轉意當可就我範圍倜明日即赴咸陽相機辦理倜眞 
　　又陜州毛參議電致袁大總統云繼成十四日到長安馬安良已决計不戰升亦有退意趙倜張鳳翽刻在乾州與馬安良磋商停戰條件繼成亦擬由西安赴乾州一行西路戰事和平了結乞釋厪念北方大局情形繼成已向此間紳民詳細宣告西安尚屬安靖聞憲台業於初十日行就職禮謹叩大總統康健繼成寒印　　又蘭州諮議局臨時會會長李鏡淸劉爾炘等上袁大總統電云趙藩司維熙接護督篆數 
省各界均皆承認前敵軍隊已允撤回請將具懇協餉二百萬兩迅速撥 
 
 

Page 3

 
 
解諮議臨時會會長李鏡淸劉爾炘等叩 
　　法公願調停中荷交涉 
聞南京政府爲南洋爪哇荷官虐待華僑一事曾有密電致與袁大總統謂此事荷人如不妥善了結其最後辦法除由南京派遣軍艦前往外擬將駐荷外交專使及各埠領事一律撤回與該國開特别交涉等語此事現爲駐京法公使聞知已致電南京并函告袁總統擬由該公使出爲調停以期和平了結不知信否 
比國借欵與四國借欵之 
[眞相]  
　　此次唐紹儀帶往南京交參議院議决之借欵合同乃係比利時之惜欵合同其債額一百萬磅其用途係塡補中央曁各地方虧空所需其償還期十年其利息五五其手續料十分之五其効力以叅議院通過之日發生其交欵期限分四週 
　　至大宗借欵乃四國銀行團之專賣 
品須俟臨時政府組織成就后方能開議現時僅有此意思並無提議之行爲但旣有此意思日俄兩國爭欲加入故四國銀行團已允許俄人百分之五至日人一方面則四國銀行團尚未與之詳細議及云 
　　又聞日俄兩國未請加入之先雙方已密議數次因去年盛宣懷發起四國借欵曾議以東三省賦稅作押此議果成則日俄數載經營一旦付諸東流大爲不利今中國旣又提議借欵仍恐重申前議日俄爲保護其利益起見故亦運動加入云 
[北都近事]  
　　聞天津領事團昨有電致袁總統要 
求在津各洋商因兵變損害之賠欵略云領事團此次向張督請求賠欵久未得允以致被害各商均難開市實屬有碍商務應照北京被害洋商辦法一律賠償以恤商艱云云 
　　籌備處外交股員因各省多有私向外國借欵並將本省土產作押情事若不早爲取締將來恐多交涉擬請致電駐外各交代表轉告各國政府自陽暦三月初十日以後無論中華民國及蒙满人員有借欵之事非有袁總統簽字蓋印不能承認否則作爲無効爲此先行聲明以免將來釀成重大交涉昨日已將此項公呈議决呈請袁總統核奪施行 
　　度支部因新政府發表在卽昨日全體提出辭表向總統辭職要求委人交代袁於該辭職表上不加可否但批交回二字却之 
　　又總統府消息段芝貴已在袁總統前聲明願任總統府之叅謀員决不他就並聞總統府中本設有各股辦事員段係軍事叅謀股之股長云 
　　民國政府不日成立各部首領副首領以下各員雖未正式選任然物色銓衡略有範圍近聞满族諸人以各項要職并無满蒙一人不合五族平等之義即請袁總統設法挽回聞袁總統曁唐總理業已允認因有選舉满人一員充爲國務大臣之說 
譯林（蘇譯） 
[金剛石（續）]  
　　日本人之好尙稍近美國然日本人之於寳石不能如美國人之一意收買盖各國於寳石往往重徵關稅而美國則不斤斤於關稅之多寡日本不能故雖偶見亦極稀少大率以眞珠爲满足而培殖眞珠之行其現象亦頗佳 
眞珠之美惡不能一致大抵以產於印度者爲最次則波斯若南洋美國日本雖亦產有眞珠但其品質較各國所產爲劣故目下優者仍陸續輸入日本至金剛石則常其發現之始不過限於亞弗利加南部各處而今日每年之產額已達一億六千圓其中八分爲魯比耶司會社所發掘此會社有英國政府保護礦夫無慮二萬數千人人世之於虛榮殆猶饑渴之於飮食卽以金剛石而言不過爲噴火山之土所變故多發見於火焰之中迨經化學家之解剖亦不過爲炭素之變形若以此燃燒則等於重量之炭素倘更加熱則成黑鉛原無足貴第以其光澤美麗世上無物可以過之遂爲世界之寳物耳 
金剛石之磨法發明於千四百五十六年自此磨法發見以來人世之於金剛石辄視爲稀世之珍千七百五十年出版之地圖於阿弗利加部特書曰此處有金剛石亦足以見人世之好尙矣至歐羅巴初見金剛石之時期相傳在千八百六十七年 
當時雖有金剛石而人不知嗣和蘭利子克列克民人手中偶持有光之石把玩爲府亞之童子所見愛其石之光彩煥發思欲得之遂紿而取之以贈於亞沙而司敦博士迨博士鑑定之後於是始知有金剛石是時巴黎適開博覽會此金剛石亦同時陳列遂爲喜望峯殖民地知事屋代保司以五百元購去（未完） 
[淸談（東吳）]  
　　蒙古宣言獨立之後居然有内閣有各部院有參謀總長居然借國債通國書講國防然時不兩月内訌之機已伏亂事之起如蔴徒使外人耽耽其旁張網以待收利之一日夫所謂獨立云者豈徒名詞上之美觀也哉所謂内政外交云云者豈徒爲各個人爭權奪利之碭哉國有與立人在自爲有識者竊惕然於謀國之不易矣 
小説 
[俄王之偵探　（三十六）　（無名）]  
二日母舅對余說道我想來脫考脫他們有一二人不與他們同道的昨日來的二人我還記得的三年以前在葡杜總會内爲人驅逐因爲他偷牌之故那人面瘦鬚黄名叫堪堆我意來脫考脫必然還没知道不然决不讓他雜在正人之間母舅説時且吸其煙尾窥其意似欲以此事略示端倪於來脫考脫余忙阻止道母舅此事决不可向來脫考脫說明此事爲來脫考脫自已之事我們何必干預母舅道你說的原也不錯但是我們日在一處的人决不可入以非類任令混雜至此我雖不言我亦决不再赴他們打獵之約余道這却不可我想來脫考脫不過一時不及檢點母舅若能隨時指檢點他原是個極好之人倘若居此蘇格蘭稍久事事必能悉合矣母舅道我郤不然此事豈可隨便我實告你我处後决不還請他們使這無賴堪堆到我這裏至明日余與來脫考脫之友名楷密曲者同 
獵盡日甚歡至下午四點鐘時余别同獵之人自黑山而歸余自思余至母舅家時天必已黑余所取之道係依河而行約兩英里穿一樹林再過一荒地那荒地多水淖陷穽不經意的人每有傾跌之虞余當時約行三刻鐘時正行至樹林處置槍於肩天已大黑幾不能辦余之道忽聞似有人聲余乃駐足而聽夜靜天空覺其聲甚近然其語甚細余仍不悉其何言未幾聞脚聲踏於落葉上更近余後 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[蘇都督府令彙述]  
　　江蘇都督莊爲公布事據民政司稱三月十八日准江蘇臨時省議會知會議决否認參議院行公布各縣民政長知照此令 
附議案　本月十六日議决否認參議院議决南京府制案臨時政府地點已定北方南京係完全江蘇轄地頃參議院忽議决南京府制實足淆亂全國觀聽且以南京劃出於江蘇區域之外竟無一語通告本會蔑視吾省人民已極查本會於該院議决各案早經聲明與江蘇義務有關係者槪作無效何况侵奪本省主權之議决應電請大 
總統迅將此項官制取消一面知會都督查照謹議 
　　江蘇都督莊爲公布事據政司財政司會稱三月十六日准江蘇臨時省議會知會議决江淮水利公司測量事宜繼續進行案一件到府除咨復並照會沙局長元炳外合行公布各縣民政長知照此令附議案　查江淮水利測量局之設係爲江北永澹沈灾張本今工甫及半允宜賡續進行沙局長元炳任事以來實心經畫成績昭然自無庸另行選舉應由都督照請如常擔任以竟全功除應續發經費歸入本年預算案辦理外謹議 
[寧蘇議員名額之分配]  
　　省議會議員名額前奉都督諮詢應否仍照舊時寜蘇定額各按納稅額分别核計分配抑合全省統計别定支配方法自經大會公議交付審查後各議員對此問題發抒意見者頗衆有主張暫依舊制辦理者有主張以人口爲標準者有取地方主義每縣平均選出兩名者茲由法律審查會報告以諸說雖均有理由亦多窒礙之處惟姚議員文枬意見書主張稅額六十萬以上者選出議員四名三十萬以上者選出議員三名九萬以上者選出二名九萬以上者選出一名依此計算寧屬得議員五十二名蘇屬得七十三名仍合一百二十五名之數按此說仍根據稅額而與人口地方及舊制之三種主義亦略可貫通大致相符會員一再討論欲求比較平均舍姚議員之主張似無善法已將審查結果提出報告此案於二十三日（舊暦初五日）大會公議通過矣 
[蘇都督批斥攻訐法官]  
　　興化縣公民李綺園等以該縣審判廳各員開支公费過鉅難以担任舉魏鼎新任審判長禀請核示奉莊都督指令云禀悉查司法官爲終身官非受刑事曁懲戒處分雖上級官廳不能擅令免職乃該民人等爲自私自利起見於由省派委之員一味排斥藉口於開列經費爲數過鉅縣中不能担任擅舉魏鼎新以代不知開支經費省中業已列有預算將來仍須按月核銷該員等斷不能於定額外多支一錢且即如原禀所言開列過鉅亦自有上級官廳爲之糾正斷無任聽一二人擅請免職之理况司法官吏須合法定資格經本都督親加考察方可任用若聽地方三數私人指定任意排擠以一紙郵禀發生効力無論何國無此政體至該廳審檢各員並未經本都督令其解職該民人等遽稱自行開票選舉此等舉動可謂荒謬嗣後如再有此等情事唯有一槪置之不答以安任事者之心而杜地方囂凌之習此令 
敎育部呈覆總統注重師 
[範文]  
　　爲呈覆事三月十四日奉大總統令開（中略）查閱臨時公報第三十二號載有該部通告各省電飭令高等專鬥學校從速開學免致高等學生半途廢學中學畢業學生亦無升學之所云云自是正當辦法惟敎育之義首貴普及作人之道尤重童蒙中小學校之急應開辦當視高等專鬥爲尤要顧欲興辦中小學校非養成多數敎員不可欲養成多數中小學校敎員非多設初級優級各師範學校不可雖一時權宜與永久經制自殊而統籌全局亦不可顧此失彼此時注重師範旣能消納中學以上之學生稪可隠植將來敎育之根本是當務之急者爲此令仰該部迅卽妥籌辦法通告各省將已設之優級初級學校一併開學其中小學校仍不可聽其停閉速籌開辦是爲至要此令等因奉此竊維普通敎育爲培養國民之根本未可一日廢弛本部於正月十九啓用印信之日即頒布普通敎育暫行辦法十四條第二條聲明各州縣小學校應於元年三月初四日一律開學中學校初級師範學校視地方財力亦以能開學爲主云云嗣復訂定普通敎育暫行課程標準移咨各省都督飭屬施行各在案具載臨時政府公報第四號中此令發後各省中小學校及初級師範學校已陸續如期開課近因南北統一大局粗定本部念各高等學生半途廢學之可惜中學畢業生無升學之所故有速開高等專鬥學校之令令中所以不特提優級師範學校者因優級師範在學校系統中亦係高等敎育因用高等專鬥統括之詞匪敢輕視師範置之不顧也我大總統熱心興學欽佩莫名惟政務殷繁百端待决或無睱瀏覽公報請飭秘書處將公報所登本部法令後先攷核便知本部辦事之次序未當顧此先失彼致蹈鹵莽也 
[財政部之銀行計畫]  
　　海外匯業銀行　　據錢法司案呈竊照現值政府統一各省善後之際百端待理需欵繁鉅仰給於部固屬同一爲難思取於商更慮易滋纷擾内地之元氣已傷目前之籌款無從爲今之計舍發公債而外别無良謀查募債之道必與歐美有無相通方能措置裕如而尤以釆用金匯兌本位以定基礎提倡海外匯業銀行以爲樞機圖國際通商之便免匯票變動之害固交易之信利外資之用挹彼注茲酌盈劑虛非獨濟一時之急抑且宏遠大之規辦理得法奬土産之外出謀現金之内輸公債之本利藉可相抵幣制之根本頼以鞏固本位相等銀行已設公債借換而利息低减商務擴張則正幣内充寳於國計民生大有裨益除幣制則例另再擬訂外謹仿各國特許銀行之制擬訂海外匯業銀行則例三十二條謹繕淸單呈請大總統俯賜察核 
　　惠工銀行　據錢法司案呈竊維農工商三業於一國經濟勢如鼎足農商各銀行則例業已次第呈請咨交參議院議决而惠工銀行之設亦不容緩此種銀行營業專以股票債券作抵放欵蓋工業消長隨世變遷路礦事業需欵較鉅資本家每以投資爲慮企業者亦以籌欵爲苦有惠工銀行以斡旋其間調查周密攷察精詳庶出資無所憂疑工業卽有興無廢謹倣各國特許銀行制度擬訂惠工銀行則例三十二條繕具淸單備文呈請大總統俯賜察核 
　　貯蓄行　據錢法司案呈竊維一人之貧富卽一國盛衰之所繫其因甚微其果甚遠而貧困之生由於奢侈致富之要實在勤儉伏念民國方策固以國利民福爲本則本部責司當以提倡貯蓄是務蓋人各勉其志而營其業節其用而足其財國亦因富而强所係重大然必有銀行以啓居積之念乃能行節儉之實倉廩實則知禮義衣食足則知榮辱貯蓄銀行實齊家之良法而治國之要道也茲擬訂則例十二條繕具淸單備文呈請大總統俯賜察核 
　　庶民銀行（上略）夫爲政之策首重養民致治之術要在安衆况一國之内中産以下者實居多數祇因資本缺乏以致産業衰頺細民之生計不裕不特國民之經濟難期發達抑且社會之秩序無以維持近年以來盜賊蠭起大地荊棘究厥原因莫非生活困難之所致蓋羞惡之心人皆有之苟非迫不得已何至挺而走險故欲期貧民之各得其所必先使人人有相當之職業而欲使人人有相當之職業不得不先有維持其職業供給其資本之機關此庶民銀行之設立所以亟宜籌備也查庶民銀行之制創始於德其後歐美各國相繼仿行近則日本政府亦盡力於斯其宗旨在以公共之計畫奬公共之儲蓄圖公共金融之便宜其辦法則以對人信用爲之經而以納人於軌範之中爲之緯其效用在増進貧民自立之心而得脫重利盤剝之苦激起細民貯蓄之念而養成勤勉節儉之風其結果足使國民道德日益上達而國家元氣漸臻强盛移風易俗是不獨貧民獲益於無窮也錦濤久遊歐美目覩其制度之完備竊嘗注意於斯前管中央銀行時即建議將儲蓄京行改其組織爲庶民銀行以事未果今値兵燹之餘見夫貧民生計愈形艱窘益感仿行此制之不可一日緩也爰特參酌各國成規擬訂庶民銀行則例六十六條以期國民企業之競進而收金融普及之實效 
　　附財政部致各省都督電　各省都督鑒查舊設官銀錢號大都存有公欵而外欠亦不少旣歸尊處自理應請責令原經手人迅即收還專備兌換該管銀號從前行用之錢票俾昭民國信用而免商民吃虧是所盼禱財政部哿 
[蘇都督咨臨時議會文]  
　　民政長選舉委任 
　　擬兼行並採 
　　據民政司稱三月十九日准貴議會知會本月十六日議决復議暫行地方制案一件到府准此查復議案開罷免之與選舉其權力同出一原等語意在行單純國民政治制以重民權而防流弊用意至善惟民國肇始憲法未訂將來各縣是否全採單純國民政治制尚難預决數月以來考察各地方情形民政長一職有已適用選舉制者有不能遽行選舉制者甚有萬不能行選舉制不得不用委任制并不宜委任本地方人者而一省之内章程又宜劃一倘各縣民政長選舉罷免之權悉操諸立法機關制度固極文明事實不無阻礙茲復詳加討論惟有量爲變通俾收兩全之效一採用選舉委任折中制各縣照章選舉合於民政長資格者三人由都督擇任一人至民政長之罷免經議事會指實糾舉或由人民控告得實或由都督考查實係不稱職者均由都督罷免照章另選二變通民政長選舉法施行之期凡縣議事會參事會市鄉各職均已成立之縣照章選舉在未成立以前暫由都督委任以上兩端兼行並採庶不背共和之原理亦適於地方之習慣較諸採單純國民政治制稍合現情惟案經公布仍應諮詢貴議將變通辦法議决施行 
[蜀豫湘三省叅議員之要]  
　　　電 
　　急成都尹張都督鑒鄂省臨時議會發起臨時國會於法律旣無依據於政治復多危險業經參議院皓哿兩電通告諒達尊覽惟參議院雖不可破壞叅議員儘可改選樹中等才識棉薄謬蒙選派原係一時權宜辦法現民國大定各省議會亦次第成立參議員一職若非民選斷無以饜全國人民之望即祈尅期召集省議會按照臨時約法第十八條選派叅議員五人來院俾樹中等得早日交替無任跂禱並乞賜復黄樹中熊成章李肇甫叩 
開封諮議局鑒卾省臨時議會發起之臨時國會實爲不正當之舉動業經參議院皓哿兩電通告諒已達覽參議員選派方法約法旣規定由各省自定儘可按約法第十八條規定五人之數統由民選若不承認參議院之法定機關則大總統之選舉臨時政府之組織均可作爲無效民國前途何堪設想請查照參議院通電速行選人來院爲正式民選議員至卾省臨時議會之發起實於法理相背不惟易惹各國猜疑且易使内部動搖請勿因情有難卻致蹈附和之譏現各省議員均已電請該省愼審矣盤不敢缄默特此奉聞河南參議員李盤叩箇 
湖南特别議會曁各報館鑒湖北臨時省議會發起臨時國會參議院認爲法外之舉動已於皓電申明諒邀尊覽民國初建急望内有統一之實力庶可早得各國之承認今於臨時政府組織大綱及臨時約法外生出一國會顯示不能統一之現象且一法外國會旣可發生於前難保無第二法外國會發生於後民國前途何堪設想公等欲用何等民選方法以赴湖北之法外國會不若卽用民選方法以易參議院之參議員臨時約法第十八條參議員選派方法由各地方自定之是各地方有民選之自由望卽民選三人以代彦等並請迅速來寗以便交替至湖北發起之法外舉動幸勿附和以全大局除電都督辭職外耑此奉聞劉彦彭允彞歐陽振聲養叩 
附武昌黎副總統來電　參議院鑒前准貴院電開每省議員定額五名現經開會公决仍留劉成禺時功玖張伯烈三君承充議員另舉田桐歐陽啟勳二君已分别電致五君蒞院列席特此奉聞希爲接洽元洪叩皓 
[寗皖贛互爭茶稅]  
　　屯溪鎭茶厘每年收數達二十餘萬惟前淸時代由南京委員辦理頃孫都督以皖省素稱貧瘠値此民國成立伊始百端待理自應由皖委員經理特委盧君光浩承辦詎南京都督府又委羅君運經現經徽州府議會電請孫都督與南京力爭大致謂斷不能以皖之稅欵接濟寗省之用 
　　又贛都督覆皖都督電云浮梁德舉興茶業本係贛省出産又由贛省裝運出口從前歸兩江皖南京茶局征收實緣皖贛同爲江督兼轄故贛省僅收協解並不過問現兼轄之制已除贛省固有之權利未便放棄已由財政部擬定章程委員開辦若仍援照向章徒多撥解之繁致遺放棄之誚實不敢承認應請貴都轉飭皖南茶局征收茶稅以皖境爲限庶免侵越而分事權焉 
[天津之外兵情形]  
　　天津兵變之翌日即由直紳暫借外兵保衛當日各國領事以不敷分配絶之而未幾日本所增之十二中隊即率隊到津各國增兵亦陸續前後到齊日本兵到後逕以其半（約六百人）駐紮南開及南市一帶聲稱日本租界不敷住居故借用華地駐紮其他各國之兵則以時梭巡於界外無處不到直紳等知此非長久之計又以目前情形中國兵警足敷鎭　故已公函道謝並聲明情節請各國兵隊毋庸代庖聞有於今日撤回消息但不知有無中變耳并聞某國尙有不允之說 
[西陵亂事已平]  
　　馮華甫軍統接到派赴西陵朱標統來電謂潰兵現已遣散完竣地方已漸平靖聞其辦法亦甚妥協每人皆限日缴還槍械發給兩月口糧遣散歸農以免竄擾各處云 
[變兵蹂躪獲鹿之慘聞]  
　　石家莊函云石家莊自舊曆正月十四日晚間商户被搶一空後又連夜騷動近則稍爲安靜所可恨者某營管帶畫則駐防夜則飽掠而以洋元實满子藥箱中衣物皆用大包裏而藏之店中廣利棧住一管帶其所搶之錢皆以馬糞蒙其上高大如邱畏武衛軍之巡查（該軍駐紮莊南）每於夜間搬運外出猶時作梟匪首狀以爲掩耳盜铃之計獲鹿則於十八日晚八鐘土匪將西關商户搶空何管帶之兵與巡警開槍禦敵兵則一傷一死警則死一人近日各處稍形平靜惟街上則亂兵絡繹不絶富户均被勒借云 
[議請减輕星子白土稅]  
　　江西星子縣所出白土爲製磁之原料麤者每萬塊二十餘元細腻者每萬塊三十餘元前淸光緖三十一年所定抽稅章程竟至每萬塊抽稅十一元每年預定銷五百餘萬塊由星子縣包辦年缴英洋六千元於公家自此章頒行後土廠土商均大受虧損出産銷路逐年减縮所包稅額亦每年短絀賠累不堪以致廠户相率歇業土商裹足不前而磁業亦大受其影響矣余君振邦有見及此擬請减輕此項抽稅約白土每萬塊酌抽洋二元五角將從前所包缴之六千元改爲一千五百元至多不得逾二千元業已備文呈請議會提議矣 
[泰州之刦案何多]  
　　江北秦州一帶梟盜廣集人民不安商旅裹足搶刦之多實所罕聞十八日該邑王家鎭胥姓被匪二十餘人持械搶刼全家一空十九晚南鄕新安莊又被大股匪人搶遍全村並槍斃事主二人又南鬥外有旅客遇匪攔搶刦去洋銀五百元砍傷一人二十日馬家村有富户四家均被搶刧失去銀洋衣飾等物約値一萬數千金王通河地方亦有搶刦行商情事東鄕周家村某某兩家白畫被刧聞某妻已被掳去不知下落 
[奉天已弛防榖令矣]  
　　奉省上年大水爲灾恐民食缺乏趙督曾於七月間通飭奉省各地方官一律禁止粮石出境當因粮石中有膏粱苞榖小麥粟蕎麥等五種向有允准洋商由南满販運出口之例故由交涉司先行照會駐奉各領届期實行禁運亦并無異議迨九月中旬以奉省糧石尙可勉敷民食重以各領事一再以洋商不便爲請遂通飭弛禁惟於遼河沿岸被水較重地方仍暫禁運以維民食當十一十二月之交銀根緊急市面有不穏之 
 
 

Page 7

 
 
　　態於是囤積與販運更多糧價亦因之飛漲公署又迭接各地方官文電請即禁粮出境其時正値革命風潮劇烈辦事各員紛紛他避遂視此舉爲維持治安鎭定人心極不可緩之舉爰定十二月二十日再通飭奉天洮南昌圖新民復州義州遼陽法庫營口鳳凰廳懹德開原鐵嶺等處二十餘州縣粮石一律禁止運出本境并登諸十二月十三日官報公布此令一面由交涉司照會各領不期日領首先抗議謂禁止之日未留預告期間實與此京政府與日使議定之主旨不符歷次駁復始議定以壬子年正月十六（陽曆三月初四日）爲實行禁止之期乃日領尙不愜意仍謂禁止出口則可若禁本省州縣不能往來搬運於商務上旣有大害而本邦人之礦工及製麺等廠損失甚大函請交涉司核擬通融辦法又面謁趙督竭力聲辯茲聞次帥不得已勉如其願准於省内各州縣有無相通而前日禁令遂名存實亡矣 
[厦鬥要聞]  
　　飭裁水陸標營廈鬥水陸兩提標額設左右前後中五營一營之内有恊台（卽參將有游擊守備千把外委等缺歲糜餉項數十萬满淸時代兩次裁撤標兵三分之二至於官缺則未裁焉茲廈司令官已奉都督公文略謂民國成立財政支絀經省議會公决各標官缺下及守兵一律取消爲此札仰廈鬥水陸中恊知悉限文到四個月内將水陸提標官缺兵丁裁撤凈盡或編改爲防巡營以騰餉項而練新軍云云現陸中協已遵照編矣　　將開中華銀行　廈鬥外國銀行無一不獲厚利幸大淸交通先後開設稍挽利權自去秋因大局變更相繼停止後銀根頓窒現孫都督因南京臨時政府迭催開辦廈鬥中華銀行支號并允助欵以資聯絡當飭由財政司陳正官派委二員到廈會同廈鬥商會邀集富紳妥議開辦聞該行資本須由廈招集一半云 
　　稅司不理監督　厦鬥洋常二關全年收數約一百萬上下以前由閩督委員駐關監督所收各欵每日均交監督收庫光復以後前監督劉知縣見幾而退省委倪姓閩人也來厦之後洋稅司頗輕視其人倪與交涉數次不理迨民國統一洋關已升五色旗倪又向開談判請其照例將關欵交伊點收稅司仍不報大約必得一熟悉外交者方可解决也 
本埠新聞 
[唐紹儀由滬赴𡩋]  
國務總理唐紹儀君奉袁大總統命令甫來組織統一政府案於前日抵滬已誌昨報茲悉唐君因亟須赴𡩋與各部長面商辦法故已於昨日上午乘坐專車啟行閘北警務公所特派馬隊警衛隊等至車站排隊恭送滬軍都督陳英士君亦觀自率同外務科交通科等各科長及衛兵十二名馬隊四十名又光復軍一營列隊護送至車站而返 
[又欲展拓地址]  
　　法工部局擬於本邑西鬥外徐家匯路等處裝設粗線電檡曾經法總領事照會前淸滬道轉致前城自治公所開會議决因彼此均有利益准予通融並聲明不得展佔他地照復辦理在案茲自滬地光復後法總領事以前項辦法尙未满意故又照會温交涉使展拓地址温君以此事無案可查因卽照南市市政廳長於昨日午後開臨時議會討論對付辦法 
[商團力爭主權續誌]  
閘北商團會同人以英美工部局近在北四川路迤北華界添設捕房並派捕至三區境内黑獅路巡緝實屬侵碍主權曾經整隊前往守衛幾致冲突嗣由市政廳長錢君會同警務長等馳往調和並晤商美捕房捕頭彼此徹回約期會議和平辦法詳情經紀前報茲悉錢市長除申請通商交涉使温宗堯君向外交團嚴重交涉外適因國務總理唐紹儀君業已蒞滬故於昨日商請温交涉使特詣行轅請示方針以憑解决 
[民政署接取房損]  
　　上海縣民政長吳君出示嘵諭云照得本邑房捐一項先由縣徴後歸局收其中如何報解充作何用未能切實通布使人聞聽致捐户每多完繳愆期厥有由來光復之後奉江蘇都督訓令准省議會議決徴收雜稅辦法房捐照舊徴收留充本地方之用惟巡警經費不敷應以此欵先儘抵補嗣又邀集市鄕公議由市鄕各自分收先儘警費之用業經市政廳開收至陰曆上年十月分止在案現因巡警經費由民政署支應此項損欵係屬抵支要需仍由民政署徴收以省周折而便應付除照市政廳送到損照存根另刊損照印發各舖地甲收繳外合行出示曉諭爲此示仰邑境房主租户行棧店舖人等知悉須知房捐雖從各該地方所收仍歸各該地方之用况巡警保衛治安尤非其他庶政可比現從陰曆上年十一月分起由民政署發照徴收以淸界限自示之後務各顧全大局勉副公益照章按月捐繳切勿拖欠亦不得以多報少希圖短損該地甲人等如有違章留難情弊發覺從重嚴懲決不寛恕各宜澟遵 
又出諭單諭云仰城廂内外各舖地甲知照本邑房損從陰曆上年十一月分起由本民政署發照開收該地甲所收捐欵不准絲毫挪欠隨收隨缴月淸月欵對於各該捐户妥勸勉副公益竭盡義務固不能任其拖欠亦不准留難抑勒致干察究毋違特諭 
[軍界聨合會開會紀略]  
都督府司令部副長舒質夫君軍政司許伯明君軍諮司黄膺白君等發起組織軍界聯合會研究保護商民財産辦法業於前日午後一時在張園開會到者約一百餘人由楊錦堂等諸君相繼演說大致謂本埠城厢内外近日迭出搶刧之案而外間猜疑咸稱此種案件係軍士所爲蓋因該匪等身穿軍服所致據我等思之斷非軍士所爲如果軍士竟敢爲此　不穿著軍服但旣有此言我軍界中人自應嚴加約束以保名譽以後軍人因事出營務須限定特刻庶免在外違犯軍紀如地方上再有搶刧偷竊案件各該長官須先自就本營密查有無匪徒混迹然後再行帮同查緝云云說畢時已五鐘遂分道而散 
[聯合籌賑之會議]  
　　民生國計會等發起之社會聯合義賑會於昨日午後二時開會到者爲總商會大同民黨中國實業聯合會神州女界共和協濟社公民急進黨宣導會求減房租聯合會世界宗敎會江蘇籌賑會菙洋義賑會伶界聯合會等以及來賓計有一百餘人先由會員沈劍春君報告開會宗旨大致謂近來淮徐海及安徽等處災區甚廣災民吃食樹皮草根其苦殊甚且聞更有食人之事因此發生是曾專以援救災民爲宗旨次由華洋義賑會代表東勗嚴君報告各處灾情繼由錢野氓君演說大旨謂各處災民現在若不速籌救濟之策勢必盡作餓鬼云云旋由會員梁廷柱君擬訂辦法數條俟禮拜三（即念七號）下午二時再行邀請各國體議决施行 
　　 
[省議會注意裁判所規則]  
滬南及閘北兩市政廳内附設之華洋裁判所曾經裁判長許君繼祥擬訂暫行法律依據辦法規則八十七條分别布告在案茲由江蘇省議會備函案閱謂此項規則對於外交是否已臻妥洽有完全之體制應由本曾公同討論等語昨許君已將此項規則送　矣 
[劉司令請假之批詞]  
　　福字敢死隊司令劉福彪呈請賞假一月奉滬軍部都督批云呈悉案照該司令長任事以來勤奮有爲深堪嘉尙現在大局雖定秩序未復䠛啄迭興至宜注意凡在軍人自當振刷精神勉盡職志該司令長所請給假回籍一層應從緩議尙望體念時艱努力任事毋負本都督之厚望 
[衣莊失竊鉅贜]  
　　大東鬥内福泰衣莊前晚被贼從後河越入竊去紫貂外套綢縐緞疋男女皮棉衣服一百七十餘件又單夾衣服二十餘件男女綢緞壽衣五十餘件迨經該店夥友覺察往追賊已遠去事後檢點所失約値一千數百元至天明後查見後　有柴船一只船上遺有鞋子一雙旋經該店執事報知警局立飭警探往勘屬寔卽將該船主邱阿六拘至三區轉解警務所訊無証據當卽開釋一面諭飭各區轉派偵探查緝務獲究辦 
[排長擅自出營]  
　　福字敢隊所部之犠牲隊排長王湧泉前夜並不請假擅自出營終夜不歸現經劉司令長查悉以該排長違犯禁令着卽開革昨已出示儆戒矣 
[華界防務加嚴]  
　　滬軍都督以邇來謠言盡起且城内石皮弄内發現巨案寔爲數年以來所罕見故此居民惶恐竟有遷至租界者爰於近日派令守衛隊十餘名由司令率領至大街小巷嚴密梭巡前咋兩晚均冐雨出防遇有形跡可疑者卽便究問福字敢死隊及各商團等亦每晚輸流防範人心始漸安定 
[水爐公所開辦公學]  
　　水爐學按照蘇省暫行初等小學章程辦理現已招生擇於三月二十六日卽陰曆二月初八日假小南鬥外南倉街顧宅開校學生槪免學費 
[技師養成所之籌備]  
　　技師養成所前因擴校舍移入北西藏路泰豐里後飾置刻已就緖昨由該所監督鍾衡臧君邀集各科講師于二馬路工業建設曾開籌備會提議敎授方法及釐訂課程表不日即可發表 
[求實小學校第二次宣講]  
　　北山西路德安里求實小學校三月二十四日午後二句鐘開第二次宣講會來賓百餘人首由顧君旭侯演講欲爲共和國民必先受敎育次由杜君繼甫演講學校與私塾之利害得失次由郁君從周宣佈該校章程後由該校學生陳慕堯陳潮熊陶維毅等相繼演習學藝至四句鐘散會 
[謝贈]  
　　昨承公泰印書局惠贈新舊合壁日曆两應有盡有檢閲甚便 
書此以誌謝忱 
瑣聞 
[城内]  
　　民政長批示○二十八保八九圖地保王慶坤禀批該保於民間買賣田産到場籖字應負查察証約單契之責任據禀與談　廷誼關親戚則此單底藴自必深悉乃不切實聲明諉稱祗見草契籖字並未見單則單之眞僞自謂可以卸責禀果屬實該保辦事糊塗祇知得受中費利令智昏咎實難辭姑候據情移覆核辦諭銷　福康等禀批據禀並抄單均悉惟乾元受押蒲肇　抵據典摺係純泰收款未還之件且屬積榖公款由河工局董疊次呈報有案至此案倒閉全巻均在審判廳本民政署無憑立案旣據併禀應候審判廳核示辦法可也此批抄件姑附 
　　審判廳批示○朱福康呈批據訴孫友三自知理屈挽友並中証向該商勸解認定三期將抵欵歸淸至期不歸再行起訴旣經該商認諾准照審判外之和解可也至應繳訟费洋二十五元着各自負担黄若　呈訴各情如果屬實准其豫繳訟費聽候傳集開始辯論所呈繕七照章送達 
[南市]  
　　交保料理○許闌莊控曹惠和欠去代銷狐皮統子洋七十九元久不歸楚昨經裁判所傳訊據供所欠者係洋布貸欵計洋八十八元除付過外祇欠五十一元判交保限令趕速淸理 
　　分期還債○源昌猪行執事鍾福生控成衣匠俞玉堂借去洋一百元迄未還楚請爲追繳昨經傳訊俞供認不諱判交保限於舊暦二月三月兩期分理 
　　約期尙遠○孫金榮控沈立興蒲包店主沈阿全沈阿二欠找　存欵洋一百五十元昨經裁判所提訊沈阿全供認欠洋五十元阿二認欠一百元並稱被取去椅子等件判交保限於年内及明春理處 
[閘北]  
　　望衡對字○孫錫林之妾陳氏由孫寄養於住居公益里之表叔王杏卿家距於正月二十七日被王之隣人金竹屏誘拐逃　� 
恒通里經王偵悉控由裁判所提案研訊據陳氏供稱去年由父母得洋一百五十元賣與孫錫林爲妾金住王之對鬥是以認議判陳氏與金分别押候王杏卿邀孫到案再行訊核 
　　拘留積竊○積竊衛林生前日闖入公益劉維洲家後鬥内竊得皮袍地件逃入租界由巡捕查獲解送公堂移至閘北裁判所經裁判員孫君訊明屬實判拘留一月贓交失主領去 
　所託非人○談咸生在北段四區控馬金金不還田單小票昨日由區將原被解送裁判所當由所長孫君集訊據原告供稱去年因有需用將田單小票一纸託馬向人抵押銀兩詎日久不成屢向索取原票圖頼不還請追質之馬供此票因一時急用已向王姓抵押洋五元無力贖還判馬交保着自向原告理處 
　　同伴行竊○民政總局廚司林雲福控同伴甬人邱順源竊取鈔票洋十五元及衣服等件逃逸前日由偵探隊將邱緝獲解經裁判所訊供不諱判禁錮兩　 
[英租界]  
　　協緝匪徒○英美總巡卜羅斯君昨接民政總長李平書君照會並附賞格一道請緝勒詐城内石皮弄王姓家金飾銀元之匪徒卜君接閲後卽飭各捕房捕頭轉飭中西探捕一體協緝　　管帶受傷○某營管帶羅篤生前日乘馬迎迓國務總理唐紹儀君不意被馬踢傷肚腹當由從人扶起車送仁濟醫院醫治約一星期可愈 
　　電車傷人○陸小蘇州夏小彈子姚山倫等前日在湖北路及南京路等處均被電車撞倒跌傷由老閘捕房九百十一號等各華捕查見帶入捕房轉送仁濟醫院醫治 
　　工人軋傷○瑞記紗廠工人顧小西子前日因工作不愼被機器軋傷左手指當場倒地不省人事旋經同廠工人扶起車送醫院醫治 
　　指使行竊○住居北香粉弄三十號屋内之梳頭婦人王劉氏因指使天津路謙泰棧主張企云之婢女竊取金押髮一支逃逸昨經張報請老閘捕房派探王梅生將婢與劉氏一併拘入捕房分别留候解廨訊核 
　　流氓就獲○近有混號跑龍套小滑頭黄魚肚皮三郎桂林等五流氓屢在租界内截劫行人財物咋被包探陸桂山一併拿獲拘入捕房押候解廨嚴究 
　　查獲原贓○道勝銀行前日被小車夫車失値洋一百元之大　刀义及晝片等件報經總巡捕房昨派探目李星福在某押店内查到原贓吊存捕房候傳失主具領 
[美租界]  
　　如何安插○淸江女子張小子日前被匪徒誘拐來滬賣與某姓前晚乘間逃出在江西路啼哭由八百三十二號巡捕查見帶入捕房送廨安插 
　　　犯復來○洋人某甲前曾犯案遞解回國近又私來上海昨被西探在吳淞路查獲解至捕房押候究辦 
　　違章獲咎○菜市街百老匯路新記浜路等住户周生甫曹生泰沈萬利馬德興陳順興劉阿富翁連科等均因傾倒垃圾違章被衛生局查見請廨傳究 
　　印人胡閑○某印人昨至鴨綠路六十四號妓院胡　忽稱遺失現洋六元投報捕房請爲查究 
　　失竊報捕○北河南路黄佐卿家失竊衣飾値洋數百元又蓬� 
路某西人失竊衣服多件昨均報告捕房請緝 
[法租界]  
　　追繳道契○王春涵前控已革地保葉柏卿吞没道契等情經公堂訊供各執判邀賣主到案質訊在案昨有談夏氏同子華卿� 
投案同供曾於四年前將坐落王家圏之地得洋四百元絶賣與原告是實質之枼供該地係小的所買道契已經押出聶讞員商之西官以案已訊明該地保殊屬刁狡判收押追繳一面令原告補給洋一百二十元完案 
　　領回女孩○皖人盧義鬥帶領女孩四口來滬被包探疑其販賣解送公堂訊供不認判交保出外赶將賣契呈繳候核在案昨日復訊據女孩林香子王雲子等同供由父母賣出現愿隨盧同去訊之盧供不敢販賣如違與保人并究 
　　偷竊小車○陶正卿在南市某米行鬥首偷竊小車一輛推至 
法界被包探拿獲解廨請究旋由失主李阿和投案領車中西官以事出界外未便訊斷着將人車一併押送南市市政應訊供核奪 
　　怙惡不悛○竊犯王掦順開釋未久近又犯竊由包探拘解公堂訊究中西官以王怙惡不倰未便輕縱判押西牢一年满期逐出租界 
專件 
[上海社會聯合會新修簡章]  
　　一宗旨　集合上海各社各會爲政治上共同之研究　　一名稱　以社會名義聯合各社各會爲一大會故名上海聯合會一會所　定凝和路蕊珠宫一會期　按月第四星期開常會每年十一月第四星期開年會更舉職員一事務　各社各會凡有政見所及輿諭所在須使地方有共同一致之效力者得於常會時提議公决如有特别事件須得川團體以上之同意請開臨時會一職員　各社各會除正副會長到會外各添派代表二人皆爲本會評議員議長一人副議長一人以上正副議長用單記名投票法作一次選舉以最多數者當　惟議長副議長總理須於各社會正副會長中選舉文贖二人庶務四人會計二人以上各職員由總理延請分任辦事一責任議長（甲）主持會埸秩序（乙）編排交議事件之緩急先後（丙）評議員表决所議事件可否同數時由議長剖决之（丁）凡有調查事務時得臨時委派職員副議長（甲）協助議長維持會務　　（乙）議長未到時代爲主席　　（丙）開會前預備時得受議長之委託代理編排事件評議員各據所見討諭所議事務以臻完善總理　（甲）隨時到會稽查會收取發各件　　（乙）開會前預備會場一切事務文牘　一專任函牘稿件及臨時書記一專任編　文件及印刷等項庶務　分任會内應幹事件會計　掌墼銀錢收支賬目一任期　以上各職員以一年爲一任連舉連任一會費　分經常費特别費二種暫定經常費每月繳洋兩元如有期置器具以及特别開支由各會量力擔任附則章程未善處隨時改良 
來　件 
[旅滬甬紳虞和德致上海總]  
　　商會書 
　　浙東寗紹温台等郡本非産米之區每年就地穫不敷民食者極巨向恃採自蘇省以資接濟去夏海潮爲災沿海之捕魚晒鹽種棉者損失特甚無所得食然猶冀田禾之秋收稍豐也詎及秋而新榖甫登價卽垂漲識者已隠憂之然猶冀客來之聞風而來也乃民軍起義人心浮動金融呆滯米商裹足來源驟減以素不産米之區遭潮灾歉收之厄又値來源久絶之後數百萬同胞其饖斃可立待者就地紳商爲人道計爲治安計經幾費苦心集資派人往鎭江採辦以救民命不料貴會僅據上海米董個人之言電禀中山先生曁莊都督飭禁鎭米出口夫中山先生莊都督以貴會代表商界也不得不順貴會之輿情詎料堂堂貴會僅代表米董個人耶君子可欺其方吾無怪焉吾浙人無可如何又禀請就地長官移請温交涉使頒發護照派人往無錫採辦運申轉浙以濟民食不料温交涉使以商學會函責在先不敢爲浙人請命而决於貴會貴會懼左右爲難也又取决於爲蠶之米輩吾浙人固知米董之爲個人計爲營業計其否決也必矣今果聞温州之請領護照案已被米董函駁矣貴會亦知米董所以駁斥者其意果何居耶聞去歲有米董者向官請領辦米護照五十萬石秘而不宜迨米市飛漲羣謀領照採辦而彼之巨數始行發見夫請照爲辦米計辦米爲平價計是矣然何以照旣到手坐視米漲而亦不辦耶豈非以米多價平伊之營業必受影響耶豈非以待米價至貴之時伊得善價而沽耶豈非以請照在先料後之者必遭駁斥而伊得專利以居奇耶口夷惠而行盜跖我亦無以名之矣當時程雪老本擬查辦嗣以舞弊營私者均係米業及非米業體面商人再三哀求是以中止此固彰彰可攷者貴會豈未之前聞耶抑姑作痴聾耶否則何仍與虎謀皮耶貴會中不乏浙人何膜視桑梓之鄉而見死不救耶此眞大惑不解者矣且貴會之禁注出口爲上海受影響耶抑爲産米之區受影響耶如慮上海受影響也貴會亦知吾浙所辦之米爲　米耶白米耶上海所食之米爲白米耶籼米耶異耶同耶想貴會設立多年爲衆商領袖調查當必有素矣如慮産米之區受影響也則于上海無干涉矣於上海旣無干涉則宜採無鍚鎭江等處之輿諭以定從違可矣何必詢諸上海毫不干涉之米董何必詢諸上海自營米業把持米業之米董耶在米董何書不知粙米出口於上海民食無關所關者該行營業耳何則鎭江蘇鍚之米不能到申則外埠所辦者非假手該行不可米價愈漲行佣愈鉅銷數愈大獲利愈豐反是則該行受影響矣該行爲營業計遏竊之舉不得不爾所惜者貴會爲共傀儡耳况聞鎭江等處産米之區有米無錢商會諸公奔走呼號急求出口而父老子弟相率跪香欲請弛禁日前寗波同鄕會派員而　孫總統亦願雙方顧全並無永禁條文則下旣歡迎上無嚴例所中梗者獨貴會耳獨責曾中之米董耳况共和甫成人道主義提倡方殷遏竊乃人道𧕽賊是共和而不專制若矣貴會亦知人道主義爲何如乎五族統一休戚相關天涯比鄰四海兄弟而况江浙毗連一魯衛也設吾浙以急振而求欵吾知蘇省志士必有輸將恐後者今僅僅告竊而尙非求振也僅僅以錢易米而尙非徒手求援也竟拒之惟恐不堅是以敵待浙矣夫浙何負於軍不惜數千百顆頭顱以赴血戰越省克堡功耀　區即鄙人以個人資格不忍視蘇民塗炭也墊欵犒師奔走呼號吾浙人不分畛域其舍已救人之狀况鄙人所目見亦天下所耳熟者迄今僅隔數月時過境遷而竟以怨報德耶爲人道計爲共和計爲統一前途計爲蘇浙交誼計運蘇米以濟浙詎有梗阻之情理乎一面請貴會將吾浙匱乏情形詳告温交涉使速發護照儘可分爲少數陸續出口以資接濟一面請速邀集各帮各業開會公同研究以期雙方顧全事急情迫語多操切臨穎不勝悚惶待命之至抑更有請者日前調查上海米石進口曹家渡一處捐欵每日可收三百金計每年可得十萬金而况所收者不止一處今聞其認損之數每年祇四萬餘串利之倍蓰駭人聴聞事關民食而如此罔利寔爲商界之巨蠶况現居民生瘡痍甫復之時艱難萬狀宜如何體恤罔至乃猶如此苛損以重民累公家之所入無幾而盡入中飽之手在小民實有不堪其苦者此項損輸例宜一律豁免以重民食當亦仁人君子所樂爲賛成也 
　 
[上海惜陰公會簡章（第一次年會修訂）（第一章總）]  
　一定名　本會定名上海惜陰公會一宗旨　本會以愛惜光陰補助敎育謀人頪幸福實行互相扶　助爲宗旨一會所　本會會所設在英大馬路虹廟對鬥層樓洋房　　第二章　會員一資格　以年在十六歲以上無不端行爲者爲合格一入會　凡入本會者須有本會會員介紹一責任　本會會員咸有輔助本會發逹之責任一權利　甲有選舉及被選舉之權利　乙有提議事件及決議事件之權利　　丙有閲看本會書報之權利　丁有學費減半權利一會費　本會會費全年六元分兩次預交一出會　會員如有不名譽事本會得令其出會外一槪不能出　　會如必欲出會認可與否由職員會公決　　第三章　職任一職員　甲會長一人主持全會事務乙副會長一人輔助會長辦理全會事務丙總幹事兼會計一人禀承正副會長司理本會收支及一切事務丁幹事員八人分任本會各種事務戊評議員十人評議本會興革事宜已書記員二人司理本會一切信札文件一選任本會職員由會公舉一年一任連任　　第四章會務一會務　本會會務計分左列種由本會職員隨時酌量興辦甲設立學校　乙孫集書報丙刊行雜誌丁研究學衛戊請名人演説已附設各種有益游戲　　第五章經费一特費即會員與非會員之特别損欵一常費　即會員按期繳納之會費　　第六章開會一常會甲年會每年舉行一次宣布成續報告收支選舉職員提議事件乙月會卽職員會每月舉行一次討論會務研究進行會員亦可與會一特會甲臨時會乙演説會丙研究會丁交誼會戊音樂會　　第七章　名譽職一會董由本會敦請一贊成員　捐助特别或書籍者附則本會章有不完備之處當時公決修改 
　　 
 
 

Page 8

 
 
[上海新開廣崇信烟膏號今擇於二月初三日開張特此廣告]  
本號主人精提洋藥法製煙膏業經年久早有名譽茲特再設市三馬路北望平街洋房門面兼售原莊大土零躉批發貨選真美價即從廉　蒙賜顧者請嘗試之言不謬也此布 
[新式效用之煤汽燈]  
此種煤汽燈係新發明之式用之者不啻以一倍之價而是得兩倍之亮光現今北河南路商務印書館印刷所以及某某二絲塲業經裝用兼且上海工部局亦經裝置通衡用以照街道井行人其光亮可知也租費極廉欲用者請移駕本公司一詢便知 
西藏路五號甫京路廿九號自來火公司啓 
[廣東陳敬德堂遷移廣告]  
本堂自製馳名參茸龍涎戒煙丸向寄棋盤街請益祥蟾丸店發售早已寄效卓著風行各埠今遷寓三馬路逢源里厚隆外國紙料號兼帶正玉樹神油化州橘紅發客恐未週知特此佈告 
[注意]  
本號自運各色鷄地紙科五百碼車線團專門批發價目從廉兼運呢絨疋頭廣洋雜貨定做時式車衣由裝衣著倘蒙關照請移玉本號頭商爲盼 
上海虹口廣東街華豐號啓 
[當此時世尚可吃鴉片烟乎]  
戒烟天心丸一每服定價大洋一元　戒烟天心丸十大特色 
一　本戒烟丸用藥極純而戒烟極靈 
二　戒烟時及戒　無略血下不電工遺精華　等症 
三　本丸兼治咳嗽下痢遺精不眠痰痛哎吐癲　虛脫多痰等病 
四　本丸所用藥品極貴而售價極平 
五　本丸戒法甚便而　日甚短服藥七日不思吸烟九日烟癮盡除 
六　他種戒烟丸每服　戒一錢而本丸則每服戒二錢故價半功倍 
七　他種戒烟丸祇戒小癮或代吸烟本丸則無論數兩之癮照法一律戒凈 
八　本丸性質又極平和故雖戒大癮決無如他種戒煙丸中毒諸弊更宜於體弱者 
九　本丸功大量少加以製法精良便於吞服色分紅白便於辨認藥盒堅美便於攜帶 
十　本丸經研究五載試驗十三次改良七次方成非鈔襲售方濫用新藥者可比（盒內另有仿單） 
經理處在龍飛馬車房後面白克路第八號洋房 
王宜青醫院批發七折本院備有病房以便入院戒凈 
[廣生和告白]  
本號自運香港仁安泰金虎發　洋布批發江西路自來火塔腳六十七號 
[惠羅公司　南京路十三號]  
今本行新到大樣毛氈其格式亦極華麗現貨不多惟有二百多條諸君快來賜顧為幸每條取價三元敝行夥友皆能講華語 
[油布出售]  
本行獨家經理英國名廠所製等黑油布蓬雨布等類存甚多價廉物賜顧者請來買可也 
美最時洋行啓 
[救我惡痔]  
鄙人患痔十年醫藥罔效瀕吒者屢矣有動我赴外省就醫者予悉拒之以其憚於奔走而枉費多資何茲乃今新正五日酒後大發痛不可忍舍　以本埠河南路七號彭壽堂貨痔丸並外治藥靈驗異常歡吾服用　未經親試一捈抹煞亦　非是況藥恆有彼用之而是不效　用之而是效以予所開彭壽堂之痔瘡藥已經驗多人內有三人向所熟悉認雖未知痔病之輕重然服該堂藥而是愈者確有的據相必該堂之藥自有把氣球追不興他家等數何妨一試幸而是藥效并可除根豈不終身脫累僕鑒其誠即遣人至河南路購其問明彭壽堂招牌爲買化痔丸雙料一大盒外治藥一中瓶照單服用果然痛止水乾起坐平服因再按次施治至第三次痔梭　小因　喜　言固自不虛若果能除根豈不大快　而是　來告之故　曰觀現在藥力甚大必能除根或者前買之藥尚嫌不夠耳僕曰既有靈效保難續購爲再來洋八元乞照付雙料化痔丸一大匣外治藥一中瓶務選佳製以　　前功由是佐數日果然函漸輕減久年惡疾不半月倘患無形欣喜之狀溢於言表　念閏下之如僕者何可勝道特再表明俾知問津嗚呼人生在世藥石安可不信哉　上海彥臣幁啓 
[姑蘇陳二房船菜廚房本月初三日開張]  
敬啓者敝廠房向設辦城久為　紳商推許茲更如　名手在上海胡家老三馬路轉角特設分店全席零菜及各色　點無不價廉物美現因房屋窄小家米客座　蒙　紳商學界賜顧呌菜自當格外克巳以招徠謹白 
[裕祥當原衣出售擇於二月初八日起照常交易]  
如貨價不合退貨還洋英大馬路石路口　裕隆復記提莊佈告 
[兩浙鹽業協會通告]  
本會以裕課便民維持藍業為宗旨於三月十七號開成立大會當皀電達上海鹽業會認為去部並電請大總統既寶業部長維持均奉覆電到會凡我鹽界中人如與本會宗旨相合者請來會簽名統希　公鹽　杭城柴垜橋安徽會節內兩浙鹽業協會謹告 
[遺失浙路股票]  
吾先父張心田公所買浙路股私服張遠記張心記各一十整股票計洋一千元現已遺失已向總公司報明注銷作廢他人拾得作為無效特此登報聲明維希中外士商共鑑 
紹興張葆程生頓啓 
[茂生總行啓]  
本公司創設美洲數十載分設中國亦憶歷有年所專辦各種機器等類久已馳名遐　承華商枉頑向本行定辦之開礦製麵粉打來製紙機絲織布鋸板等各種機器已達百餘萬之說罷營業發　於此可見現值中國百度維新工業競爭時代　廠漸次林立本行特備各種新發明機器以便各廠家採購一經置辦出品無不精良便捷倘蒙賜購何種預算每日出貨若干本行延有機師可代估價目及用工人多寡一切均可代勞價亷物美足　使利並在總公司特請華人專為招徠客商交易倘蒙　光顧請以後開生址門牌函至美國總行或上海分行均無不妥若親臨美國採辦亦請先期函達總行或分行自當格外招待以迎遠客謹啓　上海分行門　五十三號南四川路美國總行花旗城內門牌廿五號白老　街 
[真正毒門第一聖藥]  
彭壽堂老藥房獨得秘方眞正犀黃八寶化毒丹專治一切毒門靈效尤分治愈者無算凡服別家各藥不効者一試立分眞僞 
犀黃八寶化毒丹爲治毒之仙丹內惟犀黃珍珠麝香最爲重要設用次貨即難見效況以別藥代用乎近售此丹者到　昏是試　其肯用真正珠黃麝香爲君者恐除本堂之外絕無　有矣本堂有鑒於斯概念忠每日多一日而是延醫診治不但見笑親友且治不　法性　攸號往往求愈性急用輕粉收毒入骨以至穿頂爛鼻而是世之所售犀黃化毒丹僅有犀黃之名毫封無犀黃之　故不忍坐視自連各種道地珍貴藥品精煉真正真犀黃八寶化毒丹藥性和平異常靈效凡楊梅結毒下疳陰戶爛魚口便毒破皮橫痃惡　　　　疽一切危險請名毒　服之即愈永無後患履試發驗神效無比　丹內純用王道消毒正藥能運行過體直入骨髓雖鐵　之毒均能揥除　盡至於　　之精選料　真　效　速可質天日而證神明奧省早已馳名試過者有口皆碑　庸自黃每雙料大瓶八元單料　元小瓶減半如有珠黃下疳散　治陽物濟爛陰戶　瘡上下一切毒癥大瓶二元小一元犀黃角毒橫痃　每張一元上海拋球塲南首河南路七號洋房彭壽堂啓託郵局匯洋函購外加寄寶一成 
[新泰隆洋行廣告]  
本行現由外洋運到頭等西帽每打售價洋十八元又外國特製西裝每套三件價洋十九元半又皮靴皮鞋每雙價洋自八元起至十餘元不等以及外套雨衣褲襪等物貨質精美售價從廉賜顧者請移至南京路二十一事情本行選購可也再啓者本行每晚七時閉門 
[邱渭卿為興利洋行啓事]  
現於英三月一號鄙人已將興利洋行買辦告退所有該行棧房貨物以及棧單定貨一切進出欵項均經三面點交清楚統歸新買辦接手此後該行無論何事如有糾葛槪與鄙人無涉恐未週知特此佈告 
[盤店聲明]  
元昌水菓店生財貨物放　　底憑中盤與後中改牌元昌復記爲業面同作價其洋當時歸前東如數頒出　割兩訖此欵　　徐君賢昌榮議　商上行莊家存戶蔣所該照數　派拆　清訖是盤之　前王或有未了之欵後主槪不承認再有元　老　章統以銷　從前如有出立保單存褶在外作廢不憑收帳目均歸後主收取特登申新兩報幸聞 
[鎭江婦人身衰體弱服韋廉士大醫生紅色補丸而得復原]  
江蘇鎭江快安洋行經理劉振興君述其夫人之病狀云余妻曾患白帶之症身體困倦日甚一日經期前後曰帶更多體弱身衰惡心嘔吐不思飲食背骨疼痛四肢發冷胃不消化面無血色心常驚怯如是者年餘後承友人述說韋廉士大醫生紅色補丸爲專治婦科之聖藥遂購而試服之未幾胃口復原夜能安睡諸痛全消身軀肥胖再加調養精力倍增自服　韋廉士大醫生紅色補丸之後其疾並無復發請將余妻獲愈情形登諸報牘俾女界中之患同病者亦可藉服是丸面獲愈也 
韋廉士大醫生紅色補丸久已天下馳名爲醫治婦科之聖藥曾治無數所患　左癱右瘓　腦筋衰殘　風濕骨痛　山林瘴氣　胃不消化　皮膚炸　以及凡由血薄若水所起各症奏效如神如貴處無從購買眞韋廉士大醫生紅色補丸可直向上海四川路八十四號韋廉士醫生總藥局函購或向重慶白夠用街分行函購亦可每一瓶大洋一元五角每六瓶大洋八元遠近郵費一律不取 
劉君振興之夫人 
[眼疾無憂瞽目重明奇方]  
世人之有瞽目摺天有日月也眼自有病則近不能監察　不能瞻眺久而不治　將淹為殘廢人矣本藥房竭數十年心血始得此中外奇方名曰光明眼藥能統治眼科七十二症縱使遠年不愈瞳人生　白星白珠紅眼　皮卡痛如刀割或痛不可忍以及痘後日疾只須將此藥日點三次雖　目亦能豁然開朗　千古不傳之秘寳也每瓶洋一元上海三馬路西市鼎豐里內鍊雲藥房 
[振新草帽廠]  
廠設上海武昌路西首仕連里 
本廠精選山東台灣上等材料精製各種最新式草帽承辦軍衣軍帽商學界操衣操帽如蒙　賜顧格外克已請　臨本廠及各批舊處面議批發處上海盆湯衖衖周昌記蘇州閶門內方萬泰 
[中外弟一　羅威紅血輪補丸　固本子宮丸]  
紅血輪補藥之功用一使人身自然強健力完僅無剝不負傳染大小疾病一瘦弱體虛者服此半月即見氣體肥壯面色豐　○一胃　不化飲食無味者服此藥一瓶即見胃納旅增消化有力○一腦　不能安睡者服此藥一瓶即能腦力充足思想出神安枕高臥○一血虛心跳全　推銷力者服此藥即見血　加多血液充足百病全去○一產後虛弱乏乳者服此藥一星期身體強健乳液源不絕○一腎虛　寒　洩者服此藥十日即見精足加深腎氣充　遺洩自止○一婦女血　種種白帶子宮之病以及不孕胎冷者服此藥立見宮賬充足子宮有力白帶自止孕育甚易○一各種肺病咳嗽吐血氣逆者服此藥功力與魚油相　大有補肺　肺止咳定喘之功○紅血輸一藥功效甚速不及枚　去冬義國萬國博登會衛生會得有頭等金牌可證此藥為各散補血藥各種紅色補丸中首屆一指與市上他藥　不相同凡我同胞速祈試服其挽利　詳　另有方書分送函示即寄 
固本子宮丸之功用此丸為女界人人必不可少之靈驗賣丹凡體虛血　經水不調或經水淡薄成　預色黑或數月一行或一月數行以及經痛經冷赤唇白帶甚至受孕艱難或小產胎漏者服以此丸不一月藥力所到諸病皆痊因此藥功力偉大能與子宮血海輸　自然之　功生理相　而行如子宮無方行經此藥能　健子宮滋補新血則月經不行而自行耳若受孕後月經自然停止此時子宮全部行經之功移面為生長胎兒全體之用若仍照常內服此丸亦即移其功力面為滋陰保胎幷　能宮道生殖之用此　之神妙誠有不可思議者也至於無　　女能按月常服此丸則血　充足精神活潑心志愉快食量加增大便通潤種種子宮疾病自然消磨於無形誠乃有病治病無病養血之　品而為女　界老幼人人必不可少之賣丹辦威醫生講究婦科產科二十餘年曾任產科女科學堂醫局敎授診斷各癥不祇千萬人為此將其生平最有經驗之良方配製此丸凡子宮血海月經病者投以斯品無不藥到病去詳細另有方書以及婦女衛生秘術分送　埠函取原班寄奉 
各省各府各州縣如願經理本藥房各種藥品及中國牙粉慶勝丹等均有特別利益務請函訂可也 
上海二馬路口羅威藥房總發行所啓 
[樊天濟堂馳名　（包愈心胃氣痛清品丸）]  
世人忠氣痛之症治法複雜欲求經驗良方眞正神茲者頗　其選本堂秘　清品丸自行世以來醫愈數萬人無論舊疾斬疴莫不投藥立癢有水到渠成之勢此乃本堂主人存心濟世○售價每盒半元上海發售處麥家園口老永和酒棧 
[（欠租走逃）]  
應敎發是前清光緒卅四年挽中保租到裏虹口鴻江樓康記茶館一片不料三月十七號應狄發走逃結欠房租生財租洋險頂首百元尙欠洋八十八元並且缺少生財　統以向中保至　但有　討　頂　　收　尚未收回以作廢　東明　房英公堂　　恐未　知特此聲明　聚廣白 
[人造自來血]  
共和之進步 
國體更新萬端待理我同胞欲謀共和之進步急宜服自來血先養成完全無缺之肢體然後思想發達作事有成且自來血出現以來海內外莫不嘖嘖稱善而於男子血虛腎虧夢遺滑洩婦女經水不調赤帶白帶乾血癆等症尤爲絕對的聖藥凡患此疾者及早購服勿爲河漢斯言 
大瓶二元每打二十元 
小瓶一元二角每打十二元 
總發行所上海四馬路五洲大藥房 
[書報陳列所廣告]  
本所陣列各種小雨藉誌圖書標本及本外埠各報任人賞閱不取分文至於房屋之清潔座位之寬暢無待錢贅言旗滬諸君恐未週知特此佈聞　上海四馬路丹桂第一臺對門書報陳列所啓 
[鄭少賡改良灘簧]  
林步青母舅所傅新曲早蒙歡迎承賜顧格外從廉請至英大馬路巡捕房背後寗波路口便是 
[拔毒止癢　癩疥瘡藥 
此藥無論何種疥瘡小孩黃水瘡滋毒一到止癢頭尾三天便無痕跡大盒半元小盒角半 
上海拋球場北道廣東杏林軒啓 
[（盤店聲明）]  
茲因法界八仙橋南萬生煙燭店今盤與新記開張前有往來一切等請向前東自理與新記無涉恐未周知特登申新兩報此布 
南萬生新記白 
[（警船告示）]  
大中華民國各口巡工司報為茲查福海關稅務司所農界內三沙濟內地方移置警船浮一個合將其情形度勢開列於左 
計開　一福寗府霞浦縣三沙清內於開塞礁北該礁實名三盤礁約一百二十二文之處曾設有黑色　船浮一個　經移至自浮脫　礁爲南四十七度西相距一百十六丈半 
民國元年三月十二日　第五百二十五號示　即壬子年正月二十四日 
[上海染業全體廣告]  
今閱報載靛美全體廣告一則不知此靛究　何靛如係士靛已由本染業扶定用數公同　認何致反對當無論關至於所用各洋靛固為美外人　動色　苛捐一　　市政　查明外由同業公素粘據正案毋庸再辯我同業為矣乎交　尚未登諸報端反饋我　強詞奪理背　已掛此種　　不　明眼人所一笑　質之洋靛業並無此種廣告且廣他項靛業並非同行云云由此　之賓為包洋靛捐者意　掩飾　街登載查今日稅章但有國民應盡認稅之責任　無外業包潭之定章又靛業認靛　一句洋靛與土靛無非同行　受非甲乙兩種中人稅業固　爾為業外人豈　之應當包　郎爾包　者復以何方為爭是非曲直當憑公鑒 
[花柳毒門第一聖藥奇效妥速]  
上房海鍊雲大藥以忍製珠黃十寶摟毒丹治花樣毒症　妥速推倒天下有一無二眞乃藥到病除之聖品患者無憂矣 
此丹最靈最效巷治男女楊梅結毒　　下疳　口便毒無論逼身　　小便　痛一切　門不拘初起久染包再限日全愈倘　　醫誤用升藥或服輕粉倒提之丸外形雖愈其　內閉趕入經絡之中逢春必發致有鼻　頂穿迵身紅　四肢酸痛甚至步　　　苦不勝言且遺染　　於　續其患不休其街非淺此實　　未得方法　人性　所以患者難能安全　主人存心濟世悉心研究　成珠黃十寶搜毒丹商世以來治愈男女毒瘡問止數萬人市上治毒之藥　多　有　黃化　之名毫無原黃　毒之寶几患花柳毒者卽　此丹服下立刻止痛　　快便　火過身濕毒養從大小兩面出愈後可保永不復發無常仍可生育難諸　東手極重一服　險症之此丹奇功立見　抬毒之聖藥也如不見倍可立保單以昭倍實　者二三瓶全愈敢者一二料除根每料洋八元每瓶洋二元另有珠黃八寶生肌散每瓶洋一元如另子陽物皮破子女陰戶　爛　將此散　搽即可去　拔毒止痛生肌復還原形如能內　外　職效尤○立愈珠珆五淋白濁丸　盆洋一元〇上海三馬路西首小華　　　面　　里口陳　大　　啓 
[游美畢業西醫陳仲篪診例]  
門診一元　出診五元　門診時間上午十點至十二點鐘止下午二點至四點止寓英界三馬路外國坟山東首朝宗坊對門二十號洋房 
[上海中華民立棧啓事]  
小棧自去冬創始於新北門外法界天主堂隔壁組織以來已閱兩月刻巳粗具規模頗蒙　　學紳商各界紛至沓來幾如山陰道上應接不　之勢難免從中有疏忽怠慢之處尚乞　各界諸君子鑒其躉沈易購榮幸再　有各埠輪船　據以及南界銀錢往來等欵有民立棧　據者均向正總理張瘓廷担認若無　　槪不預聞特此佈告以釋　疑 
本棧主人特白電話第一千零六十八號 
[善治嗽根]  
咳嗽藥名目最多有病者服遍各藥無效雖有真正藥亦疑爲一邱之貂不甘再投矣徐氏無橋散的係靈貽公家藏秘法主治氣喘咳嗽無論風寒入肺酒濕脾房勞損腎久居濕地逢寒必發甚至喘不得臥不抽如何危險深入三匣服後永遠斷根新病一匣立愈誠指南第一之方預備送人經久不壞每匣一元半打五元　上海英大馬路石路口公司興里西二弄五百五十八號徐公館變數行所分傷英大馬路萬生銀樓松江匯豐銀樓太倉德峯秦義紙號杭州清和坊五洲大藥房太平坊中外大藥房富賜廣大隆京貨號招城利濟衛後街衍和祥衣莊 
[美生書館廣告]  
本館開設四馬路十八號歷有年所專辦各種英美新書久巳中外馳名現及新正開頭學堂奮起凡學界應醫之書以及英文小說學堂　器各種花色紙箋文房四寶計數繁多另詳仿單爲此登報廣告俾海內學士諸翁以便購　倘蒙惠顧須認明本館招牌庶不致誤 
本主人告白 
[錦潤堂新添]  
雕刻象牙初件牙節煙　麻　牌零星物件一應俱全零躉批發格外克巳專辦綢緞彩呢軸幛花緞軸八元六角素　帕七元六角彩呢絈三元八角棉呢紬二元五角每買緞呢軸臺頂並贈應時精緻摺　　把以副　諸君惠顧之盛意云 
[獨得秘方婦科一索必姙丹此丹信服成孕不難]  
婦人難於生育　服之受胎極速　如若不信　有法可試　將藥不生蛋之難　飼以此丹　半月後蛋自生矣 
婦人本無不能生育之理其不能生育者病也其病屬經水不調居多方書以盈爲熟以處爲寒恐不盡然蔽鄉人羅水烏難而難盈也古人多以辛香燥熱之劑以媛子宮不知辛熱優助陽氣香燥反耗精血況婦人性情多氣多對氣多骭火旺　甚則血滯或行經反常子宮寒冷或經期腹痛赤白帶下誠氣血兩虧面共體虛甚至崩滑刺痛此皆衡托有損元氣愈虛則經愈不調由此諸恙曡見百病　生生育之道是以難矣本藥房誠心濟世奄得至效至妥之方名曰婦科一齊必妊丹能調和衡任之男平定肝　之氣去＃生忻聞胃解　　煖宮止帶　精旺血固本調經培元壯大體凡婦女一切疾病服之無不應手人效素未生養之婦堅心服丹一料經後交合田施女受可許一舉得雄　使年近大衍拾久未產只須連服旬日必能一舉得男　　試過萬秦皆得　種瞬兒　能此丹常服非但治一切俟　且能永保無滑貽確產之患　　科中不世奇方也○每料一斤洋八元每查洋洋二元 
上海三馬路小華園斜對門鼎豐里口鍊雲大藥房發兌]  
 
 

Page 9

 
 
自由談 
游戲文章 
[瞎王答聾王書] [  愛]  
　聾王殿下辱荷惠書感佩無旣諸承獎飾益滋汗顔敝邑與貴國相離咫尺實爲唇齒之邦風俗華樸旣易傳染人民剛柔亦易摹倣蓋同屬黄裔不過稍有寒燠之分而已承示敝邑人民風俗一端龐士元之言未免過於溢美所云吾民能遵金人三緘之訓者實大不然蓋敝處之民最爲呌囂之尤上焉者作晉人淸談無補國事下焉者作灌夫駡座惟事私爭寡人雖寂居深宫時當深夜尙聞有絃管嗷嘈號呼哭泣於鄰近館舍之間差可慰藉者不見人民有慘殺之刀兵也不見人民有流離之灾害也不見人民有饑餓之情形也不見人民有塡溝壑之老幼也不色也不見人民有淫冶之容也不見人民有愁苦之態也不見人民有辛勤之勞也亦深異寡人德薄能鮮何以能如是之安樂也寡人亦他無所冀惟冀終寡人之世無鳩形鵠面之徒悽慘愁恨之色現於我之目前而已寡人之可告無罪於天下者實在此諒大王具有同情也謹攄胸臆藉答隆情好風有便乞再惠我以箴言　　新到吃食出便機器廣告（伏櫪子）懶惰者一舉一動無不假手於人惟吃飯必須親自咀嚼不能使人代吃大便小便必須親自排泄不能使人代出此實爲懶惰者之憾事本公司有鑒於此特從惰氣國運到新發明機器二種一種能代人吃食一種能代人出便因名之曰吃食出便機器譬如欲吃食但使人將吃食機器之輸運管連接於口中此器即能於外界取食入於内部消化之經輸運管入口中順流而下直至胃腸不須齒嚼喉嚥胃消也如欲出便但使人將出便機器之運輸管接於溺道或肛鬥抽氣機關一動尿或糞卽自然排泄經機器内部由他一運輸管而出不費絲毫之力也如蒙賜顧請至黄泉路烏有里莫得公司與懶死鬼接洽可也莫得公司謹啓 
海外奇談 
[盛筵] [  庚霖譯]  
　　美國華盛頓麥克林君及其夫人於上月某日設宴欵待駐美俄使夫婦是日同席者爲英國公使勃來徐爾國公使比國公使丹和兩國公使及諸夫人共計主客五十人事後有人核計其用費約美金三萬元並謂麥克林夫人帽上有金剛石一粒價値美金十八萬元其頸圏名爲東方之星係其父自比國前王利抱爾處得來麥克林住宅周圍以極貴重之花爲裝飾品此等名花特自英國運來宴桌周圍亦圍以各種香花庭中有噴水池一座人入其中如登仙境宴罷又有上等軍樂師奏樂以悞餘興其肴饌軍珍奇奢侈不問可知嗚呼俗諺有言富家一席酒窮漢半年糧今觀麥克林一席之費恐抵窮百年之糧而有餘也 
尊聞閣詞選 
[齊中所畜鶴饑而死賦詩悼之] [  僞髯]  
　　餓死尋常事時危寗汝囗天風　鶩亂暮雪稻梁頓失三　夢徒傷八載依饖鷹矜嘴爪乘勢翻飛骨格猶能壽艱虞竟自殘唳天聲已咽委地頂猶丹城敦歸何處江山瘞恐難麟悲與鳳歎惡此涕無端 
[作乞振書成書後] [  虞山初我]  
　　中原禾黍尙離離誰爲斯民解溺飢西北山川今有主東南杼軸已無絲時聞嘆息來田舍愧對流亡　故枝一紙瘡痍難再起挑燈和淚寫哀詞 
[署齊早春和金山芳墅見贈原韻]  
　　南北傳聞乍息戈中原板蕩竟如何民傷視已難援手政體於今待伐柯（議共和制者有法美兩派）大地催迥春氣象新年重見漢山河英雄老詩人未把袂江城且嘯歌 
心直口快 
[新七情（）] [  谷夫]  
　　華捕竟得剪髮不與印捕安南捕同留亡國紀念可喜 
 
 

Page 10

 
 
　　在戒烟丸局旁開設公膏店甘心破壞公益可怒自已喜懽吸香烟偏説美國贊成共和軍政府已出示弛禁冀害同胞並爲外人推廣銷路可哀充今人喜用洋貸之心如其生身父母可改用老牌舶來物亦必無限歡迎幸近日各團體中均有國貸二字印入腦筋將來必有實行之一日可樂年來婦女髮髻多垂於背可怪已甚革命軍起巫山一叚雲堆於額上者纍纍可見物極必反不退後即向前從此萬事都可作如是觀可愛满嘴説愛國愛同胞區區幾角整容費亦必恭送於外人理髮店不管掃淸碼子没飯吃可惡共和成立孫中山君辭退總統黄克强君决計歸隠汪精衛君入進德會誓不作官劉藝舟君薄都督而不爲登臺演劇以期改良社會權利擾攘中得此數大人物垂爲模範可欲 
[自由談之談話室中之談話（滌骨）]  
　　自由談如放花爆心中不洩盡不止高低無人牽制自由談如劍俠取貪暴者於萬里之外人莫得而制之自由談台雷震偶有虧心者莫不聞而生畏自由談如陸判官可以察人肺腑換人心肝自由談如三花臉無人不喜看若近身來了有點害怕滌骨曰吾願自由之談話室中投稿諸君日日來此談話 
小説 
[皖江血傳奇（三續）] [  孫雨林]  
　　第四折剌恩 
　　［北新水令］［生扮徐錫麟戎裝上］諸生 
　　曅業在今朝啟華筵徧邀司道深堂留俠客曠野習槍操笑裏藏刀胆大心偏小今届本堂學生畢業之期恩撫定於早八句鐘到堂閲操某已將陳馬二公暗藏堂内俟恩撫見學生之際出其不意擊以手槍當可制其死命現司道各員經紛紛來堂伺候恩撫（嘆介）呼牛作牛呼馬作馬正是此輩了［駐馬聽］外扮藩司副凈扮臬司副末扮首道俱官服上］夜色迢迢星月迷離天正蟯風聲悄悄衣冠迎送興偏豪聽來道上馬蕭蕭爭傳憲駕行將到居官敢惜勞這情形也不管他人笑（衆與生相見介）貴堂學生今日曅業弟等特來觀光（生）過承謬獎（外）諸位寅兄憲駕將至我等排班恭迎纔是（衆排班介）［沉醉東風］［淨扮恩撫上］享厚祿恩承紫詔鎭長江位冠羣僚二百年雨露深十萬貫腰𦆑好出轅鬥顧盼方豪後擁前呼馬亦驕考曅業親臨學校今日巡警學堂學生曅業徐道錫麟請本院校閲槍操并舉行曅業典禮現已行至該堂鬥首你看徐道戎裝隨同司道各員排班迎接好不威風也（凈與衆相見介）諸兄早到恕弟來遲（衆）理應恭候憲駕（凈與生密説介）頃接端督急電云革黨光漢子將於皖垣起事囑本院格外嚴防本院不知光漢了爲何人兄爲巡警專司務祈密探（生）容職道查明禀復（生下暗驚介）光漢了即我是也我機事甚密端方何以得知實屬可怪幸恩撫尙不知本來面目待我先下手爲强（生上見凈介）本堂學生 
　　已於禮堂排隊恭候大帥駕臨禮堂行相見禮（凈先下衆隨下介）（雜扮衆學生持鎗排隊上介）（凈率衆上見雜介）（雜行舉槍禮凈略舉手介）諸生今日曅業將來富貴功名未可限量本院有厚望焉（末扮陳伯屏小生扮馬宗漢便服暗上立生後介）（生末小生同持手槍向凈連擊介）恩賊恩賊敎你今日認得光漢子也（淨受傷撲地介）（外副淨副末俱抱頭逃下介（丑扮恩撫差官急上背凈逃下）（雜張皇生向雜演説介）满淸竊據中原二百餘載我同胞四萬萬皆亡國遺民對此異族衣冠能不愧煞某旣爲黄帝子孫當復漢家天下恩賊非我族類不置之死地難舉義旗我同胞爲主爲奴爭此頃刻諸生切勿張皇自誤坐失機宜致牽大局須知男見死國死爲至榮較諸生而爲奴判若天壤諸生何憚於死國而樂於爲奴且皖垣爲天險之區新軍有贊成之約吾輩此舉雖於死裏求生實於難中見易諸生其知之否［混江龍］皖城險要長江保障勢滔滔一帶奇雲結陣满目細柳垂腰鐵騎嘶風將掃北犀軍放弩早驚潮説不定目前生死比得上世界雄豪同习共把山河造看美洲共和國丹靑圖畫似今日羣英會劍佩弓刀（雜）生等亦同胞之一分子願從義師誓同生死也［福馬郎］我儕靑年胆氣豪敢負名師敎不應召光復神州聯絡同胞何愁把戰挑任殺聲咽斷皖江潮（生）壯哉諸生男兒固當如此不如此不男兒也某等乘此舉義罷（同行介） 
（生）雄芒初啓建雲旄（雜）三百人同着戰袍（生）黄帝子孫原有種（雜）满淸妖孽豈能逃 
 
 

Page 11

 
 
   
 
 

Page 12

 
 
   
 
