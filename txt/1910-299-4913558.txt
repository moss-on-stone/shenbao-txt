# 1910 - 299 - 4913558

 

Page 1

 
 
   
 
 

Page 2

 
 
[宫門抄]  
　　十月初二日召見軍機會議政務處王大臣 
　　謹按今日召見王大臣係會議國會年限事 
[交旨]  
　　九月二十六日軍機大臣欽奉 
　　諭旨本日資政院具奏據順直各省諮議局及各省人民代表等陳請速開國會一摺又據錫良等及陳夔龍恩壽電奏組織内閣欽頒憲法開設議院等語着將原摺電交會議政務處王大臣公同閱看後預備召見欽此又奉 
　　諭旨御史盛昆奏宗室侍衛升階壅滯請酌量變通一摺著該衙門議奏欽此 
論說 
[論今日之軍機處與將來之責任内閣（嘉）（言）]  
　　今國會之開設當不遠矣。而同時有不能不亟爲組織者。則責任内閣之制是已。迺微窺朝廷。終審愼遲廻。不敢輕於一决者。則以今日之軍機處梗之也。閱資政院議員易宗夔說帖。遵章質問現在之軍機大臣採用副署制度。斷非署名勅尾而已。必當如各國之内閣國務大臣。負完全之責任請問軍機大臣對於各部行政各省行政。是完全負責任。抑不完全負責任。旨哉言乎。此眞爲最有力之責問矣。考軍機處之所由設。當雍正間用兵西陲。始設於隆崇門。朝夕宣召諸臣籌畫軍國事。厥後上諭。凡由軍機大臣字寄者。謂之廷寄。而内閣學士。遂不復與聞機務。軍機處駸駸乎爲一國政治總攬之機關矣。雖至今日尙仍厥名。而已不兼任别職。一若離。各部尙侍而獨立於其上。與立憲諸邦國務大臣同一地位。不知縱握有行政之實權。而無責任之法定。一勅一令。非禀承上意。不能施行。於是所謂軍機大臣者。不啻人主之一秘書官而已。不幸而有失政之咎。且得以自解免。而爲卸責之地。而君主乃代大臣受過焉。反是而大權旁落。宵小用事。太阿緣是以倒授。上下隔閡。而國是軏　不定矣。此吾國行政上之大患也。自近歲採用副署制度。似負有責任矣。而憲法無成文。所謂責任者。果其受之於何人乎。果對於何人而負之乎。雖有會議政務處。經各部之參預其間。而無督促軍機大臣必行之權。而庶績無由日理。非特此部與彼。部不相聞。即此省與彼省亦不相應。有同屬一部之事。而主義自相矛盾。有同處一省之中。而意見竟致歧出者矣。故舉行憲政以來。非不雷厲風行。然其進行卒至濡滯不前者。無他。無挈一國之政務以統一其權限。而躬自負其責任之故也。是以今日無國會。則無以爲監督政府之機關。無責任内閣。則亦無以爲確定大政之機關。此兩機關實有不可相離之關係。如車之有兩。輪鳥之有兩翼。缺其一而即不能善其用。責任内閣之制有二。一曰政黨内閣。一曰帝國内閣。所謂政黨内閣者。閣員對於議會而負責任。組織内閣。必經議會多數之合成意决行之。如英法奥意諸國是也。所謂帝國内閣者。閣員對於君主而負責任。組織内閣。其權操之君主。如德意志日本諸國是也。要之組織之方法雖。異而其爲一國總攬政治之機關。而負完全獨一無二之責任則一。今軍機處。已不適於立憲政體之設施。上下所共知矣。乃行政綱目。獨於責任内閣一制而獨。遺之。眞所不解已。頃者。疆臣聯名奏請。而政府諸公亦似有。組織之動機。内閣之成立。當在指顧間耳。所慮一二把持政局者。或出其愎見以撓之。而不肯弼成新治也。願我賢王。毅然獨斷。不爲所惑。則俟國會召集之時。立法與行政之兩機關。咸效其用。憲政之基礎立。而國家郅治之隆可慶矣。 
來稿 
[中國出洋賽會預備辦法議（張元濟）]  
　　凡人未有不自炫其所長。而欲人之誇譽者。亦未有故暴其所短。而欲人之恥笑者。而吾國獨反是。何以見之。見於出洋之賽會。 
　　吾國出洋賽會。前此多令稅務司辦理。留學比國學生某語余。西歷一千九百五年黎業資賽會。中國出品。竟有刑具烟槍纒足鞋等物。留學生爭之公使。始撤去。前乎此者。吾不之知。度亦大率類是。一千九百一年美國聖魯意斯及本年比京之會。皆中國官商自辦。聖魯意斯之會。吾見其建築影片。規制簡陋。其他可知。本年比京之會。則嘗親見之矣。 
　　吾國會塲。凡五楹。居會地邊隅。與法屬越南及南非洲某部相比。其位置已不合矣。西人嘗以建築之形式。分其國民文野之程度。而吾國會塲。獨爲不中不西之制。不知何取。法德兩國會塲之廣大。固非吾所幾及。荷蘭巴西。亦且不如。甚至世界至小之摩納哥國。而猶不及焉。可無恥歟。出品有瓷有綢緞有扇有畫有繡貨有漆器。然皆粗陋下等之物。零亂瑣雜。無可動目。（所用橱架至假諸比國博物館）以視日本區區數商人之出品。殆不能比其什一。（日本並未以國家名義與會）說者謂不及一蘇杭廣雜貨。店吾先後。往凡六七次。見西人至者無幾。即至亦。搖首蹙額。轉瞬即去。其一種鄙夷。不屑之態。可以想見。吾不知吾國人何必糜此有用之金錢。而購彼歐美人鄙夷。不屑吾中國之一念也。 
　　聖魯意斯之會。聞費銀至七十萬。黎業資之會。亦費銀十三萬。今年僅費二萬。可謂儉矣。吾未聞一國與會。而可以二萬金集事者。前日何奢。今日何嗇。恐主持者亦無以自解。至謂財政艱難。不能不力求撙節。則費一錢必須得一錢之益。吾不知此二萬金所得之益安在。豈惟無益。直使西人以爲。吾國之工。藝與吾。政府之提倡實業。不過。如是。則誠不。如不赴會。擲 
 
 

Page 3

 
 
此二萬。金之爲愈也。 
　　然則吾中國。可從此不出洋賽會乎曰。烏乎可。處此時世。吾中國欲厠足於世界。不可不以賽會爲之先導。請言其故。 
　　今日爲商戰世界。夫人知之。吾國商民。徒爲本國之貿易。而不知爲外國之貿易。故商業日見其衰。正宜因勢乘便。羅列百產。以與世界各國相見。苟有一物。爲西人所樂購。則銷路旣闢。凡業此。一物之農工商。皆獲其利。吾中國之天產物。人造物。其足以供彼西人之用者。不知凡幾。富國之道。宜莫若此事之爲亟矣。 
　　且賽會不僅爲振興商務已也。若武備。若交通。若敎育。凡有關係之物。無不可以與會。吾觀比京各國會塲。或製爲模型。或造爲圖表。或舉其方法。或陳其成績。其屬於以上諸類者亦爲出品之一大部分。敎育爲諸事本原。視一切爲尤要。倫敦英日博覽會。至列爲專部。而比京德國會塲敎育一門。最見特色。觀者無不嘖嘖稱羡。吾國武備雖視他國爲遜。然近年改革軍政。凡軍人之冠服。行軍之演習製爲圖說。列諸會塲亦可以一新耳目。（比王蒞吾國會塲在會之員示以前年河南秋操圖比王展閱良久頗爲稱許）郵部之設。專司交通。汽船鐵路。稍稍增進。如京張之隧道如黃河之橋縮爲雛型。舉以示人。可使彼知吾國交通之進步。至於敎育搜集尤易。校舍之建造。生徒之功課。所用之圖書彝器。無不可以與賽。講堂敎授之情景。可用寫眞。敎育行政之統計。可作圖表。西人嘗謂吾國無敎育。苟能爲之。亦可以塞其口。以上數事。爲吾國從來赴會出品所不及。然至以表彰國力。固未可以輕易視也。（未完） 
專電 
[電一（北京）]  
　　今日（初二）御前會議縮短國會事各大臣均賛成惟無擔當責任之語因恐編訂法典一年難竣攝政王諭且退意俟洵貝勒歸國商定 
[電二（北京）]  
　　東督錫良密電政府國會内閣日本徇各國要求延緩五年吾國即開如届時有枝節尙可退步遲則禍亟欲延不得 
[電三（北京）]  
　　政府以東三省時機急迫擬先派兵兩鎭駐紥山海關預防隱患 
[電四（北京）]  
　　今日（初二）資政院會議湖南公債案請奏加湘撫違制處分已通過 
[電五（北京）]  
　　度支部奏統稅改爲洋碼應請飭由各省財政監理官詳加考察再定准駁 
[電六（北京）]  
　　某御史以莊睿兩王嗜好未除備摺奏參 
[電七（北京）]  
　　十月十六日月食攝政王擬除救護舊例諭飭樞臣迅即議覆 
緊要新聞一 
[澤公贊成速開國會之確證北京]  
　　度支部尙書澤公前日在資政院演說預算案大意謂中國財政向歸户部掌管每年多少實數大槪不能洞悉其中困難情形亦無由發現至甲午庚子以後每年國債竟逹一千萬且現在新政如敎育軍事交通民政實業等皆爲萬不可緩之事以有限之財力辦無窮之事業實覺岌岌可危近年各省財政又均仰給中央部中益覺困難竭蹶情形實爲各國所未有茲各省人民及督撫等皆極力陳請速開國會以爲救國至計本部亦甚贊成此舉果能速開國會則財政大綱必有頭緒云云觀此則外間謂澤公有反對國會之意自必不確 
[新粤督奏設責任内閣槪要北京]  
　　新授粤督張鳴岐日前奏請設立責任内閣已載前報茲探悉其内容略稱立憲旣無反汗國會終必當開責任内閣爲國會對待機關遲速亦當設立與其遲設緩收效果不如速設早促進行應請乾綱獨斷飭下憲政編查館迅將内閣制度編訂請旨施行至或謂設立責任内閣總理大臣後慮蹈前朝權臣跋扈之習不知前朝政權財權兵權集於一人之手是以有尾大不掉之勢今則三權鼎立總理大臣僅司行政司法旣己獨立又有審計院等以分理財政軍事及用人大權仍統諸朝廷自無虞權臣之跋扈云 
 
 

Page 4

 
 
[盛侍郎對於開平礦案之躊躇北京]  
　　郵傳部盛宣懷侍郎因開平礦案頗費躊躇大有左右爲難之勢若照張翼所奏議准則直紳必大動公憤羣起攻擊若允直紳又恐有拂張翼情面不得已昨特電召開平礦務總辦趙元禮觀察來京詳詢一切以憑核奪 
[理藩部搜取殖邊固圉之資料北京]  
　　理藩部壽逹兩堂日昨會議因東蒙地近滿洲岌岌可危錫督來京時曾請派員測查以便開墾設治殖邊固圉逹爾蒙屬渾特里地方已經該督派員測查事竣惟地址詳圖未據報部勢難會核擬即電致錫督將所查渾特里地圖另行繪具一份咨送本部以憑查閱刻已電致東督照辦矣 
[贛諮議局統稅改徵洋碼之抗議北京]  
　　贛撫馮汝騤奏請統稅改征洋碼一案業經該省諮議局提起議案極力反對電院咨部籲懇緩辦日前資政院又接到該局咨呈文云奏定諮議局章程第二十七條内開本省督撫如有侵奪諮議局權限或違背法律等事諮議局得呈請資政院核辦等語江西撫部院於本年秋間奏改本省統稅征收洋碼據所預算每年約可增收銀四十萬兩當此民窮財盡之時驟加人民負擔至數十萬之鉅不遵局章所規定提出議案交令議决徑行具奏本局實認爲侵奪權限謹將根據法律依於事實爲資政院剖切陳之查局章第二十一條内開諮議局應辦事宜第四項議决本省稅法及公債事件第五項議决本省擔任義務之增加事件第六項議决本省單行章程規則之增删修改事件又憲政編查館奏議覆于大臣摺於第四項解釋聲明一則曰諮議局所得議决者僅屬本省單行章程規則之征收方法再則曰諮議局所議决者祗有改良增加之事並無議决之權又引憲法大綱載明臣民現定之賦稅非經新定法律更改悉仍照舊輸納各等語權限分明無稍含混對於增加人民負擔一事至爲斟酌詳愼者良以今日上下窮困無可挹注主計者苟僅顧目前不惜爲竭澤而漁之術勢必民病而國亦隨之是以預爲之防不啻三令五申此朝廷體恤民隱之心久爲薄海臣民所共仰者也今撫部院改征洋碼一事以現行稅率比較實已加征十成之三四在人民輸納一方面言之即不得謂爲照舊已將失憲法上之保障且以錢改洋形式上則爲征收方法之變更而歲入至加收數十萬實際上則確係對於本省稅法而有增加之舉動依法律上所付予本局實確然有可以監察及議决之權撫部院欲遽以一奏奪之此本局所絶對不能承認而亦對於局權上所萬萬不敢放棄者也至事實上之足以病商殃民使生計日萎而稅源日涸者其原因亦可得而言焉查江西稅卡繁多本爲各行省冠員司苛索商民裹足營運寥寥去年本局呈請酌量裁撤子口祛中飽而裕國課未允施行議員等竊慮洋貨浸灌土貨銷縮將至於稅無可稅而空憂仰屋也近日財源枯竭民不聊生實業金融皆有一落千丈之勢今歲幸無水旱巨災而穀價騰踊小民尙難謀一飽鶉衣菜食生意蕭然地方官有所興舉方事調查卽疑搜括抗官仇紳鹿挺四起積薪厝火可爲寒心脫因增加激成事變則上煩宵旰下傷元氣其爲損失何可勝言且原奏又託推行制幣之名以實行加賦之策使小民未覩新幣之利而間接先受新幣之害隳中央之信用啓億兆之驚疑得少失多爲計更舛本局内念局權之關繫外憫桑梓之困窮奔走呼號不能自已夫國家設立諮議局之意本以採取輿論諮議局所恃以爲共同之遵守期以逹國利民福之目的者惟在此數十條之館章今本省輿論對於改征洋碼一事均認爲剝膚之痛商民惶駭此而不爭本局將何以自解於輿論以館章所確有之規定而可以任行政官視爲具文出他種之手叚以破壞之則其他之興利革弊何一非託空言以後一切奉頒章程何一能生效力權限蒙昧此而不爭本局更何以自解於館章本年常年會期中業經全體决議認爲得援局章二十七條之規定辦理除已先行電逹外理合備文呈請資政院照章核辦並一面咨明度支部從長計議以保局權而全民命 
[江蘇預算底册已交諮議局南京]  
　　張督劄行江蘇諮議局文云宣統二年九月二十三日准度支部漾電開二十日會議政務處奏會議度支部具奏試辦宣統三年預算請飭交資政院照章辦理一摺奉旨依議欽此合行恭錄諭旨電聞並請照章將貴省預算全册抄錄一分送交諮議局以備參考等因到本部堂准此查寗屬宣統三年預算前據諮議局來函請將報部底册關於地方行政各項先行抄稿飭知俟大部奏明再行正式交議業經飭據寗屬清理財政局照錄預算全册於中秋節前函遂諮議局嗣准度支部江電具奏試辦預算令將局存地方行政經費底册抄錄一分送交諮議局等因又經飭據清理財政局禀復前送清册内國家地方經費均已劃分備列請免重送并將裁减各案列摺呈請核發前來復由本部堂先將裁减各欵清摺劄行諮議局查照各在案准電前因所有預算全册旣經抄送應由諮議局按照前送全册辦理爲此劄行諮議局查照 
　　附資政院致江蘇諮議局電（其一）本年試辦明年預算各省報告歲入數目有無多少不符或遺漏欵目望各就所知查明電覆一面詳細申覆以備參考資政院豔（其二）電悉飽咨詢度支部覆稱已通電各省將地方行政經費送交局議並將預算全册送供參考其中歲入俟劃分國家地方稅後方可劃定資政院豔 
[蘇省漕折公同核議之請求南京]  
　　江督張制軍 
 
 

Page 5

 
 
劄復議决蘇屬漕米折價案云據江蘇諮議局呈報議决蘇藩司所屬漕價隨市準折每歲將届開征之先酌中定價恐於外府州縣市情米價不無隔膜現擬自本届公定漕價爲始由蘇松常鎭太五屬議員每屬公推三人呈請撫部院定期劄知本局由公推各議員齊赴會議廳加入會議照市平均定價公同議决等由到本部堂據此查案關蘇省漕價應由撫部院主政核辦除咨撫部院外爲此劄復諮議局查照 
[京師近事]  
　　近來前門外八大胡同一帶異常擁擠酒肆茶樓尤爲熱閙蓋皆新得意之法官將來保障司法獨立之人物也聞某科舉人年已五十寥落半生此次竟獲上選故發榜之後亦頗贊成朝廷之變法維新云 
　　東西洋陸軍學生考畢照例無一落第者故不俟發榜即往八大胡同作示威之運動據個中人云凡陸軍學生皆思第一次直逹戰地毫無量敵慮勝之說云 
　　度支部以各省舉辦印花稅遲迴瞻顧毫無成效擬即咨行奉天廣西四川三省將各該員所擬辦理印花稅加給州縣津貼之辦法詳細報部以便斟酌情形通飭各省一律仿辦 
　　近日國會問題日逼日緊責任内閣必須設立所有吏部一切職權均應併歸内閣辦理故日來吏部人員皆知本部不久即裁紛紛運動或以對品外用或調歸他部候補其一種忙碌情形幾至寢不安席 
　　政務處此次改訂新章業經政務大臣公同認可按照實行又有某大老提議增訂一欵嗣後無論何項要政均須由各大臣公同參議不得聽從領袖大臣一人主持各大臣亦不得曲從領袖大臣之意旨毫無建白致使徒存會議之名而失會議之實 
　　唐少川尙書此次晋京覩外交上之著著失敗極爲焦慮日在各軍機大臣前運動起用開缺外部尙書袁世凱前任駐美欽使伍廷芳以期挽救一俟運動成熟即行專摺奏保并聞該尙書曾對人聲明所以保奏袁伍二人者並非私交上之關係實是以人事君之道云 
　　鹽政大臣澤尙書前曾提議設立鹽官學堂以便儲備鹽務人才茲已决定於明春設立飭由財政學堂監督代擬該堂章程並聞該校即附設於財政學堂之内云 
　　諫垣諸公對於國會請願問題已開會研究數次茲又於十月二十五日下午在松筠菴特開會議仍案研究國會請願之摺入奏後一切偵察條奏之策以盡言官之任務 
　　京師禁烟局由民政部内外城總廳辦理查騐及發照等事提署向不過問近來提署亦欲參預此事飭營翼各地方官將烟户逐一調查騐照以輔助警廳之所不及 
　　駐京某蒙王（府邸在後門外）烟癖極大尙未戒除且大販私土毫無顧忌日前又由口外運土多包行至德勝門地方爲稅關盤獲因係王府私運且關禁令不便由該局罰辦立即禀呈稅務大臣請爲核奪不識該大臣等能破除情面從嚴參辦否 
　　近畿陸軍六鎭奉朝旨歸併陸軍部原限九月底一律交代現因前任近畿訓練大臣鳳山經手欵項虧短百餘兩一時難以彌補有意遲延以圖解脫且聞暗中與北洋督練公所密約擬延至年底代交 
[時事]  
　　其一 
　　人民希望國會之速開也。如飢者之求食。渴者之求。飲小兒之望保抱。大旱之望雲霓。上諭一日不發表。則延頸翹足之希望一日不息。今聞縮短年限之上諭。將即日頒布矣。國家存亡。安危之機。即將於一二日决之。我人民其注意此一二日之報紙。 
　　其二 
　　自四國借欵風潮發現。後人民奔走呼號。齊心拒欵。政府始稍稍躊躇而不敢輕於一决。乃自楊京卿輩主張外債未嘗不可借之議。而在上者遂據以爲口實。毅然出其借債之手叚以。相嘗試。始則小債也。某處二百萬。某處三百萬。所向無不如志。今且借大債矣。東督息借美欵一千萬兩。某貝勒息借美欵八千萬兩。一時借債風潮。幾如黃河之一瀉千里。雖經各省諮議局極力撐拒。陜西電爭非開國會不認借債。廣西電爭不認借欵辦礦。然奈拒者自拒借者自借。而杯水之不足以救車薪何。 
　　其三 
　　美國向以離中國較遠。故未甚注意於中國權利。乃自粤漢路各國。競爭借欵而後。經濟家偶然食指一動。略施運動之小技。而大宗借欵。已不難接踵而至。如此次東督某貝。勒之息借巨欵。均爲美國。攬去嗚呼。外人放債手叚之敏妙。可畏也哉。 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[晋陽紳民請求國會詳記山西]  
　　上月二十一日上午八鐘旅省各區人民在勸工陳列所開會討論請求速開國會事宜届時各區人民到者約千餘人因格於成列入塲者僅百餘人先由李君慶芳擬就請開國會呈稿公請撫憲代奏遂人給一紙移時振鈴開會首由渠君本澄演說現非速開國會無以救亡如三次請願仍歸無効恐不能免兩種危象一朝鮮一□□□次由李君慶芳演說籌備憲政之敷衍非速開國會無以監督政府又次諮議局長梁君善濟演說三次請願先有各省督撫聯銜上奏復有全國人民呈請代奏朝野上下精神悉注於此當能逹其請求之目的現江蘇諮議局聯合各省議長組織議長圑北上請願以莊聲勢竊以議長圑與代表圑無甚差異仍是數十人之勢力恐亦無濟於事如三次請願仍歸無効决定以兩主義對待之積極主義則聯合各省數十百萬人民重整旗鼓相繼進行以死力爭消極主義則各省諮議局一律解散以揭破政府立憲之假面目爾時當有保全大局之人出而維持以副國民請願之本心云云終由陸君近禮謂代奏書有宜修正之處遂推定馬君繼楨陸君近禮左君炳南爲修正員并推定鄭君子固領銜至是日晋謁撫憲推定杜君上化鄭君永貞陸君近禮李君慶芳渠君本澄韓君炯王君靖山王君鴻順等八人爲代表十二鐘振鈴散會齊赴撫轅前有黃色大旗兩桿上書人民全體請開國會八字請願百餘人徒行尾其後直至撫署大堂代表諸君晋謁中丞餘人鵠立停候移時撫憲送代表出由鄭君永貞杜君上化對衆宣言中丞極力贊成且謂國會不開救亡無術前曾上奏自請早開今以晋人請求之熱心决計爲之代逹聞者歡呼雷動因决定本日修正代奏書二十二日繕就上呈二十三四日卽由撫憲出奏 
[東三省通信]  
　　韓僑隱患已伏韓人自失國籍以後其流寓於吾國境内者日多一日而尤以延吉爲最我若遇事與彼齟齬日人必出而干涉吉林當道屢籌對付之方尙未得當蓋知韓僑之隱患將來必爲中日搆釁之媒介也現聞外部咨行陳撫轉飭延邊官吏將僑寓韓人户口調查報部陳撫業已照行旋接調查者之報告計户數一千八百四十三人口一萬餘皆由朝鮮咸鏡道遷寓至延並未入我華籍亦不改隷日籍惟不知報部後究將何以處置 
　　日本併韓後之舉動東督錫制軍昨接興鳳道趙觀察來電謂日本政府因我東邊與韓國接壤今韓國已爲日併預備與中政府從新改訂條約現已特派專員前往安東一帶考查矣 
　　鬍匪間接喪失内治權東清鐵路蘋菓站（東路小站）當差俄員之值宿所近被大帮鬍匪搶掠哈爾濱東清鐵路公司以爲華官必無能力剿捕特派俄軍一支前往該處便宜行事又聞俄國在哈爾濱之政學商各界於東路蘋菓站鬍匪搶掠之事發現後咸謂華政府故意留此鬍匪不肯勦除以爲破壞外人之用不識我當道聞之其亦慮及内治權之勢將不保乎 
　　俄人大修營壘俄屬大五里地方距滿洲里東清車站約百餘華里俄人現招華俄工人五六百名在該處大修營壘以作兵隊駐防之用聞須一年之久始能報竣云 
　　鄂倫春滅種之危機江省畢拉爾路所屬之索倫鄂倫種人本年大水時受傷尤重溺斃者十之三四被災後該族苦無房屋依樹結巢或帳居或穴處均流落無歸俄人因其遷徙死亡蹤跡不定亦不與之交易又兼近日滿山飛雪（江省地近寒帶西北山中早已飛雪人非皮衣不能禦寒）異常寒冷致凍餒斃命者又十之四五據此以觀已演成滅種之慘劇吾當道其忍漠然視之耶 
西報譯要 
　　間島中日人民之衝突文匯報錄漢城日報云據九月二十二日晚間十點鐘間島電云有中國警察數人行至某日本科理店見有日民數人在内狂飲高歌警察即入内毆擊日人謂晚間十點鐘後街上禁止高歌該警察等旋復開鎗數嚮拘去日人三名均受華官虐待當晚並有過路之日人數名同爲警察所傷又一消息云九月二十三日有中國警察數人在圖門江某渡船搶查日本驛差之郵袋該差因不受搶查遂爲所毆聞近來間島各處時有此項衝突間島日本總領事永瀧君已查明衝突情形與華官開始交步矣 
　　安奉鐵路工程之神速又載漢城日報云安奉鐵路安東至鷄冠山一叚近已告竣定本月三號（華歷十月初二日）開車西歷明年正月西家居（譯音）至本溪湖一叚亦將告竣則自安東前赴奉天僅須十九小時矣 
　　膠州總督游覽勸業會又載初二日南京電云膠州總督海軍副將屈魯配爾君昨日游覽會塲本日正午將回上海 
分類新聞 
政界 
[湘省書吏裁撤後情形長沙]  
　　湘省開辦財政公所其藩署向有之各科房多經裁撤各書吏缺失計窮無業可靠昨經吏房蘇復隆等商 
 
 

Page 11

 
 
同各科房公禀藩司懇予原恤奉批書吏行賄頂缺大干例禁據呈綜覈缺價不下念餘萬金在爾等希圖缺本不妨故甚其詞而不自知其已干律例矣本司到任以來查知各房所索房費每歲約有數千金就爾等所獲之利已屬不資即朝廷世賞之延有時尙停其俸祿豈有頂缺違例之書役竟可據爲卅業乎今裁汰各房係欽遵諭旨辦理然察其勤愼辦公者亦已分别酌留不可謂不加體恤乃復嘵嘵凟禀請給底缺之貲以違例之行爲竟敢明目張膽冒昧具呈爾等固不自知其荒謬本司亦何能率准第念爾等當差有年一旦失業情亦可矜應候詳明撫部院酌籌欵項分别撫卹可也 
[通諭華洋交易赴道立案山東]  
　　勸業道以國際交涉重在條約商界信守係乎合同此中消息甚微稍一疎虞動難補救甚未可鹵莽以從事也查東省商業頗多習故蹈常輪軌旣興貿易日盛惟商人知識尙未開通僅堪爲内地之懋遷尙難與外人相角逐遇有訂購洋貨包辦工程等事所立合同諸欠完善且僅由領事簽字並不呈由該道存案迨至彼此齟齬始據禀控前來及至調騐合同罅漏太多挽回非易雖經力持公理一再磋商該領事亦體恤商情顧全睦誼或議令退貨或酌給償金幸能就我範圍實已竭盡心力日前具禀撫院以與其補苴日後何如愼重事前嗣後凡遇有華洋交易訂立合同該商等務先呈送原文由道核明批准立案以防失敗而免紛爭業經由魯撫批准並咨明外務部北洋大臣立案當即通諭各屬凡商民人等如有華洋交易務將所訂合同原文呈由本道核明批准立案倘未呈驗合同僅由領事簽字彼此設有爭執本道槪不准理 
[地方自治員投票選舉温州]  
　　永嘉縣籌備地方自治於九月念四日在郡城隍廟舉行甲乙級投票選舉甲級選民一百五十八名乙級選民九百九十九名於念六日開票當選人如下（甲級）李麟　蔡盛治　林進芳　谷承恩　余朝紳　梅佐羹　王登墀　徐錫堯　陳其昌　曾廣漢　葉維周　沈明時　白超俊　陳國俊　吕渭英　郭鍾崧　陳壽宸　（乙級）余朝紳　沈明時　倪邦英　張希良　陳國俊　陳心海　孫紹琳　吕渭英　陳祖光　陳其昌　谷承恩　王鈺　高錫齡　林進芳　沙廷琛　郭鍾崧 
[高藩司誥誡科員之諄切武昌]  
　　鄂藩高方伯接篆伊始辦事頗著精神現以度支公所各科長科員於往來文牘每多遲滯不辦即緊要公文亦隨意束之高閣竟於忙中偷閑三三兩兩圍坐談笑或竟延不到所如此積習殊屬不成事體刻特傳知各科人員以後各處文件到科不得逾五日即行辦稿呈閱之後發繕簽行以期迅速而免誤公並隨時派員到各員房中稽查禁止因私事聚談如有不請假私自不到所者即行酌量罰薪或記過撤差以儆玩泄 
[審判廳開幕之預備武昌]  
　　鄂垣高等地方初級各審判法庭共設四廳於去歲籌辦修建房屋今春即已竣工本可於夏間開幕因法官須由部中考試任用致延時日茲者法部考取法官已經揭曉指日即分派來鄂提法司馬積生司使特督同審判籌備處將各廳應用器具什物採辦齊全並委派庶務書記各官入廳佈置一切准於十月初一日一律開庭聞届時並柬請紳學軍商報各界往觀開幕禮至漢口各級審判廳因房屋未經修竣且因各國領事仍執陪審舊例故不能如期同時成立已經漢關道禀准鄂督展期於臘月朔開庭一面與各領事磋商辦法矣軍界 
[新軍預備秋操之手續杭州]  
　　本届新軍步隊預備秋操業經增帥諭令協統楊君禀商統制官先期組織規定行軍地線準期出發所有全軍營隊官長執事弁兵人等例應携帶行李什物亦遵照新章核定重量先期於二十三日用吳山船裝運出發計標本部十三員除行李每件不得逾三十三斤外僅備一日之糧及鹽菜棚帳行軍桌椅床灶車匹麩料等核定重量一千一百七十六斤需船一艘全隊統帶官一員敎練官一員執事官一員副軍需官一司號長一馬弁三護目四馬夫三伙夫一共計十六員行李馬匹及一日之糧行軍什物等重量規定一千另八十八斤另需船一艘全隊管帶一員督隊官一軍需長一軍醫一及護兵號兵匠目醫兵皮匠馬夫伙夫等共十八員步隊混成兩隊計二十二員應帶行李口糧軍馬帳棚桌椅等件規定三千七百八十五斤需船三艘次隊官二排長六司務長二正副目三十六正兵七十二副兵一百四十四號兵護兵伙夫共計二百八十六員名每日每人糧按一斤六兩鹽四錢菜十二兩計算併用吳山船三艘 
[鄂督位置陸軍卒業生武昌]  
　　湖北陸軍特别學堂信字齋學兵畢業已久未克見用名雖發往各營見習實仍與士卒無異而營中下級軍官因該生等將來可以代其位置異常妬忌以故横逆屢加百端挫辱該生等頗難隱忍相安日前特陳請鄂督堅求設法安揷現聞瑞制軍擬爲權宜之計於講武堂添設學兵見習班將該生等撥入堂内膳宿練習功課以便陸續委用每日餉銀仍由營中支給如有不願入講武堂者准其告假回籍昨已傳知該卒業生等知照矣 
學務 
[易俗小學停課之原因湖南]  
　　湘潭縣易俗河之易俗高等小學堂自開辦以來卽恃該市穀米捐欵爲常年經費今年年穀豐收米價日漸低落各販户又因關禁未弛不能販運出口以故銷塲異常疲滯而該堂入欵亦因之陡減以致不能支持昨經堂長周君傳諭全堂學生凡負欠學費膳費者務各赶速繳齊以資接濟並著停課數日一俟欵項收齊再行照常上課 
[震星學堂添設别科長沙]  
　　湘省震星學校以現當亟圖普及敎育之時自應竭力提倡以宏造就而每有貧寒子弟雖熱心求學而苦財力不足者未免有向隅之歎茲特就本校添設别科一班額設二十名不收學費凡願往學者須邀同確實保人赴堂試驗如資格相符卽准一律上課聽講以惠寒畯 
[勸學所禀請肉捐興學鎭江]  
　　鎭屬丹陽縣勸學所因經費支絀經學董王君等禀請援照各省籌辦肉捐經該邑王大令轉詳省台立案俟核准後日内當可實行 
實業 
[湘路拒欵巨紳呈請代奏長沙]  
　　湘路拒欵代表曾君繼輝等前曾公舉邵陽魏午莊制軍爲拒欵領袖早誌報端惟現在制軍又以曾任兼圻入京拒欵必須具摺奏聞始能前往聞已於日昨呈請楊撫代奏須奉到諭旨後再行由省首塗 
 
 

Page 12

 
 
[鹽商聯合反對就塲征稅之計畫杭州]  
　　長蘆鹽商致浙運司電云浙江運台鑒祈交貴省鹽商台閱各省諮議局上書資政院請變通鹽法就塲徵稅任其所之將鹽商置買行票一律消滅勢必致私鹽蜂起課欵無着誤國害商關係至重擬請各省鹽商聯名上書資政院力爭事關緊要已由長蘆擬稿即請電復天津商會以便列名長蘆鹽商叩漾杭紹嘉松四所甲商接電後當復天津商務總會轉長蘆綱總諸公電云漾電悉各省聯名上書極表同情乞先名稿請函示寄杭城高喬巷鹽公庽收兩浙綱引肩住全體各商等叩 
[農會查復穀米收穫情形湖州]  
　　農工商部以各省穀棉烟草收穫情形急欲調查以重憲政日前劄飭勸業道轉行照會各農會欽遵辦理限文到一月内詳復在案茲經程安兩縣農務分會查明呈復畧謂遵查烏程縣成熟田五千四百六十六頃九十九畝零歸安縣成熟田五千二百五十五頃三十四畝零在豐稔之年每畝可收穀二石兩縣併計約可收穀二百十四萬四千四百六十六石零若中稔之年每畝約收穀一石五斗約計可得穀一百六十萬八千三百四十九石零本地所出之穀不足供本地之用卽遇豐稔亦須向鄰省採運接濟上年因播種之際大水疊至低窪之田不及補種早稻亦因受傷秋收甚爲歉薄本年天時較順可望豐收云 
[札飭紳商組織伊公鐵路吉林]  
　　伊通州上月奉到交涉司札開外人有謀建公主嶺至伊通州鐵路之議諭令本州官民設法自辦以免路權損失當時汪直刺邀集紳商在勸學所集議一次廣發傳單於本月十四日又在二旗學堂開第一次大會蒞會者四百餘人汪直刺登台宣布開會宗旨次由州署幕友王君演說時局阽危路權損失之利害洋洋萬言激昻慷慨全體爲之動容繼由玉君衡張君惠融壽君椿黃君柄鈞忠君鵬伯保君顯亭先後陳說羣情踴躍全體贊成議定先設伊公鐵路督辦處一所各界舉幹事員一員担任一切組織事宜惟日期太促四鄉紳商未能齊到擬於下星期復開第二次全體大會云 
雜記 
[退伍徵兵大閙洋務局鎭江]  
　　上月三十日午後二時有退伍徵兵約二百人同乘輪船各回原籍道出京口下椗江心有頃甲乙二兵士登岸購物行經大馬路甲因違章在彼小便致被巡捕扭送洋務局乙隨即回船召集同營兵士百餘人上岸後蜂擁至洋務局大肆滋閙聲勢洶洶風潮甚烈並將堂上公案陳設各物冲毁殆盡然後將甲索回一齊上船鼓輪而去 
[徐海大帮饑民又將過境鎭江]  
　　鎭郡近來時有淮徐海飢民男婦成羣或數十人或數百人紛紛過境迭經地方官派差恊同營勇按名酌給錢文押送出境業已多次近聞丹徒丹陽二屬各鄉又來大帮難民二三千人之多横討强搶凶惡異常日内即將結隊來鎭昨經丹徒縣文章卿大令回明道憲諭飭水陸總巡曁巡防隊各營員預備該難民到時嚴加彈壓一面由縣飭差廣備船隻以俟届時協同營勇押令衆難民登舟即行載送出境仍回淮徐原籍不准在岸逗遛滋生事端 
[鄒滋肇安慶]  
　　懷寗縣丞鄒某到在後對於各種禁烟之　頗多誤　　晚在西門外于　汪三姓家各搜　烟具一付帶署訊責保釋詎次日　丁書差又持封條往該三處封閉房屋并索規費錢每家至二十千之多致使于姓妻王氏含寃服毒幸爲四鄰救活未釀人命昨日又有吸户李玉興者被該縣丞拿獲帶署責至千板復掌嘴百四十下李母聞信馳往求恩該員又欲責其母一時旁觀者共抱不平登時鬨閙將公案等項搗毁殆盡該員恐懼只得慚然而退 
[彩票店勒限停辦長沙]  
　　湘省諮議局前就臨時會期内議决禁售彩票曾呈請撫院公布施行札由長善兩縣出示嚴禁在案而各彩票店不免玩延昨經撫院訪悉仍嚴札兩首縣再行勒令停辦不得仍前延宕致干查封 
[雜糧可望豐收長沙]  
　　湘省自七月以來天氣晴朗過於乾燥以故四鄉泥豆蕎麥紅藷等物均有漸次枯槁之勢而近日迭沛甘霖各項復蓬篷勃勃日就鬯茂據老農云本年雜糧收成當比往年更爲旺盛云 
[銀號房屋發封漢口]  
　　漢口恊成銀號與源豐潤匯票號均一東所開故兩號同設一處前因源豐潤擱淺恊成遂連類牽倒然兩號總共欠漢市存欵不過十餘萬故市面不致震動當兩號擱淺時漢關道因恊成向來代收關稅特委員駐該號經手收兌茲因關稅已議定統歸有成官銀號經收爰將恊成房屋發封以備抵債 
紀事 
[三日間之汗漫游（七）]  
　　乙第二日之遊蹤 
　　敎育館之觀覽第一日之遊。會場北部。旣略見一斑矣。次日乃决議爲南部之遊。晨起即附寗省鐵路汽車至于家橋。下車。詣會塲。購票入門。先看敎育館。建築仿德國式。位于會場。正門内左方。形如工字。爲場内左列之第一館。所占面積計英尺三百方丈有奇。陳列品共分小學。女學。中學。師範。高等。實業。圖書。彝器。八部。十年以來興學之成績。大略興于此矣。論其地點。則徵集不越江皖贛三省。然江爲最富。皖次之。贛又次之。若就江論江。則又以蘇屬爲多。而寗屬視之。有不逮矣。此則限于地利人事之不齊。而無可如何。者論其學科。則小中師範以手工圖畫爲多。標本習字工藝次之。至歷史地理則。寥寥矣。女學則除標本圖畵外。而刺繡造花製果編織。四科。尤菁英所粹。其縫紉紡織𧕽絲。本爲吾國女子應曉之職務。敎授及此者殊不多見。此亦足以見近日人心風俗之好尙矣有志敎育者。急宜汪意及之。高等實業。吾國尙在。幼稚時代。陳列各品。類以標本模型爲繁。而上海郵傳部高等實業及唐山路礦學堂。獨於師範高等陳列室之間。另闢一室。廣置各成績。供人展覽。若爲鶴立鷄羣者然。亦獨何也。綜而論之。敎育一道。虚飾者易爲。工徵實者難爲力。物質之進化。較之美術之進化。一濡。滯一神速。記者雖。未嘗身歷西。洋各國而一覽其進化之陳迹。然涉。足東瀛。環遊彼邦之敎育。館覺吾國近日敎育上成。績雖曰精神煥發。然猶在春華之時代耳。寄語個中人。尙其極力提倡。以冀進於秋實時代斯可耳。勿沾沾自囿於小成也。 
史乘 
[情俠（續）]  
　　生友之相妒者。譏以詞。生佯不知。高談益肆。無何。筵已。諸妓告退。遍贈纒頭。獨某校書却。之生曰何居。曰靡他。少之耳。生悟。笑諾之。顧友及諸妓已鳥獸散。遂相與握手返香巢。入房並坐。促膝談心。生出金銀。使再治具。却之。强而後受。召鬟更酌。備極豐盛。對坐把盞。半酣。生曰。以卿之才之。貎奚患援手無人。即金屋。藏嬌亦非。難事何期久溷烟花。甘居苦海。豈欲以丫角老。即抑别饒思慮即。女曰否否。世之稱多情者。顧不乏人。類皆輕佻之輩。紈袴者流。棄故圖新。沈迷慾海。祇圖目下之歡娱。弗計家中之饒裕。牽蘿補屋。來軫方遒。似此之。　吾安。能捨身於彼　。故吾。寗居此不願輕身從之。也生聆已。肅然　敬　卿眞可人哉。吾甘拜下風。矣遂相與作竟夕暢談。幾不知東方之旣由。（已完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
　　　　　　開往長江　　　　　 
 
 

Page 17

 
 
   
 
 

Page 18

 
 
要摺 
[浙江巡撫增韞奏臚陳第四届籌備憲政事宜摺]  
　　奏爲第四届憲政籌備事宜遵章臚陳成績恭摺仰祈聖鑒事竊照憲政編查館奏准考核專科章程内開九年籌備事宜責成内外臣工每届六個月將籌辦成績臚列奏聞並咨憲政編查館查核等因臣查逐年籌備事宜業於本年二月間將第三届成績奏明在案現届八月奏報之期謹將此半年中籌備情形爲我皇上縷晰陳之查憲政清單内開宣統二年各省應辦之事凡九項惟釐定地方稅章程前飭清理財政局分别性質酌擬辦法編定說明書依限分咨應俟館部諸臣叅酌會商辦理其餘八項一曰城鎭鄉自治查浙省各廳州縣自治研究所原定本年正月一律成立而開明地方提前開辦者有仁和錢塘山陰會稽嘉興秀水嘉善臨海長興餘姚金華永康永嘉十三縣均經先後畢業接續辦理其石門奉化上虞三縣亦開辦較早現已畢業餘均次第依限開辦調查選民資格已有仁和錢塘平湖嘉善四縣分别辦竣惟分劃區域爭執頗多前經札飭該管地方官剴切勸導先後劃定業由自治籌辦處製成城鎭鄉目治區域及人口數自治職員額表印發各屬遵照辦理其固有區域亦列在自治區域以下統系斠然查核亦易並派員分赴視察以資督催此籌辦城鎭鄉自治之情形也一曰廳州縣自治查廳州縣自治與城鎭鄉自治在制度上實有上級下級之不同惟就籌辦方法言之大抵一方面爲籌辦城鎭鄉自治而他方面即所以籌辦廳州縣自治現在城鎭鄉區域漸次劃定下級自治轉瞬成立上級自治亦宜早日預備前己籌議辦法通飭各屬遵照惟各廳州縣有壤城插花不更行政之處行查移復殊費時日且查報糧賦户口更非倉卒所能告竣現正分别催辦俾可如期觀成此籌辦廳州縣自治之情形也一曰人户總數查民政部奏定章程以本年十月爲報齊户數之期浙省人户總數於宣統元年十月間業經彚報一次本年春季巡警道出巡復飭詳細考察分别督催並飭遵照進行表認眞舉辦按月報告所有上年未經呈送户數現已一律報齊至各屬口數總册亦經先期舉辦依限具報以期不誤要政此籌備彚報户數之情形也一曰歲出入總數查期限清單於上年調查本年覆查雖未指定應查何年之數惟宣統元年旣將三十四年出入總數查明則本年所覆查者自係宣統元年之數當將元年四季分欵總數彚成一表並將元年與三十四年逐欵比較編一盈虧比較表又附全年百分比例表綜合各數彚成四柱簡明總册於五月間咨部爲編定預算案之根據此籌備覆查歲入總數之情形也一曰試辦預算查清理財政章程各省自宣統二年起預算次年出入欵項彚編報告册咨送到部等因當經督飭清理財政局按照部頒册式分别門類編成報告總册比較總册四册另編本色預算册一册附編各署局所報告分册比較分表二十二册以總册總表爲出欵入欵之經分册分表爲出欵入欵之緯破除積習逐節爬梳業於五月内咨部並經臣具摺奏報在案其應行逐加裁節各欵亦陸續商同部臣辦理此籌備試辦預算之情形也一曰省城及商埠各級審判廳查司法官吏關係最重上年設立審判研究所於七月間畢業甲乙兩班共一百六人並擇資格相符者送京應法官考試司法警察敎練所亦於五月間畢業共六十名現已分派各區服務俟開廳時足可敷用至修建廳舍以經費迭次核减議將前經動工之初級廳擴充增築作爲浙江高等審判廳並附設杭州府地方廳於其中省城應設之仁錢初級廳二所即以裁撤綠營之官署改造寗波温州之商埠地方初級各廳亦就廢署改造惟杭州拱宸橋商埠酌設初級廳一所無相當之官署可改不得不從新建造均擬於十一月間開廳以符釸限所需司法人員現擬酌量分設各員薪俸因預算不敷暫照遞年加俸辦法先以六成給發至模範監獄已就罪犯習藝所大加擴充看守敎練所亦就附設之監獄專科辦理檢驗傳習所俟高等檢察廳開廳後再行開辦此籌備各級審判廳之情形也一曰簡易識字學塾查部頒課本到浙後即飭提學司翻印通發並擬定進行表考核各屬功過章程藉資督促五月間派員携帶表式分往調查現計全省自創辦起截至六月杪止已設學塾七百三十四所學生二萬三千二百四十二人核與上年議案規定全省之數溢額己逾百所惟各屬情形不同官紳各有勤惰此項學塾若按照各廳州縣分别大中小治規定所數核計其中有逾原額多至數倍以上者有適符原額者亦有不及原額者比較成績實行考核嚴定功過以資懲勸總期大加推廣俾識 
字人民日多一日此籌備推廣簡易學塾之情形也一曰廳州縣巡警查浙省廳州縣城關巡警早經成立本年二月巡警道巡視各屬辦理均尙完備間有因經費不足名額未足者已飭寛籌經費照章擴充鎭埠巡警已經開辦派有副巡官者五十二處四鄉巡警仁和錢塘已擇最要區域先期成立鄞縣永嘉亦依限於本年八月成立其餘各屬已飭查照所報區域早日開辦水路巡警計浙東西各處設巡船一百零三隻分布梭巡消防一項辦有端倪者計三十餘處省城消防已成三隊衞生事項省城設清道夫役一百二十名外廳州縣亦分别舉辦現仍添委妥員分往視察以期年内一律完備此籌備廳州縣巡警之情形也以上數項或辦理已經完竣或籌措已具規模而歲月駸駸預計憲政完備之年已去三分之一此後事機愈迫籌備愈艱非有精意以灌輸未必初終之一轍臣於議覆確定行政摺中曾將憲政萬不可緩情形披瀝以陳上備聖明採擇亦知財政艱窘百廢具舉竭蹶堪虞然時局艱危舍此别無圖救之策臣身任地方行政何敢故爲其難亦斷偿敢以畏難而稍阻進步總冀直追急起如期告成以仰副朝廷實事求是愼重憲政之至意所有第四届籌備憲政遵章臚陳成績緣由除分咨外謹恭摺具陳伏乞皇上聖鑒訓示謹奏宣統二年九月二十日奉硃批該衙門知道欽此 
本埠新聞 
[上海紳界之激戰]  
　　職董唐錫瑞等十人前以保全城濠軍用基地等事聯名具禀督撫提道各憲旋由總工程局總董李平書以唐等敗壞公益函縣請提即經田大令差提去後唐等以事關公益庶民有自由 
 
 

Page 19

 
 
言論之權今李董不加體察輒請提究未免意存箝制爰又具禀分投督撫提道府各憲衙門環控并請併提澈究未識各層憲對於此種問題如何批答也 
[金琴孫遇害七誌]  
　　金琴孫遇仇被害一事迭詳前報昨由上海縣田大令發出賞格一道照錄如下爲懸賞緝拿事本年九月二十六夜九點鐘時據二十五保二圖地保張兆岐報稱今晚八點鐘身圖四馬路南平安里有職商金琴孫在途被匪徒兩人用鎗轟傷身死該匪頭戴外國帽面似瘦長身穿灰布黑布衣服逃逸無蹤報求核示等情到縣除騐訊通禀飭緝外合行懸賞緝拿爲此格仰諸色人等知悉爾等如能將此案逃兇拿獲者賞洋一千元知風報信因而拿獲者减半給賞此係捐亷儲庫以待訊實即賞决不食言須至賞格者 
[諭飭嚴懲監守自盜之劣保]  
　　二十八保十二圖地保沈月堂私將徐家匯路旁之吳縱涇河塡塞盜賣於某洋商得洋數千經自治公所議員楊洪釗查悉禀縣請究曾由田大令飭提劣保沈月堂至案一再訊責釘鐐押限將該河原式開挑一面申報上憲核示在案茲悉新任滬道劉觀察查閱接管案卷以沈月堂身爲地保私將官河塡塞有十九丈之多實屬監守自盜不法已極因特諭飭田大令按例重懲毋得輕縱 
[婦人慣販人口]  
　　南區七號巡士朱雲桂（卽雲標）之女金娣今春四月間被同鄉鹽城縣婦人陸宫氏誘至滬北以代薦傭工爲名乘隙販往天津押入某花烟館爲妓得洋六十元近被朱得悉向論推託朱即同妻唐氏將陸宫氏扭控南區請爲究追旋有撐木排小工倪金甫率妻王氏附控被陸宫氏將其十七歲之女子販至天津並據吳金氏控稱前曾憑媒聘定陸宫氏之次女爲媳尙未迎娶亦被販至天津爲妓一併求追當由該區移解工程局經湯裁判訊據陸宫氏供實由長女招娣挈同至津並稱長壻陳阿順現在虹口開設銅器店判暫行拘留候移提陳阿順來案質訊核斷 
[日本國皇壽誕]  
　　昨爲日本國皇壽辰駐滬日總領事有吉明君預在領事署内外鋪張一新本埠中西各官咸往道賀浦江所泊各國兵艦亦均懸旗申敬有吉明君並於下午假張家花園邀集各國官紳大開讌會 
[秋季賽馬三誌]  
　　昨爲旅滬西商秋季賽馬之第三日計賽九次第一次十八馬洋人魯代工部局白衣紅帽白馬勝第二次十五馬順全隆洋行黑衣白帽白馬勝第三次十三馬洋人白克爾代烏江訟師藍衣黑帽青馬勝第四次十馬西人大格立司代公平洋行糺衣黑帽黃馬勝（内有一洋人從馬上跌下觀者譁然）第五次九馬洋人魯代工部局白衣紅帽白馬勝第六次十五馬洋人買司代裕泰藍衣黑帽黃馬勝第七次十馬利逹洋人代買司藍衣黃帽黃馬勝第八次挑選賽勝十一馬賽跑（名曰跑香餅）利逹洋人代買司西人黃衣白帽白馬勝第九次十三馬洋人馬提紅衣帽青馬勝又聞各西商定於禮拜六即明日續賽跳浜 
[城内]  
　　開會演講○十初一日下午七時城内地方公益研究會開第十八期常會請李希周君演講大旨謂衛生一項關係人民之生活極爲重要如陰溝厠所及食剩之物均宜注意以免黴菌飛揚之患繼由會員張慕石君接講立憲如何預備非有形式可摹仿非有範圍可遵守地方上人民宜先將權限認清人人能不棄其權自守其限將來庶易逹立憲之目的云 
　　擅擊警鐘○住居新北門内沉香閣之劉子林向與無賴流氓爲伍昨至救火聯合會參觀擅將警鐘亂擊該會會員向之阻止非但不從反敢行兇各會員正欲拘拿旋即逃遁昨經會長函請一路分局德正巡官查明究辦巡官接函後立飭九舖地甲迅即查提務獲究辦 
　　醉夜聚賭○小東門内四牌樓街李金泉金箔店内深夜賭博由崗巡李金榜查悉阻止不從當將李金泉唐安生二人拘至一路巡局經德正巡官訊明屬實判各罰洋二元一併斥釋 
　　請緝贓賊○老學前小茶館主金慶和昨至一路分局報稱昨夜小的往親戚家吃喜酒家中僅存兩小孩在房熟睡約在十二時被賊偷竊開車請緝巡官准之 
　　道批三則○德源莊股東劉安德嚴義彬等禀批已札委伏直牧元謙赴廨查帳督同催收外欠先理滬關押欵仰會審官寳令查照另札辦理並轉諭知照原禀抄發莊仁清禀批此案節經蔡前道批飭嚴切追償如仍不理即予查產封抵在案據禀前情仰會審官寳令迅遵前批辦理毋任抗延切切抄黏並發沈鏞禀批候據情移請商務總會轉商核復飭遵清單附 
　　定期放告○新任滬道劉襄孫觀察昨日牌示定於三八期放告 
　　官事○新驈縣知縣徐之棫日昨到道禀見並禀辭回任張江栅巡防局委員姚鵾奉滬道委辦公共公堂管理押所差昨日謝委並禀知即日到差大南門盤查委員朱士謨奉滬道委辦施粥廠事宜昨日謝委即選道李根源昨日到縣拜會 
[南市]  
　　大閙茶館○向設京貨攤之倪國伸住居新太平街大葆棧内今年五月内突發神經病誑言欲置表兄余寳康之女爲妾近被余風聞昨率妻母施孟氏在大關橋堍潮源樓聚吃講茶口角格鬥傷及倪面部由巡士一併拘至工程局當值處詰明起釁情由復請湯裁判訊究判余及施孟氏各押五天以儆倪傷着目行醫治 
　　追還米價○郎家橋某米店主薛寳賢扭某輪船上庖丁陳桂芝至工程局控追被欠米洋一百十二元五角四分錢二千五百文當在身上搜得洋九十四元請爲訊斷經陳裁判訊明判將所得之洋給薛具領着陳交保再給洋十六元完案 
　　醉漢胡閙○前晚有潮州人鄭阿龍在某處沽飲酩酊大醉率友多人同至十六舖新橋肆行滋閙由三十一號巡士上前阻止反與爲難後即遁至法租界由某號華捕帮同追獲即由法捕房將鄭移送工程局經湯裁判訊供在潮帮某水菓店爲夥不敢行兇判着罰洋兩元否則改押三天 
　　學徒私逃○前晚夜半時八號巡士在王家馬頭查見南匯小孩顧小和尙徘徊迷路帶至工程局詰知在大東門内彩衣街某成衣店爲學徒被師責打私携衣包逃出視其包内有布棉袍一件及零星布疋諭飭留候其師認領 
[閘北]  
　　藉端訛詐○嚴瑞祥前至四路分局控告虞志春欠米洋六十餘元不還反將米運至陳茂彩老虎灶披屋内馬玉成處欲圖逃匿當即派警往查追回白米三石半餘着虞分三期拔還在案詎陳藉端向嚴訛詐小洋五十角被某地保知風禀明黃巡官將陳逮案並傳原告到案質訊屬實判押候將所得之欵繳還原告並着罰洋二十元充公 
　　重回故里○婦人雷李氏即李二姑娘前被李發卿由南京誘拐來滬押入花烟間因 
 
 

Page 20

 
 
氏不願爲娼乘間逃至閘北經四路分局黃巡官判發棲流所留養在案昨由氏父李發亮投局求領諭令取保具結領回 
　　不認拐孩○陳山亭偕妻王氏昨扭隣人徐維幹至四路一區控被徐串同某甲拐伊子求請究辦當經黃正巡官提案研訊徐不承認判押候補提同黨復訊 
　　僅憑借據○孫金成控宋寳泉欠洋十元一案昨由四路分局黃正巡官覆訊宋供此項印子錢小的係代友人担保嗣因友人逃匿已由小的代還洋六元巡官以借據上並未註明判宋每月拔還一元交保開釋 
[英租界]  
　　女工潑悍○勤昌絲廠管車人徐雲生偕見証殷松山控告女工婁張氏婁小翠母女與毛翠英劉張氏將打盆女子陳阿林燙傷向論被毆等情昨由包探將女工四人一併拘送公堂訊明屬實判婁張氏押女所兩禮拜婁女押七天劉張氏毛翠英各押三天分别示儆 
　　懲辦匪徒○匪徒沈阿孝姚阿二在山東路搶取唐渭生洋二百元並拒捕行兇毆毁六百四十八號華捕號衣銀表等物當被一併拘入捕房昨解公堂訊供不諱判沈姚先枷一月再押西牢一年期滿均逐出租界 
　　不誤婚期○談金桃僞造鈔票持往江西路二十二號老公茂洋行冐支洋銀被探目李星福查獲昨解公堂訊究談供票向女子王紅雲借來並非自已僞造旋據王女投稱此票實係長脚丫頭付下不知是假女子婚期在卽求免拖累中西官以談不應將假票混用判押兩禮拜王女姑寛免究即行開釋假票銷毁 
　　開釋淫棍○住居石路公興里之喬會仁前因誘姦楊樹浦米店主趙梅季之女二寳被趙控奉公堂訊實判押捕房四月在案昨届期滿由捕房將喬解案交保開釋 
　　和平了事○馮文興控曹應彪串令伊子馮汝林竊取值洋一千餘元之珠飾等物由廨判曹收押捕房四月如能繳洋准予酌核在案昨晨由曹父繳洋一百二十元到案原告亦愿領洋免究中西官准即將曹開釋 
　　拐騙婢女○粤人周英誘拐武昌路三百五十四號門牌粤婦王阿金家婢女王金鳳並指使竊取衣物同逃被探一併查獲昨解公堂經孫襄讞會同美海副領事訊供不諱判周押捕房三月王金鳳因原告不愿領回發交棲流所照章擇配 
　　欠欵被控○王庭壽因欠日商吉田新貨銀被控昨由公廨傳案押候訂期會訊 
　　一傳再傳○信大莊控宓錦泉不理借欵等情昨經公廨差挆往傳不到回禀中西官諭飭再傳 
　　不再根究○廣東伶人蘇七因收買來歷不明值洋三百元之西衣等物由廨訊判交保候原告到案再核在案昨據粤探鍾鐸禀稱此項衣物業由原告至捕房領去請爲銷案中西官准即將案註銷 
[美租界]  
　　鄉間火警○前晚楊樹浦北首鄉民陸富生家突遭回祿救火會驅車往救因該處道路逼窄難通車馬遂即折回計毁平屋五間 
　　燙傷女孩○住居西華得路之邵阿福昨投捕房報稱兒女年五歲不知被何人將滾水燙傷手足請爲查辦捕頭以事無証據飭令自行醫治 
　　走失女子○粤人吳阿樹住華記路八號屋内前晚走失三歲女孩名三美昨投捕房報請查訪 
　　客棧違章○天潼路六百三十七號某客棧因不將庽客姓名登載簿册昨由中西探查悉禀報捕頭請廨傳訊 
　　姦拐婦女○江北人羅惠生之妻馬氏被王友才姦拐來滬匿居吳淞路北首昨由本夫尋見扭控捕房捕頭以事出華界飭赴警局控訴 
　　搶匪收禁○流氓王阿大攫取唐周氏金環被探追獲昨解公堂訊明判王押西牢半年期滿逐出租界 
　　移傳本夫○常熟婦人孫　氏私逃來滬由探查獲解送公堂留候認領在案昨由官媒將氏解請訊奪判仍留候移傳其夫孫福章來案具領 
　　冐名騙洋○英美電車公司用人唐伯仁控程日初冐名向賣票人吳玉坤沈阿桂朱海濤騙取小洋十餘角昨由包探將程拘解公堂質訊不諱判押兩禮拜以儆 
　　逐出復來○過犯王阿四徐順志王阿福曹桂居均因復來租界由探一併查獲昨解公堂訊究判王阿四押西牢半年餘人各押三月期滿再行逐出租界 
[法租界]  
　　販運銅洋○粤人李竹霖在新街賣屋開一小店專事販運銅質小洋來申混兌近爲包探偵悉密往查抄當將銅洋起出拘入捕房請究李稱該銅洋實是同鄉人名阿三者帶來寄存並非自販捕頭諭令交保着交阿三到案嚴究 
　　無端衝突○某洋人在歌舞臺戲園佈置戲台旋有某西　持洋酒一瓶與飲詎有該園經理人之弟郁炳永因索閱不遂憤憤叱斥謂若置毒物亦與爾何關後爲該洋商　悉恐郁果有暗置毒物情事訴知捕房將郁拘入捕頭命暫保出候查核奪 
　　有何戀戀○法捕房一百四十七號華捕小根子即方子雲前將馬榮奎拐來之婦人王張氏送入姘婦孫雲寳所開之花烟間内賣娼事爲捕頭訪明送廨斥革收押示儆業已期滿開釋詎前日方又潜入捕房被捕頭親自撞見立飭巡捕拘住諭令禁押一宵並諭以後凡有革捕不准擅入捕房如違嚴究 
　　僕役串竊○王金永前在徐朱氏家充當僕役後因不安本分被氏辭歇由伊友顧金生接充詎近來王又屢至顧處躭閣串竊主人珠簪銀烟筒等物逃避旋由薦頭尋獲送捕解廨請爲究辦判顧王各枷一月期滿後顧押兩月王押一月 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇敎育總會咨呈江督蘇撫寗蘇提學司請開辦實業敎員講習所文]  
　　爲咨呈事竊維環球大通皆以經營國民生計爲强國之根本要其根本之根本在敎育而實業不振又無以爲敎育之後盾現吾國國民生計日蹙欲圖自存勢已岌岌舍注重實業敎育外更無急要之計畫顧查光緒三十四年三月學部奏准兩年之内每府應設中等實業學堂一所每州縣應設初等實業學堂一所今兩年之期瞬息逝矣起視本省實業學堂之成立者幾何此不惟由於經費之缺乏無實業敎員而欲驟責以興辦各項實業之學堂無源之泉冀其四逹固亦心知其難惟查宣統元年學部札各省提學司整頓各項實業學堂文其所定大綱第四條卽爲養成實業敎員以設立實業敎員講習所爲入手辦法又查學部奏定分年籌備事宜清單實業敎育一項自宣統元年起已在籌辦期内本年正月學部又於籌議實業敎員講習所畢業奬勵辦法摺内奏准此項講習所各省應於兩年以内至少設立一所在學部度勢揆時固已返求諸本卽各省費艱力絀似宜勉爲其難今又忽忽半年矣畢業奬勵之章程久定而講習所之開辦無聞日月云邁需才正殷造就師資勢難再緩爲此呈請貴督部堂行知寗蘇提學司迅於省垣開辦實業敎員講習所以符奏案庶此項敎員畢業後各種實業學堂得以次第設立實於國民生計大有關係除咨呈撫部院寗蘇提學司外伏祈迅賜鑒核施行須至咨呈者 
[宣統二年江西陸軍秋操隨觀規則]  
　　第一章來賓隨觀規則 
　　第一條本年秋操地處偏僻購辦給養諸多困難是以隨觀人員不得不預定額數以爲限制 
　　第二條隨觀人員無論官階大小均祗能携帶僕從一名馬匹由隨觀員自備 
　　第三條各處所派隨觀人員應於十月初十日前將其職銜姓名及僕從馬匹之有無通知兵備處以便準備 
　　第四條隨觀人員應於十月十九日齊集建昌縣至經理處報到並領紅布記號縫綴左臂以示區别而便照料 
　　第五條各界隨觀人員除有一定制服者仍着制服外其餘一律行裝 
　　第六條隨觀人員自十月十九日起至二十五日止住處伙食馬乾等項由經理處供給並由照料委員招待一切 
　　第七條隨觀人員所需地圖方略訓令限令命令情報各項由照料委員發給每日齊集之地叚時刻均由照料委員通知並可向照料委員詢明作戰之要領 
　　第八條隨觀人員在演習地區不得妨碍軍中之動作閱兵時隨觀人員應在閱兵式職員及閱兵處諸員之後不准隨帶僕從 
　　第二章報館隨觀規則 
　　第九條本省之日日官報局及自治日報館准各派記事者一人隨觀秋操 
　　第十條各報館應按第一章第三條將隨觀員之姓名年歲籍貫通知兵備處 
　　第十一條此項人員應於十月二十日齊集建昌縣至經理處報到並領制定記號懸掛胸部以便識别 
　　第十二條報館隨觀員服裝均廳自便不必携帶僕役其善騎者准其携帶馬匹乘騎隨觀惟不得任意馳驟以避危險 
　　第十三條報館隨觀員自十月二十日起至二十五日止住處伙食馬乾等項由經理處供給並由照料委員招待一切 
　　第十四條報館隨觀員所需地圖方略訓令情報各項由照料委員發給每日齊集之地叚時刻均由照料委員通知並可向照料委員詢明作戰之要領 
　　第十五條報館隨觀員在演習地區不得妨碍軍中之動作凡照料委員所通知檢查之件均應遵守不可故違 
　　第十六條報館隨觀員或發電報或發日報均由照料委員檢定允許後方可發遞倘有不合之處即應更正 
　　第三章學生人民隨觀規則 
　　第十七條凡學生志願參觀者須先由該堂堂長通告兵備處以便接洽惟經費支絀不能代備給養 
　　第十八條隨觀之學生人民不得塡塞道路妨碍軍隊運動尤不得任擇捷徑蹂踐耕田 
　　第十九條學生編列隊伍應在軍隊後面行走不可過於逼近以免妨碍 
　　第二十條學生人民或行或止不得當戰鬥線之前以妨軍隊射擊並自招意外之險亦不得當援隊及備分隊之前以妨軍隊增加及前進等事又不得當夫兵之前以致彼軍誤認 
　　第二十一條學生人民於夜間不得在前哨線或露營地附近羣聚露宿以助敵軍推測 
　　第二十二條學生人民服裝有與軍隊相混者應即更換否則不准接近戰線 
　　第二十三條學生人民均應肅靜無譁以免淆亂口令 
　　第二十四條學生人民如遇陸軍警察隊及巡警隊等推定停止或隨行之位置時即應遵照赴該位置爲要 
　　第二十五條軍用電線爲軍隊交通緊要之物若隨觀者偶因憑高望遠誤使電線脫落致有踐踏損壞之事或詫爲罕見故意搖撼切斷之時貽誤軍隊必非淺鮮一經查明當卽分别情節酌令賠償其故意損壞或截斷竊去者查明嚴辦不貸 
　　第二十六條此外如有續定之條届時另行曉諭 
小說 
[奇情小說鸚鵡禪（六十七）]  
 
 

Page 27

 
 
　　琴宜堅不肯承命。哈羅一再强之。不得。乃怒曰。吾門第才望。無一遜於斐德蘭。所不足者。知吾貎不美。未愜卿意耳。琴宜知哈羅痴心方切。非爲决裂之。詞徒兩苦無。益答曰。非也。汝所操之役。實近奴隷。吾殊不屑儷子耳。哈羅聞是語。羞憤交集。無言以對。少頃卽逕舍琴宜而去。 
　　夫倚賴而生。不如獨立而死。人無論境遇之美惡。終當自樹一幟。於社會上分片席之光。若依草附木。甘爲人下之人。則雖致身通顯。握斗大金印。有良田億畝。廣厦萬間。勢埒王侯之富。而其名不美。即其物不。尊所以文明之程度愈高。倚賴之。性質愈爲社會所不齒。今琴宜因哈羅在配克斯洋行。爲人用而非用人。以彼至誠相感。終不願一失其身。以自卑位置。竟斥之曰奴隸。嗟嗟。琴宜一女子。其識見不傑出哈羅之上。且十倍耶。 
　　顧局内者昏。每不如旁觀之清。旣爲奴隸。則安之若素。有斥其非者。必龐然自大。曰我非奴隸。强者怒於色。弱者。則愠於中。是時哈羅别琴宜後。顧影喃喃。回思琴宜之鬢影衣香。尙在心目。而舊約竟不可復圓。於是易忿而怒。謂吾豈舍彼一身。果不能得其顏如玉者。共賞風月耶。早知今日。悔有當初。 
　　凝想間。驀憶曩在倫敦時。曾眷一律師之女。名蘭痕賽姆森。爾時徒以有琴宜故。故未與訂婚約。然我固未示决絶。彼亦念我不忘。事機瞬息。祗爭一間。吾今與琴宜。旣鸞鏡中分。更何妨星夜奔馳。求憐於蘭痕耶。竟夕相思。不能成寐。待碧天破曉。乃起盥漱。乘早車。至倫敦訪之。於時涼露未晞。彤雲猶布。綠洗垂。頭之柳。笑迎照眼之花。哈羅在車中。顧盻自怡。謂如蘭痕者。豈復吾棄耶。 
　　蘭痕之父。名賽姆森。其母爲英倫望族女。哈羅與此二老。素相得。每至。必歡笑出迎。延之精舍。暢談移時。室中陳列雅潔。皆市上最新雋之品。左右修枝交翠。密蔭分妍。明窗凈几。如坐春風畫圖之中。賽姆森世襲舊業。家資鉅萬。固倫敦一富者。 
　　是日哈羅至。以名刺入。即有一中年婦人。姗姗而出。哈羅見之。不識誰氏。方驚疑甚。婦人乃前致詞曰。妾爲賽姆森第二夫人。頃自美洲度密月歸。吾前夫名雷孟德赫登。不幸陣亡。妾傾河有淚。織緯凄凉。幸得賽姆森先生善視我。乃即嫁之。哈羅聽已。急問蘭痕何在。今無恙耶。曰蘭痕弱不勝衣。彼方有懷莫遂。朝懶捲簾。晝長擁榻。謂必待哈羅至。乃開笑顏耳。先生。此哈羅二字。乃與尊名相同。抑何奇耶。哈羅眉軒色飛。曰我即是也。幸謝夫人請。爲我入告哈羅至矣。 
國外新聞 
[英國大員辭職消息]  
　　初一日倫敦電云愛爾蘭時報載稱印度藩務大臣馬策子爵已通告首相愛斯奎士君謂擬解綬歸田該報並稱殖民部大臣克吕維伯爵將繼其任路透代表曾以此事詢問印度部據稱該部並無此項宣布之言每日紀事謂此信必確實無疑按馬策子爵於一九零五年授任印度藩務大臣今年已七十有二 
[英國製造家反對日本稅則]  
　　初一日倫敦電云洛汀海姆製造家决議與孟哲斯脫商會合派代表謁見外務部大臣葛雷君申述日本稅則將大礙英國商業之理由 
[波斯外務大臣之强項]  
　　初一日倫敦電云據德黑蘭電稱波斯外務部大臣駁絶英俄兩國公使催付波斯廢王贍養金之公文謂波政府延遲繳付之故實由英俄公使遇事梗阻使政府無從得欵所致並指兩使派人集欵爲違背國際通例云 
[西班牙京城革命消息]  
　　初一日倫敦電云據巴黎電稱外問謠傳西班牙京城曼特里持起有革命之變惟尙未能定其虚實 
[俄外交官行抵柏靈]  
　　九月三十日柏靈電云俄國外務部大臣薩沙洛夫君已抵栢林今日將與德國首相及外務部大臣在俄國大使署會宴以定德俄兩帝相會最後之秩序德國報章均盡禮歡迎薩君並豫料俄國今後之政策將益加安靜而於歐洲中央各國之舉動益將注意云（以上譯字林報） 
[德報祝送太子出游]  
　　初一日柏靈電云德國各報於皇太子起程之日皆登載論說祝其此游能獲美果及平安而歸 
[波斯外交官之更調]  
　　初一日柏靈電云波斯駐德公使穆哈默德干君已簡爲駐土大使 
[尼柯拉將赴奥京]  
　　初一日栢靈電云芒替里格洛國王尼柯拉擬於本月中旬赴維也納謁會奥君 
[土國借欵問題近聞]  
　　初一日栢靈電云土爾其與德國銀行圑會商借欵問題現已漸有進步 
[葡萄牙首相被拘]  
　　初一日柏靈電云葡萄牙首相沙柴君已被拘禁 
[西京亂事不確]  
　　初二日倫敦電云西班牙來往電報自由無阻其中並無云有亂事據駐英西班牙大使宣稱外間謠傳之言全屬子虚 
[法國内閣辭職]  
　　初二日倫敦電云法國内閣全體業已辭職首相白利盎君與工部大臣維維伐里君（氏爲社會黨）牴牾情形外間早有所知惟斷不料内閣竟致解散現白利盎君允再組織新内閣大約僅有外務部海軍部陸軍部三大臣得望留任（以上譯文滙報） 
 
 

Page 28

 
 
　　肺經良藥無出此右者凡肺病虛實諸𤍽喘喝逆氣仰息背病久年咳嗆痰唾見血及癆瘵起初諸症此外感冒風寒身熱頭痛等症服此卽得痊快兼能順氣消食實爲靈品又於小兒肺癆病尤爲百發百中之藥請各留意 
[美容特别西蒙香粉蜜]  
掃除雀斑粉剌油光晦氣長使容顏似花膚肥如玉閨閣之寳 
[助粧妙用西蒙香粉寗]  
用以理粧膚理增艷香薰襲人奇妙莫名 
本埠中法中西中英五洲南洋美華大英同濟科發普濟等各大藥房俱有經售再倘於内地無從購買請向本公司函求當速即寄呈不悞上海英界龍東公司四川路四十四總經理並於内地外埠大藥房俱有經售 
[濓製戒烟自治丸]  
普天下戒烟丸者其方藥品不一然能絕其眞癮者十無一二則可抵癮故呑丸而癮不發停丸而癮復　　此服種抵癮烟丸久服癮積更厚烟蟲加增百病叢生殊屬可危有志戒烟者宜服濓製戒烟自治丸爲最妥不問其人癮染歲月之淺深老弱之强壯自能照常吸烟無須顧忌每欲吸烟一次呑丸一次惟藥性一到欲不戒能自戒欲不台能自治甫逾五日便覺吸烟無味一錢之癮减至五分至十天包可戒盡一二兩之癮照此類推再服絕根　戒久呑代癮戒烟丸極難除袪代癮烟丸者同上戒法皆可奏效如斬草除根之妙自始戒至於絕癮毫無所苦亦無他疾之患最奇者非但數十年老癮盡去且喜精神振作飲食 
茸補劑屢試屢驗有志烟界同胞烈心决計戒烟一試知之欲思戒烟吸烟有味心憶二難勿必購照烟癮一錢服藥一瓶癮大照加每瓶一元每打十元　總發行所上海五馬路 
理處揚州敎塲南首中美公司　岳州乙海春大藥房　蕪湖大英大藥房　漢口乙海春大藥房　長沙乙海春大藥房　沙市乙海春大藥房　宜昌乙海春大藥房　南京坊口大英大藥房　天津估衣街中英大藥房　寗波中日大藥房　寗波中英大藥房朱氏蘭臺謹啓 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
