# 1898 - 284 - 4909160

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○　　三國演義碼洋一元五角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨諠指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○白紙玉堂字彙洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻級碼洋一元四角○繒芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彙編洋八角○英興記三角半○諸君欲購者請移玉至三馬路申昌舊畫室或申報館帳房可也此佈 
[論游學爲今日之急務]  
　　昔人有言讀萬卷書行萬里路蓋以各國之治亂興亡列邦之政治習尙載之於書釐然秩然苟能曠觀博覽五洲萬國亦可了然於胸所難者古今異宜中外異勢拘泥成說墨守舊聞將昔時視爲新理者今日己爲陳言中國矜爲獨得者西人早經吐棄况乎山川險要風俗好尙非身親閱歴未易辨晰然則至今日而欲圖自强舍遊學其何以哉顧哉者謂中國與泰西通商己閱數十年朝廷振興人才不遺餘力内外臣工又能仰體時艱歴次遣人出洋　時曾文正公亦曾遣幼童赴美國學習製造管駕等藝乃閱時旣久非特於彼中學術未能深通而且漸染外洋氣習授以差遣不受範圍甚至蕩檢踰閒貽外人以恥笑嗣後又嘗遣人赴英法德等國學水陸師各藝亦未收得人之效因是守舊之徒詬病叢生謂出洋學生中文旣不講求華語亦不明順縱於洋文有得於我亦不適用不過增一洋人察其議論非不切中時弊然天下法良意美之事一不得其人終歸無濟故明於國是者唯思力袪共事之弊而不必因噎廢食近閱本報紀學生啓行一則而知造就人才固貴得其要焉據金陵訪事友云南洋大臣前據總理衙門照會命就南洋所有學堂内調取曾習英法德日四國語言文字之學生派往日本大學堂肄習各種有用新學以資造就劉峴帥當飭水師學堂選派英文學生二名儲材學堂選派日文法文學生各二名俟日本欽差黃公度星使過寗時面與商定將各學生携赴東瀛云云竊謂遊學一事古之明君哲相撫不重之春秋戰國此風尤盛賢如曾子左邱明才如吳起樂羊子皆以遊學聞其餘策士謀臣更難僕數時至今日環球萬國互矜雄長格致製造日異月新卽如日本僻處東瀛二十年前受制歐西不能自振伊藤陸奥諸人投袂而起率其徒百餘人分詣各邦學成而歸卒成霸業遊學之效彰彰若是然則中國從前出洋諸生無成效可覩者殆或因年歲過幼於中學根基未立因是見異思遷使臣監督又不能盡心訓誨遂致習樂太　無裨於用今者風氣大開各省學堂林立除水師儲材旣己選派外其餘如卾省之武備學堂滬上之師範學堂卿業者類皆寛宏魁通之材若皆擇尤派赴外洋如孟子所謂置之莊嶽之間者三五年後成材必多又得精明諳練留意人材之公使時時約束時時稽察則各生必能博通中外條貫古今國家得才之效不亦於此可覩哉抑又思之中國　今日國勢危急極矣人才消乏甚矣朝廷雖搜求英傑而苟非多爲其途恐仍不足以廣學術而致富强恭讀七月初五日　上諭有英美日本各埠僑寓華民衆多羣居錯處不乏可造人材亟應創立學堂兼肄中西文字以　教育仰見皇上培植人才無微不至夫中國人民之在外洋者工商兩途數逾千萬其子若弟豈無聰明俊秀足與有爲之人苟得各國出使大臣及領事竭力提倡聚之學堂事半功倍無逾於此他日學成回華因材器使必有可觀且就地籌欵亦易集事要而言之由中國學堂選派出洋者於經史之學己有其基惟須教以西語西文庶能於中西學　融會員通若由外洋招集寓華子弟就近教育則共生長斯土於彼中語言文字必多純熟再導以中國聖賢之學外洋呌囂之習　期自滌是則二者用意雖殊而得人則一所兾袞袞諸公不畏難以苟安不敷衍以塞責庶人材可以日興而國勢可以日振乎海濱下士不禁拭目俟之 
[諭旨恭錄]  
　　八月二十一日太常寺題九月初七日祭歴代帝王廟奉旨遣凱泰行禮兩　遣闊普通武清銳崇寛崇勲各分獻欽此又題九月初十日祭都城隍廟奉旨遣英俊行禮欽此 
[本館接奉電音]  
　　昨日上午京師飛電傳來上諭六道敬謹譯登○八月二十六日奉　鳳鳴現在出差所管正藍旗蒙古副都統著德魁署理欽此同日奉慈禧端佑康頤昭豫莊誠壽恭欽獻崇熙皇太后懿旨大學士榮祿奏開用關防日期一摺覽奏均悉現在時事艱難以練兵爲第一要務是以特簡榮祿爲　差大臣所有提督宋慶所部毅軍提督董福祥所部甘軍提督聶士成所部武毅軍候補侍郎袁世凱所部新建陸軍以及北洋各軍悉歸榮祿節制以一事權該大臣務當統率有方認眞督練隨時稽核毋稍疏懈俾合軍悉成勁旗用副朝廷整飭戎行至意欽此同日奉上諭御史攀桂奏玉田縣屬水災甚重請飭查賑一摺本年七月間直隸玉田縣屬霪雨爲災黑齊雙城二河同日漲發小民流離凍餒情殊可憫著裕祿卽派妥員迅速查明籌辦賑撫以蘇民困欽此同日奉慈禧端佑康頤昭豫莊誠壽恭欽獻崇熙皇太后懿旨湖北廣東雲南三省巡撫現經裁撤地方一切事宜總督能否兼顧究竟巡撫是否可裁著軍機大臣會同吏部妥速議奏欽此同日奉慈禧端佑康頤昭豫莊誠壽恭欽獻崇熙皇太后懿旨聨名緝會本干例禁乃近來風氣往往私立會名官宦鄉紳罔顧名教甘心附和名爲向人勸善實則結黨營私有害於世道人心寳非淺鮮著各省督撫嚴行查禁拿獲入會人等分别首從按律治罪其設會房屋封禁入官該督撫務當實力查辦勿得陽奉陰違庶使奸黨寒心而愚民知所儆懼將此通諭知之欽此同日奉慈禧端佑康頤昭豫莊誠壽恭欽獻崇熙皇太后懿旨爲治之道以得民心爲本頻年以來海宇多故物力維艱小民困苦情形深宫時厪軫念各直省督撫皆有保衛民生之責務富加意撫循州縣爲親民之官尤當愼選循良盡心民事保甲團練皆以綏靖地方規時度勢勿得藉端滋擾水利蠶桑以及製造販運有資民間利賴者皆宜因地制宜隨時教導務期家給人足民心固結以迓天和而銷隠患將此通諭知之欽此○二十七日奉諭旨這所叅疎防監犯越獄之三姓管獄官雲驗尉額爾德科著革職拿問交延茂提同值班官兵等嚴訊有無鬆刑賄縱情弊嚴緝懲辦餘著照所請辦理該部知道欽此 
[禁止莠言疏]  
　　福建道監察御史黃桂鋆跪奏爲禁止莠言以肅綱紀恭摺仰祈聖鑒事竊總理衙門之 
 
 

Page 2

 
 
設所　辦理各國交涉事務非總理天下事也近日取巧之徒以總署爲捷徑如保浙會保滇會保川會一二無賴舉人無事可圖欲退而魚肉其鄉里上而要挾其長官乃糾合下第舉子逞其簧鼓之言巧立名目以轩聳聽冀博一准辦之諭旨便可以此爲射利之計旣經遞呈總署自謂必代具奏紛紛得意民心胥動大爲可憂竊思我朝舊例凡有條陳可由都察院代奏又可由本署堂宫代奏如近日爲山東卽墨縣聖廟被毁紛紛呈訴都察院一一代奏何嘗壅於上聞乃各省之義舉皆由都察院代奏而各省之利端皆由總署代奏非特遞呈總署不勝其擾代奏時皇上不勝其煩而該舉人等視總署爲可欺之地恃總署爲干進之階己可想見聞總署收此呈者只李鴻章張蔭桓二人該大臣等外任有年何於此烏合糾衆意别有在之呈稿俱不能覺其奸可謂糊塗如其知之而收之又屬何心且總署是親王領銜近日慶士練兵常不在署乘此蒙蔽抑何可笑之甚耶夫天下古今權操於上則治權分於下則亂各省皆有舉人一省許之各省效尤是各省督撫均可裁撤只須各省若干舉人便可保天下而有餘皇上無權督撫無權各地方官又無權而惟是不得通籍之舉子轉因而有權充其欺罔之心更可無所不爲尙復成何事體耶近日人心浮動民主民權之說日益猖獗若准各省紛紛立會會匪聞風而起其患不可勝言且該舉人等無權無勢無財無位赤手空拳從何保起抵制外人則不足盜竊内政則有餘况卽如所說浙人保浙滇人保滇川人保川推而廣之天下皆爲人所保天下不從此分裂乎名則保其桑梓實則毁其家帮此風萬不可長至總署於何日呈遞臣不可知然不得不杜之於先相應請旨嚴飭總署遵守向章專辦交涉之事不得見好舉人代逹莠言所有條陳概行發還並出示嚴禁以後京員如有條陳由本署堂官代奏此外槪由都察院代奏以符定制臣爲防亂起見是否有當謹恭摺具陳伏乞皇上聖鑒訓示謹奏奉旨該衙門知道欽此 
[徵文恭紀]  
　　廣州中西報云上月二十九日嚴又陵觀察蒙恩召見乾清宫垂詢辦理海軍升開學堂事甚爲詳悉語次上問本年夏間有人叅汝在天津國聞報館主筆其中議論可都是汝的筆墨乎汝近來尙在國聞報館主筆否嚴對曰臣非該館主筆不過時有議論交與該館登報耳上又問汝所上報之文其中得意文章有幾篇嚴對無甚得意者獨本年正月間有擬上皇帝書一篇其文頗長當時分作六七日登報不知曾蒙御覽否上云他們没有呈上來汝可錄一通進來朕急欲觀之嚴對曰臣當時是望皇上變法自强故書中多此種語今皇上聖明業己見之行事臣之言論己同贅旒上曰不妨汝可繕冩上來但書中大意是要變甚麽法嚴對大意請皇上於未變法之先可先到外洋一行以聨各國之歡並到中國各處縱人民觀看以結百姓之心云云上微歎曰中國就是守舊人多怎好聞此外垂問事甚多約奏對三刻鐘之久嚴觀察旣退遂回寓將春間登報稿本上緊修繕以備進呈云 
[西兵入京續述]  
　　西兵入京己據西報譯登兹閱天津國聞報所載較詳爰再錄之二十二日上午九點鐘津蘆鐵路局傳知車務處另備專車二十餘輛運送英俄德三國馬步砲兵隊及一切軍器行李等至京其兵數及附屬各件開列於後英國兵頭一名兵二十七名快砲一尊子藥二十五箱行李五十三件俄國兵頭四名兵六十六名馬三十五匹過山砲一尊子藥一車行李六十件材料二車酒十箱德國兵頭一名兵三十名子藥三箱行李五十四件 
[官犯抵港]  
　　叻報云本月十四晚七點鐘官犯康有爲附搭鐵行之巴剌辣郵船至港英國般拿雲渣砲船沿途護送港官先己預備居處地方並由緝捕官梅安撫華民政務司波帶同差弁數人乘小輪舶出鯉魚門外迎接比郵船砲舶進口至　魚涌康及其從人轉会小輪船由馬利埔頭登岸乘輿至中環捕衙港宫己派英差多名暗爲保護有求見者康皆司之惟英國技立報額外採訪進謁康獨見之談及近况康曰蒙英國如此保護實深感激然此次出亡己早在意科中當鄙人未出京時皇上曾錫以手書略言守舊黨聨結甚衆意圖謀害鄙人及各維新黨故促令鄙人早離京師且囑令設法保護君國鄙人得書後卽行戒途翌日卽有人首告鄙人謀弑發諭查拿後知己南下時皇太后秉政李鴻章復權卽電飭各省懸賞緝拿至於敝眷現在澳門然不日卽或來港會晤也康所言如此當其至上洋時英國依士渠兵船迎之過船繼而轉附巴剌竦郵船時般拿雲渣砲舶尙在威海落煤忽英國後隊水師提督懸旗飭令速往上海砲舶僅下煤四十墩卽開輪赴滬比至卽派武弁駕舢板迎康過船康却之該舶遂隨郵船開行爲之護送惟沿途皆整備開　情形以防華官要截然途間並無所遇故得平安抵港 
[日相蒞鎭]  
　　鎭江訪事友來函云常鎭通海道長久山觀察於月之二十四日接到申電悉日本前相伊藤博文游歴京都事畢南下取道滬瀆小作勾留定於二十五日由甲起節乘江永輪船溯江上駛施歴長江各埠准在二十六日蒞鎭觀察接電之下遂函致統領新湘各營陳宇山軍門轉飭新湘各營官及象山都天廟各包臺員弁預備迎迓觀察復飭丹徒縣王大令派辦差人等在招商局碼頭搭蓋綵棚鋪陳美麗迨二十六晚鐘鳴九點惟聞象山砲臺砲聲隆隆知伊侯己臨觀察帶同洋務局員李樹生大令水陸總巡周錦堂都戎齊至江干有頃江永就躉船下　觀察登舟晉謁伊侯接見之下縱談良久始握手言别旣而都戎大令亦詣舟次拜謁如禮至十二下鐘始鼓輪泝江而上 
[中丞入署]  
　　江蘇巡撫德靜山大中丞本月十二日在滄浪亭行轅接印前任撫憲升任四川總督奎樂峯制軍交缷後卽於十四日啓節一切情形均誌前報兹又接蘇州訪事人來函云中丞與制軍餞行之後卽筮吉二十五日鶯遷入署連日長元吳三首縣飭差雇匠將撫署内处修飾一新屆期中丞由行轅排齊全副儀仗鳴騶入署地方文武各官莫不詣轅伺候中丞先行拜門禮然後入内旋飭家丁將瀛眷迎入署中藩臬織造三憲亦皆趨轅道賀輿馬喧闐甚形熱閙 
[松滋不靖]  
　　漢口訪事友人云傳聞卾屬松滋縣有教民多人揭竿肇亂聚衆刼獄殺害差役二十餘名經縣尊某大令飛詳各大害不識若何辦理是否確實容俟續錄 
[湘垣大火述聞]  
　　客有自瀟湘至漢口者告諸本館訪事友人云本月十六夜長沙城内正街陡遭火患被災者多至四五百家有十餘人葬身火窟同時常德府城内又告回祿爲災延燒鋪戸一千餘家是處居人以太平帮爲最盛如疋頭鋪廣貨鋪等受虧尤鉅合之漢鎭大火一夜中連肇三災亦異事也 
[刼後餘談]  
　　漢口訪事友人云本月十六夜之火前無出路後臨深淵居民逃無可逃避無可避不死於火卽死於死甚者擠踏斃命或闔家殉難或親族淪亡罹刦者有千餘人之多慘目傷心莫此爲甚是處各善堂惻然憫之派人查騐將無　各屍逐一備格收殮舁至漢陽荒　暫厝候親屬前來認領其災後餘民無衣無食困苦堪憐歐西教士樂善爲懷擬卽籌捐施賑曾出捐册向寓漢各西商勸解仁囊量力佽助俟集有成數卽當按名散給救災卹鄰不分畛蜮西人有焉聞是夜被燬之戸共計一萬六千餘家縱橫十餘里楚督張香帥欲知確數特飭某觀察率文手沿途測量一面倩畫工詳細繪圖以便入奏九重進呈御覽又聞自此夜火災後祝融氏餘興未衰失愼之事時有所聞二十一日蔡家巷後某戸失愼幸未成災二十二日花樓後不戒於火復延燒數家當此大創之後何居民鋪戸尙漫不經心若此耶 
[裁併有方]  
　　漢口訪事友人云卾省撫標兩營現經裁撤督憲張香帥設法調劑特擇其中之精壯者歸入督標其餘或歸新凱字營惟老弱疲庸者則不得濫竽充數聞刻下新凱營由吳軍門元愷兼帶云 
 
 

Page 3

 
 
[學堂開課]  
　　杭州訪事友云浙省去年在普慈寺内設立求是書院招集生徒肄習西學由杭府憲林太守考取三十名送入肄業月給膏火洋五元本年春間挑選四名前赴日本肄習後復由太守考取四名以補前額嗣有自願備資入院肄習者挽苛大紳向撫憲說項廖中丞俯如所請卽飭太守遵照辦理在普慈寺後面增建學番於前月落成當由林太守將報名諸生考取三十名作爲額外肄業生俟正額有缺准其升補府憲定於十二日開課先一日求是總教習盧君會同英文教習朱君算學教習陸君親赴撫轅禀見中丞次日辰刻林太守率同諸生進院先謁至聖先師復請各教習升堂命諸生行師生禮畢太守與教習等略叙寒暄卽命駕回署 
[越中苦雨]  
　　紹興訪事友人云本月十三日天氣鬱熱非常至下午四點鐘黑雲蔽天豐降君隠隠有聲少頃急雨跳珠至晚始止十四日氣候轉凉徽雨東來霏霏終日十五日晨陰雲四合雨點聲粗自此檐溜琤琮閱三晝夜猶未止河流暴漲拍岸盈隄當此晚禾垂熟若不迅放晴曦恐秋收不免减色矣 
[節烈可風]  
　　紹興訪事友來函云有邱廣文者世居紹城之水偏門少負文名屢試棘闈未邀一第遂以明經秉鐸嘉興府之石門縣　蓿一盤滋味彌永惟年踰大衍嗣續尙虛先納陳氏妾數年熊夢杳然因續納府山後古貢院前某氏女氏雖小家碧玉然德容言工四者具備　氏素懷嫉妒　今年春間廣文因衰配乞病歸里六月間偶感暑濕遽人膏肓彌留之際命其繼子至前而謂之曰吾有姬妾兩人陳氏年　己長不能復適人某氏雖出有兩歲女　然正在青年未便强其守卽去留聽其自便繼子唯唯時兩妾侍病在側亦共聞之廣文旣返道山陳氏與　子經理後事某氏卽痛不欲生屢經投繯爲僕婦見阻奔告陳氏及繼子皆若罔聞知至廣文六七之期某氏母家遺使送來冥　祭菜陳氏與　子竟揮使者於門外拒而不納苛氏聞之氣憤填胸知不爲陳氏與繼子所容卽潛購阿芙蓉膏背入呑服不移時而一縷幽魂竟從廣文於地下矣傷哉 
[南徐攬勝]  
　　澗州訪事人云鎭江自創辦内河小火輪拖船載客行駛清江蘇州等處目下業此者計有八家生產頗盛各輪船均排　於洋浮口每日多至十餘艘常鎭通海道長久山觀察深恐無人管束匪徒或藉端滋擾因札飭稽查長江商輪局委員周　堂都戎妥爲照科都戎奉札後逐日派差勇數名在洋浮橋一帶常川巡羅觀察復行文沿途經過地方各官亦一體保護維持商務爲今日之要圖宜觀察之　意　營也○鎭江各富商現擬集股設立機器榨油廠以開風氣而闢利源己在新河南首購定地基不日卽當興工矣○某甲與其烟妓有　　　　計圖維爲之脫籍不料妓自贖身後情意日簿反視甲如路人或時以白眼相加甲積忿己久某晚懷刃而往突向妓胸前亂剌幸經旁人奪住不致殞命○常鎭道長久山觀察以娼寮最爲地方之害前曾出示嚴禁並面諭保甲巡查各局員認眞查禁本月廿三夜保甲局某委員帶勇出巡行經山巷西首忽聞笑語喧闐笙簫嗚咽知其必中喑藏春色遂破門直入喝令拘人各妓與嫖客均紛紛逃避當將龜鴇擒獲禀明道憲發縣懲辦 
[飭查屯田]  
　　上海縣署近接江蘇督糧道桐子霑儲憲札開邇因某部員條陳一摺内稱江南湖北等省前因海運未通雇用民船裝運漕米起程北上當給各糧戸田畝若干名爲衛屯之田作爲裝連漕米修理糧船之費現在專行海運可將此項屯田所徵租稅充作餉　等因札飭查明該縣中衛所屯田地畝實在數目開單報明核定章程妥爲辦理等因黃大令接札後己遵照赶辦矣 
[守戎謝步]  
　　前日本城提標守備楊彥臣守戎爲公子完姻時滬上各官紳咸往叩賀昨楊守戎特命駕至各署謝步至縣署時黃大令飭丁擋駕 
[遞禀須知]  
　　昨日爲法界公廨收閱呈詞之期讞員朱明府將各案判畢退入内廳飭將遞禀諸人傳入逐一訊間有情節不符者當面發還其應候提訊者著將原告先行交保以便傳訊此新例也遞禀者不可不知之 
[英界火警續述]  
　　前晚九點半鐘時英界致遠街迤北絲業會館後安樂里第三十七號石庫門内王懋之所開愼和祥洋貨號不知如何失愼霎時間冐穿屋頂火勢炎炎經捕房鳴鐘告警救火會各西人風馳電掣而至急開自來水龍頭竭力噴射嚴如萬斛珠泉從空倒潟是處某姓家亦有自備藥水龍一架帮同灌救祝融氏威燄稍殺隨卽熄滅僅焚去三間兩廂石庫門樓房一所比鄰第三十八號門牌某姓家被燬屋頂數椽餘均無恙嗣捕頭查悉起火之家曾保火險銀一千兩因派包探訪查原委而王己不知去向至午後始得尋見不知究竟如何也 
[又肇火災]  
　　昨晚八點二刻鐘時又聞捕房警鐘亂鳴先分二下旋改擊三下知英界又兆焚如急出探　知火起於白大橋南首騰鳳里左近某姓家幸救火會西人相繼而至急開自來水管接以皮帶竭力澆灌得卽熄滅至如何起火及焚燬房屋若干容俟訪明續錄 
[冐探騙物]  
　　寗波人某甲向在某報關行執役昨因親串家有喜慶事令其子至友人處借得釵環首飾衣服等物行經六馬路左近忽遇無賴乙内二人冐充探夥向之盤詰某甲之子據實訴明乙丙不信佯稱此事須帶往查詢輾轉遷移忽於人叢中飛步走失某甲之子無可如何遂據情告之包探請爲查緝不知能弋獲否也 
[賭徒宜禁]  
　　南巿萬裕馬頭近有無業流氓於每日清晨在彼擺設賭攤有翻天印等名目專誘賣花衣之鄉人入局受其害者不知凡幾前經十六鋪巡防南局委員鍾偉臣二尹親自查獲沈木屏金阿桃二名嚴行懲辦未幾釋出仍理舊業昨晨有鄉人某甲被誘入局輪去洋蚨十餘翼在新馬路一帶號咷大哭由巡街捕勇詢悉情由迨協同各捕勇前往查拿則若輩消息靈通早己逃匿無蹤矣 
[逃犯送縣]  
　　昨日英界公廨將寳山縣人張錫錫移送至上海縣署聲稱此人在途行走捕房中人見其足上尙有刑具知係逃犯因卽拘獲送請訊懲值日差據情禀明黃大令諭令先收自新所聽候訊究 
[法界捕房紀事]  
　　前晚三點鐘時法商伊麽因被賊越牆而入竊去現洋銀票及自鳴鐘一架翌日開單投報捕房捕頭卽派包探勘視一周候跴緝獲案解請訊辦○前晚十點鐘時浦東甲乙二鄉人因事至滬行經典當街花烟間弄口突被流氓十餘人扭住兇毆隨在身畔搜出洋銀十元六角並褫衣服二件一哄而散事後查悉係泥水匠某茜等所爲因卽投報捕房捕頭允爲查緝務獲究辦 
[美界捕房紀事]  
　　湖南人姚德勝昨晨潛入楊樹浦某紗廠丙乗間竊得鐵練五條携之　逸途遇一百十三號華捕知其來路不明將人贓一併送入捕房押候解公堂訊究○四川路仁智里第一弄失愼己詳前報嗣查悉起火之家係十六號屋内甬人郁姓郁於火後逃逸無蹤捕頭以其情跡可疑特遣各包探四出尋緝昨爲竇包探查獲將郁解入捕房查明核辦 
[八月分缺單]  
　　小京官鑾儀衛經歴沈金鑑分發道湖北督糧岑春萱調知縣直隸曲周王希賢終養湖南溆浦王樹屏修墓河南泌陽盧煦春夏邑愛仁俱丁廣西來賓杜作航山東樂陵戚揚俱近吏目奉天甯遠李國瑞升義州趙朝宗革巡檢湖北房縣陳方實逾限福建建安章其鏞故典史廣東翁源桂凌漢近 
[宏濟時艱]  
　　本館恊賑所昨承無名氏等求保平安事助山東急賑洋二十元又遺安堂孫求保長壽平安助山東徐海等處賑捐洋五 
 
 

Page 4

 
 
十元内有銅洋一元又德昌參號交來漢口流通巷壽昌參號因十七日大火仰蒙神佑得保平安助賑洋一百元竊惟積善降祥感應之機捷於影響而救飢拯溺功德尤宏今得諸大善士義粟仁漿慨然下沛嘘枯起瘠力挽阽危彼身受鴻施者有不淪肌浹髓耶拜領之餘書此鳴謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[普仁堂藥丸店]  
廣東普仁堂金鎖固精丸 
一身命脉全靠眞精如火資油油傾火滅瓊漿玉液惜之如金不容濫洩焉然或先天不固思慮傷脾元氣或虧夜夢遺洩以至神疲體倦心中恍忽此丸係用正北鹿尾巴配入健脾固精等藥專能收凝元神保固精液煖腎鎖陽强筋長體並止夢遺每兩洋一角　鋪在上洋棋盤街開張 
[庚興水險公司]  
專保各口洋面平安水險章程均照大槪辦理設有不測立卽賠償如蒙紳商賜顧請至法大馬路密釆里對門本帳房面議可也庚興洋行經理人啓 
[請來取根]  
蒙各友所投蜆壳六圍八月份基票該根限期廿九日取清過期自悞幸勿觀望現收九月份票九月初十止截此達虹口新興里口和合芳記啓 
[八月廿八日錢銀洋並匯票行情列左]  
新匯劃收市　七錢三分三二五 
銀拆　一錢一 
龍洋找頭　七錢三分 
錢找頭　八百五十文 
市錢　一百十八千文 
卡錢　一百十七千文 
衣牌　九百十文 
足赤　三百六十九兩 
逺期標金 
現貨標金　三百六十四兩 
[老恊記]  
華來賜八開六角分條三角 
票 
本行自運澳門彩票批發全張五元分條五角華來賜半張二元四開一元認明棋盤街同芳居北老恊記 
[閱報公會并附書畫公會]  
本公會設於滬北棋盤街金隆里口新太和館對過内備各式報帋各種時務書籍供人翻閱復請精於化學農學之友隨時來會請說并設筆墨紙簿諸君流覧之餘如有崇論宏議以及妙語微言均可書之於簿來稿照錄擇其佳者分登各報如後所積富有則擬自行印售著作多者按期奉送更附書畫公墅凡有欲以名人字畫出售者請交墅中估值懸掛代爲保險登報招售諸君於閱報閱書之外更有字畫之可觀當亦可以稍助雅興焉每位洋一角章程另詳今擇九月朔日開張此佈 
[聲明]  
非非子精談河洛推人一生休咎逐日吉凶絲毫不爽非僕自譽其神盖理數使然也僕又得異人針炙法耑治瘧疾應手而愈如有不效者分文不取諸公如欲賜教請移玉至寳善街榮錦里天寳棧内盖僕下榻者焉 
[大阪商輪公司]  
啓者本公司大井川丸輪船准於九月初一晚卽禮拜六開往長江等埠該輪走水極快買辦司事等都係華人茶飯應酬一切無不週到倘蒙各　寳號欲裝貨搭輪者請至本賬房面議是荷　郵船株式會社 
[燕製除痰聖藥]  
燕醫生除痰藥 
專治傷風咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海英大馬路第三十二號燕大闢父子藥棧經理人求啓 
[失摺聲明]  
兹遺失梅仲翁名下游戲報館息摺一個前途已經說明如有拾著作爲廢摺特此申明謹啓 
[頂上美國麵粉]  
啓者本行常有上等白洋麵粉到售其價格外公道貴客光顧請移玉至本行樓上進口洋貨寫字房處面議可也二馬路瑞記洋行具 
[明治火險]  
三井經理多年賠欵迅速如有房屋貨物傢私均可照保價極克巳如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[大理石發兌]  
兹有雲南運來眞正大理石屏風方圓桌面大小數十件出售批發格外公道零躉亦可兹因該客卽飲動身故特登報諸君欲得便宜者請至珊記碼頭鴻生里蔡公館面議可也 
[寄鷗醫寓]  
浙水王寄鷗大令明岐黄學由京師來滬出其方枝以濟人有求醫治者問天后宮後恆慶里本公館可池席公館 
[英商巴勒火險公司]  
本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今已數十餘年專保房産貨物機廠一切火險遇有不測無不立卽照賠保價格外公道如蒙　紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[盤店聲明]  
新碼頭泰隆押店今盤與時泰爲業所有外面往來仍向泰隆原主理直與時泰無涉恐未避知特此佈聞　時泰啓 
[大淸郵政收信時刻曉諭傳單]  
寄往何處輪船名某日截止收信時刻 
吳淞　火車　廿九日　上午九點半　下午一點半　下午三點半　下午五點半　晚八九點鐘 
寗波　北京　又　又　下午三點 
蘇州杭州　又　下午四點 
烟台天津　通州　又　下午六點　晚八點至九點 
牛莊　海定鎭江　又　又 
香港廣東　龍門　又　又 
汕頭廈門　香港廣東　黄浦永生　又　　又 
鎭江南京　蕪湖九江　漢口沙市　宜昌重慶　瑞和　又　又 
[掛號信件應於所限時刻前一點鐘送郵政局]  
銀行電匯銀票　二先令七辨士八之七 
銀行現銀票　二先令七辨士八之七 
銀行三十月期票　二先令八辨士 
銀行四個天期票　二先令八辨士 
[八月廿八日進口船禮拜四]  
北海　輪船　由東洋　太古公司 
長安　又　由長江　鴻安公司 
瑞和　又　由長江　怡和行 
連陞　又　由天津　怡和行 
新豐　又　由天津　招商局 
江天　又　由寗波　招商局 
廣利　又　由香港　招商局 
通州　又　由天津　太古公司 
[八月廿九日出口船禮拜五]  
瑞和　又　開往長江　怡和行 
龍門　又　晚往香港粤省　禪臣行 
鎭江　又　晚往牛莊　太古公司 
北京　又　下午往寗波　太古公司 
永生　輪船　晚往汕頭香港省城怡和行 
怡生　又　晚往長崎　怡和行 
通州　又　晚往煙台天津　太古公司 
黄埔　又　開往汕頭香港省城太古公司 
海定　又　晚往牛莊　招商局 
永清　又　晚往汕頭厦門　招商局 
[九月初一日出口船禮拜六]  
神户丸　輪船　上午十點鐘開往長崎神户横濱釜山元山海參崴郵船株式會社 
大井川丸又　晚往長江　郵船株式會社 
長安　又　晚往長江　鴻安公司 
德馬　輪船　晚往烟台牛莊　永隆行 
湖南　又　晚往神户　太古公司 
四川　又　晚往長崎　太古公司 
鄱陽　又　晚往長江　鴻安公司 
萬國丸　輪船　開往神户　壳件行 
神州丸　又　開往神户　壳件行 
新濟　又　晚往煙台天津　招商局 
江天　又　下午往寗波　招商局 
[九月初三日出口船禮拜一]  
寳華　輪船　晚往長江　鴻安公司 
 
 

Page 9

 
 
[燕北閒雲]  
　　京師訪事友人云今年近畿一帶秋收均稱豐稔而都中糧價反日見增長不啻一粒一珠貧民謀食大形　窘闤闤中人均莫名其故有謂倉憲前以各倉存米大半有名無實清查甚非易事業經奏明恩准著令各倉花戸於放米時支買　成米石還倉彌補虧空故近日每逢開倉放出四成收回六成巿面米少價前昻貴更有匪徒把　倉務由米行賤價收買次　人倉將倉中米換出圖利夫放四收六原所以　倉儲也乃一轉移間非但無益於倉反有害於民食倉匪之弊眞未易除也六衙門前經奉旨一律裁撤總署將有　試裁員遷送礦務鐵路農工商務各局當差之議兹均作罷論矣○前有特諭修理京　外街道溝渠曾由街道衙門派人向通衢小巷逐叚文量二十餘日始竣嗣經勘估計需費八百萬金有奇朝廷因需欵太鉅又非急務事遂中止○名優李硯雲病死賭局一案曾誌前報兹悉此事己經和事老出爲調停令賭局出重資代購棺木衣衾爲死者厚葬許某氏日向該局取錢數千其事遂寢 
[漢水雙鱗]  
　　武昌訪事友人云卾省前以東洋車馳驟街巿碰撞行人經督憲張香帥諭飭保甲局趙楚江太守一律驅　曾誌本報近日各車以無路謀生相約聚議繕具公　赴督轅龥懇弛禁制軍因車夫人數頗多一且阻不使行未免維共生　且馬路捐每月可收錢干串亦入欵之大宗不若姑徇所請公私皆有裨益因飭知保甲局一律開禁准行一時各車夫感戴憲恩　聲甯動六街三巿依然轍迹縱橫矣○本月十七日漢鎭被災情形疊詳前報兹悉當火起之時張香濤制軍曾派督中協　漢卿恊戎　捧令箭督帶親兵前往彈壓事後復檄委候補道扎鳳池觀察候補府徐穉生太守親詣漢皋查勘被災戸口逐一詳報想當籌欵　卹以善其後也 
[路斃類誌]  
　　昨晨南馬頭歇凉亭内有一無名男子在彼倒斃年約三十餘歲衣衫藍縷形似乞兒經巡街捕勇報知捕頭命十二圖地保前往查明並無屍屬　領卽報知同仁輔元堂給　收殮○昨日裏虹口土地堂前亦倒斃一人形同乞丐並無屍　由巡街華捕投報捕房捕頭飭傳該圖地保向善堂領棺收殮舁往義塚埯埋 
[壓斷足骨]  
　　江北人某　昨日行經西華德路轉　處適有永昌鐵行内貨車一輛迎面而來不及避讓致被撞倒該車熊重行速勢難立止竟　將足骨壓斷後經同人舁往同仁醫院求治雖無性命之虞　不免成殘廢矣 
[上海縣署案]  
　　戈秋喬控被張瑞山持刀戳傷求請　訊前晚襄讞委員李二尹提訊戈供小的務農度日家住二十一保二十八圖内與張瑞生家相去不遠仞平日私宰　牛　孽淺前日小的偶爾言及頓觸其怒翌日卽率兩子潛伏於途問小的經過突出利刃連戳兩下叩示騐究二尹飭仵騐得面門頸項果有刀傷著回去自行醫治候杳明起　實情提案訊辦○清　局　員王某前將地契一張交新閘地保陳耀芳葢戳至今尙未將契交還王忿甚遂控請縣署請提究辦陳因忠病延不到案縣　不得己遂將陳父卽前革保陳惠亭提案前晚李二尹提訊　供兒子之事小　槪不知情二尹以其混　喝令笞責二百板收押　質所飭差至其家取到原契戳子著卽當堂蓋戳送還清丈局前者王錢氏控黃大　尤子鈞等盜賣祖墳經李二尹訊　　令　子鈞將地價洋二千七百元如數繳還尤奉斷後先繳洋一千元　則遷延不理錢氏屢次投案禀　二尹又　黃尤二人訊侒　供此洋應歸尤子鈞措繳尤供此項墳寺業己轉賣洋商得價銀二千兩早己收齊另有合同一紙言明遷墳費無論多寡均山洋商　還求將未繳之地價洋一千七百元斷定作爲遷墳費以便卽向洋人收取且錢氏並未將墳遷去須俟遷　後方司給洋二尹衡清　斷遂以洋三百元作遷墳費尙有洋一千四百元仍作地價尤苦求至再請酌加遷墳費二尹不准判限三天將洋繳案王錢氏務在　日内將墳遷去著各具結存案 
[南巿捕房紀事]  
　　江北人崔萬煥前晚南馬頭地方挑船上與寍人何阿虎因事起釁彼此口角旋各登岸爭毆由三十九號巡街捕勇拘解捕房捕頭王榮培命一併管抑至天明然後麾之使出○沿街糞擔曾經憲　加用木蓋俾免穢氣　人昨　八點鐘時糞夫王大英在新馬路三層樓　頭擔糞過並不用蓋二十六號巡街捕勇以其有　定章當郎拘至捕房管押四鐘然後開釋○南馬頭平安街郭雲香木作店學徒楊阿三於昨晨六點半鐘肩荷鋪程私自逃走至新馬路被二十五號巡街　勇所見拘至捕房　排旋由郭投捕房報請仗其母屬到來給領捕頭准之 
[英界公堂瑣案]  
　　無錫人李阿福昨日混至沈阿慶家取青蚨七百翼被包探竇如海緝獲解案　辦鄭瀚生人令判李笞責一百板遞解回籍○王曹氏禀稱向　某絲廠任女工度日昨日歸途　倪七毛者尾不去出言調戲　題三百十四號華捕因卽扭交送案請究倪毛毛供王曹氏闖人花園將花任意　摘小的阻止是以誣調戲求鑒大合判　笞責二百板帶回九簪押七天○抱探趙銀河禀稱賊犯許雲卿卽沈雲卿昨日在范三三處竊　綢衣件錢王氏妓院内　取烟袋一枚金戒旨節等　經小的查獲惟首飾尙無著落餘贓悉行　出送案求究沈雲卿認竊不諱大令判　笞責二百板　捕　管押三月○顧王氏控宋朝六將　車倫去由包探朱阿生拘案請辦宋供此車出洋元向張　春買來並非竊得叩求明鑒大令判宋笞責一百板○偷兒翁連生昨晚至王金和家竊得綢衣一件被包探倪順泉所獲起出原贓送案請懲大令判責一百板○竊犯宋雲卿竊得蔣阿六之衣服烟鎗等件被包探　獲送案請究朱　烟鎗實係己物蔣阿六曾將小的私刑吊打求恩究辦大令判將朱帶　捕房管押十四天○蔣時氏控鄰居戴阿四誣竊行兇由一百七十二號華捕拘案請訊戴供與蔣姓同居前日因失去竹布長衫一件兩相口角卽由時悅生王阿三等勸息並未行兇求鑒大令判各押三天稍示懲儆 
[法界公堂瑣案]  
　　昨日讞員朱明府會同何繙譯升座後李王氏禀稱丈夫李才寳在日有一　被周金林欠祥三百　元嗣見丈夫故世圖賴不還求恩追繳周金林供共欠會洋三百四十元按月交洋十一元現己並無蒂欠李王氏稱會己停止無從收取請照數追還明府著照會規每月交洋十一元如延宕不付准　候抑追氏叩謝而退○　吳氏禀稱仕小東門外戲　　間設花烟館前晚被流氓顧大喜金小桂子等將烟妓四寳强行拔去　　無蹤　案請究金顧同供此妓由小六仔拔去　在爛泥渡船上小的等情願將小六仔找尋交案明府判將顧交保出外限二日將妓　案金押候再核○李太昌禀稱前晚　賊竊去各物開單報捕嗣將竊賊沈阿根查獲起出當票尙少對時表一枚求　究追　供住川沙破案時己爲捕役取去明府署將當　給還失　備本自賑沈著枷號半個月期滿笞責二百板朱麗方禀稱在某海味行爲夥本年六月初三日將考籃一隻寄回署波内儲洋　六元及零星各物不料在江天輪船上被賊竊去今己由包探破　特投案請領失贓包探禀稱該竊名　洪前曾犯竊昨甫釋　見伊手提考籃因向盤詰言語支吾後始供認　解案請辭明附　其　　不　著　枷號半個月重責四百板 
 
 

Page 10

 
 
[江西官報]  
　　何補縣李澂缷辦吳城上卡回蔣家駿回宜睿礦務局王萬育洪壽彭俱帮辦善後局務張學勤駐潯稽查輪　陳克愼往義甯　　件分　大　二籌　　袁玉麟樂平俸滿訓導胡第雲俱禀見騐看籖分大挑知縣何濬先指分試用知縣葆和俱禀到文巡捕錢沂往贛州接辦河口茅詀卡江蘇知府王仁東往湖口公　袁輂　生撫州公幹進賢新選都昌訓導胡用辛考騐領憑　選腚春縣徐維屏截取同知梁佩祥指分試用縣可祖培徐寛濟從九劉思泰俱繳照新選盛京刑部司咸　國屏　　任　　　元　由南措資回署安仁縣丞孫晉保期滿調省以高安縣丞趙天向調署所遺高安縣丞事務以署撫州府經尙未據報到任之正任新　縣丞但壽椿調署遞　撫州　　事務　　　斯缺之張愼修飭赴新任又進賢典史劉家駒據報病故所遺該事務以鍾綸元酌委署理瑞州營額外吳薦　病故　缺以存記該營馬兵高春芳拔補府經馮晉　充撫　文巡城崇仁鳳岡司袁惟昞往長江催還贛標城守都司蔣本榮由金陵回軍麟所委員余飛龍往上海公幹指分候補府袁樹勛繳照袁州同知倉爾楨由淮徐賑捐奬加　　　　　代辦住岐卡候補縣馬肇修　辦鄱陽正卡回又禀知調辦滁槎卡慶豐禀謝儘先酌委優缺一次行知府照陸鍾務缷辦瑞洪　　又調辦發審局從九張洪鈞由新海防捐　府　　班委署崇義金坑司金紹美據報病故繳委以岳恭先署理 
 
 
 

Page 11

 
 
   
 
 

Page 12

 
 
   
 
