# 1895 - 255 - 4908049

 

Page 1

 
 
[新印隨園三十六種告成] [  圖書集成局啓]  
　　隨園太史全集本局覓得初印善本用新鑄大號鉛字排印風行寰海内外早已不脛而走不翼而飛兹訪求太史遺像及隨園圖延畫師摹繪連太史遺囑冠諸卷首并將湘㾗閣詩稿瑶華閣詩草隨園瑣記談瀛錄諸書附印於後共成三十六種可謂盡善盡美髮憾無遺矣而又字蹟疎朗紙墨精良讎校再三裝潢精雅以視蠅頭細字辨認模糊者眞有天壤之别工旣竣又精製櫸木箱盛之以便舟車携帶每部分釘五十本仍收實洋五元並不增價諸君子有先覩爲快者請移玉上海三馬路申報館帳房申昌書室及各外埠申昌購取可也 
[張氏醫通告成出售] [  圖書集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康熙朝○南巡至吳家以書献深當○上意尋○命醫院校勘置之○南薰殿於是流布日遠然肆間坊板未免魯魚亥豕之誚本局覔得原刻精本用新式鉛字以潔白連四紙印成裝訂二十本出售每部實洋三元欲買者請向蕪湖文苑山房及本埠博文書局購取可也此佈 
[行公舉以同好惡]  
　　昔者堯廷之舉舜也曰師錫帝曰有鰥在下曰虞舜師者衆之之詞也禮曰爵人於朝與衆共之孔子曰舉直錯諸枉則民服民者亦衆詞也孟子曰國人皆曰賢然後察之見賢焉然後用之此三代以上善取衆論選舉人才之大略也降至後世猶且博采士譽以譽多者先用明世則行會推今代則行保舉猶有選於衆而舉人之遺意焉惟會推必重臣之貴今廣之於庶僚保舉爲長吏之權今移之於下位悉以公論之是非好惡爲準蓋自文學昌明人知奮勉皆思從事於仕途以見諸施行是莫如行公舉之法方得持其平務使士崇秋實不尙春華人務經綸不爭詞采化行俗美端賴乎此朝廷於是乎慶得人矣公舉之權凡國民之讀書明理者皆得預焉於縣於府於省咸設議員視其縣府省之大小以定議員之多寡縣中民必取其平日最所心悅誠服者書其名献之有司有司視其書名最多者取之爲縣中議員而府而省亦如是蓋議員者情出其所學而施之於政以濟民之困而養民之和凡地方之利弊民情之好惡皆藉議員以逹於官興革之事官有所欲爲則謀之於議員議員有所欲爲亦謀之於官官與議員意合然後定其從違由縣詳府由府逹省府省咸以爲可則告於君君意合則頒行不合則再議若事有不能衷於一是者則視議員中可否多寡之數爲定是所謂從衆也軍國大政其權雖出諸上而度支轉餉其議先詢諸庶民孔子曰民之所好好之民之所惡惡之孟子曰所欲與之聚之所惡勿施爾也卽此意也至於官員中推舉之法亦勿廢焉京官自中書以上皆歲舉六部九卿一人翰詹科道一人外省知府以上一人吏部藉之以得舉多少爲先後遇應升缺列上其無舉者不得列又今歲舉部院司官一人司官有應升缺者舉多者得以擢用外官則令在籍在京在外各紳及各諸生各鄉正副耆老歲舉同知以下巡檢以上一人上之郡郡覈其得舉最多者上之大吏大吏博訪輿評折衷之造册奏聞以次保升不與上司以權而參劾之權則與之亦必詢之衆以爲斷議員亦得公舉爲官天子之命官以三年爲一任苟民衆籲留則許再任議員以幾年爲期隨時酌定遇有缺出則以公舉法擇人補之民望之所歸卽官之報最所從出焉夫鄉人皆好惡之未可就平人言之也至於官則未有鄉人皆好而非好官者卽未有鄉人皆惡而非劣員者合之鄉評叅之輿論實有不爽若夫各官考績當以所舉得人與否爲功罪以重其事而所舉自無不公矣於是乎取人者不重在一日所長之文字而專重在舉世所稱之才德不重一二人之私見而特重千百人之公論今如考官學政亦可皆由公舉不必再考試差如詩文傳播膾炙人口者宜詞苑風裁峻整膽識兼優者宜諫垣文筆敏捷記識無遺者宜樞廷通逹治化機警絶人者宜外任皆可隨事分舉公論所在豈不勝於無用之帖括哉又近日官員廻避本省其弊不可勝言釀民生無形之害開胥吏無窮之利其例始自明代倡行南北選後遂據爲成例然不聞明之治勝於古也國家克循此例墨守不變其意似欲陰脅其人使不能爲輕入重出之事以厚施而圖便其民又欲明制其人使不存報恩洩怨之心借公事而私快其意方以爲控馭得宜不知言語之不通風土之不諳利弊之無從咨訪獄訟之無術詢聽不得不寄耳目於奸胥而以一官爲傳舍以五日京兆自居猶其小焉者也甚至刻剝百姓貽誤地方下民呼籲聾瞶無聞然則　　計民生益乎損乎夫人之性情作客者不能如鄉居梓里之眞摯人之相與異言者又不若同聲相應之投機官從遠方來與民毫不相習民亦見官而生畏官更逞其誅求恣其貪黷名爲民之父母實則民之宼讐故今之官剝民則無微不至不計其敲膏吸髓也保民則漠不相關不聞其去弊而興利也夫命官所以安百姓利地方若見其安而不免於危見其利而不免於害非善法也法之善者必使其事有安而無危有利而無害衆心並愜人地相宜斯其法乃爲可大可久而不可廢則惟有濟以公舉之一途而已矣蓋有易地而治者則圖民報怨之憂可已有就地而治者則愛民衛國之事可興二者並行彼此牽制雖欲行一不善而不可得雖欲見善不爲而亦不可得也洵哉公舉之法至當不易可復於古者三代之隆焉 
[本館接奉電音]  
　　昨日京師飛電傳來諭旨三道敬謹譯登○七月二十六日奉上諭直隷布政使著王廉調補安徽布政使著于蔭霖署理欽此同日奉上諭浙江布政使著龍錫慶補授惲祖　著補授湖北按察使欽此同日奉硃筆陸寳忠轉補翰林院侍讀學士戴鴻慶補授翰林院侍講學士欽此 
[詳紀欽使抵日情形]  
　　中國新任駐日公使裕朗西觀察泛舟東渡已列前報兹接東瀛消息云公使由上海搭法郵船赴東京道出長崎進港時船上扯有龍旗長崎縣知事大森鐘一隨書記官野口勝馬水上警察署長江口警部率巡查數名在法船周圍防護坐小火輪至法船拜候公使接見之下寒暄畢復請見夫人及女公子夫人辭未出見僅見二女公子均操英語相問答知事告退後美國領事到船拜謁先見前任長响理事張子豫司馬繼見公使及夫人女公子有頃卽告辭日人咸稱夫人及女公子共善英語應對若流大有美國風爲中國所不多見公使以是船下碇不多時故不登埠午後五點鐘卽出口赴神户十二號東京來電本日午後由神户坐汽車上京此次各埠領事尙未派定大約俟呈遞國書後始行派出其隨員名次照錄次左叅贊官張紹祖西譯官張坤德曾賢東譯官羅庚齡盧永銘隨行員余祐蕃世貞張桐華延保陳春瀛李嘉德查雙綏錢實鎔張作藩陳德球譚祖綸朱秉鈞李鳳年供事徐超廖宇春 
[郵局復開]  
　　十一號日本東京發電云本日俄德法三國公使約同於午前至外務省俄公使將於兩三日間赴海山崴天津芝罘日本所設郵便局已於本月十號復開 
[爲國儲才]  
　　金陵訪事人云兩江總督張香帥講求西法精切異常近復開築馬路行駛馬車并擬剏自來 
 
 

Page 2

 
 
水局委員赶辦併力經營水師學堂前由曾忠襄公開府兩江時奏准創設定例頭班學生以五年卒業　卒業卽派登各兵船練習一切以時赴外洋探求水道客歲駕駛學生堂課甫畢卽值日人肇釁北洋各兵艦悉赴前敵因之總辦桂觀察令諸生暫住堂中按月膏火增至銀十二兩俾仍攻所讀之書所習之藝至今夏管輪頭班諸生亦已卒業提調沈仲禮太守赴督轅禀知香帥擇於本月初一日起至初十日止甄别中西文字及天文地理算學機器等事事畢太守禀謝該學生等尙擬操演陣法以及打靶各技須請大帥親臨閱視香帥欣然允諾卽飭太守傳令駕駛管輪魚雷諸生於十三日在操塲伺候届期陰雲密布細雨連綿操塲中泥滑如油諸生大爲敗興迨晴光乍放大可合操香帥因接陜甘回匪亂耗急欲調員解軍械前往遂札委桂觀察到堂代閱觀察權署道篆公事殷繁轉派沈太守代閱太守又感受風寒未能前往不得已請副提調王明府代閱近聞香帥以該學堂祗練水師至於陸路軍營馳馬攻戰之法宜另行招集青年子弟延西人盡心教導方能精益求精遂於某日傳沈太守赴轅商辦聞太守已在城北購地建造陸軍武備學堂并飭某員至北洋武備學堂調頭班學生十餘名來寗候用此固香帥爲國家培育人才之至意然非太守之精明幹練亦烏克悉心佈置井然秩然哉 
[營口叢談]  
　　營口訪事人云某日有日官二人率兵三名至關帝廟南裕盛搜查當架復至義合　竭力搜查旣而搜查三江公所將房間坑數逐一點明此種行爲實難猜測○連日大雨傾盆至本月朔始放晴大約秋成可有望矣○目下市情照舊銀每兩易錢錢八千四百文日本銀錢價日加昻緣日人收稅專索此項銀錢故也前此寳銀五十三兩五能兌日本銀錢九十五圓今則减至七十八圓半鷹銀亦不相上下 
[盜案疉出]  
　　粤垣十八甫北約吉昌糖菓店於十七晚二更時突來强盜數人蜂擁入鋪露出鎗械將各夥伴嚇禁一隅反把門緊閉凡來購物者皆代推却並聲言我等此來專取東人之財於爾夥伴無害不用驚慌遂倒篋傾箱肆情搜括時近三鼓始携贓而逸計刦去洋銀百兩及衣物各件所值不貲是處鋪户雲連且皆張燈夜市極形熱閙乃盜之來去竟無一人知者其技亦神矣翌日店主卽投集街鄰商議禀官追究未知能追緝否也又十五晚十七甫合昌隆雜貨店亦被匪多人入鋪圖刦莘有夥伴在瓦上納凉鳴鑼號教匪見勢不佳僅掠去櫃中現銀十餘兩卽行逃逸雖所失無多而受驚已不少矣 
[淛省火災]  
　　杭州訪事人云本月二十日午刻忽聞警鉦四起遙望東南角紅光燭天約歴半點鐘時聞各義龍掌號鳴鑼而返詢之始知督憲行臺右首土名稽接骨橋者有某姓家失於謹愼以致燒去平屋三間旋有人言火首馮姓向來小本營生是日挑擔出門販賣魚蝦其妻在家午炊偶遺星火幸中署洋龍早到旣而保安保息二集亦風馳電掣而來遂得撲滅不致延燒是晚二更時太平門城脚下張阿龍草舍中因洋油傾翻延及竹笆霎時烈焰騰空幸爲城上兵丁所見赶將草屋拆坍卽在城河取水澆滅餘燼故不致延燒也 
[錢江秋汛]  
　　杭友信云助聖廟巷昭忠祠供奉唐尙書僕射褚河南公俗傳七月十二日爲神誕之期向來有舁神朝闕出巡社下之舉助會極盛上年因海氛不靖官憲恐地痞乘機滋事出示禁止執事者僅用旗牌數對命掌案人執笏至貢院前朝拜北闕卽行回殿今年本擬舉行盛會因值瘟疫流行居民曾浼某紳請於撫憲欲舉行元帥會以止瘟疫廖中丞僅准行執笏朝闕之禮餘均從簡○上年籌辦海防加捐鹽課每斤二文出自民間在輸者爲數甚微而集腋成裘可得鉅欵故現在各項防捐俱停而鹽斤加價尙未已也兩浙各塲舉辦以來措繳尙未成數運憲惠菱舫都轉派員催繳嘉所委候補鹽庫大使李鹺尹培生松所委調補仁和塲大使沈鹺尹福祉分路提催○管理鎭海南北砲臺吳叅戎杰現由防次來省謁見廖榖帥係爲酌留防軍并請添撥車火領解回寗之事榖帥已札飭防軍局照單給發○日前武聖廟中演劇有看客二人忽患急痧其一因有同伴赶卽舁回救治不知能否無恙尙有一人雖經旁人取藥極力灌救依然無效及家人到時已魂歸地府矣 
[白門火警]  
　　金陵訪事人云城西太平橋人陶鬍子開設機坊家頗饒裕本月二十二日之夜更魚三躍其徒某甲睡夢中聞有嗶剝聲倦眼微開驀見梁上有火初作淺緑色移時漸漸轉紅急取水躡梯潑之立時熄滅待至四鼓火復上炎烈焰烘天雲漢爲赤警鑼報處各路水龍坌息而來四面救援頗爲出力無如西風大作人力難施後經保甲局委員飭勇丁拆去附近房屋若干楹回祿君消息不通始捲旗息鼓而去計共焚去三家 
[北通州近聞]  
　　自夏秋之交瘟疫流傳於今數月幾於沿門遍户到處皆然且霍亂多係陰症砭之不可藥之不及稍有遲延卽登鬼籙現在城關商民約集通屬八百八十餘村莊人民擇於七月初七日在城内鼓樓後關帝廟預備瘟神紙像供奉彩亭上辰刻由廟内起駕前導有黃牌數對大書虔誠齋戒叩送瘟神祈保城鄉平安等字次則旗鑼傘扇鑾駕清音鼓樂相間而行隨駕步行者數百人走北街過鼓樓舁至本郡城隍廟設壇延請道士七衆諷經一日至晚請駕出東門至小河口外送聖一時鞭爆鼓樂齊鳴人人望河干叩拜極形熱閙想從此沴癘潛消共占勿藥矣○倉署傳言連河汛報江北頭五帮河運於七月初六七等日已抵天津關屈指到壩日期總在中元時節矣○七月初六日傅相由天津河起節沿途有護送砲船十四艘初七日行抵碼頭換坐緑轎闔城文武均在張家灣預備茶座恭迓憲駕在于家圍飯店卽日進京次日預備陛見○前日北鄉平家疃徐家套一帶地方萑苻不靖刦案疉出有某村某少婦偕鄰里某老嫗同行至徐家套地方老嫗瞥見高粱内蹲伏匪徒數人知非善類趨而避之少婦不及趨避致被匪徒拉至高粱地彼此輪姦並取去首飾剝脫衣褲匪徒去後少婦赤身露體不能回家於是劈取高粱葉遮蔽下體投小河自盡經地保報官前任張邑尊將老嫗提訊情由老嫗堅稱不知現將老嫗及其子管押彼母子是否知情外人無從臆度也○又某甲貿易中人家中畜驢一頭前日騎驢進城購買貨物携帶銀兩行至平家疃附近地方見前面有執洋鎗者二人甲自思無地可逃卽將貨物銀兩縛在驢背上竭力鞭箠驢狂奔回家匪徒見衣物已被驢䭾去不免怒火中焚狠將甲之陽物割去不知甲有性命之憂否○孫梅生刺史前知通州事辦理案件卓著政聲後因讀禮去官近以服闋起用奉尹憲札飭權署是篆諏吉於七月初三日接篆視事舊澤新猷當又有一番布置也○向來貨物雜糧由東關碼頭卸岸裝車運京後因客商圖省脚費雇用裏河閘船盤運不免有碍運道現祥廖二倉帥示禁略云惠通河爲運漕要道不准往來船隻私運貨物雜糧行走廼聞竟有本地棍徒串通奸商包攬貨物糧米裝船盤運過閘甚至冐充領有護照不服攔查殊屬大干例禁現札飭石壩州判裏河總巡一體嚴查如有奸商圖省脚費故違示禁卽拿送來轅以憑懲辦等語刻下東門北門過往貨車通宵逹旦無一息之或停從此車户當日有起色矣○大田多稼陸續收割新糧上市價日見跌落將來雜糧上市時較去歲糧價當减去三分之二貧民之謀升斗者咸莫不欣欣有喜色 
[韜略兼優]  
　　閩信云客有從延郡來者言及延建邵道孫蘭江觀察下車以來能以清廉自矢待士愛民如家人父子民間詞訟於審訊之際每向原被告再三開導必令其甘於息事而後已一時唆訟之輩無所施其伎倆閭閻感頌同聲現觀察奉檄卸篆已將兩月而鄉父老猶頌德不已楚澤鍾靈於此益見○管帶鴻字營周鎭軍振南將略優長營規整肅爲軍民所愛戴上峯深器重之現制軍因兵事已平庫帑支絀所有防營亟應撤散札令周營先撤以導先路其福字恪靖等營亦當陸續資遣 
[白門秋柳]  
　　釣魚巷某妓館龜鴇劉琴三蓄得名花數朶門庭頗不寂寞不意月之十九日有無賴子十數輩前來打扮親兵模樣欲領烟霞之趣龜鴇以爲忘八子每每白打茶圍遂以他故推委不納致無賴輩含怒而返待至魚更初躍復糾集多人各執器械燈毬火把哄入妓家 
 
 

Page 3

 
 
遂一掃而光次日江寗縣翁大令知覺以爲省城要地竟敢如此放肆若不早爲懲治恐日後伊於胡底遂詣督藩二憲署面禀情由誓必痛除積習現已飭差四路訪拿於二十一日在釣魚巷盤獲三人一并捉將官裏去未識如何訊供俟訪實再錄○金陵自兵燹以後養女之家需索重聘凡小家不能迎娶者往往作搶親之舉世俗之陋可謂至矣近有東牌樓大街李姓烟館育有一女自幼許字某銀匠爲妻其女年已二十艷麗驚人銀匠累央月老求娶李須番佛百餘尊方允其請以致延遲某日姑嫂因細故不睦女卽暗傳音信著夫家於三更後搶親並云坐以待守其夫聽聞之下喜出望外遂邀約同夥置備小轎一乘將至烟館門首被鄰衆誤認行刦呐喊攔阻其父當卽知覺乃大怒曰將來終係爾婦何如是之急不及待耶欲以盜案呈控經魯仲連再四排解方允十月招贅○月之二十日三點鐘時有某甲衣裳楚楚自東牌樓一路而來將至信府河忽與一少年婦相遇其婦將甲扭住勒索洋蚨六元一時哄集多人勸解不得忽有某乙厲聲曰所欠何項如此恨毒婦亦無言可答衆人知有曖昧不明之事遂各袖手旁觀婦卽將甲所穿紫色摹本背心硬行剝下意欲再剝藍紡長衫詎知甲趁其撒手卽於人叢中一溜烟奔往下江考棚婦追之不及席地痛哭一塲而去 
[大鬧花叢]  
　　金陵訪事人云東花園某私娼家購得名花一枝深藏不露狂蜂浪蝶日集其門然未易采香而去也本月十七日午刻某公子携二三儔侣訪艷而來龜鴇知其爲王謝名流設筵以待傳杯換盞拇戰爭雄不料御史孃酒力不勝甫罄三蕉卽已深入醉鄉倒臥籐榻上公子頗覺掃興擲鷹餅十枚而去迨黃昏適有所歡某局司事提燈而至妓朦朧未醒星眼懶檯司事惡其慢已遂含憤而回邀約勇丁數人大肆斫柳摧花手叚鴇母見事不妙急央某宦出爲排解爲之置酒服禮并放鞭爆三千其事始寢 
[緝私續述]  
　　前紀鹽捕營砲船於馬郎橋地方驀遇私鹽船只結帮飛駛砲船勇丁上前兠捕梟匪膽敢拒敵云云嗣聞尙有未盡情形爲前報所未紀者用特縷述於左當曰在馬郎橋河面鏖門時鎗砲之聲遠近聞之皆爲恐懼迨合字營兵在邵聞聲來報砲船哨弁膽氣愈豪復鳴鼓前進再接再厲當塲格斃梟匪二名彼黨覩此始膽戰心驚各將小舟飛駛逃命營勇呐喊狂追得獲私船六只砲船勇丁中受傷一人現已來揚由本營延醫燎治並聞此等梟匪類皆潁亳壽一帶侉漢獲鹽在本月十三日十五六日邵伯鎭已有侉匪來往居民無不惴惴蓋虞其報復也刻聞該棧主人擬商請合字營統領再加派防兵數棚前駐藉以保衛而靖地方云 
[俸滿送部]  
　　兩淮通泰海三屬實缺官員歴俸届滿者頗不乏人去歲經大部調取引見時值海氛未靖加以海道不通得以暫緩刻下軍務已平運憲江都轉奉到兩江督鹽憲來文飭令查取職名呈送以便飭知交卸給咨送部都轉奉檄隨令經承詳細檢查歴俸年分分别開呈兹據傳聞現已查悉塲缺八員外首領一員批騐一員泰分司一員此外有無俸滿俟續聞再錄 
[賢令新猷]  
　　新任江都縣葛大令下車後深悉揚城地痞之多甚於他處卽孜孜以除暴安良爲念昨特發出告示一通張掛通衢略謂本縣下車後卽訪聞揚城青皮地痞往往結黨成羣終日以訛詐爲事受其欺者多敢怒而不敢言兹本縣已將著名青皮姓名住址查訪明確原不難按圖而索惟不忍不教而誅特先示禁如再不知悛改卽派差逐名拘拿從嚴訊懲合亟出示曉諭爲此示仰諸色人等知悉如有被該痞等擾害者准許恊同差役扭解來縣以憑重辦爾等切勿畏葸本縣旣爲爾等除暴决不致令爾等拖累也等語一時見者莫不額手爭頌 
[禁革澆風]  
　　揚城每届中元節好事者多醵金於當街支搭板臺布幕懸點明燈招雇緇流諷誦瑜珈燄口謂之賑孤誦至半途並演唱各種艷曲如老鼠告狀銀紐絲剪剪花等不一而足由月之中旬以迄月杪幾於無日無之紅男緑女紛至沓來圍臺圑坐而聽敗俗傷風莫此爲甚本届甘邑宰方大令有鑒於此特出簡明告示諭禁其大旨謂賑孤原屬不禁然攔街搭臺男女雜坐難免匪徒溷跡滋生事端且亦有關風化自示之後祗准於寺院曁店屋之内施放燄口如再有前項情事定提嚴懲云云此示一出省事者無不恪遵功令奉命唯謹而牛山濯濯者則不免垂頭喪氣不似往届之采烈興高矣 
[巨盜成擒]  
　　本月廿四日傍晚蘇州閶門外楓橋地方拿獲巨盜七名經該處營官帶領兵勇數十名押解入城至吳縣署請訊聞該盜等卽係本月初八夜搶刦新陽縣富民王爾蘭家案内之盜中有一盜身軀肥胖狀貎猙獰聞卽上海所獲之張仁山汪幅星等十三盜於堂訊時供出之陳胖子也究竟是否須俟縣主訊供後方能明晰容有所聞再當續錄 
[京江觀蘭盆會記]  
　　京江來信云廣東常勝萃字各營官均議定於七月十九起至二十一日止在北門外大校塲起建蘭盆勝會三畫夜其壇設於演武廳供奉諸佛像及地藏菩薩延緇流十餘人誦經禮懴梵唄聲喧旃檀香繞並陳設骨董商彝周鼎斑剝陸離更有名流書畫雅人深致别具風流復設清音演唱雜劇琅璈曲奏響遏行雲廳外高搭綵棚遍綴明燈尤足炫人心目另覓得粤東紥燈妙手製造各色燈彩裁雲鏤月巧奪天工遂於二十日迎賽燈會迨至金烏西墜玉兎東升各燈一律排齊惟見萬點蚖營千條蠟炬錦天繡地撤夜光明侂點鐘時起馬緩緩而行前導除旗鑼傘扇外有萃軍各營牌燈數十對又有玻璃牌燈數對上書盂蘭勝會利孤施食普濟羣生共樂昇平等字樣後有繡球八仙燈鰲魚燈螃蟹燈八卦燈西瓜燈龍燈鳳燈盡態極妍鈎心鬥角望之如長虹一道亦奇觀也繼以香亭一座中懸明角燈八盞以八人舁之隨後有萃軍各營勇丁十數名手持小旗一面或執籐條一枝不准閒人擁擠雜以鑼鼓之聲驚天動地並有花茶擔上安擡擱兩架一爲文王訪賢一爲水漫金山均用鐵絲暗彩裝成剔透玲瓏結搆之精裝點之巧眞令人不可思議茶擔之後有雲燈八盞凉傘燈二十餘盞雕繪精工非凡手所能辦殿後者爲幽冥教主其餘各色燈景並皆佳妙由大校塲往西過拖松橋沿城脚入小門過西門橋迤邐至大街繞道銀山門洋馬路過洋浮橋往東至打索街過鎭西倉洎各燈回壇已聽雞聲報曉矣經過之處玉樓麗質金谷才人携手銅街往來如織雖有營勇嚴禁車馬而裙邊畫屧輕點弓弓逸致閒情較之元夜踏燈中秋步月誠有過之無不及也總理萃軍營務處蔡麗勳太守恐有無賴乘機滋事派弁督率隊伍沿途彈壓自始至終異常安靜二十一晚萃軍中營馮和卿管帶飭差弁雇定大號南灣船三艘停泊甘露寺江中緇流十數輩高坐船中施放燄口金鐃法鼓響徹雲衢並製龍舟兩艘裝載冥鏹及人間食用之物無一不備在近水處焚燒爲驅瘟逐疫之計再次則燃放烟火魚龍變幻人物新奇江干觀者愈聚愈多洵極一時之盛事也 
[設奠志盛]  
　　昨爲奎樂峯中丞之太夫人三七之期上海縣黃愛棠大令預飭辦差人在大馬路行轅前高搭彩棚並東西轅門孝堂中以及兩廂遍懸祭幛輓聯滬上官塲文自道憲黃幼農觀察以下武自提右營廖楚材叅戎以下無不親詣靈前恭申吊唁聞中丞定於月初扶柩回旗安葬想届時執紼往送者定有一番熱鬧也 
[滬城宦轍]  
　　蘇州南路保甲總巡王司馬秉忠昨日因公來滬假寓滬北吉陞棧命駕進城赴各衙門拜謁至縣署黃大令飭丁擋駕○管帶新湘右營錢遊戎永勝昨日因公由鎭江來申假住昌記棧亭午命駕進城赴文武各衙門拜會至縣署黃大令飭丁擋駕 
[賽燈續紀]  
　　南市藥業賽燈已紀報端二十五晚因賽至中途遇雨而散尙有大　迤南小普陀海運局鹽公堂王家碼頭花衣街等處未曾遍遊前晚明星萬點大放晴光於是補賽遊行上夜未到之處燈景雖比前較减而觀　擁擠不開云 
[示諭散勇]  
　　撫標滬軍營統領蕭軍門出有告示徧貼通衢略謂業奉大憲裁撤章字五營給發恩餉二月並遣輪船載送各歸原籍憲 
 
 

Page 4

 
 
恩優渥訪聞不肖棍徒糾合游勇逗留不發背負馬刀袖藏匕首嚇詐鄉民搶刼之案層見疉出爲此示諭該勇丁知悉速歸故里安分營生倘仍逗留不發一經獲案定予按律重懲 
[奬賞捕役]  
　　新陽縣王爾蘭家被刦之案在英界拿獲盜匪張仁山汪幅星等十三名解縣經黃大令與新陽縣蘇靜庵大令會訊數堂均以供實認刦不諱屢記前報兹聞蘇大令深嘉上海捕役及捕房破案迅速實屬勤能賞洋一千元以示鼓勵 
[解回盜犯]  
　　法公堂拿獲盜匪王月樓汪文蘭經鄭大令訊供送縣復經黃大令研鞫並令事主王敬修之妹應貞指認屬實於昨日午前加上鐐銬將該犯等交與烏程會營恊緝之劉都戎帶回辦理當於十二點鐘時出新北門經法大馬路過三洋涇橋迤邐往北沿途觀者甚衆 
[羣雌粥粥]  
　　蕩婦阿招蘇鄉人也在蘇時因背夫潛逃犯事到案經吳縣尊鞭背數百下釘鐐收禁鞭痕尙在及至上海先在二馬路花烟館作皮肉生涯旋與某甲姘識在法界新街開設小烟館招引狂蜂浪蝶對門有粥店主某乙虧欠烟資若干阿招前往坐索粥店主婦以分屬隣居不應如此寡情口舌相爭阿招出言不遜爲粥店主婦掌頰一下阿招卽往糾老虎灶潑婦及女流氓數人興師問罪娘子軍聲勢洶洶旁人望而生畏蜂擁至粥店將店主婦扭出批頰無算旋經人出勸令店主備酒筵兩席爲雌虎壽其事遂寢 
[局示照登]  
　　保甲總巡竇奠高明府到差後查閱接管卷宗每有詞訟案件亦赴局控呈已成積習因特出示申明曉諭大旨謂地方流氓打降拆梢賭博偷竊等類是本局應辦之件爾等居民遇有前項情事儘可來局禀訴一體嚴辦至於户婚田產錢債細故詞訟案件理應赴縣呈詞一概不准來局禀瀆此後如有再來控呈卽當面斥不理至各分局員處本總巡亦已一再曉諭深恐軍民人等未能周知合行出示諭知云 
[路斃二則]  
　　新北門外護城河畔有路斃一名衣衫藍縷大約卑田院中人經巡街捕報知捕房捕頭卽飭朱包探報知同仁輔元堂收殮○前日下午有丐兒某甲年約四十歲左右倒斃在北蘇州路岳林寺佛店隔壁由走街捕報諸捕頭於昨晨飭傳頭圖地保孫順和報請善堂給棺收殮 
[甘省兵災]  
　　廿七日承劉康侯觀察之大世兄出示陜甘督憲楊宫太保致康憲電内開甘省河狄西寗等處回匪滋事蔓延日廣猖獗異常殺戮之慘甚於闖賊百姓遷徙流離所在皆是其因苦情形眞耳不忍聞目不忍睹鄙人待罪此邦寢食俱廢轉瞬天寒冰凍念此數州縣難民何以度日素聞滬上善士最多每逢各處災難無不設法張羅鉅欵拯救恐後甘省地方寒苦尤非他處可比務求我兄諄屬各位大善長盡力勸籌能先備棉衣十數萬件速早解甘救全民命功德無量專此電告祈裁覆爲盼[  上海北市絲業會館籌振公所施則敬子英甫鈔]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[縣案照錄]  
　　盜犯王月樓黃又　前在浙江烏鎭縣鄉間　　土　秀之妹閨女王應貞帶至滬上鬻賣花烟間經法公堂破獲解縣經黃大令會同新陽縣蘇大令保甲總巡竇　府擬訊所請兩犯供初　　　所再訊已詳前報昨日蘇黃二大令升坐簽押房命將該女應貞並伊兄王金秀帶案諭曰盜犯尙在遊供想爾等在此等　　多拖累先將王應貞　湖恊左營都司劉延年先行帶回烏程縣給伊家屬領回王金秀在此候示應貞叩謝而去○詹有其呈陸陳兩虎卽小老虎串同　永林誘拐　　王氏等情前晚經幫審委員夏明府升坐花廳提訊詹供徽州人在滬北某茶行充炒茶之役卜居新閘固　王氏不　婦道與陣阿虎比鄰居住清濁不分致被誘拐於本年四月十五日被誘逃逸找尋無蹤未逃之前陳時常前來與王氏交頭接耳僞說小的要將王氏賣入花烟間王氏　與小的大爲吵閙今次沈逸非伊誘拐還有誰人耶陳在英句探黃賜福處當探夥玩法非爲求恩究追陳供小的實被寃抑小的在湖絲廠揮絲並不爲探夥與詹鄰居認識是實並無拐情施永林供本地人做裁縫度日前月因到松江有事陳阿虎代託小的爲他尋訪小的到松後聞悉有一婦來歴不明似與王氏相似小的因受人之託卽寄信來　知照後經查明不是亦無别事小的不過出此一倍詹有其就誣指小的串拐實係寃枉求大老爺明鑒陳阿虎復供小的因爲與他鄰居代託友人訪尋亦是好意不料被誣明府衡情之下陳之拐情確非無因喝管責二百板枷號一月發頭門示衆施永林亦不能置身事外著令帮同詹有其尋訪務獲勿違　 
[英廨晚堂瑣案]  
　　紳泰昌客棧主張梅　控茶房王阿虎竊取棧客李善甫洋銀一百圓先經包探沈金龍解案審鞫前晚屠别駕升坐覆訊李供稱小的係江寗人現由揚州來滬購辦貨物寄住三洋涇橋北首紳泰昌客棧昨日午後六點鐘時出外洗澡臨去將臥房鎖閉鑰匙交棧中司帳人及至七點鐘時回棧開門入内見皮箱上銅鎖已斷急卽開箱檢點失去舊皮袍一件洋銀一百圓旋卽告知棧主前來看視失竊情由甚爲可疑遂偕小的投老巡捕房聲訴捕頭卽派包探查勘及包探至時不知何人已將皮袍私置小的臥房榻之西空鋪上包探詳細查勘失竊情形决非外人所爲故將王拘送案下令奉覆訊叩乞究追張供稱小的開設紳泰昌客棧已歴多年客人李失去皮袍一件洋銀一百圓卽與小的同投捕房報案臨去囑王看守臥房門及小的等報失而回皮袍已私置房中空鋪上情形甚屬可疑向之查詢一味支吾是以指交包探拘案王供稱小的係嘉定縣人現在紳泰昌客棧當茶房不敢行竊實　誣指陸坤榮供稱小的亦嘉定人失業無聊央王薦至紳泰昌替工不敢行竊且從未到過李客房中别駕判令將王笞責三百板王仍執定前供别駕著交差看管候飭差查明再核並諭令張帮同查緝○捕頭解捉姦爭閙之李恒山李陸氏錢連生等一干人至案屠别駕升堂訊究李供稱小的原籍鎭江向在治下操釘書業並開小錢店娶妻陸氏生有子女邇來忽不守婦道與錢通姦小的因未能捉獲不敢聲張本月十三日晚小的自外歸家見錢在臥房中與妻子尋歡遂一併執獲詎料錢與妻子反敢毆辱小的不得己愬知巡捕拘解案下陸氏供稱丈夫日事烟酒不務正業小婦人不得已往來於大户人家藉薙面餬口日前丈夫索錢使用不遂所欲將小婦人兇毆錢前來解勸丈夫竟誣小婦人與錢通姦錢供稱小的係寗波人向爲磚瓦匠曾與李爲友昨日路過伊家聞夫婦吵閙聲進内解勸李反誣小的與陸氏有姦今春李曾向小的借去洋銀四十圓除收還外尙欠二十圓執有李所開之源生小錢店期票一紙計洋銀四圓尙有十六圓並無票據别駕笑謂李曰爾旣早知　妻與錢有姦並不聲張爾豈甘戴緑頭巾乎李語塞不敢答别駕判令將陸氏掌嘴四十下諭令不准再與錢犯姦李亦掌嘴五十下飭具領　切結錢掌嘴一百下飭具改過切結 
[英界公堂紀事]  
　　京伶汪桂枌隷名天福樂部溺於雅片疎懶異常園主胡永卿與之定議每一禮拜停演兩天禮拜六則不准托病停演汪伶允之前晚禮拜六派定汪伶演戰長沙一　雇時座客已滿而汪延不入園園主遣人往催汪伶以限期已滿不復登塲對園主以汪伶有意作難不覺忿火中燒率領多人奔至下處將汪伶扭送公堂請爲訊斷屠别駕著管押候訊○英讞員屠别駕稽查接管卷見棲流女所留養擇配及待領之婦女積至六十餘名因將姓氏按月榜示頭門俾人共見亦芟除積弊之一端也 
[美捕房瑣紀]  
　　紹興人某甲前晚溷至北蘇州河所泊木輪船上竊取衣服若干件捆做一包負之而出途遇三百六十六號華捕查獲人贓一併拘送捕房捕頭略詰數語命押候送廨訊究一面傳失主投廨銀贓○南京人陳龍喜前日至吳淞路猛將堂附近江鳳祥處哄騙八仙桌二隻荷至天潼路某冷店求售爲包探倪順泉拿送捕房禀知原由捕頭令傳江到案質對哄騙屬實押候解送英公廨訊辦○北河南路第一百七十六號門牌福昌烟間昨晨有金陵人沈文炳者入内開燈吃烟吞雲吐霧之餘乘人不備闖至樓上實入臥室爲店主當場拿獲喚四百號華捕押解捕房捕頭立問是否圖竊沈語言無次一若痴顚遣包探張阿五稽查旋回告此人的係患症令押候核辦○山東人流氓小土子者盤踞裏虹口一帶横行不法無惡不爲前晚身藏利刀伏與魯班殿側弄内伺至九下鐘時有江北人某甲得得而來小土子一躍而出連戳二刀均中腿際幸無大碍甲匍匐至捕房控告捕頭騐被傷的實卽派張阿五竇如溽二包探往查已不知所適矣諭令嚴查拘獲懲辦○昨報曾國成等三偷兒竊取某輪船之魚翅鉛板獲案其魚翅已售與英界德元館已將原贓吊出兹由捕頭嚴詰數次問其鉛板售與何處供窩藏與山東人胡小松處卽飭包探衛阿和將胡拿解捕房捕頭押候解廨訊究查明小松著名流　前因犯案獲住懲辦遞解回籍未久又至滬江溷跡租界近又冐稱探夥在外招搖撞騙魚肉鄉愚想一經提訊定須重辦也 
[金陵官報]  
　　七月二十一日知縣游毅之禀知候補　順同　於昨日病故○二十二日前　往山東補用府劉鶚運判蔣志炘趙普煦均辭○二十三日知縣鍾靈到由清江解　來省並禀知知縣袁炳堃在差病故江寗府經　府士　　知江防同知兼署　　同知　查病故○二十四日巡檢陳秉圭禀知奉府委學院文巡捕差委署郡伯司巡　李厚堂叩謝辭 
[蘇省官報]  
　　七月十二日部選昭文縣李　飛禀謝訪赴　　轅牌示照得有　司　問　前經委候補按經歴孫毓棻代理自應揀員接署以專責成查有補用知縣查亮采堪以委署○十三日金陵火藥局委員州吏目胡葆　由　來江蘇候補知縣李嘉　於十一日午時在盛家浜本寓病故○十四日同知王用龢禀知交卸署鎭洋縣任事回省委署南匯縣王椿蔭禀銷督審局發審稽核差並辭赴在储　　陳笏　禀知　　憲札委鹽印差○十五日知縣諸可寳禀謝飭知奉部覆准補崑山縣缺籖分江蘇卽用知縣李善樂又潘宜經均陜西人又藍鏞江西人均由京領照來省禀到指分江蘇試用縣丞吳　浙江人由浙　咨來省禀到○十六日升補太倉直隸州陳謨禀謝先行委署太倉州缺並交卸上元縣任事來省禀到委署荆溪縣湖　司巡檢林守　禀辭赴任 
 
 
 

Page 11

 
 
   
 
 

Page 12

 
 
[光緒二十一年七月十八日京報全錄]  
　　宫門抄○諭旨一道錄前○署江督張奏查明教職被叅各欵請旨撤銷知縣保案以佐雜降補摺○浙撫廖奏遵旨查明分别擬解據實覆陳摺○七月十八日户部通政司詹事府廂黃旗值日户部引見十八名正紅滿四名○廣東服滿副將刁經明謝恩○大額駙續假五日○阿公續假十日○溥頲舒存各請假十日○召見軍機張蔭桓張百熙○○署理兩江總督湖廣總督臣張之洞跪　奏爲教職被叅各欵查無實　惟人品平庸沾　陋　請旨撤銷知縣保案并以佐雜降補以肅官箴仰祈聖鑒事竊臣承准軍機大臣字寄光緒二十一年四月二十三日奉上諭都察院奏編修吕珮芬等呈控教官劣蹟多端該管上司保薦不實據呈代奏一摺據稱安徽旌德縣教諭張堃劣蹟多端行同無賴該管上司知情容隱該教官俸滿反將其保升知縣等語案關教官濫膺保薦虚實均應澈底根究著張之洞按照原呈所指各節確切查明據實具奏原摺呈均著抄給閱看將此諭令知之欽此遵旨寄信前來等因當經遴委江蘇候補知府羅章馳往按欵詳查去後兹據禀稱東裝前往寗國府城及旌德縣地方嚴密細查訪諸輿論曁現任府縣與該學教官生員查詢虚實查張堃係太湖縣庚午科舉人大挑二等光緒十一年選旌德縣教諭八月到任十二年赴寍國府送考媒娶營書林少泉之女爲繼室租寓旌德方氏試館與林姓對居特旌德尙無學署該教諭或在旌德或在府城原呈所稱每逢府縣兩考殷富子弟到府應試該教官邀賭捕頭並令伊妻林氏入局一節詢之土人均不知有是事教諭范錫恭訓導吳其榜僉稱張教諭向不好賭寗國府知府桂鑚到任在後無所用其廻　亦稱祗聞張教諭在府時居多未聞有聚賭情事是該教官旣未聚賭何至伊妻入局又原呈所稱旌德縣試該教官入幕衡文前列十名多受賄　一節查光緒十一年旌德縣試署知縣孫爾銓曾延請閱卷十四年縣試知縣汪錫麟亦延閱卷檢查兩届學案縣考前列十名院試均取進十之七據禀生汪應　江東翰云當日榜後並無異詞未聞有賄託之說原呈並未指出賄　証據無從根究又府城内外旌人商鋪居多該教官時向强賒硬借行同無賴一節查縣城市面本小無論何官均不能賒借歴詢旌德商人江泰和昌永元崔步書等十餘家咸言該教官併無甸伊等强賒硬借之事以上各節均查無確據至原呈所稱前經聯請安徽巡撫學政寍國府按欵查究該教官不知愧改揚言已在當道拜門時向諸生　嚇一節於寍國安慶詳查徧訪無人知拜門之事亦無人指說巡撫學政知府皆有督察教官之　當日旣得聯銜公信何以均不查究現均離任無由揣悉至該上司知情容隱與保升一節查該教諭在任俸滿各該管上司遞加　考保存經前安徽撫臣沈秉成考騐該教諭學問優長才具開展堪膺民社保荐知縣等情臣查該員張堃被控各節現　委員　欵查明如聚賭與强賒及招搖恫喝各節均係查無實蹟應毋庸議惟以現任教職與府城本地營書　姻雖無良賤之殊究非門第之匹致招物議職是之由且司鐸之官時常往來郡　賃屋居住雖因衙屋未經修復與檀離職守有問但並不常在任所亦屬曠　且訪聞該員平日居官不勤訓迪專講應酬雖保洊係因倖滿並無營求實據而人品平庸習氣亦深自不勝臨民之任相應請旨飭部將保升知縣前任旌德縣教諭張堃俸滿保案先行撤銷以縣主簿降補以杜倖進而肅官箴理合恭摺覆陳伏乞皇上聖鑒謹奏奉硃批另有旨欽此○○頭品頂戴浙江巡撫臣廖壽豐跪奏爲遵旨查明分别擬解據實覆陳仰祈聖鑒事竊臣承准軍機大臣字寄光緒二十一年閏五月初七日奉上諭有人奏浙省盜風熾肆請飭認眞搜捕一摺據稱浙江洋面刦案壘出上年　山剪刀坪一帶盜匪與台州漁户搆釁　　巨禍舟山航船去冬亦被行刦内地如鄞縣小溪大嵩奉化之忠義松林等處皆成盜數慈谿縣城外本年春間被搶之家不下數十姓有盜首尤田雞者在奉化招集匪徒三四百人曰晝搶掠出入乘坐官轎漁船出行必須領其盜照方可開駛等語果如所奏實爲地方之害著廖壽豐嚴飭文武員弁認眞巡查實力搜捕以靖盜風並尤田雞一名嚴拿務獲從嚴懲辦縣官有諱飾消弭廢弛捕務者並着卽行奏叅另片奏鎭海口防營徒糜帑項提督張其光昏耄廢弛劓將黃金綬知府馮相榮惟以吸食鴉片烟爲事叅將鄧驄保日事　博在營納妾並干預地方訟總辦支應局縣丞吳元鼎挾妓飲酒毫無顧忌堵塞海口需用船　木椿勒索浮冐等語著廖壽覺確切查明據實具奏毋庸徇隱　所　此項防軍毫無紀律裁撤恐滋事端請飭壽備餉銀於資遣時派員押送用輪船載往原籍等語並　廖　　妥籌辦理免滋擾　原摺片均著抄給閱看將此諭令知之欽此遵旨　信前來當經電飭寍紹台道轉飭所屬懸立重賞勒限密拿尤田雞務獲懲辦一面由臣密札候補知府鄧嘉純改　易服往寍波府屬慈谿鎭海張化等縣按照原奏所指各節逐一嚴　訪察去後伏查寍波府毗運台州　山濵海水陸交通寍波所屬之奉化縣與台州之寍海尤爲逼近盜匪出没此拿彼竄緝捕最難得力上年夏秋間台州土匪　海氛不靖肆出滋擾經臣飛調防軍兠剿匪首　肚包卽金守左窮　兀降一切情形曾於上年十二月間附片奏明在案自台州地方安謐未盡匪蹤竄匿　境致寍波府之奉化縣時有刦奪案件尤田雞一犯係寍海縣人以奉化爲淵　　經該縣知縣黑式濂拿獲匪犯張葆佩陳方受王國倡金葉方葉樹材場小狗王阿沅　數名解府訊辦臣以該匪首未據報獲　將該縣黑式濂撤任另行委員接署以資整飭往年四月五月間漁汛届期各路漁商皆集寍波台州　　捕魚爲業者不下數萬人其中　　　　故易滋事歴届派撥舟帥更番山洋保護漁商定例相　已久祗緣官弁該漁不甚得力該漁商半多資領盜旗反致借盜爲　　　不成政體特事非一年礙難查究原奏所謂議取規例錢若十官照而外須領盜照等語誠非無因本届漁汛經臣訪知其弊特派商漁公舉之把總蘇高邦督帶輪船一艘扮商四艘專事保護漁汛稍熄刻當軍事初定營勇　漸　撤臣深恐散勇勾結爲匪先期札飭各　清餉項優給口　派員押送用輪船載回原籍取具地方官收管印文其籍隷温台之勇並令編入户口册内以便隨時　　如有遵留各營式别滋事端者卽照游勇例治罪不少寛　此現派情理盜源之實在情形也該據　　候補知府鄧嘉純查得鄞縣四門外有　案一起業經破獲小溪横溪大嵩等處現在缉捕認眞匪類尙知　迹思　松林地方亦俱安靜慈谿縣境目下尙無搶刼之案岱山前年民漁互鬭之申業奉查覆在案署提督張其光督率帥船出洋巡緝捕獲盜匪金狎　　包　等二名訊明正法洋面較爲　　未聞有舟山航船去冬被刦之說奉化縣已於上年及本年陸續　獲盜黨解府訊辦其尤田雞一犯先經過府縣懸立重賞購　　緝但此拿彼竄必須寍台兩屬協力兠拿方可弋獲等語又查得提督張其光精神尙　未冬因防務吃緊親駐前敵感受海風致疾今已痊愈仍駐防次副將費金綬查係總兵費金組知府馮相榮查係馮相華均無嗜好該總兵盜查認眞不分畛域馮相華所部將弁多久　　行紀律甚　叅將鄧　保管帶元凱輪於地方訟事尙不干預推在營　　一事　爲　訪衆口僉同縣丞吳元鼎與寍紹台道吳引　係　遠族上年充當前敵支應差使經辦椿船等件　需用孔　出售之户任意　者　不能不量爲核減尙無查知船　受　族行及浮冐勒借等弊其挾妓飲酒等事亦查無實據惟充當　差　　自豪致招物　各等情到臣據此臣覆加訪察該委員所查各節係　實情除尤田雞一犯現經勒限嚴緝倘届滿不獲或地方　有諱　情事再行　嚴叅辦外　臣張其光自上年辦防以來親駐前敵過　講求調任兩廣督臣譚鍾麟素器其才年旣老而精神不實尙無廢弛之處於　　巡緝事務尙能認眞知府馮相華曾隨其父馮子材出力臣派令統領威勇五營其部下總兵馮金及各營將弁多係萃軍　部深　得力　二員旣據查無嗜好應請一併　　置　叅將鄧總保雖無干預地　訟事當兹整頓營伍之際在　納　難期振作擬　將實任玉　營叅將鄧　保撤去輪船　帶開缺以守備降補縣丞吳元鼎雖無挾妓飲酒實據惟年輕尙氣不知遠　先已撤去　使　據查與吳引　爲遠族應卽勒令回籍不准在浙當差免招物議　堵口樁木船隻業據寍紹台道造册報銷尙無浮冐等弊應免置　所脅遵旨查辦緣由是否有當謹恭摺　　覆陳伏乞皇上聖鑒訓示謹奏奉硃批另有旨欽此 
 
