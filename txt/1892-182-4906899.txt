# 1892 - 182 - 4906899

 

Page 1

 
 
[彭剛直公奏稿出書] [  圖書集成局代啓]  
　　彭剛直公以諸生從戎敭歴中外無論紳商婦孺莫不震懾威名其生平奏疏皆能實實劈劈洞澈源流洵爲談經濟者不可不讓並可與曾文正胡文忠左文襄諸集參觀茲由懷南居士覔得浙江兪蔭甫太史代編原書八卷託本局排印校對精詳刻己出書白紙每部實洋一元二角存蘇州察院塲上海棋盤街文瑞樓二處出售 
[第三次印快心編告成] [  申報館主人啓]  
　　快心編一書蓋天花才子所撰章回小說也雖同一叙才子佳人之遭際而和平雅正絕無淫褻之詞中間雜以記騙子記匪人記棍徒記方士以及老僕之忠肝義膽惡奴之巧語花言無不如顧長康頰上添毫神情栩栩欲活以故緣窻麗質靑瑣才人酒尾燈脣一編閒展頗足鉤綺思遣睡魔寶近時說部中妙品也前經二次排印購者趾錯於庭寒暑未更篋笥己罄茲者重加讎校付諸手民刻己告成照常出售計每部十本碼洋五角詺君子有說部之癖者請臨本埠申報館帳房申昌書室及各埠申昌或經理申報人處購閱可也 
[論申明私販軍火之例]  
去年會匪蠢動各處皆有而長江一帶爲獨多其會中諸匪皆有洋槍火砲不知其從何處得來於是乎細心稽查而西人美生私運軍火接濟匪徒之案以破此固中國如天之福也詞時厥後稽查軍火之禁乃益加嚴卽外洋亦有禁止軍火出口之禁其定期以六閱月爲率意者六月之後卽不在禁律乎夫外洋之製作軍械各廠終日不輟窮年累月爐火無斷時若禁之不聽其出口則業此者將何以餬口故不得不有限期惟是限期一滿則勢必又將販運出口停止半年之後正如久渴思飲久飢思食久渴則不擇飲久飢則不擇食苟有向之購買者必且欣然脫貨此不能怪外洋之售軍火與匪人也雖曰天下之惡一也我之所惡未始非亦彼之所惡然而輾轉販運卽彼廠中人亦未必能辨其爲匪人與否未必能知所購之軍火果爲接濟匪人與否若由華人經手則官無執憑或者尚可辨别若販運接濟者出於西人則更無從識别此尤非華官所能禁者也况洋人不能受吾之約束手槍樂彈且視爲玩具列肆而售雖有禁令若罔聞知以至中國之人幾於以携藏軍械爲常事毫不爲怪會匪固有人爲之接濟卽非會匪有時盜案竊案鬥毆之案往往有槍砲傷人之事夫獨非中國之大患也乎雖然中國之於此事亦何嘗不嚴定禁例也臺灣撫憲邵筱村中丞昨接准兵部咨文内稱職方司案呈准刑部咨稱會議原任山東巡撫張奏盜賊搶刼多係手持洋槍請嚴定私販軍器罪名並地方官失察處分以戢凶暴而安閭閻一摺兵部查例載鳥槍一項除各省營汛操演及奏明准留捍衞地方者照舊存留外其餘俱不准存留令地方武職員弁實力稽察如平時失察能遇案查拿連械起獲懲辦者該管各官免其議處又民間私藏鳥槍地方官失於查拿别經發覺一年内失察一次者該管官降一級留任兼轄官罰俸一年失察二次者該管官降一級調用兼轄官降一級留任至近山濱海地方必應存留鳥槍守禦者報明地方官於槍械上鑿刻姓名編號立册存案倘不報官編號私自收藏地方官如能遇案查拿連械起獲懲辦者免其議處失於查祭别經發覺者將該管官罰俸一年各等語臣等復查民間私藏鳥槍地方武職失於查拿例有議處專條現據刑部議定私販洋槍照私造鳥槍例同科所有地方武職失察私販洋槍處分自應比照失察私藏鳥槍之例辦理毋庸另議專條應請飭下各該督撫　飭地方武職實力查察如奉行不力則照失察鳥槍之例一律查叅送部議處等因光緒十七年十月二十三日奏奉旨依議欽此知照前來相應咨行該撫遵照等因刻下邵中丞己札飭全臺乂武各員一體查禁矣夫洋槍之用與鳥槍本屬從同現在鳥槍之在民間者所在多有鄕間有欲以鳥槍獵禽者止須在該管汛弁處納錢若干卽可聽其使用則是部中定例不足爲私藏者示之警反足爲汛弁等生財之道卽此以觀可知官之奉行不力自昔己然今以禁鳥槍之例移之洋槍果能實力奉行自亦何難禁絕特恐又如從前積弊地方武職但得苞苴若干卽多方爲之包庇掩盖則是有此例而不足以寒若輩之心轉足以壯若輩之胆有包庇之人而販運者更無忌憚此則又於例之外生弊該管督撫所不可不知不可不防者也夫此例固不僅行於臺灣各行省皆奉到部咨卽各省皆須實力奉行沿海沿江匪徒出没之區盜賊潛蹤之處尤關緊要故縱論及此有防患之責者所宜認眞稽察也夫 
[瀛臺消夏]  
　　新署刑部右侍郎錢子密少宗伯應漙涓吉六月初六日己時躬抵秋曹履任先期司務廳出示仰合署官吏皁役禁卒人等至期一體謁見○禮部通行各衙門内開候補滿教習現己傳補幾竣自應照例奏請考取相應行文八旗各衙門傳知舉人恩拔副歳優貢生廪增附生恩監生繙譯舉人生員實缺筆帖式内閣中書因公罣誤之廢員有能通曉滿洲繙譯語言文字情願考試滿教習者註明願考景山宗室覺羅八旗内四學抑圓明園外火器營健銳營外三學造具三代年貌姓氏履歴印册務於六月十五日以前咨送過部如無人送考亦卽咨覆以憑辦考至内務府人員捐納貢監生及年不及三十歳者應不准其考試○吏部爲示傳事所有在部投供之坐補國史館漢謄録王重慶吳人杰會典館漢謄録胡鳳儀限五日内取具六品以上同鄕京官印結填寫履歴親供親身赴館騐到有執照者携帶呈騐以便咨送各館勿得自悮○吏部示傳漢廕生榮墪彭自强丁道津李福洙盧震鏊洪洛薛邦襄張梓浩李開藩九員本部於六月初三日帶領引見相應示傳各該員於初一日辰刻衣冠赴部演習口奏履歴是日五鼓穿天靑褂備帶補褂並佩帶對子荷包手巾赴西苑門外六項公所吏部公所内書到伺候排班帶領引見毋違○五月二十九日禮部會同國子監在部補考選拔生是日到者僅朱國華等二人請題會同考試一爲禮部左侍　錢子密少宗伯應溥一爲國子監祭酒薩簡齋大司成廉所有欽命題目恭録於下四書文題無求備於一人詩題賦得窗過硯中馳得馳字五言八韻○興京副都統輔國將軍奕軍帥　三年任滿奏准陛見由瀋陽起程於五月二十九日到京循例暫宿東安門關帝廟隨繕具皇太后皇上安摺各一分緑頭膳牌一面於初二日子刻飭人齎往西苑門交奏事處呈遞旋於寅正趨詣西苑門少頃由内傳令奕　於第三起入見上御勤政殿詢以奉省練兵等事軍帥敬謹縷陳畢退出南海乘車回第宅○禮部爲知照事祠祭司案呈本部具奏六月初九日文宗顯皇帝誕辰禁止居宰不理刑名照常辦事等因奉旨知道了欽此欽遵到部相應知照各衙門一體遵照○湖北巡撫委員管解地丁 
 
 

Page 2

 
 
漕羡等欵餉銀六萬六千餘兩分裝木鞘遞解入京己於六月初四日己刻抵部原解丁役赴當月司挂號訖雇夫舁入部署堆存後庫院内以俟銀庫示期騐收○侍衞處爲知會事六月初三日奉旨朕於明日辦事後由勤政殿檐下乘轎出德昌門西苑門走北上街至大高殿拈香畢出東隨牆門由西東栅欄門出三座門至宣仁廟拈香畢仍由舊路進三座門福華門至時應宫拈香畢進德昌門還瀛臺更衣用膳召見大臣夘初伺候欽此○内閣典籍廳爲片交事前准禮部咨開撰擬軍營病故記名總兵都司龍在田祭文一道等因現己將祭文撰就相應片交貴部卽日派員持片赴廳領取 
[星使莅崎]  
　　大淸簡駐日本大臣李伯行星使以北洋水師統領丁禹廷軍門督率兵艦赴長崎急欲晤商公務遂於華歴六月初六夜九點鐘時由東京節署乘火輪車望神戶進發翌日下午六點鐘時神戶理事官洪松年司馬偕副領事官張綺卿司馬文案李芝楣司馬西譯官羅叔耕太守東譯官盧子銘明府往車站恭迎少焉星使戾止卽換坐馬車入理事署夜膳後散坐片時登郵艦會社神戶丸卽日語所謂苦卑馬魯迤邐赴長崎各官咸至海濱恭送其時長崎理事署己接電音卽假浪平町法國大餐館爲行臺咨照各兵輪船准於初九日下篝迎迓是日鐘鳴五下遥聞氣笛悠揚瞭見神戶丸徐徐進口理事官張子豫司馬偕副理事官魯肖巖國博孔厚菴明府西譯官顧敬之明府東譯官王乾生上舍整肅衣冠登舟谒見定遠管帶劉子香軍門經遠管帶林鐘卿總戎亦皆往接惟丁軍門得信稍遲洎至而星使己乘小火輪船登岸遂於中途接見迎至定遠叙談數刻及辭出定遠燃砲十三門碼頭兩旁有建廣三江各帮董事五人呈遞手版星使拱手示敬旋登車進理事署諸董事復入署行禮一時脚靴手版栗六異常時丁軍門偕西譯官先赴行臺及六點五分時張司馬隨星使前往上燈時理事署齎送滿漢席欵待陪宴者除張司馬丁軍門及東西二譯官外又有星使之介弟仲吉太守太守於上月由天津游歴東瀛崎地爲轍迹所未經故此次隨軺戾止席散後張司馬及諸官依次告退星使昆玉卽宿行臺次晨七下鐘時理事署各員偕往請安聞星使此行輕車减從祗帶通事兼差官之吳君靜軒以備與東西官晤叙云 
[解匪進城]  
　　六月初九日午前路過城北督轅東見有長江水師親兵一百餘名並兩首縣差役簇擁小轎一乘内坐犯人年約三十餘歳脚上釘鐐三副身繫鉅練轎旁立健兒十數人各執苗刀光寒秋水冷氣逼人迤邐向中正街而去聞該犯陳姓係哥老會中渠魁由飛馬輪船千總喻文朝帶督標親兵水師左哨千總曾有容周占魁押解來省奉督憲面諭寄上元縣獄另期委員訊供或謂喻君所解犯人别爲一案是一是二容再補録 
[提案回省]  
　　廬江縣楊訒庵大令控皖臬刑名一案己將緣由迭紀報端兹聞督憲所委赴皖提案之阮水三太守業己回寗銷差所提人証將來如何訊質容探明再録 
[嘉禾分秀]  
　　秀厦門後海墘人某甲窶人子也日藉小本經營以餬其口邇日忽患熱症牀第呻吟廚下炊烟時斷時續安所得有餘蓄覓藥求醫一日商諸牀頭人欲售其數歳之兒以資果腹妻泣留不允甲自念大丈夫不能自立以致末路如斯不如遁入枉死城中猶可自尋鬼趣遂奔赴街口躍入井中迨妻蹤蹟而來呼人救起則己腹大如瓠氣息全無矣慘哉○福壽宫司事向由富商巨賈輪充每逢更替之期例必迎神賽會本年擇吉五月二十九日迎賽儀仗鑾架傘扇旗鑼雖曰鬥麗爭奇然亦司空見慣惟其中所謂擱旦者以十四五齡小女子扮成優劇銖衣霞帔仙骨珊珊置之石氏宫中當令櫻桃失色是以所過之處空巷來觀咸謂生面别開見所未見然有心人恐風俗自此益壞矣○源通錢莊倒閉兹己調停妥洽官欵慨償八折私債則另立章程日前莊主葉大鏞己附伏波兵輪船回厦有見之者謂其家資罄盡衣類懸鶉不似昔之肥馬輕裘面團團作富家翁模樣矣 
[甬事瑣識]  
　　昨報列由定海洋面拿來海盜八名于初七日又經鄞縣楊邑尊晚堂提審内有六名均係脅從想可保釋又有二名一係楊姓非李姓也一係王姓卽小老麻訊係台匪之黨刻己定讞詳請臬憲發落○西門外乙未坊五鳳銀樓有九歳男孩于日前早起潛赴河干捕魚其家不知也延至早飯時孩母因不見其回來疑在鄰舍游玩徧覔之不得旣而知其失足落河著人打撈無著嗣備羹飯放置脚桶内隨水汆之桶停何處屍卽在焉後見脚桶停於某處隨桶打撈果獲屍身其母痛子情急赴水以圖自盡幸人撈救得生噫慘己○奉化人某甲流寓寍城販賣洋廣雜物以營生終日在外日暮始歸其妻淫蕩性成每伺甲出卽招所歡入室邇來爲甲所覺痛加夏楚妻再三哀求誓不復蹈故轍甲始罷手次日甲復出外貿易妻席捲所有與所歡偕遁迨甲歸家見雙扉虚掩猶疑妻在鄰家及入門後見什物散亂始覺有變查檢細軟則箱籠己空不覺勃然大怒四出尋覓迄無下落徒呼奈何而己 
[秦淮簫管]  
　　六月初二日兩江督憲劉峴帥課試鍾山尊經兩院肄業生是日鍾山題來百工也柔遠人也賦得江上奇峯雨後多得多字尊經題君子之德風小人之德草賦得五風十雨歳豐穰得豐字上元縣陶仲彞大令亦於是日課試鳳池書院童生題爲是不可磯也一句詩題賦得賀雨詩成卽諫書得詩字○金陵各大憲設壇祈雨己於上月大沛甘霖惜未十分霑足農田盼澤良殷劉峴帥諭首府縣於六月初一日起在龍王廟設立八卦壇另委江防廳上元捕廳董其事壇以磚石疉成徧揷旛幟極五花八門之觀祈雨之日傳集僧道一百餘人各按方位誦咒諷經中設龍神位制憲率領百僚行禮戒葷茹素以迓天庥想至誠感格吾儕小人當翹首望雲霓之降耳○醫士王錦堂所雇轎夫吞烟身死經江寍縣藍雲峰大令騐明係服毒身死並無别故賞給屍妻靑蚨三十串諭令具結完案兹聞屍妻某氏聽信人言復於數日前具呈控府經李小軒太守批駁復砌詞赴臬憲行轅瀝訴前因放告委員將原呈擲還因不得己攔陳舫仙廉訪之輿泣求伸理當蒙允准未識如何辦理也○有靳姓者年約二十餘宴爾新婚閱時未久忽於今春得痴癲之症自以生苦不如死樂赴水投繯屢尋短見家人百計防維扃於斗室中不令越雷池一步前日午後忽如飛鷹脫鞲登南門城垣高歌狂笑是處正值修葺雉堞遊人如蟻無不相顧錯愕忽鼓掌一聲聳身躍下頭軍脚輕疾如飛鳥比及墮地己氣息全無矣有與相識者飛告其父匍匐而來撫屍痛哭買棺厚殮焉而枉死城中則又添一重公案矣○入夏以來燈舫盛行長板橋頭澄波如鏡每當曜靈匿景顧兔東生桂楫蘭橈玉簫金管眞不數竹西歌吹漢上珠璫初五日二鼓時有機房織匠某甲年方十六七徙倚江千悠然神往見柳樹一株俯臨流水旁有某巨族别墅寂無人聲可以踞欄外石岸小憇片時一擴眼界於是猱升而上足踏老幹手攀垂條方欲借此區區一躍而過不料立足未牢砰然有聲早己隨波上下見者大聲呼救而笙歌鼎沸之中寂無聞者比及小舟聞信來援但見星月光寒浮沈萬點而己次日屍身流至城北水淺處始被人撈起碩腹膨脝厥狀甚慘未幾其胞叔某聞信奔至爲之購棺收殮未識一縷幽魂仍逐往來畫舫否惜無當頭棒並痴人痴鬼而一喝之也 
[澤及嬰兒]  
　　揚城東西等鄕皆有育嬰堂惟南鄕闕如談者每以爲憾適府憲奉到大憲來文諭飭推廣接嬰以杜匪謡本郡紳耆遂擬於南鄕虹橋地方創建接嬰堂一所以副憲諭隨一面具禀有司存案一面廣勸碩賈豪商隨意樂助兹有通泰塲商謙同盛敬記等見善勇爲當仁不讓一聞勸募卽欣然樂從特於上月杪聨名具禀於淮南總局略云揚城南鄕虹橋創建接嬰善堂經費無出商等公同酌議衆情允洽擬於 
 
 

Page 3

 
 
到棧鹽内每引捐助二文以全善舉請卽轉諭遵照並飭承彚收交由該堂紳劉禮畊領用等語局員喜其樂善好施隨卽據情禀准運憲一面出示曉諭俟十二圩各商售鹽時卽行按引起捐說者謂虹橋一帶地連瓜浦村鎭甚多今得此堂保全嬰兒不少第事屬創建非劉紳之苦口廣勸通泰塲商之樂善不疲不克成此善舉千百孩提當齊聲感頌不置矣 
[漢皋雜佩]  
　　有某甲者壎箎迭和侍奉高堂極天倫之樂事邇因其兄物故嫂氏正在靑春未肯飲氷茹蘖遂入娼寮中送舊迎新　顔媚客甲與母雖腹非之然力不能禁無如何也未幾嫂與某乙意氣相投願訂婚嫁於是紅樓小别金屋藏嬌三生石上舊姻緣方謂地久天長同諧白首甲聞其事向漢陽縣控告邑侯簽差拘乙與婦到案嚴訊以鰥夫寡婦旣訂前盟未便斷令離異但飭乙出靑蚨六十貫爲前夫作齋醮費了却風流案牘乙亦首肯但阮囊羞澀未能立時付出央懇續陸措交詎料限期己届依舊分文未給甲母又赴縣催訊及還家未逾三日老態龍鍾遽登鬼録甲復赴縣訴稱其母被乙謀斃求請相騐邑侯准詞帶同刑仵前往相騐其母並無傷痕邑侯呵殿而回未識何以了此一重公案也○黄陂縣西南鄕某甲住宅後有破屋數椽扃閉有年蛛網塵封寂無人跡甲荷戈遠役鄕里久暌近日始整歸鞭命僕啓後室潔除灑掃爲避暑計一日間坐忽聽樓板窸窣作聲甲疑之登梯四望見一大蛇盤旋於上粗可一圍走告家人駭懼異常急閉其戶隔宿後往窺視見蛇蜿蜒如故恐其具大神通不敢用武延羽士數人設壇建醮冀其舍此適彼而此蛇依舊盤踞豈勅勒符有時而不靈耶 
[五羊淺暑]  
　　白米街某磁貨店某日突有匪徒數人乘間混入意圖刦掠鋪夥見機甚早鳴鑼報警匪徒知難下手飛步出　各鳥獸散匪焰猖獗如此有緝捕之責者其可漠然置之耶○五月廿五日有婦女數人乘一葉扁舟往白蜿壳觀音廟進香行至半路風雨驟至波浪如山舟子把持不定登時覆溺舟子素諳水性尚得以泳以游誕登彼岸而諸婦女則隨波逐流以去杳無蹤跡昇天有願將依獅座以通誠成佛難期竟向鮫宫而濯魄吁慘矣○某日有一人年約三十餘衣履修潔欲往西關戲園飽聽笙歌行至多寶橋猝然倒地見者近前撫之則己魂游地府矣聞死者係外省人在城内某公館司會計旋有人將屍舁回備棺成殮 
[邗江官報]  
　　六月初一日調署吕四塲劉鹺尹抵揚閔鹺尹奉璋委揚城巡查初二日葛鹺尹培源回大團閘差次初三日程觀察儀洛由下河公幹來揚分發經歴汪鹺尹登瀛禀到初四日通分司項分轉由省回初五日程鹺尹宇淸委解南京餉差 
[卾城官報]  
　　五月十八日調辦東津灣厘局候補通　李華傑委辦東路防緝經費局候補縣王錫韓俱禀辭赴局候補縣徐嘉祥奉藩臬憲委讞局帮審案仵禀見知十九調辦漢鎭上釐局候補州判徐文詔十六日進局接辦俱赴兩院禀知候補巡檢翟宗藩奉藩憲委赴北路土藥稅局差遣赴兩院禀知謝候補主簿羅登高奉委進淸查辦公禀知二十日委辦應城厘局候補通判王璠見辭赴局謝樹森自安陸府騐收隄工管帶問津輪船督鏢中營都司張彪解餉到准補江陵縣典史范錫祺禀見調署漢陽府經歴事董治勛赴兩院禀謝保奬拔委州縣一次候補縣汪丞緒奉督憲委兩湖書院收掌什物差禀知謝藩憲牌示應城縣知縣員缺飭准補之高培蘭宜城縣知縣員缺飭新選之黄佑麟俱赴任二十一日湖南候補道劉鎭起服由湘來赴兩院禀到武通判恒奉藩糧憲委兼代理武昌正衞事赴兩院禀知謝署京山縣縣丞柳熙壽赴兩院禀辭二十二日委辦坪坊厘局候補同知何政祥解餉來省赴兩院禀知候補從九余永淸淸兩院禀辭赴荆州府各屬勸辦育嬰堂黄廷松奉藩憲委漢鎭集稼嘴騐收礟岸工程二十四日武通判恒兼代理武昌正衞事赴兩院禀知任事管帶楚金輪船候補副將馬鴻圖赴黄石港公幹候補府丁柔克奉委赴江蘇公幹候補通判王作霖候補縣曾紀雋俱奉藩憲委解四批京餉禀見知 
[蘇省官報]  
　　六月初一日藩轅牌示照得震澤縣震澤司巡檢孫觀禮病故遺缺查有遇缺先巡檢林韶貽堪以請補又常熟縣典史董敬輿病故遺缺查有試用典史胡長慶堪以請署常鎭道黄到蘇直隸州趙惟善由奔牛釐局來知州陸樹榘禀辭解淮餉赴揚州又朱秉衡縣丞李鏡涵巡檢陳其瑞均禀知本日開辦官藥局直州同王希曾銷假縣丞魏本立又王祖蔭巡檢夏汝弼典史程遹均銷蘇城河工差分發江蘇試用縣丞沈蔭榕又巡檢錢宜政均浙江人由京騐看來省禀到○初二日候補道福盛知照奉撫憲委會辦牙釐局差花翎候選知府江蘇補用知縣汪以誠由金陵來禀知派蘇差委知縣姚桐生銷假又章紹曾展假五天又鄧復興展假三天永盈庫大使沈錫榮禀謝奉飭赴任理問王慶祥由上海來府經歴王石麟由南渡釐局來主簿吳德培禀銷蘇城河工差巡檢趙鑑三禀知到帮辦積榖差又洪鏛禀銷押解秋審人犯赴海門回記名總兵唐遠友禀知奉撫憲委帮帶飛划水師藩憲鄧明日衙期止轅○初三日藩轅牌示照得崑山縣石浦司巡檢胡文年病故遺缺查有新班先補用巡檢岳廷幹堪以請補知府周蓮禀辭赴武陽公幹同知聶申之請假五天知縣楊漙禀銷催提上海南匯等縣漕項差又湯曜展假三天丁憂候補知州汪紹賢由金陵來丹陽縣包港司巡檢錢繼光禀辭赴任署震澤縣平望司巡檢鍾國賢禀到分發江蘇試用從九品舒炳錕安徽人由京騐看來省禀到効力武進士善積禀知奉委山塘巡查差○初四日泰州張兆鹿禀到桃源縣汪懋琨禀辭知縣項兆驤展假數天又鄧復興展假二天布庫大使蔣振墀禀知丁父憂縣丞胡隆　禀銷蘇城河工差 
[滬江漁話]  
　　本邑十六鋪打　夫某甲家住小南門外廿七鋪前日與隣人某乙口角以致揮拳一失手將乙毆傷乙之族人不肯于休向甲理說旋由夫頭婉言理勸始免涉訟公庭○小竊某甲迭次犯事案積如山前日甫出捕房卽於黄昏時掩入城内登雲橋西首某乙家意圖竊物適乙自外至甲急取一衣包從後門奔逸乙捨命窮追至中途中己不知去向好事者向乙詢問據云所失約值數千文○城中某姓女郎年甫及笄丰姿　娜畫中人也前晚乘人不備席捲衣飾而逃迨父母得知己去如黄鶴矣嘻是豈失足於風流窟中故效結璘之奔月耶然而旣經瓜破竊恐難望珠還己 
[墮江三志]  
　　鎭江人嚴啓泰年可三十餘在滬城一成帽鋪爲夥前晚十一點鐘時送二友至太古碼頭登鄱陽輪船稍不留神失足墮水二友見品驚駭立卽呼人四處打撈時適浪湧潮翻屍身己順流而去同時又有一人登廣利輪船墮入江中屍身亦無著落噫慘哉又前日招商局致遠輪船開往烟臺牛莊等處將展輪矣有某客棧接客之甲乙丙三人擬聳身躍至岸上倉卒中竟赴江流幸久習風濤夙諳水性從波底冐上攀仼錨索一躍而升雖己衣服淋漓然尚不致慘斃未始非不幸中之幸也 
[上海縣署瑣案]  
　　前日小工頭張兆龍帶小工石子和陳茂林許有才陳毛吳有須投縣以韋永興應福高等圖賴工貲呶呶瀆訴昨日午刻袁海觀大令倩帮審委員宋莘樂二尹升堂提訊張石許吳及二陳同訴稱小的等均揚州甘泉縣人僑居治下多年充當扛夫餬口本年四月初七日應偕司帳人陳姓代其主韋及方耀和雇小的等工作每日工貲或小洋銀四角或三角七八分不等至五月初七日適逢西歴六月一號始向收一月工貲迄今又巳一月有餘至日前應忽然逃逸小的等工貲一百數十元向伊等索取皆置之不理無奈來案控請究追二尹著補詞呈案聽候查提訊辦○店主毆人己登昨報前日傍晚二十三七鋪巡防局將受傷人瞿阿順傅如林行兇人協隆糕店主戴三和尚帮兇人沈金生曹冉明徐阿四一併解到昨日午刻宋二尹研訊之下先問瞿曰爾係何處人現操何業如何被毆瞿訴稱小的係本邑人家住南門外耕田爲業本月十一日下午六點鐘時上街挑糞至晚九點鐘時事畢而回路經協隆糕店見同居友人傅如林被唐姓兇毆因之解勸亦被毆傷旋經 
 
 

Page 4

 
 
地甲查知禀報巡局老爺拘獲行兇人到局轉送案下傅訴稱小的年三十四歳家世務農前晚由某浴堂洗澡而出向協隆買糕五文突有多人不分皂白蜂擁攢毆以致受傷求恩騐視二尹傳二十七鋪地甲陶升至案問此事爾可曾訪查明白究竟因何起釁陶稟稱前晚四鼓時小的沿途巡綽見瞿傅僵臥街頭醉中胡閙被人肆毆二尹將戴研詰戴供稱小的亦本邑人糕店係父親所開今日父親有事不能到案店務由姊姊照料是夜小的父子均不在店瞿傅以購糕爲名捫搎姊姊之乳及小的回來向之理論不敢行兇曹供稱小的亦本地人現在小南門外開設浴堂徐供稱小的在治下爲小本生意沈供稱小的向爲磚瓦匠曾經解勸不敢助毆二尹問地甲曰爾可知果有摸乳之事否答稱確係醉後遭毆並無他事二尹問傅曰何人將爾兇毆傅供稱沈獨自行兇餘均解勸二尹騐得傅瞿均受微傷諭令自行醫治沈枷號半月發犯事地方示衆戴曹徐從寛開釋○張阿堂與西門外隆順館飯店夥朱春雪口角兇毆朱旋斃命於仁濟醫院屍兄朱毛寍以胞弟被張毆斃等詞控諸縣署袁大令騐得屍身並　傷痕委係發痧身死飭將張帶回笞責二百板枷號半月昨日枷期己滿宋二尹研訊之下張俯首無詞二尹著將枷開去令具安分改過切結呈案然後交人保去○昨午宋二尹升堂訊案時有黄李氏者携女金鳳投案由氏訴稱小婦人原籍蘇州向藉傭工餬口女兒於十五歳時寄名與治下英租界馬素貞邇聞素貞欲偪令爲娼小婦人向詢情由置之不睬不得己携女來案控請提懲二尹問爾夫何以不來答稱丈夫久患瘋癱臥牀不起二尹研訊金鳳供稱年十九歳當十五歳至素貞家爲螟蛉女一年後素貞卽偪令賣娼小婦人不願作皮肉生涯是以隨母來案喊控二尹問以前如何不來喊控直至今日始來供稱從前瞻怯不敢鳴寃二尹令交官媒收管黄李氏叱令退去邀丈夫到案備質一面提素貞訊辦 
[英界公堂瑣案]  
　　洋人柏臘司訴稱商人有遊臘船上所備小杉板船被人奪去由水手追獲送案請懲周阿桂供稱小的係本地人現在柏臘司遊獵船當水手另有華式杉板船泊在浦東昨晨八點鐘時有路過小孩告以被人撑去因與王梅生等駕西式杉板船追回小的被剌右手受傷聞伊等從浦東岸上到船並非駕槍船駛至王及吳阿虎康阿全同訴稱小的等與周駕西式杉板追回餘供與周脗合孔成德供稱小的係安徽人與董道元等在緝私營槍船上當勇船中尚有王桂三高德勝二人當時駕槍船而出尋見私鹽船前往拿捉其時鹽船上有四人後有西式杉板船追來船上亦有四人董及施成水所供相同桂三供稱小的係浦東人在緝私營槍船上當勇船中孔等及未到案之高德勝共五人向泊南巿太平碼頭昨日雇紅頭杉板船至陸家嘴守候旋見有鹽船到來隨卽獲住搜其船中有鹽七擔分作十四包挑鹽者七人各持扁擔連駕船者共八人見小的等追赶時卽向浦東逃逸鹽己抛棄扁擔均被携去孔等三人卽過鹽船小的等則仍坐紅頭杉板船往南將近新開河突有西式杉板船追來周於奪刀時自己捋傷後被遊船上人將孔等三人關閉船中解送捕房小的並不關住有哨官尋到升旗碼頭將小的帶回今特來案申訴蔡太守飭分别暫留靜候查明察辦○包探江阿三禀稱小的緝獲竊犯沈邦富詰知曾竊衣服棉被因之吊贓送案失主梅仁三錢阿和投案各報失贓請爲給領沈供稱小的係浙江鎭海縣人連次犯竊厥罪難寛惟乞施恩以全顔面蔡太守判令笞責一百板押候備文遞解回籍贓給失主各自認領○金小地訴稱家有東洋車棚鄰人陸四行晒晾火藥突然火發將棚燒毁是以報捕拘拿送案胡就淸訴稱家中也被火藥燒燬柴草約值洋銀三元陸供稱小的係寍波人在治下開爆竹作己十餘年向來謹愼此次不知如何發火蔡太守判罰洋銀三元撥充某處西醫院經費并諭以嗣後當格外留神免干咎戾○吕宋女子某氏控粤婦鄭阿好兇毆蔡太守諭候會訊核辦己登昨日報章昨晨吕宋女子訴稱鄰婦阿好兇毆時尚有嗬囒國男子助之蠻横阿好仍執定前詞蔡太守諭令交人保釋至嗬囒國人逞蠻一事著投嗒囒領事署控告○葛阿四控胡春元冐取東洋車蔡太守庭訊之餘飭包探查明胡是否正德洋行梁姓所用之人禀覆核辦此己列入報章矣昨日　探何瑞福禀稱小的查明胡的係梁姓用人悮取東洋車並非冐騙祭太守飭交梁領去○包　黄四福禀稱昨日小的行至某處見車夫江松林手携玳瑁邊油紙扇情有可疑拘拿盤詰據言地上拾得現無失主認贓江供稱小的係江北人現在治下當東洋車夫此扇拾自途中叩求恩恕蔡太守飭差將江交寓主具保扇存捕房 
[法界捕房紀事]  
　　鄕人某甲足跡從未至申江覩兹月地花天未免神摇目炫前晚行經小東門外某花烟　烟娼見其巽懦故作媚態誘之突伸手攫其扇笑謂爾欲原璧歸趙須隨奴入迷香洞裏管教爾飽領無限風光也甲聞言卽躡足登樓向之索取烟娼忽老羞成怒疉批其頰甲與之爭執七十鳥不分皁白將甲扭送捕房聲稱被吸白烟請爲管押捕頭允之昨晨轉解至大自鳴鐘捕房備　頭以原告　未到來卽行釋去○前晚新開河橋畔和成祥竹布棧中人掃取零星磚瓦抛棄馬路中巡街捕見之恐有碍往來車輛喝令移開棧中人非但不依且復戟指辱詈巡捕逐據情向捕頭聲訴捕頭立飭包探郁庭湘前往查問棧中十餘人一擁而出扭探捕入棧肆意行兇正在爲難時適有西捕得知脫扃而入救山探捕并拘執事人某甲入捕房○積竊王德裕前經英包探獲送公廨禀請蔡二源太守訊供管押其子長曰桂生次曰扣子匿此某客棧意圖紹其箕裘復經包探所拘解請葛同轉訊究同轉備函至英公　請將德裕解歸訊辦昨日太守將德裕轉送至抽　捕頭飭卽管押 
[彚解賑捐]  
　　前託志成信票號匯解四小兒子英經放熱河賑欵第四批京平銀三千兩今得回信己蒙解到匯價一零七　合規銀三千二百二十五兩是批絲業會館規元二千一百五十兩仁濟堂一千零七十五兩今又募海門水災賑銀二百兩　洋五十三　　劉貫記絲號匯解撫卹局查放謹請登報藉塵公鑒[  上海六馬路仁濟善堂籌賑公施善昌謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　五月二十二日新授湖南臬臺土廉分發浙江試用道李鶴皋均到見由京來知縣方任淸銷期服假朱文炳展假五天補昨日候補道楊姚　銷會辦水師學堂並到會辦金陵洋務局差統領新兵營李占春禀知左營隊伍今日到寍保民兵船丁華榮由鎭江裝兵來藩轅牌示溧水縣譚　襄撤任遺缺查有輪委到班之候補知縣宋傳燧又江都縣林之蘅調省察看遺欽查有試用知縣朱湘又桃原縣汪懋琨調省另有差委遺缺查有候補知縣姚德鈞又沛縣馬光勳調省　有差委遺缺以試用通判許炳常均堪以署理二十三日記名提督統領新兵等營前福建汀州鎭李占春請假三九止元縣陶禀知赴東鄕查蝗子知縣蔣嶙由六合查勘蝗子回補昨日蘇臬臺陳列見二十四日候補道趙燮展假三天總兵彭吉祥謝委署廟灣營遊擊事江防同知興奎禀知赴軍功廠查勘船塢官地同知沈敦和謝委水師學堂提調並到差通分司項晉藩太湖水師支應直隸州魏彦蘇州府發蕃委縣通判誁之班知縣吳大庸臬司監印官縣丞陳鍾頴均奉臬司委隨同來寍府經歴張蘭芬揚州措資回均到縣丞李筠辭赴蘇謁兒新任撫憲候補道桂嵩慶叩謝請補巡道飭知並禀知接辦水師學堂海門厘捐知府王澧通花布厘捐趙貽書均到卽辭委署常州遊繫許和生叩謝花翎遊擊保案並禀知交卸城守左營守備辭赴任委署城守左營守備張延壽禀知任事管帶新兵中營易至忠到知縣丁仁澤又朱公純辭赴溧水捕蝗差均見候補道沈瑜慶交卸水師學堂並到會辦金陵洋務局統領忠信營兼管機器砲隊營抿督楊金龍辭正任通州州同曲沼到卸事回縣丞陳鏡河謝委辦中閘查稅委員卽辭赴差分發江蘇試用典史姚貞幹由京來補昨日候補道馬聲煥馬先松均見二十五日淮揚鎭吳安康到代督標新兵中營副將簡以和都天廟又右營都司趙楚材象山禀知交淸砲臺拔營固省督糧同知敖式金龍王廟理事同知文麟劉猛將軍廟北捕通判慶錫壬皮盧寺均禀知住壇上元縣陶禀知赴東鄕查蝗子回請補碭山縣丞陳守晸知縣葛祥熊戴輔道禀知對本畢又朱之幹叩謝酌委一次轅下文巡捕知縣邵文炳叩謝奉保舉行知水雷輪船馬超羣辭赴江西請龍神威靖兵船徐九成由鎭江裝兵來補昨日上元縣丞王澤存銷假補十八日知府張炳生通判恩方均銷復勘城工差 
[申報舘恊賑所經收順直山東賑捐六月初一日至初十日止第一百五十六次淸單]  
　　初一日成大銅洋一元○初一元○初二日施榮小洋一角○初六日劉靜山洋二元金陵無名氏求冥福洋四元同泰本洋四元銅本洋　元無名氏銅洋一元○初七日無名氏洋八元朱姓求父母康寗洋二元五角○初八日無名氏銅洋三元○總共收洋十六元六角本洋四元銅本洋一元銅英洋五元 
[上海六馬路仁濟善堂籌賑所施少欽收山東熱河各賑捐五月二十一至二十九日止淸單]  
　　山東○浙江李大善士規元二百兩十六鋪振豐米行來林省先洋三十元徐子嘉爲妻病愈完愿洋十元舉警堂鹿城惻隱生王什康三戶各五元史廷颺翁交來隱　道人四元又初氏又儀氏二戶各一元王廢明一元恆裕號銅洋一元以上共收山東賑洋六十二元規元二百兩銅洋一元○熱河雙棟山房求佑孫病速痊　　十元龍源氏二十元鍾寶源爲次子善述祈病速愈孫紹彭求母病愈吳恩慶求妻腹塊諸病立愈協泰源東洋　　　　臨牽平安　　名十元淸勤堂宋資妻　福王陶庵翁交來服符病愈人又求事平元入江右祈安生服符病愈完愿汪永茂五戶各五元張沈氏求目疾速全三元王陶庵翁又東祈求平安人二元漢口茶業公所來無名氏李佩生二戶各一元戴恩睃求老幼平安五角退思居士銅洋十六元○以上共收熱河賑洋一百三十二元五角銅洋十六元 
[上海北巿絲業會舘壽賑公所施少欽經收山東順直賑捐五月二十至廿九日第三千二百十至十九次淸單]  
　　二十日一粟軒洋五百元隱名子求身强健廿元錢陵林公舘皖北有心人求慈目疾速愈十元鄭錦記求母足疾速愈四元靑鎭汪惟心求父病速愈二元湖州印成子銅洋三元吳賣讓錢二百文○廿一日蘇州　公堂印門蘇氏求諸病速愈洋四元○十二日沈學仁還願洋十元蔣姓還願一元江西曾辦香堂由信昌隆來四元蘇垣愼記棧張愼德堂代友二元惠泰莊彚康莊銅洋三元隱名氏銅洋三元○蔚長厚來江西牙厘總局帳房募浣花書屋寶桐仙　琴愉女史洋五元隱名氏無免工各四元無名人無名子各三元勿憚改齋不無小各一元萬象春七四重洋一元共十四戶合規元廿八兩九錢六分四厘○廿三日烏鎭桂成均海寗朱　談家丞楊葆楨聞寶珍聞贒信張儒珍由申輪船回里途中遇儉蒙不知姓名海舟援救平安願該舟寰海平安無往不利由怡成棧來洋三十四元何渭源爲妻病愈完願由袁手代交來洋五十元南京全泰盛潘蘭亭爲兒週歳承親友賜禮將謝筵資移助廿元無名氏二戶各十元○廿四日寓之罘召溪詒榖堂爲洋汕燈作裂幸獲平安完願由泰康祥來規元五十兩蘇垣趙小蜂求痰疾痊愈洋三十元韋文波二元劉姓銅洋二元○廿五日平安氏求病愈洋十元吳縣劉亮長公子昌　求諸恙全愈由杭城寄來六元傅姓求太平二元淳安縣署隱名氏二元范蓮生一元陸南吉求孫病愈一元無名氏銅洋一元○廿六日漢口項華祝現因孫男患病己久祝恐有前愆移禍孫男今祝改過自新願孫男病痊合家大小平安來生原歸男身由春生鑑來洋一百元松江王夔一爲慈病愈完願廿　揚州新安氏　熱河由惠泰莊來十元招商漢届殷廷杓病愈完願二元常熟支塘陳門周氏星宿　佳祈保身體康泰一元○　省萬承志堂馮聽五翁募知白齋主人求保合家平安助熱　洋五十元湘坡氏助小淸河工賑廿元樂善堂如琢磨齋各十元無名氏六元笑拙子四元共六戶合洋一元○廿七日揚州又餘室主人因内人久病求早發身健由寶和莊來洋五十元蘇州宋培之翁募吳鶴眉求病速愈助熱河洋五十元不留名女子助熱河由錢君翁交來琢州平銀廿四兩平安氏二元無名氏求平安一元○廿八日應願生洋三十元揚州陋巷人熊手五元高郵武廟賑所丁玉軒募敦睦堂銘記吳以勤各一元張俊卿錢二千文李曙東一千五百文無名氏五百文○廿九日崇蘭書屋求保生産平安十元常熱賁大陳門韓氏腹彭全愈完願十元方善士求平安十元四川無名氏十元王百齡種牛痘平安完願由川沙司獄署寄來二元九江同順盧菊圃求血症永不再發一元程姓求平安病愈一元 
　　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
