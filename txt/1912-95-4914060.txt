# 1912 - 95 - 4914060

 

Page 1

 
 
評論 
[未來憲法之模型（續）]  
　　（三）國會之權限君主國國會爲立法機關又爲監督財政機關但其權力範圍甚爲狹隘君主有解散國會之權有召集停會閉會閉會之權又可爲財政之緊急處分及發布緊急命令以代法律之權民主國國會大總統旣由國會推舉國務大臣又須經國會承認財政上之預算案更又由國會自由減削是正確言之民主國之國會凡關於立法行政司法皆有最高之監督權不第此也行政官廳有違背法津之行爲時人民可爲直接之請願國會即可爲直接之彈劾大總統並無不批准之權是國會之權力範圍甚爲廣大最宜注意者君主國憲法天皇有締結國際條約之權不受何等之制限民主國則恰與之相反凡屬於國際條約不經國會之協贊即批准後對於國内亦不生毫末之效力（美國憲法大總統締結條約經元老院三分之二之贊成即生完全效力）誠以國際條約於人民之負担有直接之關係不經國會承諾而加重人民負担背乎共和之精神卽爲違反憲法上之規定也此國會之權限規定憲法時所宜注意者三也 
　　（四）中央行政長官及地方行政長官之權限君主立憲國家自治團體之權限縮小而官治之權限寬大凡上級官廳皆單純採用官治制府廳州縣以下之官廳始採用自治制民主立憲國家以自治制度爲主以官治制度爲輔府廳州縣皆謂之自治團體惟最上級官廳始用官治制度是自治爲主體而官治立於客體地位至於中央行政長官旣由國會承認而對於地方行政長官並無統屬之關係則中央集權制度萬不能完全適用且以中國之大幅員之寥廓性情風俗習慣之各不相同則地方行政長官當然應由本省之人材爲本省地方之行政寬予以權限俾其得以酌量地方人情風俗之所宜而爲適當之行政一以免生扞格之虞一以除去無形之阻力中央官廳亦惟對地方官廳凡關於財政軍政教育諸大端任保持統一之責其他一切行政可由地方長官及地方自治團體自爲之斯亦足矣此中央及地方行政長官權限規定憲法時所宜注意者四也上列四者皆憲法中之主要點而亦規定憲法法典時所宜悉心研究而不可錯誤者也非然者民主國體少一不愼即變爲君主憲法之性質權限錯誤根本法典更改困難願將來起草者少留意焉可 
[專電]  
　　總統府集議治藏政策（一）請達賴喇嘛速回拉薩（二）保護藏地英商（三）撫慰藏番及乍了兵隊（四）派温宗堯爲撫藏專員（五）藏中用欵暫由四川接濟（六）改設行省 
　　京師謠傳陜西回教人民將擁戴前清端王爲陜甘大皇帝圖謀反抗 
　　唐總理各國務員及叅議員遲不來京此問均疑南人因反對遷移北京故此留難 
　　北數省曁奉天吉林黑龍江新舉之叅議員均已到京政府令内外兩廳招待隨時保衛 
　　有人建議政府辦公地點移設南苑 
　　總統府接唐總理電有護送南軍已磋商減少將來北上至多不過二千名等語 
　　袁總統電商唐總理擬請薩鎭冰爲海軍部高等顧問 
　　商會代表趙硯農謁見内務總長趙秉鈞請求賠償商界兵變時之損失趙頷之惟囑轉勸各商早日開市（以上北京） 
　　此次匪徒焚掠以中正街爲終點聞死傷者八十餘人 
 
 
 

Page 2

 
 
　　寜垣地面黄留守令浙粤軍分叚保衛晝夜梭巡城北一带安靖無事惟居民尙多遷避 
　　（以上南京） 
　　徐州一带搶風甚熾自曾司令長獲匪十餘名立時正法現已稍靖 
　　張勳在兗州仍紅頂花翎穿黄馬褂　（徐州） 
　　浙都督命令先鋒隊分防金衢嚴三屬卽日出發 
　　游通騒擾旗營人心大恐請兵彈壓 
　　著匪孫子宜糾黨骚擾雲棲浙都督派錢江水師勦捕（以上杭州） 
　　日德協會於星期三日在東京行開會禮前任首相桂太郎名譽會長德國大使賴克斯均有演說謂該會之宗旨在增進德日兩國之友誼 
　　日皇下詔定期五月十五日舉行國會選舉（以上東京） 
[公電]  
　　北京軍界統一會電　各省都督各軍司令官各會黨各報館均鑒内閣總理曁各國務員不能尅期任職政府不能正式成立國步益臻危險黎副總統佳電謂如其擁兵自衛致啟争端當罪諸公以謝天下淚盡繼血薄海同欽亟盼各都督各司令官曁明達諸公速電袁總統共表贊成倘果五日以外猶事遷延非如原電所云懇請大總統先行派員署理實無救亡之策諸公手造民國自任天下之望在此存亡一線之間當不致自負初衷致懷觀望同聲籲告毋任惶悚除逕電袁大總統并分電宣示爲禱軍界統一會 
　　武昌黎副總統電　萬萬急安慶孫都督上海各報館鑒並轉張振武辜天保徐祝平三君曁安慶各會社元洪與黎守嶽素未謀面去年曾通電聲明此次支虞兩電復以皖事危急風聲鶴　草木皆兵無論孰勝孰負而大局已不堪設想敝省近在比鄰應盡纓冠往救之誼訪聞安慶大通一带商輪不許下客用派張辜徐三君乘楚謙兵艦前往調和並嚴令不許開砲該輪現泊皖江可覆按也幸黎宗嶽悔禍倉皇遠遁賴孫都督及栢軍長迅予維持不至牽動全局下風逖聽驚喜欲狂當飛電楚謙兵輪　　火速撤回張辜徐三君何至延不奉命總之元洪秉心救世但知以國家爲前提此外概所不計知我罪我固無庸自爲表襮也皖事旣靖張辜徐三君仍須恪遵前令迅速拔回如必仍至大通即是無端干涉敝省斷不認爲委員特此奉聞伏希亮察元洪叩侵 
　　湖南陸軍第三鎭曾統制電大總統陸軍都長軍政統一會副總統黄留守北面招討使各都督各軍師旅團長各司令官各團體各報館公鑒梧不才不德謬膺鎭岳之重所有駐岳軍隊概歸節制調遣慘澹經營凡四閱月旋因南北統一呈請湘都督取銷鎭守府以免糜費復承委任湖南陸軍第三鎭統制就程統領子楷所部第五恊袁統領宗瀆所部第六協編制成鎭先是南北尙未統一時岳州爲湖湘緊要關鍵而所轄五六兩恊缺額甚多非有補充不足以資戰守恰值寳慶民黨聚衆告警故派參謀官楊源濬前往挑選精壯千人兼弭内訌均經呈請湘都督並由叅謀軍務兩處議准在案自二月下旬新兵陸續到岳未便即時分補理由有三一是時和議初成各省時聞亂耗設遇徵調新舊參雜必難適用二湘省餉項奇絀新兵原屬减餉若即分補人營餉必一律辦理三新舊混合教育管理均甚困難故另編爲補充隊爲節省經費起見房屋器具服裝靡不因陋就簡又恐難於分補則僅由鎭部派員分班教練無營隊排棚等編制無管带隊官等名稱三個月後即行分補二恊乃第六協官長多方煽動所部並旁及第五協第五恊雖未爲所惑而袁之部下嘖有煩言梧聞兩次傳集兩恊官長備轉明白宣示會議辦法决定分補期限均得同意贊成第六協復求派員弁幫同教練管理梧亦允之嗣後無復異議不料三月二十二日午前十時第六協威脅解散補充隊同時該協統带王如春管带王者師成書督率兩營武裝攻圍鎭部統領袁宗瀚及所屬教練官管带繼至横刀口槍逼下命令槍聲喴聲搗毁聲刧搶聲山崩鼎沸所有新兵除刀傷斃墜城落殫者外盡行剥去服裝科頭裸體於寒風驟雨中驅至河干凍餒流離慘無人理梧與官佐弁兵概被禁錮鎭部餉需裝械房屋文卷器具關防毁搶一空逾數時始將關防退出四城嚴扃通夜巡邏當時電局亦由該協圍守盡數搶毀局兵均被拿綁二十三日袁恊統始命令撤圍現梧葡匐晉省具呈都督待罪轅門奉職無狀致公共機關與個人生命財產同歸於盡大局前途深受影響梧誠百死不足以蔽辜恐傳聞不實謹此據事直陳敬侍斧鉞湖南陸軍第三鎭統制官罪人會斷梧叩真 
　　南京黄留守電　袁大總統黎副總統客利旅館唐總理各部總長各都督各軍司令各報館鑒寗垣秩序如常並有軍隊嚴密防範謹此奉聞黄興叩文下午八鐘 
　　下關陳膺戎電　陳都督光復軍李統領均鹽寗中現已平復市面如常陳膺戎叩 
　　淮徐海公民公電　北京大總統鈞鑒江北災情日甚一日死亡枕藉慘狀目不忍覩華洋義賑款薄無補江皖賬欵現尙無着難濟急用泣叩大總統速借巨欵由地方人民分任擔還已公舉代表許君鼎霖赴京面陳辦法懇乞訓示施行以拯億萬灾黎淮徐海公民邵長鎔陳錫朋張福森宣治銘王鴻藻程桂南汪壽康許鴻賓張世毅葛震卿張相文胡伯言李鴻籌施雲鷺馮弼仁等公叩 
　　淮徐海旅滬同鄉電　青島許九午先生鑒迭次函電灾情較前尤甚死亡枕藉慘狀目不忍覩華洋義賑欵薄無補江皖賑款現尙無着難濟急賑已泣電大總統速借巨欵並公舉我公代表赴京面陳借欵辦法想公誼屬桑梓應念億萬灾黎日瀕於死斷不恝視即乞火速北上爲叩淮徐海旅滬同鄉邵長鎔陳錫朋張福森宣治銘王鴻藻程桂南汪壽康許鴻賓張相文張世毅葛震卿胡伯言李鴻籌施雲鷺馮弼仁等公叩 
　　福州廣東會館電　上海陳都督轉孫中山先生鑒聞公蒞閩同鄉備極歡迎何日榮任請先電示閩垣廣東會館全體叩元 
　　下關海軍部電　大總統各部總長副總統各都督各軍司令各報館均鑒昨奉大總統副總統來電均催北徙訓旨愴惻毋任悚惕兹定於十四日先將全部遷至上海高昌廟總司令處刻正催總司令及左右司令從速就任接管艦隊事宜俟此項交代清楚立卽北上日内所有一切公事暫在上海高昌廟總司令處辦理謹聞海軍部劉冠雄叩文 
　　海州灶商電　鹽政處各報鑒灶業歷久志載課歸灶納可考書院足據口受商虐不口無算近復挾私舉段場長隠案串揑舞文誑判謬分主佃剥產奪權全體大譁寗死停曬改業誓不再聽宰割臨浦灶民陶言甫劉克菴曹萬明等五百户泣叩 
[譯電]  
　　美國共和黨近在培雪底開會塔孚脫黨人先將市政廳佔住不許羅斯佛黨人内羅黨乃越窗而人塔黨議長正欲起立發言羅黨領袖一躍登臺争先演說旋爲塔黨推下兩黨遂彼此用武後由警察民兵恢復秩序羅黨選定議員後先行退出塔黨亦選舉議員以相争衡（培雪底） 
　　外間所傳羅馬教皇病死之說實 
屬子虚蓋由教皇使臣之用人接父死之電電報局員悮讀派派（父）爲帕甫（教皇）通報西班牙首相乃告各新聞記者致西皇及各大臣均來弔慰旋由該使巨聲明始知其悮（買特里特） 
　　意兵已在屈里帕里佔據新地前在某處登岸各兵並佔領炮台一所土軍並末抵抗　（羅馬） 
要聞一 
　　寗垣兵匪暴動詳情 
　　寗垣匪徒搶刧已記昨報兹將關於此事之通信及西報之所記載彙誌如下閱者請參觀之可也 
　　南京通信云江寗省城内於十一日夜間十二句鐘起贛兵忽然暴動肆行掠劫始由花牌樓一带迤邐搶至儀鳳門爲止店舖各户受害者不計其數該叛兵均頭带軍帽身穿號衣手執槍械明目張膽毫無顧忌凡被搶者細軟金銀先爲該叛兵搜括遺剩粗笨由土匪流　 
丐繼續攫去故無不粗細一空 
　　當叛兵土匪人室時聲勢異常兇横商民均聽其所爲不敢稍與抵抗故被傷人口尙無聞見亦不幸中之幸也 
　　貼近儀鳳門内有津浦鐵路局員邱姓挈眷賃屋居住其間邱本巨宦後裔珍藏骨董首飾衣服不少均被搶掠一空磁銅玉石之未便携带者亦遭擊損聞其家所雇之老嫗手指上有踱金戒一枚若輩瞥見逼令除下 
該嫗拚死不從幾被置之死地幸主人見難理喻恐醲人命急命老嫗將戒交付願代賠償始得出險據邱姓告姓人親見搶兵軍帽上有口口字樣 
　　邱姓同居有曾人日本籍之華人某君新携日婦來寗賃居所带金飾銀洋悉數刦去刻下某已禀請日本駐寗領事與當道交涉要求賠償 
　　贛兵起事時冐稱粤軍因之粤軍大爲切齒一面出隊勦辦一面派人堅守城門不許擅啓是夜下關一带之得免波及實粤軍之力至天明粤軍復四處大索搜有贓物者卽時拘捕至午飯時已獲一百餘人惟各城門門禁極嚴商民之逃出者祗准 
一人並不許携带物件 
　　贛兵迭被拘捕益銜恨粤軍圖謀報復本日（十二日）午後聞竟在城内勸業會埸 
左近奮鬭如臨大敵未知確否 
　　十二日午前寗省火車本不開駛適到有長江下水輪船裝來湘兵一千餘人黄留守當即飛調人城協助彈壓故火車復開至下關裝運 
　　下關江面停泊之外國兵輪自聞警信恐叛兵出城擾亂紛紛預備登岸保護洋商幸黄留守防範嚴密不久卽消弭無事否則一經外兵干預此種問題又難對付矣下關商號居户大受驚慌有將銀錢裝運外埠者有挈眷避往滬上者途中絡繹不絶滬寗火車每届開班無不擁擠異常而商埠局門首亦有警兵持槍站立一律戒嚴至於馬路中則車聲轔轔蹄聲槖槖戒裝兵士熙來攘往意終日不息 
　　南京改進會致黄留守函云（上略）昨本城公民代表上謁承面允對於地方治安擔負完全責任乃昨夜十一鐘起至六鐘止軍隊數千人搶刧商民數百家直至天亮從容席捲而去所謂治安者何在所謂完全者何在且一夜如此萬一夜夜如此民何以堪方今列强對於國家尚未承認倘因此引起干涉大局何堪惟有仍請擔負完全責任以前之事如何切實懲辦賠償以後之事如何切實保護防守仰請明白宣示答復不勝切盼 
　　中法新彙報支十一日下午南京城内已見有變動形狀至晚十一時徳領事署附近有身穿黑呢軍衣之兵士在彼團聚約二刻鐘愈聚愈多人聲嘈雜未幾花牌樓及公園等處卽報火起人民均携物逃遁匪徒數十人在北門橋一带乘機搶刦勢甚洶洶幸各部軍隊防範甚嚴彈壓得力當塲斃匪多名並拘獲五十餘人亂事隨即敉平火勢亦經救滅現今調查焚去房屋不過數十間城内外西人居民俱慶無恙目下留守府傳令戒嚴凡街市緊要之處均派兵士及巡警駐守被焚處所亦有大隊駐紮各城門仍未大開僅容步行旅客出人各市商店開閉參半惟點心飯店等則照常交易城南半部平字如常查此次擾亂全係贛兵數約一千人目下憲兵仍在各處密捕亂兵云 
　　字林報南京電云此次亂兵雖搶刧多處並未擾及外人產業及各國領事署粤軍頗爲勇武圍住亂兵約一千五百名除擊斃多人外尚拘獲不少餘兵盡行降服所搶贜物大半追回 
[内外新官制記聞]  
　　聞外官制草案前由唐總理带往南京交參議院核議其内容原定有各省暫設地方行政都督並仿部制設各司每兩省共設一會計分院俾監督財政直𫖚於財政會� 
計院又行政裁判院亦有間省設立分院之說 
　　又民國内官制大綱早經唐總理會籌釐訂聞大總統以成立臨時政府萬難再緩擬俟唐總理到京卽先將内官制發表候北京參議院開院後再行追議修正除電商唐總理外並已交令署外交總長胡推德内務總長趙秉鈞陸軍總長叚祺瑞預行改正一切 
[中政府續借比欵]  
　　某西報云比國公司英代表勞生君昨日在滬簽定續借英金二百萬磅之草合同目下並在商議交付大借欵事宜聞其條欵將與第一次相同該公司今已在滬交銀一百萬兩華俄銀行並未叅與此事蓋俄國加人銀行團問題正在討論未决之故聞比國公司第一次借款全憑中國信用並無抵押其原因以英法抗議不能以已經押出之張家口鐵路再向他國押借欵項中政府已經承認故也 
　　比公司今日（十二日）在滬交銀一百萬兩並在京交銀一百萬兩共計二百萬兩此數不在前次借欵之内其底藴此間無從探悉勞生君現在滬辦理此事 
[京都短柬一束]  
　　星期五日大總統曾會晤英美德法日俄比七國駐京公使密議約兩小時之久係爲借欵問題聞當日曾與各該公使訂立信約署外交總長胡惟德亦隨簽字其内容或謂係定期交欵之事 
　　大總統於初四日晚間與胡惟德及籌備處各股員等討論委任出使各國專使及各部次長問題議約二小時聞交通次長一席仍擬委任梁士詒其駐美專使唐總理推舉伍廷芳一說亦將有更動　 
　　臨時政府委任各員紛紛不願就任一時頗有才難之歎即北京参議院秘書長一缺亦極糾葛大總統本擬仍委金邦平金力辭又擬改委李家駒李亦不就近聞又擬委任汪榮寳而汪亦並未承認故目下尙在未定之數 
　　初四日大總統曾致東督趙爾巽密電一通探其内容因近日各報紛載宗社黨散布京津密謀起事雖未盡可信然就亦未盡無因故特 
 
 
 

Page 3

 
 
密電趙督詢問此事是否有因并飭約束各軍隊免爲奸人煽惑 
　　北京兵變商民慘被焚刧袁總統曾有撫恤之議惟被搶各户間有以少報多者一時頗難清查聞該商民等近因撫恤之款多少操諸政府未便争論又聯名呈請一律照賠際此財政支絀且恐各處援例政府未必遽允其請也 
　　民國成立大清銀行改稱中國銀行一節早誌前報乃遲之又久仍未實行聞北方多數股東恐新舊交接之時易於混弊要求清理後始行更名以該銀行糾葛之多唇舌紛争日後難免也 
　　京師民政部前因謠言四起頒布戒嚴令人夜後各街栅欄均行關閉惟於市面及小民生計上影響甚大且如此辦法轉足使商民疑懼謠諑終無從消滅近趙首領議將此項戒嚴令取消令巡警愼密查察聞不久實行矣 
[卾垣歡迎孫中山續誌]  
　　武昌訪員初十日函云前任臨時大總統孫中山君原定初八日午後乘聯鯨兵艦來鄂故鄂省軍政紳學商民各界均於是日午間齊赴平湖門外江干迎迓當日接南京下關海軍司令部來電云孫先生因事在寗稽延初七日九時始啓椗上駛如沿途不停泊初九日上午准可抵鄂歡迎人員得此信息遂各散歸訂於初九晨再行出城迎接至初九清早各界結隊出城者不下二萬人平湖門江岸地窄不敷周旋乃移至相連之文昌門江干竚立下午一點鐘得青山砲台司令官來電云已測見孫公座艦及隨扈之建安湖鶚並鄂省派往下游恭迎之楚有裕川四艦黑烟縷縷鼓浪而至於是各界首領代表均命歡迎人員注意整肅衣冠俄而汽笛鳴鳴青山礮台接續鳴砲二十一響各艦已銜接進口一時江岸軍樂齊奏士民謳歌僉云孫先生駕到矣不十分鐘各艦陸續在織布局前碼頭下椗黎副總統派往歡迎之代表孫武蔣翌武等即鼓小輪至孫公座艦迎請登岸岸上軍樂聲號聲舉槍聲拍掌聲相繼而起孫公偕隨員二十餘人聯袂上岸兩旁歡迎者皆舉手行禮孫公左右手並舉答謝當在織布局前廳小憩各界争前瞻仰肩摩轂擊擁擠非常須臾孫公登馬車與劉君誠並駕入文昌門軍樂之聲又作在前引導者有都督府傳騎隊次則軍務司所派这馬步隊數營教導團消防隊爲之殿後隨從人員一律乘馬兹孫公之二女公子及顧陶朱三女士係坐馬車歡迎人員中有須趕回都督府招待者多繞道至平湖漢陽二門以期先到孫公所經長街各地兩旁舗店民房皆結綵懸旗且有燃燭焚香於街前以表敬忱者一路老幼夾道瞻仰光顔途爲之塞孫公命御者緩辔凃行過南樓有洋裝少年手執快鏡攝影及抵都督府黎副總統已率同各司長各顧問參議及中級以上軍官排立大堂以下二門以内脫帽歡迎孫公一一周旋畢與黎公握手同詣會議廳茗談隨來人員及鄂省軍政各界上中級官長均列席陪座三點鐘在會客廳開餐讌會筵散在顧問廳前合攝一影以誌紀念聞孫黎雖係初見情誼極深均恨相見之晚談次論及武漢建造紀念鐵橋事孫公力表同情深盼速成以誌不朽又暢談民國建設要政及社會革命之手續黎公本欲留孫公駐節本府因同盟會中人力請乃於七句半鐘命駕往前鹽道署駐節（鹽署即同盟會支部辦事處）由軍務司派步兵兩營馬隊一排前後守護聞孫公原定盤桓五日現因亟欲回粤調停争端擬 
只勾留三日即起程往粤暫不赴京刻正今日（初十）在武漢參觀各報館並赴漢口各界歡迎會歷覽漢陽漢口戰地昨日（初九）都督府已傳武昌各報社預備歡迎矣至隨從人員有胡漢民汪兆銘景耀月陳漢元章行嚴劉誠程明超劉迫仁及女公子等二十餘人 
[蘇議會陳請暫免寧屬米糧稅]  
江蘇臨時省議會議員陶保晉等以寗屬大江南北灾重兵多民食不繼非暫免米麥糧稅不足以保治安特在會提議其陳請書云寗屬近數年來灾荒迭見民不聊生加以去歲民軍起義金陵光復較遲商民轉徙流離已不堪其苦各省北伐之軍旋雲集大江南北維時各軍派員分往各邑四鄉募集粮餉米麥來源爲之告匱以寗屬偏災之地驟添一二十萬軍人分食此間米糧何以爲繼
現在飢民遍野老弱者溝壑黠悍者挺刃人民困苦顛連不堪言狀乃者華洋義賑江皖籌賑中外人士方汲汲皇皇急謀拯救吾江蘇議員豈能置千百萬灾黎於不顧但寗蘇情形不同目的自難一致以水災論寗屬災區較廣亦最重與蘇屬少數外縣被灾情形不同以兵災論始而攻寗繼而北伐各省援軍羣集大江南北即蘇屬軍隊亦且赴援此寗屬被兵情形又與蘇屬不同有此相異之點若必寗蘇一律暫免米稅不無稍有窒碍况江南食米江北食麥平日皆仰給外省並不取給於蘇一遇偏災無不以免稅爲救急之策爲目前計若不熟權利害勢必釀成大故有碍治安特提出緊急動議爲大江南北千萬災黎請命籲懇都督專電寗屬各縣飭令暫免米麥雜粮稅三個月以濟民食一面仍查照本届議决禁米出洋案由都督　令各屬查禁出洋以免漏巵議員等不能以寗蘇情形不同安於緘默用特聯名陳請即祈議長核奪施行 
小說 
[俄王之偵探] 　（四十九）　（無名） 
　　密烏蘭爾倉皇向我說道葛蘭先生今日樹林裏的怪事想你早已知道不用我再說了余答道正是我已知道了但是我願你將這事始未告訴於我我今日一日在登弗離因此莫知其細這死的究是甚麽樣你密烏蘭爾面色慘變答道這是我們也不知道的余道我聽僕人台維斯說你已在此等我多時了心中甚是過意不去其實你各事問我只須寫信來呌我好了密烏蘭爾道只因我一個人要見你所以我自來此不使家人得知我也不願你舅母等知道所以不教他通報余因低聲說道你有甚麽要事特來看我我有可以效勞之處麽密烏蘭爾道正是求你相助我今有一極重要之事我又没有一個可信之友故特大胆至此求你相助余道承你相信感激萬分倘若你自已的事我必竭我心力以相帮助密烏蘭爾兩眼視余盡現懇切之色向余說道我知道你能爲我盡力我甚謝你說時神光奕奕美氣襲人余幾爲其所迷惑此時兩人均無言相對密烏蘭爾兩唇微顫似有欲言不言之狀余又低聲說道我已預備助你只要你告我何事密烏蘭爾躊躇道我怕我告訴你後你必甚爲詫怪或者不肯允許我了余笑道我如何知道須俟你告訴我後我好回答密烏蘭爾道我所說的便是來納克樹林内被人謀殺之事說時聲音带着恐懼的樣子 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[海州事談]  
海州兵匪擾亂後地方秩序尙未恢復現由省會議决海州直隸州劃分兩縣一爲東海縣一爲灌雲縣經蘇都督公布後即委任金詠榴爲東海縣民政長沈臧壽爲灌雲縣民政長並撥兵四百人分駐到海聞海州自治公所及商會各派代表來蘇敦促金沈兩民政長尅日赴任詎十三日東海民政長金詠榴具呈莊都督堅請辭職並將委任狀繳還聞沈臧壽亦擬不赴灌雲辭不受任云 
[陳排長准予卹賞建塔]  
陳排長佩南前因勦匪陳亡迭經常州政界先後呈請卹賞建塔業經江蘇都督批准兹將其批詞彙錄如左 
　　據禀請卹賞剿辦漕橋股匪陳亡官兵一節查陳排長佩南等爲地方死難其情可憫陳排長一員應酌給卹賞金三百元兵士一名給卹賞金六十元以慰死事而策將來所有卹金即由常軍司令部籌發仰即遵照辦理此令三月二十三號 
　　呈悉陳排長佩南奮勇擊匪陣亡旣據該鄉董趙衡等禀請建塔紀念應准立案以表勇烈至卹賞一節仰即遵照前令辦理四月三號 
[筧橋匪擾餘聞]  
　　四月初九晚大帮梟匪竄擾筧橋營市已紀昨報兹悉此股匪徒係由半山方面而來巡防哨船在途截阻致被該匪圍攻當塲傷亡三名餘兵棄舟逃人客民草舍（按駐紮大營巡防隊共計一哨約九十餘名而船内連舟子僅祇十人）該匪黨追鹭縱火復被焚斃三名幸拱宸橋游擊水師聞警馳援與陸軍警察同時到場方將該匪擊散拿獲四名解送軍政府經軍法科嚴密提訊並在身伴搜出金銀女飾等贜確爲著匪餘二名係就地土民當時受匪指使來鎭窺探致遭并捕十二日午行一時禀請軍令將該二匪押赴城站正法詎監斬宫一時疏忽竟將附和一鄕民綑解法塲幸軍法科覺察飛騎追回更換訊實之匪一同斬訖 
[蔣都督優奬密探]  
　　杭垣搜殺暗殺黨已誌前報兹悉所獲之沈邦翔沈邦彥弟兄二人此次經暗查員由南京蘇州上海喜興等處追踵來杭當軍法科提訊時該暗查員上堂質証謂其在南京時煽惑支隊各軍及沿途種種秘密情形言之歷歷如繪且並在其庽所搜出印布軍械等件以致二沈啞口無言直供不諱並言同志若干人如何布置如何設備業已定期某日起事以推倒都督爲目的訊以何人主謀則日周成吉（按卽現任第二鎭統制周承菼之介弟充都督府軍學科員）問官大笑日周君係本軍府密探此案即其告密今與汝輩所供若合符節足徵奸謀確鑿二沈聞言知爲周所愚弄相與延頸就戮現聞蔣都督以周科員辦事愼密計擒巨憝隠患賴以消弭自應從優升賞以資激勸即日飭知軍政司從優紀功外並令財政司撥洋三百元交與周科員藉犒從者 
[浙省變更法院之手續]  
杭垣審判機關迭經提法司朱文劭司長會同簽事阮君悉心研究仿照前清法院編制法定爲三級四審命名爲省法院地方法院縣法院等名稱内容組織略備嗣准袁大總統命令改爲三級三審名稱亦仍審判廳舊貫故籌備手續槪歸無效開幕亦因此愆期現聞蔣都督以法律爲人民保障機關不宜久廢迭次令催該司長會同省法院長陳鴻道君查照中央令行定爲三級三審並參酌就地情形人民習慣妥速籌備以資成立兹聞陳院長已將草擬規則提出專案呈請都督咨交臨時議會一面限一星期内暫用原擬三級法院先行開幕 
[贛垣魚鱗片片]  
　　嚴拿方統　贛垣陸軍步隊二標統带方先亮業經嚴缉在案兹聞於四月九號午間承緝軍隊偵得方氏尙未出境匿在上水巷尙義試館之内當時號召隊伍分駐要隘馳往搜捕仍未就獲惟附近居民因此大起驚慌兹將李督與袁大總統關於此案要電探錄於下南昌李都督支電悉方先亮膽敢勾結匪徒擾害治安已電飭各都督一體嚴拿矣仍希嚴密山防範維持秩序爲要大總統陽印北京袁大總統鈞鑒陽電敬悉贛省自方先亮逆跡敗露後軍警力爲防範地方業已安静請抒厪念贛都督李烈鈞叩 
　　編練成師贛省陸軍隊伍額近兩軍業經李督於四月一號起遵照中央頒發給與令實行减餉裁汰老弱預備潯贛自五月一號起編成兩師所有省軍各標偵探隊均於四月九號各給恩薪十二兩分别遺散惟各偵探多屬光復有功之目兵補充現由各標統带會銜要求李督轉補兵額以免閒散而示體恤李督尙未答復也 
　　馬督苦况前督馬毓寳君在贛交卸後各界首領原議共籌三萬金以爲酬謝嗣因議會不肯承認改送川資四千元馬督辭而不受現在上海來電頗以景况不佳貧病交加爲言聞此間軍隊頗欲匯款維持以盡舊誼乃各界首領多有擱置不問此事恐成畫餅也 
　　保護鹽船贛財政司致尋關電云九江關監督糧餉局府知事同鑒頃奉都督李發准湖南譯都督電開湘鹽缺乏前派員赴淮雇輪拖運業經電請保護兹據該員電稱經過各處間有扣留鹽引情事又據運商禀沿途裁銷課本無着湘岸運道遠於各省民食餉需萬分危急斷難堪此意外損失嗣後湘岸鹽船駛過貴境務乞電飭沿江各埠保護放行等因查現在大局平定運鹽各有引岸經過他省萬不得擅行截留除由都督復電外務飭沿江各關稅局以及地方官遇有各岸運鹽過境一體保護施行勿任裁留爲要贛財政司印 
[武漢防範宗社黨]  
　　漢口大智門車站拿獲私運槍械一案現經武昌高級審判所將該華犯分别研訊當道以此案牵涉外人極爲愼重故每次審訊時均極文明該犯等亦恃有洋人爲護符不稍露實至意人在該管領事署所供祇認私販圖利並無交接黨人情事而武昌偵探則謂該西人等確係宗社黨一派查得該黨由長江轉運軍火往京已數十次又探有漢口俄租界迎賓旅舘内所庽之趙某等三人係旗人松海昆景培雲等改名該旗人等前在鄂省陸軍學堂充當教員現在日與軍界人等往來行動詭秘可異似與此案有關故日來偵探稽查之謠滿佈租界之内彼三人一舉一動均燭照無遺如果偵探得實即行逮捕 
　　武漢地方近日謠言極衆黎副總統以此項蜚語必有奸徒暗中揑造希圖擾害治安牵動大局現車站搜獲槍彈旣與宗社黨有關猶恐該黨匿跡武漢煽惑軍民致生意外之變亟應嚴爲之防以遏亂萌業已飭知巡警廳長分飭各警署注意查訪謠言之所由起隨時出示解釋以免民心惶惑其有敢造不經之謠言者無論係何等人物著巡警立時逮捕並以旅館客棧最易藏奸着責成各署警長按日親詣調查所有庽客分别向辦何事今有何謀詳細登記清册每五日報都督府備查以昭愼重 
[鄂省緩辦公債票]  
　　鄂省近因財政奇絀擬暫借外債以濟眉急近有黄紳昌谷在都督府上條陳云借外債不如辦公債請以本省錢漕稅契抵借地方紳富公債其辦法係按照地方自治所查富户有財產二萬元者派認一千元之公債凡居住鄂省三年以上之他省人亦一律派認預計可募集六百萬元常年五釐息一年以後用抽籤法分還一成期限十年還清黎都督以事屬加重人民負担是否可行爰令議會議復核辦昨經議會財政股開會審查僉以倡辦公債洵屬目前要圖惟本對於財政用途尙未能施行監督民國基址初立信用未必完全强迫推行諸多窒礙故决議須俟國會成立定有通行章程再行辦理此時應從緩議 
[鄂渚近聞錄]  
　　明末偉人熊襄愍公廷弼前經鄂紳請於前清卾督以省城之黄龍寺改建熊公專祠業奉木主人祀適遇鄂軍起義該祠祭祀遂廢兹鄂内務司以前清禮典所載鄂省各祠廟急應分别存廢特開單呈請黎副總統核示熊祠亦在開單之列黎公以襄愍志在忠明征滿該詞自應繼續奉祀以揚忠節而重鄉賢並飭内務理財二司月給銀八兩令其後裔熊宣奎具領以奉祀典 
　　黎副總統前派陳君學虁往省實地調查近陳君迭次由奉來電申明趙督並無反對共和舉動黎公又以趙會拘留黨人數十特電飭陳君轉商趙開釋以期化除惡感頃得陳君復電如下副總統鈞鑒有電敬悉此間黨人頃晤趙督據云均已開釋惟聞武昌模範監獄拘留旗人尙有多數如果屬實應請釋於則彼此感情更當融洽學夔鑑日起行取道南京回鄂餘言面陳學夔叩 
　　鄂省軍務司經理科第三工廠總理胡曉山去冬曾向漢口禮和洋行訂辦元色厚呢二十件計價銀萬餘元祗陸續取去十五件下餘因價銀未交需用已足遂置之不要經該洋行屢次函催該司科工廠出貨均無片紙見復該洋行乃函飭都督府索賠都督當飭軍務司查明具復聞軍務司以胡總理與該行所定之呢甚不合用旣未立正式合同該行斷無强以必買之理爰禀復都督請據理嚴駁現該行又請該管領事交涉矣 
[唐都督佈告黔紳之要電]  
　　新任黔都督唐繼堯君整理内政擒治匪黨不遺餘力昨以黔省承凋敝之後深憂叢脞特電告旅居各省公正黔紳請其各盡忠告以免償事兹錄其電文如左 
　　南京中央軍司令官李君俠璜探送楊君曾蔚尹君碩權曁劉君積之謝師團長西藏幼君張君藻林葉君杳石黄君裴章顧君小齋瀘州李旅長翼亭張君青團雲南沈君石荃殷君叔掦羅君鎔宣姜君聘臣鈞鑒滇軍北伐抵平彛因勦辦土匪休息數日人黔後各界人民控告甚多皆燒殺淫擄案匪類早聞風遠颺抵安順時父老牛酒犒師謂口口歲陰曆正月十日至貴陽紳耆出迎團防統带劉如周胡雲亭均表同情惟都督趙德全同黨藍鑫葉占標謀抵抗因勢孤潜遁滇軍人城鎭撫解散公口改良政治機關人民安堵市面照常查此次黔省糜爛亡達極點公口林立軍界規律全無省垣一夕數驚度日如年繼堯不得已勉順奥情權任黔省都督力棉材薄尙望諸君時賜箴規免致叢脞云云 
[皖江新記事]  
　　請撥學費　日前孫都督以皖省所有大小各學堂亟應早日開辦因通令各州縣依限遵照辦理昨有蕪湖南岸學校校長黄某因該校經費全恃鳩江書院田租及雜捐爲該校常年人欵現值兵災之後田租捐款均皆停止擬在安徽米厘項下按月撥銀二百兩以資挹注特呈請省議會轉咨都督批准立案云 
　　將設幣局　省垣自遭潯軍搶刧後以致市面蕭條加以銀銅各幣非常缺乏若不開局鑄造實屬難以周轉孫都督擬在皖垣開設鑄幣局鑄造龍元銅幣藉資維持市面日昨已委吴君振黄充任局長現正籌畫一切大約不日即可開辦矣　 
[川鹽改革談]  
　　中華民國四川鹽政部爲通告事照得川省自反正後軍政府首先改革鹽政破除引界行就場收稅之法良以去繁就簡恤商便民而謀鹽業之發達也本部職司𪙉務亟應仰承斯旨力求� 
進行規一勞永逸之良圖以副此千載一時之盛舉乃聞各廠井灶商人間有涉於拘墟之見者謂引岸一除銷塲恐滞或被鄰廠侵占於是執舊法商運商銷之說者有之請飭官運岸商購銷者有之總之意在保其原有之銷岸而欲本部設法維持不知鹽法處極窮時代不就本原上通變决不能開久大之利源弊竇因苛細發生不從綱要上廓清决不能蘇疲敝之民命試據前比專制鹽法言之旣計口以授食爲之歲定額引指廠配鹽招 
商運售責官督銷復慮供過於求致滋浸灌并灶興廢亦令報部而制定之其酌劑盈虚權衡護持所以保銷塲顧課稅法意不可謂不周無如人口歲增額引不敷民食岸商藉引挾私之弊以生私梟亦緣是而起與商争利矣且其初定引配廠往往遠近倒置順逆違勢吾蜀隨處產鹽鄰近鹽場州縣之引岸先爲私販充塞於是岸商日困百弊叢生改代租引莫可究詰馴至引積課懸勢重難返地方官負督銷經征之責不得已請將課稅歸丁苟且一時未幾各屬相率效尤其毗連歸丁引岸亦爲票鹽侵越而鹽法愈不可問至同治初元而已極矣清川督丁寳楨於是乎有滇黔邊計官運之設若以保持銷場而論官 
運似更密於商運鹽歸官運沿途盤騐不能挾私一也各岸設分局責印委督銷處分加重二也鹽運到岸如發行商領售復厚予商利俾自竸争三也招募營勇專緝私鹽緝私局卡設及鄰省四也其於疎銷增課爲鹽廠保護銷場亦可謂不遺餘力矣岑春煊踵而行之改辦計岸官運一守丁寳楨成法而近年官運仍復銷滞滇黔邊計奏銷原係隔綱造報是甲年之引課丙年始收齊入銷比來更套前搭後每届奏銷時各岸未銷之鹽未征之課幾及半綱若計岸官運則并原有額引七千五百道亦復銷不足額三關在富榮兩廠挂鹽年减一年是其明證即已挂之鹽因銷滞阻運隹積如山是以各廠皆同受此束縳也業井灶者無不知之此其故雖由頻年迭次加釐價昂所致而其原理實不盡在於此試舉吾蜀產鹽最富官運最多之富榮犍樂四廠比例而申言之查計岸官運之鹽下游則配富廠上游則配樂廠至今各岸銷數無一不疲雖運司派員督銷撤參玩視鹽務之州縣竭力壓制終難収效然此猶可謂計岸官運各屬多與行票州縣接壤民樂食賤也又查滇黔官運之涪萬等岸存積犍鹽之多常壓官本約百餘萬蓋緣犍廠官運之鹽灶商以小灶鹽攙雜捆運爽砂走膽質脆味劣岸商不願領銷囤積至此幸官運有此鉅金代爲賠累若商運如此則早呈請改配矣何能擱此重本耶然此猶可謂犍鹽與富鹽同一銷岸相形見絀也又查自流井之鹽本爲吾蜀冠然其運行黔省者同以火巴爲適宜近年井火不旺則以炭巴添配運銷而黔省行商以巴炭焦脆陸運顛頓易碎而多折耗且成本較火巴爲貴不願領銷仁綦兩岸積存炭鹽甚夥使黔民有食淡之虞遂令粤私乘間侵越雖有官運專制之法亦何能保以上所言立法之嚴密若彼行法之失敗若此何哉專制壟斷祇顧國帑罔恤民艱故積久而公私兩敗就塲収稅重舒民困兼裕國用故推行而上下交益孰得孰失何去何從必有能辨之者至井灶諸商欲保銷塲只一不二法門日各求諸已而已矣蓋此後之鹽業皆在自由竸争之中適用者存斯言不易但於鹽質務求精良運道務謀利便煎本務思減輕設商會以研究之聯同業而整齊之痛除前此倚賴性質力與勝已角逐則匪惟可保舊有銷場并可擴充新岸庶不負千載一時也今雖借富榮犍樂四廠比例言之其實吾蜀鹽塲欲謀發達者胥視此矣爲此通告四川各廠井灶諸商勿拘陳迹共贊新猷以規取將來自然之美利本部有厚望焉此告 
[船政處招考學生]  
　　福建馬江船政局長沈君自接辦以來整頓不遺餘力兹聞將舊有前後兩學堂合併作海軍學校再行招考學生分作預備尃門二科豫備科以三年爲限專門科内分製造駕駛管輪三門以四年爲限考取名額畫定一百八十名本府屬曁外府外省人旅居閩垣者以一百一十名爲準尙有七十名留爲考取外府屬及華僑之額數已定於三月三十一號以前在宮巷關帝廟報名候考並聞考取之後該校按月只收膳費三元六角並不另取學費俟一學期甄别去留後即將膳費豁免且所有紙筆儀器及洋書籍等槪由校備給以示體恤是亦培育人材之一道也 
恤是亦培育人材之一道也 
 
 
 

Page 7

 
 
本埠新聞 
[漢冶萍股東大會記]  
　　四月十三號卽舊曆二月二十六日下午一時漢冾萍廠礦公司開股東大會到會者三百八十人 
　　首由董事王子展報告云據辦事員報告本公司辛亥年營業不如庚戍年遠矣初則各省鐵路因風潮停築鋼軌銷埸不暢繼則武漢起義漢廠萍礦不能工作結至八月底爲止共售 
　　生鐵　七萬七千七百五十六噸價洋例銀一百九十萬零九千八百五十一兩六錢三分 
　　軌件　二萬三千四百九十一噸九百三十三記羅價洋例銀一百二十四萬六千一百八十三兩六錢九分 
　　銅板等　一千三百七十四噸九百三十八記羅五價洋例銀八萬九千六百八十八兩二錢二分 
　　煤焦　價洋例銀二百五十七萬五千二百十六兩 
　　共收銀五百八十二萬零九百三十九兩五錢四分 
冶礦結至年底爲止共售 
　　礦石　價洋例銀二十一萬三千六百七十九兩四錢一分 
　　總共收銀六百零三萬　千六百十八兩九錢五分 
　　查庚戍年進欵收銀七百八十一萬餘兩兩年比較辛亥所差多矣尤可惜者因各省鐵路紛紛開築本公司籌借鉅欵添　添機出貨正可加旺而經此頓挫損失甚大就一國大敷而言如前清之秕政變亂自在意中今民國基礎已定凡我商業失之東隅者有收之桑榆之望而就本公司去年以來營業言之則關繋實非淺鮮也目前最要者改良本公司之組織統籌全局之金融方能進行本公司事體重大衆擎則易舉獨力則難支現接總協理函電辭職董事等照本公司章程亦已期滿應再另舉公司此後之進行辦法應俟新董事籌畫惟董事等雖已期滿退職而在公司辦事有年略舉所知奉告股東以偏研究據董事等愚見本公司現應重新組織辦事機關公舉董事九人公共擔負本公司完全責任不再用總協理名目由董事公共選派總副經理歸董事節制總副經理以外應如何分科及應用科長科員幾人由總副經理保舉由新成立董事核定公派節制於總副經理均在總公司辦事藉收統一之效至於廠礦擬各派坐辦一員由科長會同總副經理保舉由董事核定公派歸科長節制此擬改良組織之大概辦法也董事機關定後第一要事卽爲統籌全局之金融以便進行本公司結至去年八月底止約該銀三千三百萬兩（現正調齊各處帳目趕辦辛亥年該存收支賬略）内除股分銀一千三百十六萬元約合銀九百三十餘萬兩預支生鐵鋼軌等價約銀一千萬兩可以貨物陸續相抵外約該内外欠欵一千四百萬兩（三千三百萬兩爲該廠礦機器爐座輪駁以及各項產業爲存以存抵該有盈無絀）類皆重息之債宜早籌借輕利之欵歸還以輕公司擔負此外尙須另籌鉅欵就交通便利之區添設新廠以顧銷路查漢廠目前煉鐵爐大小三座煉鋼爐六座每年可煉生鐵十三四萬噸内除煉鋼六七萬噸外所餘不過六七萬噸不敷銷數尚鉅照目前銷路約需煉鐵三十萬噸方能勉應主顧且必出貨多而後成本輕獲利方厚此所以必須另籌鉅欵添設新廠之理由也本公司原定先招股分銀二千萬元現擬招足股本三千萬元爲還債添廠之需不足之數擬請政府設法維持此統籌金融之大概辦法也查美國有鐵路二十四萬餘英里除車輛橋梁車站义軌等不計外祗以鋼軌及軌之附屬品而論每一英里需用 
　　每碼八十五磅軌（現歐美榦路用每碼一百磅者居多）一百三十三噸五七 
　　魚尾版　九噸三五 
　　枕釘　　二噸五三　　螺釘　　○噸七八　 
　　共一百四十六噸二三 
　　二十四萬英里需用鋼三千五百餘萬噸漢廠年出鋼貨不及十萬噸約需四五百年方能造此二十四萬英里之鋼軌况中國及新疆滿蒙　之幅員大逾美國數倍耶况鋼軌以外之車輛橋梁等等尙不在内耶卽以鋼軌三千五百萬噸計連附屬品通扯計算每噸約價銀五十五兩三千五百萬噸需銀一千九百二十五 
兆兩中國不能自造則須購諸外國以四百兆人計每人損失銀四兩八錢一分零此僅鋼軌一項漏巵其他無論矣美英德大廠之資本自數千萬以至數萬萬一國之中大小數十廠自非中國一　可幾然漢冶萍有煤有鐵百年取用不竭若國人以全力北舉之　美英德大　争　於包界其利國利民爲何如耶本公司有志未逮質諸股東定必贊成惟目前廠　尙恃修理湘鄂運道京尙多阻難除大冶外一時不能出貨而急債四邊修復需欵 
此則本公司所最爲　躇者也 
　　次請各股東投票 
　　次王子展陳說公司股額原定二千萬元查現在股份只有一千三百餘萬元須添招新股湊足三千萬元方能修復舊廠早日出貨並籌備營業進行又宣布上年官利由董事會議定發至上年停工之前一日爲止（上年八月十人日爲止）須俟籌到欵項再行定期補給 
　　次沈叔逵演說不能招股後再補給官利蓋以其以新股欵補發官利乃是挖肉補瘡不如將補給官利一節取消 
　　次張子莊演說不給官利招股必不能踴躍公司旣無欵可發不如將停工以前應發之官利塡給股票作抵全體贊成 
　　次由各股東公舉周金箴先生監視開筒舉定董事九人趙竹君二萬四千九百二十八權盛杏　一萬七千八百六十五權楊可城一萬五千一百五十七權聶雲台一萬三千六百四十七權王子展三千九百五十九權沈仲禮三千四百六十四權何伯梁二千二百十一權朱葆三一千九百五十一權袁伯揆一千五百四十權又舉定查賬董事兩人朱志堯三萬六千二百三十四權楊翼之三萬零六百九十六權 
次搖鈴散會 
[集議借債放賑方法]  
　　團體聯合義賑會昨日分布傳單云敝會得唐少川總理命以政府名義召集各團體舉辦臨時公債票將所人欵項悉數撥振災民其利息由政府擔任等情爰擇於陽曆四月十五號（卽陰曆二月廿八日二時）假張園開會集議舉辦方法除請唐少川總理伍秩庸君爲臨時主席外届時務祈各團體曁各界諸君惠臨是所切盼 
[電催豁免米麥稅]  
　　蘇省各麥稅問題屢經滬上民生國計會等開會集議要求豁免均紀前報兹又由民政總長電致江蘇莊都督請卽宣布電文如下免捐米麥一案未識會曾否議准頃商會代表陳潤夫君等函請電求都督恩准照免鄙見此事如議會已准乞卽宣布厪其未允亦請都通融特准豁免從多數人民之請議員亦當諒我公之德意也鍾珏叩元 
[蘇都督劃清蠲免錢糧之界限]  
　　江蘇都督莊君於四月十一號出示瞻諭云本年三月十一日由京電局轉到袁大總統令有中華民國元年以前應完地丁正雜錢糧漕糧實欠在民者皆予除免等語查江蘇去年經省會議决除將舊欠及被兵被災之區分别蠲免外其成熟田畝照額減征迭經通行在案袁大總統所准除免者　以辛亥年前之舊欠爲斷核與本省前定辦法無異卽於十四日電復袁大總統並通令各縣民政長遵照兹奉袁大總統敬電内開寒電悉前稱中華民國元年以前應完地丁雜錢糧漕糧漕糧實欠在民者係指民國元年以前已於前清宣統三年造人奏銷實欠在民者而言其辛亥年應完錢糧征收期限須至民國元年夏間方行截數不得謂之實欠卽不在免除之例因前清舊例各省應完錢糧均於奏銷之期方行查明實欠在民之數而奏銷期限多在次年夏季卽前清宣統元年普免錢糧亦以光緒三十三年應完之數造人三十四年奏銷實欠在民者爲斷現在民國各省征收錢糧在法律未定之前自可援證舊例以爲解釋免滋誤會除通電聲明外此復等因奉此合行出示曉諭仰各地方人民一體知悉 
[福開森並非代表]  
　　文匯報云兹有某君函致本館謂福開森君之赴華盛頓外間謂其代表中國參議萬國紅十字大會實則福君赴美非爲此事中國派員與議一節曾於陽曆三月二十三二十四兩日由上海紅十字會總會與袁總統商定辦法舉駐美華使張蔭棠君爲中政府代表及黄君爲上海總會代表數日前已將委任狀寄美并編成會中成績報告書請二君代呈至一千九百另六年紅十字會條約雖經前清德宗皇帝簽押然中國派員與會今實初次現上海會中已匯欵至美以供二君之費用矣 
[强盜拒傷商團]  
　　前晚（卽十一號）十二時西南鄕長橋港口有盜船一艘盜匪三四十人登岸國刧卽由該處鄉民鳴　告警滬防水師第四　駐紮華涇之各師船弁兵及華涇鎭商團各員聞聲往捕　盜等竟開搶拒捕擊傷商團會員一人（現送上海醫院醫治）旋由營兵與商團各員竭力捕拿黨場格斃盜匪三名拘獲張全生張泉張成榮董榮志馬金生毛老三趙榮生姚有根陸福生王榮華張復生潘榮林等十二名餘均逸去并截獲盜船一只單刀二把馬刀二把手槍一支子彈三粒火藥五包卽由該師船一併解由閔行鎭第四營本部昨經該營長楊管带解請滬防全軍司令部由李統領略訉一過發交滬防第一營研訉究辦 
[各舞台之當頭棒]  
　　民生國計會諸宛明君等呈滬軍都督文云竊維戲劇爲開通民智之利器增進道德之引針何以滬上各　台每以淫劇爲引人奇路而無道德之觀念種柿名目不勝枚舉且易其名以避擊令寔屬風化攸關大碍文明之進步前清時代稗政雖多而淫戲一項時常三令五申永遽瀪止乃自光復以來各舞台甚違法律而日自由日夜演唱肆無忌憚名爲改良新劇實則淫戲化名現當民國伊始移風易俗列國觀瞻何堪該無台等演出種種之淫劇以種社會之禍殃而使文明各國竊笑於其旁也是以敝會同人等除函致伶界聯合會外理合呈請大都督照會租界領袖領事嚴申禁令以端風化實爲德便　　 
　　又致伶界潘夏二君函云竊寰球演劇之舉以期開通民智增進道德爲宗旨故爲各界歡迎列邦注意迺滬上各舞台均以淫劇爲前提丑旦爲元魁此前清之一大汚點也今當民國伊始百務改良惟淫劇一端尤宜禁止以敦風化久知君等爲伶界領袖道德兼優用敢投函鴻案務祈通布各舞台將種種淫劇一律消除使民國日進文明注重道德則有益於社會誠非淺鮮也可否施行仍希裁奪 
[山陽周阮兩烈士改葬建祠問題]  
周阮兩烈士光復淮城遭民賊姚榮澤慘害經滬軍都督提究會同伍司法總長派員訉問定於三星期内宣布死弄疊紀本報頃由姚雨平葉楚傖陳陶怡柳亞盧趙候生高天梅陳漢轅朱少屏 
陳勒生陽惕生王錫民余天遂姚鳳石周人菊諸君發起函請滬軍都督行文山陽民政長飭將兩烈士遺骸遷葬並建立專祠以 
伸表功崇德之意滬軍都督已允照行兹將來往函件鈔載如下 
　　同人致滬軍都督書竊維佳城突兀發忠古之函情明德馨香昭報功之盛典擷淮濱蘋藻標母之墓猶存覘枚里楓林韓侯之祠無恙何况捐軀志士非徒巾幗知人流血雄圖足與淮陰媲烈者乎所宜華表特樹廟貎長垂遷地爲良血不化莨叔之碧大觀在上閣長流　王之丹報稱这方於斯爲美周烈士實丹阮烈士夢桃報九世種族之　遭滿清奴毒害酒一腔俠烈之血增革命史光顏今者沈寃旣雪義憤已伸含笑九京應喜共和之成立流芳百世何憂潛德之函　然而塟以桐棺墨氏之三寸已薄榮之綽楔丹艧之百尺非奢倘使荆棘成叢莫斫墓門之斧扮榆在望難分社祭之樽恐樵牧爲災閱世與蔓草荒烟並没聲靈匪　尋碑偕唐陵漢寢俱堙不令弔古者心傷讀史者懷憾乎夫在國遭難日愍宜膺華袞一字之褒聰明正直爲神不廢明禋千秋之亨二烈士以身徇國非其人歟某等鐵血盟深石交誼切前所請於我公者冀爲二烈士洒其冤兹所請於我公者冀爲二烈士善其後覆盆下逮已回日月之光符有靈能動鬼神之泣二烈士徇義時殯塟不如禮昭雪後祠祭更未宜遲伏希行文飭知山陽民政長盧於陽南門外附郭龍光閣一带選擇公地營造兆域購棺遷塟以安烈士之骸骨於北門内勺湖大悲閣一带選擇公地營建專詞設位追悼以妥烈士之英靈限以兩月爲期必使二者並舉金錢之費准其以正式開銷指臂所需禁其以惡胥充列庶巧炊不患於無米冗食可絶其濫竿將屹立豐碑罄義士仁人之眼涙覘仰崇宇奉紅男綠女之心香碧塍紫陌之間焚紙錢而飛蛺蝶藕月柳風之地（一池綠水藕花月十丈紅橋楊柳風勺湖聯句）弔時魂而喚令威他年宿草成圍已無煩友朋之哭此日初基未構乞莫辭案牘之勞所期四尺封崇長無霆雨崩坍之患尤冀數仞墙立永留爼豆黍稷之罄俾二烈士遺蹟與楚山濯水長存英名偕誠洪陳容並壽繼黄花岡翔遊儀鳳悵望前修從黑　鄕喚醒睡狮昭兹來許共和萬歲烈士之祠萬幕藏　國之光我公與有榮施焉 
　　滬軍都督覆審山陽周君實丹阮君夢桃二烈士矢志請纓乘時投筆義　甫舉横羅无妄之灾覆盆未照激起同人之僨方今姚案定徽寃獄已伸直道猶在人心蓋棺自有定論正深私幸忽奉公函誠以營壟招魂對先烈士而敬禮建祠表義繋後死者之慕思二者於斯同情式洽惓懐江北順效傳檄之先聲　美淮陰庶幾留芳景後世竚看豐牌墓草凄迷　碧血之痕定教社鼓神旗廟貎共丹心不朽存兹美　蔚爲國光率具蕪詞聯布私臆謹覆 
[私賣軍械之罪狀]  
　　滬軍都督執法科判决滿得勝等三人罪狀照錄如下四月十一日案據上海警務長穆函解城外南區獲送販賣軍火犯滿得勝等四人一案當卽詳加研訉據滿得勝供稱山東人年四十六歲在製造局充當護兵前有船塢當巡士之車明章與民說及伊由垃圾柴堆内扒得一槍銹壞不堪現已擦光如有人要可以出售祈代留心云云當與蘇德生說通此事迨蘇介紹議價被探偵悉拘解前來是實蘇得生供稱江北人年三十六歲餅業住高昌廟前有滿得勝與民說通渠友有槍情愿變價適昨日有江北販賣醃肉之某甲欲購此槍由沈士雲介紹至民處復由民轉荐於滿得勝議定價洋十五元槍在車明章家取出去年滿得勝曾賣槍與江北人此次賣槍係第二次所供是實車明章供稱安徽人　四十一歲在高畕廟船塢充當巡士前滿得勝携去舊槍一支到家拆卸螺絲據云係由垃圾柴堆内扒得者餘不知情所供是實沈士雲供稱阜寗人年三十六歲認得蘇得勝者有兩個多月我問蘇得生有槍否買槍人係賈鹹肉姓張餘不知情所供是實總核四人所供情節顯然應下判决查律第三百零一條載稱凡未受公署之命令許可或委任而持有軍用槍砲處四等以下有期徒刑拘留或三百元以下罰金滿得勝蘇得生車明章顯然未受公署命令或委任持有搶砲殊屬不合應照三百零一條問擬惟滿得勝一犯供認販賣兩次自應從重問擬蘇得生車明章擬五等有期徒刑監禁六個月滿得勝擬監禁九個月沈士雲一犯情節較輕業已拘留從寬免擬釋放安業起獲洋槍一桿没収存庫當咨請上海地方檢察廳執行此决 
[商團偵獲盜匪]  
　　浦東三林塘商團會友張雷聲昨在南市陸家浜三角街遇見搶刦三林塘胤家宅祥泰布莊及某米行贓物之盜黨四人卽喝巡士追獲陸圍乾王根泉兩名解至南區搜出印布等物卽送警務公所豫審核奪 
[民生國計會之擴張]  
　　民生國計會會員潘君震聲黄君振華等查得揚州邵伯鎭地方係水陸交通商界輻輳之區爰於該鎭組織民生國計會支部現雖成立未久而人會簽名者已有二百餘員甚爲發達 
[隊官攻訐管带之結果]  
　　滬防第八營隊官馮學連與各兵士控告該營管带王楚雄一案曾由陳都督命令李英石統領查辦呈復已誌前報兹經李統領派員查明於前晚（卽十一號）七時特在司令部開軍法會議先據原告馮學連等上庭申訴王管带劣跡多欵當經李統領逐條研詰均無証據訉之後隊官李華喜李文藻王定安及兵士代表蕭玉成等均稱實因誤信人言願具結從寬免究其餘隊官劉勇忠等亦具結了案惟馮不服誣告卽由李統領按照軍法會議規則革除軍籍先行拘禁呈請都督核辦兹將判詞錄下馮學連生性嚣張誣核上官且犯嗜好甚深身带烟藥着革除軍籍先行拘禁呈請都督控辦第八營營務廢弛部下逾假不責有嗜好者亦不知查察實屬疎於約束濛混上官該營管带王楚雄咎無可辭着罰薪一月記大過一次察看 
[中央演說團上海支部紀略]  
　　胡頤伯余恨海二君在南京發起中央演說團數月來甚見發達入團者已有干數百人長江一带以及蘇杭等處均由同志分設支團申地團友亦有百數十人團中宗旨鼓吹共和主義開通國民智識冀人人皆有公民之資格現身說法煞具苦心孫總統曾書苦口婆心　額贈於總團以示鼓勵昨因胡頤伯君來申上海支團開談話會於望平街二百號到者五十餘人開會時當推田慰農君主席先由各團友歡迎寗總團長胡君次由胡君演說南京團事迨後議决事務所暫設南北兩處外推舉各職員後提議進行方針議决下星期一續開談話會於原處時至六時始散 
[省釋暗殺案之嫌疑犯]  
　　探夥唐阿二在公共租界貴州路被長江積竊陳阿四等開槍擊傷後卽由捕房將嫌疑犯楊榮海王福昌拘解公堂收押在案昨又解案請示經中西讞員盤詰一過以楊等並無關繋遂判一併開釋候示並諭包探嚴緝正兇務獲究辦 
[謀斃船户之嫌疑犯]  
　　遊船老大申登林去秋被同業人福泉等謀斃棄屍浦江迄未撈獲已由屍屬唐申氏控請捕房將同謀之王阿秀拘解公堂判解檢察廳訉究在案昨又由捕查獲帮兇人張巧福拘解公堂請究據　向在法國醫生遊船上爲業與申雖曾相議此事並不預聞判張押候查明再行訉核 
[尹允諧仍交人銀並保]  
　　　滬皖軍籌備處盧星若代表皖省財　局任公共公廨控告前清六霍茶厘總辦尹允　捲　公欵一案昨晨由公共公廨復訊尹延律師徐思義上堂　護旋據周代表投稱被告律師所辯各節均無關繫惟尹所呈摺據内有裕皖官錢局轉繳牙釐局銀七萬餘兩又存銀一萬餘兩殊難憑信請爲察核聶襄　商之德副傾事祜君判尹仍照原判交三萬兩人銀並保候函請裕皖官錢局卽中華銀行查明存　銀數復到再核　 
[滬督對於良之懊惱]  
　　滬軍陳都督批林元　　云溯自上海光復各省軍裝多賴應給故本府設有軍需軍械兩科專司其責復以滬上商場於軍用諸品多有未備故又特派二員赴日採辦而該生始以熱心愛國并謂無須現欵能購到數百萬金大宗軍品殷殷懇請委任本都督以該生出洋留學有年亮曉祖國之艱鉅必能盡人所不能盡之責是以付與委任詎　生計及不此未經赴日之先竟不與軍需軍械兩科接洽旣抵日之後又不與特派員和衷商酌凡所成之事獨斷專行已於辦事之手續未合而所定之毛毯各件到滬後不將定單携回以備交涉率向軍需軍械兩科直接索值幸經軍需科將毛毯檢驗貨色參差價值昻貴且多破舊壞品於軍用不合本應全數退還惟因貨旣到滬姑予收受卽而囑將未運各貨一律退還以勉虧累言尤在耳豈竟忘之乃該生竟違抗不遵且聳同日人取閙用意殊難索解總之餉項絲毫皆民脂民膏本都督責任所在豈容稍有虚糜至於川資一節已經面詰該生爲國民之上流人品何不反躬自咎而又曉曉凟請於國務院無乃太不自矜應卽仍照軍需軍械兩科原議將未運各貨一律退銷母再自貽伊戚仰卽遵照 
[青年會定期演講]  
　　中國青年會爲普及教育灌輸學識起見連日請理化博士費君分期演講電氣與吸力之作用兹定於十五號星期一晚八時專請寓滬商學報界及各團體領袖蒞會聽講並請滬軍都督陳英士君主席昨已分贈人座劵矣 
瑣聞 
[城内]  
　　禁放鶴子○上海縣民政長吴君出示云照得城厢内外電桿林立現當春令時有頑董戲放紙鶴鶴一經纏及電綫實有非常危險卽如前夜電燈公司電綫因被鶴綫紏纏遂致電力過猛損壞電燈甚多虧失甚鉅自應嚴申禁令除知照警務課長轉飭城厢内外各區沿途巡警遇有頑童再放紙鶴卽行拘局究罰並照會市政廳一體出示諭禁外合行出示諭禁爲此示仰城厢内外居民人等一體知悉務各訓勉子弟勿再施放紙鶴致于拘究 
　　民政長批示○催徴吏程德寳禀批據禀已悉周福盛膏店主周阿玉欠捐避匿殊屬非是呈到膏照捐票候卽核銷除名惟該吏旣經墊繳錢十千五百二十五文未便任其負逃應飭詢問原保是否知周下落上緊跟蹤查提到案以憑訉追給還照票存銷 
　　檢察廳批示○王銓逹呈批據禀已悉土地主權之是否喪失該議員固不能负此責任惟當時未得鄕里人民之同意又不呈明應管轄之民　署許可遽往工部局簽字承認其行爲實不正當所稱衷懷坦白自問於心無疚本廳殊不敢斷果能坦白無私又何所圖而必欲往工部局簽字耶雖議員本可爲人民之代表而事關全體若不得多數之回意又無官廳之許可証憑何能以個人之意思代表全體逕與外人交涉無怪爲不贊成者羣起反對謂非自取其各乎現奉本廳傳訉如有意見提出儘可來廳正式具訴請求核示乃遽以白禀由郵局函遞實屬故違方式玩視法庭特斥陳源盛等呈批呈訴已悉着卽繳納相當之保証金來廳具保可也 
[南市]  
　　無頭命案○市政廳水巡船昨在製造局浦面查獲男屍一具年約四十歲右眼角左太陽均有刀傷形似被人謀害當卽將屍带至老白渡由救生局飭令地甲報明檢察廳卽派檢事員葛君带同檢驗吏於下午五時詣驗該屍傷痕深約四五分寬三寸許委係刀傷致命因無屍屬卽由善堂給棺收殮厝壇召認 
　　廢物利用○滬軍營側之先農壇年久失修房屋頽圮前日忽防坍倒幸示傷人刻經該處商民議改慶業學堂卽日興築 
[閘北]  
　　勸種牛痘○閘北市政廳昨出問示一道照錄如下照得佈種牛痘最爲有益衛生現在時交春令天花易於流行 
閘北設處施種用特通告居民一在總商團會一在四區區巡凡爾種痘居户只須掛號報名逐日按時前往一概不取分文此係慈善事業關於自衛衛人不論年歲大小速往勿再因循須知西人防疫每以種痘衛生本廳苦口勸導幸勿視爲具文 
　　愼重衛生○閘北市政廳批水業首事俞俊臣等禀云禀悉前文辦理不善　經斥退公舉爾等爲董事公議每茶一碗捐錢一人祗須出諸全體允洽切實講求所請給示保護似無不可第不得用不梁之水致碍公衆衛生本廳惟有責成爾等各　動愼　察切铁徒託空言除已備案外准予給示可也 
　　不無弊實○馮王氏前因竊案牵涉經閘北民政總局收押在案兹因在押慮病由看役禀明孫裁判前日带堂諭令開釋據該氏供稱當被拘時有現洋六元小洋廿二角存案求請給領孫所長檢查原卷註明洋已發還不勝駭異諭令退支聽候查究 
[英租界]  
　　一女兩字○當熟人周勤昌控陸裕忠誘拐十五歲女兒三妹昨由捕房將女與陳併解公堂請究據原供稱女兒早已許與妹夫陳姓爲媳詎被陸拐匿楊樹浦地方業奉提案請究訉據陸供周女由其母舅王根寳爲媒許與小的爲養媳並據周女與　裕忠之子所供與陸相同判周女暫留本廨陸交保着尋交王　實到案訉核 
　　又獲一匪○金養才控匪徒張文泉王連生等在虹口兆置　持刀恐嚇搶去現洋金戒等情業經公堂將張王兩匪押候查辦在案昨由捕房將張之同黨沈瑞祺拘解公堂訉供一過判押候下禮拜二與張等質明核辦 
　　色膽如天○王阿東深夜掩至轁明路一千零四十六號藍陳氏臥室内圖奸被氏鳴捕拘人捕房昨解公堂請究堂上以原告不到姑寬開釋惟諭以後須格外安分 
　　病中跌斃○杭州人虞子貞年三十八歲病臥浙江路楊聚與小客棧内前日下牀小便跌傷内部旋卽斃命當由巡捕將屍車　　 
至虹口驗屍所報請公廨王襄讞會同英康副領事蒞所驗明因查無尸屬由堂棺殮厝壇召認 
　　巡捕說謊○老閘捕房二百四十二號華捕王阿三因在驗屍所内所禀言語不實經捕頭查悉昨將王解送公堂請究判带回捕房着於下禮拜二美領堂期解訉 
　　多方留難○新閘馬霍路嚴姓家真珍秀珠兩婢女捲取衣飾逃往崇明業經該處檢察廳　獲留候認領曾由嚴姓派馮某前往領取不放復禀公廨轉飭老閘捕房包探劉森堂等持文往提詎又藉詞嚴姓曾懸賞洋且查贓物不符仍不允放劉探業已回滬於昨日投廨禀明諭候函致通商交涉使轉飭該處檢察廳速將人贓一併移解來滬以憑訉奪 
　　婢女擇配○河南路三百六十三號劉建廷家之婢女韓荷花因遭虐待逃出由捕送廨留候認領在案昨晨劉投案求領因婢不愿隨之回去判改發棲流所擇配　 
　　展限料理○恒記洋貨號主孫松年控余萬順花行主不交定花致被日商控追虧損等情業經公廨訉斷余交四千兩人銀並保限期料理嗣因無保敢押在案前晚復訉判展限兩星期向原 
告料理如違卽函致日領查明原告賠償日商益泰洋行虧損若干查封余之家產變抵 
　　各執一詞○趙春記控陳錦榮不還磚價洋二千餘元前晚　廨復訉兩造各延律師到堂互辯聶襄讞以原被各執一詞未便臆斷判交原保侯移送商會秉公評議復到核奪 
　　酌中定斷○洪元培控陳雨良不還借洋三百元前晚由廨傳同中証徐玉聲到安經聶襄讞訊得所稱還過洋二百元並無實証因與觀審西官美領海君酌中定斷令陳交保還洋一百五十元限兩星期繳清 
[美租界]  
　　飛來横禍○本匠宋木林前晚行經公平路適住居該處之某西人練放汽槍槍子射人宋之鼻内受傷倒地由捕車送同仁醫院設法療治 
　　大興問罪○伯頓路五百八十三號住户徐應氏與戴四海姘　昨報捕房云被戴妻　　來家行兇肆毆請爲查辦未知捕頭能允准否 
[法租界]  
　　招生遊學○法國於本年三月間在安南西貫提岸地方建設一法文書院其課程有中文西文商務格致等科業由監院　中法文合璧章程寄至本埠法領事署請爲張貼招生肄業 
　　查究來歷○過印周連扣搶刦行人銀洋飾物近又爲探獲住供出之黨羽祝阿五朱天喜等亦已緝獲並在朱身畔搜出手槍當票一紙當將押店主陳子安一併傳解公堂請訊各人直認不諱朱供手槍前在閘北充偵探時在床上拾來因無錢應用是以質當中西官以所供不實判朱還押候究周禁押兩年祝押一年期滿逐出租界陳罰洋四十元充公 
　　默無一言○昨有年約七八歲之女孩一口迷路由捕送廨經聶讞員詰其姓氏籍貫詎係啞子不能回答遂命送往善堂留養候其家屬認領 
　　夥友脫累○合興館夥沈來生因該店欠輝光公司紗罩燈筒價洋三十八元被控收押在案昨又提訊據稱店主李郁文已在平湖原籍病身死求察中西官以沈在押日久從克開釋了案　 
 
 

Page 8

 
 
來件 
[中華民國宣導會緣起]  
　　幸乎福乎今日共和開幕也危哉懼哉亦今日共和開幕也然則今日者非我民國我國我民過渡之時期可進而不可退又難進而易退者耶人羣進化階級遞嬗譬彼水流前波後波互相起伏略一停頓倐又變遷進步無止境卽過渡無已時雖然或順流而渡焉或亂流而渡焉或方舟聯隊而渡焉或攘臂馮河而渡焉前途浩浩後顯茫茫必賴有一方針以爲之前導乃能造一日千里之　　　 
勢而得最良合宜之歸宿地於是乎我同志騮發熱誠起而爲國家盡義務爲國民擔責任迎機指導以補政治教育之所不逮務期感動丕變鼓舞自新與五大族中父老兄弟諸姑姊妹緖造　　　 
固完全之大共和民國使　然永立於大地之上此亦促進文化之要道也我同志乃堅持四大宗旨頣以宜導之責備貫澈過渡之目的焉 
[宗旨四則]  
　　共和政體人民爲主故共和政治之長否一以人民之政治思想道德思想發達與否爲斷無政治思想則政府或因之而專横無道德思想則無由得完美之政府此實爲中華民國之興亡根本問題而亦惠民等引爲已責以發起此會之要義也養成現在國民之政治智識道德思想爲本會之第一宗旨 
　　滿清之亡由於内外之情相隔假立憲而行虐政民心日離而猶不知惜故武漢一舉全國響應此實我民國之殷鍳也爲今之計莫若内外相聯使政府之美政美意得通於人民人民之痛苦情形得逹於政府人民一致國利民福爲本會之第二宗旨 
國際竸争愈劇會愈烈彼群我散未有不敗今吾中華以新造之民國武力未充實不足以對外侮所可恃者惟此民心與民氣耳統一民心聯絡民氣以和平之手叚得外交之良果爲本會之第三旨宗 
　　實業不興國窮民困滿清之敗實由於此蓋其投資則無切實之保護營業則無公正之指導因之實業不振帑藏不充經濟亡國勝於兵力研究生計鼓勵實業爲本會之第四宗旨 
[民國政府之批示]  
　　批據呈及章程已閱悉該會宗旨四則卓識遠慮具見發起人愛國愛人之苦衷殊堪嘉許所請之處准予立案可也該會成立後尤望抱定宗旨着着進行勿負初心俾民國實受其利本部有厚望焉此批 
　　會章 
　　定名　本會由中華民國宣講會之改設擴充定議故名中華民國宣導會 
　　編制　本會設總部於上海及各省各縣其名日中華民國某省某縣宣導會市鎭則日某市某鎭宣導會以遍設全國爲止 
　　事務　本會以前列宗旨爲主而關於公共應興應革之事宜及人民之困苦皆得陳訴於行政官署期達平和政治改革之目的並由總事務所設立新聞部按期發行機關報關於外交政治及國民生計一切雜誌書籍編譯之並組織宣講教育實業三大部進行方法另章規定（各省各縣本會亦如之） 
　　職員　本會推舉名譽總裁一員以民國最有聲譽富於政治智識經驗者充之總副理事長各一員理事若干員總副評議長各一員評議若干員總副交際長各一員交際若干員總副謂查長各一員調查員若干員各部權限另以綢章定之各支會除不設總裁外餘概照章 
　　資格　凡與本會宗旨相同者無論男女各界皆得人會 
注意 
　　義務　（一）會員有遵守本會規則之義務（二）有棄抱熱誠之會員對於智識淺薄者或非會員或當人民輻輳之處有宣講本會主旨之義務（三）會員對於社會無論大小事件均有監督宣尋之責若有特别事件對於本會有關係者得隨時報告之義務（四）會員有互相勸勉扶助之義務（五）倘有不守規則之會員破壞本會名譽或洩漏機密本會會員得隨時匡正或來會報告之義務（六）會員對於本會進行方法有補助之義務 
　　權利（甲）本會會員均有被選舉爲本會職員之權（乙）開大會時有發言提議之權（丙）有佩带本會徽章之權（無論各省各縣見有佩带同等徽章之會員均應舉手爲禮）（丁）會員有爲公益事件受傷致成廢疾或死亡者均受本會優恤之權（戊）會員子弟人本會學校肄業得受學費減半之權（已）會員對會員因私權争執或因細故而至興訟或雙方中有非會員者准將理由報告本會當按照民事訴訟和解法規則雙方開導平和解决（和解手續另訂之）（庚）會員或起訴被訴事件有陳請本會會員之爲辯護士者辯謢之權（辛）有特别損助本會及介紹三十人以上之同志人會者得享受本會名譽動章及參議之權 
　　告退　會員有特别事故至不能擔任本會義務准其申明理由取消 
　　經費　會員人會時繳常年會一元徽章五角特别捐列前（權利辛參觀） 
　　懲罰　本會會員如有在外損害本會名譽等事一經察覺卽行開除 
　　會期　全體大會每年兩次（春秋二季定期通告）職員會無定時倘發生重要事件得召集會員開臨時特别大會 
　　會址　本會總部設上海法界永安街首福里門牌四十號附則　本章程有未妥善之處得由全體會員三分之一以上者提出義案交由本會召集職員會議决修正 
[籌備進行方法]  
　　編輯部 
　　本會發行月報書籍以灌輸國民政治思想道德思想及提倡各種實業以厚利民生爲目的 
　　宣講部 
　　富於學識長於辯論之會員組織成之間請各科專家演說以增學識因先設宣講場一所以宣講本會各項主旨及政治法律經濟商工業科學或臨時發生之政談等事件以造成統一之正當與論 
[教育部]  
　　本會會員之富於教育經驗熱誠擔負者充之先設小學一所專收會員子弟肄業又設夜校一所年長之會員欲就學者人之（課章另訂） 
[實業部]  
　　本會經濟未充之前先從提倡方法進行以本會員中有專門學問之會員輪期指導改良之要點及農工商學種種生計之問題以指導實業者待本會能力充足卽實行組織各種營業團其規則另章定之 
[排解部]  
　　會員間或非會員問因私權争執准將理由報告本會當按照民事訴訟和解法公平判斷以息訟端 
[法律顧問部]  
　　本部以會员中有法律知議者組織之專備關於法津問題之顧問已涉訟者得請本會會員之爲辯護士者辯護之概不取酬金惟自頤出者聽 
[臨時職員]  
　　錢彬初　俞紹鎭　李倬雲　洪炳璋　俞奎源　童愛樓戈朋雲　鄭平叔　任錫藩　洪炳甲　張其豐　李琯卿任懿德　任怡安　丁鎔　俞惠民　嚴忱熱　劉人傑徐其相　梁國祥　王引貫　宋易齋　梅竹廬　曹召彬徐天復　金葆庭　李芸蓀　周廉生　周星伯　趙有信黄志斌　戴興　　王昭祥 
　　名譽贊成員　 
汪兆銘　孫文　袁世凱　藍天蔚 
[孫鳴仙小傳]  
　　君名錫　字鳴仙世居邑之萬安鎭幼而端重動止異常兒長而益自檢制言笑不妄跬步必衷於古訓性勤敏綜整眠食有常度生平無嗜好惟好書終日不釋卷博覽强記國語史記前後漢三國皆有評點尤長於史深究前代治亂往復所由以達於當世之務發爲文章貫串古今直抒所見絶去修飾家故赤貧不能閉户隱輒挾破硯傭肇爲食邑之賢士大夫耳其名延致之爲東林竢實兩校教師垂十年少孤終鮮兄弟與余爲昆弟行少余一歲儼然以古義相勗雖笑談甚浹而終日無誕諺之語惰慢之容幼時常與余同室易衣故蹤蹟尤密間日不晤未嘗不爽然自失也素不面諛崇奬氣類故無黨未嘗言人過與人無怨惡謀人如謀已襟懐洞逹無彼此體氣蒼凉高深類其爲人發言行事純任自然常服必潔以朴人其室案無凝塵雖巾　微物必得其所事寡母鉅細必躬有所人必歸以獻絲髪不以自私與人相見終日緘默若與論古今則縱横不窮夫以君淵博之才俊逸之筆倘得所遇足以輘轢一世而乃鬱鬱牗下死年止三十有二命矣夫卒之日邑之賢士大夫凡親其言論風采者無不歎息痛悼焉况余與君生同族長同里黨其獨能無所慨於心歟嗚呼君之殁也余屢欲求其墜緖徵余所知而爲之傅因思當世不乏名流余自度文字未足抗也故略次所聞者以告當世能文章之士 
民國紀元二日四日　　兄寰鏡述 
 
 
 

Page 9

 
 
   
 
 

Page 10

 
 
自由談 
游戲文章 
[控周孔狀辭] [  雪居]  
　　具禀命婦夏氏抱告家人徵舒 
禀爲惡棍抑壓女權大傷人道懇恩提訊嚴懲以廣風流而遂人欲事竊氏自幼飽讀奇書深明婦道年未及笄即已陰懐大志自備資斧遠涉重洋歷遊各國向在寫意學堂肄業研究不覊之學久有心得及内渡回華正思糾合二萬萬諸姑姊妹大試旋乾轉坤之手叚上贊政府萬幾下發閨閣聾瞶從軍殺敵賈勇則叱咤風雲演說驚人責任在扶持日月勉爲二千年未有之英雄力脫十八重黑暗之地獄詎意有小人無忌憚之惡棍姫旦胆大忘爲之積棍孔丘殘賊我女界不遺餘力姫棍自恃兄爲天子藉專制之餘威謬創三從邪說誤盡可兒孔棍不知身爲匹夫肆惑衆之左道巧立四德讕言縳束女傑氏在森羅殿上搆訟多年皆被迂腐惡黨壓力所制久不得直遞至漢賊劉向復妄收一班無意識無價值不開通不自立之女子著爲列傳以致我文明女社會慘受屈抑而野蠻女社會反得流芳此恨實所切齒今幸我民國成立女界昌明爲此匍赴台階瀝陳寃狀伏乞迅賜差拘該兩棍並劉賊到案分别懲辦以警頑固而伸女權俾我女界從此無一不自由無一不如願永無顧忌之患但享適意之歡則氏曁二萬萬諸姑姊妹同沾厚惠於靡涯矣謹此切赴五通大王駕前恩准施行哀哀上告 
[蘇寗兵變五更調] 　[  趙坤寳]  
　　一更一點月如線蘇州兵變呀呀的會亂兵有一千焚毁民房搶洋鈿真可憐各店主呀個個器呼天呀呀的會越想越可憐二更二點月正高堂子真倒竃呀呀的會正在鬼討好兵勇來仔一大淘要獻寳小烏龜呀嚇得拚命逃呀呀的會極煞仔老鴇 
　三更三點月光輝妓女嚇傷哉呀呀的會大家把頭磕衣裳首飾剥下來哭哀哀縹緻個呀還要吃强姦呀呀的會死去活轉來 
　　四更四點月西闌亂兵真氣概呀呀的會大家發大財洋鈿角子滿身袋甩勒甩捉牢仔呀耐末要死哉呀呀的會才要到陰間 
　　五更五點月西沉輪到南京呀呀的會變子江西兵黄昏搶到清早晨精干净養軍人呀原要保商民呀呀的會反而害百姓 
海外奇談 
[彩票分產法] [  霖譯]  
　　美國特克撒省有一富翁名蘭痕特現年八十七歲其家產約值美金二百萬元膝前有八子翁欲預分家產與之而恐不能平允乃擬用開彩法分其家產爲八份書於彩票號數之下貯票於箱令八子抽之抽得何份卽以何份爲應得之家產不能争多論少家中子女咸贊成此法故蘭痕特已定於已之生辰當諸親友開彩是誠析產法中之别開生面者也 
[吾爲保險者危] [  霖譯]  
　　美國喬其亞省阿脫來痕泰地方有名意勤者娶妻名特色性陰狠意勤生平保有壽險四處一處保美金一萬元又一處五千元又一處二千元更一處爲數最多保二萬五千元因此特色忽起妄念以爲夫若一死已可坐享四萬二千元之險金乃於上月某夜先以毒藥謀其夫無效復以手鎗擊之意勤負傷而逃現在醫院醫治家人憤控特色當由警察往勘其家知特色以手槍擊其夫時門皆封鎖電話機用棉花塞住使意勤不得通告他人官長得情大怒將特色嚴禁獄中不知作何結果古人有言最毒婦人心世之保壽險者觀此得無自危否 
尊聞閣詞選 
[和鈍錐小杜暗祝來生化女兒原韻　仿轆轅體] [  譙國鐵民]  
暗祝來生化女兒書痴忽又變情痴恍遊夢境花盈眼難破愁城酒滿巵擺脫此身見道力擬從隔世想仙　誰能識得予心事直欲鑄金崇拜之 
　　彼蒼若許降人世暗祝來生化女兒疑睇羞彈送别涙銷魂愛讀定情詞且邀城北徐公聘無礙牆東宋玉窺好向空低首乞轉生多賜幾分姿 
　　争似吴儂生命好情魔未浄不妨痴枉教今世爲男子暗祝來生化女兒卽佛卽仙無恐怖有生有死總慈前身明月非無據轉世相逢似舊時 
　　無明有愛多情種誰使平生未展眉學道未能空色相乞靈轉欲問龜著曠觀當世誰豪傑暗祝來生化女兒最愛房星兼二體陰陽互變更多姿 
　　愧我未能贊一辭梅花碑下讀新詩空山坐石悟三世禪室拈花 
笑一枝世界輪迥空我感風塵歷刧有誰知相思千種對誰說暗祝來生化女兒 
心直口快 
[七煞] [  吴山儂]  
 
 

Page 11

 
 
手造共和神龍韜尾浪游山水視國如蓗慕煞走馬應官量珠聘緑掌上阿衡壞中煖玉樂煞遷就調停爲人設地恐拂輿情殫精竭智窘煞正帑十兆卒爾一擲豪舉無端衆矢集的氣煞有兵無餉東譁西變强鄰耽耽口口難免急煞筆奮千言目迷五色支離怪誕總標萬急吵煞運動議員居然當選鳴鑼報喜親朋設餞忙煞 
戲攷[  健兒]  
[奪小沛一名轅門射戟]  
　　劉備據小沛袁術遣紀靈率雷簿陳蘭攻之恐呂布援備先饋米以結其歡請呂絶劉時備兵微將寡力不敵袁欲往求呂布出爲排解張飛不服擬背城一戰備不從力勸二弟至呂處求救布與備素敦睦誼不忍坐視乃設筵請紀靈赴宴席間飛甚輕布備斥其無禮低聲下氣以諛呂布紀至見劉在座即反身出被呂拽回紀恐呂劉合謀陷已驚駭失色呂笑謂無恐願作魯仲連使袁劉言歸於好乃命植畫戟於轅門外自引弓射之謂命中則各罷兵息戰否則各歸營壘一决勝負有不從者布必擊之紀懼其威不敢違拗未幾箭發竟中畫戟布大笑謂天意息兵射之竟中請紀回淮南覆命紀無如之何乃忍氣呑聲而去布囑備勿忘此恩備唯唯而退前春仙朱素雲劉廷玉合演此劇推爲第一朱唱則珠圓玉潤做則文雅風流劉去張飛摹出　睨一切之概亦令人色舞眉飛 
小說 
[小說苦情　霜天鶴唳（二）] [  瘦蝶]  
　　翌日訪諸其鄰王嫗盡得梗槩亟倩嫗借箸而籌冀再一親薌澤作劉楨片响之平視嫗笑日郎君何痴情若是第欲飽餐秀色要不能無所憑藉妄詣人家雖然亦易事耳彼薛靈芸固以鏚神馳譽曷若以此階進老身當爲先容郎其有意乎應林喜謝而别 
　　范母年逾不惑頗有婆子氣喜談神怪故事娓娓不倦每值閒暇便招王嫗至家烹茶瑣話以破岑寂素琴時亦在側傾聽焉是日嫗乘間言曰近鄰陸某仰慕姑娘剌繡之精美屢託老婦致意欲乞 
 
[鈍根寫]  
　　繡一蛺蝶穿花之牀額姑娘如首肯當囑渠敬献吴綾工資則惟命非所計也素琴笑而頷之 
　　王嫗返命應林狂喜乃亟市吴綾納諸袖徑造其門旣人見緑陰張幄紅雨撲簷庭前海棠一株映日翻風似惜春光之欲盡登堂覽賞闃其無人忽聞虚廊屧響素琴冉冉自内出瞥見生客忽翩然入呼母與俱應林趨前謁范母日鄙人繡件已荷姑娘許可感佩無量今特躬賚吴綾奉呈粧閣勞姑娘金鍼速度俾縢王蛺蝶栩栩活現三日後當再踵領也 
　　范母見應林彬彬有禮爰讓之坐略詢邦族應林躬身詳答故緩其詞而竊窺素琴舉凡眼之波層之黛腰支之瘦雙翹之纖以及體態之温柔服飾之淡雅一一由眼簾而印人腦海頷略仙女化身之妙素琴則雙臉斷紅支頣作倦態應林旣學詞不便久逗遛乃興辭出 
　　越三日復往適范母赴某氏宴素琴出應落落大方略道寒暄即俛首弄衣带默不一語應林知繡額尙未工竣遂逡巡去蓋亦惟恐其　事也 
　　厥後應林雖已取得繡額然每瞷范母他出輙時一過從或偕王嫗往訪范母作絮絮談并演述古今軼事以悅之出人旣稔馴至無日不往往則素琴必在坐兩人蹤跡亦漸狎梁間紫燕自去自來水上白鷗相親相近惟應林之一片癡心終不敢 
掬示於彼美定芬述至此以緑芽茶稍潤其吻余笑日戇哉陸生曷不由王嫗間接以達此寸誠耶定芬日君之所籌陸亦優爲之君母躁聽予畢其詞當知時固未至也余唯唯　 
　　定芬又日流光荏苒瞬届天中榴火凝紅蒲觴泛緑素琴爲親串家邀觀竸渡之戲流連不返而應林數過芳居不獲一覩傾城顔色第與范母作無謂之酬應每廢然而返 
　　當夫蓮漏迢迢蕭齋寂寂紅抛燈豆劇惹相思啓窗以延新月苦憶眉痕欹杭而夢巫雲恍親顔色神情惝怳如醉如痴暛夫素琴何薄情若是甘犧牲我儕之良覿而久留異地耶轉念素琴亦豈樂久留者必親串家投轄堅留所致母乃太不近人情歟萬疊思潮幾如八月秋濤之怒漲由是積思成疾纒綿床第遂與藥爐茗碗結不解緣矣 
 
 

Page 12

 
 
   
 
