# 1909 - 68 - 4912970

 

Page 1

 
 
   
 
 

Page 2

 
 
上諭 
[監國攝政王鈐章二月二十四日内閣奉]  
上諭禁烟一事乃今日自强實政敎養大端於衛生足民興地利塞漏巵各節皆有極大關繫萬國屬目贊助同殷特是禁吸禁種及籌欵抵補洋土藥稅三事相爲表裏倘一端辦理不力則其二端不免牽制觀望恐限滿仍難收效比年以來雖疉經禁烟大臣曁各省督撫將沾染嗜好各官查驗參處然玩違欺飾者仍復實繁有徒至各省種烟地畝初定章程本限十年遞减嗣據雲南四川山西直隷黑龍江等省奏請該省於一年内全行禁盡任事頗屬奮往惟究竟各省禁種是否一律認眞地方官能否於禁種鴉片之外勸種有益衣食各項植物俾令小民樂從至此項稅釐關繫軍餉大宗近據度支部奏請酌加各省鹽價以爲抵補此項稅釐之策當經允行惟鹽斤加價合計不過四五百萬不敷尙多朝廷求治維殷旣憤國民積弱之難振復慮友邦期望之難副言念及此宵旰憂焦特此再行申諭禁吸一事文武職官責之禁烟大臣及京外各衙門長官務須認眞糾察不得徇情避怨各營兵夫各學堂師生責之該管長官尤須立即嚴行禁絕至於商民人等責之民政部曁各省督撫順天府尹及管理地方之將軍都統等亦須多訪良方設局施藥勵其廉恥酌采東西各國辦法設法減癮由少而無期於比戶可封而後已其禁種一事亦責之各省督撫順天府尹及管理地方之將軍都統等酌量本省情形督飭所屬認眞禁拔相其土宜改莠爲良定當考其成績優予奬擢並由民政部查核其抵補稅釐一事責之度支部悉心擘畫此時籌欵誠艱要當權其利害輕重多方籌集迅速舉行各省督撫如有抵補良策亦著奏陳備采俾查禁者不至瞻顧進欵因循寡效國家財用雖絀豈恃此酖酒漏脯以救飢渴而不爲吾民除此巨害耶似此各分權限各專責成不得互相推諉務須各盡乃職相助爲理以弼成朝廷利用厚生之盛治京外各衙門接奉此旨後各將該衙門如何辦法自行切實覆奏欽此軍機大臣署名奕劻世續張之洞鹿傳霖那桐假 
論說 
[論甘侍讀奏叅三館事（續）]  
 
 
 

Page 3

 
 
言乎。中國之禮敎。猶是神道設敎之禮敎也。當今之世宜闢神說而進於。道德。猶是繁文褥節之禮敎也。當今之世宜黜虚文而敦尙實行。猶是右。文黜武之禮敎也。當今之世宜崇文而兼尙武道。猶是尊古薄今之禮敎。也。當今之世宜尊古而兼崇新學。猶是閉門謝敵之禮敎也。當今之世宜。尙開通而不主塞閉。夫是之謂修明禮敎。而甘侍讀曰禮敎爲數千年立。國之本。將欲規定憲法。必先修明禮敎。以爲憲法之之範圍。此君政立憲與。民政立憲之分途。即中國憲法與外國憲法之異點。詢如是說則中國固。有禮敎矣。固有憲法矣。尙何待外求之有。推甘侍讀之心。不過曰我國有。數千年之禮敎。冠絕列國。安用立憲爲之政體。故表而出之曰即中國之。立憲。原其初心亦猶是標尙已國之本心也。抑知。禮敎以参考而俞明。亦以比較而日進。數千年所僅而。存者。惟此告。朔之犧羊矣。修而明之。及此時也。夫君政立憲與民政立憲之分途。在於君民權力之消長。不在於禮。敎與非禮敎之分。復何必强而名之曰即中外憲法之異點。夫甘侍讀固。不知憲法爲何物乂安知列國政治之良窳。老子有曰不見可欲而心不。亂。此本不足怪。而膠柱皷瑟。蔽塞不通。乂倡其二隅之論。以撓阻新政。此眞孔子之所謂固而已。以紫奪朱。辯言亂政。孔子之所謂賊而已。而甘侍。讀又曰。非禮經以爲軌範。莫由决憲法之　遠。不但三權鼎立之制。無以。理新舊政界之紛。而且君權民權之惑。無以平新舊學界新舊學界之難。此說更可。笑孰甚。夫孟德斯鳩倡三權鼎立之制。爲政治之大綱。東西各國莫不宗。之。而不意中國乃以之理新舊政界之紛也。君權民權。劃然無惑。而甘侍。讀曰惑矣。其惑爲何。曰以平新舊學界之難而不可。若以文字而論。偶語。旣屬平常。若以理法而論。則不通實甚矣。三權鼎立之制。本非以之埋新。舊政界之紛。旣曰君權民權之惑。本無以平新舊學界之難。在甘侍讀胸。中不過有禮敎二字。不過以禮敎二字欲迎合意旨耳。則直捷言之曰。非禮敎不能變法欲變法必須禮敎足矣。復何必牽其膜不相關之三權鼎。立之制君。權民權之說。在甘侍讀祇欲舉其名以自豪曰亦知三權鼎立。亦知君權民權。而不知其文字理法之不通有如是也。其參禮學館曰。但主纂書。不明禮敎。其說當矣。然其所調之人才如是。所習之學。問如是。所懐之見識如是。安得而不纂書。顧察甘侍讀之言。易其地於禮學館。亦纂。書而已其参憲政館曰。偏重出洋。學生但知趨步日本。其敝誠有如甘侍。讀所言者。不知。變法之初祇有步趨日本。日本爲君主立憲。則宗旨同也。 
日本。之禮敎風俗近於中國。則性質同也。故始則步趨。繼而。以其害者去。之善者從之於是乃逹於完備。若步趨旣不屑。獨立又不能。將如之何而。可也。讀禮經者。但知有禮經學法理者。但知有法理此固不足怪也。其参。法曰專律。舘賴所聘洋員。録其國已成之法律。與我國官制動多鑿枘。鑿枘固或有之。若無鑿枘。則無所用其修訂矣。夫中國法律之欠缺苛暴。固已爲世界各國所笑矣。故欲改絃而更張之。若非以其國法律互相参考。將何以爲我國改良地。且其鑿枘之處。正當爲我國留心注意之處。總之。自甘侍讀心目中觀之。其三館固無一可者。其心中目中所有者惟此中。國固有之禮敎而已。推是心也。其勢必至於仍還數千年神道設敎之我。仍還。數千年繁文褥節之我。仍還數千年右文黜武之我。仍還數千年尊。古薄今之我。仍還數千年閉門謝敵之我。舊禮敎而已變法云爾哉。夫今。之所謂新政者。固非無瑕疵之可議也。然其目的則固尙在圖强。尙在維。新拔十。得五猶取爾也。因噎廢食。何取此哉。若以甘讀侍之說行之東隅。失矣。桑榆難期。我言之。我懼矣。 
來稿 
[王勝之蔣季和兩太史復甯籌辦處函]  
（報告蘇屬多數主張合設諮議局）（續） 
奉賢勸學所江蘇一省夙未分裂凡行政區域行政權皆純然在同　範圍之内卽任事之力合則厚分則薄利害易明何庸多辨 
沈信卿孝廉諮議局爲各省採取輿論之地必爲完全之一省而後可以設局寗蘇各爲吾省之半均無設局之理如以督撫並駐則舊日督撫同城亦將一城兩局乎况局章第二條案語上云各該省下云寗蘇兩處處與省之界限甚嚴一省一局可不煩言况江蘇本爲江寗蘇州相合之名又烏可以言分局局所則在寗在蘇均可第爲寗屬交通不便之地方計固以設局於寗爲宜 
張濟誠君江蘇爲一省省設一諮議局故名義上應合畛域泯則意見融合團體大則力量厚故事理　應合諮議局爲全省意思機關一省中發表意思之地宜統一故法理宜合 
李蘭舟太守江蘇督撫之行政能否絕然分畫將來能否彼此獨立分合問題可由此取决如上海隷蘇屬而交涉由江督主持則諮議局之應合不應分可知 
陸鳳石尙書吳蔚若鄒紫東侍郎汪芝房翰郎胡劭介單束笙部郎臘前約日公商僉以寗蘇兩地雖設二藩究係同省自應合設諮議局庶 
 
 

Page 4

 
 
提綱挈領互相聨絡其地尤以金陵爲宜 
王君九王琴希部郎寗蘇宜合尤宜在寗此於蘇人實無所損交通旣便往返止一日之程且諮議局爲全省公有物即設於蘇蘇人不能據爲已有何必爭執 
伍伯純君寗蘇諮議局萬無分設之理即分屬寗蘇之事仍應合議而不應分議局所尤當在寗 
裘葆良孝廉寗蘇分局則江蘇庶政所謂公諸輿論者將僅及其半恐非朝廷之意且寗局與蘇局如有爭議將援局章第二十九條請資政院核决乎何如共處一堂之爲意見融洽乎 
楊藴玉君局章言應興應革及預算决算等項統本省而言 
專電 
電一（北京） 
資政院　仿英國議院制度建築已電咨駐英欽使調取詳細圖樣經費亦經籌定 
電二（北京） 
憲政編查館覈議國籍法條例前數條稍有更易不日入奏 
電三（北京） 
樞府電咨信勤貽榖案關係甚大迅速切實查核 
電四（北京） 
某大臣奉攝政王諭近來黨案疉見皆由官民隔膜所致現旣預備立憲應飭各省依限趕辦藉通民　以後對於此等案件尤宜詳愼處置期於國法民情兩無妨礙 
緊要新聞 
[紹侍郎反對以鹽欵辦理海軍北京]  
　　海軍一事 
屢經各王大臣會議辦法雖已粗有端緒而籌費一端尙無確切辦法現經鐵大臣倡議整頓鹽務籌出之欵專供海軍之用贊成者頗多已由澤公酌定辦法擬照土藥例請另簡重臣專司其事各省運司統歸節制惟紹侍郎頗爲反對謂鹽務爲本部入欵大宗恐於財政大有關碍云云故　遊移未决 
[編訂國籍法迅速之原因北京]  
　　編纂國藉法與華僑大有關係自農工商部奏請飭訂後外部及修律大臣不旬日間業將擬訂辦法開單呈覽刻已交憲政館速覈聞憲政館亦擬赶二十五六日卽行覆奏從前編訂法令動輙經年累月若此事之不浹旬而已竣事者實屬罕聞蓋因攝政王注意華僑再三催促故云 
[奏陳安班瀾設立華商總會情形北京]  
　　農工商部奏稱竊臣部於上年五月間准駐和蘭國使臣錢恂電稱安班瀾華商懇代求准設商會請酌示等語當即電復飭寄章程到日核辦去後是年六月間據該處華商公稟擬具章程舉定總協理繕摺列表呈核到部查閱該章程有應行酌改之處札飭更正并先行札委正副總理協理等十二人咨行駐和使臣設法保護旋據該商會補呈前來臣等伏查安班瀾在爪哇之東南臨印度洋與巴里島相亞自成一小島西人稱之爲龍目縱二百里横三百里土番約八九十萬人所產菸米極佳其餘貨物亦夥閩粤商人國初僑寓於此至今猶服中國之衣冠用中國之制錢其地前歸錫南　管轄光緒十九年隷屬和國近且安置土官設法籠絡該商人等傾心内嚮設立商會以爲自治機關試辦數月據稱入會者已數百人正副總理王加祿洪玉輝協理鄭紹荃等辦理會務衆望允孚亟應查照歷辦成案刋給關防俾資信守整頓守護西陵官兵變通辦法北京 
　　直督楊士驤泰寗鎭總兵宗室希廉奏稱臣等於宣統元年正月十一日奉上諭貝勒載洵奏守護西陵緑營兵丁强半老弱疲欶不足以資防護一摺着楊士驤希廉按照所陳各節妥議具奏欽此經臣士驤檄委候補道葉崇質先會同藩司查明兵額餉數再行赴鎭察看緑營兵丁情形與臣希廉酌議辦法並由臣等函電籌商查得泰寗鎭標左右兩營計馬步守兵一千四百七十五名守護六陵地面遼闊紅樁界限周圍合計一百六十餘里分管地面二十叚設内圍中圍外圍　撥一百九十一處派　駐守晝夜巡邏並有巡查山海割除火道各項要差原額兵丁尙慮不敷差遣况值德宗景皇帝梓宫奉移在邇崇陵大工非數年不能竣事巡防彈壓責任匪輕原奏擬裁兵丁二成委實難以裁减擬請仍照原　汰去老弱募補精壯每名發給快鎗一枝酌配子藥輪班操練並每名每年置給秋帽布靴褲褂每名約需銀四兩共計銀五千九百兩至該兩營官弁兵丁廉俸餉乾本甚微薄官旣不敷辦公兵更難以餬口誠如原奏所云必須酌量加增贍其身家始能責其精整計鎭標原設中軍游擊一員年支八成俸 
 
 

Page 5

 
 
薪廉乾等銀五百兩八分左右兩營原設守備二員每員年支八成俸薪廉乾等銀二百五十五兩六錢原設千總八員每員年支八成俸薪廉乾等銀一百四十三兩九錢一分原設把總十二員每員年支八成俸薪廉乾等銀一百一十二兩四錢四分原設經制外委十八員每員年支八成廉餉銀四十兩九錢七分六釐原設額外外委四十五員每員年支八成餉銀二十七兩四錢四分均擬請按一半加給津貼共需銀一千七百四十二兩一錢二分四釐又左右兩營原設馬兵二百九十四名每名年支八成餉銀二十七兩四錢四分原設步兵一千九十四名每名年支八成餉銀十八兩六錢四分四釐原設守兵八十七名每名年支八成餉銀九兩一錢八分均擬按一半添給餉銀共計銀一萬四千六百三十一兩二錢七分八釐至泰寗鎭標所屬水車村紫荆關白石口廣昌營插箭嶺礬山堡易州營淶水營房山營馬水口沿河口計十一營原設馬步守兵共一千七百四十五名擬照原奏裁去二成下餘八成挑選精壯輪流操練以所裁二成騰出之餉匀給下餘八成兵丁支食毌庸另添一半餉項惟易州營原設游擊一員守備一員千總一員把總二員額外外委二員雖非守護陵寢然相距切近青樁界内歸其管轄現在建修崇陵圈佔風水又係該營地面巡護稽查均關重要擬照左右營官弁一律加津貼以免向隅計共需銀六百三十兩六錢四分六釐該營兵丁亦擬發給鎗枝子藥以資演用闔鎭兵丁按月輪流調操以期整齊步伐俾改舊觀各營有操法優長皮奉差勤奮者由鎭奬賞鼓勵擬定鎭署每年公費銀二千四百兩以上通共每年應添撥銀二萬六千三百四兩五分八釐自本年春季爲始均由藩庫發給其鎗枝子藥飭由軍械局發給又易州營淶水營房山營裁去二成下餘八成馬步守兵三百十四名本年恭值梓宫奉移曁以後皇上恭謁西陵大差蹕路經臨係該三營所管地面兵丁均須站道應與守護陵寢兵丁一律置給秋帽布靴褲褂一次以壯觀瞻但毌須按年更換以示限制伏思山陵重地松楸菁密庭殿端嚴臣民之瞻慕所歸拱衛之精神宜振似此量爲變通酌籌辦法庶幾巡守可資得力云 
[京師近事]  
昨聞海軍各大臣商議擬仿陸軍部編館辦法廣購東西各國最新海軍書藉簡派精於譯學人員專司編輯以資參考 
徐定超侍御請設海軍機械學堂一摺聞各大臣均然其議其辯法擬先在海軍學堂另設一科聘用歐美精於海軍器械製造人員分門敎授民政部連日在署考試内外城警官委員十七日考内城所裁官員自五品警官以下至委員约百餘人到者六十八人三堂親臨面試又派部中司員十人充檢察官閱卷者爲叅　參事及五司總　試題三道一記名投票不記名投票其利弊如何二甲乙二人皆違警章甲有心疾乙不及歲應如何科斷三衞生告示三題外并謄寫三代履歷十八日考外城所裁警官季員二十日考内城已留廳之警官二十一日考外城已留廳之警官 
京師法政學堂現已議定改爲法科大學并聞決定今年四月普通畢業後所有該堂學生一律專習英德語文三年以便將來直接聽講 
政府昨日電咨蘇撫略云前經通飭各省妥籌平均州縣俸金迄今尙未實行應即速飭查明所屬州縣官吏平日進欵以及候補州縣曾經署缺人員各將從前歷任各缺出入欵項開單據實陳明互相參核以便按照缺分妥籌平均之法並將一切情形先期奏報詳核 
外務部梁尙書以越南華僑現遭苛待惟接越督覆函則云無其事故擬派員調查受苛實據以便與駐京法使交涉 
攝政王現因國家財力支絀且當舉辦新政之時各部院每年預備應辦事宜靡不向度支部提撥經費而度支部則今各省督撫認解督撫則飭官吏取之民間爲民者值此諸物昻貴謀生已屬艱難若經官吏加征捐稅則民無以堪嗣後各部應需欵項擬令向郵傳農工商兩部提取盖因郵傳部所管輪船鐵路郵政電報入欵甚鉅農工商部所管各省開辦五金礦產其他商務種植各產財力頗阜故已於日前飭兩部尙書詳查各該部入欵數目以便撥歸度支部聞農工商部已查明每年解交國欵七十萬兩而郵傳部因在調查尙未核定云 
趙　霖派充四川提學使之原因係爲某御史以四川道御史謝遠涵丁憂所遺之缺奏保趙啟霖補授攝政王已爲嘉納飭電趙啟霖内用而趙復電固辭不願内用攝政王鑒其忠直故簡以外任清貴之差云 
北京某報云内務府曾被某御史揭叅其内容係因廣儲司庫官文席勾串郎中多嘏等四員將庫欵侵吞分肥入已濫開銷案請飭内務府堂官澈底查辦逐細清算吞欵數目並叅增大臣把持内府差務其弟三人安置三司掌印所辦公牘皆在該堂官私宅兄弟商辦内中情弊尤多刻攝政王已飭内務府各大臣自行查辦復奏而增大臣聞被叅案情重大頗行畏懼致成嘔血之疾現正請假調理 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[蘇撫咨憲政館籤註新訂刑律草案文（二）（續）]  
第十八條凡謀犯罪已着手而因已意中止者得免除本刑或减二等或三等按犯罪中止舊律雖無明文然如命盜案歸時畏懼不行或因事而止者其罪名亦准减等每散見各門本條用意相同此予人改過之微權可照行 
第十九條凡已受徒刑之執行更犯罪應宣告有期徒刑著爲再犯依本刑加一等但有期徒刑之執行旣終或受無期徒刑及有期徒刑執行一部免除後逾五年而再犯者不在加重之限按犯罪後再犯加一等治罪向惟遇赦典有此明交若如本條凡己受徒刑之執行更犯罪應宣告有期徒刑者爲再犯亦嚴懲怙惡不悛之意似可照行 
第二十條凡三犯以上依本刑加二等按三犯在舊律惟竊盜有此規定今不論何項行爲凡三犯以上俱依本刑加二等亦足懲戒累犯可以遵行 
第二十一條凡審判確定後於執行其刑之時發覺爲累犯者從前二條之分别以定刑期按本條審判確定後於執行其刑之時發覺爲累犯似所謂執行其刑之時即是在徒刑期間如向例徒流人又犯罪或笞杖擬結時又有别犯故從再犯三犯之法定之若以前所犯一時並發似應從二罪俱發論與本條立意不同應再詳晰聲明以免混淆 
第二十二條凡依軍律或外國審判廳受有罪審判者不得用加重之例按本條因違犯軍律與違犯常律不同故特設規定不用加重之例自可照行 
第二十三條凡確定審判前犯數罪者爲俱發罪宣告各罪之刑從左列分别定應執行之刑期第一俱發罪中如有宣告死刑或無期徒刑者不執行他刑第二如宣告俱係有期徒刑者於合併各刑之長期以下其中最長期以上定應執行之刑期第三如宣告俱係拘留者照前款之例定應執行之刑期第四如宣告俱係罰金者合併各刑之最多金以下其中最多金額以上定應執行之金額第五從第二款應執行之有期徒刑與第二款之拘留第三欵之罰金併執行之有期徒刑拘留及罰金各一罪互合者亦同第六　奪公權及没收併執行之按確定審判前犯數罪者爲俱發罪即舊律所謂二罪　發者但舊律二罪俱發以重者論相等者從一科斷本條則犯數罪一時俱發仍宣告各罪之刑照所列各項分别定應執行之刑期法更加密足示懲戒可以遵行但須熟諳法律從中定執行始能不爽耳 
第二十四條凡一罪先發旣經確定審判餘罪後發及數罪各别經確定審判者從前條之分别定應執行之刑名刑期及金額宣告之因赦而最重刑援免仍餘數罪者亦同若對於有期徒刑拘留或罰金旣受執行者援用前條第二款至第四欵通算之按現行律一罪先發已　論决餘罪後發其輕若等勿論重者更論之通計前罪以充後數是向來均以輕罪不議從一科斷辦法今一罪先發審定餘罪後發仍併計分别執行宣告即是前二十一條二十三條之用意自應歸於一律遵行 
第二十五條凡俱發罪與累犯互合時其俱發罪照前條之例處斷與累犯之刑併執行之按本條原註意義周匝可以遵行 
第二十六條凡一行爲而觸數項罪名或犯一罪之方法及結果而生他罪者從其最重之一罪論但於分則有特别規定者不在此限按本條係因犯一事而觸數項罪名及生他罪者言與累犯情形不同故仍從重論自可遵行 
第二十七條凡犯罪之重輕據各主刑中最重者定之最重刑同等據最輕者定之輕重俱同者據犯罪情節定之按本條自即跟前條犯一事而觸數項罪名從其最重之一罪辦法所云凡犯罪之重輕據各主刑中最重者定之此語已與前條似複而語意尙明至謂最重刑相等據最輕者定之兩句頗覺費解恐有錯字又輕重相同據犯罪情節定之可以遵行似本條中間語意尙須再加明顯或删節歸併以期周妥 
第二十八條凡連續犯罪者以一罪論按本條係指犯一事接續而爲之者言如竊盜倉庫財物連日爲之迨後發覺只能併數科以盜倉庫之罪所謂以一罪論也若今日盜甲庫明日又盜乙庫則所犯非一地即非一事又如賭博偶然聚會與經旬累月情節亦不同均當别論似應再加聲明（未完） 
[江督奏革道員送贄拜門南京]  
　　江督端午帥附片奏稱據江蘇布政使瑞澂自上海差次禀稱本月初一日突有江蘇補用道李本森致緘該司云將拜門次日來謁該司拒而未見詎於初六日忽遣人送信並受業帖一紙内對贄敬一千元正擬將來人扣住詎已潜逃據該司將原信票據等件呈請核辦前來查該司清介自持風裁峻整從無人敢以私干今該員李本森竟敢以厚贄相投實屬膽大無恥除銀票飭由該司發充地方善舉外相應請旨將江蘇補用道李本森即行革職以示懲戒謹會同江蘇巡撫臣陳啟泰附片具陳伏乞聖鑒 
分類新聞 
政界 
[浙藩稟陳吏治財政情形浙江]  
　　浙藩顔方伯日前具禀撫憲略謂用人理財爲本司專責近年浙省吏治隳弛財用困難幾有積重難返之勢察吏者循資按格不患遴選之不公而患循良之罕覯用財者掩舊挪新不患綜覈之不實而患羅掘之將窮蓋自道府州縣以及雜流序補有定章委署有班次惟題調要缺得援爲地擇人之例不拘成格然必出之於正途求之於勞績或以望重或以資深在同班者不能無菀枯之殊而司衡者不容存偏倚之見今之聽鼓奚翅千員愧無藻鑒以登俊良猶賴銓綱以遏奔競至其于于奉檄而去賢能者洊升不職者澄汰此則有藉於大帥之激濁揚清爲十一府七十八廳州縣樹之鵠也浙省財用耗於西餉而法防倭防繼之迨四國洋欵及大賠欵起丁漕之糧捐鹽課之加價浙東之貨釐海關之洋稅悉索以供漏巵通省歲計約不敷銀一百六十餘萬以藩庫論入項恃地丁爲大宗而災歉頻仍歲收常不過一百七八十萬出項合洋欵磅虧新約償欵計不下二百五十餘萬京協及旂緑俸餉不與焉挹注不足則移雜項以補之補苴旣窮則借次年正餉以濟之其困難之原因一在撥補釐金外省積欠曁本省無着已逹五百數十萬一在銅圓餘利歲解部庫六十萬幣廠旣停而練餉未已三十三年猶勉解二十萬上年爲外欵所迫僅解十萬而止新政方興紆　無術此尤本司所仰屋而嗟夙夜滋疚者也近奉諭旨停止選舉改歸外補度支部奏定清理財政章程截至光緒三十三年止作爲舊案考核吏能鈎積財用之關鍵實繫於是本司忝任承宣惟有甄擇人才藉資治理謹守　錀毌俾虚糜用副憲台樹之風聲力求撙節之至意 
[自治研究會開成立大會江西]  
　　江西自治研究會業經擬定章程於二月十六日開成立大會紳商學界到會者百餘人投票公舉正會長一員以黄隷齋太史得最多數副會長二員以賀爾翊主政徐惺初孝廉得最多數另舉會董十四員由本會函致各府敎育分會駐省總事務處舉定後限下星期六報告本會即行定期開會宣布以便將舉定各職員呈請撫憲咨部立案 
[調查戶口之佈置安徽]  
　　民政部奏定調查戶口章程第四條内開 
 
 

Page 11

 
 
由各省督撫派委本省巡警道爲總監督俾資督催調查等語現皖撫朱經帥已遵奏案札委巡警道卡觀察充當總監督並飭通行各州縣切實調查一面會同紳董督催申送彚呈民政部核辦 
[自治會開紀念大會廣東]  
　　十七日粤省自治會開大會議到者甚擠擁主席李戒欺宣佈香山恭谷兩都代表楊讓如趙襄平柳璧臣等交來澳門地圖一議去年今日爲二辰丸案我國嗚廿一响砲放船謝罪購械賠欵之期喪失主權全國蒙恥袁世凱外交失敗實爲罪魁現奉諭旨特派高大臣而謙辦理澳門劃界查葡人租借澳門陸岸原有圍墻爲記此外北界全係我國海權所有去年二辰丸私運軍火被獲之地據經緯線爲珠江西口大沙瀝洋面係屬我國内河日人妄稱公海葡人竟冒稱領海尤爲無稽應如何妥籌辦理以保主權衆議派員前往切實調查認眞辦理不得稍有放棄二議立憲宗旨國家要政官民同負責任劃界大臣高而謙熟識外交向無貽誤現將抵粤茲事重大凡屬國民均應負担義務分任調查以匡官力之不逮衆贊成三議奏定自治會章程第五條自治會有整理商業改良工藝之責本會年來提倡土貨中外各埠踴躍振興似應分别奬勵以資鼓舞衆議由本會佈告如各土貨有製造特色者隨時實行奬勵 
[電催各省協解賠欵蘇州]  
　　度支部電咨各省督撫内開滬道電 
稱賠欵向例下月還期應於上月朔上兌二月朔應收第三期還欵祗六成之譜似此要需竟無鉅欵存儲實不足以昭大信再今年遇閏按西歷月分須付足十三期請電咨各省無分正閏一律提前匯兌俟解足十二期後察看磅價貴賤存欵多寡再行酌辦等因賠欵關係緊要現磅貴欵絀恐誤還期希飭提前解滬濟用萬勿延誤 
[批准設立禁烟事務所蘇州]  
　　蘇省禁烟公所據太倉州紳耆金承望等禀稱州北四五兩區各鎭烟禁廢弛爰集同志開會議决設立禁烟事務年舉陸誦芬爲正董陶理齊爲副董張作和唐創霞爲特别調查員特將擬定章程呈請察核等語奉批云據稟創設州北四五區禁烟事務所調查關於禁烟一切事務洵屬熱心公益應予照准所擬簡章大致亦尙妥洽惟須愼選調查員毌任有藉端索擾情事致碍該所名譽仰太倉州傳知該紳者等遵照妥速籌辦仍將設定場所並舉定總副董以下辦事各員銜名禀報以備查考 
[蘇藩派員守提欠欵蘇州]  
　　蘇藩瑞方伯以常鎭兩屬欠解欵項爲數甚鉅前經行文札催迄未遵繳昨特札委張令丙廉赴常屬俞令志善赴鎭屬守提解省以重庫欵 
交涉 
[澳門劃界大臣起程赴粤廣東]  
　　澳門劃界大臣高而謙昨日電致粤督謂十四日由雲南河口起程經由南安逕行來粤辦理此事其葡國所派之劃界大臣亞揸度將軍亦將到港與高大臣會晤之後即同赴澳門勘劃 
[無約國人遊歷章程蕪湖]  
　　蕪湖關道郭子華觀察日前接安慶洋務總局移文内開奉撫憲札飭查接管卷内光緒三十四年九月二十三日承准外務部咨開前准湖廣總督電稱據駐漢德領事照稱奉上海總領事札開德國與土耳其兩國政府商定將來德國駐中國各口岸領事代管土耳其在中國各口岸領事應管事宜云云謹電逹各等語當經本部電復以前准德使照稱中國照土國所請令本臣暫代理該國交涉事宜本部復以該國政府如尋常事件可代轉逹惟預爲聲明無約國人民在中國居住或游歷者中國仍保持施行司法權與待中國人無異總之無論何事與各無約國一律辦理等語希與該領聲明等因旋准該督電稱當飭江漢關道遵電照會德領預爲聲明頃據該道稱土人前由法領代管時歷經前道准其給照等情應否仍舊給照祈電飭示遵等因本部查無約國人民遊歷業經聲明與中國人無異自無庸發給護照一切視同中國人民辦理以保法權除電復該督相應咨行查照等因轉行到道刻已遵即轉行皖南五屬照辦 
[英人振興中國醫學北京]  
　　太晤士報二十二日倫敦電云英國所設之中國急務會係中國總稅務司赫德爲會長現擬集欵十萬金磅在北京興辦醫科高等學校一所並在他處設立敎會醫學堂三所以便造就中國醫學及他種學問之人才現定期本月二十五日在曼興院集議籌欵辦法 
[中俄哈爾濱交涉近聞哈爾濱]  
　　文滙報載二十四日北京電云哈爾濱俄國總領事兼任東清鐵路總理化威士君已抵北京將與外務部會商哈爾濱居留地問題 
軍界 
[紹府請撥外海師船嚴防黨匪浙江]  
　　紹興府蕭文昭太守馳禀撫院略云紹郡襟江帶海自外海入曹娥江到處皆可登陸而以五龍埠爲扼要王道關爲進口門戶嵊縣接壤台州素多黨匪邇來蠢蠢欲動近思攻撲縣治遠更窺伺郡城去臘謡言四起府縣均有殷家逃避之戶祗以防範認眞匪徒軍火不足未敢起事近聞在逃之王金發竺紹康私運利器自海入江接濟嵊匪水路熟悉尤易竊發查曹娥江行船宜候潮汐上下王道關水深三丈淺水兵輪來往自如由東江上至章家埠一帶亦可行重大堅厚吃水八九尺之艇船與内河平水可以隨時行駛划船者情形迥不相同知府上年供差酒捐因查漏海私酒曾經五龍埠等處詢悉土人昔年嵊縣黨匪購運軍火均由曹江溯流而上三十四年曾派　令靈管查軍火只能堵五龍埠登陸而江中仍難搜緝續又改派内河水師陳奎龍守備接管亦僅株守塘内現知府查該守備所帶飛划僅能在内河巡緝萬不能入曹江一帶設或黨匪乘間伺隙攻我無備是不可不預爲防維該守備駐紹有年熟悉防務可否仰乞憲恩酌撥外海師船十艘分駐要口就近梭巡責成該守備管帶另於五龍埠設局派委幹員專司查騐從曹娥江上下船隻一律收口查騐有師船以壯聲威不獨江海兩防兩有裨益即私梟亦稍歛跡偷漏釐稅者有所顧忌惟外海師船隷轄定海鎭距紹海程約四百里若仍歸統轄實屬鞭長莫及應請酌議變 
 
 

Page 12

 
 
通以除匪患 
學務 
[嚴禁紳士挪借學欸武昌]  
　　鄂提學司以各州縣原籌學務經費曾經通飭永遠不准撥作他用在案乃訪聞近來各屬士紳往往因舉辦地方新政如調查局選舉所等事及其他各種私開社會不明界限不遵定章竟將學欵任意挪移濟用甚且借辦公之名自便私圖殊與學務前途大有關礙昨又通飭各屬府廳州縣迅速督同勸學所總董將所有一切學欵認眞經理除學務正項支用外舉凡他項事件應責令另行籌欵舉辦不得絲毫挪移如有地方紳士要求准由該地方官及勸學所禀司核辦不得扶同徇隱如由地方官倡議挪移一經查知定即詳請叅辦 
[撤銷中學堂監督南京]  
　　江督咨江寗將軍都統文云竊照開通中學堂前經會同委留日本法政生鄒麟書充當總理留學日本法政生果起遜充當監督在案現在江南財政支絀異常凡可撙節之處亟應量爲裁併所有該堂事務鄒麟書旣有總理之責自應一律擔承無庸另設監督應飭果起遜銷差概歸鄒麟書管理以專責成而節經費相應會列台銜分别札飭合將札文札稿移送請煩查照 
實業 
[津浦鐵路北段情形天津]  
　　津浦鐵路北叚總辦李道德順在天 
津有七處要差故於路事無暇兼顧該路北叚之實權凡對於中國官場方面者皆庸某任某主之庸爲李德順之女壻凡對於外國人一方面而屬於財政路政者皆某德人主之因此該路暗中頗有喪失利權之處其對於督辦大臣一方面則有吕五爺馮太史爲之幹旋云 
[振興林業之爲難常州]  
　　宜荆農務分會經董潘湻等以辦理林業吊册爲難情形禀請江督委派專員清查荒山當奉端午帥批示查清查荒山興辦樹藝最爲當今要務業經本部堂札飭在案據稱該縣册書營私匿册久不造送致候領無期未能開辦各等情如果屬實尙復成何事體仰蘇藩司迅飭該縣按照所禀各節查明核辦毌任把持致稽要政 
[京卿賛成建築馬路浙江]  
　　湯京卿覆增中丞函云恪誦鈞函并節略公報各一仰見熱心路政佑啟文明將來建築有成交通便利六逹爲莊五方畢集貨物隧分闐城溢郭操劵可獲馬路鐵道輔車相依行旅旣便營業亦盛杭市幸甚公司幸甚公之功德與路俱長潜之贊成惟力是視借欵一說容即柬邀董事開會决議以報左右大致可有把握也 
雜記 
[演講僑民之苦况蘇州]  
　　蘇省地方自治宣講所昨請許孟賢君演講許君新由南洋爪哇婆羅洲各島游歷回國目擊祖國遺民束縛於彼國專制法律之下舉動不得自由特將事跡演講一番聽者莫不感歎 
[黎楚材悲憤而死廣東]  
　　粤省沙灣黎楚材熱心過人凡有關於公益之事無不力爲久爲社會所欽重前日感觸舊事暴病而亡茲其弟銘三錄出哀詞云家兄楚材素性愚直去冬佛山輪船命案事起家兄熱血噴踴憂憤不寐正月十八日在本鄕演說至嗚咽不能成聲嗣聞有劣棍受外人賄囑欲誘勒屍親私行了結漸漸悲憤成疾日夜大呼伸寃至十四早家兄自知不起囑弟函告自治會報界公會慈善會赤十字會戒烟總會萬國改良分會等佈告同胞并謂其大旨已在前演說詞中今不能再行執筆務望同胞鼎力維持云云 
[禀請撥地建築公園安慶]  
　　皖紳洪思亮等擬在安慶省城組織公園早有是議除前由藩司借撥七千金外不敷尙鉅無可籌措近又聨名公呈皖撫請將前購東門外護城圩擬建二標營房之隙地撥作建造公園之用以免另行購地糜費欵項想朱中丞必能成人之美也 
[電請提瀋清鄕盛芙江案蘇州]  
　　監生盛際虞禀蘇垣撫藩憲電云清鄕盛芙江案既有原告準以舊時訴訟之例亦應質訊方始定讞矧在預備立憲修訂刑律時代今報載詳定永遠監禁罪名職與爲兄弟情急叩求提集原告曹纉明等質訊以成信讞至此案原告有無誣控被告是否寃抑職不便凟 
[寺僧歛錢之惡習蘇州]  
　　蘇城郡廟前華嚴寺住持僧遠順近借修殿爲名站關募化一時哄動愚去愚婦前往開鎖自兩三元起至數十元數百元不等似此設計歛錢實妨社會改良之進步不知自治調查局官紳亦有所聞見否 
清談 
[大爺黨]  
聖人云。君子羣而不黨。人以黨名。必爲世所深惡者也。 
近。世最流行之黨。曰會匪黨。曰革命黨。是爲。政府所惡。 
内地。流行之黨。曰紳士黨。曰破靴黨。是爲官。場所惡。 
滬上。流行之黨。曰青皮黨。曰惡少黨。是爲行。旅所恶。 
然則。所謂黨者。固無。一人不遠而避之者也。乃亦。有令人歡迎者。則日夜徜徉於妓館中。之少爺黨大爺黨是已。場面闊綽。揮金如土。一般。鴇母鴇女。龜子龜孫。無一不笑面相迎。者。 
不謂。京師民政部之廳員。亦有。大爺黨之目。（據張御史世培參摺）特未。知民政部之所。謂大爺黨者。果受京師妓界之歡迎乎。抑不。爲妓界所歡迎乎。如果爲妓界所歡迎。則雖。見惡於張御史。猶值得也。若并不爲妓界所。歡迎。而但見惡於張御史。則是較之上海之。大爺黨而不知。吾爲。民政部之廳員惜。 
[啞副使]  
京師某報云。海軍處設立。將近三年。其副使譚學衡。日昨因海軍事。謁見肅邸。肅邸詢以中國海線延長幾千里。何處可以布置軍港。何處可以修築船塢。軍艦之尙存者若干艘。海軍之留學者若干人。現在水師經費若干。每年統計若干。譚皆。噤不能對。　時。聞者。皆疑其猝患啞病云。 
記者曰。今日之啞者。豈惟譚副使。當世所。稱之政治大家。敎育大家。實業大家種。種。專門家。苟詢。以實在之學問。則未。有不猝。然啞者。何尤乎譚副使。或曰。彼何嘗啞哉。使於無人盤問時。而令。其登擅演說。則彼固大言炎炎而口若懸。河矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
官長設立 
[廣東]  
廣東諮議局籌辦處自正月十六日開辦起現已分訂各期次第舉辦其分期次第如下（第一期）通行張發督憲開辦告示通飭各府廳州縣開辦選舉義務附發奏定諮議局章程議員選舉章程督憲開辦告示本處期限清單初選複選監督職掌要則初選舉複選舉事務所簡章初複選舉區表各種文件各府廳州縣奉文日應卽在衙門設立辦理選舉事務所規畫一切事宜各廳州縣選定調查員以閏二月初十日前爲限俟本處派出之司選員到日演講選舉辦法（自開辦日起至二月十五日）（ 
第二期）遴選本省法政畢業學員到處派充司選員本處編定選舉資格表選舉淺說文七品武五品以上職官表中學堂及同等以上各學堂表選舉人名册式司選員辦事細則調查員辦事細則調查須知分配選舉額數簡明法各種文件以爲司選員講習之預備司選員咸集本處演講考騐司選員榜示錄取司選員姓名核定司選員分派各府廳州縣薪水各員一律川資多寡以道里遠近爲差司選員到處領札並應用各種表册簿籍及薪水川資限三日内起程（自二月十六日至閏二月初一日）各廳州縣預備本處司選員與調查員演講處所（閏三月初十日） 
調查員入演講所聽講各廳州縣速行畫定該管地方之投票區及投票所開票所各廳州縣先發初選舉告示張貼城鎭鄕村各處（閏二月十一日至二十日）（第三期）本處發投票簿格式及投票匭式於各府直隷州該管之府直隷州按照所屬之廳州縣畫定區域若干如式刋造發交各廳州縣調查員講習畢各廳州縣應即開辦調查（限閏二月二十五日）各廳州縣廣派紳董爲補助調查員各廳州縣調查員會同紳董及各鄕村正副携帶各項表簿逐戶調查先造選舉人名草册（三月二十日）調查員覆查選舉資格各廳州縣核定選舉資格彚造選舉人名册一律告成（以四月初十日爲限）（未完） 
[安徽]  
　　安慶諮議局籌辦處雖經設立數月而於一切應行章程未免諸多缺點當此各屬開辦選舉之時禀牒紛陳且撫批飭議之件日益繁多自非派員前往鄰員切實調查不足以臻完備故該局日昨特委馬長儒州别駕前赴江寗調查章程俾資借鏡 
專件 
[山東諮議局籌辦處詳撫院文（解釋敎民不應停止公權）]  
爲詳明事案奉憲台札開據試用知縣竇蔭蒸禀稱云云即便查照等因奉此查原禀謂諮議局章程第七條第四項僧道及其他宗敎師案語云僧道敎師從事宗敎不預世務故停止其選舉權與被選舉權今諮議局演講錄於此項註云宗敎師如牧師神甫之類敎民不在此例不無疑義云云又謂章程之限制此項人一以不預世務一以宗敎不同本處案從事宗敎不預世務自爲此條鐵板註脚僧道遺棄父母妻子與世隔絕故無分方丈與衆僧天師與衆道皆在不預世務之列牧師神甫以傳敎爲事不暇干預世務故在停止之列至於敎民則士者仍爲士農者仍爲農工者仍爲工商者仍爲商誠如憲諭所云並非不預世務者此條旣以不預世務爲停止之前提僧道返俗仍然干預世務則應恢復其公權若敎民則當其爲敎民時其預世務如故及其不爲敎民時其預世務亦如故無所用其恢復又安得而停止之至謂牧師神甫皆外國人爲之外國人不能享有内國公權此條豈非贅設不知現在之牧師神甫已多有以中國人爲之者該員特苦見聞不廣耳此原禀謂敎民不預世務應行停止公權之謬誤也至謂以宗敎不同而排之則與此條立法之本意作不相合中國雖崇奉孔敎敎亦並不禁止他敎之侵入故佛敎道敎數千年來與孔敎並行又有清眞敎散布各行省爲數亦不少百餘年來耶穌天主敎流入日盛一日除佛道二敎其敎宗與世不合又特異其衣冠裝束不入政界外若清眞敎徒則入仕應考與平民無别矣若天主耶穌敎徒亦未聞有不准入仕應考之禁令也旣能入仕應考則朝廷並未嘗歧視之不必問其崇奉何敎但有入仕應考之資格即准其入仕應考亦不必問其崇奉何敎但有選舉權與被選舉權之資格即准其有選舉權與被選舉權立法之意何等廣大何嘗如原稟所云以宗敎不同而排之乎至謂異敎之人入會議事利害關係不同難免衝突一節似屬過慮敎民雖崇奉異敎而其身命財產均托付於本地方始能生存則本地方之利害即其人之利害苟能一視同仁决不至違衆獨異若强爲分裂彼雖不入議會而結怨愈深衝突愈甚民敎交涉將無止期况朝廷屢下保護敎民之詔民敎不得歧視使竟停止其公權則外國敎士必唆使公使領事出而干涉現值國勢積弱之餘此等細事决不能爲强硬之主張以致釀成國際上之棘手交涉此時再給與公權豈不令外人訕笑敎民齒冷乎即謂敎民中上流人少叅預政事不無流弊然諮議局章程規定極嚴旣須合乎五項資格之一又須不犯八項剥奪公權之一始准入選平心而論敎民中亦何嘗無公正之人不持敎者豈少不知自愛之士遵照定章愼重選舉流弊自少此原稟以宗敎不同排斥敎民應行停止公權之謬誤也該員肄業法政學堂文理尙屬優長所陳雖不合然亦出于一片熱心其所以迷惑之原因一由干不知世界之大勢方今强隣逼處虎視耽耽經濟競爭協約蠭起我中國以微弱之邦獨立與十數强國相持亟思圖存之策故謀國者必合全國二十餘行省并蒙回藏諸民族結爲一體以禦外侮而圖自强將來國會議員席中蒙回藏三種民族亦必與于斯選若復以排斥異敎之故自相分裂内則人心渙散外則强敵生心國家前途將不可問矣一由于不知政敎之關係歐洲諸國以宗敎之勢力侵入政治之範圍殺人流血不知旣極載在史策班班可考其中以法蘭西敎會之勢力爲最大故其受禍亦最慘自意大利據有羅馬敎皇之勢漸殺法蘭西近亦實行政敎分離之策蓋宗敎問題至二十世紀之初業已漸趨于平穩之解决矣中國之宗敎勢力極微大都會入政治之範圍中故數千年來無以宗敎破壞政治之歷史亦由握政權者能見其大無從惹起其野心也自天主耶蘇敎入中國憑藉外人之勢力頗與平民相爭官吏往往先存一民敎之念措置不當遂至釀成交涉喪失利權不少于是 
 
 

Page 19

 
 
宗敎與政治之關係遂日深一日昔曾文正論會匪云不問其會不會但問其匪不匪善哉斯言若牧民者咸通此意據理判斷不以其爲敎民而抑之亦不以其爲敎民而揚之則天主耶穌亦與回敎佛敎等耳何至牽及於政治問題耶諮議局章程解釋此條但以不預世務四字爲標準即此意也若提出宗敎不同四字以爲停止之前提則民敎相仇靡所底止歐洲宗敎之禍殷鑒非遥此留心時事者不可不深長思也除咨行法政學堂將解釋敎民不應停止公權理由傳諭該堂學生竇蔭蒸遵照外理合將解釋緣由詳請憲台鑒核施行 
[杭州府札飭臨安縣不准預爲推舉初選當選人文]  
札臨安縣知悉二月十四日據臨安初選舉事務所函禀二月初一開會議决事件第五條内開公推當選人照當選額加倍推舉以便投票　各自選投以免再選舉之煩且當選人資格較爲切實可靠等語查選舉人應就各選舉區内平日所信仰者遵期投票選舉諮議局議員選舉章程第七節投票方法内開不得倩人代理涉及私言與他人接談逗遛窺視防微杜漸何等森嚴豈有未届選舉期節即議將當選人預爲推舉列諸函牘者乎如果實行在公正明逹之紳士固由衆預爲推選其不公不正者因向隅之故不出於財物利誘暴行脅迫不止將來投票所之騷擾選舉時之訴訟層見疊出將不勝窮且初選當選人旣可由衆預推自複選當選人亦可運動而成窮其流弊伊於何底合行嚴札飭禁札到迅即出示曉諭將初一日開會議決之第五條實行撤銷倘紳士有開會預爲推舉初選當選人情事並應善爲解散毌滋流弊 
本埠新聞 
[滬道批准添闢城門]  
　　總工程局董事禀請滬道添闢 
小西小北兩門已誌昨報茲奉蔡觀察批示　查闢門必先築路早經由道詳明院憲如果馬路已成闢門亦可接辦無須再行轉禀請示今西門内外路工旣已同時並舉其九畝地之路亦經規劃籌辦具見心精力果無任慰佩希卽再將修路的欵切實具報核明移行營縣會同勘復以憑核辦 
[工部局藉口差役之需索]  
　　租界騐屍一事前由領袖領事要求滬道以後每有命案概由中西官各派一會員同蒞驗曾經蔡觀察變通議定凡有關涉洋商服役人等准予各派一員其餘仍照向章由縣驗訊照復在案茲聞領袖領事現據工部局報告以租界驗屍華官仍未照辦且又查得每遇報縣請驗之案該圖地保須給縣中差役費用以及投遞禀詞等費祗少約須十數元此等浮費甚爲不合現當整頓改良之際應即革除等語昨領袖領事已據情照會滬道核辦矣 
[四誌姦騙孀婦之毒手]  
　　德大洋貨號主程德生姦騙寡婦王張氏地價洋五千元並將傭婦私刑弔打一案昨由公共公廨提案復訊據包探李星福禀稱程於前六年與香粉弄唐姓婦人亦有此等情事涉訟有案請爲查辦原造延愛律師到堂聲明姦騙各節並稱此次涉訟後程到王張氏家内三次愿出洋一千元並立筆據與氏斷絕現將筆據呈案請察被告倩乳傭曹金氏馬夫楊阿四投稱主人並無吊打王姓傭婦情事並延哈律師到堂聲稱程係體面商人因此事攸關名譽自愿受虧是以立據與該氏分離至原告所控騙洋一節實無其事被告不能承認今已兩面自愿了案請爲裁奪寳讞員商之英副領事巴君判程照據限一禮拜料理惟騙洋雖無憑証姦佔行兇則均屬實姑　著罰洋二百元充公諭飭包探帶回捕房押候繳洋開釋嗣後如兩造再有私通情事一經查出男女并究 
[紗廠總辦被剌餘聞]  
　　韱斃又新紗廠陳總辦之凶手駱榮即駱再祥曾於事前繕寫一信擬寄至安徽廬州府合肥縣城内公澄巷交伊子駱拴孜收拆後由陳之家丁陳升查獲原信禀明本縣李大令派差陳桂等帶同夥役前往密拿合肥縣令黄兆岷遂即飭派馬快崔宏會同陳桂等嚴密訪察得悉駱榮之妻范氏年四十二歲現住該縣城内西門大街與敎讀餬口之李淦泉同住遂即尋獲向之詰問據范氏云婦人與駱榮並非夫妻係于光緒廿四年間姘識至廿九年生過一子取名拴孜已于三十三年十月内病故駱榮尙未知悉去年四月間駱榮囑人寫信寄來僞云于四月十三日患病身死婦人回信詢問迄無復音婦人因無依靠于六月間再醮于李淦泉相依度日駱榮現匿何處實不知悉李淦泉語亦相同該差等又復四處訪查該氏之言似係確實遂即回禀黄令請給回文于昨晨乘輪回滬禀復請示 
[西捕拘住巡士]  
　　公共租界工部局工程司於前日下午帶領工匠至北四川路横浜橋地方修築馬路站崗巡士以該處與三路三區轄境接壤歸局報告由劉副巡官特派巡士李水卿張謙二人前往查勘詎被美捕房西捕一併拘去劉副巡官得報後立即會同德正巡官禀知巡警總局當經張参事官偕同偵探隊周隊官親往捕房與盤副捕頭再四申辯始得帶回業已禀陳總辦請示 
[花行股東自盡]  
　　人和永花行股東吳翔鱗去年倒欠鉅欵後經各錢莊控由總工程局拘案管押在案近奉滬道蔡觀察批飭該局裁判員移送南市商務分會由會董邀同錢業董事等磋商理處繼復解局准予交保出外分三期拔還茲蘇藩瑞方伯以人和永爲首倒閉欠銀三十餘萬之鉅因之倒閉之案層見疊出爰飭上海縣飭提吳翔麟兄弟二人到案從嚴究辦以儆效尤詎李大令正欲飭提吳翔麟已於前晚吞烟身死總工程局董事得悉後立即禀報滬道並將吳翔麟由商會勸理保出及如何拔還情形禀陳滬道請爲備案 
[飭查巡警擾民滋事]  
　　本縣李大令昨奉蘇撫札文略云接准民政部咨御史奏参各省巡警局專横無法擾民滋事一摺奉旨通飭各省督撫嚴密查辦等因到蘇除札飭滬寗蘇三處巡警總局總辦嗣後務須竭力整頓不得干犯如查有確實擾民情事定予參刻外札縣一體遵照嚴密查辦 
[醫學研究所調查員名單]  
　　（中城）華星垣張杏蓀（東城）劉 
卓如（南城）周獻臣（西城）鈕靜山（北城）朱星農（城中）倪頌兼黄芹香（城南）黄幼田王葆仁（城西）莫寄雍馬潤生（英租界）方希 
 
 

Page 20

 
 
曾李意城（法租界）朱少甫趙書田（美租界）沈晴香張幼麟（新閘）任際運徐伯寅（浦東）顧鴻孫 
[保護遊歷洋人]  
　　美國人慕賡抯與藍鈕姑娘擬赴江蘇浙江等省遊歷業經禀由美使柔克義照會外部頒給護照一面咨由江督轉行滬鎭各關道飭屬妥爲保護滬道蔡觀察奉文後現已飭屬遵辦矣 
[貧兒院舉定職員]  
　　本埠貧兒院將次開辦前日午後二時由各發起人在該院集議開辦方法及推舉職員到院與議者不下數十人盛宫保因疾未到周金箴施子英陳潤夫朱葆三李平書焦樂山黄公續郁屏翰雷吉安諸君均先後蒞止准時開會舉定周君爲總董施君爲院長次由焦君提議建造御匾廳事獨力認捐銀三千兩次由雷君提議演劇助欵事均各贊成最後研究章程設法籌欵散會時已五下鐘矣 
城内 
[縣令回滬]  
　　本縣李大令因公赴蘇已紀前報茲已事畢於昨日下午二時乘車回滬即至道　禀見 
南市 
[愼重選舉]  
　　商務分會定於閏月初一日選舉職員已紀昨報茲聞該會董事除自任監察員外復議公請工程局副裁判官陳良玉叅軍爲監察員届時到局監視投筒然後將選舉票封送上海縣署於初四日揭曉 
[保全名譽]  
　　孫桂林（即沈桂林）認包總工程局垃圾船捐照費向各船戶勒捐詐擾被人上控已紀前報茲聞局董對於此案頗爲注意誠恐該包捐人在外勒索妨碍名譽因商明孫裁判官飭傳各碼頭管帮到案諭令查明實情禀復核奪 
[續開大會]  
　　本埠烟紙同業組織衆和社公所業已開會數次茲定於二十六日下午一時假江南彩票公司續開大會集議一切辦法 
[無賴賣子]  
　　羅店人張濤生前將寄於妻母凌宣氏處之四歲男子私領來申串同　北登豐棧司帳應炳卿及成衣匠王月卿等議賣於新碼頭孫姓爲子得價洋三十七元該氏得悉即偕張兄瑞生將各人扭至總工程局請究判應王繳還媒金洋十元連同張瑞生代繳之身價三十一元一併存局候派探至孫姓處指提該孩到案再核 
[小工竊]  
　　蘇路公司工頭尙德起被小工李萬卷竊去及服鈔票等物扭至南區轉解工程局訊究李供認竊衣三件質於英租界某典得洋十三元判戒責三百下押候吊　懲辦 
閘北 
[查究聚賭]  
　　巡警局總辦汪觀察訪悉公益里一帶各小茶館時有聚賭抽頭情事昨特諭飭該區副巡管據實查復以憑拿辦 
[拿獲賭徒]  
　　四路一區局前某老虎灶内前晚紏人聚賭由巡士查悉禀知孫正巡官立派長警人等前往拘捕當場拿獲沈文和顧明章毛定和陳慶等四人一併解局押候訊辦 
[查明下落]  
　　鍾壽州控陳鈞明拐賣伊子一案昨由原告訪悉其子被陳賣於菜市街王殿石鞋底作内禀求警局移提究追孫正巡官諭鍾退去聽候查核 
英租界 
[賣身葬夫]  
　　孔紀貴控陳王氏串令伊妻俞氏捲逃昨晨由探將俞氏查獲解廨請訊俞氏供夫死後無力營葬是以嫁於孔紀貴令出葬費嗣因孔延約不付婦人與之分離並非捲逃請察訊之孔供詞支吾判王俞兩氏還押著孔邀到見証於禮拜三訊核 
[賣妻爲娼]  
　　宋壽祺將未婚妻張姓女子押入妓院爲娼昨由濟良所查獲解廨訊究判女發濟良所留養宋押捕房兩禮拜 
[孀婦擇配]  
　　濟良所昨解婦人王愛香到廨請訊據供丈夫已故夫弟意圖價賣是以逃出判發濟良所留養一　期滿擇配 
[未便自由]  
　　徐毛毛控妻王氏捲逃一案昨經公堂復訊氏供因翁姑管束過嚴出外做工並非捲逃判氏交其夫領回管束 
[不甘下賤]  
　　濟良所昨解不愿爲娼之妓女徐王氏到廨請訊判仍帶回濟良所留養擇配 
[保人卸責]  
　　華彰公司控舒海潮不付貨銀昨由舒之保人劉安葆將舒送廨請究判交差候下午會訊 
[繳還騙洋]  
　　楊文玉控任祥雲騙取押櫃洋六十元一案昨由公堂復訊任將騙洋如數繳案判任交保洋給原告具領完案 
[流氓収禁]  
　　流氓王阿根搶取陳劉氏金挖耳由探查獲昨解公堂訊供不諱判押西牢三年期滿逐出租界 
[拐賣小孩]  
　　顧紀氏控楊寳昌等拐賣小孩永泉一案昨由公堂復訊判楊交保限兩月交孩如違連保人并究 
[盜犯還押]  
　　糾搶沈妙根家之盜犯袁長奚施仁華昨由捕房解請公堂復訊判仍還押候禮拜三再行訊核 
[賭棍就獲]  
　　著名賭棍葉新寳宋梅德因局騙朱來仁銀洋由探拿獲昨解公堂請究判一併還押候禮拜三原告到案再訊 
[先究抗傳]  
　　電車夫翁成林因駛車不愼由捕房禀　公廨飭傳不到昨晨提案中西官以翁不應抗傳判先枷示三天期滿再押一禮拜示儆 
[拆卸草房]  
　　毛榮昌毛才記違章搭蓋草屋昨由工部局將二人傳至公廨判限於禮拜五拆卸如違提究 
[更正]  
　　昨報載騙子某甲向南京路綸華綢莊騙取綢緞囑店夥隨同送至黄浦灘華安保險公司給以　豐莊票一紙查係僞票旋復至該公司詢問各節茲悉華安公司並無此項情事該綢莊亦未至公司詢問合行更正 
美租界 
[查獲眞贓]  
　　百老滙路杜祖蔭家失竊縐紗兩疋報捕請緝昨由孫包探在某押店得原贜帶回捕房候拘獲竊犯解廨訊辦 
[撞損車輛]  
　　一百八十一號汽車昨在百老滙路撞斷江永記東洋車之鐵梗由捕帶入捕房賠洋了事 
[西人逞兇]  
　　南潯路二十九號某西人家侍者陸長發昨被同居西人無端毆辱陸即投報捕房據頭飭赴該管領事署控告 
[酗酒滋事]  
　　西人藍姆瑞酗酒滋事由捕拘送英領事　判罰洋十元以儆 
法租界 
[愍不畏法]  
　　法捕房狎犯王朗卿方順生 
被同押之陳阿五張家保陳洪生吳如生陳阿福楊阿發　章元等勒索洋三十元不遂肆行毆打王方二人遂將所穿衣服脫下交由出店徐阿三質錢分給詎若輩尙嫌不敷又復肆虐王方情極喊救始由管牢巡捕聞知正欲澈究陳等即挖洞逃脫茲由包探緝獲多人惟陳洪生張家保仍未拿獲昨日解廨方亦到案聲訴前情王因受傷甚重未到訊之陳阿五供由張家保爲首自認幫兇聶司馬以陳因紏黨持刀搶人財物判押五年後再送英捕房收禁五年今尙不知改悔勒索行兇實屬愍不畏法判枷號二月加押四年照原斷共押九年滿期再送英捕房覊禁吳如生枷示一月再照原斷加押二年陳阿福枷一月加押一年楊阿發枷一月加押二年王章元加押半年徐阿三枷一月押三月方順生業已滿期當堂開釋候補拿張家保陳洪生到案再辦 
[是否誘匿]  
　　山林塘人陳吟香之妻前被徐松林拐逃由陳控奉高橋司分防局追還後近又被徐誘匿前日在百花春撞見向徐追究徐反索取酧勞以致報捕拘解公堂請究徐供陳已將妻賣與撑駁船之某甲應請查訪聶司馬以兩造供詞各執判交保候查再核 
[小孩迷路]  
　　昨有年約三四歲之男孩一口迷失路途由巡捕抱至公廨請示　司馬飭將該孩暫送善堂留養候認聞該孩頭帶狗頭帽身穿柳條棉袄柳條置衫紅布綿褲查詰以姓名住處則茫然不知云 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（十七）]  
第三回審盜情大令糊塗打官司小人索債 
劉萬茂道。小的没有打他。是他先動手的。陸德生又道。小的欠了他的錢。那裡還敢行兇。是他先打小的。小的才還手打他的。吳大老爺聽了。沈吟一回道。你們兩個人。各執一詞。你說是他先動手打你。他又說你先動手。打他。本懸也不知聽了那一個的話好。劉萬茂又道。大老爺不要聽他的話兒。只求大老爺重重的辦他。追出他的錢來。小的這幾個錢。是一個也不能少的。吳大。老爺聽了這幾句話兒。不知怎樣的。忽然觸起他的性子。來。登時心中大怒。對着劉萬茂大聲喝道。你這個糊塗蛋。他欠你的錢。你只該問他要。怎麽你問起本縣來了。本縣做了皇上家的官。吃了皇上家。的俸禄。難道是替你要債的麽。况且你旣有本領借錢給他。就有本領問。他索債。本縣非中非保。又不是本縣叫你借給他的與本縣什麽相干。本縣。做了個地方官。這樣的事情。多要問起來。本縣　裡忙得過來。說着便。喝叫兩旁差役。給我趕下去。兩旁差役聽了。齊齊的喊道。下去下去。劉萬茂没奈何。　得昏頭搭腦的。同着德生走下堂去。閒話休提。只說那位包松濤包師老爺。在輪船上等了兩天。等得他十分性急跑到帳房裡頭。對着買辦雙脚亂跳的嚷道。怎麽好好的把船擱在這個地方。不上不下的。打算怎麽樣呢。那買辦上一回上了他的惡當。見了這位包師老爺的面。心上就覺得十分不快。那裡還去理他冷笑一聲的對他說道。不用你老翁先生這般着急。我們自然總要想個法兒。把你們送到上海去。你只顧放心就是了。這個時候。你就喊破了喉嚨跳破了天。也是不中用的。况且船裡頭的搭客不是你一個人。怎麽别人都是安安頓頓的。獨有你一個人急到這般田地呢。要曉得半路上出了這個坌子。我們也是没法。難道我們是願意這樣的麽。包松濤受了一頓搶白。只氣得白瞪著兩個眼晴。一句話都說不出來。口中只說怎麽怎麽躭悮了人家的正經。還要這般模樣。你們這船上的人。是不講理的麽。那買辦呸了一口道。我們此刻要辦公事。没有這樣閒工夫。來和你講理。你請到艙裡頭安安頓頓的坐一回兒罷。 
國外新聞 
[臺番歸降日本]  
　　二十二日東京電云近復有臺北番民三百二十八名歸降日本 
[日土交之起點]  
　　二十二日倫敦電云土爾其皇已在君士坦丁召見日本閑院宫親王二十三日倫敦電云日本閑院宫親王抵土京君士坦丁後已與土政府協議設立使署問題日本現將條約各欵特别利益之要求撤銷土政府亦急期於日本設立大使署以前將商約訂定 
[反對英暹條約之集會]  
　　二十三日倫敦電云駐暹京曼谷路透訪事電稱此間入英籍之華人及印人現正開會集議决計聨名公禀反對英暹條約 
[俄國實行干涉波斯]  
　　二十三日倫敦電云倫敦接有消息謂俄國命哥薩克兵開往波京德黑蘭俄國洛伏萊姆牙報力言波京德黑蘭土寇起事在即俄國急派精兵前往防堵始能保全該地不爲蹂躙現駐該處之俄國軍官爲數寥寥頗形危急二十二日柏靈電云俄京聖彼德堡近開大會會長爲外務部大臣伊斯華克海陸兩軍大員亦均蒞會蓋會商進兵波斯之策 
[英國海軍預算已定]  
　　二十二日倫敦電云本年英國海軍預算綜計　金三千五百十四萬二千七百磅按上年僅有三千二百三十一萬九千五百磅本年用於建造新艦之費共八百八十八萬五千一百九十四磅上年則爲七百五十四萬五千二百零二磅按本年添造新艦費額擬增建奪雷諾脫式戰艦四艘分西七月十一月動工裝甲　洋艦六艘滅魚雷艇二十艘海底潛行若干艘（共逹英金五十萬磅之數）此外尙擬建造空中飛行艇一艘海軍大臣麥肯萊宣稱本年尙須急造大鐵甲艦四艘準於明年四月一號動工於一千九百十二年三月告竣 
[英國財政之佳兆]  
　　二十二日倫敦電云英國財政部度支員化白好和司君近在勃里斯托爾演說謂本年預算案缺乏將不及預料之數設入稅能常如前兩星期情形則斷不致有所缺乏 
[英財政大臣被誣]  
　　二十二日倫敦電云倫敦國民報近載有新聞謂財政部大臣喬治出金二萬磅調停某離婚案喬治君即控告該報主人毁謗之罪並予見證以明此事全屬子虚故國民報允付罰欵一千金磅並認過道謝了事 
[赫丁博士之榮譽]  
　　二十二日柏林電云前在西藏探險之赫丁博士近在柏靈地理學會宣讀西藏遊紀德皇德后時亦蒞會德國科學界更爲歡迎地理學會並贈以金牌一面 
[中美小邦啓戰]  
　　二十二日柏林電云中美洲小邦聖塞爾凡多耳已與尼茄拉圭啟戰美政府已召回駐尼公使並與墨西哥政府訂定條約同行干涉維持中美洲和平現已派出兵艦多艘開往該處 
[美國煤礦工人將次罷工]  
　　二十二日紐約電云美國煤礦主人及辦事人已拒絕礦丁要求減少做工時刻自下辦事人與各礦丁尙在磋商此事礦丁聨合會會長李維斯君已發宣布書聲明礦丁對於此事决不退讓並擬預備長期罷工 
[巴黎電報人罷工]  
　　二十三日柏林電云巴黎電報辦事人現均同盟罷工 
[近東大變局百十一誌]  
　　二十三日柏林電云塞爾維亞政府仍在備戰其答覆奥國之公牘頗不滿人意 
 
 

Page 27

 
 
   
 
 

Page 28

 
 
   
 
