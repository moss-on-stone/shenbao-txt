# 1934 - 271 - 4908788

 

Page 1

 
 
[新印各書籍發售] [  新印各書籍發售]  
　　欽定二十四史全書實洋五十元○欽定四史書實洋四元二角○隨園三十六　實洋五元○刑案匯覽洋七元○景岳全書碼洋三元○資治新書碼洋一元五角○潘願福咸豐朝東華錄實洋一元三角○王益吾咸豐朝東華　錄實洋二元五角○左文襄公奏疏碼洋四元○繪圖三國演義碼洋一元五角○駁案彙編碼洋二元○明季南北略碼洋一元二角○欽定六都處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫　賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彙碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角○繪中東戰紀洋七角○文學興國策洋二角○正續中東戰紀興國策合一部洋二元○時事新論六角諸君欲購者請移玉至三馬路申昌書畫室或申報館帳房可也此佈 
[說國債]  
　　今天下之有家者於其盛則財用充足計年所入常有盈餘及其衰則倉廩空虛入不敷出家境窘迫而日用諸費又不能蠲除於是不得不借貸於人以濟困乏此所謂債也然債重則利重利重則益以不支而家遂以破每見近世人家因債務之重爲人盤剝利息而不能振其基業者比比皆是故當世老成人每以借債與否卜其家之盛衰蓋未有家富而借債以受重利之困也夫治家與治國同治家旣不當借債則治國似亦不當借債乃歐洲諸國號稱富强而其息借商欸則無國蔑有考西歴一千八百七十一年至七十三年間各國所欠國債總數如西班牙則欠二十六千一百四十七萬五千磅丹麥國則欠一千二百七十四萬七千五百八十九磅會敦倍克國則欠一千四百九十六萬四千一百三十三磅薩遜呢國則欠一千七百二十四萬七千一百六十九磅希臘國則欠一千五百五十一萬二千磅意大利國則欠三十六千零八十萬七千四百零七磅英國則欠七十八千四百九十七萬二千一百零三磅奧國則欠三十四千六百九十二萬六千九白零六磅比利時國則欠三千六百九十八萬一千九百六十磅法國則欠七十四千八百七十九萬零八十二磅德國則欠六千七百三十五萬六千八百三十七磅荷國則欠七千八百四十一萬六千一百五十二磅葡萄牙國則欠七千二百八十三萬三千磅俄國則欠三十七千五百萬磅瑞典瑙威國則欠八百五十四萬八千二百六十五磅以錢糧餉稅相抵或須數年還淸者或須遲至十數年之久而始可還淸者其詳紀之於九月初五日本報而自一千八百七十三年以後各國續借之債不在其內而亦不知數之增與否减與否海外情形不能深悉而亦一時未易稽查惟時務報嘗載德國造册部具報德國國債謂一千八百七十五年以前德國向無債欵是年籌借十兆馬克三年後始用盡自是以後歲籌借欸至一千八百九十五年四月初一日國債總數至二千九十一兆二十五萬馬克之多而其折扣數目實計一百二十九兆二十三萬三千五百五十馬克其息借之欵長年四分息者凡四百五十兆馬克三分半息者七百八十兆五十萬馬克三分息者八百五十兆馬克所籌國債其中整頓陸軍計費一千二百五十四兆五十萬馬克水師計二百七十八兆七十五萬馬克鐵路及邊防兩項計共費二百六十二兆馬克郵政電線共六十二兆七十五萬馬克開鮑爾鐵克運河計一百五兆二十五萬馬克白蘭門及漢勃兩口設立海關所費計五十二兆馬克然皆有實在產業可抵蓋陸軍所建房屋及購田地計估値價九百兆馬克鐵路計估七百兆馬克郵政電信共計三百兆馬克云泰西於一千八百七十三年後各國之債所可考核祗存德國其餘諸國皆莫悉其究竟然由德類推之亦可知其不異曩昔特各國之所以借債皆有實在產業可抵如德國之房屋田地鐵路郵政電信等類獲利甚豐所得足償其息不過以所借之債暫墊所用之欵並非度支告匱而始有事於借債也故歐西各國之借債與中國人家之借債名雖同而實則異今我中國以創辦鐵路振興諸事之故冋各國借貨其跡與歐洲各國之債無殊然歐西之債多借之於商民故國富而民亦富中國之債不借之商民而借之外國卽使所成之業可以獲利而終年利息已爲外洋所得則我中國沾其餘利當亦無幾矣此又中西國債之別而不能一律論者也至時務報所載謂一千八百七十五年以前德國向無債欵而九月初五日本報則紀一千八百七十一年至七十三年德國已有國債未知何以語出兩歧孰非孰是請問之熟於西國政事者想必能爲余解惑也 
[諭旨恭錄]  
　　八月二十九日太常寺題九月二十日祭歴代帝王廟奉旨遣載勛行禮兩廡遣溥頲榮惠會章綿文各分獻欽此○九月初一日奉上諭內務府秦燕郊等處行宮請派員勘修一摺著啓秀世續前往詳細查勘核算擇要修理欽此 
[撫憲接印]  
　　蘇州訪事友人來函云新任江蘇巡撫奎樂峯中丞於本月初五日抵省暫駐滄浪亭行轅筮吉初六日辰時接印均誌前報兹悉中丞初擬卽就滄浪亭行轅接印嗣因趙中丞交卸後卽日啓節爰傳諭屆時至本署接篆以免周折是日淸晨轅下執事人員咸集撫署伺候奎中丞由行轅乘坐綠呢大轎呵殿至署標下各兵弁然槍升砲排隊跪接中丞降輿先行拜門禮步至大堂趙中丞飭掌印官捧呈關防印信中丞望闕行三跪九叩禮然後拜印升座受本署各執事排班叩見之禮 
[侍郞啓節]  
　　蘇州訪事友人來函云升授刑部左侍郞前任江蘇巡撫趙展如中丞於本月初六日辰刻交卸篆務後立卽啓行乘坐綠呢大轎由撫署逕出胥門至官碼頭降輿入接官廳奎中丞率同藩臬兩司及大小文武官員至接官廳行三跪九叩禮寄請聖安中丞並不停留卽與各官揖別登舟立命解維上駛送行諸員槪不接見惟水師各營弁皆率領砲艇護送至上海蘇州府桐太守總捕府劉司馬長元吳三縣尊以及省中候補道等諸員亦皆乘舟相送至寳帶橋始叩別而返 
[使星過粵]  
　　廣州采訪友人云張樵野少司農奉命出使英國上月二十日由香港附輪船安抵省垣舊誼新知無不欲一瞻風釆潘太史寳珩聞之卽以官舫往迓請在府第中小駐襜帷少司農以怱怱不遑把晤爲辭隨自備輪船直往佛山鎭擬日間赴鶴山原籍省墓然後來省附輪船至申江入京覆命 
[總辦履新]  
　　揚州采訪友人云郡城保甲總辦一差經上游檄委朱觀察溍接辦局中辦差書役探知憲旌將蒞飭丁預備公館並於馬頭上支搭彩棚上月晦日觀察行抵維揚各叚巡防員弁就徐凝門接官廳排班鵠候迨憲舟下椗紛紛呈遞手版禀安觀察傳見之餘慰勞數語旋命輿登岸至各處投刺報謁及回船後傳諭九月初二日接受關 
 
 

Page 2

 
 
防入局視事屆期印委官紳均衣冠濟楚至于家灣如來柱前公館道賀冠裳薈萃輿馬紛紜極一時之盛 
[太守公旋]  
　　揚州采訪友人云本年四鄉禾槄類被雨水所淹農民顆粒無收紛紛入城禀報揚州府沈太守勤求民隱特於上月某日命駕出轅駕一葉扁舟前往查勘兹已事畢於本月初一日言旋登岸後卽排導回衙留揚差委各員曁江甘兩邑尊均至署謁見 
[鄞縣調任]  
　　寗波訪事人來函云寗波官塲近得省中來電悉藩憲縣牌以鄞縣楊大令調任嘉興縣以現任嘉興縣劉大令調任鄞縣傳聞如是未知確否 
[險搆大患]  
　　蘇州采訪友人云齊門外相距四十餘里有湘城鎭焉其地爲長洲縣所轄十九圖與常熟縣界毗連鄉民素以强悍稱略有違言動輙持械互鬥顧地勢頗低洼如逢霪雨連綿禾稻必遭淹浸前經區董集貲築圩塘一道以免墊溢之虞法至善也嗣是厘定章程若逢大雨連朝卽責令地保鳴鑼告警倘地保忘未報及則圩塘坍塌衆必擁至其家舉桌凳牀榻爲塡築墊陷之需其蠻橫而不知情理有如此者有渾名靖世王某甲者雖係犂雲鋤雨之流專喜武斷鄉曲一邑之人咸畏之如虎莫敢誰何邇者不知因何與某乙結不解之讐蓄久未發至六月之杪大雨兼旬將圩塘衝壞甲遂相機而動强挾圖董令乙承修乙雖家號小康然因恨甲而不許甲揚言將拆乙之屋乙聞而大懼糾約近村人以百計悉心防禦某日甲竟邀集黨羽千餘人各擊棍棒鐵尺及鎡基之類蜂擁至乙村大有滅此朝食之勢乙見若輩來勢正銳知不能敵爲之退避三舍甲覘乙不敢抵禦揚言曰似此不中用之人亦思以螳臂當車軸耶旋吩咐黨羽立將乙新建之屋十餘椽全行拆毁室中陳設摔壞無遺是役也因小憤而成大仇光天化日之中瞻敢揭竿恣橫幸乙見機而作耳否則一經鏖戰有不互有傷夷者事後乙不勝悲忿奔赴省垣控諸長洲縣署其時宰長邑者爲王芸莊大令赫然震怒立卽札飭吳塔司巡檢某少尹詣彼踏勘少尹勘視屬實據情申明大令大令以此案原告雖本縣子民而被告籍常熟爰行常熟縣署關提未幾大令卽去任是以未及獲案及汪瑤庭大令蒞任乙又來控訴大令乃查閱接管卷行文抵常熟務獲嚴懲 
[幾乎罷巿]  
　　揚州采訪友人云瓜洲口距揚城四十里之遙出江要隘也廛巿如林頗爲繁盛上月下旬某日某營勇丁某甲行至某旱烟店門外見有鄉人之挑雞卵求售者遂購取十枚携歸煮食及剖之黃皆散矣乃復持回調換比至而鄉人已不知何往甲遂向烟店饒舌烟店主曰吾店只售淡巴菰雞卵係鄉人物正如風馬牛之不相及呶呶何爲哉甲不依糾約同類數人擁至店中無理取鬧比鄰某藥店主聞而不服以婉言令烟店主以旱烟半斤償其値甲仍不允反謂藥店主袒庇與之爲難一時巿肆譁然相約閉門罷巿幸鎭上某游戎曁保甲委員命駕臨場分投彈壓幷邀同街董向各鋪善言開導翌晨始貿易如常 
[甬鄉火警]  
　　寍波訪事友人云月之初三夜魚鼓初敲寗波北鄉紅光燭天猶如赤城霞起江北城西之水龍局雖鳴鑼報警然路途遙遠不能指明何處故不往救約歴一點鐘時紅光漸滅究係何處俟探明再錄 
[印度患蝗]  
　　加刺吉打信云昨有蝗虫大隊從刺荷處經過漫天遍野日色爲之蔽掩遠望之如雲屯霧沛雪飄露零所過之處草木盡遭殘蝕聞花羅士坡處同日亦有蝗蝻經過禾苗被食殆盡云 
[越南秋試題]  
　　同文日報登越南鄉試題第一塲恐致福也相維辟公予違汝弼季子來歸然後可以有制於天下也爲君難此謂知本○第二塲賦得人文亦褰開七言律用十二文韻勤之以九歌賦以播聲音以相勸之爲韻○第三塲問道之大原出於天其用在天下其傳在聖賢道統之傳何自始堯以是傳之舜舜以是傳之禹禹以是傳之湯文武周公不知所傳者何事論語終之以從政之答是何深意有謂夫子爲政與帝王若合符節可推其言否孟子願學孔子者也孔子只言仁孟子開口說仁義孔子只言志孟子說許多養氣何若是其相反歟稱之曰善學孔子從何處見漢唐諸儒不能當斯道之責先儒有是言也彼楊之僭經柳之俗學固無足論他如天地人三策明道之大原原道一篇見道之大用豈無衛道之功以此槪論亦未之究歟宋儒周有易通程有易傳邵有經世張有西銘皆所以繼孔孟道統之傳乃集其大成何以獨稱朱子奉今皇上敦篤化源留心理學臨御以來凡敷布彌綸無不本二帝三王之道兹欲道臻皇範治保太和于以衍億萬年無疆之業行何而可試爲陳之以觀厥藴○覆試題必得其名丹鳳樓觀脯賦同樂二韻爲學與爲治只是一統孔門言志亦各言其志也乃其吾與何獨稱曾點然則兵財禮樂將無關於爲學歟稱之曰堯舜事業優爲當乎仲舒孫弘皆學春秋或稱其純儒或謂其曲學李沆趙普皆讀論語或稱其知體或謂其大言若然則所學與所行可歧爲二歟 
[浙江考優題]  
　　昨報紀浙省徐大宗師示期於上月二十九日會同撫憲考試優拔諸生撫憲以出闈後公事冗繁往辭故由宗師一人考試於二十八日二砲後卽行點名次日酉刻淨塲不隹給燭拔生首題拔乎其萃二句優生自題仕而優則學二句次題策題均未詳 
[江西考優題]  
　　江西訪事友人來函云黃吉裳宗師示期八月二十四日考試優生頭塲二十六日考試二塲報名者多至二三百名頭場首題寛則得衆信則人任焉次題又從而振德之經解題瑟僩赫喧解二場策問題問唐宋科目試帖題賦得人在蓬萊第一峯得萊字五言八韻聞出榜須在九秋朔日云 
[江西闈事]  
　　江西訪事人來函云江省謄錄場前紛傳實力整頓法令森嚴不敢做錄幾無琢卷差卷名目塲後仍紛傳積習相沿牢不可破差卷仍多脫漏錯訛以致硃墨不符故聞謄錄對讀各官時笞責各書手嚴飭冉行另謄是以各謄錄延至上月二十四日四更始行竣事次晨方得出塲究竟各卷是否認眞抑或草率容俟榜後查明續錄○監臨德靜山中丞初擬八月二十四日謄錄告竣卽行出闈旋因公事冗繁二十六日申刻方由貢院回轅其場內一切仍諭提調監試掌卷各官照例嚴密稽查辦理毋稍疎懈云 
[醋海風波]  
　　京師內城奶子府某姓婦素性不貞與同巷旗籍某甲有染甲逾五旬婦以其馬齒加長漸憎惡之後移情於少年某乙相形之下冷暖迥殊甲頗銜恨八月十一日甲懐刃至婦家適乙未來甲故尋婦釁婦語詆觸甲甲出刃斫婦婦大呼鄰人聞而麕集相爲阻勸甲更不分皂白逢人便砍計受傷者六人惟婦傷勢最重移時氣絶翌日官來騐時鄰人已死其一另有一傷重者未定生死幸甲被縶未逃遂由步軍統領衙門道交刑部審訊云 
[花叢肇釁]  
　　金陵某甲者宦裔也素有登徒子之癖選色徵歌殆無虛日惟性慳吝不名一錢妓院中人頗厭之日前又邀集數人至某妓院陶情甲顧謂同伴曰予雖囊空如洗然一入温柔鄉則倚翠偎紅無不承迎恐後不若諸君子解尺腰纏始能博靑樓一笑也同伴者將信將疑比入室妓未展紅顏遽加白眼及去而之他亦復如故甲進退狼狽且忿且慚同伴者復以冷語譏之甲憤甚將妓院內陳設搗毁一空旋有龜奴出而與之理論令其照數賠償甲怒不可遏復上前連批其頰奈龜奴亦復不懼竟將甲之髮辮挽住盡力毒毆同伴者見勢不佳相率逸去甲受此大辱忿不能平定欲鳴官請究後有和事老某乙出爲排解令龜奴燃爆竹一千響爲之解穢幷雇肩輿擡回其事始寢如甲者可謂辱由自取矣 
[失物逃逸]  
　　蘇垣周姓有予名金壽者年甫弱冠家住胡家弄向在閶門某廣貨鋪學業上月某日偕二三友人至元妙觀游玩旋至大 
 
 

Page 3

 
 
吉廬茶樓啜茗以天氣炎熱將所穿衣服卸置一旁不料爲匪人竊去周子失物之下情急萬分回家後卽惘惘出門至晚未回其父偵騎四出杳無音信聞其祖母已年逾八旬止有此孫自走失後連日寢食俱廢如醉如痴亦可傷已 
[拐女受責]  
　　有朱曰大者年二十餘不務正業其父在日在於蘇垣閶門內開設水烟筒作閉歇已數載矣上月二十一日朱忽誘拐後蓮花巷王姓之女逃至光福鎭越日經女之胞兄王某尋獲控之光福司某少尹提訊之下令王具結將妹領歸朱覓保釋放王回家後心有不甘繕禀投長洲縣署控告汪大令准詞飭差提兩造訊問朱稱王女自願偕逃詰之女則稱並不情願實被拐騙大令得供喝將朱笞責一千釘鐐收禁候再訊核 
[節孝可風]  
　　湖北采訪友人云栢泉人彭張氏貌美而性貞藁砧農人子也不幸早亡襁褓遺孤賴十指以餬其口邇日其姑惑於歹人之語逼氏改醮氏柏舟矢誓堅不依從迫之再三則截髮以明已志姑悔悟遂完聚如初噫今之世朝悲鵠寡夕詠孤綏者比比皆是若氏者出自小家獨明大義求之滔滔末俗夫亦難能而可貴矣爰志之 
[鐵路要聞]  
　　聞之官塲中人云由漢口以達蘆溝鐵路由督辦盛杏蓀少卿定期本年十月初旬興工開築决不再事遷延至稱貸比利時國之銀須俟明年正月交付惟戶部承撥之五百萬兩則今年可以支領以充工料之需少常又會同張香濤制軍就鄂省開設鐵路學堂委廣東補用道嚴少和觀察開第爲總辦其中教習延聘西人而以福建船政局法文卒業學生爲之副蓋以鐵路由比人工作比與法文字言語相同故學生須習法文法語也 
[憲節過申]  
　　升任刑部侍郞江蘇巡撫趙展如大中丞由蘇乘坐官舫用小火輪船拖帶於昨日至滬本埠關道憲以下文武印委各員及駐滬各營兵咸赴觀音閣碼頭恭迎憲節中丞並未登岸逕赴金利源碼頭登招商局豐順輪船入都供職 
[上海官場紀事]  
　　昨日吳淞防營統領班廣盛都戎命駕至道憲蔡和甫觀察行轅拜賀並往前道憲劉康侯觀察靈前吊奠禮也○新任蘇松太道蔡和甫觀察昨日午後命駕赴文武各衙門謝步 
[訓子有方]  
　　月前鄧壯節公世昌之太夫人在滬寓仙逝遺命捐助賑欵以活窮黎經封疆大臣奏請皇上恩賜訓子有方匾額前日頒發到滬由文孫恭備香案跪迎昨日升入黃亭游行各處前導除旗鑼傘扇外有銜牌十餘對如予謚壯節特旨旌奬誥封一品夫人 
晉封一品太夫人之類繼以鑾駕全副鼓樂兩部及劊子軍健香亭誥命亭材官八人持刀簇擁由愼餘里公館過垃圾橋繞道大馬路四馬路然後折回說者謂皇上追念勳臣可謂無微不至矣 
[瀛眷來申]  
　　新署江海關道蔡和甫觀察接篆後擬以泥城橋外斜橋之畔北洋務局爲行轅昨日瀛眷由白下來申登岸後卽至北洋務局暫住 
[悞用藥彈]  
　　華歴七月初七日英法交界之海面所泊英兵船佈陣合操適日本新製之富士艦寄泊於此英兵誤將藥彈實砲內彈從富士船烟囱旁掠過墮入海中英水師統領急令某弁登高士艦告以故且致歉忱一面查究緣由 
[暫停讞政]  
　　昨禮拜六英界讞員翁明府法界讞員鄭大令以江蘇巡撫趙展如中丞卸任來滬理應躬親迎迓爰飭家丁咨照捕房暫停讞政一日 
[醫生無理]  
　　前者有醫生陳建章在前任江海關道黃幼農觀察處滋擾適保甲總巡鍾受百明府詣轅拜謁得悉情由遂將人証帶回於前日之晚提案訊斷陳供江西省撫州府屬臨川縣人年七十有一自幼習醫數年前曾與黃大人醫治肺疾得卽霍然酬以洋銀五十元小的以攸關鄉誼乞賜一差故將酬金辭謝嗣蒙允許差使至黃大人任江海關道時曾經赴謁數次從未謀面及至卸任小的具詞往訴被其四公子攆逐出外心不能甘遂倩人繕就一紙黏諸禀後明府拍案大怒曰爾何人斯膽敢誣衊官長且黃大人旣給予洋銀五十元爾何不受忽欲求差滋擾實屬不安本分喝令褫衣鞭背陳叩頭不已苦求免責乃訊此紙究爾自書抑係倩他人所繕供由不相識之一人代作明府限於三日內將繕詞之人交案如延定卽提案究辦 
[騙子敗露]  
　　浙江紹興府屬某邑人某甲衣履翩翩日相羊於四馬路一帶花天酒地視黃金如糞土見者幾疑其爲大家公子不意係馬扁一流人日前向某乙騙取洋銀八十圓任情揮霍迨乙再三追問始吐眞情昨晨邀得多人擁中至大馬路五雲日昇樓茶肆理論紛紛擾擾不知所終 
[竊賊候懲]  
　　賊犯某甲彼中之斵輪老手也日前潜入英界石路中某客棧竊取某客所携衣服數十件報捕後捕頭遣包探秦少卿何瑞福緝獲弔出原贓帶回捕房押候解送公堂禀請訊判 
[事起細微]  
　　寗波人盛姓僑居虹口百老匯路某弄內有女郞乳名素英年甫十歲昨晨盛姓遣素英至弄口購買蒸飯四文持回家中以物太少令卽退回賣蒸飯之胡靜如不允素英遂將蒸飯擲下攫其銅錢四文而逸胡忽將女拖住詎料竟被拖落手骱素英負痛大號旋經三百廿九號華捕到來將胡拿送捕房禁押候辦素英則送同仁醫院施治得以立時奏效未幾盛姓奔案見女臂已運掉自如遂請免子深究捕頭頷之揮胡使出 
[無顏自盡]  
　　本城杜家灣絲線作主某甲曾於前年領有童養媳今春得成婚嘉禮琴瑟之間亦無不合月前忽被向爲庖人之某乙誘至吳淞地方經甲尋回養媳自知無顏遂背人吞服阿芙蓉膏以圖畢命甲得悉之下急卽倩人灌救則以受毒已深返魂無術矣訴知媳之母屬到來擾擾紛紛不知將如何了結也 
[債師計窮]  
　　前者周王氏投英界公堂控徐蘭生卽潤甫吞沒股本洋銀二百四十圓請爲追給讞員翁大令訊究之下徐管押嚴追徐在押日久延不繳銀日前周王氏又投案求追大令因於前晚提案訊鞫徐供稱小的蒙恩管押外間無人措辦氏時至棧中吵閙因此棧內不能交易小的實係無力叩求恩斷周王氏仍叩乞嚴追大令判令將徐交人保出赶速措繳洋銀二百圓 
[軋傷手指]  
　　滬南高昌廟江南機器製造局練鋼廠中有工匠李阿榮者粵產也前日午後在廠工作不隄防被機上皮帶軋去手指四只鮮血直流昏暈倒地幸同事者急卽舁之回家請傷科敷治雖無性命之虞然恐不免於殘廢矣 
[送還失犬]  
　　昨日本報紀失犬一則兹由十六鋪地甲前往如意街潮州人某姓家查明此犬實是捕盜局中所失今已願將是犬送還並以洋銀一枚送至局中爲家丁醫治嚙傷之費從此傳書黃耳又得搖尾於舊主人之前矣 
[冒幕騙銀]  
　　浙江寗波府屬某邑人李耀明扭林映軒至英界公堂控其冐名誑騙前晚讞員翁大令升堂提訊李訴稱現在某輪船執業去年十月某日林改易姓名冐稱某署幕友串同兪思齋向妹壻土錦順誑言舉薦某輪船買辦之職騙去洋銀二百圓出有收條由吳阿甫爲見證今王已死其母囑小的偕吳訪林前日遇諸法界南誠信烟館追索銀洋林支吾以對兪則乘間逃遁是以將林扭案請究吳投案稱小的亦 
 
 

Page 4

 
 
浙江寗波府屬某邑人前在保大輪船當管艙之役去年歇出十月間與王同在某茶肆適與兪遇言及小的等賦閑已久渠稱某署幕友與伊父有師生之誼且十分情重如囑其謀事定無不成又稱現有某輪船欲更換買辦伊可舉薦但須墊銀一千兩王與小的信以爲眞卽倩兪邀某幕友至南誠信相晤次日兪偕林來踐約晤談之下王與小的再三諄託林允之王卽邀伊至鴻運樓設筵相欵厥後時常會見據云輪船尙未到滬越日兪向王言今謀事者甚衆爾須先付洋銀二百圓始不致被人謀去王唯唯允許次日卽措借票銀二百圓偕兪姓及小的送至某署小的在外守候越時王出將收條給小的一觀後兪又向王借洋銀六十圓旣而詢及此事一味延約及至今春林卽避匿不見向兪詢問依然搪塞土始知受騙情急萬分病至六月中旬溘然而逝今伊母妻苦楚不堪囑李姓偕小的尋訪前日在南誠信相遇兪乘間逃逸林圖賴不認不得已扭請究追林供稱小的係江西某邑人向來遊幕此事並不知情安知串騙情事大令判令將林交人保出俟拘兪質訊 
[英界公堂紀聞]  
　　湖南人某甲金秀學前曾以簉室蔣氏捲逃控諸公廨翁大令飭蔣氏提案訊知姓氏不符至今尙未斷結日昨又有吳枝梅者具詞控稱蔣氏係小的之妻大令著一併押候訊奪○前晚粵東某邑人某甲至麥家圈左近鴇婦陳朱氏所開野鷄倡院問柳尋花不知因何起釁以致與倡婦高彩雲互爭事爲包探韋阿友所知連倡婦卞劉氏拘入捕房捕頭著解送公廨翁大令飭押候將甲解案審辦○前晚十二點鐘時高請亭季明山許王氏在貴州路互相爭閙四百四十九號華捕一併拘入捕房捕頭著轉送公廨翁大令飭分別暫押候訊○姚施氏生有一子年甫五歲小名有德日前忽然失去事後查悉被鄰人張福生串同金寳誘藏遂將張尋見責令交出張知事已敗露卽將有德交還姚施氏心尙不甘將張扭交二百八十八號華捕帶入捕房捕頭令轉送公廨翁大令著押候訊辦○昨晨顧方氏扭外甥婿趙錦堂至公廨訴稱甥女嫁趙未及兩月衣服首飾已被典質一空婉言勸導一味恃蠻幸由左右鄰人帮同扭送來廨務請大老爺訊懲翁大令著將趙押候訊判顧方氏交人保出隨堂候訊 
[美界捕房紀事]  
　　前日下午有王阿四王祁春二偷兒溷入虹口揚子路馬頭所泊之某輪船上竊取搭客之鴨毛數磅携之登岸適爲三百八十號華捕巡獲拘解捕房捕頭令押候解送英界公堂訊究○偷兒王阿友前日傍晚時闖入裏虹口第六百六十七號門牌內竊取布衣三件途經二百十九號華捕緝獲將人贓一併拿解捕房捕頭飭押候解送英界公堂訊辦○小竊黃壽林前晚至北河南路某木作竊得木板二塊負之而逸途次爲包探石金榮所獲拘入捕房押候送英廨訊究○昨晨有偷兒王良甫者至新記浜路第五號房屋撬門入內竊取布衣棉被等物包裏妥當肩荷而行適五百三十五號華捕巡至以其情節可疑盤誥之下支吾莫對當卽拘獲解送捕房押候送廨訊辦○寍波人顧春元前日午後潛入虹口公平路第三號洋房內竊取御者某甲之對時表一枚並表練一條失主投報捕房捕頭飭包探石金榮將顧查獲解入捕房押候送廨訊究○偷兒某甲專慣溷入西人住宅內竊取花盆被其竊去者已不知其數矣失主先後投報捕房經包探竇如海查獲拘入捕房捕頭略詰數語飭令押候解送英界公堂究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[各有不是]  
　　本邑人鄭仁和年逾弱冠不務正業素喜與無賴爲伍卜居於南巿小九華地方前日之晚不知在何處壚頭沽飮醉容可掬踽踽獨行至蔡陽弄左近忽見某姓女郞手提銅壺姍姍而至鄭舉手與之調戲適爲小流氓陳毛囝陳小毛等所見卽厲聲曰何物狂奴敢如此無禮鄭畏其勢不敢與較而陳等得步進步滋鬧不休彼此遂致口角互揮老拳旋由住居筅箒弄之方德泉出爲勸　至次日鄭　知其父鄭某僞稱被毆受傷並失金戒指二枚繕就禀詞赴十六鋪巡防南局控請究辦嗣查悉陳小毛住居小南門外桑園街地方其父陳某冋業髹工陳毛囝則素不安分在高巷頭一帶動輙糾黨行兇局員遂飭地甲恊同二十七鋪地甲前往將人証拘解到局押候訊究 
[准予交保]  
　　前者趙子恩控何學江欠洋二百元圖賴不還經鄭大令訊供押候追繳昨日有何之友投捕房請將趙交保出外理償前欠捕頭飭探禀知大令准予交保出外赶緊理明 
[上海巡局紀聞]  
　　前日之晚南市萬裕碼頭瑞記米行被樑上君子乘間潛入竊去皮馬料褂兩件並零星等物當卽開單報知十六鋪地甲旋由捕役拘獲蔡阿大卽瀏河阿大一名幷銅鐵鎖匙及鐵鑿等器具解至十六鋪巡防南局請究局員鍾偉臣二尹訊問二下判責四百板昨日又命帶往吊齊贓物候失主具領○鄉人沈銘得藐視憲諭担糞不加桶蓋爲保甲總巡鍾受百明府所見飭差拘　　局提訊枷示五日已紀前報兹屆期滿前晚鍾明府命提訊核飭將沈帶案疏枷謂爾藐視本總巡諭示本當略予薄責姑念鄉愚無知　　覓保釋出旋有黃福隆投案供稱與沈相識願爲具保明府准之遂令開釋○本年七月浦左曹家橋朱紀寳投保甲總巡局控被吳秋棠串令閔關龍等將屍棺盤踞家中意圖滋擾及向理論又被誘至塘口地方蜂毆受傷由姊夫夏秋金出勸不服控請提究當經總巡鍾受百明府飭差將吳秋棠拘獲笞責枷示限交閔關龍到案及至將閔拘獲訊辦而吳之枷期已滿仍不將屍棺移去爰飭疏枷押發頭鋪限將棺木移回安葬並令朱給以洋銀六枚爲遷柩之費兹已在押日久明府於前晚升堂硏詰朱紀寳投案供稱前蒙恩斷令小的給吳洋銀六元將棺移出吳願以本房二間抵與小的計錢二十千文故不欲遷費已將屍棺移去矣吳秋棠供稱小的前將屍棺擡至朱處以其不肯借貸實出於不得已之所爲業蒙責辦斷令給洋六元小的與之理商另立契據借錢二十千文是已允許務求大老爺格外恩宥閔關龍供稱小的帮同吳秋棠向朱滋擾自蒙責辦安分營生不敢再蹈故轍現由友人趙夢吉具保叩求恩准夏秋金供稱此案已經了結務求銷案明府准如所請飭具呈保狀諭曰此後吳等如再滋擾不安本分一經告發惟爾等保人自問遂在借據上用硃筆標明吳秋棠自後如能取贖祗須辦齊原價毋庸併利等語兩造具結遵斷而退○南巿小南門外南倉大街順風樓茶肆門首向有沈蘭芳在彼挑售小糰子前日値堂人劉大購食一碗沈向之索錢劉稱已經付給彼此口角拳足齊施頼時閙作一團互扭至二十三七鋪巡防局中請究局員姚殿卿二尹提訊之下以其曲在劉判令掌頰二十下飭地甲帶往茶肆交其店主嗣後不准再起爭端一經訪聞提究不貸○十六鋪巡防局函送同昌布店主石仁卿控朱正卿卽朱允甫串騙布疋一案昨經鍾明府升座提訊石供被朱騙去布十疋後由挑夫尹晉卿扭獲據稱已售與張樵生請爲追究朱供此事非小的所爲由周姓售與張處求恩鑒察質之張供詞支吾明府判朱掌頰二十下仍無確供命再責籐條二百五十下限三日交到周姓張不應賤價收贓判暫交保候示 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年八月二十九日京報全錄]  
　　宮門抄○諭旨一道錄前○粵督譚等奏派員查辦潮州匪鄉情形摺○大臣松奏爲應修要工亟須查勘修理摺○陜督陶奏爲報銷　峪關徵收俄稅摺○漕督松奏報湖河水勢增漲並各工搶修平穩摺○桂撫史奏爲甄別道府各員照例按班補用片○八月二十九日 
工部鴻臚寺正白旗値日無引見○裕祥假滿請安○阿克丹謝署左翼總兵恩○色楞額稽察中左門覆命○奕功等演放水師砲位覆命○熙貝勒請假五日○德壽續假十五日○召見軍機楊頤○皇上明日辦事後至頤和園皇太后前請安後駐蹕派出閱卷翁中堂崑中堂廖壽恒○○太子少保頭品頂戴兩廣總督臣譚鍾麟頭品頂戴廣東巡撫臣詐振褘跪奏爲廣東惠潮各屬械鬥土匪助鬥肆刦現派大員查辦以消內患而挽頽風恭摺具陳仰祈聖鑒事竊據潮州府屬紳耆在籍主事倬鍾芳舉人李芳蘭等數十人聨名來省呈稱潮屬民情獷悍從前搶刼械鬥相習成風同治七年經大學士督臣瑞麟奏派前提臣方耀統兵三千餘人由惠州之陸豐縣辦起次年移兵駐潮挨縣淸查獲匪數千盡法懲治蠻鄉悍族方知畏法風氣爲之一變時閱三十年積久玩生漸萌故態刦掠鬭擄無時不有各印委查辦率以交犯繳械了事匪固誅不勝誅官亦叅不勝參近如揭陽普寗林周兩姓互相械鬭傷斃多人潮陽豐順饒平各縣亦迭出鬭案尤可恨者惠州府屬陸豐海豐等處有紅黑旗匪各分族類專以受雇帮鬭爲事名曰銃手此造雇紅旗則彼造雇黑旗銃手一到則主人欲不鬭而不能所在肆行焚殺乘機刼搶擄辱婦女勒贖官至則抗官兵單則拒捕若非臨以大兵激究嚴辦地方將不可問等情並據潮州鎭道府將闔郡紳耆聨名呈詞稟請核辦前來臣等與司道悉心籌商石城等處會匪業經辦竣防勇可以抽撥陸路提督臣張春發治軍有年威信素著上年辦理惠州土匪頗著成效當電致提臣來省面晤商酌辦法提臣自有三營添派安勇兩營喜字一營統歸提臣督率前往認眞查辦先將紅黑旗帮鬭銃手悉數殲除　按各縣各鄉淸查積年著匪審實嚴懲責成親族約束子弟不得藉端滋事庶幾頑民畏法良民得稍乂安冀可一勞永逸以仰副聖主綏靖海疆之至意除以後辦理情形隨時奏報外所有派員查辦潮州匪鄉緣由謹合詞繕摺具陳伏乞皇上聖鑒訓示謹奏奉硃批知道了卽著責成張春發認眞查拿分別懲辦以靖地方欽此○○奴才宗室松安跪奏爲奏報燕郊等四處行宮滲漏坍倒情形愈緩愈重亟宜早爲修理以昭敬愼恭摺奏聞仰祈聖鑒事竊奴才於本年四月間赴任出示沿途恭查燕郊白澗桃花寺隆福寺四處行宮殿宇宮門遊廊亭座房間墻垣等處均有坍倒滲漏𡮦朽歪閃各情形溯查去歲八月間前任馬蘭鎭總兵奴才文瑞曾將應修各工繕具淸單奏請飭交總管內務府委員查勘分別辦理欽奉硃批該衙門查勘具奏單併發欽此欽遵並准總管內務府知照於今春派員查勘以便奏明修理等因各在　迄今一年之久未據內務府查勘覆奏其應如何修理無憑遵辦兹又據盤山總管祥照報稱所有去歲呈報四處行宮殿宇等處情形至今又屆一年本年六七月間因大雨連旬情形益重將已報之後續增情形開單呈報前來當經奴才委員前往各處詳查與該總管所報均屬相符伏查燕郊白㵎桃花寺隆福寺四處行宮爲皇上祗謁東陵路途駐蹕之所從前殿宇房間完固齊整每遇聖駕謁陵前期奏請查勘僅止勾抺油飾裱糊及黏修工程不過月餘均能一律告竣不悞要差查現在情形已經坍倒房間十之三四皆須重新蓋造其未倒者率皆木植𡮦朽瓦片脫落墻垣歪閃亦應拆卸另修如仍援照成案俟奉有登上謁陵之旨再行奏請修理計日不過月餘無論如何併工營修亦萬難赶辦完竣倘有貽悞關係匪輕且奴才目覩所有情形誠恐愈緩愈重需欵益繁勢宜亟早興修方足以昭愼重謹將盤山總管呈報本年續增情形謹繕淸單並將前任奴才文瑞奏報各情形一併同錄淸單恭呈御覽請旨飭交總管內務府大臣迅委妥員前往敬謹詳細查勘其宜如何分別辦理之處應由內務府查明覆奏自行聽候諭旨欽遵辦理謹將應修要工亟須查勘修理緣由恭摺奏聞伏乞皇上聖鑒訓示謹奏請旨奉硃批該衙門查勘其奏單併發欽此○○頭品頂戴陜甘總督臣陶模跪奏爲嘉峪關徵收俄稅扣足四結造册報銷恭摺仰祈聖鑒事竊照嘉峪關新設俄國陸口岸徵收稅項遵照部議扣足四結專摺奏咨一次兹查光緒二十二年四月初九日止第四十四結屆滿業經先後造册奏咨今自二十二年四月初十日起至二十三年四月初九日第四十八結止又屆四屆期滿其第四十五結四十六結四十七結四十八結徵收稅銀已節次分別咨明在案所有十二次四結內共舊管新收除提火耗每兩一分二厘外徵收內地正子稅銀六百三兩七錢八分八厘八毫又開除提入光緒二十二年滿年經費銀三百一十三兩三錢三分一厘五毫實儲稅銀二百九十兩四錢五分七釐三毫據該關監督何福堃造具淸册詳請奏咨前來臣覆核無異除册分送總理衙門及部科查照外理合恭摺具奏伏乞皇上聖鑒謹 
奏奉硃批該衙門知道欽此○○頭品頂戴漕運總督奴才松椿跪奏爲謹將六月分湖河水勢增漲情形並各工搶修平穩緣由繕摺具陳仰祈聖鑒事竊照光緒二十三年五月分湖河水勢經奴才於六月二十九日專摺具奏在案兹查六月初一日起至二十九日止洪澤湖存水七尺高郵玉馬頭存水一丈一寸淮揚裏運河各汛及徐州之高郵邳宿一帶長水自二三寸至七尺餘寸不等緣交庚伏以大雨傾盆上游來源甚旺下游江湖頂托以致湖河益漲溜勢湍急異常據徐州廳禀報邳運宿三汛兩岸長隄脫坡　潮之處不一而足當卽督率汛弁分投搶鑲防護得資抵禦又據裏河廳禀報兩岸長隄凡有迎溜坐灣叚落均爲急溜衝刷多形潰塌其安汛鹽河桃源汛內各舊掃淸桃汛內六堡一帶挑護各埽運口汛各壩埽淸江汛內柳園頭小舟莊等處曁窰河頭束淸壩亦被急溜衝刷紛紛蟄塌均經分投搶修酌作防風埽叚以資抵禦又據淮軍廳禀報平橋汛內盛家莊張家窪寳應汛內館驛前迤下李家田頭汜水汛內朱馬灣迤南太平灣等處隄埽各工紛紛蟄塌脫坡潰阪隨時搶鑲防護得資抵禦又據揚軍廳禀報永高甘三汛內蔡家堰太平庵上長五十三丈郵工第二叚新南兩壩昭　壩兩裹頭或矬蟄批縫或塌卸潰脫當飭汛弁分投動料鑲辦俾禦盛漲又據堰盱禀報堰徐兩汛洪湖長隄石後槽土風浪撞掣坍塌殘缺信　林仁等並仁河新舊又河直壩護埽與禮守濟內壩埽各工間叚卑矮當經擇要督率汛弁竭力搶修赶辦完整以禦汛漲各等情前來奴才伏查　　底水本大加之五六月間陰雨連綿衆沂山泉滔滔下注淮流同時盛漲是以湖河水勢繼長增高雖歸江各壩次第啓放而江湖頂托宣洩無由是以　濤抇岸處處可危現在庚伏已過秋汛甫交西風司令尤爲吃緊之時謹當督率所屬文武員弁無分晝夜合力守護相機妥辦務使欵不虛歴工歸實濟以期仰副聖主厪懐民隱愼重河防之至意所有六月分湖河水勢增長並各工搶修平穩緣由理合恭摺具陳伏乞皇上聖鑒訓示謹奏奉硃批知道了欽此○○史念祖片再准部咨嗣後道府州縣無論何項勞績保舉歸入候補班人員令該督撫卽以此項人員到省之日起予限一年詳加察看奏明分別繁簡補用又定例未經筮仕人員加捐過班分發簽發各省令該督撫詳加察看試用一年期滿如果才堪勝任卽據實奏明留于該省遇有相當　出酌量題補　查有鎭　府知府在任補用道梁廷贊試用知州胡成立試用知縣王鼎昌均已試看一年期滿據藩臬兩司出具考語詳請留省補用前來臣查補用道梁廷贊才具開　有守有爲試用知州胡成立明敏安詳試用知縣王鼎昌才具明通歴年差委均無貽誤應請留于廣西遇有缺出照例按班補用除將各員履歴送部外謹會同兩廣督臣　　　附片陳明伏乞 
聖鑒訓示謹奏奉硃批吏部知道欽此 
　 
[昨接八月二十九日京報先行照登尙有二十五二十六二十七二十八日四本容俟續到卽行補列] [  本館附誌]  
 
