# 1919 - 136 - 4916616

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[遷延時日] （冷） 
　　世界之情勢日急而我國之應付也事事遷延時日南北之和議究竟如何學生之罷課究竟如何此皆必須有結果之事而乃日復一日遷延不决使人於專心對外之時多一牽掛是誠時局之不利也 
　　夫遷延時日在國家少事之秋尚多誤事况當今日危急存亡所繫哉奈何有責任者尚憒憒若此 
專電 
　　北京電陸諫（十六）電英外部寒日函保證青島交還昨要求法外部公函本日亦交到此事經英美法保障與原議五國公管説有過無不及不必再拒簽字昨英法公使訪陳籙勸熟權利害對和約拒簽字是與各國爲難府院會議主持保留必不得巳簽字亦仍要求保留後日協商將發訓電到陸（二十三日下午一鐘） 
　　北京電國立專門四校長以政府旣不予學生滿意答復調停遂歸無效辭呈再上去志愈决（二十三日下午二鐘） 
　　北京電錢責成袁促學生上課並停游行講演袁因到北京大學集學生團代表六十三人演説聲淚俱下衆請袁暫退開會議越一小時迎袁出席報吿結果仍執前議非懲辦國賊决不上課惟講演事諒政府苦衷暫停袁以無可轉圜回部擬即辭職（二十三日下午二鐘） 
　　北京電當局商准學生停止講演即以答復日使（二十三日下午二鐘） 
　　北京電田教長案政府迭次欲撤回衆院　未允（二十二日下午十鐘） 
　　北京電岑西林致韓玉宸電請詢東海軍政府巳留唐北方如何辦理願聞其意（二十二日下午十鐘） 
　　北京電徐語人此次滬議破裂含有對人的關係擬将雙方代表撤換一部巳與軍府開始交涉（二十三日下午二鐘） 
　　北京電唐少川致其友人電請轉詢政府南方提議條件係要價者北方可以還價究竟北方有無再和誠意（二十二日下午十鐘） 
　　北京電政府迭電朱啓鈐留寗候命迄無回覆徐錢均慮朱恐不能留（二十二日下午十鐘） 
　　北京電北代表朱今晚回京 
　　北京電政府巳擬令戒各處勿妨害外人（二十三日下午一鐘） 
　　北京電院電岑請查禁廣東財廳變賣十敏土廠（二十三日下午一鐘） 
　　北京電倪嗣冲呂調元電蕪湖僅毁日商丸三藥房玻璃僱用華人微受傷日人日貨均未傷亦無失火（二十三日下午一鐘） 
　　北京電小幡以此次抵制日貨恐出林長民文字鼓吹昨用正式文致外部要求政府取締並限期答復（二十三日下午一鐘） 
　　北京電江庸電被拘學生七人巳保釋（二十三日下午三鐘） 
　　北京電張瑞璣二十一過潼關今晚可到京（二十三日下午一鐘） 
　　北京電陳樹藩號電乾縣城内王郭内訌開槍互擊 
　　北京電政府接張專員報吿乾縣戰事均係彼軍各存私心自相攻擊並非陜軍進攻云云 
　　北京電政府接熊克武電詰劉鍾所部侵及川軍防地屢生衝突請嚴飭約束不得稍有侵越 
　　　北京電李厚基電方聲濤與陳炯明在漳州失歡政府覆電李除極力維持治安外一面擬派劉冠雄即日南行收拾閩局 
　　北京電段芝貴議組衛戍司令部自爲總督軍警概歸節制李吳反對暗潮頗烈（二十三日下午三鐘） 
　　北京電京師衛戍總督徐意屬張錫鑾（二十三日下午二鐘） 
　　杭州電今晚七時保佑坊田寳豐酒棧失愼延燒四十餘間損失頗鉅（二十三日下午十二鐘） 
　　香港電傳説陸榮廷將至廣州親自解决大局此來與南北單獨媾和極有關係北方各要人之代表在南寧甚活動軍政府態度對於時局頗爲冷靜並無切實行動之表示惟挽留議和代表而巳陸榮廷來粤之説或成事實（二十三日下午三鐘） 
各通信社電 
　　北京電滬上某要　電徐世昌謂唐少川意屬偶然非無磋商餘地北方何以遽令代表撤退當局希望新舊兩國會同時取消意思甚切岑西林電現巳慰留唐少川和議有無挽回方法徐世昌意先留朱啓鈐餘事再商昨某派均在徐樹錚處作弔聚談謂必須徐東海對於滬會確有把握　贊成繼續開議林葆懌電某方面謂唐少川所提八欵係西南公意朱啓鈐拒絶可怪政府仍欲西南取消八條擬托南北兩方軍界出而疏通公府組織討論和議機關明日成立安福派主張撤換朱啓鈐汪有齡徐佛蘇院派主張在寗開和議 
　　北京電安福派决定教育總長案不退還外交案擱置不議錢能訓吿各校長謂懲辦曹陸辦不到而學生所提出之五條件皆不成問題（以上廿二日） 
以上平和通信社電 
　　北京電蘇督電南方八條允　磋商請示中央退讓程度聞當局擬再召會議詳商調和派主張將該條件臨時字樣删去舊國會改爲制憲會議爲調解計 
　　北京電外交案提出國會聞議員方面對德和約大體應簽字山東各欵應聲明保留均表贊同 
　　北京電京奉車昨發現炸藥一起當局擬提議施行檢查郵件（以上二十二日） 
　　北京電莊景珂電日外相提出青島問題有將青島作半公式之議並議中國加入聯軍所得利益如美人所議之歸還賠欵應予維持 
　　北京電公府連接各省議會商會促和電三十七件就中以蘇魯省議會及南京商會措詞尤爲激切 
　　北京電蘇督來電謂唐代表巳允自馬日（二十一日）起暫留滬一星期 
　　北京電被拘留日學生最後所監三人現巳全釋 
　　北京電中央昨得蕪湖學生暴動訊通電各省對各校一意維持（以上二十三日） 
以上中華通信社電 
　　北京電許寶　電吿　（二十二）日偕朱啓鈐晋京 
　　北京電錢能訓聲言如軍府無力撤回八條决採用局部媾和方法 
　　北京電京師將設衛戍總督元首屬意王懷慶故先畀以步軍統領俾可坐升 
　　北京電邊防軍開差防蒙將專員分赴蘇皖採米二十萬石以裕軍糧 
　　北京電安武軍實行收束倪督派員來京將所擬改編辦法向陸部商治 
　　北京電府派吳世緗　留吳總監并郤還二次辭呈（以上二十二日） 
　　北京電農部令採金局調查黑龍江屬漠河金廠積弊設法切實整頓 
　　北京電政府令鮑貴卿陳毅飭屬對俄人訂運軍用品查無烏木斯克政府憑證者概予禁制 
　　北京電田應璜長教案撤回後現不再提學界要求復傅難成事實仍由袁希濤兼代 
　　北京電楊善德齊耀珊會電省會開會旁聽人因加費與議員爲難瞬集千人經軍警解散秩序安寗 
（以上二十三日） 
　　天津電方樞劉恩格今日午後四鐘過津入京 
　　西安電許蘭洲准岳維峻投降但責令軍械不完之一部份須隨時遣散（二十二日） 
以上中孚通訊社電 
　　北京電錢總理昨日邀集兩院議長將關於中國對於巴黎和會之外交方針政府意嚮之所在詳細説明同時將此意通電各省督軍長官徵求意見政府之意大致謂必將盡力之所能及以有利於中國之條件簽字於媾和條約求各方面對於此舉表示同意 
　　北京電日本山内書記官昨日訪問外交部時會傳逹日本外務大臣内田氏之交還青島宣言書 
　　北京電政府對於英國公使再開議西藏問題之要求尚未致答覆聞此次將應英使之要求討論之範圍爲如下三項（一）西藏之自治（二）境界問題（三）希姆拉條約之改訂（二十二日） 
　　北京電據國務院方面消息云據二十日顧維鈞所發之報吿謂山東問題暫行保留而將媾和條約先行簽字之舉英美法三國亦表贊成日本方面似亦不反對又云對於航空條約中國亦巳簽字又朝鮮向媾和會議要求獨立問題因朝鮮巳無國際資格且與此次戰爭無關係故不蒙受理且决定不許其代表發言 
　　北京電蕪湖暴動案巳决由中日兩國官場會同調查辦理（二十二日） 
　北京電北方總代表朱啓鈐今晚七時可到京 
　北京電據總統府方面消息云中央接岑春煊陸榮廷來電云南方提出之八條件即行取消再協議法律問題一面須速令新國會閉會如能照辦則南方可表示讓步之意云（二十二日） 
　　東京電東京朝日新聞云聞英法美各國皆擬擴充中國艦隊即日本亦早晚將增添中國艦隊云 
　　東京電東京日日新聞云近有人將不穏之宣傳性質之傳單遍佈全國警視廳憲兵隊等正在盡力搜索主謀者（二十二日） 
　　東京電傳聞對華新財團以改造現在四國銀行團加入美國成爲五國銀行團之説爲最有勢力東西銀行團代表將於二十四日聚集大藏大臣官邸協議加入對華新借欵團問題（二十二日） 
　　東京電聞中國將更調駐神户中國領事以駐釜山領事柯鴻烈繼任（二十二日） 
以上東方通信社電 
 
 
 

Page 5

 
 
   
 
 

Page 6

 
 
   
 
 

Page 7

 
 
公電 
　　美國濮洛維登斯（Providence)電申報館鑒請以下文佈吿政府與國民吾輩籲請政府與國民對於山東之解决奮力抗議並請全國團結務獲公允之解决保衛國家之權利以免續被侵略美國濮洛維登斯華人聯合會五月十一日 
　　漳州來電申報大陸報新聞報時事新報中華新報民國日報唐少川朱桂莘兩先生暨各團體公鑒青島問題關係吾國存滅吾人能否爭回青島即爲能否保全領土之預證寗生前拼死如比國勿死後求生如韓民乞聯電專使切勿簽字生機不絶國命可蘇禦外侮必锄内奸曹章諸賊與國爲仇請一致主張立即嚴辦如有庇惡與衆棄之閩南國民大會全體 
　　重慶總商會等來電南北議和總代表全國和平聯合會各報館鈞鑒膠澳本吾故物若不及時收回國人誓死否認南北和會中裂國人觖望尤深髮繫千鈞斷在俄頃値千載一時之機蹈萬刼不復之禍噩耗傳來憂心如擣伏望當軸諸公切電專使堅持到底和會代表鑒於外交失敗急宜雙方讓步新舊國會以救亡爲前提迅謀自身的解决一致釋鬩禦侮庶逭輿情之責備京津學生激於義憤其事雖越常軌其心至足諒原不平則鳴薄海同聞此間人心尤爲激昻遏抑撫慰爲術俱窮法團等以國命攸關羣情共忿機勢迫切緘默難安特電瀝陳萬希鑒納重慶總商會巴縣議事會巴縣團練總局重慶中國紅十字分會巴縣教育會巴縣勸學所省立甲種商業學校川東聯立師範學校川東聯立甲種工業學校重慶聯立中學校巴縣中學校養印 
法國無線電 
　　二十二日里昻電藍超伯爵於五月二十日以德國委員團之名義致書和會議長要求改正審查及討論和約之限期和會議長克勒滿沙氏覆書如下（德國總代表鑒接五月二十日來函内開德國委員團對於各種問題殊願提出其觀察之點惟此種問題複雜殊甚德國委員團之各種記錄未能在閣下所限定之期間内竣事要求展長限期等因准此余謹吿閣下協約國及共同作戰國之政府允准展長限期到本月二十九日爲止卽請查照克勒滿沙 
　　二十二日里昻電烏爾克斯（屬義國辟門省）之義國團務會議在内閣各大臣所乘之專車内集議由軍隊一隊保護以防閑人攔入自下午二時起至六時四十五分止公報載稱會議時内閣總理歐蘭都氏向閣員詳細報吿巴黎義國委員團所成就之事業其言曰（吾人之事業始終依據四月二十九日政府在國會之宣言）會議中歐氏指陳解决國家利益及各國利害不同之懷想之困難閣員一致宣稱吾人欲得所希望之成績須全國遵守紀律國務會議並證明與内閣總理及委員團意見一致 
　　二十二日里昻電五月二十二日巴黎倫敦間匯兑率英金一鎊合三十佛郎九一半法國公債劵市價如下三釐公債六十二佛郎三○一九一七年四釐公債七十二佛郎四○一九一八年四釐自由公債七十一佛郎八七一九一八年五釐自由公債八十八佛郎三○ 
美國電 
　　華盛頓電高麗臨時政府國務卿李新銘電致美總統與法總理力請四國會議接見在巴黎之高麗代表又請和會承認高麗之獨立 
　　紐約電紐約各報社論勸人民放棄政見一致扶助威爾遜總統在此世界緊急之時云 
　　巴黎電協約對奥提出之軍事條件大約與對德相同規定廢除徵兵制减少軍隊至最小數拆除各兵工廠云 
　　巴黎電美總統將親自答復德代表之各項問題惟以和約内有與其十四條不同者爲度云 
　　柏林電德國巴滕聯邦君主麥克斯宣言萬歳里和約足以亡德國德國不得不拒絶之又該約所加於德國之義務及責任均不能履行若德人明知不能履行而承受之於事尤惡人謂此和約爲一種正義之和約德國不能參加於此謊言云 
　　巴黎電德國代表以下列條件提出於協約各代表（一）關於東方土地問題者（二）關於亞勞二州者（三）關於協約所佔土地者（四）關於德國擔任賠欵之限度及執行者（五）於勞動法律問題之繼續討論者（六）關於德國在外國私產之處置者（七）此外德代表又發表意見多條并云此等意見係德政府爲和約草案中之奇特情形　引出又德代表有一公函中有一節云此處討論之問題大半非常複雜需商諸在萬歲里及在柏林之專門家故不能在規定之十五日期限（五月七日起）内一概解决但德代表或能於一定期内處理條件中之一部分耳今余以德代表全體之名義請將上述各提議用書面公文加以討論並請諸君寛限吾人以時日俾得詳細解説一切云云 
路透電 
[歐洲和會與德奥]  
　　十九日倫敦電四大國將否允德國代表開會討論修改和約巴黎人士對於此節頗多猜測 
　　二十二日巴黎電德國第十通牒業巳發表藍超氏復提出新通牒述及亞爾薩斯勞蘭被佔土地賠償處置德國產業諸問題與和約中之普通義務並述及協約國允展期至二十九日答覆和約事和約之簽字大約在六月八日至十日三日之中 
　　二十一日蘇里克電德代表在巴黎要求展長答覆之期限其目的似在爲施特滿政府謀脱離進退維谷地位之路 
　　十六日巴黎電德國和約尚有未經宣布之條件規定德國與三大協約國及共同作戰國彼此調印使和約實行俾可復即通商 
　　十四日柏林電多數社會黨昨晚在柯尼斯堡街大舉示威設四演壇演説聽者甚衆議員費斯吉氏在國會階前演説謂和約條件較維馬施於加薩巨者尤爲刻毒而可羞羣衆繼乃游行各街止於協約國委員團所居之亞特倫旅館前卽有二人向衆演説其勢洶洶警察力阻攻擊該旅館於是衆乃赴總理邸前施特滿氏臨窗演説謂和約斷不能簽定現政府中無一不顧體面而允許自知力所難行之事吾人所需者爲麺包原料及履行義務之工作機會尚有人民一大隊於薄暮唱歌赴亞特偷旅館前大呼推翻强暴之和局與克勒滿沙偕亡與英倫偕亡衆又至施特滿氏處請出演説施氏述及威爾遜總統之十四大綱時衆大呼與威爾遜偕亡施戒衆勿施粗暴行動並勸團結爲政府後盾昨日柏林與鄕間有獨立社會黨開會共四十處之多演説者皆反對協約國之和約但稱不得不忍辱簽定他日國際勞動界或當設法修正之 
　　十九日倫敦電奥國和約因尚有數日始能脱稿本星期内不能交與奥國代表 
　　十四日巴黎電奥代表之招待禮節較德代表爲優總代表任納博士下車時執帽在手笑容可掬向招待團發簡單適當之詞總招待員塞恩府尹答稱渠奉命以禮迎迓 
　　十六日倫敦電克松貴族在開克斯登堂櫻草會演説謂德如拒絶簽定和約則協約國必有以對付之和約條件不許有重大之修改 
　　十六日巴黎電福照上將現巡視柯白倫斯然後赴柯洛思與愛拉夏貝爾察閲一切此行與德人殊有關係蓋協約國將催迫德國簽定和約也 
　　十四日巴黎電三國外交長官今日會議討論送回刻在德境内俄國戰俘之問題修正比利時與荷蘭問一八三九年條約之委員會定二十九日開會巳請荷蘭派員與會 
[各國關與和會]  
　　二十二日巴黎電意相歐蘭杜氏今晨回抵巴黎 
　　十六日巴黎電意國關於殖民地之要求尚有欲在紅海·土尼斯腹地·恰特湖境·中斐佔地數端 
　　十四日巴黎電時報載稱意國按照倫敦條約對斐之要求巳交由查委員會審查 
　　十五日巴黎電外交長官會議巳拒絶波蘭政府索取德艦隊一部分之請求 
　　十七日倫敦電晨報華沙訪員電稱波蘭國務總理巴特里夫斯氏辭職但未經國會通過巴氏此舉乃因國會拒絶贊助其前在巴黎所發波蘭軍停止攻勢質言之故 
　　十六日巴黎電法國參議院外交委員會請政府從速送交和約全文因政府所發表之和約概要太覺簡單之故 
　　十五日巴黎電法總統接見斐洲阿比西尼亞代表團 
　　十五日蘇里克電國際女子大會今在蘇里克開會討論加入和約之條件内有女子生活範圍之平等權保護離異婦之方法嚴禁販賣白種女子男子對於私生兒之責任孕婦之保儉數欵 
[歐洲過激潮流近記]  
　　十五日倫敦電路透電社探悉過激黨海軍計無長式戰艦兩艘巡洋艦兩艘魚雷艇及驅逐艦若干艘現圖駛離克郎斯太芬蘭兵之厚集希爾新福乃防敵艦衝出由芬蘭灣轟擊希爾新福芬蘭兵圖攻彼得格勒之説即由此而起 
　　十六日巴黎電巴黎之協約國人士現察視反對過激黨之軍事進步頗爲注意勞農政府刻巳處於鐵網之中協約國現擬以食物趕速接濟反對過激黨者所佔領之俄境聞日本亟願承認西比利亞之柯爾恰克政府法人亦有此同情美人意見亦復如是惟慮柯爾恰克政府終將恢復帝制耳 
　　十四日瑞典京城電彼得格勒消息過激黨爲保全彼得格勒起見擬將其地闢爲自由口岸行　獨立而對於俄國其他土地則保持鬆泛之關係 
[各國近事記]  
　　二十一日日尼瓦電奥前皇加爾携眷卜居日尼瓦湖濱 
　　十五日倫敦電泰晤士報載稱印度總司令孟羅將軍辭職海格上將或將繼任 
　　十九日倫敦電士麥拿之希臘兵與土耳其居民交鬭雙方死傷多人 
　　　十四日巴黎電外交長官會議今日考慮於希爾斯維舉行公民會議時派英法美兵混合隊前往該處維持治安問題 
　　十六日倫敦電商部宣布准椰子油動物脂肪橄欖油鮮果（桃與葡萄在外）各項榶品甜汽水鹹瓜領照入口 
　　二十一日羅馬電意戰艦一艘駛抵阜姆大受居民歡迎 
　　十五日馬爾太電地中海日艦隊巳啓椗回國 
　　十六日華盛頓電海軍部正式宣佈飛機趆大西洋之飛行並發表四月十五日飛行布置之命令飛機至亞查里斯之路程以驅逐艦指明之相隔五十哩輒有驅逐艦一艘上置無線電及瞭遠燈如按時不見飛機則驅逐艦發出烟雲射出電光與流星砲彈並通吿迤西之其他驅逐艦飛機上置有警號可於黑暗中受迫降下時布吿其所在地點及所遇情形飛機之　　目的地爲濮里芧資 
國外要聞 
[國際聯盟之藍旗]  
　　法國無線電社巴黎通信云當歐洲休戰之初國際聯盟之旗幟即飛掦於巴黎首次發現於王宮路博物院之露台繼而飄掦於利華麗路及其他各處嗣後此項旗幟日掩映於吾人之眼簾吾人深望全球羣以熱忱歡迎此新式之國徽也國際聯盟之旗幟現巳飛渡重　　　　　 
洋而飄揚於新大陸支加哥日報駐歐特派員摩萊氏曾根據美國聯合通信社主選克蘭氏所著之妙文而有所紀述其言如下國際聯盟之旗定爲藍色蓋合蒼天碧海之色而成爲標記也發明之者爲法國須知法國者乃人道主義之靈魂發明此種符號實含有一種詩詞美術及實踐之意味旗色爲純粹之蔚藍色如星象條紋鷙鳥月形飛龍十字等符號皆摒棄不用蓋此種無意義之飾品見於往昔之國徽者徒引起一種狹義之觀念而不適用於今日矣不寗惟是取蒼天之色而爲國際聯盟之旗幟者蓋紀念上帝之言語及精神耳上帝提倡人道主義輸之於全世界而使人民實行友愛此一義也取碧海之色者因大海茫茫無邊無際無論何人何國不得而隸屬之取其包羅萬象此又一義也凡事之最鉅者亦最簡單藍色之旗最簡單者也而亦可爲最高尚之表記如太陽之光線然普照四方使人道主義大放光明是即人民共和國及人道主義聯盟之起點矣 
國内要聞 
[山東問題近訊]  
　　關於山東問題政府方面於星期一（即十九日）晚間將此案提交衆院附抄往來各電其中重要者爲本月十五日政府致陸徵祥訓令内開對德和約大致簽字關於山東各欵應聲明保留等語陸徵祥於本月六日致政府電（本月十七日到京）報吿六日大會巳提出保留之聲明並承會長列入記錄等語以上皆政府方面經過情形差新國會方面對於此案之是否列入議案主張頗不一致因一部分議員不願爲政府取决以專政府責成又一部分議員以爲責權所在不容諉卸卒爲前説所勝故昨日有决定不列入議案不請閣員出席不予政府答復之説外傳政府方面以時機急迫巳將對和約全部予以承認而保留山東問題之方針電吿陸使惟安福巳未兩派於本黨開會時對於大體簽字魯案保留各層頗表示贊同之意即使開會表决當亦不出此範圍也 
　　新聞編譯社云聞政府方面二十一日接到駐日莊代辦來電並准日本使館通知内田外相之聲明如下觀日本與中國之關係中國官民中往往對於日本之眞意深懷疑慮且有誤信日本此次於交還僇州灣租借地於中國之旣定方針將有變更之圖余聞之甚出意外且深爲遺憾前次牧野男爵爲關於山東問題説明日本之地位曾於五月四日發表其聲明於新聞紙上余於此確認此次之聲明即日本於所口約者嚴正確守山東半島連同中國主權均須交還中國而中日兩國爲增進相互利益所締結之一切協定亦當誠實遵行其中國因參戰結果由聯合國商得之團匪賠償金之停付關税切實値百抽五之加增並根據講和條約由德國取回之有利條件日本對於此等事項無不欣然維持中國正當之希望且帝國政府仍擬照余在前期議會所聲明者以公正協和之精神爲根據而確定對華之方針以期實行云云又聞政府方面得巴黎消息五月十日中國專使曾與英外務大臣晤談請將中國專使函詢各節答復十四日得英大臣復函詞意含渾但於日本將膠澳租地連同完全主權交還中國一層語均切實並有深盼中日兩國有識之人均以此政策爲然之語 
[北京學界仍在罷課中]  
　　北京專門以上學校自十九日宣布罷課後中學方面因與高等專門取一致行動前日（二十）繼起罷課者共有八處爲第四中學第三中學幾輔中學山東中學甲種農業美術學校高師附屬中學京兆第一學校等至昨日則影響愈大所有第一中學校第二中學校等及各處之中學校巳一律全體罷課清華學校自得學生聯合會議决罷課消息後高中兩科學生即於十九日晨一律罷課事前並正式開吿職敎員詳陳罷課理由且宣言罷課後决能遵守齊務上種種規則現該校巳有十人團清華義勇隊及實業儲蓄金籌備處之組織進行甚捷日内並將採辦國貨自行販賣以期實行提倡國貨抵制日貨之意大約一二日内即可成爲事實學生方面罷課風潮旣日益擴大昨日下午二十二學校長乃齊集北京大學與警備總司今處虞科長會同往見錢總理商議消融方法到國務院時鐘正五下見錢總理後由各校長述此次罷課之經過情形及全學界反對田應璜長敎育之意見又詢政府對於學生上總統呈文所陳六事究竟作何解决錢謂學生呈文所陳之第一事爲山東問題政府本决意不簽字現此事己提出於衆議院並己以此恉電吿陸專使第二事爲懲辦國賊此節政府實在辦不到所云曹陸章等賣國果有證據無論何人均可向法庭起訴法律俱在政府亦無從袒護第三事爲敎育總長及大學校長問題蔡子民巳允回京國務院並有電催促之矣傳决不幹田應璜之敎育總長政府决定收回提案斷無投票之事一時祇得由袁次長暫行代理第四事集會自由間題政府前次命令亦非專爲學生而發第五事爲留學生被捕問題政府巳擬定辦法向日本交涉第六事國内和局問題政府本日巳有明令表明意旨令後仍當極力維持决不肯任其長此破裂以上所定政府之意巳盡於此甚望各校長以此意宣傳於學生並望尅日上課以恢復學界秩序不然則講演團也印刷物也盡日發見於市上深恐滋生事變殊非愛國之道云云各校長聞此言後各有所陳述其結果謂上課一節學生持之甚堅今當以總理之言分頭傳布期其稍有轉圜惟　竟能否卽日上課眼前尚不敢决定云云言畢退出時己六鐘各校長退出後仍到北京大學適其時各校學生聯合會正在開會各校長即舉代表五人向該聯合會陳述錢總理談話詳情并力勸學生卽日上課學生當在會中商議上課與否結果大多數以錢總理之答覆爲不能滿意遂决定今日（二十二）仍不上課此次外交風潮女學界之激昂較男學界實不多讓聞女子師範學校所組織之女子救國會以會費無着全體學生情願每日减晚膳一頓以所省膳費作爲該會之會費聞前日（二十）該校國文專修科學生關應麟於開會演説時爲義憤所激當場用剪刀剪指幾斷滴血成書八十餘字於手帕上以作警勸茲並聞書盡後血猶不止並在手帕之四周徧書眞誠愛國等字聞者皆爲感動 
[田應璜長敎育之絶望]  
　　敎育總長傅增湘解職後政府徇安褔之請提出田應璜以承斯乏致引起學生界之反響一致反對釀成罷課二十日晚各校敎職員聯合會亦决議反對二十一日上午北京大學敎職員在法科大禮堂開全體大會復一致表决誓不承認田應璜一流爲敎育總長吳文漢一流爲敎育次長以貽敎育界莫大之羞並擬就意見書一通交代理温宗禹偕各校職敎員聯合會所派之代表八人齊赴國務院晋謁錢總理聲明此等决議而學生方面又宣言向兩院及政府要求取消前議若田等冒然登臺則學生擬有對待辦法聞田應璜亦以敎育界與論旣一致反對各派亦多不以爲然（段合肥即爲有贊成之一人）敎育總長一席巳終非巳有因之大發牢騷深怨政府中人與開玩笑現此問題尚在糾緾中 
[京總商會議决抵制辦法]  
　　自青島外交失敗後首先發難者固爲學生界而同時與政府警吿者確爲北京商界前日北京商務總會開全體大會議决抵制日貨辦法到會者五十餘行當收會長安迪生君主席報吿山東問題在巴黎和會種種失敗原因并謂本會今日開會係專討論國民爲外交後援之辦法愚意吾輩所能惟有聯合全國商界不售日貨爲第一要義故本席主張（一）應卽請各行速開會議宣示各商號此後對於日貨一律不再販運本總會並派人隨時調查如有私自販運者一經查出即從重議罰（二）日本銀行所出鈔票操縱吾國金融吸收吾國現金吾輩更當積極進行其現存者速往兑取此後當絶對拒絶日本各種鈔票之行使（三）日本在京所設機關報（如順天時報）吾輩有在各該報登廣吿者均應即　撤銷有閲該報者可即停止本席商號廣吿巳犧牲所付之欵通電撤銷矣此外尤有望諸君注意者卽五七紀念日自五年舉行第一第二兩届辦理尚好後來乃漸漠然茲願吾輩以後應與今年之五月四日應爲大紀念每年鄭重舉行至關於山東事實應請山東代表報吿於是會董孫學仕報吿日本占據青島及近來交涉情形並抵制日貨兩種辦法（一）調查凡日貨之名稱牌號樣式一經調查清晰以後不再販運（二）陳列凡日貨可聚集一處陳列使人一望而知不再購買更當提倡國貨請政府減輕税率並調查日本所用吾國原料均係何物俟其來華販運則照所製出之貨價售給次會董韓成立發言略謂請各行速將日貨牌號開送本總會以便印刷分送國人至派調查員調查各商號所存日貨一節應將貨物上加蓋戳記准少不准多否則從重議罰請主席先將調查日貨牌號令各行開單送會一節付表决全體起立會長安迪生謂調查員是否各行公舉衆表决由各行董事擔任會董孫學仕又發言謂宜提倡國貨維持會勸導國民入會入會之後如再用日貨應即重罰會長安迪生謂敝人在上海時曾參觀上海國貨維持會查該會成立數年甚有成效章程亦甚完備鄙人回京後本擬舉辦因經費支絀未果孫君提議適當其時本席主張今日即爲國貨維持會之第一次成立此會即附設於本總會内所有本會各行商董均爲國貨維持會會員一面函索上海國貨維持會章程以資參考一面以本總商會名義通函各省商會一致進行辦理諸君有無異議衆無異議遂宣吿散會 
[吳炳湘有辭職説]  
　　北京擬設衛戍總司令一節醖釀巳久其改組方法係以步軍統領衙門與京師京幾警備司令部合併京師警察廳之權限歸衛戍總督節制此種辦法期於統一京師地面之管轄權以衛戍總督專其責成前日晚間錢總理赴警備司令部談至兩三小時者即係爲此問題聞此項改組之經費約計三百萬元曹汝霖陸宗輿二人巳經擔任籌畫目下正在着手大約端節後可以寛現又日前在警備司令部集議時本約京兆尹王逹步軍統領李長泰警察總監吳炳湘會議當時吳因事未到王京兆尹對於改組衛戍司令部之意見謂政府如發命令卽當遵辦李統領則因段芝貴所擬改組衛戍司令部欲將參戰軍編入該部用以替換其他軍隊保衛京城故未發一言而去段氏覩此景况乃疑李氏吳氏爲極端反對者曾在某要人處吐露不滿之意李氏因此辭職現吳氏亦以自任警察總監以來晝夜奔勞心力俱瘁然猶不滿人意心灰意冷遂决計辭職都中商民聞此消息大起恐慌各行商董昨日上午十時齊集商務總會開會議商挽留辦法全體主張一面上書政府要求不准總監辭職一面由商會推出代表往見吳氏爲懇切之挽留聞府院方面接閲吳氏辭呈後東海親由電話召吳氏入府以便當面慰留惟吳氏因急於求去巳督飭廳員清理一切公牘及盤查各庫以便交卸故未應召入府 
　　又據中美通信社云昨日外問傳言有吳總監辭職之説探其原因仍從學界風潮而起因錢總理與商對於學生之辦法吳總監謂不礙秩序無從干涉且此次停課實由欲攫敎育權者所激成我不能代人受過只有辭職之法云云但錢巳極意慰留且巳與學界商消弭之法吳總監之口頭辭職或不至成爲事實也 
[京華短簡]  
和議停頓而後舉國驚疑愁歎哀籲　續而安福派則興高采烈以朱桂莘曾吐露新舊國會兩消之意遂大聲反對前晚在王揖唐宅中鬧至半夜昨日江西會館爲徐又錚母喪開弔安福議員鄭萬瞻等又對與政府有關係者大放厥詞謂非撤換朱桂莘不可但該系另一部分議員亦有主張如南方先承認總統則國會問題有商議餘地者　東海之意以除朱氏而外對於各方面苦無適當之人物故當疏解反對者之意見仍令朱氏對於和議　極進行勿萌退志 
　　西藏問題自民國三年政府向英政府交涉不得結果其後遂亦擱淺上年以川藏搆釁英政府有重提交涉之議但彼時歐戰方酣又値我國南北睽離雙方爲一度之磋商復依然擱起聞近因歐戰和議將次吿成英政府又議向我重提交涉巳有一度之表示政府方面刻正鈎稽舊案準備届時應付預計此案將爲我國外交上之一大問題 
　　敎育部派赴歐洲考察戰後敎育之李石曾陶夢和郭秉文三君未赴歐之前原受敎育協進會推舉負有向各國要求庚子賠欵退還興辦敎育之義務聞日前李君等有電致敎育協進會謂巳晤英相喬治法相克勒滿沙接洽此項問題頗有希望 
　　曹汝霖再呈辭職昨日批令如下呈悉該總長夙共艱 
 
 
 

Page 8

 
 
難深資倚畀據稱牽發舊恙著給假二十日安心調攝暫由曾毓雋代理部務所請辭職之處仍母庸議 
　　北京方面近因和議中止謠諑繁興日昨京奉路又發見炸藥聞某當局昨特提議京中郵件一律施以檢查據中美通信社消息交通部航空司長丁士源近與日人某洋行磋商借欵以粤漢鐵路作抵聞借欵數目約二千萬云 
[中美新聞社北京雜誌]  
　　中美新聞社二十日北京通訊云天津日商榮昌洋行與湘督張敬堯訂約承辦槍械一千五百桿頃得悉除前巳過付一千桿外前昨兩日該行又交六百桿於張督之代表湖南偵探長劉傅德氏據云劉氏以其中四百桿與合同所訂不符拒絶未收又據報吿榮昌洋行曾於上星期交付河南督軍趙倜之駐津代表顧某槍械一千桿明後日卽將裝運赴豫其運湘之槍亦將於同時起運 
北京學生團通電全國各學校請一致罷課據該團中人言三日内上海南京漢口天津及太原等處學生均將一致行動使政府知學生運動影響之大並謂彼等祇須三星期之時光使全世界皆注意彼等之行動而悟中國政府之包庇賣國賊縱容武人派實大失人國之人心此事旣爲世界所注目政府爲顧全面子計亦當幡然變計從事刷新政治云云同時學生之演説運動自罷課後力量更增每十人一團各携白旗上書校名及救國字樣京中各處莫不有此等演説團之踪跡又有女生演説團正在組織中除露天演説外並將分赴各會館各工廠等爲户内演説政府對於此事殊爲注意現擬提早暑假以謀解决 
　　此間學生界現正從事一種大運動影響及於全國各級學堂巳結一團體派遣代表分赴各省勸各學校一致行動中國二十一行省現巳有十八省組織學生團體聯合逼迫政府改良政治此種大壓力自非僅由學界所能成即現商工各界亦巳奮起贊助倘果能萬衆一心將此不良之政府推翻則中國人之團結力將大受世界之尊敬而爲中國從來所無之一大寳物也 
　　庫倫都護使陳毅派代表楊福貴來京報吿謝米諾夫在外蒙情形楊於昨晚到京即謁總統力陳庫倫及其他外蒙要地必須添駐中國軍隊因謝氏之活動於中國極危險不可不嚴防云 
此間自聞倫敦消息英美法日財政家將組一新財團貨欵於中國後而反對鐵路統一之説復起據云此項計畫無非爲外人壟斷各鐵道區域鑛產等權利之起點按當鐵路統一問題初起時華報有謂此議係倡自美國財政家今則論調一變謂係中英公司所發起現信此項反對實係有意造成以期中國銀行界得有加入此新財團之機會又有人謂反對之眞目的實因目下正有其他鐵路借款計畫在談判中欲藉此掩蔽世人之目光云 
　　據廣州消息南方政府因財政窘迫現實行减政計畫其大略辦法巳由軍政府通吿唐紹儀以後凡特任官月俸最多二百元簡任官最多一百五十元薦任官最多一百元地方公舉之員則最多五十元 
[厦人對於青島問題之憤慨]  
　　自青島問題傳來後厦門大同學校鴻麓學校崇實學校勵業女子小學等紛紛相繼刋發傳單愛國血誠溢於言表十五號下午二時同文書院學生全體五百餘人在校開會首由陳錦洲演説謂青島本係中國國土因前清季世爲德國所逼租與德國今我國加入協約戰勝德國則青島自當由德國直接交還詎日本於歐洲萬國和會要求青島土地及山東之鐵路礦產等利權由德國讓與日本則日本攘奪我土地吾儕當誓死力爭云云繼由蘇香川高尚志等相繼演説至痛切處有聲嘶下淚者晚六點餘鐘始散是日華英書院省立第十三中學尋源中學美華書院崇實學校鴻麓學校桃源學校等亦各在本校開會所有演説莫有慷慨激昻十六號下午二時厦門各校全體學生聯合舉行游街大會先在同文書院之操場會齊計同文學生五日餘人英華學生四百餘人省立第十三中學三百餘人尋源中學三百餘人美華書院四百餘人大同學校四百餘人崇實學校三百餘人其餘如思明縣立小學鴻麓學校培元學校蒙泉學校延陵學校普育學校青年救國團三育學校桃源學校和安學校吉祥學校益智學校褔民私塾竹樹脚福音堂學校鼎玉學校等共四千餘人首列同文音樂隊次爲各校全校學生魚貫而行每學生各持旗幟一方或書還我青島或書急起救國或書誓死爭青島或書頭可斷青島人可失或書威爾遜我友也或書喚醒國魂旗幟飄揚不可勝紀由該體操場環繞一週然後由水流巷經户部新街仔過霞溪仔由東門入城經南門出城過關仔内火燒街石埕街關帝廟中街亭仔下街港仔口街鎭邦街島美街折而入賣雞港至崎頭宮始各分隊回校自五月十五號而後厦中人民持紙幣向臺灣銀行新高銀行兑現者甚形擁擠日本商店巳無人過問十七號下午厦門錢莊公會開會議决不收換日本紙幣以後不與該兩銀行往來凡營東洋海味及日本布疋業者均戟阻勿運配來厦并聞國民大會不日亦將舉行厦門民情之憤慨於此可見一斑矣 
[武漢學生團之游行大會]  
　　十七日武漢學生聯合會各校代表赴軍省兩署請舉行游行未得結果後十八日晨上午六時高等師範卽印出游行傳單分送各校約定下午一時舉行游街大會並集合閲馬廠露天演説各校學生接到傳單以事前並未通知倉卒預備不及加以是日爲星期日學生外出者多不能集合整齊且未得軍民兩署之通知恐軍警誤會遂由各校代表臨時集合中華大學商議公推代表二人（高鴻縉藍芝濃）向督軍要求於舉行游行會時酌派軍警維持王督允將學生愛國心理轉電中央惟游行會恐有人從中滋事於安寗秩序有害仍不准舉行兩代表回校報吿各代表以督軍所慮甚是然各同學熱度正高不可遏止乃議取斷然之行動各回本校預備整隊游行是日軍警密布巡行街市極爲嚴肅鐘鳴一點各校學生陸續整隊出發各持小旗上書殛賣國賊爭回青誓雪國恥伸張民氣種種字樣並有高舉白旗大書（中國人不買日貨等語又有高等商業學生蘇時昌削指血書提倡國貨四字一時觀者如堵莫不肅然起敬嗣各校學生齊集閲馬廠共三千餘人列隊排立相繼演説聲淚俱下喝采不止閲二時之久始各整隊分途而歸 
　　先是兩代表旣出王督即由電話請由何省長傳集各校長再爲訓諭略謂此次風潮迭經諭令妥爲禁止今者各學生仍然有此舉動假使滋生事端各校長責任所在咎亦有所難辭各校長等旋均答曰如有輕舉妄動滋生事端校長等當擔負完全責任至若舉動文明和平進行校長等實未便强迫制止如果抑壓特甚恐反促成激烈風潮校長實覺無法可設惟有請示遵辦云云於是彼此相視無言移時（約上午十時餘）始各出署是日軍省兩署門首除由警務處派出探訪隊各數十名駐紥左右轅門外並由各本署加派衛隊嚴加防範如臨大敵至於閲馬廠及司門口等大街復由軍署調派步軍數連分途梭巡遇有學生游行則軍警必尾而隨護所有各警署之巡官長警亦皆沿街狂奔誠可謂徒自紛擾矣 
[潯紳商學界之對外會議]  
　　江西九江紳商學界憤青島之失敗痛國勢之凌夷於是有召集國民大會力圖挽救之議嗣爲官廳阻止遂不果行前日晨八句鐘假僻靜地方之湖北會館秘密開會紳商兩界均派代表蒞止學生不敢列隊僅三五人一行到者約百餘人恐爲官廳查悉立即開會言詞均甚激昻其救濟方法不外提倡國貨抵制日貨然此種辦法悉賴商會毅力主持當以次日爲商會常會之期紳學兩界各推代表參與會議俾便共同磋商昨日第三中學第六師範聖約翰南偉烈學校信其他各高小學生均派代表同赴商會紳界亦派代表數人二時搖鈴開會商會會長陳中瑞報吿今日爲本會常會之期適紳學兩界爲青島問題到會磋商應否改爲紳商學界聯合會當付表决全體贊成旋推紳界鄭少川爲主席首由主席報吿開會宗旨次由各人發表意見慷慨陳詞提出議案約有數端（甲）組織國貨維持會（乙）抵制日貨（丙）組織救國儲金團陳中瑞對於甲案問地點應設何處當有主張附設商會者有主張附設於他公團者紳界萬和悦以商會熟悉商情自應設於商會如附設他公團恐將來有名無實於是多數贊成附設商會紳界羅文質對於乙案要求商會選派代表赴滬商會請其禁止日貨入口以絶來源並要求商會調查各店所存日貨責令檢齊到會由會公賣陳中瑞謂此事本會另有辦法時會場均以此案力請商會負責紳界萬和悦謂抵制未來日貨係屬國民心理各人具有愛國熱忱自不待言惟對於巳存日貨應研究具體辦法如或棄之不賣商人血本所關實爲自殺政策應由各商號調查存貨繕具清單呈送商會聽候公决當得商會同意允即照辦學界第三中學學生俞某謂丙案各學生巳次第實行諸君當能取一致之行動衆議救國儲金原屬我輩天職應由各人分途進行將來俟有基礎再行設立公共銀行以爲儲蓄之所其收效甚大此外對於南潯鐵路聞近日日　巳派員在該路一帶測繪並謠傳有派人接收之説擬組織一鐵路救亡會大約不日即將開會討論對付方法散會時巳鐘鳴五下矣 
[皖商界之對日大會紀]  
　　自山東青島問題失敗舉國人士非常憤激皖省學界倡之於前商界繼之於後種種情形巳見本報今日（二十日）省商會特開董事會討論抵制日貨辦法到會人數頗衆首由副會長程鳴變君演説開會宗旨大致謂山東青島關係國家存亡而日本欲奪我主權佔我疆宇全國人民義憤同聲以抵制日貨爲國家後援今日約諸君到會即爲籌劃進行方法如廣貨海味業布業糖業藥業諸號有巳辦日本貨物者現存若干或巳訂購而尚未運到者若干請一一説明俾知底藴次某書館經理朱海明君演説抵制日貨亟宜提倡國貨並須先從調查入手以資辨别一俟調查完全再籌進行潘惠齋君演説此事務須堅持到底現急在眉捷若再不提倡國貨改良制造立見危亡並主張恢復國貨維持會以促進行朱君又謂調查存貨應令各號於三日内報吿到會以備查考張蔭森君演説今日開會爲抵制日貨吾商人應表示一種意見並籌商進行辦法俾得一致復經大家討論結果以先斷絶來源（即停辦日貨）並函知敎育會學生團共同組織一機關一面調查日貨一面提倡國貨並函知各商號在申巳訂之日貨裝運到皖日期以陰曆五月初五日爲截止以後查有辦來日貨一律充公惟現存貨物關係商本若圖一時憤慨將各物全行毁棄損失太鉅於是大家主張凡資本充裕之商號可將日貨收存不售至零星小店則另籌辦法務必堅持到底以免外人笑我商人無愛國觀念且衹有五分鐘熱度耳望吾商人一心一德努力前進母懈云云觀今日商會開會討論情形羣心一致誠可謂衆志成城矣 
[浙議會之加費風潮]  
　　浙議會當加費案提出之初人民巳劇烈反對自前日大會將原案通過各界更形憤激欲得加費派議員而甘心二十二日下午該會開第十九次大會簽到議員一百人而出席者則甚覺寥寥周議長命速記迭向休息室催請仍不滿法定人數屢次催請此來則彼出（聞不出席者大都贊成加費案之人）延至三時半終不滿數包煥庚主張延會議長即欲搖鈴張旭人主張不延會議長置之不聞竟搖鈴散會是日下午旁聽席凡農工商學各界到者甚衆坐席巳有人滿之患未散會時均有悻悻之色現於顏面於一再催請議員時旁聽席咸相耳語謂虚耗浙民膏血養此無恥議員其時秦炳漢馬鴻圖張炘均請議長維持會場上下秩序詎議長甫及振鈴而旁聽人巳頓足大駡聲如雷動守衛向前干涉樓上之洋瓷痰孟有一部分人巳飛擲如雨議員朱文肩上竟被擊其時頭門内外人數約千餘人均應聲而入異口同聲皆云議員不顧我輩負擔今日不得不作最後之懲戒各界公舉數十人搜尋議長詎議長巳由後門逃出並用電話知照軍警機關暨省長公署不十分鐘保安警察隊及該管警署即派隊到會保護警廳督察長林映清督察員錢錫皓警佐方尚先均同時到會督同各巡官稽查巡長等盡力勸解其時人衆嘈雜各警員並令巡警分行排列杜絶游民入内錢督察員並以輕重利害宣言大衆其時引退者不少乃至四時人數更衆紛紛擁入樓上各界均手持議員席次表向各室搜尋加費派議員計樓上被獲者爲張鴻逵方殿華樓下被獲者係陳鍾祺鄭凝包煥庚吳嘉彥等幸有警察竭力救護尚未受虧計被毆者爲張鴻逵包煥庚兩人不十分鐘一律由警察保護而去各界知議長業巳逃避紛紛入副議長室要求陳祺兩條件（一）提出加費案之議員徐成周等六十八人一律交付懲戒（二）加費案不再提出不列日程並請陳副議長簽字作憑交大衆閲看陳君以此事雖然贊同但簽字一層殊難照辦正猶豫間適聞第二師師長到來遂暫休止二帥張師長載陽便服到會並令隨帶之護兵一名易去軍服入内張師長宣吿大衆謂鄙人以公民名義到會堅勸諸君切勿妄動公理尚在不難解决倘趆出軌外則事生阻力遂由某學生當衆演説今日同人暨各界諸君來此純係因議會有敗類提案加費重吾民之負擔故出於義憤有此一舉况鄙人耳聞有人主張解散議會此事我們學界絶對否認因議會機關神聖尊嚴與惡劣議員事分兩部同人以驅逐敗類爲宗旨並非輕視議會衆大鼓掌次由張帥長誥誠謂諸君來此目的係因反對加費此事定可取消諸君方面亦適可而止倘議會再不尊重民意鄙人亦浙民一份子先不答應現請諸君分别回校各學生鼓掌稱是遂一律退出議會方事之殷也省城紳商各界領袖中如丁和甫潘赤文何敬安嚴葆森毛浩甄金溶仲等及商會會長顧松慶敎育會會長經亨頣等均先後到會一面力勸人民切勿野蠻舉動靜候解决一面要求副議長陳琪擔保取消加費案免得商界罷市釀成絶大風潮張師長又對商界宣言加費案决定打消如加一文錢便是鄙人失信用一切請商會通吿商界各領袖各承諾而去張師長調停就範後政務廳長馮學書警務處長夏超督軍署諮議王學棪稽查周熙臣杭縣知事景崧等紛紛蒞止察勘一周由陳琪招待商酌辦法晚間各業業董各校校長又集議杭州總商會僉以此事係屬地方公憤不能置之不問猶恐省議會議員冉不悛改别生枝節更釀事端爰以商學兩會全體名義電請内務部主持電文云北京内務部鈞鑒浙省本届省議會議員自去秋開會嚝日廢事巳失民望議决案件多反民意此次臨時會突議倍加歲費全省各界函電勸阻多數議員悍然不顧遽將議案成立激動地方公憤全城公民於本日詣會呼籲幸尚無激烈舉動深慮議員等罔知自愛再生意外後患恐不堪設想謹特電陳伏候主持浙江省敎育會全體杭州總商會全體同叩一面又分電寗波總商會各縣敎育會商會各團體錄送此次提案加費各議員姓各表示共棄 
　　聞議長周繼濚昨日在議場脱險後即從門逸出由所雇拳師打手簇擁而去晚間即晉謁省長面訴一切在省署夜膳磋商善後辦法今日（二十三日）巳通吿休會一日該議長以無顏上台堅欲辭職會務即請副議長陳琪主持俟明日開談話會决定 
[南京快信]  
　　許寶衡昨晨抵寗即入城晤朱桂莘接洽一切朱辭意堅决且以許所銜院命對和局仍無切實辦法雖經李督從旁力挽朱終不可遂於昨日下午三時乘專車北上吳鼎昌許寶衡亦同車返京李督派諮議田寶榮楊宗漢參謀曲巖副官陳廷謨恭送渡汪軍警政各機關長官亦均在浦口車站歡送以表敬意 
　　王克敏李國珍江紹杰昨日午車抵寗李江因前日被阻下車瀛眷巳先一日到寗故未即換輪渡江王一人渡江至浦站而朱之專車巳開未及趕上故亦即回至下關住揚子江飯店晚八時李督派汽車迎王李江三代表入城晚餐准今日（二十三）午車北上聞汪不齡准今日早車由滬來同車返京 
　　方樞劉恩格前日過甯李督曾派趙副官乘汽車往迎方劉堅不肯入城李督深爲不歡謂過門不入不知因何見罪云云 
　　山西省議會來電請爭青島勿遽簽字廣東省議會來電請一致作外交聲援黑龍江省議會來電通吿十二日開第一次臨時會奉天省議會來電通吿依法改選白永貞爲正議長林成秀爲副議長 
　　省議會昨日上午開决算審查會現因八年度預算巳全部咨出惟案中各欵難保無咨交復議之處昨特通知在寗議員萬勿回里一面仍請回籍各議員即速來省以便趁此待交復議期中將五年决算趕速結束 
　　省議會昨致北政府粤軍政府電云滬會代表紛電辭職和議中輟人民惶迫内爭不巳外侮乘之神州陸沉誰職其咎乞速挽留繼續開議相忍爲國以保和平而慰喁望 
　　鈕傳善昨又由滬乘車返寗仍住軍署西花園 
地方通信 
[蘇州]  
　　參觀學校浙江省立第二師範學校三年級生六十人由敎員吳庶晨於前日率領抵蘇參觀各校昨日上午遊覽留園虎邱等處下午赴錫又吉林省視學鄒之梀率領吉林省敎育會參觀團二十餘人來蘇寓閒門外惠中旅館昨日至城内參觀又京兆視學員張鶴浦劉繼勳師範學校校長劉濬清女子師範校長尚延弼等亦於昨日來蘇分赴各校參觀並遊覽天平立墓等各名勝聞勾留一二日即行赴杭參觀 
　　偵探防範警察廳偵探隊長潘秀清近因各界抵制日貨風潮異常激昂特於前日傳集本隊正副探長　各探員會議佈置防範方法當經議决探長張玉山督同探員　榮之場富山偵防元妙觀一帶龍福春督同陳鍻渭王盛昌偵防閒胥盤馬路一帶李炳榮王金標周得標陶金堂偵防閒門至火車站朱家莊等處楊浩如李志超李春峯偵防鎭守使道尹公署及盤門城内其餘加許得鑫劉文榮陳子芳陳榮升邵樹滋徐君　張　泉分任婁齊葑及榆船碼頭間門中市大街等熱閙處所偵防無論巡至何地見有抵制日貨事宜均須逐一報吿以便考查 
　　道尹赴寗蘇常道尹王可耕近因學商各界對於青島問題甚爲激昂特於昨日乘車赴寗謁李督軍齊省長面陳一切並請示機宜約一二日即行返蘇 
[鎭江]  
蠶事消息鎭郡四鄉蠶事現正大眠開葉三朝因天時多寒少暖每有開葉後五六天尚未上簇者蠶身甚奸據老農云今歲蠶身之佳爲數年來所未有葉價在三元左右大約三日内必能完全上簇 
　　力爭青島之繼起鎭江商會於二十一號在該會開商界全體大會懇請軍民兩長轉電中央力爭青島籌議切實補救方法到會者約千餘人首由吳澤民總理報吿開會宗旨次副會長王君等演説抵制日貨辦法聲淚俱下聞者動容全場秩序井然直至四時始振鈴散會又工商界救國宣講團每逢休假日期專往内地各鄉演講以資開導鄉民輔助社會業於日昨出發先往東鄉一帶舉行學界組織聯合會後於二十二號舉行第三次會議討論進行方針商界自錢業不收日鈔洋廣貨業聲明憑良心上主張後繼起者有綢緞布南貨京貨等業亦連日會議對於不進日貨一致贊成矣 
[揚州]  
　　揚州人士之愛國熱自抵制日貨潮流澎洴後本邑學界首先發起分道演講商界亦追隨於後現各街董復於二十二日會議抵制永久辨法通俗團由孔劍秋等集議於二十六日始每日下午在城廂各公園寺院扮演警世新劇以期鼓起人民愛國之心 
　　提倡種製烟草蘇省實業廳近鑒於紙烟利權外溢特通令各縣提倡種製烟草組設華商公司以挽利權本邑佟知事巳轉諭農場主任蕭受之查照辨理矣 
　　學生聯合會記要揚州學生聯合會（設第八中學内）總幹事孔慶洙等於二十二日邀集城内各學校長會議聯合會進行方法各校均願加入一致行動該會復推選職員及指派代表赴寗滬兩聯合會接洽一切嗣提議舉行國民大會由該會派代表赴商會農會勸學所接洽經各該機關贊同加入訂於二十五日下午假省立第五師範舉行散會后即分隊游行街市以表愛國熱忱 
[嘉興]  
　　學生組織愛國團禾邑學界自國恥紀念日起舉行講演會後現秀洲書院等學生又於前日組織學生愛國會内分維持國貨部通俗講演部著述部促進推廣部等四部業巳推定職員並聞第二中學第二師範曁第一第二兩高小等學生亦有愛國會之組織 
[寧波]  
　　學生聯合會成立青島噩耗傳來甬中各界不勝憤激學界尤甚近有效實學校學生懼學生界無團結力乃發起中等以上學生聯合會五月十九日開成立大會到者三千餘人茲錄議决章程及各校代表於後（甲）寗波中等以上學生聯合會簡章（一）定名寗波中等以上學生聯合會（二）宗旨（甲）聯絡感情交換智識）乙（羣策羣力掦民氣以救國（三）點地臨時指定）四（職員）甲（總代表效實學校（乙）文牘兼書記第四師範學校）丙（庶務兼會計甲種商業學校）五（職員任期以一學期爲限）六（會務各校各自進行務從本會宗旨上發揚對於本會具報吿手續）七（會期分常會臨時會）甲（常會每一月開代表會一次）時期臨時指定（）乙（臨時會特别事件發生時得開臨時代表會（八）基本金各會員各出小洋一角（九）本會章程由代表會議修（十）本會有未妥處由代表會更正（乙）各校代表姓名四師章啓斌趙龍騟張宗麟效實毛起袁敦襄甲商李鋭胡汝諧甲工繆德海王顯琌四中張其昀湯　　迪王福生王信德崇信谷兆煥張慕翰浸會李誦溎謝德潤毓才王文亭李德元女師丁菊貞廖中眉 
[安慶]  
　　倪督慰留胡廳長皖財政胡廳長月前因省議會議員不滿意於胡之政策曾呈請辭職日前該廳長因公赴蚌面謁倪督復再三請辭倪以胡在皖多年凡百政治經騐頗深現値財政棘手之時遽易生手恐多障碍因極力慰留省長方面亦復温語挽留至對議會一部份倪督巳令議員某暗中疏通解職之舉當巳不成事實矣 
[宜興]  
　　學界之文明舉動宜興縣立第一高等小學校日前發起聯合城鄉各學校自十五日起第一日刊發白話警吿第二日發貼抵制廣吿第三日執旗遊行街市第四日學生露天演説童子軍兩旁列隊秩序并然第五日童子軍分隊揭除日貨種種招貼現定午後課餘時間會同各校每週演説兩次並先行組織十人團勸吿各界踵行前日出外演説兩旁聽者無不感動並有當衆將日布馬褂撕毁者現在各商店巳一律宣佈以後不再進日貨風聲所播全縣一致亦可見學生之愛國矣 
[南昌]  
　　贛商會請維和議電南昌總商會以南北和議行將决裂商民惶恐特於十九日電請雙方維持和議息爭禦外茲將原電錄下北京大總統國務院總商會廣東軍政府總商會上海朱唐總代表各分代表總商會南京李督軍漢口王督軍總商會鈞鑒報紙喧傳和議停頓外交失敗同在斯時下民惶恐吾商益懼若非雙方讓步委曲求全不免以救國良圖速亡國慘禍言念及此痛何如之伏望促成和議積極進行降心以息内爭齊一以禦外侮存亡所繫不盡欲言無任悚惶待命之至南昌總商會叩皓 
[濟南]  
　　救國十人團之成立濟南商人鑒於外交之失敗本天良上之激發設立救國十人團其儲金存入山東工商銀行儲蓄櫃者日有數起云 
來函 
[松江徐士麒等致縣敎育會函]  
　　敎育會正副會長鈞鑒敬啓者自青島外交失敗全國商學各界莫不紛紛開會集議對付方法以爲外交箸盾誠以切身利害關係不容不急起自謀吾松公共機關若商會市敎育會孔敎會等俱巳臨時開會分發傳單且日前中校學生將衝要地點之日商廣吿盡行拆毁各高小及國民學校亦不童子救國團等組織况貴會爲全縣敎育最高機關乃獨默無表示豈尚遲遲有待抑係别有嘉謨吾國有素以五分鐘熱度貽譏外人若併此五分鐘熱度而無之則眞槁木死灰一息巳絶素仰貴會長熱心愛國想早有成竹在胸務祈從速表示意見以釋羣疑曷勝禱切松江縣敎育會會員徐士麒林浩宋世德侯崟啓 
雜評一 
[浙省會風潮（默）]  
　　蘇人以文電反對省會加費案以溫和手段反對之也浙人以武力反對加費案以激烈手段反對之也然浙人初亦以溫和手段反對之矣而醉生夢死之省議員曾不稍悟哀呼無效婉勸無效警吿又無效乃憤而出於以激烈手段勒令取消於是議員逃會埸亂備受各方面之攻擊而加費案終必撤回而後巳至是而悔又奚及乎今日議員之名譽本巳不惜輿論本巳不顧惟此激烈之手段尚爲若輩所懼吾不知江蘇議員對此浙省會之風潮其亦稍自警惕而知所以自處否耶 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[朱啓鈐離滬後之和局觀]  
　　平和通信社消息聞朱總代表過甯時曾對人云少川意見太不堅定態度亦變幻太易故彼所言幾令人不敢置信又謂上海議論龐雜牽掣太多欲在該地方處决國家大事甚不相宜云云此番入京其意甚爲堅决恐再不能有南下之望矣北方代表旣巳離滬南方唐總代表辭意聞仍堅决和局前途之危機在今日巳臻乎其極矣但雙方代表雖各辭職而南北政府均表示和議依然進行則和局不因代表辭職而决裂可斷言也惟今後和局之趨勢如何大約不出左列三法（一）雙方另換分代表（二）暫不批准南北總分代表辭職先由雙方分代表彼此互相商洽成熟後再請總代表爲最後之决定如届時總代表猶不肯任事即另換總代表繼任（三）廢除總代表制度即由現在之雙方分代表全權决定共同負責第一辦法兩方政府苦於一時無相當繼任之人選擇分配殊費周折困難太多恐難實行第二辦法現在無更換總代表之困難而和議仍可從速進行亦是一種辦法第三辦法最爲簡當國内媾和本與國際間之媾和不同無須必設總代表且代表人數雖多終爲代表其一方之意思亦與總代表無異旣可免物色替人亦不必全盤改造頗覺簡而易行也頃晤某要人云南方代表所提出之八案北方當局竟視爲苛酷至不堪忍受因主張非撤消此八案不能開議此不免神經過敏未將問題與問題之内容加以區别也蓋南方所提出之八案謂其内容之不妥善容或有之而此八案之應成爲問題固無疑義譬如國會案如批評其内容主張原不妨修正改訂　得因其内容之不當卽謂此案之不應提也苟認爲不應提出則和會舍此以外更有何案可議耶故余以爲北方謂八案之内容全須删改尚屬可通若謂八案須完全撤消絶對不能討論則不可也云云 
　　聯合通信社消息二十三日北代表多數離滬己無事可紀唐總代表前日所擬辭職之電雖經國會議員及各團體懇切慰留將稿暫置終仍拍發電中有最扼要之二語云（和議雖自儀始之斷難自儀成之）是唐總代表處境之困難巳可概見聞昨有某君訪唐公於私寓擬詢和議前途之究竟唐公因女公子病危未克親見由秘書某君代逹唐公之意旨略云唐總代表提出八條本護法團體之總意應全國人心之要求光明正大無可訾議乃北代表拒絶討論陷南代表於極窘境地出於萬不得巳始有全體辭職之舉當時唐總代表正式聲明南代表辭職於和議無關可知唐公竭誠言和之苦心與力謀統一之主張未曾稍減詎造謠生事者揑造蜚語冀圖中傷謂唐公提出八條所以自鳴高尚又謂唐公因外交失敗藉此下台妄相揣測任意挑撥殊不知唐公爲切實負責之人倘北庭能開誠布公容納其主張固唐公所樂聞也云云 
[罷課聲中之懇求護軍使]  
　　各學校代表謁見護軍使昨日（二十三日）上午十時太埠中等以上學校聯合會推舉代表唐蔚芝李登輝阮介藩賈李英朱叔源等五人謁見盧護軍使述本埠各學校學生因外交失敗曹陸未斥總長易人危及敎育前途相約罷課實出於青年愛國熱忱各校長除設法　止罷課外並於昨日開會集議分電政府及南京特推定代表等五人懇請速轉電中央明白宣示並盼於下星期一以前須得政府復電否則各校勢難維持惟有引咎去職等語當由軍使　允即日電請政府俯允京滬學生之請求以順衆意惟政府復電在下星期一以前勢難到滬囑各代表轉逹各學校　諭學生在政府復電未到以前仍照常受課云云各代表仍力懇軍使從速電京務求早得復音遂興辭而出據情轉逹各學校矣 
　　省敎育會致護軍使函江蘇省敎育會昨致盧護軍使函云護軍使鈞鑒敬啓者自報載北京各校爲敎育總長易人等問題罷課後上海各校學生非常激昻於八月二十日開學生聯合會議决與京校一致行動於二十二日起罷課敝會同人得此消息即往該會力阻剴切苦勸至三小時之久僅允展緩三日如京校要求無效一律實行各校長以學生罷課不惟妨礙學業且恐影響地方秩序特於昨日假敝會開會討論辦法而報紙又登載京校學生六不解之公呈僉以此次學生舉動完全出於愛國熱忱若强加遏止非徒無益惟有一面勸戒一面電請政府俯允京校學生之請求切實宣示以平衆憤否則潮流激盪小知　届各校亦勢難維持不得不全體引咎去職以謝學生家屬巳將此情分電大總統國務院省長敎育廳長并由各校推舉代表面謁鈞座敝會合將此項情形專函報吿鈞使并陳管見以爲此時銷弭怒潮惟在政府有俯順與情之表示除先經電呈督軍省長外務懇迅賜轉電中央力陳危狀無任追切待命專肅敬請勳安 
[上海學生聯合會之近聞]  
　　又有七校加入天津學生電吿罷課 
　　浙學生决定與滬學生一致行動 
　　本埠學生聯合會成立時加入者共有四十五校近日該會　於聯絡一事正在積極進行昨日又有守眞中學約翰青年會中學惠中中學滬濱英文學院尚德公學裨文女學民國女子工藝學校等七校加入該會今日又得交際部書記周子輝報吿云美界聯絡團巳於昨日開會分派聯絡商店異常踴躍又發一種傳單其切要語謂我國所以有今日之危險原因在不自奮發故須勉勵自巳便能堅忍有恒保守秩序莫逞一時意氣反致損失體面對於愛國舉動（一）不可有違法之舉動（二）不可有損失體面之語言文字須用冷靜之頭腦克制之工夫堅忍之手段沉毅之態度以盡愛國之天職云 
　　該會昨接天津學生聯合會電云寰球轉聯合會鑒津校巳一律罷課天津學生聯合會叩 
　　前日二十一晨該會派代表朱承聞吳有三兩君與京津代表方豪楊興夏同赴杭州學生會表示意見聞該代表等巳於今日上午旋滬謂浙江全體學生願與上海學生一致行動云 
[學生聯合分會之組織]  
　　中華工業專門學校學生聯合分會現巳成立内容分廣吿調查糾察等部業經選定職員與總會連絡一致進行兼籌辦義勇隊舉周修强爲隊長因周君素諳技擊也該會會費又全體公决由膳食費減少葷菜一簋以充經常費意謂丁茲國家危急存亡之秋正國民臥薪嘗膽之日節衣縮食爲學生當然之事云 
　　中國體操學校組織學生聯合會分會推舉會長朱珍副會長鍾祥鵠文牘楊恩烋會計何壽康幹事姜道三書記葛鍾於上星期日開會會員相繼演説有當場淚下者有檢出日貨當衆撕破者並擬就警吿同胞書一紙廣爲分發組織露天演説團於每日散課之餘分道演説該校學生議每餐减去菜肴一二以示警惕即以所减之資移作學生會經費業於本星期實行 
[關於提倡國貨之消息]  
　　商帮協會通吿敬通吿者停購日貨日期經各帮議决自陰曆四月二十日爲始停運日貨日期復經各帮議决至本星期六（卽四月二十五日）爲止昨據山　帮代表王紹坡君到會聲稱該帮　號尚有巳定日貨未經出清者碍難交涉退還及買定尚未運出者而裝運日貨日期巳將截止且報載轉運公所巳通吿各帮不代報運其存滬之貨他日難保無人指爲停購期後所進有壞本會全體名譽特將該帮各號所定貨物名稱數目及棧單號頭日期分别開單送存本會備證第前項情事不獨山東帮爲然各帮皆所不免本日開會該各帮到會會員議决由本會通吿各寶號援山東帮之例將巳定未出及存申未運各日貨儘本星期内開單送存本會以便證明是項貨件係在停購期前所買不至受人誣衊庶見愛國之心與人同具亦足覘本會各帮團結力之堅厚也此佈 
　　轉運公所與商帮協會往來函（轉運公所函）逕啓者青島問題攸關全國存亡之道端在於斯故凡國民若不同具愛國熱忱羣謀抵制善法難免不作亡國之奴關係至重敝同業亦屬國民一份子應以堅毅之力而圖進行之方故此特開全體大會集議除日輪巳經不裝日貨亦應拒絶不爲報裝研究再三敝同業係處間接地位應須一切得免鑿枘以期一致進行近來風聞日本行有代客包裝之説未知確否想貴會爲商帮領袖重望素孚向抱愛國熱忱諒不受其愚弄爲此函逹台端請將貴會所决定之方針詳細指示俾得遵循以便即日實行竚候明敎曷勝拜禱此上商帮協會台鑒（協會復函）敬復者昨奉惠函藉稔貴公所停裝日船熱忱愛國佩服良深惟報裝日貨一節敝會於陽曆四月二十日議决從前巳買水裝之貨儘本禮拜内裝運逾此期限即爲違反議案處以相當之對付至於貴公所代運與否出自貴公所愛國本心方針必早决定所云由日行包裝之説丁此時艱敢信各帮當無寡廉鮮恥之流萬一有甘心將來爲他人奴隸者惟有請貴公所嚴爲糾察將其牌號姓名籍貫表示報端爲國人所共棄專此佈復轉運公所諸位先生台鑒 
　　滬南商輪公會南市大逹里滬南商輪公會爲行駛長江甯温等處各華商輪船公司所組織近以各界憤青島交涉之失敗主張抵制日貨同業亦宜有所表示以盡國民之責故特於昨日上午十時開會籌議進行方法預會者計大逹寗紹鴻安三北永利等十餘公司之總理經理及各輪買辦人等共數十人會議結界决定五項（一）同業遇有日貨概不裝運（一）往來客家由各同業自行通知不裝日貨（一）客位水脚不收日鈔（一）輪船應用五金雜物不用日貨（一）各同業如不私裝日貨一經察出公同議罰 
　　杭州報關業來函本埠報關業發表不裝日本貨不用日本鈔票並聲明巳經報裝者統以陰曆端節爲止等情巳誌前報昨日該業公所接杭州報關業來函云上海南北市報關公所執事先生大鑒逕啓者近日爲青島問題外交失敗各界共籌抵制萬衆一心熱度之高實非昔比稔知申地轉運同業曾經公决停運日貨而杭地轉運同業亦早表同情項因敝處各業咸趨商會集議抵制一節悉照申地各業辦理是則敝同業亦當一致進行請煩轉咨貴處同業此後凡有日貨報裝一律停運設有不肖奸商陽奉陰違報運來杭者敝同業概不報關提貨以示堅决惟破壞處置一節各方自决用特函逹卽希接洽爲荷此頌公安永源豐天寶琛茂順公豐順永恒義公萬公義普源公永發源東興源同啓 
　　南北貨崇義堂公所南北貨崇義堂同業鑒於山東青島問題外交失敗爰邀集各同業於四月二十二日在凝和路本公所集議公推程東屏爲臨時主席代表演説詞甚激昻大致謂現在抵制辦法自以不用日貨爲前提滬土各團體早經開會决定辦法定期實行我同業團體堅固素具熱心對於此事自不願落人後等語各同業聞之一體贊成議定自即日爲始誓不再進日貨所有議决各項辦法開列於不一議决於本月二十三日爲始各項日貨一概不進一議决各同業在開會之前巳進存貨共有若干先行報吿公所存記存貨較多之店向少數者以帮同售聲爲止以免影戤一議决自本日起如同業中有私進日貨一經察出將貨欵或貨物全數充公一議决各同業如違犯上欵私購日貨無論店内夥友學徒機司均有報吿權一經本公所調查確實立即酬獎報吿人大洋五十元以資鼓勵倘該店因此將報吿人辭歇本公所各同業當力爲推薦以表愛國熱忱 
　　春陽社通吿南市米業中華春陽社昨日通吿云我國熱心愛國各團體鑒近日本社訪聞某國人雇用我國無業流氓倡言抵制日貨用種種野蠻手段造成國際交涉以阻碍我抵制日貨之進行並可伸張其要挾强迫之手段務望我國熱心愛國諸團體極力注意並希互相勸吿以文明手段對待而設法抵制某國人之種種陰謀爲荷 
　　海帶公所海帶一物產自東洋我國長江一帶銷路甚廣現海帶公所亦於前日開會决定所有滬地存貨限至舊曆端陽爲止概止裝賣又於昨日電逹漢口各行請一體進行並請訂定截止日期乞即示復云 
　　煤業公所函本　煤業因抵制日貨問題於前日開同業全體大會决議採用國煤並公推杜家坤爲代表向并陘等各煤礦公司請願平價出售以資抵銷巳 
誌報端茲將該業公所致各煤礦公司函稿錄後逕啓者外交失敗薄海同憤各團商業羣起抵制日貨爲利國自强之計故同業於本月二十一日特開全體大會實行全購國貨頂替日煤俾免利權外溢以盡天職貴公司所出煤斤貨佳價昻本屬商業當規但値此國事艱難挽救危亡之際貴公司愛國熱度當必傑出人前進行一致各貨價目自當特别平減乘機暢銷於救濟國本暨營業關係實兩有裨益也除公推代表杜家坤君趨前面行磋商外肅先佈逹敬頌日祉 
　　南洋公學附屬小學徐家滙南洋公學附屬小學救國十人團通吿云上海愛國各商家公鑒嗚呼抵制抵制今而後始無望於商會矣所望者吾熱心愛國之各商家起而自謀之耳旬日以來報章所載各業之開大會言抵制者日有所聞矣顧逖聽下風遲之又久而切實進行之辦法終未宣布同人不揣譾陋爰貢一得之愚以爲諸君前席之箸倘亦愛國同胞所不棄歟謹將辦法列於下方務祈台核一各業各於本公所開一抵制日貨籌備會同業到會者止少須有代表一人一開會時公舉總稽查一二人分稽查若干人（以同業商店之多少定之）皆有俸職其願盡義務者聽稽查員之資格以熟悉商情公正不私不辭勞怨爲合格一開會後分稽查分别至同業各商店帮同經理清查所存日貨查畢將品名數目清列一表報吿總稽查彙登入册一自後每隔一星期分稽查至該店查看賬目及存貨將本星期内售去若干現存若干報吿總稽查登入册中一稽查期限少則二個月多至五個月爲限（由各業自行酌定）限滿尚未售清者不得再行出售分稽查帮同經理將該物品封銷送入公所存儲將來開國恥紀念會時取出陳列以爲永遠之國恥紀念品一開會後如有商店不願出售日貨而即日封鎖送入公所者公所當與以相當之榮獎並登報以揚其名譽爲愛國者勸一限期巳滿稽查員隨時派人至各店密查加仍有私售日貨者定係新進之貨是違反公意貪圖私利甘爲虎倀凡吾同胞以對待日人之法對待之一所有未盡事宜由一業公同酌定之上列辦法似尚輕而易舉切實可行如蒙採及蒭蕘投袂奮起一業如是他業必有起而效之者一埠如是他埠必有踵而行之者如是半年行見日貨將絶跡於市場而五分鐘之譏於以免抵制之目的於以逹諸君乎盍急起而行之乎不禁跂子望之上海南洋公學附屬小學救國十人團九頓首 
　　學生俱進會近有兩江公學學生陳侃張健大同學院學生謝明生中華職業學校學生朱子俊等組織一中國學生俱進會專聯絡全國學校學生共同研究國民應有智識促進愛國觀念現在先設游行宣講團開導人民愛國思想日前特將青島問題及不用日貨勸用國產等義編爲白話印刷品分送各鄕鎭如江灣寶山眞茹等附近一帶沿途宣講 
　　南洋華僑來函華盛均記國貨貿易公司接南洋荷蘭屬日里棉蘭埠萬源興公司總理梁福屏函云現在南洋僑胞愛國熱度日趨高尚對於振興國貨同　唱和何奈吾祖國工業尚在幼稚若無資本家補助更無銀行爲後盾恐難實力進行當此匯水奇漲之時國貨更難出口貴公司欲求精神上之發展國貨（一）須加厚資本基金（二）指定可靠銀行爲票項之引度（三）與各大工廠實業商號訂立特約預備貨品改良裝璜精美（四）選擇人才携帶貨樣班頭出洋般勤招徠（五）與海外各埠殷實之字號訂約代理採辦（六）廣徵貨樣分寄各屬以備展覽而資研究似此辦法定能眞實發展其國貨云云該公司接函後當卽按照函開各節力謀進行　　處州同鄕會旅滬處州同鄕會通電云各報館各省議會敎育會農會商會及各團體鑒青島失敗東魯垂危國家存亡千鈞一髮自各志士羣起救國呼號奔走均以勸用國產不買日貨爲外交後援一時自北而南勢如潮湧足見人心未死國事尚有可爲然我國人之熱度幾何祇恐事過情遷不數月而漸歸消滅此人所以有五分鐘之時間笑我也蘭等鄙見不用日貨固爲今之急務而組織司仿造日貨尤當合力圖謀無力者儲金一元數目不嫌其少殷富者投資百萬股分不言其多集腋成裘衆擎易舉所謂救國所謂實業皆不外於是矣否則日言抵制終非持久之道也旅滬處州同鄉會魏蘭等叩養 
　　醫藥聯合會中華醫藥聯合會昨日開會公同商議以參藥品中日貨甚多際此各界羣謀抵制之策自當急起直追除勸醫界互相警吿勿用外並函參藥業兩團體今後勿進日貨共同抵制以塞漏巵而救危急　　白旗與本印昨日南京路一帶發現白旗甚多上書抵制日貨堅持到底等字樣更有某大商家鐫刻木印數千枚其文爲泣求無忘國恥勉用國貨十字分送各界人士請於書札簿籍及手中經過之鈔票上加蓋此印以警同胞 
　　浦東情形浦東一帶除由六里橋浦東中學校學生發佈印刷品勸導鄉民勿購日貨外連日各校繼起者甚多如洋涇市立第一國民學校小學生組織愛國會而敎職員如陸鑫陸思尚等聯絡學界中人組織恒心十人團分頭勸導又遠北市立振新北蔡兩國民學校學生近日於課餘之後分往各鄕村發佈各種印刷品畫片並到處演講引起鄕民愛國觀念浦東老白渡一帶日商碼頭棧房如同春福三菱大倉及日清公司之大阪棧等營業向稱發逹歐戰期内獲利甚豐此次事起該棧房海味雜貨等出貨甚少前日日清公司有某號長江輪船抵埠搭客祇有七八人惟煤炭生意仍未見減除同春福大倉等外洋涇港口之三并煤棧連日出貨擁擠一如往日或謂出巳定之貨 
[西報論美貨不裝日輪問題]  
　　英文滬報云本埠航業中某要人與滬報記者論美貨停裝日輪事謂此事日前碍難辦到因大半貨物巳於數月前締結承裝合同今若中途破約則必賠償日本輪船公司之損失且抵制一舉由日貨而移至英美貨物則結果反屬不利日人定從中煽惑排斥由日輪裝來之英美貨物藉以破壞抵制舉動蓋英美貨物旣受排斥貨品必大缺而貨價亦必大漲抵制一舉將不能久持也今有人爲免墜日人計畫起見建議由中英美商會舉出聯合委員會以保護各方面之利益今美國雖造船甚多然目前能用者甚少凡此新船須六個月後始可應用若將大西洋輪船移駛於太平洋亦須五個月之久大西洋輪船行三千五百英里載煤較少若在太平洋駛五千英里則必擴充煤艙故行於大西洋之輪船未必盡宜於太平洋再航業未經布置以前遽即排斥日輪裝來之英美貨品勢必使運費漲起貨價因以昻貴不獨大不利於華人且妨碍美貨之名譽間接亦足破壞抵制也今日某華商建議排斥江海口岸之日本輪船各種貨物不裝日輪卽以食鹽一物而言日輪常裝食鹽回國今若在此方面抵制亦足以制服日入云本埠美商巳電致本國囑勿裝日輪據美人某律師云航業合同中碍難加入此條因其含有歧視性質易於引起訟案且抵制潮流中如有美人與聞之形似則與中美兩國俱無裨益因此種氣象不類於華人爭回權利之示威行動但跡近美日間商務利益之衝突也綜之美貨不裝日輪應有如何辦法衆論現不一致英美商會今尚未接到解釋停裝日輪計畫之通吿但美商行數家今日巳接到華人主顧之通吿囑將所定貨品勿交日輪裝運來華云 
大陸報云南貨業初次集議時未曾議决外來貨物由日船運來者概行抵制之辦法大約日内尚將續行開議俟會議後該業將以議定辦法通吿英美商會昨據商界中人切實聲明華人之抵制日貨者絶不願稍礙英美商業而洋商方面亦抱樂觀以爲華商旣確知目前航業之情形定能於抵制之中另定外人貨物現巳由日船裝運或巳租定日船噸位而將裝運者之變通辦法昨聞關於航運之抵制不僅限於南貨業即他業商人亦將繼起辦理云 
[關於青島問題之函牘]  
　　南北市兩商會昨接縣公署函云奉省長篠代電開頃接國務院删電開據南昌杭州褔州武昌開封省議會南昌九法敎育會等南昌上海烟臺常德總商會上海學生聯合會先後電稱青島問題國權所繫乞電專使據理力爭萬勿簽字并請釋放被捕學生各等情青島問題巳迭電陸使設法力爭被捕學生均經保釋聽候法庭辦理希即分别轉知靜候解决勿滋疑慮等因仰即分别轉知爲要等因奉此除分函外合行函逹卽希查照 
[警官保護日人之佈置]  
　　南市一區一分駐所王署員昨日通傳各棚長警云爲通傳事照得各長警本所轄境内如有日本國人或在街市游行或途中經過崗警等見有該日人務以暗中保護倘遇事故務用和平對待方法以完全辦理萬勿有反對情形適在國際交涉之時關於國體境内不生禍端不出意外之事顯然各長警資格淵深若有激烈之事可能辦理完全方爲警務中之幹員嗣後或有洋人切囑務要從事保護出境爲此仰各長警一體知悉其各遵照辦理母違切切此令 
　　淞滬警察廳查得邑廟後園等處時有外人前往游玩近因抵制風潮發生之際深恐或有衝突致啓交涉情事故徐廳長於昨特派偵緝隊士數名馳往駐防以免滋生事端 
[江蘇公民反對議員加費電]  
　　姚文枬等致省長電南京齊省長鈞鑒省議會議决八年度預算减削敎育實業費增加歲費可謂喪心病狂凡在公民定不承認公如不忍坐視吾蘇民德障落敎育實業之摧殘務求勿予公布省議會暫行法第三十八條明予省行政長官以制裁之餘地臨時挽救惟賴我公民姚文枬陸文麓等二十七人漾 
　　沈礪等致省議會電南京省議會諸公鈞鑒去年貴會中不肖分子提出加費議案經各地公民之掊擊方謂可無形打消不意今茲死灰復活諸公何心竟與通過諸公即不爲本省度支計不爲人民負擔計獨不爲本身名譽計乎所得不過幾何遺臭永難洗滌同流合汚竊爲諸公不取繫鈴解鈴端在一己誰毁誰譽判於須臾洶湧浙潮可資殷鑒吳人雖弱尚優爲之宜速表白以免波及謹布腹心尚其反省沈礪張叔通趙承慤等三百十八人漾 
　　方警我等致南京國民大會電省會加費問題業經大會通過驟增人民負擔蘇人萬難承認夫議員爲名譽職務本非調濟優差議會爲立法機關並非窖金之窟而諸議員不顧廉恥不惜公論定欲加費是何理由將謂經濟運動存本太鉅耶試問孰敎若運動者加謂花天酒地所費不資耶試問誰令若沈洏者溯自蘇會去年重選以來業己開會四次試問成績何在結果若何尚有何顏提議加費且今日何時振興實業敎育尚虞不及乃欲核减敎育實業等費以供議員揮霍之資卽使叔寶全無心肝恐亦不至此極嗚呼蘇人何辜受此茶毒現浙江等省亦受我蘇影響主張加費故二十二日杭地紳商學界齊集省會勒令撤消此案故此野蠻之議員祗有以野蠻之手段對付凡我蘇人當亦攘臂奮呼母令浙人笑我怯也方警我汪維揚施楷民等三千六百二十八人漾 
[浙省議廢繭行條例之反響]  
　　江浙絲綢機織聯合會於前日下午假雲公所開會各該業如南京鎭江蘇州丹陽盛澤等均派代表蒞會當推蘇綢業代表汪星一主席報吿浙省繭行條例限制原案昔年浙省會改爲二十里彼時機織業尚以此舉攸關絲織原料命脈頓起恐慌疊經電逹内務農商二部暨兩院力爭在案近聞浙省會臨時會忽又議决廢止繭行條例咨請省長公布之説本會邇日迭接兩省各内地絲織業紛紛函吿羣情惶駭並謂任人請帖在硤石海寗等處開設繭行查製緞原料緯絲尚可購之他處唯經絲非產自硤海二處者不能合用以故内地各機匠聞信之下又起驚慌値皮提倡國貨之際緊要原料自應限制輸出以維工業一旦開放繭行鮮繭勢必愈收愈多而絲織原料亦勢被收吸殆盡影鄉所　關係甚大應請諸君詳加討論以資挽救即由南京緞業代表劉君報吿該處機户恐慌情形巳由寗商會電請浙省長維持原案旋經各代表互相討論議决籲請浙省仍維原案並電懇蘇省長轉電浙省雙方進行在座一　贊成立即擬定快郵代電如下杭州齊省長鈞鑒浙省繭行條例前經省議會議决二十里設一繭行咨請省長施行公布在案歷年江浙兩省各屬絲綢繭　商莫不稱便不意報載本届省會臨時會有人提議變更限制原案開放繭行敝會近接各屬絲綢機織團體紛紛來函以繭行一旦開入則蠶繭勢被搜羅殆盡綢緞原料無處仰給千百萬機織工匠生計頓絶惶恐萬狀懇請迅予電浙挽救等云復查蘇省機織原料素來仰給於浙省若任伊開放繭行愈設愈多勢將綢緞原料吸收殆盡影響實業關係非淺爲此快郵代電籲懇鈞座俯念兩省工商命脈仍照原案實行萬勿以新案公布以維實業而安人心伏候批示不勝迫切 
 
 
 

Page 12

 
 
待命之至江浙絲綢機織聯合會全體叩又致南京齊省長郵電詞意略同 
[絲繭總公所呈農商部文]  
　　江浙皖絲廠繭業總公所呈農商部文云爲縷陳中國蠶絲夙爲各國推重現旣設立蠶桑改良會亟宜預籌方策先請禁運蠶繭蠶種出口以維根本事竊查中國產絲夙受各國歡迎通商之初首推絲茶嘉道年間出口有額經過條約屢議加增其貴重可想而知彼時英美比法等國婦人服飾當以毛棉織品爲多迨後日本羨此利區曾購中國蠶桑設法播種彼之政府百計推廣非但免捐免税輕其成本抑且遇有虧蝕之年撥敝以助共不足近如蠶種改良亦巳立有檢查所並組織國外銀行輪船使之運銷於國外也取締國内買賣經營使之無囿於國内也種種計畫無非求其出口增多聞與中國抗衡而歷久不衰上年日本產絲至二十五萬石中國廠絲僅三萬餘石統計出口不及二萬石一興一敗相形見絀揆其致敗之因中國皆由商力之不足更受省界之限制捐税之束縛此則無可諱言者也嘗考日絲發展逐年增銷外國外國逐漸推移習尚奢侈前之取用毛織棉織今均取用於絲織矣如法之里昻美之紐約爲絲貨薈萃總樞均被　商操縱其間蓋求者太衆不能不受供者之制伏各國雖向中國收運爲數旣寡成本又鉅因至十國組織蠶桑改良會以冀產出日增或可减輕成本抵制日絲爲供過於求之張本（未完） 
[江陰等處之蠶汛]  
　　蘇屬江陰洞庭東山西山等處本年春繭現正三眠上山昨日絲繭總公年接各該地通信桑葉年成尚佳此届蠶汛本有十分希望惟本月初七日天時忽而大熱寒暑表升至九十餘度雷電大兩大受影響預計抵剩七折收成各繭行現巳决定二十五六兩日開秤矣 
[本年蘇浙繭市之比較]  
　　本年天氣寒暖不齊故繭汛較遲於往歲蘇浙兩省繭市蘇省較旺於浙省蘇之無錫常州丹陽等處之繭由運繭處向滬寗鐵路訂定特約包運十萬包左右浙之杭紹嘉湖等處係匯通轉運公司向滬杭甬鐵路訂定特約包運七萬包左右兩相比較足見蘇繭似勝浙繭近日滬甯杭甬兩路巳有繭包起運特未十分暢旺耳 
[一星期棉市報吿（中美新聞社稿）]  
　　羅臣斐洋行一星期棉市報吿云自上星期報吿中勸吿棉花投機商取愼重態度後棉市驟形飛漲其故大半因各紗廠購進新貨以補近來售出之缺及天氣不佳中等美棉漲價又因上期之貨短缺今後陸續塡補新貨希望雖佳生意仍不見漲蓋屯貨者不肯平價出售以此類推七八月份之棉價必不能放鬆上海本地存貨不多内地各碼頭雖陸續運到然爲數亦有限至於銷路一層棉紗仍穏固出數亦多紗價雖漲尚不見有何影響故棉花之銷路亦可保定不跌落本星期中江浙一帶雨水甚多凉風時至皆不大利於棉田如三四日内天能放晴則尚無大碍山西山東直隸缺雨久旱棉田情形亦不佳惟棉之收穫距今尚不數月目下自無定論故七八月份之價依天氣觀察之不算太高即使今年收成果佳尚有數月之懸期與目下市面無關係總之棉市之上下全在天氣如今之晴雨不定忽冷忽熱難保收成不減色而一班投機者必因此不所恐懼不敢過分冐險也目今苟買進棉花决不至吃虧即使有上下爲數亦微也利物浦市面五月份一六·九二七月份一六·一七九月份一五四九紐約市面七月份二九元六八分十月份二八元三分印度市面仍四八一盧比 
[沈護道尹今日接任]  
　　滬海道尹一職自王賡廷丁艱後巳經齊省長呈准以上海縣知事沈寶昌兼護惟齊省長正式公文始於前日頒發到縣故沈護道尹訂於二十四日（今日）上午新鐘十一時到道尹公署接印任事昨巳預備一切 
[慶賀英皇壽辰之預備]  
　　今日爲英皇壽辰駐滬英總領事法磊斯君除分别照會各國公署查照外昨日預在領事署供張一切以備招待來賓並停辦公事一天 
[寗波同鄕會今日開會]  
　　寗波旅滬同鄕會定於今日在法華民國路四明公所開全體大會係爲選舉會長并討論勞合路新會所建築事云 
　　 
[通惠學校童子軍行宣誓禮]  
　　打鐵浜滬紹水木工業私立通惠學校自今春創辦童子軍以來由敎練員仲子通每日課後敎練現童子軍初級切課多巳熟習特於昨日下午行宣誓禮上海童子軍總敎練員姚麟書及第六團敎練員戴企留第十四團敎練員俞元爵等親自到場觀禮並登壇演説大致皆係勗勉之語次由該校校長湯頌康敎練員仲子通等相繼演説而散 
[師範生參觀尚公小學]  
　　閘北商務印書館私立尚公小學創辦己十有四年敎授訓練均尚切實近更研究分團敎授以是參觀者紛至如浙江第一師範第七師範安徽第一師範江蘇第六師範第八師範等均於近日前往參觀由該校敎員演講分團敎授方法之綱要且分贈尚公記等以便互相通訊研究 
[崇正學校紀念會與校友會]  
　　南門外崇正國民學校在前清時原係官辦自改隷市立巳届七週昨日該校舉行紀念會停課休息上午九時由校長曹肅雲命全體學生齊集講堂向國旗校旗與師長各行二鞠躬禮禮畢曹校長演説旋令各學生在校自山遊戲而散下午六時該校歷届畢業生與各級敎員開聚餐會以聯情誼 
[舉行護士考試紀]  
　　西人組織之博醫會附屬護士會於本星期一起至下星期六止舉行第三届護士考試南京蘇州杭州江陰等處各醫院主任皆被舉爲考試員巳聯袂來滬各省中國男女護病士巳畢業者約百餘人皆來滬投考聞考題不亞於考試醫生較上届爲進步云 
[馬車碾傷婢女]  
　　重慶路某公館婢女吳秋棠昨日下午行經長浜路被某號馬車碾傷足趾倒地不能起由巡街捕查見將馬車扣住押令載送醫院醫治一面帶該馬車夫投捕房禀候捕頭發落 
[貨船沉没索賠險銀之交涉]  
　　西塘提船李阿玉於前日由申裝載麵粉四百五十包桐油七十件糖貨一百包開行至洙涇相近突與平湖航船相撞致遭沉没該貨保有水險昨日李來申報吿貨主劉潤章同向保險行報請賠償經該保險行派夥前往調查因係互撞受險與賠償章程不符未允所請劉巳預備證據向該公司交涉矣 
[北火車站移設問訊處]  
　　北市滬寗鐵路車站向來設有問訊處在該路車務總管辦公室之外茲以地點太偏由工程處於該站售票室之東首特建玻璃小房一間爲問訊處辦公之需昨巳工竣問訊處之中西辦事員巳經遷入旅客有所咨詢較曩日便利多矣 
[不還存欵案辯論終結]  
　　商人陸題石延律師在上海地方審判處訴王樹信不還存欵洋四千餘元一案昨日開庭審理被吿亦延律師出庭辯獲之下問官宣言辯論終結被吿交普通保出外候示 
[續誌檢廳公役與電車賣票人衝突]  
　　地方檢察廳公役金文俊乘坐華商電車由西門回廰與六號賣票人陸介山等衝突互相扭毆等情巳誌昨報茲悉此案經檢察官研訊之下判陸介山金文俊分别看管聽候調查起釁實情再行核辦而金文俊以被毆受傷巳奉騐明亦被看管心不甘服遺人具詞投廰禀訴略謂公役遭陸介山等四五人之兇毆以致遍體受傷若云公役亦將陸介山毆傷但公役祗一人遭若輩毆擊時防衛尚且不暇安得毆傷他人况公役若有能力毆人何致被若輩扭至公司即此可見陸介山之指抓傷及係自行抓破無疑爲特縷陳當時實情具狀到廳請將尚有帮兇各人一併傳案訊明究懲云云賀代廳長諭候核示辦理 
[船内抄獲烟膏]  
　　閘北曹家渡淞滬四區警察四分所楊巡官於前日下午三點時率領便衣巡士二名巡邏至信昌絲廠對面蘇州河灘邊見有民船一隻正欲開駛因該船舵工形色慌張似有情虚畏懼之態故由楊巡官令飭巡士登船檢查旋在艙内搜出蒲包一梱内藏錫盒鴉片烟一千盒並拿獲陸長生吳老壽二名拘所研訊據供直認私販不諱判將船隻扣留外將陸吳二人連同烟膏一併解山四區警署經李署長略訊一過即於昨解送閘北司法科研訊罰辦 
[請警協助稽徵紗税之呈文]  
　　上海縣商會接紗業認税商人陸懋法函稱近來時有廠商取巧就閘北引翔鄉北新涇一帶華洋文界地點採購原料對於應負税項沿途繞越應請貴會據情轉呈警察廳轉令該管警區協助稽微以重税務等情茲將該認商呈淞滬警察廳原文錄下呈爲代徵紗税請求令區臨時協助以重公欵而免糾葛事竊商承辦本埠同業紗税統年預繳十一萬二千元之鉅全恃按貨散收集數彙解經上海税務公所詳奉江蘇財政廳核准有案並於開辦時繕具事務所派出稽查司巡執照樣本呈荷鈞廳分令該管區署隨時保護在案茲緣織造機布毛巾等廠日益發展間有取巧商人利就閘北市引翔鄉北新涇一帶華洋接近處所設廠工作業於採購原料應負税項沿途運輸則不憚繞越抵廠後又恃密邇租界不服稽徵竊查各縣屬税政權限原視縣行政區域爲範圍徵税機關不能逾越徵收即納税義務假借倖免特恐各該廠商不諒　敢聲叙理由具呈請求伏祈聽長俯念欵關税政准矛令行該管閘北市引翔鄉北新涇各區署嗣後凡遇承辦棉紗認税事務所司巡臨時扣送漏税紗件或報請派警協助等情均祈如請施行實級公便謹呈 
[移查債務人存欵]  
　　程哲生前至法公堂控稱前向陸蔭甫定購靛青缺少斤量求追損失經法公堂訊判陸償還原吿銀二千五百兩交保限一月先繳一半在案現己届限傳訊程由賚美律師代表稱被吿有意不繳查得被吿有洋四千餘元存在南匯縣地方保源典當内請求堂上移請該縣官廳着保源典主將陸名下存洋交出備抵陸繳上洋一面五十元餘求寛限措繳聶讞員判令退去候備文移請南滙縣知事就近向保源典查明陸蔭甫存欵將洋提出備抵 
[研訊鎭江發覺之拐案]  
　　安徽人吳德文日前在滬誘拐婦人張李氏乘輪帶往鎭江圖賣因氏在艙内啼哭經該輪茶房詢知李氏住居滬西小沙渡路在附近紗廠做工被吳串同伊母誘拐出外將情訴由買辦報吿該處警局將吳與李氏一併拘送丹徒縣公署前日由該縣知事派警備文將男女兩人押解來滬送至戈登路捕房諭飭分别拘留昨晨併解公共公廨請究即據華探目毛伊文投訴現張李氏之夫長榮生巳往鄉下找尋李氏由其姑到堂備質等語並據李氏之姑上堂禀訴前情經俞襄讞會同英卓副領事向吳與李氏略詰一過判仍分别押候展期七天再訊 
[過犯搶土皮之禁押]  
匪徒黄阿根在河南路寗波路轉角攫取某烟紙店夥杜阿發所携値洋四十元之大土皮一包經杜喚捕將黄追獲拘解公共公廨押候查究在案昨晨由廨復訊據包探婁寳生投訴被吿所供因伊父患病至公共租界内延醫業經查明被吿並無父親在滬乃逐出租界之過犯不應潛來攫物擾害治安應請核辦並據原吿偕證上堂證明當時被攫情形訊之黄阿根供詞支吾中西官核供判黄押西牢九月期滿仍逐出租界 
[信局脚夫謊報被搶案之結朿]  
　　南市全盛信局前將各主顧托寄洋信四百九十六元交出店任仁端洪阿登挑送至北市詎被任等私自吞没謊報被搶破案後由全盛南局司賬卓鼎生將任洪二人扭控法公堂判各禁押三月巳經期滿惟贓洋除繳出外卓稱尚少洋一百九十一元任竺稱有洋一百七十六元交與全盛北局股東兼經理華雲錦收去祇少洋十五元等語華稱未破案前各主顧托寄之洋信均由商人代墊賠去内有三百三十八元交南局司賬卓鼎生轉賠各户餘者由商人經手賠償確收到任等洋一百七十六元以抵商有墊賠之欵是實卓稱南局實賠出洋三百八十七元是實中西讞員以該局所失四百九十一元卓鼎生經手賠出三百八十七元尚少一百零三元據華雲錦稱如數賠明倘後來有未曾賠清之事發生歸華雲錦擔負� 
[迷路男孩住址不符]  
　　男孩王榮貴昨在租界迷路由捕查見帶入捕房訊問據稱十五歲蘇州人在閘北共和路榮順興皮鞋作爲徒等語捕頭命送回四區警署張警正飭警調查該孩住址不符當送慈善團留養候核 
[流氓蜂毆站崗華捕]  
　　法捕房一百九十四號華捕於昨日午間十二點時由捕頭派至東自來火行街站崗詎有某茶肆内突來流氓十餘人將該捕扭往行兇後由該捕大吹警笛始由附近各捕聞警到來若輩一哄散去祗拘獲一名帶入捕房捕頭諭飭各探捕嚴緝各同黨務獲到案究辦 
[控訴長媳行兇]  
　　昨日午後有住居穿心街之儲楮岡至二區一分所警署控訴伊長媳周氏將伊兇毆受傷請求提究馬警佐諭飭靜候核辦 
[混用僞角之懲儆]  
　　蘇州人王金文因將鉛質小洋在北浙江路一百二十九號門牌烟紙店混用被滙司捕房包探王桂亭與一百九十號西探查獲搜出僞四開十六枚僞八開九枚解經公共公堂訊押在案昨晨由捕將王復行解廨經中西官訊問王供詞推諉官以證據確實判被吿押西牢三月期滿逐出租界僞小洋銷燬 
[菜刀砍傷姊夫]  
　　住居西門内夢花樓之漆匠陸毛頭與同居妻弟魯阿五素有分隙前晚因細故起釁魯手持菜刀突入陸之臥房將陸亂砍致傷手臂等處陸受傷倒地狂呼救命其時巳經深夜粦人咸從睡夢中驚起疑是火警紛紛出視詢悉前情遂代喚崗警到來將魯拘獲檢獲菜刀一把連同受傷人一併押送二區警署署長察得陸受傷屬實乃於昨晨備函飭警將兩造並兇刀一把移送地方檢察廳訊辦 
[道署批示兩則]  
　　陳志勤等呈案懸不結情實可疑再請嚴催吊回卷宗迅予裁决撤退追究由呈悉查此案前據該民及陸丙炎等分呈控訴即經令縣查明核辦在案據呈前情候再訓令金山縣知事澈查明確依法核辦尅日具報此批 
　　松江縣民王廷樑等呈組織京劇維持商業請求令行松江縣准予開演由呈悉該商組織京劇旣稱呈縣批駁其於地方情形不無窒碍之處自可想見所請碍難率准此批來呈未具副呈違式特斥 
[誌謝]  
　　昨承中國製藥社送來寶塔牌洗面擦牙散十二包謝謝 
來件 
[改革上海總商會組織議（再續）]  
　　鄒靜齋黄伯平公擬 
　　上海總商會與敎育界學問界隔絶不通 
　　各國工商業界均有各科之專門家加入其中而工商業之經營者及雇員亦多爲大學及專門學校之畢業生故關於一般普通智識及工商業專門智識均極普及以日本論現在日本各銀行公事之辦事人多爲國立大學出身之法學士工學士商業專門出身之商學士得業士或私立大學出身之政學士理財學士其低級雇用人亦多爲甲種商業專門學校之畢業生故此種人才不特在一商店中能盡職責而巳其於工商業界之公共事業亦能爲極敏活切實之活動試一查上海日本人實業協會所出版之著書表册及一切調查文件當驚嘆其工商業智識之豐富矣然以日本工商業界智識如此其進步其公共組織猶極力求專門家之指導以期盡善焉日本之商業會議所以東京横濱名古屋京都大阪五處爲最大稱曰五大商業會議所政府之經濟財政政策多諮詢五大商業會議所徵求其意見故政策有及乎工商業界之希望者絶不能實行此五大商業會議所中尤以京都南業會議所組織最爲完備在智識上儼然爲其他各所之先導細尋其故乃知京都商業會議所與京都大學聯爲一氣大學各科之敎授商業會議所均請其加入爲特别會員凡重大問題發生商業會議所發表意見多以持别會員之主張爲根據平時調查研究事項亦受指導於大學敎授大學與事業界旣合而爲一於是學者之主張不至流於空疏而事業界亦不至有無識之舉動不特有裨於事業界之發逹且能助學術之進步京都大學經濟財政等科所以較東京大學尤爲切實者頗賴乎此美國工商業界與大學亦無不有切實之聯絡故大學能應工商業界之要求養成實用人才工商業界能應用最新之學理從事經營美人嘗以此自負謂爲美國事業界之特長而歐洲人士亦以此推許之可見近代一切工商業無不與科學相依爲命工商業萬不能離科學而獨立也 
　　吾國學問智識未普及而工商業界尤甚上海雖較内地略爲開通實則一般商界中人具有高等科學智識者寥若晨星而關於國民經濟國際經濟等重要問題寓有研究者更不易得矣且上海總商會之所謂會長會董亦並非上海工商業界智識上學問上之優秀份子遑論其他耶今欲責彼輩以盡職猶責聾者以聽盲者以視耳夫上海爲各國　聽所集總商會以老懦之會長會董與有高等智識高等眼光之外國工商業界者相周旋足令外人竊笑我工商業界之無人而視中國一切實業家皆買辦細崽之流亞也縱不爲工商業之前途計寗不爲國民之體面計耶故欲中國工商業界之發逹非令工商業界聯爲一氣不可此尤改組上海總商會最宜留意之點也 
　　以上三端蓋上海總商會亟應根本改革之理由茲准據之擬定辦法數條於下一總商會之會費應減爲三十兩二入會手續仍爲會員二人之介紹惟於商會法第六條第七條之規定不宜另有非定的限制三總商會應設工商業調查處聘用有政治法律經濟工商農林等專心智識者及熟習國内工商業事情者專任調查事宜四總商會之書記長（即現在上海總商會所謂坐辦）應聘請專習政法經濟商業且熟悉中國工商業情形者擔任（上海總商會歷來瀆職違法之行動責任多在坐辦而人僅以其責任課諸會長會　於坐辦之失職付諸不問誤矣）五總商會應徵訪專門研究政治法律經濟及工商農林各科得有學位者請其加入總商會爲特别會員但特别會員可不參與議决且應免除會費 
　　以上各端僅最小限度之改革方針而己若夫建設理想的上海總商會實非目前上海工商業界之所能惟　俟諸異日而巳伏望我工商業界諸君鑒於世界職後吾國之經濟的危機就此重要問題切實研究一致主張果能逹改革之目的則國民經濟之前途實利賴之不僅一上海市場受益巳也（完） 
來函 
[敬吿中國科學家及農界陸費執]  
　　敬啓者我國以農立國而農學不發逹世界以科學競爭而我尤瞠乎其後豈惟吾國學子之差實國家命脈所繫也執不敏頗有志於科學而以農圃改良爲巳任負笈遊美初入意里諾伊大學去春卒業改入佛諾里逹大學今歲五月可得農學碩士學位留美同學組織之中國科學社去年年會謬舉執任分股委員會長社中受北京大學委托囑執調查科學書籍荏苒數月尚未葳事伏思我國科學雖幼稚農學雖不發逹然專門學子不乏其人古法相傳尤多特色爰擬問題三則敬求海内同志指示一我國人科學著作之名目無論華文歐文請詳示其書名著作者發行年月發行處等如有未刊之著作略示大綱尤爲感盼二華文農學書籍無論古今均願知其詳三農業之組織各地之農產物種植之方法改良之計畫成績能以見示極所歡迎他日積之成鉄或當彙集刊行賜函請寄上海棋盤街中華書局伯鴻家兄代收因執五月後將從事考察行踪無定也專此奉佈敬頌進步 
[江蘇全省烟酒維持會來函]  
　　申報　鑒竊納税爲人民義務而不得其平則鳴救死爲人類之恒情而苟可相安則巳我中國捐税之繁苛凡百營業悉被摧殘而惟烟酒爲尤甚烟酒爲銷耗品人孰不知之然旣巳流行自古如飲食之不可捐除則業此者亦正與他業同不得謂烟酒爲銷耗而吾人亦當犧牲其身家財產隨之銷耗也方今洋烟洋酒到處暢銷一税經過即通行無阻舶來品蒸蒸日上巳扼我烟酒業之吭而制其死命我國不思提倡國貨而反壓制之剝奪之捐税重重疊床架屋是不啻爲虎作倀而引狼入室也他者姑勿譣即譣近今三四年之有烟酒公賣其厲行之始掌財樞者迎合帝制以如捐税之不能驟攫鉅欵也乃巧立名目曰公費費規定辦法曰官督商銷隠相歆動而廣以招徠於是商民入其彀中而大宗之金錢乃源源以去在我輩商人當時亦未嘗不知爲愚民政策也特以商力源弱抵禦無從且商人即不繳納押欵組織分支棧機關而公家令出唯行勢必改變宗旨自行徵收重蹈舊有籚捐故轍　弊叢生苛擾留雖無所不至故不得巳而爲維持本業計唯命是聽竭　從公承辦迄今瞬將四稔我商民資財之損失營業之虧耗幾不可以　計然猶謂捐税歸併統一可期將來或可減輕吾民之擔負乃昨閱四月二十號報載本月閣議烟酒事務署取銷設棫代欲改設稽徵所發還各區省分支　押欵云云是此事見之阁議諒非虚傳雖尚未有議定明文而暮四朝三勃勃野心當難中止中國革命不革心　早料有今日奪還之事但此項烟酒公賣究與他項捐税爲公家一應　者其事實逈有不同今無湍而變更部章遽思　奪銜情度理豈得謂平蓋烟酒本非無税曰出產税曰進口税曰門銷捐曰坐買捐曰牌照營業税此外烟類有烟絲捐烟刨捐酒類又有缸照費種種名目予求予取實巳無可再加乃改頭換而誘取民財直不啻釣以餌而陷以阱也似此待遇夫豈能甘且開辦不止押金設棧用人何在非費至今各商棧虧空纍纍無術彌補公家乃絶不絲毫顧及遽議取銷又部章原定有經費有鼓勵金本係　然兩事及見各商承認辦有端倪不能中悔又抺殺經費不捉祇認獎勵金一項風聞尚有业此而不發者共欺壓我商民蓋巳無所不用其極我商亦非不知杭　徒以國家貧困不能不諒理財者之苦衷格外讓步合於辦有成效之時不思亟謀統一而忽效蘇省巳裁之釐金辦法欲徑奪諸商民之手自行　所稽徵試問良心安在要之公賣章程乃醞釀帝制時所發布未經國會通過　無存在理由果其根本取消歸併税則一道徵收我商民方感戴之不遑敢有他説否則推翻商辦肆行官徵設一官辦機關即多一位置私人之地在公欵旣不免任情中飽在商　更無非設法苛徵膏血幾何不盡不止我烟酒商人恐從此在天演淘汰之中而無復噍類矣倘果實行誓不承認特請貴報主持公諭顧念商艱俾將前議無形打消毋任級感並請公安江蘇全省烟酒維持會拜啓五月廿二號 
[五洲藥房來函]  
　　逕啓者今日下午二時許有一路人行過敝藥房南首店門遺不鈔票二紙計洋十元人叢中呼之不應今將原票代爲保存如失主能指明此項鈔票是某銀行者當將原票泰還倘三天後無人至敝藥房將此票送往國貨維持會充作印送國貨傳單之資特此函懇請貴報發入來函關内爲禱此頌撰安五洲虊房謹啓 
雜評二 
[罷課條件（庸）]  
　　北京學生罷課而後武漢與山西亦有繼起之説上海方面雖今尚未至罷課然學生聯合會巳有猶豫三日之宣言則罷課之實現恐亦遲早間而巳 
　　此次北京之重行罷課其條件有六而主要原因則錢内閣罷傅提田之謬舉實促其成據京訊錢氏答京校長質問於學生所提六條大致尚有容納之望惟懲辦國賊則諉以不能以事實言之今之政府且爲國賊所挾持安能望其懲辦此非罷課所能有效且亦非僅僅學生界之力所可奏功故吾意苟主要之目的得以貫澈其餘諸事自可一面上課一面進行庶不至學業上受甚深之痛苦也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百九）] [  一之]  
　　記者嘗謂兩大洲或兩大國彼此相接觸在其最初之時期必有種種笑柄緣誤會而發生如西餐席所用之刀原爲部割肉食之需鄉愚初用西餐或頻以口吮之而致割破唇舌又如西國婦女冬季出浴時禦寒用厚呢褻衣上海女子或且照樣製成加上幾排花鈕結揚長過市以自炫其花式之入時此皆普通之誤解也若某君往洋貨舖怱怱得一外國溺器誤爲貯肉之磁缸者又爲誤解上之特别可笑者矣人皆以爲模仿外國得其精神甚難得其形式上之假面目甚易也以上述之各端證之似乎形式上之摹倣亦不得無一種經騐故在記者之眼光中中國無意識無敎育之青年男女雖欲令其摹仿外國之形式而神似之亦必不可遽得也 
　　美國人對於中國貨品其使用之方法亦何嘗無極可笑處譬如中國五六十年前舊式女襖以完全中國裝中國式中國氣習之婦人服之固亦稱體但彼蓬髮革履之美國婦人若一旦而驟披此等色澤暗黑之古服裝其形式之怪異自可不言而喻此輩有此奇裝若即馳入古裝跳舞會中固未嘗非一種啓人哄笑之特色若以之游行街市則於不知不覺之中令人頓啓一種不愉快之感想若其色濢不極鮮豔更覺黯然無光彷彿一有此怪裝束本身即巳化爲垂頭喪氣之落魄婦人甚可笑也然彼夜行著此服者固尚漠然無動於中此誠所謂當局者濁旁觀者清耳 
　　我國古時所用之大紅裙近亦相繼輸入美洲美民喜其色澤鮮豔往往懸之爲陳設物而絶未一用之爲服禦品也但美京某骨董店竟令高懸窗際儼然一幅紅窗幃焉怪謬甚矣 
　　茂漪嘗語予謂美國某君等若干人偶偕華友用中國餐遇庖人進竹笋時竟遲疑不敢進食也但察其情似視上述者爲更可笑中國之竹英文則Ｂamboo也而英文之筍字爲BllnbooSproutg美國人本性急同席者初見笋本不辨爲何物一聞華友述及Bamboo一字未待更加詳問便作色遲曰豈中國人竟能食竹木乎華友大笑復爲之詳晰譬解而始欣然一嘗試焉此亦兩國國民交際間祛除誤會處趣談之一也我國餐席中若更有海參不知此等絶未試中國餐之美國人其驚異之狀當何如 
老申報 
[李伯相到煙台情形]  
（見光緒二年七月初七日） 
　　伯相於前月二十九日晚駐節烟台昨巳入報茲據西報云稱伯相於將到之前數刻烟台人登高眺望見有中國船旗自北來南俄又見黑烟突冒人皆知伯相將至惟爲山峰阻隔故船身未及見也在後轉過山脚方見火輪船三艘均掛招商局旗號内有一艘即豐順船也於是文武各官齊來迎接中國兵船俱聲炮致敬惟此時風勢較大不便登岸次早轎馬排列於道列於悔關碼頭恭候伯相及隨從人上坡但此時風雨雷電交作直至下午兩點半鐘天稍晴霽乃放大砲兩聲伯相與隨員同下小艇又一小艇爲僕御濟渡外用小火輪一艘拖之船到碼頭兵勇俱排隊屈一足迎迓伯相乃登輿先到海關與衆文武相見均和顏悦色隨即赴萬王廟行轅沿途觀者甚衆總税務司赫君即往拜謁晤談良久初二日伯相到領事衙門謁見威公使商論一切烟臺西友當寫此信時伯相尚在内未回也又日内烟臺中西官會聚極多計不俄普奥美各公使及總税務司赫君與天津海關税務司及西員巨革至中國人員有唐君景星亦在其内并聞法公使白君不日將到是固烟臺通商 
以來從未有如此之熱閙也 
常識 
[新煤油燈] [  莊士傑方秋泉合譯]  
　　我國近日習用之煤油燈即其最佳者亦頗不適於室中之用其光力殊不足敷實際之所需與二十五年前之油燭光無異今則有一種新式圓心帶之紗罩煤油燈其光頗大紗罩懸於燈帶之上其罩與煤氣燈紗罩相似用之可增光力數倍紗罩用否皆可勿用其光只有十八枝燭光之力用之則可增至六十枝燭光之力煤油一加倫可燃五十二　時之久較之舊式煤油燈光力當勝三分之二且舊式之煤油燈每加倫只能燃二十六小時耳 
　　新式紗罩煤油燈其光頗悦目而亦適台於讀者之用但用者必須運用謹愼保護清潔燈帶時常修剪切勿稍留汚穢紗罩　　柯亭（古蹟圖九十八） 
　　在紹興東三十里地隣柯橋爲漢中郎蔡邕置琴處 
可用六月之久而第六星期至十二星期爲較平時最能耐用之日云 
雜錄 
[世界奇聞] [  復初]  
　　魚可以攀木魚類皆棲於水中然有一二類亦能棲於陸地最奇者弗西蘭得島有一種魚其胸鰭甚爲奇異能上陸匍匐而行人捕之則跳躍登樹攀枝而上故鮮有捕得之者 
　　鳥可以織巢鳥類中有能以樹葉縫紉爲巢者曰裁縫鳥產於意大利等處能在森林多葉之樹上擇其極長之樹葉二片以細草以線爲喙爲針縫作一囊取綿絮等納入囊内以之爲巢育雛其中此鳥之巢頗不易得惟英國倫敦大博物院中有之 
　　氷島冰島一名埃斯蘭島地屬於丹麥面積大於丹國二倍有餘其北接於北極圖故寒氣嚴酷終年積雪山林屋宇一白無際幾與琉璃世界無異島中有數活火山其最著名者曰希克拉在島之西南岸高五千尺常噴硫烟飛土灰又有温泉平時闐然枮寂至一定鳴動之時則噴出熱泉高一百尺至一百五十尺聲徹四方而風景奇　故奸奇者雖地處苦寒皆接蹤而來也居民七萬餘大半皆以捕魚爲業所最特色者國内居民無人不受敎育以是俱甚文明也 
　　善戰之蟻蟻之種類甚多其中有名福爾米克哀苦塔者其性質猛勇見壯大之蟻毫無懼色善於戰鬭能飛登敵背斷其首又有一種名哀苦登者多產於墨西哥一帶較之此蟻尤爲勇猛其頭甚大而　極長幾於全身相等如戰勝輙斷敵之足及首獨以其胴運之巢内云 
　　紐約交通之發逹紐約城第五街中其前適爲一公共藏生樓自上午八時起至下午六時止經過該處一車輛約計一萬六千九百六十輛之多聞該街分歧處闢五十五英尺能容車五六輛並行云 
　　美國之家禽統計歐洲各國以家禽爲生產器具之一種蓋有數種家禽足以輔助實業之進行也如騾驢可以代運輸羊毛可以供織料據美國農政部報吿現美國有各種家禽計二零四三八千值價六零零二七八四千金磅云 
　　珍珠出產處珍珠出產於亞拉伯之紅海波斯之波斯灣及錫蘭之麥納灣等處俱爲產珠之中心點其或一粒沙及他實質所成此沙偶爲蠔蚪所吞涵育之而成寶珠也最有名之珍珠出產於錫蘭其色有白與黑及淡紅者 
小説 
[醫士婚史] [  英國科南逹利原著（君玉譯）]  
　　此事予固不必細言蓋此信或爲被吿方面欲爲翻案地步僞作此信亦未可知其二此信遞到之時尚在騐屍預審之前冒頓女士何以不即提出直等今日芬雪日雷諾博士令予守秘密故也普洛克　言曰女士洵如子言則今日何又提出芬雪曰爲救阿兄計不得不然耳旁聽者乃俱拍手以嘉其義聲乃雷動裁判官呵止之又曰亨甫先生雷諾博士未死之説吾人即認爲有研究之價値亦須證明死者果爲何人一陪審員曰騐屍之時亦有人疑非雷諾博士乎普洛克曰無之亨甫則曰死者定非雷諾博士吾人必有一日證明死者爲何人也至是裁判官諭令散堂遂散云云自此一堂審鞫之後此案愈覺奇幻報紙之上無不加以評論然案情猶未明瞭故亦未敢遽下斷語惟論芬雪之信是眞是僞設果出自雷諾傅士手筆則死博士室中者當與博士有直接關係雷諾博士與女郎之信或爲博士供狀亦未可知故女郎不肯交出惟恐救出其兄而累及其曩時之情人也翌日復審觀者乃益衆咸欲一覘此案内容究爲何若未審之時被吿律師亨甫匆匆自外八與原吿律師普洛克商適良久普洛克現爲詫容旣而亨甫向裁判官曰普洛克先生巳允予請免傳昌頓女士上堂惟予有第二證人可以證明雷諾博士未死裁判官曰第二證人爲誰可趣上堂亨甫曰其人非他即安露西雷諾博士也此語出衆皆詫愕夫此著名律師出庭辨訴之時動人聽聞之言在所恒有特從無以如此簡約之辭能動闔座人士之注意者頃之雷諾博士果巳立證人席中闔堂之視線盡集於此黑醫士一人人識黑醫士者謂其容色憔悴神氣頽喪而舉止端重則又不減於曩昔雷諾博士先向裁判官曰堂上亦容予有所稱述乎裁判官曰趣言之母隠不則與汝實有所不利雷諾博士遂言曰當予離此村之時予殊不料累及無辜而替予受罪之人又爲予摯友也固能料及於當時則予早當自首今予願和盤托出盡情訴述以贖前愆予姓雷諾名安露西凡人熟諗南美洲阿根廷共和國歷史者必知雷諾氏實爲彼邦閥閲予父爲西班牙貴族設非死於森莊之亂予父必被選爲總統予父生子二長即予次爲予弟安納脱予兄弟兩人實爲孿生 
[自由談之自由談] [  不冷]  
　　勸勸世間最善之法也勸而誠心則其效勝於强迫蓋强迫每生反激之力而勸則以心感心决無反對者不至因事生事轉入歧途也 
 
 
 

Page 16

 
 
   
 
 

Page 17

 
 
   
 
 

Page 18

 
 
   
 
 

Page 19

 
 
專件 
[中華民國七年通商各口華洋貿易情形總論]  
　　錄最新海關貿易册 
　　竊查本年貿易情形歐洲戰爭三年以來舉凡秩序失其作用故中國貿易爲之阻礙迨至本年作用之失禍患之烈未見减少誠有變本加厲之勢如沿海及外洋船隻繼續之缺乏即因戰事所需不時徵取以致運費從而加昻在歐美等處間有可以購到之貨復因價値過鉅雖然匯率漲高無如合之中國市面仍不相宜况交戰各國於進出口貨前巳屢經取締現在不獨尚未弛禁抑且推廣範圍所以多數貨物不能交易俄國自過激黨發現信用隳落而華茶最大之銷場亦因之斷絶即西伯利亞與東三省接壤之貿易更因驅逐過激黨曾徇協約國之意暫時禁止夫全球之擾攘旣如此而國内又有流血之政爭每見繁盛之都變爲蹂躪之地瘡痍滿目不勝其數加之土匪縱横火車間亦不敢駛行受其害者實有多處年初數月中忽發生肺炎疫由蒙古起蔓延山西直隷山東遠至南京爲止經政府力爲設法防禦更兼漢口南京上海鐵路之到逹地點深得外人相助爲理此疫幸因防禦面受制止至天氣炎熱之際即消滅無遺彼時傷人雖多然害及商務尚不甚大至向所恒有之水早饑饉三巨災本年並未經過可謂雨暘時若收成極豐除被兵燹區城以外人民均有熙皥之景象本年貿易雖迭遇意外困難其狀態之可悲幾令各種貿易俱受影響然進出口貨價仍以外洋貿易爲歷年來最多之數總計十萬四千七十七萬六千一百十三兩較上年多二千八百三十二萬五千七百九兩此種結果係因各貨價値增漲所以無貨數大减之缺憾尚可爲中國貿易上活潑穏健之明徵行見世界和平原狀恢復之後當有異常發逹之希望本年銀價全年抬高每英兩漲落在四十二辨士半及四十九辨士半之間一月間即期滙票每規銀一兩爲四先令二辨士八分之五九月間爲五先令六辨士四分之一至十二月則跌至五先令一辨士四分之一就全年計之關平銀一兩爲五先令三辨士十六分之七上年僅有四先令三辨士十六分之十三上年間曾由英美會議擬使銀價平穏果於本年四月吿厥成功經美國議會通過准財政部儘國庫所儲合金價三萬五千萬之銀元鎔成銀條以便流通限定價格每英兩作美國金圓一圓將來美國政府無倫何時仍以此價向銀鑛如數買回存儲國庫故間有多數銀條由美運至中國惟英國及印度用銀過多求過於供致美政府於八月間每兩漲作一元一分半且除有特别護照外不許出口從此銀條幾無運入中國嗣由英國政府設法限定最高銀價每英兩作四十八辨士十六分之十三適符美金圓之價其後八月二十一日漲至四十九個半辨士同時與美所漲之銀價亦復相同至十一月十二日跌至四十八辨士四分之三至十二月六日跌至四十八辨士十六分之七中國通商口岸不下五十處所占地遼闊沿海沿江以及邊疆綿亘數千里綜觀各口報吿貿易情形自爾不同東三省收成頗豐設無政治上之變動則貿易自更發逹所不幸者過激黨侵入西伯利亞致北方一帶數月間貿易幾至停頓春間干戈擾攘火車船隻均失秩序而一月間禁止貨物入俄尤爲貿易減少之一大原因幸六月間駛行黑龍江之船隻弛禁貿易復元加之協約國運隊開至西伯利亞民心愈以大定茲就哈爾濱暨所屬各分關全年統計出口貨物減百分之六十分進口貨物減百分之二十五分禁船出口其一之結果係盧布暫時之升漲查本年盧布最低價爲一月十五日計盧布一千九百七十元僅合九八規銀百兩嗣則驟漲迄六百八十元合九八規銀百兩爲度繼復日趨低落迨至歲杪規銀百兩合盧布一千二百五十元在市面通用則以盧布一元約作墨銀一角本年可紀之特點即爲慶瀾華輪開行於黑龍江於是咸豐九年愛運條約所訂航業之利益終能享受惟中東鐵路不能各種貨物復以車駄輸送曾有大種荳子以車駄運至長春轉南滿鐵路運至大連因乏船可運仍復留棧甫於年底以船裝至日本歐洲之貨於十二月間亦有交易豆油在美國銷場極大首次出口係以散艙輪船裝至雪特里豆餅在日本銷場亦旺野蠶絲兩造收成均不見佳安東絲廠甚形發逹所以購用本地蠶繭超過出口之數繅絲機器較上年其數加倍南滿亦受北滿戰事影響年初禁止貨物出口迨至夏季日本又以鐵路運兵至哈爾濱故貿易深爲阻碍幸年底歐洲休戰約締結之後人心大定該處原狀之恢復當可預卜鞍山站之製鋼所來年可望早日開工奉天現擬創設織呢廠將來卽用東三省及蒙古等處所有毛料上年論中所述由天寶山礦經過龍井村逹　們江之輕便鐵道不日即可開車其由會寗至龍井村之輕便鐵道本年巳測量完竣此路築成可與吉林至會寗之一綫並駕齊驅本年北洋各口以直隷年歌大有藉可補上年水災之損失棉花收成豐稔貨品亦高出口各貨較上年多九百萬兩其實貨並未多不過價値昻貴大概商民無甚利益之可言蓋上年小麥收成歉薄而所需麵粉係從上海購去其價甚貴進口各貨較上年多六百萬兩僅軍火一類巳占九百萬兩係由日本運來而爲政府購用者該處商務之不振係因火車供給軍用加之土匪猖獗使山東尤蒙其害許多市鎭及村莊均遭刦掠現在幸大股匪黨業經剿滅天津最關緊要之事係英國各租界併爲一大統治區城以及海河工程局經巳成立山東年成與北洋無異商家賴以免除倒閉之事以上所述戰時禁令以及銀根緊迫土匪猖獗時疫流行此皆阻碍貿易之各種原因烟臺開港工程大有進步現擬建築海壩暨防波堤該堤將來即與海牆連接俾輪船可以駛入港内裝卸貨物此項辦法實爲保護航業至要之圖且與該口大有利益尤有進者烟濰鐵路必須造成以利交通否則該口貿易恐爲他處所奪青島所有由上海運進之棉花麵粉漸抵外貨東三省亦有此事卽日本自來火進口亦覺減少因該處及濟南所有自來火廠出貨甚多長江上游四川年成適得天氣之宜稻米收成甚豐惟價値昻貴皆由銅幣價抵百物騰貴之所致値此軍興時代貿易深受其累所有民船及縴夫悉作爲軍用品以致裝貨不便商旅裹足銀根之緊幸有重慶私運銀元至年底稍爲鬆動進口貨中僅有自製棉紗一種甚多係運往内地各織布之處萬縣桐油及黄絲出口不少以中國各省而論最富庶者厥惟四川一俟干戈平靖貿易定臻發逹宜昌沙市商務上所受軍事阻碍至秋季新任總統舉定之後各處殆蓋傾向和平情形爲之復振長江中段棉花收成極旺但時疫流行作工人少因之出口貨物未能償其奢願幸避亂者相率回里銀根鬆動市面頓呈佳象湖南受内亂之蹂躪以長沙岳州兩口爲尤甚雙方運隊忽進忽退搶刦頻聞其全省之擾攘直至年終戰事停止貿易始見起色惟將來頗有良好之期望即係洋貨無存而土貨許多囤積此爲外國商家必須購買者湖南年成雖熟無如金融紊亂米價仍貴湖南礦產係純銻鉛白鉛錳錫出口尚多鎢之出口每年關册巳有所載卽天津九江汕頭梧州此項礦鎢亦有出口粤漢鐵路之枝路長沙至漢口一段本年九月十六日經　開車未免猶　其晚現在該段火車終歲被軍隊官吏等佔用踐踏不堪長江下游漢口棉花收成甚足因向家種豆之家大半改種棉花所以小麥棉花出口數目亦大爲日本購去者最多本年茶葉貿易極其減色惟秋季稍有可觀此固西伯利亞情形略爲轉機並有數家磚茶廠停而復開有以維持之進口英國貨之更少而日本貨適補其缺中國自製元色布粗斜紋布與洋貨相競尤烈查下游歲亦豐登至商務停滯係因時局不靖之故江西軍隊來往均由津浦鐵路未免碍及出入貿易其銀根緊迫係因有資本者悉將現款收回但可令人注意者茲有數事市面上現在巳有五色染料該處土布價値太昻所以日本棉貨類銷場百分中佔有七十分香港爪哇臺灣所來之糖因營業競爭各自貶價直至秋季匯票價漲爲止福建至廣東之陸路貿易以南邊甚亂改爲長江一帶安徽養蠶之家甚多故繭業公所亦得有多處可以購繭裕繁鐵鑛公司由鑛地至荻港江邊造成長約十五里之輕便鐵道業經開車查荻港即距蕪湖上游約九十里所出鑛砂現巳出口沿海中段各口雖杭州温州曾經宣佈戒嚴在秋季稍有驚慌此外政治上尚稱安靖惟貿易一端未能通暢進口之貨僅有糖及土布此項土布據云可抵洋貨足見杭州所有外國織布之機巳可代織土布之用南洋兄弟煙草公司係英美烟公司最勁之敵所製紙烟其價甚廉絲茶貿易另行詳述於後沿海南邊各口春夏兩季霪雨爲災廣州米價之昻爲六十年來所未有自南北　釁後粤軍與龍軍交戰土匪蠢動加以天時不順本年之遭逢如此可謂否極十月間瓊州爲粤軍佔領地方元氣耗喪殆盡商家運貨大船缺乏即用按照内港章程行駛之小輪土布及棉紗無論南邊北邊均甚歡迎雲南日本布疋銷塲極大該處復有五色染料蒙自個舊錫礦在鑛工雖沾其益而鑛商却受其累其故因歐洲休戰錫價跌落鎢鑛砂亦同時停止出貨尤爲受累以致存貨甚多無從發售北海錳鑛砂甚旺 
　　一税課本年共徵關平銀三千六百三十四萬五千四十五兩較上年三千八百十八萬九千四百二十九兩少一百八十四萬四千三百八十四兩如以金鎊計算本年匯票價値關平銀一兩爲五先令三辨士十六分之七上年匯票價値關平銀一兩爲四先令三辨士十六分之十三照此計算合之金鎊本年多一百三十六萬二千二百八十七鎊查關税用途大半抵還賠　兩欵如以金鎊計算是政府尚有盈餘除内地子口税多五萬六千九百六十七兩外其餘各税均見減少進口税少九十七萬二千四百一兩出口税少三十九萬三千五百三十九兩復進口税少十萬二千八百二十八兩船鈔少十三萬五百九十八兩洋藥税在青島進口一萬一千兩釐金二萬七千五百兩此欵現巳併入進口税之内 
　　一外洋貿易本年進口洋土各貨凈數計値關平銀十萬四千七十七萬六千一百十三兩爲通商設關以來所未有之巨數較上年多二千八百三十二萬五千七百九兩照上年兩年匯票價値合之金鎊上年二萬一千八百五十七萬三千二百七十七鎊本年二萬七千五百十萬九百七十七鎊比較鎊數本年多五千六百五十二萬七千七百鎊進口洋藥自上年四月一日後印度洋藥巳不進口關棧所存洋藥一千二百箱嗣因政府决定收買擬將此項流毒害人之物盡行焚燬以絶其跡當時提議之人有擬將此項存土變價售賣俾國家可獲厚利或擬分贈各國醫院以及慈善事業作爲療治之藥品第徐大總統對於鴉片存在之流毒其感想與國人同一心理所以堅持焚燬進行之政策遂於來年首實行其事先將存土詳細檢騐以杜弊端而後投入特築之火窰付之一炬查此項存土收買之價計二千四百萬兩此種舉動係專爲國人道德上之增進暨衛生上之福利起見俾損及人格之惡習有以防範之實爲歷史之光榮而大有價値者洵可與英國前開放屬地黑奴之美政後先輝映本年洋藥進口僅大連青島計有三百三十三擔價値五十二萬兩此種不良之情形皆由該兩口係在日本管理地範圍之内現在日本政府亦擬將此項害人之物嚴行禁除此實人所樂聞之好消息棉貨類不見暢旺因歐戰來貨缺少加以國内不靖銀根緊迫悉如上年勿庸再述惟匯票價漲自能扶助進口貨物而却抑制出口貨物此所以出口貨仍不能補救進口貨之少蓋歐美貨物原價内有幾種較戰前貴至五倍運費又大職是之故無怪來貨缺少即日本亦因出產貴船隻少來貨不多中國疋頭貿易商人極爲謹愼生意雖小尚稱得利此實匯票價漲有以致之但辦進口貨之行家不能再照原價定貨幸至年底與西伯利亞貿易深爲活潑其貨物大半係署天所用者如印花布及白色布等 
　　茲將近五年各國運入大宗素棉布）卽原色布白色布原色粗布粗細斜紋布標布）數目分别列後 
　　民國三年 
　　英國一千四十七萬二千八百九十疋 
　　美國一百四萬一百疋 
　　日本七百七十二萬七千八百六疋 
　　他國十一萬七千九百疋 
　　統共一千九百三十五萬八千六百九十六疋 
　　民國四年 
　　英國七百五十九萬一千四百七十八疋 
　　美國六十三萬七千六百四十六疋 
　　日本五百七十一萬七千一百六十八疋 
　　他國二十萬二千一百二十一疋 
　　統共一千四百十四萬八千四百十三疋 
　　民國五年 
　　英國五百四十五萬三千五百七十三疋 
　　美國四十一萬三千一百八十四疋 
　　日本五百五十八萬八千八百九十五疋 
　　他國三十四萬六千九百二十疋 
　　統共一千一百八十萬二千五百七十二疋 
　　民國六年 
　　英國四百三十九萬七千四百十一疋 
　　美國七萬一千五百三十一疋 
　　日本八百四萬五千八百十六疋 
　　他國六十四萬九千七百二十五疋 
　　統共一千三百十六萬四千四百八十三疋 
　　民國七年 
　　英國二百六十三萬四千四百三十二疋 
　　美國十萬八百五十四疋 
　　日本七百萬七千四百八十八疋 
　　他國六十七萬八千五百二十九疋 
　　統共一千四十二萬一千三百三疋 
　　再將近五年花色布類即印花布紅布色標布元素色素有花羽綢羽緞羽綾泰西絲羅緞等進口共數列下 
　　民國三年五百七十九萬一千三十四疋 
　　四年三百四十六萬四千九百十三疋 
　　五年三百五十八萬九千一百四十四疋 
　　六年五百七萬一千八百九十六疋 
　　七年四百三十四萬五千一百四十四疋 
（未完） 
 
 
 

Page 20

 
 
   
 
