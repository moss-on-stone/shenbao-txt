# 1898 - 218 - 4909094

 

Page 1

 
 
[重印二十四史出售] [  圖書集成局啓]  
　　二十四史一書上下五千年繼横九萬里其中治亂興養之故盈虚消長之機洞澈源流昭如日月洵當世考鏡得失之林也方今風會大開振興實學士人柔日誦讀尤須兼備三長是以本局特將原板重加校印共訂三百九十二本分裝三箱因邇來紙價過鉅略爲　增毎部售實洋五十六元箱不外加卽日在申報館及申昌書畫室發售此佈 
[添印白紙玉堂字彚出售] [  圖書集成局啓]  
　　本局向印玉堂字彚久已風行海内惟所印均係竹帋現在添印白紙紙張格外潔白裝訂亦極精工毎部計二本碼洋三　竹帋者仍碼洋二角欲購者請至三馬路申報館及申昌書畫室購取可也此佈 
[新印曾文正公奏議告成] [  圖書集成局代啓]  
　　曾文正公爲中興一代偉人當髮逆披猖禀承廟謨戡平禍亂嘉猷碩盡亘古不刋奏　一編直可與陸宣公繼軌江左書林託本局用新鉛字排印成書紙張潔白校讐精良裝訂四本定價實洋七角江左書林及滬上各貴　均有發售欲購　請就便移玉選　可也此佈 
[書保護教堂章程後]  
　　泰西教堂之設於中土者日多泰西傳教之士之來於中土者亦日衆雖朝廷推懷柔遠人之意歴頒保護之條面居民毎因事起細微激成大變致地方受教案之累官長抱教案之憂國庫因教案而耗　者良多交涉因教案而掣肘者殊甚故教案一起朝廷雖多方遷就而終不免賠累官長雖舌敝辱焦而尙不免罣誤民人之難逃顯戮者無論矣歴來辦理教案必選深通洋務之員誠以辦理教案爲交涉中最難之事亦爲交涉中最要之事辦理之時西人毎　中國朝廷保護未周有心歧視朝廷毎責地方官保護不力意存懈怠殊不知朝廷力持大局斷無歧視之心　遇教案無不明降諭旨諄諄誥誡地方官欲保其功名顧其身家亦未有不求相安於無事者豈敢存懈怠之意耶說者謂總因民情之未洽風氣之未開苟中外之情日洽則閙教之事自然日少力遏之勢驅之無益也曰現在風氣雖米廣開而教堂幾至無省不有且自省而郡而邑而鄉皆有設立并一城之中有數處一鄉之中有數處民人亦奚至少見多怪當不關風氣之開與未開矣至於欲中外之情皆相浹洽則訟獄之事可無有矣爭鬥之事可不聞矣搶掠之案可不起矣卽盡驅中國人而入其教恐亦難免有齟齬之事故吾謂不在保護之未周風氣之未開人情之未洽而在立法之未周立法未周卽存保護之心而百密容有一疏千慮或有一失及至疏失而思挽回之斡旋之亦已晚矣立法一着則如身使臂如臂使指自無疏失之慮矣本月二十日松江采訪友人遞來華亭婁縣兩邑訂明保護教堂章程十四條本報紀之以供衆覽執筆人逐條細閱詳審周密所謂立法之善當無有過认此矣蓋於教士之一出一入必有差役　送差役有不敷之處責成董保且不獨教士爲然凡各國洋人經過不論有照無照卽無傳單董保亦一體照章保護不准延緩不准索謝卽洋人堅辭護送亦必在後隨護節節不懈處處留心如此辦理以後閙教之事可斷其必無猶恐董保陽奉隂違勵以奬賞凡保護洋人一次紀功一次一年分别外奬及詳請狀　差役奉公差遺旣有工食自無不盡心保護而董保得有奬賞亦無不爭先恐後查中國大員之奉旨馳驛及各省上司之過境地方小心護送亦不過如此而護送者未必有奬賞華人之待洋人可謂至優極渥嗣後民教當可相安朝廷自可免教案之累而官長亦可免辦理之難地方官之苦心夫亦可以共諒使各處地方官皆能如是盡心較之出事之後辦理之書不已加人一等乎因喜而書其後 
[諭旨恭錄]  
　　六月十二日奉旨分發江蘇補用道趙有偷龔盛際常牧沈邦憲萬中立程龢祥那良江蘇　用知府江忠振查濟元河南補用知府張守炎陜西知府王世相湖北知府黄以霖四川知府王紹銓廣西知府王壽慈本準江西知府鄧在岷南河同知　鴻遇浙江同知鄧本儀四川同知凌盛熺江蘇同知　汝禧王桐森張書濟姚　　江西同知李璠毓兩淮監　同知李光宗廣東直隸州知州陳倧萬山東知詶　鋆吉林知州趙仙瀛四川通判陸汝　江蘇通判都爾泰洗延禧士萬選山東通判李慶臨山西通判吳福麟江西通判王出選湖北通判萬恩光廣東通判許縉周連春蘇毓麟廣西通判陳　兩淮鹽運判許念祖丁芮祐江蘇直隷州州同陳方鏞廣東直隸州州同朱柏汪蘇知縣吳撬橒盧運昌張鎔萬林廷堦山西知縣潘禮彦河南知縣孫維均袁大綸浙江知縣李光益福建知縣劉永棠　北知縣戴丁謙四川知縣吳德新　　霄廣東知縣疎朗山趙子　雲南知縣李枝吳汝昭直隷知　迎喜江　知縣兆澤龔鴻揆齊堯年程錫熙蘇城萬國華杜子彬鍤紥陳嶲瀛蕭譽昌洪槃施之瀚陳曾培楊昌祥傅鑑朱賡旦姚崇義江孝詠徐葆華陸秉璋安徽知縣林東雲王開甲山東知縣王藎臣王廷俊曹汝楫山西知縣顧光照韓　騫　褆河南知　余紹業楊　超浙江知縣楊泰皆馮秉鉞陳又新李長鋆林祖賢江西知縣胡嘉銓丁方榖葆和陳錫疇朱士元福　知縣夏廷獻湖北知縣歐陽翥蔡世佶朱宗　湖南知縣金振猷彭銘恭鄧振封曾懷鞏四川知縣梅承祥陳兆元戴樹芳祿勳莊受綸饒徵紱阮德沅廣東知縣張樹楨李漢青載賡鄧振廊馮汝梅貴州知縣馬啓華兩淮鹽大使陳景番唐　菴河東鹽大使俞訓方福建鹽大使何承培王維涵倪源坤李維新浙江批騐所大使余輔清俱照例發往廕生成　著以文職用内閣中書員缺著繼源補授擬補内閣中書玉彬國子監學正李永鎭俱准其補授湖南布政司廣盈庫大使趙葆鎔著照例用吏部文選司員外郎員缺著雷天柱補授所遺王事員缺著王誠羲補授保送直隸州吏部主事洪嘉興著交部記名以直隸州知州用　滿熱河兵備道湍多布仍以道員用升補雲南廣西直隷州知州劉雲章著准其升補保舉山東候補知州劉其偉著照例用卓異廣西補用知府前賀縣知縣全文炳著　其於知縣任内卓異加一級工部員外郎員缺著繩武補授盛京戸部主事員缺著澍元補授欽此○十三日奉旨茹泰稽察祿米倉松齡稽察南新倉鄭思賀稽察舊太倉龎鴻書稽察海運倉戴恩漙稽察北新倉宗室增漢稽察富新倉穆　額稽察興平倉韓培森稽察太平倉賡颺稽察本裕倉閣錫齡稽察儲濟倉聨錦稽察中倉崇蔭稽察西倉裴維安稽察豐益倉李擢英稽察内倉欽此 
[本館接奉電音]  
　　昨日午前京師飛電補傳上諭一道敬謹譯登○六月十七　　上諭崑岡等奏永定門城樓失去砲位請將弁兵分别懲處一摺據稱本月初六日據正藍旗漢軍砲營叅領聨棣禀稱因武勝營調　砲營存砲當赴永定門城樓查騐始知失去　砲二位等語城樓重地宜如何嚴行看守乃竟有失去砲位情事該弁兵等平 
 
 

Page 2

 
 
日所司何事實屬疎懈異常所有城營叅領及緑營值班住宿弁兵著交刑部嚴行審訊該營堂官查取職名先行交部議處並著步軍統領衙門順天府五城一體查緝窩犯務獲究辦欽此 
[接錄議奏經濟科章程摺]  
　　一嚴修秦稱詞科之例不以已仕未仕而拘或布衣而擢檢討或知縣而授編修或道員而授侍讀等語查詞科故事康熙乾隆時翰詹除授已各不同詞科取人與經濟科又異自應叅酌成法略示區别應請京官自五品以下外官自四品以下未仕自舉貢生監以及布衣一體准其保送其曾經被議人員非計典及以貪墨敗者查照向章亦准一體保送一廖壽豐奏稱各就所學分别器使或令在總署當差或充教習繙譯或分發各省稅關水師陸軍船政製造礦冶紡織鐵路電報各局差遺委用或交出使大臣帶赴外洋游歴習練等語查此次舉行特科有已仕未仕之分已仕者官階大小不同未仕者舉貢生監不等該撫所擬勢難一概池行其已有出身之員如何量材推用自應恭候　聖裁其未有出身之員一經拔取可否予以出身發往以上各署局差遣委用試其實效再由該管大臣保奏量子升擢之處應俟臨時由軍機大臣請旨辦理一嚴修原奏寒士艱於資斧邊省或憚跋涉請酌分道里遠近量給公車之費等語查近來舉人進京會試其沿海省分除例給公車費外有由藩司酌籌經費給發輪船印票之例其腹地邊省不通水道者亦有賓興等項名目此次特科自應援照成案一體辦理其遥遠省分應如何酌董從優之處亦由該督撫設法籌辦以示體恤一查向來殿試均先期刊印題紙按人分派此次特科欽命策題自應查照舊章一律辦理其點名給卷監塲搜檢及彌封收掌等官向請欽派王大臣者仍請欽派王大臣向由部院派員辦理者亦由總理衙門會同禮部派員辦理至對策之文原無定式特科之舉與古之茂才異等賢良方正命意略同自應准其直攄胸隨不拘字數查向來殿廷考試試卷各項不同殿試散館優拔朝考之卷有直格無横格貢士朝考翰林考差之卷横直均無界格舉人貢士覆試之卷横直均有界格校其寫之難易自以覆試卷便於筆墨可以暢所欲言現旣聲明不責以楷法不苛其譌脫應卽照覆試卷式備卷並多添頁數以備文字較長者得竟其詞其策文仍於卷首寫臣對臣聞卷尾寫臣謹對字樣無庸書寫策題並准其添註塗改點句畫伖以清眉目奉上諭總理各國事務衙門會同禮部奏遵議經濟特科章程開單呈覽一摺所擬章程六條尙屬詳備卽著照所請行經濟特科原期振興士氣亟應認　選舉以廢登進而勵人才著三品以上京官及各省督撫學政各舉所知限於三個月内迅速咨送總理各國事務衙門會同禮部奏請考試一俟咨送人數足敷考選卽可隨時奏請定期舉行不必俟各省彚齊再行請旨用副朝廷側席求賢至意該衙門知道單併發將此通諭知之欽此 
[詳述飢民搶米後情形]  
　　松江采訪友人云自鄉民搶米事起旋又燬及教堂聚華婁上南青各邑千百飢黎聲勢洶洶飄忍靡定附近無賴子弟更聞風興起以致風聲鶴唳到處驚惶華亭縣劉謙三婁縣屈吉士兩大令副營帮帶張冠庭叅戎聞信後往七寶泗涇等處勘視一週回禀府尊張子虞太守太守立飭刊刷六言簡明示諭分投張貼其文曰照得近因米貴平糶創議官紳各處均已舉辦原爲體恤窮民所有行店囤戸亦以接濟鄉鄰米源來往無阻大家可繼　飱爾等待食各家切須安分營生不可聽信匪類藉端聚衆横行倘敢强借强搶定　照例　　首從分别斬遣格殺概予勿論爾等各有身家聽我勸諭諄諄毋得自罹刑辟其各守法懍遵苦口婆心當亦可以共諒矣乃飢民仍三三五五詰隊成羣各　莊圖　憂之紛紛赴郡城請提　積榖銀携往濟急十九日東北鄉車墩鎭及陳謨堰飢民又向桑姚朱三家攫米事聞於華陽橋　紳亟函請劉大令馳往彈壓大令以飢民自恃人衆不可理喻立卽傳同通班差役並柬請中營守備蘇守戎遴選兵丁二十名會同前往城守營曾銳庭遊戎亦親率練勇二十名馳至始知附近陳姓家先於昨夜被搶桑炘姚元吉朱海和三家所儲米豆麥亦於本日搶刼一空朱姓一老　出阻竟被扭傷大令爰飭拘拿經差役當場拘獲謝四和一名餘衆逸去遊戎慰諭一番帶十八十九二十等圖地保諸昻　朱秀松楊六回城迨六街三市燈火齊明城廂居民聞角聲嗚嗚然始見遊戎及守戎整隊而返二鼓後大令升座研鞫謝供稱小的與兄三和並　爲首行刦惟因覓食維艱至朱家取米一斗繼聞姚姓開倉發米亦隨衆前去乞取一斗詰以爲首者係何人堅稱不知大令飭重笞五百板始供出甲乙二人爲首各圖地保亦供出某某等多人大令一一筆而記之　諸夾袋以便按圖索驥旋飭釘上脚鐐收押化莠所以待覆訊先是亭午時城中訛傳飢民千餘人麕集華陽橋鎭適平糶局放船至鎭上屠張二家運米聞信後立遣急足往止至則寂然始知傳說之非眞也當搶米事亟時劉屈二大令下鄉勘騐回詣府署禀陳太守立飭書吏繕就禀牘派急足齎赴蘇垣禀詳大憲二十晨又投文上海道署禀報　情洎午刻劉大令　齊差捕人役發給信票飭往肇事處緝捕案中人犯核計約有五十餘名蓋由事主六家指名禀報也 
[蘇垣命案兩志]  
　　姑蘇訪事友來函云本月十八日盤門外青陽地出一命案經地甲人等投報吳縣署請臨相騐旋訪悉死者某甲係寗波工匠本月某日偕同業乙丙丁戊四人由上海來蘇擬投某匠頭處工作不知因何與乙丙丁在途結不解之仇惟戊中立其間不相干涉及乙丙丁抵埠卽將甲併力兇毆甲獨力難支飛步逃逸乙丙丁緊緊追赶甲慌急無措突向護城河中躍下雖經人設法撈救杳無蹤影逾時浮起已魂赴泉臺矣未識縣主賴大令相騐後將何以處之○章練塘鎭係元　縣所轄人烟稠密鋪戸如林鎭上無賴某甲屢向圖董某乙藉詞索詐乙雖恨之刺骨然亦無可如何本月中旬某日甲復向乙訛詐洋蚨若干翼乙堅不應允甲卽大肆咆哮乙怒喚集多人將甲　毆然後雇船　載來省擬送請元和縣署究辦十七日午後舟抵省垣擊纜於新學前河畔飭人將甲押解赴縣行至中途甲忽倒地不動初以爲故作是態希得倖免爰卽飭人用板舁至縣前不料未及到署甲已氣絶殞命縣署差役見之喝令舁回舟次事爲府學教諭陳廣文所悉立卽函請元和縣主施大令騐究大令連夜帶同刑仵書差臨塲仵作喝報死者係發痧身死身上雖受傷數處並非致命大令以爲時已晚深恐未能周至爰諭令本處地甲妥爲看守候明日詳細覆騐再行核奪 
[甘霖渥沛]  
　　寗波采訪友人云日前得雨後田中禾稻頓覺青葱至十一日午後天又油然作雲沛然下雨雷聲電影幾令人駭自驚心閱半時許雷乃收聲雨亦住點河滣小步鴨緑　盈四野農民無不歡呼雀躍天氣亦頓增凉爽早晚頗有秋意不似從前之署汗蒸騰矣 
[賭棍拒]  
　　寗波訪事人云東鄉大嵩塲相近羅浦地方近有賭棍開設花會誘騙愚民傾家蕩産最爲風俗人心之害經是處耆老赴鄞縣署禀報畢大令飭差恊同大備汛兵前往捉拿若輩　不畏法自恃人衆瞻敢各持木棍與差勇爲難差勇力不能敵受傷五人狼狽逃回大令聞之大怒卽咨會營官添派勇丁再往密捕不知果能弋獲否也 
[男兒薄倖]  
　　京師采訪友人云有某甲者向在内城西四牌樓石駙馬後閘某宅當家丁客歲都中有一貧媼以膝下小嬌生年已及笄思贅壻以供衣食甲知之遂捨其結髮之妻浼相識者寫之撮合媼不疑其有他遂許字焉今春某日玉臺聘下合巹禮成事爲其妻所聞乃於端節前赴都至媼家訪甲酸風大作幾將醋罐踢翻語侵及媼與女甲忿甚欲贈以老拳經人勸阻再三始送之回籍旣而甲亦隂有悔意時時出外不歸久之卽飲饌亦不供給媼遺人覓之則言任憑伊偷嫁東風或竟琵琶别抱但願你鴛鴦睡穏我甘認蕭郎是路人也女聞之　夕悲啼自　命薄至六月初旬某日媼出門購食物及返吹已自縊於室中媼見失此掌中珠悲慟之餘亦懸梁而死比報官來騐傳訊鄰里得其實情拘甲　之甲稱小人貧苦無資不能供養以致如此坊官大怒飭從里笞責解送刑部科以罪名 
 
 

Page 3

 
 
[皖江官塲紀事]  
　　安慶訪事友來函云安徽藩憲于方伯調授雲南藩司臬憲趙兼訪調任陜西臬司以蕪湖道徐觀察升授皖臬刻因藩臬兩憲急於赴任由撫憲鄧大中丞札委升任臬憲徐廉訪署理藩司委安廬滁和道李觀察署理臬司委候補道張觀察佩緒署理皖南道一時官塲中紛紛慶質脚靴手版熱閙異常○署理安徽城守恊鎭傅恊戎國書經撫憲鄧大中丞委帶練軍右營所遺城守恊缺暫由城守營王都戎兼護現新任恊憲楊恊戎寶林奉兩江督憲劉制軍飭卽赴任已於十五日詣轅禀到擇吉十七日視事○署理安慶懷寍縣袁大令經藩憲札飭週署太和縣知縣所遺懷寗縣員缺卽吧本任大和　顧大令調署○候補知縣曾明府光煦委署蒙城縣知縣除另給飭知外先由藩憲懸牌示知 
[雲津碎錦]  
　　天津訪事友人云海關各西人前因入不敷出先後禀請赫總稅務司酌加辦公薪水由赫君　商總理衙門業經王大臣核准定於西歴七月一號起所有關上西人加倍發給華人則按照原定數目加十之五嗣以人數繁多各關册籍不及一律具報遂於本月十三日先將薪水照舊發給其允加之欵改期西歴九月三十號再付○唐山鐵廠工匠向有千餘人之多而挖煤者且三倍之皆鰥居無偶好藉　花野草以懤一夕之歡龜鴇倚以爲生亦頗相得上月杪工匠李某以迷香之洞興酣海之波一陣酸風摇山撼岳有某甲者素以護花旛自任見此情形勃然大怒遂糾挖煤工人數十輩來與之爲難稱十比戈如臨大敵甲受傷甚重嗣經保甲局員查知李爲禍首飭勇逮案移時殞命而甲亦因傷重抵家後卽相從於地下遂報知灤州前往相騐一朝之忿頓亡其身彼好勇鬥狠者盍鑒諸○五月廿六夜某輪船泊在塘沽時水手某甲夜半登舟偶一不愼遽壓河心葬身魚腹人皆憐之本月初三日泰順輪船抵埠又有水手一名失足落河死於非命刻下河水漲發大溜横趨儼如箭激寄語長年三老尙其愼之又愼哉 
[武林汛]  
　　杭州訪事友來函云前因杭地久不得兩河水枯涸上河船隻不通各埠航船均在大關前停泊行李挑運殊多不便現在連得雨澤河水漸增小船業能入城其　船載貨者尙須駁船轉運也○杭垣宿州河有寗人某甲居焉家有一妻一女女年十齡左右甲向以搶糞爲生本月十三日午刻其妻因病臥牀命女執爨偶不經心致火外越延及竹笆小嬌生目瞪口呆驚惶無措適甲自外歸來急取水澆灌得　救熄不致成災　云幸矣○目前　蝂門方公館憑人薦一女僕使用當清晨入門時主人尙未起身命其在房收拾比及下樓卽已不别而行主婦隨檢點各物失去衣飾約值十餘千文翌日經薦者在東街某姓家尋獲告知地保押至局中審訊初尙抵賴加以掌責始供所竊衣飾均已興質身畔尙有洋銀十元隨命地保恊同取贖　不敷之由數薦者代墊 
[恭賀萬壽]  
　　本月二十六日恭逢皇上萬壽聖節上海縣黄大令奉江海關道蔡觀察諭飭辦差丁役將西門内萬壽宫濫掃清潔預備届時率同屬下各員弁敬謹祝釐 
[稽察局員]  
　　前晚三鼓後江海關道蔡觀察由滬北乘馬車過十六鋪橋迤邐而南至大碼頭換乘大轎繞往裏街先詣十六鋪巡防北局局員楊聘侯二尹鵠立迎迓觀察坐談片刻卽詣中局與藩仲泉二尹暢談要務諭令加意嚴防旋赴南局鍾偉臣二尹在途聞信馳回謁見觀察面諭如前未幾復詣二十三七鋪巡防局見邵子怡盛雨村兩二尹已在門首鵠候因入内坐談移時始回轅時已鷄聲報曉矣 
[改用關防]  
　　日前上海縣黄愛棠大令接准上海電報滬局移文内開敝局奉督辦電報事宜頭品頂戴大理寺少堂盛札開照得京城上海兩處電報局一爲京師首要之地一爲通商會萃之區事務紛繁責成較重應另刊京城電報局之關防上海電報局之關防各一顆札發馮守斆高經守元善等敬謹開用所有前發鈐記卽行繳銷等因敝局奉到遵卽查照擇日開用除禀報南北洋大臣江蘇巡撫部院曁督辦憲盛並將前發鈐記繳銷外相應　請貴縣立案存查施行 
[升科局諭]  
　　日前升科局總辦許朗科太守命錫往吳淞清丈灘地兹已公畢回申赴蘇松太道轅禀知蔡觀察旋卽會銜出示曉諭略謂案奉上憲飭查清丈灘地召變收價歸還要　等因業經查出隠佔各官地召變二次得價銀十三萬四千餘兩鷹銀五十餘元前經曉示在案兹由興業公司等戸價買　田三百零一畝二分二厘繳價五萬四千四百三十兩五錢一分八厘鷹銀一萬八千一百六十七元五角六分業已給單歸業矣 
[趨轅謝委]  
　　馬路工程局委員朱森庭明府由江海關道蔡和甫觀察札委法界會審事宜所遺馬路工程局會辦差改委水利局會辦高邕之司馬接辦前日明府及司馬奉到札文日昨同詣道轅禀謝大約下期禮拜四大令卽可蒞公堂鞫案前讞員鄭景溪大因交卸在卽須清釐公牘故昨日禮拜一未能蒞捕房會審清晨卽飭家丁持名片赴捕頭處知照 
[嚴懲游勇]  
　　南南海　廟工程處前被湖南游勇竊去木植由工頭吕阿毛報請督工委員朱森庭明府傳到二十三七鋪汛捕夥阿德限令赶緊跴緝旋由阿德拘獲湖南人李德勝陳矮　何阿九等三名解交差役禀知朱明府升堂研訊李供小的湘潭縣人實姓陳名三生非李德勝向在某營當勇因事被逐在南市挑泥度日前見素識之王德勝肩荷木植兩株被十二圖汛捕夥所見囑令售去五遂將木賣於草鞋灣南京街某木作所得之錢捕夥分用六百文尙有舊板兩方售與賣饒飯之某甲小的實不與聞其事陳供湘鄉縣人向當勇丁現與陳三生等同充小工曾在途中拾得舊板二方與王等售錢分用並非　來何阿九供湖北巴陵縣人此木確係拾得求鑒明府訊以海神廟工程處失木之事何等一味推諉堅不承認迺命捕役押往售木之處吊贓騐看先將陳責二百板何責三百板忽有站班之營勇某甲出爲緩頰聲稱彼等被責實在寃枉明府大怒提至案前詰其有何寃抑且與爾何干膽敢多事遂命捕役將三犯看管立赴江蘇撫標滬軍營謁見管帶龍遊戎告知情節遊戎飭哨長拘回訊明後卽行懲革不准復充 
[馬車被扣]  
　　前晚南市某姓家雇馬車二輛赴北市遊玩新馬路某號巡街捕勇查見並無工程局捐照上前攔阻告以赴局領取方可駛行馬夫不服捕勇遂將車帶至局中告知捕頭王榮培令將車押候領照移時某姓持豐記號名片投局請保捕頭不准俟領取捐照始釋之使出 
[草菅人命]  
　　直隷天津縣人張宏昇串同王某在美界北河南路天后宫内設藥攤大言炎炎自稱善治疑難　　蓋亦江湖之流亞也前日浙江寗波府屬舟山人方某患　寒張願爲醫治不取分文診畢謂此症須用某藥立見奇功但藥價甚昻奈何方志在速痊問需幾何曰非五六元不辦方遂給以洋銀四元三角囑爲配合張卽於攤上取藥數品囑如法煎服乃自此藥入腹約逾一點鐘之久卽腹中絞痛連吐鮮血數升一命嗚呼竟歸泉壤方之家屬以庸醫殺人糾人至天后宫將張扭住欲投捕房控究後經旁人再三解勸令將所得洋銀悉數歸還以寢其事然而人死已不可復生矣劣醫之肉其足食乎 
[旡妄之災]  
　　甬人張阿方之兄在楊樹浦華盛紡紗廠内當機器匠前晚阿才往廠中遊玩偶不經心被機器擊傷頭額鮮血直流傷勢頗重後經其兄舁送同仁醫院求治醫生驗得傷及腦門無可救治延对昨晨斃命聞者傷之 
 
 

Page 4

 
 
[醉後墮河]  
　　本地人徐阿狗向來小本營生性酖麴蘖日在醉鄉昨晨販得瓜藕沿街喚賣至一點鐘時其友勝荃邀赴酒肆飲至酩酊行經老北門外弔橋偶一失足墮入河中直浮至四明公所左近始遇人救起多方灌救幸得更生 
[胠篋何多]  
　　昨日法界包探在途緝獲竊被之某甲竊扇之藩祥順張阿大竊水烟袋脚桶之劉阿三形跡可疑身藏賊具之林阿卿五名一併解入捕房謝捕頭飭押候解送公堂究辦 
[美界捕房紀事]  
　　本邑人夏東海在虹口崑山路四號洋房某西人家供治庖之役昨日洋東失去大衣一件疑夏所竊投報捕房捕頭飭包探竇如海將夏拘入捕房押候查明核辦○昨日小竊許長春在外虹口松和祥碼頭偷取舊鐵三十磅爲包探沈金龍所見拘入捕房押候究辦○昨日小工孫永泉在順全隆洋行内偷得絨布一疋爲包探吳瑞龍拘入捕房押候解送公堂訊辦○前晚西人某甲飲酒過多醉態酩酊行至虹口天潼路九十二三四號門牌某姓家逞其　力將門擊碎某姓向論恃蠻不服遂喚巡街捕拘入捕房轉送該營領事署訊究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[湓浦迎秋]  
　　九江訪事友人來函云各屬均患旱乾經地方官設壇祈禱至本月十一日廉懴微雨几簟生凉而附近各鄉則已渥沛甘霖田疇沾足萬頃禾苗無不發榮滋長矣○本月初二日城内八角市有甲乙二人因索欠起釁互相扭毆甲妻抱幼子在旁解勸偶不經心將子毆斃無端動忿悔之亦何及哉○初三日日本郵　會社大井川丸由漢臯下駛過潯某棧接客人某甲坐小划船登輪船偶一失足墜入江心急卽援救已無蹤影傷哉○潯城亢旱兼旬異常酷熱居人起居飲食往往貪凉日來患痢疾傷寒者甚多并有一病不起者醫生藥鋪無不利市三倍 
[局員捉賭]  
　　前日虹口圓寺巡防局委員劉穆庭二尹至沈家灣捉賭未獲深以爲恨昨日午後五點鐘時又率同差勇前往兠拿各賭徒飛步狂奔均被免脫二尹仍悵然而返 
[上海縣署瑣案]  
　　何李氏投縣喊控潘德祥潘其烊弟兄强搶女兒黄大令倩李二尹訊問何李氏供家住大東門外次女名毛囡今年二十二歲尙許未字本月初四夜四更時忽聞門外開放洋槍聲若貫珠正在驚訝潘其祥弟兄突糾黨十餘人手持刀械蜂擁入門從牀上將女兒搶去明晨訴知地甲金榮向潘查問許於初十日交還現已届期未見女回叩求提究地甲金榮供初五日何李氏通知小的卽往　家查問由潘德祥面允交還至十三日潘稱伊弟其祥與何李氏曾訂毁因索聘資二百元故未允洽二尹復詰何李氏可有此事答稱因欲誑渠交出女兒故爲此語其實不甘嫁與流氓德祥供現在胞弟與毛囡逃避松江小的曾往會面囑小的央媒與何李氏議婚因索聘過奢未曾允洽現願將胞弟及女尋交到案二尹飭將潘德祥交保限五日内交案究辦瞿咸珍投縣喊控被陸寶大毆傷李二尹察騐之下瞿供向在高家行開設烟館有祖遺坑厠一所被鄰人陸寶大暗將緑礬撒下以致坑糞無用後又將坑屋拆毁本月十三夜小的經過眼見伊挑泥塡坑與之理論卽用木棍擊傷髮際叩求嚴究二尹飭件騐得髮際果有傷前業已結痂諭候究辦○前日高昌廟巡防局委員魯介彭二尹派勇函送陳李氏到縣由李二尹升堂提訊陳李氏供湖南湘鄉縣人年二十四歲父母已故五歲時由父親作主賣與孚大人公館内爲使女至十八歲時李大人配與家人陳來生爲妻至今事閱七年生有一子已經夭折丈夫現在製造局當差因烟癮過大毎日需錢五百文家内用度全置不顧小婦人向取錢又卽錢辱駡毆擊因此氣忿出門卽被勇丁拘局丈夫聞信前來請局員老爺將小婦人發堂擇配因此局員老卽將小婦人送案叩求超豁二尹展問　二尹來函果有氏夫到局求將妻發堂决無翻悔等語遂飭差將該氏送至普　堂請堂董妥爲擇配 
[英界公堂瑣案]  
　　某號巡捕解野鷄游倡顧洪卿王金寶王桂寶陸王氏李張氏　何氏張阿寶張桂寶士小寶李張氏王桂林王阿金顧小山陳阿仁及鴇兇李潘氏錢張氏朱阿二等共十七口至案代理讞員鄭瀚生大令逐加研訊諸倡或稱偶與人立談或稱小立門前一觀市景或稱苦被惡鴇逼　不得已　含垢忍尢至李潘氏等三鴇則供稱小婦人等傭於倡家昨晚出外購物突被拘拿大令據情商諸班領事官然後判令顧倡等十四口各罰洋銀　圓如不願罰則改爲管押一禮拜李潘氏等三鴇各　洋銀五十圓○包探　銀河解陸阿林蕭止榮二流氓至案禀稱伊等冐稱包探　端向張阿狗訛詐洋銀由人代報捕房捕頭遣小的　查屬實送請訊懲張投案訴稱小的與陸　素不相識前日忽謂小的形跡可疑婪索洋銀十圓叩求嚴辦陸蕭同供稱小的等不敢訛詐叩乞施恩大令判令各枷號一月○某號華捕解陳阿生至案禀稱昨日此人在三馬路將李張氏肆行調戲氏大聲疾呼小的聞之拘入捕房捕頭令送案請訊李張氏投案聲訴前情陳供稱小的係浙江寗波府屬某邑人行路時誤撞此婦以致忿爭並無調戲情事大令判令笞責二百板枷號半月○賊犯張阿虎竊取嚴榮生家銀殻對時表一枚售與江東福失主報捕後捕頭令包探顧阿六查獲人贓昨晨解案請究嚴投案領贓張供稱小的係浙江寗波府屬某邑人所竊之表由江購去得洋銀二十圓江供稱小的不知表係賊贓故敢收受大令判令將張笞責一百板枷號三日江罰洋銀二十圓○包探倪順泉解朱桂芳石堯方顧春泉顧錢氏顧周氏至案兩氏同訴稱春泉無端糾合多人向小婦人等訛索叩求嚴立以安懦良春泉等同供稱小的等有應得之物存在兩氏處故向索取不敢訛錢大令著押候晚堂訊究○三百六十五號華捕解賭犯王阿順何阿福柴昆清至案王何柴同供稱小的等不敢聚賭實被誤　大令判令各笞責二百板○包探金阿三解怡和馬頭竊鐵之小工王友山王阿生張阿大張阿四至案友山供稱小的係江北某邑人行竊該死叩乞施恩阿生及二張同供稱小的等實受友山之愚以致犯此大令判令各笞責二百板友山遞解回籍 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年六月初十日京報全錄]  
　　宫門抄○諭旨四道錄前○禮親王奏爲遵旨議奏摺○直督榮奏揀員請補副將摺○又奏委員　辦　局片○　撫魏奏　解股票銀兩及内務府經費片○六月初十日吏部翰林院鑲藍旗值日吏部引見八十名○懷塔布明桂各假滿請　○倫貝子續假五日○張蔭桓請假五日○果勒敏　　十日○奎瑛請假十日○召見軍機孫中堂長萃○○臣世鐸等跪奏爲　旨會同議奏事光緒二十四年正月二十六日内閣奏上諭胡　棻奏請就各省現有兵餉精練陸軍一摺著軍機大臣貪　督辦軍務王大臣妥議具奏另片所奏神　營改用新式槍砲各節著一併議奏欽此又三月二十四日内閣奉上諭伍廷芳奏京營曁各省　營請叅用新法訓練等語莉軍機大臣會同神機營王大臣八旗都統妥議具奏欽此臣等正要核議間五月初九日内閣奉上諭前據順天府府尹胡　　奏請　　陸軍並神　營改用新法操演又出使大臣伍廷芳奏京營緑營叅用西法各摺片當經先後諭令軍機大臣會同督辦軍務王大臣　　機　王大臣八旗都統妥　具奏現在督辦軍務處業已裁撤所有諭令議覆各節卽著軍機大臣會同神機營王大臣八旂都統迅速議奏　得延　　此　　　　原奏内稱現在海軍無力猝辦自以精練陸軍爲急應以沿海爲最要沿江次之腹会又次之但必弊去而效乃可見各省防營　　之弊仍不能免大　八成隊伍居多月餉不足養贍身家毎營公長夫徒爲將弁分肥之舉擬請裁去虚額統以八成爲定額卽以所裁之　加給統　　哨各官薪水酌增勇餉核定夫額操演必仿西製於所留八成内汰去老弱另行招募必須武備學堂卽酌派本省教習未設省分成於　干　袁世　兩　内咨取教習先行挑選二成練熟後卽於其中挑選哨官哨長分撥六成之内一律改用新法但中國視兵過賤應募之始　皆穷困　　操法過　動輒告假成軍一年半非舊人練如不練是在責成將弁平日視兵如手足一有犯令執法嚴明恩威並濟訓練交施二年之内或可得一勁旅然宿將狃於成法或藐視武備出力之教習而武備教習又視舊制將弁爲無用往往積不相能全賴疆臣一力維持訪求知兵大黄責以練兵之任勳舊將領統歸節制又京城神機營仍沿舊制所用鳥槍擡砲難與洋槍較爭勝請悉用新　槍砲迅速改練西法奉天吉林黑龍江三省防練各軍操法未能如式請將北洋武備學堂新練旗兵分撥赴該三省充嘗教習並撥充神機營教習宋慶營制隊伍過於渙　　統改五百人一營亦照新法訓練伍廷芳原奏内稱京營習氣已深各省緑營有名無實宜掃除積弊更定新章專以水師武備學童充選　　　校以次　升非精習陸操不使爲陸路統領非曾當海軍不准爲海軍將弁各等語臣等查練兵爲當今急務而改練洋操尤爲練其　　該府　等所請　　虚額酌增勇餉挑選教習訪求將領及專就水師武備學堂内選取兵弁各節均爲切中時勢之論　　兵必先籌的　前　戸部兵部合繕　史曾宗彦奏請精練陸軍悉改洋操摺内聲稱各省緑營勇營兩項歲需餉銀約三千萬兩按江南自强軍鎭章銀數核計僅能練洋操二十　萬人以天下之大而以二十餘萬人分布恐不足以資鎭壓請令各省將實存勇隊嚴定去留實支　　　爲歸併然後一律挑練務於文到六個月内核奏等因欽奉諭旨寄信各將軍督撫遵辦在案應請飭下該將軍督撫迅速籌議並將該府尹等所奏各節一併詳議辦法切實具奏不得徒訐空言至該府尹等所請將神機營改用新式槍砲操練及京營叅用西法等因查神機營於本年二月間奉旨挑選精壯馬步官兵萬人作爲先鋒隊勤加訓練專備征調之用所需槍械先儘神機營庫存各種後膛槍砲内挑選補換並由南洋大臣調取快利槍支應用隨時督飭認眞演練如臥溝越濠築營分隊站搶跪槍各項隠伏擊刺技藝以及開挖地營濠溝修築土砲台士槍眼裁埋地雷等情已經次第都練又使走隊習勞漸增里數骽上纒裹鐵沙口袋視其力量逐漸加增演練旣久如去砂袋自能行速並將新技及短兵相接之法多方教演以備衝入敵隊使敵人雖有致遠槍砲亦無所用如此常川演練自應加給餉乾然本營常年領欵儘敷例用當此庫欵支絀之際不得不力求撙節先由本營裁汰馬隊酌减公費以資挹注藉就此節出之欵將挑出馬步官兵萬人分爲兩班一半移紥南苑一半分住兵廠第年二三四五八九十十一八個月按兩個月爲一班更番教練行軍戰陣諸法務使精益求精　成勁旅俟將來籌有的欵再行奏明擴充辦理至八旗滿洲蒙古漢軍驍騎營共官兵七千一百四十一員名兩翼前鋒護軍營共官兵五千三百九十六員名現值整軍經武之際自應用新法演練挑將八旗驍騎營曁兩翼前鋒護軍營所有官兵均以五成改習洋槍五成改習洋機抬槍請由都統内簡派八旗驍騎營統練大臣二員分翼　理其兩翼前鋒護軍營亦請由都統内簡派統練大臣二員分翼管理並著督同各旗營專操大臣變通新法認眞操演務使一律嫻熟適用不得有名無實其應用教習及所需槍械擬請由神機營咨調以備應用惟查八旗驍騎營官兵原有津貼本屬無多前鋒護軍營官兵向無津貼似宜酌添餉項應於操務有裨至八旗漢軍砲營籐牌亦宜一律更易新法演練其未盡事宜均由統練大臣隨時奏明請旨辦理以昭核實所有臣等遵議緣由謹會同恭摺具陳伏乞皇上聖鑒謹奏奉旨欽此○○大學士直隷總督奴才榮祿跪奏爲揀員詩　　將員缺以實營伍恭摺仰祈聖鑒事竊查接管卷内准兵部咨大名鎭標開州副將張士翰調補督標中軍副將所遺開州恊副將員缺係題補第二輪第二缺應揀合例儘先人員請補等因查該副將駐紥開州界連東豫盜賊出没靡常操練巡防均關緊要非精明幹練之員弗克勝任前督臣五文韶查有記名總兵鄭國俊年五十九歲安徽合肥縣人投効軍營隨剿髮捻各逆迭著戰功歴保記名總兵奏留直隷補用該員勇敢樸實資勞並深以之借補大名鎭標開州恊副將員缺實堪勝任亦與例章限制相符王文韶未及具奏卸事移交前來奴才覆核無異仰懇天恩俯准鄭國俊借補開州恊副將以實營伍除飭取履歴咨部外理合會同直隷提督奴才聶士成恭　具陳伏乞皇上聖鑒勅部核覆謹奏奉硃批兵部議奏欽此○○榮祿片再據統領盛軍馬隊四川重慶鎭總兵吕本元禀稱該軍馬匹間有疲弱亟應購辦換補擬派儘先守備劉先勝千總陳近新前赴張家口外喇　廟選購口輕臕壯高大戰馬四百二十一匹解營應用請具奏前來奴才復查無異除分咨兵部察哈爾都統查照並咨經過地方官照章　養接遞議送外理合附片陳明伏乞聖鑒敕部給票並由部知照張家口　督　例免稅放行謹奏奉硃批兵部知道欽此○○魏交　片再臣前准戸部電覆陜省籌墊富商昭信票銀五十萬兩今卽陸　　解等因遵卽先後兩次委員批解銀二十萬兩業經奏咨在案兹擬將前籌墊未解商股票銀一十七萬兩作爲三批起解以足五十萬兩之數並搭解陜甘本年應籌解内務府經費一半銀五十兩又隨解平餘銀一百六十五兩戸部加復俸餉一半銀二千兩均經在本年地丁欵内籌備齊全差委妥員於四月十三日起程解赴戸部等衙門交納據藩司李有棻具詳前來臣覆查無異除分咨外所有陜省續解股票及籌解二十四年内務府經費等項銀數日期理合附片具陳伏乞聖鑒謹奏奉硃批該衙門知道欽此 
 
 

Page 14

 
 
[光緒二十四年六月十一日京報全錄]  
　　宫門抄○諭旨五道錄前○晉撫胡奏爲革書誣控本官按例定擬摺○齊撫張奏爲徵睡廣濟小火輪銀數撥抵泰安輪船片○滇撫裕奏爲請免祿勸縣屬被水田糧摺○皖撫鄧奏爲委署知府片○又奏委署直隷州片○滇撫裕奏調署知縣片六月十一日戸部通政司詹事府八旗兩翼值日吏部引見六十三名國子監五名通政司一名鑲黄滿加名○崑員子守護東陵請訓○又西布政使何樞請訓○濂貝勒續　五日○溥侗續假十日○召見軍機崑貝子何樞○○頭品頂戴山西巡撫臣胡聘之跪奏爲革書誣控本官按例　擬恭摺仰祈聖鑒事竊查托克托城廳革書鄭儀呈控前署廳許涵鴻之門丁史桐山等詐賴弄弊等情一案前撫臣張煦因案内牽涉本官批飭提省審辦由司委員前往該廳提解來省行抵忻州史桐山朱秉彝乘間脫逃報經前撫臣奏叅將署托克托城通判　叙知縣許涵鴻暫行革職歸案質訊押解委員試用巡檢聨恩摘項勒緝嗣於限内緝獲朱秉彝一名史桐山在逃未獲復經奏請將該委員聨恩於簽差不愼之前代理忻州知詶楊逢春一併交部議處旋據托克托城廳將史桐山緝獲解省發委太原府審辦去後兹據調署太原知府馮鐘岱審明擬由署按察使楊宗願會同布政使錫良核議詳辦前來臣覆加查核緣鄭儀藉隷陽曲縣寄居該廳向充戸房經承與工房經承朱秉彝並　署廳　涵鴻之門丁史桐山均素好無兼光緒十八年秋間史桐山因有急用向鄭儀借用庫平紋銀二十兩屢索未償曾經朱秉彝代爲央緩許涵鴻並不知情十九年七月許涵鴻因鄭儀辦公錯悞將其革退查出虧短公欵押比追繳釋放鄭儀因屢向史桐山索欠疑史振山懷恨與朱秉彝　機弄弊通同許涵鴻將其　退　懷憤恨起意上控遂將史桐山所借銀兩揑稱本官傳諭借貸並添　朱秉彝係許涵鴻親戚串通詐賴弄獘及　用公欵各情控經前撫臣張煦批飭委員提省審辦維時許涵鴻已交卸進省經廳樊恩慶將史桐山等傳案交給委員試用巡檢聨恩簽差押解二十年二月十七日行抵忻州住宿經該代理州楊逢春簽差馮玉等護解史桐山恐到省辦罪起意乘門脫逃次日早揑稱腹痛赴厠乘役等不防由　後　出逃逸朱秉彝亦卽避匿報經奏叅將該前署廳許涵鴻暫行革職歸案質訊試用巡檢聨恩先行摘頂勒緝嗣後因限滿僅獲朱秉彝三名史桐山在逃未獲復經奏請將試用巡檢聨恩與前代理忻州知州楊逢春一併交部議處並據忻州將解役馮玉等訊明實係一時疏忽　無賄　情弊照例責革而史桐山逃後日僻路夜宿孤廟空窰並無定址二十三年三月十三日回家探信卽經緝役拿獲解省發府審明擬　由司核議會詳臣覆核無異應卽議結查例戴胥役控告本管官若一經審係誣告應於常人誣告加等律上再加一等治罪又律載誣告人　罪加所罪三等又監臨官借貸所部内財物計贓准不枉法論又監臨官家人於所部内借貸財物依不枉法减本官罪二等又不枉法贓一兩人上至一十兩杖七十又犯罪事發逃走於本罪上加二等各等語此案革書鄭儀因門丁史桐山向借貸銀兩屢索未償迨經誤公革退輙敢揑情　控本官實屬不法查所控許涵鴻提用公欵門丁史桐山等乘機弄弊各節或訊係懷疑　稱許涵鴻向該革書借用紋銀二十兩如果得實許涵鴻應照借貸所部内財物計贓准不枉法折半科罪一兩至一十兩擬杖七十今訊係史桐山所借許涵鴻並不知情自應按律反坐鄭儀合依　告人杖罪加所誣罪三等律於誣告許涵鴻杖七十罪上加三等擬杖一百係革書誣告本官照例再加一等擬杖六十徒一年史桐山訊無乘機弄弊通同詐賴情事第身充門丁不知遠嫌輙向戸房經承鄭儀借用銀兩亦屬不合查所借紋銀二十兩照例折半計算合依監臨官家人於部内借貸財物依不枉法減本官罪二等於不枉法贓一兩至一十兩杖七十律　减二等擬笞五十惟該犯於解省時中途脫逃應再加逃罪二等擬杖七十該犯等恭逢光緒二十年八月十六日恩詔事犯在正月初一日以前所得罪名均准援免史桐山並免逃罪朱秉彝與許涵鴻並非親戚訊無不合應毋庸議解役馮玉等先經忻州訊明實係一時疏忽並無聽囑賄縱情弊業已照例責革亦毋庸議該前署通判暫革議敘試用知縣許涵鴻於門丁借貸部内財雖訊無知情縱容情事究屬失於覺察相應請旨將該員許涵鴻前叅暫革處分予以開復仍交部照例　處借銀照追給領除備錄供招咨部查　外所有革書誣控本官按例定擬緣由理合恭摺具陳伏乞皇上聖鑒訓示謹奏奉硃批該部請奏欽此○○張汝梅片再招商局擬撥廣濟小火輪船赴萊州等處來裝貨物咨准總理各國事務衙門核覆以内地民剥輪船在事關照完稅所收銀兩先經撥抵泰安輪船不敷經費嗣准部咨令卽　交部庫等因所有徵收銀數　至光緒二十二年十二月度止均經分起造册申報在案兹據東海關監督登萊青道李希杰詳稱自光緒二十三年正月起至十月初二日前任關道錫桐交缷前一日止又自十月初三日該　道到任接徵起至十二月底止綜計福山縣之烟台口黄縣之龍口掖縣之太平灣口共徵收廣濟民剥輪船進出各貨稅銀三千八百九十二兩六錢五分六厘遵飭如數專欵批解隨徵一分耗銀三百八十九兩二錢六分五厘六毫除開支各項經費銀四百五十九兩六錢不敷銀七十兩三錢三分四厘四毫照章由該關道自行籌補以清欵目等情並將紅單隨册呈請奏咨前來臣覆核無異除清　紅單咨部查照核銷外謹　片陳明伏乞聖鑒謹奏奉硃批該部知道欽此○○頭品頂戴雲南巡撫奴才裕祥跪奏爲請免祿勸縣屬被水成災田糧以舒民　恭摺仰祈聖鑒事竊查上年六月祿勸縣屬魯溪境等處地方被水冲倒民房淹没田畝據該縣禀成災業將委勘賑撫大概情形馳陳在案　據署祿勸縣知縣尹調元會同委員羅平州知州王朝楨將勘明被災田畝分别村莊花戸姓名請免條糧銀數造册出結申由該管府道層遞　結詳經布政使湯壽銘糧儲道英奎核明詳請具奏前來奴才查該縣屬共被水成災田二十三頃七十畝五分六里應徵　糧米三十石　　五升六合一勺條公件等銀五十八兩一錢二分零據該印委等會勘明確均係十分成災若仍照常徵收民力實有未逮合無仰懇天恩　　民情痟苦准將該縣應徵光緒二十三年分前項銀米全數豁免以舒民困除册分送部科查核外　有祿勸縣屬魯溪等處被水成災請　　　緣由謹會同雲貴總督臣崧蕃恭摺具陳伏乞皇上聖鑒訓示謹奏奉硃批著將所請戸部知道欽此○○鄧華熙片再署盧　　　府勞肇光現經調省所遺員缺　卽委員往署以重地方兹查有候補　前先補用知府許鼎霖老成穏練辦事詳明堪以署哽據藩臬　　　　請奏前來除檄飭遵照外謹會同兩江督臣劉坤一附片具奏伏乞聖鑒謹奏奉硃批吏部知道欽此○○鄧華熙片　　　　州直隸州升補六安直隷州知州符兆　奉調赴引所遺和州員缺應卽委員往署以專責成兹查有准補鹽州府同知石鎭精明歴　　　　　堪以調署據　臬兩司會詳前來除檄飭遵照外理合會同兩江督臣劉坤一附片具奏伏乞聖鑒謹奏奉硃批吏部知道　　　　　裕祥片再署安平同知鄧瑶撤省遺缺查有威遠同知張舒翰堪以調署遞遺　　同知缺查有試用通判熊啓夏樸誠耐勞堪以　　　　　縣知縣李明　撤省遺缺查有署平彝縣事本任恩安縣知縣石渠堪以調署　遺平彝縣缺查有請補邱北縣知縣李良年堪以　　　　　　司會詳並聲明張舒翰任内並無展叅處分前來除分檄飭遵外謹會同雲貴督臣　蕃附片具陳伏乞聖鑒謹奏奉硃批　　　　　　 
 
