# 1934 - 348 - 4908865

 

Page 1

 
 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百册餘篇　　名臣奏議採之各家文集廿一更者以及文選文苑文粹文鑑無不畢備非異端夾雜可語乃士林中之　壁每部計洋七角上洋三茅闔橋飛　閣發兌此佈 
[牧令書緝要出售] [  圖書集成局啓]  
　　牧令書緝要一編專爲州縣而設其中所載皆我朝名臣循吏懿蹟嘉言采摭成書用垂模範誠爲策名筮仕者先路之道本局承琴鶴齋主人囑付鉛印爰用新鑄之字潔白之紙校讐精良裝訂八册每部定價碼價一元四角凡身膺民社而未知刑名錢穀撫字百里之地者不可不爲一流覽也申報館及申昌書室滬上各書坊均有發售賜者請隨便選取可也此佈 
[閱本報登詞嚴義正一則感而書此]  
　　昨日本報登烟臺來信謂青島向有防勇三營自經德人逐去暫屯相距四十里之某小村落某日德員督帶槍隊六百名携車砲四尊往攻兩軍相見槍砲齊施我軍傷亡不少其存者無可支拄只得再退數里德人乃乘勢襲卽墨縣城縣主以事起倉猝急令閉門德人揚言此城已由中國畀我爾等愼毋堅拒有不遵者當發砲轟之城上守者答以城之畀爾旣無上憲明文縣主又未出令我等惟有城存與存城亡與亡而已德人稱若是則當與縣主面談縣主聞之欣然縋在而下向德人致詞曰今者兩國雖已失和尚未宣戰爾等來襲我城按諸公法曲直攸分本縣惟有守備加嚴聊固我圉卽力屈城陷亦惟以死繼之爾等亦有不利焉德人見其義正詞嚴無詞而退折而至膠州膠州守者語亦如之德人乃仍回青島執筆人閱至此不禁慨焉以歎曰鳴呼噫嘻卽墨膠州僅蕞爾微區耳何官斯土者竟丰骨棱稜大類古之强項令哉歴觀近十餘年中外交争事亦不一而足馬江一役艦壤師奔已革侍讀學士張偑綸身爲元戎扇巍顯奕平日封章屢上大言炎炎一旦手握兵符旣不能先事豫防又不克臨機决勝直至法人紅旗高揭巨砲疉轟輙復苟且偷生狼狽而遁一任三軍喋血士化蟲沙悮國殃民夫亦莫此爲甚矣而張誠唐炯徐延旭之輩亦復喪師失律待罪秋曹雖倖免於斧鑕之加而迄今野老閒談猶深惜其只欠一死焉洎乎中東釁啓大肆干戈革員葉志超身統六軍惟以飲酒看花爲事平壤旣失猶且冐叙戰功致勞皇上發内帑數千金以爲之犒而龔照璵之守旅順口黃仕林之守威海衛蔣希夷之帶勇出關類皆未遇敵人則以尅扣軍糧爲先務及至兩軍相見則旗靡轍亂棄甲抛戈財帛金銀委諸不顧致善謔者謂爲文官要錢不要命武官要命不要錢嗚呼噫嘻時事如斯眞可痛哭流涕長太息者矣而我所尤爲甚惑不解者則爲鎭守劉公島之已革北洋水師提督丁汝昌夫戰不能勝死之可也身旣惜死降之可也乃於旣降之後復存必死之心平曰地將巨艦巖疆一一付之敵人之手然後從容引决以一死謝天下蒼生嘻其眞所謂兩截人歟子昔年曾賦一詩云已判一死殉巖城又建降譒赴敵營到底論功還論罪蓋棺猶未定生平地下有知當亦無以自解今者卽墨及膠州二宰雖不知其意中究竟若何第觀其侃侃陳詞誓死無二我知忠勇之氣旣已裕之於平居設或强敵憑陵必能決策運籌與敵人争勝争之不勝則忍死固守决不臨難以逃生蓋言爲心之聲其言旣慷慨而激昻其心自不至委靡而苟且也彼張徐唐諸大帥與夫葉龔黃蔣衆逃官得聆此言有不慚愧悚惶置身無地者耶抑又聞之人誰無死衆志成城彼西人之所向無前者惟恃此衆心之堅忍華兵之輒形退縮者實由於統兵者之畏死苟安耳但得如卽墨膠州二宰者數十百人激厲我師朂以有勇知方之義有進無退奮不顧身雖有强敵環攻我何懼哉然而宰卽墨者僅百里候矣宰膠州者僅直剌史矣而彼張徐諸人後雖徽纆加身當日固手握牙璋腰懸金印者名臣屈於下僚懦將居然顯赫更何怪師日以敗敵日以張而天下事馴至不可復問哉嗚呼噫嘻 
[宸衷獨斷]  
　　德人佔據膠州青島旋用禪臣洋行往來申粤之龍門輪船裝載糗糧兵械以及營建營房之鐡木各料赴島昕宵從事現已壁墨一新兵士亦添至二千四百人除青島外並畫鄰近各島以爲界限據德人謂彼於我國並無深仇宿恨不過以膠州已允借與俄人爲屯兵口岸德國不欲坐失東南權利故争此先著耳如以膠州惠贈其他賠欵皆易商量惟聞皇上聖意以償恤等事皆可俯從惟欲索膠州則斷難俞允易十戈爲玉帛恐尚非旦夕之事也 
[膠事近聞]  
　　日本東京日日新聞登康歴十二月十一日卽華歴本月十九日所得電信云德人已允將膠州灣退還中國惟須於福建省内借一曠地屯煤 
[譯東報紀膠州事]  
　　日本某日報云山東膠州灣六年尚一片荒無人民寥疼北洋大臣李傳相察得此處爲北洋要隘形勢之地宜屯重兵遂奏請建築砲臺開闢鐡路皇上允之爰令登州鎮總兵章鎮軍高元所統廣武嵩武各軍從事工作迨光緒二十年傳相親臨閱視更擬就沿海創一船塢以便修治戰船不料是年中日釁生鎮軍奉檄出關工作遂輟洎乎和議旣成鎮車仍率所部回膠而敗衂之餘無暇振興工務及今春俄人意欲代爲佈置北洋大臣聞之亟派天津道王觀察寶仁烟海關道錫觀察桐赴膠州及青島兩處悉心勘騐熟籌建築之法二觀察意見各異幾如築室道謀至九月方漸漸議定由山東候補道蔣觀察兆督工定於明春重興畚鍤不虞邇者竟被德人所占云 
[占島風聞]  
　　日本東京日日新聞登東歴十二月初九日卽華歴本月十七日所得電信云風聞英國已占取高麗巨文島又欲向中朝借用大連灣然此事本埠中外官塲寂無所聞恐非確信也 
[日本户口]  
　　日本訪事友來函云日本全國房屋及人民總數内務省於明治二十九年十二月三十一號查實除臺灣以外討户數八百萬四千八百四十九户人口四千二百七十萬八千二百六十四人内男二千一百五十六萬一千二十三名女二千一百十四萬七千二百四十一口内分華族四千三百七十三人士族二百零六萬七千九百七十七人平民四千零六十三萬五千八百九十二人收養男女三千八百二十六名口在監無籍人一千二百八下五人比二十八年十二月底所查計增户數六萬八千八百八十户人口四十三萬七千六百四十四名口内男二十一萬五千二百七十三名女二十二萬二千三百七十一口 
[大風覆舟]  
　　寓日本長崎埠訪事人來函述及東歴十二月三號東京電云英國倫敦附近海岸近起大風猛烈非常以致此處救生船沈没一艘溺死九人 
 
 

Page 2

 
 
[俄日購糧]  
　　日本在天津購買糧食以致二麥及麫價值昻貴前已紀之報端嗣聞俄國亦以現在满洲建造鐡路不能柺腹從事咨請北洋大臣准令運糧出口日前兩國所購僅係牟麥現以麥價每石漲銀約及一兩二錢遂並蓄兼收購及雜糧祗就津屬而論青静滄鹽以及辛集唐官屯一帶每日車載騾馱絡繹不絶鄕民有何遠識以爲旣得善價遂相率求沽不知銀錢或隨手用完而糧食可常年積贮醫得眼前凔刓去心頭肉竊恐來嵗春荒在所不免也尤可異者津郡雜糧取資於奉省如果俄人於满洲建造鐡路需用雜糧自應就近購於奉天何必舍近求遠糴於天津耶此眞欲索解人而不得矣 
[經營鐡軌]  
　　津蘆鐡路刻在馬家堡鉛板棧房對面起建泊岸一叚與鉛房遥對此係專爲缷貨而設鉛房前面道北泊岸則爲客座上下之處經此一番安置以後人座貨物當不致溷雜矣又馬家堡迤北至永定門橋下鐡路近亦修成鐡軌墊好不曾撤去中途弳行凉水河上之橋亦已另修堅固將來火輪雖不北行而此路乃爲人推鐡輪小車而設以便轉運貨物至城門口也鐡軌而外平坦餘路且可以行東洋車至騾馬駕車則另開一途以便來往 
[改路述聞]  
　　杭州訪事人云杭州擬辦鐡路由大關迤西轉逹江于其中墳墓房舍應拆毁者不知凡幾以致民情洶洶徧黏匿帖事爲陳侍御其璋所聞特上封章請旨飭下撫臣迅卽停止廷寄到杭廖中丞當卽諭令停辦而當事者以此事招集股分採辦物料煞費經營一旦中止不特虧耗甚鉅而所購各様物件一時無可銷售而附股者知事不成皆欲提本萬分爲難爰擬改建由杭逹蘇之鐡路擬具禀上憲未識能准行否惟杭地自北而南所開不過數十里之遥尚多窒碍若由杭逹蘇路更綿長恐亦徒成畫餅也 
[械鬥宜懲]  
　　本月初京師宣武門外炸子橋附近有某中手持洋槍率領三十餘人皆執刀械蜂擁至一糞廠門前呼某乙姓名百般辱詈廠中迄無人應者甲更率衆闖入將矮屋數椽曁屋内器具全行搗毁衆方折回至巷口與乙相值乙亦糾集多人仇家見面兩相格鬥甲被乙衆砍倒餘衆亦互有受傷勇役聞而趨至極力勸阻始各釋手遂將甲乙輩送官究詰嗣聞甲開倡寮曾被乙搶去一妓銜之已久是日約與羣毆乙方率羽翼在巷外大來坊茶館伺甲之來故至乙家相左及折回相遇則甲手中洋槍火藥已罄因而受傷刻此案已由西城城憲解送刑部嚴訊矣 
[相府被竊]  
　　十月杪京師内城東四牌樓故相國寶偑蘅中堂宅第夤夜被竊所失珍貴多物約值白金三萬兩報經步軍統領衙門飭傳地面官弁嚴密訪拿尚未弋獲日來在城内各當鋪送信詳開失物如有來質者卽將其人扣留送官究詰正陽門夜間啓閉十分嚴緊又崇文門内某公爺府於今春失竊衣物十箱近始察知而失物之由係本府女僕輩勾結外人盜去刻將勾串之女僕送交步軍統領衙門審訊供出管事某人亦與其事聞失物之日某管事人適值告假回家並未在府當差誣攀與否尚未得知 
[皖城見雪]  
　　皖城日久未雨天氣晴和本月十七夜飛廉大作氣候陡寒連日時陰時霽至十九夜聞鴛鴦瓦上淅　有聲次晨起視水合成冰滕六君隨風飄舞落地無蹤至未正卽止惟尚風利如刀吹人剌骨至二十一清晨起視已紅日東昇矣 
[白門得雪]  
　　金陵自小雪節後天時和煦竟如東皇司令之時望後一日和風送暖麗日袪寒途中負戴而行者體被單衣猶覺汗流浹背薄暮時陰雲四布天氣倐寒入夜北風怒號封家姨拔扈飛揚無異龍吟虎嘯十七日晨光甫放龍公試手六出花飛炊許而止十八日大放晴光朝曦可愛十九日曜靈匿采峭寒竟日風砭人肌向晚雪意漫天十八姨更添意興邦人士圍爐煮酒相與避之於暖閣中迨更魚四躍時寒透重衾被池水冷欹枕而聽但聞鴛鴦瓦上淅　有聲二十日曉起開門喜見天公玉戲堦前草木如染濃霜騷人忍凍河毫正欲詩吟瑞雪惜日方嚮午滕六君遽振斾而歸惟覺寒逼詩肩獸炭無温狐裘不暖碧翁翁容光瑩白想見醖釀之功屋角簷牙堆積玉龍鱗甲猶未隨風化去諺所謂雪等伴殆卽是之謂乎 
[日本火警]  
　　日本訪事人云東歴十二月四號夜長崎縣下東彼杵郡千綿村七十七番户農民上野喜與家突然失愼幸衆人極力灌救始得撲滅只焚一家比鄰均得無恙 
[皖江火警]  
　　安慶訪事友云本月十九午前譁傳西門外某傘店失愼幸店夥人多又經鄰人羣集協同撲救雖未肇災而貨件已遭狼狽同日未刻又傳東門外之觀音港張姓槽坊不戒於火烟霧迷空幸在白晝登時救息待水龍聞警馳來祝融氏已經返駕矣僅焚去柴薪一堆板壁焦灼知者謂店存積洋油數十箱幸卽擈滅苟一燃著皆成焦土矣 
[失愼未成]  
　　杭州訪事人云日前杭垣金芝麻巷某姓家因炊午膳偶不小心烟囱内火星直透赶提清水上屋灌之登時救滅幸未成災然已受驚不小矣又十七日晚間洋壩頭某烟館内因潮烟灰燃著榻下垃圾中歴久不息正烟客上市之際人俱不覺及黃昏人静始見烟從榻下而生赶卽看觀櫃下板片已著赶用水漿救息幸得無事 
[甬江府試日期]  
　　寗波采訪友人云府尊程稻村太守接奉提督學憲札文舉行府試示期十一月二十六日取齊二十五日考試鄞縣文童正塲二十七日考試慈溪奉化二縣文童正塲二十九日考試鎮海文童正塲三十日發鄞縣文童正塲案十二月初二日初覆鄞縣文童初四日發慈溪奉化鎮海三縣文童正塲案初六日初覆慈溪奉化鎮海三縣文童初八日發鄞縣慈溪奉化鎮海文童初覆案初十日二覆鄞縣慈溪奉化鎮海文童十二日發二覆案十四日三覆鄞縣慈溪奉化鎮海文童十六日發三覆案十八日四覆鄞縣慈溪奉化鎮海文童二十日卯刻發正案黃晝静玉尺評量鄞山鄮嶺之間濟濟人才當有出人頭地者矣 
[興修銀廠]  
　　杭州訪事人云浙省鑄造銀元局前因機器損壞不能興工現因市上錢荒洋價日减撫憲廖中丞擬重鑄銀元以維圜法刻已委候補府潘太守祖頣雇勘興修復委聨太守豫會同辦理監修廠屋 
[恩同挾纊]  
　　時届隆冬天氣寒冷無衣無褐之輩瑟縮可憐本埠江海關道蔡和甫觀察惻然憫之命製棉衣褲數百套以一半分給粥廠中棲宿之流丐一半分給各叚栅夫更夫人等卽令保甲總巡鍾百明府總理其事明府奉諭後已於昨日諭知南市二十三七鋪十一圖十六鋪各地甲著將更栅夫開單呈閱以便傳齊面给 
[天庾正供]  
　　上海縣黃愛棠大令示期本月廿五日開辦冬漕昨已届期午前書差人等在常平倉恭設香案伺候未幾大令排導而至在案前行禮畢諭飭開倉起徵想小民食毛踐土具有天良踴躍輸將當無庸爲之贅語也 
[清白乃心]  
　　租界各小錢莊貼票之風一起紛紛倒閉所欠多至百餘萬金其出立空票之已革包探孔阿才等人先後管押英界公廨前日忽有人以千金賄讞員張賡三直剌直剌勃然大怒提案申斥并諄諄然勸諭一番本館以其節操清廉曾登報以志欽仰　日直剌又發出示諭一道節其大略云昨日竟有人函送銀千兩爲敬殊屬不解如以爲乞恩之請耶則前禀已批准矣如以爲孔阿才等保釋耶曾經當堂曉諭須核准章程連環保結始能全釋已判明矣抑將别有所要求而先以利動人耶是以爲貪劣之員非金不足以交其歡則誠以不肖之心相待矣本分府下車伊始曾以清白乃廉介自勵關防告示剴切言之何竟視爲具文到任未及兩月而請託之書紛紛到沓來半皆素昧生平亦有當面 
 
 

Page 3

 
 
公然賄託悉婉却之檢查卷宗有案可證固直在此而曲在彼得又何事情託欲置之於不問伏思朝廷設官原爲民間分曲直從而訊斷適遂請託者之招摇撞騙由此而生愚民甘受其惑本分府雖行已以潔而民膏民脂仍爲市儈所收括此等惡習實堪痛恨所以蒞任以來事必躬親家丁僅供驅使無司閽之儀號役代之承差直到籖押房遞呈公事上下之情不到隔閡親收呈詞隨堂訊問每日辰初出堂視事至夜子刻尚不能休息日無暇晷寢食不以時原欲急蘇民困力除積習勤求治理乃廉介尚不足見信於人竟有賄賂之事於人無尤惟自愧耳今將函送之千金當堂發出查職官收受私賄律有明條子受同科本應深究未便將銀發還查通州大生紗廠官紳合辦正在招股當備文將銀移解該廠掣换股票發還以示體恤誠恐未能週知合行出示諭知爲此示仰所轄境内各色人等一體知悉嗣後如再有前項賄託情事照律嚴懲决不寛貸勿謂言之不早也凛之愼之切切特諭 
[邑宰騐屍]  
　　謝士林向野茡薺購物啓釁以致身死昨報已紀其大略情形地保報案後上海縣黃爱棠大令於昨日午後三點二刻時帶同書役刑仵命駕蒞仁濟醫館三圖地保陳文榮業已備辦屍場及大令升座卽跪禀一切情由屍子谢阿狗之寄父楊林訴稱死者謝士林於本月十九晚至石路章耀仙所開野茡薺茶食店購寸金糖突被店夥李金生兇毆以致身死其子年幼無知故由小的代求伸雪阿狗訴稱小的年一十有二餘詞與楊大略相同張惠亭訴稱小的在治下開源泰客棧謝借住棧中被毆而回歴述受傷情形小的卽偕其子阿狗投英界公廨控告蒙讞員大老爺飭送至仁濟醫館求醫兹已身死章供稱謝至小的店中購買寸金糖乘間竊取酥糖兩包李見而追赶致謝跌仆並未毆伊大令飭仵作如法騐視未幾喝報死者渾身並無傷痕委係病發而死大令斷令章出洋銀十圓張亦罰十圓爲棺殮之費 
[二尹公旋]  
　　十六鋪巡防中局委員潘仲泉二尹日前因公赴省已紀本報兹悉二尹公事已畢於前晚乘小火輪船駛抵法界金利源馬頭旋卽登岸回局 
[杖責帮兇]  
　　上年中秋節後有寗波婦人吕李氏偕抱告某甲投縣喊控丈夫吕寶生遭彚司洋行買辦沈某之子沈仁寶卽沈慶寶糾合金林弟在虹口朱家橋相近薙髮鋪中用刀戳斃當經本縣黃愛棠大令詣騐屬實飭差羅俊將仁寶之父及金獲案訊供之後著押交寶慶至案嗣悉寶慶匿迹無錫地方已經病斃大令乃備文飭差協同尸屬吕李氏押令沈某同赴無錫投金匱縣禀報偕往察看吕寶慶尸身屬實差役取到文憑回申禀覆大令遂將沈某交保帮兇之金林弟暫行收禁至今案尚未了上月中大令接到蘇省大憲來文以吕寶生一案正兇沈寶慶旣係病故應母庸議惟帮兇之金林弟減一等枷號杖責五十發落等因大令奉文之下當倩帮審委員蔣剌史將金提案命枷號一月發頭門示衆刻已期满前日之晚大令仍倩剌史提案先著疏枷謂之曰當時爾祗逞一朝之忿致覊絲絏已有年餘幸奉大憲格外恩典從輕辦理嗣後爾須　心革面改過自新萬不可再犯　　金　頭如　　連稱此後當安分守已不敢爲非剌史乃喝令拖下杖責五十復命至案前開導數語交人保釋 
[竊犯解省]  
　　前者本邑紳士李蘭墅大令宅中被竊鉅贜報捕後經包探緝獲竊賊沈得興王桂生胡渭元等三人送縣黃大令提訊屬實飭將沈得興解省訊辦王桂生等收禁在案兹大令接到蘇省大吏來文著將王桂生解送省垣候訊大令爰於昨日備齊文牘派差押解登舟赴蘇勘辦 
[火匪宜懲]  
　　南市火警已紀昨報兹悉當火熾時十六鋪巡防中局委員　仲泉二尹之公館内被匪徒多人乘間搶奪器物有皮箱數口係二尹之物被王雙喜石阿毛銅匠金生等負之而出適爲圑勇撞見立卽拘獲送交地甲昨日禀知二尹請爲核奪二尹大爲震怒飭押候提訊 
[飭保具結]  
　　浦東白蓮涇口機器磗瓦公司美國商人單福投該管領事署禀控流氓持刀到廠回各工匠藉端尋釁當經領事佑民干君照會道憲蔡和甫觀察札飭上海縣轉飭公差訪獲張林海張和堃二名解案請訊各情迭詳本報前日之晚由帮審委員蔣剌史升坐花廳研詰林海供稱浦東人操舟爲業用和堃爲夥前有磗瓦公司洋東雇小的駁船裝運泥土及交缷時洋東因裝載太少致被每船扣去洋五角共有二三十船之多小的向之商懇並無吵閙之事求鑒和堃供亦相同又據地保陳子生供稱張林海等均住小的圖内向來誠實到廠生事者查係上海之王姓自大老爺出示曉諭以來並無滋閙情事目今小的願保林海等出外安分營生剌史得供以兩張旣係無于准交陳子生保去飭具結呈查 
[斷令貼銀]  
　　前者尤振興水木作主遣執事人吳少堂投英界公廨呈控王海珊彭柳橋陸福堂趙友廣等託名唐公館定造房屋不付銀兩經讞員張賡三直剌訊供之下判將王海珊管押彭柳橋等交人保出前日直剌親蒞池浜橋作塲内騐勘屬實卽於是晚升堂覆訊命提王彭陸趙四人至案諭謂爾等串冐唐公館之名招摇撞騙包造房屋今由分府親勘屬實爾等自應料理貼銀五百兩著一并押繳如違提案嚴比不貸 
[附求追究]  
　　瞿顯林投英界公廨呈控震源小錢莊主沈蘭汀不付票銀沈本因案在押讞員張賡三直剌於前日晚堂提案覆訊原告瞿顯林投案供稱小的有震源小錢莊本票二十一紙計銀二千兩今莊已倒閉無處收領惟其中均係婦女之錢性命有關不得已附求追究沈供稱小的因在押所不能清理可否求恩交保出外赶緊理楚直剌以沈倒欠甚鉅未便交保判令還押並諭原告須俟公所議成自有著實飭退候示 
[限期歸銀]  
　　郁吕氏投上海縣署具控兒子禹門被堂姪郁怡生勾出狎妓流連忘返並僞稱謀做某洋行生理騙取銀兩叩求究追等情前日晚堂黃大令倩帮審委員蔣剌史升堂提訊氏供稱兒子禹門近來失業在家姪兒怡生來家口稱禹門要做洋行生理須先費洋數百元包其成就小婦人信以爲眞蔣銀付托不料得銀後勾引兒子出外狎妓飲酒旋向理索怡生除將會欵推抵外尚欠銀三百九十兩求追禹門俯首無詞怡生供稱虧欠伯母之欵實係禹門糾合小的赴妓院花費現在惟有會欵及值銀百餘兩之金表一只可以作抵餘欠情願隨時拔還求斷氏又稱金表小婦人不願收领令其自行售價剌史准之遂判令郁怡生於十二月初五日先還銀二百兩其餘以明年二四兩月半一并歸還兩造遵斷具結 
[不准抵欠]  
　　去年冬間有雷振揚卽雷汲韓扭陳根明至上海縣署控被虧欠花子洋三百五十元訊供後陳曾繳洋一百元其餘至今未繳前晚由帮審委員蔣剌史升座命提是案訊比雷因事未到遣弟雷祥安至案求追陳供除繳過一百元外又繳十元雷尚未領餘欠實無力措交惟小的有田三畝可以作抵現已將方單呈案求恩鑒核剌史飭將方單發還著陳自行變價繳洋 
[控傷類誌]  
　　林阿清林松松顧銀福顧金狗等均操舟爲業因争奪生意以致打架阿清金狗各有受傷爲水巡捕拘送英界公廨禀請究辦張賡三直剌商之佛副領事判令受傷人自回醫治松松銀福押候核辦○八十四號巡街捕送林阿狗至英界公堂禀稱索雙連索雙喬兄弟二人被阿狗用刀戮傷現在醫院醫治須二禮拜後方能就痊張賡三直剌判將阿狗暂押俟原告傷平復訊察究 
 
 

Page 4

 
 
[枉被擲傷]  
　　袁和尚江北某邑人前日午後在竹行碼頭恒吉衣莊購買棉被論價之間與掌櫃某甲口角旋被以算盤擲破頭額血液淋漓喪氣而返行至新碼頭與推小車之同鄕人裘某兄弟相遇詢其何以如此狼狽袁歴訴其故裘素行無賴慫恿至店與之評理店主某乙恐攖其詐遺人赴十六鋪巡防中局喊控時局員番仲泉二尹尚未回滬由司事詢知原委派圑勇協同地甲飛馳而往將人証拘案正欲解至北局請楊二尹訊究嗣經裘之族人偵知其事前往介紹願向恒吉負荆請罪店主允之其事遂息 
[演劇酬神]  
　　本埠南市各商船定於昨日起至廿七日止徵召梨園子弟在商船會館醵資演劇以答神庥一時袍笏登塲歌喉嘹亮紅田緑女約件來觀者自晨至暮絡繹於途二十三七鋪巡防局委員姚殿卿二尹恐有流氓棍徒乘間滋事特派圑勇四名地甲一名在戲塲内外彈壓亦防患未然之意也 
[助賑摭要]  
　　川鄂罹災需振未已而淮徐迭遭荒歉更形竭蹶拯救爲難所賴各處仁人量力輸資俾裋褐不完者禦寒有具斗升莫繼者圖飽可期闓澤所敷全活洵無算焉張雪堂善士募不書名仁丈助漢口草棚廠遭難人等規元二百兩又不留名仁丈規元二百兩吳興承德堂善士求何病愈平安洋一百元詠霓子洋一百元山東府調業同人洋一百元徐門惠氏求平安洋一百元張氏五十生辰將宴客資移助洋五十元鎮江帮衆商秋季敬神餘欵移助洋五十七元七角朱麗山仁丈爲令郎嘉生病求速痊洋五十元茂記求平安規元三十兩浚遒巴民洋三十元陶門徐氏求病卽愈洋三十元曹氏了心願洋三十元杭州棘闈倖捷子塲前許願洋二十元又賀儀洋十元慷慨而蘇人困疾病潛消慈祥已動神聽功名果就蝸居結搆免風雨之漂摇鳩欵贏餘幸涓流之周轉克承德業定祝平安卽處深閨亦憐災户旣添籌而預頌儼操劵以何疑彼夫雪窖顛連或虞凍餒較之霓裳歌詠實判抵昻用特搜羅胥資感奮[  上海北市業館會籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙福且隨到隨登免積壓之弊凡在官　　所深信現在格外　緊印出　人皆先覩爲快閱者鑒之 
[冬防加愼]  
　　北通州訪事友來函云時届冬令宵小潛生道憲沈子梅觀察札委右營柴守戎捕盜營王把戎每夜督率兵役分叚梭巡槍聲震耳擾人清夢想宵小聞知自當銷聲匿跡也 
[巡夜認眞]  
　　揚城烟霞窟不知几幾當此嚴冬正宵小竊發之候此等所在最易藏垢納　地方官本擬一律嚴禁以靖閭閻旣思此輩竊民驟令歇業必致餬口無貲在　厚者或可守已安分狡黠得則恐不免作歹爲非遂網開三面凡開烟館者至二鼓一律閉門違者提懲各憲於會哨時順道抽查　　又檄委某捕廳戴陶甫少尉巡祭稽查少尉自奉委後每晚於初更時輕車簡從各處巡查一日巡至教塲後某烟館正燈火通明　　烟霧以爲尚未至限不妨售賣　尉終以有違定章將館主及各烟客一併提至街心分别薄責斥釋次日又至他處亦復如是於是名烟館皆知少尉查緝認眞未至二更卽相率閉門 
[買辦易人]  
　　宜昌訪事友來函云快利輪　買辦陸良澄前月二十七日爲其太夫人七旬大慶彩觴欵客盛極一時忽接到電音總局將陸調赴天津某輪船快利輪船買辦　易以陳姓船上各執事聞均有更易未識將來能否如陸之工於結納藉廣招徠也 
[漏捐被罰]  
　　沙市訪事友來函云本鎮有磁器店四家日前販運磁器由内河上駛至金龍寺厘卡串同此處司事偷漏釐金得以混過不料駛至便河口爲卡中司事查出具報總局照章倍罰金龍寺厘卡司事卽和斥退語云爲小失大信然 
[索費受懲]  
　　紹興訪事人云會稽山村黃姓某甲用價一百八十千文置買族人某乙之田一畝九分嗣族人以是田肥美價尚不足向甲找洋九十元甲如數與之另立找契而絶契業經投稅應完錢糧亦已收册過户不料同族中又有某内控乙盜賣塋田並及甲名經縣主批准飭差傳甲甲欲具剖而值日差勒索重費不得已將縣呈　入府呈請郡尊發縣察辦邑主察出情由立提書差分别懲責然後將是案是非再行審斷 
[廠工軋傷]  
　　寍波人周季生在楊樹浦老公茂紗廠内充當小工昨日　　工作偶不經心被機器　傷手足傷勢頗重經同人舁送同仁醫院求治雖無性命之虞恐不免殘廢矣 
[懲責硬借]  
　　南通州屬如皋縣人袁小憸僑居南碼頭地方不知向操何業　晚在新泰酒店中沽飲正在狂浮大白突有寍波慈谿縣人孫阿一貿然而來見袁獨酌無伴遂與同桌初則探問起居繼竟向之　　　以素昧平生嚴詞相拒唇槍舌劍各逞詞鋒繼復互揮老拳扭至二十三七鋪巡防局中喊控局員姚殿卿二尹研究之下袁供　　雜貨店生意是日赴南碼頭新泰酒店沽飲以禦嚴寒甫至門首有孫阿二向小的點首比及坐定卽來同桌冐稱認識意圖訛詐錢財迨到不遂其願竟敢逞强毆打是以扭控案下務求究辦質之孫供爲鐡匠在薛家浜某姓鐡店内執業素來安分並不爲非二　謂爾旣係安分何以藉端訛詐供小的與袁素有來往故向告貸並非有心圖詐二尹盤詰至再矢口不移爰　鞭責五百下　　其　投案求免二尹謂爾子　犯不端罪坐家長本欲移送改過所覊禁今姑從寛著爾領回管束以後如再滋擾被人告發定　爾一　處究孫父子唯唯而退 
[英界公堂瑣案]  
　　包探顧阿六禀稱范慶祥行竊伊叔范桂　綢皮衣服　　　　　本邑人自知不合求開恩與張直剌判責一百板贜還原主○包探金阿三禀稱王老桂孫文秀李隆興三人行竊丁方宏蘇　　　　家棉被送案請究王等同　　設舊衣攤度日收有當票備錢取贖並非竊來求恩鑒察直剌判各責一百板以　○包探黃四福禀稱積厲周阿來行竊鄭茂　家布衣送案究辦直剌判責三百板管押捕房一月○包探洪阿寶禀稱嚴阿根行竊明寶豐家布衣酒壼等件且已屢次竊物第賊也若非嚴懲不足以儆其後直剌命責一百板贜還失主○包探陳財星禀稱王財林　竊葉洪桃家燭　一對拘案請究直剌判責一百板○包探秦少卿投廨禀稱有沈金茂者向王阿狗索洋逞兇阿狗報捕房稱被　　　棉衣料四十　經小的查明並無打失之事惟沈逞兇是實張賡三直剌判責二百板以示薄懲 
[法界公堂瑣案]  
　　日前康焕章遞禀公堂控戴彬文將田單一紙抵去銀四百兩事後查　此單已由某西人轉立道契屢向催贖置若罔聞請爲提案訊究讞員鄭景溪大令出票至英界移提到案昨日會同何　譯官升座康投案伸訴前情戴供稱小的借銀屬實此項田單係祖父遺下小的年幼無知不知其中有何糾葛致被西人轉立道契　　父人保出限日理明大令准之限十日内理楚延于未便○名利棧四號臥房由劉宦借住某日被賊擊碎玻璃窻伸手入内竊去水烟袋二枝事爲劉宦查知遣家相楊子山唤到茶房俞桂德蔡安二人將竊賊顧阿榮拘獲恣情毆擊以致面部受傷血流如　　號西捕見之將一千人拘入瀞房捕頭以茶房不應擅毆竊賊令暂行管押昨日遣包探解案楊丁禀訴前情顧供稱小的竊得竹棟一架卽經茶房扭住以致髮辫脫落旋被以鐡條毆擊面部受傷俞供稱小的並不毆賊蔡供稱其時小的並不在塲西捕禀稱目見棧中四五人將賊攒毆直至面部血流而止大令與何君會商之下判罰俞洋銀五圓楊二圓顧笞責一百板○某客棧主婦姚潘氏偕棧夥土生玉訴稱賊犯俞子卿竊去棉衣馬褂等物質錢使用目下質票存在捕房請爲判斷俞供稱小的於本月初五日出外至初十日棧中始被竊事與小的無千質票係將自己之物質錢大令著押候查明核辦○包永祥扭劉阿寶至案訴稱小的係揚州府屬某邑人媳婦由原籍逃至上海被劉留住至本月十七日經小的尋獲劉許交還厥後忍一味遊移不得已而扭請研究劉供稱此婦向在滬上傭工聞現已往蘇州矣大令限卽日交案延于追比○包探禀稱查得賊犯陳福生竊取某姓家短衫六件布襪七雙錫箔一塊是以拘入捕房捕頭令解案請訊陳供稱小的前在海防署執役本月二十一日之夜七點鐘時行經小東門外吊橋見一老者由珊記馬頭雇小車裝諸物至小東門外换車赴洞庭山馬頭當换車之際流氓紛紛攫物遺下一衣包因卽拾取並非竊來大令著押候查明核辦○陸阿元訴稱小的在治下某茶館當茶博土某日被賊犯王永興竊去水烟袋一枝當場拘獲扭入捕房今捕頭令包探解案請辦大令判令將王笞責五十板贜給還失主○包探禀稱小乞兒王阿二至洋涇浜所泊船上竊取洋銀三圓六角經船中人當塲拘獲所入捕房捕頭令將贜交還失主兹特送案請讯王供稱小的年一十有四家在蘇州閶門來滬尋兄不遇流落此間衣食俱無不得已而行竊大令著押候查明有無其兄再行核辦○包探禀稱陳金元在某處馬頭上竊取所存之糧米是以拘入捕房捕頭令解案請辦陳供稱小的在某棧當小工並未竊米大令著押候查明核辦○包探禀稱周阿五卽台州阿五著名扒手也前日偕同黨徐大勲在天主堂街竊取不知姓之途人身畔洋銀七圓六角當塲拘徐入捕房周卽前來窺探因之一併拘押今捕頭令解案請訊周供稱小的係浙江寍　 
 
 

Page 10

 
 
府屬奉化縣人並非台州籍惟名爲阿五耳徐供詞含混大令著押候嚴比○日前邱炳生控陸錫如欠銀七百餘兩迭經大令訊供押追而原告屢傳不到昨日大令命帶案覆訊陸供稱小的所開之莊倒閉後欠項統以三折歸還邱名下應得二百五十兩除付過外尚欠一百二十一兩求交人保出理償旋有沈旭林者持天福堂保單求保大令准之○徵康小錢莊主蔡徵祥倒閉後虧欠巨欵各債主紛紛具控迭經大令研訊押繳蔡一味挺押昨日大令飭傳各原告到案復訊蔡及陸漢章同求保出限兩禮拜内理明大令謂爾自被控至今分文不繳實屬有意刁頑著押候嚴比 
[美界捕房紀事]  
　　積竊王阿炳前日到北河南路一百五十九號升泰米店内偷得白米五斗賣與蔡金福值洋一元五角爲傳包探查知拘入捕房解送英界公堂訊辦○江北人劉仁郎前日在虹口某車行内竊小車一輛賣於西門某姓家昨爲程包探查知將劉拘入捕房解送英界公堂訊斷○五百二十四號華捕昨日在虹口吳淞路欲將某號東洋車夫拘入捕房車夫因並無違章之處不肯隨行捕乃大怒將手中木棍作當頭之棒喝上下亂擊一時觀者咸抱不平詎料捕猶未满欲互扭至捕房於捕頭前反訴被車夫毆打捕頭遂命將車夫拘入捕房押候究辦○虹口寶昌繅絲廠司事徐祝壽近購得綢料多件托蜜勒路第二百五十一號門牌某成衣店倩製細毛袍褂數套被成衣匠席卷而逃徐得知後徧尋無著緣於昨日報知捕房請代緝捕 
[蘇省官報]  
　　十一月十七日辦理上海城廂内外保甲總巡補用知縣鍾爾穀由滬來直州判胡顯動禀謝奉委海運津　局差從九孫寶瑞禀謝奉委解海運　解差又馬祥元禀辭赴劉河工程差知縣沈翰禀辭赴上海綢捐南局差○十八日截取分發江蘇卽補直隷州知州錢錫晋河南人由京來禀到通判許之珏禀謝奉飭以平反盗案蒙给予首先拔署州縣一次知縣宗能述由昭文公幹回卽辭赴南匯又鍾爾穀禀辭回滬又馬枚禀謝奉委海運津通局差縣丞鍾瑞堯主簿陳寛潤均禀謝奉委海運津通局差典史汪廷政禀謝請補蕭縣典史缺統領太湖水師全軍李祥椿通知出巡管帶新中水師飛划營補用副將歐陽成松禀知出巡○十九日知縣范一福禀謝奉委海運滬局差府經歴張國英禀謝奉委海運津通局差前常熟縣錢保衡禀知接辦上海文報局守備蔣福棟禀知解貢赴都回正任青浦縣主簿沈　禀　交缷署吳縣縣丞任事回省並謝奉飭調　長洲縣縣丞事臬轅牌示本月分候補佐職月課定於廿七廿八兩日考試○二十日知府陳遹聲謝委海運津通局總辦差又　　光總辦又彭文明均禀謝奉委海運滬局差可知何希曾禀銷抽查崑新常昭保甲差通判陳鎬銷武陽宜荆抽查保甲並銷催提武陽漕項差知縣高彦冲禀謝奉委海運　　　　辦差調署長洲縣縣丞沈潮禀知昨日接　任事縣丞葛炳庚從九陳昌先均由昭文回禀銷隨辦海塘工程差又蔣裕鈺禀谢奉委海運滬局差撫憲輸佐職各員於二十日　　天傳見二十位惟寓處速卽來轅通報以免錯誤 
[皖寄官報]  
　　藩轅牌示蒙城縣典史俞壽調省遺缺現委候補巡檢鄭少尹文郁前往署理又貴池縣訓導江敬宗病故　　　　憲　方伯委試用訓導唐汝　　　　理 
[邦江官報]  
　　十一月十四日白塔河巡廰馬　尉辭赴東灣壩工○十五日賀　尹家保銷隨棧委　棧　　差分　經歴　　　奎耀湖北入禀到○十六日　　　　明奉憲委查江甘何甲沈分轉述曾銷焦山總巡能　尹覲光辭赴鄂岸潘　尉俊明辭赴太平局○十七日　北胡丞戎兆有解餉　　　尹春臣銷力之橋卡 
[申報館恊振所經收順直山東川東鄂省賑捐十一月十一日至二十日止第三十一次清單]  
　　十一月十一日補拙軒銅洋廿四元四角無名氏洋二元○十二日太　致大局來留賓　洋九元京口全昌仁來周愛蓮洋一元電報局李冠山交來張建候十齡增壽洋十元○十四日謝筠亭貴潤移助洋二元二角○十六日　　齎助江北　元二百兩關煞開通未洋一元朱關煞開通洋二元○十七日不書名助川鄂洋五十元○二十日黃承恩永病速痊洋一百元　陽通裕局來朱海氏經募洋以上總共收洋一百八十八元二角票元二百兩銅洋廿四元四角 
 
 
 

Page 11

 
 
   
 
 

Page 12

 
 
[光緒二十三年十一月十五日京報全錄]  
　　宫門抄○諭旨三道錄前○將軍延奏道員俸满照章出考擬請暫緩送部引見摺○又奏採辦參枝專差進呈摺○提督吳等奏爲直豫東三省會哨情形摺○步軍統領榮奏遵保獲盜尤爲出力員弁籲恩獎勵摺○又奏遵保獲盜出力員弁懇恩獎勵摺○熱河都統壽奏爲請催閩省協餉片○十一月十五日内務府國子監廂藍旗值日兵部引見二十名侍衛處一名正白漢四名○景灃假满請安○某肅正考官連甲到京請安○恩存謝授四川成都副都統恩○成慶謝授廣西思恩府知府恩○鄭王請假十日○召見軍機　連甲成慶恩存○○奴才延茂跪奏爲道員現届俸满照章出考援案擬請暫缓送部引見恭摺仰祈聖鑒事竊查吉林分巡道一缺前經吏部議定作爲衝繁疲難四字近邊最要之缺查照熱河道之例專用旗員定爲三年俸满由該將軍秉公察看如果稱職堪膺何荐　出其切實考語開缺送部引見恭候欽定如准作爲俸满候陞由部知照軍機處進單候旨簡用未經陞調之先仍令按月赴部投供至俸满所遣之缺及由别項出缺均照熱河道之例與直隷口北道山西歸綏道等缺合併積算由吏部將各部院满洲蒙古郎中與满洲科道座項相間分班咨取保送帶領引見請旨補授等因於光緒十四年二月初八日奏奉旨依議欽此遵咨行遵辦在案兹據現任吉林分巡道聨　詳稱　　自光緒二十年十一月二十九日到任起連閏扣至二十三年十月二十九日三年俸满遵照定章告具履歴清册先期報明等情前來奴才　　分巡道聨　平易妥實不事矜張自奴才上年到任後凡有關係緊要差務間委該道總司稽查頗寶臂助平日於地方事宜能認眞整頓現在據報俸满自應照章出切實考語開缺送部引主見惟奴才於上年冬間開辦吉林墾礦名事當經奏派該道總辦墾礦總局事務諸臻妥實漸有成效未便驟易生手查前任吉林分巡道訥欽俸满因纂輯吉林通志未竣經前將軍長順奏奉恩旨准令暫緩送部在案兹該道聨　事同一律合無仰懇天恩俯准暫留吉林俟將經手事件趕令料理就緒再行給咨飭令赴部引見　自鴻慈逾格至吉林分巡道一缺謹援照上届辦理成案仍請飭部照章辦理俾將來接替有人以免員缺久懸除將履歴清册送部查核外府有道員俸满照章出具考語援案暫緩送部緣由理合恭摺具陳伏乞皇上聖鑒訓示謹奏請旨奉硃批著照所請吏部知道欽此○○奴才延茂跪奏爲採辦蓡枝專差呈進恭摺仰祈聖鑒事竊奴才於本年正月二下六日業經前派恊領等將續採蓡枝專差是進於摺内聲明採辦蓡枝已經過時殊不易得仍飭該恊領等俟夏令留心妥爲採辦以備上用在案現據户司掌管關防副都統銜兩次記名副　　花翎恊領慶雲户司帮辦關防記名協領花領佐領恩慶等採得大枝山蓡八苗中枝山蓡十六苗計重八兩八錢五分可稱上品據計算需　　銀一千七百六十三兩五錢仍由所收蓡稅項下以錢易銀照數發給奴才謹將蓡枝親加查騐分盛二匣嚴密包封飭交雲騎尉玉林齎京　　進仍飭該協領等赶緊採辦續有所得再當呈進除咨行内務府查照外謹繕摺具陳伏乞皇上聖鑒謹奏奉硃批該衙門知道欽此○○記名提督直隷一名鎮總兵斐凌阿巴圖魯奴和吳殿元記名提督河南河北鎮總兵誤勇巴圖魯奴才孫顯寅記名堪勝提督山東曹州　總兵奇朗阿巴屬　奴才萬本華跪奏爲三省會哨日期巡查地方情形恭摺仰祈聖鑒事竊直隷大名鎮河南河北鎮山東曹州鎮總兵每年十月内在於直隷開州地面會哨一次歴經辦理在案本年届當會哨之期奴才等互相函商約定日期選帶官兵分路行走各由接　處所週歴巡查於十月十九日十等日齊集開州晤面　哨奴和等經過地方留心察訪二麥播種百姓安堵洵堪仰慰宸廑伏查直豫　　　　地相接每交冬令宵　　生必須認眞悛巡方免疎虞奴才等自當和衷共濟三省聨爲一氣督飭管汛不分畛域實力跴緝設有匪蹤無論在何省地面就近知會該管營縣合力兠拿總期盜賊斂跡農民安枕以冀副聖主除莠安良之至意謹將奴才等會哨日期及巡查地方安静情形理合恭摺具奏奴才等拜摺後帶領官兵分巡稽查各回本任合併聲明伏乞皇上聖鑒謹奏奉硃批知道了欽此○○奴才　　等謹○○○遵保獲盜尤爲出力員騹籲懇恩施獎勵以昭激勸恭摺仰祈聖鑒事竊據前任北營叅將鵬展等禀稱督飭候補千總　文斌爲同有營守備孫餘慶等帶同弃兵拿獲疉次夥竊園庭内陳設案内賊犯田二卽田五兒等二名又據該員弁等拿獲結夥銷燬官錢改鑄私錢人犯曹二等一案均經奴才衙門研訊供招先後奏送刑部審辦嗣經刑部訊明各犯定擬罪名將田二卽田五兒曹二均擬斬立决李　卽李茂著改爲斬監候張大卽張紅柱安大均擬絞立决餘均分别辦理並聲明獲犯出力員弁應由該衙門自行核辦等因抄錄原奏知　　來查原拿各案之員弁等將疉次夥竊園庭陳設及銷鑄私錢各案正犯弋獲多名尚屬緝捕奮勉未便没其微勞自應擇優獎叙以昭激勸　隨同獲犯各員弁擬　由奴才衙門存記遇有應陞之階酌量補用外謹將首先尤爲出力之陞用叅將遊擊趙春林擬請俟補叅將後以副將陞　守備孫餘慶　　以都司陞用候補千總祁寶森擬請俟補千總後以守備陞用恊獲出力之五品頂戴候補守備李鳳藻五品頂戴候補千總王文斌樊玉均　　　賞换四品頂戴六品頂戴候補外委田沛霖單文榮均擬請賞换五品頂戴以示鼓勵之處出自皇上逾格恩施爲此謹請請旨欽此○○奴才榮祿等謹奏爲遵保獲盜尤爲出力員弁籲懇恩施獎勵以昭激勸恭摺仰祈聖鑒事竊據南營叅將金如鑑飭守備王文焕等會同西城正指揮盧光耀西城紳士史幹成等帶同弁兵跟蹤拿獲紏夥持械捆傳事主隣境搶刧盜犯王三卽王七等一據該營都司王連捷等帶同弁兵拿獲私雕假寶僞造誥勅人犯王三卽王培芝等一案傳同被刧事主解經奴才衙門研訊供　奏送刑部嗣經刑部訊明各犯定擬罪名將王三卽王七小毛卽毛四喜小胡卽胡景源高八卽高鳳汶少劉卽劉荃仔劉五卽劉峻菁均　斬决梟示卽王培芝擬以斬决餘均分别辦理並聲明獲盜出力員弁應由該衙門自行核辦等因鈔　原奏知照前來查原拿各案之員弁等將此等　境搶刦盜犯跟蹤跴緝拿獲多名其僞造誥勅人犯亦經訪獲破案緝捕尚屬得力未便没　　劣自應擇優獎叙以昭激勸除隨同獲犯各員弁擬請由奴才衙門存記遇有　升之階酌量補用至協同獲盜之司坊紳董等官仍由奴才　　咨各該城自行酌核請獎外謹將　先尤爲出力之候補都司王文焕擬請俟補都司後以遊擊陞用陞用遊擊都司王連捷擬請俟補遊擊後以叅將陞用候補把總唐永寛張瑞褀王灝均擬請以把總補用恊獲出力之委恊尉英華雲騎尉趙恩瀚五品頂戴候補千總王錫恩祁寶　均擬請賞换四品頂戴六品頂戴把總王增餘王均六口頂戴候補外委郭瑞于　麟均擬請賞换五品頂戴以示鼓勵之處出自皇上逾格恩施爲此謹奏請旨奉旨一道欽此○○壽陰片再前經　　　　由閩海關厘局及船政經費並六成洋稅項下恊　熱河兵餉銀六萬兩光緒二十一年閩浙總督兼署福州將軍裕祿匯　　　　　　　　　年八月間復准籌撥銀二萬兩發交號適源豐潤匯解津海關道衙門兌收咨會派員領取等因前來奴才當卽派委該員　　　　苦　　　　領回除查收儲庫以備支放外查閩關應恊熱河光緒二十二二十三兩年共餉銀十二萬兩除先後三次匯到銀五萬　　　　　　　　　　萬五千兩現在熱河需餉孔殷無項籌措除備文咨催外相應請旨敕下户部行催福州將軍裕祿赶緊設迭撥以　　　　　　　　　　　片陳明伏乞聖鑒訓示謹奏奉硃批户部知道欽此 
 
