# 1905 - 248 - 4911641

 

Page 1

 
 
   
 
 

Page 2

 
 
[一續滬寗鐵路條議]  
光緒二十四年三月初六日與俄國駐華公使訂條約九條以旅順大連灣租借於俄并允東清鐵路幹路上建枝路一條伸至旅大俄在東方之勞力爲之驟增於是英國駐京公使要求於總理衙門述其政府之意自滬至寗鐵路必欲令怡和承辦由總理衙門電飭總公司相機籌辦遂由督辦鐵路大臣盛宣懷與英國銀公司議草約二十五條其後英以特戰我以拳亂遷延未議正約迨二十九年春間始重立詳細合同訂借英金二百二十五萬磅以全中及淞滬鐵路作爲抵押此滬寗鐵路合同成立之本末也夫借外債　辦鐵路本不足異之事以欵借人取其利而受其抵押亦不足異之事所足異者其民間公司之借欵於中國而必由其政府飭駐華公使以要求之此其非尋常惜欵可比而注目於路權之上固昭昭不可掩矣當局者苟非瞶瞶一念其所以要求之意必有瞿然神驚而　敢輕易從事者今觀其合同抑何其予外國利益之優而不爲我江蘇之民一計也往者不可諫兹卽揭舉其謬而彼當局者之肉固不足食矣雖然今欲我江蘇之人猛省其利害而急起以圖補救之方則原合同之謬不可不擇其大者以昭示於我江蘇之父老子弟焉 
一曰借欵之逾於造路所需也查合同第一欵（英國銀公司允代中國鐵路總公司出售金磅借欵其數不逾三百二十五萬磅金錢（按滬寗鐵路之距離據美領事所調查報告有二百三十三英里合華里約七百里而二百二十五萬磅金錢合關平銀二千二百萬兩是造路一里需銀三萬餘兩也據商部奏派員查路礦情形摺中則日（滬寗鐵路已收路工欵十萬九千四百餘兩尙有訂借英欵項下計英金三百四十九萬五千磅）較之原訂合同又復加增計共需銀二千四百萬兩夫成路一里而需費至三萬四五千兩之鉅此則各國所未聞者也西洋之遠且未論日本造鐵路之費平均計之每中里不過一萬六千元然此可白外國之情形與我不同也試徵之我國已成之鐵路如津榆及關外路　合人工材料地價每里亦不過萬金然此猶可曰督辦不由一人試卽徵之於盛所督辦之蘆漢鐵路本年七月由盛宣懷會同北洋大臣鄂督奏蘆漢全路告成續籌小借欵摺中有曰（實訂借欵爲工程所用不及八十兆佛郎克約以三佛郎克合銀一兩不及銀二千四百萬兩　蘆保動用　欵五百六十三萬餘兩共計造成鐵路二千五百三十里（以此計之以二十九百六十三萬兩之欵造二千五百三十里之路每里合一萬一千七百兩此外就本付息約二十四兆佛郎克合銀八百萬兩蓋此路因亂停工耗息不少原摺已聲明之今滬寗路工並無意外之事若照原訂合同銀公司應於五年内全路竣工以此計其路未成時應付之息借欵小票旣係按工程進境分次發售則可以全借欵折半計之計七百里路工即以每里一萬一千七百兩合算應需欵八百十九萬應付二年半五釐之息約一百二十二萬餘兩兩項合計不過九百三十餘萬兩從寛計之多至一千萬兩而止矣况摺中又言蘆漢路工有黄河橋工及開鑿武勝山洞等費爲他處路工所無其因拳亂毁路資遣洋員等費又爲今日所無則我之以蘆漢造價之比例推之於滬寗路工其綽有餘裕已可槪見夫以一千萬兩可成之路而必訂借一倍有餘之外債設訂此合同時而預計我江蘇之民五十年内無力以贖歸此路也則賣國之罪擢髮不足數矣或猶望將來之贖回此路權也則以一千餘萬虚糜之欵加重我江蘇人將來之負擔果何所德於外人而爲是無謂之報酬耶謂非有所利於外債之多借以自肥其私百喙不能辯矣觀商部覆奏摺中亦有滬寗鐵路借欵較原估工欵增多甚鉅應由盛宣懐查明聲覆以昭核實云云又可知此一可欵之弊竇雖官塲之務爲掩覆者亦有所不能容忍我民豈猶可爲其所欺不加詰問而自放棄其權利乎未完 
[本館接到東京警察總監已允辭職專電十四日戍刻到]  
　　日本東京發來　電云警視總監辭職昨日已由政府允准 
[本館接到俄選精兵分防兩處邊要專電十四日亥刻到]  
　　日本東京發來專電云歐洲來電報稱和局成後俄國擬一面撤兵一面捉派遣東方之部隊中挑選精兵三十萬名使之分駐於貝加爾州及沿海州兩處以資防守 
[美總統女公子抵北京]  
　　十三日北京電云美總統之女公子己抵北京將於明日覲見　兩宫並聞女公子己定十七日離京　字林報 
[美總統女公子到粤詳紀廣東]  
　　初五日晚美總統之女公子乘金山夜船抵省初六日晨登岸隨行者爲美兵部大臣塔虎脫君及上議院員七人下議院員二十四人併女伴三人先至沙面美領事署小住省憲旋派洋務委員馳往迎接除女公子及女伴外逹君等偕同美領事隨往石圍塘查看車路總工程司葉士梅君行車總管連德君總辦黄贊廷觀察接待甚歡路經佛山獅子竇西南三水四處均停車撮影途次某議員向黄觀察道及抵制美約一事謂前此禁工之約美人亦自謂不公故現在正議修改此次來粤遊歴粤人不應揭帖侮辱觀察答以此乃無知愚民所爲已 
 
 
 

Page 3

 
 
經大憲實力查禁某議員點首稱是旋即換乘小輪往八旗會館筵讌岑督因病不赴其餘如學院左右都統司道及洋務處委員首府兩縣均在座陪飲兩點鐘始散（谷） 
[擬請簡放法比意三國欽使北京]  
　　出使法比意三國大臣均届期滿屢經電逹外務部請　旨簡派兹由外務部一再會議擬以原任法國參贊劉式訓爲法國欽使記名道黄誥爲意國欽使劉榮曜爲比國欽使不日即須請　旨簡放矣（劍） 
[外部電詢道清鐵路借欵簽字訓條己否接到京師]  
　　日前外部電致駐英張大臣道清鐵路借欵合同經盛大臣於三月十九奏奉　硃批依議欽此本部於四月初五抄錄原奏合同咨逹在案頃英使稱合同第二欵内載借票内應由出使大臣代中國國家簽押英京電張大臣尙未接准簽字訓條此訓條何時可到　語前准咨文已否接到（金） 
[商部奏請派赴賽會監督辦法北京]  
　　出使比國大臣楊誠之欽使前以各國賽會中國非專派大員赴會監督不可因特專摺奏請以後各國賽會請由商部派員前往當奉　硃批外務部商部議奏兹悉田商部主稿會同外務部議覆大致略云公費旣無的欵可籌只有變通辦法嗣後遇　各國賽會隨　請　旨派員前往或卽以出使該國大臣兼充云云已於初七日奉旨依議（巨） 
[商部咨外務部改駁商標章程請照會各國文京師]  
　　爲咨呈事光緒三十一年五月十五日接准咨稱准德英法意奥各國大臣昭送節略及改正章程漢法文各一分並稱嗣後該章程議定後因係中國章程自應以漢文爲準惟另外應會同各使館商配一眞實譯文爲要等因相應將原送漢洋文清單之件又法文一件咨送查核等因前來查此項章程原以來文附有法文故須詳加復對至應行由本部核議之處前咨早經聲明在案現准照稱中國章程自應以漢文爲准云云本部現就漢文迅飭專員詳細酌商另繕清單一分前列來文後開改訂各語共計十條請爲照會各國駐京大臣查照全本部此次商改之宗旨均屬国主和平凡各國商利所關中國主權所繫均當兼籌並顧商標章程爲舊律所無又經各國一再公同商酌按諸各國之例大致相同則裁判商標事件自應照各國通例　理以昭平允至註册給照及各項公費查中國銷貨之地旣廣註册年限又寛且與美日兩國所定公費　較無甚懸殊自應悉從原擬現在裁判之法旣擬酌改則公費項下似應酌增數則以臻完密此外商改之處均爲便於辦理起見於中外公益均屬兩得其平相應咨呈貴部查照請煩酌奪照會英美日駐京大臣曁各國駐京大臣迅速聲復以憑核辦可也須至咨呈者（珠） 
[通飭無照洋商不准游厯内地安慶]  
　　聞日前洋務局通飭各屬凡有各國商民游歴内地者須有上海各領事照會再查確有商會印信護照方准任便游歴妥爲保護云（詩） 
[浙撫電告浙礦合同商局並未蓋印杭州]  
　　浙紳高爾伊與英人伊德訂開嚴衢等處各礦合同經商礦局蓋印兹悉日前浙撫電致京師外部云此案現據商礦局詳復並未蓋印核准立取監管關防委員甘結己照會英領切實聲明公家斷難承認一面飭局查明實情再行核辦（一夜） 
[密查要案續聞蘇州]  
　　江督周玉帥奉　上諭密查要案特委候補道匡翼之觀察來蘇查辦已志前報兹悉觀察己於本月十二日抵蘇假葑門内南禪寺駐節聞查辦中有鎭江旱災及丹徒閙漕兩案餘尙未悉業己在藩臬兩司署調取案卷矣（愛） 
[蘇撫奉諭大興學堂蘇州]  
　　蘇撫陸春帥奉到電傳　上諭停止歲科考試興辦學堂爰擬於省城開辦學堂一百處己飭學務處會議章程一面札飭各府在州縣實力興辦不得敷衍塞責云（首） 
[一族集款二十萬之學堂廣東]  
　　廣東新寗縣紳余乾耀等禀合族籌建兩　小學堂兹己由學務處批示閱禀極爲忻慰該紳等抱家族之思想宏學界之規模己經　欵二十萬元籌建兩等小學堂似此毅力熱誠實爲全省所僅見應卽照准立案先由本處書給匾額一方再行詳請督憲奏奬以昭鼓勵（來） 
[監督又被剪辫髮日本]  
　　商報接東京訪事函云練兵處派來振武學生監督趙某日前被學生剪去其辫聞此事原因有某學生前月因客死旅中監督失其扶助之責學生大憤去月曜日監督有别命召學生學生某某等五人結侣而往及門三人入談頃出利剪欲割其辫髮初爲監督格脫不得逹繼二人并進卒剪之（監督寄居日人某子爵邸）旋有警卒欲來干涉監揮之使出學生等亦即逃去事後監督泣訴於楊使楊使憐之且欲借此示其鎭壓手叚乃於翌日召集留學生會館幹事於使館開大會議時總會方解散新幹事無就職者僅前某某等幹事數人赴會楊使先提議第一議遞解該學生回國第二或使就日本刑法判裁（儗以侵入家宅罪起訴）倘二者不可行則惟有奏辭監督并請各省均撤回監督以後文學生將直轄於文部武學生將直豁於陸軍省幹事等於第二件力爭之其第一件勉强可行楊使勒限幹事等於十日内將該加害者交出未知如何了結也（冬） 
　記者按自沈監督被剪辫髮今爲之繼者又有趙某聞留學生言　此事之起因某　生病於醫院他學生往視阻不許入詢其故則　以監督之命告於是學生怒監督之無理遂以是侮之 
[樸壽電陳未能立卽赴任北京]  
　　歸化城副都統朴壽電致京師云奉旨跪悉自應迅卽赴任惟庫倫醫藥全無病仍未愈兹於八月初三日雇齊駝馬力疾起程進口後上緊調理倘可支持立即赴任（崑） 
 
 

Page 4

 
 
[吉林將軍電告接印日期北京]  
　　吉林將軍逹桂電致京師云奉　旨吉林將軍　逹桂署母　來京請訓欽此當即望闢謝恩查墾荒事宜己於月抄覆奏現於八月初三接印（金） 
[梟匪拒斃管帶哨弁蘇州]  
　　本月初七日浙省某營管帶率領軍划馳至雙林鎭掩捕梟黨竟被拒敵槍斃管帶并有哨弁數員京飲彈而亡旋經地方官詳禀浙蘇二省憲請兵會勦　（愛） 
[蘇臬司詳撫院文]  
　　（爲贖罪人犯隨案交保候示通飭事） 
（前略）本署司遵查光緒二十九年刑部議奏罪犯習藝所章程摺内議定貢監平人捐贖銀數係按乾隆年間定　酌减變通辦理原因此項人犯本非常赦所不原者是以准其捐贖如其情罪在准贖之列一經繳銀即屬免罪之人若　禁押囹圄聽候部復稽延瘐斃在在堪虞殊非推廣　皇仁之道該道府所請隨案捐贖之處係爲矜卹罪囚從速交保免致延累起見本署司悉心酌議擬　嗣後贖罪人犯無論軍流徒罪但非　赦所不原者槪　隨　呈請將銀照章核數繳存縣庫通詳請示將犯審擬解由該管過府復審轉詳侯情罪勘定如在准贖之列一奉院司批示即將捐贖之犯交保聽候部復再行釋放如有贖罪人犯患病係例應交保醫治之犯雖未奉批示亦准照例交保不得淹禁濫押致滋瘐斃兹奉前因所有核議緣由理合具文詳復仰祈咨明　大部通飭遵行至笞杖人犯己奉部頒新章改爲罰金與贖罪銀數相去懸殊亦無貢監加倍之文此後均應遵章改罰母庸再援贖罪之條以歸一律合併聲明　附開贖罪銀數　貢監犯杖六十徒一年贖銀二百兩　杖七十徒一年半贖銀二百五十兩　杖八十徒二年贖銀三百兩　杖九十徒二年半贖銀一百五十兩　杖一百徒三年贖銀四百兩　平人犯杖六十徒一年贖銀一百兩　杖七十徒一年半贖銀一百三十五兩　杖八十徒二年贖銀一百七十兩　杖九十徒二年半贖銀二百零五兩　杖一百徒三年贖銀二百四十兩　貢監犯流二千里贖銀四百六十兩　流二千五百里贖銀五百三十兩　流三千里贖銀六百兩　貢監犯軍罪皆贖銀六百兩　平人犯流二千里贖銀二百七十兩　流二千五百里贖銀三百十五兩　流三千里贖銀　 
三百六十兩　平人犯軍罪皆贖銀三百六十兩 
[飭關放購軍米江寗]  
　　京師練兵處軍米缺之第一鎭擬在撫潮一帶購米萬石昨已由南洋大臣電飭各關道咨關放行（羣） 
[委收鹽引加價銀兩江西]  
　　兩江督鹽憲周玉帥電請贛撫胡鼎　提早於六月二十日鹽引加價已誌前報兹聞鐵路總局隨委前揚州府余太守九穀查明六月二十日以後一旬内共裁鹽票不下六七萬引計每引加庫平色銀一兩九錢二分共十餘萬兩昨撫憲復委候補府殷太守崇光照收繳補加　十餘萬兩亦一巨欵云（可） 
[委府核議銅圓條陳江西]  
　　吉安府何端臣太守前月擬就整頓銅圓條陳上之胡撫憲撫憲特委南昌府沈祖培大守核議禀覆因條程中諸多牽涉有所不便故迄未議覆今沈太守卸篆移交後任辦理（信） 
[滬道槪捐鉅款]  
　　探聞滬道袁觀察以此次鴨窩沙等處受災甚車慨捐六千金以爲各僚屬倡誠善舉也（古） 
[好稅務司將次離滬]  
　　江海關好稅務司近總稅務司電另有差委不日即當啓　所有本關公事悉由殷左副稅務司代拆代　業己由好稅務司函知滬道查照矣（亦） 
[美日聯盟]  
　　十四日倫敦路透電云日本某男爵曾在奥斯得海灣與美總統小安預稱日本將與美國立一財政及商業之聯盟譯文匪報 
[紐約鐵路失事]  
　　十四日倫敦路透電云紐約中央鐵　之分支處鐵軌忽然　折汽車因之跌入街衢致　斃十人受傷三十人譯文　報 
[俄國内亂]  
　　十三日栢林電云巴科之亂尙難决其亂勢之　於何底俄政府因英德兩國之請已加兵前往巴科保獲外人之利益譯德文報 
[挪瑞交涉]  
　　十三日栢林電云挪威因見瑞與之海陸軍勢甚於拆毁砲台一事特請各列强從中觀看譯德文報 
[德瑞商約]  
　　十三日栢林電云德與瑞典新訂商約之會議將於月内在斯多哈姆開議譯　文報 
[德美商約]  
　　十三日栢林電云德美商約當可於西十一日内議結譯德文報 
[日本陸軍提督辭職]  
　　十三日倫敦路透電云駐東京倫敦日報訪事報告日本有陸軍提督某某二人現已辭職 
[俄兵歡迎和約]  
　　同日敦路透電云東三省俄兵得和約畫押之消息均異　歡欣且無不頌美總統羅斯福之功績 
[俄兵之智巧]  
　　同日倫敦路透電云俄兵隊因恐回國後多受驚恐願留居滿洲 
[高加索亂勢益熾]  
　　十三日倫敦路透電云得鐵弗力斯消息常實柔斯克　方　數之韃靼現均起事且與波斯兵四千聯絡互相輔助該處總督己據情電告波斯各當道矣 
[英政府允發國帑於哀耳蘭]  
　　十三日倫敦電云總理哀耳蘭大臣洛君曾有佈告謂英財政省已允於一千九百零六年歲杪發國帑金　　兆磅以償哀耳蘭之　價 
[意國地震餘聞]  
　　十三日倫敦路透電云意國此次本震格臘勃　地方幾成灰燼一切城巿鄉鎭俱己掃蕩無存現在意政府己特　使臣　往賑濟以卜譯字林報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[認包娼捐十二萬元廣州]  
　　塘魚欄新塡　各娼家前經封閉　聞娼黨願罰繳銀六萬元准其照常復業近日又月某商人願出十　萬承句故此事恐有中雙據娼黨云六萬元之數通盤　算每一妓房需派　十餘元倘再加增實無此力量云（來） 
[淮揚兩互飭赴任蘇州]  
　　江　藩司黄方伯以新授揚州府知府榮　現己　到應即飭赴新任現署揚州府本任淮安府張慶勛卽飭回淮安府本任所有調署淮安府本任通州直隷州汪樹堂應飭來省另候委用已分札飭遵矣（榮） 
[委署饒州營參將金陵]  
　　江督牌示照得江西饒州營參將續連病故遺缺　有儘先游擊李葆荃堪以委署（基） 
[批飭仍須捐繳警察經費蘇州]  
　　高郵州境各寺院僧不願捐繳警察經費由州通註請示等情己記前報現奉蘇撫批示云查警察爲保衛地方而設奄觀寺廟同在　護之列所需經費自應與商民一體量　輸捐豈容歧視　稱該州菴寺殷富者多旣經認捐在先何得藉口吝惜批飭該州督董勸令照常捐繳以濟要公云云（業） 
[滬江官事]  
　　江蘇候補　劉道三觀察光登候選郎中孔部郎昨均因公同舟申住泰安棧分投道縣拜會○清丈局委員胡卭亭明府宗雍改過局員姚殿卿明府鵾昨日至縣面商一切（近） 
[邑令勘災]  
　　　縣汪大令因初三晚風潮大作農田受　昨日親至浦東東溝　處察看被災情形（近） 
[鄉農會議報荒]  
　　浦東各鄉　種木棉前遭大潮淹没迄今多日餘潮有尙未退云者以致根苗浸爛日後收成必有減色故日來各農民邀　捆保有議禀縣報荒之訊（欣） 
[西商募捐放振]  
　　月初風潮猛烈沿海一帶幾致陸沈損失人民財産無算其幸獲生全者亦皆無衣無食露宿風餐有該處　敎士從危險中逃至滬上述其慘狀於西人某某西商聞而惻然爰擬就　西文合璧募捐啓向人集資匯交某教士往彼處放振善哉善哉詢可謂好行其德矣（容） 
[創辦總工程局兩誌]  
　　本城各紳董近奉滬道照會議辦總工程　事宜刻　經費難籌詳禀滬道請以九畝地撥助開辦○　道因南巿工程局城内警察局將歸滬紳經辦所有兩局四季捐及天燈清道各捐己飭朱明府翁太守刻日造報（近） 
[製造局紀事]  
　　製造局左近之西邊門向由砲隊營派勇設卡駐守以防匪類逾竊詎前晚總辦魏觀察因公赴　回局　邊鬥己閉飭丁喚至半點鐘之久始得開放故於翌晨傳該營帮　張千戎至局面諭以後防守之人均宜鄭重從事千戎囘營後　傳巡　哨弁唐　壽張在南到營大加申斥如下次再有懈怠立將差使開除不貸○砲隊營督探棚伙夫劉其發近因不遵約朿並在外間招摇事爲帮帶張千戎　悉立傳至營喝　軍棍八百下（欣） 
[工匠因傷斃命]  
　　祥生廠工人馬　生因被鐵器倒下壓傷頭足送醫一節已記昨報兹悉馬因受傷過重醫治無效己於昨晨斃命家屬聞報當卽棺殮（古） 
[道批照錄]  
　　上海道袁觀察昨日發出法讞員陳明府禀修潘家木橋批示一道照錄如下　禀悉　森泰木作所呈清摺係分換新修理兩項雖所開修理之帳較吕友記前次估價稍爲减少然互相比較一則木料摺係　新一則僅言添新橋板二十根似反不如吕友記所開估摺之公道應令一律換新其舊料之不可用者萬不可遷就至添故橋　岸木　一道爲吕友記前摺所無應即飭令照添准照原估價目承領興丁務須丁堅料實母許草率倫减並著出具　固　年切結送道備案一俟工竣禀候派員騐收可也此　 
[地販逮案]  
　　己故梁福卿前投法廨控二十八保四七圖　保鍾書堂與地販韓　生代工部局包辦田畝將未售之田二畝有奇强行圈入竹笆求提　追迭奉大令庭訊韓根生避不到案判鍾書堂交保出外理處見議周雲峯交保帮理在案前日周遞票聲帮代工部局包辦田畝及　出田價係韓根生專主若不到　難以了結大令因飭探查明韓根生避匿之處昨日前往拘獲帶回捕房押候堂期解訊（居） 
[縣案彚錄]  
　　西北鄉鄉婦朱唐氏之養媳奚鳳金月初無端落河身死奚族協保到縣報由汪大令蒞騐飭傳唐氏到縣當晚訊問氏共夫故後有二子一名根生一名金福前年憑媒領鳳金爲養媳前日不知因何落河身死祖叔報由捕房　子拘押求請恩釋大令核供判候傳集人証再訊○佃戶陸坤貞前欠業　周鉞租籽七石有零約洋十七八元奉汪大　提訊押追在案　晚復訊陸供本應　還　被地保張春桃索詐緣春間有丐婦在小的門首小的之妻憐其貧苦留宿一夜翌日目去張誣小的拐賣牽去耕牛不能耕作以致積欠求鑒張供陸坤貞素不安分春間　高瑞之女在陸門首投河自盡當時由陸妻救至家中留住旋被拐賣於華亭曾姓家得洋七十元後經北橋巡局勇丁尋獲押在局内三天陸知不合央周　事出爲勸解令陸償還高姓尋費洋三十元曹之身價亦陸償還後陸又被人在北橋巡局控告出在兄出　料理小的理不在塲或者耕牛被陸兄牽夫賣錢開銷求鑒大令以陸所供不實判還押限三天　欠租清還違干嚴比○浦東鋸木匠陶阿三被船主嚴阿榮　夥俞愛山戳死由屍父陶云峯報案經　大令往騐屬實將兇手　回縣署於前晚提訊俞供嚴家橋　因船在丁福堂所開之船塢中修理前日同木匠楊阿春爭坐長凳　角被楊與陶等攢毆小的　不敵衆無奈奔逃陶　三不知被何人戳死求鑒大令盤詰再四矢口不移旋喝鞭背　百下踏扛片時始供多人聚毆情　用鐵鑿將陶猛戳一下陶受創後反身奔逃因在背間又戳一下隨卽斃命日實大令判釘鐐收押候　復訙（近） 
[局事志略]  
　　前日浦江有木植三株乘潮汆至南巿貨捐局前因無人　領由總辦鐵太守函致工程局飭派水　船帶至工程局候人認領○大馬頭　大水果行夥王姓前晚飮酒過醉至老白渡永順昌烟間開燈與　堂人某中胡閙互扭至十六鋪中局經陳二尹提訊之下本應懲責姑念生意中人從寛判罰了案○二十三七鋪巡防局員汪　尹之家丁徐某向不安分　晚在某酒店飮酒大醉回局後與勇丁滋擾事爲朱二尹得悉將情告知　二尹提徐訊辦（欣） 
[審公廨循列停訊]  
　　今日係中秋節英美讞員關絅之司馬循例照會英領事傳飭捕房停解判案一天（疏） 
[覆訊定糖糾轕案]  
　　佛威律師代天津德商巴控寳昌號主曹昌猷定糖不交前訊各情己詳奉報昨辰十點鐘德麥副領事　廨會同襄讞孫耳三明府覆訊　告佛律師及被告所延之博文律師同時投案由佛律師傳問見証道勝銀行管理匯票洋人及日事席麗棠供本年二月曹曾至本行詢天津巴色洋人有　銀兩匯到商人以匯票　項歸洋人　理囑其自向洋人詢問此後並未來過博文律師又訊以前付寳昌定銀一千兩是否由汝經手席對以商人經理收付銀洋故曾過手不知此項是定貨之銀於是原被律師申辯移時明府商諸麥君著各退去俟核再訂訊奪（疏） 
 
 

Page 10

 
 
[英美公廨堂案]  
　　蔣菊生家車夫陸阿鳳前日蔣以鈔票四十元現洋七元囑其送交某處付東洋車價誆稱日五雲日昇樓相近之德人里弄内被人攫去藉圖吞没被蔣察知報探拘辦讞員關司馬商諸　安副領事以陸洋旣被攫何不投報捕房顯見不實判押捕房一月○周鳳　向其戚戴嘉寳硬借洋元己非一次日前又欲借洋兩元不允持刀威嚇由戴報探何阿春拘獲解辦中西官判押捕房十四　○車夫李海山控卡聚卿糾衆行兇由探解辦司馬以兩造所　各有不合著卡交保開釋完案○董雲從向某洋人十藉端騙銀二　兩己紀十三日本報昨　由探解究司馬以人証齊判押候交保訂訊○包車夫曹成榮車不捐照由捕解懲判罰洋元充公○恊泰錢莊主吳良奎控同居沈榮富以細故口角攫去未洋十元出探解辦司馬以所控無憑著卽開釋○唐阿堂攫徐金生銀表一隻由探解辦　押捕房　月○胡小生控陳長順在船上以竹篙戳傷腿足由探解辦判俟原告傷痊再訊○陳子卿張雲卿先後至張祝英王阿福店内以購物爲由串竊絲巾衣服等物由探王長貫解辦判各責二百板當堂開釋○夏寳林竊森昌胡坤林徐寳生等三家衣物由探解辦判押捕房一月○馬夫王阿三在途兠攬生意違章由捕解辦判罰洋二十元充公（疏） 
[法租界捕房事]  
　　某甲昨至某烟館開燈過瘾乘間竊去烟槍一支爲包探所見提入捕房捕頭命押候解堂懲辦○某乙在　河浜强搶金戒鑽戒價值甚鉅與同黨分用爲包探緝獲拘入捕房捕頭命押候補提同黨吊贓解辦（居） 
[美租界捕房事]  
　　黄錦榮賃居靖遠街被同居楊阿記竊去綢衣首飾元呢報由顧包探將楊拘入捕房押候吊贓送辦○黄簡全向以修理洋傘爲業昨日道經乍甫路六十四號某西人家突被該西人扭住兇毆傷及頭面投報捕房捕頭著日赴領事署控告○江阿二錢榮甫二人昨在漢壁禮路某茶肆結算工資互毆由捕喝阻不依一并帶入捕房捕頭以事　錢債著赴公堂控告○昨有無名乞丐一名倒斃在漢壁禮路由捕馳報捕房飭傳地保報當棺殮（古） 
[店名正誤]  
　　十二日報紀英商謙和洋行控陳桐江定貢不出一案貫係瑞彰洋貨號之事因陳曾在怡盛執業以致悞作怡盛合爲更正（宜） 
來函 
[續答八月初三日時報載思補齋主人來函]  
　原文　嘗考先令升降之一本士約合本百分之三邇來先令之長已逾一本士是　　號商於暗中已得三分之息可抵存貨月息半年以外况先令尙有繼長增高之　　勢或再升一二本士雖不可必亦不爲奇無形之利惟此最優 
按前文主人已明言以先令升沉爲否泰語係平列至此處則又專以有升無沈立論未免前後牴牾先令升沈孰能預决卽主人亦自謂不可必矣以不可必之利而與必不可避之害相淺衡而謂能决其孰輕孰重乎學界中人通逹事理其笑君爲　言者固無論矣卽知慮搉薄如吾商界亦覺此語未免粗疏且日俄和局旣成電語傳來一日之間而先令之價陡落一本士此後和局大定先令之降正未有艾主人謂繼長增高恐未必有此神識也 
摠之此等議論毫無價值吾輩本不必屑與之辨詰弟恐閱報之人未能澄心渺慮相與未討而一時爲所蒙眩轉謂吾輩祗圖私利不顧大局益以滋學界之欵而激成反對之論徒使本可通力合作之事而反成一暌離乖舛之形此則我同業之所大懼者也故不惜其辭費而爲之辨正如左　求是齋主人稿 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
