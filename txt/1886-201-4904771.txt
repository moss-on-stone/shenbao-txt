# 1886 - 201 - 4904771

 

Page 1

 
 
[搜印五經文告白] [  點石齋主人啟]  
經義之文始於有明而盛於我朝近科郷試會試於五經文尤童坊間刻本雖夥惜皆陳陳相因此竄彼竊篇帙縱極宏富抉擇容有未精購者憾之廬州汪逸如先生老佰學也文名卓著經學湛深現爲本齋敦請精選經文若干篇以便操觚家揣摩除深微遠淡了無意昧者以及坊間己印之文概不攔人一篇外本齋另請翰苑名才儒林績學擇五經中可以命題而向無程文者添作四五千篇期於無題不備無美不臻他若名家稿本書院課藝先輩房行一切鴻篇鉅製倘蒙海内士林不吝投贈郵寄來申本齋掣給收條爲憑或選入後從曁酬貲或印成後酌量送書均無不可惟名　傑作間有輾轉傳鈔一文而彼此皆有本齋總以先寄到者選用至原稿之選與不選一概未能寄還特此預啓再海内文人郵寄鴻篇均請逕醫點石齋不必由申報舘轉交請鑒之 
[八十三號畫報出售] [  點石齋主人啓]  
本埠四馬路合興里王姓書妓前日午後正欲上北益泰書場卽有游客願任轎役之事岸然荷之而趨見者無不譁然本齋摹繪成圖列入此次畫報爲此君傳神阿堵以博閱者一粲淞隠漫録圖說一則仍附畫報之末准於二十六日出售再此次畫報後添入告白一頁並不加價閱者鑒之此佈 
[論世職窩贜事]  
國家典重裦忠凡宣力疆場立功戰陣者崇封五等外繼以輕車都尉凡三等其下則雲騎尉恩騎尉次之卽漢之羽林孤兒遺意也例應承襲之人宜何如上感國恩下懷祖烈謹謹業業無論文武出其身以顯功名使人羡不愧忠良後裔卽安于家食不事王医亦當圭璧飭躬爲郷里所矜式庶足以仰荷前人光奈何名列仕途不知曰愛竟與賊盜通同以致革訊監斃此何爲也哉閱邸抄伯都訥廂黄旗雲騎尉壽亮前因窩留賊贜恃紆狡展經將軍岐元奏叅革職嚴訊懲辦因患症在監病斃當以身膺職官窩留賊贜本于例擬業己身死應無庸議屍棺免驗飭屬具領奏結噫異矣堂堂世職而乃行同　賴辱及祖先旣不能精心報國仰答朝廷豢養之恩又不能簠簋自勵爲郷里端人以克承世禄昔韓非子以官爲蠹若壽是者洵可謂官蠹矣且夫我朝之所以報忠者至優極渥蔑以復加矣其死事之初官階有進賞卹有加飭長吏撫視幼孤俟及歲時吏部帶領引見自願改就武職則于投標騐看後先給半俸受恩深重必當顧名思義克振家聲無如養之過優或未暇教之有素雖間有入監讀書之旨世職未必皆然于是寡母愛憐偶失斷機之訓髻齡貴倨不知攻玉之方積寵生驕積驕生佚所交無端人正士所行漸蕩檢踰閑而祖父之功勲轉子子孫以禍患焉人生賢不肖相去懸殊固不容一概論特前車之覆可警後車何至甘處下流蹈窩賊窩贜之重罪哉往者法人肇衅蕩我海疆有張忠武　　子蔭清時爲部郎趙忠節景賢子濱彦時爲主政同請堂官轉逹天聽謂忠臣之裔理當投筆從戎以舒先世未伸之氣得俞旨發往廣東交張香帥差遣委用雖　法旋仍和議兩君應回京供職未曾宣力疆塲而其一往無前馬革裏屍之志正不使新息侯專差於前朝噫同是世襲官同是忠臣後何邪正不同之至於此極也抑承襲之際定例頗嚴必須取具宗圖及里鄰親族切結然後咨部核准苟其人素有楷行便當慎之於初申明過犯另擇賢能似爲正辦豈可習于颟頇視皇朝之名器無足重輕令頑鈍無恥之徒濫竽其際旣失國體復隳家聲軍興以來卹興稍優其不能保全始終者豈徒一雲騎尉哉豈徒一壽亮哉或曰世俸所領大都不及其半卽能全領亦復扣劃多端無其實而有其名至不能赡其妻子宜乎窮而致濫不知不覺陷於刑辟之中　不得己之苦衷亦當深諒不知尋常百姓尚應恪守清貧以期所生無忝宋儒云餓死事小失節事大斯言也非徒爲婦女言也彼策名天府頂戴尊滎而竟與宵小同羣身敗名隳清夜自思當亦追悔莫及耳又溯粤逆之亂盡忠　國截脰斷肢作萇宏之碧血者所在多有得以榮子姓侑烝嘗也固宜獨　采訪難公邀恩非分儘有降賊而死因病而死慢藏誨盜而死者後人妄報或自殉或被戕一時蕩析離居無從確核第經入奏輒復廟食千秋澤流百　儼然於慷慨赴義輩並駕齊驅揆諸善善從長似不當輕爲訾議然神目如電虚聲之純盜得毋抱愧於冥冥中又安望有佳子弟耶夫因壽亮之過誤并疑及得邀世職諸前人其說似乎太刻而此中失實處實繁有徒並非稍參恩怨以自快私心况旣奉恩綸卽使偶有不符己屬一成不易不過相提並論藉明公是公非倘以翻案疑之則吾豈敢 
[恭註本月十八日電傳諭旨]  
　　前日接得本舘訪事人電傳諭旨内有數字電碼模糊本舘於排印之時姑付闕如不敢妄行添改昨得印本京報敬謹恭註左方醇親王奕譞奏句原電脫奕譞二字禮親王世鐸等奏句下脫去再行瀝誠四字籲請訓政句請誤作懇覽奏均悉句均誤作備再四懇求句懇誤作籲時勢艱難句勢誤作事念切宗社句脫切字廻環循覽句循誤　徧初親大政句大誤作庶期臻周妥句臻誤作其皇帝親政上多其字共臻郢治句共誤作俾親政期前請父句脫期字請誤作擬現旣允准句現誤作業艾沅之艾悞作元均有物議句物議誤作貽誤降補府經歴句降誤作調并脫去府經歴三字因案降調句因誤作命驅逐回籍句誤作驅回原籍 
[欽使赴德]  
　　西字報載中國前駐英法欽差曾劫剛襲侯於昨日由英國赴德國謁見德皇再當游歴數處地方始回中國約在封河以前使節可以遄返矣 
[蕪道署災]  
　　本月二十二日晚九點鏡時蕪湖道署上房樓上忽然失慎各洋龍聞警爭先駛至吸水噴堯滿城文武印委各員亦卽先後麕集直至十一點鐘之後火勢始衰天色平明餘燼方熄是役也自上房燒起延及二堂關庫簽押房家丁住房至大堂後廊詹而止大堂椽柱東西官廳俱己焚焦幸未坍塌計共燬房屋二十一間所存者惟大堂及東西花廳幕友房各書役辦公房而己庫内存有徴收稅課銀四十餘萬兩火起時成觀察見外面人多於蟻深恐匪徒乘間竊發因諭將庫門扄閉派令弁兵周圍保守始不致節外生枝傳得上房樓上供有狐仙牌位每晚必點燭然香懇因餘燼吹開以致蔓延屋宇或云樓上牌位不知被何人移去激成仙怒故致一炬成灾云新任雙錫五觀察本定於二十二日接印成觀察以赶辦交船商定於二十五日接印不料釀成此禍　夢想所不到也猶幸關防卷宗及各房公事要案繊毫無遺否則其累更不堪設想矣 
[葑溪官話]  
　　新任蘇撫崧振帥前己札諭長元吳三首邑准於二十九日到蘇衛靜帥體卹屬員擬先移至滄 
 
 

Page 2

 
 
浪亭行轅以待振帥接篆○新任吳邑尊陳少舫明府汝欽自二十二日接篆後首先留心監獄廿四日明府親臨監中查點各犯嚴諭禁卒人等現在時值　暑穢氣最易薰蒸務須將監房按日打掃潔淨勿使傳染疾病等語旋親赴化莠堂等處按名查點云 
[展築鐵路禀稿]  
　　開平礦務局原有鐵路長二十里許專爲運煤而設旋因運駛靈便附近各處搭客載貨實繁有徒數年以來平安無事獨惜鐵路太短過二十里卽入小河而小河時常淤淺須候潮水方能送出苟水漲不敷所用或坐守月餘諸多阻滯苦况誠難盡述今聞該礦總辦擬將運煤鐵路展長六十餘里己會同津海關道禀蒙李傅相批准　津海關道本有維持保護礦局之責也查西國開設礦局必接造鐵路相助　理故易得成效臺灣　隆煤擴開辦歴有年所劉撫憲近因道路崎　不能速運特飭造鐵路由基隆至淡水爲往來運煤之用其命意固相同也兹將禀稿刊録以備衆覽敬禀者竊職道等於光緒三年間禀蒙憲臺批准招集商股於灤州開平地方開設煤礦仿照西法開採並造鐵路二十里開新河六十五里以便運煤入薊運河四出　賣乃近年察看情形河道春秋潮汛不大煤船常有停棹候水之苦河無來源亦有歲淤歲桃之費而兵商各輪船欲多購煤而運不及礦内中煤日多欲運煤而路不暢非所以擴利源而便公私之計也因與衆商再　熟籌必將原有鐵路照樣接辦沿新開河南岸至河尾止卽蘆臺左近之閻莊現儲煤廠之處閻莊外接薊運河大小船隻終年暢行無阻庶轉運不窮買賣均獲便捷查南北洋兵艦及招商局輪船各機器局汽爐皆賴開平五糟煤濟用所關於時局者甚大海上萬一有警尤恃開平煤爲軍儲第一要圖不徒以衆商集資數十萬當籌所以維持而振興之也今經邀集衆商公議咸願湊合股銀接辦鐵路六十五里從胥各莊至閻莊止名曰開平運煤鐵路公司以就礦局己買河邊之地填路起造統共新舊鐵路長八十五里約共銀二十五萬兩左右至歲收利息計礦局煤觔一項歲可得運脚銀三萬兩以之專低養路經費有盈無絀加以來往行人雜貨一切連脚每年又可得二三萬兩在股之人可沾一分官利此官商兩益之舉而興工之處俱在礦局自置地内旣無墳墓村落阻礙亦不與也人牽涉於該處地方亦屬有益無損似可邀准招商集資購料開辦如蒙憲臺批准應將鐵路公司與開平礦局分爲兩事出入銀欵各不相涉其一切詳細章程及開平礦局允許每年運費三萬兩如何訂立合同以保鐵路工本之處容諭飭衆商會議妥協禀候核示 
[津郡要聞]  
　　天津道萬蓮初觀察丁銀遺缺委胡雲相觀察接署己於十七日接印望闕謝恩升坐大堂受文武僚屬及書差人等叅賀畢上院禀謝仍回北門内公館俟萬觀察南旋然後接眷入署恭讀二十　上諭觀察己拜眞除之命從此繡衣焕采析木宣猷當亦遠近　同深欣幸者衆○十六日老人會耆民恭送萬運初觀察匾額一方委員宫直刺昱萬民傘一柄衣冠濟楚者五六人後隨商人將齎至道者大堂懸掛隨入内署吊喪又到侯家後直刺公館送傘盖此人向有冤抑賴觀察督同直刺以伸理之故送傘扁以頌德政也○十七晚北門外侯家後地方慶和酒樓不戒於火此處酒館多係平房惟慶和樓有樓房三幢後面平房十數間平日座客常滿每至客散更闌鋪中人大半歸家歇宿守鋪日不過二四人而己是夜點餘鐘慺底煤油燈炸裂燃着樓板遂至透頂鋪夥驚覺勢己燎　鳴金喊救遠近火會次第齊來火己不可嚮邇直至大明共燒去樓房平房一二十間左右隣幸未殃及然己受驚不小當時闔城文武均赴火塲彈壓大津道胡雲楣觀察於火滅後赴天后宫拈香卽回公館○十八日午後大風陡起急雨横飛城廂内外低窪之處水深餘逾時風雨頓止而水仍有加無己龍王廟下馬爸之羊肉鋪棟折榱崩墻坍屋塌　爸夫婦均各受傷一夥被壓身死由地保報縣於十九日詣騐馬係回教中人俗稱之曰爸云○胡雲楣觀察嫉惡如仇前懾天津道篆辦理混混不遺餘力地方賴以安庇現在重握是篆接印之日卽委員會審青縣吞賑事件闔郡紳民咸謂觀察知所先務地方混混均有戒心也 
[蕪湖官報]  
　　署關道成寳岩觀察於二十日由省乘上海輪船回署旋卽清厘稅項以便交缷○新任關道雙錫五觀察謁見撫憲後卽挈同瀛○由省起　於本月廿二日上午八點鐘抵蕪各員及本衙書役迎謁如禮觀察旋乘緑呢大轎排導進永福菴行轅其夫人暫住嶺南公所各員紛紛　刺請安觀察卽示期廿五日接印任事 
[鳩江雜記]  
　　炎熱異常易釀瘟疫貧民之無力延醫者咸詣廣仁局及項少輔醫生處求治廣仁本係善堂項君則樂善爲懷每遇病重不克出門者必親自臨診不取脉金冒暑徒行不辭勞瘁范又正公云不爲良相當爲良醫其項君之謂歟○某甲肩負覃蓆在街求售偶不留意被綹手竊去一床　隨踞坐某店前效灌夫之罵店夥某乙惡之擦掌磨拳揮令他在適邑尊楊明府乘輿過此訊其緣由謂甲自不小心固有應得之咎而乙恃血氣之勇　所難容當命笞責以儆效尤嗣　該店主冉四籲求明府遂申斥數言升輿而去○蕪湖爲通商口岸華洋雜處水陸通衢南洋時派兵輪前來保衛日前又駛到超武兵艦一艘灣汨江于以守口岸○洋藥稅釐商董經辦期滿成觀察諭令仍前接辦並札飭洋藥局總辦文勲臣太守郭春巖司馬嚴緝走私所有局示一通照録於左洋藥局示洋藥稅釐一項軍需國課攸關諭飭華洋商董包符進口關單倘有走私偷漏水陸均有人盤勇丁日夜巡緝嚴拿解送到官私土充公充賞該犯罰辦難寛遠近客商交易切勿小利是貪認明印花纔買故違例禁有于商民一體遵照諄諄誥誡冉三 
[蕪稅日旺]  
　　前紀蕪湖洋藥稅厘經關道憲成寳岩觀察諭令華洋商董仍前接辦云云兹悉該商董于去臘開辦之始議定分爲百股每股出銀百兩存儲關署庫房進口之土先由洋藥總局盖戳始得往提每箱連使費平餘凈納銀七十五兩交分局經收由董照總局進口數册每箱部章八十六兩六八折實庫平銀五十八兩四錢八分解繳關庫其每月貼英商之三千兩及總分兩局文武委員商董司事巡勇人等薪水口糧銀兩及局内飯食開消皆於七十五兩之内支付如有盈餘歸諸商照股分派查前届試辦半年解過正稅銀十八萬餘兩其盈餘銀除去貼補英商及薪水各項每股派得五十餘兩云 
[愹郷新鴈]  
　　福州游勇横行最爲閭閻之害而南校塲尤爲若輩麕集之處爭毆之事時有所聞前日有賣緵之某甲經過其地各勇見之招呼同類狼吞虎攫頃刻而盡向其索錢便以老拳奉贈且將器具搗毁呼嘯而去甲無冤可訴遂在路旁大哭適黄鎭軍巡查過　詢悉顛末惻然憐之袖出銀　兩枚以償其值逾數日卽有資遣游勇回籍之事地方賴以安靜鎭軍係湖南桂陽人清廉素著水關外一帶爲賭博淵藪向有陋規鎭軍郎絲毫不染此誠武員中之矯矯者也○福州地棍横行南臺黨羽尤熾有某甲素精拳棒多行不義於南臺三縣洲私設釐局其例以私稅私凡杉木等項係私自營運者須向其掛騐方可自售或由局包收包賣散布匪類千百成羣倘犯其例一經偵知人財兩傷坐此獲利甚厚每年可得數萬金另籌數千金以爲上下衙費不肖紳士又從而羽翼之故控案纍纍終無查辦之日也○北關外蔡某田舍翁也家擁厚貲延某茂才課子讀書期望甚切而所以待師者則醴酒不設久矣日前又因一言不合頓起積嫌某茂才具控侯署追取束修八十千文邑尊業己批准出差查辦以賓主而涉訟公庭所謂楚則失矣齊亦未爲得也○西關外徐厝墩本有石深一道近以風霜剥蝕石級傾頺來在之人欲渡無梁泛舟以去每日水勢湍急常占滅頂近有陳翼臣孝廉倡議募捐重行建造亦利人濟物之一端也○洪山橋内河水師砲船　屬優差前係傳協戎管帶兹因案撤委楊制軍札委鄧軍門接管認眞操練氣象一新○本任永春州　　菴太守鏊練逹老成清亷自矢歴官閩省勤求吏治閩人 
 
 

Page 3

 
 
仰之如慈父母現晋京引見於十八日到少傳有調委首府之信 
[章門瑣綴]  
　　書院山長必得品學兼優者方足爲士林模階江省自兵燹後先正遺風蕩然無存近有某書院山長經士子以不孚人望濫厠其間爲詞呈明學憲批飭縣令明年另聘　長修復舊規彼忝竊臯比者　之能無顔汗○本年會試之期文塲己罷武試將臨各屬武孝廉先後料理行裝驅車北上所恃爲經費者專賴包釐一項凡孝廉船皆于旂上書奉旨會試字樣手執紅片卡員見之無不通融辦理往往商人得釐金之半孝廉與船户分得其半前有某武生探知某武舉並不赴京會試乃冒充某武舉混過各卡無一發覺者穏得數　金而去近復有某武舉等數人包攬釐金尚不甚多行至某卡舉止多粗語言不遜致與卡員齟齬繼以頂撞終以滋鬧卡員因移會各卡上禀總局該武舉等一路阻滯補足釐稅自不待言迨至省垣復被查拿船户究台同一包釐而得失互巽謂非咎由自取耶○包娼窩賭種　劣迹多係武生所爲近有某縣武牛以省垣試館租爲娼寮設局誘賭受其害者指不勝屈時有某文生欲將試館改租與清曰人家某武生知之百計阻撓多方毁辱仍恐不勝復串黨類肆意搆陷某文生因縷禀學憲札飭府縣嚴切究辦彼虎而翼者或稍知自戢歟 
[樂於聞過]  
　　人非聖賢孰能無過過而獲聞幸何如之本舘前日報章以六月二十六日悞爲皇太后萬壽聖節自知疎忽次日卽登報自責乃昨承滬報舘不吝忠告筆之報端愛我良多曷勝感謝顧本館固樂於聞過亦願人之樂於聞過前者接奉六月十五日電傳皇太后懿旨一道因電線遭風絞住傳報略有模糊致親政日期未甚明晰本館以事關大典不敢輕率姑從闕如迨接到邸抄知係明年正月十五日乃復敬謹補註而滬報則於本館恭録電諭之明日亦卽照登竟率意擬作十二日及接到邸抄之　復不行補註夫親政大典何　鄭車其爲慶典朝章也明矣而竟知過不改勢必至于以訛傳訛兹故指而出之以爲錯刀之贈庶幾彼此相規可免滋戾至所云不值一笑則本館聞過則喜何敢笑人昔諸葛武侯云願諸君勤攻吾過竊願慕而效之惟此區區諒亦共鑒也己 
[嵩祝盛儀]  
　　今日恭逢皇上萬壽聖節黎明時蘇松太兵備道湯小秋觀察提右營陳鈺卿叅戎率同文武各員朝服朝冠恭詣西門内萬壽宫行禮濟濟蹌蹌威儀肅穆誠盛典也英法兩界公廨皆於本日起停辦公事三天 
[憲示照登]  
　　督辦松滬捐厘總局江南蘇州等處承宣布政使司布政使易代理江南分巡蘇松太兵備道湯二品頂戴按察使銜江蘇遇缺前先題奏道蘇爲出示曉諭事照得上海鎭江進口洋藥應征華商釐稅銀兩上年四月二十日起遵奉部議無論大小　藥每百觔統徴華商釐稅庫平銀八十六兩並經飭據滬鎭兩口洋藥商董議請試按關册提銷箱數征解詳奉督撫憲核定先飭試辦一年各在案現在商董試辦業將期滿而歸併海關征收一案目下開辦尚無准期所有上海鎭江兩處華商販運大小洋藥應繳厘稅銀兩自應仍遵上年奉定統　八十六兩新章循舊中滬鎭兩洋藥局員督董核實征收誠恐無知商販誤爲商董試辦期滿妄圖偷漏嘗試除分飭洋藥局員迅速督董妥議接辦章程禀候察核轉詳一面仍督在局勇目巡丁循舊認眞緝私不得稍事寛縱外合亟出示曉諭爲此示仰上海鎭江各路商販人等知悉爾等如果販運大小洋藥務先遵照定章繳納釐稅聽候相局粘貼印花領取分運印單執守護運倘敢罔利取巧漏捐走私一經查獲或被指告定卽遵照部文分别充公究罰决不姑寛其各凛遵切切特示光緒十二年六月二十三日 
[反目輕生]  
　　裏虹口農婦某氏青年孀獨嗣續全無祗有一女招贅附近之某甲爲半子前日小夫婦稍有勃谿婿竟懸樑自縊洎母女二人知覺早己體冷於冰因卽報知婿家父母詎屍屬以子死不明告知該處頭圖地保錢孟揚聲言須報官請騐嗣經旁人調處令該氏從豐殯 
殮屍屬如得無言 
[詳鞫命案]  
　　惡姪斃叔一案縣中騐訊各情疉録前報前晚又經莫邑尊復訊當由原差將提到之曹沈氏並在押之曹佛勝等四人解案先據曹沈氏供堂叔祥松實與氏翁佛勝叔翁四金口角爭毆身死至春榮弟兄與祥松雖有仇隙當晚均未在塲邑尊謂　勝等究將何物毆打爾曾目覩否該氏答以鞋底毆打邑尊謂據爾所供殊不足信本縣業己騐明祥松實遭鐵器擊傷身死何得妄稱鞋底毆打飭將該氏帶出又提佛勝四金研鞫堅執前詞亦着分别帶出又將春榮木春帶案仍　狡展邑尊着跪練並上挺棍至一點餘鐘之久仍無確供卽飭將一于人分别帶回管押昨早七點鐘時又訊至亭午時尚未定讞也 
[英界公堂瑣案]  
　　印捕解送擺設賭攤之王阿榮請訊蔡太守飭押候查明是否積慣聚賭冉行究辦○華捕解馬夫沈徐發至案禀稱沈在四馬路溜馬違章請罰蔡太守判罰洋五角充公○印捕解送在路互毆之陳福生陳生華朱桂發三人福生供稱妻子走失查得被生華誘匿向問被毆生華供稱並無其事實因訛詐起見蔡太守判桂發交保生華無于省　福生不合逞兇管押十四日○西婦訴稱細憲朱雙喜見庖人吳九竊物向之喝阻吳竟持刀追砍蔡太守　押吳十四天以儆○曹錫卿訴稱小的前與土李氏私識後許給洋十元與之决絶其洋約定七月初一日交付該氏先期向取致被洋東送究蔡太守令於初一日將洋如數繳給如再肇衅並十責處○金順福控陳大意乘間搶取衣服蔡太守念陳年幼無知着押俟伊母領回管束○華捕解竊取自來水之沈阿成蔡太守斷罰洋一元充公○華捕禀稱途見積竊趙成興意圖　竊蔡太守斷押捕房十四天○曹阿松訴稱積竊陳阿成竊取衣服蔡太守查得該竊押期未滿着歸捕房管押十四天○何阿招訴稱王新茂借在家中竊去夾被蔡太守斷押七天○捕頭稱有小孩何來富在路閒游無人收管蔡太守令發棲流公所留養以待查明安揷○福利洋行控收銀人嚴子卿侵用洋銀旋有買辦蘇樹軒稱願自向保荐人料理蔡太守准如所請判仍留押十四天○西水　吐兒訴稱僱坐東洋車多給洋銀與之論說被徐愛柱將車夫縱去質之徐愛柱供因水手酒醉蔡太守以其釁起細微　之使出○印捕解東洋車夫紀家生禀稱車旣破壞且未捐有新照蔡太守斷將舊照歸捕房註銷○朱阿金被李雲泉毆傷送案判押朱哀求免究蔡太守准卽開釋○抽頭稱某洋人失去時辰表疑係嚴玉和行竊蔡太守訊係被誣准卽開釋 
[家庭設桶湊銀助賑]  
　　啟者敝公所自籌賑以來除善士以鉅欵　助外胥由積累而成可見助賑之方當前卽是不待外求焉今接毗陵松筠室主人函俯恤罹災得一良策就家庭設桶從日用中陸續撙節湊得紋銀四兩委解山東勿嗤爲數區區積小迺能成大爭羡行仁汲汲　安益以思危其計彌工厥心愈苦户庭不出善氣迎人婦孺脩德之忱勃發焉而不能自己其補賑需之缺自所以濟賑策之窮也世之無力助賑者其亦知所率循也可[  上海北巿絲業會館籌賑公所少欽施善昌謹誌六月二十四日]  
[上海高易籌賑所撮要]  
　　本賑所同人唐茂枝觀察年來喜事迭逢足徴福緣善　至如遷喬娶媳抱子添孫諸凡喜慶　承寅姻世好惠錫隆儀理合治筵酬謝緣念山左災患頻仍哀鴻遍野籌賑萬方莫若移此充腸之舉拯彼無數鴻嗷兼可免戕許多性命誠一舉而二善備焉謹助　洋三百枚撥充山東賑欵卽爲諸親友種無疆之福仁者轉移之功豈不溥哉故樂而誌之並願有以筵宴相酬者鑒此以效也兩廣協賑同人　朝覲秋坪等謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　上海三馬路與昌絲棧陳竹坪經募山東賑捐六月廿四日第三百四十三次清單○蘇州俞辰記經募　俞氏洋二元俞竹記俞程氏各洋一元以上三户共洋四元○本瀆新號蔣星安洋二元又募張春堂無名氏朱松山顧榮貴朱元順殷怡卿俞安山各洋王角不留名洋三角無名氏洋二角以上十户共洋六元○太倉元昌號錢三百　募無名洋一元胡松胡錢三百方麗生金俊卿各錢二百吳正義錢一百以上六百共洋二元○蘇州徐添盛經募顧洋二元二百五十胡恊記洋一元徐桂生洋五角邵太太錢四百三户各錢一百三户各錢五十以上十户共洋四元虚對一個○崑山恆和昌經募瑞元洋五角慰記順之洋二角德記洋一角泰記錢三百志元玉照各錢二百五十　記錢二百平　錢一百廿文記八十洞記錢一百以上十一户共洋一元五角虚對一個○蘇州義興祥經皇侯官程喬年洋五元銅洋五元正豐洋二元乍浦李縉雲洋五角以上三户共洋七元銅洋五元虚對一個○無錫楊德茂經募梅星子錢八百五十益記坊　伴二元錢一百延陵氏錢一百五十以上三户共洋一元銅洋二元○無錫黄聚記洋二元又募黄盤洋一元周聖林鋪三百四户各錢二百以上七户共洋四元○無錫有生號洋五元○蘇州大東陽經募祈壽堂何正順無名氏　芹氏各洋五角王錢氏銅洋八元無名氏錢六百二户各錢二百無名氏錢一百以上九户共洋三元銅洋八元○蘇州届臣氏經募衆賢堂洋三角藏名氏錢三百隠名氏錢五百不登册錢二百廿無名氏錢二百五十葉志勤錢一百五十周堃錢一百七户各錢五十以上十四户共洋二元○陳萬源珠寳號慕來大益豐洋洋二元朱鑑齋洋一元不知者錢三百三十王徐氏錢三百米先生錢二百七十五户各錢二百三户各錢一百以上三十户共洋五元又募朱堅齋爲子端生病中立願禮將資移助洋二元○清江浦陳愼齋翁經募無名氏錢一千又錢四百五十謙益堂蕭錢五百頣壽堂孫捐小芸各錢三百停車氏德潤各錢二百孫少錢錢一百五十二户各錢一百以上十口共洋三元○蘇州同四美號經募棟記少記旭記公記崇吉各錢二百五十柴林記芝記各錢二日陶楚輒錢一百五十四户各錢一百以上十二户共洋二元○以上均係塔册○四川逹縣正堂孫銀六兩又募泰和典　六兩鹽號協合昌銀四兩又仁和信全興隆新興恆新興昌東郷郭宗淑又興盛號又恆昇永各銀二兩鹽號復興盛王　垣銀十二兩無名氏銀五兩又銀二兩三匯射洪田興基銀五錢以上十五户共合來規銀五十兩另五錢由渠縣分縣鍾雲　善士寄來○祝同心先生第一萬三千九百十九號同字册老萬隆洋三兀倪經畬洋二元孫新恆隆銅洋五元○杭州府署許篆雲善土續助洋十元○揚州孔裕記洋十元○漢口四記洋八元塘棲彚昌隠名氏募洋六元蘇州殿馥堂助本洋二元英洋二元又九日魏氏將追荐懺資移賑爲先嚴慈資冥福洋五元○四明蓮材氏湯餅筵資移　洋五元○爭羡子經募孫恆隆新棧錢一千另五十長原絲行沈玉記吳興書舍各　七百韓敦記錢五日范開宗　三　十日各錢二百十四户各錢一百以上廿九户共洋六元○海上移情安寗氏各洋十元署溪生峯　懮完願洋五元通裕莊洋二元黄姓節燒香資移助正計將作針線資移助丁烊聲神前長　酬愿移助三户各洋一元○胡壽生先生潤資移助洋三角○本日共敢英洋一百三十六元規銀五十兩另五錢銅洋廿五元小洋八角虚對三個合併聲明 
[上海北巿絲業會館核奬籌賑公所施少欽經收由東賑捐六月十五六七日第一千零五十二三四次清單]  
　　無名氏求合家平安由胡紹庭兄來九八規銀十兩同安居易老人爲文孫人泮親友芹儀移助由安徽劉姓交來洋一百二十元積誠子一百元自知氏八十元林壽椿　瘡卽愈由浙寜正和局來二十元澄心書屋求妻龔氏病速痊二十元翁錫齡求妻林氏孕順祈保平安預將湯餅資移助由浙寗正大局　十元陳葆弇爲姪求　長成關煞開通求閱清全盛局來十元隠名氏八元水阿生求黄友平安八元元昌典諸友由蘇州通裕局來七元延齡氏求妻小産後諸志遠愈由松注恊局來五元心長力薄人求病遠無五元徐門祝氏求病速愈五元蔡陳氏病愈酬願五元李月林二元朱菊記求妻病速愈二元孫伸淵求子恚速痊由常熟信大號寄寳順局來一元戚配三祈保康　一元不留名由春源　記莊次銀六錢銅洋二元○汪逹卿募○千八百五十二號同字一次册莊記毓記逹記鍾記道記童記珪記瑾記珊記珍記祥記甚記眉記　記祚記范記程記王記慕記韓記二十日各五角　來十元寜漢口敦實　堂救生總局募昌字四千七百零二號册楊師古堂九八五平它紋銀一百兩合洋例紋一百兩零六錢汪賑茂爲父母冥壽預移誦經證果洋一百元合洋例紋七十二兩四錢三分誠安氏二十元　洋例紋十四兩四錢王書屏四元合洋例紋二兩八錢八分無名　一元合洋例紋七錢二分李周氏錢一千文合洋　紋六錢四分六户共洋例紋一百九十一兩六錢七分又一萬一千二百二十六號册李葉氏錢二千文合洋例紋一兩二錢七分又募二萬三千六百六子二號　册萬麟　泰元義興元誠正堂立幼五户各錢一千文香氏六百文林記四百文七户共錢六千文合洋例紋三兩八錢二分又二萬三千六百四十八號塔　三及氏吳名氏朗記蔭記四户各錢一千文浙湖歸六百文隨之氏無名氏依隨緣無名氏四户各五百文不書名無名氏二户各二百文十一户共錢七千文合洋例紋四兩四錢六分又募文報局急單無名氏錢五千文無名氏朗記無名氏蔭記吳名氏不書名六户各一千文七户共錢十一千文合洋例紋七兩零一分共五册計洋例紋二百零八雨二錢三分合來中規銀二　十四兩六錢七分以上十五日○施　俊求妻産後平安九八規銀二十二兩二錢彦英堂花氏求喉症速愈由杭州楊香蘋寄全盛局來二十元田金租由大團日生局來五元榮心記三元朱福桂爲女患疹求速愈由沙溪致大局來二元無名氏代姊求病速愈由鎭江招商局寄裕船來二元太平府署内郭預芳善願移助由全泰盛局來二元金沙知非子五旬人慶燭麫資移助二元又超度亡妾二元宋姓一元○朱逸山法師募無名氏病愈還願洋　十元同盛和醬　募張介卿求病速愈十元野荸薺茶食鋪募南潯無名氏十元三户由蘇州潘仲溪先生寄記元大亨來七十元○張王氏求女病速愈一元無名氏代作福入二户各半元三户由常熟同源號寄致大局來二元以上十六日○湖南長沙縣羅先典因年老無孫叩許心願由高橋羅星莊二尹交來洋三十元冀瘳子求除根由大圑寳順局來二十元皖湖童子劉家憲家悆求保平安由周浦日生局來二元舞湖孫王氏求病痊保平安　省針資移助十元無名氏保年安十元俞思良病愈還願五元無名氏求保平安五元王明遠病愈還願由石邑仁大典寄恊源局來四元　忠源求妻産後諸恙速愈祈保平安由江西全泰盛局來四元豐裕洋行二元六角樹德堂金了願主人由練塘公泰號余一熈寄恊源局來二元王松儷還心願英洋五元銅洋八元馬慶銓爲妻病愈酬願進　腫求速痊由丹徒王克齋寄電報局來英洋二元銅洋二元潘利豐銅洋一元以上十日 
 
 
 

Page 10

 
 
   
 
 

Page 11

 
 
[光緒十二年六月十八日京報全録]  
宫門抄○發抄　旨十六道○靈督岑等　奏銅務變通辦理摺○滇撫張　奏香解銅斤片○楚督裕　奏堤工請獎片○又　奏查閱等伍摺○　撫邊奏發協餉片○又　奏洋藥稅敦片○十氏日内務府國子監八旗兩翼值日無引　見○齡公假滿請案○内務府奏派致祭昭顯廟派出繼年○又奏派更焕紫禁城内　年之大臣　派出福中堂○侍衛處奏派　保和股監試之大臣派出頭班克王善慶熈陵阿奭功文啟二班漪貝勒岳林那公全福泰來○召見軍機醇王○發抄兆慶奉查明陳設等項數目相符奉　旨知道了欽此○譚鈞培奏始遷祖于明李由廣東遷　貴州應否廻避奉旨毋庸廻避　奎斌到後仍　前旨速　新住欽此○劉秉璋奏請帶江兩撫標右營遊擊錢玉興赴川盖遣奉　旨着照所請該部知道欽此○又狼山鎭楊岐珍赴任政派挺督萬重暄統帶防管奉旨知道了欽此○又交缷撫篆起程赴川日期奉　旨知道了欽此○杜嘠爾奏鳥城軍需善後　銷奉　旨該部知道欽此○又户部删駁馬隊　銷覆陳奉　旨户部知道欽此○又應銷　費等銀查覆奉　旨該部知道欽此○曾國荃奏遵查江西令叅欵奉旨知道了汪以誠着卽革職餘依議該部知道欽此○又提督李朝斌病　銷假奉　旨知道了欽此○又請將在洋冒險救護人口之虎威各輪船給　奉旨着照所請該衙門知道單併發欽此　又十一年上半年征收厘金數目奉　旨户部知道單　發欽此○又試用道龔家　留省補用奉　旨吏部知道欽此○又留甘卽補守謝陶改留江蘇補用奉　智着照所請吏部知道欽此○又光緒十一年分徐州倉奏銷未完職名奉旨該部議奏單併發欽此○譚鍾麟奏清水令　炳辰　補中　奉奉旨吏部議奏欽比○○雲貴總督臣岑毓英雲南巡撫臣張凱嵩跪奏爲銅務艱難擬請通施銅成數並照漕運章程　獎以顧商本而資策勉恭摺仰祈聖鑒事竊慎省辦理礦務招商經前撫臣唐炯會摺奏請每年於運京足數外餘銅悉准由商運銷旋准咨是否照定額六百三十餘萬斤辦道足數未據聲明令臣等查看情形辦理等因轉行去後嗣據署藩司史念祖詳據招商局　府全　積詳稱遵事滇省銅　兵燹後停辦己久同治十三年奏明試辦迄今十年每批僅能運解五十萬中間委紳委官迭易其人開辦不爲不力迨歸商局認眞辦至上年始運解兩批勉足百萬較之從前定額仍不啻大淵艱滯情形己可概見查礦務惟以銅務爲先而招商特因京運起見第礦稀炭遠食貴工艱所領價值實不足償資本商人重利若不稍示變能未入股者早己不前旣入股者亦思抽出似此商情奂散欲求起色不能不策勉兼資寛與調劑擬請自本年爲始如辦銅一百萬斤准以一成歸商一百萬以上准加一成二百萬以士再加一成四百萬以上准遞加並請仿照滇運章程按等量與獎勵庶輿情歆動可望本利日增鼓勵有咨承辦亦可期　勉等情由司詳請具奏前來臣等查滇銅自同治十二年試辦原定每年京運一百萬斤特因銅澇山空至上年始辦足數非商力不能逮此然工疲費己屬不支各　銅本報解無聞商股又因餘利未沾久無起色非但舊額難期驟復恐後此每年百萬劵亦難操該司等所請變通商銅成　量與獎勵係爲維持京運保固商本　見合無仰懇天恩俯念調辦艱難暫准變通商銅成數並照漕運章　量　獎勵　顧商本而資策　實於礦務有裨除咨部查照外謹合詞恭摺具陳伏乞　皇太后　皇上聖鑒訓示謹　奏軍機大臣奉　旨　部議奏欽此○○張凱嵩片再滇省京銅改肅舊道由滇運至四川瀘州上船赴宜昌　輪航海赴納前六起二批京銅業經委員於光緒十年十月初三日自滇起程奏報在案兹七起頭批京銅五十萬斤自應照章委解拋藩司龐際雲詳准糧儲道譚宗浚轉據署雲南府知府彭澤春詳稱查有升補廣西直隷州知州鳴泰年力精壯諳練老成堪以委解由道覆查該員年力比强精能勤練　考吞司該司查騐屬實詳請委解前來臣覆加察看尚與考語相符兹據該運員禀報於光緒十二年六月初九日自滇起程臣己檄飭赶緊赴瀘兌銅　船開運毋得躭延至委員鈐結及隨解樣銅俟該運員到瀘兌收後禀報至日另行專咨報部合併聲明所有委解七起頭批京銅運員考語及起程日期除咨部查照外謹會同雲貴總督臣岑毓英附片具　奏伏乞聖鑒謹奏軍機大臣奉旨户部知道欽此○○裕禄片再臣此次　省　閱襄陽等府營伍先至荆州查勘萬城大隄所有本年應修土石名工均己一律埈事悉臻　固現在江水漸漲轉瞬卽至伏秋二汛一切修防事務業經照案奏委荆州府知府恒琛駐工代防臣於工次復面　諄飭該府督同廳營各文武員弁畫夜悛巡遇有險要工叚隨時愴護務及保無虞亦不准稍涉疏懈惟查談堤上自江陵之堆郚台起下至監利交界之拖牌埠止綿長二百餘里濱臨大江險工林立荆州郡城下游各州縣田廬村鎮悉在堤身之下每值夏秋盛漲水勢奔騰冲激勢極險全賴危駐工之員督防得力足以資保障上年冬間臣因該府頃琛修防出力業己三届安瀾當纔援奚奏請獎叙墾　賞廂鹽運使銜原爲慎重要工鼓勵修防起見兹准吏部議覆以光緒九年奏定嚴核保舉章程各省修築塘　挑　河道等項事務　屬懸辦之件一慨不准保獎該署督奏稱萬城大堤自咸豐十一年以後歴將修防出力之員奏蒙給奠有案臣等查均係在奏定嚴核保舉以前之案自　得援照辦碑所有該署督請將荆州府知府恒琛加鹽運使銜之處核與奏定章程不符毋庸議等因奏奉旨依義欽此欽遵咨行到臣伏查此次堤工爲荆郡及下游各屬出廬民命攸關每届汎漲例應督撫臣輪　赴堤督防所係實爲重大近年歴經　奏委該府恆琛代爲駐堤防護責成纂重設有潰决處分甚嚴廻非尋常修築塘壩河工可比該府自光緒九年到任以來於該堤修防事務認宣講求不辭勞瘁每遇伏秋盛漲均能設法搶築化險爲平安瀾迭奏此次臣親蒞該工逐段查勘各工高厚堅實足资保　洵屬異常出力若不量子　叙不足以勵將來合無仰懇天恩俯念此項工糧關係緊要實與尋常塘壩不同准將荆州府知府恒琛仍照原請奬叙賞加鹽運使銜以照激勸而資觀感出自　逾格鴻施謹會同湖北巡撫臣譚鈞培附片具陳伏乞　聖鑒訓示謹奏軍機大臣奉旨着照所請吏部知道欽此○○頭品頂戴湖廣總督奴才裕禄跪奏爲查閱安襄等府營伍完竣謹將校閱情形恭摺具陳仰祈聖鑒事竊照光緒十年前署督臣卡寳第遵旨先後出省查閱湖北營伍尚有安襄鄖德四府各營未及往閱經奴才奏奉諭旨卽派裕禄逐一查閱欽此遵於本年四月二十二日泉省起程當將出省日期附片奏報在案是月二十八日奴才先至荆州府查勘萬城大隄事畢卽於五月初四日馳赴襄陽調閱提標中左右前後五營並襄陽城守均先及鄖　竹山各營又於十四日至安陸府調集安陸德安等營以次閱竣於十八日回省奴才每至一處詳細簡校兵丁俱屬精壯並無老弱充數馬匹　械亦各臕壯堅實合　陣式步伐整齊施放連環鎗砲聲勢聨絡刀矛藤牌等枝並皆嫻熟統計營兵鎗箭中數均各在七八成以上其將各員弁照例試以騎射騐其精力一一　記内中尤爲出色有皆當塲優加獎勉其餘枝藝較優之弁兵亦各分别獎賞存記間有枝藝生疏者嚴飭勒限學習並經會同提鎭臣查有操防懈弛之鄖鎭中營千總劉心之不守營規之鄖陽城守營子總李選三操練不力年力尚堪造就之鄖鎮小營千總何如龍前營千總徐正中分别咨部斥革降補以示懲儆統較　閱各營以提標爲最優鄖陽鎭標次之安　德安等營又次之奴才每於閱過之後均集　營將弁諄加誥誠朂以認眞訓練力戒驕逸總期無事足資操防有事堪備驅策不准因仍積習命惰自安各將弁尚能交相奮勵共矢愼勤奴才仍當隨時加意考察不敢稍涉鬆慨以期仰答聖主整軍經武之至意所有　閱營伍完竣緣中謹恭摺具陳伏乞皇太皇皇上聖鑒訓示謹奏軍機大臣奉旨兵部知道欽此○○邊寳泉片再光緒十二年分部庫協撥毅軍餉銀每月萬兩前經臣照案奏准仍在豫省應解京餉項下劃出抵解本年正二三月餉銀己由司籌解在案兹據署布政使許振褘又在本年地丁銀内籌措京餉銀三萬兩抵解部撥毅軍本年四五六等月餉銀於五月十九日發善後支應局領回委員徑解宋慶軍營應用詳　奏咨前來臣覆核無異除分咨查照外相應附片具陳伏乞聖鑒謹奏軍機大臣奉旨户部知道欽此○○邊寳泉片再豫省洋藥稅銀所有光緒十一年六月以前征收數目歴經循章奏在案兹據厘稅總局司道詳稱省城總局並各分局自光緒十一年七月起至十二月底止秋冬二季分共征收洋藥稅銀四千四百九十二兩零造　呈請奏咨前來臣查本届洋藥銀收數較上届增多四百五十餘兩抽收尚屬認眞除仍嚴飭各局員隨時整頓以期日有起色外理合附片陳明伏乞聖鑒謹奏軍機大臣奉旨該衙門知道欽此 
 
 

Page 12

 
 
[光緒十二年六月十九日京報全録]  
宫門抄○諭旨録前○發抄　旨二十二道○將軍慶　奏爲揀員請補缺知縣摺○又　奏爲揀員請補要缺同知　○滇撫張 
奏請旌表節孝摺○大臣兆奏盤查數目相符摺○粤撫譚奏爲陳明請　借片○十九日理藩院鑾儀衛光禄寺侍衛處值　無引見○長順謝加級恩○江甯布政使司梁肇道到京請　安○召見軍機　梁肇煌○發抄　張之洞等奏籌捐巡緝經費奉 
旨着照所請該部知道欽此○又粤省裁撤防剿營勇酌給資粮奉旨該部知道欽此○譚鈞培奏錢糧比較　目奉旨該部知道單併發欽此　又牙帖捐輸請仍照變通章程辦理奉　旨着照所請户部知道欽此○又養籌撥第四批地丁京餉本　旨户部知道欽此○又上年秋冬二季收支厘金　目奉旨户部知道欽此○又請將徴收錢糧掃數全完之通城令舒恭獎　奉旨首照所請該部知道欽此○譚鍾麟奏儘先都司陳正昌借補漢中鎭標中營守備奉　旨兵部議奏欽此○又陜西靖遠協營都司郅文明母老丁單請開缺回籍終養奉旨着照所請兵部知道欽此○又卽用令賈汝謙補寗遠令奉旨吏部議奏欽此○　　奏遵查楚車衛隊四營勇　情形奉　旨該部知道欽此○裕禄等奏排造直隷駁船經費奉旨該部議奏欽此○又儘先守吳廷華補安陸守奉旨吏部議奏欽此○譚鈞培奏拿獲盜犯孫十兒等審辦奉旨刑議奏欽此○又拿獲盜犯水四等審辦奉旨刑部議奏欽此○李秉衡奏上年十二月至本年二月委署各缺奉旨吏部知道單併發欽此○又𨿅容令昌汝棠署貴縣令奉旨吏部知道欽此○田國俟奏接署江甯藩司謝恩奉旨知道欽此○滕嗣林奏接署江南提篆謝恩奉旨知道了欽此○都察院奏湖北保康縣武生劉鯤等京控書吏加徴錢糧勒派規費奉諭一道○譚鈞培奏拿獲盜犯董倫賢蕃辦奉旨刑部議奏欽此○○成才慶裕裕長跪奏爲揀員請補要缺知縣以資治理恭摺仰祈聖鑒事竊查寛甸縣知縣姚鎔升補興宗廳撫民同知經部覆　淮於五月十四日接到部文坐四月二十八日按照例限應以奉文之日作爲開缺日期所遺寛甸縣知縣係煩疲難沿途題調要缺例應由外揀補該縣爲東邊新設地方與朝鮮界址毗連流民雜處政務煩劇最稱難治非精明强幹熟諳吏治之員難期勝任查定例知縣題調邊要各缺應由現任人員揀選升調如無寔任含例堪調之員可以奉旨命往及曾任實缺候補並進士卽用人員酌量請補又光緒十一年奉省准變通邊要各缺章程邊外新設知縣各缺如無可調之員比照執河成案准於候補人員内有委署地方者與卽用一班一體揀補試署等因各在案奴才等於通省現任和縣及卽用候補人員内逐加揀選非歴俸未滿卽人地未宜别無合例堪以調補之員惟查有留奉補用知縣高乃聽現年四十六歲浙江紹興府山隂縣人由附貢生報相河工縣丞加捐理間銜分發河北同治七年八月驗看到工旋以隨辦黄河剿除捻匪並派辦軍需報　總案出力歴次保至免補本班以知縣仍留直隷補用並加同知銜赴部引見回省光緒元年奏調來奉差委二年二月　省奏留奉省補用嗣因剿辦馬賊出力奏獎奉旨賞戴花翎五年五月聞訃　生母憂回籍守制服滿起復回奉奏補蓋平縣知縣經部覆以到奉未經甄别與例不符議駁旋經補行甄别堪以知縣不論煩簡補用歴署遼暘州知州安東縣知縣該員老成穏練才長心細自光緒元年奏調來奉經前署將軍崇實津辦邊務熟悉情形委署安東縣遇有朝鮮民人交涉案件能識大體撫綏得宜實體用兼備結實可靠之員以之酌補寛甸縣知縣洵屬人地相宜堪以勝任核與例章相符合無仰懇天恩俯念邊缺緊要准以勞績留奉補用知縣高乃聽補授寛甸縣知縣實於地方有　如蒙俞允該員係候補知縣請補知縣銜缺相當毋庸送部引見仍俟試署一年期滿果能稱職冉請實授所有揀員請補要缺知縣緣由理合恭摺具奏伏乞皇太后 
皇上聖鑒敕部核議施行謹奏軍機大臣奉旨吏部議奏欽此○○奴才慶裕裕長跪　奏爲揀員升補要缺同知以資治　恭摺仰祈聖鑒事竊查鳳凰直隷廳同知王壽嵩於光緒十二年四月十九日因病出缺當經循例題報應以病故之日作爲開缺日期歸四月分截缺係煩疲難近邊升調要缺例應自外揀選升調該廳地處邊陲界連朝鮮政務殷煩且管轄一州二縣及自理詞訟有東邊道發審並承審核轉命盜案件非熟悉情形精明穏練之員難期勝任查奉省並無記名分發同知雖有勞績保升及候補揀發同知非現居要缺卽人地未官别無俸滿合例堪以升調之員准查有同知銜錦縣知縣張錫鑾現年四十四歲浙江杭州府錢塘縣人由監生報捐從九品指分湖北因軍功歴保至煩缺知縣仍留湖北歸候補班遇缺卽補加同知銜奉旨賞戴藍翎光緒元年十二月奏調奉天差委留於奉省以原官仍歸原班補用嗣因歴次勦辦馬賊出力彚案保獎賞换花翎四年六月奏請試署通化縣事因辦理邊務出力保獎以應升之缺升用以五年閏三月初三日恭逢恩詔作爲實授扣至八年三月初三日邊俸三年期滿士一年三月調補錦縣知縣查該員年壯才裕强幹有爲久任煩劇均能措置裕如且曾經保獎以應升之缺升用係在任候升之員以之升補鳳凰直隷同知洵堪勝任該縣係由通化縣俸滿知縣保升所有錦縣任内俸次毋庸扣算此外亦無展叅己起四叅降革處分該與定例相符合無仰懇天恩俯念邊缺緊要准以錦縣知縣張錫鑾升補鳳凰直隷同知實於地方有裨如蒙俞允俟奉准部覆給咨送部引見至所遺錦縣知縣係冲煩疲難兼四要缺例應在外揀選升補容臣等另行請補所有揀員升補要缺同知緣由理合恭摺具奏伏乞皇太后皇上聖鑒勅部核議施行難奏軍機大臣奉旨吏部議奏欽此○○雲南巡撫臣張凱嵩跪奏爲割　刲臂之孝婦至性可嘉籲懇旌表以維風化恭摺仰祈聖鑒事竊據署蒙化直隷同知卞庶凝詳准儒學教授兼署訓導趙多能牒　廳屬紳土趙鍾燦等呈稱查鎭南州守節孝婦吕歐氏係貢生歐錫芝之女生於道光二十九年長適同籍職員　嘉鼎爲妻同治十年夫故氏年二十三歲遣腹生子守節奉親光緒八年其翁吕海橒任蒙化教授病篤醫藥罔效昏夜祈禱疾益亟徬徨策割肝煎湯以進翁病旋瘳十年翁再病氏復剜臂和藥雖終以老疾不起而性情肫摯郷里咸稱現年三十八歲苦志撫孤哀如一日由廳查取册結申由司道詳請會奏前來臣查定例割股或致傷生不准旌表如有請交部議者其入祠建坊之處請旨遵行等語近年具　奏成案均蒙恩旨准　兹該孝婦吕歐氏克守女箴求療翁疾孤行一意良能實本艮知共諒初心愚婦何嫌愚孝郷評允協流俗可風合無籲懇天恩俯准旌表以維風化除册結分咨部科查照外理合會同雲貴總督臣岑毓英雲南學政臣戴鴻慈恭摺具　奏伏乞 
皇太后皇上聖鑒訓示謹奏軍機大臣奉旨吕歐氏着准其旌表禮部知道欽此○○熱河副總管奴才兆慶跪奏爲盤查陳設鋪墊器皿銀兩米石數目相符恭摺奏聞仰祈聖鑒事竊奴才仰蒙恩命補授熱河副總管所有到任視事日期並查明南路兩間房至喀喇河屯等五處行宫收存鋪墊器具均屬相符緣由恭摺奏聞在案奴才接印後卽會同正總管毓秀裯取册檔稿案將園内各處殿座及獅子園外廟等處佛像供器陳設鋪墊芳園居收存備賞陳設古玩如意等件臨芳墅收存木器鋪墊永佑等收存大小蒙古包筵宴銅盤桌張等項梨花伴月收存　器坦坦蕩蕩收存鹵簿大篤並總管衙門庫存錢糧熱河及喀喇河屯二倉存儲米石奴才按照印册數目查對均屬相符復飭該苑副千總弁兵等敬謹加意看守不准稍有疏慨奴才仍不時進園稽查以　慎重至北路中關及張三營各行宫所存僅鋪墊木器容俟奴才前往查點相符再行奏聞所有奴才查騐園内外廟陳設等　相符緣由理合恭摺具　奏並將庫存各欵銀兩熱河及喀喇河屯二倉收存米石細數分繕清單恭呈御覽伏乞皇太后　皇上聖鑒謹奏軍機大臣奉旨知道了欽此○○譚鈞培片再臣世居貴州鎭遠俯溯查臣始遷祖於明季由廣東高州府遷居貴州黎平府嗣於康熈年間由黎中府復遷鎭遠府迄今二百餘年粤省並無先代塋地祖遺田産惟臣通籍後曾經到過宗祠上有匾額同完不乏往來親睦之人應否廻避之處理合據實附片具陳伏乞聖鑒訓示遵行謹奏軍機大臣奉旨毋庸廻避俟奎斌到後仍遵前旨速赴新任欽此 
 
