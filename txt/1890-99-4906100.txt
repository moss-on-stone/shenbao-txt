# 1890 - 99 - 4906100

 

Page 1

 
 
[集腋社定期開彩] [  申報館協謹啓]  
　　本舘自開辦振捐以來蒙諸同仁捐助書晝珍奇一時難以出售因製爲彩票一千二百號月餘卽一律售空今定於三月初二日在六馬路仁濟善堂開彩其法先做成紙鬮二千四百個其一千二百個載明所得彩物再一千二百個書明自一號至一千二百之號數均請施少欽火善士逐一過目分置二木毬中令二童子爲之搖辭然後兩邊仍令二童次第拈出各對各號當卽落簿似此秉公無私諸人共鑒到時請諸君來觀次日祈持票至本舘恊振所對號取物可也先此佈知維冀垂照 
[晝報後幅附印閨媛叢錄告白] [  點石齋預啓]  
　　本齋晝報前列之功臣圖按期陸續印出以凌烟之丰采供薄海之觀赡閱者皆爲欣幸是圖計共四十八帙今已告蕆爰爲編輯閨媛叢錄一書蒐致古今史集旁及諸子說部上自中古下迄有明其間宮闈之艶跡閨閣之香塵才色旣殊貞淫各判或秀而有藻或賢而且奇或情重而恨深或貌美而性妒至若名妓之韻事仙女之幽踪亦皆有美曅收無奇不備旣可徵艶體之取裁又可供閒情之消遣洋洋乎誠一大觀也今擬仿淞隠漫錄式按每期所出之晝報附錄原書數則並取其事實繪爲半圖以饜○諸君子先覩爲快之心准於三月初六日開印專此佈聞 
[論人才接前稿]  
　　且夫天下非隘也天下之人才非寡也上之所以求下者非不殷殷也下之所以求上者非不皇皇也以天下之大人才之衆上與下之交相求而卒不一遇者何也制限之而例格之也東坡云有立法之弊有用人之失二者疑似而難明余謂無難也立法之弊必由乎人用人之失實因乎法今將欲總攬天下之人才而陶成之登進之乎則非變法不爲功夫法之弊莫甚於正途捐班兩端士子自束髮受書便知八股時文五言試帖爲他年博取舉人進士地步父兄以是督責師友以是切磋主司之衡文取士也賞其詞采綺麗則曰此經魁秘鍽也美其句調鏗鏘則曰此翰宛金針也吾不知國家歲取時文試帖數千萬言作何用處一旦通籍靦顔臨民漫不解吏始軍機刑名錢榖爲何事塊然如土偶索然如木鷄幕僚上下舞弄而不覺胥吏内外期蔽而不知猶自手輯窗稿闈墨詡詡然示人曰此我輩正途出身文章報國之其也此弊之在正途者守財之虜田舍之奴旣擁多金便思捐職内自部郎外自府道一經註册闖然爲官居恒自揣曰某缺肥某缺瘠吾若得某缺財官並旺名利兼收不亦快哉同寅相遇不間風俗不間教化必曰錢粮之陋規若干詞訟之出息若干大廷廣衆抵掌高談習爲故常無足怪異嘗聞有某布商報捐知縣領照到省禀謁上司上司問向作何事某以實對上司曰作商甚好那便捐官某曰某聞知縣出息較販布生意更好上司笑曰爾誤矣知縣常有折本未必賺錢不如仍去販布因劾去之時人傳爲笑談今之捐官者孰非爲生意起見而又諱言之則反不若斯人之誠實可取也此弊之在捐班者之二弊夫人而知之然而沿襲因循卒莫能更者何也盖恐變法而致辭也古之變法者秦有商鞅宋有王安石以爲天變不足警聖賢詩書不足法祖宗制度不足守一時紛更擾攘民不聊生卒以是亡其國爲後世烱戒故不敢言變去也不知治國家者不得已而爲之法法宜踈不宜密法宜簡不宜繁本無此法而增立之雖有利亦有弊本有此法而革廢之雖無利亦無弊商鞅王安石之變法意在立法而不在廢法先有所立而後有所廢新法之加於舊法者更　難數䟽者愈密簡者愈繁此其所以致辭也今若舉法之不便於民者從而廢之不復有所立鳥足以致辭卽不得已而更立一法去密而從踈去繁而從簡又安得與商鞅王安石同日語哉竊怪今之議法者有加而無損有興而無廢　國初以來二百餘年大淸律例六部則例等書條分縷析隨時增註曲折細微明白詳盡而未嘗取删一條减一語者雖欺甚捷才斷難强記假比擬因以爲姦亦可謂繁且密矣蘇子由曰法弊則受之以無法無法者非縱橫放肆之謂也上之人投棄規矩使天下無所執以邀其君是之謂無法今人聞投棄規矩之說必譁然詆之爲猖狂不知子由所謂投棄規矩者卽吾所謂變法也以爲法當求其意而已因時之宜從民之欲存其大略以付之我雖投棄規矩而並不見投棄規矩之迹亦不招投棄規矩之名如是而謂以變法致辭者未之有矣今夫正途捐班者法之當變者也顧變法而紛紛然朝下一詔暮出一今是卽商鞅王安石之所以致辭也善變法者事已立而迹不見功已成而人不知亦惟曰求其意而已正途以制藝進其人必明義理上宜爲御史次宜爲翰林而不可使理財而强之言利捐班以貲財進其人必精會計内則屬户部外則屬釐卡而不可使治民而責其能廉由是推之治刑名者廣求諸幕友而不必假手書吏任鹽政者專責諸商家而不必嚴禁私梟將帥必起於行伍而武生之科舉可以廢船主必出於水手而船廠之學生不必招人各有能有不能用其所能而棄其所不能驟以進之欲其有感激圖報之意久以任之欲其有功寛以假之欲其能有爲嚴以繩之欲其不敢有所私此吾所謂變法也所謂總攬夫下之人才而陶成之登進之也我　朝官制惟欽天監太醫院爲能稱其職各當其才無屈無遺無變無濫不解方術不精步算者不得與其列今使内外大小官吏皆如欽天監太醫院不亦可乎至於若何考試若何保舉之處當援子由投棄規矩之說推之否則失之毫釐繆以千里秦宋覆轍殷鍳非遙可不戒哉 
[本館接奉電音]  
　　昨由京友電傳上諭二道敬謹譯登○閏二月二十五日奉上諭户部右侍郎曾紀澤才猷練達任事勤能由廕生部屬承襲一等侯同治年間奉　特旨以四五品京堂用朕御極後迭加遷擢洊陟卿貳　任出使大臣聨絡邦交熟番一切情形辦理悉臻妥協嗣在總理各國事務衙門行走並帮辦海軍事務均能盡心職守日前偶感微疴賞假調理方謂卽可就痊長資倚畀忽聞溘逝軫惜殊深加恩賞給太子少保銜照侍郎例　卹任内一切處分悉予開復應得卹典該衙門察例具奏伊子廕生曾廣鑾着俟服闋後由該部帶領引見兵部主　曾廣銓着以員外郎補用以示篤念藎臣至意欽此同日奉　上諭各省在籍官紳理宜敦品勵行爲鄉里矜式乃近來紳士往往不安本分動輙干預地方公事甚至藉端挾制官長以遂其假公濟私之計於風俗人心大有關係亟應認眞查究以挽澆風着各省督撫通飭所屬將前項弊端嚴行禁止倘有刁劣紳衿不知自愛仍有干預情事卽着從嚴叅辦至在京官員遇有本籍事件實係有關利弊者原准據實陳奏惟往往有逞臆立言迨經飭查或窒礙難行或全無影響殊非朝廷實 [ 
 
 

Page 2

 
 
事求是之意官員妄行條奏例有處分至本省事件耳目甚近无應核實何得以無據之詞率行曉瀆嗣後京官如有條陳本省事件失察者應如何嚴定處分之處着吏部妥議具奏推之地方吏治全在疆臣整頓率屬實力經理果能破除情面事事秉公屬史及紳衿等自無從把持舞弊言官亦何從置喙經此次訓諭之後各直省督撫務當振刷精神於察吏安民諸要務悉心整頓俾政治日臻上理不准仍蹈粉飾因循積習致干重咎將此通諭知之欽此 
[噩耗續電]  
　　日前本埠西人接到電信驚悉曾劼剛襲俟於本月廿三日因病出缺業已照錄報端兹又接到京師電信備悉襲俟於廿三日仙逝廿五日呈遞遺摺廿六日大殮又據西人傳述襲侯係患身體發熱醫藥罔效舌色焦黑遂以不起想卽華人所謂火症傷寒也按襲俟係文正公之冡嗣幼時姿性頴悟狀貌岐嶷泛鑒諸子百家究心經濟掌故旁及詩詞歌賦篆隷眞草皆能奄有衆長獨抒心得稍壯卽講求西學於西國語言文字心領神會取精遺粗談西學者無不折服初以廕生洊登郎署繼奉　恩綸出使英法等國於中外交涉諸事能持大體不爲浮議所搖其與西人晋接尤能開誠布公掃除畛域以是所至諸邦聞風起敬中法失和襲侯獨抒偉議與總署王大臣反覆辯論不下數萬言聞者韙之洎乎星軺遄返　朝廷知其可大用畀以卿貳崇班委以譯署海軍諸要差中外人士喁喁仰望方謂假以歲年則八座三台隆隆直上異日勳名政績何難與文正公後先輝映不意偉抱未抒大星遽隕蒼蒼者天何奪我襲侯之速也　皇上披覽遺章追思舊績　宮銜特錫身後旣荷殊榮恩禮有加諸子亦邀異數欽奉諭旨業已恭錄今日報首可謂榮哀備至中外同悲鳴呼襲俟不死矣 
[蘇臺□患]  
　　本月二十四日淸晨七點鐘時姑蘇閶門外某藤器店忽兆焚如警鑼亂鳴水龍齊至竭力澆灌移時始漸告衰而貨物生財已盡付咸陽一炬矣 
[虎林失愼]  
　　十七日午後杭城淸泰門外不戒於火燒燬芧屋三間幸四面俱是空地祝融氏無從肆其酷虐云 
[火在水上]  
　　蜀中商船多聚泊於漢口新磯下雨絲風片烟重帆低櫓聲咿啞中時有鷺鶿飛起眞一幅天然好畵圖也本月十五日下午三點鐘時某姓船忽遭火警濃烟四布鎖住空江少焉卽烈烈轟轟火毬亂擲差疑周公瑾火焚赤壁水面通紅惟聞男呼女哭聲與江濤相應答幸岸上水龍兩架吸水澆之回祿氏自知力不能支潛蹤而遁共焚船兩號失去貨物不貲君子曰火水未濟是爲小狐懦首之象云 
[楚歌]  
　　漢口大火路堤街織欄杆坊主胡某與堤外某氏婦有私夜去明來非伊朝夕上年瑟絃中斷中饋乏人遂遣冰上人執柯另娶某氏女爲室然舊絃難割終不詠微之决絶詞也本月十三日婦至坊中與胡及他夥團坐作牧猪奴戯更籌再報煮酒言　妻惡之託故先睡胡忿甚向妻尋釁揮拳毒毆妻飲泣終宵至次日潛購阿芙蓉膏吞服迨胡知覺早已玉殞香消母家聞知立卽興師問罪將坊中所有搗毁一空後經和事老人出爲勸止許以從豐棺殮並唪經五日超度亡魂始得安然無事云○漢口設有火油公棧前曾禀請逢太守立案出示凡有火油到漢必須存放棧中防患未然意至美他但棧在熱閙之地每藏貯至數十箱司事者亦皆粗暴之人不知利害靑天白日往往持火吸烟夜間更通宵秉燭偶遇鐵箱漏滲復飭匠鎔錫補修種種情形實爲奇險所望比後别籌良法加意防維庶幾隣近人家同受其福乎○漢口諸西商定於本月十九二十日爲賽馬之戯時則風和日麗草緑花紅士女游觀相屬於道衣香霧鬢掩映於夕陽芳草間别具風流洵稱勝事响午文武官均親臨彈壓以免滋生事端少焉海國豪商歐洲巨宦錦韉玉勒次第而來先權人馬之重輕然後粧束齊全互相角勝紅旗展處駿足齊飛其有奪得錦標者西人皆脫帽歡呼齊聲致賀雖曰年例如此然亦足稱大觀焉 
[吳諺]  
　　姑蘇來信云葑門張姓小孩年方七歲日之夕矣散學歸來嬉戯門前一霎時卽不知去向偵綺四出蹤跡全無越日平江路某姓家亦失去八歲女孩其父母手擊銅盆沿街尋訪不知珠沈大海尙能入手輕圓否也○天時不正雜症流行大者傷寒小痧痘醫生藥店應接不遑呻吟之聲聞於遠近敬告守身君子尙其善保千金哉 
[諭單照登]  
　　杭桓三書院停考甄别已刊報端兹杭府李太守禀請撫憲崧振帥補考甄别復將諭單交監院刊刷分給士子其諭照錄如左　敷文崇文紫陽書院監院爲奉札傳諭事案奉杭府憲李札開照得本年正月二十四日撫憲甄别三書院生員以擁擠喧譁扯碎試卷肆無忌惲當奉憲諭停課並飭各監院查人交出禀候懲辦迄今月餘案懸未結該監院等屢陳各大憲暨本府以此中頗有安分士子懇俟撫憲回轅轉　補試惟查當日滋事情形該生等目無官長實有應得之咎若不令其知所儆戒亦不能仰乞撫憲恩施除各監院凛遵憲諭仍嚴密查送滋事考牛外合行札飭札到該監院遵照先期會同教官嚴諭與考各生將來禀求撫憲如蒙俯准補行甄别務令各戴頂帽隨牌魚貫而進按名接卷時必須本人應點年貌相符不准於三書院重名跨考領卷後靜候命題扃試毋許携卷出塲繳卷應遵憲定時刻不得任意遲延自諭之後倘敢故違卽係前次滋事之人復萌故熊立予懲辦决不姑寛至課卷中有文詩荒謬字跡潦草者直以考試爲兒戱亦當查明卷面姓名發學戒斥以上所諭皆考試分所應然仰各該監院剴切教導以挽士林狂妄浮慕之習俟禀復後本府再請各　憲合詞籲懇聽候撫憲鈞諭等因奉此合亟傳諭與考各生一體遵照並互相勸戒有則攺之無則加勉幸勿視爲具文致貽後悔諸生等設有不以爲然者　於三日内向本監院陳明切切須至傳諭者　光緖十六年閏二月給 
[臺北雜誌]  
　　合肥引張鴻卿太守請假歸里業登前報劉省三宮保以太守前辦軍械電報各局卓著賢勞已登薦牘日前奉到飭知以知府仍留浙江補用并　賞戴花翎從此一麾出守管領湖山兩浙士民興歌來墓他日秉臬開藩疊膺畺寄可以預操左券聞太守將乘駕時輪船内渡省親以慰倚閭之望歸里後稍有勾留卽行赴都　入觐云○駕時輪船管駕陸君永懋前抱採薪之疾懇請銷差内渡就醫診視經總辦張瑾卿觀察慰留再四始未果行近接家報知繼母在籍仙逝陸君秉性純孝哀痛之餘立卽上書乞假歸葬未識上游能否照准也○基隆理民撫番同知温竹伯司馬培華近奉擢署臺東直隷州所遺同知缺大府以本任福建南靖縣林桐甫大令元榮署理○前科四川翰林傅太史世煒來臺訪友文旌暫駐藩署街第一居客棧○大稻埕某甲宦裔也性好　蒱之戲集衆抽頭視爲常事附近某乙聞之以爲奇貨可居設計恐嚇得分餘潤若干從此饕餮之徒踵門需索甲應接不暇螳螂捕蟬不知黃雀之伺其後其甲乙等之謂乎○已故基隆廳汪勉齊司馬前知淡水縣事時卓著政聲至今都人士猶頌不絶口當其易簀時劉省三宮保往視其喪目睹凄凉景象爲惻然者久之司馬哲嗣年甫十齡趨出叩謝宮保親自扶起見其聰明韶秀頭角崢嶸應對有條廻非常人所及喜而撫其背曰汪家繼起有人矣面許以女孫公子字之涓吉月之初七日行納采禮冰上人爲張鴻卿太守周雨亭叅戎云○滬尾海關總辦孫春濤大令因事乞假内渡遺差上憲遴委現辦鹽舘之馮錦淸大令譽騋接辦○管帶健字右營胡君耀廷向駐彰化客冬生番蠢動奉調來郡先後隨同大軍攻克加九岸老狗山等番社所向有功劉宮保現以番務肅淸飭令胡君督率所部仍回彰化駐紥胡君奉文後於本月十一日拔隊中大稻埕洋碼頭乘小火輪至滬尾乘飛捷輪船遄回防次○軍械所差弁葉都戎長富去冬逝世經總辦張太守詳由撫帥准予附案請卹一面飭知善後局查例發給運柩銀兩交該家屬祇領以便附輪内渡 
 
 

Page 3

 
 
[朝鮮近事]  
　　漢城府懲一博徒縲絏遊行街市觀者如堵先是賭風大熾至是爲之頓息○韓人於十四年曾開葵棠彩會迄未能行今歲重開彩會每票鮮錢十兩得彩千兩十分興旺不至蹈葵棠之故轍也○有婦人喊哭於途市人詢之自云某宦家僕婦主人有子甫三齡携至親串家至人叢處忽然走失又李姓子年弱冠聰慧絶倫亦頗好學忽得狂疾冬或衣葛夏或衣裘似寒暑之不相侵也或數日不食或一日食數日食似飢飽之不相關也延醫診之亦不知其得病之由世無扁鵲奈此奇疾何○朴中二家頗裕夫婦琴瑟甚調一日卓午門尙未啓隣有破冠視之見夫婦並縊死矣異哉此獄雖臯陶不能斷也又有商人買得金砂若干藏之篋中會有所需開篋視之金砂忽不見然外面扃鑰如故不知如何遺失也○屠者王方國屠牛爲業有牛自人其家甚肥健遂留之一日其子乘此牛牧於野牛載其子狂奔不知所之人以爲暏殺之報○有韓商與華商交易有年欠欵若干一夜全家遁去不知所之○有華人在漢城買得貨物若干欲往慶尙道販賣以圖什一之利爲巡差拿獲罰鮮錢二十兩仍在漢城生意外道終不能往○朝鮮去歲生意簫疎今春多有歇業者○全某者素有積蓄勤儉持家二十餘年富倍曩昔中年忽然攺轍狎娼優嗜賭博流連荒亡無所不至千金之産半載蕩盡鳴呼取之盡錙銖用之若泥沙豈曰自我得之自我失之不以爲恨反以爲快耶○二月廿二日午後雲陰如墨風雪驟至至半夜忽霽半輪殘月已出東山之上矣○經紀李某與華商代賣貸物歴有年所衆亦深信之一日偶得急病半夜遂殂各號被欠欵項若干未知能償還否也○有日商賣布十餘疋得鮮錢七百兩雇鮮人食力者負以至家路中遁去莫知所之又韓人丁晉元於去歲四月間携金赴上海買貨至今音信杳然竟不知何往也○自去秋開爐造錢銀市大長寳銀每錠值鮮錢一千二百餘兩二月廿六日廣濟船到港長至一千四百五十兩○漢城府判韓商屬逐什一利向商家賒取貨物各處批發不計利息但圖現錢受用家居奢華特甚姣妾變童廿餘人極歌舞之樂負債如山尙復揮金似土致被衆商控官將家資抄没分償債户昔時嚬笑爭妍此日琵琶别抱不堪回首徒喚奈何耳 
[接篆盛儀]  
　　新任蘇松太兵備道聶仲芳觀察擇吉本月二十六日寅時履任本擬假求志書院爲行轅嗣因院中房屋不敷攺赴道轅接篆前晚鳴鐘七下松海防同知劉司馬上海縣裴邑尊及印委各員次第赴製造局投遞手版賀喜觀察一一接見隨復拜賀新總辦劉廉侯觀察曁會辦李觀察然後分道而回斯時製造局中結彩懸燈異常熱閙少頃督轅忠信營親兵四十名砲隊營親兵五十名滬軍營親兵八十名各執洋鎗大刀偕大旗隊兵三十名砲隊營西樂工二十四名鵠俟局門外鐘鳴一下升任浙臬龔廉訪札委上海縣主簿鄢二尹道轅護舅頭目李芙浦馬德標兩千戎齎送印信二尹因事不至廉訪卽將蘇松太兵備道印信江海關監督關防命兩千戒用全副儀仗送至製造局觀察旋排道出局前導除執事外有萬民傘十五頂德政牌二十六對并各營舅丁過斜橋迤邐至四明公所入法大馬路由新街進老北門過穿心街經北香花橋舊教場陳市安橋三牌樓太平街縣橋太卿坊喬家浜進談家弄至道轅降輿祭門入署少憇至黎明四點鐘時朝服而出望　闕謝　恩拜受印信升坐大堂皂役以次排衙所屬各委員及書役人等一一堂叅旋有書吏郎誦吉詞啓用印信禮畢傅點退堂俄而松海防同知上海縣英法兩公廨讞員守備城守紛紛入署叩賀聞行香放告各典禮尙須擇日舉行當由局啓行時局門至西門外萬生橋兩旁均懸紅色紙燈紳民多執香跪送者亦足見觀察之德望咸孚萬民感戴矣 
[兵船出口]  
　　日前有策電龍驤兩兵艦停泊浦江中前晚已開赴吳淞口矣 
[戴德懹仁]  
　　昨日下午有本邑號商典商恭製萬民傘萬民衣德政牌匾衣冠送至縣署裴邑尊謙遜再三而後受其匾曰陶然自春牌曰恩周芘厦績懋廻瀾茹芧升秀拔薤鋤强松關留鄭柏樹名萊惠等春日嚴同秋霜 
[相騐小孩]  
　　　昨報登小人命一則裴邑尊本諭林永慶先將兒子棺殮再候核示嗣因林堅稱有傷務求相騐邑尊遂於昨日下午五點鐘時帶同仵作書役人等至英租界南香粉弄中潤康客寓相騐地保張輪香寓主陳生和各訴前因邑尊詰陳生和年歲籍貫林永慶何日至來如何起釁陳生和供寗波鄞縣人年五十九歲開設小客寓已有多年本月十六日林永慶同妻張氏及大小兩孩妻母戴林氏等前來躭擱至二十三日寓資分毫不付初到時問伊有被窩否伊說有俄言祇要棉被一條當卽取被交伊後不見此被向問不認旋見棉胎在林處顯係拆去被殼取得棉胎林仍不認口角後於二十四日報捕巡捕將林拘去林妻及妻母到捕房吵嚢致將妻母拘送英公堂後不知孩子如何身死並無人打伊其時麥總巡捕頭副捕頭六號西包探華包探顧阿六何瑞福唐寳榮陳阿九及諸華捕均在塲麥捕頭稱據林永慶言陳生和之妻及中西捕毆打伊妻傷及兒子以致殞命等語本總巡已邀西國柏醬生騐視見小孩腎嚢及臀均已腐爛顯係本有外症頸有傷痕疑係自行勒死圖許别人此外並無傷痕今請騐視邑尊察看一週命將孩屍舁至街中細騐見腎嚢臀尖腐爛係蹧蹋所致頸項雖有繩痕係帽子　痕且在後頸其非勒死可知遍體毫無傷痕着林永慶及妻張氏等觀看明白如有傷痕應卽指明林永慶稱大老爺騐明無傷然小的兒子總因我打頭顱一下起見邑尊謂爾與陳生和口角卽使爭毆决無打及孩子之理答稱伊原要打我妻適妻懹抱小孩致打在孩之頭上邑尊謂現已騐明無傷豈能勉强又問爾係何方人向作何業現欲何往答稱浙江餘姚人向在湖州鳥程縣署當家丁跟過二任官共有六年現同妻及兩子并妻母欲往鎭江順道來滬躭擱客寓寓　陳生和妄稱失去棉被指我之棉花胎爲竊贓將我交捕然我棉花胎上所絆棉紗綫是方眼前在河南置辦伊寓内棉胎甚多請查有此胎式樣否便知處實我因區區細故致被交捕管　我妻來探又遭毆傷兒子又死實在難堪邑尊謂旣非竊贓陳生和不應擅將爾交捕旣被交捕公堂訉理自然明白爾妻何必抱孩到捕房吵擾至爾子係撫養不善蹧蹋如是因病身死與人何尤爾曾爲家丁應知法度倘任意　屍圖許將來無人再用爾爲家丁本縣亦當照藉屍圖許例究辦姑念爾一家窮苦格外施恩棺木已備爾可先行成殮林永慶聞諭卽與其妻將小孩衣裳穿好又稱願將屍帶去不用寓主棺木邑尊謂棺木係善堂所施並非寓主所辦爾欲將孩屍帶往何處如往鎭江川資當由本縣賞給答稱不要錢棺木旣非寓主所辦願卽成殮邑尊着將棺木寄壇寓中鋪蓋物件盡行搬出林永慶搬物畢又稱本有川資因躭延日久業已用罄邑尊謂本縣原許賞給又問陳生和曰究竟林永慶欠寓資若干答稱自到我寓從未付錢共被欠一千零八十文邑尊問林曰所欠寓資如何料理答稱當存物爲質日後向贖邑尊謂陳因　故輕易報捕殊屬不合可將寓資罰去毋庸償還又問陳生和曰爾知林永慶究是何等人答稱據言向爲家丁自到我寓逐日出外行同乞丐邑尊謂爾自不識人凡此等人原可不招留爾祇知其利不知其害嗣後凡有投宿者務令央的實保人又謂舊棉胎能值幾文錢何必仇爭受些小虧便是益處林永慶小題大做幸本縣察破機關不容伊任意妄爲否則爾受累不淺矣陳生和連連叩頭稱是邑尊又謂爾之爲人不似開客寓者可將客寓閉歇另圖事業答稱兒子年幼不能養我此外無業可圖邑尊隨親自給發書役仵作軍健轎夫人等工食錢林永慶帶回賞給川資卽日動身不得逗遛在滬 
[覆訊盜犯]  
　　上海縣署捕役趙錦拘獲行刼顓橋鎭劉姓之盜犯節經裴邑尊訊候辦前晚邑尊升堂戴老耀耿蔴子方老二梁　　王金標顧義淮等所供與前次略同邑尊着各畫供分别　禁 
 
 

Page 4

 
 
[飭查家屬]  
　　王大寳因案管押英公堂忽然恩病原差據情禀報蔡太守飭送同仁醫治昨日身死院中醫生凾報太守　差查明如有家屬着自行棺殮否則　善堂收屍發壇召認 
[英廨停公]  
　　新任江海關道聶仲芳觀察擇吉昨日寅時接篆英廨讞員蔡二太守因赴道轅叩賀遂飭知捕房停公一日 
[英界公堂紀事]  
　　張漢淸夫婦與文治夫婦口角爭毆由二百六十一號巡捕一併帶至捕房捕頭飭送公廨蔡太守諭令分别押候訊辦○田阿江與毛松朋在路爭毆經巡街捕帶至捕房轉送公廨蔡太守飭押候訊供核辦○生員某甲携妾某氏扭控某乙强姦俄有隣近多人一擁而至訴稱甲因欠房金房主欲將門封釘女傭亦向索工値竟日呶呶乙以曾欠工資三角向甲爭閙試觀其蓬　跣足鳥敢强姦値日岸語甲曰些些小事何致屈膝公庭如必欲興雀鼠之爭恐難免一同管押甲曰若然則不如自行料理之愈隨低頭不語步出署門 
[法捕房瑣事]  
　　前日上燈後有某甲脚帶鐵鏈形如牢犯行經小東門外大街被巡街捕看見上前查問形狀慌張無言可答捕疑之當卽拘入捕房經備捕頭詰問甲云家在浦東因　祠堂屋拆毁變賣錢文被族長等送縣枷鎖當晚逃出時復將管班人之皮馬褂一件偷出捕頭在甲身畔搜出押票一紙英洋五元着卽管押候解公堂訊辦○邇來浴堂中生意遷就均用洋肥皂令客稍給小帳此乃堂倌好處昨日下午法租界新賢園有某甲入内洗浴向堂倌取肥皂因該堂倌素性儉省所給肥皂薄如紙片甲入池中擦洗皂薄順水流下甲以手摸之池底有磚一塊以蓋鍋面者甲恐肥皂在磚縫中用手將磚挖起磚竟漏落池底將鍋撃碎一時烟火上冲水已漏盡其時洗浴之人紛紛逃出堂倌將甲送至捕房據情禀訴捕頭以甲鹵莽　賠碎鍋二百文睾去旋聞人言幸將小鍋撃碎尙無大害若將内池燙水之鍋撃碎恐衆人均難逃出矣○剪繒賊某乙在宜昌輪船竊得洋一元七角被包探拘獲送入捕房身畔搜得白米一包問其何用乙指東話西捕頭恐是偷雞所用着押候解訊○學徒某甲在城内學徒某乙處騙出衣箱一隻將衣當押錢文擲還押票而逸昨晚在法界被乙尋見扭押捕房候解○甲乙兩人因爭挑自來水口角扭至捕房管押 
[拯急同心]  
　　人當水惠突來凡室有葢藏者猶可暫爲支持至於春而靑黃不接難乎爲繼者多矣今有漢口朱槐　善長俯恤浙省春賑需疑綦殷　勸得壽記助銀二白兩吉記助銀一百兩平記助銀一百十六兩志記助銀一百兩公記助銀五十兩瑤記助銀十四兩幼記助銀二十兩合規元六百三十三兩三錢五分五厘由鴻順莊交來委解拯濟諸仁丈具出同心弗隣隔膜蓋深懹乎災之難堪而能見具遠且大者彼昏墊餘生當亦感頌不置焉 
[上海北市絲業會館籌賑公所愚弟施善昌謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[卾垣官報]  
　　閏二月初七日候補按司獄蔣聲煌奉漢黃德道委查漢鎭居仁門差赴兩院禀知初八日施南府經歴王梓請領賑欵禀辭調辦河口厘局候補縣丞呂勳卸太平口厘局回省禀到江陵縣沙市巡檢符秉忠奉電調來省赴兩院禀到見委辦小河溪厘局候補巡檢吳金銓禀見謝赴　院禀辭候補從九盛肇槓禀見謝提前委署一次初九日試用縣丞蔡世佶分發來省禀到候補巡檢顧味辛奉委調查漢陽門差王家瑞奉委查新左二鋪差俱禀知初十日新海防試用典史沈守仁來省禀到委辦河口厘局候補縣丞呂勳奉委調辦漢鎭石碼頭厘局委辦漢鎭石碼頭厘局候補州　徐文詔奉委調辦　口厘金局俱赴兩院禀知　十一日候補道蔡觀察錫勇奉督憲委會勘布局槍砲局地基進見知十二日署理漢黃德道李篁仙觀察進見赴兩院謝委藩轅牌示鄖陽府經歴事務詳委試用府經歴韋炳署理升任兩淮鹽運使江都轉於本月十七日卸任新任李觀察於是日接印視事 
[申報舘江浙協賑所閏二月廿一日至廿五日止經收第三十四次淸單]  
　　廿一日經　書屋洋四元志公堂銀三兩五錢叚保榮銀五錢高拭銀五錢鄭甬銀五錢爾壽銀五錢晉和源銀五錢步蛟銀一兩欲善堂銀一兩以上八户共交來銀八兩申規元八兩五錢四分四厘無名氏議平銀廿九兩二錢陸星堂陳議平銀四兩處義堂高議平銀十六兩積慶和號議平銀二兩以上四户共銀五十一兩二錢交來九八元五十三兩八錢四分八厘售出譚寳宦齋心痛丸一料洋乙元瞿桂泉錢一千六百翰芳錢六百顧錦堂錢六百張洋華錢六百馬調良錢三百以上五户交來洋三元五角王香全洋三角林元晋洋一元李家焯洋一元方舉才洋五角售去譚寳宦胃氣丸一料洋一元黃海釣徒節省女傭工資擬購玩物洋四元無名氏銅洋二元○廿二日善去譚寳宦胃氣丸一料洋一元無名氏洋一元曾萬興洋五角陳德興洋一元朱同生洋五角詹太來洋一元陳德興洋一元梅德元洋一元汪錢太洋一元梅子萬洋一元陳鉅興洋五角李麗生洋五角萬復元洋一元○廿三日售去水晶鼻烟壺一個洋二元公記洋四元三義曹子常九八元四十四兩○廿五日楊　卿九八元三十五兩吳春廷洋五元總共收九八元一百四十一兩三錢九分二厘英洋三十八元三角銅洋二元○廿一日心田氏英五月份呂宋票一張第二萬九千七百七十八八號○廿二日兪曲園善士助七俠五義書二十部 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
