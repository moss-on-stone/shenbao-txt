# 1888 - 312 - 4905596

 

Page 1

 
 
[順天江南浙江江西廣東福建闈墨出售] [  申報館主人啓]  
　　毎當大比之年闈墨车出悔内皆以先覩爲快盖以　氣所在有志者皆須簡　揣摩也特是原本旣不易得而坊　　刻又皆魯魚亥豕訛誤良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之　沙本寶有天壞之　焉毎本售洋七分正本埠歸申報舘帳房及申昌書畫室發售各外埠則概歸申昌經理此佈 
[催取圖書集成告白] [  圖書集成局主人啓]  
　　本局開印古今圖書集成其頭二批業已出書頭批四百零八本二批六百本凡有已繳三次銀兩者請速至申報舘取書取書時并祈當面檢點未勿自悞其尙有未繳二次銀兩者數十戸請卽付繳勿遲其三批之書亦將次可以裝訂齊全特此佈啓 
[本館告白]  
　　啓者古今圖書集成第一次出書四百零八本第二次出書六百本裝釘旣竣卽經本舘詳加檢點本數無訛然後盛以木箱黏以封條及與股諸君付足第三次銀來舘取書本舘又必請其當面點過誠可謂愼之又愼詳益加詳矣不烊邇來屢有人藉口於書本短缺函索補添不知此書係用活字印成並無零餘且難續印倘必斷斷索補勢必將所存整部者拆散不全不特本舘受虧卽與股諸君亦未免近於不諒爲此再行布告伏乞於取書時細加查檢免致事後嘖有煩言大雅諸君尙其俯鑒 
[增補類腋發售] [  點石齋啓]  
　　角山樓類腋一書丹徒趙氏小樓取雲間姚氏原本刋正增補致臻美備其有裨於詩賦文詞家巧思濬發錯采鏤金信手拈來儷紅妃白誠類書千狐之腋本齋購得善本付諸石印分訂八本外加套子價洋乙元六角現已出售特此告白 
[洋務論]  
　　憂時子唱然而歎曰嗟乎哉當今之世謀國是者孰有急於洋務者哉昔時不與泰西通商無所謂機器也無所謂礦政也無所謂電報輪車也無所謂兵輪鐵艦也袞袞諸公所日夜講求者惟是籍戸口耳裕度支耳蒐車實而講陣式耳自道光之季和約旣定准西人在沿海五口通商而交接之間毎以情異勢暌格乎其不相入於是執政者乃幡然一變力求精通洋務者羅而致之以備運籌帷幄迄今數十載孜孜罔懈宜若可以鞭辟人裏精益求精矣乃觀於世則有大不其然者總理衙門專務與泰西交際者也而京中人鄙之曰洋軍機同又館專習泰西語言文字者也而京中人鄙之曰洋翰林其有爲洋軍機洋翰林者卽具絶大才猷絶大識力而同僚亦必相與菲薄幾指其爲外國忠臣噫京師之風俗如此人心如彼而尙望具能洋務精通交接一無齟齬耶至於出使外洋專應對敦輯睦責至巨也任至重也膺是選者必其文才茂美詞令夙嫺乃不至隕越貽羞被外人所恥笑然且昔年某星使秉節日洋欲就南洋諸島設領事而島中華商辭以我輩經英官保護諸事皆能曲順輿情無須再派領事官來反致多所不便某星使持節至日本欲合日人於華商租界内設立巡捕使華人皆聽日本號令免致諸務參差日人聞之無不引爲笑柄噫吁嘻中國人旣以洋務爲鄙事專辦洋務者又模稜隔閡一昧含糊不能獨攬其權俾中外人皆知讋服坐令舞文之士今日談商務明日講吳防　路在所必興公司宜乎推廣洋洋灑灑祟牘連篇一細按之要皆掠影浮光隔靴搔癢我恐再閱數十年以迄百千年洋務終不能通達而尙望其能尊内攘外不爲與國所期蒙乎憤時子曰是不然子以爲目今無精通洋務之人以僕觀之則洋務中人蓋不止如恒河沙數矣其隨使節出洋者講酬應習語言縱覽山川流連風月歸則著一編以付剞劂排日記載有類小說家言問何以故曰談洋務也或則自行航海肄業於外國大書院中所習者愛皮西提之音所交者碧　虬髯之輩所飲食服御者則香餅加非絨衫革履及長而見人不知揖讓但以握手脫帽爲儀友朋讌會之時舍其本國語言格傑鈎舟喜效泰西問答平日性情意氣介乎不中不西之間問何以故曰精洋務也卽有足未嘗至域外身未嘗中國中而毎月費兩元三元之束脩略習别禽音韻卽日乘馬車出外親自拉韁頭戴金邊外國眼鏡口銜吕宋烟糾集惡少二三人招摇過市花天酒地遇事生風人或與之不和則動輒喚巡捕拘拿以爲先發制人之計自恃能操西語可與巡捕頭對談卽借捕房以爲懾人之具問何以故曰此更深夫洋務者也天下之講洋務者如此其易天下之精洋務者又如此其多而子尙以爲洋務中竟無人才焉毋乃輕量天下士乎憂時子曰嗚呼似子所言而以爲卽洋務中人誠不如無人辦理洋務之爲愈矣猶憶道光之季鴉片烟之釁初開西人攻克我廣州虔劉我上海蹂躪我鎭海佔據我舟山爾時並無所謂精通洋務之人而其後定約于金陵省垣亦惟事事聽從如約畫諾而已至前年法人之役竊以爲洋務旣經熟悉宜若可以折衝禦侮不致有損國威矣而馬江一戰師船數號熸燬無遺兵喪將逃一敗途地戰于石浦敵人尙未開砲我軍先鑿沈鐵艦以示不敢抗衡以數巨公之才識過人平時又侃侃而陳一若洋務精通無有　出其右者而臨事如斯畏縮非但不能出一籌以備敵抑且自毁利器以爲媚敵之資又曷怪浮薄少年只以吃大菜拉馬車吸吕宋烟效别禽語且自恃能操洋話動以巡捕房嚇人哉我請以數語括之曰前數十年毎以無通曉洋務之人而爲外洋所譏評雖然果有精通洋務之人外洋亦曷敢期侮曷敢譏評哉仍我之自取欺侮自取譏評而已矣憤時子曰然遂搦管作洋務論 
[恭祝聖壽]  
　　十月初十日恭逢慈禧端佑康頤昭豫莊誠皇太后萬壽聖節甯郡文武官員各率僚屬於是日王鼓詣萬壽宫行慶賀禮畢遂於大門外又雇班演戯禮也 
[武闈開考]  
　　鄂省文闈蔵事馮殷兩主考業於九月廿七日回京覆命所有武鄉試經奎中丞出示曉諭定於十月初七日考試馬箭弦彎弓躍馬之儔練習有素自當各献其技以爭一日之知也 
[杭事述新]  
　　初五日十點鐘時原任蘇臬張屺堂靈輀由下馬頭進武林門其執事亭轎銘旌燈旛鼓樂一切喪事中應用之物無不完備馬上旗馬上鼓樂及馬傘誥敕馬對馬約計七十餘騎又有護送兵勇各執鎗刀器械約有百名列隊前行棺罩係盤繡平金新製成者惟獨龍槓未用送喪人數甚多排長約及三里由大街直上轉東向北經方谷園本宅門前家人挨次上祭停兩刻許始再起行過仙林橋至仙林寺暫停受弔出城之日當更有一番熱閙也○初 
 
 

Page 2

 
 
六日兩主考動身仁錢兩縣照章在武林門月城排設預備恭寄聖安十點鐘後副考官吳典試先行起節至月城各官均到寄請聖安後卽行送别十二點鐘止考官錢侍郎始行動身蓋一須寄安一止送行故錢侍郎送吳太史後分爲兩起動身座船均有小火輪拖帶○衛靜帥連日在羅木營考試馬箭天氣晴明至初五日尙未考畢故初六日續考馬箭推是日黎明小雨起至已刻雨點漸密漸大杭城久未大雨竟雨至初七日晚間方止次日隂雲密布尙無晴霽之色也 
[虎邱冬景]  
　　前任江蘇糧道成月坪觀察之太夫人在署仙逝於本月初三日開吊初六日出殯扶柩回旂安葬是日辰刻排齊執事出轅於胥門外接官廳碼頭登舟儀仗報事極爲榮耀執紼而送者約數十人○新授常鎭通海道楊子通觀察於前月到金陵謁見督憲初三日行抵蘇省謁見崧振帥並拜各同寅聞勾留兩三日卽禀辭赴京口履新○本月初五日爲蘇州織造文尙衣攬揆之辰是日假座八旗會館大張筵宴并雇名班演戯省中自崧中丞以次無不親自往祝延陳山海曲奏京崑賢主嘉賓十分酣暢迫戯終筵用已將二鼓各憲始紛紛命駕回轅○薛垣一交冬令鼠竊狗偷之案幾于無日無之廉溪坊陸姓被刦一案前報已紀其梗概不謂甫隔旬日又有某憲行台被竊一事更覺駭人聽聞某憲行轅本極荒僻雖有親兵護衛皆在署前不在署後初七日三鼓賊竟於署後圍墻挖成一洞竊去皮箱四隻及零星物件若干仍從原洞而逸及天明始知被竊某憲大怒以爲何物强徒竟敢藐法乃爾立傳地方官至面加訓飭勒限緝拿務得此案正賊眞贓從重懲辦地方官唯唯諾諾而退蘇城之捕務廢弛盜賊之肆無忌憚於此可見一斑 
[豫章紀事]  
　　江西景朱兩主試於九月二十八日回京覆命是日文武各官恭送於滕王閣水陸兵勇皆列隊燃砲以送德曉峯中丞寄請聖安訖殷勤握手鄭重分襟護送者有内河中營龍榮貴江軍哨官陳有明親兵哨官張朝鏞帶領砲船勇丁送至九江而返朱副主考原籍浙江聞已請假回籍修墓云○前報紀江西瑞州府齋匪首犯李子臣係贑州人兹悉該犯實係四川長門人姓池名化龍向在江省各屬　子平之術爲人推算休咎屢易其姓故各犯前供姓名不免錯悞今由各營於信豐縣地方拿獲用狗血噴之始不能逸九月二十七日解到省垣各大憲提審確實卽於三十日恭請王命梟首示衆是日復殺二狗血淋滿頭并列隊城内外以防意外該犯宛轉就死可見齋匪邪教無他伎俩也又前報所獲要犯趙麻子等今查實係賴宏福吳鳳德胡櫆廷等均於二十七日正法約計首要各犯皆已處决匪黨當不敢蠢動矣然欲遏其流仍當嚴查保甲如前報所云也○江省本年雖稱豐稔然偏災仍所不免瑞昌縣有蛟災新建縣有水災已經南昌府崔第春太守督同新建縣善餘生大令前往勘騐聞將分别輕重蠲緩錢糧也○德曉峯中丞於九月二十六日親赴學院衙門會同梁湘南宗帥會考優貢正取六名以便會題咨部惟本届正取者鄉試均未中式陪限者未能挨次塡補云○學憲臬憲聘請吏部主政龍雲浦主經訓書院講席院中高才生多沐其教澤今主政以年老足疾自行辭謝臬憲固留不獲擬俟新任龍學憲到任再行商酌 
[潯陽雜誌]  
　　川中某甲年逾古稀而精神矍鑠雄辯高談不可一世前月望後雇坐大紅船由宜昌赴鄂冒充某憲之封翁沿途包攬釐稅船抵武穴時投刺於釐卡委員面懇啓關放行該委員飭司巡查騐見其形跡可疑細加盤詰知係冒充遂將船扣住倘懲以拐騙之罪則昔之座上客其能免爲階下囚耶○有某妓者自知容顔已衰不復能勾引少年子弟遂賃屋於龍池寺左近門戸深邃非前度劉郎不能到蓄雛姬蕩婦於其中招引游蜂浪蝶固安樂之别窩温柔之異境也日前有廣濟人某甲之妻背夫來潯被妓誘至其家作爲錢樹子甲妻初出茅廬未諳個中舊例所得纒頭大率爲妓尅扣不料夜夢方濃春光已洩前日甲蹤跡至潯訪知　徑遂糾多人將妓與妻一併拘住欲送保甲局隠辦經人緩頰始免送局甲帶妻回家而妓之一涯固依然無恙也○某甲家本豐裕弱冠時曾充縣署經承嗣因癮染芙蓉情牽花柳數千貫家資不十年化爲烏有現在一貧如洗沿門托鉢街子惡其骯髒毎以鞭箠從事丐亦忍受不辭噫嘻吹簫廣陌誰是知音乞食歌樓豈堪回首少年子弟盍以此爲龜鑑 
[照譯美總統批准增修華工例批詞]  
　　前議院訂議增修一千八百八十二年五月六號所定之限制華工例本總統已於本日簽押准行北旣批准成例似應將其原由佈告咸使聞之此例之意實欲禁斷華工來美也由一千八百六十八年訂立中美條約至今已有二十年華工與我美人來往亦有二十餘年惟華工與我美人之性習多不相同累有齟齬可知我美人與華工實雖融洽華工來美之事自初立中美條約准華工來美之後中美兩政府亦知於兩國無益曾經兩國自愿將條約所載任華工自便來往之欵删除是以一千八百八十年十一月十七號中美另續脩一約約内第一欵註明華工來美卽任從美國定奪或限制或暫止惟不能全禁等語因此議院於一千八百八十二年五月六號訂議限制華工例此例又於一千八百八十四年七月五號增修以十年爲期並訂章程經理在美華工來往之事現查内中有貪雇賤工者常暗中串謀或發假誓或頂冒執照潛入美境以至西邊一帶各處合衆國衙門毎因提審華工登岸案件無時得空是則限制華工之例徒屬空文實非中美條約所載本意我西邊各省土人見華工如此行爲不能相安因此本德統無不盡力除弊我美人不愿華工來美華氏之於美國大略情形前經中國之明白出使人員及美國駐華公使逐一說明於中朝政府中朝政府得悉各情亦欲自行禁因此一千八百八十六年八月時總理衙門曾行文於美駐華公使請中國自願訂立章程禁止華工來美如違重懲且所有前居美境現在中國者均不准復往美國務使美國之華工隨時滅除以遠避禍機而保全性命等語是中朝意見與我美國意見大爲相合故卽按總理衙門所囑者會議約稿所有總理衙門各意具載其上至於會議來往公文並面議各事經本總統發交議院叅閱可看上議院記事部第二百七十二本之第一第二節便能詳知可見中美開辦此事係兩國情願各派之立約大臣曾將文憑互相勸閱所議約稿曾於本年三月十二號經中國全權大臣簽押後我美國將所議之稿交上議院叅議議院於五月七號將原稿訂改兩欵是月十二號駐美公使立約全權大臣照覆外部謂議院所改者與原意無碍並卽電知中國政府前月十三號本總統曾簽押第三千三百零四號之禁止華工例原按新議之中美條約訂議以使新彍換後照行是時以爲中國不日可將新約批准也迨上月二十一號外部接到美國駐華公使來文謂中國須將條欵酌改方能批換其酌改之意係欲將所禁年限减少並在美國之華工如回華可復回美國又二十五號曉接到美京中國代辦來文請將新約改爲如華工有産業在美者卽由中國領事給發執照可憑照復來美國不必另在稅務司處領照如此辦法是條約所載各事盡交中國辦理於我美國無涉矣故不能行新約第一欵所載者本照中國政储原意訂立豈知中國今又復改按一千八百八十六年總理衙門自行文於我美國公使謂要禁斷華工來美並無限制且特聲明不用限期因中國必自定章程以禁華工來美也商辦之時美國初欲訂三十年爲期後中國公使改爲二十年美國卽亦應允新約之第十一欵所載者均係中國原意如非中國所請必不能載於約内此一節本總統所當申明者猶如我美國於收債一事無論在地方何處債主是何項人等不分男女不分黑白不分美國人或别國人其例均一律照行不分畛域該債主無論係華工或别項華人均可到衙門控請判斷如債主不在美境其憑單曾交律師或别人代理衙門亦照原債主親到一船判斷觀於此事不得謂我美將華工與别人有所歧視也凡國家如有外人入境於土人身體或别故有碍者該國卽應阻禁此係一國之權柄萬國公法之要便也中國亦按此例而行據其來往之公文我本國望其恊力帮助禁止華工來美也兹新訂之條約中 
 
 

Page 3

 
 
國並非相助係該國特派大臣妥議其所議之事亦中國自請我國辦理彼此相訂已非一日不料該國竟不批行我美國祇可言行禁例以爲自何也此事曾經詳細妥議中國已如應允一船兹又再行酌改本總統祇可度中國之意欲將此事永遠推延終不成事也以上所言各否本總統雖爲保我美人而會同議院簽此一例以免再議新約惟論公道議院應另訂章程以便現已由中國起程之華工而有回美執照者准其登岸又我美國前應允賠恤華工在内地因匪徒滋擾損失之欵亦應妥議撥欵給償此款我本或不應償惟以體恤起見應照原數撥出二十七萬六千六百一十九元七角五仙交中國駐美公使以爲華工損失之全欵也西歴一千八百八十八年十月一號光緒十四年歲次戊予八月二十七日 
[甬上近聞]  
　　寗郡邇來食物除米外無一不貴如青油毎觔漲至八十八文菜油往時毎担不過七元零今則售至九元左右荳麥價亦漲蝦　魚鼈價更昻貴糖因來　稀少故行情亦長至錢市更形竭蹶毎洋一元祗換大錢一千零八十文且不能十足淨白當鋪平時值十可當六七現以錢貴十不當四貧民恃質庫爲緩急者至此更形掣肘市面如是謀生實難○寍郡往年毎逢十月初一初二等日奉郡邑二城隍出巡賽會今因各業艱難市面冷淡以故停賽神前祇有旗幟銜牌數對而已護從寥寥未免减色○近來天花盛行城廂内外之小兒染及者勢甚危險不如早種牛痘之爲妙也 
[集欵賑饑]  
　　上年山東直隸各被水災漢口八大行紳董首倡捐輪計首董三十人各出戯資茶點錢五千文借徽州會館雇班演戯發帖數十封邀請各善士觀劇勸其輸助賑捐毎帖至少一千文若可擴充多多益善尙有不受帖不看戯自袖銀錢票前來書捐助賑者不一其人今年漢口紳董接到營口等處告災之信仍照舊章於十月初一日在徽州會館演戯一日來者約一千三百數十號其非發帖邀請自行助賑者約共得錢兩千餘串迅速解往災區中澤哀　自當銜感不置矣 
[關東新語]  
　　關東有所謂山廠者其東北一帶以參茸爲大宗東南則半種菓木半放山繭均無册檔錢糧近因繭絲爲洋庄收賣日見興旺山廠乃薄徽稅厘大約一把剪子納銀數錢山廠亦無一定業主惟强有力者得多古耳書有放繭　成驟被人一齊剪去所以前年佛爺溝朱姓夜間焚殺淨盡結成大案至今尙未了結詎上月望前蓋州熊岳城南又子地方又出一案緣該處南北東三山廠共有剪子六千把本地土民守業有年近雖日見興旺而一切官差使費皆由會首宋姓承辦宋爲該處富神宋老曾充鄉約子姪輩亦有青衿者前奉天將軍降調黑龍江副都統恩公合亦是熊岳人其九介弟某人皆呼爲九爺爲本旗領催垂涎此三山廠前年冬率領多人赴南乂子謂現有上諭查徵各處山廠宋老不允該處居民亦各不服勢將用武九爺敗興而歸去春又帶多人往復被逐回今秋又往被該處人民各出軍火砲械意欲捉拿九爺置之死地幸有趙三者出爲排解始免九爺歸家於八月底選僱打手數十名密赴宋冢將宋老長子支解宋老亦受重傷及該處衆人得知九爺已將宋家搜括一空滿載而去大衆遂於次早將受傷之宋老並宋子尸身先投熊岳旗署控報並至盖平縣呈控聞刻下尙未提訊不知將來如何訊辦也○奉屬水災極大尙有旱荒之處如義州一邑數月無雨前日知州具禀到省報災廣寍亦然旱澇之不司如是○竊賊繁多道憲預飭練軍袁帮帶日夜梭緝予以便宜行事前日緝獲多人或鞭責或割耳最可惡者有回教中惡棍數人毎遇扛卸粮豆若輩膽敢奪取扛夫不敢與抗袋房尤須賠償前日有白某乃回教中之最著名者正值在街搶奪一袋被查緝隊兵撞見上前擒獲到稽察處袁帮帶飭重責軍棍割去兩耳并挑挖去右足大筋○前夜袁帮帶在洋藥局後謝家拿獲賭棍八人因各責籐條數百下釋放○今年奉屬奇荒鄉民失業營口各洋行恐冬令賊盜蜂起欲禀請領事派一兵輪來營打凍禦冬以備不測○月之初五日有火船從烟台由津解到盜犯兩名係南金州夥刼梁坊之案在津因另案破獲供出者一高姓河南人一李姓江蘇人皆魁偉强壯然並無兇惡形狀其上岸時皆悲涕不勝云○近日營街現錢缺少銀價大賤毎銀一兩止售東錢九弔亦所罕見也○義賑欵共來現銀五六萬兩初到時營口牛主兩處銀串日落放振諸善長本欲禀准海城縣親往牛庄勸諭平價使饑民多受其益嗣經牛庄防守尉齊公車本以理剖諭該大會亦極慷慨仗義謂南方不辭萬里之勞以現銀來振我饑我等若再抑價是有意奪饑民之食矣願以毎兩十弔如數作定經用二成亦分文不取齊公與諸善長感激不勝災黎實受惠不淺此意係首鋪會隆溢所出亦稱豪爽殊足令人景仰也 
[賽會述奇]  
　　寓滬西商定於十一十四兩日在跑馬廳舉行賽珍會已列昨報昨係第一日開賽之期午後一點鐘時開門跑馬廳前羅列飛禽走獸怪怪奇奇目不暇賞皆盛以籠籠皆白漆罩以鐵絲網上下分兩層上小下大廳之右旁上層置黄雀黄頭及西國各種小島下層則鴛鴦孔雀野雞以及雞鵝鴨等中西種類錯雜其間左旁籠中有小兎又有極小之犬僅如鼠各式不一南邊棚内則有極大之犬如小牛狀其面或如猪或如羊或如馬或如鹿惟無兩角耳最奇者有一黑猴自頂至足僅高尺許而其兩手竟長一尺有半屈伸可以自如在棚中嬉戯甚有可觀中列中西各種牛羊西國之羊黑色面如馬而無角珍奇怪誕誠有山經之所未詳爾雅之所未載者毎物各有西文寫明誰家之物及此物産於何處頗足以廣見聞而資考証想第二日開賽時或更熱閙也 
[吊奠誌盛]  
　　江蘇督粮道成月坪觀察之太夫人靈櫬過滬已列昨報兹悉本埠海關道龔觀察松海防劉司馬上海縣張邑尊英會審員蔡太守法會審員王司馬及印各員均於昨日至英租界觀音閣碼頭舟次吊奠殊形熱閙也 
[解犯赴蘇]  
　　本埠西北鄉梅家弄地方某染坊盜刼案由青浦砲船武弁拿獲許克生等盜犯五名解由青浦縣轉解蘇省由前臬憲發交上海縣監禁訊理内有一名在監病斃禀請隣封相騐棺殮兹由裴邑尊疉次研訊該犯等業已承招昨飭捕役將該犯解府過堂再行到司覆訊定罪 
[滬濵瑣語]  
　　英界工部局修橋墊路逐日雇工掃除拉圾不遺餘力向有小便之處時用藥粉以除穢氣今又横裝銅悉一條管上有洞注以自來水跳珠濺玉日夜不息人皆稱便○恒興鷄毛行因虧欠倒閉行主避匿揀鷄毛之女工王陳氏王金氏等連幼女共五十二名被次工資無着昨扭黄英生至捕房該氏等言黄係行中之執事人巡捕頭命將黄英生移送英公廨着該氏等自行投質及到公廨值日差禀明蔡太守飭將黄英生押候訊供核辦○蘇婦陳金氏家有人誤叩門戸兩相爭閙由犯捕將該氏及王謝氏宋錦堂葉勝寶王阿福等一併帶至捕房巡捕頭飭該捕將該男女等移送英會審公廨值日差據情禀明蔡太守諭飭分别交保候訊 
[案有端倪]  
　　恊大昌信局划船在野雞墩被盜一案迭紀報章兹悉上海縣捕役柴樛出資購到眼線陳雲亭鄧西園於前日解經裴邑尊庭訊之下陳稱此案鄧知底細鄧稱前在朱家解見盜船一艘上堆稻草下有布疋該盜旋將布六桶典在該鎭同和彚豐兩當鋪計抵洋廿六元忽有緝私船到來以形跡可疑將該船并餘布扣住該盗共三名苦求該哨長張姓旋該哨長給三盜洋兩元錢二百文三盜乃怏怏而去柴稱小的出資購綫已備齊當本將布贖出呈騐叩求鑒核邑尊乃賞給鄧洋一百元着鄧隨柴赶將該盜緝獲到案訊辦 
[縣署瑣案]  
　　廿五保頭圖鄉人陸順寶金晉園投縣喊控馬慶堂恃强逞横藉口有碍風水將金租小的基地起造之房屋糾衆拆去叩 
 
 

Page 4

 
 
求提究裴邑尊訊供之下着將馬自行扭案昨晨陸金二人將馬扭縣邑尊着候質訊核辦○紫埭鎭卹人萬研春控兒子被姪鴻銓踢傷斃命一案旋經族中人理勸妥恊令鴻銓出資將死者棺殮研春投案求銷節登前報兹悉裴邑尊恐有朦混情事復於前日諭令地保周殿邦明白具禀候核　 
[法捕房瑣事]  
　　昨晚法捕房獲到竊賊四名其二名已經承認捕頭諭俟公堂訊辦其在三茅閣橋菜攤處拿獲竊魚肉等之小竊一名亦着押候訊責○有小竊一人竊得棉袄一領正在鼠竄時爲巡街捕所獲押候訊懲 
[西商振捐]  
　　出使德國洪大臣電匯各西商捐助賑欵共計德銀二萬二千二百七馬克七十分合計規銀五千二百十八兩除由上海道分解災區外應將各捐戸登報以昭徽信而彰各西商樂善之忱焉計開克虜伯廠捐德銀一萬馬克伏爾鏗廠捐德銀五千馬克刷次考甫廠捐德銀三千馬克荷乞開斯廠捐德銀二千馬克洋行商人密蠟捐德銀五百馬克本館洋繙譯金楷理捐德銀二百七馬克七十分 
[跋革廬閒墨]  
　　江左少年周君子英常傾倒於周桐孫詞友余初以爲殆翩翩濁世之佳公子耳旣而見其贈桐孫詩始知其爲才人去年獲一見其顔色談吐風雅意氣惆儻夫惟大雅卓爾不羣益知其爲名下士别後一年嘗憶及之今年九秋復來春申江勾留多日時得晤談愈益傾倒日前出其所著革廬閒墨見示雖著墨不多而各體咸備且無不佳妙令人一讀一擊節而其中經濟學問盡見乎毫端然後知君之所藴者厚所抱者殊有非淺人所能測者余向以少年輕之余過矣顧吾更爲周君進一解焉當此少年正在有爲之秋當　志於功名以力求實際遇合之遲速聽之於天勿以牢騷不平之氣見於辭色則所造更有不可限量者矣拜讀之下爲跋數語於其後[  古越高昌寒食生拜手]  
[無題]  
　　暗逗犀心不自持微波漫擬可通辭蜘蛛結網纒身日鸚鵡範弄舌時曾是夙因成繾綣休將故態作嬌痴請看碧海青天夜修到嫦娥悔已遲○煮鶴焚琴世所稀却教勞燕各分飛銀河笙奏聲難辨金并瓶沈事易非宿願幾曾償杜牧幽懽誰肯放崔徽可憐悵臥青春晚珠箔飄燈不得歸○省識傾城聘尙虚問年剛及破瓜餘兄爲協律關休戚姊在昭陽擅毁譽豈爲煞風才打鴨可堪掬月又驚魚并刀剜破纒紗臂的的深盟莫負渠○丰懷黯黯夜凄凄月肯長圓水亦西羅帕鎖春紅雨染錦屏照艶碧霞迷恨裁蠻紙和詩寄怨促湘絃迸涙啼太息門楣漸零落女墻無樹稱鸞棲[  太痴]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四明錄要]  
　　父債子還理所當然兹聞楊趙氏向楊葆鏞索討父欠八千元楊置之不理趙氏不得已赴縣控追何邑尊收閱呈詞先　原中郭陳二人理處奈原中偏袒楊某事不得了邑尊飭善傳原被一千人証到案分别管押刻聞楊某已挽大力者多人進署面請釋放邑　橛不准情想必照案訊斷秉公無私也○初六日下午鄞縣監中提出絞犯王繼佑應阿三兩名聞卽東鄉婽壩袋案之帮兇也當即綁赴小教塲正法後其家屬求請自備棺殮邑尊准其所請當綑綁時士猶口稱寃枉聲言此案本爲爭奪水路起釁旣經定我等於死非不應將水路仍斷與大嵩人豈不寃乎言畢涙如泉湧聽首皆爲之酸鼻 
[戊子秋薄遊滬上偶過楊柳樓臺率成一律奉贈倉山舊主錄請海内諸大吟壇郢正]  
　　推袁大筆定千秋萬里豪情人壯游宦况清於何水部客心老共白江州公眞矯矯雲中鶴戊亦飄飄海上鷗自笑比來太怱遽不曾載酒一登樓[  古華漢嚴氏德啓未定草]  
[遇雨沈氏池亭晴後漫題]  
　　纔歇芭蕉響池光映小亭花間蛛補網松下鶴梳翎爽氣侵長簟斜陽淡曲屏芰何新透水風過送微馨 
太痴少作 
[買陂塘偕查怡軒蔣季和顧園餞春]  
　　偏亭臺紅稀緑暗韶華已是孤負闌十九折銷魂地記否尋花前度花自悞縱留得殘春可傍薔微住東風太苦向密葉嗔鸞香巢此燕吹夢逐飛絮西園客只我天涯倦旅幾回尊俎同聚畫裙歌扇閒惆悵付與題香疫侣君看取看蠣粉廻廊漸漸遊人去斜陽細雨壬醉憸銷殘芳心老盡愁聽子規語[  太痴書稿]  
[上海四馬路文報局内恊賑公所經收賑捐九月中下二旬清單]  
　　十一至三十日止蕪湖招商局募廣厚堂裕德堂芝石山房寶鑑書屋四戸各一元杭州陳公舘交隠名十元本埠震大東洋號來勉力子五元嘉興縣學正堂王交到吳　田六元江永輪船來智安堂八元本埠廣友善士來無民五元南匯太瘦王將文闈肉資移助二百杭城陳公舘交來隠名氏十洋鎭江電報局交勉力子求合宅平安四洋本埠延康莊來了心願洋二元了願洋二埆黄埭鎭鼎隆慶虒將醮資移助賑求保平安三十元江蘇朱時帆翁來嗚琴堂十二元仙女鎭王陶庵翁來愼餘堂二十元四善士月捐洋四元求增冥福人一元福州裕昌洋行莫藹樓來曾伯厚募賜筆堂林誠子二戸各銀十元鄭毓英銀三兩六錢後學堂鄭　銀三兩西林邦光銀兩八錢陳宗器銀兩無恆産有恆心人銀八錢實收規元廿五兩八錢五分宿遷天順公信局劉小林翁募孫素松五百合泰王春華陳玉生無名三戸共六戸各錢二百董丙章益太　警二統順同義源泉坊無名太和堂育産坊吳承林胡　珍積善堂裕德堂殷廣盛季金海十五人各一百實收洋三元本埠廣和興糖行來無名洋上元天津朱愼齋司馬求病全了愿十元蕪湖招周局募蕪湖路捐餘欵移助洋五元四角五分知足知不足齋五角五分金陵招商局來無名洋廿元湖南慶記大善士月捐洋十元青洞全盛局來長春善土七元無湖招商局來史忠直堂壽母助二十元北蔡顧夢松翁　復王子祝友病愈了愿虚對開洋二元羅店杜恆茂號一元嘉興震源號募衆姓善士三元九江丁公舘來醉經堂求平安一元淮安來記號來馬燮堂　一元徐子春乙　仙女鎭王陶庵翁來石林　隠嗔餘室二戸各一元鎔記一元○二旬共收英洋二伯五四元計規元一伯五十六兩二錢二分規元廿五兩八錢五分虔對開二元計銀五錢八分四厘小洋二角計銀一鐷簤分六厘錢一伯文計銀一錢三分八厘五項共合計銀一百八十二兩九錢三分八厘○連前共收規元四十二萬八千一伯七十兩零三錢一分一厘○付解豫皖賑第十批規銀二千兩○付解直隸賑第十批規銀一千别六十兩○付解奉天賑第二批　銀一千兩○連前共解規銀四二萬七千七伯廿八兩七錢七分一厘○實存未解規銀四百四十乙兩五錢四分合併聲明 
[上海四馬路文報局内恊賑公所經收賑捐九月上旬清單]  
　　初一至初十日止○仙女廟鎭王陶菴先生交巫四善士月捐洋四元祈求病愈人洋五元求增冥褔人洋一元○本埠王介伯翁交來介石生求妻病卽愈勉助洋二元○太倉亨記號恔來婁東恆農氏祈春屬人口平安洋五元○本埠萬典號經交厦門濟善社恊賑公所募第七批規銀八十二兩二錢一分四厘細戸另登報章○盛口張耐安翁交來西錦州裕豐恆號募錦　裕豐號銀一兩蔣瑞臣東錢十吊孫竹溪李酉山不止香金腹堂國福亭五戸各東錢四吊張凌雲榮發育劉少禹袁碎然楊兆　胡義安劉紹禹劉錫五劉作梅安佐清楊廠時王彭行耳鳳山五澤楊李育林益恆泰集順合曹友勳恩義堂　炯章五域谷匯東謝　廷李　如廿四戸各東錢二吊劉履三董國楨土舜廷三戸各東錢一吊又儒不桂淼單毓琨宋春李麟章孟昭乾朱賛廷楊春元李文才張銘孫益堂周廷粥楊際山曹承恩第希綽十五戸各錢二百文劉裕成郭晋恩二戸各錢一百文以上實收原平銀十一兩五錢六分四厘蕪湖　商局募劉楊氏五旬大慶秋桂軒二戸各洋二元蘇恆公益興號交來邵訪林　内子急病祈求神佑速卽全愈洋二元○上海縣儒學正堂曩普育善堂經募鴈塔題名册洋一百零五元内日本洋一元細戸業經另登報章○本埠興洋行交來黄觀效求家嚴病速　洋五元○百川通票號交來京都大善士募徐惠卿王少二戸各銀二兩郝壽廷銀一兩徐曼青京錢二十吊義生成京錢十吊震興昌趙紹堂郝望溪梁荃侯郭連城張寶台李　　趙廉卿化履亨侯子和從隴西蘇玉如惠愛女氏太原女氏光廷王深之叚清泉孔子傑邱子餘徐徽之徐柳塘二十各京錢五吊武虎臣李蔭堂賈啓堂三戸各京錢三吊以上　收　銀十六兩一錢三分○高郵武賑所丁鏡齋先生募江湖遠處生洋十元不留名錢十千文宋姓酬張姓錢三千四百文張秋岩書扇資助錢二百文寶收洋廿三元○浙江張月川　交來雙洞書屋規銀一千兩敦本堂規銀二千兩長春舘規銀三伯兩樂安堂規銀一百兩燕貽堂洋一百元○富陽絲一局陳午亭翁募周問記周知記二戸各錢一千文諸如澄錢六百文周允元萬馨山堂二戸各錢五百文靜虚廬無名氏二戸各錢四百文周敏記無力氏二戸各錢三百文周壽記林屋山樵隠名氏洗蜜逸史四戸各錢二百文燕　阡禾火主人禾日居士醉花山人四戸各錢一百文實收洋六元陳午亭洋二元○淮安姚祉卿翁募鮑又芝求灾病脫身助洋十元○福建老恊興信局譯山人募求病速病愈人浙湖　黄氏二戸各番銀一元安徽省寓善士來眞州幼女黄寶珍求母病速愈銅洋一元○○本旬共收英洋二百七十三元計元一百九十九兩二錢九分爐坯日本洋三元計元二　另　分銅洋一元詳見元一錢四分六厘原平銀十一兩五錢六分四厘批申元十一兩八錢七分七厘規元三千四百九十八兩三錢四分四厘○五項共合規元三千七百十一兩六錢九分七厘○○連前共收規元四十二萬七千九百八十七兩三錢七分三厘○○前共解過規元四十二萬三千六百六十八兩七錢七分一厘○○寶仔未解規元四千三百十八兩六錢另二厘卽日大批起解合併聲明 
[上海四馬路文報局内恊賑公所經收賑捐八月中下二旬清單]  
　　十一至廿九日止青浦烟波釣徒十六元滬電局來陳炳卿渡台往返幸獲平安洋二十元○海昌王清泉翁洋五元本埠朱姓善士洋一元張堰鎭益泰典募求足疾全愈人洋四元怡樂居洋五元益泰典衆友節省中秋折席移助洋五元○恊成生號甬江盧東橋求病了順洋十元○江韞山翁來公和局小洋四十角浙寗李乾豐號募無力氏洋二元本埠惠泰錢莊來柳主人求胎産平安助規銀四十五兩零二分二厘○怡順昌號黄君來黄邑了悅生洋一旦五十元高郵武賑所丁鏡齋翁募求免灾人洋五元景鎭昌江程煥嘵爲長男病愈酬愿洋四元雲陽將就主人洋元怡順昌號瑞芝先生來黄邑　怡善洋二百元蕪湖黄泰和號募無名氏洋五元梅先方立汪書三戸各一千文無名氏三戸各五百文陳用記方海澄二戸各錢四百文翟敦記二百文實收洋十元○湖南慶記大善士月捐洋十元蘇恆陳古愚翁來江西玉山培桂墨池書屋　性子自省室四戸各錢一千文愛菊堂孟成章王廷瑞三戸各五百文章記錢四伯宗芝軒愼貽堂精一堂二人各錢三百李宗明徐丙生無民嵩　堂寶善堂無民存餘堂有名氏八戸錢二百實收洋八元又來游秋佩三畏堂怡如堂無民氏四戸各一元羅元春二元復吉堂納生氏鄭華山三人各五角龔大生戒欺堂春興堂徐醒悟徐四咸務本堂六合堂餘慶堂徐靜軒王紹斌高勉齋婁五山擇　堂錦軒三和堂仁壽堂十六戸各七百寡過未能五伯厚記四伯廿高勁閣劉氏二珌各三百六十桂德堂　梅亭楊本山李四加堂童秀菴五戸各三百五十林日邛邱新吉二戸各三百鄭無知一百四十實收洋七二元無錫華源盛姜日銘助乙元浙紹山隂安昌謝正大米行交謝正昌正大兩戸戲資合助洋十元謝海三求吉慶氏一元謝睿生祈吉慶四元蘇省公益興邵訪林求妻寒熱早退諸症卽全保産平安一元○二旬共收洋四百九十五元合規元三百六十一兩六錢一分四厘小洋四十角合元二兩九錢二分規元四十五兩另二分二厘三項共合規銀四百另九兩五錢五分六厘○連前共規規元四二十萬四千二伯七十五兩六錢七分六厘○前共解過規元四十二萬三千六伯六十八兩七錢七分一厘○實存未解規元六伯另六兩九錢另五厘合併聲明 
 
 
 

Page 10

 
 
   
 
