# 1889 - 150 - 4905792

 

Page 1

 
 
[精印新科會試闈墨告成] [  申報館主人啓]  
　　墨卷隨風氣爲轉移故每届元魁花樣過乎各别而要皆賜發書理一以清　雅正爲宗不科禮闈揭曉後本舘亟託京友赶寄闈墨南來付諸手民昕夕排印刻巳裝釘告藏卽日出書每本收回工料洋六分諸君子有志揣摩者詰速向上海本舘帳房及申昌書畫室購取至各外埠則　理申報人處均有出售此啓 
[寳墨齋四書襯] [  點石齋代啓]  
　　是編偕同志纂訂梭對頗精自丙戌秋出書後銷路廣遠旋因巿賈照樣翻刻只圖漁利任意訛錯魚目混珠殊堪痛恨倘蒙大雅察識足辨其似是而非惟在購書者認明本齋字樣則不至售巿獪之欺彼南郭先生欲濫厠而不得矣 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋卅五元○大題觀海初二集○實文三萬六千篇本届各省鄉試題十得八九謂予不信可復按也今定碼洋廿五元○五經文準○　文一萬五千首其中向無陳作而特搆者不下萬首新類美而無踰於此碼洋八元○五鳳樓試帖○得詩一萬二千首塵　土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聯册頁花色齊全價目克巳紳商賜顧請認抛瑟塲南首三層樓紅墻洋房可也此佈 
[議變通錢式以杜私鑄]  
　　甚矣錢法之壞也國家專設科條從嚴查辦所以禁私鑄小錢之弊無所不至而一二無知小民猶有蔑視刑章甘罹法網者大都窮鄉僻壤深院重門聚衆結盟開鑪鼓鑄特外間人無從知覺耳開鑪時圍牆以内排列大甕以收其聲鑄成後散運遠方分消外省以減其跡若機事不密微露風聲立刻查拿照例治罪無敢有容隱寛縱狥庇欺蒙諸情弊乃不意江西新喻縣私鑄沙錢歴有年所里下鄰居未嘗告發地方官長未見嚴懲以致若輩明目張胆肆無忌憚街談巷議若罔聞知一似本分所當爲王法所不禁者嘻可怪也夫私鑄之爲害也甚於盜燬盜燬之害不過所鑄官錢逐漸銷燬巿面交易不敷流通耳私鑄之害則沙亮小錢行用巿面凡錢莊與舘斷之徒出則任意攙雜入則藉端挑剔而居家兌換小本營生折耗虧短無所告訴其爲害也可勝言哉天下有情輕而法重者則姑從寛貸格外施仁蓋諒其情之不得巳也有情重而法輕者則假手鞭笞立斃杖下蓋補其法之所不及也至於情法皆重之案則天下之人異口同聲痛心疾首皆欲得而誅夷焉斷無有痴龔假託姑息養奸忍於一路哭而不忍於一家哭者私鑄沙錢爲害匪淺法所不容吾不解新喻縣之置而不問是誠何心浸　而實跡昭彰傳聞廣遠猝然有詰責之者其將何辭以對耶顧或者謂從來私鑄之禁未嘗不嚴而私鑄之弊終不可絶禁之而不可絶與不禁者何以異安得以此責新喻縣不知禁之則中有所懾不敢妄爲雖姦宄猶可消聲斂跡不禁則相習成風無所顧忌雖善良不免犯法罹刑且禁之猶不可絶而况於不禁乎大抵私鑄之弊與盜燬同其始皆起於爲利利之所以孰不爭趨相率效尤以身試法弊之不絶職此之由欲絶其弊者必先絶其利盜燬者擇順康雍三朝制錢重至一錢二分一錢四分者入爐銷燬别鑄器皿以牟利耳今順康雍大錢銷毁幾盡不可多得其僅重一錢之錢燬之而無所利故盜燬之弊由此絶私鑄者取渣滓雜質不堪鑄器之銅鑄爲沙壳小錢以牟利耳此種小錢僅重三四分旣與官板相懸大壤加以輕溥鬆脆易於毁壞使各省巿面此錢不行若仿照官板加重攺鑄又何利焉則私鑄之弊亦將由此絶矣今禁小錢者鳴鑼肩牌巡行街巿而巿面小錢之潛行搭用如故也此所以盜燬之弊絶而私鑄之弊終不可絶也且夫議必衷諸至當制必持諸久長正本清源以預防於先懲一儆百以永杜於後則變通錢式宜亟講焉原夫私鑄之不絶者爲小錢通行於巿面也而小錢之通行者爲歴朝之錢式無定也試觀歴朝錢式輪廓有大小銅質有輕重用繩穿貫參差不齊以小錢攙入其間若者爲官板若者爲私鑄必一一量度而後知雖使店鋪出入不用小錢約法定章違者議罰苟盈千累萬爲數較多則一時不能識别無暇挑剔而苟且從事者有之今欲變通錢法使小錢不行而盡廢歴朝所鑄之官錢此又必不可行之事也擬惟攺鑄一式垂爲定制或作當二或作當三製法極精取材極失一律光滑禹顆匀圓若以小錢攙雜其間則一望而知其不類與歴朝鑄之官錢並行不悖久之而新錢鼓鑄日多行用日廣則民間將以新錢爲便而不願更用舊錢矣或者曰此法固善其如不行何曰無慮也惟宰制天下者爲能顛倒利權在上者苟有所爲又何爲而不欲哉然亦有術焉夫欲迎則愈距欲距則愈迎民情大抵然矣從來新鑄制錢必有分派各聓搭放幾成之議此其缺以多所窒礙也今爲之令曰凡一切官俸兵餉願領新錢者給之不願者聽又爲之令曰凡一切止稅雜稅兼收新錢售錢則不必驅策勒派而行之無難矣不見夫香港錢乎其文曰香港一毫行之數十年未聞有弊兹非其效歟願當事者一思之再思之 
[本館接奉電音]  
　　昨接在京友人發來電音有本月初五日上諭一道敬謹譯登○五月初五日奉上諭　彝奏甄别知縣等官一摺安徽前署宿松縣知縣候補知縣熊道南見識卑下無志於民石埭縣知縣陳濬源官聲平常舉動謬妄均着以府經歴縣丞降補前署六安州巡檢候補典史方管升擅受民詞致成重案候補巡檢尹文釗前在蕪湖關分卡檀作威福均着卽行革職建德縣知縣葉鴻基人地不宜着開缺另補以肅官方餘着照所議辦理該部　道欽此 
[電述風災]  
　　昨晨奉天錦州來電云端陽日午刻忽聞雷聲隆隆幾令筵前失箸至鐘鳴一下二刻封家姨忽大肆威福飛砂走石猛不可當自東北而至西南　聞　剥之聲蓋皆屋宇樹林傾頽椻仆也有數十人被風吹至空中跌下受傷肢體多不完善至什物之漫空飛舞者幾如寒大鴉陣瑣碎零星或將艸屋頂揭至空中遠望之如亭亭車盖據故老言實數十年未見之災象云 
 
 

Page 2

 
 
[都下談資]  
　　方略館自奉旨　纂回疆事宜後卽奏准仍設東華門木栅欄内四月中旬傳到咨取應差之供事五十餘名由提調官拔取朱君爲承發其餘由朱挑選繼而疑朱有私弊齊集數十人向之理諭致朱大受凌辱身受重傷遂向提調面禀情形提調官大怒立派差役拘拿除畏罪逃脫外計獲四人一韓姓一孫姓兩土姓旋卽審悉緣由飭交中正司收禁○前門外豆腐巷車夫金姓之妻羅氏於四月二十三日晚間潛服洋烟身死次日報經中正司官親臨相騐委係吞烟别無他故遂據情詳報城憲○四月中旬某夜前門外觀音寺巷口天德合洋貨鋪忽然失慎烟從　牕冒出窓内于片通紅左右隣大受驚逞紛紛提水潑救幸是夜風不甚大竟得轉危爲安○四月十八日雲南礦務總辦唐中丞炯奏稱目下礦中急需開鑿通風洩水三種機器巳委妥員前赴東洋採買所有經過關卡擬請飭下一體免納稅銀奉硃批着兩江總督曾國荃轉飭遵行欽此旋由户部將旨飛咨南洋矣○四月十九日薄暮時有步軍統領衙門番役擁護一車中前門外天橋飛駛向北直入前門車中坐一人綁縛甚緊車轅則坐一十數齡孩童說者謂被縛者爲拐匪孩則被拐者也○四月中旬某日安徽鳳頴六泗道王觀察亷將鳳陽關自光緒十四年正月起至十五年二月止一年期内征收常稅銀六萬六百餘兩禀請陳中丞專摺奏聞奉旨交户部核議銀欠旋經户部議得與欽定每年應征正額贏餘兩項尚少四萬六千餘兩然較之近三年各關道經征數目尚屬有贏無絀頗覺整頓有方擬仍照上届全數寛免成案具摺奏聞云○京師普濟堂功德林兩處粥廠每至冬令由順天府奏請恩賞粟米八百石更由崇文門撥銀二千兩自九月開放至次年四月停氏本年四月中旬管理粥廠之富侍御等以目下將届停放是期循例將兩粥廠開放起至今收養貧民二十三萬八千六百餘口每日每人放給粟米八合各數目造具細册分咨户部順天府查舘并專摺奏聞云 
[大閙售局]  
　　安慶梓潼閣坤雲銀樓主某甲曾託某信局寄一空椷至白下至四月二十八日向局夥查問回信局夥答以並無回信到來甲向補索去信收條局夥言空信例不出收條且事巳過矣何事呶呶絮䀨甲心甚不悅厲色相加以致兩相鬥毆損傷互見不一時甲家老小踵至滋閙不堪局主見勢不佳急購鞭爆低首服罪甲遂退片刻復糾集考住多人向局中尋釁蜂擁而入作踐多端簿據信函俱遭撕壞左右隣舍見之不敢出爲調處事聞於懷寍縣陳雲溪明府一面飭差彈壓一面提局主到署究詰緣由若輩見差役到來擲右如兩差役不敢與較急帶局主及某夥回而滋事諸考生竟率衆擁至縣寠　稱信局夥糾衆閉門拉人吊打明府赫然震怒將局夥笞責枷號若輩始各散歸次日局主令閉門歇業未識以　如何本館此事得諸該處訪事人細按情節支離或恐不盡不實惟有聞必錄報章之例如斯姑登之以質深知其事者 
[赤嵌試事]  
　　臺灣例不設學政歲科兩試俱由巡撫舉行本年歲試之期劉省三官保擇吉四月初一日秉節赴臺南考試計一府五縣合之廣東之寄籍者共約生童萬餘人文風亦較臺北爲獨優至二十二日一律試竣隨於二十日乘飛捷兵艦啓行二十四尸清晨八點鐘時駛抵墓隆十一點鐘時登岸鐘鳴一下又閱看獅球嶺工程林時甫星使沈吉田方伯以下接得電音卽住北門外商務局恭迓行營中軍轅下差弁則咸至水返脚鵠俟宫保閱畢卽由陸路起程至水返脚攺坐火車至北門然後乘輿入城時巳五點鐘矣矣臺北各屬由宫保行文定於二十六日齊集考試云 
[皖垣失慎]  
　　四月二十七日之晚鼉鼓四下安慶衛門口地方某姓家因擊碎洋油燈遺火蓆棚登時赤熛怒煽猶幸附近各善局紛紛舁水龍到來盡力灌救祝融氏始退避三舍不致殃及比隣 
[津郡祈雨]  
　　天津待雨孔殷曾經地方官禁屠祈禱巳列前報兹聞官憲前届祈求未獲甘霖渥沛嗣復遴委妥員格恭將事虔向龍潭取水供奉伏魔關帝廟中自四月廿六日起廿八日止就廟設壇延請僧道誦經齋戒禁屠拜禱三日以期渥澤均沾不知蒼蒼者天能俯從人願否日來氣候不正日中酷熱而早晚薄寒中人非御黄綿不能適體至撤壇之日頓易炎凉不必見日而吳牛亦喘城西巳有急症朝發夕死者數人倘竟不雨官憲當不憚煩勞再作桑林之禱也 
[烟寮失火]  
　　嘉興北門外壇弄郭源成粤人所開烟館也四月三十晚更魚初躍忽報火災初祗樓上通紅繼而屋頂冒穿炎炎上熾猶幸爲時尚早人手衆多迅急汲水潑之得以卽時熄滅若至夜深人靜則勢必如草之蔓施救無從矣 
[閩垣火警]  
　　四月二十九夜鼉鼓四通福州小排營邱宅門樓不戒於火此屋租與某甲居住甲賦閑在家不知爲何起火祝融氏興高采烈分道齊驅兩近人家以無碍墻皆遭殃及約有三四十家左燒至李協戎公館高墻止右燒至亭邊時幸經駐紥南臺立字營勇盡力搶救火始不能飛越該營勇救火出力不減當年霆慶等營也其時司道等官皆派撥火兵督率水龍灌救至黎明火熄始鳴騶而回是役也因夜分起火人家俱從夢中驚起異常惶迫加以各家多無後門有數家俱登梯跨墻而遁所有大小物件悉成灰燼吁可慘也閩中有一種搶火之徒俗呼爲火　一聞地方失慎便乘機搶掠現經官拿獲數名聞者快之 
[東湖縣試]  
　　宜昌一府向例歲科并試上月二十一日東湖縣斯明府扃試文童以備學憲歲試二十四日又爲科試聞須兩案並出然後示期覆試云 
[沙巿紀聞]  
　　有友自荆沙來者言及沙巿絲缐街張繼盛機坊專織荆州縀爲業三月之杪某氏飭學徒肩負錢三千往金龍寺卡完納絲厘時巳傍晚學徒由江濵行路逢匪黨三人先一人欲行劫奪經學徒推墮塘中二人見之持刀赶上連砍數下學徒　仆路旁匪遂攫錢一千而逸事後騐得學徒受傷雖重尚不至有性命憂而坊主控諸江陵迄今仍未獲案也○沙巿義順營向有砲船幾號巡緝七州縣水路匪人今春緝得賊船八瞍截分兩段公置沿江碼頭 
[五羊仙迹]  
　　廣州黎家基人王某年逾不惑坐擁厚資膝下僅有一七歲兒愛惜逾恒不啻掌中珠懷中玉也一日嬉戲門前悮被匪人誘去偵騎四出　跡渺然甲痛子情深屢欲自尋短見均幸家人知覺解救得生拐匪横行閭閻受害安得心誠保赤者爲之嚴密查拿耶○龍門　人某中來省應試僑寓仙湖街某客棧中素嗜劉盤龍戱往往一擲千金連日五木無靈幾如管夷吾之三戰三北以致銀兩衣服蕩焉無存告貸無門進退維谷遂卽雉經畢命屯棧主懼累代爲棺殮暫厝義園函追親屬到來領回安葬因賭害命比比皆然觀於甲而可以戒矣○上月之杪風雨大作江中雪浪如山有某都戎船至半途卽爲風雨所撼人口雖幸無恙而一切物件巳悉付東流矣○連日八旗官兵排隊操演抬槍鳥槍刀牌各找繼軍憲會同兩統制親臨閱看見其訓練精勤步伐齊整不禁喜形於色發出銀錢犒之至統帶官平日督率有方著有成效均記功以示鼓勵云 
[東報紀朝鮮事]  
　　朝鮮京城近報日人設立銀行一所名聖德計畫巳久房屋巳於富田氏屋後建造將欠開張交易到來紙幣凡二十萬圓許收儲在庫○五月十三日發報韓王妃抱病近日百般祈禱至深更時候人均於睡夢中頻聞砲聲無不駭怪詰朝探問則以王妃病而聲砲以祈禳云○韓儒俞吉濬者在日本明治十四年入慶應義塾　業二年許功修大進其後十七年逢金玉均之變出走泰西遊歴於美國越二年蒙韓王子以　典促裝回國今投効大將韓圭咼營中極爲勤慎返更自著聞見錄十五卷其中所編纂皆國家憲章法律等事爲朝鮮開國以 
 
 

Page 3

 
 
來得未曾有之書韓君閱之甚喜當卽呈于國王王若以爲可用俞吉濬之苦心不負矣○留守江華典圜局總辦鄭君洛鎔此次罷職命其專任兵使曾紀前報兹悉鄭君辭職不居飄然長往而典圜局總辦巳命現任仁川府使朴君齊純補其缺云○上月初二日韓王帶領世子駕臨宗廟世子於翌日還宫駕出時所列執事旗仗及廟中一切供奉悉翻新樣民人瞻觀叅拜者凡有一萬四五千名如海如山大有舉國若狂之勢 
[將伯助余]  
　　有某四人挈其婦從香港來滬欲往東洋因少路費懇法總領事及法工部局總董等於前晚假法工部局大廳爲跳戱唱戱之舉每人出資若干集腋成裘一舉兩得各西人莅至者甚衆華人亦有往觀者據云所唱之樂有似華人之攤黄調唱至關節各人有拍手而笑者 
[嚴辦賭案]  
　　上海縣裴邑尊會同英廨讞員蔡太守拘虹口賭徒一事巳紀報章詞經邑尊傳提各地主訊供發押勒令繳出地單將地充公并會銜禀請道憲札派滬軍營勇移駐是處畫夜巡邏似此整頓一番想此日後當風清　絶矣 
[押候遞回]  
　　英公堂先後移送竊犯劉言林邵云標葉金榮沈鴻章韓二謝蘭夫徐阿金劉洪生陳順坤及滋事之詹紀棠到縣請分别遞回原籍裴邑尊着押候備文起解 
[惡鴇脫逃]  
　　妓女李蘭卿陸巧雲奔投縣署喊控鴇母孔六子凌虐一案巳見報章兹裴邑尊移請英公堂派差協年該鴇而該鴇先巳聞風避匿祗獲雛妓小當子卽三寳及小紅兩人批解到縣邑尊着發堂留養候示 
[英界公堂瑣案]  
　　美教士利而稱教中人張伯祿到我處竊取自鳴鐘當卽獲住張年紀尚幼平日安分不知如何忽犯行竊今巳交捕送案尚請從寛發落張伯祿供一時糊塗所致蔡太守商之易副領事姑念該教十請從寛判張伯祿戒責手心一百下以示薄懲贓交教士領去○常熟人陳沈氏稱又夫早逝兒子和尚今年十八歲被同鄉人姚三大誘作葉子戱輸錢我因管束兒子不許再往前日兒子又在姚處賭錢我將伊拖回　屢次糾人前來尋釁要我出洋數元方可了事爲此報捕拘案和尚供與同姚三大供由常熟來滬約祗一月陳和尚前來偶然挖花口角伊母尋至兩相爭閙並未糾人尋釁該氏稱姚專擺挖花臺從中抽頭獲利蔡太守判姚三大枷號一月發頭門示衆陳和尚嚴加申斥交該氏領轉管束如再犯賭定干重處○三百二十五號　捕稱張阿根與妻口角忽有董克明　身與張爭毆我勸董走散董反與我爭閙爲此拘案張阿根供揚州人與婦同居董與嫂相識府常來往我住後樓與婦口角　突來將我辱駡與論逞蠻及巡捕至董又將巡捕辱駡聲言欲將我與巡捕送官究辦遂由巡捕將伊拘案董克明供揚州人現在郭大人公館爲家丁與同鄉婦女相識偶然往探見王老虎卽張阿根持棍打妻不忍坐視向之喝阻王不服反與我擾擾不休又告知巡捕且知伊給巡捕洋二元致被將我拘案蔡太守謂張阿根打妻與爾無　旣言巡捕得洋二元爾見捕收受乎答稱見王老虎手持洋二元前去喚捕確未見交與巡捕張阿根又稱我姓張名阿根何以指我爲王老虎近日典質衣裳度日逐日質錢一二百文質票呈閱何來銀洋送與巡捕均屬謊言太守謂董克明任意妄爲又誣妄指巡捕得賄殊屬非是押候函致其主人再行核辦○一百二十號華捕稱在新丹桂戲園管門有徐才寳立在門檻上囑令退下不依反將我扭打落下許多頭髮爲此拘案徐供爲絲綫店生理昨夜有友人同女眷看戲我持燈籠在門口守候該捕將我推出　與爭執該捕又禀號褂尚被拉破呈騐蔡太守判罰徐洋半元以示薄懲○包探秦少卿稱見吳徐氏在路拉客十違憲諭爲此拘案該氏供蘇州人因丈夫失業患病無可度日致爲娼妓尚有八歲之子惟求施恩蔡太守飭將該氏交官媒俟備文連兒子一併遞籍○開荳腐店之蔣裕金投捕房報稱妻子捲去銀洋四百四十餘元及小洋金壓髮金戒指金荷花板銀鐲銀練衣服等件共值洋八百餘元知被陳阿才誘領由包探顧阿六拘該氏及陳解案由蔡太守庭訊該氏初不承認及掌頰始認明銀洋四百元交陳其餘銀洋金銀飾衣服寄往母屬係在瀏河地方陳供認與該氏股開土石確有存洋太守着分别押追昨晨該包探巳往瀏河起到英洋四十餘元四開八開等小洋金壓髮三枝金戒七隻及零碎金銀飾衣服開單呈案太守命蔣裕金先行具領○二百十六號華捕稱昨過洋涇浜沿賭徒鐮阿福等向我尋釁後拘獲錢阿福等五名送案被打失木棍拉壞號褂值洋一元半錢兩福供　藝營生昨日停工出外玩耍並無毆打華捕事唐金祥陸全福朱阿三王阿生同供皆是手藝人與錢阿福不相識平空被拘蔡太守判錢阿福繳洋一元半交保唐金祥等四名從寛開釋如山犯事逮案定千重處○陸陳氏稱開小烟館陳阿全來吸烟不給錢反敢逞蠻毁壞傢伙報捕拘案陳阿全供在匯業公所種花園昨過該氏門口該氏樓上花烟館樓下小烟館邀我入内我以無錢對勉吸五分該氏又要我登樓我不依被伊拉碎馬甲故與爭執蔡太守飭將陳阿全管押知照公所司事具保○副巡捕頭同包探王阿二捉　拘獲汪玉堂認犯賭押候查明再訊巳列前報昨據該包探稱查得汪玉堂係安徽人確住吉祥街祥泰棧有城内大昌繭綢莊夥汪炳齋可以具保汪玉堂並不犯賭祥泰棧夥供汪玉堂住在我棧汪炳齋供與汪玉堂同宗伊從原籍來有友人托伊買書伊想便宜到虹口同文書局現在卽欲向籍蔡太守謂同文書局與捉賭之處相隔甚遠情節不符該包探又禀汪私向我言到虹口買書遇相識之人言及虹口鄉間有賭因之往觀汪玉堂仍供如前太守飭汪炳齋具保汪玉堂立卽起程回鄉所有銀洋十五元七角給還○副捕頭同包探王阿二稱奉飭補提寄存賭攤傢伙之朱新寳今巳傳案據朱捕在外做小工不知地基上有賭亦不知寄存傢伙朱新寳仍執前詷蔡太守飭將朱新寳押候備文移送上海縣究辦○副捕頭同包探王阿二稱前日又往虹口鄉間查賭見有一攤紛紛奔逃所遺錢十餘千及摇寳缸竹牌等一併起案當有王陸氏見捕頭至躱至鄉人家獲在解案該氏供本邑人住居南巿十六鋪地方丈夫不務生理出外不歸探問在虹口賭錢我同隣人前往尋夫不面適西人至懼而躱避包探又禀聞該氏夫在家取衣服質錢往賭該氏因夫找尋其家尚有老幼蔡太守飭將該氏暫發官媒俟查明候示賭具錢文交捕房帶回 
[法界公堂瑣案]  
　　昨據錦名洋東偕收租人葉子雲等訴稱被任蘭生欠去三四兩月房租計洋三十二元前去索討非但不還竟將我等辱駡且欲毆打爲此訴明捕房將任傳案房票呈騐葛同轉詰之任蘭生據供在興聖街做銅鉛生意家中祗有一女一孩何能將伊毆打房屋係向有恒洋行租下所欠租洋係去年陸續拖下來本年正月間我不在家伊等前來對帳蓋印婦女不知底細又不問明來歴遽爾蓋印今日午後允伊先還三月分租洋十六元伊定要將我拖到　堂收租人又稱每月房租洋十六元伊拖欠房租將房轉租與人每月亦可得十元任稱轉租與人祗得八元同轉謂任曰三月分之租爾稱午後可付四月分之租洋十六元如何歸付答稱至月底付伊同轉謂房租本應先交後住姑限七天將四月分租洋十六元繳案或自付與帳房嗣後卽應按期照繳任暫交保○有恒洋行收租人王順發訴稱被小東門恊茂船局欠去房租洋一百十四元向收無着投報捕房往傳請訊葛同轉詰每月租洋若干答稱每月十七元從去年欠起據顧周氏供欠租是實允許伊小月底先付洋五十元餘俟大月底交清葛同轉謂爾丈夫何往供稱丈夫往杭州同轉着將顧周氏交保旋有顧開林投案具保據稱開招亨船局願爲作保收租人土順發稱伊亦住有恒房子亦欠租錢同轉謂顧開林爾之船局新開卽巳欠租自身難保安能保别人着顧周氏另行覔保○竊賊楊錦之及其妻沈氏昨日復解公堂葛同轉詰楊可有保人楊供無保如蒙釋放出外决不逗遛租界况包探巡捕皆巳認識路見聽憑拘案重辦葛同轉謂本應早爲遞籍着爾覓保巳屬格外從寛今旣無保着一併送縣遞籍○前保列拘獲賭徒趙德順懲辦後判俟送縣遞籍昨日巳由公堂 
 
 

Page 4

 
 
送縣矣○法捕房十四號華捕在鄭家木橋獲到賭徒陳錫榮解案請辦據陳供做餅生意向人索討錢文路經是處誤被捉來葛同轉謂在賭塲捉來尚敢狡賴着先責二百板○捕房昨解浦東人王阿生請訊法包探李露發將布衣一件呈案據稱天成昌　沈姓家曬衣未收被王將竹桿戮下因卽獲住葛同轉詰失主到案否旋據沈鼎鶴投案訴明同轉着將衣給領王阿生責五十板○陳來卿訴稱在城中賣疏菜爲生到友人秦阿桂家中望病門口有小兒滚銅錢吵閙囑伊走開卽有王福元出外將我毆打致將鼻梁打斷葛同轉詰問用何物打人答稱在夜間不知爲何物棄阿桂稱拉車度日住高第里王是近隣有小兒在門口吵閙陳向阻喝王福元之弟亦在其内是以出塲打人王福元供陳來卿無端將我弟掌頰故與伊評論並未打伊當爭論時將伊一推伊立脚不穩跌於門口所停之車扛上葛同轉判王福元罰洋一元給陳來卿養傷不必多事着原告同夫取洋○匿名揭帖一案巳將訪到之陳永義訊究兩次并傳該處擺測字攤之蔣兆鴻强元炳兩人研訊交保昨日捕房又將陳永義解到蔣强兩人亦傳案隔别研訊各人均照前供游移不實同轉仍着分别管押交保於今晨至捕房再訊 
[分發人員騐看名單]  
　　鄭工例掣韱分發特用主事沈瑜慶福建主事劉鼎玉順天内閣中書况周儀廣西宗樹楷直隷○海防例掣韱分發郎中花翎朱焯成安徽主事萬鍾騄福建○保舉掣籤分發主事四品銜周承炯廣西四品銜冷玉培順天崔鴻翥安徽○鄭工例掣籤分發縣丞田澤深貴州典史金毓靈順天○海防例掣籤分發知府孫濬貴州○鄭工俱指省分發道花翎清普正紅湖北花翎三品銜陳善湖南江蘇知府花翎吕賢彬安徽江蘇劉翰翔安徽湖北知州孟丕振山西直隷知縣江文錦廣西湖南五品銜陳陔浙江廣東汪望庚浙江山東張繩祖甘肅陜西黄兆麟陜西四川曹變陜西山西州同郝廷暄順天山東崔禔河南東河府經歴趙顯梁浙江廣西高　尊江蘇山東馬玉堂陜西山西縣丞朱正輝浙江江蘇陳贊唐福建江西韓銓江蘇浙江江惟鍠安徽江蘇州吏目錢丙德浙江四川道庫大使劉魁濤河南山東府照磨顧國珍順天江西府倉大使禇興祖湖北直隷巡檢龍朝暉廣東廣西趙炯福建山東陳世昌福建廣東黄御玢福建廣東林獻華福建廣東覃現原湖北廣東李從儒安徽直隷翟資深安徽江蘇謝錫荃江蘇直隷劉樹基貴州四川從九品温宗審廣東廣西周釣江蘇四川典史郭毓桐奉天山東程祖德順天廣東丁毓玢奉天直隷沈樸年湖北湖南伍懋功江蘇廣東阮培芝貴州四川任春森河南安徽張軒河南山東涂耀庚四川湖北唐鴻勳陜西甘肅未入流張兆爵江蘇安徽○海防例指省分發縣丞史肇崇順天道庫大使李廉湖南廣東從九品王亦曾山西安徽姜應芳江西福建典史嵇光裕順大陜西○籌餉例指省分發道沈熲煌浙江四川同知運同銜葛榮貴江蘇江西知縣同知銜黄大申廣東四川劉師尚河南山東凌慶昌雲南四川府經歴黄式鐸湖南甘肅縣丞汪葆昌安徽江西州吏目岑内順天陜西道庫大使盛良訓浙江廣東巡檢吳　昌廣東廣西從九品朱德綱順大廣東翟志榮安徽浙江典史張繩祖湖北山東恭儉正白山東勞績掣籤分發知縣四品頂戴張樹功江蘇方峻安徽潘松年貴林○勞績指省分發道花翎陳霞林福建廣東知府陳宗濂福建湖北林文炳福建江蘇知縣藍翎同知銜李兆松雲南貴州州判左鑫湖南廣東從九品藍翎丁標祥廣東廣西○廕生呈請掣籤分發通判黄澤森廣東○教習保奏掣籤分發知縣李墨林山東嚴倍烈陜西○教習呈請掣籤分發知縣涂應驤江西○教摺指省分發知縣楊名鑑四川山東○俸滿掣籤分發知縣劉相清河南○議叙指省分發知州朱雲生江蘇直隷○截取指省分發直隷州知州郭安仁山西直隷○應補呈請分發直隷州知州花翎道銜廖溥明四川河南知縣同知銜劉藜光雲南甘肅俸朝仁四川安徽朱錫祁廣西江西縣丞李文照廣東湖南章廷樞安徽浙江縣主簿俞德城江蘇湖北州吏目鄧德麟四川汀蘇從九品吳翰安徽江蘇未入流葉國屏浙江陜西 
[天中節前一日日本秋山儉爲鹽川一堂二君招飲徐氏雙清别墅席間觀源君藍水劍舞]  
　　熏風習習生華堂榴花照眼紅如妝有客來自神仙鄉招集勝侣飛霞崵水精之饌雲母漿甘沁齒頰餘芬芳絃詩讀畫亷聽香詞霏玉屑諧而莊嫣然入座俱吳孃秋蘭　珮芰爲裳一聲捍撥歌抑揚藏鉤戰拇業未央須臾月上東家牆客旣曰醉喜欲狂解衣磅礴神飛揚芙蓉出匣騰輝光奮身起舞如飛翔銛利夭矯非尋常翩然瘦燕穿垂楊　爾俊鶻騰穹蒼烟雲飄忽真難方雷霆精銳安可當一客從之歌慨慷唾壺擊缺聲悲凉丈夫出門豈思鄉爲言醉臥須沙塲時藤出君歌醉臥沙塲君莫笑古來爭戰幾人回之句斯時夜漏將三商撫時感事心茫茫珠箔飄燈自歸去仰見星斗生寒芒申左夢畹牛黄協塤初藁 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣州官報]  
　　藩轅牌示靈山縣典史缺委從九品金來基署陸豐縣甲子司缺委從九品馮豫吉署准補海豐縣浮洋司梅濟鈞萬州龍衮司李基昌香山黄梁都司顧舒均飭赴新任 
[上海四馬路陳春記號内協助奉振公所接到營口黄君以鏞來函]  
　　少欽綏之蓮山子萱先生善長大人閣下别來瞬經十載渴念之思無不神馳左右近維勛祺迪吉德祉祖祥爲頌啓者弟自光緒八年到津疉蒙各道憲委辦河工振務粥廠等差十二年又蒙金苕人觀察帶往山東隨辦義賑十三四年接辦四女寺減河并永定河工等差周歴兩省毫無建白良深慙愧今春三月初忽接楊殿翁來函邀弟赴奉查振卽於初七日束裝登程十一日抵營口十三日前赴牛莊適殿翁晋省十八日始回晤談之下悉海界田莊台一帶被災最重尚未開辦於十二日偕梅詠芝等諸兄前往是處連弟五人分三路往查至本月十七日始一律查竣共查一百九十一屯計一萬二千四百餘户折實大四萬二千餘口日内俟糧運到卽可散放其所查之處有一二家住一處三五家住一墩路距數　地面遼闊村莊零落房屋倒坍流離苦况不堪言狀幸飢民命不該絶前月間得雨數次地中生出野菜野草樹上放出嫩葉衆飢民終日採此充飢有用糖麩拌食者卽算好户大半食野蔬樹葉者多面均青腫近日連草將吃盡嗷嗷待斃令人心痛弟在東隷山左官振義振辦過數次查户之處亦屬不少從未見此慘苦情形真鐵涙圖中所僅有不圖復現於今日者遇此等之户弟查給時格外酌加口數其河東河南一帶災情稍輕苦况稍好則格外嚴剔户口以仰副諸善長籌欵爲難之至意惟　重地廣欵不敷用遼陽現雖查放尚有蓋州及田莊西北鄉比隣之廣寍新民屯一帶未能開辦其災情苦况與牛田遼三處相仿來欵目下將巳用罄殿翁往來省中求軍憲尹憲請欵接濟奈未蒙允准勞瘁異常但未辦之處數十萬生命嗷嗷待哺若聽其餓斃心實不安奈無米爲炊則如之何弟十數年來因乏善可陳與諸公未通尺素問心滋慙而此問諸善長因弟親歴災區目睹實情數十萬垂斃災黎民命攸關囑弟具函詳陳是以不敢不據實上達此中若有半句虚言弟非人類尚祈大善士勃發慈悲在萬無法想之外格外竭力設法速沛甘霖以救數十萬飢黎倒懸之厄并免此間諸善長及殿翁掣肘之難無任禱叩肅此敬請善安小弟黄以鏞頓首四月廿三日 
[敬謝捐欵]  
　　粤東鐵城饒裕寳號楊惠育堂善士助山左賑銀二十兩托張玉生先生交來又何貫三先生交來粤東梁家濟寳號助痧氣丸五百瓶回春茶二十盒菩提丸二十盒藿香正氣丸二十盒粤東杏和堂寳號助藿香正氣丸二千个痧氣丹二千瓶粤東　壽堂寳號助痧氣丸二千瓶白痧藥　百瓶鎮江存仁堂寳號助太青丸一料計一千二百四十服蘇州王鴻翥堂寳號助藿香正氣丸五百服八寳紅靈丹一百盒杭州葉種德堂寳號助濟生散一千包蘇郡高益壽堂寳號助藿香正氣丸四百服六合定中丸四百服成生才寳號助蟬酥痧氣藥一百瓶泰山堂寳號助藿香丸二百服臥龍丹二百瓶又粤東愛育善堂於初一日賜來山東賑欵英洋二千元伸規銀一千四百四十兩由同昌利寳號趙岐峯先生匯到又黎桐恩柏軒氏因四月十六爲其三世兄立鵬兄完姻承諸親友厚貺紛頒除備嘉筵申謝外尚餘英洋陸十元以助振需以上諸君子皆造福無涯特登報簡以彰感德並鳴謝忱上海四馬路高易公館仙籌振公所啓 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十五年四月廿八日京報全錄]  
　　宫門抄○諭旨一道錄前○發抄硃批五道○直督李奏永定河淩汎搶護平隱摺○又奏給海軍補缺人員印信關防片○又奏候補府等仍照原保給獎片○又奏叅將升署副將片○川督劉奏知府循例甄别摺○將軍色奏據情代奏片○四月二十八日理藩院鑾儀衛光祿寺八旗兩翼值日内閣引見八十一名○謨貝子謝寛免處分恩○德公英侯各謝寛免欠項恩○翁同龢謝賞壽物恩○福陵總管清源請訓○召見軍機恩中堂嵩申清源○發抄禮親王等奏主事徐士佳服闋仍在章京上行走奉硃批知道了欽此○岑毓英奏請以尉遲東曉借補鎮邊營叅將奉硃批兵部議奏欽此○又揀員調補借補遊擊各缺奉硃批兵部議奏單併發欽此○又請以張顯廷等補左營守備各缺奉硃批兵部議奏單併發欽此○又懇恩展限出巡奉硃批着照所請欽此○○大學士直隷總督一等伯臣李鴻章跪奏爲永定河淩汛搶護平穩恭摺仰祈聖鑒事竊臣前因永定河凌汛届期當飭該河道方濬師並派候補道員廷斌前往會督文武員弁駐工妥慎防守兹據該河道等禀稱二月初六日以後氷淩逐漸融化河水迭次增長自七八尺至一丈二三尺不等勢甚洶湧南下之十一號南二之五號十五號南三之七號九號十六號南四之四號十二號南五之十四號南六之四號南八下之八九號北上之三號六號八號十三號北二下之六七號北三之十一號北四上之二三號北五之六號或河流生灣坍坎近堤或埽叚平蟄陡蟄甚有横河頂冲壩埽蟄陷埽靠後潰及河坎刷盡直逼隄根之處情形危險經該河道等督率員弁多集兵夫動用料物不分晝夜設法搶廂添埽捲由竭力保護化險爲平三月初五日全河冰淩化盡水勢漸落蘆溝橋存底水八尺五寸具報前來除飭將歲修疏濬事宜認真赶辦並籌欵勘修北岸求賢减壩以禦伏秋汛漲外所有永定河淩汛搶護平穩緣早繕摺具陳伏乞皇上聖鑒謹奏奉硃批知道了欽此○○李鴻章片再北洋海軍新設提督總兵業經奉旨簡放並經臣將副將至守備各缺揀員請補請署奉硃批着照所請等因欽遵在案查海軍章程内開海軍提督總兵並提標中軍叅將總查全軍輪機事務叅將總查全軍軍械事務遊擊以及管帶全船副將叅將遊擊都司守備等官皆須頒給印信關防條記等語今提鎮副將至守備巳補缺應給印信關防者共十八員臣卽照奏定印文開單咨送禮部先生鑄造印信關防十八顆交臣分給啓用以昭信守除提標管輪叅將提標遊擊督運中營遊擊未曾補署有人又後軍中營都司後軍副中營都司後軍左營都司後軍後營都司因船收隖暫行懸缺均應緩給關防又魚雷艇左二左三右一右二右三守備五員條記由臣另行刊給外所有海軍巳補缺人員應先頒給印信關防緣由理合附片陳明伏乞聖鑒勅部查照辦理謹奏奉硃批禮部知道欽此○○李鴻章片再前保上年搶辦永定河南七合龍大工出力人員内有候補知府南岸同知鄭煥五品銜直隷州知州用候補知州姚爲霖胡良駒均請賞戴花翎河工試用州判張紹良知縣用試用縣丞郭綬光蔣繼忠劉延科均請賞戴藍翎准吏部議覆定章河工搶險不准保獎翎枝今鄭煥等所請與章程不符應另核請獎等因臣查定章不准保獎翎枝係指常年防汛搶險而言直屬久巳奉行並未敢稍越部例惟堵口合龍大工極形艱鉅迥與常年防汛搶險不同當奪溜横流之後正億萬生靈急切待命之時所賴在事各員出死力以相爭挽狂瀾於旣倒其勞績實非尋常可比是以仍准保獎領枝卽與上年河南武陟縣沁河合龍之道員曹秉哲及南七工合龍本案内之知州施則敬均奉旨賞戴花領並經部核准有案永定河附近京畿宣防塞決較沁河爲重本年淩汛搶險州判張紹良卽落水身故尋常淩汛如此堵口之難可知鄭煥等搶堵南七工漫口履險蹈危不惜身命旣與施則敬同案出力若所保翎枝或准或駁似覺一事兩岐且翎枝究屬虚榮與優保官階有間除州判張紹良業巳身故縣丞蔣繼忠巳攺獎均毋庸議外所有鄭煥等五員仰懇　　恩俯准勅部仍照原保給獎以昭激勸理合附片陳請伏乞聖鑒訓示謹奏奉硃批吏部議奏欽此○○李鴻章片再督標中軍副將員缺前因調補升補乏人請以保定營叅將胡金元升署署業經先後題奏兵部以胡金元叅將任内歴俸未滿無陸路人員歴俸未滿其升署明文應另揀員升調等因臣查歴俸未滿先請升署水師曾有此例今督標中軍副將雖係陸路員缺但一時無實任副將可調而應升之叅將或現居要缺或人地未宜勢難遷就惟胡金元明練樸誠曉暢軍律曾任督標叅遊十餘年兩次委署斯缺於省城營伍情形均甚熟悉措置裕如實堪勝任該副將駐紥省會有領袖各鎮標營之責整飭操防關繫緊要近年臣常駐天津省標事宜必賴該副將認真經理方免貽誤合無仰懇○天恩俯念督標中軍副將要缺現乏合例之員胡金元人地相需准其比照水師之例暫以該員升署藉資臂助庶於地方營伍有裨仍俟俸滿之日再請實授出自逾格鴻施嗣後不援爲例除履歴前巳送部所遺保定營叅將缺容另揀員請補外理合附片陳請伏乞聖鑒訓示謹奏奉硃批兵部議奏欽此○○頭品頂戴四川總督臣劉秉璋跪奏爲知府到省年滿循例甄别恭摺仰祈聖鑒事竊查道府丞倅州縣等官無論何項勞績保歸候補人員卽以到省之日起予限一年詳加察看出具切實考語專摺具奏分别煩簡補用等因兹查有候補知府楊儀成現年五十三歲江西德興縣人由監生於咸豐十年十月在京銅局攺捐太堂寺典簿同治四年在京銅局攺捐郎中簽分兵部武選司學習行走七年正月派四外城團防辦事處當差是年八月捻逆蕩平案内奉旨俟補缺後以知府分發省分補用欽此十一月經兵部奏留以郎中候補八年八月團防撤局交部議叙十年三月在黔捐局攺捐同知分發四川試用蒙欽派王大臣騐放奉旨着照例發往遵卽領照起程於是年九月十八日到省十二年於本省歴年辦理圑防案内保俟補缺後以知府補用先換頂戴光緒元年三月委署江油縣事二年四月交卸回省十一月代辦劍州四年二月内交卸五年聞訃丁憂回籍守制七年措資來川八年服闋在川起復十年十二月委署銅梁縣十二年二月交卸十三年二月奉部文過班知府請咨赴京引見九月奉旨着以知府留川歸候補班本班儘先補用欽此於十四年正月二十五日到省扣至光緒十五年正月二十五日一年期滿由藩臬兩司詳請甄别前來臣查該員楊儀成才具明練堪膺表率之任應請以知府本班留省照例補用倘或始勤終怠仍當隨時核辦斷不敢因甄别在先稍事姑容致滋貽悮除咨部外理合循例恭摺具奏伏乞皇上聖鑒訓示謹奏奉硃批吏部知道欽此○○色楞額片再奴才色楞額准上駟院咨本院恭備皇上乘用御馬向由伊犁將軍叅贊大臣領隊大臣等每年呈進正備貢馬交納本院預試馬主大臣等壓試妥協恭備上乘歴經遵案有年查近年僅止伊犁將軍呈進貢馬八匹其伊犁叅贊大臣現經攺爲副都統及領隊大臣均有選馬進貢之責因何近年不進咨行伊犁將軍衙門查明伊犁叅贊大臣攺爲副都統及領隊大臣由何年月日因何緣由未能呈進之處速覆本院以憑辦理等因准此奴才當卽分行查照辦理去後兹准該副都統富勒銘額領隊大臣果權崇勳春滿咨呈伏查院催届期貢馬自應遵照辦理以符定例惟伊犁自遭兵燹各游牧蹂躪殆盡比及復産馬之區選購良馬不易更兼營制未復一切就難尚緒富勒銘額甫經蒞任尤屬赶辦不及且進貢之馬必須性情馴靜步驟安詳方足以昭慎重相應呈請體察現時情形籲懇天恩俯念伊犁新復之區良馬採辦不易可否展限一二年再行循例呈進等因呈請代奏前來奴才惟有據情代奏可否准其展限之處出自鴻慈逾格理合附片具陳伏乞聖鑒訓示遵行謹奏奉硃批着照所請該衙門知道欽此 
 
