# 1886 - 113 - 4904683

 

Page 1

 
 
[乙酉科十八省闡墨出售] [  點石齋主人啓]  
　　山陰傳越石先生選有乙西科十八省聞墨二百五十餘首殿以試帖刊板行世操觚家惟恐求之弗　本　意在廣　用特　人繕寫一通付　石印其評語圈點一仍舊貫未敢竄易今已竣工分訂兩本准於十八日出售收回工料洋三角五分快覩爭先是所　於　被　　之君子此布 
[石印五經備旨出書] [  點石齋主人啓]  
　　鄒梧岡先生籌輯之五經備旨向有通行版本後有人以七經精義一咨分列諸經之上並附　題益便來學懦書中說字甚多杖社伏　　不　　坊友以石印請爰延名下士悉心校正字仿正韻一律緒寫而白文以下之註講等字皆用　文　眉目清　字之大小適乎其中至最紙張之　　裝訂之整齊則閱者能自辨之分裝十二本外用錦函取携之便無踰於此准於三月初一日出書售價每都四元本埠　　山房文　　　六　　懷書屋南申昌皆可購取此佈 
[七十四號畫報出售]  
　　閩絲屬之龍溪鄕民在海濱網得一魚頭如稱錘尾如蛇四足高搴鱗紋斑剥市人詢名於老漁老漁亦不能對本齋特　之以供人觀覽　　漫　　說一則仍附畫貫之末准於二十六日出售此佈 
[恭讀三月二十二日補授劉永福爲廣東南澳鎭總兵上諭謹書]  
　　昨薛讀電傳三月二十二日上諭記名提督劉永福着補授廣東南澳鎭總兵欽此不禁爲之稱快者久之今而後波造言牛事者可以百喙俱息也謹按中樞備覽廣東省有鎭守閩漳潮南澳等處地方總兵一缺盖其地界人閩漳州與廣省之潮州相毗連其地至娶其任至重非劉軍門不足以當之而朝廷以此重任畀之淵亭軍門實爲知人則哲有足以邁越前代者矣夫淵亭軍門其初不過一商人耳間關入越南適值土匪擾亂乃創爲團練以爲守望之計土匪畏其威不敢相犯繼而髮匪黑旗一黨逃竄至越軍門招而撫之該黨人樂隸其麾下因而軍威愈振越南土授以三宣副提督之職此其原委前此由越南使臣親述最爲可據迨法人侵越一舉而河内海防均爲所踞越國之勢朝不保夕車門不忍坐視遂立起而與之爭一戰再戰李威利授首法人全軍皆墨我中國亦相助爲理俾得以力禦法人是日動烈昭著不但有功於越南抑且有功於中國薄海内外莫不周知法人談及劉軍門罔不色變神奪幾至聞其名而小兒不敢夜啼何其偉歟然而越南則德之中國則榮之而法人則受巨創深痛固無日不怨謗深之所　盜憎主人民惡其上此亦事勢所必然夫是以造言流謗無所不至每觀各西報有謂劉軍門與雲南大帥不睦者甚謂大帥欲得軍門而甘心焉有謂軍門不欲來廣東將自據越故壘以攻法人不受中朝節制者有謂劉軍門在廣東鬱鬱不得志者有謂軍門亦恐中朝有相害之意出入以具自衛者有謂劉軍門已遠離粤省而前赴雲南者本舘深知此等多係謡諑之詞世足荒據故於西報此等消息皆棄而弗　然他人不知或恐有爲其所惑者抑知各西報所戰此等　息大都得諸法報者居多是皆法人之狡計耳蓋法人　山一敗其勢不能再與中國相抗因卽降心就欵又不能向中朝索取劉軍門以洩彼之私怨則其口雖言和其心實不肯誠服况劉軍門與法鑒兵屢獲大捷法兵之死於劉軍者殊不可以數計夫安肯坦然置諸　外側閩夫中朝　遇軍門恩榮備至則其憶愈不能洩於是日夜交構於其間謂雲南大帥欲得軍門而甘心則軍門必有疑　帥之意彼此懷疑最易　事而彼乃得以乗間肆逞此其用心可謂毒矣謂軍門不欲受中朝而制將獨樹幟以梗和議而拒法人則欲使中朝疑軍門有跋扈之勢疑心一動而軍門乃不能容於中國彼乃得以呑其獨立無助之孤軍此其謀又何深也謂軍門在廣東常懷鬱鬱深恐有人暗害出入必陳兵自衛是卽謂滇帥欲害軍門之故智并欲使粤帥亦疑而防之計不得逞中朝諸大帥皆待軍門有加禮法人無所籍口因又謂軍門將遠離粤境仍赴雲南噫此等伎倆此等流言以之欺鄕愚猶未必信而謂能欺海内名流中朝柱石也乎夫中朝之召劉軍門入　　直是爲法人開一面之網爲中國收一臂之助一則見我中國大公無我旣與法人議和斷不留一人以爲法人之害一則有功必錄軍門忠義智勇之將自當收之以爲己用此固宸　獨斷亦且朝議僉同可知軍門之入關中國之人内而朝臣外而邊帥上而百官下而衆庶莫不歡欣鼓舞願以一見顔色爲快又誰復有生異志而起意害之者軍門知中朝臣民莫不尊之重之欽之仰之又何所疑懼而致有不安是直不必以口舌爭辯而其理自見者也然而衆口可以纅金積毁可以銷骨市中有虎曾參殺人傳之旣衆則亦不免心有所動必當使天下之人皆去其疑抱而後於心爲安於事爲順今得恭讀　論旨俾薄海内外曉然於劉軍門之一身已爲中朝眷顧之臣授職則在廣東專任則在南澳而又兼顧閩漳以閩粤兩界之兵悉舉而委之於軍門而軍門於是乎有所藉手以爲國家任事效忠不遺餘力矣以要人而任要地不但得人可慶亦且衆謗可息不誠不可喜之事耶謹書數語以當額手論甫脫稿有西人謂余曰劉軍門之消息實皆各西報之所爲非盡法人之意法人盖欲得軍門而用之又豈肯爲此流言乎余日法人而得劉軍門則固欲用之不得則必欲謗之此公叔痤勸殺衛鞅之意也彼各西報與軍門何仇而顧造言如是哉雖然子之爲是言也度亦有所見而云然並存之以備一說何如 
[上諭恭錄]  
　　三月十七日奉上諭前據步軍統領衙門奏黑龍江布特哈副管博多囉等呈控該省地方諸獘及將軍文緒辦事廢弛各節當派希元查明具奏兹據奏稱調集人證卷宗反覆兒詰或事出有因或懷疑誤控酌度案情分别擬結等語此案黑龍江前署刑司關防四品官札拉鍳阿承辦廣齊克扎布踢死伊父佐領富明道倫重案並未照例具稿請奏且於富明所遺世職移知布特哈總管料理承襲時勿提此案實屬有心諱匿扎拉豐阿着交部照例議處副管特魯善雖無受賄縱賊實跡但扣留贓馬不卽呈報私給事主認領主事春山聽信文緒家人五明之言函致布特哈總管募化銀兩雖非扣留兵餉究屬擅自挪移布特哈總管諾門德勒和爾當該主事致函時旣不立時回却輒由兵餉内攤扣原告副管博多囉佐領訥恩登額騎都尉景來所控各欵情節雖非盡虚究多懷疑誤控均屬不合特魯善春山諾門德勒和爾博多囉訥恩登額景來俱著交部分别議處家丁王明假名募化銀兩跡近誆騙着照所擬杖一百徒三年降調副都統博棟阿剿辦賊匪尚有勞績着　復降調處分已革佐領莊慶於所進貂皮雖接管稍遲究木誤 
 
 

Page 2

 
 
公着開復原官仍交部議處黑龍江將軍文緒於應奏事件雖因病未卽具奏究屬辦理稽延且於家丁募化銀兩失於覺察着交部議處餘着照所議辦理至所稱索倫五旗兵額應如何變通撥補之處着該將軍體察情形奏明辦理别片奏布特哈官兵苦累日甚請飭籌給津貼等語並着該將軍詳核妥議具奏欽此 
[本舘接奉電音]  
　　昨晨九點三十分時本館駐京訪事人中電飛傳本月二十五日諭旨一道敬謹譯登○三月二十五日奉旨粤海關監督着增潤去欽此 
[水底行車]  
　　英國自利惠波至北根海地方向有河道名没爾水往來船隻頗多嗣以生意興旺工商人等經行此河者實繁有徒不免稍有稽遲故於一千八百七十年設法欲於該河之底造一鐵路以便行駛火車旋中北根海穿穴而入至九年之久工尚未竣又籌良法用機器開掘更從利惠波一面穿入兩路夾攻遂得大功告竣於今年西歴正月蕆事一面挖泥一面卽用磚石四圍鋪砌所用工人每日計需三千人成功之時無不快忭盖算定高低闊狹兩面挖進及打通時不差纍黍可謂神奇矣計此路闊英尺二丈六尺高二丈三尺來往車路各一條落成之日請英太子前往勘定現已開事經行往返不過四分鐘時人貨絡繹於道殊形便捷此見諸英國畫報按西人總以便利爲事窮思極想不惜工本此特其一端耳中國近來競尚尚此等事亦能仿而行之否耶 
[擬建碑碣]  
　　英國前駐中國北京之欽差巴大臣夏禮旣逝之後本埠各西商因巴大臣辦事勤能去思彌永擬爲之立碣以表彰之現已派定董事五人英總領事爲首董工部局派二人商人中派二人相與襄助辦理業經書啓勸捐大約以捐數之多寡定將來碣石之華美云 
[捐奬改章]  
　　浙捐改章一則前已據聞登報昨又聞京城來電因浙閩粤臺灣紳富捐欵核奬至今未完本年三月以後客省捐欵均歸海軍衙門是以部議欲將紳富捐票只准奬叙虚銜封典不准指捐實官俾捐生均以實銀報捐云 
 
[節烈可風]  
　　蘇州翠吳江縣同里鎭烈婦王顧氏係文童顧友于之女光緒五年十月適候選訓導王朝泰之子附貢生王祖德爲室時年十八祖德幕遊福建臺灣南北婦隨以往十年十二月舉一子開甲祖德於十一年十月就臺灣道陳展堂觀察幕其先就臺北詂陳太守星聚幕當軍務倥偬摒擋襄助主力交　致感瘴氣於十一月十七日卒於道署幕舘倉卒閭親友鮮有在臺者婦勉節哀思偕其弟顧永樹曁僕從輩營治棺殮如禮蓋棺日痛不欲生祗以夫櫬未歸孤兒罔託不遽死十二年二日初七日扶夫柩携孤兒乘輪船旋里二十三日抵家入門時泣於夫靈謁拜舅姑手孤兒開甲以相託付泣謂夫弟祖福曰汝兄惟汝一弟汝能善事父母嚴教孤姪汝兄雖死猶生家人羣來勸戒婦容色如常惟促雇乳嫗哺兒其急二十五日雇定乳嫗矣遂於是日未刻乘間飲洋藥以殉距祖德之死九十八日徐察藥所自來乃航海至滬時託言肝胃無發遣舟人購之市密藏枕箱中及是用以畢命可知其殉夫之志早决於夫亡之日矣自來婦之殉夫往往激於一時之憤若婦之扶柩携孤險渡重洋抵家兩日始以身殉其歴時旣久長其矢志彌堅確其設計甚周密其就義愈從容實非尋常節烈可比里人聞之莫不敬悼觀者塞門户而烈婦而如生云近日江震兩邑紳士具呈中丞乞爲奏請旌奬以彰奇節而維風化當可仰荷恩綸也 
 
[又被風災]  
　　本月十九日已刻九江陡起大風自南而北一時林木怒號屋瓦震撼江中雪浪噴湧如山至二十晚十點鐘時驟雨忽來勢若山崩海瀉豐隆君更怒威頓發霹靂聲雄泪雨過雷收而風亦漸息然吹倒房屋撞翻船隻已不可勝數矣封家姨眞惡作劇哉 
 
[臺厦紀事]  
　　本月十七日午後彭紀南軍門帶同營哨等官在親兵營演習放鎗打靶軍門所用之槍忽然炸烈炸破左手虎口血若衆流當卽舁至署中赶延西法醫生醫治想吉人天相不難卽日告痊也○三月十九日爲奎樂峯觀察懸孤令誕文武印委各員咸整肅衣冠登堂拜祝觀察俱婉言謝之卽所献壽禮亦一槪璧還耿介清廉卽此可見己○蔡厘委員葉君於本月初九日奉檄到慶呂星望别駕擬於日内起程赴汀州接辦稅厘事務○程汀生太守起鍔奉劉撫帥札調過臺已於本月初旬東渡旋經撫帥牌示飭赴臺灣府本任按太守補授斯缺業已有年所以未卽到任者因各大憲倚之如左右手必欲留省辦公至此番臺地改設行省需才甚亟撫帥遂商諸省憲調赴臺灣以資佐理也○劉撫帥擬在淡水設立開懇撫番總局專辦懇撫事宜各口砲臺亦須一律修築日前已委李司馬將澎湖炮臺先行修治矣○厦門洋藥走私日多一日局董及執事籌思無策遂邀請各國西商商請不售私貨凡華商之赴行購辦者必令先赴洋藥局完納厘捐然後出貨每售一箱由局貼還洋行洋銀五元西商亦首爲之肯業已訂立合同惟印度人所開之某行及華人之入英籍者所設三家未經議妥耳 
[方伯起節]  
　　新簡江蘇藩司易笏山方伯定於昨晚坐招商局海晏輪船北上本埠各官咸往送行 
[人財兩得]  
　　南潯人某娶妓女素娥爲妾賃居四馬路西胡家宅宅地方妾有外遇因取衣飾與傭婦大姐私遁某卽報明捕房由包探康阿順查緝初疑妾之母施徐氏知情拘而問之初不承認在後查出端倪將妾與女傭大姐獲住所有皮衣金荷花瓣等件已被質去吊贓帶至捕房並將妾母施徐氏女傭朱張氏大姐陸阿珠一併解案某遣家人名升申訴前因施徐氏供女在某處已有五年素不許我上門不知其所爲何事實係傭婦等串通致有别故反累及我朱張氏陸阿珠同供主婦說要出外嘱我將衣飾質洋租房主婦於次日乘東洋車到新租房屋内不敢串同逃遁羅太守以施徐氏不知情卽行斥釋朱張氏陸阿珠各掌五十下衣飾着交還押本始准具領 
[侮官鎖禁]  
　　昨日有道憲委員乘輿出小東門適有朱阿福所御垃圾馬車迎面而來輿夫往東避讓朱亦牽馬東輿夫往西避讓朱亦牽馬向西且復信口胡言侮慢官長事聞於翁太守向祁繙譯官備捕頭說明情節立卽逮朱詰訊朱叩頭如搗蒜連稱無知誤犯太守謂爾等平日行爲本分府久已耳聞目覩本應枷責今且從寛著將朱鎖禁犯事地方數日以爲懲儆 
[訊究窩賭]  
　　湯阿東被林阿坤誘賭輸洋行竊償欠一案前曾兩列報章昨日捕房將湯林及英界祥發棧弄内聚賭窩娼之蘇嫗王唐氏高家行人王楊氏松江少婦魏范氏解案請訊翁太守朋詰之下湯堅稱洋元金戒均被林取去林矢口不承王唐氏王楊工皆一味支吾翁太守謂本分府查得尚有一甯波婦人與爾等麝聚一處同作勾當現在先詰湯所輸洋元經何人分用爾等用過若干從實說來尚可恩寛一綫兩婦及林仍不承認太守着將王唐氏王楊氏交保湯林管押魏范氏供稱小婦人傭工爲活現因手上生瘡故在王唐氏家暫住伊等共有四人聚賭聞湯輸洋十元金戒果林取去餘不知情太守問可有甯波人在内共有幾家合住答稱甯波人係别住一房尚有浦東人唐姓云是本家身體肥胖並無男女等人來往太守着將魏范氏押候覆訊 
[拔捕判笞]  
　　昨報列巡捕被拔一事當經法包探嚴頌眉等至老北門内訪得有某老虎灶担水夫邰四福出城挑取自來水十七號華捕周阿大見而赶上邰已至吊橋巡捕必欲拉回邰因將水濺潑該捕鞋襪全行濕透旋有流氓聳令將捕拉送巡防北局金子卿明府正在賄問之際包探持翁太守名片到來訴明情節明府立飭局勇將邰并在塲徉勸之季春拘送捕房及出城又獲同黨之苗二一併送入大自鳴鐘捕房昨日解案該捕供訴情由邰供在西門内老虎灶爲擔水夫昨到老北門外挑水被捕拖進太守謂實屬混帳店在西門内爲何出老北門挑水巡捕拉爾自應拉出城外豈有拉進城内之理季春供在穿心街開設茶寮路過城門口見巡捕打人故而解勸太守問該捕季春可在其内答稱 
 
 

Page 3

 
 
伊拉小的髮辫能卽肆毆致失去帽子一項苗供在八仙橋開老虎灶有事至吊橋邊無端被獲太守商之祁繙譯官以邰越界竊取自來水理應科罰逞兇拔捕尤屬不該隨判邰笞八十板季責六十板苗姑念逞兇無憑再押一日以儆 
[研訊逃犯]  
　　法捕房管押之小竊流氓糾衆逃逸等情曾登昨報前晚包探嚴頌眉王榮培帶同通班探夥緝獲起意之竊賊張阿大昨解公堂翁太守問因何事拘押如何起意脫逃鐵栅如可撬壞張供在輪船上被拘判押糾衆脫逃非由小的起意門係巡捕換班時未曾鎖好故可私開包探稟稱門非未鎖查係伊等掭開太守問何人在内唆使開門答稱起意是偷刀义之王阿福其時小的方熟睡伊等開門後始來呼喚故不知如何開門太守問藥水及灰何人抛擲張供是湖北人彭陶等所爲太守判張仍交捕帶回管押俟獲到各八一併核辦 
[押殮女屍]  
　　身死不明一案莫邑尊斷令屍父陳浩生自行棺殮一面將蟻媒薛顧氏等押令繳賠財禮洋元此皆已登昨報者也不料陳出外並不遵斷仍將屍身抛下當由捕頭地甲禀明邑尊邑尊怒立飭原差恊同地甲人等押陳棺殮 
[送縣請訊]  
　　洪昌木行夥傳安泰偕木工頭陳竹香向洪慶齋索取木料銀兩被洪扭送老閘巡防局訊供管押及傳妻王氏投縣訴請移提訊斷等情俱已錄登前報前日局員將原被人証一併送交縣署矣 
[又獲盜犯]  
　　青浦盜案由滬獲犯訊供解回等情節登前報昨晨又經該縣捕役會同金陸水師武弁某君在十六鋪獲到盜犯劉老四解送縣中旋由該武弁呈明通緝公文莫邑尊飭捕妥爲收管以便訊供核奪 
[法界土案彚登]  
　　大東門外花園弄中和土棧飭出店人送土五十三塊據云已經掛號黏有印花欲赴洋藥局請給分運單以憑運往他處行至新開河途遇巡捕抱進捕房昨日局中遣人偕曹到案伸訴翁太守着於今晨至捕房查看有無印花再爲給領○前報列巡捕獲到　山土八十五件一案送土人鄭阿起屢次投案訴稱此土早經掛號求請領回洋藥局亦信致公堂稱實已掛號請卽給還業已查明是土大關稅項亦由洋藥局經理昨日該局又遣家丁帶鄭綣呈領狀太守准其領去領狀存案○捕房兩次獲到川土四十五塊的係走私咋日呈送公堂太守着送交洋藥局雙價充公給賞 
[提訊呼冤]  
　　一女三字案内之徐桂華因人証未齊又無的保故尚覊押捕房前日上海縣莫邑尊偕翁太守臨押所檢驗王阿毛屍身時徐大聲呼冤太守飭將徐解案問有何冤枉從實說來徐供小的到滬卽在金姓客棧後遷至邰朝福家邰向小的詐洋五十元小的無洋給彼彼卽串出許姓等人控告小的小的被押多日而邰反逍遥事外太守謂邰本非好人事明當爲查辦但阿大姓胡並不是爾之女兒卽使是爾親生女兒前旣將伊賣娼亦已恩斷義絶何能算爲父母爾曾供當過藩署書辦也應明白道理本分府已訪明阿大是爾所娶再醮婦帶來爾若將伊好好配人則前旣撫養多年目今尚有恩義今爾誘伊來滬賣娼先應照例將爾嚴辦現雖管押並未責過爾竟極口呼冤試間何事冤爾可卽說來徐連連叩首稱被押多時受苦不過太守謂人証齊時尚須追足身價倘番爾出去爾時何處找爾可知尚有一徐姓較爾更覺冤枉徐聞言叩頭稱知罪太守飭捕帶回仍行管押 
[英界公堂瑣案]  
　　昨禮拜四英公堂應輪美繙繹易孟士君會訊因易清恙尚未痊愈仍由英副領事佩君代審錢子香稱開裁縫店雇用顧阿小爲夥工錢尚未算清顧竟私取熟羅套褲二雙洋布長衫一件意圖押錢被我撞見交捕送案顧阿小供被欠工錢約四千向索之下伊自願將衣交我質錢詎被反誣爲竊羅太守謂錢子香誣良爲竊情殊可惡押令繳洋四元給償顧阿小工資再行核辦起案之件暫存俟繳洋後給還○二百二十五號華捕稱昨見戎阿三指楊金土竊米索賄爭扭一併拘案戎供見楊有米變賣諒是竊贓楊供撑船爲業前日裝米掃下餘米賣錢戎不應索詐洋二元羅太守隨判戎阿三管押一月楊金寶管押七天○包探顧阿六稱沈阿慶在戲園觀劇竊大理石又有陳金寶冒充探夥取石轉匿友人處一併拘送沈供我竊大理石陳冒充探夥取去陳供與包探相識並未冒充沈將石託我轉寄羅太守飭將沈陳押俟過堂覆訊石俟失主認領○一百七十八號華捕稱船户陳掌華持稿打傷别船户翁阿五今將陳解案翁在醫院未能投質陳供駕船傍岸時適爲翁船所碰持稿撑開誤傷伊頭面羅太守飭將陳掌華暫押俟翁阿五投質訊辦 
[法界公堂瑣案]  
　　本年正月某日本報登花烟館鴇婦高俞氏以烟妓脫逃懸賞找尋洎尋到欲食前言且誣控李瀛洲拆梢情事其閭高俞氏曾借倪孔氏洋一百元并衣物質洋九元數角由倪高氏控請究追高俞氏至今尚未了結其弟俞金和黏貼匿名揭帖揑造謡言且赴城中控告事聞於翁太守飭包探將俞獲到昨日解送公堂倪孔氏復投案申訴情由太守謂高俞氏現在尚押捕房錢債之案暫且閣開隨訊金和現有一事旁人說爾知道因之問爾金和卽稱此事由鹽城六六向小的說知太守問六仔何人答稱卽倪孔氏太守訊倪孔氏可曾說過答稱從未與俞說及太守問金和爾可知道是何事答稱不知太守謂本分府尚未說何事爾卽稱鹽城六仔所說爾明是接頭可卽說來金和供稱大仔與小的所說之話甚多任憑諸問皆可對答如流太守謂爾云六仔送人袍套洋元可是爾說答稱此是六仔於我姊初次押在捕房時所說太守謂實麗混帳六仔與爾姊涉訟寔因伊有犯法之事豈肯向爾說明現在外面匿名掦　甚多今日卽從爾辦起以便懲一儆百遂着將金和交捕帶回管押以待嚴懲○二十五日晚江北人某甲携白布一捆行至小東門外巡街捕見其形跡可疑向之盤詰甲稱布是已物問其茷有若干疋答稱二十七疋旣到捕房檢得祗有二十五疋值班捕頭以其旣是已物豈有不知疋數之理着暫押候解歸大巡捕房核辦詎其人在押所乘夜半無人時將髮辮纏頸内作自縊狀巡捕瞥見禀報捕頭將髮辮解去始得無事凟法捕房定章巡捕每四點鐘爲一班其時適逢十點至二點鐘之一班自日前犯人縊死後捕頭諭令值夜巡捕每越二刻鐘必須進内察看故該捕得以見而放下也至昨日堂期捕房解甲至案包探將布是案翁太守詰訊之下據供姓蔡名全元通州呂泗場人現爲水手從黄田港來刺舟楊樹浦船主高又穌欲買白布故乘小船至浦左北蔡鎭買得回滬在南碼頭上岸船主有事往西門去小的獨自一人往北卽被拘押心實不甘太守問滬地可有熟人答稱四馬路巡捕房拉包車之王駝子素所熟識太守着包探將蔡帶至楊樹浦查明倘船未開去卽交船主否則帶至英捕房詢明王駝子着其保去○闊賊張志誠曾於六年前犯案解送公堂懲辦近又竊浦左教堂時辰鐘一架南橋某姓玳瑁邊平光眼鏡一副拘案後復搜出質票三張昨日吊到灰布袍珠皮藏青呢對襟　铬一件花布棉被一條翁太守細加詰訊張供均是已物太守謂現無失主到案總算爾物但鐘與眼鏡均是竊來前已供認可毋狡賴隨判笞　八十板以儆 
[上海文報局籌賑叢譚七十五]  
　　冠雲先生助洋兩元并教以籌賑之方一責成戯舘每客加賑捐數十文一禀請大憲通飭卡員視船貨之大小重輕捐錢數十文或十餘文朱壽麘諸先生亦籌策云一擬請招商局工部局議章抽捐輪船水脚一擬搭船客位加收賑捐一擬按鋪勸捐一文願雖其事微有格碍然與賑捐大有裨益登報鳴謝相機以行○有心無力人函云一介寒士旣難從井救人交鮮素封又難設法勸災惟命拙荆患病謹節省藥資兩元移賑大團鎭無名氏函云依人覓食自愧囊空婉商同志勉湊英蚨二枚此等布施一文實抵百文之用敬代募 
 
 

Page 4

 
 
民叩首領謝○黎里善士來函云近知嚴佑翁電催接濟適有向求安室主人贖取活契田十畆五分二厘計原契價錢九十八千文竊思贖出田産必須補進以爲子孫計但究可緩補因勸其將贖田之欵移賑並以風世之廣置房屋田産不肯助賑者主人允可今特寄奉等因是所謂廣利福田也逐年花息必不止每畝石二○蔚長厚大寳號交到求安親樂安子來函云山東連年水災今正又遭淹没胡天不吊至於此極也天災流行耶抑人心不古至於此極耶弟曾向人勸助兹匯上規銀六百兩如果山東災重急需卽全數指撥云云敝所解欵在卽得此巨欵感激無涯至其來函所云眞藹然仁者之言足以風世也 
[有感]  
　　深鎖寒窗幾度秋男兒空自覓封侯滔滔天壤誰青眼落落行裝剩黑裘瑣碎米鹽勞内助飄零琴劍且低頭也知身入蓮花幕面目何堪效馬牛天涯飄泊向誰依運蹇時乖事事非漫道駒光眞似駛誰云鵬翮不能飛生無俗骨工狐媚世有庸奴假虎威冷月半窗爁一穗摩挲長劍自嘘唏 
[浙省撫轅抄] [  丙戌暮春筍溪臥廬生未是草]  
　　三月二十日牌示嘵諭事照得時交夏令天氣漸煖今本部院定于三月二十五日換戴凉帽爲此曉諭闔屬文武各官一體遵照毋違特示楊葆銘禀知文應局委解洋欵赴滬禀安叩辭咨補曹娥巡檢莊頤禀謝藩司飭知准補正任玉環巡檢馮正焜禀知藩司札調省差委交缷回省禀到○廿一日汪瑞高禀知厘捐局委調辦嘉典鸞局差禀安叩謝杭理事同知英禀知奉藩司飭知回任禀安叩謝候補同知繆鈺專丁來省禀知釐捐局委調辦寗波船貨局差叩謝並銷聞堰釐局差試用從九品孫明棟禀知釐捐局委富陽絲捐局務差叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　三月初四日候補縣胡欽張鑌銷友教書院點名散卷差鄭由熙往崇仁公幹張學源崇仁催李令交代邢景彬往謝半接辦釐卡候補同知賀紹璋禀知藩憲委解第一批地丁銀兩進京典史陵鳳韶往萍鄕萬載催墊欵回試用從九黄光弼管解人犯來省候補府崔湘禀辭回吉安分局通判姚慶恩解漕折由京回禀知丁父憂候補縣項玉桂往瑞州府審案楊際澐解南字營月餉往金陵丁樹棠解漕折由京回吳忠謙曾念祖朱慶源俱由建昌縣監修圩堤回初七日南安府周浩來省禀到候補縣劉友濬委解餉銀往甘肅候選府蕭樹勳解餉伊犂回稟到初八日按司獄胡鏻往上高府照磨吳之諴往浮梁典史丁嘉銓往新淦吏目沈泰往永豐俱催漕折縣丞周繹蕃往樂平彈壓秋審人犯候補通判童德銓解漕折銀京回禀到李應奎胡欽恩沛羅大冕劉大龢張鑌張金壽顧家相俱禀銷蕃憲署内閱卷差前補用直隸州陳長吉禀見從九黄作霖卸辦萍鄕湘東卡回 
　　　和常煦村主政逰虎洞疉韻咸豐三年歲次癸丑避紅羊之劫同寓金陵東鄕宋墅村與王少巖孝廉昕夕過從屈指三十餘年二君皆　　　榮膺顯職余猶滬地飄流撫今思昔非勿汗顔○久朝金闕炫芙蓉偶向名册寄宦蹤山洞談經馴猛虎雲峯吟嘯駐飛龍慧開紺宇千花藏醒徹黄粱一忤鐘我欲相從登峻嶺眼前萬象盡包容瀟灑逾於出水蓉翩翩風格仰高蹤境無枳棘頻棲鳳山傍茅廬有臥龍鵝并換經留綵筆雞能催舞懍農鐘此間泉石憑君賞小憇禪關膝可容長劍横腰擬佩蓉驅除狐鼠寂無蹤風聲軍擁三千虎露布毫飛十二龍畵策已排垓下陣論功重聽景陽鐘從來國土多經濟縱立奇勳不改容狂想何年鏡啓蓉此身無定等萍蹝此句竟是當年讖語心期致遠欣逢驥志在凌雲欲附龍虎觀未經聞振鐸鱣堂待叩可懸鐘平生久切瞻韓幕進謁崇階自見容題青菜圖癸丑仲冬應王少巖孝廉嘱凡根脫盡出囂塵不向町畦寄此身應作和羹榮鼎甲肯參世味佐盤辛栽培曾伏英雄輩品論區邀富貴人備歴風霜能耐久清寒性格本來眞○和存秀崖太守賞芙蓉疉韻咸豐四年公握江甯府篆署設金陵東鄕淳化鎭南街每赴徐月秋明府月課時便道往謁特蒙青眼前閱申報公已作古傷哉芙蓉佳句擬長城高挹羣芳列上卿花下吟哦詩興足漫云愛菊只淵明榮華敢謂已心灰歴盡風霜春自來冷豔一池秋水映照來疑是鏡初開百里芙蓉黯錦城金陵恢復仰公卿運謀得借東風力萬朶紅雲耀眼明吹葭指日動飛灰江上春風得意來遠涉已勞乗畫舫此花解語爲君開桃李前番發滿城春官端的屬名卿何如蓉鏡高懸處鑒别秋容分外明衆卉堪憐幻刼灰飄零猶自待時來此間獨占繁華境相約羣芳次第開[  丙戌季春金陵董實菴錄舊稿]  
[上海四馬路高易公舘籌賑公所經收二月廿七至三月二十等日賑欵清單]  
　　廿七日恊隆洋行帳房募八百三十四號册善記洋五元陳崇吉堂琨記覲記三户各助洋一元袁愼德堂徐永昌二户各中元陳樹德堂王元吉二户各二角五分恊隆帳房銅洋四十四元以上九户共洋十元銅洋四十四元○致和天豐洋一元超拔幽閒洋四元○三月初二日俞餘澤堂募翁六桂堂洋六元補過堂四元俞餘澤堂錢二千文陳松軒金厲堂二户各錢一千文黄榮禧堂徐鑑夫二户各錢五百文無名氏三百文無名氏寶田堂二户各錢二百文以上十户共助洋十五元内錢五千七百文伸洋五元○不書名銅洋五元南誠信捐桶堂錧小帳及各灘頭油火錢在内錢六千四百文長發棧捐桶花洋二元同芳捐桶洋一元三角錢四百文北誠信捐桶銅洋一元四角錢一百五十文洋一角○太古洋行帳房交來武昌船帳房募三百五十三號閒山泉堂韓洋四元無名氏二元七角瑞芝堂一元許鎭海林積善堂二户各錢三百文陸財寶王來法王漢雲三户各錢二百文葉錦初李承運李承爵林泰華薛洪生陳金元邱阿寶李娘子曹仲安陸其雲陸榮貴陳大元鮑安心十三户各錢一百文以上廿一户廿洋十元○漢口茶業公所交來廣東香邑晉陽氏求保出入水陸平安花洋五元○初五日黄柱卿指捐山東洋四元○初六日北益泰捐桶洋一角○十一日三槐堂不留名德記松記四户各洋中元張九書張覲喬二户各錢一千文○十二日萃芳閣捐桶銀飾一枝錢一千二百八十二文○十三日壽仁堂二元秉掦書屋一元麒麟氏怡德堂蘭言齋胡翊傳堂斗輝堂王三槐堂祥發氏承仁堂欲仁堂德明堂紫薇老舘主人十一户各錢一百文以上十三户共助洋三元錢一千一百文○十六日感願氏洋十元松陽十二齡求痧症速愈移助藥資洋二元○十七日浙江呂元祥求父病速　洋十元○十九日胡貢彰指助山東洋五元○二十日四川張肇庭翁募一千六百七十七號册廖賓子銀五兩鄧滌九銀一兩一錢六分無名氏銀七分無名氏錢一千文鄧二興錢五百文鄧方午錢三百文鄧峙三陳潔泉關子言楊檻章四户各錢二百文張有九張贊玉二户各錢一百文無名氏不留名三户各錢五十文以上十五户共紋銀六兩二錢三分錢二千九百五十文伸銀一兩七錢七分○括蒼媿不如人叟洋十元○以上統其收洋八十七元五角銅洋五十元零四角花洋七元銀八兩錢一百拾一千三百三十三文銀飾一枝合並登明 
[上海三馬路與昌絲棧陳竹坪經募山東沙州賑三月廿二日第二百五十四次清單]  
金存仁無名氏汪忠和席子文陳德載隱名氏又脩竹山房德昌質寶善堂十户來洋三元錢七百文並生莊無名氏卷石山房程善記無名氏無氏錢思孝堂王賞墨居鋤梅居隱名陳崇禮堂無名氏春記隱士隱名子無名氏無名應味仁居王隱名鄭賞祿居無名氏廿四户九元六百文徐介記周介記翁子記趙根記棄華記託跡海上人徐以記胡壽記吳寶記張司務十户二元葉雨香大祥泰仁杭莊無名氏石張温不留名張朱温旭初八户一元銅洋二元蔣笑山續洋廿三元包小邨春林書屋姚君惠愼德堂玉虹堂包少邨永世堂汪隱名氏汪潤齋俞錫堂十户七元三百文李月記一元顔純甫陳茂恒微薄子聊痊氏徐不留名嚴有泉張記陳珊卿李安西馮錫侯李梅生葉幹臣吳漁田補過子朱俊卿嚴縉卿李珍珊十七户四元廖世良堂拙存廬無名氏陳葉氏四户一元七百五十文同春榮茶棧周介氏莫名氏無名氏槐陰堂小鹿氏湯萊氏葉小氏陳章生永和阿海阿生景榮阿坤阿仁阿六阿貴茂榮福生安全廿户十元十千文萬順昌又衆友二元林大成六百文濮富泉沈五彰葉貴生蔣兆亨四户五百文敏愼堂樂洋五元康泰仁一元懷懿堂八齡童子王蔣氏王袁氏四户五元黎敦善堂黎弼賢黎桐明黎懋昭黎張氏黎龍氏黎懋揚黎吳氏黎立元黎陳氏黎景雲黎以輝黎槐腹黎金錫黎金節黎金由陳冠炳黎柏軒十六元陳親堂陳落梅薛秉和陳世鈞龔茂亨廣列生西庄蔡仁膏洪良玉陳桂生周桂泰陳才沛李三生丁阿才張世鐲李長春薛金桂顧德雲十八户十元鄭姚氏鄭莫氏隱名氏守愚氏樂善無名氏譚王氏譚陳氏鄭譚氏李氏馬黄氏陳兆麟十三户六角一千一百文無名氏二元成泰無名氏邱記無名氏又稽鳳裕王寶記無力人崇德堂十一户五元恊記烟行銅洋廿五元元豐昌號愼記號震大號茂昌號立昌新號立昌生號怡和泰行各友七户二元六千七百文郭廣盛謝昌盛廖慶記廖夑珍翁家珍周順記木作翁紹昌王記廖佑艶廖啓修翁瑞炳十一户五元七角無名氏二户三角陳均治丁文治馮純梁傑生光裕堂卓通廖贊超日生號招樹堂耶兆隆區朗星馮應朋李全記十三户十六元無名氏又不列名闈姓堂莫名氏四百文無名氏二户四元彤生一路順風善人相逢惡人遠避合家平安無名氏眼目清亮脚輕手倦無名氏禍福自招十户二元阜德莊三十四户三元祥源鏡泉承本紫綸任泉五户四元吳觀慶胡正記吳俊卿祥記方作然倪永杰葉宏裕未從心如願氏無能自愧生守廉氏十户二元二角八百文不留名無名氏月淵書屋敬義堂無名氏致和堂曹福林竹蔭書屋積慶堂補過子無名氏雪橙主人桂承釗吳盛梓袁守浦最倫堂鄭一品氏不名氏無名氏又又廿一户二元三百文春源莊福來軒秦陸氏丁茂岐黄隢山王陳寶韓夏氏五户九百文秦友山談金榮顧洪春沈惠卿周天榮唐松亭六户一元五百文蕭義大蕭嘉莫胡文丙來銅洋七元錢二伯五十文費訪壺來蓮生馥生積省糕餌三户二千四百文怡昌甡洋廣號三元以上均係塔册○張綠初先生書潤二元二角王春泉爲小兒吉期移宴客酒席費助賑洋廿元又銅洋四元廣生號二元余必康銅洋二元生源及衆友二元無名氏五伯文乾豐衣莊二元李源昶鐘表鋪一元裕茂和十五元又五元百忍堂張將親友送來桃儀福助洋十元聚和祥二元張名記五元于記五元蔣室蘭林藹各洋二角隱名氏銅洋一元無名氏二角無名氏馮宅各一元周蓉官五角二伯文六蔡氏一元林澤芳二元無名氏四元陳子琴袁憲章林松唐孫暢周四户合洋六元蔡仰輝馬功成李世普姚連元張宗鑑五户合錢六百五十名力不從心一元香隱主人銅洋一元黄純伯洋二元四百廿文龍華省費有心無力人共洋二元○小漁散人余續洋一元○南誠信烟號各堂倌小帳及各攤頭油火錢们入錢四千二伯三十文又一元七角又銅洋二元又假墨晶眼錢一副又銅洋一元○本日共收洋二伯四十七元銅洋四十六元小洋四十八角錢三十二千九白文合併申聲 
 
 

Page 10

 
 
   
 
 

Page 11

 
 
[光緒十二年三月十七日京報全錄]  
　　宮門抄○上諭一道錄前○粤督張等奏特叅各㕔州縣擇尤懲限通緝摺○陜督譚奏請補道員摺○又奏查明補請旌卹摺○水師總兵鄧奏報洋巡班滿歴過情形摺○陜督譚奏叅革知縣勒追夾片○又奏請借補都司摺子○三月十七日刑部都察院大理寺八旗兩翼值日無引見○睿王等場差覆命○豫王等各謝署缺恩○補用總兵余繼祖謝恩○順天府奏京師得雨一雨有餘○召見軍機○○兩廣總督臣張之洞廣東巡撫臣倪文蔚跪奏爲特叅盜案過多兼有重情未經獲犯各廰州縣請旨擇尤示懲勤限通緝以責實效而靖地方仰祈聖鑒事竊查粤東盜風恣肆經臣等於奏請將水陸盜匪先行就地正法摺内祥細𤁋陳在案溯查自光緒元年以後此十年中每年各屬具報劫盜内有六年皆二百數十起有四年皆三百餘起其未呈未報乾尚復不少自光緖十一年春夏以來臣等迭經嚴檄飭辦刊發告示申明部章前以海防緊急地方官或有未能兼顧之處至六月中旬防務解嚴復經臣等三令五申督飭水陸各營會同各州縣專力捕務分别懲勸雖據陸續獲解新舊各案匪盜多名訊明情節重大者照章先生正法而各屬动案仍復未見止息甚至省城内外並有匪徒肆搶該地方州縣責有專司若不擇尤示懲設法通緝深恐亂萌將滋當經督同臬司于蔭霖查核光緒十一年將正月起至十二月止除洋盜拿獲正法三起不計外計報有劫案者五十一州縣共劫案三百四十九起内有劫殺拒捕重情者四十五起已被獲正法者八起破獲二三犯未審辦者五十八起除一縣五案以下者不計外南海七十五起以船户周帶渡船劫殺二命事主蔡謙和又梁雨亭各家拒傷二人三案爲重三水縣王十五起以事主霍瓊書家劫殺一命梁洪基家劫殺一命鄧庭珍家劫殺一命張晉祥家拒傷一人四案爲重順德縣三十一起以事主羅垣又陳錡華家劫殺各一命二案爲重番禺縣二十九起以事主鄭朗帶家被劫多贓黄祖義家劫殺一命兩案爲重花縣一十七起以事主徐阿義家劫殺一命双末阿四家劫殺一命傷一人二案爲重四會縣十一起以事主韓廣虞家劫殺二命韓梁氏家拒傷二人二案爲重東莞縣十一起以船户英明劫殺一命事主梁阿閏家劫殺一命二案爲重新會縣十起以事主馮灌昌船户李傑渡船各劫殺一命二案爲重增城縣九起以事主黄廣閏家劫殺一命傷二人又杜德馨家劫殺一命傷二人二案爲重高要縣九起以事主黎祝年家内拒傷二人一案爲重曲江縣九起以官姓木排动殺一命傷一人事主黄仁富家拒傷二人二案爲重高明縣七起以惠和店拒傷二人一案爲重東安縣七起以林卓臣油船动殺三命傷五人一案爲重鶴山縣六起以李鏗龍店劫殺一命一案爲重翁源縣六起以呂有昌家拒傷二人一案爲重佛岡廰六起以黄金濟家及李永恩店各拒傷一人二案爲重新甯縣六起以朱榮昌家劫殺一命傷三人又李聖富家拒傷一人二案爲重開平縣六起以伍超明店劫殺二命一案爲重以上失事各處劫案旣已迭出又復動有殺傷實屬漫無法紀查廣東歴年於盜案僅止循例題叅從無專摺奏叅以致疲惰罔應惟案數過多若必責其刻期將本案首夥全獲勢有難辦法卽虚懸惟有酌擬變通整頓之法綜核一縣幾案合爲考成不分何縣何案互有訪詳較有實濟兹擬將五起以上照例題叅疏防六起以上除照例分限開叅外先將該管文武特叅示儆總核通緝以冀力挽頽風據該臬司開單具詳前來除武職由臣之洞别摺奏叅外相應請旨將署南海斷知縣張琮署順德縣知縣鄭菼署番禺縣知縣裘伯玉花縣知縣饒繼惠四會縣知縣史光漙東苑縣知縣王煦署新會縣知縣岑傳霖署增城縣知縣陳紹棠曲江縣知縣魯宗頲署高明縣知縣劉駁聲東安縣知縣陳自新署鶴山縣知縣席寳書翁源縣知縣史寳臣佛岡同知岳齡署新甯縣知縣沈春輝署開平縣知縣莫東奎等十六員一併摘去頂戴三水縣知縣方維幹因有諱帥情事另片奏叅前署高要縣知縣丁墉業經另案奏叅降補應免置議一面勒隕會同營汛上緊緝拿内有已經調任交卸者責成新任之員接緝並令卸任之員一體選派丁壯懸賞購綫協同訪拿六起至十五起自此次奏叅之日爲始限兩個月破　過半十六起至三十起限三個上破案過半三十一起以上限四個月破案過半較之疏防初叅例限實已展竟數月如能依限緝獲不分畛域破獲他縣盜犯者兩案准抵一案或拿獲着名有案巨匪者亦准抵算其一縣十六起以上如匪多獲本境著名盜首者一案准抵兩案均准合計功過據實聲明詳請分别奏請開復如緝獲眞盜甚多訊明懲辦遠逾章程定數之外者仍酌量奏請奬勵倘限滿無獲或獲不及數分别本任接任續行撤叅似此早予奏叅嚴立限期寛定獲犯名數並准其協緝互抵酌子奬勵則通力合作見盜卽緝匪徒自無所容所有特叅盜多且重未經獲犯各廰州縣擇尤示懲勒限通缉緣由謹合詞奏陳伏乞皇太后皇上聖鑒謹奏奉旨已錄○○頭品頂戴陜甘總督臣譚鍾麟跪奏爲甘肅新疆鎭迪道缺以坐補原缺之員請補恭摺仰祈聖鑒事竊臣准部咨甘肅鎭迪道耆彬業已告病開缺所遺員缺自應揀員請補查坐補鎭迪道恩綸年六十三歲正紅旗滿洲舉人由禮部員外郎於同治九年保以海關道員用並加按察使銜十年補授甘肅鎭迪道十二年二月到任城防出力保加布政使銜光緒二年因病開缺回旗調理嗣病痊起用經欽派大臣驗放照例坐補原缺九年八月領照到甘十年七月委署西甯道辦理一切悉臻妥協兹鎭迪道耆彬告病并缺可否仰懇天恩准以該員坐補鎭迪道員缺請旨飭部核覆遵行謹會同新疆撫臣劉錦棠恭摺具陳伏乞皇太后皇上聖鑒訓示謹奏車機大臣奉旨吏部部議奏欽此○○頭品頂戴陜甘總督臣譚鍾麟跪奏爲查明各標營曁各州縣漏未請卹陣亡被害各員名補請旌卹仰祈聖鑒事竊維甘肅軍興以來所有員弁兵團陣亡傷亡以及紳耆婦女遇害殉難者節經分列十五次彚奏在案兹據甘肅布政使譚繼洵查明第十六次請卹案内漏未請卹各禁營曁各州縣陣傷亡故武職員弁兵團紳民並殉難婦女幼童造具陣亡地址及年月銜姓花名清册詳請具奏前來臣查册造陣亡前署安西協屬橋灣營都司事雲騎尉世職候補守備張鼎等五百一十三員名口或臨陣捐軀或受傷殞命或被執不屈或懼辱自裁並有全家殉難者忠貞節烈凛然如在允宜旌揚用彰志節除將清册分送吏禮兵三部查照外合無仰懇天恩飭部分别議卹以表忠義而慰幽魂理合恭摺具陳伏乞皇太后皇上聖鑒飭部核辦施行謹奏軍機大臣奉旨着照所請該部知道欽此○○頭品頂戴廣東碣石鎭水師總兵振勇巴圖魯奴才鄧萬林跪奏爲恭報洋巡班滿歴過洋面情形據實具奏仰祈聖鑒事案於道光二十三年十一月初七日欽奉上諭嗣後沿海水師各提鎭著於每歲出洋時具奏一次以憑查核等因欽此業將光緒十一七月初一日下班出洋統巡日期專摺具奏在案計自七月初一日起奴才出洋接駕兵船督率中左右三營及轄屬平海營值巡將備兵弁船隻在於上下交界一帶洋面往來梭巡督緝迨八月初十日巡至左營甲子洋面與東上路澄海營叅將兵船依期會哨一次十一月初十日巡至中路沸堂門洋面與水師提標中軍叅將兵船依期會哨一次至於洞海各砲臺砲位官兵枝藝以及軍裝火藥器械俱於洋巡往過之便分别會演考驗均經通報在案兹屇下班洋巡期滿歴巡所轄各營洋面均尚安靜奴才應卽遵例就於本年正月初一日撤巡回營辦理營務所有光緒十二年正月初一日起上班統巡洋面就近札飭轄屬著平海營叅將何長清接管兵船認眞督緝毋稍疏懈以期仰副隔主綏靖海疆之至意除將洋巡班滿日期呈報兩廣督臣查核外理合將洋巡班滿歴過洋面情形據實恭摺具奏伏乞皇太后皇上隔鑒謹奏軍機大臣奉旨知道了欽此○○譚鍾麟片再卸署安化縣黄仁治在任虧短庫儲正雜銀二千五百八十三兩零屢催不結現逾二叅仍未具報清交據藩臬兩司詳請叅辦前來臣覆查無異相應請旨將前署安化縣黄仁治先行革職以便勒限追繳如再玩延卽行照例查抄監追除咨部外謹附片具陳伏乞聖鑒訓示謹奏軍機大臣奉旨着照所請　部知道欽此○○頭品頂戴陜甘總督臣譚鍾麟跪奏爲揀員借補要缺都司以資治理恭摺仰祈聖鑒事竊接准兵部咨稱借補甘肅西甯鎭屬南川營都司胡慶之原保把總游擊並換花翎檢查並無此二案無從查核借補都司碍難核准等因咨行前來臣維西甯鎭屬南川營都司員缺地處邊要亟須熟諳邊情之員請補以期人地相宜兹查有花翎留甘儘先補用副將李宗經年力精强辦事奮在以之借補可期勝任合無仰懇天恩俯准以李宗經借補南川營都司如蒙俞久應請飭部先給署札俟防務告竣冉行給咨送部引見以符定制除　取履歴清册另咨送部外謹會同甘肅提臣周逹武合詞恭摺其陳伏乞皇太后皇上聖鑒訓示謹奏軍機大臣奉旨兵部議奏欽此 
 
 

Page 12

 
 
[光緒十二年三月十八日京報全錄]  
　　宮門抄○發抄旨人道○粤督張奏叅武職員弁分别示懲摺○又奏特叅革降知縣片○直督李奏叅革大使片○粤督張等奏請揀員補授知州摺○滇撫張奏爲甄别各員夾片○三月十八日工部鴻臚寺侍衛處值日無引見○何桂芳謝二品銜恩○福建副將王國才謝恩○工部奏泒查估闡壩工程派出潘祖蔭敬信○召見軍機○發抄李秉衡奏思恩守劉恩濬署梧州守奉旨吏部知道欽此○又省城東門外河衛一帶民房不戒於火延燒二百三十四户奉旨知道了欽此○又新甯牧戴煥南等署全州牧等缺奉旨吏部知道欽此○劉秉璋奏簽差不愼之前署長興令胡文淵等摘頂限緝奉旨着照所請該部知道欽此○邊賓泉奏調補開封府李廷簫升補粮儲鹽法道奉旨吏部議奏欽此○又記名提督李承先給假回籍奉旨知道了欽此○又解汴縐寧旨該衙門知道欽此○陳士杰奏辦理河工備嘗艱苦之副將張文彩等開復處分奉旨著照所請該部知道欽此○○兩廣總督臣張之洞跪奏爲特叅盜多且重疏防未獲武職名專兼汎員弁擇尤分别示懲以專責成而嚴捕務恭摺具陳仰祈聖鑒事竊杳廣東盜風日熾所有盜多獲少地方各㕔州縣職名業經臣會同撫臣奏叅在案查盜賊緝捕文武並重粤省盜悍且多僅恃州縣捕役勢難有濟各營汛員弁當無軍務之時捕盜是其專實上年六月中旬以前防務倥偬或亦有未能兼顧之乃解嚴以後盜案仍復繁多先事旣不嚴防事後又不速獲厥較州縣爲重惟千把職職分卑微必須兼責本轄都守備實力查催自應一併嚴叅勒緝據臬司各營查開呈報前來相應請旨將武職兼轄盜案三十起僅獲一起之署順德恊右營都司鄧鎭邦盜案五十九起僅獲六起之署廣州協右營守備李祥二員均從重暫行革職仍留本任勒緝其次盜案較多之廣州恊右營守備白玉署三水營守備蔡珠增城營右營守備莫勝章署增城營右營守備李繁盛新會左營守備但承恩署四會營守備楊金甲等六員一併摘去頂戴專汎盜案較多之李村汛署廣州協左營把總梁國材西關汎署廣州協左營把總梁鎭鏗隆慶汎廣州協左營把總馮錦華三漕汎順德協左營把總李鈺光四會縣城守把總陳兆威容奇汛署順德恊左營把總李來蘆包汎三水營把總白世溓曹峒漏汛增城營右營把總王鎭安西南陸汎署三水營把總熊士仁九江沙口汛順德協左營把總徐盛標等十十弁均從重暫行革職仍留本任勒緝甚次之專汛協防　弁由臣重加懲責其統轄之副將叅將遊擊各員由臣嚴飭記過均勒令會同州縣照限緝拿其限期案數通緝抵逄續叅開復各章程與文職一律辦理如泄沓如前限滿無獲卽並將統轄各將一體奏叅所有特叅盜多且重疏防未獲武職專兼營汛員弁擇尤分别示懲一體勒限通緝緣由理合恭摺具奏伏乞皇太后皇上聖鑒謹奏奉旨已錄○○張之洞等片再三水縣知縣方維幹先經臣等訪聞有諱盜玩懈情事前署海康縣知縣李健鵬訪聞有縱盜貪婪情事卽飭藩司委員赴海康密查飭臬司委員赴三水密查兹據該司等覆稱查得方維幹平日於所轄盜案未能認眞緝拿其經營汛紳士拿獲綑送者不肯細心研訊每子取保釋回計釋放獲送盜匪窩匪多起毫無斟酌且未報盜案甚多該縣距省咫尺疉經嚴飭兩月之久聞委員往查始據禀稱補報十年十一年劫案十六起類多藉詞掩飭亦無一名破獲調閱所繳盜案原摺與委員所查仍有數案不符是業已跡涉諱匿疏縱恐亦難免李健鵬怠於政事贓污狼藉物議沸騰每遇命案多委典史往騐各處拿獲綑送贓盜不肯嚴訊有保卽放當此嚴核捕務整飭官方之際未便稍事姑容先後禀覆詳諳奏叅前來惟粤省諱盜積習由來已久不止一縣一任兹查出方維幹一員若遽按本例重處似失偏枯擬請旨將三水縣知縣方維幹以府經歴縣丞降補以後再查出各屬有諱盜情事卽當奏請照例革職前署海康縣事澄邁縣知縣李健鵬旣已弛縱兼犯貪婪應請旨卽行革職以爲諱盜縱盜貪婪不職者戒謹合詞附片具陳伏乞聖鑒謹奏奉旨已錄○○李鴻章片再據鹽運司李邦楨詳稱前因越支場大使楊壽名才具平庸已詳謂撤任察看旋聞該大使有擅受民祠致釀人命情事據薊永分司麟喜面禀情形並據豐潤縣郝增祜覆稱有民婦董孫氏控稱灶户董連枝等搶收伊家公地禾稼無力完納丁課赴越支場衙門呈控該大　楊壽名未杳是否灶户卽批准傳訊場役鄭恩等私將董連枝之姪董象坤帶至店内與場書張景順索詐致董象坤被逼氣忿投井殞命已由縣騐訊禀請提州審辦楊壽名擅受釀命實屬荒謬詳請叅革前來除飭遵化州嚴提書吏人等認眞究擬詳辦外應請旨將越支場大使楊壽名卽行革職以示懲儆所遺員缺長蘆現有應補人員並請照章留外揀補理合附片具陳伏乞聖鑒訓示謹奏軍機大臣奉旨楊壽名着卽行革職餘依議該部知道欽此○○兩廣總督臣張之洞廣東巡撫臣倪文蔚跪奏爲直隸州知州要缺需員仰懇聖恩俯准揀員補授以資治理事竊照南雄直隸州知州王錫誥因委赴廣西稽查引地數年尚木回省銷差開缺歸光緒十年八月分截缺係題調要缺例應由外揀選當經臣等請以廻避卽用直隸州知州曾紀渠題補接准吏部咨覆曾紀渠業經奏留福建補用廣東原省已斷所請補授南雄直隸州知州應毋庸議其南雄直隸州知州缺應令别行揀選等因查定例各省道府同知直隸州如係奉旨命往或督撫題明留於該省候補並著有勞績經督撫保奏奉旨先儘補用遇缺卽補者均無論應題應調應選之缺令該督撫酌量才具擇其人地相宜者悉准先儘補用又吏部畫一章程内開道府直隸州知州同題調要缺以候補人員請補時應先儘記名分發人員酌量請補如果人地實係不宜始准聲叙以各項候補人員請補又道府直隸州知州遇應用候補時先　科甲出身人員如科甲出身人員不合例或人地不宜應令詳細聲明方准以别項出身人員請補各等因今南雄直隸州知州題調衆缺地當省北冲途正務殷煩必須精明幹練之員方克勝任兹查候補應補人員内現無記名分發之員至如候補科甲出身人員均係人地不宜惟查有廻避卽用直隸州知州曾紀渠年三十七歲湖南湘陰縣人由廪生以知縣候選同治三年江南克復奉上諭賞給直隸州知州照例補用在本省率團撲滅會匪出力保奏十年三月奉上諭賞加知府銜並賞戴花翎光緒四年選授連州直隸州知州是年十一月初二日到任因迦避胞田前署督臣曾國荃開缺改掣江西補用旋經欽差大臣彭玉麟奏調來粤差遺俟防務告竣仍歸廣　補用十年五月准吏部咨准留於廣東以直隸州知州歸於廻避卽用班内補用於六月十五日領咨到省序補續由前任學政臣馮爾昌保荐人才奏奉諭旨送部引見請咨赴京九月初四日奉上諭着交左宗棠差遺委用隨卽入閩差委奏准改發福建補用復經奏准給咨仍回廣東候補十一年十月二十五日准吏部咨行照准先於是年六月初五日領咨回省該員操履　潔聽斷精明政通人和卓著循績前任連州歴俸已滿係廻避卽用人員又經保荐人才應無論煩簡補用以之補授南雄直隸州知州實於要缺有裨但該員奏准回粤補用係在南雄州出缺之後與例稍有未符惟人地實在相需例得據寔陳明專摺奏請據藩臬兩司會詳前來合無仰懇聖恩俯念員缺緊要准以該員曾紀渠補授南雄直隸州知州俾資治理如蒙俞允該員係廻避卽用直隸州知州請直隸州銜缺相當毋庸送部引見臣等謹合詞恭摺具陳伏乞皇太后皇上聖鑒訓示再該員係迦避卽用人員毋庸核計叅罰合併陳明謹奏軍機大臣奉旨吏部議奏欽此○○張凱嵩片再州縣等官到省一年期滿例應奏明甄别兹查有補用知縣現係麗江井人使蒲榮嵩知縣用現任大關知事莊錫年議叙試用知縣張銓同知銜補用知縣李慶鏞到省試用均各一年期滿據藩臬兩司詳請甄别前來臣查該員蒲榮嵩年富才明莊錫年穩練安詳張銓明敏耐勞李慶鏞年壯才長堪以各本班留省分别補用除將履歴清册咨部查照外外謹會同雲貴總督臣岑毓英附片具陳伏乞鑒鑒謹奏軍機大臣奉旨吏部知道欽此 
 
