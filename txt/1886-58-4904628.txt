# 1886 - 58 - 4904628

 

Page 1

 
 
[點石齋叢畵出售]  
　　本齋向有叢畫之刻久己風行海内爲賞鑒家所稱許今主人又得時下名手筆墨若干種不自私秘願公同好故將初印中之未盡極意者寜去三出成而增入之較諸初印本益覺盡美盡善遺憾毫無凡所謂山水人物翎毛花卉各以類聚都爲十卷分裝八本外加紅木夾板定價一元誰于即日出售諸君有争先怏覩者乎請向南北申昌購取可也此佈 
[六十八號畵報出售] [  申報舘主人啓]  
　　第一樓茶室當四馬路之衝對門間壁皆妓舘初九夜三點鐘遭回禄時妓與客聞警起身倉皇奔避其最近之定受里中益叟紴衣不死管形尤公張狽特圖之以告冶遊者之切宜自愛准於二十六日出售仍送淞隠漫録圖説一則附於畫報之末此布 
[論中國各公司宜速加整頓]  
　　公司者何合股所開之店也合股所用之店中華亦常常有之曷異乎公司曰我中華合股　店惟二三股五六股多　十餘股而己西人之公司則集腋或裘愈多愈妙見有可獲之利而必須具數百萬之資本者則必集數千萬之股份庻幾衆擎易舉不致束手無策讓利於人蓋合衆人之公而成事者故謂之公司然則股份既多股中人性情不一幸而生意日盛各股東有利可沾斯己耳設偶有虧折則各有意見各具資本不將怨經理者之經管失策謀猷不臧乎甚或舉心懈散有始無終紛紛聚訟漸致於决裂潰敗則又將奈何曰是則可無慮夫西人之設公司也章程畫一條欵整齊用人則擇才而使不加私意於其間舉事則無苟且之心無固執之見盡心營運務期必公必平故人皆信服之而無所猜疑齟齬子雖未歴外國子獨不觀滬上各公司乎其著名者大抵辦理得當事事合宜行之數十年咸稱有利而無弊然則公司之章程奈何曰各家雖互有異同然撮其大要約有數端當其設立之時必先舉一人以爲總董所收股份皆　總董主持定期每歳某月集衆會議一次凡有利益隨時可以酌改所有一歲中之帳目亦於會議時置之座　令有股各人閲看赢則攤分餘利絀則添付本銀其所付股銀一經付出不得隨時提取倘股東中或昔富今貧或急于需用　可將股份單或抵與他人或賣歸他姓然成交之後必須向公司知照即於股份册上註明無論私相授受有違條約即欲押人公司亦所不可盖于數千百萬之中提去一股固未必即見爲支絀苟衆人皆以之爲例將資本盡爲他人押去尚安得轉運不窮乎故定例斷乎其不可也顧公司創之於西人入股者亦皆西人始得確守章程秩然不亂耳若公司而創自華人即始總理者秉公劃一不稍假借而在股各人未必能曲就範圍一絲不亂試觀數年前華人所設名公司始皆踴躍交銀争買股票及一聞生意不佳而紛紛索取股本者有之私將股票押銀者有之雖有美利亦將中止且股票之價驟漲驟跌尤足爲市面之害股東之貲本既虧董事之聲名亦壤關公司者不見有益惟見有損不亦令人齒冷乎近聞有因營運不利欲將某公司股銀提出總董因其不合定章不之允也旋又别生一計向公司商懇欲將股票押入公司總董亦不之允其人不覺忿怒難乎是不亦異乎夫公司之設仿西法也股鍋之不可抛與股票之不可押亦西人公司之章程也乃學其開公司而不學其章程又安能如西人之獲利乎華人之學西法者每如東施效顰但學其形似不求夫神似今乃以公司之大而亦如是又何怪利途之中讓西人以獨步耶夫董事之職必求才識兼優者而任之任怨任勞有爲有守而後可以持長久而獲豐盈若總董守定章程不肯以一人而破例亦　中錚錚者乃竟以此招錢爲公董者不亦難哉近來海氛己靖海禁己開正中西争利之時也聞英國議院聚會之時外務大臣宣言於衆曰中國將興鐡路等事德國糾合股份設公司委人員與中朝商議本大臣己函告駐京欽使着其留心毋使利權歸他人之乎云云英人於中國之利尚遥相籌度而中華之人未聞有崛起相争者豈眞財力之不若即亦人心之不一耳開一公司非董事之才不勝任即股東之人各有心數年來買股票者紛紛皆是而有成效可觀者十中不過一二以致中國之利權拱手而讓西人獨擅如是而欲求商務之日有起色難矣我爲商務大局憂我尤望維持商務者力加整頓毋急　功毋貪小利凝神壹志刻意經營則以中國之大人才之衆出産之多極其智能恊其心力何難遠駕乎西人耶　 
[本舘接奉電音]  
　　昨日一點鐘時本舘派駐京都訪事友人由電飛傳正月二十九日　論旨一道謹敬譯登○正月二十九日奉　旨國子監司業員缺着擬正之崇文補授河南道監察御史員缺着文杰補授江南道監察御史員缺着周信之補授欽此 
[電音照録]  
　　昨日有在美國之友人專發電信至本舘據稱美國人前曾虐待華商毁壞房産中朝聞之向鑒國索賠而美總統不允現在兩廣總督張制軍又發電至駐美京之中國欽差謂恐因此事華人亦或將報復也 
[禁城歲事]  
　　客臘二十左右前門外李鐵拐斜街某煤鋪日己亭午尚未開門比隣聚寳堂飯莊上人疑而登墻窺視則鋪夥五人或躺臥炕上或僵仆地下皆如己死春蠶毫無氣息急撬門入拽至院中灌以冷水并解毒藥移時始甦蓋五人者皆爲煤毒所中也○客臘之杪禁城東安門外王府井大街天運成粮店門前有一馬車飛并而至擅倒一十二三歲之男子輪由胸上過腸俱迸出登時氣絶地面官廰兵役急扭住御者解交步軍統領衙門訊辦傅者識係某太監之車因辦年物出門不料其竟遭人命也○新正初二日一騾車載一死屍行至前門外長巷三保胡同官役見其有異扭御者至中東坊署坊官審訊之餘供出死者乃崇文門外三里河大街關帝廟内鞋局夥染疾嘔血命在須臾鞋局主恐死後受累爰雇車送至夥之友人處以期嫁禍於人詎各友皆不收遂仍載之而返中途氣絶云云自初三日至初六日三城司官次第臨驗見腹有青痕一塊司官恐有他情遂將該廟道人及鞵局主下獄以俟送交刑部究辦云○初六日前門外騾馬市大街有一蒙古人閒乘欵叚得得而來鞾内插一烟袋露白玉嘴於外綹手見而竊取蒙古人知覺揪住髮辮揮老拳擊之且欲送入宫廰綹手窘甚伏地哀求并還原物蒙古人不允聲言前日過此亦曾失一烟象務須一并繳還否則不汝貸也綹乎無可奈何叩首如崩角旁觀者哀之代爲解勸蒙古人怒猶未釋拔小刀削綹手左耳去其半然後釋之去○初十日某姓出殯柩用三十二人舁之自内城西北銀錠橋繞越禁城後門外迤南將出崇文 
 
 

Page 2

 
 
門行至東單牌樓迤南言廰前突有一丐阻不令前扭喪家同赴官廰成訟舁者遂將柩停放路旁迄今數日尚未知後事如何或曰死者係一老嫗家有貲財而無子嗣丐實比鄰深知死有寃抑是以向公庭申訴也未知然否 
[通州近聞]  
　　去冬雨雪稀少瘟疫流行臘月十五日同雲密布六出花飛平地雪深四五寸二十日又降祥彛農田得以普渥今年或可有秋也○張邑尊蒞任暫寓鼓樓街白馬關帝廟内於十二月十七日迎眷入署○前報城東太子府附近地方有路劫一案受傷者二人刻有一人因傷殞命己赴州請騐矣○歴年封印後乞丐者三五成羣遇有作小經紀者以乞錢爲名此偷彼奪名遂所欲而去蠅頭微利何堪此累張邑尊洞悉情形飭八班各派役二名叢密稽察如有借乞錢搶奪者立即扭送來州從重懲辦○張邑尊蒞任甫經半月每逢三人告期終日升坐二堂斷訟如神毫不牽累片言折獄何幸於斯時見之○甘甲聘某氏之女爲妻過門後夫婦不睦時聞交謫之聲一日因細故甲以老拳敬之適要兄至見妹受辱奔告其父其父固赳赳武夫也急持棍率子尋甲痛打一番傷其右腿甲欲赴州喊控經鄰右人出爲排解令妻兄登門謝罪並出資若干作養傷費甲尚未之允也○臘月初倉憲傅集百家經紀在京署當堂掣籖掣得天字一號人阮彬仍派蕭高二人帮辦以資熟手刻下該三人己由坐糧廰通濟庫具領布價下鄉製買袋布矣 
[未與圑拜]  
　　正月二十四日湘中候補名官之在金陵者公宴曾沅圃爵帥及前長江水師提督黃軍門於湖南會舘行圑拜禮嗣因爵帥接得家報適有期功之喪因先期辭謝云 
[嗜賭成癖]  
　　開場聚賭屢奉憲諭禁止而以劉盤龍自命者猶復輕於一擲即至貲盡囊空而終不悔改如甯郡某甲之事可鑑矣甲住南門外一日因事入城偶過邑廟前見有賭局不覺技養比入局一戰而北欲背城再戰則囊槖空空不得己脱去身上衣質錢重整旂鼓無如五木無靈孤注又失喪氣而返欲返河目盡幸有人見而憐之贈以青蚨代爲贖衣送之回家云 
[試期彚録]  
　　鄂省晴川書院向歸府尊主試兹聞漢陽府逢太守己示期本月初四日甄别○本年爲歲考之期所有各屬文童例應先由縣府考試録送漢陽府屬己奉學憲行文擇於本月十七日取齊十九日開考想届時風檐寸晷白戰程文富有拔幟先登出人頭地者矣 
[粤東雜録]  
　　前日摺差回省方照軒軍門接奉　御賜福字并珍賞各物軍門恭設香案望闕謝　恩部下兵弁隨班叩賀一時砲響知雷聲威甚壯○去年軍餉緊急開抽牙捐原屬權宜之計欵局成後防兵陸續裁撤此項牙捐例應停止以紓商力己由督撫兩院札飭司道轉行出示曉諭自本年正月起概行免抽牙捐該局限期裁撤以節縻費如有奸商從中舞弊私自抽收者許商人赴轅禀控以憑懲辦○入春以來險晴不定兩雪紛飛花埭笙歌珠江燈市未免爲之減色何天公之不做美也○前日有一人在河南漱珠橋頂高瞻遠眺忽然失足墜入河中經衣生船撈起不致滅頂然魂靈兒己飛上天矣○去臘南海某鄉被匪行劫失去贓欵甚鉅早經備案請緝迄今一月有餘人贓無後有日邑宰重懸賞帖務獲此案盜犯想重賞之下必有勇夫也○某甲在静遠街開設賭塲有營兵向索規費甲鄙吝成性不肯拔一毛營兵直禀營官拘甲病答再行收禁甲之報屬惶急無措挽人説情現在尚未了結云 
[電師被刦]  
　　去歲有大憲所委某員挈同德國電師及從人由旱道至宜昌踏勘地形安設電綫小住數日隨即襥被入川行至歸州暫就旅邸下榻連日風塵况瘁至此稍得息肩齁聲如雷聞於户外盜黨聞之欣然日是可爲奇貨之居也立糾數十人破罪人内打開銀箱掠去詳蚨數元圖畵一册地圖一張旋將地圖抛在後圃携洋及畫而去及質明投報歸州請爲查緝想事關劫掠終當破獲嚴懲也 
[彛陵春汛]  
　　上元燈市風景晴和好事者自正月十三日起製就龍燈上街賭賽亦有搬演獅子燈枌唱花鼓戯者光分月殿齋勝蠟鳳之輝銷啓星橋無慮金蟾之嚙昔人龍銜火樹千燈照鶴踏蓮花萬歲春之句不足喻其熱閙惜年年壓綫滯跡江城不獲向白雪亭畔絳雪樓頭縱覽千門春色耳○去臘之杪忽傅宜地不準赶恩關一時商舶賈䑸咸生觖望後聞仍照常開放遂無異言元旦鹽船之過關者多至二百數十艘雜貨船亦復軸艫相接云○新正十二日鎭憲晉省賀年啓駕時原營及操防營兵弁聲砲相送備極虔恭○聞諸官場云新任張學憲按試德安府畢回省道出襄河被盜行劫刻地方官己會同武營選派弁兵四處拿緝矣 
[津沽剩語]  
　　天津護衛營練軍前營親軍小站盛軍軍粮城楚軍及北塘大德各營一律於去臘二十六日停操天津練軍及前營親軍 
均於新正初三日開操機器製造兩局亦於去臘二十六日停工而開工則在新正初八日循向例也○北方地瘠民貧一遇水旱偏災壯者散而之四方老弱則不免坐以待斃地方雖於冬間開設粥廠使啼飢號寒者稍沾餘瀝暫潤枯腸然粥廠一交春令即便裁撤貧民至此便如嬰孩失乳婉轉哀號加以春寒料峭風雪連天奇餓之餘逼以奇凍念彼蚩蚩其何以堪○北方以草爲薪如葦子秫稭之類取其易於引火籚牙屋角堆積殆徧以備炊釁之需新年施放爆竹火星散落其中每至延燒日前經天津縣姚明府出示禁止雖不能令出惟行然熱閙之區己不敢公然施放矣○正月初六初八兩日津城各官公宴李傅相及吴清帥並招梨園一部以侑觴津城共有戯三班先兩日分班開演故名優伶得以更番來往初九又演一日三班合演各戯園遂𨵹其無人看客不知有望門而空返者○曾景以高蹻爲最多亦以高蹻爲最鄙沿門拜客隨處歛錢幾與乞丐無異近經天津縣出示正三四五等月有神聖誕辰載在祀典者如期禀明准其行會所有淫祀並平常無會者概不准創格舉行此示一出恐高蹻會不能施其伎倆矣 
 
[鴛水錦鱗]  
　　嘉秀兩縣倉厫日來開兌納米者趾錯於門唱籌握算鎭日喧闐○禾城文武各官擇於正月二十四日齊集府署行圑拜禮○嘉興城隍神有銅印一顆相傅係乾隆十三年所鑄髮逆擾亂不知遺失何處日前廟祝在供桌上見有一包啓而視之則銅印也由是遠折相傅以爲神靈顯應緝署各書吏又從而附會其説在城隍廟演戯一臺識者以爲此特宋代天書之故智耳○嘉興縣署於廿二晚施放烟火有聚寳盆划贛船襄陽城仙鶴生蛋並開印大吉闔境平安等字樣傾城士女逐隊往觀鬢影釵光時時掩映直至更魚二躍始緩緩歸來惟一種譬　 
少年每在粉黛叢中肆意擠軋以致玉簪零落翠鬢飄蓬寄語閨中秀質愼毋出外游行哉 
[刋溝雙鯉]  
　　獻歲以來頻遭火患正月廿一日黎明大樹卷某姓家又被匪徒縱火焚燬草屋二楹迨水龍馳至業己撲減矣説者謂無業流氓皆于新歲中作牧猪奴戯好之者見獵心喜又苦妙手空空遂種火以圖搶劫是説也雖曰臆度之詞亦頗近似○上元之日有一男孩呆立玉井旁更棚前盡情哭泣聆其語似非土著年約八九歲身穿緑夾襖哆呢馬褂經鄰居高姓暫爲收養並遍粘招貼令親族前來認領○鈔○門外泊有江蘇太湖水師船一艘一晚勇丁李姓因患瘧疾入城洗澡遲之數日迄未回船該船哨官李君因有要公甚爲焦急遂遲出招貼找到其略云湖南人李云合年廿三歲面白身小身穿江蘇留防太湖水師正前營字樣號褂如有知其下落者即來船送信吝厚酬 
[人財兩失]  
　　甯城廿四間地方某姓姑媳二人相依爲命日前姑往親串家賀喜越宿歸來不見其媳而室中衣物席捲一空姑貧且老怨憤交加屢欲投水自盡均爲人鄰人救免遣人四處尋媳杳無蹤跡或云爲里中某甲所拐姑己捕名控告矣 
[丁祭届期]  
　　每届仲春丁祭地方官必須先期致齋以昭誠敬本月初三係丁祭之期蘇松太道邵觀察業己出示於初一日爲始不理 
 
 

Page 3

 
 
刑名致齋二日 
[移船待鴛]  
　　升任鄂撫譚序初中丞蒞滬情形己列昨報兹悉中丞之坐船於昨晨八點鐘時移泊小東門外招商局金利源碼頭昨量命家丁持片往各衙門請辭送行一面登海晏輪船以待展輪北上聞須入都　陛見後再赴新任云 
[登岸拜客]  
　　代理蘇松太道湯小秋觀察由金陵乘測海兵船來滬於上月二十九日下午二點鐘時抵吴淞口停泊寳山縣葛明府及吴灣司巡檢均至憲舟遞呈手版觀察即行登岸會晤朱星鑑觀察及砲臺統領等隨即同閲砲臺形勢回船後於昨日黎明向浦江進駛至七點三刻鐘時至小東門外大碼頭停泊江心道署護勇頭目李德勝督同謹勇及蘇松太道滬軍營親兵並差役軍健人等均往伺候松海防劉司馬上海縣莫邑尊英法會審員羅翁兩太守保甲總巡馮剌史及洋務委員等先後渡上憲舟觀察一一接見後於十點半鐘坐小火輪船登岸縣　預備緑呢大轎湯觀察着愌藍呢者前導有撫標滬軍營勇二十名并頂馬五梅花等乘輿拜客聞觀察即欲赴蘇謁見撫憲莫邑尊己預備滿江紅船及小火船以優觀察乘坐晉省俟回滬後再行擇吉接印云 
[公館落成]  
　　德國總領事官前任在虹口禮查客寓對門浦灘新漲之地建造公館刻己告竣昨將舊公舘所竪旗杆拆卸聞總領事定於本月十七日乘德皇華誕移居其内以誌落成是日有德兵船二艘駛至申江以伸慶賀云 
[乘間脱逃]  
　　有名長脚阿金者犯事發押捕房捕頭察其做工勤儉是以留司洒掃之役並不繫鍊詎被乘閲脱逃捕頭知之立即飭諸包探四出緝拿矣 
[商立合同]  
　　太平洋行東至英領事署訴有新閘地方之地基租與甡記號主金秀村及胡長順吴大昌吴萬興等起造房屋立有西字租契載明造房後均應保險豈料迄今未保請爲傅案着令遵照前議等因由佩副領事照會羅太守飭傅金秀村等到案訂期於昨午後二點鐘時會訊太平洋東投案申訴并將租契呈閲金秀村供租太平行地基每年租銀八百三十四兩按四季付租尚餘地基轉租與錢立峰朱萬興　屋出租兹因錢己病故致我賠付一季租銀保險一説從未提及且事隔有四載何以至今始行控告且保險與否出於造房人自願我因轉租賠累如須保險亦請分三起交租以便三人各自保險我應付租銀三百七十三兩錢立峰二百三十一兩朱萬興二百三十兩今奉傅案爲特趙　錢立峯之子及朱萬興投案錢某供父親在日向金租地我確由高易洋行買辦保險保險單呈閲朱萬興供向金租地造屋情願保險惟金亦係向太平行租地轉租與我是地共有三户如將來有一户欠租恐被洋行收管房屋故請分起付租各自保險如以後何人欠租則將有人之房推歸洋行不致拖累别人胡長順供我開木行租地堆木祗有平房幾間毋庸保險吴大昌供開竹行租地堆竹何必保險吴萬興供　雞毛棧貨不值價房亦不多無力保險太平行洋東又稱當時租地與金秀村係金松泉爲中立據畫押時將名章程言之再四願則簽押何謂未提及保險且分三起交租一節金等曾至我行再四商量我尚有合股之人决不允從盖是處地基我租與金秀村至金轉租與何人與我無干我惟向金是闕佩副領事向太守曰租契現在理應着各保險太守曰然惟既載明租地造屋皆須保險緣何當時不催令保險直至四年後而始控告耶太平行亦有疏忽之咎現在既據金等三户願各保險惟請分别付租事右通融請諭明太平行至胡長順等皆藉餘地堆貨可母保險太平行東堅稱不能分開金秀村朱萬興皆請分别付租太守與佩君一再商量仍着金秀村自行與朱錢商立合同彼此不得欠租設或因欠拖累則可控告　貨現限二禮拜内投可靠之家保險 
[控追酬銀]  
　　太古洋行西人某至英領事署訴稱光緒八年分行中蕪湖輪船赴漢口駛至鎭江失事船貨俱沈緣在船客貨均未保險因與各客商立合同代爲雇工打撈各客酬勞銀兩均己照付惟潮州人鄭寳成有大土兩箱撈起向索酬銀三百兩不付一味延約特請傅追等因由佩副領事照會羅太守飭傳鄭於昨午後會訊該西人申訴前因鄭寶成供當時尚有别客之大土撈起後每箱給酬銀七十五兩我之兩箱應付銀一百五十兩如何要我三百兩故未照付西人又稱貨沈之處水有深淺人工有多少不能一律定價鄭沈之土撈取最爲費事向索三百兩實不爲過且此事曾告知洋藥局董事勸令照付鄭仍不依以致控追太守商之佩副領事調既由洋藥局董勸令照付應即函詢該董是否屬實再行會商核斷佩君然之 
[減讓地租]  
　　利記洋行投英領事署訴有地基租與現開老丹桂戯園之劉維忠造房開園言明每年租地銀二千二百兩算至今年西歴六月底被欠銀三千三百兩除收過銀九百兩及一百八十餘兩尚欠銀二千二百餘兩向索無着請爲照迫等因佩副領事據情照會羅太守飭差傅劉訂期於昨午後會訊利記洋東同買辦投案申訴劉供租伊地基因生理不佳房屋空閉者多向伊商減租銀况去年伊之買辦薦入到我處司帳以其懶惰辭歇竟將我付過伊銀九百兩之收條取去後又付銀一百八十餘兩利記洋東又稱九百兩及續收者均己收帳不必論及現祗向追銀二千二百餘兩劉總請酌減至每年租銀一千二百兩太守與佩君退堂妥商又復升堂太守向劉曰佩領事己允通融辦理前帳之二千二百餘兩護爲一千八百兩著按月拔付銀三百兩六个月爲止嗣後租銀减爲每年一千五百兩劉尚置辨佩君謂爾毋多言今己格外從寛殿遵斷否一言可定劉始稱遵斷佩君又向太守言據付之銀及嗣後之租地銀兩須着劉央誠信可靠之二人作保設再拖欠惟保人是問太守諭知劉又稱租地造屋於伊之地基上向無保人佩君又謂遵斷則定須央保又請太守着限於下禮拜五邀同保人到案候示 
[指控不寔]  
　　日前法包探在浦中所泊輪船上先後獲到竊賊張康林虞義榮二人解歸法公堂經翁太守研訊之下虞指張犯過盜案翁太守以二人均非善類一併送縣等情己列前報前日下午莫邑尊將該兩人提案研鞫張康林供小的向在金陵爲機坊生意去冬失業於十二月十八日來滬探友並未犯竊邑尊問爾既未犯竊何致被拘答稱小的於十八日抵滬後至十九日赴南誠信烟舘吸烟突遇探夥多人向我索借我未應允遂將我拘入捕房後復唆使虞義榮誣指小的爲盜但小的與虞素無一面之緣何得藉端訛詐况小的有胞兄張松林現在北門内侯家浜開設烟舘可請傅訊詰之虞義榮仍稱張確犯過盜案數次小的不敢妄指邑尊間爾指張爲盜可有証據答稱現在伊同居之陳殿奪劉一清等多人均在高昌廟犯過劫案張豈有不入黨之理邑尊復將張康林再三研詰堅執前供莫邑尊以虞指張爲匪並無實據着將張康林押候交保又調虞曰盜劫之案關係重大何可妄指本應懲責姑念無知亦着交保 
[折償借欵]  
　　吴坤泉投上海縣呈控堂弟吴坤寳索借不遂糾黨搬物莫邑尊准詞飭提去後於前日集訊吴坤泉投訴前因質之吴坤寳供前年春坤泉因有急需向我借洋一百五十元迄今本利無着向索不理反肆凶横小的心實難甘故搬物件現求追還洋元所搬之物情願歸還邑尊問坤泉有無借洋一百五十元之事答稱雖有此事然伊不應搬我物件邑尊謂坤泉曰既借人錢理應早爲料理何致釀事端其中亦有不合現在願作何了結答稱實在無力歸還可否叩請酌減邑尊遂謂坤寳曰着坤泉于十日内繳洋一百元其餘五十元並利息概予折讓爾意可否坤寳亦首肯邑尊遂飭各具遵斷切結完案 
 
 

Page 4

 
 
[凶犯發回]  
　　甯人唐伏龍在小東門外遭閩人林阿喜毆斃一案由縣拘提兇手訊實解省等情本報前己疉紀兹悉該兇犯林阿喜現由蘇省發回前日到滬莫邑尊飭收禁候核 
[供詞翻變]  
　　盜冐鹽捕戮斃船户馮路一案由縣訊供解府各情疉紀前報兹悉該犯李文明等五人解松後己經姚太守親自鞫訊五人供詞均己翻變姚太守當將五人發回前日由帮審委員李司馬將五犯提訊五犯供仍狡展司馬遂飭將爲首之李明上天平架並着將肅仁寳徐金標陸小長干香泉四人分别跪練閲時良久均矢口不招李司馬遂飭將五人分别監禁再候覆訊 
[逞凶送縣]  
　　江西人朱四成向在某營當勇裁撒後窮無所歸向江西會舘董事某君索借錢文某君念有桑梓情姑允其請朱竟誅求無厭昨日又往索借某君謝絶之朱竟大肆咆哮某君不堪其擾即將朱捆送上海縣請辦莫邑尊飭暫行交差候備文遞解回籍 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[粤省官報]  
　　藩憲牌示龍門縣缺以即補縣張全葆題補樂會縣缺以即用縣邵謙和題補開平縣缺以即用縣張煦春題補合浦縣缺以大挑知縣林兆禧縣補豐順縣缺以即用縣鄧衍熹題補定安縣缺以候補縣陳榮第題補 
[金陵官報]  
　　安徽皖南鎭缺出督憲檄委金陵城守恊崔副戎萬清署理其城守恊篆仍委前署斯缺之劉軍門漢章署理○五河鹽釐督辦許佛珠觀察因事撤差以現辦淮揚水師支應郭慕徐觀察接辦朱子清觀察語辦淮揚水師支應事以龔懷谷觀察接辦釐金總局事均於二十三日晚下札 
[負告輕生]  
　　甯郡湖西有某姓子向在杭州作藥業生意日前歸家形容憔悴頗似蘇季子不遇時光景家人詢其緣由以所負各欠無可抵償對旋即解衣偃臥比至次早尚未起身家人呼之不應排闥而入則己僵臥床上始知其吞服洋烟急爲灌救終不能活在後查其虧欠不過數十元東扯西挪尚可料理乃以一時短見遽爾捐軀是殆有數存歟 
[丙戌申江新春竹枝詞]  
　爆竹聲中報立春元辰令節正頒新百年難遇今所是幾度遭逢問老人○往來車馬各怱怱元旦逢春衆樂同堂上衣冠齊一拜辛盤準擬醉稱翁○天官賜福接加官新戯登場動客歡看到此中眞富麗紅燈牀帳碧欄杆○姊妹簪花懶出門骰盆擲色不嫌煩新春一索旁人笑女子居然奪狀元○十番鑼鼓鬧元宵道是將軍令更調燈火樓臺天不夜通衢處處遏雲霄○先生集艶上書塲虞調方終續二簧信得情根眞可種包籌點戯喜洋洋○少年擁妓馬拖車得意牽繮藉自家逐電追風沙拂面墨晶眼鏡必須遮○一到先含吕宋烟争開局票費紅箋牛羊野味頻更換不及郇廚入口鮮○畫夜梭巡費苦辛街心植立抖精神訝來人面如鍋底紅布纒頭九尺身○可憐華麗式西洋閬苑樓爲瓦礫塲高閣四層宵一炬東風赤壁助周郎[  毘陵醉墨生明泉甫待删草]  
[續題小樓吟飲圖]  
　　莫向蘭亭古蹟尋一般觴詠滌煩襟樓堪覽勝成佳會酒可言懽好放吟海上論交叅末座花間見覓句寄芳心輞川畫本新摹得風雅由來嗣德音胸多塊磊句難尋輒讀君詩愜素襟此外無求能本色壺中有酒且狂吟庾公瀟洒堪聨袂王粲登樓久契心回首申江舊游地重來何日訂知音[  尚未恭小補稿於魏塘官舍]  
[上海三馬路與昌絲棧陳竹坪經募兩廣小東江寜江州賑捐正月念六七八日第二伯三十至三十一次清單]  
新市永和局寄來申字單脩省居士銅洋五十五元又募仙潭居士銅洋五十四元内估看出哑班洋一元○南星輪船交來福州韋錦山銅洋念二元○杭州萬承志堂寄來順心堂善士助山東洋三十元○南京蔡竹菴善士助洋七元成記銅洋廿八元生昌銅洋八元無名氏銅洋一元○申字單大圑恊盛布莊銅洋二元○新市仙潭求親冥福人銅洋五元○春生鑑寳號經募江寜昌字一伯三十一册鄧春記洋二元無名氏慶記陳文卿戎泳興馬祥順四户各洋一元以上五户共來洋六元○申字單慈記銅洋二元○蘇城袁江張氏洋一元○九江陽豐省非齋主人祈保子病安康洋一元○申字單無錫少宰第孫惕甫銅洋一元○何頌圻孝廉交來居行吉祈保平安洋三元○嚴照明銅銀二兩銅洋一元○申字單紹興詩禮堂孔銅洋二元○安徵休邑省心居士助兩廣洋二元依人夥末人交來瀝西蕩子銅洋二元練塘朱世德堂虚對洋二個○三日共收英洋五十一元銅洋一伯八十二元銅銀二兩虚對洋二个合併申明 
 
 
