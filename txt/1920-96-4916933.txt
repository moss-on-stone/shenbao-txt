# 1920 - 96 - 4916933

 

Page 1

 
 
   
 
 

Page 2

 
 
   
 
 

Page 3

 
 
時評 
[四分五裂（冷）]  
　　以今日之國土言之尚不至有四分五裂之危狀以今日之人心言之實不免有四分五裂之危機試觀今日之政府與人民南方與北方南方之執政者與北方之執政者其相對之行動與發表之言論有一不相水火而相諒相助者乎此則於中國之前途最可慨歎之一端也 
　　夫反對之人而至分裂世事所不能免也至若同心同道之人而亦時有分裂之虞則後之任事者將何以結合而使人信任也是則其禍更有甚於國土之分裂者 
專電一 
　　北京電電駐英施使駐日莊使調查日英同盟是否繼續並聲明如涉及我國須我同意不得有保全中國等字樣（十二日下午一鐘） 
　　北京電外部因新英使將到今開部議預備藏案交涉（十二日下午一鐘）　　北京電舊議員百八十人陸續到京滬王並介紹一部請聘任經濟局委員云係買收（十二日下午一鐘） 
　　北京電電閩李厚基對南軍交閧嚴守中立（十二日下午一鐘） 
　　北京電豫王印川擬請假來京爲趙倜所阻（十二日下午一鐘） 
　　北京電李家鏊電請撤退俄境華兵以保中立（十二日下午一鐘） 
　　北京電拉門德謁靳時表示願任鐵路借欵（十二日下午一鐘） 
　　北京電皖倪嗣冲電請以馬聯甲代行皖督事（十二日下午一鐘） 
　　北京電魯田中玉由津電請病假十日（十二日下午一鐘） 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電查辦中行提案人陳嘉言王伊文經中行聘爲顧問支薪三百查辦事可了結（十二日下午一鐘） 
　　北京電三長補提外陳籙農張弧敎姚震係某方提案當局贊成張姚農敎否認陳長外交某方允外長由當局選雙方讓步有卽提訊（十二日下午五鐘） 
　　北京電昨徐召張錫鑾趙爾巽姜桂題周樹模王士珍商調停政潮並擬派張赴奉（十二日下午一鐘） 
　　北京電華乙案我將正式宣布抗議理由捷克將爲我助 
　　（十二日下午一鐘） 
　　北京電霍爾瓦特昨由哈起程今晚可到（十二日下午一鐘） 
　　北京電徐樹錚昨回旋赴津 
　　（十二日下午一鐘） 
　　北京電鮑電據霍氏稱各國聯軍積欠中東路運輸軍隊費約五百餘萬查該運輸費連我國在内請將我國所欠運費先行核算撥還並請由外部知照各聯軍政府迅速撥還維路政（十一日下午一鐘） 
　　北京電哈電崴埠日俄軍交戰事前日軍並未知會俄新黨亦未得消息致遭失敗現新黨要求聯合各國開會公判曲直聞日人有願將崴埠繳出說（十一日下午一鐘） 
　　北京電崴報俄新黨向各國代表宣言謂日軍暗襲崴埠新黨不能承認請各國代表開會公判並提出條件五欵（一）卽釋拘留之俄官難民（二）繳還佔據各機關聲明開釁理由須向道歉（三）送回俄軍之武裝槍械（四）不准再搜索俄官民（五）以後新黨應派員加入各國代表會議各國代表已開會一次尚未議决聞已先電各本國請示 
　　（十一日下午一鐘） 
　　北京電哈電雙城日俄軍仍激戰甚烈日得而復失現仍由俄軍佔據又電日軍佔住滿站商民房屋似謀活動（十一日下午一鐘） 
　　北京電財部於上月間撥參謀部欵二十餘萬爲補發去年九十兩個月部員欠俸聞被陸錦提扣半數餘延至今日始發致廕昌不滿意（十一日下午一鐘） 
　　香港電伍廷芳靑日通電首述護法緣起因武人各爲其私軍府形同虚設不甘傀儡故去粤附理由（一）地方政府擅挪國會經費作軍費致國會無形解散（二）擧岑爲主席原冀號召詎岑太阿倒持不以多數總裁意思爲依歸以左右近習是非爲可否近更維持軍閥犧牲國會目無軍府國會（三）身兼財長公欵用途私人把持無從過問（四）李根源聯莫榮新抗令稱兵擾亂全省傷殘桑梓（五）軍府爲西南統治機關被二三私黨盤踞假護法美名謀個人權利又述甫出省而部員銀行存欵被管封且傳芳於法庭又言日内赴滬與孫唐及國會議長議員計畫進行與護法各省籌商大計末謂離粤後政務會議不足法數一切行動概屬無效特携關餘同行 
　　（十二日下午三鐘） 
　　香港電林葆懌昨由港返海珠辦事處岑力勸留職處置閩南事林已允（十二日下午三鐘） 
　　香港電政務便佳電請各省各界公推代表赴國際聯盟會爲魯案請願（十二日下午六鐘） 
　　香港電莫昨在財廳宴國會議員請同助軍府維持大局 
　　（十二日下午六鐘） 
　　香港電莫昨又電調桂第一路韋榮昌軍來粤塡防（十二日下午六鐘） 
　　香港電軍府派王建祖文羣赴港請伍交代（十二日下午六鐘） 
　　香港電李張滇軍有退入湘邊意省軍疑有别舉追擊之現在連縣開戰（十二日下午六鐘） 
　　香港電五十號政團昨會議擬（一）反對三議長在滬開議（二）向軍府質伍行動（三）斥伍對人自稱余卽軍府之謬（四）反對伍聯孫唐在滬設軍府謀與王議和（十二日下午六鐘） 
各通信社電 
　　北京電曹錕電久戍湘軍困疲巳極請查照前電量撥餉糈俾得設法接防免生他虞 
　　北京電鮑督電據外人報告伯利日俄軍隊激戰甚烈崴埠五站間軌道已毁交通斷絶 
　　北京電稅務司報告三月份關餘已撥五十四萬八千兩交伍廷芳請備案 
　　北京電湘督電吳師撤防意極堅决湘省毘連揚子江上游防務尤宜注重擬請飭部撥調軍艦一二艘來湘俾壯聲威迫請照准 
　　北京電李厚基電方聲濤所部完全退去我軍仍嚴守防綫現在地方已安謐（以上十二日） 
　　以上中華通訊社電 
　　北京電段回京見徐後卽返團河徐勸留京段云往來極易當不時晋謁 
　　北京電段諭衛興武派邊防處副官輸赴團河值日收發呈閱公事以示久駐 
　　北京電徐昨召靳入府密議後隨派兩諮議分赴奉天南京 
　　北京電直系擬擁某巨公爲魁抗皖系王士珍來京卽爲此事現直系要人意見不一王士珍將出京 
　　北京電八省同盟會議擁靳不排段擬聯電請段回京融洽段靳感情 
　　北京電李家鏊電日佔崴埠侵害華民現與日代表交涉日允被拘者釋放死傷議卹損失賠償 
　　北京電各處烟酒商紛電院部指斥徐恩元去年與美商簽訂烟酒墊欵條件苛酷請籌歸墊廢約將彚案付閣議 
　　北京電鹽政署洋員請令山東運使整噸東省鹽政以裕稅源 
　　北京電此間外團對於伍廷芳宣佈將經手關餘寄存滙豐不供西南兵爭之用認爲促和之極正當辦法一致贊美 
　　北京電信陽兵變事各處報告不同加派殷鴻壽前往查辦 
　　香港電李烈鈞返黄州見軍府勢難維持國會又已紛散决不就職（以上十二日） 
　　以上中孚通訊社電 
公電 
　　蔣夢麟致北京電北京大學蔡子師鑒並轉任公仲仁靜生伯强諸先生伯棠慕韓爾和幼山書衡諸鄉長鑒浙一師新校長姜伯韓先生到杭各方面均歡迎知注特聞蔣夢麟 
世界路透電 
[法軍進兵魯爾問題]  
　　八日不魯塞爾電比國内閣今日會議比皇主席爲表示對法友誼　明　　一致起見决　以比政府準備派兵赴魯爾　域之意通告法國 
　　九日巴黎電英牒送逹時間過晚今晨各報未及多著評論伹一致歡迎比國贊助法國之决議謂比國内閣極欲促進比法聯盟之談判願以比國鐵路供法國應用今英法間之意見參差係手續問題而非目的問題 
　　九日巴黎電今日法國内閣開會米勒蘭氏宣稱已接到英政府關於法軍佔領德境之口頭通告但正式牒文尚未接到 
　　九日倫敦電泰晤士報極力抨擊昨日所發表有責任方面之文謂自協約成立以來搖動英法邦交之最劣行逕無過於英國此次之不贊同法國行動首相喬治氏實負其責其所以如是者聞志在左右自由黨員之與論因目前自由黨分喬治派與愛士葵派刻方互相爭關也十一日巴黎電星期六法國已將其答覆英國關於佔領德境事之文送交英政府英相喬治即召集内閣會議草擬覆文米勒蘭原牒略稱法國並非未得與國同意遽自行動其實法國無時不知照其與國且與之共商也法國忠信顯然可觀法國反對德國之佔領魯爾認此舉破壞和約性質嚴重况柏林政府已自承認法國有要求土地擔保之權以作核准德國進兵魯爾之交換條件故尤不能不反對德國之據有其地也此種土地擔保在法國實屬必要德屬屢未能實踐和約證據具在是以德國退出中立地之允言殊不能視爲充分且魯爾事不過爲德國屢次違約事實之枝葉而已豈協約國當再服從於德國黷武者之前乎法政府與其國人則不作此思此法國今所以不得不有此一舉也牒文末段謂法政府與其人民决定維持盟約與對英友誼但願能倚賴英國履行和約法政府於此考慮之下兹特聲稱願先得其與國之同意然後對於因履行和約而發生與協約國有關之問題再定行動云云據倫敦最近消息英政府已容納上述之牒文並將答覆之文寄交駐巴黎英國大使轉送法政府昨日法總理米勒蘭氏接見國會外交股員會長巴爾都氏討論來因事件與英法時局法總理大約將於明日在國會發表關於此事之宣言 
　　十日倫敦電英國致法牒文迄未發表兹泰晤士報載其大旨略謂英國及其與國屢次不贊成法軍佔據佛蘭克福等處之舉動並向法國建議應照福煦上將所說明之協約國擔保辦法容許德國行事而法總理及其他閣員皆已表示法國不單獨行動之意故法圖今之行動引起嚴重爭論又謂將來難保不發生關於履行和約之困難問題非協約國共同行動將無以應付之蓋將來問題範圍廣大斷非一國所能對於元氣漸復之德國和會事業恐歸失敗云云泰晤士報又載稱英政府同時訓令巴黎英使在法國未有質言與協約國共同行動之前勿參與關於履行和约事件之大使會議 
　　九日華盛頓電就訪聞所及國務院對於魯爾問題之行動僅以表示意見爲限以爲宜許德政府派人數不背情理之軍隊前往魯爾以恢馥復秩序維持威權美國曾以此意告知法國 
　　八日柏林電此間接半官消息哨兵五人在距佛蘭克福北十六哩轟擊德國斥堠兵一隊隊長加爾林中尉受重傷 
　　九日柏林電工業議會拒絶共産黨主張立即全體罷工藉以推翻政府之動議常備軍之繠度魯爾河者已撤至北岸並依據比爾菲爾特合同恢復公安之事務勞工議會組織之國防軍於居民每千人中挑選三人入伍現正竭力進行蓋今須實行協約國之要求將常備軍自魯爾區域撤退故也據伏錫斯志報載稱協約國專使已抵魯爾監視中立區域退兵事務 
　　九日巴黎電法兵數聯隊及坦克砲車多輛昨日由斯特拉堡開出增厚佔據中立區域軍隊之勢力 
　　九日倫敦電佛商克福之騷亂乃因有人散播謠言謂英美兩國請法撤退軍隊之故 
[各國近事紀]  
　　十一日倫敦電英相喬治昨由倫敦赴桑里摩參興四月十九日開會之和會將由海道赴意需時一星期許法國各報評論此事謂英法間之事端於此有早日解决之徵象 
　　八日柏林電内務總長已以協約國國際委員團昨日提出關於遣散國防軍之事牒文之内容通告各聯邦政府謂政府被迫不能提出無意義之答案故請各聯邦政府儘速實行協約國之要求云 
　　九日華盛頓電衆院今日以二百四十三票對一百五十票通過聯合决議案宣佈美德間戰爭之終止該和平議案現將提交參院今日衆院有民主黨議員二十二人加入共和黨贊成和平議案其和黨議員反對者僅兩人耳預料該案將在參議院通過然必爲總統否决故恐美國非至一九二一年三月新總統履任時不能在德與協約國處適當之地位 
　　十一日巴黎電丹麥電稱穆薩氏爲主任之法國委員團已與俄國勞農政府開俄國所負法債間題之談判英代表團與俄國代表談判英俄重行通商事頃已告竣八日芝加哥電一星期前開始之鐵路勞工罷工現已有鐵路二十五條受影響芝加哥有工人五萬人賦閒船港工人數千現亦罷工太平洋濱之交通恐將受影響 
　　九日倫敦電棉業各級代表今日在孟郤斯德開會考慮由棉業抽捐集資組織植棉大特拉斯之議案此公司需資本千百萬鎊而植棉活動之地大概在斐洲奈奇利亞蓋除印度外以此地爲最有希望也 
　　九日華盛頓電一九二○年美國小麥收成估計爲四八三·六一七·○○○布希爾而一九一九年則有七三一·六三六·○○○布希爾今年收數之銳減因政府撤除擔保價格且因農夫不若戰時之奮勉從事也 
　　九日倫敦電預料四月十九日提出之新預算案將增加酒品摩托車等物之入口稅並將修改所得稅章程八日華盛頓電威爾遜總統任海軍總長台尼爾氏夫人爲國際女子參政聯盟會之正式代表該會定於六月間在日尼瓦開會 
　　十日盤谷電意國瑪西羅陸軍中尉於四月五日由盤谷飛往河内途中因機器有損降落烏本地方現須派人至盤谷携器前往修理故須展緩數日啓程 
　　八日倫敦電銀巿報告云供給頗多來自大陸巿場貿易多以幣銀爲言足見大陸堆積已鎔化之幣銀不少也某方面不常需銀者現需銀頗多故巿價不跌俟此方面停購後銀巿當有趨落之勢 
　　八日倫敦電謠傳東方郵船公司將於五月一日增加運費百分之二十五 
　　十二日香港電冰鮮公司所用之華工罷工公司出産頗受影響 
國外要聞 
[遠東之鴉片問題]  
　　中美新聞社譯密勒評論報云上海字林西報於今年四月七日曾載一澳門路透電云政府招人投標承辦鴉片專賣期限自四月九日至一月三十一日昨已截止新鴉片公司出價八十七萬四千元又檳榔嶼報於三月二十六日載一則云此間鴉片極少有一證據卽赴政府專賣局零買鴉片之人在上午八時至十時規定期間非常擁擠從前則終日可以售買也又斐列濱評論報本年一月號内有關於臺灣一文其中有一段云政府除專賣菸草及樟腦外並專賣鹽及鴉片鴉片之專賣係爲衛生上理由因臺灣人以中國式吸烟之故政府現取逐漸禁止政策其吸烟已久者可以不戒據官府統計一千九百年吸烟者共十六萬五千人至一九一○年減至七萬六千人鴉片之産生在一九○○年爲五四七·四一六磅至一九一○年減至二六六·四九二磅按澳門爲葡萄牙人居留地其地卽在沿中國之南方海岸檳榔嶼島爲海峽殖民地之一部分係英屬在亞細亞洲之東南角臺灣屬日木在沿中國之東海岸又京津泰晤士報於四月五日出一增刊共十頁專載中國之鴉片及嗎啡問題其中有一節云凡讀本增刊之諸君當以禁止中國鴉片及嗎啡之貿易爲責任或則能用其勢力贊助有效的法律阻止鴉片於世界合法的需要外再有所産生並謂歐美鴉片於不論何途輸至遠東或則能用種種他法贊助禁烟可人人能加入北京美國禁烟會或其支會此等會對於每年數百萬元之鴉片貿烟必須有欵項源源接濟庶可望成功此增刊中又載有嗎啡海勞因及哥開因之包裹之照片此等包裹均係日人潛運入中國而經人向日本藥肆購得或由海關搜獲者各包裹上刊有製造人之名字如下施密斯有限公司·温克公司·巴脫西公司·尼古拉蒂公司﹁以上皆倫敦﹂麥克法倫公司﹁憶定盤﹂紐約合維納化學廠·滿克公司﹁以上均紐約城﹂帝國衛生化騐扃﹁日本﹂按中國鴉片爲害之歷史無庸贅述凡注意東方事情者皆知之據一九一六年之中國年鑑鴉片吸法之輸入中國係在十七世紀中葉由荷蘭入先傳至爪哇再由臺灣而入中國大陸外國鴉片首由葡萄牙人於十八世紀初輸入中國一千七百二十九年有洋藥二百箱運至中國清雍正帝下禁吸鴉片之第一命令但外人仍違禁輸入至一千八百五十八年多至七萬箱一八三九年中國厲行烟禁大燒鴉片致成中英第一次之鴉片戰爭一八三四年媾和十五年後再開戰締天津條约販賣洋藥乃爲法律上所許可自後中國旣不能禁外土遂自行種土未幾鴉片乃徧於全國迨一九○六年中國於受鴉片之禍一百餘年之後忽厲行禁烟美國助之頗力英國亦於一九○七年訂約允許逐漸減少鴉片之輸入此約於一九一七年届滿中國以三千萬元之鉅欵從上海洋藥公司買其存土全數付之一炬以示禁烟之决心伍連德博士近在某處演講嗎啡近年輸入中國之數列表如下 
　　一九一一年五噸半 
　　一九一二年七噸半 
　　一九一三年十一噸半 
　　一九一四年十四噸 
　　一九一五年一九一六年各十六噸 
　　一九一七年一九一八年各二十二噸半 
　　一九一九年二十八噸 
　　此數並見於前述京津太晤士報之增刊中該增刊並略紀中國國内現又種烟之地方如福建一省内種烟者計有二十餘處由此可知各外國若一日許鴉片及鴉片之産品輸入中國則中國烟毒即一日無肅清之望北京萬國禁烟會近接報告謂美國政府已於一九二○年二月十八日起廢止從前許鴉片哥開因及此等物之産品或製品出口輸往外國之定律按此舉自屬甚佳惟近據美國及英國消息謂吸鴉片之人邇來大增而倫敦及紐約兩處爲尤盛夫英美旣日以鴉片製爲砲彈射至東方則自不能繼續安然施行而不偶然反射至自已地方之理美國最近禁酒甚有效英倫三島亦有此同一大運動正在進行美國國内禁烟法律甚嚴然吸烟之癖竟日漸發展白種人自稱文明而以烟毒加於亞洲之退化民族實不能逃其責任及其結果日本在臺灣亦專賣鴉片中國向爲世界最大之鴉片巿場而中國人民現巳醒覺誓死脫離此毒害彼英日葡三國在遠東之專賣事業漸漸失去一最大之主顧然則勢必在西方覔一新巿場乃天然之事換言之卽鴉片之砲彈旣得一新鵠的乃轉而向其正反對之方向而轟擊也 
國内要聞 
 
 

Page 7

 
 
[北京通信（平心）]  
　　春假滿後之京學界 
　　北京各學校自四月一日起照章放春假七日今年因八日爲國會開幕紀念日特多增一日故各校假期皆爲八日焉此八日中學生或結隊作西山之游或返里爲省親之舉其於政治問題並未加以討論故關於學生聯合會之動作幾無一事可紀所可紀者工業專門學校排洪運動迄未止息且雙方相持愈迫愈緊據最近所傳聞具書悔過旣巳不成問題而一例考試亦復無人入場在學生方面大有非洪氏去職不可之勢近仍校鈴不響工場無烟大門以内闐其無人惟見有三五警吏徘徊守望而巳敎育當局現亦無法旣不能强學生入校又不敢遽發解散明文目下殆猶在焦急顧慮之中而洪氏則已蕭然樸被出都矣至前由衛戍司令部移送法庭之學生四十三人一業於本月六日由地檢廳將方豪王名烈夏秀峯三人釋出當釋放之際三人尚堅不肯行諭以覔保則愈慨憤檢察官勢不獲已一再向之婉商並派人送信至法政專門學校乃由法專校長王家駒寫一收條三人遂霎時恢復身體自由現自九日起各校假滿均已照常上課（工專則否）前昨兩日法工兩校學生均經開會歡迎釋放同學蓋因王名烈隸法校夏秀峯隷工校其開會地點一則在校内一則在校外也今日（十日）北京大學亦開全體大會於慰勞方豪外並討論自首事件改組學生會事件並報告代表在南方與各處接洽情形九時開會入場之人極多第三院大講堂幾無隙地首由臨時主席樊某宣告開會主旨旣畢方豪遂登壇報告自被捕至釋放一切經過情形鼓掌之聲雷動其愉快感情中含有無限悲憤之概方氏報告詞極詳盡歷時及一點數十分之久其所言實際狀况頗與外間傳述報紙記載不盡相符大要如次 
　　方氏之言曰余之被捕在二月五日十二時至四月六日歷時至五十七日之久監獄生活之風味可算是飽領一場本來當改革之咬新舊相爭至爲激烈吾輩旣本奮門之精神以與不良之社會相角則入獄自是當然之事余自去年﹃五四﹄以來隨諸同學後略盡奔走之微勞早思一嘗監牢風味今幸逹其目的於個人實無所謂痛苦所可惜者於國事無補不免空負此役殊不值得耳當余被捕後外間不明眞相有謂余在東安巿場買網籃預備南歸猝爲警士逮去者有謂余匿在親戚家爲偵探偵出强行逮去者種種虚搆之言未免可笑余於四日晚在聯合會開會直至夜深三時始歸五日上午仍在理科開會十二時有事須外出當時同學止余者頗有人謂外間風聲不好君宜緩出余則漠不在意及至門當有同學某君挽余不令外出余謂因有風聲卽不能動步則此種痛苦又何異於監獄言畢卽緩步而出時同學某君即隨余同行其意蓋欲衛余也東行及百數十步景山街將盡矣突有呼﹃方先生﹄之聲者自余之背後遠遠送入耳鼓余知有異連聞五聲不之應余之同行某同學固不知彼爲暗探也謂余曰有人呼君君聞之乎至是乃即有二人至余前其實即無同學某君之呼彼暗探固已識我亦終不能脫其覊絆此二人者狀極和平向余出示一夏姓之名片謂夏先生請你到某處去余曰余與夏某素不相識招余何爲究竟你爲何許人從何處派得來如需余去余絶不抵抗彼乃露出眞相謂余奉衛戍司令部命令來請你余問請我何爲則謂學生閙事需你排解言未畢而牆隅早經預備之汽車已駛至遂擁余登車汽笛一聲轉瞬至衛戍司令部矣司令部内之房屋兩排南北相向上一日被捕之同學四十人住北一邊屋余等三人則住南一邊屋毘連之房住有步兵三連初到時不知是何等處置萬一不問皂白即施以槍斃毒刑亦屬無法可想過三日而喧傳將過堂矣余謂如能訊問尚有理論之餘地當時問者爲某執法官余亦不知其姓名開口即謂你爲指使風潮之人且謂迭經警廳及步軍統領衙門報告皆謂你爲學生會主席余答稱吾輩學生會之組織不像官場不像衙門有命令者與服從者兩階級人人皆有發表意思之自由實本平等精神爲合法組織余爲主席係以他人之意思爲意思自己斷不能發表意見指揮一切你謂我能指使同學未免太看不起學生彼遂無話可說彼又謂學生講演實犯妨碍交通罪余答稱四日講演余實未到但此事我是完全贊成且完全與聞你說犯妨碍交通罪照我看學生講演單純目的在乎聽者之衆多聽者旣衆自不免稍有不便交通情形此乃當然之趨勢在學生旣無犯意且無犯形何能搆成罪狀彼亦無話可說自此一堂過後遂永無過堂之時矣余等在獄内毫未受其虐待蓋彼處並未嘗以犯人視我也飲食起居均極安適其在稱謂上一切呼以先生不惟兵士如此即軍官之連排長亦如此且時常與余等攀談至移交法庭之舉在衛戍司令部之意總以由我逮捕萬不能無缘無故再由我放去其始商之法庭擬即移交法庭不受磋商至六七日之久至前月二十五日始决定移送法庭之後所住房屋倒也不錯且有報看外間消息始明白一二四十三人共住一起可以互相談話到後曾問過一次問余時知余四日講演未在場檢察官頗詫異謂旣未當場講演何以被捕余答以被捕情形蓋司令部移送時並未分别言明也檢察官反覆訊問意在坐余等以妨礙交通罪余輩一致回答堅不承認並引元宵賽燈之事以爲證彼亦無話可說至四月五日乃忽送信給余等三人謂明日將釋你們三人余謂同學皆不犯罪業經問明何以忽釋忽否不能一致全體不釋余等不能獨去及六日訊問余等三人檢察官謂你們三人宜釋放因衛戍司令部移送來廳法律上實無根據余謂旣無根據何以受理彼以﹁旣往不咎﹂四字答之繼而彼復令覔保余等皆堅辭不肯相持許久乃由法校王校長寫一收條草草完事余等遂出回至本校已下午六時矣 
　　方氏報告之言約如上述繼復討論自首問題議决先行呈遞訴狀一面再組織自首隊逐日輪流赴法庭交涉人數不必過多亦不宜過少因多則易起衝突少則聲勢不壯也現在訴狀業將脫稿日内即聯合各校一致進行並聞昨日地檢廳對於在留之四十人認爲偵察完竣業已提起公訴故該校學生對於自首之舉更認爲緊要焉其次復有派赴上海之代表康白情報告在上海與各方面接洽情形詞亦甚長至關於改組學生會事以時間倉卒未及討論散會時已届正午十二時當開會時曾有警察五六人到校要求入場爲校警所阻未獲入而方豪現在出入校内外仍有偵探數人暗暗追隨其後方氏自言我一學生有何能力而政府遽如此注意可謂太小題大做矣 
　　各校長春假以後（除工專外）皆波靜風平上課如常惟敎員薪水雖一例照發現洋而以財政支絀發給不能依時現届四月而二月薪金尚未有一文到手因此又不免微露嗟怨之聲北大法專各校現已舉行畢業考試惟考試完畢所有未經授完之功課仍須繼續敎授（四朋十日下午九時） 
[北京政局與段王]  
　　兩日間内閣風潮隠隠復起各界莫不異常注意頃得政界最近消息刻下中央各政客欲息斯種風潮提出辦法極多惟其事能使各方面均可滿意之計畫頗少遂致聚訟紛紜昨晚忽由東海商准當局要人議出兩種辦法除請段迅由南苑歸京疏解各議員意見外即行提出外交敎育農商三部總長繼任人物以憑調解聞靳雲　亦表同意特擬即日進行 
　　段自七號回京是晚即返團河上次回京時曾與靳爲一度之會晤並慰勉有加政局趨勢又漸呈和緩之象兹聞前日（卽八日）東海曾由公府電話請段來京對於時局問題有所徵詢段答稱小有感冒未能即日來京是晚遂派步軍統領王懷慶前赴　河慰問起居並　請來京一談段謂旣荷元首敦促果無政治關係當於翌早晋府謁見遂於昨日早晨由團河來京先到府學胡同私邸稍憇下午二時晉府謁見密談兩小時聞東海對於南北時局問題有所徵詢其詳情尚未得悉又聞段晉謁出府後即遄返團河 
　　此次王士珍來京確爲調停政潮事聞近兩日來業漸融解王擬卽遄返正定依然不問政事特致函元首表示去意昨元首覆函挽留大致謂執事此來有補大局匪淺刻各方面意見化除實爲執事之力仍請襜帷暫駐常聆敎益不勝切禱云云 
[海參崴戰後之情勢]  
　　海參崴政府關於此次日軍突然佔領事件於四月六日由臨時政府閣員梅多威湼夫亞夫亞拿守夫波坡夫三人連名用英俄兩國文字對於此次事件審議之後請由崴埠聯合國代表便提出抗議於日本司令部此項决議書業已提出該會矣自該事變發生後該會已連日開會至其抗議之要領計有五條（一）釋放逮捕者（二）讓出所佔領之各衙署（三）日本軍隊關於此次行動應辯明其理由及陳謝臨時政府（四）家宅搜索及人民捕縛之中止（五）没收武器之交還此外並提議請聯合國設立調查委員會調查此次事變又希望各外國代表將該書轉逹各該政府 
　　另據雙城子林建章報告政府電則云日俄衝突之結果日本提出四個條件要求攝政履行新攝政似已承認形勢已趨和緩現在各鄉雖有小部分之接觸然不能惹起大戰此役日軍雖佔領雙崴鐵路但因俄人仇日之念甚深日軍所得殊不償所失云云 
　　至我國當局近以日俄兩軍激戰西比利形勢爲之變動我國沿邊各將領及外交委員紛電請示應付方針因之連日便議討論辦法聞已决定對俄方針仍取不干涉主義已通電各督及駐哈爾濱與海參崴之外交委員查照辦理矣 
[中東路問題近訊]  
　　據政界消息政府昨接吉鮑貴卿來電報告收回中東鐵路情形略謂該路經中央委員協助已將路權接收除督飭所屬嚴加整頓外並詳籌進行辦法以期完善至霍氏之行動目下頗形平穏惟謝米諾夫希圖崛起已會同孫督將其軍隊之武裝解除矣同日又接一電略云中東鐵路現已收回一切籌劃漸就端倪（一）從來該會董九名中有俄人八名華人一名此次改爲俄人三名華人五名（二）俄國警備隊全行解散（三）沿線警備由中國招募完全擔責至該項警隊將被裁之軍隊挑選組織之云云 
　　中東路俄警近經鮑吉督分别遣散惟全路綿長原有之護路軍隊遂致不敷調遣聞政府昨接張斯鏖來電以日俄交閧沿線防務益形吃緊此時若由中央另調他項軍隊事實上恐難辦到擬請飭令内部遴選幹練警察前來塡防旣省周折並可杜外人疑慮當否乞示 
　　日前盛傳中東路有添設會辦之說外交團方面頗爲注意據外交團消息云某公使於七日下午四時半至外部詢問中國政府是否欲添設中東路會辦如有其事則協約未能同意蓋中東路有關係國際故中政府無自由處分該路職務之權能云云聞外交當軸答以並無此事 
[日本經營魯滿之進步]  
　　山東問題對日如何應付當局各要人仍在遲疑審慮之中日本方面鑒於我國與論之憤激明知中政府已處困難地位此時縱即開始交涉其結果亦斷難圓滿故决定不再催促開議一面逕自派員分赴濟南靑島等處實行各種計畫其第一目的卽攫取山東全省之經濟權是也聞膠濟沿綫一帶近日已有日政府派來之地質調查員山田等十餘人分途密勘擬選擇相當地點組設拓殖會社及鹽田籌定資本一千萬元以七成辦拓殖以三成辦鹽田連日魯省當局均有急電到京報告此事 
　　另據奉天消息日本富商大倉現由張作霖購得内蒙古及洮南府膏腴之地約八十萬畝以爲耕植供給日本之糧食大倉現已徵集資本五百萬元以爲發展地力之用又其他日人現極力設法向滿洲地方購地播種五榖運回日本並已組織一極大磨坊其資本爲二百萬元 
[拉門德到京後之兩說]  
　　美國資本團代表拉門德來京業已數日據外交團消息云拉氏入京之目的正任務固爲新銀團問題副任務則爲視察中國經濟現狀故拉氏擬爲一星期之酬酢兩星期之考察加以研究方能爲對華投資責任之談論日内盛傳五百萬鎊卽日開始談判之說均係推測之談從拉氏方面所得來之消息蓋去談判五百萬鎊之時期尚遠 
　　據中國財政界中人則云拉門德到華聞已决定首先創立銀行定名曰華美興業銀行額定資本美金二百萬元頃已足額京行設於東交民巷中國股東方面則有黎元洪錢能訓朱啓鈐周自齊劉承恩徐敏金仲英張鳳石等其美國股東方面則有拉門德福開森愛温斯格羅夫司馬格昻馬客東納傅賴柏爾等其第一步手續業已告竣京行開幕後即從事設立各地分行計設立分行地點爲天津牛莊上海等約三十處 
[京華短簡]  
　　昨日星期六閣議閣員中財政海軍兩部未到重要議案有四（一）外交邊防兩機關因西伯利亞形勢變動商定應付方針提出公决内容仍取不干涉主義討論結果照原案通過即由外部向協約各國正式聲明俾免誤會一面由院電知東三省大吏照辦（二）中東路借欵問題交通部提出結果未詳（三）淞滬盧護軍使及上海總商會等迭次來電以日暉呢廠有出售外人消息請設法救濟討論結果交財政農商兩部備案不准售給外人一面商籌維持方法（四）前山東財政廳長主璟芳病故給恤案討論結果給予治喪費二千元明令發表其餘恤典由部擬議呈辦此外尚有例案數起由靳赴府報告 
　　修改中和條約已由外交部正式通告荷使迭誌前報聞外部近在部内另組一修改荷約研究會除指定本部職員及華僑代表熊理韓希琦黄宣猷三人擔任會務外並延請熟悉南洋情形如林鼎華侯德鄧克莘諸人到會公同研究現又備函通告國内外與荷屬華僑有關之團體徵求對於荷約修改之意見並令推舉代表來京參加討論 
　　昨早八時徐傳見旅俄華僑代表姚宏垂詢旅　情况姚君歴陳該華僑等此次因俄國内亂損失財産不下數萬萬其中因生計艱難流離失所者不一而足務懇設法維持俾免流落等語聞徐頗爲動容已允飭主管機關妥籌善後矣 
　　福州消息云駐在閩清之黄炳武五日歷數李厚基之罪狀發表討伐宣言書李督於七日先發一營令從事討伐目下福州水口間之交通業已斷絶掠奪盛行騷亂有蔓延之勢李現正要求在首尾之軍艦溯航福州 
北京被拘學生方豪夏秀峯王名烈三人經檢廳偵查之後以其講演之時並未列場認爲阻碍交通之罪無從成立業於八日釋放其餘四十學生聞已於前日由檢廳提起公訴又聞北京學生聞訊後即於昨日下午特假某地開討論辦法全體通過交法律研究會辦理自首呈文定今日（十一）即行遞上如法庭受理後則由各校各舉十人赴檢廳實行自首 
[再紀旅湘日人索貨交涉]  
　　湘省國貨維持會於本月二三兩日迭被旅湘日人搗毁强刦已誌前報現聞國貨會已將被毁詳情通函報告其文如下本月二日午後二時突有某國大石洋行木村好之助率該行帮夥周桂生來會手持木棍聲稱至本會索取該國貨物適本會文牘謝幼濤·調查朱立村·二人在會答以並未取有某國貨物該某國人不由分說卽行扭打朱立村且帶重傷並毁壞窗格玻璃攫去雜物多件幸崗警聞報卽至其時朱立村尚被某國人扭住見警察乃始釋手當即電告交涉署隨由交涉署派鄧科長承喡到會並通知某領事府派來佐士原勘次郎到會與崗警一同察勘均皆屬實正繕函間至三日午後一時該大石洋行某國商人二人及周桂生復洶湧來會大聲吵駡並將同户紅十字會會員李宅門窗衝毁直入内室肆意搜查强攫雜物並强拉上車竟將本會所存貨物器皿等件刦至車中經東區警署巡官巡警力阻該某國人膽敢以棍向警察亂打嗣由交涉署及領事府均派人到會察勘情形屬實方由領事府來員將該某國人帶去事後查詢原由始知本會前曾查獲瀏陽商號致祥太義昌恒兩商店私運貨物該商店串同該行出頭吵閙及本會將該商店經理劉德福傳詢該經理人已將實情吐露並具結悔過在卷是則該某國人對於本會直可謂毫無關係况查國際條約無論事之是非凡外人僑商不得自由向中國人民團體住宅徑行交涉該某國人即有正當事由亦應呈由該國領事轉向我國交涉署辦理乃自由行動任意逞兇是視國際法如弁髦非獨目無我國官廳並目無該國領事似此野蠻後患何堪設想除分别呈函請向該國領事嚴重交涉外用特函逹 
[政系方面之西林國會談]  
　　西南舊國會問題多數民黨議員均謂岑西林無維持之誠意且謂其欲犧牲國會以求苟和并掯發經費令其自行消滅爲第一步而政學系機關報則極力代爲剖辨且述岑言以爲證究之岑言果出本心否則在閱者自辨之可也該報之言如下本社記者因日來林吳褚三議長先後離粤兩院機關無人過問議員中風說紛起特晉謁軍府岑主席總裁叩以對於國會意見岑總裁謂余因慰勞北江各軍將士赴韶昨始返省卽聞吳褚議長相繼赴港彼等行踪秘密其用意何在余不得知即詢之國會中人亦皆以不測其行動爲答惟余以爲國會乃國家公共機關議長由兩院議員舉出不過爲執行事務之人彼等私人行動自由於國會機關無干余在軍府一日祇知維持國會不知其他即陸林兩總裁及莫督軍亦確與余同此意見關於國會經費自當完全負責毫無問題惟吾人南來三載素志未遂北方賣國黨徒反日見横行近聞某某竟甘心與北方某某等勾結一氣將有破壞西南自攫權利之陰謀出現果如所傳彼等一二人何足惜西南大局余確信决不受其搖動所望我西南同志及議員諸君爲人格計爲國家前途計同起奮發必有以感國人之望矣記者辭出軍府後旋赴軍署謁見莫督軍叩其意見莫督軍答稱國會來粤前後三年余忝作地主自有擁護之責此後仍當貫澈素志竭力維持經費一層自當一力擔任毫無疑義深愧軍政較忙不能多與兩院諸君見面不及深悉各方行動然區區對於國會之誠意粗如上述足以相告云云又載岑總裁復議員函云某某諸位先生同鑒敬覆者西南護法於今四載護法以保持國會爲目標國會經費當然維持現在各方顧全大局均已恢復原狀國會經費不處短絀縱有謠言當自消滅軍府與國會相終始春煊衰朽在軍府負責之日卽擔負國會經費之時敬請轉告兩院諸先生勿爲謠諑所惑爲幸藉請議祺岑春煊敬啓四月二日 
　　另一消息參衆兩院自吳林褚三議長離粤後各國會議員亦多相繼赴港其留粤者僅政學會系石行會館及五十號之議員其數約計有二百餘人之譜昨政學會議員集議討諭以吳林等旣去此時若不急起直追設法維持國會現狀則恐現在留粤之議員亦將因觀望懷疑面相率他去現已决定辦法准於四月五號在省議會開兩院聯合會以是日選舉兩院臨時議長據傳預定人物爲湯漪陳鴻鈞 
[南京快信]  
　　聞李督昨電京反對石德路借欵請速取消 
　　寗垣各公團以閩案停滯昨電京請速解决 
　　學生會昨推代表謁李督齊長叩詢日人在蘇擊斃兵士案李派都副官長齊派汪科長接見答已向日領提　嚴重交涉 
　　院復電軍民兩長日人在蘇擊斃兵士案准歸地方解决李督昨語人此案必須逹到目的 
　　省會臨時會不日開會議員僅到二十餘人 
　　新任駐京英公使艾斯敦氏明（十三）日早車由滬來　李督派外交顧問温世珍赴下關車站招待並派軍警曁軍樂隊到站歡迎 
　　美絲團代表陶迪等昨抵寗住下關惠龍飯店軍民兩長在軍署設宴歡迎寗商會今午（十三）亦開歡讌會 
　　杜威博士昨日下午二時在高等師範講演人生觀省立各校男女學生曁各界來賓到一千人四時散會 
　　本督因兩淮緝私統領何紹賢抗不卸任特電召駐揚第一混成補充旅長黄振魁來省面商辦法黄於昨晚抵省即謁李督密談二小時内容未悉 
　　財廳向南京造幣分廠訂鑄銅元三百萬調濟巿面現巳開鑄 
　　徐州張文生電軍署報告碭山縣境之范集有大股土匪滋擾派賈營長督隊往剿業已撲滅 
　　府派侍從武官葉長盛來甯謁李督有所接洽晚車赴滬交部路政司長丁淇昨來寗視察路政南京靑年會代表陳紹堂上海代表徐柯陞徐維繪福建代表何宜幹均於昨乘津浦車抵甯馬聯甲昨由蚌偕倪氏秘書長袁天庚來寗改乘安豐兵艦赴蕪 
　　新委靑東稅所長張景祜因紳商反對不能到差財廳改委楊哲笙接辦張改委靖界稅所長 
[杭州快信]  
　　省垣中等以上各學校自今日（十二）起一律停課三天力爭魯案及救天津學生代表午前十時在公衆運動場集合列隊游行并遣派代表朱義權謝惠君徐竹産陳德織等四人晋謁盧督允爲電致中央 
　　學生聯合會定明日（十三）分组出發演講十四日在西湖公衆運動場開國民大會 
　　姜伯韓有定十五來杭信學界擬開會歡迎 
　　師校敎員王某等發起組設茂森森林公司昨日午後假省敎育會開創立會討論一切進行辦法 
　　各縣繭捐局長殷李銃等二十五員昨晚已一律發表並委賀家保魏在田等五員爲上海王江莊等屬絲捐稽查局員 
　　上海總商會副會長沈聯芳爲籌設上海造幣廠及浙江分廠事昨來杭與官商各方面接洽寓西湖味蒓湖舍雲霧緣茶爲浙省富陽出産大宗素來行銷外洋本屆開盤定價每百斤六十二元購者仍爭先恐後 
[尚有要聞二及地方通信轉入後頁]  
雜評一 
[自省果覺悟否（默）]  
　　鴉片之私種私運私售者多因私吸者多之故苟我國民能自戒絶不再投入此黑暗中自殺之域則種運售三者不待禁而自絶故禁烟之根本問題全在國民之自覺也我國之禁烟政令數十年來不知費幾許手續擲幾許資財前次大燒烟土之舉不可謂非忍痛以冀國民之覺悟乃近來返觀内地烟禁廢弛之象反甚於前我國人方自恨我同胞何以不自改悔不知自愛若此而外人之友愛我援助我者反譽我以已能覺悟我國人聞之慚愧欲死矣 
 
 

Page 8

 
 
國内要聞二 
[廣東雜訊]  
　　李懷霜被捕廣東北江通訊社云第二軍一團附蕭陞墀昨二號晚率軍兩排抵廣寗進駐梁氏祠會同原駐一營四連長羅武楊於是夕二鼓分佈軍士將縣署前後荷槍把守由羅連長手持當道公文率軍十餘名直進署内知事李懷霜適出庭訊案羅出公文相示甫閱畢即將該知事牽出大堂由各軍擁押至梁氏祠立行加鎖李之夫人陳玉君聞耗號哭聲逹署外該處盛傳李因此次軍事嫌疑故奉令捕拿現以該團附署理知事卽日接篆趕辦交代頗爲忙碌李之衣箱行李巳遷出於義學巷租借民房居住 
　　凌鉞家被擾昨晚（六日）七時五十分廣州東山恤孤院前十六號衆議院議員凌鉞住宅突來匪徒二十餘人撞門（頭門撞開）入室各執手槍嚴索凌氏適凌外出未歸即將凌之夫人趙連城女士及使嫣黄氏等痛毆並刦去財物毁壞使用等物而後去迨凌歸一面鳴警勘騐一面飛函莫榮新督軍略云鉞以護法區域省會重地黑夜搶刦住宅人人自危於此可見不得已於今早（七日）赴港以避危險家屬人等仍留廣州對質又致粤報館函云昨晚七時恤孤院前二十二號孔仁手執手槍率領高麗人劉某二十餘人來庽抄毁適鄙人外出及歸該兇徒業已逃去内子趙連城及使嫣黄氏均被毆打登時鳴警追緝訊辦凌鉞啓六日晚 
[蘇當局報告日人交涉電]  
　　蘇州日人擊斃蘇軍目兵胡宗漢一事蘇督李純省長齊耀琳昨有電致京原文如下據江蘇陸軍第一師師長朱熙電稱本月四日星期休假職師駐蘇第五團新兵十六人倪昌濤韓稼岸領到虎邱爲地形旅行在冷香閣茶樓休息適有日本人十餘名正在該處午餐其中一人名角問孝二忽用獵槍出其不意在士兵背後施放致將新兵胡宗漢擊中要害立　斃命經該處警士當場將兇手拿獲并獵槍子彈等報由廳縣騐訊畢照約將兇手送由交涉署解交日領事看管當日人行兇時同往之士兵均用文明對待該兇手自認誤擊實圖避就並據該師長擬具要求條件四項一兇手按照故殺罪懲辦二受災兵士從優撫卹三由領事向軍隊謝罪四要求該國政府擔保嗣後不再發生此等事故呈請轉飭交涉署向日領嚴重交涉等情前來查日人角間孝二在虎邱名勝衆遊之地無故擊斃新兵胡宗漢實屬兇暴已極據蘇州交涉員楊士晟曁道縣先後電呈情形相同當經令行楊交涉員會商朱師長按照所擬四條向日領嚴重交涉以保國體而安軍心並飭朱師長約束所部始終用文明對待無稍大意除派員復查曁交涉情形容再詳報外謹先電聞李純齊耀琳庚印 
[杜威在南京高師之演講（第二次）]  
　　（劉經庶口譯李勉韶筆記） 
　　敎育哲學三敎育實施的方法 
　　（三）敎育實施的方法今天講敎育實施的方法先舉一例把這個例分析開來然後他的結果可以明白這例是什麽就是兒童學習語言一件事兒童學習語言是很不容易的事好像成人學習外國語一樣或比成人學習外國語還要來得難這是什麽緣故呢因爲兒童的腦子空空洞洞一點觀念都没有所以他學習語言的時候一方面要學習一方面又要領受觀念二者不易得兼至於成人因爲已有語言的觀念所以學習外國語就覺得容易 
　　上次講兒童之所以能夠學習因爲有一種固有的動作這種動作是不學而能的就是本能兒童學習語言也是如此因爲有本能所以能夠發音而且歡喜和成人講話在成人看來兒童發音似乎没有意思往往不去想他研究他而忽略過去這樣一來兒童學習語言的方法目的到底是怎麽樣就不能夠明白其實兒童說話不過一種自然的流露或者他的感情有激剌就表現出來這是最初的語言成人對於兒童之學習語言不過就他的本能加以指導且兒童不但能夠發音能夠聽他人的話而生興味又歡喜模倣他人所說的話這是因爲耳官有一種作用能夠模倣的緣故 
　　但是發音是一件事聲音何以能變爲語言又是一件事講到這一層兒童除具發音本能外還有一種社交的本能我們學習語言一方面要使人懂得我的話把自已的意思慱逹於人一方面要使我懂得的話把他人的意思傳逹於我兒童學習語言最初有家庭的需要其後有社會的需要因爲有這種需要所以不得不說話去應付他於是兒童不知不覺間就曾說話我們知道嬰兒的能力是很薄弱的無論何事都要他們的母親帮助當他有一種需要時就亂呌亂喊由聲音表現出來他的母親想他是什麽需要就去帮助他或是飢餓就供給他食物而且講許多話或喚兄弟姊妹以及家中器具的名給兒童聽等到第二次飢餓時候兒童發音同前次一樣或模倣母親的話他的母親聽見後又把食物供給他一回一回兒童自知所發的音能夠滿足自已的需要所以漸漸兒習練而變爲日常要講的語言 
　　近來研究兒童語言的人調查得兒童當一歲半的時候所發聲音連世界上各種的音都有所以他的母親就把兒童所發的音加以利用和淘汰那些適合本地語言的音就利用他留下來那些不合的就淘汰去使兒童不用因爲這樣一來兒童所講的話就變成本地的語言（未完） 
地方通信 
[松江]  
　　議濬朱涇巿河金山縣朱涇巿河淤塞曾由前河工董事林溪南發起募欵開濬已詳前報嗣有前巿議會議長張子華等以前届開河爲林董用費數萬成績平平甚至淸册竊失難造報銷具呈縣署力爲反對事遂延擱本月八日又由巿區助理員蔡六勤邀集學紳各界三十餘人在藏書閣會議辦法均謂巿河淺没非特飲水不潔有礙衛生且火警頻仍危險更甚議决責成前巿議會即日召集各舊議員組織河工參事會籌辦興工開挖淤泥縣敎育會議記事縣敎育會於十一日午前開四月份職員會及高小敎育研究會職員會由倪汗忱會長主席提議編輯鄉土志以供各國民學校加授鄉土科之取材决議先行舉定編輯採訪若干人定期本月二十五號開一編輯會集議編輯辦法當塲舉出姜仲葵·金鈍庵·張王如·等二十五人爲編輯兼採訪至高小敎育研究會由到會各校公推二高校長楊繩武主席先議一高提出之學校衛生改良案原案提出注意之點二（一）飲料仿照蘇滬各校改用白水（二）仿照蘇州一師痰盂改用直口缽頭並加架覆蓋以免吐沫狼藉議决第一點先行函請勸學所通知各校各自提倡並令巡廻演講員隨地講演飲茶之害第二點無討論通過次議二高提出之補救學生作法問題議决作法命題採用學生自由投稿法以便迎合兒童心理議畢振鈴散會 
　　淸算公欵之繼起縣敎育會舉出之淸算公欵代表倪汗忱·沈調陽·徐干騏·等三人於十一日午後赴公欵公産管理處之葷事會提議向前任李知事清算歷年征收餘欵忙漕附稅滯納罰金等議决由管理處呈請郭代知事轉知李知事請其仿照周仲庠知事離任時辦法將上項公欵分别巿鄉詳細公佈以釋羣疑並聞巿鄉委員會亦將於古曆三月初二日召集臨時會提議與敎育會管理虚取同一步調云 
[蘇州]  
　　蘇州巿董之接替蘇州巿公益事務所董事貝理泰·陳任·陸清翰因辦事棘手屢次辭職現經温知事照准遺缺委任郡紳蔣炳章·潘盛年·顧則范·接充業於昨日分别函知矣 
　　日人槍斃軍士案之輿情日人角間孝二在虎邱槍斃軍士胡宗漢一案各界非常忿恨兹將所聞錄下﹁學生方面﹂學生聯合會於前日開會議定要求辦法五條（一）撫恤金三萬元以上（二）日本領事向我國道歉（三）對於兇手角間孝二應照日本刑法故意殺人者治罪（四）以後日本人游歴内地不得再藉口條約優待携帶槍械（五）撒銷日本領事裁判權並定於本星期二舉派代表至蘇常鎭守使署及道尹公署請願據理力爭﹁軍界方面﹂第五團團部各軍官兵士已提出要求四項呈請督軍特派員沈謝兩君向日領提出談判（一）角間孝二係有意故殺胡宗漢當請日領事依法辦理處以死刑（二）對於胡宗漢應撫恤三千元以上之恤金（三）應請日領事對我蘇軍表明道歉之意（四）應請曰領事保證以後不得再有此項危險情事﹁社會方面﹂各界聯合會昨日發出通告略謂本會現由學生聯合會報界公會等動議對於日人槍擊我軍士一案急應討論辦法力爭交涉兹定於本月十二號下午三時在舊皇宫開緊急會議務請貴代表準時出席共策進行云云 
[鎭江]  
　　鎭埠警局改組先聲鎭江地居繁要百端待理知事兼長警局縣署與警局一居城内一居城外實有難於兼顧之勢且一身而肩司法行政警務諸職在事務簡單之區尚可易於辦事在鎭埠地廣人稠勢不可能因之地方紳商學各界共同協議僉謂縣知事與警局長分離獨立各守範圍俾精神可以貫注警務較有起色公電齊省長警務處請予遴委妥員來鎭充任局長以資整頓而慰地方兹悉省處已委前省城警察傳習所所長現任全省警務視察長熊開先前來接充聞定於十二日由寗蒞鎭云 
[杭州]  
　　定期開辦平糶杭垣自入春以來米價　貴民不聯生齊省長特在預備金項下撥欵籌辦平　以濟民食現已核定五月五日在三倉開辦並定四月十四日先行開　派第四科科員諸　九届時馳往監視以昭愼重 
　　江浙水利聯合會紀事江浙水利聯合會十一日下午二時　省敎育會開會會員出席者四十餘人由潘副會長請王會長主　全體起立表示歡迎主席云本席已被任會辦自不能再　　長今承諸公挽留在局未成立以先暫時効勞語學即抽定會員席次依照議事日程開議第一案籌集疏浚太湖經費案由　啓說明旨趣僉以太湖經費應由國稅支出前經請願　漕已　中央承認所有募債一層自可暫緩進行次議第二案　兵抵　以充浚湖經費案由潘澄鑑說明旨趣各席討論截　後中央　政如何抵補政府自有計劃不必另生枝節再請載兵并公决　漕問題由王會長與齊省長就近磋商入手辦法一面電請府　　促進行並函錢督辦王陶兩會辦趕說太湖工程局將局　　　新國會列入九年度預算當場推朱德軒爲起華員議畢　　 
[嘉定]  
　　捉姦釀成命案頃據呂慕廉投函云縣屬東北八字橋地方代四十四圖鄉民張卣伯耕種度日家尚温飽三子名小弟素與同居吳姓寡婦有染日前適往續歡爲鄰近無賴偵悉糾合多人响往捉姦因無髮辦祇得割其左耳指爲和姦憑證邀約乃父親　姦處索洋四百元以爲釋放條件張以無欵爲辭懊喪而回　無賴等因索詐不遂將小弟肆行毒毆旋即抛擲河中以致斃命現雖有鄉董徐鐵如報縣請騐不知富局如何處置也 
[安慶]  
　　皖省時疫流行皖省腦膜炎症傳染甚烈始則頭痛發熱繼則昏沉不知人事甚或發狂即刻斃命博愛醫院現已備有特　藥水業已治愈多人外有名醫壽之亦研究預防方法用甘蔗茡薺鮮白茅根老桑枝各二兩使人煎服云可預防現在此症已漸和平矣 
 
 

Page 9

 
 
   
 
 

Page 10

 
 
本埠新聞 
[各團體開會紀事討論對内對外問題]  
　　學生總會昨日邀集各團體在八仙橋永樂里全國各界聯合會開會討論對内對外各問題到會者江寗旅滬同鄉會·上海印刷職工聯合會·少年宣講團·花邊同業聯合會·志成團·中華工業協會·救國恒心團·西書同業聯合會·全國各界聯合會·上海各界聯合會·全國工界協進會·山東協會·商界救國總會·留日學生救國會·上海抵制劣貨會·基督敎救國會·女子救國會·三一堂·女界聯合會·北城工商聯合會·學生總會·上海學生聯合會·電器工界聯合會·中華工會總會·閘北商業公會·及山東路·東北城·五馬路·南京路·文監師路·浙江路·滬北五區·滬北六路·民國路·百老滙路·吳淞路·愛克界三路·滬南·滬西·邑廟豫園·漢口路·塘山路·四馬路·天潼路·赫德路·新閘等商業聯合會由留日學生龔德柏主席報告略謂自五四以後學生從事於愛國運動已非一次荒廢學業抛棄光陰所爲者中華民國耳惟中華民國豈獨學生所有乃我四百兆人民所共學生的能力薄弱有此種運動者不過爲一種表示非有各的能力薄弱有此種運動者不過爲一種表示非有各界相助不可以前得各界之助乃能得曹章陸免職之結果有不簽德約之成效迄於今日日本及北政府皆知人民之愛國熱度漸低　日本於是乎通牒於政府而政府則復傾向於直接交涉今且有移往東京交涉之說試思東京爲何如地東京之公使爲何如人在東京交涉不啻將山東送交日本至此則以前之愛國運動豈非全功盡棄至於軍事協定之廢止則尤不能辦到因日本已與政府締結攻守同盟自當共同出兵軍事協定又焉能廢止且日本對於我國現正躍躍欲試則我四百兆人民可不奮力以起而抵制之乎尚望我國全國人民人人負其救國之責任羣起運動徒恃赤手空拳之學生焉能保國家於無患諸君如有意見請即發表繼由徐季龍發言大概謂欲拒外侮先除内奸全國人民必須在此點上有所覺悟余對於救國之羣衆運動深表同情學生在國治民安之時自當專心學業及至國家多事之秋非抛却書本從事於愛國運動不可嘗見法國大學中之學生名牌反懸者有一半即知其戰死者有一半由是可見法國學生之從事於愛國運動所犧牲者矣而愛國運動尤須有原動力否則必至停頓在座諸君均爲愛國而來惟余尚須請問諸君之愛國根據何者依靠何者所救的是何種國救國第一必須有愛國心日本之欺侮我國壓迫我國侵奪我國卽因日本國民有愛國心日本本國之衣食住三者皆不足供養其人民故須取給於國外人民欲保守其國家不得已而有此種種行爲所以救國之根本爲愛國心且中日勢力所以懸殊者因日本國内無如我國之有内奸我國因有内奸所以不能抵抗日本現在我國無日無日本之問題頗有應接不暇之勢學生雖具愛國之熱忱作種種救國運動但受政府之壓迫錮之獄中鞭之笞之而不能抗我國官吏旣無法以抗之何况乎日本乎所以根本解决惟先除内奸然後防外侮近日有一種最要之救國問題即俄勞農政府通牒與我國民讓還種種權利雖有少數團體有所表示而大多數之團體仍寂然無聞北京學生亦曾表示三種辦法惟均不適當我人今日對於勞農政府之通牒自當極端表示歡迎惟於其交還各種權利之後必設一收還之法若任其交還而不設法收還則必爲第三國佔去余對於此項問題之意見如此現在所須辦之事山東問題及軍事協定猶其小焉者也甚較大者尚多如滿蒙問題等總之須全國一致方可有效又有供獻於學生者學生雖有愛國熱忱而缺少各種專門學識尚望虚心請敎於專家不可操切庶幾有所成耳繼由救國日報温立發言大概與徐君同且云我人須分工合作學生勢力有限恐不能逹救國最終之目的如各界人民對於日本能斷絶工商交際對於政府能停止錢糧賦稅庶幾有濟俄國人民主張正誼人道自當歡迎之以保持我國國家之人格提高國際的地位保障正誼人道我人不可僅有五分鐘之熱度惟須犧性於最後之五分鐘云此後狄侃·孫鏡雲·吳匡·湯筠·李思安女士·潘惠齋·翁吉雲·董天爵·周霽光·朱仲齋·等互有提議卒决以各團體聯合署名通電俄國與勞農政府表同情再通電徐世昌促其反省先是狄侃云我輩學生已决議政府於四月内對於前日之通電（即請駁回日牒電）無答覆决於星期三起實行前說以表示我儕犧牲之决心尚望各界爲我儕後盾云云六時半三呼中華民國萬歲而散 
[彚紀各團體覆俄通牒文]  
　　學生總會學生聯合會總會覆俄國文云中華民國學生聯合會總會謹代表全國學生用極誠懇的心意奉復於我們親愛的俄羅斯國民及其新創造的共和政府之前你們這一次的大舉動足爲世界革命史開一新紀元我們實在是欽佩得很至於對於最近你們致我儕的通牒中所表示之盛意尤覺無限感謝我們自當盡我們所有的能力在國内一致主張與貴國正式恢復邦交並敢以熱烈的情緒希望今後中俄兩國人民在自由平等互助的正義方面以美滿的友誼戮力於芟除國際的壓迫以及國家的種族的階級的的别俾造成一個眞正平等掁由博愛的新局面中華民國學生聯合會總會中華民國九年四月十一日 
　　上海各界聯合會上海各界聯合會覆俄勞農政府通牒文云俄國國民勞農政府鈞鑒頃接俄國勞農政府交涉委員喀拉軍署名之通牒實足爲國際史上闢一新紀元無任欣慰吾人謹願根據此項通牒正式恢復中俄兩國國民之邦交並聲明接收俄國退還之種權利從此兩國國民努力互助以犧牲精神使自由平等博愛主義發揮光大中華民國上海各界聯合會（由總務主任署名） 
　　寗波同鄉會寗波同鄉會致俄勞農政府電云俄國勞農政府公鑒貴政府通牒聲稱將中國路礦森林及其他種種權利由從前俄帝國政府歷届條約及克倫斯基霰爾瓦特·謝米諾夫等所得之特權統行歸還中國俄國商民在中國通商口岸或内地向來不受中國法庭之審判之特權並一律抛棄并還庚子賠欵具見貴政府信仰自由平等互助主義將推行於全世界而先表示好意於中國我寗波旅居上海商民見報登通牒同聲欣尉查我國自與各國通商以來商民對於國際交涉之不平等深感痛苦迄今七十餘年於兹矣近復武力主義資本主義徧布遠東野心之國乘機利用使我中國商民岌岌不可終日今得貴政府聲明正誼人道冀兩國商民從兹推誠握手尤所歡迎用特掬誠先致感謝之意寗波旅滬同鄉會 
[上海學生聯合會通函]  
　　明日起停課七天 
　　上海學生聯合會昨致各分會函云本會評議部已議决遵照學生聯合會通告於本星期三日起先行停課七天期滿後視各界情形如何再定方針前經通告在案兹將停課期内應行事宜條舉如左 
　　（一）演講分家庭演講（女學生可擔任）露天演講化妝演講等各校有新劇團可扮演有關時事之新劇（此項新劇不宜取看資惟不妨設一募捐箱請觀者自由捐助）以上各項演講可由各分會以爲最適宜者擇行之（二）聯絡商工各界各分會可擇附近之工場街巿每日派會員與其店主夥計工人等勸導聯絡 
　　（三）維持校中秩序停課期内各校管理宜較平日爲嚴各分會會員幸勿隨意回里庶不至爲敎職員及外界所藉口謂學生無自治之能力也又停課第一日（即星期三）下午二時在公共體育場開全體大會繼以游行以喚起各界之注意届時務希各分會會員全體赴會此啓上海學生聯合會啓四月十二日 
[台灣人戮斃駐閩水兵之滬聞]  
　　駐泊福建南台之江貞軍艦有兵士劉鎭東請假登陸至戲園觀劇因爭奪座位與台灣日籍人衝突竟起角鬭該兵被台灣人用尖刀戮傷要害登時身死當經警察將兇手拘解警區一面山當地長官向日本領事嚴重交涉現經駐閩練習艦隊兼第一艦隊蔣司令派員調查肇事眞相昨已報告本埠海軍司令公署備核矣 
[舊國會議長吳景濂之談話]  
　　聯合通信社云國會參院議長吳景濂君於前日由香港抵滬記者（聯合社）訪之於其寓所就詢粤中經過情形及國會與伍博士離粤理由並今後之趨勢吳君費甚長之時間逐一相告誌其談話如左吳君慨然曰不幸之國會旣經兩次解散矣今次朱受解散明令而同人所身受之境遇實較兩次解散時尤爲慘毒吾人自護法赴粤對於一切事宜早感同床異夢之苦當憲法會議旣被若曹破壞（指不肯出席之五十號石行會館議國會多數不能俯首聽命引爲大病亟謀將滇軍勢力盡數爲己有遂有撤換第三師長鄭開文之舉李根源對唐滇督久成水火李氏派人赴滇運動顧品珍反對唐督又完全敗露而李氏利用滇軍以助政學會私自媾和之計畫更爲滇督所深惡痛恨及撤換師長之事發遂一决而不可收拾陸榮廷早視滇軍爲眼中釘得此機會立卽展其長腕不幸軍事動作未能如意遂發出主和之通電現在之調和局面即自此發源此等舉動完全紊亂法紀破壞職權假如唐　賡將桂軍師長無故撤換桂軍是否允從更如莫榮榮新以督軍名義撤換國會秘書科長或吾人以議長名義撤換督軍秘書科長是否可以通行皆不待問而知其無效也國會同人目睹此等不法舉動亟應主張公道仗義執言然吾人以手無寸鐵匪惟不能主張公道受精神上之苦痛而岑萱莫榮新輩且以監犯視予（吳君自謂）始則搜查兩院秘書廳收繳守衛槍械封鎖房屋捕拿書記速記及參院守衛旣且派警監視吾人所居之褚寓吾人出入且不自由而國會經費則三月不發莫榮新揚言予曾以國會經費接濟協和十七萬元助協和招集土匪今第國會經費若仍撥交予手必仍接濟協和因此不能撥付云云兩院同人在粤者除政學會外皆典當度日然國會經費與督軍不生關係吾人至此迭以公文向軍府交涉軍府始終不應最後兩院議員二百人在南園集議主張向軍府開張最後之交涉次日予與褚副議長携兩院正式公文親赴軍府晤伍博士父子當面投交適岑春萱着人召伍梯雲予與褚君卽以召剌付來人訪謁岑氏得覆謂現正病中愈後再行約談伍博士忿然曰﹁甚麽病明日還要到韶關去呢﹂予即取軍府收文憑條而返該文中已聲明軍府如無法撥付經費議員等當别作良圖固顯然最後通牒也先是岑春萱召伍梯雲予以嚴重之警告謂褚寓照霞樓皆造亂機關予（岑自謂）與乃翁交情甚好汝今後勿再與交往云云吾人自軍府歸寓適接唐滇督軍來電謂岑西林三月眞日通電開示北方李曹各督解决時局辦法五條徵求同意繼堯已予駁覆盼三議長就近密勸西林打消云云吾人得見此五條辦法證以數月來所受之待遇知再留粤地必無幸理而軍府收受最後通牒亦無答覆遂决心離粤一面將此旨通告伍老博士老博士亦忿然曰眞電去今已多日矣西林通電各省徵求同意予（伍博士自稱）忝居總裁與西林同居軍府乃隻字不曾聞見予眞昏瞶極矣再居此將何爲乃亦離粤而至港至廣東岑春萱現仍冒用軍政府名義誠屬可怪軍府組織大綱規定﹁凡事取决於政務會議至少須有總裁四人列席﹂今七總裁僅餘岑陸二人當然不能開議更何據以執行政務曩日之軍政府事實上法律上均已消滅而日來公然有伍廷芳財政外交免職之舉動誠屬不法已極伍博士旣未辭職不經合法之政務會議當然不能免職今後伍博士無論行至於何地仍係以一身而兼有財政外交兩總長之地位而軍府欵項當然由合法之財政總長保存岑春萱派代表三人赴港追索且延律師起訴不惜以中華民國國家事件求直於外人殖民地之法曹嗚呼已矣其實伍博士存欵銀行係以個人名義存入銀行通例﹁誰存誰取﹂他人無干涉之餘地起訴云云亦徒多事而已吾人離粤後政系議員欲改軍府组織非常國會然非常國會组織法係以參院議長爲議長衆院議長爲副議長今予與林王褚三君均已離粤議員來滬者又有多人始終留粤者五十號石行會館兩部與維新俱樂部併計不出五十人當然無産出議長之餘地彼等在粤因互爭議長不决竟有孫光庭爲﹁參院臨時主席兼督理衆議院事務﹂之怪頭銜非常國會云云亦只好會其所會而已 
[滇代表派員代理]  
　　滇籍和平會議南代表繆嘉壽君昨日已得唐督電促其回滇商酌事件其駐滬和議代表一席派原駐北京代表之由宗龍君代理惟繆君駐滬日久經手事件一時不能辦竣故旋滇之期尚不能預定云 
[新任英公使過滬之歡迎]  
　　楊交涉員何代護軍使因新任駐京英公使艾斯敦ＡＬＳ·ＴＯＵ君來滬昨日午後四時特請在交涉署茶話與會者如王正廷藍建樞沈寶昌唐露園穆藕初任筱珊歐彬簡寅初馬玉山席立功等與西賓英按察使英總領事曁工部局各董事等共一百餘人所用茶點均係馬玉山糖果公司贈送艾公使於四時許蒞署由交際科陳世光楊小堂招待導引入客廳一時軍樂齊鳴艾公使微有演說楊交涉員亦有答詞大致謂艾公使蒞華旣久熟悉我邦風土人情今擢升公使將來於國際民生裨益無限云云至六時始散楊交涉員當即電禀外交部曁軍民兩長略述歡迎情形並稱艾公使於十三晨乘車北上一面電致南京曹交涉員請俟艾公使抵寗時派輪渡江換車並隨時妥爲照料云 
　　字森報云新任駐京英使艾斯敦星期六晨抵滬星期夜英人中國公會在上海總會設筵招待之星期一日楊交涉員開會歡迎晚間英商會復有宴會星期二日乘滬寗特别快車離滬北上云 
[歡迎荷總司令萬噸堡之宴會]  
　　荷蘭總領事邀請茶話昨日午前十一時法租界聖母院路十七號荷蘭國領事館邀該國過滬艦隊總司令萬噸堡君等茶話表示歡迎到者百餘人如各國領事荷蘭紳商各國紳商之與南滚爪哇有關係者各國海陸軍官各銀行大班海軍總司令藍建樞代理護軍使何豐林交涉員楊晟上海縣知事沈寶昌賴稅務司ＬＹＡＨ工部局總東庇爾斯ＰＥＡＲＣＥ·與汪慶辰楊筱堂傅筱菴虞洽卿楊信之楊譜笙陳鎭東楊奎侯等由荷蘭代理總領事虚而滿Ｊ·Ａ·ＳＣＢＵＵＲＭＡＮ君與邵叔嘉許仁卿諸君殷殷招待茶話至十二時半始散 
　　楊交涉員等邀請晚宴昨晚八時楊交涉員何代護軍使等函請萬噸堡君等在聖母院路海軍聯歡社宴會與宴者甚衆如荷艦艦長鮑叟斯嫩絲荷領事虚而滿藍總司令王道尹沈知事汪參謀長何參謀長姚監督與李登輝虞洽卿許建屏張籋雲胡道南等由楊交涉員何護軍使楊筱堂陳雪漁等作陪觥籌交錯至十時許始盡歡而散 
[省敎育會二屆講注音字母紀]  
　　西門省敎育會以普及敎育當先統一國語爰於去歲發起注字音母講習會由全省各縣派員聽講俾便推廣兹復繼續舉行第二屆講演仍由各縣各派兩人聽講以期普及各處本屆預定共講六次自昨日（十二）起至十七日止時間在下午三時至五時講堂卽在該會三層樓上該會並備旁聽席以免有志研究注音字母者抱向隅之憾只須有人介紹卽可取證前往旁聽亦無需講義等費不可謂非學習注音字母之好機會也兹將昨日沈信卿先生講演大意略誌於後沈先生略謂注音字母凡三十有九非有義之字乃字之發音符號今欲統一國語必須發音符號正確而完全故敎育部前特召集全國多數學者幾經研究始得此三十九注音字母此等字母均有歷史地理等之關係故製者異常審愼熔古今南北於一爐惟南人之産生於太湖一帶者最難學習蓋純係一地之土語習慣自然至本省江北一帶語音較近習之自易然聲爲天籟其音萬别欲求正確必須熟知發音部位嘗攷動物僅有喉舌兩音惟人則有唇齒喉腭舌五種基本音此乃生理之關係使然今三十九字母即由五音所生又凡發一音必含聲與韻聲居前韻在後故分聲母與韻母聲母凡二十四字韻母則有十二字又有介母﹁一﹂﹁Ｘ﹂﹁Ｕ﹂三字其作用補聲母之不足蓋音有開·齊·合·撮·四種呼法聲母二十四字均係開口呼不論與任何韻母相切總不能成合口齊齒撮口等音也今用﹁一﹂母介之則可成齊齒音用﹁Ｘ﹂母介之則可成合口音若用﹁Ｕ﹂母介之則可成撮口音其用法有四或與聲母相切或與韻母相切或介於聲韻兩母之間或單獨發音故其運用最繁爲三十九母之中堅又謂聲音純係天籟故土音壁壁剥滴滴督督等即爲聲母丁丁東東即爲韻母初非由人力所造成者也講至此原理咸明乃將二十四聲母依發音部位逐一指授同時隨令便員逐一練習此時堂中鬚黑髮蒼者亦均牙牙學語求學之志老而彌篤誠江蘇敎育界之好現象也聲母授畢復將奮母删併原由詳細說明並舉例以證斯時鐘逾五下遂振鈴而散 
[寗波同鄉會徵求大會消息]  
　　一品香之聚餐 
　　甯波旅滬同鄉會徵求大會總隊長王正廷君前晚在一品香邀請同鄉諸君開晚餐會兹將各項分紀如下會場之布置一場外編紥柏樹懸掛各隊長姓名及微徵求會章程廳前鮮花堆札﹁誼重桑梓﹂四大字席旁爲音樂部奏樂助興國旗會旗廣布席上鐘鳴六下甬商領袖紛紛蒞止甚爲擁擠 
　　聚餐之人物王正廷·朱葆三·謝蘅牕·方樵苓·張讓三·陳良玉·方椒伯·應季審·馮子薌·凌鞠齡·孫梅堂·何立卿·徐仰山·任矜蘋·馬省學·張荷初·袁履登·柳鈺棠·何紹庭謝蓮卿·任壯飛·何鹿山·錢雪濤·呂耀庭·吳明德·陳學堅·項松茂·陳韻泉·戴畊莘·張雲江·丁仁德·周兆詠·黄玉書·張鱣堂·蔡仁初·石芝坤·鄔土貴·朱錦康·李康年·孫子雩·何楳軒·徐建侯·吳明德·李安綏·顧文耀·朱卿錫·陳文槐·周寶山·呂子珊·陳芝谷·趙滄蓉·邵聲濤·袁祖懷·胡甸蓀·周茂蘭·何積璠·陳如馨·史翔熊·駱懷白·施方臯·沈佩蘭·李志方·洪承祈·邵子建·俞宗周·陸維鏞·鮑哲泰·林孟垂·邵爾康·邊瑞馨·郭外峰·趙林士·倪運來·徐可陞·鮑咸亭·鄔挺生·張延鍾·石運乾·趙晋卿·陳文鑑·姚豫元·吳芑汀·章月如·史宗堂·張郎齋·李詠裳·馮芝汀·薛文泰·陳椿源·開會之情形首由主席王正廷宣告開會詞次會長張讓三布告徵求會辦法請總務董事方椒伯代表將所擬徵求辦法詳細說明衆皆贊成次方椒伯宣告徵求隊本日六時爲止已完全组成衆歡呼鼓掌徵求隊四十隊各隊隊名及隊長姓名逐一報告如下寗商隊隊長朱葆三·寗樂隊樂振葆·寗雄隊厲樹雄·寗勇隊陳景塘·寗紹隊何立卿·寗銳隊周寶山·寗瑞隊何楳軒·寗亨隊史宗堂·寗裕隊謝蘅牕·寗安隊李安綏·寗遠隊郭外峰·寗昌隊董杏生·寗北隊劉耀庭·寗福隊陳文鑑·寗耀隊呂耀庭·寗和隊陳良卿·寗成隊沈覲舜·寗利隊戴畊莘·寗茂隊項松茂·甯華隊顧文耀·寗泰隊薛文泰·寗機隊張延鎭·寗時隊賀雲章·寗旅隊嚴蓉卿·寗雲隊張雲江·寗祥隊邊瑞卿·寗順隊沈佩蘭·寗十隊任矜蘋·寗康隊周茂蘭·寗榮隊陳文槐·寗仁隊丁仁德·寗兆隊周兆詠·甯吉隊葛吉卿·寗運隊王才運·寗鼎隊李庭深·寗興隊樓恂如·寗才隊施才臯·寗德隊邵聲濤·寗明隊吳明德·寗懷隊袁祖懷·次副會長方樵苓報告新會所建築情形略謂本會新建會所計地兩畝七分零前面西藏路後面勞合路商巿繁盛之地也丙辰年購入計價元五萬六千兩讓進馬路得價元一千五百餘兩舊料拆去得價元二千二百二十五兩去年由同鄉何紹庭承造計造價元九萬三千五百五十兩璨下付過四萬兩按照合同原係一年爲期今何紹庭君熱心趕造計自去年舊曆十月距今僅四閱月其建築工程已到第四層一切築料均經購足其第五層及裝飾完備約八月底定可告竣至於會所正屋五層一宅外尚有住房三樓三底兩宅巿房一樓一底六宅將來出租每月有三百餘元可作本會常年經費次王正廷博士演說云今日爲徵求會事請同鄉聚餐蒙鄉父老並諸君惠臨實深紉感鄙人承同鄉推舉擔任徵求會總隊長對於公衆事業固屬應盡義務惟目顧力薄願爲同鄉之傳音器放大其呼聲以促成公益希望吾甬人此後獲突飛之進步此則私衷所願望也上海全埠居民百餘萬甬人逹四十萬以上占全額百分之四十吾甬人旅滬旣在大多數之列不可無一種團結力從前如四明會館一役以全力保存公有物在過去歷史上已表現特殊之結合今後宜善有此固有之精神以擴充各種公共事業如學校工廠等造成有用之人才内充實力方可與世界競爭此應請我諸同鄉特别注意者也今日徵求會目的雖原定爲十萬元此不過爲將來發展之起點不可卽以此爲滿足現在所建之新會所實爲後來種種進行之總機關與前途有深切之關係落成之後非徒崇尚形式所以引起内部之精神從積極上做去冀收良好之效果我同鄉努力爲之一切願望實無限量鄙人願與同鄉諸公共勉之朱葆三謝薔牕演詞由袁履登代表略云我甬人旅滬同鄉會經此次徵求後勢必漸臻發逹將來旅居國外各埠同鄉均仿照創立同鄉會以上海爲模範勢力之擴張實無限量也陳良玉君演詞云我甬人歷來辦事抱堅强之毅力從前所辦之事無一不奏成功此次徵求大會預决必可如前之成功蓋甬人性質富於進取不辭艱苦徵求會方在開幕至閉幕時必可逹此目的也云云駱懷白君演詞云今日同鄉會各隊已完全組織鄙人隨項松茂君後組成一隊徵求會員預計當可超過定額但觀諸同鄉如此踴躍吾隊必居最後之列吾請問要知明日之寗波同鄉會如何須看今日之寗波人如何寗波人能以精神上之結合以鞏固此同鄉會則同鄉會無有不發逹之理會務發逹卽寗波人發逹吾可確信我同鄉有此毅力必能逹到目的非特希望而已也俞忠周君演詞云人非有學不能立於世然農工商學各界均有畢業之時惟學做人則無限期諺云做到老學到老做人須學做寗波人尤須學學做寗波人須贊助寗波人之公共事業云云復由來賓趙晉卿君發表意見對於寗波人表示贊助崇拜之意慷慨淋漓聞者動容鐘鳴十時均各盡歡而散 
[生棉免納復進口半稅之照准]  
　　本埠華商紗廠聯合會前以各廠用花由此口轉運彼口者除完納正稅一道外仍須完納復進口半稅曾函由上海正稅務司呈明總稅務司轉呈稅務處將各紗廠需用生棉應納之復進口半稅概予蠲免兹得整理棉業籌備處函云案准稅務處函開案據總稅務司呈稱江海關稅務司呈稱准華商紗廠聯合會函稱我國人口極繁而紗錠布機之數則極少致每年入口之棉紗布疋幾逾兩萬萬元爲裕國阜民之計宜於棉業一道力予維護查華商各紗廠每年購用生棉爲數頗巨除於本國通商此口擔完納出口正稅關平銀三錢五分外轉運本國通商彼口者仍須課以復進口半稅關平銀一錢七分五釐乃外人在我國採購生棉僅輸納出口徵稅一道並無須再納復進口半稅是其成本每擔實較本國紗廠減少關平銀一錢七分五釐此種稅則誠屬不便爲此 
 
 

Page 11

 
 
函懇呈明總稅務司轉請稅務處准將國内各紗廠需用生棉應納之復進口半稅概予蠲免等因理各備文呈請鑒核等情據此合由總稅務司具文轉呈鈞處鑒核施行等因前來本處查生棉爲民生日用所必需不僅用以製造棉紗布疋爲便於民用起見卽酌將國内所産生棉由此口運往彼口者准概免納復進口半稅亦與椎務無甚大礙應即自本年四月一日起凡前項生棉已在出口之海關完過正稅後其復進他口時概免完納半稅除分行外函請查照等因到處相應函逹貴會查照辦理可也云云 
[上海造船業之發逹]  
　　字林報云最近三個月上海造船業甚爲忙碌各船廠生意發逹前所未有而詢定造新船之辦法者尚陸續不絶雖本埠造船家與外國造船家競爭尚難佔勝然勞働困難逈不若歐美之甚並無時常罷工等風潮故按期交船可較歐美爲迅速而所造之船亦有時較歐美更爲滿意此上海造船家之利也瑞鎔船廠於去年底爲瑙威船商造成鋼質貨船一艘前數日下水試駛成績頗佳現又承造兩艘各載重二千噸江南造船所爲美國承造重一萬噸之汽船四艘曾有兩艘現將完功之說但以某種器具誤期未到故何時試駛今尚未定耶松老船廠承造英國標準式新船其第二艘已於二月七日下水現已可試駛近來英國等處煤貴而少船商决計將汽鍋改燒煤油故此船須有一番之改作但不日卽可完功因特訂之燃油機械今已由英國到滬也第三艘亦在建築中約兩星期後可下水耶松尚造裝貨載客之大船兩艘長三百四十英尺今又承造雙螺汽船一艘專爲駛行上海寗波間之用長三百十英尺寛四十八英尺深二十三尺他日造成當爲海岸輪船最佳者之一再在此三個月内修船事業亦甚發逹待修之船須等候多時依次入廠因廠中工作極忙故也 
[先令驟縮與洋貨業之影響]  
　　洋貨進口皆以先令大條美洋東匯作價去年冬月先令長至八先令以上美金洋一百四十餘元東滙至三錢二分本年以來先令跌去二先令之外昨日巿面爲六先令五辦士美金洋一百三十餘元東滙三錢六分半以是做進口貨者莫不異常恐慌爭先購結核計情形總以進口貨多而出口貨少故四月份標金一星期内每條亦漲起十餘兩外人手中銀根漸鬆華商方面銀根極緊故各錢莊以棉紗標金銀幣貨物向洋商銀行做臨時押欵者爲數不資蓋以應業洋貨者需現欵購結先令之用也據各方商界之猜測現在春季未盡而先令驟然大縮將來實難預料故做洋貨之定貨於本年到貨不能先結者難免吃虧不少云 
[友華銀行銀巿報告]  
　　中美新聞社譯友華銀行十二日報告云星期六日倫敦當地銀價跌八分之七便士遠期銀價跌兩便士半此間開盤時不動後因要求甚多跌價數次收盤時金鎊電滙六先令八便士金圓一百三十元日金三十六元半巿面軟弱無出口交易銀行不願售出紐約最近銀價一元六角半預料銀價不至再跌中國現在絶對不買銀故銀巿殊不得助力春季出口貿易向來不盛惟今年似更少故暫時銀價恐難進步云 
[麩皮銷數之日增]  
　　麩皮一項近年滬上麵粉廠逐漸增設出貨益廣是以有麩皮公會之設入會交易者日多現在現貨之外期貨抛盤之出入亦不亞於米麥之鉅該公會調查去年全年大包小包共銷一百五十餘萬包較茂午年銷數增十分之三本年現舉春季各地之購辦預備夏季銷路大有蒸蒸日上之勢故視爲專門生意者頗不乏人也 
[苧麻之巿價]  
　　苧麻爲吾國湘鄂等省出産歷來營業對内對外各佔其半外人如英日等國購辦製織蔴紗野鷄葛等用場極大近年吾華人除織夏布繩線外亦有絲搶緞及線地緞等攙用蔴底因而銷場逐漸擴大近日滬上頭號白蔴存底大缺二號三號亦皆堅定頭號白蔴土貨每擔開至二十八兩五錢因時在新陳不繼恐難接續故有貨者不肯輕易出售 
[烟酒借欵復活說]  
　　本埠與烟酒業有關係之團體傳出消息云自美國摩根銀公司代表拉門德氏到京後全國烟酒事務局督辦張壽齝日夜奔走其左右京中盛傳烟酒大借欵有不日復活之說事之確否雖不敢必惟張氏行動實不能釋人之疑耳云云 
[法輪船之行蹤]  
　　法國輪船公司之羅吞能特拉託號大約四月三十日（星期五）抵新加坡五月十二日（星期三）來申阿孟陪　克號三月七日開自法國四月十一日（星期日）上午十一日離香港十四日（星期三）上午八時抵上海 
[法華銀行開幕預紀]  
　　自歐戰終止以後歐美各國在滬分設銀行逐漸增多兹又有法華銀行在愛多亞路二洋涇橋轉角賃某號洋房設立洋經理爲茡郎華經理爲馬秉忠於前晚假座西藏路一口香設讌宴請中西來賓到者甚衆内部現已佈置完備不日即將開幕 
[福建採辦軍米]  
　　福建督軍厚基特派副官席春林來滬採辦軍米八千石席副官昨日抵滬後至南巿各米行調查米價以滬價太昻故改向安徽蕪湖等埠採辦定明日乘江輪前往云 
[殖邊債權人開會紀]  
　　前日西姚家衖思敬學校内催兌殖邊商困事務所於下午三時開星期常會由葉貺辰將各方面來往信札交衆閱看有北京虞漢卿來函略謂殖邊債權事應詢滬該行大股東兼董監事范解二君究竟作何辦理頃接范君復稱董監事一席已與李思浩連帶作罷而京滬遙隔亦不能知其底藴惟悉本月六日係該行股東年會此次總理須有把握有實力方能應選一俟産出滬事即可迎刃而解解君處朱萊生前往當由朱萊生報告接洽情形大旨與范君相仿業由本事務所具函往催務於開股東會時竭力提議俾速解决諒不日可有復到應請各債權略再忍耐惟交涉署時有復各存户來函此信不知何人所發散會時已傍晚矣 
[法租界商業聯合會開會記]  
　　前日（星期）法租界商業聯合會於下午八時開星期常會當推葉貺辰主席沈問師記錄（一）汪醒齋提議見報載租界印花兹改訂五月一號起實行但當此商業敝疲之時開支已重且租界近加烟錢兩業新捐若再征稅在各業實難擔負應由本會函致楊交涉員請卽電懇國務院飭部從緩征收以抒商困江錦春主彞倫等附議（一）主席提議本會每逢開會到者不甚踴躍應即若何規定時大鈞起言由各段幹事竭力疎通另訂規則劉屏仙附議（一）主席將義務夜學校簡章當衆逐條宣讀略事修正一致贊同至十時餘始行散會 
[檢廳書記官賄縱煙犯案近訊]  
　　唐少霞已保出丁進不服上訴 
　　上海地方檢察廳書記官程冠吾得賄私縱判决烟犯劉刁根案内牽涉法警丁進及另一書記官唐少霞等經該廳訊判丁進判决監禁三年唐免訴押候取保在案兹悉唐已於前日保出而丁進自奉判之後以書記官免訴不辦專辦奉票提犯之法警大爲不服邀請律師提出理由聲請上訴梅廳長准之諭候申解蘇州高等廳訊辦 
[公共公廨研鞫虹口刦案盜匪]  
　　虹口東有恒路一百五十三號門牌某日本人及海勒路三百五十九號門牌張炳生兩家於上月三號十五號先後被盜搶刦嗣由移駐虹口捕房之特别機關中西探目包探等查獲與以上兩案有關之皖人金潤章·鄭玉忠·錢煥章·朱振文·劉德峯·李小二子（又名陸三）·吳漢文·石元慶·黄春友·（即小皮匠）·揚州婦八鄭朱氏·江北女子蘇阿大（又名大姑娘）·十一名抄出手槍四支利刀多柄以及金鐲衣飾等贓物解經公共公廨諭候特别研訊在案昨日下午由陸副會審官會同日副領事林出賢次郎升座第一刑庭捕房傳同人證將男婦各被告解案就鞫先由中西探目上堂禀稱自以上刦案發生後捕房偵查甚爲注意上月十八號在有恒路小菜場見第三被告錢煥章形跡可疑錢旋入肇勤路四百零六號半門牌屋内而出入於該屋者類多非正人乃入該屋獲鄭玉忠等一千人抄出金鐲衣飾刀槍子彈帶回捕房詢明張炳生家被刦係張家傭婦鄭朱氏爲内線故又將氏拿獲贓已吊齊亦經失主認明云云次由事主日本婦人别有西郎到堂證明上月三號被盜情形又由張炳生偕妻周氏投案訴明上月十五號晚七時許被盜刦去衣飾計值六百餘元捕房吊出贓物已往認明確係原贓獲案之鄭朱氏係我家傭婦錢朱劉李四被告當場確曾行刦等語訊至此時已暮問官宣諭退庭各被告分别還押候再續訊贓物交原告認領 
[因僞鈔票案破獲烟賭窟]  
　　虹口華特路三千二百六十六號門牌烟紙店主葉瑞成指控嘉興人陳暮言將僞造之上海日商某銀行五元鈔票持來混兌等情由特别華探目李星福·鍾星南·張芝卿·將陳並假鈔票帶回該管捕房據陳供此項鈔票係浙江路八百九十號屋内之松江人孫東昇交伊使用故飭該探目等協同一百四十五號西探麥克納司·華探張炳成·王長根·姚阿生·朱成往查見孫家内聚有多人或叉蔴雀或吃鴉片遂將孫及烟賭客吳少梅·張蘭卿·徐炳先·徐鴻生·莫子良·章子琴並售烟邀賭之周紀生連同賭具帶回除陳暮言·孫東昇·周紀生收押外餘人准各存洋十元作保該中西探將在押三人解送公共公堂禀明以上情形張襄讞商之美包副領事以周紀生私售鴉片聚賭抽頭均屬有干例禁科罰洋三十元無力監禁西牢一月保出各人臨訊不到着將保洋充公烟賭具均燬陳孫兩被告混用僞造之日商銀行鈔票着帶回捕房於日領堂期解訊 
[浦東葆源糖棧被焚三誌]  
　　浦東爛泥渡浦邊葆糖棧失愼情形兩誌本報兹悉怡和浦東經租帳房投三區警署者祇有莫經若丁柏卿二人（並無梁福庭在内）據莫等聲稱實係該處湖北婦人劉蔣氏家燃放爆竹所致質之蔣氏則稱當花轎臨門時男女家兩方均放爆竹實不知誰家肇禍曾君諭飭該氏暫行交保候傳娶親人到案再行核辦 
[少年宣講團游行宣講紀]  
　　少年宣講團前日（十日）午後在民國路露香園路口舉行宣講講員張蘋周講﹃救國急務首在振興國貨﹄胡戒華講﹃改良社會惡習﹄俞光芝講﹃兒童敎育﹄俞光昌講﹃烟酒賭之害﹄並參以絲竹以引起聽者之興趣講畢復奉行露天學校﹃授以通俗歌調及游戲算學﹄至七時始返團報告聞聽者二百餘人學童二十五人云 
[中國公學學生旅行杭州]  
　　前次春假時間中國公學以本學期時間太短未曾放假照常上課現因天氣甚好全校學生發起旅行團并經校中許可每團十人公推一團長在旅行期中凡事取决於團長會議主席即以體育敎員任之定今日（十三）早車乘滬杭甬火車赴杭 
[珠玉業淑德兩校聯合遠足會]  
　　珠玉業學校及淑德女學校日昨聯合遠足龍華淸晨十時會集出發男女學生及敎職員約百餘人並有運送車一輛裝置麫包等物沿途研究植物藉以增進學生智識並擇空曠之地作種種游戲運動及至返校已紅日西沉矣 
[蘇州旅滬同鄉會開會記]  
　　蘇州旅滬同鄉會昨日（即十一日）下午在廣西路寶安里事務所開評議部臨時會議案錄后（一）提議徵集會員有分隊組織法着手進行案議决公推陳則民爲總隊長暫定爲二十二隊每隊一隊長遴選隊員五十人每隊員徵集會員二十人分隊隊長均於各職員中分别推選（二）提議籌備本會根本事宜案議决由全體職員及特别會員將所認之欵書明數目載入捐册爲將來推廣公益購地建屋之用（三）蘇州旅滬公學管理主任報告學生日漸發逹急須添聘敎員增設課堂案議决本學期内先就現有校舍增設課堂一所添聘敎員敎授俟下學期覔到寛大校舍再行大加擴充議至此時間已晚餘案下届常會再議 
[寗波翔熊軟蓆廠成立會]  
　　寗波翔熊公記股份有限公司昨日（十一日）午後地二句鐘假寗波旅滬同鄉會開成立大會兹將該會秩序錄下（一）振鈴開會（一））公推方椒伯爲議長王天新爲記錄（三）發起人陳如馨報告該公司自上年接辦後極力擴充購置基地建造工塲設立北門外分廠開闢通利門以便招工今年開工以來工務大形發逹男工百餘名女工一千餘名并因夏季將届銷數愈大業已向協隆洋行購辦電燈機器男工添開夜班出數自必倍增云云（四）表决章和草案（五）選舉董事監察由何楳軒陳如馨開匭議長唱名用聯舉式樂振葆何楳軒張延鍾陳如馨駱懷白劉星耀石運乾當選爲董事陳富潤方椒伯王雲甫當選爲監察孫宏逹方椒伯爲候補董事施才臯劉文照爲候補監察該公司並於今日（十二日）假東陸銀行開董事會推定陳如馨爲經理陳君當即辭退董事職務由次多數孫宏逹遞補云 
[金龍洋行讌客紀]  
　　和蘭金龍洋行於日前假座西藏路一品香東邀各界讌飲到者爲滬上各廠家及鐵號大小五金電器鐘表玻璃各業來賓逹二百餘人盡歡而散 
[兵士與電車賣票人衝突]  
　　陸軍第四師第八旅陳姓書記官昨日將眷屬遷移北巿當雇塌車推運木器物件並派護兵陳占鰲沿途押運陳在南碼頭滬軍營舊址見有華商某號電車由南往北遂登車立頭等地位之月台上順便嘹望載物塌車當塲僅購二等車票後擅將左而之鐵欄門開啓嗣爲五十號賣票人所見勸其站進車内並向之聲明左面之門一經開啓恐南北往返之車互柑碰撞甚爲危險該護兵不服與之聲辯旋與該賣票人互相格鬭俄由塌車上之車夫等前來帮助詎陳立足产穏從車頭跌下致損傷門牙兩個旣而查票員趙全珍上前竭力解勸傷及頭面後賣票人奔回公司報告當由崗警到來將該護兵陳占鰲及查票員趙全珍帶入一區一分所王署員察得兩造均有傷痕俄由公用電話通報高昌廟憲兵營由張營長即派第九連兵士趙錫九持片投所請將陳趙一併帶回該營候訊核辦 
[男孩送慈善團留養]  
　　寳邑大場鄉塘橋北洪家橋鄉孩王松生年十歲前日在閘北迷路由崗警帶入四區警署經顔署長訊據該孩供稱父母均已故世且身患疥瘡無人收留云云顔署長諭暫送慈善團留養聽候查核 
[閘北火警]  
　　十號黎明時閘北邢家木橋裕康里四百四十七號徐輝廷家火起連徐所開之麗生襪廠盡付一炬共燬樓房七幢事後五區一分所孟警佐查得該廠保有火險當將徐拘解警廳司法科訊究 
[鏹水澆妻頭面之押儆]  
　　婦人張氏日前在七浦路吉順里弄口被其夫紹興人王餘林用硝鏹水澆洒頭面痛極而號由捕查見將氏送醫院醫治王帶入捕房押至昨晨連氏併解公共公堂請究氏之左目傷尚未愈經中西官質訊之下以王殘忍已極判押西牢兩月再犯嚴懲不貸 
[婦人不准至夫家吵閙]  
　　寗波人戴德榮指控其妻翁氏不遵堂諭復至虹口蓬路二千零八十三號家内吵閙等情昨晨該管捕房將氏拘解公共公堂請究先由原告代表律師上堂譯稱當原告以民事訴請離婚開審之時即經禀請給諭着氏於民事案未結之前暫回母家其時氏之代表林百克律師出而反對以致未果後氏果至原告家吵閙故敝律師再請出單於義領堂期將其傳案敝律師當時以兩造究係夫婦曾聲明祇須其再不至原告家滋擾不欲深究業經公堂給諭辦理詎該氏忽於上星期六又到原告家内吵閙至翌日上午十時許尚未罷休敝當事人求安寗起見告知敝律師起訴捕房將其拘案等語質之氏供因懷孕將次分娩故往商夫主不敢吵閙等語並延律師到堂代辯中西官諭被告存洋一百元保出不准再至原告處吵閙 
[費昭媛聲請上訴之核准]  
　　潘　恩控伊妻潘費氏（即費昭媛）一案經地方審判廳訊明費昭媛僞造私文書與姦非罪兩罪俱發判决監禁一年二個月等情迭紀前報兹悉費昭媛奉判不服提邮理由聲明上訴業經梅檢察長核准備文派警定於今日將費昭媛申送蘇州高等廳訊究 
[押店夥捲逃之追究]  
　　西門外鉅源三等公典（押店）夥友朱朝奎係揚州江都縣人陰曆本月初七日忽私逃出外後經店主翁庸生調查始知被捲去鈔票洋七百四十元及收質之金飾二十四件計重十八兩六錢並在包房内掉換去金戒六只計重二兩三錢及保單借據等件一包所值約計千餘金事後翁追到朱之薦人張銘感（東昇押當經理）及保人戴和欽檢明被捲數目戴初則應允擔任理明繼知保單捲去即行推諉翁乃起訴於地方檢察廳傳集一千人證預審之下問官飭戴覓保出外趕將在逃之朱朝奎尋交到案以便究追現該同業南北巿三百餘家聞悉此事已聲請該業公所董事定期開會籌議昨日特發通告知照該同業届時各派代表蒞會共同商議以便公决辦法一面聲請法庭從嚴追緝該逃夥歸案究懲 
[指控勒詐案註銷]  
　　英商亞細亞煤油公司在化共公廨刑事科呈訴用人邵笑翊用恐嚇手段先後向南通信泰祥號主曹永利·海門福記洽號主汪利川等勒索洋七百元等情由廨迭次訊供判邵交一千元人洋並保在案昨晨由廨復訊由兩造代表律師到堂互相辯論良久中西官得供磋商之下以原告所控證據不足判即將案註銷被告開釋 
[昨日蚣共公廨訊理民事案紀]  
　　昨日公共公廨早堂民事訟案排審六宗臨時除﹁姚華才延林百克律師訴李遐昌不理租船代墊各欵銀三千一百四十九零﹂﹁婦人范韓氏訴范德成引誘成姦育子後被逐請追赡養及扣留之子﹂﹁婦人奚陳氏訴陸三大不理欠欵﹂﹁徐益行訴張順福不理欠洋二百五十元﹂等四案未審各改期一禮拜再訊外計由俞襄讞與美丁副領事會審者兩件（一）﹁少婦吳氏訴夫董祺虐待請求離婚案﹂先由被告代表林百克律師起稱被告住居原籍無錫不在租界要求將原告所控註銷次由駐廨華探目邵錦春稟明由原告導至浙江路長興飯館查傳被告無着又據長興館主楊吉甫到案供稱被告係伊之甥確在無錫等語旋由原告之律師向原告詰據供稱丈夫確在長興館爲夥彼嫌我貌陋初意欲賣入娼寮我不願遂遭兇毆遍體受傷可以察騐等語﹁結果﹂以原告不能證實被告住所應將原稟註銷（二）﹁李炳謂與夏茂生賬欵糾葛案﹂據李之律師稱此案初審復審皆係註銷由李請求上控去年一月奉諭兩造各交保證金五百元准予上控但至今租界上訴機關設立無期敝律師要求將上控改爲復審以期結束此案免令久懸云云而夏之律師到堂反對﹁結果﹂以本案業已復審今再請求未便照准 
　　又午後民庭由張襄讞會同英包副領事審訊各案姻次（一）﹁談慶記訴萬永泰電燈廠主姚生泉以方單兩紙抵借洋二千元到期不贖及婦人姚沈氏訴姚生泉不還借去押欵之六百零四號方單一紙案﹂姚押與談之方單兩紙内有一紙係氏之物故向併審被告始終避匿不到由兩原告各偕所延之律師上堂述明案情問官乃退入休息室會商之下升座宣判大致以被告臨訊不到應即缺席判决償還談慶記洋二千元及利息候查封其新閘路之房産作抵談所執之六百零四號方單交與姚沈氏收管（一）﹁吳阿二訴姚連卿不琎陳債洋一百七十二元案﹂前已判决被告還洋兹被告不服延律師到堂請求復審﹁結果﹂照准（一）﹁包國香訴王瑞卿拉去黄包車兩輛請着賠償車價洋二百七十八元案﹂訊明屬實﹁結果﹂着被告每月拔還洋十元以淸爲度（一）﹁沈丸記訴婦人阿狗娘不賠租賃傢具洋一百七十元案﹂被告供認分期拔還﹁結果﹂原告勝訴着被告於本月内先還洋五十元此外尚有﹂祥裕錢莊訴戴德榮不理往來欠銀三百四十七兩瑞康錢莊亦訴戴德榮不理往來欠銀四百六十五兩等案﹂均改期再訊 
[吳矮恢復自由]  
　　閩人吳矮上年間因私藏烟土與手槍等違禁品物被法捕房探目黄金榮偵悉前往抄出烟土手槍拘解法公堂禁押後由吳之同鄉某甲代延律師投案聲稱此項違禁品物實係吳之朋友暫寄並非吳物判着吳交保出外限半年内如果不犯刑事准予撤消在案昨已屆限傳訊捕頭稟稱吳迄年實未犯過事案請爲核示中西官判准予註銷抄案之烟土手槍一併充公 
[私運大土之懲儆]  
　　某輪船茶房陳阿福日前將價值四千餘元之大土十一只藏在布袋内由太古碼頭掮至新開河地方正欲雇車時被二百二十八號巡捕查見當將陳及烟土一併帶入捕房押候解究在案昨日解送法公堂請究先據捕頭上堂稟明前情請之陳供此項烟土實係素旘之詞開之物托民人代　黄但車　筱巡捕查見阿開已乘隙逃逸現匿何處不得而知餘供支吾中西讞員會判證據屬實豈能抵賴着詞洋五百元笛押一年准予贖罪烟土没收 
[苦力身畔抄獲煙土]  
　　駐紥浦東陸家嘴游巡第四隊巡警昨日午後巡邏經過其昌棧碼頭在苦工陳小蓬頭身畔抄出烟土十五兩將人證拘解三區警署經曾署長訊據陳代此項烟土係有人托帶等語當以案關販運烟土命轉解警廳訊辦 
[私賣鴉片之科罰]  
　　張美玉前在法租界前新街東新里十四號門牌内私設挑壽店秘密售烟現爲法捕房西探長石維也偵悉以張有違禁令故於前日率同探目黄金榮包探徐新發前往該處抄出烟膏四十餘兩一併帶入捕房諭張交保候究在案昨日傳至法公堂請究先據石君上堂稟明前情並將抄案之烟膏呈鑒詰之張供認私賣洋烟不諱中西讞員會判着張罰洋五百元充公以儆烟膏銷燬 
[科罰兩燕子窠之主客]  
　　常熟人陶宗德在西華德路東桂芳九十五號屋内私售燈吃又廣東人周文在北四川路珮靑雲里八號屋内開設燕子窠被華探張林泰·西探柏生·捕頭愛活生·分别查悉前往該兩處將陶周與烟客陳崑陳阿根並烟具帶入捕房昨解公共公堂經中丁官訊明違禁屬實科陶罰洋三十元無力改押西牢一月周罰洋二十元無力改押三禮拜兩陳各罰洋三元或各拘禁三天煙具銷燬 
[賭徒各罰十五元]  
　　法租界霞飛路捕房捕頭脫雷沙克君偵悉南陽橋某茶肆内聚賭抽頭有違定章爰於前晚親自帶同包探及暗差捕數名前往該茶肆内抄出賭具及賭客顧阿林·陳紹定·胡玉成·願少郎·宋阿昌·等五名一併帶入捕房昨解法公堂請究先據捕頭上堂藥明前情並將賭具呈鑒詰之顧等同供民人等實係消遺不敢抽頭漁利請求查察中西讞員會判着顧等五人各罰洋十五元充公賭具銷燬 
[碼頭竊匪遊街招告]  
　　船户張阿蘭承裝南通公司連史紙數百梱前晚在浦東鴻升碼頭停泊過夜被碼頭匪徒竊去五梱當經該船户馳報淞滬駁船公所飭派調查員會同三區巡警緝獲匪徒陳阿二一名解送警廳司法科研訊供出同黨陳連生當派偵緝隊士前往拘獲並起出原贓一併解廳經劉科長傳同原告到廳證明諭將原贓着原告領回外飭將該匪陳阿二等二名發交犯事地方游街招告三天期滿解廳再行　辦 
[誌謝]  
　　昨承商務書館贈第十二卷三號敎育雜誌一册謝謝 
來函 
[學生聯合總會來函]  
　　頃聞日前有一位薛某冒用本會名義在漢口一帶向各界接洽查本會特派員中並無薛某其人且派出人員俱有正式證書否則悉係假冒深恐再有此等無恥之徒從事招搖請登入來函欄内俾各界知所注意感甚中華民國學生聯合總會 
雜評二 
[罷課聲又起（訥）]  
　　全國一致注目之魯案政府當局自接日本通牒後迄無正式切實之表示初猶謂在考慮中也在徵詢意見中也而今則考慮者數月當已詳審矣徵詢者督軍已有答覆矣何猶猶豫而無表示且當局亦屢有重民意顧桑梓决不直接之言矣方針果已决定則何不毅然决然爲正式駁回之表示國人懷此疑念不能不懼當局之有意欺弄人民而始終未忘情於直接故當局一日不正式駁回日牒則國人一日不安於夢寐而所以要求當局從速表示之舉亦必一日不能停息也罷課風潮之旋起旋落忽南忽北而醖釀不已者其即人心不安之徵象歟當局除俯順民情外果有何術以消弭之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遊歐漫記（三）] [  楚僧]  
　　到了吃飯的時候他要搖鈴或呼喊我們應時而去吃飯時衣服要整齊忌大聲談笑或拿刀叉弄得盤碟響四等客吃飯無飯布我們拿一條手巾放在面前省得菜蔬沾染壞了衣服 
　　我們住的艙外就是天蓬地方寛展可以散步船上的外國人都狠和藹就是頭二等艙内我們都能够常時去走不過衣服要整潔吃飯的地方狠寛展潔淨常時去談天或看書寫字都可以不過各人記好自已的地方不要亂坐省得大家不便洗臉水茶要自已去取狠方便四等艙無洗澡的地方我勸以後來的朋友帶一個大臉盆打水沬澡也是一樣船上有郵便局時常都能送信每弗郎可換一百分郵票寄回國内的信雖要二十五分算起來還比國内的三分便宜這是船上飲食起居的狀况據我個人的觀察這回船位子比長江輪船的房艙還好以後來的朋友們若是没有充分的錢儘可以坐四等因爲他的待遇和三等差不多比三等又要便宜到一百多塊錢李石曾汪精衛吳稚暉三先生可巧也坐這隻船到香港在船上我和他談說船狠舒服請他同船公司辦交涉以後ＰＡＲＴＢＯＢ專留位子載中國學生省得大家坐别的船吃多少苦他們也極以爲然但是這船要到三個月才能來中國一次恐怕又嫌不便 
律剳 
[殉情錄（上）] [  吳調梅]  
　　脂香粉氣中華靨明眸輕顰淺笑至其地者往往昕夕流連纏綿忘返及牀頭金盡女菩薩變其慈悲相白眼相加矣友人華生平康中眷一歌者曰彩雲相愛甚徵歌張飲無虚夕雲亦非生不歡日昵生詣妝閣索百字久之漸能文矣生固未婦擬量珠脫雲籍雲亦心屬旣相約而雲忽惑一巨腹傖生固世家然不敵傖多金不能奪雲卒從傖去生悵惘而已可知茫茫孽海中言性情者妄也媚香故扇關盼空樓亮節高風千古有幾乃近得同邑名士曹頴甫先生哀采荇荷珠哀二曲敍兩妓殉情事事至哀艶可傳先生詩亦凄感愴惻不同凡響亟錄之示孽海中亦有芳草也采荇如臯崛港妓幼從假母忘其姓年二八與杜氏子心相許杜尚未娶母家法嚴有中道乖離之勢杜懼告采荇采荇以死自誓杜不忍而采荇已仰藥杜奪之不得遂亦仰藥殉氣絶後四手相捉不可解衆以告其母母視之信曰不肖兒不早告我死當從其志納於一棺可也衆從之葬於杜氏之塋或曰杜氏子死非其所然古今來死得其所者曾有幾人能死可取矣曹先生哀采荇曰昔從江北來假途射雉墩草樹何茫茫暮雨亦昏昏中有雙鳴鳥哀音不可論思婦下機嘆行子顧里門借問何所悲自言情死魂情人那便死所難合雙美銜石作口碑交言杜氏子高邱求下女鴆媒難久恃一朝獲采荇如魚縱大水采荇復云何猶士答知己夏木結蘿蔦春燈共紈綺所恨良媒寡蜚言從此起日夕何所期願得心相知陽春二三月含情結芳蕤耳墜明月璫廷下靑文絲采芳蘭澤　蹙蹙懼失時誰令黄柏藩秋風成苦離老母正色言兒大當有婦前日爲汝求東家好身手採桑秦羅敷未甘吉士誘廻文蘇若蘭工巧出其右窈窕空谷間蛾眉齊俯首外人爲我言乃云雉求牡有無良未知前事不汝咎賴汝支門户從今愼自守下氣承母敎怔怔旣良久乘間說驂騑攀鞍去若飛從前去來跡觸目生危機下馬入門來欲言涙沾衣兩情久相照豈能言昨非奈兹阿母訓嚴重不敢違今日出門去從兹相見稀日月有弦望得間還相依譬彼梁棲燕　至當來歸忍以新人歡增此舊人欷海水有潮汐明月有完缺焉知素心人肝腸冷如鐵楊花落大堤妾心自芳潔要知名義貴背母罪當絶妾身誓不二皚如山上雪他生或有期不敢望同穴誰昔何旦旦拚此成永訣勿念負心人中道攺迷轍今日危在旦夕（漢光） 
　　爲君死他日爲君生死生若旦暮勿背今日盟君若悔罪時妾死爲守貞君若纞他途妾死終不明君如楊柳絲妾作山頭石山石化成灰楊柳多春澤莫作桃李顔願君樹松柏努力駐芳年妾命盡今夕命盡不怨君相思長脈脈旣死如有鬼精靈當不隔言已取盃鴆甘心罄餘液杜生見此熊明知意不回願死不求生同此鴆酒盃四手牢相握蘭玉齊崩摧涼秋九月中悲風天上哀四臂成連理勝上望夫臺緣此結生死金刀剖不開阿母親見之開言發憫慈爲我作大槥雙納慰痴兒所恨眞情匿今日亦已遲生隨杜家子死亦杜家鬼一棺並一坏母令食螻蟻自我涉江來驅車相經過陳人臥不起高墳倚嵯峨墳下冬靑樹一一交枝柯傳語雙鳴鳥地下無銀河情天有時移更奈營室何濰陽果園老勸我作此歌願得常圓月恨海無風波哀音急節讀之令人　涕 
雜錄 
[綠蔭廬雜綴] [  君豪]  
　　扶乩之術其法甚易予曩聞之頗以爲僞日昨聞友人言某次有名士數人欲騐乩之是否眞僞乃命人設香案長跪請神臨俄而盤上大動書李靑蓮降壇衆以李爲詩人爭請其作一詩以猫爲題限用韻三字爲九韭酒未幾盤内有詩曰猫似虎頭十八九吃盡魚蝦不食韭只因捕鼠太猖狂翻倒床頭一壺酒衆閱畢歎爲神奇而退余聞此言亦爲之動 
　　吾鄉鄭板橋先生書法之佳名聞海内一軸一卷價殊不貲先生嘗宦於山東濰縣案牘所書多係眞蹟後之來者每挖去原本而重補之今則蕩然無一存者矣先生與濰縣丁氏最善故丁氏藏先生之墨寶亦至夥近則影印成卷頓失其神聞板橋嘗於端午日返家兒輩請其作畫板橋畫一蝦蟆於紙上躍躍欲活題詩其上曰年年作客走天涯今歲端陽正在家却笑老夫無躱處被人捉去畫蝦蟆蓋吾鄉有蝦蟆躱端午之諺故板橋作此一語雙關可稱妙絶 
新聞拾遺 
　　勸禁武裝玩物德人自失敗後深知武力實不足恃且爲摧殘人道主義之惡魔故雖游戲戰器亦在勸禁之列近者全國和平會曾發出一通告略謂吾德意志之爲人母者其謹聽之苟欲汝兒生存於世界上者則凡一切游戲戰器如鐵兵假砲及兵書等均不可一寓其目以增其好殺之心也觀此數言可知一般德人厭武之深矣[  豐]  
　　如夫人飽嘗木穉香南京某機關科長某君之如夫人本係花界出身浪游無度前日偕女僕散步夫子廟一帶行經四福巷偶未留心與糞夫相撞衣服滿汚糞汁一時臭不可當夫人大怒欲呼警察扭之奈該巷無警遂伸手奪其糞瓢當頭下擊不料用力過猛擊於地下碎爲兩半見者咸忍俊不禁嗣經和事老排解令糞夫叩頭賠禮了事夫人引爲晦氣倩娘姨購鞭砲數千隨車後一路放回沿途不知者紛紛揣測莫解其故云[  隠厂]  
　　同閻王有了預約本埠粤商簡氏昆仲創辦南洋烟草公司規模宏敞營業發展對於慈善事業尤熱心慨助其母潘太君年届七十有三突於上月間無疾而終當其未殁前忽遍傳家屬至前謂某日某時爲余辭世之期爾等應速籌備善後闔宅聞之不勝驚愕僉云太君雖年逾古稀而精神尚健斷不至此何出此不祥語潘氏頷之屆期果含笑而逝說者謂積善之報云[  悟空]  
　　茶博士拾金不昧邑廟内春風得意樓茶座生涯甚爲發逹有茶博士名兆貴者昨（十日）於洗掃打烊時在地上拾得鈔票一紙（其數未詳）知係茶客所遺失者因即告知掌櫃書一字條貼在門首待失主認領如有人能報明該票式樣新舊及行名數目等均無訛即可交還如該茶博士者亦可以風矣[  周劉]  
短篇小說 
[倫理小說遊子歸魂（三）] [  碧梧]  
　　母不語廻視壁上一玻框中即吾之小影母注視有頃復反顧吾面曰兒勿强辯兒貌固不若片中之豐兒確已較瘦於家居時矣念齡童子獨客他鄉飲食起居安能調當吾固無時不用以爲念每接兒函知兒順適則懸懸之心乃得暫時安頓然一轉瞬間又復無定兒函中亦謂自離家後貌反豐腴今旣見兒方知兒言爲誑兒殆慮母憂故作此說乎顧吾今見兒狀復悉此情吾心亦殊剌痛母言至此聲忽悲梗似欲淚下吾亟亂以他語曰兒初欲由旱道歸費用較省　思假僅七日胡可少事稽延乃改乘輪船一夕而逹設仍初志者此時當猶在道方轆轆作車行也兒在船中並見筱齋表兄與兒談甚久問兒事綦詳復頻頻顧兒笑殊不測其意也母若不聞第曰長途跋涉兒當困憊曷少息再進食言已即推吾於榻迫吾小臥吾曰兒固不困憊何臥爲母曰兒又欲誑吾矣向者吾以事去鄉路僅十里至時已疲困無人狀况兒數百里之程耶復爲吾加被吾不敢更違其意遂强安之母復曰兒其安睡吾去爲兒治餐醒時即得食吾知兒腹必甚飢也不待吾答即出室去吾臥有頃如剌棘在背不容少耐乃推被起念母爲吾治餐當在廚下遂躡足往至則見母方洗拭碗箸厥狀甚忙吾立前曰母毋爲兒過勞兒得食可矣固不計餚之豐嗇也且勞母力而得豐餚兒食之心奚能安母初未見吾聞吾言方廻顧曰兒已起耶吾曰兒睡已足母曰然則進餐矣遂托盤捧碗羅列案上曰兒其徐徐食之吾將一騐兒胃納之强弱也吾食時母坐吾側未嘗少去食旣母曰兒量何窄飯僅兩甌腹豈已果耶吾曰然兩甌固不可謂少也母曰以兒之年當罄四甌今僅其半固無怪兒瘦削如此兒非喜食肉糜乎明日吾當製以餉兒兒在外自難得此縱有之又安能充量 
長篇小說 
[社會小說衆醉獨醒（十）] [  瞻廬]  
　　第三回曹墨亭欄杆充數伍靑巖廉價投標門兒呀的一聲衆斯文便一擁而入娘子啊咀啊咀連打了兩三個噴嚏這是什麽講究休說列位懷疑便是編書的寫到這裏却也莫明其妙（奇怪）娘子舉眼看時有的套着破風帽有的架着銅邊鏡有的曲着腰有的駝着背有的被冷風吹紅了鼻子有的亮晶晶掛着兩行淸水鼻涕娘子　這情狀又覺酸氣撲鼻起來險些兒又要啊咀啊咀（原來如此）衆斯文入門後都站定了脚要請徐先生相見娘子道諸位請到客堂裏坐略等一會子他便出來了衆斯文鵝行鴨步走入客堂舉眼看時却又面面相覷起來（奇怪）原來裏面只有四張椅子一張杌子一隻破藤椅櫳總六個坐位來賓却有七人呌他們怎樣坐地（原來如此）娘子提著嗓子喚道小狗子快向裏面搬一隻椅子來外面的老相公（竟以考相公相稱）缺少了一個坐位小狗子諾諾連聲不移時竟向竈前搬出一隻燒火凳來（絶倒）娘子駡道靑肚皮的猴子怎麽這般没靈性房中現放着好好的椅子你不去搬却去搬這燒火凳那個銅邊眼鏡的先生道嫂嫂别動怒有這燒火凳坐坐很舒服的（比着坐冷板凳何如）休得錯怪了令郎說着便向小狗子手裏接了矮凳靠牆壁放着一屁股坐下遠看宛比修脚匠近看又似臭皮匠（絶倒）他一坐下其餘的先生也都坐下大家默默無聲專候徐先生出來講話娘子抿着嘴走到房裏忍不住笑將出來（以五十步笑百步） 
[自由談之自由談] [  鵑]  
　　遷就二字爲世間敗事之源事有不可遷就者而故遷就之過後思量每足興無窮之悔而一切痛苦之根芽即亦胎生於是國事人事無不皆然男女婚媾爲畢生幸福所繫尤不可遷就者一朝邊就銜恨終天故吾滋願靑年勿遷就也 
 
 

Page 15

 
 
   
 
 

Page 16

 
 
   
 
