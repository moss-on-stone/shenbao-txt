# 1914 - 292 - 4914775

 

Page 1

 
 
   
 
 

Page 2

 
 
時評 
[老州縣（默）]  
　　考驗知事所取多從前之州縣以其熟於行政上之情形也政治會議審查梁任公司法條陳十餘人皆老州縣以其熟於舊刑律也財政部所設整理舊稅所之新所長爲一老州縣所調人員八九又爲從前之州縣以其熟於舊稅制也然則今日老州縣之勢力不僅逐漸澎漲於行政界而一切司法上財政上亦將握無上之權能其機不已顯著耶 
　　夫知事之所以用熟於舊情形之老州縣者欲藉以推翻行政界之新人物也審查員之所以用熟於舊刑律之老州縣者欲藉以推翻司法上之新刑律也稅務所之所以用熟於舊稅制之老州縣者欲藉以推翻財政上之新制度也一切新法新人推翻而老州縣乃得益肆其權力援引其黨類若老書辦老刑名老錢穀老差役勢必悉隨老州縣而起搜索羅掘舞文弄法各逞其才力之所能而人民於是乎苦矣 
　　在政府之意所以事事復舊者必謂舊法之勝於新法也老州縣舊法之經驗勝於新人物新法之經驗也然而老州縣之所謂經驗已著大效於前清矣前清之所以變爲民國非若輩經驗之所表著耶嗚呼老州縣嗚呼老州縣之經驗 
[命令]  
　　三月二十九日大總統命令任命凌士鈞署湖南高等檢察廳檢察長此令 
　　又令　署財政總長周自齊呈請任命李炳麟爲僉事應照准此令 
　　又令　兼代陸軍總長周自齊吾請將林西解圍在事出力之姚祥授爲陸軍步兵中校並加陸軍步兵上校銜馬良泰季青山逢毓亭崔恒泰王斌修均授爲陸軍步兵中校趙興亮丁占業均授爲陸軍步兵少校並加陸軍步兵中校銜楊學懷李增堯俞鳳林程步墀馮麗生張錫棟均授爲陸軍步兵少校常文升馬汝騏孫昌撓均授爲陸軍騎兵少校孫承業姜瑞明張曾義石景賢姜占鰲崔玉成王玉崑王道逹郭際昌孫純昶王震升均授爲陸軍步兵上尉並加陸軍步兵少校銜耿得魁加陸軍步兵少校銜潘廣武李成志張萬忠朱寳元張遇春王長金宋恪修姜占魁趙懷德李海山張米德毛照青李西平潘桂元文俊文元晋鈞額勒恒額關承治杜鴻鈞金瑞楊繼震姜瑞龍徐瀛波胡圖陵額均授爲陸軍步兵上尉閻愼甫于恩恭裕慶興額哩海昇李藎臣王桂盛王鳳魁蔣文哲楊雲青汪常泰張燕卿姜金章王武修均授爲陸軍騎兵上尉李登科任步月楊振清劉和光蔡振標李玉廷孫振林劉雲路趙鴻陞李若惠李德成劉樹廷徐明昇姜瑞榮張士明紀永盛耿維基楊寳山奎舒福克金泰魁連瑞端節福夏松林春祥趙貴福祿德恩聯天祥均授爲陸軍步兵中尉趙維忠蔣樹勳陳玉堂均授爲陸軍騎兵中尉丁建航張慶祥烏爾棍泰岳旺王運山均授爲陸軍炮兵中尉李忠勝徐金魁崔旺武王金魁劉廣山李廷臣熊學曾王玉璋陳萬林楊松朝田進忠吳玉生張景芳王明山陳瑞生董振邶李玉成張鴻鈞楊德泰趙魁升趙福全方景周郭范祥王鳳安蔡華春黃傅生王文棟李蒙山劉德順賈德恭侯占嶺王海亭劉玉富曹迺勳郭殿林馬守身張金福徐慶台李陞臣張同朝簡慶先宋玉俊程金柱張保泰張鴻恩張占平林茂盛張清源王鳳田張得勝袁建山萬興祥薛正廷均授爲陸軍步兵少尉沈廷俊趙興鳳段自修張鴻標黃元趙宋吉泰賈興清王明山徐茂林胡振山李堃几王金鐸邊長法潘茂公陳鄉書王振起賈長勝董得元丁左勝田鳳武葉兆林趙翰臣李春仁曹泰純林桐蔡玉崑王國儒常錫侯李兆庚王潤身林玉堂劉振清張振聲馬崑全郭鳳山孟良勝王國珠簡永旺孫福和張海廷王振東王尙澤賈德勝趙永臣鄧占恩朱堯山吳有和吕雲青王錫誠高國才張振亭黃福臻劉銘玉張國臣岳得勝張玉魁田玉龍均授爲陸軍騎兵少尉路得功潘魁明陳東山翟永勝李保鈞丁敬知韓振東均授爲陸軍砲兵少尉應照准此令 
[專電]  
　　北京電　自徐世昌到京後風說益甚或謂梁派推徐任内務兼國務卿並有暗中停止墊欵之說或云楊仍將長交通似皆屬揣測 
　　北京電　喧傳楊以德看管說已久實無根據張仲則似係一騙子所牽涉各買辦聞已省釋 
　　北京電　報紙條例已交内務部議甲主嚴重乙謂太嚴則驅入外籍因此遲滯聞原稿所定徒刑頗多 
　　北京電　董鴻褘已暫允到署 
　　北京電　奉天行宫寳物均已運送到京 
　　西安電　此次迭破陜西各要隘之白匪並非白狼親自統率係其部下李鴻賓宋老年白瞎子孫玉章等分統 
　　洛陽電　趙倜軍隊中央飭赴潼關現該項軍隊運費尙未籌足日内不能成行 
　　徐州電　宿遷巨匪張小紅孩等三千餘人四出搶刧張巡閱使特派李統帶紹臣出勦現已擊退並格斃多人 
　　清江電　海屬沭邑李廣績季潤之二人受人煽惑勾結土匪二千餘人勢將叛亂蔣護軍使已派軍隊防堵 
　　成都電　川北墊江縣敎匪擾亂縣城幸軍警即時彈壓現已平靖如常 
　　廣州電　近日有人到處煽惑軍隊勢甚汹汹有日香山合陸軍各一營同時潰變龍都督聞報後派駐省濟軍出勦 
　　杭州電　浙江省農會改選會長選定范運樞爲正葉芸爲副 
[特約路透電]  
　　北京電　徐世昌昨與袁總統晚宴徐已辭受國務卿之任 
　　北京電　聞白狼已抵藍田 
　　北京電　陜西民政長電稱西安府已嚴密防守省内外人均由當道善加保護 
　　北京電　國務院秘書處聲稱黃興李烈鈞及其他著名黨人五人已於三月十九日由東京啓程來華 
　　北京電　廣東都督電陳破獲商基亂黨機關情形黨首等均已逃逸 
　　北京電　現信約法會議將贊成單院國會制由總統執掌全權總統可以任免國務員隨意向財政部支欵議院休議時可發命令以作通過之法律現信總統且可隨意停閉議院國務院對於總統負責任 
　　北京電　約法會議議員連日在議長寓内開秘密會議豫料約法修正案將於四月四日開大會提出必可一致通過 
　　北京電　五國銀行圑前星期四五兩日在巴黎開會路透北京訪員得悉其結果頗爲滿意 
　　北京電　俄國駐京公使克金斯基定四月十日休假歸國於秋間回任 
　　貴陽電　紙幣每元現值洋四角 
　　貴陽電　路透貴陽訪員頃由貴陽取道開州由小道旅行至遵義且遊道旁小村數處未見有一罌粟惟上年各處仍多出售鴉片者 
　　東京電　德川親王辭受首相之任實因其家屬之意以舊族領袖而入政界有失尊重之故德川親王貴亞皇室此次元老院不先商之遽加推轂故多有詆元老院無禮者 
　　東京電　政友會之决議殊危大局清浦子爵今晨曾覲見日皇現正運動政友會贊助一切政友會要求須組織政黨内閣貴族議院當服從衆議院之多數按清浦子爵乃衆議院某黨之領袖 
　　東京電　德川親王通告路透東京訪員謂不願受首相之任 
　　東京電　政友會决議凡首相或内閣而不主政黨内閣者决不容之 
[譯電]  
　　北京電　徐世昌本定星期六日來京因大局搖動故乃早抵 
　　北京電　昨日（二十九日）袁總統曾邀徐世昌慶親王會宴 
　　北京電　段祺瑞旦夕將回陸軍總長原任大約將以田文烈兼任豫督徐世昌雖已抵京受職與否尙未可必 
　　北京電　鄂督皖督電請袁總統召回叚祺瑞因彼等會同鄰省都督已足擔任鎭勦白狼之責也 
　　北京電　據日文東報載稱黃興不久將至長江流域與白狼聯絡 
　　北京電　政治會議討論各省都督請廢審檢廳之議極爲激烈卒乃付委員會審查 
　　北京電　據官中消息國會參衆兩院民國四年之前不致召集擬暫以一院爲代取名大議院（譯音） 
　　北京電　德文報代表今日（二十九日）晉謁慶親王奕劻此老年壽雖高而精神　鑠據謂彼曾入見袁總統相談甚久此後擬以京津兩處爲其菟裘彼信徐世昌一時不致就重要之任大約將匡助袁總統實行改革内政各計畫云云載振昨曾晋謁袁總統 
　　北京電　據國權報載稱鑛律不便外人之處將加修正 
　　聖彼德堡電　俄政府所定組織飛船隊程序擬造尋常飛機三百二十六具無敵飛艇十艘大飛船三艘 
要聞一 
[副總統（本報北京特約通信員談虎客）]  
　　自總統制說起而内閣存廢問題因之同時並起風平浪靜之政海忍爾生波已足以惹起中外人士之注意而不意好事者恐此後政海將漸歸冷靜欲使一波未平一波復起竟唱副總統廢除說余恐誘言亂政因揭其事實如左 
　　日前廢副總統之說聲浪頗高有　問果有其事否某答以現在内閣存廢問題雖可預料而約法未修正以前究不能算完全解决内閣旣未解决豈能再及副總統將來内閣一廢萬無再廢副總統之理且副總統之存在於政治上無甚妨礙而况黎公道德過人决不至於爭攬政權袁公又係雄才大略正欲收拾天下之人心豈肯再去副總統而使或有觖望之人理論上固當如是而事實上到底若何斯時則尙未知也 
　　今則聞有不廢副總統之確實證據矣其確證有二（一）副總統如欲廢除則此次修改約法必提出議案而政府對於臨時約法第四十二條副總統於大總統因故去職或不能視事時得代行其職權之規定並未提出修正案則廢副總統之說不確可知（二）副總統旣不能永久存在則黎副總統可即暫在瀛台居住無須汲汲遷居兩次親赴北海察看房屋而大總統更必不欲爲副總統建築新府今副總統於十五二十二兩日親赴北海看房而大總統又命覓人繪副總統府之圖則廢副總統之說不確又可知 
　　然黎副總統對於大總統爲之另建新府一節業已辭之再三其不肯建新府之理由則曰方今財政困難此時借債度日用一元將來卽須還數元且一切土木工程大總統已通令全國槪行停止今爲我大興土木何以謝天下三海中宫室甚多若擇其可居者費數百元之金錢稍加修葺未始不可故欲趕急前往看定早日遷移以免另建如大總統仍以體制攸關必欲爲之新築則擬於尙未庀材鳩工之前具一正式公文力陳不可呈請作罷雖在黎公或亦聞外間有廢副總統之說恐新府尙未落成而副總統一職業已取消反成笑柄然自其平居之馬車飲食衣服均極儉約觀之其不肯建新府者出於恐糜國帑之心實居多數可斷言也 
[南連印案之别說（北京植生投稿）]  
　　二十一等日報記南連印擾亂軍心案殊未得其眞象余居京於福壽歷史及肇事原由知之最確茲錄之如左 
　　福壽原係北京土著漢人也本姓林氏首飾行業自已在東四牌樓開有首飾店兩座二十餘歲始入滿洲正白旗籍（前紀廂白旗非也）承繼爲四旗協尉清山卽清雲峰之子前清時代京内風氣多有土著漢人承繼於旗人者然其目的絶非爲嗣祧計不過假此得入旗籍一則可挑補糧餉一則旗人官缺較寛藉此得爲作官之捷徑也福壽自入旗後即棄其舊業於步軍營挑得技勇兵入營未久卽拔升營弁（名六品領催）步軍統領所管内城爲兩翼步軍外城及四郊爲綠營五營二十三汛卽吾國舊式之警察兩翼步軍俗稱爲内營綠營俗稱 
 
 
 

Page 3

 
 
爲外營官兵於偵緝賊盜最具擅長至今時人多稱之民國成立步軍統領未被裁廢以此之故耳福壽目不識丁然人頗機警尤長於緝捕上官多賞識之遂歷次洊升至步軍校及步軍協尉彼名義上與清雲峰雖爲父子然實無何等關係漢人承繼於旗人爲食餉謀官計已如前述照其慣例或補餉或得官所得餉銀俸糈承繼者與被承繼者各平分其半福壽對於清雲峰亦不過履行供給俸糈一半之關係而已前報紀參將鶴春現爲左翼總兵（即提署三堂之一）與清雲峰係盟兄弟非福壽之胞兄也至於清雲峰早於光緒二十九年物故矣若此次肇事原因彼福壽純爲一己私利圖以謠言害他人故余敢斷定於政治上絶無若何關係也試述之如下 
　　庚子聯軍入京日本在東北城設立安民公所東四牌樓六巷有廂白漢軍旗人申老者曾在日本使館敎讀（是時日使館卽在六巷）聯軍入京日本軍事警務長官柴五郎者即申之弟子也是時京城大官多逃走出京日本設安民公所必須有熟於情形之地方官輔之申老之長子烏珍即烏恪謹在旗下爲參領日本人以師生之關係遂約烏出爲安民公所之總辦卽後來作過步軍統領民政部侍郎之烏珍是也復又約出清雲峰爲副辦是時福壽及烏珍之弟申振林各因其援引得爲日本之警官申振林素日不學無術性行殘苛時人皆以烏二太爺呼之彼藉乃兄及外人之勢力苦害地方羅致良民甚夥烏珍甚惡乃弟之行爲常抑制之福壽尙不致如此故烏珍亦多倚重然自茲福壽與振林遂結成不解之讐怨矣辛丑聯軍撤退烏珍始爲步軍翼尉繼得掌左翼總兵是時烏頗有公正之名其實賄賂公行鬻賣差缺無不經福壽之手步軍營欲謀差缺者非走福壽之門徑不能到手振林雖爲烏之胞弟亦不沾其餘潤其後振林亦得步軍翼尉於福壽賄賣差缺事則多方破壞之福壽亦時在伊兄處加以讒言於是二人之讐愈深曾憶宣統初年福壽曾遣一旗人慶某途中用手鎗狙擊振林未中旋將慶某緝獲交敎養局罰苦數年後來病斃獄中步軍營官缺兵缺旣爲福壽把持凡游緝隊中官兵爲福壽所援引者不下二三千人所得私賄以十數萬計因是振林更啣之刺骨民國成立烏珍病死福壽遂失其冰山舊者勢力漸漸消滅後遂簡旗正藍旗副都統步營差使應當交缺由是申振林得掌大權所有福壽舊日援拔官兵大半被申斥裁南連印連桂卽爲被裁之人紛紛找向福壽訴苦遂有陷害振林之舉 
　　福壽陷害振林之手叚全在揑造可驚可駭之謠言投遞匿名信函如總統府國務院軍政執法處各國使館均爲彼輩投遞匿名函之所前報所記皆福壽等揑造申振林等之事實總之彼輩因個人私利結成私怨只　一己之報復不顧地方大局加上政治關係未免高抬彼輩矣 
[張總長提倡公司政策]  
　　籌借保息基金之辦法農商總長張謇昨呈總統報明籌借公司保息基金各辦法請批示遵行已於二十三日奉批照辦交財政部妥籌覆　原呈云爲呈請事謇前以農商行政宜採保育主義曾提出公司保息議案經國務會議决定當卽擬訂公司保息條例呈奉大總統批准頒布並蒙增加保息之率將甲種保息原定五釐者改爲六釐乙種保息原定四釐者改爲五釐嗣以保息之率旣蒙加高則保息基金旣不能不因而加厚原議由財政部撥六釐公債票二千萬元二三年後每年由政府發息一百二十萬元今旣加增保息率則二三年後每年約需支出一百八十萬元則基金必須增至三千萬元遂以此意由國務院函商財政部並由謇約同財政總長周自齊在國務院協商當經議定保息條例旣經敎令公布則此項基金自必須預爲籌備惟財政支絀萬狀列入預算則使每年增加一百八十萬元之支出常恐不能確實應付而撥給六釐公債票每年支出六釐息一百八十萬元同一列入預算同爲不能確實因由謇提出籌借辦法列爲一表其法爲與借主特約告以本部計劃分數次借入而以受保息之公司所攤還之保息本利並公司所納之營業稅所得稅抵作償還借主之用至十一年之後卽無須借債僅收取以前受保息公司之稅及攤還之本利遞還遞保足有贏餘此法經周總長核閱一過亦甚贊同遂議定一面由農商部設法籌借如因借主難得基本仍虚則惟有仍由財政部列入預算每年以一百八十萬元爲限然謇意總以列入預算一面籌借爲是大約按照條例一二年之内未必能發生得受保息之公司蓋甲乙二種營業設備繁重决非一二年所能開業而本條例規定則必俟開業後方能受取保息而一二年之後國家財政决不至仍此艱窘也爲此呈請大總統先飭財政部列入預算使全國人民共信政府有確定執行保育工商之至計可否之處祗候批示遵行謹呈 
　　籌備奬勵基金之呈請又張總長呈總統文云爲呈請事謇前以農商保育政策急宜提倡公司業已擬訂公司保息條例呈請公布並將籌備基金方法另呈請示矣嗣以我國家欲求商業之發逹必先求商品之增加欲求商品之增加必先求原料之充足卽如擴充紡織而吾國之產棉不足供也擴充製糖而吾國之蔗與甜菜不足供也擴充織呢面吾國之羊毛不足供也於是而保育主義又當施之於植棉植蔗植甜菜畜美利奴羊然人民生產力薄弱非奬勵無以誘起其殖利之心於是而有奬勵案提出於國務會議業經議决公認此策爲必行於是而奬勵基金又不可不預爲籌備比由謇函約財政總長周自齊在國務院協商謇當時提出表說表内列明每年支出奬勵金之數與每年預計收入產物稅之數爲國家財政計以數年開僅少之奬勵金養成永永不絶之稅源其澤不可謂不長其利更不可謂不　當時財政總長周自齊亦深贊成此意然始以財政部籌欵爲難繼又以施放奬勵手續繁難頗滋疑義要其歸柬仍懸而不斷而謇則以爲國之所以爲國繫於財用財用乏絶則國必衰弱而馴至於亡然財用之源視乎稅入稅入之源繫於農產惟是稅源宜濬之使活疏之使暢養之使不竭濬之疏之養之則不能無費今日收入吾國家之所宜有若必先有支出而後可以冀收入則雖什百之利吾寗忍而不爲如是則孟子所謂無政事則財用不足之訓可廢世界各國烏有所謂經濟行政譬之牧羊牧者以翦毛爲利日凍餒其羊而日翦之羊且斃毛何由生謇之職在農商農商行政爲經濟行政又爲助長行政與財務行政不同財務行政以收入爲務經濟行政爲收入之源而不能直接有所收入助長行政則當助長之時并不能無所支出若農服田必肥壅不匱而後有豐收之望司肥壅者日丐肥料於筦財者之手心知其難然又不敢荒棄職務舍肥壅而不事勢出兩難溺職之各知不能免用敢具呈鈞座並附以表說每年所支出幾何國家所得稅入幾何國民擴充生計幾何可一覽而得徐而言之奬勵植棉第一年實支出七十萬四千元第二年實支出三十萬八千元至第三年以後則歲有贏餘奬勵製糖則第一年支出植蔗補助金一百十八萬八千元當年製糖即當年收得糖稅二百十萬元奬勵牧羊每年假定爲十萬頭則當支出三萬元故應當列入預算者爲二百三十萬元以稅入相抵實支出百三十餘萬元以後即有贏無絀但此項基金究應如何籌備或由農商部先行籌借籌借無著然後飭財政部列入預算抑或逕飭財政部列入預算不必另行籌借統祈察奪批示遵行總之此項支出動支之日亦必在一二年之後一年後之財政並此而不能擔負則其危險更不止肥壅之溺職似不宜預作此銷歇之計也惟大總統裁之言詞迫切無任憂惶謹呈亦於二十三日奉總統批令分别進行並交財政部會同該部妥議矣 
[雜評一（無名）]  
　　何事忙碌徐世昌到京西報謂其以大局故故提前之京中電催段祺瑞返京而鄂贛兩督又請速召段祺瑞返京何急急若此也白狼方猖獗於鄂秦間而陸軍部之代理亦已多時今忽急急返京其亦所謂有關於大局乎 
　　夫今日大局之糜爛非一朝一夕之故矣百舉俱廢匪盜横行財政束手而無策亂事束剿而西起以大局論糜爛雖糜爛尚非集中之時也徐段之到京决非爲此也　　然則今日政界要人之所以如是忙碌者果何爲哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[約法會議中之要案兩起]  
　　第一議案起草報告二十四日約法會議開會討論袁總統提出增修約法大綱案此案之提出係用咨文於二十日送到該會議二十三日開會議决付審查時孫議長卽定二十七日開大會爲審查之報告嗣因有人以此案關係重大而提案中之事項又多僅隔三日恐不能審愼周詳主張開大會日期應由審查長視審查之情形酌定衆皆贊成迨二十五日開審查會自一時至六時後將全案審查完竣始行散會對於原案大致皆贊成昨日（二十六）卽派員爲審查報告之起草今明兩日卽可開大會報告矣 
　　憲法草案預備提出政府之意以約法爲憲法之根本約法增修略有端倪卽將憲法草案提出茲聞日昨總統已飭此項起草員將該項草案檢出並附以各都督及各方面對此之條陳及逐條解釋之說明書一併彚呈大約至遲不過一星期卽可檢齊然俟彚齊呈閱時是否卽交約法會議或尙須交他項機關審議則未確定云 
[五國圑巴黎會議之裏面談]  
　　第二大借欵最近交涉曾經在歐資本圑議决在柏林開本部會議届期因法代表不到未能開會等情已誌本報茲悉在歐五國資本圑再定於本月二十六號移在巴黎仍開本部會議决定辦法以便答復駐京五國圑代表昨有某國財政家談及此事略云在歐五國資本圑此次在巴黎會議届期雖不至再誤然其結果若何恐難逆料蓋今五國資本圑中各國意見未能一致曩者十六日柏林會議所以未克開會亦不外乎此若法國現正主張要求中國賠償革命損失不特要索直接損失之賠償且間接損失亦包含在内惟以中國政府祗認賠直接損失而至於間接損失則未有認賠之意乃利用借欵問題以要挾中國政府若不將賠償問題先行解决則五國借欵問題不再與商議此則柏林會議法國代表所以不到之原由也又據最近巴黎消息法國政府本年預算承募公債有十三萬萬法郎之鉅而對於巴爾幹半島各國之外債亦多承攬若復承辦中國借欵法雖富國承募公債如斯之巨恐不免金融逼迫之患故對於中國借欵遷延日月以緩己國金融之逼迫至於英國之意見則與法不同蓋英國之意對於第二大借欵之用途不表贊同中國政府預定第二大借欵之用途如下列三種（一）改革幣制之基金七百萬磅（二）收回紙幣之資金七百萬磅（三）整理短期内外債七百萬磅大借欵定額二千五百萬磅内實收約二千一百萬磅卽將此欵割成三分以充上列三種之用途而英國對於第一第二兩項本無異議但對於第三項之用途不甚贊成此則各國意見不一致之大槪也由此觀之此次巴黎二十六日之會議尙恐難得善良之結果云云 
[陳錦濤與太晤士記者論借欵事]  
　　日前我國駐　時政委員陳錦濤氏與倫敦太晤士財政附刋某記者會晤於中國使館據所演述中國不久擬在歐洲成第二次大借欵正式協商現尙未開議但借欵之方法早已廣爲討論矣茲錄其所談大意如下 
　　陳氏謂中國之現狀自辛亥革命已將政府之舊制度剗除淨盡故吾人今日實處於不能不創造新機關以爲國家行政之器械而又須爲國家籌正當之發逹也且以中國幅𢄙之大宜其供政府極大之收入但此時正需完備之交通制度而後可徵收國家之歲入以至於充分且中國此時尤需徵收内地收入之完全人材也君（謂某記者）固深知中國政府現正極力以救濟鄙人頃間所說之二種缺乏當前數月之間敝政府已擬將六千里鐵路之建築給讓各國洋行但必須爲完全頭等洋行其名譽足以擔保該項工程之有成效者始能膺選鄙人可提及英國寳林工程洋行以爲例該行爲全世界頭等洋行之一故將一千里鐵路之建築委託寳林洋行但吾人組織徵稅制度並不待至鐵路制度完備之時苟現存之材料有可以爲國家收入之助者吾人必接續以徵收之一方面將其制度逐漸改良因欲逹此目的故將鹽稅制度之組織權及監督權均委託於丁恩世爵吾國政府對於丁君筦理之才十分信任蓋無論何人苟能成功於困難事務者是必其人之確有名譽才幹爲衆人所公認而後始被命爲此故吾國政府决定以其權力之所能及者設法不掣其肘以助彼之成功也 
　　記者謂倫敦太晤士報北京通信員之報告丁恩世爵近估計本年鹽稅項下之收入不過二千四百萬元此數似無餘欵可爲新借欵之抵押品陳答曰君必記及此數實爲中國最低額之數非鹽稅之常額也鹽稅常額照鄙人所知必爲自七千萬元至八千萬元之譜但當計算中國收入來源可足爲新借欵抵押品之時吾人必算其常額以爲標準鄙人方與貴國領袖資本家之一人商議事件照伊所指示之數目則雖在現今鹽稅最低降之時而其所入之額足以償其所抵押二借欵之利息而有餘也君又知吾國現有海關收入之餘欵足以爲擔保乎鄙人可以語君吾國上年海關之收入實令人非常滿意而吾人有絶大之希望於將來也敝國現擬廢除釐金於是進口稅之徵於外國貨者將酌量加增故海關必可望有餘款以作新借款之抵押品而其數亦必甚大也云云至論借欵之數約計二千萬磅條件則須視一年以來政治及經濟之進步以爲準酌 
[京華道中之最近去來者]  
　　徐世昌徐東海與今日政治有絶大關係此爲世人所共知當熊内閣辭職前後卽有東海來京並總統遣使速駕之說屢屢見諸報端知其底藴者蓋謂東海出山必在約法開會閣制解决之時頃得青島來電東海已定於舊曆三月初一日由青島起程初二日抵津初三日抵京抵京之前在津爲趙智庵故督題主釋蓋並聞此次東海位置總統擬俟約法會議解决閣制後若採用美制則以國務卿一席畀之蓋職在宫府之間位列諸曹之上云 
　　段祺瑞段芝泉總長兼督河南駐節信陽一帶指揮軍 
事期在速滅白狼師比有功現聞總統府接湖北叚香岩都督安徽倪贊丞都督來電均請總統召回陸軍總長以顧全軍事大局總統亦以汴境已無大股不欲叚久勞於外已電召尅日回京至於豫省軍務專任田民政長辦理云 
　　熊希齡二十五日籌辦全國煤油事宜熊希齡隨同孫總理謁見袁總統面陳籌備辦事機關切情形並呈上開採煤油計畫意見書一件奉諭留覽又熊自奉命專辦全國煤油礦後其首先進行之第一着卽擬赴俄美各國實地調查日前具呈袁總統請欵已經總統照准飭部撥給茲又聞熊氏出洋一節持之甚堅刻下與農商部籌劃調查手續其出洋之期已决定陽曆四月十五後起程 
　　王闓運國史館館長王闓運准於二十五日由漢口來京一節已誌本報茲聞政府因王氏卽日來京特派員籌備館舍並派秘書夏午貽招待一切並特定一種大總統接見王氏之名詞曰延覲以示優禮耆儒云 
　　王璟芳王璟芳昨已由粤返京報告粤紙幣濫發情形並陳補救方法數端其中以籌辦銀行消納紙幣爲最善之辦法聞財政部已表贊同矣 
[改革聲中之中央與地方]  
　　地方官制之主張地方官制爲現在一極關重要問題而又不容稍形遲緩者惟解决此項問題頗屬困難究其困難之點即在存省與廢省廢省之議前者法制局之草定即採用虚三級制廢省改道業經國務會議議决此草案披露後反對之各省都督民政長紛電中央指陳弊害於是聚訟紛紜莫衷一是而總統對於此節遂亦覺甚形躊躇迄今並無結果茲聞總統以此問題關於建設上實爲切要未便因循擱置亟宜早見解决卽擬將此案列於總統府議事以便繼續討論並主張勿論改革上應具如何手續務須注意者有四（一）對於財政上務求撙節（二）對於防務上務求聯絡（三）對於區域上務求均齊（四）對於事權上務求統一云云 
　　諮詢機關之擬改國務院之組織本爲純粹内閣制將來或總統制總統内閣制决定之後國務院當然在改組之列此在事實上所不能避免者也茲聞總統對於國務院名目已决計裁撤擬將來改爲諮詢機關所有承宣事宜即歸總統府秘書廳辦理一俟總統府官制釐定妥恊之後此項機關如何處置卽當宣布施行矣 
[關稅改正之最近主張]  
　　關稅改正其僅改正現行關稅之物價爲實際之值百抽五乎仰係根據中英商約裁撤釐金以加增關稅爲百分之十二半乎實一未决之問題而孫外交總長對此問題極力主張第二說並聞商諸總統亦表同意茲紀其槪情如下 
　　主持之理由（一）此際僅修正稅率將來仍不免有增稅之交涉不如徑爲增稅交涉以免一番之周折（二）僅修正稅率某國仍不免以時期爲無聊之推諉若增加關稅裁撤釐金爲某國商約中所明記容易得其同意（三）增加關稅裁撤釐金旣可增關稅之收入尤可發逹中國之商務實一舉而兩得（四）利用此時機改從價爲從量并可免將來修訂之煩 
　　進行之辦法（一）除已回答同意各國外凡未經回答各國再備文催促請其尅日回答（二）電令各海關精密調查近三年來貨物之價值限期呈報（三）派專員分赴各省實地調查釐金情形並其收入確數（四）向已回答同意各國公使提議公同組織關稅改正委員會以爲此交涉之討論機關 
　　交涉之順序（一）先準據近三年來之平均物價將各物稅率改正爲實際之值百抽五（二）以此次值百抽五爲標準改從價稅爲從量稅以免將來修正之煩（三）再就此增加七半合計爲十二半並宣明裁撤各省釐金并公布其裁撤之辦法及手續 
[關於財政之廳局新陳觀]  
　　新設三所之議員財政部此次新設之整理舊稅籌備新稅籌備公債三所原係局所性質嗣又改變而爲議會性質其議長三人已經部中派定趙椿年王得庚陳威三員承乏茲探得該三所議員名單詳誌如下（一）整理舊稅所　傅蘭泰　楊壽枬　雷多壽　姚丙熊　徐慶元　姚東彥　吳蔭桐　高瑩　孫宗華　劉保慈（二）籌辦新稅所　張茂炯　陶德琨　姚詒慶　陳遵統　金兆蕃　沈爾蕃（三）籌辦公債所　李湛陽　劉慶鏜　周鴻球 
　　田賦整理之設局周總長以田賦爲國家收入大宗然其徵收辦法係沿用舊制不適當之點甚多民國成立自宜加一番整理以垂久遠唯此清理之事至爲繁難且亦非旦夕所能就緒已决定於財政部内添設一田賦整理局專司其事並各省均設田賦整理分局歸該局直轄而其整理先以測量爲入手責成各省分局分别進行並聞周總長已飭員草擬此項官制定於日内卽將此案提交國務會議表决以便實施 
　　公估局改隷幣制總裁財政部去年設立公估局（在郎房頭條）用意在欲整齊銀塊成色以爲改鑄銀幣之一過渡乃以各方面之障碍進行甚爲遲頓近聞周總長以公估局租屋用人經費不少成效尙賒現在幣制局已經成立公估事宜應在改良幣制範圍之内擬即移交幣制總裁管轄以節經費而便推行云 
　　國稅廳將增設一科各省國稅廳籌備處處長現以國稅廳事務日見繁晴而從前部令又只限設立二科實難分配故紛紛爭請添設一科以資襄助聞財政部亦以辦理國稅責任重大且舊稅之籌擴張新稅之籌進行均關係重要故對於各處所請增設一科亦甚贊成大約不久即可實行矣 
[總檢查廳新發覺之判事趣談]  
　　司法獨立本文明立憲國之善制乃吾國行之而疵病百出近日尤爲叢詬之藪風雨飄搖能否保全尙不可知吾國人於法律學術旣乏修養而又加共和成立以來藩籬盡撤道德因之墮落司法界之爲人指摘此蓋其最大原因蓋人之不善而非法制之不善也近聞兩事尤稱奇異適爲彼推翻司法者藉口之資而已茲姑隱其地其名而誌之（一）爲没收妓女犯罪物没收此人所共知然妓女非物亦爲法官者所應解某處妓女因刑事犯罪審判結果其推事竟判令將該妓女没收呈報大理院現已過執行之期但不知没收之後究歸拍賣乎抑尙保管乎若何管其保管者究屬何地何人（一）爲岳父之重婚罪有某甲之女初嫁於乙旋再嫁於丙乙控於審判廳該廳推事竟判甲以重婚罪亦已呈報大理院現爲總檢查廳所發覺以該推事等不解法文妄事判决玷辱司法莫此爲甚若不加以平反何足以服人心而尊嚴國法將爲若輩破壞掃地以盡已於日内向大理院提起非常上訴矣 
[步軍統領閱兵紀]  
　　步軍統領衙門日昨在德勝門外校場舉行閱兵式閱兵場之兩側列有左翼游緝隊該隊僅供照料一切未能出演是日出演者唯左翼中之一部約三連人此外有左翼新練之軍樂一排每於來賓入場卽奏樂歡迎二鐘許中外各武官畢集中國方面以陸軍蔣次長爲最先到軍警重要人員以次戾止當時由左翼翼長申振林命雷垣成任臨時營長開始閱兵式其成績頗佳他之新式陸軍殆不能及内外武官均稱贊不已閱兵畢復由兩翼選出善於技藝之兵士初係左翼小隊官周順年演梅花刀嗣又演羅漢拳四門槍等技藝約有四十餘種演畢又有貫跤三十對之演武皆中國古來獨有之武術也此等武術今之戰爭雖不能用然游緝隊旣爲京師之警備同時又有爲司法巡警者是亦該隊所必要且演習此技藝一可保存國粹一可發逹民國之體育此該隊所以奬勵此武術也操演畢撮影以留紀念至午後四鐘散會 
[陜防吃緊之文報]  
　　西安宋民政長日前致電政府請發購備鎗彈護照略謂省防吃重警察需械甚急擬在漢口購備鎗彈請給發護照交劉紀堂轉寄以便購運云云又一訪員云陜督張鳳翽日前因白匪竄入陜境現已親自督隊出省勦辦惟該省舊存鎗械不敷應用特電中央請撥快槍數千枝以備需用等語刻聞政府昨已飭陸軍部撥給快鎗三千枝並派總統府軍事顧問劉紀堂押解赴陜矣 
[肇慶戒嚴原因]  
　　廣東肇羅陽清鄉司令李耀漢二十二號在肇慶偵獲黨人胡花仔（卽胡標）一名訊供在肇運動軍隊并擔任率黨來省撲攻都督府又供稱香港機關部係鄧鏗蘇自强二人主持朱執信現未返港胡漢民謠在日本被刺受傷現尙未死又供出黨人梁俠夫楊惜吾擔任攻打肇城鄧鏗則已派人到天堂及兩陽（陽江陽春）暗殺李耀漢梁邁等并有陸軍警衛軍響應省肇兩處均設有機關數處約定日内起事省肇同時並舉等語李耀漢提訊後將所供情形於是夜九點鐘電報都督并請星夜派濟軍一營往肇鎭懾俾與省城相犄角更請派巡艦前往以便水陸兼顧都督准此已照派軍隊巡艦并多運餉械前往接濟又聞該犯係被李耀漢派人往港誘至新興之天堂墟被獲者因肇羅陽清鄉軍隊近駐天堂故也現該犯於二十三日押解到省已交軍法處嚴審矣 
[廣東陽江兵匪劇戰紀]  
　　陽江匪首徐東海糾率黨羽七百餘名鎗械精利麕聚於下河大衆陂甸子一帶村鄉距儒洞約三十里掘塹踞險勢甚猖獗幾有搜括儒洞全墟之勢經陳副營長督帶陸軍一連駐紮儒洞並有警衛軍兩連亦到該墟探悉匪蹤於十號會同各圑警共四百餘名馳往下河地方攻剿該匪負嵎拒敵自辰至酉與匪鏖戰當場擊斃賊夥數名欲取首級已被該匪搶回其時警衛軍李副營長親冒鎗彈督隊猛攻不幸失利陣亡並傷陸軍一名遂卽收隊現陸軍陳副營長以該匪盤踞險要而兵力單薄難以取勝已電請省吏添派陸軍兩連並撥開花砲以便進勦云 
地方通信 
[蘇州]  
　　誘姦幼女宜懲蘇州警察廳偵探於前日晚間查至東善長巷三星客棧内見有一年輕男人同二小女孩住棧而無行李形迹可疑隨傳至本隊由隊長潘秀卿君查詢男名方金林一女名阿金年十六歲一女名福金年十一歲該二女係蔡王氏之女被方誘騙至三星客棧意圖姦宿惟尙未被污卽被拘獲等語其蔡王氏在廟堂巷汪公館爲傭婦當卽傳同蔡王氏一併解送本廳司法科收押訊辦 
　　探長被控案續誌前報紀蘇州警廳偵探隊探長王震泉被控斥革一事茲悉此事當時姚德保控告之後經課員婁趙廷調停令該探長自行銷差以期和平了結前記斥革一說乃係傳聞之誤云 
　　愼防冒發印電蘇州水警二廳接奉都督訓令云准會議軍事處覃電開准交通部函開現魯豫皖蘇各境調兵剿匪移駐無定平日與電局素未接洽若憑印電即行照發倘有亂黨假冒甚有關係應飭各軍隊嗣後寄發印電先將關防式樣就近行文駐在地方電局存騐以防流弊等因此係注重軍情預防僞造起見務希通飭所屬一體照辦爲要現該廳已分飭各水警隊遵照矣 
[揚州]  
　　敎育司行蹤江蘇敎育司長江謙現因考查學務並各級學校課程昨已抵埠寓居天成旅館由縣派遣衛兵至館守衞并邀江君宴會已於今日着手調查矣 
　　移居集搶案縣署昨據西鄉移居集清鄉圑勇呈報搶刦該集匪徒首級一顆（係當場格斃者）所獲匪徒二名特於二十七日遣派署中孫帮審員會同檢察廳前往勘驗此案係二十六日夜間發生該匪等均身着軍服手持快鎗黨徒約有三十餘人搶刦計二十餘家并鎗斃失主周姓一名幸經駐集清鄉圑聞信馳救當場斃匪一名捕匪二名現餘黨尙在跴緝中云 
　　瓊花觀街搶案昨夜（二十七）三句鐘時瓊花觀街某連長家突來身着軍服者九人破門刧去衣物數百金當經二區區長金子丹聞警至場捕獲盜匪二名並窩家婦女一名已帶區訊問矣 
[南京]  
　　金鼎之布告日昨寗紳金鼎傳佈公啓略謂前以都督省長之委託諸父老之痛戚相關氷雪單車再三力請僅得此數提欵存中國銀行係照省長電囑辦理核實支配如何散放均由行政長官主政鼎屬紳民一份子决不能侵權越爼至踰範圍前次此上請求應盡之責自今畢事統求諒鑒并彚赴滬提欵都督省長 
 
 
 

Page 7

 
 
各函電以備參考云 
　　集議公債票押欵辦法韓省長以前領江寗卹災振欵公債票二百萬元押借現欵事甚不易而中央有電只准押欵不准出售現在損失各户待欵孔殷日昨特召集江寧紳士徵求意見籌商妥速散放之法 
　　推廣商埠警察區域日前省長令行商埠警察署并囑金帮辦就近指揮又函知商埠局議將向隷城内警廳管轄之北區歸併商埠警署統改名下關區惟目下究應如何改組如何添招警士亟應預先議定故已由金帮辦囑第一科長包安保與余署長家謨會同妥商辦法矣 
[長沙]  
　　湘省電催舉辦圑防湖南湯都督以湘省各屬匪徒衆多肆行搶刦曾經通令各路觀察使各司令官各縣知事遴選正紳各就地方情形舉辦挨户圑防在案茲查各屬開辦者尙屬寥寥特再通令各屬迅速開辦並即會同防營隨時嚴密稽查妥愼防衛如遇搶刧　法　爲訊係証據確實者着卽就地正法錄供呈報其有秘密結社擾亂治安者亦卽從嚴拿辦電到卽錄電出示曉諭具報查考並責成督促進行倘能辦理認眞者准其擇尤奬勵倘官軍辦理不力及人民反對者卽行分别嚴究云云 
[山東]  
　　大同人瑞被駁歷城縣知事轉呈行政公署據孔道佛各敎分會會長公請奬給江希張大同人瑞匾額一案現奉公署批示略云該會長等熱心孔道傾風大同深堪嘉尙但考自來言聖學者莫不以篤實踐履爲務該童江希張果係聰慧過人正宜勉其向學及時修養以成遠大之器甚不必過爲虚張導以騖外原呈及有醴泉麟鳳獸瑞人瑞等說迹近符讖殊涉荒渺爲國家愛人材爲江氏望其子權衡情事俱無可取云云 
　　瑯琊法校之結果沂州府私立之瑯琊法政專門學校於去歲開辦後即呈請立案經行政公署委岱南觀察使查明呈覆現據覆稱該校經費不足未能永久存立宜即令停辦惟該校自去歲春間已招齊學生開班上課修業已足一年則該校停辦之後各學生應否發給證書尙爲疑問聞已於日昨咨呈敎育部請示辦理矣 
[安慶]  
　　拿獲黨人鎗斃　皖北六安縣屬金家寨地方有黨人張文彪曾充張孟介僞營長之傳逹官現爲鳳陽縣知事所派之偵探陳得榮在六安縣境拿獲謂其糾匪搶刧訊供後由縣備文送往前敵中路馬營長騐明鎗斃並將陳得榮從優奬給矣 
　　呈請取消初級審檢廳皖省倪民政長近以財政支絀預算不敷昨與兩司會呈中央請將懷寗蕪湖地方初級審檢廳同時取消而各縣之審檢所亦一律取銷即由各該知事兼理詞訟惟省垣爲上訴要區擬另設一相當局所處理民刑等事大約此案可望邀准矣 
[雜評二（默）]  
　　判事之趣談今日之欲推翻司法者正在搜羅藉口之資料而彼司法界偏閙種種笑話以授之焉雖然此種笑話非法之不良而司法之人不善其不足藉爲口實固人所共知矣或曰梁任公之整頓條陳彼且利用以爲口實老州縣之思想玲瓏剔透無孔不入又何事不可藉爲口實也哉 
　　步軍之操演步軍之操演中西人嘖嘖稱道不置謂其成績遠勝於新式之陸軍嗚呼一白狼不能平中國之軍隊少色矣而今何幸猶嘖嘖於中外人之口耶或曰剿狼爲新式之陸軍而茲非其比若梅花刀若羅漢拳若四門槍等四十餘種之技藝爲古來獨有之武術必非新式陸軍所能以之剿狼安必其如他軍之無能耶洵若此則我國於軍事上戰術上亦可復舊制矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（十五）]  
　　昨爲全國商會聯合會開大會之第十三日於上午十點十五分鐘振鈴開會農商部代表陳司長蔗青亦到會列席 
　　周金箴正會長登檯入主席宣言今日會員到者六十餘人若照省份已到十三省應正式開議當由庶務員將奉天省事務所之來電及漢口衆商帮之電文分給到會會員閱看（電文已誌昨報） 
　　次將向副會長北京來電分給由嚴書記長宣布電文錄下商會聯合會周貝兩會長及會中諸公鑒有人圖壞本會政府極力維持公文案法制局已允變通昨再唔農商當局許仍舊例無限責任問題亦擬展施行期限弟俟府中及議會准假卽來滬乞恕琨嚴書記長云今日各報登載向副會長覆電之稿本與原電事實不符電文詞意均有誤會應請到會諸君將原電詳閱（所有周貝兩會長因會中重要議案待議特電請向副會長來滬之電文早誌本報） 
　　周正會長請審查鈔票案主任員報告審查情形當由顧松慶登檯報告審查之理由書（已誌昨報）請衆公决施由程鳴鑾吕超伯互有意見發表畢周正會長云如贊成審查者請起立表决多數贊成周正會長謂今日審查本會章程之審查員未齊請下次大會報告衆皆贊成 
　　周正會長又請增廣公司保息條例案之審查員報告當由審查該案之余民進登檯報告審查之理由書（已誌昨報）請衆公决周正會長云如贊成審查者請起立表决全體贊成 
　　周正會長提出湖北省事務所提議徵取商會經費辦法案由嚴書記長將案情報告略謂各省商會經費大槪取之於入會之商號擬要求農商部通令嗣後無論各處大小舖户均須向商會註册由商會給予牌照此項牌照每年換給一次應徵照費若干分别等級務從其輕俾得易於從事提請公决報告畢請衆討論顧竹溪謂此案予意併入商會法内審查周正會長照顧說付表决多數贊成周正會長提出粤省事務所提議改回舊曆以從民便案由嚴書記長將案情報告略謂中國自古沿用夏時吾民行之數千年已成習慣似應呈請政府頒布新令嗣後官民各界仍用夏時冠以民國年號以從民便即請公决報告畢請衆討論顧松慶謂此案權操中央未便提議周正會長云如贊成此案成立者請起立否認周正會長提出奉天營口商會提議續修冷口河壩以利航運案請該省代表出席報告當由李恒春登檯報告略謂遼河航運爲東三省之命脈自冷口支河歧流洩水過急遼河故道日漸淤淺航運因致梗塞若不急行續修冷口河壩遼河故道勢成涸轍營口商埠轉爲邱墟三省利權不日盡行抛諸大連矣茲附圖說二紙希轉請速准繼續興工以維河運而保利權即請公决（附圖說二紙從略）報告畢並稱此案内附遼河並雙台子河堤基圖兩紙務請諸君注意討論余民進謂此案爲東三省之命脈關係甚大宜由本聯合會呈部辦理吕超伯請付審查鄭式如贊成呈部核辦周正會長將余說付表决多數贊成 
　　周正會長提出江西贛州鄒日奎提議取銷唐江分會認爲不合法擬呈請農商部維持案請該省代表出席報告由鄒君登檯報告案情略謂唐江地方人烟稠密生意繁盛爲南康全縣精華會萃之區域爰於去年七月二十三日設立唐江商務分會詎邑城分會絶對阻撓呈准工商部指令取銷欺壓商情莫此爲甚特謹按第二十九條第二欵商會對於工商部有呈請維持之權提出請議是否有當速希公决報告畢陳司長出席起立云民國成立新商會法遲遲未頒者因尙在討論中一縣設立兩分會對於人民有害而無利現在應俟新商會法頒布後再定此種辦法周正會長云贊成陳君者請起立多數贊成 
　　周正會長提出浙江代表蔣世芳提議請取銷浙省房捐新章案請該省代表出席報告當由蔣君登台報告略謂浙省房捐與各省同時創辦於前清光緒年間由户部奏定商店每月租金在三元以上者抽捐一成三元以下者一律免捐不謂本年一月民政長屈頒訂房捐征收章程十八條自房租一元起一律征收以命令變更捐率通令遵行務懇諸公詳加討論公同議决咨請中央令飭浙省長將新章取消以恤商艱而維營業報告畢請衆討論陳質卿謂房捐一案是全省一律非似各省抽收舖捐爲地方稅可比若因浙之請求呈請中央則中央就此征收全國是以浙省而牽大局本席意見咨浙省民政長妥爲籌畫無苛人民較爲妥當旋由各會員互相討論計分三派甲說咨屈民政長體卹商艱照舊三元以上起捐乙說聯合會無須干預丙說付審查周正會長付表决多數贊成丙說 
　　周正會長提出廣東省事務所提議維持商場舖底習慣案請該省代表出席報告當由林福成登檯報告案情略謂粤省商場之有舖厎爲習慣上最關重要之問題商人租舖營業多用重資與上手承頂而來或承頂後全間改建或入舖大加裝修或將三二小舖改建一大舖或回祿後由舖客出資建復均有墊過重資成爲舖底原與舖主租業無關久爲一般主客所公認但法律上向無規定查商律草案第一條聲明關於商業本律無規定者適用商習慣法似應呈請農商部轉咨司法部分行京外各級審判廳凡審理商事訴訟關涉舖底租舖事宜均援商習慣法判决辦理并釆入商法及商會法明予規定永久遵行以維商業請公議報告畢請衆討論顧松慶謂此案不入商法案内須在商人條例内附加廣東舖底習慣一條馬息深謂此種習慣亦在不良習慣之内現在農商部宗旨去惡習慣然此案情形未能詳悉應請將案付審查周正會長表决付審查多數贊成 
　　周又提出吉林省事務所提議商人賣買期羌不應認爲賭博案嚴書記長登檯報告案由略謂商人買賣期羌届時以現貨交易與買空賣空性質逈不相同當經本省開大會研究僉謂商人僅以銀物之市價買賣是謂之空若以銀或物指定期限届期實交銀物者是謂之期期與空逈有區别决不能認爲賭博應即預備赴滬大會提作議案即希諸君討論報告畢由吉林代表尉士領登檯將案情詳細說明請衆討論各會員互相討論之下周正會長云予意對於此案如非買空賣空應請司法部維持否則亦當呈請司法部嚴禁擬將此案付審查多數贊成至此鐘鳴一下周正會長云延長二十分鐘並提出廣西省事務所提議案三件（一）請飭禁各機關稅局之需索（二）請飭禁電局之需索（三）要求官廳不得擱置商會之請求請衆討論嚴書記長登檯將三案理由逐件宣布略謂（一）要求政府通令嚴飭各機關稅局不得藉故或超過稅率之需索以保商務（二）各電局每遇商電即任意需索繙譯費請提議要求交通部明揭繙譯費章程嚴飭各電局禁止非分之需索（三）關於商會聯合會請愿政府官廳事件如政府官廳故不答復或擱置不理時請提議對付之策以重商業報告畢各會員互相討論僉云此三案不能成立周正會長云如贊成此三案成立者請成立表决全體否認 
　　周又提出福建錢業提議請呈部飭廳對於錢債案件注重習慣例以保護人民債權意見書由嚴書記長登檯報告案由略謂查我國商律草案第一條云關於商業本律無規定者適用商習慣無習慣法者適用民律等語敝同業用敢攄陳意見申請籌商補救呈請工商司法兩部力爲維持亟飭各省審判廳對於錢債案件遇有法律不備之時宜參用習慣例以杜奸商之取巧而保債權商界幸甚報告畢請衆討論各會員互相討論後周正會長云余意將此案付審查多數贊成 
　　周又提出安徽省事務所提議請議因公發電减收半費案嚴書記長報告案由略謂查商會係法定機關總會爲分會樞紐代表商民維持商業公牘函電文件繁多一紙電費輒數十元至百餘元不等查電報免費章程内有省議會一項亦在一等半費之列各商會所發之電皆係因公與官電無異應請援照省議會半費定例呈請交通部將各省總會因公發寄電報准列一等减收半費飭局遵辦是否可行懇乞公决報告畢請衆討論各會員討論之下僉云此案不能成立周正會長云如贊成此案成立者請成立表决否認 
　　周正會長云今日案已議畢審查會長盛竹書君現有一事報告 
　　盛君登檯云所有續到會員業已均推爲審查員惟審查之案審查報告祗有三案其餘付審查各案甚多亟待審查務請審查各員於午後到會審查以便早日結束 
　　茲將派定各案之審查員錄下開闢商埠案審查員　程鴻鑾　張蔭森　盛朝瑞　庾青侯　陳子源　李來之　杜秀升　魏子青　巴字江　商事公斷處案審查員　江湘浦　周伯蔭　張造卿　楊欣甫　文紀成　崔商盤　賈雲薌　張孟岩　海文欽　貿易表册案審查員　李裴之　董會帆　楊鶴舫　羅谷侯　吳瑤笙　齊敬臣　尉士欽　吕超伯　沈仲禮　推定後已一點二十五分鐘遂振鈴散會 
　　下午二時各審查員均齊集樓上審查室審查長盛竹書君謂審查案中最關緊要之銀行案應請諸君先行審查當經銀行案審查員沈仲禮傅筱菴鄭官應林福成胡健春等將第一件至第六件逐件審查畢時已五時遂擬定報告書經衆討論後遂付印刷所印刷以待大會通過茲將報告書錄下全國商務之消長視金融之盈虧爲轉移而金融之活動與否又視銀行力量之厚薄爲轉移是以銀和之基礎厚始足以操金融之樞紐而握商務之命脈銀行案審查第一件南京商會提議公舉專員赴美報聘兼申前議聯合美商合組勸業銀行誠爲吾國現時救濟之唯一方法今乘巴拿瑪賽會一絶好機會由本會公選富於學識經騐人員赴美報聘兼以考察實業重申前議度美與我國邦交素厚感情最篤前年彼國實業圑來華遊歷與我國商民至爲融洽一旦我往報聘其歡迎可知情誼旣孚則聯絡尤易且原議中美銀行合資爲一千萬元美得其半爲五百萬元美商資本家多招集自易卽華商之五百萬元半由政府借墊半由全國各商會分任量地方之肥瘠配認數之多寡籌集亦尙非難事吾國稍有資財者輙以己國銀行基本不足每慮動搖故存欵多趨向於外國銀行如中美合辦則此種存欵必可收回而信用亦自此堅矣至若吸收外資足以助吾實業國家募債足以抵制銀圑此中希望甚奢亦皆成立後所必逹之目的向來中國貨物不能直接運外國者今可於各國重要商埠設立分銀行則貨物押滙其裨益吾商業之進行更非淺鮮第二件新城商會提議組織全國商業銀行案第三件宜黃商會提議籌設全國商務銀行案皆以金融靈活交通便利爲宗旨誠商務上切要之圖但吾國銀行業方在萌芽時代欲使全國資本家大昌人才日多方能遍及應俟中美合辦之銀行組織成立後次第興辦第四件贛省提議附設銀行案無論性質不合卽於事實上亦多窒碍且二千萬之資本金又豈易籌此必難於實行者也第六件義甯商會提議審愼銀行制度案謂中國經濟支絀將來銀行業擴張必全視六釐公債爲資本而發行鈔票權全屬諸中央銀行與地方銀行國民以現金博債劵坐待微息不能用以發展實業其要素在國民銀行必須爭得發行鈔票權就時勢以立論極中竅要其辦法誠宜調查各國銀行條例徵求各省意見以爲商權銀行制度之準備此本審查會對於銀行案第一件第六件提議極端贊成之理由也是否有當仍候大會公决 
　　續到會員錄下直隸代表李家楨子鶴賈文富煥章陳新右銘卞蔭昌月廷周正會長以一百二十四號會員姚紫若一百二十七號范麟書一百二十八號陸崧侯一百十一號汪寛也等久未列席未便虚左以待况議席已滿續到者無席編列應將李家楨補列一百二十四號賈文富補一百二十七號陳新補一百二十號卞蔭昌補一百十一號 
[研訊拘捕王憲章案]  
　　前湖北第三師師長王憲章經中央政府指爲附和黨人懸賞二萬元通電各省偵緝嗣經吳淞砲台營副官高華廷與張慶和等在華興坊將王拘解寗垣經王之家屬以高等在西藏路口旅泰番菜館將王誘至華界指爲越界拘捕報請捕房將高拘解公共公廨訊供不認判王押候傳同旅泰侍者及汽車夫到案質證各情屢誌本報昨由捕房傳集一干人證用馬車將高押解到廨請究捕房代表牛門律師觀察使代表沃沛律師王之家屬代表德雷斯律師均到堂候示奉原審官關讞員與美副領事强君升座特别法庭研訊堂上命將高華廷帶案高卽坐於公座側首堂上即宣佈原告控告理由詰高是否承認高不承認即由德雷斯律師聲稱原告控被告係屬刑事應站於被告地位未便坐而待訊即據沃沛律師辯稱原告律師辯論與本案毫無關係實屬無謂之言堂上仍令高坐於左側 
　　旋由捕房代表牛門律師譯稱被告誘捕王憲章有違背條例四層請堂上注意第一層爲革命事誘捕王憲章第二層因中央政府懸有二萬金之重賞第三層雇用轎式汽車週幔布蓬第四層原告上車時面容失色諒用迷藥將王迷暈之故有見証兩人可以到堂證明當時上車時四人中有一人面色有異且高華廷有親筆書信一封寄與見証張秀泉之用人永清龍章二人函云我昨至南京已脫革命事關係王憲章一事我如不管恐有生命之憂不得已爲此乞休見怪即日來滬與二位相聚云云函中情意顯露誘捕情形應請堂上傳証到堂證明被告違章之罪即王憲章果係黨人奉中央命令緝拿應先照請公廨出票拘拿捕房無不協力帮助 
　　沃沛律師起而辯稱現原告所控被告越界誘捕又稱在租界拘捕誘捕拘捕語言兩歧劃然爲二不能牽混應請堂上分明究係誘捕抑是拘捕 
　　即據德雷斯律師接稱原告所控係越界拘捕沃沛律師即請照越界訊問 
　　德律師復稱會審公廨係公共公堂非中國公堂可比現在案由係根據事實應請再加一條在内堂上准予書明呈案堂上觀畢宣告云原告所加爲被告在租界内串同未獲數人同謀違章誘捕王憲章宣告畢卽向高華廷詰問是否承認高亦不承認 
　　卽由王憲章之妻王陳氏到堂由捕房代表牛門律師詰據供稱湖南長沙人時有沃沛福履理兩律師聲請堂上飭令兩造見證退出以便隔别研訊堂上准即令中西包探將各見證帶出復據王陳氏供稱現寓法租界寳昌路丈夫王憲章於去年正月間赴日本游歷至今春返滬在家日少出外日多因政府懸有重賞緝拿不履華界一步於本月十九日下午出外不歸後見各日報登載我夫被捕事非常驚駭卽至捕房詢問查被高華廷等誘捕堂上詰稱爾夫去夏是否在滬氏答稱不在供畢退下 
　　堂上命傳見證潘康時到堂由牛門律師詰據潘供與王憲章相識已有六七年本月十九號與王同至海甯路三百三十四號友劉伯全家見有張秀泉廖竟之等十餘人先在至五句餘鐘張秀泉先去未幾雇令馬車接王至旅泰大餐王臨行時囑令等候候至十句餘鐘未見王回心頗驚疑赶至旅泰見張一人尙在詢王何往據稱與張慶和耿華堂高華廷等同乘汽車而去供畢退下卽據張秀泉上堂亦由牛門律師詰問據張供住居租界年餘與高華廷於去年相識高時到我家我知之事高無不曉與耿華堂本不相識於去春由自稱初次革命攻打製造局之張成泉介紹始行認識耿曾向我借錢使用於本月十七號高華廷持耿華堂由南京來電一通給我觀看電云甯垣有軍官數人將於明後來滬云云至十八號晚八時同至旅泰大餐在座者係張慶和潘子和及吳姓家數人彼此叙談革命事蹟並提及現在國民黨不了等事至十九號午後二時我在劉伯全家由高邀往旅泰二十四號房間見張慶和潘子和耿華堂等等已在囑我邀韓恢陳其美何海鳴王憲章等來館叙談我云韓陳何均不在滬惟王憲章在劉伯全家卽雇馬車迎接何春榮王憲章到來共有七人惟高與王憲章西裝飲食時高與耿時常出外我卽生疑向高詰問據稱外面有人唱曲索錢故往觀看惟最疑者當時二十四號内有身材肥胖一人先在我等到後卽至二十五號迨王被捕後此人亦形跡杳然堂上詰問當時何人先走張稱係何春榮劉伯全先去高云有軍官嚴姓在華興坊公館邀我與王同去我初不允高稱非去不可卽與高乘自己之馬車至華興坊口弄門已閉見有形如偵探之七八人至我馬車周圍窺探高卽將我名卡入内卽令馬夫將馬車停於租界一方面又見鬼頭鬼腦一人與荷鎗巡警交談明知有變即令馬車掉頭復至旅泰詢問王憲章據侍者云已與耿等三人乘坐汽車而去我知王憲章爲人極爲細心我與王雖然知好王亦不肯說明家居何處平時人多之處彼亦不肯到場料不致與耿等同往華界供至此由沃沛律師詰稱前項人物是否爲革命事嚴姓當何軍官張稱非爲革命事嚴姓係張勳部下中軍官 
　　是時德雷斯律師起而言曰沃律師向見證所詰與本案無關敝律師極端反對望堂上阻止沃律師即將美國法律全書呈案聲稱查照美國法律所定與本案有一語相關者應向見證盤詰云云堂上諭謂按照中國現行刑律見證如不愿答復者儘可不答 
　　諭畢仍由沃律師向張盤詰良久均無緊要關鍵並向張詰稱爾至華界是否歡喜張稱政府深惡國民黨我等狠不愿足履華界沃律師又問　往晤嚴姓是否商革命事張答稱與嚴並未會晤何能談會卽與會面無非聯絡朋友交情與革命事無關 
　　沃律師再欲盤詰因時已過午堂上宣諭退庭判令各見證退下高仍帶回捕房下午二時半繼續研訊至旁晚始行退座其訊供甚長容明日續登 
[偵探追蹤捕黨人]  
　　吳國華王英伯武臣等三人搭滬寗火車出發經閘北警廳偵探偵悉其爲黨人卽往捕拿車已開行遂趁下班車追往鎭江將吳等三人拿獲解回上海昨經司法科秘密預訊聞已供認並聞搜出韓恢委任狀三紙吳係總司令王係營長武係探長云 
[暗殺犯亦准上訴耶]  
　　暗殺李榮升案内兇犯柴啟藩因不服地方審判廳判决死刑聲請上訴等情已誌前報茲悉地方檢察廳長汪魯懷君自接該犯柴啓藩訴詞後察核該犯禀詞内稱李榮升係被楊榮生挾仇鎗斃伊雖預謀並非下手正兇尙有理由自應准予上訴現已向地方審判廳調取案卷俟調集後再由原審檢察官叙具答辨書運同該犯一併呈解高等檢察廳聽候核辦 
[勘估修築斜橋以南之路政]  
　　江蘇省長以美國巴拿馬萬國賽會江蘇各縣物產定五月一號至十號爲止先開辦各縣物產會上海開會地點議定假南市　 
 
 
 

Page 11

 
 
書公　以　　　　　　　　　　　　　　　　　　　　　至　書公司之馬路爲開會時在來要道該路寛　　有文　且巳凹凸損壞亟　修整馬路之浜口又無　欄急　加設陸家浜之河道亦已淤塞尤宜開掘俾開設物產會時運送較便故於前日訓令上海縣洪知事轉致上海工巡捐局勘估撥欵從事興修茲悉楊局長奉令後業已邀同工程師查勘修築馬路加設鐵欄並須先築木壩約計工料至少需銀一萬兩之譜聞於昨日先將勘估大略報告洪知事查照矣 
[工巡捐局裁撤分機關之手續]  
　　上海工巡捐局楊局長昨日發出通告云爲通告事照得本工巡捐總局依照前市政廳辦法設有中西南三區分辦事處現在接辦一月以來查察情形各分辦處事務尙簡無庸分設機關茲於四月一日起將中西南三區經辦事項併歸總局辦理分辦處機關即行裁撤爲此通告商民車夫人等知悉所有中西南三區應繳各捐一併投赴本總局繳納其應行往收之捐並未交積欠各欵亦由總局派人前往接續催收各商民車夫人等應卽照舊完繳稅捐毋得觀望遲延其各遵照此布 
　　又聞上海工巡捐局長楊南珊君現定將中西南三區徵稅各機關歸併總局辦理後所有各機關三月份爲止之地方各捐積欠未繳者令坐辦員轉飭各司事開明清册呈報其已收捐欵及捐要等亦須於三月底一律早繳清楚　各該機關　併　所　傢具物件亦着　同點收如有借給警區者即行歸轉聞楊局長將此項　用餘多物件將送請鎭守使署充作公用 
[滬南巡警分廳紀事]  
　　預備接辦清道路燈滬南崔分廳長因工巡捐總局於四月一日起將清道路燈兩項事宜移交辦理故擬定將清道派歸術生科長孫君辦理路燈歸行政科長顏君等執管一俟届其歸廳接收後卽將工巡捐局移交之各區承辦清道路燈各司員仍舊留用以資熟手 
　　考騐偵探滬南崔分廳長現擬編練偵緝隊以便駐廳　遣及承辦偵緝事件各情已紀前報茲聞崔君已分令各區警署各分署等遵照着卽傳知原有之各偵探迅行赴廳考騐確有本領者留爲編練偵緝隊之用並挑選隊長一名以資　率訓練 
[追悼顧君丹泉開會紀]  
　　邑紳顧丹泉君前月作古滬上紳學各界姚子讓君等發起開會追悼等情已紀前報昨日午後二時本埠各界圑體代表齊集尙文路前勸學所舊址特開追悼會到會者約有二百餘人排班行禮畢先由姚君讀追悼詞繼由洪知事演說云鄙人與顧君在諮議局識面即知顧君之主張專在提倡學務從事水利上海學務爲蘇省之　者實顧君爲之先導自　任後卽屢次而請　理一切顧君因年高多病力辭未允今日爲渠開會追悼實不勝悲感也云云繼由諸青來君等演說而散 
[投浦遇救]  
　　寗波人章安生前晚至黃浦灘投浦自盡幸爲巡捕查見喊同停泊之各船户幇同救起帶至法公堂請訊據供向來開店營業虧本閉歇以致一貧如洗難以度日自念生不如死故此自盡是實判送甯波同鄉會安插 
雜評三（訥） 
[請廢陽曆議]  
　　謂陽曆不適於商人之習慣而請到消之固亦一說也若謂陽曆爲孫文所定孫文所舉之事當盡行消滅不可稍留一污點則未免太過矣試問共和二字非孫文所定耶蓋我人今日但當論其事之可行與否不當因其事而聯想及其人也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[說圓] [  瘦蝶]  
　　盈天下之事物莫不具有圓之體用天空與地球兩大圓也他如恢恢日月燦燦星辰皆圓之體也若陰陽晝夜之遞嬗寒暑歲序之推遷滄海桑田之變易風雷雨雪之更值興亡治亂之循環生老病死之乘除則皆圓之用也然則圓者洵爲天地間自然之原理而亦世界上利用之要素圓之爲用誠大矣哉雖然以言國事何莫不然前清之季鑒於專制獘重改組立憲籌辦自治顧卒無成效政治日窳於是一般新人物謀所以破壞而建設之革命成功民國肇造舊官僚退而新人物進凡百施設耳目一新議員之召集國會之成立乃曾幾何時而國會則解散矣議員則取消矣自治則停辦矣審檢則歸併矣舊官僚得勢而新人物失意矣由是觀之非亦圓字之妙用也耶且不特事物爲然也於人亦然今有人焉處事圓融涉世圓滑則羣譽之曰能苟反是圭角太露毁者不旋踵至矣彼銅幣銀幣之諡以圓名鑄以圓形其迎合社會心理之故可深長思也紙幣之受人折短不爲社會歡迎蓋以不圓故也或謂如子所云則今日者實爲一適用圓之世界我中國四萬五千萬同胞惟有俯首聽命於圓耳（　） 
[戲擬薛顧氏訴辯狀（事見本報）] [  率]  
　　爲子路倒屍格倪仲文騙奴格銅錢騙奴格身體求爺們篤重重辦俚格格路倒屍再求爺們篤替奴揀一個標緻小夥子奴要重新出嫁格事體奴自從男人死子年紀蠻輕手頭末也有幾骨鈿啥格金銀珠寳倒也無啥希奇本來想安安分分過格十幾年一座貞節牌坊就是奴格哉住拉上海弗出去坐馬車兜圈子總算是好人家格囡　弗壳漲碰着子格路倒屍格倪仲文江見面俚就對奴一笑奴弗去理俚俚就用子多化甜蜜蜜格閒話來騙奴說奴面孔雪白身裁來得個俏實在比子小上墳格小寡婦還要標緻奴一時糊裏糊塗當子俚是好人俚就假仁假義格鬼討好時常到奴屋裏來走動倒說現在新法時代一個女人總歸有幾化男人搭俚自由結婚日常有得看見格奴撥俚一說就此心活自家格身體弄得自家倒做弗來主哉就實梗將錯就錯認子格個路倒屍做家主公起先是恩得來好像兩個肉糰子粘牢一塊半刻才拆弗開格旁邊人說長說短倒說道薛寡婦倒撥拉倪仲文吊着子膀子哉奴拉浪熱血兜心個時候嘸不功夫去聽俚弗想等到奴格銅錢用完吃盡當光褲子賸得一條筋天殺格倪仲文就此弗來哉奴嘸不子俚原想再軋姘頭看中子幾幾化化小夥子要想嫁俚大家才嫌奴老哉害得奴坐也弗安意　也弗安意實在無法所以請求爺們篤替奴伸寃爺們篤倒說奴供給姦夫使用是戀姦應有格文章奴自出娘胎從未識過一個大字弗曉得文章是那哼做格弗像爺們篤進過法政學堂愛脾西提嘴裏向念得爛熟格還要說奴色衰背誓是蕩婦下場格結果想奴今年雖則活于幾十歲鏡子裏照照好像不過念幾歲若然再拍點粉點點胭脂一扭一扭格拉馬　浪出起風頭來只怕　們篤見子才要呌好媽哉倽說話呌　此下場奴實在有點弗　總之是路倒屍個倪夾裏弗好奴野弗寃别人故所以再用個呈子拉篤爺們篤面前伸伸寃請爺們篤傳格路倒屍格倪仲文到廳裏問問俚新刑律阿看過啥格犯子二百八十八條三百八十二條是要用有期徒刑格犯子三百五十一條是要用無期徒刑格當堂說撥俚聽重重格辦俚還要俚賠還奴一個男人是要小夥子格有鬍子格老老算弗得數格阿　爺們篤快點替奴做主奴困拉牀浪子野想着爺們篤好處格奴直心白肚腸並無一句虚言爺們篤准子奴格狀子萬代公侯公侯萬代上呈（三） 
尊聞閣詞選 
[長亭怨二妹家檢裝賦] [  東園]  
　　夜燒燭檢裝將發黯然傷别本是同根辭柯變作九秋葉十年前事愁千折酒腸涙熱點點襟痕點點是杜鵑啼血今夕碧天雲破處露出半鈎新月分明眼底把幾許離情照徹記來時葭管吹灰曾幾日花韉響鐵問驢背明朝怎耐灞橋風雪 
[將赴邗江楊將軍防次]  
　　挾劍今將趨蜀阜老去馮唐嘆衰朽日暮登樓獨搔首天砰地磕風怒吼海立山飛雲亂走半變白衣半蒼狗不識天心厭禍否將軍亞夫今留守新練一軍營細柳如火如荼耀牛斗坐鎭雍容懾羣醜龍蛇握奇古風后一册陣圖不離手一卷兵書不離口我往相從感情厚仲宣况復依劉久驛亭籌筆長淮右　磨盾鼻今而後一樽且進將軍酒我祝將軍多福壽將軍是我忘形友陸贄生平期不負 
[柬葉君袖東甲辰舊作有引] [  仁後]  
　　葉君嘗有一聯云黃禍聲中諸白帝紅羊刧後兩青年造句新頴戲仿一絶用詢宗旨 
　　西歐白種凌黃胄東亞蒼生降黑奴赤馬紅羊知不遠青年素志竟如何 
[柬沈君龍子乙已舊作有引]  
　　沈君喜爲狹邪游久思進規適見紀曉嵐有山山山外訪山人一聯一句中疊至四疊戲仿其體作一律僅成四語卽以遺之沈酣燕燕鶯鶯地消受雲雲雨雨天夜夜夜闌嫌夜短朝朝朝旭照朝眠 
[柬楊君遂初乙已舊作有引]  
　　楊君邃佛學辯才無礙爰成一絶用廣其意 
　　石火未嘗無色相電光亦復有形骸任君非想非非想不到無無不悟禪 
[奉題獨鶴女士沈舟獨立圖乙已舊作有引]  
　　中秋午夜突如過訪出圖索題觸景傷懷相對飲泣勉成兩絶不計工拙也 
　　揭地掀天禍水流旋渦難測幾尋由前途莽莽風波險苦喚同胞補漏舟 
　　未曾落筆涙先流帝網周張禁自由我欲圑沙建層塔阿誰共濟誓同舟 
筆記 
[汪存傳] [  丹徒包柚斧]  
　　汪存字伯勤浙江秀水諸生性抗直不樂狗俗自負奇才不肯平視人而人亦弗之知也壯歲槖筆走四方無所合乃賣字江漢開顧非其人不署名久之益困好爲詩多激昻深刻語嘗自編所爲詩爲綠芙蓉閣集四卷而自握筆難行草書之旦夕懷鉛槧躬　厥板手目交瘁三月而後成書絶精美顧不以畀市賈亦不以與人間有索之者則笑曰汝豈敬愛年羹堯哉亦敬愛大將軍耳蓋謂其以精本故來求非知其詩者也卒弗與然會稠人廣坐或非其故知而觴詠未沬驚歎蘆中人在是乎輙於懷袖出詩卷贈之亦不問人姓名又往往醉歌行市上以詩卷授乞丐丐弗應則笑曰吾豈督汝讀吾書者汝得此可易半斛粟否亦可得數十青銅錢强丐受之大笑去人目爲狂生弗敢近久之竟客武昌死故人治其喪檢行篋無他物惟綠芙蓉閣詩數十卷而已陳其詩於肆久之無過問者於是不索價聽知交分携以去顧海内論詩卒無有知汪存其人者 
　　柚斧曰伯勤行事余友章詩人幼丞爲余言其殆古所謂畸人歟幼丞亟愛其詩曾於友人案頭見其詠錢有句云刀貝鑄寒千古膽紙灰燒熱九泉心幼丞數數爲余誦之幼丞又以十金購得伯勤遺墨爲珠簾雙燕子璧月萬桃花十字聯語書法略似金冬心先生而别參意態幼丞訪其詩十年不可得聯語去年又爲庖人竊去易薪至今以爲恨夫伯勤之生無一過問者而幼丞顧愛慕其詩若字於其旣死而詩且不可得字且得之矣而又復失之易薪者之手豈伯勤厄而其所爲詩若字亦終不免於厄歟抑所謂知己者冥冥之心不若是則無以極其思若慕歟幼丞又言伯勤爲人作書其紙尾署存字處筆意操縱或謂其文類才子云吁此伯勤之所以與世齟齬歟 
自由談話會 
　　儉德會規則　一不狎邪　二不賭博　三不必以酒食結交　四不必華服　五不輕寒素 
　　入會者　天津王秉章　寗波王愛日　王錫年　曁陽駱涵柏　楊震球　王文浩　紹興陳贊和　王濬初　餘杭沈仁武　杭縣沈悅庭　顧榮生　韓鴻慶　沈寳慶　嘉善胡靜觀　無錫蘇少卿　鄞縣張蓉洲　夏松君　南通謝愼脩　淮安許汝功　程文犀 
醫話 
[安眠法（再續）] [  丁福保]  
　　兒童之睡眠 
　　注意兒童之睡眠實爲哺育上最要之問題若妨害其安眠使夜中屢屢醒覺則終必大害兒童之健康故兒童若已就寢在其旁之父母等務宜設法使之熟睡熟睡之時間亦不可忽略隨時留心乃爲合理 
　　德國博士納推兒氏嘗研究兒童之睡眠舉其所得公布於世謂普通之兒童衛生書動言若干歲之兒童應爲若干時之睡眠實則刻舟求劍行之維艱大槪兒童之睡眠取其適可足矣不必强其如限也其論頗有深趣 
　　就大體言之其睡眠時間宜定爲哺乳兒二十時間二三歲之嬰兒十四時間十歲前後之小兒十時間其取十時間以上之睡眠者并晝寢計之已有十四時間之久然曠觀世間無數健兒之睡眠狀態四五歲之兒童無晝寢之習慣者有之夕陽甫下不問已否晚餐卽垂頭而寢或晚餐之際坐而假寐者亦有之則是兒童之睡眠時間雖大體似有規定而欲其符合定法而强其睡眠實至難之事也若夫身體薄弱或病後虚弱之兒童其睡眠時間宜較平常之健康者更久此衛生上所不可缺者然則此等兒童之睡眠時間將如何而定耶曰安置此等兒童於臥榻枕安　普通健康之兒童爲時宜久聽其自然睡眠則其睡眠時間自較普通健康之兒童爲多矣簡單之法莫過於此 
小說 
[言情小說臨去秋波（八）] [  瘦鵑]  
　　此時大家都注意那倒地之人所以新娘的狀態竟没有一個瞧見不一會後面來了三四個下人七手八脚的把那人扶了起來人叢中忽又擠出一人低聲說道呀這是褚靜臣君怎麽好端端的暈了過去了於是躡手躡脚的過去推着褚靜臣喊道褚君醒來褚君醒來喊了一會褚靜臣依舊不醒便掉頭皺歎不覺落下兩滴淚來看官你道這人是誰原來不是别人正是褚靜臣學校裏的那個同事也是傅士英的好友接着那同事又喚下人們去弄了一盆冷水來連嘖帶灌手忙脚亂的閙了一陣仍是無效當下那新郎的父親傅松雲見平空出了這個岔子十分着急嘴裏連呼煞風景煞風景立刻取出一張名片吩咐幾個下人舁了褚靜臣送到近邊一個紅十字會醫院裏去施救那時結婚禮也就草草終場不歡而散夜中却依然非常熱閙設了無數的酒席滿堂都坐滿了賓客猜拳行令閙了好一會等到酒闌人散有一個下人便來掃地剛掃到邊墻脚下摹地裏瞧見一張紙兒摺得小小的他道是那一個客人遺下的鈔票咧忙拾了起來展開一瞧那裏是甚麽鈔票却見上邊寫着七個字道（一寸相思一寸灰）那字欹斜不整似乎是百忙中寫的四面又有許多斑點隱約可辯他不知就裏便丢掉了 
　　第二天早上傅松雲同他的兒子傅士英上醫院去瞧褚靜臣那時褚靜臣早已醒過來了連連向他們父子倆道歉說昨天有擾得很在人叢中不知怎樣忽然　暈眼花起來一時支持不住竟倒在地下驚動主人抱歉之至還請見恕則個父子倆連稱言重又敷衍着安慰了幾句去了不到五分鐘就來了那個同事一見了褚靜臣便太息道咳靜臣兄吾想不到你竟痴情到這個地步那天無意遇美你却下了相思種子多這一重孽障何苦來呢但是從今以後羅敷已有夫吾勸你撇開些罷褚靜臣搖　搖頭微喟道吾也何嘗不想撇開些怎當他兜的上心來那同事道你不能單在自己一方面着想也須替人家一方面想想你有意於他或者他未必有意於你所謂落花有意隨流水流水無情戀落花吾勸你總要解脫别放在心上呢褚靜臣長歎道咳咳待颺下敎人怎颺那幾十度的臨去秋波吾怎能片刻恚懷那同事莊容說道靜臣這事吾要說你没志氣了吾們觥觥男兒銅筋鐵骨怎麽便肯被那一縷情絲牢牢朿縛你不見四方多難黃胄陵夷枉戴着這個好頭顱不想馳騁沙場却要馳騁情場如何對得起你祖國如何對得起你昂藏六尺况且你上有老母下有弱弟難道便置之不顧想一心死向牡丹花下做個風流鬼麽哼哼好個男兒好個男兒褚靜臣聽到這裏跳將起來嚷道好了好了你這一席話眞好似夜半霜鐘使吾登時猛省以後吾决意打破情關跳出情網勾銷情債斬斷情絲那同事道好好苦海無邊回頭是岸吾和你同上酒家樓浮一大白去罷 
　　褚靜臣這天回去便在他母親前撒了一個謊說昨夜在一個同事家裏喝醉了酒所以不曾回來他母親倒也不說甚麽只喚他以後少喝些酒罷了褚靜臣經了這情場一跌心中却抱定了一個獨身主義以爲他心目中的細君已歸他人從此世界茫茫更無當意還不如終生不娶做一個老鰥夫因此上日後他母親要和人家議婚他總頻頻掉首浩歎無言（二）臨去秋波終 
 
 
 

Page 15

 
 
   
 
 

Page 16

 
 
   
 
