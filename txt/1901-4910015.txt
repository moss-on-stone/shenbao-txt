# 1901 - 60 - 4910015

 

Page 1

 
 
[新印各書籍發] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋二元○醒世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室國申報館帳房可也此佈 
[閱報紀公所裁撤事感而書此]  
　　嗚呼吾觀於本報所紀公所裁撤事而不禁重有感也夫京城爲四方樞機官僚之所萃商賈之所趨各省人民之所仰止其管理民間詞訟則有大興宛平兩縣焉其拘拿土棍懲治匪類則有各叚坊官焉其詰奸禁暴嚴拿盜賊則有巡城各御史及九門提督焉綱舉目張固奸宄無所容而閭閻可期安謐矣不意自去夏義和拳匪倡亂畿輔禁城之内匪類充斥跳刀拍張馴至攻使館戕教民當事者非特不之禁阻且從而助之因之激怒外人驅兵直入乘輿出走宗社爲墟嗟乎此非古今之奇變而爲各國所罕見者哉當是之時居人之在城内者旣難於安居又無從趨避倉皇失措窘無可言而不宄之徒乘機肆其狡謀大市通衢竟敢公然殺掠各國統帥知其然也於是各就暫管界内會同本地紳董設立公所在英界者曰保衛在日界者曰安民在德界者曰普安在美界者曰協巡四公所經費每月在官欵中各撥一百五十金如尚不敷則捐之於各鋪户爲此舉者原以期盜賊濳蹤地方安謐也豈知日久弊生德勝門外西直門外客公所竟有不肖紳董勾結無頼通事訛詐軍民甚至有將人私押拷訊因而弊命者噫嘘嘻異哉夫京城者中國之京城也緝捕盜賊綏靜地方固京城各官之責也乃以縱容拳匪之故致各國聨軍長驅直入臥榻之側鼾睡任之他人然則爲聨軍者或挾其攻使館戕教民之恨縱兵焚殺四出驛騷雖於理或乖而亦未嘗不在情理之内庸詎知外人轉能體恤民情嚴禁騷擾而乘此紛紜之會糾合醜類肆意劫殺者反在華人然猶曰此係閭巷亂民因無人彈壓稽查故敢恣肆猖狂毫無顧忌耳旣已設立公所矣雖有洋員同爲主持然各所紳董皆係中國之人以中國之人辦中國之事苟稍有一息天良當亦念時事之艱危民人之苦累爲之斡旋其際俾得除奸宄而安閭閻乃反倚勢作威任情魚肉苟非喪心病狂亦何至若此哉抑吾聞之當拳匪勢之盛也禁城内外糾黨聨羣横行廛市遇民之富而柔懦者或平日與之有隙者輒目之爲教民誣之爲奸細或刧其財或戕其命恣睢暴戾若無人心迨洋兵入都會同中國官迭下剿匪之令則若輩又洶洶然向各户搜查聲言報復不遂其欲焚掠隨之蓋昔時倚拳匪之勢而與教民爲難者此時又藉洋人之威而向平民索詐奸僞百出防不勝防兹各公所之所謂紳董殆亦是耳幸而洋員知之陳侍御查明之得卽拿辦數人并命公所一律撒去設洋員或存固執之心稍加袒護則若輩益將肆其城狐社鼠之心横行訛索維彼黎庶其何以堪夫京城爲萬方觀聽所係中國之官不能治而藉洋人之力以治之洋人不欲盡攬其權寄其責於紳董而猶作奸犯科自相殘食嗟乎此中國之所以日就衰弱而爲各國竊笑焉而不能自已也 
[德皇受傷]  
　　華歴本月十七日倫敦來電云本日德皇乘馬車出外行經不來門地方有一工人猝發狂疾手持鐵塊擲之以致德皇傷及面部 
[議員交閧]  
　　華歴本月十六日倫敦來電云英國議院中人集議時忽然大爲喧嚷其間有議員九人意見與衆不合以致被衆斥逐九人堅不肯去遂呼巡捕力扶之出迨十七日又來電云所有被捕扶出之人刻已不能重入議院矣 
[局憲被劾]  
　　昨得湖北官塲友人來函云日前傳聞漢口轉運局總辦惲莘耘觀察被行在某大員具摺參劾兹悉挂議之由因觀察於去冬損耗運費計有八十萬金之多且轉運稽遲緩不濟急某大員大怒因之遂列入彈章云 
[票匪狡展]  
　　漢口訪事人云滿家巷河街長發棧主江春池私匿自立會匪頭目湖南人彭桂森客臘破獲後株連者計共九人嗣因訊係無辜將七人一律保釋惟江與彭則解往鄂垣蓋二人係異姓昆仲且彭有巨資寄存江處有帳爲據情殊可疑連訊數堂江終供詞狡展督撫二憲以此案重大飭發審局各員定期本月十六日會訊務須取有實供俾不致倖逃法綱也 
[勇丁不法]  
　　沙市訪事友人云客歲除日集義生質鋪執事人以每届歲除貧民質物於長生庫者甚爲擁擠恐人衆滋事特至文昌宮内圑防營請派勇丁四名藉資彈壓迨傍晚沙防營勇丁某甲持衣而至强質錢若干質鋪夥不允互相齟齬圑防營勇丁出爲喝阻一言不合各逞兇鋒甲以寡不敵衆乘間逃歸揑訴什長什長大怒率領各勇前往報復時圑防營勇丁已見幾遠避無奈悻悻而返迨本年元旦沙防營勇丁怒猶未息必欲得圑防營勇丁而甘心焉尋覓良久不遇初二日羣至文昌宮圑防營勇丁尋釁圑防營勇丁猝不及備致被刃傷二名哨官蕭某亦受重傷旋經沙防營哨官所聞急往彈壓始得解散然亦可見若輩之恣睢暴戾目無王章矣 
[招工墾荒]  
　　松江訪事友人云南門外大校塲一帶荒地向爲提標各營操演之所兵燹後移至城内小校塲而此處遂野草叢生荆榛滿目矣江南提督李壽亭軍門帶同各營驆前往察勘定議招工開墾以興地和近有太倉州屬崇明縣人袁秀山者率領各工人至松郡禀知提禁中軍官朱梅泉守戎守戎卽飭弓手丈量計南北約四百弓東西約二百餘弓共得田三百數十畝擬俟本月杪具結墾種三年後完納租籽以供提轅賞賚之用 
[神京巡政]  
　　京師采訪友人來函云京城美租界劫案疉出兼有華人勾串洋兵潛出訛詐之事刻該界示諭華巡兵章程六條其第三條略云如有不法巡兵吹哨爲求助之號其第六條略云倘有不法洋兵在外滋事華巡兵當一人赴附近巡捕房送信以伸二指爲暗號洋巡捕卽知係求救一巡兵跟迹不法洋兵覘其走向何處以爲洋巡捕追 
 
 

Page 2

 
 
尋地步又聞駐京美國提督諭令協巡公所添設華巡兵六十名武弁八員華兵每名月給口分六金武弁八金皆由洋員墊放不令華民捐輪按此尚是去臘事昨本館節登京師友人來信知英美日德所設各公所均已撤去矣 
[情殷報効]  
　　重慶訪事友人云前者森昌太森昌正兩自來火廠西人稟請上憲准專利二十五年華人祗准入股不准另設迄今已閱數年獲利頗豐刻因中國庫欵支絀兩西人情願報効銀四千兩繳呈川東道署轉解省垣并稱不敢仰邀奬叙云云是可見外人之好義而商務之有益於國家誠非淺鮮也 
[法建教堂]  
　　重慶訪事友人云城西打槍壩之側前經法人購地建造領事署嗣有法國主教某司牧者見其形勢高峻地處險要爰將附近一帶地基悉數購得以便興建醫院及禮拜各堂刻已竣工房屋甚爲高大墻垣亦極堅厚非尋常民屋可比也 
[巡防嚴密]  
　　杭州訪事友人云保甲提調王靖臣太守以每届新正居民無事往往藉賭消遣或結隊成羣酗酒滋事是以本年特飭各叚分巡委員會同各巡防局帶領勇丁無論日夜來往梭巡而於各國教堂及各洋人寓所更添派差勇若干名常川駐紥以資保護是亦思患預 
防之道也 
[甬守禁賭]  
　　寗波府正堂高爲出示諭禁事照得賭博一事疉經本府再三示禁兹訪聞開正以來街衢庵觀橋棚又復明目張瞻公然擺設賭桌其意以爲際此新正無妨嘗試不知元旦至初四日本府派人四處密查屬實本擬卽行拿辦乃以時值年初姑從寛免今則新年已過斷不能再事寛容除密訪查拿外合亟出示諭禁爲此示仰闔郡軍民人等知悉自示之後毋得再行聚賭抽頭致于法紀倘敢視爲尋常禁令藐視不遵一經察覺卽行鎖拿到案盡法懲辦本府言出法隨毋貽後悔凛遵切切特示 
[大令鶯遷]  
　　重慶訪事友人云署巴縣知縣張振之大令現已升補涪州知州遺缺由大憲札委鄧大令接署大約新舊交代須在杏花時節矣 
[崑山盜案]  
　　蘇州訪事友人云正月初二日之夜崑山小西門某甲家突來緑林豪客多人各持器械撞門而入將家中人綑置一隅肆行刧掠迨慾壑旣滿復擁至比鄰某乙家刦去銀洋衣飾等物然後呼嘯而逸事後甲乙兩家同投崑山縣署禀報縣主尚大令親詣勘騐許爲跴緝特不識冥冥鴻飛能入弋人之手否 
[漢陽大火]  
　　漢口訪事人云正月十二日之晚漢陽高公橋左近某姓家忽兆焚如之禍時東風甚厲祝融氏勢極披猖各水龍雖坌集救援而萬道清泉終如杯水轉瞬間房屋一百餘幢悉付刧灰且以窮民爲夥殊可憫也 
[揚城火警]  
　　揚州訪事友人云揚州便益門某香鋪忽於本月十一日午刻遽兆焚如烈烈轟轟勢甚猛烈急卽鳴鉦告警各善堂水龍咸風馳電掣而來幸是處逼近城河取水極便又得五臺山駐防楚軍帮同援救得卽火滅烟消計焚燬香鋪房屋數椽左右鄰居幸皆無恙至起火之由聞因午炊遺火所致然未知其詳也 
[京華紀事]  
　　本館派赴京師采訪友人來函云駐京日本軍刻在東直門外六里屯建造兵房預備退出○崇文門外巾帽胡同新泰厚匯票莊房屋久被德兵站踞去臘初旬德兵忽自院中地窖覓得鉅欵約有十萬兩之多刻將此欵送交駐京知府格君收存未知將來作何處置也○崇文門外稅課司署久無人居房壁多有被人拆毁者去臘初旬英國叅領寳君出示禁止略謂現在中國欽派肅親王等爲正副監督嗣後不准閒人私入署中倘再有匪徒私拆房屋等情卽著巡捕嚴拿送令重治○去臘初旬五城察院出有示諭云新年在邇萬象回春門聨泥汙袚除陳因速换桃符再慶良辰弔更以賀告爾四民議約將成法令重申漸復舊制通緝匪人○前報冬月杪補放京俸一事兹悉滿漢文武京官俱自三品以下扣成補放作爲津貼其一二品大員則皆未放也○步軍統領衙門現在東四牌樓報房胡同法華寺吉刹設立公所去臘初一日至初五日堂憲傳集步營兩翼滿員次第點名各遞履歴堂憲面諭協尉翼尉各員轉飭地面官員速將内城官廳一律修補齊整有地面之責者仍舊值班住宿毋得貽悞差使○内城美界八爺府設立安民公所由局紳會同洋員聽斷數月以來重大罪犯隨時發落此外瑣案存積纍纍局紳因無律可稽碍難定案現在和局旣定刑部堂憲蒞任後傳諭司員入署辦公局紳遂商明洋員於去臘初旬將積成瑣案彚送刑部分交各司訊辦○邇因京城盜案疉見巡丁赤手夜巡終難得力是以由暫管京師各界洋員會議弭盜之計刻多有發給本界各局槍械准華巡丁晝出佩刀夜出執槍與洋巡兵協力緝捕○去臘初五日肅親王往拜駐紥琉璃廠之德國水師營統領某君某君知其爲中國貴官按照西議鳴鞭恭迓○去臘初八日爲德皇壽誕清晨德軍數千人衣服斬新齊赴大清門外碁盤街列隊演操已刻始畢午後鳴砲若干聲旋在西河沿正乙祠演洋劇間以華人戲術駐京德員曁襄理德事之華人均往觀焉界内商民則懸燈致敬四鼓方熄德商住處燈火尤密若繁星車馬往來絡繹不絶○有王五者混名西霸天虎而冠乾也住西直門外距城里許平日欺凌良弱魚肉鄕鄰人皆側目京師擾亂時王益肆無忌憚及事稍定受其荼毒者僉赴城内安民公所具呈控訴不數日間公所接控王之呈詞多至五十餘案紳董等正擬差人訪拿而王忽於去臘初五日來公所請充當紳董襄理公務公所中人卽將王扣留拘禁傳集諸原告環質王子以王不歸來所尋覓亦被公所拘留翌日公所遣華巡丁協同洋兵前赴王家搜捕餘黨復獲其次子曁其羽翼輩共五人并槍械數十枝一併送交公所歸案審訊惟王之幼子及迉屬則已聞風逃脫云○京西圓明園自亂後值班無人宫殿棟宇漸被匪徒濳入拆毁附近良民不敢阻攔又慮將來或遭株連禀知中營某協戎協戎未敢擅辦於去臘初旬差弁赴西城安民公所會商轉報本界洋官添派洋兵同往拘捕　 
[烟臺瑣紀]  
　　烟臺訪事人云去年臘底諸物昂貴魚肉菜蔬而外卽芝麻楷一束亦需錢三十餘文此誠從來所未有也○客臘某日有乞兒在途索錢時適有二洋人經過其處丐向乞錢洋人卽批其頰丐以與否本難相强何得恃勢凌人遂與爲難洋人自知理屈亟以銀圓擲之丐始無言拾之而去○去歲市面清淡此間虧倒之店時有所聞然亦有將現銀藏匿藉倒閉以害人者此何異不操戈矛之大盜耶所望有地方之責者設法嚴禁庶於商務或有裨益乎○臘杪制錢短絀賴有紙幣通融向時無保之家所出錢帖市而不能通行者今則一律暢行矣急不暇擇不於此可見耶○小本經營者多以土産食物販運外口以覓蠅頭近有人購買猪肉若于販往旅順口售賣詎爲該處賣肉之人所忌誣訴俄官謂運來之肉均係病猪食之必致傷人當被俄人盡數焚去販肉者本利盡失飲恨而回○客棧中爲奸宄溷跡之所日前經兵弁在某棧拿獲一犯聞係奉省著名鬍匪棧主某甲恐因之而受累矣○黑龍江將軍綽軍帥於去臘二十日由烟臺取道赴京廣與堂預備行臺伺候軍帥暫駐一日卽啓節前往 
[皖水春濤]  
　　安徽訪事人貽書本館云城北大關帝廟前居民某姓家夫婦二人雖家極貧寒而伉儷之情頗篤近日某姓偶爲二竪所崇無藥醫治一息奄奄其妻某氏見夫病垂危不覺憂傷交集竟於新正月某日仰藥自盡事後由鄰右報知親族備棺收殮嗟乎天上人間茫茫萬古殆亦坤靈扇牒中别有姻緣者歟○去年皖省各屬普慶豐收鄕民滿篝滿車無不得償奢願是以歲終數日入市購物者肩摩轂擊熱閙異常經營闤闠之流咸占利市三倍家給人足居然盛時景象也○每届臘鼓聲中時有宵小者流肆其胠篋探囊之技去冬報地方官先期飭人將 
 
 

Page 3

 
 
城廂内外栅欄一律修固并派員弁四出梭巡閭巷小民因得高枕晏然並無鼠竊狗偷之患可謂幸矣○皖省所駐各營勇丁時出肇禍去臘某營勇丁在江干因拾石起釁與救生局水手互毆新正月某日城西某營勇丁又因竊取藥材被事主拘獲將贓物及窩户一併送縣請究聚桓桓糾糾之徒於一處而不能嚴加約束鮮不滋生事端有統帶之責者奈何不及時防範哉○每届上元前後皖垣好事者向有迎賽龍燈之舉邇者撫憲王芍棠中丞以時事多艱不宜多所糜費兼恐不法棍徒乘間出而滋事未免爲害閭閻爰先期傳諭出示禁止阜民財而厚民俗中丞其知此深意哉 
[五茸春草]  
　　松江訪事友人云楓涇鎭接嬰堂董因收買港田前往清丈鄕衆不服致受捆縛之辱事後控經婁縣屈吉士大令提王明昌等五人訊押待究嗣有魯仲連其人出爲排解令鄕人向董伏禮董以訟則終兇已允將遷就了事矣詎料事復中變致新正初二日屈大令又提是處十八圖地保王某研訊隨判管押候再覆核是以此案尚未能遽斷訟藤也○某學署之姪公子隨任有年亦頗恂恂儒雅近日忽染心疾科頭跣足徜徉於街市中高唱京腔聲音洪亮兒童皆擊掌隨之○南鄕亭林鎭之南有胡則泉者良田六千畝以富豪聞於時不意齊人之一妻一妾能弄瓦而不能弄璋去年胡去世其妻馬氏擇近支一人曁其弟馬甲之子爲嗣族人不伏時往糾纒遂由戚族調停撥田數百畝匀派遠支人各得田二十餘畝迨臘底復有族中無類糾合六七人駕舟往運白米二三十石胡馬氏奉其寡姑偕弟馬甲來松控告華亭縣林爵生大令准詞於新正十二日之夜傳胡馬氏及馬甲詢問諭曰内姪外姓定例不能承立或竟撫作贅婿留家教育庶幾可免爭端氏以從緩籌商對大令乃飭退去 
[豸節來申] 　　 
　　前日午後正任蘇州府升授湖北荆宜施道濮紫泉觀察由蘇垣蒞滬昨晨命駕至各衙門投刺午刻卽登舟回蘇瀕行時上海縣汪瑶庭大令赴馬頭恭送如儀 
[局員諭話]  
　　昨日本邑南市馬路工程局總辦葉孟紀司馬傳集局中當差各役到案諭以此後如有匪徒膽敢向居民訛詐者立卽拘案以待訊懲如查有聚賭窩賭之家須稟候飭拿到案盡法嚴究不准擅自往拿或故意包庇致于咎戾各役咸諾諾遵諭而退 
[公廨停訊]  
　　今日爲各署開印吉期英美租界公廨讞員張柄樞司馬循例飭家丁咨照英總領事署繙譯官及英美兩界捕房暫停讞政一日 
[浦左火警] 　　 
　　前日傍晚時本邑浦東爛泥渡左近居民徐成甫家因晚炊不愼遺火積薪未幾烈燄飛騰火卽冐穿屋頂一霎時延及比鄰四五家悉储楚一炬其起火之徐姓向在祥生船廠工作妻某氏在某紗廠傭工家中祗有二孩一女年已及笄當時均不及逃出葬身火窟中祝融氏亦可謂忍心害理哉 
[美界火警續述]  
　　前晚七點鐘逾三十分時美租界老閘橋北失火情形已略誌昨報兹悉火起於北福建路第三百零八號門牌某肉莊幸經救火會各西人竭力撲救得卽熄滅然已焚去房屋十一間矣 
[札提命犯]  
　　前者有上海縣鄕民金岳章因與孫根田有仇將其勒斃繫以巨石抛棄江中當經前縣主王欣甫大令蒞騐後拘金到案訊明解省勘訊仍發回原縣收禁邇者署江蘇臬憲朱竹石廉訪以金犯供詞尚未確實又札上海縣再行解省覆訊以昭愼重縣主汪瑶庭大令奉到憲札刻已遵照辦理矣 
[賭棍逞刁]  
　　著名賭棍周星元卽周信園小名阿四改名邱子衡又號芝元夙精倒脫靴翻天印諸術前因串同羽黨陳燮堂陳信甫孫蘭軒等誘令職員劉更新入局賭博騙去金條鈔票等不下二萬餘金事後劉查悉情弊遣家丁許升投控英美租界公廨讞員張柄樞司馬立卽飭差查提周等消息靈通早已逃逸旋經原告自出重賞覔得眼線濮瑞卿將周尋獲扭案司馬研訊之下惡其狡展不承飭令笞臀四百板掌頰一百下押候訊核不意周星元詭計横生潛使其兄周阿囝以濮提人違章投捕房聲訴昨晨捕頭傳濮瑞卿陳明其送案請訊原告延律師侯魯公被告周星元延律師博克到案聲辯司馬會同梅繙譯升座研詰周阿囡供星元係小的之胞弟本月初八日之晚濮來言及劉更新一案業已控准欲提星元到案究辦如能當酬謝洋銀若干元胞弟未允彼卽出外邀同鵬程一周琴生等復至甫及天明竟將胞弟星元帶至新園烟館欲索還賭銀五百兩至午後三點鐘卽被送案求鑒周星元供詞與兄略同濮供周星元係著名賭棍劉宦家丁許升曾囑小的帮同查緝許爲酬謝小的探知初八晚周星元回家卽同許升前往本欲告知台差周星元婉言阻止聲稱自願投案并言陳燮堂等均在鎭江已浼徐金成出爲緩頰旋卽與許邀周至案並無索賄情事求察陳明其供小的並未在塲兩造律師辯白良久司馬謂周曰初九日爾來案時當堂親遞投到禀詞何得以違章提人妄行控告周堅稱小的並未遞禀司馬大怒謂爾親遞之禀尚敢抵賴刁惡已極遂商之梅君判令濮押捕房一月周暫押公廨候過堂刑訊陳明其無于省釋其未獲之餘黨陳爕堂等候緝獲究懲司馬並告梅君曰周犯案重大似此狡猾難保不再串同洋商出爲袒護請貴繙譯勿聽一面之詞致爲所惑梅君然之 
[上海縣署紀事]  
　　昨有揚州婦人李氏扭子福生至縣署禀控忤逆求爲嚴辦值日差據情禀明縣主汪瑶庭大令諭飭看管候究○前日有妓女某氏投縣署訴稱被惡鴇霸阻從良叩乞超豁縣主汪大令據禀飭送普育堂暫爲留養候訊核奪 
[英美租界公堂會訊案]  
　　老公茂紡紗局經理人投英美租界公堂控戴以平支若松訂立合同包買棉花子取去價銀延不交貨等情前日之晚讞員張柄樞司馬會同英領事研訊知老公茂所控情眞遂將戴押交棉花子一面派人往查家産倘不交貨則將家産出售抵償至支則管押一個月如棉花子不能交出則每日隨堂帶比並發封房屋變價以賠按此案從西報譯登被告姓名不知有何訛誤也 
[英美租界公堂瑣案]  
　　王阿福行竊西人福綏脫衣服一件報由捕房派包探趙銀河拘獲並在身畔搜出質劵十餘張解案請訊讞員張柄樞司馬商之梅繙譯判將原贓給還失主王發回捕房候查明各質劵是否竊贓再行核辦○包探石錦榮偕五百二十六號巡捕解周湯氏到案禀稱此婦賦性兇惡常將年甫十五之婢女阿林恣情凌虐阿林冤憤難伸竟於十六日自縊而死經人告知小的等爲此拘案請究周湯氏供小婦人患病在牀阿林不聽指使略加詰責並未毒毆不知如何自尋短見求察司馬著押候晚堂覆訊懲辦○前者錢子棠控余錦堂行竊川土轉交姚省三抵押洋銀經包探竇如海拘案因原告未到司馬諭令帶回捕房押候訊核前日竇探查得陳錫近行竊川土十六枚售與陳福田蕭芝祥疑亦此案失贓遂告知捕頭一併拘獲解案請究司馬略詰情由著一併帶回捕房候禮拜一訊辦○西人板吉林士控車夫陸富江行竊金臂釧一枚經包探倪順泉拘案請究王供此釧拾諸地上並非竊得求鑒司馬判令枷號半月贓給還失主 
[美租界捕房紀事]  
　　昨日江北小工劉阿四朱明甫至虹口茂海路左近第三百五十八號門牌李阿牌李阿小所開小烟館開燈過癮旣而匆匆徑去忽失烟槍二枝李疑係劉朱所竊當塲追獲盤詰不服互相扭毆二百六十一號巡街捕見之一併拘入捕房捕頭詰知李控竊所憑斥不准理○前晚偷兒周阿狗混入外虹口百老匯路某西人家竊取洋酒數瓶携之而出適爲包探沈阿新所見拘入捕房捕頭令押候解送公堂禀請讞員張柄樞司馬懲辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　　　　　　　　馬路工程局總辦葉孟糺司馬研訊之下周張氏供小婦人僅得洋銀十二元共餘八元被王呑没王供當時　　　　　　小的一人尚　　　婦將金氏卽金妹在塲請爲傳案質訊司馬正欲飭提金氏審訊有仁保并婦楊張氏投案訴稱小婦人願將女　　　求恩　　身價司馬得供判令周張氏繳還洋銀二十元給楊張氏具領准將女　交還完案○前日王連生將塗改號碼之江南義振　　　　至南市久大碼頭萬寳來票　領銀被櫃夥察知扭送捕房由捕頭移解工程局經總辦葉司馬研訊店主鮑貴和投案訴請究辦王供小　　　受人之愚叩求恩宥司馬判責二十下從寛交保○本月初十日章顧氏將皮馬褂借與川沙航船户周林桂持赴長生庫質錢三千六百文約期不還前日氏在新馬路遇見其弟周毛毛因卽扭至捕房聲訴由捕頭轉解工程局總辦葉司馬研訊之下周毛毛供小的願出洋銀四元一角　氏代　司馬准之諭令是具甘結完案○日前南市大和米行執事人葛海如投工程局禀控司帳人羅榮生串令店夥火杏卿至曹家渡某槽坊内私收帳欵洋銀二百十八元經總辦葉司馬准詞提訊押追前日司馬因被告挺押不理命書吏備就文牘移解上海縣署請縣主汪瑶庭大令訊追 
[法界捕房發落]  
　　昨禮拜五讞員杜枝園大令蒞捕房發落各案上年慶昌祥京廣洋貨店主蔣文敏虧欠法商寳納鐘表貨物洋銀三千餘光控經大令迭次訊供除繳過洋銀六百元外其餘懸宕至今昨日命提到案復訊蔣供禁押捕房案難措置求准交保出外設法歸償大令不准著還押赶緊措繳如延　子嚴比○匯德豐錢莊夥張聽私取店中洋銀三百元出外賭博盡數輸罄爲店主扭控捕房大令研訊之下准予人銀並保勒限繳案迄今無人具保昨日命提覆訊張求交保出外回寗波原籍措貲歸償大令著還押候過堂傳原告覆訊核奪○仇時化等四人向鄭拾記騙取川土控經大令訊供押候覆訊昨日原告投案求追大令斥退著過堂覆訊核辦○偷兒王阿金張阿憨沈海泉竊取太　棧房夏布數十疋爲包探拘獲解經大令訊供昨日命提到案著照原斷先行枷號一月期滿責放○偷兒陳阿四在某鄕竊取布衣數件來　銷贓爲包探拘獲解經大令訊供著先行枷號半月期滿責放○小工金桂增不聽工頭約東　敢行兇爲西人送案經大令訊供著重笞三百板然後釋出 
[西安官報]  
　　光緒二十六年十一月二十五日藩台懸牌知府劉樹德署延安府事同知劉錫光署孝義廳事新選山陽縣劉賡年著到新任現署朱弼臣調署長安縣事二十六日知縣朱鍾濬由富平　　回知縣朱瑾由高陵解銀回同州官錢局晁進　經原士厘局季炳蓮向局二十七日藩台懸牌准補華州州判蕭植玉　到新任同官縣願　縣李俱回任知縣梁椿年由經原解銀回知縣丁偉由蒲城查案回知縣趙太瀛往三原間案從九林啓由西路提銀回二十八日藩台懸期准調同官縣劉瑞　代理長安　　祥齡均　　十二月初一日雲貴總督魏赴東路訖署榆林道黄署邰陽典史陸福　俱上任知縣孫奉先由乾州查災回從九杜顯鐸由商　公韓回初二日理咸甯縣事正任懷遠縣張延齡代理長安縣事知縣江雲鳳往藍田問案知縣羅　鷺由鳳翔問案回二十九日藩台懸牌縣丞文爕署咸甯分縣事代理咸甯縣劉瑞　代藩台懸牌州司牟炳南署甯羌州州同事興安府繆卸事回初三日知縣李士珍往西路催糧通判晁桂昌何同州官錢局訖初四日知府繆委保甲局提調知縣陳兆煥由臨渭查災回初五日藩憲牌示知縣宮其震署甘泉縣事知縣胡榮光署　縣事知縣余紹橋由山西提銀回初六日知縣涂宗濂由直隸送鐵牌回典中余巽光由東路提册子回初七日藩憲牌示正任愼　縣張祥齡調署褒城縣事　問廳陳效詩由漢中聽差回初八日藩憲牌示分縣魏華鑑署長安分縣　府司獄燕金憲仍赴河南買提初九日三水縣梁　　山陽縣劉賡年俱上任府經歴薛寳田聞訃丁父憂初十日署孝義廳劉錫光出任訖典史趙長錫委咸長收土厘　鷄十一日知縣李光祖由渭南催　　知縣江雲鳳由　田問　回十二日知縣余紹僑往蒲城查鹽地府經歴殷榮昌往西路十三日知縣丁偉往乾州辦　知縣童錫笙往孝義查案與史張回　往扶郿收十厘十四日知縣劉璋　往同州解賑銀知縣李志高由長武接買差回十五日知縣　　芬由郿縣買糧回知縣李丙焱往涇陽典史余巽光往臨潼俱解賑銀十六日　憲牌示正任延榆綏道胡署理藩司仍普署鹽道事務藩憲發委分縣邱昌審署甯羌州州同事十七日定邊縣劉林立署三原縣辛景舒俱　事回知縣陳貽香往永壽散賑知縣江雲鳳往鳳翔解銀一十八日藩憲發委倉大使張大麓署邠州吏目事知縣陳官　委三原收厘金署臨潼縣談廷瑞上任署藩憲胡本日　印十九日中堂孫由東路來賓通判謝庭鳳委經陽知縣孫培恩委白河從九莊敬委前王迪俱收厘金 
[蘭州官報]  
　　光緒二十六年十一月二十二十一日道憲黄擇吉二十二日上任補用知縣　舊委辦河北保甲試用州判曾恕委查廣源門保甲差署按司獄炳均禀知　辦稽核詞訟案件並學律館　藉候補未人流董驁委辦洮州厘卡差調署山丹縣知縣鄭業　委署漢中鎭標中營遊擊周崑均禀辭赴任二十二二十三日督憲牌示定於本月二十五日親臨藩署盤查司庫諭督標中軍副將知悉照得本年秋操大典所有前次勒限練習請假告病以及未中槍靶各員弁本護督部堂定於二十六日在内箭道補行　騐又諭督標無差提　副參遊都守各員知悉照得本護督部堂酌定每月加課一次茲　於二十六日仍在内箭道考騐各該員槍靶準頭仰卽預赴中軍衙門報名聽　　蘭縣楊禀知交卸署臯　縣黄禀知接印大挑知縣朱秉仁委辦内城保甲總局差求古書院山長趙回籍陜西候補知府王公亮遊擊趙汝霖典史常恩敬新　貢差委員參蔣則永福都司張中元迪化城守右旗守備王兆琳俱赴陜候選訓導黄爲楷委辦　　電報巡檢查振藩叩謝銷去逾限行知二十四日藩憲牌示實任紅水縣丞王文琳簽回本任古　縣典史缺委陸袖　化廳主簿李少棠調署署藩憲潘委總理甘肅全省　務處委尋平番縣知縣朱遠繕禀辭赴任二十五日藩憲　示寳豎縣丞缺以儘先補用縣丞黄復漢請補鎭原縣典史缺以鄭工試用典史葉棠請補署丹喝爾同知王堯儒進省補用參將魏極富委接帶武威新軍砲隊差大挑知縣朱　禀知丁父憂二十六二十七日督憲牌示候補府經歴甘徵漢於二十八日又驗看諭臯蘭縣知悉本護督部堂定於十二月初八日查閱蘭省城垣又諭省城軍裝局委員王開斌等知悉本護督部堂定於十二月初八日查閱新修軍　火藥局西甯道英赴任營務處魏赴陜候補知縣傅大愷委查甯靈廳地畝差補用縣丞袁蘭先何秉澄均委解貢米差二十八日督憲牌示署甯夏鎭屬石空寺　守備陳春生撤委遺缺查有分發武進士候補營用守備楊國楨堪以署理補用總兵程文勝委總查新操各旗差補用守位袁鳳岡委解貢米差缷帶武威新軍砲隊補用知州劉廷柱回湖南革職神　帮帶官叅領恒喜赴新　俱禀辭 
[江西官報]  
　　鹽局鏡德　　委會辦洋務局工部員外郎江德宣往九江候補縣楊炤王　第解餉往金陵丁方榖往廬陵公幹黄天懷弋陽查保甲回夏翊宸辦營務文案　補　安武索司邱景芬禀知江西賑捐加藍翎五品銜候補府沈璘慶往樂平公幹候補縣孫　　按辦撫院文崇趙竣委辦營務文案並拔委優缺一次　秉權帮辨洋務　彭　馬當司陳　　缷事回非分　叙府經江國瑞就近騐看許聨桂往九江候差方彦琦往清江催兵米知府徐元霖鄧在珉俱研製洋藥林元愷解第六批　折往陜西斈啓竊部違善俱解地丁往山西回南康汛千總李聲揚回任參將陳延伍往袁州措　知縣張鳴琦缷辦鄱陽正卡回張鳳藻往萬年馮由往泰和俱公幹署建昌縣汪培缷事清理冀代回典史楊國榜往南城辦保甲大挑敎聽曹鼎委辦籌餉新捐豐城縣湯鼎因病請假以大挑知縣周景祁代理又署萍鄕安樂司劉樹　期滿以翟寳嘗署理貴州已丑　舉人　　由金陵來省分宜縣　全琮往九江就醫鄒嘉年接辦撫轅文案蔣殿甲往九江公幹葛明遠崇仁查保甲回趙峻許應宏俱解銀滬回梁樹棠撫州措實回倪望隆往豐城修堤潘紹誼往豐城公幹劉震鴻解地丁赴陜西夏翊宸營務處委辦文案縣丞張錦川往湖口催兵米張僧延由都昌林丙由新昌俱查保甲回濮賢懋缷辦姑塘卡回丁方榖金陵公幹回楊炤往金陵公幹盛時賡解第七批岳折赴陜西蔡營往九江府公幹沈秉懼勘估南壇工程 
[揚官報]  
　　正月初六日徐鹺尹讓立委赴儀徵公幹初七日沈鹺尹師　由淮北來初八日泰州孔刺史祥霦抵揚孫鹺尉傳馨銷太平局初九日楊鹺尹文俊委淮北聽差　陽鹺尹煥委鹽城北閘郭鹺尹鼎臣委淮北緝私銷鹽城北閘差 
[上海虹口元濟善堂經收庚子年十一月十二月份月捐清單]  
　　唐傑臣翁每月洋五元翁用　翁陳可良翁二户各洋二元黄　南翁陳鴈初翁義成號錦章號四户各洋一元永增祥萬順豐鉅昌隆三户各每中元李珊記興昌祥燧泰號長和號元昌號五户各洋三角聚昌號寳昌號寳興號源泰號順興源生昌號恒昌號利亨號同春祥成昶利　裕昌十一户各洋二角梁日三翁每月惜字捐二元馬玉亭翁全年十三元又辛丑全年十二元葉雨田翁全年六元五角泰和館又二元六角梁誠謙翁下半年三元五角昌昇翁又一元四角全信質又二元八角梁藴輝堂冬季四元吳敬堂又二元杳花糧又一元二角　月共收洋八十九元四角 
 
 
 

Page 10

 
 
   
 
 

Page 11

 
 
   
 
 

Page 12

 
 
　　克利馬爾補陽糖汁此汁最能補陽專療肺肝之病故治高年陽痿精竭神衰傷風痰𠻳吐血將癆肺管腫脹咽喉朐脇腰腹諸痛無不立騐每日兩服每服一羹匙照此服之咸謂北汁創製以來三十餘年厯見奇效故今中國通商各口一　藥房無不代售　𧶽顧者湏認明此汁� 
顔色鮮紅瓶如蛋式上有錡就克創馬爾補陽糖汁字樣庻不置僞　寄上洋　房代售 
　　丕朕靈效淸補丸告白 
ＢＦＥＣＨＡＭ　ＳＰＩＬＴＢ啓者本藥房現　　到丕朕靈效潰補丸廢售此丸能　百病　效奇㨗歐洲人向奉爲至寳金丹租該處行世有年而中國則莫知其妙茲由威建六藥房代理舉凡男婦老幼均可服食倘　所列症目　若服數丸其　　　　車易帶尤便居家誠保身之聖藥　　　　而至善也其如何服食丸數多　　　　内　列所治各症以備觀覽如胃不消化　胃淡無味　作嘔作酸胃痛胃脹　口氣蒸穢　唉氣打噎　心痛肚痛　心跳心翳　驚悸怔忡　肝經不和　肝火頭痛　頭暈目眩　虚弱發暈　四肢軟弱　夜不成寢　睡夢不安　精神惝恍　頭腦昏昧　心熱皮熱兩脇疼痛　大腸燥結　小便刺痛　膀胱受濕　皮色黄暗脊痛耳鳴　胆汁太多　瘡疥痔瘡　手足凍决　黄疸濕漬　用力過度　血分不足　月經不調　傷風傷食　時作瞌睡　頭刺腦痛　懊惱肝怒各等症　諸尊𧶽賜顧請移　玉到香港中醫大馬路或到　粤省雙門底上街　上海棋盤街漢口流通正街威建大藥房内方不致悞卽各埠西國藥房皆有寄賣特此佈聞　香港威建大藥房謹識 
　　香港太古糖局車糖出售 
本行由　自運ＢＡ唛五温Ｂ唛四温半CW唛四温二五XO唛四温XH唛三温七五H唛三温車糖出售如　貴客欲買祈請到本帳房面訂買定卽收定銀如過期不出將定銀罰去特此佈聞上海老太古洋行謹白 
　　　地基召租 
　　　　　　　　　　　　　　　　　　　可　出租如欲　　　屋最宜卽楚至二馬路東口　寳順洋行面議此佈 
　　太古水險告白 
本行經理其列舉士科倫水險公司專保中西各口　面各平安險及水漬均照英國章程辦理倘有不測立卽賠償無論夜深禮拜均可盖印賜顧者請送交本行寫字房可也太古水火險公司啓 
　　大阪商輪公司 
啓者奉　　大亨輪　　　　正月十九日　禮拜六晚開往長江等埠該輪走　棧快　辦司事義均係華人荼　　　一切無不　　倘　各賓號　　　　輪省龍　水帳房面議是　　　　　　 
　　警船告示 
大淸各口巡工司畢　茲本巡工司查九江關稅務司所屬界内　　洲地方向有之標杆鐙現經移設土橋合將其情形開列於左　計開長江廬州府無爲州成得洲地方向有黑色標杆一絜上掛六等　鏡白光常明鐙現已將該鐙杆移設在土橋相近港口之下長江西岸之上　光緒二十七年正月十二日第三百六十號示 
　　警船告示 
大淸各口巡工司畢　茲本巡工司查鎭江關稅務司所屬界内老鹽圩地方現因江岸坍塌移設镫杆合將其情形開列於左計開長江江寗府六合縣老鹽圩地方向設黑色標杆一架上置條編圓球懸掛六等透鏡白光常明鐙現因該處江岸坍塌已將該鐙杆移往北八十一度東設距原處九十　丈五尺光緒二十七年正月十二日第三百六十一號示 
　　承頂聲明 
茲今同業堂承頂上洋五馬路廣利亨矅記金　生意卜吉交易如有欠本外埠貨帳借　等項准二十口前聲明二十日　與本號　無涉本外埠欠到廣利亨矅記貨帳會偕　氣項仍歸廣利亨同記收取如有不願交者卽到本號聲明往來以免後論特字辛丑元月吉日同業堂啓 
　　地基召租 
在楊樹浦路順泰木行隔壁出灘基地一方又路内一方如欲租者請至二馬路東口寳順洋行面議此佈 
　　庚與水險公司 
專保各口洋面平安水險章程均照大槪辦理設有不測立卽賠償如蒙紳商賜顧請至法大馬路密釆里對門本帳房面議可也庚興洋行經理人啓 
　　英華書館 
本館上下午全日英學至四點後兼課漢文脩金按月六元新來學生先付兩月今按常例放年學一月至明年正月十四日開館凡願就學者順　蘇州河南路十一號門牌先行報名庶不　額滿珠　　　 
　　壯陽種子丹 
本軒自祖傳此方中外搜求無以上之誠壯陽種子之秘方也此藥專能壯陽固精補髓掊元無論陽衰陽痿臨陣不舉見色流精等症服之立見奇效剛勁非常百戰不疲樂而不倦此誠海外之奇方實種子之妙藥也大瓶一元小瓶五角正龍涎香戒烟丸大瓶五角小瓶二角半大洋不折不扣一寄愚園寳華照相樓英大馬路致眞照相樓四馬路二章號粤東玉蘭軒謹識 
　　新開天昌祥金號 
本號創設上海後馬路覇綏里公估局開售石庫門　　兌條錠葉金自煉寳字十星祥記標金兼收乾省砂金凡　賜罰顧格外克已務祈認明本號招牌庶不致悞 
　　開學聲明 
西門外斜橋惠中書院定於正月二十日開學願肄業者速來報名滿額不收此佈監院克羅福啓 
　　義記洋行保險義記洋行保險公司 
啓者本行於英一千八百九十六年二月六號起經理孟皆司德火險公司計存本　一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
　　老太古告白 
太古ＢＳ火險公司 
倫敦格崙西火險公司叭喇定火險公司阿德來火險公司勞治愛司具火險公司 
啓者本行經理上四保險公司事務現可代客保房屋棧房及各屋内年存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客欲保者請　面議可也特此佈告 
　　寳順洋行保險 
本行設申最先辦理火險歷有年數敝公司在外洋創立百餘年資本頗巨賠欵迅速恐未週知爰特登報無論行號棧房財産家私一例可保價極克已倘荷見顧請至二馬路外灘本行帳房面議此佈 
　　新正月十八日銀錢洋行情列左 
新匯劃收市　七錢三分四三七五 
銀　　　拆　二分龍洋找頭　　七錢二分四錢　找頭　　八百五十文市　　錢　　一百十九千文卡　　錢　　一百十八千文衣　　牌　　九　　百　文　　新正月十八日匯票行情列左銀行電匯銀票　二先令八辨零士八之六銀行現銀票　　二先令八辨士八之七銀行三十天期票二先令九辨士銀行四個月期票二先令九辨士八　　　大清郵政收信時刻　　　　　　寄往輪船名　某日截止收信時刻　　吳淞火車新正月十九日上午八點鐘上午十一點下午一點半下午四黠鐘 
　　寗波滇海餘姚定海江天下午三點半　　蘇州杭洲紹興小火輪下午四點　　鎭江揚州高郵淮安清江宿遷台兒莊南京蕪湖大通安慶九江孤　漢口漢陽武昌武穴岳州城陵長沙常德湘潭沙市荆州宜昌重慶大通下午晚八點六　　九點 
　　膠　　靑島　　前頭厦門　桂林　　威海　焑台牛　芝　　　烟台塘沽天津北京洋莊　　　州　星塔三　　　飛鯨 
 
