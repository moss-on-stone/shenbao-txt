# 1885 - 34 - 4904246

 

Page 1

 
 
[二十八號畫報岀售] [  申報舘主人謹啓]  
　　皇太后五旬聖誕之前一日諸王之福晋貝勒貝子與入八分公之夫人并公主郡主等皆入内廷恭呈如意一柄以爲祝嘏皇上冬至郊天鉅典也輦榖巡行鸞儀肅穆凡此規模民間向不易睹京友摹圖郵遞願與普天下共仰之謹將兩圖編入此次二十八號晝報准於十六日岀售後仍附淞隠漫錄圖說一則閱者鑒之此佈 
[任伯年繪山水總神圖岀售] [  點石齋啓]  
　　歳序將闌凡店户居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可餐山水之闢流雲四布長松插天松下四神並立一城隍一土地一灶君一招財惟井神則盤膝而坐松旁有白石橋一座橋上爲符神位快馬飛騰神采發越又左有杏花臺右有石藏畫欄環繞曲徑通幽山之嶺則有天臺一座奇峯並峙日月合璧則帥位也其畫筆逈不猶人懸諸堂中洵堪奪目現由申昌齋書室發員計墨色者價洋五角着色者一元已裱者另加裱工洋六角正此佈 
[新印琴條楹帖岀售] [  點石齋主人啓]  
　　揚濠叟先生沂孫素工篆書求其尺幅者珍同拱璧本齋今覔得手書三尺琴條四帖用石印照相法印成墨色筆法絲毫不走頗足以供法玩又王可莊殿撰仁堪法書亦爲近時珍品近得其行書五言楹帖一聨均如法印岀卽日岀售琴　未裱者每堂收回工本洋一角已裱者三角五分楹聨未議者白紙二角色紙二角五分已裱者加裱工二角售處仍照舊例想諸君必以先覩爲快也 
[分送月份牌啓] [  申報館主人謹白]  
　　臘鼓將蘭履端伊始本館例有月份牌分送閱報諸君兹已託點石齋石印中西月份牌用潔白洋紙印成中間中西合歴俱用紅字光艷奪目外圈緑色印就戲劇十二各按地支生肖命意新奇藻繪精絶皆係名人手筆閱之令人愛不釋手一俟明年開正工竣即當隨報奉送先此佈聞敬頌年禧不具 
[論近日開捐情形]  
　　近以法事孔亟軍需浩繁經部議准開實官捐輸内官自員郎以下外官自道府以下均得以納粟入官且明定章程可以統壓各班得缺最捷以是爲勸或者雖照十成之價亦尚有人踴躍樂輸以快遂其顯親揚名之志乎然而目前捐輸仍未必甚旺者何也或者曰此盖由於成數之不减故也夫先時捐務未經停止減而又减流獘實甚迨至於減至一二折而普天率土之民無論官商子弟與夫褓褓孩提之兒亦各得預爲捐納以俟將來成人之後可以投供報騐且降而至於皂隷之子優倡之裔亦莫不或捐一從九雜職或捐一監生以誇耀於里誾忝附衣冠之列其稍有才能者且岀而赴試候補以希妄膺民社竊取科名流品因之愈雜於是截然有停止之舉然停止已有數年而分發騐看名單月有所見或數十人或百數人不等則宦途之擁擠不開依然如故各省所以時有請停分發之奏至於請揀發一事則廣陵散久已閴寂於人閴矣仕途雜而流品淆減成之獘如此則雖捐生踴躍而於政體有所未便者其事終不可以行也或者曰此由於但在臺灣開捐而不在各省設分局故捐者憚於遠征而囿於一隅者不能推廣也夫現在開捐原爲臺地軍餉起見然定例初不限於一偏及各省之人有樂於輸納者均聽其赴臺報捐在部臣之意不過謂因臺餉而議開捐則必於臺軍有裨而後可臺屬之人其投捐者銀固咸在臺境若他處之人欲捐納得官而聽其赴臺輸捐則官雖分之他省銀則仍留臺地用是以濟軍餉之用庶乎可矣倘就近在福省設捐似乎捐項易於速解臺中事屬無碍然而由省至臺前此隔絶不通省中縱有銀兩曾無補於臺軍之用苟再遠而散布於他省則更有鞭長不及之勢諺云遠水不救近火此臺餉之所以必在臺灣開捐也此二者旣不可行然則但囿於臺地一隅必以十成收足竊恐臺地捐户無多他處不肯遠赴報捐是有開捐之名而無開捐之實不成兩難之勢耶日前恭讀諭旨臺紳林姓慨捐巨欵立荷恩榮似乎臺地不乏慷慨多財之子顧究限於一區斷不能不借資於他省近復有人奏請減成未知部議准駁何如嘗以二者相衡權其輕重減成則害多而利少分捐則利少而害亦不多此中似稍分軒輊焉蓋一經減成則視官爲賤無論何人皆得以捐納一官半職其流品之雜固不待言而且人人競言捐官而實則官中之所得無幾成數若减至半則二十萬人之所輸仍不過於十萬人之數若再减而又减如前此之一二折則俗語所云閙熱衙門而已名爲捐生一二百萬人亦止及一二十萬人之數無補於軍實大害於仕途此所謂害多利少不可爲也至於各處分設捐局一層則以中國之地大物博各省分捐積少易以成多卽就蘇滬等處而論其間開捐之信而懐貲躍躍欲試者不知何限苟一變通卽不難立集鉅欵試歡歴年賑務源源接濟迄無止期而核其捐助之來路則大都由蘇滬兩處而來其他若揚若浙其挾重貲而願納粟者當更不知其凡幾目下巿面雖曰清淡顧其所以清淡者一則由於股票之虧折者過大一則由於法人信息不佳皆惴惴焉不敢岀藏於巿以故有蕭索之景象耳非眞謂大家巨族之皆無人焉若聽各省設立捐局吾知投捐之人必多旣集有成數或解或匯豈竟無一策以飛渡臺洋其勢雖險尚不至毫無把握觀於近日臺北防軍餉糈藥彈均無缺乏可知法人雖傲然截阻口岸而華人路徑諳熟水陸歧路無不可通法不能處處攔截則我不難乘機運　必不致餉道之被斷也故吾於減成分捐之事權衡捐益斟酌利弊則似乎分捐較善於減成刻下部中所議尚未見有明文數日内自有遵循之例兹姑私心揣度以抒所見不敢有所泥也 
[諭旨恭錄]  
　　十一月廿九日奉上諭前因京師入冬以來得雪稀少朕於本月十九日親詣大高殿拈香並派惇親王奕誴等分詣時應宫等處拈香虔申祈禱二十三四日雖經得有雪澤尚未優渥農田待澤仍殷朕心實深寅盼允宜再申祈禱十二月初二日朕仍親詣大高殿拈香時詤宫着仍派惇親王奕誴照顯廟着仍派惠都王奕詳宣仁廟着派貝勒載漪凝和廟着仍派貝勒載瀅同於是分詣拈香欽此○十二月初二日奉上諭卞寳第等奏神靈顯應請加封號並頒匾額一摺湖北鄖西縣黑龍洞龍紳素著靈應本年夏秋之交雨澤愆期經該縣官紳前往祈禱連日大沛廿霖田禾均沾渥澤轉歉爲豐實深寅感着南書房翰林恭書匾額一方交卡寳第等祗領敬謹懸挂所請飭加封號之處着禮部議奏欽此同日太常寺題十二月二十九日袷祭太廟先期告祭後殿中殿 
 
 

Page 2

 
 
奉旨後殿遣本格中殿遣世鐸行禮欽此同日又題十二月二十九日歳暮袷祭太廟奉旨遣奕劻恭代東廡遣載瀛西廡遣錫光各分献欽此同日又題同日祭太歳壇奉旨遣晉祺行禮兩廡遣文興徐樹銘各分献欽此 
[本館接奉電音]  
　　劉軍十一月初五日捷音早據京電列報兹接在京友人專發電音到本舘内有本月十六日諭旨兩道其一道卽 
係岑帥奏捷所奉諭旨足見此次捷音信而有徴薄海人民見之者當無不同聲稱快兹將是日所有諭旨兩道謹敬譯登○十二月十六日奉上諭岑毓英奏宣光法兵岀犯經官軍截勦獲勝並先後收復各地方一摺本年十一月初五日宣光法兵乘霧大股岀城直撲劉永福部將吳鳳典營盤該提督等督隊迎敵主事唐景崧等分路進抄三面夾攻斃敵甚衆勦辦尚爲得手現在宣光省屬之安平府陸安州霑化州及宣光城屬之連山同安中門安嶺各縣興化省屬之鎭安文振安竪各縣山西省屬之夏和清波兩縣地方均已收復百姓安堵如常仍着岑毓英督飭官軍速圖進取力挫敵鋒所有岀力各員弁卽着該督查明保奏候旨施恩欽奉慈禧端佑康頤昭豫莊誠皇太后懿旨著發去内帑銀五千兩賞給此次尤爲岀力兵勇欽此該督務當激勵將士同心敵愾共奏慮功渥鷹懋賞欽此同日奉上諭御史慶裕奏在京旗員與盛京各部司員廻避親族則例兩歧請飭一律辦理並五城司坊各官多係寄籍順天民人朦混捐納請飭嚴定章程各摺片着吏部議奏欽此 
[東京軍信]  
　　本月初六日本館東京訪事人專發要信云法人尚未進兵諒山與華軍開仗法帥相里也現住河内一俟啓行法兵卽須 
往攻諒山法庭現有文書至東京謂該處因有戰事是以一切事宜俱歸柏里也主宰所有駐越各員均須聽其號令法人所以遲遲不攻諒山者緣轉運軍中之什物尚未齊全核計目下運物之騾馬祇一千二百匹小工祗四千名遠道轉輸頗不敷用法人駐在陸南租郎二處計法兵七千人越南土兵二千人尚有馬三百匹兵多名前來大約本月中起行是處道路崎嶇頗難行走聞法兵官云日後岀隊雖經此路然戰畢班師尚須另取刖途也東京盜匪未見平靜廟山相近有一村爲盜逋逃藪十日之前爲法人偵知發兵將該村圍住放火焚燒匪人突圍逃命法人羣將洋鎗撃斃所斃若干尚未查悉蓋法人以該盜惡貫已盈故施此毒計也目下小輪船俱被法人租去商客遷移頗爲不便祗得雇坐本地船云 
[法人增艦]  
　　法國新聞紙云西歴正月中法國調鐵甲船數艘來華歸水師提督孤拔調遣又撥大水雷船三艘駛至台灣交與孤拔云 
[途遇雄師]  
　　旗昌洋行之鎭東輪船由香港來滬於昨日抵埠據船上人稱十七日該船行至台州相近洋面見中國兵船五艘想卽援台之師也 
[死裏逃生]  
　　西貢法字報云有英國輪船名洛斯靈者由香港開行船中載有雜物及搭客等駛往他處本月初該船行至海中忽觸於海底之沈船以致滲漏爲引港船所見趕卽赴援將船上人救起載回貢想諸人之不與波臣爲伍者日後當載至滬上矣 
[欽憲示諭]  
　　欽差會辦北洋事宜大臣都察院左副都御史吳辦理奉天海防大臣兩淮鹽運使續爲岀示曉諭事照得本大臣欽奉 
大皇帝諭旨前來朝鮮查辦事件隨帶護從兵丁及原紥慶字等嘗分駐城内均宜一體嚴肅業經面諭該統領及營哨各官隨時約束遵守營規毋許勇丁遊戲街衢藉端滋事所有購買食用等物尤公平交易不得恃强相爭致啓口角合行岀示曉諭爲此示仰各營弁勇人等知悉務宜恪守軍律無事不准岀入該兵丁等倘敢任意在外游行或滋生事端一經查岀定卽嚴行究辦决不姑寛各宜凛遵切切毋違特示右諭通知 
光緒十年十一月日告示 
[營務所告示]  
　　爲剴切曉諭事照得本營務所統帶奉天子命留駐此邦保護國王此爾軍民義同休戚一月十七日夜亂臣金玉 
均洪英植朴泳孝徐光範徐載弼逼遷君上屠害大臣種種兇惡爾軍民所憤恨亦卽我將士所憤恨幸托國王宏福亂臣洪英植朴泳教就戳而金玉均朴泳孝徐光範徐載弼不久皆可次第緝獲刑誅是固我將士與爾軍民所同深痛快者也現天子軫念東藩特簡大臣督率大兵前來協同保護國王則宫殿安卽爾軍民皆安爲此示諭通固軍民人等知悉自示以後爾等各有家務宜恪遵大義與我將士戮力同心上事國王共事昇平之樂其有從前爲亂臣金玉均等所脅從者但能革面洗心固依然爲好百姓本營務處統領統帶已代求國王當蒙加恩概不追問爾等其各凛遵毋爲亂臣所愚自取罪戾切切特諭右諭通知光緒十年十一月日 
[防營告示]  
　　欽差北洋大臣奏派總理親慶各營務處會辦朝鮮防務袁賞穿黄馬掛統領駐防朝鮮親慶各營提督軍門果勇巴圖魯吳記名總鎭都督府統帶駐防朝鮮親兵親後營靖勇巴圖魯張爲剴切曉諭事照得春秋之律首罪亂臣人臣之義有將必誅洪英植金玉均朴泳孝徐光範徐載弼等自結外兵謀圖不軌刼遷君上横戮大臣叛逆顯然皇威保衞藩服於十九日統師誓衆期奠此邦今難已平罪人宜討除洪英植業經就戮外金玉均朴泳孝徐光範徐載弼等尚在逃逸搜緝未獲爲此曉諭軍民人等知悉戢奸者蒙上賞黨惡者受顯戮順逆之機間不容髮爾軍民人等平素皆深明大義共切君父之仇務當嚴緝密訪以正天誅以副本營務處統領統帶靖亂之心其或匿藏不首坐與同科邦有常刑法不寛貸特示右諭通知光緒十年十一月告示 
[當談錄要]  
　　客有自江右湖口來者聞之閩中解送軍裝人云左帥自抵榕垣後馬祖澳舊泊之法船三艘卽一律起椗不知去向細探 
八閩洋面毫無法人蹤跡卽澎湖法船亦游弋無定不比從前之連檣久踞惟基隆則等於鞭長莫及馬江向有英美兵船保護洋商左帥令其須褂恪靖號旂彼族不願受約束亦卽陸續開岀五虎口外現林浦長門金派馬尾均有恪靖營駐札氣象爲之一振左帥尅期誓師將爲渡臺之舉本地紳士聨名敦請謂自旌旗蒞閩人心固若金湯敵人亦卽遠循現在人人倚爲長城求子坐鎭以慰衆望因此改委候補道陳鑑堂觀察帮辦全臺營務處而以前候補道王純農觀察所帥壯武公之舊部三千人卽江西號爲王老虎者其人皆衡永士著旣猛且悍耐烟瘴觀察毁家紓難由籍募來左帥令其乘間渡臺用本地之習海程者爲引水向南直駛得間則折而北一書夜便抵臺南法人畏臺南鯤身之險不敢嚮壐非搉知沙線如列眉者卽不能捩舵加以臺灣道劉蘭洲觀察威名夙著有程不識之刁斗森嚴軍民仰之爲保障刻聞已被新中丞叅揭人人皆有借宼之思特限於重溟徒自望洋而歎後見上諭有不滿於中丞之旨咸額手忭慶謂九重雖遠不壅于上聞不覺有天必從人之喜矣論者謂湘淮兩軍正如當日之郭汾陽李臨淮各專旗鼓用湘者無一不湘用淮者無一不淮此　域先亘於中而勝負難恃於外也又聞法人現將基隆山後各險要處悉築石碉更樓哨堡彌望山谷又起海關以北屬之基隆煤礦環以小城壘石爲固更就海口築甬道以通上下使岸上與船上聨爲一氣無要截之虞此等工程皆用外國列陣圖兵爲之故工堅而費省事舉而禍長刻下官軍疫疾已定然元氣大傷不能掃瘡痍以相薄而肉究竟法人亦無窺伺淡水之意盖其志在得煤而止若官軍欲復基隆非水陸夾攻不足以扼其吭而拊其背以視法人唾手得之難易判若天淵矣客談如此均係聞所聞而見所見者拉雜錄之以博留心時事者一流覽焉 
[宜昌近事]  
　　新設加抽川鹽釐稅稅業於初三日開辦矣○周正彪及渾名包天胆者皆本地痞民久經官憲緝拿未獲近府尊存太守 
 
 

Page 3

 
 
密飭差役購線拿到着將官地流痞若干盡行交岀如一名漏網卽將該二人懲辦現已發收東湖縣内監矣○捕廳張君日偕前營劉君嚴查城關内外嚴密異常凡私開烟舘之家一律改圖别業前日在鎭川門外查獲一烟户當將館主提岀責以小板二百從此芙蓉素燄當可稍殺於前矣○本月初一日到有小洋船一艘聞係鮑爵帥飭裝軍火來宜解交營中供用者○本月十七夜宜鎭中營萬守府偕把總某君查至大南門將守城兵丁王姓者重責軍棒四十下以其私開城門放人岀入也 
[鄂省官報]  
　　十一月十五日署鄖縣陳桂赴兩院見辭赴任銷營務處文案並學律舘提調武昌讞局帮審等差候補縣羅相材奉漢　府委往新闕稽查各卡稅務並理發審事件往兩院禀知候補道吳奉督憲委看督撫兩標打靶謝委十六日專辦仙桃鎭厘局候補州張茂時回局禀辭候補縣丞吕賢笙奉藩憲委往荆州襄陽兩府查質當委辦福建崇安轉運局前署浙江台州府陳乃瀚由浙江赴福建來省禀到十七日武昌府捐復知府王奉委往金陵上海公幹赴兩院進見謝候補縣張樞奉委會辦清查交代局赴兩院禀知候補道庫大使張德漙解火藥往荆州赴兩院禀辭十八日候補縣司徒衮解第九批京餉往京禀辭十九日會辦宜昌厘局候補縣陳福炘回局准補孝感縣典史周煥又赴任俱禀辭二十日候補道周世臣奉委往安徽一帶偵探禀見候補府徐家幹奉委往湖南汀陰查看煤船聚泊情形往兩院禀知二十一日本任東湖縣龍兆霖禀知兩院彈壓亁軍岀境銷差本任鶴峯州長庚謝給咨文往京赴兩院禀辭二十二日浙江試用縣丞張紹齡奉福建後路糧台委催撥餉來省禀到十一月念六日候補縣巨卿奉營務處委往天津偵探管帶知津輪船候選縣丞張元熙解餉往湘口准補武昌縣丞楊景微赴任候補楚九薛華序奉委往安陸府屬查質當各赴兩院禀辭念八日浙江試用縣丞張紹齡回福建糧台禀辭同日藩憲牌示光化縣左旗營巡檢缺以儘先補用巡檢章梧署理圻水縣蘭溪巡檢缺以光化縣左旗營巡檢宋維清調署署關道武峙東觀察於初二日接印署鹽道瞿賡甫觀察亦於是日接印 
[預備行轅] 　 
　　星使過皖一事昨報早已錄登兹悉皖垣各大憲於日前奉到崇廖二星使飛札稱已於初八日行抵皖境請飭預備行轅以便按臨查事盧蓻圃中丞遂委派文武巡捕帶同戈什哈立刻岀省遠迎尹仙坡明府親督丁役夫工修理考棚以爲星使行臺惟究竟查辦何事則仍未悉其詳云 
[鳩江瑣記] 　 
　　蕪湖縣鄒雋之明府自蒞任以來勵精圖治百廢俱興蔀屋小民無不同深感戴現間城鄉紳士擬公製萬民傘及德政牌匾等以表甘棠之愛云○時届歳暮宵小最易潜生鄉人之上街被竊者指不勝屈鄒明府痌癏在抱特諭團紳督勇在街輪流巡緝並飭保捕鳴鑼呌喊俾巿上行人知所警備云○近有人以户部監照遍處求售其價高下不齊查捐輸久經停止此等執照皆從前遺未繳銷者深望志切觀先者愼勿受其愚弄也○冬至以後時疫流行童稚多患天花庸醫悮投熱藥所傷不知凡幾兼之朔風凛烈奇凍砭股乞丐露宿風餐凍斃病斃者更不知凡幾各善堂自上月望後迄今共施棺木五十餘具亦云多矣 
[揚州官報] 　 
　　新任三江營周游府吉祥於十三日到揚聞須小作句留云○十二日分司陳宗旭辭解京餉○十六日總辦堤工局吳柏莊觀察赴運河東西隄估工以便來春興辦○九月間壁虎攔江兩壩先後决口現淮南總局特派范鹺尹於十四日前注勘估一俟水勢稍枯卽行興工堵築云○楊子穆觀察於十四日乘輪來揚聞有要公須與程都轉會商也○揚州督捕營曾心泉都戎於前口由下河回揚 
[義渡違章] 　 
　　浦江寒汛本急加以風波無定日前高橋船失事傷於非命者二十人宜乎往來船隻皆有戒心焉况自朝至暮如穿梭之義渡乎不料竟有漠　關心之董家渡各渡船惟利是圖不顧風險每舟違章倍載見者危之論者謂義渡局差役不肯認眞稽察之故余爲防患未然起見特揭於申報務乞局員隨時飭令挨查未始非積德之道也乞貴報政而刊之爲幸[  十二月十三日臨流敢怒生呈章]  
[吳淞紀事]  
　　寳山縣吳子佩明府莅任後圖治勵精不遺餘力所有團丁九十名已由前任王明府訓練精能技撃岀衆吳明府定以每日兩操無使荒廢昨上憲特委都戎銜候補千戎印君馳赴寳山明府卽將團丁託其管帶以期有備無患云○前報列飛雲流雲兩船輪班挨走以免爭奪生意一節兹聞議定由昨日　每日淞滬兩處均有往來從此商民往返均附搭該輪穏渡數十里洋面矣○前昨兩日淞鎭謡傳閩洋中法業已開仗嗣探悉南洋各兵艦均泊守羅星塔洋面並未與法交兵云 
[海運局諭]  
　　江蘇海運滬局諭各州廳縣解米丁書人等知悉照得本届各屬徴辦冬漕循案仍由海運在滬兌裝開行因海氛未靖奉部奏飭暫雇洋輪分成北運所有各處交兌漕白粮米現今本局議定單日騐收漕米歸招商局代雇旗昌洋行輪船兌運雙日騐收漕米歸監記承攬太古洋行兌運其白糧單日赴太古會騐雙日赴旗昌會騐分别辦理庶免紊亂除分行查照外爾等管解粮米到局騐明應收者卽行遵照解交毋得遲悮切切特諭 
[請委騐屍]  
　　去夏滬北老閘左近西瓜船命案内凶手戴土金由縣訊實收禁各情早登前報昨上午戴在監病斃當由草邑尊詳報府憲派請鄰封指騐大約今日定可到滬所派何員則尚未知悉也 
[領囘小孩]  
　　六百十九號東洋車夫某甲前日下午路經英界白大橋堍見有七八歳之男孩失路有賣糖者欲領之去該孩不肯隨行該車夫因聞該孩自稱住八仙橋與該車夫之車户住處相近隨將該孩領到三馬路英捕房訴明緣委英捕頭以地仕法界令至法捕房法捕頭飭將該孩暫留捕房令該車天岀外尋其父母來認領車夫去後捕房中人向孩細詰地址名姓則卽法工部局打樣洋人處管事之子當卽知照來認無訛遂領孩去昨晨該車夫到來經該管事給錢數十文作爲酬資 
[凟訴被逐]  
　　有浦東鄉人甲乙于前晚投小東門法捕房控某花烟館欠洋兩元請追究等語法捕頭以事屬細微且晚間何得遽爾傳人若果欠洋當投公堂控告甲乙去後至夜半時甲乙復將鴇婦扭進捕房稱烟妓已肯還洋一元該鴇不允明是强賴求請押追法捕頭詰之該鴇婦據供伊等前月來吃煙給付烟資以餘錢給姑買花帶何得索還法捕頭以事屬猥瑣兼以兩造各執一併逐岀 
[欠項轇轕]  
　　上海人龔秋岩於本月初七日投法公堂遞禀控秦冬餘借銀二百二十五兩迄今向索不還請爲追究摺據呈案據秦稱龔友蘭有銀交我存放章悅來稅行立摺交執該行現尚開設仍是秦蓉洲經手吊到悅來帳簿便可明白龔秋岩並無銀兩却詐去洋七十元是徐杏春經手龔稱友蘭是我兄今已故世七十元是别欵借洋有朱愼餘知曉朱愼餘語與龔同翁太守着傳到秦蓉洲再核至初九日龔偕秦容洲到案秦冬餘遣抱到堂稱往鄉間取帳下期投案太守着抱退去隨詢秦蓉洲帳簿可曾取來秦稱行帳存於大關所有帳簿不便呈案太守詰問緣由秦未語龔秋岩代答稱稅行無非陋規道廳縣憲均在其上翁太守謂今日秦冬餘未到待人集再核十二日秦冬餘投案亦遞禀詞并呈帳目稱總書姚蘭洲託林楚卿沈少庚等算稅行帳日沈今日未到林在外面翁太守詢秦蓉洲到否龔秋岩答稱伊怕秦冬餘不敢來現在姚蘭 
 
 

Page 4

 
 
洲亦要算帳翁太守傳林楚卿到案詢問之下着岀外邀同沈少庚姚蘭洲將悅來福記和記帳算明限五日具覆 
[滬濱瑣紀]  
　　前日一點鐘時南巿製造局對面浦中有米船一艘乘潮行駛舟子偶然失手觸浪沉没在船四人幸均遇救得慶生遠 
亦幸矣○前日九點鐘製造局小工李阿五搬運鐵板至新造之頭號鐵甲兵輪一時失足墮入艙内受傷甚重恐難療治在旁之兩人亦被碰　云○製造局工作年例于十二月二十日停工正月二十日開工計有一月閒散現值軍需緊要日夜催作定于二十八日停止正月初二日卽行開工軍符火速羽檄星馳誠有不遑暇食者矣○裏虹口東北鄉人某甲性愛打獵家中備有洋鎗一桿前日甲適他岀其子竊取火藥洋鎗與諸小兒在門前玩弄將藥裝入槍内意欲春堅冉放詎春時機關已動火藥立時轟岀諸兒面目盡被轟傷甲子受傷甚重家藏車器者可不愼哉 
[英界公堂瑣案]  
　　妓女王秀林被周兆伯戳傷一案已列间報昨該妓投案申訴前因并稱傷已略愈周供杭州人素與該妓相識會許爲妾已用過洋五百元其間二百元是有票據嗣因該妓負債甚多我回里措銀凊理在途遇盗以致空手前來豈知該妓竟反須不識致找進退兩難欲思囘鄉川資已竭前日清晨至妓處妓卽在伊自已抽替内取岀小脚刀我欲奪取悮傷伊胸黄太守商之翟副領事判將周遞解回籍小刀存銷○日前呵咖喇銀行主控劉利亭用空銀兩應向擔保之行中買辦鮑金華追償黄太守諭鮑自清理昨鮑投案稱劉係外甥我確不能置身事外現與洋東言明每月拔還銀五十兩然劉之虧銀實因抵押房屋地基之故亦係被人帶累應請究追房主太守商之翟副領事謂鮑旣調停明白應俟洋東聲請銷案至另有轇轕再呈候示○粤婦梁氏控稱被竊時辰表一只報捕查明實隣女天喜所竊已向龔順興押舗質洋六元業已吊取贓物拘解天喜到案西包探夏門稱天喜竊表質洋不取質票凡押舗押贓存票者案最難破曾飭名押鋪不許寄存押票該押舗違章應罰今亦傳案天喜俯首無詞押舗夥供是女押表安知其是竊贓且稍　相識故允寄票黄太守商之翟副領事判罰天喜洋十元押舗罰二十元贓交梁氏領去○更夫許長發控稱呌火燭人何則壽夜間大聲喧嘩喝令輕些非但不依反敢行兇　被打傷頭顱爲此訴捕拘案何供實因窮苦爲此生涯更夫阻不容呌致與爭論誤傷叩求施恩黄太守騐得許略受皮傷判笞何五十板以儆○包探秦少卿禀稱曹包芝等在路毆扭不休拘案請究曹供陸竹山金東海等平空向我拆稍致與毆扭陸金同供曹向我等拆稍是實我等决不敢向曹拆稍捕頭禀稱三人均非安分之徒黄太守判各責五十板以儆○某洋廣貨舗夥王　生控稱王阿福前來假作購物乘間竊去刀乂當卽知覺獲在人贓交捕送案王供向買皮袋誤拾刀乂不敢犯竊黄太守判管押一月贓交失主領去○陳阿三控稱失去衣服報捕緝獲人贓解案請辦陳保生供認行竊叩求施　黄太守判管押一月贓交失主領去○華捕禀稱何貢謨在咱大便高阿北糞担無盖潑糞滿地爲此一併拘案何高同稱以後不敢作踐街道乞請施恩黄太守判罰何洋二角罰高洋二角以儆 
[上海北巿絲業會館籌賑公所施少欽經收山東賑捐十二月初八日第五百三十六次清單]  
　　湧興裕十五廣聚源十五元伍桐軒十元平安民氏三元張有興二元感悟子將藥資移助一元海甯無名一元廣東潮州客一元　陰書屋主人爲室人叩求生産平安酬願錢四千文又爲室人病叩求速愈服藥果效酬願二千文○蘇州金君山如募昌字册雙林着沈省記四元趙小峯經勤任祥記四元又勸趙琴崔二元東支安巷沛國十一齡童子求母病速痊助棉衣欵一元長洲東城路師竹氏四百洲東城路吴壽寳十齡　子節　母誕辰香燭費四百文崑山西鄉朱門婆媳兩代苦節同省口食一百文元和東城路陳氏苦節口食一百文以上八户合來洋十二元○高郵丁君鏡齋第十二次募逸韻堂黄玉林求子病愈恩逸主人求合家平安三户各一元周仲笙爲妻孔氏女六姑求莫福一千文李森之五百六十文揚若絾五百五遇賓陳毓德堂李瑞生怎姜安鄒寳珠心登師陶國良七户各二百文劉姓何引經堂張秉禮堂花蟄小堂劉立友許錦生方漢池徐有益不留名九户各一百文杜魁一百五十文木桶零碎五十文以上二十四户合來洋八元○大通萬　來募萬善同登昌字一萬一千九百零二號册無名氏崔謙和隠名氏三户各本洋二元江振聲萬隆店豐泰三泰四户各本洋一元由江孚船發來○蕭山致祥堂募昌字九十二號𠦜自怡　三十元○杭州勉力學好人託王君沛滄募昌字一千七十六號册富陽縣華三元陳友三王沛滄袁如德周熙孫鳳銜周銓王保安七户各一元○德大布莊募昌子七百三十三號册吳國治周泰來周立順范裕泰醉蓮氏愛菊氏潘生源齊裕先八户各一元○公平帳房募昌宇一萬三十五百七十六號册隆愼源九八規銀二十兩○乍沛湯廣鑑命姓啓勦募昌字六百十五號册義愼本洋二元平心氏姜茂記求安氏無名氏晋興月湖氏樂善氏易安書屋延益氏元昌中孚聚源不留名潘頌記高子記貽榖堂十六户各英洋一元寅懐　　元朱蔭記玖角合興和陸角求已氏五角倪詠樓五角馮品記四角馮少記三角馮忠記三角以上二十五户合來洋二十一元本洋二元○常熟亁昌號陸君雲卿募昌子一千一百七十九號册無名士十元聚昌元亨號無名氏錢選吉堂曹氏談逸琴恆源秦開泰八户各二元張卓雲無名氏詒榖堂裕成莊鼎和庄唐裕興無名氏吟蘆書屋樂琴書屋陸雲鄉秋聲館主不留名潘心齋禮耕書屋十四户各一元○蘇州公信紙棧募　字一萬一千四百六十八號册公信棧二元李隆盛一元○杭州書帶艸堂新棉衣二十件○南通州候一鄉舊棉衣五十件又張李貞舊棉衣五十件以上初八日 
[上海陳家木橋金州礦務局内順直山東核奬賑捐公所經收十月十一月代解賑欵清單]  
　　雲南府鄧太守解到第十二批賑欽曰鹽开提舉司鄭經募善宇五十七八九六十四册續來銀一百四十兩陸凉州馬經募善字三百四十一二三三册續來銀十二兩五錢五分雲南縣項經募善字五十三五六三册共銀三百兩以上柱共雲平銀四百五十二兩五錢五分由元豐玖合來規元四百七十七兩四錢四分○天津楊殿臣先生經募直字五號册工部關庫平銀八兩雲路梯航津平銀四兩兩儀堂修省齋四勿堂三户各津平銀六兩惜陰書屋嘉樂堂二户津錢二十吊敬修堂津錢十吊南記津錢四吊竇又記津錢三吊南記津錢一吊以上十一户共來津銀三十六兩四錢一分合規兀三十七兩六錢六分二厘文直字八號册無名氏英洋二元○福州裕昌洋行莫澹翁經募第十六批賑欵太古行道記五十元院南汪門潘氏十元林秉訓五元郭德彰一元以上四户共合來規元四十八兩一分○福州電報局委員王經募不留名英洋四十元○前浙江青田陳星涵少尉洋五元又報石圖章八仙花盆共廿六件○雲南府鄧太守解到第十三批賑欵阿迷州劉捐銀三十兩浪穹縣陳捐銀十兩又經募善字十七號册廿户共銀八兩九錢河陽縣馬捐銀六十五兩一錢九分又經募善字二百四十册八户共銀九兩四錢照迎府萬經募善字一百八十七册五十二户共銀十一兩四錢以上四柱共雲平銀一百三十四兩八錢九分由元豐玖合　規元一百四十二兩三錢一分○十月十一兩月共收規元七百五兩四銀二分二厘洋四十七元統共合規兀七百三十九兩七錢三分二厘○付解嚴佑翁規元七百三十九雨七錢三分二厘○代收賑欵全數解清合併聲明[  電局同人公啓]  
[江督轅門抄]  
　　十二月十三日同知陳家熊謝委大勝關厘捐差○十四日前任江寗縣保留原省候補知縣陸元鼎服闋回省由蘇州來准補海州直隷州江甯縣賈致愼准補東臺縣黄承暄均謝飭知赴任署江甯縣桂正華謝委 
[蘇省撫轅抄]  
　　十六日洪衍慶銷車坊釐局差從九胡肇基銷鎭洋塘　差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十一月二十九日京報全錄]  
　　宫門抄○上諭一道錄前○發抄旨四道○川督丁奏加抽鹽厘事屬窒碍有捐無益摺○江督曾奏請分别給獎摺○又奏請旌表片○愼撫張奏請補鹽課大使摺○將軍希等奏請留員差遣片○十一月二十九日刑部都察院大理寺正紅旗值日無引見○德福等演放水師砲位覆命○祁廿長假滿請安○掌儀司奏初一日祭奉先殿瀅貝勒行禮○召見車機○發抄龍際雲奏遵旨訊明灃州在藉道員覃遠璡贸易因挾嫌誣以白晝搶刦承審官徇情案覆陳奉旨刑部議奏欽此○又訊明冒名投標武弁周德鄰等控案定擬奉旨刑部議奏欽此○又候補令史宜長期滿甄别奉旨吏部知道欽此○張之洞奏前廣西藩司康國器病故請將奉飭勸捐之案註銷奉旨知道了欽此○○太子少保頭品頂戴西川總　臣丁寳　跪奏爲江省加抽濟楚鹽釐金在萬户沱設局事屬窒碍且於三省大局有損無益恭摺仰祈聖鑒事竊臣准户部咨開兩江總督曾　荃奏江南餉絀擬枋兩湖鹽斤加價成案在萬户沱設局加抽川鹽厘金每斤三文以濟軍餉一摺光緒十年七月十九日奉旨着照所請該部知道欽此欽遵咨行到臣當卽轉飭遵辦去後兹據總辦鹽務候補道夏旹會同鹽茶道崧番詳稱伏思江省議加川鹽厘金在萬户沱設局抽收自係爲籌畫餉需起見若於川省引課楚省厘金均無關碍而又有益於江省餉源亟依權宜辦理然而揆度情勢實有窒碍難行者查鹽近年成本過重每引萬斤運至宜昌實需本銀三百餘兩在楚售鹽每百斤價僅三兩一二錢上下是川商每引獀利不過　兩多至十餘兩而止現在楚省每斤加抽二文川商利息已微而猶勉强運銷者誠以生業血本攸關不得不借新引爲收還舊欠地步且川淮並收亦難獨有可藉口是以竟蹶從事然已嘖嘖嗟怨今若每斤又加三文則每引又虧本二三十兩又獨抽川鹽不抽淮鹽同一引商相形之下川商益覺危懼勢將羣相裹足川省每年濟楚應行七八千張之引廠灶所添七八千萬斤之鹽從何銷售商疲廠困引積深縣其有害於川一也楚省近年所抽川厘已不逮前然每年尚能收銀八九十萬至百萬不等大宗餉源全恃於此一旦川鹽不行厘金驟絶失此鉅欵餉需何岀其有害於楚一也江省務於萬户沱扼要抽厘設使各商畏阻停舟不下勢不能憑空抽取且以川省行楚本岸一朝正商歇業必至私販羣起多方繞越巧爲偷漏川楚疆界犬牙相錯道路紛歧防不勝防緝不勝緝宜河一帶因易允斥卽武漢等府亦不難侵難侵灌欲抽厘無可抽欲復淮而淮終難復徒使楚坐失自然之利川省亦少數千之引課而於江省仍未見有裨益其無利於江又一也况萬户沱係湖北川鹽計岸埠口每年額引鶴峯長樂等八州縣計引二千數百張且例准歸州巴東等處居民購食而宜昌下游之灣潭澳陽關等處則又爲鶴長本岸運道必由之路川省計鹽與淮岸引銷之川鹽迥别今江省若於川省埠口設局必致引岸混淆恐各商因之觀望惶惑停引不行不特額引積滯而八州縣亦淡食堪虞國課民生兩有關係詳請據情奏咨前夾臣覆查川商在楚售鹽近已由楚省加釐二文若江省再加抽三文較楚省所加猶多商力實有不支况川江險灘楚節年鹽船失事虧本已多川商拦本求利誰肯甘心折耗勢將於價顧本而楚民食慣川鹽誰肯任從加增勢必尋衅滋閙减價則病商而商不願加價則病民而民不願且病商則慮走私病民則虞生事商爲川民岸爲楚地萬一釀成事端咎將誰歸况乎正商阻絶梟販横生引旣不行釐亦無岀數有不勝言者又查萬户沱乃川鹽行楚計岸埠口今竟聽州省設局抽釐則川省引岸淆混江楚疆界不分恐亦無此政體臣極知時事艱難何敢稍存畛域之見無如通籌再四實於三省有損無益合無仰懇天恩俯准勅下兩江督臣另行設法籌辦以恤商力以清引岸誠爲大局之幸是否有當理合恭摺具陳伏乞皇上聖鑒訓未謹奏軍機大臣奉旨户部議奏欽此○○太子少保革職留任兩江總督一等威毅伯臣曾國荃跪奏爲查明江北河運漕糧岀力各員籲懇天恩分别給獎恭摺仰祈聖鑒事竊江北歴届辦事河運岀力人員均經奏准給獎今届光緒九年分江北河運漕糧於十年二月二十九日開行六月十八日挽抵通壩二十　日全數兌竣所有在事岀力各員據該司道開單詳請具奏前來臣查本届漕船開行後經過楊莊十字河濟寗等處節節淺阻迨抵十里舗清黄水勢高下懸殊嗣入陶城埠運口甫進一百三十餘船水卽消耗幸得大雨如注　三晝夜之力始得挽入運河趕抵臨清適衞水漲發催䟎匕駛俾得早抵通壩交收無悮在事文武各員悉皆勤奮趨公勞瘁不辭洵屬異常岀力擬請援照成案分别給獎除將岀力稍次武弁另　咨部給奬外理合繕具清單恭呈御覽合無仰懇天恩俯准一體給奬以示鼓勵謹會同漕運總督臣吳　炳江蘇巡撫臣衛榮光恭摺具陳伏乞皇上聖鑒訓示謹奏軍機大臣奉旨該部議奏單併發欽此○○曾國荃片再湖南湘潭縣禀生翁鋌之妻劉氏年十八歸於翁鋌事姑盡孝二十一歳生子壽麐夫病氏侍奉湯藥五年如一日道光三年翁鋌病殁氏年甫二十七歳誓以身殉繼念孀姑幼子事畜無人乃忍死支持門户者十有餘年心力交瘁突姑以壽終氏哀毁骨立喪　盡禮親族嘖嘖稱其孝厥後子壽麐投營助餉議叙以布理問分發江蘇洊保花翎運同同治六年壽麐在營勞績病故氏於同治十一年無疾　終時年七十六歳計守節五十年現在其孫延年服官江甯因原籍無人呈報據同鄉官候補知府唐際昌等以聞見旣具未忍聽其湮　造具事寔册給禀請援案具奏前來臣查他省節孝婦女其家人服宫江省歴經各前督臣奏奉諭旨旌表有案今劉氏節孝兼備情事相同合無仰懇天恩俯准勅部照例旌表以彰至行而勵人心除將事實册結咨移部科查核外謹附片陳請伏乞聖鑒訪示謹奏軍機大臣奉旨着准其旌表禮部知道欽此○○雲南巡撫臣張凱嵩跪奏爲烟瘴要缺鹽課大使遴員請補恭摺仰祈聖鑒事竊准吏部咨議覆按板井大使徐有書升補邱北縣知縣所遺按板井大使要缺應合另行揀選坐七月十六日等因　照坐日照限減半計算應以本年九月十一接到部文之日着爲開缺日期歸九月底截缺係姻瘴三年俸滿撤回内地候升題調要缺毋庸製籤查該井烟瘴最盛水土惡劣大使督銷徴課疏引濟商在在均關緊要非精明幹練能耐煙瘴之員勿克勝任臣督同司道於通省應調人員内逐加遴選非現居要缺卽人地未宜實無合例堪調之員查定例俸滿保題撤囘内地候升人員倘一時無應升缺岀仍准先以原官補用並將俸滿應升之案帶于新任等語今按板井大使缺查有烟瘴俸滿撤回候升之石膏井大使姚鈺年五十五歳安徽桐城縣人由監生於咸豐元年遵例報捐從九品不論雙單月選用投效廣西軍營隨赴湖南援勦省城解圍案内岀力保奏咸豐二年正月初四日奉上諭着免選本班以縣丞選用欽此隨同攻克湖北黄陂等處案内保奏同治五年十二月初九日奉上諭着免選縣丞以州判不論雙單月選用並賞載藍　欽此隨剿皖鄂捻匪全股撲滅案内岀力保奏七年八月初九日奉上諭着免選本班以鹽大使分發省分補用欽此請咨赴部引見領照於十三年八月十六日到愼代理甯洱縣知縣請補石膏井大使於光緒二年十月初一日到任遵例報捐知州銜實歴烟瘴三年俸滿開缺撤回入於卽升班内照例升用因　缺無期據禀請先以原官補用業經詳明在案委署彛良州同按板井大使卸事臣查該員年健政勤並無叅罰案件以之補捕按板井大使實屬入地相宜與例亦符據藩臬兩司會同鹽法道具詳前來合無仰懇天恩俯念要缺需員准以俸滿開缺石膏井大使姚鈺補授按板井鹽課大使實於鹽政　裨如蒙俞允該員係俸滿大使今請補大使銜缺相當毋庸拐部引見至該員升用之案仍照例帶於新任除咨部查照外所有揀員請補要缺鹽課大使緣由謹會同雲貫總督臣岑毓英恭摺具陳伏乞皇太后皇上聖鑒勅部核覆施行再此案應以十年九月三十日起限今請補係在限内合併聲明謹奏軍機大臣奉旨吏部議奏欽此○○希元等片再查吉林佐雜揀發留補兩項人員現均委署地方省中不敷差委查有咨部留營之直隷試用從九口徐國棟當差勤奮公事熟悉自光緒七年夺委來吉歴派轉運軍火等差從無貽誤擬懇天恩准將該員留於吉林補用藉資差委除飭取履歴咨部外理合附片具陳伏乞聖鑒謹奏請旨軍機大臣奉旨吏部議奏欽此 
 
