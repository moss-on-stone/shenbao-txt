# 1911 - 185 - 4913800

 

Page 1

 
 
   
 
 

Page 2

 
 
上諭 
[六月十四日内閣奉]  
　　旨聯豫奏請補授噶布倫三缺一摺滾噶頓柱四朗枘繳登瓏曲札均着准其補授噶布倫欽此監國攝政王鈐章奕劻那桐徐世昌署名 
論說 
[聞諮議局局章亦將改訂感言] （希夷） 
　　不可視爲風說　勿步實政院後塵 
　　政府出其敏捷强硬之手叚。以改訂資政院院章。不數日間。即已竣事。論者方。歎息。於諸議員之漠然。袖手。而不謂政府將改訂諮議局局章。以限制議員之風說又起。吾不知各議局議員聞此消息。將忍爲資政院議員之續乎。抑亦以資政院議員爲鑒戒。而先事綢繆乎。此非記者之過慮也。蓋嘗默察政府近來之心理。與其舉動。而有以知此說之决非虚搆者。此次改訂資政院院章。非以。議員曾爲預算借債事。請開臨時會乎。臨時會爲政府所深惡。則即取消臨時會條文。其對付資政院手段。固路人皆見者也。諮議局之取憎於政府。已更僕難數。聯合會爲各省諮議局所組織。此次開會。於民兵外交等重要問題外。而以爭皇族内閣爲尤力。今且毅然將爲三次之請願。政府之憤恨可知。其他若湘局之劾盛。鄂局之爭路。蘇局之反抗張督。事事皆足觸政府之忌。而生其厭惡之心。以彼例此。則政府之欲改訂局章。以縮小議員之權力。有斷然者。顧或者謂諮議局之權限。自經千式枚解釋後。已一縮再縮。所幸而存者亦微矣今將縮至若何地位乎。不知。政府本無意於立憲。不過欲存一諮議局之空名耳。其實權。固將絲毫。剥盡而後快。蓋前此之所謂交議建議陳請公布批答種種名稱。皆屬塗飾耳目之具。而數十百議員正。襟危坐於各省議室中。張脈僨興。齗齗爭論。皆爲其劇塲之扮演而已。或又謂政府雖深惡諮議局。然未必輕視先朝諭旨。變更法律。至於如此。則又不然。夫照資政院院章第十四條第四欵規定。明明以修改法典之權。付諸資政院議决。此種重大之職掌。定自先朝。而政府猶且悍然不顧。擅自修改。何况諮議局乎。由是觀之。則政府之欲假修改局章。以箝制議員於將來者。爲其心理上必有之事實矣。且政府諸公。於一切辦理職務。俱無所長。而獨此對付國民之手段。則運用極靈。假借極巧。原定之法律。何論院章局章。本皆有未盡事宜隨時修訂一語。彼無不可假此以爲續訂之口實。殊不知所謂未盡事宜云者。不過因前定法律。於末節細故上。或有未盡完密。故以後訂之法。 
 
 

Page 3

 
 
律。補充之耳。並非於其實質上有所變更也。今政府之欲改訂局章可。决其必於實質上有所變更。以制議員之死命。而不僅爲區區名詞上之改正。與手續上之増補已也。然則政府修改局章之用意旣確定。而其手叚尤。爲可慮。爲議員者。顧可於此磨刀霍霍斷頭絕吭時。而亦笑面相迎。絕不爲之預備耶。或者又謂此不過得諸風說耳子。何危詞聳論若此。不知天下事無一不當籌策於先幾。政府修訂資政院院章。旣迅速若此。則其對付諮議局之手段。必出一轍。我議員亟當引爲鑒戒者也。當奉諭修訂院章時。資政院議員淡然視若無覩。不料一轉瞬間。早已畫諾入奏。而始惶急。無措開會集議。嗚呼噫嘻。尙何及哉。是故今日之諮議局議員。甘爲資政院議員之續也則已。苟其尙有自重自愛之心。不欲以遇事唯阿者。誤全國人民之託命。則宜有以内斷於心。而籌定於幾先。此其故何在。蓋立憲國以議會爲生命者也。議會以議員爲生命者也。議員又以法律爲生命者也。今日之諮議局。即立憲國之省議會也。局章諮議局之法律也。議員之所得爲議員者。恃此而已。局章有變更之風說。即諮議局立。於摇動不確定之地位。而議員之生命。亦即日處於可危之中。得不注全神以防事幾之猝發乎。倘朕。兆已露。而仍畏葸遷就。或漠然以視事幾之經過。而不復以資政院議員之運鈍坐誤爲鑒。則是以神聖不可侵犯之議員。甘任他人之臠割。吾不怪政府之。蔑視法律。而轉怪我保守法律之議員自棄其法律也。議員不足惜。其如全省託命之議局何哉。。敢以警告。 
要件 
[憲政實進會送陳伯潛開府太原序（張羅澄稿）]  
　　蓋聞運會不極則遭際不神。塗炭不深。則經綸不大。古今聖賢豪傑。目營四海。抱撥亂反正之才。往往天窮。人阨。蹭蹬無聊。不能與庸流爭一日之勝。迨遲之旣久。不期而霖雨蒼生。其樹立至不可以數計。此孔子所謂困而約然後亨者。殆先生之謂乎。憶光緖庚辰春。澄計偕入都聞中朝有所謂清流黨者。先生與張文襄師實主之。是夏文襄即以内閣學士出撫山西越至宣統辛亥。已三十有三年矣。朝廷再召先生主禮學館。於憲政多所匡勷。今夏五。特由内閣學士簡授山西巡撫。與文襄後先競爽焉。此三十二年中。彼蒼之所以顚倒先生者。亦云至矣。直待今日世變益深。大任始降。天人相與之微。此豈可一二爲流俗人道哉。今春帝國憲政實進會成立。咸推先生主席毎集議。先生粥粥然如不勝。恂恂然不輕出諸口。純無所挾以先人。而衆議咸取决焉。竊心異之。及讀先生爲講官時諸章奏。及平日著述。則文學貫中西。若决江河。沛然莫之能禦。蓋當今有道之士也。以視新舊水火之輩。母乃冬舍鼎而夏爨冰乎。澄自甲午後。知拘壚者之不可與謀天下事也。於是以西學治經。曾用經生家言。撰中西電化圖說一册持赴武昌節署。質之文襄。侍坐作終日談。雖承過奬。然自知愚陋。不敢輕以示人。及窺見先生一斑。乃獻圖說相就正。不惟不鄙棄。並囑澄再奉十數册。將以寄歸其鄉。此不獨一個臣有容之量。與文襄同。而集衆。思廣衆益。即此亦。可推見先生之爲政矣。凡我實進會同人。今而後更當力策前進。成一大政黨。庶不負先生期許之盛心哉。莊生有言。塵垢秕穅。猶將陶鑄堯舜。今先生啟節西征矣。堯舜故都。皆隸先生部下。吾知感而興起。則堯舜大同事業。肯諉之異人任耶。若但就文襄前烈。期先生由撫部而兼圻。以至於大井。此亦至尋常事。區區臨别贈言之意。尙在彼不在此。 
[專電]  
[電（北京）]  
　　内閣咨行度支部謂屬官額缺公費經費核算未確應仍暫照上月養廉費數支領 
[電二（北京）]  
　　慶邸泒喬保衡辦内閣會計庶務朱崇蔭崔師范兼管會議事務 
[電三（北京）]  
　　御史崇芳奏資政院章程驟然議改徒滋疑慮且仍未盡善臚陳應行改革多條奉旨著内閣資政院知道 
[電四（北京）]  
　　内閣電致川滇邊務大臣藏中興辦電報款項奇絀應將辦理邊務之欵酌量撥濟 
[電五（北京）]  
　　東督趙爾巽電奏奉省辦理交涉棘手請優加奬勵以期振作收效并飭部母駁 
[電六（北京）]  
　　鄂督瑞澂奏各省軍事用人應仍由陸軍部會同督撫奏泒並陳事權責任礙難情形奉旨陸軍部議奏 
 
 

Page 4

 
 
緊要新聞 
[監國召議慶邸之去留]  
　　聯合會之對頭貴胄大臣與總協理之卓識　　總理大臣慶邸現因偶患腿疾行走不便而聯合會對於皇族内閣抵抗不下心中亦復怏怏又兩次在監國前懇請辭職並懇欽選繼任大員均未俞允聞内閣人云初七日星期推班監國退朝較早約九鐘餘特在勤政殿偏殿召濤朗两貝勒澤公等各貴胄大臣及那徐兩協理侍議此事當時諸大臣僉以慰留母任辭職爲請大致謂閣制初頒内外官制尙未實行諸事應須仰賴老成庶可以輔　政之進行等語監國然之故有人謂初十日之諭旨即由此次御前會議而定其說或可信也 
[政府又防各省團體矣]  
　　疑心生暗鬼 
　　政府以聯合會反對皇族内閣及請組織民兵等事恐有不虞密派偵探伺察該會舉動已載前報茲聞政府又以各省商學各團體對於聯合會一再上書皆表同意且因政府未肯宣示政策紛紛電詢催迫甚急似此情形難保不與聯合會勾合一氣釀滋事端自前日頒發君上大權之諭愈恐各團體心懷不服或有激烈之舉動爰特通電各省督撫密派偵探伺察各該省各團體之舉動如有開會演說情事務飭警道嚴謹彈壓設滋事端定惟該督撫等是問 
　　又聞某邸授意民政部謂現在京師設立之憲政憲友同志各會難免有匪黨混入藉端煽惑鼓吹革命等事應隨時派員偵察乘機解散爲要不知民部能仰承意旨否 
[改用陽歷之議又起]  
　　日前軍諮府以天算一門外人講求不遺餘力我國欽天監亦夙著盛名特派測繪學堂天體生數人前往參觀藉資研究嗣據該生等報稱欽天監之菁華全在觀象臺而臺中所存如渾天儀測量鏡等皆數百年前之品現在均不適用詢之該監天文科人員亦云向不用此種儀器所有推測均依據歷象考成以爲標本觀象臺徒有其名等語因之軍諮府中人近日頗有主持改用陽歷之議查去年資政院亦曾提出改用陽歷議案且聞軍諮大臣濤邸亦甚贊成此說惟茲事體大未敢獨出主張大約須與閣臣從長計議方可向監國面奏再行定奪然有此一舉恐欽天監衙門終不免受天然之淘汰云 
[收囘郵政乃爲借債地耶]  
　　郵政經郵部收回官辦後所有郵局辦事員及收發信件郵差並華稽查等之薪水均有减無增惟新添之總會辦坐辦提調等津貼豐富而各洋員又經帛總辦於收回之先預行加薪五成因之郵政出欵驟增查郵政出入相抵本甚不敷毎年係由稅關協濟一百萬兩現聞郵部以需款甚急擬借推廣各省府廳州縣鄉鎭分局爲名决計再向某國借款一千萬云 
[留學陸軍學生程度之比較]  
　　軍諮府派遺學生赴美留學陸軍一節茲經確實調查派去只有二人一係軍諮府科員陶某一係禁衛軍恊統王廷楨之弟王某日昨張欽使蔭棠又有電致軍諮府謂據美外務部照稱所派陶王二生程度甚淺不能直接聽講兼程補習須一二年後方可入校等語軍諮府因此甚爲掃興噫此爲遺派留美陸軍學生之初次經美下議院通過允許煞費艱難乃派去學生之程度不過如此可勝浩嘆 
　　德國砲工大學校專習鎗砲製造中國留學諸生本無習此製造科之資格故前丁文璽張一爵易宗堯高孔時等入校均以算學化學物理程度不足改習他科惟朱和中天資明敏學術精深得入是科然因屢次試驗在前頗爲德人所忌該校定章本班六十四人年終大課得及格者僅十四人朱曾學過兩年去歲學期試騐亦在十四人之列理應升班俾得卒業乃德國兵部外部忽令出校不准再學朱乃一面直上書於德皇求其允許一面與校中總辦兵部侍郎克斯庭交涉求其代爲調停日前已奉德皇諭旨交下使署允朱入第三級第四級並准其學至卒業故朱生甚爲高興駐德使臣亦已有電來京報告云 
[陸海軍部之新設施]  
　　陸軍部前派日本士官學校畢業生歸當軍官成績最優者再到日本學習高深學問將預備派充軍官學堂敎員也乃到東則該校開班已久及入校後凡講緊要功課概令吾國學生退席不准聽講因之所學未能完備現軍官學堂組織在卽敎員需人此項學員尙無堪充敎員資格廕大臣爰與駐京德代理公使盧氏訂約聘德國步兵參領一員砲兵參領一員工兵參領一員毎月薪修六百元約期二年專敎練曾由德日兩國學習士官畢業生名爲軍事敎練班以備開辦軍官學堂該畢業生等一面在軍事班上課一面卽在軍官學堂敎授是亦敎學相長之一法也 
　　軍諮府濤貝勒等以訓練處常年經費開支過鉅於軍事費大受影響擬俟秋操竣事將該處人員大加淘汰約須裁去三分之一以節糜費聞該處向來坐領乾薪及無軍學知識者人數過多故外間頗有物 
 
 

Page 5

 
 
　云 
　　沿江海各砲台於海軍前途關係甚重海軍部正副大臣特派該部軍制司司長蔡廷幹軍法司司長李鼎新軍學司司長楊袓謙參謀官榮志四員會同軍諮府陸軍部所派各員前往沿江沿海各口岸調查砲台並飭令詳細察看繪圖附說以備實用之地位所有該部軍制司司長以李壽田署理軍法司司長以伍光建調署遞遺之軍樞司司長卽以參事官馮恕兼署又軍樞司帮辦藍建樞與軍樞司帮辦蔣志逹對調均於昨日堂諭各員遵照辦理矣 
[唐尙書不忘國粹]  
　　學部唐尙書前日札行督學局由局轉行各學堂謂近日各學堂中敎員敎授學生於國文一科間有羼入外國文法之處旣乖文體又使學生難於索解殊屬不合亟應改正嗣後敎授學生時除理化博物等科應用之新名詞各從其本字外其日常通用文字不得羼入外國文法致令學生誤於先入用特知照各學堂敎授國文除不許用外國文法外字體亦宜加意講求偶有舛誤務予糾正用植幼學始基藉資保存國粹 
[京漢會辦亦强項令也]  
　　京漢路總辦鄭清濂喪權媚外舞弊營私爲該局駐漢會辦施炳爕所不齒因之該路例辦各事多不與商鄭旣羞目恨舉以告盛宣懷盛於初五日用郵部名義電致施炳爕謂嗣後漢局所有呈部公文仍須與京局鄭總辦會銜旋得施覆電其文甚長略云鄭總辦京局事煩漢局碍難兼顧平日對於漢局公事無不擱置多時炳爕恐誤要公碍難拘泥成例會銜一節仍乞詳核並謂尙有要事進京面禀云云盛譯閱後頗爲不悅然施理直詞壯亦無如之何云 
[桂省截留洋款維持預算]  
　　桂撫沈秉堃中丞因本年預算出入相抵不敷七十餘萬兩請將認解洋欵及海軍經費全數截留以爲維持預算之用先後據情奏陳均奉硃批交度支部議奏茲聞度支大臣因該省原編三年預算出入相抵計不敷至一百三十六萬餘兩復經自行修正仍不敷七十餘萬兩嗣由部院一再核减核增不特無絀且屬有盈該省誠能遵照實行本年預算卽未必有餘何致仍形不足本難准其截留致使他省效尤姑念原奏所稱廣西大難初定伏莾滋多防務吃重實與他省不同亦係實在情形自應於無可設法之中勉爲　措即與紹陳兩侍郎磋商擬請暫准該省於本年應解洋欵内截留三十萬兩俾資挹注嗣後不得援以爲例至海軍經費係桂省自行認解之欵所請改撥之處應母庸議聞已於初五日具奏請旨矣 
[浙省禁烟期限已縮短矣]  
　　浙江增中丞奏請縮短禁烟期限業見前報專電茲錄原摺如下竊浙江諮議局臨時會期議决地方行政經費歲出預算並其他法案業經附片奏明查各法案内有關於禁烟者三件曰籌備禁絕鴉片法案曰修改關於禁煙之各種單行章程規則案曰各廳州縣設立戒烟局簡章案據諮議局議决呈送到臣正在發交會議廳核議間欽奉上諭外務部奏稱禁烟已滿三年與駐京英國使臣續訂條件於未滿七年期内如土藥槪行禁絕則洋藥亦槪禁進口無論何省隨時可提前辦理等語洋藥之禁運應視土藥之禁運爲斷現擬分省辦理土藥能早一日禁絕洋藥即早一日停運等因欽此伏讀之餘旣仰宸謨之獨斷愈徴與論之堪嘉當將各議案照章批准井箚令恭候奏明後再公布施行竊維禁烟期限現逾三年在稍知自愛者早已遵章戒斷其今猶不戒及戒而未斷者大槪自甘暴棄一流非用强制方法即再閱七年亦難凈絕根株且非禁種禁吸禁運三者相輔而行尤不易望有成效查浙省於種植烟苗早經嚴禁雖如温台等處山陬愚氓乘間偷種亦均隨時查勘犁除復定有稽查土膏店牌照捐曁行旅小票各種單行章程於禁吸辦法亦不遺餘力惟外省土藥及洋藥尙不免時有運輸前諮議局議决禁烟各案辦法互有異同要以本年十二月未日禁絕爲目的所有土膏店及牌照捐至期均須勒令封閉繳銷則此時自未便再令外土入境以助毒焰况浙省禁種禁吸已特别懸爲禁令倘於他省土藥及洋藥仍聽其公然捆載而來恐桀猾者將藉口抗違愚懦者亦戀有觀望大足爲前途阻力臣通盤籌算於禁種禁吸兩項責無旁貸自應督率僚屬切實進行至禁運一節則關係鄰省交涉惟有請旨飭下外務部度支部核議具奏施行如蒙俞允卽由臣分咨各處併通飭各關卡一律查禁嗣後有土藥入境無論華洋均以私論查出立即銷燬如此則禁烟前途可計日成功而關於禁烟各議案亦可以實行而無阻矣 
[京師近事]  
 
 

Page 6

 
 
　　外部連日與各國公使談判聞係各國要求開放清江浦爲商埠並圏占租界地域之事大有非允不可之勢未知外部將何以應之 
　　吉林此次火災除官家損失尙未調查清晰外據日俄兩國報告日本紙幣損失者計三十萬元俄國紙幣損失者計七萬三千盧布現該二國正調查實在損失證據以便提出與中國官府交涉聞我政府已得吉省官塲報告預備對付矣 
　　駐法劉欽使式訓初四日有電到京謂法首相模尼氏業已辭職後任者爲長拈勒曼氏該氏前任内閣頗有重望今復履任其政策較前必更嚴厲且謂葡萄牙新議員業已選齊於本月初一日開會公認民主政體云 
　　民政部前議將内外城總裁併改設一警察總廳統轄内外城警區事務並設警察分署以統各區等事迄今尙未果行因兩廳裁併後若就内總廳地方辦公則外城事繁遇有公務往來諸多不便故該廳必須於内外城適中地段設立方能兼顧近該部查得裁撤吏部舊署與内外警區相接最稱合中頗堪充作警察廳之用昨已派部員前往測勘地勢大小可否適用以備叙官局遷移後即行入奏 
　　庫倫實業公司擬駛行電車早將庫張全綫勘妥印有圖說發行而軍諮府爲軍事交通起見亦買有無軌電車一輛毎車計載二十二人將於七月間開車昨駐庫三大臣復派庫倫兵備處交通科長那瑪善等偵察路線已於昨日到軍諮府請示並带有新測路圖據云實業公司所繪之圖尙不確實云 
　　陸軍部廕大臣因接到湘省軍警衝突之報告特於日昨面會肅邸議商善後辦法邸意嗣後軍人違警可由巡警拘送陸軍執法處不必解送分區以期直接廕大臣則謂軍隊應有獨立之性質若以巡警干涉軍人此後難保無事不如飭各省創設陸軍警察隊分配各警區以便軍人犯事可以直接執行聞肅邸亦韙其議不日可見實行 
　　南昌大清分銀行總辦黎澍前因參案發現經度支部派程利川參議等逐項調查該行多有不實不盡之處澤公見禀怒甚即先予撤差所遺南昌分銀行總辦擬卽以吉林分銀行總辦孫德全接充所遺吉林分銀行總辦以奉天分銀行總辦保如調充 
　　本月初六日内閣總協理接川滇邊務大臣來電一通長有二百餘字聞其内容略謂川滇兩省邊防在在均關重要而滇省向設之邊務副督辦大員又須兼理與法人對汛事宜一日有事須聽命於兩省邊務大臣似此事權不一振理殊屬艱難擬請將副督辦大臣名稱取銷改爲滇邊督辦以期統一事權 
　　憲政實會初七日開通常會會員到者五十餘人（一）推定常議員二十人（二）議定組織各省分會卽由各省會員擔任組織事宜（三）議定俟民法商法編成後再由本會分條研究暫時無庸呈請（四）議决主席暫不推人仍請陳伯濳先生遥領（五）歡送陳伯潛先生由張君陳君先後演說復由陳伯潛致答詞始閉會 
　　軍事官報業已停辦聞其所以停辦之原因蓋以軍事官報本爲第五廳廳長姚寳來創議開辦後姚出差湖北以馮耿光繼任其事馮極不贊成此舉謂姚爲庸人自擾揭其萬不可辦之理由謂本府處軍事最高機關若以言論失當被外人指摘釀起意外交涉殊與本府體統有碍遂回明軍諮大臣卽日停辦現姚差竣回京見卵破巢空深恨馮少年狂妄不頋大局百端設法以求挽回均歸無效由是毎日到署相視以目大有兩不相下之勢 
時評（希夷） 
[其一]  
　　自資政院爲外債預算兩事。請開臨時會。而其結果。遂有續訂院章。取消臨時會之舉。湘鄂議局屢劾盛宣懷。聯合會屢劾皇族内。閣而其結果。亦將有續訂諮議局章程。以示約束之舉。 
　　今院章卽續訂宣布矣。則局章亦必實行修改。或曰。政府毋乃多事。議員如有請願及彈劾者。何不依據先例。或發明諭以取消之。　暗取消之。而必多此修訂之手續乎。 
　　然而。政府則謂與其俟議員援章要求。而始設詞拒絕。須費一番推諉之苦心。不若先絕其根據。使無從糾纏之爲快。 
[其二]  
　　政府視人民之一舉一動。無一不以爲可疑者。軍界之開會可疑也。學界之演說可疑也。商界之舉辦商團可疑也。今且疑及諮議局之聯合會。 
　　人民視政府之一舉一動。亦無一不以爲可疑者。僑民疑政府不保護矣。國民疑政府奪路利矣。各省督撫。疑政府剝削其職權矣。今軍諮府大臣。亦且疑政府之不負責任。而攬奪權限。 
　　上以是疑下。下以是疑上。而國事猶能挽救於萬一者。未之聞也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞 
[直省宣統四年之預算]  
　　直督陳夔龍具奏略云本届爲第二年試辦預算比之上年初辦預算時情形難易各有不同上年事皆草創但求規模初具並無成轍可循本年則册籍形式漸求周備辦理手續益見繁難舉凡事項之增减數目之參差但與上届稍未銜接即應悉心考核詳愼勾稽俾期逐次改良漸臻確實茲據清理財政局司道將編造宣統四年預算歲入歲出各表册曁應送各主管衙門分表分册先後編送前來臣覆加查核計國家地方歲入連同受撥受協各欵共銀一千九百十一萬七千餘兩國家地方歲出各疑共銀二千四十六萬餘兩出入相較尙不敷銀一百三十四萬三千餘兩按諸預算本旨原以收支適合爲宜無如直隸係缺額省分現在憲政籌備催促進行逐年應辦事件遞有增加以節省舊時數項之費不足濟新政一項之需比年以來凡有可以裁併之處固已一再删除方求撙節而預算四年之費所虧仍復甚多惟有督飭各該司道局所隨時隨事核實收支其有因事發生或須追加删削之處並當遵照部章分别辦理以副朝廷愼重度支實事求是之至意六月初五日奉硃批度支部知道 
[葡人强濬河道之緊急交涉]  
　　言者諄諄聽者藐藐 
葡人違約强濬澳門河道旅港勘界維持會早經預聞禀請督院先事維持挽救已紀本報惟日久未見交涉現該會以葡人與香港麥端那公司已簽就工程合約訂期英七月一號（即本月初六日）動工事關危急特禀請水提乞希會商制府早爲照會葡督阻止李提特於初五日致函督院云澳界未定之前彼此兩國一切皆暫仍其舊不得有所增加此係我國與葡國約定之說自應彼此遵守現據勘界維持會來禀言澳門有濬河之事已與香港公司訂立合同訂於西七月一號興工此事與界務極有關係河爲所濬則地必爲其所有將來畫界難再與爭香山民心因畫界事已極騒動若竟濬河恐生意外之事且來禀言濬河之後二十餘里之海面斷無收回之望其說亦極中肯似不能置之不問茲將原禀送呈鈞覽請查明此事如確似宜查照舊約向之阻止若不見聽恐須電達外部也鄙見如此是否仍望卓裁今日已是西六月三十號爲期已迫並請速辦爲禱 
[粤省大舉清鄉之計畵]  
[廣州]  
　　江紳孔殷總辦廣屬清鄉已於本月初開始辦事經借定海珠爲駐省辦公處所不日下鄉會晤各統带籌畫進行併隨時派出差官酌带衞隊分往各鄉偵查就近報知營哨協同圍捕差官衞隊下鄉所有川資飯食由江總辦核明道里遠近往返時間酌量給發開報先期通告各營哨官弁以購拿要匪綫費不敷各營哨宫弁儘可前來相商本總辦體察情形無不盡力相助下鄉圍捕官紳兵民間有彼此誤會本總辦當開誠布公爲兩邊得一切實之解釋各營哨官弁更可放心辦事不必瞻前顧後尤不可掉以輕心庶幾彼此聯絡集合交通惟是捕匪之事調度雖由於統带而出力全靠於營哨官弁諸人本總辦與各統带同有調度兵勇之權卽同有捍衞地方之責至於差官爲本總辦任偵查各營哨官弁爲各統帶任圍捕責任不同爲地方辦事則同更宜一體聯絡遇事和衷不宜各存畛域之見所獲各匪無論爲偵查指引爲營哨購拿一概歸還該管各營段統带解辦本總辦惟有將在塲出力官弁呈報督院叙功行賞斷無令偵查諸人攘奪功能據以自利以上各節經回明督院并商承李軍門准允事在必行合就佈告各圖自效 
[順德]  
　　中路巡隊新軍右營統領吳占高自省亂平定後即調往佛山駐　現以順德縣屬會盗披猖奉諭飭調該營前往順屬清鄉日昨通禀各大吏云伏查順德縣屬桑林遍野港汊紛歧匪徒嘯聚其間藏奸最易一經官兵圍捕則此拿彼竄往往徒勞無功緝捕營隊非不認眞無如匪蹤飄忽迨經綫探確實調集防勇往圍而匪黨早已聞風先遁是以盗風之熾爲粤省冠緝捕之難亦較他屬尤甚統带之愚以爲宜專派一營配足船隻用輪船拖帶隨時在該縣河面游弋一聞警信即刻駛往堵截清搜如遇他營圍捕兵力不足亦可隨時約會合圍似此則機局活潑消息靈通似於清鄉前途不無裨益現經飭據中路巡防隊新軍右營王管帶玉麟雇用民船九艘毎月共需船租四百三十七元禀報前來理合列摺轉禀察核擬懇飭行財政公所於清鄉經費項下按月支給俟清鄉事竣即行截止俾利師行伏乞憲鑒 
[高州]  
　　督院昨致電高州鎭道府云高屬盗風甚熾必須大舉清鄉查高屬周紳廷勵楊紳彥深辦事向稱得力應由該鎭道府照請該兩紳担任一切確定權限以專責任吳鎭手握兵符更宜互相聯絡虚衷籌辦道府有地方之責無論文武官紳所辦皆地方之事功過同之尤不可各存意見云 
分類新聞政界 
[建昌搶米風潮之起滅江西]  
　　江西建昌府境本屬產榖之區近 
 
 

Page 11

 
 
因米榖奉文流通一般奸商搬運出境希圖厚利者實繁有徒現因搬運空虚米價騰貴鄉人實難度日於上月二十七日忽集數千人蜂擁入城圍住府縣滋閙復往饒紳士端家大肆咆哮意欲搶奪一時街道壅塞人山人海官不能禁全城爲之震動當經駐防哨官袁守仁督率目兵四十名入城彈壓極力開導詎料該鄉民等不服彈壓竟將哨官軍衣大帽扯破搶去指揮刀一把正兵熊保元被石子打傷頭額警委朱恩綬亦受毆傷復經該府張太守出示曉諭開倉减價平糶鄉衆始漸散云 
[整頓温屬烟禁之先聲杭州]  
　　温州府李思澄太守近以該郡六廳縣烟禁　弛人心浮動致釀暴動戕官之慘究其禍始雖云民風　悍官廳　頇而不肖紳董因緣爲利賄縱包庇致成潰敗决裂之象其次如土商膏店吸户等憑照則或有或無帶賣亦未嘗禁絕添開則毫無顧忌販運則出入自由購烟更不加以騐記此尤賣吸之流弊甚至禁烟分所私出印憑賣給土膏商赴鄉收漿或私刋印照給發土膏店可以隨地開設且不問毎月應收照捐若干輒訂定劃一之數或名認捐或稱報效以供分所浮濫之開支兼充在事紳董之囊槖種種積弊莫可究詰特就温屬現在地方情形參以管見酌擬暫行章程十條於日前通禀到院(一)補發牌照以清烟籍(二)取締烟店以禁私增(三)嚴禁燈吃以袪烟薮(四)稽查私購以絕流弊(五(禁運士漿以除流毒(六)分設機關以便稽查（七）强迫戒烟以示儆（八）勸設社會以促進行（九）寛留經費以資整頓（十）明定功過以示勸懲中座閱禀後頗蒙嘉許卽日發交會議廳公决通過後再飭各府一律仿辦云 
[湘藩札飭整頓印花稅長沙]  
　　前湘藩趙方伯前日通飭各屬略謂印花稅自去歲經本司力加整頓詳定入手辦法後各屬之對於此項稅務辦理尙稱踴躍而現復查有並不實力奉行者殊屬不成事體除將各該牧令分别記過外合再通飭認眞辦理如有再蹈前轍陽奉陰違定即從嚴究辦 
[通飭取具士紳戒烟切結長沙]  
　　湘藩日昨通飭各屬略謂禁烟一事爲日下要政惟士子團紳尙未逐一調騐士紳望重一鄉形端乃能表正況士子在家敎家團紳分局辦公雖無官守之可言究爲一鄉所仰望合亟專札行知仰卽會同學官速將該屬文武各生員及團紳確切考察如有沾染嗜好務即分别調騐勒限戒除井遵定章凡吸食鴉片之人無論何項公事不准與聞其有業已戒斷及確無嗜好者均照章按三個月取結生員由各學官加結團紳由州廳縣加結各彙報一次事關禁烟要政務當實力奉行切勿玩泄瞻徇致干參處 
[新督署尙未規定圖式廣東]  
　　粤省新督署經擇定舊撫署建造茲悉建造圖式尙未規定繪就昨有楊宜昌具禀建造當奉批云禀悉查建造督署工程圖式尙未規定無價可估該商旣願承工必須取有殷實銀行銀號商店擔保切結隨禀遞呈俟圖定方准到處閱圖估工現禀旣無切實保結所請由電飭知之處無此辦法　便准行仰即知照又誠信公司工匠呂洪集等具禀建造當奏批云禀悉查建造督署工程先須規定圖式而後召匠估價擇其價廉保妥者方准承工現圖式尙未規定無圖可閱何價可估况該匠等自稱曾接廣東諮議局工程本處飭查當日承造諮議局工程並非誠信公司亦非該匠等姓名所請飭到閱圖估價之處未便准行仰即知照 
外交 
[日輪行駛城河之糾葛杭州]  
　　日輪違禁行駛湖州城河致起交涉一案迭誌本報茲悉日領事昨又函致地方官大致謂日輪行駛已有五年並未捐害城垣等情此次該處官紳示禁並未先期商經領事允准何得謂之抗禁如果地方紳民藉口應請關道會同本領事馳往會勘實在情形所有限期禁止日輪不准駛入城河萬難承認云云現聞關道以會商無效頗形棘手適遇新任蒞省昨特飛飭湖州府縣以此案限期瞬届似難迫促從事應行展緩以免周折現値交卸俟移交新任核辦飭遵勸論紳民勿生暴動云 
[鄂督請奬日敎員寳星武昌]  
　　湖北農業高等學堂日敎員美代清彥君兩湖優級師範學堂日敎員稻並幸吉君三澤力太郎君三員應聘來鄂或十一二年或五六年成材極衆茲因鄂省學欵支絀無力續聘提學司特趁該員等於暑假前合同期滿一律辭退並以該員等盡心敎授卓著勤勞求之本國講員中亦屬不可多得之人特詳經鄂督奏請勅下外學二部賞給美代二等第二寳星稻並三澤則均給三等第一寳星以昭榮譽而鼓勵 
軍界 
[贛軍財政局裁併手續江西]  
　　贛省陸軍財政局業經馮撫召集司道决議裁撤所有未完事宜自六月朔起改歸兵備處兼理現經該處張道接管後酌留員書照舊辦公等情呈院核示現奉馮中丞以陸軍財政局旣已遵章裁併所有原辦未完事件應由該處責成各委員分别妥爲接續辦理並將薪費自行支配不另開支以節縻費仰即轉　遵照仍將文卷關防一併查明接收具報云 
[贛省參議赴京之會議江西]  
　　贛省督練公所軍事參議官業經簡放兵備處總辦張道季煜接充籌備開辦事務已經專摺謝恩惟張參議現奉陸軍部電調入京會議公所分别科局辦事細則以便請旨施行而張參議熟悉軍事現定六月初十日乘輪起程至江省督練公所開辦日期准定七月初一日云 
[南韶鎭道禀陳防務吃緊情形廣州]  
　　南韶連鎭道府禀稱朱統帶錄呈文電飭往英德防截清匪等因自當遵辦惟查後路三營分駐南韶各屬匪衆兵單不敷防緝前經電請添派一營來韶布置現在各處大舉清鄉下游聚匪紛紛上竄巨盜黃連山等又復糾各處黨羽在曲屬凌濱及毗連湘贛邊境分股滋擾刧財擄人勢甚猖獗職鎭等正在督飭朱統带調勇購綫分途偵緝捕務吃緊未可稍鬆一旦抽隊出防則汛地空虚匪風必更鴟張有碍治安實非淺鮮且查波羅地方居九龍之上壤接連陽離韶頗遠水陸往返非兼旬不可而清搜三山土匪亦非尅期所能蕆事與其分防兩地兼顧爲難孰若專任一方藉資得力可否仰懇憲恩即飭連英各營就近分兵防截朱統带仍駐郡垣專辦南韶以免顧此失彼之處伏候訓示祇遵 
[籌商接收粤省兵工廠廣東]  
　　陸軍部前經奏請將粤省之兵工廠（即製造軍械廠）由本部直接案經行知在案惟詳細辦法尙須與粤督恊商但文牘往返未免煩瑣且難周密現已致電粤督飭知粤廠魏總辦瀚赴部接洽茲將該廠現有員名軍械機器料物款項等開具清單隨帶來部以便查閱 
 
 

Page 12

 
 
學務 
[學界不直穆源校員之眞相鎭江]  
　　鎭郡穆源學堂敎習莊紹忠與地保衝突後該堂堂長楊某因丹徒縣文大令派差詳查此事乃至學會曁各學堂運動求其聯名公禀要求文令重懲地保學界多以地保放肆固應重懲然莊紹忠亦殊有不是且該堂紊亂無章由於該堂長平素曠職不理堂事以致一敗塗地查校員莊紹忠在府中學肄業時曾與該堂隣右某婦有染當被隣人所逐幾釀事端久爲學界不齒今復恣意妄爲擅自敲賊毆保致釀衝突何不自鄭重乃爾該校長不反躬自責强行要求未便爲其所用楊四處遊說卒以一塲没趣而去 
[晋撫咨追畢業生私欠銀兩安微]  
　　皖撫頃接山西巡撫咨稱謂留東測量畢業生郭廷康前在東肄業時曾於駐日監督處借用日幣五十元回國多年未會繳還頃經駐日大臣咨催歸勢等因查該生雖籍隸山西現今供差皖省應請查照轉飭該生將前項借欵就近呈繳徑行匯寄朱中丞准咨後當卽札行測繪學堂速將該生所欠之欵如數詳解匯東嗣後由堂於薪金項下再行扣還矣 
[塾師研究社之組織長沙]  
　　湘紳陳少銑君爲改良私塾起見特糾集同志創設塾師研究社一處定額一百人專招各塾師入社肄習作夜班辦理每睌授課三小時一學期畢業毎人收學費洋一元報名時先行繳清考取後即作爲學費現已訂定章程呈請學司立案並定於本年七月開學云 
實業 
[委員蹂躪實業公司之一斑湖南]  
　　江華縣煉錫公司董事徐大令長齡蔣明經啟運周茂才邦彥舒茂才蕙英等於日昨電禀省台略云職等因籌辦學務自治警察三項經費奉前縣禀准集資開設利民阜康裕國富湘收砂煉錫公司四處歷經遵繳各捐在案茲復代開窿貧民遵章完納并稅擔負不爲不重詎於初四日售錫與湘潭莊客正在縣境大碼頭發錫上船尙未到齊乃委員顏鐔詭串警察長唐士麟突率瓜牙局丁曁警兵數十人蜂擁將船内並碼頭未上船之錫共九十九餅重四千二百六十七斤十兩盡數强擄入局藉口緝私竟將錫貨全行鯨吞與唐士麟狠狽爲奸蠹民罔利恃勢橫行暗無天日爲江邑實業界一大蟊賊商民受害胡底伏乞劈究施行云云楊撫當卽札飭衡永道會同巡警勸業兩道迅飭永州府就近確查矣 
[涇銅礦局請禁私挖礦產安微]  
　　皖省涇銅兩礦業經奏明開辦惟恐不法之徒糾衆私挖以及地方阻撓等弊現經礦務局方履中太史咨請皖撫出示嚴禁以肅礦政 
雜記 
[藩司開缺負氣武昌]  
　　開缺湘藩趙方伯濱彥刻已將任内諸事交代清楚於初八日揳眷乘輪抵鄂庽於長公子之騤太守宅内(趙太守係湖北度支公所行　科長公館在大朝街甲棧前)開趙因此次開缺瑞督實從中主動竟負氣不赴督轅禀見祗差人上手版禀到聞不日即回浙至西湖避暑俟秋後入京斡旋出山所有鄂省舊僚往謁者非至好不見與人談論即大罵楊俊卿狡猾非做封疆之材此老性質倔强於此可見 
[議員兄弟鬩牆武昌]  
　　湖北諮議局所舉資政院議員胡主政栢年自去臘由京閉會歸省頗爲官紳所欽仰故先經提學司委充兩湖師範學堂齋務長近又爲學界舉充敎育總會副會長名譽蒸蒸日上非前之無聲無臭可比詎近與其兄胡明山因事齟齬明山揭其罪狀十欵廣佈傳單四處張帖胡無可如何派人沿途撕毁昨聞竟被明山扭　審判廳起訴係控其恃勢佔產沾染嗜好各情並有其同縣紳耆吳兆蓉李修齊等十六人公禀作証竊恐其聲譽從此掃盡不信用於社會矣 
[巡警放棄職務杭州]  
　　杭垣道路除大街外素稱狭隘近年警政改良規定宜道等級一遇火警照章拆讓地方已稍稍改觀詎近來鼓樓前汪恆義京貨店向在洋壩頭大街開張專運水漬呌貨沿門拍賣鄰商惡其囂擾公禀地方官勒令遷避故移至該處營業又慮本店呌賣招人干涉輙敢雇用地痞多人在左近官道擺設門板攤場五六所手舞足蹈形容盡致一般鄉愚及行道者羣聚圍觀不但轎馬車輛時被擁擠卽孤行者亦須趨讓以致剪綹扒竊無不利市三倍巡警派出所近在比鄰非但不加勸阻并且置之不問致左近商店羣起詰問擬即公推某某兩莊號領銜具禀警區要求驅逐而靖奸宄 
清談 
[全道何幸舒道何不幸]  
　　自庶政集權中央後。各　司大員。往往有爲部臣所倚重之人物。出面不得行其志於疆吏者恆以不安其位而去。 
　　直省有舒鴻貽。鄂省有全興。同時爲民政部所奏簡之警道。奉命履新。類以才欠開展故。不滿意　直鄂兩督。而調離本　。而暫攝他篆。鬰鬰不得志。一年有餘。卒也一則開缺另補。一則調任皖省警道以去。 
　　記者曰噫嘻。同一才欠開展之司道　。夫果全道何幸。舒道何不幸。雖然亦視其運動之力何如耳運動力强。即在斷港絕潢。猶或有絕處逢生之一日。 
文苑 
[劉毅菴咏懷]  
　　明遺老劉毅菴先生。名聯聲。毅菴其字也。滇之楚雄人。潛心陸王之學。明末解元。　亡逃琅井深山中。巡撫朱　治　威脅之不畏。復禮聘之亦不就。終以布衣芒鞋終其身。其生平志事。一于脉望齊殘稿發之。書被禁錮。流傳絕鮮。然其懷古諸作。尤爲平生志事所萃。蓋不啻寄咏生平之懷抱也。比而錄之以彰潛德。 
[阮籍]  
　　阮籍稱賢士。途窮奚以悲。袛緣世路險。故作酒中癡。一哭空千古。當年那得知。謾言徒避俗。白眼動人思。 
[陳同甫]  
　　才氣空天下。時違志不伸。遷　 
籌聖主。讜議抗名臣。臚唱彤墀曉。魂銷建業春。恢疆徒有。願落落。掩經綸。 
[趙忠獻]  
　　論語眞揕佐太平。托孤何事轉相領。可憐開國青宫亂。再世難申金匱盟。 
[李東陽]  
　　潔身　謝已辭官。伴食東陽去不難。只爲託孤恩義重。甘隨恭頭立朝端。 
[陸象山]  
　　摘句尋章千百年誰將聖道揭中天。追塵直接思與後。振鐸還居閩洛前。合浦珠清波自見。碧峯雲散月常懸。淵源不向眞心覓。萬古空勞影響傳。 
[王陽明]  
　　東魯楷模百代遵。陽明復出指迷津。撥開碧漠雲千丈。透出清溪月一輪。直向根源參化育。不從章句覓經綸。闡揚洙洒傳心訣。江漢秋陽萬古新。 
[汪立信]  
　　控制長江路七千。舟師百里勢相連。献謀國士偏逐。怯戰遭臣反被遷。葛嶺西風鳴蟋蟀。西湖夜月擁嬋娟。堪嗟　勝東南地。送人平章載酒船。蕪湖敗績勢彫殘。烈士悲歌眼倦看。黄霧已將天　塞。金戈空挽夕陽寒。宗全百世心　苦。箋達三宮鼻更酸。報國一身何足恨。江南尺土未曾乾。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[探捕追獲盜匪]  
　　前晚一句餘鐘有暴客十餘人各執鎗械擁至泥城外宜昌路同盛米店用斧破門入内刧去金飾現洋鈔票衣物爲數甚鉅當經事主報請戈登路捕房捕頭立飭包探陳永康協同一百二十一號西探各乘脚踏車趕至叉袋角附近會同站崗印華各捕擒獲盗匪邵阿福陳天發王阿三丁桂林李阿大夏阿生(卽夏連生）等六人旋至海寗路一千一百七十四號屋内抄獲鎗彈二十餘粒火藥一包一併带入捕房經捕頭略詰數語一併收押候解公廨訊究 
[商團開操紀盛]  
　　商團第一次異彩 
全國商團聯合會昨晨舉行第二次新會員開操禮五時三刻新舊會員七百餘人集滬營左旁商團操塲昨値星期先循例會操該會因南北各團體會員衆多招待惟恐不周故不柬邀昨晨知而來賀者如書業商團參藥業商團豆米業商團商學補習會均率全體以往龍旗飛舞鼓聲殷殷秩然有序中國國民總會閘北商團會均有代表到塲致祝辭統計團友集有一千五百餘人旌旗車馬南市一隅舉目皆兵爲中國商團發生以來第一次異彩會操畢奏以軍樂舉手行禮會長葉惠鈞張樂君總司令江榮儕戎服臨塲佩刀指揮勇不可當敎員朱少沂勳章纍纍叮叮作聲行禮時揮刀前下（陸軍新禮典）獨遵部章各團體挨次致頌畢由葉會長答詞代表致謝畢列陣由老馬路往城自治公所前散隊 
[中日國民之交誼]  
　　日本旅滬商人在虹口設立龍谷分會於茲有年前日開五週年紀念會到會者計二百餘人先由正會長周少卿君登台佈告云今日開五週年紀念會鄙人蒙諸公推任會長頗覺抱憾本會自成立以來全仗西本願寺爲之護助但願今後西本願寺道德萬歲本會總裁萬歲闔會同人萬歲副會長賈典三君宣言云鄙人才疏學淺不足當副會長之任辱承貴國同志及敝國同志不棄和衷共濟維持至今舊會員互相聯絡新會員又甚發達將來此會蒸蒸日上使彼此兄弟之國諸同志均叨會中之益鄙人實有厚望焉總裁藤山君曁西本願寺代表木村君均致祝詞日本領事浮田君亦致頌詞會員李伯安君演說大旨謂今日開紀念會凡在會諸同人莫不歡欣鼓舞一則歡迎本會總裁藤山尊證君再則聯合兩國國民之交誼增進無限之感情本會爲日清兩國紳商組織而成與會者皆束身自好之士本會總會長係日本國山願寺伯爵主敎亞洲專務道德闡揚宗敎一以仁恕慈愛保全和平爲念况日本與中華素稱兄弟之國人所共知不但同洲同文同種之誼可感日唇齒相依利害相關苟能使日人與華人如我龍谷會之同人相親相愛則東亞一洲萬萬生靈永享無窮之幸福豈不美哉願吾同人共發宏願竭力提倡廣爲汲引以圖此美滿良果而成日清極大之大團體在座諸公俯聽鄙言其亦深表同情乎書記員周文端君演說謂今日爲上海龍谷會第五年之紀念會承諸會員熱心贊助致有今日之盛五年以來會所圬舊今蒙諸公捐資修理煥然一新皆出各會員之熱心所有修費若干少頃請庶務員報告本年介紹新會友入會者共有十餘人之多足見諸會員之熱心目下已共有會友三十七人但願諸公隨時介紹多多益善冀達我隆盛之目的實本會之榮幸亦鄙人所深望者也本會宗旨乃日本西本願寺清　門徒聚會之所以交誼親密增進道德敎育研究商業起見共增幸福惟願各會員恊力贊助以期蒸蒸日上是則鄙人所馨香以祝者也繼由庶務員報告一切興盡而散 
關於吳淞鎭巡警權限之撫批 
[其一]  
　　蘇撫程中丞批吳淞鄉自治公所鄉董印書畦等呈云呈悉查吳淞警局被砲勇搗毁後巡士或傷或避無人站崗滬局抽調塡紥開設分區無非爲地方治安起見該鄉董等乃謂撤去原有之巡警不啻歸咎於巡警實屬誤會前據巡警道禀稱此次滋事後據該鎭警察董事馮雲樵等亦懇改由滬局派警塡紥等情是滬局派警卽由該鎭董事之請求該鄉董等乃稱驟聞惶惑殊不可解查警察性質之屬於國家地方東西各國亦不一律日本純乎國家警察其費用未嘗不由地方負擔該鄉董等旣無成見報持惟注意於警察之善後辦法所見尙是該鄉董等當爲桑梓謀幸福諒不齗齗於官辦紳辦之名義也仰巡警道即飭滬局局長會商寳山官紳妥籌善後辦法以清權限而免懷疑並行該董等知照此批呈抄發 
[其二]  
　　又批吳淞紳商朱庭祿董鵬飛等呈云呈悉昨據吳淞鄉董印書畦等來呈經批飭巡警道轉飭滬局局長會商寳山官紳妥籌辦法在案茲閱該紳商等公呈同一誤會總之此次吳淞塡紥巡警因毁局後無人站崗收回官辦實爲地方治安起見並非歸咎於紳辦之不善取而代之也仰巡警道仍遵前批辦理並行該紳商等知照呈並發仍繳 
[浦東學友大會紀事]  
　　昨日午後二時浦東學友會假江蘇敎育總會開會到者三百餘人團體到者有震修小學堂學生三四十人此外來賓亦有十數人首由王引才君報告開會宗旨次由楊心一君演說美國學生情形大致謂美國學生最重公德且渠立志亦極淺易又愛敬國旗直如第二生命現在我國學生留美者頗能因感觸而振奮次黃韌之君宣講職員所定會約四條（一）發達浦東人樸直之特性（二）學成後必執有益社會之職業（三）勿吸烟（四）多用本國貨次公决組織調查隊方法當衆公認調查隊章程推舉調查隊總長王引才君又公推調查長沈永庚龐淞胡緝煕沈廷玉四君募集調查經費以六十元爲限五時散會 
[裁撤調查局之手續]  
　　各省調查局自經憲政編查館奏准變通辦法設立統計處以節經費後業由會議廳審查部員議决將調查局裁併卽由該局妥議結束辦法逐一整理並通飭遵辦在案茲悉蘇省調查局已奉蘇撫程中丞於本年五月間實行裁撤卽在署騰出房屋數間作爲統計辦公處並在原局選保辦事員數名到署辦公以資熟手已行藩司札局所有各屬應送調查局文件限定六月底截止嗣後一律改送撫院統計處核辦業由中丞札飭滬道劉觀察通飭所屬一併遵辦矣 
[王菊莊認直不曲]  
　　串設永久賡徐德裕同恊祥等莊號之巨騙 
 
 

Page 19

 
 
由捕房陸續緝獲解廨訊究迭誌前報茲又獲到葉松年王祥初兩名特於昨日連同在押各人解訊據失主陳金林投稱被在逃之孫炳奎騙去皮貨付來永久莊票現悉此項皮貨已由裕昌皮毛店主孫老二即孫炳奎之父售於趙如仁今孫老二已蒙提案求究孫供與兒子早已分炊騙皮之事並不預聞亦無代售情事訊之葉松年供串設莊號實有其事求恩宽宥中西官又傳參行主王菊莊至案諭曰爾悞控屠紹　騙取燕窩等物今騙子王祥初已經獲案尙有何亂王仍堅稱燕窩實被同恊祥用人騙去並不將屠認錯屠供如查明商人確在同恊祥辦事願甘斬首今妻子在紹興原籍因聞被誣寃押業已臨產急死務求伸寃聶司馬又提前獲之馬朝萊等到案質問俱稱與屠並不相識判葉松年等一併還押孫老二交保吊閱賬簿察核屠令退去再行核奪 
[勿再指鹿爲馬]  
　　滬道劉觀察前札上海縣轉飭亭耆人等將虹口賭棍劉毛毛之地丈明充公以除賭害詎劉神通廣大賄托地保周錦堂將同號劉錦福之田朦指丈量具時忽被劉錦福之妻聞知當塲申明並非劉毛毛之地由亭耆等回縣禀復飭捕提到劉锦福昨經帮審承明府審訊劉錦福供小的之田祗有一分餘劉毛毛之田則有一畝餘大相懸殊明府得供即着劉錦福協同亭耆指明丈勘旋復飭提該處地保周錦春到案着速往勘禀復核奪若再有朦指情事定干重辦以便申請道憲核辦 
[趙長林飮恨而終]  
　　包車夫趙長林住居洪慶里（與四路分局同弄）姘識寡婦張陶氏已久該氏所生之女名阿大已許字某姓近將出嫁而女素不安分時常外出日前在絲廠領取工洋後數日不歸前日下午被趙尋見喚令回家因該女不願在途互扭詎四路一區巡長陳啟南見之不問情由將趙批頰二下趙怨恨塡胸歸家後濳吞生烟未幾毒發當由該巡長代雇東洋車令送醫院施救因未派人護送仍由該車夫送回被門崗巡警攔阻不准入内將趙置於對面空地上醫救不及延至晚間斃命昨經本縣田大令蒞塲騐明候禀巡警道憲再行核辦 
[租界土膏店被刧續誌]  
　　小東門外法租界楊恊興土膏店被盗搶刧已紀昨報茲悉本縣田大令以該店被劫之時並未夜深况該處係屬熱閙地方尤駭聞聽若不嚴緝黨羽到案重辦不足以寒匪膽昨特諭飭捕頭徐文趕緊緝獲解案訊究現該捕已多派夥役分投偵緝矣 
[寰球中國學生會特别歡迎會]  
　　寰球中國學生會定於六月十六日晚七時舉行特别大會歡迎微求團新會員並請精武體操學校高君堯夫與其同學到會試演中國武術又聞該會備置獎品致贈徵求隊最出力之會員亦於是睌敦請伍廷芳夫人蒞會贈給以示鼓勵想届時必有一番壯觀也 
[龍門師範學堂放假]  
　　本城龍門師範學堂於昨日暑假上午九時蘇松太道劉觀察海防廳查司馬先後蒞校舉行休業式謁聖後由劉觀察訓勉略謂暑假休業爲部章所規定良以暑天酷熱斷不能聚多數學生相與討論學業然時乎不再此數十日之光陰至可寳貴諸生回里後宜將半年所習者隨時温習則庶不負此寳貴之光陰且於下學期功課亦可銜接一氣多所得益云云並聞該校附屬兩等小學及單級小學亦均於是日放假 
[防範夜花園中之怪劇]  
　　滬西徐家匯路亨白留園兩夜花園業已次第開張每夜游人如織通宵達旦馬夫流氓與一般年輕惡少爭風打架之事時有所聞靜安寺捕房捕頭有鑒於此因特飭派中西包探入園檢巡以資防範 
[惜陰公會開會誌略]  
　　上海惜陰公會素抱社會敎育主義於十四日下午二時請江君元虎許君華蒞會演說並由江君略述歐西各國社會之性質及其情狀五時散會合攝一影以爲紀念 
城内 
[更調巡官]  
　　一路二區巡警分局巡記沈德觀昨奉巡警總局姚局長論知調辦三路一區一等巡官又一路一區巡官宋國瑞亦奉調辦一路二區二等巡官昨已分别到差 
[欺侮孀婦]  
　　上青交界二十八圖住户寡婦沈孫氏昨日投縣控稱氏夫沈象生嗣於夫叔沈時堂爲子時堂病故後遺田八畝已賣去一半爲喪葬之費餘剩一半爲嗣姑王氏養赡之資及至氏夫病故氏恃此田上養嗣姑下撫孤兒當將是田佃於顧姓耕種收取租息並恃針黹所得苦守相安及嗣姑王氏去世氏將田單抵借銀洋籌辦喪葬詎有族姪沈阿淡覬觎家產密商伊母舅陳世奎局董唐否生勾串一氣硬將顧姓佃户耡田之牛擅行奪去顧佃奔來訴知氏即邀族向阿淡理論豈知唐杏生陳世奎竟敢出而武斷令氏借給阿淡洋八十四元將牛歸還氏初時不允經族中再三理勸氏始允給洋三十四元將牛領回豈料阿淡尙未饜足復將顧佃田中所　之水盡行放去爲挾制勒詐地步叩求迅提沈阿淡曁唆串扛帮之陳世奎唐杏生到案訊究以儆蠻橫等語田大令論候查明再核 
[道批三則]  
　　楊讓堂禀批准將該號道契暫緩印給仍應由該商趕緊邀証理處毋稍廷誤切切沈春山禀批案經迭次批縣核辦未復仰上海縣迅速核案秉公辦結並將訊辦情形先行錄報勿違陳克明禀批前據該商呈到錢二和户名田單一紙當經發縣查驗飭提應訊人証究辦迄未復到茲又具禀前情仰上海縣迅即改差軔提究明辦結具報勿遲 
[縣批三則]  
　　張坤林禀批該民人價買汪仲舟之田如果由顧董鏡清囑立白契復由顧董主持充罰出爾反爾殊堪詫異契稅攸關國課如果違章不立官契隐匿稅銀亦應呈官提究非董事所得擅罰候吊契傳集訊究至顧董近來被控疊疊已奉大憲批查此案應歸入一併查辦該民人速將原立白契呈驗抄契姑附盧錦颿禀批前據該監生具呈已經明晣批飭該監生旣不清理祗有永遠押追之一法何得以信義之欵牽抵特斥唐永坤禀批此案四月間集訊不特原告唐陳氏母子供明屋係備價贖回即被告唐順順亦謂唐發發贖屋修理今該氏人突控此屋係歸爾子唐毛山承值果爾則唐陳氏母子何肯修理更必與唐順順爭訟顯係平空覬產扛帮殊屬荒謬特斥不准糧串揭還 
[道轅紀事]  
　　浙江候補知縣盛尙頤昨日到道禀見分省補用知府陳昌年禀辭赴鄂公幹上海提右營守備　慶隆禀安謝步江西試用縣丞張星垣禀見 
南市 
[限期遷讓]  
　　陶晉昌帽店主去年在南市裁判所呈控住居青龍橋之許建屏借銀不還曾奉　集訊明判令措繳抗不遵理即經 
 
 

Page 20

 
 
移送上海縣由田大令判斷破產料理即將飭屋發封嗣因伊弟　賓赴縣爭奪尙未詰案前日由大令带領書差詣勘一周然後諭限二十日遷讓出屋以憑召變 
[是否誣]  
　　西門外某姓祠堂日前被刦已紀前報茲悉所刦之處係剪刀橋張姓祠堂内看守坟丁張卜厚等當經西區馬巡　獲趙長桂一名並續獲供出之南碼頭運糧船户倪小桃子移請裁判所提訊張偕徐王氏姚耀生楊發寳陶桂氏等投案供稱初十夜半被匪破門進内將人捆縳更用濕紙遮掩面目致被刦去衣服銅錫器什物値洋二十餘元日前趙因捕魚經過來家借用水烟袋是以相識求究訊之趙供鹽城人此事由倪起意與楊等同往刦奪共有七人小的並未得　倪供小的與趙有仇適是晚在南碼頭某茶肆内賭博至天明時始散判倪戒責二百下仍然狡賴遂着一併押候補提茶肆主及同賭之人來案質訊究辦 
[追繳房租]  
　　花衣街住户沈某昨投裁判所控萬裕碼頭住户江潘氏等二十餘户欠去房租廷不照付求請追租押遷經陳裁判先傳該氏及轉聚興猪作主韓某二人至案研訊氏供江北人夫故後兒子遠出經營所欠租洋一百五十餘元一時無力理楚韓供欠銭三十餘千猪作早閉出於無力求察判均交保限本月底繳呈租洋如違押遷 
閘北 
[一塲胡閙]  
　　已革巡署朱子清在川虹路開設奎星園老虎灶專事聚賭前晚有開木梳作之曹根寳向朱借牌起釁互相扭毆朱妻素性悍撥帮同兇毆行人熊正善見而不平投報四路一區飭派巡長倪德榮到塲將一千人拘局收押候訊而慶豐押店夥陳正明以該處崗巡袁斡臣不應袖手旁觀出言譏刺袁聞而大怒赴至店中將陳拖出互扭至局蕭區長諭陳暫時交保昨日集訊以陳不合多事罰洋兩元朱係禍首判罰洋兩元限日　逐出境巡　袁幹臣記大過二次照章降級以昭懲戒 
[敗家之子]  
　　陳金林投四路一區控子陳小弟不受訓戒專事遊蕩由　區長判解總局昨奉陳裁判集訊判陳小弟具改過結交保開釋 
英租界 
[查明下落]  
　　朱正金控朱六小串拐三歲男孩連生會經公廨訊知事出華界判送上海縣訊辦在案茲經縣差拿獲朱之同黨夏四一名解奉田大令訊明該孩被賣於公共租界内某氏婦人故昨特派差王升带同夏四至總巡捕房聲明前情捕頭飭將夏送廨以便派差恊提朱孩歸案訊辦 
[勸戒巡捕]  
　　英美捕房華張正巡官查得一千零五十一號八百四十一號兩華捕均獲賊有功着將該捕等下級升期提前一年又三百二十四號一千零九十八號等十二華捕亦因獲賊有功着將下級升期提前三月又四百五十五號六百七十六號等四華捕因巡緝認眞着將下級升期提前二月又一千零四十八號華捕因毆辱電車上賣票人着降級半年分别勸戒 
[宿舍改良]  
　　英美各捕房華捕住宿舍業已修理清潔不日峻工昨奉華捕張正巡官通諭各華捕俟完工後仍即遷入 
[包探對調]  
　　楊　浦捕房華探陸阿濤昨淎麥代總巡諭與西虹口捕房華探徐申慶對調辦公 
[違章打架]  
　　過犯朱榮義昨在北京路與流氓范洪炳打架被包探周小弟查見一併拘入捕房押候解辦 
[怙惡不悛]  
　　竊犯陳才池昨甫釋出即至江西路三十一號門牌竊取王阿三家衣物被探邵仁初查獲拘押捕房候究 
[未免殘忍]  
　　三馬路吉祥小客棧因將有病棧客抛棄馬路被老閘捕房捕頭偵悉昨飭包探蔣文彬前往查辦 
[棧主黑心]  
　　顧子奎昨至老閘捕房控被寳善街某旅館主張培林吞没洋一百元捕頭准飭包探將張拘入捕房即着存洋保出候訊 
[不期而遇]  
　　馬夫王阿三因騙同業人寳發捐照洋二十五元逃逸已久昨被寳發撞見扭控捕房押候派探查明再行解究 
[查獲逃婦]  
　　居仁甫控陳子江誘拐伊妻吳氏由廨判令押交在案昨由包探王梅生在福建路將吳氏查獲拘入捕房押送公廨留候訊究 
[男女爭鬥]  
　　流氓銅匠金發前日在鄭家本橋與婦人王氏等扭毆被探沈阿岳查見一併拘入捕房解送法捕房究辦 
美租界 
[撞傷老人]  
　　昨有年約七旬之陳阿毛行經蓬路被乘脚踏車之俞桂榮孫鳳林等捷跌於地致傷臂腿等處由捕一併拘送捕房捕頭諭陳送往同仁醫院療治再核 
[搜獲小孩]  
　　羅陳氏張關氏住居　思威路專以販賣人口爲生昨由一百九十號西探查悉偕同華探前往搜獲男孩二口女孩四口一併解入捕房押候究辦 
[算帳衝突]  
　　木匠羅阿三唐阿金毛老香萬培之等昨在吳淞路某茶肆因算賬起釁互相扭毆由捕併送捕房押候查明核辦 
[索債扭毆]  
　　沈阿大孫阿三昨在西華得路因債務紏葛互相扭毆由捕拘送捕房候辦 
法租界 
[幸未燎原]  
　　前晚八點三十分鐘時法總領事署時面三十九號門牌某洋房内起火幸爲時尙早得即救息迨救火會各洋龍聞警馳來業已烟消火滅遂即折回 
[魚行受罰]  
　　小東門各魚行時將貨物堆儲路側阻礙行人捕房因屢次傳諭遷進均置不　故將各行主李廷琛方園良方嘉如龎　昌陳爲剛陳守和等一併傳至公廨請爲訊究經聶司馬商之顧副　事　各罰洋一元示儆再違重辦 
[並非同黨]  
　　流氓黄松寳持刀搶物經公堂訊判收禁五年在案前日又獲到同黨陳金留王來生二名解廨訊究不認同黨祇認押過英界　牢五年旋將在押之黄匪提案對質亦供並不相　判陳王逐出租界免究 
[結果不良]  
　　烟妓王金　即王蘇氏前與陳順寳姘識今該婦已由本夫來申贖出不復爲娼詎陳仍前往紏纏並持尖刀恫嚇致被鳴捕拘廨請究判押捕房一月尖刀充公海上閒談 
　　近數年來之上海。盗賊如毛。匪徒蠭起。今且有搶刧楊協興土 
店同盛米店之事。探本窮源。總不外乎民窮財盡四字。民窮財。 
盡。由於市面凋敝。商業不能發。達今之留心社會者。未嘗不慨然思有以提倡之。然其所提倡。而稍獲表面上之效騐者。類皆消耗品之商店。而於根本上之經營如設立工廠。推廣各種日用必需之制造。則鮮有人留意及此。蓋能廣營各種制造之工廠。旣可以振興商業。又可以减少遊民。弭亂之道。即在於是。我　 
滬人盍三思此言。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[杭州振市有限公司草章]  
　　一本公司以開設市塲振興商業爲主義定名曰杭州振市有限公司 
　　一本公司從社會之心理上推究類於游息之中引起其興趣開通其智識鼓舞其精神所擬次第經營之事業如左 
　　（甲）公園取足衞生不尙形式 
　　（乙）勸工塲招商發售製造本國各種品物藉資比較 
　　（丙）動植物院由本省釆及全國 
　　（丁）音樂會附設軍樂軍歌 
　　（戊）運動塲附設彈房球塲 
　　（已）油畫院通商口岸形勢要區近代戰事歷史各處災黎現象 
　　（庚）美術陳列所不設古玩外國品物擇要附列 
　　（辛）科學活動影戲能剖全體建築要工軍隊操演消防救灾 
　　（壬）改良新戲園旋臺布景演唱新劇 
　　（癸）演說塲兼用評話彈詞道情各體 
　　一本公司與全浙鐵路公司恊議就杭州城站隙地先租用數十畞爲開辦基址期限租金及一切事宜訂明合同彼此遵守另行呈請立案 
　　一本公司集合資本洋十萬元發起人自認五萬元招股五萬元共合十萬元三期分繳本年七月底繳十之四九月底繳十之三十二月底繳十之三 
　　一本公司股份常年一分計息於繳股之次日起算第一年統合三期平均核計 
　　一本公司以一百元爲一整股十元爲一零股每一整股得一權十整股以上五整股加一權二十整股以上十整股加一權六十整股以上二十整股加一權一百整股以上五十整股加一權加至二十五權爲限集十零股舉一代表合得一權 
　　一本公司一整股皆有選舉與議决權五整股以上有被舉查賬員之權十整股以上被舉總辦會董事之權名譽董事無限制 
　　一本公司股東凡在一整股以上者皆可提議事件但須於大會前十日先將所議之理由辦法開具詳明說帖送交本公司董事局編號登記 
　　一本公司全係華人股分執有股票者不得出賣及押抵與外國人違者將股本充公 
　　一本公司年結除開支一切用費外獲有餘利分二十成以二成爲公積六成爲發起人及辦事人酬勞十二成爲股東分得 
　　一本公司由股東投票公舉總辦一人會辦一人董事七人查賬員四人皆酌送夫馬費其他職員由董事核定人數薪俸酌量延訂 
　　一本公司總辦會辦查帳員皆一年一舉總辦會辦續舉連任查賬員不連任董事留二去一 
　　一本公司經營之事業除公園一項爲本公司獨盡之義務餘如運動塲音欒會油畫院演說場美術陳列動植物院皆分别酌量售劵以資補 
助其勸工塲科學活動影戲改良新戲園均照普通營業辦理 
　　一本公司如欲推廣須用左右毗連之地得與鐵路公司續議租用其非鐵路公司所有者或租或購或分餘利由本公司自向該地主商辦 
　　一本公司並擬建造新式市房招租商舖如願租地自行建造者亦得向本公司租用 
　　一本公司各項事業需費浩繁除先行擇要興辦外皆須招商承辦如有資本家欲獨立自辦者得向本公司租用地基 
　　一本公司簿記除立收支總册外各項營業皆分立簿册不相混雜以便檢查 
　　一本公司會期毎月逢三八日爲董事會每年十一月二十八日爲常會議决次年預算二月二十八日爲股東大會報告上年賬略與營業情形宣布本年預算議决股東提議事件 
　　一本公司辦事之責任權限均照公司律辦理其細則由董事規定之　　一本公司各項事業如由他商承辦者所有細則由其自定但須先交本 
公司董事局核議視爲妥協後方得實行 
　　一本公司除禀請地方官廳給示保護外並赴農工商部註册 
　　一本公司所經營皆思有益於社會若妓館髦兒戲及凡有關風俗之事必請地方官廳嚴禁 
　　一此項章程由發起人公擬俟開股東大會時再行研究决定 
　　一本公司事務所暫時附設上華光巷電話公司 
小說　 
[殖民小說華僑淚（六十六）]  
　　大家聽了。都吃了一驚道。怎麽區輔華竟害了毒瘡麽。我們竟連影也不知道。這是什麽原故。范鳳洲想了一想道。想來他自已覺得不好意思。所以竟不通知我們。怕大家要取笑他。怪不得我們上一次在上海的時候。他家人只說主人有病。大約就是這個病了。鄭國昌道。旣然他害了毒瘡。爲什麽不赶快回到南京來。設法醫治。却還要住在上海做什麽。楊惠君接口道。我們還是立刻發個電報去。探問一下。探探他病勢如何。如若没有什麽緊要。便不必去說他。萬一個病勢沈重。我們再想　兒就是了。大家聽了。都說不差。便立刻打了一封電報。去給區輔華。等他的回電如何。再作計較。一面又請莊仲山和他們做了禀請江督代奏的呈稿。把華僑歷年受虐的情形。和開闢新地的策劃。叙得明明白白。又把要借用中國政府的名目。開設機械廠和輪船公司的主意。一一說明。又聲明將來覓得新地之後。情願自備鉅欵。開埠通商。遵奉中國的約束。按年交納地稅。一個呈稿。叙得個明凈簡括。宛轉激昂。處處都根據着中國法律立論。竟没有一絲一毫可以駮回的地方。大家看了。自然感激非常。再三稱謝。莊 
 
 

Page 27

 
 
仲山聞得張月華也在這裡。要請張月華出來相見。張月華慨然出見。莊仲山和他談了一回。便問起他新發明的兩種鎗砲。張月華便把那兩種鎗砲制造的理由。細細的說了一遍。莊仲山沈吟了一會。便向張月華笑道。鄙人於製造一門。平日不甚研究。不敢輕議。但是據女士方才的說話研究起來。似乎還覺得有些不妥。如今把鄙人的意見。宣佈出來。請女士研究一下。但是鄙人是個外敎。或者有不合程式的話兒。女士切勿見罪。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
