# 1916 - 6 - 4915413

 

Page 1

 
 
   
 
 

Page 2

 
 
時評 
[北京路透電之又二疑問（冷）]  
　　路透電謂段祺瑞離京已赴滬甯兩處夫段告病而不問時事之人也何以離京其離京者爲官事耶爲私事耶其離京而至滬寗兩處又何故耶此疑問一也 
　　路透電又謂廣東軍隊不致發遣雲南恐省城軍力單薄故也然旣不發遣雲南矣則省城之軍力即不單薄也然而何以又云中國銀行分行奉命消燬鈔票現金移存沙面外國銀行與雲南之中國銀行分行同一辦法又何故耶此疑問二也 
　　嗚呼今日之新消息可成疑問者何若是之多歟 
[命令]  
　　一月三日政事堂奉策令江瀚給予二等嘉禾章陳閡曹秉章給予三等嘉禾章章華劉式程陶洙章紹臯給予四等嘉禾章此令 
　　又令薩鎭冰差務繁重毋庸兼任參政院參政此令 
　　又令任命李鴻祥爲參政院參政此令 
　　一月三日政事堂奉申令農商部奏請附設林務處專管全國森林事務等語衡麓之望古有專官斧斤以時尤重材用東西各國競言林政皆有管理機關整齊利導樹木之計收效甚宏中國地大物博邊省富有森林内地產木之區亦復不少祇以培植護養之法旣未研求國家又無政令以維持之遂至荒曠委棄視爲固然坐失利源事非旦夕比年農學列入農科學者漸知講習商人採運木植設立公司亦有合羣競勝之思然實力未充勢終渙散亟賴公家提倡於分區遴員設警調查測繪造林興圃諸端悉心規畫逐一進行以爲人民先導應如所擬即於該部附設林務處專管全國森林事務就各省行政區域劃作林區各設林務專員一人由部會同巡按使奏派所有分任經費一切辦法均照暫行章程切實試辦務以發明農學保商興利爲宗旨著該部將辦理情形隨時奏報以憑考核此令 
[專電]  
　　北京電政府以滇省將有戰事特在宫内設臨時軍機處 
　　北京電平滇經費擬編成特别預算交院通過 
　　北京電政府擬派第六師駐湘爲平滇聲援 
　　北京電滇事發生中央知該處用兵不利擬請李經羲前赴宣慰和平解决聞李不允現又改派丁槐之說但丁雖屬滇人在滇聲望並不隆重丁亦表示不去 
　　北京電此次第七師赴湘黔隨帶飛機四架飛行隊員八人 
　　北京電四川本擬派二混成旅入滇現因本省軍隊劉存厚一師周駿一師有變動之態已不派兵請中央另調軍隊由川進攻 
　　北京電近日又有正月七日登極之說擬將宗室分别封王　　北京電財部以登極需欵通電各省籌解 
　　北京電自元旦起總統府改爲新華宫大總統收文處改爲奏事處府内總指揮處改爲大内總指揮處 
　　北京電元旦日在京簡任以上各官在新華宫内慶賀甚爲簡便反不如發表帝制日之覲賀爲高興 
　　北京電黎元洪又辭武義親王元旦日劉冠雄等多人到宅賀年面稱王爺黎拂袖而進内室 
　　北京電政府新訂密碼電本已頒行各省遵用 
　　北京電農事場定專田備親耕　　北京電財部奉諭責令中交兩行速鑄銀幣八百萬元並分咨各省勵行印花稅 
　　北京電中國總銀行結賬盈八十萬 
　　北京電内部修正知事懲戒條例將公布 
　　北京電駐法公使胡維德因有要事面陳電准中央回國覲見 
　　北京電第八師長李長泰昨回津 
　　北京電曹汝霖近甚得政府歡心可望外交總長 
　　北京電日皇加冕俄派專使往賀政府亦已派定周自齊前往 
[特約路透電]  
　　北京電叚祺瑞離京聞已赴寗滬兩處 
（五日） 
　　北京電外人官場消息由雲南傳來者謂黨人有不安之象工商總長周自齊赴日以勳章贈與日皇並賀日皇加冕一事大啟謠言但官場稱此行發議於三月之前外間所以有謠言者蓋以周氏此行適與國體之改革同時發生耳政府前因西京供張未齊故决計俟日皇加冕禮舉行後再派專使云 
（五日） 
　　廣州電廣東似不致遣發軍隊開往雲南龍濟光將軍先曾奉命率師二十營赴滇嗣恐軍隊遠出省城兵力單薄易生危險故未决聞粤城中國銀行分行已奉命消燬未發行之鈔票並將現金移存沙面外國銀行粤省報紙不用洪憲年號而用西曆（五日） 
　　北京電民國四年海關共收入關平銀三千六百七十四萬二千兩較上年減收銀二百十六萬五千兩今將大口岸收數開列於下哈爾濱一一二四○○○兩增收八四○○○兩大連一七四○○○○兩同上一五四○○○兩天津秦皇島四七三○○○○兩減收二九一○○○兩漢口三八六七○○○兩增收一七七○○○兩上海一一四一○○○○兩減收六五一○○○兩汕頭一二九六○○○兩同上一八七○○○兩廣東二三九八○○○兩同上四五八○○○兩凡以關稅作抵之洋債均已付至民國四年十二月三十一日止（五日） 
　　香港電香港所覊禁靑島德國工兵一名沿九廣鐵路方面開掘地道四十七尺幸被察知得免脫逃（五日） 
[譯電]  
　　北京電周自齊奉命於本月十五日赴東京代表袁總統賀日皇加冕及進呈中國最高等之勳章據中國半官界聲稱周之赴日另有用意（三日） 
[戰電]  
　　其一（英人路透電） 
　　亞姆斯特丹電布京電稱布人聞薩洛尼加德奥土布四國領事被拘之消息後輿論譁然布内閣决計施行報復之法凡英法塞官員目下仍留布境者一槪拘覊君士坦丁電稱土政府託美國大使抗議聯軍捕其領事如協約國不從希臘之請求仍拘禁土國官員則土國將對於奇庽土國之協約國人民施行報復之計（三日） 
　　倫敦電德人消息云聯軍在薩洛尼加共捕敵人千名（四日） 
　　巴黎電薩洛尼加電稱聯軍刻仍拘捕敵人聯軍决計淸除鎭中形跡可疑之人所捕者刻皆覊於軍艦中俄國波利斯大公已到巴黎聞奉有秘密重要使命頗爲衆所注意 
（三日） 
　　雅典電布國爲報復起見拘禁駐布京英法副領事希臘曾向協約國抗議拘禁駐薩洛尼加德奥土布領事今復以公文抗議協約國拘禁薩洛尼加希臘人民 
（四日） 
　　巴黎電據公文聲稱英法在薩洛尼加拘禁之敵國領事將給以赴瑞士之護照法政府因布政府違法妄拘布京法使署管理文書之法領事故命逮捕法京布使署管理文書委員該員現患病未愈可以留居寢室（四日） 
　　彼得格勒電自泊里貝河至羅馬尼亞邊界一百英里之陣線兩翼戰事劇烈如常德軍進攻恰土里斯克俄軍右翼未獲勝利德軍之志蓋欲固守柯凡爾其地乃鐵路重要中心點且爲德軍之交通線俄軍如由哇里加沿羅夫洛至柯凡爾鐵路前進則諸交通線均將瀕於危境俄軍今占守斯蒂夫河左岸跨柯凡爾至薩爾尼鐵路鞏固之陣地且加重創於敵左翼戰事異常劇烈俄軍奪獲成洛維資東北重要之高地數處俘敵七百五十人以上皆爲關於戰地之勝利俄軍如奪獲里斯特河與泊魯士河間之鐵路進戰于烏斯區柯境侵逼柴萊斯琪柯境敵軍陣地以啟通成洛維資之路因以占據布柯維拉省則戰局必爲一變俄軍占據斯特里巴河前敵軍之戰壕後大獲效果敵軍已退至雅特洛維資北面廣十七英里之新陣線（三日） 
　　彼得格勒電今日公報謂德軍圖在愛里森化夫附近渡特維拉河於俄軍砲火下敗退德軍衣白衣希圖襲擊柴格拉附近俄軍之戰壕未果俄軍在斯特里巴河中央取活動之攻勢占據戰壕數道及比拉文資村且獲一鞏固孤獨之陣地成洛維資東北大戰未已德軍回攻希圖奪回所失之戰壕大受損失而退（四日） 
　　倫敦電海格將軍公報謂當砲戰之際英軍亞美蒂愛爾境内擊毁敵軍橊彈砲兩架復在伊泊爾東北擊散德軍工程隊德軍在亞爾貝爾北面砲擊數小時之久後力攻英軍戰壕但爲英砲所阻敵軍未能發展共攻勢（四日） 
　　彼得格勒電今日公報謂俄軍續在成洛維資獲勝戰事仍在劇烈進行敵軍雖屢次回攻俄軍仍逐漸得有進步且加重創於敵俘獲八百人戰地且棄有受傷敵兵甚多俄軍在波斯哈瑪丹西南大敗叛變之憲兵五百人殺死十二人且奪獲其軍需（三日） 
　　倫敦電竇比募兵計畫在軍役年限者共五百令一萬一千四百四十一人已募或投効而未用者共二百八十二萬九千二百六十三人尙餘二百十八萬二千一百七十八人（四日） 
　　倫敦電未婚男子未遵竇比爵士規則報名者共有一百零二萬九千二百三十一人内有三十七萬八千零七十一人乃已爲國家執役未能從軍者故未曾投効之未婚男子實有六十五萬一千一百六十人徵兵報告謂此數未可視爲㣲細而置之於不顧是以此項未婚男子如不以他法羅致之則决不能使已婚者從軍也 
（四日） 
　　彼得格勒電聞敵軍已棄成洛維資俄軍獲此勝利將使敵軍不能利用成洛維資至柴萊斯齊基鐵路俄軍且可進逼成洛維資至柯洛加路線（四日） 
　　倫敦電國會今日復開竇比爵士徵兵計畫今日發表明日首相愛士葵將解釋政府方略緊要通啟已分致各政黨議員請其勿離倫敦以待强迫軍役制之通過大約軍役議案一星期内當可提出現已確悉愛爾蘭不在强迫軍役區域之内西門氏辭職後繼任者大約爲哈葛特氏或薩繆爾氏 
（四日） 
　　倫敦電竇比募兵計畫所列未婚男子共二百十七萬九千二百三十一人願投効者一百十五萬未用者二十萬七千人已婚之男子共二百八十三萬二千一百十人願投効者一百六十七萬九千二百六十三人未用者二十二萬一千八百五十三人據報告宣稱今有未婚者十萬零三千人已婚者十一萬二千四百三十一人業已投効即將出征尙有未婚者八十四萬人已婚者一百三十四萬四千九百七十九人將按等級入伍（四日） 
　　倫敦電波斯號被擊時船客正在午餐魚雷衝入烟通中間之處船身遂偏側船客急入艙房覔取救命圈船忽欹倒一旁以致放下之救生船多被撞毁而救生船中人悉數落水幸有四船互相用繩團結得以遇救（四日） 
　　倫敦電美國利物浦商船聖哇斯華號（三三一○噸）已被擊沉（三日） 
　　倫敦電亞歷山得里亞路透訪員電告波斯號遇救者之談片謂遇救諸人皆帶憔悴驚愕之狀傷痕歷歷且多重傷有一婦人在醫院中折斷一腿據遇救者云禍患倐至彼等愕然不知 
 
 
 

Page 3

 
 
何事早一分鐘諸人方在餐室談笑快樂遲一分鐘已身處茫茫大海中之一葉舟中神思恍惚肢體腫痛眼見華麗之輪船覆滅於海波之下魚雷爆裂時全船皆震惟在艙面者尙有逃生之望海水湧入迅速異常船客多爲波浪捲去衆奮勇速放救生船四艘當此危急萬分之際而能安然放下四艘誠屬倖事遇救之人多從海上救起者云云（四日） 
　　倫敦電大英公司郵船基隆號（七九五七噸）在地中海與英船班維爾斯登號（二八六六號）互撞沉沒（四日） 
　　紐約電倫敦太平洋石油公司之油船阿士特哇號（二三三二噸）倐然爆裂情極可疑轟死二十人（四日） 
　　華盛頓電潛艇事態殊爲重大官場宣稱威爾遜總統與藍辛國務卿刻用種種方法採訪詳請俾可據以應付内閣會議已取銷因波斯號沉失之詳情尙未得知故也（四日） 
　　華盛頓電美總統威爾遜中途折回以致謠言紛起謂美總統將召集國會領袖使其曉然於風潮之惡劣奥國駐美代使屢訪國務卿藍辛氏請其於波斯號被沉一事暫勿判决并謂如波斯號船上美人確因奥潛艇轟擊而喪生命則奥政府必予以賠償藍辛氏稱美國對於日船八版丸之沉失無所舉動蓋美人之在八版丸船上者僅有李氏一人且其人生於中國從未聲明美籍故也（三日） 
　　紐約電福特氏已返紐約形容憔悴杜門養病不見來客惟與日里安晤談時福特尙自信勸和團此行當可有一部份之成功（三日） 
　　華盛頓電奥京美使奉命請奥政府告以所得之消息俾可確知擊沉波斯號着果爲何潛艇（三日） 
　　　得格勒電官場宣稱俄國禁售烈酒之令雖至戰後仍將繼續實行政府擬利用所存酒精之一部份以造橡皮（四日） 
　　倫敦電軍械修正案三讀已在下議院通過工業聯合黨頗反對之（四日） 
　　倫敦電法德公報均無重要戰紀（四日） 
　　倫敦電今日軍械大臣喬治在下議院演說軍械修正案問題謂製造軍火一事其重要有非余所敢言者國家大事悉繫於國内工人之手今日能爲帝國能爲人道獲勝利者惟工人而已（四日） 
　　倫敦電政府出示定於二月八日召集竇比招兵計畫第六第七第八第九等人民入伍（四日） 
　　倫敦電首相愛士葵今日在下議院宣布閣員西門氏已辭職（四日） 
　　其二（德人德文報專電） 
　　柏林電一月四日德軍大本營公報云各陣地無重要戰事 
　　維也納電一月三日奥軍大本營公報云比薩拉比亞邊界戰事仍在劇烈進行敵軍竭力圖破土波洛士境奥軍陣線完全失敗有軍官三員兵八百五十人爲奥軍所俘俄軍在塞里士河口斯特里巴河下游柯明斯蒂爾河進攻者均受挫而敗（奥俄戰况）孟兵一枝隊在太拉河北岸摩柯伐康附近進攻爲奥軍擊敗 
　　柏林電希臘政府請英法釋放所拘德奥布土領事英法不允之意希臘輿情頗形擾攘法將薩拉伊爾且逮捕薩洛尼加之瑙威領事西非爾特協約國揚言希政府如不釋放希臘警察所拘搶奪運往雅典之希臘郵件二犯則擬封鎖米底蘭島 
（三日） 
[東方通信社電（日本人組織）]  
　　北京電北京政府對於雲南作戰之計畫聞先於四川省之叙州扼守雲南兵北下入蜀之途一面與雲南政府以財政上困難之感同時並於貴州省方面由湖南軍進至省城貴陽以沮雲南兵之東出而成便宜上封鎖之狀態不即加以討伐先採反間懐柔政策其所以不急討伐者似因内部之狀態財政上一時無法速籌軍費不得不出此緩慢之計云（五日） 
　　東京電大隈首相語及雲南亂事謂該擾亂之眞相所得而知者惟據英法官場之報告而已現在我國對於中國南省一帶不穩之形勢决執監視態度元來雲南地處遼遠我國居留同胞爲數無多惟於將來有設领事之計畫目下居留雲南我國人民保護之法一　均賴駐在雲南之英領事 
　　此次擾亂如果波及中國全土我國陸軍亦無出動之必要但於亂動地方沿岸之處出動海軍於事已足聯合各國同胞倘須加以保護之際我國當使其責對此萬一之虞業已整備云云（五日） 
　　濟南電山東官民因雲南獨立事件大起恐慌曩之雷同帝制熱者今忽沮喪反時憂懼其成行云（五日） 
要聞一 
[日人對我特派大使之猜測（飄萍）]  
　　近日消息我國有將特派周自齊氏（農商總長）爲赴日大使之說其原因則謂在祝賀日皇即位大禮日皇即位大禮過去旣數月矣今爲兩國親善計重新派大使以祝賀之雖嫌失之稍遲但此外别無可爲特派大使之原因吾人亦但願原因僅在乎此可矣 
　　雖然祝賀之使其責任頗爲單簡報紙以一電誌之亦似已足何以日人之妄相猜測絮絮不休也其所猜測者旣有關於我國再詳言之實有關於我國之存亡則吾人爲國家計又安可以不記吾於是述日人之言如下不　我國民對之如何我政府對之如何吾但求盡新聞記者之義務也 
　　日本國民新聞之言曰中國政府今次特派農商總長周自齊氏爲赴日大使已將自北京出發其表面之名義雖爲祝賀加冤其實負有重大之使命前已早有所聞蓋中國政府因欲得日本之承認自五國對華宣言之前後在北京則與坂西大佐（日人）接洽在東京則陸公使以某氏爲介對於日本政府有所懇談其條件則關於中日間懸案之某某問題洩可以讓步之意（懸案······某某問題······何物耶······）此次周氏赴日則益將以此事對於日本正式提議即爲大使之使命故今後周氏之行動極可注意 
　　該報又曰曹外交次長之與日置公使會晤陸公使之與石井外相會晤種種可以注目之點今而觀之有若符節周氏之來　中日外交上最可重視者也 
　　日本大阪每日新聞又曰中國政府以日本態度强硬當十一月初旬即有特派孫寳琦氏爲大使之計畫偶因加盟問題發生中政府欲利用之派使之事於以中止然加盟問題旣因日本反對而不成立於是再爲派遣大使之計畫目下在北京與日本人某某有力者間接爲非公式之交涉其結果遂决定派周自齊氏爲大使其使命則曰厚中日兩國之親交捧呈最高勳章於天皇陛下（日人自稱）此不過表面之辭令其實欲圖解法帝制問題對於某某條項讓步促日本承認帝制雖然日本之對華勸告乃慮中國之擾亂並無何等私意（然乎）今又以利誘日本豈有一顧之價値日本政府仍基於當初所定之方針苟非達日本認爲適當之時機則即以好餌相誘亦斷不許帝政之實行云云 
　　噫我國特派大使賀加冕也而日人之言乃不如是我國不幾求榮而反辱耶且我國變更國體而日人乃曰須達日政府認爲適當之時機日本居於何種地位我國居於何種地位乎嗚呼天下有貴於内而見輕於外者斷無貴於外而見輕於内者我政府中人亦知非尊貴不足以馭下然僅能向内求之而尊貴之程度内外竟成反比苟吾人不爲謟諛　　不能不惜其眼光之太　　 
[西報述鄭洛間之大營壘]  
　　文滬報十二月二十八日河南鄭州通訊云中國必須先從國内大加改革刷新一切然後始可成一大國當中國脫離滿廷專制袁氏就任總統之後吾人深望袁氏當能因時制宜導中國於新自由新生活之境乃袁氏可以爲第二華盛頓而不爲反欲步羅馬凱撤之後塵致失爲中國愛戴爲世界尊重爲後世崇拜之機會詎不大可惜哉今袁氏方發展其計畫運用其鐵腕以期鞏固其威力箝制其國人乃於鄭州之西九十五英里河南府之西三英里鐵路之旁築一大營壘焉此路由鄭州直達河南府且可與上海聯絡交通乃中國軍事路線之一造費甚鉅工程頗佳蓋鄭州西五十英里皆山地鑿山鋪軌深三十尺至五十尺不等路之兩旁山坡削成層臺有人耕種幾無一尺廢地惟其風景則不若日本山景之佳車由鄭州至河南府經過山洞十一最長者約一英里之三分之一沿侘有數處可以望見黃河新營在河南府城西三英里距鐵路不遠佔見方二英里即地價一頃已費三十六萬元他無論矣四周圍以土牆他日將改築磚牆工作其間者約二千人終日經營五月於茲僅成全部工程十分之二尙需一年之久全工始可告成内堆木料極夥皆日本美國及中國最佳之品二十五尺長十八寸見方之巨桂亦甚多記者無從知其確數約略計之各種木料若堆積一處則當佔地三百方碼高至五尺至於石灰磚蔴之屬則觸目皆是不可勝紀當地燒磚之窰共有三百工程之大可以槪見營中鋪設鐵軌以便手搖車運送材料可以與幹路相接當記者參觀時工人方鋸解木料起築房屋忙碌情形無異春初之蜂房營房建築甚固牆厚一磚半窗户寛敝屋頂板片悉以厚木爲之觀其工程顯欲作永遠計每一營房長二百三十尺可容一百三十人每進房屋間以隙地闊三十尺聞將來陸軍萬人駐紥於此惟記者之意此間足容三萬至五萬人他若厨房糧庫軍裝庫等皆按地起築營中留空曠操場多處每處能容五百人操練營房之北有一大操場此軍營工程之大槪也河南府之南八英里外有洛河穿山而流此爲南行必經之道其名爲長人又爲龍門洛河流過處山壁峭立山南有洞甚多洞中小佛數以千計亦有大者有一大佛高一百三十尺洞中兩壁繪以天藍色之畫景甚工緻爲歷史上名勝地惜兵士據此爲營房古蹟遂多被毁滅矣河南府之東爲海希關（譯音）乃自東徂西之要道聞政府擬在此設立大廠製造槍砲軍械其地多煤鐵　鑄造軍器之佳所海希關與河南府之間沿烏河（譯音）一帶麥田一望無際菓園散列梨杮桃李　　者是乃河南風景最佳之地也 
[法國生活之又一說]  
　　前譯報有法國生活之困難一段今有友新自巴黎來者據云所聞與此略殊巴黎各業均仍照常雖煤炭食品衣服等等均較戰事以前爲貴然亦不形缺乏與各國略同别無特别之困難云云此與前說有異故特述之 
遠生遺言 
[游美隨錄（第八信）（三）（遠生）]  
　　（十一月二十一日在域多利書）域多利之一日誕登彼岸　　岸上之光景何如　則雖以余滿心憤恨之人亦不能不加以讚美蓋其市外可謂純就海岸天然而造成一天然與文明合致之樂土道路平潤光鑑照人絶非上海可比人家屋宇整潔不待論乃屋外細草如茵雜花遍植似其庭園一一都移植屋外供人觀覽助成道路美景此爲吾曹向所未見質言之即合所有人家公司成一自然之公園也曾見日人著書怪其富豪嘉花美樹何以不移植屋外助成公共之美觀乃知其脫胎於此 
　　未幾而眞公園至矣此公園中最可銘記之物即拳匪亂時自北京移植而來之鐵鐘也吾國何處不有紀念此吾之眼界入門第一步耳 
[戒煙新藥巡按使署給示通銷]  
藥學士徐錫驥先生發明戒烟新藥戒時不吐不瀉眠食如常七日斷癮絕無後患自張謇湯壽潛兩先生在上海發起新藥戒烟社以來成效昭著完全戒絕者已達十餘萬人曾蒙美國丁義華先生曁全國禁煙總會長章遹駿先生提倡推廣並蒙浙江巡按使屈移咨各省一體行銷本年九月十五日又蒙江蘇巡按使齊通飭各屬一律通銷並給示保護在案再徐君著有戒煙必讀一書曾經前淸禁烟大臣頒行各省現由全國禁烟總會特印二萬部分佈全國爲戒烟之指南此書詳載戒烟良法戒後調養法各種戒烟丸選擇法並禁烟緊要法令凡關於戒烟之事無不詳備每部定價二角戒烟新藥大盒十元中盒四元小盒二元外埠函購欵由郵局滙到卽日回件不誤如郵滙未通之處郵票亦可代用惟郵票須作九五折計算外埠經售另有章程函索即寄總發行上海淸和坊西衖對面新藥戒烟社 
[懷安施醫局特延陳伯威醫士耑治一切毒门花柳忢𤵂]  
花柳毒莫多於滬上而花柳毒藥之廣吿亦遍貼通衢稍不審愼誤服藥品或劇烈之劑以致殘廢終身痛苦萬狀殊堪深恨至貧苦小民因醫藥價昂而失治者尤堪憐憫同人等因於六馬路電車轉角處和興米店東首間壁第五家石庫門左設立懷安施醫局久仰陳伯威君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有藥局所有各種掃毒靈藥如珠黃下疳散立止白濁丸均一律平價出售患者幸注意焉　遠近多假冒請認明四十二號門牌勿誤　贊成人　朱葆三　丁欽齋　錢達三　孫彌卿 
[請看醫家國手許敬甫先生來滬了]  
儒醫許敬甫先生安徽合肥人也先生世傳醫學三百餘年向懸壺於皖江所醫内外雜症莫不手到春回後皖人士咸以亞華陀稱之茲因諸同鄕患症者日多而滬上雖不乏名醫奈始終無一實效是以同人等公聘先生來滬幸得内外雜症皆賴妙手治愈但先生不久北上同人等不忍緘口故特登報預聞幸勿以他醫亂登報紙藉招漁利者同相視也每日下午二點至六點在四馬路石路通利公内施診上午在蔓盤路森益里六百九十一號　旅滬同鄕公啓 
[中華銀行廣吿]  
本銀行開設北市福州路第十三號交易經營商業經理儲蓄迭經登報通吿凡有零欵存儲儲蓄櫃者計息三個月週年四厘五毫六個月週年五厘一年週年六厘活期遇年三厘凡有躉欵存儲商業櫃者計息三個月週年四厘六個月週年五釐一年週年六釐活期週年二釐以及商業往來滙兌各欵無不克己如有洋行貨物保有火險者欲抵押銀兩須有殷實保人可向本銀行抵押倘蒙　惠顧請駕臨本銀行面議可也此佈中華銀行董事郭竹樵謝綸輝朱葆三周金箴貝潤生朱五樓顧馨一李詠裳王一亭經理林蓮生 
[柏樂天洋行開幕廣吿]  
敬啓者本行已於本月十號設立上海南京路第廿八號沿通商各口岸皆有經理自運美國各大名廠特樣電燈五金花雜罐頭食物衞生新鮮牛奶機器無電風扇以及各種油漆純皮靴鞋機器車脚踏車等類均屬物質精良美麗無比兼辦油貨鷄蛋毛髮出口各貨刻已聘定凌君霆肅爲經理如蒙　光顧一切請與凌君接洽可也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[美國敎育界情形述畧（續）（王衡美洲通信）]  
　　美國盛行男女合校制而以中美及西美爲尤盛男女受同等之敎育所以示美國平等自由之眞精神也女子性情大抵較男子爲柔順故在校之功課往往較男生功課爲優者遂啓男生羞恥及競爭之心而發奮求學故男女合校之大學中其男生學業較他校之男生爲優云社會原質男與女也男女交際自由而種種快樂生故男女合校之大學中無論春夏秋冬皆無寂寞憂跳舞會也音樂會也幾每星期舉行而每逢假日男女學生携手出遊賞山玩水雖不必夫婦而愉快自生酒店劇場公園旅館時見一雙倩影似假疑眞以享精神上之快樂女子勢力甚大足以移人心志改人性情美國少年平時不加修飾粗魯躁急惟見女子時則恭而多禮舉動亦合節故男女合校中之田生衣服淸潔狀貌端正彬彬若君子人矣且人非太上孰能無情婚嫁爲一生必須之事得一知已可以無恨聚得一心上人雖死亦可男女靑年往往假各男女合校之大學爲引鳳求凰之地勤學業愼品行男生博女生之靑眼女生傅男生之憐愛心心相印憐我憐卿不數年間一對有情人遂由朋友之關係而成眷屬之關係矣按美國男女合校制有利亦有弊男女合校大學中之軼事不可勝數均足爲言情小說之好資料而反對此制與贊成此制者亦各有所說均依理論而置議述之恐盈寸也又美國男女合校大學中之最大最著者爲衛斯康新大學衛斯康新大學乃中美之哈佛大學也 
　　美國各大學科程中雖無體操一科而於學生之體育則非常注意無論何大學均有衛生房一所中有游泳池（美國各大學學生大半於畢業以前游泳術須攷試及格否則不給憑云）各種球場及各種練身器具都數十種學生課餘無事時入内擇所好者而練習之日以爲常幾成一不可少之習慣美人體育之壯固有所由來也此種衛生房非特各大學備之即各城之靑年會亦均備之備全城人民公共之練身處也 
　　各大學中球戲之比賽（如足球棒球網球籃球等）非特爲全校之大事亦爲全國之大事有多數之大學且賴之以著名各球戲中以足球爲尤甚著名大學足球競賽時萬人空巷不遠千里而來觀與會者數萬人（今秋哈佛大學及耶魯大學賽球時觀者六萬餘人云）入場劵每紙納資美金二元男女少年紛至沓來遲到者且無立足地賽球之結果由專備電機拍電全國凡球場中細屑之舉動球已到何處何校將勝何人跌一佳球均由電線中傳之四海遠處城市之街道中　處均有賽球報告報紙中列於首行作世界大事觀人之不能與會者亦必設法一探勝負之消息富有者且互以金錢相賭博備錢以决何校勝若負則金錢亦隨之以去有足球比賽之城各店舖均利市三倍戲園飯館爲尤甚巡警局加派警察以維治安汽車來往者以數萬計得勝之校且作種種慶賀會燈火齊輝音樂鏗鏘恒至徹夜不息足球場之建築高而且廣足容觀者十萬許人建築費非數十萬不辦云 
　　各大學中功課之繁重與否均依級次而定大抵一年級最嚴課程多而且重以後則高一級較輕一級至得學士位以後則半辦事半讀書即讀書亦僅與敎員研究談論無考試之必要矣尋常各級之功課均注重參攷與實驗非僅恃課本不入藏書樓讀參考書即入試驗室試驗藏書樓備有參攷書及各種雜誌日報約數十萬種中外古今具備需用何種書籍一索即得試驗室備用各種儀器無論何種色相均可由機械中表示而研究之故在美讀書苟稍勤業無不成者誠以各校規模完備經費充足佈置周密用種種方法以使學生明瞭也至各校攷試制度則又甚新穎考試時敎員不必監攷而學生自無夾帶作弊諸事蓋用自敬自尊制度也自敬自尊制度爲何乃各學生於考卷上均書（余謹誓曰余於攷試時效君子之行不助人亦不受人助）等語此等習慣旣久學生自不助人亦不受人助見有作弊者即羣相指斥故攷試時除與考題有關係者不相談論外學生儘可互相談語隨意出外散步雖吸烟食雜物亦不禁止能於法定時間内繳卷足矣此等處足見美國人民自治之精神有爲人所不可及者 
（未完） 
[京中對於滇警之近情]  
　　密議對滇政策雲南消息到京後政府曾召直隸將軍朱家寳入京與商解勸方法旋又擬特派李經羲氏擔任宣慰茲聞李氏日前已先行修函飛遞滇省各巨紳轉勸唐任等取消獨立保持安寗秩序免招外侮動搖國本更有擔任轉懇元首特赦旣往共維國政等語惟尙未聞有何效果政府又以唐繼堯任可澄似無悔意且與孫文及岑春煊諸人聯合一致决計貫澈其所持之主旨故有下令討伐之議昨聞元旦日政府又拍致南方各省將軍鎭守使各師團長官密碼軍電一件密示機宜及關於軍事上進退之一切辦法聞皆係元首日前與廕午樓李凖張金波唐在禮王士珍諸人協同條擬者其方略上之各項規畫據云頗爲秘密先經統率處覆議一次始行電示各該長官照辦先是陸國務卿於年前十二月三十一日將政事堂會議對滇政策議定後即面陳元首核奪茲聞元首以各方面之主張尙屬圓活惟該草案中第三第六兩條規定之辦法似嫌不甚妥洽乃訂於初二日再特開會議作確切之解决 
　　宣示官僚鎭靜頃聞中央諸要人因滇省事起各處人心浮動表面上雖力加鎭定或且有謂亂事之起皆由未經早日登極之所致不免因之提出陳請者其實雲南問題發生政府專注意於平定方面無暇計及籌備事項故大典籌備處應行之事未見有何進步其舉行登極典禮之期究亦不能决定爲何日惟聞政事堂陸國務卿於二日上午通知各部院長官定於三日上午在遐矚樓再開會議討論此項問題想亦官場照例之一種文章也又内史處於上年十二月三十一日上午七鐘餘曾分别致函於國務卿及政事堂各局長並各部院長略謂昨奉諭訂於本日除夕齊集新華宫懐仁堂開特别會議并有要諭宣示飭令一律到席聽候召見等情其議案未知係何種問題惟聞宣示之件則係飭令對於目下大局同守鎭靜責任俾免人心搖動 
　　注意對外政策外交部消息國務卿現擬定本月四日午後在迎賓館會宴駐京英美法俄日意等國公使五日會宴德奥公使據聞此次會宴尙有關於滇省事件應行聲明關於國際上之各項事宜所有此次關於該問題條約各事聲明後當有明令發表至海外各華僑對於雲南之行動及趨向政府亦深爲注意曾於上年十二月歲杪密電駐外各公使飭令嚴行調查據實電覆茲聞本年元旦日駐英法日美四國公使均有覆電到京其間所覆報之點一關於留日美兩國華僑者大槪相同一致主張推翻帝制還復共和一關於留英國華僑者尙鎭靜無何等表示一關於留法國華僑者頗有種種反對帝制之議論惟尙無若何確定 
　　軍事進行凖備航空學校中人云政府因雲南方面應派軍隊前往陸路旣未得法公使之許可水路又嫌時日之濡滯迭經再三會議决定用飛機前往已令校長秦子壯選得敎員王一飛帶同各員及助理員分乘飛機四架前往助戰矣至關於軍械一層聞統率辦事處昨已會同全國兵工廠督辦薩上將分電各省兵工製造廠飭令運送軍械及分别趕製辦法如下一電漢陽兵工廠鋼藥廠趕速分别製造各種軍火以便撥交前敵一電四川兵工廠儘廠中現存軍火數目詳細電告以便分撥鄰省應用一電廣東上海德縣大沽各督辦迅速分投製造一電保定三家店兩軍械分局將現存某項鎗砲子彈運送來京以便分撥新編陸軍各旅操練之用 
　　各界惶恐情狀自滇省消息傳至中央後聞一般畏禍大小官吏相率辭職紛紛携眷出京事爲元首所聞對此非常震怒除嚴諭内務交通兩部轉知京奉京張京漢三處車站嚴加阻止出京外並於除夕日又飭由内史監發出蓋印元首之誡令一件略謂滇事指日平定凡有司者應如何勵精共維豈容畏事縮步何　漫無天良如此今後不准私自棄職離京否則一經查明定當從嚴懲戒云云其京都一般社會謠諑亦復紛起警察廳除會同京兆尹曁提署出示查禁外恐有人揑造謠言從中煽惑故昨又通令各區隊轉飭巡官長警對於此事須注意嚴密偵查以消隱患而維治安 
[元旦之北京政界一瞥]  
　　元旦雖有停止覲賀之諭然是日上午六時餘政事堂統率辦事處將軍府及府内各機關人員曁各部院長官等仍齊集新華宫陳請覲賀七時黎元洪徐世昌李經羲趙爾巽諸人亦遞簡賀歲次日上午九時元首特遣長公子克定君分詣黎徐李趙諸公寓所賀歲聞黎以不敢當當即派員擋駕並已具摺陳謝府中慶賀新年佈置情形依然如舊賀畢國務卿陸徵祥曾柬邀各部院廳局處各領袖在政事堂公所大開讌會一次觥籌交错音樂雜奏居然不改其歌舞昇平狀况閉讌後國務卿即借同各要人入内辦公並討議目前亟待解决之各要政 
　　陸國務卿於年前曾在遐矚樓與楊左丞面商爲查年例京外各省文武長官致賀新年之電呈向係分起代遞雖爲禮制應然未免過於繁瑣且今年爲國體問題較往年情形不同擬將年杪各省將軍巡按使等賀電以文武職各列一單於元旦日上午上呈作爲第一次之呈文庶於簡便之中仍不失儀節典式其原電文另送内史處存查 
　　大典籌備處通告各機關略云自本年一月一日起所有奏咨曁一切公牘祇署洪憲元年某月某日特此通告然則昨電所傳之對内對外稱謂各異一節似亦不爲無因也 
[日人在滿蒙之未來權利]  
　　滿蒙銀行之未來營業滿蒙銀行案日本政府業經脫稿將次提出於議會内容頗極秘密南滿鐵道會社調查課長河村氏由該國回滿據云當在東京時當道不認兌換劵之發行其後數項恐有改變惟此項確不可變創立後之經營狀態果能無陷於困難之狀態否尙不可知政府此項銀行方針不明白表示資本家不免有所躊躇故債劵發行應募者鮮尋改六釐利息爲七釐兌換劵發行將如滿洲流通之正金銀行金銀紙幣乎此一問題最爲難必滿蒙銀行如有發行紙幣權則政府不可不先與以决心又言金融轉勢必將流於金本位無疑蓋銀市變動太大吃虧殊甚無論今之輿論如何他日必有行是政見者云云噫日人經營滿蒙首鐵路次金融我當局其何以備之 
[四鄭路線之未來職員四平街鄭家屯間之]  
　　鐵道工事所有工程師及重要職員俱採用日本人旣如正金取締役小田切氏之所云其遴選方法必選在滿洲鐵道建設並經營有經驗首大約多從滿鐵社員中物色之而工程師保線會計及運輸各課長則相爲手足當實務之日本人至少若干亦從滿鐵社員第一流人物中採用將視今後滿鐵外交之手腕如何而定該社已爲預備一切矣該鐵道延長僅五十二英里適當安奉線之半部故工事經營規模原極狹小特其前途未可限量故從事於此者極爲鄭重土地收買定明年（即今年）一二月間開始惟中國方面局長等均未委任竊恐未能早日著手耳 
[紀奉天之新問題]  
　　省債募集問題段將軍因奉省財政困難各項外債難以償還兼之五年預算不敷甚鉅遂發行六釐省公債五百萬元按照各縣攤分數目飭令按地每畝認債大洋一角隨本年田賦繳納以省周折瀋陽縣攤募五十萬元現該縣趙恭寅知事以縣境四鄕本年水患甚重秋收歉薄農民困苦已極若登記驗契印花等新稅迭增民間負擔已重茲復募集省債隨賦徵收若蚩蚩之氓一經誤會即生障礙特於日前招集各鄕屯村正並保衛團總保董等至署而加勸諭飭令對於各鄕民妥爲勸導俾令早日繳納以資挹注其他莊河盤山遼中新民海城等縣連日公舉代表廖龍雲謝書林等在省公署具禀瀝陳各該縣本年水潦爲災秋收無望人民饑饉流離救死不暇實無力負擔公債懇乞緩免當經段軍按示諭云此次勸募省債係籌還外債起見欵項旣極重要期限又復迫促凡我國民皆應踴躍認募以維大局據禀各該縣年歲歉收民情困苦本使亦深軫念是以前次將畝捐隨糧徵收一案從緩實行俾可專力於此以恤民艱况此项省債目前雖暫時負擔將來仍本利歸還與各項稅捐性質逈殊不特毫無損失且有利益可圖該代表等旣爲當地士紳夙孚衆望應即首先提倡勸導應募其下等之户實在無力擔負者即應由中上各户代爲分任俾得早日募集足額以濟要需毋稍推諉聞該代表要求未遂而各鄕民仍以無力應募爲詞故現在頗覺爲難也 
　　敎練警察問奉省警務處處長張宏周氏自到任以來對於警政應行整頓之處尙能切實辦理近因省城巡警敎練所無款停辦特詳請段將軍撥欵續辦擬定招集警學生一千名入所敎練一年畢業定五年一月三日開課除通飭各縣警察所酌送巡警來省肄業外並出示招考惟名額雖多若必待學成而後分發各屬尙恐不敷委用於是又通飭五十四縣知事一體查報各該縣從前曾否設有巡警敎練所欵由何籌詳細具復以便照省城辦法併力敎練巡警使將來崗警鄕巡均有普通知識一洗從前濫竽充數之弊 
　　開闢商埠問題奉省同江口闢作商埠之議業有數年因籌欵維艱迄未實行茲因中日雜處外人紛至開埠斷難再緩而洮昌道尹亦屢以修築同江河口爲請段兼按使特派員前往測勘並已札委昌圖縣程知事爲同江開埠局長該處設治委員林某爲坐辦復飭财政廳撥欵萬元以作開辦經費 
[黑省整理狱政之新辦法（天御）]  
　　朱巡按前以黑省各縣監犯脫逃之案屢見曾飭高等審判廳詳議整頓方法旋該廳即將縣知事對於疏脫監犯應負捐俸修理監狱之責任各辦法擬定詳覆公署朱按使核察尙妥昨已飭財政廳及各道尹遵照矣其文云據高等審判廳長周玉柄詳稱爲遵飭議覆縣知事疎脫監犯責令捐俸修理監狱辦法詳請鑒核示遵事案　鈞署飭開案查本公署呈爲各縣監狱簡陋擬請嗣後遇有罪犯脫逃責令縣知事捐俸修理一案於十月三十日承准政事堂電奉大總統核准并另飭遵照在案茲查巴彥縣前月脫逃監犯李金梁等二十名曁呼蘭縣先後脫逸工作監犯殷萬鳳二名曁孫文有一名嫩江縣逃逸監犯李海一名均經予发嚴緝逾限已久未據各該縣拿獲詳報到案亟應查照呈准辦法飭仰該廳長遵照妥議詳復以憑核辦等因奉此竊查上年通河蘭西兩縣知事先後疏脫監犯各一名經文官高等懲戒委員會議决應得減俸處分各減月俸六個月五分之一慶城縣知事疎脫監犯七名呼瑪縣知事疎脫監犯八名巴彥縣知事疏脫監犯三十四名復經文官高等懲戒委員會議决應得降等處分嗣因本省知事尙未叙等無等可降經鈞署電詢内務部應如何辦理准電覆内稱知事尙未叙等應照文官懲戒法草案第七條第二項減其半俸其期間爲一年以上兩以下等因鈞署當以慶城呼瑪兩縣知事逸犯至七八名應各減半俸十二個月巴彥縣知事逸犯至三十餘名應減半俸十四個月先後飭廳知照各在案現旣呈准監犯脫逃責令縣知事捐俸修理監狱其應捐數目自應參照前案酌定最低限度各令按照所轄狱情形尅期修理以觀後效兹擬逃犯一名照例應得減俸處分者捐俸以月俸一月以上爲限逃犯兩名以上照例應得降等處分者仍按逃逸人數多寡酌量遞加其逃犯至十名者捐俸以月俸二月以上爲限逃犯至二十名者捐俸以月俸三月以上爲限每逾十名各加捐月俸一月均責令各就該縣監狱尅期修竣仍將實捐數目曁修理情形報由廳轉詳查核其繼續逃犯至兩次者依照前定標凖分次辦理不以先後逃逸人數合併計算如查有故意縱逃與諱匿不報或其他情弊者仍各分别依法懲處其有因調未及實行修理者應各將應捐數目移交後任繼續辦理如蒙核准所有此次疏脫監犯之各縣知事擬即准此辦理是否有當理合具文陳覆鈞署鑒核示遵等情據此除批如擬辦理即由該廳長准此將現有疎脫監犯之各縣知事責令遵照辦理轉詳查核候分飭各遵君轉飭所屬一體知照曁財政廳知照此批等因印發外合亟飭仰該道尹遵照 
[滇邊雜聞]  
　　雲南鳳儀縣即滿淸時之趙州爲滇西通衢近因該屬敬天各村因互爭水利酿成械鬭彼此上訴鳳儀縣李知事辦理此事不能持平擅將敬天村紳民拘捕多人管押日施非刑並串同委員朦請省城警察廳將來省上訴之各村代表遞解回縣復用酷刑以　洩忿於是敬天各村紳民均極 
 
 
 

Page 7

 
 
不服恐有暴動之風潮也 
　　喇井爲滇西產鹽區域素爲白鹽井子井出鹽尙旺前淸末季月白井提舉楊尙懿因濫用虧欵私自潛逃後經鹽道將楊任喇井鹽觔槪行封存迄今數年昨聞鶴慶麗江劍川各縣商民全體來電略云喇井司事楊少堂勾結場局擅將提舉楊尙懿封存鹽觔私售十餘萬鶴麗劍石鼓官局經年不報明撤官局暗仍把持漏稅碍薪鹽商困苦亟懇鹽運使懲辦否則惟有歇業罷市云云 
　　臨安縣在昔本爲滇省產烟極旺之區近雖嚴禁仍不免尙有存儲者頃聞該縣團總楊春淸來電稱本月十六號距臨城五里之大春橋有洋烟二䭾適遇釐金局巡丁在彼說賄縱放經小麥團保分所疑有他故派團拿獲當即點驗共三十一封重九十六斤半緣王知事公出不得不據實陳明應如何發落請示遵辦 
　　昨聞騰越道道尹有電來箥云頃准義領事函稱接密支那府電不届昔馬礦會案缅政府擬定二月二十一日等期由滇英派員會議特聞 
[川北淸鄕之報告]  
　　馮督察官玉祥昨將在川北一帶淸鄕情形報告軍署茲探錄大槪如左 
　　十一月十六日據巴屬佛樓鄕民劉祖德攔路喊控巨匪蔣紹卿莫順一等率匪數十名月前將伊家搶刦一空並拉去伊弟劉祖榮一名勒銀四千兩方可購回否則難全生命懇請派兵捕拿等情查蔣紹卿爲匪首鄭卓然之悍黨最稱兇惡巴營各屬控案如鱗大兵蒞境該匪尙敢拉肥不放當即購線各路搜拿並派官兵及改裝密探等分投搜剿 
　　　二十二號有鄕民王姓不敢吐名密報蔣銅脚板紹卿現藏馬槽溝之某洞當派第三連石排長點鰲率兵四十名隨報信人搜至馬槽溝側近古寒洞是處山坡陡峻攀援非易該匪恃險無備官兵突逼洞門匪方驚覺連放二槍將送信人左肘打傷幸不甚重官兵未有傷損並向前奪獲快槍兩桿火槍四桿短刀三把擒匪首蔣紹卿及其悍匪黃甫臣等五名並搜出被拉之肥猪劉祖榮一名眼貼膏藥耳塞黃蠟蓋防其聽視也復於該洞左近之山林及密洞中搜獲悍匪黃順一等十五名一併解案當在各匪身上搜出贓洋六十元即時分給得力兵士以資鼓勵被拉之劉祖榮由該家屬具領並嫌疑犯蔣萬斗蔣傅頂王發具等三名一併釋放其匪首蔣紹卿及其悍黨共十八名當飭鞫訊俱各供認拉肥搶刦多次並燒刦恩羊河等案不諱均遵照淸鄕治匪要則分别先後正法 
地方通信 
[蘇州]  
　　營兵自缢身亡前日有陸軍第二師兵士因吐血病重迭次請求上官消差該營長官以時値戒嚴正在用兵之際難以照准詎該兵士竟萌短見至護龍街府學内自缢身死翌日經該區警局查悉函請吳縣知事派員相驗昨經承審員驗得確係自缢身亡並在屍旁抄獲日記簿一本上書信底五則將報病消差不准各節均註明在簿現承審員已將相驗情形禀覆孫知事核辦矣　　造幣機件將運寗蘇垣梅家橋及胥門外銀元铜元兩廠機件價値甚鉅前經省署商酌將該銀元局　件歸併省用現聞日内擬將該項機件運寗所有蘇地看守等員一律取消以節經費 
[靑浦]  
　　查烟何庸示咸靑邑僻處一隅並非要隘地方防務除注意竊盜外他可無慮乃自滇省獨立之耗傳至靑邑衛隊警察亦嚴厲防備一若慮有乘機響應者然陽曆元旦警察多荷鎗出巡傍晚由滬開往之小輪抵埠即有荷鎗警察及探役等多人檢查行李凡携有箱籠衣包等物者挨次搜檢歷一時許始竣其一種嚴肅之態度與滬上華界軍警之檢查危險物品初無稍異實則檢查之人亦明知必無一人夾帶危險物品其所注意者乃因元旦躺關必有人私帶烟土耳然而查抄烟土事極尋常其所以如此之故示嚴肅者則殊難索解聞是日檢查之結果在無賴阿丙所帶之行李内搜出烟土七十六包及藏匿食物中之烟膏一盒當夜即解入縣公署拘留候究此無賴阿丙慣運烟土靑地黑籍中人之賴以生活者甚衆而地方之受其害亦已甚大惟前此亦曾破獲不知如何幸免今又被拘想當軸者必能格外嚴懲以除此蠧惟因查土而有多數警察荷鎗示威使其餘搭輪之人守候多時始獲放行亦似非便利行旅之道宜再妥籌以處置之 
[鎭江]  
　　犒軍專使南下中央派員犒賞各省軍隊分東南西北四路出發南路專使爲前任蕪湖鎭守使鮑貴卿君現已携帶犒賞物品乘津浦火車南下先行來蘇犒賞松滬兩處軍隊然後再往江陰蘇州鎭江江寗揚州淸江徐州等處俟蘇省竣事後即赴閩浙粤桂贛皖各省次第犒賞刻下松滬兩軍使已接統率辦事處電知鮑專使不日抵滬鎭江軍事機關亦已得實在報告謂鮑專使抵滬事畢後即將蒞鎭云 
　　印花又將檢查印花稅章每届六月二十月必由該管警察署將各商舖帳簿發票等項實行檢查一次前届開辦伊始手續均未完備故六月份大檢查於九月間竣事此次十二月已過又將續行檢查經齊巡按使胡財政廳長飭知丹徒縣章知事轉飭警察各區一體嚴密檢查並將所有查出漏貼不足數各商號繳事罰欵造册詳報 
　　烟苗復行查勘丹徒縣烟苗業經禁絶惟時届隆冬正鶯粟播種之期省署例須派員復勘以凈根株現章知事擬仍召集舊調查員陪同省委前赴新豐一帶詳細淸查以資熟手 
[杭州]  
　　兩新稅與解欵關係浙省認解本年中央專欵銀二百二十萬旋奉部電呈奉核定加認八十萬元分期籌解惟浙省原認之二百二十萬元内尙有普通牌照及所得稅兩種並估在内嗣准部電以前項兩稅暫緩實行則原認之數已　四十餘萬元茲聞當道以案旣呈奉核定自應遵照籌解惟普通牌照及所得稅兩項急謀補救之計祗有提早開辦以資湊　昨已詳請巡按使轉咨財部將前兩項稅則從速修正頒布各省一律提早開辦未識財部如何答復也 
　　胡鹽運赴　原因胡運使因上海租界李公和鹽棧以鹽押款一案迄未料理就緒而三非通商兩行紛紛促函大都以執有債權欲將鹽折賣備抵本利但該行如果實行此策不免破壞鹽法故胡使昨又乘早車赴申會同孫運副及滬海周道尹商議對待辦法 
　　滇亂聲中之交通譚杭滬鐵路局昨准交通部電開近日雲南省城防有軍事所有與滇南鐵路聯運各路商貨暫行停往除郵滙一項分行各局均暫停止外合行奉聞等因故此間報關行及各轉運公司與路局訂明運往雲南貨物一律停止以防意外 
[廣東]  
　　商店被人誣陷新城賣麻街廣泰和麥芽糖店係惠州人方某所開設昨日早晨被同街富户金某赴警察第六區署密報謂廣泰和係屬黨人機關請即查拿等語該區長即派大隊警兵到店搜查並無違禁品物後將該店東方某帶區訊問林颧長先訊金某問其何以知爲黨人機關金某謂吾見該店近日購買柴薪數十担想必意圖縱火藉此倡亂再訊方某謂何以指汝店爲黨人機關方某謂向在本街開設廣泰和麥芽糖店與坊衆租受太歲廟爲存貯貨物金某謂爲有碍公安勒索黑錢商人自問租受得來且係正當營業不允交付故此被其誣陷現經警兵搜查并無違禁品物如謂滿貯柴薪即爲黨人機關則全城之商店住户無一非黨人機關矣等語區官即將方某當堂省釋再傳金某嚴行申斥 
　　匪刧兵艦知事東江匪首陳就仔前夕糾集黨羽百數十人欲刦駐段東江兵艦當由該艦長以無線電報告虎門要塞司令黃恩錫星夜率隊赴救至則羣匪竟先放槍轟擊官軍即與鏖戰相持至四句餘鐘之久匪因彈子告竭始潰敗而逃是役除將陳就仔格斃外并斃餘匪二十餘名生擒數名官軍傷者數名有差官兩名傷乃要害殞命黃司令特將匪首陳就仔屍身拍照呈繳將軍行署存案并將當夕情形詳報察核龍將軍據報將陣亡差官各賞卹金五百元傷者飭醫調理仍再賞恤以昭激勵又東莞知事沈贊淸昨因白沙樟棚警察成立親赴點驗詎行至金熬沙地方突被悍匪三四十人圍攻喝令沈知事同返賊巢時隨行衛隊祇十三人衆寡不敵沈知事幾被匪徒刧去適東江兵艦梭巡附近聞警赴援賊始潰散 
　　擬定牌捐辦法廣東補助緝捕經費議捐一項經巡按使改爲牌捐飭由財政廳長將章程再行核議詳復在案頃悉蔣廳長已將前項章程修正昨日詳復龍代使察核聞其牌費共分甲乙丙三等甲等每月納費五百元乙等三百元丙等二百元其餘民居店舖或因消遣游戲玩弄牌具者必須到領憑證始得開場查其憑證係每張一元祇能作一日之用云 
雜評一 
[實力與威信（默）]  
　　據最近消息日本仍持監視態度前之監視監視南方有無事變也今之監視監視南方事變之能否即平也質言之監視政府之能力何如而已各國警告之答覆固嘗言政府能力足保無事即小有事變亦力能平之故日本之監視即監視其言之能否實踐而已將來對華方針全由此鹽視之結果而决而監視結果全由此間不容髮之時局而分然則雲南事件之關係對外其重要已如是矣 
　　立國之道不有所謂威信耶威信二字不嘗屢聞於國民耶對外能實踐其言否信與不信之别也對内能速平其變否威與不威之别也對内果有實力以樹威斯對外能以實力示信此雖爲威信之末乎然而舍是以外别無何種手法足以保存其威信又人所共知者也 
　　今者征滇之大舉開始矣將示天下以實力矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[蘇省釐金貨稅准緩加徵]  
　　蘇省釐金貨稅加徵二成本定一月一日實行嗣因寗蘇滬各商會禀請免加未奉部復由財政廳飭令暫緩五天聽候部示現在已滿五天上海稅務公所吳所長以此項附加稅是否仍須徵收尙無明文當電致財政廳請示遵辦云後昨日接復再行展緩五天專候部示惟上海總商會昨已接到農商部支歌兩電支電謂正在切商歌電謂已准緩辦茲將兩電照錄於下 
　　支電上海總商會並轉蘇寗總商會兩電均悉蘇省商情困難皇帝極爲軫念故前有簡員考查釐金利弊之舉原爲剔釐中飽兼爲裁釐地步此次財部議照十成收釐係爲彌補預算起見誠非得已本部現正切商財部俟有辦法再行電告一面仍望勸導各商安心營業爲要農商部支 
　　歌電上海總商會並轉蘇寗總商會支電計達蘇釐附加二成奉特旨緩辦已由財部電蘇巡按使財政廳通飭各屬遵辦希即知照農商部歌 
[記電車公司之營業（宗朱）]  
　　本埠有電車公司三一公共租界一法租界一華界公共租界之户口最繁故公共租界電車公司之營業亦最發達近以捕房減少黄包車額電車乘客益衆電車公司股票票面爲英金十鎊合銀約八十兩左右歐戰發生前曾漲至一百十五兩今雖稍跌亦仍在九十兩左右茲得其去年全年營業統計與前年統計之比較如左 
[一千九百十五年]  
　　收入總數一百三十四萬八千二百八十八元一角六分 
　　小幣虧折三十六萬二千三百六十八元七角七分 
　　收入實數九十八萬五千九百十九元三角九分 
　　車行哩數三百三十四萬四千九百九十八哩 
　　乘客總數五千九百七十四萬九千七百十六人 
[一千九百十四年]  
　　收入總數一百二十九萬二千六百五十七元六角八分 
　　小幣虧折三十一萬六千六百六十九元六角八分 
　　收入實數九十七萬五千九百八十八元 
　　車行哩數三百二十七萬八千八百二十六哩 
　　乘客總數五千五百六十四萬七千二百三十八人 
[比較增加]  
　　收入總數五萬五千六百三十元四角八分 
　　收入實數九千九百三十一元三角九分 
　　車行哩數六萬六千一百七十二哩 
　　乘客總數四百十萬二千四百七十八人 
[英文敎授研究會選舉職員（吉光）]  
　　英文敎授研究會附屬於江蘇省敎育會爲明誠學校校長關麃麟復旦公學敎員王寵惠等所組織成立已一本届職員由會員通信選舉當已推定南洋中學校敎員葉達前爲會長商務印書館編緝員吳步雲爲副會長南京高等師範學校敎員張士一爲書記兼會計張君以在寗任事接洽不便已商請前中國公學敎員周越然暫行代理 
[京商債務之根本解決]  
　　全國商會聯合會禀司法農商兩部文云竊本會於十一月二十日在上海召集全國商會臨時會議提出本年十月二十日奉大總統申令京外法庭審判遲延幾成　疾（中略）以肅官方其各凛之此令等因伏承大總統軫念商艱詢於芻　凡商人所經歷而身受困難者自應彙集輿論悉心研究條擬辦法以供採擇惟京師一處情形不同自遭壬子正月之變各商統共損失計銀一千七百餘萬兩之多又以會源恒利兩家損失爲最巨受災後由京師總商會具有册報曾蒙大總統命令此次商民損失詳細查明籌給撫卹等因嗣於五月十日又經京師總商會及市政維持會禀請迅予賠償籌濟（中略）三載以來迄無辦法日處於困難之中以致債務糾葛棼如亂絲紛紜訴訟結案無期較之其他各省尤有甚焉此次大會京師總商會交議辦法十二條歸入債務訴訟結案辦法共同研究僉謂京師各 
商被害旣深若不釐定特别辦法苦樂有不均之弊訴訟無終結之期其所擬條欵按照被災輕重分别等差洵爲至當即仰副大總統批令協商妥善辦法以資挽救之意應即照錄條議專案禀陳司法農商兩部俯准施行庶幾情無偏倚事易均平雖非債務訴訟結案普通辦法而於京師一方面之債務訴訟實爲根本解决各等語全體贊同理合繕具辦法十二條據情禀請伏乞大部俯賜察核批准施行 
[申明京師債務與各省不同原委十二條] [  京師總商會提議]  
　　京師總商會提議 
　　第一條各行號曾經借有官欵並存有各公署公欵現經被搶淨盡及被搶較重者以情理言之官兵搶官欵似應註銷否則應候政府發下撫償再行按成辦理開市後應由官廳竭力維持不向索取以維商業此係以壬子年正月十二三兩日被搶者而言 
　　第二條被搶各行號有浮存商民來往各欵彼此通融按月分付或按年分付以保信用 
　　第三條被搶各行號有浮存商民來往各欵彼此通融按月時應付以便週轉 
　　第四條被搶各行號有息存商民各欵分别被災輕重按照第九條辦法並停減利息此以開市營業而言 
　　第五條被搶各行號放出息欵如借欵之家已經被搶亦分别被災輕重亦照第九條辦法並停減利息其未被搶各行號仍應照常應付 
　　第六條如有確係問接被害者彼此深知底蘊亦得酌量情形通融辦理或三年五年淸還稍減利息 
　　第七條官府所欠商家各欵除以共所存之欵彼此相抵外餘應設法淸還以便維持市面 
　　第八條凡庚子以前債務因庚子兵變被搶之行號至今亦未營業生計毫無者一律取消未被搶者不在此例 
　　第九條壬子正月十二三被搶之債務除已復業定有淸還辦法新約業已成立應照約履行不計外加未定有辦法者即照存款之總額得依左列等差償還一損失十分之一者免利按三年分還二損失十分之二者免利按五年分還三每多損失一成免利延長五年以四十年爲度 
　　第十條凡壬子正月十二三兩日被搶一空又有間接損失之家兩層被害如未定有辦法若能債權債務兩方面通融熟商辦理可先酌定最低利息照付俟十五年後歸本亦可　　第十一條因壬子正月十二三日被搶未盡之家能復業者可照第九條履行其不能復業者將現有貨物先行變價抵債餘俟撫卹發下按成淸償惟被搶凈盡之家東本喪失無物可抵自應請求撫卹發下尙能照成淸償如撫卹未發若責成東夥償還壓追破產或指他人財產强行抵債實與公理不合查此次之災變出非常乃不可抗力之危險人不能預料照例政府負責 
　　第十二條若因債務久累不但東夥纒身且與市面以及房東俱有未便以上所有條規俱指北京而論各省災後情形皆有不同深望諸君博學宏才久經商業諒情採擇妥定 
[滇省獨立後之滬濱防務]  
　　自雲南反對帝制宣布獨立後北京政府迭據探報謂偵知逋亡海外各黨魁近日紛遣黨徒回國囑令聯絡内地各黨人圖謀響應等語政府以上海爲通交要地黨人最易潛匿亟應愼重防備以免變生不測特發密電指示機宜諄飭松滬護軍正副使楊善德盧永祥兩君督同所屬軍隊妥爲布置以銷隱患現楊盧兩君已飭各軍官一體遵辦矣 
[稽查崇通等處來滬之商輪]  
　　淞滬警察廳長徐輔洲君訪悉有黨人某某等不日由通州崇明沙港等處乘輪來滬昨特飭派偵緝隊士至南市大達碼頭等處守候凡有由通州等處來滬之商輪均須稽查有無形跡可欵之人及危險物品並飭該管警區加派長警協同查緝 
淞滬駐軍紀事三則 
[砲台灣添築營房松滬護軍副使盧永祥君]  
　　以吳淞原有營基祇可駐紥六營現旣第十師全部塡紥淞口駐兵房屋實不敷用且騎兵一團所乘之馬又砲兵拖砲之馬共有七百餘頭亦無餵養之處是以詳部核准撥欵添建兵房三百餘間業經招雇竹匠在砲台灣地方建造草房三百四十六間均以毛竹爲　柱簷高八尺每間深二丈闊一丈二尺以竹笆爲牆壁外塗黄泥屋面鋪蓋稻草此爲士兵駐宿之所再建瓦房二十四間以備官長員弁在内辦公已於一月三號購料興建限三星期告成昨將開工日期報部查核矣 
　　護車使挑選憲兵楊護軍使以軍隊定制凡駐紮重兵之處須有憲兵監察防守現在南市高昌廟斜橋南碼頭一帶已駐有步騎砲各旅團營兵士甚衆原有憲兵一連僅四十餘名分投糾察恐難周到昨特在步軍内挑選目兵二十名飭駐製造局外畫夜稽查以肅紀律 
　　步炮兵照常操練楊護軍使以陽曆年假現已期滿所有軍隊操演自應照常舉行以期嫻熟業於前日通飭各軍凡步炮各兵之操練着於四號起勤加敎練切勿疎懈 
[水上交通亦漸恢復]  
　　高昌廟江邊碼頭各渡船自肇和軍艦出事以來一律於上燈後移泊他處不准在製造局浦灌停泊茲淞滬警廳長以岸上禁阻交通時刻已展至夜間十二時所有浦江各渡船及江邊碼頭等處之船隻亦允展限至每夜八點鐘逾時仍禁阻渡江昨已通飭長警一體知照矣 
[詹溫兩人繼續開審]  
　　黨人詹大悲與溫楚珩（即馬東海）昨日午後二時半仍由公共公廨王襄讞曾同美領博君開正式刑庭繼續研訊先由捕房刑事科代表牛門律師譯稱昨日所云反對一層今須更變因見證不知故聲明並非反對惟到堂代表捕房而已繼田中政府代表穆安素律師聲稱請堂上飭令檢察處將從前曹振武王樹丞等西文案卷呈案查察問官准飭將案　檢呈穆律師又稱請堂上將兩造見證人等一併屏退問官准之旋命見證馬慶瑞到堂由兩造律師詰據馬供在護軍使署當憲兵奉軍法處長諭飭押解案證陳熙來案與陳熙先未見過現陳熙已經帶案請爲訊核問官諭馬退下命陳熙上堂穆律師欲向詰問忽由被告代表羅利士律師聲稱該見證已至各公堂作證並無見證資格堂上須核定此人能爲見證與不能爲見證穆律師駁稱羅律師所說各節敝律師並不反對惟實無理由要知政府有權無論何人均可令其到堂作證羅筆師辯稱中政府無論何人可以令爲見證係在中國公堂之辦法此處乃是會審公堂能爲見證與否須問明堂上是時美領宣諭數言（未譯）旋傳陳熙到案經兩造律師詰據供稱年三十二歲原籍湖北沔陽自幼讀書向在家鄉　讀於陰曆去年七月間欲赴杭州過滬寄寓大新旋館内因悉同鄉人梁鍾漢詹大悲曹振武王寶香鄭海秋王子古王樹丞等在滬並訪悉梁鍾漢家居法租界寶昌路故發信通知由梁邀往伊家居住伊等說起私造湖北官錢局票之事囑我帮忙與王寶香携帶錢票至湖北使用王寶香於先一日乘輪啓行至次日梁給我千文僞票二千二百九十張分藏行李鞋籃内搭乘火車往寗擬赴漢口詎至南京車站被該處巡警在鞋籃内搜出僞票即被扣留旋在衣箱内又抄出僞票解至警廳即供明前情後來上海之拿獲私造僞票之曹振武梁鍾漢曾經將我解滬作證惟王樹丞一案並未來案作證至溫楚珩雖與會面數次與溫並無直接交涉故未供出溫楚珩名字供至此羅律師詰問尙有何人在内令其書寫即據陳供已將各人供出未便牽涉他人羅律師又問爾可知曹振武詹大悲等均係黨人奉政府通緝否陳答不知羅律師又問爾在家敎讀後作過何項事業陳稱於前淸時代曾往江西知縣衙門當書記至第一次革命後梁鍾漢在湖北統軍曾在梁處辦事至政府令我至各處公堂作證我惟將實情聲訴究與被告等有無關係則不得而知即據穆律師聲稱如堂上不欲再問見證請仍帶回南京羅律師稱尙有詢問之處仍須留滬備質暫緩帶回訊至此爲時已晚中西官宣佈退庭判被告帶回捕房候再復訊核奪 
[擒獲關涉盜案之匪徒]  
　　泥城外卡德路六百二十八號門牌黄寶和小京貨店於上月二十八號夜被盜匪三人各執手槍入内嚇禁聲張刦去大小銀洋一百餘元報捕請緝在案茲經靜安寺捕房華探陳維坤偵悉匿居法租界潮州路之匪徒許德成楊餘康路振六與此案有關禀明捕頭於前日午後偕同九號西探目斐司　潑協同法捕房中西包探前往該處將許楊路三人拿獲搜獲手槍一支一併寄押法捕房業已回禀捕頭轉禀公共公廨補具公文於昨日前往提回押候訊辦 
[上海縣分畫學區之報告]  
　　上海縣沈知事陳報齊巡按使云案奉江蘇滬海道道尹公署第二零四零號飭開四年十二月十日奉江蘇巡按使公署第六八二八零飭開據省敎育行政會議議决交議預備分畫學區以謀推廣小學案陳請施行前來查學區之分畫所以謀管轄上之便利建設上之統一而推廣地方小學規定校數支酌地點實於上植其基本省在前淸時代曾經各縣勸學所分畫學區一次當時粗定區劃對於各區應設之小學校校數及地點多未有確實建置之計畫改革以後市鄉制施行各眇舊畫之區遂廢而各隨其所劃之市鄉區域以爲學區元年程都督曾道令各縣就所轄之各市鄉分别訂定應設之校數及地點據實繪圖立說詳報備查節經各縣陸續詳報到省正擬彙案通籌以定分年推廣之計畫而自治奉令停止各縣又因裁併市鄉學務委員各就其調查上之便利將原定之市鄉區域酌量歸併爲若干區於是各縣之學區又不免略見變動茲查現頒之義務敎育施行程序有分畫學區之規定而敎育部又迭次文電咨詢本省學區如何分畫誠以分畫學區爲經營地方敎育之第一步學區不定則經費之籌集與夫校數之規定地點之分配一切無所根據勢必有碍進行查國民學校令第五條自治區設立國民學校時得於本區内畫分學區第五十二條自治區未成立地方本令第五條畫分學區事項由縣知事處理之現在義務敎育亦旣奉令厲行本省已往成規又經一再更易所有分畫事宜自未可待諸自治成立以後惟是學區人畫應以何者爲標凖將依照原有市鄉之區域則錯綜奇零辦理究難統一且範圍過狹人才經濟舉有朿縛之虞證之已事困難當有同感將依照現時支配學務委員之區域則各縣裁併情形旣不一致且有尙未裁併者紛歧錯亂窒碍殊多查地方自治施行條例第二條一縣之自治區域得設四區至六區其二縣以上合併之縣得增設八區學區之設按照國民學校令雖得於自治區内畫分然廓大其區域財力較厚人才亦較多現當規畫伊始莫如即自治區規定之數每縣各就轄境之大小沿革之關係以及地方狀况之利便定爲四區至六區其二縣合併以上之縣得增至八區將來自治成立劃區手續容有不同而地方自然之形勢究不致大有差異因利乘便莫善於此茲旣經會議議决自應通飭一律籌畫惟籌畫結果應即繪圖製表詳候查核合行頒發表式圖例一紙飭仰各道尹轉飭各該縣知事遵照辦理並限於十二月三十日以前詳報勿延等因並附表式及圖例到署奉此除分行外合飭該知事仰即遵照辦理依限詳報勿延此飭等因並附表式及圖例到署奉此查上海縣境原有四市十五鄉茲經規定分畫爲六學區理合遵飭繪圖製表備文詳送仰祈鑒核施行 
[推究盧家衖大火之原因]  
　　上海救火聯合會致工巡捐局函云據第一區救火會函稱竊本月一日上午三時盧家衖盛豐烟紙舖失火當即驅帶救炎引擎等馳往援救無如該處一帶路狹屋稠水力㣲弱施救不易火勢蔓延頓成巨災損失財產约近十萬當此舊曆年關之際遭斯不測居民商舖其何以堪推原其故實由於道路窄狹過甚屋檐對距密邇有以致之也前車已覆後軫方遵若不切實規劃何以防後患而保公安查該處路線寛祇一丈兩旁舖户挑出洋檯加以屋檐相接中間惟餘一線天光不特空氣阻塞抑且黑暗無光一逢火警蔓延迅速致不可收拾現在被焚房屋尙未興造亟應特别規定路線將兩旁屋基一律各收五尺作爲一次收足嗣後造屋可免予收讓中間道路統以二丈爲標准其轉解均爲六尺之斜角庶使道途寛暢天光曉亮縱有不虞不致蔓延而施救較可爲力事關火政路政雙方利便爲敢函乞轉請工巡捐局俯如所擬辦理以免後患等因到曾准此查振興商市首在寛暢道路便利車馬爲要圖滬地自前淸設立總工程局定有專章凡遇翻造房屋均須收讓以期逐漸寛廣藉便交通洎貴局接辨以來照行弗替商市日有起色而火患之蔓延亦日見稀少此次盧家衖大火損失甚鉅良由該處道途之不廣兩旁房屋對距過近以致一經失火頃刻延燒成斯巨患該會所擬此次被焚房屋翻造兩面各收五尺一次收足嗣後造屋可免予收讓實爲預防危害利便交通起見在各業主旣得不再收襄之利益更獲發皇氣象之觀瞻當必在所樂從况該處與租界毗連關係重要爲此據情函乞貴局長迅賜察核即日派員規定路線俾兩旁業主建造房屋有所遵循以利交通而防後患實紉公誼 
[旅滬西人之大祈禱]  
　　旅滬西人自一月三日星期一至八日星期六每日自午後五時半至六時在三馬路紅禮拜堂舉行大祈禱六日 
[美國僑民註册之通告]  
　　美國駐滬代理領事高斯昨通告旅滬美國人民云美國人民每年須至總領事　註册凡註册已滿一年者須即前來註册俾領事官得盡保護之責云云 
[文廟内附設通俗敎育館]  
　　上海縣知事昨奉滬海道尹公署飭開案奉江蘇巡按使公署六九四一號飭開案查前據省敎育行政會議議决特設通俗敎育館於各縣文廟俾衆展覽而堅信仰等情竊維崇聖德而風後世文廟之設由來尙已晚近以還絃歌不作遺澤浸衰入夫子之門舉凡文物章服禮器之屬蕩然無存即當年禮樂之堂宫牆之地非傾圯亦荒蕪矣恭讀大總統頒布敎育網要社會敎育列有專條提倡進行豈容稍緩爰擬就各縣文廟内特設通俗敎育館修而葺之量地爲用凡所陳列之品物圖書等悉以供公衆閱覽爲目的啓智慧於羣黎即所以埀德化於無窮旣據衆議可决自應切實辦理合亟擬就章程飭仰該道尹轉飭所屬各縣一體設立並將組織情形詳報等因奉此合行抄錄附設敎育館辦法飭仰該知事即便遵照辦理仍將組織情形具復 
[研究體育之演說]  
　　今晚八時寰球中國學生會副會長王正廷君在該會演說體育之發達按吾國武備廢弛體育不講以致國力不振人種衰弱丁此競爭之世無不以武裝保持和平爲目的中國奚可不加整頓起而逢衛年來各省學校組織運動會體育場足球部等頗有蒸蒸日上之勢中國前途不無希望王君素重體育頗有經驗届時定有極大之表見以貢諸社會想研究體育者無不以一聆偉論爲快也 
[大東門迭報火警]  
　　昨晨天未黎明大東門内蔓苙橋北某茶葉店後面披屋中起火當爲守望巡警杜炳文查見立鳴警笛由附近救火會皮帶車到場救熄幸未成災該巡警旋將該店執事胡又亮帶至一區二分駐所由王警佐略加詰問姑念未致成災從寛罰洋二元撥充救火會經費 
　　又大東門内大街泰山堂藥店之棧房即設在該店後面麵筋　十六號門牌昨午十一時該棧房炒焙藥料因爐火過旺致兆焚如幸時在白畫人手衆多並由鄰居急發電話報告火鐘樓鳴鐘告警即由仁元及二十舖保安社等各救火會會員驅車到場救 
 
 
 

Page 11

 
 
熄該管一區三分駐所宋警佐飭警往傳該棧執事到局聽候訊明酌罰 
[爲救火會請奬之手續]  
　　上海縣公署昨致救火聯合會公函云爲錄批函達事案奉江蘇巡按使批該知事詳上　救火聯合會在事人員保衛地方不辭勞瘁據詳前情洵爲特著義行殊堪嘉尙惟詳請奬勵應遵照褒揚條例造具事實淸册並由縣繕具證明書詳報本公署核辦仰即轉飭遵照等因奉批到縣相應函達貴會長即希查照造具事實淸册以憑詳轉爲荷 
[給發官中之憑證官戳]  
　　上海縣沈知事昨日諭飭官契局及各分辦處官中云爲諭飭事案查經理典賣田房之牙紀名爲官中奉財政廳飭縣招充四等牙行收稅以牙行長期憑證塡給官印契紙由官中承領代售不准以私紙立契遇業户領用官契應將賣户或出典人姓名購領契紙號數月日不動產種類畝數間數價値詳細註册按月挨號彙訂送縣以憑催稅並由縣隨時派員稽察倘有官中扶同業主短價匿稅等弊一經查實或被告發立予吊銷憑證革除官中並照章處罰已行官契局查照現據官契局詳請以囗囗囗爲囗囗市官中除核收稅銀外應即塡給憑證並發官戳爲此飭仰該官中遵照凡各户典賣田房成交之時即責成該官中確切查明於契内加蓋官戳不得遺漏倘有短價匿稅及以私紙立契務須據實報告至每月集出契紙若干調查契價若干並即按月造册每月底繳由官契局彙總報縣不得延誤干咎切切此諭計發憑證一紙官戳一顆 
[縣公署啓用新印]  
　　上海縣公署派員赴省具領銅質新印一顆已於本月一日領回即由沈知事督察銅匠磨去四有（凡頒發新印四角均凸出以防途中偷印至開用時始由本官督察磨平）於本月三日啓用除將舊印繳銷外昨特將啓用新印日期呈報省道各署並分别咨行各機關一體知照 
[警察更換保單]  
　　本邑地方警察廳警佐領袖景毓華君查得本廳及各分廳長警保單前經頒發單式飭令取具店號戳保補送存查在案現在長警人數較前增多其中品類不齊取締尤宜周密且從前蓋戳作保之店或已停閉或換店主應將保單一律更換以昭核實昨特通函各區分廳囑將該管長警不論新舊另取切實店保至前定本區巡士聯名結保之例槪不准行仍限半個月内取具店鋪蓋戳保單照對明白送廳存查 
[閘北舉辦施粥]  
　　閘北居户貧民較多本年夏秋之間迭遭　災已受損失加以地方多故百業停頓一般勞動界尤無計謀生故啼饑號寒者倍於往歲茲經上海縣沈知事商准工巡捐局先撥施粥經費洋一千元交閘北慈善轉開辦施粥以惠貧民刻聞該團定於陰曆十二月初三起仍在太陽廟西首庇寒所舊址舉辦並已函請四區警署每晨派警到廠彈壓以維秩序 
[店夥串竊皮貨]  
　　陳初棟在三牌樓開設皮貨店近因屢次失去細毛皮貨留心查察知被店夥彭振本張逎義等串竊當赴一區二分駐所報告一切王警佐准飭探警將彭張二人拘案詢問彭張均認竊不諱並稱所竊皮貨係銷於附近某店王警佐以案係串竊昨送警廳司法科請爲訊辦 
[走失小孩者注意]  
　　男孩阿奚年六歲前晚八時在南馬頭滬軍營舊址迷路啼哭由警查見帶至第一區一分駐所詢問因其姓氏住址均不能答留候示召家屬認領 
[復訊拐賣婦女案]  
　　伶人謝月庭之　羅氏及妻妹小五被同伴戴玉珊拐往長春得價洋一千元賣於該處妓院爲娼嗣經羅氏函告伊夫控奉公共公廨將戴提案訊據戴供因謝將羅氏姊妹凌虐由謝母囑令帶往該處所得身價除旅費外餘洋四百餘元均交羅氏收取不認拐賣判戴押候派探詢問謝母再行訊核在案昨晨復訊據包探禀稱曾往查詢據謝母答稱並無囑令將兒媳帶出之事又據謝月庭投訴前情請求嚴究訊之戴玉珊仍堅執前供會審員王肇之君商之英領康君以移提人證諸多不便遂判戴玉珊押候函送上海縣知事署轉解長春官廳訊辦 
[婦人爲子所累]  
　　徐警來因向李得章索欠錢數百文被得章與弟懷章兇毆由李天成代抱不平將懷章毆傷已紀前報茲悉此案業經四區姜警正訊明因天成在逃故將其母李孫氏遠案昨解司法科聽候訊核 
[覇持停工案人證未齊]  
　　亞細亞火油公司控工人賈桂松顧老紅等覇持停工由捕將賈顧二人拘解公共公廨訊供各交五十元人洋並保候補傳陶金桂質證在案昨晨復訊先由原告代表高易律師上堂聲明該廠工頭姚唐生於上月十九號由王小毛等請往租界會宴姚拒却未去約一星期後即發現停工風潮公司營業頗大已受損失且事前有人函致工頭姚唐生謂姚在公司已做十二年家道小康可以讓與他人惟被告陶金桂與姚立有合同此次停工頗有關係請爲澈究訊之陶金桂由代表穆安素律師爲之辯護中西官以人證尙未齊集判陶金桂亦交五十元人洋並保賈顧仍交原保候再訊核 
[借欵並無證據]  
　　奚贊坪在公共廨控告沈仲記不還股本洋五百元並借洋二百元一案昨日上午由王襄讞會同美領博君研究原告偕代表律師上堂聲明與沈在振豐街股開誠信烟膏店嗣沈將和記改爲榮記原告不願合股所有股本借欵請爲併追被告本人未到由其代表律師到堂代辩中西官以原告所控借欵並無證據未便准理且已收過洋一百元遂判被告繳還原告洋四百元及本案堂費 
[再求寛限之無效]  
　　天主堂收租人前至法公堂控房客沈亭源拖欠房租洋四十四元沈供認欠租惟請寛限至月底淸還問官已准如所請昨日届限又由收租人投稱沈並未將洋交付請求嚴追訊之沈供一時無力求再寛限措還判沈管押候將屋内生財拍賣再核 
[限期交出提單]  
　　徐安之至法公堂控稱曾於十月間向利豐厚號主鄭利川定購白麻二百九十八件計銀二千四百兩詎鄭將銀收取後延不將白麻提單交出有該號經理陳坤山爲證請求訊追訊之鄭供我並非利豐厚號東銀票係陳坤山還我並非定麻之欵陳坤山供在利豐厚爲經理徐定購白麻之銀由我交鄭鄭實係利豐厚號東此貨提單現在鄭處請察聶讞員問鄭曰提單究在汝處否答稱提單實在我處中西官以其有心圖賴判鄭交二千六百兩人銀並保限七天將提單交案候再核奪 
[繫鈴解鈴]  
　　沈乾錫至法公堂控被石小六拖欠米價洋一百四十元迭次向收不付請求訊追經中西官核准業已飭探往傳昨日原告又投案禀稱石已央人料理所欠之洋已經收到請將控案註銷中西官准如所請遂即銷案 
[索欠衝突]  
　　住居新民路太平里之張實慶前日向郭德福索討次洋一元致起衝突張頭額被郭毆傷由四區崗警一併拘入警署押候核辦 
[口角用武]  
昨有楊阿六陳阿二等在武昌路口角相毆楊之頭部被陳繫傷由九百二十二號暗差華捕查見一併拘入捕房捕頭命將楊先行遵院醫治聽候核辦 
[流氓攔路行刦]  
　　前晚有一洋人乘黄包車至有恒路突被流氓三四人扭住將大衣袋内紙幣三十元並洋帽一頂攫取而逸該洋人即赴捕房報告捕頭允爲飭探查緝 
[押犯不服判斷]  
　　張阿二陶金祥朱阿桂因被蘇州路内河各小輪船局以其藉　詐擾由怡和洽記利濟通裕等各船局報告捕房將張等三人一併拘解公共公廨經中西官訊明判張陶朱三人各押西牢半年在案茲張等不服判斷公延穆安素律師函請捕房於昨日將張等三人解案請示即據穆律師上堂聲明理由請爲酌核捕房代表牛門律師亦投案聲稱被告如果寃枉聲請復訊亦不反對兪代襄讞商之英領卓君判被告帶回捕房准予訂期復訊 
[戲館夥友獲賊]  
　　翁榮生至法公堂控稱民人在民興社戲館内爲夥前日有竊賊胡正卿濳入戲館以看戲爲由將床上棉被竊去行至門口經民人撞見拘入捕房今已解案請爲訊究訊之胡供認行竊不諱判押三月贓給原告領去 
[公廨處治過犯類誌]  
　　川沙人王桂林在虹口圖竊被探查獲昨解公共公廨經中西官訊知王係過犯判押西牢半年期滿帶堂再核 
　　嘉興人張阿天深夜在南京路郵政公局後面弄内徘徊窺探由捕查獲解送公共公廨訊供押候查究在案昨復經中西官訊得張曾犯案遂判函送上海縣公署遞解回籍 
　　陸阿三王阿大因串竊新閘路居人胡言林衣物由探查獲昨解公共公堂經中西官訊知陸係過犯判押西牢半年期滿仍逐出租界王押三月 
[崗警獲賊]  
　　顏金魁前日在長安路竊取蔡文富所拖之黄包車上橡皮輪胎被崗警查見拘入四區警署押候究辦 
[氣候報告（上海徐家滙天文臺天氣測候報告）]  
　　已過者之報告一月四日有猛烈之反旋風侵入中國北部向南緩進山東有冬秀信風爲勢頗大天氣晴而不朗五日上海天氣昏沉而乾燥有東北凉風氣壓徐徐上升五日下午四時前二十四小時内上海氣候温度至高五○·四至低四三去年同日至高四三·五至低三六·九 
　　未來者之推测五日下午四時三十分豫測中國北部反旋風勢力漸增信風亦烈海濱數處有自北至東北之凉風 
雜評二 
[再論上海之地位（訥）]  
　　吾前於上海建造大營房事嘗論今後上海之地位矣今西報述當局軍事計劃謂已於鄭洛間築一大營壘備屯大兵以其地爲南下所必經而其路線又可與上海交通軍事上重要之聯絡蓋甚便也鄭州旣有此大營壘以樹後援上海則駐重兵以備徵調如棋局佈置相爲犄角地位之並重可想見也 
　　是故今後南省而無事第求所以兵民之相安一旦有事則上海爲軍事紛紜地將不免添多少之驚恐也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[改良大事記] [  覺迷]  
　　民國弗善也改稱帝國總統弗善也改稱皇帝命令弗善也改稱上諭呈請弗善也改稱奏請共和立憲弗善也改稱洪憲 
栩園詩選 
[夢憶仿樊南體] [  番禹潘蘭史]  
　　宓枕情絲亂剌紋衣巾猶染麝蘭薰重衾鴛夢他年續别曲烏棲獨夜聞靑瑣窗前仍暮雨碧蘭干外有行雲如何五度梅花月費盡相思不見君 
[碧桃館本事] [  陳蓉仙]  
　　後堂何幸欵彭宣寶炬森森燦綺筵怕手尙疑雲入夢凭肩始信玉非烟蛾眉笑展初三月鴛帳春回五十弦得渡銀河休問别桃潭穩植並頭蓮 
　　作合天緣百丈絲爲憐兒女暫分離得稱知已何妨惱偶爾相逢莫自蕜雙袖涙沾寒悲翠朶頣香熨濕臙脂願敎化作鶼鶼鳥雙宿雙棲一枝 
　　留郎無計勸郎歸强作歡顏爲整衣說不傷心還有涙夢如尋我願無違鸞飛鏡掩寒生枕燕去樓空月入扉次取蓬山空帳望柳絲蟾影兩依稀 
　　落日蒼黄瞥眼過鞭絲不化魯陽戈盈盈别涙三橋水轉轉廻腸十指螺鳥角臨風悲楚客馬蹄踏月憶秦娥不堪回憶高唐夢春雨春風一雲那 
栩園詞選 
[浣溪紗無題] [  翁澤芝]  
　　脉脉牽衣欲别難偷留一晌强爲歡丁寗兩字道加餐顧影自憐上鳳多情羞煞鏡中鸞爲誰銷瘦帶圍寛 
　　素月娟娟十五時春風　娜佩聲遲向人爭鬭細腰支曾記桃花歌扇薄酒闌低語乞新詞洛神小字寫朱絲 
　　苕玉書名喚小憐心午一瓣禮紅禪願花常好月常圓緩緩淸歌聞白紵遲遲纎手理朱絃同心結子玉連環 
　　宿雨梨花乍睡醒半偏雲　笑相迎隔簾嬌語出雛鶯姊妹花開春旖旎桃根桃葉並知名得人憐處倍分明 
[曲游春題陳蝶仙樓泣别圖] [  嚴嵎虎]  
　　聽唱瀟瀟雨正綠陰成幄春意如水一晌怱怱又輕舟快馬添人離思迭蕩琴樽裹早換却軟塵燕市恰念他柳色靑靑花逐曉風飛起可記燈邊扇底有欵語惺鬆酒暈柔膩絶好時光把淸愁閣起襟懷湔洗芳事爭彈指只做成别來鉛涙問邯鄲道上鳴　果能似此 
[綺羅香有贈] [  徐澹廬]  
　　寶瑟絃殭銀等柱冷心事更憑誰訴夢入鴛幃空惹滿身香霧憶芳蹤紅紛西踜翻别恨綠波南浦向何時擘取濤箋　窻偷寫定情句蓬山難與飛度缺月能圓今夜又逢三五　汝蓮儂全仗藕絲牽住盼蘭橈載得人歸憑錦字緘將愁去甚機緣檢點椶鞵重來潮上路 
[小庭花寄張月紅校書]  
　　私語涼臺遣侍兒眼簾涙雨不成絲海紅瀟碧可憐時擫罷風琴三五曲燒殘電燭十三支汽車聲裹卷罘罳 
小說 
[小說俠情紅蘩别傳] [  天虚我生]  
　　第四章（續） 
　　亞猛時方爲述英倫風景一山一水莫不描摹盡致白浪琪亦傾聽無倦似其欵欵之芳心已隨亞猛懸河之口飛渡英倫海峽得覩其屋宇連雲馬龍車水種種昇平之現象不禁由樂生慕則展其雙頰而爲倩笑忽見亞猛中斷不語乃曰麥歇語何中止吾聆君言甚有味也亞猛聞語乃𢌞面以� 
視勃斯初亞猛之意唯恐勃斯不引其見白浪琪至是乃轉恨勃斯之贅身是間致有無限語言不能傾吐白浪琪見亞猛猶疑之狀則曰麥歇何思之深耶亞猛初未聞仍自思維冀得一間而吐其愛慕之忱顧又不得其當久久始曰姑娘聽之姑娘謂英國風景佳吾思之誠然蓋吾實以英國爲家庭而吾姊氏嫁於英人故尤覺其親切白浪琪曰然則君之所居當與一般法國之逋逃者邇矣亞猛猶疑不遽答勃斯曰小友母多疑諸貴人中亦多有與姑娘相知者言之無妨白浪琪曰勃斯言當也蓋吾儕美術家何預國家興亡事但樂吾業而已君初至吾乃不詢君之職業與志趣亦即此意但乍聆君之姓氏及身世似當然爲羅伯斯比部下之人而乃與勃斯偕且又棄法而居於英則又何耶勃斯復羼言曰姑娘誤矣吾小友回非以殺人爲事者也其生平唯崇拜一人此一人者在亞猛視之實可謂天地間無第二人矣即花香供之朝夕而膜拜之亦所甘願白浪琪曰若是乎然則麥歇所崇拜者果如何人男子耶抑女子耶亞猛目視女郎吐爲誠摯之聲曰女子也 
[小說奇情秘汽車] [  東埜譯]  
　　第十五章（續） 
　　里芙笑道皇后這一番舉動一半也爲柳仙茉莉兒顏色照人一半也是爲你們功業蓋世自古說解鈴還仗繫鈴人所以他們一對可憐蟲對於你們兩位以前不過是憐才現在更加上一層感德了自從昨晚至今他們心裏快慰得甚麽似的呀我偷說閒話累他們久待望眼穿　他們頭也梳洗好了衣衫也換得簇新了前幾天那種　眉蹙黛的神情現在改作嫣然送盼了只待你們前去叙談勃立南子爵你那意中人是在更衣室左首那間綠天幔的房裏密司脫縢達你的未來夫人便是我將來的外甥媳婦是在藏書室裏披讀小說消磨無聊的晷刻這兩個所在你們前次到過都已認得的快去快去現在的時候好算得是一刻千金呢於是勃立南和膝達相視含笑謝了里芙一聲分赴他們的目的地去了（秘密汽車完） 
文字因緣 
[晚周漢魏文鈔序] [  遠生遺著]  
　　古無分業之說其思想論辨不由名學故常以一科之學包舉萬類歐洲古公學者舉一切物理心理政治道德之理論悉歸之於哲學吾國自古亦以一切學問納之於文其分合異同之迹蓋難言之韓退之曰所謂文者必有諸其中是故君子愼其實又其自述爲文謂非三代兩漢之書不敢觀非聖人之志不敢存行之乎仁義之途游之乎詩書之源無迷其途無絶其源歐陽永叔之序藝文志自孔老荀孟田駢愼到列莊諸家之學皆指爲藝文而綜論之曰自漢以來史官列其名氏篇第以爲六藝九種七略至唐始分爲四類曰經史子集又謂六經之道簡嚴易直而天人備故其愈久而益明其餘作者衆矣質之聖人或離或合然其精深閎　各盡其術而怪奇偉麗往往震發於其間凡此皆足明文與道之不分其所謂道　學也而學者常言文以載道又以明文藝之不能獨立若由今之說言之科學與文藝皆各有其獨立之區域而文藝之中文學與文章又實爲二事文章者梁君所謂綜事抪意不以耀觀覽在今則文法學修辭學之類屬之凡古文家所稱作文之法意多主於修辭若文法之學吾國尙以馬氏眉叔所箸文通爲嚆矢若夫文學在今日則爲藝術之一部藝術之簡單定義曰以人類之想像舉自然而理想化之之美術也凡建築園藝雕塑繪畫舞蹈詩歌之類皆屬之其要素有三一曰自然二曰想化三日美之述作　文學者乃以詞藻而想化自然之美術也其範疇不屬於情感不屬於事實其主旨在導人於最高意識非欲以之濬發智慮故最簡明之解說曰文學者爲確實學術以外之述作之總稱而通常要以美文爲限其他種紀載而詞旨優美者祗能名爲有文學之趣味不能名爲獨立之文學下走於新舊文藝都無所知若質率而道其胸此則吾國自唐宋以後古文派大興文必載道所謂文章旣必附麗於他種確實之學術而後存其所謂文法有時言陰陽剛柔近於想化之方法有時方格律氣局近於修辭之緒餘自宋以後專以八家爲歸或割截尋摘以爲學蓋以便於八股又甚遠於所謂道即確實之學術者桐城派以義理考據詞章三者不可闕一故師承之者謂爲源流兼賅粹然一出於醇雅所謂三者不可闕一即載道之說之餘沬所謂醇雅殆聞所謂神理氣味聲色之事神其說者謂有家法頗近悠眇要之圭臬之以爲文欲以成獨立之文學則不足欲以成明達事理之文章則又有餘而又有不足故鄙人向日持論謂今欲發揮情感溝通社會潮流則必提倡新文學今欲濬發智慮輸入科學綜事布意明白可觀則必提倡一種近世文體使之合於文法及名學吾國旣公認爲文學之國自古箸作若干萬卷殆無一不有文學之趣味其足供吾人之咀嚼而涉獵者或畢生莫能盡必將條分縷析發揮光大此所謂文藝復興之說也 
 
 
 

Page 15

 
 
   
 
 

Page 16

 
 
   
 
