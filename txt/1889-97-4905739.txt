# 1889 - 97 - 4905739

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早己排印齊全祇以卷帙繁重　以去年　匠　遣異常致第三批出書之　稍運然至臘底己將第三批書發出全書完畢矣隨於圖書集成印竣之後卽刊廿四史刻下巳紫排至一半用中國　白連史　印成紙色首尾一律此書爲讀書人必不可省之書想莫不欲家置一編者與諸羣約　有孫定此書者每部計收四元本洋五十元先付洋二十元給以收單書成之日再行交足如欲隨時取書者須先將銀先足船以分期　書單子可以逐部隨印隨出約於本年終全書　以告竣諸君子有欲先睹爲快者幸卽早日至申報　揚號呼也其票售至四月終截止如至全書印成購辦者不照預定之例須再行定價今印有樣張欲觀向申報館領看此佈 
[重印尺牘集錦出售] [  申報館主人啓]  
　　尺牘集錦計有雙桂軒夢花亭蓬萊舘三種或駢四而儷六或抽秘而聘妍雖皆贈答往還之作而其戞戞獨造簇簇生親固是有自其賞特用銅　重　紙色潔淨字蹟分明每部二本價洋一角五分卽日出書售處仍照曩例 
[石印叚氏說文解字注附匡謬通檢] [  點石齋告白]  
　　通經之學自訓詁始訓詁之學自識字始許氏說文爲小學之宗千七百年來陋儒增損或易頗乖許書之舊金　　氏　堂　棲莽披雲翳爲之　而後此書與日月齊明與尊彞竝重纘先儒之緒啓後學之蒙厥功偉矣哉惟其中有一二失檢處元和徐氏因成叚註匡謬一書向無刋本今　　之附存於後學者比而觀之自能擇善而從又番禺黎氏爲說文通檢若網在網檢尋　易亦附焉茲仍向三層本　其序書裝　差謬庶幾可免分釘四本價洋二元四角拆購匡謬通檢兩種者價洋六角卽日發售此佈 
[論杭州茶捐]  
　　茶之爲業大矣與絲並重可以奪洋人之利權中國出口之貨至以此爲大宗中國巿面之盛衰亦以此爲關鍵當此賑務孔殷災區甚廣每箱捐錢數文卽可集成鉅欵可以濟鴻嗷於中澤是亦何樂而不爲降而至於茶店則生意之大小懸殊矣如上海之茶館尚有每碗售至數十文靜安寺等處竟有售至每碗洋一角至一角半者而杭城之茶館則最貴不過二十餘又於此等茶館勸捐微矣若於每碗僅售十數文或不及十文者而亦令之輸捐更微乎微矣然而人之好善誰不如我設或彼小本營生者居然發心爲善則每碗雖捐一二文而積少可以成多未始非盛德事也說者以鄒　察之諄諄勸諭疑其意近抑勒不知觀察盖以己飢己溺之心推以及人以爲善心易於發動也無如小人之見但知有己不知有人觀其於崧中丞輿前執香跪道求免輸捐此其情之不甚愿亦可想見矣然竟謂斯人之不肯行善　遵憲諭則又不可何則大都常人之情無不先顧自己己有餘而後可以分潤於人我觀世之守財慮　有數種而其鄙吝則一有自奉則奢而與人則吝者此則多係襲祖父之餘蔭不知稼穡之艱難而但驕縱其性情恣肆其睹愆己之一身居則高堂大厦衣則夏葛冬裘食則肥甘出則輿馬若有以遊戲徵逐之事引之者未有不入其彀中或嫖或賭一笑則千金不吝一擲則萬金不惜獨至有人勸具出資賙濟貧乏則眨眼若不相識卒至及身而敗盡棄所有而後追悔己無及矣又有自奉儉樸數未而炊稱薪而爨雖家有窖藏恒著敗絮以見人衣則短褐不完捉襟見肘食則甘旨不御黎藿常甘有勸以請客者則私計曰此中人半年之糧也有勸以補益者則又私計曰此子孫數世之守也其自奉如此而猶欲 * 
勸之以捐輪不更戞戞乎難之哉若此等人而欲望其樂輸則斷無輸之一日惟臨之以官法而欲始懼懼則不敢不世 * 
不能不捐此鄒觀察之作用固所謂爲下等人說法而並非故爲勉强也然此等人心旣有所不甘則卽臨之以官法壓之以勢力而終不肯輸服以爲吾儕小人借此小本營生以博蠅頭之微利日有所獲則上以事父母下以畜妻子可以終歲免凍餓而己若不幸而生意淸淡過客寥寥則一日不發巿一家無飯吃矣倘在鄕試之年考客衆多獲利尚屬無難若無考試則巿面卽因之减色而茶館則尤甚竟有一日之中不發一利巿者則一家嗷嗷無可得食且將求人焉爲之賙恤又豈能賙恤人故渾而言之曰茶捐則似乎有可捐之道而一經分晰言之則固有逈不相同不能强合者况又有一等茶館爲衙署中人所開設近水樓臺信息靈通昏夜乞憐官亦爲之袒庇於是有苦樂之不均者矣此等情弊高坐堂皇者烏乎知之而受其累者則己苦不勝言憤不能平矣凡物不得其平則鳴治民之道不平其所不平則必激而生變弗謂小民固可欺也古人順人情以出治所謂順人情者因民之所利而利之也夫民誰不欲得利又孰肯失利然官出於民民出於土則勞心者治人勞力者治於人治於人者食人治人者食於人天下之通義事事損上以益下亦非爲政之體第取之於民究亦有道卽不能使之心悅誠服慷慨輸將亦必不可使退有後言意同勒索此操治術者所以貴乎寛猛相濟剛柔得中也善乎崧振帥之爲治斟酌乎捐益之中調劑乎平施之妙凡小本營生開張小茶館僅賣數文錢一椀者悉予免捐其價之大而本之鉅者乃勸令捐輸以救災區之嗷鴻如此辦理而民情遂因之悅服交口譽之頌聲作矣杭城大茶館屈指殊屬無多最多者小茶館舍小茶館而捐大茶館則所收恐亦無幾昔年曾在杭城小住登城隍山與二三友人瀹茗淸談啖簑衣餅所佐茗一餅之價竟視茶價數倍竊嫌其貴以詢茶博士則云衙門差役苛派頗多藉此以爲彌補之地若再跌價則更無從開銷矣此說也先尚不之信旣而詢之本處人始知其果然然則此次勸捐其所以致此轇轕安知不由於衙署中人藉此别生花樣以至人心憤不能平未可知也於開茶館者何尤於鄒觀察又何尤而振帥之深知治體乃爲不可及也己 
[西報録登]  
　　有輪船名采納者由香港開行前赴德利地方載有華工二百七十二名行至新加坡相近忽然滋閙謂我等皆係往新加坡者何以載至德利人多口雜勢同鼎沸大副二副等告告船主請爲禁止船主乃命駛至新加坡停輪一面告知該處官長率同差捕至船查問令船主飭搭船諸人上岸細查各人所立招工合同内俱載明前赴新加坡繼而發電至香港寫船票之美最時洋行詢問則所付水脚俱屬赴德利之價現在二百七十二人之中有二百三十人皆己登岸究不知其中有何别情也說見香港西字報 
[福州試事彚登]  
　　閩侯兩縣文童於上月二十九日終覆至本月初二日發正案府試尚未示期○本月初二 
 
 

Page 2

 
 
日卞制軍親臨貢院甄别鰲峯鳳池兩書院投考生童約共五千名○本月初九日福州府廷太尊愷甄别越山書院一時生監文童爭自報名預考次日午前次第繳卷太守命每名給予三元餻一包循舊例也 
[汰員節費]  
　　福州船政大臣裴樾軒星使蔭林以公欵支絀不得不崇實汰浮遂於本月初一日起將魚雷廠鑄砲廠委員藝徒百餘人并前後學堂三四班學生八十一人教習十五人保甲局水缸所儲材所各委員各廠健丁一律裁撤約計每年可省經費銀十萬兩左右云 
[拿懲私鑄]  
　　福州汪洋鄕有匪人私鑄小錢經張司馬翥訪悉帶同楚軍立字營勇數十名扮作百姓中夜前赴該鄕時方千辟萬灌爐火純靑司馬喝令圍住擒拿匪首劉波阿急踰垣而遁走不知所之匠頭陳油阿從犯林春阿潘福阿章槌阿吳右阿火夫詹依妹皆奮螳臂之勇紏衆拒捕卒因衆寡不敵一一就縳搜出私鑄器具及己鑄就之私錢九千數百文司馬旣返逕詣督轅禀訴時約十二點鐘矣卞頌臣制軍得禀立札督糧道張笏臣儲憲訊辦匪犯知難漏網供認不諱儲憲遂立將陳油阿發府監禁餘犯皆管押候懲一時尚幹快嶼高湖溪頭各鄕設爐私鑄者皆聞風畏懼相率停爐 
[漢臯火警]  
　　初七日午後三點鐘時漢口洪益巷内某煤炭店不戒於火烟霧迷漫火勢幾穿屋頂幸人手衆多當時撲滅居人以爲仰邀神佑擬延羽士誦經設醮名曰酬恩瞧是晚十二點半鐘又聞土壋街紅紙作坊後進廚屋突然火發其時人己熟睡及好夢驚回則火勢己熾近處龍局聞鑼馳至幸火將柱梁繞斷驀然坍下火被壓人瓦底得以逞勢灌救應手撲熄左右隣居不致遭殃誠不幸中之大幸也惟該紙作坊主早被本坊保甲執之送官責懲以爲不愼者戒 
[載柩回籍]  
　　漢口怡和洋行棧房有兩粤人無端自戕屢記前報初六日該行元和船赴申當將兩柩附載東下薄暮時抬送上船觀者如堵由棧内起燃放鞭砲直至輪船碼頭約計鞭砲一二萬響云 
[五茸春草]  
　　松江東門北圩塘某甲家景蕭條而好擾蒱之戯日前在家聚賭男女混雜經張邑尊訪聞卽飭差役提究甲倩人排解乃寢其事兹又聞西鄕新浜爲金山轄境地勢幽僻便於藏垢納污有無賴中乙等支廠開賭卜其晝并卜其夜遠近聞風而來者絡繹於途未知地方官有所聞否○東門外紫陽宫廟貌向稱巍煥詎數年以來香烟寥落宫殿大半傾圯惟寢宫數間尚可以供神像某夜被妙手空空兒潛入將神所穿　袍竊去神而有靈何一寒至此耶 
[紹興歲試述聞]  
　　浙江潘嶧琴文宗試畢寗波按試紹郡聞得生童正塲搜檢均極認眞片紙隻字盡被搜去其於童生提覆日尤爲加嚴凡正塲出題後限半個時辰蓋戳盖戳從東西文塲末廠盖起自下而上以至堂號故堂號於蓋戳時刻最爲寛展未經蓋戳之先塲規亦極嚴肅迨蓋戳後稍予從寛以示體恤聞童正塲首題山隂而三失伍至今有受人之牛會稽壼漿以迎其小人救民於水蕭山一撮土之多至今夫山諸曁象喜亦喜至有饋生魚於鄭子産現在文武生童均己考畢初九日由紹起節初十日卿刻可抵西興隨卽渡江回省以便按臨嘉湖兩郡 
[領事勘工]  
　　領事官名古貝爾者向本駐劄上海近忽携眷渡臺拜謁劉省三宫保聲稱欲往基隆勘視煤務工程宫保當派撫轅文巡廳兼署淡水縣右堂楊潤槎貳尹隨同前往古君仍携其妻同去聞其妻極善繪圖故凡游歴所至無不與之相偕上月廿一日由基返郡當卽上院辭行言須再往厦門云 
[海軍會操]  
　　上月二十七日起至本月初五日日本海軍在東京各灣操演將軍艦分作兩隊一爲敵一爲主派鳥海筑紫春日海門高千穗浪速六號爲敵艦先出淸水港暫泊至二十七日從房州館山灣直進作掩襲之勢所有扶桑磐城龍驤葛城愛宕摩耶武藏大和日進鳳翔等十艘爲主艦早設防禦遣滿珠千珠二艘隱在灣口爲犄角一昆艦卽出迎擊戰一番主軍得勝奏樂擊鼓敵艦作退後狀忽又前進突出不意將主艦襲擊又有一塲惡戰主軍漸披靡退入東京灣至造船所敵艦乘勢追迫主艦協力復與之戰再接再厲各用砲及水雷等攻擊敵艦稍却是役也雖係演習頗不視同兒戯日人之講求武傭如此 
[與民更始]  
　　日本報云西班牙國政府此次頒大赦之令所有罪囚及一千八百八十六年在買獨利此托府作亂之兵一律赦出 
[金陵雷雨]  
　　月之初八日曙後風吼如虎戶牖皆撼摇有聲旋柳條之西冋者又轉而爲南向摇曳益不得息屆午卽雨旣雨而雹雹小而時暫旣雹且雷旣雷又電入夜寒氣逼人宛如初冬氣候與沾衣欲濕杏花雨吹面不寒楊柳風大相逕庭矣居人坐斗室中下重帷猶覺嚴子陵五月所披之裘正好借來一用現在大江南北東作方興農家一律浸種皆憂浸種缺水望雨甚切得此一陣足使山農澤農原農各以其所植之宜慰彼以韮荐卵以麥荐魚之望第不知楊家移春檻裏有幾樹帶雨桃花可寒損崔護意中人面否耳初九日仍濕雲欲墮蘇隱被底蝨己畏寒不敢誦阿房宫賦云 
[鷺洲桃浪]  
　　淸明己過有人言上月杪大江中一蘆宋船從龍江關乘風而下將近九洑洲不知何故忽然火起該船係阰四艑中絙長木如方舟式船上堆積蘆柴甚夥船前後不相問答行者悉緣梯上下滿船無隙地惟艄後云一戶如穴以棲臥者興具亦有其中是日火因爨起適當順風蚩尤旗纔殿卽枝枝葉葉牽連盡灼船上共三人欲攏岸則舷己推不動且風利不得泊只得齊呼救命一划船飛槳接其人而下其船火挾風勢風借水力如箭駛激火星遍江面如亂鴉飛舞行舟皆爲之停棹相讓兩岸觀者以爲奇燄反拍手稱快謂當日赤壁黄公覆以詐降燒曹軍時當不是過詎知禍不單行下關鎭後有一家未將炊餘之燼撥盡遽掩門而出正興高采烈忽背後鑼聲一陣回顧則火巳透屋頂比趨至門左右隣己包括此一炬中無可收拾因文向之號泣少頃火熄計蔓延己四十餘戶說者謂江中之火是温嶠之燃犀岸上之火是田單之燧牛雖曰人事有數存焉同時水西門外保甲局右首兩岸對燒茅屋一百一十餘戶亦奇災也當經城外保甲局總辦劉道憲派人稽查被災輕重將按戶加以撫卹云○有寓公某甲者嶔奇大落之士也自言不立崖岸然嘗使張廷尉爲之結襪又長捐大將軍所至必效阮嗣宗作靑白眼故士大夫多知其名而不識其面俗人士多識其面而不知其名平時好自負有銅行而無銅臭是淸流而非濁流未免落落寡合城南有以賭局爲一目羅者譬如羅不求鳥而鳥自離之賭者亦然甲入局恰如蘇長公所謂日勝日負蓋俗語謂久賭神仙輸此十賭九空之大概也甲旣北猶思背城借一四顧皆守財虜惟高陽某者其人在縢屠鄭酤之間頗好鄭當時之結客因欷嘘相對高陽君己解其意曰子休慮是區區者予當爲子取償子異日甲大喜過望卽誦英辭潤金石高義薄雲天二語爲謝且每食必祝之曰幸彼毋食言如是者半月甲念淡高陽君知甲己覷破其無償趙城意卽解槖探鷹餅二翼付之頗有不平之色甲雖窮措大眼孔小然生平己不屑簞食豆羹之蹴爾因不以韓昌黎之諛墓者諛高陽君適旁有願共蔦蘿者畏拂高陽之性又從而爲之辭甲曰吾非不知與人者驕人受人與者畏人無如所得者小而所失者大故不敢如子言誠所謂深則厲淺則褐且徐徐卬須我友矣相與鼓掌高陽亦許以後命究竟後能踐諾與否尚未可知也或曰彼心長而袖短故爲不舞之鶴然乎否乎請以質之知高陽者○金陵有一鐘横臥鼓樓東偏之黄泥岡上不知幾何年矣莫知其所由興又莫知其所由廢鐘腹大可容中人出入常爲幕天 
 
 

Page 3

 
 
席地者之窟穴上年許方伯憫其湮没不彰也命植之滌視乃洪武二十一年所勅造非常之物必待非常之人方伯爰委現署上元縣姚大令爲就雞鳴山頂之北極閣相度地勢謀所以位置此鐘看適閣己圯因地高不敢議興土木方伯乃閱圖經知閣實前朝觀象臺之故址得由官修建遂令鳩工庀材拓舊宇而大之舊建閣處移鐘其内用鐵柱十二以懸追蠡焉移鐘之日觀者塞途計鐘重十萬斤自麓至巓可四五里而推挽僅數十人全用機器互相旋轉不終日己蕆事莫　訝爲所未曾有現當踏靑時節欲拓眼界者羣相約陟雞鳴之椒爲勝事沿進香河兩岸鬢香迷蝶鞭影驚魚裙屐翩翩悉被李昌谷采作錦囊詩料地以培植問得名事以提唱而益勝昔人謂每過中流輙思盛德今策蹇往來蓮花橋一路仰望紺碧中之巍巍者未嘗不以數百年神物一旦得遇知巳爲慶况士之獲拂拭者一登龍門其聲價又不止蒲牢一吼而己耶噫茫茫宇宙誰是知音 
[能知前世]  
　　金陵城北榮陞客棧前日來一客自言能知前生事有好事者欲覘其異往候之客方過癮一榻横陳一手提鐵籖就燈上燒烟一手用紅細爲罩如竹筩式置片石於筩上以滚烟候者指而問曰是胡爲者客曰嘻此卽前生之餘業今生之憾事也因言子前生好赶熱閙悞墮猪胎以至於此曾記在隂間一日立大道旁見一車飛馳而過一車中鼓樂喧天車上人皆抺粉搓酥戴花歡笑有識予者因招以手予愛其熱閙不覺己跨車沿而上少頃見一母猪産猪予於豕圈中回視怡如車上人之數己亦與焉忿恨欲死以首觸石者再皆未及石而踣因不食乳主人大詈曰這小畜不還債當投諸厠與不食麥之晉侯同陷而卒看爾猶自恃淸流否子懼其惡作劇從此吮乳如常稍壯依依婁猪之旁不免情深伉儷欲待小試而閹之者己至不由不心平氣和一似人到中年萬事休光景以待殘年旋遇屠者縳於牢或臠或割時己離豕軀而人立在旁别　苦楚惟覺心痛難認而己冥例凡罰入畜生道者必俟五體消滅殆盡方得一無殘缺之人身予因主人醃一肘懸之簷下不敢去日守此肘仰望空中杳無消息如是者三年始取充庖又留一爪當三年之艾子情急以爲一爪當無碍卽投輪廻不料竟不敢當年模樣欷嘘久之且勸世人不醃一切禽獸之肉便是超衆生於苦海之菩薩又謂倘無此等寃魂相隨作崇當省却多少毒牄惡疾言皆有物非老生常談客係某郡明經彬彬儒雅候者卽延至其家訂爲石交多聞幽明道隔之事語甚秘惟舉其過來一節作灌頂醍醐昔梓潼帝君自謂予一十七世爲士大夫身由此觀之客當非故作驚人語者以上係友人函述其確否不敢知 
[上海四馬路文報局内協賑公所添設山東賑捐收解處並彚解第一批賑欵啓]  
　　謹啓者文報局向隨各公所後籌募協賑今正聞鄭工合龍蘇皖春撫己有端倪僅祇奉天子省沉災未淡方冀集腋挹注漸可息肩詎料疉接登萊靑道盛杏蓀觀詧電函紛來謂山左去年春早秋潦飛蝗雨雹靑州等處五府十餘州縣釀成巨災因東省歴承南紳拯濟舊歳值奉豫江皖同時告急未敢乞援致分各處捐力今則草根樹皮行將食盡飢民百餘萬日見死亡有朝不保暮之勢諄懇各公所籌欵速救等語情詞痛切一字一涙曾經録登報章諒邀公鑒爰商各公所同人通力合作仍照前年鄭災辦法屬文報局專曰彚解現於本月十三日起解第一批庫平銀五千兩合規銀五千四百八十兩内絲業公所規銀三千五百兩高易公所規銀一千兩文報公所規銀九百八十兩託電報總局匯至烟臺解交東海開轉發災區散放第各公所積疲之餘收數寥落猝難哀集巨欵以應　眉之急淸夜彷徨萬分焦灼伏求海内逹官紳商仁人君子大發慈悲不厭不倦迅賜解囊以解此倒懸之厄無任迫切代禱之至陳熊元施善昌陳德薰王松森謝家福經元善楊廷杲同頓首謹啓 
[女傭跌斃]  
　　英租界二擺渡如意里内有粤妓居焉卽所謂鹽水妹也昨夜九點半鐘時有某西人往妓處不知如何起釁竟開手鎗擊中該妓之要立卽斃命女傭某氏大驚跳窗逃遁遂致趺斃巡街捕聞聲赶至見此情形報明麥總巡捕頭親往查察并傳三圖地保一面緝拿兇犯其詳容俟續録 
[店夥恃强]  
　　昨有某甲持物至法大馬路卜鄰西里口源昌押店押洋一元持往錢莊估看據云洋係　鼎卽向該押店掉換乃店縣不惟不換轉將甲掌頰數下幸路人均抱不平欲代鳴捕該店夥自知理屈淸虚方肯掉洋否則寃沉海底矣 
[縣案彚録]  
　　吳炳華控陳子琴周阿英何升等勒索絕賣田價恃强搬物一案曾登前報前晚復經裴邑尊升堂訊究吳伸訴前情陳周二人同稱小的等所搬之物業己交還且往搬時係朱桂生主使但央伊等向吳婉求加價以濟窘迫朱稱小的並未使伊等搬物何升稱小的年老無依並不搬物邑尊以陳周等恃强攫物兇横己叱概見着各笞五十板　枷一月以儆朱具結斥釋不准再向吳姓滋閙何年老貧窘着發普育堂收養○前有住居西門外之沈子卿豢猫一頭走入葛阿三家被葛捉住沈往尋口角之下繼以毆擊扭赴巡防局控告局員訊供送縣經裴邑尊訊明情節以葛兇横笞責枷號前日晚堂邑尊飭差帶葛至案葛一再求因邑尊飭令開枷押候備文遞解回籍○前日有寧波人丁岳氏帶領子女投縣禀稱丈夫丁在根因兪九臯墜河身死一案與方泰發司押旋兪之内姪崔文貴投案具領撫卹銀洋後方因病交保惟丈夫依然收禁一家數口無可度活小婦人行乞來申求恩將丈夫從寛開釋俾全母子數人之命裴邑尊著開呈節略候訊○前日午後有南匯縣差役解到光蛋高道遠等十名請卽按站遞回原籍裴邑尊着暫行收押候備文遞解 
[英界公堂瑣案]  
　　開添生牛奶棚之李金林投英會審公廨控被魏桃金誘至福記烟館賭博輸去現洋二百二十四元尚欠伊等洋一百三十六元日被逼索等語　禀後未奉批示前日由其妻某氏扭魏喊控李亦投質由蔡太守升堂訊問李某氏供丈夫被魏引誘賭博致將收下帳洋輸去又被逼索欠欵致丈夫不敢歸家現魏復來索欠甚欲將年牽去不得己扭魏到案李申訴前情升稱在路相過伊等竟要剥衣魏桃金供李賭錢輸　祇欠七元向伊索討不敢牽牛太守先斥李金林不應與彼同賭致輸如許銀洋將來不可不痛自敢悔魏桃金誘人賭錢尚敢强索賭帳不法己極押令將同賭人交案再行訊辭○袁福郎訴稱放稱東洋車餬口常失車上坐墊横檔等件兹有陳桂春躱在車中圖竊扭獲盤問認竊坐墊横檔賣與鍾會琪與伊同往查問鍾會琪不但不認反指我誣良爲竊致被吊打受傷報捕拘案陳桂春供被袁福　誣竊私下將我毒打痛李妄認竊贓賣與鍾會琪鍾供因袁誣陳爲竊故與理論不敢行凶蔡太守得供之下判罰鍾會琪洋二元給償袁福郎養傷并賠失物完結○楊竹亭稱與張阿毛同臺吃飯兩相口角伊擲椀致傷頭顱報捕拘張送案奉飭養傷現己痊愈求請公斷張俯首求恩蔡太守判罰張洋三元結楊養傷○李蔡我稱在粤人家帮傭被附近本作内之王朝源行竊衣包當塲獲住交捕尚少銀水烟袋一枝奉諭飭查今請追究包探唐寶榮禀王往行竊當被追獲今詰土據言水烟袋在路失落無從交還王供倉卒奔走水烟袋不知失落何處蔡太守判將王管押一個半月起案之贓給該氏領去○圭隆興　開裁縫店被陳阿炳竊去衣服熨斗水烟袋等件今得尋獲據言贓己質洋及往查問言己被人贖去爲此交捕迭案陳供前在王處做工被欠工錢同索無着取伊熨斗質錢己經贖交戴司務令其還王並無衣服水烟袋蔡太守判將陳管押一月以儆○包探秦少卿稱邇來常有人報失東洋車因此格外留心今將夏富英獲住盤詰之下認竊東母車六輛四輛賣在西門外開車寓之張金二輛賣與老南今特將夏送案請派差協同吊贓夏富英供認行竊蔡太守飭將夏富英暫押再行備函至西門外巡防局立提張金老南到案訊究○開剃頭 
 
 

Page 4

 
 
店之王魏氏控因收買磨刀磚石　季子卿領人前來認磚爲伊之失鹹季稱爲包探夥由蔡太守訊供飭將季子卿押候覆訊己列昨報昨據朱榮華投案聲稱新十日淸晨失竊傢　獲賊　贓於十一日解案訊辦及我回查檢各物尚少磚石一塊後據季子卿言碍在該氏處同往認取我與季冋不相識亦未聞有冒探訛詐之事季子卿仍執前詞該氏仍稱碍石出錢三十文買來若要拿去無甚緊要斷不與之計較實因季子卿冒充探夥要罰我銀洋不得己而報捕太守謂剃頭店之磨刀石同式者多朱榮華何以知該氏收下之石的是失贓朱供石己碎角此可作証太守謂季子卿雖無冒充探夥圖詐實據然多事之咎實有難辭判押二十一天以儆磚石交朱榮華領去 
[法捕房瑣事]  
　　昨晨朱明府蒞捕房着提專造僞飾鉛餅掉包之陸桂華王連德王阿壽陳彩弟等各照原斷責畢除陸桂華荷枷一月示衆外餘令釋出後須改過自新如敢再蹈故轍定當加等治罪現候拍印小照存案釋放○前充法界華捕張芝亭控妻張王氏不守婦道與鄰婦劉王氏等串藏物件經朱明府懲辦後一併管押再核己登前報昨晨張芝亭投案伸訴前情明府謂張王氏婦人從夫理應聽其管束且生有兒女何竟不守閨箴喝令掌頰二十下着張芝亭領妻管束張不願領婦叩請發堂明府再三開導命張王氏向夫磕頭面求收領張始首肯明府復謂張王氏此次回家如敢再有前項情事准夫送案重辦夫婦遵諭叩謝而退復提劉王氏至案喝掌八十下姑念年老從寛交的實保人具保所有案中牽涉之賭徒王阿松飭王包探獲案究辦○西興聖街開花烟館之葉阿三投法捕房報稱貼鄰聚和盛漆舖熬桐油將伊傭人衣服燒壞請爲賠償朱明府着包探土榮培查明禀覆並諭將燒壞之衣服持赴公堂靜候核辦 
[惠濟病黎]  
　　謹敬啓者敝堂施醫柘藥謹募咸有一德册捐初七至初九日三天承荷鎭江嘉定蘇州漢口常熟江西謙吉號以及本埠等處諸大善士交到十三册共計樂助洋廿四元五角錢三十六千一百三十文銅洋二元慷慨解囊欽佩無旣仰瞻善心動而仁風起恩波沸而苦海平海陵紅粟發棠之惠靡窮江浦蒼生匡濟之功何遠以此餌災何災不過以此積功何功不成且看今日之善事定是他年之發家用宣盛德以昭激勸[  上海六馬路仁濟善堂董事施善昌等謹啟]  
[丹徒續募蛸塘捐]  
　　敬啓看丹徒春賑巳於二月内放竣所有此後諸大善士交來賑捐敝所碍難再放應請一律歸入塘工賑捐僅救目前災黎之急開塘可爲地方永遠之謀是塘捐之功德大於賑捐伏查丹徒山塘甚多現皆淤塞需費甚鉅待欵孔殷敢求不厭不倦之大善士再解廉囊再施義粟從此徒邑羣黎咸沾再造皆出諸大善士成全之德平原絲繡銜感無涯[  鎭江電局協賑同人九叩]  
[觀新丹桂演紅樓夢感卽贈田子際雲徐郎介玉]  
　　新腔一唱紅樓夢問誰是多情種剪穗眙綃擒復縱怡紅深院瀟湘閒館彷彿天台洞涙珠債滿心猶痛曰感情懷向誰貢地老天荒移不動太虚仙境大荒山下合與淸虚供右調靑一案贈田子際雲○男女兩痴情日日怨紅啼碧怪底柳絲千　似情絲牢結侍兒生小倚東君忍拭杜鵑血還祝春風解散减阿奴磨折右調好事近贈徐即介玉鏡中花史 
[寄吳新寶眉史]  
　　肩輿過處認驚鴻蓮臉春生一笑中僥倖下風入獨立頓疑身入廣寒宫愛絕偏教識面遲相逢忍說不相思鍾情常累傾城笑就裏情鍾各自知[  東吳卡道人莫香樹草]  
[江督轅門沙]  
　　三月初四日通判倪人塏辭奉委解賑銀赴皖○初五日楊激雲奉司委高淳驗收厫工○初六日候補道于寶之谢委會辦淮北緝么江寗陸謝飭知回任並卸署泰州事回○初七日分省補用道郭承舉辭赴湖南 
[蘇省撫轅抄]  
　　初十日從九萬福泰禀知奉委留太倉州差遣卽辭巡檢王紹燕禀知奉委夏防巡查差○十一日請補武進縣吳炳禀辭赴任候補縣賀鏡如禀知丁父憂巡檢王　謝飭知請補金匱縣望亭司巡檢缺從九秦爾泰禀銷代辦寶鎭駐塘差並禀知調辦太倉昭文駐塘差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[]  
　　八餘客到共登樓小坐臨窓轄遠眸半榻琴書消俗慮一江烟水洗閒愁酒懷儘向尊前暘詩料都憑筆底收沙鳥風帆時入望天　　闊兩悠悠[  甬東小樓主人甫稿]  
[調夜人納]  
　　聞君金屋己藏嬌怕洩春光有柳條料得護花旛更好芙蓉帳暖度春宵瓊裾仙佩步珊珊喜爲芳卿賦合　他日南陔添秀色　如燕姞夢徵蘭[  甬東小樓主人戲詠]  
[上海馬路與昌協振公所陳竹坪經收河南皖北揚振捐三月初六日至初十日第一千三百廿九至三十三次淸單]  
　　甬江老恆茂由疋和局來趙汝容求合家　安肋洋廿元杭省鴻發號由順成局來守拙居士爲先慈冥壽節省移賑十元又萬承志堂馮聽五先生募　善堂主人洋十七元丹陽册正義大豐由寶順局夾善臥者孑系氏　沙　覺夢子沈氏等六戶各洋二角張氏三角無名五氏合一元隱名二戶合五角以上十四戶共來洋三元仙女廟龍川黄由老福興局來白門居士爲弟病愈還願洋十元湖濱彭榮　兄　爲弟熙　病求速愈先指山東洋廿元京都由全泰盛局寄來杭少廬先生募一韋草堂洋十元湖南由森昌局來杜樹滋堂毛版洋廿元湖郡鹽厘局由永　豐局來德興舒洋十二元川少司　　寄航來王兄洋兩洋湖州金千里爲父全愈還願洋乙元○吳松仁德堂爲子病求愈乙洋餘杭鼎泰興由全盛　交到汪德和一元銅元三　狹石永　典正源局查司壽洋乙洋塘棲彚昌由老協興局來銅洋十二元半江隂一鑑齋帷一盛寄銅洋二元○本埠居紫來街朱德興　壁失愼幸獲平安洋五元無名二角晋和莊來耕芸書屋洋五十元徐　山爲妻病求愈洋廿元靈靈氏兩洋孫順二元徐潤餘一元方保長生洋六元林屋樵隱爲孫痘全安還願乙洋許蒙田求病愈二元吳佩周乙洋吳璋吳　各省貼心共二　鄭隱名二元竹蔭山房五元朱良材潤移賑洋四角廣安昌銅洋六元又對洋三角善於堂銅洋六元無名銅洋三元生記銅洋九元源茂銅洋六元天茂銅洋三元祥茂銅洋一元本所門前　捐不具名銅洋乙元白帋包洋四元又銅洋乙元散捐銅洋兩元錢廿共洋四元銅洋四元錢廿文○○以上五天共收洋二百三十一元内爛版廿元小洋六角銅洋五十五元銅對洋四個錢廿文合併聲明 
 
 
