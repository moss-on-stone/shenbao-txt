# 1892 - 208 - 4906925

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極　淨洵爲　架中心不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[書鹿大中丞奏土藥情形片後]  
　　昨閱邸抄見有陜西巡撫鹿大中丞奏陳一片言前准户部咨行整頓土藥厘稅當以土藥厘金徵收短絀籌議試辦按畝徵稅之法以補捐厘之不足行之年餘民間均屬相安尚無擾累之弊所收銀兩業與土藥釐金一併另欵存儲以備解還海軍經費惟本年入春以來雨澤稀少烟苗植根不深不及麥苗耐旱迭據各屬禀報民間所種烟苗大半枯萎收成無望業己及早翻犂改種秋禾臣接據禀報隨時飭由厘金局委員履勘委係實在情形其隂坡下濕之地間有存剩烟苗己不及十之二三查抽收烟稅原係以徵爲禁烟地旣己翻犂自未便再令輸稅而尚有收成之地仍應照章徵收現己飭屬分别辦理至陜省土藥厘金外省來源本不甚旺全恃本省所產販賣行銷抽厘佐餉今各屬烟苗旣多枯萎不特畝稅徵收短絀卽土藥厘金亦必大爲减色據實陳明奏請立案等語讀竟不禁喟然而歎曰中國之種植土藥何其多而且懲乎前者仍不知毖乎後抑又何也前者張香帥巡撫山西之時正值山西大旱赤地千里論者以爲山西民間以種烟爲業相習成風以土沃水深之區悉舍其稻粱粟麥黍稷而廣種鶯粟以致家乏升斗户少蓋藏一遇荒年人將相食香帥乃大申厲禁不准民間再種烟苗致妨五榖然則旣種烟苗卽不能再種五榖而何以陜右之地乃獨可於烟苗枯萎之後翻犂改種秋禾豈山陜土地之所宜有大不相同者平如其相同則彼時山西大旱當烟苗初萎之時何以不聞其有翻犂改種之舉也卽曰或者亦曾改種而彼時土藥未定稅章未經奏報且山西旱旣太甚改種之後仍屬顆粒無收而香帥以轉移風氣辟除厲民之毒物爲事故藉此以申種烟之禁非秦晉聯境而土地之宜果絶不相同也曾聞諸老農曰種烟之利較之五榖約可四五倍用力省而獲利厚故趨之者衆且種烟不過一時一經收成卽可以終年坐食惟種烟之地則必須每年更易今年種諸東明年必移於西上年植諸南本年必栽於北蓋以鶯菜之爲物大拔土膏地雖饒沃而可以一次拔盡次年不能復種必須培壅三四年然後可以再種己曾種烟之地其次年則五榖亦不可種再次年乃可稍稍種菽粟三年而後原氣始復故磽瘠之區不能種烟一經種烟卽沃土亦成磽瘠此香帥之所以懸此厲禁不但去烟苗之害而且留土膏之餘勿使其盡拔於害人之毒物而以陜西之事觀之則又若香帥之所爲若有過於迂者夫烟苗雨水稀少而致枯萎則春種夏耘之時己過又何能翻犁改種秋禾議者謂此非田中之言蓋以按畝徵稅以補捐厘之不足則凡種烟苗者其賦必多於尋常種植禾稼之田然而去年所報增賦諸田至今年而不復能種烟苗則卽不能再收重賦故言翻犂改種秋禾其實則上年種烟之田今年無有不翻犂者也以是爲入告之文辭而己然而鹿大中丞公忠謀國聲名久著前在河南致績爛然安肯以虚言入告者吾蓋再三審度而有以知中丞之意蓋亦與香帥大旨相同耳片内云抽收烟稅原係以徵爲禁烟之地旣己翻犂自未便再令輸稅自是而後彼種烟者其有戒心乎夫神旣報明種烟則必重徵其稅一經報呈翻犂卽准免收烟稅仍復其田賦之舊彼種烟者得一年之利勢將輟兩年之耕烟利雖厚恐銷塲究不如粟麥之穏而且賦則有增益少而損多自將舍而他圖故其提明以徵爲禁之語正以見中丞命意之所在而以不禁爲禁其法乃更妙於禁也孔子之言曰民可使由之不可使知之中丞其知此意乎近來出土藥之地日見其多而山陜所出之稱爲西土者目前漸覺其少而碭土川土象漿台漿日見盛行則可知山西之禁陜西之不禁皆能行其禁者也又安得各處出土藥之地皆仿而行之或者土藥之盛行尚不至於甚也或曰禁土藥然則洋藥不益居奇乎則應之曰是又有法以處此 
[本館接奉電音]  
　　昨由京友電傳上諭二道敬謹譯登○閏六月初八日奉上諭本年六月間順直名屬雨水過多各河均報漫溢順天保定天津河間等處被災甚廣閭閻困苦情形殊堪憫惻加恩截留江蘇河運漕糧五萬石江北河運漕糧五萬石以備順直賑撫之需著李鴻章會同祁世長孫楫督飭所屬詳查災區輕重妥爲分别核實散放務使實惠及民不准絲毫弊混用副軫恤民艱至意其隨漕輕齎等項銀兩並著查照成案核數提存解交賑局備用該部知道欽此同日奉上諭劉秉璋奏剿辦川北土匪拿獲首要各犯地方肅清一摺四川川北土匪陳坤山等戕官滋事經劉秉璋派令營縣各官會同進剿先後斃匪數十名擒獲郭得賡等多名其竄入陜西境内各匪亦經陜軍截擊會剿擒斬甚多首匪陳坤山等均經擒獲正法辦理尚爲妥速在事出力員弁著准其擇尤酌保毋許冐濫餘著照所議辦理該部知道欽此 
[北通紀事]  
　　自六月十八日大雨之後源頭活水汨汨而來一望汪渺無涯涘所有江蘇未騐之漕米數萬石遲至二十五日始由倉憲提騐計是日騐第五十九起漕糧二十六日騐第六十起漕糧二十七日驗第六十一起漕糧至是江蘇漕糧掃數報竣矣○江廣漕米六萬石奉天米豆三萬石己抵張家灣聽候提騐總辦張戟門太守於上月二十八日至通謁見倉帥及坐糧廳傳聞有閏六月初四日提騐之說○山東糧道恩觀察偕總辦劉司馬督同十帮領運千總押運粟米抵壩交納刻己一律完竣倉憲除將十帮千總分别優劣奬勵記過外所有隨員趙震申著記功二次吳廷錫李雋瑞李宗瑞三員均著記功一次○東路廳郝近垣司馬因病出缺旋于上月二十二日在署迎三寅僚之素服往唁者絡繹　途司馬身後蕭條家無儋石幸楊觀察首爲之倡約同各州縣資助俾靈柩得以還鄉○孫直刺接奉 
 
 

Page 2

 
 
尹憲札文著兼理東路廳篆務擇吉六月二十三日午刻履任○通永道楊觀察前往武清縣騐收石壩工程事畢折赴薊州往引河履勘○武清縣石又臯大令署任期滿尹憲札委王藎臣司馬前往署理而以大令調署房山縣事○署理涿州正任薊州林文伯直刺有回任之說惟尚未見明文也○代理寳坻縣典史錢少尉治因病出缺道憲委王少尉覲宸前往庖代○新任東路廳陳小亭司馬由南路捧檄而來上月二十五日行抵通州署中書差及捕盜營馬步營勇皆出城迎迓司馬旋以西大街周公祠爲公館頒發紅示擇吉二十六日卯刻履新○順天府府丞本定於六月二十五日按試通州嗣因大雨連朝河流陡漲士子被水所阻不克負笈而來因由提調禀請緩期丞憲批示改於閏六月初一日取齊考試○吉林委員某君赴部領餉出都被水阻滯僑寓西街長陞店俟水退後始得啓行○京西山水驟發一瀉千里越蘆溝橋而過衝開堤口直淹東安縣各村○楊藝芳觀察憫小民之觸暑成痧特製就臥龍丹紅靈丹及一切驅瘟避暑之藥以濟貧人亦好行其德者也○六月二十八日運河水三次大發高至二三尺河東王家塲有居民數十户房屋悉被水冲坍幸人皆奔避他方不致壓斃 
[平湖火警]  
　　上月二十八日之夜譙樓己報二更浙江平湖縣城内西街三登橋左近某姓香作尚遣學徒爇火烘香不隄防火墮香中立　上熾學徒駭而奔避並不呼人救援直至屋頂通紅經左右鄰望見始鳴鑼報警少焉闔城水龍馳往噴救文武各員弁咸到塲彈壓然己燬去上下岸民舍二十一家矣翌日吳邑尊查知被災者皆寒苦小民遂飭役查明口數每大口給以洋銀一圓小口半之在籍紳士金苕人觀察方在病中聞而憫惻遂亦以洋蚨一百數十翼按户派給使之小本營生 
[觀察騎箕]  
　　平湖金苕人觀察息影在家淡於名利月前忽被造化小兒所弄醫藥無靈延至初三日壽終由諸公子置備棺衾遵制含殮在城官紳士庶紛紛往弔車騎銜接於門 
[皖公山色]  
　　皖垣近日疫氣流行淹纒牀蓐者呻吟之聲通宵達旦歧黄家平日自高位置非肩輿不出門非重聘不就道至此遂欣然得意以爲可以大展其長孰料藥餌乍投魂靈己渺遂使稍有見識者堅執古人不服藥爲中醫之說不敢以身試藥安得暑氣漸消凉颸徐送俾斯民共登仁壽哉○月前蕪湖解到會匪張小道士一名年甫三十餘係湖北人撫憲沈中丞派員嚴鞫數堂尚未招認月之初三日又由嵩書農方伯松秀峰廉訪彭受臣觀察宋佩珍軍門劉煥章恊戎米海秋叅戎在撫署箭道設立公案扃門會訊直至黄昏後仍不供招繼又加委州縣訊至四更時依然狡展始命退堂諭飭差役恊同兵勇將該匪解回監禁聽候覆訊初四日又訊一堂因關防十分嚴密供詞若何局外人無從訪悉也○候補道錢觀察康榮於初三日行抵安慶謁晤沈仲帥並拜會司道各官聞觀察此次由金陵來因有要公面禀中丞小作勾留卽當北上都門也 
[彝陵漁唱]  
　　城内某大户由滬回宜携帶貨物多件約值銀二千餘兩不知由何處乞得免單一紙希圖免稅及出口時稅關查悉罰出數百金始得了事旣抵宜昌又被稅關查出禀明大憲意將澈底根究當不能含糊過去矣○川臯司由川起節道出宜昌擬進京引見後再履皖潘新任今因暑氣逼人未便僕僕道途遂在宜昌貢院内暫息勞塵俟凉颸乍動時始整行裝一覽燕山景色也○有妙手空空兒於夜半時在南關外偷取某西人坐船物件因手脚不靈被船上人拘獲送縣請辦嗣由東湖縣笞責並令荷校發南關外河于示衆○六月二十三日水勢大退聞董市南岸築成堤塹兩條遂致來源頓絶近日雖略漲數尺當可無氾濫之虞矣○有木排一架順流直下無人看管遂被漁人截留未識以後有人認領否也○近日南土價值漸長上等者約值銀二十二三兩中等亦須二十兩至川土上等者約銀十五六兩中等十三四兩不等土價雖高而吸户仍不見少黑暗獄中安得有超拔之日哉 
[潯陽瑣事]  
　　本月初三日十二點鐘時有一女丐衣衫藍縷椎髻蓬頭行至洋街巡捕向之攔阻以致互相爭吵堅不肯行領事聞之飭送交洋務局請辦經江防府王同守九江關兼電報局委員盛司馬會同商議申斥一番著速覓保人保其自行出境○同日有薙髮匠某甲在某輪船奏技旣而船將出口甲怱怱携刀盤登岸失足墮水致占滅頂之凶旋經小划船户援出洪濤得免葬身魚腹匠叩頭若崩角稱謝弗諼○初四日上午十點鐘時西門外益隆南貨店後門外有客投水自盡幸由小船户援救得向枉死城中奪回聞自盡之由緣客家在某鄉向以負薪爲業是日挑柴至某處售得錢一百餘文又有鄰家託買食鹽或半斤或四兩共付錢百餘文行過鬧市中見有掛錢者手持六寸長之細竹三竿一竿下懸一絲綹二竿無之能以錢掛於有絲綹之竿則加三倍付采不覺見獵心喜將錢輸完無面回家故思自尋短見云 
[南湖玩月]  
　　嘉興北門外中街下岸萬泰南北貨棧於初六日午刻因炊午膳火勢過猛烟囱炸裂遂致烈焰熊熊延燒露臺上衣服附近居人見之大爲驚悸紛紛汲水往救幸得應手撲滅迨城内水龍馳到則回祿君早己返斾矣○上月某日大西門外三塔鄉客民捆縳匪棍二名解送秀水縣由劉邑尊升堂研訊各責數百板收入囹圄以在萬壽期内暫緩鞫訊至初五晚始提二犯研詰據供曾夥刦鄉間蔣姓家並搶南門外米船所有贓物寄存三塔塘開設茶館之某丙處並供出餘黨數名訊畢當堂訂鐐收禁翌日派撥幹差捕役赴三塔塘搜贓吊到衣服等件又獲夥犯一名並開茶館之某内帶回縣署邑尊飭卽收禁待獲到餘犯再訊○嘉興石門兩邑尊因四月間由省發回數犯中途脫逃二名迄今限滿木獲遂干吏議聞嘉興己委金大令石門己委陳大令接署矣○天時依然晴燥杲杲日出炎熱異常靜坐室中尚覺揮汁如雨僕僕道塗者更無論己不沛甘霖己一月有餘河水退去數尺居城闉之内者欲求一滴清泉而不可得嘉興府宗太守關心民瘼親往郡廟拈香叩禱初五日下午聞雷聲隆隆片雲頭上似有催詩之意俄而風靜雲開望澤者仍不免眉山雙鎖惟聞塘匯鎭鄉間得雨約有寸許近日時症迭生有未逾半日而卽斃者醫家因之束手安得碧翁翁大施膏澤以慰下民之望也 
[鳩江雜記]  
　　怡和洋行在蕪湖所設躉船於上月二十七日被江中木簰碰傷錨練此己紀諸報端當時有水手唐姓被簰上人吊打迄今事尚未了本月初二日天甫平明鐘鳴五下長安輪船由漢臯回滬行過鳩水攏靠鴻安躉船甫繫纜忽見上游有木簰横江而下急流剽悍其駛如箭船主急倒輪以避不數武船尾忽碰於怡和躉船之首春然一響幾訝巨霆長安頂上鐵機蓬帳紛紛墜下船樓亦己裂闰船主知釀禍端急向怡和躉船旁下椗而本簰己擦船身而過隨飛步登岸禀知福領事查悉簰係鎭江某木行之貨卽電請鎭江領事查辦一面察騐船身尚無别處受傷約泊一點餘鐘卽行開駛事後領事將情函知蕪湖洋務總局繼又思商船木簰行駛江中本有界限孰東孰西井然秩然今華人往往不遵定章越界肇禍若不早日整頓將來爲患伊於胡底因面商洋務總辦吳春農司馬司馬亦以爲然但官示雖三令五申而撑駕木簰之人往往不能遵守此亦無可如何之事也○蕪湖一帶自蝗蟲撲滅後雨暘時若禾稼葱蘢柳隂深處惟見農夫閒坐納凉牧童騎牛背吹短笛藎不待操豚蹄以祝而篝車之滿己覺左劵可操矣以視北地之水潦爲患江南之亢旱成災相去奚翅天壤哉○長江水師提督李與吾宮保成謀渥蒙聖恩予告開缺傳聞定於本月初八日將關防旗牌暫交提標中恊謝恊戎吉昌護理卽於是日揚帆至蕪湖在西門内府第養疴從此芒鞋竹笠踏遍青山野趣翛然别舒懷抱矣○聞新任長江水師提督黄昌岐爵宮保翼升諏吉本月初九日自金陵起節上駛約是日之晚可抵太平府現在提署己經麾下將士糞除修堊丹青塗飾氣象一新節駕莅蕪後定於初十日接任視事○本月初一日更定後政大源信局夥董某向寍淵 
 
 

Page 3

 
 
觀側萬泰錢莊收得洋蚨二百七十翼分作三封荷之而出甫行數武忽有人從背後攫去一封計共七十元望三聖坊巷中飛奔而逸董倉卒中恐匪黨再肆仃搶取立卽止步大聲疾呼驚動店鄰代爲追赶而天空海闊早己蹤影杳然祗得回局告知主人喚集地保等人禀請保甲局代爲緝捕噫時非深夜地非僻徑而匪人竟鴟張如此洵乎非地方之福也 
[金陵官報]  
　　閏六月初二日新授山東鹽運使司李希蓮辭赴任知縣汪以誠均見孫廷騵禀知奉保甲局飭知給奬酌委一次胡廷琛稟謝酌委一次初三日請補鹽巡道桂嵩慶候補道曾廣照郭道直中恊劉均傳見候補道王定安禀知赴上海歐陽霖丁葆元辭縣丞丁乃壽奉示騐看同知澄清由句容查勘蝗蝻回李炳禀知聞訃丁母憂通判歐陽臨翼銷假並禀知十七年保甲案内蒙記大功一次功二次崔炳榮知縣方任清府經歴沈鏞禀知委署沐陽縣縣丞均禀謝上年冬防記大功一次陳壎到銷通花布釐捐差回董汝誠記大功二次安徽卽用知縣劉邦槐到奉安臯司委解廬江案証來寍縣丞盧運昌禀知順直賑捐案内蒙保補缺後以知縣用典史劉金壽叩謝咨補六合縣典史初四日藩臺瑞臯臺陳運判宣兆熊金匱縣王念福江蘇卽用縣章紹曾到由蘇來各位均見總辦皖岸督銷候補道丁葆元傳見中恊劉禀知拜本畢理事同知文麟禀謝冬防記大功北捕通判慶錫壬稟謝冬防記大功三次知縣賀筠禀謝記大功二次功一次楊鳳池陳壽康均禀謝酌委各一次典史唐廷棫禀謝奉保甲局飭知上年冬防記大功一次補昨日知縣蔣德修禀謝冬防酌委記大功功各一次初五日辦城外保甲局候補道羅辦本釐局候補道周老湘營統領候補道王候補道章蔭奉示察看均見同知徐瑞昌禀知隨同歐陽道查各釐卡回通判朱瑞禀謝上年奬勵記大功一次功一次蔡齊安禀謝奉保甲局記大功二次運判許星璧到由揚來候甄别正任宿遷縣黄睢寍縣侯請補碭山縣陳知縣邢毓馨楊鳳池戴輔道均禀知在藩署閱卷丁憂知縣陳其璟到浙江來泥首叩謝訓導楊璧考試巡檢龔樹榘寫履歴均奉示初六日總兵熊道慶余宗德劉本性副將胡煦遊擊吳連陞蔣本榮撫標守備吳天祥焦桂榮二位由中恊詳送來轅騐看知縣萬中培六合卽辭陳壎周圩港均謝委厘捐差見辦皖岸督銷候補道丁餘回大通金匱縣王念祖辭試用府經歴金其相到由京來水雷輪船与超羣禀知赴太平接長江提臺李赴蕪湖補昨日首府李兩首縣禀知初二日在城隍廟設壇求雨又禀知今日隨同司道在龍王廟開壇祈禱正任甘泉縣劉沛霖禀知赴江北措資知縣王治觀禀謝記功二次 
[蘇省報]  
　　廿九日福山總鎭黄本富到蘇淞北營協鎭劉永春辭行回常熟知府馬玉田禀辭管解京餉赴都並奉撫憲給咨送部引見同知陳德濬禀辭回吳淞江釐局直隸州謝國恩禀辭赴寍見制憲都司李昌柱禀知奉委婁門路巡查卽日到差守備善積禀知到山塘巡查差蔣福棟禀銷婁門路巡查卽日到撫院巡捕差縣丞趙啓封禀辭赴太倉施醫局差府經歴陳庚禀銷海運津局差三十日福山鎭黄本富辭行總捕分府惠元和縣李均禀知赴金雞湖騐收堤工縣丞葛鏞由崑山保甲來卽辭主簿李渤禀銷海運津局差閏六月初一日統領督標忠信等營記名提督楊金龍管帶滬軍營記名提督蕭鎭江均由上海來知府周蓮辭赴常州勘河通判孫毓驥禀謝十三年分海運案内蒙保加四品銜知縣劉誥禀知奉委上海絲茶北卡差李慶稟知奉飭留蘇差委吳其芳縣丞黄熾康均銷海運津局差主簿何樹勳禀知奉委上海貨捐查騐差巡檢朱錡禀謝委署金壇縣典史事指分江蘇試用從九品沈耆浙江人由京騐看來省禀到江隂縣劉禀辭初二日首府三首縣均禀知本日在郡廟設壇禱雨總　分府惠元和縣李均由金雞湖騐收堤工回知縣湯曜禀謝飭知十三年分海運案内蒙保交部從優議叙周濂押解犯官赴金陵回縣丞沈善發由洞庭山絲捐局來統領督標忠信等營記名提督楊金龍管帶滬軍營記名提督蕭鎭江均辭行回滬管帶撫標正前營補用遊擊吳廣升由江隂查案回初三日藩轅牌示照得本任長洲縣知縣王樹棻現己病痊銷假應卽飭令回任辦理上海機器局候補道潘學祖中滬來知縣劉誥禀銷撫院清訟局差卽辭赴上海絲茶北卡差范樹恒禀知奉府委赴常昭公幹卽辭陳俊康解餉赴金陵回候補都司李家相禀知奉委葑門路巡查差 
[虔求雨澤]  
　　天時亢旱己久本邑道縣各憲設壇求雨並禁止屠宰此己列諸前報兹聞關道憲聶觀察自昨日起早晚二次親詣沈香閣邑廟等處拈香祈雨想上天以仁愛爲心自當立霈以慰民望也 
[新令將來]  
　　署理上海縣黄愛棠大令將次來滬接篆己列前報兹悉大令自蘇省領憑後當卽乘船回通州部署行裝再由通州乘輪來滬縣署書差及執事人等均赴招商局碼頭迎接昨日候至傍晚尚未見鳬舄遥臨俄而探悉大令約於今日黎明當可抵滬至前報紀大令由蘇來滬此係傳間之悞也 
[明府請假]  
　　代理上海縣竇奠高明府因日來公務紛煩政體稍有違和遂於前日赴道轅請假二日 
[車夫宜憫]  
　　前日下午有東洋車夫某甲觸熱而暈踣仆道旁由巡街捕舁至捕房轉送仁濟醫院醫治無效頃刻身亡遂飭地保報諸保安堂棺殮發壇理葬又有東洋車夫某乙載客至吳大馬路西首忽然倒地一息奄奄坐客恐釀事端下車而去旋由巡街捕舁送英公廨祭　守知其中暑急冋問姓名籍献則己口不能言甫送至仁濟醫院中早己溘然而斃隨傳地保報堂棺殮瘞諸荒阡 
[幼孩受傷]  
　　滬城縣橋地方有某姓幼孩年近十齡其父向在道轅當差昨午孩取火藥在門口嬉弄火藥忽燃孩立卽放手則己焦頭爛額矣甚哉火之不可狎也 
[自請免騐]  
　　寡婦程單氏與陳松林口角旋卽吞服洋烟遽登鬼籙其子蘭孫以母身死不明投縣請騐己列前報兹聞蘭孫己於前日協同廿二鋪地甲投縣求請免騐代理上海縣竇奠高明府准如所請著具結備查 
[誘匿訊結]  
　　陳海元在英公堂控妻母周沈氏串通方老四將妻陳周氏藏匿一案前日由蔡太守備文飭將一千人送縣訊辦昨晨由縣署帮審委員宋莘樂二尹升堂研訊陳訴稱係本邑人今在南市洪昇碼頭開設小烟館藉圖微利前年因内顧乏人憑媒聘娶周沈氏之女篇室成婚以後相安無事不料自今春起妻時時出外小的屢次約束終不悛改上月廿三日周氏欲回母家自言一去卽來不料以後竟似石沈大海小的屢至岳母家催促岳母反向小的索人因此情急赴英公堂控訴旋知周氏實被方老四誘佔遂將方扭控蒙蔡大老爺訊供方始將周氏交案昨日一併解送案下求請明察陳周氏供係本邑人丈夫陳海元不務正業專與匪類爲伍迷戀烟霞不顧家計日前小婦人至親戚家探視不知丈夫聽信何人讒言竟將母親扭控指小婦人與方老四犯奸其實方與小婦人素不認識並無通奸情事周沈氏供稱女兒自嫁陳後素守閨範斷不犯奸當日實往親戚家探親並無别故方供稱係蘇州人向來安分度日與陳周氏周沈氏均未相識此次由公堂差某甲與小的有仇令陳誣告小的叩求鑒察劉沈氏供稱陳周氏係内姪女當日小婦人在周沈氏家閒坐無端被陳扭控公堂惟求明察二尹以陳周氏背夫私遁咎有應得姑念婦女無知從寛交伊夫陳海元領回管束周沈氏劉沈氏亦應究辦因念年邁從寛免責各具切結存案方老四雖無誘拐証據然不安本分己可概見著具改過切結保釋此案遂結 
[縣案彚錄]  
　　趙金喜私藏六門手槍六枝在路行走被包探拘獲解送公堂轉解到縣己列前報昨晨縣署帮審委員宋莘樂二尹升堂 
 
 

Page 4

 
 
提訊趙供稱係寗波人現在新化門外洋涇浜某洋貨居習業手槍並非小的之物日前小的在浦濱行走有友人將手槍囑小的代携遂被包探拘獲友人己乘間逃逸小的反受其禍務求省釋二尹得供飭將趙金喜收所聽候覆訊核辦○前日法公堂解送竊賊蔣小星至縣昨晨由宋二尹升堂研訊將供稱係本邑人向來小本生涯初次犯竊所有質票計當本三十餘千業經將贓吊出當本尚無著落小的有坐落南門外市房二間可以作抵縣捕稟稱當鋪開設城内吊贓後現在案下稟追當本二尹得供飭將蔣所收一面令原差恊同二十三鋪地甲往查蔣小星有無產業稟覆候核 
[英界公堂瑣案]  
　包探王阿二禀稱法國某行寫字人報失金表一枚賞牌一面小的查得崇明人王阿虎曾將金表輾轉托王阿二金有全楊有仁售與周桂生由周轉售與諸寳先及傳周諸詰問均各承認將表交出因拘獲阿虎等人解送案下桂生供稱小的在治下開浴堂曾雇有仁爲夥某日持污穢不堪之表求售小的出洋銀三元三角購歸後倩寳生修理寳生言内中己缺某機器須修貲十二元小的無以應命因將表售與寳生得洋銀十元及包探來查卽直認不諱寳生所供與桂生相同阿虎供稱小的係崇明人向在錦名洋行陳錦記處當長工某日在被焚之屋内做工從垃圾中檢得壞表持交阿二轉託有全有仁等售與桂生得銀洋三元三角阿二有全有仁同供稱小的等經手售表確有其事蔡太守一併交王探帶往查明阿虎是否錦記所雇之人是否拾取壞表然後覆訊核辦桂生寳生諭候質訊○包探陸阿祥禀稱陸亨友報失生綢衫并稱疑是沈伯星所竊小的拘沈請究堅不肯招是以送案請訊陸申訴前情沈供稱小的不知陸如何失衣安有行竊之事蔡太守飭交人保出候查明核辦○三百四十九號華捕禀稱施生財駕馬車在某處撞倒路人小的見之將施拘案至被撞者不願投質故未到堂施供稱彼此均不留神以致悞撞如今只乞施恩蔡太守判罰洋銀三元充某處西醫院經費○日前王阿三王張氏張何氏同訴稱小的及小婦人與王世有結鄰而居偶爾忿爭突遭毆擊有王來發者助之爲暴叩請提懲蔡太守飭捕房查明再訊昨日副捕頭禀稱王等傷己告痊世有確有逞蠻情事來發並未行兇王及二氏各訴前情世有惟泥首求恩來發供稱伊等打架時小的曾出而解勸太守判令將世有管押二十日來發交人保竊○前者有三百八十一號華捕禀稱小的往某處捉賭賭徒竟向之逞兇拘獲李芝大一名解請訊辦蔡太守飭提嚴究李並不承招惟供稱小的在某洋貨店爲夥是日道經是處致被誤拘太守飭押候查明再訊此己列入報章矣昨日副捕頭禀稱查得華捕所失木棍號帽均在沈雲生家今己吊到請爲究辦華捕禀訴前情並稱小的目見賭棍甚多李捨命奔跑得以追獲今旣獲沈請卽究懲李仍執定前詞沈供稱有名阿寳者將棍帽寄在小的家中小的並未犯賭更無毆捕之事太守飭將李開釋沈押令將阿寳交案再訊○包探唐寳榮禀稱東洋車夫沈昌發被載煤車撞倒碾傷手臂勢甚宛重現在醫院醫治據醫生言須閱三禮拜始可投質是以先將煤軍夫柴阿寳等解案阿寳及柴阿根柴阿珠陳阿寳同供稱小的等裝煤至是處中途誤碰惟乞施恩蔡太守飭押候受傷人到堂覆訊核辦○顧金海訴稱小的與陸天才口角被陸毆傷由捕拘案陸供稱小的被顧辱詈故與爭閙蔡太守飭顧投某醫院醫治陸暫行管押俟顧傷痊再核○扛夫趙炳生等控李阿二拆梢蔡太守訊供之下李不承認遂飭包探查明再訊此皆己見報章者也昨日副捕頭禀稱查得李向當扛夫現爲流氓專事向人訛詐趙申訴前情李堅稱安分營生並不訛詐太守飭覔妥人保釋如無保人則押候遞回江北原籍○包探孔阿才禀稱小的緝獲竊賊將阿八吊出衣物若十詰知竊目周錫祥等家今特送案請訊周及王阿三李玉山三失主投案請領原贓蔣供稱小的家在本邑浦東偶然爲此以療飢寒以後不敢再犯矣蔡太守判令笞責二百板驅逐出境不准逗留贓給三失主分别認領 
[法捕房瑣事]  
　　前日有住居租界者一男一女各挑擔桶相約至法租界私取自來水被巡街捕所見以其違犯定章當將男女一併拘入捕房管押一宵昨經備捕頭訊明原委以其無知誤犯從寛交保候有堂期自行投案候核○某甲因虧欠房租被二房東某乙將家伙扣住不得遷移甲因此忿忿昨日邀同小工頭某丙前往欲以無道行之遂動干戈將乙之頭顱擊破頃刻間鮮血淋漓衣襟皆染猩紅乙之家人出外鳴捕將丙追獲送入捕房管押○鷄毛掮客某甲所雇車夫將棧房中之鷄毛私自運出售與老閳地方某姓家旋被甲查知原委當向棧房盤點存貨該車夫知勢不佳遂作金蟬脫殻之計一去不返甲知其匿跡於法租界中於年晨至捕房訴明情由捕頭立飭包探同往將車夫拘獲送入捕房管押○有王錫榮者不務正業揮霍錢財毫無吝惜如有不敷則取家中物件出外典質以供浪用日前復取金押髮簪等件行至法界欲付長生庫被包探所拘送押捕房聽候解案發落○某甲由寍波販連私錢十五千藏於考籃内搭北京輪船來滬上岸時被包探夥查獲送入捕房管押○某甲購得香瓜一枚正用小洋刀剖破且剖且食緑玉初分清芬溢齒適有其友某乙從後面赶來奪取香瓜以爲戲謔甲順手一援致將乙之手背割破乙竟變差成怒兩人扭作一圑同入捕房捕頭訊得兩下均有不是著管押一宵昨晨始得開釋 
[巨欵助振]  
　　此次天津一帶山洪暴發河水横流嗟我黎民慘遭厄遇村舍則盡成澤國拐產亦概付洪流慘目傷心無過於此直隸總督李傳相秉鈞衡之任宏利濟之懷一聞禀報立卽電致滬上各振所速籌義振陸續解赴災區以資散放仰見宏猷碩畫鉅絀兼籌敝恊振所接奉鈞諭後憫顚連之狀作將伯之呼惟冀多集一分振欵卽多救一人性命區區之衷當爲海内仁人所共鑒昨有祈安氏大善士求合家平安慨助鷹銀一百圓擲交敝恊振所彚解天津藉拯孑遺黎庶甫聞災狀之堪憐遽解囊金以助振此其見義勇爲誠有超出尋常萬萬者夫身處安樂之鄉而能軫念災民疾苦立心仁愛可以對天地而鑒押明修德之家必食厚報行見眷口康强門閭昌盛造物之報之者正未有艾也普大下不乏善人其亦有聞風興起者乎則卽以此爲嚆矢也可 
[敬謝嘉貺]  
　　九華堂主人黄君錦裳向東瀛定製郵同精雅絶倫風行寰宇近又别開生面製成各式詩箋從此題就琅玕可寄平安之字吟將芍藥倍添旖旎之詞雪案雲窗益著風流佳話矣昨承見貺却之不恭爲綴　言以酬瓊玖 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江雜錄]  
　　閏六月初一日清河縣舉行縣試與考者計共五百二十餘名可謂盛矣是自己冠首題擇不處仁　　者安仁次　囂囂然曰我何以蕩之聘幣爲哉詩題賦得曰藕花中水亦香得花字未冠首題小子何莫學夫詩次詩題同○豐濟倉未是現又每石减去二百文祗需一千八百又矣某夜有盜數人持械毁門行刦三棵樹某店店移鳴鑼呼救盜拔刃以斫致受重楊事後奔赴縣者控陳不知翁色尊能爲之緝　否也○城子營千總示諭居民不准上城刈草納凉以致城磚缺損○翁邑尊接奉劉制憲札文出示通御禁止各信局代售吕宋大小票以其勢同賭博易於傾人之囊也 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
