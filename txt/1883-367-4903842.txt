# 1883 - 367 - 4903842

 

Page 1

 
 
[重印三寳太監西洋記出售] [  申報館主人啓]  
　　前明永樂時太監鄭和奉命至南洋各島國徵貢徑抵西印度此固見諸正史而二南里人遂編爲西洋記通俗演義行世鈎奇志異語多鑿空較之西游記更堪悅目惜板片散佚間有存書亦漶漫不能卒讀本舘近自湖南省覓到初印者全部卽用活字照排計共一百回分訂十本於月之十三日發實每部價洋六角正閱者祈來購取此布 
[點石齋開印新書] [  點石齋主人啓]  
　　本齋開印新書列下直行中版康熙字典不日出書經籍纂詁年底告竣發賣五經體註十二月初印成皇清經解明春出書文獻通考明年印出以上數種兹皆開印尙有諸珍本待明年仿照時再行布知 
[本齋告白] [  點石齋主人啓]  
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈速來預定此布 
[軍情必須愼密說]  
　　中國官塲行事素尙祕密非在局中者無由得知自與泰西通商西人往往議論以爲殊失光明正大之體近來風氣稍開凡事步武泰西通商地面安設電線直達内地東南　省長江一帶瞬息之間可以傳信而官塲緊要事件因由電局發遞不若從前之專務秘密矣顧傳信貴乎迅速而處事終賴矜恃未可以仿效泰西之故一體縱弛而無矜心作意於其間也夫事莫要於軍務而信莫急於敵情平時軍營無事偵探迨用兵之日必以窺見敵人舉動爲快蓋知己知彼百戰百勝古之志也設不知敵情之虚實則驟來不能猝應必至失事卽無慮乎此而先事預防與臨時策應遲速攸分亦是矢機故軍行必用間諜也自有電報則此省之事片時可逹他省聲勢不難聯絡布置亦易周詳較之遣人間諜猶有中途被俘與探聽不實貽悞軍機之慮者判然兩途矣雖然軍中之事亦有不宜明白宣示者盖所貴乎信息者在迅速不在張揚也雖西人亦何以異哉法人自攻越南以來諱莫如深凡各處新聞館之訪事者不許在該處傳遞消息至旅居越南之商人寄信内地各埠亦必於關隘查搜有無漏洩軍情故黑旗屢敗法兵當時各報並不録述直至事後始由商人信中言其詳細者而法人諱敗爲勝方且誇耀軍威鋪張揚厲以掩人耳目本舘譯登西報及證以外間傳言往往不合職此之由也夫法亦泰西望國也其風氣豈異於他國乃其於越南一役獨見行蹤詭秘者何哉盖中國視越爲屬法人力爭其非是刻刻防維慮我見法軍之敗而乘之致助越人以兵而彼不得逞志耳然亦可見軍情之宜於愼密中西一理也乃法人學中國之詭秘而今中國轉視法人爲疏忽則又何故耶法人堅執初意欲中國不認越南爲藩属持之愈固轉之愈難自伯相莅滬德理固與議不合之後心知中國此番必不肯終讓遂徧布間諜於各海口一舉一動窺探無遺中國調遣各軍籌備海防原有形跡顯露不能盡從韜晦然統兵者之調度與朝命之意旨雖法人耳目所在必周往來信息極爲迅捷究亦無從揣測也乃聞彭大司馬奉命赴粤具摺密陳之稿並朝廷覽奏所降密諭旬是之前外間已有傳鈔他報愼重甫於前日登録然後中外商民皆厩然於天朝不得已而出師之故噫此事甚足駭聽也夫諭曰密諭奏曰密奏是豈可以明示者若僅僅至今日而始於他報見之在本國商民因是而鼓敵愾同仇之氣卽他國商民亦因是而存是非曲直之公猶無傷也所惜者旬日之前外間傳聞設法人先已知覺不特信中朝之决意用兵并徹見大司馬之如何措置如其摺中所言實能料定法人之舉動彼知機謀已破有不及時變計更乘我之所不及防乎德理固之赴津謁伯相也盛衛以往出卽赴京與總署再議今閱彭公所奏爾時果有發兵船擊廣東之說乃兩月以來中國方嚴戒備粤東軍務更爲吃緊而法人未嘗有所舉動安知不因此疏之傳揚法人知事不必濟别籌進兵之策乎或曰此疏之宣示於外未可歸咎於信息之速也盖電報之傳遞止能得事之要領字句不多雖外間知之究難遽窺底藴似專行電信軍務尙無大礙不知惟通行電信而後朝野上下知從前秘密遲滯之失一以迅速爲上遂不暇計其事之緊要與否放胆傳遞因而并電信所不能通者亦無所忌諱而此疏此諭乃徧傳於外間也雖然此等秘密之事局外必不得知京報向刊各官奏章例行公事居多如有關軍務者概不發鈔况大司馬正摺之後連附二片其第一片所籌各事正中兵機在京諸公卽有見者亦不敢公然傳鈔今乃具列帋上苟求其故亦豈難知哉然有心人已不禁拊膺太息而慨時事之難爲矣或者又曰中國堂堂之陣正正之旗曲在法人聲罪致討非若敵軍之先自處於無理而又欲掩敗爲勝恐喝中國故不免忌諱之意也顧兵不厭詐人不知而我有備與使人知而人亦爲備利害得失之相　 
去亦遠甚矣安得務大公無我之名而使機事不密也耶 
[海防近信]  
　　初九日海防遞到西字郵筒言現接有越南緊要信息據稱越南國王現被其臣所弑蓋暗置毒於食物中以逞其逆謀也王自嗣位以來因法人乘喪攻陷順化心殊不懌盡以政事委諸各大臣而各大臣甚嫉法人所爲恒存敵愾同仇之思懷食肉寢皮之想互相援引糾成朋黨遂以越王柔懦不足與計大事因思謀弑之也今越人已决意與法爲難不復守其和約受其挾制矣且聲言法國總督夏文前與越廷所立之約實以威力迫脅非出本心當視爲廢紙作爲罷論焉總督夏文亦因東京事勢危急亟欲回國擬於日間由東京啓程矣所遺之缺則以前派赴中國公使德理固補授復以嘉理爲叅賛以襄辦軍務觀現在情形法人將不能堅執前說以與中國抗衡矣前日經營盡付流水爲可惜也初四日海防近處有黑旗之衆來與法兵開仗彼此鏖戰鎗礮齊施聲震天地是役敵人殞命於彊塲者十有五人而傷百餘人法軍死傷若干彼諱言之是日戰後法人之在海防者加意防備不敢稍爲鬆動四圍用木作栅鍫塹築壘以資保衛所有費用皆由商人輸助據法人稱說其國不久有新兵到東京矣若兵一到則法軍共有二萬四千人聲勢復振可以從事於疆塲也惟前日阿非利加洲新到之兵不堪用以禦敵法軍在河内未敢進攻黑旗職是之故昨雖有兵赴北寗祗是祭看地勢探窺敵情非果開仗蓋以道路泥濘難於牽運大砲也法軍自北寗回後黑旗卽將河内對岸之屋宇悉行焚燬故海防情形隨時更變實難預料儼如法國事勢倐忽變幻也 
 
 

Page 2

 
 
[河内近報]  
　　初五日河内遞到西字信息言前兩禮拜咸以爲法軍必將大舉以與黑旗决勝負詎知迄今無動靜仍屬按兵不舉前擬進兵之期又復更改似此遲疑蓋實有難言之隠也前禮拜法軍在河内者己秣馬厲兵預備戰具擬取道前赴宣泰故由海防所到各輪船皆被扣留以備運載軍兵糧食及初二日又着各船駛回海防盖開將由海防載加利士及雲尼運軍船之新兵前赴河内計客兵一旂水師兵一旗而海防又調有水手兵二百名來河内以資戰守若此兵一到定必有一塲血戰矣北甯之華兵久已預備法人前到攻擊而法兵竟遲延不進華兵因此特分遣小隊往各處探察虚張聲勢欲作開仗之狀以致法軍寢食不安前日攻擊曙東勢甚洶湧每於黑夜用兵法人因此連夜不得少歇故法人屢遣軍兵由海内馳往救援昨禮拜日有法兵五百名已抵曙東用助戰守距河内不遠有地名巴東濵河設壘頗擅形勢法人恃以資保障昨夜被黑旗所攻雖未失去而法人愈有戒心在於附近扼要處多設兵士駐守以防意外初三晚附近北寗之小紅河法人所築壁壘忽被黑旗之黨擁至施放火鎗火箭焚燒一空其時火燄衝天且在黑夜莫能窺探不知是華兵是越兵其實難以分辨也翌早法人往瓦礫塲中搜出屍首三具疑是敵軍不愼自被焚死者面目均已焦黑莫辨爲何國人矣是處原有法兵四十人駐守當敵軍到時互相燃鎗鏖戰法兵見勢不敵急卽走退故未有死傷初四日法軍遣有西貢土兵一隊前往河内近處將各村落燒燬並拘有海賊數人回營蓋法人疑是處窩藏賊匪故付諸一炬俾無所駐足也現黑旗在北寍及宣泰處堅壤固壘以待法兵俾得出奇制勝焉禮拜五日法人命有小童扮作黑旂之人往宣泰窺探動靜被黑旂所拘蓋見其形迹可疑知爲奸細也小童乘間逃出經回河内據其所稱則黑旂已預備戰具分撥軍兵經渡帶河以進抵旺地駐於某村中法人查得此村於西歴九月二日經法軍攻奪後復棄而弗取故黑旗得以逼進也現黑旗之軍距花蘭地方祗十數里之遥水師提督科壁將先進兵以攻宣泰或攻北寍而所謀甚秘外人不得而知也惟察其情形殆將先用兵於宣泰矣初一日法人遣有勁旅二千由陸路前往花蘭城駐紥以備戰守蓋以花蘭城頗屬握要可恃以爲根本也是日復有砲兵六隊携帶大砲由新造之淺水鐡船前赴花蘭又有軍需器械悉用砲船及拖船載運前往而以依忌刺淺水砲船來往河内及花蘭兩處以窺探敵人舉動芬花及夏咽兩砲船現已在花蘭處駐紥以備拒敵惟布魯花及沙卑禮士兩砲船仍在河内停泊然聞亦預備駛往宣泰以攻黑旂也法人之佈置如此想甚周密矣所可慮者恐河水乾涸船艘不便往來也地林卑炮船現亦到河内載運軍兵近日河内天氣倐忽改變日色慘淡愁雲四佈似不利於出師也初五日天色忽晴雨亦頓止而北風大作前所致之函内言康仁城及砲臺被法軍所奪一事查得此處實是喉咽之地宜於固守惟法軍攻得之後未及數日卽復棄去實不解其何故也是城内貯有米四萬担法人亦不之取若黑旗探知將奪以爲軍糧矣據法官稱說康仁一處以兵半旗駐守卽可保無虞此時想已爲華人所據守矣法兵之攻奪康仁城也拘有越南宫於十月二十八日帶回河内法人以其罪有應得擬予以梟首之刑越官聞之請以一鎗相賜無勞儈子動手法官從之立卽斃於鎗下說者謂法官於此舉實大不合義理有辱國體也據法國砲兵稱說從中國購到馬匹不堪牽運大砲現擬往日本購用焉詳查此信是法越於十月間並未開戰而前日本報所列之戰事傳聞諒非確信也 
[粤省近聞]  
　　香港西字報云刻下廣東居人因法越交涉之事頗覺慄慄危懼因造各種謡言惟兵丁尙無此病萬一蹈此恐貽害更非淺鮮也又云近來賭博之風日甚一日豈非閭閻之害歟 
[教堂軼事]  
　　粤垣潮音街之福音堂被衆嚷擾毁壞器物一事迭經大憲調遣兵役前往該街彈壓地方賴以安靖兹聞該堂可事業已搬遷并將磚石塡塞門户其門額上之福音堂牌扁亦用厚帋彌封俾免再滋嚷擾云說見香港中外新報 
[投効有人]  
　　香港西字報言粤東本有多人欲至新加坡謀生近以招募營勇每人可月得洋人元故皆不復出洋咸願投充營勇報十戈以衛社稷焉 
[曉諭營兵示]  
　　欽差大臣太子少保辦理廣東軍務兵部尙書一等輕車都尉彭爲剴切曉諭各營兵勇事照得本部堂奉命來粤辦防調撥各路湘軍營勇已將陸續到齊擇地駐紥聽候調遣該軍薪糧業經本部堂由各省籌撥款項按月照章放給不短絲毫其有日用所需均係由營發餉自行備辦不准擾累地方惟購買食物等項自應照依時價公平交易旣不得卡價紛爭尤不得任意賒欠該軍隨本部堂專爲靖亂保民而來卽與粤中兵民以及各團練勇係屬一家均當互相顧愛聯絡聲氣均不得各存意見致滋紛擾除飭各該湘軍統領及管帶官嚴加約束外合出示曉諭爲此示仰湘軍營勇曁闔省兵民一體知悉自示之後爾等百姓買賣務宜各存公道爾等營務宜各守營規秋毫無犯至於各主客兵勇團練務宜和衷共濟庶幾衆志成城邊防克固惝敢故違軍令一經查出或被告發立按軍法究辦决不姑寛其各凛遵毋違特示 
[曉諭軍民示]  
　　南海縣正堂盧番禺縣正堂張爲出示曉諭事照得中國與西洋各國通商和好有年允宜守約相安共享權利訪聞近有不法之輩僞造謡言併私自刊刻新聞帋等項沿街售賣本月初五六兩日竟有一二匪徒意欲聚衆至禮拜堂滋擾藉端生事實屬愍不畏法除飭差嚴密查拿外合行出示曉諭爲此示諭屬内軍民人等一體遵照爾等須知前項情弊均屬有干禁令現在中外各國和好本無異心儻經此次示諭之後爾等仍復有僞造謡言刊賣新聞帋及聚衆滋擾各節卽以造言滋事之罪按律懲辦决不姑寛各宜凛遵毋違特示 
[法艦抵厦]  
　　厦門傳來信息云現因中法齟齬中國各處紛紛調兵故厦門地方亦有動意初三早忽聞砲聲震天衆皆驚疑不定以爲法兵來攻旣而查知係各炮臺操演砲位之故爾時適有法兵船名德利用方正在起錨疑其欲去乃法船開至炮臺對面相近之地寄椗至初八日又有法兵船名未辣由寍波駛往該處卽在德利用方左近一同駐泊云按本報前載厦門有法兵船兩艘駛到而未知其詳意卽此兩船也又云十二日未辣兵船已開往香港矣 
[年節停公]  
　　本月二十六日爲西人節期卽俗傳爲外國冬至十二月初四日爲西歴一千八百八十四年元旦故本埠海關登示諭於本報後言此兩日停辦公事又有大英領事公廨亦登告白於西字報言於本月二十三起至二十六十二月初一起至初四此數日内皆閉門停辦公事以慶年節云 
[協戎捉賭]  
　　江南淞北營葉協戎官印廣全督率千總戴長春周蔭恩盧敦厚等各帶砲船二隻由崑新太倉嘉定上海沿黃浦一帶往來巡緝等情曾經列報現悉協戎巡至崑山縣境蓬閬鎭地方聞有聚賭情事遂往拘獲開賭房東唐玉泉賭頭薛敦甫包賭地棍衛海才等十餘人并賭具等物一併送交崑山縣究辦亦可見緝務之認眞矣 
[過橋拔橋]  
　　新閘橋小有損壞業由海關道耶觀察飭工修理橋面向本活動凡有船隻經過由閘夫將橋面吊起放行而該船乃給以錢文以酬其勞設有宫船砲船經過不給力資兹因修橋之際如吊起橋面必須工匠停工是以凡有船隻須眠桅而過免致吊起如船身過大則亦仍照舊例前日有本營砲船至野鷄墩查察信船遇盜案公回勇等先呼閘夫拔橋閘夫明知差使意謂可藉修橋爲名答以橋不能拔可自眠桅勇等只得眠桅過閘停泊該勇登岸見橋面雖在修理仍可起拔欲尋閘夫理論其時閘夫見勇登岸先已四散該橋南境本有一茶館茶館門 
 
 

Page 3

 
 
前又有一肉莊屠夫某甲是時間立門前被勇等悞認爲閘夫戟指恫喝此肉莊係阿三所開其妻某氏出向勇丁大駡該勇聞聲大怒隨向船内一呼各勇蜂擁而至該氏見勢洶洶退入己店而勇即追入其夫阿三勸阻無益致被勇等毁壞茶館内臺凳什物及將氏與阿三略打幾下退去俄而開茶館之某乙以禍由該氏而起撿查被毁各物值洋九元餘向該氏夫阿三理償該氏與阿三皆言逞兇毁物者係兵勇我等均被毆傷如何尙欲賠錢隨同至該處巡防局控訴局員備函命地保帶某乙及阿三與某氏至城内總巡處控究總巡問明各情飭地保將人証帶去俟查問該哨官再行核辦 
[死而不仆]  
　　日前浦東洋涇地方有一人身穿天青皮馬褂二藍縐皮袍兩足立於溝中身則倚於籬上鄉人瞥見疑之逼視已僵隨報知該圖地保遣人看守檢其身畔尙有英洋十餘元四開八開洋十餘枚翌日正欲報堂收殮適其家人跟蹤尋至自行安殮并悉此翁向在大東門外開設木噐店近來稍有瘋癲之疾日前欲往親戚家賀喜故特換新衣服出門不知如何斃命然立而不仆抑亦奇矣 
[法界公堂瑣案]  
　　前日法公堂據衢州府人江子春扶安徽人葉彩章到案稱因向泰陞機索取工洋被棧中人將我及葉打傷幸得巡捕到來救出然巡捕顧寄生先亦被該棧關閉在内等語泰陞棧股東王蓮卿與管門李思春並茶房姜同生等稱棧主洪志誠遣江至崑山送禮給以盤費又著往温州接客詎江將泰陞棧之接客單到温回來轉將客接至大吉祥棧故棧主與彼在南誠信烟館講理並無毆打情事王司馬廉得各情謂江子春旣經人薦在泰陞棧理應帮該棧作事乃轉接客至大吉祥情殊不合著交捕帶回管押再核泰陞棧之管門人李思春敢將巡捕鎖閉實屬荒謬着掌頰二十以儆○太古洋行東偕管棧華人胡姓支更人李阿福携空箱四隻到堂稱在二號棧房内獲到竊賊一人搜出洋酒十二瓶查檢棧中已失四箱共計四十八瓶祗剩空箱尙少紅糖一大包胡椒十包又在四號棧内曾失曰銅八塊值銀三十餘兩等情法包探將該竊所用之軟梯鉗鐡閂之鐡板並洋酒一瓶呈案該竊洪雲卿供寗波慈谿縣人在太古碼頭打野雞來滬已十餘年胡椒十包每重百斤是二月間陸續竊得賣在洋行街董德昌藥材行得洋二十餘元紅糖是五月内所竊祗有數十斤得錢一千八百文係賣在永安街成太昌對門之店内洋酒祗有三十六瓶其念四瓶賣在三茅閣橋相近之廣貨店内每瓶得錢二百二十文白銅非我竊取是刨水烟人所竊已賠洋與前手之王先生矣王司馬以胡椒十包决非一人所能偷出必有同黨着卽供明李阿福稱當獲到之時已被逸去一人而洪則堅稱並無同黨王司馬着法包探先行帶洪前往將洋酒吊到再爲核辦○捕房解送杭州口音之江西人請訊據稱劉錦堂到滬有兩月餘住在鐡馬路蕭姓親串家被楊小軒在新衙門誣控又串同湖北人楊老九渾名九千歲與我尋事前日在小東門外復興樓茶肆内又糾同製造局砲隊營勇將我衣服扯得粉碎失去墨精眼鏡時辰表及袋内洋五元并馬褂等王司馬詰其楊小軒是何人有何仇怨控告劉稱楊小軒是鎭江人控我與彼同賭致輸去洋二百元旋據法包探禀稱彼等在茶建打架西捕往拘連劉共有四人嗣經營官遣人持片到捕房將三人保去稱由營自行辦理而其人現在外面候示劉錦堂又稱楊老九是流氓之禮拜二我已回過營官王司馬着傳具保勇丁進見據稱保去者爲營勇陶錦鏢魏得勝王奎和均是湖北人而陶在茶館已被打破頭額王司馬謂現在英公堂派差到此請將劉錦堂交差帶回因有人呈控賭案今應交去如英公堂訊及此事則保去之三人必須到案况營兵打架不比平民更該重懲着卽回禀營官劉錦堂交來差帶去 
[上海陳家木橋金州礦務局内順直山東等處賑捐公所經收十一月十六日第廿九單]  
　　鎭江電報局來第四批直賑二七寳合規元一千二百八十八兩二錢○無名氏求女病愈一百元湖州應其嵩求諸病脫體十元又求闔家平家十元○杭州電報局來務本堂周八元又返本堂四元○存心堂周求合家平安十元項爲父病敬求速愈二元四百文敬師保護心痛立愈二員廣大來康記一元 
[接録上海陳家木橋金州礦務局内順直山東等處賑捐公所經收十一月十七日第廿九單]  
　　江西吳城鎭周育之募奎成和札銀五十兩無名氏三十兩裕茂愼三兩徐俊元三兩隠名氏三兩正道堂三兩以上六户共合來規元九十五兩四錢四厘○鴻興李錫郎募鄭無名氏三十元李無名氏念元無名氏三十元蘇芳記無名氏洽德豐三户各十元以上六户共一百十元○硤石愼思居募富貴源頭冊四千六百六十九號三户共七元又募四千六百三十一號四户共六員又五千五百八十五號坦石橋信昌典募七户共十二元三百六十文○孫求子病愈念元不留名念元無名氏求病速愈念五元壽慈堂五元酧客子三元無名氏五元○昇茂莊第八次桶捐洋七十六元銅洋十二元虚對開一個四開四個八開八個錢六千四百廿一文金戒子二只重六錢四分餙字念四個銀壽星二個小銀鐲二對糖票一紙計十斤單條四張又第五次輪船桶捐洋三十七元銅洋一元四開八個八開十七個錢九千零九十二文破銀一兩一錢八分○泉潭會舘衆商廿元閩省還珠氏助翠玉佩大小三件翠玉環二隻翠玉表墜四枚由福州普安堂來 
[上海北市盆湯衖絲業會舘主施少欽經收順直山東江浙等處十一月十六日第一百三十四次賑捐清單]  
　　不留名同人以僕四十壽集麵資助賑洋六元西河雲記求家内平安疾病速愈指助順直洋二元鎭海湯景綏求祖母父母及已身弟妹等合家延年安吉由乍浦全盛局來洋三元水竹居士求百病速愈續捐由王公義米號交來洋一元嶺南從善主人求身體平安由九江雪鴻别野寄億大局來洋一元○閑存書舍洋二元固志氏二元嘯霽山房二元咸記一元五角竹饞畫潤一元越華精舍一元杏花居士半元以上七户由本埠新泰絲棧帳房沈樸齋兄經募祝同心先生富貴源頭同字第五千三百三十九號冊交來合共洋十元 
[上海北市盆湯衡絲業會館主施少欽經收順直山東江浙等處十一月十七日第一百三十五次賑捐清單]  
　　唐子明酬妻蔣氏産後母子平安願節滿月費續捐由平望永和局來洋四十元懷庚氏爲久病延年以答神庥由二擺渡袁滋生兄交來洋二十元平湖無名字爲生産艱難許願卽獲平安指助山東由南市茂昌木號交來洋十元吳門公願堂三山局經捐洋十元一鑑方塘軒主人挈眷航海進京平安由京都福與潤局來指助順天洋三元又指助山東洋三元又指助直隸洋二元又指助江浙洋二元豫記捐洋三元又指明銅洋二十元俟歸併鎔化再登藿甘書屋楊由金陵三山街郭家巷着人送來捐助本布棉衣一百件 
[浙省撫轅抄]  
　　十一月十三日李寳章禀知藩司委解上海洋商借欵卽日釘鞘寄存外庫通判吳景喧由京騐放來省禀到補用縣丞康逹兼卸署衢州府經歴回省禀到○十四日同知魏承顯禀知藩委湖南瀏陽公幹禀見卽辭錢塘縣程禀知於本月十五日臨倉開漕收米杭嚴衛王坦禀謝糧飭赴任新選遂昌典史林琮來省禀到前署蕭山縣丞朱春霖交卸回省 
[蘇省撫轅抄]  
　　十一月十七日從九孫煦上海緝捕回傅廷淦未入陳邦燦均禀知辭奉臬憲委赴江北緝捕差 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十一月初五日京報全録]  
　　宫門抄○旨兩道録前○康概陳奏黃水漫淹各處摺○又奏爲請獎叙片○直督李奏審明定擬摺○又奏請揀員差遣片○大臣張奏侍衛服滿起復片○十一月初五日户部進政司詹事府正白旗值○無引見○張佩綸謝在總理各國事務衙門行走恩○益齡謝授廣東高廉道恩○文中堂續假一日○内閣奏派騐放之王一臣派四怡大烏拉喜崇阿徐徐用儀孫毓汶○召見軍機益齡○○山東巡撫臣陳士杰跪奏爲霜清以後下游黃水復漲漫淹齊東蒲合利津等處恭櫓仰祈聖鑒事竊臣前將興築長堤挑挖小清河等工次第籌辦情形於九月二十五日具奏後卽督飭印委各員赶緊逃叚布置並尅期將齊河縣之顧家溝歴城縣之魯家莊劉七溝徐家莊齊東縣之船家道口等處伏秋兩汛期四渦决風埝木竟工叚一律修築完竣俾災過涸復小民得以及時布種節逾霜降長堤小清河各工正好並力趲辦不料九月二十八九三十及十月初一等日連日狂風大雨河水已消復漲柏岸盈槽無異一秋大汎據濟陽縣禀報境内曹家莊民埝被冲一餘文又據齊東縣禀壩河西岸馬家莊堤身殘缺正在設法修理在被冲刷二十餘又口門溜勢甚深又查滿台縣地勢較高向無水患此次據報四圖趙莊許家溝莊等處而漫溢數十丈幸工程均不甚大亦無淹斃人口其濟陽縣决口已據續報於初八日堵合齊東滿台二處臣均派委員弁分投前往搶堵統限半月内告竣被淹村庄飭查户口妥爲撫恤口免流離失所其餘歴城等處雖據報稱驗工林立尙無淛决之患推邳津縣近海之樊家寨等莊三十初一兩日異常大風波浪冲激兼之海潮頂託水勢彌猛據印委各員禀稱被淹不下數十莊死傷居民居衆有一家全落者有淹斃僅存數口者有房屋倒塌而壓斃者慘苦情形不堪言狀適臣委員管帶舢板船數十號前往十四户濬河築灞該員等當卽分投拯救並以所帶薪糧購辦饃餅先行放給船之所至莫不爭先欲登現已救出數千口推無女身之處大半露宿荒郊管帶濬河候選訓導范世欽曁候選知縣孫叔謙鄧文淵等現仍用船救濟並廣捐集資購賣席片爲災黎搭蓋棚廠利津紳士口如山百先倡捐銀四百兩臣接閱之餘隨卽揆銀五千兩委員學馳前往會同設法安撫並嚴飭地方官查明户口趕緊放賑伏查往歲霜清後水勢卽消今乃甫落數尺卽復大漲加以風潮鼓盪漫淹爲災實出意計之外此次利津被災情形實深憫惻臣惟有督飭各該員工賑兼施盡力籌辦以仰副聖主軫念災黎之至意現在歴城齊河章邱長清惠民濵州等處長堤均已分别興工惟齊東因水勢續漲尙未鎖退其馬家莊决口及蒲台縣四圖趙莊之漫水均匯流人小清河以致樂安一帶水不能涸察看情形齊東及小清河入海之處動工尙須稍緩至上游賈莊工程近日亦據曹州府等禀報水漲異常雙合嶺堤埽蟄詔賈莊孫樓亦復險要臣已嚴飭認眞搶護並因賈莊對岸新生淤灘逼溜南趨以致南岸十分吃重遴委副將歐陽高拔遊擊李仁黨前往查勘設法挑挖除將辦理情形隨時另行奏報外所有霜清以後黃水復漲漫淹各處及派員弁搶築賑撫緣由謹恭摺具陳伏乞皇太后皇太聖鑒謹奏奉旨已録○○陳士杰片再東省本年被災之初籌辦賑撫爲費不資當經臣倡率司道以下各員捐廉接濟其時倉塲侍郎海白川奉命在省先捐銀五百兩臣亦捐銀二千兩藩司崇保鹽運使黃大鶴督糧道陸仁愷登萊青道方汝翼各捐銀一千五百兩泉司林述訓濟東泰武臨道王作孚兗沂曹道李嘉樂各捐銀一千兩嗣後學政臣汪鳴鑾到東亦卽捐銀五百兩由是各府縣觀感奮興爭相捐廉以助散放查八月間奏報本省各宫共捐銀五萬三千餘兩紳民捐銀四十餘兩兹計各官又續捐銀一萬餘兩紳捐亦幾及萬金洵屬踴躍急公臣受恩深重當此災黎徧野籌賑係分内應辦之事新捐銀兩萬不敢仰邀獎叙倉塲日郎臣游白川山東學政臣汪鳴鑾亦均稱不敢邀獎應否仍予獎勵之處伏候聖裁至藩司崇保泉司林述訓鹽運使黄大鶴濟東泰武臨道王作孚督糧道陸仁愷登萊青道方汝翼兗沂曹濟道李嘉樂捐數均多且查崇保陸仁愷方汝翼上年亦各捐賑銀一千兩未經奏報並據聲稱均不敢仰邀議叙臣等未便没其好善之忱合無仰懇天厯俯准將該司道等一併交部從優議叙以昭激勸再前撫臣任道鎔七年辦理編務亦捐銀一千兩未經奏報現在清理上年用款臣不敢壅於上聞應否給獎之處並請聖裁謹兩片具陳伏乞聖鑒訓示謹奏軍機大臣奉旨户部核議具奏欽此○○前大學士直隸總督一等伯臣李鴻章跪奏爲審開疏防監犯越獄之刑禁人等分别定擬恭摺仰祈聖鑒事竊查接管卷内平鄉縣監犯王二豁等三名越獄脫逃僅止甄相成自行投首一案前署督臣張樹聲將管獄官代理平鄉縣典史莊慰曾奏叅革職拿間聲明自獄官平鄉縣知縣吳沂撼稱赴府公出是否屬實俟查明另行叅辦一面行提該典史及刑禁人等至省由臬司督飭保定府嚴審仍勒跟嚴緝逸犯王二諮報二小務獲等因欽奉諭旨恭録轉行遵照在案嗣因趙二小等尚未弋發臬司松椿飭升任保定府知府恭鈞提集犯訨審明擬譯勘轉前來值臣駐津飭委藩司崧駿代審無異臣逐加覆核緣閻四籍隸平鄉縣賈繼青籍隸廣宗縣均充平鄉内監禁卒路天德賈繼光充外監禁卒張三吳二小充監内更夫王二豁係誤殺韓子年身死擬斬監候彚入本年秋審辦理之犯趙二小係聽糾夥竊事主董清山家騾頭圖脫拒傷事主平提尚未審定之犯甄相府係用刀砍傷楊小眼身死尚未審定之犯本年二月十八日晚典史莊慰曾帶同刑書秦克明進監收封騐明各犯刑具完固將王二豁趙二小甄相成收人西監房諭令禁卒閻四等小係看守五更時忽起大風閻四等進屋避風倦倦睡熟王二豁趙二小甄相成乘間扭斷鎖銬扳栅籠檔挖窟鑽出夾道越墻逃遁經閻四賈繼青驚覺喴同路大德賈繼光張三吳二小起身追捕無蹤報由典史職報該縣吳沂回署騐訊差緝至二十日甄相成自行赴縣投首兹據嚴審各供並無鬆刑能縱情弊應卽擬結查例載監犯越獄如獄卒依法看守一時疏忽偶致脫逃並無賄縱情弊審有確據者依律减囚罪二等治罪又律載不應爲而爲事理重者杖八十各等語此案内監禁卒閻四賈繼青專司看守監犯乃不小心防範致斬犯王二豁未定罪名人犯趙二小甄相成乘間越獄脫逃僅止甄相成一犯投首實屬疏忽自應按例問擬閻四賈繼青均照例於王二豁原犯斬罪上减二等擬杖一百徒三年據閻四供稱伊母年逾八旬是否屬實有無次丁應否留養飭縣查明另行詳辦賈繼青至配折責拘役外監禁卒洛天德賈繼光更夫張三吳二小雖非專司看守惟巡防不力咎亦難辭應各照不應重律杖八十折責三十板革役刑書秦克明同在科房辦公並不在監值宿無從訪查辦免置議逸犯王二豁等嚴飭上緊設法緝獲另結甄相成一犯另歸命案辦理至管獄官代理典史莊慰曾前已革職應留於該地方協緝俟限滿後逸犯王二豁等有無緝獲分别照例核辦有獄官平鄉縣知縣吳沂係先期赴府面禀地方事宜公出已據順德府知府李贊元禀覆管綏揑飾情事其應得監犯越獄處分旣在公出期内應候史部照例核議除録供招咨送刑部並抄摺咨送吏部外所有審明定擬緣由理合恭摺其陳伏乞皇太后皇上聖鑒勅部查覆施行謹奏軍機大臣奉旨刑部議奏欽此○○李鴻章片再據布政使崧駿詳稱定例大挑一等並教習教識知縣揀發河工試用人員俟二年經歴六人照例甄别澤其諳練河務堪膺民社者以知縣用先以佐雜借補其教習教職兩項人員每届三年查看試用人數多寡酌定員數奏請揀選發往等因現在北河工務甚繁大挑知縣僅有八員不敷委用應請將期滿教習奉滿教職兩項知縣人員各揀一員來工差遣仍俟試用期滿照例甄别等清臣覆核無異理合射中伏乞聖鑒勅部查照謹奏軍機大臣奉旨吏部議奏欽此○○張夢元片再漢頭等侍衛佟在棠前因不憂後於光緒六年四月措資來閩五月間經前督辦船政黎兆棠留工學習水雷洋操於十二月十三日奏明在案嗣因船工加緊改派鐡脅廠監造至今已閱三年勤愼得力該侍衛現服滿起復並無經手未完事件應行給咨入都供職理合附片陳明伏乞聖鑒訓示謹奏軍機大臣奉旨知道了欽此○○黎庶昌片再神户理署繙譯官州同銜蔡國昭自光緒六年五月十九日前任大臣何如璋調充横濱理署繙譯之日始扣至九年五月二十日止三年期滿例應照章獎叙臣查該員謹愼耐勞當差勤奮擬請以州不論雙單月歸部選用並加五品銜合無籲懇天恩俯准照獎以昭激勸附片具陳伏乞皇太后皇上聖鑒謹奏軍機大臣奉旨着照所請該衙門知道欽此 
 
