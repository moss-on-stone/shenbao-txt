# 1890 - 163 - 4906164

 

Page 1

 
 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題觀海初二集小題觀海大題文府小題文府試帖三萬選試帖五鳳樓試帖宗海經餘必讀八賢手扎元魁大成增補角山樓先正事略○齋種類繁多不及備載擇其尤者登報以供海内文人賞鑒價當格外從亷卽希光顧爲盼售處一在三馬路申報舘東隔壁又設分局在二馬路横街三層樓紅墻洋房内此佈 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[論泰西得飲食之道] [  倉山舊主稿]  
　　飲以養陽食以養陰飲食一道由來尙矣上古之世茹毛飲血以遂其生人壽綿長或千百歲自燧人氏教民火食别於禽獸而人壽從此短促以迄於今不能少變盖已歴數千百年矣竊怪此數千百年中竟無大聖大賢取此飲食一道講求而體究之以期於人多益而少損有利而無害而一聽人之各自爲謀苟且胡盧傷脾損臟富貴人則徒務珍貴之品貧賤人則不解烹調之法極之作僞攙私明知故昧如水之濁者則以礬沉之酒之薄者則以灰人之采之次者則以粉攙麫之熟者則以碱納之煮肉則或以硝飼雞則或以磺鹽中故入以灰蔬中不免乎糞茶葉則和以銅青猪血水烟則雜以姜黃信石諸如此類不一而足凡此傷人脾胃壞人臟腑之物不顧心之所安明目張胆而售飲食關乎性命而乃忽焉不察至於如此相沿旣久默而甘之豈誤於子輿氏養小失大一言以爲飲食之人則人且賤之亦何容其考究耶惟泰西之俗則不然泰西開闢在中國以後凡事遵本吾儒格物致知一語而力求實際不務虚名他不待論卽飲食小道亦不敢忽以爲論飲食則小論養生則大身心性命所關於此而忽焉視之則亦何事不可忽略耶嘗疑先聖之言曰人莫不飲食也鮮能知味也又曰口之於味也有同嗜焉旣曰鮮能知味何以又曰有同嗜盖知味者非知其美惡之謂乃知其所以養生衛生之謂耳惟是中國人但能知其然泰西人則能道其所以然中國人祗能議其非泰西人則能革其非尤異者中國人每以戒殺爲仁慈殊不知自有天地以來卽已肇端弱肉强食人爲萬物之靈夫固尊居萬物之上者也試觀禽獸虫魚何一不以生物爲食而謂人之尊靈乃不合食生物不亦左乎且人能使人不殺生物人則安能使禽獸等　殺生物釋氏之說殊不當闌入儒教特悠悠者罔覺耳至於牛肉一端自孔子以迄朱子從未教人不食獨近今數百年乃有此說尤爲可笑又有人謂西人雖曰熟食然往往生硬帶血不堪入口殊不知西人製肴有法審定火候功夫極其精細製何菜應幾點鐘製何菜應幾分鐘製何菜應幾杪鐘皆羅列開陳張之廚灶俾庖人時時留心不容太過亦不容不及絶不似中國之人製一肴成不能必其火候之適中徒空咎夫火候之未到至於貧賤人家終其身不知火候者比比然矣夫製肴之法旣不考求而進饌之章亦不體究泰西大餐定章首奉羹湯當肌腸空洞之時若遽以乾肴納之將撑腸塞胃如何相官惟先之以湯則腸中滋潤充癟爲圓此後進以各肴佐以麫物譬如舍魚入水于于洋洋詎不暢適且進肴兼進麫包充腸卽以果腹不似中俗酒肴雜進不分後先胡亂終席而粒米尙未入口也肴饌旣竣滿口腥氈斯時若以水𠻳之不但不能去其味且亦大覺傷夫人於是進以乾餱蜜食變換其味冉進以乾果更進以水果藉作蕩滌之用凡肴饌餅餌等熟食皆屬以火製成入於腹中不免有火灼之氣生痰作病職此之由若得水果以殿之庶火氣全行壓伏自然而然不能爲患故西人從無痰吐然進水果於肴饌之次則破腹亦屬堪虞故間隔以乾餱糖果俾水果與油膩隔别甚遠自無爭鬥爲患之事仍防諸物之不能卽時消化也又終之以加非或茗采人各一甌而止取其將所食之物一併滔融精華留於胸中渣滓逹於下部至於加非茗菜同一尅削慮其太甚必和以牛乳糖霜使之消補適劑其平焉食罷離席隨意徜徉再以白蘭地酒微微飲之雪茄諸烟略略嘗之消導之法備散適之理得而大餐之事乃畢矣日日如是不爽時刻卽速客會食决不久待不過略候至五分鐘而己不似中土之人飲啖不時讌賓失節明訂午餐而及暮乃至明召晚膳而入夜乃餐因敬客而反慢客旣傷人而亦傷己飲食之道亦太不講求之至矣至於西俗尙有查禁市上之食物不准以餒魚敗肉售諸人不准於三春獵鳥獸鷄鴨不准倒掛屠宰必遠人居此等以仁存心推己及物是又因飲食而推廣之美意也 
[金臺小錄]  
　　吏部爲曉諭事所有國子監學正學錄本部奏請照例傳令進士舉人考試記名以備充補等因於光緒十六年四月十八日具奏本日奉旨知道了欽此相應傳令各直省應行赴考之進士舉人限於四月二十九日以前取具同鄉京官印結塡註出身履歴三代科分甲第名次並已未截取有無考取謄錄教習曾否傳補並親喪停試事故等情親身赴部投遞逾限槪行截止以便定期辦理考試並令出結各官臨塲識認倘有違碍事故等情不於結内聲明朦混赴考者定將該進士舉人及出結官叅處今將應行赴考人員開列於後已未截取進士已未截取舉人進士舉人已未補謄錄進士舉人已未補教習進士舉人各項教職未曾選補得缺以上各項人員均准考試如錄取記名國子監學正學錄用補授之後其截取知縣謄錄教習教職班次均應註銷相應一併出示曉諭○福大協揆交諭地安門值班廂黃正黃步軍校所有該門墻壁楹柱不准粘貼報單告白各項字帖其舊粘字帖等項全行撕抹乾凈如有不遵仍在該門粘貼卽行拿交衙門懲辦等語盖因北郊祀地聖上出入是門恐覽而垂詢云○前陜西延榆綏鎭慶小亭總戎連在任丁憂扶伊母苗太夫人柩回旗已於前日到京惟總戎儉約爲懷未於長新店易換大樠竟用騾扛舁至阜成門外下關慈慧寺中停柩封靈遂偕夫人女公子進城暫假西四牌樓北南魏兒胡同張姓房屋居住擬憇息旬日再行涓吉開弔發引以安窀穸云○聞本科會試闈中謄錄抄謄三塲試卷字畫端楷固不乏人而草率遺漏成行添寫者亦爲不少此見於中式硃卷者尙形寥寥而落卷較多卽遺漏之字有未經對讀看出而由房考標畫甚有房考 
 
 

Page 2

 
 
亦未標記者雖一二字無關得失第士子三年磨勵九日辛勤誠屬不易而謄錄日抄十餘藝亦難望其必無亥豕魯魚之虞是在司其責者設法籌擬善策也○湖南提督鄭心泉軍門進京陛見已綴前報前日心泉軍門趨詣西苑門遞摺恭請聖訓並請假三月各摺片由奏事官遞入仍由樞垣代遞膳牌旋由内傳旨准予假期並令軍門第三起入覲上諭以練兵備防綏靖地方諸要務軍門諾諾碰頭陛辭後擬於前月二十日首途歴津航海回籍一俟假滿方起節赴湘履新云○總管内務府堂憲會同内總管於前日散值後在西苑門外内務府公所騐看新進内監經敬事房逐名帶見當擇其心性伶俐身軀魁偉者二十餘人帶入分撥各他坦學習當差其餘九人仍由敬事房帶回聽候分撥各府當差云○年例南漕交通後應由倉塲照章分撥遞運京通十有七倉存儲備放本年漕米已交通壩將次分運各倉收儲聞祿米倉刻將倉塲分撥是倉漕米已到者不爲收儲未到者請爲停撥車户人等咸爲駭訝莫知所由有調近經臣工上疏請飭祿米一倉暫停收儲新漕應將該倉舊存米粟盤兌清斛有無虧短米石奏明後再收新漕云傳言如是禾卜確否○户部爲咨覆事准廂藍滿都統又開本旗公中佐領祥泰病故遺缺咨取本部郎中員外郎送放公中佐領等因前來查本部福建司郎中花里雅堪係滿洲廂藍旗之人應將該員保送入放本旗公中佐領相應咨覆貴部都統查照辦理可也 
[光緒十六年庚寅恩科狀元題名錄]  
第一甲第一名吳魯福建第一甲第二名文廷式江西第一甲第三名吳蔭培江蘇 
第二甲第一名蕭大猷湖南王貽典江蘇李孝先廣西閻志廉直隸姚文倬浙江侯維鵬直隸劉樹屏江蘇崔廣元山東李冀年廣西啓綏正白滿余堃四川江雲龍安徽李經畬安徽陸仰賢浙江王履咸浙江張志嘉直隸王乃徵四川徐繼孺山東蔡會源山東陽捷三河南朱益藩江西楊承禧湖北陳禧年福建焦錫齡河南陸承宗湖南王清穆江蘇徐桂馨江西歐仁衡浙江夏曾佑浙江李瀚鋆廣東孟慶榮直隷王慶平江蘇黃履初湖南劉元弼湖北華俊聲天津胡安銓四川許晉祁廣西洪嘉輿江西田庚安徽米毓瑞山西吳慶祥江蘇王塾山東張檢直南皮秦家穆四川楊鎧雲南黃紹第浙江于受慶江蘇徐兆瑋江蘇王啓成廣西陳啓緒貴州王修植浙江鄭文欽正黃汪鳳梁湖北李晋魁山西李寅齡山東伍文館廣東朱大誥直隸楊覲圭湖南趙惟熙江西張文直隷李晋熙廣東張守炎山東許南英福建楊家驥浙江聶寶琛大興謝佩賢江西翁燾浙江史復晉直隷王保奭江蘇潘其祝浙江陳翰年福建谷如墉山西王景喜山東丁學藻江蘇梁聯芳廣東宋子聯江蘇吳煦雲南柯德樹福建吳懷清陜西朱景軾雲南黃增榮廣東何聲灝安徽王龍詔湖南錢昌瑜廣東陳乃績湖南任于正甘肅王燿文湖南王全綱江蘇方燕年安徽吳錫嶲陜西陳國華湖北彭文明湖南張覲德山西韋履潔雲南陳康　浙江華世名直隷周家琪福建葉南金安徽羅維垣湖南黃樹棻江西李銘熙四川何士循河南何錫褆夏之森陜陜劉增泰浙江何國登廣東高振聲浙江梁芝蓉廣東黃曾源正漢胡成立貴州張文煥山西郭集芬湖北任文燦　東王以慜湖南蘇繩武鍈珍廂白滿朱祥軍湖北劉崇照浙江凌和鈞浙江鄭錫光福建霍勤燡陜西徐鴻泰河南夏寅官江蘇黃德潤雲南王公輔四川延祺正白漢劉秉權山西管象頤山東楊廷春貴州汪清麒江蘇王芾棻河南劉勳雲南朱贊廷直隷鄭叔忱福建何天輔廣東孫笥經山西張學華廣東葛凌倬甘肅俞圻浙江區天驥廣東吳錡江蘇張瑞芳順天錢洪策江蘇韓福慶湖北張莊彩羅廷煦湖北孫石城安徽楊庚辰吕道象孫百斛曾培四川黃家傑江西劉瞻漢江蘇李舒馨陜西葉文銓江蘇李長郁湖南楊裴直隷葆平正藍滿宋瞻扆福建藩寳琳王海涵甘肅鄭恭安徽王廷銳陜西尹世彩甘肅白滿劉承坦山東陳寳瑨福建馮如衡江蘇羅付瑞吳學曾河南汪宗瀚湖北齊耀珊奉天談廷瑞嚴庚辛陸輔清廣西趙淵山西黃漢青安徽 
第三甲第一名吳尙熊廣東王安瀾河南張文瀚山東趙承翰陜西松年正藍滿黃毓麟甘肅張鳳岡河南李毓芬湖南邱聿徵黃斗元甘肅范迪襄湖北孫光遠奉天周翔鳳江西王肇敏山東黃國琛福建鄭襄方霆安徽李安江蘇李燮陽雲南陳敏修吉同鈞陜西王嘉謨湖北鄒炳文江西張延鴻河南陳堉四川孫錦江浙江施曾賓福建植堯蘭廣西程秉釗安徽倪惟誠樊景曾江西葛祥熊浙江慶春廂藍滿何敬劍浙江張堅江蘇蘇宇慶沈摶青江西張鍵雲南陳寳璐福建黃國琦廣西汪文綬安徽范仲世河南王玉珂山東秦化西奉天謝福慶江蘇徐春煦陜西蕭岱廣西龍賡言江西李元貴州張立仁陜西陳雲霖福建俞明震宛平郭岡安徽劉選青湖北梁維新福建王作綍山東顏肇鼎孫炳陽河南曾廣運四川楊學敏雲南陳懋鼎福建董恩寛直隷曾繼光石振鋆湖北劉錫光直隷李兆蘭直隷林毓菁福建花銘貴州李綺青廣東李耀順天王貴省山東江仁徵浙江舒信孚江西黃嘉禮廣東侯紹宣廣西孫紹陽方克猷浙江胡泳琛福建王鶴松貴州晁鴻年陜西陳鍾浩貴州陜西陳守政湖南范宗瑩雲南白象賢山西張恭彝福建思豐廂黃滿熊兆姜河南邱士林江西張蔚增廣東鍾德瑞廣西黃福元江蘇榮禧廂藍漢熊濟文貴州黃天懷直隷焦國理甘肅關榕廣西牛瑗甘肅羅鎔貴州劉兆暄江西錢昌祚河南遂善山東裕䘭内廂黃蘇元徑山東冉文瑞貴州劉浚寅湖北柳堂河南施芾霖廂漢村廣西喻玠四川芹香直隷耿濟瀛河南蕭綬琪湖南姚鍾璐廣西張明允陜西劉奮熙山西藩葆良廣東王寳光南張庭武朱芬雲南韓鏡蓉山東于文鑑山東萬有嚴江西張祺江西湯霖湖北苑堯四川張敘賓直隸陳作義江蘇 
[老成凋謝]  
　　前廣東學使吳子實學士於四月廿五日在蘇城原籍仙逝廿八日大殮是日官紳往吊者車馬盈途云 
[鄂撫過蕪]  
　　新任鄂撫譚大中丞陛辭南下於上月十六日天曙行抵蕪湖各官急出迎迓而中丞鷁首帆揚早過蟂磯而去各官見憲舟未泊只得遄回各營伍亦惟鳴砲燃槍致其敬意而已○青皮地痞爲害閭閻幾如附骨之疽極難治理近者又有會匪遊勇潜入境内經成端甫觀察訪知立飭蕪湖縣及保甲局一體嚴拿務獲究辦地方文武因是晝夜梭巡倍加嚴密云 
[松江道聽]  
　　黃泥樓係婁縣金山交界之處邇有賭棍開場集賭有牧猪奴癖者咸欣然買一葉扁舟相與角勝卽考棚左近亦多喝雉呼盧之聲毫無忌憚云○前報北門内荒地有無名男屍一事刻聞屍係上海縣屬馬橋人向在該處附近小北庵住持處爲傭工其致死之由尙 
 
 

Page 3

 
 
未悉其巓末俟屍親到案當可得其實情矣 
[客死可憐]  
　　四月十二日午刻鄱陽湖中疾風暴雨波浪如山船隻傾覆不少内有覆船一隻隨浪飄至王爺廟下首岸邊救起三人詢問之下據稱九江德化縣人姓余名澤茂與子及孫計三人駕巴斗船一隻在九江城外扈啓海船館寫得長發棧客人兩位隨帶衣服皮箱四只竹箱兩只並鋪蓋等件又搭載宿松縣方姓客人一位同往省垣今船遭風翻覆三客不知生死聞者爲之惻然旋至湖邊撈起淹斃之三人其一年約四十左右身中面白微鬚上身着藍紡綢短夾袄内着日布汗衫下身小衣鞋襪皆無據船户云卽係携帶皮箱竹箱之客忘其姓記其名曰菊人並記得伊衣箱上紅條寫淡香書屋菊人記前日聽其言語似下江人口音其一年約四十餘身中面黃無鬚上身穿藍布短夾袄内穿紫花布短衫褲據船户云卽所載長發棧之客人不知姓名又一人年約五十餘據船户云卽搭載宿松縣方姓客人以上淹斃三人已經好善者備棺收殮葬在王爺廟下邊山上如有屍親欲領屍棺者可到王爺廟問和尙便知以上係漁隱閒人來稿本館以事關善舉故照錄之俾屍親得信前往認領云 
[滬上官塲紀事]  
　　提右營陳玉卿叅戎現因任滿赴都引見不日束裝就道所遺篆務已奉上憲札委傅守戎護理○前報上海縣帮審委員竇明府來滬一節兹悉明府已於昨日到縣訊案矣 
[刨棺履勘]  
　　上月廿八晚滬北十圖廣肇山莊地方義塚被匪人刨開一棺竊去衣飾等物當經事主投上海縣禀報陸大令於昨日午後帶同捕保人等親往察勘聽候查辦 
[竊豆受笞]  
　　滬南同發祥米行出店姚某私竊行中蠶豆五斗當被行主查獲送至城守分廳馮千戎處千戎升堂提訊將姚笞責二十板交保 
[投水遇救]  
　　滬南集水街寗人某氏婦昨與伊女口角其女忿甚卽赴浦江投水自盡幸在白晝經舟人救起問明里居送之回家其母稱謝不置想自此有鑒前車不復如前詬誶矣 
[根徒可惡]  
　　昨報列韓馬氏投上海縣控丈夫韓三被某等拖往寳山縣境彭王廟地方吊打陸邑尊飭退侯示等因兹悉韓三係閘北川虹浜地方之鄉民與住居附近之管全春細故口角起見屢次邀同吃茶評理不能解息嗣由管糾同寳山縣境地棍乘韓不備拖到該處務令備酒費洋服禮始肯罷休然寳山縣境之彭王廟係上寳交界之所時有拖人勒贖之事此風誠烏可長也 
[詳述刃傷事]  
　　湖北人余二持刀戳傷湖南人張永清解由蔡太守訊供知張余均非善類張交法包探帶去懲辦余二移送上海縣嚴處各情節列前報兹悉起釁之詳細情由合再照錄盖張永清卽綽號大刀張三雖是湖南人向在揚州一帶販買婦女專賣在滬上花烟館且在法租界地方與開花烟館之某氏姘識的係著名私販余二者向亦在揚州因此張余二人均操揚州者惟余二專伺有販賣婦女之事藉此拆梢分肥上海私販蟻媒甚多皆可魚肉惟張販來之婦余二不得分潤彼此銜恨已非一日兹因張又有販賣婦女爲娼之事余二向之索錢不允余二知張之好友綽號元武爺爺者向之訴明元武怒謂張等之事爾亦要錢乎隨掌余二之頰并遣人知照張來將余二梱綁毆打并令在大衆面前拜四方始釋余二以爲有此大辱將來非但張不給錢卽别處亦難拆梢忿極而至寄園烟館遇張連刺三刀而去張受刀傷自知另有犯案在法廨故不肯言明行兇者何人然捕房包探緝獲余二解案均有應得之罪也 
[招認浮屍]  
　　寳清輪船失事情形屢詳本報矣兹接保安堂來信云本堂又在崇明堡鎭一帶收獲五具内中四具尙有衣服可認現已裝載來申如有親人速來認領可也 
[諭令補詞]  
　　王夢榮投縣喊控被外甥某甲毆傷等因奉陸大令提訊之下諭令明白補詞候訊 
[嚴懲誘拐]  
　　昨報紀曹阿忠同妻母甘陳氏控曹阿三誘拐伊妻一案前日由原差將曹甘氏提到晚堂由陸大令覆訊曹偕妻母甘陳氏投案曹供上月初九日我妻往姊家探望不知如何在路被阿三誘拐直至廿七日阿三回家由岳母看見將伊髮辮扭住不放伊情急自取剪刀將辮剪斷欲思逃逸我得信前去將阿三扭至案下求請嚴辦甘陳氏供與同曹甘氏供年廿一歲生有一子年已四歲當日往姊家探望行至徐家匯地方遇見阿三聲稱領我至靜安寺遊玩當卽跟伊同往後至租界觀電氣燈因爲時已晚在客棧住宿不知何處亦不識招牌換過客棧四次被當去銀手釧一對衣服數件阿三供前爲客棧茶房誘拐該氏是實尙乞施恩大令問客棧在何處是何牌號答稱初在大馬路同泰棧住一夜後在麥家圈南慶福棧住四夜後至寳善街德興棧住九夜再後至六馬路某客棧内直住至廿七日因我回家取錢始被拿獲問爾等在棧所作何事答下午時一同出外往四馬路遊玩或至華衆會啜茗大令以阿三誘拐有夫之婦不法已極著重責二百板收入自新所並限十天將所當各物贖還隨謂曹阿忠曰爾妻不守婦道理應懲責阿忠求請重責大令判將曹甘氏掌頰四十下交伊夫領回嚴加管束曹等叩謝而退 
[英界公堂瑣案]  
　　盆湯弄底新建大橋北首現在新造樓房出租工部局派西人前去按户釘門牌該處居民以地非租界前來阻止蓋恐將來收巡捕捐也致將所釘之牌撬去昨由該西人投英公堂禀稱該處房屋皆係西商之產理合工部局編釘牌號至是否租界將來自有定論今被撬去牌號應再往釘恐生事端請爲派差協同巡捕前去照料蔡太守商之梁副領事及麥捕頭謂工部局釘牌及收捐情事本分府無此權柄殊難允准旣恐擾事祗能派差并函致該處巡防局員督同地保約束不許喧閙而已梁君及麥捕頭均以爲是○包探沈金隆稱據朱耀記杭寗綢庄報稱被前曾犯事之金柏生冐刻豫成恒綢庄圖章寫有字條取去寗綢一疋袍料二件等情爲卽緝獲金柏生問其寍綢一疋袍料一件質在南市毛家弄中當鋪所有袍料一件當在北門内均未吊贓今將金柏生解案請訊朱耀記投案申訴前情并將僞字條呈閱請爲追還豫成恒庄夥稱金柏生確是同業前已犯事懲辦詎伊今又冐刻我庄圖章向朱耀記誑貨金柏生俯首求恩蔡太守以金桘生怙惡不悛判發捕房管押一年僞票存堂再行函請上海縣吊贓給還○龔孫氏稱與褚松泉細故口角遭毆受傷報捕拘案請爲騐傷究辦朱友三稱見褚打該氏褚松泉供我未打該氏實被誣指蔡太守騐明該氏並無傷痕該氏又稱内傷太守隨飭將褚松泉暫押飭差送該氏到上海縣如果騐無受傷情事定于坐誣云○公和祥洋棧西人惠鐵稱路遇紀洪源向我言應蔣氏鐵店内有舊鐵檀香皆我棧竊贓等語我以紀是巡捕或包探夥令與同去確搜得舊鐵檀香均是我棧失贓爲此交捕送案并據紀指黃阿四爲竊賊一併拘案應蔣氏供無錫人丈夫開鐵店現已病故此舊鐵檀香均是丈夫在日收下黃阿四是夥計紀洪源是同鄉人妄以我與黃阿四有私挾嫌知照西人害我黃阿四供在該氏處爲夥别無他故紀洪源稱昨因走過該氏門口見黃阿四等六人將鐵賣與該氏顯係竊贓適遇西人惠鐵告知我未言是巡捕更無包探夥之稱蔡太守亷得其情商之梁副領事謂該氏店内起到公和祥失贓本應究辦姑念女流從寛着該氏限於三禮拜内將店閉歇并不許再留黃阿四贓交惠鐵領去 
[法界捕房瑣案]  
　　姜長桂售其妻姚氏之贈嫁產姚氏遂氣忿成癲被姜鎖閉矛山殿内而另與野鷄妓女倪金寳有私姚氏之弟逸亭 
 
 

Page 4

 
 
控諸公堂葛同轉着押候訊究此已見諸昨報者也昨晨同轉莅八仙橋捕房姚氏偕姜投案呈上鐵練兩　手銬一副小刀一柄同轉問姜是誰人答稱丈夫問爾現住之處好否答稱凌虐不堪請問姜便知明白同轉謂姜曰爾妻究竟因何成癲疾姜供稱岳母將贈嫁產售錢以致成病迄今有九年矣問爾與野鷄妓如何同住供稱去年十一月憑媒娶以爲室繕有庚帖問爾向住何處答稱住在中巷問有熟識之隣人否答稱小的與朱桂波係二十餘年老隣居問遷住虹口時可曾娶金寳否答是處本是金寳家後經小的遷往同住問幾時遷在答稱約有一年之久問是屋坐落何處答稱在虹口同文書局西隔壁問爾妻贈嫁之屋是自造抑買歸姚氏聞之卽稱是屋由小婦人所買些邊兩幢樓屋計價洋一百四十元東邊一幢一百四十元問買屋時可有契據答稱屋價由小婦人付給丈夫惟出名而已問爾因何發癲氏忽復糊塗語無倫次問爾目今如何方能稱意答稱請大老爺將中巷產業斷歸小婦人問爾弟逸亭待爾好否答稱母親自幼歡喜小婦人所以呼小名爲小妹問爾究竟連年住在何處其家待爾可好答稱宿在沈老四小車寓内時被用鐵練鎖住去年三月行至中巷弄被夫兩手义住喉嚨舉足向腰間猛踢問然則爾夫待爾甚不好矣答稱請問伊明白同轉曰爾須靜心息念癲病尙可望痊本分府想來好送往堂中安置姚氏稱大老爺是否送小婦人至保安堂中須另選一房任小婦人獨宿晚上須燃燈一盞同轉謂本分府當送爾往大夫堂留養姚氏連連叩謝稱好同轉卽飭包探土榮培送往天主堂請爲安置復詰姜曰爾妻之病爾自明白姚逸亭控爾盜賣贈嫁屋事非無因目下將爾妻送往堂中養膳之　想有一定爾須自已酌量姜稱小的並無餘資目今願先貼膳洋三十元容後再行酌給同轉曰爾須自已定一實數明日再至公廨禀覆可也諭畢交原保人楊雨範保去○揚州人魏萬堂偕姜雨亭往小東門朱謝氏花烟館吸烟與烟鴇滋閙送案訊押云云前已迭登本報昨日朱謝氏將已嫁烟妓小金珠送案葛同轉令該鴇退下詰妓曰爾是否名小金珠今年幾歲幾時生日於何年來申答稱小婦人卽小金珠年十九歲三月十六己時建生自幼在申母親向住蘇州父已亡故同轉曰究竟於幾歲時來申切勿聽人唆使信口胡言供稱約時父死旋於十二歲時來申問來申後是否卽在花烟館賣娼答稱隨母洗衣度日景况甚苦無奈倩人荐至花烟館爲妓去年十一月二十六日季劉氏萬鈺至家謊認蒙大老爺施恩將該氏懲責諭令小婦人從良今年二月初二日經母親許配同鄉人張正華同轉問張向操何業家任何處家中尙有何人答稱向業裁縫借居十六鋪鐵錨弄設有裁縫攤目下因祖母有病回揚州去矣問祖母有若干歲爾夫何日可來答稱祖母七十四歲丈夫約在端節前可至問爾究竟何姓答稱小婦人實朱謝氏之親女同轉謂爾夫旣於節邊可到當押待來申再行核訊復命將魏姜帶案問魏曰金珠是否爾女答稱是謂旣是爾女爲何至捕房時不卽禀明答稱女兒不認小的爲父是以不敢禀明問爾來申何事答稱因女兒之事而來同轉着暫退下轉詰姜曰爾與魏是何稱呼　稱小的向在石路福昌祥土店爲夥曾在輪船上與魏相識問在輪船上時魏有何言答稱言有女被人騙來上海在花烟館賣娼囑小的同往探望但見一面卽可回家問爾同往花烟館見情形若何答稱初未知其門户後問及鄰家始知斯時小的一同上樓呼令小金珠裝烟問小金珠來否稱少刻上樓見魏卽避謂難道父女見面並無一言答稱魏見女時稍有涙痕女則長歎而去旋有鴇婦上來將小的等毆擊並被送押捕房問見此情形難道卽任其交捕否答稱另有數妓陪小的等吸烟不令走出小的吸烟一盒後本欲出門不料巡捕已來致被拘押問小金珠是否魏之女兒爾可知曉答稱小的同來時住在六馬路正豐客棧魏帶有小金珠在家時所穿鞋子一雙同轉復命將魏帶案問爾供明實在情形本分府可爲爾作主魏稱小金珠於三歲時父死卽至小的處由小的許配與人十六歲　與外人有私由夫家退回卽於是年十二月經徐光安姚國初等爲媒嫁與不知姓名家並未繕有庚帖問究屬嫁與誰家答稱所嫁者爲張裁縫不知名字問嫁時爾得過多少財禮銀答稱得洋五十元問爾旣將女售人爲何屢向滋擾答稱去年妻子被女送押捕房是以此次來申問罪謂爾得洋後諒必立有筆據答並未繕立同轉着帶朱謝氏至案謂爾可將實在情由供出答稱此女的係小婦人親生與魏素不相識謂魏供女由徐姚兩媒領出時係十六歲此言確否朱氏稱實在十七歲八月間至小婦人處問由誰領來出洋多少答稱由朋友蔡姓領來當出身價洋銀三百元問爾女幾時出嫁所供與金珠相同同轉遂着朱氏於下期將買女筆據交案復謂姜曰爾本應究辦姑念爾生意中人從寛開釋隨飭包探十榮培將魏送往棧中另行取保如無保人帶回管押 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十六年四月廿三日京報全錄]  
　　宫門抄○諭旨二道錄前○發抄硃批五道○蘇織造文奏報交卸日期並庫存銀數摺○蘇織造毓奏報接印日期摺○浙撫崧奏遵旨籌辦賑務興修水利並查明知縣被叅各節量子懲處摺○台撫劉奏副將等合建專祠片○又奏委代理知府片○四月二十三日户部通政司詹事府正藍旗值日無引見○河南叅將黃義之謝恩○山東叅將張福興謝恩○慶公請假十五日○瀾公請假十日○欽天監呈進日蝕圖○倉塲奏漕船五日回空○召見軍機續昌孫詒經○發抄卞寳第奏故令胡晋兢縣丞徐洪業欠次革追奉硃批着照所請該部知道欽此○又購買軍火動支數目奉硃批該衙門知道單併發欽此○又都司黃時泰等革職奉硃批着照所請兵部知道欽此○又查明裁撤各局經費奉硃批户部知道欽此○張之洞奏提督李成謀巡洋奉硃批知道了欽此○○二品頂戴蘇州織造奴才文琳跪奏爲恭報交卸日期並庫存銀數仰祈聖鑒事竊奴才承准江蘇撫臣咨由吏部文開光緒十五年十二月初四日内閣抄出初一日奉旨蘇州織造着毓秀去欽此兹於十六年三月初八日新任織造毓秀行抵蘇州謹將織造關防滸墅關監督關防各一顆並文卷册檔委員齎交接管任事奴才卽於是日交卸伏思奴才奉命來蘇時逾兩載旣涓埃之莫補復建樹之未能感愧之餘彌深悚惕所有任内奉傳一切活計均係恪遵部頒限行章程並援照歴前織造辦過成案核實開辦其工需銀兩咨由蘇州藩司江海關道分籌撥濟除按欵動用外計餘剩正項銀一萬五千五百七十九兩七錢五分三厘捐欵銀六百六十四兩一錢八厘辦差銀一百四十九兩五錢三分匠糧銀四百五十一兩一錢四分六厘申餘銀一千五百一十七兩八錢二分實存在庫一併移交毓秀接收查光緒十四年以前運務各欵以及奴才任内恭辦大婚典禮等項活計業經分别造報有案惟十四十五兩年大運錢糧添派縀綢並長春宫縀綢布疋糧米折曁十五年辦差工料未及造册題奏應由新任彚案辦理至奉内務府派辦本年庚寅運務限於四月内先解一半作爲赶運奴才當因限期將届業已籌欵開辦容卽依限報解此外奉辦之活計均經解京交納奴才並無經手未完事件一俟交代清楚卽行回京供職理合將奴才交卸日期並庫存銀數緣由恭摺奏陳伏乞皇上聖鑒再滸墅關尙未開徵並無收發欵項合併陳明謹奏奉硃批知道了欽此○○二品銜蘇州織造奴才毓秀跪奏爲叩謝天恩恭報任事日期仰祈聖鑒事竊奴才恭膺寵命簡放蘇州織造當卽趨詣宫門叩謝天恩嗣於陛辭日跪請聖訓仰蒙召見訓誨周詳敬聆之下欽感莫名遵卽束裝起程由陸路南下兹於三月初八日行抵蘇州准前任織造文琳將蘇州織造關防一顆滸墅關監督關防一顆並文卷册檔委員齎送前來奴才當卽恭設香案望闕叩頭祗領任事訖伏念奴才内府世僕知識庸愚渥荷鴻施畀以織務重任曷勝感惕伏查織造衙門奉内務府户部傳辦各項活計均有限期關繫緊要容當咨催欵項敬謹起辦解京交納奴才受恩深重報稱毫無惟有勤愼兩矢認眞核實經理斷不敢稍事虚糜以期仰答高厚鴻慈於萬一除織造文琳交代逐欵查明另摺具陳外所有奴才任事日期曁感激下忱理合恭摺具陳伏乞聖鑒再滸墅關尙未啓徵並無收支欵項合併陳明謹奏奉硃批知道了欽此○○浙江巡撫奴才崧駿跪奏爲遵旨籌辦賑務興修水利並查明嘉興縣知縣王晉玉被叅各節量丁懲處恭摺覆奏仰祈聖鑒事竊於本年二月初四日承准軍機大臣字寄光緒十五年十二月二十二日奉上諭有人奏浙省災民過衆請飭及時籌策一摺據稱浙西荒田多招外來客民墾種一遇荒歉難保不藉端生事宜籌放賑查户之便另編棚民保甲以弭隱患餘杭縣之南湖關繫浙西三府水利宜仿以工代賑之法濬阿培堤卽用客民之强壯者任以力役免致群聚爲匪等語所陳二端如能實力舉行自於賑務有益着崧駿體察情形妥籌辦理另片奏嘉興縣知道王晉玉在任八年於徵收外不問民事本年鄉民報災呈詞一槪批駁而張樂飲博如故皆由信用幕友陳月樵將此次災荒立意壓閣不辦等語現當辦賑吃緊之際豈容貪官劣幕貽害民生看崧駿嚴飭該管知縣將陳月樵卽行驅逐出境不准逗遛並着該撫將王晋玉被叅各節確切查明據實叅奏毋稍徇隱原摺片均着鈔給閱看將此諭令知之欽此遵旨寄信前來當卽恭錄劄飭藩臬兩司會同籌賑總局妥議詳覆核辦並由司劄委候補知府楊葆銘前往嘉興府將王晉王被叅各節確切密查一面先將王晉玉撤任委員接署聽候查辦去後兹據布政使許應鑅按察使廖壽豐轉據委員候補知府楊葆銘禀稱按照所叅各節密細訪查並飭檢應核各案卷宗詳加核閱如原叅王晉玉在任八年於徵收錢漕外民事一槪不問一節查王晉玉自光緒八年六月問回任以來地方應辦事宜曁一切訟獄隨事料理尙無廢置又原叅上年八九月間水災已成張樂飲博如故一節查王晉玉素不善飲亦不習博張樂惟縣署每年四月九月向有敬謝倉神庫神之例上年九月初間雇定戲班在先是以於初六七循舊演唱敬神兩日又原叅鄉民告災呈詞一律批駁將災荒立意壓閣不辨　節查上年七月二十六七八等日上游蛟水暴漲該縣西南各鄉田禾被淹東北各鄉尙未受患乃東北鄉業佃人等聞西南鄉民報災亦紛紛赴縣呈報王晉玉隨時核明分别批示准駁檢閱報災全案省批或勸令設法戽救以冀有收或申明成熟村莊不得揑報尙非無理挑駁厥後連遭陰雨東北村亦多成災則皆據呈批准當經禀請委員會勘災歉分數開摺馳報旋又倡捐洋銀一千元清查户口開辦賑務均不在同屬各縣之後並無災荒任意壓閣不辦之事又原叅於未奉恩旨之先漏夜赶造板串希冀開收一節查各縣徵收地漕銀兩均於春間啓徵之先造齊上下忙板串送印扃存一俟開徵各花户隨完隨掣該縣串票向於二三月間趲造從無秋間復行造串之舉又原叅該縣浮收重徵控案累累一節查王晉玉任内有已革武生于多三等京控莊書重徵　串一案提省發委訊明實係牽砌刁控並無前項情弊案經咨結至陳月樵前曾在秀水縣王兆槐處充當幕友旋以縣官交卸去館該縣土民因客民佔田砍桑赴府控告之案雖有多起俱未牽涉陳月樵在内現查陳月樵於王晉玉未經查辦之先業已出署他往並未在嘉興縣境等情會詳前來伏查上年浙西各屬被災較重奴才督同司道官紳籌辦賑務查明户口一律散放並隨時札飭營縣嚴查保甲設法防護土客尙屬相安冬賑放畢現又接辦春賑平糶工賑各事宜均經節次奏報在案至餘杭縣之南湖實關浙西三府水利工大費鉅應如何酌量辦理已飭委員紳逐細查勘核實估計再爲妥籌挑濬另行具奏此次奴才閱伍出省道經嘉興府將王晋玉被叅各節明查暗訪雖無實據惟在任年久諸務因循一切諉之幕友陳月樵聽信書差人言嘖嘖去冬甫經辦賑王晋玉狃於積習意欲重用莊書迨經嚴札通行旋卽更改旣不知認眞公事遂致動招物議且查其精力就衰難期振作相應請旨將嘉興縣知縣王晋玉開缺勒令休致以重地方至幕友陳月樵業已先事出署現在並未逗遛在境應毋庸議理合據實覆奏伏乞皇上聖鑒訓示再所遺嘉興縣知縣係冲煩難兼三要缺容卽揀員調補合併陳明謹奏奉硃批另有旨欽此○○劉銘傳片再查宜蘭防軍統帶副將劉朝帶上年進山開路中伏陣亡當派傅德柯接統該軍此次會同各軍剿辦南澳番社又復力戰陣亡業將該副將等死事情形經臣先後具奏請照總兵例從優議卹在案兹據宜蘭縣紳民前甘肅河州知州李望洋等禀稱劉朝帶督軍開路傅德柯帶隊剿番並屬忠勇性成不避艱險爲民捍患有功地方該紳民等感戴遺烈懇請奏建專祠用伸報享等情禀由宜蘭縣詳請具奏前來合無仰懇天恩俯念副將劉朝帶傅德柯先後陣亡並員弁勇丁不下三白名情形慘烈准在宜蘭縣死事地方合建專祠由官春秋致祭以彰忠烈而順輿情理合附片具陳伏乞聖鑒訓示謹奏奉硃批着照所請禮部知道欽此○○劉銘傳片再署臺南府知府吳本述過班知府應行請咨引見所遺臺南府缺應卽遴員接代以資表率查有在任候補同知直隸州本任埔裏社通判方祖蔭明練有爲堪委代理臺南府知府篆務據署臺灣布政使沈應奎會同臺灣道兼按察使銜唐景崧詳請具奏前來除批飭遵照並咨部外謹會同兼管福建巡撫事閩浙總督臣卞寳第附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒十六年四月廿四日京報全錄]  
　　宫門抄○諭旨一道錄前○發抄硃批五道○湘撫張奏懇請開缺代奏摺○又奏懇辭宫銜代奏片○提督彭奏循例出洋督飭仍相時轉厦督練兵勇摺○川督劉奏叅州縣庸劣各員片○又奏知道捐賑建坊片○台撫劉奏保游擊請飭部註册片○四月二十四日禮部宗人府欽夫監廂藍旗值日禮部引見前十名○儘先副將江志謝恩○山東叅將劉占魁謝恩○召見軍機　讀卷大臣○皇上明日卯初進内　　太和殿傳臚○發抄張之洞奏方恭釗調漢黃德道奉硃批吏部議奏欽此○崧駿奏海運完竣出力官吏請奬奉硃批吏部議奏單併發欽此○又遂安縣民洪開受挾嫌殺斃一家二命奉硃批刑部速議具奏欽此○又温州各府被災採米平糶奉硃批户部知道欽此○又遊擊鄧驄保救護遭風人船出力以副將留浙補用奉硃批着照所請該部知道欽此○○頭品頂戴湖南巡撫臣張煦跪奏爲據情恭摺代奏仰祈聖鑒事竊准請假在籍甘肅新疆撫臣劉錦棠咨稱前將祖母病勢增劇懇恩開缺終養各節呈由前湖南撫臣邵友濂代奏奉上諭邵友濂代奏劉錦棠瀝陳祖母病狀懇恩開缺終養一摺覽奏情詞悱惻出於至誠朝廷良深憫念惟新疆事務重要該撫久膺邊寄威望素孚一時實難遽易生手劉錦棠着毋庸開缺再賞假四個月並加恩賞給伊祖母人參八兩以資頤養該撫其善求醫藥盡心調治一俟親疾就痊卽行馳赴本任用副朕眷念西陲優加倚任至意欽此跪誦廻環涕零如雨並准前護撫臣沈晋祥遞到兵部火牌一面參匣一個業將叩謝天恩各情呈請代奏在案伏念錦棠至愚極陋朝廷優加委任謬膺邊寄此次陳請乞養猶復過蒙恩眷旣不以瀆陳爲干咎且以重闈衰病爲可矜天語慈祥鴻施稠疉雖古仁聖之君厚恤臣工家室殆未有若是之篤至者碎骨粉身不足言報錦棠具有天良豈不知感激而奮興况邊疆緊要離任已周一年尙復退食委蛇日夜徬徨神魂如失皇天后土實鑒此心惟内顧祖母病勢朝不保夕錦棠不學於古人仁孝之道未之有聞然至誠惻怛人各本於性生何忍於祖母頻危之際欣然離牀蓐而賦長征設征車甫經就道而風木之聲遽傳於耳其何以爲心其何以自立於世此又烏私之苦萬無可寛者也仰蒙恩旨展假四個月固已至優極渥無以復加矣乃迄今又兩月有餘醫藥徧求祖母仍未稍痊轉瞬假期復滿再欲輾轉乞假幾無了期尙復成何事體慈諭又曰一俟親疾就痊卽行赴任體恤周詳不加逼迫方之李密之所謂詔書切峻者可見孝治之世其寛大之典遠邁前朝惟祖母衰老病篤奄奄一息痊愈不知何時而錦棠以受恩深重實任封疆之身日復一日月復一月虚膺重寄於田間久曠職守於邊省旣乖設官之體制尤深内疚於神明夫公義私情輕重懸殊惟公義乃畢世之所重私情爲一時之所急畢世之所重者相期補報於畢世轉乞紓徐於一時一時之所急者稍或蹉跎於一時永貽痛患於畢世念進退之維谷因仰首以悲鳴凡人有疾痛憂患之事未有不窮極而呼父母者錦棠四顧茫茫如窮人之無歸再四思維惟有高厚之恩可恃以蘇困心衡慮之苦是以不揣冒昧仍呼籲於我皇上之前如孺子痛於慈父母之側伏懇曲加憐憫俯聽微志暫開錦棠甘肅新疆巡撫員缺另簡賢能以專責成俾要缺不致日久虚懸錦棠亦稍解曠職之咎聊紓兼顧之憂庶得謹遵諭旨善求醫藥盡心調治一俟就痊卽當泥首天廷求賞差使捐軀圖報理得心安犬馬愚誠神人共鑒决不敢辜負天恩稍涉欺罔所有祖母病勢急切懇恩暫行開缺緣由咨請代奏前來理合據情代奏伏乞皇上聖鑒訓示謹奏奉硃批另有旨欽此○○張煦片再准甘肅新疆撫臣劉錦棠咨稱竊錦棠恭閱邸鈔正月二十七日奉上諭甘肅新疆巡撫劉錦棠着賞加太子太保銜欽此跪聆之下感激莫名伏念錦棠忝任封疆之重要莫酬高厚於涓埃自沐鴻慈得遂省親之願久離雁塞何辭曠職之愆大母旣荷推恩頒尙方之藥餌錦棠更承温諭綏邊域之馳驅已叨非分之榮方廑曠官之懼乃淪肌浹髓復驚拜賜於龍章而福過災生竊恐貽憂於蟁負况夫勳非蕭瑀何堪儀備三師德愧召公敢望班儕六傅庭闈嬰痼疾効劉審理之煮藥尙滯征車輔弼號崇階如南郭士之濫竽滋慚夢轂伏乞俯鑒愚忱收回成命俾寛罪戾曷罄以性情實出於肫誠事非故爲矯激所有懇辭　賞加太子太保銜緣由咨請代奏前來理合據情代奏伏乞聖鑒訓示謹奏奉硃批另有旨欽此　○福建水師提督奴才彭楚漢跪奏爲循例出洋督飭仍相時轉厦督練兵勇恭摺具陳仰祈聖鑒事竊照案奉上諭嗣後沿海水師各提鎭着於每歲出洋時具奏一次俟洋巡往返事畢將洋面如何情形據實具奏等因欽此欽遵在案伏查閩省洋面南至粤東北連浙省海道袤長港汊紛歧緝捕巡防難容鬆懈歴經奴才親統師船會省水師各鎭將在洋實力巡緝邇來均屬安靜然海洋遼闊盜蹤出没靡常值南風司令之時誠恐外匪攔人洋閩勾結大盜必須嚴爲防範方可無虞滋擾爲害商漁奴才渥荷天恩忝膺重寄首當殄除盜匪務使地方靜謐現將營務一切事宜妥辦整頓嚴飭標練各營哨官弁及各炮台管帶督率后勇認眞操練奴才遵於光緒十六年二月十六日乘坐伏波輪船親統慶字等號戰哨馳赴南北各洋面嚴密督緝無論大小島嶼遠近港汊必皆躬親週歴往返梭巡並隨處稽察各營舟師巡緝勤惰分别勸懲兼按叚查騐懸挂救護船隻告示章程有無損壞以昭愼重如有盜蹤潜匿窺伺立卽窮追掩捕務盡根株以安良善所有轄洋汛地及各要口應辦事宜隨時咨商督臣察核辦理務求布置周密於海防能期得力現當講練海軍之際仍相時順道巡轉厦島會同道臣吳世榮籌商諸務保固地方並親督各營及各砲台員弁兵勇訓練操防期於各色技藝精益求精俾營伍洋防咸有起色以仰副聖主綏靖海疆之至意除俟洋巡往返事畢再將洋面情形據實陳奏外合將循例出洋督緝日期並相時轉廈督練兵勇緣由恭摺具奏伏乞皇上聖鑒謹奏奉硃批知道了欽此○○劉秉璋片再查地方官吏必須清廉勤愼方足以資治理臣平日留心察看查有綿州直隷州知州劉南操守平常署敘永直隷廳本任打箭鑪同知蔡懋康才具疲庸不能約束家丁巴州知州徐致鈞難期振作以上三員均請開缺以州同選用署興文縣知縣本任南部縣知縣許日華性近輕浮樂山縣知縣瞿朝宗才欠明决太平縣知縣傅維弼頗有嗜好東鄉縣知縣曹鍾彝輿情未洽榮經縣知縣羅芬體質太弱高縣知縣王維祺辦事固執昭化縣知縣李寅生公事疎忽以上七員均於本缺難期勝任應請開缺另補大挑知縣歐陽體才具迂庸請以教職歸部銓選候補知縣張佑任性妄爲候補知縣顏鍾運辦事乖張候補知縣張龍甲性貪胆大以上三員均請革職以肅官常所有緜州直隸州打箭鑪同知巴州知州等缺及南部縣樂山縣太平縣東鄉縣榮經縣高縣昭化縣各知縣缺川省現有應補人員應請扣留外補合併陳明理合附片具奏伏乞聖鑒訓示謹奏奉硃批另有旨欽此○○劉秉璋片再查定例士民人等助賑災歉銀至一千兩者應請旨建坊遵照欽定樂善好施字樣由地方官給銀二十兩聽本家自行建坊如係有力之家免給建坊銀兩各等因遵行在案兹據署永寗道厦峕據瀘州直隸州李玉宣禀稱山東樂安縣知縣調署曹縣知縣曾啓塤遵伊父曾公璧伊母曾王氏遺命捐助上年瀘州火災賑恤銀一千兩兌歸散賑洵屬樂善好施懇請奏奬前來合無仰懇天恩准予山東樂安縣知縣調署曹縣知縣曾啓塤之父曾公璧母曾王氏合建專坊遵刊樂善好施字樣以昭旌奬而示鼓勵是否有當出自鴻慈理合附片具陳伏乞聖鑒訓示謹奏奉硃批着照所請禮部知道欽此○○劉銘傳片再臣前於奏報威定輪船在洋失事案内以署澎湖右營都司李培林急公冐險漏夜出入海洋救人至五十餘名聲請查取履歴送部覈給奬叙光緒十四年十一月初四日奉硃批着照所請該衙門知道欽此遵經取具李培林履歴咨准兵部咨覆准其保奬行令酌擬奬叙奏明辦理等因卽經轉行去後查署澎湖鎭標右營都司福建水師儘先補用都司李培林出入海洋救護五十餘人旣經奉准保奬擬俟補缺後以遊擊儘先補用由澎湖鎭總兵吳宏洛呈請前來臣覆覈無異合無仰懇天恩飭部覈准註册以示鼓勵理合會同閩浙總督臣卞寳第附片具陳伏乞聖鑒施行謹奏奉硃批兵部議奏欽此 
 
