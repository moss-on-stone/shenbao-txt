# 1896 - 266 - 4908380

 

Page 1

 
 
[排印外臺秘要告白] [  圖書集成局啓]  
　　外臺秘要一書爲有唐王剌史燾所箸闡明醫學獨得眞傳爲卷四十餘爲方六千餘蓋集醫方之大成實足空前絶後者也坊間　刻漶漫　多　虎辛羊無從辨認兹本局覔得原刻善本付諸手民誰校再三如掃落葉世有欲究林蘭之秘者俟告成後請臨購取可也 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方　　　治法斧藻羣言足稱黄岐之功臣青囊之盛業誠醫學入門之階梯刋印　世板久燬失今覔得善本詳加校訂紙張潔白裝訂二十本定價洋　　四元今已出書欲樹醫林之幟者請向各書坊購取此佈 
[七月七日祀魁星說]  
　　七月七日世傳爲魁星誕士大夫家或相約爲社巿香燭牲醴致祭於魁星之前祝史陳詞贊官導禮雁行羅拜維敬維恭以冀邀福神明科名早獲償其平日伏案埋頭之苦藉逞一時揚眉吐氣之豪情實可憐事殊可笑然春秋兩試動逾萬人少亦數千藝必十四無論斵輪老手亦苦心力之交疲矧復矮屋礙眉尤覺形神之不暢三塲旣畢卷積如山卽使星使詞曹果皆眼大如箕而昕宵評閱妍醜紛陳朱字麻茶心目俱瘁欲其百不爽一也得乎否乎是故高材夙學固多中選之人而新進後生亦有倖獲之卷文章自古無憑據惟願朱衣暗點頭古有是說今豈不然宜乎傀儡其狀黄金其躬掀舞其手足踢斗而操筆者烝嘗千禩食報勿衰不異閨中兒女於庭前陳設瓜果喃喃私祝巧乞天孫同一謬妄之爲徒資笑談之柄顧一則其事甚韻一則其事極鄙一則盛行於閨人一則多在於文人墨客豈天下事有奇必有偶有雅必有俗耶獨是魁旣爲星則何生日之有而一時競以爲設帨良辰奉觴上壽流傳及今數典忘祖究不知創始何人肇端何代嘗閱施鴻保閩雜記云龍巖州士人皆戒食蛙七月七日爲魁星誕必買大者祀而放之池中初甚不解後讓史記律書北至於奎徐廣曰奎一作　卽蛙字也乃知因此而誤是此風實始於閩今則徧地皆祀之且字當作奎不當作魁顧亭林先生以奎爲文章之府故立廟祀之乃不能像奎而攺奎爲魁又不能像魁而取之字形爲鬼舉足而起其斗不知奎爲北方元武七宿之一魁爲北斗之第一星所主不同而二字之音亦異先生爲當代通儒鯫生小儒何敢訾議惟奎非文章之府史記天官書奎曰封豕爲溝瀆不云文章之府且亦非北方元武七宿之一乃西方白虎七宿之一嘉定錢氏嘗訂正之余按西方白虎七宿中首卽奎宿漢廿公石申星經云奎十六星形如鞋底爲天子之武庫是奎本主武不主文北方元武七宿中未爲壁宿星經云東壁二星主文章圖書然則主文者乃壁星而非奎星亭林先生之言殆未詳審攺魁爲奎固非卽不攺魁而竟從奎亦與文事不涉若然則奎與魁二星均非學士通人之所當祀奈何今之讀書君子曲跽雅拜亟亟焉惟福之是求若恐其不來饗不來格而不能於三條燭燼　陰爲相之　何耶得毋爲大雅所譏等之於非其鬼而祭之爲謟乎雖然學校祀魁星自南宋時已有之今各府州縣學枝皆仍其葛或建樓或建祠　亦由來已久非盡今人之不學無術也元劉壎隱居通議云宋孝宗時殿試進士有鄧太史者告周益公魁星臨蜀　　先一日又告夕有震雷魁星自蜀移照吴分及期上忽以第一卷與第二卷互易之吴人果第一蜀人第二此雖不經之說然可見宋時已重魁星余謂今之所謂魁星則尤宜䖍祀之勿褻非謂其能掌文衡也魁必塗之以金則金者魁不金者非魁酸丁窮士遺我以一經而不遺我以黄金满嬴者魁將以足蹴其頭矣魁之狀如魑魅魍魎神荼鬱律則凡十三經廿四史舉可廢而必求之於搜神之記志怪之書神異山海之經夷堅洞冥之志不極其牛鬼蛇神魁必白非我族類其心必異然奚取乎筆而又奚取乎斗也曰筆有不濟則以斗繼之斗之用固可以納粟也有筆無斗則祗足以取文士詞人之酒漿有斗無筆又祗足以食巨商大賈之馨香然魁之所以見重於世而取信於人者筆也非斗也故斗則以脚踢之筆則以手執之將以爲上下之别也於是乎魁星之祀满天下於是乎魁星之祀永千春此余所謂今之魁星也若古之司文者則壁也而非奎也又奚論乎北斗七星之魁 
[本館接奉電音]  
　　昨日午後京師飛電傳來硃筆一道敬謹譯登○七月初六日奉硃筆常明補授通政使司副使欽此 
[約仍未定]  
　　天津采訪友人云中東和約細目及通商航海各章程迭經兩國大臣和衷商榷交日本駐華使臣林君董郵奉日廷我國譯署王大臣亦經進呈御覽逖聽風聲者咸謂六月間當由日廷畫諾并經我國大皇帝鈐以御璽允准施行矣當議約時鐵路官局總辦伍秩庸觀察隨辦繙譯事宜事定後於六月二十八日回天津不料事忽變更聞此約仍須删攺誠不解其何故也 
[粤垣火警]  
　　廣州采訪友人云六月二十日午後二下鐘時東關元運街捷記香粉店不知如何失火一霎時烟迷霧鎖毒燄飛揚各水龍夫聞警之餘紛馳往救立卽熄滅僅焚去鋪面一間及左右鄰二間亦云幸矣 
[武林小火]  
　　杭州訪事友人來函云本月初二夜三更時分忽聞警鑼水龍四出旋卽掌號而歸次日探知候潮門外吊橋下王姓失愼燒去房屋一間王係開雜貨店者其詳細情形容再續錄 
[舉辦陸師學堂]  
　　金陵訪事人云前署江督張香帥在寗時除設立自强軍延請德員教習外又擬創辦陸師學堂以爲自强全圖曾將創設情形繕摺入奏一面飭善後局就城外蓋造屋宇並札委候補道錢琴齋觀察德培爲總辦緣觀察向在武備學堂曾經歴練有年故有是選嗣後劉峴帥回任以此係秦案而且成功不廢亦卽派員在清凉山之麓相地起蓋學堂俾事有成不以經費支絀而中止計自春初以來鳩工庀材已非一日業已建成廣厦若干間迨夏季當軸以徐州匪擾方擬調兵撥餉未遑兼顧且庫欵亦經人不敷出當此上下維艱之日實有應接一暇之勢因於陸師一節懇暫且緩辦其時亦卽停工矣近日官塲中人云峴帥統籌全局以陸軍漸就凌夷誠恐一旦有事緩不濟急目下老成宿將日見凋謝勇丁習爲狡詐無復當年湻樸氣象亟宜培植後起因念此舉實爲當今急務未便中止刻下復遴委幹員接辦此項工程所有學堂規模一遵北洋製度並札諭錢觀察開具詳細章程呈候查核且料理招考學生一叨事宜云云然則此事如果大憲胸有成竹自不至行行且止矣人材振起可拭目待 
[鼓山秋籟]  
　　福州訪事人云省城又來游勇二三百人頗爲地方之害現經大憲派輪資遣回籍其未起程之 
 
 

Page 2

 
 
先按日酌給口糧不准藉乞食爲名四處吵鬧上月二十二日該勇等竟恃其人衆闌入海防廳衙門索擾温司馬再三開導始相率解散現已飭令就在鴨姆洲散給口糧並尅日派輪船送之赴滬以便由滬分别資遣俾得各還故鄉矣○方某者馬江水雷營之管帶也近年擁巨貲置田舍左宜右有居然一富家翁矣省中大厦連雲出賃於人上月省紳林鏡如太史租其南營地方之華屋一座已議明月出租金若干且面交鷹餅三枚以爲定詎方頓思翻悔擬先發以制人潛遣伊妾搬入居住迨太史遣家丁前往掃舍竟閉門不納家丁率粗工由後門一擁而入妾卽令僕輩開前門喊救同里中驚訝踵門相問觀者如堵方自知理屈乃挽其族人小汀孝廉爲魯仲連主和議議久未决太史因於前日偵知方妾外出遂糾集家丁多人親自押令將家私器具一霎時盡行移入新喬且邀同年故舊門生戚友在新居爲衣冠蹌躋之盛會迨方妾言旋則守閽人亦堅拒不納且曰我林家無此姨太太請回車時方妾無可奈何只得退出翌晨方聞信氣爲之懾甘罰百數十元太史始允將原屋退還閩人士聞此事無不同聲稱快可見方之爲怨府深矣可畏哉可畏哉 
[八閩患盜]  
　　福州采訪友人云省垣南街回春藥店於上月某日被盜適更夫擊柝過此見有携贓而出者大聲喝問盜始棄其贓物飛上屋簷一霎時間杳無影響某日北門後街龔姓家忽有盜匪三四人手執利刀一擁而入撲輩見而追捕反被刃傷一盜肩負衣箱緣竹竿上屋甫至墻上失足墮地經僕輩擒獲立卽解送侯官縣署請懲李文卿大令提訊之餘飭仵作騐明此盜面上剌有字跡詰知從詔安縣獄脫逃乃收入獄中解詔安嚴辦○某日有某甲於二鼓後行至皇華館前手執蒲葵納凉散步突一壯漢迎面而至奪取衣物甲力弱不敢與敵只得悵悵而回南臺聖君殿前每晚多有搶掠情事經其地者咸結伴而行吁光天化日之中若輩竟横行如此有地方之責者其將何以爲情耶 
[蜃江雙鯉]  
　　温處道宗湘文觀察憫民間往往因細故輕生吞服洋烟自盡乃自捐廉設立救烟局延請同鄉某醫士備藥灌救其術甚神每遇吞烟之家赴局求救不論風雨深夜隨報隨到裨益民間不淺上月二十日魚更四躍後朔門内永寗巷某甲因負債被逼欲避無臺潛於是日申刻購阿芙蓉膏和酒吞服迨經家人覺察毒已深入指甲俱黑因念夜闌人靜乏術返魂有人教其速投救烟局該醫士一請卽來用藥本從腕筋灌入得慶更生誠莫大功德也○經歴袁新栽叅軍上房内於十二夜被賊竊去苧線面巾等件此爲預備女公子粧奩之用故物精美十三早片請陳伯謙捕廉帶同快捕蒞署踏勘情形密飭速爲緝捕果查得贓售在城西某舊貨店根究來路知卽本　轎夫所竊當卽追回原物○永嘉縣程康侯大令於廿四申刻輕輿减從帶同刑仵前詣韓埠底鄭山頭相騐命案廿六日公旋聞此案因爭產起釁甲初被乙毆傷糾黨報復將乙謀殺解其四肢復圖放火焚屍滅迹情節較重大令詣騐時當塲拿獲正兇交差看管詎該差及親兵等一時疎虞致被兎脫刻尚密拿未獲未知確否○永嘉縣十六都陳莊江某家半月前因惡丐强討以藤條笞之是丐適因病死丐伴中有何福者　濟院裏之黠也時常白地生波至是遂將屍身荷往江家借命圖賴幸中途被人喝阻福卽逸去棄屍路隅該處乃十七都界址地保見屍卽以無名男子赴縣報請騐殮程大令適詣西溪公幹未旋奉委孫槐卿少尹代往相騐委係患病身死押令棺殮了事○永嘉縣程東侯明府抵任以來政聲卓著每遇詞訟案件隨到隨訊隨審隨結案無留牘其門政徐某更能廉介自持不貪非分之財門堪羅雀兹大令因入都引見交卸在卽合邑紳者赶製萬名傘德政牌恭送以志弗諼召伯甘棠可爲大令再誦矣○西門内王永泰錢莊某甲係陶本之猶子多財善賈邇年頗饒蓄積廿一日因惡丐踞莊强討甲輒持棒赶毆詎該丐未遭痛打而甲已氣悶跌仆登時殞命一怒至此未可以人生如朝露槪之也○西郭一河頭有黄三者台產也携梅鶴賃居錦成布店之後三間黄固重財輕别之賈客也其妻年方花信夙與萬生莊陳某有染暮去朝回已非一日聞已生子年六齡矣黄亦假作痴聾廿二日因又麻雀輸錢若干被賭伴道破隱情謂其有人代償雖多何害黄乃怒從心起遽往毒打其子幾乎踢斃其妻舚犢情深因卽反目詎黄大振夫綱竟逼令妻死以免口實刀繩鴉片聽從其便妻不堪逼果服紫霞膏以期了此業債黄轉念妻死子傷一家人散不覺自悔悔之不已亦仰樂以殉迨隣佑麕集灌救妻死而黄得甦 
[二分明月]  
　　揚州訪事友人云揚河水勢上游來源滔滔一絶漕督松漕帥恐運河水漲東堤出險立卽飛札運司江都轉迅將歸江各壩啓放俾可宣洩以保堤工蓋東堤實關繫下河各邑農田秋收也都轉遵卽派員前往察核情形於本月下旬某日先將璧虎橋壩啓放嗣見洩水不勇逾日又將攔江大壩開放廿八九等日河水已陡落一尺有奇云○十二圩東樸樹灣運鹽河向有渡船一只以濟行旅本月下旬某日渡船满載客商正在半渡不防上游放空聨貫鹽船衝波而下順風下水迅疾非常雖大聲急呼勢已避讓不遑致將渡船撞覆全船廿餘人救起者約十之七餘皆占滅頂之凶隨波臣而去○本月中旬有豆船五只由北聨帮南下一日行過袁浦地方帮中某甲船上忽有一小蛇游行艙内船夥正欲驅之倐忽不見詎此蛇又先後至他四船遍游游畢仍至甲船盤踞於艙内擱板之上甲惡欲揮之使去時船有老長年曾在漕米船傭工近視良久急阻甲曰不得亂動此蛇長雖不满二尺然頭方而身黄且見人一灈非將軍卽大王吾昔在漕船時聞之屢矣甲等聞言咸目笑之然亦不敢移動聽之而已逾日行至露筋距邵伯尚有三十餘里因天色已晚水大載重不便夜行泊焉是夜甲朦朧之際見一白鬚老翁向甲曰吾邵伯中大王也離廟已十有六載今乘爾等之便遄返故宮後會尚有期也言迄而去甲醒甚以爲異急起視擱板則已不知何往矣旣而他四船之主亦相繼而起夜間之夢彼此相同不勝驚訝移時行抵邵伯卽艤棹中大王廟前相約同往敬香尤異者廟中有巡緝砲船哨官某君因船在河浜打油暫行寄宿廟内上夜三鼓後因天熱難眠起至廊下納凉一舉首見一白鬚老叟從外步入哨官一爲意以爲後進住客也翌日晌午哨官偶向廟祝曰後面老叟何人昨夜歸來啓明星已上矣廟祝茫無以對哨官曰或者吾睡眼模糊觀錯正在談論見各豆船東夥多人紛紛來廟焚香叩禱哨官見如此多人異而詢之船東等細述原委始恍然悟昨所見之叟殆卽船東所言之大王歟由是一傳十十而百俄頃間　鎭哄傳子婦丁男咸瓣香來廟行禮山門内外擁擠異常本鎭文武印委知難阻止惟日帶兵役等來廟彈壓如是者約三五日刻下進香者亦逐漸稀少以上皆邵友來述姑誌之以當豆棚閒話焉可 
[時疫盛行]  
　　漢口采訪友人云新秋時節炎暑未消疫症流行猝難醫療漢鎭上下一二鬪里之内日來死亡相繼號哭聲不絶於耳　木之鋪日夜從事斧斤何天降之災竟無法以禳祓耶寄語衛生君子尚其節飲食時寒煖禁嗜欲莫使二䜿子潛據膏盲也 
[浙省官塲紀事]  
　　前撫標中軍叅將升授樂清副將白海山恊戎桔生前因進京引見離省數月刻已回省禀到謁見撫憲廖中丞接見後詢問都中情事叙談多時始行告退次日卽奉准赴新任飭知大約七月初旬當履新也○浙省應解地丁餉項現因奏銷已畢藩憲特委候補縣徐大令思　管解銀五萬兩於上月二十六日卯期釘鞘暫寄外庫○劉大令秉衡前委辦理烏程繭捐刻於上月廿六日回省銷差廿八日接奉牙釐局札委辦海門厘金聞大令辦理繭捐頗爲出力故特委釐差以酬其勞也○按經歴葛安之叅軍上年冬間在任病故當奉藩憲委　叅軍振翮署理現在部選是缺之王叅軍鴻運已於上月廿七日到省因途中稍受暑熱請假調養故一時未能履任○前中城保甲總巡祁大令蔭甲在差時嚴禁賭博訪拿土棍不遺餘力於上月交卸時居民特送牌傘以頌德政刻下大令又奉臬憲札委讞局帮審差事益可見大令之賢勞也 
[西湖新語]  
　　杭州采訪友人云浙江布政司署承准禮部劄行本年七月初一日甲午朔日食浙江省杭州府日食四分四十五　初虧 
 
 

Page 3

 
 
午正二刻五分食甚未初三刻一分復圓未正三刻五分等因龍方伯當卽備文申詳撫院廖中丞據詳出示曉諭并通行各屬文武官員並諭令陰陽學及僧道人等齊集各衙門救護是日已刻僧綱道紀等司派出緇流羽士至撫院當差陰陽生亦在彼伺候迨至午正二刻五分呈報初虧僧道鳴鐘擂鼓口宣經卷營兵施放槍砲中丞公服出堂行禮至食甚時更換元青褂復行展拜鐘鼓鐃鈸之聲不絶於耳迨復圓中丞復朝服行三跪九叩首禮營兵放槍一排然後撤壇掩門至司道府縣衙門亦禮節從同不及贅述○俗傳東嶽神主掌人間生死此固道家之讕語也而杭人偏崇奉彌殷廟在錢塘縣治離武林門約十五里之遙地名法華山每届七月初一日起至十六日止逐日效陽世舉行朝審之事各班戶分列字號勸募冥鏹以振孤魂更分十八行省各備文劄以便押送鬼魂回籍本省則又分十一府押送初一日爲老泰山藥號班期先是上月二十九日投文者已紛紛入山所募銀錠多至二十餘摃外用魚網罩之加以東嶽神封條并令箭令旗扛運至廟存儲於庫俟晚間分撥各省孤魂以作川資事出不經可發一笑其餘十五號以次遞推各顯神通無不爭奇鬥勝杭人信鬼於此可見一斑己 
[滃洲秋色]  
　　寗波采訪友人云府經廳署門丁某甲揑名控告本官前已紀諸報簡兹聞甲雖經驅逐而同黨之勇丁陳沛全並不究辦是以醫生陳姓又特赴道署續控道憲批飭將勇斥革所有道批照錄於下該勇陳沛全已飭營革伍仰寗波府卽催拿被控門丁集質當究詳辦毋任宕延該生於前遞禀後今復續控察核作禀伎倆殊非醫生所宜須知此案因事在應究故行府辦理並非因醫生之稍能作訟爲可取也亦飭凛遵○有地名北山者爲餘慈鎭三縣所轄向有積慣賭棍屢藉廟會聚賭抽頭居民被害傾家者指不勝屈兹經慈北紳士宓清瀚等聨名具禀道轅道憲批曰積慣惡棍藉廟會爲名聚衆賭博恣意横行明目張膽毫無顧忌實堪痛恨亟應從嚴拿辦禁絶根株爲民除害前據慈縣具禀業經札令餘鎭二縣會拿嚴辦立石示禁在案據禀前情候再分札慈鎭餘三縣立卽一體會營多派幹練兵役馳往嚴速查拿首要各犯務獲嚴究儘法懲治毋任縱延亦勿使紛擾生事 
[上海官塲紀事]  
　　江蘇候補道承伯繩觀察蒞申後以天后宮爲行轅前日黄觀察祖絡在本署設筵招飲主賓酬酢歡洽逾恒○昨日新授上海縣縣丞劉二尹定榮由蘇州捧檄蒞滬本署書役已先將衙署灑掃一清擇吉本月十三日午時接印○上海縣黄大令探悉月前浙江鹽運司使惠菱舫都轉因病出缺刻由公子輩扶柩回籍道經滬上遂於昨日飭辦差丁役在碼頭上搭蓋素色彩棚整備祭奠 
[嚴禁小錢]  
　　前日上海縣縣丞蔡二尹保昌飭傳城廂内外各鋪地甲至署諭以刻奉縣尊黄大老爺諭飭嚴禁小錢著傳諭各店錢莊等鋪行用卡錢不得攙和沙殼查出定究爾等亦有咎之攸歸各地甲唯唯遵諭 
[瞻禮停訊]  
　　昨爲天主教中四大瞻禮之一新北門外大天主堂陳設一新中西教友咸來瞻禮法繙譯祁君及法捕頭克君理應到堂恪恭將事是以法公廨堂期咨照讞員鄭大令停訊一期 
[不准復充]  
　　徐元林卽徐譜生曾捐内閣供事日前投江瀿道轅禀充書舍黄觀察批示云此事已於十七年分經聶升憲明晣批示著令赴京供職該職至十九年分又帶眷屬來申至總書王長春家盤踞吵閙當據王禀訴後批斥以來事隔多年又來禀詞如若逗留滋事著令總巡逐出所禀不准 
[鄉人逐賭]  
　　虹口賭檯自經好捕頭捉獲賭徒八十餘名之後覊押捕房轉輾多日始行開釋從此諒不難根株盡絶卽各地主亦知畏懼斷不肯仍容若輩呼盧喝雉矣詎爲日未久羅家浜有土棍錢銀大者依舊在彼處搭棚聚賭彼意以爲離租界稍遠好捕頭總深恨若仇一之已甚未必再勞其跋涉也不知好捕頭不聞則已倘一訪聞决不任其明目張膽遺害地方現在該處附近鄉民已恐爲彼殃及相率驅逐賭徒見衆怒難犯刻已暫停前日午後鄉民邀錢等在虹鎖某茶肆啜茗衆謂如有在此賭博者定行扭送巡防局請究云 
[瓶炸傷目]  
　　寗波人包某刻在虹口西華德路荷蘭水廠爲夥昨日上午正在工作之際忽盛水之玻璃瓶無故炸裂瓶片適飛中包之左目嵌入眶内其痛可知急送至同仁醫院求治先將瓶片箝出據醫生云此目已不能復舊矣 
[南巿客談]  
　　新泰酒保朱茂生投二十七鋪巡防局訴稱流氓周明清徐永高無端尋釁擊碎酒器不少請爲究辦陶子衡二尹立飭地甲提周徐至局研訊著如數償還毁物交人保出○昨日黄昏時新碼頭丹桂茶樓所掛保險火油燈繩忽中斷茶客駭而亂竄有陸某者脫下接衫掛於壁上忙迫中被匪人竊去刻已囑十六鋪小甲追查矣 
[上海縣署瑣案]  
　　陳子傳陳世傳控追田單已紀昨報前晚蔣剌史提案覆訊子傳訴稱當徐浩松身死時文生楊羲庭錢介夫向小的恐嚇逼去田單三十四畝現在串通徐文祥混稱此單在屍妻徐陸氏處求速提楊錢訊追刺史謂差役曰楊錢兩人皆是被告爲何避不到案遂喝令從重比責二百板文祥供稱胞弟身死後楊錢與陳說和取到田單交與弟媳陸氏子傳立有賣據剌史謂二陳曰爾等旣立賣據何以刻又控追答稱當時錢說和此案小的缺少洋銀一百圓將田單十三畝抵與伊處借得洋銀後相騐屍身無傷此項洋銀可以不付不料錢竟將田單藏匿反來案控追欠欵小的不得不據實聲明剌史喝令笞責一百板問文祥所收田單爲何不繳文祥呈出一畞六分之田單賣契剌史曰此田共二十一畝爾僅呈此數唐塞乎亦喝令笞責二百板判令地保錢錦山们十日内帮同理處將未繳田單如數繳到○本月初一夜西門内二十二鋪民人李家清被賊竊去衣服三十餘件事後訴諸巡防局局員楊二尹飭捕役拿獲賊犯方照蘭研訊之下供稱小的係安徽歙縣人搜其身畔有尖刀兩柄因連贓移送縣署黄大令諭令看管候訊○前者英界公廨讞員屠别駕移送虹口賭徒王阿中吴阿秋王東海葉阿英俞阿榮張阿二葉阿榮王有山高阿四時阿金林茂生王雨山沈子林十三名至縣蔣剌史升坐花廳提訊高供稱小的係浙之寗小府屬某縣人實爲賭客葉供稱小的係江蘇蘇州府屬常熟縣人亦是賭客俞从稱小的係本邑人在賭塲中拉客剌史判將高葉各笞責二百板俞笞責一百板一併交人保釋張供稱小的亦本邑人在賭塲中當開花之職葉供稱小的係廣東新會縣人在賭塲中拉客時供稱小的亦泊之寗波府屬某縣人在賭塲中代搬雜物剌史判令各枷號一月發虹口示衆林供稱小的亦浙之寗波府屬某縣人年四十有二在賭塲中估看洋銀沈供稱小的係江蘇鎭江府屬某縣人原操帽業在賭塲中估看洋銀王吴同供稱小的係廣東香山縣人在治一合股開賭剌史判一併收入自新所東海供稱小的係廣東某縣人年一十有四在治下賣水果度日剌史從寛開釋 
[法捕房瑣事]  
　　新任法總領事裴紹君將次蒞滬大寫愛禮脫君於上月某日先附法公司船蒞領事公署疇昔之夜房中失去絨毯皮酒絲巾等物報捕查緝並將等者出店送入捕房經法包探盤詰侍者蔣洪如供認絨毯皮酒售與洋涇浜三十九號門牌順利洋貨店内當卽帶同該侍者起獲原贓並將該店主拘押候解訊究○法界西馬路丹鳳樓茶館間壁粥店係某號華捕所開有童養媳年逾及笄尚未完姻前日其姑見包車夫天寳在房内咕咕喞喞詢之則以借錢對因加訓斥媳覺羞漸暗購阿芙蓉膏背人吞服逾時毒發不及施救而斃天寳聞風逃逸某甲卽以表妹生死一明在店吵鬧不休爲巡街捕拘禁一宵初六日捕頭訊問以該養媳咎由自取與人何尤命釋出　同店主備棺成殮事遂寢○八仙橋左近睦和里　口有燈籠店昨日上午被賊淹入竊去大錢百文逾時又來竊其衣服爲店主扭住互相毆擊鄰居某鐵店夥某乙反助賊拉住店主髮辮旋經旁人幫同扭送八仙橋捕房捕頭以乙不應助桀爲虐命押候解送公堂 
 
 

Page 4

 
 
[美界捕房瑣記]  
　　昨日午刻寗　人蔡九山挑皮箱一口鋪蓋一個至北河南某押店求質四日六十六號華捕見之恐其來歴不明卽拘禁捕房捕頭遣包探石金榮查訪旋經漢壁禮路萬興銀樓主投案保釋○積竊錢阿全前曾犯案懲責此次又在新閘竊取布衣數件前晚在裏虹口經包探范進才緝獲昨晨已將原贓吊出押候解送英公堂訊究○流氓周阿二前晚在西華德路途遇本地人王阿福向之拆梢正在難解之際適某號走街捕巡至一併拿送捕房捕頭姑念拆梢未成禁押片時釋放○前晚有江北人數十輩在斐倫路納凉因而滋事繼致用武忽有甲乙二人倒臥於地號呼毆傷經二百五十六號華捕將行兇之四人並甲乙送至捕房經二號寫字西捕細騐因問甲乙傷在何處欲以皮鞭贈之二人始懼乞饒乃一併押至昨晨開釋○乍浦路三和馬車行告知捕房謂前晚有偷兒越披屋穴後窓而入施其伎俩行中人從夢中聽有模索之聲知爲樑上君子枉顧遽呼捉賊賊仍從後窓逸去○姚阿三陶雨高因犯竊獲送英廨判遞回籍昨日下午捕頭飭包探石金榮帶至順泰碼頭附元和輪船解回鎭江 
[堂捐誌謝]  
　　啓者敝堂歴辦各善舉需欵浩繁幾有應接不暇之勢乃承吴江陳氏慈瑞樂助經費洋二百元又寳德堂放生愿洋三十元福翁洋五十元朱安山翁洋二十元餘潤堂洋二十五元永安堂洋十八元均經先後照收入册敝同人惟有一面祝諸善士延釐篤祜一面將善欵核實開支務令源長流遠涓滴歸公以期不負諸君殷殷佽助之盛情云爾上海六馬路仁濟善堂董事嚴信厚葉成忠楊廷杲黄宗憲等謹誌 
[筵資移賑]  
　　滋味之薄月令曾詳誥誡之餘隱寓以養生之術有時共祝長生不事烹炰宰割愛物以遂其生傾資濟世洵體上天好生之德焉魯麟洋行虞洽卿仁丈來函述及陳卿恩司馬四旬榮慶將筵資洋五十元委解湖南拯濟值此炎天酷日㷀苦無依以祝壽之資充療飢之用生生不己所見相同聨摯誼以歡娱漑餘甘於凋瘵碧筩杯裏分惠良多满座賓朋無不頌强仕於弗置矣上海北巿絲業僵館籌賑公所制施則敬拜誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[巡局瑣誌]  
　　八仙橋浜西某姓竹牌作内兄弟互毆旁人上前解勸反被惟入周涇浜内其人登岸向論三人扭做一團經巡防局勇拘入局内局員訊知此輩均非善類命各責一百板一并驅之使出旋在某茶館紛紛擾擾不肯干休以後不知如何了結 
[英界肥堂瑣案]  
　　包探趙銀和解賊犯陸華生至案禀稱其人屢次犯竊經總巡局送押攺過所旋於上月二十四日逃逸行至泥城外又竊助洋人大羅師米奪和奪蘭姆沙及牛乳棚福利公司等家金對時表二枚銀對時表十餘枚銀杯一枚銀匣一具金練二條小銀一錠銅練一條开竊各華人衣服其所竊之金對時表持至李光耀沈其中薛炳全陸錦山等鐘表鋪帖換銀對時表二枚只找還應銀十圓貪心至此亦屬膽大請爲重罰所有銀杯銀匣則押得洋銀六圓購取紗長衫紡綢衫褲等物每晚乘坐馬車至張叔和園中揮霍現由小的將原贓吊齊連各鐘表鋪主一併解請訊辦中外各失主咸投案領贓李沈薛等人同供小的等實不知伊是竊贓一時貪小悮收求大老爺開恩曲宥華生供稱小的年一十有四浙江嘉興人屠别駕問爾因犯　案發收攺過所供稱小的曾犯竊物問何日逃出供稱上月二十四日逃出别駕商諸西員然後判令仍送入攺過所永遠禁押各贓給各失主分别認領各鐘表鋪掉換與華生之銀表充公○包探陳阿九禀稱大馬路六十七號門牌同和順洋貨號學徒劉瑞棠竊去號中經摺二扣持至某錢莊支取銀票數紙計銀二千九百一十兩後又至某莊帖現莊夥見其形蹟可欵詰詢票之來由劉指東話西毫無實據遂卽拘留一面投報捕房聲訴捕頭遣小的拘案請究同和順號夥馮亭香投案申訴被竊情由劉供稱小的年一十有四行竊並非小的之意實由莊祿慶及楊小林之子楊某與汪姓等七人唆使别駕問爾竊得後由何人接贓供稱楊姓接贓問當時經摺存在何處供稱存在帳箱問帳箱誰開供稱小的所開馮稱當失摺後號中卽登申報告白聲蝗别駕問劉有無家屬在申馮稱有胞兄在虹口順祥零剪店爲夥别駕謂銀錢尚未取去事亦平常遂者將劉押候胞兄來案具保領回管束○包探秦少卿禀稱小的查得前曾犯竊送請大老爺遞解回籍之　阿四今又來滬昨日流氓談雲洲冐稱包探夥役向之拆梢適爲小的所知一併解案請辦瞿供稱小的下次不敢再來矣求大老爺曲恕一遭　供稱小的曾向之稱貸不敢拆梢别駕判令將瞿笞責一百板仍解回原籍談笞責一百板○一百四十六號華捕解陸銀福陳天元施榮德徐阿二萬福堂朱榮昌至案陸陳同供稱小的等至施所開飯店中用膳因菜不適口與之口角施卽糾集萬朱將小的等　毆以致受傷請爲究辦施供稱小的雖與口角不敢毆伊别駕判令將各人各笞責五十板○四百八十八號華捕解蔡殷氏殷周氏至案二氏同供稱小婦人等實因細故口角並無别情不料竟被拘押别駕判令各管押二日期满具結開釋○包探張阿五禀稱孫阿海家小孩蒲匐途間突被施得隆攫去銀臂釧是以解請訊辦孫投案具領别駕判令將施笞責一百板○包探竇如海禀稱車夫某甲竊取洋人威士所用草帽一個兹由小的拘案請訊甲供稱小的姓喬名阿二不敢行竊草帽實係出錢購來别駕判令笞責一百板○包探倪順全禀稱徐章金周阿二徐桂生宋木生等人因索取房　　致口角爭毆有周阿二者借故行兇將徐宋毆傷經延醫生敷治醫言徐約三天可愈宋須歴十四日方可告痊别駕判令將周從重笞責二百板○二百九十二號巡捕禀稱吴阿四行至某處突有楊順隆者向之訛詐適爲小的所見是以解請訊懲吴申訴前情楊供稱小的不敢拆梢叩求恩宥别駕判令笞責五十板○八十七號西捕解王金川薛了頭至案王供稱小的家被薛竊去衣物叩請訊追薛供認行竊略不諱飾别駕署解送寳山縣原籍地方官辦理○水巡捕唐寳榮解吴金揚至案禀稱吴係工部局所用小工私將穢物傾於德公館之後有違定章故由小的送請大老爺判罰别駕曰諾卽判罰洋銀五圓如數交某醫院經費○包探黄四福禀稱顧金生冐充上海縣署公人至偷寳記顧繡莊騙去花邊等物約值洋銀一百餘圓質得三十五圓不知如何花用兹由小的拘案請究俞夥林梅堂投案申訴前情别駕著將所吊之贓給林領去顧夥送上海縣署請黄大令訊辦 
[金陵官報]  
　　六月十六日藩豪瑞湖口掣騐候補道松洋操營務處兼淞防營務處候補道沈敦和辭赴吴淞知府許寳書奉委赴天津山海關詳考鐵路章程新兵左　遊擊余文炳上元縣王禀知下鄉巡視圩田回均見支應局候補道唐候補道程均傳見江寗縣胡禀知赴西鄉相騐○十七日將軍豐會金陵營叅將楊福田禀知巡江查汛六　釐捐直隸縣裕恆辭卽用縣秦獻祥到由蘇解餉來藩轅牌示鹽城縣劉崇照病痊銷假應卽飭回本任○十八日知縣羅遵祖孔家涵均謝委釐捐局孫慶璜禀謝前辦丁堰釐捐二十一年比較案内蒙記大功一次通判恩芳奉鑄錢局委支應差沿江四路炮台提調候選同知郭勳由滬公幹回○二十三日總理兩江營務處候補道桂總兵張騰蛟辭赴　淞贛州營守備江清南昌城守營守備潘玉桂均江西來均見潘　瑞禀知借籌防局江安輪船赴瓜洲接王故道定安靈柩○二十四日城外保甲局候補道袁見知府許資書　辭赴天津山海關一帶看鐵路金陵營叅將楊福田禀知巡江查汛回上元縣王禀知扃試鳳池書院試用縣丞章濬由京來到省○二十五日卽選道張寳慈到由揚就醫回同知劉卓栻通判李土彥知縣秦炳禮戴光均禀知對本畢胡鈺辭赴江北措資沈啓宇均由京引見回○二十六日城守恊楊見候補道何煥章禀知修鹽法志今日在行臺開　　泰兵船徐振鵬南瑞兵船李田赴天津裝軍火均到卽辭送自强軍赴吴淞○二十七日江蘇試用道劉思訓到由京引見回江寗縣胡禀知下鄉查勘圩田先鋒官虎雲湘銷解甘肅軍火差自强軍營官張溯泰辭赴吴淞○二十八日城内外保甲局候補道章袁江蘇試用道劉思訓中恊王城守恊楊提督李光裕管帶水師後營王俊南水雷輪船馬超　辭赴上海修船普安輪船楊永桂禀知由湖南回卽辭赴揚州○二十九日廣東差遣委用道羅麓森到卽辭回湖南江寗縣胡禀知下鄉查勘圩田回○七月初一日巡道胡正任徐州道沈總理兩江營務處候補道桂支應局候補道唐楚西掣騐候補道楊軍械所候補道楊儲材學堂候補道楊委修鹽法志候補道何均見統領立字康强等營提督陳山立到知縣李孟康奉府委六合會審差辭 
[安徽官報]  
　　藩憲牌示候補州同曹志溥委署宿松縣縣丞准補霍邱縣王樹鼎調署早陽縣除飭知外合先　示指分安徽試用縣丞繼格到新選鳳頴同知聨盛到　任無爲州吏目吴樹池到奉札調來省候補縣丞全煥文謝奉行知核准部覆候補從九張錫慶到解長江水師餉赴金陵回缷署來安縣張奎光到交代清楚回候補同知朱　　知縣徐景鏞均轉假五天委署廬州府經歴吴鍾杰到缷辦三埠管釐卡回未入流呂寛知攺指湖北歸候補班儘先補用候補府經歴本任寗國縣典史沈福新到蕪湖道　　到本任宣城縣陳兆慶到赴徽州府會訊案件回天長縣黄兆岷銷假候補按司獄裘炳辭回淮北差遣候補典史汪景鴻辭奉批准赴蕪湖一帶就醫 
[䢴江官報]  
　　廿一二日廣東候補道俞觀察培慶公幹過揚○廿三日毛分轉昌駿由泰屬來揚公幹陳鹺尹汝晉銷揚莊卡鄭鹺尉廷琛回四浦差次○廿四日朱分轉之　委赴泰屬查災卽辭王鹺尹壽　辭赴省分發知事葉鹺尹才　禀到丁觀察葆元公幹到揚○廿五日分發運判方分轉臻壹禀到並銷京餉差李鹺尹有林葉鹺尹汝　均委皖岸聽差○廿六日五鼓運憲　　恭詣萬壽宮拜牌鹽補營趙都戎下河公幹回○廿七日童鹺尉榮春由淮北來○廿八日周鹺尉振倫銷南掣聽差湖北胡叅戎兆有解餉來揚 
[蘇省官報]  
　　六月廿八日　轅牌示照得長洲縣知縣王樹　禀請病假一月應卽委員代理查有候補知縣張德迪堪以暫行代理部選上海縣縣丞劉定榮現已到省應卽飭赴新任知縣馬瑞熙銷假並禀知赴上海見道憲試用從九趙德音浙江人由京騐看來省禀到○廿九日昭文縣李禀到卽辭奉調回蘇裁缺班補用知縣葉意深浙江人由金陵來禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
