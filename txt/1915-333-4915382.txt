# 1915 - 333 - 4915382

 

Page 1

 
 
   
 
 

Page 2

 
 
時評 
[上海之砲聲）冷（]  
　　上海之砲聲不聞一年餘矣奈何今日又聞之耶 
夫上海人之聞砲聲而驚恐者非僅砲之能殺人也蓋砲聲旣起而上海一切之市面因之受牽動也今奈何又聞之耶 
聞之此次之砲聲肇和兵輪與製造局之砲聲也兵輪與製造局所謂海陸事也海陸軍者所以維持治安者也今奈何以維持治安之人而使我人民受此驚恐耶 
嗚呼誰實爲之 
[命令]  
　　十二月一日大總統策令英商𠴇㗎給予四等嘉禾章此令� 
又令吳筠孫何剛德毛昌嗣均給予四等嘉禾章此令又令俄國陸軍少校保卡四得奥夫給予四等嘉禾章此令又令任命王學曾爲文官高等懲戒委員會委員此令又令任命崔振魁爲湖北全省警務處處長仍兼任武昌省會警察廳廳長此令 
又令財政部呈請任命沈曾　試署廣西銀行監理官應照准此令 
十二月二日大總統策令金世和授爲上大夫張厚鈺張宏周均授爲中大夫此令 
又令張孝囗授爲中大夫此令 
又令林世豐授爲陸軍步兵上校此令又令兼代國務卿呈據銓叙局詳核敎育農商交通等部秘書僉事技正各員資格請予叙官等語羅惇暖何震彝均授爲少大夫湯襄曾子模均授爲上士此令 
又令哲里木盟科爾沁左翼後旗管旗章京富勒琿著進封輔國公此令 
又令司法部呈參事林志鈞因病懇請辭職林志鈞准免本職此令 
又令政事堂存記之趙時欽着發往直隸黃承憲發往河南李兆蘭發往江蘇汪瑩劉澤龍發往浙江林世祺朱綸發往廣東由各該巡按使酌量任用王豐　着交　政部酌量任用此令 
又令陸軍部呈請將彭存仁李榮標吳懷恩孫得由均授爲陸軍步兵中校鹿懷忠李岐瑞均授爲陸軍步兵少校許　　授爲陸軍二等軍需正應照准此令 
又令陸軍部呈請將楊崇巖授爲陸軍步兵少校應照准此令又令陸軍部呈准管理圓明園事務長官江朝宗咨請以恩崇升補副護軍參領舒雲升補委護軍參領應照准此令 
十二月四日大總統策令特授胡令宣以勳五位此令 
又令法國國務員蒲爾蘇阿給予一等嘉禾章上議院員全權公使恭斯常外交部法律顧問雷諾均給予二等嘉禾章此令 
又令賀文彪加陸軍中將衛此令 
又令李恩賜授爲陸軍少將此令 
又令黎潛廷桂岑伯著梁永黎均授爲陸軍少將此令 
又令成國學普懷安均授爲陸軍步兵上校此令 
又令王得慶授爲陸軍輜重兵上校此令 
又令任命方日中署陸軍第二師參謀長此令 
又令陸軍部呈稱陸軍第三混成旅旅長鮑貴卿現充講武堂堂長應請免去本職等語鮑貴卿准免本職此令 
又令署浙江巡按使屈映光奏請任命金兆鵬爲壽昌縣知事張鼎治爲浦江縣知事錢沐華爲樂淸縣知事程起鵬爲江山縣知事莊承彝爲龍游縣知事程蔭榖爲遂昌縣知事余大鈞爲桐鄕縣知事孫熙鼎爲仙居縣知事汪壽坎爲崇口縣知事劉蔚仁爲海寗縣知事宋承家爲紹興縣知事鄭彤雯爲永嘉縣知事陳贊同爲麗水縣知事王家琦試署海鹽縣知事彭延慶試署蕭山縣知事應照准此令 
又令陸軍部呈請將王彝勳授爲陸軍步兵少校應照准此令又令陸軍部呈請任命陸貴　爲廣西陸軍第二師步兵第六團第二營營長應照准此令 
又令陸軍部呈准吉林巡按使王揖唐咨請以閻吉慶接襲世管佐領應准照此令 
又令陸軍部呈准察哈爾都統張懷芝咨請以和隆武接襲世管佐領應照准此令 
又令鎭安右將軍朱慶瀾咨請以李文義補協領孟以銘補佐領應照准此令 
十二月四日大總統申令内務司法兩部呈准文官高等懲戒委員會議决貴州巡按使呈劾署石阡縣知事孟廣煥代理淸鎭縣知事李國鈺辦案失實依照知事懲戒條例應受褫職並奪官處分等語孟廣煥李國鈺均著准照所議即行褫職停叙實官並提交法庭訊辦以示懲儆此令 
[專電]  
　　北京電進步黨昨開會表决贊成君憲並組織憲政研究會　　北京電朱總長恐大内工程未臻完善前日親赴查驗 
　　北京電財政部欲將税關收入由滙豐銀行提回改存中國交通兩銀行 
　　北京電公府昨會議㈠庫倫問題）二（外交政策）三（西藏條約　　北京電陳璧運動業經成熟外間喧傳將長交通雖難預必然起用可决 
張家口電張庫商道烏得地方有匪首盧占魁擁黨數千人在内蒙各要隘搶掠商民前有富有進商號掌櫃行經其被匪拔去現索價二萬元方能贖回因之該處商貨又不通行政府已飭張都統速派兵𠞰以安行旅� 
　　綏遠電寧夏護軍使馬福祥已抵綏遠聞該使擬乘便進京一面禀承方畧一面請求中央繼續擔任寧夏邊軍經費　　綏遠電潘都統矩楹派張道尹志潭赴京參與大典 
戰電 
[其一）英人路透電（]  
　　倫敦電布奥消息謂布軍現仍向達柯伐方面追擊塞軍德奥軍則尾從孟國小軍該軍勇戰後業已退走敵兵三縱隊由巴斯尼亞邊界及洛維巴柴之薩茄克攻擊孟軍奥軍自稱除泊里地里外尚占據二鎭）四日（ 
羅京電官場消息云羅國軍事當局爲國防起見已將停泊羅國各口岸之外國船隻一律沒收）四日（ 
　　羅馬電昨日公報謂敵軍先以砲隊猛轟繼乃强襲末士里砲壘甚爲猛烈致得攻入意軍陣線意軍肉薄後卒逐走敵軍敵軍棄死屍五百具而逃且爲意軍俘獲一百八十一人）四日（ 
雅典電官場宣稱敵兵未入摩拉斯蒂爾鎭惟德奥布軍官已入該鎭）四日（ 
　　巴黎電某某數界謂霞飛將軍旣任國軍總司令法國陣線戰事之直接責任將委託於熟悉戰壕戰爭之名員某氏（四日） 
巴黎電今日下午公報謂前敵無重要戰事法軍在凡柯瓦境炸地雷一枚頗獲效果戰地大雨如注妨碍炮隊）四日（ 
巴黎電今晚公報謂戰事爲雨妨碍前敵各地點有間斷之砲火亞土瓦有哨隊戰事亞貢地雷頗爲活動法砲隊毁聖米葉爾東面敵重砲一尊）四日（ 
彼得格勒電今日公報謂俄砲隊在斯蒂爾河左岸塞姆基加重創於敵軍敵軍紛亂而逃高加索俄軍曾追擊土軍土軍向伐爾庫米斯退走俄軍已進至上凝積雪之比蒂里斯山）四日（ 
倫敦電公報局宣稱台細方一役英軍損失四千五百六十七人内有軍官一百三十三員十一月三十日夜湯興特將軍之後衛與優勢之敵軍交戰英軍損失一百五十人兩砲船中彈失戰鬭力乃毁砲及機器而棄之湯興特將軍極讚兵士之活潑謂軍隊退走時秩序整然據最近消息謂湯興特將軍之軍現向庫台爾亞瑪退走距該鎭僅數英里）四日（ 
羅馬電下議院通過信任政府案同意者四百零五人反對者四十三人通過信任案後即討論森尼洛男爵近令宣布政策之言繼由首相薩蘭特拉演説謂政府　知國際大局之危急但堅信協約國必獲最後勝利時事之變遷不特不足搖動政府且使政府知急務之所在及戰爭之正義苟無此戰則意國之利益威嚴均將大受損礙據彼個人觀察全國各級人民今皆同抱此志而願爲國犧牲以逹戰事目的云云）四日） 
倫敦電愛士葵吉靑納貝爾福及海陸軍顧問今日在加萊與法首相及海陸兩部總長開會集議晚間愛士葵等即冋英國）四日（ 
倫敦電亨寶輪船公司職員四人破壞美國中立一案已於三日判結監禁十八月者三人一年者一人公司罰美金千元被告如不服可以上訴高等審判廳）四日（ 
[其二）德人德文報專電（]  
　　柏林電）由塞維爾轉（十二月四日德軍大本營公報云同盟軍仍在山地進攻塞軍之分隊塞兵二千人半被俘半逃降）巴爾幹戰况（十一月二十九日俄國公報曾由十二月二日德公報闢其一二今查其餘諸言與事實不符俄軍襲　平斯克西南柯凡爾一役必藉居民及嚮導者之助蓋惟彼等熟悉沼澤森林之地勢也德軍師團長一員爲敵所擒但未失其他軍官德奥軍在柯斯林斯及恰爾土斯克附近退走一節實屬不確）東境戰况（）四日（ 
柏林電　十一月三十日布軍大本營公報云布軍自十月十四日起進攻塞軍至十一月二十五日占據泊里士蘭止共俘塞兵五萬人獲砲二百六十五尊子彈車一百三十六輛來福槍十萬枝炸彈三倫敦電愛士葵吉靑納 
 
 
 

Page 3

 
 
萬六千枚鎗彈三百萬枚火車二萬三千五百零九輛機車十輛布軍自奪取基琪伏及克魯希伏後即占據由基琪伏至泊里萊浦之大道（三日） 
[東方通信社電（日本人組織）]  
　　東京電對中國帝制問題聞五國大體之意見業已一致將與英俄法義四國共同質問或更警告或以回答不能滿足再發警告惟其形式現尚未明要之無非詰責中國政府［之不誠意責令擔負因實行帝制發生事項之責任以保留五國之權利且今後始終監視中國之動靜於適當之時機採適當之手叚似將以此意義交付中國云（五日）　　東京電昨報在本枚海面遭難之海軍飛行隊十一號複葉式飛行機係爲暴風顚覆荒木中尉因之絕命惟同乘者和田大尉幸獲無恙日皇特遣侍從武官前往弔悼（五日） 
　　東京電日前逃走不知蹤跡之印度革命黨員二名昨日已於神户發見（五日） 
要聞一 
[德報論吉靑納之千萬新軍]  
　　華德日報曰今日德國來電有英國陸軍大臣吉靑纳爵士提議訓練新軍千萬以挽回危局之説據稱千萬新軍由英俄分練即俄當添練六百萬英四百萬而法國如何則絕無一言法之兵力已竭乎不然何以置法國不論也至於意大利之不在其例則更不待言蓋意大利雖名屬協約國而實則未嘗派一兵一將以爲法俄之助也吉靑納訓練新軍之議旣無法意吾人亦可置之不論姑就英俄一言 
今茲大戰開幕伊始英法報界旣大張旗鼓謂征德伐奥之俄軍有一千八百萬人其實皆紙上談兵雖迄今已經年餘亦未能招足此數不惟今　 
難招足即無論何時如欲一千八百萬之衆人人能用亦惟有夢想而已蓋俄國兵籍中除回敎俄民因政治關係不便徵用外以體質經濟等情形不堪服役者其數亦非常之多也今俄所應訓練之六百萬新軍若由迄今所公布堪供軍役者中挑選必難成事即令其中尚多有可用者至多亦不過能得二分之一即一百五十萬人之數再加以俄國所擬明春召集之一千九百十八年級新軍約有百萬之衆惟其年方十八歲體質正待發育未必盡合軍用若平均計之則堪派赴前敵者至多不過一半而已 
開戰伊始俄國所調出之大軍共三百六十萬人幾番大戰皆積屍徧野流血成渠縱有所餘亦早已不見之戰場蓋非殘廢即是俘虜也嗣又調用後備軍老兵與明後二年級新兵統而計之當共有三百萬人若就俄軍三百五十萬之大損失一想則此三百萬人中現者執戈衛國者至多不過尚有三百萬人再加以俄國將來所能召集之二百萬人亦不過四百萬人然俄之兵力至此犧牲已罄矣而且以此種新兵敵德奥百勝之師是明明送死又安得挽回危局也哉 
舊日英國恒以吉靑納所招募之新軍二百萬人威嚇德國及經臨陣交綏方知其依然無裨於事此不惟曾見之於九月間西方大戰且亦可觀之於俘虜院故漸漸人皆盡知此種新兵雖多亦斷難奏赫赫之功但平心論之此不宜歸咎於士卒蓋士卒皆頗有敎育也惟其將校旣非專門軍人出身又無膽無識無决斷力無高尚之志總之濫竽充數不堪其職而已縱其人有他能亦難抵補此缺憾而英國將校且日見其少所遞補者又有愈趨愈下之勢蓋旣無專門軍人不得不另由他途挑選遞補也 
[巴爾幹德軍之行止與羅馬尼亞之態度]  
　　華德日報曰巴爾幹德軍當征塞之初與奥匈大軍合編爲二路一由柯凡斯將軍統率一由加爾維資將軍統率而皆歸麥剛森元帥節制邇來柯凡斯將軍所統一路如攻孟逐塞等消息日有所聞惟加爾維資將軍部下所事爲何沈沈無音茲悉加爾維資將軍所統德軍已轉途北上蓋赴布加利亞也至於其此行之目的俟下星期内必有明文若據本報觀之　德軍此行豈果將爲破黑海以南或其以北之敵人之先鋒乎若然則必與羅馬尼亞携手而行進佔俄屬貝薩拉畢恩省攻取俄屬黑海沿海各地使俄國一蹶不振蓋今俄國兵力已遠非昔比倘再腹背受敵南北用兵不惟不敷分佈且前敵軍人南徵北調亦疲於奔命於是乎俄軍必敗敗則凡今所力守之和爾希尼恩與吉野夫等要地重鎭必同時退棄不顧可斷言也苟德軍分途而進則南下者無論赴埃及或印度北陲或波斯或梅索大迷恩在在皆與英法有關届時英法若不調其現在西方戰地所用之軍出援　其屬地之陷失斷難倖免然則德軍無論北上南下皆不利於協約國亦絕無可疑矣 
羅馬尼亞者巴爾幹半島最强之國也自歐戰開幕以來旣已宣布中立而其態度時有變遷不惟外人難以揣度即其本國人亦自有朝發動員夕告中立之歌言蓋勢所使然也至於目前則可斷言羅馬尼亞必不附和四協約國或者反出而襲擊俄國亦未可定請觀一日柏林電所謂袒俄黨議員米爾氏在國會爲衆所毆一事亦可審知羅民之向背矣即俄報亦謂駐俄羅使此次回國運動徒勞往返而觀羅馬尼亞國王要求增加軍費之舉羅馬尼亞亦未必久守中立也前者路透電謂俄在羅馬尼亞沿邊調有二三十萬大軍預備援塞攻布茲據確實消息稱俄國所調至貝薩拉畢恩之大軍其名以威劫布而實則志在防羅入寇即就近來巴爾幹觀之亦似乎以後説爲然云 
編輯餘談 
[扶桑客語（二）（飄萍）]  
　　中英同盟之説昨已打消可無論矣然大阪每日新聞前晚之論説有曰如聯合國而此時離開日本自圖其利日本或竟脱和戰同盟而爲單獨行動先出師以擊中國此空言非事實也日人之主張如是亦無足怪也然其描寫國際間之交誼一以利害爲轉移可謂盡情無隱今有輕信國際問之交誼爲能如個人間之交誼者請一讀斯言 
所謂世界一等國云者乃以實力爲標凖實力者何兵與財也兵與財何來政治敎育實業等振興改良之結果也數者無一焉妄請於人曰幸待我以一等國之禮人即應我之請則一等國之頭銜亦爲他人所給賞趙孟之所貴趙孟獨不能賤之乎 
日本將亡朝鮮之時甬國所訂條約仍曰大日本皇帝與大韓國皇帝云云所謂同等待遇也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[大典籌備處開會紀]  
　　成立會之槪情大典籌備處之内容組織於辦事員長辦事員外設置八股及諮議員事務員各節已見前報茲聞該處已於昨日成立因本處地址稍隘特假中央公園來今雨軒開會由辦事員長報告經過情形及籌備要旨各辦事員各股主任及諮議事務諸員均各到會其政事堂原設之禮制館亦將爲今日大典籌備中之一部分聞該館人員已全體加入大典籌備處之禮制股昨日會間朱辦事員長有宣言一則略云因時定制代各不同官禮之訂不襲夫夏殷綿　之儀獨關夫兩漢古先哲王所以孜孜於開物成務者蓋一朝之制作固非循途守轍者所能爲役也矧海通而後時會攸殊優勝劣敗捷如影響若僅循歷史之陳迹戾世界之大勢未見其能立國也諸君倘有見於此而就古今異宜者一商榷之各國曲禮國各不同然遠西近東大率互相仿傚雖俄英古國日本新邦要皆因時制宜相去不　此後國體變更倘一切典章猶復踵前朝之舊旣有悖大同之通例亦轉損國家元首之尊嚴徒以重上下之壅闔累交際之繁難凡在閑逹當所不取 
諸君倘有見於此而就中外殊揆者一商榷之諸君皆學識淵　諳習典制從容討論自可廣集衆思啓鈐不敏亦得疏附先後樂觀厥成其爲榮幸曷有旣極云云 
　　禮制股之討論大典籌備處業已組織成立其最重者爲禮制一股該股主任郭小鹿局長已飭股員將關於新皇御極時之儀式及各大臣覲賀新皇之禮儀各外使朝賀新皇之禮節三項議案分别擬就俾得呈由處長講求討論以期適當並呈請總統自行鑒定郭氏以此項禮制與内儀股極有關聯擬飭股員與内儀股股員隨時接洽冀以溝通知識易於就緒 
[取消勸誘問題之兩面觀]  
　　中國政界中國加入協約事件政界中人雖有欲利用機會而主張斷然行之者然某派以此舉恐惹起中日感情上之大衝突因與他一派不謀而合主張反對之駐日陸公使又頻頻以日本反對之意嚮電告政府故此問題茲已無形取消又外交部某要員宣言此事與帝政别爲一問題其成立與否實與各國之承認問題毫無關係云云 
　　日本報界十一月二十七日大阪每日新聞著一短論謂英法俄三國運動中國加入聯盟之不能成功其言曰欲誘引中國加入協商方面中國豈有此能力其財政之困難與警察之不完全即其大原因也夫以美國之富之文明之海陸軍力尚無如何而况中國關係更非美國可比也是故聯合國如欲得中立國以爲己助乎第一須運動美國第二須運動瑞典·荷蘭·挪威第三須運動希臘·羅馬尼亞第四須運動波斯第五始可運動中國　倘第一至四皆不成功第五之不成功可謂當然况其與中日關係有不兩立之重大障礙乎英法俄三國宜自反省云云 
某日報東京消息云英俄法勸誘中國加入協約其内容之大略竟在美國暴露究因如何而得暴露殊難揣知爲美國不願中國投入歐戰旋渦而爲之乎抑爲中國因國内大間題之阻滯欲局面之展開而爲之乎姑無論爲何方洩漏然中國加入協約問題中英間秘密交涉之業已開始則可推測而知者也中國之加入協約爲英公使朱爾典政治顧問莫理循氏等所主唱今英俄法提議此可恐愕之問題其殆出於朱爾典氏之獻策乎據北京方面消息當時朱氏進議於本國政府同時復向中國政府遊説話以加入協約之利益其初中國政府以加入協約國恐非萬全之策異日或招危險斷然拒絕之惟以後進行未知若何云云 
[公報登載奏摺之開始]  
　　自國體問題發生各省軍民長官均一致具文勸進其始已有用奏摺體裁稱君稱臣者政事堂通電各省囑勿稱臣而各省此項程式仍極風行但政府公報未有登載耳有之蓋自直隷朱巡按使始其奏事之摺有三）一（爲奏奬辦理小學人員摺）一（爲奏請敎員作爲實官摺）一（爲恭報警察處長到任日期摺皆用摺奏體裁稱臣奏事而昨日之政府公報均爲登出其餘如浙江朱將軍之奏報三年度軍費支出情形摺恭陳蒙頒坊字碑感激下情摺山西巡按使金永奏晉省民事積案淸理及奏請執法營務處總理潘禮彥追贈官秩兩摺其體例皆與朱巡按使之奏事相同惟改呈爲奏之初政府尚爲之改正然後發登公報自昨日起乃照原文發登而直隸巡按使朱家寶之三奏其發軔者也因昨日爲十二月朔日而直隸又各省之領袖故也惟總统批令則仍用批呈舊式茲錄朱氏三摺之一如下奏爲直省推廣小學成續昭著請將辦學官紳擇尤給予奬勵開單仰祈聖鑒事竊惟小學敎育爲今日挽回貧弱之原頻年迭頒明令業已三令五申俾薄海咸知感奮臣蒞直以來深惟興學之方固在長官之隨時鞭策而機括所在則非責成地方有司與夫當地正紳合力進行難收日異月新之效當飭敎育科先後釐定各縣興學計畫綱要及勸學規程飭行去後於是敎育進行各屬乃有所依據有所觀摩本年春間又舉行學務會議檄飭全省辦學人員來津議决擴充方法以冀到會人員本其平日經驗當場陳述俾同時在會各員得以交換知識歸里仿辦此臣對於興學一事之大槪情形也現查中華民國三年年終調查統計新舊小學各班男女生徒約三十一萬二千餘人自交入本年以後各縣先後詳報各有增加截至本届暑假除去組織未完及有名無實各校並改良私塾半日半夜各校不計外高等小學校計增二十三處學生一千六百七十六人國民學校計增一千二百八十四處學生五萬七千八百二十四人通計本年上半年新增小學一千三百零七處新增學生五萬九千四百九十六人臣覆核之餘竊謂普及敎育爲將來惟一之要　惟一時未易聚幾則應就熱心學務者加以策勵乃能使風聲所樹觀聽一新該安國縣如事　　等該安國縣勸學所所長王　昌等力國進步校數及就學生徒數增加甚鉅辦理均確有成績查中華民國三年十二月以直隸辦學得力職敎員援案呈請給予奬章當蒙恩准如擬給奬此次請奬各官紳實係奮勉從事成績昭然與前案事同一律經臣再三斟酌分列等次擬懇鴻施給予奬勵如荷允准則凡有學務專責人員必能益知感激似於興學前途不無裨補除列表咨遂敎育部外理合開單奏請皇帝陛下聖鑒訓示謹奏十一月二十八日奉批令仵墉尹宏慶已另有令明發李金藻等八員均着傳令嘉奬餘如所擬分别給奬交政事堂飭銓叙局查照並交敎育部查照單並發此批 
[明年度之政費與軍費]  
　　五年度預算現已交代行立法之參政院茲探悉翌年度之各省行政經費如下直隸四百五十萬元奉天四百一十萬元吉林二百八十萬元山東三百一十萬元河南六百五十萬元山西二百七十萬元江蘇四百萬元江西二百八十三萬元安徽二百八十萬元廣東五百一十萬元福建二百九十五萬元浙江三百二十萬元四川五百萬元陜西二百四十萬元湖北四百二十萬元湖南三百五十萬元甘肅二百一十萬元 
政府爲防軍費濫冒起見已將各級軍隊每年經費重行規定如下一一師每年經費定爲一百十七萬元一旅每年經費定爲八十五萬元一團每年經費定爲四十二萬五千元一混成旅每年經費定爲九十萬元一混成團每年經費定爲四十五萬元一獨立旅每年經費定爲一百一十萬元一獨立團每年經費定爲五十五萬元 
[謀刺叚將軍之黨人被捕]  
　　十一月二十八號大阪朝日新聞載二十六日之奉天特電云今日午前十一時有革命黨人自新民屯方面來奉以實行暗殺段上將軍爲目的適爲駐紥新民屯第二十師之兩兵士所偵悉尾隨至英法領事署相近突前拘縛該黨人即以手鎗抵抗連放五六響均未命中遂被拿住現在段將軍之警備愈爲嚴重並聞此外尚有同謀之人云 
[遼西新事件之日報論調]  
　　十一月二十八日日本大阪朝日新聞載一營口特電聞曰邦人凌辱事件其文則稱中國官吏主張遼河河西在中日新約範圍以外故對於日人在錦州租屋之事恆多妨害目下此項交涉正在北京抗議中該問題之結果如何關係日人在滿勢力之消長殊爲重大我日人所當注意者也不料十八日忽出有中國學生侵入日人家宅將婦人擊受重傷之事三宅代理領事已於二十五日將此後關於遼西事件與榮道尹嚴重交涉云云此事若不速從根本解决恐遼西從此多事矣嗚呼 
[江蘇議員之難產）南京通信員（]  
　　江蘇覆選被選人資格名册業於上月下旬咨　達辦理國民會議事務局查核轉送全國資可審查會覆審當前次延期投票電知各縣　後即靜候中央　 
命令以爲行止乃奉事務局電照常進行復又囑令各當選人於月杪齊集省垣以免臨時疎誤各當選人一律遵令來省多寓棧房忽忽已一星期投票日期仍無明文當選人旅費每日額定二元以一星期爲度現已逾限金盡囊罄窘狀已露凡距省近便各地之當選人多乘滬寗車回籍俟有定期再來 
聞所以遲延之故由於審查未畢中央審查會手續繁多一時難於竣事且議員選出專備解决憲法而現今憲法起草寂然無聞更以外交多事因應不遑以爲此種選舉稍爲躭擱必無大礙也 
江蘇有覆選被選人之資格者由齊監督列册共六十七八人昨有京來密電謂審查合格者只二十餘人此中尚有現任官吏十餘人不願應選又有懶於運動必無選出之望者三四人僅有十人内外爲有效惟聞希望議員而運動者約有二三十人之多怪狀百出日前齊監督禁止金錢運動之示或云此項運動始於淮屬顧某嗣乃傳染幾遍全體一時醜聲四溢故有此示運動熱度蘇屬爲輕寗屬較重有譚兩方之目光者蘇屬對於政局多持悲觀且以國民會議之前途殊爲黯淡無謂之爭亦可不必寗屬對於時局雖抱不安然希望致君澤民頗有慾念明知議員前途在不可知之數一旦脱頴而出自有嶄然露頭角之機會一則消極一則積極各有見解 
齊監督對於投票日期未能决定頗爲歉然所有延期及齊集省垣等事均奉中央局電照行各當選人進退維谷情甚焦急日惟盼望確期有云八日或十日舉行者雖未徵實然亦當不遠矣 
[膠濟之銀市）懷通信（]  
　　滙水升漲之影響現在銀價日增現銀缺乏向日每元可換銅元一百四十五枚今則只換一百三十餘枚矣至日本金洋每以八十一錢合換中國龍洋一元者今亦須金洋九十錢始能合换龍洋一元上海匯票匯水須貼至十三兩之多故市上頗受影響近如花蝶牌棉紗已漲至百兩零今亦因之減跌至九十三兩七錢矣至東洋匯水之如何現尚未可逆料此外如膠濟一帶向本流通之俄國纸幣自入秋以來逐漸跌落向須升水今竟貼水且愈下愈低近日每元僅値七角八分昨忽低至六角八分據齊燕公所中人云大連銀市近據電報僅値六角六分故山東方面之土產遂因之停滯而受其影響如生牛一項向來於入冬後以輸往海參崴爲大宗今則已有月餘不見販運矣惟俄國國内需用生牛極爲緊要然終以俄幣減跌相差水多遂致難以採運又如膠濟鐵路向用東洋煤近因匯水影響之故亦昂貴異常乃改用博山煤以節省之詎料博山煤力疲弱生汽不足以致時常停頓頻頻加煤故近日膠濟火車不論快慢車不能依照規定時刻有時須遲到二點鐘以外云 
　　現銀缺乏之原因兵戰需要在乎彈藥商戰需要首爲現銀故英法德等國現均集收現銀杜絕出境日本近亦吸收現銀其吸收之法不外增發纸幣推行於市計膠濟一帶日人所發出之軍用票每張自十元五元起至一角二角不等迄今總數約有二百八十萬元之譜正金銀行發行新印刷之十元五元一元等之鈔票計有一百萬元俾與軍票相輔而行 
[紀鄂高廳平反命案]  
　湖北各縣知事判决案件爲高等審判廳平反者固所時有惟往往出於檢查證據之一途若人民重案從未聞有派員復行檢驗者有之則自漢川楊保山一案始緣楊於上年三月在該縣告發高仁軒毆斃伊父楊玉亭移屍一案經該縣判决認定爲自縊身死楊不服上控於高等廳請求覆驗該廳檢察官孫景賢以其控詞可疑且具有實究虚坐切結遂提取公訴於本年十一月十五日飭委武昌地方廳檢察官徐某率同檢驗員並高廳陳書記官同往漢川會同現任知事張振聲開棺覆驗因刮骨檢驗世所罕見爰將尸棺搬至縣城隍廟内檢驗分發入場劵三百張以便各界人士入場參觀十八日官員齊集辰刻臨廠命尸親具結後旋即啟棺檢骨詎埋葬年餘皮肉均腐臭不堪各檢驗員以案情重大亦不敷衍從事雖寸骨斗節均加洗刮前後凡五日始畢遂用新法鍋蒸就日中以靑油雨繖照現傷痕當衆宣示驗得屍身顱門骨裂有血痕左右上下牙齒脱落牙根骨有血痕顯係踢傷又小腹與胸堂右骨各有拳傷又大腿與枕骨亦各有一二傷左耳根骨右手掌骨俱呈淡紅色亦係傷證當同屍親及各界驗明委係受傷後因縊身死衆皆懷疑謂旣稱受傷甚重何以不死於傷而死於縊檢察官謂死者年已六十四歲身受重傷氣息奄奄豈尚能步行自縊度必正兇高仁軒見人命關係匪淺着人懸掛樹間示人以縊死以掩其毆斃行爲希　脱罪於是觀者皆拍掌稱是惟高仁軒前於判决後已經釋放現知案將平反逃遁未獲至該縣前知事羅慶昌及承審員檢驗吏等均經高等廳議擬懲罰並將骸骨照成相片以作成績而留紀念 
[大陸報之廣州通信]  
　　大陸報二十九日廣州通訊云近數日間粤城開演砲術其意乃欲示官場之有備足以應付主張共和者之暴動並欲使民間知當道决計剿除革黨也將軍欲留著名飛行家譚根君於粤故建議籌欵組織航空學校先招學生三十人聞其常年經費不過十萬元粤省自零賣官膏後私運鴉片之事日增月盛按照政府所頒專賣章程售烟者限於領有執照之官膏店而購烟者限於年老有病之人但富室購烟率遣老僕爲之章程僅成具文故昔年嚴禁私吸之令今已因發賣官膏而消滅矣鴉片生涯利益至厚作弊者乃日多即領有執照之官膏店亦未盡皆領售官膏而多從私處覓購私烟蓋官膏乃按定價購來獲利難豐而私烟則進價較賤自易發財也 
[魯陜黔三省之禁烟譚]  
　　禁烟事件表面上頗嚴厲進行茲錄全國禁烟聯合會發表之來函如左略見各省之情形焉 
山東東臨道道尹函云頃准貴會來函示及甘省烟苗已一律禁絕現在中英烟約轉瞬届期希飭所屬嚴厲進行等語查敝道所屬各縣昔年并無大宗出產自奉令嚴禁運種吸售各屬尚能實力奉行早經一律禁絕除再轉飭所屬賡續進行嚴行查禁以期到底不懈外相應函復貴會請煩查照 
陜西巡按使函云頃准貴會來函以甘省烟苗一律肅淸望即飭屬嚴厲進行俾毒孽早日　淸等因接閲之餘不勝欽佩查陜省現在烟禁凡種連吸售四項一併猛厲進行本巡按使復撰擬白話演説嚴飭各屬無論山僻深溝均須履勘并分派委員廣爲視察不准有一苗發現各該民人等亦深知利害刻據各屬詳報淨盡者居其多數不久可望肅淸 
貴州巡按使函云查黔省本屬產烟之區故於民間栽種罌粟施禁務從嚴厲今春迭經通飭各知事認眞查禁并委幹員數十人分投查剷即荒僻處所有偷種者亦經調查詳確槪予芟除惟婺川一屬因唐鄭兩知事烟禁廢弛曾經呈請懲戒在案并於秋間通飭各屬重申禁令出示　切曉諭派員赴鄕將種烟之害向民逐一講演以資警惕近復分區派委專員前往各縣會縣將豫防種烟辦法籌擬切實進行其辦理手續較今春尤爲嚴厲且未種之先即行施禁明歲當可一律肅淸務期於英使會勘時無碍今奉大函除再飭屬嚴禁外特復 
地方通信 
[松江]  
　　羣盜伏法本月三號槍决今年正月間搶刧東鄕吕蕩莊六圖張長生家刃傷事主之盜犯朱老二夏小弟）即沈小弟（蔡阿唐）即蔡得全（葉阿狗（即葉鑑春（殷福生（即殷鴻申）等五名是日李知事升坐大堂由獄提出各盜驗明正身飭令如法綑綁押赴左營校場正法該盜等均東鄕　農得贓不滿百金四其拒捕傷人遂按治盜新章科治先是該盜等託名販鹽在莊行鎭租　一船事後駕往交還莊行警局沈警員以其形跡可疑　舟盤詰並預派巡士十名荷槍伏於岸側其時羣盜竟圖抗拒迨伏警齊起一一就縛解由水警嚴訊一例承認乃轉送松江縣收禁　時共獲六盜内有一盜　於夏　　死 
 
 
 

Page 7

 
 
　　鹽警成立尚海一帶改編鹽警疊經孫運副與漕涇第四營徐警長會商以區域之廣狹定警額之多寡現已次第成立計靑村場設鹽警六十名袁浦場五十名兩浦場三十名並置巡長警佐統轄於運副而徐營長有帮同管理之權 
　　獲解大盜吳江縣屬雪港地方沈姓巨富也窖銀甚多前日忽有大夥凶盜夤夜登門縛住事主促令指告銀窖所在不從則烙以火鐵一人竟被烙斃次及者大懼立卽導指藏銀之所恣其婪刦盜得贓颺去事後報官求緝久而不獲近忽經鹽巡隊長潘梅亭在金山街偵獲惠阿八一名起問原贓解送吳江聞是案浙匪皖梟都在其内 
[鎭江]  
　　勸購鐵路債票丹徒縣章知事現奉齊巡按使飭知　秦豫海鐵路督辦施咨飭勸購該路現在呈准辦理之七釐短期債票云云當即照會商會轉勸各商一體認購並出示曉諭各商民凡有認購該路短期債票者即赴中國交通兩銀行接洽 
　　調查私墪小學縣署前奉省飭調查私塾業已轉行十區學務委員擔任檢查至各私塾之設立年限及敎授法則並生徒若干收費若干均須逐一查明塡表呈報聞俟查竣之後即須舉行私塾敎員之考試以謀國民學校之普及又奉省飭准敎育部咨凡各縣境内已設之小學無論官立私立其學校校名學生額數敎員出身履歷用何種敎科書籍及各校基本金若干須一律於年内調查明白造册詳報以憑彙咨備核 
　　江岸又坍鎭郡對江瓜洲河東沿江灘岸十年來坍去近十里蕩去田廬已不知其數向稱繁盛之六七濠久成滄海其隄亦經屢築無如該處適當三江口水勢之衝駭浪奔濤不能抵抗日昨季家港地方又坍去數十丈一時水勢奔騰漫無底止居民幸已遷入内岸未致損傷 
[揚州]  
　　帶收積榖捐已准本邑舊例農户完納錢糧每兩帶繳積穀捐錢二百文彙總購穀儲倉以防荒歉光復後積穀捐停收所有存倉榖稻均已撥濟各農民毫無存儲聞周知事近准本郡城廂各紳之請已具詳省憲請准照舊帶徵積穀捐以備荒歉之用矣　　體操場准用官產江蘇省敎育行政會議議决每縣設公共體操場一所周知事奉文即咨縣敎育會籌議舉辦日前擇定舊城院大街舊安定書院地址茲悉淸理官產處已批准將該基地讓爲江都縣建設公共體操場矣 
[杭州]  
　　徐廳長出巡之凖備内河水上警察廳廳長徐允中君定於本月七日出巡太湖一節茲聞徐廳長已飭知駐吳興南潯鎭水警第二總署長劉鳳威曁駐長興夾浦鎭水警第十四署長鄒升高撥派兵輸艙船届時開出巡弋與江蘇第二水警廳長趙會鵬君在太湖湖同商議江浙聯防辦法並聞内河廳第一科員陳士龍曾任第十四署長於湖防至爲熟悉亦擬隨同出巡以資規畫一切 
　　停閉不合程式私墪近日杭縣姚知事對於各私塾頗加注意派視學員陳君實行調查凡辦理完善者一律改爲國民學校不合程式者則取銷之上城花牌樓有測字先生某内設書塾兼行測字學徒有三十餘人日昨視學員調查到此取閲課本大都千字文百家姓詢其講解茫無以對陳君以該塾敎授管理均不合法業已知照該處署員令其即行停閉矣 
　　　少人力車消息杭垣人力車共有九百餘輛省省警廳夏定侯君特於三號傳集各公司經理到廳諭知自即日起城内行駛人力車祗准以六百輛爲限如有違抗一經查出從重處罰聞各公司經理奉諭後擬於五號爲始遵照辦理 
[安慶]  
　　第一師範開觀摩會皖省第一師範學校現定每星期各敎職會議一次研究進行方法若游藝會講演會均次每居立茲又議决下星期開觀摩會所有學生於暑假回籍時採集之植物鑛物標本及他项作業悉行陳列以資比較成績優者並發給襄奬狀以示鼓勵 
　　勸業場定期開幕皖垣御碑亭地方前經殷某禀請官廳立案建築商辦勸業場修造樓房廣招各商店營業現在工程告竣四而樓房均已金碧交輝所有各類商店各茶樓酒肆綢緞洋貨書籍等店亦均羅列其中其門首之味蒓園於昨日開張賓朋滿座而歌妓亦紛至沓來甚爲熱鬧現該場已訂於本月八號開幕 
[武昌]  
　　辦公玩延之微戒段巡按近查有數縣知事辦公玩延特行分别懲罰如下）一（陽新縣牙行之未經領帖私充者與執有舊帖未換者共有八十餘家上年十二月已經委員查明移縣至今始由縣派員着手復查叚使以其辦事玩忽特予記過一次）二（隨縣知事張長祐於民人朱光庭家被匪搶刼燒殺擄人勒贖一案並不即時具報及至汴省獲匪咨鄂請奬由巡署行查始擄以上聞巡按使飭先記大過一次并勒限一月嚴緝在逃各匪逾限不獲仍當重懲（三（荆門縣積存已驗契一千二百餘張而通詳並不報明實數輒謂承辦員司並無延擱留難情弊現經巡署查悉特記大過一次仍飭迅即淸理如再稽延即行嚴處不貸 
[天津]  
　　請設棉花專行近有公民宋丙林韓敬和等組織棉花專行特具禀財政廳懇請照准當奉批云據禀已悉查前奉財政部飭據該公民等禀請在博野蠡縣束鹿等三縣組織棉花專行每年認交税款五千元行廳查核辦理等因當因各該縣所產棉花每年究可抽用若干該公民等所認税额是否最多之數無憑懸斷即經飭縣會查詳覆核辦在案茲據禀前情除分催各縣作速查明詳覆外仰即查照 
雜評一[嗚呼我民（默（]  
　　今日各地方金融这恐慌已足以因我民命矣而猶未已也加之以天災天災未已也加之以盜匪盜匪未已也加之以苛税苛税未已也加之以時局之變動外人耽耽而國内擾擾嗚呼我民無死所 
雖然我民之無死所也我民知之久矣其機豈自今日始耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 [ 
[昨夜滬南之砲聲]  
滬上自前年夏間二次革命戰事平定以後仍屢有謠言大都捕風捉影不成事實近日雖又有黨人在滬組織救世軍之謠傳地方居民以軍警防範甚嚴知其足以鎭壓故亦不以爲意不料昨晚）五號（六句鐘後忽有砲聲自滬南方面傳來至八句半始息是何原因傳聞不一惟於肇和兵輪似最有關係今將所得種種消息并錄於後 
　　六點一刻鐘時高昌廟一帶居民突聞開砲大起恐慌秩序頓亂當即扶老携糼紛紛逃至租界一時大小各旅館多爲擁塞貧民之躅躑街頭者尤衆情形甚爲狼狽　　昨夜開往斜橋之電車祇可至方浜橋爲止内地電車公司往來滬杭車站之電車亦即停駛於是華界商店登時閉市西南城一帶祇能出不能入城内巡警由廳一律召回每崗另派出十餘人均荷鎗實彈嚴密梭巡各救火會社亦俱預備一切西門方浜橋則由巡長帶領全班巡士會同憲兵阻斷交通滬北及城内紅十字會聞亦從事籌備　　滬杭車站當製造局方面開砲時知九號特别快車已驶抵莘莊即由電話止其進行該站接電後以未悉究竟車仍開驶迨抵龍華確知變耗因即駛回莘莊站暫停緣車頭缺水急拖拖車頭至松江裝水後再由莘莊開回嘉興過夜　 
　　法捕房聞滬南砲聲隆隆不知何故即用電話向華界各機關探問均無回音石總巡以法界與華界毗連須先事預防特派通班中西探捕並越捕等一律擎鎗分往華法交界各要隘嚴行防堵 
　　英美總巡麥高雲君亦用電話向護軍使署詢問因電話不通知有變故即選派幹探前往探聽凡從該處逃來者或言兵變或云黨人從浦東方面乘船渡浦向製造局攻擊附近居民已奉楊護軍使諭令暫避麥君聞此消息即通諭各捕房捕頭轉飭通班中西包探馳往華租交界妥愼防範 
　　租界各領事署亦均以電話向内地官廳詢問因護軍使署電話不通其他各官廳亦無確實答復故咸懷疑惑嗣聞人方黨人攻打軍廠至九時許始得該處消息謂駐泊浦江某軍艦不知何故與陸軍衝突開砲轟擊陸軍並未還攻立即派人調停故祇聞間斷之砲聲有謂海軍因某項問題限二小時内解决故九句鐘時外間尚有至十一時不能解决仍須續行開砲之謠 
　　得可靠消息谓肇和兵輪管帶受黨人運動將攻製造局事爲薩鎭冰上將偵知詭以有事相商飭令來見詎三次飭傳不到遂派員至該兵輪詰問該管帶知事已敗露反戈相向海圻海琛兩兵艦亦卽發砲轟擊肇和即將船頭擊沉黨人另有不輪兩艘運兵登岸攻打製造局西栅門所設機關槍爲其所燬幸局内防兵奮勇禦敵始獲擊退 
　　某西人得確實消息昨晚有黨人二十餘人乘小輪由北而南渡至肇和兵輪船上有人接應旋向製造局開砲聞軍官並不預聞製造局守軍亦開炮還擊後因時在夜間恐有殃及故暫停砲現肇和仍泊製造局浦面有兵輪三艘監視俟天明再作計较又聞當開炮時有彈一枚落於法租界西段損屋兩椽並未傷人英租界西叚亦有墜彈 
　　滬海道尹公署於八句鐘時發出一函通告各報館謂頃聞南市有砲聲據報因浦江肇和兵輪有亂黨五六十人圖襲爲兵輪砲擊刻下護軍使署及城内南市一帶平安無恙現已分電京省云云 
　　又有人謂昨日有從南京到滬之兵由陸路而來暫駐滬杭車站一帶不知與海軍如何衝突以致海軍發炮惟客兵到滬事前並無所聞此説似不足信 
　　又聞七點半時有口操北音这兵士七八十人肩負皮袋鋪程惟無軍械由南而北不知何往 
[巡緝員捕獲黨人]  
　　黨人李鳴鶴蕭漢卿曾於本年三月間在四川運動軍隊失敗逃匿經川省大吏呈請政府通電各省協緝在案前日江寗將軍署巡緝員許某李某因有要公乘滬寗火車來滬詎抵崑山車站時適蕭李兩人由該站上車經許李兩巡緝員瞥見不動聲色俟車抵滬站時即將　李拘獲交由路警看管片刻即將蕭李兩名附乘原車押送寗垣將軍署請爲訊明核辦 
[引渡亞細亞報炸彈案續誌]  
　　公共租界山東路南京路口亞細亞日報館被人抛擲炸彈一案業經捕房將與此案有關之楊玉橋）即楊炳南又名楊炳林（及由警局提來之譚桂福）即喬貴福（案證朱阿喜又由法捕房緝獲之蕭美臣等一併解送公共公廨迭經中西官讯供明晣判蕭美臣送回法捕房核辦楊與喬朱二人押候備文解送護軍使署訊辦在案茲悉此案已由關讞員飭承檢齊全案卷宗於前日發交捕房着令即日起解一面彙錄訊供詳情分呈滬海道尹公署及統率辦事處查核矣 
[四誌黃包車夫反對加租之舉動]  
　　本埠各人力車夫因洋商各黃包車公司增加車租華商各公司亦繼起加增有礙生計聚衆罷工業經英美各捕房將肇事之車夫一百餘名拘解公共公廨經中西官讯明按其情節輕重分别懲辦在案茲悉此事連日由道尹公署交際科長陳震東與各車夫所舉之代表向華洋各公司磋商尚未解决惟聞華商各公司已有允免之意而洋商各公司則現尚未表同情公共公廨關讞員以各車夫均係貧苦之輩且良　不齊若不從速解決難保不滋生事故妨碍治安除函請各該管領事轉商免加外並函致總商會請爲設法維持茲將原函照錄如下敬啓者連日據各捕房解黃包車夫起　之案甚多訊其起釁事由皆　黃包車公司加增每日租界所致查此項車夫皆苦力自贪兼赡家口之小民每日强有力者往來馳驟獲資較豐除交納車租之外或得自有三五百文其老於苦力及年力欠强者或至夜分所得之資尚不足交納租價通夜不敢稍息周流各馬路之間延　行人冀得　納租價或至天明不得完纳又苦一日以求完納兩日租價者比比皆是此等作苦凡有耳目共見共聞今該車公司復每日加租三角哀哀苦力其何以堪况其無暇反對加租者皆仰食者衆停一日苦即一日無所得食之輩復爲有力反對之車夫蹂躪若不急爲調處俾得苦力自食是該苦力欲求苦爲良民而又不得瑰非正本淸源之道務望貴總商會　全治安迅速開導各黃包車公司愼毌强迫加租以卹苦力而衛治安是爲至要並希見復 
　　華界各官廳因此等歇業車夫三五成羣難免肇事故於昨日各派幹探分往華洋交界之西門外太平橋方浜橋南洋橋閘北之虬江橋等處嚴加彈壓如遇聚集人衆飭即驅散並調查此項煽惑罷工之人以憑核辦該探等昨已遵照分投查察　　華商各公司因被向拖洋商公司之黃包車夫擊毁車輛曾由各車主公禀公共捕房請求保護茲據華商公司中人傳述謂捕房以黃包車公司旣有洋商華商之分此次議 
加車租係由洋商發起旣向拖洋商車輛者　不增加而致罷工則純爲洋商公司與租車人之交涉與華商公司之車夫不涉何得要挾一體停拉現在華商各車主所加車租每輛每日僅增小洋三四分拖車之人旣各願加自當照常出租如有停拉洋商黃包車之車夫藉端阻擾毆擊車輛准由沿途巡捕拘拿解究以維營業而便行旅業已諭令華商各車主照常出租是以於五號爲始馬路上之黃包車仍有出現惟洋商各公司之黃包車尚未出租云云 
　　又聞洋商各公司以此次增加車租係因工部局遞減車照之故車輛旣經減少則車租不得不酌量增加藉以貼補虧耗現查陽歷十一月分租界華洋商之黃包車工部局所給照會僅有八千三百二十七張今十二月分每百輛又減六部以此核逄共有黃包車七千八百部左右以後目下如欲減輕車租祗有要求工部局增加車輛額數經於昨日會同華商各車主公延律師代爲函致工部局請將黃包車額定六千輛之外增添二千部俾使租價稍賤未知能邀允准否 
前日報載法租界黃包車照會費洋二元零八分茲悉實係兩元零六分附誌於此以昭覈實 
[盜匪搶刦押店]  
　　美租界墨克登路十六號門牌甡源押店於前晚七時許突來盜匪多人各持器左一擁人内當被劫去大洋十二元小洋二百餘角並銀飾等物迨由店主投報哈爾濱捕房飭派通班探捕四出兜拿匪已遠颺 
[江蘇省敎育會第九次講演會紀要]  
　　十二月四日省敎育會延請江易園君講演發音下午三時開會由黃任之君報告開會順序沈信卿君報告延請江君講演之旨趣隨由江君演説聲音與文字这關係並就聲母表遂一口授發音説明聲有陰陽之分及方言變化一循軌道通轉之理提要　元發人深省惜爲時間所限不能暢所欲言次由部視學張春霆君演説略謂敎育雖爲國家事業然必須自治發生方得謂之眞敎育抑非　育者去其虚榮濳心研究不能使之發達末就所到之處述 
南通自治敎育之發達上海租界無育善敎育之危險洋洋灑麗語多中　演説畢已五時有半遂振鈴散會是日到會者約四百人會場頗形擁擠 
又據訪員報告謂江易園君於星期四）即四號（下午三時偕部視學張錢二君先後蒞會均經該會會長率同全體迎迓入座旋即振鈴開會其時三層樓上會場中來賓均已滿座幾無隙地後至者皆直立旁聽約計男女來賓共四百餘人其他各團體如江蘇第二師範學校回濟大學南洋中學中國靑年會貧民學校市立崇正小學南區小學養志學校國民敎育實進會等亦均有代表蒞會聽講首由會長報告開會宗旨及聲毌對於文字之關係述舉即延江君登壇演説略謂我國言语文字素不相屬良由方言各殊所以動多扞格孰知文字胚胎實基於音考中國文字自唐宋以下半爲方外譯音憑諸理想而得至於上古文字則後世界所傳難以根據然揆諸今日一般普通字母似乎尚不適用今吾人欲求文字之眞髓當先研究聲母之由來查中國之文字厥有二種一爲象音一爲聲音而聲音之中又有聲母與韻母之分苟能稽古覈今詳細審辦更參以近代之字母循軌講求不難貫澈方言普及敎育也蓋天地旣分陰陽而事物亦有剛柔文字之道何莫不然人苟明乎此理雖南蠻獸舌之人亦可談笑自由交換智議不然强使全國人民方言一致何異削足納履哉鄙人前在北洋曾與學界鉅子一再討論惟自愧管窺蠡測恐貽綆短汲深之誚今日得與貴會諸君及來賓共同磋商誠絕好之機機尚希有以敎吾云云乃將見溪羣疑等聲母數十字分别解釋如）深腭（）淺腭）舌頭（）舌上（及）舌上變齒（）正齒（）粗齒（）重唇（）輕唇（等反覆申言聞者欽仰迨張錢二君相繼演説時已燈水齊明乃搖鈴散會 
[全國商會臨時大會之報告]  
　　全國商會聯合會在滬舉行臨時大會所有會議情形已迭詳本報昨日）五號（總事務所將六日中議决事件摘要通告各省總分商會探錄於下　　十一月二十四號预備會周正會長提出辭職書）投票另舉）貝副會長提出辭職書）挽留（張振勳君當選爲正會長）任期以明年第二次正式大會爲止（ 
　　二十五號臨時大會中美銀行招股案中美輪船公司案各省商會按省分分甲乙丙三等認招股分三百萬元撥出一百萬元歸輪船公司限三個月内招齊六個月内繳足未到會之省分由中美銀行總事務所通告認招中美商會聯合會附設中美商品陳列所案中美商會聯合會名義全體贊成其會長即以中華全國商會聯合會會長兼任之禀請中美兩國政府立案中美商品陳列所爲推銷國貨起見其創辦經費應請會長要求政府補助 
　　二十六號債務訴訟結案辦法各省商會條陳意兄書三十一件大約分爲七類討討論終結槪付審查二十九日審查報告採取各會條議以輔助司法不侵法權爲標的將各種條議禀送採擇惟京師總商會所提債務情形不同應單獨禀請辦理 
　　二十七號印花税案各省所交意見盡大致相同惟發票年節帳單不應貼用印花則尤全體相同討論終結槪付審查三十日審查報告依據商民公認第一次所頒之印花税法請取消官廳以命令變更法律之推廣條欵彙集衆議禀部核奪　　二十八號商事條例案贊成上海江蘇銀行意見書禀請司法部重編明白淺顯之文字再行研究烟酒公賣案各省意見書槪付審查三十日審查報告贊成通崇海總會駁議及無錫莘莊等意見取消種種名目畫一税法以免苛擾禀部核奪 
　　二十九號商會法案商會法已照本年三月大會意見書修正提交立法院經過三讀毋庸再議會報徵費案各省所欠報費分函各省總商會於舊曆年内收淸寄京萬一不能如數至少須墊付一半又爲維持現狀各省總商會每會補助一百元迅速寄京即由總事務所分别通告 
[海關嚴查烟土]  
　邇來有等著名土販在公共租界設立機關分遣黨徒扮作客商在外洋私運大宗烟土來華販賣獲利頗豐近因江海關搜查嚴密若輩藏坑手段旣窮乃串令素無正當營業之外國人代爲携帶業經海關破獲數起茲悉海關施監督以海關辦事人員對於搜查烟土一事甚爲勤能除奬諭外前日復傳諭華洋扦巡人等嗣後凡輸船進口無論中外商民行李均須详細搜查以免朦混而重烟禁云 
又聞前日有陳才寶潘阿雲史順福等三人携帶烟土四十餘磅乘怡和公司之官升輪船來申正擬携土登岸被海關扦巡洋員與水巡捕房偵探何阿春登輪查獲當將陳等三人並烟土帶入水巡捕房轉送地方檢察廳由林檢察長派員提案預審之下判令分别收押候訊 
[靛業調查錄]  
　　我國靛靑向推廣東之佛山澳門次爲江西之樂平靛及潮陽水靛再次爲浙江之富陽山靛曁江蘇之黃渡水靛及至德國之謙信愛禮司等牌靛油運銷我華本靛銷場即日漸衰落以致本靛各產地均改種雜糧蔬菜等類邇自歐戰發生靛油來源日少一日其價自每桶銀六十兩漲至二百七八十兩且皆在囤户手中居爲奇貨昨向本埠瑞康及德康润等顏料號詳細調查知謙信牌靛油雖有存貨數百桶年内不復開盤須待至來年再應各客之需至雜牌洋靛市上現售之價高低不一每桶自二百三十兩至二百八十兩惟來源亦已斷絕須俟歐戰終了方有货來至本國所產之靛滬上現存者祗有廣靛每桶）约六七十斤（之價自十二兩至十六兩不等江西樂平靛即木藍靛現售每擔銀十八兩至二十一兩寥藍靛已數年無貨到滬潮陽水靛每擔十兩零五錢至十二兩黃渡水靛與富陽山靛亦數載無貨來滬云 
[關讞員對於刑事訴訟之愼重]  
　公共公廨自光復後經外交團議决暫歸捕房管理以來因華人民事訴訟案件繁多即設立華務收發處專收民事禀件凡刑事案件多由抽房起訴故未另立收受刑事禀件處嗣因華人刑事訴議日多由檢察處禀准關讞員暂於交保處兼收刑事禀件現亦日漸繁多茲悉關讞員以刑事案件　人名譽自應愼重故於前日傳諭檢察處於即日起凡收受刑事禀詞之後須先檢查得有實在證據然後帶領當事人至公堂聲請核准方可執行 
[勸用國貨會開會紀事]  
　　本月四號時勸用國貨會開報告常會到者四五十人由袁履登主席報告）一）星期四晚討論組織試驗工場之结果二（新加坡屢覽會來函略謂貴會運來貨樣九箱陳列後已在會内發售今已售去大半其價銀容後彙齊滙上至於開開情形及各界品評另紙詳述　爲察核云云報告畢即由鍾衡臧講述泡列斯造法约閲一小時講畢由袁履登提議試驗工場事星期四旣未表决應如何進行孫梅堂等不如於下星期四再行討論衆贊成遂散會 
[籌設公共體育場之催促]  
　　滬　道尹奉江蘇巡按使公署通飭云據上海縣知事詳稱奉飭籌設公共體育場限期詳報等因奉此知事當查二十五保十三圖斜橋地方上海慈善團所有荒地一處共計二十六畝有奇堪以使用即經按照籌設公共體育場简章第一條之規定指定爲上海公共體育場並邀該團董集議解决一面委託上海縣敎育會會長吳馨賈豐臻籌備設施積極進行惟經濟問題關係至爲緊要現擬將縣警察經費酌量節省每月騰出二百元並於敎育費項下月提一百元作爲常年經費其開辦各項費用値此公欵竭蹶舍捐募别無他法除由知事先捐銀五百元以爲之倡並函縣敎育會邀集地方士紳擔任捐募以期衆擎易與早日觀成外所有籌設公共體育場所情形理合遵飭備文详報仰祈鑒核通行等情據此查化共體育場前經通飭各縣一律籌設并限於三個月内先將設備場所詳報在案迄今兩月有餘詳報到署者甚屬寥寥上海地方繁盛廣場较少該知事竟能妥覓相當地址尅期籌設并倡捐開辦經費實屬異常難得除批示外合行飭仰各道尹轉飭各該縣知事一體查照務各趕緊籌设依限詳報 
[比賽足球三誌]  
　　聯合體育會在滬比賽足球已兩紀前報本月四號爲滬江大學與農商部工業專門學校）即南洋大學（覆賽之期在南洋操場舉行自午後二時半起至四時一刻止聞其結果南洋勝七球 
[愛國女　校之紀念會]  
　　天保里愛女學校創始於淸光绪二十八年今春於舊有之中學高初小學各級及國文英文兩專科外添設體操專修科提倡女子體育昨逢十四週紀念之辰午後一時許舉行祝典開同學交誼會其遊戲節目有紀念鐘孺子可敎楚漢分爭诈僞之結果及惡家庭等末復佐以徐純孫之幻術晚間全校敎員學生更演講故事燃放烟火又借演商務印書館之幻燈由莊百俞凌文之爲之説明至興盡散會已九句鐘矣 
[維持女學之函稿]  
　　博文女學校於下學期遷至法租界貝勒路禮和里學生雖多經費支絀昨有譚延闓淸道人張美翊章　四君投函道縣省署及在滬熱心敎育諸君云蓋聞德象成篇女師並重文明啓化女學宜先若乃事關公益利弊人羣安忍見一簣之將虧竟旁觀而袖手若博文女學校締造之艱難賡續之匪易誠有不能已於言者歲在光緒戊申冬部立女師範學校於洋師以爲务省倡招考東南各省女學生入校肄業凡在師範畢業者皆應盡敎育之義務今鍾鏡芙黃學梅兩女士即校中高材生自畢業以還即効力地方敎育可謂不忘本矣及閲所刋博文女學校沿革略益嘆其經營之辛苦志氣之彌厲夫國勢之强弱覘之敎育之盛衰邦本惟民而提倡尤賴於社會殷憂罷績漆室徒勞樂育廣敎孤詣足美同人等深知兩女士學問優異尤尚道德考其校風無媿女則惟經費大绌挪墊已窮禦寒莫若重裘成城必資衆志爰爲一言以告邦人非敢阿其所好伏祈諸公慨表同情量爲扶助合羣力以策進行俾斯校得以維持永久其造福於女界豈不大哉 
[楊參議在滬之職務]  
　　楊小川參議奉命返申與官绅各界接洽一切已紀前報昨（五日（午有人至楊君寓所詢知楊君在滬之職務分紀於下 
　　調查工廠楊參議在滬海道尹任内極力提介工商曾囑　業科長卓君分赴各工廠號調查將其資本金之多寡及營業之狀况加以評論詳候轉報中央核辦此次仍由農商部周總　　託將未經調查各廠號繼續辦理與前次所調查者一併彙集陳部以是连日與在滬實業家朱所志堯穆杼齋虞冶卿　馨君尋 
 
 
 

Page 11

 
 
各舉所知調查報告不日即可竣事 
　　接洽西員楊君在滬與各國官商感情甚篇政府爲鄭重外交起見特派來申隨時接洽到申後各國官商往訪晤談楊君亦前往答拜聞於軍務及製造局務往護軍使署與楊克　將軍會商一切此行不過暫局不久即須回京 
[查禁私帶食鹽進口]  
　　兩浙緝私统領蔡和林君以吳淞海口往來之沙釣各船每多私帶食鹽偷運進口實於鹽課有碍業於昨日親赴吳淞會同緝私第一營營長盧植馨督帶師船分赴淞口駐防各鹽巡隊面諭各隊長如有船隻進口務當詳細查驗以杜夾　云 
[鄕婦情急肆蠻]  
　　昨最八時許有驻泊董家渡之緝私營十號巡船上火夫周本志在浦江查見鄕婦張陳氏帶有食鹽一小包約計數十觔指爲有違禁令將氏及鹽一併扣留後該氏不服出言謾駡周即以木棍毆擊氏即奔逃上岸爲第十一崗警察查見立即阻止該氏用力將周之木棍奪下反擊竟將該警所帶之槍壳毁壞後由艙長張占奎得悉上岸喝阻詎該氏不肯釋手甚爲潑悍張無法解圍遂由該警將氏拘住帶至一分駐所問明原因飭送警廳司法訊究 
[規定調查田畝之表式]  
　　本邑調查田畝一事業經沈知事邀集各市鄕經董會議辦法分别進行規定調查表式函發各市鄕經董曁區調查人詳細塡列略誌如下）一（田畝弓口（二（管業人）三（佃户或傭人）四（地質等級）五（地價出產（六（收穫及其價値）七（説明種類各項均須詳細塡列 
[敎會紀事三則]  
　　本埠各醫院敎堂之查經班主日學敎員學員五百餘人於一日八時在殉道堂開聯合會由思婁堂牧師張葆初主席中西書院牧師袁恕菴祈禱開開後殿以耶穌召人及談道之影戲由謝君武衡講解基督敎之效驗江牧長川報告各堂班次之大略繼而曹君雪賡演説題爲牧師與敎友之關係最後全體就座攝影以留紀念然後閉會 
　　麥家圈仁濟醫院三育進步會前禮拜五晚六時開第一次常會由王副會長主理佈告宗旨方菊影領開會禱告後請傳道　員　子賢演説以一個新字爲題目大旨凡人都喜新厭舊萬物有新必有舊若存一希望望新不舊之新天地眞可謂成一新心之新人見聖經所載論　洪德卿唱英文歌董世惠王雅章合述華英語之故事又與洪君聯奏詩曲極有興趣旣而討論會章及提議聖誕節舉行禮典等事七時半散 
　　女醫院曁敎會中西女士捐資購料製就棉衣棉被百餘套經由女幹事敎師分携各鄕以備分給貧寒之敎友作爲聖誕節期之贈品云 
[豆行追索欠欵]  
滬南荳市街新豐荳行因被内地油車商家張少梅虧欠往來銀二十五百兩避不料理昨日在途撞見由執事人朱文翰扭控第一區警署請追旋奉轉送警廳司法科預審移解地方審判廳訊理 
[債務人請求寛限]  
　　商人陳子祥控顏明錦借洋不還一案前日午後由地方審判廳施推事官開庭審理陳訴稱前被顏借去洋二百元屢索無着請求追償質之顏供稱借洋是實求請寛限問官遂諭辯論終結被告交保聽候送達判詞 
[債案無須傳訊]  
　　正生錢莊經理曹根仙前投法公堂控稱被大盛祥東洋莊經理董英元虧欠往來銀五百餘兩置之不理等情當經公堂飭傳未到前日曹又投案禀稱此事經人理勸讓去銀九十兩商人已允請求免傳中西官准予銷案 
[被告母再觀望　　恊康木號控張渭卿不理貨欵一案前日上午由公共公廨傳訊原告投案請追中西官以被告臨訊不到判期一禮拜如被告再不到堂按照原告所控缺席判决 
[賣買鍋爐之糾葛]  
　　吳順興在公共公廨控告王長庚不交銅鍋爐一案前日上午由王襄讞會同美領博君升坐民庭研讯原告延律師上堂代表請飭交案訊之　告亦延律師到堂辯稱此項鍋爐尚在九江且原告尚有價銀六十兩未付中西官判限原告繳銀六十兩倘不能如期將鍋爐運滬亦着於限期内報告公堂候核 
[澈查手鎗來歷]  
　　老閘捕房包探顧葆生因失竊捕房所給防衛之實彈手鎗一支禀明捕頭諭着查緝在案前日由探夥俞阿實在城内查見淞滬警察廳偵探倪振標所帶之手鎗鐫有公共捕房字樣疑即顧探所失之物於昨日訴知包探張天林禀明捕頭着與一百九十六號西探帶領俞阿寶同至淞滬警察廳聲明前情是時因倪偵探辦公未回由翟隊長允爲调查來歷冉行答復該探等即據情回禀捕頭聽候核示 
[開設花會之科罰]  
　　法捕房前在西新橋街蔡仁源烟膏店查獲花會分機關拘住該店主蔡毛泰及陳雲喬等解經法公堂訊據蔡供花會係粤人鄭阿慶爲首開設總機關在靜安寺路民人代爲兜攬分肥是實判蔡罰料一百元充公並補提鄭阿慶到案訊辦茲經包探程芝卿將鄭拘獲解廨請究鄭供認開設花會不諱聶讞員判罰洋五百元充公示儆 
[竊取滙票之牽涉]  
　　萬潤泰雜糧行主葉潤生至法公堂控稱曾由陳春發薦邵生朝來店爲夥詎被私取台灣銀行匯票四千兩逃逸以致陳春發情急服毒身死並無後嗣受害甚鉅嗣邵將票向銀行支洋因無圖章不付又持往某銀樓兑换金飾三千餘元由該銀樓找給銀洋二千餘元惟該銀樓不問來歷將票收下應請傳訊尚有王來運 
徐耀記兩人均代藏贓洋並被王等分用洋九百餘元今已由包探華春林在杭州將邵關提來案請求一併嚴究邵供竊票後向某銀樓夥周姓購兑金飾計洋三千二百元找給現洋二千一百七十元是實王供分用之洋今已交出徐供洋已用去難以交案求宥判一併管押候傳該銀樓夥周姓到案訊明核辦 
[盜犯歸案訊辦]  
　　水警第二廳偵探協民四區四分所長警查獲盜犯陳小老漢一名據稱陳係搶刧無錫當舖案内之要犯已記前報茲悉此案業經閘北司法科訊問判交來探帶回歸案究辦矣 
[逃犯逮捕續誌]  
　　已革法警陸榮葆前因姦佔有夫之婦案發奉判監禁六年陸因不服上訴高等廳無效由蘇派警解回滬上中途脱逃迭奉飭緝未獲至前日始在天香樓茶館内將擒獲解送到廳經林檢察長派員提案研訊之下諭飭釘鐐收押候究 
[男女賃屋同居]  
　　浦東爛泥渡民人金阿龍前曾憑媒聘定甬人沈某之女阿金爲媳尚未過門茲經阿龍探悉阿金金與無賴吳成金姘識在外賃屋居住遽於前晚糾同多人前往該處將男女用繩梱縛均示穿衣服鳴警舁至第三警區由解警正着令阿龍將男女衣服給還穿着提案略詰諭飭備文逕送地方檢察廳由檢察官預審一過判將吳成金沈阿金分别收押金阿龍斥退候示 
[不認串誘女子]  
　　李東玉控林子英串誘伊妹阿五與朱老五姘識已兩記前報茲悉此案經司法科研訊之下因林不認判阿五交兄領回管束林子英斥釋免究 
[欺騙鄕愚]  
　　無賴張芝蘭前日午後在滬寗車站某茶館内騙取鄕人徐寶泉之棉被二條被捕查獲帶入捕房禀明捕頭押候解送公堂訊究 
[妙手空空]  
　　陳金甫前日在黃浦路摸竊顧寶林袋内銀洋圖逃當被　捕追獲帶入捕房押候解送公堂訊辦 
[塌車夫被撞受傷]  
　　前晚有塌車夫馮小岩推車至塘山路與某塌車互撞致被碾傷足骨由捕到來一併拘入捕房捕頭命將馮送醫院醫治候再核奪 
[江北人聚賭被拘]  
　　住居夏家弄之江北人朱三朱恒泰韓阿三等前晚在家聚賭被四區巡警查獲一併拘解警署由姜警正訊問一過判各拘留三小時以示薄懲 
[探警又獲烟犯]  
　　五區探警前日又在滬寗車站查獲烟犯任星如謝少卿吕子誠萬記大熊大升五名抄獲膏土二兩零一併解送司法科訊問核辦 
[索討會欵之衝突]  
　　陳義元家住海昌公所北首前日至共和路袁兆祥家索討會款口角互毆被巡警一併拘送四區警署押候訊明再核 
[誌謝]  
　　前日承中華圖書館編輯部惠贈第七十九期小说週刋禮拜六兩册書此誌謝 
[氣候報告）上海徐家滙天文臺測候報告（]  
　　已過者之報告十二月四日大陸低度出現於蒙古進至中國北部日本東北有深低中心湖南與山東間之反旋風勢力漸減信風在直隸被阻海岸餘處風力漸弱上海天晴而和暖五日上海天氣晴寒氣壓驟降涼風徐轉南嚮五日下午四時前二十四小時内上海氣候温度至高六五·八至低三九·二去年· 
同日至高四九·三至低四四·六 
　　未來者之推測五日下午四時三十分豫測揚子江口天氣和暖而潮溼海岸有甚徵及不定之涼風 
雜評二 
[滬南之事變）訥（]  
　　鄭鎭守使被刺之一問題喧鬧甫已而忽又起滬南之變端其原因之傳説雖不一然而居民之驚惶遷避與二次革命時同也砲聲之震動遠近與二次革命時同也各機關之戒嚴交通之斷絕亦與二次革命時同也何此等劇變一演再演而不已耶滬上之擾　在一時而其事之影響必甚重大矣 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[出租兩脚車廣告] [  覺迷]  
　　列位要曉得現在上海黃包車夫呌啥同盟罷工有銅鈿的人自然會向龍飛馬車行租一輛亨斯美要出風頭的人自然會向意泰汽車行坐一輛汽車俚篤罷工儘管罷工嘸啥要緊格要曉得小户人家看着一個銅錢倒有六個字出幾塊洋鈿坐一輛亨斯美摩托卡是萬萬弗肯格呢所以本行想得新法造成一種車子本行格種車子就呌做兩脚車客人坐仔穩穩當當服服帖帖倒比仔亨斯美摩托卡還要舒服點篤况且本行格種車子工部局弗要捐照會坐客弗必出租錢倘然跑得快些巡捕看見仔弗像馬車汽車就要拉到巡捕房裏去格唔篤弗相信請到本行試試看便曉得本行弗像滑頭店家所登廣告專門瞎三話四格 
[代擬尋父告] [  劍秋]  
　　報載某人尋父告白頗堪發噱特嫌其措辭尚未盡善戲爲之再擬一通如下 
謹啓者家父某向在家中耕小田爲業足不出户安分守己從無倔强不服敎誨之事近來不知何故忽然跟人逃去四出尋覓杳無下落或謂沈溺於上海花烟間者或謂已被匪徒騙去賣與廣東人作義子者或謂家父因有鬍鬚被他人冒認作父者傳説紛紛莫衷一是家母聞此消息日夜尋死覓活號陶大哭不願守有夫之活寡如此不肖之父本應聽其流蕩惟念家母年方少艾空牀獨處何以度日爲此通告海内仁人君子俯念家母祗此一夫若不尋回决難再覔相當之人物即親戚鄰里亦羣起相責謂某僅此一父萬不能放任在外脱影響所及他人之父皆起而效尤將如之何因此不惜重資懸賞尋覔如能將原父歸還者酬北洋造幣廠大洋一元並不根究來歷知風報信因而尋獲者酬新出之銀幣五毫儲欵以待决不食言如有以假貨冒充者送官究辦再家父在外如將田產房屋私行典賣某槪不承認合併通告 
詩選 
[别内舊作] [  詩圃]  
　　累汝持家苦愁心已萬端况兼千里别欲話一宵難道遠書頻寄秋深服恐單臨歧珍重意感極强加餐 
[牛坑]  
　　扁舟今夜泊牛坑屈指離家第一程生怪灘頭嗚咽水替人猶作别離聲 
[惜花和輔卿]  
　　獨自傷春獨自吟　花人本惜花深花開花落都如夢難向花前訴此心 
連宵風雨替花憂花自飄零水自流恨煞春來芳草地埋香埋玉不埋愁 
自由談之自由談[  少年進德錄]  
　　存心光明正大言論光明正大行事光明正大斯之謂君子有器局人大都胸次不亂所以做事有力 
眞廉無廉名立名正所以爲貪大巧無巧術用巧乃所以爲拙豪爽而能精細者少精細而能豪爽者難 
君子浩然之氣大小人自滿之氣大恕自己一過則萬過必從之而生 
有眞品者檢身常若不及又何暇矯矯示異於衆若臨深以爲高加少以爲多其人可知 
心境如靑天白日立品如光風霽月這纔是儒者氣象 
耐貧賤不作酸語耐炎凉不作激語耐是非不作辨語耐煩惱不作苦語 
高存乎操守大存乎器量厚存乎根抵深與遠存乎識慮 
君子之心欲人同其善小人之心欲人同其惡 
將欲論人長短先思自己何如 
大丈夫心事當如靑天白日使生平無一事瞞人此是大快樂爲惡而畏人知惡中猶有善念爲善而急人知善處即是惡根勿以善小不爲勿以惡小爲之 
小説 
[家庭小説嫣紅刦] [  常覺小蝶合譯天虚我生潤文]  
　　第七十八章（續） 
　　特雅曰吾亦唯此一事稍能自慰然而當時設汝妻子竟臥溝壑以死者則我又將如何耶威廉不答特雅忽現爲驚恐之色曰汝欲訟我耶然汝必不得直蓋老人遺囑我已易去今之所存實爲　鼎其上明明載爲凡有遺產均授裘蘭即安東尼特雅之妻證據尚在汝又安從而訟之哉安西來聞語不禁以面視威廉威廉亦點首不止特雅又現爲懊喪之容曰差乎愛搿可以休矣蓋吾一得此產祻害即隨之而來長子慘死次子又復流落他鄕當其初固何等奢侈飲食御服擬於貴家平居之時安晏享樂出則高車駟馬凡此種種而今又安在哉安西來曰老友母悲汝長子雖死然哈勃克與特雅怒呼曰汝母再提此弑兄之賊安西來駭然曰彼乃弑其兄耶特雅曰彼雖不弑安東尼而皮靄卡殺之推其厥因獨非爲哈勃克乎威廉愕然視安西來蓋彼自法蘭西歸來之後此語深守秘密除告安西來亨利外殊未嘗有第三人知今聆特雅之言則又似知情者故不禁愕然而特雅又讀語矣曰諸君毌詫此蓋皮靄卡臨死以函告我者吾思之安東尼之死雖寃然亦可以稍減吾過密斯特愛搿君以爲何如哉特雅言至此凄楚幾不能成聲安西來顧威廉曰時晏矣吾儕行乎威廉諾方啓門欲出而密昔司特雅適自外歸且與其長女愛格來得偕愛格來得年事雖猶不過少女而難皮皺疊已入老境且雙眉愁瑣抑鬱不堪然彼亦非因家庭之衰敗而怨所怨者實以坐失好克司貴爵爲其生平一大失望也故見安西來翁壻亦殊無歡迎之態但一颔首而已而密昔司特雅則失聲泣曰嗟乎密斯特安西來吾夫殆將死矣吾夫死吾人又將如何君翁壻將何以敎我君試思長此以往吾人不將自塡溝壑耶 
[奇情小説秘密汽車] [  東埜譯]  
　　第十三章（續） 
　　保羅立在門口目送慨嘆了一聲關上了門回到厨房裏來只見房主人也在那裏那房主人乃是一個老太婆衣衫破碎年紀已六十多歲了列位聽説世界上有義氣的人大半是沒有錢混跡在下流社會中的便如這位老太就外形看來甚是齷龊若論他心地比上流社會中一班名公鉅卿富商大賈淸白得多了他見保羅義氣奮發也是一位風塵中不得志的英雄所以特埀靑眼把樓下一個房間借給他並不計較租費他有一個獨生女兒名喚晚霞年紀已滿花信還不曾字人平時在警署裏充當一個打字之職他長身玉立容貎也生得不弱警署裏有一班少年執事想吃天鵝肉的時時向他求婚怎奈晚霞姑娘艶如桃李冷若冰霜不肯稍稍假些辭色那少年們也有灰心絕望説玫瑰花有香有色可惜有刺不容易着手的也有老羞變怒在背後駡他生成寒賤骨不受人抬舉將來只合嫁一個田舍牧牛郎吃糟糠度日若要嫁入侯門貯藏金屋呼奴使婢插金戴銀前生不曾修過今世沒有這種福氣的晚霞姑娘每向他母親説姻婚大事不可專論門第做紈袴子的玩物須要獨具眼光向風塵中物色方有佳耦倘然不得其人母女兩人可以相依爲命以丫角終老也是甘心的呢薩拉門倒時時勸他説女兒的志屎果然高尚只也不宜太急烈女兒所適非人我自然不願意若有讀書人或是做生意人身家淸白品性也不卑瑣女兒和他合得來也算是快壻了女兒試想我年紀一大把了還望什麽但願早日抱孫含飴作要就是晚年的幸福了晚霞姑娘聽得每低鬟含笑意思似以爲然又似不以爲然老人家猜摸不定就也一笑而罷從此標梅已過桃夭不花晚霞姑娘辜負香衾消受空閨滋味就把婚期誤了下來幸得他性情灑落不沾沾在床第間留心日問公務已畢自由自在的回家母女兩人燈下依依倒也享盡天倫樂事前幾月晚霞姑娘在警署裏事畢還家途中遇見一個病人臥倒在大路旁一株葡萄樹下那地方行人稀少警察也不走過所以那病人呻吟路畔沒人上前援助晚霞姑娘望見油然生了一點惻隱之心想給他幾個錢充做醫藥費不料伸手向衣袋裏一摸竟然伸不出來原來囊中羞澀除出一枝鉛筆外連半個辦士也沒有正自躊躇忽見前面有一個工人模樣的少年于于然走來俯首向地上的病人看了一看仰首向晚霞姑娘又是看了一看正在那個當兒晚霞姑娘向那少年也是看了一看於是兩人的目光接一個正着説也奇怪晚霞姑娘平日在警署裏供職見多識廣一般墜鞭公子走馬王孫那一個不常會面只是從他兩只俏眼中看來總覺俗不可耐當他們是金玉其外敗絮其中的一大批繡花枕頭并且他待人接物落落大方毫沒一點小家女羞縮態度不料這一天和那少年工人覿面之下蓦然好像過見了五百年風流寃孽那少年身量頎頎他覺着長得合式那少年頭髮種種他又覺着短得合式 
文字因緣 
[壽星明賀徐伯匡先生五十壽] [  筠甫]  
　　是老人星是少微星星光燭天想靈鍾秀毓山輝玉藴淸懷潔履川媚珠圓高適有詩尼宣無過學易何妨更假年孤芳賞恁泮芹淇竹陶柳周蓮與君同病相憐記伴食中書在眼前）余亦在京供職六年）羡廣文不冷蜚聲華夏抽簪獨早　望林泉和煦春風明揚秋月義種仁耕此硯田知名久又萬流注目千載由拳 
 
 
 

Page 15

 
 
轉角五開間門面崔氏瓣香廬驥雲氏啓廬分設南京下關大馬路迎街掃口 
 
 
 

Page 16

 
 
   
 
