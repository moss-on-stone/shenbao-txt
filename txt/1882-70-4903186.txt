# 1882 - 70 - 4903186

 

Page 1

 
 
[書揚州胡姓龜燈逢怒事]  
　　巿井駔儈之徒往往善於調侃曲盡世態人情推其意非必有憤激感慨也凡事之近於游　者擅易見人之天眞借端流露無所發洩者一時不及掩飾耳嘗觀古人採風問俗遒人木鐸徇路原有官師相規工執藝事以諫之典自此道不　　 
行而後上下之情壅而不通商民椎魯無由上陳時政之得失於是牧令之權愈尊而民間之疾苦益甚矣不得已乃於游戲無益之中略存規諷之意然而民間共喻之而官府仍不過問焉假令有心世道者由此推求窮流而溯源則巿語之蠢俗工巧之寓意未始非他山之助芻蕘之詢也故余以爲此風猶存於古也新年燈景自十三至十七凡五日之内各處風景不同而要不離乎博兒童之㱋惹婦女之笑而已飛禽走獸雲片月華神仙故事但有精思巧匠卽亦不别求新異而已足制勝而且歲事更新務取吉利若搜索枯腸巧翻花樣或嫌於人之不知或限於力之不逮弄巧反致成拙故每年燈景大都獅兎龍象裝紥成形而前導後擁更雜以各式燈架燈牌鑼鼓聲中光耀奪目哄然者數夕父老相顧怡色致慶曰點綴繁華太平之象也其他有㝢意譏剌極相窮形之物則且觀之而怫然曰此刻薄少年所爲也兒曹勿效馬噫此等見解固徵風氣之厚高年邵德後嗣必昌然而不知此卽工執蟄事之遺也揚州燈巿向稱繁盛胡姓兄弟紥成龜燈一座易龜頭以人頭且飾以紅頂花翎背寘隆然一碑昻藏過巿其心思原無大巧妙不過博觀者嬉笑而已不意爲䇿馬之某見之遽爾發怒毁燈大駡且入胡姓店中咆哮聲言鳴官含怒而去鳴呼直道不存世風非古存如此馬上人哉夫胡之此舉卽使意存諷刺謔而近虐然事實無關緊要且懸其象未必有其人也縱有其人亦不過使之聞之之意彼固未嘗書姓氏於豐碑也竊謂此等事一笑置之可矣若見而發怒則非拘迂之腐儒卽屬明知其爲己然己果有一事一迹之相合知胡之有心戲之亦止敢怒而不敢言何必自暴之而自任之耶馬上人之局量褊淺從可知矣番胡之爲此也亦謂世風澆薄名教失防官塲濟濟雖若輩中人亦有致貴顯之路欲藉以調笑之而惜乎巿俗之見不知遠近輕重之差壹意調侃失之過當竟以緑頭巾之名號擬及一二品之大員則似有心毁謗者矣顧其事雖戲其心無他苟有問俗採風之使將私忖曰此近來官塲人多政龎流品汙下之故民間竊有此見而無由上達也噫如此忖度甚有關於澄淸仕途之意豈曰戲事無益哉猶憶幼時街隣醵資作孟蘭會紙燈念佛之外又白帋方燈而畫雜劇者見一燈命意奇絶畫一僧秃頂而置一道冠於上旁則一道士披爰仗劍頭帶十道冠問之父老此何意也曰僧爲有官無法道士則官多法亂此隱語示意也余乃恍然時爲道光末年鴉片己盛行然未必如今日流毒之深有帋燈綸兩鬼對臥呼吸狀甚可怖另一燈則有穿靴戴頂者與一丐子相對其餘惟一印度人以大索牽無數人入一城上署黑獄二字老少男婦華麗者藍縷者皆有而後又一印度人驅之者其寓意最明約略十餘燈無非調侃吸烟種種醜形設令當時有權位者卽其諷刺之旨以思流毒之所極而早有防制何至今日遂成無可如何之局也哉　無謗鼓善木之設而公道自在人心言雖不達於上情實難己於下者此類是也有賢牧令吾知見則動色警心矣彼馬上人烏足與語期道哉 
[本館自已接到電音]  
　　本館於前晚接到在津友人專發電音到本館有二十四日諭旨五道當卽譯出登報嗣又遞到同日諭旨五道因爲時過晚報已開印不及譯錄故續登今日報中昨又接到電音有二十五日諭旨二道一併譯登○正月二十四日奉上諭周恒祺奏假期已滿病仍未痊懇請開缺一摺漕運總督周恒祺着准其開缺調理欽此同日奉上諭御史邵積誠奏請飭禁止接遞匿名書信等語匿名揭帖例禁綦嚴若如所奏近來投遞匿名書信不一而足甚至刊刻成書以絶無根據之詞肆口誣衊顚倒是非混亂觀聽於朝政大有關係着五城御史出示嚴禁嗣後如有向京員私宅投遞匿名書信者即將來人送交刑部嚴行究辦以儆刁風欽此同日奉上諭兵部右侍郎着福錕補授未到任以前着錫珍兼署理藩院右侍郎着岳林補授欽此同日奉旨正黃旗滿洲副都統着景瑞補授正白旗蒙古副都統着貴怚補授正紅旗漢軍副都統着維慶補授未到任以前着本謙署理欽此同日奉上諭李鴻藻着調補吏部尙書兵部尙書着毛昶熙補授閻敬銘着補授戶部尙書卽行來京供職未到任以前着王文韶署理戶部左侍郎兼管三庫事務着許應騤兼署畢道遠着補授都察院左都御史並兼管順天府府尹倉塲侍郎着游百川補授周家楣着補授順天府府尹仍兼署都察院左副都御史欽此○二十五日奉上諭李鴻藻着充武英殿總裁欽此同日奉旨景瑞所管正紅旗護軍統領未到任以前着雙印署理欽此 
[美地大震]  
　　二十五日倫敦發來電報言美國高司德里格地方近日大震毁大鎭四處死者數千人是亦非常之災也 
[輪船損舵]  
　　招商局之保大輪船由津回滬言及出大沽口時見豐順輪船損壞船上之舵不能行駛故該船卽將豐順船之搭客及貨物等均爲搬運過船云 
[金陵傳聞]  
　　據聞簡赴江蘇查辦事件大臣麟薛兩欽憲業抵金陵於十八日午後迎入貢院行臺並聞督轅昨接照會貓耳山一案所有在案各官除洪都轉由督轅發交中軍看管外餘飭藩司分别看管此係傳聞容得實信冉錄 
[卹賞災民]  
　　金陵自開正以來火災疉見然皆隨起隨落所焚不過數間且非巿面舗戶之處如初三日午刻九兒巷焚去某姓樓房六間又如桃葉渡口之喚渡茶館焚去巿房一間席棚兩間其較多者則木屐巷内焚去草房瓦房一二十間共計十家均係貧民小戶向來文武衙門遇有火災被燒十數家者皆以一兩家呈報上靈是日木屐巷被災督轅差有某弁來查先據縣署報稱被災者兩戶旣經某弁查得實有十戶遂問縣署所報何以不符旋輕縣署回明向係如此呈報某弁謂嗣後須照實數呈報緣爵閣督憲有撫䘏災民之意也於是縣署遂照實數呈報旋有督轅差官奉爵閣督憲發給䘏賞錢文按戶賞給大錢十千文十戶中又有極貧者一戶人口較多者一戶均各加賞撫䘏錢三千文各戶當此新年突遭此難實屬窮而無告深覺可慘乃忽得此撫䘏實非意中所及料敦當局與局外人一時同聲額 
 
 

Page 2

 
 
頌咸謂此等恩施向所未有雖爵閣督憲功德巍巍似此小事原不足記然卽此一端亦足見痌煨在抱也 
[命案覆勘]  
　　前報蘇州河西業陳長慶自縊一案外閒傳説不一昨聞吳邑尊復率書差人等前往覆勘房屋上下及梁上懸繩之釘逐一詳視蓋以此老衣食粗足何得無故自盡案情實不可解邑尊因是覆勘也 
[日起有功]  
　　天津機噐局規模日見擴充除製造外教習電報操演水雷去年復立水師學堂月異而歲不同是卽明効大騐現聞復欲用活板印書購買應用機器等件約略齊俻將閉開工矣又去冬津海新關日印西字新聞紙寓津西人皆以先覩爲快云 
[火災疉見]  
　　漢口於元旦失火後疉兆焚如月之二十一日五點鐘時黃陂街之老水巷内又遭回祿幸在白日尙易爲力被災者約二十餘家係帳簿戥秤薙頭磚瓦皮梁拆貨招牌烟室金箔等店二十二日早六點餘鐘五顯廟後胡開文墨作忽税祝融之駕其時尙早不知火從何來豈隔宿有遺燼歟幸是處空曠並不延及隣居也 
[拐婢駭聞]  
　　聞南昌某甲蓄一婢約十二三歲常時遣購食用零物計已年餘未有異心月之初十夜黃昏時分令其持瓶巿油久不見歸甲疑往視則油瓶棄擲在路人巳杳然詢諸街面店舗皆謂見其哭向某巷而去因急跟蹝追尋毫無影響次日雇人滿城敲鑼復出帖書明謝欵找尋乃有某乙自言知信須先取錢而後言甲從之乃被導至新建縣前差總所又須取謝始肯帶人交付甲又從之於是同往領人比見婢面問汝常損壞物件並未施責何此次遽因細故而逃婢乃泣訴昨夜買油將回路遇一人碰我跌倒我大哭彼扶我起謂隨之至家當照各物備暗賠故我隨行詎遂被關鎖於此語未終差役數輩怒目揮甲亟出其時聞者莫不駭異惟敢怒不敢言相與切齒而散此係友人凾述如果屬實則該差役輩竟行同盜匪官吏何可不澈底究辦以儆將來而平衆忿耶 
[江西官報]  
　　撫憲牌示照得廣昌營把總吳興富因案斥革遺務以現署安仁汛把總左營武舉吳明泰拔補遞遺該把總事務委右營候補千總汢長陞署理臨江營把總周兆元因案斥革遺務以袁州營外委周啓熊拔補遞遺該外委事務以護營額外李啓高拔補遞遇該額外事務以左營記名馬兵熊兆蘭拔補又袁州營外委樂聲和病故遺務以右營候補把總毛興順署理藩憲牌示會昌縣典史李樹彤奉部覆准升該縣筠門司員缺應行飭赴新任興國縣典史盛久成據報病故所遺會昌典史缺以分先縣李世志興國典史缺以試用從九方學謐均督理 
[皖垣官報]  
　　特簡徽寍池太廣兵備道張蔭恒觀察向辦山左軍務經手事件一時未能淸釐當由山東撫憲奏留兩月將經辦一切淸理交代於客臘起程先至金陵禀見左侯相復由輪船於除夕抵皖禀見裕中丞旋奉飭前赴新任矣藩憲牌示准補太平府通判丁汝霖知悉照得前已將該員題補斯缺奉部覆准應卽飭赴新任池州府通判光溥委解貢差缺委試用通判張大智署理補用典史徐宏藻委署知州裕溪巡檢准補績溪縣歐陽靄知悉照得前已將該員題補斯缺現奉部覆准補應卽飭赴新任署靈璧縣事題補績溪縣歐陽靄奉部覆准飭赴新任遞遺靈璧縣篆務委候補縣金士翹署理阜陽縣縣丞缺委試用縣丞徐樹森五河縣典史缺委試用縣丞趙士英均署理准補建德縣倪晉麟知悉照得前巳將該員題補斯缺奉部覆准應卽飭赴新任 
[皖垣雜事]  
　　東門城樓站柱爲白蟻蛀空外觀無損去夏察知由大憲派員踏勘估工議修前經列報又北門城内外官廳卡房亦多朽壞改大憲一併撥欵於去臘特飭首邑尹明府覆估委派龎懐典二尹會同監修今已鳩匠動工矣○皖垣候補佐雜某到省有年雖奉上憲歴委差使無如入不敷出積累日深去夏奉委署理皖南某缺東挪西移挈眷赴任詎到彼不及兩月染病臥榻醫治罔效不得已請假醫養淹纒半載病勢日深客臘携僕晉省就醫寓居城内某客棧延至除夕竟賦仙游行槖蕭條僕人無計只得向其鄉寅各誼集資草草棺殮正初眷屬到省困苦莫名聞有其同鄉某明府給以洋蚨數十元暫爲支持再籌善䇿云○皖垣每逢年榖豐登人口平安則次年上元節前後各坊叚皆出龍燈爲樂居民燃放花爆以迎之去歲年豐人和此舉更形繁盛惟因在國制期内故經衙署公舘概不投叅太平縣人在省貿易者設有仙源公所兹亦照常例出燈由籍雇匠製紥各色戲劇及雙龍五獸大燈甚爲精緻亦盛於往時皖垣軍營店舗中楚人頗多設有湖南北會館並全楚會舘今上元節亦出燈會有牌燈並雙獅搶球雙龍戲珠及各色戲劇十分熱閙觀者摩肩接踵有游手某甲在麥子巷觀燈人甚擁擠瞥見某姓幼女童子等坐於門外觀看其大人另立一傍女之帽上有銀飾數件耳帶金牌甲遂起意藉燈過時鑼鼓嘈雜衆目注視突將女帽及金牌一個搶去女雖喊哭人皆不聞甲由人叢中逃逸比乙知悉追尋無蹝鳴報捕保緝查至上元日某姓在西門外見有二人兌換金牌得錢三千零尾隨進城在學門口茶肆吃茶卽鳴保甲將該二人捉住其所兌錢票於身畔搜出認知一人卽甲甲母聞信而至涕泣哀求稱子實爲人兌換本人當已逸去兹愿將原帽並銀器交還免爲究治某姓限其於三日内繳物不究甲母應允央保承擋云聞甲爲名門之後將產業敗盡而入於無賴也 
[蘇垣氣候]  
　　蘇郡自上燈節雨雪連綿後連日至今暢情暖麗天無片雲淑景韶華遊人意興極濃探梅鄧尉買櫂山塘中流如織惜冬温春發淹纒床第者極多而死亡亦踵接世無和緩其何以劑陰陽之憾哉 
[鄂省官報]  
　　前湖南巡撫李中丞去冬卸任月之十四日到鄂前任兩江總督劉制軍亦於十六日三點鐘到漢口坐船六艘由一兵輪船拖帶船均泊於漢皋小河大約須小作勾留也江漢關道恭養泉觀察於月之二十日接印委辦新堤關務楊藝芳觀察聞因公將赴金陵是以新堤關務現己委候補府江麟瑞接辦 
[爵帥抵埠]  
　　前日下午四點鐘時招商局保大輪船進口知湖南提督鮑爵帥附乘此船由津來滬并有官眷同來在法租界浦灘萬安樓客棧暫作行轅聞爵帥小駐節麾卽欲乘長江輪船赴漢云 
[賽馬定期]  
　　本埠西人每逢春秋二季跑馬此係常例今年春季跑馬日期定于三月十四十五十六三日刻下已先行操演以備屇期跑賽也 
[燈戲届期]  
　　前報列法捕房裝點自來火搭盖布篷跳戲爲樂因恐自來火有洩氣等情故於二十六日晚先爲試點知皆靈使周密今晚届期舉行觀者必盛巡捕如勿驅逐閒人俾衆瞻仰實快事也 
[違章宜禁]  
　　字林報言數日前有四人共坐一小車四人者皆極肥重車夫頗有不勝之勢適爲巡捕所見喝令下車因思近來本埠馬車往往有馬則羸弱不堪而駕大車坐多人以供馳驅亦有違租界定章巡捕當隨時禁阻也 
[扛夫滋閙]  
　　前日本埠虹口寍波碼頭有扛夫搬運木料不知何故忽然不願拾運棄木料於地管棧房人隨令棧司齊出扛夫等卽與爭毆頗極奮勇額破頭傷者不少嗣經巡捕捉獲四人拘入捕房其重傷者三人送至醫院療冶傷輕者卽由捕房畧與敷治而去未知其作何究竟容再錄 
 
 

Page 3

 
 
[控欠斷繳]  
　　前報載華人韓仁記控西人禮智回積欠房租一案經刑司訊質該西人言俟開舘授徒逐月分繳今年仍復不付故韓仁記又請刑司追繳該西人總稱無錢刑司斷將器物拍賣抵償該西人則云器物均已押出不能再賣刑司詢其押於何處則不能答但嘵嘵置辨刑司謂其語多枝葉不准凟辨着將器物拍賣將房租照數歸淸云 
[酗酒判抑]  
　　西人爲水手孟名者六近因失業寓於虹口水手客寓中前日酒醉在街上滋事爲巡捕所見拘解刑司訊斷刑司見該水手前亦因醉滋事曾經到案今復不知攺悔着監禁二禮拜以儆 
[訛詐管押]  
　　瞿祥寳投英界會審公堂訴稱向販賣天津船上載來之小貨水菓昨由船運梨登岸時突有寍波口音人將我扭住稱係關上巡丁當被摸去洋三元我卽喊呌適有巡捕到來其人將洋轉遞與一人是以巡捕拘該二人管押今蒙送案請究楊茂卿供向爲藥材生理瞿係販硝磺者有人指使我向伊索費是實姚錦順供與楊偶經識面昨我在茶肆啜茗楊被捕拘時將洋擲到我身邊華捕禀稱拘楊時見楊將洋轉遞與姚爲我看破一併拘案陳太守判爲首訛詐之楊茂卿管押四月姚錦順押二月以儆 
[捉賭諭查]  
　　英捕房三十六號西包探捉獲聚賭抽頭之朱文才周立卿周錦順並起賭具銀洋一併送至公堂請究朱文才供賭博係袁姓所爲與我等無干周錦順供同周立卿供賭徒爲謝竹侯云陳太守將人與賭具銀洋一併交捕帶回諭查明實在情形禀候訊辦 
[誣訴笞責]  
　　英界會審公堂據巡捕解送爭毆之二人請訊葉天才供向吳阿發索欠錢十文無付爭執吳便持刀稱欲殺我經我姊擋住吳又自將假辫截下希圖訛詐適有巡捕前來一併被拘云吳供我向伊索錢十文無着反被持菜刀截去髮辫惠捕頭禀吳之髮辫實假請騐陳太守騐得吳實係假辫飭將吳押候過堂笞責六十板再釋 
[積竊獲押]  
　　包探陳阿九至英界會審公堂禀稱緝獲竊犯鄭阿生搜出押票多張吊得烟袋棉襖水褲煖鍋等件查係周永達王氏等　 
四戶所失之贓今將人贓一併送請辦理周永達等均投案求領原物該竊犯鄭阿生俯首無詞押舗夥請追押本惠捕頭禀鄭疉經犯竊送辦今請重懲陳太守判將鄭發捕房管押六月贓交失主分别認領押舗質本以竊贓無償云 
[搶火懲辦]  
　　法房所獲搶火之人除釋放四名外昨日將在押之十三名解法會審公堂請訊經翁太守逐爲詰問又訊得有徐金樹者係手携玻璃燈兩盞在城河浜口所拘此燈係其友人託爲携出並非搶火隨着當堂保釋尙有十二人内錢阿榮徐二寳胡錦春三人情節較輕先飭帶出准其交保如無保押一天釋放徐老榮金阿新吳阿大陳炳華顧成七顧阿毛蘇渭卿七人各掌頰八十下惟金阿巧嚴阿九此兩人于咎較重各責一百板枷號半月示儆 
[假票騙洋]  
　　本地人翁少春投法界會審公堂禀稱在本名齊魯晉今攺晉德之山東字號爲夥前日有寍波人周小順持支票前來取洋十三元查得票係素相往來之羅渭卿所出盖有萬年福圖章爲憑爰卽如數交付及與羅晤面問及羅云周小順前雖在船爲夥現已停歇並無此票是以赴爲尋周今得尋到解案請訊羅渭卿禀稱亦本地人在久大號萬年福沙船上當耆民周小順本在船爲夥歇去後不料其私刻本船圖書至晋德騙洋得信卽往四處關照免其再行騙計前日獲周交出原洋十二元已用去一元許其交出私刻圖書卽行釋放彼却稱圖書在他人手中一味支吾正在盤詰適巡捕到來卽爲拘去今聞解訊故投案候示至各處雖已知照然圖章在外究屬不妥請爲追出銷燬等語翁太守詰之周小順據供自萬年福船分手後遇見在金同泰蛋船上之撑船人陳理榮仝在一處此事乃陳教我爲之其圖章現在陳處翁太守謂陳理榮何能知羅與晉德往來而出此計眞屬胡言逼令實供則周堅執不移太守飭爲暫押再訊呈案之洋十二元交翁羅兩人領去 
[兩案並涉]  
　　昨日法界會審公堂據捕房解到錢渭生一名請訊法通事禀此人由縣差帶出據稱因皮褂之事在法界尋人又由英捕　　 
房包探禀此人於英界有偷狗之事牽涉亦欲提人備質翁太守詰錢渭生作何生意兩事是何緣起據供刻字爲業本在二馬路店内今在香花橋家中城内爲皮褂之事乃是去年被人拖累故同差出外尋人至英捕房提人乃去年在邑廟爲鳥雀之事爭論今其人爲包探特來尋釁餘無别情翁太守飭將錢渭生暫押英界之事在縣署之後當先由縣署訊理諭如縣差前來卽行交去 
[更正]  
　　昨報列准函查貨一節係法界會審委員翁太守准貨捐局函請傳人二十六日早太守面諭包探着傳洋行街生記雜貨行主到案本館照諭錄報而當日下午太守又信致捕頭稱並非生記乃其間壁南順泰西棧之事着爲傳該棧主等因合將行名更正 
[勝朝宮詞]  
　　馬后善釋君王夢秀才心肝何嘗貢造鈔百萬不日成各省試卷爭解送光祿少卿官猶微女立爲后達禁闈誰信弱質如灰慘靖難兵至不解圍誓守北平留徐氏劇笑九門築九壘擐甲登陴壯軍容惜乎在彼不在此長陵權妃欣待詔吹簫後庭相慕效北征獨隨戎輅行毳幕有誰賡同調中山季女初長成諭繼中宮心已誠難得嗜佛燈前繡錫寵除卻不曾驚游幸佛寺非盛典宦官匡諫侍玉輦當日名臣亦盈廷胡不陳詞矢忠謇郭𡣕夙著文章名贏得聰明知死生承恩僅計二十日楚聲凄絶鳴不平太后之弟吉祥兒祝髮大覺兒早癡夢罷伽藍枉泣問皇親終與出家歧唐氏西苑從帝游馬驚一墮不自由誰擇御廐最良者控習曾命中官劉頻年邊　弭土木河山復辟社稷福繫腰玲瓏竟暗投噫嘻湮没天使獨嬌藏金屋心何甘特爲故土留恩覃入宮苦無生人樂休再選妃下江南十六踐阼年可數貞兒年已三十五戎服佩刀頓色飛不負高吟紅藥苦金蓮侍寢邀寵固阿爺求進訛言布太子豈是汝女生藐視天刑詒再誤烏程女子沈瓊蓮論到守宮題錦箋莊誦甚矣秦無道直抵文人語百千劉良樂伎伎如何有女俗呼黑老婆中途脫簪常示信諍帝巡獵實多多豓顏穎悟道番語兼嫺騎射正奇女内苑詎識指揮妻迎入豹房深深貯與選不果睡瞢騰報道大貴趙萬興浣衣草把浣紗比後先懸殊愛又憎拱長獻女事堪采東華門開荷優待選妹賞賜一如父二趙相距纔十載新幸美人巧笑瑳貂帳偶試小煙火延燒殿宇出戯言不知倚福還伏禍張文二妃尙茗來循視玉手后投杯上意大拂增驚悸細故株連忽墮胎金英詭計用繩束傳旨寃沈曹妃獄倘使天子夢早醒應翻疑案分直曲張氏無寵長嗚唈一幅羅巾淚痕溼其如妾命太薄何詩未卒讀嗟奚及殿前菩提兩株植上賓九蓮垂懿德六局低頭熏辦香䖍祀慈容向樹北建儲需議廷臣輩堅主立長仍割愛玉合書詞就剝蝕不如普門經可對賜死俄頃天恩薄埋骨西山悲月落中書彷髴繪成圖泣跪迎時望如昨西李頭銜特地標盤踞乾坤態偏驕闖賊披猖亦同姓始悟懴語應花妖客氏逆賢恚娘娘矯旨封閉在高墻匍匐簷下陷雨水欷歔祇悔充𡣕嬙田氏鼓琴神妙擅奉母爲師君前薦縱然一現此瞿曇羡爾甲申事未見女伶圓圓誇獨步帝念國是弗遑顧三桂好色聘千金一旦聞變衝冠怒賊帥鹵莽諏吉迎安料樽酒多伏兵先殺賊身身自殺女兒也知矢忠貞[  歸安靑藜閣主人待定草]  
[潤資續助]  
　　華亭顧穎樵太守山水潤資助賑巳列前報所有潤格丈二疋至四尺堂幅每尺一洋條幅減半手卷每尺一洋册扇一洋其哲弟七香剌史潤格四五六八尺堂幅二三四六洋條幅減半手卷每尺半洋册扇半洋二月至四月止仍同上年減二成上海城隍廟保嬰局及得月樓抛球塲南戲鴻堂代收 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
奉旨已錄○○李鴻章片再據候補知府譚寳琦等禀稱浙江歸安縣節婦沈任氏係文童沈承實之妻山陰縣人任杰之女任杰沈承寅均游幕來直該氏子歸後侍奉邁姑戚族稱賢沈承寅旋卽病故該氏生計甚窘茹蘖飲水艱苦備至於光緒五年十二月在直病故計守節二十一年又據候補知府萬年豐等禀稱安徽桐城縣節婦馬張氏幼曾割臂和藥以愈母病歸同縣文童馬德純爲妻未幾馬德純病故以夫兄馬德元之子馬克嘉過繼爲嗣撫孤成立馬克嘉係知縣用北河候補縣丞該氏就養來直於光緒七年三月病故計守節二十三年該員等誼屬同鄉見聞眞確禀請照章由寄籍服官省分具奏前來臣覆核無異擬請旨勅部將節婦沈任　　 
氏馬張氏照例旌表理合附片具陳伏乞聖鑒訓示謹奏軍機大臣奉旨均着准其旌表禮部知道欽此○○李鴻章片再據大城縣知縣李均禀稱縣屬王口鎭壩台地方建有龍神廟屢著靈應本年閏七月間因献縣滹沱新河盛漲之水併歸子牙陡長丈餘王口壩台間座迭出奇險溜勢内䧟且值狂風大雨人力難施情形甚爲危急該處閘座如有疏失文大一帶窪區均被淹没官紳詣廟䖍禱轉瞬風息水平閘壩得保完固農田幸獲有秋實賴神靈佑護據紳民呈由該縣籲懇頒賜匾額前來合無仰懇天恩俯准頒賜匾額一方由臣轉發該縣敬謹祇領慕　懸掛以答神庥理合附片具陳伏乞聖鑒訓示謹奏奉旨巳錄　　　　　　 
○○李鴻章片再宣化府知府王衰經吏部調取引見所遺員缺應卽委員接署查有道員用候補知府薛福成學識淹雅經濟博通堪委署理據藩臬兩司具詳前來除批飭遵照外理合附片陳明伏乞聖鑒謹奏軍機大臣奉旨知道了欽此 
[光緒八年正月十八日十九日京報全綠] [  此本未完]  
　　宮門抄○上諭兩道錄前○黔撫林奏援照擬請夾片○又奏爲請飭部立案並給子議叙夾片○浙撫陳奏爲請旌表片○豫撫李奏拿獲匪首辦理情形摺○又奏請開復知縣革職處分片○江督劉奏請免騎射夾片○正月十八日○濂公假滿請安○錫祉續假十日○掌儀司奏二十一日祭奉先殿漪貝勒行禮○召見軍機○十九日○李中堂假滿請安○熙拉布續假十五日○富勒渾泰續假十日○召見軍機○○林肇元片再吏部奏定章程生監捐納勞績出身之府廳州縣到省均試論一道考列一等二等三等者照舊供職補署列四等者現在開缺候補人員停補停委學習二三年後再行補考其考不列等者勒令回藉學習三五年後再行赴省報考等因通行知照在案臣查黔省軍務年久仕途極穹其學業荒疎往往不在於新班後到之員轉皆出於資深歲久之員自萌苦耐勞亦曾艱難効力本無纎微之失亦有練達之材一經列名榜末資蓄毫無旣不能再冀供差又不能枵腹回籍伏案有心拔滯無日穹途偃蹇狼狽堪憐臣惟此等應行囘籍之員本將學習起見原可覆考錄用與竟與𢷤棄者不同可否仰懇　 
天恩遇有前項考不列等之員一體援照四等均准留省學習三五年定章限滿就近報考案公覆試以定去取惟不得於未經覆考以前給以差委以示限制如此量予變通旣與定章仍屬相符而於穹員實资磨勵其餘各省情形與黔省迴不相侔自不得援以爲例據藩司轉據各該員等禀懇核示前來是否可行臣不敢擅擬理合據實附陳伏乞聖鑒訓示謹奏軍機大臣奉旨吏部議奏欽此○○林肇元片再據善後局署布政使松長按察使易佩紳署糧儲道曾紀鳳候補道張煦詳稱據節婦楊葉氏之子候選從九品楊承渠禀稱緣職祖籍浙江寄居貴州職父輩弟兄三人職父楊敬潛居三伯父敬熙居次嗣父大伯楊某居長於嘉慶已卯科由進士分發山東補東平州知州卒於任嗣母楊李氏庶母楊葉氏均無出扶柩回黔職父敬潛娶生母何氏於咸豐四年生職十一年職父在永寍州幕所殉難經議大宗無子以職一人兼祧嗣母楊李氏旋亦病故庶母楊葉氏守節歴四十一年於同治十三年正月奉旨旌表節孝今聞局議有特建節孝總祠之舉職庶母楊葉氏命職商之紳戚族隣甘願將省城新街住房一所捐建通省節孝總祠並稱不敢仰邀議叙等情到局當卽札委紳士楊訓章就近勘明領費修理去後兹據該紳禀覆房屋價值據葉氏原買並起造共值銀三千一百十兩現在攺修節孝總詞計用銀五百九十五兩四錢二分據實開報前來該司道核其所捐房屋估值三千一百餘兩之多雖據聲稱不敢仰邀議叙第爲數過鉅未便湮没詳請奏明立案並請議叙等情到臣臣查楊葉氏勵志冰霜本係節婦兹據以一已之業捐建總祠藉以安衆節之靈洵屬深明大義其子候選從九品楊承渠仰體親心順成美舉尤爲孝義兼盡合無仰懇天恩沁准敕部立案並請給予議叙以維風化出自鴻慈謹附片具陳伏乞聖鑒訓示謹奏軍機大臣奉旨該部議奏欽此○○陳士杰片再查接管卷内據浙江候補道秦緗業等禀稱同鄉江蘇儀徵縣節婦裘彭氏係江寍縣人候選布經歴彭年之女前河南候補府經歴裘經之妻夫故時氏年二十八歲淸操自守孝事翁姑夫故無子繼胞姪浙江候補通判裘雲棟爲嗣撫育教誨一如己出現在年九十歲計守節六十三年又裘雲棟之本生母裘許氏安徽歙縣人附生許暉之女監生裘緯之妻夫故時氏年二十六歲奉親撫子歴數十年如一日苦節可風殁年六十九歲計守節四十四年職等誼屬同鄉委係眞知灼見用敢公同舉報又據仁和縣知縣趙篤恩等禀稱同鄉現存節婦陳張氏湖南善化縣人儒士張淦之女已故監生陳鶚之妻浙江候補府經歴陳樹霖之女夫故時氏年二十九歲勤儉守節撫孤成立現年六十六歲計守節三十八年職等誼切桑梓見聞較確未便聽其湮没各造事實册結取具同鄉官印結先後禀請具奏等情前撫臣未及核辦移交前來臣查節婦裘彭氏裘許氏陳張氏三口皆事親有道教子成名幾經茹苦含辛靑年矢志歴盡春霜秋露白首完貞洵增彤管之輝宜沐紫綸之錫合無仰懇天恩俯准敕部照例旌表以彰淸節而維風化除將事實册結咨部查照外謹會同閩浙督臣何璟浙江學政臣張澐卿附片陳請伏乞聖鑒訓示謹奏軍機大臣奉旨均着准其旌表禮部知道欽此○○頭品頂戴河南巡撫臣李鶴年跪奏爲遵旨拿獲汝光匪首辦理情形恭摺具陳仰祈聖鑒事竊查本年六月間汝寍府　 
光州所屬有匪首魯驢子徐中義常小好朱二大旺等紏衆殺掠迭破民寨勢甚猖獗經前撫臣涂宗瀛派隊馳擊會同地方文武合力剿除並將各匪首陸續擒獲正法惟魯驢子一名乘間逃逸前因徐宗瀛奏保在事出力員弁奉上諭姜桂題李永芳均著交部從優議叙王兆蘭等均着照所請奬勵仍着知照李鶴年飭屬將逸匪魯驢子嚴拿務獲毋任漏網等因欽此欽遵各在案臣接任後當卽迭次嚴檄分防帶隊各員並地方營汛殷法搜拿務獲究報去後兹據營帶南鎭練軍提督姜桂題營帶豫鋭勇營提督李永芳曁署汝寍府知府周冠正陽縣知縣馮生湲等禀稱該匪魯驢子狡猾異常行蹝靡定十一月間經帶隊遊擊何藏修訪明該匪遠出濳回在於正陽縣境之魯莊小張莊往來藏匿當經該提督等各親帶兵勇督率汝寍光州兩營弁兵光州息縣汝陽正陽新祭各勇役於十九日前往查拿該匪恃其獷猂竟敢恃刀拒門當被兵勇矛傷脖項該匪見勢不支自將肚腹札透兵勇乘勢上前擒獲訊認爲首起捻不諱並經正陽縣飭傳該匪族長魯文東等認明的係正身等情具報前來正在批飭汝寍府會訊懲辦間旋據各該文武禀稱魯驢子傷重於二十二日身斃經臣批飭騐明戮屍梟首傳示以昭烱戒伏查魯驢子糾衆起捻抗拒官兵尤爲各股渠魁洵屬罪大惡極設使漏網難保不再勾結嘯聚爲害閭閻幸卽弋獲其死雖有創傷核與就誅無異實足大快人心並仰副聖主戢暴安良之至意此次出力員弁購線尋縱數月之久爭先格門立獲奉旨飭拿要犯尙屬著有微勞合無籲懇天恩俯准將尤爲出力員弁由臣查明酌保二三員以示鼓勵之處出自逾袼鴻施除其餘員弁酌核咨奬外所有拿獲汝光匪首辦理緣由謹緒摺具奏伏乞皇太后皇上聖鑒訓示謹奏軍機大臣奉旨着照所請欽此○○李鶴年片再查前任林縣丁憂知縣王爾羮因徵存光緒三四五等年丁耗漕項灂折裁扣塘撥兵米等銀屢催未解經前撫臣涂宗瀛奏叅革職勒限一月如數完解奉旨着罪所請欽此等因當經欽遵轉行在案兹查該員徵存未解正雜錢漕等銀一萬九千六百八十兩四錢二分三厘已於限丙掃數完解據布按兩司轉據該管道府詳請開復並諱明完解了地兵餉裁扣以及缺廪膳等銀入於光緒八年春撥册内造報耗羡銀兩入光緒七年四柱奏銷册新收項下造報漕折銀兩入於光緒四五兩年漕折奏銷册内造報兵米銀兩入於光緒五年兵馬錢糧奏銷册内造報等情前來臣查該員王爾羮徵存未解前項銀兩旣於限内如數解淸尙知愧奮合無仰懇天恩俯准將前任林縣丁憂知縣王爾羮革職處分開復以昭激勸除飭臬司　 
 
