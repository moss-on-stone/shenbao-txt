# 1918 - 253 - 4916376

 

Page 1

 
 
   
 
 

Page 2

 
 
時評 
[老謀深算（冷）]  
　　中國近時之人物其行事也外視之類若老謀深算實驗之大抵貌爲鎭靜而已蓋至時局緊要之時僉意態度從容定有把握而實亦聽天由命任人顚倒而已 
是其情形蓋與新進之徒勇往直前之氣足以懾人而一至實際其畏葸無異於凡輩適得一似反實正之比率也閱者疑我言乎試觀今兹徐段一上一下之舉動可以深長思矣 
專電 
[北京電]  
　　徐受證書答詞曰世昌不敏承全國重託兩院公推義無可辭引爲已任此後厲行憲政發揚國光敢竭寸長冀符輿望（十六日下午九鐘） 
[北京電]  
　　報載徐已起草謀和意見書頃晤吳笈蓀言徐對於和戰問題絶未表示謀和意見書旣無其事並無此意又外交團屆期賀徐今日英使朱爾典已謁明日葡萄牙十八比利時十九法蘭西外交團不承認徐說亦未確（十六日下午六鐘） 
[北京電]  
　　聞徐現决移住國務院府院同在三海辦公報傳現已證實又就職禮擬在懷仁堂舉行前電詢維胡德法總統交替禮節覆電已到（十六日下午六鐘） 
[北京電]  
　　龍濟光赴閩圖爲閩督李厚基擬他調（十六日下午六鐘） 
[北京電]  
　　據探報馬濟以程潛勒欵不交呈奉陸令在郴城壽佛寺鎗斃（十六日下午七鐘） 
[北京電]  
　　湘督電常甯方面敵增萬餘分左右兩路苦勸吳師嚴備不聽（十六日下午七鐘） 
[北京電]  
　　駐雙城宋支隊因運輸線長請設兵站於奉調陸部劉某爲司令（十六日下午七鐘） 
[北京電]  
　　臧致平電同安克復又遣辛桂芳率一團往合劉周兩隊取灌口以期進窺漳州 
（十六日下午七鐘） 
[北京電]  
　　浙督以松滬防虚擬由盧使添募一團政府以餉械兩虧俟財陸部籌議再電達 
（十六日下午七鐘） 
外電 
[海參崴電]  
　　捷克軍司令蓋達將軍今日接到西比利亞西部捷克司令錫羅維將軍於十二日夜半由查里愛平斯克發來一電觀之可見伏爾戞陣地受德軍壓迫之危險苟非協約軍立即出動赴援則協約國之主義將在俄國受一重大之頓挫電文曰我軍在伏爾戞陣地岌岌可危加桑已失大戰刻在新白斯克進行我軍漸委棄之俄國國民軍今漸摇動而我軍運戰三月亦漸衰竭加桑旣失敵軍乃得作戰於加瑪河今新白斯克鎭勢難保全一旦陷落則薩瑪拉與伏爾戞河各鎭亦將受迫從東境調集援軍於此僅可暫免大禍苟無大批協約軍迅速來此援助則我軍不能繼續作戰矣如協約軍重視我輩宗旨請其對於下述兩問題立予明白之覆電（一）協約軍是否欲襄助我軍戰於伏爾戞陣地（二）如有此意則協約軍是否將立即出兵再出兵之數共有幾何請向協約軍陳明如無及時之援助則我軍將委棄歐洲俄境至少退至烏拉爾山俄軍方面一時無來助之望今非從容討論之時協約軍宜即動作以免失時云（十五日） 
[華盛頓電]  
　　駐華美國公使芮恩施君十月初可抵横濱小住一星期即將回北京原任（十五日） 
（以上路透電） 
[北京電]  
　　傳說段祺瑞已有預備下臺之表示故此間政界對於南北早日和解之景象頗抱樂觀聞段已預備電稿擬通告各省聲明渠未能媾和故爲國家福利起見决計引退俾新總統得有施行和議之餘地如和議未成渠當再爲國家効力以恢復秩序云云内閣改組之說頗盛段辭職後大約閣員將全體辭職陸軍總長已有隨段俱去之言繼段爲總理者王士珍呼聲頗高（十六日） 
（字林報） 
[北京電]  
　　因曹錕主和之通電段内閣之運命似縮短一層故據段祺瑞派人之觀測謂段内閣讓其政權與他人之際須先要求决定如左之二項（一）關於繼任内閣之人物要與徐世昌派之間商議解决（二）段辭職後可專務參戰督辦附屬之軍隊編成並可使充實其軍器等（十六日） 
[北京電]  
　　得報告云張懷芝不日又將南下（十七日） 
[北京電]  
　　據某方面消息云段派之一部分希望倪嗣冲組織 
 
 
 

Page 3

 
 
後繼内閣而徐世昌派反對之頗有暗鬭（十七日） 
[北京電]  
　　日本公使館書記官船津氏於昨日午後訪外交部通告日本已承認捷克軍且出示日本政府承認捷克軍之宣言書（十七日） 
[漢口電]  
　　督軍署於十三日接曹錕張懷芝來漢之電但曹於日前已有俟副座選出後出發之通告今又忽然發電南下一般人頗難揣其眞意據某要人談曰電中未示明日期來否尚不能判定若果來漢則恐爲根本妥協計畫云云又直隷補充第一旅自稱曹之衛隊已於十五日到漢（十七日） 
[漢口電]  
　　張作霖倪嗣冲於十三日致電王占元稱道段總理之功績人望且謂段公原來爲元首亦有當然而其恬淡爲懷以副座讓曹錕酬報其武功　勞反自欲退職我輩等可以誠意挽留云云（十七日） 
[廣東電]  
　　岑春煊伍廷芳林葆懌滇黔川粤桂各督軍於十五日聯名致五百餘言之長電於馮國璋首述民國七年以來未舉法治國之實常見個人權力之跋扈最後述徐世昌其人誠所敬服但因彼爲非法機關所選舉者自不能以人枉法君係依據法律之民國代理總统望依法自重以相終始云云 
（十七日） 
[東京電]  
　　戰時滙票調查委員曾之官制於本日公布同時任命巿來大藏次官以下委員二十一名（十六日） 
[東京電]  
　　據確報奥木斯庫政府總理烏阿爾哥朶斯克及外相坎科色瓦得奇愛夫已於十四日經過赤塔前往海參崴 
（十六日） 
[東京電]  
　　據時事新報所登中日兩國軍事當局之間關於軍事協定之範圍擴張似正在進行交涉之中（十六日） 
[東京電]  
　　却克軍負傷兵二十名本日由海參崴抵敦賀可於十七日晨到京（十六日） 
[東京電]  
　　聯合軍司令官大谷大將對於卡爾母伊科夫軍隊贈給感狀因佔領哈巴洛烏斯庫之際支持日本騎兵共同戰鬭以表示勇敢之狀（十六日） 
[東京電]  
　　日本陸軍省公表九月十二日由哈巴洛烏斯庫依鐵道西進之山田少將所指揮之諸部隊於是夜至比拉次日上午兩點鐘又前進同部隊之將校斥堠已於十三日下午進入屋布爾奇愛站該站附近不見敵影現又準備前進 
（十六日） 
[東京電]  
　　政變之機因各元老入京愈迫近矣據時事新報言寺内首相將於二三日内歷訪各元老通告辭職意後捧呈辭表至此將開元老會議（十六日） 
[東京電]  
　　日本大藏省爲關於九月末日償還臨時國庫證劵五千萬元並滙票調節所要之資金此次又决定發行一億元之臨時國庫證劵（十六日） 
[東京電]  
　　加藤憲政會總裁今日由游說地回東京 
（十七日） 
[東京電]  
　　中部鐵道院管理局長長尾半平已啓程赴海參崴（十七日） 
[東京電]  
　　舊金山來電云奥國向交戰國提議顧在中立地交換意見從事媾和（十七日） 
[東京電]  
　　駐華日本公使林權助本日午前入覲日皇面奏中國目下之政局情形（十七日） 
[東京電]  
　　日本政府今日發表承認捷克之獨立及其爲交戰團體之宣言其要旨略謂帝國政府將捷克軍視作從事於對抗德奥之正規戰鬭之聯盟交戰軍承認該國民委員會有統理該軍之權力帝國政府决意凡帝國軍隊及捷克軍在西伯利亞互相關涉之各種事項遇有必要時即與該國民委員會有正當之權力之代表交涉云云（十六日） 
[東京電]  
　　日本郵船大阪商船東洋汽船三公司呈請日本遞信省准許將亞美利加命令航路之水脚漲價已於十四日經遞信省許可限定往來於日本上海香港之船隻之水脚增加三成（十六日） 
[東京電]  
　　山縣公爵今日抵東京聞西圜寺侯爵亦將於兩三日内來東京（十七日） 
[東京電]  
　　本野前任外務大臣病勢增劇（十七日） 
以上東方通信社電 
[東京電]  
　　俄之賠償德金一千五百五十鎊（金幣及紙幣）於七日自墨斯科巿送往德國（十七日） 
[東京電]  
　　聯合軍之軍事代表者决定於海　崴巿布戒嚴令（十七日） 
[東京電]  
　　廣東决定派出特使章氏赴日爲請其承認軍政府也此事日本外務省以非公式發表（十七日） 
[東京電]  
　　就於出兵西伯利亞中日軍事協定所適用於該地方之項中日當局間已成立協定（十七日） 
[東京電]  
　　林公使昨日偕後藤外相勝田藏相往謁寺内首相就於對華問題有所協議（十七日） 
[東京電]  
 
牒即答覆以奉政府之命宣言承認其獨立（十七日） 
以上共同通信社電 
戰電 
[倫敦電]  
　　今晨海格上將報稱昨日與夜間英軍續在聖康丹西北之化爾倫叢林南北兩面得進步英軍在特萊斯柯與拉巴塞境敗襲擊之敵軍羅瓦塞等處入夜敵砲隊甚爲活動敵軍且在亞爾滿蒂萊西北用煤氣砲彈轟擊今晚海格上將報稱英軍在戈沙柯爾境敗襲擊之敵軍又在哈夫蘭柯境前進於該村東北兩面戰壕線設新防營拉巴塞運河兩岸有戰事英軍得有進步俘虜若干人敵軍在新敎堂鎭附近以煤氣砲彈轟擊英軍於此敗襲擊之敵軍一次（十四日） 
[倫敦電]  
　　今晚海格上將報稱今晨英軍小戰獲勝占據聖康丹西北之美塞米村及該村東南與東面之戰壕線俘虜百人獲機關鎗數架亞拉坎白萊路南面戰線之地點多處敵軍轟擊甚烈（十五日） 
[巴黎電]  
　　今日下午公報云法軍夜在伏才倫境遏制反攻法軍新陣地之敵軍三次且在香巴業與勞　數敗襲　之敵軍（十五日） 
[倫敦電]  
　　今晚美國公報云聖米葉境美軍前鋒仍與敵軍接觸且在約爾尼境敗反攻之敵軍此次大戰美軍與法師奮勇前撲攻擊凸隅兩面之軍未成即相會合而於二十七小時内達所抱之目的是役除得地一百五十餘方英里俘虜一萬五千人外且獲各種口徑之砲百餘尊機關鎗數百架戰壕臼砲數百尊敵軍退走之際雖焚燬大批軍需然戰地委棄之各種戰品仍不勝記數且橋梁無損足徵敵軍退走之匆遽 
（十四日） 
[亞姆斯特丹電]  
　　星期六日維也納發來公報如下奥政府爲研究目下狀况能否開媾和談判起見特於今日申請各交戰國政府在一中立國地點開機密與無束縛之討論會奥政府已擬就通牒分致各國並以特别公文致羅馬敎廷申明奥政府舉動且乞敎皇關心和平各中立國亦經一一通告四聯盟國彼此素稱親密想奥之與國接文後對於通牒發展之意見必能表示同意也（十五日） 
[倫敦電]  
　　英船加干韋開塞爾號載乘客九百四十一人内有婦孺三百人開往南斐於十二日上午七時中魚雷乘客一百二十人船員三十四人不知下落南斐財政大臣白登氏落水遇救（十五日） 
[亞姆斯特丹電]  
　　薩瑪拉發行之捷克機關報載稱俄前后與其四女均在愛加特林堡附近遇害（十五日） 
[華盛頓電]  
　　探訪委員會發表德政府與俄過激黨政府及遇激黨黨員彼此來往之文件多通乃由委員會駐俄特别代表西森君於一九一七年冬季報告委員會主任克里爾君者此項文件表明目下過激黨政府領袖里甯氏與特羅斯基氏等皆受德國指使過激黨之革命乃由德國參謀部布置由德意志銀行佽助欵項白里斯特里土夫斯克條約乃里甯氏與特羅基氏欺惑俄國人民之舉所任防守彼得格勒以拒德人之司令曾先由德國擇定過激黨政府曾秘密接見德軍官或作軍事顧問或作間諜探訪協約國六使署之舉動或爲俄軍將弁或爲過激黨軍事外交内政之主裁此項文件表明過激黨政府絶非俄國政府乃係純爲謀求德國利益傾陷俄國人民之德國政府蓋以其背叛俄國天然之協約國僅爲德政府求私利也此項文件且表明過激黨領袖名爲代表俄國勞働界而實背叛之此項文件共有七十通之多另有書函表明過激黨領袖曾與德軍官協商暗殺俄國國民黨領袖除滅俄軍中之波蘭隊擾亂羅國陸軍謀　羅皇以德國合意之軍官代愛國之俄將指揮俄軍遏制俄兵愛國之運動毆擊俄京意國大使行竊署内文件以德兵衣俄戎裝抗拒南俄之國軍其中有數函表明過激黨領袖一切唯德國命令是從甚至不恤自害竭力遏制俄國各省妨碍德國兼備計劃之社會革命即芬蘭雙方之内戰亦由德國暗中撮弄而輔助之（十四日） 
[亞姆斯特丹電]  
　　德國中央黨領袖歐士白格氏語匈國某報記者謂和局可望早成並詳舉主戰派一大部分變更之意見又謂近來發表關於比利時抵質之說不復爲主要政治思想完全歸還比利時實爲和局成立前天然必要之舉彼意戰爭如再延長則全球將有過激黨之暴動歐氏且贊成列國會議與戰後縮減軍備之主張（十四日） 
[倫敦電]  
　　柏林日報載稱十二日德國工業聯合會代表謁見首相詳陳民窮財匱糧食日惡不能下咽物價騰貴衣敝不能復置致工人之體力漸見衰弱國民對於普魯士選舉問題忿怒已達極點此外軍事檢查與戒嚴令亦足爲工業聯合會之累今敵人已露疲憊之象而擊破敵軍已屬無望宜速協商媾和云云首相答稱軍政界領袖現正力謀協商媾和一致反對以武力逞志至於平等選舉權問題自有辦法云云後由糧食大臣與内務大臣等各作敷衍之詞社會黨議員里琴氏於臨别時謂聆諸大臣所言大局今已無望工人不能照現定之時聞工作（十四日） 
要聞一 
[海參崴特約通信（一）]  
聯軍出兵西比利亞之經過 
　　自德國抱絶大之野心引起此次歐戰後中國依據其歷史上之習慣爲自由及正誼計毅然對德宣戰已一載於兹惟至最近中國尚未能直接參與大戰雖中國有組織大軍赴法助戰之計畫但因協約國船舶之往來海洋中者急於運輸糧食軍需人員等接濟西歐戰地未遑兼顧故中國軍隊赴歐助戰雖大有造於協約國惟目前船舶噸位缺乏運輸大軍適足增協約國之累中國之未能出兵職是之故耳 
　　今者西比利亞風雲變色忽予中國以出兵之機會俄國在歐戰開始之初作戰殊勇惟自一年來不幸爲德人之陰謀所乘全國紛擾完全入於無政府狀態過激派推翻一切政沿組織遂令俄人陷於水深火熱之境德國乘此時機佔領俄國及西比利亞似甚易易故即遣派軍官及工程師赴俄勾結過激派及德奥俘虜進窺中國邊境協約國深恐一旦德人在遠東得有根據地除之非易决定共同出兵中日兩國爲維持東亞和平故關係較深派出之軍隊亦較多於其他協約國焉當七月杪西比利亞戰事起時其形勢如下捷克軍佔領拜喀勒湖以西之西比利亞鐵道德奥俘虜及俄國過激派則佔據中國沿邊之俄境自拜喀勒湖直達海參崴時則海參崴駐有捷克軍一師團惟交通爲過激派軍隊所横阻不能輿拜喀勒湖以西之捷克軍通消息聯軍唯一之任務厥在恢復捷克軍之交通聯軍於此勢須佔領兩鐵道線第一線自尼古里闊哈爾濱滿洲里達喀拉斯喀雅第二線自尼古里闊哈巴羅甫喀海蘭泡達喀拉斯喀雅第二線較第一線爲直捷惟第二線設仍在敵軍掌握中則聯軍殊不能據第一線而有之聯軍爲保全兵力起見不得不先從事哈巴羅甫喀方面蓋亦出於不得已也 
捷克軍於聯軍援兵未集之前即於六月二十九日佔據海參崴七月五日復佔據尼古里斯闊之鐵道支線整隊向哈巴　甫喀進發七月中旬與過激派軍隊及德奥俘虜戰於斯巴斯闊附近過激派深知時局危急唯一救急之法厥在乘聯軍援兵未集以前擊潰捷克軍克復尼古里斯闊及海參崴過激派軍隊旣採此戰略乃匆遽集中於哈巴羅甫喀由德國軍官爲之指揮進攻捷克軍捷克軍前衛受敵軍之壓力稍向後退自八月二十日至二十五日兩軍在斯巴斯闊之北苦戰數日戰事最稱劇烈幸英法軍已於八月十日馳抵前敵捷克軍之聲援壯而過激派氣餒矣 
　　同時日本及中國軍隊開抵前敵聯軍各國選任日本大谷將軍爲總司令立取攻勢過激派遇此優勢之軍隊無力抵抗匆遽向北退走聯軍乃於九月五日晨入哈巴羅甫喀城未受何等之抗拒至滿洲里及伊爾庫次克間聯軍與中部西比利亞捷克軍之交通如何聯絡記者當於下次通信詳述之 
[歐戰特約通信（五）]  
一週間東西戰區之形勢 
　　西歐陣地之德軍力竭聲嘶盡其最後之兵力以與聯軍抗乃忽於九月五日藉興登堡陣線爲掩護匆遽退走本星期内聯軍實行包圍德軍著名陣線已沿德軍廣闊之外防禦線奪獲數地點惟軍報極少詞亦含混大有山雨欲來風滿樓之勢預料德軍將出死力抗拒吾人唯有靜俟此幕之揭曉而已 
　　西比利亞方面戰事正在醖釀中拜喀勒湖之東聯軍地位業已鞏固西比利亞之生命確已保存現正在西部一帶從事於軍事政治經濟財政上之組織捷克軍現已集合與聯軍聯絡而得其援助預備作戰云 
[吳佩孚通電與段内閣下野]  
　　總統選舉以前段内閣曾有乞退之表示然東海當選以後反　然無聞數日來之形勢段芝泉本人實無負責下野之决心其左右人等亦志切維持而東海方面則又當然挽　不能勸退故相傳有一時决不更動内閣之說然最近情形段實非退不可其原因固由軍事與財政已無辦法而總統選出政治中心亦已潛移默轉因之閣員等無不欲退昨日曹吳電到更促成此種形勢確聞合肥於吳電已露驚詫而曹仲珊一電對之尤覺倉皇失措當夜即在府學胡同私邸開緊急密議結果决定下野又昨日參陸處特開加班會議亦係討論曹吳通電事件曹電已録前報兹將吳電照録如下大總統國務總理鈞鑒保定曹經略使併轉趙鎭守使曹鎭守使南京李督軍南昌陳督軍武昌王督軍上海盧護軍使廣東岑西林先生武鳴陸幹卿先生黄沙河譚月波先生上海譚組庵先生雲南唐督軍各部院各督軍各省長各都統各護軍使各鎭守使各師旅長前敵各司令各總會各報館均鑒頃上徐東海先生一電文曰北京徐東海先生鈞鑒捧讀我公歌電謙光碩德欽佩曷極而各方面賀電勸電否認電紛至沓來其中或諛或僞或詞意不同甚且有云除却西南五省者用是師長等旣不敢稱共和純以法律爲根本法律不完邦基不固此世界所公認國會爲國家立法最高機關國會議員爲國民完全代表而選舉總統又爲國家非常重典故總統選舉必須出於眞正民意斯全國擁戴乃見眞誠我國舊國會分子固屬不良而新國會之議員不但由金錢運動而來且西南五省均未選送似此卑劣不完之國會安能爲全國民意代表想早鑒及以明公資望器識久爲國人所欽服並咸以次任大總統相推許兹竟由此種國會選出不但爲我公之累且恐與不信任之國會成連帶關係我公若曲從除却西南五省之勸電勉爲就職則民國分裂乃由公始天下後世將謂公何且分則必爭斯和局永無希望矣此師長等不敢爲公賀且將爲民國弔也若我公趁此未就職之前毅然爲和平表示出任調人首領並敦促馮代總統頒布罷戰明令先解决時局以謀統一德莫厚焉功莫大焉對於國會議員通國另行改選以期完美屆時國會有良好議員重選總統自然舍公莫屬西南旣不以非法藉口中央亦得免違法訾議將士旣無暴露之虞人民亦無塗炭之苦爾時我公雖欲不就厥職竊恐高呼萬歲擁戴一尊者同聲相應矣此則師長等所爲預賀者也以上所陳以師長等良心上之主張持平之辦法爲國家計並爲我公計想我公明達燭見幾微千里毫釐請留意焉師長吳佩孚旅長王承斌閻相文蕭耀南率全部官兵同叩元等語我大總統國務總理經略使曁軍民各當道諸公愛國愛民國命所托如表同情即請逕電東海爲叩師長吳佩孚旅長王承斌閻相文蕭耀南率全部官民同叩 
[未來内閣與倪嗣冲]  
　　徐東海尚未就職叚合肥雖聲言下野而尚未辭職後繼内閣問題原不能爲具體之商榷惟此事業在醖釀之中聞東海徵求各方意見多數主張王聘卿再組内閣以便南北大局早日解决其閣員支配亦經一度提議大約除外交内務敎育海軍不動外其陸軍爲田文烈農商爲張季直此外財政交通各部則尚在擬議中合肥下野確於日昨表示决定惟下野後尚有種種計畫須政府承認履行聞所擬定者合肥仍留京主持參戰事務倪嗣冲任某部總長徐樹錚爲皖督龍濟光爲長江巡閱使 
　　又據某通信社云倪嗣冲爲主戰派有力分子近爲四方和平空氣所包　確已懷抱退志日前某方面曾傳倪氏頗思於將來内閣閣員中取得一席雖據倪氏自已聲明並無此意然其親信左右則謂倪氏名譽與實利近年來俱達極點本無何等進取之志但欲長保其聲名俱泰不得不藉地位以鞏固其已得之權利近自吳佩孚通電後各主戰之督軍至今亦進退不定而自身所部之安武軍編制雜沓難期得力不如乘此時機早覓下臺之地故即使倪氏有入閣之意其心理亦並不希望重要部員大約農商一席於願已足至安徽督軍已默保徐又錚堪繼其任但究竟能達目的與否當視東海就職後之形勢何如也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南北妥洽問題之現况]  
　　徐東海因各省函電催促就任一節已無推辭之意現已决於十月十日爲正式就職日期至對時局閣題最近有某政客往謁東海叩其意見東海云現在大局雖已棼如亂絲若專由根本上着手亦未嘗决無妥協之一日且調停人能以虚心無我的宗旨應付一切庶可望頭頭是道然尤須雙方均肯蠲餘私意相見以誠始有進行效果否則一二部分仍以權利二字存乎其間則所謂力謀妥善維持統一不啻南轅北轍恐再因循數年亦難躋和平之域並謂鄙人深願時局早告妥協俾以全力對外無如西南方面不易讓步終恐大費周折鄙意再以個人名義分電各省長官徵詢時局意見一俟得到覆電再發表個人政見又據接近東海之某要人云東海最近對於時局向人表示意旨爲謀大局統一起見對於南方各要人之表示概持寛大主義任其發抒將來和局如可成就固爲東海所極端贊成然調和之事一以讓之自身外之各方面自身與南方决不發生直接關係及如何磋商事件以留迴旋餘地云 
段合肥近日因受某種激刺又有辭職决心擬日内對各省區長官通電表明未便繼續組閣理由電中共分數層第一項即爲瀝述年來所謀统一手續均未達到個人所持之目的第二爲宣佈最近西南不諒中央之苦衷第三爲揭出素日所期鞏固國基之主旨第四爲述告嗣後國家多故勉勸各省長官克盡厥職維持飄颻之危局又段内閣近因各項政策難决曾徵詢地方意見近三日（由十二日起）來北方各省區軍民長官相繼電覆政府表示意見其内容共分數種（一）對副座多主張選舉馮河間（一）對内閣則謂應請徐東海主持（一）對於財政方面主張借欵者達十分之八主張節減開支者僅有十分之二（一）對南主張維持防線（一）對於和議則仍主張不一 
　　最近調和聲浪又起中部諸省頗有活動之象長江流域三督軍前本傾向和平其態度尤可注意頗聞中央及長江各省現均有重要人員赴漢口會議其他省區亦互相選派代表蒞會聞此次集合關於大局至爲重要如南北停戰與東海正式就任選舉副座以及和議主旨曁局部爭議之件皆將提出討論又據外人消息江蘇李督軍擬在漢口開平和會議磋商南北議和前曾商之河間東海亦頗贊成刻已向王卾督提議王氏謂平和會議在漢口開會不如在南京較爲妥當李蘇督已據以電覆聞該會將以各省議會代表及南北在野要人列席與議並加入各省督軍之代表以期南北妥協實現刻李督已通電各方徵求同意 
[馮河間準備卸職]  
　　馮河間現旣預備下野其一切現狀均取保守主義日前特與府中各秘書等宣言謂余代理總統一載毫無何等成績可言此固出於缺乏因應世變之才惟所可自信者平日待人以誠今已不日解組故囑諸君襄理過渡極短時期之責務並囑嗣後除將例行事件照常料理外其重要政務一律封留新任大總統舉行關於解决時局函電須隨時封呈徐東海核閱且决定對於各省與中央隔閡之處個人决不再派疏通人員以避嫌疑又聞河間昨並交諭府中各機關將所辦未竣事件分别清理以資結束聞其中最要者擬就左列數端（一）咨催財政部補發一切積欠經費（一）將未結要政一律封交國務院核决（一）前交内閣議案催其提前確定（一）詳查府中各人員應行晋動加俸之件均限本月内辦　 
公府守衛總司令何紹賢以新任總統就任在即已預備一切交代昨晨（十四）八點三十五分車赴津布置河間津埠之住宅預備交卸後赴津居住云 
[政府應付餉械之難關]  
　　近來前敵將領外省督軍請械請餉之電紛至疊來現政府實苦無法應付主戰政策遂不能不趨於停上此亦時局轉移之關健也兹將近日催索餉械之電分列如下 
　　張懷芝張總司令電云魯省財政困難應請飭部將八九兩月軍費迅速籌撥事關軍事要需萬難再緩伏候示遵 
王占元王卾督電云據朱旅長澤黄電稱職旅改編以來月餉積欠疊疊務懇先籌十萬元暫資維持等語特電代陳伏祈飭部速撥又二十一旅月餉屢電請領迄未奉發值此防務吃緊端賴士卒用命餉糈不給何以策勵軍心務懇無論如何爲難迅撥十一萬元尅日滙卾餘再陸續籌發尚無不可 
劉存厚劉存厚電云據管使電稱奉陳督軍電准財政部電開川軍月餉已由部陸續籌濟勿庸再由陜省借支等因應請查照迭電將第一月餘欵五萬元曁第二月軍費全數三十萬元尅日滙陜或即由駐京辦事處領滙 
曹錕曹經略使昨來兩電一係請發使署曁衛隊混成旅等八月分經常新餉三十一萬元一係范國璋催發四五六等月輸卒餉二萬四千元以上兩宗均屬中央積欠之款 
張文生山東土匪猖獗迭經張使剿擊需用子彈爲數甚夥兹接來電謂務祈俯念剿匪吃緊需彈孔急乞撥七米九子彈十萬粒尅日解徐濟用 
　　李奎元李師長屢次來電催餉政府昨又接李電略謂前電催發所欠職師各欵待用甚急懇速滙漢以解倒懸 
[十四日國務會議紀聞]  
　　昨日（十四）星期六國務會議段總理上午九時餘到院其餘閣員除交通兼財政曹汝霖較爲遲到外餘則陸續相繼到齊將及十一時入席開議是日議案中重要者爲議員光雲錦等質問案二件一爲中交票低落之原因及有無救濟之方法案一爲自兵興以來所有政府與外人締結之密約關於軍事外交財政各項外間不明眞相以致種種誤會請將眞相宣布案討論結果分别交由各該負責機關逐節擬答交院咨覆其次則爲參謀部與海軍部會同提出留學日本海軍大學校學員暫行規則案結果照案通過又李垣電陳托摩斯克回部願脫離俄國歸我版圖案咸以事實隔膜難明眞相未便遽行决定飭由蒙藏院確查具覆再行斟酌辦理此外又議及閣員總辭職問題經某閣員提出作爲一種談話的徵詢錢内務主張此時提出辭書未爲不可惟東海未經就職河間求去甚切閩事正急邊事日非丁此之際全體閣員驟然提出辭職恐國家將至無政府地位影響大局殊屬可慮宜俟東海接任時再行提出辭職亦未爲晚衆無異議於是相率出席時約下午一時有奇 
　　又一消息云昨日國務例會段總理到院較早各閣員於九時半以前先後齊集十時開議所議者（一）財政部提出衆議院質問中交京鈔跌價案討論頗久咸以此事維持旣告乏術答覆亦殊困難結果仍令財政部從實調查並具理由覆提後再議（二）參衆兩院質問自去秋迄今政府與外人所訂密約關於軍事外交財政各項請酌宣布以釋羣疑案討論結果仍交各部核覆再議（三）外蒙托莫司克地方願脫離俄國歸我版圖案討論頗久咸以此事未明眞相不能遽爲决定飭蒙藏院調查具覆再議又傳觀閩省軍事要電數通有所討論此外任命官吏案數件照例通過於下午一時散會由劉朱兩總長赴府報告 
[南北交訌中藏事警訊]  
　　藏番内犯風雲日亟政府方急於内訌未暇注意聞駐藏辦事長官陸興祺昨日又有急電謂現在察木多之葛布倫不足爲全藏代表請再派陳遐齡用鎭守使名義與彼接洽其卾郡王與葛布倫所商各節無何關係至與藏人切實協商要項仍乞專從外交入手要求英政府力謀進行又聞政府昨日曾電川邊鎭守使陳遐齡囑其速將所部軍隊派出十分之六駐於打箭爐及靖西廳等處其餘軍隊不敷佈防准在就地暫募新軍三千作爲特别防邊衛隊 
　　據交通機關消息政府所派調停藏事卾郡王此次赴察木多會議確與葛布倫未得好結果近日藏番已向打箭爐方面進逼陳遐齡鎭守使已下動員令預備迎戰聞藏番計畫確欲圖擾全川秩序昨日政府又接西藏調停員卾郡王來電云調停正在着手以拉薩爲調停地點應請駐藏辦事長官陸興祺由印度返拉薩參預會議此間已逕電陸長官擬請中央續發電促其即日啓程 
[滿蒙風雲之新消息]  
　　崴埠戰况之報告聞政府前日接駐崴領事邵恒　　電報告捷克軍於灰眞兩日進攻伯力過激涙不支分向呢古拉爾斯克黑龍江口即沿海州之省城及黑河方面退却恐入我境請先防範同日宋支隊長亦有電致參陸處與上電大旨相同但該電仍舊由雙城子發並有一部分在哈爾濱未經運竣可見宋軍尚未參預戰鬭 
　　中日軍隊之行蹤日本續派大軍開赴黑龍江東北邊境之黑河地方昨日鮑貴卿拍致某機關電報告日本於九日先派長瓶少尉十日續派蘆見少尉率隊來黑河測勘地勢尋覓住房十一日續有步隊三百餘人曁輜重兵一隊來黑驻紥大隊卽日續至究應如何對付迅乞示遵又林代將建章日前率兵抵滿之後即商由大谷司令嚴布防務刻下决定由五站至雙城子一帶之警備全由我國軍隊擔任近並有國軍一隊開抵五站聞係李瑛華關恩禄所部之步兵一營機關鎗隊一連哈爾濱以上則有國軍三連隊嚴密戒備 
　　借挂電線之决定日本在齊黑電桿添挂電話專線問題經數次交涉尚無效果聞日前吉黑兩督亦請借中東全路由滿站起至五站挂線已經前日閣議决定由交通部速撥十五萬元爲工程費及運送費至材料一項尚不在内將來或列入參戰經費項下報銷 
　　國防司令之簡派東三省巡閱使張作霖擬不日分赴吉黑兩省巡視地方情形聞政府頗表贊成現已决定一俟張氏巡閱回奉後即以明令任鮑黑督爲國防總司令並不設副司令更將軍權從根本上劃清以免日後再出他項爭執 
　　警備司令之任務參戰處昨日研究黑龍江駐軍問題確已决定令張煥相常川駐滿洲里擔任警備總司令聞當時即行致電該司令嗣後務須依照數種要點力圖進行（一）約束所部軍隊勿與外軍衝突（一）施以極嚴特别軍紀勿使各軍有擾民舉動（一）無論如何只許前往不得輕易自行撤歸他方 
[美國陸軍赴法助戰之大計畫]  
　　美國素嗜和平但一旦爲大義所迫奮袂而起則必貫澈其主張不肯半途中止或功虧一簣此美國加入戰局後所以出其全力慘淡經營務獲勝利而後已也德國見美國日新月異之規模矍然驚幡然自悔曩昔激怒美國之失計然已無及矣今美國參謀總長瑪志將軍所籌定擴充陸軍至五百萬人之計畫尤足使德國惶遽不甯顧如是大軍欲渡越大洋全抵戰地苟非航運事業措置裕如則莫能實行今試觀美國造船成績確已有此能力而非德人初念所及也七月份美國各船廠試駛之新船爲一百二十三艘都六十三萬一千九百四十四噸較平時一年所造成者爲多是月美政府接收之新船計鋼質船三十六艘木質船五艘都二十三萬五千零二十五　此後成績日有所加不獨裝載軍隊無虞缺乏即軍送軍需亦不致間斷是以英國航務部電賀美國航務部有美國偉大陸軍不復因噸位不足稍受障碍吾人不勝欣喜等語亦可見美國趕造新船之成效矣美國陸軍總長於六月二十一日軍事會議時聲稱美軍守西歐戰線長二十九英里此外尚有大批美兵隨同英陸軍在前敵作戰今悉美軍之已抵法境者共一百五十萬人刻在國内訓練者約二百萬人而在軍册未經召集者人數尚衆故招足陸軍五百萬人殊非難事他日五百萬貔貅偕協約國百戰之雄軍並肩作戰於法境敵人雖悍安得不望風而靡哉 
[協約軍大勝利之發展]  
　　西歐戰情入九月後發展尤速英軍告捷於貝朗勒後即以迅雷不及掩耳之手段痛擊最堅固之德陣德軍於是處布置十有五月設備各種工程可謂極堅而八千碼陣線駐有德兵十一師兵力亦屬甚厚乃英軍猛撲勢如怒潮當者披靡竟一鼓下之足徵德人自信牢不可破之興登堡陣線不能阻協約軍之馬足也今英軍進窺坎白萊鎭而德軍猶冀極力堅守之蓋此鎭若失則北面杜愛與列里兩鎭南面聖康丹拉菲爾諸處爲德軍全陣線安危之關鍵者將莫可保矣法軍於克復哈姆與旭尼兩鎭後乘勝進取截斷拉菲爾與聖戈班之大路進逼娘子路（即太太路）之西端德軍乃亟欲作駐兵不退反抗攻軍之準備此近日全陣線之德炮隊所以終日猛轟之動作也就全局觀之德軍今已退在舊有之興登堡陣線其將扼要而守固意中事惟協約軍統帥福煦必於敵軍衰敗之時或以大軍强襲或以奇兵側攻使德軍疲於奔命續受重創决不容其從容布置致令戰事延長是以西境日内當更有新異之發展焉統計全陣線之德兵今不足二百五十萬人近七星期中德軍損失約一百五十萬人東歐已無精兵可調國内亦無新兵可用其不能久抗方興未艾之協約軍又從可知矣 
[法報論聯軍繼續出兵]  
　　法文政文報最近論聯軍應繼續干涉西伯利亞云今聯軍已共同出兵至西伯利亞矣吾人所可自信者聯軍旣有昔日之干涉則日後干涉必應繼續進行昔日之所以干涉者蓋純爲阻止德人勢力之擴張今後之應繼續進行者蓋自干涉以來所得成績極爲優美充其量必於全部戰事裨益甚大也前次出兵殺洛尼格一事即其先例吾人當尚能憶之猶憶前出兵殺洛尼格之時聯軍徘徊瞻顧猶豫不决及决意出兵之後世人始知殺洛尼格地位重要聯軍此項舉動必使德人東亞政策不能貫澈未幾出發該處之兵果增至數倍此次出兵西伯利亞事同一律其本旨亦極相同惟望聯軍積極進行勿再如前此之猶疑則幸甚現聯軍開抵西伯利亞之兵爲數雖不甚多然自出兵以來結果甚佳縱德人現正竭其智能設法阻止聯軍之進行而大多數俄人已歸順於捷克派此項計畫决難如願以償雖然捷克派尚當監視德奥俘虜力量甚微究不足恃爲聯軍計惟有各自繼續出兵以收美滿結果即使一時不能實行深盼有此一日也 
[奉天軍政兩界之要聞]  
　　東三省巡閱使署官制據外間喧傳將取兩廣先例不日將行發表兹聞張使以三省處特殊地位逈與他省不同將照前清東三省總督制設左右參贊以資臂助並聞須另設立各處而以軍務處權限最爲重大至巡閱使公署已决定設在奉省擬將其建築之私邸改爲巡使公署而又在吉黑二省設巡閱使分署其經費昨已電請政府先撥開辦費五十萬元每月開支至少需十五萬元現正與政府磋商 
　　張使以曾子固爲生平第一恩人久思有以報酬無奈時機未至今旣升任巡閱使督軍一席因權限所在須自兼理省長一職擬即保薦曾氏充任現已電致中央並派員赴京徵求曾氏同意至結果如何尚難逆料 
　　另一消息云巡閱使管轄三省軍務每年必於吉江兩省巡閱數次以盡職務惟必須有一定行署作爲辦公處聞擬定在吉林省城設一行署江省設一行署以便巡閱時辦公並每行署派駐衛隊一營奉省憲兵共計一營張巡閱使擬於吉江兩省沿路上設立行營然有行營必須有憲兵故又擬定添招憲兵兩營作爲憲兵團而司令部仍設奉天第二第三兩營分設吉江兩省 
張巡閱使添設左右兩參贊以資輔助聞其左參贊有委周肇祥之說其右參贊一席則有保薦奉軍副司令孫贊堯接充之說 
張督軍之巡閱使發表後吉督孟曙村賀電迄今未到恐又有反對情事現擬定委派軍署一等參謀代表前往吉省向孟督接洽一切鮑黑督則派警務處處長張仁被服廠廠長王子珍等來奉道賀於十二日蒞止下榻大西門裏華昌飯店昨已赴轅面謁張使並陳述國防近情 
　　張巡閱使之長公子漢卿日昨起程晋京據聞因張使對於馮閣忱一日不能去懷曾爲之代謀起用終未邀馮氏同意此次升任巡閱使後尤觸起今昔之感故特派長公子晉京與馮氏磋商欲爲馮氏在省謀一位置以資臂助至外間謂張公子晉京挾有他項問題係屬傳聞之誤 
　　昨聞軍署接孫烈臣許蘭洲兩司令來電報告十一日夜抵京當往謁段總理磋商援湘攻川各事宜段總理對於奉軍之軍需糧餉現正積極籌備云云 
第八旅之改編早已擬定惟因欵項支絀難以實行目下邊防吃緊東蒙一帶更屬緊要二十九師一師原不敷用况該師百十三團又調赴關内其餘僅有五團故張巡閱使擬以興京收降匪兵一千二百餘名調省再改編一混成旅作爲第八旅調駐東蒙以資助防聞旅長一席即聘定湯玉麟充任 
[張敬堯急遽請兵]  
　　湘省自吳佩孚等各將領主和後前敵形勢大變前日張敬堯有一長電分致參陸各部謂自湘南湘西各將領主持和議以後敵軍卽撤退湘南湘西之兵以全力繞攻湘東瀏平不守其餘如茶陵攸縣醴陵諸處均甚危急彼衆我寡防不勝防務懇飛飭援軍星夜開拔前來以免疏失昨日又來一電謂平瀏失據全湘形勢驟變瀏陽以西諸敵現向左路專攻無處不有敵蹤無時不思乘隙再事遷延殊屬不堪設想繞室徬徨撫膺歎息務請敦促曹仲帥張志帥從速南下以策萬全又前奉鈞電三旅來湘迄未到達務懇飛飭尅日開拔來湘云云 
張敬堯請兵之急似專防敵軍來攻其實裏面尚有他種原因據聞張氏近來勢力日微政令所及限於湖南北部一星期前有漢口某慈善會派員前往湖南辦理賑濟謁見張督請求給予護照以便往兵燹區域放賑張督答以前敵俱係客軍力不能制暫時不必前往可見張氏對於在湘各軍之感情與勢力亦何怪其日請　兵也 
　　又據某方面消息云湘西形勢大非一兩月前可比當　玉祥克復常　桃源之初獨立謡傳逼布中外實則出於反對者所揑造早經馮氏通電聲明然各方面疑慮仍難氷釋而要以湘督爲尤甚如請扣械彈派隊監視等馮氏本極懊喪於是與湘督意見日深但採　滑手段於和戰問題效騎牆派之行爲迄無堅决之表示外間謂馮與南軍通欵停戰及最近與吳佩孚取同一態度主張和議者皆非眞相吳之通電署列馮名馮曾致電質問蓋馮駐湘西處北軍三面包圍之勢與湘南不同其拍發質問之電或别有作用至戰事中斷之眞因由於南北兩方内部各生障礙自由停頓絶非如湘南之劃界停戰查南軍退入辰州後組織辰州軍政府以田應詔爲督軍周則范爲會辦軍務張學濟爲省長附設軍民機關甚多惟以用人問題致釀内訌援湘黔軍兩旅與田張兩部爭持激烈幾至開戰胡瑛林德軒從中斡旋雙方通電譚浩明譚延闓速派代表來辰解决黔軍不願久待率所部由蔴陽芷江後退聲言退回黔境旋經譚浩明代表陳繼祖等到辰勸令田張取消辰州軍政府電請貴州劉顯世電令黔軍仍擔援湘任務風潮始平然内訌月餘無暇計及反攻也現在南軍由粤接濟大宗軍火支配六十營分三道進攻甚猛仍以田應詔攻正面向百谷關神龍關反攻桃源常德之中部黔軍任右路反攻漢壽益陽甯鄉沅江等處林德軒任左路反攻石門慈利大庸一帶據探險員報告三路南軍熟悉山路均係夜行每夜可行九十里並已逼近北軍前線聞常德上岸數十里之德山已現南軍蹤跡是湘西戰禍已迫眉睫北軍當正面之主力軍爲馮之全部約一萬二千人以湘督之疑忌器械欠缺四千餘桿子彈亦形不足（聞每兵僅發二十排）右路爲朱澤黄之一旅及十一師魏清和一團左路爲張敬禹之一旅及卿衡鎭守使之一部（約一旅二營）另有廖湘雲新投誠之五營惟正在改編難以應戰至澧州之王正雅添招新軍已由一旅編足兩旅惟北軍將領意見紛歧彼此猜疑能否合力對敵殊在不可必之數云 
[閩局情勢之京訊]  
　　閩事日急昨日李童總副司令均有電來京報告前敵形勢仍屬吃緊請政府迅速派援童保暄前電請辭副司令及師長職經政府去電慰留此次來電已聲明打消前意並陳報重整隊伍會同進攻漳州幸尚順手所有軍費仍請按月由部照撥李電則謂前此撥到之五十萬元已發給各軍實屬不敷支配現軍事萬急仍請續行籌撥 
　　政府昨接臧致平來電報告攻守形勢預備進駐同安撲滅泉州等處土匪使厦門至省城交通無阻因省城僅賴模範隊維持秩序脫有緊急勢難云撑必須交通便捷方能緩急親應俟厦門省城間聯絡一氣然後規復漳州各處同時某方面又接閩電粤軍昨自武平上杭進駐汀州預備取道連城永安繞致省城側面又稱厦門附近激戰甚烈各領事已會議戒嚴事宜形勢非常重大參陸處昨早急電海軍練習艦隊司令蔣拯囑其乘永績艦開至厦門迤南督飭各艦掩護備戰陸軍並謂厦南砲臺緊要應將前由中央調去陸戰機關鎗隊一連分佈妥善以謀要塞鞏固 
　　閩督李厚基昨電徐東海云蒸電計塵鈞座區剾中下忱諒邀洞鑒我大總統爲海内泰斗北洋領袖實我同袍所共欽仰厚基及隨來閩省各軍官均係素託幪帡愛戴之私尤爲切摯我大總統早一日就職大局即早一日安定閩省亦可早一日解决現我軍節節失利兵力愈單大有旦夕不能支持之勢惟我全體軍官誓以擁護中央之心一致擁護我大總統望之如歲奉之若神無論如何爲難必期竭盡能力始終堅忍以報鈞座以報國家伏乞我大總統俯鑒愚衷毅然决然引天下爲已任宣布政策指示進行之方針俾我北洋舊屬永久攸賴知所遵循曷勝馨香感禱待命之至李厚基叩文 
[粤軍進領漳泉紀]  
　　北京政府三星期平粤之聲明吾人猶能憶之今粤軍援閩二旬之間佔領二十五縣乃知所謂三星期者乃文家反映之預言非事實也粤軍自克復大埔後閩軍死傷及投降者計有二千餘八月十號粤軍在永定施總攻擊閩軍退走龍岩迨張團長抵岩唐司令已率所部走向適中之山坪頭鄉張大不滿意欲求一見唐拒之張不得已進駐適中圩此八月十三事也無何敗軍陸續繼至計有四千餘十五號粤軍已入岩城岩屬遭北軍蹂躪人民惶恐遷避一空（適中被焚樓屋八間人民被殺七八人岩城内聚泰各店均被刧）至粤軍到後秩序大定十八號午後北軍在適中者驚惶萬狀各收拾鋪蓋預備逃走是夜槍聲隆隆一夜不絶過後調查乃知南軍在鳳門凹開三彈即退銅坪鄉安睡十九天甫曉各山頭已有粤軍旗幟北軍在山頂者倒栽葱翻斗雲自相滾踏而下粤軍以四百五十人分七路進攻北軍計三千餘人望風鼠竄岩漳大路又爲粤軍堵截北軍至此惶急益甚張團長不 
 
 
 

Page 7

 
 
得已將砲彈縱火自焚兵士鎗支滿由抛棄在適中上圩者則倩鄉導引向絶僻之西坑鄉間道出和溪在下圩者則亂拉挑夫引送出境而岩屬無一北軍矣二十一號南軍追至南靖所轄之金山圩唐與張指揮兵士將涼露亭扼要而守涼露亭兩山交插爲通漳大道北軍據守於此洵爲天然險要無如飛將軍從天而降粤軍由天青嶺繞出涼露亭右線開砲二門北軍驚惶無措頃刻逃盡並通知左翼北軍之在西洋者盡退守山城圩南軍分兩路進攻一由北凹嶺進山城一由盤崎嶺進南靖山城戰二小時北軍自知不敵全隊抽退南靖合唐軍扼守寶珠山粤軍越山紆道據蒼仔嶺最高處憑高臨下發彈多中北軍遂退走漳城矣此八月三十日事也當北軍退走漳州時粤軍擬在南靖休息一日詎北軍一到漳城祗知刧布商搶當舖席捲餘資順流東下南軍遂於九月一號進領漳州而長泰漳浦海澄泉州同安傳檄而定盡入南軍範圍矣現南軍由鐵路追趕擬襲厦門分四支隊派往上游各屬而閩事不可收拾矣頃又聞北軍在厦禁船入港交通已經斷絶聞李督軍已有退志未審確否 
[潯路國有停頓之近訊]  
　　的南潯鐵路請求收歸國有動議之初贛人欣欣然頗有達到目之希望嗣爲大局潮流所撼以致無形停頓此議遂戞然中止程蕭兩代表入都之後將及兩月見事不凑巧頗爲鬱鬱久處京華大有進退維谷之勢日前程蕭二氏致函鐵路董事局辭意之中極爲懊悔頗有不應冒昧肩此重任之概并深羡龔梅生黄大壎二人有先見之明函末并述及此路國有目下决難動議李木老值此大體未定之時絶無進行之法從可知賡續前議須俟内閣組定方可設法余等本欲同省又因李木齋閔少憲諸同鄉挽留暫候又不得不小作勾留云云亦可謂無聊之甚矣 
南潯鐵路公司因秋節在邇各債户均紛至公司索欵而各員司亦要求發給欠薪以故近日以來該路會計科極爲窘迫坐辦張佩衡雖已向九江臺灣銀行借洋四萬元暫濟目前開支然該行須由吳鎭守使擔保方能訂立合同張氏乃極力要求吳使曁傅道尹吳使以該路窘迫自係實情業已首肯大約明日即可成立並聞張坐辦已於今日（十一）來省矣 
[江西鎢礦公司之競爭]  
　　近來具請開辦大庾贛縣兩縣境内鎢礦者已達四十起之多大利所在衆所必趨據某實業家言鎢之爲物與鋼相彷彿以之製造軍器最爲合宜其優點尤在不易傳熱所製出之鎗砲雖發出至數百響之多并無鎗筒爆烈之虞因此其價亦高出鋼鐵之上此項物質不獨産於金屬之礦山即煤礦内亦時常發現大庾則到處均有此礦農民拾之往往不知作何用途棄之於道當贛粤未發生戰事以前有某礦師經過其地見鎢礦隨地皆是乃由粤人周某湘人梁某合資來贛收買該礦農民乃紛紛拾而求售聞運至上海出售者獲利尤厚初時售價每噸得洋三千六百餘元繼而價格稍落亦可售洋二千餘元現周某等恐事久爲人所知勢將起而與之爭利遂於日前具呈實業廳立案開辦收買鎢礦公司並要求專利聞夏廳長以所請係爲推銷礦産業已批准大約此項公司不日當可成立也又聞本省各紳商以贛省天然利益本省人未沾其利而獨將利權讓於湘粤兩省之人未免自甘放棄故於日昨决定另行組織一絶大收礦公司以爲抵制現在已擬訂招股簡章其首先贊成者有周扶九所開之昌記允認一萬元龔某認股二萬元其他零星所認之股約在萬元以上業得軍民兩長首肯其辦法以五百股爲限每股洋一百元裝運内地不納釐稅由督署發給護照通行惟每噸須納洋七元以爲補助軍用 
[大理院最近解釋法律函件]  
　　大理院近覆總檢察廳函云准貴廳函開案據浙江高等檢察廳呈稱據於潛縣知事劉田毅元日代電稱有本夫因家貧不能養妻將妻價典雙方約定期限回贖此種行爲有背善良風俗刑律及補充條例均無治罪專條典者及受典者是否均不爲罪乞示遵等情據此理合呈請轉請解釋到廳相應據情函請查核見覆等因到院查得價典妻如其眞意係屬絶賣當依刑律補充條例處典者以和賣罪受典者參照本院統字第二一三號解釋不能論罪若雙方并無賣買意思典者等於得利縱姦法無處罪正條相應函覆貴廳查照又覆四川高等審判分廳函云准貴廳函開案查五年十月鈞院統字第五百二十三號解釋會首村正擅罰人民應依三百八十二條處斷兹有鄉問團保拿獲僞造假銀之人擅予處罰或數十元或數元不等罰欵又未入已應否仍照五百二十三號解釋辦理抑應查照鈞院統字四百零三號解釋濫罰充公依一百四八條處斷抑可不負刑事責任此應請解釋者一又原告發人對於地方檢察廳却下命令是否有聲請再訊之權又對於地方審判廳之判决原告發人是否有請求地檢廳申送控訴審之權以上兩點不無疑義相應函請鈞院解釋以便遵循等因到院查第一問題會首村正如可認爲合於行政官員之佐理則濫罰充公當依刑律第一百四十八條處斵否則仍搆成第三百八十二條恐喝取財之罪第二問題告發人與告訴人異對於檢察官不起訴處分雖得向原廳及上級檢察廳聲明再議及抗議并無請求檢察官提起上訴之權相應函覆貴廳查照 
[革除現水後之革除滙水]  
　　浙江甯波革除現水問題會稽道尹先於本月十日奉省長蒸電略云現洋貼水久爲人民所苦痛行用虚金劃單本非營業正軌自省會議决平現迭飭財政廳會商中行籌備革除係爲整理金融便利商民起見凡稍明大義之商人斷不致别生誤會况甬埠數日以來現水早平更無爲難之處兹據電稱各錢莊因恒孚等逼收現欵停止收付並有漁民等約同罷巿等謡察核情形顯有奸人從中播弄該道等勸諭遏阻辦理甚是各錢莊停止收付極宜嚴禁恒孚等收取現欵亦宜稍予放寛至中行業已籌備現金自當準巿面之需價酌量接濟各錢業亦不得藉此别有營運任意取求虞張諸紳公正明達爲商界所信仰現已到甬仰即邀同傳集各商董妥爲辦理云時虞洽卿張讓三諸君業已抵甬調處錢業除八家外突有停止收付之舉經商會曁虞張盛諸紳商議定以現水遵即革除公議酌加滙費等情請會稽道尹出示道尹以商情惶急迫不及待因先行出示諭令各錢業一律開巿一面據情電禀省署十三日奉省長元電内開張道尹陳知事眞電悉旣稱遵令革現何以忽添滙費名目是否本埠放欵收欵亦加滙費如照此辦法則是巧立名目名曰革現實則增加在未經通令以前現水早平今反變本加厲以公事爲兒戲視省令若弁髦荒謬離奇殊堪怪詫來電以巿面恐慌爲慮須知恒孚等八家現仍照常貿易金融並未阻塞如各錢業於存放之欵應付不付牽動巿面官廳應有相當處分不能聽其藉端把持若竟聯合各業挾制多端是必主使有人希圖擾亂巿面時值戒嚴期内更難稍予寛容本省長體恤商艱已於蒸電並顧兼籌指示辦法該道縣等何竟毫無措置殊屬大負委任仰即懔遵前電諭令各錢業革除現費不得另立名目並籌議革現善後辦法限十日内辦妥不准再延致干嚴處總之現水爲錢　惡弊不特各省所無即浙省除甯紹杭三處外亦不聞有此該道縣等對於地方均有興利除弊之責即地方公正紳商亦應從良心上判斷此項現水是否爲正當營業本省長熟權利害不能視煦嫗之仁爲人民留此痛苦也并即轉行警廳知照等因道尹奉電後已致函商會請迅即傳諭各錢業遵照省長蒸元兩電將現水滙費一併革除不得另立名目該商等不乏深明大義務即仰體憲意切實奉行母再藉延并見希復云云又木匠柱首李鎬鍾光照等前因酌加工資案請給布告奉批准予備案兹又續禀云議加工資出自衆情允洽旣蒙恩批准予備案固無聲請之必要第念現洋申水一項雖經作首散匠妥議現洋支給概除現申以免暗受耗累而各雇主未盡深知艱於體諒仍以現洋抬價揭算實屬有礙生計且查現水業奉明文禁革而近日甬巿貼現運舉狃爲慣習竟驟有每百元現水至三元之多而雇主藉口於甬巿散匠定規於支現其間出入相衡受虧受累已屬不資不去申水受累何堪設想非明頒布告俾衆咸知恐不足以資遵守民等爲革除現申維持工業起見禀請布告云云此亦現水病民之一端也 
[杭州快信]  
　　某機關消息童保暄來電稱並未向中央辭職勿爲浮言所惑甯台何鎭守使因公赴蚌埠聞擬偕倪督晋京一行 
新立紹蕭塘工總局現由鍾局長勘定聞家堰大埠前地址設局開辦訂於下月一日興工 
齊省長昨通令各屬勸諭紳商一律銷購紹蕭塘工有奬劵共襄義舉 
富陽開聖陽陂湖案紳民多數反對已由實業廳逕呈農商部核覆辦理 
　　省會警察巡哨規則昨又召集會議更定辦法三條通令各區隊　守 
　　本届絲茶兩項産額銷數據最近調查浙西産絲三百七十萬斤銷售二百四十萬斤浙東産絲二百九十萬斤銷售一百六十萬斤浙西産茶三百八十萬斤銷售一百五十萬斤浙東産茶五百八十萬斤銷售三百七十萬斤 
舊曆中秋節各機關俱傳知放假一天 
[南京通信]  
　　聞岑西林有電致李督謂新國會不取銷時局無辦法 
聞西南要求條件閩湘督軍須由粤軍政府推舉 
贛舊國會議員文羣奉岑西林命赴京與馮徐接洽 
薩鎭氷昨電李督巧日由滬赴閩 
齊省長前日語商會會長蘇錫岱云無論如何决不令蘇民重罹煙毒 
新振武軍統領張續慶苗占春鄭永惠昨由津專車來浦 
蘇常鎭守使朱熙兩淮運使張季煜緝私統領劉槐森均於昨日來省祝李督誕辰 
　　中央曁各省派來祝李督壽辰代表均住大行宮華洋旅館門帘橋大觀樓 
　　張懷芝前派副官秦昌麟來浦辦理前站事宜兹於昨日乘輪赴贛 
李督電保路其恩充第六師副官長中央復電照准 
此問自前晚起特别戒嚴各通衢均加派雙崗儀鳳門提前晚八時即閉 
地方通信太倉 
　　辦學得奬劉河女子國民學校校長吳仲裔荷蒙齊省長咨部請奬在案頃該校長接到太倉縣温知事訓令云案查本公署前奉省令准敎育部咨核奬蘇省辦理敎育人員一案内該敎員吳仲裔應給四等奬章飭縣派員具領轉給等因業經派員前往省署請領兹奉核准將部頒四等奬章一座發交領回合行令發該敎員收存仰即知照此令 
[寳山]  
　　經董被控寶山縣月浦鄉經董張承祜被王思恩等聯名七十餘人控於省署云張於民國三四年間辦理六釐公債票與副董陳仲平通同舞弊勒令鄉民購買並無折扣且公債票悉數吞没並不分給鄉民鄉民忍無可忍請派委調查云云 
[南通]  
　　紗價因花巿銳減日來巿鄉各花行總號支店均已開秤而農户之中下兩等需錢旣急故每將田中日常所收之零星棉花少或數十斤赴莊求售聞因花頗擁積巿價每子花一石業跌至十八元皮花每石則跌至四十八元紗價緑花價跌落每箱亦隨跌至二百零八元（前價二百二十四元八角）云 
　　鎭使偕縣長赴甯通海張鎭守使南通盧縣知事因舊曆中秋佳節爲江蘇李秀山督軍五十良辰特於本日隨帶祝嘏禮物搭座長江商輪聯袂往甯暫駐以便届期齊入督府恭賀 
　　城南復增築洋樓城南長橋迤南早闢馬路直通唐閘天生港各處交通殊稱便利路旁房屋亦均煥然重新其洋樓之高大者不亞滬瀆惟橋北接近城南大街兩旁之屋宇尚係舊式窳陋非常近巿政處已盡行收買將改建最新式之絶高洋房云 
[蘇州]  
　　委任蘇州郵局長之通告南京郵務管理局函致蘇州警廳略云兹因本管郵務區内蘇州一等郵局委派二等一級郵務官賀師尼奥國人充當該局一等郵局長合行函請查照再賀師尼供職郵局有年前因本國與奥國宣戰曾經停止職務嗣因捷克師拉夫民族脫離奥國加入協約該員經駐京法國公使證明確係捷克師拉夫人故於本年八月一日准予復職合併聲明云云崔怡庭廳長接函後已通令各區隊知照 
　　部咨改良門牌之辦法蘇城户口門牌與夫街巷名稱各牌向用洋鐵油字一經風雨即行剥落糢糊兹悉警察廳長奉到省令准内務部咨開現在北京老天利發明金磁一種質地堅固顔色華麗京師各區門牌已向其訂置不僅無剥落之虞且爲一勞永逸之計相應咨請飭屬仿照辦理等因准此合行令仰該廳長遵照辦理 
　　西山將開煤礦太湖洞庭西山地方前有商人羅煥章組織煤礦公司招股開採詎所招股本不能足額而費用之欵頗鉅且又不能採得大宗煤料遂爾停止現聞羅君已招得大宗股欵擬重張旗鼓復行開採並另擇該處全鐸嶺後堡山吳村三處地方由礦師勘明其中均有煤礦業與該三處地主商議租購辦法一面繪明細圖具呈吳縣知事轉詳實業廳長核准先發探礦執照以便開採云 
[無錫]  
　　鎗斃兇犯光復門外河干鹽城人何鶴云夫婦及子女四人被人傷斃抛屍刦船一案經楊知事懸賞購緝未獲豈知兇犯董惠根王國山蔡學春成德全四人自行兇刦船後不分晝夜併力駛至鹽城地方欲將該船出售適爲何鶴云之弟所見糾集多人將船扣住兇手除董惠根漏網外餘均被獲解送鹽城縣署後楊知事即飭法警持文前往關提到錫經審判員屢次研訊訊至第八次始據成德全盡情供認餘犯亦俛首無辭楊知事録供電禀南京軍民兩長十五日奉軍民兩長覆電令將王國山蔡學春二犯依法處以死刑其情節較輕之成德全一名歸入司法辦理楊知事奉電後即自獄中將王蔡兩犯提出押赴光復門外即何鶴雲被謀斃之處依法鎗决而情節較輕之成德全當亦陪挷行刑處以示儆戒云 
　　籌備博物館省立第三師範學校於日昨召集全校敎職員曁附屬小學敎職員開全體職員會協議籌備博物館之種種進行計劃聞該館之成立期預擬在明春蓋搜集模型標本頗費時日斷非旦夕所能蕆事各項籌備事務均由職員逐一擔任分頭進行云 
[鎭江]  
　　車站查土之嚴緊近日鎭郡破獲私運烟土之案層見疊出官廳方面對於此事更加嚴緊縣署稽查會同憲兵曁四區巡警在牌灣火車站不分晝夜每逢到車見搭客中隨帶箱掩物件而有形跡可疑者務必喝令關視以防夾帶藉杜朦混故向營斯業者均惴惴不安云 
　　鎭郡洋釐之鬆動前數日鎭郡現洋異常缺乏其總因雖由上海缺乏現洋向各埠搜羅然亦因南通新花上巿需用現洋浩繁所致洋釐最高度掛七錢以外連日揚州清江内地等處運來現洋約數十萬元稍可週轉故洋釐縮小四五釐銀根因之略鬆　　詳報稅務困難情形丹徒貨物稅所趙所長前奉財政廳令飭以現在公欵支絀全賴各屬稅所征收之欵藉資周轉著將應繳稅欵從速彚解等因當即諭飭各業認稅機關及所屬各分所分卡趕將未經繳解之欵急速繳清不得再事延擱惟各認稅機關每以時局未靖商貨阻滯征稅困難等情陳請展緩亦屬出於實情刻已詳復財廳請爲裁奪矣 
[揚州]  
　　官員晉省祝壽淮揚道尹王耀齋江都縣知事趙蕖裳淮運使張子蔚緝私兼巡緝隊統領劉苕青均於十六日赴甯祝李督軍壽云 
　　盜犯執行鎗斃揚州裔家集房長浩家被刦獲盜項四胡保揚等五名經趙知事委承審官鞫訊供認行刦不諱分别首從製定判書呈請大吏察核十五日縣署奉軍省兩署會銜訓令謂胡保揚案情較重着處死刑項四等判處一年至五年徒刑趙知事乃於十六日將胡保揚押赴西門外刑場執行鎗斃 
　　請究私售硝磺揚州硝磺局經理劉振青現查獲硬子街田福興爆店私售硝磺並獲私硝六十餘斤十六日函請縣署提究 
[嘉興]  
　　禾邑商業近况嘉興商業本稱繁盛自辛亥以來政變頻聞荒災迭見商業大受挫折米本爲禾地出産今因連年歉收儲糧久空無復巿面糙現秈每石四元二三角食米每石六元一角絲油兩項亦爲禾邑特産油每擔現售十六元五角絲每兩現售四角左石因銷路滯鈍各絲行收絲亦不甚踴躣云 
[杭州]  
　　革除現水之近聞甬商虞洽卿來省報告甬巿情形齊省長以改現水爲滙費名去實存已嚴電會稽道尹遵照前令妥速辦理不得巧立名目虞因公令商情勢難並顧已於十六日返滬其致甬商會電云省長對於滙費名目甚不爲然已嚴電道尹限期辦妥省令所關當另圖轉圜中行宗旨純爲維持巿面不爲營利蔡行長言之甚誠甬埠從前不無誤會幸向各方解釋地方金融兩有裨益諸俟師滬函詳云云按甬紹滙水之狂漲其初果爲一般錢業所壟斷紹巿本稱多單其拆息不及杭巿十分之五故一般商家均將紹洋出售存放杭莊以取厚利以致滙水巿面幾難收拾自省令欲將現洋升水完全革除而杭帮均將紹洋買囤以冀滙水狂跌時得以漁利初時紹帮尚反對之嗣因官廳平現心切遂均囤紹者多空紹者寡而紹興劃單由是擁塞拆息愈輕且間有一般商業以紹拆輕而杭掉重復將所囤紹洋紛紛出售故滙水復漲然現時一般錢業紹多以故已均望平現而取其利然竟至於無法解决金融擾亂可爲已甚由是以觀愈知巿價之不可不劃一而現水之不可不取消也杭甯紹錢巿拆息遠離爲平現之窒碍故欲取消現水於平議折息亦爲唯一要義然現在一般圖利商家均將紹洋囤飽杭洋出空故杭掉奇重紹拆奇輕設使將所囤紹洋售出則滙水又須增漲若囤而不售則紹拆斷難加增杭掉亦不易鬆動故今日平現之阻滯此亦其一大原因也 
　　中學校長會議紀十六日上午八時中學校長會議仍開會於平海路之省敎育會會員到者十八人除前記各校長外續到第十中學校長鄭濟仍由孫士琦君主席所議一爲部交討論問題（甲）中學校學生體育應如何從生理衛生上體察施行規律的訓練并應如何訂定運動標準以收實行鍜鍊之效（乙）中學校應如何注重管理訓練養成學生爲社會中堅之人物二爲請敎授國文明定系統議案三爲改正高等小學校英語敎授爲必要科以便升學案討論結果對於部交問題兩件推定方贊修王復陳純三人起草答復案對於第二案擬各先與本校國文敎員商議再行酌定辦法對於第三案則多數贊成成立云 
[甯波]  
　　航運業之新消息甯海象山航線自歐戰發生煤價奇漲後惟甯海一輪長年行駛近該公司股東會議售與台州新組之浙東公司改駛温嶺屬運金清港等處本城巨商鄭天壽以該航線如告斷絶則由旱道赴甬行旅運輸殊多困難特邀集同志組織新甯海公司向甬定局購得襄陽一艘改名新甯海繼續辦理現已具禀海關公署請求電部註册給照矣又浙海關公署前據閩商義豫號黄立英禀以貨多船少援案請准暫借建安輪船裝運數次當經電請交通部核准在案十五日牌示該商云禀悉已由本監督據情電奉交通部灰電開佳電悉准予援案辦理即由該監督按照所報航線及次數查明放行俟運竣後報部備案仰即遵辦等因除咨行稅務司外仰卽知照云 
[濟南]  
　　軍政府拒絶于三黑兗州悍匪于三黑自經招匪員錢錫林撫而復叛後竟自號護法靖國軍雖仍搶架却假護法名義并通電各省以張聲勢該匪竟自稱旅長並聯合范玉林等爲一氣日前以旅長名義派代表林骨赴廣東與西南要人接洽並請加入軍政府爲伍廷芳所拒絶林匪現仍在香港軍署現接中央轉來駐港韓委員電告令嚴加剿辦云 
　　截留稅欵償債之要求張護督以去年曾息借中日實業銀行短期債欵一百五十萬元至本年九月底已届償期奈本省財政現狀尚難支持殊難如期歸償曾派員與該行磋商展至明年三月間償還已得該行允可惟此項償欵仍屬無著請將本省稅欵項下每月截留三十萬元以五個月爲期以便清償此項外債十四日已電達中央云 
　　黄河之緝捕輪船張護督以東省黄河兩岸綿長一千數百里迄未創設水上警察土匪每沿岸行刧擾害殊堪痛恨而目下財政奇絀若專設此項機關實屬力有未逮特飭三游河工勞總辦添設小火輪數艘巡行河面以資緝捕云 
　　通飭查禁昇仙敎省公署據博山縣呈報縣境發現一種邪敎命名曰昇仙引誘男女老幼於夜間聚集演講煽惑人心等語當卽指令博山縣嚴行取締十四日通飭各縣知事略謂查此敎男女雜處行爲詭秘其所念經本言詞鄙俚最易煽惑無識愚民聞其敎首現在章邱分傳各縣到處誘惑若不查禁久必生事合行通令仰各該知事卽便遵照一體嚴禁勿稍疏虞云 
[天津]  
　　大城控案之解决大城縣村正申鳳仁等以該縣知事騰挪振欵移充修堤偏枯災民呈請京畿水災善後處派員澈查撥回賑卹一案當奉熊督辦批令以上年大水奇災該縣遠近同遭昏墊但使本年有一處堤工保全卽多一處秋榖收成救活生命至非淺鮮該民等同居一縣之中要戚相關生死與共即應知患難相扶持之故旣經該縣長官撥助賑欵當共化除畛域切勿視同秦越云云該村正等奉批後已不復爭執矣 
　　東匪擄刧大名大名縣地域遼闊東與山東朝城冠縣等處接壤日前有東匪二百餘人竄至縣屬東鄉之塜北村大肆搶掠擄去男女人丁五六十名該縣守備隊聞信後督隊往剿匪已遠遁現正偵探賊蹤以期救回被擄人民云 
　　扣留棉紗之質問津埠各棉紗莊同人於十四日上午十一時在總商會開全體會議探其所議之案係因新關將進口之棉紗一律扣留（聞已被扣留於碼頭者達六千餘件）聲言係防備其中恐有挾藏危險物等語該商等討論結果已向該關提出質問卽須檢查亦必須迅速放行不得有留難致商業受累云 
雜評一 
[當選證書之答言（默）]  
　　徐答兩院當選證書有以後厲行憲政之言則人所懷疑於徐之政見者固可以斯言表白之矣第所謂厲行憲政猶在第二步也第一步在對於時局須先有若何收拾之表示蓋必時局统一而後能厲行憲政故人急欲知其第一步之主張也然據京電則又否認草擬主和意見書並謂徐對於和戰迄未表示意見豈徐之對於和戰亦尚在猶豫未定之間而前所傳種種和平之說均非其眞耶抑其主張非至事機成熟時不欲輕以示人耶此則吾人所懷疑而莫解也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[張庫間最速之旅行]  
　　大陸報云本埠亨茂洋行昨接電報謂怡和洋行鐵路科主任米爾恩君本月十四日偕機師一人駕六管蒲克摩托車由張家口出發越過沙漠於四十一小時内安抵庫倫其速爲前所未有按張庫間之路程長六百六十七英里須經各種道路前此旅行最速之一次需時四日之久據米爾恩君報稱此次每小時平均速率爲十六英里三途中未遭困難當扺蒙古平原時路高一萬一千英尺行程中最緩之速率即在此三十一英里之一叚亨茂洋行之郝尼斯堡君本擬同行因病覊留於滬 
[三大海輪之輸運]  
　　英文滬報云本埠太平洋郵船公司接横濱來電據稱該公司輪船委内瑞拉號於星期一日駛出横濱星期六日清晨可望抵滬此船載有貨物七百噸在滬起卸又美國郵件若干戕從上海裝運茶葉千噸載往小吕宋又大來公司輪船美維爾號近從美國來滬載來汽車四十輛大約將於十八日開赴香港小吕宋等處該公司之皮西號現在滬裝載木油九十九萬九千加倫分裝一萬桶定於十八日開出云 
[規定由滬運美噸價紀聞]  
　　英文滬報云傳說美政府已規定由滬運美之噸價每四十立方尺或二千磅給費五十二元五角但有關係之各航業公司尚未徵實此說 
[查騐運往北方貨物之煩擾]  
　　江海關威稅務司近接北京總稅務司來文因恐有人在貨物中夾帶軍械及種種危險品物運至天津一帶擾亂治安囑即嚴查各輪船所裝貨物以杜隱患威君當卽轉飭華洋各扦巡自即日起對於各報關行報裝天津之貨無論原箱原件一概拆開詳細檢騐以昭慎重惟華洋各報關行曁各行號以似此辦法殊多周折且耗費甚鉅是以華商方面已請總商會定於十八日（即今日）開臨時大會互商維持辦法并函請威君體卹商艱仍照原定章程辦理而英國與日本之駐滬商會亦定於本日開會討論云 
　　又聞上海總商會昨接英日等國駐滬各商會及各報關行函云近日報裝天津之棉紗疋頭雜貨等類無論多寡一律須由海關開箱或拆包檢驗頗爲不便且與各項營業大有關係請開臨時特别大會互相討論俾可公函江海關請威稅務司設法疏通仍照向章以維商業云云總商會立發通告定於十八日午後二時開會討論 
[反對縮短運單期限之會議]  
　　各業反對分運單收縮期限一事南巿縣商會訂期十七號開全體大會已紀前報昨日届期於午後三時開會糖北貨顔料藥材茶葉木商油豆餅米陶磁靛青油麻鷄鴨綢緞洋廣貨酒紙布染織醃臘水果草貨等各業代表先後到會首由會長顧馨一報告開會宗旨旣而將運單收縮問題當衆討論略謂此事最先由茶行業木業函會聲明運單縮短爲五個月商家營業多所困難運貨必受拘朿將來種種窒礙難以盡述要求設法維持前來現反對者甚多各業紛紛函請轉呈稅所詳請財廳取銷改短期間仍照前案辦理鄙意各業分運到貨似可改短期限者如鮮魚鮮猪鮮蛋鷄鴨水果數業分運單堪以遵令改縮爲五個月除以上各業外如稅所封於各業必須一律改縮不准通融商家惟有另籌最後對付云云衆皆贊成旋以本日開大會除已經到會與議外未到會者尚有數業遂公决將議决情形分函各該業代表一體查照議畢散會時已鐘鳴六下矣 
[運米出口之盤旋]  
　　自日本乞糴我國之消息傳至滬上以後一般貪利之徒靡不乘此時機大施其靈敏手叚籌集巨資借重軍米護照販運出口以圖厚利故除大有公司外復有五大公司大正公司等相繼發生惟現皆隱其牌號附設辦事所於豆巿街各行號内勾結當地米商多人購入不少但因海外船舶日見減少每月祇有一二艘來往遂不得不先行打包儲放浦東各洋棧以待裝船惟每包須加棧租駁運等耗費洋四五角若輩頗以爲憾聞現在各洋棧已貨如山積矣 
　　又聞蘇滬商民自大有公司發生後即羣起反對日昨齊省長又有一元電致國務院内稱大有公司私運蘇米由大連轉輸日本妨礙民食紳商反對懇通令直魯皖奉各關卡嗣後蘇米過境須驗明有蘇省財政廳護照者方准放行否則一律扣留云云 
[閩省潰兵資遣回籍]  
　　松滬護軍使盧永祥查得閩省潰兵附輪來滬者爲數頗衆若不設法解散殊與地方有碍故於前日委員查明該潰兵籍貫分别酌給川資遣回原籍内有漢口安徽籍者二百餘名用大駁船裝赴虹口轉登長江輪船而去 
[閩民紛紛來滬]  
　　昨日太古公司淡水輪船由汕頭開駛來滬停泊浦東華通碼頭除内載貨物不計外搭客極爲擁濟據聞係由福州厦門等處遷徙來滬以避戰禍云 
[改期研鞫搶刦與賭博之關係]  
　　張蘭生陳瑞二偕證王國祥指控湖北人王福生於八月十三號夜糾黨二人在乍浦路共和里二百四十九號屋内持械搶刦值洋二百元之金表金練金四開等情由捕將王拘解公共公廨迭經中西官傳集人證研訊供詞並經陪審西官英副領事白爾君因案情離奇未便遽行定讞故特親往出事地點訪查明晣是案係因賭起釁遂即諭令西探目利扶司將與賭有關之嚴老九吳季玉提案與原告張蘭生陳瑞二見證王國祥被告王福生一併押候公堂依照民國刑律第二百七十六七八三條以賭爲業提起公訴傳集人證訂於十六號（即星期一）下午二句三十分鐘開庭研訊兹因承審西官白爾君另有要公不克蒞廨會審商由張襄讞咨照檢察處通知陳金寳金紀揚等各見證於另行訂期開訊之時到堂作證云 
[德人夥刦土棧之處治]  
　　德國人卡而林道范爾萊其别斯考夫法蘭克勞别脫及美籍西人奈而生等先後糾黨持械冒充偵探調查私土至公共租界四川路三百二十六號門牌張仰記土棧及金隆街仁記土棧攫取烟土現洋共值洋二萬二千二百八十元案發逮捕並搜出實彈手鎗連同前在滙山捕房充當繙譯之史澐叔及史霞仲一併拘解公共公廨迭經中西官研訊判奈而生解送美按察使署訊辦史等押候復訊卡而林道等四德人還押候會商堂諭宣佈在案昨届宣佈堂諭之期由捕將中西各被告解廨至九句三十分鐘美副領事德君蒞廨與李襄讞會開刑庭即由工部局刑事檢查科代表牛門律師上堂陳述案情並稱本案被告承認有罪惟史澐叔係在滙山捕房充當繙譯於四月二十三號張仰記土棧被刦時被告假捕房繙譯名義亦曾在場帮同行刦至翌日仍至捕房上差實屬不法應請嚴究旋由史澐叔之代表律師辯稱被告係由張阿林阿仁二人邀去與德國人會面但事前並未知該德人等欲刦土棧事後分得值洋一千三百元之烟土現願將此項土價繳案實係年輕受愚請求成全中西官磋商之下以被告等持械糾黨搶刧罪已成立判卡而林道法蘭克勞别脫范而萊其三德人各押西牢五年别斯考夫押一年史澐叔史霞仲押限一星期内指拿同黨著繳土價到案再行訊核 
[刦案嫌疑人被拘]  
　　住居租界之徐鳳章昨至閘北五區警署訴稱民家前曾被刦銀洋衣服等物兹查得住居貴署轄境之陳元開邢普弟高慶隆倪阿興與此案頗涉嫌疑並在陳等室内抄出皮箱一只現洋一百十元請爲提究經王警正飭警將各被告一併拘案連同原告解送司法科訊核 
[三誌設立醫院之騙局]  
　　冒充北京軍醫官之奉化人孫守民（即志寰）串同伊弟孫磻卿在大通路六十二號門牌組織惠黎醫院虚設實業部揑稱由陸軍部軍醫官丁祺爲院長西醫麥立克爲監督登報招請職員向席德銘樂澤吾孫錫洪王勤益等四十四人騙取押櫃保證金等洋二千二百八十元被控捕房飭探將兩孫拘解公共公堂訊明判將大通路六十二號屋内物件拍賣并限繳騙欵再行核辦在案昨晨由廨復訊據孫性本投稱向在原籍開設衛華藥房兩被告均係我之兒子次子磻卿此次由我給洋三十餘元囑令來滬購貨是實質之孫守民供認欺騙不諱孫磻卿則延律師到堂代辯中西官判兩被告仍均還押候將所騙之欵繳案再行核奪 
[板箱工匠罷工紀]  
　　本埠板箱作大小共有六十三家工匠一百數十人各板箱作大半開在西門小西門一帶工匠並無辛資惟飯食仰給於作主而以所做箱坯之多寡定其工值凡工匠做成板箱一只原給工資四百三十文（工匠勤於工作者三天可成二只或二天成一只）去年冬間各工匠要求加增各作主已每只允給五百文今各工匠又因米珠薪桂不敷用度於前日起一律罷工要求作主以五百文錢碼改作洋碼大洋五角各作主當邀同業在太平街某茶肆會議各願通融辦理略爲增加勸令照常工作詎各工匠堅持不允非達到目的决不上工昨日各作場中偶有工作者均爲暴烈工匠結隊到來喝阻停工否則强攫做工器具而去該處二區二分所孟警佐深恐滋生事端除於昨日據情禀詳警察廳徐廳長請示辦理外一面飭派巡警分投照料徐廳長據報後即令各區所外勤長警如查見該工匠三五成羣者即行解散昨日午後各作主已邀請司年司月等出爲排解以期息事未識若何了結也 
[南巿推放岸線後之現狀]  
　　南巿沿浦灘自關橋迤南至董家渡經工巡捐局推放岸線以來其填築工程早經完竣已成平坦道路此項填出岸線之公地前曾有人發起組織公司租建輪埠碼頭及堆貨棧房後未實行而該公司亦未成立雖由局中屢次函催迄無答覆故此項空地已改由商家承租營造房屋以興巿面現在除由該處原有之樹木竹業各行商承租堆置貨物外已由萬裕及某花行等先在出浦地點蓋造巿房並在後面（卽沿浦灘）騰出公路以備船貨上落聞北首一帶隙地亦有人向工巡捐局租賃建築貨棧如此則冷落之區不久可成熱閙巿廛云 
[頒發僑工合同綱要]  
　　淞滬警察廳曁道尹交涉兩署均接江蘇省長訓令云案准國務院僑工事務局咨開案查僑工出洋條例曁募工取締規則業經大總統敎令公布在案嗣後無論何國招募僑工自當遵照該項條例規則辦理惟僑工出洋與僱主訂立合同最關重要必須與條例規則不相違背方可實行兹經本局制定合同綱要三十五條附件三條凡承攬招工人與外人訂立合同必須遵照該項綱要呈經本局核准方爲有效兹將本局印成之僑工合同綱要十份咨送貴省長卽希轉飭所屬交涉員警廳及各道尹存留備案以資考證除分咨外相應咨請查照施行等因准此除分行外合將僑工合同綱要一份令仰該廳長道尹交涉員存留備案以資考證此令 
　　附僑工合同綱要一合同中須載明募工承攬人已奉僑工事務局核准交納保證金若干元領有執照准其招募二合同中須載明雇主已得其本國政府同意允許中國政府派駐該國之僑工委員監視保護並得派員前往作工區域調查關於待遇及工作之一切情形三所往國之名及工作地點工作種類均須指定範圍四雇主所委託代理人之姓名年齡籍貫及募工之機關地點應行載明五招工總數應先確定六僑工工作之年限應行訂明以到工之日起算除疾病外如因私事或故意曠工者應於期滿後補足其日數七工作時間至多以十小時爲限如本地法律或習慣有不准作工至十小時者仍與本地工人一律待遇八工資須與所往國爲同樣之工作者相等其有專長者立應准其技術優定工價各項工人一年之後技術增進者僱主應酌加工資九合同未滿限以前雇主擬將工程讓與第三者或改作他項工程不在原訂合同之内者須得僑工委員之同意如工廠中途停歇致工人無工可作者除支給全部旅費運送回國外並應賠償工人相當之損失十雇主須允認待遇僑工與所往國歐美人平等工人如有應享之奬勵酬勞紅利等金亦一律照給不得尅扣或不發十一星期日中國國慶日及所往國節令日工人患病日雇主應許休工不得勒令工作除中國國慶日外工人自願作工者不在此限但須另給工資十二於每日規定時間外工廠須延工作時間而得工人之同意者應計日或計時另給工資十三休工日患病日或旅行時雖無工資雇主應給予膳宿及日用必需費如所往國習慣於休工患病旅行等日不扣工資者中國僑工亦應享同等之權利十四雇主對於僑工每名應給予華洋文對照合同一紙雙方簽字載明工人應享之利權十五僑工對於雇主應具一形狀單載明姓名年齡籍貫及應守之規則曁應盡運義務十六僑工驗身照相領照理裝及一切旅行費用均應由雇主擔負不得在工資内扣算前項驗身照相得由雇主於起程時會同僑工事務局所派人員協同辦理如有疾病或無工作能力者准其剔出一經出口即認爲合格之工人不再剔出十七僑工起程自某口岸出洋應預先訂明十八僑工運送至所往國後應由雇主將工人名册及到工日期並分派處所通知僑工委員至合同期滿運送工人回國時亦應通知僑工委員十九安家費每人若干應預爲確定載明合同之内不得在工資内扣除並應於僑工起程時由僱主交付募工承攬人轉給各工人家屬領收其收付時由僑工事務局或分局派員監視之二十合同内必須註明僑工之工資至少應以十分之二作爲養家費用其交滙手續依照僑工出洋條例第十條之規定二十一衣食住三項應由雇主代備於工資内扣算其規定如左（一衣）僑工於起程時應領某季襪帽褂褲綿袄皮鞋外套雨具行囊被毯等物如在寒帶地方須加給呢絨袄褲以後每六個月得領一次個數材料及樣式預爲確定）二食）飮料以茶及咖啡爲限食品除調和劑適宜外須食含澱粉蛋白脂肪等質適宜之相當食料其分量須預爲確定食具應敷用（三住）住所以與工作處距離最近而適於衛生者爲限須載明每人應佔若干方一應器具如牀席桌椅燈火煖爐等物必須全備二十二僑工之死亡保險費應由工資内扣算如因工作含有危險性質者雇主須代工人保險是項保險費由雇主擔負不在工資内扣算一切保險證據應交僑工委員代存二十三前兩條所定扣算之費其總數不得逾工價總數三分之一二十四僑工合同期滿工人得享免費回國之權利應由雇主於期滿後送回原召地點其不回國者於將來回國時仍得享此權利若得工人承認就原合同展限者應咨明僑工委員辦理 
二十五僑工遇有疾病其醫藥費由雇主擔負不得在工資内扣算如因病久不愈應遣送回國者由醫生驗明出具證書經僑工委員之認可得運回原招地點其旅費由雇主擔負二十六僑工因病死亡或因工死亡及傷病或中途遇險死於非命者均應由雇主優予恤金其數須照該國法定或習慣上最優之數支給除傷病者自行領收外其他恤金及保險賠償費等應交付僑工委員滙回中國照僑工出洋條例第十條規定之手續轉給工人之安家養家及撫卹保險賠償等費田工人指定運家屬承領此項指定人可由工人呈請僑工委員隨時改易之二十七僑工死亡後其埋葬應照所往國普通習慣辦理此項埋葬費由雇主擔任並應將僑工死亡原由日時及埋葬地點報明僑工委員轉告募工承攬人通知其家屬二十八僑工在居留國應完納之稅賦人口稅及其他一切各項捐稅無論現在及將來均由雇主擔負不在工資内扣算二十九工人得享有居留國法律上對於一切國民所保障之一切自由權及最要之信敎自由權雇主應擔保並無私訂束縛條件三十僑工所在地應設通譯員其費用由雇主擔負通譯員之資格應照僑工出洋條例第十一條之規定三十一所往國工人如有排斥外人情事雇主須負其責任出爲處理如成訴訟須代出訴訟費僑工受損害時並由雇主代索賠償三十二僑工行爲不正及屢犯規則者得由雇主報知僑工委員協商懲罰其有屢戒不悛或情節重大應行開除者經僑工委員之認可由雇主資遣回國送至原出洋口岸其旅費概由雇主擔認三十三合同中各條之規定應由招工國之駐京公使擔保實行三十四各國道里不一貨幣不同工價亦不一律故一切數目應於訂立合同時明定之三十五合同應載明須經北京國務院僑工事務局批准後方爲有效 
　　附件（一）僑工不得用於戰爭上之各項工作（二）僑工作工地點如逼近火線僑工委員得商令雇主迅速遷移如遷移後致無他項工程可作或僑工委員認爲人地不宜者雇主應給予工人三個月工資並另給全部旅費運送回國至原起程口岸（三）僑工作工地點如距戰線不甚遠爲預防危險起見僑工委員得會同雇主商籌防禦方法 
[商界贊助職業敎育]  
　　南北商會朱葆三王一亭顧馨一諸君對於中華職業敎育社剏設職業學校之募金均盡力贊助特於前晚邀集上海大商家宴會於一枝香朱王顧三君除各自認捐三百元外并募得朱志堯君三百元姚紫若君三百元陸伯鴻君三百元李詠裳君二百元陸維鏞君三百元朱子謙君三百元施善畦君一百元祝蘭舫君五百元該社開始募金不過二日而各界人士已爭相解囊樂於捐助於此可知社會之對於職業敎育莫不視爲當今之急務也 
 
 
 

Page 11

 
 
[調查學校兒童意識之實行]  
　　上海縣第一區學務委員賈粟香昨日致巿立各小學校函云逕啓者奉縣知事公署第二九○號訓令内開案奉敎育廳第六一一號訓令内開案准北京大學校函開本校哲學門研究所擬研究兒童之道德意識以期於修身敎育有所獻替特製定表式二種以爲實地調查之用除京師各小學業經請由學務局詳細調查外素仰貴省敎育發達小學甚多兹特送上調查表式三紙並調查方法說明書一分希轉行各縣敎育機關轉知公私立各小學校按照來表詳細填明俟填齊後仍呈由貴廳彚寄本校至　公誼等因並附調查表三紙調查方法說明書一分到廳准此合將調查表及調查方法說明書印發訓令該知事仰即查照印發所屬各校詳細填明彚齊呈送此令等因奉此除分行外合亟照刋轉發令仰該委員轉致本區内公私立各校詳細填明彚齊呈送以憑核轉此令等因並發表紙及調查方法說明書前來奉此合即照印多份轉發貴校詳細填明交下爲荷（調查表式從略）調查方法及注意此次調查之目的在欲知兒童對於道德現在所持眞實之意見調查方法偶一不慎兒童或受他人之暗示模仿他人而不以眞意見告年長之兒童或恐自已現有之意見有損自已之人格乃故匿眞意擇他事以答凡隱匿眞意之答案大背調查之目的徒勞無益務望調查者諸君於調查時慎加注意冀收調查之功謹將調查方法及注意開列於左（一）此項調查可於授課時間行之但不可預先告知學生使學生預爲準備致有隱匿眞意之虞（一）調查表無須記名使學生減輕責任之心期其以眞意見告調查者當調查時可將不負責任之意聲明調查表中列有號數調查者可暗用某種方法依號分受則調查之後如有必要時仍可依號檢查以知某表爲某生所填（一）國民科一二年級學生不能筆答可代以口答由調查者代録最好由調查者一一呼至講台之前低聲質問勿便其他學生聽見以免互相模仿之弊（一）國民科三年級以上統使筆答（如國民科三四年級不能筆答時亦可用口答代録之法）由調查者預計援筆便寫大約若干時可以寫畢即以此時間爲期限不使學生從容思索反致隱匿眞意又不許學生互相交談以免互相模仿（一）學生中有對於某題不能答或不願答者儘可不答不必勉强勉强使答必致故造非其眞意（一）筆答之答案請調查者先爲檢閱一過如有别字請於字傍代註正字但不可將别字塗去（一）表中各項問題對於識字不多之國民科學生可朗讀一遍（二二年級由調查者一一喚至講台前口問代録者不可對全體學生朗讀以免學生先行準備）題意當可明瞭高等科學生一見題紙想便可明白題意萬一學生於朗讀後或看題紙後仍有不明白之處要求解釋時調查者只可將題意說明斷不可舉例說（如愛國孝父母等都是頂好的事）蓋一舉例兒童即不免爲說明者之暗示所束縛舉說明者所舉之例以答反將眞意隱匿（一）男生女生有分别之必要請調查者於各生所填調查表上代爲註明或囑各生於填表時自行填明亦可如係學生自填尚希調查者檢閱一過倘有漏填男女字樣請調查者補入 
[川沙勸學所長之敎育計畫]  
　　浦東川沙縣境敎育事業年來漸臻發達自張伯初接任勸學所長後對於該邑敎育設施現正着手進行兹將其所定計劃録下（一）整頓敎育經費（二）籌備建築校舍（三）調查學齡兒童（四）重劃學區規定設校地點並分年推廣（五）學校組織法之革新（六）推廣敎室之標準（七）敎員之俸給及奬勵辦法（八）補充現任敎員之學識（九）擬就巿區試行普及敎育（十）籌設職業補習學校及補習科 
[太古公司新船將到]  
　　近年以來滬漢間之實業廠家日見興盛惟各輪船公司尚無合法裝運各項機器等件之輪船是以本埠太古公司大班特向外洋定造最新式輪船一艘名曰松江聞其式樣前半段與目下行駛長江各船無異後半叚則與外洋船相彷昨日該公司已接香港來電報告該新輪船於本月二十號可以抵滬云 
[丹人控告被毆之結束]  
　　文滙報云英文滬報丹人尼爾遜控告英籍猶太人裘達愛斯拉毆打一案十七日午前在英領署法庭開審兩造律師辨論良久後由堂上判令被告罰洋一元免繳堂費完案 
[五年公債票定期付息]  
　　滬海道尹公署奉江蘇齊省長令開頃准財政部咨以五年公債票第五次付息之期定於本年九月三十日所有付息機關及支取息銀辦法均照歷届成案辦理除通行各經理機關遵照外相應咨請貴省長查照所付息洋不論何地一律支付現洋等情除分行外特令該道尹轉飭所屬一體知照 
[省長對於實業行政之注意]  
　　上海縣知事公署奉齊省長訓令云案查實業行政經費關係國計民生極爲重要前已通令先期規定編入六年預算一面將籌欵辦法及數目儘本年九月以前先行詳報並迭經訓令各實業視察員會同縣知事籌議辦法數目分别釐定呈報各在案時逾二年核定者不過數縣實屬延誤現在實業視察員行將出發各縣所辦實業行政事項及經費預算决算均須報告有無成績關係實業要政未可視爲具文合行令仰該縣知事會同視察員妥籌呈報以憑核辦 
[滬南工巡捐局長又被控告]  
　　滬南工巡捐局長姚石蓀前被省議員列欵起訴經省長公署派員來滬按欵澈查業由有力者爲之剖辯案已消滅乃近日又有本埠公民曾克綏毛大經姚文棨等三十二人聯名具呈省長公署續控該局長種種違法齊省長以察閱原呈多有未明之處應先傳詢以憑考核故特抄録原呈令仰上海縣知事就近分别傳詢明確呈復候核沈知事奉令後除牌示查傳此次列名之曾克綏等三十二人限五日内分别來署備詢外先於昨日將原呈中牽及曾因請照留難之顧竹甫命吏邀傳至署委地方警察所嚴司法員延入客廳將省署發下之原呈令閱一過向之詢問原委據顧答稱以上列名雖無一人認識惟公民在治下邑廟街陳巿安橋前確有祖遺巿房多幢今年夏初因屋破舊欲圖重建詎赴局請照即遭路政員陳某勒令多收進六尺公民因該屋祗有單幢遂致不能興造且查他處新建房屋均按二丈八尺路面而公民之屋則須照三丈四尺收進殊覺不公惟公民心雖不甘亦不敢違忤官長出而指控此次具呈之事毫未與聞云云嚴司法員復向盤詰有無需索賄賂情事顧答曰無遂令退去卽將傳詢情形呈復沈知事現沈君俟於牌示限期内召集列名各人到署詢明後即當據實呈復省長核辦云 
[官員聯袂往甯祝壽]  
　　陰曆本月十五日爲江蘇督軍李秀山君五旬壽辰本埠行政軍警司法各界人員如滬海道尹王芷颺上海縣知事沈寳昌上海地方審檢兩廳長陸守經林炳勳地方模範監獄長兼陸軍監獄長敖振翔南北兩巿工巡捐局長姚志祖曹履氷稅務所長陳卓甫淞滬警察徐廳長代表一區署長趙墨林等均於昨日同乘滬甯火車前往江甯祝嘏 
　　又一訪函云本埠軍警政法各官因悉明日（陰曆十五日）爲江蘇督軍李純誕辰除先期置備聯幛壽屏等類派員齋送赴甯外並訂於今晨聯袂搭乘滬甯專車晉省慶祝軍界某君並邀滬上各名伶先於昨日往甯預備進署演劇慶賀云 
[滬甯火車載送新兵到滬]  
　　前日下午四時滬甯火車到滬載有新招兵士八列車約計三百餘名均衣便服據聞係由山東徐州等處募來當即轉乘淞滬火車載往吳淞暫駐聽候編練 
[法公廨處治斧頭黨]  
　　斧頭黨流氓張慶明張桂林王三囡小丹陽毛浩其王再生陳阿出張阿四石阿根等前在法租界後新街向徐榮生拆梢不遂各炳器械行兇當經探目黄金榮包探陸海林程子卿許福慶李友生王富祥聞悉前往將以上九人一併拘獲並在寓所内抄出同黨合拍之照相一大張帶入捕房解經法公廨判令還押候核各情已誌前報昨又解至公堂由捕頭上堂禀稱查得張等專向各新開店舖及翻造房屋之作頭藉端拆梢曾經公堂辦過數次有案可稽請察並將照相呈鑒繼據徐榮生供稱民人日前經過該處詎被張等强行扭住欲向民人拆梢不遂突出利斧鐵棍兇毆以致民人背部腿部手部等處均被砍傷嗣有包探到來將張等拘案求究詰之張慶明王三囡張桂林小丹陽毛浩其等五人均供認拆梢行兇不諱王再生陳阿炳張阿四石阿根等四人同供民人等曾與張等相識實未帮同拆梢行兇求察中西讞員判張慶明押西牢一年王三囡押九月張桂林押六月小丹陽押四月毛浩其押三月期滿一併永遠逐出租界王再生等四人雖無拆梢證據惟與張等爲伍亦非善類着令一併驅逐出境 
[甯波同鄉會募捐消息]  
　　甯波同鄉會建築新會所設立商業學校募欵二十萬元兹將近日捐欵細目録后倪偆如君助洋二十元鄭鍾瑩募蔡子榮君二十元鄭源泰十五元源大十元董源興承餘慎興泰董佑章劉謁麗張筱初鄭奎元各五元生泰朱友笙君各三元邵成浩劉泰記鄭芳柏鄭連記張元隆鄭源興趙召棠鄭芳瀚劉承堯鄭芳楨徐傳興鄭芳利鄭普恩諸君各二元劉燕來劉紹堂袁衡祚金阿存邱春水五名各一元鄭君自助十元胡景揚君募周讓三十元胡生霖協盛餘高惟一王海利史悠忠諸君各五元復泰廠協源祥同和源源康號源生廠各三元忠恕堂朱鄭杏蓀高建啶劉大賓章紀麟張則榮謝會文協昌祥同懋興昌祥王家鉅朱益棠王炳奎君各兩元王久齡王家隆朱善後張厚慈陳偉蹟王鎭邦張曉滄王榮周朱寶峯陳偉竣陳斌昌劉同炳劉頤剛君各二元方秉章王承香胡寶甫馬生來林世桂周寶昌陸財發莊和慶君各一元王君自助十二元韓緒蘭君募夏錫祺韓緒恢北京交票洋各十元劉芝田君五元韓君自助洋一百元餘再續報 
[調查國貨之進行]  
　　國貨維持會致各省商會函云敬啓者敝會前以提倡國貨振興實業端賴全國工商互相聯絡等因函請全國各商會一致進行賢勞輔助調查全國各大商店照表填寄俾得編輯成册分送各界以期實行聯絡藉收根木之效當蒙鑒及兹以時逾三月迄未見復想係公務紛繁不暇即刻竣事爲特不揣冒昧再行函詢台端如已就緒懇即賜寄至　公誼 
[中秋節停止辦公]  
　　明日爲舊中秋節滬上行政軍警司法各機關循例停止辦公一天上海縣沈知事上海地方審檢兩廳陸林兩廳長均於昨日發出牌示仰所屬員役並訴訟人等一體遵照 
　　滬南工巡捐局長姚石蓀亦因明日爲中秋節期循例給假着本局各科員司等均各休息停止辦公一天 
[瑞典總領事回任]  
　　駐滬瑞典總領事何德明君於九月十二日回任視事業經函致交涉署查照矣 
[青年會今晚之興趣]  
　　四川路青年會定於星期三（即今晚）八時舉行秋季第一次同樂會兼歡迎新會員届時除請名人演說外有（菲列濱幻術）（特别音樂）（活動電影）（滑稽談）（體育遊戲）等以娱來賓凡爲該會會員一律憑會證入座概不取資并聞該會體育部亦於今晚六時半在健身房開大宴會宴會劵每紙收取小洋四角宴畢可預同樂會不再加費云 
[麩業公會會長辭職]  
　　麩業公會成立以來已及三載會長趙茂華因事務紛繁不克兼顧現值任期届滿不願繼續特於前日宣告同業請即另選賢能以繼斯職故該公會已定於舊曆九月初一日召集全體特開大會選舉新會長業已印發通告咨照同業矣 
[集水街火警續誌]  
　　陸家石橋迤南集水街王德大麻油作失火延燒房屋數間已紀昨報兹悉事後經南巿第一區警察署派警往查得悉前晚夜半時火起於王德大樓上臥室延燒屋面并殃及貼隣順大肉莊之樓面焚去臥室内箱籠等件并查得該店保有火險銀三千兩恐有别情遂將學徒徐林波順大店主傳文奎帶至該署轉送警廳司法科訊究 
[米店經理控告跑街之復審]  
　　虹口提籃橋泰豐米店經理余邦吉延代表律師朱斯芾在公共公廨控跑街夥甬人徐士豐不理賬洋二千餘元由廨迭次訊明判徐押候賠償原告半數並負擔堂費在案嗣因被告挺押不理復於前日午後由俞襄讞會同義羅副領事提訊原告代表律師上堂陳述案情並稱被告原籍甯波置有産業本年四月間其家屬曾至敝律師處商議欲將洋四百元料理此事當因原告反對不果今被告故意挺押圖賴應請嚴追詰之徐士豐供稱被押至今已歷半年我之家屬並未至原告律師處要求料理且我原籍並無産業請求開釋中西官判徐還押速向原告料理違干未便 
[債務分别訊理]  
　　曹猛延請律師在公共公廨控錢福元不理米欵洋一百另七元又王庭山控蔡德溪借洋不還又何福生控黄筱山不理貨欵各案前日午後由俞襄讞會同義羅副領事分别傳訊屬實判錢福元按照原告控數還洋蔡德溪借洋二百元限年内料理黄筱山着償還原告洋五十七元並擔任堂費違干押追 
[承發吏墮浦溺斃]  
　　上海地方審判廳承發吏甯波人袁炎前因用虧公欵畏罪自缢斃命所遺之役經陸審廳長諭飭揚州人朱純之接充朱家住閘北自承充該吏後爲日未久於舊曆本月初十日奉諭往浦東送達公務當在陸家嘴浦江過渡不知如何失足墮浦溺斃當時無人知覺次日尸浮浦面爲救生局巡船撈獲查無尸屬由堂棺殮朱妻陳氏等以夫數日不歸諒必廳中因公差遣初不爲異直至昨午到廳詢問適廳中亦派人調查始悉業已失蹤急遣人往各處探訪旋至救生局查詢據局中報告已獲浮尸之年貌服式與朱相同始知其已經溺斃遂投廳報告陸　長請求撫卹並要求將其夫呈案之保證金發還云 
[蘇州河内之激鬭]  
　　北浙江路老垃圾橋堍昨日一時許有米船户阿坤因欲停船與鄰船上人口角後招集二十餘人在船扭打時有數人失足落水幸均夙嫻水性未遭滅頂旋有印捕聞聲到來逐一驅散然已受傷多人矣 
[汽車夫持棍行兇]  
　　朱福根控被汽車夫陳阿春在新閘路四十號屋内手持木棍行兇毆傷頭額等情昨晨由捕將陳拘解公共公廨經俞襄讞與美丁副領事訊供一過判陳交五十元人洋並保候原告傷愈再行訊核 
[移提私逃婦女]  
　　閘北五區警署巡警徐訓發憑媒聘娶娶再醮婦章吳氏爲繼室詎爲日未久該氏卽私自逃至法租界張毛氏家藏匿後被徐訓發察悉具控檢察廳出票飭派法警偕同原告投報法捕房派探協同前往將吳毛兩氏及見證徐阿根胡榮林洪成德帶入捕房經捕頭諭令三證人退去吳毛兩氏押至昨日解送法公堂先由來警偕同原告禀明前情請即給予帶回訊據中西官當向原被略詰一過以此案發生地點係在華界判仍將吳毛兩氏交來警帶去歸案訊辦徐阿根等三證人仍令退去聽候官廳傳訊 
[婦人屢犯烟禁]  
　　法租界小東門捕房捕頭日前偵得婦人李蔣氏家私賣燈吃當即帶同包探前往抄出烟具將蔣氏拘入捕房諭令存洋出外候訊在案昨日傳至法公堂先由捕頭禀稱查得蔣氏曾經公堂罰過數次有案可稽詰之蔣氏供認私賣燈吃以後不敢再犯求宥判罰洋四十元充公烟具銷毁 
[夫婦失和之戾氣]  
　　住居靜安寺路一千一百三十三號門牌之江北皮匠劉春明因與其妻口角憤不欲生於前日潛將燐粉吞服圖盡經人覺察報告捕房派探將劉車送醫院醫愈昨晨解至公共公廨經中西官訊悉前情判劉開釋諭後不得再尋短見 
[西崽糾黨行兇]  
　　向爲西崽之温州人張炳昌前晚糾黨三人在愛文義路將宋世元兇毆傷及眼角被宋報告捕房飭探將張拘獲昨解公共公廨經中西官訊實判張押七天以儆 
[船户喚捕捉賊]  
　　過犯陳二錢小四仔前晚至招商局中棧碼頭張裕根駁船上竊取某西人之舊鐵被張瞥見喚捕將陳與錢拘入捕房昨解公共公廨經中西官訊實以陳等怙惡不悛判各押西牢三月 
[紗廠女工之小風潮]  
　　浦東陸家嘴日華紗廠細紗間女工昨日聚集數十人與女工頭爲難一時人聲嘈雜達於廠外該廠買辦沈明賢深恐人衆滋事當用電話通知三區警署曾署長飭派長警前往彈壓並將爲首滋事之女工二人帶署訊究 
[騙取媒金之扭控]  
　　住居閘北潭子灣之江北人田錦春織蓆爲業昨日扭喬成德至四區警署控稱喬以爲民作伐爲由騙去酬媒洋九元避匿不面今始尋獲請爲追究張警正命解司法科訊辦 
[責打女孩之干涉]  
　　住居北四川路永康里四十一號門牌之粤婦羅周氏因將九歲女孩好桂用籐條木棍百般毒打徧體鱗傷經隣人黄海東出而干涉代報捕房飭探徐阿華將周氏與女於昨日一併拘解公共公堂由俞襄讞會同美副領事丁君訊據見證黄海東投案證明目覩被告將女毒打情形並據好桂訴稱迭遭母親虐待是實質之羅周氏供因女兒好桂屢次出外游嬉是以稍加訓責並未持棍毆打求鑒中西官姑念女流無知從寛開釋將女領回以後不准虐待如違提究 
[傭婦行竊屬實]  
　　僑居靶子路四十九號門牌某西人控傭婦無錫人陳張氏竊取伊家小孩衣服九件由捕將氏拘解公共公堂訊判押候查明再核在案昨晨又由捕房將氏解案經中西官復訊屬實判押女所一星期以儆 
[欺騙招工事務所]  
　　湖北人吳應龍前日至英租界九江路二十號門牌英商招募華工事務所騙取工資洋二十五元經該英商報由捕房飭探將吳拘獲昨解公共公廨請究即由中西官略訊一過判吳押候英領堂期解訊 
[追索房租類誌]  
　　陳永甫昨至法公堂控房客張仲虧欠租洋一百三十八元向索不付請爲追繳訊之張供認欠租請求寛限措還判令退去限七天還清又宋宅收租人陸有榮控楊子明積欠租洋四十三元中西官因楊抗傳不到判着三天還青如違將屋内物件拍賣作抵 
[華記路口火警]  
　　昨晨八句鐘虹口西華德路華記路轉角二千四百六十號門牌學記薙髮店後樓上忽然火起霎時冒穿屋頂經救火會西人各驅皮帶車到場灌熄計燬樓面一間雖未殃及鄰居然隔壁大和南貨店貨物已水漬淋漓大受損失矣 
[粤妓違章拉客]  
　　嘉興路某粤妓院妓女蘇令春在虹口崑山路誘令某西人前往狎游被一千二百八十七號華捕查見以該妓沿途拉客有違定章拘入捕房禀明捕頭諭着轉送公廨押候解究 
　　來函更正連日見八月十一二三日報載有顧某所開大正米行一爲軍米護照運米出口大獲其利又爲昨日托某行向各米客收買價在六元七八角之中米四千石又爲南巿組織大正公司等云所載各節均無影響所恐閱者不察或有誤會特具專函即希照章更正顧履桂啓 
中華職業敎育社特别通訊 
[中華職業敎育社剏設職業學校募金團消息]  
　　總隊長朱子橋君慶瀾副總隊長聶雲臺君其杰昨日爲開始募金之第二天 
第十三隊隊長吳藴齊君報告募到銀二千元 
南北商會朱葆三王一亭顧磬一君各捐銀三百元並報告募到 
陸伯鴻君三百元 
陸維鏞君三百元 
朱志堯君三百元 
姚紫若君三百元 
李詠裳君二百元 
朱子謙君二百元 
施善畦君一百元 
祝蘭舫君五百元（此欵歸入他隊） 
來函 
[施周氏來函（找尋女孩）]  
　　敬求者婦人夫故無子只有一女毫無恒産艱於餬口所靠生活洗衣度日不料本月初十午後挈女出門收送衣服行至董家渡碼頭小女阿三忽失所在遍尋無蹤欲登廣告招尋手中無錢爲此附上尋孩單一紙叩求登入來函欄内是所拜懇所有尋孩賞金亦由慈善家見婦人孤苦許以尋獲後慨助婦人施周氏拜求八月十二日 
　　尋孩賞格本月初十日點半鐘在董家渡走失女孩一名施阿三年八歲身穿螞蟻布大襟衫褲潮藍布蒲鞋頭破鞋子黑洋襪頭梳前後兩條辮子長方白面孔左眉上癤疤右邊髮根有瘰紋黄頭髮倘仁人君子得知通信南巿陸家浜南倉街施聚興打桶店内便是而報信尋獲者謝洋五元親自送到謝洋十元决不食言 
雜評二 
　　吳佩孚致東海電（訥） 
　　吳佩孚致東海電稱之曰東海先生在東海未接受護書前固不妨以先生稱之然而各省要人之來電則早紛紛大總統徐大總統矣夫稱之爲總統者欲其總統之也稱之爲先生者欲其以先生自居而不欲其以總統自居也更欲其以先生之資格調和時局而後再上合法之總統尊號不欲先有總統之尊號使時局無法調和致重違先生之素志也吳之先生東海者以此特未知東海果將以先生自居歟抑薄先生而不爲歟吾見先生之號進而叩先生之志 
 
 
 

Page 12

 
 
[此處作爲廣告地位如欲登者請與廣告處接洽]  
 
 

Page 13

 
 
   
 
 

Page 14

 
 
自由談 
游戲文章 
[擬唐明皇楊貴妃雙壽頌] [  東園]  
　　楊貴妃生日在六月朔唐明皇生日在八月望夫貴妃妻道也坤道也太陰之象也日爲陽合朔初一貴妃生於是日是陰乘陽位也明皇君道也乾道也太陽之象也月爲陰望在十五明皇生於是日是陽爲陰蔽也吾爲貴妃頌吾爲明皇頌如日之升如月之恒請以詩天保章截取兩言以賡萬壽今世人動以雙壽誌喜豈古盛時以天子之尊諸妃之貴無此典禮哉生千載後雖非蟣　之小臣追千載前敢頌鳳鸞之嘉耦其詞曰 
乾坤合德日月合明奇耦合生陰陽合撰樹成連理兩支併作一支殿住長生萬壽適逢雙壽經參鸚鵡懺弭災殁詩補鴛鴦歌傳福禄茂如松柏介眉有慶齊眉釆及葑菲敵體無遺下體　六宮之金粉飛燕倚妝化萬丈之銀橋扶鳩引杖蓬萊宮裏預釵釦於一奩花蕚樓中協壎箎於同被蛾眉淡掃入宮喜秦國虢國韓國之夫人鮎背齊賡戲綵有肅宗代宗德宗之孫子方六月之朔也爲入簾之妃子設帨之良辰端正樓高樹參差而盡緑未央宮靜花寂寞而猶紅洗兒别有御錢暗兆豬龍之變資敵已貽兵柄易招鷗鷺之猜開阿母之綺窗鬱蒸瑞氣　寧王之玉笛譜入嘏詞香風逐姊妹而來黄門年少汗雨揮嬪嬉而去紅粉春嬌環兒呼玉何肥扇雲雉尾訶子貼金何膩衫露鷄頭鸞掖香囊先貯返魂之策馬嵬羅襪終牽續命之絲金屋妝成棠睡則嬌宜侍夜玉樓宴罷梨夢則醉覺含春妒艶樓東埽滿階之落葉沈香亭北看傾國之名花白髮承恩梨園弟子朱顔貢媚椒寢宮人鵲繞樹飛本液之瓊軒竝立鶯銜花出上陽之玉輦仍來赤夏纔過素秋又至壽堂南極娥月西池在上雙星牛女證黄扉之夜誓其間七月雞人報絳帻之曉籌迨八月之望也爲受籙之明皇懸弧之聖誕故劍且探消息有道萬年眞珠足慰寂寥作朋三壽梅花豔亦楊花艶無限恨解釋春風荔枝香又桂枝香有餘慶疊逢生日喜溢玉樽萬歲酒是延齡録垂金鑑千秋文皆祝嘏紫禁剖合歡之橘共拾墜歡青墀對解語之花難忘私語在天青鳥以翼而飛繞日有龍聖顔可識汗漫遊百眉如繪清平調三首猶存黑白揪枰亂猧棋局丹青禁苑舞馬錦衣蓬飄鯤海而更生脫離浩刦藥擣蟾宮而不死遊到廣寒何處仙山當見兩京之露布幾時上界共聞四疊之霓裳凝碧池清管絃尚奏飛黄塵散鼙鼓無驚鳳閣舍人體丹忱而不改鴻都道土肉白骨而如生紫館金臺雙鳳雲中扶輦下青琳玉宇六鰲第上駕山來張相九齡絶少浮夸之頌華封三祝猶多福壽之徵赤玉支纔還舊主紫金帶又贈新人待招學士青蓮兩度獻壽人之曲留得嫦娥丹粟更番賺帝子之遊伶官止有龜年識野狐之技美力士不如狗監薦司馬之才高代遠年湮叨利宮本無離别天長地久清虚府祇見團　内侍今朝介壽有凌波龍女上皇他日問安有隔隴鸚哥 
家庭常識 
[千日瘡] [  讓竹]  
又名豎頭肉以一髮挽成活結扣自其根部束之髮之兩端留半寸長勿去以後逐日手拈住髮之兩端牽之使結扣漸漸加緊則不十日瘡即脫離無痕不啻刀削且毫無痛苦此洵惟一之妙法也患此疾者如謂余不信不妨請一試之方知所言非謬本欄對於此疾治法投稿不少然實驗之後雖有有效者竊以爲都不如用此法者之簡捷了當也 
[五香肉法] [  病呵]  
以鮮肉去肥留瘦（多寡隨意）切成方塊（骨亦留之）擦以食鹽少許然後落鍋炒之至呈縐縮狀時即將頂上醬油黄酒豆醬及甜醬（隨肉之多募而定）各拌匀放入（注意不加水）使徐徐烹煑移時再加茴香數枚花椒一撮（均藥店有　）再煑十分　其汁已成黏液體即起鍋盛以淺盆置於風處冷如　结形如冰　排骨　清香可口吾家常以此享客　受　　（却酬） 
藝林瑣記 
[燕京劇訊] [  柳遣]  
　　孫菊仙來京純係爲慶樂房地交涉本挽某師長向某督軍疏通願以重價償贖地價不則亦可將房産舖底全行倒歸某氏正在進行中而某師長忽有停戰電之發生與某督軍有氷炭之嫌疏通之舉遂亦因之停滯一時恐難有美滿結果也 
　　菊仙逸興甚豪日與友人杯酒言歡迄無倦容餐可盡白干半斤酒酣耳熱之餘輙復引吭高歌以饗舊雨有時爲老四喜班同袍之誼登台奏技以蘇若輩涸澈性復好提掖後進日前曾與程艶秋合演硃砂痣據聞將再與韓世昌配演釵釧大審於天樂云 
時慧寶自夏問回京曾奏技於第一舞台者二日顧以戲價過昂上座寥落遂不繼續登台月初見之於劉宅堂會唱逍遥津慷慨悲歌痛快淋漓兹聞有人邀請將節後登台三慶或中華云 
譚小培（鑫培第五子）亦有組織男班之說其中堅人物有龔雲甫九陣風芙蓉草程艶秋沈華軒諸人擬於秋節前後演唱其地點已擇定大橺欄子同樂園并聞戲價僅取十餘枚貨眞價實其營業之發達可操左劵也不禁拭目俟之 
　　崑旦韓世昌頗受一部份人之歡迎自新國會成立後江蘇議員中又有名韓世昌者一般好事之徒造作議員强請更名之謡日以嬉笑謾駡之文字翻騰于都門各日報于是銅臭之韓世昌居然得附於傅粉韓郎之末而名益彰邇者總統亦名世昌乃有三世昌同登舞台之譽猶憶民國初建設時某巨公以黎黄陂譚鑫培小阿鳳爲湖北三傑則今日之三世昌可謂無獨有偶然徵諸前塵殊令人抱杞人之憂也 
短篇小說 
[滑稽偵探怪信封（五）] [  西巫時用]  
　　薄暮大佐返欣欣然有喜色余亟欲知其究竟俟其略進飮食即詢以此行所遇大佐曰余此行深自滿足且自信必能滿裁判官之意余曰君尚未逮┊┊曰否未也今晚未宴以前余必不欲有所言更懇君勿有所問余蓋此案較余初料更爲繁瑣余非與佛爾屯語後雅不欲言吾妻時亦在側聞大佐言自矢必不信佛爾屯爲有罪大佐惟一笑置之 
晚與大佐宴佛爾屯家珍錯雜陳爲余夙昔所未嘗且有香檳致吾妻心中不無懊喪然盛筵當前即亦不形於色且兹筵爲大佐而設大佐之榮亦吾妻之光也 
　　酒闌大佐言及怪信封事矣其起語奇特令余如入五里霧中末由捉摸其問佛爾屯曰有傭於君家之少婦名安娜者乎佛爾屯心竊訝之然自認其僕婦之名實爲安娜大佐曰已與喬治訂婚約矣佛爾屯曰余未之前聞且亦無與吾家事大佐曰喬治爲郵局助手君能示我以安娜筆跡乎佛爾屯不悅勃然作色曰余平日未嘗一見安娜筆跡且亦不願見之余見佛爾屯怒亟解之曰大佐之意非謂君背君夫人而與僕婦秘密通信大佐知君非此等人也其索安娜筆跡意蓋别有所居君後當自識之佛爾屯曰不論其心何居余未嘗得安娜筆跡也大佐曰安娜得近君文具乎佛爾屯曰余不知君意何指余復解之曰大佐第謂安娜苟欲致函喬治能否得君信封蓋知其問候必頻故以相詢佛爾屯曰能之大佐曰若是則安娜與喬治之罪狀顯矣四月七日禮拜一晚間一商家信件其中若有滙票者自本區郵政信箱被人竊去竊者恐被窺見倉皇開拆致原封破裂其後乃納入另一信封中照書一過於禮拜二晨復投之郵箱余竊揣能近信函者惟二人即局長與喬治也然二人實未嘗書信面以其爲婦人筆跡墨水亦與郵局所用者異且信封亦非近處所得購惟君家有之而僮僕能得之余由此推測是函必喬治所竊喬治旣與安娜訂婚籌費之心甚切乃出此下策厥後旣徒勞無獲又原封已破乃商之安娜取君信封令安娜書之翌晨封固重投郵箱余今日詳詢村人知罪犯（余意指喬治）與安娜過從正密也（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[日本維新時之學生（見癸酉年九月初一日報）] 　　 
　　日本革新之時曾選擇國中俊秀前赴各國留學兹特調回考驗據司衡者覆達云各生成績尚多有名無實其第一原因派往各國學習之俊秀多未能洞達西國語言文字授受問每多誤會故未能入室升堂兹特調回令在本國先行學習諸國語言文字數年然後再赴各國留學於是該俊秀之在英國者聞之多不謂然以爲遊學已歷多時雖未竟全功亦已各有所得若因此半途而廢不免虚曠時日云云然當局已經决定聞就各國調回者約六百餘人 
筆記 
[羅某（見甲戍年七月初八日報）]  
　　鎭江黄某窶人也小本營運衣食倚之娶婦某氏琴瑟頗諧後以本錢折閱妙手空空索逋者如虎責償者如狼挫辱不堪輙思自縊其妻勸慰之曰無戚戚爲也但留此身終可再舉死灰甯不復燃耶黄某終以無法歸償日形憂鬱會索償者迫之曰子藏金錢而自不知顧喋喋訴貧窘耶詰之則曰子之枕邊人非活寶乎貨之償負有餘矣黄至此無法詣宦姓媪商之蓋專爲再醮之媒者也媪諾之登門看婦則大喜過望蓋黄妻僅二十許人而又姿媚流露眉目娟好者問黄意如何黄謂我負人五十金但能償人足矣何多爲媪又大喜允之約期交割惟書寫文契一時乏人黄疑宦媪所覓之人不足恃憶有羅某者家世忠厚素與往還深知其人可靠即偕媪詣訪之羅詢來意黄具述其故懇求代筆羅聞矍然曰此豈兄所宜爲哉大丈夫不能養一妻子亦已足羞况鬻之以償債哉縱有不得已何不先與我謀顧鹵莽若是黄聞言慚甚面發　不能出一語羅又曰尚幸未成交不然又費唇舌矣急入内携五十金出納黄袖中曰速歸料理若有急需可再商否則錢米兩物月月來取可耳黄受之感謝而回從此夫妻依然團聚惟宦媪大憤曰此乃老身一好買賣至少賺百金棺材本將於是乎出羅某何人竟攫去猧兒口邊食此讐必報也遂乘黑夜取硫磺等伏火于羅氏之門兩次僅燒去後門樓及旁屋兩間均即救熄而宦媪恨猶未息一日復持火種將往一炬甫至羅門忽若有所見登時仆地用火種硫磺等自燒其胸腹面目呼號不絶羅某聞聲出視識爲宦媪悟其挾仇縱火今被天譴然觀其遍身焦爛大不忍伏地叩天代爲乞哀其火始熄 
諧文 
[戲題九樂園銘（見壬申年六月初三日報）]  
　　園不在近戲好則名戲不在新彩精則靈斯是九樂大香山馨唱口李興齋武工諸壽卿哪吒廟悅目蘭花院陶情可稱賽丹桂勝山鳳多女眷之看客少出局之倌人三百坐正桌起碼七十文案目云何貴之有 
[四十年後之新世界歐戰中之化學（三）]  
初時此等炸彈製出有限其後使用旣廣由漸改良每次出品能至數百噸之多據云世界最好之TNT製自梯尼斯（TENNESN）省之金斯堡鄉（KINGSPORT）其物最初由此鄉製出邇來逐年增多是鄉遂爲戰事中之化學工藝場矣 
　　戰爭中化學品之最兇惡者厥惟毒氣一九一五年四月德人首引用之其法以緑氣壓貯於桶　裝於戰濠中復以如意管引向外射就上風而放之聯軍於一月之前雖曾有所聞然不信德人若此野蠻故未爲之備及其進攻聯軍受毒而斃者六千人被虜者尚衆也 
　　自是而後毒氣之交戰旣開其端化學家愈爲戰爭中之要人聯軍於其時即從事防毒之法最初惟用浸透蘇打與細奥硫酸鹽之包墊嗣復用福斯勤氣（由緑氣與炭酸化物製成）及鈉屬之加布力克酸化物以抵禦之是年五月至十二月戰爭中未曾再用毒氣禦毒氣之面　亦尚未及今之精良緑氣與福斯勤氣二者吹布空中視爲一時之殺人之最利品矣未幾又發明毒彈彈中盛以至毒之氣體或液體當彈爆烈之時散布四周聞者立斃由是用毒之方愈精可以隨心射擊矣 
　　此後德之化學研究處莫不潛心探索戰爭應用之品如毒氣（（Ｐｃｉｓｏｎｇａｓ）使人下涙與使人作嚏之氣（ＰｅａｒＧａｓＳｎｅｅｚｅＧａｓ）及侵毁事物之流質（ＧＯＲＲＯＳＩＶＥＬＮＰＵＩＤ）若臭紅等（Ｂｒｏｍｉｎｅ共二十餘種用以製彈每彈約含六磅之毒質尚億去歲七月間一夜之中德人在戰場之一小部分共發五萬餘彈計須一百五十餘噸之毒質試以末斯帶而毒氣（Ｍｕｓｔａｒｄｇａｓ一名ＤｉｃｈｌｏｒｏｄｉｅｔｈｙｌＳｎｌｆｉｄ）而論製造若是之巨量誠爲化學中至可驚異之工作聯軍中之化學家收其各種毒質析其性分而求抵禦之物以造防毒商具去歲我美最有藝術之化學家大都研究抵禦是彈之術吾儕可决其所得之成績亦足動德國化學家之興趣者也 
　　以云天空之事業待化學家解决之題亦復不尠如徐伯林飛艇及瞭望之氣球所需輕氣或在戰陣後線製造或由他處運來要其應用之積量廣大　非戰前所可冀其萬一者他若飛機之用合金製架需輕而堅　翅之用木布及軸抽（Ｄｏｐｅ）三者製合而成均當細事考究而改良者也 
　　至若海中之潛艇則需供新鮮空氣及魚雷水雷之炸藥又需特製機件烘發敵人之水底炸雷使潛艇航駛得以暢遂無虞 
譯叢 
[基督徒之天象談]  
基督敎徒所傳說謂現今世界之大亂實爲人類漸近於最後審判之徵大亂之來天必有種種不可思議之現象以默示我人焉今年天界奇象殊多除日食月蝕外彗星有四内薄陸克慧星與恩開慧星已於二月三月間過去現有者爲瓦爾夫慧星在七月中旬每日上午四時東方微白目力可以見之近　日距地球最近此星係德國瓦爾夫博士去年所發見其最近太陽時當在明年六月云繼之出現者爲法燕慧星九十月間當朗懸於清秋之長空　二慧星之大小哈雷慧星之亞也歐美人或以爲平和之朕兆或以爲世界最大危機之垂示紛紜聚訟風動一時且慧星而外種種異常軌道二等以下之星今年出現者甚多中有四五百年所不見之珍星其現示於地球也或僅二日甚有僅現十三時間之速　星云 
[美共和黨之女代表]  
美國共和黨於七月問在紐約開非正式預選會選定參與七月十八日紐約薩拉土加共和黨大會之代表一百三十五人内有女子三十五人女代表二人又候補女代表二人均黑人也 
 
 
 

Page 18

 
 
   
 
