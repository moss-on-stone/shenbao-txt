# 1917 - 153 - 4915919

 

Page 1

 
 
   
 
 

Page 2

 
 
時評 
[力（冷）]  
　　欲尙力以成事者必須使他人之力消滅至於無有苟其不能則今日我以力所成之事他日必爲人之力所敗故以力服人自來勿尙也 
　　今日督軍之舉動其脫離關係也進兵相逼也要挾條件也其所恃者以爲有力在也其自力之外中國尙有他力與否不暇計也而今日與聞調停督軍之人其所主張依附督軍者十且什一其所計者亦以爲督軍有力在也督軍外之尙有他力與否不暇計也不暇計故一意進行暫圖目前之逞意與苟息而後來之禍患不問也 
　　嗚呼我今且不言理而言力獨立之各督軍果能包含全中國之力而完全無缺也耶僅息督軍之力者即能使中國平安無事也耶 
[命令]  
　　六月八日大總統令司法總長張耀會因病呈請給假張耀會暫予給假十日俾資調理此令又令司法次長徐謙著暫行代理部務此令又令開缺甘肅蘭山道觀察使張厚堃前政事堂存記之王鏮均著交財政部酌量任用汪懹瑜著分發河南田寳榮著分發直隷國務院存記之沈祖縣著分發江蘇交各該省長酌量任用此令 
　　又令司法總長張耀會呈請任命張乘途署奉天高等審判廳推事倪文藻署奉天高等檢察廳檢察官張履　署奉天瀋陽地方檢察廳檢察官沈毓煃鍾尙斌署江蘇高等檢察廳檢察官王賓善署湖南高等審判廳推事王殿俊徐庭啓署湖北武昌地方檢察廳檢察官阮武仁署湖北第二高等檢察分廳監督檢察官黃道藩署湖北第二高等檢察分廳檢察官巫德源署廣西桂林地方檢察廳檢察長應照准此令 
又令司法總長張耀會呈請任命陳　爲湖北第一高等檢察分廳監督檢察官應照准此令 
又令張學景安永昌均給予四等嘉禾章此令 
[專電]  
　　北京電夏壽康由津回京賫有張勳六大條件解散國會解散省會修改約法懲辦宵小起政 
[治犯實行責任内閣（九日下午二鐘）]  
　　北京電張勳確先提解散國會一條謂允此則其餘均可商限期初定兩日李經羲勸再延一日自八日起算十日止如不允則通電不負責各省軍亦聲言將自由行動昨下午六時夏壽康等歸報後黎意巳動繼因召政團領袖面商晚十二時吳景濂等到府共十一人大爭辯黎不能决（九日下午五鐘） 
　　北京電張勳抵津在朱處午餐後即分謁徐段李聞調停條件先請黎於四十八時内解散國會否則不來京不擔保危險（九日下午二鐘） 
　　北京電張勳限四十八時内解散國會府召議員開急議以非法力爭伍决意不副署 
（九日下午二鐘） 
　　北京電張勳調和條件（一）實行責任内閣（二）解國會（三）散省會（四）改憲法（五）懲羣小（六）赦帝逆夏壽康昨自津歸巳陳明元首又張意時局解决須段王李三人中擇一任總理雷震春爲陸軍長張鎭芳任財政（九日下午二鐘） 
　　北京電今日下午二時公府邀外國顧問莫利遜有賀長雄等研究解散國會是否違法因各省以約法並無不得解散之文旣爲法律所不限制即可解散頃三時各顧問正在府集議 
（九日下午五鐘） 
　　北京電公府昨晚八時開緊急會議各政團領袖到二十八人至夜一點尙未出府聞與國會命運極有關係伍反對解散國會謂果有此事余决不副署 
（九日下午二鐘） 
　　北京電昨晚公府開緊急會議對於張解散國會之要求政團領袖仍請勿許（九日下午一鐘） 
　　北京電張勳承認復辟害國亦害淸但三日期满如果破裂則如何變動難料（九日下午五鐘） 
　　北京電頃府續開急議先勸兩院總辭職各給二千元其他條件正討論中（九日下午三鐘） 
　　北京電李經羲於今日四鐘專員來京承張意促黎自主勿再堅持不决（九日下午三鐘） 
　　北京電張軍入城後過市觀者如堵今由統領派執法官率憲兵持令箭沿街巡查張决定抵京先寓定武軍公所翌日移住公府張面吿夏壽康解决時局舍我條件外無商量餘地否則生危險我不負責（九日下午三鐘） 
　　北京電定武軍到京者有砲兵一營紥永定門外大橋駐步隊五營分駐天壇農壇沿途貼有六言吿示聲明志在解紛排難斷無戰事發生（九日下午二鐘） 
　　北京電張勳主新内閣仍屬李九外梁敦彥陸雷震春財張鎭芳餘未詳（九日下午二鐘） 
 
 
 

Page 3

 
 
　　北京電張軍前站駐天壇者爲第五路二十八九兩營騎兵一營砲兵一連携砲四門機關鎗隊兩　携鎗兩架又駐永安門外者爲五十七營昨入京者係一千五百人（九日下午二鐘） 
　　北京電徐東海覆馮副座電謂現擬請解散國會由各省派員議憲法撤銷免段職令組織責任内閣段仍入爲總理如黎段皆允則大局可决否則即偕定武入京亦無益云云（九日下午一鐘） 
　　北京電王士珍以黎已不至去位故不復居公府（九日下午二鐘） 
　　北京電黎電馮時局紛擾副總統辭職影響甚巨務將此意取消（九日下午二鐘） 
　　北京電美使昨帶衛兵至農壇定武屯軍處視察一週 
（九日下午二鐘） 
　　北京電日使頃有口頭勸吿畧謂早定時局免損害東亞和平與各國在華利益（九日下午五鐘） 
[外電]  
　　北京電張勳兵若干已抵京羣情因以惶駭聞張兵抵天津者已有二千尙有若干已出發在途抵京之張兵刻駐天壇外人之於張兵凡旅行浦口鐵路者多得不適意之經驗今張兵大批來此殊足令人不安一般與情多謂張勳志在復辟此種見解似甚牽强惟政界爲之恐惶則固事實也張勳尙未到京但即日可來其意見迄未發表猜測無益究竟張勳來京是否以調人資格志在調和紛爭抑係爲稱兵者之代表志在達到彼等要求抑係藉此進行自已之目的皆須於他日見之（八日）字林　 
　　北京電今日張勳李經羲等在天津開會其結果稱兵者可止戰言和之條件已於今夜送交總統彼等要求立即解散國會並稱苟不獲此將進行第二步至於第二步爲何舉動則彼等未曾言明目下國會領袖正在會議大約國會自行解散之辦法當可談妥藉以保全各方面之顏面總統在京毫無兵力以鎭壓彼等此乃事實果如稱兵者所言惟總統志氣堅决不受威脅除非至最後極點時始肯有所遷就以　保全民國目下各事繫於張勳稱兵者自圖祿位願激成一種時局俾可藉口排去總統伹目前難有少數主張立即去黎總統廢共和制而多數則仍表示留黎在位之志願北京熟察時事者之意見以爲戰事不致發生稱兵者未欲開戰總統希望美國警吿或可爲解决時局之要素故不欲遽有决斷（八日） 
　　北京電　張勳昨晚由徐抵津帶兵二千以調人自任伹張果否來京刻尙未定茲因段祺瑞與馮國璋從中調處時局大有進步不久可望解决馮段之建議得陸榮廷王士珍同意其辦法（一）總統留位（二）解散國會（三）重擬永遠憲法（四）設立眞正責任内閣（五）大赦政治犯或帝制罪魁第一條雖仍有少數反對然在事實上幾已决定第二條由國會自行解散使可解决同時由各省選定代表重擬永遠憲法於三個月内召集新國會將來内閣有自發命令之權無須總統蓋印梁士詒周自齊等帝制禍首皆可遇赦（八日）以上大陸報　　北京電張勳今晨到津張兵二千左右已抵京城附近半駐豐台半駐天壇衆信張兵尙陸續而來警廳出示安民勸勿驚擾並諭商人照常貿易（八日） 
　　北京電宣統師傳世續派人至津向叛督參謀處長雷震春聲明淸室不作復位之想有此宣言張勳來京志在復辟之疑慮當可減釋（八日） 
　　北京電南京中日交涉已在當地美满解决張勳與馮國璋咸向日領事道歉惟賠償問題尙未議定（八日） 
　　廣州電粤省議會刻正討論組織特别籌餉會及募兵局之議案擬以胡漢民陳炯明主持其事又提議一議案擬請全國省議會各派代表在上海組織省會聯合會以作國會後援（七日） 
　　北京電鹽稅餘欵之緩繳其故由於德華銀行之繼續代收鹽欵此事於四月初旬業已着手辦理當時英法俄日四國公使會向外部詢問未經答覆近來又提出質問茲聞四國公使已接满意之答覆數日内即可將約三百五十萬元之盈餘交付中政府惟法使因某種借欵中國未付本利或將扣留一部份鹽欵（八日）以上路透電 
　　北京電英文京報云張勳以哀的美敦書致黎總統要求於四十八小時内解散國會否則此後事變張勳不負責任聞黎總統伍博士及國會要人皆不願從此項要求（九日）德文電 
　　天津電朱家寳徐世昌雷震春汪大夑梁啓超等昨夜與張勳會見又張今日徧謁陸宗與阮忠樞沈雲儒及各國領事（十日） 
　　北京電張勳要求解散議會限明日内回答届時如無回答即取自由行動蓋即所謂最後之通牒也黎總統因於昨夜招集各政團代表協議各代表均力主張反對解散黎總統窮於處置乃於今日午後二時招請莫利遜有賀等外國顧問會議由法理上研究處分國會之法俟其結果後决對議會如何之處置張勳在津揚言總統已悉允其要求其實黎總統於此解散問題迄今日午後猶未表示諾否之回答（九日） 
　　北京電天津電云張勳今日午前與某外國新聞記者談曰余之要求悉經總統允許今明日内發處分議會之命令後余即入京（九日） 
　　北京電解散議會之命令似將於今晚發表民黨議員繼續南下（九日） 
　　漢口電馮國璋昨夜電復漢口總商會曰張勳業已北上盡力調停不日可望平和解决儘可安心云云（十日） 
　　北京電張勳昨在天津對總統之使節夏壽康提出收拾時局之要件如左（一）解散國會（二）解散省議會（三）確立責任内閣（四）懲罰總統府内羣小（五）修正約法（六）赦免帝制關係人物（七）改造憲法會議張並聲言議會之處分未决以前不能入京夏壽康回京之後即將右件復命總統黎總統立招政團代表二十八人協議解散之件終無結果 
（九日） 
　　北京電銀行團得中國政府某項之擔保决將鹽稅餘欵約四百萬元交還中國政府 
（九日） 
　　南京電馮副總統此際與南方各省連絡一面極力向獨立各督軍等疏通意見是以收拾時局頗與有力此一般人之觀測也（九日） 
　　天津電定武軍第二第三第五三路之兵總計十營約五千人分乘六列車來津於昨輸向北京永定門（九日） 
　　濟南電近時　傳天津計畫設立臨時政府並復辟等說山東張督軍以此爲一部野心家之策略以致時局益生紛糾因特通電各督軍團除徹底解散國會改訂憲法外不可有他意見云云（九日） 
　　濟南電此間各報自戒嚴令公布以來警察廳干涉極嚴原稿非經一一檢閱不可輿論界以其不法均甚激昂有因此停刋者公言報因　官場之忌昨日竟被封禁捕去記者二人（九日） 
　　濟南電山東省議會昨日閉會（九日） 
　　東京電官場得電云義大利於六月三日發布憲法之紀念日在阿爾巴尼亞之卡司托羅由義軍司令官以義大利政府之名宣言以阿爾巴尼亞爲義大利之保護領土保其獨立即由阿爾亞尼亞人支配並與以制度幣制裁判敎育等之自由使該國人得保護其權利享有其安寗云云（九日）以上東方通信社電 
[戰電]  
　　俄京電英比大員反對俄國召集社會黨大會之文已由工軍代表會宣布該會曽請漢特森氏諸大員參與討論此項抗議之大會（七日） 
　　巴黎電此間宣布羅馬尼亞首相之談片内謂羅國仍抱匈牙利羅人脫離壓制之目的俄國不佔土地之說與此目的實相枘　羅政府深望協約國尊重約言云（七日） 
　　倫敦電海格將軍今晚報稱伊泊爾南面之英軍戰事終日依序進行完全勝利　今晨英軍奪獲美細萊至維斯俠特山脊該山脊控制伊泊爾凸角之英軍陣地已兩載有半　英軍奪獲美細萊與維斯俠特二村及自杜夫河南面至索萊爾山北面廣九英里一帶之鞏固地點多處　英軍旋依豫定計畫前進奪獲哇斯太佛勒村與村東廣五里之敵軍後防　敵軍回攻英軍新陣地之南部爲砲火擊敗敵軍死傷甚重　今日下午四時三十分時英軍已點見敵軍俘五千餘人且尙有續抵者　天空戰事甚爲活動英軍曾擊散敵飛機隊五隊内中一隊有機三十餘架英軍共擊落敵飛機九架又損其九架迫令陣地英飛機六架現無下落（八日） 
　　華盛頓電慘酷潛艇戰爭開始之時美國出口品會見減少近已漸増較官中宣稱運出之食品二月份爲金洋六十七兆元三月份爲八十四兆元四月份爲九十六兆元運出之麵包原料四月份爲五十八兆元較三月份增多十六兆元較二月份增多十八兆元正月份出口之食品其數之大爲向所未有而四月份僅少七兆元耳（七日） 
[公電]  
　　大總統通電馮副總統巡閱使督軍省長各報館各都統各辦事長官護軍使鑒陽日接副總統江電内開已於本月三日電逹參衆兩院請辭中華民國副總統一職等語副總統功高德懋物望攸歸受任以來尤資倚畀决疑定計贊畫良多矧當政局糾紛羣情惶駭彌縫匡救端賴老成宏濟艱難匪異人任豈能表一時退讓之節辜萬民仰望之心揆諸救國之義當不出此况按諸約法大總統因故去職副總統代行職權未代以前僅屬榮名無職可辭奚勞遜謝擬率同全國父老同聲呼　仍望不渝初志克竟前施爲羣帥樹之風聲爲國家挽此危局安邦定變實利賴之邦人君子當不以爲謬也敢布區區諸希亮察黎元洪庚 
　　前皖北檢查使徐淸泰通電黎大總統鈞鑒國務院參衆兩院各部總長副總統各督軍各省長巡閱使孫中山岑西林李協和章太炎唐少川諸先生各報館均鑒黎大總統自繼任以來履行約法保障共和凡有血氣莫不愛戴乃倪嗣冲楊善德等竟以段總理免職藉口憲法不良倡首解散國會膽敢背叛獨立爲國法所不容神人所共憤淸泰家於繞北民於共和衛國扶鄕責任攸關現已在粤與滇粤各軍聯絡一氣誓討倪賊人心國法誰敢違背即其部下亦未必甘心附逆務祈我大總統嚴令申討五族同胞齊奮義師殲厥渠魁脅從罔治淸泰不敏願偕全皖公民親執鞭弭相與從事淸泰與倪賊本有戚誼然大義當前責不容辭謹先電聞前皖北檢查使徐淸泰叩 
　　商郵宁珏等來電時報申報新聞報鑒頃閱六號時報載高郵徐逹培等請願省會彈劾郭知事十欵語多誣揑毫無實據我等已電請省長主持公道以明是非除將徐等誤揑各條逐細說明另函送請登載外先將致省長電文錄下齊省長鈞鑒郭知事治郵兩載民情愛戴現値地方苦旱各事困難賴其竭力支持人心安靖頃閱六日時報載有少數人民請願省會意 
屬彈劾語多誣揑公論　然爲此環請主持公道地方幸甚高郵紳商學界宋珏等佳 
要聞一 
[張勳入京與國會問題]  
　　昨日消息張勳之兵已有一列車到臨城晚間公府又接張來電又有兩列車在途中擬駐天壇永定門一帶公府接電後即開一次緊要軍事會議其結果如何尙未得詳聞張軍前站副官李某率兵六十名已到永定門張於昨日由徐州起程昨晚已到德州本日可到天津到津後尙有一二日之勾留始入京前晚天津使命范源濂及湯薌銘兩人來京此係進步系中之主張維持共和者其來意係勸總統解散國會即時組織新政府以挽救危局不以公府電召張督軍入京爲然又前晚徐樹錚奉段合肥之命來京亦係勸總統從速讓步解散國會以免復辟派之爭論亦不以張來京爲然兩派使命之來京大致亦不得要領皆於昨日晚車回津矣 
　　外間有傳張氏今日即行入京者然來否究以張之主張是否必求貫澈爲斷以理論之在津旣有一番重要之接洽即遲早未可預定至其部下擬分駐豐台及京城其駐京城内者已由内陸兩部擇定天壇先農壇兩地此着則較倪曹等先着一鞭之處而亦爲親身入京之預備昨日步軍統領及警察總監已會銜曉諭軍民無得驚疑其布吿文云本月一日奉大總統令安徽督軍張動功高望重公誠愛國盼即迅速來京共商國是等因現在張督軍遵令北上不日到京隨帶軍隊暫在天壇先農壇支搭帳房駐紥業由本廳派員與該軍官長接洽照料張督軍紀律嚴明軍隊與商民交易必取公平無擾累凡我商民人等自宣照常安業無得自相驚疑云云 
進步系之人物已陷於無辦法之境域中州會館開會時議論歧出梁湯兩首領均歎息不止昨日進步系議員回京者甚多未知有何種活動也又據研究會中人所自言謂該會同人因年來苦心調節之無效至是灰心失望而出於辭職復因時局日益糾紛僅出其最少限度之主張而要求維持共和立憲其議員之在津者隔日在某處集會一次其所議論所希望仍不外乎是日内該會將發表一種反對復辟之宣言書表明團體之態度至該會分子有爲所謂總參謀處所延攬者然均未到處辦事蓋該會中人於灰心失望之餘無意於積極之活動云云然則該會人物之與天津方面脫離已可謂問接證明矣 
　　國民系之議員如王乃昌蕭晋榮馬君武等均避居天津租界無人知其住處而吳景濂則謂爲解决時局起見議長可以辭職如段合肥來可以歡迎至於國會本身問題則非我之權力所能消滅也云云然則國會問題於張勳北上後勢必益加吃緊矣不知所謂解决時局者究將如何以處置國會也 
[美日對我時局之吿言]  
　　此次中國政變各國政府皆異常注意以事關中國内政無干涉之必要故迄今皆採旁觀態度不贊一詞唯美國政府以中美爲東西二大共和國休戚相　緊敦友誼近見中國政府因對德宣戰問題與美國深表同情致醸成内政之騷動極爲遺憾日昨會訓令駐京美使芮恩施氏面謁元首陳述友誼的忠吿深望中國内亂早日敉平速組織强有力之政府以保全國際地位云云並由美使芮氏將該政府之訓令正式於昨六日送交外交當局其原函之譯文云逕啓者本公使舉本國政府訓令特代表本國政府將下列各節陳逹貴總長查照美國政府聞中國有紛爭之事至爲遺憾深盻和平即行回復政事照常辦理中國或與德國宣戰或與該國政府繼續現在之關係均屬次要之事其首要者爲中國恢復及繼續其政治上之統一且循發逹國家之途以前進益中國之進步已成效昭著也至於中國之政體或政府中執政之人員美國政府僅就其欲襄助中國之友誼間善意耳美國之所深爲期望者在中國能維持統一及唯一負責任之中央政府茲表示誠懇之願望中國爲已國之利益計及爲世界之利益計即行罷息黨爭而各黨各人合力共作使完全之政府再行成立使中國在各國中取得其應享之地位苟國内紛爭則此地位斷不能完全獲得矣等因相應函請貴總長查照可也云云又昨六日外交界接華盛頓特電云美國政府得中國内訌之信甚爲中國惋惜美政府甚希望中國能即組織一强有力之政府以使各派結合一致服從中央而使中國爲各國所尊重至於中國加入戰事一層則尙爲第二問題云 
　　日本朝野對於我國政變甚爲注意昨晚大阪朝日新聞社會致北京黎大總統一電其文曰日本輿論對於貴國有人撥動亂象以反對元首之舉動大不贊成蓋此等舉動行將斷絶中國前途之希望外間謂黎總統將解散國會此項謠言毫無根據蓋共和元首必不出此依吾人所知黎總統請不必疑懼日本政府行將干涉輔助亂黨及彼等非共和而有破壞性之動作黎總統應力持共和精神之高尙主義並對於叛逆之督軍堅持其堅决之態度非此則不足以表明心跡而保持本國之利益也如果對於督軍之要求一有讓步則此後中央威權行將不能實施深望大總統注意及此而對於危局取相當之舉動大阪朝日新聞 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[張勳北上之宗旨與觀察]  
　　張勳帶兵北上前途若何甚惹人注意茲聞張由徐起程之日尙對各省之稱兵北犯者發一通電語氣之間全爲彼輩一方意見電中且有抱定原議宗旨堅决進行等語楊善德等接此電後又於浙境發出通電明揭其所謂原議之宗旨此兩電而不誣者大局何如解决正自不能無所縣懸也錄其原電如下張勳陽電云定密此次各省獨立諸公激於公憤同德同心共揚義　聲威所播海内景從毅力熱心超越儕輩現在義師北集漸近幾疆戡定之功期諸朝夕自應抱定原議宗旨堅决進行集中而發萬變不撓惟是僉壬之輩忌我成功現方百計阻撓陰謀破壞甚或倡爲種種謬說無非資我實力遂彼私謀因以别圖擁戴而已萬一觀聽少移致爲所惑非特團體破裂即國家亦同與淪亡揆之我輩舉義初心豈不大相遠哉想諸公　猷夙定决不爲所動搖但旣微有歧聞敢不豫爲警吿切磋砥礪夫亦朋友之義應爾攄膈布陳幸唯察納陽印楊善德齊耀珊電云嘉興王鎭守使海門顧鎭守使蘭谿麗水　區司令鎭海砲台官外海内河兩警廳四道尹餘杭安古上虞臨海衛縣永嘉各警備隊統帶日來各省出發之　均集近畿京軍亦均通電宣示一致張紹帥陽日晨已率隊起程入京按照原議解散國會重定憲法另組内閣肅淸僉壬四大主旨作正當之解决大局不日可定恐未周知特用通吿以資接洽善德耀珊齊印張勳之作調人於興兵方面爲預定之計畫於中央爲萬不得已之事端乃昧於常識者竟謂此次張勳北行須有三徵九聘之隆儀一若　人之事爲張所不屑爲者而尤大謬不然甚至以前淸李鴻章全權議和之故事比擬張氏此次之北上此等見解是直以中央爲戰敗之一國而視稱兵者爲戰勝之外人矣其可笑爲何如也茲錄吳炳湘田中玉兩氏電文以見一斑北京吳炳湘陽日致浙江楊善德齊耀珊電云定密徴電敬悉目前國勢呼吸安危藎慮所籌至深佩仰定武早奉明令來京共商國事復經各師公推羣望喁喁雲霓盡企曩昔庚子之役李文忠以全權議和遂爾大局立定今所期於定武者何以異是本日已奉電十鐘由徐起節過津小住一二日當即到京各界歡迎都已籌備特聞李炳湘陽　張家口田中玉致各省督軍省長電云頃上大總統王總長一電文曰奉讀大總統卅一電敬佩悚憈以已度人諒有同感日來迭接皖魯奉直豫浙各電於我大總統之仁恕慈祥决無異議所憤憤致詞者議院而已夫議院制憲之良否關係國體之常危國民痛深切　誠難緘默今者巨變突生國基動搖較是非不如權利害權利害尤貴衡重輕因蹊田而奪牛又失情理之平餐一指而失屑背亦非愛國者所忍出如以合疆吏之靜言與議院較則議院重而各疆吏之言輕以議院與國家較則國家重議院輕頃者湯議長已經辭職議席諸公諒已衡乎輕重而表示機宜則皖魯等省所憤憤於議院者當不難解决此外不過一二枝節耳徐州河間閫節領袖東海正大萬流所宗尤盼我大總統不惜三徴九聘之隆儀屈任排難解紛之重寄是則中玉私心所　祝者也謹爲國冒死上懹伏維鑒察等語恃以奉聞　中玉印 
時局形勢將有變動說 
[專待張勳北上天津方面内訌]  
　　前日倪嗣冲派安徽警察廳長易迺謙來京入謁總統陳述倪之意見謂倪意此次舉兵頗近冒昧亦有悔心但事已發動不便收束祇要總統與以面子即可收兵云云總統謂何種面子方可解兵我實想不到易迺謙謂倪等請解散國會總統卽下令解散國會得矣總統謂此事我辦不到遂即時電召吳景濂王正廷褚輔成等入府總統謂易曰汝可當面與議會諸君接洽易謂如此似不可與之直接於是總統遂於别室會吳王禇諸人吿以此事吳等謂此事不能辦蓋議會爲總統之後盾若解散議會總統豈不孤立乎總統亦無如之何易亦辭出已於昨日回蚌埠復命去矣昨日范源濂奉段合肥之使命來京入謁總統傳述合肥之意請總統不要灰心總統甚　合肥之意已命公府秘書長夏壽康前往天津答復矣昨日所聞消息又謂王聘卿派往之張志潭陸錦鮑貴卿三代表昨日業已回京報吿惟解决方法之確定須俟張勳到津後始能表示云云故公府方面只靜待張勳來京矣張聞日内可以到津關於時局之解决與在津人物當有一番之擬議至其究竟如何則此刻中州會館之人物亦尙說不出所以然蓋其中主張亦不一致須俟張到後下九鼎之一言也張之來京聞本擬帶衛隊隨兵二千餘人天津方面謠傳張督軍將帶萬人北上甚爲恐慌已有電請其少帶兵來到京日期則七日也 
　　聞集合天津之北洋系諸中堅人物不僅軍人派與文治派業已各生内訌即經費問題亦實處艱境日來各省請求軍費者迭出不窮總額現已逹三千萬元之多如河南軍將京漢線之售票金强行截留嗣經交通部已將該路有借欵抵當關係之理由向趙倜提出抗議亦有不能不中止之勢故北洋系目下之形勢已不如前之洶洶矣南京馮副總統之態度已表示反對蹂躏約法動搖元首之行動反有壓迫天津團之形勢卽段祺瑞一派亦表明絶端反對復辟之意思如頑迷不悟斷行復辟該派寗肯贊助民黨又據昨日天津之電話報吿段氏一派擬待張勳北來懇其居中設法取消復辟之陰謀由是而觀北洋系進退之眞相可以槪見矣 
據政界消息天津所擬議中之未來外交總長曹汝霖曾來京歷訪各國駐京公使爲非公式的談話漸近於政治問題曹乘間欲爲天津方面作說客以求解决時局得一助力聞某使等均以各國政府現皆未有表示公使未得本國政府訓令不便有所接談某使則預知曹來必係爲此竟拒而不見曹乃怏怏赴津又天津外交界消息云陸宗輿氏在津近日頗爲活動但運動津領事團亦被嚴詞拒絶 
危疑中之參院開會紀 
[閉會問題之否决]  
　　昨（六日）下午一時參議院開會副議長王正廷主席兩次延長時間至兩點足法定人數議員出席者一百四十餘人宣吿開議議長報吿本院議長王家襄議員陳光壽章士釗陸宗輿等三十餘人辭職其理由書已分配大家可先付表决朱念祖謂現當時局危急正賴我國會爲之解决各員之辭職理由本席認爲不充足不予允許議長以辭職各員允許付表决起立者只一人於是張魯泉又動議變更議事日程提前開議暫定八月一日爲常會會期大總統咨交覆議案其理由以爲一次國會在同一任期内選舉二次大總統不得謂正當故本員主張提前開議不執前議解樹强又動議變更議事日程提前閉會議長先以張魯泉動議表决多數遂討論會期咨交覆議案楊永泰主張交付審查丁象謙王試功等贊成之其理由以爲大總統咨交覆議之理由以會計年度爲詞現會計年度亦已逾期不如再斟酌日期先付審查張魯泉反對之謂不執前議其日期亦非確定况現在各員紛紛解職藉此改定會期可召集新當選之參議員議長付審查表决在場人數一百三十八人起立者七十二人多數富元提起異　反證表决少數證明前次表决爲多數又提出討論閉會之動議宋淵源謂按之國會組織法一院否决之議案在同一會期不得再行提出閉會問題前已經衆院否决再爲提出即爲違法解樹强謂臨時動議並非議案宋淵源謂有理由有事實何得謂爲非議案議長謂解君之動議已有三人以上之附議可付表决表决結果在場人數一百三十八人起立六十三人少數時方二時五十分各員紛紛退席不足法定人數乃提前休息休息後仍不足法定人數遂宣吿延會 
[天津發現炸彈案]  
　　六日新支那云有丁田文者浙江人年四十歲於四日由北京偕同志二人赴津寓於法國租界天增里三十四號當晚因秘密製造炸彈時失手炸發丁某已負重傷其餘二人則滅熄電燈逃去法租界巡捕聞爆炸聲馳往看視室中黑暗丁某負傷苦悶異常當卽將其移往北洋醫院並將此事通吿中國巡警五日晨中國警官赴醫院審問丁只以其本人姓名相吿其同志二人之姓名及目的則不肯供認云云又接天津來電云天津炸彈案發生後津地軍警極力偵緝昨已緝獲三人聞其供稱係受民黨主使專爲狙擊段祺瑞段芝貴雷震春三人云 
[交部令趙倜等勿扣留路欵]  
　　開封趙倜田文烈等自宣吿脫離中央後卽於京漢鐵路派隊梭巡防護故於行旅尙無大碍惟河洛磁各站站欵則由軍人要求扣留不許寄京豐樂至信陽各站進欵亦由軍隊函致張叚長令其　解鄭州以備軍需趙田同時又有電通行豫境令將所有站欵均存車站以備軍隊借用本日先借五百元且言不准寄往北京並定於四日起一切由河南鐵路巡警龍所長監收京漢鐵路有借欵關係故該路局長特爲飛電交通部報明一切交通部恐因此或啓交涉爰於四日致電趙田兩氏令其萬勿扣留路欵其文略謂查路欵收入皆爲借欵本息所指抵故京奉路欵奉省本亦有派員監收之議嗣恐借欵關係致起交涉仍由鐵路自行派員監收將欵存入銀行非鐵路需欵不得動支以重公帑而示限制其辦法似較妥善京漢路欵向抵債票本息該路名義上雖經收回自辦然贖路公債多係外資以該路進欵作爲抵押者已訂有合約四次倘此項擔保之進欵無著抵押權上必起重大交涉且現在貨車每被扣留貨欵之收入陡減十九而票車往來行旅懾於兵威亦望而裹足各該軍隊本係衛國保民爲宗旨向有正當餉項必不恃此區區路欵以資挹注尊處軍紀素嚴所至秋毫無犯是否有人借託名義擅自處分以至政令歧出在路員處於各方監視範圍之下從違亦覺兩難倘因利之所在陡起爭競於地方大局尤多危險鐵路爲公共交通機關與此次政治問題原不相涉所收欵項屬於特别會計每年入不敷出斷無接濟中央政府之能力我公愛國愛民旣以維護鐵路保安商旅爲已任則前項行爲或出自部下偶然之舉動必非我公所贊許應請從嚴飭查設法救濟所有截留及借用各欵一律繳由路員彙存銀行援照京奉存欵辦法辦理并將留用車輛如暫不需用應即隨時交還俾路站照常運貨不至影響收入令債權者有所藉口以安人心而維大局免致時局大定而交通機關陷於不可收拾我公愛國熱忱當邀贊許也並盼見復云云 
[宣言獨立後之吳光新]  
　　西南六省督軍中態度最爲和平者惟湖南譚督軍現岳州司令吳光新已擅踞湘之臨湘石門湘陰等縣鄂之蒲圻嘉魚等縣劃爲戒嚴區域行政司法財政交通金融各機關均强力移其監督管轄鄂督軍王占元昨因吳截去寳塔州稅局蒲圻知事解省稅欵特去電嚴行詰責並不承認其有管轄地方之權湘省則派員勸令除岳州外他縣之兵速即撤退未知吳氏肯承認否也吳前日曾電王擬派所部一混成團假道武漢會同汴軍北伐聞王以鄂省並未獨立運兵恐啓驚擾却之且勸其不必動兵靜候調停有自操同室之戈必召分裂之禍等語現外間傳言王阻吳運兵後吳欲來武昌逼王獨立否卽攫奪督軍位置故王對吳大有戒心云云此說未知確否又湘省譚督軍上月三十一日致王督軍電猶盼王出爲調和經王於一日復電云三十一電敬悉内政未飭外患堪憂際此時勢斷不宜再有分割破裂之舉來電於此痛切立論至爲欽佩前承王聘老電囑分途勸吿藉免事端責任所在何敢諉卸當經復請聘老再與紹軒兄等開誠布公直接磋議想更易於轉圜如各疆吏均能力謀調融及早解决尤所企盼 
　　日昨喧傳駐岳吳軍有奪收岳州南分銀行銅元幣票各事當由兼督專電詰問吳光新昨接吳覆謂運到銅元收借爲部軍兌零之用隨後撥洋歸墊在岳分行亦僅派兵一排監護實無其他云云隨即分别飭知矣 
　　倪氏獨立魯豫陜浙附和雖與湖南隔絶不至發生何種影響然地方防務不得不加意維持譚兼督特派暫編湖南陸軍第二師第四旅第八團第一營長朱邦紀率領所部開駐湘陰以重下游防務聞確定今日㧞隊前往 
[鄂省之恐慌稍定]  
　　武漢商民日前紛紛爭收現銀金融大受影響自一日午後軍署召集紳商會議由王督宣布宗旨後由官錢局奉命撥出現洋十萬元收買官錢票該票價値旣爲提高次日至三日官錢局與中國銀行又合共放出現銀五十萬元交商會擔保之各大錢莊字號借貸各商並商交通興業各行將陰曆月半比期應收各欵一槪暫不收回轉期市面恐慌情形遂得維持三日之銀市價已回復原狀四日爲陰曆月望毫無險象連日苦旱酷熱之天氣亦轉爲風雨蕭蕭夾衣猶寒之狀况現各界人士皆盼望張少軒偕李合肥入京速將所謂政爭爲合法之解决以免分裂慘禍 
　　黎總統素爲人民愛戴乃有敎育總會會長梅寳璣氏本爲附和帝制派人物前歲項城稱帝梅在鄂發起請願勸進團茲聞時局危險又有勸黎退位之電其文云大總統鈞鑒頃見報載閩浙皖豫等省紛吿獨立無任驚駭各省獨立理由是否一致雖不可知大概不離乎總理免職總統違法者近是寳璣早深杞憂前已電請鈞座於萬難維繫之中妥爲設法維繫不圖電將逹而局已破總理應否免職總統果否違法在太平無事時原可從容坐論今則不成問題近六年迭經變亂民生塗炭國本動搖初賴淸帝之一讓繼賴中山之一讓終賴項城之垂讓賫志以没得以轉危爲安今又發生此變國處漩渦民居危幕伏思鈞座救國救民本諸夙志權利思想不容絲毫匪但寳璣所深知亦爲天下人所共見乃者誤於左右激而至此鈞座瞻前顧後必當有以自處將來國基固民生安而天下人論鈞座之德當不在淸帝之下也寳璣夙荷知遇鑒其狂愚敢貢芻言未必有得倘别有良法足挽狂瀾則接輿之言猶之河漢維鈞座察焉云云按此雖梅氏個人意見然暗幕中必尙有人授意者至大多數商民則盼望迅速調釋並不主張黎氏退位茲錄漢口商會致馮副座王參謀長張巡閱使江電可見一斑矣原電云變故紛乘憂患未已報章喧傳殊駭聽聞商等目擊時艱罔識法紀但念國家關係首在商民一經武力動搖勢必金融復慌交通梗阻内訌外逼何以爲生况鄂境僻災旱象已成禾苗失種顧慮方殷更不堪以積苦餘生益增危迫務求俯全大局調釋雙方迅速解决主張和平以銷隠禍而安人心實深叩禱 
[贛垣火藥庫爆炸]  
　　自皖事發生贛省齊爕元師長召集軍政各長官并紳商報館各界述明李督軍電令維持秩序鎭靜地方宗旨故近日雖有謠傳商民尙照常靖乃本月三號晚間十一句二十分鐘天色昏沈雨絲紛散之際忽聞霹靂一聲全城震動各處屋瓦玻窗多被震落陡見城外西北方火光大起一時人聲鼎沸婦孺皆驚惟因時値夜深莫明眞相次早閧傳德勝門外董家窰天竺廟永平庫所儲火藥爆炸當至該處實地調查見該廟片木無存磚石已成　粉廟址變爲平地當經齊師長派員至該處勘驗情形並令將炸死防兵十一人排長宋觀政一名從泥土瓦塊中尋出炸碎各屍用棺掩埋其餘炸傷兵士送往醫院治恐仍難保全性命聞此項火藥係前淸咸同年間所存共有一千餘箱每箱重五十斤共約六萬餘斤軍械不知其數自此事發生後齊代督及楊副官長特於上午十一句鐘電邀各報館記者至署由趙副官代表接見將此事情形及炸斃人數明白吿知以免外間誤會　起驚疑 
[蕪湖快信]  
　　蕪湖政界刻接皖北阜陽縣來電知該縣城内安武軍奉令開㧞後知事宋毓衡旋又赴蚌埠於是有土匪二百餘名見域内空虚乃勾通監犯某日在監放火内應匪徒乘機蜂起獄官龔幼魯受傷極重匪等恣意燒殺淫掳火起自夜半至翌日下午三時始漸熄滅計縣公署及西北城一帶俱成焦土人民所遭傷害及其損失幾於不可勝數旋經駐紥城外之安武軍華帮統率兵追擊當擊斃匪徒百餘名俘獲數十名聞省署已撥給一千元先辦急賑旅蕪在政界方面頴屬人民居多數現亦捐欵助賑矣 
蕪湖近年來捐稅繁重商業因而蕭條致有一部分商人主張掛洋旗者此固一時憤激之談乃今竟成爲事實聞江口德豐厚米號内懸掛灜華洋行牌號晉豐恒米號則掛武林洋行牌號且欲步德豐厚後塵者尙多以冀赴内地採辦雜糧可免留難苛索之苦也 
蘇浙皖繭業公所前派員携欵來蕪已分赴皖南北各内地設莊收辦現當塗縣屬小丹陽鎭安裕廠已運到頭批乾繭二百餘石已報由禮拜一招商輪裝滬 
　　蕪湖明遠電燈公司於十七日下午開股東大會公决發給八釐官利更選總協理當經票舉陳采臣總理吳竹溪協理吳興周經理 
[皖省近事]  
　　皖垣銀根吃緊週轉不靈商民深以爲憂昨經商務總會電致徐州張氏蚌埠倪氏云頃因戒嚴金融驟緊兼以久旱人心益惶銀行發行紙幣甚鉅異常恐慌敝會雖經維持無如皖素瘠苦乏術點金伏乞速予解决政局俯賜維持市面毋任迫切待命之至 
　　昨聞倪氏有電來皖謂中交兩行紙幣極力擔保維持至此次政潮因意見糾紛旬日以内即可解釋斷不至使皖省演出金融恐慌之象云云刻經代理安慶道尹李大防出示曉諭商民週知然而商民已受苦不淺矣 
　　安徽財政廳以庫銀支絀解欵寥寥特派委至合肥望江貴池桐城等縣坐提征存各欵每縣由司令部加派兵士四人押解欵項乃聞貴池提欵員黎振明隨同兵士乘坐陞顺小火輪甫至貴處掃箒溝地方下划因該小輪水手解纜太急致將小划打翻淹斃兵士一人某學堂畢業生二人黎及他客均救起刻由司令撫卹該兵士洋一百元并令將該小輪水手送縣訊辦 
警務處長易迺謙入京後警務一職已由第二科科長周之潤署理 
[杭州快信]  
　　滬杭路車近日往來搭客極形擁擠省署特派鐵校畢業生魏峰爲鐵路總稽察員責令常川駐車查察 
　　前日發現蘇省議會通電查係冒托名義已飭杭局根究 
　　連日大雨杭地苦寒附郭低窪處盡成澤國惟由禾至省河水乾涸已久目下航路已經大通政務廳長沈爾昌准十四日盤親柩回浙營葬省署全體職員公設路祭於拱埠飭三區警正魏佑孚承辦楓涇玉虚觀載在志書該處係江浙毗連區域捐裔與地紳互爭纏訟省署已咨蘇省長查辦 
　　五月份軍事費二十五萬元前財政廳欠解十 
 
 
 

Page 7

 
 
銀根活動現水亦驟跌減 
[南京快信]  
　　山西閻錫山咋忽又來電表明擁護中央意羅佩金劉存厚對於倪等獨立亦來電願携手率所部　兒滅此朝食岳州吳光新有從某勸吿來電取消獨立說 
　　馮副座昨接直魯晉閩四省復電允止兵待命靜候設法調停 
　　贛督軍李純由鄂電馮副座即日轉輪回贛並表明擁護中央與王督軍取同一態度 
　　督軍署將江蘇全省劃爲五警區任各鎭守使爲各區戒嚴司令官負維持地方治安責任昨已通令飭遵 
　　馮副廳任江寗鎭守使王廷楨爲省城戒嚴司令連日省城加緊戒嚴軍警均不許請假外出以重職守 
　　第五混成旅又有開回淸淮駐防消息巡緝隊第二營昨仍開回雨花台以重省防 
　　安豐新泰陞豐陞福四小兵輪昨由蕪湖運送安武軍四營來浦轉車赴蚌 
　　程璧光奉命南下察看海軍聞今日午後三時即可抵寗 
　　江北土匪崛起軍署昨電第一混成旅馬旅長曁海州白鎭守使迅速派兵進剿以靖地方 
　　財廳昨又委派多員分赴各縣提欵解省以濟急需 
　　寗總商會昨又召集各商董開會籌議救濟市面金融辦法並聞省垣公濟協濟兩公典已停當數日 
　　張一麐昨午入軍署謁馮副座晤談甚久 
　　陸宗輿原約今日來寗茲聞已由徐隨張勳同車赴津（八日） 
　　昨晚粤省有密電致馮副座内容甚秘傳聞粤已將發動 
　　滇黔粤桂已聯合一致征討獨立省馮副座昨去電勸慰請止兵以期和平解决 
　　馮副座昨電中央蘇防重要不克親身北上商議善後如有諮詢之處當以電陳 
　　馮副座日前已電參衆兩院辭副總統職昨復通電所屬嗣後本署行文各處卽以江蘇督軍名義行之至各該機關一切呈文等件務書江蘇督軍字樣勿得再書副總統銜名爲要 
　　馮麟閣確有電來寗表明擁護中央並稱現駐兵錦州候總統命令調遣 
中交兩行近日持票兌現者異常擁擠近日因蕪湖等處來米甚多每擔跌落五角（九日） 
[徐州快信]  
　　張勳今晨（七日）八時由徐偕徐世昌李經義梁士詒梁啓超湯化龍楊度顧鼇陸宗輿靳雲鵬周慰光趙惟熙李慶璋等同車赴津 
　　張勳今晨赴津昨出示張貼各通衢略云本督軍因公北上徐州爲本軍根本重地津浦路線當南北要衝亟應警備　　　　　　　　　　　　　　 
以防不測茲於六月六日特布戒嚴令徐州所屬均爲警備區域以張鎭守使爲戒嚴總司令閻中軍爲副司令自宣布之日起凡在此警備區域内無論軍民人等俱按後開各項戒嚴條例一體遵行（一）在警備區域内司法事務有關於軍事者以其管轄權移於警備司令官所有地方行政官及司法官均應受司令官之指揮（二）在警備區域内凡與軍事有關之民事及刑事案件均由執法營務處審理之（三）在警備區域内司令官有執行下列各項之權（甲）郵電各局其往來函電須受檢查（乙）凡存儲軍械之處其附近應斷絶交通（丙）凡車站行旅須受檢查有形跡可疑者准卽拘留（丁）無論家宅在警備區域内者因時機之必要須受司令官之檢查（四）在警備區域内因緊急時人民所受之損失不得請求賠償（五）戒嚴之情事終止即爲解嚴之期其時期另以命令公布之（六）本命令自宣布之日施行 
　　張勳赴津隨帶衛隊三營（約千五百名）統領陳德修管帶張肇恩閻駿聲王寳山 
　　王參謀總長派鮑貴卿陸錦來徐迎接張勳今晨亦同車赴津 
　　某派議員在津設招待所議組織臨時國會張勳極端反對前日卽已去電排斥 
　　魯軍師長張樹元反對獨立靳雲　疏通無效張懹芝來電乞助張勳派中軍呂鳳山赴魯調停 
　　汴督趙倜向張勳商借機關鎗六架大砲四尊昨已由隴海鐵路運汴 
　　張鎭守使文生昨通電所部各營非奉命令不准妄自移防 
　　阮忠樞今日午車赴寗與馮副座接洽（八日）張勳昨晨赴津共開專車七次第八營以至第十九營俱由徐開㧞北發共計十二營名爲六千人實數約四千三百餘人隨帶軍械子彈甚夥　 
　　張軍統領管帶陸續押車北發者統領爲陳德修康永勝周金臣管帶爲張肇恩閻駿聲王寳山韋發恩李銳張孝儒蘇錫麟田玉坤錢廣漢張志鵬 
　　梁士詒楊度等昨隨張勳同車赴津 
　　張勳北上後關於長江巡閱使兼安徽督軍一切布置由張鎭守使代行關於日行公牘由參謀長惲毓昌代行 
　　淸室前日派人來徐謁張勳請勿主張復辟惟求永保優待條件 
　　倪毓棻昨由津過徐回蚌（九日） 
地方通信 
[松江]  
　　測丈市河情形之報吿　本邑市河自由邑人姚大任等請求撥欵開浚後李知事卽批令自治委員朱慶咸先事籌備朱因開浚市河須由丈量入手向縣請欵三十元從事丈測已於前日由縣委令技士袁玉雨等携帶測桿着手開丈茲已測丈完畢據袁技士報吿潮汛極小時最淺之處僅深二寸半云 
[無錫]  
　　財政廳電催稅款　財政廳近查悉無錫縣楊知事經徴之忙銀稅欵藉口民欠匿解至三十餘萬元昨特嚴詞電催略謂前派廳員洪壽琛來錫提取欠解忙銀稅欵三十餘萬元據云該縣所欠忙漕稅欵並非民欠多爲知事征收未解之數現在本廳需欵甚急專往各縣提解忙漕欠欵備放軍政各費目下正値鮮繭上市征收忙漕必能暢旺仰即查明片存未解之欵及近日經征稅欵集成鉅數會同洪廳員尅日解交銀行兌收毋得玩延云云未知楊知事能否照解也 
　　省議員在滬病故　無錫省議員陶時中號春洲品學兼優對於各項慈善事業尤能熱心提倡以故地方人士咸稱道之茲聞陶議員於上月初旬在滬患病竟至不起聞者莫不黯然云 
[鎭江]  
　　追悼商團副會長　　鎭江商團副會長王少欽自任事以來對於該團一切事宜頗能任勞任怨詎於舊曆四月初四日因病逝世商界全體俱爲歎惜茲由邑紳楊振聲吳澤民朱四孚魏小　等發起擇期二十一日假座鎭屏山商團本部開會追悼届時東芻致奠者當必不少也 
　　江北旱荒續誌　江北鹽城興化寳應三縣去歲歉收至今歲春初饑民已多流離近日天久不雨旱象已成運河枯涸商業凋零米糧缺乏雖持有多錢無處糴買米榖故貧民困苦情形不堪言狀觀此現象深恐鋋而走險不知當道有何法以補救之耶 
　　絲廠定期開幕　上海絲繭總公所總理沈聯芳擬在鎭江新河左近創辦一德潤絲廠資本雄厚組織刻已完備准於本月八號開幕故沈君昨已由滬來鎭孹劃一切 
[揚州]  
　　組織烟酒業分會　本邑烟酒兩業商人現依照省垣烟酒業維持會章程組織第六區烟酒公賣維持分會以資聯絡已擇定城内宛虹橋煙酒兩業公所爲會所昨日在該所内邀集同業開會籌議編訂章程并舉劉捷三于海　爲正副會長刻已禀縣立案并請轉報省署矣 
　　　開辦商品陳列所　揚州商界現組織一商品陳列所附設於小東門街商團内已呈請縣署批准立案一俟各界出品佈置妥貼後即行開辦刻已有人在外勸集商品 
　　鹽引數出多入少　頃聞鹺界人云今歲一月至本月止共運到淮南及濟南場產五萬六千八百六十二引其運出各岸鹽額連舊存已及十六萬六千三百九十八引云 
　　師校經費之竭蹶　江蘇自受時局影響省中經費異常支絀揚州省立第五師範學校校長任孟閑因經費屢請無着校中幾有斷炊之患昨日特遣該校會計員將私人鐵路股票向交通銀行押借五百元以維校務并聞該校如省中再無欵接濟定於陽曆七月一日卽行放給署假云 
[嘉興]  
　　學務消息兩則　嘉興南門外南湖高等小學校及附設之國民學校開辦最早頗著成績現因學生發達原有校舍不敷應用校長趙壽臣特於日前呈請縣署撥欵另建敎室以免擁擠業由張知事批令第一區自治委員酌量撥給矣　北門外黃字圩人烟稠密兒童衆多惟尙未設國民學校就學兒童頗抱向隅茲有公民陸容生施鶴祥黃蘭卿沈可成等擬於該處組織一國民學校以便兒童就學其經費槪由發起人擔負不受地方補助現正佈置一切不日即可開辦 
[南昌]  
　　取消海關加稅問題　贛省潯關加稅一案迭經南昌九江景鎭三處總商會禀諸取消僅爭得緩辦二字日昨三商會　財政部及稅務處仍提前案飭令加稅故又將加稅困難情形呈請財部稅處准予取消以免商困　又上海國貨維持會致江西三商會函云敝會正會長來函謂海關加稅案連日與中央力爭完全取銷辦法已蒙中央允許但近日九江姑塘一帶民船改爲洋船日見増多因之藉口恐與主權有碍弟意若加貨捐則於贛省土產更大受影響祗得仍請完全停辦爲是至船户主權問題請轉致江西各商會及瓷茶兩業速即徴求意見早日示覆以便再向中央作正式之要求請其批准以免另生枝節否則仍非久常之計等因合亟函逹貴商會查照辦理迅抒宏議即日見覆以憑彙轉核辦事關緊要幸勿延遲是爲盼切 
[濟南]  
　　戒嚴中之金融恐慌　濟南戒嚴司令部馬總司令昨通函各大銀行商號凡因業務之經營携帶現欵逾千元之額者不得出境藉資流轉又聞自兵事發生以來此間中國銀行每日持幣向該行兌現者甚多昨由司令部派兵把守該行門首並由軍署派員監視無論何人持紙幣兌現者每次不得逾二十元有某甲每次持二十元之鈔票連去三次被守護者認明當即捉去尙不知若何發落也 
雜評一 
[李文忠議和（一子）]  
　　吳炳湘致浙電以張勳此次北上比之前淸庚子之役李文忠全權議和蓋其意不僅在推重張而隠然以各國之聯軍自命戰敗國視中央彼於快意之際發此奇論固不暇顧及外人之齒冷也然以國人心理言之庚子之禍肇於拳匪今日稱兵者之橫行無忌國人將視爲各國之聯軍耶抑卽視爲肇禍之拳匪耶吾人又烏敢代决之哉 
嗚呼議和嗚呼李文忠 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各省脫離係之影響（十一）]  
　　滬埠自安徽等八省與中央脫離關係以後所受種種影響迭詳前報茲將昨日所得消息續錄於后 
　　海軍總長蒞滬　海軍總長程璧光奉命南下已於前晚七時乘肇和練習艦行抵淞口當經駐滬各艦長偕同薩上將所派代表王齊辰乘海軍小火輪前往迎迓昨晨（即九日）十時許程總長偕同肇和艦長兼練習艦隊司令曾兆麟乘小火輪至海軍總司令部與薩上將晤商種切繼復乘汽車至龍華謁見盧護軍使聞程總長此次南來銜有重要使命在滬事畢尚須乘肇和艦赴寗晉謁馮副座磋商要政並聞本埠文武各官定於十一日午刻假海軍司令部設筵公宴以表歡迎云 
　　張勳抱定宗旨　松滬盧護軍使昨接濟南張督軍通電内開陽日（七號）下午七鐘紹帥過濟芝赴車站迎謁蒙紹帥推誠布公示以北上宗旨大致在維持現狀恪守原議辦法所請願者仍不外解散國會重訂憲法組織責任内閣芟除府中宵小數端雖有倡爲邪說别圖擁戴之人决不至爲其所惑等語惟望吾同志諸公抱定宗旨一致進行堅持到底以挽危局國家幸甚臨頴惶悚諸希亮察懷芝庚印 
　　鐵路交通無阻　盧護軍使昨復交通部電云北京交通部鑒微電敬悉查上海當滬寗滬杭兩路之衝保護交通責無貸現在一切均各照常絶無來電所言之弊請釋　注永祥庚印 
　　取締集會結社　松滬盧護軍使日昨令飭淞滬警察廳及憲兵營文云照得集會結社本屬人民自由惟邇來政局變遷聞有少數人借集會結社之名歛錢煽惑殊與地方治安大有關係爲此令仰轉飭所屬嚴密調查境内遇有集會結社除宗旨純正者毋庸干預外或有借端開會揑詞煽亂淆惑聽聞情事應卽禁阻毋稍徇隠 
　　警佐集議防務　上海縣地方警察所領袖警佐以現在時局不靖鄰省獨立人心浮動防範宜周查地方警察所轄各區地方遼闊自應切實保衛以免匪徒煽誘乘隙擾亂爰於前日召集各分所警佐會議其議决事項如下（一）保衛治安應加注意之事載明治安警察條例第一條所有該條内載七項事宜自應認眞辦理（一）各區輪船航舶進出港口及四區之梅家弄火車站等處要口光宜酌派暗警密爲偵察（一）逃荒游民不准入境（一）小工草棚加意淸查（一）夜渡空船務宜注意（一）巡邏夜班毋任貪惰以上各條議决後當即通令各分所一體遵辦 
　　大砲不允照發　福建督軍李厚基近向上海兵工廠訂購陸路過山退管大砲六尊該廠謝總辦以現値各省獨立軍備緊要之際前已奉到部令停發軍械此項軍用大砲非奉部令不能照發故已婉言謝却矣 
　　粤省秩序如常　上海總商會縣商會接廣東朱省長復電云冬電悉警耗紛傳杞憂同切如何解决中央當在辦法粤省軍民協睦秩序如常并以吿慰慶瀾庚印 
　　商會常會紀要　昨日（即九號）爲上海總商會常會之期副會長沈聯芳君日前爲考察無鍚江陰一帶繭市情形已至鎭江因本届常便雖無重大問題發生然現値商務吃緊之時故特折回與會且聞近兩届常會各議董因政潮劇烈商業攸關故均全體列席昨日會期於午後三時許開會朱沈兩會長嚴坐辦及各議董亦均齊集研究商務上應有之進行並表决市面上鎭靜之態度直至傍晚始散並聞絲繭業總董商會副會長沈聯芳君與會後當晚仍卽乘車赴寗轉往蕪湖大通考察繭市甚形忙碌云 
　　工程暫行停頓　上海兵工廠因原有十五噸之錬鋼鍋一只不敷應用擬再添辦一只已詳奉陸軍部核准開工製造計需價銀十餘萬兩現在工程及半適値各省獨立部欵停發故此項工程現亦暫行停止 
[規定忙漕徴收費案之咨復]  
　　省議會議决核實規定各縣忙漕征收費一案業經咨請省公署查照公布茲由省公署咨復議會云爲咨復事案准貴會咨開查忙漕征收費（原文已載六日本報從略）咨煩查照公布等因准此查前准議决征收費應在正稅内支給一案甫經咨部查核此項規定數目自應俟部復到後再行併案核辦至貼役串票各費前已禁革有案應再由財政廳通行各縣重申嚴禁除令行財政廳外相應先行咨復貴會請煩查照此咨 
[分籌衣周塘築路經費]  
　　省議會議决上海衣周塘築路經費案於六月六日咨省公署云爲咨行事前准貴公署諮詢上海衣周塘築路經費一案本會於五月四日六月二日提出大會一再討論僉謂衣周塘直逹吳淞啣接租界關係國防至爲重要其經費自應由國家擔任惟中央旣以財政支絀一時無欵可撥而路政又刻不容緩疊經官紳屢次集議由吳淞殷行引翔三市鄉勉認籌募公債三萬兩照上届原估價目已得半數雖比照本年水利局等覆估價目尙不足四分之一然以區區數市鄕而分擔國家政費至三萬元已覺困難萬分貴省長旣鑒及衣周塘毗連淞滬關係國防而地方預算收支亦僅相抵無可追加惟有再商軍署會電中央分籌迅築以絶覬覦而固國防會議結果多數贊同所有議决答復諮詢衣周塘築路經費情形合行咨請查照施行此咨 
[星期六之金融調查]  
　　調查此一星期内進口現洋尙多而出口寳銀共有二百八十三萬兩其已經報關尙未裝船者不在其内故先令與大條頻長兩日間遠期標金跌去銀五兩之譜茲將各銀行各錢莊星期六之查倉單錄下麥加利存銀二百八十三萬洋一百七十三萬滙豐存銀六百五十萬洋三百三十一萬德華存銀五十萬洋七十萬正金存銀一百十七萬洋五十七萬道勝存銀一百六十六萬洋二十萬通商存銀三十五萬洋四十萬東方存銀一百二十五萬洋十萬花旗存銀一百十二萬八十八萬華比存銀三十一萬洋三十七萬和蘭存銀四十萬洋一百二十五萬中國存銀一百十五萬洋二百六十五萬台灣存銀六十六萬洋八十三萬住友存銀十四萬洋四萬南北各錢莊存銀八十五萬洋二百三萬交通存銀十四萬洋七十四萬有利存銀五十三萬洋十萬中法存銀四十六萬洋五十萬總計存銀二千零零二萬洋一千六百六十六萬大條銀九百二十四條比較上星期六多存洋一百五十四萬又大條四百四十七條少存銀二百八十三萬兩 
　　昨爲星期六本埠各銀行曁各商號裝運金銀出口又有七十二萬九千餘兩兩而進口之數祇有四萬八千餘兩計進口者有通州船從天津裝來永安長龍洋二箱合銀七千二百兩又烟台裝來永豐利元寳四箱合銀一萬兩四川船由汕頭裝來德大小洋三箱合銀六千兩又源餘祥日洋三箱合銀六千六百六十六兩六錢七分通州船由烟台裝來新盛昌元寳三箱合銀五千兩又益順恒英洋四箱合銀一萬三千三百三十三兩八錢出口者由麥加利銀行裝拿伏拉號赴孟買元寳八十箱合銀二十三萬一千三百九十七兩一錢九分正金銀行裝木神丸赴靑島銀洋四十箱合銀十三萬三千三百三十三兩三錢三分又古河公司小洋四十箱合銀十三萬三千三百三十三兩又滙利裝拿伏拉號赴孟買金洋六箱合銀十六萬二千一百六十三兩滙豐裝木神丸赴靑島墨洋二十五箱合銀六百六十六兩永慶昌裝頴州船赴汕頭英洋二箱合銀二千五百三十二兩 
[烟苗勘竣後之禁烟專責]  
　　上海縣沈知事昨訓令各市鄕經董文云本年六月一日奉省長公署快郵代電開上縣知事並轉省派復查烟苗委員覽英員會勘已畢該委員應即停止薪水回省銷差所有禁烟事宜由縣知事完全負責仰即遵照等因到縣奉此除商轉復查委員並分行外令仰該經董等即便遵照所有禁烟事宜仍宜隨時查察以防毒卉復萌勿稍鬆懈 
[第五批赴英華工定期出發]  
　　泰昌洋行代理英人招募第五批華工業於前日在遠昌機器廠内考驗工藝計取合格者一百九十餘人嗣於昨日考驗身體後定今日（即十日）給發安家費每名洋六十元准十二日乘輪出發赴港轉赴英國並聞英　之東亞非利加洲各工廠日來亦須招募工匠繙譯等員刻已拍電來滬故泰昌洋行俟第五批華工出發後尙須繼續招募云 
[第一看守所脫逃押犯續誌]  
　　前日（八號）淸晨六時一刻上海地方檢察廳第一看守所中由分監寄禁之盜犯金恒德王永德夏淸岐劉同棠等乘隙脫逃並毆傷所丁王榮章當由法警等將金王夏三犯追獲押解回廳惟劉同棠一犯已脫逃無蹤由梅警長禀明林檢察長移請各機關協緝已紀昨報茲悉此案發生後林廳長以該所中若不分晝夜由所丁輪流看守何致該犯等在所毁去鐐銬一無所聞顯係防　　懈所致殊屬有曠職守而該犯等膽敢在所糾衆脫逃又敢拒捕行凶亦屬憨不畏法昨特面諭檢察官愼重研究何人起意何人行凶務得眞相檢察官奉諭後復將金恒德等各犯逐一提案研詰良久仍命分别妥爲收押聽候核辦一面由林廳長備文將該所逃犯劉同棠如何脫逃情形申詳蘇州高等廳請示核奪 
　　又一訪函云閘北八字橋鄕民張全春施起文前控劉同堂李寳泉攫取衣服由五區警署解經司法科訊明判解淞滬警廳轉送地方檢察廳判决劉李同處監禁一年零兩個月寄押第一看守所詎前日黎明劉與同押之金恒德王永德夏淸岐等各犯越所而逃經看守法警將金王夏三犯追回惟劉已兎脫昨日林檢察長函請閘北司法科檢查該犯原卷送閱並請飭探協緝務獲懲辦 
[又一抛擲炸彈之惡劇]  
　　昨晨六句餘鐘美租界愛而近路二十六號洋房皖人李瑞九家被人將炸彈一枚從前門抛入登時炸裂所有天井内之牆壁玻璃窗以及客堂内之桌椅什物均遭炸燬幸未傷人當經李之用人報吿滙司捕房立飭中西包探馳往兜拿擲彈之人已杳無蹤跡旋至出事地點察勘一週當在地上尋得碎彈壳數片帶回捕房禀明捕頭諭再嚴行查緝 
[四誌代投恐嚇信之就擒]  
　　淞滬遊巡隊長郝采章在勸業場拘獲投送恫嚇信函并炸藥之劉紹良（即小湖北）已屢紀前報茲聞警廳司法科劉春圃科長昨對人言謂業已詳細研審該犯劉紹良確係是案從犯本擬申送護軍使署按照懲治盜匪條例嚴行處究因念年幼無知受人愚弄故面禀徐廳長核示准予從寛移送上海地方檢察廳處分云云 
[恐嚇圖詐之控訴]  
　　住居公共租界芝罘路五十六號門牌之陳其昌在公共公廨刑事科呈控自稱在小報館爲訪事之徐龍即徐疚朕於五月三十號午後用炸彈嚇詐等情咋由捕房將被吿拘解公共公廨原吿延侯魯公律師上堂譯訴前情請究訊之徐亦延甘維露律師代辯要求准予交保候訊中西讞員判徐交六百元人洋並保候訂期研訊 
[又有盜匪拒捕傷人]  
　　新閘麥根路九百四十二三號門牌泰來祥烟紙店於前晚九句餘鐘突來盜匪四五名各執手鎗擁入店堂嚇禁聲張將賑檯上現洋鈔票銅元角子共計一百六十餘元攫取圖逃當被寳康絲廠内之管車學生小阿四瞥喊捕由泰利洋行經租處之司閽華捕邵德盛聞警上前拘捕該匪等卽開鎗拒捕彈中邵捕要害立時斃命小阿四身中數鎗受傷倒地迨戈登路捕房捕頭聞警立飭中西探捕馳往追拿匪已遠颺當將小阿四車遂醫院醫治無效旋即身死由捕將邵捕與小阿四兩屍一併舁入斐倫路驗屍所聽候報凊公共公廨中西官蒞驗一面禀請麥總巡通飭各捕房中西探捕一體留心偵緝𧷢盜務獲懲辦 
[三泰弄亦出盜案]  
　　昨夜十點鐘時美租界老閘橋北三泰弄第四百十七號門牌内爲金業之某甲家突被盜匪六七人一擁入内嚇禁聲張捋得甲妻之金釧一雙金圈一付並銀洋一百餘元出門時開放手鎗二響幸未傷人後謂巡街捕所知立即回報捕房派中西包探四出兜拿已杳如黃鶴並聞甲其時尙未返家其妻某氏已嚇得魂飛魄散云 
[澈查關係命盜案之眞相]  
　　山東人鄒春泉范瑞卿天津人兪德水張世逹徐州人張玉盛安徽人李祥根李懐元徐廷建王國佐鄭明宗馬洪臣兪光祖等經公共總巡捕房華探目陳雲忠查與楊樹浦路耿漢亭家被刦値洋四百元之衣飾現洋並拒捕開鎗擊斃美捕房華探余炳炎及總巡捕房一千二百四十八號華捕王子明順泰福木器店夥葉炳榮等案均有關係禀明捕頭率同包探張林泰等協往南市法租界等處先後將鄒等十二人拘獲解送公共公廨諭着一併押候訊究在案昨由捕房將鄒等十二人併解公廨請究中西包探投訴將被吿各人緝獲情形經兪襄讞商之日副領事林君以此案情節重大且人犯衆多自應詳細研鞫判鄒等帶回捕房諭探詳查實在情形禀候特别訂期研訊 
[龍江路盜案展期復訊]  
　　湖南人呂秀海徐州人王金標因在閘北華界將有不法行爲被該處警區拿獲解至司法科訊悉二人曽於上月十二號糾黨持械搶刦公共租界楊樹浦龍江路一千二百三十號門牌蔡杏林所開之雜貨店内値洋九十餘元之衣飾現洋當即知照楊樹浦捕房將呂王兩珍提回解送公共公廨訊供收押在案昨晨復訊由包探季立仁與九十五號西探上堂禀明前情並稱尙有同黨未獲請爲展期訊究關讞員商之義副領事羅君判呂王兩人帶回捕房候下禮拜六再行訊核 
[破獲私造僞幣之機關]  
　　閩人林鴻泰近與在逃之華某在虹口老朱家宅路七百七十號屋内私鑄銅洋鉛角被哈爾濱捕房包探葛祖元與八十六號西探鄧偵悉於前日訴明捕頭不動聲色前往該處將林拿獲搜出僞洋一百元鉛角一百八十八角白鉛一磅模印六塊一併帶入捕房昨解公共公廨由中西包探上堂訴明前情並將抄獲之銅洋鉛角模印等物呈案請察經關讞員商之義副領事羅君判林還押聽候查明於下禮拜六解案再訊 
[工商研究會懸匾誌盛]  
　　中華工商研究會昨因黎大總統頒奬匾額特開歡迎會將匾懸掛並有會員郭建侯等製匾贈於正副會長是以由會先期籌備並分邀全體會員届時 
 
 
 

Page 11

 
 
赴會同襄盛舉午後二時各會員陸續　止未幾正會長楊小川之代表卓伯言曁副會長謝復初商董陳潤甫國貨陳列所主任徐春榮烟酒聯合會陳良玉總務部長沈邁士等亦相繼到會由招待員分别延入欵以茶點稍憇後即雇匠將匾懸掛遂振鈴開會首由副會長謝復初登台陳述開會主旨並謂今大總統注重實業我工商研究會成立以來頗爲總統贊賞故賜匾額并謂鄙人此次在京臨别時蒙總統諄誥勉宜極力提倡國貨推廣實業俟總統任期届满亦將從事於工商界我國工商將有莫大之希望云云衆鼓掌次由陳良玉演說略謂工商事業宜積極進行我會於工商諸端亟須研究並須與各處工商會聯絡一氣則將來裨益全國工商實非淺鮮云云再次吳衡之代表郭建侯等陳述贈送會長匾額之誠意并謂在座諸君同屬會員即我校學生現亦一體入會旣爲我會會員對於會中義務亦宜極力贊助現我會須設一藏書樓購藏各種書藉以増會員智識將來人材輩出則我國工商之進步當無可限量云云言次掌聲雷動嗣由謝副會長登台致謝諸會員贈匾之盛意繼又由楊公亮登臺演說略謂總統賜我會以匾額其所以奬勵我者即所以督促我勉勵我也何則我會將匾額高懸以後凡我會員日見甄陶萬彙四字深印腦筋之中當必更加奮勉從事於工商事業云云衆鼓掌再次沈邁士演說略謂我會之設必期收一良好結果并解釋大總統匾額中四字之意義又謂我會員等對於會務宜互相扶助始終不懈諸君總以提倡國貨推廣對外貿易爲宗旨云云再次沈卓吾演說略謂我會會員甚衆必宜各負責任其所以勉勵自已者即所以勉勵同志也述畢將創辦之工商日報分贈衆會員末由余正勤登台演說近日工商界進行狀况約計是日到會者有三四百人散會時已鐘鳴五下復於會中共攝一影以爲紀念 
[豆餅桐油新絲之市况]  
　　豆餅爲壅田唯一原料生意之旺向在春夏之交各路客帮購辦踴躣本埠同業抛盤亦多今春該同業所做抛盤貨以舊曆四月望日爲期者爲數甚鉅满望到期暢銷市價看漲可以獲种乃不意獨立風潮突起市面銀根驟緊致客帮收入減少市價非但不漲反每片跌落三四分以致届期無貨可交雙方每因結價而起爭執現市面稍轉價已回増二三分惟望時局早日解决則不難恢復原狀也 
　　桐油產自川省前因該省羅劉交閧航路危險來貨缺乏滬地市價驟漲二兩今因獨立風潮各客帮銀根關係購辦減少故價格暫時穏定調查該業集成公棧進貨機關五月份到貨共計二千五百桶除銷去外現招商太古兩棧存貨祇有二千六百餘桶時入初夏各項船隻均將修葺自係桐油暢銷之時此後若來貨不多價格必有増無減也 
　　本埠大小絲廠共計四十餘家所出之絲大都運消美法日意等國向來每至新繭出產之際各洋商預向各絲廠抛進新絲故各絲廠亦以此際爲最有關係之時期現下新繭早已上市而各洋商因有種種關係大都觀望不收現計已經洋商訂購者祇三千五百餘包價扯八百四五十兩查上届此際抛出者已逹一萬三千包價均在九百五十兩左右兩相比較殊可嘆息况外國政府近有頒禁絲進口之令者故在滬洋商須電請各本國指示得有復電始可訂購致目下絲市大爲冷落而全埠廠家每日可出絲一百三十餘擔前抛之數半月即可解淸日後若無大批成交勢必有虧血本故業此者均憂形於色云 
[公府軍事諮議官在滬違章]  
　　太古洋行之通州輪船昨晨由天津開駛到申船抵碼頭後由江海關洋員督率水巡捕房探目何春生等登輪查察即在旅客楊杰所帶行李中檢獲手鎗一支子彈一百零八顆當向詰問來歷據稱雲南人前在川南充衛戍司令現爲北京公府軍事諮議官陸軍中將茲因請假二月回籍省親是以過滬云云該洋員以其並無護照有違定章遂將楊杰連同鎗彈一併帶入捕房由梅捕頭略詰一過遂將鎗彈交該洋員帶往海關存候核示一面備函仍飭何探目將楊送請地方檢察廳核辦午後經檢察官預審之下判楊暫留候禀明林廳長核示遵辦 
[路局人員之升調與復職]  
　　滬寗滬杭甬兩路總務科科長鍾毓麟前由江局長飭令停職日昨甫經周代局長電部調回現又奉北京株欽工程局局長孫多鈺來電以該科長調升本路總務處處長已呈商交通部核准飭即迅速赴京到局任事等因經鍾科長呈明周代局長核辦當以現在兩路改組甫有端緒正賴賢勞匡助未便遽易生手惟處長階級較崇旣經部令照准亦未便久屈現職因據情電復孫局長擬暫留鍾科長一月俟將局務布置完備再令赴京供職聞已得孫局長同意云 
　　又聞該路局員司前經江局長大加裁汰後留辦者祗得半數自江局長病故後所裁各科領袖已由周代局長先後電部調回原職而各科裁員亦紛紛呈請回復原差經周代局長電部請示當奉部復以被裁舊員如確係成績優美辦事得力者自可准予酌調但嗣後調用人員無論新舊廳隨時請部核准方可委用等因周代局長旋復電部謂查得滬甯文案停職之科員童大年周樹福朱宇琳游麟章四員均屬辦事得力之員請先調回原職其他各科裁員應如何酌調分配之處當再開單呈核等語聞已奉交通部電復照准 
[李佳白來滬就審]  
　　李佳白博士文字獲罪一案屢誌前報茲悉李於前日到滬昨日在美按察使署就審所控兩案一爲五月九日李在北京晚報著論含有譭謗駐華美使苪恩施之意一爲四月七日李在北京晚報登載詆譭美總統威爾遜之文李自稱無罪因無律師辯護願自呈抗辯書表白一切旋經堂上諭令交保釋出候明日午前九時半再訊 
[國民公會開職員會]  
中華民國國民公會昨就事務所開職員會議大致以該會本國民公意組織而成一切均按法律行動公决先行印　章程二萬份廣爲分送積極進行云 
[吳靜山赴浙接差]  
　　前上海稅務所長吳靜山卸事後即赴北京公幹現已事畢過滬因接奉浙江齊省長委任本公署實業科長之職故卽於前日起程赴浙任事 
[太倉同鄉議籌建橋缺欵]  
　　太倉縣瀏河鎭之老浮橋於本年陰曆正月間由該邑旅滬同鄉發起籌欵重建自開工至今時逾四月始行吿竣惟捐欵尙不敷用故又由旅滬同鄕於前日假邑廟萃秀堂開會籌商辦法當由顧仁甫報吿略謂當該橋工程未動之初因需欵浩大就地旣無公欵一時尙難着手旋得旅滬同鄕項惠卿張緰卿朱誦六三人顧念桑梓熱心公益慨自樂輸復任籌募始克動工現在橋工雖已吿竣而捐欵尙慮不足仍懇諸同鄕設法云云經衆討論之下有洪伯賢朱誦六張綸卿項惠卿吳挹峰嚴味蓮顧士章顧仁甫等分任竭力重募以便結束至現在所缺之欵暫由顧仁甫調墊議畢散會 
[仁濟女醫院暫時停診]  
　　麥家圈仁濟女醫院開辦有年近因童稚痧痘婦女猩紅熱症甚繁以致病客擁擠當經董事會議定將房屋大加修葺於本月中旬開工凡婦女幼孩於十五號起停診三個月至九月十五號照常開診云 
[同濟醫校舉行博士考試]  
　　德國大學定章凡醫科學生卒業後再實習一年始有考試博士之資格并須預將心得繕成小冊呈送大學講師團倘經認爲合格方擇期實行考試今同濟德文醫學校卒業生李梅齡於一九一五年卒業任寳隆醫院醫生將届二載昨將新著變硬肝臟中腺瘤之研究呈送該校敎員團經各敎員認爲理論新頴經驗豐富准與博士考試爰訂於本月二十二日口試口試合格即發給博士文憑其考試主任爲監督福沙伯生理講師諦部病理講師費孝現已柬邀中西當道届時臨場監視矣 
[發行戒吸紙烟之摺扇]  
　　本埠不吸捲聯合會日前以伍廷芳博士書畫之摺扇用石版印出發銷各處藉以戒吸昨日已由邑廟吳森大扇莊製竣工現該會議决由各會員每日携帶此種摺扇分赴各處廉價售銷並致函各校購此摺扇以作奬品勉勵學生不吸捲烟以廣勸導 
[斥革隠匿契稅之地保]  
　　浦東三林塘附近二十四保三十一圖地保孫學文有串通業主隠匿契稅情弊當爲上海縣沈知事訪悉派員調查屬實禀復到案卽行出示斥革永遠不准化名投充 
[碼頭偵探被指分贓之供詞]  
　　松滬護軍使署書記官王梀臣乘福州輪船返里被匪徒去皮包一個内有銀洋衣服公文等件經該署雷稽查在浦東緝獲匪徒金高一名解由警廳轉解軍署研訊供出碼頭偵探楊阿桂江老三分贓化用由三區將楊拘解警廳押候訊究在案茲經司法科劉科長於前日午後將金高由軍署提回隔别研訊先據楊阿桂供稱充當巡丁福州輪船於陰曆本月初九下午四時出口當時未聞有旅客失竊之事事後亦未由買辦飭查竊案至十五日有已歇夥計徐錕山現充軍署探夥更名徐林向我借洋未遂或卽因此挾嫌嗾使誣指亦未可知等語質之金高供詞到吾劉科長以案無佐證且無原吿判楊暫行交保開釋金高還押候飭探查明再核而江老三得悉後亦以徐錕山藉詞索詐於昨晨自投三區要求轉解警廰聽候質訊云 
[婦人屢違烟禁]  
　　法新租界嵩山路捕房捕頭偵悉王李氏家私設烟榻容留外人在内吸烟當即前往將李氏及烟客張來法韓丫頭拘獲並抄出烟具等物解送法公堂先由捕頭禀稱查得李氏會經公堂罰過數次須請重辦繼由某號華捕禀稱前往拘拿之時被烟客張來法猛力一推以致巡捕跌倒地上後由他捕到來帮同拘案是實李氏供此次重復犯案自知不合以後不敢再犯求宥質之張來法供實係巡捕自已不愼失足跌倒並非由民人推跌韓丫頭供至李氏家找尋友人並未吸烟中西讞員判李氏罰洋八十元張來法罰洋二十元韓丫頭罰洋十元一併充公 
[警廳長飭拿帮匪]  
　　淞滬警察廳長徐國樑查得浦東一帶邇來帮匪橫行拆稍搶刦無所不爲若輩黨羽衆多黨派紛歧除靑帮紅帮外又有南帮北帮中帮等名目往往聚衆數百人開堂收徒揰血訂盟毫無顧忌若不及早嚴拿懲究勢必遺患無窮除面諭三區解署長等設法捕拿外復於昨通飭各警區一體協拿解究以淸匪患而安地方 
[夫婦互控案一併註銷]  
　　婦人張彭氏（卽彭琴士）在公共公廨刑事科呈控伊夫張趾麟另娶某國婦人爲妻抛棄不顧並串同包車夫阿三用手鎗恐嚇逼寫離婚據等情由廨准飭捕房將張傳案交保後張亦呈控其妻不守婦道與華人張德祿及西洋人體皮其犯姦等情亦經公廨照准飭傳彭琴士質訊在案昨由張趾麟偕代表福岡律師投廨聲明前情並稱彭琴士屢傳不到而張趾麟呈控彭琴士與人犯姦一案已奉英領註銷所有彭琴士所吿張趾麟各節要求堂上一併註銷云云旋由彭琴士之代表甘維露律師到堂譯稱原吿係屬女流乃被吿囑令三人至原吿處恐嚇或因此不敢到堂亦未可知應請展期集訊兪襄讞商之日副領事林君以張趾麟指控彭琴士不守婦道一案業已註銷所有彭琴士控吿張趾麟一案判亦註銷兩造律師遵諭而退 
[無聊人投浦圖盡]  
　　賃居老北門淸盈里三十六號門牌之蘇州人李三寳向爲珠寳業近因失業於明晚八句餘鐘步至南市董家渡碼頭投浦覓死適爲該處第十二崗守望警察崔金廷所見下水救起得慶更生當由該警將李帶至一分駐所詰據聲稱年三十一歲餘語含糊署員諭飭留候查傳家屬現已由其胞弟李顺卿投所領回矣 
[相驗路斃男屍]  
　　大南門外桑圜街昨晨倒斃無名男屍一具經該圖地保陶愼忠查無尸屬遂投地方廳禀請相驗當由該廳委派劉檢察官毛檢驗員等蒞場驗得該户年約三十餘歲身穿短衣似係苦力委係因病而死並無别故判令由堂棺殮發封厝壇候召家屬認領 
[索還學習繅絲費之衝突]  
　　紹興婦人馬趙氏住閘北華盛路岐崗里去年央吳莊氏介紹於許居氏林郭氏處習學缫絲工藝言明學費洋八元現馬趙氏已在某廠工作僅付過學費洋二元前日忽聽人唆使欲向許居氏等索還致起衝突當由崗警一併拘入四區警署押候訊明核辦 
[債務展期訊理]  
　　楊小寳在公共公廨呈控萬華樓菜館主潘嘉生不理貨欵洋一百五十七元昨晨由廨傳訊被吿未到判展期兩禮拜再訊 
[被訴人傳案交保]  
　　居萬永在公共公廨呈控王桂金私收賑洋一千元又王益載控婦人朱氏捲逃請求斷離又陳錫記控張桂泉張榮生不還工料洋一千一百三十元又胡元生控許有昆不還借洋四百九十二元又徐金魁控周鷺汀不理貨欵洋二百零九元業經捕房將被吿各人先後傳至公共公廨請示中西官諭令分别交保候訊 
[養媳被虐潛逃]  
　　浦東三區警署第十四守望警尹鳳廷昨晨在途查見迷路女孩陳阿生一口帶區詰據供稱年十一歲家住楊思橋在楊樹浦提藍橋某姓家爲養媳因被虐待是以逃出等語解署長飭送警廳出示招領 
[被拐女子領回完聚]  
　　救濟會探員虞占顺王緯文前在山東輪船上查獲拐匪曹阿生拐婦楊張氏周馮氏及被拐女子濟英快芝等多人押送地方檢察廳訊辦在案茲悉濟英係鎭江人今年十三歲其父陳永林現在本城西馬橋開設水烟筒作該女尙未字人本月十七日午後彼住居附近之楊張氏設計誘拐當晚即由該探等在輪船上查獲昨由檢察廳飭警將永林傳案訊問明確當堂將濟英給予伊父領回完聚 
[招領女子小孩之傳單]  
　　淞滬警察廳長昨發傳單云爲招領事案據一區二分駐所呈稱竊於本月五日夜九時准法捕房片送被拐女子張桂英年十九歲泰興人今年三月仝不知姓民之老太婆帶到上海爲人傭工到滬後住客棧有一不知姓名之賣水菓人時來時去近數日老太婆去不見面賣水菓人時來糾纒私下悲啼被捕查知帶入捕房等語查該女頭髪挽髻前蓄劉海髪上穿竹布罩衫下穿條布褲子大脚白襪布鞋合將該女送請鈞廳安插除由職所宣吿招領外理合呈請鑒核等情據此當經發科訊同前因除將該女送新普育查留養外合亟通傳招領仰該女張桂英家屬迅即前往新普育堂認領可也此佈 
　　警廳又一傳單云爲招領事案據四區三分駐所呈稱竊於本月一日據第八守望王夢園報稱見有迷路小孩一名帶所請核當經訊據該孩供稱姓徐名勤發年八歲住西門外九十七號門牌地名不知父名和尙在水菓行做生意因被母毒打逃出迷路等語該孩面白方長身穿花柳條布褂褲黑襪靑布鞋和尙頭併派警至西門一帶查詢迄無其人除將該孩暫送閘北寄養所留養外理合呈請鑒核等情據此合亟通傳招領仰該迷路男孩徐勤發家屬迅即前往閘北寄養所認領可也 
[唆使行竊之證實]  
　　許張氏前偕伊子榮坤至法公堂控被素識之楊文炳竊去値洋一千六百元之珍珠寳石報經捕房飭探榻振富將楊之同黨伏時賢拘獲抄出贓物値價無幾楊現匿何處尙未查明諒伏定能知悉請求訊追伏供與楊係屬朋友此項珍珠由楊文炳托我代售不知竊來現楊避匿何處不得而知判令罰洋一百元尙未遵繳茲於前日由楊探偵悉楊文炳匿跡之處前往拘獲弔出原贓解送法公堂請究楊文炳供由原籍來申謀事未成日前在某茶肆啜茗遇見伏時賢由伏唆使民人至張氏家竊取珍珠寳石共有十餘包交伏取去伏給民人洋二十元此後未得分文尙有百餘元之寳石由伏給伊外甥王長生持往蘇州售去民人實係受伏之愚求察質之伏始供認指使行竊不諱中西讞員判伏時賢押西牢九月期满永遠逐出租界楊文炳押六月起案之贓給予原吿具領 
[小孩屢犯竊案]  
　　劣孩左福康潘阿寳王德林先後串竊華特路一百零四號門牌陳嘉仁及楊樹浦路三十六號門牌季鳳等家銀飾布衣等件質洋化用被美捕房包探徐申慶查獲昨解公共公廨經中西官訊知該孩等前曾犯案判各押改良所二年冀其悔悟 
[匪徒攔刦錢財]  
　　虹口某黃包車公司賑房李某於前日下午携帶小洋二千餘角乘車擬赴某錢莊兌换大洋詎經過老閘唐家弄歸仁里總弄時突被甲乙兩匪攔住去路袖出手鎗嚇禁聲張正在攫取小洋之際幸被行人瞥見大聲喊捕甲等始釋手逃逸事後由李報吿該管捕房准予派探查緝 
[西崽私造鑰匙]  
　　某洋人至法公堂控西崽王瑞興私造鑰匙在洋箱内竊取銀洋今被商人察悉報捕拘獲並在身畔抄出鑰匙數支呈案請究詰之王供認行竊不諱判押二月以儆 
[鄰人撞見竊賊]  
　　自稱前在江海關爲西崽之張金生前日闖入虹口肇勤路一千○○七號門牌董東林家竊取棉被一條圖逃被隣人戴阿才撞見嗚捕拘押昨晨解送公共公廨經中西官研訊屬實判張押西牢三月期满逐出租界 
[索欠爭鬭]  
　　　有鮑玉成至十六舗向某船局夥友徐遠培索欠無着彼此衝突致傷徐之頭額由警到來將兩造拘入一區警署轉送地方檢察廳請辦 
[誌謝]  
　　商務印書館新發明一種松烟墨汁係用化學製成不但注入自來墨水毛筆内濃淡相宜卽用之西人自來水筆管内亦較紅藍墨水運用神妙昨承惠贈一瓶取而用之頗覺便利爲綴數語以逹謝忱並介紹於閱者 
　　天生西藥公司發明之天生平安水係選用各國靈騐藥料按照最新良方修合而成專治危險痧症消毒止痛爲署天之良藥昨承惠贈十二瓶以備隨時施送特此誌謝 
中華職業敎育社通訊 
[通吿特别社員選舉議事員]  
　　敬啓者本社章程第十一條議事部議事員暫定每十五人舉一人經成立大會議决用通信選舉法互選之旋復經第一次臨時幹中會議决六月五日發出選舉票七月十日截止收票十五日開票除將選舉票一紙並特别社員錄一冊另寄外即請查照前案舉定十二人（不能全舉者聽）於七月十日以前將票寄逹本社來信封面并希註明内選舉票字樣以便原封保存届期彙齊開票專此顺頌台安　中華職業敎育社謹啓 
雜評二 
[嗚呼治安（訥）]  
　　獨立之各省固無不以雜持治安爲言者也然近觀皖魯等省之人民能獲保其治安乎與治安最有關係者爲金融而今獨立各省之金融不僅因獨立影響謠言蠭起商業停頓而契緊也藉口軍事需用勒提銀行之欵使無以兌現搜括稅欵使百事廢弛迫索學欵使學務停止如此現象將何恃以流通地方有不紛擾者乎前此革命時代之窘狀已逐漸發現而金融界首受獨立之賜矣嗚呼治安 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲問題 
[第七問揭曉九代圖] [  天虚我生]  
　　本題解答固易所難者圖耳故以繪圖明簡立說曉暢者爲甲等圖說雖備其太繁太簡而費解者爲丙等較丙爲勝較甲爲遜者爲乙等其但有說而無圖者爲不完卷其有推算至數百人之多者則認題未淸均無取焉茲將所取人名列左 
　　甲等八名　查銜伯寄生尸言梅花瘦客笑予　竹五癡悟　　　船 
　　乙等十三名　桐廬蔡文熙張彤女士周韞生慰蒼可以齋　　　許冠羣左丹章淑雲女士鎭生梅湖盛負生鐵兒三寒 
　　丙等二十九名　陸之英古虞瘦梅張維嚴頑皮叙五樵子　　郭仲飛金仙山安陳雲逸王益吾星嶼西河恨人孫大章　　丹陽恨夫鄧則先海濱瘦生張斯生天父少謀鵑湖漁郎　　靑陵居士林嘯庵姚心庸事戎軒主映靑女士王思方榮　　子鑫知足 
　　右列諸君各贈拙著小說一種以書之定價分次如下甲等半元乙等三角丙等角半請示地址並附郵票二分半即當寄奉另有漏署名者二卷恕不酬贈所取甲等首列二圖已縮製鋅版茲揭載於后以見一斑 
　　左圖爲查衍伯君所繪以右行斜線爲系統以交叉矢頭線爲出嫁之女一目了然故列第一 
　　答案云由題意累代相傳必生一子一女則子婚女嫁者實猶以女易婦耳於人口並無増減故每姓代各二人九代計十八人除已身外爲十六人合兩姓宗親姻戚共有人數只三十六人若推算其稱呼則可得五百有奇不合於題旨可置勿論又如任一姓之九代中有買妾者則宗親姻戚之人數亦非答者所敢知矣（第二圖明日續登） 
家庭常識 
　　除蚊藥　用水面浮萍晒乾爲未和以除蟲菊三分之二雄黃精五分之一　本四分之三混合攪匀製爲香條頗效（某君）剪圓玻璃　小圓玻璃最不易裁可用利剪與玻璃同浸入水缸中二尺以下然後剪之嫩如貝壳惟尺寸較大之方玻璃則此法不足恃耳 
　　驅牛蜢　夏間牛馬身上往往發生蠅類之蜢牛馬苦之若不驅除於發育上大有碍可採核桃葉若干入水煮沸俟其凉用布麃此水揩於牛馬身則蜢自遠避且有益於牲體[  妬時]  
　　醋溜鮮魚　醋溜魚不得其法味苦不佳予素有易牙癖知之頗悉可至市上購新鮮魚一尾約二斤以内者爲上去鱗淨肚旣畢爐上須大火先置猪油入鍋内再以全魚用刀劃以縱橫痕迹置入釜中外以芡粉少許用水熔化加紹醋陳酒惟陳酒約當紹醋五分之一和入芡粉碗内俟魚燒數分鐘後即將和好之物注入鍋中復加以葱薑等件將魚上下掉换俟湯將乾未乾之際以盆盛之其味頗美惟不宜燒之過久有失嫩味[  畏庵] （栩按此法與西湖醋魚不同容日刋載） 
工業須知 
[實用人造象牙之製法（三續）] [  寄萍]  
　　第一步製法　將棉紗三十分（有用棉花者有用棉布者棉花容積大糜費强水更多棉布排列緊恐强水有不能吃入之處然亦有用他種植物纎維如蔴稭豈渣等類者惟普通所用仍以棉紗爲多因斷頭棉紗價亦不貴每磅不過一角零）和以炭酸碱一分在新鍋内將棉紗壓緊煮沸三十分時以去其纎維外松香質之外包皮則鍋内之水成淡棕色然後將棉紗在淸水内漂浸拷椎多次待其潔白軟熱晒乾候用惟漂時不可用漂白粉棉之纎維有人目所不能見之松香質砂酸質等物包住其性硬不吸水故土布初用之時均不受水至用舊時方能收水洋布係漂過多次故見水即收而土布之堅韌勝於洋布者亦由於外包皮之保護力也 
　　第二步製法　純硝酸一磅純硫酸三磅徐徐和入玻器内（玻器須浸入冷水桶内）不可一併加入恐有炸碎玻器之虞一面用玻箸攪匀須將棉紗三兩分作數十絞一併加入酸内（此時器内發大熱上用玻棒壓住以免棉紗之浮起再用玻片蓋在器上以免酸性吸水俟一點鐘後將棉紗用玻箸取出壓乾（未完） 
集益錄 
　　第二十二問　舊草帽用硫黃薰法殊危險蓋不知其分量應如何爲適當者輙任意投入必致轟發是利未見而害先見矣究竟薰洗草帽之法以何種爲妥願化學家有以敎之[  栩園]  
　　第二十三問　吾人所用之羅甸鈕扣皆舶來品吾國近年雖有自製者而光亮終遜以致用者咸不樂購改良之法諒亦有之特製造者不加研究遂致坐失利權且聞製羅甸之原質爲蚌壳未知所用者大蚌之壳抑麻蛤壳亦可世有研赱工術君子願以敎我[  妬時]  
長篇小說 
[寫情小說　柳暗花明錄] [  常覺小蝶天虚我生合譯]  
　　第十章（一） 
　　羅倫出一手尙按其袋中之信彼今已一人獨行更無他人與之相對凡其心中痛苦以前所忍而不發者至是乃盡潮湧而上似有鬼影匿於暗隅向之獰笑且警吿曰凡汝今日之樂實爲他日痛苦之根羅倫初非大愚安有不自警覺則自語曰我忘之矣我忘之矣然及今而止事猶未遲言次自嚙其唇推園門欲出乃聞有聲自後呼曰出者爲羅倫伯爵乎羅倫答曰我也汝維廉乎時維廉已行近曰君歸耶其亦許我同行乎羅倫曰可其聲乃至勉强維廉亦覺羅倫雖貌爲從容而其聲浪乃轉形急短顧維廉者現方處於情場時代自顧且不暇焉能顧及他人於是二人同出小徑默行可二三分鐘羅倫满腹憂懷乃已忘其身畔之人而維廉亦自有所思不暇顧及羅倫之容態中心所藏不能復耐則挑之曰伯爵今夜樂乎羅倫聞聲一驚徐曰樂出維廉曰牧師家人實至和靄可親伯爵以爲如何羅倫心本不屬則漫應曰佳也維廉曰汝言果由衷乎然汝與彼相識未久吾知汝之愛彼必不如我之深也我意諸人之中尤以茜雪爲最可親而薏德今夜待人亦殊不落寞言次不禁微赧蓋其所言目的實在此一語及至脫口而出乃又不禁自餒及見羅倫不聲則又歎曰吾自幼卽識薏德矣我之愛彼乃如兄妹而彼自幼亦即最美伯爵汝以爲如何言次回眸以視羅倫顧夜色蒼茫視亦殊不能晰但聞羅倫發爲顫動之聲似欲故爲淡漠轉乃失其洒脫言曰汝問我可愛否耶意者或然維廉愕曰是何言吾乃驟不得解豈汝視彼固不以爲美乎羅倫不答但失聲而歎此時維廉心中乃滋不悅久之始力挺其胸一鼓作氣言曰伯爵吾將有一語詢汝然又恐汝見責實則······言次乃不能自續羅倫曰汝將何言者欲問則問吾不汝愠言時已至岔路維廉竚足欲與羅倫分手顧又弗舍羅倫曰時猶未晏盍過吾家少坐此語出適如維廉所願乃立曰諾 
　　附吿患瘰　者頃接東台縣彩衣街永茂恒醬園邵漢臣君來函謂奶奶草卽乳丁草渠處有熬膏施送由來已二十餘年搽於患處愈淡愈妙如有患者可向該處直接函索　栩白 
　　投函諸君鑒　來函如須答復務請繕就回片同時寄下以便塡註付郵因篇幅有限而來函甚多殊不便於報尾答復也諒之 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之寓言　鬭雞說（見本報甲戍年十月十七日）]  
　　客有以鬭雞之說吿余者曰有蓄鬭雞者兩雞夾河南北而處錦冠金距各思雄飛而南雞則身大而聲低北雞則身小而聲響身大者持重不輕鬭身小者輕佻而好鬭適河中有土埂上聚靑蛙數十輩跳擲嬉戲固與雞族無干也蓋啄蟲蟻制蜈蚣乃雄雞分内事靑蛙則自成種類者其於雞也果何恩而何仇耶乃此雞之諸雛則皆好飛嗚喜鬭舞者膠膠穀穀北雞欲有以安頓之忽來一鴨謂之曰汝之雛如木雞養到殆可用矣彼埂上之靑蛙固奇貨可居者也汝誠聽我謀則南雞不足勝爾北雞大悅召諸雛命從鴨往諸雛皆宛頸爭嗚奮翅展舞以爲克敵致果在此行矣鴨導之泅水敎之渡河至埂上乘蛙之未備逞鈎喙飛鐵距摶蛙而磔之則三五爲羣不可盡搏也而南雞在對岸見之已怒春無禮思爲　鸇之逐而展其羽銳其距矣羣雛躑躅於泥塗之上水蛙伺其旁南雛壓其後鴨又爲人攫去將供刀　由是北雛失勢窮蹙至埂上者屢遭鷄瘟頃刻即倒蓄鷄者大懼遣人求和不復敢鬭然猶挾其狙詐肆其盤踞而索費以爲塒　之修賠雛卵之價焉南雞拍翅一鳴彼亦仲項一嗚卒之一呼祝祝一呼朱朱怒目發聲相持數日而仍不敢出於鬭然後蓄南雛者乃允給買卵之錢修塒之費以爲其搏蛙也可恕其離埂也可賞焉嗟乎苟非靑蛙則北雞不生心苟非鴨則亦尙不生事故蓄雞者可鬭則鬭不可鬭則不鬭而不必惑於自能呼名之鴨以覬觎此非族之蛙致殘其卵冀以爲博人金錢之具也余喟然而歎曰此言雖屬遊戲然爲中夜起舞者聞之正不能不有槪於中也因次其語如此 
尊聞閣筆記 
[聘盟日記（見本報癸酉年五月十二日）]  
　　康熙二十八年西曆一千六百八十九年於尼卜初商訂和約後俄帝爲通商要務詳訂數事特遣使臣義茲柏阿朗特義迭於思康熙三十年由俄京起程經過尼卜初曁中國墨爾根河齊齊哈爾鴨綠江東蒙古薊州通州入覲蒙召對數次并賜筵宴會同執政大臣議定俄商除北京貿易外准前往黑龍江那甕城蒙古庫倫等處貿易事畢仍由舊路回國往返三載經過處所俱有日記茲摘譯其入京一節以資考證 
　　康熙三十一年九月二十五日自通州起程約十句鐘聞離京僅五里行李先行余亦下車换馬除隨從俄兵外尙有九十餘人整列而進將至城門觀者塞途幸營兵開路方得前進城内亦觀者如堵擁擠幾無隙地沿途多有官員來相勞問街市兩傍館門左右皆有兵排列入館酒果燦設余少憩默念從本國至此僕僕風塵至經一年八月之久猶幸途中只亡一人餘均無恙不禁上感蒼穹愴疑靡已後遂日日虔謝即隨帶人員亦都如此休沐三日恭候引見第三日按中國典禮傳旨内廷賜宴余敬隨諸大臣入朝見提督内大臣索額圖及他大臣四位一同迎勞地上悉設花罽延坐其上提督倡言曰我主大皇帝特賜此筵無暇自至君長途辛苦敬請食之卽有旨酒嘉殽如鷄鵝牛羊之屬乾鮮果品雜陳满桌桌方式每面各闊二尺是爲勞使臣之席器皆銀製層累雜進約七十餘品衆大臣另席相陪飯畢衆皆飲茶我吸烟惟飲余以各色洋酒提督又曰願貴使臣安饗此宴即爲我皇恩優渥之據再候數日旨下時須親奉國書預備召見余起身謝恩乃回館十月初五日提督派官數員來館吿余明日親帶國書伺候召見余謹受敎次日八句鐘有大員三位來約同行其補服有團龍獅虎仙鶴各像皆金線繡製又馬五十匹爲從者乘騎余按泰西禮携我大皇帝國書偕委員整列而進至皇城（宜作禁城）外門有石碑云是官員下馬處余即遵制步行入五重門始至殿見玉階千官蟒衣繡服光彩奪目在此待余略相欵接聖駕已出余奉國書按常禮頌揚數語遂退下十月初九日奉旨明日賜宴余欽遵預備次日隨特派官員偕副使等進朝入六重院落見衆多宫員錦衣繡裳濟濟蹌蹌按品站立俄傳呼上殿入門見皇上已出上坐左右數人作樂簫管悠揚怡心悅目又十二人似護駕儀仗皆執長柄金斧上縣虎豹各尾升座樂止執斧人亦皆分列左右御筵上殽果炫陳器皿悉銀覆以黃色大緞提督額駙及二大員近侍余在座右二丈五六尺外皇上注視良久已而顧提督有言提督跪旋起執余手前進至離御座一丈一二尺余之隨員又在余後三丈以外上又語提督至余前敬問我皇上起居余答禮惟謹旋命撤筵上黃緞又諭余食余另一席衆大臣二百餘人各依坐位二人一席如法耳西（即波斯國）禮皆盤膝坐罽上余勉强盤膝相從特撤御筵上燒鵝燒猪燒羊賜余内羊肉異常香美隨又賜果數盤已又賜茶此茶係奶油和麫所作如西洋之噶霏茶者余祇領惟謹上命提督問余通西洋幾國語余對以通俄國日耳曼荷蘭語略通意大利語即見有官從後退出帶入耶穌會中三人至寳座前行跪叩禮上命起一法國人名熱爾必良其二爲葡萄國人一名波瑪斯一名已遺忘皆敎師上命熱敎師問余由俄京至我北京行多少月是否乘車騎馬抑係乘船余逐一對答上連稱國窪國窪（或是好哇好哇恐誤聽也）（未完） 
雜錄 
[除蠅法（續）（兪鳳賓）]  
　　法五　置備玻璃捕蠅器吾國有自製者器中有溝溝中置淡酒器下備餌餌以香甜物爲之任其來食食罷飛上則在器中矣 
　　法六　用紗布竹片製成小拍如網球板然逢蠅拍之亦可捕而斃之 
　　法七　用家蠅模型（西洋有鐵製者）揷於捕蠅之處蠅見之誤以爲同類而喜集之可以引蠅入黏紙或捕蠅器 
　　法八　窗牗門户悉用鐵紗障之使蠅類不能飛入 
　　法九　一切店舖水菓攤小賣買之物均須紗罩罩之 
　　法十　須令人明曉蠅之污穢及其傳染疾病之禍害則人皆見而憎之矣 
　　法十一　蠅類具有冬眠能力至深秋則胃臟縮小而脂肪增多隠居於幽暗寂靜之區度隆冬而生機復長春夏之交又能出世倘能令本年之蠅殱滅盡淨則翌年無復生出此殆難於實行者 
　　法十二　家蠅有天然敵無數一曰蜈蚣最喜殺蠅二曰蜘蛛以網捕蠅三曰小紅蛛附於蠅身而斃之四曰膜翅類能食其幼蟲五曰肉食性之硬殼蟲亦能去其幼蟲六曰襲脂微菌Ｅmpiisina　muscal生於蠅背傳染同類每於陽曆十二月中蠅必有此一疫此皆天然敵不甚可恃者 
　　附註　按本年上海靑年會童子部有衛生丹分單出售每千約八元有圖畫有說明專爲滅除蠅類而設僕亦起草員之一用敢介紹於海内衛生家 
　　來函照登　貴報前刋家庭常識内有誤呑鐵針一方謂用癩蝦蟆血趁熱服下並取其眼珠一對同血呑下愈多愈妙針即隨大便瀉出云云此方之妙初尙未知吾揚耿君蕉麓爲本郡醫界中負盛名者也日前其胞妹學校中有女弟者誤將鋼絲花簽呑下長約二寸許即女子用以插髮心及簪花之用其上有黑料珠一顆其尖頗鋒利當時舉家惶急萬狀事聞於耿耿曰毋躁姑試之投以此方不數分鐘果由大便瀉下斯已奇矣所最奇者如許之長針竟能盤旋而下設横於腸内則針尖所刺腸必爲穿其何能出今竟安然無事依舊挺直而下其癩蝦蟆之目則穿於針之尖際斯則奇之又奇矣即乞續登貴報以廣其傳並以騐此方之神妙也聞耿君云此方實傳於葉天士名醫但後人無有以驗之者耳（再癩蝦蟆吾鄕俗呼爲癩猴子即田鷄靑蛙之類不知是否）揚州徐肇初自逹士巷徐恒大號寄（栩按此物似蛙非蛙背有瘰粒實即蟾也吳人稱爲癩團越人稱爲癩肐膞如一時無覔處於近水之楊柳樹根下掘至二尺必得） 
 
 
 

Page 18

 
 
   
 
