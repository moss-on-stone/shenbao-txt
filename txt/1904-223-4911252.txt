# 1904 - 223 - 4911252

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[重印大字康熙字典出售] [  圖書集成局啓]  
　　康熙字典一書爲考求字音字義者不可不備之善本惜木版卷帙繁重不便携帶石印字跡過小又費目力閱者憾焉茲本局特將前己鑄就之鉛版重印校　縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[嚴懲私販以保銅圓說]  
　　自制錢缺乏民用日艱各省疆臣設法維持爰倡鑄造當十銅圓之議募工匠購機器備銅斤幾費經營始克開辦此省旣起彼省又興若湖南若湖北若安徽若浙江若江西若福建若廣東若直𨽻若江蘇若江南風發雲從規模不一大抵每局日出三十萬枚多者四五十萬枚又多至六十萬枚累月經年數已不可勝計分發所屬各府州縣當可綽綽有餘矣江蘇初時布置未齊嘗歸併江南銀圓局代鑄旋卽規畫一切設局開爐是我蘇省人民所用銅圓旣有江南開其先復得江蘇裕其後左提右挈層出不窮較之他省之僅恃一局鑄成者優絀情形不待智者而後决則凡蘇屬各府縣轄境巿廛行使縱不必盡係江蘇江南所鑄銅圓而要必出自此兩處者爲多情之常理之正也乃吾證諸耳目所及之地江蘇江南所鑄者非惟不可多得且反廖落若晨星而巿上流行竟專恃廣東一省一若江蘇江南直未嘗設局鼓鑄也者不知廣東何以如此之魄力雄厚而蘇州江南兩局陸續鑄成者竟已何往竊嘗推究其故而知奸商私販出口之弊與夫局中人之上下其手其術甚工其心甚狡而其罪爲不可寬矣夫各省之鑄造當十銅圓將以救錢荒而濟民困也豈眞欲供奸商之壟斷飽貪吏之私囊哉今銅圓局總辦旣視爲優差刻竟求生財之道委員司巡人等復出其長技共圖逸獲之資必如所定章程流播民間當軸者必無甚大利於是蒙蔽欺飾無惡不爲而又不能不掩人觀贍及藉口兌銀之人種種不便情形多方抑勒而民間遂深恨往兌銅圓之苦怨聲載道人人有寢皮食肉之思江蘇開辦未及一年指摘交加姑弗具論江南銅圓之弊嘖嘖人口者旣限以數復限以時嗣見來者之仍未稍衰也又令先至某處將銀易票然後持票支取銅圓凡此一再往返非眞如許子之不憚煩蓋不能揮之使不來惟有迫之使自去此固如司馬昭之心路人皆見者向無大宗銷路爲局中人絶大利源誰甘冐此不韙無如若輩巧爲諱飾而奸商隱匿偷漏之技又能使關丁局勇樂爲爪牙故自銅圓開鑄以來時閱三年餘所成雖多而巿上猶不數見大憲亦明知奸商私運所致迭次出示嚴禁并飭新關及江口各卡嚴密查拿而各處漏巵終不能塞六月二十二日本報丁簾月色中載有奸商私運大宗銅圓渡江而北關卡皆不及察獨爲盜匪偵悉尾至中途荒僻之區蜂擁而前揮刃砍傷押運之人盡劫銅圓以去某奸商幾致喪命惟因私運不敢鳴官稔惡已盈遭此禍變誰曰不宜然試問關卡上人何以如此之疏忽局中人又何以如此之昧然無知當亦百喙不能置辯則甚矣銅圓之鑄專以供奸商販運之利遂至本以濟民用者竟不樂爲民用其情亦槪可知矣抑不觀去年兩江總督魏午帥移文兩廣總督岑雲帥請准某商赴廣東購運銅圓之事乎當時午帥目擊本省所鑄銅圓不敷商民之用特准某商之請冀得轉輸數十萬枚運回接濟雲帥意存畛戚毅然拒絶事不果行而豈知廣東所鑄銅圓竟盈我江蘇省皆是蓋廣東銅圓每鑿明洋銀一元可兌百枚故私販皆趨之如鶩他省雖不能免尙不至若廣東之甚惟江西省定章凡載運銅圓出口滿一千枚合制錢十千者卽以私論查出重罰是以犯者尙少而見於他省巿上者亦最稀江蘇江南所鑄銅圓其兌價縱未必如廣東之廉而以躉數兌自原鑄局中必較多於巿肆各處關卡又不能如江西查察之力定章之嚴致令若輩狼狽爲奸竟成固結不解之勢欲求民艱之稍恤巿價之稍平其可得乎吾故曰欲保銅圓必自嚴懲私販始也 
[本館接奉電音]  
　　昨日午後二點鐘時京師友人飛電傳來上諭一道敬謹譯登○七月初二日內閣抄奉上諭前據御史朱錫恩奏參浙江道員許貞幹招搖貪黷各欵當經諭令李興銳確杳兹據查明覆奏許貞幹雖無招搖納賄確據惟輕信屬員勒罰臣欵實屬失于閑檢候補道許貞幹著以同知降補仍留浙江由該撫隨時查看孝豐縣知縣趙金壽居官不謹聲名營劣著卽行革職候補鹽大使徐德五辦事浮躁素性貪婪著革職永不叙用以示懲儆餘著照所議辦理該部知道欽此 
[電傳宮門抄]  
　　昨日午後二點鐘時京師友人專電告知本館云七月初二日皇上召見軍機大臣是日並無明降上諭 
[電述俄艦逃入楊州灣及臺烟]  
　　昨日日本東京來電自華歴七月初二日清晨以前我海軍省接到各處公報大致謂俄艦逃出旅順後我艦隊在圓島之南要而擊之俄艦四散潰遁有巡洋艦阿斯科爾娜維克等三艘及驅逐艦一艘均於八月初一夜逃至膠州灣另驅逐艦一艘則逃入烟臺口其餘戰艦五艘巡洋艦一艘軍醫船一艘均於是日仍回旅順口內我諸艦一無損傷 
[譯日將電告旅順海戰情形]  
　　昨日承日本駐滬總領事官小田切君函示華歴七月初二日晚九點十分鐘時東京所發官電云日本海軍聨合艦隊總統東鄉氏由電報知大本營稱六月二十九日俄國各兵艦駛出旅順　外 
 
 

Page 2

 
 
逃向南方我艦隊在距旅順東南七十五華里之洋面與之鏖戰俄艦轉舵向東且戰且逸自下午一點半鐘至夕陽下山時攻戰最猛懸揣情形俄艦已受傷甚重适至薄暮時俄艦砲聲漸緩陣勢亦漸散漫阿司谷爾拿維克沙利維趨伯拉逹四戰艦與滅水雷船數艘向南遁去其餘與我軍艦戰後大約乘夜避入旅順口內至我各艦則受傷無幾計軍士之死傷者共一百七十名 
[譯日電述俄日海軍戰於愚巖事]  
　　昨日清晨日本東京來電云我日海軍聯合艦隊總統東鄉氏由電傳來官報內開華歴六月二十九日我艦隊迎擊敵艦於愚巖海面敵欲向南遁去我進擊之於東方自午後一點鐘戰至日暮敵艦大受損傷迨後敵艦砲火漸衰陣勢漸散巡洋艦阿斯科爾娜維克及滅水電艦數艘向南而遁其餘各艦仍回旅順我滅水雷艦及水雷艇尾追痛擊見敵艦沙衣維趨有救命圈及各物浮於水面因知此艦業已擊沈至尾追後詳細情形目下尙未深悉惟敵人各艦除阿斯科爾娜維克沙衣維趨巴拉大四艘外餘仍遁入旅順口是役也我軍死傷之數計將校以下一百七十員名 
[譯日電述艦隊要擊俄艦情形]  
　　昨日承駐滬日本總領事官小田切君函示華歴七月初三日十二點鐘東京所發官電云大本營據我日海軍聯合艦隊總統東鄉氏報稱六月二十九日俄人之逃出旅順者計有戰艦六艘以意度之有五艘當大受損傷巴比哀逹已壞二桅所有大砲亦不能用雷維常恐受傷亦重因我軍艦砲火相離三百五十丈竭力猛擊也至敵之快船則受傷不至甚大其貝揚快船刻已由旅順駛出矣我各軍艦方在暫時修整 
[譯德報紀俄弁所述海戰情形]  
　　上海德文報登華歴七月初二日青島來電云初一日下午五點半鐘有俄水雷船一艘駛至青島頃 
之俄快船拿維克亦駛至均停泊馬頭時有英國運煤船兩艘已泊青島兩日入晚二點鐘時忽然駛去並未燃燈傳言口外尙泊有地亞拿阿司谷爾二俄艦查此數俄艦皆奉有將令駛出旅順巡戰艦則與海參威各艦聯合成隊快艦則望南而去至晚沙列維趨亦駛入青島惟受傷甚重今日又有滅水雷船駛至有英國煤船一艘以煤運至二船之上大約今日之晚二俄船當駛去矣青島德文報主筆至沙列維趨艦中探聽一切俄弁告以我俄各艦於六月二十九日清晨六點鐘出口卽見有砲船及水雷船數艘泊在海中其時我貝揚艦突觸海雷致受損傷重行駛進口內至十一點鐘時行至離旅順六十華里之遠遇日本戰艦四艘鐵甲船六艘砲艦六艘水雷艇及滅水雷船約四十艘遂與鏖戰歴一點半鐘敵人之意專欲攻我水師提督坐船被我突圍而出其餘各艦則皆不知何往我一路望山東角行駛敵以巨艦十艘及數水雷船自後窮追連環發砲迨至山東海面時下午四點半鐘相離已近我遂發砲還攻至五點半鐘敵有開花彈擊中我艦將臺突然炸裂時我提督韋的格夫及隨員均在臺上因之陣亡屍身僅存兩腿我艦中軍士按海軍規制將提督妥葬於海另有武弁二人亦被開花彈擊斃副提督麥所維及並我統領傷及臂上其餘各弁亦受微傷我艦一路向前敵亦不復追擊查得舵已受傷不能駛往海參威因定計駛至此間俟修固後能否駛出尙不可知我艦中計死十二人傷四十人副提督麥所維及並受重傷者八人已入醫院療治艦中損壞之處除烟囱及將臺外船身已裂三縫 
[譯德報紀在滬俄艦中人所述由旅順逸出情形]  
　　旅順逸出之俄國滅水雷船駛至上海已紀本報兹德文報報派人登船問知是船名谷祿司完隨同各艦由旅順駛出在路時與各艦相失華歴七月初一日晚將至青島有一日本兵船攔阻於前不能入口旣而重思入口日船仍阻之乃至上海查船身毫無所傷目下尙無主意恐將來仍須駛至海參威也我各艦於六月二十九日出口時與日本各艦攻戰我砲臺尙能爲之援助至晚我雷維常卑列司維也脫北拉逹三艦衝入敵陣相離祗六里之近與敵猛攻及黃昏時我三艘安然而退各艦隨之會合一處重復直前遂突圍而出旋詢以旅順情形答稱俄兵防守之處尙在砲臺以外諸地半月以前日軍連攻五次兵士已皆飲醉不多時卽不能佇立頽然倒臥於地我兵以槍擊之因是死傷甚衆又日軍攻法以兵士密排而進不用散隊故所傷極多刻下住居旅順之人尙無大恐食物一切亦足支持數月也 
[勅命保護專電]  
　　昨晚九點一刻鐘接日本東京專電云日相山縣元帥頃奉日皇勅命發給訓示於滿洲軍總司令官大山大將略謂陛下以至誠之仁心切望旅順口內不關於戰事之人免受槍砲之損害是以特命貴官本此宗旨使旅順要隘內之婦女童稚俘虜以及中立國之外交官觀戰將校意欲避難者一律護送青泥窪卽交駐紥彼處之司令官妥爲處置除以上各項人之外凡在旅順口而不關於戰事之人皆可一律辦理 
[日將仙逝專電]  
　　昨晚九點一刻鐘接日本東京專電云日本海軍中將伯爵河村純義君甫於昨日升任爲海軍大將卽於是日後逝世 
[俄艦受傷專電]  
　　昨晚十點三刻鐘接日本東京專電云頃據聯合艦隊東鄉司令官報稱華歴六月二十九日之役敵國戰艦六艘中當有五艘受大傷有戰艦名婆比大號者失檣二桿不能發大砲有列特非山者在距我三千五百邁當之處受吾砲彈其損傷最巨惟巡洋艦受害略輕有名貝揚號者未曾出口至吾艦隊現已一一修整矣 
[遼陽備戰]  
　　華歴七月初二日英京倫敦來電云路透電局訪事人之在日本黑木將軍營內者於華歴七月初一日發電至倫敦略稱考察情形將來俄人當於遼陽與日軍大戰緣俄人現已在是處預備戰地也 
[瀋陽慘况]  
　　本邑萬國紅十字會得新民府溝帮子分會中人來信云聞日兵旣入營口卽繞道向瀋陽進發蓋距奉天省垣祇六十里矣某日俄員廓米薩爾曉諭民人速離此地一若將於此豫備與日交兵也者顧土著旣安土重遷僑民又重利輕生不忍棄其財物驚惶歴亂眞有慘不忍言者 
[遼東旱象]  
　　本邑萬國紅十字會得新民府溝帮子分會中人來信云邇來天津一帶大雨滂沱平地汪洋幾成澤國而新民府溝帮子諸處則又天時亢旱田坼如龜自六月初旬迄今雨澤全無涓滴以致流金爍石酷暑蒸騰高下田禾悉皆黃槁民人旣已　驚烽火又苦秋收無望枵腹難堪哀哀蒼天何虐我遼人竟若斯之甚耶 
[俄艦東來]  
　　英京倫敦來電云俄國有新巡洋艦二艘一名吞一名烏臘耳係購取德國商船配置軍裝攺爲兵艦兹已由拔路氣科海出發鼓浪而入紅海之中矣 
[俄兵南下]  
　　高麗元山來電云西歴八月二號突有俄國騎兵約三百餘名馳抵利原旋於翌日進駐浦院觀其形景似欲由此取道而 
 
 

Page 3

 
 
南也 
[俄帥陣亡]  
　　德京柏林來電云俄帥開魯列耳中砲陣亡此間初得路透電音誤以爲苦洛拔托金殁於樣子嶺之役按開魯列耳之名當西歴七月十七號俄軍攻入摩天嶺時早已如雷貫耳厥後師敗而退不能將天險恢復以致志氣頽喪迥不如前不得已督師襲樣子嶺日軍以冀軍威重振誰料七月三十一號及八月一號與日軍捨命搏戰砲彈飛至血肉成麋夫亦深可憫矣據日帥黑木氏報捷之電大致謂此役也敵入抗拒之力最爲堅强蓋開魯列耳旣總握師干宜乎强將手下無弱兵不類尋常小戰也溯自俄日搆釁以來俄之海軍旣失馬卡洛夫陸軍諸員弁亦或死或傷今者良將云亡大星遽隕我不知俄京得此惡耗朝野上下其驚駭爲何如耶 
[上海官塲紀事]  
　　昨日縣主汪瑤庭大令因捧檄赴英美等國租界公堂會鞫盜案特於午前命駕至道轅謁見蘇松太兵備道袁海觀觀察面受幾宜○准補太倉州知州謝直剌於昨日到申小寓後馬路某客棧午後乘輿至縣署拜會縣主汪瑤庭大令旋復趨詣道轅禀見道憲袁觀察聞墿吉本月十二日接印任事 
[恭迎貴胄]  
　　赴美專使倫貝子由美回華已抵香港昨日蘇松太兵備道轅得港中來電悉貝子已於七月初二日乘某輪船啓行准於初五日抵滬道憲袁海觀觀察因飭上海縣主汪瑤庭大令轉飭差役在招商局金利源馬頭結綵懸燈恭申迎迓 
[傳諭歡迎]  
　　昨日英美等國租界公廨讞員黃耀宿司馬接奉蘇松太兵備道袁海觀觀察札文內開日內倫貝子將次蒞滬英租界大馬路等處店鋪居民理應懸燈結彩藉伸誠敬等因刻已飭差向各店鋪傳諭矣 
[委充巡捕]  
　　昨日蘇松太兵備道袁海觀觀察探知倫貝子由美國乘輪回華准於七月初五日清晨抵滬擬届時乘鈞和輪船赴吳淞迎迓一面札委十六鋪保甲巡防中局委員黃衡堂二尹充當行邸文巡捕道轅當差武弁之李千戎爲武巡捕已於昨日下札矣 
[會訊盜犯]  
　　前者西洋阿生卽王阿生被人槍斃之後捕頭以兇手未獲派令探捕隨時嚴密查拿旣而包探趙銀河竇如海所雇夥役吳金和李阿三姚華榮在天仙茶園門外及普慶里等處邏見匪人陳春亭卽王松林形跡可疑突前掩捕致被槍傷今者李姚已愈惟吳竟以傷重斃命嗣又在捍籃橋及百花里鳴珂里等處先後拿獲盜犯葉文卿卽葉萬卿又卽葉子紅謝清和卽葉子青張王慶卽張少棠李一申卽李老么陳端亭卽宋玉美兪長慶劉桂雲卽劉耀廷汪友禮卽戴月才黃洪芳劉成德等十名管押捕房旋經英總領事照會上海縣汪瑤庭大令曁英美等國租界公廨讞員黃耀宿司馬訂於昨日午後二下鐘時會訊届時英總領事委繙譯官德爲門君詣公廨旣而大令亦鳴騶遙蒞捕頭派人將各犯載以雙馬車用二西捕押解旣至親自送至公堂少選司馬偕大令會同德君升座捕頭督同當日獲盜之六號三十二號三十三號三十六號四西捕華包探趙銀河竇如海方長華金立生夥役李阿三姚華榮投案禀陳當時緝獲情形並將逐次起獲之六門手槍金銀珠翠首飾一併呈案大令及司馬問王松林　陳春亭若何拿獲姚禀稱小的與王素識五月初四晚八點鐘時見王在法租界某衣莊購衣因卽尾之而行迨至天仙茶園門外正欲動手不隄防王先放一槍擊中小的腿際小的負疾仆地王奔入普慶里遇一販賣水果者意欲拘拿王復放一槍其人不敢上前王遂逃至尙仁里與探夥吳金和遇奮勇而前被王開槍擊倒時追者愈聚愈多王雖兇悍卒不能脫因得成禽大令著退去飭提各盜至案研訊之下狡展異常大令謂王曰爾槍斃探夥衆供鑿鑿卽可重懲尙圖狡賴王供小的只要死得明白若誣小的擊斃西洋阿生則心實不願大令曰然則爾等私藏如許洋槍藥彈刀械尙能謂爲無罪乎各犯語塞又提阿生之婦王氏詰究供稱丈夫在四馬路西觀盛里賃屋一椽將樓上轉租與高東山而與小婦人住樓下高素與丈夫有仇是晚丈夫已睡二點鐘時忽有人來喚阿生開門小婦人欲趿履而出丈夫不許徑自拔　旋聞槍聲砰然丈夫已倒地矣大令曰當時來喚阿生之人爾能辨其口音否答稱實不能辨又提阿生之女招弟研訊供稱現在到案各人大半常到我家或與高相識或與父親相識然前次來時均是皮袍皮褂塲面闊綽不似現在情形大令與司馬令其指認各犯隨又提戴月才研訊供稱小的實姓汪名友禮在提標中營當差奉黃大人之札來此公幹與王實不相識間高何在汪供實不知其向何處去矣惟聞劉成德曾向高索取洋銀二次第一次取去五十元第二次取去二十四元大令與司馬以爲時已晚商之德君擬俟下禮拜訂期訊核德君然之於是相約退堂各犯仍由捕頭督同西捕乘馬車押去 
[滬鄉盜案]  
　　本埠西北鄉周太僕廟左近陳家渡口益昌泰洋紗號於前日夜半時突來盜匪數十人明火執仗破門而入劫去洋銀一千八百七十餘元小洋銀四百四十餘枚錢六千九百文衣服數件約値洋銀三百元昨日號主浼義記洋行中人開單投報黃家　捕房捕頭立派包探徐阿華前去勘騐上緊跴緝 
[購緝兇犯]  
　　本邑龍華迤西珠涇窰廠小工趙書恩謝長貴與流氓張關松啜茗口角旋被張糾同湯全生范高頭等二三十人向之尋仇開槍轟擊趙謝受傷後由工頭余英才舁送同仁醫院醫治趙旋殞命余恊同地保投報縣署縣主汪瑤庭大令驗明屍身通禀上憲旋以兇手至今未獲誠恐伺隙遠颺除加差嚴緝外復移會鄰縣一體協拿外並於昨日懸示賞格謂如能將此案逃兇張同松湯全生范高頭一并拿獲解案者賞洋銀二百元拿獲一名賞洋銀五十元知風報信因而拿獲者賞洋銀三十元 
[移提惡棍]  
　　著名惡棍小福生在滬犯案逃匿蘇垣長洲縣主蘇品仁大令派差拘獲收禁獄中上海縣主汪瑤庭大令聞之卽於前日派令　快及捕役齎文投長洲縣署移提歸案訊懲又聞蘇松太兵備道憲袁海觀觀察訪拿之大金林卽小福生逃匿在蘇亦已拘獲因禀知蘇大令請准一併帶回昨晨已由蘇押解抵滬矣 
[滬南巡警]  
　　江南機器製造局總辦魏蕃實觀察擬將砲隧營勇丁抽出一隊攺爲巡警軍分巡高昌廟等處業已繕具章程八十餘則仿照租界捕房及南巿捕房規制詳禀兩江總督兼南洋通商大臣魏午莊制軍頃由制軍批准札行到局飭卽舉行並委候選知縣謝明府爲哨弁兩人什長兩名每四點鐘爲一班計共巡警軍一百名輪流巡察觀察奉札後定於本月十五日設局開辦遇有應訊案件由明府府同保甲總辦副以巡防局員孫羹梅二尹隨時訊斷日內將次出示曉諭矣 
[同仁醫院紀事]  
　　昨日午前二百二十二號華捕巡行乍浦路工部局花園內見有西人某甲倒臥草地神色慘澹一息奄奄遂喚令東洋車載送捕房旋經捕頭在甲衣袋中搜出烟盒一具知係吞服阿芙蓉膏遂令轉送公濟病院施救○昨日小工王開平在公和祥馬頭某輪船上做工偶不留心從高墜下當卽經人舁送同仁醫院醫生騐得傷勢非輕恐難保全性命矣 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日有沈某甲扭送已歇家丁張勝朱安二人到縣至晚汪瑤庭大令升堂研訊未供前年小的在沈姓處服役去年辭歇今年二月前往借宿張勝將帽纓當票小的賣與某甲得洋銀一元甲備齊本利洋銀二元贖出問及來歴小的直言相告詎料甲訴知主人致被誣以行竊張供今年正月間至沈家爲傭至四月底停出並無將帽纓當票給朱之事大令飭押候飭差查明再核○西門保甲巡防避員某君移送張其明控其姊莊張氏一女兩字一案到縣前晚大令升堂研訊張供小的係通州人光緒二十六年金永根爲媒聘姊張氏之女爲養媳至七月張氏將女接回迨後小的往領張氏已挈女來滬另嫁與盧如寳因邀同媒人尋獲扭局移案求卽究懲余供張聘伊姊之女由小的送去財禮洋銀十二元莊張氏供丈夫莊文寶患病向盧煥文借洋銀十元盧將女爲質後卽許宇伊弟爲妻成親時又收財禮洋銀四十二元求鑒盧供張氏先來借洋銀十元繼又加借若干旋允將女許與胞弟如寶爲妻如寶供婚事由兄嫂專主小的出洋銀五十二元莊氏供兩次出嫁均母親作主大令飭將莊氏交余帶回通州交還張姓張氏著措還盧財禮洋銀五十二元○日前北橋鄉人藉求雨爲名紥成龍燈游行街巿大令訪知其事飭差將爲首之楊錫保拘縣訊責枷示前晚提案復訊疎枷開釋○前月二十八日降梟凌得勝拘解梟匪沈幼波到道轉送縣署前晚大令升堂研詰沈供小的係松江大生臺人問以獵禽爲業本年二月至沈巷開設肉莊凌得勝挾賖肉不允之嫌忽於前日誣指小的爲梟各處搜查並無槍械渡至對河萬姓家查出舊洋槍三枝卽誣小的寄存獲解案下犬令飭收押候訊 
[浦東保甲總巡局瑣案]  
　　日前本邑浦東保甲總謝岳松明府訪悉洋涇鎭八埭頭地方潘益梅楊妙榮所謂開茶肆中招集男女淫伶日夜演唱花鼓戲且有聚賭抽頭情事因卽會同江海關巡江吏梅羅前往拿獲一干人研訊之下判令將楊枷號示衆女伶陸桂英大阿姊函送某善堂留養前日桂英及大阿姊之母某某二氏投局求恩明府飭役赴善堂帶回著覔人保去諭以此後如再蹈故轍一經訪拿到案定予嚴懲○浦左天主堂司鐸朱君函送不服教訓違忤尊長之敎民許受棠一名至保甲總巡局請懲總巡謝岳崧明府研訊之下命移送攺過所禁押六个月 
[馬路工程局瑣案]  
　　昨日城內清道局挑夫某甲將南巿所挑垃圾傾棄馬路工程局清道船上被巡街捕查見帶入捕房捕頭令解送馬路工程局禀請總辦翁子文太守訊懲旋由清道局員陳召亭明府遣人赴局索回○王家馬頭合興板木行主黃季芳扭高鳳生至捕房訴送被欠貨銀百二六十餘兩捕頭轉解馬路工程局總辦翁子文太守倩襄讞委員黃衡堂二尹研訊交人保出限三日內理清○前日浪子何衡稱挈女郎王玉珍至指南白玉樓啜茗被巡街捕拘入捕房轉解工程局襄讞委員黃衡堂二尹研訊之下何供小的係江北某邑人向當小車夫金玉珍昨日途遇言及在家口角忿忿而出小的因婉言勸令回家並非誘拐玉珍供奴年一十有六家居西門外褚家橋前日出外閒遊爲時己晚被何誘至法租界某小客棧住宿今晨邀至指南白玉樓品茗不料被人覷破拘送至案請俟父母到案然後回家二尹命退去候傳女母質到案訊 
[英美等國租界公廨晚堂瑣案]  
　　陳黃氏控長子英毓覊吞產業等情前晚讞員黃耀宿司馬升堂研訊陳黃氏供稱丈夫於光緒二十六年九月某日病故遺下陳長福西式木器店被長子英毓霸吞卽小婦人無從著贍資求恩公斷英毓之弟英華供稱光緒二十一年先後兩次分析產後所開陳長福木器店被兄長霸吞姊夫瑞海生勸之不允尙求訊斷英毓供自將產分析後陳長福一店仍由英華司理帳目當拳匪肇亂時英華曾用去二千餘金求鑒司馬問英華可有此事答稱止用一千餘元司馬以二人供詞各執俟傳伊姊夫到案訊核○前者妓女王鳳仙不願爲娼投訴報房捕頭派差解送公廨司馬訊得鳳仙尙有舅氏在滬因著傳案訊明給領詎料爲日已久訪得並無其人因於前晚提案研訊鳳仙供稱小婦人前次所供實受阿海之愚兹當從實供明求恩作主小婦人係江西吉安府人十六歲時由兄長賣於某妓院後小婦人積得洋銀一百元將身贖出邇者蟻販高阿海囑小婦人投捕房呼寃迨解公堂伊卽假冐母舅前來具領今事已月餘杳無音信小婦人尙有物件寄存伊處伊旣不來必已乾没求大老爺提案追還一面將小婦人發所擇配司馬著將所寄之物開單存案俟提阿海訊供核辦 
[英美等國租界公堂瑣案]  
　　女郎孫三寳投案訴稱儂向在某繅絲廠工作前日傍晚放工畢回家途經垃圾大橋歹人王金桃突來將臂上所籠銀釧攫取飛奔儂大聲疾呼幸爲巡捕追獲兹奉解案請爲訊懲襄讞委員王松丞剌史會同德總領事署繙譯官麥令豪君判將王責一百板荷校三日臂釧給三寳領去○妓奴王張氏在西藏路曳客尋歡被四百零六號四百十三號兩華捕拘入捕房解送至案剌史訊詰之下王張氏供小婦人並非妓傭實與相識者閒談被捕誤拘尙求鑒察刺史商之麥令豪君飭交伊夫孫阿二領去○前日粵女亞忠至蘇詶河邊聳身躍入水中意圖自盡經二百七十二號華捕救起帶入捕房昨晨轉解至案亞忠之姊芹采投案聲稱亞忠偶與小婦人口角卽欲自尋短見實屬年幼無知尙求恩施格外交小婦人領回剌史准之○胡林生向温遂初欠得甌綢十疋每疋計洋銀一元六角五分旋夾入用紙製成之仿綢持向虹口各押店求質適爲某押店窺破拘入捕房始由包探沈阿岳傳齊各押店主解案請懲各押店主聲訴被騙情形剌史商之麥令豪君著罰胡洋銀二十元以示薄懲○黃金成控張榮之紏人强劫寡姪媳黃山氏等情司馬准詞簽差協同包探徐阿華將張提到飭押候過堂研訊 
[法租界捕房瑣案]  
　　法界捕房應責人犯積至六十餘名之多昨日讞員陳楚生大令命駕遙臨升座發落先是法商伊麽田控浦東南匯縣人陳樹堂承辦棉花二千包收去洋銀六百元限期交貨嗣因價値飛漲無貨可交控經前讞員魏純塢大令訊取口供交人保出勒限理處迄今玩延不理伊麽田迭次求追大令著保人將陳交案發押捕房事隔一年案懸不結昨日仍麽田又投案請追大令提陳復訊陳供小的家無恒產斷難如數措賠務求寛限陸續拔還大令飭將所收之洋六百元每二月還一百元限一年內還清其應貼所耗洋銀八百四十元出立興隆票始准交人保出○浦東裕伯題橋鎭人計咸金持小洋銀來滬兌得大洋銀若干倩小東門外復泰錢莊估看被莊夥喬其清以鐵條調換迨覺察後扭訴捕房解奉大令訊供押追昨日莊主將洋銀呈繳大令當堂給計將喬開釋○扒竊藍阿四在途行竊洋銀數元被失主拘獲送案奉大令訊供管押昨日命提到案著枷號半個月期滿責釋 
[美租界捕房紀事]  
　　昨日甬人胡林生至英界天津路温旭生處騙得甌綢被面十條携至家中每條分作五方持赴西華德路祺興億興等押店質錢被店夥窺出破綻喚令包探沈阿岳拘入捕房捕頭令押候解送公堂禀請讞員黃耀宿司馬訊辦○昨日粵人張阿常李懷者不知因何將小車夫某甲曳至白老匯路某弄內恣意兇毆傷及眼角適爲六百二十三號巡捕所見一併帶入捕房捕頭見甲受傷屬實令送同仁醫院醫治張李二人押候解送公堂禀請訊辦 
 
 

Page 10

 
 
   
 
 

Page 11

 
 
   
 
 

Page 12

 
 
二十七年正月初七日奉硃批兵部知道欽此該員熟習營伍辦事勤能以之請補是缺與例相符查前有揚州營參將牛世英太湖左營副將余萬興均係曾經聲叙人地不宜續因無人復行奏補原缺先後奉部議准有案今劉德輝雖與是缺人地不甚相宜惟係合例請補之員合無仰懇天恩俯准以副將銜儘先叅將劉德輝補江南鎭江營叅將員缺由臣隨時察看照例辦理如蒙兪允俟部復到日卽行給咨送部引見以符定制除飭取履歴册結送部查核外謹會同署江南提督臣楊金龍恭摺具陳伏乞皇太后皇上聖鑒訓示再前於李東武淮揚鎮標左營叅將案內接准部咨儘先叅將一班尙有韓文魁等十三員未經聲叙等因當經飭據署中營副將蔣雲龍開單呈復查明韓文魁十三員均無下落業經咨部核復在案合併陳明謹奏奉硃批兵部議奏欽此 
[盛京將軍增奏爲遵旨遴保道員請補首要道缺以資治理摺十三日]  
　　奴才增祺廷杰跪奏爲遵旨遴保道員請補首要道缺以資治理恭摺仰祈聖鑒事竊奉天驛巡道出缺因現在地方緊要請暫歸外補一次奏奉硃批另有旨欽此於光緒三十年五月二十四日承准軍機大臣字寄光緒三十年五月十六日奉上諭增祺等奏奉天驛巡道員缺暫歸外補等語奉天驛巡道本係請旨簡放之缺現在地方緊要著增祺廷杰遴保數員出具切實考語候旨簡用欽此遵旨寄信前來奴才等查奉天驛巡道統屬三府十廳州縣駐紥省城內政外交均須責成該道盡心喪理共濟時艱非在奉年久熟悉情形之員難期得力前摺業已聲明兹於在省候補人員內逐加揀選查有候補道王頤勳年五十四歲直𨽻天津縣監生由岫巖州知州歴保道員並蒙恩交軍機處記名遇有缺出請旨簡放又遇缺儘先補用道朱榮欽年四十七歲貴州貴筑縣監生由知府奏保以道員仍留原省補用又候補道徐鏡第年五十七歲浙江德清縣監生遵例捐免補知府以道員用以上三員均與此缺八地相宜開列該員等履歴清單出具切實考語應以何員補授出自聖裁如蒙簡用該員等均係候補道請補道缺銜缺相當毋庸送部引見所有遵旨遴保道員請補首要道缺緣由謹合詞恭摺具陳伏乞皇太后皇上聖鑒訓示謹奏奉硃批另有旨欽此 
[江蘇巡撫恩奏爲懇恩俯准將翰林院編修兪陛雲留蘇考察商務照案免扣資俸片十三日]  
　　恩壽片再現在各處振興商務江蘇尤爲商業薈萃之區必須熟悉地方情形又能獨見其大如在籍翰林院修撰張　之辦理大生紗廠已著成效自能爲國家廣開利源惟此等人才極爲難得兹查翰林院編修兪陛雲才識遠大見解明通久寓蘇州於地方商務情形頗爲熟悉尤能細心考察不厭精詳前因請假省親到蘇經奴才延聘考察近日商務該編修實能精進研求確有心得伏查江南開辦學堂奏請將翰林院編修繆荃孫延充總教習免扣資俸欽奉硃批著照所請該部知道欽此欽遵在案現今商務同爲要政董勸尤貴得人合無仰懇天恩俯准將翰林院編修兪陛雲留蘇考察商務照案免扣資俸出自鴻慈逾格除分咨查照外謹附片具陳伏乞聖鑒訓示謹奏奉硃批著照所請該部知道欽此 
 [P直隸總督袁○奏爲命婦王田氏仰承夫志慨助鉅欵懇恩府准照擬给奬以照激勸片十三日 
　　袁世凱片再據定州知州朱乃恭禀稱該州設立中學堂因經費不敷勸諭紳富量力捐助據五品命婦王田氏承其故夫五品封職王恒遺命願將西關庄房一所計地基五畝三分有奇瓦平房共六十七間捐作學堂常年經費由州勘明房基相符估計値銀六千餘兩擬將該命婦王田氏與夫五品封職王恒獎給三品封典請核奏等情前來臣查光緒二十八年間曾經山西巡撫奏准將捐助學堂經費者獎給銜封等項在案今該命婦王田氏仰承夫志慨捐鉅欵洵屬急公好義矜式鄉閭按照所捐庄房價値核與報捐三品封典十成例銀有盈無絀合無仰懇天恩俯准照擬給獎以昭激勸理合附片具陳伏乞聖鑒訓示謹奏奉硃批著照所請該部知道欽此 
[山東巡撫周奏山東丁漕贏餘屢次提取無遺田房稅契久經清查整頓今歸公用實難再提現擬勸辦官捐以濟要需摺]  
頭品頂戴兵部尙書銜山東巡撫臣周馥跪奏爲山東丁漕贏餘屢次提取無遺田房稅契久經清查整頓今歸公用實難再提現擬勸辦官捐以濟要需恭摺仰祈聖鑒事竊臣承准軍機大臣字寄光緒二十九年十一月初六日奉上諭近年來銀價低落各省不甚懸殊其向以制錢折徵丁漕各州縣浮收甚多而應徵之房田稅契報解者什不及一著自光緒三十年始責成各督撫將所屬優缺優差浮收欵目澈底確查酌提歸公並將房田稅契切實整頓各按省分派定額數山東省每年二十五萬兩等因欽此遵旨寄信前來等因承准此當經行司欽遵籌辦在案丁漕贏餘係州縣額外進欵提歸公用本不爲奇稅契爲國家正供原應切實整頓不容稍有隱漏當此時艱欵絀朝廷提取浮費經營大局並非額外搜括臣受恩深重敢不竭力圖維惟山東各屬贏餘以及田房稅契已於未奉諭旨之前早經節次提取切實整頓釐金亦歸公用謹將辦理情形縷晰陳之山東徵收丁漕目攺折制錢後銀價日落各州縣易銀解司之外不無贏餘光緒二十七年升任撫臣袁世凱布政使胡廷幹在護理巡撫任內業已酌提兩次臣到任後又加提三次先後併計爲數已鉅如新案賠欵先鋒隊月餉是爲大宗並有黃河甎石掃壩工費在內總歲需百萬左右悉皆取給於此者已較奉旨所派之數加增三倍臣於光緒二十九年九月十九並十一月初八等日將詳細情形先後奏明在案現復飭司詳細清查並派員四出訪明錢價臣歴次過數十州縣亦經考核贏餘數目因近來銀價漸長州縣易銀解兌之外餘剩無多辦公已形竭蹶不但不能加提設此後銀價再長能否照此提取尙無把握至田房稅契一項從前民間相率隱漏收數廖廖光緒二十七年袁世凱裁革浮費竭力整頓收數頗旺曾奏准發充學堂經費已將遠年白契搜羅殆盡現在所收者僅係當年新契年少一年經臣設法整頓時虞入不敷出學堂規模已具卽不能再圖擴充不使因費絀再行裁减實無餘欵撥作他用數月以來屢與司道商籌贏餘稅契兩項實難再行提取山東僻處海隅頻遭河患州縣本無優缺今旣屢將贏餘提取並將一切浮費裁革 
 
