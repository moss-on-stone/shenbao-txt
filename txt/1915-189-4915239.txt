# 1915 - 189 - 4915239

 

Page 1

 
 
譯述 
[歐西報業舉要（三）（十）（七）]  
　　（譯輯者朱世　） 
　　每城英格蘇格愛爾衞爾海中 
報數蘭蘭蘭斯諸島共計 
[每部城數]  
　　一一一一 
　　七一一 
　　六四一五 
　　五二一一四 
　　四三一一五 
　　三六二一一一○ 
　　二三四一三五 
　　一一八二一二二三 
　　上　諸表於英國報章分配之數巳略可考今更爲之分門别類而表列之讀者苟見其商報之多則知其國爲商國矣苟見其學報之多則知其民志於學矣苟見其宗敎事務之報多則知其宗敎之重矣諸如此者不可　述神而明之是在讀者 
　　種類種類 
　　政府公報四憲政五 
　　官報六議會二一 
　　地方政府三六國稅問題五 
　　警政九式政官吏一一 
　　法庭七三法學二 
　　貴族八女子參政權七 
　　屬地殖民三三中國國事二 
　　日本國事二俄國國事四 
　　巴西國事一印度事務八 
　　猶太事務一九賽爾特種六 
　　世界和平一○社會主義一五 
　　海軍一七陸軍五五 
　　軍人七地方軍七 
　　圖書館二○慈善事業一○ 
　　育嬰事業六個人權利一 
　　人道主義三道德五二 
　　保護禽獸八救世軍八 
　　救生船一救火五 
　　反對鴉片一婚烟三 
　　火葬一盲人一四 
 
 
 

Page 2

 
 
時評 
[官與商（冷）]  
　　近來官中之大獄無一不牽及於商人者雖官之舞弊不免有爲商人所助成者然亦每有以官舞弊或爲商人所知或以商人爲證而致被牽涉者牽涉之後名曰作證而窮年累月獄事一日不了即證人一日不得自由而所謂商業上之損人已不知凡幾矣 
　　夫今日交通便利鉅工大多所謂官營事業隨在而有官營事業無一非與商人有關即公債股票等又無一非與商人有關今若此是使商人以後不敢再預公家之事也則自後官豈能離商而獨營其事耶我願當局者於此等處善爲處置否則於官於商兩無裨也 
[命令]  
　　七月十四日大總統策令唐漠章給予二等文虎章此令　　又令任命李國筠爲參政院參政此令 
　　又令黄國樑授爲陸軍中將此令 
　　又令財政總長兼鹽務署督辦周學熙呈湘岸榷運局局長歐陽述因病詳請辭職歐陽述准免本職此令 
　　又令財政總長兼鹽務署督辦周學熙呈請任命王國鐸爲湘岸榷運局局長應照准此令 
　　又令財政總長兼鹽務署督辦周學熙呈吉黑榷運局局長董士恩詳請辭職董士恩准免本職此令 
　　又令財政總長兼鹽務署督辦周學熙呈請任命陳惟庚爲吉黑榷運局局長應照准此令 
　　又令財政　長兼鹽務署督辦周學熙呈稱松江鹽副宋尊望人地不宜擬請免去本職另候任用等語宋尊望着即免職此令 
　　又令財政總長兼鹽務署督辦周學熙呈請任命孫多褆爲松江運副應照准此令 
　　七月十四日大總統申令據振武上將軍龍濟光廣東巡按使李國筠電稱粤省三江潦水先後漲發迭據北江之連縣連山陽山翁源淸遠佛岡英德龍門曁東江之增城河源興寗博羅惠陽龍川東莞等縣報告水災正在飭查確勘酌撥賑欵時復因連日風電江水奔騰致澄海三水口口四會德慶新興茂名吳川化縣信宜合浦各縣冲决圍基坍塌房屋淹斃人畜損害田禾不可勝計又據該上將軍等續稱省垣一帶水勢陡漲丈餘居民露踞屋巓交通幾於斷絕三水距省較近被吳尤劇除派員設立籌賑處墊撥欵項趕辦急賑外懇撥庫帑以資救濟各等語該省上年被水民情困苦巳不聊生乃此次東西北三江同時漫溢災區之廣災情之重實爲從來所未有嗟我黎庶其何以堪着財政部速發銀洋十萬元並由本大總統捐洋一萬元尅日匯粤交該上將軍巡按使分撥各縣遴委妥員趕放急賑仍由該上將軍巡按使寛籌欵項陸續撥濟俾資賑撫總期實惠普繼母任災黎失所用副國家軫念民艱至意交内務部查照此令 
專電 
[北京電]  
　　俞人鳳昨到差故關賡麟今日投案開始預審 
[北京電]  
　　京報載美使條陳原文國家須公布收入細數設立儲備金須設財政總核所稽核出入奉交主計局核覆實則此乃條陳之一部尚有用新人行新政等語 
[北京電]  
　　現己奉片裁員且謂外交部獨實行命令而他部無之故財政部將裁參事行走僉事辦事員若干 
[北京電]  
　　有人言粤盜極多袁總統謂緝捕經費有三十萬何至廢弛若此並有前財政廳長某舉出粤有餘欵九十餘萬未報故李去職然終以額外充參政優禮之 
[北京電]  
　　龔署長巳提出改革鹽政計畫書交財政會議 
[北京電]  
　　羅昌將任川運使 
[北京電]  
　　津浦案中之鮑宗漢現居德租界現其友人紛勸遵傳到案聞德領要求早車到案晚車回 
[北京電]  
　　朱慶瀾將入覲朱官聲極佳 
[北京電]  
　　古德諾氏今日到京 
[北京電]  
　　前四川巡按使陳廷傑巳於前日到京記者昨晚同席談及川省紙幣現約有一千六百萬川省全年收入約在一千二百萬收入之欵盡抵紙幣之虧空尚不敷四百餘萬照三年度預算四川接濟中央三百萬該三百萬均須現銀則又不敷三百萬而每年自藏流至印度約須現銀三百萬計共約需一千萬現銀然後可將紙幣收回目前中央財政同一困難此項紙幣終究難以淸理其所以虧空至一千萬之多者藏中用兵去其一半革命亂事去其一半此財政之大略情形也至於四川土匪之多亦爲各省所無東平西剿迄未肅淸其所以至此者以川中旣虧空一千萬一鉅欵物價自然昂貴小民生計愈艱所謂匪者大半無業之貧民逼而爲此耳重以近來水旱不時糧食疊增數倍之價持值一元之紙幣幾不能爲二口之生活人民何以堪此因之實業不振政治日壞不可收拾此一般之情形也至於軍隊名雖有三師其實祇三旅因紙幣之關係軍隊時有潰變之象掌軍權者亦幾一日不得安枕予今脫此重負非常幸福云云 
譯電 
[北京電]  
　　聞駐京日使現向中政府要求以正式公文聲明國賊律之本旨據謂是律關係外人而關係日人尤重中政府口頭答覆日使謂是律專以防杜中國人民叛離國家英法俄美均無異議中政府之宣布是律乃屬内政未便以正式公文照會日本云（十四日） 
[北京電]  
　　奉天日人藉口炸彈案在城内設警局兩所保護日僑（十四日） 
特約路透電 
[北京電]  
　　袁總統命財政部撥洋十萬元並自助一萬元賑濟廣東災民參政院定本月二十一日休夏六星期聞日政府己許中國接管靑島稅關惟要求正副稅務司須用日人今在該處稅關供職之日人均須留任故此事尚未解決（十五日） 
[香港電]  
　　廣州之火巳熄火熾時搶物者甚多水勢昨晚更高聞今日巳一尺半郵政秩序巳亂故不能得有實在消息今日下午三時應抵之輪船一艘亦未駛抵碼頭上聚集上等華婦甚多切盼該船抵埠美國砲船維爾明登號明日將爲東華醫院運米百袋交與三口女敎士桀克森該醫院並擬以米五百袋由該船運交涉面英總領事砲船開洛號運米百袋至肇慶東華醫院今夜且以米三百袋由佛山輪船運往廣州華人慈善家曾租船六艘運糧入省昨夜有小輪滿載米糧餅乾溯西江而上目下巳捐昨賑欵二萬五千元 
（十五日） 
戰電 
（英人路透電） 
[巴黎電]  
　　今日下午公報宣稱德軍轟擊英法陣線後進攻英軍近今占據之譬爾康附近諸戰壕殊易敗之德軍以重砲轟擊亞拉蘇瓦松亞貢敵軍之攻勢確巳受阻（十四日） 
[巴黎電]  
　　今晚公報宣稱比境敵軍炮擊福爾萊及登扣克東亞拉北面之敵軍兩次圖離沙歇附近之戰壕均未償願是部分全陣線砲聲不絕亞拉天主敎堂所在之部分受損尤重死平民三人亞貢法軍之進攻者在亞貢森林西德軍戰壕獲一立足地昨日敵軍在亞貢所得之地不滿四百邁當法飛機一隊計二十架以炸彈擲擊杜愛與列里間敵軍軍用鐵路之交點隊中之置砲者且轟擊停於車站之火車（十五日） 
[倫敦電]  
　　彼得格革公報述及德軍在華沙北面境内之大舉云本月十二日敵軍在拉里夫陣線取攻勢十三日在譬薩河右岸廣二俄里之陣線奪獲俄軍之戰壕繼由俄軍回攻逐走哇爾桀資河與里地尼亞河間有大隊敵兵向前進攻俄軍未與交綏且於星期二夜退至第二道陣線俄軍於魯白林南面戰事自本月四日起至十一日止共俘敵兵二萬二千七百六十一人化爾姆（恐即恰爾姆）方面之戰事仍在進行（十四日） 
[亞姆斯特丹電]  
　　六月二十九日奥國致牒於美國駐奥大使内稱大宗軍用品由美國運出售與英國及英國之同盟國此事不合中立之定義美政府應即禁阻牒中又請美國轉告奥國之敵國如食品與原料運往中立國之合法貿易仍被阻遏則敵國食品與原料之接濟將被堵絕云（十五日） 
[哈爾濱電]  
　　彼得格勒電社雅典訪員謂土耳其士麥拿等處當道曾拘捕規避軍身之少年並搜其居宅又拘禁希臘僑民指其私藏軍械安佛將軍巳將眷屬送至士麥拿（十五日） 
[倫敦電]  
　　英國染料公司開股東會主席者爲議員佛爾康　氏稱公司中刻有英金一百零一萬八千鎊以供營業之費瑞士製造家舉動甚爲近情且甚友好德國製造染料者現出恫嚇之言謂瑞士如以染料供給英國則德國定不以染料售與瑞士商人但瑞士未必爲恫嚇之詞所動云（十四日） 
[倫敦電]  
　　坎拿大芒特里爾來電謂坎拿大境内接到由郵局傳來鼓吹和平之書册甚多雖由美國寄來實出德人之手筆大旨謂壕壘戰爭决難早了應速設法以救歐洲之傾覆云云 
（十四日） 
[巴黎電]  
　　國慶日法總統在衞生旅館演說謂敵國横暴無匹侵略之謀蓄之巳久以法國爲犧牲法人爲時勢所迫拔刀而起非至大仇巳報後患巳除之時吾人決不敢刀入鞘今國家之前途吾人之榮譽皆處於危險之地位吾國人固無不知之也吾國與同盟諸國之陸軍皆極可恃吾人終必獲勝云云 
　　倫敦法國大使演說謂吾人實力優勝過於敵國之時機將届吾人持以堅忍定可獲勝云（十四日） 
[倫敦電]  
　　倫敦泰晤士報接德國消息據稱柏林銀行家代表進謁德皇謂戰事如再延長一冬則德國將完全破産故德皇有預料戰事十月間可了之語（十四日） 
[倫敦電]  
　　坎拿大首相波登爵士今日應愛士葵之請列席於内閣會議（十四日） 
[倫敦電]  
　　華特朗氏將於下星期提出選舉展緩之議案本年總選舉及各地方機關之改組皆將暫停（十四日） 
[倫敦電]  
　　蘇格蘭鑛工聯合會昨日决議要求續增工資（十四日） 
東方通信社電（日本人組織） 
[東京電]  
　　奉天電云日來京外各報傳載因奉省炸彈案被捕之中國學生爲日警察慘殺一節全屬子虚無稽之談查被捕之三人中有一人患病日官因恐逕送醫院中國人或有誤會故特啇諸中國官吏延請赤十　社醫院院長會同中國官吏中國醫生診察認爲赤痢病即留醫院療治現巳漸就痊愈不日即可出院其餘二人亦均健全無恙云（十五日） 
[東京電]  
　　關於敵國人禁止商業問題巳經遞信省通飭各船主拒絕裝載德國人之貨物惟此非能以法律强制故雖取如斯之手段而貨物之裝載船主仍可自由云（十五日） 
[東京電]  
　　日本近與俄國協商定於伊爾克杜克與彼得羅斯兩地設領事館該地日本僑民送金年額有八百萬元以上云（十五日） 
[東京電]  
　　陸軍當局談及靑鳥守備隊問題謂由靑島以迄濟南係由姬路第十師圑之第八旅圑六個大隊分駐鐵道沿線橋梁等處今尚不能遽爾撤退至軍用電線目下有靑島與佐世保及由靑島經龍口迂回大連之二線際茲通信輻輳　佐世保一線殊難敷用故非凱旋終了之後誠難撤廢云云（十五日） 
要聞一 
[戰壕戰爭之重要]  
　　大陸報載六月六日紐約消息云某報主人近由歐洲戰區游歷歸來據云此次戰爭帳幕幾全無用兵士之不在火線戰壕者則居戰壕旁之巨窟自比利時起穿過法境直至瑞士邊界止其戰壕共長四百十七英里成一月牙形兩方面皆各有自己之戰壕聞居其中者共有三百萬人人數雖若是之多然寂靜無聲不見人形設登山觀之則徒見山谷中羣鳥翺翔牲畜 
 
 
 

Page 3

 
 
＋ 
[申報第三版]  
游行絕無驚駭之狀謂爲奇特之戰爭誰曰不宜行軍利用戰壕前亦有之然從未有如此次重視之甚者其開掘較關爲深而保護之法亦殊周到雖以　彈砲轟擊亦不能盡驅守壕兵士也自德軍臨巴黎之門而退走後此種戰壕無甚變動以余個人之眼光評斷之所謂潛艇戰爭所謂飛機戰爭均不能促戰事之結果其能决戰事之勝負者殆在法比之戰壕歟交戰諸國其能供給將士固守戰壕而又願犧牲最多數之生命以奪敵軍戰壕者方可有奏凱之望也 
[法人發明笑彈]  
　　大陸報五月三十一日法國波龍消息云法人刻正製造一種炸彈名曰笑彈該彈炸裂時敵兵聞其氣味即大笑不巳不能自禁此乃實事聞吾言者幸勿謂爲理想上之虚言也萊姆法軍陣線後有工廠一所專製炸彈其規模之大爲英法所罕有每日能製成各種炸彈七千枚今方創造吾人所謂之笑彈彈形略似手彈内有機關能自爆裂發出一　化學製就之氣質其功效與牙醫所用之笑氣大同小異近來法人曾試練之笑彈甫裂戰壕之兵士即手舞足蹈樂不可支笑聲大作無力擎鎗繼而雙目奇癢眼涙迸流簌簌不止不能執行其交戰之職務迨一刻鐘後藥性始退兵士亦即毫無所苦該廠又製造弩砲及形若田鷄之臼砲弩砲能發射炸裂性之强弩毫無聲息敵兵不能知弩砲之所在萊姆砲廠研究各種化學炸彈不遺餘力務使敵兵聞其氣味後若干時内喪失戰鬥之力而又不致有性命之虞以免與海牙公會之條例相背法人自稱法人與德人之不同者即在此顧全海牙公法之一念云 
[法國之輿論]  
　　華德日報曰瑞士新曲理希報駐聖日爾曼之通信員有法軍及法國之輿論報告一篇其報告中有言曰現在法國計及戰事賠償多謂人人可望得撫恤年金一生吃着不盡舉國人民旣皆以此爲牢不可破之理想遂舞人再欲治事矣苟不速破人民之夢想而坐視其遊蕩則戰事結局後不無可慮也現時恐其結果之不良者巳漸漸多於對於戰事所懷之恐懼故論者多謂法國軍權縱令媾和後亦尚須維持多時霞飛將軍因不圖私利之故深爲國人所信仰而多有貪務名利之將帥則非法人所敢保也此等將帥巳有多人業經法民紛紛傳述至於軍人雖忻然深信不疑而在人民中則視必敗者終多於樂觀派目前法國報界惟以僞造輿論以欺國人爲事德軍之攻勢如何旣無確信而實在之局勢亦多盲然不知至若人命之喪失則吏藉口理當秘密不使人知此皆輿論頓挫之主因也今者法國已遥望第二冬之野戰軍但能否成立尚屬疑問 
　　現在法國對於逹逹納爾之戰事及其兵力之破裂大起責言者緣今又須派遣新軍至近東也而外交總長之派遣外交家赴逹逹納爾尤可謂咄咄怪事焉豈欲與土耳其開議乎意大利之道義借貸巳大減價一切軍官有謂意大利若安然阻抑殆有希望之價值者蓋否則必須加派援軍也里昂軍之二十萬人巳指定專備此需至若俄國方面則巳絕望而英國方面若據所言則是英人亦不力行其所當行者故今國内紛紛議論曰吾法經此戰後若事養息殊費力也 
　　據巴黎電稱何維氏所辦之桂爾索石亞爾報巳經法政府封閉蓋以該報編輯人所著之社論攻擊主戰黨不遺餘力也七月三日法國議院被政府强迫不過定一法律准於七八九三個月間由外國購買牲畜十萬頭法國財政總長里泊特氏以代議士數人鼓吹之故特使法國銀行開特别櫃專事兌換人民出於愛國心之以眞幣易鈔票等端 
[游美實業圑見大總統紀事（本報旅行記者抱一）]  
　　實業團以我駐美夏公使之導引於抵華盛頓第一日正午入白宫見大總統威爾遜氏白宫周圍皆草地其建築僅樓一層樸素如中等人家車旣至禮服之軍官一人導入初不見閽者與其他侍從官也屋南向五間旣入導至西次室少坐四壁懸絕大之歷任總統油像陳設瓷銅器物寥寥數事方四顧則正中室之門啟矣此軍官乃導吾儕魚貫入大總統西向立先與夏公使握手次圑員一一握手相見環立圑長張君致詞大意以此行承美政府特别優待非常感謝惟有敬體厚意將攷察所得歸獻本國以期本國實業與其他事業獲有進步攺良之機會云云大總統乃整容致詞譯述如下 
　　此次諸君來美攷察本大總統非常歡迎非但形式的歡迎實係誠意的歡迎非但政府歡迎實係全國國民同意歡迎非但實業界歡迎實各方面一致歡迎深望諸君攷察回國使貴國各種事業益見進步且吾甚樂觀貴國共和政體之告成因共和政體實爲文明進化最良之利器也吾甚望此偉大之民族得良好之機會以發展其無窮之能力此民族與吾民國有一種相同之希望其物惟何卽極大之自由與人類之進化也諸君在此考察如有相需處本大總統定當盡力相助等語 
　　語畢各握手興詞退出由軍官導觀西端　　一室爲音樂堂其陳設器物亦寥寥數事遠不如中等之旅館其東端一室爲食堂設長桌可坐十餘人四壁嵌禽獸無算則皆前總統盧斯福氏所親獵得之留爲紀念者也綜余所見苟非預知此爲共和國大總統白宫者惟覺身入一中等紳士之居宅而巳 
　　旣出於門外合攝一影而歸 
[南京快信]  
　　中央現設立憲法起草委員會電令各省大吏各抒意見刻聞齊巡按擬具憲法草案條陳政府以便採擇而備參考 
　　齊巡按現將本署内務科第三股股員一律裁汰以資撙節 
　　巡按署現組織司法諮議處巳委任王聿鑫爲辦理任元熈爲辦事胡嗣芳爲佐理張九卿爲收發現擬定司法規則八條飭交該處遵辦 
　　新任湖北財政廳長張壽　過寗昨謁齊使翌晨附輪上駛 
　　齊巡按現修訂省敎育行政會議章程十三條巳擇定寗垣韜園内爲會所定八月二十六日開始會議昨飭各屬遵照届期遣派敎育人員赴會共同討論 
　　新任駐寗美領事哲謨森現巳來寗任事 
　　印花烟酒契等稅均係解部專欵財政部現規定報解額數特電咨齊使蘇省額定年解二百五十萬元務各督責所屬認眞辦理 
　　齊巡按現准内部電通飭各縣籌辦鄕鎭警察所需警費　由地方設法籌畫以資保護 
雜評一 
[廣東之大水與大火（無名）]  
　　京中方皖粤之爭而粤省乃水火之患何天災人事相逼而來也况粤旣多黨患又多盜匪則粤人之受禍者更非其他各省之比矣各省人宜各盡力拯救之 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[京漢路案二次檢查]  
　　京漢路之查辦者相傳爲蔡寶善王瑚二氏據聞蔡肅政當查案時曾赴某處有所調查住一小旅館一夜忽有素不相識之人來會自稱係交通部中人負然謂肅政曰聞君查案現有人可將路中情弊相告並有欵項關係興君相商請約至某處與其人相晤其詞甚爲支吾蔡肅政嘗答以余乃回籍省親道經此　並非查路之人請勿言此事而來猶糾纒不巳蔡肅政乃嚴詞拒絕謂不出將呼警吏此人乃逃去後究不知此人爲何其來意究屬安在甚足異也京漢案交到平政院之當日即在京漢總局調取各種案卷一次聞前日晚間六時頃又有書記官赴京漢局爲第二次之檢查據聞此次所調取者有飯車包辦合同及其他卷宗等等京護　案之情節有侵吞欵目各項得知内情者均謂比之津浦案實爲里大據聞交片中有殊堪痛恨字樣即此可見案情之不輕京漢局長關賡麟總管唐士淸均因交代未畢之故尚未到案聞巳暗中看管聞日内即　傳訊大致均須拘押也新任京漢局長兪人鳳原任津浦副局長所遺差缺現巳由部委京奉路車務副總管鄭文祺接充聞肅政史之查辦京漢一路其最先發見之弊竇即爲該路附設之醫院蓋路局内容非久於路政之人不易窺見而醫院之舞弊爲人所易曉故查辦員即由此入手前報　記調取案卷有京漢鐵路醫院經費册知以此也惟醫院院長湯富禮之被押則不　關於醫院本身之舞弊湯本係該路車務總管唐士淸所引用之人平日與唐蹤跡　密唐在該路之種種君爲湯頗參預秘密故此次案中除關賡麟局長唐士淸總管外湯亦案中重要人之一此次將湯拘押正以此故京漢路局之組織原分車務處養路處廠務處會計處四大部分局長端拱其上　久大權旁落故肅政揭參有局長關賡麟馭下不嚴形同傀儡之語原之者曰四處各有一部分之獨立職權實根於歷史之沿革而來然終不能爲關之因循不振寬其咎也林熙生亦京漢案内傳訊四人之一此人係充京漢路局駐津轉運材料委員亦不專管京漢一路材料事宜而實由各路會派者至設置此項委員之作用據云因各路材料多購自外洋進口時不能不設一種機關接收代運在上海亦有此項機關分管南方各路林所任者則駐津機關專管北方各路者也此次參案内容購料亦一大欵則林亦爲有關係之人今旣被傳訊日内即將來京投案也 
[程崇信辭職原因之又一說]  
　　程崇信之辭職　有復拜跪之呈請人固盡知之也然揀另一消息又聞其最近上有一呈請極峰下令罪己亦頗與有關係確否不可知然其文亦自有獨到處爲録如次中國之弱至於今日道德法律皆無所施然坐而待亡亦終不可日者都肅政史等以救時之策聯名上呈猶慮一時緩不濟急今之急務在速回天下之人心力圖目前之振作孔子曰撥亂世反之正莫近於春秋春秋之道先自治而後治人然則日本不足責而内必自責明矣外交之失敗皆由於不能自治藉寇兵齎盗糧本前淸時壞之人民可以相諒而大總統不能自諒語曰萬方有罪罪在朕躬庚子之亂兩宫自諉其責而歸咎於首禍大臣當時識者知其有必亡之勢蓋詔書之言非罪巳皆罪人也向使孝欽德宗自任其過　位讓賢舉宗室爲帝卑詞以謝敵國天下臣民能無感動而列强知中國之有令主亦未嘗不退步改容今中日之約喪失主權無可諱言萬一信仰大總統之心從茲减損億兆解體中國之亡眞無可救非出一二光明之政策以震動天下之人心渙汗情形懼方立見謂宜下令罪己痛切宣言詳述迫脅之情深著恥辱之義負咎引慝出以至誠勿以爲貶損尊嚴勿懼其開罪敵國又以簽字之日通諭全國自京師逮各行省皆禁止演戲筵宴三日庶幾子卯不樂永爲記使知此爲中國喪失主權之日若後無補救即爲亡國之日也昔齊頃公敗績於鞍不飲酒食肉者七年卒報晉國越王勾踐臥薪嘗膽終以沼吳衞文公生聚敎誨衞以再興昔日本受制於俄宣示國恥以敎小學遂率三島之衆戰勝俄國此皆古今往事可爲借鏡者矧吾中國地大物博大總統聰明神武震古爍今同心同德何患不濟今之忍辱曰不能戰也其不能戰爲無兵無餉也然民志一奮餉亦易集惟器械難以猝辦宜就交通地面速開製造廠聚財力三分之一以經營之廣設工藝學堂令學生盡習製造而一切法政高等優級有名無實之學校及裝飾門面之衙署數月内概宜停止有餘力則兼辦路礦擴充實業以資軍實所謂急則治標也至於軍士則全恃新氣久養之兵斷不能用其可戰者多由新募今各鎭之兵宫室衣服養之太優外愈整齊内益　敗一言以蔽之曰皆不能戰外國徵兵之制限以年歳不長久爲兵有事再集蓋久養則逸逸則不能耐苦實深明養兵之弊矣惟國基新造或相從起義自命元勳或擁護中央藉平内亂己成驕悍　以制裁解散太驟譁變可虞此則在大元帥之斟酌權衡非淺識所能輕議也以此治其標而以汲引人才端其本蓋天下之生才無所不備上以此求下以此應今之在上位者大總統皆得而見之矣而卓絕之士往往屈於下僚願大總統於萬幾之暇列簡任薦任之不常入見者隨時召對詳加考詢所識者多引用尤易必有異才出乎其間且下僚旣親加考察大吏之薦拔必不敢徇私不肖者自無緣以進古之論才者曰公侯干城公侯腹公又曰將軍者國之爪牙也今大總統佐治之人豈無瘋爽英姿如絳灌彭足勝爪牙之任而盈廷濟濟又豈無運籌帷幄之賢然以中日交涉卜之恐入彀之英雄尚無有備腹心干城之寄者非輕量當世之人才以其定大計决大疑碌碌無異庸人故不能無觖望也大總統旺食宵衣勤勞國事可謂至矣内外大僚其眞能分憂同患遇一事侃侃廷諍不以上意爲進止者是否尚有其人若徒以奉令承敎可幸無罪雖天誕聖明燭照萬里恐千慮不免一失袞職有闕惟仲山甫補之之謂何覆公餗者能無自愧伏願大總統加意廣求他日版築飯牛必有出而應世者勿遂以現在之得人爲巳　也求賢旣廣加之以信賞必罰薰書徵辟下賁草廬斧鉞嚴誅不避勳貴勿以爵禄敷衍舊人勿以金錢虚養名　　士豪傑固宜籠絡用術不若用誠反側必令自安以威不知以德又求人不如求己友邦之名義在力敵勢均之國或者有之若自處積弱而倚人爲助實有難言今日本不煩一兵不費一錢坐得大利雖以自雄實爲列强所忌然卒無一國仗義執言則他國相待之心殆亦同於日本蓋忌於日本者仍可取償於中國一國迫脅於前又將有數國迫脅於後口舌之爭必無倖矣若無策抵禦將爲朝鮮爲安南彼敵人者方用其暴虐政策以魚肉亡國之民四萬萬人民怨憤不勝卽數年來艱難締造含垢忍辱委曲顧全之苦心同歸消滅誰是友邦而能救我何如值此時機急謀補救轉危爲安亦未可料推測天文者謂六七月彗星將見光燄異於恒星西人不信讖緯而中國則允爲災異每一著見兵禍隨之不可不警懼也若三年之内中國不能一戰則斷斷無以自存如何籌備即在今日且以大總統雄才大略熟於軍事察於外情總攬政權至於三載倘終無備戰之法試問他人之魄力精神尚有能駕乎其上者否天下人民更復何望夫外交之得失本於内政内政旣修挾人民之全力以對外則力厚而得内政不修舉一人之孤力以對外則力薄而失伊藤博文畢士馬克之能以戰勝服人而開拓權利者皆先有内政之效其根本惟在自治而自治必自大總統罪己始崇信眇眇之躬職司諫議慚無明略妄測高深而親遇厄運之際國家不利之時嘗恐羣雄思相屠裂是以冒陳悲憤戰栗闕廷伏維大總統鈞鑒謹呈 
[懲辦國賊條例之說明]  
　　懲辦國賊條例旣布日本政府即擬提出抗議先由日使向我外交當局口頭要求說明茲聞政府巳將制定國賊條例之目的在於處罰革命黨員决非出於排外手叚之旨剴切說明以正式文書送逹日本使館至日政府接閱此項文書後己知無可以抗議之理由乃聲言對於此項條例决定採用監視態度等語至其他各國對於此項條例雖無何等舉動然聞政府亦將以答復日本之說明書一律分送各國使館俾資參考 
[請以獬豸章奬勵法官]  
　　日前司法部呈請酌擬司法部奬章條例云竊維整飭吏治維勸與懲懲勸百端不外信賞必罰就司法言其事至繁其責任至大官常風紀尤所兢兢邇者迭奉明令督察羣僚官邪旣在所必懲果有賢能自不可無勸勉之具國家現制酬庸賞功遷擢爲大勳徽等秩裦錫有差然官取久任事戒逾量旌别淑匿章佩宜之是以各部奬章先後陳奉允行邦憲職司人事逾雜謹援斯例以勵勤勞維名與器貴在稱事考漢書輿服志法冠或謂之獬豸冠獬豸神羊能别曲直古豸之爲文也平之如水麝所以觸不直者去之目是以來緣飾故義法官章服蓋無異同象物類情竊有所本章文表著獬豸爲宜白鷹文虎非敢擬於叙勳雙鶴單鶴茲用竊取其義謹酌擬司法部奬章條例都凡十六條繕呈鈞覽倘荷允准擬即由部綜核名實依條例精審行之似於鼓舞人材不無稗益云云巳奉批令准如所呈辦理矣 
[孫洪伊對於肅政史救亡條陳之意見（再續）]  
　　更即實業言之夫所謂實業者蓋指一國之經濟而言必國家有良好之政治人民有充足之實力而後能以有功自國家之政治言凡如貨幣銀行運輸交通及農工商業各政策無一不爲發展國民經濟之原動世界立憲之國家凡一政策之實行皆與經濟社會之要求相應當未實行之先往往朝野爭議經幾許之駁詰研究艱難曲折然後是非利害纖悉分明能得國民多數之同情建爲永久遠大之至計蓋凡百政策皆非易言而經濟政策爲尤甚直接間接關係極爲複雜非人民共謀之非與大多數之人民共謀之必不能得一當顧吾國今日之政治則何如專制政府之下一切設施旣無所謂政策矣即有熟聞東西洋政治學說者欲以一二政策相表見而或祇計國家收入之盈虧而不顧商民身受之利害僅憑學術之研究而不知經濟社會之現情非競言其利而罔計其害則羣疑其難而窮於無術者也如吾國金融機關政府堅執銀行統一鈔票統一政策私家銀號錢莊摧殘殆盡而國家銀行又不能發逹又如鑛業吾國民欲獲一採鑛權旣己甚難及鑛業條例頒布又極歡迎外資嚴以取締國内人民寬以收納外人資本其結果何如可不言而喻其他關於實業種種條例例而書之舉不勝舉而要可一言以蔽之曰禍民滋多益民實寡而巳此競言其利而不計其害之類也又如改革幣制數年以來政府之建議者不曰大借外資以儲備現金推廣銀行卽曰權定銀本位制改鑄銀元非必無術乃自外資源絕遂朿手不能實行而實業無可爲矣又如釐金之裁撤當局者每以國庫短收無可抵補爲虚雖明知其病商害民無可如何是入口關稅旣受條約束縛不能改革而内地釐金又不能裁撤而實業益無可爲矣此外明知其利而不能興明知其害而莫能革者何限天下事非不可爲而在官者輙諉之曰無辦法焉而巳此羣疑其難而窮於無術之類也凡上所舉雖皆關於實業具體之政策要爲專制政治必至之結果吾民之疾苦社會之情狀本難洞悉靡遺措施悉當而旣無議會之監督人民之贊助政府奮其私智而好自用以一二人之意見而定爲主張宜其事多敗而法或不行也自人民之實力言一關於實業之人才者近自歐風東漸在官者亦漸知崇尚實業然大都罔利營私實業界中轉呈一種黑暗之現象其憑自力以從事實業者類皆中流以下之人物舉識疎淺不足語於高深氣力薄弱不足以圖遠大而實業之人才乃以缺乏是故不實行立憲政治　除國民之官僚性根而欲求實業之發遠難矣一關於實業之資曲本者自托辣斯之制興跋扈飛揚其規模之大勢力之偉幾欲併吞一世資本寡弱者舉不足與之爭雄此等組織我國人士咸以爲是某大資本家某大　業家之所締造而不知其實由於立憲政治下之國民企業心發逹之所致皆一國國民精神之所實現也若夫專制國家之人民久處壓迫之下無自助自覺之心而政治黑暗又日在危懼之中更不能安全樂易發抒其企業之思想故旋起旋仆不能自振則吾國人民金業之實力可知矣 
[東三省政譚（二）]  
　　化險 
　　奉天財政問題 
　　奉省財政問題余前巳屢述之矣茲據某鉅公談奉省財政之前後情形頗表今日該廳之樂觀其言云奉省自前淸之季即負擔外債甚鉅改革以還外債將逹各萬前者國稅隸屬中央財政司僅擁虚名月不過爲各縣報發虚解之賑簿故政費軍費一遇發放即煞費周張即協濟中央亦時虞叢　去年省制變更張翊宸廳長實承其乏張氏於未攺組以前本在中央財政會議呈遞說帖指出本省若干大宗收入可以協濟中央迨廳長命下細加核算於預算以内尚微有不敷以云協濟則瞠乎難矣然此非盡出於張氏之顢頇實以地方之生産力驟見減殺無可爲計亦張氏所不及料張卒以是去職迨歐洲戰役起中央益不得不仰給地方董元亮接財廳長後卽查明每年所負之外債利子過重以正稅收入雖名爲儘解中央實則早巳墊支告罄并兼軍費政費向無指定專欵動須臨事現籌不得巳先將外債一事設法減輕擔負擬續借利輕者以償利重之債並指定專欵以備償還其應解中央之項全數若干截留若干亦預爲籌劃至期解京不使稍誤時日其軍事費於民署管轄者由地方妥籌由軍署管轄者巳預先籌定的欵故一轉移間而中央地方均不致侷促如前之甚矣近日和各稅局徵收捐稅均由廳派員抽查雖届淡月而收入尚豐此亦化私爲公之效云云足表奉天財政廳樂觀之一般也 
[湖北之黨與蝗]  
　　湖北最新流行之物有二曰黨人曰蝗蟲二者近又發動官場復爲之忙碌茲略記一二如左　　（一）黨人湖北爲首義區亦卽黨人出産地光復迄今捕戮亂徒巳不知有幾千百人近數月來若輩知鄂省急切難圖巳不敢在此廣設機關號召徒黨矣故中日交涉解决後各省謀亂者時有所聞而鄂境獨尚形安謐論者有歸功於季雨霖之自首者然亦未免過於重視季氏且歷來黨案每多假託季名而非季氏爲之主動也近聞武漢總稽查處又探悉有大批黨人由北方來漢希冀勾煽軍隊特開麵食酒館等店以爲聯絡之計該處爰派全部探員緝隊偵查果獲首要錢應章一名供出同黨十餘人係陳某等遣派改變面目於京漢路各站皆有機關爰復派探王松章等赴廣水確山等處拿獲黄松林張懷淸方壽春等並起出僞河南招撫使委任狀炸藥電線等多件據供係謀於鐵路上炸擊要人者刻該處巳將解送陸軍審判處訊辦至季雨霖本鄂之京山人投誠獲赦後即馳書親族鄰里勸令改過遷善該縣知事白坻亦諄諄勸導現聞其親族戚友赴縣具結投誠者先後有七八十人咸當堂繳焚逆據内有李耀廷一名曾充劉鐵部下僞團長己經白知事彚案詳省矣聞季黨之投誠者多屬稍有身家之人其素爲賊匪者見首領旣巳歸順亦不　不改謀生計今後襄屬或可稍殺亂匪之禍惟蝗孽今方開始瀰漫又恐難免不迫而走險耳 
　　（二）蝗禍蝗蝻飛揚於武漢街市今巳旬日無日不有所見段巡按深爲焦急業巳飛電各縣查報凡各縣之事繁或報蝗蟲甚盛者皆妥派專員前往會同督捕聞發生蝗蟲之區不僅濱臨江漢之漢陽黄陂夏日武昌漢川天門圻水沔陽等縣卽襄陽道屬之隨縣棗陽光化榖城京山等縣亦均有蝗患又鄂城黄岡廣濟圻春江陵各縣知事昨亦紛報有蝗飛到境是湖北荆襄漢三道屬轄境皆有蝗禍矣所過之處早稻頃刻咀盡農民大爲恐慌咸將甫成粒漿尚須遲五日十日刈穫之稻搶割以預避之其力爲撲滅者則殊鮮羣以爲天蟲也又爭先演戲建醮以爲祈禱致道士優伶大爲忙碌聞漢陽黄陂鄕人均有因爭搶戲班大起衝突者官廳以民願於此亦難禁遏遂多放任聞巡按通電各縣捕蝗經費准在地方稅欵内暫行挪用實支實報將來事竣仍須由有蝗地畝分别徵還並發告示勸鄕民破徐迷信茲並將隨棗二縣所報有蝗地方附誌於下（一）隨縣西北兩水塘唐縣鎭及近城之五里十里並朱里七甲一帶均有飛蝗損　禾苗（二）棗陽縣南鄕烏金店十里埠栅山頭均有飛蝗 
地方通信 
[蘇州]  
　　北漍鎭交涉駐蘇日本領事池永林一昨日函請蘇州交涉員轉行政各署　云據旅蘇丸三藥房日人政二金次郎聲稱因通商游歷内地本年六月十九日船泊北漍鎭翌日午前有該鎭養和堂藥店夥赴舟買藥計洋三元一角八分將藥品先行假渡上岸後行經附近劉家茶店門首内有中國人劉阿珍金四寶兩人忽出聲稱日貨不准入鎭將該夥所持之藥奪去因該藥品係假渡之品故將　付之二元交還該夥當向劉金二人詰問索取情形反遭暴行即告知該鎭鄕董亦置諸不理不得巳而向不隂知事署狀訴二十六日午前至周莊鎭雇人吳吉康携帶貨物行至徐生寶雜貨店前有稱爲小學敎員趙進修及陳阿洪繆線卿三人爲首聚衆大聲叫喊抵制日貨竟將日人雇用之船亦將焚燬該雇人被其攢毆物品亦被搶奪以致歸舟臥船不起雖經鄕董陳榮記說諭仍置若罔聞且在該鎭揭有注意我同胞切不可買東洋藥吃廣告一紙因亦向江隂縣知事署提出狀訴此等暴民應請嚴懲賠償損失等情前來查因抵制日貨之結果遂將抵制日人且將雇人毆打携帶搶奪視條約上之特權有若弁髦將日人之赴内地通商遊歷者亦受阻害以上事實懇請分别調查准如被害者之所請將暴行之人從嚴懲辦並將損失賠償即希查照辦理云云惟按照約章外人至内地無論經商遊歷者須先至該管行政署領取護照方能　照約章辦理乃聞該日人事前旣未報請護照事出後卽至　署控告並要索賠償說者謂今日之知事亦太難做云 
　　招待外賓報部民國成立以來各省招待外寶多未報部即有報部者亦不詳細外交部昨通飭省署轉飭蘇屬各機關以後招待外賓即希隨時報省彚報中央以資備案參考 
　　吳縣學務近聞縣敎育會昨接省敎育會公函内開以學制改革徵集意見急待討論又該會修改章程巳經起草員交到亦須開會研究茲聞巳定於十八日上午九時開全體大會第二次成續展覽會巳定於一號開幕預發籤條徵求成績刻悉通和坊之敎育研究社迭次開會研究因去歳第一次展覽會之報告書披露後頗生意見現議决凡入研究社之小學校一律不送成績品到會吳縣小學校均奉敎育部通令定於本月二十一日一律故　　現擬放假後每日上午由敎員監督各生上課三小時省　　以小學爲敎育之根本自應力加整頓現届署假期内令各學校敎員乘此假期内在會附設小學校敎授講習會招集小學校敎員到會聽講昨日蘇垣各校巳接到齊巡按使飭令吳縣知事通告各小學校一體遵照派員前往矣 
 
 
 

Page 7

 
 
[鎭江]  
　　八港鎭之盗案鎭郡對江八港鎭地方人烟稠密商務繁盛前日晚間突有匪徒二十餘人至王有富家揮門而入有富之婦大聲呌喊匪徒即以棉花閉塞其口該婦手扯不放被匪刀傷四指并搶去銀洋三百餘元衣服首餙約值百餘元刻巳赴縣署報案請緝矣 
　　慘無人道之族鬥鎭郡對江刁家圩地方有著名無賴之李某日前不知因何事與族人李三互鬥竟將其族人用火燒身斃命昨由該處地保曁死者之子投赴縣署提起訴訟矣 
　　擬設小菜場鎭城街道獗隘本巳擁擠不堪復加魚菜各攤陳設如鱗行人更覺不便現届天氣炎熱穢氣令人掩鼻改章知事擬設一小菜場所有小攤一律遷入其中刻巳擇定場所俟籌有的欵卽行開辦 
[揚州]  
　　運署人物表　淮新運使方司長碩輔巳於十一日視事今巳將署中各科辦事人員加給寻任茲將各職名探録如下場産運銷科長都儷曾一等運銷科員朱兆華楊志瀛二等場産科員孫亮恭二等會計科員周樹鈞三等運銷熱員土永湘三　管卷科員李守鈞總務室秘書胡錫疇機要兼文牘宋文蔚會計嚴樾巡緝兼機要汪佑玲巡緝兼文牘韓篆收發鄭家綸監印趙國强校對魏祖梁庶務查鐘泰差遣周國相李毓湘胡雲官 
　　轎行沿街呼寃揚城各轎行因籐轎公司開辦生意淸淡然又不知競爭徒連日聚集男女數十人敲梆鳴寃滿街呼屈謂其生意全被籐轎奪盡要挾官廳維持聞至縣署即被掠退誠所謂無理取閙矣 
　　招考師範生省立第五師範現届招考預科揷班生録取額數只有六十名而揚屬各縣送考學生竟有二百餘名其中尤以鹽城阜寗居多故舊城文昌樓小東門一帶客棧生意興隆大有應接不暇之勢 
[江北]  
　　碭山縣之土匪世界碭邑毗連三省素多草莽自民國元年以至今日民無寗息家無完戶現值靑紗帳起城西城東各匪首率夥匪百餘人均執鋼鎗焚殺刦掠連破數圩又於七月六日攻破城北十里許之范莊寨閤寨房屋盡行焚燒居民死傷甚衆民圑盡被剖腹寨董李懷仁李受重傷其弟懷義當被架去次日即行鎗斃慘酷之狀聞之痛心縣城郭外架人勒贖之案日必數起昨日（九日）有匪數百人盤踞於城北門外半里許之楊家樓城内甚爲恐慌雖有江防數營駐此然亦無可如何云 
[南通]  
　　南　縣公債情形三年公債南通募額五萬餘實爲蘇省各縣之冠四年公債由部派員楊公雨君蒞通商請張紳退菴極力提倡先行募足三萬卽日滙解如天晴水退秋收豐稔亦不難逹三年募額之目的也茲録楊君與財政廳往來電文如下楊公雨致財敢廳雲云南通公債商請張紳退菴極力勸導可望如額楊潤江財政廳覆電云江電悉通邑公債可期足額張紳負梓鄕重望一呼四應　劵可致熱心殊佩請代逹感忱公所至歡迎前經合電請留巳奉部覆照準借寇得請收效當更無窮併聞胡翔林歌 
[杭州]  
　　書記妻大閙辦公室杭縣地方檢察廳昨日（十四）下午忽有一蘇州婦女自稱該廳書記金某之妻不知如何闖入書記辦公室一見金某即責以不顧家用杳無音信隨即敲檯拍桌大肆雌威事爲廳長所悉以辦公重地該婦女竟敢闖入吵閙實屬不成事體當即派人驅逐且以該書記平日不知自愛亦即條諭斥退並將門崗法警查明記過以資儆戒 
　　鹽商借欵案之波折兩浙鹽商向杭州中國銀行借欵報効一案業經合同簽字湖　綱商因有意見未符電請運署變更合同茲聞姚鹽運使以鹽商人多散漫屢召不至各地均有經商代表簽字湖屬援照辦理並無不合黄永源業於合同簽字當時該商等不置一詞豈容反抗於後查湖屬共合新引四萬一千餘該商等僅列二萬一千餘引祗得半數又示舉定全體之代表至欵項出入並未確切叙明此案遲之又久甫經定局斷難以少數人意見未齊妄事更張此電究竟何人發遞巳派經商黄永源據實查復以憑核辦 
[安慶]  
　　桐城預備開辦平糶前因隂雨連綿山洪陡發桐城縣大小圩堤潰决甚多現該縣豐備倉值年倉董巳禀准該縣知事開辦平糶聞巳於七月三號開倉定價每元糶稻五斗五升計可舂米二斗七八升左右又永惠倉倉董恐豐備倉所存之榖尚不敷用亦提議開辦現正調查戶口着手進行 
　　樅陽禁米風潮續聞樅鎭禁米風潮自將局董朱文瀾及所丁等逮捕後人民大爲不服來省上控商人夏某一面亦具禀訴稱某某等上船搶米水警彈壓不惟不服且毆及警官云云現此案巳發承審處判理矣 
[南昌]  
　　贛師範添招自費生江西省立第二師範學校常年經費均係庫欵開支不另收取學費現該校擬署假期内添招自費學生一班訂定規則詳奉戚巡按使批以該校限於經費擬即添招自費學生一班以爲推廣師資之計具見籌畫有方核與定章亦屬相符應卽照准惟招生時期當以八月入學資格宜限以高等小校畢業並應擬訂收費數目及施行細則一併送署察核以便備案 
　　南昌獄官撤換原因南昌監獄署署長孟廣銓被報載有烟癖前代高等檢察長張藎臣不以正式調驗密派法警化裝入室搜查證據未獲以致文電逹部互相禀訐由司法部飭令新檢察長范之杰將孟送交巡按使署調驗尚無烟癮張藎臣恐有反坐先辭職而去孟廣銓禀控長官亦有不合故現亦撤差所遺南昌獄官一缺巳委鳥立本接充矣 
雜評二 
[京漢路案感言（默）]  
　　言行不相顧我國人之通病也當其言之之時非不井井有條忠勤自矢迨一旦身任其事驗其成績所表著恒與其言背道僢馳而不相合讀者諸君亦嘗憶及關賡麟氏所著京漢鐵路現在及將來之一書乎是書脫稿於民國二年十月而印行於三年之初當日關氏爲此隱隱然挾一模範鐵路之大希望而欲爲贖回自辦路之好榜樣者彼固自言之意抑矜甚且於路線工程之若何規劃積習弊竇之若何整理辦路職員之若何駕馭營業競爭之若何方法無一不透切詳盡而尤斤斤以僅顧私利爲不道德之競爭爲戒非特著是書者自謂不致徒託空言卽我人讀之者亦頓覺京漢前途有無窮之希望也而孰料至於今日參京漢者至謂積弊較津浦尤大而責關局長者不曰端拱其上大權旁落即曰馭下不嚴形同傀儡舉凡今日發現之事實幾無一不與其書所臚陳者相反當關氏著書時所希望之將來爲何等之將來而孰知今日乃成若斯之將來也 
　　雖然空言之斐然可觀而無當於事實者寗獨掌路政之關氏凡夫今日大名鼎鼎之政客其不爲關氏者幾希 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新泰輪遭風覆没之慘劇]  
　　滬南十六舖崇沙新泰轉運公司新泰商輪於隂曆六月初三日攬載搭客一百數十名及荳餅烟葉洋貨布疋等貨二千餘件是晚九時許由南巿開往海門北沙等處十時半駛至吳淞張華浜江海分關面前時值雷雨大作該輪爲狂風所激突然傾側全船覆没時在夜半地處冷慕事國倉猝以致人貨均沉無人拯救除搭客得生者幾人現尚在調查外惟悉該船辦事人十三名中死者三人買辦瞿勝葵亦在其内船主王瑞根（本地人）大副李金元等十人均得救生圈之力得慶更生賑房六名死其四僅粤人劉姓及崇明人沈汝舟得生茶房小工等十二名死者八人該公司總理沈鳴嘉協理吳竹筠等得報立赴官廳報告遂於次日天明由淞滬警察勵飭派水巡隊潘隊長乘坐小輪前往調查救生局及江海新關亦各派小輪前往失事處所打撈溺斃屍身以使棺殮 
　　另一訪員報告云南巿十六舖大逹碼頭前所泊新泰轉運公司之新泰輪船係專行崇明大沙等處前晚　輪由滬起行載有男女搭客共一百四五十人並裝載糖北貨雜貨荳餅等貨甚多迨抵吳淞口時巳值夜半十二時適遇狂風大作雷雨驟至該船巳經出口駛近三夾水海面霎時滚浪滔天風力甚緊船主急命舵工抛錯停船不料風雨猖狂第一錨方下將放第二錨時巳被狂風兜擊船上各人倉卒無計該輪竟立時覆没其船主雖當場經人救起而船中載客過多且船身　側而覆以致溺斃者爲數甚多均無從施救至下半夜時南巿救生局巡船得悉往援時在浦面見有一人頸有救命圈迨撈救後始知巳經溺斃昨由該公司派人認明死者係該輪之小工頭目名小桃子當將屍身帶至老白渡碼頭知照家屬備棺收殮聞該輪船身較大約值六萬金之譜其損失約在十餘萬金云 
　　又一訪函云前晚十一時本埠忽起雷雨狂風適有專走崇海之新泰輪船由滬出口駛至吳淞口藴草浜　方被狂風吹在海沙致將船底觸成一孔逾半小時沉没所有搭客共計二百二十四人當經該處救生船聞警駛往救起百餘人其餘均巳溺斃同時尚有南巿昌泰號之金恆利沙船由滬裝儎沙布一千數百件遇狂風時即在淞口抛錨不料錨練突被狂風吹斷將該舟吹在海邊幸舵工急將後錨抛下始得無恙袛失大錨一只亦云幸矣 
[粤東水火奇災之乞賑]  
　　本埠廣肇公所潮州會館連接粤電以粤東水火爲災奇刧爲向來所未有即乞接濟賑欵以濟　　該帮接電後即召集大會共籌急賑茲將來電録下 
　　報告水災電廣　公所潮州會館均鑒三江水同時漲溢　爲向來未有奇灾洄江各圍或崩決　水過面日數十起比去年尤甚西關亦浸及丈省内外難民以數百萬計前日梧州限兩水高七十九英尺二寸比　年加高六尺十一寸下游各縣基圍亦陸續淹没雖多運包擒　恐難得力水勢未定危險萬狀更防有意外之虞欲圖補救自非急籌濟賑不可聞各堂所賑欵淨盡極盻接濟諸公關懷桑梓務乞力助或先墊電滙事更有濟譚學衡等元印 
　　報告火災電廣　公所潮州會館鑒昨日下午四點　省城西關十三行起火緣水深過丈官民雖極力拯救至本午猶未熄焚燒舖戶巳二千餘傷斃人口尚無從查考水火煎迫危急萬狀除電大總統撥帑外懇電欵接濟以救危局譚學衡等寒午 
[哈同花園同濟慈善會紀事]  
　　哈同花園此次特開同濟慈善大會係由朱葆三貝潤生虞洽卿等發起議决所售游客劵資及各業所售食物茶酒菓品等價連本悉充慈善會捐欵自開會以來游客甚衆園内每晚有新奇燈會並湖州檯閣等足以引起游人之興味茲將開會以來所售游資及園内種種情形分録於後 
　　舊曆五月二十八日即陽曆七月十號計售門票洋二千六百零九元童僕票洋一百十七元五角十一號計售門票洋四千四百零九元童僕票洋一百十九元十二號計售門票洋二千四百三十九元童僕票洋七十二元十三號計售門票洋二千六百五十八元童僕票洋一百零六元五角十四號計售門票洋二千八百六十九元童僕票洋一百二十四元五角 
　　自十號起至十四號止各幫所售食品連本捐助慈善費計共售得大洋五千五百七十二元小洋二萬六千五百四十七角錢一百五十二千一百二十四文逐日所得之資一俟期滿閉會除去會場一切用費外議定所得盈餘分充普益習藝所婦孺救濟會惠旅醫院三處之經費 
　　園内設有最樂書畫琴棋會係由趙聯黄王吉檀元杏權惲衡叔沈寶昌虞和甫熊聘臣諸君發起出售書畫對聯屏條等件所得潤筆悉充善會捐欵 
　　會場内由自新醫院組織臨時醫院一所由胡貴文經理一切事務聘請張紹修等諸醫生爲診視員并派救護隊六員在會場巡察遇有游人患急病者由該醫院立即救治連日天氣酷熱患病者甚多聞自開會以來就診者巳有一百八十餘人云中華美術館主任王志香君組設中國第一博物院一所於園内九思廳陳列飛禽走獸及水屬動物均由藥水煉置而成 
　　南京某機關派令委員江子良君携帶勸告國民愛國說白話書籍萬餘本在會場分發游客觀覽 
　　十四號夜十點鐘時因狂風猛雨雷電交加　字亭附近所裝之五彩電燈二龍搶珠兩條均經觸電以致燈泡盡行炸裂並因觸電損毁電燈千餘盞損失約千餘金巳於昨日派令電機匠速爲修整矣 
[烟商呼籲之禀稿]  
　　上海烟酒公賣分局成立後滬上烟酒兩業對於此項問題不無恐慌曾經禀請分局長體恤商艱轉詳省局長及大部減輕繳稅並沿途遇貨驗放以免留難茲得烟業衆商西　公所旱烟公所皮絲公會潮烟公會等公禀原文照録於下爲菸歸公賣營業　難環求減輕徵收並請過境驗放以恤商艱事竊商等在滬營業合稱之爲烟業分言之爲水旱烟業憶　　烟未及之時烟業尚堪支持利權亦不外滏近年捲烟盛行凡我烟業巳有一落千丈不可挽回之勢况捲烟祇進口一稅吾業則各　重疊優勝劣敗恐烟業生計岌岌不可終日方今頒布公賣章程商等何敢故違第思菸歸公賣捐仍難免商等營業謀生較前益覺困難並有　懇按章酌減五釐徵收産銷兩處此外經過地方無論何省一律驗照放行以　留難俾商等於營業萬難之中尚有生機一線之望想貴局長熟識商情當無不體恤商艱也爲此歷陳原由聯名環求局長據情轉詳省局長并大部力爲維持准予徵收百分之五定爲公賣價格並准運銷他省之菸免再加貼印照以暢銷路而維商業不勝感激待命之至謹禀旋經謝分局長批云據禀巳悉該業商所陳困難各節自屬實情仰候據情詳請省局核定飭遵此批 
[拘獲漕河涇刦案盜犯]  
　　西鄕漕河涇鎭蔡晉生所開米店被盜行刦並被槍傷又槍傷鄰人劉志堂等當將受傷者送紅十字會醫治一面報請地方廳委派檢察官下鄕詣勘各情迭詳前報茲悉此案發生區域在上海地方警察範圍之内　經該處第四區警局據情呈報縣警察事務所曾嚴飭各區並各探警四處值查贓盗因案前日該所偵探在西南鄕閔行鎭地方花烟間内緝獲是案盜犯某甲一名立解第一區警局加派巡警禀送事務所訊辦昨由司法科員詳加研訊甲供出同黨數人當即判令收押一面立飭各偵探分投緝拿逸犯到案訊究 
[救國儲金昨日之收數]  
　　昨日（十五號星期四）爲中國銀行收受儲金之第八十一日計收銀洋一千五百二十四元又交通銀行收受儲金之第五十六日計收銀洋一百十二元兩共計收洋一千六百三十六元連前其計巳收到銀洋七十一萬零五百七十一元銀四千五百六十三兩六錢七分八釐 
[盜黨准予引渡]  
　　魏長生與嚴阿毛等在浦東塘橋鎭糾黨搶刧後逃匿公共租界由檢察廳派警報請捕房將魏嚴二人一併獲解公共公廨迭經訊供因魏堅不承認是嚴同黨判嚴先行解送檢察廳如訊供與魏並無關係准予核釋在案昨晨復訊據檢察廳來警投訴稱嚴阿毛供内確係牽涉魏長生是以抄供呈請察核中西官以魏旣被牽涉遂會判准交來警帶回歸案訊辦 
[欲行暗殺之虚報]  
　　史不污投法捕房報稱有蔣武遣王四楊月波兩人至法新租界寶昌路鼎慶里二號屋内打掃該屋即蔣武所租嗣經察知王等欲行暗殺之事故報請核辦捕頭立飭包探將王楊兩人拘解法公堂詰訊據史供稱光復時在黎副總統處當敢死隊隊長二次革命時又在南京何海鳴部下當差失敗來申現在醫生奚占一處司筆札因王等欲將我暗殺故報捕請究楊月波供向爲鞋匠現在失業有朋友謝東生約民人至五龍日昇樓啜茗欲薦民人至鼎慶里史不污家爲傭人並無欲行暗殺之事王四供向爲剃頭匠與楊係同鄕此次至鼎慶里楊月波處借貸川資卽被拘案無端被史誣指暗殺求請究誣聶讞員又向史駁詰史稱楊由謝東生介紹欲至我處爲傭有之中西官以史所報無憑判史與王楊兩人一併交保查明核辦 
[緩併烟酒捐稅徵收處]  
　　上海縣沈知事前以上海烟酒公賣分局成立所日本經徵之烟酒牌照稅一項擬即移歸該局長經辦徵稅以一事權等情經紀前報茲聞謝分局長接高省局長飭知以各處區城佈分局公賣手續尚待措置所有原設各機關之烟酒牌照捐稅應仍暫歸各該機關徵收一俟公賣分局章程等佈置盡善　行移歸辦理刻由謝分局長據情移復沈知事查照辦理矣 
[參案調查員回京]  
　　中央財政部前因津浦鐵路參案牽涉之某轉運公司特派邢員高壽愷來滬調查賑目在案茲悉高君運日在滬查詢一切當以某公司帳册均屬關於營業事宜是否牽涉滬上無從調查並據該公司聲稱所有總公司各項賑册均巳送京候核故高君業於昨日由滬寗車火轉道北上矣 
[魚雷艦進塢修葺]  
　　駐滬海軍總司令部所轄宿字張字兩魚雷艦前奉命開往浦口巡防現悉該兩艦因年久失修機件不靈巳禀請海軍部核准修理特於前日自差次開駛回滬分别進塢修葺矣 
[尚公小學校第五次畢業紀]  
　　尚公兩等小學校在寶山路寶興西里係商務印書館捐資創辦迄今巳將十年學生現有二百四十餘人校舍巳不能容近日省縣視學到校調查均褒許之昨日行初等級第五次畢業式晨九時開會其秩序如下一校長報告畢業式宗旨（二）全體學生唱校歌（三）校長發給畢業證書（四）敎職員致訓勉詞（五）畢業生唱　（六）畢業生向敎職員行禮（七）同校學生向畢業生行賀禮（八）畢業生向同校學生行謝禮（九）高等級生致頌詞（十）畢業生代表致謝詞（十一）畢業生内之轉校學生行告别禮（十二）攝影 
[健文女校畢業式]  
　　健文女校爲王子循君所創辦迄今四年成績卓著茲於七月十五日行第二次畢業式是届畢業者爲張護江蘇上海王海關江蘇上海何芍香浙江秀水嚴鈺琴江蘇上海嚴熺琴江蘇上海先由來賓演說贊美諸生成績次由王子循致訓辭後頒畢業證書并聞下學期該校添設文學專科以造就國文優長之女子云 
[學生演劇圑定期演劇]  
　　陳朱張謝諸君滬北某大學之肄業生也鑒於國事之危急乃集合同志假法租界民興社演劇籌欵所入劇資除開銷外悉數存作救國儲金即將收據贈於孤兒院當開幕時由孤兒院委員監視用杜弊端而昭信實聞該圑所排之劇寓意頗深情節甚佳定於陽曆本月十七日晚開演云 
[催遷阻碍築埠工程之木排船隻]  
　　南巿建築商埠碼頭遷讓木排船隻問題迭經官商會議進行在案茲聞工巡捐局朱局長以開工在即亟應着手進行因特具詳鎭道兩署略云竊查職局與濬浦局商定推放沿浦岸線建築碼頭一案業將議定辦法照録合同繪具圖樣備文通詳並聲明填築浦岸以驅除障礙爲進行手續迭經詳請鑒核在案茲准濬浦局函稱現在挖泥工程約於七月中旬興工舉辦按照合同第六條所載應請尊處飭令將沿浦木排以及船隻等一切障碍之物尅期遷去以便開辦等因伏查此事期限緊迫手續殷繁現擬尅日動工所有大碼頭以南至董家渡沿浦一帶停泊之木排船隻均應飭令趕緊遷移以便開工惟是商民船戶間有狃于私見觀望遷延實於工程進行大有阻碍合無仰懇鈞署迅賜轉飭設法遷移俾得尅日動工實爲公便云云鄭楊兩君據詳後業巳飭行上海縣知事淞滬警察廳妥籌勸諭從速遷移如敢藉端阻撓即便隨時　遂云 
[承辦渡船招人投標]  
　　工巡捐總局朱局長昨出示諭云照得閘北新大橋渡埠自批准姚雲泉承辦停止貼費後即有人民迭次具禀情願承辦濟渡前來並奉滬海道尹批由本局定章投標招商承辦以便交通而杜爭端等因奉此自應明定章程招商投標爲此出示曉諭仰本埠人民一體知悉如願承辦該項渡船仰即遵照後開章程來局投標即於七月二十二日下午三時當衆開　以最長之數爲得標母得遲誤切切此示計開投標辦法一閘北新大橋渡船按月捐欵至少以一百元爲合格一該處渡埠須備堅固船隻十號往來載渡風雨無間一絲廠女工及婦女遇渡　取渡費以示體恤男客過渡准收渡費每名五文不准多索一濟渡時男女須分作東西兩渡以示區别每船至多以三十人爲限一該項渡埠至新大橋建築落成即行停止一承辦人辦理不善用本局隨時撤換一投標日期以七月十五日爲始至二十二日截止即於七月二十二日下午三時開　一投標人須開具姓名藉貫職　住址一投標人隨納保證金一百元由局出具收據一投標人於標内載明認繳數目封投匭内届日由本局長監視當衆開匭以最長之數爲得標一得標　應即出具認包切結並殷實商號保以　預繳三個月捐欵不得標者所存保證金當場發還原收據應即繳銷 
[無錫米巿之報告]  
　　昨日閘北各米行接無錫快信謂該處米價看漲現價鮮破礱六元五角半糙元六元三角糙尖六元二角云 
[警員之更動]  
　　漕河涇鎭地方警察第四區兪幼伯警佐邇因染病一再禀請辭職　經景警正據情轉禀沈知事核准遺差諭着北橋地方第二區董警佐治調往接辦並以曹行鄕第三區程警佐麟調辦第二區職務所遺第三區一缺委　辦淞滬警備第四隊隊長湯潮海接辦均經沈知事分别下札各警佐奉諭後定於本月陽曆十六十七等號分别到差視事 
[流氓索詐販土客]  
　　湖北人阮雪福由海參崴私運紅土兩大包來滬販賣前日在虹口近勝碼頭登岸被流氓王廷衡所知以代爲保護爲詞向阮索詐洋三十元致相爭執琉忽失土一包扭控捕房經捕頭詢明飭探將拾土之陳耀忠拘押昨晨併解公共公廨請究由王襄讞會同美畢副領事訊明以王係過犯判押西牢一年期滿逐出租界陳拾物匿報捕房着押一月阮從寬開釋所有紅土充公 
[復訊攫土案]  
　　土販王啓文偕證楊景華李漢三等控山東人宋繼舟在江西路攫取值洋一千二百五十元之烟土由探將宋獲解公共公廨訊供判交一千五百元人洋並保候查提同黨併究在案昨晨復訊原告延律師上堂譯訴前情請爲澈究訊之宋亦延律師到堂辯稱被告巳在押多日捕房並未查到同黨應請交尋常保人候訊等語兪代襄讞核供商之美領郭君判宋改交五百元人洋並保候再訊核 
[閘北之烟禁]  
　　閘北檢察分庭前日起訴烟土案五起經審判分庭孫推事分别判决陳阿慶帶烟泡八粒處拘役二十天江根大帶土五兩處徒刑兩月程和尚帶烟灰六錢土皮八錢處徒刑一月黄日深帶丸藥烟泡各少許處徒刑一月葉亦榮帶烟膏十兩解地方廳核辦 
[母子串拐之被控]  
　　孫慕堂偕證人許文發張義投警廳閘北司法科控稱伊子孫大力子於上月二十九被吳李氏同子吳坦串同項三等誘拐藏匿嗣吳忽來勒索洋二十元包許尋還當經先付洋四元翌日即由吳等送回盤問之下始知即係彼等所拐應請提案嚴究段科員聞報立飭偵緝隊將該被告等一併逮獲略詰一過飭送檢察分庭復經李檢察官詰訊後飭將吳李氏母子押候解送地方廳核辦項三開釋免究 
[求領失散養媳之不准]  
　　閘北王家宅鄕婦陳沈氏之十四歳養媳楊阿囡欲隨其未婚夫陳金寶之姊陳氏至天津旋在滬寗車站購物失散由捕帶入捕房轉送公共公廨訊供暫留濟良所候核在案昨晨復訊楊女供明前情繼由其姑陳沈氏偕子陳金竇投案所供與楊女相同求請給領兪代襄讞以陳沈氏所供難憑遂商之美領郭君判楊女發濟良所留養陳沈氏母子斥退 
[將妻連戳五刀之殘忍]  
　　楊樹浦路居人楊生生前晚忽指伊妻姚氏有不端行爲竟持刀將氏頭面手臂背間連戳五月一時流血不止復用木棍將氏猛擊氏大聲喊救奪門逃出被一千零三十三號華捕查見詢悉其情遂將楊生生夫婦一併帶入捕房當飭氏送醫院醫治楊押至昨晨解送公共公廨請究據楊姚氏供稱嫁楊巳有九年生有八歳四歳兩孩無故被楊戳傷今不願隨楊度日求請斷離訊之楊供詞支吾中西官得供以楊殘忍巳極判押西事四年兩孩交姚氏傾去並准氏自由 
[婦人請求離婚]  
　　婦人徐王氏投地方審判廳且禀控告伊夫徐墨卿迭次凌虐求離婚等情昨經施推事官開　辯論並片請鍾檢察官蒞庭先據徐王氏投案訴稱於前淸宣統三年十二月初十日嫁與徐墨卿爲室結褵後於次年六月間反目遭毆故至母家暫避後至夫叔徐渭林處居住二年餘又往虹橋鎭顧某家帮傭嗣因顧家有事停歇復至徐渭林　躭擱恐遭夫毆不敢回家今因欲歸不得欲棄不能惟有來案請求斷離等語質之徐墨卿供稱前憑王頌周王亦周等爲媒娶王氏爲室遇門之後尚稱相安嗣因囑妻軋花妻不允因此口角妻即潛回母家雖經邀喚多次迄未回來所稱將妻兇毆民人實無其事因此不願離異請求成全旋由證人徐渭林徐子山等到庭聲稱墨卿夫婦口角有之惟並無毆打情事問官得供會商之下遂諭聽候傳到媒證再行續開辯諭飭令一併退去候示 
[搶親被拘]  
　　前在滬城邑廟前開設沈文雅花紙店之沈玉山自將該店收閉後遄回海門原籍所生一女名小子今年十五歳前年憑周介祺等爲媒許與在上海久記樹行爲鋸匠之姚小芩爲室迄未完姻上月中沈携女來申游玩借居鹽碼頭恒義公客棧内事爲姚小芩偵悉突於前晚八時許糾衆至該棧將沈小子搶出擬赴家中成親行至中途爲巡警干涉當將姚並沈父女及該棧主邱金應等一併送入第一區警局解送司法科轉解地方廳林檢察長諭飭分别押候預審再核 
[工頭熱心慈善]  
　　本埠楊樹浦老公茂紗廠工頭張雲卿見當地貧民際此炎暑易病之時醫藥無資殊爲可憫特在該處八埭頭地方設立醫局施醫給藥聘請滬城紅十字分會方希曾醫員爲主任每日上午八時起至下午一時止凡廠内外有病者隨到隨診亦熱心慈善之一端也 
[西裝人投河圖盡]  
　　前日有身服西裝形似學生之林伯銓在法租界黄浦灘投河圖盡爲巡捕救起帶至法公堂請示據供福建人現由天津來申因家事之糾葛故欲自盡聶讞員問家中尚有何人答稱父母雙亡並無兄弟祗有一姊巳經出嫁聶着　　　　人何有家事糾葛今由公堂上給汝川資速回原籍如何林稱不要川資情願一死中西官再三開導仍執如前後察得似有神經病着送醫院驗明如無疾病再行核辦 
[男子病臥路旁]  
　　前晚有一年約十七八歳之男子因患病臥於東嘉興路地方奄奄垂斃由四百二十三號華捕查見雇車載送捕房捕頭命送同仁醫院醫治 
[張月紅跳出火坑]  
　　雉妓張月紅前日自投老閘捕房控稱在北雲南路二十八號門牌錢雲卿所設之妓院内爲娼因不善逢迎致遭錢龜用木棍猛擊救　超豁捕頭得禀飭將張妓送留濟良所派探將錢龜拘押昨解公共公堂請究經中西官質訊屬實判張妓發濟良所留養錢龜罰洋三十元充公無洋改押一月示儆 
[妓院容留幼女之判罰]  
　　福建路公陽里一百七十八號門牌陳松才（卽麻皮松才）所設之雉妓院内因容留九歳幼女陳金洪十四歳幼女丁丫頭被老（） 
閘捕房華探目張寶榮查獲將鴇婦陳卜氏及兩幼女一併解由公共公廨訊供分别押候查明再訊在案茲經捕房查得陳金洪係陳鴇之買女故於昨晟解廨復經中西官研訊明晰判丁丫頭交其母丁劉氏領回陳金洪發濟良所留養陳鴇容留幼女違章屬實着罰洋十元充公無洋改押女所十天示儆 
[研訊賭騙巨欵案]  
　　方藉順陳鴻猷朱錫泉陶新福劉萬淸等因被四川人陳原玉董昭以賭騙巨欵等詞呈控公共公廨將方等五人提獲訊供押查在案昨日午後聶襄讞會同美畢副領事升座樓上公堂復訊因捕房代表牛門律師巳赴威海衞避暑故由禮明律師上堂代表聲明被告等用巧妙手段串騙情形並由新閘捕房二十一號西探目卜羅司九號西探目斐司戮潑相繼上堂　明原告來行報告後先後將該被告等拘案並任威海衞路十八號　内抄出麻雀牌一副及不通用之安微鈔票一東帳簿六本一併呈案請 
 
 
 

Page 11

 
 
　由律師阿密逹投稱爲前淸津海關道洪轉香之子洪子和代表因洪前亦被方積順局騙巨欵請爲附追云云中西官以洪所呈控米便併案訊理諭該律師且退候商再核繼由被千代表費信惇穆安素羅傑德爲理等律師到堂代爲辯護要求公堂准被告等交相當之保人保出候訊堂上核供宣諭被　等仍　回捕房候再訂期復訊 
[竊犯定罪類誌]  
　　馬勝坤陳金寶與應紅泉串竊靜安寺路一千八百五十號門牌張金泉古董店内銅佛一拿被探查獲昨將三人併解公共公堂訊研屬實判馬陳各　西牢半年應押年半期滿均逐出租界袁阿幅因竊北四川路敎堂及哈爾濱路費炳春等各家衣物又李扣子在福建路摸竊王阿坤袋内洋元均經包探查獲昨將二人併解公共公堂分别訊明奉判袁押西牢年半期滿遞回江北原籍李押九日期滿逐出租界 
[押儆覇工毆人之小工]  
　　太古碼頭工頭夏書琴投法公堂控稱有小工王金桃前因强覇工作控經案下辦過另用别人扛貨詎王又覇阻不許小工頭李友琴向阻反被毆傷報捕拘案求究王供自知不合求恩寬宥判押一月以儆 
[押儆覇工毆人之小工]  
　　太古碼頭工頭夏書琴投法公堂控稱有小工王金桃前因强覇工作控經案下辦過另用别人扛貨詎王又覇阻不許小工頭李友琴向阻反被毆傷報捕拘案求究王供自知不合求恩寬宥判押一月以儆 
[毆傷頭面之訊究]  
　　朱流芳前日與邱文寶邱愛川兄弟因購買小車論價起釁口角扭毆朱被二邱毆傷頭面等處由四區崗警拘獲移送檢察分庭預訊屬實押候解送地方廳核辦 
　　小車夫時樂樂前日推車過胡家木橋將徐木才之子徐寶珍撞倒碾傷頭面腰背等處由徐扭控五區三分駐所移送檢察分庭預訊屬實四候解送地方廳核辦 
[工巡捐局之批示]  
　　工巡捐局朱局長批陳錫奎禀請保全公路由云據禀巳悉該民人等果係同由聖公會牆邊隙地出入别無出路自未便任令砌斷阻絕交通本局巳先經飭保查勘俟復到再行核辦可也此批 
[佔地毁屋之薄懲]  
　　住居漢中路之嚴長貴訴鄰居周根發覇佔屋基并糾衆將伊新築之屋簷搗毁一案前日經李檢察官提起公訴由審判分庭孫推事判决周根發處拘役五天以儆 
[請追定網不出之虧損]  
　　英商新沙遜威厘阿搿登等洋行在英廨環控李仲甫定貨不出請追虧損一案由廨訊供判李交保候復訊再核在案前日午後經英領康君蒞廨會同兪襄讞升座先據李仲甫之保人徐思康投案供稱被告於七月一號忽患喉痧症急延醫生調治無效身故我即據情報告公堂巳奉檢察處派捕查明無悮旋據八百七十八號華捕上堂證明被告病故由我前往南京路高陽里四號門牌調查目覩被告屍體尚未收殮云云並據原告代表律師上堂陳述案情請爲核斷中西官核供會商之下判候原告查明究有虧損若干報告公堂再行核奪 
[抵欵案邀到見證再核]  
　　英商威廉氏以鄕民殷海潮抵戰不贖控由公共公廨迭經集訊判令被告交保着邀同見證訊明再核在案前日午後由廨復訊據原告代表西人哈亭（譯音）上堂譯稱被告將單地向原告抵押洋四千元延不取贖請追本利云云詰之殷海潮供稱此項押欵巳田弟媳殷韓氏經手還過原告洋二千元有見證可以證明惟原告並不親自到堂對質僅有代表請追我實不能承認等語兪襄讞得供商之英領康君判候原告親自以堂並着被告邀同過付銀洋之見證到案訊明再核 
[楊衞甫交保候訊]  
　　楊衞甫因不理繆雲生欠欵洋三千六百元被控公共公廨業經照准昨日公廨轉飭捕房將楊傳案中西官諭令楊交保聽候傳訊 
[小販喊賣違章]  
　　昨有小販陳阿四因在途喊賣違背警章被三百八十號三道頭查見解送捕房聽候訊罰 
[誌謝]  
　　南越女學於十七號假座四川路中國靑年會舉行第一次畢業式及學藝會又於十八號在武昌路西和樂里該校内舉行成績展覽會昨承柬邀并贈展覽劵一紙又承徐存心堂贈送寸金丹三十服痧症茶三十服金刀急救散二十服痢疾散旣濟寶丹各十服書此併謝 
來件 
[近時洋菜製造法]  
　　洋菜又名鷄脚菜或稱石花菜日本亦稱塞天除應用於少數工藝品外大半供佐食料我國茹素家尤多食之煎液凝冷後亦供消署之品向爲寗波沿海特産近自科學進步製法日新古法即日就淘汰年來自外洋輸入不下數百萬亦成爲一種絕大之備巵矣考寗波舊産内含一部分之雜質故色多暗黑近時所輸入者均經幾度之漂白故色較潔白以製造上眼光觀之固昔劣而今優若以禮佛家之主旨論之則昔爲純素而今乃葷物也請按科學製造之法供改良土産者之採擇焉法用石花草經多回之洗濯入鍋和水灼熱之至過分之沸點鍋内液即逹稠度次將石花草絞乾取出剩爲暗黑色之稠液（舊法即將此液曬乾而成）加入鷄血迨逹沸度即見鷄血徵空飽含多量之雜質而鍋液亦漸見澄淸矣再將此液盛牛骨炭濾之自一次至三次然後用射水器注射於稻草之上藉日光曬乾之此近時製造之大略也其製造時所注意者即以漂白之品無害於食料之衞生爲主要而以鷄血吸淸者亦爲滲法漂白之第一良支蓋凡動物之血每多微空液體一經沸滚即含雜質必聚集一處即藉微空之吸力而均附於此血矣次爲骨炭濾法亦因其吸性之强於衞生無害也而骨則以新煆之牛骨炭爲上云夫自衞生進步食料之有害與否須考其製造之法則何如吾國舊時洋菜多含雜質宜爲近來所擯棄外來之品色白質純徒以我佛戒殺即視爲不潔之葷品此禮佛之迷信誠非衞生家之所取也雖然巿上通銷之品視爲葷物則可而詆爲不潔則不可時逢溽暑國人多煎食消暑此物易於滯胃多食必致疾病母貪一時之口腹而遺終身之幸福此則宜注意者也然篤信六月齋者之旨雖屬迷信用意實在衞生則不必因外貨之爲葷物而轉食舊法所造之不潔物也 
雜評三 
[禍不單行（訥）]  
　　中國之禍患每相因以至匪與黨禍相聯續者也而蝗患與水災亦牽連而來天晴苦蝗患則望雨天雨憂水災則祈晴晴雨均在憂患之中此近日各地之所同也而更有特别之禍同時發生者如廣東方患大水而又遭大火焚燬至千五百家之鉅上海方慮蝗蟲發現而又遭大風致演新泰輪船覆没之慘劇天之苦民何若斯之甚耶 
　　然於蝗水風火外尚有一事爲夏時不可不防者則流疫是也俟其來而救之幾何能及今廣東之雷州又巳見其端矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽新聞] [  覺迷]  
　　星　三天氣大熱較前三日更甚是日亭午某公館主人方與姬妾圑坐於廳事飲冰忌廉荷蘭水忽有雨點自屋頂點點下着頭皮作奇痛向着衣鏡窺之勢泡瘡巳癃癃然起於面昻首覘之則屋頂所蓋之洋鐵皮忽失所在始恍然悟頃之雨點乃洋鐵皮鎔爲疏質所致 
　　是日日中某君懹銀元一封往中國銀行投貯救國儲金旣至取封置儲金櫃上銀行中人啓視之下大憤力擲櫃外某君不解取而視之則數十銀元巳鎔并成塊失其原來之形式矣某君竟懊喪而返 
　　某文郎者二八年華姿色絕麗是日下午躑躅於法租界公館馬路之上蓋看出燈也途中人見者每指女郎而曰此人殆某舞台坤伶黑姑娘歟女郎聞之愕眙亟亟遄歸對鏡視之則瑩白之貎巳曬得如黑炭圑矣不禁大哭申申詈老在不止 
　　某處之大自鐘從無停日是日忽停命工匠開之無效拆視之則 
其中　條螺絲巳鎔合一起矣 
[新燄口（續）] [  醒厂魏頌予]  
　　歎孤十六則録十則 
　　（一）革命元勳揖讓征誅世蜀鄂風雲杜斷房謀貴棘地荆天附鳳攀龍志熱血忠魂來受甘露味 
　　（二）舜日堯天勝國朱均輩畏死偷生翎頂輝煌貴悅色和顔劉禪眞奴隸失國孱魂來受甘露味 
　　（三）自詡孤忠豚尾常拖背復辟陳言妄託阿衡志霧氣騰騰不管天和　謬種癡魂來受甘露味 
　　（四）聚訟　廷伴食原堪愧賈董才華宣室蒼生對信口雌黄集議多疵纇守舊迂魂來受甘露味 
　　（五）　固良才袞鉞嚴功罪王勃能文宿搆湘軍志趙普多謀論語曾匡世史館幽魂來受甘露味 
　　（六）仰屋司農權集中央制鶴質金章國債門如巿朘削膏脂蔡確循良最　　窮魂來受甘露味 
　　（七）北伐軍聲巾幗英雄事男女平權競效羅蘭輩自負文明邂逅終身配閨閣香魂來受甘露味 
　　（八）槖槖靴聲競說時髦萃口吸香烟遠涉重洋貴舊雨相逢皮酒供人醉異域孤魂來受甘露味 
　　（九）領補羣僚盡被烟霞醉利慾薰心法律甘遠悖蠧國殃民嚴譴万知罪政界貪魂來受甘露味 
　　（十）墨吏貪官弄那得親民事觸犯刑章後悔終無濟嗜利亡身妻子難相會大地殘魂來受甘露味 
譯著 
[間諜生涯] [  天虚我生]  
　　（三）東方之行（續） 
　　予晤愛倫後頗擬與之游獵方期約問而諜報處之電報忽至命予趣往旅順以探俄人所築之砲臺予奉命不及待聶政王號之至即乘他舶復作航海之行但予心中頗以爲異夫日俄之戰與德何與乃必欲探其砲臺秘密抑又何耶且俄人多疑稽察至爲嚴密今予之往實履險地故予改爲醫生之裝且改予名爲太理斯讀者憶之此後有人以密斯脫太理斯稱者即予是巳（譯者曰博士之名至此乃巳三變倘亦仲尼之所謂君子詞章家之稱爲屯田者歟足供一噱）今吾筆有暇當爲諸君一溯日俄戰爭之原始一八九五年時中日一戰日本遂佔旅順口爲巳有中國未如之何而俄國獨得德法兩國之助出而干涉致愛的美敦書於日本謂中日本爲隣友之邦詎得肆其强力爲鵲巢之佔中國縱不與較其如亞東之和平何日以脅於公理乃不得不暫爲屈服仍以旅順歸之中國然其心殊勿甘也拳匪之亂俄以兵力佔據旅順日乃起而與爭其結果卽吾書今者所述之日俄戰事也時予旣逹旅順寓於歐羅巴旅館以採集植物標本自掩使人無疑予行山後一週其第一事足惹吾人注意者則此中工作之人驟視之皆爲中國貧民而細察其行動舉止則其中實有喬裝之日人居什一也苟具稍稍眼力卽不難一一遴選而出而俄人竟蠢蠢無覺曩吾以爲俄人多疑今乃知其誤矣蓋俄人實猶大象貎雖龐然而無所用以予觀之則此喬裝之日人將來必爲内應無疑矧吾猶憶男爵之言彼謂俄人此次所築砲台實假日人之力爲多吾初以爲誇誕今觀於此乃信之矣尤可詫者則凡俄國軍官之臧獲竟無一人非日人也而摩天嶺車站所有扛駁之夫竟致全數雇用日人此其故實由俄人藐視太過志高則氣驕一切都不爲意乃至禍患叢肘亦勿察也將來旅順口陷落之速其原因實基於此初此戰之功也然以地利而論則其山勢雄險實足使一人當關萬夫莫入所惜俄人懶慢性成坐言者非不侃侃而起行者輒必遲遲耳其他勿論即此關東半島一路砲臺亦大半尚未完工即棄而不築至於關陵鐵路一帶守兵之稀防範之疎尤出世人意料之外且俄人好利尤較並通之人爲甚但得一二羅布之賄雖人假其房屋爲謀逆之所亦都不復過問故予之身遂得如不覊之鳥朝夕飛翔於砲臺左右以從事於偵察蓋金錢之力也 
詞選 
[行香子題崑山盛浪先生添香伴讀圖] [  樹軒女士]  
　　寶鴨爐温金鳳香薰夜來添一瓣椒焚靑衫坐讀紅袖忘言是花間眷林下客盡中人石葉繽紛貝葉氤氲指纖纖筍玉蔥銀工夫芊火臭味蘭芬甚鄭詩婢盧學士薛鍼神 
[高陽臺題添香伴讀圖] [  絳珠女士]  
　　采罷蘼蕪拈殘菡萏碧芸窗下烟輕篆裊爐薰鴛鴦兩字分明靑山一抺螺痕淡浸眉峰南面書城坐相依鰈鰈鸈鶼燕燕鴛鴛夜香燒短銀屏燭乂衣穿半臂綵結同心留住氲氲雙鈎放下簾旌文人慧福佳人艶早通靈緑意紅情任憑他撥冷龍涎數遍　更 
小說 
家庭小說 
[嫣紅刧] [  常覺小蝶合譯　天虛我生潤文]  
　　第四十四章（續） 
　　皮　卞曰一夕忽有臧獲逢我之怒我乃批其頰於是主人遂辭予席後數月予又至一人家面爲保姆初主人尚喜予予亦頗能安之特是不幸又有魔障至矣哈勃克曰豈彼家又另延保姆耶曰否否茲事滋可發噱吾試告汝先是主人有弟長頸而烏喙形狀至醜一日忽入予寢室且鍵其門而向予求婚予不可彼乃以危辭恫駭蓋是日主人夫婦適均出赴友人約故彼能肆行無忌也爾時予以怒極乃奔至窗前以拳擊玻璃玻璃碎而下墮適樓下一傭婦過中其頭婦大呼而予亦大呼令彼趣來啓門此醜物見予呼恐僨事乃奪門遁去予亦出室赴巿上購一兩鋒之刀長約一指藏之而歸哈勃克急曰爾時汝手乃不創耶須此刀何爲皮靄卡曰此纖纖創痛又何足道汝試再聽吾語吾旣歸乃以此刀示醜物且告之曰汝再敢入吾房者則吾必以彼吻吻而吻醜物大驚奔告其兄嫂且加以懟言而吾遂辭其家矣哈勃克此時聞茲凶殘之言心中至不寗乃曰皮靄卡設彼醜物竟又入汝房者奈何皮靄卡獰笑曰殺之而巳此區區事而足懼乎哈勃克强笑曰茉特瑁史汝亦有宗敎歟曰吾爲舊敎但欲使吾效法於聖人之徒者則吾不能哈勃克笑曰是果無怪汝每夕頭痛矣（意蓋謂其瀆聖也）哈勃克語未畢忽聞有步履之聲起自門外哈勃克知是露賽哈勃克乃躡足有以緝塞鑰匙之孔令不得内窺己而果聞露賽呼曰茉特瑁史皮靄卡故不應露賽乃自語曰吾初以爲保姆在是耳然則果何往耶言次自入應接之室哈勃克啓門從之則見露賽正與密昔司特雅同行見哈勃克則問曰阿兄汝見茉特瑁史乎哈勃克曰異矣茉特瑁史又非予之何人予何能知言次皮靄卡適至露賽乃向之曰茉特瑁史汝適間在書室中乎皮靄卡曰姑娘恕我吾頃間實在書室中唯有小事致未能見答想馬丹特雅與露賽姑娘尚不致遂不以此見責也哈勃克以其母在側殊不能與皮靄卡作情話且多局促乃躅躅自去 
 [奇情小說 
[秘密汽車] [  東埜譯]  
　　第四章（續） 
　　勃立南微笑道只爲你極口稱譽他的容貎我所以用說話來探試你你打趣我好幾次了我這回不過略略挑逗幾句你就如此發極起來可見你枉自讀書十年還不曾認得一個聖字說得滕逹巳笑了笑聲未巳忽見那女子呻吟幾聲撐起一隻臂彎極力想要坐起額上香汗淫淫淡緑色的兩只俏眼奕奕有神上面掛着幾彎黑油油的額髮雖則蓬鬆歷亂然在滕逹眼光中看來額前堆滿了蜷髮顯越黑白分明豐姿絕世滿身裝朿雖是荆　裙布而洗濯淸潔除出方纔跌倒路旁時染污幾點泥土以外竟似芙渠出水不染纖塵看他豐度端凝也綽有大家風範只聽他嬌喘微微的說道噫我在甚麽地方這裏並不是學堂呢滕逹上前安慰他道密司這裏雖不是學堂靜居養疴亦無碍我等甚是追悔方纔駕車不愼傷犯密司玉體所幸吉人天相肩膀上傷勢還輕只須醫治幾天就會好的密司且靜臥一會我去喚這裏的管家婦來他名喚密昔司斯德是一位仁慈惻怛的老婦人密司有他照願我也放心得下了又回頭向勃立南說道朋友請你代勞立刻去請醫生你向左走過八家門口便是醫生住宅門上有招牌釘出的那女子一經提醒放手臥下閉着眼睛說道我記得了方纔在轉灣角上迎面來了燈光兩盞耀得我眼花撩　方要閃避一輛汽車巳到在我肩膀上一撞頃刻之間不省人事了 
救國儲金 
[中國銀行收欵淸單]  
　　七月五日第七十二次報告（續） 
　　第四百四十八册一號至一百號王玉舟一元陳玉峯又傳振廷又李文琪一元陳萼研又李奎祥又大興永一元谷鈞鈺又戚景生又李仁東一元畢筵西又谷玉璞又畢馥亭又劉世信又陶福齋又黄淸軒又王金堂又戚玉軒又劉德澄又李淸之又王丹林又戚郷畬又張維綱又仁和成又谷鈞增又洪發號一元戚洪崗一元傅振廷一元陶連琛一元薰雲瑞一元谷鴻漠一元谷輔廷一元同盛源一元宋永宏一元宋天修一元祥泰號四元苗寶淸五元谷均保一元于宗海五元苗壽堂五元畢惠東一元戚信齋三元阮籌魁一元戚音亭一元戚鴻盛二元鄒命三五元吳成春堂一元子誠齋五元周子經二元宋愼初一元郝進公二元德祥泰五元劉吉堂一元姜品三二元姜復山一元叢冠五一元徐振山二元宋斗南二元宋掖庭一元苗蘭芳一百五十元孫文棟三十元苗蘭菖三元孫雲舫二元李振棻二元周煥之一元鑫和昌一元興成一元谷鈞昭一元李春生一元叢瑞卿一元王學興一元戚夢鰲一元畢賓之一元顧明瑞一元增成永四元戚喜瑞五元戚芸田二元叢華山一元王辰舉一元謙益永五元戚磐安十元戚國祥一元戚全壽一元谷新德三十元孫殷三三元張德仙一元王行溥一元劉志山一元苗新仁一元德新號五千之劉文經二十元高初亭三元蕭瑞西三元劉明之三元孫會友一元丁輔臣一元陶憲章一元張傑仁一元米義山五十元（以上均威海） 
　　第四百四十九册一號至七十九號谷健之三元叢谷氏三元威海皇仁學堂學生三元德昌劉錩之一元張增文一元王文同一元虞初耀一元徐子平一元苗寶金一元唐銘山一元苗植山一元曾錫三一元戚振喜一元元順和武惠堂一元安立甘堂張寶生一元郭永澤一元柳文卿一元孫　川一元林王氏一元王學念一元汪振玉一元谷寶和一元王卓卿一元劉茂盛一元周毓麟一元戚志尚一元李雲漢一元姜書章一元孫繼書一元義學張保眞一元邵樹菡一元張景惠一元朱彩蓮一元于占魁一元傅宏書一元黄子平一元鄒恒儉一元李明齋一元戚雲峰一元苗廷仁一元王曉東一元王樹棠一元戚葆鈞一元黄金斗一元苗穎籙一元陳康令一元姜泉佐一元戚松軒一元王庚年一元谷錫吉一元王謝卿一元張壽亭一元戚丕愷一元黄壽東一元張綏之一元邵炳漢一元宋蘭亭一元傅學温一元王福堂一元谷新仁一元苗秀川一元以上均威海大同學校北福建路十五元楊春榮威海一元印錫璋一百元王松亮五元鮑咸亨十元賀至發十元張蟾芬十元李永福一元周霖周三元許小山一元李伯任二元沈學文一元鮑士傑一元宋紀緒一元陳炎一元朱陳符周鄧一元駱輔堂一元葛鵬翔二元 
　　第四百五十册一號至一百號吳念椿二元戚景山二元谷玉振二元梁玉山二元虞松山二元谷輝山二元叢錫範二元谷均秩二元戚建章二元錢肇唐二元永記二元裕順和宋叔岩二元李文熙二元谷子榮二元梁蘭亭二元戚恕堂二元戚玉堂二元王鏡瀾二元戚學彭二元戚信忠二元戚成均二元叢世甫二元劉成德二元傅振里二元戚守田二元吕學雲二元戚栗齋二元戚頤臣二元畢先東二元黄振山二元戚玉田二元谷源增二元傅獻廷二元李宏賓二元谷庭菴二元陶雪堂二元戚殿魁二元叢儒臣二元張先洲二元王增益二元姜國珂二元王學洪二元姜秉國二元李國忠二元原奎生二元王在彬二元皇仁義學宋玉山二元永生號二元谷鈞銓二元李天相一元劉仁堂一元于筱堂一元陳文田二元叢豐田一元谷爽山一元谷澤軒一元谷巨川一元董文堂二元同合棧四元苗春暄二元苗秀仁二元陶文玉十元夏春泉三元陶世恩二元孫祥軒二元鄒文田一元孫召卿一元姜樹仁一元谷文德五元戚壽昌三元劉松南三元苗潤之二元戚鴻逵二元戚君佐一元裕祥東二十元吕相山五元吕亭山三元谷鈞先一元王慰忻一元王春華一元谷鈞峰一元叢松亭一元崔子衡一元（以上威海來）周雄聲三元陳得眞一元張愼之四元鍾濟川五元方警銘三元吳江縣立第五高等小學校八元陸壽康一元張廷良一元吳舉林一元陳信一元周斯祚一元徐乃湜徐乃溥一元曹世森一元張香仁四十元應雲生四十元李雲寶二十元惲賡萊一百元（未完） 
 
 
 

Page 15

 
 
   
 
 

Page 16

 
 
   
 
