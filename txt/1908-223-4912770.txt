# 1908 - 223 - 4912770

 

Page 1

 
 
   
 
 

Page 2

 
 
上諭 
[七月二十三日奉]  
　　上諭慈禧端佑康頣昭豫莊誠壽恭欽獻崇煕皇太后懿旨前據陳夔龍岑春　電奏湖南灃州等處被水成災當經諭令切實撫恤並將續查情形隨時奏報茲據查明電奏此次水災以澧州爲最重石門次之田廬淹沒物產漂流小民蕩析離居嗷嗷待哺餘如安福慈利安鄉南洲龍陽沅江古文坪沅陵等廳縣均多被淹等語覽奏殊堪憫惻加恩著賞給帑銀四萬兩由度支部給發著該督撫等督飭印委各員核實散放並籌撥欵項接辦常賑設局平糶妥實經理務　實惠均霑母任失所用副朝廷軫念災黎至意餘著照所議辦理該部知道欽此 
上諭直隸宣化府知府員缺著高煕善補授欽此 
上諭農工商部奏籌議華商創興　崖地利事宜酌擬辦法一摺著派三品卿銜胡國廉總理　崖墾礦事宜其有關涉地方他項商民利害事務應會同地方官妥商辦理餘依議欽此宮門抄七月二十三日皇上召見軍機[  楊士駛] 　 
交旨 
[七月十六日交吏部軍機大臣面奉]  
諭旨昨日驗放之知府用在仕候補直隷州知州浙江永嘉縣知縣李前 
 
 
 

Page 3

 
 
泮加恩著在任以知府補用欽此同日交吏部奉旨此次驗看之前河南項城縣知縣項夢羆著仍照部議降二級調用欽此同日交稅務處本日貴處　奏查明免稅各案會議後陳摺又奏粵漢鐵路機器材料請免稅二年摺均奉 
旨依議欽此 
　　七月十七日交會議政務處伊犁將軍陜甘總督新疆巡撫本日都統馬亮奏擬請裁併新疆文武員缺旗漢兵額節出餉銀改練新軍並酌量就地籌欵一摺單一件奉 
旨會議政務處會同伊犁將軍陜甘總督新疆巡撫迅即妥議具奏欽此七月十八日交禁烟大臣民政部本日都察院奏代遞候選道許玨請變通禁烟期限因地制官呈一件奉 
旨禁烟大臣民政部知道欽此 
論說 
[諮議局章程評議] （續廿二日稿） 
[第三諮議局之地位]  
　　諮議局者日。占表决通省施政方針之地位。而今之諮議局。者誤以地方行政。一切取决者。而認爲是言非行。任意采擇者也。何則地方議會之對於理事機關也（就諮議局論則督撫爲理事機關）猶議院之對於政府也。其地位爲對等。而立憲之精神。在議院。自治之精神。在地方議會。蓋政府所執行。即執行議院所表決之意思。理事機關所執行。即執行地方議會所表決之意思有意思。而後有行爲。有議事機關之表示意思。而後有理事機關之代表行爲。言也行也。一而二。二而一。此兩機關所以立於對等之地位也。今按章程。其開宗明義。不曰諮議局爲表决通省施政方針之府。而僅曰指陳利病籌計治安。曰指陳。曰籌計。不過處顧問之地位。不待第八章督撫有監督諮議局之權。而其言論己無重要之價值。其地位固己不穩矣。抑其所以不穩者。固由政府未識諮議局之地位。而實由於未識議院之地位。原奏謂議政之權。雖在議院行政之權。仍在政府。一若所議决者。不必其執行所執行者。不必其所議决。不知法律（規則）之施行也。必經議院（地方議會）之。協贊（議决）政費之動支也。不越議院（地方議會）豫算。其行也。行其所議决也。原奏謂議院攻擊政府。但有言辭。並無實力。但有政府自退。議院不能驅之使行。一若除發言外。議院無强之使行之實力。不知議院有上奏彈劾之權其勢力恒足以製造政府。東西政治家。有寗受國法上之制裁。不願受輿論之制裁者。故一經彈劾。則內閣辭職。言之有效也如此。即在地方議會凡所議决雖不能强之使從。而如日本之府縣行政。直接受內務大臣之監督。既有監督。則府縣會適當之議决。知事有不得不遵行者非若督撫之漫無監督。而轉授以監督諮議局之權。使其輿論之採取任便也。總之政府視言行爲不相涉故雖言不必行。行不顧言。而視。爲當然之事實政府以議院實權且僅空論。故具視諮議局言論更。在若存若亡之間。所謂朦混其地位者此也 
以上三者。說明諮議局之大體。而章程之價值。己可概見。今試即章程之未安者。略加商榷。其爲外間所己論者不贅。免詞費也。 
按局章第二十一條列諮議局應辦事件。所載十二項。均爲證明諮議局職權所在。內如第二項議决本省歲出入預算事件。雖爲地方應辦之事今日諮議局。應得之權然以。財政紊亂如今日非特皇室費政務費漫無區別取攜任便豫算維艱即中央政費與地方政費亦無。一定之區別。雖有內銷外銷。之名而各　無不積欠之解欵。如近來度支部。之屢次催解是也。此內外費之無別也雖爲本省所人之欵。而他省無不提撥之欵項如近來整頓西藏經費。撥自川省是也。此甲省與乙省費之無別也。雖屬經常有定之費。而甲欵移乙事用。此費以他項抵。滿盤散沙。一簍亂髪如近來各省之現象是也。此本省政費之無別也。然則豫算出入。非舉全國之財政。溯源而廓清之。必不能收實際之效。而所謂溯源而廓清之者其手續至繁。决非頃刻間所能畢事。今以一年限設之諮議局。而責其議决本省之豫算。無論不揣今而齊其未。决無實效。即使豫算。矣大致楚楚矣一日鄰省有警。餉急燃眉朝旨飭協解。拒之不能。應之則事起倉猝。豫算所不及。例如滇亂事件。將據第五項議决本省擔任義務增加事件之條文而開會以議决耶則會議未終而鄰省己糜爛將據第十二條暫由常駐議員協議而報告於次期開會時耶則本省財政既以本源未清而紊亂復以臨時支出而益紛雖有善者未如之何此實行豫算所由必待全國財政之整理者也又本條第十二項收受本省自治會或人民陳請建議事件此在他國當屬議院之職權而今之局　載列此項宜外間論者自詡爲諮議局之職權超過於日本府縣會也不知既云收受必有書類而諮議局當不僅以收受請願書爲畢事請願而不合歟宜繳還不則宜宣告無效請願而合式歟諮議局宜附加意見書而提出於督撫以備施行（日本議院法第六十五條各議院議决請願之可采擇者得將其請願書附意見書送政府）夫如是則請願爲不虛今也祇有收受之規定而無提出督撫之規定不識自治會及人民何用此請願爲而諮議局 
 
 

Page 4

 
 
又何重此收受爲此祇定收受無裨事實而必待增訂以完滿其職權者也 
他如第六條之營業不正失之含混解釋者易啟疑難之嫌第四十七條第二項。第四十八條一二三三項督撫之處分既無行政裁判所予諮議局以起訴之權復不經中央政府直操解散之權則督撫之濫用其權實有必不能免之趨勢其詳己見前述從略。 
專電 
 [P電一（北京）> 
　　都察院以六月二十四二十七七月十七日三諭旨嚴厲對于國會請願書頗存觀望某憲意擬不爲代遞 
[電二（北京）]  
某御史奏叅憲政館楊度心術詭秘留中 
[電三（北京）]  
　　交旨陸軍部速飭崔祥奎赴滇趕練新軍 
[電四（北京）]  
　　某大員奏新定制外省輙駁不行以便因循不但貽誤事機並且有傷政體當即字寄各省督撫原摺抄閱看 
[電五（北京）]  
　　梁如浩有署奉撫消息 
[電六（北京）]  
　　泉州私運軍火案某領事極力爭辯今己移省辦理 
緊要新聞 
[國會問題]  
　　都察院收受之請願書迄今尚未代奏以致人言嘖嘖頃得政界消息云都察院各堂憲對於此事異常鄭重擬先請政府定奪再行代奏 
達侍郎壽自日本考察憲政歸國連上封奏己奉旨交憲政編查館覈議聞其內容略云近來談立憲者有急進派主張三年二年乃至一年即開議會者有緩進派主張五年七年乃至二十年始開議會者二派雖各有理由然以日本之事實考之則大開御前會議令廷臣担任若干年可以預備完全然後定爲十年今中國地大於日本事繁於日本其中如組織責任內閣如欽定憲法如海陸軍等皆應於未開議會以前預備者故今日國會期限之紛議非如日本召集廷臣大開御前會議使之担任若干年預備然後折中以定之不可又附片奏憲法有定於未開議會以前者有定於己開議會之後者己開議會而後定憲法則君權必因之縮小故朝廷於此必須斟酌云云 
駐法劉欽使請開民選議院明示實行立憲年限之電奏政府頗爲激動蓋以駐外使臣大半明於各國政體今各欽使電請開設國會者己有多起故深爲感動云 
山東巡撫袁中丞電致軍機處請頒布國會限期以定國是聞措詞甚爲和平某軍機頗贊賞之 
山西國會請願代表常君松壽李君鳳翔劉君懷瑛己於昨日下午抵京同鄉京官齊赴車站欽迎暫庽騾馬市大街三晉會館現正繕寫請願書簽名者二萬餘人聞二十二日呈遞都察院代奏聲勢之壯人數之多竟爲各省冠 
日前浙省紹臺金衢嚴處六府致函代表吳雷川君促之速行北上茲悉金衢嚴處四府入並未繕函想其中必有不肖之徒覬伺監督位置出此搖撼之手叚也 
[李給諫奏參岑督之內容] 北京 
　　七月十三日粵督張人駿奏覆給事中李灼華奏參前粵督岑春煊被參各節據實覆陳一摺己錄今日報第三張要摺欄李灼華叅摺係去年十二月所上當時因未經奏覆尚未抄發茲悉李給事糾參大略其第一摺謂粵匪日熾由於前督冤屈能員如柳州兵變防　失陷以至英輪巡緝西江其故由於能員被劾任事無人所致其威逼武職人員如鄭潤才莫善喜陳桂林程允和潘瀛蒯德浦李世桂等竟以冤憤釀命附片謂岑春煊驕縱昏暴文職各員如何昭然裴景福徐仁傑金鳴翥李家焯葉祥麟等應請調卷詳查分別昭雪又附片奏叅程儀洛潘文鐸朱盛翼華承謨左樹修等貪鄙迎合以濟其惡應請一併查辦一摺兩片大略如此 
[張御史奏請增訂都察院官制] 北京 
　　掌廣西道監察御史張世培封奏云竊人臣事君之義惟在乎言聽諫行而人君勸士之經要貴於忠信重祿定制宜求　　一準情宜協於中平今各部院新定官制自郎員至尚侍階級完備循序以躋獨都察院官制闕略有一品無二品升階濡滯遷轉無由豈無英俊之才亦有忠義之士而側身臺省即皓首蹉跎縱純臣以身事君不敢計及品級然朝廷設官分職宜 
 
 

Page 5

 
 
於愛惜人材況各部院階級如此完全而都察院階級如此闕略考之制則不一體諸情則不平不可不增訂以合先王勸士之經也擬請旨飭令會議政務處將都察院官制妥爲訂定升副都御史爲二品秩視侍郎佐都御史整飭風憲增設僉都御史二員秩正三品視各部丞管理各省京控事務查京幾道舊名代堂辦事既設僉都京幾道事權宜劃歸僉都辦理其京幾遼瀋河南以下等道皆列於平等每屆京察先期由軍機處將各給事中御史所土封事數巨並所奉旨意開單送都御史選封事多而足備采用者列爲一等聽候記名錄用掌印給事中二員秩仍四品視各部參議如此變通則制度畫一情理公平且寓鼓舞言路之意於京察之中一舉而數善備矣臣爲維持臺諫起見謹恭摺具陳七月初七日奉旨會議政務處議奏 
[俾御史請開儲材館] 北京 
　　掌雲南道監察御史俾壽封奏略謂治人治法本相維繫時方無事則以黼黻隆平爲貴任法重於任人時方多事則以宏濟艱難爲先任人尤急於任法頃因我皇太后皇上於百度維新之際殷殷以延攬人材爲先務既不責以全材復不拘以資格所以旁搜風勵之者實己無微不至乃奴才竊查京外大臣所薦人材多係久經擢用之員每鮮草茅布衣之士既非搜巖採幹之至意尤不足仰副朝廷明揚盛典嘗考東西各國人材不必由於保薦而人材輩出全在培之有本儲之有素故能取之不盡用之不竭儲材於商則操奇計贏之術日嫻儲材於工則創造利用之智日闢儲材於農桑則樹藝飼畜之利日溥儲材於路礦則寶藏之富日興儲材於醫則生餋之道日進儲材於聲光化電及各項格致則新理新物日出而不窮儲材於水師陸師及各項武備則戰守攻取日習而益熟甚至儲材於一技之能一藝之微亦莫不精益求精日新月異以故國無棄民民無棄材富強之基由斯而立我國世變日亟內憂外患不可終日學堂關稅既不免借材於　地機器鎗砲復不免取材於外洋在朝廷方且日以求材詔大臣而各大臣日以舉材登薦　究之在上者既鮮洞達時務之英材而在下者亦鮮研精器數之通材在內者既鮮練習水陸之將材而在外者尤鮮聯絡內外之譯材是非我國果無人材也蓋求材於一時不如儲材於平居今日而欲圖百強非廣儲　材羣策羣力不爲功昔胡林翼曾謂自督撫至縣令皆當以重金聘博學之十與之謀議夫士人爲學亦有直諒多聞之友乃能成學況於治國家乎故從前會國藩胡林翼削平髪逆時日夕以求材爲事開儲材館以待天下之士咨以大計以助謀議有所施行令各抒議論有所考查令各援古今日夕相處可察其行試之行事可見其材遂能掃除妖氛復見中興一時名臣皆儲材館中人也其成效有如此者徵之於古北魏太學生皆正七品預議政事明初人材皆出國子監直拔爲尚書侍郎出爲藩臬若周之訓方誦方漢之議郎待詔蘭臺令史唐之集賢學士皆　羅俊才拔用不次或兼明學校或專任謀議刻值朝廷振興百度之際害材尤急自非儲其用於平日斷難收其效於臨時奴才愚昧之見擬請旨飭下會議政務大臣於政務處附設儲材館並飭各省督撫將軍及出使大臣一律附設儲材局廣爲搜羅如有奇材異能及精通經史理學天文地輿交涉政教法律武備製造光化電重聲算礦務農務工務商務等項或著有新書新法者無論己仕未仕亦無論官階大小均宜延聘到局隨時考驗如果確有實效即由該局咨送儲材館以備顧問而資器使其有耆德碩學爲本省督撫及出使大臣所未及知又不肯自行呈書上書者準由局員各舉所知請於督撫及出　大臣以禮徵聘優加錄用然後耆舊通材碩學既咸集而各見其才其新學專門片長亦咸集而各精其業集天下之知以備論思合天下　材以備任使在野既鮮遺珠在朝必多英俊云云七月初七日奉旨政務處議奏 
[山東留學生開會爭礦]  
　　東京通信云自德人要求山東全省礦權後紳學各界莫不驚惶萬狀奔走號呼由各州縣公舉代表組織保礦會力爭挽救省留學同人聞此消息均視爲全省命脉所關異常憤激共謀抵制前己開全體大會二次致書內地學紳商各界及北京同鄉官以期聯絡一氣併力爭持並上書外務部及東撫袁海帥要其盡力挽回大旨謂三處礦產條約山東人決不承認近又接內地學界來函與保全礦產書於是同鄉會復於昨日在牛　事務所特開全體大會決　辦法作白話演說印送內地各州縣更派人赴鄉演說大意謂先要求政府與德人交涉如德人肯即讓步則我必自辨能大辦固佳否則先用土法開採亦可倘德人堅執不悟則抵制之法如下（一）不給德人工作（二）不買德貨（三）不乘德人火車（四）居青島商家一律罷市（五）學堂有德國教師者一律罷學六時散會 
[兩江憲兵司令官陶稟督撫文] （爲夏家橋案請 
從輕辦理事） 
　　竊三十五標一營因捕梟誤斃賭徒一案職道業經會同劉道戚守將案稟復在案惟查該管帶等是因公獲罪與縱兵擾民者有天淵之別雖有鹵莽貪功罪似應略罪原情施恩於格外劉道戚守等皆是文官於陸 
 
 

Page 6

 
 
軍治罪法未免稍有隔膜擬懇憲恩將己革之管帶排長等酌減監禁年限以作士氣又查排長陳伯仁當時便衣入賭塲內賭徒奪去手鎗用板凳打倒賭徒皆在牆外致斃與陳伯仁無涉尤應從輕懲辦現在國家多事緩急之時全賴兵隊捍衛伏乞憲臺俯如所請軍隊之前途幸甚職道因與劉道戚守磋商許久意見稍有不合禀祈核示 
[附撫憲批]  
　　查此案前據常鎭道會同該道督同戚守訊擬具禀即經批司核明詳辦在案據禀前情仰督辦緝捕清鄉事宜蘇藩司移會臬司併核詳復並移該道知照 
今日尚有緊要新聞接入第二張閱報者注意 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[振武學校罷學後之狀况]  
[周家樹處置學生之辣手]  
　　振武學生全校罷學己誌前報茲悉日前周家樹己傳班長轉諭諸生從速回國各歸本省惟須分三期起行每期三十六人一面電知陸軍部咨請各省督撫札飭各地方官追繳學費現聞川資數目昨己議定直隸四十元山西四十五元陜西六十元山東四十五元河南四十五元湖南四十五元湖北四十元江蘇四十元安徽四十元江西四十元浙江四十元雲南六十元貴州六十元四川六十五元甘肅七十五元廣東四十元廣西五十五元奉天四十五元吉林五十元黑龍江六十元新疆七十元諸生以定額不敷要求再增刻下尚未决定惟聞胡公使甚不以周家樹此舉爲然有待中島中將回後力請挽回顧全大局之說 
按諸君至此尚計較此區區川資耶 
[監督隨員之寒心]  
　　聞監督處各員云周本無能而好自恃其才故事事皆必擅專以逞其蠻橫吾輩與渠同來同受此失敗之名將來危險可以預料故皆願與退校學生一同回國云 
[留學界將開大會]  
　　湖南同鄉會長仇鰲對於振武罷學之件以周家樹如此行爲殊與陸軍界前途大有阻碍而清國會館幹事又不設法挽回殊屬不平昨己函責會館幹事並邀集各省會長將於下禮拜日特開全體大會其問題探明如下（一）責問會館幹事溺職之罪力迫全體辭職以伸公憤（二）宣布周家樹破壞軍界之罪並其生平之醜歷史暴於天下 
西報譯要 
[中政府對於護照之鄭重]  
　　倫敦泰晤士報北京訪事電稱駐京德國公使近爲保護土爾其在華利益事照會中政府致引起中政府注意外人護照之舉其覆德使照會內稱土爾其國公牘由貴使代遞中政府極願收受惟與中國素無條約之國其民僑庽中國者德國未便代任保護以後凡有外人請領護照中國皆不能照允如土爾其之國亦不能享受治外法權蓋各國之在該國亦如在華享有治外法權也中政府現並討議天主教士領取護照問題因彼等皆爲駐京公使之代表故得內地之護照並非由本國公使代領乃有保護天主教之某使代向中政府領取而發出之護照其上祇書爲執護照者云云甚有並非本國國民而該使亦曰國人某某因此之故中政府對於外人游歷內地護照非常注意近者又有日人六十名分隊入蒙古游歷借以測量地勢中政府大爲驚遽故有禁止外人擅入內地測量之命近年以來中國十八省及滿洲各處皆經英德法各國員弁詳細測量刊有地圖中外均護大益獨日人在蒙古行蹤秘密其所測量各節並不公諸世界致使中政府深滋疑懼而頒此新章然大半亦爲日人反對新法鐵路之故也 
[中美聯盟之難成]  
　　泰晤士報二十二日紐約電云紐約日報鼓吹中美聯盟之舉美政府並不信以爲實美國國民亦置若罔聞 
[英擬敷設八莫大理鐵路]  
　　文匯報云印度鐵路部現正討議在緬甸入莫築一鐵路由騰越接至雲南大理府按騰越距離入莫約長一百四十英里高出海平線六千八百尺騰越與大理府之間山嶺連亙築造鐵路大非易事須經過山脉七處大流三條支流八條計自入莫至大理府共長三百八十五英里若以米突軌道計之須需築費七千二百萬開車後可望獲利二釐零四分之三此路築成與商務大有裨益云 
[漢口疫症近聞]  
　　文匯報載二十二日漢口電云宜昌西醫白性一人現亦患疫逝世醫院中臥有病人多名看護人均無敢倍侍 
分類新聞 
[政界]  
[署寗藩奏陳接篆日期] 南京 
　　署理寗藩司陳伯陶奏稱江寗布政使繼昌奉旨護理安徽巡撫所遺布政使篆務以新任樊增祥到任需時奏委臣署理並準繼昌於七月初一日將印信文卷等件移交前來遵即恭設香案望闕叩頭謝恩祇領任事伏念臣本無學術屢荷恩綸東觀備員愧蘭臺之史筆南齋儤直忝虞監之秘書值朝廷行新政之時蒙簡命任學司之職涓埃未效競惕方深茲復暫綰藩條權司財政職守愈重報稱愈難查寗省爲江海要衝藩司係旬宣重寄值此度支空匱時事艱難金粟兼權思管子重輕之策德刑互理念崔允政論之篇一切理財察吏諸大端均關緊要如臣檮昧懼弗克勝惟有矢愼矢勤寶心實力遇事稟承督撫臣認眞辦理斷不敢以暫時攝篆稍涉因循冀仰答高厚鴻慈於萬一七月十四日硃批知道了欽此 
[承宣廳調查各員職守] 奉天 
　　奉省承宣廳前己考試投効各員具有各項要差者皆予免考茲由承宣廳函知各司道局處請將各員所辦之事開單送廳以便核辦略謂竊查各司道局處所當差人員分科辦事既在免考之列均應照章切實考驗其成績之優劣辦事之勤惰全憑長官各就本員事實確切塡明始可按冊以稽茲擬分類列表以期簡凈惟查各司道局處所所定科目及所派員司多未能與原定官制一律名目既有不同人數亦多寡各別碍難遽定自應先行查明各司道局處所現在分設幾科各科本員所辦何事以憑擬就表式分別塡註責任既定 
 
 

Page 11

 
 
事有考成庶足以副名實而資考驗除分致外用特泐函奉布即祈貴⼝查照即將所定各科名目所派各科辦事人員各員擔任所辦之事開列 
清單送交敝廳以便核辦 
[鎭關查獲私運小麥充公] 鎭江 
　　鎭關道劉襄孫觀察昨據該關稽查釣船委員陶令式銓稟稱會同下游釐局查獲沙船兩隻共裝私運出口小麥二千餘石等情當即飭縣迅提船戶訊究並將該沙船一併扣留所有起獲大批小麥觀察擬即照章分別充公充賞其應充公者擬作爲沙洲平糶賑濟之用俾得加惠窮黎當經電稟督撫憲核核示聞己得兩院復電照辦矣 
[蘇藩赴寗] 蘇州 
　　蘇藩瑞方伯本定於二十日赴寗藉唁午帥伯太夫人之喪曾記前報茲悉是日方伯以另有要公不克啟節改期廿一日辰刻乘車啟行 
[巡警局請用圖記] 蘇州 
　　如臯縣張令據該縣巡警總局董事會咨轉詳各憲文略云本會成立關於議事上之條件居多業經備函陳啟至行政上之事務期在執行爲總局應有之權限機關既立責任斯專舉凡往來公牘宣布規條等非有圖記不足以資信用而昭愼重茲仿照通州巡警總局辦法刊刻圖記一方文曰如　巡警總局圖記八字嗣後遇有本會議事部分內事仍舊用函一涉總局治事部分內事即備公牘加蓋圖記略示區別 
交涉 
[鴨綠江木植問題將決] 奉天 
　　鴨綠江木植問題前經唐紹儀在京會同外部與林權助公使商定大綱又經徐制軍督飭張司使胡部郎等會議條欵己有端倪現唐紹儀到奉後己與日領交涉不日即可議決 
[漢商第二次稟陳法人越界情形] 漢口 
　　黃之根上稟各大憲略謂大智門外火車站前有出路一條雖與法國租界毗連而實在租界之外多年認定證據確　乃法人擅違約章任意侵越始焉託修該路用利行人於無意之中下侵佔之種子繼則巧藉培修少責居人之津貼揜實行侵佔之搔痕快試其納稅抽捐之初步使吾官民仍出於不覺不防於將然者猶不得防於己然今則事機己熟無復顧忌設巡沿叚挨戶抽捐千里來龍一齊結穴橫征厚索氣焰逼人侵掠主義達其佔領是不知吾國家尚有主權也是以吾國家爲半主權國也是以吾國家爲不自主權國也是以吾國家爲其附屬國而猶不如其附屬國也且越界興築藉以壟斷厚利設他國越而追步後塵假利益均霑之慣辭邀求同等之利益我將何以謝之即不然法人慣以強硬之手叚對付我國家雲南之前車可爲殷鑒更令得隴思蜀乞餘不足又顧之他寸土黃金之漢口抑又何勝其擾職以爲此路雖微其所關係乃甚大也尤堪慮者該路直接京漢鐵道爲附車者上下所必由人類複雜保無與法人更起意外之衝突至於衝突而我又無辭於保護之責任是失路利者正以得路害則職以今日爭回該路之管領雖所以重主權實所以省交涉也矧查格約所載鐵路相接之地在六十丈以內者不得作爲租界重路權也該路直接鐵路未過六十丈縱令舊爲法國租界法人猶當遵約讓還況乎其不在租界內耶故職以爲該路之收回理有可據又法之所當力爭者也職身居其地睹此情形上念國權之宜守下念民憤之可虞因於本年二月初旬據實面稟洋務總辦朱道憲蒙即會同關道憲桑與法領事據理力爭勘定界限該國領事情知理屈在己當即撤退巡捕令此時即派巡警相代則我己認定該路之收回必不更有反覆不意相遲數月我之警察猶未派到而法人仍派捕站崗抽收房捐一切辦法更苛更密現時且於該處大興工作重修街道大有久假不歸之勢理合據實稟明伏望俯鑒下情從速照會法國領事責其遵照定約退回該路仍速設警收捐以挽利權以保主權漢口幸甚中國幸甚 
軍界 
[陸軍小學招考之踴躍] 浙江 
　　蒲塲巷陸軍小學堂第二次招考新生前曾電致各府飭縣將中學高等小學各學生試驗合格來省候考初以報名者未多故定議八月初一日爲截止之期茲因陸續報名者己逾七百人特趕於本月二十二日先行第一次試驗仍分作二塲俟續來報名者齊集時再於八月初旬行第二次試驗云 
[派員赴皖察勘秋操地址] 蘇州 
　　蘇省督練公所昨接兩江督練公所移奉陸軍部電飭即派參謀旅行人員會同鄂皖蘇委員於八月初一日以前前往安徽太湖縣察勘秋操地點等因業於十七日委派四十五標二營傳管帶應璜一營督隊官咸頤赴寗會齊同往該二員奉文後己預備起程矣 
[招考司書生揭曉] 蘇州 
　　蘇省飛划營統領陳得龍招考領班司書生專辦緊要文牘等情曾誌前報茲悉投考者共有三十人計取譚凌霄蔡菊生兩名薪水照司書生加給四兩計費十一兩五錢以資津貼又備取魏德遴易鋆兩名月給伙食銀四兩五錢隨營書寫均己分別下札委充矣 
[英山亂平撤防] 武昌 
　　湖北黃州府與安徽英霍各縣毗連前因英山會匪搶刦滋事黃州府景太守曾稟請省憲撥調前路巡防隊左中兩營赴羅田防堵茲英山各匪己陸續拿獲英羅連界之處己安堵如常景太守即於昨日將赴防兵丁一律撤回郡城僅於羅田留駐一哨以資巡緝刻己將辦理情形通稟省台查核 
[議復督練公所] 安慶 
　　前皖撫馮夢帥曾照部章將督練公所三處總辦全行裁撤改爲督辦處酌設叅議等官原爲公所既與奏章不符又可節省經費今皖省混成一協業己招募成軍該處叅議各官擬將督練公所仍舊規復現正籌議章程俟定稿後即行詳請撫憲核辦 
學務 
[給咨赴都應試] 浙江 
　　浙撫札行學司云畢業生沈祚延賫呈駐日李欽使給予回國咨文即經行司知照在案現該生沈祚延擬即赴學部考試轉瞬八月試期將屆準由院給咨前赴學部應試以觀成績查沈 
 
 

Page 12

 
 
生係浙江寧波府慈谿縣人留學日本專習商科成績甚優除繕給咨文逕發沈領賫外札行知照 
[法政學堂招考] 安慶 
　　安省法政學堂於暑假後添設紳班前己招考一次尚未滿額現由該堂通行各屬按照定額備文加倍申送以便擇尤選取入堂肄習該堂己定於廿四日考驗各屬學員 
[請咨出洋學習憲兵] 南昌 
　　江西贛縣學生鐘魯泉鐘毓靈等以願備資斧出洋肆習憲兵等情稟請給咨現奉林學使批云部章凡游學東西各國學生必須完全普通畢業能宜人外國高等專門學校考驗合格始予給咨歷經遵行在案據稱願備資斧入日本憲兵學堂肆習查憲兵一科關係重要江省正擬籌辦陸軍巡警隊尤亟需材惟欲入彼國學堂必先諳習其語言文字聽講方爲有得該生已否在本國預備及格禀中並未聲叙明白無從核辦所請給咨之處礙難准行 
實業 
[農工商局派委熊道代辦蘇州]  
　　蘇省農工商務局總辦蘇品仁觀察前因請咨赴部引見禀奉撫憲札委巡防營務處會辦陳觀察兆璜暫行代辦嗣陳觀察以營務事繁不遑兼顧繳札禀請另行派員接辦頃奉陳中丞札委奏調四川候補道熊希齡代辦是差 
　　米糧停軍之原因湖南 
　　湘省長沙之靖港湘潭之易俗河等埠均爲米糧匯聚之處四月以來廣東及他省來湘辦米者絡繹不絶其間出口之米石不下數萬石各埠存貨爲之一空價值因之亦漲近日各商購定之米均已暫爲停運聞因下游一帶到米甚多價值頓減故也 
[工業學堂添招藝徒長沙]  
　　湘省私立中等工業學校附設藝徒額外班專收贫苦兒童不取學膳等費自去歲下學期起已招甲乙兩班耗去經費已屬不貲現又再行推廣續招丙班五十名均半日讀書半日學藝各科學有門徑者即選升預科聞前此藝徒畢業者百有餘人現已充當敎習者數十人餘亦各有藝術能謀生計故貧民子弟受惠不淺云 
[借欵推廣電燈安慶]  
　　皖省創設電燈先從各衙署試辦業經辦有端倪現聞督辦製造廠沈藩司擬重行推廣以闢利源惟購辦電桿電綫機器等件約需價銀六千兩在于司庫各欵項下借撥銀六千兩俾資擴充將來辦有成効即在該廠盈餘項下按作十年攤還司庫以重公欵已上詳撫憲批示遵辦 
[鹽商改訂運路山東]  
　　萊博等處轉運鹽觔向由官台用民車拉至益都口埠鎭運局開包入袋由駝騾運往萊博行銷現鹽商因駝騾缺乏運價過昂擬禀請改由火車轉運已與公司訂立合同先行試辦 
雜記 
[巡檢奸佔官媳案四誌蘇州]  
　　江蘇候補巡檢程文賢奸佔前常州府知事鄧熺之媳陳氏一案業已三志前報兹悉連日由何太守倩襄　委員王邦鼒姚昌頤文煥劉敬煥四員在發審局提訊第一堂聽審者甚衆訊得程文腎誘拐奸佔情形畢露鄧並無圖詐情事至第二三堂忽不許旁人聽審併屏退書差僅提程文賢及陳氏二人研訊供詞若何無從得悉惟聞須補提沈桂生到案訊核 
[緝獲搶刦局船盜犯蘇州]  
　　協興信局划船在盤門外被刧貨洋一千餘金一案現經飛划營前領哨孫福保在清洋地緝獲著名竊牛賊王金和陳金標二犯旋又續獲供出之某某二犯一併解送吳縣署訊辦 
[請撥砲船駐防紙稅局安徽]  
　　皖省紙稅局總辦文守刻因該局開辦伊始抽收不易特請牙釐局酌撥砲船一艘往該處駐紮以資防護現經督辦牙釐沈方伯準如所請於鹽河護卡砲船內選派劉千總萬順帶同原船前往駐守嗣後弁勇薪餉飭即由紙稅局開支一面申請皖撫立案以期久還 
[準咨協緝海盜] 杭州 
　　日前閩督松制軍咨行浙撫略謂據北帮船戶金潤餘等於上月二十二黎明由寗波舟山放洋當夜駛至台州之金切門洋面突來盜船數十艘各持槍械躍登商船擊斃潤餘船夥一名各船衣物搶括一空臨行又擄去春源船舵工一名全船貨物錢米亦被刦罄食用無着不及投報地方衙門查金切門洋面係浙省管轄咨請迅飭協緝各語現增中丞己嚴札臬司電飭台州府督同該管地方文武一體嚴拿勒緝矣 
譯談 
[電車問答] 來稿 
　　有客問於任子曰。君昔隨使美邦亦嘗乘坐電車乎。余曰。有之遇公事出門。則坐雙馬朝車。遇私事出遊則無日不坐電車。 
按西國官場馬車。均駕雙馬。稱爲朝車。尋常商民所乘者。則駕一馬。其價減半。張樵野任公使時。從不坐單馬車。崔國因任公使時。從不乘雙馬車。所省之錢有限。而所失之體甚大。良可慨己。 
客又問曰。今上海電車開行己久。君亦嘗置身其中乎 
余曰。從未曾一次問津。且願安步當車。吾行吾素永不願領略之也。 
客曰。電車之價。較西國貴賤若何。余曰。當余在美京華盛頓時。每洋一圓。購得公司電車票五十紙。準坐車五十次。無論路之遠近。只在上車時繳票一紙。無逐段逐站收票之例。 
　　客曰。西國電車之停處。亦如上海之指定地段否乎。 
　　余曰。否否。不然。西國電車。任八自由。無論何地。皆可上下。 
　　客曰。西國電車。速率若何。余曰。當無人上下之時。較上海電車爲速。迨至有人上下。則較上海電車爲慢。無催促推跌之禍也。客曰。西人在上海創行電車。何以不按西法乎。 
余曰。勢不行也。比如遠近同價。則遠者樂坐之。近者誰肯坐之乎。又如準人隨處上下。則華人之舉步。遠不及西人之　足。必致耗延時刻矣。 
客曰。上海電車能獲大利乎。余曰。此在不何知之數也。西國只有馬車一項。故利用電車。或就其字音。稱爲街車。終日在街往來。無論大街小巷皆有之。其車之號數與各車所走之線路。皆有圖說。家喻戶曉。欲赴何處。則當於某處上某號車。再於某地換坐某號車。必無錯路。每換車一次。多費車票一紙。取價至兼行程至便。故座上常滿也。中國不然。上海開埠五十年。尚有未嘗一坐東洋車之入。無論電車。東洋車無處不可到遇雨之時。且可送入弄內。直抵家門。電車能之乎。此又不能直決其必能得利矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[粵督張奏查明岑春煊被叅各節摺]  
　　奏爲遵旨查明據實覆陳恭摺仰祈聖鑒事竊臣於光緒三十三年十二月初五日承準軍機大臣字寄十一月初三日奉上諭有人奏粵匪日熾由於前督臣岑春煊等冤抑能員無人辦匪急宜昭雪各摺片著張人駿按照所參各節秉公確切分別查明據實具奏毋得稍存成見原摺片著抄給閱看欽此遵查鈔發各摺片臚列前督原參各員有事在東省者亦有事在西省者當即檄行廣東藩臬兩司查覆一面遴委候補道汪雲馳往廣西密查去後茲據該司道等先後查明具覆前來臣詳考案牘參稽輿論逐一覆加查核計原奏武職被逼釀命者二員文武被參冤抑者十六員迎合濟惡者六員謹將查明情形逐條爲皇太后皇上分晣陳之一原奏北海鎭總兵鄭潤材自戕一節查鄭潤材爲原任廣東水師提督鄭紹忠之子治軍嚴肅前在兩廣勦匪屢立戰功擢至北海鎭總兵所部安勇紀律嚴明粵省士紳商民倚以爲重光緒二十九年岑春煊督師西征調該總兵統帶安勇前往助勦嗣令回駐欽州統領欽防各營辦理清鄉厥後匪勢日張遂改派升任提督前廣東候補道秦炳直接統各軍令鄭潤材酌帶一營回北海鎭本任鄭潤材自以勦匪無功憂懣莫釋於三十年二月二十四日用手鎗自擊殞命經秦炳直率同欽州知州李象辰前往看視明確稟經岑春煊奏報檢閱原摺內有該總丘自戕難保不因撤換統領之故其事雖愚其心究屬自好較之貪劣將弁相去天淵之語岑春煊亦深惜其死並未言其畏罪自戕自毋庸勒令家屬結報亦未聞有安勇投入匪黨之事一原奏水師提督莫善喜吞金一節查莫善喜統帶喜字營勇辦理緝捕有年素稱得力前由廣西左江鎭總兵署理廣東水師提督光緒三十一年二月帶勇前赴東莞縣屬辦匪猝中風痰回署病故當由提標中軍參將吳瑞楨稟經岑春煊奏報在案原奏謂前督臣拘訊其子冤憤吞金勒令該家屬結報病故等語按莫善喜係武職大員在任出缺既由中軍具稟自毋須家屬　報訪詢營弁兵勇亦無人言其死由吞金而所謂拘訊其子者緣由千總莫國琦乃莫善喜之姪管帶喜字營勇因被匪行搶勇廠岑春煊　其勇多匪少竟遭刦掠較之臨陣縮情節尤重飭將莫國琦發縣監禁勒限緝匪嗣逾限無獲飭提正法當莫善喜病坆之日適在莫國琦獲罪之際冤憤自盡之疑殆即因此一原奏署右江鎭總兵陳桂林被劾一節查陳桂林於光緒二十八年署廣西右江鎭總兵經前廣西撫　王之春以營務廢弛奏參革職留營効力岑春煊到粵聞其在署鎭任內及統領邊軍時缺額侵餉貪劣最著當即檄調來東發縣看管罰令繳銀入萬元己據如數呈繳充支西征軍需因曾繳過罰鍰貸其一死奏請發往新疆充當苦差永不釋回茲據委員查覆該革員前統營勇駐紮陸川實有貪縱淫兇情事罪有應得原奏以罰金遣戌指爲挾嫌似非確論一原奏提督程允和被劾一節查程允和先因旅順失利革職蒙恩開復簡授廣東陸路提督岑春煊以其統帶三營辦理惠州府屬清鄉不但無功匪勢益熾光緒二十九年七月初一日夜惠屬附城水東街被匪連刦銀號五家該提督並不督營往捕任匪飽掠遠颺因循玩誤衆口一詞當即電請撤任並請懲處奉旨革職查核原參情節尚屬實在情形一原奏總兵　瀛被劾一節查潘瀛素有膽略甲申法越之役身臨前敵積功擢至南澳鎭總兵光緒二十八年二月前督臣陶模委署北海鎭飭令統帶營勇前往廣西南寗鬱林一帶勦匪所統虎字營勇分駐　省各屬營官失於約束至駐紮上林之勇有向民間騷擾需索情事經岑春煊以其縱勇擾民於二十九年六月電奏奉旨革職發往軍台効力贖罪嗣於三十年恭逢恩詔查辦軍台廢員該革員完繳台費由部奏准期滿釋回現聞己蒙恩開復原官核其獲咎情形尚非貪劣可比而戰功卓著前勞實不可沒一原奏總兵蒯德浦被劾一節查蒯德浦前任廣東潮州鎭總兵被人訐告劣跡十欵岑春煊飭據前惠潮嘉道褚成博查明稟覆謂其所統練兵月提二十餘名練餉歸入私囊又收營弁劉奪標爲門生委署潮陽守備之缺任用巡捕林定國聲名惡劣當經岑春煊以該總兵信任劣員居心放利彚案奏參革職永不敘用劉奪標林定國等　別參革監禁示懲安經同城道員查明屬實自非誣罔一原奏參將李世桂被劾一節查李世桂前以廣東補用參將委令督商辦理緝捕經費歲認餉銀二百萬元按年如數繳足迨岑春煊到任訪聞該參將於歲繳餉項外尚多中飽又適據惠泰公司股商控其勒索私規遂將此項經費改歸官辦並以該參將侵漁婪索奏參革職發縣看管飭繳罰欵銀五十萬元該革員將變賣物產先後繳過三十餘萬兩旋以出省籌欵爲詞潛赴越南久留不返後有謠傳謂其通匪者該革將聞知遂於本年正月自行回省投到經臣發交中軍看管飭令營務處司道查訊詳覆該革將到越實係寄寓戚友之家並無與匪往來情事其應交罰欵亦飭善後局查明僅欠十餘萬元據稱無力清完尚無侵漁實據一原奏道員何昭然被劾一節查何昭然久官桂省著夙勤能歷任疆臣迭經保薦光緒二十九年二月何昭然署理廣西左江道派委從九品何雲葆帶勇清鄉查有縱兵擾民情事何昭然未能立時拿究致被何雲葆逃匿經前護廣西撫臣丁體常奏請暫行革職勒交維時何昭然己離左江前赴太平思順道本任當即密派守備蔣任堂設法偵緝於光緒三十年三月查得何雲葆潛還平南縣地方蔣任堂求助於潯州府派水師分統楊燿同往拿獲交與楊燿解赴左江道審辦經楊燿電稟岑春煊於擬辦何雲葆案內仍以何昭然護過徇私罔恤民命奏參發往軍台効力贖罪核其情節何雲葆之不法初非何昭然所能逆料即使當時誤用非人而事後業己派員捕獲交案訊辦其非護過徇私己可概見該員何昭然續經升任直隸督臣袁世凱奏準免遣派令總理　場屯墾木植事宜復經現署直𨽾督臣楊士驤奏準開復原官發往直隸差遣是該員獲咎本經才實可用己在聖明洞鑒之中至原奏所云岑春煊在籍聚賭鬬毆踢斃唐姓一人何昭然簽拘賭徒各節查無唐姓控告之件無案可稽（未完） 
本埠新聞 
[滬道詳覆添闢城門問題]  
　　滬道詳覆督撫憲文云前據上海紳商曹驤等稟由紳等籌墊欵項飭匠估工擬從西南隅之新西門首先開築其餘三門次第興工繪呈圖說稟求移營札縣會同覆勘擇吉開工等情當以此案前於瑞升道任內據紳士王宗駿等以城垣阻碍商埠難興呈懇詳請具奏旋據該紳等一再稟阻創爲添闢城門之議查閱該紳等原呈圖說稱爲調停之策夫凡事有益則興無益則止事關行政安所用其調停拆城之利所以便交通不拆城之利所以重防守孰去孰從理無中立且築路一端需費尤鉅欵從何出該紳等自應先具成算庶可徐觀厥成乃具奏幾及一年而籌欵一層尚未有切實正當辦法來稟云由該紳等籌墊欵項飭匠估工夫既曰籌墊則尚無的欵可知乃遽急於興工倘一旦欵絀工廢何以善後熟權利害不敢立異亦不敢從同非重加妥議不足以定趨向而決從違隨即批示並照會上海全體紳商訂期開會集議詳確討論再行呈道核議辦法詳請示遵舉辦不料楊德鑅等全不體會耑於拆城一方面齗齗剖斥而於闢城築路籌欵各節竟無一切實辦法查曹驤等三十三年所稟添闢城門原爲修築馬路以興商市而設當時呈有圖說下程何等浩大籌劃尚屬周詳乃由道詳請奏准事閱一年有餘該紳等并未籌有的欵遽求移營札縣會同覆勘擇吉興工而項欵一層自稱由該紳等籌墊且需費若干籌墊若干亦未聲明夫以滬城之廣路費之多斷非一二人可能獨籌獨墊盡人而知矣若不通盤籌定勢必枝枝節節可始無終職道照會全體紳商無非鄭重其事期於欵易籌而事易集蓋主闢主拆皆出自紳董之議職道未參成見不料該紳等意氣用事互相爭辨舍事理而召引黨援若以職道爲有左袒者竊思不修路則無庸闢城不籌欵則不能修路應俟該紳等籌足闢門築路餋路之需再予復勘倘果無礙方准興工以符原議而重奏案是否有當仰祈察核 
[巡警總辦入京原因]  
　　閘北巡警總辦汪頡荀觀察前經北洋大臣荐舉著赴部驗明聽候選用觀察及於前日乘新銘輪船北上所遺局務奉江督端午帥札知滬道蔡觀察暫爲兼理 
 
 

Page 19

 
 
[蘇省匯解第九期賠欵]  
　　蘇藩瑞方伯以蘇省應解本年新案賠欵第九期銀六萬二千餘兩又原撥旂兵加餉等三項改解賠欵銀一萬一千餘兩均將屆期亟應籌解爰於日昨在司庫如數動支即日交商匯解江海關道兌收以便彚付 
[總工程局議籌的欵]  
　　總工程局現將第二進局房翻造並營造大達馬頭需資孔亟故由局董急籌的欵以濟要工故將各項簿冊詳細調查以便籌撥 
[英領事函復驗屍問題]  
　　英總領事霍必蘭復上海縣李大令函云頃接來函以華人陳所文尸身西醫剖驗一事經貴縣二次親赴驗尸所未見西醫究竟己否剖驗並與仵作所驗是否相合請爲見復以憑稟報等因查此案己經西醫於十四日到驗尸所驗明該尸身面目均含泥渣委係生前受壓於泥內口鼻不得出氣閉悶身死與貴縣所驗相符惟貴縣二次至驗尸所時一則西醫未來一則號房關閉實屬工部局之疏忽實爲抱歉俟後遇有此事當先行函知外合行函復貴縣請煩查照 
[發起施救急痧醫院]  
　　上年工部局在靶子路設立醫院施救急痧係請英國柯師醫生以鹽水灌入血管頗見奇效惟該醫院地較偏僻城南一帶求治之人實所未便現沈仲禮觀察商之柯君在法界寗波路四十三號設立施救急痧醫院以補工部局之所不及（尚有節略一篇明日續登） 
[西班牙領事註銷華人入籍]  
　　字林報云今日本埠西班牙總領事愛利斯登有告白謂本領事署業己照會本埠中國官場西班牙領事署不復再準華人註冊入籍以後如有華人自呈入籍證書者請送至本領事署注銷可也愛利斯君此舉迅捷妥洽殊可稱賀蓋突然標示其名撤其保護可見此中必有不端之舉云 
[私塾改良會定期開會]  
　　私塾改良會定於七月二十六日下午二點鐘在六馬路仁濟堂開大會報告上半年在本埠及安徽省辦理會務情形並發給上學期各塾教員酬金學生獎品 
城內 
[三姑娘不嫌老黑]  
　　浦東總巡局函解揚州婦李胡氏談孔氏到縣後即有李三等挈同胡氏次女三姑娘等投案奉李大令訊問胡氏供夫故八年今春帶兩女來滬三月間長女嫁於浦東爛泥渡之李三爲妻本月十二日長女忽然生產李接婦人到伊家守生祇存次女三姑娘在家十七日歸家次女不見查被宋祥元邀同談錦標馬車載去成親惟宋雖曾托李三作伐欲聘次女婦人困其年長不允昨到談處理論不面與其妻孔氏吵鬧由巡士拘局解案求究宋祥元供五月初托李三爲媒聘三姑娘爲妻己與胡氏商定聘禮洋四十元銀飾四件當曾備酒並送去押帖洋兩元胡氏後有悔意故於十六日乘胡氏往長女家守生小的與談錦標備馬車往接三姑娘到家當晚成親談與孔氏供俱略同李三供岳母初己允將三姑娘許字于宋六月十二日約在茶館會面岳母見宋年老面黑不允許字及訊三姑姑娘供年十七歲母親曾將小女許過宋姓親事似有願嫁之意大令判一併交差各邀親族妥爲理處稟候察奪 
[金徐氏自願再醮]  
　　寡婦金徐氏自願再醮石金忠爲婦後有嚴月卿冐稱後夫串同法華巡檢司差曹勝將石私拿拷手勒索由巡司將石嚴二人並徐氏送縣訊明嚴即管押札飭法華司嚴少尹將曹勝解案經大令提嚴質訊支吾判嚴責四百板枷號二月曹責四百板交差飭少尹革役再辦 
[道批一]  
　　邰招福稟批此案據徐順卿等一再稟請照會飭阻當經批準行廨查明照章阻止並由道照會租界領袖領事飭遵查徐順卿等指北市水爐董事徐仁山出面盜賣塜地今該民人又稱徐順卿爲允許讓地築路之人彼此兩岐究係如何錯誤仰公共租界會審官迅即併查具復圖附 
[道批二]  
　　徐順卿等稟批此案昨據來稟業經批廨查期照章阻止茲又具稟前情仰公共租界會審官查照前批妥商停工仍由本道照會租界領袖領事飭遵可也 
[道批三]  
　　李承宗稟批查閱公廨來稟英商惇餘洋行控劉漢卿及保人李炳南收取定銀不交定砂又美商海司登控李炳南延往漢口收砂不付酧勞先經提案押追旋商準英美領事將李炳南保出料理劉漢卿即係李炳南應即自向原告理處毋得來轅曉凟 
[匿單]  
　　奚長春與寡婦奚徐氏控奚陳氏匿單一案經大令提案比追陳氏供徐氏在堂　節婦人月貼洋十元其方單抵出在外無力取贖呈交大令判交差遠邀親族理處 
[修城]  
　　西門盤查武弁以城門年久失修朽壤不堪難司啓閉稟知右營楊產臣請爲定聘禮洋四十元銀飾四件當曾備酒並送 
[官事]  
　　江蘇候補道恩霖昨日到道拜會糖捐局總辦姚炳熊稟知赴寗公幹調辦二路三區副巡官吳澄之到道稟謝留學日本警務畢業學員候選從九楊熙稟銷巡警總局警事課員差 
南市 
[說書]  
　　西南區境內各茶館說書均應赴總工程局領照近有某茶館㠓混領照演說古書爲名實則暗說淫詞被局中查悉知照警務處每晚派人赴各茶館查究 
[菜攤]  
　　南區外倉橋北馬路邊腫菜攤因阻礙路政由區飭遷至聖賢橋西挽北河沿業己支搭草柵任衆擺設 
[冒牌]  
　　英商祥茂洋行在老巡捕房稟稱南市萃昌泰出賣冒牌僞皂圖利請爲查究昨由寶讞員派中西探至總工程局請爲查明華商何人即行傳廨訊究局員己準予　傳矣 
[舞獘]  
　　日商興隆洋行主在英廨控汪潤甫代保劉家俊爲夥被其舞弊並虧欠銀兩逃逸己將汪拘押汪母甘氏將劉妻周氏扭控總工程局事後劉即投案昨日由廨派中西探至局移提歸案訊理 
閘北 
[冐取洋元]  
　　董鈞和投控汪耀亭徐正玉揑據冐收洋元等情奉孫裁判準飭提究 
[竊來衣服]  
　　積賊張福竊得衣服十七件攜贓在閘北爲騎巡拿獲請究飭押候訊英租界 
[姘婦墮胎而死]  
　　福州人林日長在虹口吳淞路十號洋人家內爲侍者林有姘婦某氏墮胎而死林將尸身藏於臥室邀同鄉人林阿光吳春山陳禮發購棺收殮林托言至四川路尋友詎一去不回三人擬將女尸棺殮爲洋東查知投報捕房捕頭飭探將林吳陳三人一併拘入請究原告洋人稱西崽林日長將女尸藏於小屋內托林等三人買棺收殮其中情節不明請爲澈究林阿光供向爲西崽因無業借宿林日長處死者係其姘婦小的代往購棺不知林因何逃避所供是實吳春山供在十號洋房爲出店陳禮發供在有恒路一號爲西崽供詞與林阿光相同判林吳陳三人暫行帶回捕房當由上海縣驗明委係產後斃命飭即棺殮 
[雉妓受苦難堪]  
　　雉妓周胡氏即王文卿不愿爲娼自投濟良所昨晨解訊據供丈夫周萬生現爲探夥不務正業賣娼受苦難堪因此投所求請超豁旋由趙坤元投稱前被該妓取去金飾等物逃逸求究判趙退去該妓暫發濟良所候禮拜五再行訊核 
[李春來堂兄受騙之報復]  
　　淫仱李春來姦騙宦眷朱黃氏案未定斷時有紹興人葛景三串同某洋行夥李潤生以保釋李伶爲 
 
 

Page 20

 
 
名向李伶堂兄李文仁騙洋一千元及李伶訊押西牢三年葛即逃匿茲又來滬被李文仁撞見扭控昨日復訊判押候禮拜三訊核 
[王德洪雉妓拉客之罰鍰]  
　　龜子王德洪　　 
周正福與鴇婦朱王氏縱令雉妓沈巧雲等七人在馬路拉客昨晨由探傳案請究判王德洪朱王氏各罰洋十元周不到罰洋二十元餘妓各罰洋五元 
[吞欵]  
　　虞順記控周金昌即周木金薛根記黃瑞泰吞銀二千　兩一案昨晨由探將周薛黃三人傳案請究判過堂候訊 
[定貨]  
　　英商開茂洋行控陳章潤定貨不出昨由探傳至公堂判交保訂訊 
[欠銀]  
　　林根賢控李良玉欠銀欠銀不理昨日傳案判交差候訊柳澤民因欠日商柯敖郎銀兩不還昨日傳案判交保訂訊 
[車夫]  
　　聘白爾公司電車夫武萬喜前日在蘇州河兇毆小車夫王三麻子拘入捕房昨解公堂請究判給王傷費洋十元押捕房兩禮拜 
[寫字]  
　　電車公司寫字李玉芬因與印捕互毆將該印捕號衣扯碎昨由捕房將李傳案請究李供並不行兇扯碎號衣官以印捕衣破實在判李給捕洋一元另罰洋二元 
[病驢]  
馬夫顧阿元將病驢駕車爲西捕查獲昨解公堂請究判將驢充公另罰洋十五元著繳洋開釋 
[私取]  
　　粵人黃陌阡符榮生因私取取朱勝年寄存箱內之金戒綢衣被控昨日復訊據供並不私取何阿金是否知情求察判還押候傳何到案質訊 
[串拐]  
　　南京婦人趙李氏母女因串拐崇明人倪三郎之孩寶卿被控訊押在案所供出之同黨小鎭江昨由包探提獲解究判押候美領堂期解究 
[姦佔]  
　　沈成章投廨控被李坤生與陳阿二串同姦佔伊妻榮氏等情判退去候飭提李陳到案訊究 
[騙貨]  
　　日商櫻井三郎控王仁甫串騙貨物一案昨日復訊王供係劉家進主使劉由工程局查獲請爲提案訊究判還押候函致工程局提劉到案質訊 
[吞掛]  
　　朱三寶趙炳祥因串吞朱姓青種羊馬掛訊押捕房在案昨延聖文律師投案求釋判退候禮拜五提案訊奪 
[美租界]  
[總會]  
　　天潼路聯義閣總會屢次開設翻攤聚賭昨由捕房查知飭探往查覆核 
[美兵]  
　　昨有一美兵乘周步光人力車至百老匯路不付車資反指周挖竊銀洋扭入捕房訊無證據一併斥釋 
[塌車]  
　　沈松濤報被塌車主蘇大推失洋松請查捕頭準之法租界 
[擔擱貨]  
　　永興洋行東昨控洋貨店主茅駿山前代友人定貨迄己逾期仍不向出請訊茅供因有某洋商欠商人銀兩在公共公堂涉訟一俟了案再行出貨求請緩限判交保自向原告理楚 
[盜賣馬]  
　　瞿愼初偕寡嫂管氏投廨控稱氏有馬匹一頭被李桂生之小馬夫金為掌全竊去被徐家匯卜新裕勒住給錢二千即行宰割售賣訪悉後己在法華巡政司具控將金責辦由原差毛小弟勸令卜新裕償還洋七十元事後忽又悔賴求究金供認不諱判金押候提卜訊辦 
[房租一]  
　　林福記前控林木匠虧欠房金洋七十餘元私自搬逃奉判折償四十一元保出仍然不理昨又傳訊據供實因無力並非抗玩今呈交洋六元餘求寬限判八月中還洋十五元餘洋歸九十兩月拔清交保開釋 
[房租二]  
　　工部局西人昨投廨控稱有漆匠店主陳鴻昌積欠房金三月計洋二十九元七月份尚不在內求追陳供實因生意清寥遂致拖欠今將所欠二十九元如數交案請予給領餘再照付判洋給領陳開釋 
[房租三]  
　　蔡同福所開之震豐煙紙店失愼後尚欠房金二百八十元另有住家房錢亦欠五十三元由收租中西人投案請將該店生財拍賣抵償官準之維住家尚有餋屬在內不在此例 
[火燒]  
　　昨日下午五點鐘入仙橋西首第八十六號門牌某鞋子店忽肇焚如延燒西鄰某柴爿店東鄰某米店煙紙店等物計樓屋四幢旋經法救火會撲滅即將鞋店主拘入捕房押候查辦 
國外新聞 
[日船會勦韓國海盜]  
　　二十二日東京電云昨有魚雷艇兩艘開抵濟物浦會同魚雷砲艇千田在韓國西北部鎭勦海盜裝中巡洋艦生駒昨日亦自吳軍港開往協助 
[古巴總督會商要務]  
　　二十二日華盛頓電云古巴總督曼顧恩現己奉命回至華盛頓會商要務 
[審訊黑白爭鬥案]  
　　二十二日華盛頓電云美國伊利腦益斯省斯潑林費爾特黑白互鬥己由警察拘獲多人不日將開法堂詳細審問 
[土國兵部大臣暴卒]  
　　二十二日倫敦電云土爾其新任兵部大臣萊特其勃暴疾而卒己簡派愛斯曼列在威接充此任土爾其公家事業大臣近語人云己致電英法兩國聘請專門家來土襄辦築路及興造自來水等事該大臣謂此種事業須藉外國資本之佽助始能告成 
[英國馬軍大操]  
　　二十二日倫敦電云英國馬軍己在塞列斯堡利平原開操軍容之盛從來未有聞須操演兩星期之久以上譯字林報 
[英德減輕軍備條約難成]  
　　二十二日柏林電云德國某報近載英德協約減少軍備爲難情形並謂英政府如有表見德國自當歡迎 
[美報計議在亞政策]  
　　二十二日柏林電云紐約日報現正計議美國在亞活潑政策擬俟美艦隊回國後實行 
[英德協約之先聲]  
　　二十二日柏林電云英國新任駐德大使高士琴擬於本年年底接任視事屆時並將襄辦英德協約之事 
[俄皇改期出游]  
　　二十二日柏林電云俄皇出游各處均己展期明年 
[美國袒護荷蘭]  
　　二十三日倫敦電云美國對於荷蘭要求委內瑞拉各事頗表同情荷蘭若行封港及其他海上策畫美國亦並不反對 
[美國商業衰落]  
　　二十三日倫敦電云美國商業衰落情形一如英國今年七個月內人口貨共少英金五十餘兆磅出口貨亦減少十八兆磅左右 
[英人懷疑政府借債]  
　　二十三日倫敦電云英國各報及全國國民聞每日電報所載英政府擬借債一百兆磅經營海軍之說莫不懷疑以上譯文匯報 
[今日因新聞過多小說暫停一天]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
