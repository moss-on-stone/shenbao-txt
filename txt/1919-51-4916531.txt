# 1919 - 51 - 4916531

 

Page 1

 
 
   
 
 

Page 2

 
 
   
 
 

Page 3

 
 
時評 
[停頓歟中止歟（冷）]  
　　南北和議情形如今日將係暫時停頓歟抑從此中止歟暫時停頓已非國家之福况復從此中止也耶 
　　然以北京無回電一事觀之其事甚可詫異也豈陜西之事政府已無法抑代表之言政府可不答耶如已無法則他日裁兵等事政府之更無法可知如可不答則他日代表等議决之條政府更可不問矣尙何和議之足云哉 
　　雖然今日之會固爲死中求活計耳事雖如是仍望北京政府有法以處此也 
[命令]  
　　二月二十七日大總統令陸軍總長靳雲鵬呈請任命彭象乾爲陸軍第八混成旅步兵第一圑第一營營長應照准此令 
　　又令劉符誠鐵士蘭均晋給二等大綬嘉禾章貝熙業葉拱式王文蔚水鈞韶何瑞章均晉給二等嘉禾章尤桐虞順德任傳榜陳西林丁平瀾均晋給三等嘉禾章莊海觀漢恩烈許沐鑅殷兆麟柳俊疇申士魁余序周貴生克禮阿均給予四等嘉禾章此令 
　　又令傅潤璋給予三等寳光嘉禾章此令 
　　又令徐英揚晉給三等文虎章此令 
[專電]  
　　北京電　滬朱敬電本日會議唐交閱于右任快信陜東西兩路尙未停戰請查復並嚴飭按照五條辦理再唐囑轉請飭電局與陜往來電報勿扣等語和議已開卽請迅照辦理見復聞錢陳明元首已分飭遵照（二十六日下午三鐘） 
　　北京電　朱啓鈐電請再電飭在陜各部遵照五條辦理（二十七日下午五鐘） 
　　北京電　中央前致陜督陳樹藩巧電前頒劃界停戰五條應卽轉飭各處一律停進聽候解决茲因張瑞璣到後又續發宥電飭陳督轉致各處大意謂張瑞璣抵京已催令赴陜望轉飭前方各將恪遵五條辦法專任後方剿匪以符前議（二十七日下午五鐘） 
　　北京電　張瑞璣抵京先謁錢商定入陜辦法請加派一員隨同前往今晨入府亦以爲言徐意事權不定易啓分裂無庸另委他員卽命張擔任一面電令陳督嚴束軍隊不得違背命令否必予以重處（二十七日下午三鐘） 
　　北京電　吳鼎昌電龔密陳南方反對八年公債非常激烈請緩一月發行龔以中央財政朝不保暮具有萬不得已苦衷復請轉向南代表疏通（二十六日下午四鐘） 
　　北京電　財政部開大會議討論徵收所得稅手續（二十六日下午四鐘） 
　　北京電　中央本月政費尙短五百萬龔昨陳明總統力促李張兩次長向中交兩行任墊頃聞兩行聯合會議已如數承認明日照發（二十六日下午四鐘） 
　　北京電　交通部决定展長四鄭路線已派員着手興工（二十六日下午四鐘） 
　　北京電　政府對中東路預備之主張四端一中俄合同派技術員會同聯軍委員會共同管理西伯利亞路之一部二所有職權所處地位當然在中俄協約所規定者以上三軍事運輸部我國應另派專家充任四沿路警察由我國處置（二十六日下午三鐘） 
　　北京電　政府决定以劉鏡人爲東清鐵路監理委員會委員並以詹天佑爲技術部委員（二十七日下午五鐘） 
　　北京電　劉鏡人電告協約各代表爲管理中東路事設特别委員會我國應派代表一員參列其間請派員來崴以便赴會（二十七日下午三鐘） 
　　北京電　參戰借欵未交之千七百萬日使已奉到彼政府訓令决絶停付（二十六日下午四鐘） 
　　北京電　青木顧問語徐俄過激派亂事尙亟參戰處自可不裁（二十七日下午三鐘） 
　　北京電　敵僑免遣條件除由協約各使保證外其由羅馬尼亞波蘭吉克圖三國國籍呈請歸入中國國籍者亦循該例免遣（二十六日下午四鐘） 
　　北京電　陸使來電更定我國代表列席次序爲顧王伍施魏由院分電查照（二十七日下午三鐘） 
　　北京電　徐昨宴法使及館員邀熊汪周相陪席間所談皆關歐會各國所抱之趨勢曁預測將來之結果（二十七日下午三鐘） 
　　北京電　本日閣議决定井陘礦務局清理委員會規則卽以院令公布（二十七日下午五鐘） 
　　北京電　政府以烟禁旣申嗎啡爲害尤甚擬卽日頒令嚴禁（二十七日下午五鐘） 
　　北京電　蘇督以和議開大局將定請將駐贛楊春普一旅撤回（二十七日下午四鐘） 
　　北京電　馬福祥與井使並綏軍李支隊長商妥分區防守（二十七日下午四鐘） 
　　北京電　贛督以第十二師彈藥耗盡請補充（二十七日下午四鐘） 
　　北京電　劉存厚以部欵未發軍餉由張道尹每月就地借墊十萬應急請速撥（二十七日下午四鐘） 
　　北京電　張文生報剿匪勝迭獲匪首請擇尤給奬（二十七日下午四鐘） 
　　北京電　王懋賞電現鄂西屬柏文蔚一部劃界已竣派定孫建屏胡廷翼爲防守指揮所定地點在十字口大小水田等處期三月朔實行（二十六日下午四鐘） 
　　北京電　劉存厚電敵攻兩河口防線又進踞陜境安樂河廣平河請電熊詰問並飭退回川境（二十六日下午五鐘） 
　　北京電　皖督電欠餉未發一月份正餉亦未撥裁撤逾期耗費應由財部負責（二十六日下午五鐘） 
　　北京電　田使與周偉等劃界爭持未决擬就原防線各守原地經湘督電請核示（二十六日下午五鐘） 
　　北京電　聞管金聚佔領岐屬之南關嶺陜督以鎭嵩軍克盩郿統領張治公馮玉琨柴雲陞等請給奬（二十六日下午五鐘） 
　　北京電　徐以義務人材兩種敎育重要已飭敎育部妥擬辦法（二十七日下午五鐘） 
　　香港電　國會議員電致巴黎和會各國代表請協助促中日密約公布於世以符集會原旨（二十六日下午四鐘） 
　　香港電　粤漢鐵路公司定五月二十日舉行股東會議而交通部仍促公司從速選舉總協理且不許鐵路發起人與聞公司事務（二十六日下午四鐘） 
[各通信社電]  
　　東京電　原敬今日在上議院答覆關於中國鐵路共同管理計畫之質問謂中國有一部人抱此觀念但未有何舉動中國乃獨立國日本在華之權利不以被擾或被取銷爲慮蓋國際同盟與日本在華利益判爲二事也（二十五日） 
　　哈爾濱電　哇木斯克二十二日電稱據二十日巴黎來電協約國請俄國各政黨在斯泊林斯島會議一層今尙效果未定故法國仍擬扶助哇木斯克政府俄人聞此消息大爲欣慰（二十五日）以上路透電 
　　北京電　朱啓鈐敬（二十四）日電謂劉世瓏係陳樹藩部下何不遵令仍進請電責陳樹藩 
　　北京電　吳鼎昌電龔心湛勸公債緩一月再辦龔心湛復謂難救眉急請維持 
　　北京電　飛艇借欵由交通部購五百架設航空司係靳雲鵬與徐樹錚主持 
　　北京電　丁士源組織飛行公司購英日兩國飛艇 
　　北京電　報載日使得訓令停交參戰借欵 
　　北京電　陜西劃界擬折衷去冬界限及目前現狀辦理 
　　北京電　陜函陳樹藩軍攻盩厔時砲燬七百餘村許軍作戰亦純用大砲百里爲墟（以上二十七日）以上上海平和通信社電 
　　北京電　唐在禮電詢政府巴黎海軍會議是否派薩鎭冰列席抑另派請電示或逕電陸專使備向和會報告 
　　北京電　陸徵祥來電反對鐵路統一案大致謂勢力不能打破反足擴充範圍徐以此事反對者多亦不以外委會主張爲然决意擱置 
　　北京電　薩鎭冰赴歐擬即以黃培松督辦但因海軍關係有任李鼎新消息（以上二十六日） 
　　北京電　朱啓鈐電告宥（二十六）日會議因陜事停頓院急電陳樹藩勿生枝節並促張瑞璣星夜赴陜 
　　北京電　錢總理面催張瑞璣迅行赴陜張請派員協助决令張紹曾同行 
　　北京電　新國會秘書廳發出通知三月一日行自行集會式 
　　北京電　湘督電告寶慶劃界事已由田樹勛商准譚延闓執行 
　　北京電　張瑞璣昨下午已與錢總理晤面定今晨赴府謁徐有明日出京赴陜說 
　　北京電　鮑黑督電俄亂日熾有竄入黑河之勢催速派軍加防 
　　北京電　參陸處繪具陜西北方主客各軍及南方援陜軍七部靖國軍六路所駐地略圖交劃界委員帶陜參攷 
　　北京電　外傳靳雲鵬徐樹錚向日本商借飛機借欵一千萬之說查係交通部與英國某公司訂購專爲航空營業並無借欵關係 
　　北京電　遣送敵僑事因英輪未到三月一日不能實行 
　　北京電　交通兌現正在積極籌議聞股東中以主張由財部劃撥公債抵還交欠藉爲開兌後盾之一說最占勢力力爭提付閣議（以上二十七日）以上中孚通訊社電 
　　北京電　二十五日薩鎭冰覆電中央允赴歐洲和會併推薦李鼎新代己任福建清鄉督辦事宜 
　　北京電　參衆兩院發布通告定於三月一日在衆議院舉行第二次國會開會禮（二十七日） 
　　廣東電　軍政府因接唐總代表來電聲稱北京政府已發布命令宣言可負本月十三日以後關於陜西停戰之責任南北和平會議已派張瑞璣赴陜依五條辦法監視停戰特於昨日通電護法各省將中止議和前敵各軍準備戰鬭命令及將北方破壞議和之罪宣布中外三項辦法暫緩實行以觀今後之形勢云 
　　廣東電　軍政府於二十日公布命令任陳友仁郭泰祺爲歐洲和平會議專門委員（二十六日） 
　　東京電　據東京日日新聞云據日美兩國所訂關於西伯利亞鐵路管理權之協定日本必須派遣堪與英法美諸國之委員相匹敵之委員故日本政府目下正在物色人材以便派遣前往駐華日使林權助男爵爲最有希望之候補者（二十六日） 
　　東京電　據萬朝報云日本政府因自從巴黎媾和會議有廢棄秘密條約之議後日本議會中時有提出關於中日協定之詰問者故亦有廢棄該恊約之意關於此事日本參謀本部附齋藤中將已於日前帶改訂該協約之要務赴北京日本政府以下列四條辦法通告駐華之日本武官即（一）駐華武官不得干涉外交（二）駐華武官欲與中國政府辦理交涉時必須先經公使承認（三）駐華武官交涉之外交關係報告須先内示於公使（四）青木阪西兩將官爲日本軍人之行動須預先得公使館附主席武官承認並於同時將公使館附武官齋藤中將召回而以東少將代之然齋藤中將仍派遣與彼有淵源之武官前往北京且授前記之使命 
　　東京電　原首相因患感冒在邸靜養謝絶賓客（二十七日）以上東方通信社電 
　　東京電　據時事新報所報中日軍事協約由中政府之希望現在北京交涉將一部解廢（二十七日） 
　　東京電　傳聞放逐德奥人後美人將悉租借在華之德國租界欲使美華關係成如美墨之關係云 
　　東京電　據倫敦電曰英國之製造業者謀各種事業之合同决議集中資本以擴張製品之海外販路又提出與政府結密接關係以保護商會之議案（二十七日）以上共同通信社電 
 
 
 

Page 4

 
 
   
 
 

Page 5

 
 
   
 
 

Page 6

 
 
[路透電]  
　　二十三日柏林電　國防總長諾斯克氏聲稱茲接消息全國斯巴逹克斯圑之行動其勢日熾末尼克之大權現在所謂中央議會之手該議會乃以三社會黨組織而成伏瓦資報及其他社會黨機關報則稱共產黨已離中央議會委棄彼等之事務所又稱現正謀以多數社會黨與獨立社會黨組織政府 
　　二十四日丹京電　柏林消息羅爾區内滿漢之民軍不允與政府之兵交戰已解散斯巴逹克斯圑兵會選舉擁護政府之議會該議會已開始解除斯巴逹克斯圑之武裝政府决議取銷加爾斯魯希之戒嚴令因大局已有進步之故 
　　二十五日丹京電　昨日杜塞爾杜夫消息斯巴逹克斯圑曾干涉市政選舉昨晚彼等携來福槍與手擲榴彈同時出現於各投票所搶奪投票報告及選舉單當街焚之或投諸來因河 
　　二十四日羅馬電　意大利郵報載稱意國海軍於戰爭中所受損失如下無畏式戰艦一艘戰艦兩艘輔助及戰鬭巡洋艦五艘驅逐艦八艘魚雷艇五艘潛艇七艘追逐潛艇船九艘雜船十七艘奥國海軍損失如下無畏式戰艦一艘戰艦兩艘魚雷艇兩艘驅逐艦七艘潛艇二十艘雜船十三艘 
　　二十四日西班牙京城電　羅瑪洛恩斯伯爵内閣業已辭職西班牙皇請内閣留任俟預算案通過後再行告退 
　　二十四日紐約電　星期日夜間有西班牙人十四名被拘與謀刺威爾遜總統案有關 
　　二十五日波士盾電　威爾遜總統所乘之喬治華盛頓號已於今日抵港該船將近本港時遇霧幾觸暗礁 
　　二十四日波士盾電　保護威爾遜總統之佈置異常周密除衛隊外並有騎警與騎兵沿途護送且有偵察兵分立屋頂大衆於威爾遜總統經過時皆大歡呼 
　　二十五日倫敦電　國際航海員聯合會昨在韋斯特明斯特開會與會者九國荷蘭不允與會因未曾邀請中歐諸國之故 
　　二十五日倫敦電　巴黎公報宣稱國際工制委員會曾考慮英國草案内關於不履行國際工約義務之國施以經濟的懲罰各條 
　　二十四日倫敦電　禁衛軍奉命由來因倫回國步兵大隊將於後三星期内分批開回 
　　二十四日華盛頓電　參議員路伊思氏爲民主黨領袖頃在參議院聲稱國際同盟與孟羅主義並不矛盾國會中之反對實由對於威爾遜總統之個人與政治上敵念而起反對者持英國與其藩邦票權多於美國一說要知美洲民主國共十一國縱令英藩邦各得一票權然美國與中美南美諸國之票權實較歐洲數國爲多成九與五之比例人　以歐洲諸國將有不榮譽之結合爲言者殊屬過慮蓋協約國之種種舉動皆足證明此種畏懼之無根據也 
　　二十四日倫敦電　波拉勞氏今日在下院答覆彭恩陸軍大佐之質問謂英國現正要求德國即行交還所奪之英砲 
　　二十四日倫敦電　李志芒氏今日在下院代表工部答覆漢白羅氏之質問謂入口禁令現方儘速撤除務期英國利益之保障與協約國封鎖之政策不相妨碍 
[法國無線電]  
　　二十六日里昻電　共同作戰協約國之國務員於星期三日下午在法國外交部集議首先報告比利時委員會所呈和會請求確定其委任之通知書繼即朗讀軍事評判員之報告關於準備阻止羅馬尼亞人及匈加利人在脫朗西爾伐尼亞之接觸和會末聆亞米尼亞所提出之要求請願書此項請願書由亞米尼亞委員會會長南巴氏及高加索共和國總統阿魯尼英氏提交和會 
　　二十六日里昻電　星期二日之和會以爲時機已至贊同遣派在法意所組織之波蘭師圑前往波蘭此項軍隊將擔任波蘭新共和國之防務現僅須解决運輸之方法在同一大會中法國代表曾陳述關於法國在摩洛哥之要求並要求將德國干涉摩洛哥事務後所有加於摩洛哥之一切抵押權悉行除去 
　　二十六日里昻電　法國飛行事務局宣布自下星期六日起巴黎及波爾多問之空中郵政將開始辦事其後巴黎及馬賽問巴黎及勃萊斯脫問巴黎及聖那薩爾問巴黎及都魯士間之空中郵政將依次開辦 
　　二十六日里昻電　西班牙京城消息羅瑪拿斯伯爵論及高等委員在摩洛哥西班牙區域内之行動宣稱巴倫格將軍之處置將與法國之政策一致而彼此密切同意法國在摩洛哥得有如許之功效巴氏當隨其後云 
　　二十六日里昻電　二月二十六日巴黎倫敦間匯兌英金一鎊合二十六佛郎法國公債券市價如下三釐公債六十四佛郎四○一九一七年四釐公債七十四佛郎七五一九一八年四釐自由公債七十四佛郎五○一九一八年五釐自由公債九十一佛郎 
[公電]  
　　貴陽各圑體來電　徐菊人先生錢幹臣先生熊秉三先生督軍省長省議會敎育會農會商會各報館鑒本會頃致巴黎胡公使曁陸王顧魏各代表一電文曰頃接各方電稱我國代表以退還青島問題提出於和平會議並向各國宣布中日密約乃駐京日使向我國提出抗議舉國人民共深忿激查民國四年日本强迫我承受之二十一條約曁六年六月國會解散後與我政府締結之密約及最近所訂之山東高徐順濟膠濟會辦合同均未經國會通過違背我國約法吾國民誓不承認此種密約合同匪惟我國生死問題所關於東亞永久和平世界永久和平均有莫大關係應請諸公槪行提出請求各國公判一律取消我國民期以全力爲諸公後盾務懇據理力爭勿稍退讓爲國家洗此恥辱是爲至幸等語除於本日拍發並請廣州軍政府參衆院逕電各國議和專使請求公判外相應電懇諸公協電力爭同心禦侮以保主權無任盼禱黔省議會敎育會農會商會同叩漾印 
　　華僑代表王振邦電　張季直熊秉三兩先生鈞鑒南洋羣島及駐各國華僑素受不平等之苛待懇電巴黎陸顧王專使提出交涉切盼華僑代表王振邦感 
　　蔣智由致北京政府電　統一路債藉銷外力圈界事可利行惟公同管理路亡國亡禍無此大萬請勿行統債事論歐會議操列强我難專主急籌應策請劃鐵路政外民有商辦以公司承受統債先準利率儲欵外國銀行堅信穩息而管理營業權操公司商業商主政府得分贏利國商兩便路安權存請賜採行已繕具說帖待發先電簡聞蔣智由感 
　　鹽城公民請維持米禁公電　各報館鑒自開弛米禁之說風傳漁利奸商譸張爲幻以致販米商船絡繹不絶三五日間米價每擔陡漲二千文左右米市存儲幾爲一空小民惶惶如大禍將至此猶影響所及倘或實行危險何堪設想况江北水旱頻仍元氣未復盜匪猖獗隱患實多設因開禁而再釀變端江北生靈何辜遭此不幸敝會再作最後忠告特電懇當道諸君堅持到底並乞重申禁令以息謠諑而安民生大局幸甚江北幸甚鹽城北溝商會姚橒等一百六人公叩 
要聞 
[遊歐通信（一）（二月十三日太玄自西貢發）]  
　　伍朱兩君之談話 
　　波爾多號與世界外交家 
　　南方派赴歐洲議和會議專使伍朝樞氏在香港搭法船波爾多號赴歐消息想已經報揭載記者適乘此船在香港時經護法政府四川代表及外交調查會副會長吳永珊君介紹得與伍君長途晤談計數日波爾多號當此國際社會活動之時由西租東竟不期而載者東西外交上重要人物數輩朝夕接晤於波光浪跡中頗多可紀之處茲特就其要者揭載一二 
　　伍君職務之由來係由南方國會正式選出計選出者爲大使二人伍秩庸孫中山專使三人王正廷王寵惠及伍氏其他汪精衛及張溥泉則允爲國民間之活動不久將以非正式的往法國會選出後伍氏即電滬定船並遴選隨員三人一爲黃凱湖北人陸軍步兵中校曾留學法國士官學校九年一傅秉常軍政府總務廳印鑄科科長一爲伍大光同行者尙有參議院議員護法政府外交調查會會員前北京外交部秘書朱念祖君係受外交調查會委託赴法爲國民外交運動者朱君行時該會曾與書面資料囑對於一九一五年及一九一八年中日新約及青島事件特别注意茲記記者與伍朱兩君談話如下記者問近日外電屢傳巴黎方面某國運動代表我國會議發言權甚力眞相如何伍君謂事實上或不如外電所傳之甚蓋今議和會席上方將以遠東問題之過去未來付諸澈底的討論而希望爲一勞永逸之解决某國如有此項企圖恐亦難得各國之同情也記者又問陸專使過日時稱疾不見客而劉崇傑氏留東數日外間頗有種種推測此中眞相可得聞乎伍君答劉氏在東究有無新關係發生以當時遠在天南眞相未明但今日我國在法外交界要人對於此事固皆在鄭重考慮中蓋我國今日之外交上事件在在皆關重要自後我國國際地位若何皆視此以决吾國上下應齊勉力也談時舟中適接到巴黎無線電其有關於東方事情者爲北京政府電詢陸顧等謂日本方面怨我國專使在歐運動排日有無其事旋由顧維鈞覆電謂此等傳說全非事實不過代表等現正預備將歐戰以來我國所受不平等條約提付大會評判云云又關於青島問題無線電亦傳日本决意歸還中國但記者問諸朱念祖君則謂南方外交調查會所得消息日本擬先宣言無條件交還俟交還時再進而爲租借交涉蓋將租借交還截然劃爲二事故青島事件表面上僅交還二字而内中實有無限文章也朱君又論國民外交之重要謂議和席上有責任者有勢窮之時非假國民外交運動之助力不可此不但我國宜然試一觀波爾多舟中乘客即可知二十世紀外交界之空氣矣云云 
　　舟中有一少年沈毅寡言服飾樸整其人爲誰即烏克安尼Ukraine之國民代表沙可洛夫Bons　Sokoloff是也烏克安尼在俄國南部爲斯拉夫之一族其歷史上之經歷大槪與捷克斯拉夫相似雖在俄國版圖之中但圖謀獨立已非一日今見克捷族已告成功故亦竭力運動欲引各協約國援助起而躋於世界獨立國之林沙可洛夫氏頗有學問曾爲新聞記者在西比利亞奔走年餘今受族人委託由東赴法在法組織機關發表言論以爲運動基礎此外更有一赳赳之軍官即捷克斯拉夫之副首領斯特巴洛夫Stepanoff是也氏頻年爲獨立運動去年更轉戰西比利亞勞苦功高最近遂被舉爲副首領偕法軍官二人由東赴法非特歸國就職且將在法爲外交上之活動冀該國獨立自茲穩固其糾桓笑傲與沙可洛夫之沈鬱多思固已代表出兩民族之現狀矣此外尙有美人某氏赴土耳其爲外交上之調查係受美政府委令氏此行與近東問題之解决亦有關係惟其主旨及辦法記者受有約束不能詳述此外尙有含有外交上重要意味之某某兩氏在波爾多舟中交際頗殷勤其他又有一安南總督則係由海防乘波爾多赴西貢者 
[北京通信（駐京記者澹然）]  
　　國防軍之運命 
　　南北和平會議中爭論之問題雖多而以取消國防軍問題爲最要自南方提出抗議後一時全國輿論咸表贊成不特本國人士意見相同即各外報亦一致攻擊内外人之議論遂引起外交圑之注意矣其中最有關繫者厥惟日本蓋日本之對中國外交本仍主從前進取政策因我有鐵路統一之議乃急與曹陸商訂高濟順徐及滿蒙各路正約因我有取消國防軍之議小幡使乃於禮拜二日到某部訪某當局略稱參戰借欵二千萬元曾交付三百萬餘千七百萬未付究竟此欵今日尙須交付與否如須交付請由貴部聲明交付等語當時某當局答復小幡略云此宗借欵本部向未與聞即交付三百萬本部亦未得知以後尙須續交與否非本部權限所能過問等語小幡回使署後即以此事通知曹徐徐乃用公文知照某部請其向日本使署聲明續交某部得徐公文暫時擱置不謂次日（即十九號）有某某三國公使先後訪外交部之事 
　　某某三國公使到外交部訪代理部務陳籙氏對於國防軍詰責頗嚴首由某公使謂今當南北議和之秋中國方議裁兵乃今一兵未裁反增練數師之國防軍究竟是何用意誠不能解豈一面裁兵又一面增兵乎抑裁者自裁而增者自增乎此等辦法須知中國人民以外尙有協商各國協商各國以外尙有許多國在何能以一手掩盡天下人耳目總之假使中國不能自行裁兵恐非由外人監督裁兵不可云云次由某公使發言謂歐洲大戰之後世界各國方議實行縮减軍備同慶偃武修文與民休息中國軍備不特未裁反增國防軍多師本使不能不深懷疑慮云云最後某公使所陳述亦大同小異當時陳籙氏惟以將各使意見轉逹政府等語答復而已禮拜六日（即二十二號）國務會議曾將此案提出會議結果如何尙無所聞而是晚（即二十二號晚）外交圑曾得東京消息稱日本政府允將此案借欵停止交付殆東京外交圑與日本政府交涉之結果吾人反對國防軍唇焦舌敝曾無絲毫效力今此欵旣停付則國防軍已無異不取消之取消矣 
[東京通信（心危）]  
　　日人之國際聯盟條約觀 
　　國際聯盟規約全文此間於日昨始行發表日本之外交當局政治家等均有批評而所說紛紜不一但大勢所趨亦未完全表示反對態度其輿論界對於此國際聯盟所下批評都表面上贊成而每言若聯盟成立則不啻仰歐美之鼻息更有言此後東亞民族將歸依於威爾遜宗云云此皆彼一斑之輿論也茲綜其外交家政治家之言論大致如左（一）大國專制之弊（二）軍事限制之疑問（三）日英同盟之無效茲先述其懷疑派之言論焉 
　　大隈重信言此次國際聯盟案雖已發表而至通過時必尙有曲折今以美國之大勢力爲之背景故其結果當視威總統之誠意如何雖以五大强國爲組織該聯盟之中心而美國之掌握覇權殆無疑義今後英美互相呼應勢將以盎格魯撒克遜民族指導全球其他日法俄三國亦須以實力爲基礎而貢獻於世界之和平惟均以國家爲本位則須視各國之誠意果能使世界爲永遠之和平誠可欣賀若一旦誤用則不免有大國專制之弊也 
　　千賀博干（京都大學敎授）言就國際聯盟規約而觀於日本立國至爲憂慮蓋此規約顯然成爲一世界聯邦其聯邦之最高機關爲執行委員會凡國際間之問題均由多數議决其事項未經明定則凡有事件莫不由該執行部議决後强制執行各國均有服從之義務若國際間利害關係相衝之處日本與歐美之間所議不合而由多數表决之時則日本恒處於不利地位該規約不啻爲萬國之規約苟不明定事件則將來殊多波折况由一方面觀察有舉世界國家莫不慴服於英美之勢如將來執行中國及西伯利亞問題解决時與日本同情者果有何國可恃是誠可寒心者也更如軍備限制經濟問題等使日本受其支配則毫無伸張之希望而被其束縛無活動之餘地矣况日英同盟與該項國際聯盟互有抵觸則當然失其意義日本苟不能脫此聯盟則豈非自繩自縛耶 
　　某外交家言此項聯盟規約全文僅爲大綱故非俟其細則規定後果能確保世界和平與否不能即下判斷此次所謂仲裁裁判者較海牙和平會之仲裁更進而爲執行則將來於預防國際間之紛爭能否發揮則尙待細則之規定也惟仲裁裁判一視其運用如何若中日兩國關係苟非諒解國際聯盟之主旨則將來流弊滋多蓋恐有此制度則徒使增加國際間紛爭耳 
　　某陸軍武官言國際聯盟規約第八條有縮少國防至最小限度云云於將來實行上如何至爲困難之問題蓋日本現在陸軍常備兵二十一師圑以地理之形勢及國内之現狀而觀實爲最小限度或尙不至最小限度惟以財政上關係未能擴充日後苟於財政有裕則必須擴張至最小限度也况該規約爲正義人道所結約决不能强制國家阻止其必要之行動故軍備限制於事實上有不可能者要之該規約不過就萬國和平協約之趣旨擴張其範圍耳 
　　以上議論均就日本自國利益觀察故不免有懷疑之處然表示贊成者亦未始無人茲更介紹意見如次 
　　田中萃一郎（慶大敎授）言由政治史上而觀神聖同盟以後此爲最重大之事實由思想史上而觀此爲國家主義之轉變期由人文史上而觀又爲一大偉觀聯盟之主旨在於維持和平方法其强制力不能以武力爲可恃而以通商貿易等經濟手段爲前提也縱該約不能保永久之和平而一時之和平固不難實現也如第二十一條認定以自由爲原則世界產業貿易上必有絶大之變革而影響於國家社會者亦决非淺鮮也望月小太郎（憲政會議員）言世界永遠之和平繫於所定聯盟之規約與日本國是可謂一致蓋明治帝之詔書屢眷念世界和平此國際聯盟誠與日本之理想融合貫通者也第一回之執行由威總統召集乃美國參戰純爲正義人道而聯合與國表現其感謝之意也至若國防縮小問題日本對於對抗力之整頓反有緩和之希望其第十十一兩條所規定日本適用之當然須一變其對華之方針第十五條所規定若依據威爾遜氏之說明適用於中日兩國關係之問題則交還青島當然受國際聯盟之判决第二十條國際的人種平等須斟酌於加入國之勞働狀態亦尙穩當其第二十五條於廢棄特殊秘密條約一項而日英同盟之目的本爲貢獻世界和平故當然毫無抵觸而可存在也 
　　筧克彥博士言日本古代有所謂和魂者即有神聖之愛之意義此次國際聯盟本此主義而發生誠爲世界和平之先導故於其規約所定誠無瑕可擊惟須尊重國家之體面而已 
　　其他所說尙多以其辭費不復詳述 
[北京之陜事消息]  
　　南北和會旣經開幕而陜西問題尙糾紛不已此區區一隅之爭乃至積年累月相持不下近則函電交馳使節往還仍無要領據新民通信社消息政府方面對於陜事迭電前線軍官停止進行最近以五條辦法通告各處再申前令此電係於元日發出而咸日續有收束軍隊電通告各處駐陜旅長張錫元已有首先覆電謂俟欵到即着手先將輸卒裁撤此外陳樹藩劉鎭華復電亦已早到餘如許蘭洲劉存厚鍾體道管金聚分駐内地電報往返需時截至前日甫一律到齊均稱遵電辦理又赴陜專員宋聯奎氏昨日亦有電謂已派妥員分赴各處實地調查 
　　奉軍援陜總司令許蘭洲委派參謀張寳善鄂軍援陜總司令張錫元委派副官長王彤章於二十四日上午七時抵京即於午後同赴國務院參陸處報告陜省近日前敵戰事眞相並携呈前線地圖二幅仍請補充軍械以利進行 
　　南北總代表公推張瑞璣赴陜調停劃界前日由滬赴寗勾留一宵昨日搭津浦車北上預定明日（卽二十六日晨）到京俟與政府接洽後卽行赴陜 
[中日事件之最近觀]  
　　宣布密約之範圍中日新交涉之發生由於宣布密約問題而宣布密約問題之發生由於巴黎平和會商議處置德國屬地海島乃連類而及青島並及山東是以現在所提示各國之中日密約以關於青島山東者爲限而非一般密約至於一般密約雖國人皆希望完全宣布但時機未到尙須有待昨日某方面接巴黎電稱中國提出之山東問題及各項文件因美總統英意首相回國及法總理受傷尙未能即時解决而日本原首相前日對貴族院議員高橋氏質問之答辯曾有一部分密約因中國之希望暫不發表之說惟據某當局云密約之發表確信與中國毫無損害且爲外交前途計我國雖有犧牲亦願發表密約故日本原首相謂以中國之希望暫密秘其一部分之說並非眞相或係電信所誤傳但全部公表之時機刻下尙未成熟耳 
　　山東圑體之公電山東外交調查會潘復王訥等以山東問題頗有危險之象特聯絡山東國會議員全體及省議會商會敎育會全體電致巴黎公使並轉美總統法總理英義首相美國務卿力爭青島交涉其電如下一九一五年中日新約係乘協約國在歐洲苦戰中國無援之際日本以武力迫中國締結應如伯勒斯列託夫斯克及布卡勒斯兩條約取銷之中國旣對德宣戰所奪諸中國者自當直接歸還中國如日本與任何他國締有秘約處分山東及中國之四萬萬生靈如貨物然者斷不承認一九一八年九月日本以陰謀締結高徐順濟鐵路草合同並獲取膠濟鐵路改爲中日合辦之換文各該件旣未經國務會議亦未由國會通過當然無效山東爲中國聖地及富庶之腹地於中國之重要尙勝於阿爾薩斯勞崙兩州之於法國下列署名同人爲此案謹代表中國人民請求鈞座爲公理人道及和平起見在和會宣告上述條約合同即行撤銷則將有人類五分之一以上之一國對於諸公永銘感謝矣中國參議院衆議院山東議員山東省議會山東敎育會山東商會全體署名叩 
[統一鐵路問題爭潮未息]  
　　統一鐵路問題因各方面多起反對雖形停頓昨聞政府以此事關係重大輿情旣不一致亟應審愼考慮昨又交外交委員會日内開會再行討論 
　　晨報消息反對鐵路統一案以某總長爲最力彼於日昨曾上總統一呈極力攻擊外交委員會又日前鐵路協會梁關等致陸專使反對茲事之電報亦出於某總長所爲該電稿係彼交梁關等閱後即逕行拍發該報又譯載華北明星報云交通總長曹君一面反對鐵路統一計畫一面則極力進行山東及滿蒙鐵路草約之正式合同使該約速進爲已成之事實以免巴黎和會討論及此日前外交委員會對於統一問題尙極力主張業已電知巴黎中國專使囑其於和會中極力主持而曹派則以爲不便力阻其成至日本方面似對於未築之路或可承認統一而於旣築之路如南滿路等則絶對不能通融曹派似亦同此主張關於山東延長路及滿蒙各路連日日本代表與交通當局在交通部商議進行大約不日即訂正約查日本政府所以亟欲成就此約實欲使世界知其爲旣成事實則鐵路統一案將不攻自破卽使該案成功將來謀廢此項合同日本亦可從中要求損害賠償云云 
　　亞東新聞消息共同管理鐵道案國人多不贊成但其中亦有贊成者其理由要不外打破勢力範圍大體利多害少若就管理章程愼加限制則成爲有利無弊矣此說最足使懷疑派變反對爲贊成吾人對此亦純爲國家利害起見毫無私意果共同管理有利無害自贊成之不暇何必持反對態度無奈此案内容實不如是如下列之中英公司駐京代表英人梅雅司氏所擬中國鐵道管理案可知共同管理之程度不能由我限制早在外人支配之中該英人所擬槪要如左（四路收回費之分計）中東鐵道買收費預計英金三千五百萬鎊南滿鐵道買收費預計英金千二百萬鎊山東鐵道買收費預計英金三百萬鎊雲南鐵道買收費預計英金六百萬鎊共計英金五千六百萬鎊（十一路收回費之統計）京奉津浦京漢正太道清滬寗滬杭甬廣九湖廣海蘭吉長等十一鐵道收回費預計英金三千二百四十八萬五千鎊（貸欵之總數）由美英日法四國財圑貸與中國英金約一億鎊（中二外四之委員會）爲管理鐵道組織委員會其委員（一）交通總長爲全國鐵道總督辦（二）交通次長爲全國鐵道副督辦（三）英國代表（四）美國代表（五）日本代表（六）法國代表（法代表又代表俄羅斯比利時西國）以上列委員負全國鐵道經營管理之責任（各路管理與外人支配）（一）中東鐵路俄法美代表各二（二）南滿鐵道日代表四英美代表各一（三）京奉津浦二鐵道英代表四美代表二（四）滬寗滬杭甬寗湘四鐵道英代表四美代表二（五）粤漢廣九二鐵道英代表三美代表二日代表一（六）京漢正太二鐵道比法代表各三（七）海蘭鐵道法比代表各三（八）浦信鐵道英代表三美代表一法代表二（九）宜漢鐵道美代表四英代表二（十）四川鐵道英美法代表各二（十一）雲南鐵道法代表三比代表二英代表一（十）（二）京綏鐵道美代表二英法比日代表各一（十三）山東鐵道日代表三美代表二英代表一（各課長全用外人）各系統鐵道設置一管理局而局長保線課長會計課長運輸課長車輛課長倉庫課長等六名槪以外國人任之統計鐵道應用外國人共七十八名其國别爲俄人二日人九英人二十二美人二十法人十六比人九名 
　　順天時報消息我國鐵道委諸國際管理一事已成爲近時之最大問題據深悉個中消息者所談本問題最初由外交委員會致電巴黎專使陳述意見之時竟毫 
　 
 
 

Page 7

 
 
未與國務院交涉故兩方遂互生誤會國務院乃致電巴黎專使取消然亦認該問題尙有再行研究利弊之餘地也如曹汝霖陸宗輿氏等之新交通系一派爲從來之政策上而反對之討論會孫潤宇氏及英美留學生等一派對於國際管理今尙贊成仍繼續運動其成功至於梁士詒氏等表面上雖標榜反對而衷心實堪稱爲贊成本問題雖爲國家之利害關係結局將呈一種奇觀即將爲新交通系與外交委員内進步黨系之政爭之具是也 
[龔心湛之理財政策]  
　　財政總長龔心湛氏最近數日以來勵行減政裁薪之辦法其减發各機關薪俸八成一案已由國務會議通過當局亦已批准其碍難減支者仍准由各機關隨時聲叙理由咨部免予核減聞龔總長於國務會議議决之後除此項呈文之外尙另有一種呈文其大意略謂財政困難情形與整理財政方法已奉大總統指令准如所擬辦理應由該部遵照施行云云但現在遞年預算增加爲數甚鉅故財政困難一至於此迄今入不抵出竟至以陸續借欵爲財政行政上唯一之生活國產破壞幾無所有夫國產破敗家於何有心湛預擬照民國三年辦法出入相抵惟現在萬分爲難不得不借公債以減輕外債之流入而中央財政目下亦不得不逐漸實行整理至整理方法（一）裁併駢拇機關（一）收縮軍隊（一）實行所得稅（一）搭發公債倘能内外實行整頓體念國家財政之困難未始不可挽回財政上之窮困云云原文甚長約二千餘字惟減薪案須自三月起始見實行而本月軍政兩費應支之欵仍爲一千二百餘萬絲毫不能缺少昨聞財部中人言截至前星期六晚止龔仍一無生法以致部内不名一錢而各處之催索者已急如星火本月難關恐不易度也 
　　八年公債唐少川曾來電反對政府乃將近來財政情形及一二月内預算之困難及發行八年債之不得已詳細告朱令其轉告唐氏新國會方面對於八年公債本有異議龔財長乃向安福俱樂部說明發行理由各議員皆唯唯諾諾未置可否其後王揖唐又向政府聲言安福部已同意據京中某報消息龔氏曾暗許月給某部議員津貼每人三百元以四月爲限以爲承認公債之交換條件云 
[京華短簡]  
　　駐巴黎之顧維鈞公使昨由法京電逹政府謂陸總長前因行履維艱曾息養數日適奉鈞電温慰陸總長足疾漸痊現已按時親自出席精神充滿知注謹聞 
　　據亞細亞通訊社消息關於參戰軍問題徐總統昨日曾與段祺瑞晤談同日下午又特召軍事顧問青木中將入府討論良久段氏與青木氏俱以爲現時中國西北邊防吃緊與將來尙須裁减無用軍隊應留參戰軍以維持秩序未便廢去現徐總統已允不裁但爲調和西南起見申言（一）國防軍不作内爭之用（二）專爲維持西北邊防之用（三）將來歸陸軍部節制（四）西南軍官亦可入伍 
　　駐京某國公使現因外間傳說政府以山西某礦開採權利許予某國訂有借欵條約昨特向農商田總長提出質問當經田總長正式聲明此項傳說實屬子虚部中對於此事絶未聞悉某使始釋然而去 
　　外農兩部請添設駐外各使館商務參贊及商務調查專員案提出閣議之後上星期六國務會議業已否决其理由係需費甚鉅暫行從緩院秘書廳昨將否决原案抄送兩部查照 
　　敎育總長傅增湘氏爲力謀敎育進行起見擬於本年春假前在京中召集敎育行政會議刻派部員擬訂會議規則其會員資格計分四項（一）各省敎育行政長官（二）敎育部職員（三）各省敎育會職員（四）中學以上各校長開會之期約在下月初旬 
[舊國會研究國際聯合問題]  
　　舊參衆兩院昨接政務會議送到上海唐總代表來電關於威總統在歐洲和平會議提倡國際聯合會事件因其内容關係重要特定今日（禮拜六）午後二時在省議會開兩院聯合會討論一切茲錄唐總代表致軍政府轉參衆兩院電如下茲准北京外交部電稱唐少川朱桂莘二公鑒准法京陸專使八日電稱國際聯合關係世界全體我國參與其間關係尤切自威總統主席以來正在竭力促成而我國内各界尙未於威總統之前有所表示故連電參衆兩院卽用兩院名義直接電逹美國議院表示中國四百兆人民對於國際聯合會組織極佩威總統爲世界造福無涯不勝禱祝云云並請美議院將原電轉美威總統等語除商參衆兩院卽日照電外竊以二公領袖中外欽佩南北會議旣爲全國安危所係亦爲世界觀聽所同趨如以個人名義電威總統尤足喚世界注意於巴黎會議前途裨益匪淺等因准此查該電所稱參衆兩院係指北京非法國會而言恐美人不察遽與接洽似應由參衆兩院以正式國會名義迅電美議院爲同一之表示以趨時機而一觀聽無任企盼之至紹儀叩篠印 
[廣東之外交後援會]  
　　目前粤垣開國民大會决定組織國民外交後援會爲國民對外之機關以爲歐洲議和代表之後盾是日經舉定籌備員十八人籌畫一切進行事宜昨日（二十）下午一時各籌備員在省議會後座開第一次籌備會議是日大雨如注籌備諸君仍冒雨到會首由梁懍丹將擬定會章草案提出經衆討論略有修改並推簡琴石程祖彝梁懍丹等起草本會宣言書隨定於二十三日下午一時假座長堤南園參議院秘書廳開第二次籌備會議茲將是日擬訂章程草案附錄如下第一條本會以中華民國國民協助歐洲議和代表取消一切不平等之條約及密約以維持正誼保衛國家爲宗旨第二條本會定名爲中華民國國民外交後援會第三條本會爲國民外交之機關凡屬國民對於本會進行事宜均有協助及條議之義務第四條本會因外交之形勢爲進行之準備一切辦法可由幹事會或國民大會議决之第五條本會先由廣東成立俟各省組織成立後得聯絡進行第六條本會泯除黨見不分南北除與外交問題有關外槪不涉及第七條本會設職員如左（一）正會長一員（二）副會長四員（三）各部主任每部正主任一員副主任二員分部如左（甲）總務部（乙）文牘部（丙）交際部（丁）會計部（戊）演講部（己）編譯部（四）各部幹事無定額分兩種如左（甲）由國會省議會及本省各圑體推舉者（乙）由幹事員三人以上之介紹幹事會議之通過者第八條前條之職員均盡義務惟需用僱員得酌給薪金第九條本會經費臨時捐集第十條本會之辦事細則另定之附則本會簡章得由全體幹事會公决修改之 
[鄂省軍事善後奬券之周折]  
　　鄂省發行善後奬券雖經中央内務部許可然奬券之性質究與彩票無異實觸新刑律第二百七十九條省會爲立法機關對於官廳違律行使未便緘默故昨日屈議長特召在省各議員在會内開臨時茶話會互相討論某議員謂吾鄂辦理善後等事需欵孔殷官廳不得已而出此人民應當原諒將來可監視餘款用途多數議員未贊成其議旋互相討論最後决定咨請官廳廢止發行當囑秘書廳按茶話會情形列具議案俟正式會通過即咨行省署 
　　發行奬劵本係某僉事上策數次王氏迭批緩辦旋又由當道從中說項始按滬浙之案呈請内部批准茲有某氏向王督陳述發行奬劵不宜之原因及目下輿論各情形故王督昨復召集張賡陛坐辦何佩鎔總辦在署再三討論王督之意恐外間反對有礙銷售欲乘此未發行之際終止以免中途停滯致成笑柄張坐辦謂局址現已成立佈告業經張貼爲保全官廳威信計决難廢止且行銷支配已妥决無他虞王氏雖暫納其言然奬劵之命運短長仍視能否銷售爲轉移也 
[衡陽兵變之詳情]  
　　現任湘南鎭守使趙春霆於去歲任湘南招撫局長時正北軍極力攻永之際其時祁陽白水一帶匪黨猖獗異常於北軍進行甚多妨碍趙氏遂電由中央核准派其舊部趙興發前往招安其後趙氏被任爲鎭守使遂改編爲衡陽守備隊即以趙興發爲司令官惟此項隊兵旣屬純粹土匪則其野性不改自不待言趙使深恐其擾亂城市故特令其駐紥江東岸各公共地方並隨時嚴行監察自是以來該隊兵每日酗酒賭博不分晝夜且屢謀蠢動迭經趙司令發覺曾將一營營附張楚猷排長周楚雄等先後斥革張等因此懷恨亟謀煽惑適趙使以南北和議不久可成議將此項守備隊即予解散事爲張等所聞逐一面聯結各處土匪一面藉詞煽惑一營營長周鳳山營附劉玉卿一連連長陳治安二連連長張梓林及排長何玉華何仁等嗾其變亂並許率領各處土匪爲之應援周鳳山等爲其所愚遂約定於十五日舉事除將所有槍械一併刦奪外並擬就衡城内外同時縱火以圖搶刦又恐勢力薄弱不免爲官軍所制遂又密約各營同時變亂祇以事機不密被趙司令偵悉即一面密報趙使立時戒嚴一面飭率軍隊並携帶機關槍數架預先渡江乘夜將守備隊圍住勒令繳出槍枝槪予解散周張等知事機已洩遂恃强抗拒開槍迎擊官軍猝不及防致有數人被其擊斃後以衆寡不敵該叛兵等始將槍械繳出請准歸農而頑梗之徒尙欲乘機搶刦經種種防範始不得逞至周鳳山劉玉卿陳治安張梓林何玉華何仁及一連正兵蔣得福四棚正目彭玉青等八名均屬勾通土匪圖謀變亂之首犯又張楚猷周楚雄及已革之排長袁凱祥錄事王强等四名亦爲與匪聯絡勾引周鳳山等夥謀携槍叛逃意圖擾亂地方之首犯以上十二名業經一併拿獲解由趙使發交執法官訊供不諱隨即處以死刑以示懲儆 
[湘省短簡]  
　　湖南省農會因迭接各省農會來函請一體選派代表參預和平會議遂由會長朱繼承氏於日昨召集幹事會議經大衆决定推舉劉肇隅等代表赴寗約三數日間卽將就道一面由朱電逹全國和平聯合會云國内和議開會在即各代表麕集滬寗貴會主張採取全國民意爲和議後盾仰見藎籌遠識愛好和平救國保民欽佩無似敝會謹派代表劉君肇隅周君逸陳君時臬前往滬寗代逹湘農痛苦敷陳生產要端藉以促進和平奠安國本首途在即先此布陳 
　　長沙總商會前公推該會總務科長陳國鈞爲參預和議代表因該會事務均須陳君一人經理不克分身爰於日昨再行開會更推首任該會總務科長王尹衡代表赴會不日當可就道 
　　湖南和平期成會昨得沈陶兩代表由鄂來函詳述王督對於湘省善後問題之意見該會亦以湖南善後關係重大因擬召集各界士紳開一評議大會詳細研究善後各事宜並將研究所得之結果函告沈陶兩氏請轉逹兩方議和代表提出和平會議刻下正在預備一切約下月初旬即可開會 
[贛省發行實業奬劵之决定]  
　　自浙江有塘工奬劵發行後本省即有發行南潯鐵路奬劵之消息去年冬省議會商會及紳界曾議發行水利奬券函請省紳程道存調查浙劵詳細辦法程君日前已將辦法寄來日昨財政廳長楊慶均特請省議會三議長商會兩會長及在省紳界到廳讌叙（實業廳長亦在座）磋商嫌水利二字名義範圍較狹已决定改爲實業奬券其辦法每月發行一次每次售劵值二十萬元除照兌應得各奬外每月可獲贏餘四萬元並聞此項奬劵將來歸財政廳及中國地方兩銀行擔保所獲餘利即暫存銀行生息預備爲興辦本省實業及開辦工廠等用途一俟章程妥定即當實行 
[皖省近事]  
　　皖省省議會今日舉行第一期之臨時會開幕式省長曁各行政長官紳商學界均蒞會參觀典禮至十一時開會首由晉議長席珍主席讀開會詞次由省長讀祝詞主席復讀答詞畢振鈴散會攝影聞明日一時開茶話會討論某要案及正式開議日期 
　　今日（二十四日）一時省商會開會歡迎吕燮甫省長財政廳胡思義廳長業於日昨視事刻將該廳移至玉碑亭前省長公署（卽清臬司署）該廳舊址（即清藩署）現改爲省署已飭工修理一俟工竣吕省長即由司令部（現時省署設安武軍司令部内）遷移該處鹽店榮泰和同人方復泰三家前連通鹽私加運脚每擔三角曾經醬業開會追繳退回允作地方辦理善舉之用嗣後有人暗中運動醬業將已購之鹽憑摺按數每擔退回二角以期了事現聞某紳反對甚力以該商不應如是退還所加之鹽價醬業亦早轉加售出其所受損失者惟我小民耳茲應將該欵如數退回充作地方公益方爲正當且去年所售之鹽共八萬餘包所加運費共二萬餘元現退還營業者不過十分之三故擬再開會議要求官廳飭令如數退還充作地方公欵 
[杭州快信]  
　　浙省舊有徵兵章程係本省單行法現楊督軍嫌未妥協特召集各上級軍官會議後重新編訂就緒昨已頒布實行嗣後徵兵一律遵照辦理 
　　財政廳昨函各機關以八年度預算亟待編造請趕速將七年度預算底册彚齊檢送以備考核 
　　蘭溪南門外前夜大火由翁昌泰烟舖失愼延燒房屋一百六十餘間該處全市盡付一炬當火熾時盛知事及消防隊不即開城撲救迨燒已過半始先後蒞止商民損失過鉅已紛紛來省呈控 
　　長程鐵鑛查有外股附入各界以妨害國權紛電取銷已令實業廳派員查辦 
　　金衢嚴戒嚴正司令官胡大猷昨晋省面陳防務寓二師司令部 
　　二旅旅長伍文淵由閩旋浙後連日謁見督軍磋商一切現因要公奉派北上昨乘特别快車起程 
　　各縣知事曁統捐局日來解欵晉省極踴躍聞已逹七十餘萬金 
[南京快信]  
　　李督與贛督陳光遠鄂督王占元聯電中央請尊重和平會議凡表决各案務望照辦以期南北早日統一共謀國是 
　　李督昨接北代表施愚報告二十五日和平會議談話會情形聞因陜西事雙方代表决切實調查誰不遵命即行懲辦撤免以維中央威信 
　　中央電李督請協同朱總代表向唐總代表疏通參戰軍以免另生枝節 
　　寗垣有人組織外交後援會定明日在地方辦事處開茶話會籌商一切進行事宜 
　　藝家橋公庽各省和平期成會代表均已紛紛離寗聞日内即撤消 
　　熊秉三准明後日抵寗參與江蘇水利協會研究會 
　　省議會臨時會定明日（二十八）行開會式錢議長昨赴各議員公庽徵求對於米禁意見聞議員多數反對開禁日内大會此案可望否决 
　　李督昨日仍未見客宴劉思源由何參謀長王副官長陪席 
　　姚錫光前日赴滬聞今日即回寗准明後日由津浦車北上 
　　副官處昨派方聶戴三副官分赴太平巷蔣宅細柳巷湖北會館李相府各代表公庽查點一切器具簡單保存以資應用 
　　張壽鏞昨抵寗明日早車赴蘇 
　　寗垣敵僑二十餘名現由省警廳派行政科長黃桂芳押送赴滬 
　　兩淮緝私統領何紹賢已回揚州防次日内即親赴淮南北查防 
　　某公司私運子彈三百萬計裝二千另八十四箱因陸軍部護照係先蓋印後塡年月日已由李督派員騐明截留解存軍械局 
　　齊省長後日五秩晉八誕辰各機關人員均預備赴省慶祝 
地方通信 
[松江]  
　　公有林將次成立縣立各高等小學校前呈縣署請將城北左營校塲遺址二十七畝零撥歸各校組織縣立學校公有林已於去歲由縣轉請督省兩長核准旋各校以原擬之縣立學校公有林名　似覺範圍太狹公議改爲縣敎育圑公有林即本此旨草訂章程呈由縣署轉呈敎育廳核准故各校對於造林計畫在勸學所開會兩次推定縣署三科科員袁玉兩爲事務主任縣農會長吳步蟾爲林塲主任分頭進行所有林塲守望所房屋亦已雇工建築至照章應由公舉之議董及總協理現由公有林籌備主任張彬士通知縣敎育各機關定三月二日假座勸學所開會互選 
　　高小試辦童子軍本邑各高小於童子軍一項大都因乏於師資限於經費均未創辦本届縣敎育行政會議雖經列爲議案提出討論亦無美果現聞縣立第一第二兩高等小學校因鑒於他縣學校均已設立爰亦於各該校提議試辦第一校進行尤速已决定先辦一隊額定十八名於春假開學日成立 
　　糧食問題之輿論省長因上海糧食研究會請將糧食爲有限制之開放爰派沈應鏞來縣徵集關於開放米禁之輿論並令縣調查近三年糧食狀况列表報省以憑核辦已由縣轉函農商兩會各貢意見以便彚報茲聞兩會會長均已具函復縣主張堅持米禁並公函省議會謂蘇省頻年螟災產額減少粒食維艱萬不能開放米禁迫使窮黎鋋而走險云 
[蘇州]  
　　警探捕盜警察廳偵探隊訪悉某案盜犯多人匿居三多巷七十六號門牌於昨日（二十五）上午派令探士會同該管西區警署添派長警前往兜拿當塲擒獲開餛飩店之鍾侍孝一名尙有五人均跳河逃逸 
　　成衣業反對新章蘇城成衣舖自經警廳頒發取締章程後該業全體反對昨特公舉代表具呈警察廳曁吳縣公署略謂蘇城業此者共有二千餘家其中高低不一殷實之店雖有而僅設一作檯每日靠此餬口並無餘資可積者實居多數請求將店保一層取銷並謂營業執照之印花稅分别等級不能一例一元等語現聞崔廳長已通令各區署着手調查各店地址及店主姓名年歲籍貫而該業則均紛紛輟作以桃花塢一帶　尤甚云 
[鎭江]  
　　新錢莊將上市鎭郡日新街永昌錢莊莊東邱渭卿等去年因執事李某川欵太濫用賬不實一年之間並未上市今庚更名鼎昌以董保之執事盛鵬極副之准於下月初四日上市交易 
　　最近商業市况鎭郡糖市自新正紅盤以來因來源不湧而江南北内地各處到鎭購辦者銷路頗好價格步高刻下四温半車粉每擔漲至七兩八錢上等赤砂糖漲至六兩左右提莊潮青亦漲至五兩三四錢小麥市面較前稍形活動勢有轉好之象華商機製各粉廠略有辦動價亦看高徐州高小麥每擔二兩四錢江北小麥每擔二兩三錢四分黃荳一項因油餅價漲兼之來源寥寥各帮收買甚鉅價已上升三河黃荳昨今兩日開盤每擔已提至二兩六錢左右宿遷黃荳每擔二兩五錢芝蔴花生仁來源甚旺只有零碎交易仍無外洋去路市價難望起色毫州白芝蔴五兩七錢山東生仁五兩左右米市因受謠傳弛禁影響到貨絶少米價逐步增漲昨日開盤頂高白秈增至六元二角五分江北白秈亦須五元八角貧苦小民吃虧匪細 
[揚州]  
　　淮揚道尹赴蘇淮揚道尹王耀齋近因蘇常鎭守使朱熙生辰赴蘇祝壽於二十六日過揚江都佟知事亦將於明後日赴蘇 
　　米價回鬆揚城神經過敏之米商前聞蘇米弛禁相率囤積居奇以待善價米價每石增六角之多近因各機關各圑體一致反對弛禁該商等恐米價難漲有折本之處不得不急出售故日來每石已回鬆二角 
　　旅部咨提案犯駐揚第一混成旅長黃振魁以縣署拿獲之藉烟敲詐案犯宋登瀛唐銘德與旅部拿獲之北門吉家酒店案有關於二十五晚咨准佟知事派警備隊押解旅部會訊 
　　地何豢賊殃民江都大橋鎭地保顧洪王明等豢賊田三行竊得贓朋分昨爲縣署偵探訪悉將田三拿解縣署審訊供認不諱提傳該保訊辦 
[甯波]  
　　鐵路材料大失竊疑案寗波白沙鐵路材料處地處僻隅凡鐵路需用材料皆儲藏於此路警局爲愼重起見曾派有巡丁數名常川駐守二月二十三日八時三十分有路警某巡至該處左近見有人影即將警燈放射果見一賊倉皇欲逃該警即大喊兜捕雖經各警聞訊齊集賊已遠颺無蹤次晨報知路警届派探緝拿一面由張巡官親至踏勘當在該處附近草地拾有舊鐵片數塊螺絲釘一枚雙樑緞鞋一只沾有泥污草鞋一只一併帶局備查次日午間該處忽來有衣衫襤褸形如拾破布者二人形色倉皇即被該處主任譚某瞥見喊拿當塲就獲又在門首獲住二名年俱約十六七歲亦在嫌疑之列一併交警送局研訊刻尙在拘留中惟聞事後經該處辦事員將失去存鐵過磅據譚某云少去八千噸洪某云五六千噸鄺某云二三千噸爲數之鉅殊駭聽聞又聞鐵路材料照章每年須澈查一次該處已三年未查近一星期前任局長有函致該處謂將派人來甬查點而此事竟在委員將來之時不無可疑且按該處每日晚間七時左右即將門落鎖派警巡查此事距鎖門至多約二小時何能失去如此重量物件亦殊費解也 
[南昌]  
　　官俸八折之實行財政部以近年各省財政困難核减俸薪用資撙節嗣後各省長官及廳署處局辦事科長科員自三十元以上者均照原定俸薪每月八折扣發其二十元以下薪水微薄槪行免扣已於昨日令行本省財政廳長楊慶均通令所屬一體遵照 
　　管理敵僑財產局職員之委定戚省長以敵僑財產事務極繁亟應設立分局於本公署交涉處附設一所派委政務廳長陳嘉善爲分局長交涉處正主任涂道愷爲分局正主任給夫馬二十元交涉處帮辦主任兼涂家埠統稅局長周謙爲分局副主任辦事員夫馬同前交涉處日語科員曹新吾法語科員梁伯勳爲科員月給夫馬十元余緝熙爲文牘韓某唐某等爲書記及辦事員 
[廣東]  
　　程總長殉難之一週紀念本月二十六日爲故海軍總長程璧光在海珠殉難之期先經軍政府政務會議决定著於是日舉行公祭以彰忠藎聞伍廷芳林葆懌翟省長曁程公紀念籌備會諸同人以公祭之期將届特先派員組織一週紀念會籌備公祭事宜已在東園設立辦事處其會場佈置係在該園門首藎一絶大祭壇中懸程公遺像是日除請有陸軍警察各軍樂隊到塲奏樂外并有演說家多人蒞會助興又聞該會并製有一種小印刷品名曰（陳公殉國一週年之回顧）將於是日分贈各到會者以留紀念 
　　糧食救濟會之大會議二十一日午後糧食救濟會集合全省官紳善商學報各界在總商會開大會議參衆院長省議長督軍省長財警兩廳各代表南番兩縣長曁各圑體各行商到者極衆二時開會公推陳廉伯主席陳起言糧食問題爲全粤安危所係簡氏昆仲提議救濟持論能見其大並認墊欵十萬捐欵五萬以爲之倡鄙人以事關大局勉墊五萬此事人人有密切關係深望各界同負責任積極籌備從速舉行并提出會章請衆研究經衆表决並即定名廣東糧食救濟會梁懍丹起請督軍省長墊捐以示提倡並由中外各界速集鉅欵衆鼓掌趙士北言此次米荒不速設法三四月間恐致絶食請大衆出財出力勿稍放棄黃煥庭請各界力任籌捐各善商約請速由各圑體多舉義務員出任幹事李雲軒提議本會由全粤各圑體共同組織成立應即由主席會同各圑體各大行商聯名函請各界尅日舉員由二十四日起陸續齊集長堤太僕第本會事務所辦事分途籌議全體贊同蔡昌鄭卓如討論進行方法均以結合圑體各舉主幹人切實任事爲主衆鼓掌遂茶會而散 
雜評一 
[擁兵主義（邠）]  
　　參戰之往事我人不致遽忘也當協約軍應援捷克族之時過激派直逼海參崴一方壓滿洲里之境烏蘇里以東黑龍江以北額爾古訥以西隨在皆過激黨吉江告急而段内閣置若罔聞久之而始發參戰軍亦只混成一圑也自協約軍長驅直入由赤塔以趨伊爾古次克而吉江邊外之過激派已蕩滌無遺今者俄境日軍新有戰事參戰當局乃張皇其詞謂須大發參戰軍以固國防不用之於彼時而用之於此何哉曰藉爲參戰軍存在之口實耳 
　　當局爲參戰軍辯解曰巴黎和約未竣以前參戰軍不能遽廢也然外電傳來英美軍之復員者幾何即就遠東言日本軍之調回者幾何矣我何爲而獨異即讓一步曰姑不減少然協約各國之不復於此時下動員令無疑也今者陳文運曲同豐馬良之招募新軍固昭昭在人耳目我之備敵不急於他國奚爲而出於相反之行爲當局者又曰借欵以治軍不能不踐約也然參戰借欵不曰並未續付乎旣不如約付欵矣又誰責以如約治軍者此無他爲參戰軍擴張之口實耳更以治軍爲續付借欵之口實耳 
　　段建威之表示若謂參戰軍苟有歸朿己亦並無成見然則必欲握此軍權者何人必欲擴張之以覬覦續得借欵者何人將以養成何人之特殊勢力其所以抱定此擁兵主義者何故而當局之力爲辯解者又何爲時局糾紛之癥結蓋洞見於是焉 
 
 
 

Page 8

 
 
   
 
 

Page 9

 
 
   
 
 

Page 10

 
 
南方議和代表之一 
繆君嘉壽肖像 
　　繆嘉壽號延之雲南昆明人雲南武備學堂畢業陸軍中將歷任雲南圑旅長兵站總監肇慶軍務院參議雲南財政廳廳長第二衛戌區總司令官兼攝蒙自道尹南北議和任爲南方代表之一 
本埠新聞 
[和平會議昨日之談話會]  
　　平和通信社消息今晨開談話會南代表仍繼續前議問停戰與免陳樹藩兩事有無把握朱總代表答稱須俟北京覆電到後再商毫無結果隨即散會目前和議竟現停頓之象而南代表迭接陜函報告戰事日烈郿縣又復不守三原涇陽均遭圍攻所完好者唯存一二村落而已現徐錢已失支配北方之實力惟使陜局糜爛至此境者實由北方當局優容以釀成之因某派無論如何設計亦祗能暗中進行徐錢身爲當局畢竟尙居北方政府之名義如稍有擔當出以正當手腕某派亦不敢肆無忌憚至此今優柔寡斷一無主持縱使和議告成而議决計畫恐一件亦不能行况陜西之戰事不停雙方之和議難免决裂外人見我内爭不息甚至不能承認吾國在國際上之地位剝奪專使之發言權内憂外患交迫而來彼時北方當局豈能盡諉過於某派之挾持而逃公論之指摘耶危急存亡迫於俄頃北方當軸諸公如始終不負責任則危機四伏眞有不堪設想者矣 
　　一戊午編譯社消息二月二十七日上午九時開談話會唐總代表首向朱桂莘氏詢問北京方面對於陜西問題免陳樹藩事有無回電朱答以尙未唐君云旣如是則祇有按照日昨議决辦法不議他項問題繼由李代表述膺報告頃得十八日陜西來電郿縣又爲北軍攻陷是北軍之節節進攻情形萬難掩飾毫無誠意安望言和朱云當電京詢問請其設法約束云云遂散會 
　　聯合通信社消息昨（二十七日）星期四爲和平會議原定談話會之期上午九時兩方代表先後蒞會南代表實行二十六日第四次會議時之聲明只詢問北政府已否頒發罷免陳樹藩之命令北代表答稱尙無覆音遂相與閒談爲不負責任之談話陜籍南代表李述膺昨接陜省來電據云郿縣地方又爲北軍所奪是陜省空前之激烈戰事皆在朱總代表聲明負責之十三日以後吾不知朱總代表將何以處此也 
　　國民通信社消息二十七日開談話會首議陜事大致仍續前議次談國防軍問題唐總代表言軍事密約參戰借欵國防軍三問題不能解决其他事件無從討論軍事密約爲國内外人士所注目今日問題之最重大者無逾於此非速行宣布密約難圖根本之解决並無平和之希望日昨復電北京政府質問東海久無答覆足徵東海之無能力且軍事密約日本輿論亦多主廢止何以北京政府不竭力進行取消又參戰借欵日本人亦希望北京政府不挪用何以東海無此决心且參戰軍之應取消又何待論聞東海近亦主張不取消參戰軍將來作爲己之後援此層希望朱總代表勸告東海早下决心解决上述三案萬勿爲人所欺朦云云朱總代表謂渠對於南代表所述各節極表贊同但渠所處之地位不同不得不望原諒者刻下應否將國家未來計畫各件暫付審查同時王克敏亦提及此汪有齡李國珍主張與朱總代表相同汪有齡主張討論裁兵問題及地方制度事件意謂陜西及國防軍問題如不能即時解决似可議此以爲將來開議之準備唐總代表謂國防軍陜西問題不能即决其他問題雖議及亦屬空談且係枝節胡漢民言亦同徐佛蘇言取消密約有積極消極二辦法積極辦法以嚴促政府宣布爲扼要設令日復一日久不宣布只有消極對付辦法唐總代表言辦法亦極容易可由南北兩方通電國内外聲明前中日密約國民均不承認此南北代表一致主張者也　湖南事件本定即日繼續審查因審查員中有因事須往蘇寗者改定來週星期三或星期四開會張敬堯督湘久爲輿論所不容頃有人致書南北代表及各處爲張辯護湘人閱之尤爲憤慨聞湖南省議會議長湖南善後協會各職員湖南商會會長等擬向審查會陳述意見各審查員已允接待藉以徵考湖南現在實情云 
　　唐總代表爲參戰借欵再致徐東海電唐總代表二十六日又致北京電云萬急北京徐菊人先生鑒昨電請停止接收參戰借欵想已入覽今日我國民所最懷疑懼而亟思去之者爲參戰軍因其引入特殊之外力破壞列强之均勢偏快國人之私圖危及全體之公安對内對外俱無理由以存在而此種軍隊實仰給於參戰借欵爲正本清源計正宜及早停止以便收束前此當事者以爲彼方或迫我履行契約不能無所瞻顧實則歐戰已停何戰可參時效已過而爲種種曲解以文過此中不可告人之私心益爲路人所共見今則日本政府亦鑒於世界潮流之趨向内外輿論之交迫令日使來外部聲明不復相强則轉圜自救機位即在眼前公自謂不忍國家危亡故勉擔大任若復聽此事之成行不特言行相違爲個人盛德之累且黨惡以禍國尤爲公不取和議正在進行而對此破壞和平之障礙物故優容而庇護之是豈以國家爲己任者所忍出更徵之中外輿論一致反對參戰借欵已異口同聲公若以民意爲重諒必不致犯天下大不韙而不恤且事非他人所强要而我乃甘心賣送情實旣不可掩清議尤不能逃啓亂召亡事在旦夕而尙以猶豫因循之態度將之此誠所謂大惑不解者也前電意有未盡故申言之所期當機立斷無任迫切待命之至唐紹儀沁 
　　西安十九日函某方面消息頃得西安十九日來函云（盩厔郿縣扶風寳鷄均已失守鳳翔岐山蒲城富平日日激戰乾縣尤烈中部停戰實非易易）此信本由省城十九日發出據此以觀則陜中戰事决無停止之希望而南北代表尙日日言和不知所謂和者究係何事又北廷派陜調查員某君由西安來函云盩厔失陷時城内全城灰燼城外遭陳軍焚毁者七百餘村又云許軍進攻時純以大砲作衝鋒當之者無不血肉横飛云 
[基督徒推舉代表赴歐]  
　　基督敎傳道聯會代表俞國楨等迭次晉詣北總代表未得接見所有請願書始於前日（二十四）接納該會同人故於是日加緊會議以和議旣無端緒值此外交逼緊民意無從發展非特派宗敎方面代表赴歐不可當經推定續行委辦會誠君中華聖公會徐君青年協會余君爲全國敎界代表赴歐業由書啓龐子賢送逹通知書一俟三君復到再行通告 
[瑞典公使由京抵滬]  
　　英文滬報云瑞典駐中日兩國公使裴格斯脫洛姆博士在北京駐節約一月今抵上海庽於禮查旅館將赴日本博士奉使兩國故須分駐於北京東京兩處 
[關於遣送敵僑之消息]  
　　昨日抵滬之敵僑遣送敵僑事務局昨午五時許接英捕送來由日本來滬之敵僑塞伯爾及子女又德婦柯伯四人係待船回國者請爲安揷等情當經蔡會辦令備函派警護送至第一候船所留置浙省遣送敵僑事務處委員唐愼培會同莫干山檢查所譯員許震寰於昨日將駐於該山之德僑慢門（譯音）全家五名又但幾斯（譯音）全家五名又貨金（譯音）一名隨帶行李六十一件一併押乘火車於午後點半時抵滬當由南站憲兵陳兆祥戴文恒等立將德人十一名送交普益習藝所安揷昨日（二十七日）鎭江所遣敵僑六人行李三十一件係該處之敎會神父趁滬寗之十號車來滬於晚間八時抵上海南站下車經軍警押送普益習藝所居住昨日淞滬警廳徐廳長令飭駐防閘北之游巡隊長郝采章及五區王警正云今日寗滬火車抵埠有由津浦火車轉運來滬之敵僑百餘名到滬着多派長警隊士在北車站照料 
　　續來敵僑之接護遣送敵僑事務局昨據各處電告遣送敵僑來滬候船回國者計有天津山海關北戴河等處四百九十八名行李一萬五千餘件定於二十八日啓行來滬派有員警二百餘名押送又曹娥一名漢口二十四名兗州十四名亦先後啓程來滬均囑爲接護該局已派員届時前往接護矣滬寗滬杭甬兩路管理局昨接交通部電云准山西閻督軍電開晋省敵僑梅順生（譯音）並其女林親（譯音）二人由大同鎭守使派員由陽高護送至津並派參謀劉蔭遠隨帶憲兵二名由津起程赴滬特電查照等因該局長已分電兩路車務處及路警巡官一體知照該局又接江蘇李督軍齊省長電云接濟南張督軍電稱濟寗道屬應遣敵僑二十三人行李六十餘件護送員兵四十人定二十六日由兗州車站起程赴滬各等因該局長亦已分飭車務警務處一體遵照接護 
　　各省電報敵僑人數遣送敵僑事務局現准各省查明旅居德奥敵僑人數電局備核茲將各省敵僑人數列後京兆三名直隸七百名浙江五十名湖北二百名（約三月四號到）江西一百八十四名安徽四名莫干山六十名張家口二名黑龍江三十一名山東二名厦門三十三名麗水七名北京二百五十名寗波二名（已到）奉天十五名（已到）營口三名（已到）以上各省共有敵僑一千五百四十六名 
　　發給免遣證書式樣遣送敵僑事務局督會辦對於免遣敵僑應給證書其證書式樣如下爲給諭事茲據在華敵僑民婦□□□禀請免遣一節所呈情形查係確實自應照准此諭下具年月日蓋護軍使關防計昨日發去是項證書者爲敵僑（馬徐路）（闊脫奈）（夸雪愛恒雪去）（把納）（范垣士）（齊恩）（德爾赤兮）（砲退來）（可里麥夫人及二子）（基爾弼）（可里麥）（史特來）（蔡來爾）（反提）（克六我維次及三孩）（博卡）（愛德爾）（舒爾茨）（胡爾蓋默慈）（把德）（可梯夫理司）（長魯司維司及三孩）（德婦反夫爾）（施樂德夫人及子女四人）（必倫士）（馬特孫及三子）（牛伯克）（賽慈）（格隆滿乃）（史美德及一女）（許爾德夫人及家屬）（開新格帶來）（克格隆特曼）（哈爾次布應）（提爾）（雪立赫德格）（外格那及母與女）以上共給五十餘張尙有應給者不在其列 
　　海關敵僑免遣資格遣送敵僑事務局昨接内務部電云准外交部咨稱遣送敵僑回國之期將届亟應將免遣敵僑趕爲决定以免臨時偬促茲與稅務處議决凡在海關任職之敵僑如（一）年在五十歲以上者（二）曾經在海關辦事有滿二十年之資格者均得免遣回國等情特電希卽查照辦理云 
　　檢收敵僑財產手續管理敵僑財產事務局自將敵僑財產出示招報後德奥各敵僑之旅居上海者已報告一百數十起王局長以敵僑多至千人報告業產僅止此數恐有隱匿情事尙須切實調查方可着手檢收現正將報告到局者分别種類詳細登錄且以檢收時如關於租棧及貨物等項非有專家難於解决有此種種原因以致急切未能檢收現堆棧一節已與德華銀行清理處接洽内有二處可以撥用業已電請總局轉咨財政部逕電滬清理處照辦至檢收專家現亦經聘定英人梅質（官）羅斯（商）協助已經電報中央定於下星期一實行 
　　注意敵僑變賣器具浦東陸家嘴春江碼頭德商舢板總會内向住有德僑男婦老幼十一名經淞滬警廳飭由游巡第四隊杜隊長在該處設立崗位派警輪流監視現當遣送敵僑回國之際該管三區警署對於該敵僑舉動尤爲注意曾經嚴諭各長警隨時留心監察在案昨有甲乙二敵僑將傢具等件運往浦西變價當經巡警報告曾署長核奪 
　　派委監理註册人員敵僑註册日期前經遣送敵僑事務局規定每月分上下半月兩期上半月註册期爲十三四下半月爲二十九三十前次已經照辦在案現届下半月註册之期經該局派委敖宇潤汪東屏爲北市檢查分所（附設寳山路淞滬五區警所）主任郭次珊爲南市檢查分所主任分别監理註册事宜昨日德奥敵僑之赴兩分所註册者北市計八十餘人南市三人云 
[柯鴻烈戰後整頓商業意見]  
　　總商會昨接北京農商部訓令云案據駐金山領事柯鴻烈擬具戰後整頓商業意見書呈請本部察核施行前來查該意見書所擬治標三策深中肯綮堪備採擇除將原件印發各省實業廳令仰遵照辦埋外合並卽發該商會一份仰卽禀承該省實業廳長並聯合各商會按照此項意見書設法切實進行爲要此令外附戰後整頓商業意見書大旨謂查戰後對外商業有至單之三大前提爲急切治標之策即一曰助長輸出原料品二曰奬勵仿造外國品三曰提倡使用自國品是也何言乎助長輸出原料品也吾國工藝幼稚又兼連年内訌百業凋零國以内無製造品之可言而戰後各工業因製造復興日新月異吾國斷不能以工藝製造品與人爭勝此無可諱言者故爲急切治標計莫若將國内所產之原料品竭力助長俾使增加產額以圖輸出之旺盛如米穀豆麥食鹽石炭鑛物絲茶棉花羊毛等原料均屬各國所缺乏而爲戰後必需多量之品也其助長之法不外由政府補助奬勵或改良專營等設施例如朝鮮人參一項由該國總督府專營在五六年前其出產不過七千餘斤而現已逹三萬餘斤其收入年可得二百餘萬元左右足見助長其原料之生產卽增加收入之一道也又查本港釜山工業亦不發逹所恃以輸出者亦惟原料品一項而該國政府即就此項竭力助長使其生產額增加亦不急謀製造之發展故釜山輸出在大正元年不過六百九十七萬四千餘元及大正三年則逹一千一百七十九萬四千餘元至大正五年已逹二千一百零六萬八千餘元及至大正七年竟逹六千四百六十三萬餘千元矣（原文從略） 
[中美新聞溝通之媒介]  
　　美人麥克雷啓君爲太平洋濱薩克萊孟土比大報之發行人兼爲共同新聞之理事共同新聞者美國著名之通信社也麥君今由美抵華擬調查能否將美國消息多發至華及使美國各報多載中國新聞據麥君聲稱共同新聞向不傳消息至美國境外今此章可望修改目下已以消息供給南美各重要報紙今且謀以消息傳至中日兩國而以中國消息傳至美國云 
[哥倫比亞號明晨抵滬]  
　　大陸報云花旗輪船公司哥倫比亞號於星期六晨可抵吳淞是日即將駛出因小吕宋香港船客頗多故僅能容留上海行客二十五人並從上海裝出絲與剛毛共二百噸美國紐約信托公司副總理藍恩氏前來上海襄助組織友華銀行今已事畢故擬附此船回美云 
[公民調和會往來電函]  
　　去電北京大總統國務院公使圑各省督軍省長省議會商會敎育會各圑體各報館鈞鑒陜督陳樹藩窮兵黷武擾亂頻年保一己之地盤陷萬民於水火其罪已不可勝誅際此歐亞和會同時開議正世界永久和平之基礎陳樹藩怙惡不悛破壞和議上不遵命令下不惜輿情爭地殺人形同盜匪對内對外影響甚巨實天下之公敵萬世之罪人請協力主持速將首禍之陳樹藩罪狀宣布褫職嚴懲其餘脅從罔治如再抗違景僖等願聯合全國軍民枕戈待命以盾公後公民調和會代表葉景僖等曁各圑體同叩 
　　來函熊希齡覆葉景僖函云敬覆者承示貴會簡章並呈大總統書愛國熱誠溢於言表宣室求賢定當接賈長沙前席也碩畫閎才欽遲無已都中同人創立和平期成會調停南北一木支厦正苦其難俾得貴會爲之夾輔高呼野應君作先聲福國利民我當後殿倘能和局告成排難解紛賢者當與魯仲連同功矣天下幸甚 
[策進永久和平會所接粤函]  
　　中華國民策進永久和平會昨接粤省分會長馮自由等來函云敬啓者前接通電敬悉諸公於滬上創設中華國民策進永久和平會宗旨在謀全體同胞幸福主張全國永久和平議論正大寰宇　從同人等亦本斯旨不量棉薄特於此問組織粤會以期與貴會聯爲一氣致共同發表正大之主張藉使中外人士咸知眞確民意之所在已於一月三十日宣告成立當選定自由爲正會長民三秋白爲副會長劉君瑞瀜爲評議部議長徐固卿簡琴兩先生爲名譽會長一切會務現正積極進行茲更推定自由秋白及周君震麟首君紹南吳君燦煌等爲滬代表陳述解决時局意見於南北兩方議和當局除已快電奉聞敢再具函詳逹即希轉知貴會全體同志并望時賜敎言匡我不逮以收互相提挈之要而竟和平運動之功區區微悃幸垂察焉專肅敬頌公綏諸維藎照不宣馮自由譚民三張秋昌曁全體同人謹啓 
[米價驟漲之原因]  
　　近日本埠米糧打包裝船裝車希冀運送出口者頗多滬南仁成大成全安鼎泰裕泰同順等米行上月曾經訂售與某洋行四萬石於陰曆二月初四日交貨是以連日所有到貨競相購買或藉軍米護照爲影戤或由民船裝至鎭江等地轉運出省昨日預高機白米每石需洋七元三角五分驟漲起三角云 
[江寛案第十五次續訊紀（續昨）]  
　　楚材撞沉江寛船案第十五次續訊情形續紀於下穆安素律師問水手頭目戴豐泰你擺出之江寛在何處楚材在何處流水如何衝下去答我不曉得問流水能衝上去否答流水汆下來的問兩船相碰有多少時答一二秒鐘問楚材有無抛錨答撞後並不抛錨問撞後你是否對楚材看連别的事及自己損失多想不到專對楚材看答碰後看其掉轉問你說聽見槍聲是大槍小槍抑砲答大約槍聲問聽見槍聲如何答客人多不敢跳過去問你之話與早一見證相仿你在上頭何能見跳答多見的問跳到楚材有百餘人答我看祗三十餘人問司泰把救命船有多少人答不曉得問你自己之救命船尙不知人數何能知人家船之多寡答碰攏分開祇一歇歇何能多跳人問碰船在那裏答撞司泰把碰把三問楚材碰江寛頭先碰抑尾先碰答頭先碰穆即將模型令該證人擺碰撞情形訊至此休息二十分復開庭穆問該證人你方才所供有無更變答無問舢板旣放之下鈎子何人所放答客人放的問你以後有無見否答無問第一次與第二次碰隔幾時答約數分鐘問照你言相碰共有三次答是問照你說楚材速率較江寛爲快答是問若是則楚材須開極快之車答不知問若楚材駛極速之車欲以船尾碰江寛則須打倒車答不知問你之救命衣在何處所取答在房間問你船上最後何時操舢板答每到漢口即操問操時船主發如何命令抑命你遇危急時救客人否答是問船上舢板何人所管答大副及二副問你在水中何人救起答他人救起訊至此許理事官起立問該證人適你說聽見槍聲何以知楚材所放答聲自東來楚材在東故知係楚材放的訊畢退庭 
[華比控訴敵僑欠欵之判償]  
　　德商嘉利洋行因不理本埠華比銀行各項欠欵被控公共公廨於前日午後經比國副領事韋君蒞廨會同王襄讞升座民庭傳訊據原告代表律師上堂譯明案情並稱被告對於原告所控各項欠欵均經承認惟利息請求堂上援照上海銀行市價常年七釐計算連同欠欵一併追繳云云繼由被告德人爲利息問題與華比銀行西人互相辯論之下中西官核供會判被告應照原告禀詞内第二條所載賠償三萬零三百七十九枚零五馬克利息若干候再核奪又第三條所載計上海九八規元四萬零五百七十兩零二錢二分内除去原告執有三萬二千五百八十六枚零三五法郎克又銀二兩四錢七分之數照判决後第二日行情結算利息以七釐計算又第四條所載金鎊七十九鎊十辨士内除去原告執有二十鎊十一先令十辨士之數利息亦照七釐計算償還 
[北海路之越貨傷人案]  
　　獲盜一名 
　　昨晚（二十七日）九時五十分公共租界北海路（即六馬路）二十二十一號門牌順源押當正在收市結賬之際突有手持手槍短衣窄袖之二客音强盜闖入嚇禁聲張搶去大小洋一百餘元而逸有小孩數人尾隨該盜而行適有站崗巡捕看見該小孩即指呼曰此二人便是搶洋强盜語畢該盜即出手槍開放擊中行路之人肩膀盜即向仁壽里而逸巡捕亦持槍往追盜復向天開放數槍巡捕亦放槍還擊迨追至英法交界有一盜跌仆被獲即押解老閘捕房傳該押店主指認又函云昨晚十時許六馬路某押當店有口操北音之盜匪二人借質當爲由躍入櫃内各出手槍嚇禁聲張將大肆槍刦有店夥某大聲呼捕盜膽怯即奪門竄去時附近巡捕聞警鳴笛喚集他捕到來即隨後追趕盜由仁壽里穿入愛多亞路向西而逸且走且放槍拒捕巡捕亦開槍還擊至大世界門前始將一盜擒獲（姓王名直北京人年三十四歲右手腕已被子彈穿一洞）一盜則被竄去當開槍時流彈傷及途人陳丙寅之臂嗣由捕送入仁濟醫院旋又送工部局醫院老閘捕房捕頭得報即飭探捕前往跴緝餘黨懲究 
[貨船在白鶴港遇盜]  
　　本月二十五夜七時許有李春生之米船偕同周元發之小麥船同行至青浦縣屬之白鶴港突來狀似網船之盜船一艘有口操北音之匪徒四人藉詞查艙喝令停駛當即躍登李周船上李等見匪少尙思抵禦不料又來小船三艘一盜開放手槍一響遂不敢與較任其所爲乃將李船刦去大洋四十四元皮衣二件又李妻金戒二只周船被搜刦洋十六元盜黨始駕小船而去李等以人口未傷尙稱幸事昨日回滬停泊新閘報告行家即備函報請青浦縣及水陸警廳請緝 
[探目偵獲盜匪餘黨]  
　　持械糾黨夥刦楊樹浦路一千五百號門牌李陳氏家值洋四百五十元金珠衣飾之盜匪陶和夫陳阿三管金貴毛杏春等已經公共公堂訊明判解護軍使署懲辦在案茲經匯山捕房華探目蔣榮生偵悉尙有是案同黨向爲銅匠之浦東人宋錫元得贓逃匿法界因即協同西探目柏生投請法捕房捕頭加派探捕前往將宋及鎭江人張祥元一併拘獲帶回昨晨解送公堂經張襄讞與美思副領事訊據中西探上堂禀明拘獲被告情形堂上以是案係由日領事陪審因判宋張兩人押候禮拜六解究 
[槍斃盜犯之布告]  
　　松滬護軍使署昨日槍决盜犯三名茲錄布告如下爲布告事案據公共公廨呈稱夥衆持槍侵入公共租界北成都路同福里四百零一號半金何氏家行强圖刦當場被捕追獲之現行盜犯李學琴一名及持槍夥刦北成都路七百三十八號張鴻生家財物携贓逃逸被捕截獲之現行盜犯陳阿美張阿三二名連同搜獲陳阿美所帶之手槍子彈曁灰鼠皮袍等贓物張阿三所帶之眼鏡銅鈕等贓物一併呈解來署發交軍法課傳集人證詳加研訊據事主張鴻生指認起案灰鼠皮袍等物確係伊家被刦原贓又據事主金何氏之女招弟指認李學琴一名確係侵入伊家抓伊手臂施行强暴之盜證人陸兆桂供稱伊家與金何氏比隣該被告李學琴一名乃係當時由金家逃出經伊帮同追趕被捕截獲之盜提訊被告陳阿美供認於去年十一月十一日下午六時聽從陳阿福糾約夥同張阿三及不知姓名人等侵入北成都路張姓家行刦財物由伊執持手槍威嚇事主搶得灰鼠皮袍鍍金手鐲等件携贓逃至梅白格路被捕查獲被告張阿三供認於去年舊曆十一月十一日下午六時聽從陳阿福糾約夥同陳阿美及不知姓名人等持槍侵入北成都路張姓家行刦財物伊在門口望風事後由陳阿福分給眼鏡一副銅鈕兩個伊卽携贓與陳阿美同逃不料行至梅白格路即行一併被拘各等情不諱訊問被告李學琴始則供詞狡展堅不吐實繼經飭令事主證人與之當堂環質併一再研訊該被告李學琴已俯首認罪查被告陳阿美張阿三二名夥衆持槍侵入張鴻生家行刦得贓事後人贓併獲訊據自白不諱已搆刑律第三百七十三條第一二兩欵之罪被告李學琴一名夥衆持槍侵入金何氏家圖刦實施强暴行爲當場即被追獲供證確 
 
 
 

Page 11

 
 
鑿自應以强盜旣遂論罪核其行爲亦係搆成刑律第三百七十三條第一二兩欵之罪現值盜匪猖獗之際非從嚴懲辦不足以戢匪氛以上各被告均應按照懲治盜匪法第二條之决定一併判處死刑以昭炯戒除將該被告陳阿美張阿三李學琴三名騐明正身依照軍法執行槍斃外爲此布告軍民人等一體知悉此布是日有敎民陸伯鴻到場對該犯念聖經一遍以爲超度靈魂云 
[浦東人注意電車問題]  
　　浦東電車事經滬地士紳電政府請拒夾有外股者立案浦東士紳亦繼起羣謀對付乃適有人測勘欽塘地勢於是浦東人民非常注意昨新浦東報續載某君廣告題曰爲築路事再告浦東人爰轉錄之如下築電車事實也非謠言也無賴者特作幌子裏面則某國也抑不僅商工上之競爭乃政治上經濟上之侵略也舉世甘爲人奴欲自賣其祖宗墳墓者不一其人今表面上因輿論之逼壓民情之忿怒似已小作結束實則非窺探嘗試而已試讀中國外交失敗史草灰蛇綫亦正有跡可尋竊恐一年後浦東電車借欵之約已訂於北京而傳於世界爭之已嗟無及矣至此則路權果誰屬所經行之土地果誰屬哉然則嚴密偵察而設法爲之防杜吾父老昆季其可忽諸 
[洋商資助後學之熱誠]  
　　新康洋行主人愛資拉氏曾充工部局議董爲華童敎育委員會主席近曾函致工部局謂工部局華童公學學生二人與育才公學學生一人如能考騐合格升學香港大學則其往來川資學費膳宿費槪願擔任供給以四年爲期云云工部局昨已覆函道謝 
[鄂省在滬發行軍事奬券]  
　　松滬護軍使署昨接湖北王督軍咨開創辦軍事善後有奬議券業經内務部電復照准委任財政廳長何佩溶兼充義奬總局總辦擬訂章程十六條總局設於漢口已於二月十九日開辦並在上海天津二處各設分局一所招商分銷除天津另有商人承辦外所有上海分局現據商人徐顯曾吳敬煜勞宏梁泮聲等組織義益合資公司已舉徐顯曾爲駐滬經理承辦行銷江海各口岸請求分咨保護等情除批令照章妥爲經辦外咨請查照飭屬保護等因當即分令軍警各機關一體保護矣 
[姦拐行兇之訊實]  
　　南京人張阿四（即長脚阿四）前年在北山西路德安里誘拐某姓家被逐之婢女沈阿文姦宿至去年夏間串同伊姊陳張氏將沈女帶往北京得洋二百七十元賣入妓院爲娼該女因屢遭惡鴇虐待受苦不堪遂於夏曆去年十二月初五日私自逃出潛回上海在北京路宋家弄尋見張阿四陳張氏向其交涉反被張等私禁披屋内十天迨至十二月二十七晚張又將該女誘至虹口阿拉白司脫路用刀戳傷頭面多處並將其值洋四百九十三元之金鐲身畔現洋攫取而逃旋由巡街捕查見將沈阿文車送醫院醫治禀明捕頭飭探緝兇在案前日經特别機關華探目陳雲忠西探目壳羅香包探張炳成將張阿四陳張氏查獲連同跡涉嫌疑之沈阿大要證女子王秋英一併帶入捕房昨晨解送公共公堂請究經王襄讞與美丁副領事訊據中西探禀明前情繼據女子沈阿文投訴向在北山西路德安里王姓家爲婢於前年被張阿四誘拐姦宿至去年串同陳張氏帶往北京賣入妓院逼娼因遭虐待至去冬逃回上海遇見張姓又遭其害將金飾現洋搶刦一空並用刀戳傷請求嚴辦並據王秋英證明目覩張阿四將沈阿文領去情形詰之張阿四供認姦拐賣娼得洋與姊分肥不諱質之陳張氏俯首求恩中西官得供判被告等分别押候下禮拜二核辦 
[少年宣講圑徵求圑員]  
　　少年宣講圑今春爲謀圑務進行廣徵圑員已於前日（二十五日）開全體大會推舉徵求隊長姓氏如下（一）紅隊隊長吳卓崙隊員劉廷枚楊志新葉哲文顏定儀楊肇初李炳生汪培興吳雨霖潘志傑華氷若陳兆昌施光塤盧亞屏（二）黃隊隊長潘其純隊員張光守朱漢光顧君梅嚴見吾陳克勤俞光芝樊爾康許少謙楊菊農羅增潭周蓮軒吳明素陶德章（三）藍隊隊長顧雲翔隊員葉文炳趙國賓顧鳳生張良仁陳竹平王維民楊守仁蔡奎榮朱文奎程寒梅俞英鐘邵文浚李士林（四）白隊隊長葉有章隊員陳子和胡雄才胡鼎誠李輔政顧西眷孫士榮張子宏張維寗趙國良邢裕卿鄒宗孟陸伯初（五）黑隊隊長汪龍超隊員黃自强沈學文任雪君錢方朔金頤壽裘嘉楨張老樞華惠吉俞光昌高中理陸伯舜吳桐初褚君勉等定三月一日開始徵求三十一日止印有徵求章程分送該圑辦事處現在法租界嵩山路五十六號 
[羣學會之通告]  
　　羣學會正副會長蘇本炎高壽用昨發通告云本會現由名譽會員沈藴石縣長借作第三遣送敵國人民候船所約以一月爲期除將藏書樓儲藏室及夜學校另賃民房辦理並展期開會外所有通信及辦事均仍舊特此奉聞 
[麩業保險公司選舉紀事]  
　　麩業公會久安内河保險公司因更舉職員定期開會等情曾紀前報昨日上午同業各家到齊後經總理趙茂華報告開會宗旨並將上年營業盈餘曁經過狀况宣告各股東畢繼經衆投票開筒揭曉即將舉定各員報告同業計總理趙茂華一百五十七票協理葉景樵一百四十票董事翁効庭陳竹賢張春蓀朱漢江朱允長查賬員顧竹年 
[烟酒聯合會定期開歡迎會]  
　　中國烟酒聯合會近悉京師全國商會聯合會會長吕超伯及駐京唐山永道十縣烟酒兩業代表凌星樓均因公蒞滬昨特函知該兩業同人訂期陰曆二月初一日午後在會中開會歡迎一面即致函吕凌兩君云敬啓者敝會同人聞台駕蒞滬特訂於二月初一日午後三時在大東門東姚家弄敝會内開歡迎會務乞准時蒞臨曷勝榮幸企盼之至 
[警廳科長身後蕭條]  
　　淞滬警察廳行政科科長沈海觀於客臘病故以來將届一月茲聞徐國樑廳長以沈科長在日對於社會公益無不熱心從事此次積勞病故身後蕭條浙省原籍雖有子姪年尙幼稚深堪悼惜是以會同地方紳商各界代表並本廳内外部各官長等刊發公啓述其生平事績分送各界共襄賻儀聞商界中已有開明公司董事姚紫若首先致送洋一百元云 
[賬簿同業開會紀]  
　　南北市賬簿同業平日切下毛邊紙脚向由復源棧方姓秤收轉售客帮藉以獲利去歲該業簡簿公所以利權外溢邀集同行議定公所收買轉售所有盈餘充所中經費惟方失此權利遂向各店坊抬價爭收（公所每擔七元方加半元）欲圖挽救茲爲公所所悉爰邀全體同業於昨午在城内姚家弄該公所開會二時許該業司年丁禮壽李良傑張曉亭丁瑤秋及各店主百餘人到會討論之下决定由公所枰收如有徇情私營查出重罰議畢簽字即日實行遂各飲茶點散會 
[孟庸生靈柩將到]  
　　前黑龍江實業廳長孟昭常於去冬十二月二十四日病故於大連交通銀行伊兄孟蒓孫於日内領柩回南不日將可到滬 
[范九思傷已醫愈]  
　　穆安素律師翻譯范詠春之父范九思於三號晚在愛文義路道逹里八十二號門牌本宅被人戳傷由捕送入醫院等情迭誌本報茲悉范經醫生悉心診治傷創已痊於昨出院歸寓矣 
[節婦入祠奉祀]  
　　世居本城夢花樓地方賈歧雲之堂姊賈氏嫁夫張繡甫常髮匪擾亂時張繡甫夫婦避亂出外嗣繡甫被匪擄去生死不明賈氏並未生育立志守節事平後由賈岐雲爲之呈請旌奬准入節孝祠奉祀茲因賈氏於去年舊曆十二月二十八日逝世享壽八十五歲闔邑士紳聞之以其貞節可風呈請上海縣署立案並訂於陰曆二月初一日送牌入節孝祠享祀當地紳董均擬於是日前往祭奠以表貞節 
[駁船夥增加工資之解决]  
　　三井洋行駁船夥向各船户要求增加工資等情已誌前報茲悉各船户深恐釀成罷工風潮當即允予酌加二成自陰曆二月初一起實行各船夥業已照常營業矣 
[碼頭巡丁被毆]  
　　匪類王阿二專事結黨在虹口一帶各碼頭攫竊往來客商財物並向人拆梢近被碼頭巡丁馬洪壽迭次阻止竊物啣恨在心乃於前日糾黨十餘人在元芳路將馬圍住兇毆經馬控由虹口捕房於昨派探譚鳳池將王拘獲帶入捕房押候解廨請究 
[買良爲娼案辯論終結]  
　　婦人金王氏携帶十七歲女子陳阿五乘輪前往厦門賣娼當爲救濟會探員一併拘送地方檢察廳收押候究在案茲悉此案業經檢察官預審明確起訴審判廳公判昨日下午審廳屠推事官會同許檢察官開第六庭審理命提陳阿五至案供稱年十七歲海門人家有父母父名陳泰豐向在沙浪普濟鎭開設染坊去年四月間被素不相識之拐匪設計誘拐來申賃屋於吉安里至十二月初六日由該拐匪將我出賣與金王氏所有身價洋三百三十元悉被該拐匪收去自賣之後我即與金王氏同乘輪船擬赴厦門現在情願回海門家中等語質之金王氏供六十五歲杭州人向住白克路帮傭度日因無子嗣故山王阿炳等介紹出洋三百三十一元以一元爲寫紙費價買陳阿五爲女以糞靠老終身並供認前赴厦門賣娼不諱問官得供一再駁詰後遂諭辯論終結聽候宣判諭畢飭令分别還押 
[男女各執一詞]  
　　江北人徐慶和昨在閘北漢中路與同鄉婦人周沈氏互相扭毆由崗警一併拘入四區二分所經倪署員訊據徐供與該氏姘識已歷十四年其夫曾收去身價洋六十元近忽不願隨民度日因此衝突云云質之周沈氏供本夫現在原籍與徐姘識僅一載並無收受身價情事今婦人欲回原籍被徐阻止請求訊核云云倪署員諭解司法科核辦 
[行兇案訊明發落]  
　　周小六仔偕說張永福周發三王春元等指控應小工子王海雲糾衆二十餘人至密勒路二百零二號五百十七號等門牌屋内行兇毆打並持刀戳傷肩背等情由捕將王應兩人拘解公共公堂訊判押候原告傷愈再核在案昨晨由探傳同原告將應等解廨復訊先由中西探上堂禀明前情並稱應小工子已在捕房供出兩人惟爲首之阿三已聞風逃避云云繼由原告周小六子投訴當時被毆戳傷情形訊之應供認隨同前往並未動手而王海雲供不承認中西官得供判應押西牢一月王海雲無干開釋 
[限期造報徵解稅欵表]  
　　沈知事接財政廳訓令云案奉省長公署訓令内開案查各縣經徵國省兩稅截至七年十二月底止某年分地丁漕屯租課各項自開徵起已徵解若干自七年度開始起已徵解若干前經令行該廳於八年二月二十日以前截清數目分别列表呈由該廳核明彚報在案此項表報實爲劃分省欵正本清源辦法必須切實根查方能收效現在已逾限期而如期造報者固居多數遲延未復者亦復不少亟應分别令催仍由該廳核明彚報萬勿再任漏延切切此令等因奉此除分行外合行令仰迅即遵照辦理限三日内具報毋延此令 
[地保匿稅未便從寛發落]  
　　本邑二十四圖地保何維則前因隱匿契稅至一千數百元之多經沈知事傳案訊明押候追究并據情呈報財政廳核辦在安昨奉財政廳批示云呈悉准予照例處分自未便從寛發落仰即遵照此批 
[控告私用客賬]  
　　住居北海路三百八十五號門牌之周雨澄延代表律師朱斯芾在公共公廨刑事科控鎭江人尹立人私用客賬洋二千二百四十五元等情昨晨山探顧阿根將尹拘解公共公堂經中西官訊據原告代表律師上堂譯明案情請爲展期審訊因判尹交三千元人洋並保候下禮拜一訊核 
[積竊分别禁錮]  
　　積竊夏和尙吳金生去冬先後竊取靜安寺路同孚路西摩路卡德路赫德路極同斐而路等十餘户西人住宅内之衣飾鉅贓被靜安寺捕房中西探查獲吊出原贓昨解公共公堂經中西官訊實判夏押西牢三年吳押二年期滿一併逐出租界贓給各失主認領 
[合賣燈吃之監禁]  
　　浦東陸家行鄉民陶永茂此次與婦人沈季氏在鄉合股私設洋烟燈吃爲該管縣警察第六分所派警查辦將陶與該氏連同抄獲烟燈解送地方廳請辦昨午審檢廳屠許推檢兩官開庭辯論之下判决陶永茂沈李氏各監禁三個月以儆 
[保險掮客欠銀被控]  
　　安平保險公司買辦張永清延代表律師在公共公廨控保險掮客甬人俞立笙及其子俞濟川不理保險費銀並利息五百九十六兩一錢二分等語前日由廨傳訊先由原告代表律師上堂陳明案情並據原告張永清訴稱當時雇用被告父子爲掮客訂有合同嗣因被告欠繳保費故將合同取銷後不與交易被欠之銀有簿據可證除去利息淨欠銀五百六十七兩三錢八分云云而被告亦延律師到堂辯護聲稱被告在原告處營業除佣金外尙有每月俸銀三十兩未付等語復據原告供稱保險掮客向無薪俸祗扣佣金經關讞員得供商之美副領事判令退候復訊再核 
[原告須將賬據呈案]  
　　寗波源源金箔號經理王客備控跑街夥沈時馨於本年一月十二號在餘姚等處私收帳洋二千一百元潛行來滬等倩業由虹口捕房中西探將沈拘解公共公堂訊判押候原告檢齊證據米滬再核在案昨晨又由捕房將沈解廨復訊據被告代表律師上堂向原告王客備駁詰一過要求堂上准予被告交保出外候示中西官得供會商之下判沈還押候下下禮拜四原告將賬據呈案再核 
[帶土人保洋充公]  
　　本地人趙介喜前晚身帶禁止進口之紅土一包在北福建路徘徊被一百四十九號特别巡捕查見以其違犯烟禁將趙連同烟土帶入捕房禀明捕頭諭着存洋一百元保出候示昨晨由廨傳訊趙介喜不到經中西官判將保洋充公私土送海關銷燬 
[押店收當竊贓之科罰]  
　　漢口路九十二號門牌豫昌質當經理陸子良與某押店主翁其田均因收當竊贓皮大衣等物匿不報捕被靜安寺捕房包探查悉吊出原贓禀明捕頭請廨出單於昨將陸翁兩人傳至公共公堂經中西官訊明判各罰洋五十元充公當本不還 
[行竊銅元之懲儆]  
　　竊賊張五張阿三日前晚上潛至法租界小東門外某烟紙店撬門入内竊取銅元七十餘千儲於麫粉袋内雇車至南市地方爲巡警瞥見以張等形跡可疑上前盤詰言語支吾旋即在車箱内抄出原贓並將兩張及嫌疑人徐幹臣一併帶至警署現爲法捕房捕頭得悉飭探姚金福前往將張等帶回法捕房昨解法公堂請究先據原告蔣兆豐禀明前情詰之張五供認起意行竊張阿三供實係張五邀同民人同往行竊徐幹臣供民人與張等素不相識實無串同行竊之事求察中西官判張五押西牢二月張阿三押一月以儆徐無干開釋 
[收買盜贓之科罰]  
　　曹潤卿前因收買盜匪陳源海在范志餘家搶來之鑽戒一只嗣由包探將陳拘獲吊出原贓解經法公堂訊辦時曹因事回籍故未到案判着曹投案再核在案昨日傳訊先據原告稱此鑽戒價值五百元請求訊究捕頭稱鑽戒估價祗值三百元請核詰之曹供商人不知搶來故敢出洋二百四十元收下求宥中西官判曹罰洋五十元充公以儆 
[道署批示照錄]  
　　滬海道尹公署昨批婦人陳張氏呈爲具情呈懇請求飭行會丈局照轉新契以便執業由云據呈已悉該氏處分所有產業無如糾葛儘可赴會丈局請求轉契毋庸來道率凟 
[照錄淞滬警察廳布告]  
　　江蘇淞滬警察廳昨發布告云案據普益禁烟會長葉景僖等摺稱現在滬上存土焚除旣盡而私土來源不絶反開奸商專利之門本會同人有鑒於此故組織此會各盡義務以匡助官廳之不逮兼設醫藥所延聘中西醫士隨地隨時診治而戒烟藥品亦係化騐純美懇請出示曉諭等情並簡章前來查該會所擬簡章尙屬妥善合亟布告曉諭仰諸色人等一體知悉此佈 
[上海縣署批示四則]  
　　江蘇省立第二師範學生秦錫燧等呈爲赴日參觀學校請求照章補助川資由呈悉此案前據陳行鄉經董秦錫祺呈以江蘇省立第二師範學校肄業生秦錫燧等擬於春假期内往日本考察敎育爲預備實施地步請予補助川資等情當經指令並令行勸學所所長酌復核奪在案茲據該生等來呈已轉行勸學所所長併案核復矣仰即知照 
　　南京高等師範學校理化本科三年級生倪尙逹呈爲赴日參觀請求補助旅費由呈悉查七年度敎育費預算早經編定已無挹注之餘地惟旣據聲稱家况清寒請求補助赴日參觀旅費姑候令行勸學所所長酌復核奪仰即知照 
　　潘松林等呈爲設立公會禀請立案給示由呈悉查部定工商同業公會規則凡公會之設立須妥訂規章經該處總商會商會查明等語該業旣欲設立公會一切手續應遵照部章辦理山總商會查明轉報本公署核轉可也仰即知照行單暫存 
　　金發明呈爲糧串多年無着請著保查明給執由呈及粘件閱悉着將原單二紙送縣察核粘件存 
[淞滬警察廳批示六則]  
　　陶妙妙批據呈已悉查爾子陶生生夤夜潛入尼菴幾招地方之公憤當然違犯警律業於本日照行跡不檢判决拘留十五日以儆案已確定幸勿受招搖撞騙之愚致自取罪戾至流氓無賴藉案圖詐尤爲情法所難容本廳長嫉惡如仇自應從嚴查究茲旣據聲明爲陳鶴卿龔阿新二人仰候查明提究 
　　董潤榮批案照劉長華等聯合禀控該會對於草柴船到埠每船勒索規費錢至二百文之多即使自行挑運上岸又須勒索每擔錢三十文事果非虚實屬苛擾殊非准予設立該會之本旨至劉長華等若因懷挾首嫌到案一再誣控則虚實自應查究現在案旣飭科傳訊孰是孰非不難立白仰即靜候併案訊核可也 
　　劉長華批據呈彭道中等勒索逞兇各節旣已報區解究仰候飭科併案訊辦 
　　單連喜批呈悉查高錦雲應交聘金二十元業據保人請求展限至舊曆本月二十九日呈繳仰該民届時來廳具領毋庸多凟 
　　嚴子良批據呈楊新記私拆房屋各節如果非虚殊屬無理已極旣有逃亡之慮准即飭區派警查傳解究 
　　沈阿生批據呈事屬細微仰即就近報告警區查明核辦可也 
[誌謝]  
　　昨承商務印書館贈第九卷第二號少年雜誌一册謝謝 
來函 
[上海聯益施材會來函]  
　　逕啓者敝會施材瘞葬收殮路斃不分畛域一視同仁辦理以還成績卓著查滬上乃萬方雜處華洋交錯之地幅隕旣廣寄旅叢多雖敝會詳加調查終恐不能徧及用特函請貴報館登入來函以期熱忱君子凡遇有路斃殍屍及貧民病斃無資棺殮者請即報告來會以便殮埋而盡天職事關善舉尙祈登入爲禱梧州路小菜場南斜對而上海聯益施材會謹啓 
來件 
[粤漢鐵路監督許崇灝敬告股東書]  
　　粤漢鐵路股東諸公鑒崇灝自奉軍署曁交通部委任監督本路受事以來瞬逾半載雖時有獻議惟格於權限狃於故習所謂改良而見諸實行者十不獲一其重要弊病仍未分毫刷除揆諸初衷大相刺謬清夜思維良用疚心茲值開會之期崇灝幸逢　盛爰將鄙見所及責之股東諸公諒諸公事關切己當亦樂共研究也吾國鐵道路線之最佔優勝者當以粤漢爲首屈一指使經督得法粤漢早通其利益　莫可限量乃自粤路開車以來不見其利而見其弊腐敗之名喧傳人口股東所投資本不惟難期股息之暢旺即股票亦受莫大之虧折長此以往勢必至陷於破產之地股東散處遠方查察不易崇灝從事稍久見聞較確試進言其弊之大者查本路路線於民國四年即逹韶關迄今已近四載并未進行一步如謂財力不充而本路股欵素裕如謂修築困難而本路初無滯凝縱使欵細工艱當事者亦應亟思補救期早逹完成之目的以副股東付託之意即或無法補救亦應爲消極節檢之謀（路旣停修如總工程處及洋工程司早應取消以節糜費）以待將來之進行乃計不出此因循坐廢誠不可解又如車務腐敗尤甚貨卡不充弊端百出客貨旣不能暢運車員反因以居奇公利短收私囊暗飽他如運館朦設客票無稽事務凌雜職守放棄尤爲　路所未有然車卡不充猶得曰無欵購辦而職務敗壞寗非主其事者之咎哉崇灝到差以來覩斯現狀深爲詫異即飭員詳加考查訂定條數十則一再函知照辦而至今仍多未實行至於機車之不敷用（查廣九路不過一百餘里車行一次途中預備機車數輛可以更換故車行速而機車亦　久用本路無之）曁不合用（本路機車有數輛四輪者係合用於礦路不合用於商路）則更無論矣煤爲本路大宗用品採辦經理远宜審愼一有流弊損失必巨查本路現用之煤名曰開平九槽洛古大煤爲謙裕公司一包辦每噸價銀合港紙三十二元八毫若以毫洋計算則每噸值洋三十四元六毫五仙本路每月計用此項煤斤約一千五噸其他輔以末煤及韶州土煤爲各廠及電房小輪之用韶州煤價每噸十四元末煤（聞亦係購自謙裕公司）每噸計港紙二十七元七毫五仙（查此種煤僅值十元今乃竟逹二十餘元殊不可解）每月所用亦不下一二百噸合計每月煤價約逹五六萬平均計算竟佔每月收入車利三分之一糜欵之巨如此宜可以得上品之煤矣乃查其歴送之煤多以石塊潮濕末質摻雜其間人言嘖嘖道路皆知而近月所送者較前尤劣眞正好煤尙不及半摻雜末石竟逹十分之七以故日來車頭蒸氣不足煤末由烟筒噴出有時竟至用　柴燒代機車受損拖力減少客貨各車到站有遲至數點鐘之久者公司充耳不聞行同無事苟非串同舞弊煤商何敢以劣煤試嘗經管何敢貿然收存主其事者何竟明知不問崇灝目擊情形一再提出嚴辦催令廢約或重罰而公司反多方延宕尤可異者歐戰已停煤價可望低落改選期迫蟬聯尙難預定際此時期自宜照向來習慣隨購隨用或僅定數月乃此次合同竟預定十個月之久且逹萬五千噸之多當此煤價逐漸低落之際以重大之價趁瓜代之時購萬餘噸之煤定十個月之期此其用意寗待煩言即此一端侵蝕股東之血本已屬不資而况猶不止此查公司所需物料多向　益號購辦與他號相較率質劣而價昻且購有花旗車底彈簧二百五十條價值五千餘元以上並不合用（以其圓徑比舊彈簧大半寸）理宜退回召購乃竟收貯倉庫　於廢物其他各物不加考究不品貴賤但使回扣可得即不惜貿然購辦者尤更　難數本處均有調查單據不難調取查對本路停築已久早入養路時代總工程處即應全數洋工程司亦應早辭僅設兩段養路工程已足敷用且可月省數千元之費移作别項要需乃直至崇灝到差後迭次磋商始將洋工程司威林士取銷而總工程處仍不肯即　誠屬不解現本路人員不惟工程處仍屬冗繁即其他各處亦多浮濫推原其故雖由當局者之瞻徇然公司組織章程之不善實有以致之蓋組織章程不善則職司無定規人員無定額預算决算均無標準一切用人無所限制當局者遂得藉此爲應酬之具而冗濫之漸於是乎開矣即如一會計處也而用人至三十餘員之多一收股處也而用人亦至三十餘員甚至一收支處不過爲會計之一部分而用人亦逹十餘員以上其他大部分如車務工程各處用人之濫更不待言此亦虚糜之大者也崇灝有鑒於斯迭向當局函商催令從速改組以救此弊現組織通則雖編訂就繕而董事局之審查尙未完畢事經數月實行仍無定期上述種種不過就其犖犖大者言之亦足見本路之頽敗矧其黑幕内尙有非局外者所能燭破者乎又聞有人擬於此次開會提議將本路招商包辦者崇灝竊以爲非計查本路歷年車利雖不甚旺然尙有增而無減雖在軍務時代收入亦頗可觀其所以日形支細股票日落者非斯路之不利乃人謀之不臧也苟能得有破除情面不避艱險公而忘私者主持其事則本路之振興未始無望夫何必招商包辦授人獨專其利而分其餘瀝哉彼爲是議者特欲遂其壟斷斯路之陰謀耳是在諸公審思而愼處之以上種種均屬本路切要之弊歷來當局非不深知之而卒不改者私利所在不肯放棄故積弊愈深致釀成今日之現象而把持壟斷者因得愈遂其奸耳苟再長此隱忍不圖挽救則本路眞不至破產不止崇灝粤人且爲本路股東之一分子而受命監督斯路者也惟知切己之害與職守之義其他一切顧忌非所敢知本良心而發爲直言尙冀諸公垂察於會議時本良心上爲討論勿輕受人愚放棄天職而自貽伊戚是則本路之深幸也 
[創辦浦東電氣公司意見書（童世亨）]  
　　諸君丨諸君丨其知電燈營業有必可獲利之道乎 
　　就人所易知者而言一以電燈光力充足爲油燭所不及用户貪其便利故燈數逐年增多常有供不應求之勢二以電燈營業含有獨占性質故雖開辦之初或因設備未善不免稍有虧損卒以競爭無敵營業進步仍獲最後之勝利凡此二端事實俱在無待贅述白燈球製造發明金屬　條於是炭　燈球遂絶跡於市昔用十六燭光需耗電力五十華德今則僅耗二十華德無形中爲電機容量擴充燈數至五分之三即不啻爲公司收入增加燈費至五分之三其利一也自煤氣發動　製造進步容量增至五百馬力於是煤炭減省比用蒸汽發動機幾逹五分之四且無烟囱烟道及凝汽機温水器等種種設備之繁工程簡單不難隨時移動並可少用火夫減省工資用以運轉電　又可節省支出不少其利二也有此兩大原因故從前之經營電燈事業者苟非繁盛都市無二三千盞以上之燈數幾無盈利可言今則用此燈球備此機器雖祇五六百盞之燈數亦有微利可圖如滿三四千盞則大發逹矣【未完】 
雜評二 
[湖北之奬劵（庸）]  
　　上海流行之奬劵湘賑塘工利濟而外今又有湖北善後奬劵之行銷不圖清季彩票世界復演於今日甚矣作法於凉之可懼也 
　　湘賑塘工之創辦猶得曰限於特殊情形且其用途有專屬也利濟劵之性質已非湘賑塘工可比今湖北又有所謂軍事善後劵者出現何其善於巧立名目也 
　　以軍事言此次南北之爭牽入旋渦者奚啻十數省何一不需善後又何一不需善後經費湖北旣開其端自餘諸省未必不援例而起（贛省已有是議）是同時將有十餘種類似賭博之有奬劵出現而皆以上海爲壑上海人其何以堪此 
　　吾聞湖北之奬券省議會方持反對態度而有咨請撤銷之議是湖北人固不承認此奬券也特不知上海人何如耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（二十五）] [  一之]  
　　人生斯世醫藥疾病等事原與衣食住三者相關聯但及身之利害尙視彼三者爲更速也吾人苟乏知己知彼之能在衣食住方面遇有誤解或武斷其爲害也尙緩獨施之於醫藥疾病則將禍懸眉啑矣此固隻身萬里外者所當深加注意者也 
　　語云百聞不如一見天下至危極險之境非經親歷必不能言之詳　歐美研究地質學者每遇火山爆發往往有三數人親臨噴火穴若有一人生還則必爲世界所推重疾病亦然如若干年前之臺灣鼠疫有日本醫二人親往考察迨至染疫在身乃略悉此中較眞確之徵象其後一以身殉一慶更生其幸獲更生之日醫遂爲世界有數之大名家誠以此等艱險必非空談理論所能爲力者也我國古籍嘗謂三折肱而九折臂雖不習醫而亦知醫此皆事重實騐之明證也 
　　去秋美國大疫因是而促其天年者多至不可勝數此誠新大陸未有之浩刼也記者艱險備嘗危亡之慘尤屬身親目覩頃閱西報聞英吉利疫勢又張數日前之大陸報至謂上海某校染疫有逹二十餘人者此事無論其危害之輕重若何實萬不可以西方最新奇之疾疫誤與我華平時之重傷風相提並論萬一謬加武斷則其痛苦當遠過於誤解西俗者所受之影響矣 
　　美國文字稱社會上一種感動人之能力者其譯音〔爲蔭福露恩施〕Influeuce稱自西班牙流傳而至之疾疫者其譯音爲〔蔭福露恩撒〕Influenza以去歲美國死亡統計比較觀之自以二十以上三十以下英年力壯之輩爲最多數惟在此年齡内之偉丈夫在疫盛時大抵已應徵赴歐戰故以疾死而不以戰死者往往屬諸富於感動力之名閨淑媛朋輩相見遇感逝傷往時輙曰豈挾〔蔭福露恩施〕以動人者竟忽忽以〔蔭福露恩撒〕而長逝哉此言若按英文原句思之頗寓滑稽之意味於不言中也然而染疫致死之由亦可於斯約略辨之矣 
　　論其致死之由終不外乎三大端也一曰忽二曰躁三曰奸動不奸靜其第一第三兩原因乃少年人所易犯其第二因則多金者尤不能免也蓋此等流行病本不至如往年我東三省之談〔鼠〕色變祗須事前愼防即可倖免於難預防之法其一不可冒風受寒其二不可置身大衆羣集之處（如入戲塲或坐電車人多處均易染疫）其三不可失眠起居宜有定時其四不可過飽飲食至八九分量最佳亦不宜枵腹從事致精神有所減損其五遇微著凉覺鼻塞時在美國常用樟腦少許和入油膏助令開竅其六臟腑宜清若遇便秘即宜設法使之疏通（在美國係服萆蔴油此法究屬過猛似不宜隨意嘗試也）其七宜常帶手帕遇與人近接時自宜輕護口鼻以防疫氣侵染若係病人而萬不能不勉强接近者宜帶尋常防疫用之口套使口鼻間空氣出入從棉花中透過外層之紗似較無口套者爲妥善此第一原因之防護法也又此疫在美國乃爲新發見者故療治之方法雖在醫士亦復茫然若患者恃多金不耐久病急求速愈則欲速反不能逹矣記者常與西友談及有深悉醫家之内情者謂醫士遇輕病亦常用不關輕重之藥水任意敷衍病家若遇疑難重病竟有試投較烈之藥劑以嘗試者此對於第二原因又萬不可不注意也又凡染此疫者退熱後切宜靜養萬不宜稍事操勞若更受凉便無救矣西醫之穩實可靠者亦知病室中止可令其通氣决不可令通風若在偏執之徒則竟講令病者薄被向窗而受風焉卒之新空氣之益尙未見效而人體所固有之抵抗力已爲此偏執之見摧殘凈盡矣此節勞避風雨事仍不得不就第三原因預防其禍害云 
老申報 
[赤柱怪獸（見光緒元年十一月二十三日）]  
　　香港大潭地方有水師差役見一獸由赤柱渡水而來急放小艇捉之獸恃力奔避艇東則西艇西則東良久始憊而就獲其狀頭有雙角闊顙促頰高足銳蹄毛色斑駁呦呦而鳴或有見者謂其背上毛文成太平王三字穿鑿者謂江南髮逆所書豈髮逆灰燼十餘年猶有此遺物哉即有之亦何由而至於是也大抵此獸即麋鹿之類鹿居深山而有爲鯊魚所化者或性本喜水故泳游而過乎聞差役獲之以獻巡理府縻君縻君大喜豢諸第宅中而厚賞差役云 
[異猪（見光緒元年十一月二十三日）]  
　　猪爲六畜之一原不過供人刀七與犬羊等耳乃有猪而失其爲猪幾若欲與人相類則誠異哉本埠鄭家木橋河中前到一舟舟中人帶有猪一重約三百餘斤固猪頭猪尾無一而非猪也惟項背上生出一手其手背則毛茸茸然而掌則赤色無毛並有螺紋可數且五指俱備兼有指甲人有令之起臥跳躍亦能解意較狗熊等似更鑿動昨悉蓄猪者已賃屋於東棋盤街置猪於苙俾衆傳觀吾知好異者當必聯袂而往視也至相傳此猪前生本爲小竊偷取蓄猪者洋銀二十元特轉世爲猪藉以圖報於夢中哀求勿殺云云是則語涉無稽恐難深信耳此事於今日本報後已登有告白云 
雜錄 
[世界小新聞]  
　　奇異蛙類美洲北部與坎拿大地方產蛙甚多其體除足外尙有六七寸之長鳴聲如牛得聞於數里之遙人皆以爲奇特焉在巴西及荃納阿復產一種外形極醜之蛙雌蛙生卵後雄蛙注精於其上後移置於雌蛙之背致起一種焮衝而生小孔俟卵入其内則漸次孵化賴以保護云至買大甲斯加地方之蛙趾間有蹼後竟擴張至能高飛天空人咸以飛蛙稱之又不僅兩棲類已[  墨子]  
　　馬尾功用我國剪辮制倡行以來每歲歐美之長髮輸入品竟大受影響減去十分之七價雖昂貴貨亦難購間有細工中以馬尾代之者但粗而且硬頗不合用歐戰之際德人曾發明析馬尾機一分三四等於髮之效用焉[  墨子]  
　　○長短狗蠅夏日狗毛中之狗蠅習見爲常無足稱奇惟世界上以俄利那哥河流域之野犬所有者爲最大長有半寸闊六七分而鐵肘特爾非哥島之狗蠅又屬甚小長僅半分而闊亦稱之[  墨子]  
[史蒂爾女士小傳] [  血荑譯]  
　　茀勞拉安奈史蒂爾女士英之蘇格蘭人幼敏慧十二齡時發明窺視鏡及縫紉物木工製造品等人皆嘖嘖稱奇蘇格蘭人因稱其所製爲〔茀勞拉姑娘之奇想物〕云 
　　年十四即輟學因其家並不富厚有兄弟七人皆入學校肄業需學費甚多也女士天性好學居恒徜徉圖書館劉覽書籍尤愛醫學哲學科學之著作暇時更馳騁於其老屋外塵沙撲天之大道上或伏身於日光中蓋女士具活潑潑地之性也 
　　兄弟七人俱在校中值放假日聯袂歸來爲鬭球射擊滑冰游泳獵兎捕鳥等游戲女士亦與其列易釵而弁喬作男子之裝束其樂無極 
　　女士年二十嫁一如意郎某氏當某氏肄業伊頓大學時女士即與相識至是乃同游印度印度之人靡不敬愛而女士性本和靄亦視之如國人焉 
　　女士善操數國國語尤精音樂圖畫演劇又以善於治家聞嘗著家庭適川之烹飪法園藝法再版至十餘次某年遊意大利學線帶製造法轉以授印度婦女皆感其德女士雖爲英國官吏婦而熱心愛國偶見政府作非法之舉必力加抨擊或撰述言論指摘一切其抨擊政府之勝利史具見於藍皮書中政府常致以謝辭實爲女界中未有之大榮幸其言論驚人一般法律家多以之爲準則云 
　　女士　關心國事嘗在倫敦女子參政會發言曰『彼男子者爲狀直類皮亞司肥皂廣告上之可憐幼兒必俟吾儕女子得選擊權後略得享受幸福世之人須知今日女權發逹吾儕女子勝於男子予嘗習爲男子之生涯爲郝克脫（打球戲）之戲且亦曾以女子入軍隊也』 
　　女士後以夫婿退休遂亦離印度回祖國隱居國中山水清佳風景幽秀之區斯時理亂不知黜陟不聞恰如一遯世之隱士女士於幼年即喜著述顧不肯存稿多付之一炬及四十五歲後始刻意作著作家今已垂垂老矣 
小說 
[五百鎊英國霍德華氏原著（二）] [  雄倡]  
　　庖丁曰何事至此曰我今晚偕彼　步且行且談甚適忽一偉丈夫推一笨車至大聲呼叱令讓道彼不審何因乃大怒亦報以惡聲此偉丈夫乃云凡婦人如是痴肥不應行此狹巷宜行彼廣衢之中於是二人遂互爭不已庖丁哂曰後乃如何曰彼婦乃廻顧予令撲而踣之用報其無禮之言夫此車人體至偉碩者也吾因無敢相犯但戒彼出言宜愼車人但冷笑徑前用力摩撫吾髮婦尙曰撲之以示警車人曰然足爲後來之戒時觀者四集皆鬨笑車人見吾終無相犯意乃又拊吾背曰大父斯可矣汝安靜自歸宜善伺老祖母頤　天和不爾且僅存皮骨矣語已自去吾二人亦遂昂首行羣人鬨笑逐吾後旣遠始散庖丁曰其後汝乃向彼乞婚乎考婁曰吾似應稍俟迨旣歸其肆吾遂與請婚彼嗤然一笑答曰否謝汝如汝之身材年齒蓋非能保衛我身者也吾欲得一夫壻足爲吾衛汝匪特爲力不逮且並無其膽力抑且爾非欲得妻但欲得一看護婦爲浴榻耳於是吾遂嗒然歸庖丁曰然汝但有歸之一着爲最佳考婁曰然吾嘗熟籌已得一策言時復作諛媚聲曰爾我非屬良友乎庖丁曰然考婁曰然則吾欲得此孀娥意欲求汝爲助庖相曰此道吾乃不甚悉考婁笑曰子毋慮吾已籌之熟矣明日晚中吾僞爲撲汝而踣之庖丁愕曰噫汝乃如是乎曰然汝聽之明晚吾當更邀彼婦偕我出遊出城行一僻巷中汝乃僞來前出惡語相侵或竟拊彼婦下頷庖丁曰二者究孰則爲當考婁哂曰勿計二者均可吾乃僞斥汝行汝則故故不行自名爲較藝角力之勇士謂欲鬭者隨地皆可恣汝所擇吾則曰良佳得勇士與之鬭力敗之不爲不武語後吾遂進撲爾身仆之地汝起而奔竄於是彼婦當廻面予語曰汝能保衛我身吾今親矚之矣汝乃勇健無倫殊非我始料所及吾身今屬爾矣庖丁曰汝由是得妻我則何得考婁曰道義耳此舉旣善足爲我助則道義之稱即其美酬庖丁曰吾受人擊掊乃區區僅得此道義之虚名已乎考婁曰子何茫茫其事皆僞汝乃未明乎吾矯爲勇槪汝則佯敗而僞傷如是而已庖丁曰知之如是欺誑孤寡吾滋不欲身與其事考婁曰汝將助彼得佳壻彼見如我渺小一老翁乃能撲汝而踣之必且大悅謂斯人深可倚仗究足爲一身護衛之人實則吾年僅中歲初非頽暮彼安不悅之有所引爲遺憾者即此一節而已庖丁曰確耶復作沈思狀曰策非不佳考婁曰然則爾允爲我助矣庖丁曰且容我思之乃坐而力吸其菸斗移時沈思其事時露笑容已乃自拊其膝 
[自由談之自由談] [  不冷]  
　　陳爲東與耳東南停戰之言充耳不聞豈即陳樹藩陳字之意義乎或曰否陳樹藩在陜西所謂東者陜西之東或有人使之戰陳樹藩特聽其言耳耳東之解如此未知孰是 
　　右說字九 
 
 
 

Page 15

 
 
   
 
 

Page 16

 
 
   
 
