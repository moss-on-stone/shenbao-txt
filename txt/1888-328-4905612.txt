# 1888 - 328 - 4905612

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練　廉也特是原本旣不是獲而坊間翻刻又皆魯急妻豕說談良多本舘特用新鑄鉛字印成逐加圈點印釘工雅讐校精詳冠以監臨以下諸員姓名俗里及題名全錄較之麻沙本實有天壤之殊焉每本售洋七分正本埠歸申報舘帳房及申昌書畫室發售各外埠則槪歸申昌經理此佈 
[招集揅經室續經解股票啓] [  點石齋主人謹啓]  
　　經解彚刻首推通志堂體例可謂善矣然所宋多宋元諸家之說及學海堂行世而士知實學直可俎豆漢儒但所取或非足本若疇人傳廣雅編　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋儒論說者概從割愛廣搜秘籍力闡幽光采書百七十餘種積卷千四百有奇甄綜加精條流一貫實　儀徵之盛業蔚鍾林之鉅觀本齋志在　世匪以圖利其書足貴其價甚廉預定者　取工本先繳洋八元取書時須繳十八元裝盛木箱一只因寫印精工校讐嚴謹務使毫髮無憾一則未敢草率成書用告售股諸公宜早賜教出　後不預股者每部定價四十元特此段聞售股處○在上海垃圾碼頭本南局帳房三馬路申報帳房南北申昌以及漢口黄陂街本局京都琉璃廠本局廣東省城本局皆可購取此佈 
[一百七十號畫報告白] [  點石齋啓]  
　　今貴州歸化營蔡游戎興國識者知爲雲南提督蔡軍門標之公子而不知實楚雄張翁之哲嗣當咸豐年間寇氛擾境張翁棄呱呱者而逃旋爲軍門所得收爲義子及撫養成人卽能同隨剿賊歴保至提督銜記名總兵借補今職去年隨軍門出征路過楚雄訪得張翁卽其生父遂由軍門咨請岑制軍奏准奉○○旨歸宗人於是羨張翁之厚福而服軍門之雅是焉爰譜爲圖以誌嘉話准于廿六日出售首頁敬摹功臣圖餘附悉仍　例 
[論戒烟之實患]  
高昌寒食生在三年以前曾墮烟霞之瘴日四癮癮一錢自知其不可而無如入之旣深除之非易因此而體日以羸胄日以减性日以懶神日以疲幸而遇恒濟局主人鍾君洪南秘製妙樂戒之旣速而又無一毫疾苦未及一月卽脫然無累又幸而遇良友錢君昕伯之苦口箴規得以聞而感奮立志戒除於今三年絶口不一呼吸絶手不持烟槍絶足不履烟館雖朋友會集或有吞雲吐霧者亦不敢與之並臥烟舖而體日以壯胃日以强性日以勤神日以旺此吾勸人及時戒烟一說與感昕篇詩所由作而二君之德至今所銘泐无中者也夫以我輩讀書明理而一有烟癮尚且不知不覺漸反其常則推而至於不讀書不明理與夫粗人俗子其患何可勝言上海地方五方雜處　莠不啻吸烟之人較他處不啻倍蓰其盜賊匪徒亦較他處不啻倍蓰非謂吸烟之人皆不肖也其或幼時失教長而無　聞上海逐商大凖易　枝棣因親及親因友及友出而作滬瀆之遊將以覔就也迨旣來之後人浮於事位　無從而友朋交好稍稍加多終日無事則相與徵逐以廣眼界大半墮入黑暗地獄中漸而癮漸上資已罄遂致爲匪人所誘惑始而扒竊繼而穿窬卒至於膽大妄爲竟有流入盜黨者卽近有哥老等會其入會者亦多有爲烟癮所害爲其所誘者此上海匪人之所以日多也前日偶坐康洋車見車夫頗不似粗人而烟氣滿面詢之則曰五年之前曾挾數千金來海上作寓公妻子皆在故鄉初來之時稍稍作輕營友人有拉赴花柳叢中烟霞窟裏者輒拒之旣而見　心喜漸涉狎邪彼美纎纎親手調紫霞膏以相餉則願而樂之食而甘之日漸益親積而成瘾則日與烟雲爲伴侣而置生意之事於不顧悉託之於夥友孰多夥多無良席捲而去將前數年所獲之贏餘开資本皆一掃而空控官緝捕办無從弋獲遂致落魄窮途無所方計而　疾又不能除日非三錢餘不可度日有昔日一面之交引我以爲鼠竊爲狗偷爲拆梢爲鹽梟以活命者自顧幼時曾讀數年書略知大義家世素稱清白縱不能無慚先德又何敢有拈清名乃力拒之而情願爲僕夫以餬口然日得幾何暑雨之晨風雪之夜其苦有不堪言狀者欲回故鄉無囬見江東父老有顚沛終身而已矣余聞之憫其窮又憐其志取數百文贈之又送之入棲流公所俾戒去烟癮冉當爲謀資遣還鄉近聞烟癮已去大半或者尚可晚藎未可知也然而若此人者亦已百中不及一二其因癮而貧因貧而盜者正不知幾何　云飽煖思淫懲飢寒起盜心良不誣也嘗與鍾君洪南言地方多一吸烟之人卽地方多一宵小試觀官府查竊查盜大半獲諸烟館者居多可知此輩中人不出乎烟痼者　是苟欲挽救於千百中之一二則惟有勸人戒烟爲第一要義上海善舉最多而獨於戒烟一節則自盛杏蓀觀察創設以後絶無繼起之人今余幸而脫離苦海請與子商設立戒烟之局俾得人人脫離苦海若慮經費不足則當爲子作將伯之呼鍾君欣然從之爰於平康里賃屋作局其一切章程與余悉心商定凡入局戒烟者不取分文一切藥本局用均由董具事者先爲墊用月分兩期期以二十人爲額來戒者過癮則至服藥卽去絶無拘束且局中有服役者數人为之調藥冲茶照應周匝計自八月朔日起至今已戒除斷癮者一百餘人其斷癮者無不津津道局中之美藎多年痼疾一旦拔除不費錢又不吃苦出入自在該笑自由抱病而來者咸棄疾而去此其明效大騐固有彰彰在人耳目聞者特是鍾君乃經營中人余又寒士竭力籌盡力苦其綿鍾君前曾與余約設或經費不濟則惟有中止今旣數月矣旣有大效人人稱頌或者尚可竭力支持然竊以爲此一舉也誠爲實在功德倘能持之以恆則吸烟之人日少卽　煩之黨日　人人皆有天良安肯流於匪類特迫於無力過癮斯不暇顧及家聲念及國法耳烟癮去則平旦之氣不難　存滬上善士極多吾知當有諒此苦衷者企予之望何日慰哉 
[逃犯判罪]  
　　香港犯人中途脫逃殺傷巡捕嗣被獲住十名擊斃兩名此皆已登前報兹閱港報知此案業經刑司斷定審得該逃犯斃捕之罪緣無証佐姑置弗論脫逃之罪所不能辭問以何事脫逃則荅以監中待伊等不善刑司言爾等本以有罪判禁則自應受笞不得支吾其辭今當二罪俱罰遂判定九人各禁五年其一人則訊係與人同鍊一處故不得不隨之以走且本案僅禁押六月故此次判禁二年而九人之中有兩人乃主謀加責籐條二十四下云 
[蘇臺火警]  
　　蘇垣於二十四日晚二更時忽聞鑼聲四起出户視之南方火光燭天俄而各水龍紛馳赴救詢之知係胥門外日暉橋堍忽遭回祿先從上岸燒起嗣卽波及下岸火勢狂猛雖有各水龍極力澆灌無如火勢燎原遽難遏熄直燒至四鼓光景而止計自橋堍起燒至由斯弄口止兩岸計數十間内有陳嘉和米行則一燼無餘受災最慘 
 
 

Page 2

 
 
火熄後文武各員馳往彈壓者始紛紛命駕回轅聞起火之由係紙紥店晚炊遺火積薪所致雖曰天意難回夫亦人事未盡也 
[慨捐鶴俸]  
　　本年夏間雨澤愆期大江南北報旱災者十縣中竟有八九而以鎭屬爲最重蘇撫崧振帥痌瘝在抱飢溺爲心先已奏請豁免錢粮飭屬分别賑撫現以天氣漸寒災民餐風宿露亟宜籌欵賑撫爰提撥銀二萬兩札委前署常鎭道錢君研觀察馳往鎭江設局開辦務使實惠及民此上月下旬事也近來中丞以撥欵無多不敷賑濟復又倡捐廉銀二千兩發交賑局收用一面札司酌量捐廉札由略謂本年雨澤稀少各屬均已成災而以鎭江之徒陽等縣爲最重本部院德涼材薄奉職無狀不能感召天和致罹斯民於此厄皆本部院之罪也現雖派委錢道帶銀二萬兩設局開辦惟爲數無多災民甚衆恐杯水車薪不足救一時之急亟宜赶緊勸捐以期源源接濟今本部院倡　　　二千兩發交賑局兌收札司亦酌量捐助并妥籌勸捐章程刊册呈院鈐印通飭各屬一體勸捐以應急賑云云藩泉二憲接札後黄方伯卽捐銀二千兩田廉訪捐銀一千兩皆能仰體憲意各以保赤爲懷而崧中丞之引過自責首倡捐廉尤有古大臣風度也 
[提道閱兵]  
　　本月二十二日爲浙江提督歐陽軍門操練本標六營兵丁之期是日各營哨弁督率所部兵丁先往大校塲伺候軍門於辰刻會同寗紹台兵備道薛觀察駕臨演武廳各營官叅見畢卽令兵丁開操始操大陣扒雲梯及鴛鴦八卦等陣次操洋槍線槍抬槍鳥槍又次操長鎗短刀末操雜技打靶至申刻始竣各兵丁皆奬賞有差 
[老叟焚斃]  
　　寍城醋務橋下有俞姓叟年約七十左右兩足患瘋不良於行床第淹纒匪伊朝夕前夜天將明時在床上取自來火燃點火油燈將吸烟悞將火油燈打翻延燒床帳火勢炎炎怱忙喊救家人聞聲驚起火雖扑滅無如叟已滿身皆火以水潑之鬚眉已不剩登時氣絶抑何慘歟 
[營口郵音]  
　　營口油價飛漲實由某號躉積不肯輕售之故有南帮沙船兩艘停泊港中月餘滿望封河之際油價必賤不料該號依然不肯賤售該沙船只得出重價買油有一船行到口門爲氷牌所損船上耆民見船已壞仍行上岸央求寓主代爲設法未免反多折耗矣○營口娼妓年少一年皆因左近居民作半開門生涯者太多耳若輩大率做成圈套訛詐貲財有某沙船耆民被人捉奸花費東錢七百吊又有某客出百五十金娶一十九歳寡婦爲妾過門三日人物皆歸烏有根問媒人則云作媒者安能管一生事也約計失物及身價共費三百金僅博一夕歡耳異地尋歡千金買妾者均宜留意○湄雲兵輪准備在營口度歳費四百五十金挖成船塢日前因潮小不能進塢見滿河都是氷牌只得駛出口外暫泊數日相機以定行止 
[穗垣紀事]  
　　前月有人具廪制軍擬自東沙基起至西沙基止將河邊沙灘築爲實地廣闊二十餘丈建設行棧碼頭並東洋車路築成之後所得利益報効軍餉銀三百萬兩制軍接禀後恐此舉於居民有礙特飭愛育善堂查明禀覆現聞該堂查得此舉利多弊少且於商務大有　益據實禀覆旋由制軍委員數名會同紳商前往履勘並繪圖樣聞年内或明春當可舉辦云○兵部主事何樸園主政文綺係南海人生平束身寡過望重鄉閭著作等身頗堪夀世都人士慕其品詣咸欲報以馨香爰禀請大憲入祀鄉賢祠大憲據情人告仰蒙恩准日前部覆到省卽將主政牌位恭送入祠門生故吏無不肅整衣冠詣祠展拜老成碩望足爲後進儀型古之所謂鄉先生殁而可祭於社者主政足以當之○廣西潯梧等處地方前數月猝遭水患小民蕩析離居現届冬寒更堪憫惻張香濤制軍飢溺厪懷痌瘝在抱遂慨捐廉俸製造棉衣委員解往災區核實散放似此恩深挾纊想中澤哀鴻定必歌功頌德也○城廂内外河道日形淤塞每當春夏之時雨澤稍多卽有泛濫之慮現聞大憲擬購置機器挖泥船數艘將附城河道一律疏通俾弭水災而便舟楫○前山廳同知蕭司馬之太夫人没於任所司馬前日扶柩回省開吊之日省中各大憲均往行禮○正副兩主考初四日起程回京覆命藩憲委佐雜官四員護送出境是日各大憲均在近日亭寄請聖安並赴河干恭送如禮○新授北海鎭總兵王鎭戎孝祺由京陛見回初五日抵省部下各營兵齊集河干排隊迎迓鎭戎旋卽命駕進城詣督轅禀見並拜會各官○陳某南海人耕田而食向來安分因與鄰户黎某有口角微嫌一日黎某失竊遂誣陳爲盜詣縣禀告邑宰准詞立卽飭差拘陳到案想一經質對是非不難立判也○西關新基渡頭有北帝廟一所靈感異常鋪民奉事維謹今年各鋪生意興隆遂集資招雇名班連日在廟前開臺演唱以答神庥男女之往觀者亦有如水如雲之盛 
[孤山早梅]  
　　浙撫衛大中丞考試武闈地球步射已畢卽在督憲行臺考試技勇定於二十三日進貢院考龍門箭默寫武經出榜則在二十五日云○廖榖士廉訪駐節横河橋行轅遇提勘各案仍須赴本衙門審理往返極形不便現擬武塲完竣後仍駐督憲行臺云○十八夜二更時焦管巷内張姓錫箔作坊失愼焚燬柴房一間幸作坊人手齊集合力撲救得免延燒警鑼未鳴水龍亦木馳出○金衙莊之忠義祠經好善士於本月十六日起二十二日止廣放道塲超度幽魂○十九日辰刻前任蘇泉張屺堂廉訪靈輀由仙林寺發引出錢塘門至德生庵暫厝除送喪人等外僅用清道執事全副而已德生庵租中屋一間至來年五月底止聞租價須洋一百五十元云○學政衙門書差現以新任潘宗師將次到杭日内陸續起程向前路通 
[閩中紀事]  
　　閩垣太平街有陳泰者素當差役十二日十點鐘時陳偕其妻某氏在廚房料理午膳適隣居某甲迎娶新婦聞金鼓喧譁抽身往觀不料灶中火星墜地霎時延燒屋簷火勢熊熊無從撲滅幸其屋四面有土墻火不能飛越當經衆人竭力灌救得免池魚之殃然左右隣已受驚不淺所最可駭者新婦拜堂甫畢一聞火驚拚命出走狼狈於人山人海之中見者爲之悚然○地棍及差役等藉皇太后萬夀爲由到處斂錢於夜間　賽擡閣每以十二三歳之歌童卓立肩頭扮演故事沿途觀者幾如山隂道上應接不暇所費不貲皆向各店户勒泒書捐一日有差役向學院前廣義和洋藥店逼令寫捐不滿其欲便呌號詈駡店夥某乙在旁解勸差等以爲多事至小巷中飽以老拳猶以爲未足洩忿綑押於邑署頭門機子中該店主且禀控告是夕經侯邑尊提訊騐得乙身受傷飭其回家調養拿到棍徒一名訊明喝令重責無如差役棍徒本自通同一氣不肯重笞大令大怒親自下堂着其極力痛打差等始不敢勝混打至六百下皮破血流立子收押候將餘黨查究○南臺妓館林立有金玉堂歌妓艶名噪一時風流年少趾錯於門妓現與某武員相狎一夕竟效紅拂私奔故事及鴇兒知覺香車已杳矣裙釵中自有青眼較之甘心堕溷沈淪不返者固自有聞○長門統領曹軍門志忠等四營前由劉省三爵帥檄調赴臺現已内渡于十七日到省○出使日本大臣徐孫　星使乘輪回籍官塲皆出城相送 
[祥始見]  
　　前數日天氣燥悶前晚驟起北風遂覺寒氣逼人至昨午三點鐘時忽見雪花飛舞少刻卽止雖未見天工玉戲之能然本埠見雪之早莫若今年爰綴數語以誌之 
[濬河述聞]  
　　濬治蘇州河一事近來屢次議及業詳前報兹悉公家花園北堍有漲灘一塊作尖角形經花園西人禀商道憲請爲留起道憲允之惟將尖角留作橢形俾日後不再有淤漲想此次議定後河工必當認眞挑辦矣然猶有一事浦東一岸近又漲一角頗碍舟行倘能於挖河之餘將此一角挑去則惠及行人者更無遺憾矣 
 
 

Page 3

 
 
[拔刃刺妻]  
　　現住英租界垃圾碼頭之無錫人秦阿桂以賣水果爲生昨日下午與妻某氏因家常事口角以水果刀戵傷其妻之頸痛極暈倒隣人咸以秦不應如此逞兇羣相責讓旋經巡街捕至拘秦連刀帶至捕房轉解英公廨蔡太守命押候訊斷其妻則送仁濟醫院醫傷 
[縣案彚錄]  
　　去年七月間有永泰公烟葉行學徒孫申蓮竊取寳銀六錠洋一百廿元當經行主吳毓英控由英公堂提孫訊令交保清理詎該學徒出外避匿吳一再禀催蔡太守移請上海縣飭捕緝拿一面嚴飭原保交人各在案本月間吳因事赴松江遇見學徒扭解來滬於前日交案由裴邑尊升堂訊究吳伸訴前情叩求究追孫稱小的前在寳善街劉雅卿所開之富貴堂妓館内與妓女鍾月仙往來積欠嫖資劉囑小的竊銀付帳小的一時窘迫不得已竊取寳洋除付劉外餘均花消凈盡是以避匿在外邑尊飭將孫管押着具供結候核○蔡三三控胞兄長春朦領田單一案迭紀前報長春已將田單交案前日晚堂復經邑尊集訊着三三長春各具領狀切結呈候給還田單長春稱前蒙王大老爺恩諭着三三每月貼小的養瞻費洋三元至今年餘三三分文未付小的度日艱難叩求恩斷邑尊着各退去候詢王大老爺再行衡情酌斷○前有川沙廳公文一角由上海縣轉遞到省投交藩臺衙門豈知傳遞公文之鋪司唐大順延悞日期經方伯行文上海縣查訊前晚裴邑尊升堂飭將該鋪司帶案訊究該鋪司稱唐已病故小的姓徐係唐在日僱令經辦傳遞事情本月初六日有川沙公文一角遺落櫃邊適值小的有事他往及囘家檢出卽交脚夫遞去豈知該脚夫由松江赴蘇以致延悞日期並無别故邑尊以其疎忽誤公着將是役革去另行召充至目下傳遞事着馬快暫行代辦 
[英界公堂瑣案]  
　　江北人韓英川稱曾與賣拳之山東人喬萬州作葉子戲我輸錢三百餘文約伊緩日照付伊不依爭閙間竟被抽刀戳傷右肩帶傷左右肋約有尺許長一條傷痕由捕拘喬送案請爲騐傷究辦喬萬州供山東人年二十五歳被韓英川欠錢三百餘文向索無着兩相爭論不敢持刀行兇蔡太守騐得韓英川受傷屬實問年幾何曾否投醫院答稱今年三十五歳到過西醫院據醫生言須醫治二三箇月方可全愈太守飭　喬萬州押俟韓英川再投醫院醫治傷痊覆訊核辦○包探陸阿祥稱前日清晨九點鐘時同西包探至裏虹口鄉間查賭見潮陽人鄭阿照所住屋内有松板搖缸等賭具爲此拘鄭連賭具送案訊時鄭供向石姓租房石姓租地與賭徒故有此賭具爲特補傳石姓今由石沈氏投案請訊石沈氏遞禀聲稱本邑人世居該處丈夫石春榮曾在洋行生理現與洋東往東洋此屋先租與阿德因有鄭阿照卽鄭阿刁要向阿德處借宿　允阿德亦卽退租不知賭具何來諒是鄭阿刁挾嫌播弄圖書小婦人鄭阿刁供潮陽人賭具或者因中西包探捉賭時賭徒將賭具移藏在此蔡太守隨判罰該氏洋三元撥充醫院經費鄭阿照卽鄭阿刁交保賭具存毁○顧雲寳稱被竊棉被一條由捕阻獲人贓今蒙送案請領該竊犯李寳林供初犯行竊蔡太守判李寳林管押十四天以示薄懲贓交顧雲寳領去○二百十號華捕稱昨夜在石路戲館門口見孩子行竊轅門簾奔跑阻獲人贓尚無失主承認今特送案徐阿四供蘇州人年十四歳因在火燒塲跌傷不敢回家被人引誘遊蕩數日飢餓行竊我父母住居六馬路蔡太守飭值日差將徐阿四送交其父母收領管束贓俟失主認領○王張氏稱有舊被一條被唐阿榮行竊當卽撞見扭獲人贓交捕送案叩請給領唐阿榮供浦東人初犯行竊尚乞寛恕蔡太守隨判唐阿榮管押七天贓給該氏領去 
[法捕房瑣案]  
　　萬隆泰烟館沈葉氏沈仰山沈味之等控陳少卿等一案其間因有趙孔氏者投案追洋五十元借據係陳少卿出面據陳稱店主沈申甫在時囑爲代出故每月利息洋一元由店中付出有帳簿可查而沈申甫妻葉氏等又以陳少卿與司帳董期秋有侵吞情事陳少卿以申甫病危時曾出立遺囑管理店事等情曾列前報其中轇轕甚多王司馬着各邀人算帳嗣兩造糾纒不清中間人又不能算帳禀覆後司馬着法包探江德林前往眼同算帳及算時又因吵閙中止昨晨王司馬在捕房時沈仰山沈味之携帳簿到案據中間人陳雲橋陳成山張雲堂董朗秋等到案司馬着提在押之陳少卿到案復將此案禀詞並帳簿等分别閱判所有欠趙孔氏之洋五十元其利在萬隆泰帳上所信此洋應歸萬隆泰理還再有二月間向葛姓借過洋一百元現出立萬隆泰期票亦應萬隆泰歸還陳少卿曾借當女皮袄一件計九千三百五十文應陳交還着爲繳案陳少卿卽交陳成山等領出沈姓斥退○法包探在江永輪船獲到竊賊董雲亭李新如卽李老五及烟妓張觀寳解訊吊到各贓等情詳登前報昨據長源衣莊夥傅長生繳到元縐百襇裙减半當本一千六百文長豐綢莊夥陳寳順繳到素綢二疋减半當本二千八百文王司馬將裙綢等給領所有當本分别給押店領去着提在押之董雲亭李新如到案謂爾等手法甚好人在當面可以偷竊究竟如何偷法竊時可是兩人同去董　含糊後稱買物多堆在櫃檯有意卸在地下待夥轉身卽拾藏身畔司馬詰問刻下輪船上尚有案未破爾直供當　寛辦理董李兩人供我等不竊船上之物王司馬著將董雲亭笞三百板李新如笞二百板押候今日解案送縣遞解回籍又着提張觀寳詰問旋張妓之母帶領外孫到案叩求王司　謂張妓曰伊等犯案將押票交爾爲何抛去爾可有丈夫否答稱丈夫在揚州家有翁姑丈夫吸洋烟無力養贍故隨母在滬司馬叱令一併退去○王李江三包探於前日在永安待獲到竊賊陳永林并衣服一包解案據供係别人所竊令我携拿王司馬判將陳永林笞二百板於今日解案送縣遞解回籍旋據失主王某到案領贓并呈酬謝包探洋五元司馬將洋賞給包探贓物給領○北京輪船買辦在帳房中獲到竊賊王友德解訊情由曾登前報昨晨土司馬蒞捕房時提王友德復加研問同夥幾人堅供並無同夥情願管押一年半載具結出家土司馬將王友德從寛笞三百板候送縣遞籍○妓女朱文仙管押捕房已逾半月無人來保昨晨提案覆訊據供被胡雲德扭進捕房本在伊妓院曾借伊洋元妓院閉歇後我住小房子伊稱房子是客所借現在客人早已去矣惟老父在　園弄九號房内爲人胆小不敢前來王司馬謂錢債細故並無重情着包探江德林前往喚伊父到案保去○捕班夥葉月華及小竊徐阿勝張瑞康等懲辦後管押捕房着汛捕惠德來保昨晨據惠投案遞呈保單王司馬謂惠曰爾用夥將贓分用太不成事體嗣後不得再用徐張兩人亦交爾保去倘以後犯竊惟爾是問 
[繙譯新書]  
　　西國書籍浩如淵海華人不解西文雖欲研究而無從今有總榷署譯出新書十六種鐫板　世有志西學者盍取而閱之其詳均在本報　幅告曰兹不及贅 
[上海陳家木橋豫皖揚鎭恊賑處接經培卿先生江來信]  
　　諸善長大人台鑒叩别慈顔洄溯彌殷敬維籌祉迪吉定如私頌文初八日抵邗江少欽伯處藥箱五件帶往河南給散靈符卽託妥友寄劉蘭翁收矣十二日同韋旭翁劉敦翁邀齊翟紹翁郭子翁吳植翁鄭丙翁陶雨翁何靜翁劉玉翁朱炳翁周贊翁周巽翁張宗翁孫海翁在揚州起身十六日舟抵清江騾車一時招雇不齊二十日始可起程直赴陳州與振翁面商再定辦法奉報前振翁來电請添冬賑五六萬金想諸君子救人救澈必可始終保全不致嗷嗷者中路垂斃引領東望盼切禱切行過運河水勢尚未減少想見上游災况未鬆俟抵災品再當詳述淮揚一帶災民提男挈女陸續渡江前往蘇杭詢之皆徐州鳳陽八人數聞有萬餘甘泉丹徒旱荒揚鎭籌賑諸君現擬開查冬春兩賑約需錢　三十萬串丹陽受災地廣備荒積榖實存無幾尚冀諸君不分畛域一視同仁丹陽富户無多也肅此敬請台安 
[上海陳家木橋電報總局内豫皖揚鎭恊賑處十月二十一至廿五日事略]  
　　廿二日接經培翁清江來電云文等今晨開車赴汴往賑文叩○金陵恊賑公所諶善之先生募十三批洋二百五十元錢十六千文常郡豐裕行交來唐春泉募洋十三元金匱楊夙根先生募十一批洋 
 
 

Page 4

 
 
十元揚州仙女廟鎭胡又亭募集義堂同人九月分月捐兩次洋六元常昭凝善堂來六十五批以新刊解囊歌捐册勸募欵雖不多其一片救災卹隣之誠藹然可見欽佩無似金葆初江夏氏各十元江夏無名氏欲罷不忍子均到先此報聞 
[觀西人賽船卽應東瀛岸吟香先生之屬]  
　　潮聲晝靜波濤平江頭一葉扁舟輕西人賽船角勝負雙搖蘭槳擊空明疾如風馳雨驟不可止頃刻浪花飛十里前者衝突後者追若有馮夷効驅使孰先孰後毋相持輸贏　判速與遲欲博黄金尚材力材力所到富倍之前日西郊賽駿馬當塲聲價定高下勝負猶惟馬首瞻今日爲政盪舟者一時意氣爭先鳴蛟龍潛伏鷗鷺驚掉舟回顧日將暮江干小泊寒潮生游人返道趾相錯紛紛共道西人樂西人之樂樂何如君不見今日之事在强弱[  甬東小樓主人稿]  
[祝盤古生日應吟香先生囑]  
　　吾不知洪荒之世於今幾萬年恨不得鄒衍而談天但聞開闢之時在子丑生於寅者得氣之先天生聖人必有用鴻濛一啓爲萬物而持權盤古未出莫爲之前盤古旣出三才以全聚于懷之渺渺觀世由之緜緜維今十月旣望而遐想兮願通肸蠁於雲煙[  甬東小樓主人甫稿]  
[仁和秦晋笙茂才以自題癯園圖介楊次山茂才索和用步元韵卽請雅正]  
　　聞道名園地半偏幽人豈爲俗緣牽室中蘭氣迎風挹枕畔松聲倚石眠悟到前身竊皓月洗來慧眼瀉清泉子猷竹與淵明菊併作林逋眷亦仙披圖我亦見精神 
拌他千萬買芳鄰名流觴詠調情日大塊文章著手春欲向西湖遠相訪葭蒼露白想伊人[  甬東小樓主人稿時戊子小春二十四日]  
[曩夜在洗心泉聽楚歌見有所謂李蕙卿校書者色藝冠絶吐囑風雅讀報館江天散史題詞方信言之不謬用原韻贈之以誌一時之興 
云耳]  
　　小青才調小紅姿稱意名花可意兒昨買瓊林新采筆爲卿先寫艶情詩不怪秋娘長妬風四絃曾服善才雄痴情我比青衫勝莫儘飄零烟霧中[  播南邯鄲初夢客題]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十四年十月廿一日京報全錄]  
　　宫門抄○發抄原批四道○分缺單○湘撫玉奏因病請派員隨辦武闈摺○東撫張奏堂邑民人捐建義塾請奬片○陜督譚等奏請開烏魯木齊提標叅游等實缺緣由摺○廣西撫沈奏調補要缺知縣摺○東撫張奏總兵暫緩引見片○十月二十一日禮部宗人府欽天監廂藍旗值日無引見○江蘇候補道桂嵩慶謝恩○錫珍續假五日○崇光請假五日○召見軍機　李培元桂高慶定昌吉恒○發抄裕祿等奏本年冬漕仍請折徵奉硃批着照所請户部知道欽此○張煦奏謝授陜撫謝恩並請階見奉原批着卽速赴新任毋庸來見欽此○劉秉璋奏鄉試完竣奉原批知道了欽此○慶裕等奏奉省各廳州縣籌辦征撤各項官兵用數奉原批户部議奏欽此○光緒十四年十月分缺單知縣貴州安南丁翥病湖南清泉陳後琨丁四川藍亭邢錫晉丁湖北大治林佐革布理問湖南全興升直州同福建永春李子霖故州同湖南武岡李吉陞未過　巡檢江西寗都州吳灝丁○○湖南巡撫臣王文韶跪奏爲微臣病體竭蹶請委藩司隨同辦理武闈以昭愼重恭摺奏祈聖鑒事竊臣於本年二月荷蒙恩命載撫湘南其時實因久病之後氣體尚未復原祇以感激天恩淪肌浹髓不敢再以病狀上陳五月間遵旨入都陛見當以科塲伊邇陛辭後冒暑南行七月二十六日到湘接任閱十日循例入闈監臨試事勉力支持幸無貽誤外簾事畢於八月二十五日出闈二十六日下部忽發一瘡初不經意乃二三日腫勢甚驟脹痛非常坐臥行走均多不便醫者云病係涇熱下注尚非劇疾惟實由本原虧損所致非悉心調養恐將來瘡愈後仍留管便成痼疾旬日外敷治瘡已潰口漸次可期平復惟精神實形委頓因思文闈竣事卽　接辦武闈臣已定於十月初七日開考現在爲期已近而臣瘡口未合深恐臨塲未能久坐轉致　卒延誤再四思維惟有仰懇天恩准令湖南布政使孫翼謀隨同臣辦理武闈外塲臣仍隨塲親歴督同認眞考校設有實在不能支撐之日飭該藩司會同提調監試各官悉心校閱其内塲仍由臣入闈辦理庶期拔取眞才而光大典至臣甫經到任所有接管案件及地方應辦事宜亟應次第清厘臣自揣病體尚可從容料理不敢遽請賞假致系宸厪合將微臣因病擬請派員隨辦武闈緣由恭摺具陳伏乞皇太后皇上聖鑒訓示再塲期在邇此摺係由驛馳遞合併聲明謹奏奉硃批着照所請欽此○○張曜片再據署堂邑縣知縣郭春煦詳稱紳士選用訓導楊樹坊等公呈縣民武宗禹之子武七自幼失怙其家極貧事母崔氏曲盡孝謹與兄武讓亦極友愛質樸勤儉每年傭值餘資積蓄生息陸續置地二百三十畝有奇計地價京錢四千二百六十三串八百七十四文全數捐爲創造義學經費適有鄉人郭芬捐助柳林集東門外基地一畝八分七厘遂建義學瓦屋二十間所需工料武七又獨捐京錢二千八百串隣村公捐京錢一千五百七十八串已於本年春間落成延師課讀生童三十餘人外課生童二十餘人竊觀鄉里義舉有身登貴仕家擁厚資者尚不肯倡捐辦理武七以貧苦小民節衣縮食罄半生之積蓄以成義學洵屬急公好義行誼可風呈請詳報奏奬前來臣查武七捐助義學經費京錢統計七千餘串合銀二千兩以上核與建坊之例相符仰懇天恩俯准堂邑縣民人武七自行建坊給與樂善好施字樣以示旌奬謹附片具陳伏乞聖鑒訓示謹奏奉原批着照所請禮部知道欽此○○頭品頂戴陜甘總督臣譚鍾麟尚書銜甘肅新疆巡撫二等男臣劉錦棠跪奏爲烏魯木齊提標原設叅遊以下等官擬請先行一律開去實缺再分别奏咨改補另補以收實效而裨營伍恭摺仰祈聖鑒事竊新疆撫標並城守等營添改副叅遊都守等官均請作爲題缺由外揀補業經具奏在案惟查提標原設各缺前准部議所有裁撤各員弁應卽留於該省遇缺另補其現設各缺應令查明堪勝改缺之任者卽行分别奏咨報部換劄註册令其赴任人地未宜亦卽奏明開缺另揀熟悉地方情形明幹有爲之員請補等因臣等查新疆議設撫標等營原係因勇設標以官帶勇或就原設之營量爲移改或按新立營標分别添設營制旣别餉章各殊所設員缺揆諸舊制大缺改小者有之小 
不一而舊有實缺員弁有現充别營旗哨等官者有留他軍差遣者有署事關内者有請假回籍者且有查無下落者而新設馬步營旗需員訓練不能懸缺以待若拘泥牽合殊多窒碍卽應領廉俸薪蔬等項不先截清起止新舊互異支發亦涉紛歧相應請旨飭部將烏魯木齊提標中左右營迪化城守營喀喇巴爾噶遜營瑪納斯協營濟木薩營庫爾喀喇烏蘇營精河營舊有叅遊以下等官先行一律開去實缺截至奉到此次部文之日止俾清界限仍由臣等細心查看查明堪勝改缺之任者分别奏咨報部註册人地未宜揀員另補以收實效核與部章亦屬相符於營伍不無裨益除飭取各該員弁原領劄付另案咨繳並將千把經制外委等缺咨部辦理所有請開烏魯木齊提標叅遊都守等實缺緣由謹繕清單恭摺具奏伏乞皇太后皇上聖鑒訓示施行再此摺係臣錦棠主稿合併聲明謹奏奉原批兵部知道單併發欽此○○廣西巡撫臣沈秉成跪奏爲省會首邑要缺需員懇恩俯准調補以裨地方恭摺具奏仰祈聖鑒事竊照臨桂縣知縣楊先俊於光緒十四年六月三十日在署桂平縣知縣任内聞訃丁父憂應歸六月三十日截缺所遺臨桂縣知縣員缺係省會首邑衝繁難兼三要缺五方雜處政務殷煩時有發審案件整飭清厘尤關緊要非精明幹練之員不足以資治理查定例應調缺出俱令於現任人員内揀選調補州縣以上官員必歴俸三年以上方准揀選題調又奏定章程内開首府首縣缺出應令該督撫於通省正途人員揀選調補等因今臨桂縣知縣員缺臣督同藩臬兩司於通省現任知縣内逐加遴選查有調署臨桂縣事興業縣知縣李昶現年五十九歳四川順慶府西充縣人由廪膳生考取咸豐辛酉科拔貢同治三年補行朝考捐納主事簽分刑部廣西司行走學習期滿奏留候補應同治丁卯科順天鄉試中式舉人戊辰科會試中式進士引見奉旨着以刑部主事卽用欽此呈請改歸進士知縣原班銓選遵奉新章呈請分發捐指廣西試用光緒五年三月初六日到省七年委署上林縣知縣是年十二月奉文准補興業縣知縣九年四月卸上林縣事十年飭赴興業縣本任四月初三日到任十二年調署賀縣事七月十八日交卸興業縣事八月初四日到賀縣任十四年二月十九日卸賀縣事回省三月調署臨桂縣事四月十三日到任前題署興業縣知縣於光緒七年十二月十九日奉部覆准嗣於光緒十年四月初三日到任今自到任之日起連閏扣至十一年三月初三日止業已試署一年期滿詳請實授該員老成練達有守有爲以之調補臨桂縣知縣實屬人地相宜與例亦符據藩司馬不瑤臬司張聯桂會詳前來相應仰懇天恩俯念省會首縣員缺緊要准以興業縣知縣李昶調補臨桂縣知縣俾首劇要區收得人之效如蒙俞允該員係現任知縣請補知縣銜缺相當毋庸送部引見所遺興業縣知縣員缺係屬内地膓俸選缺廣西現有應補人員應請扣留在外俟奉准部覆再行遴員請補該員奉行叅罰已另行造册送部此外並無降罰住俸停陞等案亦無已經咨叅未奉部覆事件合併陳明謹會同兩廣總督臣張之洞恭摺具奏伏乞皇太后皇上聖鑒勅部核覆施行謹奏奉硃批吏部議奏欽此○○張曜片再曹州鎭總兵趙鴻舉前於光緒十一年八月問初次三年任滿例應奏請陛見經前撫臣陳士杰因地方緊要附片奏懇緩俟下届期滿再行奏請奉旨着照所請欽此欽遵轉行在案本年八月又届三年述職之期自應奏請陛見惟曹屬壞接直豫風俗强悍盜賊出没靡常現值河南鄭工尚未合龍各屬昆連災區尤虞奸宄勾結滋生事端時届深秋稽查巡防倍關緊要而新任兗州鎭總兵田恩來又未到任西南地方遼闊更不可無實任大員鎭攝其間可否籲懇天恩俯准該總兵暫緩陛見俟地方防務稍鬆再行奏請出自鴻慈理合附片具陳伏乞聖鑒訓示謹奏奉原批着照所請欽此 
[昨日輪船到埠帶來廿一日京報一本合先照刊尚有十八十九二十等日京報俟别船帶到再行補刊] [  本館附誌]  
 
