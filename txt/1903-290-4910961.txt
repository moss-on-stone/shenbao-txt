# 1903 - 290 - 4910961

 

Page 1

 
 
[勸募山東四川兩省急振] 　　　[  申報館恊振所啓]  
　　山東利津縣南岸漫决費縣平陰范縣東阿等處臨黄民埝衝决無仔漂没資糧淹斃人口其數幾若恒河之沙東平縣一帶被淹至四五百村烟臺大水傷人尤多徧地哀鴻慘難言狀川中倉溪縣又復蛟水爲患全城老幼盡被漂流水勢順流而下因之順慶合州等處均爲洪流所灌一片汪洋驚濤駭浪之中但聞婦哭兒啼無從挽救現經兩省馾函告　求補瘡痍我南中不乏好施樂善之人睹此災情能無動念伏祈慨施仁術急解囊僉憫民命在呼吸之間體修德必獲報之語量力捐助多寡從心俾災民得彼岸誕登皆出自仁人君子之所賜馨香　祝迫切不遑敬此處求諸維德鑒 
[新印歴代史事政治論] 　　[  點石齊啓]  
　　是書集古今讑史之作多至五百種如王夫之讀通鑑論沙張白讀史大略之類悉數採入無一遺漏其中更有不聽見之盡如明刻于慎行　史澡錄王穀讀史管見魏褤史論尤侗看鑑偶評夏之蓉讀史提要等類不下數百種一一搜錄并各爲之標題以時代編次史書中可俞之題　一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上津三馬路申報館申昌書室汲各書坊均有代售 
[恭讀九月初一日　　上諭謹注]  
　　中外未經通商以前中國寛大治民未始無保商之政然當時所謂保商者惟求不苟取於民耳而今則時事日非時局日變僅不苛取於商尚不足盡保商之要况自咸同以來軍事日繁庫儲日絀取於商者日多今更賠欵　　欲不取於商而不可欲不苛取商而亦不可旣欲苛取於商而猶欲言保商不亦戞戞科難哉然時異勢殊向雖不苛取於商而視商甚輕且閉關自守利不外溢無交涉之事無抵制之法以言保商猶易也今雖苛取於商而視商實重且交涉日繁欲圖祇制保商之法愈難而保商之事愈不可緩况今天下已成商戰之局中國適爲商戰之地敬能及時保護則商情融洽商業振興轉弱爲强或卽在此一舉否則商務頽壞而國勢愈弱所有權利不盡落於外人之手不止不觀之各國乎何一不以商務興國其商務之所以能興國皆國能保商故也保之之道不遺餘力無微不至商人未成之事贊助以竟其功商人已成之事尃利以久其業輕出口之稅重進口之稅保守其利權暢銷其土貨商情焉有不洽商利焉有不倍哉運往各國也通商口岸各設領事以主持之各遣兵輪以保護之如此辦理卽國家有急用而多取於商亦無大　而國卽因之而富所謂百姓足君孰與不足百姓不足君孰與足西人於商務可謂得其道矣乃我觀於中國之商而不禁爲之長太息也中國之商無不受制於官官右之則右左之則左且有目之爲奸商稱之爲市　輕之賤之莫此爲甚遑諭其能保護與否也幸振具子自外洋回華奏請設立商部又奏請力行保商之法九月初一日明降諭旨云中國自互市以來商務日　現在設立商部正宜極力整頓相與維持惟中國商人平日與　　隔閔情誼未能　乎而不肖官吏或且牵掣　勒甚至報關完稅多所需索商船騐貨到處留難遇有詞訟不能速爲斷結總緣辦理不得其平以至商情不通諸多阻滯著各直省將軍督撫通飭所屬交武各官及局卡委員一律認真恤商務須力除留難延　各項情弊以順商情而維財政倘有不肖官更仍前需索刁難隨時嚴行參辦勿稍徇縱欽此恭讀之下仰見朝廷日求富强明燭萬里各疆吏宜如何仰體聖懷一埽從前積習中國商務之振興可　足而待乃說者謂朝廷重商恤商之意雖宵旰不忘然較之泰酋猶恐不如所謂保商者尚不過免其牵制抑勒而於贊助獎勵之事仍未之及且不能爲之開源商人卽免牵制抑勒而仍無用武之地將奈何曰中國商人而無用武之地者因上下之情閔　耳若能官商一氣商人之言官得盡聞商人之情官得盡悉若官不甚不肖無有不爲設法者則贊助獎勵之道卽在其中此上下之情相孚最爲窮源探本所慮者中國尙虚文而不求實際所謂相孚者仍不過周旋晉接之文而於商務之宜因宜革未必講求耳向者辦理不善商爲官輕商情不伸而商務日壞今若辦理不實商或輕官官法難　而商務仍壞是猶不可不慮者也 
[本館接奉電音]  
　　昨日午後二點鐘時京師友人飛電傳來　　上諭一道敬謹譯登○九月初三日内閣抄奉上諭榮慶著充國史館副總裁欽此 
[電傳　宮門抄]  
　　昨日午後二點鐘時京師友人尃電告知本館云九月初三日皇上召見軍機大臣及黄均隆 
[晉省信]  
　　山西來函云太原城中近有會黨欲謀起事中有數人現已被擒審訊之下牵涉頗多并有管中武員及官兵等其匪票中有奉皇太后旨意卽拳亂以前諭全國之人抗敵外人之旨也太原有此一事以致全省謠傳甚多此外又有一會名在理會亦似有滋事之象故官吏皆爲惴惴也 
[降人伏法]  
　　廣州訪事人云近日粤省各當道接奉兩廣總督岑雲帥電諭略謂啓新營管帶李向欣投誠後仍縱其黨搶掠騷擾業飭將李向欣及其哨弁唐的一併正法此次辦理係因李向欣等辜恩太甚并非本部堂刻待降人此外投誠各弁果能痛攺前非立功自効不但不究旣往並當分别保獎蓋解散羽黨固平匪之要策也 
[批保革牧]  
　　廣東訪事人云吏部主事林耀增等聨名赴督轅具禀爲革牧李家焯訟寃略謂咎雖難逭情有可原乞恩矜全以安衆望旋奉雲帥批示謂查李革牧家焯聲各素劣本部堂在粤卽有所聞雖平日稍有緝捕能名究屬功難掩罪該革牧統帶卓勇駐防欽州縱勇庇匪殃民情節極爲重大業經本部堂會撫部院奏奉諭旨革職拿辦在案並經札委臬司會同營務處嚴行審訊一經對質罪狀自明此等貪劣害民之吏該紳等爲桑梓計應急求鋤而去之乃竟爲之宛轉乞恩且聨名至百餘人之多豈皆盡出已意爲公爲私想該紳等亦難自解兹將禀内所列之名牌 
 
 

Page 2

 
 
示于後如係竊名簽列准其自行檢舉倘實有心爲該劣員訟寃當飭司處一一傳詢以分涇渭而彰公道並飭知照 
[紀撤令事]  
　　廣東訪事人云裴景福撤任時經臬憲程廉訪發交南番兩縣看管兩縣顧全同寅體面令裴回寓及督憲回省裴遂夜到番禺呂大令以客禮待之李家焯本與裴有夙嫌聞裴收押日此東西亦來耶吾不寂寞矣當督憲岑雲帥還省時收呈詞數十帋有數帋係九江大同各堡紳民告裴令者督憲閱畢卽飭房書檢案核辦覩此情形裴令雖狡恐亦難逃法網矣又李家焯發交番禺禁守時卽有人向各試寓婉求欽屬士子簽名爲李申辯詎士子中多有識公理者斥其謬妄不允所請 
[桂提募勇]  
　　漢口訪事人云新任廣西提憲劉軍門光才已由鄂中啓節取道過湘擬就三湘七澤間招募精壯勇丁數營帶赴桂林恊剿匪亂 
[日商受創]  
　　福州訪事人云有劉長登者福州府屬閩縣人也曾入日本籍在臺灣苗栗廳署襄理公務尙稱勤愼近以母病請假回籍不忍遠離卽在故鄉設肆貿易藉博餬口之資今春往建寗一帶採辦米石被水聨甲局勇丁恣情勒索不遂所欲將米扣留劉據情禀知日本領事照會地方官查明核辦劉自行投案備質不意復被局董率衆兇毆受傷甚重日前回省已一息奄奄因遣伊子赴日領事署聲訴未知能　此寃否 
[教案復燃述聞]  
　　甯波訪事人云日前甬江某鋪接甯海來信稱甯海閙敎一案於八月十三日王錫同糾衆携械入城滋閙後旋卽紛紛各鳥獸散不意日前地方官拘拿某村鄉民甲乙丙三人一併正法因之各村鄉民又有糾衆進城冀圖報復之說因之人心惶惶寢不安枕所望當軸者急籌良法以消弭之也 
[撤任紀聞] 　 
　　寗波訪事人云台州府寗海縣王錫同糾衆閙教一案上憲以地方各官不善辦理致被焚毁天主教堂殺害教民釀成巨案現聞已將甯海縣蕭大令及甯波周參戎友信一併撤任並聞蕭大令撤任後由甯紹台道惠觀察委洋務委員李大令炳堃暫爲代理參戎遺缺則由呂軍門委員暫署惟刻尙未經擇定何人也 
[方伯蒞鄂]  
　　武昌訪事人云新授湖北藩司李少東方伯自承簡命卽於前月赴都陛見現已事畢出京於八月二十六日行抵漢皋當卽渡江至督轅禀到至何日接印刻尙未見明文也 
[購地述聞]  
　　漢口訪事人云漢口龍王廟河街及米廠一帶地叚兹由地方官飭傳地保分途勸諭各業户持契紙赴清丈局按叚領價至爲何人所購則外間尙未明晣也 
[推廣郵政]  
　　漢口訪事人云漢陽府屬仙桃鎮附近之朱家河地方近日商務頗有起色漢口郵政總局已派人前往創設分局以便利益商民矣 
[鹽梟猖獗]  
　　揚州訪事人云前者泰屬某塲鮑家墩地方忽有梟匪一起勾串土著棍徒攫取官鹽肆行無忌經運司恩都轉檄飭鹽捕營都司張都戎率領砲船旱隊星夜馳往會場緝拿都戎抵場後於某日出巡水陸並進詎梟黨早已聞風膽敢集衆抗拒都戎等以衆寡懸殊祗得暫爲退避而某某等三陗弁已均受傷巡兵中除受傷外尙有數人不知下落並遺失後膛快槍十餘枝幸都戎尙稱無恙上月二十九日飛禀到揚都轉閱悉不禁赫然震怒擬卽另派勁旅前　剿辦云 
[明教戰]  
　　頭口頂戴兵部尙書兼署湖廣總督湖北巡撫部院端爲出示暁諭事照得武普通學堂前經本兼署部堂會同本任督部堂張奏請創設擇地於擋子山前興工建造兹據該學堂監督禀稱學堂式程不日告竣請出示招考前來查該學堂功課約分兩種日講堂日操場講堂功課仍授普通文學而操場功課並及武學堂初步是以選擇學生考試文義尤重身格非體質壯健志氣堅强朴實耐勞難與斯選以苦身勞力爲志學之本以明　教戰爲致用之方時事艱難世方右武設科不得不密懸格不得不高告爾諸生大旨如此其詳各條開列於後計開一考選學生分爲兩場第一塲考騐身格第二場考試交義一學生年歲以满十六歲至二十歲爲限一學生身格年十六歲者身長五尺一寸以上年十七歲者身長五尺二尺以上年十八歲者身長五尺三寸以上年十九歲者身長五尺四寸以上年二十歲者身長五尺五寸以上上開尺寸俱准工部營造尺每尺合漢尺八寸七分强一此項學生本應以四年小學畢業生考試充選刻尙無此項學生卽就來省鄉試赴監考選凡願入此學堂之學生於八月二十二日除自具願學結外再取親族或同學前輩有資望者切實保結教官如確知其人亦准作保生各該屬送考教官報名經教官覆核無異造册申送武普通中學堂限八月二十四日一律送齊聽候考騐身格結式附後某府縣某生某某爲出具願學結事依奉結得武普通中學堂招考學生某某念切時艱願習武備入堂之後誓守一切定章不敢稍有違犯前讀過經史各書體質强壯並無疾病習氣嗜好在堂如因資質魯純或有病難愈致須開除所用一切公欵聽候酌量免賠若不遵定章無故退學及有過犯黜革所用一切公項應照在堂月日賠繳所具願學結是實具願學結某某世居某府某縣某村現居某某處光緖二十九年八月具保結人某功名某某今結得學生某某念切時艱自願學習武備普誓守學堂定章除由本生出具願學結呈貴學堂外素知該生品行端正旣無過犯亦非孤子自入堂後倘以資質魯鈍或疾病難愈致干黜退該生在堂中公用項聽候酌量免賠若不遵定章無故自請出學或私自逃逸及有過犯黜革所用公項應照在堂月日賠繳如該生無力繳還惟保人是問所具保結是實具保結人某某世居某府某縣某村現居某處光緖二十九年八月日 
[鄂省官場紀事]  
　　漢口訪事人云署理漢陽府黃伯雨太守於上月二十五日接篆視事印委各員咸往致賀○劉二尹訓濂兹奉上憲札委辦理江漢關署文案日前已上院禀謝擇吉至差○鄧大令端　前奉上憲札委督修京口青山上下游一帶江堤兹因全工告竣已於某日上院銷差矣○朱惠之觀察自交卸襄道篆務後卽經上憲札委辦理宜昌土稅總局日前已禀辭就道偕行者爲王大令億年云○何大令殿才兹奉上憲札委赴日本遊歴大約下月初間卽須束裝前往矣 
[松郡官塲紀事]  
　　松江訪事人云前者章練塘鎮拘獲賊船糾葛一案經長州元和吳縣會詳兩江總督魏午帥一面移請提憲李壽亭軍門查辦軍門遂將提標前營守備王守戎撤任並將駐鎭汛弁徐把戎斥革○留轅察看之正任提左營守備蘇樹棠守戎慶隆署理前營守備而以中營把總蕭把戎調補汛弁以肅戎行○中營守備張守戎奉提憲李軍門飭赴平望署理都司篆務所遺員缺卽以本營千總現充提轅巡捕之李靜甫千戎廷琛升署遞遺巡捕差卽以留轅之候補千總姚力生千戎充補金山縣蔣瀾江大令調充簾差省憲委候補縣李大令祖壽 
 
 

Page 3

 
 
前往代理不意李大令忽於前晚因病出缺由其家屬禀知府署府尊許子原太守立卽遴委經廳孫少園參軍馳往接署○府尊許子原太守奉文調補蘇州府缺聞須俟代理蘇州府篆之田太守三月期满方可前往履新也○前晚華亭縣陳仲陶大令乘舟駛往南鄉亭林鎭等處勾當公事並順道稽查各鎭保甲○本月二十四日提憲李壽亭軍門駐節吳淞防次飛札來松飭令本轅巡捕新署中營守備李靜甫守戎尅日前往守戎遂寅夜乘舟赴淞 
[鄂渚秋聲]  
　　武昌訪事人云上月某日鄂省府街口有賣柿子之某甲與售主某乙因爭一錢兩不相下致啓口角乙舉足踢之適中甲要害登時倒地殞命乙見已釀禍奮力狂奔迨左右鄰得知恊同地保分頭急拿則已渺如黃鶴現經江夏縣原小蓬大令親詣相騐飭屍親先行收殮一面嚴飭差役恊同地保拘拿兇手務獲究懲 
[鷲嶺秋雲]  
　　杭州訪事人云杭州恊鎭郭副戎榮桂以時届深秋天氣凉爽操防宜嚴爰將省城各營調集於八月二十七日在羅木營合操旣又親往武林艮山等各門外查察駐防各哨并令會營操演以重軍政○浙江台州府屬之寍海縣土匪王某因與教民爲仇聚集黨羽戕害天主教中人多名申文到省由撫憲札委候補知縣周大令琛胡大令祥鈺赴台查勘學憲考試擾貢本定八月二十二日首塲二十四日二塲嗣因宗師小有不適遂攺期二十五日考試首塲次塲則遞推至二十七日○東陽縣李大令調補蕭山縣缺所遺東陽縣篆藩憲翁筱山方伯詳請以候補知縣楊大令泰階請補現已奉部覆准由翁方伯飭知矣○浙省蠶學館新招諸生於上月二十八日由道憲飭令備卷在課吏館局試以定去留○大學堂暑假期满其有住居外府者尚未來堂又鄉試請假諸生亦有數人未到現由總理出示限於九月初十日截止如再不來卽行開除另補 
[鄮山近事]  
　　寗波訪事人云鄞縣周少軒大令日前飭差將兇儈　源押解府署呈請提勘白幼三太守懸示於九月初三日過堂該僧前在天童寺巡山用銃擊傷竊　之某甲經家甲屬控由前任黃大令拘禁想此次經府尊提勘後卽當申詳上憲核辦矣○上月二十八日之夜三鼓時忽聞警鑼亂嗚人聲鼎沸急起視之遙見火光燭天橈同白盡探知東門内傎記廣貨棧不戎於火致兆焚如幸經各水龍齊至汲水狂噴越時始熄計焚燬樓房數棟 
[讞員謁客]  
　　昨日午後英美各國公共租界讞員鄧嗚謙司馬因有要公詣道轅禀見蘇松太兵備道兼江海關監督袁海觀觀察面陳一切良久始返 
[滬城火警]  
　　昨晚七下餘館本城内三鋪陶沙塲果育堂對門某姓家晚炊失愼致兆焚如幸左右鄰居竭力撲救果育堂及八九鋪各洋龍飛馳而至汲水灌澆始得媳滅然已焚燬樓兩　矣 
[英界停訊]  
　　昨禮拜五英美租界公廨輸應英領事署繙譯迪比南君會同讞員鄧嗚謙司馬會同訊案司馬别有要公因飭丁照會迪君轉飭各捕房停解訊案一日 
[催繳房捐]  
　　昨日上海縣汪瑤庭大令飭值日差傳知南市十六鋪二十三七鋪十二圖各地甲迅將經牧八月分房捐銀錢彚繳至署以便轉解蘇垣 
[賽馬定期]  
　　本年寓滬各西商秋季賽馬之期聞已訂於本月十五十六十七三日菊花香裏天氣新凉滬上居民當又有舉國若狂之態矣 
[舉襄誌盛]  
　　昨日爲紡紗廠總辦盛荔蓀觀察舉襄之期從新閘寓第起行經過南京路福州路往北至新閘某處暫厝所用儀仗除滬上通行素見不鮮外另有大肚皮劊子手八名暝目强腹情形可布又有優伶八名各乘　馬者眉巾　過市招搖是亦喪儀中之别開生面者也 
[竊犯成禽]  
　　前晚十二圖汛捕戴金川拘獲竊賊王和尙解至二十三七鋪巡防局經局員韓仲甫二尹研訊有沈福林者投案訴稱小的駕舟度日屢失衣服今始由汛捕拘獲此賊求恩究追王初供稱小的湖州府屬某邑人向住西門外小販營生今在南馬頭訪友被人邀至小烟館過癮旣又稱至旋云船上行竊衣服質錢花用惟質券早已抛棄求恩赦宥二尹判責二百板押候限交質券再行訊核 
[火頭判罰]  
　　本月初二日之晚法界蘭芳里口錦芳茶食店不戒於火冒穿屋頂當經捕房立驅皮帶車救熄事後將店主區仲拘入捕房旣而比鄰朱義興剪刀店復因忙亂潑翻火油燈以致火勢上炎亦經巡街捕拘獲昨日解案請訊讞員魏蒓塢大令商之費繙譯以區曾保火險銀一千八百兩因僅焼去樓面一間祇賠銀一半雖幸未累及鄰右而漫不經心咎無可諉判罰洋銀一百元以儆朱從寛釋出 
[法界火警]  
　　前晚一點半鐘時法界吉祥街恒豐當鋪包樓内不戒於火霎時冒穿屋頂烈𦦨熊熊迨瞭望臺嗚鐘報警英法兩界救火會西人馳往灌救得卽撲滅事後包探遂將當鋪夥某甲拘入捕房押候解送公堂禀請讞員魏蒓塢大令訊核 
[失女待領]  
　　前目江北舟子送女郎李巧雲至捕房捕頭立卽轉解馬路工程局總辦翁子文太守倩襄讞委員黃衡堂二尹研訊女供家居浦東塘橋鎭年一十有四半月前迷失歸路由某船户招去留餋近被無賴索詐致被送案餘語含糊二尹命送普育善堂候家屬認領 
[英美租界公堂會審案]  
　　英商祥記洋人投該管領事署控華人蔣載之不認虧銀經領事照會讞員鄧嗚謙司馬簽差將蔣提案訂於前日午後會同英總領事署繙譯迪比南君研訊原告延律師哈華托蔣延律師畢道立各到案代訴先據哈律師聲稱被告蔣載之前曾將茶葉數箱交由祥記代運至俄羅斯屬某地銷售嗣接彼處來電知虧折銀七千餘兩向取圖賴今將帳呈電請爲究追畢律師將帳閱畢聲稱此係抄寫之帳不足爲憑請堂上飭令將原帳呈案方能作准哈律師聲稱原帳現在外洋尙未寄來此帳與原帳並無歧異畢律師與哈律師分辯良久謂必須原帳呈案方能定讞司馬以供詞各執碍難定讞商之迪君判將呈案之抄帳由兩造各邀中外公正人評諭應否將此帳作准復候核奪否則原告須催外洋將原帳寄滬呈案再行訂期復訊核斷○美商茂生洋人前控源泰祥號主莫子元以次貨混售請追所虧銀兩一案經中西官會訊飭令將帳理明再核兹因爲日已久尚未理楚原告投案求催司馬飭傳莫子元至案於前日午後會同美總領事署繙譯白保羅君提訊原告延律師哈華托被告延律師凱弟士各到案代辯先據哈律師聲稱上次奉訊飭理詎莫竟置之不問請堂上飭令認還原告所虧之銀否則請爲押追凱律師稱莫子元浼人清理尙未明白現蒙復訊請堂上展限時日由本律師向原告律師商量理楚司馬得供商之白君判再展限七天清理違于未便 
 
 

Page 4

 
 
　　一宜細察括打藥房之戒烟溥濟水有無嗎啡鴉片在内二宜騐明括打藥房之戒烟溥濟水是否確能戒烟依法察騐立分優劣 
　　購戒烟溥濟水者宜知察騐之法 
　　凡戒烟藥中有嗎啡鴉片者極易抵癮服之精神煥發勝於吸烟然有癮者多服卽醉無癮者誤服卽死卽使照癮而服不差毫厘衞共烈毒之性藴積於内日久能使人精血耗散五臟俱枯癮縱暫除壽恐不保故去夏中西除烟會甫刊第一號除烟報卽載有勸售戒烟藥者勿用嗎啡鴉片說蓋泰酒名醫之言也惟本藥房之溥濟水並不用絲毫嗎啡鴉片入内故無論何人皆可試服卽多服亦無妨碍且可救吞服生烟之毒載明仿單此易察者一也至問何以知其確能戒烟亦有一法可以立時騐明取淸水或茶一盃中置鴉片少許攪之使匀其色變黑其味甚苦不待入口而巳知爲鴉片矣若照樣取溥濟水一盃入烟少許攪匀色亦略黑味亦微苦然試與他人食之則芬芳適口不知其中有鴉片也蓋鴉片之毒巳爲溥濟水所解並其色味亦化矣此易騐者二也據此卽可知人腹内之烟毒烟積雖痼結甚深飲以此水不難立使蕩滌盡凈但攻伐太過又恐元氣受傷故宜按照仿單依序進服務使以漸見功一月半月自然而然斷癮不覺斯爲盡善之法也此水功用詳神藥奇功告白服法詳吃鴉片之人不可不一試及戒烟最便之法兩告白分日登報售價一元起碼如購十元可多一成百元多二成千元多三成零躉劃一每瓶皆套陽盒封固可寄萬里上海白渡橋北仁智里十三衖括打藥房啓 
　　大隆燕窩公司創製燕窩糖精功效妥速官禮節禮壽禮均極相宜如購四匣之外另裝五彩木箱投桃報李珍過參茸 
　　補養身體最为妥速 
　　嘗考食品中有治病之功者以燕窩爲最然摘毛去疵諸多不便本司精心研究取暹邏上等官燕以機器去其毛疵以化學提其精華製成糖精其味美其色潔其補更峻具百藥之功抱衆藥之效有益無損奏功甚速初不料其如是之奇騐也無論男婦老幼四時八節有病無病苟能略服少許不但痼疾頓除且精神頃刻百倍卽公卿攜帶進京紳商攜帶出門士子攜帶入塲武官攜帶行軍均可隨意餌服簡便無比且性極和平功頗神奇開胃健脾能扶正氣盖正氣勝則脾胃强脾胃强則精神來精神來則百病消故無論何病服之立見奇功妙在異常適口故人皆喜吃誠五洲試騐之妙品萬國應效之良方一切功用服法另詳仿軍大匣四元小匣二元假冐甚多認明牌號地址及門懸會審分府翁告示爲記上海四馬路北望平街口朝東紅磚洋房内便是 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南闈補述]  
　　金陵訪事人云南闈號舍原有二萬四千之多而本届投卷應試者不過一萬八千左右號舍儘有餘存而承日號戳之糧道書吏私藏號戳甚夥以致印用不敷遂有多人無所位置派令散坐於謄錄對讀等房諸生以空號甚多紛集至公堂請究不編號舍之故監臨恩藝棠中丞以一經查究必有無可逃罪之人惟傳各號號官查明空號若干立飭刻宇匠補刊號戳當堂蓋印分給各士予始得盡歸號舍至闈中應給肉蛋月餅等錢文大都於第一塲或第三塲繳卷時隨同照出簽按名分給本届忽於二塲給發發錢官吏又以士予不向索取乾没甚多　隅之人不知凡幾出塲後始知有攺　更張之事乃於三塲未封號門之先同蜂集至公堂　受卷官饒舌中丞聞閧先遺内　調及外監試出爲排解許爲補給諸生力請將吞蝕之官查明懲辦中丞不得已允爲撤委題參不料一波未平一波又起則緣號軍牌费頻年雖經嚴禁而今屇每牌一面竟需洋銀三元六角故凡充當號軍者咸自謂將本求利於考生出號之際婪索多端必遂其慾而後已第一第二兩塲痛　考生者有之毆辱考生者有之且有因考生　槖已空而硬扣其考具包裹勒令次塲備貲取贖者種種情形令人難耐其伺應之不能周到呼喚之慣推聾啞更無論矣諸生積忿莫遏遂於此時紛然竸進復以號軍不法各節爲言監臨即飭内提調重懲號軍諸生以爲不可謂彼爲號軍者率係愚劣之輩何知何識惟利是圖若不需貲本買牌决不敢放肆至此光緖初年號軍尙屬恂謹皆緣無此買牌之弊端今爲號軍者旣費巨本買牌視號舍如貿易場勢不得不求倍蓰之利其所以横行無狀者皆由求利之念有以迫之推本窮原不得謂非賣牌之人實階之厲號軍固無足責而賣牌之官吏其罪實不容寛監臨猶飭隨員等出爲調停而諸生必欲將賣牌之官重辦監臨見犯衆怒乃摘理問廳官之頂戴懸諸至公堂之　前衆猶恐監臨之爲搪塞一時計也仍不遽退卒俟監臨頒發將理問廳撤任參處之示鈐以印信始各紛然歸號頭二兩塲號門未啓據某某等號號官拿獲越墻出號者四人知者皆指爲槍手禀請監臨重辦中丞令將四人鎖閉空屋日給兩飯俟三塲畢卽將四人釋出飭縣分别遞解各回原籍地方三塲條例紛繁試卷中稍不經心卽不免掛名藍榜今届受卷官咸奉中丞面諭犯規之卷有司補救務必設法成全故每塲交卷時受卷官必囑繳卷之人少留俟其查閱一過遇有小犯塲規者悉令本人隨時攺正故三塲陸續貼出之卷雖有一千數百名大率白卷未完卷者爲多蓋皆爲病所累也今年試卷較前一科約少四分之一彌封原可早竣中丞因有　公亟欲返斾催速於二十二日竣事翌晨將試卷悉數送交内收掌旋命駕出闈卽於二十四日啓行回蘇州節署 
[點騐華捕]  
　　昨日馬路工程局總辦翁子文太守諭知捕頭命傳諭各華捕至局以便逐一點名并令高舉石轆　視其勇力並著於落差後一律在局習練毋許遠離 
[上海縣署瑣案]  
　　前者南匯縣責生嚴汝勵因事來申船泊南市被竊洋烟首飾洋銀等物報經馬路工程局飭探緝獲竊賊錢阿二張阿四供出尚有爲首之張得生逃匿蘇州旋經事主投道轅上控包探黃量海縱賊吞贓等情道憲袁海觀觀察批飭縣主汪瑤庭大令提訊將錢張兩犯收押後黃探往蘇將張得生拘獲解縣一併訊押在案張阿四業已在　病斃前晚大令升堂提錢阿二張得生兩犯復訊錢供小的當日與張得生張阿四同至滬南某碼頭見一船其中無人得生卽囑小的下船竊取竹監一只得生將鎖扭去内有銀表手鐲翡翠板栺　與小的與阿四兩人再有洋銀五十元付小的十三元阿四五元其餘洋銀及鴉片烟一缸均得生取去翌日同往蘇州小的與阿四逗遛三天先回上海將表鐲質當未幾卽被獲案是實張得生供今年正月某日由滬赴蘇在吳縣緝捕巡船當勇錢阿二張阿四在滬行竊同逃到蘇被小的拿獲搜出洋銀三十一元鴉片烟一缸與高哨官分得至六月某日裁革到申並無與錢等夥竊之事大令曰爾在蘇當勇裁革後在蘇亦另　竊案得贓與郭弁均分今吳縣李老爺提郭弁訊押移交來縣今將解爾到蘇質明同辦至嚴姓竊案錢阿二業已供明何得抵賴喝責二百板收押攺過所錢阿二收自新所再核○楊家渡巡防局函送楊金華控楊阿炳擲傷額角一案到縣前晚亦經大令提究阿炳供駕駁船爲業前日金華糾同八人向小的借錢不允昨日又來訛詐洋銀十元小的不服與之扭毆伊自劃傷求鑒金華供去年阿炳修船向小的借洋銀十元後將船出售祇還三元七角餘則置之不理伊今開設烟間昨日向找洋銀伊持蠻狡賴因而扭毆阿炳將茶碗擲破小的額角故扭局解案大令察騐金華血流满面傷痕屬實判令自行醫治阿炳重責二百板收押自新所限三天繳洋銀六元三角○某捕拘獲竊賊徐元全並報時鐘一架解案請訊大令訊究之下徐供小的係川沙人向業戴縫上月二十九日至本鄉蔡家路蔡姓家内竊得　鐘一架當日趁船來申在滬南押鋪質錢被捕拘獲求宥初犯大令察得徐定係積竊判收押再究報時鐘暫行存案候傳失主認領 
[英租界捕房紀事]  
　　某甲將婦人胡吳氏誘逃出外經氏家屬尋獲扭入捕房捕頭飭將一干人解送公堂候訊媒看管押候訊斷○前日午後有年約十一二歲之女郎貿然至仁濟醫館求醫俄忽氣絶當經執事飭人投報捕房捕頭令某包探捕地保將屍身收殮寄厝義阡○　儈明根掩入某姓家竊取衣飭至實和里小　室花烟館與雉妓金寶作狎邪游揮霍甚豪經某包探拘獲一併拘入捕房捕頭令分别吊賊押候解送公堂禀請訊究 
[法租界公堂瑣案]  
　　新租界粥店主趙仁生被包車夫石兆鄕串同外人竊去衣服五件拘案請究石不認行竊　員魏蕬塢大令商之費繙譯著押候傅至見證人復核○前者法營兵弁被包車夫石永鄕張榮桂串竊洋銀四百元逃回江北娶妻置產報經大令備文關提到案昨日研訊石張叩首求恩大令判將石責五百板押攺過所五個月張柳號一個月責五百板○王永春與吳阿囝同詐得洋銀七角旋因分贓不匀被吳拔刀戳傷血流如注經巡街捕拘入捕房捕頭令將受傷人送醫館求治昨日一併解案大令判將吳責五百板王姑念傷痕未愈管押三日以示薄儆○曹慶奎欲將坐落新租界四圖内之田出售與人議定每畝洋銀一千三百元被堂弟慶洪將單掯匿控案請追昨日大令　訊慶洪供此田先人已出售與他姓由小的備價贖出過户完糧均由小的出資小的兄弟五人慶奎欲繼長房爲嗣惜亦無後尙求明察大令謂此田在數年前贖出何以當時默無一語顧見因田價驟璯致興訟案著照三股均分慶奎得二所有歴年完糧亦著均派慶洪准予交保○某號華捕　稱小的巡至浦灘時已昏夜見沈鶴亭楊阿根裝運白漆數桶據稱裝至應長發舊貨店内向之盤詰言語支吾應以洋銀三元八角行賄小的不受是以拘入捕房解案請訊沈供爲野雞巡丁楊供爲車夫應供此物小的雇楊車裝運因昏暗中與他車互撞搫毁物件以洋銀三元八角賠償並非行賄大令得供著應覓的實保人將原物給還倘有失主查出惟保人是問應不應行賄者罰洋銀十元沈等無干省釋○瞿長順金合記同仁昌等各魚行環控魚販王培堂積欠貨欵一千六百千王因病身故圖賴不還將伊夥陳阿弟拘案奉大令訊供押繳在案嗣因陳母沈氏投案求保昨日大令飭傳原告至案略訊數語准陳覔的實保人限半個月内將王桂生等三人交案候訊倘逾限不交定將陳押候嚴追 
 
 

Page 10

 
 
[美租界捕房紀事]  
　　前晚北四川路六十三號洋房内庖丁周阿金因所煮夜膳五味失調爲洋人某甲大加申斥周不服始與口角旋竟互毆甲忿極立赴捕房伸訴捕頭令包探陳鴻德將周拘入捕房押候轉解公堂禀請讞員鄧嗚謙司馬訊究○前晚積竊言安法至西華德路師善里撬開張姓家後門竊取衣被等物携至某押鋪内典質錢文爲包探陳鴻德查獲吊出原贓帶入捕房押候轉解公堂禀　懲辦○昨　偷兒朱金榮潛至外虹口混入某棧房内行竊所儲黃豆二　負之而出爲包探陳鴻德所見連贜帶入捕房捕頭令押候解送公堂禀請訊懲○昨晨有甲乙二馬夫在北四川路因瑣事口角旋卽互扭至捕房捕頭以二人均不安分令各押乞丐牢半天○前日傍晚時有停泊浦江中某國兵艦上之兵丁一名上岸至百老　路某酒肆沽飲未幾深入醉鄉行至西華德路向途人滋擾爲某號三畫華捕所見恐肇事端設法拘送捕房押至酒醒時釋出 
[皖省官報]  
　　八月初八日蕬州熊祖詒署　州何亮標玉開甲均辭候補遣呂承　辭行知縣倪善　知鎖　擠圩差初九日甯國府嵩恂建德縣李長郁委署懹運洛河司胡長盛均辭署桐城縣將師轍到周知張甯到由懹遠訊案回並謝委辦屯溪　卡知縣曹文墝解探辦櫝　巡　張楊鴻勳辭赴　北推貧分辦縣昌河　卡縣丞戚文　到初十十一日委辦和州　卡知府丁翰年華陽　卡知府胡大庥大通　卡知府許炳栛巢縣厘卡通判周察煜署池太同知丁欌瑞署眵縣劉寅度均辭直蘇州德昆後　京餉縣丞汪孝銘奉委解水師餉赴金陵興史巽坦由青陽勸捐回並辭赴江西勸捐十二日委辦東門澞　卡同知崇峖到倒湖　卡知州譚租槍署六　州陳麟　掆　縣蔣師縣均辭繁昌縣揚傳濎到准補桐城縣缷署　　縣陳正源到交代清楚指分安徽試用巡檢姜際昌到湖北人十三日牌示署蕪湖縣王開申調省缺以候補知縣蕭德　署理　春鎭王幼山到委辦皖南士藥總卡兼商務局提調通判梁文啓署涇縣張廷　均以候補知縣廖昌彝奉　憲委赴　州提案王　　謝奉行知甄别留省補川陳　蔭知奉撫憲文案加札巡檢羅收祈知奉撫憲委充當文巡捕十四日委辦運漕厘卡知府王詠霓羅昌河釐卡縣丞戚文栩均辭府經陸永頣騰批核對州州德馨知縣左運奎抣委辦文案均知奉撫憲委張　　到由京回張學鵠到由太宿牙捐回並奉委勘估萬壽宮工程沈承祺府照磨陳運培巡　王壬癸均知奉撫憲委仍充當文巡捕兼監卽差　　請假回籍措　縣丞汪孝銘辭解長江水師餉赴金陵典史楊毓辭赴蕪籌議差十五十六日署廣德州袁學昌到繫昌縣　傳　涇縣張廷權委辦　南士藥總卡兼商務局提　　判梁文啓均辭知州彭名保奉撫憲委文報局加札馮紹恩知縣陳贊平均謝奉行知甄别留省補用張傳鴻面試李　　知奉委解京餉巡檢羅以圻知奉撫憲加札兼　印差典史徐汝梅謝奉行知請補建德縣典史十七日署廣德州袁學昌委辨屯溪釐　同知張雷均辭皖北土藥總卡提　直　州鄧承沛缷署和州州同　　著均到安慶府同知志瑞知奉撫憲委赴龍山祭祀並回候補知府何彬衡到由金陵錄遺提調回同知王家丕謝奉行知請補　德縣廖昌　　赴壽州提案直隷州勞直琦到赴徽州訊案向通判兪立　到由　湖來典史徐　知丁外艱 
[七月初一日至八月十七日止施藥捐清單]  
無名氏又無名氏各銅洋一元莫始順遂人　福記趙較仁各洋一元張立廣九八元三十六兩徐宅洋二元孫復瑞翁五十元又銅洋十三元李姓洋五元寗帮　　衆司小洋四十二角南山氏洋十元無名氏四元賓泰號交來沈景春廿元丁甘仁交來姚善士五十元悔氣子二元　善陛環碧　　合一元孫復瑞交來楊回省銅洋四十元又銅小洋一百角隠名氏洋一元汪氏二元謙益堂陳十元宏大莊四元王泳祺　脚　速愈十元花林治銅洋三元又銅小洋一百廿角餘大莊洋四元黃萃氏五角崔瑞記可　號二元源興號四元又銅洋一元共大小洋一百九十一元七角　元三十六兩銅洋五十四元銅小洋二百廿角滬北天　前廣益善堂司董嚴信厚巽心銘施則敬朱佩珍　榮後葉貽劉等謹誌 
 
 
 

Page 11

 
 
   
 
 

Page 12

 
 
   
 
