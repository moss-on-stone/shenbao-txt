# 1881 - 275 - 4903033

 

Page 1

 
 
[中西醫術不同說]  
　　中國之醫道說者謂起於神農然嘗百草之說亦近荒唐後世所流傳者以黃帝岐伯之書爲最古其所謂表裏虛實症之所由騐也浮沉遲數脉之所由辨也脉有至數以息候之其中微茫殊不易解而近來醫生則往在以此爲欺人誑財之術卽或　深明醫理熟諳藥性者或則聲價頓起非重貲不肯膺聘非昏暮不肯卽來其果有眞才實學延請者多則又忙不勝忙夜以繼日不克少休試思一人之精神能有幾何醫生之診治諸症全賴精神豈有醫生之精神先已委頓而可與病人之精神相貫注者乎昔滬地某名醫日夜奔忙無騷就睡坐肩輿中住任寂寐至病人家猶目不能開援筆開方字半書於桌上及持方取藥則方字殘缺不全乃檯其桌至藥店以殘字湊合始得配藥以去人有原之者曰某醫生延請者過多無怪其精神之頽廢若此然精神旣頽廢若此又安知其方中必無訛誤乎此中國醫生之弊也西醫則不然其醫院之爲人聘請代人醫調不取看資者無論矣卽醫院之外醫生多係包定一年之中送銀若干無論爲病無病皆須照送設病勢沉重一二劑不能奏效則雖看至數月之久亦不另取分文其有不包者則偶重疴恙寫一信去卽招之來其間價銀少有歧異如診次少者或作五兩一次計算診次多者亦以次減少並不因其病之凶家之富而故索重資且中國之醫或有本屬小病而服藥以增其重然俊索重酬以爲之包醫者此等情形外科爲多內科則向未多見西醫則無論內科外科如旣信而延之必欲竭其心力而後已此中西醫術之大較也西友爲余言西醫不重利而重名中醫不重名而重利余問其誠則曰中國醫生先定資目門診若干出門若干輿金若干號金若干其有道路稍遠者必加其請封有拔早者則倍而又倍而其方之有騐與否藥之對症與否皆不這顧雖利有所獲而名已敗矣故曰不重名而重利西醫則此等銀子一切無之而診脉時必以表候其時刻用心極細用藥極愼初不若華醫之寫方於桌上也故曰不重利而重名余曰是固然巳然名利一字人所必爭初不以中西而有所殊也苐華醫之利顯而名隱西醫之名顯而利隱此則其不同者耳惟西人有家包一醫者華人則無之必俟有疾而後延醫爲醫生者旣無人包之則當有人敦請之時自必索取重資以供日用其索費太重架子太大者固亦可惡然亦猶有可原獨其診視不能細心用藥不能詳愼此則最爲可惡而中國之懸牌行道者或且恬然不以爲怪披閱本章一二卷署識藥性四五十味卽詡詡然自誇於人曰我知醫我知醫而實則症不辨虛實表裏脈不知遲數浮沈間其請對則出門必一圓二圓門診必二百四百號金輿金色色皆備直與名醫無異若而人者不特爲西醫所竊笑且亦爲華醫所齒冷者矣總之西醫之與中醫本亦不甚大異惟西醫係由考取之後給以憑據而後可以行道華醫則招牌卽其憑據初不由考試而得此則最足爲異皆上海曾有考取醫生之學然所以考之者仍不得其法且　舉之後絕無繼者故近來滬地醫生流品愈雜技藝益低所勝於前人者特其架子焉耳是則對西醫而不免愧汗也已 
[新章不便]  
　　○日本報言今年日本人之業絲者創一公會新設規條凡外國人之買絲皆須照章辦理而西人頗不稱便蓋交易時絲之美惡不准西人過目絲之觔兩亦不與西人過磅故買成之後往往觔兩不符貨色不合西人吃虧殊屬不小因會議公寫一信致總理絲業之人言此新章甚爲不便如不通融更變則將停此交易云 
[星使抵粵]  
　　○香港西字報言中國欽命美日秘三國星使鄭玉軒觀察於初九日附禪臣洋行之寍波輪船抵港刻巳前赴粵省大約小作勾留卽當啓節遄往也 
[巴使言旋]  
　　○昨報言中國與巴西所訂和約定期互換一節兹悉尚有誤處盖前日大沽輪船由津回滬巴西使臣及其譒譯官均附輪而回探知和約係在十一日於大王廟更換云 
[害牛可惡]  
　　○新加坡新聞帋言近日該處牛棚中所養之牛時有人將牛舌及牛尾於晚間割去殊不解其何故牛旣無舌不能復生養牛者乃殺牛而貨肉爲累止復不淺刻聞巡捕已嚴密訪查如獲到割取牛舌牛尾之人定湏從重懲辦也 
[避潮禁渡]  
　　○浙江秋潮爲西湖十景之一本屬壯觀然惟中秋後兩三日爲大汎凡有接潮弄潮諸技從未聞有失事者不意今歲自八月初一二日潮汛卽猛烈異堂十二日銀山高踰數丈縱橫盪决勢不可當江中往來船隻都有衡突漂沒者卽停泊之舟亦有爲潮衝去是以各船戶均有戒心皆向遠處小港中暫避而江于之各號渡船亦祗於午前開行若至午後則潮汛將至一律封船禁渡以免中流傾覆聞須待十八日大汎之後始可開行故日來渡江者無不爭先趁早遲則望洋增嘆而已 
[迎請藏經]  
　　○白馬䭾經漢明作俑至唐代則有陳元奘取經之說迨昭宗時又有迎佛骨一事費用以數百萬計誠足槪也杭垣望江門外之海潮寺本省垣四大禪林之一寺中方丈僧普照精通內典戒行甚深是以名動公卿善緣廣大近聞其自都中迎請藏經而歸舟抵碼頭於八月初三日謹備儀仗彩亭等迎請由武林門進城內大街直上至鼓樓轉由望仙橋直街出望江門歸寺聞載有奉　旨還山牌兩對并有　欽賜勅善等物計黃亭共一十七座前則有刀槍矛戟瓜鎚撾斧等各軍器及傘扇旂盖一切儀仗無不悉備槪以黃色其後則爲旙寶盖香烟繚繞有數十僧衆執香而行後隨武弁七八員俱乘馬最後則黃亭十六座每亭中供一經箱以板爲之上繪龍形箱上貼有僧錄司印務正堂封條亭上有大藏法寶四字共一十六箱每亭四人舁之而行末則各叢林之方丈皆乘輿相隨是日觀者塡塞街巷咸以爲見所未見云 
[出𣩵盛儀]  
　　○回族某君以軍功保至叅副候補江右經前江撫劉仲良中丞委帶勇營卽駐紥於省垣其太夫人於日前遷柩儀衛之都一時罕有其匹有中軍有巡捕有隊目有馬隊洋鎗隊以及籐牌刀矛旗幟各隊列陣擺護砲火之聲若貴珠計有三百餘人然此猶武官本色風光不足爲異外此更有文巡捕官兩員并一切文職事應有 
 
 

Page 2

 
 
盡有莫不簇簇鮮明排成陣勢計之又得人數如前末乃用夫三十二名抬緑呢龍扛棺轎而至執紼者七八十人一色純白統共有八百多人上路而送𣩵女轎數十乘猶不在內斑駁陸離炫人耳目登高遠眺尤覺如火如茶故觀者咸嘖嘖稱羡云 
[進香紀餘]  
　　○江右閏月念九及本月初一夜萬壽宮進香仙客頗爲𤍠閙而兩日夜中尤以二十九日爲最通宵達旦男婦羅拜階下者以千計此去彼來無間杪刻時南新兩縣及左右堂并保甲局各印委皆照例到塲彈壓以防滋事洗馬池各洋貨舖復於是夜大張燈景五光十色艷奪人目緣去歲火後重新此數日間適有開張者偶一點綴門面本非特意創舉詎好事者遂因而附會以致逐家懸燈云 
[陰謀題報]  
　　○寗城某姓家有一傭婦自恃才貌得寵於主人聲操內政妬主人俊娶婦某氏百船讒譖氏近患痢疾傭婦因密謀於穩婆覔毒藥置懷中將和藥以進未及遂謀忽夢中自吐眞情同室者聞而詰之婦狡賴次日藥自袖墮又詰之則佯言自治胸痛之丸隨自吞服未幾七竅血出如注呼號而死 
[色痴可憫]  
　　○寍波五鄕碶某姓子家尚温飽日前入城遇有娶婦者立而觀之迨歸神志瞀亂形類顚狂啼笑無端口作囈語聽之皆男女䙝狎之談不眠不食如是者三畫夜醫藥祈禱俱無效驗忽於前夜逃去四處訪尋查無蹤跡其父母尚日夕𦕎望云 
[戯耍傷身]  
　　○蘇城桃花塢文丞相弄木作工匠中乙兩人年俱不及三旬素無嫌隙彼此戯謔搏擊習以爲常本月初六日甲持斧鑿於手適與乙遇乙問保爲甲戯應曰將殺汝乙曰敢乎甲曰如之何不敢乙乃坦胸就刃甲亦持刃作勢胸撲於刃刃不及縮致傷小腹深入寸半裏救無效卽時斃命巳報由吳縣相騐當將凶犯上鐐帶囘監禁按辦矣 
[皖事彚誌]  
　　○皖垣東門內某懲糧差之妻業已孀居夏間發瘋擾閙不堪疉經列報七月杪忽到一醫楚北人氏自稱曾當某營醫士專治傷症瘋疾婦家人倩其包醫醫爲胗脈詳言病源治法亹亹動聽謂當用符咒以驅邪魔進藥物以降痰火問其價則連藥本須送百金方包全愈婦家邀隣與商言定洋蚨百元暫給二三元稍爲配藥若婦狂形不作送洋五十元如能飲食復舊則如數清找隨立字據爲憑當晚醫給末藥冲服另進煎劑翌晨果沈稍安口詈未輟醫稱原屋邪氣甚重須遷掠處避之乃租屋北門內於月前廿六日將婦舁往連日果大見效口不駡詈頗欲飲食惟目瞪口呆而巳至此𨓜鄰向索言明之五十元婦家如議以付前月杪醫忽稱桐邑某姓專人前來邀請亦治瘋症約去一旬或半月卽返存下未藥並開數方而行後婦忽又吵閙自謂腹中難過本月初六日無故傾跌遂致上吐下瀉均紫黑痰比晚自云病已痊可明晨當乘轎親至火神廟還愿次日至廟詎卽於廟門前就地坐下脫卸衣履亂拋拾石打人狂態大作家人悉數至將婦捆而舁回尋訪前醫查不可得○安慶爲省會之區五方雜處宵小易於混跡常年官憲必令於十月朔起添泒支更逐叚梭緝以資防衛而今秋月餘未雨尤恐外來游民結連上著無賴擾竊閭閻故上憲格外用心將是舉提前兩月早辦飭令親兵營每哨派棚頭一名率兵十名逐夜梭巡兵等各帶竹筒夜間吹筒傳號民間藉可安枕莫不頌惠保之周云○皖省青陽縣屬九華山向稱仙佛之境謂佛誕在於七月屇時皖人輒約伴齊醮前往朝叅更　聨成百家而爲之者號爲百子會糜費之大在所不計今年閏月下半月聞皖垣起程朝山者日有數起云○前月念二夜三更時皖垣司獄司署對門菜地旁陡然火起紅光照空霎時熄滅居民往觀則該處有孤立茅篷一所巳成灰燼幸無隣屋毗連不致累及却不識火從何起察見溝邊遺存油紙煤始知有人燃火捉蟋蟀所致火起乃逃該處左近司獄右隣火藥庫彼無知之徒幸未被獲住不然能免懲治耶 
[學生斬憩]  
　　○昨報所列第二批回華之學生玆悉由容委員帶往道轅謁見劉觀察觀察當令諸學生暫在求志書院憩息再行分泒差使云 
[傷妓逃避]  
　　○前月間有住居法租界吉安里婦人劉陳氏投法公堂訴稱姊氏名阿七墮落烟花今被花奎所開之天津饅頭店夥李麻子用東洋扇子刀砍傷頭顱送仁濟醫館救治求辦而兇手在逃祗拘到店主花奎翁太守審訉之下斷令花奎尋行兇人交案再核迄今事懸一月花奎猶無人擔保仍押捕房受傷人阿七現已精愈尚未收功昨投公堂請示捕房又將花奎解案翁太守問阿七以被傷緣由阿七自稱亦劉陳氏謂李麻子曾偕花奎到過我處素無仇讐不料其無端行兇實所不解太守問花奎汝知李麻子下落否答稱諒已逃回原籍太守斷將花奎交保外出着其尋交李姓又諭劉陳氏遇見李姓卽行扭送當子究辦劉陳氏叩謝而退花奎卽經一泉樓茶肆下開餅店之張緩卿保去 
[劣子送押]  
　　○本埠八仙矯左近協興湖羊行主吳德林昨送具子吳阿關於法公堂告其不務正不受教求爲管押以儆翁太守問其生有幾子阿關今年幾歲所犯何事吳德林答稱祗此一子今已二十歲所有來行客人物件多被偷出質錢花用以致客人等載貨到申不敢投我行貿易不得不送請懲辦求將伊禁押一月翁太守謂吳阿關如此年歲何尚不知學好况爾父開行極應帮助一切何得甘入下流吳阿關垂首不語太守飭將吳阿關暫押半個月到期知悔再子釋放云 
[燒傷殞命]  
　　○昨報火患類詰一節內所言燒傷之二阿姐兹悉因火毒攻心醫治無效業已殞命矣 
[議足善欵]  
　　○英會審員陳寶渠太守所設之棲流公所章程最善流民之被澤者莫不頌禱歡欣洵屬美舉茲悉太守因經費不敷擬請各業董事商爲月捐之舉以期垂諸久遠茍非厪念痌癏安能若是之悉心籌畫哉 
[情類放鴿]  
　　○英公堂據常州人傅春林控稱在蘇憑媒娶凌氏爲妻出財禮洋二百元豈知過門甫及七日該氏卽遁逃無蹤今來滬得以尋見將伊交捕送案求究該氏供係鄭凌氏被人拐嫁傅春林我亦未得銀洋况我本有丈夫陳太守聞供之下度係放白鴿之流飭將鄭凌氏交官媒看管諭令傳春林明白具禀呈候核斷 
[疑竊破案]  
　　○包探姚阿二至英公堂禀稱廣東人毆渭山失竊洋五十七元疑同居之同鄕人許蘭臺所竊爭執同至捕房許仍不認繼於其身畔搜出銀洋票二紙計洋二十元并現洋八元歐認得確是原洋許始謂竊洋四十元已將二十元兌得洋票又用去十二元祗剩現洋八元云令人贓一併送案請理歐供失洋五十七元疑許行竊欲報捕房許謂憐汝吃虧不起願賠汝洋二十元但須立據寫明見憐之意我當應允伊卽起稿令我照書詎伊並不給洋是以爭執訴捕據稿呈閱餘供與包探同許供歐遺失洋四十元我固拾得却非行竊亦無五十七元陳太守察閱據稿謂許旣昨稱願賠洋二十圓押令繳呈二十圓再行核斷起案之洋票現洋先行交歐收領云 
[駁船遇風]  
　　○前日見有駁船一艘從二擺波載土兩箱欲往南市不料甫出大橋半里許突遇旋風一陣船卽傾側所載之土盡付東流幸有小輪船經過救護舟人與貨客幸得無恙噫嘻亦云險矣 
 
 

Page 3

 
 
[修荒冡記]  
　　○左氏有言人之欲善雖不如我豈不信哉予自戊寅之冬感蒼生言與諸生爲修葺荒冡之舉已卯庚咸踵而行之未及見完冡被掘者也辛已三月之杪仍命兒輩督沈甲毛乙掩骼理胔三日而畢沈甲進曰城河馬道有巨洞焉深可三丈寬可五丈骨之半朽而嵌其中者纍纍也置之則已將塡之則費工甚其何從子往觀而信慮夫旣修而仍掘也與邑之王孝廉笏山翟解元衡齋謀二人欣然願助其成因請湯都戎守庵傳地保某公同任勘泉如子言旣聲斥地保兼請汪明府翔甫出示嚴禁而共屬沈甲毛乙塡之工旣畢毛乙進曰他勿具論馬道對河湯家園掘冡尤多有斷骸有全骸慘且十倍並塡之乎且止乎適縣幕陸君丞秋在子齋偕往履勘陸君亦慘然動容曰告示祗具文耳安得子東人親勘子遂別去而予仍命夫掩之越日湯家園居民喧傳縣主偕一師爺登高履下已遍閱荒墳矣又有告者曰地保某幾被責限十日封固且命緝犯矣已而陸君來果如人言詰其故陸君曰子歸詳告東人東人興起曰守庵何人乎子何人乎是以微行而有緝犯之諭也又越日王君招同湯翟二君飲三君共述明府意緝犯之說官話不得不爾如必欲根究恐黠者倖免愿者被寃經此戒餘且出條教亦足以懲今而警侵諸君盍善圖之三君遂傳十坊地保於公所情諭理禁寬其旣往嚴其將來而各具結於官藏事夫子客民也不親不信不信民弗從有王君翟君以主持之則親矣王君翟君邑紳也同居里黨者也不尊不信不信民弗從有汪公湯公以震懾之則尊矣汪公湯公雖勤事非人互相聳動或未必局知民隱陸君王君翟君雖進言非官善用恩威亦未必能獨任仔肩天下事相與有成其發於善心之同然者大抵如斯耳世有謹厚之儒事無與於一己雖毛髪比而不問官之養尊處優者又往住褎如充耳拒善言於千里之外得陸君以風之可以勵天下之幕賓得土君翟君以風之可以勵天下之紳士得汪公湯公以風之可以勵天下之文武百官獨東臺修冡也乎哉以上係眞州散人來稿汪引府告示今一併附登左方　欽加連同銜補用同知直隸州署江南揚州府東臺縣正堂加十級隨帶加二級紀錄十次汪爲出示嚴禁事照得捐買義地原爲貧民無力安葬掩埋屍棺而設實地方之善舉今本縣訪聞城南北沿河一帶地方各義塚泥土多被掘控屍骨虹露慘不可言而爲道湯家園齋孤樓等處墳墓泥土被挖尤甚查此等挖土之人無非犁頭治鋪泥水匠小工附近草蓬塗牆等項圖一時之便用致朽骨之遭慘忍心害理莫此爲甚除密訪查拿究辦外合行出示勒石永禁爲此示俾鄕保居民人等知悉自示之後如有不法之徒敢再於各義塚地內掘挖止境所草取根以及新開水塘開荒種植縱放牛羊作踐一經訪聞或被告發定卽提案從嚴究辦該管鄕咻人等亦須隨時查祭倘取容隱恂庇　山一併嚴懲决不寬貸其各懔遵毋違特示 
[光緒七年八月初五日京報全錄]  
　　宮門抄○諭旨五道錄前○恭親王等　奏爲請　旨片○護黔撫林　奏爲遵　旨察看緣由片○戶部景等　奏爲請　旨摺○恭親王等奏爲遵　旨保舉校勘出力人員摺○大臣吳　奏特叅委員革職歸案嚴訉摺○湘撫李　奏恭報水師巡閱到省出境日期片○大臣景奏循案恭報應行歲修處所摺子○總管內務府　奏爲奏　聞摺○大臣全　奏續請開缺調理摺○八月初五日戶部通政司詹事府廂白旗値日無引　見○恒訓謝賞朝馬　恩○張凱嵩龔易圖各預備○召見○絪貝勒阿公各請假十日○內閣奏泒騐放之大臣　派出董恂錫珍敬信祁世長○召見軍機　張凱嵩襲易圖　○○恭親王等片　再臣等恭察　禁門以外密爾街市欲治其內先嚴於外擬請　飭下步軍統領出示曉諭街市居民及商賈人等一槪不准擅入　禁城尋親覔友售賣貨物等情一經拿獲送部從重治罪並加派弁兵密爲巡察則居民商賈不敢入　內經營　禁門自然安謐其値班官兵易於管轄臣等爲嚴肅門禁起見是否有當附片謹　奏請　旨奉　旨已錄　○○林肇元片　再臣准前撫臣岑毓英咨光緒七年四月二十五日承准軍機大臣字寄光緒七年四月初八日奉　上諭貴州石阡府知府崑玉着岑毓英林肇元悉心察看如竟不能勝任卽行據實叅奏毋稍遷就將此論知岑毓英並傳諭林肇元知之欽此遵　旨寄信前來等因轉咨到臣前撫臣岑毓英未及查辦卸事馳赴福建巡撫新任自應由臣欽遵辦理臣查該員崑玉前署黎平府任內勵精圖治撫綏得宜於各屬應辦事件亦無不督同經畫諸臻妥善迨上年飭回石阡府本任初亦振作有爲照常任事嗣患潮濕之症手足未能得力以致辦公稍形竭蹶尚無貽悞今該員業已告病另行題報所有遵　旨察看緣由理合附片覆陳伏乞　聖鑒謹　奏軍機大臣奉　旨知道了欽此　○○經筵講官戶部尚書臣景廉等謹　奏爲請　旨事光緒七年閏七月十七日准崇文門正監督文煜咨報光緒六年八月初三日接任徵收商稅起照例扣至光緒七年八月初二日一年期滿豫爲報明等因前來臣等查得崇文門稅差期滿向由臣部將各衙門保送人員並八旗內務府俸深人員職各開列其　題恭候　欽點更替近年俱係專摺奏明請　旨均蒙　特簡大員管理在案今崇文門正監督文煜自光緒六年八月初三日接管起扣至本年八月初二日一年期滿例應更換理合專摺具奏請　旨簡放並將上三屆祟文門正監督各員繕寫名單恭呈　御覽伏假　命下行令到任管事仍俟一年期滿豫報臣部奏請更換爲此謹　奏請　旨奉　旨已錄　○○臣奕訢等跪　奏爲遵　旨保舉校勘出刀人員懇　恩給予獎叙恭摺仰祈　聖鑒事竊臣等於本年閏七月初一日具　奏請將校勘　列聖　御製詩文集　列聖　 
 
 

Page 4

 
 
聖訓出力人員　俯准酌擬保獎奉　旨依議欽此伏查　列聖　御製詩文集　列聖　聖訓卷帙宏富此次先後奉　旨刷印臣等督飭方畧舘提調敬謹辦理並派軍機章京分司校對該章京等逐日輪往印書處校勘書至二千餘卷之多時計五年之久詳愼將事尚無貽悞供事等隨同辦理均不無微勞足錄臣等詳加酌核分別擬獎於鼓勵勞續之中仍寓愼重名器之意謹分繕清單恭呈　御覽可否仰懇　天恩准照所請給獎以昭激歡再此次請獎臣等係查照校勘方略成案酌核擬保理合聲明所有臣等遵　旨保獎緣由謹繕摺具陳伏乞　皇太后　皇上聖鑒謹　奏奉　旨依議欽此○○三品卿銜督辦寗古塔等處事宣臣吳大澂跪　奏爲特叅委員藉差逼勒民財請　旨革職歸案嚴訉以恤民瘼而儆官邪恭摺仰祈　聖鑒事竊臣前准庫倫辦事大臣喜昌咨稱山東解來銅帽六十萬顆火藥三萬磅計日已到奉省除將銅帽六十萬顆火藥五十磅帶赴庫倫外其餘由臣泒員赴奉領解回吉以備操防等因旋經臣與喜昌面商吉省各軍應用軍火均須在津購運擬由津局另購銅帽六十萬顆槍藥五千磅由臣劃攘喜昌就近派員在津領解帶赴庫倫所有奉省現存之銅帽六十萬顆洋藥三萬磅悉數撥歸臣軍彼此可省轉運之費卽於本年六月內由臣札委花翎雲騎尉永平前赴奉省領解前項軍火已於七月十九日如數解到臣風聞該員永平沿途擅折車價滋擾鄕民當飭該員將一路所折銀錢若干據寔開單勒令呈繳一面派員按站密查得該員於七月十七日行抵伊勒門站由誠信社六甲民牌鄕約人等供車三十輛因原開車票照例應用五十六輛勒索該鄕約等折車二十六輛又以鄕間錢票不便使用責令換折銀兩各屯貧戶實乏提銀可繳不得已各出重價湊買婦女所帶簪珥零星鎔化繳銀三十八兩又給前站銀四兩八錢四分共折銀四十二兩八錢四分卽此一站已屬騷擾不堪怨聲載道其餘各站所折銀錢尚未確查該員所供折價錢數亦不盡符尚須分別研究臣查吉林省城至威遠堡門尚設八站本省及黑龍江軍火餉銀均係官爲發價由民牌雇車拉運現當轉運車需絡繹於道且値農忙之際車戶應領官價不敷應用賠累已覺不支該員永平此次奉派轉連軍火逼勒銀錢沿途肆擾需索不巳繼以鞭笞似此貪酷劣員若不嚴加懲創　　小民何以堪　魚肉除將永平一員咨送將軍銘安泒員訉究外相應請　旨將花翎雲騎尉永平先行革職歸案質訊從嚴懲辦以爲不恤民瘼者戒謹會同吉林將軍臣銘安恭摺具全伏乞　皇太后　皇上聖鑒謹　奏軍機大臣奉　旨着照所請該部知道欽此　○○明墀片　再長江水師定章提督以半年駐上江半年駐下江周歴巡閱以資控馭兹提臣李成謀於七月初抵湘當特岳州水師各營校閱竣事旋於七月二十五日巡閱到省與臣晤商一切後卽亽二十六日起程取道沅江前赴荊州依次查閱理合會同長江水師提臣李成謀循例附片奏報伏乞　聖鑒謹　奏軍機大臣奉　旨知道了欽比　○○奴才景瑞跪　奏爲循案恭報無郊等四處行宮應行歲修處所恭摺仰祈　聖鑒事竊據聲山總管廣智呈報燕郊白㵎桃花寺隆福寺四處行宮　殿宇遊脚亭塵値房角門膳房堆撥千總兵房墻垣等項滲漏坍倒情形開單呈報前來奴才查燕郊白㵎桃花寺隆福寺四處　行宮係恭備皇上祗謁　東陵沿途駐蹕之所歴年遇有應修各欵據該總管報由奴才循例奏奉　飭交總管內務府委員查勘分別准修緩修奏明遵辦在案茲據該總管廣智呈報燕郊等四處　行宮應行修理處所共計二百十五欵現應恭備　聖駕臨御必須妥爲修理以昭敬愼奴才謹循例恭摺具奏請　旨飭交總管內務府委員查勘分別修理謹將原報欵目另繕清單恭呈御覽伏候　命下之日奴才遵照移咨總管內務府查照辦理理合恭摺具奏伏乞　皇太后　皇上聖鑒訓示謹　奏軍機大臣奉　旨該衙門知道單併發欽此　○○總督內務府謹　奏爲照例奏　聞事准戶部咨稱崇文門稅務監督於本年八月初二日一年期滿所有正監督本部自行修理外其副監督員缺應行文內務府修理等因前來伏查光緒六年七月二十五日由內閣抄出奉　旨崇文門副監督着規騰阿去欽此欽遵在案今崇文門稅務監督於本年八月初二日一年期滿除正監督由戶部照例　　題外其副監督員大臣衙門或於司員內揀選二員帶領引　見抑或恭候　特簡差委之處伏候　訓示遵行謹將前三屆崇文門副監督各員另　清單恭呈　御覽爲此謹奏奉　旨已錄　○○奴才全慶跪　奏爲　恩賞假期已滿奴才病仍未痊籲懇　天恩俯准開缺調理事竊奴才前氏傾跌致傷筋骨曾於六月二十四日　奏請開缺奉　上諭全慶奏病體未痊懇讀開缺調速一摺全慶着賞假兩個月安心調理毋庸開缺欽此奴才聞　命之下遵卽醫治以兾速痊銷假當差無如兩月以來筋骨之痛仍隨時發動需扶掖奴才私衷自問世受　國恩保敢以衰弱之軀竭跡從公致滋貽悞萬分焦灼惟有據實直陳仍懇　天恩俯准開缺但能就痊卽回報効不敢稍躭安𨓜致負　生成所有奴才因傾跌未能速痊仍懇俯准開缺緣由理合恭摺具奏伏乞　皇太后　皇上聖鑒謹　奏奉　旨已錄 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
