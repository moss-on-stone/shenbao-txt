# 1887 - 88 - 4905016

 

Page 1

 
 
[諭旨告成] [  申報館啓]  
　　本館歴年將諭旨恭校排印以供衆覺兹復將光緒十二年分諭旨敬謹排印裝成一大本卽日出書每本收回料洋一角五分此布 
[敬印雍正硃批諭旨招股告白] [  點石主人代啓]  
　　雍正硃　諭旨一書凡百十有二册武英殿刊板初印本民間向不多見自經兵燹尤如吉光片羽稱希　珍　四海臣民轉無以竊　極　　　蜀邦治之謨不著今退補樓主人出其家藏初印本付點石齋石印仿巾箱直行本大小而凡三隆雙　軍　　　式悉仍　貫不敢　易　　敬印　字赤黑分明殊便　復惟是石印工料旣貴而套印硃字尤屬不貲現已擇吉開印　本年七月底出書彊定者每部價洋二十八元先　　元慶取書票書成找洋二十元取書一部其未經附股者統定四十元發售每部計六十册外加衣木箱子一只提攀鎖匙悉用雲銅隷字顏　　　絕侖凡在同志幸早賜頋舊股處在京都煤市銜源豐潤並發兌各種石印書籍掦州厚生庄上海點石　南蜀帳房候　 
[招股石印阮刻十三經注疎并校勘記] [  點石齋主人代啓]  
　　儀徵阮文達公巡撫江西時重刊宋板十三經注疏書凡本百十六卷後附文達自著校勘記　其板於南昌府學中此番由元入明遞有修補有　　有明監板有汲古閣毛氏板輾轉翻刻论謬滋多阮刻卽出爲士林所推重其中卷數葉數行數字數記擊詳明俾後人爰知所自惟憶阮刻距今巳　七十年難保無潦草翻刻者轉有魚目混珠之憾春及軒主人藏有初印　本不自思秘特　點石齋以石印法　爲巾箱直行本紙取潔白字益　　并將校勘記附在每經之後庶便檢閱更延通經學古之士悉心勘對用臻全美與阮刻初印價昂而難得姑購字迹模糊之本何如得此精校精印　於取携之縮本似於篤志芸窗者實有裨益但工本校鉅書成須每部洋廿元可售現擬招股開印酌定每部洋銀十二元願附股書先邀四元　　　條爲憑　於四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房法馬路還　機書坊蘇撼宏　庄掃葉山房京都正陽門外打磨廠西頭路南聚通　號天津北門外針市街聚通恆號鎭江祥秦典廣東省城標仁新街德昌乾號揚州申昌號囘　生記石門實成典海寗城　吉典杭州申昌號常州恆生德錢莊蔓買向上海法馬路甫申昌後馬路惠　庄內晉升號面議 
[國朝元魁墨萃出書告曰] [  點石齋代啓]  
　　墨卷之選大抵取材近科如十八科會墨七科鄕會僅見而止未有遠自開國近迄當代彚二百四十餘年春秋兩闈有目共賞之文萃而成帙者也今怡安主人延請名宿彚取本朝歴科會試及各直省鄕試元魁硃卷至光緒乙酉科爲止選爲墨萃計文二千二百篇由本齋石印訂成十二本選校精嚴印訂工雅外裝錦套准於四月望日出書每部收回工料洋三元躉售格外從亷如蒙賞鑒請至三馬路申昌及陳與昌棧面議此佈 
[勿輕易管押說]  
泰西之例與中國不同中國有凌遲大辟等刑泰西則無之泰西以監禁爲罰中國則不然蓋中國之所以監禁犯人者惟罪已定而部覆未轉則收之監中以待卽刑其或情節重大雖尙未得實供亦收之監中以待覆訊所謂監牢者不過覊繫犯人之所非以入監爲已定之罪中國之監有內有外以情罪之輕重爲區别內監最重外監猶輕然雖曰稍輕而其地黑暗穢氣薰蒸犯人皆頸繫黑索身被鐐銬髮長種種望之如地獄變相此等刑罰泰西之所無也西人於人命頗重凡禁獄之地屋必高爽地必淸潔勿使其有薰蒸之氣致釀癘疫而且犯人在內仍得手足自如閱嘗謂中國之監獄當變涌章程亦仿泰西之法自知能說而斷不能行也頋監獄爲監禁重犯之地所謂幽囚之所深䆳黑暗縲　重繫　可言也最可異者以無罪之人而動遭管押此則作孽不小矣中國無論何處州縣衙門凡有涉訟公庭者往往不曾辨其是非須待查訪明確再行覆訊者則將兩造統行管押或將被告管押在官以爲管押以待質於彼無損也而不知所捐實多管押者或交之差役或交之地保其在紳衿也或交之捕廉食則無缺也眠則有地也固與監獄情形高下天淵然交差役卽受差役之氣飯食一切在在需錢而且所費甚鉅交之地保則受地保之索詐起居等事時時有費而又等諸囚奴至若發捕廳管押者類多體面之人不至於受苦矣而眠食兩項較差保爲優卽所費亦較差保爲鉅竟有本非兩造正案要人而差書舞弊因涎其富而故意牽累者一經管押輾轉拖累不數時而家爲之破嗚呼傷已夫管押與監禁固有不同然以西例衡之實則一律泰西監禁乃爲罪名中國管押視同兒戯不亦貽西人之笑乎故吾以爲管押之例宜除也夫中國聽訟其所以不辨是非而先行管押者蓋恐其逃也被告情虚不敢庭質則或高飛遠舉避匿他方弋人無可慕焉若是者則不可不管押原告誣控圖准不圖審設官府竟欲澈究則又望望然去之若是者又不可不管押中証諸人或爲兩造所賄囑避匿不出案懸莫結延累無窮若是者又不得不管押盖一經管押則無可逃逸何時傳訊立卽可到而不知其受苦費錢至於如是之甚也竊以爲與其管押不如交保中國有代書保戳之例然代書多係差役爲之鄕人進城涉訟覔得代書寫具呈詞說明的保始肯蓋戳此原告則然若被告而具呈投訴亦如之不投訴則無從知其下落也故原告或有不管押被告則往往管押且卽代書保戳而費用已屬不貲計不如明定章程凡有涉訟者無論原被告皆須先覔的實保人當堂具保案未斷結訊問之後交之保人如有逃亡惟保人是問其果有命盜重案則例應收監不待言矣若錢債户婚則一槪不予管押而悉令交保無保人者不准其詞如此則欲投呈者必先自覓保人而後可以進詞設有人出爲勸阻卽不至於經官被告亦須覔保則或者有人出爲排解可以妥貼調處不必公庭對簿　曰顴阻不聽排解不從則兩造均有保人亦不至無可提傳若情節較重者則令人銀兩保仍以泰西之法變通其間如此則兩造無避匿之慮而亦無覊靮之苦不亦善乎或曰原告之保人固可令其先自覔得被告之保人則必須當堂具保設無人焉以爲之保將奈何且欲人銀兩保則彼兩造涉訟與旁人何于乃因作保之故而或爲池魚之殃及誰其肯者余曰是又不然夫旣有交保之例則兩造於未到堂之先必早覔定保人何待當堂召保若至於無人肯爲之保則曲直顯然亦可一堂斷結不煩再訊又何必交保若旣斷結之後則罪名已定應押追者照例押追應押比者照例押比雖不同於五等之刑要亦與判定之罪無異雖押亦無傷矣如其理直氣壯則必不至逃避卽令人銀兩保亦何懼之有哉余觀近來之聽訟者欲求一堂斷結之案甚乎其難而小節細故無關於緊要不妨片言折服者乃不斷結而槪予管押卽使覆訊之後水落石出立予釋放而數天管押其苦已不堪言其費已不能少豈不寃乎豈不寃乎司牧中不乏以仁慈寛厚存心者其以余言爲然耶否耶 
 
 

Page 2

 
 
[諭旨恭錄]  
　　三月初六日奉上諭張矅奏神靈顯應請頒匾額一摺山東文登縣棋盤山龍神廟夙著靈應上年該縣地方自春徂秋疊遇水旱經該官紳等䖍詣祈禱暘雨應時秋禾豐稔實深寅感着南書房翰林恭書匾額一方交張曜祗領飭屬敬謹懸掛以答神庥欽此同日太常寺題四月初一日孟夏時享太廟奉旨遣奕劻恭代後殿遣隆懃行禮東廡遣立瑞西廡遣兆玨各分獻欽此同日又題四月十九日常雲大祀天於圜丘奉旨朕親詣行禮四從壇遣兆玨英俊錫光廷楨各分献欽此 
[本館接奉電音]  
　　昨日午前十一點鐘時本館駐京訪事人由電飛傳本月初九初十日行在上諭兩道敬謹譯登○三月初九初十日奉行在上諭本日道旁叩閽之民婦陳俞氏黄鄧氏均着交行在刑部嚴行審訊欽此同日奉上諭前經諭令管道大臣等將蹕路所經之處督飭稽查乃本日沿途車馬之跡甚多殊不足以昭嚴肅着管道大臣等躬親督率認眞稽查毋得再有疎懈致于咎戾並着李鴻章督飭管道各員隨時加意修墊務使一律平坦如有草率偷减情弊卽着嚴查叅辦欽此 
[中西約章]  
　　澳門地們憲報載有澳門總督接到大西洋國外部大臣電報云中國與大西洋國所立和約業經薟字約內所列一係言將來大西洋與中國在北京訂立和好通商有利均沾詳細條約一係中國將澳門及相近地方永遠歸大西洋管理與大西洋各屬地無異一係大西洋應許澳門地方倘不與中國商議不能讓與他人一係大西洋允在澳門及相近地方相助中國收洋藥捐稅與英國之香港一律一係所設之關亦照香港辦法統歸洋關經理一係辦理洋藥事務於西歴四月一號暫行開辦俟詳細條約互換再行定奪 
[易服而逃]  
　　有小呂宋水手初至香港登岸閒遊適遇一兵與之通殷勤邀至酒館暢飲俄焉水手大醉昏不知人至次日酒醒則見身上所着皆係兵之號衣而已之衣服皆不見正驚疑閒忽有巡捕拘之以去始知該兵欲逃不得因乘水手醉後易其服而去官問該水手則茫然不知詢以何以與該兵熟識則云並非素識亦係萍水相逢問官知其爲人所騙乃釋之去該兵眞狡矣哉 
[貪小失大]  
　　香港有某兵途遇賣蛋者取蛋兩枚不給一錢飛奔而去賣蛋者追之一蛋墮地手中尙持一蛋適遇巡街捕將兵拘獲問官廉得其情判罰洋兩元無洋則罰作苦工十天此可謂貪小而失大矣 
[都下委談]  
　　步軍統領衙門劄飭阜成門內外緑步營汛官弁略謂皇上祗謁西陵時該門爲蹕路所必經亟須平墊道途以昭愼重其大車駱駝等項或由西直門或由西便門行走槪不准由阜成門內外御道往來云○某大臣奏稱都城隍廟自同治十三年回祿後殿宇悉成瓦礫旋經奏請興修僅將大殿修盖其餘均未興工前派承修大臣周祖培廣壽二員早經病故應否另簡大員將此工程補修齊備云云未卜睿慮如何也○鑲紅旗满都統禮親王會同兩副都統於二月三十日辰刻在地安門內五龍亭教塲看視該旗印務叅领正副叅領印務章京驍騎校等京察馬步射以憑保薦卓異○藍靛廠外火器營貴某曾於光緒十一年持刀訛詐事發到官經刑部訊明照例銷除旗檔擬以流戍邊疆近日貴由配所脫逃濳回藍靛厰南棲身石佛寺內本營聞知卽知會該管地方營汛帶兵赴廟緝拿當卽獲交該衙門治罪○鑲黄旗領侍衛內大臣處咨行總理神機營本旗侍衛於二月二十八二十九兩日京察相應咨行貴營飭傳行走之本旗侍衛人員務於是日由苑進京預備京察大典○山右澤州府鳳臺縣所屬一帶山梁五金苗線甚爲豐旺一事巳登前報兹聞鳳臺山約百數十里礦苗早爲總署化學館熬鍊形質頗佳商紳以卽日開採稟諸晉撫剛子良大中丞毅蒙批仿照雲南設立五金局妥定章程作速開挖招股愈多則愈妙開挖愈速則愈便惟不准湊集洋欵以興地利而裕商民至如何章程以何器開挖切須籌擬妥協爲要云○户部片傳八旗所有各旗應領本年養育兵小甲米折銀墍孤寡小甲米折銀本庫於二月二十八日已刻開放之○二月二十八日爲德皇九秩壽期各欽差署咸高掛國旗以伸慶賀淸晨總署王大臣備柬委員齎至德使署投遞德國巴欽使亦具柬答之○蠶池口教堂奉諭遷至西什庫南首刻法教士已購齊木瓦諏吉開工聞此處前明時本有十庫我朝定鼎以來內廷設立廣儲司六庫惟顔料硝磺等庫仍循舊處是處地形寛敞教堂基建在南首向對皇墻上有庫門一座近該教士擬另開一門商諸總署總署堂官答以禁城之垣未便另開門户又聞日前李傅相路經該處曾抵西什庫內閱視一週云○前報紀麻花胡同某甲戀姦情切袖藏火藥轟斃人口一案經刑部訊明前情擬以斬立决之罪係旗人應於本旗三角地處决日前將該犯綁出押赴安定門外鑲黄旗三角地行刑向例旗人犯有大辟例應該管佐領名下掌擋領催行刑莫吉格抱首級而本佐領每以財帛餽儈子令其代爲奏刀云○步軍統領衙門以三月初七日皇上恭奉皇太后啓　祗謁西陵京師理宜愼重擬將巡捕京管三成隧練車分撥正陽崇文宣武阜成東直西直安定德勝曁永定左安右安廣安廣寗東便西便內外各城門外自啓鑾日起至還宮日止常川駐紥以資鎭攝○玉牒館各朝陽項人員業已調齊開辦所有玉牒黄檔紅檔淸漢正副本諭知纂修等員赶爲繕寫擬於本年十月一律告竣以備尊藏云○禮部尙書延樹楠大宗伯煦前因二豎爲災迭經請假調理至二月二十八日戌刻遽爾仙游所有遺摺卽於翌晨呈遞 
[鶴市談資]  
　　山東學憲陸鳳石宮詹潤庠之封翁薨於山左卽循例呈報丁憂扶柩南下本月初三日駛抵姑蘇在胥門碼頭開弔撫藩各憲咸往拜奠初四日辰刻舁柩登岸遵制入城儀仗鮮明觀者如堵○吳縣某地保未詳其姓氏據訪事人言平日素不端方充役以來尤以官憲爲護身符魚肉鄕民無惡不作前月忽將唐某張某等五人解送廳尊謂爲開塲聚賭訪事人云五人中惟唐開設小茶館餘皆手藝中人實　該保索詐不遂是以挾怨爲之耳然竊謂諸人果無劣跡則該保雖具通天手叚亦烏能藉故而肆誅求一塊疑團殊難打破已當日廳尊立將唐張等各枷責以示儆懲嗣有某某諸人憾該保之假公濟私因邀集數人列叙該保之劣蹟備詞控縣欲知究竟如何且俟縣中批示 
[期满再議]  
　　廣東閳　票日前有人禀請承辦限以大年爲期共徵餉銀五百二十萬元業將善後局批語錄登前報現聞司道憲見所繳餉銀比之現辦之誠信堂多一百二十萬元於餉項不無裨益遂詳請兩院憲核辦張香濤制軍爲籌餉起見亦擬俯如所請惟吳淸卿中丞則謂現辦之誠信堂限期未满倘將伊革退是失信於民殊非政體諭令仍歸該堂承辦俟限期满日再行酌議云 
[津門紀要]  
　　天津縣前後緝獲拐匪五名其中陳二王三已供認屬實並起出被拐已賣各孩招親屬具領經列前報宮玉甫大令檢查律例若照誘拐問擬罪止軍流情重法輕不足蔽辜現已飭備站籠兩具　置諸死地○統領綏軍戴小侯太守奉傅相札委前往威海查勘地址興築砲臺現經竣事回津恭候傅相節旋禀覆○總辦官船局事務萬子和太守去冬病殁差次於月之初四日出殯浮厝西郊不日回籍安葬○民更局經費不敷所有十八叚司事更夫均於前月初一日遣撤惟城上各窩鋪瞭望夫役暫留一月以資保衛月前由北城上民更夫弁緝獲拐匪陳二一名送案審實並起獲已拐各孩是民更局之設有利無弊已有明徵議留四城窩鋪所費無多而保全實大現在一月期满經宮玉甫大令續禀道憲商於該總局紳商展留數月再定區處又聞道憲諭飭守望局每叚添募勇丁數人俾巡緝盜賊綏靖地方愈形週密也○順直各州縣去秋被水成災皇恩浩蕩撥帑截漕中籌賑局遴委妥員分往各災區散賑災民存活殊多現届春融靑黄不接若不續籌赈撫民困仍屬未蘇胡雲楣觀察痌瘝在抱商於籌賑局籌募款項並將去歲賑餘漕米委員變價分往被災各州縣擇尤補放以甦民困附津之豫河北岸十三村 
 
 

Page 3

 
 
[英界公堂瑣案]  
　　華捕禀稱昨見有船停泊豐裕碼頭船上周連卿徐三大二人鎔錫封固火油箱有違租界章程爲爲特拘案蔡太守正當詰問卽有貝明春上堂訴稱在福隆洋行爲夥行中雇周徐二人鎔封火油箱當時船泊小東外不隄防狂風驟至致被吹至該碼頭周徐同供小的等由貝所雇賈副領事謂福隆洋行係德商所開蔡太守飭貝將周徐保去俟查明究竟再行核辦○華捕禀稱王阿寳擲骰賭錢因并賭具送案于叩頭如崩角哀乞施恩蔡太守判王枷號七天發犯賭地方示衆○東洋車夫陸谷順訴稱小的因欠翁大昌烟錢致被私刑吊打胸前受傷遂報捕拘案翁及其夥祖興到案翁供被　欠錢三百餘文向索無付又來賒欠與之口角並未吊打祖興供與相同蔡太守騐得陸似有裝傷之狀飭翁交保俟騐明陸究意受傷與否再行核辦祖興無于省釋○酒肆主查慶觀訴稱王子梅時來賒酒從不給錢昨挾不肯賒與之嫌路遇拆梢致將馬甲拉碎王供章名爲酒店其實時時聚賭小的因賭輸將金戒作抵口角之下反被交捕拘來蔡太守飭將王暫行看管且待覆訊核辦○華捕禀稱昨見施阿來與陳毛毛在路爭毆喝令同至捕房卽有何海生嚴愚仁王玉祥赶來將施拉去并扭住小的聲言不許拘施當由印捕華捕　同拉住多人送案請究施供小的操舟爲活陳向小的轉租房屋言定後忽欲退租致與爭執及捕來拘提何等惟向勸阻不敢恃蠻陳供因房不合式商量退租施竟不依故與皋釁何嚴王等同供皆爲石匠見施被拘是以解勸蔡太守謂施陳旣因細故何致爭毆今姑各罰洋半元何等三人事不于已豈容挿身多事各罰洋一元○包探賀東生禀稱積竊馬長慶至介福九如等綢縀鋪購物乘間行竊今獲馬詰得物已典押爲特吊贓送案介福莊夥陳正昌九如莊夥楊小雲楊小蘭投案請領馬認竊示恩押鋪夥請追押本賈副領事請爲重辦蔡太守判馬發捕房管押半年贓交各失主分别認領押本無償○華捕禀稱昨是陳金堂投河尋死救起送案陳供丹陽人來滬尋友未遇致將鋪盖典押借住寓中昨日行過河邊失足落水並非有心蔡太守察得陳似有病狀飭差帶同查明來歴及滬上有無相識之人禀候核奪 
[法捕房瑣事]  
　　法捕房巡街捕在洋涇浜獲到賭徒三人并賭具等物一併送入捕房法捕頭着押候解案○英租界某洋貨店失去洋布一件經法包探將該竊拿獲供認偷竊旋據英包探到法捕房請將該賊帶回法捕頭着俟解案後再核○法工部局某西人有時辰表一隻𢌞異尋帶失去後知照法捕頭飭法包探　緝現經包探王榮培獲到剪綹兩人盤詰之下據云另有一人恐是伊所竊因將該兩人暫押以俟解案嚴究 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
　　增額設票三萬四千號 
　　共得彩八百八十七張 
　　四月票全張六元半張三元分條照巿批發公道信購指明上洋棋盤街同芳居對門 
　　批發公道 
　　自運英四月票全張半張條頭價　大市收兌紅票免已每類指明五馬路中原班四件 
　　英五月票 
　　專運　月呂宋　　張半　分　　市收兌紅票克已紳商　　原班回件上洋棋盤街 
　　四月份票 
　　全張半張分條價照大市遵戲信購注明棋盤街北　班回件不悞收兌紅票格外公道此街 
　　眞芙蓉散東洋奇珍粉 
　　專治　上　　　　　　浮黑油黄等氣能活血養色化滯生光每早夜　　擦數日立效每瓶錢八十四○奇　　粉能保容顔少數色　肥清每瓶二角在上洋仁濟醫館南大置店幕錦參仁布號發兌 
　　發賣 
　　布廠自製之　强水已遐邇　名如貴客欲包買每月數百瓶及數千瓶均可欲意者請至三馬路大禮拜堂南面申報館間壁申報書畫室議訂可也此佈江蘇藥水厰 
　　英四月票 
　　呂宋票全張六元半張三元分條照市拆票收兌紅票公道來信指明棋盤街中同得福天發票行啓 
　　義豐烟膏店 
　　本號開設上洋老北門外城河浜精製清膏每洋一兩四錢陳膏還灰二兩二錢公膏二兩六錢冷籠三兩平頭外加仕商賜顧記明招牌不悞 
　　漢鎭屈臣氏遷鋪 
　　啓者本藥房向在漢鎭洋街後街開設多年今準於英五月一號遷往洋街口開張貴客光顧請移玉步漢口屈臣氏啓 
　　新開新泰土棧 
　　開設上洋寶善街中市西長仁里内石庫門自運原庄大小洋藥批發貨眞價寶童叟無欺賜顧者請認明本號中西字牌號地址庶不致悞 
　　英四月票 
　　自運呂宋票全張半張分條照市收兌紅票格外克已紳商賜顧原班回件棋盤街中市 
　　保德蘭四門町泥出售 
　　才倍惡齋利脫　勃勒特四之四門町較别種均高久馳名今已運銷中國四欲朦或定辦者請移玉來行面議可也經手中國各處義記洋行啓 
　　出售 
　　本行今有新到各色頂高花紙大小巧式椅子各種　酒另躉照市滅價諸翁欲買者請至本行面議可也此佈倍發行啓 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中漬滯烟油悉由毛孔而出故能除心癮念百病增欽食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無　凹形者卽係假藥另有狐騷臭藥每料一元三日除根雀班藥半元十日退清髮向藥六角半月重生淋漓癬藥等兩角　痢瀉目疾等藥一角賜顧者送舊一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　機器械軍出售 
　　啓者本行在滬專辦軍械歴有年矣　蒙各省各局委辦一切貨價無不相宜近來英國製造之法較前更屬精巧今有新式銅鐵大跑來福洋鎗大小銅帽粗細火藥挖河機器大小各種俱全倘有貴客紳應需各種各式祈至小行視樣面議價目格外公道特此佈聞同治十三年六月日地亞士行啓 
　　小題文府 
　　是書　文一萬四千餘篇十二元增廣試律大觀附詩裁駢玉韵語二元四四書味根二元合講典林一元六均同文石印零躉售處在上洋二馬路同慶公棧裕泰厚號啓 
　　朝鮮名筆 
　　朝鮮國溪石先生尹稛笨法雄健名聞天下當世獨步凡泐石　梓屏聨局面　揩額眞間一從人願寫給在四馬路南晝錦里始宗裱畫店樓上 
　　福利公司 
　　火龍 
　　本行今由外國製來新式奇巧救火水龍一　中有水櫃外有車盤往返行走極其便速内有水火表機器輪盤進水象皮條計長四十尺出水布條計長二百尺其龍頭有三樣花式或一路或散開其用法先將水從上邊小口灌入半櫃如不知多少看水表便知倘以後再要加添可從大紫銅管放入如不用後將下底龍頭開放出水其裝火或煤或炭皆可其火表四十磅開至六十磅多上八十磅爲度一分時刻機器盤可轉二百圈其澆水高可八十尺其力甚足其行極速内中新樣玲巧物件不及細　如欲辦者請至小行面看此佈 
　　愛的生電燈告白 
　　啓者本行代理愛的生在中國香港呂宋印度等處辦理愛的生電燈現在如有作坊街市房屋及公會處等類欲設電燈本行可開明帳目代爲購致此項電燈東洋用之已久較他燈價更從廉東洋之官報館安設七十五盞每盞光可抵蠟燭十六枝其管燈者俱係東洋人惟學習一禮拜卽知其中巧妙其燈每晚約燃十一點鐘之久計一點鐘時每盞只湏洋銀五厘又東洋織布局内用五百廿五盞每盞光可抵蠟燭十枝一點鐘時每盞只湏洋銀三厘計該局每年所出電燈費計洋五千五百五十三元其電燈機器將來不免破舊所有另裝之費已有利息八厘算在每年所出價内從前該局用油燈每年需洋五十元現在改用電燈旣無危險且更光明目下上海泥城外味蒓園亦已裝設此項電燈廿五盞如欲往觀者請至本行面議可也特此佈聞上緒十二年十一月辦理愛的生電燈之豐泰洋行啓 
　　逐月呂宋票批發 
　　門售全張六元半張三元分條七角躉拆公道專收彩票格外克已小行並　　外　銷及分枝别處外函購上洋棋盤街 
　　四月票出售 
　　全張六元半張三元分條七角遠客信購驗明本行回　件記專收紅票此　格外公道必中鴻運來仝啓 
　　英四月票出售 
　　本行自運呂宋發財票價照大市如蒙惠顧請至上洋棋盤街中市便是 
　　起首呂宋票老行 
　　本英商起首運售逐月呂宋票批拆公道另售亦可紅票升足棋盤街北 
　　同得呂宋票批拆　 
　　英四月份票全張半張條頭價照大市兼收紅票公道外埠價購指明上洋棋盤街北此佈 
　　英四月票出售　 
　　全張六元半張三元分條七角外埠　　原班回件指明上洋棋盤街北首 
　　必發呂宋票 
　　五月票　張六元半張三元分條七角賜　者請至四馬路口老巡捕房南首 
　　珍珠化痔丸 
　　痔有數種首由風濕燥熱四氣所傷四氣者非六淫之邪乃五藏之氣擾動内發而作成也外治0者如刀針掛線猛藥剖洗不惟痛苦難當且傷元氣内治者全用凉血散風逐濕潤燥濕劑亦未見郊反損精神痔雖感風濕燥熱而成實肝脚腎三經虚損而起欲斷其患固本爲先治標爲次此丸内藥品以舒肝扶牌固腎爲君以寛腸活血行氣爲佐調和　腑健運陰陽使風濕燥熱四氣所成痼疾無地可容自然消化故　能治一切内外毒痔不拘遠年近日成漏成管糞前糞後膿血漂流破孔穿腸脫肛脹裂如芝如菌大便艱辛甚至痛癢異常等症無不應驗每兩洋二角五分外用消痔散熏洗每包一角上海英巡捕房對門廣東接元堂何均年製 
　　闊門縐布 
　　縐布之需春夏秋冬四時皆宜價祗布值看若素縐更兼受用耐久且本機意圖久遠而載冀廣銷所以售價格外克已每疋長三丈六闊一尺三實洋一元二角半托上海棋盤街北福瀛書局此佈 
　　織花漳絨 
　　新到頭號織花漳絨非印花也各色皆全花俱耀目誠章身者第一佳品也如蒙欲購請來一觀悅生棧啓 
　　新出神仙傳 
　　是書純陽洞賓仙師襄陽活水村人也然仙子以天地爲室風月爲朋友雲遊四海逍遥物外其所見所聞稀奇古怪之事修仙學道之術詳載於是書閱者旣可消間而又能養性也每部二角寄上海四馬路萬卷樓代售 
 
 

Page 9

 
 
　　遷移相舘 
　　京都慈松半顚僧命相能知過去來都門預决諸憲無不應騐來申幾載功行滬上二月廿八遷寶善街詠霓戲園東首聚興棧張之洞啓 
　　英五月呂宋票 
　　自運呂宋國往來發財票頂陳呂宋烟發行門庄零售照市公道專收彩票克已遠客信購指明上洋二馬路口原班　上不誤廣叅祥啓 
　　鳴隆洋行告白 
　　本號自運各色肥皂自來火來申發售久蒙仕商賜顧四遠馳名向在上洋虹口華昌號批發今分上洋四馬路巡捕房對門華盛號發售以便諸商就近購辦加蒙光顧價值格外公道此啓 
　　輪船招商局告白 
　　本局於光緒十二年正月至十二月第十三届結帳照章分繕上下兩册分存上海天津漢口福州廣州香港各局以便在股諸君就近查閱並於三月初一日憑摺支息另刊簡明帳略分送公覽 
　　呂宋票變通新章出售 
　　茲接英三月大票三侑由本行售出得主姓氏嘱　不登今本公司設售四月份新章票全張十號兩元半張一元分條二角兼售大票全張半張分條照市遠處函購當班回件光顧者指明棋盤街北大洋房此佈萬利洋行啓 
　　普和票行 
　　本行開設在上洋棋盤街北今售英四月份票全張六元半張三元分條價照大市 
凡士紳賜顧批拆格外公道並收兌紅票無不克已如蒙函購當班回件特此佈告 
　　遺失派司 
　　今本行遺失關號第七十七號分號係四百七十六至四百七十七號青蓮色顔料派司兩紙内十箱一紙十五箱一紙共計二千五百聽於西歴去年九月廿六日裝英公司老文納船進口現請江海關稅務司另補並將原紙註銷作廢特此告白上海地亞土洋行啓 
　　新開元昌參號 
　　本號開張在上洋鹹瓜街坐東朝西石庫門内自運吉林人參關東鹿茸各種毛白官燕高麗野參東西洋參等貨凡仕商賜顧者請認明本號招牌庶不致悞特此佈告本號主人謹啓 
　　輪船往釜山仁川埠 
　　啓者本行色租麥麥魯輪船船主名康乃爾於禮拜六卽三月十六上午十一點鐘開往長 
崎埠另換海哥麥魯輪船開往釜山仁川埠如各寶號欲裝貨搭客請至本行面議可也此佈三月初九日三菱公司啓求 
　　玻璃公司集議 
　　啓者玻璃公司綜結現已石印成帙以備在股諸君查覽定於三月十七日三點鐘在亦宜軒集議敢乞惠臨公同酌奪以定行止欲知節略者請至怡和帳房取閱恐未週知特比奉聞幸乞俯鑒唐茂枝謹啓 
　　東洋新到 
　　艶容散專治雀班酒刺無不立效每瓶錢九十六文○精製擦牙粉治虚火牙痛牙虫等擦之自能功效每瓶錢八十四文以上均有仿單詳細寄在上洋打狗橋北首永昌順布號寶晵街中錦潤堂　店二家出售東京品香室啓 
　　同文石印佩文韵府發兌 
　　皇清經解增圖四書合講五經合纂大成文献通考重印小題眞珠船小題文府大題文府小題文藪初二集四書典林小題綜海小題瑯環毛詩對聨集句詳注增圖聊齋志異畫譜採新詩韵合璧揮毫自在畫譜此外另有仿單名目繁多不及細載賜顧者祈請駕臨選購價均照市格外克已上海四馬路中老巡捕房南首江左書林啓 
　　彭誠濟添置戒烟丸 
　　本堂向設姑蘇閶門内宋仙州巷發兌極貞參片久已馳名今添置極貞參茸定神丸每兩八百四十文如烟癮一錢服藥五分保安丸每兩二百八十文五日後逐漸遞减其效如神 
　　新刻增補騐方新編續編 
　　此書盛行已久前刻增不無糢糊近得增補本因爲重刻詳細校對印訂精工客外居家均宜備覽每部價洋七角如用夾板加洋一角躉買另議此佈２８１０１上海法大馬路還讀樓發兌 
　　英四月票 
　　全張六元半張三元分條六角半外埠信購原班回件上洋棋盤街中 
　　油氣燈機器出售　 
　　啓者德國利必西克地方大學院先生奚爾斯思得製油氣燈之機器現托本行在上海代賣其機器各處購用業經名聞遐邇在歐洲數國之内開博物院時得過賞牌已有數次其燈無論小屋水厦街市俱可點用從初製至今用此機器者已有一千餘家其極大機器在於俄國之加省地方點燈計有一萬二千盞其燈較煤汽燈光亮價亦較煤汽燈便宜燈光明如白晝定而不摇旣無臭氣又無烟出無論何等之油皆可合宜初無一定故内地各處用此機器亦甚便當置機器之地亦較煤汽燈置機器之地從省於鄰居人家一無所妨本行現有一小機器仕商如欲來觀及欲知一切詳細情形並詢價目請至本行面議可也光緒十三年正月泗涇路第三號門眚裕興洋行啓 
　　朱氏經學叢書告成 
　　經術一門本爲　寶有用之學不作鑿空影響之談各家著術均足以信今而傳後者槐廬朱氏輯刻經學叢書亦就皇清經解之外採名儒譔術爲近刻鮮傳者薈爲全書精心校訂陸續刻成以爲藝林津逮識者鑒之青浦席孟則甫謹識書存本坊掃葉山房江左林並各書坊發售官堆紙十二册價洋四元如蒙躉售向本號面議可也 
　　上洋王大吉 
　　本堂發兌各種戒烟丸及或烟參片固本　麟膏萬穩安胎丸玉蓉散乾順扶玉丸坤厚資生丸等名目繁多 
不能盡述假冐仍然不絶蒙賜顧者須認明上洋寶善街石庫門内櫃上錫葫蘆爲記並送目錄單一紙 
　　始創鎗上戒烟三香膏　 
　　戒烟方藥市肆多矣本堂主人詹容堂先生遍覽奇方本草諸書獨有秘法始創鎗上戒烟藥膏已歴年久四海風行銷流日廣濟人甚衆可歎人心不古見利眼紅近來市上有種不肖之徒紛紛效尤魚目混珠施其狡術奸計百出無非依樣畫葫蘆以微賤之物希圖射利誠恐貴客貪些小便宜悞往購用一試不靈再試不騐戒烟之念因此而止不知鎗上戒烟一法乃本堂主人十載苦心幸得發四藥草自種園中緣該草出於吾粤深山之中人多不識其草一枝能發四枝故取其草名曰發四再配合龍涎香枷楠香上沉香三味兼各種藥料製成取名曰三香戒烟膏每兩二千五百六十文此膏和入烟中調匀燈上照常吸烟一樣癮漸自輕不論新老烟癮及因病上癮者皆能戒除可保毫無他患戒烟不論冬夏亦不須戒口亦不要另服别項補藥自然身强體健精神倍長若不欲戒烟之人將此膏些小和人烟中常吸功能大解烟毒此膏之妙筆難細述用法另詳仿單倘有客商悞購别家之藥不能將烟戒去者仍望請至本堂來購一試便知方信余言不謬也發四草戒烟丸每兩約七百餘粒價一千二百八十文癮一錢呑三十粒詹氏戒烟丸每兩三百文此項朔望九扣上洋中和里内廣東詹誠德堂啓 
　　新刻書信要語 
　　是書採取行家商號近時往來四時通候荐託貿易答覆以及家書男女黨族交接稱呼時令　肅拜拜啓套語婚喪喜慶新年拜啓書礼規格估看銀洋秘法論洋要决無不網羅畢備商家必用之書每部四本三角半寄上海味三堂汲各書坊售　 
　　屈臣氏存心濟世 
　　售藥貨　價寳 
　　茲將各欵靈驗青丹丸散藥油藥酒藥水藥餅藥氷香油水次第登報○諸尊光顧請認每藥對口有龍麟件件塔爲記别人不得冐效庶免有悞各省各埠貴客信購必托原班圖件得以了事斷無延誤躉賣務照價廳讓可見人心濟世也計開　容玉液八寳金蓮散清香洗牙水暈洩平安藥水南　露三陰廬疾丸百補鐵酒戒烟藥餅戒烟藥丸戒烟精粉小兒代乳粉洋胭脂粉淡紅玫瑰葉乾粉花露香粉疳積花塔餅跌打内外各症紅藥酒内精酒清得香洋橙酒　　藥水回魚口無名腫毒藥水陰虚潮熱藥水哮喘嘴咳藥水開胃消食百補藥酒噎食消滯藥水薄荷精極品檀香油花露油桂花香味紅口唇膏頂上雙料正　　油補氣補血丸毒死各虱惡虫藥散脫鬚髮散風痰濕症散光明眼藥散化痰止咳藥水婦人虚損白帶藥水十全大補種子藥水除點去瘼眼藥水遺精洩夢鑠水風癱半不遂藥水傷風咳嗽痛藥水玫瑰香油膏肥壯身體藥油浸疳藥水精脫油　藥水發冷藥水回頸𤻤各症藥水培補小兒氣血藥水暗瘡雀斑白食藥水隆冬手足　拆香水拔毒藥膏刀傷膏藥尙有無數藥料後續登上海英大馬路屈臣氏大藥房謹啓 
　　紙料出售公 
　　本號專在英國大名廠揀選各式粗細紙張部皮影相干片等物運至　上價甚公廉發客不悮　鳳里口寳生店啓 
 
 

Page 10

 
 
   
 
 

Page 11

 
 
[光緒十三年三月初六日京報全錄]  
　　宮門抄○諭旨十三道錄前○發抄　硃批八道○禮尙延奏爲懇　恩續假並請　派署要缺摺○粤督張奏爲一門殉難節烈可嘉懇請旌恤摺○陜督譚　奏爲揀員升署要缺都司摺○大臣良　奏爲因病懇請開缺摺○粤督張奏爲疊次拿獲會匪洋盜訊明正法摺○浙撫衛　奏解京餉片○江撫德　奏爲調署府縣夾片○三月初六日刑部都察院大理寺正紅旗值日無引見○惇親王等謝署帶印鑰　恩○綿宜謝充族長並署左翼總兵　恩○前任甘肅學政陸廷黻到京請　安○恩公假满請安○誠端致祭　明陵回京請　安○長有續假二十日○掌儀司奏十二日祭　奉先殿惇親王瀅貝勒行禮○關防衙門奏十八日大高殿　光明殿拜表慶郡王瀅貝勒行禮○召見車機　陸廷黻○皇上明日卯初啓鑾○發抄　張之洞奏查明嚴家疇被叅案議結奉　硃批着照所請該部知道欽此○又南海令張琮等請開復處分奉　硃批着照所請該部知道欽此○又舉人李錫培等請斥革奉　硃批李錫培麥玉成均着斥革歸案審辦餘依讓該部知道欽此○又舉人李廷槐請革審奉　硃批李廷槐着革去舉人歸案審辦餘依議該部知道欽此○楊昌濬奏總兵吳奇勳飭回本任奉　硃批知道了欽此○又通判陳步梯等期满甄别奉硃批吏部知道欽此○又副將蔣益賢請免騎射奉　硃批着照所請兵部知道欽此○潘霨奏請將守備胡廷瑞革訊奉　硃批吳廷瑞著卽革職訊辦該部知道欽此　○○奴才宗室延煦跪　奏爲續假届满宿疾未痊再懇　天恩賞假調理並請　泒署要缺恭摺具陳仰祈聖鑒事竊奴才前因感冒風寒兩次請假先後蒙　恩賞假三十日調理嗣因痰𠻳未止足腫未消續經請假一個月復蒙恩准五中感激彌切戰兢但虞報稱之維艱不覺求效之過急現在假期又满而浮腫竟旋消旋漲喘𠻳亦時减時增方劑雜投眠食俱廢伏念奴才年尙未逾六十曷敢稍耽安逸自外　生成惟禮部满尙書一缺兼管太常寺鴻臚寺等衙門典禮極爲煩重未便以病軀將事致貽隕越之羞合無仰懇　天恩再行賞假一個月並　派員署理斯缺以重職守俾奴才稍免曠職之懼藉以從容調攝庶沉疴漸起届期卽銷假當差奴才不勝感悚屏營待　命之至伏乞　皇太后皇上聖鑒謹奏奉旨已錄○○兩廣總督兼署廣東巡撫臣張之洞跪　奏爲一門殉難節烈可嘉懇請　旌卹以維風化仰祈聖鑒事竊據廣東候補直𨽻州知州吳宗焯等禀稱同治元年十月間髮逆陷湖北竹山縣有同鄕改指廣東候補知府吳廷煇之配妻吳朱氏遇匪逼追奮駡慟哭賊怒攅刃體無完膚長子永全年甫五齡直前救護同時被害長女喜姑年甫八齡哭駡不已刀傷後脛暈絶復生維時積雪盈尺子女僵伏屍側再歴晝夜賊去收殮朱氏面目如生又弟婦吳郭氏遇賊近前投巖立殉堂叔六品軍功吳應富因督勇運解軍糧遇賊迫降不辱刃脅身亡洵屬一門節烈鄕里咸知當經本縣紳耆詳其事實載在縣志吳廷煇近官東粤與職等誼屬桑梓見聞的確理合開具殉難事實册結聨懇奏請旌卹等情前來臣查髮逆竄擾平定以後各省紳民婦女殉難捐軀凡經查明奏報者莫不蒙　恩旌卹今湖北竹山縣攺指廣東候補知府吳廷煇之配妻吳朱氏等或駡賊捐軀或投巖取義不愧名媛大節吳永全等或援親被害或矢死不降洵爲志士仁人凡此闔門之節烈由聖澤之涵濡相應據情仰懇天恩俯准分别　旌卹入祀建坊以闡幽光而維風化除册結送部外臣謹會同廣東學政臣汪鳴鑾恭摺具奏再兩廣總督係臣本任毋庸會銜合併陳明伏乞　皇太后　皇上聖鑒謹　奏奉　硃批看照所請該部知道欽此○○頭品頂戴陜甘總督臣譚鍾麟跪　奏爲揀员升署要缺都司以裨營伍恭摺仰祈　聖鑒事竊查陜西河州鎭屬岷州營都司顔成吉借補陜西固原提標左營遊擊所遺都司員缺當飭揀選妥員請補兹據署河州鎭總兵李良穆揀選得留甘儘先補用都司沈福坤年力正强樸實勤愼堪以升署呈請核辦前來臣維岷州係番回漢民雜處之區彈壓巡緝均關緊要自應量爲變通辦理以資得力查沈福坤幹練有爲邊情熟悉歴署河州都守各缺諸臻妥善以之升署岷州管都司雖於例章稍有未符而於人地實在相宜合無仰懇天恩俯念地方關重准以沈福坤升署岷州營都司員缺于營伍地方均有裨益如蒙　俞允應請　勅部發給署劄俟防務告蕆再行給咨赴部引　見以符定制除飭取該員履歴至日另咨送部外謹會同陜西提督臣沈玉遂合詞恭摺具奏陳伏乞皇太后皇上聖鑒訓示謹奏奉硃批兵部議奏欽此○○奴才宗室良貴跪奏爲因病懇請開缺恭摺仰祈聖鑒事竊奴才良貴前因感受風寒兩次蒙恩賞假一个月調理今復日甚一日更加氣體虚弱據醫家云非靜養不能痊愈惟有仰懇天恩俯准將奴才翰林院侍讀學士開缺俾得安心調理一俟病痊卽當泥首宮門求賞差使斷不敢稍耽安逸自外生成謹奏請旨奉旨已錄○○兩廣總督兼署廣東巡撫臣張之洞跪奏爲迭次拿獲會匪洋盜土匪訊明正法開單具奏仰祈聖鑒事竊照廣東歸善縣屬稔山會匪於光緖十年二月聚衆滋事當經官軍剿捕撲滅均經前督撫臣奏報在案其漏網匪目經順德歸善各管縣續獲要匪陳亞奎等六名解交水師提督方耀行營訊明正法復經把總鄧吉暉在香港附近地方設法擒獲首犯黄金安一名行文漢官交解提省審明經臣批飭正法又洋盜一項粤海最甚迭據總帶輪船都司銜儘先千總武永泰在新安縣屬零丁海面擒獲洋盜梁亞深等十一名解交廣州府又據署龍門協副將梁正源督飭右營都司曾德銘賴桂林右營守備满俊千總满傑署欽州管叅將楊瑞山督飭哨弁楊岑英黄彪會同萃軍弁勇等督率輪拖各船先後在西蜆洋面亞婆深三娘灣白龍尾荷包河等處海面擒獲洋盜黄景順卽黄三等八名並據梁正源督飭龍門協千總曾顯魯满傑及合浦縣團紳鄭炳堃北海汛把總覃應韶陽江鎭右管都司鄭廷熊等在三娘灣南洋雞洋等處擒獲洋盜吳鳳春卽吳靑等十四名均解交督辦欽廉防務前廣西提督馮子材行營又據鄭廷熊會同中軍守備陳國保電白縣典史張錡等率帶兵役練勇在二蓮頭沙嘴及蓮赤堡等處拿獲洋盜黄亞得等五名解交高州府據管帶輪船儘先補用遊擊楊必仁在臨高縣屬葫蘆港洋面拿獲洋盜吳新發等七名解交雷瓊道又據赤聽協在挑尾園等處拿獲胡亞海等二名並據管帶輪船都司陳良傑在新安縣屬鴉州洋面拿獲盧亞勝一名均解交廣州府又據吳川營都司德恩守備李炳超外委彭藹芝蔣榮詔額委林廷香軍功黄獻昌代防麻斜汛外委何瑞光先後在吳川縣屬廣洲灣洋面擒獲洋盜龎士得等十一名解交吳川縣又據歸着縣禀獲土匪楊留發等四名解交惠州府轉解署陸路提督鄭紹忠行管均經各該道府審明分别由臬司營務處覆訊禀辦並由馮子材方耀鄭紹忠督飭地方印委訊明錄供咨報經臣核明先後批飭就地正法各在案兹據臬司于蔭霖將正法各犯開具名數案由淸單詳請具奏前來臣覆核無異除飭司備錄供招咨部查核並勒緝逸犯務獲究辦外所有續獲征辦捻山會匪首要並獲辦洋盜土匪各緣由謹彚繕淸單恭呈御覧再廣東巡撫現係臣兼署毋庸會銜合併陳明伏乞皇太后皇上聖鑒謹奏奉硃批刑部知道單併發欽此○○衛榮光片再准部咨光緒十二年分京餉案內指撥浙海關常稅銀四萬兩前巳解過銀二萬兩其餘下欠銀兩兹據護理浙海關寍紹台道薛福成詳稱奉撥前項銀兩現經依限找解銀二萬兩向隨解添兌銀三百兩飯食銀五百八十兩共銀二萬八百八十兩十二月內務府參價銀二千五百隨解平餘銀六十二兩五錢檯費布袋劈鞘銀二十兩共銀二千五百八十二兩於光緒十二年二十八日派委差弁協同關書一併領解起程赴都分疑投納等情具詳前來臣覆核無異除咨户部查照外理合附片陳明伏乞聖鑒謹奏奉硃批户部知道欽此○○德馨片再署南昌府知府顔鍾驥臣另有差委所有該府印務查有贛州府知府崔國傍幹練有爲堪以調署遞遺贛州府印務查有臨江府知府王之藩精明練達堪以調署遞遺臨江府印務查有候補知府姜秀瀾老成明練堪以署理又署萬安縣知縣姚翌宸署萬載縣知縣韓筠經臣調省差委所有萬安縣印務查有准補石城縣尙未到任知縣樓杳春明白穩練堪以調署其萬載縣印務查有吉水縣知縣林嵩堯辦事認眞堪以調署遞遺吉水縣印務查有瑞昌縣知縣洪汝濂任事勤能堪以調署至樓杏春准補尙未到任並林嵩堯洪汝濂各任內均無盜刦三叅届满已起四叅及錢粮未完叅限將满有關降調之案據藩臬兩司具詳前來除分檄飭遵外謹會同兩江督臣曾國荃附片陳明伏乞聖鑒謹奏奉硃批吏部知道欽此 
 
 

Page 12

 
 
[日本紀事]  
　　目下日本人之居留新加坡者祗有七八十人其中以女子爲多然並無事業無非以倚門賣笑爲生涯至華人則多至三分之二大都經商作工之流夫日本亦一大國也乃任令民人遠涉重洋作此賤業能不受他人之譏嘲耶○日廷命政府添設懲罰官吏條例數日前內閣法制局岩崎平田二叅事官及委員數人將草稿擬定呈俟閱定然後發刊其內有最要之事二端一賄賂潛豐私相授受一秘密事件暗中洩漏皆擬從重治罪云○朝鮮使臣李源競旅館淹留異常貧困至日前金錢下逮涸澈頓蘇卽於十八日由東京赴東海道巡歴一周繞道至神户乘輪回韓○長崎兵捕打架一案雖已與中國議和而日本政府尙命當港輕罪裁判所將案內關係之人訊究口供繁冗不及備登其大略謂濵島彥助城臺友太庄司辛四郎水上榮吉四名俟係長崎警察署巡查應得重罪遂連夜拘留移解重罪裁判署治罪其餘四十四名內有二十餘名亦須治以輕罪云○海軍次官樺山資紀於十九日乘公司輪船東京九到長崎暫住八坂町笠野方帶同隨員海軍大臣秘書官村上敬二郎海軍大尉石田五六郎二人翌日午前十點鐘時坐淸輝艦赴佐世保港巡視軍營於四點鐘時到港中溝少佐帶領該港軍人竢立海岸恭迎相見後投宿濵崎貞吉方華山家閱兵事畢擬於二十三日回崎其淸輝艦則送至佐世保後先於二十一日駛回朝鮮釜山矣○元老院議官加蕂宏之總理大學已有年所辦事和平深孚衆望現因升任所有舊屬之教官學生等思念住日薰陶之益特設公宴以誌别忱又倣泰西之例雇畫工寫一油紙像各題祠詩以示永矢弗諼之意初八日更有三十九人繕成禀帖恭送至加藤君處加藤君隨覆手書以伸謙謝○東京來信云日皇太后由西京還幸伊勢國於西歴三月初八日道經志摩國烏羽港由海道回東京是日海中風浪滔天船不能進初九日天氣尤惡太后遂攺由陸路起程按所由國就中國邊省也○各屬連年疊遭瘟疫官場思患預防惟恐不及刻下氣候漸暖疫癘漸將發生本月二十二日金井區長特出告示勸諭人民各自衛生不使疫氣萌動并派定日期着人埽除街道各人宅內須自洗滌淸潔按日派巡員察看不得視爲具文至華商租界新地廣馬場等處亦均雇匠修繕石道兩邊開鑿隂溝想亦在防疫之例內也 
[男妖又見]  
　　聊齋誌異所載男妖一則是男扮女裝而以行醫教繡施其奸誘之計者也今江西省亦有此事可見善抄刻文者不乏其人矣據聞有某甲者頭髮蓬鬆耳戴雙環裙底雙鈎雖不十分纎瘦亦不十分寛大年僅三十許見者咸以爲温柔鄕中人不知其弁而釵者日前扮作女醫出入人家閨闥非但騙利且善騙色爲所害者不止一次近因醫某婦宿其家而逞其慾爲所識破送南昌縣騐明嚴責千板押候辦罪某甲初供爲蓄髮道人官謂道人者女扮男裝也今爾男扮女裝非詐騙而何某始語塞此種不尶不𡯓之人非尋常法律所能治想爲民除害者必有拔根掘株之道也 
[賴女不成]  
　　寗波南鄕陳氏婦早喪所天貧難度日遂再醮與工木某中生有一女循俗作拖油瓶甲前妻病故遺有一陔黄口呱呱無人撫育洎婦至而一則永夜衾寒免鰥魚之不寐一則殘年剩燭欣寡鵠之有依瑟靜琴耽頗稱和好乃相約以女爲甲媳遂集兩家親族寫立婚書而婦其婦夫其夫者遂攺而爲親家翁親家母矣未幾甲病彌留之際猶以前約訂囑婦亦含涙允之甲旣死婦亦相繼云殂婦弟陳某因甥女尙在垂髫未便成婚接之使去此數年前事也現已長成甲子將諏吉完姻陳忽居爲奇貨頓萌悔心甲子央人再四懇求陳堅持不允以致彼此口角甲子將婚書出示衆人衆乃曲陳而直甲子然陳終置若罔聞一味圖賴甲子怨極遂控諸官陳始懼歸女於甲子擇吉成婚焉 
[之罘閒話]  
　　本月初一日有英國運煤帆船在口外擱淺惰雇定駁船紛紛起卸不知日內曾出險否○前有調撥程營駐防威海口之說上月廿八日周觀察委派多人由旅順前往履勘以便興修砲臺翌日東海關道盛觀察亦乘威遠兵輪前往旋於初一日回烟臺 
[營口叢談]  
　　初三日正任固原提督雷軍門正綰握節蒞營奉軍統領翼長左冠亭軍門統率部下五營將弁兵上海關道廣觀察亦偕印委文武各員向十里外遠迎節鉞一時旌旗蔽日冠蓋如雲軍門端坐肩輿排導赴行轅小駐初四晨各員齊詣行轅叩謁軍門接見有差○向駐關內永平府之銘軍十三營今奉李傅相調赴旅順口初九日下午有甘姓武弁督帶一隊來營暫住廣盛店次日卽望旅順進發隨後各隊亦陸續來到據云此軍係劉省三爵撫所練最稱精悍名雖十三營其實尙多餘丁約共一萬五千人統帥係省帥之姪又據官場傳述駐防九連城之甘軍九營向歸雷軍門正綰所統不日亦須調回營口營市聞此消息米價立卽加昻云○初三日夜有革勇張某潜入左翼長營中銀庫盜銀當被巡丁拿獲查得其人曾在後營耿鎭軍麾下當親兵時適左翼長赴省未回同營代爲求免代理者遂送請地方官遞解回籍○營口舊有水會由　市巨商公設旣禦盜刼又備火災行之數年頗著成效每年春季會中例演戯劇酬神並邀在事各水夫齊赴公宴旣入會凡遇回禒而不赴救者罰以靑蚨四千頭近海防廳章幼樵司馬諭令細加整頓首事因在火神廟會議擬雇菊部並設盛筵以酬防營中諸弁勇緣去冬防營巡察甚勤且二三年來每有火灾無不踴躍赴救也○甘軍九營由九連城撤回擬用輪船載赴天津遣散無奈連日輪船不到以致各勇焦急異常久客思鄕固宜爾也○去臘立成鑣局主馮六砍死族姪混名十三王爺當由鄕約中人拘馮送縣奭邑尊以時適歲除未曾臨騐直至今正始得騐明而屍妻以夫無辜慘死不肯收殮遲至五六天始行殮瘞目下馮嗾令猶子馮八自投案下認爲凶手大令問供後將八收監釋馮出外據云此事馮費去阿堵物四百三十七千家兄之力誠大矣哉此事據訪事人言之鑿鑿因爲綴列報端眞耶假耶事關重大不敢姑置一詞也 
[襄垣紀事] 　 
　　署太平府史蓮叔太守久常履新後於初四日因公來無禀謁道憲拜會寅僚一時投刺答拜者冠蓋往來不絶於道太守小住縣署中越二日回郡○蕪湖關道署上房二堂去夏毁於火尙未修復現經雙錫五觀察擇吉修造約本月下浣卽可列柱上梁聞所需工費由前署道及雙觀察捐廉云○二月間貴嗚樵文宗科試寗國府屬李與吾軍門之八少君十少君俱入南陵縣學且居前列吉語傳來赴府第叩賀者輿馬如雲軍門在江隂差次聞之亦必喜形於色也○日前江北花鼓戯在蕪城僻靜處支臺演唱經河口司恩福庭少尹訪悉立派差役驅逐不謂該戯班仍匿跡私街小巷中登塲一曲蕩魄喪心其爲風俗之害實非淺鮮推原其故良由衙署蠹差地方痞棍貪得陋規甘爲護庇以致若輩有所恃而不恐也○貴嗚樵文宗接准國子監咨稱本監具奏應辦事宜一摺十二年十二月十五日入奏本日奉旨依議欽此相應咨請貴學政查明辦理可也等因隨札行府縣轉飭各學教官傳知所屬舉貢生監有家藏書籍情願捐送入監者由本學專斗投遞學政行轅核閱以便彚解進京其善本書多者自當奏請奬給監屬虚銜書小者亦量千奬給匾額蕪湖縣學李仁山蘇雨蒼兩廣文奉檄後已出示曉諭矣從此名山著作皆得上之巖廊壽之金石豈非讀書稽古者之榮遇哉○蕪湖東鄕白沙鋪地方有孝子陶孝譜者於親殁後廬墓五年遠近共稱其孝現由鄕紳鄰族禀學移縣以旌異之錢孟超明府卽於本月初六日排列儀仗往迎孝子出廬觀者咸嘖嘖稱歎將來人告九重或當渥荷旌揚之盛典也 
[廣東官報] 　 
　　二月二十二日調署萬州陳文序禀辭赴任新選順德典史朱集奎由京來二十三日從九品叚鴻業劉紹基俱禀知委省河補抽厘局差二十四日從九品韋慶淸禀謝超委及儘先記功一次二十五日候補縣丞曾紀𥮏禀謝會辦都城厘務候補府潘培楷禀知本日開辦礦政督銷局並開用關防二十六日候補府吳廷煇禀謝奏請旌卹恩二十七日新選遂溪縣汪椿恒候補縣丞趙鴻勳俱禀由京來二十八日試用同知榮俊業禀知奉厘局札交卸文案仍兼報銷保甲局委員差二十九日揀選縣陳陔禀知奉督憲委辦文案卽用縣徐京禀銷韶州西廠厘差○藩憲牌示署龍川縣葆椿告病遺缺以署文昌縣事題補斯缺張灼先赴新任文昌縣缺以署仁化縣事題補斯缺黄楨先赴新任仁化縣缺輪委試用縣朱思韶署准補陽太平司關漢皋新寗典史顧燡康均飭赴新任曲江典史缺委從九品韓昭英署番禺慕德司缺以連平上坪司周葆寅調補香山小黄圃司缺以瓊山水尾司朱希均調補淸遠典史缺以未入流諸滐詳補合浦典史缺請以簡用典史潘從政詳補 
[江西官報] 　 
　　候補府許善長卸辦九江洋藥局務兼德化卡回禀到廣東候補府張賡雲禀辭署會昌縣林錫福禀辭龍泉縣劉昌嶽禀見胡松年估修城工稟銷差永豐縣丞杜恩榮據報病故以試用縣丞諶德堃署理安廷桂由九江關來省李興賓銷勘騐軍火局工程委解防餉往金陵署九江同知克什布禀辭石守謙往康山接辦釐卡恩沛禀謝提前酌委一次行知萬年縣姜本立來省胡宗濓搭解飯食銀進京通判易鵬九委辦大庚卡胡松年解第二批地下銀進京 
[邗上題襟] 　 
　　二月廿九日上燈時候小東門內某姓家晚炊遺火遽兆焚如烈焰狂飛上穿屋頂幸河水甚大汲取便捷得以立時撲滅僅毁住屋半椽迨水龍到來祝融氏已反旆矣○邇來揚河水勢甚大攔江壩及東關外沙河壩均岌岌可危鹺憲特派員弁前往加廂增高數尺不辭星夜畚挶兼施蓋亦防患未然之道也○某甲至馬市口如厠黑暗中瞥見一物高懸卽而視之則一少年以汲井舊草繩懸梁自縊不覺大驚狂喊隣右聞聲畢至赶急解放得慶更生好事者䛌以故少年俯首不答移時緩步向西而去不知之嘻似此年富力强正可成家立業苟非大 
 
 

Page 13

 
 
不得已何至視性命如鴻毛耶亦可憐已 
[嚴懲串客]  
　　寗波四鄕新正以來多有串客扮演淫戯敗俗傷風莫此爲甚經朱邑尊出示嚴禁一面選派差役四出訪提方以爲此風當可息絶無如禁者自禁犯者仍犯聞前日由江東朱桑地方當塲拿獲串客戎三珊吳阿三兩名到縣朱邑尊痛恨已極飭差各責數百板以雙連枷枷號三個月發大門外示衆吳阿三身上尙着紅袖女衣面上猶帶粉痕是以聞而往觀者更多彼丈夫而巾幗者今而後庶幾改頭換面乎 
[彝陵雜事]  
　　宜昌施南二府各設操防兵三百名近聞施南之兵擬移駐宜昌以資防衛鎭憲于月前往施南查辦營務旋于二十二日回轅回時帶有施南二營操防兵一百名駐紥北門外演武塲其餘二百名大約仍歸施南協統帶也○由蜀往淇之電綫連入蜀中以資安設聞此綫曾於正月中附載棉花船入蜀行至巫山以上被風翻入水中船主及眷屬數口全行淹斃江心後經派人撈獲電綫此次另行載去　○前月城中迎賽花燈鶴炤齊施鰲山競駕五光十色鬥麗爭奇更有所謂台閣者皆以美麗幼童扮成葛細羅柔粉香脂膩肩舁而行髣髻羽衣仙子下自九天以故緑女紅男塡街塞巷此呼蔣妹彼喚邢姨昔之曲水湔裙亦無此風流笑柄而熱閙中遺失小孩者亦不可以數計有一老嫗偕女孩往觀被拐匪誘至僻　將耳環手釧攫取一空女駭極而啼適有家人尋至乃將女携歸而拐匪已杳如黄鶴矣然則女子可輕出閨門乎哉○某信局脚夫係專送川中信件者一日有某號托寄紋銀數十兩行至中途脚夫頓萌貪念將銀取出只將空信送交誑言是銀已經遺失嗣經查出根底遂將脚夫扣住送縣比追 
[鎭江雜摭]  
　　月初某日東南風作惡江中波浪連天舟子多繫纜江干不敢剪江而過忽有一小船揚帆疾駛迅如鷹隼凌風放乎中流激翻波際在船十餘人浮沈於浪花之內如鳬戯水如鴨狎波幸得救生船捨命援起尙有二人則已隨白馬素車而去矣江行之險如是如是敬告舟子尙愼旃哉○優人張思祥向在滬上以演三上吊得名脫手彈丸熟能生巧氍毺甫上賛歎聲幾如百面春雷近日附輪至京口掛名丹桂樂部本月之朔復演三上吊一折猱升至頂距地約四丈餘將身横抝如一字形復將兩足倒勾繩索上方作倒掛金鈎狀不虞所穿新廣襪竹布光滑鈎勒不牢驀從高際倒栽而下肋骨猛觸椅背椅頓壓散椅面上植立一木刺入助內張將身一掙木出而血溢不止五贜隨之迸流仍忍痛按住傷洞躍上戲臺賈其餘勇翻身潦入戲房流血過多旋卽倒斃迨同伴剶出雞皮來貼傷處則氣絶身冷無濟于事矣世之自炫其技者當視此爲前車 
[潤資助賑]  
　　嘉善郭少泉先生夙擅書畫海內咸欽聞山東屢告水災各户不堪困苦特莅滬上願以潤資充入賑欵嫓美蘭亭欲換鵝而輸悃垂憐蔀屋憫飛鴈以傳神辱荷惠臨曷勝感佩預將潤筆洋五元助賑硯田挹注誼篤救災想踵請者競詣西畫錦里造廬而訪矣不禁爲東人之子禱祝深之上海北巿絲業會館籌賑公所愚弟少欽施善昌謹誌 
[春分前一日喜廬山舊影左顧敝齋口占四十字以贈錄請郢正]  
　　我久飲君名思之不可見神從天末馳心竊詩中羡昨夜燈粲花今朝人識面三生夙願償那得不歡忭西湖花隠未是草 
[湖北仁扇堂施醫給藥一文愿正月分報銷細數]  
　　張蘭疇一次洋一元鍾槐元鍾光穗堂有心無力人各三十文蔣三成四十五文李留餘書屋泰順亨平安氏六順堂涵輝軒秦百祿怡幣氏席克明鍾禮田和記各六十文力不足人周承志堂花周均玉元昌永趙稚候龔義和張國嘉世德堂陳聿厥主人楊浩然森元號筆喇洋行王復聲胡學海蔡湘林毛星橋譚容萬張心齊六怡堂唐知止堂周聲濬日盛號羅補氏宜石主人碧湖書屋各九十文唐培生唐高賢唐昭禄蘇種德堂楊兆榮譚光烈莫文留佘紉秋譚德源各一百二十文姚子廣王金樓蕭務本堂王大安堂同芳居鄭璠雲無名氏詠昌升慶和銀樓榮秀齋存德庄黄省三張顯兆議瑞記平陽慶富氏黄廣涵胡嘉瑞旭春氏淞隱子　隂昆華榮昌朱思孝堂朱元春電氣公司錢貴勳裕炳麟虞修篁嘉春裕北洪泰何送蔡王尊勳固當永顧少山鄭朝恩免知齋潤之氏瑞之氏延齡錫寶氏李興岐鴻迪文梁面康堂蕭文灼鄭次棠李樹庭譚逸漁劉緝卿何盧氏何金玉陳君堂東來升高陽內史稽大生菊生仁雙玉樓主菊人氏湯本彚各一百五十文彭雨周廣瑞和奇珍樓陳震權德興帳房吳鰲蜂何文翰威韋玉亭信和洋行信和棧房果杳林與除氏菊朋氏席正甫梁朗齋履泰棧房開源帳房何文安杰廣和記何景淩馬保記季錫記鍾文熙高澤記林東祥詠記羅蘭桂堂嵐溪氏仲户氏闕鳳紀梁堂浦李美子何不留名宋恆全新圖氏各三百文不敢再悞三百六十文卓鄭氏卓莫氏卓陳氏卓王氏殷氏林氏均通年三百九十文廣昌隆松竹山房四百五十文鄭遜尙鄭茂光譚星垣廣德泰鄭祖焯何趾祥各六百文公和祥帳房何不必留名鄭慶德堂各九百文大豐號大豐諸友何必留名元芳洋行帳房游龍居士三誠德堂春茂洋行各一千二百文李秋坪一千五百文王元升通年三千九百文王仲罄王武綏袁芸生栽嘉寶均通年一千九百五十文以上共收洋一元錢五十二千六百三十五文不加一千零五十文 
[上海北市六馬路西仁濟善堂經收各善士樂助施粥善捐自二月初一日至三月初一日止第四批淸單]  
　　陳俞氏求病痊愈助洋二十元李善士由王文翁經募洋十元留餘堂錢永記程岷江莊容寛四户各十元孫茂揚六元陳翰香求闔家平安洋五元蔡謙光浙東求病愈人二户各五元衆善　由劉成章翁經募洋四元錢七百性本堂薛無名氏存養齋顧耕山王氏五户各三元黄彩石求病痊愈二元病愈完願叉二元陳寛望求次男病愈南寄園罰欵移助西湖漁隱廷陵柏祿氏四户各二元陳恭才吳鰲峰二户各一元莊懹芳米三石○以上二十四户共收洋一百二十四元錢七百米三石 
 
 
