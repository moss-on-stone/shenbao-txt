# 1920 - 342 - 4917178

 

Page 1

 
 
   
 
 

Page 2

 
 
   
 
 

Page 3

 
 
[救貧策] （老　） 
　　借債非救貧之策也舉債愈多所負之利子愈加利權之喪失愈夥以此救貧謂之抱薪而救火 
　　苛税非救貧之策也搜括愈烈脂膏愈竭商業益以敝生産之道絶以此救貧謂之南轅而北轍 
　　救貧之策在文官不要錢昨聞外人談烟酒税入於司農之府者五之一入於計吏之槖者十之四以此例他其他可知昔民國初建有英人著論謂中華人物可託以官帑者其數不盈一打吾聞其言而恥之吾誌其言没齒不忘故曰救貧之策在文官不要錢 
　　救貧之策在武官不要錢昔在北京見人編民國督軍財産表某某最某某殿其殿者猶埓陶朱孟子曰庖有肥肉廐有肥馬民有飢色野有餓莩是率獸而食人也故曰救貧之策在武官不要錢 
　　然則貧乏之國非不可救也以道德救之埃及亡國之慘非不可救也以道德救之 
[命令]  
　　十二月十二日大總統令任命黄恩錫爲將軍府將軍此令 
　　又令任命張福臣爲陸軍第八師步兵第三十二圑圑長此令 
　　十二月九日大總統令兼署陸軍總長靳雲鵬呈請任命鄭宦英爲陸軍第二十九師騎兵第一百十六圑第三營營長應照准此令 
　　又令兼署陸軍總長靳雲鵬呈請任命張廷楝爲陸軍第六混成旅步兵第二圑第二營營長應照准此令 
　　又令兼署陸軍總長靳雲鵬呈請任命吳玉琳爲陸軍第二十三師工兵第二十三營營長馬東龍爲陸軍第二十四師工兵第二十四營營長李代常爲陸軍第二十五師工兵第二十五營營長魏培田爲陸軍第二十六師工兵第二十六營營長張武軍爲陸軍第十二混成旅騎兵營營長吳家瑞爲砲兵營營長靳寶林爲陸軍第十三混成旅騎兵營營長周仲平爲砲兵營營長曹士孟爲陸軍第十四混成旅騎兵營營長國錫祺爲砲兵營營長康逢祥爲陸軍第十五混成旅騎兵營營長李瑶阿爲砲兵營營長均照准此令 
　　又令署内務總長張志潭呈准奉天兼省長張作霖咨請任命楊大蕃爲安東警察廳警正蔣齡益試署安東警察廳警正均照准此令 
　　又令署内務總長張志潭呈吉林長春警察廳廳長沈崇祺另有任用　予免職應照准此令 
　　又令署内務總長張志潭呈准安徽省長聶憲藩咨請任命倪咸　爲蕪湖警察廳警正應照准此令 
　　十二月八日大總統令任命柴得貴爲暫編河南陸軍第一師步兵第二旅旅長于起光爲步兵第一圑圑長孫曾友爲步兵第二圑圑長邢占魁爲步兵第三圑圑長郭連第爲步兵第四圑圑長王振標爲騎兵第一圑圑長張硯田爲砲兵第一圑圑長此令 
　　又令任命何果忠代理察哈爾全區警務處處長此令 
　　又令署海軍總長蕯鎭氷呈請任命許鳳藻爲楚有軍艦艦長應照准此令 
　　又令京兆尹王瑚呈科長郭在璜懇請辭職應照准此令 
　　又令兼署陸軍總長靳雲鵬呈請以黄遠鵬補授新疆督標中軍參將應照准此令 
　　又令兼署陸軍總長靳雲鵬呈請任命王俊傑爲陸軍第八師副官長應照准此令 
[國外專電]  
　　日内瓦電聯盟議會交第一股委員會審查行政會非常駐會員四人選舉法現委員會己採納中國代表所提出歐美三人亞洲等一人之建議如議會通過此案中國可望獲選爲行政會非常駐會員之一（九日） 
　　（按路透社十一日日内瓦電中國代表關於此事之提議己由議會全體採納矣） 
[國内專電一]  
　　北京電范敎長劃分大學區域先定北京南京武昌廣州四區（十三日下午二鐘） 
　　北京電中國大學學生加入監督選舉圑（十三日下午二鐘） 
　　北京電財交當局對國内銀行建議有全部容納意（十三日下午二鐘） 
　　北京電某某七銀行代政府間接向花旗懋業友華三行密商借欵三百五十萬期一年息七釐實交九八（十三日下午二鐘） 
　　北京電靳派陳豪生偕何佩瑄赴漢調亭省署移漢問題（十三日下午二鐘） 
　　北京電靳電湘趙速結寶慶靖港義敎堂被刦損失案（十三日下午二鐘） 
　　北京電久大粤鹽公司股東會議决定增股一百萬（十三日下午二鐘） 
　　北京電曹錕電復此時援湘尙嫌太早（十三日下午二鐘） 
　　北京電甘省張馬交惡形勢險迫徐因特派馬龍標赴甘調和（十三日下午二鐘） 
　　北京電報載龍濟光赴港不實 
（十三日下午二鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[國内專電二]  
　　漢口電孫傳芳文日（十）（二）晚乘江通輪赴宜昌（十三日下午三鐘） 
　　香港電唐紹儀眞（十）（一）日就財長任（十三日下午七鐘） 
　　香港電贛陳派夏同和戴某隨陳代表鄧文輝昨到粤謁陳長示親善（十三日下午七鐘） 
　　香港電議員謁孫詢對新舊省會意見孫言新附逆舊無恢復理均應取消（十三日下午七鐘） 
　　香港電孫昨乘車赴韶巡視北江（十三日下午七鐘） 
　　香港電財廳通令税餉收銀毫故紙幣更低（十三日下午七鐘） 
　　香港電瓊崖民軍互争地盤陳委鄧本殷主瓊崖善後並民政長同往整頓（十三日下午七鐘） 
　　香港電旅粤鄂人電鄂謂王摧殘民政應一致驅逐（十三日下午七鐘） 
[公電]  
　　上海銀行公會致北京電北京財政部總次長鈞鑒聞天津幣廠有抵押日欵之説羣情憤激萬不可行究竟有無其事乞速電復以安人心上海銀行公會文 
世界路透電>L ] 
[國際聯盟會紀事]  
　　十一日日内瓦電第二股委員會昨討論取締鴉片贸易法與婦童工人之待遇决定召集大會討論之日代表林權助日前表示議論謂日本願與中國磋商膠州問題如中國能予以保證日本允撤退其軍隊又謂中國狀况極不安寗且無稳固之中央政府云云中國代表顧維鈞向新聞記者發言駁斥林權助之言論並謂中國擾亂祗在皮毛且限於一隅中國現方進行將使亞洲第一次試騐之德謨克拉西克奏其功中國恃國際聯盟有以助之山東問題俟聯盟會事忙較少時當提出付諸公論 
　　十二日日内瓦電軍備委員會討論裁減軍備分股委員會之報告英代表費攝力言裁減軍備保全人類之必要委員會允從請各國政府裁減目前陸軍預算案之提議 
　　十二日倫敦電日内瓦電稱軍備委員會集議時日本代表石井聲稱聯盟會所擬裁減軍備之辦法他國如不遵行則日本不願遵守之日本依照其預算將於明年後年增置軍備 
　　十二日聖狄愛戈電智利外交總長國會外交委員會被選總統與智利駐英公使等開會决定智利繼續扶助國際聯盟但贊同阿眞廷代表所提出之建議大綱而於各國在聯盟政會皆有代表權一節尤表同情　　十二日華盛頓電民主黨參議員華施在參議院提出議案請威爾遜總統派美國代表加入國際聯盟軍備委員會華施聲稱美總統今不派代表與會其所持之理由並不充分實則美國圑贊成趨向全世界解除軍備之任何行動也 
　　十日海牙電荷蘭政府决計接受國際聯盟行政會之請求派荷蘭兵一隊會同他國軍隊前往維爾拉於平民大會在波蘭與立陶宛互争之地方舉行時維持地方秩序 
[美新總統與國際聯合會]  
　　十一日瑪里安電美國被選總統哈定聲稱在其就總統職以前將先向重要男女人物百餘人徵集其對於渠所倡國際聯合會之意見哈定定於明日與霍佛晤談星期一日接見羅特星期五日則與白乃安集議 
　　十二日瑪里安電被選總統哈定請白乃安來會發表對於國際聯合會之意見一事衆頗視爲重要蓋由此可見哈定所就商者並不以其本黨爲限也 
[美國之新製機關砲]  
　　十一日華盛頓電美國陸軍部宣稱新製半吋機關砲之試騐成續頗佳每分鐘能放七百彈 
[法前總理之中法談]  
　　九日巴黎電班樂衛向國會商務委員會詳述其游歷中國之情形首叙游歷圑員在中國各處所遇之熱忱歡迎繼言中國目前擾亂之特性與輿論在幼稚民國發育中所佔之地位又指陳中法兩國文化之同點並表示巴黎大學宜早在中國設立科學學校以法國方法與藝術敎授學生之希望末謂中法人民宜在工商業界合力經營 
[銀礦停止開採]  
　　十一日紐約電坎拿大美國與墨西哥銀礦多處因銀價低落己停止開採 
太平洋路透電 
[北京學生與選舉]  
　　十三日北京電中國大學之學生昨日集議决定組織監督選舉圑仿天津等處學界之辦法也此圑目的在防止選舉舞弊並鼓起他界之觀念使知監視選政之必要 
[美日互相道歉]  
　　十三日北京電駐美日使於十二月七日致書美國國務卿代日政府表示因去年三月十二日在天津違法逮捕美兵一案之歉忱而國務院於翌日答復因三月十三日美兵四人入日領署辱及南满鐵路人員事亦表示歉忱 
[旅庫外僑之行蹤]  
　　十三日北京電有日人十名俄人十三名昨由庫倫行抵張家口 
[日本近事紀]  
　　十三日門司電三菱公司此間貨棧失愼火勢至今未熄 
　　十二日東京電澀澤子爵等推舉代表十人請求原敬首相勸後藤男爵就東京市長職 
國内要聞 
[北京通信] （吹萬） 
　　各省區自治聯合會第十二次會 
　　本日（星期六十一日）爲各省區自治聯合會第十二次會議公推安徽代表孫毓筠爲主席（一）報告文件（甲）京兆工會推定王恒彬爲代表函（乙）江蘇敎育總會推定馬湘伯爲代表函（丙）京兆農會推郭温理爲代表函（丁）京兆同鄉會公函證明所推代表産生正當並有京晨益世三報廣告爲證結果完全交審查股）（戊）南京學生聯合會聲明俟評議部常期開會時推選代表加入函（存文書股）（己）河南學生會因趙倜以武力解散學校請本會援助函（作爲提議案至第三項討論）（二）新加入代表報告四川省議會代表報告略謂離川之時貴會尙未電告成立同人之離川實爲赴各省考察自治情形以爲川省他山之攻者後在滬得知貴會主張廢督裁兵實行自治與本省主張相同現時無論南北皆武人專横實行自治伺人之所望也川省人民之苦甚於各省刻己成爲割據封建之局軍官各　防區凡其區域内之賦税徵收官吏任免皆屬於彼地方現所恃者爲民圑凡有民圑之區地方可保安寗本席希望本會使各地方人人明瞭民圑之重要舉辦民圑以保衛地方其次當監督財政由地方議會監督此亦同人所望也川省督廢而總司令出總司令廢而督生易其名不變其實非求根本解决不爲功此所望於聯合會加以援助者也王源涵請川代表再請議會推出三人爲代表以符定章王撫洲報告河南學生會雖爲趙倜解散而精神依　圑聚現舉代表來京並參加本會迺由豫學生會代表報告略謂豫省所以有趙倜解散學校事者其主因有三（一）趙以鄭州抵借日欵學生會發起開國民大會反對因不能進行（二）鄭焯私自借欵不經議會通過學生反對鄭因爲扣留鄭共借五百餘萬與趙狼狽爲奸趙恐豫人追鄭急鄭泄其秘（三）槍砲局隂造銅元日四萬枚學生向議會請願取消以是三者趙恨學生次骨因借端封學生會勒停平民學校學生代表質問不得要領因决全體請願趙聞以軍警圍學校學生欲出某軍官以刀劈學生軍士助之重傷者十餘人趙下令三日内學生一律出校刻己無敎育望貴會加以援助王貴朝謂學生争國權與武人生衝突發展民治招武人忌致受干涉本會不能不援助擬辦法二種（一）質問趙倜爲何縱軍警干涉學生請以軍法懲兇手（二）質問政府張煊謂維持敎育及地方公安爲省長分内事當對省長有質問（一）令懲警察廳長（二）責恢復敎育原狀至於趙倜本會但令約束軍隊可矣凡省長分内事雖其人放棄職權本會似當責令負責王撫洲贊成分三項進行朱和中主更向陸内敎三部以書面表示請陸部約束軍隊請内部整頓警察請敎部維持敎育張國輝贊成之而主於文字中注意該省學生宣言採其意見王撫洲謂宣言爲學生會未被解散以前所發今則形勢己變某君謂當分緩急（一）維持現狀急（二）善後辦法如懲軍警等緩張國輝以此時當求恢復原狀非維持現况王貴朝以爲但須與强權者以一打擊以後略有辯論廼付表决（一）以書面質問政府（甲）國務院（請廢豫督嚴懲軍官）（乙）内務部（丙）陸軍部（丁）敎育部（通過）（二）電趙倜責令嚴辦不法軍隊（通過）（三）質問張鳳台爲何不維持敎育約束警察以保衛地方（通過）朱和中謂現政府不能養其兵使軍隊潰變軍官復率其軍向各處借餉實同刦掠李奎元兵變於前王占元復令其部下變於後本會當責問政府有無懲辦王李辦法王建中主請政府嚴懲王李張煊謂凡軍隊有一部分潰變者必其軍官己無約束能力　責成政府凡某師有一部變者即全師裁撤朱和中贊成張説並主推代表向政府陳述意見主席付表决（一）以書面請政府從速裁兵（二）推代表向政府請願（通過）迺推代表朱和中（鄂）王撫洲（豫）許用海（皖）韓述獻（京兆）曾震（贛）包庸（京）王若璧（閩）柴春霖（甘）孟學孔（綏）孟儒珍（察）王清渭（川）尙因培（晋）江蘇代表張煊聲明江蘇同鄉會於星期日下午開大會蘇代表以請願無效决引咎辭職不能推代表各省代表皆以爲當推如大會准代表辭職則請大會推一新代表當此任蘇廼推定張煊决於星期一上午九時會集於聯合會再赴府院陳匪石提議派員與上海各省區自治聯合會聯絡並請注意西南各省爲人民方面之統一王源涵謂自治運動當遍全國當推代表一二人任聯絡吳榮萃推王紹鏊（通過）陳匪石推黄攻素張煊謂蘇代表在預備辭職中王不能獨任宜加推黄（通過）此外尙有關於會内設置事如安設電話等事至五時三十分散會 
[蘇皖贛巡閲問題]  
　　先從副使入手説 
自明令特任王士珍爲蘇皖贛巡閲後王氏一再謙辭政府力圖挽留現凝迅即發表巡閲副使以便暫代職權設辦公處於京中遥爲控制副使一席先曾屬意於李長泰現因某種關係將以王士珍素所倚畀之張士鈺承乏並以師景雲爲巡閲使署參謀長王雖未打銷辭意但　允暫不出京大約將王辭職一層擱置一邊先從副使方面着手進行惟又　一方而消息日昨報載師景雲在帽兒胡同馮前總統之舊邸組織蘇皖贛三省巡閲使署此項消息據聞不確王士珍自命令發表後决意辭職必得核准而後己第一次辭呈雖由政府發還王氏並未接收復託前國務院秘書長惲君寶惠代擬第二次辭呈日内即將提出昨向馮宅訪查實情聞王命令發表後師景雲僅訪見兩次普通晤談並未提及組織巡閱使署之事又因辭意堅决更未向之勸駕至帽兒胡同馮宅近日籌備實因馮前總統於隂曆十一月初八日爲週年家奠之期故有此籌備與組織巡閲使署之事毫不相涉云此説又未知確否也 
[閩學生與外部談話]  
　　爲日人在厦設警事 
旅京福建學生聯合會前爲日人在厦設警事舉出代表二人向外部質問並通電全國一致力争己誌報端茲聞昨日下午五時該會代表楊慶霖龔詩霨持函到外交部謁見顔總長質問近數日交涉情形適總長會見外賓由秘書長熊垓代表總長接見謂部中自接得日人在厦設警之電後即向日公使抗議並電胡公使向日當局提出抗議但昨接厦門交涉使來電稱日人在厦設警可望無形取銷部中如未提出抗議可不必發出等語似此可轉告貴同鄉安心楊慶霖謂日人在厦設警侵我主權本極無理如能無形取銷固屬甚善但電文旣稱「可望」二字則非確實即能取銷可想而知請轉達總長仍須確查事實認眞交涉切不可任其敷衍了事致成將來困難之問題熊秘書長答謂現部中抗議公事巳經出發電復厦交涉使矣如日公使與胡公使有該案取銷之答復自可不成問題否則自當續行提出抗議後龔詩　問日前某報載有日人在福州打人並搗毁警署一節鈞部有無接到閩當局電告熊秘書長答謂部中並無接得此項報告大概此種小衝突或者在地方即行了結故母須報告中央交涉耳該代表遂辭出 
[京學生會力争豫案電]  
　　各省省議會敎育會商會農會學生聯合會各法圑各報館鈞鑒頃接河南學生聯合會代表面稱河南學生因檢查日貨與奸商衝突官廳袒護奸商發布特别戒嚴令逮捕學生代表十人并通緝各校代表如此摧殘學生忘讎禍國令人髮指溯自去年以來全國一致皆以抵貨救國爲不二之職志况敵國謀我與日俱進魯案未巳閩案復至閩案甫了吉案又起吾國所恃以與强鄰抵抗者惟在抵貨一舉若河南抵貨運動爲官廳壓抑他處抵貨運動亦有影響於外交前途所關甚大本會除己致函河南軍民長官請取消戒嚴令及通緝學生代表令釋放下獄學生恢復敎育原狀外特將經過情形奉達務祈共起力争是所至紛迫切陳辭伏希鑒察北京學生聯合會 
[湘省風潮與鄂贛]  
　　湖南軍隊因鬧餉自由行動迭誌前報茲據政府方面消息鄂省王占元贛督陳光遠昨均有急電到京陳報長岳兩處擾亂情形王電係青日拍發原文略云據報湘省汩羅軍隊約計三圑内欠餉之故將武岳鐵路車輛車站解欵及乘客行李等强行扣留岳陽方面駐軍亦漸形不稳謡言極盛因葛司令所部兵士南北籍各有兩營南籍者擬赴長沙索餉北籍者欲就地自由行動结果恐不免同陷騷擾現長岳電缐己斷人心異常慌恐等語除派員查明詳情續行陳報外先此電聞陳電亦係九日拍發原文略云據贛西方鎭使電稱據報長沙趙恒惕所部之三五兩圑兵士因欠餉不發同時鼓噪五日占領造幣廠局聲言圍攻督署趙總司令無法　持隨於七日下午將總司令關防交給戒嚴司令廖家棟旅長自身則潛出省垣不知所往各軍兵士遂公推廖旅長爲臨時總司令等語除飭詳探確情隨時具報外特聞又據交通機關消息武岳鐵路自五日起即發生阻礙是日由鄂開往長沙之列車行至霞凝站突被湘軍開槍轟擊不能前進因卽折回武昌六七兩日開往之車僅達岳州八日則僅至五里牌所有沿缐電桿亦均被損壞迄九日下午四時止尙未能恢復通電云云按以上消息均係前日事現則湘潮己平静車亦己通行矣 
[甘肅之督長問題]  
　　隴束鎭守使陸洪濤因馬福祥有督甘消息迭電表示反對聞政府昨接寗夏參議員李增衆議員彭立郝天章等咸日來電代陸氏否認前電原文略云魚電諒達議員等因隴東迭電謂有陸洪濤反對通電等語茲接陸洪濤麻日來電謂聞有奸人造謡以濤爲甘督種種言詞令人不解濤在甘數載素與雲公融洽治甘各事均有細商之函件往來從未有不睦之意濤因甘省　年不靖如稍平定即當退職歸田濤之自身亦未有圖謀之意懇請諸公轉達雲公切勿輕聽謡言淆惑是非等語穠等捧誦足見無此畛域之心顯係奸人造謡以挑撥漢回之不睦懇請中央詳察以免甘省再入禍端云云陸洪濤亦來電謂前次有人以洪濤之名電致政府反對馬福祥查濤與馬使袍澤與　向來毫無芥蒂絶不反對其爲甘肅督軍己查明前電係部下擅發現經電告馬使並戒部下勿得再有此事發生至關於甘肅督軍問題中央自有權衡非部屬所能干涉云云又國務院同日接蘭州李振榮等來電亦有如此説法果爾則馬福祥督甘之説又添一重保障然吾人恐此等電報仍未必爲本人所拍也 
　　甘省自張馬争督相持不下形勢日趨險惡政府去電勸解尙無何等成效近有甘肅旅京紳士主張另舉公正甘紳爲甘省長以便實施軍民分治兼以排解張馬之糾紛所有該省長之人選仍擬以潘齡臯爲宜潘氏與張馬均有交誼曾從中調解頗爲得力政府亦早有以潘氏長甘之議因潘氏力辭未果聞現己决令潘氏勉爲其難矣 
　　甘肅定西縣境内近忽發現股匪自稱大清忠義軍肆行擾掠當經官軍剿平昨由張廣建電陳抵京略謂據定西知事電稱匪首楊大師等糾合股匪搶刧局卡圖攻縣城當經擊潰奪獲大旗一面上書大清忠義軍字樣生擒十餘名餘匪竄據通渭當電隴東陸使派隊相機查剿等情除令宋支隊舉辦清鄉外所有此案出力人員擬俟清鄉辦竣再行並案請獎特先電聞 
[開放川鹽之反對]  
　　聞鹽務署徇稽核所之主張於開放川鹽楚岸時並將淮岸鄂岸湘岸及河南汝光各岸同時開放由長蘆鹽川鹽一律競銷淮商聞此消息異常反對己舉代表萬昭慶等到京力争 
　　中央開放川鹽楚岸爲籌選舉費三百萬元之故川人異常憤激由京官傅增湘議員李文熙等分呈府院抗争並由川中各將領熊克武等連電反對不達取消目的不止 
　　四川衞戍司令劉成勲致旅京同鄉電云川鹽濟楚歷行有年鹽務署不察現情擴展蘆淮銷場消滅川産置千百萬貧民生計於不顧諸公據理力争川人當然一致主張必達目的而後己特先電聞劉成勲叩江自流井廠商致旅京同鄉會電云諸公力救開放楚岸廠人千感萬謝己分電各廠拚命力争以隨諸公之後尙希時錫敎言王德鸞胡憲李新展黄在田曁井灶等同叩宥 
[琿春交涉之新條件]  
　　琿春交涉仍在進行中昨由日使署探得小幡氏提出之條件内容及胡使魚電大意如下（小幡新提之兩條件）（一）於東道溝百草溝局子街等處日人居住最多之地設立日警由中國另派軍隊駐屯（二）中國政府於不能維持秩序時日本得以派遣一千名之軍隊到琿春（胡使之魚電）徽日日當局提出要求在東三省之日本領事館每所准其駐兵五十名則允將琿春日軍卽日撤退德當即駁以此舉於理不合中國萬難允許而免各國效尤日當局旋又聲明即將以上所議取消聲明下次談判雙方互提條件另行談判胡維德叩魚 
　　據奉天消息奉省各校學生近以琿春交涉日本一再反覆迄無解决希望特於陽日上午八時齊赴省會要求議員迅速開會表决此案辦法轉請張使積極進行以保領土張使得報後旋即召集張作相師長敎育實業警察政務財政各廳長及都統顧問等在使署開秘密重要會議結果飭令敎育廳長傅令各校長轉知學生照常上課切勿妄生異外舉動一面令警察廳傅令各分署妥爲保護勤加監視一面致電延吉道尹陶彬迅將琿春事件始末情形認眞調查俾轉電中央嚴重交涉而期早日了結 
[借債又有活動説]  
　　此次政府通電聲明不借外債後昨據某外人方面消息周自齊因中央財政困窘己達極點對於新銀圑借欵事件刻又籌有更易條件之辦法關於賦税抵押一項有照允之意並聞新銀圑代表司梯芬氏准於月内抵京與中央商定此項借欵條件周氏爲此異常忙碌　　皖督張文生所派諮議舒邦杰來京進行一種借欵昨據銀行界消息此項借欵係擬以民國八年公債票五百萬元作爲抵押以借現銀一百五十萬元聞該諮議到京以來迭與中國實業銀行方面頻頻接洽迄於最近仍無結果又聞該諮議以旣負此任務來京擬再向某私人資本家方面活動以謀借成而便覆命 
[京聞紀要]  
　　齊耀琳電催王瑚新任蘇省長王瑚迄今尙未赴任聞齊耀琳續有佳電敦促抵京原文如下政府公報載有王省長辭職己奉指令慰勉迅速赴任仰見政府尊重民意顧念地方之至意現在機工風潮平静省議會正在繼續開會各項要政諸待進行而滬上因先令飛漲市面震動尤賴官紳各界相與維持耀琳待罪多時心餘力絀設有貽誤負疚更深務懇速催王省長尅日履新以維蘇局幸甚盼甚齊耀琳佳印 
　　齊耀珊又將長吉齊耀珊前以不見容於浙江乃去而之魯旋又以種種掣肘被逼而辭職當有吉省同鄉多人頗望其轉而長吉惟齊氏曾謂魯不如浙而吉又不如魯以表示不願但近來意又活動表示願意長南並聞己得張使同意不久即可見諸明令　 
　　地檢廳爲禍首事起訴政府對於安福禍首飭令檢察廰提起公訴以便由外部向日使交涉茲聞京師地方檢察廳業於日昨將丁士源侵吞公欵各種罪證并成一案提起公訴矣 
　　山東財廰長之决定山東財政廳長張壽鏞被魯省議會及各圑體極力反對不得己而辭職政府本不以爲然無奈山東自治之念甚切乃舉濟南總商商之會長張肇銓氏暫擔財政廳長鋭意整理政府以此事處於兩難若另派員恐未必得魯人之歡迎若置之不理又非維持中央威信之道不得己而於昨日閣議將魯人選出之張肇銓提出討論結果通過即以張肇銓爲山東財政廳長由中央加以任命大約不日即當發　　　藍天蔚最近活動聞某方面昨接鄂督王占元佳日來電報告藍天蔚活動情形原文略云據宜昌王司令報 
 
 
 

Page 7

 
 
告　天蔚近日分赴粤滬滇黔川等處有所活動昨於電局檢獲孫伍唐等會致黎部豫軍一電囑令移駐施建公推藍天蔚爲鄂豫聯軍總司令藍並己宣告就職等語查藍前赴滇黔今復爲鄂豫總司令移駐施建足見野心未死除飭各軍妥爲偵防外謹聞云云 
[北京高師校長問題]  
　　高師自校長問題發生以來多數主張挽陳拒陶其勢甚盛遂有挽陳委員會之組織然照現時情形陶旣自願辭退陳亦宣言絶不復職繼任無人校務自難進行所幸學生自治程度尙高每日照常上課毫無紊亂現象至於職敎員方面亦熱心維持高師前途誠有極大希望校長問題似乎易於解决前某報載某某主任等欲謀是席殊非事實即高師校内風傳敎育研究科主任某博士恐繼任爲高師校長故告假南旋亦非確信蓋據各方面調查高師學生之理想校長甚難合選（前該校大會有規定理想校長八條）而該科主任資格似尙相合繼任之説由此而起惟該主任對其接近者言無論受何方面之迫促絶不就校長職僅欲將全副精神使敎育研究科成績益臻優美足矣至於南旋一節實因其母病重電促回里省視也 
[東三省通訊] （隱） 
　　特别法院各面觀 
哈爾濱設立特别法院專管理俄國人民之訴訟事件此舉自張司法次長到哈調查情形規畫定奪後卽經調用各處法官及素有學識與外交經騐之人員擔任其事現在大致己經就緒此項法院現雖對於俄國僑民而設將來辦有成效取得中外官民之信仰以爲我國改良司法之漸則此舉於我國法權前途大有關係記者姑將該院近况拉雜誌之如下以供留心東邊政局及注重法權者一覽焉 
　　（一）該院組織法業經公布就哈爾濱秦家崗設高等廳房舍卽爲中東鐵路總公司石頭房子之一部高等廳長傅廳長彊現因設組伊始頭緒紛繁終日勤勞實無暇晷又在道裏交涉局南首設地方廳沿路更設分庭六處自满洲里以至綏芬河凡大車站而俄僑較多之地卽設分庭以資俄僑就近起訴而求便利現在地方廳等早經收理訴案極爲忙碌而高等廳尚未開庭亦正在準備中也 
　　（二）傅廳長彊爲浙江杭縣人在東十餘年向在外交方面爲生活氏原係日本東京法政大學出身於法律之學研究有素爲人精幹頭腦最爲清晰曾在奉天吉林充任官吏頗受一般歡迎在吉林交涉司任内辦理外交尙無失敗去年任濱江道尹及前年爲東省鐵路公司督辦公所參贊亦與俄國在東官商多所接洽故此次任爲特别法院高等廳長於事實上最爲相宜現其所抱宗旨爲悉心創辦其事成績如何不敢預斷而實心去辦則爲氏近日對人所宣稱者也 
　　（三）特别法院律師出庭一節尙未確定據確探當局之意以爲法院爲辯明是非伸張公道之地不有明白法理之人員到庭討論難臻至善故傅廳長對於特别法院管轄區域内擬呈明司法部准予組織律師公會准許律師出庭執行職務此爲將來必辦之事也 
　　（四）該院所用人才類屬第一流範圍之内又以哈爾濱素號繁華百物昂貴生活程度遠在我國各地之上非予相當之俸給不足以資養廉故該院法官比他處爲獨高庭長每月有現大洋三百六十元推檢月俸約二百元書記官亦百數十元不等 
　　（五）由俄法庭移交之案卷爲數極多一時繙譯甚爲困難且我國人士向於俄文研習者少一般通事大都祗知俄語不諳俄文即諳俄文之人亦未必卽明法律因此日來該法院繙譯卷一事最爲忙碌 
　　（六）法院之中並延聘俄法律家爲法院顧問此爲特别法院中特别變通之事亦爲事實上萬不可少者現在傅廳長己就在華多年且有法律高深智識者　爲顧問以資臂助各該俄人亦甚願出力以促進此特别法院於優良之途也 
[湘省兵變之善後]  
　　借債三百萬元發軍餉 
湘省此次兵變旣經以發給現餉及提發欠餉二成之條件安然平息則此際籌借軍餉實爲一重要問題省長林支宇特擬一借項通告並一借欵條件於昨八日下午在省署召集各界領袖特開會議籌商辦法討論至三小時之久對湘政府所定辦法多表贊成惟於籌集準備金皆無把握後經商會會長左學紳發言請與淮商公所切實籌商無論如何情形有無辦法明日必可回報云云衆可其説乃散會茲將林氏通告及所定向總商會淮商公所借欵條例併錄如下 
　　林氏通告此次索餉風潮突起支宇補救維艱本宜辭職重以趙總司令及各同袍與諸父老昆弟之敦朂責無旁貸不敢不勉任其難查本年六月以前之存餉約一千數百萬元暫發現二成約三百數十萬元目下三個月之軍餉全數發現又約三百六十萬元此皆昨日總司令部會議所議决宣布者萬無反汗之理益以積欠及目下三個月之政費又約二百一十萬元總計需八百數十萬元方可度此隂曆年關而收入之預計可靠者財政廳各種收入約可得一百餘萬元榷運局方面約得六十萬元（均以三個月計算）擬借徵田賦一年除免緩滯納外均可得二百餘萬元出入兩抵尚不敷四百餘萬元而預計可靠之欵且不能如期而集不得不於無可設法之中求一比較可行之法查長沙總商會淮商公所於財政之信用本最著於利害之關係亦最重擬以全省所有確實之産業作抵請其發行票幣三百萬元卽分期借與政府爲發給軍餉之用茲擬定借欵條例如左請求總商公所立予承認尅日實行並請求到會諸公一致贊同共同負責簽字作證以解難關而奠危局支宇受任於庫空如洗債負如山之後痛念瘡痍满目元氣凋殘休養未遑豈忍更重苦吾民以促其死惟此項問題不能解决則險象立呈政府萬無維持之方法亦惟有仍本初衷即向省議會辭職以避賢路而免增戾謹此布陳諸維公鑒 
　　借欵條例第一條湖南省政府（以下省稱政府）爲發給軍餉向長沙總商會淮商公所（以下省稱商會公所）借貸光洋三百萬元第二條政府將省有公産之某某交與商會公所爲抵押品由政府印就光洋票三百萬元發交商會公所承領以湖南商辦銀行名義發行之第三條商會公所將發行之票限本年隂曆年底分三期（每期一百萬元）借與政府發作軍餉後應卽籌足確實準備金隨時應兌第四條凡持有湖南商辦銀行票幣者准其完納本省釐税田賦無論何項徵收機關以及商民不得有拒絶折扣情事違者按律治罪第五條此項票幣自發行之日起於口個月後政府分作口期收還如逾期不還任商會公所將抵押品處分抵償第六條如商商公所於發行上項票幣三百萬元外欲再加發票幣應由商會公所按照銀行條例籌足確實資本辦理政府特予以發行票幣權第七條本條例自雙方簽字蓋印後發生效力 
[廣州新軍府之大事紀]  
　　軍府政務會議現旣宣布繼續執行軍府職務亦己商榷就緒昨日軍政府命令如下特任孫文爲内政部長唐紹儀爲財政部長唐繼堯爲交通部長陳炯明爲陸軍部長外交部長兼署財政部長伍廷芳司法部長徐謙參謀部長李烈鈞均照舊供職交通部長唐繼堯未到任以前特任王伯羣署理參謀部長李烈鈞現在出差以參謀部次長蔣尊簋暫行代理部務又任命馬君武爲軍政府秘書廳長聞陳炯明與湯廷光己允就職矣此外各部次長尙未决定其有外交次長希望者爲伍朝樞或郭泰祺財政次長吳滌宣仍舊有陸軍次長希望者爲鄧鏗或黄大偉有海軍次長希望者爲林永謨或温樹德有内政次長希望者爲由宗龍或何畏有司法部次長希望者爲吕志伊或謝持有交通部次長希望者爲馬君武或盧信有參謀次長希望者爲蔣尊簋或黄大偉以上所列各次長伍朝樞鄧鏗林永謨由宗龍盧信數人似己確定但民黨方面因盧於元帥府成立時曾登告白反對孫總裁因此反對甚烈 
　　軍政府又發表一宣言云三年以來本政府欲以和平之方法使毁法賣國之人厭亂悔禍對内必使法律之効力勝武力對外必使賣國條件悉行廢棄俾建設事業得以具舉是以停戰言和乃岑春煊等與北方暗中勾結各謀私利本政府乃令粤軍返粤將内亂之人悉行驅除今再宣言曰北方頻年行動最有害於國者三（一）利用軍閥盜竊政權（二）以善後賑災等爲名欲欺騙新銀行圑而得未經國民承認之借欵擅加國民之負擔（三）宣布僞統一自認非法而又以無國法上地位之機關擅令各省舉行僞國會選舉凡此三者苟有其一己足破壞和平陷國家於危境本政府仍盼北方速行屏除軍閥停止借欵取銷僞令庶可相見以誠繼續和會爲正當之解决以副人民之希望孫文唐紹儀伍廷芳唐繼堯魚印 
　　本月三日下午有國會議員陳家鼎謝英伯馬小進蔡突靈等數人赴軍府謁孫中山陳袖出報上所載之軍府四總裁宣言謂該宣言並未提及召集國會字樣似有疏漏等語孫答曰國會議員南來原爲護法前被岑春煊莫榮新等逼走故移往雲南及重慶開會汝等逗遛廣州不去實爲甘心附逆罪有應得今日岑莫失敗復又倡言護法何以從前不到雲南及重慶乎余照律應將留粤之議員一一逮捕徒因軍府事忙未暇爲之此後國會開會祇有純潔而未變節之議員有此權利其曾經附逆者非從嚴懲治不可云云議員等有曾依附桂系者聞孫語大爲失色其後謝英伯起言謂先生如此辦理實爲大公至正爲民國正本清源計必當如此衆遂興辭而出四日下午復有安福系議員林繩武許峭嵩陳子楷同入軍府請謁孫派梅培代表接見敷衍數語而退援桂問題業由各部軍隊紛紛請願出發惟總司令以餉項支配尙須籌畫而軍政府又值重新改組諸待勷理故暫緩圖惟現下各務業己磋商完妥特聯合各部軍官會議定於明年一號即行誓師出發援桂又聞軍府現組織國防陸軍以爲西南捍衞其第一師長一職業委許崇智充任現第二師部衆亦將改編完竣其師長一缺則以援桂第一路司令黄大偉兼充其餘各屬陸軍則統改編爲護法討賊軍 
[邕垣通信]  
　　槍决降將與緝捕民黨 
　　莫榮新督粤時曾委謝卓英爲憲兵司令迨李福林魏邦平宣告獨立謝即與李相通意在與莫爲難曾於軍事會議席上向莫攻擊以圖渙散軍心莫因此故命令卒不能行不可謂非有功於粤軍但粤軍以其反覆無常卒將謝所部軍隊勒令解散謝氏憤甚乃由粤回邕晋謁陸榮廷請求復用陸聞其事屢屢拒絶不允接見近又轉見譚浩明譚即將陸氏指令交與披閲後當卽將其押至署前槍斃自此事發表後一般由粤回里之軍人恐被牽連人人自危昨晚（四日）六時許署督憲兵二十餘人負槍實彈直至警署第一區署拘押該區區長雷雨臣帶回督署訊問聞譚氏疑雷某與民黨來往圖謀内應嗣因調查無據今晨始覓某參議作保釋出然警兵方面因上級官長無端受辱心極不安觀其近日之趨勢大有與憲兵不能兩立之狀未審當局如何調解也又陸榮廷與譚浩明等以省内文人如馬君武鄧家彦王乃昌梁烈亞周公謀雷在漢韋紹臯汪千仭蒙民偉吕一夔張廷輔軍人如莫昌藩鄧鼎封陳子中黄藹帆輩共三十餘人不允回省任事在外奔馳特通令全省嚴查通緝告示皇皇與有清緝捕黨人事後先輝映由是邕垣戒嚴日甚一日地方治平難抱樂觀也 
[贛人電拒丁乃揚與王士珍]  
　　自月前閣議提丁乃揚長贛消息傳來江西各公圑認中央爲違背民意均不贊成又據旅京同鄉函告丁於府院方面仍在極力運動以竟前功要求各公圑協電反對戚揚本與丁氏勢不兩立亦暗中運動贛人出而抵制故除合羣社議員素與丁氏接近毫無表示外其讜言社議員及與戚揚交好之商會長龔士材敎育會長宋育德等均分擬電稿拍致府院故戚揚位置或又得苟延一時茲將議商敎三會電文錄下（省議會電）北京大總統國務院鈞鑒閲報載中央對於江西省長正在遴員接替仰見刷新政治深符贛民之意頃聞以丁乃揚提出閣議贛民誓不承認值此全國潮流趨重自治鄂豫各省己有先例懇乞俯順輿情就贛人之賢明素無劣迹者擇一簡任地方幸甚贛省議員邱玉麒朱士芳廖光墀鍾起衡蔡世培王宗然黄秉鉞管潛辛彭齡古培欽黄煇許英熊紹璜曾幹湘謝鴻藻匡世德黄炳煥黄兆乾譚振邢秉鈞廖禹民温肇祥等同叩（總商會電）北京大總統國務院鈞鑒丁氏長贛消息争傳輿論譁然驚駭無似前電具在可見民情伏乞打消成議以維大局而定人心無任感禱南昌總商會叩青（敎育會電）北京大總統國務院鈞鑒報載丁乃揚長贛又提閣議羣情憤激誓不承認自治呼聲全國一致贛有賢者請擇任命迫切陳情幸重納焉江西省敎育會叩佳又致北京各省區自治聯合會旅京滬兩同鄉會等處電文詞冋 
　　蘇皖贛三省巡閲使之設置陳光遠本極反對乃自任命王士珍後陳爲敷衍前輩面子計曾電王道賀昨己接王復電表示辭意又聞贛省各公圑因京滬同鄉對於此事均極反對故議農兩會昨己電京否認頃聞商敎兩會亦正在起草中明日即可發表 
[杭州快信]  
　　省議員葉亘東鄭凝孫宋卿徐卓羣等昨聯袂詣省署要求從速公布省參事會議决案 
　　查辦實業廳長雲韶案經法律股審查報告成立己歷多日議長周繼濚迄未分配台屬議員鄭凝等九人又經該廳聘充諮議他議員頗爲憤慨 
　　第四區省議員費錫齡因就外海漁業局長任提出辭職經大會許可遺額依法以候補當選之范荇溎（鄞縣人）遞補己咨復查照 
　　西湖羅苑侵佔湖面案迭經省議會提起質問延未解决沈省長現派員查勘得覆實佔一畝七分昨己函令設法拆讓 
　　東陽公民趙瑞文等昨電省會各圑體稱本届選民遺漏頗多經調查員補送縣署堅拒不納紳民共憤務乞設法救濟 
　　紹屬各米商日前向湖墅米行運購食米四萬石載至江干經杭縣扣留致起交涉一時尙難解决 
　　江蘇旅杭學會定期本星期六假省敎育會開會提議一切進行事宜 
地方通信 
[松江]  
　　議減選民之緊急會松邑郭縣長因造報省會初選選民過多省署飭令迅行核减郭縣長遂於本月十二日召集二十四市鄉自治委員在署開緊急會議到會各員以各市鄉造報選民並不一體浮濫不容平均削減争論甚劇郭縣長謂省令　厲勢在必减且各市鄉選民有超過户口數者尤不能不切實減削各員謂選民超過户口數者祗松江一市如何削減之處應先從松江市入手松江市自治委員則謂木市選民孫根據本市十五段調查員所造報委員於十一日召集調查員會議時各員對於核減一層堅不承認委員自不能自認浮濫云云討論結果以事實上不能無減仍議决核減標準如下（一）各市鄉選民超過户口數者一體削減並再照各該市鄉户口數減去三成造册報省（二）選民數未逾户口數之各市鄉如所報選民數在各該市鄉户口數之七成左右者不必再減如逾七成者仍減至七成爲止聞各市鄉中如松江楓涇五庫張澤白沃等均在核減之列云 
[蘇州]  
　　警署長丁艱蘇城南區警察署長潘季鼎之封翁子宜君今秋忽得痼症迭延中西醫診治卒不見效竟於夏曆本月初一日逝世當由潘署長稟報警廳請求聞缺另委接替李廳長諭令給假兩星期治喪期满仍在署守制照常辦公現在職務暫由李警佐代理 
　　分所長對調縣屬第三警察分所長劉榮發與第四警察分所長袁均前奉温知事令互相對調茲悉劉分所長己由該處横涇士民聯名呈縣挽留而袁分所長則與角直當地人士感情甚薄勢離久留温知事爲雙方兼顧計遂又令與第二分所長王爾炳互調兩人奉令後各於前日接差視事矣 
[奉賢]  
　　敎育會主張議會移滬電江蘇六十縣公圑鑒此次省會被機工搗毁毆擄議員不法行爲己達極點寗垣重地兵警豈己廢弛擾亂有十時之久而竟不加顧問馬絲蛛跡大有可疑來日方長後患無窮若不移滬開會吾蘇喉舌行將閉塞國家無政府地方無政府人民不可無議會務乞一致主張爲諸議員之後盾奉賢縣區敎育曾長刁明一周周昌時等叩灰 
[嘉定]  
　　公民監視選舉圑成立江蘇公民監視選舉圑成立後全省各縣繼起組織分圑者己有十餘縣本邑各市鄉同志於本月十二日在城集合圑員開會組織成立到者二十餘人公推章復仁君主席討論組織辦法通過簡章次即推定章君爲總幹事徐虞忻楊展成等爲幹事並推定各股辦事員訂定城内張馬弄十八號爲該圑總事務所一面呈報官廳備案一面電告省監視圑以謀聯絡四時半散會 
[鎭江]  
　　籌備衆院選舉丹徒縣署因衆院初選期限非常迫促籌備手續亦甚繁重故己定本月十四日下午二時邀集各市鄉委員在署會議以便籌撥經費組織選舉事務所 
　　反對兩税續誌所得印花兩税現又經舊鎭屬各縣商會續電鎭江總商會請再轉呈財政農商兩部力請緩辦藉恤商艱 
[楊州]  
　　國語講習會成立蘇省視學國語講習會經敎廳呈經省署定本月二十日行開始式昨由廳令縣轉知縣視學曁對於國語未經研究之通俗敎育館主任或講演員務於十八日以前至敎廳報到以憑送入該會聽講 
[漢口]  
　　旅漢蘇人之通電各公圑均鑒讀報見近來我蘇省風雲愈趨險惡我旅外蘇人萬分惶急三千萬人民代表之議會被暴徒搗毁議員被暴徒擄毆官廳置若無睹人言嘖蹟其中唆使有人我蘇人若仍袖手旁觀何以對己何以對我議會諸公如議會近來所主張廢督查辦俞道尹王警廳反對文龢王克敏以及清釐財政主張省長民選等各成續在在皆昭人耳目人肯爲善我不獎之是勸人不爲善也且我蘇人早具開通之名現下民氣又爲各省冠如認定此事不當袖手我蘇人出全力赴之可也生死是賴對於主使之人及負地方之責者分别請懲尤關緊要者如政府近日所發表巡閲使改代爲署督軍等命令亦係迫我蘇人於死地不肯稍留餘氣我在籍父老季昆不請政府收回成命不誓死力争必後悔無及我旅漢全體蘇人常爲我諸父老後盾速起圖之臨電匆匆不盡欲言旅漢江蘇同鄉徐潤濤吳也溪許菊隱等公叩 
雜評一 
[湘省發餉之借欵] （默） 
　　兵變省之商民除受搶掠損失又須負擔發欠餉之費如鄂借五十萬湘借三百萬皆是也 
　　當局旣日以無力維持之説恐嚇商民商民爲苟安旦夕計自不得不竭力羅掘以貢獻之惟商民旣出此買安全之代價當有一種正當之要求條件條件維何即裁兵是也蓋以商民膏血僅供一時發欠餉之急則不一時而餉又欠兵又將以索餉變矣是商民將借不勝借也若能兼用於裁兵則一可稍輕將來之負擔一可稍減禍亂之根源况兵而旣變自應速裁要求亦甚正當故今日督軍而以發欠餉爲名向商民借債者正商民要求裁兵之機會也以金錢買一時之安全與買永久之安全利害不可以道里計矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全省商會電請取消加徵賑捐]  
　　此次江蘇全省商會聯合會在寗開會上海總商會縣商會南滙商會代表湯節之曾提出請電政府取消加征賑捐案原文如下（理由）税捐爲增加人民負擔之事凡正税外有所附加時必經立法機關之通過最少亦應徵得人民之同意今日政府動以命令征收新税近又於貨税附征賑捐發行公債且謂外人業己贊成同胞寗能坐視故最初卽向外人磋議對於國内人民始終未謀一辭試問政府心目中是否視如無物我商民縱財力能勝而人格何在乎况當此商業凋敝鎊價日增貨價日跌之際方自慮破産之不遑鳥有從井救人之餘力至北省災黎商人從未漠視就蘇省而論上海義賑捐數巳達二百餘萬他處亦逾百餘萬何一非商人之膏血亦何庸政府之逼勒總之賑災爲一事税捐又爲一事賑災屬於慈善的應聽人民自由捐助税捐根於法律的不能任政府强制增加我商民果願永處於奴隷之地位者則我輩之膏血有限政府之慾壑無垠將來任何税則可隨意附征勢不至竭澤而漁不止况此次奇災自始即由袞袞者諸公争攘權利不顧民命所釀成今日環顧國内坐擁數千萬或數百萬厚資者果何自而來彼輩方搜括之惟恐不盡從未聞對於災黎有何犧牲而欲挖商民之肉補彼輩之瘡庸有濟乎平日商人貨物堆積敗壞而各處扣抑車輛運米運兵政府不加憫恤今日一方通告優待賑災輸運一方車輛仍任强有力者扣抑坐視嗷嗷待哺者日漸就斃而不獲救濟是政府心目中不但無商民并無災黎也（詳情見十日上海字林西報）執此以觀此次附征賑欵恐仍不免變相之羅掘手段此本席對於此案認爲應立卽取消之理由（辦法）此案在商業上國法上旣均不能承認即應由本會一致主張即日電請政府以無條件的取消並通令各征收機關立刻停止帶征勿陷人民於萬迫無奈之境地致出於自衞之一途以動摇國家之根本本席亦明知發此言論必爲一部分人所不願但今日旣代表無告之商民且爲大局計自應不避嫌怨力爲争持因提出議案請公决施行母任惶迫云云 
　　當經該會將　案於十二日開大會時集議公决照此辦法電請政府取消其電文如下北京大總統國務院財政農商兩部鈞鑒加征賑捐案今日各屬商會代表開大會集議認爲重征疊歛違法勒收事前且未得商民同意誓難容忍况蘇省商業幾瀕破産而對於北省災區早己竭盡義務如上海義賑捐數達二百餘萬他處亦逾百餘萬何一非商民膏血若再强制增加商民實力有未逮應請尅日明令取消以安商業勿令陷於絶地致救災不成反釀巨變迫切電陳静候復命江蘇全省商會聯合會叩文 
　　又該會　日開會時先舉定議長副議長茲錄其致京滬兩電如下（一）北京農商部鈞鑒江蘇全省商會遵全國商會聯合會章程在南京召集第三次聯合會議十二月十二日開會公舉聶其杰爲議長蘇民生馬炎文爲副議長乞備案江蘇全省商會聯合會全體代表叩文印（二）上海總商會聶雲台先生鑒本日大會公舉先生爲議長蘇民生馬炎文爲副議長請即蒞會主席母任企禱商會聯合會全體代表文印 
[五圑體反對兩新税之迫切]  
　　民國路商業聯合會北城商業聯合會大東門商界聯合會東北城商業聯合會豫　商業聯合會致縣商會公函云敬啓者敝會等前因中央政府欲於民國十年一月一日起將印花税加增四倍所得税繼之實行此舉關係商人命脈具有切膚之痛故由敝會等繕具公函懇請貴會將此意轉呈國務院收回成命以恤商艱此函至今己逾旬日定蒙鑒核施行目下爲期己迫故敝會等現擬聯絡南市各圑體擇日假貴會地址開一聯席會議俾資討論一切庶幾藉羣策羣力使此苛税不能實行伏念貴會爲商務之領袖爲各業之樞鈕對此辦法定荷贊同况乎天職所在義不容辭爲此特派代表數人前來接洽務希賜敎並懇以貴會地址假作會場仰盼金諾云云 
　　又函云大東門北城民國路東北門邑廟豫園等商業聯合會前因印花税加價所得税實行二問題曾具公函致南北二商會要求轉呈國務院將印花税免予增加所得税收回成命該函去後至今己逾旬日未見二商會之明白答復故昨日由該圑體各派代表凌仲侯顧竹君吳亮生陳天生潘德春等五人於下午齊詣二商會要求告假地址俾得邀集各圑體各業公所開會討論一切當由新任姚會長招待至會長室經各代表述明來意並稱爲期將届羣情惶恐等詞經由姚會長告以所得税與附加賑税現正由全省商會聯合會力争印花税事頃據駐滬印花税分處郭坐辦云可以緩行故商假開會一層應請暫緩三天静待消息云云該代表等聆悉之下遂興辭而出 
[赴歐航政委員陳天駿之談話]  
　　國際交通大會將於明年（十年）二月中在西班牙巴薩隆（BARCELONESPNIN）開會中國航政專門委員陳天駿君定於明日（十五）晨九時隨同代表章祜君等在海關碼頭乘智利（CHILI）號法郵船赴歐參與該會昨晚由陳君之同學任矜蘋君約請報界人士在一品香會餐談話十時始散 
　　陳君之言曰此次在西班牙舉行之國際交通大會本爲國際聯盟之一部分事務其將提出共同討論簽定條約者凡四類（一）鐵路（二）航路國際公用（三）借道運輸（四）港岸其關係均至重大我國雖亦派人赴會而多受前定條約之束縛如領事裁判權及税則等類痛苦己甚加之國内民智未盡開通財政亦感困難瞻念前途實深憂慮常此世界新潮主重商戰之時航政尤爲商戰之利器細察我國現今之航政尚極幼稚百凡待舉苟仍因循誠不堪設想也其所亟應從事者請概述之（一）培植有學術及經騐之人才（二）養成厚裕之組織則凡測量調查諸事亦將無不舉矣要之此次與代表章祜君等赴會無論如何當黽勉將事期副邦人君子之厚望也 
　　兹將陳君略歷紀之如下陳天駿原籍浙江吳淞商船學校第一期畢業深爲薩鎭冰校長所器重畢業後由商校派往保民　艦爲二副實習航務期满先後任肇興（肇興輪船公司）廣濟快利（招商局）各船二副及固陵（招商局）大副招商局以華人任大副陳君爲第一人後陳君入交通部航政司任職今年春哈爾濱戍通輪船公司股東梁士詒謝霖二君向交通部轉商　任該公司總船主陳君至哈後即考察黑龍江松花江及俄邊情形現奉交通部電委爲中國航政專門委員 
[經濟研究會臨時幹事會紀]  
　　經濟研究會發起情形己誌前報昨日（十二月十二日）上午十時該會假總商會開臨時幹事會到者馬寅初劉南陔盛丕華方椒伯楊端六徐滄水徐玉書李孤帆陸友白等公推馬寅初爲臨時主席討論進行方法及草訂會章各節當經公推方椒伯劉南陔徐滄水徐玉書四君分任起草緣起章程並議定上次發起會到會諸君爲基本會員將來成立時先選舉幹事十五人分股組織委員會以後視會務之繁簡隨時定幹事額數此項幹事會純採合議制以避領袖制度嗣徐君滄水提議先組織基金委員會募集的欵以利進行盛君丕華云本會旣由商學兩界共同組織學界同志供獻學術則經費一項自應由商界同志擔任衆皆贊成並議定將來成立後由幹事中推舉基金幹事由基金幹事組織基金委員會與幹事會並列得行聯席會議此外復聘請事務主任事務員等處理會務後由李君孤帆報告設臨時事務所於南京路民康里三百三十二號成立後商假南京路東陸銀行三四層樓及屋頂花園爲會所復定於下星期三（十二月二十二日）下午五時在臨時事務所重開臨時幹事會討論會章定期開成立大會云 
[絲綢機織聯合會開會紀]  
　　江浙絲綢機織聯合會爲蘇省會廢止繭行條例案特於前日召集兩省各圑體代表開大會於九畝地中華國貨會新會所到者有二十餘圑體代表下午二時開會由副會長李恢伯主席文牘會董汪星一宣讀各屬同業呼籲之電稿次懽迎溧陽絲業公所加入本會又次宣讀本會主案之省批畢討論現今應取何種方法以達維持繭行原案當由各代表互相研究公同决定先舉代表赴寗協同本會駐寗正會長王介安向省長竭誠請願茲將當日簽定赴寗代表及其代表之圑體綠左李恢伯吳興縐業會館吳興絲業會館上海縐業公所蔣萊仙嘉屬絲綢機織聯合會石鶴齡嘉屬王江涇絲綢業程幹卿蘇州緞業雲錦公所陳爕堃溧陽絲業公所金溶仲杭州觀成堂綢業公會沈堯甫杭州織物公會王濱夫吳興絲織公會周伯蓮丹陽天孫縐業公所沈聽泉硤石絲業公所 
[南方海軍實行歸北之難望]  
　　在粤海軍艦隊前經林葆懌通電宣佈歸北後迄未實行日前海軍部又派海軍上將李鼎新到滬轉道往粤再與南方海軍接洽重訂歸北條件李上將到滬後先與藍總司令晤商即附搭商輪前往與駐厦門練習艦隊司令蔣拯協議一切茲聞李上將在厦己由蔣司令邀約粤海軍司令林永謨商議林司令曾派代表到厦在東山海軍公所重開談判聞林氏曾經南方總裁孫中山派員與之接洽故决意取銷前議拒絶中央之請不允歸北李上將與南海軍代表談判之下知南方海軍無歸北意無可再行與議只得將會議情形電知本埠海軍總司令請爲轉報海軍部核辦一俟得覆即當返滬晋京覆命云 
[旅滬鄂人自治會之臨時會]  
　　旅滬鄂省公民自治會昨日下午二時在法租界該會内開臨時會議首由陳華安主席報告略謂正會長汪鴻翥前日因公離滬現本會連日接到家鄉各圑體及京津同鄉會函電甚多均關桑梓治安故不得不召集臨時會議請各同鄉共籌辦法其最重要者則爲兵變先之以宜昌繼之以大冶天門再繼以黄岡老河口陽新富池口毛家集等處以致武漢市面恐慌商業寥落再加以遷署問題致地方不安政治梗阻云云繼由戴鼎臣發言謂兵變應由督軍負責遷署爲鄂人公意主席所報告吾鄂情形深爲髮指云云主席謂今日開會吾人當籌一辦法切實做去討論良久大致請中央速派大員赴鄂調查兵變詳情分别遣散懲辦負責之人以儆將來而維現狀至省署之遷與不遷均應及時解决如省長回省軍民分治本無何等問題惟因鑒於前事且方進行自治籌辦選舉若再處於武力範圍之下必致一籌莫展民治云何當然要求中央明令宣布遷省署於漢口順鄂人之公意遂分擬函電各稿六時始散 
[馬福祥贊成廢督電]  
　　甘肅旅滬同鄉會昨接馬福祥覆電云魚電悉甘事糾紛至今未决廢督一舉極表同情前盧田陳三督通電主張均經覆電贊成惟望中央俯順輿情早罷張督俾得實行自治諸君關懷桑梓尙望共圖進行是所企盼馬福祥眞印 
[監視選舉圑之文電]  
　　嘉定江蘇公民監視選舉圑公鑒貴圑發起監視選舉打破金錢運動表示　正民意毅力熱忱無任欽佩敝縣同人逖聽之下僉表贊冋爰於文日組織成立務希貴圑提綱挈領時錫南針一清歷届之積弊并盼大江南北一致進行特電報告餘俟函陳嘉定縣公民監視選舉圑元 
　　高郵敬啓者敝圑頃上省長一電文曰「南京省長鈞鑒高郵知事浮報選民請派員詳查以重選政高郵公民監視選舉圑叩灰」並聞省長於七號車高郵知事呈報選民較上届浮報五萬餘令即詳查剔除云 
[關於整頓太倉選舉之兩電]  
　　（一）江蘇公民監視選舉圑電太倉縣張知事鑒敝圑頃於報端悉太倉旅滬同鄉會轉讀省電悉貴縣本届省會選民總數竟比上届增出一倍之多究竟浮濫若干貴知事必能切實抽查望速將户口册對照比較己經喪亡及未經生産者選民册上是否應有其名學校畢業及各種同等資格學務機關亦有别種擋案可稽卽最易浮濫之資格如納税二元以上及不動産五百元兩項亦有各種收據糧串及契據可查苟欲切實整頓亦非完全無法敝圑職在監視敢貢所知貴知事如何進行希卽示覆除推代表汪君家楝到縣面陳一切外謹此電聞江蘇公民監視選舉圑元 
　　（二）旅滬太倉公民閔元爕等電太倉縣張縣長鑒報載吾縣本届省會選民比上届暴增一倍羣情惶惑上届選民共有若干有無遺漏本届總額若干有無浮濫望鈞右即日切實抽查將結果送登各報明告大衆以重選政而免昭羞公民閔元爕金承望楊祖芳胡端行龔寶琳狄福晉　叩元 
[濬浦局改變修港計畫]  
　　上海浚浦總局總工程師海德生與瑞典水利工程局顧問李格好奈爾等所著上海港口將來進步之報告總論其着手查察之事爲修治揚子江南道前曾遴派測量隊分赴川沙寶山等處測量當時川沙農民曾經反對茲聞海工程師對於修治揚子江南道以工程旣鉅需費尤多故改變原計畫爲修治揚子江北道惟北道有活沙天隂則散天晴則聚頗難開挖現正從事籌備須俟明年十一月始能籌竣所以川沙等處南道測量隊業己全部撤回矣 
[縣商會定期歡迎新會長會董]  
　　上海縣商會新當選正會長姚紫若副會長姚慕蓮刻經該會除將當選兩會長之票數履歷等呈請上海縣沈知事轉詳江蘇省長以便申詳北京農商部備案外並卽函致滬上各機關查照一面訂期十六日卽隂歷本月初七日開全體大會歡迎新會長會董云 
[法總領事餞送陳公使]  
　　新任駐法公使陳籙自由杭回滬後定本月十五號乘智利號船放洋己誌前報昨晚七時駐滬法總領事在署設宴爲陳公使餞行陪座者許交涉員曁交署第二科陳世光楊小堂并由陳科長之二女公子於筵間奏琴觥籌交錯盡歡而散 
[周家宅發生越貨傷人案]  
　　前晚夜半二時有盜匪七人各執器械擁至楊樹浦路東首周家宅撞開鄉民金月懷張有桂等大門入内搜刦去值洋一百餘元之衣飾並將張之同居婦人俞周氏頭面手臂等處擊傷携　逃逸即經事主報請該管捕房立飭通班中西探捕馳往追獲盜黨江北人劉小三子沈云成張三卿等三人一併帶入捕房押至昨晨解送公共公廨卽據包探蔣阿二西探　勃脱與一百四十三號三道頭印捕相繼上堂禀明將被告等追獲情形並將見證吕聚成陳德勝何榮海等證明當時被刦狀况經李襄讞得禀商之英赫副領事以案須詳查判將劉等三人仍帶回捕房候展期七天再訊 
[滬西刦案七誌]  
　　滬西意定盤路永和小雜貨店於上月十五號夜被盜匪四人持械入内刦去大小洋一百五十七元案内之盜黨陳寳山王德甫經静安寺捕房中西包探往拿時當欲拒捕被西探堯克開槍將陳盜頸項擊傷業己身死由捕報官騐明棺殮將王盜年歲姓名籍貫詳明案由單並飭探捕趕緝同黨解廨嚴懲等情己六誌本報茲悉經辦是案之華捕馮春福張金林與西探堯克偵悉無業游民常州人趙五一子與此案有關爰於前日午後協往將趙緝獲拘押昨晨解送公共公堂卽據該探等上堂禀明前情關讞員得禀商之英副領事胡君以案關盜刦須詳細調查判趙仍帶回捕房着趕緊查明帶同在押盜黨王德甫解案質究 
[福佑路越貨傷人案四誌]  
　　福佑路明通柴爿店主婦胡鄒氏被盜搶刦金鐲一雙並槍傷店司桑永興一案嗣即拘獲己革巡警石作森一名送廳發科訊究在案茲悉此案經警探各方面偵查知在逃之甲乙兩匪亦屬革警之逗遛在滬者連日分投南北市密緝迄未弋獲而徐廳長則對於此案一再嚴比不准再延以是辦理是案者大爲棘手云 
[解犯中途脱逃案三誌]  
　　地方廳法警汪鶴琴蔣雲階押解行使僞幣之陸明園王金福二犯送監執行詎王犯中途脱逃奉諭除將該法警一併收押外仍勒令嚴緝在案茲悉譚檢察長以解犯脱逃時在白晝該法警等難免無賄縱情事昨特諭飭將在押之汪鶴琴先行釘鐐並與蔣雲階一併停止親友接見 
[外洋輪船進出口消息]  
　　法蘭西郵船公司智利號輪船裝載美國郵件來華己於十一日開出神户約十四日午前可抵上海又天祥洋行之紐約航輪罷露頓砲臺ＢＯＩＬＯＮＣＡＳＴＬＥ於昨日上午抵申裝來進口貨共有二千七百餘噸其中以顔料爲最多共有一千噸以上餘爲洋　五百噸札鐵五百噸三角鐵一百八十噸此外則爲　汕白臘等雜貨共五百十噸該輪在申卸去各貨後即定於十八號上午開往小吕宋香港又該行之墨沙普推曼ＭＣＳＯＰＯＴＮＩＮＩＡ亦由紐約來華昨得來電謂該輪現己離開日本開向上海將於明日（十五）上午駛抵吳淞又有維昌洋行之印第斯號ＩＮＤＮＳ從瑞典丹麥等處開來現該行接電謂本月二十號可抵上海船中貨物以洋紙爲最多云又有海满洋行之隆盛號ＬＮＮＧＳＨＵＯ從海參崴到申業於昨日進口運來進口貨以鹹魚爲嚴多現定本月十八號聞還海參崴又有華洋輪船公司沙益氏經理之西納佛蘭亞號ＷＥＳＴＮＩＶＡＬＩＡ由美屬之波蘭開來大約在十八九號到申定二十一日開赴大連青島然後還美又有日本郵船會社之鹿取丸ＫＡＬＯＲＩＭＯＩＵ自十一月上旬從美國之西雅圖開出後現在己到日本即日駛行來申將於十七號進口尙有伏見丸ＦＵＳＡＩＭＩＭＯＲＵ己定本星期六在上海開出先往日本經維多利亞而至西雅圖云 
[國内各輪船進出口貨之調查]  
　　進口貨（長江）二北公司之華利輪船昨出長江裝來糯米一百五十包秈米二百四十一包木耳白臘五件白米八十包花衣一百三十件又有寗紹公司之老寗紹昨日亦由長江裝來機花一百零六件點錮錫二百六十六塊青蔴三百件白米一千四百十一包黄荳二百八十包又黄米二千一百六十九包（烟津）招商局之同華昨自天津烟臺裝來花生仁三百包粉絲一百件水菓三十五簍野絲十件金條一箱綢貨三十三件又有新豐輪船亦從煙津裝來生梨七百六十三簍葡萄九十包紅菓七十件紅黑棗六百八十六包西瓜子二十一包（寗波）太古公司之新北京輪船昨自寧波裝來竹筒一百六十件檀香二百七十梱杉木二十段棉花餅三百莊青鉛九十九件藥材九十四件此外爲煙葉生牛皮乳腐雜木蠶荳雜貨 
　　出口貨（寗波）寧紹公司之新寧紹輪船昨日裝甬之出口貨計有點　錫五百五十塊花生四百八十三包白米二千三百九十包棉花三十六包黄荳一千一百三十包紅黑　一百十二包此外爲粉絲青菓洋布洋釘鐵器西瓜子糖洋松木荔枝乾金針菜等又太古之新北京輪船昨亦裝出赤糖一千一百包麫粉一千二百包白米一百包青蔴白蔴二千九百六十九件點　錫三百塊此外爲水泥藥材烟絲桐油蓮心牛皮等（福州）招商局之新濟輪船定今日清晨開往福州昨日所裝之貨計有青苧蔴四百十二件麩皮一百袋麵粉一萬六千一百袋黄荳二千六百五十包水菓三百二十五簍銀洋一箱洋布三百十八件此外爲桑皮黄白糖鐵包皮皮油木器等又雜貨一千四百十七件（厦油）招商局之同華輪船昨日在申裝往厦門油頭之出口貨有白米一千一百九十六包麫粉六百二十八包洋紗二百八十件洋布七十九件水菓四百十簍金子一箱銀子六箱又有水泥管四百個其餘悉爲雜貨（港粤）太古之四川號昨日裝往香港廣東之出口貨計有花生仁五千一百包黄荳一千一百包花衣六百件生油六百簍麵粉三千一百包洋紗六百件大條銀子八十餘塊此外爲乳腐海蟄生地棗子藥材鹹魚等雜貨（長江）昨日太古公司之鄱陽輪船裝往長江之貨有三星白蘭地酒一百二十箱蔴袋三十五件肥皂八十一箱機器三件其餘爲精鹽白糖共九千三百六十三包其中八十一包裝至漢口餘爲九江蕪湖及鎭寗各埠之貨 
[紙業公會餞送馮少山]  
　　上海總商會會董廣肇公所董事紙業公會正會長馮少山君定於本月十五日乘法郵船赴歐美考察實業前夕經廣東俱樂部廣肇公所精武體育會等同人公餞後昨夕七時又由上海紙業公會同人公餞於大觀樓到者該會全體職員及同業百餘人公推副會長劉敏齋主席致歡送詞次李文翰君等演説再次由馮君致答詞至十時攝唱榮行三聲而散 
[聯太平洋會聚餐會預紀]  
　　上海聯太平洋會定於十七號午後十二時二十分在卡爾登餐館舉行聚餐大會延請總商會會長聶雲台君王正廷博士美國商務參　安拿爾君演説届時聶君將講遊歷英美法德等國實業經濟狀况之觀察王正廷博士將報告發展道路之計劃會員股主任巴斯德君將提議修改會章主席則爲英總商會會長倍克君是日十二時半聚餐一時演説婦女赴會者亦甚歡迎餐資每人一元五角凡欲預留座位者可函致江西路七號勞拉君或用電話通知中央四七一○云 
[家庭日新會開會紀]  
　　前日午後三時家庭日新會開會於體育塲由陸規亮方綠君作東請楊翼之君講演災情楊君近在河南放賑謂有兩家災民因逃荒孩飢不能行初棄孩繼母與父先後自縊及投溝凟死所經各縣皆村無雞犬野無青草釜上生　身無衣葛然查其致荒之由根本則爲缺敎育民智閉塞而政治之黑暗軍隊之蹂躪風俗之頽敗觸處皆同河南省古爲中國文化中心乃現象若此推之内地各省深爲中國憂也其風俗中最奇者一爲貧富婦女仍緾足一爲男子作盜宗族戚黨以爲榮否則以没出息輕之一爲早婚此次所收災孩中有僅十三歲而己娶十七歲之婦者瀕行因婦欲吞紅火柴自盡迫之回去尤奇者官紳與災民皆指發振者爲江南傻子更有爲富不仁者三事一某富之鄰有老而貧者死己三日風俗人死必請鄰人共吃一次然後可葬無棺無槨之屍鄰之富人堅以未吃不許入葬二爲又一富家因事集合親戚佔鄰星令鄰人處不蔽風日之室内三爲農人向富户借麥種二升半明歲須還二斗某日請官示禁有袁姓巨紳反對謂此乃富者仁心義舉高厚之恩不宜禁止云又據各地敎士言盜匪所過實優於軍隊而人民畏差胥催租尤較盜匪爲甚其他官吏之笑談水利之絶不講究等等聞者頗爲歎息後乃提議新舊兩新年開交誼會演講會籌備一切設施而散時己届六句鐘矣 
[商界聯合會選舉會併紀]  
　　山東路山東路商界聯合會昨晚七時開第十六次常會公推鄭鷓鴣主席谷劍塵紀錄首由主席報告本會職員現己一年任满第二届選舉投票手續業己完備今晚開匭請衆監視當推定方　初何星之徐子衡陳澐瀛徐時隆鄭指南錢龍章閔望之八人爲檢票員朱存仁嚴永安二人爲監察員遂由監察員開匭計選舉票一百九十份得票多數爲閔望之方曉初馬乙棠吳發林金介眉嚴志鋆陳聯鋆徐時隆馬倬雲徐秉彝張蘭　鄭鷓鴣朱存仁奏秉章姚國勲錢餘慶何耿星夏國屏朱秋亭嚴桂庭周劍雲屠榮圭祝瑞芝劉同福胡静夫徐霽生劉昧青周詢誠錢罷章張耀庭秦溪深程瑞欽殷佑之向午生蕭榮珍徐引海杜尙志何星之姜繼梅鄭純卿謝廷燦陳永康等四十二人均當選爲職員俟定期再行複還正副會長及各部辦事職員然後再開新舊職員交替紀念大會云 
　　滬西滬西商界聯合會於十二日下午二時開第二届選舉會到者七十餘人副會長顔芹香主席王恩甫記錄首由主席報告會中一年來經過情形及收支賬目次俞國珍傅子遠及來賓宋誠章諸人相繼演説均有勉勵之詞繼投票選舉職員結果俞國珍唐美甫當選爲會　葛品生爲正會長顔芹香爲副會長謝樂君袁依琴吳錫山傅子遠潘杏溪蔣潤之黄鼎祚王書田祝厚甫徐益炳陶慶祥爲評議員包世傑王恩孚爲文牘員陳粲棠爲會計員徐浡齋張少園鄔來發黄蔭由爲交際員劉順昌王初香爲庶務員陸少甫陸文煥徐全富章景升謝寶生鮑林根錢起茂朱杏卿爲調查員副會長顔芹香自以才短事繁不克勝任再三堅辭經全體挽留方允就職 
 
 
 

Page 11

 
 
[華洋義賑會消息]  
　　華洋義賑會昨接陜西義賑會自三原來電云承惠潑五萬元賑欵刻收齊至感遵即聯合中西人士秀公分酌散放以副急賑雅意知念謹先電聞並鳴謝悃陜西義賑總會希賢武德　等眞叩 
[友華銀行銀市報告]  
　　中美新聞社譯友華銀行十三日報告云上星期六日倫敦銀價常地遠期各漲一又八分之五便士紐約銀價漲至六一又四分之三倫敦紐約滙價仍爲三四五又四分之三此間開盤金鎊四先令金圓六九又四分之一日金七一又四分之三市况漲縮不定但就全部言頗爲堅定交易價金鎊四先令二便士半金圓七三投機家雖有時傾向於買進就全部言實爲强固之賣出者銀行亦傾向賣出以致市况極堅定倫敦銀價之漲由於印度之購進印度恐將繼續購進云 
[汽車撞斃華捕之騐訊]  
　　公共工部局電汽處運貨汽車於十一號上午十句餘鐘輸運材料行經滬西勞勃生路由東往西開駛甚速經該處站崗之一千零九十三號華捕直隷人許逢春見而舉手阻止詎己不及先將途行之崇明人沈祥郎撞倒磕傷頭部繼將許捕腰脇等處撞傷倒地旋由他捕到來將汽車夫陳厚卿拘住並將受傷兩人車送醫院醫治因許捕受傷過重未幾身死業將尸體舁入虹口斐倫路騐尸所報官請騐等情經紀本報昨由捕房稟請公共公廨李襄讞會同英赫副領事於午後一時蒞所騐明許捕委係生前被汽車撞傷要害身死塡明尸格即升座公案據包探毛伊文等上堂訴明前情並由見證余恒山鮑榮桂等投案證明目覩己死華捕先行舉手繼被撞倒碾傷情形又據尸妻許馬氏投訴伊夫慘遭撞斃要求伸雪中西官核供諭令許馬氏其結領尸棺檢　將汽車夫陳厚卿交五百元人洋並保聽候訊核 
[基督敎救國會常會紀]  
　　昨日下午三時半該會在哈同路民厚北里四百零六號鈕宅開第九次職員會議到會者約二十人鈕愓生主席賴綬臣記錄周子松代表蔡式之牧師領禱開會（一）書記宣讀上次記錄（二）　核本禮拜用賬衆均無異辭通過（三）主席請衆討論復聶老夫人信包世傑提議徐會長臨行時竭誠推請仍望主席完全擔任勿再撝謙衆皆贊成通過（四）討論歡迎前會長聶雲臺先生衆請主席代表全體前往而訂日期再通告全體鄧壽人提議本届大會通過送聶先生頌詞賴綬臣提議本届大會通過送歐譚惠然女士頌詞均請於是日歡迎會舉行楊枕谿提議請包世傑起草後覓善書者代繕通過（五）討論上次職員會張炳榮提議招請幹事一人衆擬俟會費充足再議（六）書記宣讀吳由自漢口來信衆請主席酌復通過鐘嗚五下禱告散會 
[學生會急賑遊發會消息]  
　　上海學生聯合會定於本月十七十八十九三晚在新世界舉行急賑游藝會一切進行己誌本報茲悉該會所有入場劵除由各分會推銷外更請各圑體及各大商店代銷昨該會送往英美烟公司劵一千張請其代銷常經該公司回信允如數擔任售去并囑該會即日派人前往領欵云 
[合作同志社開成立會記]  
　　日昨（十二號）下午二時合作同志社假環球中國學生會開成立會到會社員共四十餘人首由主席陸思安報告開會宗旨次通過简章除每季每人納會費小洋二角修改爲四角外餘依原章通過次照章選舉委員九人執行本社一切事宜當選者爲薛仙舟程婉珍陳果夫徐滄水陳端邵仲輝毛飛陸思安李安九人次討論會務進行辦法僉以籌資購置海外合作書報以便譯成專編藉廣宣傅爲本社唯一要務當即由費哲民首捐現洋五元次由陳果夫擔任五十元薛仙舟一百元楊譜笙五十元陸思安十元繼由徐滄水程婉珍女士邵仲輝各捐現洋五元而毛飛亦當場認捐五元其餘三元二元不等捐欵畢公請徐滄水演説略謂合怍事業與人格問題極有關係即以國民合作備蓄銀行而論凡股東存户倍欵者以及行内辦事人員均須有眞正廉潔之人格與普通銀行逈不相同講畢山主席宣告散會仍請當選委員九人在原所集議進行辦法討論結果（一）不設委員長（二）設辦事委員三人（三）决定陸思安毛飛李世安三人爲委員會細則起草員（四）會址仍暫設復旦大學（五）速辦海外合作書報創設合作圖書館（六）趕編合作社各種章程並　編本章程會員綠及國民合作備蓄銀行報告書等又以近日社會上對於合作頗多誤會爰特聲明於左（一）合作毫無政治臭味（二）非社會主義（三（更非過激主義（四）不仇視資本制度（五）正欲以最平和最稳健之方法實行社會經濟之改造因以預防過激主義之蔓延務望各界勿加誤會有志者盍興乎來云 
[機器工會聚餐會紀]  
　　舊曆本月初二日下午六句鐘上海機器工會職員邀請工界在復興園開聚餐會到者多各工廠工程師及機匠領袖推理事長陳文煥爲主席首述歡迎來賓盛意次則報告本會之組織宗旨經費三項略謂（一）本會之組織山電燈廠鉗工陳文煥與造船廠鉗工李中首倡發起繼而加入者有厚生鐵廠東洋紗廠恒豐紗廠遂共開發起會到現在有會員三百七十餘人純係機器工人會所建築費共十萬元工人讀書的事工人找工的事都是會裏帮他們辦（二）本會宗旨第一使工人有智識第二使工人有工作凡在各廠學習满三年後與在各工廠生意被停時大家帮他們介紹工作第三工人有痛苦成被寃枉時會裏帮他其餘關於會員種種利益大家都有相帮的義務至於辦工廠辦俱樂部募得捐欵時也徐徐想法實行（三）本會的經費現在會員會費每月僅收銅元四枚不能敷用總要到外邊去募才好己用了百本募捐簿現在外面也有些捐一二十元的也有捐五十元的也有捐百元的將來還須到廣東香港南洋去募或在通都大邑設募捐並事局凡此三大項本會職員須極力辦到希望各位來賓帮忙爲盼次范鶴亭演説次理事長朱鶴琴致答謝詞後由李中請各廠領袖爲名譽會員並送給名譽會員證書散會時己十時餘矣 
[萬國代表圑射擊比賽]  
　　本年旅滬萬國代表圑射擊比賽己於昨星期日（十二）下午二時在虹口北四川路底靶子場舉行每國選任優等射員三人各充本國代表聞到場者共有十國如美國中國英吉利法蘭西愛爾蘭日本葡萄牙蘇格蘭瑞士斯堪第維亞（瑞典丹麥附近之山島（等國代表先後蒞塲准時開始賽射距離三百碼各發十響又四百碼各發十響是日天色暗淡且迎面風甚緊致泥砂旋舞空中瞄放殊形困難結果個人分數以瑞士國代表羅諦君爲首計得九十七分國際代表則推美國首席共得二百七十八分次日本代表共得二百七十三分次瑞士國代表共得二百六十六分其餘他國代表在二百四五十分之間居多數惟法蘭西代表祗一百五十七分又聞中國代表係胡筠秋陳景塘郝伯陽三人充任共得二百四十五分云 
[郵局招考郵務生與信差]  
　　本埠郵務管理局昨發布告兩則照錄於後 
　　（其一）招考郵務生本局現須招考郵務生凡有中學畢業文　現年在二十歲以上二十七歲以下者如願與考即親繕英文信内黏印花郵票一角來本署副郵務長辦公處先行報名可也此佈（其二）招考信差本局現在需　信差若干名如具有下列資格（一）年力富强（二）熟諳自由車（三）能寫字讀報（四）略識英文（不識英文者不錄）願充斯職者儘可投函報名以便臨期招來面試此諭 
[調查由閩來滬之浙軍]  
　　浙軍司令陳肇英所部軍隊約有一師之衆前在潮州爲陳炯明擊敗潮州商會恐其貽害地方由該商會給予餉銀飭令繳械遣送來滬自到滬後因無押送人員致該散兵等任意逗留茲爲松滬何護軍使訪聞昨特派令妥員分投調查該散兵踪跡以便傅集遣送原籍云 
[海容艦入塢修理]  
　　海容巡洋艦業由海參崴來滬進口後泊於南黄浦茲因機件略須修理業經稟准藍總司令於昨入塢興修矣 
[販米出口之昨訊]  
　　閘北周鋭記愼記等號近來合組販米公司自向珠家角青浦等處搜刮用民船運赴火車站畔隨地打包裝運北上詎此次被浦口車站扣留四五萬石一時不能朦混過去該號等聞信從前日特派員携欵前往設法釋放未識能達目的否又南市米中人接到同里等處快信謂該處米貨市價又堅緣有人收買　數由浙江海邊之斜塘港私運出口故該地近日到滬粳米見減云云由此觀之私運米糧出口尚難盡絶也 
[馮炳南祖母開弔紀]  
　　北江西路桃源坊一弄粤人馮炳南之祖母郭太夫人於夏曆初三日在本宅開弔各界所送輓聯輓幛甚夥尤以廣肇同鄉會之　　四幅爲最佳是日政商學界往弔者甚衆 
[信局船遇盜]  
　　隂暦十一月初二日清晨浦東大圑鎭　順日生盛兩民信局船由大圑開滬至尖口廟地方約距三里許突來盜匪六七人均是短衣手執刀棍跳上信船搶去兩局現洋一千餘元貨物甚多當由該兩局報告南滙縣請求警察嚴緝矣 
[浦東警署長檢查印花税]  
　　浦東爛泥渡三區署長曾永奎因奉廳令檢查各店舗簿據印花故於昨日委派本署巡官李鶴鳴督同長警出外按舗檢查處在該鎭查獲承泰肉店漏貼三本劉義記店二本稻香村一本　盛布店二本鴻森肉店二本裕記糧食店一本朱成大三本顧琴記一本蔡順興一本復隆興一本順大一本以上共計十一家當將簿據帶回署内以便飭傅各該店主到署科罰 
[姘夫攔刦人妻之解訊]  
　　紹興人姜先剑向在蘇州爲煤炭生意其妻陳氏今年二十二歲素居原籍此次爲人引誘來滬與王小九姘識同居閘北差得耗來滬找尋前日己將該氏尋獲王則己被乘間逸去姜亦不欲多事定次日擬偕該氏乘輪回里詎至碼頭王小九即糾衆上前攔阻並欲將氏刦去姜正在爲難之際適救濟會偵探陳少廷到來帮同將王與氏一併拘送一區連同姜陳移送地方廳由檢察官提訊之下判王小九姜陳氏分别收押候究姜着退去再核 
[携帶年輕女子之可疑]  
　　太古公司武昌輪船昨由漢口開駛來滬停泊浦東公司碼頭内有搭客蕭根生及老嫗劉張氏由蕪湖帶來年輕女子三口形跡可疑當經巡丁丁光友報告駐棧巡長趙際武前往盤詰言語各不相符即將該三女子連同蕭根生劉張氏併解三區警署經曾署長訊據蕭供蕪湖人年二十六歲住英界吉安里業聞電　與劉張氏同船來滬等語據劉夏氏供稱十九歲隨蕭來滬白相張劉氏即春第子供年十九歲係劉氏之女劉沈氏即沈小嬌供年二十歲係劉張氏之媳質之劉張氏供詞支吾當以事　拐帶嫌疑於午後判解警廳訊辦 
[汽車撞傷行人]  
　　寓居静安寺路之某西人昨日午刻駕坐汽車行經西藏路一品香門前撞倒鎭江入林利堂頭都等處受傷當由老閘捕房二十六號包探前來抄錄汽車號碼及西人姓氏另雇車送受傷人投仁濟醫院醫治一面歸稟捕頭候示 
[過犯迭次行竊之嚴懲]  
　　向爲　匠之浦東人楊羣生因與在逃某某等兩人於本年五月五號起至十一月十九號止先後串竊公共租界北河南路八號門牌西人培爾其靶子路一百零八號門牌某日本人愛文義路五十三號及六七號門牌西人惠爾生柏脱配林威海衞路三十號門牌西人勃羅司得福建路三百七十九號門牌華人沈幹卿等十户值洋二千五百百三十一元之銀器具衣物布疋質洋分用茲經法捕房將楊緝獲送至老閘捕房派探陳桂卿陳維坤查到原　銀茶壺等物於昨傅同中西各原告將楊押解公廨經中西官質訊屬實以楊係過犯實　屢辦不悛判押西牢五年示儆起案各　交各原告承領 
[押女爲娼之懲儆]  
　　甬人方桂卿與妻張氏因於前年將十六嵅女兒憶心押與娼婦碧桃立據五年當得洋二百五十元經該娼婦與在逃之姓珠將女帶往廣東賣娼近又返滬茲該娼婦等以女年己及笄逼令應客經女之父母得悉向之索錢不遂日前與碧桃所　拉包車人朱和尙在途争執由捕一併帶入捕房經捕頭詢悉前情派探將方女拘送濟良所於昨由探陳桂卿與西探奎爾將方夫婦與朱和尙並女解送公共公廨經中西官訊明以方桂卿方張氏不應將女押娼判分别各押半年朱和尙斥釋呈案押據塗銷憶心發濟良所留養 
[冒役攫取假煙之請究]  
　　虹口捕房華探周小弟西探康仇昨晨押解住居密勒路之浦東人陸慶雲陳增奎及趙夏品陸愛勲四人至公共公堂稟稱被告等與在逃之某某等三人及日本人三名冒充工部局用人至天潼路張立和家恐嚇取去料子（即假鴉片烟）三聽一　是以拘案請究中西官得悉判趙與陸愛勲各交一百元人洋並保陸慶雲與陳押候展期再訊 
[侮辱幼女]  
　　住居靶子路之蘇州人周阿根因與西洋人某於本年十號十一號兩天將金濟孫家十三歲幼女吉祥誘至北浙江路二百三十五號門牌某小客棧内强行非禮前日被　司捕房包探奚德安查悉稟明捕頭與西探麥道漢將周與女及西洋人一併拘獲即將女送請醫院騐看周則收押該西洋人解送該管領事署訊辦昨將周阿根解送公共公堂即據該探等上堂稟明前情中西官得悉判周押候展其再訊 
[花會賭徒分别押儆]  
　　花會賭棍繆阿玉范阿根劉良鴻等日前雇用周阿生在法租界東自來火行街福星里内四十四號門牌開設花會航船誘引一般婦女入局賭博現爲法捕房包探張鏡波偵悉前晚前往將周及夥計嚴阿三陳阿福等三人拘獲並抄出花會字據甚夥帶入捕房昨解法公堂請究先據張探上堂稟明前情並將花會字據呈鑒　之周供認係繆等雇用惟大簡開設在虹口猛將堂地方是實嚴陳兩人同稱民人等均係在周處帮同　寫花會字據求宥中西據昌判周押西牢三個月嚴陳兩人各押一個月以　抄案之字據銷燬 
[土販繳呈罰金開釋]  
　　土販蘇人紀老四即紀春江日前被滬寗鐵路巡警在某轉運公司破獲機關起獲大宗烟土經路局長趙慶華轉解寶山縣審究存案茲悉該犯業奉該縣承審員訊實判處徒刑八個月又罰洋四百元遂由紀之家屬聲請易科除繳罰欵外並呈贖罪金二百四十元業己開釋了案 
[楊樹浦路火警]  
　　楊樹浦路東華里三千一百八十六號門牌工願李榮記之賑房李芝州家樓上昨日下午四句餘鐘因小孩燃紙焚燒牀帳起火霎時冒穿屋頂殃及八十五八十七左右兩鄰居當經救火會中西隊士各　皮帶拆屋等車到塲澆熄計共燬屋三幢事後由捕房派探詳查起火實情有無保險復候核奪矣 
[汽車誤走路線之科罰]  
　　汽車夫王紹祥前晚駕車至法新租界畢勲路地方誤走路線險將站崗捕撞倒當由三百二十四號華捕抄錄號碼回稟捕頭於昨日傅至法公堂請究先由該捕上堂稟稱是晚巡捕在該處站崗詎王不照路線開駛快車到來幸我急即退讓故未被撞請究詰之王紹祥供實因是晚天降大雨車前玻璃上均雨水以致未曾看清自知不合求宥中西讞員會判着王罰洋二十元充公 
[指控搶洋行兇之復訊]  
　　盛阿三在公共公廨刑事科呈訴北京路某小茶館主楊國昌於上月六號上午糾同在逃數人在顧家弄搶取金戒一只現洋四十二元並將其兇毆等情由探將楊拘解公共公廨諭交三百元人洋並保候訊在案昨晨復訊先由原告代表律師上堂陳述案情並據原告投案證明當時狀况而被告亦由朱斯　律師到堂辯護並向原告逐層駁詰中西官核供判被告仍交原保候再訊核 
[三妓院違章懲罰]  
　　專查妓院之三十五號西捕與八百二十五號華捕查悉廣西路福祥里五百二十五號門牌妓　奴顧三福不將妓女名牌懸掛門首違背第六條定章又漢口路一百十五號門牌雉妓院鴇婦嚴李氏吳楊氏均因縱令雉妓拉客違章　廨出單於昨將該龜鴇等傅至公堂經中西官分别訊明判顧龜罰洋十五元充公嚴吳兩鴇各押女所兩禮拜分别示儆 
[身藏兇器押一月]  
　　無頼張阿二前晚身藏利斧行經法租界適有包探巡緝到來上前盤問張即將斧抛棄圖逸經該探上前追獲連同利斧一併帶入捕房昨解法公堂請究先由該探上堂稟明前情並蔣利斧呈鑒詰之張阿二供實因友人曹操與阿毛有仇將斧給我令我向阿毛尋仇不料被探查見拘案曹現匿何處實不知情餘供支吾中西讞員判張押西牢一月以儆利斧充公 
[昨日公共公廨訊案紀]  
　　昨晨公共公廨民四庭由俞襄讞會同美丁副領事審　各案彚錄如下（一）己閉九江路天成綢莊股東沈邱氏席敏時楊松卿等訴股東王俊臣欲將天成名義向大禮拜堂訂租之前天成房屋托哈華托律師經租案兩造代表律師到堂申辯「堂諭本案未訊結以前不准過户改期提前排訊此判（二）美商新茂洋行訴同慶蛋廠夏巨川所交蛋黄貨樣不符案據原告律師投訴該貨未便久延恐其　壞請求准予拍賣而被告律師高露玲到堂反對要求化騐「堂諭」原告律師請求拍賣不准應予提前排訊（三）彚康莊經理魏仲芬訴許仲祥央許子慶擔保將常熟田畝抵去銀七千二百兩延不取贖請求追償本利共銀八千六百八十五兩案因被告屢奉傅　不到由原告律師到堂請究「堂諭」由原告律師擬函請武進縣辦法呈案再行會商辦理（四）　目王增榮訴伯父王松濤覇佔公墳地六處祠堂屋一所案據原告投訴此項墳墓毘連之餘地均由伯父經手租給與人我等四户每至年終每家各得洋二十元至於有人書寫恐嚇信函及炸彈至伯父處實不知情雙方並無争執我所居之屋前由公公王少卿爲中實與新記浜瞿姓今與伯父所争之地係在西華德路南首計地四分云云並由兩造代表律師互辯良久「堂諭」改期提前續訊（五）唐承山訴趙順林不還常潔　浴　押　洋銀案因時己過午「結果」改期訊核 
　　午後張襄讞會同美約副領事升座第四堂研訊民事案六起（一）同豐等五錢莊訴興昌祥號馬煥文不理往來莊欵銀一萬餘兩案新利公司股東紀仲仁供訴興昌祥欠項我名下應派出銀八千餘兩業己料理惟興昌祥與新利有連帶關係尙有數股東未曾料理兩造律師略辯一過「結果」改期一禮拜着新利公司各股東到堂再核（二）湯　訴華鷹公司股東繆恩明覇屋不還案由廨判决註銷茲因原告不服延請律師到堂陳述不服理由要求准予復訊而被告律師反對「結果」所請復訊不准（三）潘祥生訴何錫廷延不遷護房屋案因原告不到「結果」改期二禮拜再訊（四）盧舜卿訴張式南吞没值價一千八百七十餘元之白金杯案原告律師聲稱雙方在外理勸要求展期再訊「結果」展期再訊（五楊子琴訴解瑞增不還米洋案被告承認欠欵「結果」著被告償還洋二百七十元零二角五分（六）陳子　訴顧源興覇屋不遷案原告上堂陳述理由被告聲　宽限「結果」限被告一個月遷移 
[誌謝　　昨承大世界贈十一月份游劵十五紙又小世界贈游劵二十紙謝謝 
[來函]  
[江蘇省敎育會復江蘇敎育廳公函]  
經復者案准公函内開奉省署訓令内開案准省議會咨送顔議員作賓等提出江蘇省敎育會將劉江氏捐欵　充基金案敎育廳違背省令改查復爲函詢以致該會答復謬誤質問書一件到署准此除咨復令廳查明具復外合行令仰該廳長遵照查復以憑轉知此令等因並抄發原書到廳奉此相應鈔送原書函請貴會將原書内第二第三兩節及其他各點詳細見復以憑轉呈等因並鈔送原書一件到會查此案本年一月五月兩准貴廳轉奉省令來函詢問本會第二次復函内業經聲明如顔議員等對於此案尙有所質問應請申明權限以不在行政事項範圍答之本會决不願再作此無謂之筆墨酬酢等語故本會對於此次質問本可無庸置辯惟以原書斤斤於事屬行政範圍且有擴充基金字樣而省署仍未能查照本會前函答復用是不得不再爲解釋原書第二節謂此項捐欵原交蘇撫以處分之權由官廳撥給本會指定充私立法政之用則行政官廳明明有監督該欵之權應屬於行政範圍等語按此項捐欵係劉江氏私人繳納之公益捐並非地方公欵當時官廳批准本會之請求將該捐欵指交本會就事實論此欵在本會未經收受以前謂爲屬於行政事項範圍固亦甚當洎欵己轉移清訖官廳之手續己畢斷不能再認爲行政事項範圍稍明法理者當咸能了解况當時本會擬設之法政大學係用私立名義果如質問諸君所云法政大學係官廳撥欵委托辦理則官廳斷不能承認該校爲私立名義批准撥欵此理亦甚明顯又謂本會擬將此項捐欵改辦博物館時旣呈報官廳明明自認屬於行政範圍等語要知本會議决改辦博物館時此項捐欵尙在清算期内官廳辦理此案之手續未了當然應陳明變更使用捐欵目的請求清理此時固在行政範圍非清理完結以後可比第一次延不清理之質問固未出質問權限以外本會所以有詳盡之答復免官廳反遭不白也原書第三節謂劉江氏如願以此欵爲本會之特别捐盡可逕送本會而必遠赴蘇州呈交巡撫等語不知劉江氏之捐欵固繳之蘇撫而蘇撫之批撥則轉移於本會蓋無論何人之捐欵但使不背其指捐之目的均可由接受此欵者予以相當之處置捐者指辦公益事請欵者亦請辦公益事批准者亦准辦公益事至議改本會基金此基金之息亦仍辦公益事當時若逕送本會本會可無庸向蘇撫請求矣至原書所稱其他各點本會前兩次復文己至爲詳盡且根本上不在行政範圍旣經明瞭則此等枝葉問題更可不言而喻原書語氣廣漠無垠不知何指非本會有限之智慮所能縣揣奉答也總之此項捐欵知蘇撫批准本會請求以後所有權己完全屬於本會自四年十月完全結算清訖以後己完全不在行政範圍無論辦理何種事業當然由本會自行支配謂爲　充基金本會置能承認且本會議將該捐欵改充基金之故前次復文早經聲明今以久經結束之案省署於接到第一次質問書時不即根據此案卷宗申明案經清理完竣己非行政事項而以本署無案可稽字樣含糊答復在省署辦公者不負責任專圖省事以致反累議員增許多無謂之筆墨省事爲多事之根信不誣也抑更有進者此案如果省署從前早日清理不使十萬元之捐欵幾於無着歷四五年之久僅收得四萬三千三百二十元之現金合之閘北未易變價所值無多之地總數不及五萬元何至旣失辦學之時機并博物館亦不能舉辦若此後議員再有質問而省署再以質問書行廳照轉是本會雖未收足原捐欵十萬元之數認爲案經清結不屬行政事項甘受五萬餘元之虧耗而省署尙認此案爲未經結束必欲納之於行政事項則本會亦可認此案爲未經清理完竣以債權者資格請省署再行償還該捐欵未經領足五萬餘元之數矣省署辦公人員以不明法意與權限之故致釀成議會與官廳絶大之衝突恐類此者正復不少特再函復請向省署聲明俾知行政之界限不可絲毫混淆非對於質問書尙有答復之義務也即請轉呈實爲公便此致江蘇敎育廳長胡 
[錢業公會來函]  
　　逕啓者閲本日貴報本埠新聞欄載又有某錢莊受擠一節查日前有不入敝公會之老久大攔淺外其餘各莊均營業如常並無有受擠情事合亟函乞更正上海錢業公會啓十二月十三日 
雜評二 
[議員與海軍] （訥） 
　　廣州舊會邀留滯在北之議員南旋而未旋北方當局邀留滯在南之海軍北歸而未歸何爲猶豫若是歟南方方高懸軍政之新招牌重整護法旗鼓廣羅英俊氣象萬千議員諸公我道又可南矣曷爲遲我行辜負當局虚席求賢之意歟 
　　北方方下全國統一之命令和議大告成功擁護中央端頼將士海軍諸公樓船久勞大可奏凱旋之歌矣歸歛歸歟何不歸得母負當局殷勤招致之意歟南返而不返北歸而不歸抑亦盛飾鴻業之一累矣 
公布欄 
[上海地方審判廳]  
　　公示送　第二五二號（全文在本廳揭示塲公布）一件十二月八日奉江蘇高等審判廳訓令准大理院函催　　成答辯王永年上告狀無從送達仰即依公示送　程序辦理爲此限袁　成於七日内答辯母違特示右仰袁　成准此 
　　判决主文（民一庭）一件决定沈子卿等與姜沈氏等争産　訟　訴一案主文本件控訴管轄錯誤駁回候呈送江蘇高等審判應核辦一件判决陳明道與劉譚氏等租房糾葛控訴一案主文原判關於駁回控訴人請求給付租金部分撤銷被控訴人等應付控訴人租洋一百七十六元本審訟費歸被控訴人等負擔（民二庭）一件决定陶長福與朱氏因覇田糾葛控訴一案主文本件上告狀准予註銷本審訟費歸控訴人負擔一件判决徐紀滎訴汪沈氏等地租涉訟一案主文被告人等應追還原告人押租與租金共洋八十元原告人其餘之請求駁回訟費用原告人負擔三分之一餘歸被告人等負擔一件判决胡銀德與王阿根因貨欵糾葛一案主文原告人之請求駁回訟費歸原告人負擔一件决定余德棟訴余明全工賑糾葛一案主文本件訴狀准予註銷訟費歸原告人負擔一件判决陸蓉蓀與羅如海因抵欵糾葛一案主文被告人應償還原告人本洋四百元利洋四百元訟費歸被告人負擔一件决定鄔邦慶與印景高因賑簿糾葛　告一案主文本廳民國九年十一月一日决定更正之本案訟費准予救濟聽候本廳定期傅審 
　　批示一件泰來錢莊狀請協助執行由狀悉查本案並未准　　審廳函請協助是否己　該廳執行终了本廳無從　揣所　應母庸議此批附件發還一件廖堅山狀請銷案給領由狀悉本案准予註銷至交案證物仰該民即日繳　來廳具領此批一件楊樹香狀領契據由准領此批一件謝九　狀領洋據由准領此批一件金桂馥狀領支票由准領此批一件王學成狀請銷案由狀悉准予發還借據銷案此批一件黄雲其狀請執行由狀悉仰即預繳查封費五元以便派員查封並速來廳候　此批一件　禮　狀請交保由狀悉候傅債權人訊奪此批一件黄安　狀請傅案由狀悉候傅訊債權人再奪此批一件吳新實狀領查封費由准領此批一件汪雲山狀請執行由狀悉仰候傅案訊辦此批一件洪開生狀請拍賣備抵由狀悉俟查核辦理此批一件張裕昌狀領案欵由准領此批一件全桂祥狀領案欵由准領此批一件吳新實狀請　案由狀悉准予銷案此批一件鄔炳　狀請發局工作由狀悉此批以上十二月十一日 
[上海地方檢察廳]  
　　批示張原發狀悉候傅案訊奪此批瞿高氏狀悉該氏　徵傷害林椎周張錫和業經同級廳宣告執行拘役三十日在卷至於私訴到己移付民庭辦理來狀所云純係誤會未便照轉仰即知照此批胡張氏狀悉該氏　　傷害林稚周張錫和業經同級廳宣告執行徒刑兩月又十三在卷至於私訴刻己移付民庭辦理來狀所云純係誤會未便照轉仰即知照此批張永田狀悉前次函查事實尙未據復領函催查復到廳再行核辦此批宋根榮狀悉沈　堂訴稱伊婦確係被爾誘揚刻正搜集各項證據以憑核辦所請即予保釋之處暫難准行此批王應奎狀悉准予傅訊惟爾妻被毆及　物被毁究係如何情形仰即偕同來醫聽候騐明可也此批沈伯泉狀悉　旣撤回上告應候送監執行所請易科罰金之　疑難准行此批俞　發狀悉仰該民速將春琴交案另候核　所　着毋庸議此批　友　狀悉案關票據糾葛旣在審廳涉訟仲候辦理可也如果被告人有刑事　疑審廳自能送案毋庸該民節外生枝仰即知照此批以上十二月十一日 
[滬海道尹公署]  
　　批示一件奉　縣立第一高小校長王家積等呈爲學欵竭　請求將　松　慈善敎　欵産分撥濟用請鹽核由呈悉查松江舊府治敎育慈善欵産前據該縣知事請示辦法當經本署呈請省長示嗣奉指令即經轉行遵照在案據呈各情事關舊府治欵産　　　歸本縣學欵變更省令本署礙　　准仰即知照此批一件上海共和女校長祝鴻遠呈爲培植母敎聲請立案備查以維女校由呈及簡章均悉旣據　呈仰候省長曁敎育廳批示祇　此批一件上海華成製罐廠呈請給示保　由呈及附件均悉所請給示保獲　准照行此批佈告發附件存 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[南溟息羽記] [  中實]  
　　予居在臯圍下ＧＡＶＥＡ環境皆山（見圖二）推户即知山嶽之尊來車行至中途略一轉向卽己入山山中交通殊鮮頗若與山外之城市相隔絶者處炎荒又履僻境其感觸自與尋常不同入山時得五律二首 
　　息影臯圍下居鄰百畝園明漪盪幽碧茂草起頽垣未解無終理寗知有數存環山花似雨　盡杜鵑魂（百畝園指植物園見圖三） 
　　安頓舊書　寗居恍再生悲歡離合感陵谷海桑情幽夢人千古寒螿月二更曉來誰喚醒啼鳥尙春聲（舊書　爲亡友所遺初抵臯園下之幽寂境况又絶似兩年前同月同日大西洋岸逭暑之遊一念及身處炎荒故人死别便覺萬事不堪回首） 
筆記 
[苦學記（三）] [  張舍我]  
　　倩鳳亦執贄爲先生女弟子同學者三人其一閩縣高女士也先生常許予能文然予視兩女士文亦正不弱於予也旣而得識倩鳳父母倩鳳父母皆藹然仁者遇予至厚親愛若一家人倩鳳性豪爽幾脱盡巾幗氣常與予暢談文章世務形態從容旁若無人人見予與倩鳳同行者以爲異遂紛紛議焉予曰諸君安所疑使君雖無婦羅敷自有夫矣予即有妄念又何所用哉倩鳳聞之笑曰此庸夫俗子之論也與予交往如故予益敬佩其識見之高超予家旣貧父母時殷殷望予習賈冀博微助予雅不欲而無如之何倩鳳聞之亟勸予入大學謂予之所學尙不足以應世當再求高深之學問方能有爲且以子之天質加以勤奮何致落人後乎予曰吾非不知此况時聞君鼓勵之語我雖駑駘亦爲奪興然君豈不審吾家庭中情形吾歷來求學學資所出半爲我父母之血汗半爲我一己之勤勞父母且爲吾舉責擔負不爲不重爲人子者不思補助而可復加以巨累乎倩鳳沉思良久乃曰君肯吃苦否予曰不吃苦何以至今日倩鳳曰然則君若入滬江考減費生役勞校中則一年所需百十元己可吾小學敎員之月薪雖祗十餘元然當竭力撙節集微數相助予與主人聆至此不覺擊桌曰天下有此女子哉彼誠子之鮑叔也張生曰母高聲倩鳳續曰吾視君如骨肉故以資助君求學原無私意惟恐傖夫不解以惡名加我故願君之秘之予感極不能作謝詞但唯唯而己 
劇談 
[菊部軼聞] [  天亶]  
　　德珺如爲遜清華裔穆彰阿之孫以唱戲褫職固盡人而知嘗於某宅堂會與趙大鼻子演狀元譜趙於科諢中遽調之曰（你本名門之子宰相之孫怎麽鬧到這般田地）聽者閧堂德大窘然亦無如趙何會潘文勤亦在座聞此大怒拂袖而去主人數四挽之不可留衆莫明其遽去之由其實潘出穆彰阿門下初未知德即穆孫故自後每遇酬應偵知堂會中有德與趙在則必力辭不赴 
　　李吉瑞之藝本無足述而在津時品行極端謹矢誓不與女伶配戲諸女伶争勾引之李卒不爲動平日大布之衣過市　與衣狐貂者立坦然不爲意戲畢卽歸家從未與同班結隊招摇過市故津人言伶人操守之堅首推李云 
　　劉永春之演唱固不能謂空絶前後之材然其生平有一事足述倘與某班定約他班雖百計誘之劉拒之惟恐不及古人云千金一諾永春有也嗟夫當世士大夫比多朝三暮四者以　劉伶當知所愧怍矣 
新聞拾遺 
[逆] [  幻夢]  
　　寗垣鼓樓黄某素性梟獍其父年六十許常以家務細故詬駡萬狀妻賢每規勸並遭詬誶日前黄以金盡床頭向父索踐其父因憤子不孝置之不答黄乃大恚竟敢忤逆行兇揪住其父舉拳痛毆其父因年邁力衰受擊仆地加以不己嗣爲其妻所見大駭設法施救良久乃蘇噫如黄某者眞禽獸之不若矣 
[詐] [  立德]  
　　昨日午後二時許湖北路天蟾舞台後有衣衫檻褸之老媪倚牆號哭傍有竹筐二一筐中置鴨蛋數個一爲空筐哭稱所售之錢被人搶刦等語於是過者憐之争擲銅元余適經過視其狀甚苦遂亦擲二銅元有觀者識該媪據云每日在閘北裝作種種怪狀索錢云 
小說 
[社會小說衆醉獨醒（二二一）] [  瞻廬] 　 
　　第三十六回貼報單鄰舍驚心買文憑先生染指賓主坐定以後邦平拈着短髭笑吟吟的説道小兒考取了甚麽工頭我心裏正是異常煩惱那輩不識趣的朋友都紛紛到我這裏高拱手低作揖向我道賀我想兒子做了工頭做老子的左不過是個老工頭這般頭銜有甚麽榮耀况且我在前清時代也曾捐過二品職銜戴過紅頂拖過花翎誰希罕這老工頭的頭銜他們不是來賀我竟是來羞我夙仰老夫子才高學廣替我决斷决斷似這般的賀客到門還是理他的好不理他的好青巖笑道怎説不理他東翁此喜非同小可理當受賀説時便在案頭檢出一本亡清縉紳錄（青巖案頭之亡清縉紳錄早見本書第二十回）揭開幾頁指示邦平道東翁休得小覷了工頭兩個字這個工頭不比那個工頭是很有榮耀的很有體面的東翁你看前清的官階尙書侍郎裏面便有工部尙書工部侍郎給事中裏面便有工科給事中這個工字也不見得不體面不榮耀况且做了學臺人家便喚他做大宗匠（想做大宗匠者有徐勉齋）做了詩翁人家便喚他做老斵輪（想做老斵輪者有方便園）宗匠和斵輪都是工人的意思卽如晚生在尊府敎讀表面上喚做西席先生實際上喚做敎書匠人家聽了敎書匠三個字覺得不大好聽似乎其間含着幾分輕薄的意思晚生郤不以爲然越是喚晚生做敎書匠越是尊重晚生孟老夫子有兩句話大匠誨人必以規矩這個匠字何等貴重須得似晚生一般的誨人規矩孶孶不倦才配喚做敎書匠倘像那些誤人青年的館師毁瓦盡墁荒乎其唐怎配喚做敎書匠邦平聽了頻頻點頭 
自由談之自由談[  鵑]  
　　自有常年五月九日慘痛之紀念後頗厭聞一種聲響及琿春案發而厭聞尤甚此何聲歟非鴉鳴非蛙呌亦非深夜鬼囁聲蓋跫　然木屣之聲也 
 
 
 

Page 15

 
 
   
 
 

Page 16

 
 
常識 
常評 
[鞠躬] [  老圃]  
　　民國以鞠躬爲禮日用書牘亦言某某鞠躬此爲朱子所誤也論語鞠躬如也朱子訓鞠躬爲曲身然鞠之字義從不訓曲鞠躬二字爲雙聲亦不能訓躬爲身鄭註禮記引作執圭鞠窮如也又禮記鞠躬焉如恐失之陸德明言鞠躬一作鞠窮是鞠躬卽鞠窮三蒼有　　訓敬畏貎即此二字故鞠躬如者所以形容執圭之敬狀在文法爲副辭所謂鞠躬如亦猶言踧踖如耳後漢書諸黄門鞠躬屏氣諸葛亮出師表鞠躬盡瘁其用法正同蓋以此二字形容屏氣及盡瘁之狀非曲身痀僂之謂也古人曲身謂之磬折曲禮云立則磬折佩垂亦謂之傴僂正考父鼎銘一命而僂再命而傴三命而俯亦謂之辦卑玉藻曰立容辦卑無諂皆不謂之鞠躬要之鞠躬爲踧踖不安之貎亦謂之鞠窮猶之鞠窮爲植物之名亦謂之芎窮皆二字相綴成訓不能分而釋之及今人習非成是以鞠躬爲曲身旣乖本義而日用書牘中恒表示其踧踖不安之意則亦何必向者書牘用頓首字頓首即稽顙古人用之喪禮秦漢以來爲請罪之辭用之尋常書牘與鞠躬字同一失當特漢時楊雄與人書己稱雄叩頭叩頭晉以後書牘始稱頓首如陸雲頓首邱遲頓首李陵頓首在六朝盛行則沿襲固己久矣 
國民常識 
[最近各國人口之比較及中國之人口問題] [  莢生] 　 
　　據最近之調查世界重要各國之人口略如左表（各國調查之年度不同） 
（一）中華民國四三三五五三○三○人（二）俄羅斯一二八二二二九○六人（三）美利堅（本國）九二○二七八七四人（四）德意志（本國）六四九二五九九三人（五）日本（本國）五一一一九二○○人（六）英吉利（本國）四五二一六六六五人（七）法蘭西（本國）三九六○一五○九人（八）意大利（本國）三四六八七○○○人 
　　觀上表知世界人口之衆首推中國若總合本國及領地之人口計之中國仍居第一英次之俄又次之遞降則爲美爲法爲德日本居第七也 
　　今將各國人口暫置勿論獨論中國之人口問題夫中國現今政治經濟之狀况俱不逮歐美諸國之發達完備而人口則稱冠世界是故國内政紊民亂生計日艱社會罪惡之繁多爲各國所罕有若不急濟以妥善之政策則人口日形繁增食物日形減少國家之危險尙忍言乎因此關心國事者有二種政策焉今略述如左 
　　（一）救濟人口增多之政策此策全抱積極主義其方法有二即「增加勞銀」與「設法救貧」是也然此策果行不僅不能達其救濟之目的實足以引起反對之結果何則工價旣增則勞動者之生計裕救貧實行則貧民無後顧之憂因此情欲易逞生殖益繁身家之負累日重社會之生計益艱是欲利之而反害之也 
　　（二）抑制人口增多之政策此策略近消極主義而以「革除早婚之風」爲其惟一之方法夫早婚之弊不止一端而尤以人口問題上之關係爲最大今若能矯正此風凡平民男女皆須俟其能獨立營生且有俯育子女之實力然後使之結婚如是則一方旣能抑人口之繁增一方又能得産業之擴張食物之豐給此誠中國今日無上之人口政策也國民其注意之（乙種酬） 
法律 
[彩票] [  痴僧]  
　　近年來各種彩票盛行鬧得男女老少舉國若狂大家把道德擱過一旁夢裏頭只想要錢可是這彩票的害處實在比馬吊牌九撲克等還利害呢所以我寫了這一篇來奉勸諸君希望諸君奉勸别的朋友 
　　諸君見過開彩的便知這兩大彩筒盛着四五萬枚號珠憑你揀且揀不着那裏買便買得着呢且看這許多彩票舗的老板和夥友那一個不是豐衣足食的可知諸君没有中了他们的彩却中了他们計了 
　　再進一步説即使着了彩還是儻來之物不能久享呢因爲凡是得着不勞而獲的横財一定要生驕傲心懶惰心奢侈心一生了這種心或是重娶個小老婆啊賭博啊弄得神昏顚倒到了横財揮霍盡了恐怕比從前没有着彩的時候更加難過這是悖入悖出確實不差的道理 
　　諸君更知賣買彩票是犯罪的麽 
　　按新刑律第二百七十九條發行彩票者處四等以下有期徒刑或拘役併科二千元以下罰金爲買賣彩票之媒介者處五等以下有期徒刑或拘役併科一千元以下罰金第二百八十條購買彩票者處一百元以下罰金　　法律上寫得這般清清楚楚現今施行不施行且休管他我们應該仔細想想使用辛苦得來的錢去買萬不得一的彩票把父母清白之軀做個作姦犯科的小人喪失了我们的公民資格這是何苦呢勸諸君千萬不要買罷（乙種酬） 
家庭常識 
[爲一般自命爲新婦女者之忠告] [  紅刧凡人] 　　 
　　婦女解放的聲浪日日的高起來但有好些人誤解其中眞理故略表明如左 
　　今之婦女以爲生育是爲丈夫做牛馬的是以有避娠之説惟照鄙人意思生生之道乃婦人不可免的至於養育小孩更是他们的天職了若是他們人人都不生育豈不是人要絶了種麽更進而言倘使生育而不敎小孩長大了豈不是一個蠢夫麽一國皆蠢夫國何以强 
　　也有些自命爲新婦女的對於縫紉烹飪一些不學他們的意思以爲這等事我們不屑做的那便更錯了况且縫紉剌繡亦女子職業之一要知女子嫁了以後縫紉烹飪兩事於治家之道狠有關係的雖然也不是一定要做然而須要懂得假使人人都不會做這事事事仰求他人那便要受僕婢的欺侮了如果他們把育兒縫紉烹飪以及普通家事都不管理不過天天吃飯睡覺玩耍把家庭弄得亂七八糟這也呌做新婦女也叫做不爲丈夫作牛馬嗎 
　　我有一位朋友年紀也不少了我問他爲何不娶妻他説現在的時代男子抱了獨身主義比娶了妻還好些因爲舊婦女雖能忠心助夫但他们的智識畢竟不足至於新派的婦女們要找一個眞有智識帮助丈夫的實在不可多得那就不如獨身的好却省了許多煩惱我聽了這話眞有無限的感慨深望青年的婦女們對於以上的話細想一下有則改之無則加勉免爲男子藐視（乙種酬） 
經濟 
[利用寒假以救災民] [  徐家駨]  
　　自新文化運動後學生界首先受其感覺於是犧牲精力備嘗艱苦爲社會服務如辦理義務敎育也通俗演講也力争外交也提倡國貨也無一不以利國利羣爲宗旨此誠開國民義務之先導予各界以服務社會之模範也 
　　今者八省水旱兵燹等災相因而至學生界又能憫災黎之苦况本人類互助之天責踴躍輸捐然學生大都經濟未能獨立之人故不得不於犧牲金錢而外更犧牲其精神以作種種游藝藉以售資助振或向親友募集欵項以學業覊身之人而能於正事餘暇盡力慈善事業誠可欽也 
　　轉瞬數旬寒假將至吾人平時常囿於正業不過少數之餘暇以爲災民募欵寒假者正吾人爲災民謀幸福之良機也我願吾學生界諸同志勿於此時安坐爐旁享家庭固有之快樂當亦思災黎之慘狀也能於此期内各返鄉里犧牲精力爲災民作將伯之呼或分頭募捐或聯絡各界開會籌賑此實青年應盡之責任也竊嘗聞我國中等以上學校之學生不下十餘萬人設於寒假期内平均每人經募賑欵十元則可得一百數十萬元由此觀之吾人不過犧牲少數之精力與光隂而彼災民之受惠實大古人云救人一命勝造七級浮屠　願吾利國利人之青年學生竭全力以爲之（乙種酬） 
衞生 
[嬰兒之最大兩仇敵] [  蘇兆龍]  
　　（一）撩癢吾人欲使嬰兒發笑輒搔其項下腋底腰脅等處此實大有碍於嬰兒之身體者也蓋項下腋底腰脅等處居身體中最柔弱之部位而其内又有極重要之器管必須十分保護故一遇侵犯皮膚上即蠕蠕作奇癢俾受者激剌難堪力圖逃避以爲預防傷害之地步某村塾之學童有被數人撩癢而立斃者無他攻及要害故耳 
　　（二）不潔之接吻以不潔之口接嬰兒之吻是習也幾於日夕見之而不知其害爲尤大語曰病從口入夫不潔之口其中雜有病菌使之與嬰兒相接是唯恐其健康而奪之也况嬰兒誤以人舌爲母乳苟他人投舌於其口往往吮舌不休如吮乳然由是他人體中之病菌或其媒介物遂直接輸入於嬰兒之體中可不懼乎（乙種酬） 
社會常識 
[回復迎神賽會爲上海之退化] [  正言] 　　 
　　十年以前地方自治萌芽於上海各省從而和之一時輿論頗見明通而上海紳學商各界之公論尤足爲他省之領袖如禁烟禁賭及禁革迎神賽會之類均居他省之先即蘭盆勝會亦曾在嚴禁之列今則烟賭二事他省他縣禁令尙嚴而上海之禁令漸弛然除租界外上海城區及南市亦尙不至公然破例惟迎神賽會之舉他省至今禁令森嚴小民不敢嘗試官紳尤不肯輕縱而上海則縱令一般無意識之愚民還復十年前奉佛像游街之行爲以致四鄉效尤變本加厲踵事增華并藉此聚賭甚至打架其害不可紀極并聞有某紳代爲請於地方官及警廳准令迎賽官廳礙於紳士之情面遂眼開眼閉陽則出示禁止而隂縱之於是會首中人興高采烈各製備新衣及各種裝飾品略如迎親及大出喪之形形色色哄動一時每舉行迎神賽會一次會首中之酒食必以鉅萬計包廚不佳則用酒館之菜普通菜館尙不满意則用大酒館之菜一年三次每次至少以三日計需費數萬金而城鄉及他邑來滬觀賽會之人自身食用及舟車旅館之費加以本城人欵待親友酒食之費合之更不下數十萬金以素號提倡地方自治之上海而作此勞民傷財至愚極陋之事是誠不可解矣抑尤有慮焉城鄉各處學校借佛廟爲校舍者不少光復之後奉部令准學校借用廟宇一時全國學校大學頗足爲地方自治之一助自上海准令迎神賽會後聞頗有破壞學校恢復佛像之舉動此則尤爲地方自治之大汚點願我上海官紳改革此風勿爲他省所竊笑而議其後也（不受酬） 
工業常識 
[食鹽對於工業上之用途] [  夢樵]  
　　食鹽（ＣＯＭＭＯＮＳＡＬＴ）科學上稱之曰　（綠）化納（ＳＯＤＩＵＭＣＨＬＯＲＩＤＥ）其成分爲（ＮＡＣＩ）夫食鹽一物爲食料中之要品並用以貯藏食物人人知之殊不知今日科學昌明食鹽對於工業上化學上竟占重要之位置特直接與間接之分耳今將其用途略述如左 
　　（一）直接由食鹽製出者 
　　製鹽酸以食鹽相硫酸待其反應即得鹽酸 
　　製硫酸鈉與製鹽酸同實卽製鹽酸時之副産物 
　　製　氣以食鹽之溶液電解之（間接亦可得） 
　　製鈉製氤氣時同時可得（間接亦可得） 
　　製重炭酸鈉食鹽和酸性炭酸錏而得 
　　製苛性鈉用電解法與製鈉同（間接亦可得） 
　　製肥皂加食鹽水以速其凝固 
　　（二）間接由食鹽製出者 
　　製氤氣鹽酸中加錳氱二（化學實騐時用此法） 
　　製漂白粉以氤氣通入熟石灰中 
　　製炭酸鈉硫酸鈉加炭可得或由重炭酸鈉得 
　　製玻璃炭酸鈉及硫酸鈉均爲玻璃之原料 
　　製磠砂鹽酸加阿摩尼亞反應而得 
　　製苛性鈉炭酸鈉和熟石灰反應而得 
　　製肥皂苛性鈉爲製肥皂之重要原料 
　　製鈉以炭酸鈉加炭反應而得 
　　製碘以　氣通入碘之化合物液中則析出碘 
　　製溴以氤氣通入溴之化合物液中則溴可析出 
　　各種染料用漂白粉或氤氣或溴等化養劑以漂白之使 
色潔白而格外鮮明 
　　以上僅述製造時所需之原料而己至於製造時之各種手續雖有繁有簡然均非一二言所可説明故略祈閲者諒之（乙種酬） 
 
 
