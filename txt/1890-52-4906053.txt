# 1890 - 52 - 4906053

 

Page 1

 
 
[本館告白]  
　　啓者本館前欲延請一人在蘇訪事刻下已經延定所有不入選者槪不函覆以節筆墨之勞特此布知諸雜雅鑒 
[續解賑銀] [  申報舘恊賑所謹啓]  
　　本舘自去冬開辦賑捐後陸續解往江浙兩省散給災黎登諸報章早邀洞鑒矣兹又以規銀一千兩會同文報局解往浙江交同善堂散給惟是災區甚廣賑務難停轉瞬將届春耕轆轆飢腸何以從事于田畝所望寰中善士海内仁人共深惻隱之心用拯頰連之命源源接濟徹始徹終斯則本舘所馨香以祝者也 
[詩句題解韻編减價出售] [  申報館主人啓]  
　　本舘所印詩句題解韻編四五集選擇必精搜羅益廣芸窗雪案拾閲良便而又紙墨精良字蹟頗大不似他本之蠅頭　聚者閲之目易昏花兹特格外取値從亷俾人家易於購置計每集减收工料洋二角五分購者請至本埠申報舘帳房申昌書室及各外埠經售申報處可也 
[鈔法論]  
　　前明崇禎間流宼蠭起國用絀軍餉竭遂有創行鈔法之議建議者有九妙十便之説旣而闖獻渡河乃不果行我朝咸豐初髮逆倡亂國用絀軍餉竭亦有創行鈔法之議建議者臚陳史策所載鈔幣之利旣而責成鹺賈令行之於民而民不受卒不果行然京師大小錢庄通行錢票其票自京錢一吊至百十吊不等貿易塲中轉相授受未嘗有所窒碍阻滯也夫有奔走天下之權經廷臣反覆之議取前代無弊之法設平易便民之政乃竟不行而闤闠商販巿井駔儈之徒反得而行之挾籌策權子母以享其利民皆知其有所利而心悦誠服坦然不疑者何也此其中盖有術焉從來議鈔法者綱舉目張條分縷析娓娓數萬言其爲術也多矣不知繁重樛葛百弊叢生其所以不行者非無術也正以多術故也鈔法之術無他一言以蔽之曰信而已矣夫民之性愚而多畏民之心直而多疑使立一法於此家喻而户曉之曰爾必從我之令聽我之言不然我將有以處爾聞者必驚相告掩耳而走不待其詞之畢矣求民之信而民愈不信者勢也亦理也民之不信鈔法也固然其無足怪然則鈔法其將窮於術乎曰鈔法之取信於民也必使民知鈔幣之無異於銀錢而後司也此不求信而民信之之術也何以言之民之行銀錢也久矣一旦易之以鈔法卽使民皆相信平安肯舍久已通用之銀錢而易一從未經見之鈔幣乎故必使鈔幣無異於銀錢而後可也且鈔法所法代銀錢仍當用銀錢以濟鈔法所不及若至輕之錢幣値錢百文至輕之銀幣値銀一兩則數錢之銀數十文之錢不得用钞幣矣今有人入巿購物價銀一分袖出一兩之鈔幣令其找出巿人立找銀九錢九分無難色此無異銀錢之騐也竊怪　人鈔法之議必曰鈔法較銀錢爲尤便夫較銀錢爲尤便是卽較銀錢爲有異也此其所以不行也請略舉其謬謬焉議有曰鈔幣爲盜賊所搶刼開明某號某數呈報掛失作爲廢紙信如是則巿上所有鈔幣民皆疑其爲盜贓而不敢領受矣又曰不用銀用鈔其銅悉鑄軍器如是則民有錢幣而無所取錢錢幣將廢而不行矣又曰民間貨賣并可不用銀天下之銀可盡入内庫如是則銀價必至飛漲現銀之價與銀幣之價不符銀幣將廢而不行矣總之銀錢實而鈔幣虚大下銀錢止有此數必不因鈔法而加多國家卽能行鈔法不過稍見寛鬆斷不能驟致富足計臣之議亦未之思也已吾所謂使鈔幣無異於銀錢不求信而民信之者非不異術也鈔法之所以不行者爲其急於欲行耳議者必曰某處當發鈔幣若干某人當發鈔幣若干或配搭某項經費以出之或分派某業店鋪以用之其領鈔幣者欲繳還而不准欲支取而無從將安用此鈔幣乎其不行也固宜今吾反其道而行之造成鈔幣之後先擇通都大邑人烟繁盛數處以嘗試之待其著有成效然後由漸推行每處分設二局一局發票一局收票凡民間無論正供雜税皆可用鈔幣代銀錢若無鈔票可向發票局購取其軍餉官俸及一切應用之欵均發鈔幣代銀錢令其隨時向收票局支取現銀錢如是三年而鈔法猶未大行者吾不信也昔吾鄉某富室善會計先世所積大錢數千千不忍用去因設一法自造錢票每票千文名曰門票凡持票取錢者皆以大錢與之其初行時如有不願領票者則給以通用巿錢如領票而去稍遲一刻仍來取錢則仍與之以大錢由是皆願領票而不願領錢不及一年門票大行迨大錢旣盡攺放巿錢而門票仍行如故後經粤宼之亂遂罷此非有異術也所謂使鈔幣無異於銀錢不求信而民信之也 
[本館接奉電音]  
　　昨由京友電傳上諭二道敬謹譯登○二月初八日奉上諭前據御史愛興阿奏叅盛京戶部六品官松壽浮收勒索各情當諭令定安查奏兹據查明覆奏此案筆帖式麟超於奉委查災輒敢向各莊頭索取差費並令預備公舘實屬貪婪不職據報病迷走失顯係畏罪潛逃麟超着卽行斥革仍着該將軍嚴飭緝拿務獲究辦領催馬世鳳昧於莊頭應交差銀正款已完所欠雜欵太多輙復任意勒掯朦官担禀將莊頭叚文舉等斥革情殊可惡馬世鳳宋長秀馬天元均着將領催責革不准仍行充差六品官松壽核造被災分數查係照章辦理雖無浮收情事惟於馬世鳳等朦禀不察虚實輙將該莊頭等呈堂斥革究屬粗疎松壽着交部議處餘着照所議辦一至應徵供應三陵祭祀蘇麥等項由各莊頭於應交倉糧正欸内留存稗子四千餘石折交供應所有於稗折外復有各項折交銀兩雖事非一年官非一任而名目繁多難保無浮冒情弊着盛京户部侍郎詳加厘定奏明辦理以免擾累欽此同日奉上諭鑾儀衛奏恭備要差請飭催欠欵一摺直隷應解鑾儀衛地租銀兩積欠甚鉅本年閏二月朕恭奉慈禧端佑康頤昭豫莊誠壽恭欽獻皇太后祗謁東陵該衙門恭備一切差使需款孔亟着李鴻章飭令藩司無論何欵赶緊先提銀二萬兩于二月二十五日以前如數解到以濟要需其本年應徵地租銀兩仍着照舊陸續批解欽此 
[機器新奇] 　　 
　　數年前泰西之精於聲學者製成一器其形似桶中多槅子啓其盖而語之重復封鐍寄致遠處其人接得後啓而傾　聲音宛然用以郵寄機密語言較之德律風實爲便捷不料近有駕乎其上精而又精者厥名曰記聲器創之者爲美利堅人愛第生如有名人偉論或菊部新詞收入器中隨時可以傾聽雖時閲數十載依然如一室劇談尤奇者有人製就一蠟人酷肖自已面貎將此器貯諸腹内開其關鍵則能歴歴自道生平幼時若何而讀書旣壯 
 
 

Page 2

 
 
若何而游歴及至老之將至則悠游杖履林下逍遙娓娓言之幾疑史記中太史公自序嘻是非巧奪造化妙想天開者乎猶憶數十年前西國初行德律風時有有自謂能使鐵絲作人語人皆爭先往覩則實於德律風綫一傳言今兹此器風行是直使金鐵皆能言語矣謂予不信請至愛第生廠内一試之 
[辦差周到]  
　　浙撫崧振帥將按臨寗郡校閲營伍前已錄報兹聞鄞縣徐邑尊已飭書役將校士館内外懸燈結綵鋪設齊整以作行轅復將内外教塲演武廳眞武宮梅墟招寳山各砲臺以及郵亭招商局碼頭六城門并鹽倉門水操臺等處一槪陳設邑尊查照夘册以書役不敷派撥復飭庄税等書添補俾得隨處供應亦可見徐邑尊辦事之周密矣 
[妬奸釀命]  
　　寗波西鄉翁岩山地方近時出一命案緣有某姓婦素與某甲有私密意柔情儼如春蠶之吐絲自縳本夫不知也去冬本夫死婦之日用皆　給於甲遂有委身之意攺嫁有日矣詎婦水性楊花漂流無定復與某乙有私甲聞之怒髮衝冠紏集多人爲捉姦之舉婦無限對甲躍水自盡婦之母家聞知此事將赴縣控告後經族人以家醜不宜外揚多事不如省事竭力勸阻而止復將婦家所有衣物等項變價作爲棺殮之費事遂寢息一失足成千古恨再回頭是百年人孽海衆生其亦知所儆戒哉 
[聞河續志]  
　　温草浜在太倉寳册縣屬吳淞鎭淤塞已久經剛中丞札飭疏通已登前報兹悉中丞已派委各營擇於二月十二日開濬畚锤如雲定卜工成不日至憲節於何時臨勘則尚未有聞云 
[游勇成擒]  
　　有革勇士金標者胆大妄爲無惡不作經吳縣面請龍覲宸軍門派正前營左領哨王把戎密購眼線於正月廿一日獲諸宜興縣屬查王黨羽甚衆案積如山巿虎之威闔閻側目今得弋獲懋當盡法以懲也 
[變通園法]  
　　粤省機器錢局所鑄式一面鑄有光緒通寳字樣一面鑄有庫平一錢并繙淸字兹該局奉憲將錢式略爲更攺删去 
庫平一錢四字其餘均照舊日式樣於本月十六日開爐鼓鑄并聞擬攺鑄每錢重八分云 
[告示登]  
　　欽加四品頂戴補用同知直隷州署理南海縣正堂軍功隨帶加三級紀錄二次王欽加四品銜特用直隸州正任德慶州署理番愚縣正堂隨帶加三級紀錄十次楊欽加同知銜營務處委員管帶緝務營卓勇辦理西關沙面河南水陸緝捕兼辦圑防事務補用直隷州卽補縣正堂李爲出示曉諭事照得城廂内外及向南一帶前已勸辦圑防所有各街正副及鋪户人等均能妥協整齊恪遵辦理業經本委員本縣會同各紳等將繳到花名淸册轉呈各憲察核在案旋奉憲諭以各處所辦圑練悉臻妥協甚爲嘉許等因惟恐日久懈生始勤終怠合亟出示曉諭爲此示仰各處圑練街止副董理値事鋪户人等一體知悉爾等務宜益加奮勉步伍整齊以期仰副大憲除暴安良保衛地方之至意至遇有盜警一聞兵勇銀鷄號召卽速持械齊出奮勇兠拿一面登髙鳴鑼互相應援倘能上前當塲拿獲盜匪卽由本委員本縣等禀請大憲按名給予重賞如有奮勇受傷或被盜匪拒斃者亦必禀請分别從優撫卹以昭激勸爾等切勿畏難苟安退縮不前仍隨時按照名册備足人數軍械聽候大憲示期竊臨點騐幸勿藉故短少致干查究總期兵民聨絡守望相助是所厚望毋違特示 
[日高新約]  
　　日本高麗兩國密派使臣會同訂立條約務使兩國商務咸臻暢旺兹將探悉約内數欵登錄如下第一欵高王降旨准紅參出口運往日本每値百元抽關税銀二十元第二欵日本皇准紅參進口每値百元抽進口税銀三元日本海關已經抽收進口各樣洋布再由日本運入高麗子口者槪不收出口税且將已完納之税銀如數給還第三欵高王諭令嗣後所有洋布由日本載運進口者每値百元抽關税銀五元將現時每値日元抽七元半之例删减徵收第四欵自本年正月初一日以後平陽省之平陽子口准開與各國通商凡一切通商章程俱照仁川釜山子口已經通行之章程云云按紅參一向禁止出口於高廷所獲之利尙屬無幾蓋因走漏出口者多也若偏弛藝歸關征税每年可得銀二十萬元查高麗進口貨以洋布疋頭爲最大照此新章减收關税於英國織布廠大有利益若中朝准照日高續約於高麗訂立中高續約諒高廷無不允從遡目高廲與外國立約通商以來西人屢請高廷弛禁紅參出口髙國不允不意日本公使竟能進説高王而高王首肯也料日高兩國畫押後日皇定將該使臣大爲獎勵矣 
[振興文教]  
　　署理南海縣止堂土爲捐廉加增書院定額事照得西湖書院生監正課額只十五名未免太隘三湖書院生監並無定額亦無膏火以至應課之卷甚屬稀少南海爲通首首邑文風最盛本縣以貲得官未嘗學問捧檄是邦深愧爲民父母兹特加增西湖書院生監正課額十五名共成三十名三湖書院定生監正課額十名文童正課額十名應得膏火由本縣捐廉先送兩書院按月支給合就出示曉諭爲此示諭台縣士民知悉諸生童等各宜砥礪儒修敦品勤學庶科名人物冠於粤東本縣與有榮焉毋違特示 
[登山呼癸]  
昨有牧仲氏投函本館云有客迏及西洞庭山災民苦狀使人聞之不禁涙下是山週圍百餘里孤峙湖心居民半務農桑半爲貿易農民每俟春蠶變價藉以作糞田之資去秋淫雨成災田禾盡皆漂沒雖極高之田亦祗收十之一二以致十室九空炊烟　斷每聞浙省被災諸區均有官紳爲之散賑善士爲之勸捐俾飢民得免於凍餒獨西山旣無請賑之紳士又無勸捐之善人更無殷實之富户以致鳩形鵠面者充塞於途雖上憲洞悉下情客臘派員到山放賑然祗散給洋銀數百元飢民烏能遍及目下春耕在邇飢腸轆轆安能從事鎡基伏念滬上各賑局籌辦直隷河南山東等處雖遠在數千里之外尚不憚勞爲之設法救災况近在咫尺者而忍膜外視之乎因特略述所見以代將伯之呼 
[洋火須知]  
　　昨有江南過客投函本館曰僕向嗜淡巴菰輒以洋火自隨卽家居亦必購數厘置之案頭以備不虞一日鄰家　火警從睡夢中警醒亟取自來火劃以燃燈連劃數枝皆不着幸焚處尙遠且卽熄滅否則誤人不淺蓋洋火大有不同有時半匣之後便成無用時逢陰雨卽劃之不然惟燧昌所製則無以上諸弊無論何時從無更變卽在黃梅中亦無不一劃卽燃或沙皮脱去則在地板等處劃之亦莫不然近來又有黑頭者尤爲精妙僕之受賜者多矣書此以告凡購洋火者不可不知之也 
[春寒多雨]  
　　去冬晴煖異常頗似三春景象雖圖描九九未及染遍胭脂而梅花已幾變杏花無復曉寒料峭矣乃節届仲春忽然寒沍綿綿陰雨泥濘盈途每當燈暗宵長雨聲淅瀝被池冷浸僵似眠蠶遙想江浙飢民當此于田舉趾之時而旣苦禁寒又難捱餓此中慘况定非一拂先生流民圖内所得描摹惟兾碧翁翁速放晴曦庶幾飢饉餘生復得籤事於畝畞否則徒誦小樓一夜聽春雨深巷明朝賣杏花之句以自詡雅人深致將奈此哀鴻遍野何也 
[北里烟花志]  
昨晨小東門外各花烟間鴇包薛氏王李氏包劉氏朱夏氏趙張氏黃王氏王劉氏高胡氏焉謝氏錢陳氏李陳氏王劉氏等齊赴法公堂遞呈公禀聲稱煎烟人張延生時至小婦人家索詐去年十二月某日曾紏同無賴二十餘人向包薛氏稱每家須出洋銀五元小婦人等向之解勸人給洋銀一元張等不允至前日復紏聚多人仍索規費旣而羣往酒肆轟飮小婦人等往見共坐三桌爲之代給酒資三千數百文後有三道頭華捕偵知將張及薛和尙張仁泉廖春林四人拘押餘皆四散奔逃今特來案禀請嚴究朱森庭明府問張等用過爾洋銀多少答稱並未用過謂據爾所控張於去年十二月至爾等處索詐爲何至今日始控告答稱其時曾訴捕房問此次張等向誰家索詐答稱前日向 
 
 

Page 3

 
 
包薛氏家索詐問誰囑爾等遞呈公禀答稱因張等向各花烟館索詐是以約民來禀求提究明府怒謂爾等花烟館每事動衆挾制斷非善類旣欲遞呈公禀爲何不令龜子前來答稱小婦人等均係孤孀明府詰張等四人曰爾等向操何業是否向各花烟館拆梢張供稱小的日藉煎熬鴉片烟業是日途遇該鴇無端出口傷人以致爭閙適薛在彼處購烟見小的與該鴇紛爭赶來解勸不料該鴇竟呼巡捕至將小的等拘拿其中張廖二人與小的素未相識明府詰廖曰爾爲何在彼滋事廖張同稱小的在是處某糖行當出店因薛遭鴇婦兇毆是以上前訽問明府告祁繙譯官曰兩造供詞各執一是未便貿然斷結因着各鴇暫行歸去俟明日投捕房候查明再核張等一併還押○花烟館鴇婦沈張氏挈烟妓阿寳投案訴稱昨晚項桂生周甫生李慶官王阿福四人至小婦人家吸烟三通喚令添吸小婦人告以烟已罄矣攺日再來項等再四索添并令小婦人至對門小烟舘中挑取小婦人不允項等遂大肆咆哮桌椅門窓悉行擊碎無奈喚巡捕至拘案請懲通事禀稱昨日巡捕拘項等至捕房錯捕頭斷令賠償項等不依是以解至案下朱明府着將項等押候查察情由再行核辦 
[候查舊卷]  
　　包探顧阿六至英公堂稱據眼線徐德桂報稱光緖十二年十月間有利銀行盜刼案内在逃未獲之馬新友卽馬裕林現又來滬當卽同住拘拿其時馬在烟舘在所臥榻下搜出刺刀一把聞馬裕林所犯盜案甚多今特解案請訊馬裕林供南京人年二十六歲家住坭城外新閘附近德興樓茶館後面尚有老母及妻及六歲兒子小的隨父在滬住居該處約有二十年父親已逝世鄰里咸知我不敢爲盜可請查訪我前在楊統領處當勇徐德桂亦在營中充當大旗隊與小的有隙挾怨誣扳尚求明察蔡太守問爾現從何處來答稱小的於去年四月到鎭江西門外在姑母所開徐順芳板鴨店内躭擱欲尋生理嗣因難覓枝棲於六月間到南京今始回滬又問光緖十二年十月間爾在何處答稱在楊統領處現在楊統領業已升任總兵可請移查如小的果犯盜案願甘治罪且小的並無刺刀又問馬新友卽爾耶答稱我名馬裕林並非馬新友再四研詰堅不承認太守檢閲有利銀行盜刼原卷確有盜犯馬新友在逃未獲然所錄馬新友年歲面貎與馬裕林不同旋飭將馬裕林帶下傳徐德桂上堂問其如何知馬裕林卽馬新友行刼有利銀行答稱我不知有利銀行之事惟我前在楊統領處當大旗隊時馬裕林同處當勇向我言及伊曾在徐家匯地方西國酒店刼得許多小洋臨行時將刀碰碎火油燈以致洋房焚燒爲此當勇不能回滬太守問馬旣爲盜豈肯向爾言明答稱無意中彼此談及尙有許多人知道易副領事請太守轉問西酒店盜刼焚燒之事已隔七年徐德桂旣知馬裕林與分當時何不報官直至今日始行説明太守卽向徐德桂轉問旋據徐答稱當時小的在浙省地方且撤退各自他去今在包探名下爲夥理合報效並非挾怨妄訴如有虚言願甘治罪太守問爾能與馬質對否答稱可以質對隨飭帶馬到案與徐對質徐稱爾行刼西酒店係爾自已向我告知馬稱我與爾前在營中因細故打架些微怨恨奚忍日因此妄指盜案重情太守憶及西酒店盜刼焚燒戳斃廚司之案在七年前夏間問縣捕役趙金知此案緣由否答稱此案係捕役柴樛承緝盜犯未獲小的不知底細太守又問徐德桂盜刦焚燒傷斃人口案情甚大爾旣知馬爲盜曾見盜贓否知盜黨究有幾何答稱未見贓物惟據伊言曾得小洋不知盜黨幾何太守飭該包探將馬裕林帶回捕房刺刀存堂俟備文至上海縣吊卷并查馬裕林所居四隣再行覆訊核辦 
[上海縣署瑣案]  
　　前晚潮州人林阿九具禀控稱堂弟林婆福前被日本人毆斃已蒙親臨相騐今知兇手潛回日本務求伸雪裴邑尊謂本縣已申禀道憲詳請南洋通商大臣批示施行爾靜候備質可也林叩謝而退○夥刼引翔港周邱記之諸盜翻供發回前晚復經裴邑尊提訊張玉標等七名照前供認惟黃玉科信口游供邑尊喝令笞責五百板仍置諸站籠中餘則還禁於獄○南巿地棍萬高頭前因犯案經裴邑尊拘拿訊責枷號游行詎萬央人保出後依然怙惡不悛日前俞書林控范勝銓一案稱萬帮毆邑尊飭役查拿萬遂聞風避匿前日由原差拘獲解送案下邑尊嚴加訊究萬供稱小的蒙恩開釋後不敢多生事端矣此次實係被誣叩求明鑒邑尊謂爾不安本分本縣早有所聞今旣到堂尙敢抵賴乎因喝令釘鐐收禁以候重懲○鈕陳氏因沈姓控楊阿三圖姦一案訊責看管已列報章前晚裴邑尊飭提復訊該氏供稱小婦人領楊至沈處實係索取託洗之衣並無别情叩求明鑒邑尊飭交地保帶囘 
[英界公堂瑣案]  
　　妓女李蘭卿稱有鳳鳳阿春砌街金和女姚阿寳等來索使費洋二元吵擾不堪只得照給　後報捕拘到姚阿寳送案陳金生稱見姚阿寳等向李索洋姚阿寳稱不敢拆梢尙求施恩蔡太守飭將姚阿寳交捕房帶回俟補提鳳鳳阿春砌街金和再行覆訊○包探何瑞福稱西律師担文住宅内侍者李富增失竊天靑縀灰鼠馬褂疑被車夫顧阿增行竊報捕拘獲顧阿增不認行竊今特解案請訊李富增申訴前情并稱實被顧阿增行竊顧阿增供不敢行竊平空被誣蔡太守謂李富增疑竊無憑殊難訊理李富增稱有小馬夫眼見可以作証太守謂何不邀同投案答稱小馬夫現隨馬車出外容卽邀同投質太守飭將顧阿增暫押俟李富增邀到小馬夫再訊○陳福生稱被陳阿生偷去雄鷄三隻由捕阻獲人贓送案請領陳阿生供以後不敢犯竊蔡太守判陳阿生管押三天以示𦺉懲鷄交陳福生領去 
[法界公堂瑣案]  
　　全昌京貨店夥陳竹義訴稱前日傍晚時被小孩劉雙壽混入店中竊取皮夾剪刀烟管等物人贓並獲送請究懲朱明府詰劉曰爾年紀尙輕爲何行竊劉供稱小的向爲水菒生意未敢行竊尙求大老爺筆下超生明府謂人贓並獲豈容抵賴着押候明日至捕房笞責四十下○包探禀稱積竊宋福全前因竊取花盆送請大老爺訊責開釋未久前晚卽躱身黑弄中希圖行竊適爲小的所見是以拘送案下朱明府惡其屢經懲辦不思攺過着押候笞責八十下○通事禀稱陳家木橋一帶賭攤自經捕頭添派巡捕巡邏彼等不能誘人入局以致時與巡捕爲難日前賭棍鄒阿書逃至英界河漘肆行辱駡昨日復在是處紏賭巡捕見之拘解來案朱明府謂鄒曰爾逃至英界豈卽不能辦爾乎鄒備首無詞明府着押候明日苔責五十下○某包探稱前日海定輪船由寗波抵滬時竊賊毛全壽竊得某客鋪蓋正欲奔逃經小的拘獲鋪蓋已交失主領去今特將毛送案朱明府着帶回捕房押候明日笞責一百下○監生汪瀚控張慶元欠銀一案已兩紀報端矣昨晨張偕汪投案候示朱明府諭令出外邀齊董卅妥爲調停張稱出外恐受汪之害明府謂諸事自有官法伊何敢害爾復謂汪曰爾等今日赶緊料理卽日來案覆陳至監照則務須齎呈察騐不可有悞諭畢仍着原保保出○紡織新局送撈取棉花之舟子吳秀泉等四人經朱明府訊明交保等因已詳昨報昨日通事禀稱有人來案求保吳等此刻已去寫保單矣明府謂若有妥實保人准其保釋 
[粥廠開辦啓]  
　　謹啓者鎭洋嘉定寳山三縣交界之所牛角尖道院廟粥廠定於二月十五日開辦核現收之欵勉支十日而無餘計易竭之貲深恐半途而卽止念兹蒼赤何辜久已飢生菜色際此靑黃不接允宜賙至麥秋爲此敬祈大善士慨助囊金藉添廠粥俾飢民貿貿然來無虞枵腹冀善欵源源而至共溥仁心拯垂斃之窮黎造無涯之厚福請登申報權代庚呼惠助願欵或寄經募人或寄羅店老正六信局均可轉交本廠卽奉收條光緖十六年二月朔日鎭嘉寳粥廠同人公啓 
[書潤助賑]  
　　汪堯峯行楷書吳福夔楷書宋星五漆書均願以書潤助赈潤例列後堂額六元書齋减半堂對八言一元五角七言八角極大長句另議屏幅每堂四尺兩元五尺三元六尺四元楷書倍橫幅與條幅同琴條楷書每條一元行書减半扇面半元楷書倍紈扇册頁同壽屏題圖另議閨扇不書吳宋潤例與汪楷書例同兩月爲期五日取件二馬路小停雲館碑帖店經收 
 
 

Page 4

 
 
[飛騰流注神針叙]  
　　五門八法針道之秘要也自少室隱弍遇上眞而傳首傳毫州張文實次傳我元上公至十三公公行天下起危篤隨手而愈活人豈勝言哉其取穴主治固於刊布諸書不同而且與諸家秘傳抄本亦異予薄遊江右適有鄰治十三公善久而各出家譜視之與我祖宗流派相符於是交歡甚密予嗜此術不啻伯倫之嗜酒遂得盡傳其術焉第恨初學未精遍訪與達而詳論之予復試之無不立效後之學者必須精明考定孔穴尺寸長短觀病者虚實肥瘦祭患人强弱衰盛下針似龍投大海起病如猛虎離山故云針頭如粟米運動似車輪用得其當也夫人有三百六十五穴此言其穴名也銅人經則云六百六十四穴此言其雙穴也今特摘其名穴而用之然其秘妙盡存於五門六十六穴八法八穴之中但八穴又能總理諸經名奇經八脉交胃周身通流上下灌注環遶周遍於十二經絡一呼一吸如江湖滾滾而來一按一提如角弓展展而發上合周天度數下濟黎庶殘骸除寒邪滔滔而去奪熱氣陣陣而來故云針非通經絡均氣血調陰陽驅邪氣和血脉古往今來莫妙於此雖然手指之如不可得而傳其私淑之誠可精心而學回生起死之道於焉不泯矣秦溪徐文治泰豐甫序光緖十六年二月朔日齋孫圓成古春謹錄 
[題東華醫院十二董事照相應嵩岳如弟屬]  
　　此生未曾至香海但於日報識凡猥聞有醫院名東華仁人君子實主宰海隅殷殷慕其名畢竟未獲見丰采去歲敬仲游歴歸爲我略略道芳茝兹復出示篋中圖對之不啻親謦欬歲星之數十二人盎背晬面樂以愷善氣撲人眉宇問三毫奕奕生神彩諸君見義皆勇爲不惟才優德更信凡有善舉爭厥先惟日孜孜力不怠覩兹已足令人欽不禁殷然翹足待可許同舟共濟時百川吸盡衆流匯[  方越福昌寒食生拜手]  
[題梅隱圖]  
　　今我不樂思故廬梅花繞　三百株每當春時發吟嘯暗香如雪飄盈裾何爲風塵苦角逐坐令猿鶴嗟索　眉森先生古高士愛花直與花爲徒騎驢自耽隱士隱喚鶴同守孤山孤有時踏雪探芳訊一枝竹外香來初有時種向小山麓有明霜冷親携鋤春風紙帳夢醒處恍疑姑射來仙婇於此間得世外樂豈屑軒冕將身拘閒來語我梅隱趣索我爲題梅隱圖俗緣媿我苦覊紲如短轅困六尺駒安得訪君梅花塢少隱同　冰爲壺[  申左夢畹生]  
[浙省撫轅抄]  
　　正月二十日同知吳文元禀銷催壽昌桐廬分水地丁差○廿一日委辦雲南茶務軍火兼提湖洲恊餉選川知府卓　芳由雲南來省禀到同知格忠額禀知厘捐局委王江徑厘局差禀安叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[一淸道人積福歌]  
　　歎人祗知今世財那知財是前生福我今説與積福人勸世重財先積福有福自有財無福空勞碌若有一分財定有一分福德厚福自綿福厚財自郁何故奢靡人乃以積福資任意恣淫慾何故　縱人反以積福資倚勢欺竊獨　故痴迷聚有積福空貪財無厭足何故慳吝人枉有積福資捨財如　肉不肯積福田願做兒孫犢留了難帶財撇了易帶福臨時空手去徒面閣君哭吾爲世人悲叮　還再屬莫爲兒孫計自有兒孫福不如看破財及早修些福 
[近有某者名往江陰謁馮教士有所稱貸戲賦二詩見贈名曰記編]  
　　何物狂奴詭計多敢將騙術走江湖爲渠隱姓存　　　勿行同撲火蛾近來生計尚如前詩酒逍遙謝　緣敬告友朋親戚曉從今留意勿周旋鶴沙浮槎仙吏張文彬　　草於愈　　 
[上海四馬路文報局内恊賑公所經收江浙山東賑捐十一月下旬淸單]  
　　十九二十日○杭城恆豐順號來孫善士求子延嗣洋五元　　禮義書屋獲安　洋五元武昌電局殷斗南翁募朱皆平明府洋五元憤世疾俗之人錢六伯五十之包氏繆淸華子修氏子厚氏四户各錢一百鄭洵美五十以上實收洋六元○二十日申報舘　所解第二次　賑規元一千兩○高易賑所解第二號蘇賑規元一千五百兩黃正卿翁一元六角錢三十五仁壽堂鄒洋一元○兩日共收規元二千五百兩英洋十八元小洋六角錢三十五○卞旬共收規元三萬另三百五十四兩五錢一分四厘英洋一千七百元另另一角五分計規元一千二百四十六兩二錢一分原平銀廿兩另三錢批申規元八十八兩五　三　六　虚對開洋八個規元二兩三錢四分六厘小洋十七角五分合規元一兩二錢八分三厘銅洋十二元鎔規元二兩六錢四分錢一千另五一二合規元七錢二分止厘○九項共合規元三萬一千七百廿兩另六錢三分○連前共收規元八十三萬三千三百九十三兩八錢另四厘○本旬解浙江第五批賑欵規元四萬六千兩○連前其解過規元八十　萬八　八百十八兩八錢一分四厘○實凈墊解規元一萬五千四百念五兩另一分合并聲明 
[上海四馬路文報局内協賑公所經收江浙山東賑捐十一月下旬淸單]  
　　廿一二三日○李大善士規元一萬兩○絲業賑所彚解一批蘇賑規元三千兩○仁濟堂賑濟彚解第一批蘇賑規元二千兩○電報收支所來湖北公濟益銀號方允符經交憚公舘募衆善士九八五平沙文五十三兩八錢實收合申規元五十六兩六錢三分又來武昌電局交通山縣正堂劉通山茶厘局盛同募胡賡記謙相洋和順公福祥生同人美寶順祥春茂祥鴻吉順永昌松九茶莊各錢十六串五百文盧源盛復記黃義興詣愼和三茶莊各　十二串廣租　茶莊錢九串黃永貞榮順昌兩茶莊各錢六串同厚祥茶莊九八五平銀四兩天順昌茶莊九八五平銀二兩以上共合九八五平它銀一百四十二　已於五月　三日先收九八五它銀一百兩今實收九八五它銀四十二兩合申規元四十三兩六錢六分本城裘天寶銀樓阮君來長沙寶成銀樓經交賀承慶堂徐三吉齊同　承慶堂賀敦平堂　貽顔堂黃裕昆堂劉三畏堂張謙吉堂黃敦遠堂徐經香堂于積善堂常九户各銀十四兩賀道南賀運南兩户各銀十兩賀家其賀家麟兩户各銀二兩徐三吉洋十元以上　申　收規元一百六十五兩本埠虹口潘否如善士十元蘇寳翁經交乏力者抵銀五兩六錢銅洋二元履貧子一元只求自信公平人一元龍川元康莊蔡履和募仁記木號一元　　一元蔭本堂元康號永淸求舟康健三户各一元裕生厚錢五百懷應居士錢二百買獅小孩王永淸兩户各錢一百餘記八十文求平安五十文　上　收　元銅洋一　○　　　　埠源開莊來福州電報局周交洪竹翁募林守根善士番洋二十元原合實收英洋十八元二角六分五厘廿露鎭惜穀局諸君經募無名氏四元徐明舟二　　　寶　　　　　　永源孚四户各一元滕明義鄭明節兩户各錢五百以上實收洋十一元本埠嚴之生爲孫求咳嗽病速愈一元無名氏一元○廿三日蘇城吳伸　善士　　　　　　　　　　　津招商局來悔齋氏相平銀十兩另六錢本埠協相信票號來臺北新竹縣方　庭明府縣交大甲鎭紳士王春樹善士將修廟欵移賑庫平　銀四十六兩除　　　　　　　　　兩另二分高郵武廟賑所丁玉軒募岫靑齋主人東賑十元本埠沈鳳桃二元求生意茂盛一元朱徑高平如募畢盛卿銅洋一元朱晴川王　止朱壽施王松林　　　　　　　　章錢二百十以上實收英洋一元銅洋一元○三日共收規元一萬五千三百十三兩三錢一分英洋一百十二元二角六分五厘相平銀十兩另六錢次原　三兩大六　　　　　併聲明 
[上海四馬路文報局内恊賑公所經收江浙山東賑捐十一月下旬淸單]  
　　廿四五六日○本埠廣永誠號來香港東華醫院第四批江　賑捐　洋銀二千元　　　　　元一千四百四十兩虞修皇善士席筵移賑洋三十元無錫電報局來金匱趙德霖翁爲長子承蔭久病求速愈洋二十元電報總收收所來天津　竹　電局　　中　　　　　　舘繙譯處來迎月樓主人因女病愈完愿洋十元周浦豐溪氏洋二元杭省永興隆號募周桂發洋五角羅鳳元三角陳光記兩角揚州季受之翁募愼　堂　三元無名氏　　無名洋四角又英十二月係呂宋票第二萬七千四伯另八號一條○廿五日津沾盛軍銀所募阮叔磨洋十元周惟正一元元盛字親軍砲隧營帑帶程起　　平銀四兩　　　　　　銀三兩陳勝祥鄒金鐘兩户各湘平銀二兩郭文林一兩趙桂森大錢一串文武陵堂沈周正高陳得勝張起發楊玉林五户各九四大錢一千文王世照張啓勝無　三　　　　大錢五百以上共實收湘平元廿二兩七錢批申規元廿三兩六錢七分三厘又英洋十元安慶府署江鳳翁交到藕塘漁隱洋三元又募蕭曉齋洋四元仁榮堂吳江　和　　各　二元蕭東匯無名氏八行堂無名氏四户各洋乙元黃楚卿本洋一元漢口太古洋行張寅賓翁募力不足者洋六元無名氏兩元不留名積善堂兩户各一元蘇省恆孚銀　家十一月中旬募無名氏求母病愈子愿兩户各洋五元金宗浩保合家平安扶風内氏保兒女平安兩户各洋一元祖恩氏求母康健又求産後無恙銅洋二元紅紙包求先考塋安錢四　白紙包求己病勿發錢二百桶内點見錢三十八文以上實收英洋十二元銅洋二元錢六百三十八文○廿六日金苕翁來秀州樵隱募當湖隱名氏求病愈洋五十元無名氏　　　愈洋三十元求葛王氏冥福二十元高卓章求病愈學塾束修移賑隱名氏求父病愈二户各洋十元小淸凉舒求平安十二元拜經室求平安六元陸懷　洋四元　宜　　　口平安金尋甫求合家平安兩户各洋二元沈學古洋一元伯鎭王陶菴翁募愼餘堂洋廿元本埠無名銅洋乙元○三日共收規元一千四百六十三兩六錢七分三厘英洋二百九十　元本洋一元小洋四角銅洋三元錢六百三十八英十二月份呂宋票一條合併聲明 
 
 
