# 1905 - 90 - 4911481

 

Page 1

 
 
[論學校亟宜注重國文]  
　　一國之立必有一國之元素如人之有面目有精神面　以對外言精神以對内言蓋所以養成此一國之民而與他國不相混淆者胥賴乎此也然如正朔制度衣服徽幟皆所謂有國體也而皆可以朝夕改也惟有一物可以範圍此正朔制度衣服徽幟以及天地萬物人事之變遷以成一國之歴史出乎天入乎人江海枯而不更金石泐而不變苟不至於人種盡滅則其光明終存於世界萬國以此馳其聲譽而中國進化最先獨居高尙精潔之位置道在何居曰文字而已矣 
中國文字代有成衰唐以來愚民之術日益精鞭 
 
 
 

Page 2

 
 
　　有川以歸無用民智益錮文化亦退至同治中受外界之激剌鑒於交際之不可無外國文也乃立方言館同文館以培譯才比年以來朝廷疉降明詔諭各省徧立學校尤重小學頒定章程以期敎育普及爲强國之基礎是其意至深且遠非昔日之方言館同文館比也乃學人深識者寡罔知本末幾以外國文爲學堂之專科此洋學堂洋學生之徽號所由來也青年子弟之無初辨卽强以西文其上者凡歴史地理算學概以西文統之而本國仍茫然也其下者習商賈語言孰誦讀本數册僅足充洋衙之翻譯或洋行之侍者而已是豈中教習之勢力不敵西教習乎卽在延請者每以中教習之易求减其薪資西教習之難得高其價值先存一歧視之心而近來學堂畢業能當教員者又增如以上所言心厭中文忌其所短且染外國人獨行政策之習氣視西文爲全學堂之代表於是乎重西而抑中勢固然也夫欲教育國民以爲强國之基礎者正所謂南轅而北轍者矣去年端中丞撫吳整理學務首示此意通飭屬下各縣小學堂概不得兼習西文而小學當備各科無使或缺自中學堂以上方列外國文一科一時教員學生及經理均竊竊然私議甚至有將英文教習改名曰體操教習仍課英文而國文不講如故也推共意必以中文爲八股策論之類不過考試用之耳政府正議停止科舉則吾屬非早習西文必無謀生之地嗚呼此吾所以謂文化退而不進及此不講殆將絶也且吾所謂國文者非僅僅識字綴句而已吾蓋以絶大之事業絶大之責任於吾學者有希望也婆來士曰阿峩蔑農之前雖有幾多之壯士而無史家無詩人無新聞記者無歌者無哭者而遂至埋没於土中也吾聞之而忽怦然心動若有所悟體魄有盡也精神無盡也以有盡之體魄載無盡之精神一旦體憊形銷而無盡者亦隨而俱盡則世界固已長此銷滅無有觀念與競爭昔人所得不傳子孫有奇行焉而不彰有奇想焉而不發有奇術焉而不傳人民將日返於昏庸陋劣之狀能以馴至於絶滅而已是故偉大之人物必賴深遠之文字而後融化其超奇傑特之氣於全社會中漸漬漸深成爲此社會所有之特色絶大之戰爭又必賴有雄偉之文字或淋漓之詩歌而後其印象日留於國民腦中不甯惟是凡哲學之理想創始之藝術獨居深思口不能告人手不能示人而一尺之紙七寸之管可以鼓動一世而指授將來甚至一小說一詩詞可以顚倒英雄蒙傑轉移數千年社會之習慣此所謂文字之魔力也未完 
[日逐俄人]  
　　二月三十日東來電云據官塲宣告占開原之日軍隊於二十八日將開原東北十三英里愛興溝地方之俄人逐出 
[俄感日人優待]  
　　二月三十日東束來電云二十七日日人將防衛地界外之傷病俄兵交於日軍所拘獲 
醫治因此俄人頗感日人之優待 
[俄國豁除治芬蘭境苛律]  
　　二月三十日倫敦來電云俄政府現竭力欲與芬蘭境民人復和一千九百零一年所訂施行芬蘭境之苛律現已准銷除前因不欲實行此律而被撤任之裁判官現皆復職按以上所述苛律係俄柯魯拔托金將軍所擬成彼時柯將軍方爲兵部大臣共法律大綱一係當兵之戎由三年增至五年一係俄政府有權令芬蘭境人在俄兵隊内充兵由俄武員統帶並可遣至國内各處當差一係民間抽丁當兵之數增至四倍一係每年助俄英金七十萬磅作爲兵費 
[法艦隊同接待英國海軍]  
　　二月三十日倫敦來電云勃勒斯脫海口傳來消息謂在彼處接待英國海軍時法之地中海艦隊亦將有分於此舉 
[俄醫士要索各欵]  
　　二月三十日倫敦來電云俄木斯科右醫士千人會議防止將發霍亂疫症之法并决定向俄政府要索當查疫時警察不得干預又曾犯國事而受監禁之醫士一律赦免譯字林報 
[牛莊到貨情形]  
　　二月三十日牛莊來電云本年第一次到埠輪船六艘所載之貨其價值如下五金合銀五萬兩米五萬担藥材值銀二萬兩棉紗值銀一百萬兩疋頭亦一百萬兩又電云本年第一次到埠之輪船已於昨日抵埠四船泊於口外兩船泊於港内輪船將到埠之消息散佈後此間各物價卽跌一日之内疋頭之價每包跌去十兩洋紗跌十五兩尚無人購買其餘之貨亦然 
[中政府滿洲善後問題]  
　　二月三十日日本東京來電云中國某大臣曾語我國某君謂中國諸王大大臣於滿洲善後政策其要旨有五一日本如欲與各國同主開放滿洲之議實爲非策因日本在滿洲應得特别利益若將滿洲開放不免各國干涉是非日本之利亦非中國之利二事平後派守滿洲之兵約需五萬但此項兵非訓練一二年不能各人之意均願中國兵力未足之前令日兵暫行代守三改革滿洲官制之事各人甚以爲然四旅順大連灣各地向由中國租借於俄今日本若照俄約仍行租借恐反對者必多恐有窒礙日本政府須於此留意五中國皇上甚感謝日本盛意當能令日本逹共所希望又謂中國政府均無附和第三國出而調停戰局之意然恐各國一俟有機可乘卽將出而干涉調停亦望日本注意於此譯太晤士報 
[德國干預摩洛哥情形]  
　　三月初一日倫敦來電云德皇有意干預摩洛哥之事後接詳細消息並不滅少此懷疑英太晤士報駐探奇盍埠訪事人電稱德皇登陸時與摩王之代表人互譚謂目下摩國照歐洲各國之法在國内整頓内政此時尚非所宜固摩國之改革須全行仿照壹斯蘭姆之法律及遺傳之法故也至於詳細情形日後再告知摩政府又云联决不准他國從中調停德摩之交涉譯文匯西報 
 
 

Page 3

 
 
[各國擬會商摩洛哥問題]  
　　二月三十日德京柏林來電云各國於北非洲摩洛哥之事擬將聚會公議此問題所議之法由前時各國亦爲此事訂立合同之後爲始 
[美總統將遊歴各屬地]  
　　二月三十日柏林來電云美總統羅思勿將遊歴美境各境地計須兩月之久 
[嘉定府亂事已平]  
　　二月三十日四川來電云四川嘉定府之亂事現已平定譯德文報 
[日親王來滬情形]  
　　文匯報云日本派往德國之專使右栖川宫親王及其夫人與隨員將於中歴三月初二日晨抵滬暫居日總領事公館然後再往歐州隨員中有一人係伊藤侯之子此次親王係照平民資格游歴故上海工部局擬派衛隊隨扈及領袖領事擬設席邀請燕飲親王皆辭之 
[吉林告急警電京師]  
　　二月下旬某日外部接到吉林將軍來電略云俄軍駐紥吉林邊界該地居民望風逃避本將軍恐蹈奉天覆轍特此電請大部核示保衛辦法並請據情代奏（盈） 
[電請派員會勘圖門江界務京師]  
　　駐韓曾使電告外務部圖門江口洲島及附近漲地業與該國按圖指定附連北岸者應概歸我國望速電吉林將軍派員會勘收管等語聞外部已電該將軍遵照矣（盈） 
[商辦遼陽海城案京師]  
　　外部近日接袁慰帥來電言日公使内田來詢遼陽陳牧海城縣王令犯其軍法按罪當死如交還中國之後未知中國治以何罪須先商定方可交出答以在我祇能照違犯政府令參劾並仿各國通例酌辦不能施以軍法伊稱俟與在奉天之日本軍政官商議再定奪又稱與大部商明由北洋選員往接署請速派往免久曠官答以應由大部先與奉天將軍商妥方可遴員前往由奉省委署伊囑電催大部速祈裁奪施行（盈） 
[議頒各省刑律京師]  
　　刑部衙門此次修改律例已將大概情形議定一俟奏准後卽將頒行各省轉給各屬府廳州縣以便遇有案件卽可按照新律辦理（盈） 
[飭查日本兵制京師]  
　　聞某大金否吾奉政府飭往日本查兵制以便赶練考新軍不日卽須起程前往（月） 
[紀景陵火災京師]  
　　景陵隆恩殿被災　已見上諭兹悉二月二十日夜五鼓　景陵隆恩殿忽然失火殿座均已燒毁無存守護之兩公與馬蘭鎮總兵由六百里專摺來京自請治罪（月） 
[政務開議蘇淮分省續聞京師]  
　　二月十八日内閣各堂會議分省事宜所有漢學士楊佩璋劉永亨李聯芳等均擬自行另遞說帖不克到署與議其餘滿學士以及侍讀學士各堂到者甚多大半皆以分省爲不便（訟） 
商部調查新疆各礦表京師續二月初一日稿（　） 
[庫車銅廠]  
公司名目　　　　　無坐落某屬　　　　　屬阿克蘇道庫車直隸州距治方向里數　　　老銅廠距州西北七十里新銅廠距州西北百三十里四到界限　　　　　均係官地未分界限占地若干方里　　　層巒疉嶂綿互二百餘里官民地若干畝　　　概係官地無須丈量畝數礦線道幾處　　　　此堙彼開無一定處礦質若何　　　　　專辦生銅外有鐵鉛煤炭白礬并無銷路僅供木地之用官商辦姓名　　　　庫車直隸州牧兼理 
何時由何衙門奏開　乾隆念四年平定回部相沿辦理礦師何人　　　　　土人沿習用何法開採　　　　土法官欵幾何　　　　　間有借領官本者爲數無多均隋時繳銅扣還華洋股幾何　　　　官督民辦繳銅領價冋未集股每股銀數股息若干　無集股銀數卽無股息借欵幾何　　　　　借欵無息金幾何　　　　　無借欵卽無息金餘利分法　　　　貧民應募藉營 
報効成數　　　　　官督官銷無可報効有無自備輪船鐵路　均無五項比較表　　　　邀免編造　　　　　　　未完 
[准辦灤平金礦京師]  
　　職商吳景毓前具禀商部請辦灤平縣朝河川金礦嗣經部咨行熱河都統飭屬查明有無窒碍當由都統札飭所屬查明無碍日前已咨復到部請予給照試辦矣（震） 
[鄂汴硝磺之交涉開封]  
　　汴省産硝向由官運除花爆店應用外尤以鄂省藥廠所銷爲多近有商人在汴省具結赴漢設局銷售事爲鄂督張宫保所聞恐有亂黨私運咨請汴無陳小帥禁止并謂如鄂省購用自當委員領解勿庸設局以防流弊（履） 
[請辦石油礦京師]  
　　職商林輔臣具禀商部呈請試辦甘肅玉門縣惠回保石油礦産此禀聞係由比葛使加函代送至部惟准與否刻尚未定也（震） 
[創設船廠漢口]  
　　漢口百度維新惟製船廠尚屬闕如兹有申江某富户集有巨欵特派常州人戴某來漢在劉家廟左近擇地起造製船廠以導先路而闢利源至開辦之期尚需時日并聞此事係洋商出面云（泰） 
 
 

Page 4

 
 
[再記兵工廠附鑄銅幣武昌]  
　　漢陽兵工廠附鑄銅幣一事已紀本報兹雖開工鼓鑄因廠屋尚未建成暫假閒房安置鍋爐機器規模尙小每日祗能出當十銅元十餘萬枚聞該廠辦理不甚得法當道尙擬飭省城銅幣局總辦高佑諸觀察爲之整頓云（師） 
[嚴定弁兵吸烟規條廣州]  
　　岑督近來立一規條整頓營務中有一條云凡營弁食洋烟者斬兵勇則貫耳遊營可謂嚴矣（暌） 
[北洋大臣袁咨覆商部改設上海高等實業學堂由楊京堂酌訂章程加撥經弗文]  
　　爲咨覆事准貴部咨開光緒三十一年二月十一日本部具奏南洋商務學堂改爲高等實業學堂一摺同日奉旨依議欽此相應恭錄諭旨抄錄原奏咨行欽遵查照等因到本大臣准此查中國創興商政如輪船電報等事辦理尚著成效然其專門要術輙非聘用西人不辦招商局向無學堂電報雖經設有學堂並未明定出身故學詣不專造就不廣其兩局重要職務率多借材異地目前振興商業洵以培植商才爲急貴部改設上海高等實業堂學原奏旣須就輪電兩局酌量加撥常年經費俟學生畢業後先儘該兩局任用該學堂規模閎大自應分設輪電兩局應用專科選募各股商子弟曁他項學生之年少聰頴者考取入堂分門肄習以期學成適用並照章優子出身庶可共相策勵應由楊京堂通盤籌畫酌訂妥善章程加撥經費切實舉辦除照會曁咨行外相應咨覆貴部煩請查照（露） 
[直督袁通飭各屬勸辦公債票不准抑勒攤派札]  
　　照得直隸地瘠民貧閭閻困苦大亂之後元氣未復生計益艱本部堂方休養生息之不遑奚忍稍加削朘此次直隸開辦公債票原期紳商富户激發天良出共有餘上佐公家之急故不曰攤派而曰勸募各牧令自應顧名思義延請紳耆反覆勸告曉以大義感以至誠俾各樂於輸將未便稍加抑勒倘有各州縣辦理公債票或按地畝攤捐或按户口苛歛辦法不一無非聚怨於民大乖本部堂殷殷勸導之意合行札飭札到該員卽便凛遵前檄妥籌辦理不准稍有勒索滋擾致干參處至紳商富户食毛踐土各有急公奉上之忱但能勸募有方不難集成鉅欵是在名州縣辦理得宜也切切特札（露） 
[商部奏咨調日本游學生懇恩留部錄用摺]  
　　奏爲臣部咨調游學畢業學生擬懇恩淮予留部錄用以資觀感恭摺仰祈聖鑒事竊維振興庶務首在得人拔用眞材尤期無弊近年迭奉諭旨飭辦學堂亟亟以造就人材爲急廣勵遊學以輔學堂之不逮日本步武泰西學制完備各省選派學生前赴該國肄業者日多惟學生中往往囂張廢學沾染習氣誤涉歧趨前經湖廣總督張之洞奏定遊學約束鼓勵各章程分别懲勸蓋於嚴加防範之中隱寓鼓舞裁成之意是出洋學生夙有安分用功篤志力學者亟宜量加任用使後來者有所觀感庶足以杜流弊而宏造就臣載振兩次游歴東洋當時於學生進謁者卽以諸生遠游就學學成回國不患無用相勸勉并留意考察其中實不乏循理守法濳心向學之士嗣適奉旨設立商部臣等忝承恩命綜理部務凡農工路礦各項　業曁商律商標諸事東西各國類皆學有專門非講習研究有素者不足以資因應查有游學日本國大學法科學生章宗祥錢承鋕吳振麟工科學生陳愰張奎東京法學院大學學生曹汝霖夏循塏祝惺元高等商業學校學生王璟芳高等工業校學生王守善洪鎔等十一員皆係肄業各專門學科次第將届畢業臣等詳加諮訪均屬趨向端謹學問優長上年二月間當經電知出使日本大臣楊樞調令來部冀收因材器使之效現在章宗祥祝惺兀張奎夏循塏四名業經先後到部當差已届半年經臣等悉心考察確係學有心得品行端方其尚未回國者開分别飭令前往日本商務省研習商標裁判等事藉資歴練惟該生寺旣經臣部調回差遣自應量予登進之階俾得及時自効伏查上年學務大臣會同湖廣總督張之洞奏定各學堂奬勵章程其分科大學之選科畢業奬勵一條内開考列優等作爲同進士出身以主事分部儘先補用等語該生等肄業日本大學選科或文部直轄高等學堂均經考列優等得有文憑臣等公同商酌當兹需材孔聖之時自宜參照章程酌量辦理擬請將章宗祥祝惺元張奎夏循塏等四員懇恩破格錄用作爲學習主事留臣部行走仍由臣等察核果能趨公勤愼留心部務俟學習三年當奏留臣部作爲候補主事與候補人員一律叙補如學習期滿於部務未能熟諳者仍當再令學習以昭覈實至錢承誌等七員及詞後　部在東西洋咨調畢業學生應並俟到部當差後由臣等嚴加考覈再行照章一律辦理此係臣部特調之人與尋常畢業學生不同此外非經特調者概不得援以爲例蓋旣經優予奬勵尤宜力杜冐濫務使出洋諸生聞風觀感咸知朿身自好以自奮於功名實於部務學務兩有裨益如蒙俞允應由臣部欽遵辦理並行知吏部學務大臣遵照所有臣部調回游學畢業生懇辦准予留部錄用緣由是否有當謹恭摺具陳伏乞皇太后皇上聖鑒訓示謹奏光緒三十年二月二十一日奉旨學務大臣吏部知道欽此（井） 
[頒帳示信]  
　　自光緒三十年正月起至年底止爲輪船招商局第三十一届仁濟和保險公司第十九屇結帳業經結清刊印帳略分送有股諸君並各以一册見示藉昭信實計輪船招商局本届股息發官利一分餘利四釐每股共發規銀十四兩仁濟和保險公司本届股息發官利六釐餘利五釐每股共發規銀五兩五錢竊謂合股生業固宜以宣示信實爲主然如善堂收捐公所進出等欵亦宜刊刻徵信錄或登各報告白以示無私否則人各懷疑必兹多口恐有不能免者 
[西戲大觀]  
　　美國人西門司携有活動蠟人及影片油畫等戲來滬關演聞此戲陸離光怪異樣鮮明向在外洋西人同聲稱許今第一次至滬想紳商士庶俱以先睹爲快也（容） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[沈京兆請聯合整頓各省海軍摺續初一日稿]  
　　至於買船經費則賠欵中蘆漢鐵路已由比國索回者一千五百餘萬馬路透報謂美國尙擬交還浮收中國賠欵有三千餘萬之多其事當　盡子虚此有著之欵可儲以爲推拓海軍之用他事不得挪移至賠欵已攤到三十九年如果不辦海軍則將來索賠之案實無已時就此國勢欲求三十九年之後賠欵凈盡成一完全無債之中國斷乎不能則何如多展五六年攤賠之欵由後挪前本利並算卽令舉合倍之債目前先得完備之海軍亦可省許多要挾掣肘之事各廠兠攬生意有債國票可賣必有利而爲之者每廠各定數船或託甲國經手定乙國之船乙國經手定丙國之船紆其途行之彼且不覺三年年後三大支海軍一呼可集無論何等强國斷不能以三大支海軍並駐中國以與我爭衡之理其餘中小之國懾吾兵力不援利益均沾之說者則又不在此論也總之海軍强則國强此次俄國自旅順海軍一挫失其海權雖以哥爾薩著名步隊亦無用武之地蓋陸師板淵無海軍則轉輸應援勞費萬倍此其得失之顯然者國强則有債不足爲慮國弱則無債亦不能自立俄人於未敗之先西伯利亞鐵路全取資於法國之債並不失其主權印度無外債猶太多富人其國亦墟則騰挪而支持之豈不在人哉吝於出納爲理財之大忌紛其事權爲兵家之大害國初諸王八旗勢均力敵必待睿親王多爾袞統率入關而後混一區夏粤匪初起賽向阿徐廣縉烏蘭泰裕泰等崎嶇於湘桂之間向榮張國樑勝保袁甲三等奔命於江淮之表卒待曾國藩總督兩江節制四省而俊半奠中興則非無人才之患有才而不並力之患也西人之經商者恐商力之微合羣力而專一之謂之公司英國國家尙借此以傾印度摧列强况謀軍務乎甲申之役南洋大臣奉旨派船援閩而不能行甲午之役北洋海軍全失而各省無赴援者此皆前事之可鑒戒者西人譏中國十八省爲十八小國不得謂其爲過言也微臣夙從先臣生長兵間於海軍尤深悉締造艱難及歴次僨事始末非切實有據而旦夕可行者斷不敢妄瀆於聖主之前此次兩江總督周馥奏請南北洋海軍歸一統領統率蓋有見於此臣獨惜其於沿海各省之根據地未及通籌而并計之畛域攸分聲威不足仍於大局無補耳所有各省船塢輪船水帥學堂沿海砲台並養廠養船各經費可否特設海軍提督統率徑隸練兵處及南北洋以謀推擴以事權之處應請旨飭下練兵處王大臣及南北洋妥議具奏候旨遵行微臣爲大局起見敬陳管見是否有當伏乞皇太后皇上聖鑒訓示施行謹奏 
[驅逐洋人揚州]  
　　洋人二名租萬安樓客棧閒空樓房開塲聚賭甘泉縣諭令遠離已誌昨報兹探悉一爲法國人名亨利一爲美國人名麥那利均不願他往大令查詢並無執照顯違約章因特電禀常鎭道郭觀察核示遵行旋奉回批云查各國洋人無論前往内地何處遊歴均應請有該管領事官執照並由中國地方官盖印方准前往沿途經過地方必須驗明印照方准放行如其無照以及有不法情事亦由地方官照約阻止前進就近送交該管領事官懲辦沿途止可拘禁不可凌虐等語今該洋人旣無護照呈驗其爲私入内地並非因事遊歴可知至賭博一事爲害非淺不獨中國例禁綦嚴卽在外國當亦同此嚴禁該洋人所帶賭具名雖遊戱惟旣以此角勝負而賭財物卽與賭博無異乃竟公然租屋開場誘財聚集多人非特行同無賴且易滋生事端似此違約違禁同爲中外法令所不容照約本應飭將該洋人分别送交領事官懲辦第念兩國睦誼素敦姑先從寛函請駐鎮英領事兼理法領事譚曁駐寗美領事葛分諭各該洋人刻日自行速回能商口岸聽候查辦免致按約拘送以全體面一面山縣一併諭令遵照速回通商口岸毋任在彼逗留生事及無照再赴各内地致使無從保護云云大令接批立飭洋務董事張謙沈銘泰傳諭該洋人遵照（剝） 
[所犯脫逃松江]  
　　婁縣待質公所覊押各犯前晚四鼓時有數名穴壁逸去邑尊黎子新大令聞報立將管所家丁管押一面派幹役督同管役人等馳赴南鄕一帶嚴緝（賁） 
[府訊刦案松江]  
　　李塔匯地方巢湖人劉某與籍隸江西之客僧誠正指控飛划營兵顧阿有周阿四陳阿四等搶劫經婁邑尊黎大令蒞勘提訊申解府署府尊田紹白太守提訊一過各犯極口呼寃太守以劉等亦非善類飭婁縣解府質訊黎大令遂傳劉及該僧至署諭令赴府堂對質二十三日午後太守提各犯及原告巢湖人劉某客僧誠止至案劉等均指各犯爲眞盜誠止並謂僧人聞聲前往勸解 
 
 

Page 10

 
 
　　被顧猛斫三刀周亦持械禁嚇陳則不在其内顧周同謂人命至重出家人不宜打誑語太守笑諭曰當搶劫之時刀械並舉爾當驚避不遑何竟大胆在塲日若輩夥同劫物豈有特人勸解之理誠正語塞太守判將顧周陳三犯各鞭荆條六百下各犯仍呼寃不承乃飭還獄俟查訪眞實再行提訊（賁） 
[漢口]  
　　調任杭州將軍瑞留守業已交卸荆州將軍篆務取道漢臯假河街迎賓江館爲行轅聞須北上入覲後然後赴杭履新○職商汪榮前數年間籌募商欵就花樓正街及河街一帶創設清道局辦理頗著成效自改爲警察局後局務日見腐敗不但不能衛民且反有擾民之事因此商民不愿助捐汪榮亦具禀江漢關署告退道憲繼蓮溪觀察挽留再三併允卽日與警察各員將原定章程改艮至按月所餘經費或撥入學堂或作修路之資此外章程尚有未盡之處亦准隨時變通務期官商聯絡不相隔絶（泰） 
[蘇州]  
　　蘇垣自交二月以來淫雨兼旬迄未晴霽四鄕菜圃均遭淹没因此巿上菜油價值飛漲向售每担洋十三元八角者現已漲至十四元三角聞彼業中人云若再不放晴恐嗣後有增無减米價亦於三日内每升增錢一文○飛划營後哨書手孫某有洋烟癖膝下一子年甫三四齡前夜孫過癮後有烟泡三枚置於盤内妻某氏抱孩至手中握有瓜子隨手抛入盤中孩俯身拾取瓜子人口嚼吞嬉嬉之際忽然狂啼異而審之見舌上有烟痕始知誤吞烟泡立卽設法施救竟無效而斃○藩署書吏唐某於十四夜假廟堂巷某姓房屋開場聚賭突有流氓周慶阿榮媛媛等三人闖入攫錢翌日唐訴諸吳縣捕廳林捕廉飭差至儀鳳茶肆將三流氓拘去懲辦○婁門外某酒作爲監生姜某所開近不知緣何開罪於妻族張某竟於二月某日料同流氓多人至作中强取元酒三十六罎姜控之元和縣署縣主郭大令准詞飭差提一千人到案訊究蘇州府許子元太守於積牘中檢得一禀爲王國棟朱鴻儒控告趙三寶綽號小霸王横行不法請爲究辦云云太守遂批飭長洲縣提究蘇靜菴大令奉批立飭差役將趙提案研訊以趙年甫及冠不似無賴且查無劣迹因飭交保候飭差傳到原告質訊詎該差遍訪王朱並無其人因回禀大令覆請太守核奪北　練兵處派江蘇省每年籌解銀一百三十餘萬兩經護撫效述帥於正　某日解過頭批銀五萬兩兹又札委撫轅掌印候補知縣劉藹堂大令鴻管解五萬兩交户部轉解北洋聞大令日内卽當啓行矣○護撫效中丞委候補知縣孫芝生在令寶瑞解釐金銀十萬兩進京投户部交納聞大令筮期二十四日禀辭啓行（隨） 
[請懲騙銀]  
　　華商被控已紀昨報上海道袁觀察昨日又接英領事復文謂該商陳子和旣收洋商定銀不交定貨花生請照騙吞巨銀例飭縣從嚴懲儆等語觀察卽將情轉請常鎭道郭觀察飭令如皋縣嚴爲懲儆矣（金） 
[飭查假冐保單]  
　　淞滬釐捐局督辦陳觀察前據磚灰主連大元持同業張同吉之保單投局願包窰貨捐欵正在核批又據該業中聯名到局禀訐並據張同吉控被連大元假冒圖章陷害等情觀察除分批外仰貨捐局查復在案前日觀察復以此案恐别隱情特札飭上海縣汪大令查訊詳報（金） 
[罰欵撥充學堂]  
　　洋紗落地認捐公所前因勒捐被蘇撫效中丞查悉罰銀一萬五千兩兹悉道憲袁觀察擬將所罰之銀以一萬兩充建震旦學院之費以五千兩充龍門師範學堂經費尙有曾少卿觀察捐造震旦學院銀一萬兩共銀二萬兩將來或就吳淞六營所餘地或就本埠西門外營地建造高大洋房擬改震旦學院爲大興學院云（火） 
[開辦西南兩局警察續聞]  
　　本城西南兩局警察由上海縣汪大令蒞局點名示期開辦外南局則就警察學堂西局仍以西門關帝廟爲辦公之　現已一律開辦矣（金） 
[靛捐仍歸局收]  
　　籌防局徵收潮廣平洛三帮靛捐田吉　森記包認按月彚解兹因辦理不善由局員魏大令查知斥退從三月初一日起歸局自行派丁抽收昨日已出示曉諭矣（土） 
[冬防撤局]  
　　去年滬軍營管帶龍鎮軍派出各哨弁率勇數棚在要隘各地設立冬防局藉以防衛閭閻邇已期滿於前日一律撤去（土） 
[砲隊營撤勇]  
　　滬南製造局砲隊營各勇前奉江督周玉帥札飭管帶魏觀察裁减額數以節冗費觀察與帮帶張千戎點驗後擇年力精壯者一概留用年老疲弱者撤去四十名發給恩餉兩月（土） 
[西眷聯情]  
　　昨日下午三點鐘時本埠代法總領事喇伯第君之夫人邀請各國領事之夫人等至署中欵以茗點暢談良久而别（水） 
[停止施粥]  
　　大南門外施粥廠已於昨日起停給施粥委員唐别駕遂赴道轅銷差（土） 
[興工挑泥]  
　　南巿薛家浜河道自築壩後尚未興工挑挖昨日河工總董秦君派鄕工三十名先自沿浦壩外將泥挑起暫置岸邊（土） 
[法界火警]  
　　前晚三點餘鐘時法界鴻源里二十三號門牌侯志方家不知如何遺火致兆焚如後經法界捕房皮帶車到來救熄共焚去樓屋三幢鄰人並未殃及事後包探將候拘入捕房捕頭令暫行交保候解公堂訊核（水） 
[訂期再訊棍黨]  
　　著名巨棍范高頭之羽黨沈根福林慶全等一案已質訊十有四堂尚未結案兹悉此案又經新任屠興之司馬與英德副領事訂定於今日午後會訊（木） 
[訛詐鄕婦]  
　　本城警察東局巡丁王阿興拘楊季氏龔邱氏到局禀稱兩婦議賣閨女顯係蟻媒請爲究辦局員於前日函送到縣至晚汪大令提案審問楊季氏供浦東塘橋人丈夫楊寶寶昨偕同村龔邱氏持布來滬在花衣街出售因婦人齡痛難忍復偕邱氏入城至邑廟後園得意樓茶肆門前醫攤上倩令將齒剔去醫生索 
 
 

Page 11

 
 
　　　三角婦人還價二百文詎有流氓數十人突來掌頰數下誣爲講論出賣女子身價强將耳上金絲圈攫去以致兩耳扯破受傷有痕旋有警察巡丁到來於捋圈流氓則縱今逸去反將婦人等拘局送案乞鑒龔邱氏所供相同大令判兩氏省釋回家候飭查明攫圈流氓獲案訊辦（金） 
[會訊案]  
　　英商克明洋行控華民徐貴祥造屋紏葛前日午後襄讞孫耳三明府會同英副領事德爲門君研訊克明延律師費烈徐延律師陸舌儒先後至案先由陸律師聲稱此案訂於明日會訊故未傳見証費烈律師聲稱去年七月十一號徐貴祥初與歐陽信及林海記訂一包造房屋承攬至九月十七號又與克明洋人訂一承攬均是一處房屋惟初訂西正月十七號完工繼訂二月十六號完工攪上書明造價銀四千六百兩如果逾限不竣工每日受罰銀三兩三錢三分及至到期又不完工故克明洋人收囘自造現在請賠受虧銀四百兩及追二月十六號起至竣工爲止每天罰銀言畢遂傳克明洋人將前供重述一遍克明洋人并云先後付徐銀三次第一期付一行六百兩零第二期付一千四百兩第三小期付七百四十四兩尚有二百餘兩因鴻興保人再三來說故亦付出乃徐每日只雇工兩三人實係有意拖延屢屢催促終未添人現此屋雖已收回完工然所有罰欵及虧銀必須照算陸律師亦向克明訊問據稱屢次寫信學保人及徐貴祥均有信底二月十六號收回工程其時惟徐子一人在内所有保人禀中亦已控及但不必傳案中西官商議移時著均退去俟傳見証再訊○美商喬其考前投該管領事署控買辦傅長林不遵合同等情前日午後讓讞孫耳三明府會同美繙譯官安立德升座研訊原告博文律師及傳所延博易律師先後到堂由博文律師譯稱美商喬其考於本年正月中開設某洋行有　商傅長林帶繙譯吳姓前往會唔訂立合同互相簽字其中載明每月墊銀五百兩詎知傅接辦後不能如約墊銀且祇用一人在行經理自已亦不到行致絶無交易日見耗蝕後查知傅又往别行爲買辦是與所訂合同大相違背喬其考亦將前供一一重述且云禀中所言耗蝕銀數約有二千之譜於是博易律師將喬其考前供逐層辦駁喬供來申兩年專做保險押欵去年十一月起做進出口貨生理傅姓於西三月二號接辦後曾付銀三百兩旣又墊二百兩惟不付收條蓋合同上載明過三個月後買辦所墊之銀按月底算清無如傅事事不照合同而辦卽司帳亦不曾用雖有主顧坐失機會是時博易律師又傳傅處繙譯吳敬仲訊供吳稱中歴止月初十邊見申新兩報登有招請買辦告白係美商喬其考署名遂同傅長林至德興洋行索閱草議似屬合意隨與該商人談定卽由德興洋東將正合同至美領事署用印後互相簽字猶憶合同章程第二條言買辦每月辛俸銀一百兩三個月後再行酌加第七條言一切貨物出入由買辦所用之人代爲簽字應由買辦　保此兩條及第八條皆係傅增入迨後傅見無確實可靠之憑據故有不願墊銀之說以上情節皆屬目擊言至此中西官相約退堂訂禮拜四九點鐘覆訊（木） 
[公共公廨紀事]  
　　上年英商利記醫生控華人陳建堂串通 
地主以地契誑騙銀兩曾經前讞員黃司馬飭差將陳等提案田中西官會訊斷令陳建堂並陳金堂繳銀七百兩陳等拖延已久仍不遵繳新任屠興之司馬爰於前日諭令保人將二陳交案聽候覆訊嚴追○日前有貿泰號西國不器店股東十四人聯名具禀公廨控股東吳福謙吞没股本銀兩並私出空票等情屠司馬飭差傳諭各原告曁吳福謙等略謂原告所控各節著吳福謙速將空票收回繳銷並將店中帳目結清償還各股東股本目行理楚免　訟累倘若調理不明據實禀覆候提訊究○某華捕送臥路無依之　婦陸張氏到廨值日差據情禀明奉諭逐出租界不准逗留○某華捕磅强行曳客之流妓王桂寶至廨屠可馬著父官媒看管聽候訊究（木） 
[英捕房事]  
　　偷兒祝林卿行竊宏昌號之洋傘兩枘爲包探劉銘芝拘入捕房押候解送公堂請究○陳理仁掩入費文元銀　行竊銅器爲包探陳金標拘人捕房捕頭飭押候解究○車夫陳阿二因爭索車資在黃浦灘與日本婦人口角旋致凶毆爲巡捕拘入捕房捕頭飭押候解辦○招商局遣郭敖忠送鈔票七十元至大東電報局交納郭在途遺失十元票一紙爲鍾東海拾去郭知而向索鍾不允致互相爭論爲捕拘入捕房鍾仍不肯還捕頭著押候解究○婦人戴宋氏陳林氏等因拐賣四歲女孩至廣東田何包探拘至公廨兹又續獲同黨陳甫堂單子順周大福等三名送入捕房捕頭著一併押候解堂訊辦（木） 
[法廨停訊]  
　　昨爲清明令節法廨讞員陳楚生大令循照冋章咨照魏繙譯官停訊一期（水） 
[法捕房事]  
　　包探拘獲行竊考籃之賊犯周王三帶八捕房詰知竊自寗波馬頭上捕頭查見籃内儲有英洋三十一元　數封信面有中子珊中長壽中陳氏皆由定海廳寄字樣籃上有紀耀連三字因著將周押候解請訊辦籃存候失主認領○王雲卿摸竊途人袋内洋二元經包探拘入捕房捕頭令管押解請訊究○某流氓綽號小裁縫至　炒麫店大嚼不名一錢店夥向索反被兇毆由捕拘入捕房捕頭令押候解請訊辦（水） 
[美捕房事]  
　　前晚木匠徐來法余年仔將東洋車直於西華德路許六英門首致磚出入許向之理論不服互相兇毆爲巡捕一併拘入捕房捕頭姑念事起細微從寛斥釋○前晚有酒醉某俄兵至百老匯路一帶將行人兇毆爲印捕拘送捕房押候酒醒再核○提籃橋西國牢間内押犯陸申卿張門海均因患病醫治無效在押所病斃報由捕房令傳地保查明有無屍屬再行棺殮○昨晨某號巡捕在燮昌自來火行後荒地上見有孩屍一具卽行報知捕房飭傳地保前往收殮○停泊浦江中英國某帆船上水手某甲自告假登岸後寓居百老匯路某西國客棧内樂而忘返已有數日昨由船主請駐滬英總領事署出牌票一紙交虹口捕房六十二號四包探至某西國客棧將甲拘獲帶入捕房押候解辦（火） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
　　互換等語今豫省知府要缺共止四處開封旣爲省會首要且係鐵路經過之地汝寗民風强悍素稱難治又爲南幹鐵路入境要衝南陽則界連陜鄂訟盜繁多兼有民教交涉案件歸德與東皖江三省接壤尤爲匪徒出没之區綜計各府缺分皆未便改簡互換再三商搉　得不變通辦法以期因時制宜惟有仰懇天恩准如所請免其以他府互換於常例雖稍有未符於地方實大有裨益如蒙俞允杳正任彰德府知府善承本年正月間因值鄰氛不靖調署歸德府知府該員在彰德本任已逾五年情形尚稱熟悉現任衛輝府知府國蔭到任以來辦理一切亦無貽誤均請暫仍具舊毋庸開缺另補由臣隨時考核如果人地寶有未宜再行據實奏陳嗣後遇　缺出卽照此次奏定新章分别辦理據布政使瑞良按察使鍾培會詳請奏前來臣覆核無異除咨呈政務處曁咨吏部杳照外所有部選中缺知府各員缺擬請改爲三字要缺緣由理合恭摺具陳是否有當伏乞皇太后皇上聖鑒訓示謹奏奉硃批吏部議奏欽此 
[河南巡撫陳奏爲恩准將翰林院編修范仲垚仍留豫省辦理學堂免扣資片]  
　　陳夔龍片再河南在藉紳十翰林院編修范仲垚經前任撫臣裕長於光緒二十四年奏明留籍充當教摺並請免扣原資原俸奉硃批著照所請該衙門知道欽此現在豫省籌設客籍學堂仿照河南高等學堂辦理遵照新章應派教務長一員舉凡稽核名學科課程各教員教法及學生學業勤惰優劣事極繁重要在得人非名望素著深明教科理法難膺具選該員范仲垚品端學粹物望素孚當經臣延充客籍學堂教務長以資得力杳近日直隸督臣袁世凱請將翰林院編修趙士琛等調赴直省江蘇學政臣唐景崇請將翰林院編修金鉽留籍襄辦學務均係免予扣資奏准有案該員事屬一律合無仰懇天恩俯准將翰林院編修范仲垚仍留豫省辦理學堂免扣資俸出自鴻施除分咨外理合會同河南學政臣王垿附片具陳伏乞聖鑒訓示謹奏奉硃批吏部議奏欽此 
[河南巡撫陳奏爲籌設豫河客籍學堂謹陳大概情形摺]  
　　河南巡撫兼管河工事務臣陳夔龍跪奏爲籌設豫河客籍學堂謹將大概情形恭摺具陳仰祈聖鑒事竊照河南省城創設高等學堂業經前撫臣奏　在案其中小各學堂亦經督飭一律設立規模粗具師範學堂尤關學務刻正籌欵開辦惟念豫者爲中原綰轂旅客甚多前設之高等學堂雖准收客籍四十人附入肄業而限於額數教育不能普及所有官商子弟勢難回籍就學未便聽其向隅臣前在漕督任時因清河爲南北衝途士大夫流庽者多曾奏設河北高等學堂請按照江蘇省城高等學堂辦理富蒙俞允中外官商薈萃不减清淮自應另設學堂一區專收客籍子弟爰與司道籌議杳省城舊有河工信陵書院客籍游梁書院各一所擬卽以之歸併改設當經遴委開歸陳許道曹福元爲該堂總辦飭就信陵書院屋宇撥欵酌量修葺改爲豫河客籍學堂應需常年經費卽以信陵游梁兩書院舊有歲入之欵儘數撙節開支儻有不敷隨時設注籌撥如此量爲轉移允與改書院爲學堂諭旨相符亦無須别籌鉅欵事較輕而易舉現已將堂舍補修工竣一面　聘教習置備器具購書招考開辦之初暫定學額内班外班共八十名仍俟籌措稍裕再行逐漸擴充第造就人材允宜不分畛域旣爲籌取裁之所尤須豫籌登進之階庶幾鼓舞羣情咸知奮勉詳核學堂章程並無各省設立客籍學堂專條其程度出力亦無定則應請卽援臣前奏設江北學堂仿照蘇省學堂之案將現設之預河客籍學堂按照河南高等學堂辦理一切學科程度悉以新頒奏定高等學章爲宗其學堂條規則參以江北試辦章程期臻妥善至將來學生畢業凡考列最優等者照章給予奬勵作爲舉人與河南高等學堂學生一律咨送京師如考次等者留堂補習俟學程及格再照章分别給奬以資激勸而廣裁成其餘未盡事宜仍當隨時妥籌酌辦勉力圖維以期仰副朝廷興學育才之至意據客籍學堂總辦曹福元議呈簡明章程詳請奏咨立案前來除將章程咨咨學務大臣並禮部查照外理合會同河南學政臣王垿恭摺具陳伏乞皇太后皇上聖鑒訓示謹奏奉硃批學務大臣知道欽此 
[河南巡撫陳奏爲懇恩勅下直督轉飭署天津鎭總兵楊慕時迅速來豫差遣委用片]  
　　陳夔龍片再豫省事機日多練兵尤急經臣奏調江蘇候補道袁世廉來豫派充常備軍翼長一年以來次第添練步砲馬已成八營臣不時親往校閱於新式操法均有可觀是該軍規模已具儻續籌欵餉應各卽可逐漸擴充蔚成一枝勁旅於南北館轂之區隱然足恃惟袁世廉爲江蘇省應補人員自山東撫臣周馥升署兩江總督到任後屢次函電來商以該省江海交錯經緯萬端在在需人佐理擬調該道回蘇以資任使等語臣熟權緩急固未能堅意挽留然一時難得替人亦未敢貿然相許適接該督臣來咨業經附奏上逹天聽是其引重袁世廉之心甚屬專决自未便過分畛域惟目前豫省常備軍非防營可比統帶必須得人節次與營務處司道熟商本省現無勝任之員不得不借才異地查有署天津鎭總兵楊慕時爲故提臣聶土成舊部器識沈毅廉公有威與袁世廉昔年誼同袍澤又與常備軍將弁等有布衣昆季之歡久在北洋各國陸軍新操講求有素若繼袁世廉代統其衆必能有所建樹上副朝廷選將練兵之至意如蒙聖慈俞允歸臣差遣一俟該鎮來豫即檄袁世廉交卸營務委派接統惟軍中最重易將交替之後擬留袁世廉在豫一二月俾一一效其忠告諸臻妥洽然後給咨赴蘇叙補聽候署督臣周馥委用蘇省爲吏才薈萃之區暫時少此一人並無大損豫省軍值　舊交替之時暫得此一人實有大益合無仰懇天恩俯准並請敕下直隸督臣袁世凱轉飭署天津鎭總兵楊慕時將經手各事交代清楚迅速來豫歸臣差遣委用以資臂助出目鴻慈逾格除分咨外理合附片陳明伏乞聖鑒訓示謹奏奉硃批著照所請該部知道欽此宫門抄二十一日商部鑾儀衛廂黃旗值日無引見榮泉謝授委散秩大臣恩崇壽續假五日召見軍機榮泉陸寶忠 
[護理江西巡撫周奏爲特叅庸劣衰老之員以肅計典摺]  
 
 

Page 16

 
 
   
 
