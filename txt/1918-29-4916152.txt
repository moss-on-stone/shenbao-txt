# 1918 - 29 - 4916152

 

Page 1

 
 
   
 
 

Page 2

 
 
時評 
[戰局又成（冷）]  
　　馮總統南行之故今巳曉然盡知矣無他即與主戰各督軍商允出兵之事是也在此以前馮總統者果欲和不得欲戰不得之人也欲和而爲主戰督軍所不許欲戰而主戰督軍又不肯出兵馮之南行實以此故而此行之結果即爲各督軍之尤出兵以相助故以意度之戰之局又成也 
雖然苟馮總統而欲戰者則於各督軍主戰之時同其意可也何必今日而有此曲折哉命令 
　　一月二十八日大總統令　任命德恩沁阿拉什烏爲圖那蘇圖爲翔衛使札那密達爲貢楞克多爾濟爲翊衛副使此令 
又令　陸軍總長段芝貴呈請任命胡文藻爲黑龍江督軍公署軍務課課長翟　祿爲軍需課課長張奎英爲軍法課課長郭增銘爲軍醫課課長均照准此令 
又令　陸軍總長段芝貴呈准山海關副　統儒林咨請以柯木荷思表永平府防守尉阿爾幹保補山海關正黄旗佐頒均照准此令 
又令　陸軍總長段芝貴呈巳褫陸軍中將二等文虎章勳五位馮德麟力　湔袚悔悟自新據實陳明呈請鑒示等語　德 
麟著開復原官並給還勳章勳位以策後效此令又令　馮學書晋給二等大綬嘉禾章林　翔張厚景夏超沈爾昌均晉給二等嘉禾章袁思永徐則恂陶思曾　松慶王錫榮金承諾金百順黄思緒李襄鄰均給予三等嘉禾章王守恂王　鐸任傳榜馬學壹李曾麟張鼎銘陳步棣張蔭棣梅占魁均給予四等嘉禾章此令 
又令　高振善晋給二等嘉禾章此令 
專電 
北京電　馮昨由蚌埠來電午刻由蚌北旋約今午二時抵京馮此　與曹張諸人接洽後均允拔隊往援有此結果故不再往甯昨在蚌會議時李純亦列席一說李因病未到僅派代表孔何二人與議（二十九日下午二鐘） 
北京電　馮對閣員宣布主戰復湘而止明日下四令一討譚浩明數罪狀二以張敬堯爲援岳總司令三申明軍紀四以曹錕爲湘鄂宣撫（二十九日下午八鐘） 
北京電　聞曹錕張懷芝已允出兵前電局部的討伐令日内將下熊電岑主張召休聯邦會議一切新舊問題取消另闢新紀元免紛擾愈甚爲俄國之續（二十八日下午七鐘） 
北京電　府秘書長張一麐對余言馮已知非戰不可此行注意濟南因張軍在滁不發又與李督疏隔故親往調解岳州南軍四倍於北軍無援將不守粤龍已佔高州惟李軍又變爲中立態度不能與龍一致 
（二十八日下午七鐘） 
北京電　昨王占元五電告急謂巳飭蒲圻新宜等處軍隊爲防守第一線派十一師爲防守第二線懇迅派兩師來鄂協防否則根本動搖不堪設想 
（二十九日下午二鐘） 
北京電　王占元電保張聯陞爲襄鄖鎭守使並請於荆州方面增設一鎭守使（二十九日下午二鐘） 
北京電　今日上午仍開閣議所議爲財部提出之陸交兩部追加預算等案（二十九日下午七鐘） 
北京電　政府定計撥賠欵項下每月百萬元爲維持中交票價之用另發行一種短期債劵商民得以中交票購買 
（二十九日下午二鐘） 
北京電　參陸部接王金鏡二十六晚八點電左翼蕭旅長已退却又接王占元二十七早電前敵飛報連次失利岳雖未全失危象日增（二十八日下午七鐘） 
北京電　馮德麟開復原官巳下令（二十八日下午七鐘） 
外電 
北京至急電　馮總統今日午後電令曹錕張懷芝張敬堯出兵討伐岳州（二十九日） 
北京電濟南來電云馮總統會見張懷芝時謂不贊成南方之要求恢復舊國會衆議院一部分須改選對譚浩明當發一部分之討代令南方有人主張蘇皖贛督軍當任南方派者余絕對不贊成此說云云（二十九日） 
北京電　聞馮總統有將再赴漢口之說（二十九日） 
北京電馮總統預定今日下午回京據總統府方面消息馮總統此次出巡與曹銀張懷芝倪嗣冲等頗能充分疏通意志一兩日内或將發表討湘命令總統府秘書長已預爲準備矣 
（二十九日） 
北京電　昨日發表命令馮麟閣復任爲第二十八師長併復其勳位（二十九日） 
北京電　馮總統於今日下午一時四十分安抵北京各總長以下文武官員皆至車站迎迓馮總統一一舉手答禮無何示得意之色微笑而出月臺登摩托車回總統府（二十九日） 
廣東電　沈鴻英軍於二十三日破趙越之軍奪回練江林虎於二十七日逐陳嘉品恢復溫平（二十九日） 
漢口電　沙市來電昨日（二十七日）荆州獨立軍湖北第一師第二旅長朱兆熊在公安縣解散部下因鬧餉被殺死後檢查身邊金櫃收藏有二十五萬元云（二十八日） 
漢口電　岳州二十七日午前陷落（前電昨晚九時係二十七日午前九時之誤）武岳總司令王金鏡退却臨湘北軍多數向新堤蒲圻方面退却（二十八日） 
漢口電　襄陽於二十七日陷落黎天才不知下落直隸第三師第五旅巳入襄陽城（二十八日）漢口電　岳州陷落之原因係曩從長沙敗走之第八第二十兩師復由前線取走王金鏡四日間督勵各軍奮鬭無效遂於二十六日夜開始退却運動至二十七日午前僅有王金鏡新兵殘留故同其餘全軍敗退臨湘方面岳州守備之北軍第二第八第十一師之主力第七二十師之各一半直隸第二混成旅及安武軍十營其實數確有五師團之多（二十八日） 
北京電　二十八日協商國公使會議决議之件如左（一）張勳流於遠島委於中國和蘭　方面商同解决（二）敵國人放逐事中國之態度類冷淡　嚴重督催三上海關稅改訂委員會中國代表與美國及葡萄牙代表等其中有意見差異處當研究適當之方法四滿洲里之防榖令對於中國政府求解除其禁（二十八日） 
以上東方通信社電 
東京電　民國政府擬聘爲顧　之阪谷男爵就中國財政語人曰余擬於二月中旬赴華中國將來不能不改用金本位制而其第一着手之點須整理銀行及各省之紙幣實行統一銀貨制度旦調查中國銀行交通銀行之内容如終不能救濟必須另設一中央銀行紙幣發行額現時暫以一人一元之分配以發行四億元之紙幣爲限度以後增至三倍即十二億元當無不可云云（）二十九日 
共同通信社電 
戰電 
倫敦電　晨郵報華盛頓訪員電稱政界現悉奥國急欲與美單獨媾和惟以懼德故不敢爲之奥國深知戰後有破産之虞惟能希望美國財政界助之且奥國移民每年寄回本國之金爲數頗巨奥國亦欲保存之（二十八日） 
俄京電　烏克蘭國會以三百零八票對四票議决宣布完全獨立鳥克蘭民國願與羅馬尼亞土耳其及其他鄰國訂交並不欲贊助戰事擬儘速爲烏克蘭人民告成和局云（二十七日）亞姆斯特丹電　維也納電稱烏克蘭軍與過激黨之軍在魯克大戰數日鳥克蘭軍圖佔該鎭過激黨司令請境内奥軍助戰奥軍不允 
（二十七日） 
俄京電　據白里斯克里土夫斯克電稱本月二十日俄羅二軍大戰於加拉資附近西西比利亞第九師與第十師之一部分希圖越過該境恢復俄國土地因有羅軍中隔不能達志俄軍迄未得利戰事仍在進行（二十七日） 
俄京電　白里斯特里土夫斯克官電聲稱烏克蘭軍工農代表會通告過激黨代表謂烏克蘭國會並非代表烏克蘭人民僅代表基夫等數省烏克蘭軍工農代表會現控制産麥諸省與全境交通故烏克蘭國會無法以麥供人軍工農代表會願參與媾和談判以爲俄國代表一部分並拒斥烏克蘭國會圖與中歐帝國單獨媾和之好謀俄國媾和代表主任覆稱願與烏克蘭軍工農代表會討論公同之和局而視爲俄國代表之一部分（二十六日） 
瑞典京城電　自星期日晨起此間不能與俄京通電聞紅旗衛隊巳割斷芬蘭電線芬蘭消息不能外傳境内大亂（二十八日） 
要聞一 
 
 
 

Page 3

 
 
[東京通信（心）]  
　　日本議會對華政策之質　 
昨日（二十二）日本議會開議之第一日上午十時政府各員臨貴族院寺内首相本野外相均有演說此後遂爲各議員之質問茲就外交質問詳記之藉知日本朝野對我之態度其關彼内政者姑從略焉本野外相演說畢杉田定一氏質問曰外相謂對華外交採不干涉主義中日兩國益形親善云云乃乃與事實不符政府雖屢有不干涉之聲明而事實上不無援北挫南之嫌此固買南方之　者不惟有害中國之統一並足以擾亂東洋之和平當局雖可否認而余能列舉干涉之證惟事屬外交未便公然發表苟政府果有干涉之事實幸以誠意更改之本野外相曰政府聲明不干涉後識有非難與事實不符者一言以蔽之若輩之誤解耳蓋北京政府爲正當之政府帝國政府因欲保持親善故遇事與之交涉是理之當然者豈存修好一方之偏見至南方非正當之政府焉能與北方政府爲同一之待遇乎杉田定一氏復言余對於外相之答辯殊不滿足然亦不欲窮追茲僅聲明此不滿足一語可矣貴族院質問僅此當日遂上議事日程矣 
衆議院於正午開會最初爲寺内首相之施政方針演說本野外相之外交演說勝田藏相之財政演說於是議員遂順序質問床次竹二郎（政友會）曰對華外交政府雖聲明不干涉而世間多援助北方壓迫南方之疑須求當局者辯明（憲政會鼓掌）本野外相曰政府雖屢聞此種批評其實毫不足信蓋我等對於南北絕無恩怨惟帝國政府但知與中國正當政府交涉所爲與列國政府無異至援北挫南政府固毫無此種意思存乎其間也尾畸行雄（憲政會）曰一歐洲戰爭之目的首相外相何均不說明最初宣戰當時雖言明日英同盟關係而嗣後歐美各國均聲明打破德國之軍　主義以民意運用政治而我寺内内閣不以與論民意爲本而以超然爲名有軍閥之實果與歐美列國之政策能相容乎表面上雖與列國同一目的而事實上寺内軍閥内閣豈非與歐美　然異趣者乎二帝國之援助與國軍事上財政上果有何種　　如歐洲出兵一事與國　來交涉而政府取消之否認卒使　美與國生　况旣與以海軍之援助則與以陸軍之援助亦何不可政府對之果如何解釋之乎（三）此次英美軍艦游弋於海參威中國沿海其數若干曩者日美軍事之協定若何苟以我軍艦協助於地中海而使英美艦隊游弋東洋而觀此種軍事協定之内容不能無疑矣（四）政府對於俄國旣不助其主戰派而徒事袖手旁觀任過激派單獨講和之進行更如俄國亡命者政府不思救濟之均不得其解者也五就一般和平而言各國均巳逐漸考慮乃外相演說中有尚未接得何等協議故無可言一語其心理固不可解要之對於一般平和我帝國有指導東洋之地位政府諸公豈忘之乎六對於永遠之和平英美等政治家均巳發表共意見而寺内内閣對之迄未一言果有何見識耶七對華問題政府縱言不干涉而我政府之以段氏爲中心是爲不可掩之事實外相雖以口舌辯明而决之者厥惟外相之良心問題而已帝國　然　東洋之一角則何憂德　勢力之東漸中國即不參戰亦所不妨中國參戰目的何在果於帝國及與國有何等之利害願政府諸公有以敎之况關於參戰之交换提件初段内閣先以示英法然後詢及日本若此則帝國何以保持其東洋主　的地位乎將來講和會議中日有協同之必要而政府因參戰問題使中國不能保其統一當寺内内閣成立之際中國固能保持其統一乃寺内内閣偏重段閣以後遂致破壞約法解散國會南北乘離因之而起今段氏之失敗蓋中國民意對於帝國現政府對華政策無好感之證目下中國有武斷主義及民主主義兩大潮流而寺内固不知民主主義者也現内閣不顧中國民意而惟其政府是信政府有時而倒則將何所憑藉故欲眞正親善非行國民間之親善不可苟日本欲與中國親善非待其統一後不可供給其資金而現内閣於北方兵器也資金也供給之不暇而猶望南北調和其誤謬孰甚焉本野外相作簡單之答辯曰（一）尾崎氏爲前内閣閣員戰爭之目的何在當可稽之當時所發之宣戰敕詔今日仍未變初旨故可不辯（二）帝國對於與國之援助惟盡其能力而已故無說明之必要（三）出兵問題但問尾崎氏當時所列内閣對與國作何等答復故本問題母庸多辯（四）游弋東洋之聯合國軍艦蓋有恃殊任務而來於軍事上之協定固無妨礙者也（五）對華方針先巳陳說無俟　言（六）一般講和問題政府固有成案於相當時期當然發表惟目下尚非其時也（七）政府斷不援助段祺瑞個人豈尾崎氏於段氏有怨恨乎（八）中國南北分裂而歸罪於政府是重誣政府耳尾崎氏言政府對華　　　收恐多數國民有反對之見解也 
阪本金彌曰（新政會）日美宣言中所謂接壤地域有特殊利益云云山東省果在此範圍否日本曾派艦於地中海　聯合國者已非淺鮮現德國之勢力巳被驅逐山東也南洋佔領地也果巳　定爲日本佔領地乎政府對之果已有成算乎本野外相曰一山東問題非俟戰爭結了後不能解决此問題目下非其時也二地中海帝國海軍之活動無非挫德國之勢力而已 
今井嘉幸（無所屬曾爲我南京政府及三次革命軍務院顧問）曰對華外交乃日本國運之問題英法各國研究至爲熱心而我輩不及遠甚故余願當局者以政治的理論明白答辯第一中國人之疑日本者曰日本果望中國繁榮乎抑冀中國滅亡乎若中國果亡日本唇　相依國防上貿易上均受莫大之打擊故目下政府對於南北間果有若何之見解北方雖有實力而革命决不能以武力解决全在自覺如何故將來南方當然爲有實力者是以政府不如詰好南方之爲愈政友會雖標榜不偏不倚主義而政友會派遣之公使援助北方前内閣所派公使雙方交結而政策始終不能一貫至爲遣憾現政府之反對前内閣倒袁誤謬之甚者現内閣　給兵器資金於中國希望其統一也苟無效力則將如何政府雖言可以監視苟不能行監視之　又將如何梁士詒爲中國前科之犯罪者乃使列席於天皇臨御之開院式政府之誤謬就甚林公使爲援段之張本人過去一年間無非買中國之反感以爲解决支那問題屬於段氏一人殊屬荒唐故林公使豈能再使復任乎本野外相曰政府未嘗希望中國之分裂所冀者其健全發達而巳故對於中國以公平之態度出之至援助南方云云則於今井之言不敢贊同 
當日質問止於此而欲起質問者尚不乏人因爲時巳晚有人動議散會矣質問中尾崎氏雄辯滔滔不愧爲日本一流之政治家其他議員之質問亦多因内政上關係反對政府其言亦不可盡信其爲彼邦民意之代表也 
[南北武人内爭之西訊]  
　　字林報二十四日北京通訊略云主戰派之領袖無一眞有作戰之心思者此種情勢日益顯明魯軍附車南下似其勇敢但止於中途距浦口尚二十英里趦趄不前不敢一試李純之决心十日前當督軍團要求用兵斥責李純時李一再電請亂職北京政客以爲李必不能保其位置辭呈必准魯軍可興高采烈整隊過浦口而轉赴贛省矣詎知不然李純仍安居於南京魯軍仍未越雷池一步說者謂李純此舉名爲辭職實爲哀的美敦書含有假道政策若不取消則將脫離關係之意焉總統接李電後卽交天津會議之督軍决定可否批准乃數星期來恨不得斬李純之頭之督軍竟一致覆稱曰不能由此觀之督軍團殆已知李純電　辭職之作用矣李純若眞贊同督軍團之政策則魯軍當巳前進今仍中止未行則李純之仍不贊同與督軍團之不敢侵犯亦可由此推知之西境未有何種行動惟岳州王金鏡電稱南軍進逼苟無援軍勢難久持此亦可爲督軍團不準備在湘鄂間一决勝負之證第督軍團在鄂北略有活動是否爲用兵鄂省獨立軍計抑爲集兵以保京漢路線計今尚不能瞭然也連日無軍事大舉動又無眞正戰事北京遂連篇累牘登載各方面會議之目的及各種議和條件以惠讀者何者爲眞何者爲僞無論中外人士咸莫能辨之昨英文北京日報載一新聞頗可注意該報爲督軍團之機關略謂開戰一說純是虚聲不過敷衍北方軍界之面子而已實則政府刻方研究和議準備大大讓步聞已派員赴粤與陸榮廷接洽提議下述諸事（一）召集新國會（二）取銷　濟光職同時粤桂須取銷獨立（三）湘省當道准用湘人桂軍須撤退（四）滇軍退出重慶但蜀省某某地點可酌留滇軍云云以督軍團機關而載此新聞誠饒趣味所述條件容或確實但其意義視如何解釋而定所謂新國會者是否爲臨時參議院之變相歟抑爲依據約法而召集者歟龍旣免職繼之者果否爲陸榮廷與酌留滇軍之蜀地亦包括自流井於内否歟是須解釋而後始能知之者也李　以　人自命自謂調停無效用請辭職今調停是否征進行中　　究詰若　英文北京日報所云則上述條件已由　統派代表送交武鴨又有政府擬召岑春煊入京任爲調人之說夫調人旣有李純何以又用他人從中作和事老耶徒見各黨把持不定捉摸無從有衆目共覩之慾望而無裨益時局之實事而已據華人云全盤主點有四一馮國璋要作總統二段祺瑞要作總統三陸榮廷要作副總統四李純要作副總統默察現局覺此說不盡無因段派卽督軍團所以不能得意者因馮居於首座處處抑之也馮所以抑段者蓋恐段之政策得行則今夏選總統時段將得選也馮之主和政策果見實行則將來總統一席自必屬馮此段所以使其黨羽狂躍亂跳以期擊敗馮氏之謀也以言南方則長江諸督不與陸榮廷互相提携之原因亦非無因長江諸督之領袖所欲得者即陸榮廷所欲得者耳自馮段同入政府之初馮段交忌即爲人所共見　馮爲領袖而長江諸督皆予扶助之北洋派　未能於段黨用兵政策失敗之際即與西南諸要人聯合是誡令人索解無從馮陸兩黨大權在握不難組　政府於北京乃竟不能殆爲李純與陸榮廷互爭副座之故與以舊例言民國副總統輒坐鎭南京或武昌有半獨立之地位握南北間之重權固李陸所垂涎者也此　推想之詞然尚有見地苟有以爲不然者盍舉一較完善之理由以語我 
[總統南下中之甯訊]  
此　軍民兩長接到總統南下電訊後當即由兩署　辦紅綾符號以備渡江恭迎昨（二十八日）下午三時督軍省長本擬親往迎迓祗以接到張懷芝電訊謂總統於今日下午三時由濟赴蚌與倪督面商要公來寗與否尚在未定云云督軍省長當卽覆電嗣後務將主座行旌先期電知至於各處之函牘則飭暫行緩發一面派員前往蚌埠迎迓督署派參謀長何恩溥鎭守使齊燮元省署　警廳長王桂林至全體總代表則由長江巡閱副使王廷楨擔任此外之　衛隊儀仗隊警備隊等昨均籌備停當茲將擬定本城各官員恭迎大總統各項辦法錄左（一）儀仗隊（甲）車站田十六師第六師十六旅各派一營持矛騎兵一連由十六師派出（乙）船舶股由第十六師第六師各派兩連（帶營旗）（丙）署内由衛隊派一營（二）扈衛隊由第十六師派一連（來署）（持矛）（三）警備隊（甲）江北岸由十六師十六旅派隊擔任（乙）江南岸至本署（督署）由第十六師及警察廳擔任（四）警備司令官（甲）江北由關旅長擔任（乙）江南由宫旅長擔任（五）江面由海軍擔任警戒（六）王副使（全體總代表）率同何參謀長（軍署代表）王廳長（民署代表）楊司令馬廳長赴徐恭迓隨帶步兵四十名憲警各二十名（七）恭迓人員之規定（甲）督軍省長至浦口（乙）軍警中級以上各官（徐有職務外）政界各機關首領（丙）紳商各界由敬察廳長學界由敎育廳長及郭諮議炳文通知所有應得規定各事與接待主任　道尹王副官長商洽辦理（八）服裝均着禮服無者軍界着軍服各界着常禮服（九）軍樂隊（甲）車站由督署派出（乙）船舶股由第六師派出（丙）督署由警廳派出十宴　臨時規定十一懸旗結綵由接待員籌備以上所述是爲籌備恭迎之秩序正擬通知各處預備前往忽接魯督電訊遂暫行中止但參謀長鎭守使敬廳長仍渡江午後接倪督來電總統暫不來寗於是懸旗諸籌備遂爲之中止 
馮玉祥軍隊迭奉部電開赴湖北迄未實行日昨參陸部來電謂岳防吃緊運兵赴援需車甚急貴處（指軍署言）所有應需車輛運輸物品能稍緩者可稍停以備先運軍隊云云又總統昨亦電致李督謂馮旅輸運首在備船無論如何望特别設法代爲覔僱前擬由寗墊發該旅開拔費四萬元由部撥滙如有不敷仍望酌發容卽撥還岳情急迫稍縱即逝該旅行期萬難再緩即轉飭遵照云云李督奉電後當令參謀部轉知馮玉祥嚴催開拔務期早日開完以便轉報一面飭令副官處速訂妥船商准開行日期知會該旅開拔勿再延期昨由船舶股馬副官奉令前往趕僱船舶妥爲照料商同馮玉祥即日開拔業經馮旅長同意訂於今日（二十九）啟行先開一團由江華招商兩船分載其他各營則由江永江寛等船陸續分運云 
[譚浩明等之通電]  
　　譚浩明得悉蘇督辭職後當以和平絕望即偕馬濟等發一通電表示决心其文如下頃據南京李督軍　電大旨謂和平無望戰禍再開大局益難收拾　亦不能反復矛盾自喪人格惟求一去以謝　人已電陳中央自求罷免等語得電不勝駭嘆兩月以來李督軍　音　口企望和平凡有人心靡不共諒乃段黨把持政柄决心主戰不獨異己者欲　除凈盡卽主張調停之人亦竟不能相容必多方遍迫去之惟恐不速而李督以主持正義愛重人格之故亦遂不得不出於辭戰夫李督非有一兵一矢之加遣也不過蒿目時艱排解粉難而其獲罪乃至是不啻宣告全　曰予决以武力征服全國以實行其一黨私利統治海内之政策違法黷武將以爲所欲爲敢有倡議調停者必　而去之其恣睢暴戾怙惡不悛爲何如者浩明元日通電謂兩叚復握兵炳命龍劉分擾粤蜀種種設施非不知全國人之必抵死力爭直明明與義師宣戰與調人宣戰與全國宣戰而已或尚以爲過激之言乎昨者猛攻荆襄戰端已啓茲則李　又迫而辭職浩開之言固巳證實知和平固已絕望矣護法初心寗有所懼一息尚存誓貫終始獨是中流砥柱端賴賢哲國脈所存厥惟民意吾望李督軍毅力堅持不撓不屈尤望全國同胞出最後之决之圖正當之防術則國民其庶幾尚有一線之望也垂泣告陳希維公鑒譚浩明馬濟韋榮昌林俊廷陵裕光趙恒惕劉建藩林修梅同叩皓印 
[南京快信]  
　　聞馮總統此次出京來寗原有大計旋爲徐段探悉密告曹銀張懷芝並急電徐蚌促馮速回馮昨到濟南晚過徐州張敬堯與行侵晨到蚌倪嗣冲又力阻馮不克南行遂由蚌折回李督前晚派何參謀長曁齊鎭守使王警廳長胡財廳長赴蚌迎馮今晨尚未回寗馮婿陳之驥聞馮由蚌折回亦即於昨日晚車北上 
贛督陳光遠鄂督王占元昨均來電探詢馮總統到寗確期並稱卽派高級軍官來寗面謁總統禀商軍事 
浙督楊善德滬護軍使盧永祥昨均派參謀長來寗面謁馮總統禀承一切嗣聞馮由蚌折回浙滬兩參謀長料即於昨日夜車回滬 
某要津消息馮總統晤曹銀張懷芝後均允即出兵援鄂不敢勞總統犒師惟仍須中央發一討伐明令　利進兵馮允回京即發張敬堯覬覦贛督堅欲督師援贛辭武漢防守司令倪嗣冲以皖北匪患安武軍勢難　調爲辭不允出兵 
王占元來電岳州失陷通城危急援軍集武漢即往救援省城現備總統行轅乞轉達云云 
和局　變岑西林昨由滬來電探詢一切李督旋卽復電謂馮來當有辦法至下午四時接馮由蚌折回電李督復電岑安慰稍待 
岑西林今晨忽來電稱病辭調人責 
耿毅昨由寗乘車回滬 
劉成恩啣馮總統密命昨過寗赴滬 
軍署機要處昨日下午三時開緊要會議 
蘇魯鄂奉吉晋贛黔桂蜀滇甘湘等十四省省議會昨由寗通電浙閩粤汴皖等省議會云代表會議巳有十四省同意時機正迫民意宣抒擬請迅推代表於二月二十號前蒞寗公决會期及地點如荷贊成卽盼電復 
由滬請來籌辦防疫之西醫英人新登蘭氏已抵寗李督諭朱參議速覓清潔房屋設立防疫事務所着手籌辦一切 
兩淮運使張季煜昨巳由寗乘車赴鎭轉輪回揚 
實業廳長張軼歐昨日晚車由滬公畢回寗 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[總統出京情形]  
　　日昨下午五時馮總統决定出京即由吳炳湘總監會同李長泰統領將軍警列滿東站兩旁六時吳總監李統領親赴車站布置一切軍警森嚴觀瞻極壯七時左右開到車站之衛隊三營係第一第三第五三營排列入站排首一人執一紅旗旗上有大總統衛隊五字據調查其人數共計一千五百人爲衛隊總司令何少軒所統率附帶機關鎗四架子彈二百餘箱此項軍隊即分坐第一第三兩列火車（第二列車係馮所乘）七時三十分送行之人物集齊車站之候車室外賓到者有英國公使朱邇典英使署欽差艾斯登漢文參贊巴爾敦及日本芳澤代理公使等六人軍政各界送行者除全體閣員（王總理曹總長未到）外尚有府秘書長張仲仁院秘書長惲公孚及薩鎭氷夏壽康孫寶琦江天鐸吳炳湘李長秦胡源滙籍忠寅耿兆棟等一百餘人八點二十分軍樂齊作馮乘坐紅色汽車直達車站月台下車由承宣官導入候車室届時中外送行人士分東西兩行馮服黄色花緞袍靑緞馬褂入室後相繼與英公使朱邇典及各外賓握手畢復與軍政各界送行人士鞠躬並向英使署漢文參贊巴爾敦君述云勞貴公使及全體外寶送行殊不敢當余此次往津濟一行速則三日即返至遲亦在一星期以内准可回京都中秩序有各軍警長官擔任維持之責决無他虞等語述畢即由侍從武官導馮上車外賓相繼散去軍政各界要人則均送至火車旁邊馮復向送行人鞠躬爲禮八時三十分車始開行隨馮出京者閣員中則農商總長田文烈（由前日閣議公推）秘書則有陳紫笙劉家彝二人（張秘書長未去）其他如侍從武官承宣官庶務員之類共計一百五十餘人均同馮坐第二列車并聞火車昨晚開至天津時惟馮與田文烈下車直至曹督軍公署安宿其他諸人及軍隊概不下車今午（二十七日）即由天津開往濟南 
先是當馮未啓行時曾囑王總理由國務院發一通電於各省並囑俟啟行以後即交印鑄局發表於公報其電文云各省督軍省長都統護軍使鑒奉大總統諭近年以來軍事屢興災患疊告士卒暴露於外商民流離失業大總統　焉心傷不敢寧處茲於本月二十六日親往各處檢閱軍隊以振士氣車行所至視民疾苦數日以内即可還京所有京外各官署日行文電仍呈由國務院照常辦理其機要軍情電呈行次核辦並分報主管部處接洽凡百有位其各靖共乃職愼重將事母怠母忽等因特達國務院宥印　二十四日晚馮旣决定出巡即晚發出電報數道分致主戰派之曹錕倪嗣冲張懷芝等言岳州危急親出犒師即日起行前赴尊處云云至於昨日所决定則電約曹督到站晤面商談後當夜卽開車赴濟南至到濟之後除與張懷芝接洽外並已邀倪嗣冲赴濟會晤以免往返之勞昨日下午馮特約閣員及參陸辦公處辦事員會談關於出京應行接洽事宜所有各種政務統交國務院主持軍務統由參陸辦公處主持總統大印巳交國務院小印則隨身帶去至公府方面則留秘書長張一麐參謀長師景雲維持一切又聞天津會議於前日開會即議定勸阻馮氏犒師之辦法於昨日午後四時半天津來一電話力勸馮不必親出犒師但須發一討伐令則三小時以内各路軍隊一律向前敵開拔如不開拔甘受軍法處分並謂明日將有代表來京晋謁面商一切總統當時亦猶豫半晌但以行李戒途未可中止故仍啟行又昨日下午三時鄂督來一急電勸馮不必親征六時半魯督張懷芝亦來一電謂只須下討伐令不敢勞總統犒師云云又據與徐世昌接近之某方面所述馮之出京係二十三晚間所定計畫因兩接岳州危急之報遂有出巡之意决定以後二十四日即擬分别訪問徐段徵其意見先赴徐宅而段祺瑞以電話阻止謂不如同在徐宅會談馮旣蒞徐宅未幾段祺瑞王士珍均到馮即歷叙代理總統職務以來種種困難情形今岳州垂危而援軍依然不發惟有自行前往巡視激勵將士速往援岳段言爲今之計舍此誠無善法徐謂旣如此願速去早日回京因商及京師治安徐段均允不居名義爲王帮忙徐更笑向王曰聘老應提起精神振頓一番最重要爲地面與金融二者王極以爲然馮出京之行遂完全决定矣云云 
[内閣前途與總統出京原因]  
　　日前王内閣頗朋動搖消息茲聞王聘卿昨見某總長謂余任總理本非得已現在時局危急至此至營大總統親自出馬余復何心輕言求去至時局稍定余當退避賢路外間謂余有去志實則余無日不思去不過今尚非其時耳據此内閣動搖之說一時尚不能成爲事實 
日昨下午八時神州通訊社記者陳班俟晤見公府秘書長張仲仁於東車站諮訽馮總統出京情形茲記其問答情形如下　問總統此次出京之實在原因如何答總統此次出京純爲疏通曹張兩督軍之意見促其尅日率師南下　問往返須幾何時　答速則三日即返至遲一星期以内准可回京　問外傳總統將至南京蚌埠武昌各處其說可靠否　答此係外間　揣測之詞决不可靠　問閣員中有幾人與總統同往　答由前日閣議公推田煥亭總長一人與總統偕行周秘書長是 
否同去　答已另有秘書某君偕往余不同去問答畢張秘書長復告以都中秩序巳有各軍警長官擔任縱持之責决無可虞之事云云　又據某要人云總统此行鑒於北軍將士不甚用命故借犒師爲名與派赴前敵將校面加誥誡藉以固結軍心激勵士氣蓋必全體一致和戰庶有把握否則恐將來北洋團體勢成瓦解實貽時局以大不利其所以如此忽遽者因鄂防吃緊軍心潰散設鄂省再步湘省後塵北軍顔面何在故亟亟親臨北軍團集之處召集師旅團長面頒訓示并將數月來混沌不明之時局揭開内幕曉諭三軍使知中央易和爲戰不得已之情形總統此行之眞相要旨不外乎是等語 
[公府讌請臨時參員]  
　　王揖唐氏日前曾向當局示意臨時參院閉會在即政府應表示聯絡馮允納其請故有昨日宴請全體參員之舉昨日正午在懷仁堂設宴到者甚多宴畢　影紀念並由馮演說此次出京目的及大局情形先述及岳州吃緊謂前派援師多未出發各軍事長官仍於中央電令之意見不無隔閡故擬親自出京赴天津濟南撫慰軍心此行與時局爲益甚多曾與徐東海段合肥研究兩小時之久均極贊成岳州之事非無辦法而荆襄克復湖北尤其平安外邊謠言請勿置信京師治安巳令軍警長官負責並托東海合肥相與維持决可無事外交團前日雖有疑慮以爲元首出　在歐美各國爲習見之事惟京師秩序不無可慮比經當局解釋業巳釋然商會中前日亦有代表到府謂總統離京恐市面受影響迨經訓諭亦都安心故此行對於時局有利無害嗣又談及西南問題謂大局非戰不能和陸幹卿亦是愛面子之人並非不通商量彼現有五六師兵以廣西之貧瘠决不足以養活甚欲别　容納之地亦係事實且部下衆多有時自身之自由意思爲左右所牽制是亦在所難免要之雙方困難均不難相諒又談有國會問題謂關於法律上事前國務總理所行者現在决不變更國會一事恢復舊者與召集新者均不免於非法自身對此並無成見要以有利於國家爲取决最後望臨時參員取穩健主義與府院提携一致進行云云王揖唐當起立致答辭略稱吾國自有議會以來成績未有若本院之佳者現在時期未及兩月而本院職權以内所應修改之兩法案巳均經過二讀再經過一次三讀會全案即可　事是則同人所自信爲議事之成績也今日承元首如此盛　心感尤爲無旣云云 
[馮總統反對恢復舊國會電]  
　　西南各要人均以恢復舊國會爲解决時局之要點迭電總統要求恢復馮總統及於十九日發一通電詳述不能恢復之理由即此可以見時局不能和平解决矣茲　其原文於下　急武鳴陸上將軍雲南唐督軍貴陽劉督軍南寗譚督軍并轉廣東程玉堂伍秩庸諸先生鑒准江蘇李督軍咸　轉述陸幹老面告李廷玉各節注重於恢復舊國會唐督軍等　日通電亦以國會解散必求恢復爲言國璋在前年即主張恢復之一人若此事果無窘碍何樂而不爲簡單直截之舉以見好於舊國會議員無如揆諸情理事勢不能不期期以爲不可行也以理言之國會爲人民之代表以元年選出之議員而代表七年以後之人民東西各國皆無此辦法解散與恢復按諸約法皆無明文若謂後之解散爲非法則前之恢復亦可謂爲非法且恢復以後人民對於舊國會之成績昭昭可睹談虎色變不獨感情冷淡而巳以情言之解散之令出於黄陂無論是否本心亦須黄陂復職自行恢復若以代暑之人而擅言恢復名不正則言不順改絃更張未見其可以勢言之因舊國會而發生督軍團因督軍團而發生十餘省之兵諫因兵諫而解散國會今之督軍猶是也舉已解散者而恢復之各督軍其俯首聽命乎爭而不得必出於戰卽云主張舊國會者尚有西南五省然以與其他十七省三特别區域對抗其衆寡强弱之勢爲何如勢必兵連禍結全國鼎沸去亡近矣以利國福民之國會議員因恢復知身權利之故而結果爲茶毒生靈動質國家眞愛國者何以出此國璋方欲避武力而用平和安敢召亂凡事走極端者其反動必烈必曰恢復舊會所以維持約法於是極端之反動則並約法而蹂躪之矣甚且並國體而蹂躪之矣出爾反爾受其害其將在小民細察六年以來之因果相尋後之視今亦猶今之視昔鄙人布告祇求此後不背正軌而不得追溯旣往所謂旣往者近如復辟之役遠則革命以前皆在其内固非專指國會而言也夫共和國家萬不可無國會其應恢復誰不知之顧恢復其機關則可而必恢復其機關中之　人以召亂國璋所不敢出也即欲爲個人設想夫豈無道何必以極端之論調召他日之反動諸公如果有息事和好之誠意請更有所折衷若必堅持成見無可轉　鄙人雖欲提倡和平其如情理勢事不許何唐督軍等來電謂國内多一日之紛爭元氣多一分之虧損此人人心理所同而人人不能共喻皆由國璋德薄能鮮誠信未孚諉避無從困難萬狀區區之意苟不以武力而以樽俎減少人民之苦痛雖犧牲一身亦所不辭至政府措施容有未滿人意之處然守府之名猶在較之西南事事自由指派而莫敢誰何似尚無是非曲直可言也國璋皓印 
[京訊中之岳城警聞]  
　　參陸辦公處昨朝（二十六）接岳防總司令王金鏡二十五日下午四點十分拍出之萬急電一通内稱敵人數倍吾軍竭力抵禦至兩日之久在吾巳屬精疲力盡而彼猶猛攻不巳閣旅長在更口蕭旅長在烏江橋均陷入重圍中無法救應牛團長受傷甚重托壩桃林已失現全隊退守五里牌車站此處爲交通孔道如再不守則我軍後路接濟盡絕死無葬地各處拔應軍隊能於今日到岳方能保守如仍不到則今日决不能保云云又二十五日晚問七鐘四十五分續發出一電言岳尚未失惟危象愈增遠道赴援不及駐在岳州附近之安武軍尚有多營請飭由長安驛下車攻敵右側庶可解圍云云又據新民通信社報告某要人談話云二十三拂曉戰機始動之時桂軍進攻坡塘及山橋嶺一帶湘軍進攻楓樹橋烏江橋及西塘一帶先鋒用敢死隊每隊約三四十人奮前猛撲第七師吳旅新田逆　之頗獲小勝斃敵約二百餘人拂曉後敵退據原陣地與我軍相持因閻旅相文一軍多係新募未經行陣其第四團長未見敵面率兵退走紛將鎗械遺棄陣地嗣經鄰隊代爲持守並於陣地尋出閻旅長追回各散兵嚴加申誡各回陣地此旅現已被敵包圍迄未救出交戰後第十一師李奎元所部在烏江橋與敵對抗尚爲勇敢西塘方面爲二十師范國璋防地該師本派有兩營駐守乃因二十三拂曉之時該管長官尚在聚賭猝見敵至倉皇引退入岳州全無抵禦所受影響最大至於政府方面聞已一面去電告以援軍即發卽不得不一面敦促各路援軍迅速前往參陸辦公處昨特奉諭再電敦促魯省第二路軍隊及徐州張敬堯火速先酌撥一隊兼程赴鄂惟張昨亦有電來京對於出師赴鄂似屬仍懷觀望此外聞第十師長張永成亦奉馮特授機宜該師亦有將赴鄂應援之說云云 
[津災難題猶未解决]  
　　大陸報二十三日北京通訊略云直隸水災之難題今猶存在且其困難亦未較減幸慷慨捐助者尚能源源不絕昨日英使朱爾典在直隸基督敎徒聯合會所組織之賑災會稱接新加玻消息南洋諸島政府已各决定捐助英金五千鎊此項巨欵是否附帶條件無從知之將來託何種機關爲之分給災民今亦未定也友人某居直隸三十年近從災區南部歸來以其所見爲記者告謂已散之賑杯水車薪於事無大補益渠所調查之地區域不廣而賑欵五萬元從上海來者今已散盡但災情似不獨不稍減且猶甚焉該處全境災民窮苦已達極點今乃吞嚥花餅以充饑此物乃用爲肥料之廢棉子其油業已榨去食之者輒患極難救治之便秘症其結果則死耳災民爲飢所迫自不免挺而赴險其黠者遂採用衝大户之政策即强搶家境稍裕者之存糧是巳今辦賑務者有數機關昨基督敎賑災會决定籌募二十萬元趕辦急振則使他日能以如數募集施賑之之範圍亦不得不縮小蓋一月前估計災民數及百萬目下人數未必較前減少今縱籌得賑欵五十萬元然以之分給百萬災黎則每人所得僅有半元安能有濟此振濟會所以有限定一隅災區之議也水災大問題欲求眞解决必須積若干年心思財力以赴之始可有望第目前急賑亦屬不容緩之難題尚望辦振務者具過人之勇力以解决之 
[粤當道對付龍軍之種種]  
　　龍濟光進兵陽春後近又分派隊伍圖取新興茲聞天塘一帶地方巳有濟軍窺伺昨肇陽羅鎭守使翟汪已力籌防禦又聞龍濟光統將陸朝珍所部各營業經由陽春撥調兩營進紮新興縣屬之蠟燭地方昨經該處團局赴縣禀報轉電來省督軍署請兵防堵 
龍軍佔領石城（即廉江縣）後連日汲汲增兵勢將侵及鄰縣莫代督以敵燄巳張亟應迅速撲滅除急電沈鴻英尅日督率各營合力攻擊外昨并電飭陳德春督隊由台山繼續前進並令林虎即日由新昌公益親率全部趕至協同猛擊云 
粤省討龍第一軍司令沈鴻英自就職後節經紛遣所部陸續出發一面趕赴邕垣謁見聯軍司令陳炳焜妥商會師計劃現西省軍隊昨巳趕赴龍州取道北流 
入粤與鎭守使隆世儲會合防守吳川廉江一帶扼要地並於十五日起與龍軍李嘉品接仗二次嗣聞督軍署接陽江電謂討龍司令沈鴻英所部四營十七日抵陽江與龍軍接仗並有海圻兵艦駛進海口開砲遙擊轟燬龍軍砲台兩座沈軍乘勝追擊奪獲鎗枝三百餘桿斃敵一百餘名龍軍失敗由閘坡潰散退守下游現距閘坡三十餘里徧設露營駐宿一宵黎明後卽拔大隊向下游陸續移動現正分兵躡拿云云旋軍署又接討龍軍總司令沈鴻英電云巧日（十八）會合各隊與敵軍戰於石城我軍大勝惟敵軍死力拒守現擬乘勝分兵四路夾擊料此孤城不難指日攻下等語軍署當卽復電云南寗陸巡帥陳總司令長沙譚聯軍總司令清平行營探送沈總司令新昌公益探送林司令鑒口密沈先巧兩電均悉各營初到即奏奇功無任欣慰復分數路夾繫藐茲小醜不難一鼓盪平欽廉方面如兵力單薄應請巡帥舜公競近調隊赴拔陽江方面已另電林總司令猛力進討魏統領邦平趕速出發會師夾擊希沈林兩總司令督率全部相機猛攻以竟全功曷勝厚幸榮新肅叩號印 
警衛軍統領魏邦平此次對於龍軍入攻粤境異常憤激故特呈准當道以所轄鄭潤琦楊永偉各部實行出發討龍莫督即任魏統領爲討龍第三軍總司令督率全部五營開駐江門專顧四邑方面而以第二軍林虎一部進攻兩陽俾將被佔地點完全克復其餘第一軍沈鴻英各營有散駐四邑各屬者均一律調集高州以免分駐力薄魏邦平奉令後十七夜召集所部官長及游擊隊各官長在統領部會議决定二十四五日全部出發兵力計係所部警衛軍四營山砲兵兩連機關鎗兩連警察游擊隊第一二兩中隊並指定寶璧廣庚等四艦爲衛護艦江防司令復派出三四等巡艦八艘拖帶鹽船以爲運兵之用海軍程總長加派永翔飛鷹楚豫在廣州灣至廣海一帶協同攻擊向某方面出動分三路環攻第一路指揮官帮統鄭潤琦第二路指揮官總隊長楊其偉魏廳長指揮第三路聞林虎昨統率所部駁壳隊一隊及營兵一營出發往四邑並其所部林振寰三營已於十七日由新昌荻海開拔向恩平前進 
[北軍攻克荊沙後之鄂訊]  
　　荆州湘西二軍之失敗實由於軍械不精子彈弗充聞十六日吳軍攻宜都石軍旅長高金萬與戰子彈卽巳告罄因以大敗吳軍星夜追擊五十餘里石軍第二道火線係湘軍第一梯團（張學濟所部）接續抵敵數小時 
 
 
 

Page 7

 
 
亦因砲力微弱抵抗不住團長胡仁恩且被槍傷遂又敗退直奔至沙市附近之郝穴鎭方收隊而宜都松滋枝江等縣遂盡失去四日之間吳軍經過戰地二百八十餘里進圍沙市時荆沙尚有石軍一團石以湘軍均巳敗退獨力難支曾託駐沙日領及各國敎士代爲調停願讓出荊沙作爲中立區域兩方均不駐兵由商會各團督同警察維持治安讓吳軍通過荆沙開往武岳吳未承認石不得巳於二十一日下令命所部向對岸黄金口（距沙市三十五里）而退其總司令部則移至距荆七十里之橋亭鎭（公安縣境）擬協同湘軍堅守公安石首二縣以攻監利爲湘桂聯軍之左翼一面電促廣州張開懦率其滇軍來援惟其軍用物品及糧餉當夜尚未輸送完竣而吳軍巳經突入沙市市街石乃率軍倉皇而退現聞石因公石一隅之地不能立足退入湘西亦難生存擬由湘西桑植龍山轉往鶴峯來鳳聯合滇黔川軍取施南宜昌以爲根據至襄陽黎軍現聞有繳除重要軍器限定駐紥地點之議自主之名可以暫不取消刻正磋訂條件岳陽各地之戰日來頗緊急傳說北軍有敗訊惟官場只言岳州前方有小衝突和議未斷一切嚴守秘密致尚難得其確情也 
荆沙昆連湘西湘軍援應極便石星川以一旅之師敢於踞此獨立自以立於不敗之地者心目中全恃湘援二字不料事機弗順譚浩明旣持重不主侵鄂黎天才又不能爲其大助以致竟敗於敗將吳光新之手撫今思昔能勿慨然聞石部各軍近已編有兩師一旅（石自兼第一師長唐克明代第二師） 
長（朱兆熊睛假）劉炳堯爲第一旅長胡廷翼爲第二旅長高金萬爲第三旅長蕭戴茲爲第四旅長鄧賢才爲第五旅長）至於湘西援軍雖有張學濟王正雅之兩師現吳軍在荆沙松滋枝江各縣截獲荊襄逃卒巳有二千餘人截獲槍一千除支鄧賢才原爲鄂軍憲兵營長駐紥宜都附和獨立故升旅長鄧與王督昔曾換帖兹見荆軍失敗又電省自願受撫並辯白其係被脅獨立尚不知王督何以處之 
[徐州接待總統之預備]  
　　馮總統南下過徐消息昨晚（二十六）四鐘自官廳方面傳出據稱已連接京電三次一總統准二十七早六鐘抵徐二暫緩出京三准如期到徐接得第三次電後卽預備接待方法極爲忙碌自東門大街至車站滿布軍警崗位並下令戒嚴復飭夫役掃除車站各大旅館紥松門懸燈彩以備總統及隨員之行台各軍事行政長官均於昨夜赴站守候迎接然至今尚未見總統駕臨張督辦曁張鎭守使現均派專員北上迎接頃自濟來電總統准今晚六鐘到徐云 
地方通信 
[松江]  
　　新街刦案詳情浦南新街鎭王丙榮家日前深夜被口操土客兩音之盜匪十餘人毁門入内先至丙榮之子桂金房内逼公桂金指出藏洋所在桂金不肯直說致被斫傷頭腰兩處繼又打入丙榮房内將所刦衣飾等物裝成五大蔴袋向鎭西肩　逃去事後由王丙榮報知亭林警所並稱該鎭地棍張海棠是晚亦在場行刦經該所龔警佐派警拘張解縣縣署據報後　委警所檢查沈咏康前往查勘并咨行水警第一專署通緝餘盜該專署一等巡官徐貴臣以新街地棍周阿四素不安分疑與此案有關當卽派警拘訊供出地棍洪四大與有關係亦經涙警拘洪候訊矣 
[揚州]  
　　張運使公竣返揚　兩淮鹽運使張季煜前奉鹽務署電召晋京磋商公務茲巳事竣於昨日（二十七）晚由寗遄返今早（二十八（已到公廳辦事 
迭獲冒充查烟員　邑人陳鳳鳴率同當羽黄瑞齡莫雨生等冒充縣署禁煙稽查員在東關彩衣街藉烟敲許陳兆華家五十四元嗣知冒充報告縣署趙知事飭警隊查拿旋經警備隊長薛寶仁李長明先後在新城敎場將陳鳳鳴黄瑞齡拿獲解縣經王承審官研訊供認不　判送地方監獄署監禁　又揚由　旱巡吳文通朱學詩朱大舌子等在鈔關河南一帶冒充稽查烟土經霍家橋警察區員胡間達拘獲解縣亦經王承審官訊判收押 
[鎭江]  
　　會勘堤工　齊省長近令運河工程局局長馬士杰將運河瓜洲圩堤乘此冬令水枯迅辦第三届工程以重堤防馬局長遂於日昨會同江都縣趙知事曁河工提調各員至三汊河瓜洲一帶查勘一切定於日内興工 
小輪已通　鎭江華洋各小輪公司前因江北運河凍塞停班月餘近日天氣稍和河氷巳解所有清鎭是班之各小輪定於二十九日起照舊開駛以便行旅 
[江北]  
　　軍隊繫匪紀略　江北匪風以泗陽縣爲最熾泗陽匪首頗多而以王稀毛爲最著近二年來招架之案日有所聞泗境居民受害不少本年一月二二號泗陽游　隊長江玉璋率隊包圍王匪黨羽於新灘馬家莊自午至夜攻擊十小時匪黨約四十餘名共擊斃王稀毛等匪首三人不知姓名之匪六人其餘均於月落後逃散軍隊受傷二人不致喪命泗陽土匪從此可望郭清矣 
[杭州]  
　　寒假旅行團定期出發　省敎育會發起寒假旅行團以日本朝鮮奉天北京等處爲目的地巳由省長公署批准給補助費二千五百元團員原定二十五人現因報名者紛紛巳酌定以三十人爲限至昨日下午報名繳費者業已滿額當由經子淵會長邀集各團員會議一切公同决定團長一人（公推經子淵擔任）分團長三人（實業敎育部公推阮季侯普通敎育部公推經子淵社會敎育部公推黄越川）幹事員無定額由各分團中各自輪派一人值日總幹事則由敎育會委託團員中擔任决定於陰曆二十一日在上海振華旅館中會齊以便即日乘輪赴日又聞省議會副議長泰吉人因省議會開會期現巳定於四月一號爲期尚遠止前無甚要事故亦以法政敎員之資格加入敎育旅行團中一同前往云 
雜評一 
[津埠災黎（步陶）]  
　　四方多故警訊頻來各派相爭暗中飛躍國人所驚心動魄者胥惟是政潮起伏之幻相而風雪殘年中之津埠災民其狀况如何蓋久巳無人過問矣今請西報所述災民慘狀固較數月前未稍輕減且或加甚焉不知以問民疾苦爲旗幟之大總統其往返津埠睹亦曾偶一垂詢及之否來也匆匆返也忽忽被災窮黎縱欲仰瞻顔色且不免有君主時代之堂簾高遠之歎遑言實惠顧以　際言出京三日所用車輛幾何所帶軍隊幾何沿途官吏奉迎之所費幾何叩其結果究竟所得者又爲幾何誠使舉此行所糜費之金錢而概以移賑災黎我知必較紙上空談之問民疾苦者爲勝萬萬也然而據東訊馮氏返京時方行下車即色然以喜是其意固自以爲此行所得不少矣彼津埠一帶之哀哀無告之災黎甯足當其一顧哉嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美領事對於華商運貨往美之主張]  
　　上海總商會會長朱佩珍等日前電呈農商部擬於德奥各船中暫租兩艘航行於上海舊金山間乞電飭薩交涉員迅予協助辦理等由昨奉批示云前據電呈當經咨請交通部核辦去後茲准復稱查此案前據該總商會分電到部並據薩監督員請示前來本部當以所請各節極表贊同經電令薩監督員先行通知外交方面妥辦嗣據復稱美總領事謂只有簽約職務其他不能聞問如華商有貨需運儘可與美商接洽再電華盛頓請示辦理等情復經本部電知該總商會酌辦各在案相應咨復查照等因合行批示仰即遵照此批 
[公廨預審沈强夫初誌]  
　　寓居法租界霞飛路四百四十二號門牌之民黨份子奉天人沈强夫（卽孫祥夫又名蔣介石尹神武）因與前上海鎭守使鄭汝成與憲兵營司務長舒錦秀於西曆一千九百十五年十一月九號在外白大橋黄浦路被王銘山王小峯開蒼繫斃及一千九百十年十月問金琴蓀被人暗殺兩案跡涉嫌疑經老閘捕房特别機關西探目壳羅香華探目李星福陳雲忠石金榮等偵知禀明捕頭報請法捕房派探按址將沈緝獲解回公共公堂押候訂期研訊各情已誌前報前日午後由捕傳集人證將沈解廨工部局刑事檢查科代表牛門中央政府代表穆　素鄭汝成家屬代表葛福來被告代表禮明福岡等五律師均各到堂候示二時半由關會審官會同英卓副領事升坐刑庭研訊先由捕房代表牛門律師上堂陳述案情並稱本案發生於一千九百十五年十一月九號前上海鎭守使鄭汝成被王銘山等開鎗擊斃其地點係在租界如堂上審問終結證據充分應請引渡内地官廳訊辦並詰據見證王炳恒聲稱前在鎭守使署爲錄事鄭鎭守使被害後拘獲兇犯王銘山王小峯經法官提訊時由我錄供云云又據沈惠章聲稱我於西曆一九一四年充當鎭守便署錄事至一九一五年十一月九號鄭鎭守使被王銘山王小峯暗殺後經軍法課長參謀長法官將兩王提訊由我錄取口供旣畢讀與兩犯聽明無錯然後令其簽字現將當時所錄兩犯之供詞照卷抄寫呈案請察繼由楊樹浦捕房捕頭强生投案證明出事之日伊與西人麥　來　行至黄浦路中聽見鎗聲一響回首見鄭鎭守使與副官均被擊斃於汽車中卽將兩兇犯拘獲云云又據西探目壳羅香禀稱自據眼線報告被告與暗殺金琴蓀及鄭鎭守使兩案均有關係後曾奉公堂出票緝提因悉莊介石即沈强夫匿跡法租界是以帶同華探投請法捕房派探協往沈匿居之處設法緝拿當時我以倒便桶爲由賺開房門入内將被告拘獲提回捕房詰問據供伊名尹神武與沈强夫認識惟沈現往廣東並稱伊向來讀書曾往日本游學後在奉天官廳辦事前年來滬後在最有名譽之民黨領袖處爲書記至於謀斃鄭鎭守使之事實未預聞等語又據見證莫海明投稱向業古董掮客隸入民黨被告確係沈强夫曾於前年同在陳其美機關部辦事是以認識且沈係陳其美之寄子二次革命失敗後由陳派往大連招募黨人至鄭鎭守使遇害時沈巳回申云云旋由被告代表禮明律師向中西各見證逐一駁詰之下復向堂上聲稱查照英美兩國法律凡故死犯之供詞不能作爲證據云云訊至此中西官以爲時已晚不及再訊遂判被告沈强夫還押各見證退去候明日午後再審 
[國務院電告總統出巡現狀]  
　　龍華護軍使署昨日上午接國務院加急通電云感電計逹大總統出巡京師治安早經布置完密地方市面安靖如常頃奉大總統途次來電巳抵蚌埠俟出巡事畢即行回京並准張倪兩督軍張師長等報告沿途經過平安情形保護嚴重等語是京内外毫無事故發生地方安靖如常特恐未悉大總統出巡意旨或生疑團並迭據各省電詢除裁復外特再逹 
[鍾文耀回任滬甯局長消息]  
　　前滬寗鐵路局局長鍾文耀日前由交通部委派爲滬寗總管理處華議員業已到局任事旋又由交通部電飭北上會商要公遵卽赴京録留旬餘所有滬寗路應行商辦事宜均已解决聞交通部以鍾君熟悉滬寗情形仍擬畀以局長一席俾資熟手鍾君不日返滬在路員司得此消息均擬開會歡迎云 
[路員名稱之酌定]  
　　滬寗滬杭甬路局以前奉部令飭將各科主任改爲課長事務員改爲一二三等課員等因當以兩路編制均有特别情形未能畫一　有各科主任及事務員從前亦並未照章改稱現仍暫照舊章一律沿稱科長科員勉符部令聞巳將歷來情形據實呈復矣 
[敵僑有無倩人辯護之權利]  
　　荷總領事昨日函致江蘇特派交涉員略謂德奥船員及僑民設有違犯處置條規如歸捕獲審檢廳訊問能否許可該僑民及船員延請代表辯護前經函訽未據答復茲再函達務希賜復等語薩交涉員接函後業已據情函致捕獲審檢廳請速查復以便照轉云 
[商請洋商讓地築路之就範]  
　　西門外斜橋西廟橋路係前鄭鎭守使在任時所開關直達龍華自前松滬護軍使楊善德將護軍使署遷至龍華後復飭將該路修整以便車馬往來即經前工巡捐局長朱壽丞籌欵興築詎西廟橋左近有日商硝皮廠及德商固本肥皂廠自置之廠基均各凸出阻礙路線經朱前局長一再與該洋商等商讓未决曾經呈由交涉公署轉向各該管領事磋商事隔多時亦無效果茲由工巡捐局長杜梅叔禀奉薩交涉員委派交際科長陳世光會同杜局長迭與各該洋商直接磋商以讓地築路關係公益切實商懇各該洋商謂如無權利關係當可退讓業巳由日商首先應允德商亦相繼許可按照工巡捐局規定路線退讓數尺現該路可以築直便利交通矣 
[解决土酒紹酒兩分棧收稅之爭議]  
　　上海縣商會復江蘇第二區烟酒公賣分局長函云本年一月九日准貴局函開據敝屬土黄酒分棧呈稱紹酒分棧違章扣留無錫黄酒六　請令飭交還復據紹酒分棧復稱　　既係紹式自應歸其征收土黄酒分棧亦不得濫收等由前來當查無錫黄酒紹式裝璜敝局無成案亦據兩棧各執其詞均難偏信貴會素持公道此類無錫紹式黄酒應歸何業主管不難解决用將兩造原呈抄送連同黄酒分棧呈驗驗單紹酒分棧呈驗樣酒五件一併函送貴會秉公查驗即希賜復俾便飭遵以免爭執實紉公誼等由附抄呈二紙驗單三紙酒五壜到會准此敝會即於本月廿日彙議查詢兩造主張不外原呈所叙表面各衷一是其實兩有不合質言之即紹酒分棧不合干涉非紹酒稅收錫産之酒不合與紹酒絕無區别顧說者曰商業本許自由此項錫酒蓋用浙紹義茂酒坊圖記不過表明義茂酒坊本設於浙紹並非實指該酒卽爲紹酒也譬如某省商人在他省營業於其牌號之上冠以本省地名自不在禁制之列至雙加重字樣亦不過表示重量之增加紹酒可用非紹酒亦無不可用持此說者亦自具有理由而反對者則謂商業首重信用此項錫酒完全造成紹式揣測製造者之心理直利用假冒之手段攘奪最著名之權利已屬不道德行爲矧此外更有特種原因查酒稅浙重於蘇近今益甚業此者往往舍紹就蘇旣遂其避重就經之計劃更可收本輕利重之　果要之此種行爲實非正當商人所應出此此說理由亦甚充分總上兩說遂成本案不可解决極端困難之問題敝會本非遊釋法律之機關然對於商業上實有應盡之義務重以貴局諮詢不得不略有表示以維正義查酒業一項不論土黄酒及紹酒均屬於商人通例第一條第三項之製造業本案旣因形似實非之造作發生疑問官廳自應嚴重取締俾資救濟擬請將非紹地製造之酒除舊習上慣用之種種形式符號（如泥頭圖印之類）以外必須加以特别標識如無錫製造或蘇州製造或某省製造明曰字樣以資區别庶從此徵收機關易於稽查不致再發生何種之爭執惟此項標識未解决前應請將完全紹式並非眞紹酒之稅收歸兩分棧平匀分配暫維現狀徐圖善後凡此論斷敝會爲顧全商業道德及愼重公家稅課起見用敢縷陳實不僅制止兩分棧之相持不下已也是否有當仍候卓裁核准前因合就管見所及泐函佈復并奉繳附到各原件希請貴局查照核辦 
[南市木商與濬浦局之齟齬]  
　　南市各木行曾經官廳規定離岸六丈以内爲停泊木排之　業巳釘立樣椿自董家渡迤南至南碼頭爲止共揷椿木三十根諭令各木商遵辦在案茲因濬浦局將所泊各木排　爲違章砍斷纜繩飄失木料故復由各木商於前日邀集同　三十餘家在木商公所開會集議維持辦法當推江確生爲該業代表領袖議决致函省長交涉員等請爲維護原函節錄於下　上海濬浦局與南市各木商爲　一案前經呈奉省長派員來申商定釘立六丈樣格規定木料祗准泊在六丈以内木商等方期此後安居樂業至深公感乃不料濬浦局忽又於本年舊曆十二月初二初三兩日率領小輪駛南見各木船正在卸木之時突將各木排拖至浦心將纜斬斷以致震昌木行棧司落水險遭減頂甚至將遵章放在六丈以内者亦任意亂砍並將長木一併斬斷當值潮汛正盛木料逐波飄流損失不資循是以往恐將來乘隙吹毛拔船斬纜吾木商等將陷入萬刦不復之地獄我省長交涉使向以振興實業爲己任决不忍袖手旁觀使巳成之實業同歸灰燼吾木商等與濬浦局交涉巳近年餘呼救力竭於求生不得求死不能之際幾爭得六丈樣椿之一線光明即又遭强斬木纜吾木商等何以堪此夫濬浦局亦爲政府所設南市又爲吾華完全領土務請省長等據理力爭且木商等均係良善商民願永遠遵章從中有所謂長木者亦安放在六丈以内然萬不能截去其長者致成廢木至於木船到埠風汛不一只得候潮候風臨時辦理該局亦不得指爲違章僕承木商全體委任爲代表爲特將木商痛苦情形上達伏求省長派員來申察看情形一面飭知該局以後依理行事於興修水利之中仍寓恤商之至意寶認公誼 
[浦東花邊公會開會記事]  
　　浦東花邊公會昨在陸行鎭事務所開第三次常會集議進行事宜午後二時會員相繼蒞止遂振鈴開會首由副會長陶少堂君報告開會宗旨並詳述經過懚形次由全體會員歡迎上海滙通公司南南京益華公司入會先由滙通經理姚玉書（姚君在寗波創設勤益勤餘兩花邊製造廠在滬之滙通專爲銷售）致辭略謂業花邊者現在無錫江北及寗波等處已漸臻發達惟究其内容威若散沙對内秩序毫無統系對外貿易尤不一致是以難期收效貴會之設實與中國花邉業前途大有關係深望互相聯絡共策進行等語次益華經理汪精武君主任魏震坤女士起立與諸會員握手致辭略謂在南京需内水西門大街開辦益華花邊練習所添聘女敎習分門敎授並在油市大街倡設花邊公司積極進行蒙當地官紳之贊助巳呈由省會警察　江寗縣公署分别出示保護等語旋由陶會長致謝辭畢乃由各會員討論進行事宜議决案錄後 
（一）提議限期女工交貨（議决）由各公司自行酌定一律施行女工如有過期交貨酌量照扣工資 
（二）提議明年大會期（議决）定明年正月初七日召集臨時大會是日預備午膳供給遠道來賓 
（三）提議上海設立事務所（議决）附設於滙通花邊公司 
（四）提議年終結朿日期（議决）各公司營業於本月二十日停止收發花網至明年正月初十日開市照常營業 
（五）提議工價（議决）照前議減少二文 
[救濟會偵探穿着制服]  
　　英商怡輪船公司大班以本埠救濟婦孺會所用偵探登輪搜查被拐婦孺及拘捕拐匪時雖有該會所給之證書可爲憑證惟所穿衣服與平常人無異故一般流氓匪黨往往冒充該會偵探與調查員向帶有子女之搭客多方詐擾雖已　有破獲終難盡絕爰特函商該會嗣後探員登輪搜檢可否穿着制服俾輪員搭客得以辨認流氓匪徒無可僞冒如能刻日實行行旅不無裨益等語該會各董事會議後咸以是舉爲然故已由會添製偵探制服四套於昨日發交各探於登輪執行職務時一律穿着以資區别並已由會分函該公司曁太古招商等一體查照矣 
[八誌無獨有偶之騙案]  
　　土販粤人陳澤文指控同鄉人蘇樹彬（即蘇紫彬）楊燦李興陸世英等於本月二號以兜售大宗烟土爲由誘至崇明路冠鴻樓菜館内串同墨西哥人柯石連史將其所帶土價洋九千九百五十元攫取逃逸業經捕房派探將被告各人先後查獲解送公共公廨訊供分别收押在案昨農復訊原告延梅吉言律師上堂陳述案情請爲訊究並由陸世英之代表穆安素律師向原告陳澤文盤詰良久又由見證潘變華投案證明被告蘇樹彬等介紹原告至冠鴻樓購土並與被告西人接洽遂被該西人恐嚇攫去現洋鈔票等情經關讞員商之英白副領事判被告各人仍分别押候再訊 
土販陳錫林控沈瑞芳鄧田黄金寶串同西洋人達司可司脫德國人卡爾地克司爲力姆　椅以兜售煙土爲由將伊誘至密勒路一百八十四號屋内攫取所携土價洋一千三百元逃逸業經捕房將被告各人先後拘解公共公廨訊供分别收押在案昨員復由捕房將被告等押解公廨請究經關讞員商之英白副領事以審訊陳澤文控蘇樹彬等一案爲時甚久現巳過午不及研訊遂向捕房代表牛門及被告代表佑尼干帮辦羅斯等三律師略詰數言判被告各人分别還押候再訂期研訊 
[元豐米店被盜搶刦]  
　　法新租界敏體呢蔭路四百二十三二十五兩號門牌元豐米店於昨晚七時半突來盜匪五人均穿長衣袖出白色手鎗三支利刃一柄嚇禁聲張内有二匪把守前後户三匪闖入店堂將賬檯抽　内並小鐵箱内所藏大洋六十餘元小洋四十餘角及一千一百五十包之麫粉棧單一紙携取而逸後由事主開單投報捕房卽經捕頭率同西探目石維也華探目沈德福包探王德奎前往該處察勘一週回至捕房傳諭通班探捕嚴緝各匪務獲究辦 
[同居引盜入室]  
　　法新租界愷自邇路潮州墳山内張國　家於日前晚被盜先竊後搶失去金戒洋銀衣服等物翌晨即經探目沈德福包探金九林偵悉盜匪匿跡之處前往拘獲高松林林定二人抄出大洋四元及皮袍等物惟餘贓巳無從查吊詳情已誌前報昨由捕房傳同事主高林兩人解送法公堂請究先由沈探目禀明前情繼由事主張國藩聲稱匪徒高松林母子與商人同居一石庫門内共有五家是晚實係高糾同黨羽五人由高在内先將石庫門之鎖開去盜黨即擁入商人家内及商人由睡中驚醒起身喊捕高即將商人咽喉又住以致不能聲張聽其劫去銀洋衣服今蒙拘案請爲重辦並請追還餘喊詰之高松林供認糾當搶刧分得大洋三元小洋十二角尚有餘贓被同黨周洪生取去惟周現逃何處不得而知又據林定供稱民人向爲木匠是晚由高來約同至張家夥劫後分得洋三元是實中西讞員判高押三年林押一年半抄出之贓先給原告領去 
[四誌寓客召妓侑酒之毒計]  
　　寓居公共租界九江路湖北路傳角新旅社一百零四號房間内之閩人李文全串同在逃二人箋召小花園妓女雲蘭閣到寓侑酒施用迷藥攫取該妓及妓傭嚴老四值洋二百七十元之金鐲金表逃逸當被該妓追至馬路由捕帮同攔獲解送公共公廨訊供收押在案昨晨復訊雲蘭閣與嚴老四偕所延之代表律師上堂訴明當時被攫情形請爲究辦訊之李文全亦延海德禮律師到堂代辯並稱敝律師因尚有他案擔任辯護請將此案展期研訊中西官判李還押候下禮拜二再審 
[盜犯判解軍署]  
　　湖南人劉春福譚俊經新閘捕房捕頭查與公共租界愛多亞　五十二號門牌婦人魏陳氏家被刧值洋一百七十五元之衣飾現洋一案有關巳飭中西包探將劉譚兩人先後查獲解送公共公廨訊供明確判均押候會商判决在案昨晨復由捕房將劉譚兩犯解廨請爲核辦經李襄讞商之美博副領事以該兩犯持械夥刦罪已成立判一併押候錄供解請護軍使署按例懲辦 
[護軍使對於軍法課之訓諭]  
　　松滬盧護軍使昨日而諭軍法課長等謂南北戰事風雲日緊迭奉李督軍電令以本省防軍足敷防禦業經布置妥貼惟邇來謠　紛紜自應密爲戒備除嚴禁造謠外當此冬防吃緊之際凡有獲解本署之盜犯如已供證確鑿應卽判决執行以寒匪膽而保治安云云 
[申新學校休業預誌]  
　　九畝地東馬橋申新學校創辦迄今已届一載現定於陽曆二月三日舉行寒假休業式聞校主榮宗敬尚擬從事擴充春季　學之期爲陽曆二月二十六日刻下新生報名者已紛紛不絕云 
[行餘學會夜校放假]  
　　南京路民豐東里六十一號行餘學會附設夜校開辦一載頗著成效茲該校於昨（二十八號）晚七時三十分行寒假休業式來賓學生到者百數十人首由柴志襄報告宗旨次敎員徐　炤徐秉奎演說勉學生以宜勤母怠宜競母退次學生顧海南演說學生蔡繼先英語演說學生馮梅庭繙譯次顧海南誦讀英文再次則爲校長丁錫藩給奬致訓詞得奬者第一名顧海南第二名蔡繼先第三名繆開蓮次敎員徐乘奎張令豪學生程中麒諧談末由柴志襄致謝詞欵以茶點而散 
[浦東第二小學校請人種痘]  
　　浦東楊家渡縣立第二高等小學校校長顧聘珍君以邇來疫症流行爲預杜天花起見特倩東鄉施種牛痘所主任沈瘦梅君蒞校爲各生種痘所有高初兩等學生一律施種自本月二十七日起按日輪種沈君樂爲贊助概盡義務並聞該校定於二月三日寒假休業云 
[靑年會今晚之演說]  
　　靑年會於今晚（星期三）八句鐘就該會成人部會客　内敦請包羅君演說（法律知識之必要）包君畢業於日本東京法政大學得有法律學士學位對於國民法理上頗有心得此次蒞會演說當將立身社會上種種緊要之法律知識詳爲講解凡係該會會員均可往聽云 
[開設金號之興高彩烈]  
　　北市金號現在巳有蔚豐永等四十餘家聞明年　曆正月新開者又有晉昌永大德盛宏興永元亨春源永等五家業由同業在公會通過擇期初五日（商界稱爲財神日）一律上市云 
[調查紗廠之報告]  
　　蘇省實業廳自成立後委任實業調查員多人分投調查以資提倡茲聞來滬調查者先從大宗實業入手昨已將紗廠情形報告謂上海一埠佔二十一家蘇浙鄂豫十六家上海所設之廠外商佔十二家華商九家除機錠出品另行彙列表册外先將廠名錄報計開　（日商）内外第三廠　第四廠　第五廠　日信廠上海廠　三泰廠　（英商）怡和廠　楊樹浦廠　公益廠　瑞記廠　老公茂廠　鴻源廠　（華商）三新廠　裕源廠　裕通廠　振華廠　同昌廠　恒豐廠　德大廠　鴻裕廠　申新廠（以上均設上海）　通州大生老廠　崇明大生新廠　太創濟泰廠　常熟裕秦廠　無錫振新廠　業勤廠　蘇州蘇綸廠江陰利用廠（以上蘇省各縣）　寗波通久源廠　和豐廠　杭州昇新廠　蕭山通惠廠（以上浙省）　豫省彰德彰德廠　湖北武昌湖北廠（附注從略） 
[京鈔價值又跌]  
　　本埠京鈔向無市面自北京中交兩行停兌後市上行用始有折 
扣在數日前該兩票尚值六五六八乃前昨等日忽跌至五三尚無人顧問云 
[貨欵糾葛之辯論]  
　　洋雜貨號滙利公司新華機襪廠章允記等九家延請邵仁　律師向地方審判廳訴追葉森泰酒店主人葉增海貨欵糾葛一案昨（十六）經曾推事開庭審理被告亦延湯應嵩律師到庭辯護先由原告陳述案情並提出葉森泰所蓋圖章爲證聲　追還被告供稱該貨係余子葉寶楚所取圖章亦係余子私刻余並不知情而余與余子早已斷絕關係業經登報聲明故本案應由原告向余子起訴與余無關云云邵律師駁稱原告貨物均係送至葉森泰店中圖章亦係葉增海親蓋有送貨出店可以作證被告何得諉爲不知今被告陵令其子避　顯見串謀况原告曾着人向被告處購得肥皂一打有葉森泰發票爲憑該貨即爲原告售與被告之物呈請察核並提出旁證賬簿數本内蓋有被告呈案圖章及被告所稱伊子私刻圖章二種足見該二種圖章均爲葉森泰平時所行用應請准照原告請求依數判還云云旋經曾推事傳訊證人並由兩造律師辯論良久始宣告辯論終結退庭 
[警廳長赴杭即返]  
　　淞滬警察廳長徐國樑前日晨間接浙江督軍楊善德來電囑令赴杭磋商要事徐廳長即於午後一點鐘乘滬杭特别快車到杭晋謁楊督軍晤談一切昨晨作搭早班火車返滬及至到廳後卽奉盧護軍使電話傳諭來署徐君即於十二時乘坐汽車赴龍華晋謁盧使直至三句鐘方始回廳 
[發布巴拿馬賽會得奬名册]  
　　上海縣沈知事致總商會公函云案奉江蘇省長公署第一五七號訓令内開查本省前赴美國巴拿馬賽曾得奬各品所有奬　奬牌現准農商部咨送到署令將奬憑奬牌令發該知事分别核明轉給具領並取具原出品人收據送署以便轉咨備案此令等因並發奬憑一百二十一張奬牌一百九座名册到縣奉此查前送赴賽物品貴會　集爲多所有當奬手續應請貴會協助以期迅速而免延誤除布告外（布告巳錄昨報）合亟檢同得奬名册專函奉達卽希查照迅賜轉致各出品人務於二月一日起儘十日内携帶圖章來縣出具收據領奬以便結束呈復至爲盼荷 
[裕源紗廠之虚驚]  
　　昨日上午滬西又袋角裕源紗廠機器間内忽爾起火該廠人手衆多立即撲滅祗燬花衣一堆未致燎原亦云幸矣 
[丸藥店控告冒牌]  
　　丸藥店主翁某至法捕房控王雨龍丁如泉宋寶康三人各開烟紙店出售冒牌丸藥請爲提究當由捕頭飭探稈子卿方福林前往該三店内抄出冒牌丸藥帶入捕房諭令交保候訊昨日傳至法公堂經中西官向各被告略詰一過因原告未到判將三被告各交原保　候覆訊核奪 
 
 
 

Page 11

 
 
[衣莊夥陸續竊衣之敗露]  
　　福建路泰昌衣莊夥沈雲蘭陸續竊取值洋四百六十四元之綢皮衣服三十三件變價化用茲被該莊經理陳根泉（即陳庚年）查悉於昨日報告老閘捕房飭探將沈拘解公共公廨經中西官略訊一過判沈押候查明於下禮拜二再訊 
[養媳被拐之追究]  
　　眞茹鎭楊家宅鄉民王裕生之養媳名金囡年十七歲被人拐失巳久前日據隣居沈阿貴金蔡氏云目覩金囡與薛學卿同行王即偕同二證人將薛扭控四區三分所經藍署員一併解送司法科訊辦 
[婦人患病被逐]  
　　濟良所昨解南京婦人陳紅實至公共公廨請示詰據該婦供稱年二十八歲被夫押入花煙間爲娼嗣由狎客陳根山出洋五十元贖身住居勞合路近患瘋灘前日被陳逐出是以投所等語並由陳根山投案請爲給領中西官判陳婦送仁濟醫院醫治所有　費着陳擔任 
[東亞公司控告用人]  
　　日商東亞公司指控用人包士奎陸續私用洋一千七百元昨晨由探將包拘解公共公廨經中西官訊據原告訴明前情並請展期研訊判包押候查明於禮拜四訊核 
[渡夫又擬加價]  
　　浦東八長渡渡夫於上年四月問發起加收渡資十文朦禀工巡捐局朱前局長照准發出佈告後因浦東鄉民羣起反對復經朱前局長派員查明衆情確未允治故重出佈告曉諭　渡夫仍照向例收錢五文不得么加勒索嗣又由杜代局長出示誥誡在案詎各渡夫近又死灰復燃由趙和尚等呈請上海縣公署酌量增加奉批批案由工巡捐局辦理仰逕呈該局核奪等語（見二十六號本報）是以連日該渡夫正在托人運動冀達加價目的未知新局長姚君將若何處置也 
[證明辱駡婦人之口吻]  
　　華潘氏前至法公堂控作頭陳華章不理欠欵洋五十元曾經訊供判結詎陳下堂時向潘氏出言不遜任意辱駡故復由潘氏遞禀公堂請求追償名譽損失並請訊辦昨經包探將兩造傳至法公堂先由見證洋人理維及華人王阿二上堂聲稱是日目見陳華章將潘氏辱駡並言潘氏不要面孔我身畔藏有銀洋甚多諒係無力可取等語是實詰之陳華章供商人並不辱駡餘供支吾中西官以陳膽敢在公堂上將人辱駡實屬目無法紀判令 
五元充公以儆並償還原告名譽損失洋五元 
[復訊串竊棧貨案]  
　　招商局北棧塌車夫頭目金少老虎與李大汪九串同探夥黄小棠（即皮鞋小棠）戴文卿及掮客劉阿表顧小弟竊取怡和洋行寄存該棧值洋三千餘元之泰西緞五箱消　分肥旋被管碼頭西人查悉報由滙山捕房派探將以上各人先後拘解公共公廨訊供收押在案昨晨復訊先由被告延請之海德禮羅斯台維司三律師各向被告汪九盤詰一過次由華探目蔣榮生西探目柏生相繼投案禀明當時招商局控告李大後探得此案係小李汪九小黄金小老虎等所爲先至百老滙路八百二十四號屋内將汪拘獲詎汪堅不承認旋悉小黄即黄小棠在如意樓茶館啜茗卽經另一包探王金壽將被告各人帮同拘獲是實又據包探王金壽投訴被告戴文卿是我之夥計黄小棠與戴常在一處我至福州路振華旅館捉拿金小老虎時見黄小棠戴文卿及招商局管棧之施林二人與見證姜立甫等同在五十六號房問商議惟不知伊等所商何事云云訽之見證顧榮生（即顧東生）對於代消　物一層堅不吐實當經俞襄讞商之美柯副領事判顧東生與顧小弟金小老虎三人收押餘人仍交原保候再訊核 
[遇見拐匪同黨]  
　　法新租界文德里顧坤榮家之小孩被匪周林生拐去後爲鄰人孫姓在途將周及小孩尋見扭解法公堂訊據周供與在逃之顯榮桂同拐後因覓得主顧領往售賣致被拘捕判押西牢一年在案昨日原告在途與顧榮桂遇見即扭至捕房昨解法公堂經中西官略詰一過判顧還押候管押西牢之周林生質訊再行核辦 
[房客失竊之嫌疑]  
　　住居閘北义袋角智和里四百二十三號門牌之姚宗修前日扭二房東許李氏至四區二分所控稱昨日民人有事他出託該氏照顧門户詎歸來檢點失去現洋十五元衣服十餘件事後訪聞該氏素不可靠請爲究追即經趙署員解送司法科由段科員訊據被告供稱是日亦有要事出外將門鎖閉迨至回家已經失竊云云判氏暫行交保候查明再核 
[糾衆詐擾之扭控]  
　　义袋角裕通紗廠小工頭林伯英前日扭王英林及張春波王沈氏張王氏等至四區二分所控稱日前因小工王子祥犯有行竊嫌疑曾經送案訊無實據取保開釋今其父王英林糾衆前來滋擾圖詐請爲核奪卽經趙署員轉解司法科判送淞滬警廳核辦 
[請追房租辛工]  
　　黄彩生前在閘北大統路開設德奉牛肉店因生涯寥落業已閉歇前日被房東經租人葉位述及夥友王殿臣楊忠其周玉堂詹聚隆馬榮富等扭至四區警署控追房租辛工等欵經姚署長轉解司法科聽候訊明核辦 
[開棺驗屍續誌]  
　　住居閘北义袋角之江北人蔡煥章有子名學幹領張長林之女蘭英爲養媳本月二十五日蘭英突然病故蔡即草草收殮厝柩於江淮公所經張偵知其女時遭翁姑凌虐特赴地檢廳請求開棺相驗巳紀昨報茲悉前日下午經宗檢察官毛檢驗員等至該公所將　英屍棺提出先由小工將棺底踏去詳細驗明蘭英屍體未壞周身無傷委係染病而死並無别故當場塡明屍格判張重復棺殮旋將兩造帶回訊明核斷 
[無賴設攤誘賭]  
　　無賴韓照龍糾合同黨在虹口梧州路某弄口設攤誘賭外國紙牌（圈的混）被一百零五號華捕查見以其有違定章將韓連同賭具帶入捕房禀明捕頭押候解廨請究 
[塌車撞碎玻璃窗]  
　　塌車夫王阿四在虹口新記浜路東漢壁禮路轉角車運木料偶一疏忽將李棟臣家之玻璃窗撞碎被李喚到巡捕將王拘入捕房押候解廨訊究 
[銅作學徒之不端]  
　　開封路五百九十號門牌某銅作學徒蘇州人李阿根近因賭博輸負於昨晨乘間行竊生黄銅一塊携到嘉興路圖售被探尤雲卿查見詰悉前情將李連贓帶入捕房押候解送公廨訊究 
[女師範生請助學費]  
　　北京國立女子師範學校畢業生現任山西太原尚志女學校敎務主任劉瓊華字慕傑係江西南昌人此次來滬連日至行政司法軍警各機關謁見長官要求輔助學費昨日午後三時又乘馬車至上海地方審檢廳謁見陸林兩廳長請爲資助陸林兩君以該女學生連來三交情而難却各人資助洋十元劉始稱謝而去 
[糧櫃派警保護]  
　　民國六年份上海縣冬　錢糧經沈知事設櫃征收以來迄巳多白茲因舊曆年關將届各花户自行抽櫃完納者自晨到暮頗爲擁擠是以沈知事論令縣警佐王主任於前日起飭派巡警二名蒞櫃保護 
[縣警察所會議防務]  
　　上海縣警察所昨日召集各分所長會議防務經沈知事與王警佐等互相討論以陰曆年關將届商民習慣購貨收帳者又將絡釋於途匪徒偷竊刦奪恐不能免故特諭飭各分所長於卽日起不分盡夜派　棧巡所有五分所之周家渡六分所之居家橋西溝一分所之五七圖並紫籐棚三分所之黄浦港一帶地處衡要尤當加意防護以保治安云 
[被訴人尚未到案]  
　　唐順生控朱毛毛俞桂卿等串吞工料價洋二百九十二完一案前日下午經地審廳簡推事官開庭審理唐訴稱本邑浦東人爲木工今夏由俞桂卿介紹包造朱毛毛平屋三間迨開本之後加添工料除收結少洋二百九十二元請求追繳等語被告及證人朱俞二人均不到案祗有中證張慶明到堂供訴一切與原告略同問官以被告不到一面之詞求便取信諭傳被告來案審理 
[謝劵]  
　　法租界貝勒路博文女學校於二月一日午後開懇親會一講習高小兩科畢業式二學藝表演三成績展覽四書畫出品昨承贈劵二紙書此誌謝 
中華職業敎育社通訊 
[新社員錄]  
特别社員 
符鼎升　　九銘　　南京小彩霞街周大烈　　印昆　　張家口稅務監督署普通社員 
洪有豐　　範五　　南京金陵大學趙同源　　星海　　濟南山東省立第一中學校陳名豫　　雪南　　山東省公署敎育科朱劍帆　　劍帆　　長沙周南女學校孔昭綬　　競存　　長沙湖南省立第一師範學校張世杓　　葆靈　　杭州阿彌陀佛弄二一號胡桐蓀　　　　　　無錫清明橋第九國民學校謝碧田　　　　　　上海北浙江路晉康里 
李搢榮　　竹忱　　京兆武清縣梅廠村趙　鑒　　瘦民　　上海大通路新康里一二三號 
段茂森　　樹滋　　京兆房山縣李各蔣凌其淵　　布荃　　泰縣姜堰市第三高等小學丁　咸　　　儂　　同　　前 
劉肇元　　捷珊　　同　　前 
劉思　　　任庵　　同　　前 
仇保齡　　　　　　同　　前 
黄啓東　　　冬　　同　　前 
唐雲卿　　　　　　　水縣縣立乙種農業學校 
唐宗郭　　慕汾　　北京農商部公報編輯　楊祖烈　　重遠　　無錫南門内寺朗中卷口何　鉞　　牧鉞　　河南商城 
趙濟亞　　安敏　　河南宜陽 
王法岐　　鳳岑　　開封福中　務學校 
王賓章　　寅卿　　黑龍江省敎育會 
王世選　　伯康　　吉林省敎育　 
黄書紳　　縉忱　　同　　前 
邱　璧　　潛夫　　江西寗都省立第九中學 
吳樹枬　　梅叔　　南昌六眼并大街一三號 
雜評二 
[木商與濬浦局（步陶）]  
　　木商與濬浦局之爭議以經年之周折始有離岸六丈之規定何今又有斷纜飄木之齟齬發生也在木商旣謂未逾六丈之範圍而在濬浦局則已指爲違章不知此之所謂章是否即六丈内外之限制倘除此規定外而别有其他之條欵無論矣否則此事曲直當以六丈内外之憑證何在而定矣惟是木材有長短潮汛有緩急六丈之規定雖不可任意出入而木材關於貨價急流難於制止在官廳方而似當準情度理以爲木商留一線之生路也 
[本館啟事一]  
　　本館本埠訪員王佑之自陽曆一月一日起業已辭退恐未周知特此告白 
[本館啟事二]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[防疫感言] [  賊]  
　　自晋省發生鼠疫政府法意西醫調查勞勞僕僕思防禦之方法阻疫癘之蔓延不可謂非重視民命也雖然晉省之疫有形者也由何地而發生向何處以傳播染疫者有一定之情狀治疫者有適當之方法爲之雖難功效可見若疫之無形者年代深遠區域廣漠種類　雜病態變幻眞不可捉摸而又不可藥石者其將如之何哉君不見今之高車駟馬入參國務出任疆寄者乎以搜括爲職任以阿附爲能事位苟可保不惜恃外人爲奥援富而可求回惜見獄吏之尊貴宦海迷茫幾有先聖後聖其揆一也之歎是非官吏之一種流行疫乎又若開府名區建牙重鎭結盟會議視爲妙能獨立脫離恃爲長技戰爭爲兒戲事决鬭有自由權是非軍人之一種流行疫乎豈特此也社會上奢侈之風淫靡之習若决黄河長江而下之奔流灌注滔滔千里不可響邇美　營曰運動號踰閑爲自由勤儉之訓禮義之防毁之殆盡四維不張也久矣時疫之流行防禦之無策皆吾民自死之道也又何待於死獺之皮病鼠之菌乎吾聞之西方神農家言晉省之疫中其毒者無生望防禦之法惟有設隔離病院處病者於其中母便傳及他人而已嗚呼四萬萬人不受鼠疫者巳無不中他種之疫也矣安得如許病院以處之今日言獨立明日言獨立晉省之病疫者入隔離病院中眞獨立之結局矣且聞斯疫名曰肺炎肺屬金炎火上升也今日朝廷之官吏海陸之軍人閭閻之小民旁皇奔走欺詐騙取孰非爲金錢所驅使心炎炎而欲得之哉其症蓋又與晉省之疫同也又聞患斯疫者唾必有血今之官吏所括者何一非吾儕小民之膏血軍人爭鬭鎗彈所及流血成渠而吾民又自相飲血而吸髓晋省之疫病者血出而死非晋省之疫則病者皆流人之血已也人也其血一也無形有形其疫一也防有形之疫則聞之矣又將何以防無形之疫乎嗚呼噫嘻五 
家庭常識 
[玻璃紙製造法] [  吳素娟] 　　 
（一法）胡麻油（漂淨煎沸）一百二十分鉛屑六分鋅屑三十分松香油三分以容積二倍之器容之同熬歷八小時加哥巴辣膠三十分樹脂粉二分掉匀爲液紙面先漬偏蘇里次敷前液 
（二法）蜜蠟半盎斯以松節油十盎斯溶之以毛刷塗紙面 
（三法）加拿大波辣膠四十分以松香油六十分溶之加陳胡桃油半分　熱以海絨塗面懸之於線令乾至不粘後以輥滾之 
[糖製人物] [  吳默然]  
　先將欲製人物刻成印模或二片合成或數片合成總以澆糖入模後能取開爲要其紋須裏淺外寛乃以籐圈緊套之浸於水中用洋白糖和水入鍋煎之水須少而火須文俟糖稍沸再加入乾麫少許則色白而料省至黏手能硬爲度乃以糖匙將鍋離爐匙之約半分鐘見色稍白乃傾入印模中又傾出之則模之四面均薄附糖一層更以餘糖傾入他模法同上（印模不用時浸入水中用時以手巾揩乾）乃越一分鐘去套開模則成人物矣 
[藕餅] [  崔蜀江]  
　取新鮮雪藕擦鹽後切成圓片厚約半分餘再剖爲二須留三分厚勿剖以便藏餡另取猪肉筍暇切成小丁和以暇子葱酒嵌入藕片用麫包粉調塗藕片傾入鍋内加油烹煎須時翻之以免焦黄以熟爲度食之脆而且肥 
新酒令 
[百美酒籌百種] [  雪香] 　　 
　娘（古畫收藏家飲）隨清娱（善游山水者飲）張紅橋（能詩者各飲一杯）韓俟娥（善動咨飲）樂昌公主（久别初）逢者對飲一杯）紅拂（與自負能拳者猜十拳）吳綘仙（眉秀長者飲）袁寶兒（喜種花者飲）武　（公賀首座一杯）上官婉兒（曾衡文者飲）楊玉環（體肥者飲　號國夫人（衣飾淡雅者飲）崔鶯鶯（令張姓者飲三杯）關盼盼（不常出門者飲）朱淑眞（刻有詩集者飲）馮小靑（有小星者罰一杯馮姓罰三杯）秦良玉（武人免飲文人各飲一杯）柳如是（黑髮與白髮對飲二毛者免飲）麻姑（爪長者飲）薛夜來（身有閨閣針黹者飲）謝道韞（即席成詩一首不能者罰酒）管夫人（座有伉儷皆善書畫者各賀一杯）嫦娥（懷藥者飲）未完 
集益錄 
[補答第四十一問（原問見常識三一）] [  孤舟] 　　 
製人造象牙洋傘柄不用以脫哥羅弟恩内有以脫甚多故不適於製人造象牙洋傘柄之用也茲經試驗得實效之法如下（甲法）先取純酒精百分置於潔淨之鍋内加以微熱以梓臘十分至二十分投入溶解後以玻璃箸稍加攪拌取火綿漸漸投入隨投隨攪使之溶解至其液稠如米湯而止次取玻璃或磁製之筒狀模型加以攝氏七十度之熱以布片蘸油磨擦其内部使滑將製成之液注入其内至滿見其結膜適宜即將餘料注意傾出將膜連型放置使之乾百堅膜旣乾堅取出之以水調石膏粉灌實其内更放置之使石膏粉凝固即成普通洋傘柄 
（乙法）先取純酒精百分置於潔淨鍋内加以微熱投以梓腦十分至二十分溶解後以玻璃箸攪拌之取火綿漸漸投入隨投隨攪使之溶解至其液稠如牛乳加澱粉二十分至五十分極力攪匀然後入模而製成洋傘柄如甲法 
（丙法）先取純酒精二百分精製木酒精一百分置於潔淨之鍋中加以微熱取火綿漸漸投入用玻璃箸隨投隨攪使之溶解至其液稠如米湯然後入模而製成洋傘柄如甲法 
（丁法）先取純酒精二百分精製木酒精一百分置於潔淨之鍋中加以微熱取火綿漸漸投入用玻璃箸隨投隨攪至其液稠如牛乳加澱粉百分至百五十分極力攪拌使之和匀然後入模而製成洋傘柄如甲法 
（戊法）先取樟腦油置於潔淨之鍋内加以微熱取火綿漸漸投入用玻璃箸隨投隨攪使之溶解至其液稠如米湯然後入模而製成洋傘柄如甲法 
（己法）先取樟腦油五十分置於潔淨之鍋中加以微熱取火綿漸漸投入用玻璃箸隨投隨攬使之溶解至其液稠如米湯加澱粉六七分極力攪匀然後入模而製成洋傘柄如甲法（未完） 
長篇小說 
[二城風雨錄] [  英國卻而司常覺小蝶迭更斯原著天虚我生合譯]  
卷中第十九章（四） 
門已深鍵就鐵　内覷　約可見月光冷然如氷照遍叢塜之中濛濛似有烟氣而三人者方伏地作獸行且行且伸首四探墓石巉巉絕似死人伸其枯臂然三人皆無懼已而似得一所則陡然人立而起爭解荷物出其鐵鋤卽於月光之中奮力向墳而掘小楷萊初尤屏息内覷平敢出聲忽聞敎堂之鐘鏜然作響則大駭返身狂奔似有巨眚力追其後毛髮俱戴幾哭失聲顧口噤不能哭且絆而仆矣力疾而起則見其父已起一棺方舉利鋤　其棺蓋聲軋軋然似鬼嚙其巉巉之齒小楷萊駭絕則卽掩面而逃不敢回顧奔益力而月影林陰一一幻爲厲鬼躑躅於前後左右窘極亦不敢作一聲幸未迷途俄頃已返其室則即躍而登床曳被蒙首而喘汗出如瀋又不敢呼其母然已疲憊不支頽然入夢夢中猶見死人躡其後也俄聞室中發起喧聲探首一窺則已日以滿窗其父已方捉一人之髮而毆且詈曰吾固知汝必默禱而汝尚復狡賴被毆者哭曰吾焉敢禱楷萊曰然　我何致於徒勞而歸小楷萊至此始清醒然自疑夜來所見爲夢則姑假寐聽之聞其母曰楷萊汝勿苦我須知汝所操之業苟無我爲之懺悔者天早降其罰矣楷萊不俟語畢立以拳堵其口曰默而聲汝欲使小子聞之乎婦乃自悔失言稽　以謝其過楷萊始釋手頽然倒於榻上騰共足泥垢之履乃槖然而　鼾聲繼之起矣小楷萊自思吾父業漁乃向窀穸之中矧且不釣而耕是無怪其不得魚矣 
（第十九章完） 
 
 
 

Page 14

 
 
   
 
