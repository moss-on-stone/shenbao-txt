# 1922 - 40 - 4917593

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[北伐與聯奉（冷）]  
　　北伐之可行與否另一問題余今但就北伐與聯奉之說言之竊以爲不相容也 
　　何也北伐者所以根本推翻中國舊勢力之主義也故旣云北伐則必全恃己力而不可再借他人舊有之勢力蓋借他人舊有之勢力以南方言實自始貽誤至今而今必不可再蹈其轍也革命之始借袁之力而終爲袁排倒袁之役借段之力而卒爲段棄今若更欲聯奉以借其力則事即幸成亦仍袁段之續耳於北伐之義何補焉况乎南方與奉平日之主張固有絕對不能相容者耶 
　　或曰此特奉張借以恐人之說耳事必烏有有亦勿成斯言殆可信 
國内專電 
　　北京電奉直迭次磋商因條件未妥尙難就緒徐意决令顏惠慶長期代理奉天會議决關内奉軍可以撤回俟孫文北伐實行再行進關響應攻擊吳佩孚目前取沈靜態度（十六日下午四鐘） 
　　北京電關内奉軍將官眷送出關外第二混旅鄭殿陞先拔 
　　北京電四點王承斌二次由奉回京當入府聞張作霖要求給以去梁後之面子故府以鮑與張爲姻親根據吳佩孚除梁外决不選擇語請鮑組閣以平張憤但鮑病在津（十六日下午八鐘） 
　　北京電鮑貴卿電府謝絕組閣　　北京電吳佩孚元（十）（三）電仍請中止九六債（十六日下午四鐘） 
　　北京電直曹現諸事取決王承斌對吳佩孚頗有敬憚意（十六日下午四鐘） 
　　北京電十四閣議顏主召集財政會議結果由財部主稿（十六日下午四鐘） 
　　北京電今日閣議吳寳煒爲河北道李湘田爲淮安關督可决龍烟公司請撥官欵二百萬維持案交財部籌撥（十六日下午八鐘） 
　　北京電徐派張懷芝赴津邀段回京段未允（十六日下午四鐘） 
　　北京電昨銀行公會宴愛迭斯愛贊成中外銀行取合作主義開拓中國（十六日下午四鐘） 
　　北京電施肇基電太平洋拓業公司烟酒借欵美金五百五十萬展期三個月於三月一日期滿請將展期息欵及本金一小部先後償還該公司願再展兩個月 
　　北京電艾斯敦函外部萬國鐵路協會在意京舉行四月下半月爲會期致中國代表章祜之請柬及文件應寄何處部覆章已由美渡意請送羅馬華使館（十六日下午七鐘） 
　　北京電使團將於下星期討論太平洋會後中國各問題交換意見俟中國根據華會結果請求時俾列國得取一致步調及容納之限度（十六日下午四鐘） 
　　北京電昨下午三點半英使訪外長催中英到期借欵請速履行四點美使訪外長談太議善後問題並領南遊護照（十六日下午四鐘） 
　　北京電高凌霨楊壽枬均不願爲償債委員會正副會長（十六日下午四鐘） 
　　北京電陳光遠拒絕株萍局長首鳳標要求王昌學交部卽派王代局長（十六日下午四鐘） 
　　北京電直軍搗毁桑園郵局曹錕派曹旅長向洋員海灘道歉賠償了案（十六日下午四鐘） 
　　北京電新楊電駐古城俄舊黨百餘名呈請與阿年闊夫一律釋放回俄該俄兵擬准予解送入關阿年闊夫未便釋放（十六日下午四鐘） 
　　北京電滿站消息俄人在伊爾古斯克定本月十七日開華俄韓東洋革命大會意在擴張勞農主義響應孫文聞東省軍事當局見此報告甚爲注意將極力設防 
　　北京電遺產稅則大綱院部通令各省區遵辦（十六日下午七鐘） 
　　北京電滬豐盛公司願辦郵餘借欵要求郵務洋員領袖簽字保證償還時由郵務總局撥付 
　　北京電昨飛機墮傷二人 
　　天津電張景惠定諫（十六）由奉赴保　　天津電王承斌咸（十五）日由奉來津稍停卽赴京謁東海後再回保覆命（以上十六日下午九鐘） 
　　漢口電武高罷課潮未息學生業在武昌地檢廳控譚錫恩侵犯自由請提公訴譚删（十）（五）奉部電召赴京聞卽免職先聲後繼校長學生多屬意余日章張學高 
　　漢口電蕭電京請明令膠路國庫劵禁止售於外人（以上十六日下午五鐘） 
　　香港電有婦人在省金嬌墳被人槍擊垂斃爲路人救回自認係海員會長陳炳生之妻偕其夫遊山中途被其槍擊同行者有該會副會長黄海西并言陳戀一娼婦余將其責駡致出此旋因傷斃命 
　　香港電海員三代表今日亦回省報告但至夜仍無消息到港檢廳昨組臨時偵探隊緝陳炳生該隊員余某赴粤華酒店偵悉陳偕一榜婦及一孩寓十四號房惟以陳常有槍自衛未敢卽時拘捕後召法警三十名將陳捕獲被陳槍傷法警二人解回廳時有海員多人圍擾經該廳解釋係陳個人事於工會無關始散 
　　香港電陳炯明今午已回省魏邦平撤消駐梧司令部 
　　香港電聞陳炯明派員赴桂設陸軍部軍務處日内擬親赴桂策劃軍事許崇智並欲陳任北伐右翼司令陳未表示 
　　香港電金漢鼎派三代表來粤聞於時局有關 
　　香港電會議員祝震等提議通電否認贖路條約 
　　香港電省報載慶遠被匪佔李友勳鄭開文被擄惟未徵實又載唐繼堯率部至天河南覺被林俊廷部包圍一說唐現抵凌雲 
　　香港電今日逹生廣生合生廣州日本皇后滿提高六輪開駛離港某輪載到菲水手二百八十四人 
　　（以上十六日下午十鐘） 
交通大學無線電 
[菲列賓招募水夫]  
　　馬尼剌電此間仍在招募菲水夫以代香港罷工之華人荷蘭日本輪船公司今日曾運水夫一百五十名赴港上月運港之菲水夫共逾千名據駐此美國航務部官員聲稱罷工之華水夫仇視英國航務公司最甚因英人反對粤政府之故（十五日） 
[日代表之華會談]  
　　舊金山電日代表埴原氏已由華盛頓抵此將於二十一日偕加藤男爵同船回國埴原語客謂以華會特著之和好精神足以解决所謂紳士條約及日民入美之其他爭點 
[美國參議院中之四國協約]  
　　華盛頓電參議院希志考克氏提出關於四國太平洋協約質問總統之决議案希氏謂美代表團印發之報告於締結此約之一切討論情形無所披露哈定總統與休士國務卿對於條約意義意見各異遂致引起决議案後乃議决修正之條約此爲昭彰之事實 
[美國之海軍無線電]  
　　華盛頓電哈定總統致書參院海軍委員會主任贊成展長海軍無線電傳遞新聞電報時期之决議案 
[德國會之信任政府案]  
　　柏林電國會以二百二十票對一百八十五票通過信任政府案内閣風潮因以終止且使韋士博士及賴齊諾博士得在日諾瓦會議展其賠償政策 
[英人對於日諾瓦會議]  
　　倫敦電竇比爵士擁護日諾瓦會議之原則以該會目的與華會同可使世界獲更大之安寗爵士謂德國一日不爲大商業國則英國市塲與人民即一日不能脫其困苦爵士視英法調和關於蘇生德國之意見非不可能之事 
[賠償委員會之造船說]  
　　柏林電賠償委員會討論詳則主張應令德國年每爲協約國造船四萬噸德國联之大爲驚愕蓋協約國方患噸位過多英國船廠方苦無以安插工人而德國賠償已重不堪負不應再有此要求（以上十六日到） 
 
 

Page 5

 
 
   
 
 

Page 6

 
 
世界路透電 
[南北愛爾蘭與英倫]  
　　十五日倫敦電高林士氏今日行抵倫敦與内閣討論新時局各報均注重烏爾斯特邊界事變引起之時局並極言政府欲予臨時政府及鳥爾斯特政府保證之爲難白根海爵士今日在上議院演說謂後數星期内吾人恐將經過有生以來最危難之時期正不知吾人能否獲勝利之結局今日之時局異常錯綜政府一方面决計謀使自由邦議案得以通過條約成爲法律俾格里菲夫氏與高林士氏得力除弁髦臨時政府權力之擾亂分子一方面覺責當輔助烏爾斯特防禦襲擊威斯明斯特之統一黨乘機希圖提出修正案須俟謀殺擄刦等舉止後始允討論自由邦議案該議案之延宕通過足以鞏固叛變新芬黨之勢力伐勒拉氏昨晚發表文告謂渠今願爲蘇生國主持一切全國國民現方進趨上帝所命加里克民族前途之大命運高林士氏之復與英首相會商現爲倔强之共和黨所利用彼等希望使全愛爾蘭新芬黨大會得以實現已定期二月二十一日在杜白林開會烏爾斯特邊界現殊安靜惟貝爾法斯仍有流血事件昨夜復死七人自星期六日至今共死二十四人傷七十人 
　　十五日倫敦電貝爾法斯仍有騷亂警察曾用槍剌衝擊抗命之羣衆重傷平民一人自星期六日至今共死三十二人傷百餘人被擄者已釋回二人 
　　十五日倫敦電今日午後邱吉爾氏在下院宣稱高林士氏已設法使被擄者釋出十五人今日尙可釋放多人邱吉爾氏建議派公正委員會赴邊界調查事實已由克萊格爵士及高林士氏允可二人且允彼此聯絡以期滅輕雙方甚大之恐慌 
　　十五日倫敦電英軍今日復由南愛爾蘭撤退 
[日諾瓦大會與小協約]  
　　十五日巴黎電捷克斯拉夫内閣總統皮恩士博士今日午後由此起程赴倫敦各報極言博士此行之重要蓋博士志在擁護小協約國關於日諾瓦會議之主張也法國殊願小協約國代表加入專家預備會議毅報探悉展緩開會之主張漸占勢力據哈伐通信社倫敦消息該處輿情主張展緩兩星期開會 
[英太子與印人]  
　　十五日德里電英太子來此頗受歡迎反對者在此所宣佈之全體排斥已完全無效故不合作派之委員會昨夜已在此城張貼取銷一致排斥之通告警長告路透特派員謂就各方面報告計之星期二日午後印人之聚觀英太子之抵埠者共有十萬人雖其中一大部份係從外境而來然如此接待已足使一致排斥爲笑柄矣今晨英太子舉行英皇愛德華銅像開幕禮印度總督演說謂發　鑄像者爲明度伯爵邀合印度人民籌資五十萬盧比以供鑄像之費晚間總督開大宴會招待英太子與宴者二百三十六人 
　　十五日孟買電國民黨領袖逹斯氏被判監禁六月 
　　十五日倫敦電各報　擊英政府與印度政府責其縱容印度亂事而對於不捕甘地一舉尤有徽詞泰晤士報主張另以魄力較壯之政治家代芒泰格氏 
[法上將之土耳其談]  
　　十五日巴黎電今晚殖民院宴請摩洛哥法國辦事大員雷台上將前總理萊格主席演說謂法國對於回敎國始終不變　素行政策回敎徒難題之解决在英法之合作蓋英法合作爲世界和平之關鍵也法英必共同行事以弭土希戰爭且必謀調和交戰國彼此衝突利益之方法法國爲土國之摯友如土國從其摯反之言趨入改革之途並完全保護小民族則仍可占重要之地位又謂土國前雖有錯然和局旣定土國自應獨立並享有主權與他國同 
[德政府之信任案]  
　　十五日柏林電國會討論志在彈劾政府應付鐵路罷工失策之各動議後已以二百三十票對一百八十五票通過信任政府案韋士政府於是復得安穏衆視國會此次投票乃在抵制實業大王史汀萊斯氏 
[英人之德国或商業論]  
　　十五日倫敦電湯姆森氏在下院代表商部答覆質問謂彼知德國在中國及遠東之商業漸有復振之象惟此事不能歸咎政府輔助英人商業之不力 
[國際法庭開幕]  
　　十五日巴黎電據海牙消息國際法庭今日在平和宫當荷女皇及荷政府代表前舉行莊嚴之開幕禮國際聯盟行政會會長肯哈氏聯盟會秘書長特魯芒爵士等均參與此禮諸裁判員均盛裝當衆宣誓全城懸旗誌慶 
[暹邏借欵之足額]  
　　十五日倫敦電暹邏借欵英金二百萬鎊之說明書今日發表聞已認購之五十五萬鎊將全數派給 
　　十五日倫敦電暹邏借欵業已滿額宣告截止 
[海洋運輸之竊賊]  
　　十五日倫敦電據確實消息海洋輪船輸運之貨物倫竊者漸少尤以利物浦爲最蓋由航務公司防衛得力及戰後情勢更變所致聞前有各國盜理在輪船從事倫竊而在遠東尤爲活動今已不易施其伎倆 
[各國近事記]  
　　十五日巴黎電銧質發明家克里夫人上星期被選爲醫學院會員昨日下午就席大受會員歡迎 
　　十六日瑞典京城電瑞典國會准以一百萬克羅諾充俄國振欵 
　　十五日海牙電社會黨今日在第二議院動議志在止派敎廷荷代表經議員以四十三票對二十七票否决又外交部預算案已以七十一票對四票通過 
　　十五日墨京電國軍中之魯伊士將軍及里里士大尉因犯叛逆罪在乞華華處决 
太平洋路透電 
[英銀行家之中國演說]  
　　二五日北京電今晚華人銀行公會在華人商會宴請匯豐銀行愛狄思爵士愛即席演說甚饒趣味言及敎育在挽救中國分裂中所可行之事業但謂凡有識之愛國者無不欲國家統一顧輿論不要求統一則統一不成有識階級與商人不互相聯手則要求統一之輿論不可得愛爵士以極美滿之論調評論華人合資銀行之勃興及其重要之漸著與華人銀行對於公共財政之合作愛爵士表示國際銀行團準備資助建設事業之意並謂國際銀行團凖備與華人銀行合力其籌中國財政困難之解决法但欲吸引中外人投資則必有到期給息期滿還本之滿意而後可就投資之種種經騐察之中國已表明外人切實監督之不可少因中國迄未有監督公欵之滿意辦法也渠以爲今日已至對於此點宜互換爽直意見之時機但此種監督辦法僅爲暫時的可儘速廢除也愛爵士又謂中國鐵路統系之統一可爲一重要步驟以鞏固中國將來所須持以抵借債欵之擔保品愛爵士末稱渠將離華抱有一種深切印象以去以爲中國有極大可能性而此可能性今將以中國舉世無匹多未開闢之利源以中國有血氣之沉靜人民以華人自治之能力以華人守法安分之習慣及以華人信義之高尙程度開放此奇異之國矣切望中國統一面恢復其在國家間之地位云云 
[國外要聞]  
[五國海軍協定之綱領]  
　　英美法意日五國在華盛頓會議决定之海軍條約業於本月六日末次大會由五國全權代表簽字條約全文不日當由五國發表茲將最近東報所載海軍條約之綱領錄后以供參考每一章第一美英法意日五大國因希冀世界恒久之和平及國費之輕减故締結本條約而協定海軍限制焉第二五大國自本協定簽字之日起滿十年間停止建造主方艦但其例外美國得建造目下建造中之威斯特瓦的尼亞級戰艦二艘英國得建造不超過三萬五千噸之新主力艦二艘兩國一俟新艦竣功應卽將美國二艘英國四艘之舊艦廢棄之又法意兩國自一九二七年起得着手建造補充艦第三五大國之海軍力比率原則規定如次英國五十二萬五千噸美國五十二萬五千噸日國三十一萬五千噸法國十七萬五千噸意國十七萬五千噸第四主力艦噸數不得超過三萬五千噸主力砲不得超過十六英寸第五航空母艦之比率原則規定如左英國十三萬五千噸美國十三萬五千噸日本八萬一千噸法國六萬噸意國六萬噸第六航空母艦噸數不得超過二萬七千噸第七主力艦以外之艦艇噸數不得超過一萬噸備砲不得超過八英寸第八法意兩國得改良現在之主力砲爲十六英寸及改良裝甲第二章第一五大國得以保存之主力艦如左英國二十艘六十四萬五千四百五十噸美國十八艘五十二萬五千二百五十噸日本十艘三十萬一千三百二十噸法國現有主力艦尙不足規定之十七萬五千噸之數）意國（同上）此外各國得保存旣成艦一艘作爲射擊標的艦第二（甲）英美日三國除前項所載軍艦外其餘主力艦槪行廢棄之但艦齡在二十年以上者不在此限惟艦齡雖在二十年以上亦須照下述（甲）項方法解散艦體使其不堪戰鬥（乙）英美日三國目下計畫中及建造中之主力艦槪行廢棄之但建造中之主力艦得留其二艘以爲改造航空母艦第三主力艦之廢棄處分必須用炸沉或解體之法如用解體則依照次述形式行之（甲）第一期於六個月以内撤去砲塔無線電距離測量器探海燈舷測備砲（乙）第二期於十八個月以内撤去主要機關裝甲第四代艦之補充原則上須竣工後十七年始得着手十年間之海軍休息届滿後之代艦建造依次之規定行之本自一九三一年起至一九三九年止每年得起工建造一艘結局日本可造代艦九艘英美可造代艦十五艘故英美每年得建造一艘或二艘而日本之陸奥與英美例外新艦二艘之代艦建造則定爲一九三九年着手又舊艦之廢棄須於新艦竣工以前着手於代艦竣工後三個月以内告終第三章第一規定太平洋島嶼之防備限制第二八年後美國召集第二次軍備縮小會議第三本條約之有效期限爲十五年第四因科學之進步海軍力於技術上發生重大變動時簽字國得召集會議商議改正條約第五條約國之一國從事於海戰時應對其他締約國通告暫時停止履行條約義務俟戰爭終了更開會議商議之第六規定主力艦及航空母艦之究爲何物之定義第七商船於戰時得備置六英寸砲其甲板亦得改造爲堅固者第八噸數之計算法定爲依照英國式並規定有具體方法第九建造新艦之際應將其内容通告締約各國第十因天災地變主力艦致沈没或破壞之時依照前項規定得建造此等代艦第十一締約各國不得將自國軍艦讓與他國爲他國之海軍力及不得收受他國之讓與以上計三章二十三條第一章及第二章係用條文形式第三章則用部分分類（part）形式 
[赤哉代表在華府之表示（續）]  
　　上華盛頓會議書 
　　自是以還日本爲國際形勢所逼不得不稍退讓然其擾亂之志願並未盡廢除也後貝加爾省自日軍撤退後謝米諾夫黨與高爾恰軍隊之餘孽（即高佩爾黨）不久全被驅除人民遂得以安然無擾各省交地亦同時逐漸恢復一九二○年十一月九日各省政府皆派代表在赤塔舉行大會一次决議根據民治主義之原則建立一獨立之遠東共和國用普選法召集憲法議會并由各政黨選出代表組織　别委員會籌備選舉又選出遠東臨時中央政府執行政務一九二○年十二月及一九二一年一月遠東俄羅斯全境皆舉行選舉人民參加者占全體百分之八十以上二月十二日憲法議會正式開幕至四月制定憲法舉出政府根據組合制組織各部總長自治會全國各處均用普通選舉法選出地方議會省議會與地方官當選者大半皆係無黨派之晨民阿穆爾後貝加爾哈巴羅甫斯克諸省境内自日軍撤退後治安得以恢復商業亦相繼興起人民之利益乃得開始增進而日軍獨駐沿海省不去其所施行之政策足令該地人民呈極不安寗之現象日軍對於由後貝加爾敗退之白黨盡力保護雖屢經沿海自治政府及沿海省國民議會之抗議亦毫不改變態度一九二○年十一月十八日謝米諾夫在八十六站發表之命令即足以證明一切其命令如下（遠東俄羅斯陸地武裝軍隊總司令兼哥薩克軍隊全體亞得曼令目前政局大勢如下日軍司令部代表檀木大佐向吾人擔保遠東軍隊於移駐沿海區域時并無危險惟現時檀木大佐之武裝軍隊爲數甚少不敷保護吾軍之退守中國軍隊司令部亦允援助惟僅限於軍隊之移駐以及吾人家眷之安置且在滿洲里之中國武裝軍隊爲數甚微并不可靠吾人不可倚賴之以故吾人爲引起國際色彩與日軍以活動地位并調動華兵抵禦紅軍起見於必不得已時可侵入中東路地域置在前敵之華軍於不顧根據上項計劃本總司令特令第一團之一部向海拉爾進發抵海後靜候下次命令再定行止鄂倫堡哥薩克兵即隨第一團之後第二第三兩團由南包圍滿洲里車站即進據莎幹與霍孫站之間但不得佔領齊哈拉諾爾站其餘不關軍事重要之小隊皆赴滿洲里向日軍委員團繳納軍械以入華境上項動作當注意同時開始舉行俾赴滿洲里之小隊不被華軍阻止而有我軍在華軍之後路以牽掣之一俟上項計劃成功後乃開始沿鐵路之進行凡各將官兵士當具堅决之心以希望我軍爲人民權利與自由之戰爭之勝利副將軍謝米諾夫第一馬隊總參謀長皮特林校）（未完） 
國内要聞 
[北京通信（穆）]  
　　段祺瑞出京後之疑雲 
　　段祺瑞十一晚微服出京在十二日下午已紛傳都下有故神說者謂段氏近來持齋唪經與僧道往還至稔僧道出入段宅多不待通報是日之晚門前守衛但見一老道士出門形略似段而段向未曾作道裝故不置意及上車以後邏者疑焉電詢段宅始知段不在家此一段新聞因以傳出然據知其内幕者所言則此種說法尙係軍警界事後掩飾之詞實則段氏出京公府先得報告乃曹銳之電報告段氏到津者段之去也與其子偕行並有其舊部三人送至車站趙理泰亦與其列旦庚申敗後其衛隊本改由步軍統領派往及去年秋間復以段氏之舊衛隊充之故從前所謂監視者今已無此痕跡段氏行動已能自由則所謂微行者不過未向東海告别已耳 
　　據接近段氏者之事後傳述只爲避囂二字乃作津行且有人勸以避地謂近來政潮澎湃奉天方面及安系舊人每欲利用段氏以謀活動假借名義最爲可慮因勸段離京而去勿作目標其離京之前一日尙在傅良佐家中吃飯所食者爲素饌段即自宫聞近日頗有以我爲口實者其實我持齋奉佛早不問人事何苦妄相牽涉又有於一星期前見段者段謂外間談及應告以段某有衣有食國家不負我我斷不禍及國家而有尤爲奇妙之論　謂段氏語其親信我向來不倚傍他人而某方欲假借我名使我與平生關係最深之北洋派自相殘殺我斷斷不能允認云云果如此則段眞避政潮歟然其字裏行間則皆有不忘情於政治活動者在愈表淡漠愈見熱中况旣曰避囂何妨杜門不出而一出都門是非更多段氏寗不知耶 
　　段氏出京以後在津住吳光新宅此亦天津之報告然有向段宅詢問者仍秘不告以所寓何地故彼之此行仍是非常尶束海得報告後表面固非常鎭靜府中所傳亦未派人勸歸謂明知彼旣决心出京雖往勸亦不回也然却道料彼之此行必與時局有重大影響對彼在天津之行動實萬分注意保定天津之當局亦然有謂其擬由日本繞道赴滬因曹銳迎諸車站致未成行者亦注意行動之一說也 
　　關於段氏此行有出自奉天及出自徐樹錚之兩揣測遂有赴　或赴滬之兩疑團以過去事實攷之前者之根據係上次張作霖在京曾往見段氏勸以再出當吳佩孚來電反對梁氏組閣時張又語左右謂（這小子眞可惡除非請合肥出來收拾他）因此外間紛傳梁閣如立不住張將擁段出山與直宣戰且段之舊部如吳光新張敬堯輩皆在奉天在最近三星期中張吳有破裂之危狀而傳聞中之一消息亦謂奉仍主擁段以此意向保定徵求洛陽固不贊成而保定則未十二分堅拒所謂奉天利用之說即由此而來而其部下所述亦藉此爲避囂之題目則言之者更有聲色也後者之根據以徐樹錚正在西南活動而段之舊部所傳則謂段曾與人談及西南於孫中山之熊度頗加研究段且爲總統與總理之比較談謂總理可以作事總統則不能故我從前只作總理而不求爲總統聞者又因此以與外傳之段正孫副孫正段副說加以穿鑿謂必徐有密報而適有出京之舉遂疑其出自徐樹錚近三日之政界中疑鬼疑神實不外此兩種雖究竟如何尙未判明而不安之現狀則從可見也（二月十四日） 
[北京通信（鏡）]  
　　奉直暗鬭中之時局與内閣 
　　奉直暗鬭之中段合肥忽然出京此事與時局之影響不言可喻奉天之對南聯絡紛傳已告成功而其對直之策劃亦已大定說者謂徐樹錚代表謁段與段氏出京早已與奉有接洽而最令人驚疑之事則關内奉軍除第十六師（鄒芬之一師）外餘均奉令調出關外此爲奉天會議之議决案奉天在表面上對於中央行政聲明槪不過問一聽直曹主持直隸欲另提他人組閣可由顏代理亦可至於對南用兵奉天亦不顧問任由直隸獨力支持今日國務院連得三電謂北伐軍隊已抵衡州贛省之南亦見敵軍對南戰事卽在目前因此論者又謂奉天對於直隸雖似讓步而實際則正積極謀直並謂奉天之軍械日來秘密輸運甚忙而便衣兵士入關者亦日見其多形色上之軍隊雖撤出關外而實際上則依然在關内也一俟對南戰事起吳子玉不得不上前敵則後方卽可發動所謂便衣奉軍者卽以安福餘黨之名義起事擁段爲首領而以此次特赦諸將爲之帥再以張敬堯張宗昌輔使直吳首尾不能相顧而張氏乃安坐關外靜觀成敗借令南孫北段果能敗吳則彼固得分一臠不幸而俱敗吳氏之元氣亦大傷彼亦可惟我獨尊預計二十日左近近畿難免有變而事之遲速則視湘贛形勢如何以爲衡云云此種傳說究竟有無根據非我人所能知惟自段氏走後京中之懷疑不安則已不能免也 
　　直奉形勢旣如此内閣問題更說不止解决惟有顏權時代理之一法而各總長之内部不和日來亦正從事於調解高齊與張弧因鹽餘公債而决裂實爲爭公債經手費初無他意張旣呈請派員查核舊時九千六百萬鹽餘借欵用度高遂赴津求救兩方益趨於不能相容之地現曹氏弟兄巳來電爲高聲援而高亦於今日回京矣公府對於此事出任調處張財表示讓步還債委員會會長由高氏任之所有合同由高氏審核並在今日閣議將新聞記者加入審核一節取消開會之時並禁止新聞記者旁聽但由該　將結果交新　記者發表號稱公開實即嚴守秘密也至於查核舊用以財部通電業已聲明爲敷衍面子計不得不派一人已内定楊壽柟業與商定不過奉行故事而已還債回扣一層據銀行界中人言八四之中有百分之六爲經手費此項經手費例由銀行與還欵委員會各半其數約一百五十餘萬云 
[閣潮仍在混沌中]  
　　内閣繼任人物奉保方面仍在協商之中内務高凌霨農商齊耀珊二氏昨日（十四）正午十二時回京似尙無具體之决定據聞津保方面空氣頗希望以顏惠慶眞除藉資熟手但顏氏此次雖已勉强繼續代理揆席實因東海附有（十日外不再勞駕）之條件而後承諾顏於十日人府報告九晚梁士詒宴請外賓情形時曾向東海面請辭職（並辭去外長之職）並推施肇基自代東海謂）施君此次在華會實很得力且與外人很有接洽又無黨派之色彩請其充任總理至爲合宜但足下亦有與施君同樣之資格那不如卽請足下勉爲其難）顏氏受此一番慰勉或可勉維殘閣但其可否改署則尙須經過各方認可之後昨日外間頗傳顏閣已經確定且有高凌霨任交通齊耀珊回内務郭則澐調農商李欽升補僑務局總裁之說恐爲時尙早又據傳說内閣問題現時奉直雙方對於後繼入物業已開始恊商聞奉天方面並不重視閣揆一席倘直系欲貫澈王士珍組閣之主張奉至願予承認惟須以長江巡閱使位置張勛爲交換條件此項消息係由接近奉系者所傳出而某方面前晚接到張景惠來電内容亦與此略同特不知洛吳方面能否承認耳 
[膠濟路將歸民辦]  
　　但政府方面又有遴派督辦之議 
　　昨日（十四）國務例會中之要案卽爲膠濟路問題當開會之時交通部次長鄭洪年將此案辦法正式提出討論結果完全通過卽由交通部主稿會同財政内務農商三部呈請頒發命令定爲民業永歸民有大約星期四閣議再爲一度形式上之審核卽可實行又農長齊耀珊昨亦提出一案係規定募欵防弊之辦法亦一併討論通過膠濟路將來之爲民辦鐵路至是可謂已成定案矣 
　　自魯案解决消息傳来之後政府卽有以周自齊爲該路督辦王景春爲該路會辦之說其後又有以王寵惠擔任接收青島之意茲聞政府以各方面對於周氏旣多不表贊同前說只得打銷至於對於王寵憲氏目下亦尙未决定惟已定於余日章王正廷王寵惠三人中擇一任命至此三人之中以目下情勢而論則以余日章氏之呼聲爲最高又據另一消息某有力方面曾力保王占元潘復兩氏以任斯職近日王之親信魏某亦奔走各方運動甚力事爲旅京魯人所聞一致反對昨日旅京山東各公團特聯名致函北京各團體外交聯合會主張該路一切重要職員應由人民公舉勿庸政府委派請爲主持協爭又北京各界聯合會業經决定質問交通部以政府對於膠濟路旣已宣言歸屬民有何得任用國民不信任者充爲督會辦自相矛盾云 
[商聯合會請定魯路民有]  
　　全國商會聯合會日前上呈政府請速頒膠濟路永爲民有明令其大要已誌昨報茲將呈文内容披露如次（呈府院及交通部）竊維魯路問題實爲解决我國利害存亡最要之關鍵當華會尙未决定之時舉國上下一致主張籌集現欵贖回自辦敝會同人憤外交之壓迫本救國之熱心爰根據鈞部（交通部）寒電爲急起直追之謀一面急電我華會代表據理力爭堅持到底一面於一月十六號邀集京中重要各團體如京師總商會京師農 
 
 

Page 7

 
 
　　會北京敎育會全國報界聯合會北京學生聯合會合組救國贖路集金會實行喚起人民愛國之熱心限期集成贖路之欵項成立以來京中各界一致贊同旬日之間全國響應他如僑埠商會莫不聞電踴躍一致進行今者魯案業在華會解决允我五年期滿得以現欵一次贖回但有不得用非中國欵項清還庫劵之規定同人等聞訊之餘以爲我代表在會折衝之結果雖未能確逹現欵立刻收回之主張然五年限期轉眼即至届時我若無欵清付勢必騰笑全球而夜長夢多又不知彼國將變何手腕以來迫我不幸推翻華會之解决再施强佔之惡計是則數年來舉國力爭之結果又將付諸東流然則時至今茲集金一事仍屬急不可緩當更電各方敦促勸募及得回電亦無不救國同心主張急進惟間有數處商民團體對於鈞部寒電謂預定該路歸爲民業由人民籌欵贖回卽由人民自行管理旣可養成經營新業之能力又副同胞愛國之熱心數語愛民謀國舉國同欽惟多數心理以爲事體匪輕尙須要求特别之保障擬請政府對於此路特頒明令一定膠濟鐵路永遠爲民業鐵路政府無論何時絕不收歸國有二商民所集贖路欵項專爲贖回膠濟路之用無論何時絲毫不得挪作别用三商民所集資金槪依鈞部寒電作爲商股將來應得權利按照公司條例受法律之保障庶幾昭著信用國民兩有裨益否則鑒於川粤漢滬杭甬同蒲各路之往事初由商民集資創辦或爭回者終則爲政府無償收回在政府固藉現成之實益而商民則受損失之苦痛萬一鱬路設仍前轍勢將使愛國者寒心等語敝會首倡集金之議猥荷海内外一致贊同聞風繼起復承函電質詢冀免將來進行之障礙用敢謹遵公意代爲正當之要求伏查商民愛國自當利用其機而國家愛民亦宜先著其信况現在國民集欵之際尤當具推誠相與之懷各地商團所稱各論確示政府待民之誠意保障商民將來之利權所請頒布明令一層亦似不爲無見現鈞部寒電口聲明預定該路歸爲民業一爲養成人民企業能力一爲下副同胞愛國熱心則我大總統政府體恤商民下情自能如所籲請理合據情敬懇提出國務會議轉呈大總統特頒明令公布内外使商民無所顧慮踴躍輸將旣無損下益上之憂自堅毁家紓難之志則鉅欵不難立集該路指日可贖民國幸甚商民幸甚不勝迫切籲懇之至 
[英報論青島之前途]  
　　世界新聞社譯字林報北京訪員吉爾般脫氏二月十日通信略云日來此間人士紛紛猜議魯案解决後青島與膠州租借區内之財產價值商業投資與一般商務將受若何之影響外人方面意見紛歧有人謂彼等未預料魯案即將解决及早投資青島實爲憾事蓋以爲日本管理鐵路稅關碼頭時對於他國商業不一律待遇今後不歸日管則他國商業將得均等之機會又以爲任何通商口岸所賴以興盛之中國商人八年以來已離開青島由其他商路運出山東貨物今後歸中國管理開作萬國公共商塲則此輩華商仍將遷回面使青島商務見興盛也 
　　又有人謂青島與鐵路此後將漸歸頽敗中國人决不會保管公共財產日人初以鴉片嗎啡稅爲改良一切公共建築之用迨鴉片嗎啡貿易停止又特撥關稅二成代之今青島歸還中國此項關稅補助金勢將終止至於中日兩方之管理鐵路情形優劣判然人所共見又謂德國人對於青島本視爲一種政治投資而非商業投資彼並不定欲在青島賺錢與俄人對於中東鐵路同若移去政府補助則無論爲德爲日青島均將衰敗而中國管理無論矣 
　　大約天津上海及青島本地皆有此等談論北京外人所最注意者厥爲鐵路之前途華人則似祇注意於歸還但僅僅歸還並未能解决問題中國在華會將終時取得許多原則上之權利此等權利在西方的國家主權與獨立觀念中固爲中國所應享有者但在中國則當有具體的努力及行爲或改良内政或戰勝外交方能享受此等權利而無媿須知西方各國之歸還此等權利並非出於慈善作用乃以西方的國家主權觀念適用之於東方耳頭腦清明之外人頗有確信中國前途無望者但於中國之原則上權利並不發生異議譬如廢止治外法權一層此等外人明知治外法權廢止後彼等與彼等之商務利益必將因中國司法行政之腐敗而被迫離去中國然同時則仍力言治外法權實爲一種不能容忍之專制制度應予以廢止者至於中國之是否合配廢止此制度固爲另一問題在中國之外人殆皆抱此種觀念而彼在華會之各國代表未嘗一履中土目擊張敬堯軍隊之搶刼親歷京漢車中兵士之强檳讀中國法庭之紀錄究督軍衙門之財政者此項心理自當尤强 
　　彼握中國外交之柄曾受外國敎育之華人其周旋壇坫之目的在保全中國體面而並不在具體的利益遂利用西方人之心理專爭原則的權利而不談中國之能力資格等問題華會結果中國之所得遠過於一月以前所期望然中國之責任亦因而增不少若中國能恪盡此等責任則彼之原則的權利與實際的價值從此可以調和不然則吾人固有之主權觀念與經驗相衝突口縱不言心意中恐再不能不作干涉之想 
　　中國所以自證其價值之舞臺即爲山東山東之最要事物則爲鐵路中國人民果能於五年内籌集五千三百四十萬六千一百四十一馬克以贖鐵路則洵爲中國之大光榮不啻峨峨之冠插一極鮮艶之羽毛大足吸引視線惟中國人於集資之際必須具有遠見確立條件勿使鐵路贖還之後又變爲督軍之玩物供野蠻兵士之蹂躪否則縱收回鐵路不獨不足爲中國之財產反使世界恍然於中國雖應有此權利而實乏保持此權利之資格也 
　　目下中國人民尙未設置保障保鐵路贖回之後不至再爲現在或將來以國事爲兒戲絕不負責任之政府所任意處置此種保障斷不可少凡認欵之華人不當自視爲捐資者當自視爲（中國國民山東鐵路公司）之股東應先組織公司再行認股認股之數應規定爲全額三分之二董事部亦人民股東占三分之二其三分之一則歸政府現在或將來之政府大約極願爲認集路欵之國民建一大石碑將諸人姓名鐫諸碑上以示榮寵而鐵路管理各員則歸政府或督軍派委不許認欵者置喙然認欵之人當堅决拒絕此項石碑而寗取股票以作愛國之紀念又須堅持目下之鐵路區域以後仍須仍須保持現狀不得駐兵護路警察須訓練極精由路局直接給薪不歸督軍或師長管轄總之鐵路收回後應全歸人民主管路務一切至少保持目下之標凖將來中國北方一切鐵路管理之程度若未能與目下日人管理之膠濟路相同時此路亦不得由人民公司賣與政府若集欵贖路之中國人能做到此種成績則吾人對於中國抽象的權利與具體的權利之兩種觀念庶幾可不再衝突也 
[九六公債仍有障碍吳佩孚仍在反對外債團亦持異議]  
　　張弧發行鹽餘公債大功垂成之際吳佩孚突然來電反對張弧驚惶之餘當即趕速派人赴洛疏通但其疏通之結果如何及此外尙有他項障碍與否頗爲讀者所欲知據聞張除派員到洛外又連次電吳堀明理由在先本擬俟吳答覆後再將條例公布但張又恐事久變生故竭力向前進行因此撤回之八釐公債條例即於十日由印鑄局公布發表不料吳接到張電後又於十日電致財部仍堅持反對中有當局决意發行庫劵不顧輿情國人將對當局責問等語張弧接電後又頗失望乃向吳之駐京代表表示願爲條件上之交換聞吳已提出須供給軍餉若干萬但張弧對此條件以爲如不允許則所有計畫恐成晝餅而一筆外快又弄成空如允許則又勢難辦到用是頗爲焦灼又聞外債團對於該項庫劵之發行亦有異議羣向政府要索現金不收庫劵而内債銀團以不能盡行償還甚至有向隅而不能得該項庫劵者亦反對政府發行庫劵意謂不能獨還任　一家云現張弧一面向外團疏通一面爲不敷還償之債權籌法但不知究能逹到目的否也 
[張弧一月内之借欵計三百七十五萬元]  
　　張弧此次回部以後因各方迭次要求財政公開特將就任以來截至現在爲止所有該部收支欵項開列清單呈明公府發交政府公報公布計一月之内撥還舊欠及支發軍政各費共計一千九百八十五萬五千三百餘元除已發行鹽餘國庫劵所收價欵及鹽餘收入各項雜收入抵付外尙短三百七十五萬餘元均係由本京各銀行暫行借墊無不利益均霑尤以與張弧有關係之大中銀行債額最鉅其所開數目是否確實姑不具言惟北京銀行團前日明明對新聞界宣言謂自十年春即不墊借政費何以最近一月以内又增如此之鉅大借欵恐銀行界亦將無以自解也茲將最近一月以内北京各銀行借墊財政部之欵表列如下中國銀行墊欵二十二萬元（内期票十九萬元）交通銀行借欵三十五萬元（以應交銀行公會鹽餘庫劵票面額八十萬元作抵）交通銀行又借欵二十萬元鹽業銀行借欵七萬元金城銀行借欵五萬元匯業銀行借欵十萬四千元大中銀行借欵一百九十四萬元（存單）大中銀行又墊欵九萬五千餘元懋業銀行借欵八十萬元中南銀行借欵二十萬元道勝銀行借欵十七萬五千元察哈爾興業銀行借欵十五萬元新華銀行借欵三萬元明華銀行借欵六萬五千元北京商業銀行借欵一萬五千元華北銀行墊欵一萬二千元以上共借墊銀元三百七十五萬六千餘元 
[敎育部决撤武高校長]  
　　敎育次長陳垣對於武昌高師校長譚錫恩以武力開除學生一事已表示極不滿意聞日前曾集全體部員會議討論撤譚辦法當由陳文虎秘書謂武高此次風潮之起約有二端（一）該校年來以校欵無着校務諸多廢弛舉凡書籍儀器及關於學業上之種種設備頗呈缺點而各部敎員之缺額尤爲學生之恨及學欵解决該校學生爲學業起見不免有種種之要求而譚校長以辦事不力不能如學生之所請致惹起學生對於經濟之懷疑成此破裂之象（二）湖北校長團及敎職員會忌該校畢業者逐年加多於固有位置諸多不利故借該校學生提倡自治排演新劇鼓吹男女合校諸問題獻讒於督軍省長以致有軍警干涉之事綜上二因一爲學校内部關係一爲學校外部關係倘使内部無破裂之象外部反感雖多絕不至糟到如此我於此次風潮固不敢說學生完全有理然譚校長辦理武高數年無甚成績却是事實此次學生代表來京第一件要求撤譚究應如何辦理尙希公决當時有主張立刻撤譚者有主張先派員調查眞相一面勸譚辭職一面勸學生立刻上課者陳次長乃謂學校如家庭然子弟不好家長儘可責備又何必召數百軍警入校摧殘現該校學生在湖北方面已含寃莫白以家庭組合言之學校猶學生之母本部乃其父也爲母者旣已虐待其子弟爲父者若再不予以愛護寗非可憐之事故吾對於此事姑不諭學生之是不是而譚校長辦事棘手已知其不諳敎育此時所討論者不在撤譚不撤譚乃决定用何種方法撤譚耳會商結果乃先電召譚校長來京磋商一切電文却二日學潮本部至爲繫念仰該校長即日來京面商一切校務暫託人代理并盼電覆 
[魯人歡迎華會代表大會紀]  
　　徐代表報告華會交涉經過 
　　常會長提議籌備贖路方法 
　　去年華府會議山東外交協會會員徐冠生唐蜀眉經各界聯合會推充赴會代表迨本年一月初問關於山東問題已得具體解决於是代表團中先遣民選代表中一部份回國籌畫集欵方法徐冠生君在首先回國團内於本月十日到濟昨日外交協會開會歡迎彼此慰勞後由徐代表報告交涉經過情形大致謂華會開幕伊始我國代表先提出十大原則其時在美國民方面之八大團體認爲該原則對於山東問題未能明顯共向施顧王提出質問據三代表答覆大致謂原則云云即係大綱之謂如大綱通過後當然有細目詳細提出山東問題當然附列其内國民方面幸勿操之過急等語當該原則提議之始各國代表僉謂我國所提十大原則未免有重複之處似應從事歸併免生枝節乃將該原則併作四條正式通過迨預備提出細目之時山東問題列作第六欵我國民方面竭力爭執乃改作第四欵此爲開始討論山東問題之時際即交涉經過这第一步至討論山東問題之時三代表徵集國民意見國民主張提出大會三代表乃作提出大會之預備嗣美國務卿在大會聲明魯案非常複雜應由中日兩方代表先行討論大槪再提出大會解决當由大會對於美國務卿之聲明通過而國民方面大爲反對以爲此種形式純屬直接交涉即鄙人等於此時際亦有此項反對直交電報到東後由英美代表一再斡旋定爲會外討論名義除中日代表各三人外兩國均得派三人隨同到場監視而英美各派一人到場此爲交涉經過这第二步討論之開始先將租界海關鹽田鑛產軍警建築等等分頭研究亦逐件議出交還之方法而將鐵路問題作爲最後討論蓋以鐵路問題關係最大恐先討論此事遇有滯碍則其他各事必致淺擱也迨討論鐵路之時日代表主張中日合辦我代表力持無條件交還日代表謂此項鐵路當巴黎和會時實作價五千四百萬馬克取之德國於是始發生用我國國庫券及用現欵贖回辦法惟此項實欵未經交清以前須聘用日本人充車務總管會計各一人其時我國民方面對於以上情事雖極不滿惟感於英美方面之竭力斡旋亦只有忍痛許可而日本代表之聲明則謂已請示政府須候訓令此爲交涉經過之第三步國内内閣變更華會三代表忽謂接新總理梁士詒電大致係贖路可否借日欵等語當時三代表手足無措國民方面譁駭異常於是各團體紛紛會議函電詰責三代表招集民選代表商量辦法結果電覆梁總理說明交涉經過这成績及借日欵之不宜此後梁總理並無下文而日本方面亦毫無消息我旅美國民奔走號呼萬分焦灼惟三代表之表示則謂無論如何必尊重民意我國民以會期將滿恐成懸案趨謁英美代表據覆無論如何魯案必在本會解决而形工上停頓沉悶猜疑惶惑者兩星期之久此爲交涉經過之第四步至一月五號會議重開因借日欵一節中日代表各走極端每次會晤毫無結果英美雖有列席一詞不贊我國民請求三代表轉請英美從中調停彼則謂爲時尙早當此之時三代表招集民選代表表示意思大致謂魯案解决在即吾輩决不變更主張君等均在此方亦無甚用力之處不如乘此時機抽出一部份迅速回國從事於欵項之籌集當由民選代表等深表贊同故上海代表余日章君等首先回國鄙人亦先唐君蜀眉而回中途閱報方知山東問題已經解决此爲交涉經過之第五步總之鄙人先來一步之任務在喚醒國民發起籌欵究竟籌集欵項適用何種方法請衆討論會長常勉齋略謂據徐君冠生所報告吾人籌集欵項預備贖路已成今日必由之途徑查籌欵贖路一節我國民方面在各省早有動機惟此項籌畫精神上貴乎普及而事實上則注重統系良以山東問題懸擱數載統全國男女同胞之毅力决心始取得此次之結果故此阳後之一段文章旣非少數團體少數省份所能辦理尤非少數團體少數省份所應辦理據鄙人意見所及此種籌畫應分作三步（第一步）由本省相當團體發起籌備贖路之機關要求本省國民承認（第二步）由本省之機關促成他省區之同樣機關與彼携手並力要求全國國民承認（第三步）由各省區之同樣機關擇相當地點組織一總機關由此總機關組成關於鐵路收回後之一種機關（例如山東鐵路公司）據此機關取得政府認可然後再出具股票招集股份我全國國民方能信任而踴躍認股此時法人中之主要自然人方能繳欵於政府而政府敢回給日之國庫券於是乎贖路一事方　　畢　茲鄙人擬　　明說帖一則請衆鑒核從事討論（一）關於籌備贖路之本省機關應如何組織應定何種名義應用何種方法請全省國民承認（一）本省此項機關成立後應用何種方法促成他省區同樣機關請全國國民承認與之携手進取（一）各省區此項機關成立後應如何組織總機關另組何種機關請政府許可後從事於招股事宜及其他事務常君將以上主張說明後同人均認爲本日之會議僅以本省機關應如何組織爲止乃議定以外交協會名義分函本省之商業團體及素負重望之地方士紳如何宗江張英麟孟洛川毛稚雲陳偉卿石紹先王貢忱張公制鄭幼亭張采丞請其即日發起會議然後再磋商具體辦法時已六鐘餘遂散會此外又有可紀之消息即田藴山發起收回膠澳討論會是該會會長由省長兼充凡會員由會長從各機關指定純是一種官吏機關其詳章續行披露並聞於星期二（十四日）在省長公署内開成立大會 
[杭州快信]  
　　浙江國民外交大會發起籌欵贖路會現已擬就辦法分總務宣傳文牘三部計章程十三條明日開會通過實行 
　　縣議會選舉在即（二十八日）各鄉區以僞選民票占十之六七餘則填注空票權操自治委員（即分選監督）之手惟城區尙未分配已有人發起公民監視團 
　　高等廳召集各廳代表前日開會集議收回治外法權辦法明日閉會卽向司法部條陳一切 
　　整理金融短期公債第三次還本定三月十日在中央公園舉行抽籖昨内國公債局電杭總商會請派代表届時蒞塲參觀藉昭大信 
　　煎銷鹽餅清季祗准東江場設立三廠民國八年蔣運使於許村塲添設乾大廠各商力爭遂以除乾大外不准他商添設爲定案詎現又有紹商張茂鋆等託某校敎員運動一面聯名呈請亦在許村添設協濟廠業奉批令繪圖候核各商大恐連日在紹興會館開會已根據定案通呈各署並向法庭起訴一面推代訪某敎員商懇解鈴以維生計 
[南京快信]  
　　張詧日前代電兩長請飭取消南通各業交易所兩長復稱頃誦台電具見老成德言至大且遠令人欽佩靡已查各地商人爭設交易所趨之若鶩買空賣空無殊賭博即以滬上而論因虧負而私逃或輕生者稽諸報章無日不載長此以往必至擾亂金融牽及市面自非根本取締不足以維商業除咨請農部速核見復外希卽查照 
　　齊督昨（十五）晚六時在軍署公宴王省長嚴財廳長朱政務廳長劉參謀長劉軍需課長婁秘書處長陪席並聞兩長定十八日午十二時在軍署公宴各界要人係循例請春酒請柬發出百餘份 
　　吳縣紳民代表陳清鵷等電軍民兩長蘇州惠通銀行倒閉行長兼行東陳海平捲逃行同局騙請嚴緝查封　　金山縣公民葉秉常虞眞兩電稱金山帶征畝捐一案請飭縣即日取消以蘇民困 
　　徐州省立第七師範校長陸裕柟被學生驅逐出校敎廳已派員赴徐查辦 
　　敎廳奉部令搜集各校關於學術之稿件例如各科敎材鄉士敎材之研究與評論敎授案敎授細目以及學生所作筆記學校所輯雜誌等無論已印未印准其送部擇要彙刋胡敎廳長轉令各校遵照 
　　一女師附設之保姆傳習所另築校舍改爲保姆學校三年畢業現暫停辦一學期 
　　鍾英中學反對校長顧琪風潮已完全平息 
　　省署委舒霈赴泰興縣監視焚燬烟土烟具財廳委帥譽赴東海查案 
　　温世霖定今日下午特别快車回津 
　　江寗縣紳民趙耀庭等控該縣征收員周梅村串賣假　具呈省署請派員查辦 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[山西通信（歐滄）]  
　　模範省吏治 
　　北方吏治無足觀覽矣往歲記者以旅行青島之便在濰縣益都高密膠州各處小作勾留考察政治社會之現狀見縣知事之出也鳴鑼開道紅傘前導儀仗一準（前清式）詢其縣公署内部之組織則差役也房書也刑件也門房簽稿也罔一不應有盡有新知事履任携一（内賬房）足矣否則亦無安插地私心竊怪異之以謂齊魯爲文敎修明之邦尙叢垢積穢至此餘省更復何望洎返京詢之甘新陜諸省人士其吏治之朽腐亦猶夫濰益膠密甚矣中國吏治之洗髓伐毛爲不易矣方今武人手綰兵符干涉民政視省長如僚屬皂隸財權用人盡量把持之而未快務趕去省長兼理兩篆而後饜此輩蠢蠢然一類似人形動物耳其職責内之練兵敎戰約束軍士尙瞀無所知遑論專門之政治學識所以在今日而言吏治正如一部二十四史不知從何處說起然而山西督軍閻錫山氏則羣狗中之一獅也茲請言其吏治 
　　縣知事不准用本省籍貫此袁世凱當國最嚴之功令也今山西縣知事著本省籍者尙占十分之二幸閻氏於用一人層尙特别注意雖範圍不免狹隘而所取者多事理通達之人其最注意之六政則以政治實察員巡廻考查監督之功效之最鉅最顯者尤推改組縣公署曁養成佐治椽屬之兩事改組縣署之法凡前清之幕友制固一舉而踣之卽民國縣制之分設内務財務敎育實業四科各編制事實上亦略予變通而劃設七部曰承政曰主計曰承審曰視學曰宣講曰收發曰實業技士各部分一員必揀學識經騐者充之承縣知事之命而分負其責任并定一保障之法非合山西單行章程縣掾屬任免條例者不得黜免此其制之良也庸碌寡過者亦得伴食久任於其間此其制之敝也養成掾屬之法首訂各縣佐治員試騐規程五種令各校畢業學生合格有志從政者報名考試錄取千餘人入特設之政治研究所學習學科分通習專習兩部通習科目爲精神講話用民政治綱要注音字母軍警大意公文程式官吏服務令行政執行法違令罰法政治要義等專習科目爲該職員應需之法令知識及其職務權限責任等學科敎員由廳長道尹僚屬學有專長者任之體操敎員由各旅長任之一切部勒以軍法畢業後開單通令全省各縣知事指名請委於是全晋縣公署洗刷一空而向日幕友把持下駟充塞之弊爲之根本上推翻是爲閻錫山氏改組縣署養成掾屬之成績 
　　此外閻錫山氏尙有對於官吏一段談話記者認爲有紀述之價值大槪謂（現在外縣知事敷衍了事者無論矣卽有志向上一流終日忙碌自己非常疲累夷考其實成效未見此何以故卽前所云未辨明道路之過也道路維何第一是先從人心上入手此層目下尙覺責望太高第二是先定計畫此而不行施政便無是處至計畫如何定比如旣爲一縣之知事則一縣之中較大之村莊不能不親去看看一切必至茫然自己坐於簽押房中雖十分忙碌必無補於事也又如雖下鄉矣然下鄉亦須有下鄉之計畫也使無計畫則冒然前往日行八九十里論走路亦不爲不多然一至村中問村長未在也問糾首未在也一人不見氣憤而歸試問此等下鄉與不下鄉又有何殊仍無計畫之過也在有計畫者應如何於下鄉之前預定赴某村過某某村何時到先令一警察告與村長等於某時間傳集村民聽候知事講話一至其村若干時卽將應辦之事一一告之令其照辦然後進行再至一村亦如此去時如此返時亦如此此一行也能感化敎訓數十村之百姓各村中半年應辦之事已無煩再催果能如是何等整暇可見現在各知事之所以勞而寡功者不是鄙人所派之事多乃是計畫不善有以致之耳况餓者易爲食渴者易爲飲濟末以來吏治腐敗民間之罕見好官久矣若有能懇切而爲之知事民之樂從實較古爲易也欲做好官應於此時用力計畫切當從人心上着手則水到渠成政治眞等於蒲蘆非常易易矣閻氏訓戒官吏之談話如此大有陳宏謀陸隴其馭下之風味是亦民國吏治史上之一段佳話（二月十三日） 
[港海員罷工之調停消息]  
　　又解散三工會 
　　東華醫院自十二日下午開闔港街坊大叙會舉出慈善界工界商界代表後隨卽發電往省互助社海員罷工總辦事處請其派代表來港籌商茲聞東華醫院昨午已得駐省海員覆電其文如下東華醫院轉闔港諸君鑒電悉商派代表出席駐粤海員全體叩東華醫院接電後卽晚召集各界舉出之代表再在東華醫院大堂會議磋商致函與駐粤海員之如何措詞聞已將舉出各界之代表人名一併寄省請海員辦事處派代表到港列席會議又聞各界所推五代表除東華醫院與保良局以當年總理爲代表外華商總會則以李葆葵馮平山葉蘭泉爲代表華工總會則舉出劉星翹黎棟軒周德存劉雨泉爲代表另舉徐公俠鄭慰武代表上省而僑港工團總會則派出梁麗堂潘賜爲代表昨晚七點鐘東華醫院當年總理再開秘密叙會磋商草擬函稿後卽晚將函交與鄭慰武徐公俠兩君今早（十號）搭早車上省請海員派代表同來列席 
　　行船館八代表前見華民政務司後上省調停已於八號晚返港九號上午再謁華民政務司夏理德將上省經過情形表述一遍并請准將工會先行規復惟司憲答稱規復舊日之工會則不可能但可准其立刻改組一中華航海總會别立名目另舉職員云云代表又問地點如何司憲曰當然不能用舊地點但地點不難另覔各代表乃辭退至九號晚有兩代表再搭車上省此外兩代表則在港行船館專候消息 
　　七日廣州海員因香港工商派員調停會議結果曾將議决事項交沙面英領轉致港督現錄沙面英領與港督關於磋商此事之往返電文如下英領事致港督電云茲事之主要人請交涉員通知本署謂已準備派代表赴港與船東會商惟須恢復總工會及須保證無被捕情事并言對於香港所恫嚇之事彼輩不能負責但於會議時如目爲非法會社上之會員則其名不甚正也廣州英領事傑彌遜上港督復電云七日電悉委員可以安全保護惟工會不能復開如委員係代表廣州海員而非代表公會則末句之點當然不成問題無論在港在省或在石龍均時有恫嚇情事已無疑義工會人員是否已準備宣言絕無恫嚇情事而使回復工作之人無所顧慮港督施塔士復 
　　士蔑西報載船東於前日下午叙會時擬遵從政府之提議已决定更改元月十六號所允給之增薪額現擬華人内河輪及别種華人輪船載重至一千噸者俱加二成五省港澳輪船及英商内河船俱加一成五沿岸輪船加一成二渣華太平洋及歐洲三航線輪船俱每百元加七元半新金山航　輪船加一成聞各船務公司因所僱海員之條件各有不同例如某某公司有給與海員紅利者亦有給與贍養費者而别公司則無此項規定基此原因頗難决定一律相同之增薪額又聞政府擬設之罷工仲裁機關已决定某某爲仲裁人惟須俟定有會議日期後方公佈 
　　海陸理貨員工會及同德勞働總工會與集賢工會經由港政府下令解散昨晚（九號）九點鐘副警司調偕同總帮辦妙理臣西探十名華探十名印差四名華差八名與通事伍君冰壺等齊到德輔道西三百五十八號四樓同德勞働界總工會大搜一遍當差到時樓上有八人警司命將樓上所有玻璃器具招牌傢私槪行搬上警署對八人云政府業經解散此會此後如有與該會有關涉者須要捕拿云云次到德輔道中八十一四號樓海陸理貨員公會又搜一遍當時會中共有三人警差並在各人身上搜查一遍畢只將各物件搬去并未拘人惟此次搜查已爲第三次矣新界戒嚴已紀前報茲續悉港政府訪聞深圳各處有海員騷動各持長槍恐有意外故有此舉動昨有由深圳來者述稱大埔各處已有兵駐守異常戒嚴 
[閩省集金贖路運動]  
　　閩中自北京贖路集金會成立及各省軍民長官認有定額消息傳來李厚基即通電承認募集一百萬元並於九日下午邀請各社團代表到署會議分配募集辦法届時省議會林翰鄭豐稔兩議長曁福州總商會錢業研究所商船公會省敎育會各代表等到者約數十人先由李氏出中央及各省通電詳述山東鐵路交涉經過及認募鉅欵贖路情形各代表均承認嗣李又謂除訓令各縣知事商會募集外厦門僑商甚多擬特電厦道尹曁厦商會切實籌辦冀有良好成績鄭豐稔謂特電以外還選派代表李卽請鄭任之林翰謂此種偉舉須軍政各界一律認募不可但限於商民方面李韙其說少頃即行散會工界方面昨有某公帮於舊曆新年團拜中提議請帮内各友於每月薪水所入提出一日儲爲此項需用唯恐一帮力微已函請福州總商會通告省會工商界各夥友一致進行就目下推測似百萬之數不難立集也 
[李厚基與臧致平之暗鬭]  
　　李厚基爲閩省督軍然受制於王永泉臧致平二人已久李之心腹軍官如史廷颺張清汝王獻臣唐國謨等均憤憤不平祗以兵力不敵無可如何去歲楊漢烈王榮光盧興邦等之變李系軍官皆謂係王臧挑撥所致蓋王欲擴其上游地盤忌張清汝兵之駐紥尤溪臧擬統一漳泉思去唐國謨與馬步雲也後雖不能如願楊漢烈等紛紛敗逃解散然臧致平野心未戢每藉細故向李厚基爲示威舉動後李欲令唐國謨復任厦門鎭守使臧使人告唐謂足一欲得廈門請先與第二師一戰唐自忖不敵急電懇辭史廷颺爲李之表弟現任全省警務處長臧因其覬覦厦門鎭守使暗使廈門警察廳長易兆雯拍案大駡之史反拉厦門道尹陳培錕赴廳賠禮厦門警察一署署長劉德杓爲李之私人因細故被臧拘至司令部責打軍棍五十復發交警察廳看管最近以雲宵聯鄉會變亂李迭電第二師着令就近派兵剿辦臧竟視若無事不派一人一騎後經李再三催促始令劉長勝所部開往而命之曰非奉有本師長命令不准妄發一槍故今雖大軍雲集雲霄除由省派往之榮葆興軍及田順昌之小砲機關槍連曾開仗數次外其餘第二師軍隊均補手作壁上觀或云臧與該聯鄉會結有秘密條約或云臧欲藉此向李索領欠餉三十萬元總之不外有意與李爲難而已聞臧嘗向人云我不是姚孟藩一前第一師長姚建屏號）李培之他不要看錯了人蓋姚本第一師長李以其軍權澎漲特將其師長取消改任爲省防司令徒擁虚名並無一兵一卒管轄也王永泉近因李許以建安鎭守使且結有要約故專權恣肆較前稍减然上游民間備受騷累不堪縷述如勒捐柴米百貨船隻及樂意捐等每年收入至五百萬元左右盡飽私囊似外間物議紛滋始每月提出一萬元協助海軍軍費李厚基鑒於臧王跋扈因急欲自行編練一軍以爲抵制舊曆年内其所招之新兵已由福康福豐兩輪先後由直魯淮徐運到二千五百名尙有三千五百名日内亦可陸續到閩新兵到後李即派人率領入城分紥東湖校塲米倉前等處每名各發給棉衣褲一套小衫褲二套皮鞋軍帽各一餉二元令張清汝於第一旅内抽派弁目四十名任敎練之職其連排長等則槪以隨營學校中學生抽派聞李俟新軍到齊後趕即先行編練兩團併合王獻臣所部一團成一模範混成旅任史廷颺爲旅長兼厦門鎭守使該兵即令駐紥厦門同安石碼之間以牽制臧致平臧聞此消息亦以該師缺額甚多要求李將新招之軍撥一千名偦其補充李無法允撥六百名臧尙恐兵力不敷密電直系報告旅外閩人恐將來貽患不鮮因慫恿貿冠雄出面向直系接洽擬任浙督盧永祥爲浙閩巡閱使以臧致平爲巡閱副使由省派兵兩團會同浙軍一旅及海軍軍艦四艘來閩厲行裁兵酌留三混成旅分紥上下游及省垣劉冠雄及藉建祠祭祖爲名探詢李厚基舉動李洞悉其中曲折近日又極力交歡於劉一面急令財政廳長費毓楷藉清理軍餉債欵爲名於舊曆歲墓兼程入都向直系要人極力運動打消此議不知結果如何惟近日李厚基所親信者日來均有惴惴不安之色想排解尚未經穏妥也 
[皖省敎實兩長之辭職說]  
　　敎育廳長楊乃康近因改委省立圖書館長曁通俗敎育報主任爲敎育界所反對大有羣起而攻之勢前任人員延未交卸復另刋圖記兩顆令新委者作形式上之接事是以敎育界諸人咸以楊氏措置乖方開敎育界之趣史現在通俗敎育報可望和平解决惟圖書館長糾紛愈甚解　愈難先是楊改委何雯爲館長何不能接事復委江莘并交新圖記一顆囑令非接不可一面備函地方檢察廳訴前館長王鳴瑞把持洲地租欵請按律檢舉意在以强迫手段使这袍代嗣經地檢廳傳案訊明此項洲地租欵向係由圖書館收用册報備案手續并不違法案未成立楊乃康雖憤不可遏然亦無可如何只得忍氣吞聲特派科長兩人向王鳴瑞磋商勸令交卸允將添購書籍開闢皖園所墊各欵作正用開銷俟具報到廳後即當批准繼續撥　復思一再委人均爲敎育界全體反對乃又改委省敎育會長李德膏爲館長因李在敎育界資格稍老用以搪塞俾免反對者有所藉口詎李已明此意昨日省敎育會開全體大會李當衆表明心跡楊乃康爲環境所逼頗萌退志聞已預備辭呈昨日敎育界大會議重要事件即爲圖書館問題衆謂全椒王圩三千畝收益規定爲辦理圖書館之用敎廳交由大豐公司承佃每年徵租五百元除扣三百元完納國課外公家僅得二百元若無黑幕何祗此數旋有人提議按照民國八年省敎育會議案將圖書館收回自辦議决後即派代表赴省署請求許省長令飭照辦此舉果成事實楊乃康則更難堪矣 
　　日前政界中喧傳實業廳長高炳麟已經許省長列入彈章此種風說之由來其遠因卽爲水電公司之爭執完全由高炳麟所激起按水電合辦爲省議會議决之案高炳麟因受電燈廠之運動堅持須先民睚自來水辦有成效方可接收電燈雖許省長核准令飭遵照高氏無法抵抗仍暗中多方反對卒至合辦不能成立此事底藴許氏當即得悉故深恨之近因省立第一農事試驗塲長鄭嶼當選省會議員違法自行召集位置當然不穏高炳麟乃陽請許省長擇一相當人員交下許氏當以徐夢蘭提交委任詎徐夢蘭甫經交廳農學會羣起反對探諸實業界莫不知此種反對係高炳麟所授意高之此舉希圖打消徐夢蘭爲安置私人之地孰知此事發生後即有人赴省署詳細密告許氏大恚高亦以弄巧成拙頗不自安有謂將與楊乃康同時下台云 
地方通信 
[金山]  
　　請撤義敎畝捐之呈文金山士紳高煌等於張堰公民大會閉會後具呈財政敎育兩廳請求撤銷帶征義敎畝捐其呈文云竊金山假義敎爲名非法帶征每畝七分之畝捐致動全邑公憤迭請財廳檄縣撒銷奉批以帶征畝捐總以輿情允洽爲衡查推廣義務敎育原爲開通民智力謀普及起見如前據葉秉常及此次高煌等所呈以該邑固有之國民學校尙且釜額未滿反欲另招義務學生而令全縣增加負擔顯有不實不盡之處毋怪紳民反對一再不己今將原呈及代電一併抄發仰該知事召集全邑士紳及各團體從長討論如何使原有學校生徒招補足額以及此時有無設立義務學校及帶征畝捐之必要等因乃朱知事奉令兩旬迄無召集明文發表民等待無可待不得已就全邑交通便利之張堰市公所特開公民大會並電呈在案是日兩市六鄉及松江縣　涇鎭完納金山賦稅公民或派代表或具信函至會共五百十一人先期東請朱知事蒞會故於是日特派欺產經理處經董蔡德纏代表蒞席即公推主席共同討論僉以本邑附稅從前確定各案己趨過中央稅法規定萬難再加且查本邑原有學校生徒未足額者居十之八九其少者竟有每校十餘人或三五人者此時無添設義務學校之必要而少數人借名敎育擅議帶征誠如財廳批令顯有不實不盡之處此項畝捐當然應請撒銷且松楓兩地各函大致咸責朱知事利令智昏悍然不顧左右羣小朋比爲好以致上藐鈞令下拂輿情納稅人民痛心疾首絕不承認云云爰當塲由主席宣付用雙表决法全體一致否認畝捐除於即日電呈及請縣轉詳外用再環請迅予撒銷畝捐以順輿情而蘇民困 
[蘇州]  
　　米價又告漲蘇埠米市近日因銷路暢旺來源雖多而市上貨物尙缺以致市價逐步看漲昨日（十六號）開盤新秈米白米黄米等又漲二三四角不等茲將市價錄下新糙粳八元四角交至七元九角新糙秈八元三角次至七元九角糙元八元八角次至八元白元十元零三角次至九元七角新秈米九元五角次至九元二角白米十元次至九元一角黄米十元零二角次至九元二角 
　　命犯執行絞决如臯縣人張錦兒因姦謀斃康八銀一案經縣判處死刑不服上訴又經高等廳大理院駁回奉司法部核准執行死刑於十五日上午十一時高等檢察廳許廳長派委檢察官赴第三分監將該犯提出騐明正身押往行刑塲執行絞决以昭炯戒 
　　青年會之餞别會蘇州青年會創辦人西人巴克蒙定於本月二十二號返美蘇地各界人士及青年會全體會員特訂於十八號在青年會演講廳設宴公餞幹事部方面并贈送中外一家之繡族一方以誌紀念 
　　葑門水關失修倒塌葑門水關年久失修迭經警廳函請縣署修理當經郭知事呈奉省長照准派員估計工料旋又因事遷延迄未實行詎於前日下午葑門水關忽然坍塌現由該處警所巡官報請警廳轉請郭知事派員蒞勘雇匠興修 
[無錫]  
　　肉業罷市之第五日無錫肉業罷市一節迭誌本報茲悉前日縣署主任警佐馬蔭棠爲此案特走謁無錫市正董薛南溟請示解决辦法薛董以此事責任全在官廳故未表示辦法馬即辭出聞肉業方面以停市四五日損失甚鉅迄今未有解决希望特具略向縣商會請願懇求主張公道王正會長面允維持並將略轉函縣署請速解决此次罷市表面上爲城鄉一致實則祗城市一部分四鄉仍照常營業因四鄉屠稅均由鄉董包辦故無連帶關係自罷市以來城市鮮肉絕見鹹肉滿掛店中顧客極多各店莫不利市三倍間有一二商號至鄉購肉來城應食如被城號查出須公議處罰故日内榔間鮮肉罕見到城至於趙汝梅知事於昨日（十六日）下午四點十七分之快車由寗返錫當即詢問罷市後之一切情形此事解决與否須觀今日如何耳 
[鎭江]  
　　賈交涉員回任鎭江關監督兼交涉員賈果伯前奉派充太會財政專員赴美參與現太會閉幕曹君亦己回國晋京復命日昨由京南下乘津浦車渡江到寗謁見軍民兩長稟陳一切即於十五日來鎭回任矣 
　　揚州 
　　擴充鄉區警察江都兼警察所長王知事因據大橋宜陵仙女邵伯瓜洲各紳董聯名呈請以各該處地方遼闊警察分駐所權限甚小不能兼籌並顧擬改分駐所爲分所巡官升任所長以資擴大警權而衛地方特於十四日呈請警務處察核矣 
　　肉業承攬屠稅江都肉業商人梁體泰等在財廳請包屠稅並請公舉業董經徵肉捐以重稅政該廳以屠稅俟前辦委員朱雨祁滿期自可令其接辦肉捐關係學警兩費應令縣知事酌核辦理一併批飭五知事轉知該商遵照 
[清江]  
　　馬師長因公赴省新編江蘇陸軍第二師本由第一混成旅於民國九年夏間改編爲師十年春曾經一度裁减人數但官長名目一仍成師時之舊現齊督軍有將該師仍編爲旅之意道路宣傳已非一日該師師長馬玉仁特於昨日（十二日）下午六時乘輪晉省面謁齊督商籌一切並順便爲軍民兩長駕新行時除由所屬馬步各隊護送处淮陰縣警備亦各荷槍至河干恭送 
　　洪陰五市匪訊淮陰第五市隣近泗陽故每逢泗陽土匪蠭勳時該市必爲波及去歲夏秋間受害最烈客冬雨雪連日道路不通匪徒亦因以絕跡該市人民得享安居不謂陰曆新正當各地商賈尙未開市之際而該市土匪己先商人開市矣本月十三日夜（陰曆）周家橋孫伯山家被匪五十餘人越垣而入先向窗内開槍射擊孫尙作邯鄂之夢而彈丸己中其肘驚醒時鮮血淋漓忍痛着衣尙未下床匪徒擁至將孫架出門外着人看守復　分投搜羅衣服糧食並逼問孫妻有無銀錢孫妻初不肯言及被榜掠乃云床下尙有大洋三百元遂被匪刦去臨行時並將孫幼子架去刻下尙未贖回 
[嘉興]  
　　籌劃小學經費嘉興城區小學經費異常竭蹶雖經代理學務委員蔣世澄設法籌墊然不敷仍鉅現蔣委員擬减折支給而各校長又以生活程度日高不允减折因此該項經費現議另籌補救其籌欵之法擬　長坤劇或徵收懺捐以資彌補刻正劃策進行矣 
　　更易國民校長嘉興南門外乘塘橋育才國民學校成立有年尙著成績現該校長陳國雄因另有他就不克兼顧業已呈請辭職所遺職務已由蔣學委遴薦錢陳權充任日内即可發給委狀矣 
[湖州]  
　　縱火圖賠敗趮一城北街斜橋塊華孚京貨號經理朱某年少性浮漁色好賭其平時揮霍之資無非取諸店内所以該號金融急迫内容空虚營業亦因之不振秘朱某支持乏術頓起不良蓋因該號保有火險銀數千兩於是勾通同夥先將南首牆壁挖成一穴於某晚用棉花浸透火油燃着後暗由牆穴抛擲於隔壁靈遠茶食號之柴間内以冀成災後取得火險賠欵幸震遠即時覺察未經成災震遠以此次無端起火深滋疑惑座未悉致火之由於是詳細偵察當察得與華孚交界之牆間有一方泥灰剥落磚石動搖即將磚石缷去窺見華孚各友所有之床帳巳盡拆去鋪蓋亦均捲好一若行將遷移者然當即密報警所勘視屬實立拘朱某到所嚴行訊究後同上朱母向左右店鄰叩求保釋調其子在押無人奉養行將餓斃各鄰以朱母白髮龍鍾出而一一叩首情亦堪憐尙幸此次未經成災店鄰未遭殃害當即商准震遠號主聯名具保朱某出外並飭立一梅過據即爲了結 
　　城廂白晝刦案本月十日下午有盜匪三人携帶手槍乖　電風雨交作之際行刦城内霸霸街某米店先由兩人在該店門外把風一人携槍入内喝禁聲張即將賬桌上所有之鈔票現洋角洋約共二百元一併刦去由北首小衖而逸當經該店呈報縣署請予追緝矣 
雜評一 
[民有鐵路（默）]  
　　所謂民有鐵路云者非僅由中央頒一令曰定爲民有而遂能民有之也亦非可依賴督長之力收爲民有而遂能民有之也必也國民自出其力自集股欵自定辦法自操實權而後始符民有之實際 
　　督長曰我亦國民一分子督長倡辦督長認募未嘗非民有然而督長一面爲民一面爲軍爲官以民之名義入股實際上即不啻爲軍股爲官股軍股與官股多當然軍股與官股之主權大則將來操縱該路者仍爲督長而非民此民之所當知者 
　　中央曰政府將以明令爲民有保障决不致再如蘇浙路之失信然而政府之明令豈能有效政府之失信豈止一次國民苟不自出其力自操其權自以國民之精神汗血爲保障則將來安知不再蹈蘇浙路之後塵此又民之所當知者 
　　國民須知此次之集欵贖路非如前次之救國儲金一種慷慨仗義之舉也以捐救國儲金法視贖路則一捐之後毫不顧問便泛泛然與己無關係必無民有之良果故國民不當執此謬見而當視爲關係切己一種公司營業之事民能視如身家性命之關切而後眞爲民有 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[華僑組同志會籌贖路欵]  
　　國聞通信社云勞合路上海各路商界總聯合會昨接膨光華僑來電云本埠現集合全體僑民組織同志會募集贖回膠濟鐵路欵項貴會爲上海商界全體所組織領袖一方對此有無具體辦法乞電示以通聲氣而資遵循膨光華僑謝光裂等九百六十餘人叩 
[國是會議之新消息]  
　　下星期一開全體到滬代表會議 
　　國聞通信社云國是會議開會期近事務所籌備一切甚爲忙碌所有往來函件亦較前稍繁茲將昨日該事務所消息詳紀於下 
　　（一）開會籌備商敎聯合會發起之國是會議刻正積極籌備原定每星期一爲駐滬代表常會之期自定於本月二十八日爲會期後業於宥電通告各省法團計報到代表已有張仲仁黄任之沈信卿徐瀛何潤聶雲台湯節之趙晋卿（以上蘇）李傑胡炳旒（以上浙）郝雲生馬惠偕劉子玉張子衡子耀西（以上魯）孫炳元（甘）艾振華王其澍鄧鳴階李銚階席祖蔭蔡幹伯（以上黔）秦禊卿陳如翔（以上鄂）等二十餘人茲悉此次常會擬請各省代表全體出席共商進行該事務所因未悉各省到滬代表住址無從遍發通告凡係國是會議到滬代表均應於下星期一下午四埘蒞會與議云（二）收到意見聯席會議事務所於昨日接到浙江省憲研究會來函發表省憲救國意見原函云敬詞者竊自民國以來連歲災荒各處兵禍人民不堪痛苦加以軍閥專制財政支絀不特南北不統一即南與南北與北亦幾有分裂之現象欲固國家之基礎是非實行省憲不足以産生國家吾浙上年宣布省憲法一時不克見諸施行非浙人無省自治之决心實因環境趨勢不能一致所致耳現在國是會議行將開幕所望於各省代表亟促進聯省自治以爲解决國是之唯一標凖其已制憲各省分催促其積極進行而未制憲各省份並勸告其一律制憲庶幾省憲慶成軍備限制敎育獨立自治日益發達矣云云 
　　（三）往來電文該事務所昨接山東濟南律師公會來電推定出席代表並詢開會日期當即復電敦促代表來滬茲錄往來電文如下（一）濟南來電云全國商敎聯席會議駐滬辦事處鑒篠電敬電宥電均悉當此國事危難承貴會熱心國事發起國是會議徵求意見本自决之精神商救國之大計敝會於本月十二日開會討論極表贊同當公推敝會會長郝君雲生代表蒞會至確定何日開會併希隨時電示特先電聞山東濟南律師公會叩霰（二）事務所復電云濟商律師公會鑒霰代電悉貴會已推定代表郝君雲生加入國是會議無任歡迎大會開會日期須俟本月二十八日各省區代表齊集後公决即日進行幸請轉致郝代表先期蒞滬會商一切不勝企盼全國商敎聯合會駐滬辦事處銑 
[港海員罷工風潮之近訊]  
　　雙方談判後電囑停招新水手 
　　中國號蒙梯格爾號已由港開出 
　　昨日此間某英商公司接香港電報謂水手代表與船東開議後雖尙未切實解决然水手代表已往廣州與全體海員協商讓步及取决辦法船東方面則已由香港之各輪公司當日卽發電至上海分行中悄令尅日停止招雇寗波帮水手靜候公斷人之談判解决因此昨日起上海己不再募招新水手矣此十五日第一次會議後之情形故預料雙方當可逐漸接近也 
　　此次發生罷工以來已經三十五天（一月十二日起）上海英美華商輪船公司所招之寗波帮水手其數當在一千六百名左右除中國金邦日后蒙梯格爾等外洋輪外内海船中如怡和之恒生景星及太古公司各船均多易甬人執役此項新水手於招雇時原爲臨時性質一俟風潮解决仍須使老水手上船惟當時甬人頗不願作　短時期之替工故各公司招雇時均訂有合同至少須四個月期限方可解約若風潮卽時解决罷工者恢復職務時此項甬帮新水手無論服役時間若干均須支領四個月之工薪茲聞英商各公司於談判解决後各輪船之老水手仍可許其還原職云 
　　中國號郵船昨晨巳來電告十五日已由港開出十八日准抵吳淞即晚取道長崎横濱檀香山開往舊金山旅客等於是日下午三時至海關碼頭搭渡船至吳淞上輪又蒙梯格爾號亦於星期三離港星期六晚六時抵淞翌晨開還温哥武又聞中國公司之南京號原定二十三號之出口期或可不致延遲又昌興公司之亞細亞皇后號昨日六時經神戸開出本日六時可經過長崎明日五時船可抵滬旅客中有中國武術家李某及美國拳術家毫夫猛氏來申該輪當日下午三時先往小吕宋後赴香港云 
[關於港海員罷工之外訊]  
　　北方路工援助港海員 
　　大陸報載十五北京電云國有鐵路之用人募欵濟助香港罷工海員效果極佳京漢津浦京奉京綏鐵路用人已組織會社會員每人各助一日之薪俸路工中以粤人居多故與南方罷工者有特别感情發起此舉之領袖現且乘機組織路工聯合會鐵路官員大爲恐慌深慮香港罷工如不早日解决則北方路工將有重大之反動 
　　星報云甬籍水夫刻仍源源前赴香港星期一日怡和公司以廣生輪船運去一百二十五人今日當可抵港到港後將由該埠總公司分配於各船豫計此舉可使輪船三艘開離香港廣生輪船此次乃租與華人由蕪湖運米及搭客赴港如香港續需甬籍水夫則不難在滬僱就蓋連日向該公司投効者足供六七輪船之用也星期一日赴港之水夫工資仍照舊章如怡和公司滯留行港之船有多數得以起椗則即可打破罷工之舉今受罷工影響最大之公司厥爲怡和太古二行怡和共有船五十艘滯留香港者至少有十五艘太古則至少有十二艘昌興公司之俄羅斯皇后號共用華水夫五百五十人又日本皇后號共用一百五十人該公司尙未派甬籍水夫赴港但據駐港經理來電俄羅斯皇后號不難照定期起椗 
　　字林報云本埠接南華私人電稱罷工現局未有變動自罷工以來本埠所接之電報其最堪注意者爲招商局新華輪船已於星期二晨潛離香港星期六日可抵上海該輪曾在香港卸去所載之貨並載有運滬之貨其如何得以離港詳情尙未得悉現信必因船中水夫不受恫嚇所致聞保商公司在滬所募之甬籍水夫其工資每日自一元至一元二角不等 
[日美船公司增加赴港赴日價]  
　　東洋汽船會社與太平洋郵船公司近以旅客所用之伙食等項價值昻貴加增往香港及東洋之客票價往香港者比往東洋線增加尤巨其頭等艙增出百分之二十以上據該兩公司云由滬赴港之票價自訂定以來已及七八年從未增减一次現在情形與昔不同故不得不加云云惟赴港班郵船有直接者有取道小吕宋者故價目亦各異茲查報如下 
　　（甲）自滬經小吕宋赴港之價（東洋汽船會社）一等艙價前售九十九元今漲至一百二十元二等七十元特三四十五元三等前售二十二元今漲至三十五元（太平洋郵船公司）祇有一等與三等艙位前價與今價均與東洋會社同（乙）自滬直接赴港之價（東洋汽船 
會社）一等前售六十六元今漲至八十元二等前售二十七元五角漲至五十五元特三三十元三等前售十三元二角漲至十八元 
　　又有赴日本各埠船該兩公司亦同時增加計赴横濱者前售一等艙位爲八十八元二等爲四十二元九角今增至一等一百元二等四十四元五角三等仍爲十七元六角至長崎價則爲（一）三十八元五角（二）二十元九角（三）八元八角今已增至（一）五十元（二）二十一元（三）照舊至神戸價前售（一）七十七元（二）三十元五角今亦加至（一）八十元（二）三十五元五角三等則仍爲十八元四角但山滬赴日之三等客均須有種痘執照方許乘坐 
　　至於其他各公司之香港船價茲亦查列如後以資比較計中國公司一等六十六元二等三十元三等十五元提督公司一等一百三十四元一百十七元一百元三等二十元昌興公司一等一百二十元二等七十元三等四十五元日本郵社一等九十九元二等七十一元以上皆經小吕宋而後至香港之船價也 
[今日放洋之留美學生]  
　　官費生六人自費生五人 
　　寰球會游學部盡力招待 
　　中國郵船（中國）號原定於上月十九日由滬起程赴美嗣因香港發生水手罷工風潮延至今日始克放洋乘此船出發之學生有官費生姜琦等六人自費生朱如濡等五人其艙位大都由寰球中國學生會游學招待部　　定云 
　　附寰球中國學生會出洋學生調查錄 
　　姓名籍貫年歲出身擬入學校擬習科目費别 
　　姜琦浙江永嘉三七東京高師哥倫比亞敎育官 
　　柳報青江西萍鄉二五北高師嘉利福尼亞敎育官 
　　朱如濡廣東台山二五北大肄業嘉利福尼亞敎育私 
　　吕超然廣東新會一九中國公學嘉利福尼亞商私 
　　葉鴻年廣東南海二一中國公學嘉利福尼亞商私 
　　吳有訓江西高安二五南高師嘉利福尼亞物理官 
　　項兢浙江青田二四東京一高西方理私 
　　胡體乾吉林二七吉林法專哈佛法律官 
　　董其政吉林賓縣二五北大哈佛法律官 
　　劉雨岩四川南川二一金陵大學渥州農私 
　　俞平伯浙江德清二四北大未定文官 
[籌畫全國敎育費委員會紀]  
　　中華敎育改進社於二月八日在滬開董事會時曾由黄炎培提議組織籌畫全國敎育費委員會當由董事會推定三十一人爲委員會委員十五日下午五時假本館樓上開第一次委員會到會者有張仲仁史量才范靜生湯爾和郭秉文穆藕初余日章譚仲逵袁觀瀾沈信卿熊秉三黄任之陶知行蔡子民與汪精衛由譚仲逵代表張季直由黄任之代表公推熊秉三主席並加推二十三人及各省區敎育會正副會長爲委員黄任之余日章袁觀瀾譚仲逵熊秉三穆藕初沈信卿郭秉文依次發言後即推黄任之陶知行起草委員會簡章當晚通過並依據簡章公推職員及分部部員茲將簡章錄下 
　　中華敎育改進社附設籌畫全國敎育費委員會簡章 
（一）定名本委員會定名爲中華敎育改進社附設籌畫全國敎育費委員會（二）宗旨本委員會以督促並計畫全國敎育費之擴充及支配爲宗旨（三）委員本會委員除由中華敎育改進社董事會推定外各省區敎育會會長副會長皆爲本會委員（四）職員本委員會公推主任副主任各一人主持本委員會一切事宜公推總書記一人司執行之責本委員會得視事務之需要酌聘辦事員（五）分部組織本委員會爲便利進行起見設下列各部（一）關稅部（二）賠欵部（三）公債部（四）計畫部其他視進行之需要得增設之各部設主任一人部員若干人均由委員會公推定之但得由各部主任隨時添請相當人員加入之各部施行細則由各部主任定之（六）分部職務關稅賠欵公債三部之進行方法（一）調查（二）鼓吹（三）其他方法依便宜施行之計畫部之進行方法（一）調查各種敎育原有成數（二）披露調查結果（三）徵集支配意見（四）擬具支配方法通信商榷（五）彙集商榷結果編擬提案以便大會討論各部主任應隨時將進行狀况報告於本委員會（七）經費本委員會一切經費由中華敎育改進社開支（八）會期中華敎育改進社大會之前一日開全體委員會遇必要　時由主任召集臨時會分部會議由分部主任隨時召集之（九）附則本簡章如有未盡事宜得由全體委員會公决修正之 
[新學制討論會記]  
　　江蘇新學制草案討論會委員會十一年二月十六日午前第四次會到會者十四人由郭秉文君主席會議（一）報告敎育廳來函詢問會塲速記及臨時繕印由何處預備（議决）函致敎育廳請預備會塲速記及臨時繕印膳食一項酌備數桌供給會中辦事人員其餘到會會員似不必供應（一）議開會秩序（議决）如左二十三日演講午前九時至十二時（一）各國學制之比較袁觀瀾（二）新學制草案產生之理由及會議時經過情形沈信卿（三）新學制草案之說明黄任之二十四日報告及討論午前九時至十二時午後二時到五時報告秩序（一）委員長總說明（二）分部報告二天主席均請敎育廳長任之（一）議印刷各部委員報告書事（議决）由各部委員自己整理極簡單的報告並提出對於新學制草案擬討論修改的條文自己印刷約三百分如需印刷費可由會支給（一）議大會前委員會預備會（議决）二月二十二日午後七時在南京省敎育會分事務所開會（一）議大會後委員會結束期（議决）二月二十五日午前九時開會地點在南京省敎育會分事務所 
[縣敎育行政人員討論新學制]  
　　上海縣敎育行政人員昨日午後二時在勸學所開談話會到會者爲朱伯華陸仲超胡少亢賈粟香李頌唐汪季英等十餘人由李頌唐主席議决各條如下（對於義務敎育期成會新學制地方敎育討論問題之意見）（一）小學六年以分兩期爲合宜（原案第二條）（二）以前期四年後期二年爲原則（原案第三條）（三）爲平民設立之小學其入學年齡當以地方情形自行規定（原案第四條）（四）縣立小學以六年爲原則如縣經費充裕者得增加一年或二年其程度凖初級中學一二年級（原案第五六七條）（五）照原議（第八條）（六）師範講習所應加預科一年以補敎育程度之不足（原案第九條）（七）照原議（原案第十條）（八）初等中等各階級之銜接應以敎科程度規定之草案所分各階級除職業補習科外關於普通各科仍應按照程度規定以求兒童升學上之便利（原案第十一條）議畢已三時餘矣 
[林支宇忠告湘官紳]  
　　主張以省憲促成國憲 
　　勿知有湖南而不知有中華民國 
　　前湖南省長林支宇致湖南官紳電云長沙省議會各公團各報館趙總司令宋魯兩師各鎭守使各旅團長各廳處長各局所均鑒援鄂雖敗省憲告成民志堅强堪以自慰惟念勾踐之仇未復秦人之欲無饜岳陽咽喉扼於敵手長沙地小寗足廻旋此支宇所爲眷懷桑梓寢饋難安者也且吾輩素所主張者在以省憲促成國憲與少數挾一隅之見知有湖南而不知有中華民國者逈不相侔所冀諸公高瞻遠矚萬慮一心爲討賊之前驅抒救國之宏願庶省憲非等具文而吾湘數年來鉅大犧牲始有代價之可言湘省人格爭此一着稍成觀望便失機宜唯諸公圖之林支宇文叩 
[外交大會消息研究收束辦法]  
　　聯合通信社云全國國民外交大會議决下星期六閉會己誌前報現該會各科辦事人員均辦收束手續而文書科編輯會務成績尤爲忙碌聞於本星期六（十八日）開代表常會一次研究各項收束辦法又該會昨日並接有湖北代表熊本旭建議案爲提議宣佈北廷罪狀并促各團體一致聲討云 
[市民公會之集合觀]  
　　合商界房客而爲一 
　　本埠市民公會發起人自開發起會議後對於籌備方面及進行前途固已積極進行並以現在上海地方團體有商界聯合會及房客聯合會　種範圍實嫌狹小且商界方面因有種種關係時有爲一二人所利用團結不固實力毫無現已由市民公會發起人與　聯合會重要公子徵求合併意見以便合作於市民事業努力要求市民居住權等成功聞商界房客兩聯合會方面重要公子亦俱表示贊同不日將開始提議云 
[最近之加租忙]  
　　國聞通信社云自去年加租風潮發生後雖經各處房客組織團體力謀自衛而房東方面始終不悟各處加租風潮此起彼落絡繹不絕茲將最近之通告加租者探錄於下 
　　南林里閘北南林里造成已有二十年最初房租月僅六元歷年疊加至每幢十元現聞房東又欲加租其通告云敬啓者敝處經租房屋向來租價比較他處爲廉現因利息日大對於成本實受虧耗蓋房主房客有相維相繫之雅是以具函奉告略爲酌加遲至壬戍年二月初始實具有彼此體恤之意尙新鑒原不勝紉荷之至云云該里爲律師朱斯芾之產係以煦記經租賬房出面經租自二月初一起每幢議加兩元云 
　　無錫路無錫路九十三號峻德里内永昌號係懿德堂經租於去年十月初發出通告云自十一月初一日起將向來租金洋五十六元改爲規元五十六兩如無意續租限期遷讓等語核計所加之數竟達二十二元之鉅待至十一月底收租時向彼情懇决意不允拖延至十二月底未將十一月十二月分房金收去現已加入房客總會請爲協助云 
　　德仁里閘北五路商界聯合會於昨日（十五日）下午七時在恒豐路敬業里競新學校開會到者四十七人首由主任陸端甫報告開會宗旨孫綺恨紀錄江仲亮提議恒豐路中段德仁里市房加租事衆議先勸告該里商民不得暴動一面由會致函房主請其取消加租前議庶幾兩全其美並限三日内答復若三日内不答復者再派代表前去磋商務達照舊價格收租不得增值之目的衆贊成付表决即由文牘部主任孫綺恨起草云 
[緞帽工加賃運動訊]  
　　店主說店主的難處 
　　上海南北兩市緞帽同業做帽工人共有千餘名今年自元宵後該工人結成團體要求各該店主加增工資限二日内答復否則罷工等情該業中分發通告有冠五洲老萬泰嚴大生陳天一泰和齋等邀齊同業於昨午在本城飛丹閣會議解决對付方法各店主聲稱去年秋冬之交緞帽上市之時該工人等曾要求加增工資時適需貨孔殷時代公衆議决每帽一頂加洋一分此乃臨時暫加曾言明來春取消目下非但不能取消前議反而再要加增則店主方面實難負擔會議良久並無結果於是約期再議始各分散 
[西服同業公會之發起]  
　　聯合通信社云本埠西服工業界陸桂福葉泉生錢子梅康順榮徐月卿吳仰山張文忠張榮林金鴻翔金儀翔曹伯安姚錫山顧克民等發起西服同業公會昨日下午二時開第一次籌備會并發表宣言徵求同業加入云 
[一農學生致敎職員電]  
　　一農學生姚爾覺致該校各部主任及敎職員電云吳先生子修唐先生荃生王先生沚川曾先生慕僑余先生天御陳先生宗一盧先生眉千錢先生兆駷湯先生錫福各位主任及全體職敎員先生均鑒萬急頃接陳海洪君來電謂官塲無是非一意左袒盛氏憤不欲生將以一身殉農校報同學矣驚耗傳來悲痛無狀以神聖莊嚴之敎育界而竟能致學生於死地社會黑暗至此已極惟查此次風潮初起時先生等嘗集全體學生而致以最懇摯之詞曰（諸君此次舉動同人均極認爲正當故以是非 
 
 

Page 15

 
 
　　言絕不帮助校長摧殘學生俾使良心安慰然以社會習慣言亦絕不能追從同學攻擊校長以免外界物議是以同人俱各嚴守中立）洞逹世情之宏論誠令學生難忘然按此次風潮無任何人從中操縱已久爲各界諒解矣務乞先生等急起維持敎育界之神聖援救海洪君之性命於萬一情關師生萬勿坐視致貽人類莫大之不幸也先生等平日對於學生之眞僞亦將於此番瞻之矣臨電涕滬不勝大息學生姚爾覺叩 
[范譚在交大滬校之演說（續前日）]  
　　范靜生演說旣畢即由主席代表全體誌謝並即介紹譚仲逵演說譚君略云諸位同學今日能隨范先生同來貴校參觀得與諸君相見不勝欣幸之至兄弟生長於上海而逗留在外不能在本地盡責深覺慚愧但今日得見有許多學子不得不歸功於在此辦學之張先生等熱心毅力而兄弟之本責亦可稍輕矣頃者范先生所云皆與學界關係至密而兄弟之意見亦早爲范先生所述及矣今且隨意與諸君講講在現今世界有兩種趨勢（一）爲崇拜物質萬能（一）爲反對物質文明就吾中國之現狀觀之亦有此種趨勢自歐洲大戰始至於今日屢見殺人之具皆因科學進步物質文明而致之於是世界之學者每著書立論僉謂科學乃殺人之具因之科學破產之論調幾播滿於全世界故現世之學者於未學之先宜先考察科學本身之價值究於人生係有益抑係有害惟於研究此問題之先又宜注意二點（一）何謂智識（二）爲何做人及如何能做人彼敎育者以自古傳下之學問再傳給後人此學問乃古人經驗之所得奮鬭之結果也是以智識乃以前人種種之困難而爭得之結果並有方法之記述也例如有人詢余在去年所辦某事其結果如何其關係如何余即可一查余之記述而答之人生之意義即保守一己之權利然欲保守一己之權利必須有奮鬭之精神堅决之毅力向前猛進不屈不撓然後可比之吾人擊石碎之分爲二石不知抗拒如此則事情定矣倘再擊之石亦不動然人生則不然假使有外物侵犯之强迫之則必創完滿之法以禦此害必至安樂而後止此抵禦外界之侵犯保守人類之生活之法者即爲智識亦即科學因之我等明白科學能活吾人之生命者實可寳貴而不願失此而不賞鑑不領受也現世有多數科學者皆不願提及利己主義其實利己主義非無益於人類惟人生須有合理之利己主義始謂眞正之利己主義世人以科學供戰爭是乃人類之誤用科學非科學本身之罪猶人類以利刀毁損自己之手指乃言刀之罪天下寗有是理耶蓋刀之一物人類所不可須臾離也惟不可妄用我中國所最缺少者即科學是矣因之物質之文明不及各國而各種工商實業亦隨之不振諸君係工業學校之學生亦即研究物質文明之學生所以兄弟對於諸君之希望實大而且遠（完） 
[俄國盲詩人離滬期]  
　　旅滬俄國盲詩人愛羅先柯現應北京大學之聘擔任世界語敎授將於二十二日離滬北上本埠世界語同志定二十日左右設席歡送云 
[六縣爭舊松屬欵產又開會議]  
　　議决案兩條 
　　六縣慈善敎育欵產處勸學所敎育會聯合會昨假滬城也是園開聯席會議各縣之代表到會者青浦葉昌陛奉賢朱聲鳳金山畢治安張澤銘南匯朱叔源川沙張伯初上海秦硯畦李頌唐曹幹臣賈叔香朱伯華等公推秦硯畦主席開會後主席即起言舊松屬慈善欵產爭持日久迄未解决現在省署所頒翁委員所擬處分慈善欵產條陳各欵本會認爲不公應如何主張請公同討論以便進行經衆討論之下議决辦法兩條照錄如下一對於省署核辦頒行翁委員條陳之舊松府屬慈善欵產董事會簡章第七條所規定各縣與松江董事名額之支配未能贊同蓋旣爲府屬各縣共有欵產則各縣之權利義務應得同等待遇松江僅共有者之一竟設董事八人之多未爲公允一府屬共有敎育欵產在未經具體解决以前所推縣校聯合會代表暫不赴松會議蓋縣校聯合會乃籌議組織縣校方法之機關如學校欵產尙未依議交出是徒有聯合會之空名無切實進行之辦法也故俟敎育欵產解决後再行赴松會議次提議擬代電省長公署請飭令松江縣勸學所將舊松屬敎育欵產交出并將廳委撤消云云至五時始行散會 
[江浙軍用電話之試驗]  
　　浙省盧督軍現設之長途軍用無線電話業經在杭州嘉興嘉善楓涇松江龍華之沿鐵路安設就緒特於前日派令工藝敎練隊隊長張萬璞等帶同電學畢業之各學兵先在龍華試驗當由陸軍第十師輜重營金營長在龍華寺廟塲設竪電桿即以發電機器拍電通逹杭州旋得覆電甚爲合法惟所拍電文均係密碼並須先以電話通知然後方能接洽收電蓋非用密碼因恐如浦江中所泊各兵艦等設有無線電機者均能明晰是以不得不用密碼昨已試騐事畢當將電機仍儎火車運往松江定於今日（十七）試驗松杭間之電信云 
[羅桂明冒取鉅欵押五年]  
　　亦受投機事業之害也 
　　粤人羅桂明本在上海造幣廠長薩桐生家内爲賬房因冒簽薩之名義先後向浙江地方實業銀行支銀九千兩洋三千五百元東亞銀行支銀二萬兩上海銀行支銀九千兩洋七千五百元交通銀行支銀二千兩洋六千五百元因事機不密被控捕房由探將羅提解公共公堂訊供收押在案昨晨由廨提訊先由包探張天林西探目依克上堂訴明前情繼由原告薩桐生投訴被告於十二歲時來家由伊撫養成人薦至中國銀行學業後令其在家爲賬席所有銀行支單簿均伊執管此次冒簽名字向各銀行支取銀洋時我適在北京等語並據東亞銀行陸吟父浙江銀行張子威等相繼至堂證明被告來行支銀時並不疑心其冒簽名字故未核對惟見其所取鈔票不檢數目形狀慌張遂用電話詢問云云又據西探目依克禀稱被告所取銀洋置於大皮夾内檢查祗少洋一千餘元並搜出大英公司輪船開往日本之房艙船票二紙是時據原告律師聲稱所有銀洋已歸還各銀行其所買滙票二紙亦可退還原告如此將其優待彼心尙不足冒取巨欵請照新刑律三百八十二條辦理監禁十年訊之羅桂明供認前情不諱並稱所取銀洋因買交易所股票並在大東旅館内賭博輸負計洋一千二百五十元惟所取銀洋擬帶往外洋作爲讀書之資日後發達如數歸還乞鑒經俞襄讞核供商之美丁副領事以被告違犯現行刑律第三百八十二條詐欺取財判押西牢五年示儆如能將洋繳案准予酌核 
[浦東因賭械鬭案七誌]  
　　各犯之鬭傷醫治狀况 
　　浦東姜家渡小茶館主姜阿大抽頭聚賭鳴濰集衆毆傷勒索賭規之山東帮宋漢臣等六名分送同仁上海兩醫院醫治姜阿大等由檢廳訊供判押在案茲悉送在同仁醫院醫傷之徐龍福姜阿昌二名奉檢廳提回訊供交保回去醫治而宋漢臣一名傷未告愈仍在同仁醫院所有送在上海醫院醫治之范寳亭經玉君二名昨午後奉該廳飭警提回由郭檢察官訊供一過以其所傷已愈卽命收押此外尙有周忠之一名因受傷較重手臂已斷迄今仍在上海醫院調治云 
[縣商會之特别大會期]  
　　本月十九日討論關於稅務案件 
　　上海縣商會現訂十九日（即陰曆正月二十三日）開特别大會議因稅務關係届時應行公同討論昨特分函各業認商代表請於是日午後三時到會以便列席與議云 
[昨日之滙市與金價]  
　　昨係星期四大條銀近遠期均勿動九時半先令揭曉除東滙小半分印滙大一羅比荷滙大半盾外各價均無變更先令等交易尙爲踴躍然市面甚軟由友華銀行買進四月份先令一萬鎊價三先令三辦士六二五又三井銀行買進本月份東滙數十萬元價六錢四分六二五又買進三月份大連滙票六十萬元價六錢五分又大通銀行買進本月份東滙二十萬元價六錢四分八七五又安達銀行買進三月份美滙數萬元價七十二元三角七分半又賣出三月份先令一二萬鎊價三先令三辦士八一二五至三先令三辦士六八七五本月份先令銀行賣出三先令三辦士八七五至十一時許香港來電縮二五致四月份金價由三百二十四兩四錢漲至三百二十五兩三月份者亦漲數錢收盤時三月份先令祗三先令三辦士六二五可結美滙亦緊三月份銀行賣出價七十二元一二五致三月份標金漲至三百二十三兩二錢四月份亦漲至三百二十五兩五錢而散烚赤於九時半售開五平價三百二十九兩然午刻須三百三十兩之外方可成交人心頗堅午後交易甚爲寂寞祗有麥加利銀行賣出三月份先令五千鎊價三先令三辦士七五東滙本月份銀行賣出六錢五分一二五三月份買進六錢五分三七五賣出六錢五分六二五美滙三月份銀行賣出七十二元一二五買進七十二元二五標金因大連帮大爲賣出以致三月份金價跌去七錢四月份亦跌一兩烚赤未有售開標金交易亦稀（三四月份等價參觀商務欄） 
[昨日之金融市况]  
　　銀幣市價連日因各埠有現洋運申跌去四五釐至七錢二分零五釐昨日上午驟漲三釐爲七錢二分三釐五聞由大連帮買進現洋二十萬元又東方銀行買進三十萬元價七錢二分三釐五之故三月底期洋因現幣漲起亦因之而轉漲一釐半廣東小洋近因香港海員罷工輪舶少至故市上帶緊漲七毫半江南則平穏也銀拆新正以來常二分或作借商業中皆無大宗用欵前昨等日則爲三分稍高一分昨日滙豐銀行收欵約六十萬兩其餘麥加利道勝正金等亦有數十萬收欵銀根仍見鬆聞香港滙欵亦受阻碍云 
[糖市轉機之原因由港海員罷工之故]  
　　糖市忽然由疲滯而轉俏緣香港海員罷工尙未解决來源告絕而長江蕪湖及淮海等處本係直向港汕裝運現皆電滬購買遂使市面一轉平日束手觀望者至是亦落手爭購若罷工風潮一時不决則糖價尙有飛騰之勢也 
[昨日元芳呌莊之市况]  
　　昨日星期四爲元芳洋行拍賣泰西緞尺六元絨羽綢紅布市布原布細布細斜竹布漂細布洋標漂布等疋頭之期共排列各貨總數五百五十件計二萬三千八百二十疋較上禮拜三所拍者多一百十八件計五千一百四十五疋所拍之價市面仍不起色客帮中如牛莊營口烟台天津漢口江西等均各有購進價比前期跣多漲少或謂因政潮之關係故客帮皆存謹愼之心不願踴躍動購云（所拍各貨及市價比較參觀商情欄） 
[木料漲價]  
　　建木閩松等材料皆爲滬上建築工程之要品開工以來到船殊少近接產地來信報告該處森林存底亦薄且被日本及他省投買故滬地行家之有貨者亦不肯輕售建木每枝須漲元一二錢閩松每千尺漲元一二兩合計上年之價須每百分漲起三十分之多云 
[學校彙刊]  
　　專科師範黄家闕路上海專科師範學校己於昨日開學本學期職員已由校長吳夢非聘定如次敎務主任兼倫理敎育敎師計始復舍務主任傅益修圖畫主任豐子顗音樂主任劉質平手工主任張聯輝中國書敎師吕鳳子沙輔卿西洋書敎師李超士手工敎師姜敬廬音樂敎師何連琴張湘湄姚琢之國文敎師胡寄塵女工敎師楊壽玉敎務員兼又王聲玉會計庶務張君謙書記兼物品部經理徐崧庭又該校附屬小學亦於同日開學云 
　　華英公學少年宣講團附設華英公學於十四日午後行開學禮來賓及團員到者甚多茲將秩序錄下（一）敎務長李謀邦報告創辦及編制情形（二）校長汪龍超報告本團與本校宗旨及將來之希望（三）來賓顧旭侯演說社會敎育與學校敎育之緊要（四）敎員周毓賢演說（五）行開校禮（六）敎員學生相禮（七）學生謝來賓禮（八）校長道謝（九）茶點（十）散會 
　　通俗義務夜校少年宣講團附設通俗夜校於十二日晚間舉行春季始業式首由汪監學報告次行始業禮員生相見禮繼由王溶水陳賢本董國耀諸君相繼演說至十時始畢本期敎員爲陳孳何汪震（國文）顧雲翔王溶水（英文）陳賢本（算術）王守先（國語）又另設修身科學常識兩課由王溶水汪震兼任云 
　　精勤學校法租界巨籍達路精勤中學係由鄭伯長君改組除中學外並附設高小國民二科所延中西敎員皆近今知名之士已於十六日上午十時舉行開學典禮定下星期一正式授課聞尙有餘額云 
　　高等英文夜校法租界嵩山路轉角愷自邇路惟善里上海高等英文學校校長李一帆於本學期大加擴充添聘敎職員招收通學女生日班夜班均分初讀中等高等三科俾學生得循序漸進不致仰企俯就昨日（十六）業己開學各科尙有餘額擬續招新生藉資普及云 
　　　倉乙商崇倉乙種商業學鹇自民國三年開辦以來學生衆多歷届畢業者不下數百餘人莫不應社會之需用自本學年起添聘極有敎授經騐之男女敎員數人益加整頓茲定於舊正月二十一日開學凡有志就學者可從带到校報名蓋額滿不能再收也校址新閘路東新康里總弄小菜塲北面一千三百零七號 
　　漕河涇國民學校西南鄉漕河涇鄉鄉立第五國民學校（在新龍華車站東面）舊校長己撤退現由該鄉經董及學務委員委朱家棟君接任昨己（十六日）開學到校學生甚少據說無力者欲轉入敎會學校有力者已入違處國民學校朱君得悉後親至各村勸學亦照敎會學校辦法無論男女一律免費云 
　　嚴氏第一公學西華德路齊齊哈路嚴氏第一公學係大隆鐵廠嚴裕棠君出資獨辦不收學費三年於茲成效頗佳昨日（二十日）該校行春季始業禮肄業學生到者一百餘名首由創辦人嚴裕棠君訓詞後明潤身顧美員等相繼演說大致望諸生熱心向學并聞嚴裕棠出資在靜安寺建造之第二公學不久可望工竣即行開學可見其熱心社會之一斑矣 
　　爕諧學校大東門外花園弄燮諧國民學校創辦迄今一載於夏曆正月二十日行春季始業式新舊生到九十餘人齊集禮堂行謁聖禮畢首由校長報告經過情形次各級主任敎員相繼演說後行師生相見禮并校董相見禮唱校歌盡歡而散並聞正式上課定於下星期一云 
　　中醫學校城内西門石皮弄中醫專門學校於夏曆正月二十日開學下午二時行春季始業式學生約有百餘人由總主任丁甘仁校長謝和恒及各敎員率同行禮定於下星期一正式上課云 
　　温州公學温州公學日昨開學學生五十餘人由校董林炎夫報告一切嗣由校長及各敎職員學生等向校旗行一鞠躬禮散席 
　　食物同業公會夜校食物同業公會夜校昨晚七時開學到校學生及董事等計百餘人首由校長林炎夫訓詞嗣由各董事及敎職員演說并向國旗行一鞠躬禮畢散席 
[振業銀行開幕]  
　　本埠振業銀行昨日開幕來賓道賀者政界如王省長特派代表並松滬何護軍使王道尹沈知事馮廠長等商界如盛竹書周金箴顧馨一等共數百人經該行董事及經理副理邵仁傑劉同文等一一招待此外北京來者有常務董事並京行副經理及重要職員聞當日各種存欵共收四百餘萬云 
[工商會致祭勞働犧牲者之通告]  
　　聯合通信社云工商友誼會昨通告會友云敬啓者本會因湖南勞工作表　廉二君被慘殺蕭山農民協會會長李成虎在獄身故等情此皆我國數千年未有之慘舉亦係勞動運動之創始在歷史上添一莫大之紀念故本會除開會追悼外又分頭派員前往各地致祭以示不忘倘各會友曁熱心同志表同情者無論何人均可將一切奠儀祭物等件送交本會以便轉達現聞童理璋决定於本月二十二日赴紹尙望各同志將一切物件於本星期日送來爲要云 
[滬東商聯會會務近况]  
　　滬東揚樹浦等各路商界自組織滬東商界聯合會以來各商界對於會務非常　心因無相當地址故事務所迄未租定近聞有楊樹浦橋塊滬東公社（係敎會）因對於該會甚有希望清願假給該會設立會所不收租費亦足見社團互助之熱心也該會昨日印發通告云敬啓者本會業經承蒙楊樹浦橋滬東公社願以義務假設會所此後關於各公團之公函文件曁本路各商號之提議咨詢事件可逕函此間本會事務所以資接洽之便利而聯社交之感情云 
[滬南商聯會進行紀]  
　　滬南發起商界聯合會迭誌本報茲悉該會發起人陸琴舫係裕豐提莊主任爲衣業中領袖故各衣帮中皆踴躍加入惟錢莊帮因無領袖出面尙多觀望煤炭行帮中酒行地貨雜糧鐵行花行帮各工廠等均先後加入己有五六十家聞該會擬將滬南地方分段調查究有若干行帮商店行號公司俾將來調量戸口參與自治得實事求是免爲人所利用云 
[雜糧油餅交易所新屋落成開幕]  
　　愛多亞路上海雜糧油餅交易所新屋落成昨日上午十時行正式開幕禮來賓到者六七百人由趙芹波司儀奏樂開幕由理事長顧馨一宣讀開幕詞來賓袁某演說交易所之原理繼沈知事演說次由豆米業商業學校王雄聲及經紀會長楊河清朱允長宣讀頌詞並詳述營業狀况次理事陳子彝誦謝詞而散 
[碾米業不收支票之通告]  
　　上海機器碾米同業前日在公所開會提議對於行家自壬戍年起不用支票昨日刊印通告通知同業云查支票一項雖保一種代現性質然吾廠家對於行家交易向來習慣本用現洋此項支票數目旣屬零星且常有退票之嫌殊與我廠交易誠不適用經本月十八日第一次年會當衆提議僉以不收支票爲然自决議之後嗣後廠貨無論店家取付行家支票或行家自出支票一律不收除通告各同業知照外一面由本公所分别函致米行公會查照辦理爲此錄案通布尙乞諸同業一體察照爲荷 
[救火會員干季良逝世今日舉殯]  
　　滬南大碼頭東區救火會義務會員干季良近因積勞成疾迭經中西醫士診察無効於昨日逝世該家屬定二十一日午後兩時舉殯由生義衖出發並經該會召集會議决定該故會員舉殯時將靈柩安放救火車上以表該員生前因公受傷之勞　外全體各會員一律制服銅帽整隊前往護送靈輛又通告各區救火會一體護送藉表哀思並聞淞滬警察廳軍樂全隊届時加入云 
[漢口德白副領事調滬]  
　　文匯報云前駐漢口德副領事白拉克洛氏己抵滬加入德領事署仍充副領事以代施謀氏施己調往濟南 
[滬杭路站長更調]  
　　滬杭鐵路松江站長陳純新現奉調往閘口任職原辦閘口之站長王學熙調至麥根路任事遞遺松江站長以拱宸橋之副站長王仲卿升任惟拱宸橋副站長遣缺尙未補充昨由任局長通知全路各站查照矣 
[贈送救世奇書]  
　　上海格言叢輯杜因鑒於世風之澆漓道德之淪喪特不惜鉅資敦聘通儒蒐集古今中外聖哲之嘉言懿行彙刊成書按季出版三年以來共銷去二十餘萬册閱者均目爲救世之奇書指迷之南針並由曹巡閱使趙督軍盧督軍田督軍閻督軍范總長唐督軍王將軍等題字題序更由黄炎培天台山農王一亭沈恩孚鄭孝胥王正廷諸先生題簽益覺有聲有色現己出至第十三集原價每册實洋一角五分茲因該社適逢三週紀念之際特廣行贈送每册祗收回紙本裝訂費洋七分如寄出郵票九十一分即可得到格言叢輯十三本當此獸欲大熾道德掃地之時不可不備置該書願閱者請示姓氏並郵票等直寄上海北山西路德安里格言叢輯社收無不達到云 
[遊歷不應測繪地圖]  
　　南市車站一帶邇有某國人時在該處游行爲軍事稽查呈報上官核辦等情昨日又有身衣制服形似學生之某國人在該處測繪地圖並擬再在車站範圍内測繪當被該站巡警所見即立婉詞勸阻而去云 
[國貨帽紐廠之擴充]  
　　滬商周醒伯吕瑞庭在洋廣商塲素稱巨擘五四運動抵制日貨風潮起周等首先創辦國貨草帽廠於狄思威路惟範圍狹小出品無多今年周某等鑒國貨需要日增一日非圖擴充不足以敷供給特邀集同志添招股欵定名華福製造廠出品增至草帽呢帽紐扣三種云 
[取締屠夫私宰病猪]  
　　南市薛家浜滬寗蘇三帮宰牲公作前因被不肖屠夫偷宰呆病猪隻售人烹食妨害衛生當經三帮肉業公同議决在公館後面加砌高犬圍墻派人查察以防効尤乃各該貪利屠夫竟拆毁墻垣勾通江北猪客仍將軋斃病猪等深夜運進公作於天未黎明時先行偷宰洗剥現經各肉舖主偵知前情以不特與公衆衛王大有關係即與同業名譽所關非淺亟行嚴厲禁止爰特會商猪行業商董議决取締條件先將各屠夫花名抄錄懸於公作内然後按名攝影外又函請縣商會轉呈淞滬警察廳長飭屬輔助嚴禁積弊並請於每日黎明時輪流撥派長警前赴該公作秘密查察如查右此等行爲者立將該屠夫與所宰猪隻一併扣住除將猪隻掩埋外即將該屠夫革除永遠不准再入公作以昭懲戒而重衛生云 
[昨日南京慢車到滬逾時]  
昨日（十六日）滬寗路由寗開滬之八號三四等慢車因在沿途各站等候乘客上下故車到滬己九點二十分鐘計逾時二點四十分鐘矣 
[甘肅副劵開奬記]  
　　昨日爲第三次甘肅副劵開奬在西門外方板橋共和影戲園内舉行茲將開出之五大奬號碼及經銷各票據錄下頭奬四萬四千五百六十三號本埠大發祥二奬一萬六千四百四十六號杭州義記三奬二萬九千七百七十九號本埠大有利四奬二萬零九百七十九號杭州兆元又四奬四萬三千零三十二號杭州兆元五奬四千一百三十七號漢口分局又五奬四萬零四百六十號常熟昶記 
[各口巡工司之曉示]  
　　各口巡工司額昨出曉示云本巡工司查江海關稅務司所屬界内長江相近吳淞地方石頭沙及扁担沙移置測量椿兩座合將其情形度勢開列如左計開一長江相近吳淞之石頭沙及扁担沙曾設測量椿各一座茲經移置地點用特指明如下查石頭沙上所設之椿現自原處移置華尺約有八十三丈半爲北七十七度半西之處又扁担沙所設之椿現自原處移置一百二十八丈半爲北之處爲此合即遵行曉示各處船隻務宜留心詳記以免疎虞 
[兩甬孩迷路待領]  
　　前晚有寗波男孩二名在閳北迷路由崗警先後帶入四區警署經顏署長訊問之下一供姓徐名中海年十四歲並無家屬去年由同鄉帶來上海云云一供姓姜名紀才年十二歲近隨舅父陳安亭來滬學銅匠住址不明奉諭發慈善團留養聽候出示招領 
尙有本埠新聞等轉入後貝 
雜評二[如何爲民（旡用）]  
　　夫含生負氣圓顱方趾而爲人人也果僅爲人而已乎際茲有組織時代且爲國家主義時代苟爲人須知爲民民有權利民有義務民有責任不享應享之權利時曰奴民民而隸於奴其人格殆已喪失不得謂之人不盡應盡之義務不負應負之責任時曰惰民民而流於惰其人格不甚完全亦不得謂之人 
　　試執途人而告之曰汝非人彼必赫然怒然欲爲人須勉爲民焉民之於國則爲國民國民之於國是何能恝置注意而監督之彼仰官吏之鼻息而自退於客位者良可羞也民之於地方則爲市民市民之於市政弗可淡漠促進而輔助之彼迷舊來之惡例而誤爲非固有者亦大謬已 
　　夫然故於國是則用綿密之心思精詳之攷察起而爲不良政府之監護救國之道無他惟此於市政則挾銳厲之精神堅毅之氣力出而爲萬惡社會之救星自治之道無他亦惟此民乎勿孱於千百年專制之淫威而莫談國政狃於數十年屈服之習慣而無所主張庶國民之人格完商而市民之人格亦無缺矣 
 
 

Page 16

 
 
本埠新聞二 
[殺猪公司被封記]  
　　宰死猪不合封貨棧太厲 
　　薛家浜同記殺猪熬油公司因私宰死猪售與本埠各鮮肉莊混售妨礙衛生事爲何護軍使查悉派員拘拿該公司經理朱三一名並將貨棧發封在案茲悉何使昨又派令官兵四員往該公司點騐棧房封存各物究有若干令將封閉何項物件逐一查點記數聞單送候備考仍行粘封候核 
[滬寗車碾斃鄉人]  
　　昨日滬寗路由滬開寗之快車駛至常州車站相近有年老鄉人在軌道中行走被車碾斃當由車長派警招尋其家屬備棺收殮 
[電車汽車撞傷人併紀]  
　　昨日上午九時許法界某號電車駛過公館馬路有寗波人蔣祥根江北人姜太保先後被撞倒受傷甚重當經法捕房巡捕車送仁濟醫院醫治 
　　昨日上午某號汽車駛經兆豐路口百老滙路撞倒行人王子雲跌傷肩臂等處當經匯山捕房一千二百二十二號華捕到來將汽車號碼抄錄另雇車送受傷人往同仁醫院醫治即持傷狀單呈報捕頭請究又昨晚六時許某西人駕乘汽車駛經平凉路撞傷行人章志金腿足跌倒於地當由西人扶上汽車送入同仁醫院醫治一面自投捕房報告 
[白克路發生搶案]  
　　泥城外白克路七百九十五號門牌藍姓家於前日黄昏時突來盜匪五人各出利器嚇禁聲張當被搜刦去現洋數十元而逸迨新閘捕房捕頭聞警立飭中西包探前往兜拿該盜等己早携贓遠　常向事主詢明各盜年貌服式口音回訴捕頭業己據情稟請麥警務長通飭各捕房中西探捕一體留心偵緝矣 
[張伯勤亦交千元舖保]  
　　華美遠東證劵物品交易所控南潯人張伯勤騙洋三萬元等情昨由捕房將張提解公堂據張之代表律師聲稱張係第二被告第一被告喬立南奉諭交一千元舖保張須减半交保等語中西官得供判張亦交一千元舖保候訊 
[控司賬私用賬欵]  
　　南京路興華麵粉公司控司賬宋佩璲私用賬洋一千元等情昨晨由探將宋提解公共公廨被告延律師到堂代辯要求减輕交保中西官核准判宋存洋五百元作保候訊 
[不理劃條之控案]  
　　中國機製粉麩交易所前延巴和律師投法公堂控建祥棧不理劃條銀洋等情嗣被告延某律師函致公廨稱建祥棧係屬日本籍等語判再核在案昨又傳訊原告律師稱查得劃條一事祗有華商可出洋商並無出立劃條之事請求堂上准予飭傳該棧經理到案訊追中西官判覆訊核奪 
[欠債交保限理]  
　張雲奎昨扭郁三林至法公堂控稱前年間郁向商人借去洋三百元約期歸還不料届期不付人亦避不見面至今始在途遇見故此扭案請求訊追借據呈鑒詰之郁供認欠欵請求釋出設法交還中西官判交四百四十四元人銀並保出外限理 
[公共租界破獲兩賭窟]  
　　新老閘兩捕房捕頭於前晚率同中西包探在所轄境内破獲賭窟各一所（一）新閘大活路一百七十八號門牌小茶館内進平屋内拿獲頭家婦人王沈氏賭徒龔秋月王桂林徐梅生顧壽堂蔡進林張伯林劉培生周根全等共二十二人（一）漢口路二百零二號門牌連元客棧内捉獲頭家朱瑞元賭徒劉祥林奚正福胡品華陸秀齋王阿慶沈田仁陳六寶祝阿根吳阿榮徐連婦人顧金氏沈陳氏等共十五人連同賭具一併帶入捕房着將頭家分别拘留各賭徒均准存洋保出昨奉公共公廨俞襄讞會同美丁副領事逐一傳案訊明以王沈氏朱瑞元不應聚賭抽頭判各罰洋二十元餘人各罰洋二元一併充公賭具併燬 
[廣東路之販土機關]  
　　王阿二押一月楊阿三罰五十元 
　　總巡捕房捕頭於前日率同華探周志仁在廣東路六百三十四號屋内破獲販賣烟土機關搜出烟土捉獲潮州人王阿二楊阿三鄭展之三人連同烟土一併帶入捕房昨解公共公廨請究被告等均延律師到堂辯護經中西官訊供明白判王阿二押西牢一月楊阿三罰洋五十元充公鄭無干開釋烟土送海關焚燬 
[叉袋角之燕子窠朱桂林押一月]  
　　戈登路捕房包探　幹泉前日與西探亨利在叉袋角二百二十號室内破獲燕子窠一所昨將其主朱桂林烟客徐鴻喜王阿漢王阿二吳金生連同烟具併解公堂亦經中西官訊實判朱押西牢一月烟客各罰洋三元充公烟具銷燬 
[三人私賣燈吃共罰洋一百四十元]  
　　馮文桂夏仲康陳進夫三人邇在法租界私設烟子窠供人吃食鴉片烟事爲探目沈德福偵悉以馮等違章前晚稟明西探前往抄出烟槍烟具等物帶入捕房諭各交保昨日傳至法公堂請究先由西探稟明前　馮等　認私賣燈吃不　判馮罰洋一百元陳　兩人各罰洋二十元充公烟具没收 
[捉姦兩則]  
　　　豐路同興里陸朝金之　張氏與奚阿同白書通姦爲陸查悉突入姦所將男婦拘送四區陸以十一歲女兒愛秀作證奉飭併送地檢廳訊辦 
　　小南門外聖賢橋鄭子子奎之饔　鈕氏與劉阿二通姦經鄭探悉邀同伊姪鄭兆駒并友人張紹廷等前去捉姦當將男婦　送一區一分所轉送地檢廳究辦 
[傭婦與主人通姦　　北京人崔振奎住閘北共和路餘慶里賣布爲業其妻王氏咋扭紹興婦人倪童氏至四區警署控稱支年八月間雇倪婦爲傭因與丈夫有暧昧事故今年正月十五日辭歇詎該傭婦今日反來尋釁毆傷婦人之門牙請爲究辦經顏署長質訊之下據倪童氏供認與主人通姦係主婦牽引等情奉諭暫押聽候偵查核辦 
[馬車夫不愼之科罰]  
　　馬夫李偉生因拉韁不愼在北四川路武昌路附近將陳其三所拉之黄包車撞倒跌傷坐車西人經一百六十一號印捕查見將受傷人車送醫院醫治並將李拘押昨解公共公廨經中西官訊供推諉判李罰洋十五元充公再賠原告醫費洋一元着令繳洋開釋 
[死了兩個賊犯]  
　　因犯竊盜案判决送往第二監執行犯徐正來又判决二個月之竊犯韓生才發送第二分監執行邇來該兩犯先後染病韓犯發往新普育堂醫治無效於昨倒斃徐犯則倒斃在第二監中昨午奉派張楊兩檢察官分别前往騐明棺殮 
[搶嗎啡各押四月]  
　　無賴徐阿毛葉瑞福兩人日前在法租界自來火行街搶取行人其申之嗎啡數兩適爲探目沈德福包探唐雲卿巡緝到來查見上前將徐葉兩人連同嗎啡一併帶入捕房昨解法公堂請究徐葉兩人供認搶來不諱中西官判各押西牢四個月以儆 
[攫取衣包]  
　　流氓鎭江人陶成發因在黄浦路攫取行人顧子善衣包一個圖逃經顧狂喊由探侯阿保到來帮同追獲連贓掝入捕房捕頭略詢一過諭令押候解廨訊究 
[公共公廨訊案紀]  
　　昨日下午英公廨民四庭由張襄讞會同日由副領事訊明（一）楊曹氏控蔣老三（即凌阿珍）及保人李德甫欠洋案結果改期一禮拜訊（二）鴻泰朝記控劉桂不付工洋案結果原告臨訊不到註銷 
[誌謝]  
　　周瘦鵑君編輯之（半月）第十一期現己出版昨承大東書局惠贈一册又皎月社惠贈（皎月）第二期兩册又上海大陸銀行惠贈（内國公債調查錄）一册調查詳盡裝訂精良又上海九二美術館主劉正鵠君現新出一種（借花圖）畫片月份牌標題曰（敬頌國民覺悟）（同心籌欵贖路）寓警世良意於出品中洵爲别開生面之佳製昨承劉君惠贈兩張又承陳正泰號惠贈月份牌一張均此誌謝 
來件 
[朱鏡宙致上海總商會書（續昨）]  
　　中國與海峽殖民地過去三年間之貿易（一九一八年至一九二○年） 
　　（一）中國輸出海峽殖民地者（表以元爲單位下同） 
　　一九一八年一九一九年一九二○年 
　　新嘉坡一五○六○五二六　一九三一四三七五　三四二六一一七七 
　　檳榔嶼一九九八七六五　二一二三七九九　三九八一八二二 
　　廊拉甲四七八四三　四八五二○　六一四○○ 
　　總計一七一○七一三四　二一四八六六九四　三八三○四三九九 
　　（二）海峽殖民地輸入中國者 
　　一九一八年　一九一九年　一九二○年 
　　新嘉坡二四七一六一四　七九一○八六五　五六三一三○六 
　　檳榔嶼七五八○三　二二七二四三　二三九四九七 
　　麻拉甲　二四一四 
　　總計二五四七四一七　八一四○五二二　五八七○九○三 
　　觀上表吾一九二○年之輸出海峽殖民地者爲三千八百三十餘萬比一九一九年超過一千六百八十餘萬其進步之速殊爲可觀顧此尙專就吾國内地之直接貿易言之而香港之年達一萬萬六千餘萬元之間接貿易不計焉茲請進而一述香港與海峽殖民地之貿易 
　　香港與海峽殖民地過去三年間之貿易（一九一八年至一九二○年） 
　　（一）香港輸出海峽殖民地者 
　　一九一八年　一九一九年　一九二○年 
　　新島二五六七二九八八　四一三一八六九六　一二五三八五○六三 
　　檳島一一五八七六○○　三三二○七七一五　四○八二七○○七 
　　麻島二五○　五六○　二八八 
　　總計三七二六○八三八　七四五二六九七一　一六六二一二三五八 
　　（二）海峽殖民地輸入香港者 
　　一九一八年　一九一九年　一九二○年 
　　新嘉坡一四一九三四三八　一九○八八七三二　二○七五二三九五 
　　檳榔嶼七二三三五八四　八六九七六二二　七五五六○二七 
麻拉甲 
　　總計二一四二七○二二　二六七八六三五四　二八三○九四二二香港之輸出海峽殖民地者在一九二○年爲一萬萬六千六百二十餘萬元比之一九一九年超過九千一百六十餘萬元香港爲吾國間接輸出貿易則吾國之輸出於海峽殖民地者其突飛猛進之情形可想見己 
　　吾國一九二○年對海峽殖民地之總輸出并香港之間接輸出計之共二萬萬零四百五十餘萬元而其中屬於香港者約超過五倍其原因（一）香港與新嘉坡間之航線較上海至星嘉坡者爲發逹平均每星期約可得三艘船隻旣多水脚自較便宜（二）南洋華僑多係閩廣人故一切貿易均以閩廣人所經營爲多香港爲吾國南方惟一口岸且係自山貿易港以故閩粤輸出入皆以香港爲總　紐 
　　世之言經濟者每不能離乎人口而貿易之盛衰更與人口有密切關係蓋購買力之强弱全以人口之多寡爲正比例也吾華聟之僑居英屬馬來半島者據一九二一年之調查統計如下 
　　地别總人口華僑人數 
　　海峽殖民地八八一九三九　四九七四○六 
　　馬來　　邦一二九八二九二　四九三九五七 
　　马來屬邦六八九九二八　七五七六七 
　　柔佛邦二八二二四○　九五七六○ 
　　總計三一五○三九九　一一六二八九○ 
　　英屬馬來半島之總人口不過三百一十餘萬而吾華僑己有一百一十餘萬幾占全人口之半數餘之半數除坐而衣食毫無經濟思想及能力之馬來人與夫僅充苦役之印度人約占百分之九十八外所謂半島政治上主人翕之英人不過萬餘人而己（按英人發表統計皆以歐美人合計）以吾華僑之富於愛國愛　及保守心吾國對南洋輸出之能見長足進步亦安足異茲就一九一九年吾國輸出海峽殖民地花爆香紙二項計之已足見吾華僑購買力强盛之一班蓋虔神之風一如内地花爆香紙完全爲吾華僑用爲敬神之需他族僑民固無需於此也 
　　一九一九年花爆香紙輸出海峽殖民地一冕 
　　中國輸出香港輸出 
　　花爆香紙花爆 
　　新嘉坡六七八二　八二四五二九　六七六六六九　四四一四六○ 
　　檳榔嶼三九七八三○　一九九七一○　一八六四一○ 
　　（仍未完） 
公布欄 
[江蘇高等審判廳]  
　　民庭判决周盛澤與周張氏因贖田涉訟上告一案（判决主文）　判撤銷本案發還江寧地方審列廳更爲審判蔣起順與劉吉氏因基地涉訟聲請一案（决定主文）本件聲請駁回以上二月十五號 
　　批示丁汝良呈一件爲請求迅予發卷由呈悉查本案原卷早於十年十月三日令發南通縣知事查照辦理仰該具呈人持批向縣請求審判可也此批以上二月十六日 
[江蘇高等檢察廳]  
　　布告爲宣布因姦殺人犯張錦兒罪狀事案緣張錦兒向在康北銀家帮工因與康北銀之妻丁氏調戲成姦康北銀問知對於其妻時相責讓並揚言要將姦夫姦婦戮死張錦兒與丁時因此懷恨遂商量將康北銀害死以圖長久姦好先擬乘閫用繩勒死　繼以用繩遲緩不如用刀快　張錦兒乃買得尖刀一把給丁氏看過後由白己收藏以便乘便下手探知康北銀每甘必到人家賭錢至晚方歸遂於民國元年二月二十九日即陰厝壬子年正月十二日携帶尖刀在萬家岱亂墳旁場子内等候一更時分康北銀行至該處張錦兒上前即將康北銀撞倒擹按身上用尖刀戮傷咽喉等處身死回至更　内取出蔴繩并邀高老虎帮同將康北銀屍身抬送凌家塋　洞内隨即找向丁氏告知前情康北銀之兄康北魁因康北銀外出未歸四出找羣旋於洞内發見屍身報經前如臯地方檢察廳騐明偵查起訴嗣因如臯地方審檢廳被裁將本案移交如臯縣知事訊據供認前情判决宣告死刑該犯不服聲明控告復請上告均經按律判决馭回茲於本年二月十四日奉總檢察廳第六零七號訓令内開民國十年九月九日據該廳呈送張錦兒殺人不服第二審判决聲明上告一案到廳本廳於二十九日送院核辦十一月十一日經大理院判决十二月一日函送訴訟記錄前來查該犯張錦兒院判應執行死刑當由本廳呈部覆核十一年一月二十三日奉司法部指令于文到三日内將該犯張錦兒　絞等因奉此合亟發還令行該廳仰即遵照執行此令等因奉此本廳遵於本月十五日上午十一時派檢察官前赴第三分監將該犯張錦兒一名提案騐明正身押往行刑塲依法處絞以昭烱戒除呈報外合亟布告諸色人等一體知悉此布中華民國十一年二月十五號高等檢察長許受衡以上二月十六號 
[上海地方審判廳]  
　　布告（第九號）爲布告事照得本廳承發吏李福生辭職照准所遺承發名一缺業經依次傳派考取承發吏孫立民代理合行布告仰訴訟人等一體知悉特此布告廳長梅貽榖 
　　判决主文（民一庭）一件决定馮朝冕與唐厚田因田畝涉訟聲請再審一案主文本作聲請駁回聲請費用歸聲請人負擔（民二庭）一件判决浦錦山與盛姚氏貨欵糾葛控訴一案主文本件控訴及附带控訴均駁回本審訟費歸控訴人負擔 
[上海地方檢察廳]  
　　批示李李氏爾夫與費兆富互毆經騐明各受微傷兩造均干刑律碍難准保此批于蘇氏案經起訴所請不准此批　廣揚准予函致常熟縣公署協助此批湯富坤等誓羅准保此批以上二月十四日 
 
 
] 

Page 17

 
 
常識 
常評 
[科學與哲學] [  漸]  
　　科學所以促物質文明之進化哲學所以促精神文明之進化二者有相濟之功用不可偏廢 
　　我國之發明家蓋盛於伏羲神農黄帝三時代此時代雖無科學之名而有科學之實唐虞夏商周已述者多而創者少秦漢以降更無論矣最盛者其戰國時乎哲學則以易爲祖伏羲文王孔子相傳之道皆易道也顧其初頗參以神學之意味至孔子始一一引而歸之於人事然龜卜蓍筮以人而乞靈於動植物舊習慣猶久而不廢觀漢書藝文志所載六藝諸子二略大率在哲學範圍術數方伎二略大率在科學範圍而術數方伎亦含神學之意味如術數略之天文曆譜方伎略之醫經經方房中諸書其性質與今世之所謂科學誠肳合矣若五行蓍龜雜占形法神仙諸書皆所謂含神學之意味者也自佛學入中國而國人之思想大變蓋駸駸乎儒釋道同化矣近更有耶回二敎總之不離神學者近是 
　　孟子謂聖而不可知之謂神今世之所謂科學則必幾經試驗有確實之證明决無付之不可知之數者中庸謂誠者物之終始不誠無物此意於科學爲近而中庸固哲學書也西人之能讀中國書者多崇拜之 
　　我國科學之所以不昌其兆端於泰之焚書乎竊疑當日所焚之書皆科學書也試披覽周秦諸子往往發見科學之一鱗一爪此必非由理想得之者秦以易爲卜筮之書而不焚而不知易之爲書哲學之原理幾無不包孕於其中或當日之儒者詭言以欺祖龍未可知也 
　　今西方之文明一科學之文明也顧自歐戰以來西方學者多感於偏重物質文明釀成慘殺之罪惡頗有研究東方之哲學慕我國之精神文明者而我國則尙在物質質文明幼稚須注重科學之時代此殆東方文化與西方文化調和之機乎 
道德 
[國民熱度的改造] [  李思順]  
　　吾國人自受了國際外交上種種的剌激所以凡遇着一件侵害主權的事發生常想一洗五分鐘熱度的譏剌睡獅的玷辱運動哪反對哪示威哪這種舉動原是好的但是我覺得此種熱度裏面却有許多缺點是要改造的就是（一）是一時的不是永久的我們那裏得來五分鐘熱度一句話吾國人遇着難堪的事就忽然起來運動反對他舉動的劇烈實可以震動外人的所以這般的熱度一昇就逹到沸點不知物極則反此種無定的熱度就不久漸漸的降下去一直到了冰點還要下孫子有一句話（善戰者動於九天之上善守者藏於九地之下）吾國人並非善戰善守者不覺這種極端的運動很似這兩句話所說易爲外人所利用呢 
　　（二）是表面的不是根本的近年來國民熱心的運動却有好幾種但是還未見有那一件是成功呢如五四運動自治運動等等都是没有成功爲什麽緣故呢就是没有根本的熱度去做運動的工夫完全是顧外表帶假面具去嚇人這樣那裏有成功的希望啊 
　　（三）是隨時的不是預備的國人也常說有備無患殊不知完全是口頭禪對於國事的運動通没有先爲預備防患於未然的工夫還没有做過一些所以一遇倉卒急迫的事發生就手忙脚亂的去做不知道那一處好落手祇恃一段故技去奮力的運動罷了適足以紛亂事體是無益的 
　　（四）是被動的不是自動的没有一件極難堪的事來觸動吾國人的心想他們有一種自然的運動是找不到的這是什麽講究就是没有自動的熱度猶如一個温度計假使没有外面的熱力感動他就永没有達到一百度的道理因謂被動的熱度是不能彀常常保存的當他們没有運動的時候還是沉沉的在夢裏若是没有旁的人去呌醒他還不能造就這運動呢 
　　（五）是死的不是生活的有生機的物件若是没人戕害他定有一個好結果運動也是這樣的講法吾國民所已經做過的運動都是極勇猛幾有一往無前之槪還有那種障阻可以消滅他的應該就要有一種好成功爲什麽毫無結果這種運動不是死的嗎 
　　以上五種弊病都是吾國民運動中的缺點所以弄得每一運動總是没有好結果還是望國内同胞奮力去洗除這種種不好的弊病纔可以望將來種種運動的成功（乙種酬） 
[西方格言（二五二）] [  謝介子選譯]  
　　佳友不患别離（英吉利諺） 
　　處善羣者能受益（葡萄牙諺） 
　　運用及儲蓄俱宜有定見（英吉利諺） 
　　妒足以生煩惱（德意志諺） 
　　安不忘危者始可無危（席勒斯）（Ｓyrus） 
　　靜察而公平（滿吉耳）（Ｖirgil） 
　　善藏之人善尋（英吉利諺） 
　　樹優斯果美（希臘諺） 
　　日日有新意（英吉利諺） 
　　心地之清純與銅城無異（臘丁諺） 
經濟 
[商業問題之研究（續）] [  吳東初]  
　　零售業商店政策 
　　商店營業性質同資一同其交易量宜自相同矣而實際往往不然甚者比鄰商店操業無異而一則門庭若市一則門可羅雀其故究何在乎或曰同一商品而售價不同則顧客咸趨價廉之肆而價昻者自無人過問此天然之趨勢也雖然在昔商界或但圖小利不計其他往往有全無方針而故減價格者矣今則不然商業進步各業常有相當之手段卽盤據主義市井學校新式學究教育界之現象　鏡蓉曰 
舊式商店對於價格漲落亦非茫無頭緒而新式者更無論矣故基礎已固或稍有計劃之商店對於價格漲落大致各有其操縱之術於營業之興替亦大有關係在今日而研究商店政策於價格上實有研究之價值焉略言之卽本章所討論之商店政策是也商店政策之要旨在研究對顧客服務之道亦卽不外定價之方法惟其法至多試分舉之 
　　（一）巨賣商界中常有（極力要索）與（拚命抬價）等口頭語實卽巨賣之表示也此種政策實類自殺其初行也不啻掠奪藉此或可稍得小利然其結果多不能使買者滿意而一時不得不買者類多因買主不能於他處獲得而又爲其所必需雖明知定價甚不公允亦祇得認虧購買但一旦新同行加入其價較廉則交易統移入新店苟此時舊店仍故步自封必淪於淘汰之列矣 
　　（二）平賣穏健商店抱定宗旨平允取價具有遠大之眼光不計目前之小利旣得買主信任自能長久維持其交易順序而進以漸發展正如久練之卒好整以暇非烏合之衆所可比也雖然所謂平價者固與巨賣之價逈不相同而又非賤賣之謂究當以何者爲標凖乎說者不一有謂宜照成本加百分之五十者有謂宜照成本加百分之二三者其規定究非易事但其要點亦不外光明交易之性質及計劃拆息與或可發生之虧損果能於此諸端研究清楚而定出價格則自能平允而合於平賣之性質矣 
　　（三）賤賣本埠商店往往有（若要買賤貨請到本店來）及（積貨過多削本出售）等招貼而所謂大放盤大减價之事無日無之莫非藉此號召以廣招徠乃零售商求迎合顧客心理之一種手叚也雖然設肆營業莫非以得利爲目的且懋遷有無深合服務社會之本旨即稍取餘利亦爲人所公認其非認眞减價者手叚之卑下固無論矣即實行減價不顧血本亦不出與同行競爭之目的夫商事進化羣以通力合作爲指歸無謂之競爭殊非正當爲此者其意果何居乎 
　　由上觀之知巨賣之法固一時掠奪之術爲有識者所不取而賤賣則又大可不必中庸之道其在平賣乎雖然吾之爲此言其性質非絕對也營業性質及境况亦至有關係焉售價高亦可應一般高等買主之需要而造成高等買主購物之商店其交易亦自有常則巨價未始無存在之餘地也反之賤賣即所以施惠於平民價雖不昻而交易量常大故善營業者宜審察環境以定方針不可惑於一說驟趨極端非然者一則跡近勒索一則形同病狂何所取乎 
衞生 
[捲煙毒] [  蔣懋倫]  
　　年來吸烟之風日熾捲烟之廣告布滿街衢觸目傷心不勝嘆息爰揭明捲烟之毒庶幾中毒諸君見之知所警愓 
　　考捲烟之能爲人害者因其中含有數種之有毒物質茲分述之 
　　（一）尼古丁（Ｎticotine）性頗毒捲烟中含有害之物質以此爲最一入體内輒至昏迷蓋因神經細胞受其妨害故也而心之作用上亦每受其影響若吸之過量尙有性命之虞危哉 
　　（二）阿母尼亞（Ａtmmonia）阿母尼亞吸入口中則唾腺被剌激而不能營旺盛之作用若入鼻腔則能使粘膜凝結每見吸烟之人其口鼻中常患乾燥職此故也口中若患乾燥頗有礙於食物之消化鼻腔若患乾燥則能害及呼吸作用（三）二氱化炭氣（ＣarbonDioride）此物質能使人感不適或頭痛等症鼓入肺中則血液變成减養血頗害身體之發育其甚者常至窒息如不急救輒至死亡 
　　（四）一氱化炭氣（Ｃarbon　Monoxide）一氱化炭氣吸入肺中後身心常覺不安作事若無頭緒往往使筋肉及心臟抖動作痛且血液中紅血汗運送氱氣之功能亦衰 
　　捲烟之毒旣有如上之四種而於經濟一道又不合算深望吸者有以戒絕之（乙種酬） 
 
