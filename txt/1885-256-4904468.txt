# 1885 - 256 - 4904468

 

Page 1

 
 
[五十一號畫報出售] [  申報館主人啓]  
　　徽州山中出一大蛇蛇身盤旋於山腰樹上而其首下垂山脚吸飲澗水鱗甲斑駁其長難以丈尺計如此巨物舉世罕見故圖之以供衆覽報首畵譜一圖貓一圖狗係任君早長所繪玩其筆墨雖無奇異而生動之態自不可及後附淞隠漫錄圖說一則准於初六日出售此布 
[仿印古今圖書集成樣本告白] [  申報館點石齏主人啓]  
　　本齏　印古今圖書集成减印一千五百部刻下人手嫻熟印出之書倍多於前然尙擬再添排手以求迅速竣事惟　君散處遠方未能到局親視工程故將各編各典每種提出一卷并圖畫若干另印成一百二十餘頁訂成一大本　　之清晰印工之精妙有目共賞惟不能遍送買票諸君故交本埠外埠申昌售書處出售每本價洋二角諸君購閱可　此書之妙並擬將印成之書無論多少於明年正月間先行分給嗣後擬分期交書俾得先睹爲快惟是書板樣放大　本較多本齋所收之銀核計吃虧尙鉅而諸君得此實爲價廉物美其有未曾續繳第二次股銀者展於八月内一律　齊連同第一次股單之號頭及股友姓名開示并交申報舘當卽掣回收據交執其有前在漢口買票者應繳之股銀可就近送交漢口信和洋行蓋本舘已將空白收據寄存該行自當立時塡給如過八月之期則當將寄存之空白收據　回幸勿自悞此布 
[滇撫覆陳礦務情形摺稿]  
　　奉爲滇省礦務辦理粗有成效惟商股集無鉅款銅本擲濟軍餉致未能擴充開採情形遵旨據實覆陳事光緒十一年六月十一日承准軍機大臣字寄本年五月二十二日奉上諭雲南礦務曾於上年五月間諭令該督撫廣集商力及時開採業據張凱嵩將籌畫採辦情形於上年五月本年正月兩次覆奏所稱紳民尋獲舊硐新　四十餘處若何開辦牛泥塘一處礦苗最旺曾否辦有成效胡家楨等招集商股已否集有鉅款目下軍務已定亟應擴充礦務認眞開採以期規復舊額着岑毓英張凱嵩督飭所屬實心籌辦並催令在滬委員赶緊集股赴滇務須事事覈實取信商民以期有裨時局一面將現辦情形迅速覆奏將此由五百里各諭令知之欽此臣跪誦之餘倍深兢惕竊臣自上年欽奉諭旨開採五金事關利濟民生杜絶外患豈敢視爲緩圖當卽審察事機訪求利弊以原議滬粤招商集股海疆有事觀望不前疉經專札專函催令承辦之員實力勸辦勿得藉延並泒員於川楚地方分股招徠以襄要舉復以鹽法道鍾念　諳練精能飭於臣署前設立開採總局凡本省紳民覓有舊硐新𥕢皆得赴局面禀移會藩司立給開山牌票准其試　民咸稱便而臣夙夜所顯慮者辦礦之法必須厚集貲本多招健壯砂丁孰練爐户一面開採一開煎煉斯用力多而成功易成功速而獲利白豐若挾有限之貲以求速成之效其勢誠難今計招集商本僅據滬局解到銀三萬兩川局解到銀五萬兩爲數無多不數分佈猶幸滇局委員知府全楙績急公能事力爲其難陸續挪貸支撐試辦蒙白錫廠運滬銷售藉以歆動商情並開辦東川楚雄祿勸等處銅廠以顧京銅尙爲得手其新獲牛泥塘一處得礦甚多煎銅不易費用繁重尙不敢必其有成此商局現辦之情形也本省紳民報開銅銀等廠四十餘處力薄貲微又縈縈於得失利害作輟相乘涉其藩籬未卽窺其堂奥調查局簿獲礦已有十餘處繳銅尙祗數萬觔其餘有因瘴發水淹停辦者有因銅色不佳停辦者有因工本不濟停辦者多求借領官本以資工費奈司庫銅本一項迭因邊餉緊迫恊餉不敷報部動挪將聲餘數留俻繳銅發價已難久支實不能兼營並顧此紳民現辦之情形也臣維銅本無存亟望商本豐盈庶能擴充調辦駐滬道員胡家楨極知顧全礦務大局力果心精紳商信服現在軍務大定臣已恭錄諭旨由驛行催赶緊集股解滇以維時局復催飭川省各委員一體遵照實心籌辦並許以集有鉅欵者卽當擇尤奏子奬叙計能源源匯解不似前此之掣肘爲難仍屬藩司遇有協餉到時酌提若干歸還銅本項下俾裕支發而免虚懸總之滇省礦務原可有爲現查本年二月已將六起頭批京銅五十萬觔趲運在途擬俟秋間仍當起解六起二批藉供鼓鑄惟本難接濟明年能否照解尙難預計臣仍當督同署藩司史念祖儘力籌畫維持但使物力充足人工齊集定卽擴充開採以期日起有功仰副聖主訓勵責成之至意所有滇省現辦礦務情形謹會同雲貴總督臣岑毓英合詞恭摺覆陳伏乞皇太后皇上聖鑒訓示謹奏 
[津沽西信]  
　　天津西人來信云赫總稅務司之弟赫政君當偕葉顧之觀察前赴廣西在關外設立稅關云又言法副提督利士卑士於初八日至大沽換船前赴天津晉謁李傳相又聞法欽差巴特納亦將出京至津然後由津來滬未知有何要公也 
[津事瑣錄]  
　　七月廿八日仁記棧房揀駱駝絨小工誤斃一命死者住何東蓋與兇手同在該棧通力合作者也駱駝絨如亂絲之棼其團結如球者更難因端意委兇手之弟亦在該棧覓食往常工作至費手時輙便成團擲死者前使相助爲理死者心滋不悅是日亦復如是因相口角兇手情深禦侮上前一脚遽中要害遂昏不知人赶緊舁歸逾時斃命死者有母報請騐屍兇手亦投案候辦死者聞係孤子云○東南城脚向開翠花作坊之祁某自服紅礬畢命紅礬卽熟砒以之藥虫者也祁之翠坊向與某甲通力合作嗣生意不佳境遇艱窘作坊閉歇甲尙有虧空至今賦閒祁又因病已成癱瘓賃居東南城脚草屋三間中住一妻兩徒並三幼女房錢係逐日支付窮人勾當不無拖欠而房東係孀婦楊陳氏亦貧而無告藉此爲生者也七月陰雨連旬坍去該屋一間祁因此延不付租而楊更借此下逐客令謂汝一廢人居此險地設有意外情何以堪不如及早遷喬免遭不測日逐聒絮剌剌不休言在意中係催積欠祁思及甲因與相商甲自顧不暇何暇謀人因以大叩柴扉九不開怨甲謂我之欠楊者房租而甲之欠我者資本今我被逼進退維谷而甲只作壁上觀不如以病廢之身與之拚命因囑學徒購紅礬若干服後向甲家索欠時甲適外出未歸其妻覩祁貿貿然來病廢堪憐急叩起居兼詢家務旁及妻女無一掛漏一若痛癢相關末後取出津錢一竿付以携歸並香瓜數枚餽小兒女許俟甲回時法外設法斷不容袖手旁觀姑請先歸從長計議甲妻不知其服毒而祁亦自忘其服毒謂該氏 
 
 

Page 2

 
 
情至義盡也遂負錢遄歸比歸而毒發竟死祁妻被聳控楊陳氏威逼致命報請驗屍邑尊騐得係服毒自盡明係藉端圖詐楊陳氏係一孀居女流未便拖累着令保釋惟報呈内牽連陳氏兩弟帶回審訊斷令代爲出殯完結大約可斷葛藤矣○去年醇邸以中法和局未成深恐禍結兵連餉需支絀曾向怡和東人借定英金一百五十萬磅其銀分期付訖歸欵亦按歲清還現值交銀之期和局已經底定該欵刻無要用聞傳相奏讀截留二百四十萬兩擬製鐵甲船四艘以輔兵輪之不逮聞已俞允准行矣 
[京華叢述]  
　　宗人府招考供事報名者已有三百餘人○張朗齋爵中丞督率部下開挖護城河紀律嚴明秋毫無犯實事求是不憚辛勞共兵五十棚每棚十名輪流動作神速異常河深一丈八尺寛倍之○前報彰儀門外有西人跑馬於新築河堤致將兩岸踏壞經挖河軍士阻爛西人不遵日將張朗齋中丞岸上所插令箭奪擲河中諸軍齊怒縳送二人交地面官收押刻聞被縳者皆係英國人另有法國一人見勢不佳預先遁夫遂經統帶官將該二人交彰儀門外守備署中暫禁次日統帶官入城禀明中丞咨請總署核辦總署照會英國駐京大臣刻英國大臣與總署照會再稱除已將二人懲處外如再自不知自愛者中貴國縳來從重治罪云云該大臣顧全大局不失兩國夙好可謂賢矣○京師東直門外有馬姓孀婦年四十許幼時曾患異症每發時胸中若有堅物達於嗓際三五日一發發則喘息成團半日始愈盖已閱廿年矣七月中旬婦症復發兩晝夜不愈家人將置殮具忽大嗽一聲吐出一物若橘家人不明何物剖之見中一極大檳榔外裹濃痰盖婦十餘齡時子食檳榔曾悞吞一整檳榔故作此患婦自吐物後舊症頓痊好食檳榔者可不愼歟○雙順合班乃秦腔曲部也有唱花旦名角韓桂喜者豢一小犬七月下旬犬驟得瘋疾而韓未之知也抱之懷中犬驟起連噬韓腿數處韓傾跌於地昏迷不醒急請醫診視無效七日而韓死矣○前門外乃五方雜處之地人烟稠密每遇道路泥濘不堪步履而車馬行人絡繹往來仍不稍减往往有行人衣服被車馬輪蹄濺污者七月二十日廊房頭巷有某甲騎騾自西向東馳奔若飛街旁有二行人着新衣步行恐騾蹄污衣急喝甲慢行詎甲置若罔聞竟由二人前疾馳而過將二人之衣污濺幾滿二人怒甚直前揪甲拖之於地飽以老拳旋經該街鋪户數家解勸始各散去次日甲帶領北城坊署差役多人來該巷之四義齋首飾店及隔壁燈籠鋪聲言昨日打架有此二舖助拳帮毆二鋪驚詫差役不容分辯强扭每舖一人於坊署該坊官並不細究各批頰十下仍不放出聞甲乃某侍御家丁故强横若是刻二舖忍氣浼人說合尙未聞甲之允否也○前報吳侍御條陳修補京師前門大街石路一摺旋經工部查勘聞該部核計需銀數十萬兩之鉅不能興修議將石路翻而砌之詎石路已經翻砌難於鑿鏨不堪再用刻該部堂官擬於八月初六日入奏將查明情形及需欵數目陳請皇太后皇上聖裁嗣聞吳侍御條陳内曾稱數年前貢院有□和木廠王海捐修此石路請仍令王海捐修云云該部堂官計議昔王海捐修貢院係遞呈情願報効現王海並未來部遞呈何能勒令派捐此條窒碍難行應毋庸置議云 
[閩闈簾官單]  
　　本科鄉試内簾監試官一員候補知府沈定　内簾　十二員順昌縣管辰煛龍溪縣饒世纓建寗縣劉珏詔安縣吳賡揚上杭縣孫楨南平縣邱晋昕彰化縣陽成意淡水縣張景祁卽用縣魯衛卽用縣楊鴻濂候補縣劉玉璋教習知縣俞秉焜收掌官同知金治禮彌封官卽用縣何紹堂浦城縣梁亨吉對讀官大挑縣馬世樑大挑縣謝燮梅候補縣郝士珍通判姚嘉植大挑知縣馮興猷受卷官同知温培華題補長樂縣王樹鼐候補縣汪世誠大挑縣康林桂鹽大使沈士升吳世祺張鼎勳周鍾翰石桂豐受卷兼帮辦收掌官候補縣鄧嘉繩外收掌官同知胡日新修補縣陳煥新謄錄官署建甯縣金玉堂大挑縣李煊閔孔樂候補知縣何文澍周廷獻均於初六日入闈奉公矣 
[催調簾員]  
　　每逢鄉試之年除實任正途州縣調簾外更委候補正途州縣十餘員充當内外簾各差現任者往返川資自行措辦其候補人員則于起程日每員由藩庫放領銀百兩所定章程實因體卹貧員起見上月十八日徽藩張方伯傳知派委簾差各員准於午後派丁持字赴庫具領川資以便起程前往 
[漢鎭火災]  
　　初七後半夜兩點鐘時漢口鎭祝融肆虐焚去店舖房屋約四十間其起火之由以及一切細情容俟續陳 
[羊城官報]  
　　七月廿一日候補縣丞丁祖培禀到京來候補鹽大使馮秉仁禀謝超委廿二日缷萬州包永昌候補縣雷震瀛大挑知縣黃楨俱禀知奉委廉差從九品陳本基禀到京來廿三日候補縣丞賈國珍禀辭往羅定勸當捐從九口汪鴻晋禀到京來候補縣林兆禧胡汝淵邵謙和張煦春趙光何超俊孫之瀛陳廷尉高紀俱禀知委調廉差廿四日候補府潘培楷禀到由廣西鎭南關回番愚縣裘伯玉禀知往牛山勘丈紥營地方廿五日從九品范定紳禀知委管理鹿鳴筵宴補用州李受彤禀知委奉廉差廿六日新選番愚縣丞楊甲秀禀到四川來廿七日新選興寗典史畢乃僚禀到京來候補鹽知事王善孝禀知委解砲彈赴南甯廿八日補用通判呂以興禀赴桂林賑濟廿九日新授廉州府鶴山禀到京來大挑知縣施念祖禀委廉差三十日候補縣吳應廉禀知委勘南海三水被淹田畝補用縣徐殿蘭禀辭往武毅軍點收軍裝同日藩憲牌示陽江縣丞缺委補用縣丞黃貴生署德慶州史目缺委坐補巡檢程彬署崖州史目缺以連平州上坪司羅澤沛升補 
[撤兵賸語]  
　　厦門撤回之乾軍前以附坐西船折回攺由廣利輪船裝送赴漢均列前報兹廣利船已由漢回滬輪葉稍有損傷卽赴船廠修理據該船主言所裝兵士一百餘名殊不安分幸尙未滋生事端然有數事述之已足令人發噱船中裝鹽之處其下有孔俾鹽滷得以漏出一兵見之以爲清水接之盈椀以備解渴入喉則鹹苦不堪乃急哇而出之又有由機器上換下之銅管一兵見而取之不意炙手可鷙乃懼而棄去計一百餘人之中大都塵垢滿身且有吸食洋烟者氣味尤不可嚮邇因以解穢藥水灑之船上始免薰蒸計自厦至漢中途病斃者七人餘則均已回籍矣 
[觀察抵申]  
　　昨日清晨海宴輪船抵滬有欽派會勘安南界址之李勉林葉顧之兩觀察附坐前來卽乘輿登岸前赴城中葉觀察公館曾在原處李觀察則在曲尺灣中大約小住幾天然後擇期前赴安南云 
[控府發回]  
　　本年六月初四日同義米行夥鍾德桂酒後猝斃其妻陳氏投縣報稱丈夫被開永祥米行之外甥朱廷桂毆傷身死莫邑尊詣騐後提朱訊供交保各情均已備詳前報日前該氏又遣抱康咸甫控諸松江府署時太守准詞發回上海辦理前日邑尊着保將朱交案并提伊父洪德及永祥米行司帳徐瑞甫管押候訊至讞詞若何容俟探明再錄 
[流氓攫物]  
　　前日旁晚時有襪店夥潘某在滬北收帳回來行至城内小桃園左近流氓見而垂涎向之索借潘以素不相識却之流氓暗地糾同黨羽三四人俟諸要路適潘貿貿然至流氓卽蜂擁肆毆乘間攫去英餅一枚小洋四角一鬨而散潘以無端被擾欲赴巡防總局訴寃流氓懼央人出爲調處始得寢息 
[傳保諭話]  
　　本年下忙條銀將次開征昨日莫邑尊飭差知照各圖地保於本月十六日到署諭話 
[兵勇逞强]  
　　本縣監旁向有滬軍營親兵二十名駐紥以昭愼重前日署南王姓嫁粧店在棚前鋸木該兵適值午餐木屑飛入椀内以 
 
 

Page 3

 
 
致口角紛爭該兵十餘人將木工甲乙二人蜂擁毆傷作主向之解勸亦被攅毆遂投縣訴請騐視莫邑尊以該營兵由統帶劉君管轄因飭家丁持片邀請劉君到署定奪 
[售私科罰]  
　　前報列洋藥局巡丁拘獲私土三包連販私人張雲林卽許潤齋解歸公堂訊理許稱小的牌號豐裕泰從三洋涇橋義記土行買土三箱原箱出口因恐貨色不符携此三包作樣并有發票一張翁太守駁詰之餘許又挽人至洋藥局說情自願補繳正捐并遵章照罰十倍請將原土給還太守核得應繳銀三十一兩一錢五厘具不准販私結義記所呈帳簿筆跡兩歧遂着將司帳人陳蘭金管押昨解公堂研訊據供店主李春元有病不能到案前期到案者係其姪子太守謂查閱各帳前後兩歧明係後來添上况查簿上與紥裕泰進出共有二三十箱從未先取土樣顯見揑砌隠射無疑大凡買私之人往往二不暗章程因之誤犯爾等在滬開店豈有不知報捐之理理應較買私者加重科罰今姑從寛着照買私人罰數繳銀三十一兩一錢五厘充公并具嗣後不再販賣私十切結存案備查隨着包探將陳帶出待繳到銀兩切結卽行開釋 
[奥員不到]  
　　每逢禮拜六輪應奥領事夏士君到堂會讞昨因夏君遊歴蕪湘等處由德意志新任繙譯官連梓君與羅太守會判一切公事 
[英界公堂瑣案]  
　　包探陳阿九禀稱榮錦里開寳興堂妓院之李培榮昨至捕房訴稱有徐姓客喚妓沈愛寳至會香里徐家侑酒被勒不放小的奉派往查見妓與鴇均在着卽同至捕房旋有金坤山聲稱意欲娶妓爲妾妓亦願從曾出洋二百元詎被該鴇掯阻故作此舉今將各人一併送案請訊李申訴前因并稱被該妓欠洋六百八十元羅太守命分别看管晚堂訊供○洋貨店主王桂林訴稱學徒方順甫已經滿師出外日前來店躭擱堅不肯去由妻數說幾句伊卽欲吞烟尋死爲此報捕拘來方供甯波人曾在王處帮夥月餘卽被辭歇向索工洋二元非但不付反被其妻掌頰羞忿交加致尋短見羅太守再四開導命王給洋兩元以作回籍川資○余田谷訴稱有妓已從良傭人陳阿全言被借洋百元要向小的索取然小的雖曾與妓相識其從良一切均不相干與論逞蠻竟敢邀同陶阿狗前來尋釁陳供小的傭於妓家被借洋百元立有借劵後被妓從良一切俱由余經手間娶主出洋五百元現該妓已不知所往此欵應向余索陶係解之人借劵呈閱陶供伊等爭執小的向之解　羅太守閱律借劵上並無余爲中保字樣事本與余無干至言妓女從良由余經手亦無實跡不准借票發還斥退○奚和尙訴稱小的　有急需持布衣十二件質錢一千六百文　遇二人妄稱欠錢軋住拆梢爲此報捕拘案馬阿永供稱天津人阿八向奚詐錢小的與蔡阿寳惟分得六百文蔡供與馬相同羅太守以馬蔡拆梢可恨押候各笞三百板○華捕禀昨拘得沿街聚賭之王阿寳陳寳雲二人連賭具一并送案請辦王陳同供以後不敢羅太守判押候各笞二百板賭具存銷○捕禀昨王炳紀乘坐馬車自行拉韁車上鋼板三塊俱己損傷爲此拘案請罰王供車向行中包租鋼板捐傷實不知覺連繙譯講判罰洋三元撥充醫院經費太守曰諾○捕禀竊犯陳阿林醉後在街胡閙拘案請懲陳供前曾犯竊現已攺過醉後滋閙乞請施恩羅太守判押候笞責二百板○周少梅訴稱失竊零星物件由捕緝獲人贓請爲給領竊犯陳阿大泥首求恩羅太守判押候笞責百板贜交周領○捕禀昨見東洋車夫陳阿三停車礙路喝阻不依逞兇毆擊陳供停車被喝避讓稍遲卽被棒擊是以還毆羅太守判笞五十板以示薄懲 
[法界公堂瑣案]  
　　捕房解唐桂坪到案立而不跪自稱守備　陽縣人翁太守詰問之下包探禀稱此人在吉星公客棧爲接客今晨九點鐘時在碼頭與英界老椿記棧接客人爭論扭毆老椿記人被踢受傷下身流血送入仁濟醫館據醫生云萬一腫漲卽棘手難治太守謂旣是守備何以又爲棧夥究竟因何起釁毆人唐稱今晨有客附江天輪船抵埠素係吉星公主顧老椿記人將伊行李搬起硬欲接至伊家客人不願與之爭執我上前評理伊卽肆毆致被毆傷太守謂互　打架亦且各有所傷但伊傷勢甚重恐有性命之虞凡事儘司到堂伸訴何至遽爾兇毆遂着將唐暫押再核○昨黎明時捕役巡至新北門附近遇一人肩荷搭連内有錢三千數百文或二三百文一串或七八十文一串見其形跡可疑拘進捕房搜出質票數紙旋卽解送公堂其人供稱姓胡名寳林在淞口營中當勇昨日掛號出來至虹口某質鋪贖物并往寳善街同福飯店送信與陳春華翁太守　聞營哨官是使姓名旣至虹口贖物因何將錢負至法界據供營官平鼎臣哨官張友才統領朱姓因回時過早押店未開故擬先到新北門内友人處太守問可有保人答稱無人相識惟送信處可以作保現在急於回營明晨不能悞卯求卽帶去問明太守飭包探將胡帶往一問若果的確卽可釋出否則管押捕房再行詰訊○江北人劉阿寳訴稱小的在虹口爲木工母親在蘭芳里開花烟館昨晚回去省母此人向借洋蚨兩元小的以素不相識且又無錢因之回絶伊卽操鐡尺將小的擊傷幸巡捕三人到來將其獲送供畢包探卽齎呈鐡尺太守詰訊解案人據陳大海供稱小的籍隸山東在此開設餅攤因至花烟館吸烟被伊吞没洋蚨一元因之爭論鐡尺是花烟館之物伊等携此兇毆因之奪下還毆小的膝盖下亦被毆傷太守謂花烟館果非好人所開然爾亦何得前去索詐况爾前曾犯事到堂今何尙不知改凶器究從何處得來答稱鐡尺實是伊物巡捕由小的喚來太守判陳重責三百板包探帶陳出外復肆吵鬧因復帶進竟敢當堂咆哮太守怒甚着於責後枷號兩月以儆凶頑期滿送縣遞籍 
[上海高易公館賑務要]  
　　日昨陳君麗明存德錢莊衆友等來函均稱中秋佳節例備酒筵與各友暢飲兹因兩粤水災側耳鴻嗷雖遠猶近不忍遽然宴樂爰節省席費各十元移賑等因諸君行道有福固可操劵倘各寳行號聞風興起不難集成鉅欵謹代災黎叩禱○榕垣莫藹樓大善長經募各户規元三百三十四兩七錢三分中匯豐銀行匯到惟清單抄送較遲先將總數登報以資徵信○鄭君茂光之夫人限敝所分送觀募閨閣圖册首先倡捐外復帶同其少君及女僕沿門勸募實屬深明大義足爲巾幗生色 
[上海文報局賑所叢譚十九]  
　　某公與某某前日公宴某帥於某園其費也某公欲獨任某某欲均攤推讓不已遂以其洋十二元助賑方今禮讓爲國謙遜成風舉凡茶東酒鈔贈金饋物讓再讓三幾至相持不下者多矣與其推得無完結何如老實剌客氣一槪助賑之爲愈乎○餘姚北鄉馬君道傳致杭州同善堂函云病危時曾捐賑百元兹又倩兒雲驤帶上六十元又陸羅氏抱恙經年助賑四元周浦夏君史靑來函云因孫允麟病重許願卽愈助洋十元又武林費君訓畬病痊了願捐洋三十元捐賑愈病捷於影響如此○夏君史靑因孫抱疾擬助敬竈　書旣命粤賑需欵特書兩鬧卜於竈神拈得君資移賑四字爰卽捐洋兩元惟神正直聰明故其别白重輕如銖兩之悉稱也○靑　德辨生致譬果育堂云中秋佳節紳商皆肆筵設席　田有舉無廢亦可分半助賑富家一席酒窮漢半年粮所全已不少矣猶憶總角之時先大夫常以爲戒曰少吃吃多吃吃多吃吃少吃吃盖謂多吃易於吃盡也舉杯邀月者試味此言 
[題歸舟三峽圖卽請鴻卿仁兄雅致]  
　　包君手製三峽圖勸我試題三峽詩三峽迢遥在西蜀身未經歴焉措詞憶自太歲在乙亥李公奉命赴滇池瀕　更辟軍司馬君亦杖第相追　此行攘外兼安内任大責重殊艱危溯洄江漢窮氓嶓由湘入滇　驅馳宣威諭德寛猛濟遠人悅服安邊陲功成治定駕言返取道巴蜀回星旗三峽倒流號天險歸舟乃覺平如砥若濟巨川作舟楫駕馭有法攸往宜吁嗟乎自古王道本 
 
 

Page 4

 
 
坦蕩雖有五丁力士安用之[  古越高昌寒食生拜手]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[江西官報]  
　　鹽運司銜候選道補用知府達太守春布由京到省禀見新選龍泉縣丞張友閔指發從九錢應顯候選從九徐德錄俱到省繳照蕃轅牌示布理問馬長康病故所有該事務以分先縣丞趙天向署理 
[來啓照登]  
　　謹啓者爾來朱家閣鎭及附近沿途皆起霍亂轉筋一症朝發夕死百藥無效後得上海傳來救疫兩方試之亦不盡效及請周子君先生酌定方藥據周醫云此症皆係内閉外脫故一切丸散及温通之劑均不露騐非藥之悞用實因内竊已閉藥不用事惟有先用末藥開洩然後接服温通煎劑庶　内閉外脫之虞其方先試之本鎭以及附近沿鄉百無一失乃抄錄原方傳播各處猶恐不能周知爲特錄方敬懇貴館登諸日報俾各處周知府染　症者均得保全性命此症方興艾去務求速爲傳播功德無量感切盼切附錄末藥原方麻黃八錢桔梗三兩辰砂二兩牙皂一兩五錢石菖蒲四兩靑木香二兩五錢遠志肉四兩明　四兩縮砂仁八錢右藥九味共研細末每服三錢臨用每服加麝香五厘接錄煎藥原方製附子五分製小朴一錢廣木香一錢粗桂枝一錢生白术三錢尖檳榔三錢宣木瓜三錢淡乾薑三分公丁香四只絲瓜絡一條右藥十味隨卽煎服如不吐不瀉腹中　憹手足冰冷本方　生白术加炒枳實二錢如吐瀉交作手足温煖本方去製附子宣木瓜絲瓜絡加淮山藥三錢炒焦扁豆衣三錢新會皮二錢嘔甚者加生薑五片鮮竹茹二錢服藥後手足仍然轉筋急用宣木瓜絲瓜絡蓼花根鮮蔴皮煎湯趁熱洗淨自然筋絡舒暢切勿與以飲食口渴用小朴泡湯緩緩飲之一二日後腹中不饑胸前必覺大熱思食生冷之物切勿與食此係胃津枯乏並非病情化熱急用米炒洋參二錢霍山石斛五錢通草五分煎服其熱自退如一二日後腹中饑餓泄瀉不止切勿與以飲食先用水炙甘草煎湯飲之俟隔三四時後用陳黃冬米飯炒焦泡湯緩緩食之自然病體復元最忌飯湯新米粥雖病已全愈食之隨死切記切記珠溪同仁堂恭呈 
[上海四馬路運灘文報局内協賑公所經收賑捐八月上旬清單]  
　　初八日揚州賑所元亨利來規　三百另一兩三錢三分七復茂恒來規銀四百八十四兩三錢另三厘○吳興耕心堂四元潮州陳耀卿一元○周浦夏史靑爲孫兒允麟病愈續捐十元又將印善書資移助二元○朝棠氏求病速痊五元○常熟句曲心人募申二百六十五單仁厚堂馬四百文項存心六百文沙春園一百無名氏二十文合收洋一元○無錫知仁庄募永裕號各友秋節酌省費五元古潤小氓交來常靜齋翁募滬二百五十册劉萬順達安記二户各五元余義和正泰二户各四元張廣豐鄭日是永太昌益隆庄四户各二元乾元陶源昌人和利信義永四户各一元某君捐某某公讌某帥席費十二元徐聯棠求病速愈一元平心子十元○靑浦積榖倉談君寄來沈梅生姚叔廉二翁募滬六百五十一五十五金二百十七三册陶槐記通源各友珠溪同和典彚豐典及衆友節省中秋筵五户各二元同和典衆友節省中秋筵五元靑浦重古鎭源泰典移中秋席資又各友二户各三元張敬葉源康典星伯知稼樓姚三户各一元同豐豐泰衣莊合助一元共　廿五元内有銅　一元○張文江翁募滬三百二十册翠柳深處松麟書屋松麟書屋池少雲四户各一元麟書堂杜浣春二户各二元○天津招商局黃募皖湖培遠堂趙湘平銀一百兩○鶑湖大豐號交來武林費訓畬翁求病痊了願三十元○南潯育嬰堂募無名氏四元○黎里求善堂交來沈月帆翁募金一百九十八册濟隆號五元濟隆衆友秋節席並湊數十二元耕禮堂二元○本日共收英洋一百六十六元規銀七百八十五兩六錢四分湘平銀一百兩銅洋一元○附收山東捐欵規銀十七兩三錢五分二厘英洋五十元○沙洲捐欵英洋十六元錢六百文另行詳報 
[上海四馬路浦灘文報局内協賑公所經收賑捐八月上旬清單]  
　　初九日楊公舘兩元鄭邑無名氏四元○寗波招商局募申二百六十六單鄞縣盧友焜在五顯官廟求藥病愈六元范壎范微清范淞壽范介福節省考費四户各二元張鎭元華永祺節省考費二户各一元○協泰號樓伯和翁銅洋九元保平安又二户各十元○同里金小甦翁募申二百六十七單朱杏春翁募衆姓十五元節省酌東二元溥愛人張人和凌樹德三户各一元○安慶電報局彭省三翁交來桃麗生翁募滬五百七十三册姚利記一元五角補不足齋五角吳介記鮑長記薛廣記耿祥福金恩記失得元楊壽昌王廣記張盈記王各記十户各二角查受之翁募申二百六十八單三合公本洋三元無名氏曹仰之查受之三户各本洋二元索憲章李玉書朱禮之唐弼丞姜潤生五户各本洋一元共洋十四元又申水錢八百四十文呂西漁翁募申二百六十九單裕德堂呂二十元愧不如人氏十二元無名氏信誠南貨號二户各四元鼎和典同春典復興衣庄江大和胡玉美五户各二元徐宏興無名氏尺木堂許祥盛邦江胡　户各一元槐蔭堂募申二百七十單無名氏金問樵楊春　王慈和四户各二元代山氏陳乾泰葉直卿蔣德英燕貽堂宋奇峰陳星樵穀壽堂秦星堂陳九户各一元崇恕堂二千文沈茂年呂繼春餘慶堂陳樊錦章除達五呂益之月　齋丁翼卿秦章甫王鞠屏周雲川繼善堂陳十二户各一千文德恒堂趙高墨卿無名氏張三户各八百文王仁卿四百文王合成六百文共英洋三十二元錢二百二十六文查勤甫翁募申二百七十一單周孝友堂三元柳溪居士遐齡氏張晴波三户各一元五之堂張朱眆義二户各洋五角陸銘三翁募申二百七十二單龔家銀一元丁春桂李應元楊書奎韓德厚金長生王谷盛姚廣法鄧兆來杜長庚張洲記十户各五角魏取堂募申二百七十三單洪永珍宜春居士無名氏彭陸籛如四户各二元榮記陸銘三姚利記三户各一元張陶記姚編記經松記黃延記四户各五角○東海如願生節省輿馬費十元○硤石寳昌森號募銳一千八百六十一册協記五元朱道生一元○本日共收英洋二百零九元銅洋九元錢一千零六十六文○　收沙洲捐英洋二十元另行詳報 
[揚州元亨利七月分經攺兩廣山東江洲賑欵清單]  
　　廣東賑欵求病愈人錢三十千方又農六百七十文裕新手洋二十元無名氏二十二元求安堂無名氏各十元心記求疥速痊壽延室二户各十元心局記七元方姓二元温手募揚字四號册免災生十元公濟典瘦吟生德慶堂問行堂葉海帆五户各二元温子瑜六元東海鄷耀庭敏　堂衍慶堂桐城王褚麗生六户各一元章元發陳國華共一元○廣西賑欵儒手錢一千二百二十文童稚兄求病速愈二户各洋一百元無名氏錢門金氏心記求疥速痊無名氏四户各十元無名氏五元無名氏一元無名氏求室人病喜雲氏方竹秋四户各二元○山東賑欵敦陸堂洋十元袁氏週祭八元石印山房二元祝嘵洋銀六兩七錢敬善堂九八五銀三兩八錢裕泰手祈母康健人瑞豐元吳祥泰古黔無名氏無名氏五户各洋一元裕泰五元宏大錢八百文萬祥四百文乾泰五百文集成六百文扯合交到洋十二元裕隆手頌善堂洋三元潘性手六元有慶典裕隆各二元德興元德隠名氏晏手　户各一元愛善堂錢一千九十三文濟善堂錢一千八百五十二文裕隆五百文酸寒子敬善書百部移賑錢五千文移善堂錢一千六百二十文吉盛和手德記甡記壽記萬福堂四户各洋五元吉盛和十元福記恭記仁記義記延壽堂無名氏順記七户各二元黎起美一元不忍聞和記各三元長裕手運岸衆商義渡捐洋三十元長裕號三十元聚和手無名氏同人源發寗裕源陳寳成孫裕豐查廣和程啓陽億和坊震泰松盛廣源德記義和同大錦豐興隆豐泰無名氏榮茂興恒和二十一户各一元三泰謙益無名氏萃　崔德昌裕泰順謙茂泰昌八户各二元同孚三元聚和十元○江洲賑欵劉春田蕭怡豐篤祜黃丙湖鬯同豫四户各五十千克手無名氏二户各二十千仰手十千無名氏一千無名氏一千九百十二文畫條助賑五百二十文金手洋三元元豐典　神會席資五元黃求父愈病黃姓二户各一元領海灘南農桑子小玉牌一件九成宮帖皇甫君帖各一付○查粤賑所收錢洋扯合銀二百八十兩五錢七分五厘均已匯寄上海文報局内恊賑公所轉解另東賑共收銀十兩四錢四分三厘洋二百十元錢十千零刻日扯合銀欵統解又洲賑共收洋十元錢二百五十三千四百三十六文刻日起解以俻查放之用合併聲明 
[上海四馬路高易公館内協理兩廣賑捐所經收八月賑欵清單]  
初五日梁煥南翁交來鄭濟東翁募程明遠堂省愆室厚昌公日升恒四户各二十元裕泰連裕隆全二户各十五元繼遠堂不書名餘慶氏誠意堂源遠誠記源遠再助怡茂德程廷夑嘉會堂福致祥梁敦善堂吳城嶺南會舘廣昌隆十四户各十元說蓮堂玉德堂義淑堂無名氏四户各六元崇慶堂玉成堂盧日如三户各五元慶安祥梅花書屋二户各四元羅譽臺靈知齋二户各三元梁積珊鄧景新梁子培不書名鄭芸圃徐義恒劉維新克己氏高發祥許超記陳億源鄧錦堂十二户各二元蔡帽階楊煜堂葉雪齋盧羽卿林德齋晋康莊元昌莊凌昭于程松卿北斗垣洪錄勲王少卿葉聚記德眞隆鴻昌福永和祥源昌　聚利昇枕子珍屈臣氏無名氏高陽氏莫書名　三户各一元岑漢卿半元以上六十六户洋三百零三元花洋四十七元五角○章興號募三百八十一號册梁景章一元梁尙鐏羅氏李氏鄧倍業四户各二角五分羅傑生吳艶二户各半元無名氏鄧保業馮貴銓葉日陸鴻羅耿馮其恩七户各二角梁觀韶梁熙二户各三角邵登陳志二户各一角以上十八户洋五元二角○初六日黃祝生十元郭記張氏一元○陳可良翁交來朝鮮中華會館募陳萸生許莘伯二户各錢三千三百文于殿申盧紋柏二户各一千六百五十文宮子惠永來盛號中華興號公源利號和順號三合順號利泰號公和順號八户各一千文陳慶瀾孫益順船于錦川利成信號戴合順號劉鴻泰船六户各五百文聚昌號一千零五十文雙和祥號一千一百五十文以上二十户錢二十三千一百文按朝鮮　市每元錢一千六百五十文合洋十四元○瑞祥募六十三號册唐紹儀一元唐致堯唐謙光唐倍生唐文俊埋名氏五户各半元唐仲良唐帝根方植森三户各二角五分五福來一元七角唐芝軒六角以上十一户洋六元五角五分○李朗民翁一百元○初七日茂昌募三百十三號册馮濟川二元王兆棠一元梁瑣盛五角鄒嵩泉二角張萃成三角○廣益五角○耀記二元○茂泰募李錦記二元鄭從慶無名氏二户各半元○萬和募二百八十五册車松波車昆祥區氏何容劉進權胡竹廷黃阿潤七户各二角伍順才一角○永裕一元○興合募二百六十二號册陳澤甫劉馥亭何崇信陳良築四户各半元蔡銀泉二角霍廷彬二角五分○長隆募二百五十七號册長陸號一元黎容姊趙振光林客開周聯　元茂謙黎燕細蘇繼升華華瑞黎朗軒九户各二角以上十户洋二元八角○順源募二百五十六號册順源號關爲剛瑞遠堂三户各一元何聯梁四妉興號三户各半元淇芝歐瑞田關朝剛區顯關珠關愼應添區世明八户各二角篆芝高氏無名氏三户各一角以上十七户洋六元四角○新昌二角○瑞昌和募四百十一號册葉瑞臣鄧逸樵張硯池陳氏求病痊愈四户各一元江遜溪二元葉汝鏗文堅靈謝如三户各半元以上八户洋七元五角○能記半元○元記二元○裕和泰募十一號册裕和泰五元李少銘陳竹坪二海居士三户各一元梁芝庭半元以上五户洋八元五角○同昌順募楊德保一元○廣興昌二元○廣永誠募辛毓蘭堂三元順成號一元○安慶輪船募裕大人隠名氏劉大人汪正心堂無名氏夏召堂無名氏七户各一元林元宗半元無名氏無名氏二户各四角安慶輪船捐捅衆善士一元四角錢二千文以上十一户洋九元七角錢二千文○吉祥募二百八十號册蘇可鄭旺劉興三户各一百文林值千楊厚福二户各五百文呂榮助寗樹蕭子英梁玉皆葉福祥五户各二百文吉祥二百六十文鄭氏半元以上十二户錢二千五百六十文伸洋二元三角共二元八角○高升船劉東峰翁募徐寙翁沈鑑山胡順卿陳奕坤朱禮○五户各一元袁友笙馬健甫二户各三元陳炳章袁紹棠童次山三户各二元以上十户洋十七元○萬勝祥募二百零二號册蔡日裕無名氏林喬記三户各半元天祥一元梁與記三角鴻運來二角以上六户洋三元○李月記銀五兩○吳虹玉翁募一千三百八十七號册鐘子能五角耶敎清心堂六元美華書舘五元五角以上三户洋十二元○泰茂行再募三十五號册鄭均和堂求合家人口平安四元鄭劉氏鄭李氏鄭乘良鄭祖垣四户各一元何鄭氏再率男文翰文盛求合家人口平安四元以上六户洋十二元○朱錦棠翁募一百六十七號册　錦棠香山居士二户各四元王步梯五元我亦嗟來者一元未士梳石何田生二户各二元以上六户洋十八元○不留名顧二元以上統共六百十三元一角規元五兩錢二千文 
[漢口募捐粤賑總數清單]  
收捐洋一萬一千二百五十五元七錢二洋例紋八千一百零三兩六錢正收捐銀洋例銀四百九十二兩六錢正收捐錢六十六千六錢二洋例紋四十兩零九錢二分收沽出現洋餘平水除毛銀去水兩抵仍餘洋例紋五兩七錢二分共收洋例紋八千六百四十二兩八錢四分正支電匯愛育堂前後八批共洋一萬二千元七錢一分七厘　洋例紋八千六百十兩正支電費八次共　三十六元五角四分七錢二洋例紋十六兩三錢一分正支找交愛育堂數尾洋例銀六　五錢二分正由永記茶棧交去共支洋例紋八千六百四十二兩八錢四分正此後仍擬募捐隨收隨解上海籌賑公所轉解回粤以歸便捷矣順並聲及請登新登[  漢口募賑同人拜啓]  
 
 

Page 11

 
 
[光緒十一年八月初五日京報全錄]  
　　宮門抄○讌豫撫孫奏爲廣西副考官途次聞訃丁憂摺○又奏爲蛟洪猝發飭府查勘撫恤片○江學政梁奏爲接辦科試並選拔情形摺○陜巡邊奏爲遵議分别舉辦摺○江撫德奏辦理員欠繳賠項片○將軍希等奏爲蒙員捐輸馬匹懇恩奬叙摺○八月初五日邢部都察院大理寺鑲藍旗值日無引見○景廉謝署鑲藍蒙副都統恩○龍湛林謝署國子監祭酒恩○内閣奏派騐　之王大臣派出怡王文暉畢道遠尙賢○召見軍機○皇上明日卯正至南海自在觀等處拈香○○護理河南巡撫布政使臣孫鳳翔跪奏爲廣西鄉試副考官丁憂回籍守制恭摺仰祈聖鑒事竊臣於光緒十一年六月二十八日接據信陽州知州耆齡詳報據乙酉科廣西鄉試副考官丁振鐸家人呈稱家長奉旨簡放廣西副考官由京起程行抵信陽州地方據原籍羅山縣家丁馳報老主母陳氏因患時　於光緒十一年五月初三日在籍病故家長係親子例應丁憂當回羅山縣原籍守制等情報由該州詳請具奏前來臣覆查無異除咨廣西撫臣知照外所有考官途次聞訃丁憂回籍守制緣由理合恭摺具陳伏乞皇太后皇上聖鑒謹奏軍機大臣奉旨該衙門知道欽此○○孫鳳翔片再據調署輝縣知縣李錪禀稱該縣所屬之薄壁鎭地方切近太行山本年六月十七日夜間大雨發蛟山水下注冲塌房屋淹斃人口又據署孟津縣知縣陳理裕禀報六月十八日自卯至午大雨傾盆山水奔匯勢如倒峽縣屬小寨村適當其冲致冲塌民房二百餘間田地多被淤蓋各等情當經臣遵照部章分别批飭各該管府輕騎減從馳詣被災處所督同各該縣確切覆勘妥爲撫恤並將如何籌賑之處禀司詳辦毋令一夫失所以期仰慰聖主軫恤災黎之至意除查明被災詳細情形並賑撫欵項數目續行奏報外合先附片陳明伏乞聖鑒謹奏軍機大臣奉旨知道了卽着該護撫飭屬確切查勘妥爲撫恤毋令一夫失所欽此○○翰林院侍讀學士江西學政臣梁仲衡跪奏爲恭報微臣接辦科試已周並試選拔情形仰祈聖鑒事竊臣於光緒十年六月初七日接印視事當經恭摺奏明在案查江西科試瑞州建昌兩府業經前學政臣陳寳琛考畢臣於七月初一日出棚按試撫州寗都南安贛州吉安袁州臨江七府州十二月十九日回省本年開印考南昌省棚二月接試九江南康饒州廣信四府於五月十八日科試一律竣試臣所試十二府州諸生中文理清眞講研經史者所在均不乏人而文風則以南昌吉安袁州爲最其餘次之各府所屬文童經前學政陳寳琛闕額後頗知奮勉有力求精進之機尙堪節取如額惟南昌府屬之義甯州有革生王朝楷攺名朦考倖進查明照例扣除所扣學額因無可節取之卷遵例任闕無濫江右夙稱理學之邦自兵燹以來士習未盡循謹場屋諸弊較北省爲多臣接任之時卽嚴飭教官認眞月課並飭取各府縣按季查報生員有無事每至一棚整肅場規嚴搜夾帶點名則留心查察扃門則加意巡防幸生童尙知畏法間有犯規亂號者均按例懲辦不敢稍事姑容考吉安府經臣查出槍手一名當將濫保廪生斤革發提調官訊辦考袁州府由廪保查出槍手一名亦交提調官懲究至選拔一科除瑞州建昌二府經前學政臣陳寳琛於科試隨栅選取外臣按臨各屬尤矢愼矢公擇其文品兼優者照額錄取隨時咨明撫臣存案以備會考臣每當發落之日均再三諮誡朂以安分讀書不得干預公車復飭各學教官嚴加約束分别舉報優劣以期仰副聖朝作育人才之至意再臣沿途經過地方民情均極安謐堪以上慰宸厪所有微臣接辦十二府州科試完竣情形理合恭摺具奏伏乞皇太后皇上聖鑒謹奏軍機大臣奉旨知道了欽此○○頭品頂戴陜西巡撫調補河南巡撫奴才邊寳泉跪奏爲遵議開源節流各事宜分别舉辦恭摺仰祈聖鑒事竊照前准户部咨會議籌備餉需飭令中外一體認眞舉辦覆奏一摺奉懿旨依議欽此欽遵咨行前來竊維理財之道不外開源節流二端要在綜核其盈虚不在搜剔於毫末無棄貨無濫費其取也有制其用也有經庶下無累於民生上有裨於國計陜省兵荒以後地方凋敝一切入欵羅掘無遺出欵屢　裁汰減之又減言開言節均非易易兹奉部章當卽　同司道再四商酌論才省則事屬難行論大局則義無膜視謹就原議條目叅以地方情形除陜省本無之款及雖有而先已舉行或事多窒碍毋庸再議外其餘各條分别重輕次第舉辦計開源條内以捐輪牙帖爲大宗係就其本有量加擴充節流各條則隨事核减款目煩碎總之數行輸納之數多永遠額收之數少輸之左藏不過洪河一勺之增出自瘠區已同粒米千鈞之重所有現辦大槪情形謹繕具清單恭呈御覽伏乞皇太后皇上聖鑒請示謹奏軍機大臣奉旨户部知道單併發欽此○○德馨片再查前准户部咨具奏擬將各關賠項變通辦理以應急需一摺光緒十年九月初五日具奏奉旨依議欽此計原奏内開現在需餉孔殷不得不於欠繳賠項各員變通辦理現擬自本年九月十六日起所有九月十六日以前應賠關稅各員無論多寡悉按原欠數目减免五成着賠五成以示體恤應賠各員限十年底先行完繳七成下餘三成十一年隨時呈交統限至十一年九月十六日賠欵掃數交清一年限滿卽行截止如有限前將五成全繳或依限將五成清完者下短五成奏懇恩施悉予寛免倘仍有不知自愛希圖拖延逾限全不完繳或繳不足數者定於十一年九月底指名叅奏分别革職停升全數勒繳以杜觀望延挨在外各員應繳賠欵赴該省藩庫交納由藩庫專批解部不許移作别用計開賀良楨應賠署吉南贑甯道任内短收稅銀四千五百三十兩零文惠應賠贑關道任内短收稅銀七千二百十兩零等因移咨到江當經轉行遵照賠繳去後兹據藩司劉瑞芬詳稱南昌府知府賀良楨前署吉南贑寗道任内應賠光緒七年十二月十七日起至八年正月十五日止在任二十九日短收關稅銀兩除先後兩次奏減三成外尙有應賠七成銀一千五十八兩二錢一分八厘五毫　絲七忽二微二塵二纎又自八年正月十六日起至五月十二日止在任一百十七日短收關稅銀兩除奏減六成四厘外尙有應賠三成六厘銀三千四百七十一兩八錢六分四厘五毫五絲二忽共應賠銀四千五百三十兩八分三厘一毫二絲九忽二微二塵二纎已據賀良楨將應賠前項關稅於光緒十年十一月内先繳二成銀九百六兩八分四厘解存藩庫兌收當經詳咨聲明遇有便員搭解赴部交收在案兹查有試用知縣耿士璟管解本年上半年地丁京餉赴京之便自應將前項銀兩如數動放發交該員搭解於光緒十一年六月初八日起行由陸路前赴户部交收等情詳請具奏前來臣覆核無異除飭贑南道文惠南昌府賀良楨各將應賠未繳銀兩依限赶繳外所有搭解賀良楨繳存應賠二成贑關稅銀緣由理合附片陳明伏乞聖鑒謹奏軍機大臣奉旨户部知道欽此○○奴才希元恩澤跪奏爲蒙員捐輸馬匹以濟軍需懇恩從優奬叙恭摺仰祈聖鑒事竊奴才等前因奏奉諭旨挑補精壯兵丹以足練軍原額遵卽選拔年力精壯一律挑補足額内馬隊二百名所需戰馬猝難應手正在派員分路購辦卽准郭爾雅斯札薩克輔國公圖普烏勒吉圖咨稱該旗屬花翎三等台吉圖普蘇爾塔拉圖梅楞章京吉祥二員情殷報効各捐　馬一百匹以濟要需等因前來當於起練成軍摺内聲明另行具奏在案現飭馬隊營總將該員等所捐馬匹照數騐收均皆口輕膔壯隨令撥給各隊兵丁乘用其所捐之馬按照時價每匹約需銀十二兩以二百匹計之應合銀二千四百兩似此踴躍輸將　堪嘉尙伏查該札薩克輔國公及該旂屋台吉等曾於同治十二年光緒五年先後報捐馬匹均經神機營王大臣隨時奏奉恩旨分别奬勵在案今該二員各捐馬一匹自應援照成案優子奬叙合無仰懇天恩請將花翎三等台吉圖普蘇爾塔拉圖賞加二品頂戴並賞加隨帶二級梅楞章京吉祥賞加二品頂戴並賞戴花翎以示優異出自逾格鴻慈所有蒙員捐輸馬匹請奬緣由是否有當謹　摺具陳伏乞皇太后皇上聖鑒謹奏軍機大臣奉旨該衙門議奏欽此 
 
 

Page 12

 
 
   
 
