# 1889 - 347 - 4905989

 

Page 1

 
 
[圖書集成局告白]  
　　啓者本局所印古今圖書集成早已裝釘齊全由預股諸君持票來領尚有未經提取者亦望及時取去以饜先覩爲快之心現在局中尚有若干部留存每部定價銀二百五十兩如有合意者請移玉申報館帳房購取可也此布 
[精印各省闈墨告白] [  申報舘啓]  
　　本舘每遇鄉會試之年揭曉後必赶印闈墨出售以饗諸君子先覩爲快之心每當裝訂初成購者卽絡繹如織誠以裝潢校對色色精工取值又外外從廉是以能邀有目者所共賞也本科順天江南浙江江西湖北廣東六省早已次第告成精益求精遠勝上届板口旣經放大行次更覺井然圈點則一律整齊裝釘則愈形華美前冠題名全錄及主司同考銜名則皆字大行疎易于查檢較他家之只圖省紙以致文詩旣字體擠軋書眉又祗一線之留題名錄以極小之字印成幾令人燈下無從辨認者實有上下牀之分凡我同人庶幾共鑒乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[夢緣小記]  
　　古人云至人無夢愚人亦無夢蓋以夢者思之所結也至人無思無爲因物付物而不動其天君别無所謂結想之端何夢之有若愚人則不知所思蠢然如鹿豕混然如木石日出而作日入而息飢則食飽則眠無用心之時故亦無夢顧愚人之無夢固屬深有至理若至人之無夢猶不能無疑焉殷之高宗夢帝賚以良弼醒而求之見說築於傅巖惟肖乃置諸左右以爲之相周之文王夢飛熊入於帳中占者曰非虎非彲非熊非羆乃得賢人之兆旣而出獵於渭濵過蟠溪遇太公望與語大悦載之後車卒佐武王伐紂而有天下此二夢又何其騐也乃知至人雖曰無思無爲然苟當勵精圖治之初而亟欲得賢人以爲之輔則亦未嘗不結想而成夢以故周禮特設太人占夢之官詩載熊羆爲男子之祥虺蛇爲女子之符衆維魚矣實維豐年旐維旟矣室家溱溱其重夢也至於如此歴稽史册流虹繞樞玉燕投懷凡言夢者不可以僂指計又焉得概以痴人說夢嗤之哉已丑仲冬程丈鴻徵招飲於聚豐園與二三知已淺斟低唱正不敢以黨太尉之銷金帳裏羊羔美酒爲俗忽隔座有客見余拱手呼姓字如舊相識余愕然然自知短於視或者余之目力不濟而彼已見之故相呼耳俄而相見握手竟不之識不覺腭胎其人携手入室曰先生未識僕乎僕固亦未識先生也僕系出紫陽世居槜李自號櫻桃花館主長佐蓮花之幕近爲匏繫之官三湘七澤間時時見先生之翰墨恨未一見顔色幕客有西楚覇裔者與先生爲同郡素知先生嘗爲僕道先生狀貌并述生平僕更爲之傾倒然卒不知先生外號作何解屢以問人皆莫之對此中疑團終未或釋一日忽於夢中與先生晤把袂殷勤歡然道故瀹茗清談歴時若甚久者隨以外號　出處相詢先生對曰是出穆天子傳醒而求之徧閲不得而先生之狀貌則宛然在心目間近以事到滬本擬相訪輒恐造次欲進趦趄者屢矣今日一見恍如夢中故不得不一把晤談次歡若平生并歴誦余之所作並述及門人高太痴朱恪人輩皆如熟識又知余所招以侑酒者爲陸氏孟劬仲勤姊妹更詢徐介玉行蹤盖注意於余者已久久則專故於余之事無不關心也余聞其言大笑而起曰子之意可謂深矣然夢中語固不足憑也余之外號　於高昌行紀高昌國用開皇歴年年以三月初九日爲寒食節余以三月初九生故以是爲號若穆天子傳中尚無此國名不亦求之太遠乎客亦撫掌而笑適又有他招遂怱怱别去次日特至尊聞閣見顧暢談時事縱横捭闔具有經濟才固不僅如龐士元之治耒陽以酒廢事也復談及太痴生再三詢以有才如此何以久不得志並云觀所作實足令人愛不釋手惟惜其所爲詩詞大都風月花柳之作未免稍涉輕薄或者名之不成職此之故余笑解之曰此固文人之結習要亦不過借此言情不可求其事以實之也客曰此際怱遽言旋不得與諸名流暢叙心甚悒悒若太痴者尤所愛慕將來倘有得當之處未識可相借否余曰太痴方待賈若得君子爲之推轂當早發夕至耳深談良久復邀余至聚豐小飲余適已有他約辭不住一揖遂别次日事冗不克答拜至星期稍暇急至其所寓天保棧詢之則已先一日解維赴楚北矣夫吾兩人者雖屬同省而吳頭楚尾一水遥遥無論其素未謀面卽所素稔亦恒苦不得見而乃夢寐遥通十里一室夢中所見遇之無心各之夢奇矣余人客之緣則尢奇此後彼此又成暌隔而魚書鴈帛從此不難往來則此一夢之緣足以傳矣余尤多客之愛才若渴當不止爲百里才也因泚筆記此一叚夢裏因緣云勿笑爲夢也可 
[本舘接奉電音]  
　　年由京友電傳上諭三道敬謹譯登○十一月二十五日奉旨察哈爾都統着奎斌補授欽此同日奉上諭直隸提督着葉志超補授欽此同日奉上諭兹據御史崇齡奏直隸天津縣舉人劉燾身家不清冒考中式難保無槍冒情弊其父劉愷伯曾充門丁請飭查辦一摺當經諭令李鴻章查明其奏兹據奏稱劉愷伯　充丁役朦捐職銜兼爲其子捐納監生同知冒考中式雖訊無槍冒情弊究屬均于例禁請旨革等語賤役矇　冒考大于例禁劉愷伯卽劉裕銅着革去三品職銜劉燾着革去舉人並將所捐監生同知一併斥革嗣後各省考試　　督撫學政認眞稽查如有此等冒考情　立卽嚴行懲辦以清流品而重名器該部知道欽此 
[吳門火警]  
　　一十二日初更時候胥門外某姓板廠不戒於火一時烟燄冲天赤熛怒煽經各水龍紛馳力救幸是處取水甚便得卽撲滅計延及隣佑兩家當火起時藩憲黄方伯捕報卽命駕出城彈壓直至火熄始行回轅 
[杭州近事]  
　　新簡杭州將軍吉軍憲於本月二十一日由嘉興馳抵省垣崧振青中丞率同　道以下文武各員至武林門月城恭設香案叩請聖安禮畢略叙寒暄車憲卽鳴騶入城駐節旋發紅諭擇吉二十四未刻接篆履新○每歲秋尾冬頭卽開設粥廠以濟窮黎今冬較上屆略遲至月初始得開放盖因各處水災榖米急難籌辦故也○本月十八日新選龍游縣馬大令芳田麗水縣殷大令樹藩田京領憑來省赴撫轅禀見○江西正主考沈星使抵省後隨於初十日乘順利輪船起程弟上松中丞曁文武員弁均於武林門月城内寄請聖安 
 
 

Page 2

 
 
[嚴密關防示]  
　　寗波府正堂胡爲嚴密訪拿事照得考試在卽本府訪有徽州府學生員章志鑾號殿卿者一目失明素不安分以本府同鄉前來寗在外招摇曾經出示訪詎意現屆府考又敢濳來寗波改姓爲趙在外撞騙殊不知姓名可以隨時改冒而五官不全從何掩飾除飭差嚴拿外台亟示諭爲此示仰應試諸童知悉如果該棍前來招摇撞騙許卽扭禀來府以憑照例嚴辦該童生須知自愛切勿受其愚非其各凛遵好違特示 
[勸柩歸葬示]  
　　欽命分巡蜜紹台兼管水利海防兵備道吳爲出示曉諭事照得民間屍棺必須依禮及時安葬不得惑於風水託故停柩而掩骼埋胔爲仁政所不容緩查寗郡城廂内外停厝屍棺甚多揆其情形似不盡因貧寒無力卜葬遲遲大都狃於習俗或爲風水所惑或有因别情稽遲者甚至無故託詞遷延停厝者其在無力遷葬者固應設法稱貸冀妥先靈間有故絶無嗣者尤應憫念孤魂籌相義塚雖本郡離山較遠擇地稍艱　郊外平疇何不可爲邸爲隴似此街衢密邇與鬼爲隣棺槨纍纍東欹西側雖風俗之難驟挽抑他郡之所未聞誠念日久柩停不免恭露爲子孫者　何以安且屍棺叢集屍氣薰蒸當人烟稠密之區值春夏氤氲之際並易釀成疫癘尤屬有碍地方應卽隨時勸諭催辦一律埋葬　鄞縣查勘明確與地方善堂各紳董籌商體祭情形妥議辦法又聞沿城一帶多係兵勇屍棺年久浮厝風雨摧殘無人過問應由縣一併查勘商之紳董擇定城外官地或購地飭埋竪石立簿存記以備將來各該家屬認領至各該處查有屍骨並飭檢裝掩埋俾免暴露之慘除札飭鄞縣分案查議認眞辦理禀覆倡捐飭遵曁行寗波府轉飭外合亟出示曉諭爲此示仰寗郡紳士商民人等一體知悉須知風水之說萬不可　而日久停柩亦于律議厝棺總以入士爲安務須赶緊埋葬卽所以自厚其親切勿遷延稽遲倘再任意延宕當飭鄞縣隨時查明擇尤酌示懲儆以挽澆俗其各凛遵毋違特示光緒十五年十一月廿一日給 
[花圃刼灰]  
　　蕪湖北門内有高氏者專以蒔花爲生計園中羅列嘉卉不下數百種拓半弓新闢之地開四時不謝之花逸士騷人旣供雅玩璇閨繡戶可助新粧園内茅屋數間爲主人住宅數日前因午炊遺火積薪霎時冒穿屋頂延燒左右隣十餘家幸時在白畫各水龍奮力灌救不致過於蔓延然園内臘梅數百盆孕苞將吐均被祝融氏收去殊可惋惜也 
[因奸喪命]  
　　無湖有李某者遠山當勇其妻不慣孤眠與王氣姘識兩意綢繆過於伉儷後移居江北之某鎭意孕遠在天涯未必遽能相見也不期孕因裁撤遂回故鄉見門庭猶是而人物已非遍加詢覔始得蹤迹妻見李若不相識李忿忿而去王知其必來因與婦收拾細軟雇車遠遁正欲起程李適迎面而來怒髮衝冠眼眦欲裂抽刃直刺正中王胸霎時斃命當經鄰右將李獲住送至衙署不知如何辦理也 
[粤象官報]  
　　藩轅牌示按察司經歴缺委候補府經歴周經櫆署理南雄州州同缺委候補府經歴陳詩署理准補石城縣典史王希珉恩平縣典史曹宏鑅均飭回本任 
[邗江官報]  
　　十一月十九日運轅牌示永豐壩缺委分司吳允徠管理二十日周鹺尹黼忠起復回淮婁鹺尹奏書解海分司餉來揚二十一日張鹺尹炳坤禀銷海屬各塲稽查折價差 
[漢皋賽馬記]  
　　漢口西人原定華歴十一月廿一廿二兩日爲賽馬之戲旣而改早一天以騁馳驟之樂一切規制率由舊章地方文武各員次第臨塲彈壓適逢晴朗觀者塞途至第三天由各馬夫互角輸贏勝者得上賞云 
[平山冬景]  
　　揚州甘泉縣徐邑尊以時近隆冬宵小易於竊發加之飢民麕聚良莠不齊保無匪徒混跡其間貽閭閣之害因特捐廉雇募勇丁二十四名協同署中民壯逐日分班巡緝雖遇冰霜雨雪毋許稍疏明僻巷冷街亦無夜不巡行一遍直至東方旣白始准折回所有飯食油　等貲並不向民間捎歛亦不動用公欵銀猶恐商庶未及周知復出示曉諭並嚴定約束章程大略謂該勇等如敢向鋪戶居民索取規費察出重責購買蔬菜柴米須照市價不准强買硬賒每夜分班上夜其不上夜者不准擅行出外巡夜時如偵知其家容　形跡可疑之人隨時回禀本縣聽候　往稽查不得藉搜查爲名擅　人家滋擾見者莫不加手於額父口而頌曰是眞愛民如子之賢父母○瓊　觀粥廠刻已　杓就食貧民較往歲多至數倍每日天甫黎明鵠面鳩形者卽扶　携幼擁聚廠前本郡土著皆預給竹籌人各一枝每日持以領粥客　則就食廠中據聞土著尚有數可稽客民竟不能核計且蜂屯蟻聚源源而來雖經地方文武各員在各城門攔阻而廠之前後左右及城　五臺山一帶編茅結屋者現已如絶大村落竹籬茅舍一望無涯而挈榼提籃者猶相屬於道云 
[身死不明]  
　　鎭江城外琵琶巷爲往來孔道二十二日晩有某甲路經此處見地上有一人仰臥持燭視之大駭其人身上有刀傷數處兩耳已割去鮮血淋漓死者身穿洋縐背心緊身小袖短袄洋縐套　單梁京式鞋藍線纈縀帽有短刀一把掛於腰間年約三十餘未審因何而被殺害哄傳遠近莫不驚疑立卽告知地保赴縣請騐未知以後如何俟有續聞再錄 
[潯江寒籟]  
　　江西學政龍文宗按臨九江舉行歲考現在文試已次第告竣各武童紛紛麕聚郡城一日有某武童在某帽店購買青縀瓜皮帽因爭價值齟齬不休二十日午後忽糾約十餘人至該店尋釁摩拳擦掌欲得店主而甘心幸經多人竭力調停始免釀成大事○小校場某馬房内馬失堆積如山鄉人某甲貿然拾取旣盈筐矣圉人揮令退出甲不服與之互詈圉人突批中之頰並飽老拳甲踣仆塵埃中高呼救命有某教帥　事不得了卽取馬鞭笞責圉人復給甲湯藥錢五百文遂得寢事○本月十七八等日天時奇煖宛若暮春至十九日午後凍雲四合風從四北方來走石飛砂勢甚猛厲雨師更繼之而至自宵逹旦簷溜聲喧二十日東北風尤銛利於刀寒透重棉盆盎冰花如蟬翼二十一二日寒益甚道上行人無不羔裘被體至二十三日轉爲温和納日南檐正無須爐煨榾柮矣 
[拐風又熾]  
　　滬上拐賣之風日甚一日不持幼稚者時遭誘若卽年已長大亦或被誘于匪人是可懼　有鍾進興者年方十歲身長面圓微露紅色頭帶鳥兠帽身穿藍布長衫兩件黑布棉領衣外罩藍布單領衣白襪黑布單樑鞋其父以家况貧窮迭　大東門外糖坊弄張金寳銅作中習藝前日十一點鐘　外迄今蹤影杳然倘有人大發仁心送回張處不特當薄有酬謝且銜環結草畢世銘恩矣而本館尤望父母斯民者拘拐匪而痛懲之庶幾人家掌上珠不致沈諸滄海乎 
[報捐被押]  
　　昨日黎明時有寳華輪船水手某甲携帶川土三十塊赴緝私局完納釐金時局中尚未啓門暫在茶寮守候適被緝私巡丁所見當　協捕扭押捕房甲倩人往捐局禀訴緣由局員飭丁持函至捕房請卽將甲開釋 
[英廨會案]  
　　英商馬禮遜投英領事署控稱前有潘源昌租地造房後因積欠地租將房抵押當時介紹者係華人王松年賈副領事據情照會蔡太守飭傳潘王定於昨午會訊潘遣夥某甲到堂土則自行投案馬禮遜申訴前情并稱潘租地未經满限因欠租值將屋抵償中供稱合同本在西人被利處被利死後各事俱托司道而司經理現諒被司道而司留存潘不在滬上小的與司道而司素不相識不能向取王供稱租地造房確曾介紹現在據稱合同在司道而司處未能調停太守飭甲及王告知司道而司再候賈副領事傳司道而司到堂訊明核奪○英人 
 
 

Page 3

 
 
呵而司投英領事署控稱被無領事經管之西人温台欠銀請爲追取賈副領事請蔡太守飭差協捕傳到温台於　日午時會訊温台供稱欠數有不符處太守謂若然則且俟下禮拜一覆訊 
[上海縣署瑣案]  
　　船戶吳小順裝載洋油自來火燈筒等物往嘉興貨捐局巡丁見之問以分運單何在吳交出染坊票一紙巡丁乃將吳解局轉解到縣由帮審委員詹明府會同貨捐局委員升堂訊究吳供稱王李二人雇定小的之船裝運各貨並不知其漏捐明府問王李現在何處答稱不知去向明府商諸局員飭將吳交差看管着將王李交案訊辦○邵宗氏扭前夫所生之子孫阿榮到縣裴邑尊向之詰訊邵氏訴稱小　人因夫故無依再醮與邵兒子開設洋鏡店邇因虧折意欲遷往松江小婦人以上海尚欠房租總須料理伊卽發怒將小婦人兇毆孫供稱小的不敢毆母求恩鑒宥邑尊以孫忤逆不孝喝令從重笞責孫姊跪求寛免邑尊謂爾欲寛免須向母求邵宗氏見女兒長跽苦求大爲憐憫隨求邑尊免責邑尊乃飭孫具以後不敢逆母切結釋之使歸○朱葉等五人在法華掘取瓜婁根適是處有棺木被賊刨開遂由法華司拘送到縣此已紀諸前報者也前日裴邑尊飭傳該圖地保查訊地保禀稱小的並未見伊等刨棺叩求明察邑尊着候傳棺主到來訊辦 
[英界公堂瑣案]  
　　魯麟洋行出店人卓阿大之子卓雲生竊取對時表二十枚旣報捕房卽由包探起到十八枚蔡太守訊供之下飭阿大將雲生交案等因已詳前報矣昨日魯麟洋行帳房張潤之投案訴稱所少之表已由阿大賠償因向行主言明請將雲生免究太守飭提研訊雲生惟俯首求恩賈　領事謂爾年紀尚輕胆敢犯竊倘竟免辦殊不足以儆將來遂請太守略子薄懲太守然判責手心二百下○蘇州人徐寅生訴稱同鄉圭榮安素來相識一日談及願薦生理并言急需洋十元因將漢玉二方灰布皮袍一件交伊典質旋知被騙向索不還質票亦已烏有是以報捕拘　請懲王供稱向徐借質衣物質票已經遺失洎向質鋪挂失則言已被人贖去矣蔡太守判管押二十八天以儆○包探秦少卿禀稱項竹卿忽思瘋癲投河尋死由巡街捕救起現在項之姊夫馮瑞生投案候示蔡太守飭傳訊問馮供稱項家中尚有祖母及父母妻兒兹以大女因病身亡氣忿成疾昨日不知如何投水現乞領冋醫調太守飭馮領項回家好爲醫治○青浦人吳原甫訴稱　戚張柳波時來借擾受累不堪昨又逞蠻由捕拘案張供稱泗涇人與吳係親　現有生理是以借錢以備鋪盖並不逞蠻蔡太守飭將張交人保出諭以嗣後不得再往借擾○押鋪夥顧芝蘭訴稱李煥章持鍍銀銅手釧付質騐係僞物指交巡捕旋在身邊搜出銅練及零星僞銀器今蒙送案是以投質李供稱手釧等物皆在洋貨攤上買來不知其爲僞造蔡太守飭押候將僞飾交捕房帶至藥水廠鎔見成色禀覆核辦○包探顧阿六稟稱小的緝獲積竊曹阿林吊出玉器帽子碎銀鞋籃等詰侍竊自長發泰安兩棧因將人贓送案長發棧夥李淦心泰安棧夥李曉亭均代客投案請領原贓曹認竊求恩蔡太守謂爾疉經犯竊被獲嚴懲今又行竊各贓實屬始終怙惡遂判發捕房管押一年贓交兩棧夥分别認領○林阿狗訴稱小的向當馬夫有土阿雲者冒稱某石印書局中人來雇馬車欠洋二元後卽避去今得路遇向索不還并有伊友金文卿揷身滋閙竟將小的扭毆王供稱小的前在石倉書局爲夥雇坐馬車其價已於去年端節付楚現在小的在丹桂戲園司帳林來惜錢不遂藉故逞蠻小的因偕金扭至捕房申訴金供稱小的操裁縫業因見伊等口角是以爲之解勸蔡太守謂金插身多事判押二天王管押一天 
[法界捕房瑣案]  
　　包探王榮培禀稱奉飭往傳騙子朱東　案内烟妓沈蘭寳烟龜魏長林現均來此伺候旋有新閘渡船夫龍子香偕兄咸泉投案訴　朱於本月十四日來喚渡船據言欲薦小的至藥水廠司閽每月工洋八元惟此刻東家不在需用小洋二百枚可向附近小錢店暫借小的信以爲實如數借到小洋朱富交小的西字票一紙囑向匯豐銀行取洋四十元除抵去小洋外　願借與小的買衣服鞋襪供訴未畢又有烟妓張周氏投案訴稱日前朱偕龔鑑堂來氏家住宿時已一下鐘　明日清晨將夜度貲付給不料朱一早出去蹤跡杳然查點之餘見對時表已經被竊故將龔扭送捕房蒙大老爺訊供開釋昨日小婦人知朱已獲到是以投案領贓同轉謂爾等花烟間本有定例十二點鐘以後不准接客今朱來在一點鐘　顯係違例當先罰爾洋十元該氏一再求恩同轉着帶下押繳隨詰蘭寳曰朱昨日所供與爾等串通騙物果有其事否稱並無其事可請提案對質同轉命將朱帶案謂堂上所跪之爾可相識否答稱的曾與騙過小洋等物惟魏曾交伊洋十五元繳賠生和綢縀同轉謂何時交付答稱本月十五日曾與會晤至二十夜八點鐘時由伊家後門入内住宿一宵廿一日付洋而出同轉謂蘭寶曰爾等可聞之否蘭寳再四求恩堅稱並無其事同轉飭將蘭寳及魏暫行管押著央妥人具保一面喝令將朱從重笞責朱連連叩首供稱小的前後共騙得洋六十四元現已倩人告知母親出爲料理求免笞責以全體面同轉謂今暫免責可速着爾母繳還所騙之銀諭畢　還押所○小工張雙喜沈文元誘拐薙髮匠葉某之二孩控經葛同轉訊押昨晨葉携孩投案申訴前情同轉著將張沈帶案以張昨已供認着照斷枷責沈限其交到丐婦旋由沈母湯張氏持郭孝廉名片投案訴稱媳婦身懷六中將次臨盆叩求將文武釋出同轉謂爾子拐騙小孩本應重辦姑念家有要事著爾領回管束可也○竹　棧夥陸關興抬得對時表經人索詐旣向公堂　控卽由葛同轉訊明情節著候棧主來案具保此已詳登前報者也昨日棧夥顧阿關　案訴稱主人回鄉尚未到棧是以小的來案禀訴同轉謂爾可知陸之對時表是否拾來答稱據陸言實是拾得後經小流氓等向伊需索是以至捕房投報葛同轉謂爾等皆生意人着爾將陸保去所質之洋五圓亦着爾繳案恒德當夥陳示卿請追當本同轉謂暫候數天俟陸繳到爾來具領可也陳叩謝而退○包探土榮培禀稱小的奉飭將積竊趙錦山所竊各贓吊出計繅絲銅板及水烟袋等物復經小的查得日前城内東街某匍失竊府綢值銀數百兩後將當票送還塞在戶下亦係趙等所爲葛同轉詰趙曰爾與何人仝往行竊趙供稱案係李阿四所爲李　已不在上海小的並不同竊旋有絲線店夥陸菊懷投案領絲同轉著繳到當本錢九日文方准領去復問趙如何竊綢趙仍執前詞同轉着照昨斷枷責趙之拼婦王戴氏叩求將起案之被帳給還包探禀　帳等物皆在趙床上取來不于該婦之事同轉喝令將該婦掌頰一百二十下○昨報紀襪攤主嵇發堂扭控王連生搶襪一百三十二雙一案昨日葛同轉命將王帶案研訊王供稱小的與嵇向爲好友嵇曾借過小的洋銀三元爲前往鎭江之費同轉謂爾控嵇借洋須將借票呈案請追不應搶伊之襪答稱小的並不搶襪實係被誣同轉喝令笞責一百板始供認搶襪一包祗六十八雙一雙穿在足上餘向泰和舘對門小押店内押洋三元押票在堂兄桂生處同轉着再責四十下令押交當本○昨報載湖南人陳連奎經協昌船局送案控訴竊洋昨晨葛同轉命帶陳研訊陳一再求恩并稱偶與該客玩耍不敢竊洋小的與水利局某老爺曾經同事可請具保同轉飭還押候保○某包探禀稱日前舟子王永發在某處吸花烟無錢付給被龜子送押捕房解案訊明當堂釋出并飭小的拘提原告今將該花烟館龜子許桂華提案請訊許申訴前情葛同轉謂爾前開女堂烟館有案可稽今尚怙惡不悛改開花烟館一有事故動輙鳴捕拘人實屬可惡之極判罰洋十元烟鴇朱阿巧叩求减罰通事禀稱查得阿巧前開女堂烟館所有陸秀珠徐順金在押染病由阿巧等保出目下病已痊愈可以傅案訊供矣同轉着將阿巧管押候查明再核 
[剖賣空青助賑]  
　　空青一物廼目疾之聖藥得之非易本堂現有一枚諸君欲合空青丸者請來剖買每兩减取紋銀五十兩欲辨眞僞查本草綱目便知並同道諸君心存利濟欲需後藥請臨光顧價目列左開瞽　明膏紋銀廿換惟目珠平塌洞穿並三光久除不治膽珠蕤賓膏紋銀十換治爛眼風沿等症有藥到病除之概陽春白雪膏紋銀十換治浮翳星障如朔風掃葉以上諸藥並空青價值如有買者請掣 
 
 

Page 4

 
 
申報舘協賑局收條未取本堂憑條發藥或欲先買少許試用並欲審視空青詳細祈至虹廟對過二馬路光世堂廖眼科醫室便是 
[惠寄振欵]  
　　昨蒙陳杏汀兄交來英洋三十七元五角八分合錢三十八千三百三十三文蓋係九江大善士周蘿生助錢三十三千三百三十三文　認菴助錢五千文均助浙振者敝館拜領之餘卽掣收條合志數語以鳴謝忱 
[集成巨欵]  
　　昨承三晉源票號以江西衆善士慨助振捐銀二百七十六兩送交本舘協振所舘本拜受之餘申得規元二百九十五兩零四分塔因沙聚勸募豈憚夫艱辛裘待腋成困乏忍聞夫呼癸捐者固心存利濟受者益身被宏施矣 
[鉅欵助賑]  
　　接奉河南善後支應局憲衞筱山觀察桂森函聆悉閣下奉倪豹臣中丞諭設法籌欵渥蒙俯措汴足銀五千兩託日昇昌號匯到合規元五千三百六十七兩五錢委分解江蘇浙江足徵胞興縈懷救時誼篤仁帡廣被感戴弗諼除備函伸謝並附賑捐收條外用特登報　聞○龕湖釣徒助賑銀三百二十兩由梁博臣兄交來委解山東以仁人垂釣餘閒聞災而動憫時之念有不忍獨享其樂者殆有深意存焉爰執筆附錄以爲斯世勸[  上海北市絲業會館籌賑公所愚弟施善昌謹誌]  
[鉅欵助賑]  
　　積財與子孫不如積德與子孫此千古不易之論足以動人感奮也今有張愼德堂大善士俯憫江浙罹災由晉源庄托協源庄匯到鎭平二七寳一千兩合規銀一千零七十五兩五錢委解拯濟術寓回天恤飢寒而恐後情殷救世賴名實之相符其先愼乎德者其陰行其德者也人欲積德與子孫其奉大善士爲準繩焉可[  >上海北市絲業會館籌賑公所愚弟施善昌謹誌]  
[大德曰生]  
　　江浙兩省繁盛甲於中華富庶於焉薈卒故各省賑務多藉賴焉不料天災流行數與時值下民嗟其昏墊死别繼以生離不有施者其何以堪然而賑務日頻勢成弩末嗷嗷待哺輒喚奈何荷蒙粤東愛育善堂托愼和祥號匯來第二批期票賑洋二千元合規銀一千四百四十兩代領之下欽感莫名際此涸陰沍寒災民半多露處飢寒交迫在在堪憐忽蒙善士仁人遠來駿惠諸善長旣蒙籌鉅欵各善士亦慨助兼金起死囘生博施濟衆德莫厚焉功莫大焉易曰天地之大德曰生其愛育善堂之謂乎書此鳴謝　誌弗諼上海四馬路高易籌賑同人陳德薫等謹識 
[接錄錢塘陳寳渠太守八十徵尋節略]  
　　君秉任忠誠敬事後食自調委洋務局每以素飱自惕又夙患重聽　於今蘇松太道龔公照瑗前自陳願辭官歸里龔公笑謂之曰君不聞潁川太守之用聾丞乎其言曰尚能拜起送迎止頗重聽何傷吾媿非黄潁川而君　賢則固於許丞無不及矣君何疑焉遇大事輒委遣諮商上海五方雜處流民尢多君任會審時思建棲流公所慮始基之不易以啓蘇松太道劉公劉公嘉君志謂曰吾當助君成之捐白金三千畀君君乃益資衆商遂建所於滬西北隅流庸於是有託甲出乙入約容二百餘人屋共百楹中闢廣場使民之向有業者於温飽之餘獻技習勤不致荒於嬉而亦微有生息以佐公費又立義塾設痘局病者樂之亡者槥之識者謂天下郡縣往往有棲流處第以庇本土窮黎禾嘗患及客藉乂或　　草舍冬而設春而罷之木有如君之周摯而恢宏者滬人　繪爲圖畫頌曰父兮生我母兮鞠我惟我太守民之父母傳觀爭購所東爲養和堂日水石花鳥之勝君亦於公餘投轄留賓資嘯詠焉君天性孝友待人以誠瞻氣閎遇有辨才應機不窮居官清廉纎介不苟戚鄰吉凶量財爲助性好讀書偶爲歌詩其結鄉處語多吉祥卜爲晩景之榮習小楷宗趙文敏七十五歲時手鈔贈公讀漢書隨詠詩三百首凡萬六千字兼司而事首尾匀整少年以爲難及時或篝燈細書猶並不用眼鏡幼時從族督祖雲伯先生講黄老之術深得導引法以故精力不衰容顔晬盎元配仇氏冉娶包氏君中六旬始舉丈大子昌基舉止異於常兄幼與羣孺戲輙用兵法部勒君欲成就其性之所近及長遂使從事於樓船露橈備異時于城之選見者皆以爲偉器君同産弟湛亭學博同寓滬上白首雝怡分多潤寡一飲一食推讓如嬰兒學博嗣從叔爲後學博殁君當降從功服君則愀然曰禮　恩斷服情伸古之人有行之者矣卒用期服弟子　紳　十八光緒内子舉於鄉丙戌進士改翰林院庶吉士君　之如己出從姪九人皆讀書以慰君望昌言○丑舉人有女子子二孫二外孫一姪孫十餘輩姪曾孫含飴之樂期頤之徵洵未有艾也今於十六年正月十七日爲君八十覽揆之辰中外所知多以诗文壽　恐於君生平行事未詳而稱之或非其實爰次其梗概如左[  里人公啓]  
[大雪夜知白子招飲聚豐園首座爲太原公子同席者寄鷗室主及沈顧吳陳諸寄鷗與太原公子興采烈飛箋召名花侑筵適黛玉可卿同至余指曰都是紅樓夢裏人公子云妃子情深君將何以處之余乃口占續之并示金麗卿校書卽請夢畹生政刊]  
　　都紅樓夢裏人尊前相對黯傷神情天儂己超三界携爾清虚證夙因○寄鷗超邁虎頭痴兩君飲興甚豪公子風懷不自持召花　　實公子啓之獨有万山陳處士銜杯笑看合歡枝諸君皆有花惟陳君闕如故戲及之[  司香侍者待焚稿]  
[蘇省撫轅抄]  
　　十九日候補同知吳恆禀知奉委會勘嵊山洋面分界同知銜指省江蘇優貢試用知縣薛葆楹安徽人禀到委署泰興縣黄橋司巡檢秦兆勳禀辭赴任○二十日從九陳錫　禀知奉飭換蘇差委○廿一日巡檢陳其壽禀知本日到虎邱厘卡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浦東高行紳董告災乞賑來書照登]  
　　諸善長大人閣下晩等神馳左右有年矣蜷伏鄉曲不出里巷未嘗於先生之門投一刺通一札而里黨中之歸自滬城者每津津道先生活入之功起溝壑肉白骨近者固身受遠且及數千里外上以補振廪發棠之不足下以蘇澤鴻轍鮒之餘生於是知仁民愛物不憑尺寸不分畛域以行夫博施濟衆之事世固有先生其人者遂往來於心而不能去猶幸滬之鄉人男耕女織雖二十餘年來未遇有秋　歲勤動差免凍餒　無煩援手於先生不謂時至於今而有所不能已者敝鄉直縣治之東北瀕海沙鹵本爲瘠壤兵燹而後久乏蓋　民間種植往往恃木棉以爲利而稉槄無多以故有秋之年無家　糴自冬徂秋耕耨之暇純以木棉紡織易有無於其間今者秋霖爲災且及菜蔬而稉稻木棉之屬悉付雨潦霉爛殆盡向者斗米不過二百四五而今幾倍之向者木棉之價斤值三十六七而今亦倍之且又以附近之地皆無積儲市價猶有增無减平時望豐年而不得猶恃人力以爲生今當積歉之餘田無所入停機斷杼何以爲命前者伏蒙邑尊郡守省斂田間准以秋荒申院入告苐以懸罄之室值災侵之年當百物翔貴之時度半載無資之日其不至斷炊烟而爲餓殍者亦幾希矣晩等議由義社編戶維持糶折價之米石以省其糊口之貲貰待償之木棉以授其力食之本庶一方之民或不登餓鬼之簿挨給票據憑貰馮糶以絶諸弊而歸實在計其需办始自冬至止於三月爲欵頗鉅　窮僻之鄉類乏紳富一遇饑饉最難籌欵當卽呈提積榖資以開辦　存欵無多萬不能支數戶之久又聞上游但准報歉不作災論他處不敢臆說而敝鄉丁口　將無以爲生萬不能不作荒辦雖賢父母目擊情形而一格於准歉准災勢難望大宗賑欵祗能民捐民辦而情形益難伏念民生不德天降之災干戈旣平凶荒洊至曩者若晉若秦若齊若豫遼水果西淮流南北羣焉仰先生呼吸以度具災眚今者浙江告災亦將托先王以爲命先生領　吳越弭平祲氛續命之湯昭蘇萬姓匯愛河之水挹注四方而近水樓臺自遠霽月抑亦居是鄉者乙過也用特縷述情形上塵清聽乞撥銀欵數千補官紳籌賑之不足而拯垂斃之　民感德銜恩銘心縷骨其居民戶口由澤堯挨查核數呈縣酌辦倘蒙軫念分撥義漿請交招商局金利源朱紳其蒓轉交義社收放或送縣署由縣發交高行鎭集義社收放不勝爲鄉人　之望之專比敬啓祗請台安伏維垂察不宣敎晩黄彬顧澤堯談壽基黄琮彭澤熙汪錫昌頓首謹上 
[寒夜有懷苕北花隱山陰惜紅生錄呈桂師教政]  
　　西風瑟瑟作黄昏　　寒衾曉未温半載離多思兩地三更夢醒淚雙痕桃邊迎妾均留約燈下懷人總斷魂何日與君同覓醉相逢一笑酒盈尊[  張小紅就正稿]  
[子征人也終歲奔波勞勞草草詩文一道無暇講求然結慕高昌寒食生日久末由識荆今道出申江何可無言爰呈俚句卽乞指政○介子逃名日先生誕降辰如何貪祿輩忘却有斯人[  海上過客軔卿氏汪鵬未定草]  
[生日感四律錄乞斧政]  
　　四十無聞五十何數年假我亦蹉跎復官形似拖腸鼠異地人欵腫背駝龍虎借　藏要略近輯中西水 
　兵法名龍虎機略十六卷烟霞躭隱負沈疴年來境　君　問詩與閑愁樍漸多○　旁蜃巾作遊　久客因循又一年氣化非徒文字學縱横新補算經箋金尊檀板羣花宴夷酒羊羔小雪天逆旅夜寒簾幙静比隣香噴玉萎烟○欖鏡鬚髭識故吾烏紗脱郤見頭顱懸巖勒馬心先穩戲海飛鴻影不孤歴過炎凉皆進境弗趨勢利卽窮途天教困阨全高尚富貴如人办鄙夫○豪華怕逐少年塲鑑　　人智力强空氣機緘魚泡白横行刀七　尖黄不無訿議張居正終有勛勞李贊皇落拓彤堪談往事去年今日醉山塘[  溪蔣肇齡八霞甫草]  
[夢蝶仙史見余和夢畹生詩知余近來心緒不佳一昨招坐馬車至靜安寺等處开同飲於海天春席間約余作湖之遊詩以謝之○近來心事亂如麻一任雌黄衆口譁欲解愁懷聊破例揚鞭側帽笑携花十里西湖勝跡留繁華自古說杭州頻年我恨攖塵未許天涯汁漫遊[  鶴沙浮槎曲吏郁周甫艸於滬化寓齋]  
[申報舘恊賑所經收江浙賑濟十一月廿一日至廿五日止第十二次清單]  
　　廿一日補過齋錢八百文求安主八錢二百文以上來洋一元孫介福銅洋十元介福衆友洋二元八角吳芹杳閣洋二角松竹山房洋二元汪芑堂洋一元○廿二日吳門洪榮庭洋二元無名氏洋四十元潘仲瑚半元許雲釗洋半元孫震耀洋半元湯錫福半元俞翼卿洋一元李耀南洋一元蘇玉興洋一元張生官洋一元李榮甫洋四元神山遊客洋五元劉心平交來無名氏鵝眼砂錢十一千七百五十文嚴垂裕洋一元華滋遠洋一元四友堂洋二元知足子銀七兩玉山張博雅堂洋一元徐家棣殷洋五元江東隱裔來　文備覽一部　見洋八元興國州全泰盛一元○廿三日海鹽顧求運通　十　子星洋五角順昌洋五角鎭川洋五角不留名洋一角介甫洋一角振昌銅洋二元揚州養雲堂王洋二元○廿四日泰昌隆洋　元不書名洋三元隱名氏麗川氏榮芳氏洋六元永篷泰廣泰號義利永兆綸洋四元望湖氏洋二元怡綸　洋一元隨緣洋　元深柳堂洋三元徐松記同源順無名氏洋三元天順祥朱榮興德綸洋六元宋文義仁和長洋六元嘉綸逢泰元興長洋九元無名氏馬鄭洋二元綸章錦廣茂洋六元泰昌隆復泰洋十元不書名洋九元無名氏三戶洋六元隱名氏洋二元永逢泰廣經號不知氏洋三元海運局委員郝　一元馮刺史經募朱子卿洋五元雙桂軒洋一元隱名氏洋八角壽記洋二角知微子洋一元塊書名洋一元節省洋一元昌泰痧藥餘洋二元同源典節省席費錢八千文瞿瞿休休之室洋一元善先童子錢四百文承志堂洋一元怡怡居士錢五百七十文修德堂錢三百十一文元裕堂二百六十九文蕉氏一百七十七文尚義堂錢一百五十六維壽堂錢五十文拾遺氏錢一百另六慰先童子錢二百文海陽腐儒　二百怡怡堂錢一千二百文德蔭堂錢五百九十三文燕禧堂錢二百文問心堂錢二百四十一文成德堂錢一百八十一思成堂錢一百五十文周氏錢五十一文四美堂洋一元怡怡草堂錢一千一百文易居齋錢五百五十文鴻船氏錢五百八十文增記錢三百文善記錢二百四十文啓記錢二百三十樂記錢五十一王記錢五十文福記錢一百五十文元記錢一百六十文祥記錢三百桂記錢一伯九十文運記錢一百七十文成法堂洋乙元鉅氏錢一千一百文鑑氏錢五百五十文基記錢五百八十亨氏三百松氏三百文輝氏錢二百四十棟氏錢二百卅文富氏錢一百九十文寛氏錢一百七十璠氏錢一百六十文嘉氏錢一百四十智氏錢五十文灝氏五十文承志記洋一元偉記錢一千一百文靜記錢五百五十文誦記錢五百八十文益記錢三百牖記錢三百文子修記二百四十文子順記錢二百三十文榮記錢一百九十文裕記一百七十文銓記一百廿文梓記一百四十文善甫記五十文庭記五十文以上六十二戶來洋三十元遜卿洋二角四分無名氏洋二角六分又洋二角唐善士洋二角洪善士洋二角全善士洋一角星又二角正又五角培又一角琴又四角科又二角蘭又一角穎川學河居士節省膏火一元張募留二元心餘乏力人祈先慈冥中消災一元小四紅文率氏張恆興錢六百張福興彭立成張智記九　文無名氏六百鼎豫錢四百小底子四百卜捔然東海帆李受之留餘氏四百文平安無名氏三百鼎　保康健洋二元上八戶來銀四兩仁記森木行銅洋四元又無心悮　一元心餘力簿人洋十五元○廿五日馬養心齋四元李硯緣齋洋三元田子法洋一元劉樸齋洋一元管雲舫洋一元黎翌庭洋二元衞澄深洋一元王輔臣洋一元五角何懷德洋一元五角莫釐山人洋二元李年錢筠洋二元丁戊山人洋二元是亦軒鄭銅洋一元河南季子爲母病求痊移洋五元張彬氏洋十元補尚露氏洋二元鋤經書屋俞票洋廿元陳欣欣艸堂洋五十元丁百蘭山舘元十兩卓星何洋十元寶善堂洋八元無名氏洋二元胡安廷洋一元張認菴錢五千文周　生錢三十三千三百三十三文以上二戶來洋三十七元五角八分○共收英洋四　廿二元二角八分銅洋十七元銀十一　規元十兩鵝眼砂錢十一千七百五十文 
 
 
 
] ] 

Page 10

 
 
   
 
