# 1914 - 428 - 4914911

 

Page 1

 
 
   
 
 

Page 2

 
 
時評 
[戰電釋疑冷]  
　　此次歐洲戰事各處所傳消息時有互相抵觸或脱漏之處每使閲電之人紛然莫衷一是是誠可憾之事也兹特略釋其義以便閲者參考焉 
其一爲電報之種類電報之由來爲各國所傳遞而傳遞此電報之各國均與此戰事有關人非病狂决不願自揭其國之短路透電英人電也字林報電英人電也法文彚報電法人電也德文報電德人電也大陸報電美人電也故各電並列而時有抵觸者以此然苟于其電之　載以考其電之所由來則有間矣 
其二爲電報之省略戰事所傳之電報其事不一有海戰有陸戰有奥塞之戰奥俄之戰德俄之戰德比之戰德法之戰或東鱗而西爪或殘此而缺彼如利愛巨之砲台固守而德兵有入比中區之説以德有他道進兵也法人大受德軍損失之電前此未傳而法人乃忽否認之以歐洲或有是説也此皆電報缺漏或隱約之處在人之善自索解也 
其外若電報上冠以傳聞或由某處傳來消息等語皆係未定之詞僅供一種參考者 
[命令]  
　　八月十日大總統申令據江蘇巡按使韓國鈞電稱江北一帶數月無雨秋成已不及半鹽阜等縣蝗旱頗甚復因海水倒灌晚榖雜糧均難補種綜計被灾區域以淮爲最海與徐揚次之該處匪風素熾深恐勾結飢民相率爲盜擾害地方擬請撥欵購辦雜麥以備平糶等語江蘇自上所寗亂發生創鉅痛深元氣至今未復近復以天時亢旱至江北一帶飛蝗成灾兵燹餘生繼以荒齒哀我黎庶其何以堪覽電殊深　系著財政部速撥銀五萬元並由本大總統特捐銀一萬元刻日匯交該巡按使遴委妥員分勘災區會同地方官散放急賑一面仍嚴飭各屬赶備平糶以維民食而杜亂萌此令 
八月十一日大總統策令任命吳金彪爲贛南鎭守使未到任以前着吳鴻昌代理此令 
又令任命齊爕元代理陸軍第六師第十一旅旅長此令又令吳桐人薛保筠范恩鎔給予四等文虎章徐馥馨給予五　文虎章此令 
歐洲戰電 
[其一（英文特約路透電）]  
　　北京電此間關於某國擬攻青島一舉謡言頗盛路透電社得政界消息中國現促請日美兩國維持遠東之和平惟日本對於青島之舉動似不可免日本現主强硬態度以爲青島一地殊礙遠東之商業意欲自行政陷之因英國不允故大約將會同進攻據德國消息謂英人現促日本進攻青島此説絶對子虚（十三日） 
北京電駐京美使署接美國國務部消息謂美國未派軍艦增厚亞西亞艦隊兵力國務部請否認此説外間所傳美國擬在遠東有所舉動諸説美使頗非笑之（十三日） 
倫敦電據法國政界公文聲稱自里愛巨至貝爾福特全線之砲臺均安全無損德兵之乘黑夜入里愛巨鎭者僅數小隊耳 
（十二日） 
倫敦電德軍由里愛巨入比國中央其馬隊沿聯軍之正面進行兩軍馬隊正在激戰愛司列河德兵之　沿河一帶開掘戰壕者乃比之小河非法之大河（十一日） 
倫敦電現信里愛巨各砲臺仍未被奪瑪斯特里區來電謂上午唐格萊斯一方面砲聲甚烈該地距里愛巨西北約十英里 
（十一日） 
倫敦電據官報局宣稱現信德國西陲大隊分布於西盎維爾（亞爾薩斯勞萊之北）及里愛巨之間勞來守軍無多奥軍之入勞來己有明徵（十一日） 
倫敦電德人在里愛巨之北築造圍攻炮臺（十三日） 
北京電德軍復轟擊里愛巨砲台炮臺亦答砲猛轟德軍圖於里愛巨之上渡過末斯江大爲砲台之礮火阻撓（十二日） 
倫敦電據比國政界宣稱德軍先鋒隊已退就主軍餘無消息（十一日） 
倫敦電據比國來電德人於八月十一日退後昨復進攻比軍第一次於平原交戰之地乃在比國林堡省哈塞爾特西北極能固持與戰者萬人（十三日） 
倫敦電法德兩軍數經無關重要之小戰法國馬隊每戰輒現優點（十一日） 
倫敦電巴黎否認法軍於亞爾薩斯大遭損失之説據謂法軍之守亞爾薩斯者軍力甚厚又據政府消息亞爾薩斯境内今無敵兵（十二日） 
倫敦電大西洋英法巡洋艦現追擊德國巡洋艦五艘海軍部深信力能維持商路通行無阻（十二日） 
倫敦電德軍圖復愛特古南爲俄軍擊退（十二日） 
倫敦電德國巡洋艦戈班號及白萊斯洛號已入達達納爾海峽搜尋外國商船（十一日） 
倫敦電據官報局消息現信德國戰鬥巡洋艦戈班號（二萬三千噸）護甲巡洋艦白萊斯洛號（四千五百五十噸）已避入達達納爾海峽將勒令拆缷戰具故貿易之安甯幾全可保（十一日） 
北京電英國已向奥國正式宣戰（十三日） 
倫敦電據官中宣稱英國與奥國於八月十二日夜半宣戰（十三日） 
倫敦電奥大利亞已封鎖孟台里格洛孟台里格洛已以出境護照授與德使（十一日） 
倫敦電芒軍現轟擊達爾買地亞之加達洛地方（十三日） 
華盛頓電美艦隊定期九月一日由墨西哥維拉克羅慈囘北（十二日） 
倫敦電財政大臣喬治君已與英倫銀行商定結束金融界之糾葛辦法銀行於八月四日英國向德國宣戰前所收之貼現匯票一切損失由政府擔認（十二日） 
其二（英文字林報專電） 
北京電日本之政策已明明按照參與戰爭之方針而漸發展以攻擊青島爲其特别目的前數日據中國消息日本首相及外相請中政府准日至華協助維持治安今又傳聞駐日中國公使來電報告謂日本首及駐日英俄兩國大使曾開會議卒乃商定辦法英俄之勢力範圍均由日本代表日本且有在其餘各處自由單獨行事之權所言如確則日本或將有攻擊青島之舉中國且恐此中或含有在閩行事之意蓋日本久欲於該省得一立足地也今晨中國某總長嘗言曰日本旣有滿洲何憂於彼中國今已表明意見日本如破壞中國中立則中國並不拒之切望他日戰爭旣了列强出主公道而令不失土地日本不日將攻青島之説衆以爲確而居要津之外員對於日本將爲英俄兩國利益之保護人及日本將侵犯中國之志諸説皆以爲不確也（十二日） 
倫敦電據里虚（塞維亞新都）電稱塞國王太子喬治立觀奥兵轟擊貝爾格萊特時爲一砲彈所傷礮彈炸處距身僅六尺王太子頭觸石上昏迷失覺未幾卽醒受傷甚微塞芒兩軍現擬會攻維斯格拉特（十三日） 
按維斯格拉特在奥境巴斯利亞倫敦電據羅馬電稱奥國馬兵一旅在里特哥萊隰地爲哥塞克兵所圍奥兵不能退走全數覆没（十三日） 
倫敦電比京來電謂據拉未各報載稱德軍在里愛巨附近中法比兩軍之伏德軍死者八千人傷者萬人被俘者一萬七千人惟尙無官塲消息證實此説（十三日） 
其三（日本報譯電） 
華盛頓電八月六日駐美中國公使致又美政府請設法限制歐洲戰爭之地勿令蔓延東方且以法德戰爭時美國往事援爲前例豫料美政府不致承認惟或將請交戰國勿在通商口岸之外國租界開戰耳至美政府不承認中國之請其故因日本關於歐洲時局所處之地位不准美國示好於華也美總統調和歐洲戰爭美人雖皆歡迎而外交界則以爲無效可得美總統致交戰國元首調和之書其文如下海牙公斷條約僕忝爲署名者之長今感於誠摯友誼之精神且按原約第三條權利義務皆不容辭用特提議於足下曰苟有一曰無論今日或今後之日足下以爲最便利者僕得獻助以定歐洲之和平僕將歡迎此日如僕果能獻助貴國或與戰之各國則僕將長引此爲樂云（六日） 
紐約電美國國務卿白乃安君以美總統調和歐洲戰爭之書分致駐美各國外交家外交界中現信美總统此議不致受列强之歡迎惟美總統不知有其他方法恢復歐洲和平本日晨間各使無一有答覆者（五日） 
北京電滿洲日報載稱美政府致文日政府請開放滿洲示明承認中國宗主權之美意日本内閣乃開秘密會議旣而外相往晤英法大使談話頗久内閣復接開會議（十三日） 
北京電亞西亞日報載稱駐京日兵已接召集命令現皆留營以待後命（十三日） 
東京電新任駐華公使日置易君定於八月十三日下午由新橋火車站乘車出發約於二十二三日可抵北京（十二日） 
北京電袁總統命各省巡按使挑選軍隊保護敎士住于僻遠之境者尤當注意（十二日） 
其四（法文彚報電） 
巴黎電比國里愛巨保守如故并無重要之變局各炮台始終堅守德軍攻擊不下（十一日） 
巴黎電法國軍隊在羅任尼地方與德軍不過小戰一場無勝負可言（十一日） 
巴黎電法國全境秩序絲毫不亂各政黨已認聯合一氣共謀大局爲必要僑居法國各地之意大利人咸入法意聯合會（十一日） 
其五（德文報電） 
北京電袁總統致文日美政府請設法限制歐洲戰爭區域美政 
 
 

Page 3

 
 
府宣稱願竭力不令戰禍延及遠東日本迄今未覆中政府乃知日本有干預戰爭以保英國遠東商業利益之意（十二日）北京電徐世昌孫寳琦曾與美日代理公使會商維持中國中立事宜（十二日 
香港電當道已奉英政府之命封閉德領事署德領事伏維斯區及隨員人等均已離港德領事署事務移交美領事署代理（十二日） 
西貢電海口德國代理領事白拉加特君休假之際游歷雲南近啟程回任雖經越南總督於本月五日擔任保護過境仍爲河内法員拘獲監禁十二日） 
北京電財政總長宣稱現有足欵抵充軍餉（十二日） 
北京電廣東當道來電近發見一種新黨會擬乘歐洲戰爭之機興第三次革命 
（十二日） 
[專電]  
　　北京電一日本有力者云奉天美領對於近日日美交涉過於疑慮故下令美橋整備行裝其實無事所謂曰美交涉即指美要求日開放滿洲保全華領日已有正式覆文至美云云余按美此次調停戰事在我提議限制戰爭區域之先而日人誤爲我聯美駐日陸使已力辨現日人已有了解者今日新支那又載一種流言謂中國暗助德美實則當局嚴防山東中立兩無所助 
北京電駐京法使辨明並未向中國提議德强華人在青島作工之事 
北京電九日京去津火車雜貨内有槍子十五箱係某國軍營用品已扣留 
北京電中立辦事處人員政事堂金邦平伍朝樞曾彝進統率辦事處張一爵姚鴻法陸軍部凌元洲陳發山海軍部鄭保菁鄧聰保外交部王廷璋陳懋鼎交通部程經世陳斯鋭 
北京電大總統擬派程璧光蔡鍔兩員赴歐觀戰曾由外交部先向交戰國駐京各國公使詢求同意該公使等覆以現交通斷絶難於前赴爲辭 
北京電統率辦事處頃又電致各省極力彈壓士匪維持財政爲保護亞東至要之策 
北京電南京電德輪韋狄蘭脱及奥脱已在草鞋峽缷軍裝改懸商旗於十日下午開往下游 
北京電南京下關炮台前有本籍紳商仇繼恒禀馮將軍韓巡按使擬由軍警兩界承買開作商埠事請中央現經内務陸海軍三部詳細核議事關重要旱請緩辦已蒙批准 
北京電俄國紛紛載兵至哈爾濱駐紥連日輜重車來者亦甚多杭州電浙省舊金屬一帶因調查學齡事風潮頗劇甚且持械毁署現永金義各縣知事咸電省請以兵力驅散聞朱將軍以現值天氣亢旱人心易於浮動會商屈使暫行緩辦 
杭州電日領深澤氏奉調長沙不日交缷新領事瀨君已到杭住西湖惠中旅館 
杭州電錢塘道署即以舊臬署改組今日成立 
要聞一 
[歐洲戰事與金融]  
　　大陸報云本報訪員昨以本埠金融市面情形間於著名某銀行家據答稱現在市面情形無論從何方面著想直可謂之無市面耳倫敦銀市近日頗見熱閙然昨日銀價自二十七辨士零四分三跌至二十六辨士有半矣惟滙價二先零六辨士仍是如故（票滙之價）本埠滙兑市面停澀多日據某行家云直至日昨始有生氣商家要電滙倫敦者頗不乏人惟電匯向用密碼而當此歐戰戒嚴之際電信不用明碼斷難發行若用明碼則又有碍定章故此項電滙營業一槪改爲票滙作價二先零六辨士此乃昨日滙市封盤之情形也本埠紋銀及大條現在統計有四千八百五十七萬五千兩較之上星期減少一百萬兩惟鷹洋一千八百七十一萬元較之上星期尙無上下云輸出各貨現僅注意由太平洋赴美一路其有德國滙票須向倫敦兑現者所有定貨暫時槪不出口大約須俟歐戰風潮平靖之時方可繼續進行也絲業押欵一節據某銀行家言本埠銀行對於絲業之態度報紙所載似有過分之處平時各銀行墊款均無間斷迨歐州戰事發生之後絲業華商道聽塗説形極恐慌因此謡言蜂起人心不安惟現時某某外國銀行以及重要大商家均已出資墊助當可維持一時也 
字林報云戰事以來與中國南方一帶米市頗有影響平時米由暹羅輸入者極夥卽就德國郵船而言專運暹米者計有二十艘之多分銷於中國南方各埠今以戰事停輪將來影響所及似爲可慮惟上海一隅當可不爲所累其次爲茶市茶之運往歐洲尙在途中者爲數不尠近來已否運到各地照單提貨尙在未可知之數就目下情形而論將來茶磚銷場恐亦不佳按茶磚之季起於九月之間運銷俄國最多現在銷茶市場僅有美國可望耳 
雜評一 
[東亞和平果如何（無名）]  
　　東亞和平果如何此我人所懸想之一大問題也紛紛傳説不外三種其一爲日本助英法俄以攻青島其二青島問題三協約國（即英法俄）將自解决之而不煩日本人之手其三日本如攻青島於東方有戰事則美國將出而干涉然而三者均尙無舉動東亞和平之夢尙一日未破是東亞暫時之幸也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京市政公所對於戰事影響維持之淺説]  
　　現在奥塞兩國失和業經開戰因這兩國的關係遂連英法俄德比等國都要以兵戎相見這眞是百餘年來世界未有之大戰爭不幸見於今日我們中國對於交戰各國都是極要好的友邦自應立於中立地位昨天中立的條規業經宣布此次戰爭是與我們中國是决無關係的了然而直接關係雖然没有間接的影響却是很大間接的影響是甚麽呢就是金融的問題了我國自改革之後第一困難就是財政前兩年全靠借欵過日子今年經財政部竭力整頓財力漸充市面綫有點活動的氣象戰事一起外國銀行辦事的人多半回國去盡當兵的義務銀行事務自然稍有停頓就以北京面言金融機關就算暗含著停滯了一半然而這也是没法子的事情處在這種時候我們中國固然立於極困難的地位可是也必要想一個自保的方法方可熬過這個危險的關頭這種自保的方法究竟倚仗甚麽呢没有别的這就要看我們中國人自治的能力了不要望遠裏説就先説我們京城裏罷辛亥年間武漢起義那個時候除了京裏幾處重要機關預備戰事稍形忙迫外於市面本來毫無關係的皆因幾個不顧公益的人意欲挾資逃走又有好商希圖於中取利於是羣提現欵不收紙幣生生把大清銀行擠倒以致完完全全的一個京都市面被這些人攪了個海沸江翻直到如今生計困難商業凋敝全是受那時候的影響想起來眞呌人痛恨凡我市民旣受過一番痛苦就得增一番閲歷此次要是大家再不齊心必致又蹈從前的覆轍可是此時市面的力量比前年又差多了倘若再閙一回不定又成甚麽景象想到這裏大家還不生點儆懼之心興起公益之念嗎要知道市民雖多也是一個人一個人集合起來的只要人人顧全公益自然是大家享福只要有一個人破壞就得大家受累俗語説的一枝動百枝摇這個時候那自顧自的辦法是行不出來的還有一説前年亂學弄幾個現錢還可以存在外國銀行或者是拿著錢往租界一躱此次戰事各國都有關聯請問把錢往那裏去存身子往那裏去躱至於那從中取利的好商就算把利取到手裏市面亂了請想一想所得的利還保得住保不住大家須知銀行的買賣全仗市面流通市民的生活也全靠銀行的週轉譬如銀行有五百萬的存銀換出五百的紙幣這市面就算有一千萬的欵子在裏頭週流了如若一取現銀銀行就把五百萬的紙幣收了回去在銀行早經預備并無損失可是市面裏平空减了五百萬的欵子豈有不現拮据的呢市面上銀子旣少商家買賣一定蕭疏買賣蕭疏一般人民的生活也就跟著困難生活困難市面必致摇動等到市面摇動之後别説没錢的人就是有錢的請問上那裏花去所以只顧私計不顧公益的人在他自己以爲自保其實簡直的呌自困現在政府裏頭想出極週密的法子維持市面可是維持的力量全靠政府那是萬不行的還要大家帮著維持維持的事情没有别的只要不造謡言不先起閧不　借此生利不想公報私仇自然就能修女安頓頓把這危險的時期混了過去人家外國人都因本國有戰事回去當兵以盡國民的義務我們中國雖没戰事可是市面關係也就跟戰爭的利害差不了許多人家能盡當兵的義務保護國家我們就不能拿出點公益心腸維持市面嗎再説還有一種多慮的人説是戰事一起金融停滯恐怕亂黨因此生心土匪借端起事這種思想雖説是慮的過深中不能説他想的不到然而只要我們自己不先搗亂上有政府保護下有市民維持把市面保的鐵筩一般就使亂黨生心土匪起事試問從何處下手家必自侮然後人悔物必先腐而後　生這話是一點不错的我勸大家安心靜氣不要胡思亂想作買賣的照常生理住人家的照常過日子如同没事的一般這種戰事日子萬不能很久只要我們把持的住就可以平安無事過這一關以我們自己的能力保護我們自己治安豈不是一件大快的事嗎 
[戰事之影響於中央行政]  
　　加税問題政事堂昨奉總統提交要案一件控其内容係以加税一案提出後關於外交方面進行甚爲遲鈍數月以來尙毫無成績現在歐洲戰局已成則該案終無就緒之一日應卽交由財政各機關凖諸事實詳抒意見該案究以何種手段可以使之積極進行務即詳細核擬以備採行云云聞國務卿核閲後當即分交財政部與財政討論會妥議具復矣 
會議要題政事堂昨奉總統特交要案一封聞係關於歐洲戰局問題提出之件飭即從速會同各部詳加核議呈候核奪兹聞國務卿閲畢因關係緊要當即電知各總長召開會議兹將其提交各件之案略探誌於下（一）關於中立宣布未盡事項（一）關於華僑保護事項（一）關於中央與外交暫停進行事項另有兩件與外交軍事均有密切之關係廳守秘密未便詳爲探誌也討論决定後當即呈復總統矣 
訓飭公使大總統對於歐洲戰局異常注意昨日（九日）又分電駐英法德俄奥比荷等國各公使其事項如下（一）散居該國各地之華僑當此次戰爭之際務隨時商同該國政府妥籌保護之策（二）對於此次戰爭中國旣宣告中立以冷靜沈默不輕加評論爲宜凡國際之規約務審愼遵守（三）關於戰爭各事項務擇其確實消息逐日拍電報告（四）中國將派員觀戰宜預向各該國政府聲明 
限期解款財政部以目下偕欵停議恐金融機關或有緊塞之虞除日來日妥籌種種救濟之方外並於昨日（九日）通電各省令將前經認解洋賠及協濟中央各欵無論已解未完或全數未解省分一律限於本月（八月）底務必悉數解京不得逾限以便一面如期交付賠欵藉堅外交信用一面救濟中央財政俾免經濟恐慌實爲兩得之計 
中立籌備自局外中立條規宣布總統於本國方面已決定持保衞秩序維持金融八字政策並擬在政事堂内設立籌備中立事務所另派精於法學人員專司其事以一事權而昭鄭重聞此項機關不日卽須成立惟對於此項條規之實行及解釋法尙無一定方針各省官憲未便遵照辭理因之由外交内務陸軍海軍四部各派委員會同研究詳　施行法及解譯法兹隨時電告各省以資進行 
聞政府前日致有陸子欣氏電一道内容係召陸子欣趕速返國探其原因據説者謂現在歐洲戰事發生我國雖宣布局外中立然關於中立問題至繁且重卽歐洲戰事終了國際間之外交政策亦必有一番之刷新可預斷也陸子欣氏於外交情形頗爲熟悉故總統特電召其返國以備諮詢而資商榷云 
我國前於本月六日宣布中立即日由外交部通電各駐外使署轉達駐在國政府查向日歐洲都會要電往返不出三日之内現經由美洲轉遞去後今已五日尙未接到復電惟駐美昌兩使　復電已到歐洲通信之梗阻於此可見一斑 
[中立宣布後之外人在華行動]  
　　旅京法人前已陸續回國者爲數雖屬不少而尙留在京者亦頗有人原擬繼續返國昨據東交民巷某外人云法使館昨已奉本國訓令暫時不必回國聽候後命綠使館衞兵多已他調現留商人擬組織商團以資保衞云 
據北京日報云青島電報局威海衞電報局向與各外國電綫交通現因歐洲戰事發生德督在青島關於華洋往來之電文强欲查核英武官在威海衞則勒令停止該兩局已據情呈請交通部請示辦法尙未悉政府如何覆示 
自歐洲戰爭勃發以來各交戰國均於北京有公使館及守備軍隊若使各國駐紥兵同時出門或恐於街上惹起衝突各國守護隊長有鑒於兹爰即同開會議議决除日美兩國兵不計外其餘各國兵出門均限定日期及時刻以防不時之變 
[青島近聞種種]  
　　自歐洲戰爭以來青島戒嚴情形迭詳本報兹聞德國砲隊於本月七八九三日迭在青島東鎭操廠曁台西鎭一號碼頭橋頭等處試砲操演先由青島督署諭知該處居民不得驚惶并禁止人民在海泊地方來往以免危險又膠濟鐵路公司因預防賣票處及車站月台搭客擁擠起見由七號起凡各聯車之客票預先出賣搭客到站買票完竣即行出站至廳上車時再行持票進站上車預先賣票時刻係每日下午四鐘賣次日一次快車或一次甲車客票上午九鐘賣二次車客票過午十二鐘半賣三次車客票惟以上各車祇賣頭二等票又青島督署於前日出示曉諭該處居民略謂凡由海面向陸地及在大小碼頭兩處以鐵路爲界均不准測繪照相違者即不以軍法從事亦必處以監獄或罰金之處分云云又聞中央因青島戒嚴特派陸軍中將錢錫麟赴青調查一切情形以便在青島相近地點布置嚴守中立各事宜 
[東方消息之鱗爪]  
　　東省某報載哈爾濱快信云初五日爲俄國國慶日哈埠俄人在街鼓舞極盛並聞德商隆泰洋行行主賓金與瑞記洋行行主别爾林均於未離哈埠時被俄營務處捕獲拘禁該報謂賓金曾充礮軍管帶别爾林曾充陸軍團長早經俄人偵明故不令該二人歸國以免洩漏遠東一帶之俄國軍情也 
中東路停運各路貨物哈埠中外各發立行加價最高者爲白麵牛肉塊糖（白麫每布得加俄洋四角塊糖牛肉每俄斤向售俄洋一角一分現均漲至一角五分）此三種均係軍用食品即國際法上所謂戰時禁制品故價值日增然他種貨價亦因之有漲無落云又載海參崴電云日本駐崴領事答復俄東方報聲辨云日本與奥原無交接之事歐洲現在要鍵日本總與聯盟之英吉利聯手辦理至遠東關係亦當與俄法允洽要之日本於此仍當察看三大國（德奥意）同盟之情形云云 
[歐戰之武漢影響談]  
　　預防挑起外釁段上將軍頃准統率辦事處勘電開奉大總統令現在奥塞忽起風雲釀成歐洲戰禍吾中華民國立國以來對於各友邦睦誼毫無歧視乃近聞孫黄之徒因謀亂未成奸謀百出竟欲乘此時機希圖擾亂各處租界焚燒内地敎堂挑起外釁乘間竊發此等詭謀殊堪痛恨應亟通電各省務將租界洋商内地敎堂敎士等責成該地防軍警察會同地方官妥爲保護勿稍疏虞以戢奸謀奉此合亟通電貴上將軍希即轉飭所屬一體妥爲保護以敦睦誼而保治安云云昨段公巴函請吕巡按會銜通飭各軍隊警廳各縣知事一律加意防護矣 
武漢戒嚴加緊七號之夕武漢戒嚴情况較常加緊步哨密布緝隊添勤各軍警皆荷鎗上剌刀背負子彈武昌城門至八句鐘即一律關閉較常早關一點鐘江中船隻至十句鐘即由水警禁止行駛各市街到夜十二句鐘凡行人未携燈者亦嚴密盤詰巡按署當時調有陸軍一連出入須有口號將軍署亦如之且至十一句非有公務者不准出入聞段將軍並以租界各國防軍减少恐有匪徒竊發特與領事團商議派遣可靠陸軍駐紥租界防衞領事團未允請於租界附近保護勿庸駐在租界又聞英法俄日各領會議租界防務時德領事獨不與會云 
商工失業狀况歐洲戰事關於漢上貿易影響其操進口貨生意者皆係洋商尙與華商無大關礙惟出口土貨如絲茶牛皮雜糧棉花豆蔴油骨角各業現皆突然停止此外受金融逼迫而倒塌停歇者日有數起現銀元價漲每元換銅元至一百四十五六枚較前漲出百文左右又各輪船因貿易停止運貨稀少已擬公增搭客乘貲藉以彌補而各碼頭肩抬客貨之苦力工人則因無貨抬運大多失業其數約有五千人 
公票漢局釋謡前日外聞忽有謡言謂吳淞口外有德法英各國兵艦多隻恐相激戰有碍申江商輪之出入故漢口開滬各輪船駛至鎭江均暫停泊打電詢得滬地平安始敢開往而漢口西字報亦載有此謡以致上下客貨咸有戒心於輪船大受影響昨普益公票漢局特通告申明云逕啓者漢口下駛各輪船槪到上海外間謡傳不進吳淞口殊碍行旅特此申明以免誤會而安旅客於是外間謡言始息 
華洋商貨交涉歐西戰事現在波騰浪湧所有在漢各洋行因貨無處運銷故多停止貿易並由萬國公共商會知照漢口總商會傳知各華商所訂之貨暫行停止以防損失俟戰事解决再行議訂聞漢商會不允承認特向要求三事（一）各帮已經辦運來漢之貨究係代各洋行所購現雖暫時不收將來應請各洋行仍照原定價收受並須明定期限其未經辦運來漢之貨亦應由各洋行與各華商接洽如有兩方同意情願和交開將定貨合同取消以免糾葛（二）其業已交存洋行之貨經各行給有支票者已負完全責任該欵當然照兑以重信用（三）凡貨已送交洋行均屬洋行之貨應即過磅做浄其貨欵均請照數付給至以前各行所收之貨整欵雖付而尾數未找者仍請即行結賬如數付清以維市面此三事尙不知西商會如何答復 
維持漢市金融段吕二公因漢市爲歐事金融恐慌應速設法維持以免發生險象爰擬將鄂省所存應解中央之款項暫行挪借交漢口中國銀行發借漢商短期債務以活金融昨已會銜電呈政府俟得覆卽交欵飭漢商會籌議借貸方法又吕巡按准外交部電以現在歐洲各國交戰與中國並無干涉各國與中國通商一切照常其在各省所開銀行設立有年資本雄厚與中國官商往來交易所發各種證劵流行市面信用素著希速出示曉諭紳商各界與各國銀行照常往來貿易勿得輕聽謡言紛紛藉端擠兑致摇市面倘有奸徒　謡煽惑希圖生事者立即訪拿嚴懲並加意保護各銀行以維商業等因當即遵出示諭略云各國在漢開設銀行類皆資本雄富儲有充分準備金故數十年來每遇國際戰爭而在漢各銀行并不因之稍有牽製停滯現在歐洲雖有戰端其在漢各銀行處於我國境内貿易如故兑換如故絶不致略有變臾恐有無知奸徒射影造謡藉端擠兑市面大受影響合亟布告武漢各界人等凡與各銀行有商業關係者務須照常往來勿得輕信謡言藉端擠兑倘有奸徒造謡希圖生事者隨時由地方官訪拿嚴辦 
[鎭江之歐戰影響]  
　　自奥塞戰事起後鎭郡金融機關頗受影響各莊家均向往來各户催索歸欵駐鎭各帮客商業已停辦貨物凡江北宿遷淮徐各處商船裝運金針菜芝蔴等來鎭求售者亦竟無人顧問價值大跌是可異也鎭郡米麥雜糧向本禁止出口自戰事發生後即美國舶來品之麫粉一宗亦已停運故鎭郡華商麫粉廠銷往本國各口岸者紛紛爭購頗有應接不暇之勢以故該業無不利市三倍現每袋已漲至一兩七八錢之多以後價值恐將有增無減 
怡和洋行之聯和輪船由漢載有英人約二百名於十一號午後三時道出鎭江停泊片刻即啓輪赴滬聞所載英人擬由滬轉往香港者 
鎭江施鎭守使昨奉宣武馮上將軍飭知略謂奥塞風雲起後我國照國際公法嚴守中立所有各處敎堂深恐土匪乘機竊發應派軍隊前往保護以敦睦誼而固邦交云云施君奉飭後查得大馬路及西門大街城内堰頭街南門大街等處均有敎堂立即轉飭所部酌派軍士前往保護 
[歐戰聲中之浙省商場觀]  
　　金融界杭州錢業同行昨日（十二）場頭集議一槪不准進欵故英水减升六角龍水减升三角五分規元評一千三百八十四元七角五分甬匯去十五元紹匯去八元二角五分蘇匯升八元掉期仍用一角金市照前日所定價目每項各增三兩今明還須看貴云又聞錢業已將各項商用一律改爲期票如客帮欲取現者搭放本省銀行鈔票所有英洋龍洋自五百元以上暫行停止出境以維市面而保金融 
杭總商會商日接准財政廳公函以取締現洋出境各商界不無有正經營業必要裝運現洋者未更一律禁止應請貴商會調查明確發給鈐照爲憑以便驗放等情昨日（十二）該會已將運洋鈐照印竣當經檢取空白黔照函請警廳查照轉飭所屬一體騐放又函致鐵路局轉致各站知照放行並聞准於十三日起實行矣 
張廳長函致杭總商會略謂查此次貴會所開談話會僅集銀行錢莊並未徧及各業是以會議結果祗就一方面設想其於别業意見尙未徵集况通用者龍洋爲多英洋爲少貴會素以保商爲重仍請再訂日期召集各業會商取决多數總期於商市金融有所裨益請查照從速開會解决 
布綢業進口貨少布業首當其衝業董祝詩庵提議定一持久之策徧發傳單准於十二日在布業會館公議以維大市綢業生熟各貨亦跌價不小前躉之貨損失頗鉅每兩至一角餘分之多兹將同行議决公盤開列於左大綢每兩七角六分紡綢每兩六角四分雪羅每兩八角六分洋花緞每尺八角八分線縐每疋二十一元實紗每尺四角八分 
[贛省市面擾亂之要電]  
　　贛省民國銀行監理官兼中國分銀行總理胡慶培致中央電云北京幣制局總裁財政總長鈞鑒慶培於十六出京到漢即患熱病贛省迭電促返遂冒疾車下敬日抵贛體察現狀益形危迫前此民國銀行雖欠欵甚鉅然市面尙可過帳九五錢票雖較之現貨有折扣然尙有信用今則錢店不允過帳且問索欵洋錢鈔票持之者人人自危蓋以該行並無資本公家墊欵歴年有增無减借欵未成中央整理幣制又遥遥無期今公家改征銀元又傳 
 
 

Page 7

 
 
中國銀行將接收金庫故商民惶恐萬狀而申票　洋價均陡漲明盤半月一律申票一千五百兩洋一兩一錢暗盤則加二三成不等官票每洋可換二七一二百又此種擾亂景象不第爲贛省所未有卽以去年湘省而論亦尙未至此慶培時到商會召集各業商董告以民國銀行决無倒賬之理且省庫亦已電部暫緩接收並遇有持票到中國銀行使用者均收受此一二日内稍形寜靜然暗盤仍未已且每月收入不過三十萬支出須五十餘萬民國銀行實難再墊已兩次將支付命令執回慶培職在監察謹將實情電禀鈞座竊謂如不速予維持後患不堪設想也胡慶培叩（八月八日） 
[財部新呈准之驗契兩辦法]  
　　自驗契條例施行以來各省官吏奉行不善往往有苛擾情事然收入殊有奇效良足紓司農仰屋之嗟以故各省屢請展期今由財政部擬定變通條例加倍收費分期辦法及保護辦法均已呈准實行兹錄原呈如左 
加倍收費財政部呈騐契期滿擬變通條例酌定加倍收費分期辦法請核示文云爲驗契期滿酌擬處分辦法呈請批准遵行仰祈鈞鑒事竊查驗契條例第六條載驗契之期自本條例施行之日起以六個月爲限第八條載凡逾限呈騐之舊契每逾限一月加倍徵收查騐費第語是就騐契期限而言計自施行之日起截至七月底止六個月之期已滿　　　期補驗者自應照章加倍收費以示薄懲唯每逾一月加收騐費推算旣繁徵收不易不如分爲數期辦理稍爲延長月日期無迫促之嫌并定最後處分庶免隱匿之弊兹擬變通條例酌訂加倍收費辦法除已由各省續請展期最後至本年十二月底止仍應准其照辦外擬自明年一月一日起截至明年三月末日止作爲第一次展期在此期内補騐者加倍收查騐費二元駐册費二角由明年四月一日起截至明年六月末日止作爲第二次展期在此期内補騐者應加倍收查騐費四元註册費四角由明年七月一日起截至明年九月末日止作爲第三次展期在此期内補騐者應加倍收查騐費八元註册費八角至第三次期滿所有未經呈驗契據槪歸無效將來遇有訴訟不能作爲合法之憑證似此嚴定辦法核與條例旣無抵觸即按之收費亦不煩苛所有騐契期滿酌擬處分辦法緣由是否有當理合呈請大總統鑒核批示遵行謹呈 
保護辦法財政部呈辦理驗契酌擬保護辦法請核示文云爲辦理騐契酌擬保護辦法以杜弊端仰祈鈞鑒事竊查此次辦理騐契原爲保護人民財産起見惟流弊甚多不能不預爲防範聞各省往往有地非己有漫塡契紙赴官投驗預爲侵佔地步俟原主發見後與之爭執而所持舊契又未報驗不足作爲證憑以此提起訴訟繆轕殊多本擬由部通飭各省嗣後持契報騐應由騐契所先將契紙暫存一面將契内所載契主曁田房坐落丈數分别錄出張榜於各該區内以一個月爲限限滿如果無人爭執始准論契發向此種辦法原極周妥唯塡榜手續旣繁而驗契期間太　究於人民諸多未便再三籌度不能不變通辦理擬以騐契所内所存註册底簿凡屬業户均許隨时到所查閲遇有假冒等獘准由原主告發持契證明如果屬實應由地方官追銷假契作爲無效並按照新刑律現定侵佔之罪處以有期徒刑似此嚴定辦法庶弊端可期杜絶而人民財産得收保護之實益所有辦理驗契酌擬保護辦法緣由是否有當理合呈請大總統鑒核批示遵行謹呈 
以上兩呈均於八月六日奉批令准如所擬辦理即由該部通行遵照 
地方通信 
[松江]  
　　泗涇鄉敎育會演講記自奥塞開衅震動全歐泗涇鄉敎育會諸君見此次戰事關係之巨及歐洲各國國民從戰之勇爰於前日請南洋大學專科生王寳賢濮敬輿兩君在該會會場演講其講題爲（一）奥塞起衅之原因（二）德俄英法日本聯盟諸國牽動之原因（三）此次戰事與中國之關係先期分發傳單邀人蒞會届時往聽者共有百十餘人一時興會淋漓咸曉然於世界　　　亦社會敎育之所應有者乎 
[揚州]  
　　飭派兵士駐防陸軍第一百五十一團陳團長兆豐現因採聞黨人勾結海州巨匪仲八黨徒來揚先搶邵伯仙女鎭兩處俟揚州軍隊前往救護即間道來揚佔據等情當商准張鏡湖旅長函請第七十五混成旅第一百五十團　撥一營駐紥仙鎭該團第二營防邵伯 
師範生考試揭曉江都乙種師範講習所前届畢業考試奉韓巡按使特派省視學張君樹藩蒞所監試並將國文評定分數昨已將榜示發表乙等畢業南元利等二名丙等畢業畢家昌等二十九名其餘不能及格均須留所補習 
拿獲誘拐娼户宿遷縣娼户鍾郭氏與該縣地保高孝達昨日將沐陽縣良家女子高小四子拐往上海捆賣至霍家橋塔輪撞見該處駐防清鄉團萬女呼救經團兵詢明原委卽解縣訊究 
[南京]  
　　嚴防運米接濟戰國韓巡按以歐陸戰爭難免無人販運食米出洋接濟戰國有碍中立規則特於昨日函請駐滬海軍司令部加派兵輪遇有沙釣民船由滬開往北洋各口岸者應詳細查騐以符约章兼維民食 
學校定期開學彚誌碑亭巷女子美術學校創辦已經數載歷次畢業本科預科機縫科各學生已達二百餘人本届推廣學額招本科預科新生各八十名現已足額訂於十一日開學又金陵基督各小學校日昨開職員會集議下學期進行方針當已議决隂曆八月初旬一律開學其英文專修科學費則提交某項津貼 
[武昌]  
　　校長撤換消息國立武昌高等師範學校自去歲開校以來聞該校長賀孝齊辦理學務諸多不合前經該校學生控告於敎育部湯總長閲之大怒當即交普通司澈底根究并準於日内派人接辦一面並調該校長赴京 
[南昌]  
　　正法市議警長江西軍法處長張之説於八月八日布告云案據拿獲搶劫南昌縣市議盧書楮家内匪犯盧長根魏辣喜魏國華吳保安屈壽生五名向爲會匪擾害地方又復糾衆搶劫拒傷事主罪大惡極法無可逭魏國華吳保安以現充該地警察巡長竟敢夥同行搶劫財尤屬罪不容誅均經訊供不諱證據確鑿詳奉將軍巡按使飭將該犯等五名立即按照軍法斬决並將該犯等首級解赴犯事地方示衆以昭烔戒而靖盜風合亟布告俾衆周知 
贛報編輯員出獄贛州國民公報編輯陳相昇前由汪前民政長任内以其有助亂關係飭令贛縣知事陳治拿解到省關禁日久現經軍事裁判所所長趙毓奎會委審結從寛處以五等有期徒刑因有障礙實難執行改易罰金詳奉戚巡按使批准發交警廳取保開釋矣 
[廣東]  
　　姚雨平被捕消息陸軍中將姚雨平粤當道疑其與黨人有關係曾飭屬嚴密查拿兹據粤報消息謂前數日已在梅縣將姚拿獲並起出駁壳鎗多枝日間將押解來省訊究云云 
[天津]  
　　兩會請維持市面現因歐洲戰事日緊本埠金融亦因之恐慌近來街市銀幣奇絀不能流通昨經商務總會函致造幣廠速爲加工鼓鑄銀元以便維持市面又京津保善後協會於前日下午三鐘開茶話會到會職員十餘名議决下星期日由商協兩會推定之代表謁見巡按使請即設法維持 
劫船匪徒已擊散大沽口外沿海郎索地方前有匪人多名截留美孚裝油木船勒索洋元曾經水上警察局派弁兵六名嚴拿兹悉該弁兵等各持鎗械乘輪前往已將匪等擊散該木船并未損失物件當即開行 
[奉天]  
　　電令嚴守秘密奉天上將軍行署准統率辦事處電開謂值此時局變幻黨匪潛滋軍務關係重要絲毫不准洩漏以昭愼重嗣後如關於軍儲軍實之數目徵兵徵發之時期駐守駐防之地點勦匪緝亂之派遣均須注重秘密除行知陸參兩部通令各軍隊上官遵照外仰該上將軍轉飭所屬一體遵辦爲要 
雜評二（默） 
[新戰國策（二）]  
　　戰國之世從人言從横人言横然各國之所以能舉兵相從者非必盡出於堅守信約之關係面各有其本國利害之關係也從人之所以破人横横人之所以散人從亦未必盡以從横友誼之關係動各國而必以利害之説動各國也是以與從利害關係切者則起而助從與横利害關係切者則起而助横今歐洲各國起而加入戰團者日多矣胡助協约方面者有助同盟方面者有因有人助同盟方面而因以助協約方面者有因有人助協約方面而因以助同盟方面者且或有盟約因而破者亦或有盟約因而立者轉相牽率而戰事之趨勢益將蔓延而不可遏較之所謂三國攻齊五國攻秦之紛擾更有十倍百倍之甚是果何爲也哉蓋均勢之局面破而關於己國利害者切乘時應勢并可以博助友之義聲故雖素主中立之國絶不與戰事相關者至此而態度亦將一變焉嗚呼此眞所謂大戰國矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（十）（三）譯稿]  
　　文滙報云招商局安平輪船今晨由青島抵滬載來華人五六百名外國搭客僅三人耳該船復於今日下午開往天津今日租界中盛傳法比兩軍在里愛巨附近大勝之説謂德兵死者萬餘名受傷及被俘者三倍於此惟本埠各領事署無一得有確報者 
大陸報云日本郵船會社船隻不載德奥兩國人赴歐一節已見昨報昨晤上海支社經理據稱北京支社及東京總社均發電來滬囑勿裝載德奥國人前往香港等處惟執有本地英員所給之護照准其往香港及其他英屬各地者始可載往刻滬支社照電行事一俟接到詳信後當行宣布詳請來電並未詳及德奥國人赴日本及美國之辦法上海有奥人若干擬於本週内離滬經過日本美國而歸本國從軍謂日本郵船會社雖未切實拒絶不納然有種種留難處以致能否乘日船由日美返國尙難决定至於他國人無論往何處均無妨碍該會社仍照常售賣船票 
大陸報又云開戰期間查究海電固爲重要之舉惟據本報所聞一節香港當事者似有過分之處近日上海及香港之股票交易所雖均停業而在南方操此業者對於此中消息尙欲時常通訊兾有所聞故香港某行嘗囑其駐滬代理處留心上海市面隨時報告而對於紗廠一業尤爲注意上星期二本埠該代理處曾發明碼一電云（滬紗好紅利十一兩九月二日會）末語乃指股東會此電無論何等商人當然無不明白之理孰知香港當道居然不明白矣據大北電報公司復電云該電已爲香港當道扣留不發俟查明發電者爲何國人再行酌奪辦理本埠發電者得此消息之後對本報訪員云港督日前出示安民曾謂爾等商民儘可信任政府各安其業今以此事觀之商業前途恐鑿發展矣 
[訪函]  
　　歐洲開戰後住居青島之華人因該處戒嚴多願紛紛由境故中央政府電飭本埠招商局酌派商輪前往青島裝載華人避難當由招商局派安平輪船前往現從該處載得華人八百四五十名於昨日上午七點半時馳抵法租界金利源碼頭法捕房藍總巡以各華人避難來申其情可憫深恐匪徒有乘隙攫物情事特派探捕前往碼頭照料聞來申之人甯波口音居大半粤人次之餘者操各處方言不等海軍李總司令以吳淞爲上海通商口岸之門户尤爲南北洋往來之要道兹當歐洲戰事之秋恐各交戰國軍艦駛至淞口停留或有奸商接濟品物致遣中立條規有損友邦睦誼故特電飭駐防厦門之楚有　艦及原駐廣東之楚觀湖鵬二艦即連回滬派往駐防兹悉楚有楚觀湖鵬三艦均於前昨兩日先後駛滬現泊浦江聽候李總司令派遣矣歐西各國戰爭本埠絲茶兩業最受影響一般苦力人若停止工廠勢必失其生計故經上海總商會總協理周金旗等發起電禀北京財政部向正金台灣滙豐等銀行籌借銀一百三十萬兩以維持市面業舉批准各該銀行亦已允擔任押欵昨經南商會總協理顧馨一蘇筠尙君得悉以南商會本與總商會有同一維持市面之義務此次總商會旣爲絲茶兩業籌欵南市市面亦應一體設法維持昨特與周君等會商良久互訂各業預備押欵之計畫而散 
[内務部關心失業工人]  
　　内務部於初八日致南京等處電云南京武昌安慶南昌杭州將軍巡按使鑒現在歐洲奥塞俄德法英比等國失和各以兵戎相見業奉大總統申令宣布中立並令各省遵照局外中立條規督率所屬竭力奉行惟各國沿江沿海經營商務已數十年如江蘇之上海鎭江南京湖北之漢口沙市宜昌安徽之蕪湖江西之九江浙江之寗波等處輪舶往來生意繁盛各該處倚賴打包挑擡起缷貨物之小工多或數萬少亦數千無不藉資餬口此外各工廠工作　等爲數尤衆刻下歐境戰事旣開商務停滯所有各埠前項人等停工失業勢將窮無所歸情殊可憫且其年力盡皆强壯若令生機斷絶不爲設法代籌亦恐别釀巨患應請各就地方情形妥爲布置當此外貨停滯之際或將中國已興之實業如紡紗繅絲麵粉碾米等廠極力維持不令停歇藉作振興土貨之計或將地方應辦工程擇要興辦或勸導義紳富賈協籌襄助俾多數失業之人不致流離失所加惠窮黎銷弭隱患於大局至有關繫諸公智珠在握體國公忠地方安危窮民生計必已熟籌深慮特再專電奉達務祈加意防維迅籌辦法仍隨時電示内務部齊 
[歐戰聲中之推廣租界問題]  
　　上海公共租界推廣問題業經楊交涉員隨同外交部與各國駐京公使磋商就緒訂約簽允在案本擬即日宣布實行現因奥塞失和全歐發生戰事宣布期限遂致停滯昨代理領袖領事樂斯考君面謁楊交涉員會商辦法以期早日宣布 
[辛亥革命各國損害總數]  
　　韓巡按使飭上海縣洪知事文云准外交部文開查辛亥革命賠償損害一案其直接損害欵額經本部審定交付各國收受者爲京津保三處之一部計八十餘萬元直接損害全部審定交付尙需時日而間接損害尙在調查中兹將各國直接間接損害總數開單飭發　到該使即便遵照分别存案備查等因准此除分行外合亟抄單飭發仰該知事查照辦理直接損害德國九七八九○○○日本九七七四○○○法國七一八○○○○俄國二一七九○○○英國一六四四○○○美國一二○九○○○比利時五八九○○○丹麥四六一○○○意國二一○○○○荷國六九○○○奥國三八○○○瑞典三○○○○西班牙三○○○○合計三三二○二○○○ 
間接損害滙理銀行二九九六○○○正金銀行一人四地二○○○道勝銀行八七九○○○德華銀行八○○○○○國際銀行二五○○○○台灣銀行二○○○○切南婆銀行二二九○○○中國海銀行一七八○○○滙豐銀行二○○○○合計七四○四○○○ 
[統率辦事處飭防黨人]  
　　江寗宣武上將軍接統率辦事處來電略謂訪聞南方各黨人機關現接黨首孫黄由某處來函内稱所需軍械以及餉銀均已籌辦儲存擬於秋節後一同舉事閩贛汴鄂滇黔各省皆有暗殺隊派駐一經謀剌重要人物即可成事等語察其所言甚屬謬悖亟應嚴密防範希飭各屬一體偵緝黨人務獲懲辦云云聞馮上將軍即於前日分飭駐滬各軍界嚴查防範矣 
又一訪函云滬上軍警各機關昨日轉奉統率辦事處函開頃據偵探獲送黄興秘密計畫當經呈明摘要印刷分别抄送俾得注意防查以杜亂萌爲此函請查照希愼密防範等因並抄該黨首秘密計畫隨函發閲計開（一）乘此奥塞交戰之時各國無暇相顧我等（黨人自謂下同）宣迅速大舉多設疑陣并多牽連富人裕我餉源又多散謡言炸彈手鎗之聲浪使各官吏不能安枕（二）我等之緊要機關必設偏僻冷靜之處使人不防故意放言謀據繁華區域以不關緊要之人任之（三）此次大舉以邊省起手爲貴齊豫之交八面受敵長江亦然使國之精兵盡調往邊界後我等將一鼓而定中原（四）直隸東三省粤東河南江南兩湖最爲先著何也京師震而中央驚東三省動而近畿危其餘皆有連弩之勢（五）運動軍隊使之叛變惑以甘言誘以重利以口殺口我利甚大且可得鎗械子彈收獲全勝之功等語聞軍警各機關均已一體嚴密防範矣 
[嚴防暗算軍艦]  
　　鄂省要塞李司令在湖北捕獲黨人指使之魚隊水匪十餘名訊據供稱同黨潛匿上海等處者數頗不少專以乘機暗算海軍軍艦爲事故李司令特電告駐滬海軍司令部請飭停泊上海各兵艦嚴防查緝以免疎虞總司令李鼎新昨已分飭各艦長一體知照矣 
[劇盜龔三郎王阿生訊實引渡]  
　　著匪龔三即王阿生於本月五號下午糾黨在公共租界文極司脱路持鎗攔劫婦人姜張氏金鐲沿途開鎗拒捕擊斃華捕吳友仁鋸匠李長孝賣舊貨之唐錫明等三命並擊傷閘北警廳巡士馬如宣探夥梁才榮當經捕房與閘北警署將王龔兩匪及窩匪之張老虎一併獲解公共公堂判押候訊在案昨由捕房將龔等三人押解公廨請究先由捕房代表牛門律師上堂譯訴案情即將龔王二人在捕房供認供單及抄出之手鎗兩支及子彈等呈案繼由二百三十六號印捕閘北巡士姜金奎先後上堂禀明拘獲龔王兩匪情形並由見證李阿根嚴正元梁才榮閘北巡士馬如宣二百二十二號華捕俟松山等相繼投案訴明當時追捕及該匪等開鎗拒傷數人擊斃三命各情形復經原告姜張氏上堂證明當時被劫情形並指認龔王兩匪畢堂上命將龔王兩匪帶案研詰均直認不諱並認與已經拘辦之丁初郎在南京路小菜場附近攔劫烟膏店主婦金俞氏鍍金　訊之張老虎供不承認爲匪並延中國律師到堂辦護復據龔匪供種張老虎實不在場等語王襄讞核供商之美領博君以龔王兩匪已供認屬實判均押候備文錄供解送道尹公署轉解鎭守使署盡法懲治張老虎押候查明復訊再核並着嚴緝在逃同黨解究 
[連日審理管鵬案]  
　　中央政府延代表高易律師控皖人管鵬一案詳情迭紀本報前日午後聶襄讞會同英卓副領事升座復訊先由安徽代表吳賡上堂由政府代表高易帮辦瓊司律師詰據將調查各項賬欵情形供明並經被告代表德雷司律師將吳所供各節逐層盤詰良久繼據鼎升錢莊經理楊松年上堂證明安正鐵路存欵係由洪孟奎及被告管鵬等數人經手存放嗣經同業裕源錢莊劃去鉅欵各情復據德雷司律師將原告所控案情反覆聲辯多時（其文與前迭次所述略同姑不贅錄並稱被告借與柏都督之欵六萬四千五百元當時亦不知係購辦軍火直至後來都督所給承認借用該欵之照會内似有購辦軍火情事然敝律師有一比例即如中國政府去年所借之大借欵係指定專作建設之用然而後來該借欵内之一部份係供給軍事所用全國盡人皆知則何能指被告將鐵路借款轉借與柏都督爲不合云云復經兩造律師略辯數語因時已鐘鳴六下奉判被告仍還押候翌晨（即昨日）復訊昨晨十時仍由聶襄讞會同英領卓君升座特别刑庭復訊先由裕昌煤號司賬俞吉甫上堂證明二萬三千一百零二兩八錢五分一欵於去年五月間係由日本人馬立付來當由本號付至浙江銀行轉出五月初八日即期之鼎升莊票兩紙一計二萬二千五百十五兩一計五百八十八兩八錢五分現馬立已回本國曾經電詢尙未接到復電餘不知情云云復經被告代表德雷斯律師向俞盤詰一過堂上令俞退下即傳管　到案研訊供詞與前數堂所供相同故不贅錄繼由原告代表高易帮辦瓊司律師與被告代表德雷斯辯論數語因時已過午堂上宣佈退庭判管仍帶回捕房定於下午二時半繼續研訊 
[鈞和艦入塢修理]  
　　鈞和遊巡艦年久失修輪機鍋爐及船底艙舵均已損壞不能行駛日前由馮上將軍飭該艦駛滬勘估迅速修理現經該艦長董仲發君向各船廠估價惟滬北匯昌造船廠所估之修價最爲省費計需修理費銀二千五百餘兩故由董艦長允准業於本月十號進塢興修董君又恐工程草率親赴船廠監督各工匠擇要趕修昨將所需修費及進塢開工日期呈由馮上將軍轉咨巡按使飭財政廳如數照撥 
[浦浦兇盜併解鎭署]  
　　劫掠浦東洶溝橋張瑞英家殺害事主三命之盜犯陳莊生張長貴沈長生等三名經駐浦第三營偵探緝獲已解上海鎭守使署訊辦尙有此案兇盜顧掌生陸仁堂趙阿根三犯亦經上海縣警務所緝獲解送縣知事署發交地方檢廳頂審屬實起訴審廳辯論終結顧　均已供認劫財表分並帮同戮斃事主一家三命在案汪檢察長以顧掌生等三盜旣據供認應照新頒懲治盜匪條例按照軍法辦理故於昨日飭法警韓瑞生郝雲等四人將顧掌生陸仁堂趙阿根三名一併送請鄭鎭守使歸案訊辦 
[餘姚縣移提盜犯]  
　　浙江餘姚縣知事陳國材前日派法警俞德寳持文來滬投遞淞滬警察廳地方檢察廳及英法公廨聲稱有盜案要犯張三義等匯居滬上請加派警探協同逮捕等情昨日該法警在閘北捕得此案盜犯傳善治一名投檢察分庭暫請寄押經李檢察官諭令逕解地方廳核辦 
[郎家橋南之火警]  
　　前晚夜半一句鐘時滬南大東門外郎家橋南首大街生生義燭店内進不知因何忽然火起頃刻間延燒柏油物料及紙帛等類一時烈燄横飛火即冒穿屋頂當經救火會鳴鐘報警即由各社龍駛往灌救得即熄滅而該店房屋已全燬并殃及南首鄰居陳源興鉛匠店共燬去樓房六七幢當火熾時由崗警將該店執事某甲帶至第一區警察署詢其起火原因供稱不知當飭移送淞滬警廳司法科預審核辦 
[田中發現刀傷十九處之男屍]  
　　前晚浦東二十四保十六圖其昌棧附近田中有一無名男尸遭人戮斃當經該圖地保查無尸屬於昨晨投報地方檢察廳禀請相騐當由汪廳長委李檢察官沈檢騐員帶同法警等渡浦往騐當驗得該尸年约四十左右科頭尙有髮辫身穿藍斜紋布短衫下着藍布褲布襪元色布鞋形似小工模樣周身共受刀傷十九處委係戮傷要害致命而死因無家屬到場判由善堂棺殮塡明尸格回廳據情禀明汪廳長備文移請淞滬警廳及地方警察事務所緝兇究辦 
[酒之害人不淺]  
　　本邑西南鄉漕河涇鎭向爲石匠之陳銀根前日约同同業曹和尙及張某等多人在該鎭飲酒後因各有醉意陳出言衝撞張某張遂大發酒威欲將陳置之死地當由曹和尙解勸息事席散後陳在途揚言所受之辱終須報復詎此言爲張某等多人所聞遂於晚間將陳扭至該鎭附近荒田之内用刀在手足等處猛戮數下咽喉之處亦受刀傷陳痛極倒地張等意其已經戮死遂一閧而散豈知陳喉間之傷未　喉管故未殞命直至昨晨鄉民朱阿炳在該處經遇見此情形投報該鎭警區經區員傳到當時經勸之曹和尙連同受傷人陳銀根並證人朱阿炳備文於昨日併送地方警察事務所轉送地方檢察廳騐究 
[可憐苦力之因貧圖盡]  
　　住居楊樹浦路美興街之某甲年逾花甲向業小工近因失業難以度日竟於昨日上午將自己咽喉用刀戮傷血洗发注立卽倒地由一千二百十八號華捕查悉將甲送入捕房捕頭命送同仁醫院醫治 
[下電車跌破頭顱]  
　　談家宅鄉民談　坤昨日因事來滬搭坐四十四號電車駛經吳淞路鴨綠路口車未停時一跳而下以致跌破頭顱當由九百八十七號巡捕查見車送捕房轉送同仁醫院療治 
 [P丁尙貞被人毆傷 
　　沈阿巧等毆傷丁尙貞一案計原被五人昨由閘北分庭一併解到地方檢察廳請爲訊辦當由汪廳長派員提訊騐得丁尙貞傷勢尙輕判令自醫被告沈阿巧丁文寳劉鳳鳴陳阿毛等分别收押候侒 
[便宜了和尙道士]  
　　寓居北京路觀音閣碼頭粤人蒙迪光之妻任氏吞烟斃命一案業經中西廨員驗明委係服毒身死諭令尸屬棺殮候核在案兹由任氏之父任桂林鄰人任順記李羅氏王陳氏等以任氏遭姑蒙莫氏虐待以致服毒身死代爲不平歷述前情公禀到廨請求伸雪昨由捕房傳齊人證解廨請訊原告偕隣證與代表律師上堂歷訴伊女因遭虐待致斃情形訊之被告亦延律師到堂辯稱姑媳口角家庭常事口角後吞烟斃命出於意外不能指爲有罪各文明國無此法律即中國新刑律亦無此專條聞此事本由廣肇公所出爲調停嗣知原告已在公堂起訴故即中止云云孫襄讞得供商之美領畢君以此案並無凌虐實據遂向原告及見證各人分别開導即會同簽判云此案查無專條且查各見證口供亦祗耳聞並非目覩惟蒙莫氏平時過於激烈情或有之本公堂按照俗例飭令莫氏繳洋一百元函送廣肇公所代雇僧道超度亡魂作爲了事此判兩造均遵諭而退 
[賣良爲娼]  
　　廣西路二百七十四號妓院鴇婦張陳氏因令十二歲買女王阿寳（即馬巧寳）學唱歌曲將女凌虐被捕房查悉於昨將張鴇與女一併拘解公堂訊知該女原籍蘇州被其兄泉生得洋一百五十元價賣與張鴇中西官以張鴇買良爲娼本應究辦姑寛身價不追斥釋女發濟良所留養 
[烟犯分别判罰]  
　　沙身紀李賢成薛文達三人因私帶烟土被五區警察署查獲又私吸洋烟之王培章由六區一分署查獲均送檢察分庭預訊屬實起訴審判分庭判沙罰洋三十元李罰洋三十五元薛罰洋四十元王罰洋十五元分别收押候繳洋開釋 
[覆訊收買舊鐵案]  
　　鐵業公所董事元昌鐵行經理張秋園控法租界陳同興舊貨店主陳阿梅及出店張木林私收浦東藍烟囱失竊舊鐵等情業已由捕拘案迭經訊判各交一千元人洋並保候訊在案前日午後王襄讞會同德裴副領事升座復訊先由原告代表律師上堂請究質之被告亦延律師到堂辯稱前項舊鐵係被告出價購買並非私收竊贓况被告住居法租界由原告函邀至原告號内指爲收買竊贓欲令出洋五百元了事被告不允致被報由捕房拘案然原告所控並無證據且有違章誘騙被告情事應請將案註銷訊之陳阿梅供明前情並稱當時捕房本不允拘留經原告及祝蘭舫等四人簽字捕房始尤拘留云云復經兩造律師辯論一番中西官核供會判張木林無干開釋陳仍交原保候再復訊 
[不認收買雲紗衫]  
　　賃居萬裕碼頭内街景升里之浙省某縣人周耀南被婢女水蘭竊取雲紗女衫一件上有金鈕扣一粒事後查得該婢將衣服賣與附近之賣雞毛人李順生之姪李子榮僅得銅元六枚周卽向之追問不認當卽鳴警拘至第一分署仍不供認經署員飭送警廳司法科訊究 
[蘇開文形迹可疑]  
　　昨日水巡隊隊士在輪船上查獲形迹可疑之蘇開文帶有小孩興旺一名解送到隊由隊長諭令備文併送地方檢察廳汪廳長諭令收押候訊小孩興旺暫發新普育堂留養 
[浦江稽查船隻事務所實行撤銷]  
　　徐良佐前奉上海縣公署派爲浦江船隻稽查在南市信泰碼頭設立事務所嗣因向浦中各船勒索陋規被淮揚猪酒船帮控經鄭鎭守使批令縣知事迅飭徐良佐將該事務所撤銷在案詎徐陽奉隂違仍舊在外招摇兹爲鄭鎭守使訪悉前日傳淞滬警察廳長徐輔洲君到署面飭將徐拘究徐廳長當即親赴第一區警署撥派長警數名至該事務所將所懸之浦江稽查船隻事務所字樣之招牌除下帶署銷毁惟徐良佐及所中辦事各人均已紛紛預避未得逮捕 
[警廳長接正式任命後之忙碌]  
　　徐國樑君現奉大總統正式任命爲淞滬警察廳廳長業已接韓巡按使來電飭知故前日上午十時各區署署長署員到廳晋賀下午五點各區署各巡官致賀至傍晚六時許徐廳長搭滬寗夜車遄往南京晋謁韓巡按面謝薦任 
[消夏社勒令停閉]  
　　上海鎭守使鄭汝成君曁滬海道尹楊小川君前以夜花園有關風化嚴飭禁止在案兹悉鄭楊兩君查有城内也是園消夏社跡近夜花園故於昨日嚴飭淞滬警廳上海縣知事勒令停歇旋據復稱業經遵照限予三日内停閉 
[城濠官産丈放局批示]  
　　上海縣城濠官産丈放局批原呈人薄稚卿禀云據稱陳美初退地内有屋兩間抵押薄處請於發折遷費時預行郵示等語查各户糾葛理應自行清理本局不能預聞原禀擲還母庸嘵瀆此批 
[公堂上且慢譏笑]  
　　張耀良投法公堂控稱有陳生記木作主陳華章於辛亥年七月間前來交易木料欠銀一百五十兩有陳出立收貨憑條爲證至今分文不還求請訊追訊之陳供陳生記係與趙某合股並非商人獨開即使欠張耀良銀兩亦係趙姓與伊接洽商人並無向張賒貨情事求察聶讞員察閲收條並無貨銀數目又無貨銀已付未付字樣無憑訊追將案注銷詎陳聞堂諭後在堂向張大聲譏笑中西官以陳藐視公堂判罰洋一元以儆 
[借單紏葛]  
　　蘇鶴山前投法公堂控楊介山借單不還一案因楊供借單後向沈裕嘉抵洋五百元到期本利還清向索單契延約不還須向沈追究故於昨日將沈提案沈供楊托小民抵洋當時轉向錢文祥抵借後楊辐定本利小民亦如數轉還與錢向取單契錢約緩數 
 
 

Page 11

 
 
日交還詎延約至今非但不還人亦避匿如查有小民將軍覇吞情事願甘重辦聶讞員判楊還押沈斥退登報聲明限蒙單契之人於十四日内呈送公堂候斷如逾限不交即行面請縣知事備案將原單作廢另給新單與原告收執 
[再限七天理楚]  
　　法商尼各老前投法公堂控華人葉少庭不還應付洋銀經公堂傳訊各執）詞後該洋人將葉應付洋三百元之簽字憑據共被欠洋五百七十八元之賬簿呈案請追葉供此欵係付天福房租前帳已經清楚判交保限一月交銀在案昨已届限因又傳訊葉供照商人核算實不虧欠分文不甘交銀判再限七天理明如不服將洋存案准予上控 
[欠洋交清完案]  
　　振泰米店股東葉仲山陶柳明等虧欠隆泰等米行七户貨洋二千餘元將店倒閉經理逃逸故被各原告具控法公堂請追判各照股份多寡分攤還洋交保限交在案今葉等陸續將洋交存捕房昨均交清故傳到各原告判着同至捕房將洋分别給領完案 
[公共公堂瑣案]  
　　江北人朱俊官前日投美捕房控同鄉人張阿才串賣伊女六子與皮匠王某爲妻等情捕頭准即派探將張拘至捕房詢係由張爲媒正式婚配以朱不應誣控諭令收押昨解公共公堂訊知朱事前確未知情姑寛判朱開釋 
住居虹口東鴨綠路之張小弟被陸伯順在地方檢察廳控其出洋指使多人在浦東某洋棧附近將其兇毆並被打失洋十二元等情經檢察廳移請公廨轉飭捕房於昨將張提案由來警上堂禀明前情奉判張交二百元人洋並保候原告邀證到堂於下禮拜二再訊 
過犯陳阿二竊洪安芝家肥皂一箱又袁阿福陳福仁串竊王慶良黄包車均經包探查獲於昨併解公堂經中西官分别訊明判陳押西牢一年期滿逐出租界袁押半年陳福仁押三月 
新記洋行司賬黄育申控河南路久和錢莊顆貝輔廷吞没代解支票鈔票洋一千四百五十元並冒支票銀三百五十兩等情由廨將貝提案判令押候補傳久和莊經理及同豐莊收票人到案質訊在案昨晨由廨復訊原告延律師上堂聲請改期被告亦延律師要求交保候示中西官准判被告存洋二千元交保聽候傳訊 
湖北路億泰汽車公司内之汽車不照工部局　章開駛被捕查見以其違章於昨將該公司内管理人傳至公堂訊明判罰洋十元充公以儆 
雜評三 
[維持小工生計（訥）]  
　　前見内務部致滬上紳商青電今又見致各將軍巡按齊電均亟亟以維持小工生計爲方此即我昨日所言政府有願與國人共圖維持之意也然維持非可以空言爲者已興之實業不令停歇非現欵不能也地方之工程擇要舉辦又非現欵不能也勸義紳富賈相助乎則近來水旱兵災之呼救於紳買者已應接不暇而力亦疲矣將向銀行抵借乎則外國銀行正在用欵之時維持絲茶兩業之抵借吾知其已非易易當不能屢屢商借也然則中央而無欵可撥者維持非甚難言耶且小工不過受影響之一部分人耳此外失業者尙多有受戰事影響而失業者亦有未受影響而已失業者此皆如内部所慮在在可以擾亂治安别釀巨患者也又將何法以維持之乎　故政府而無意於維持也則已苟欲維持則請於根本上再進一解 
來件 
[英美德法大學敎育之比較]  
　　（送清華學校赴美留學諸君演説詞）（王寵惠）諸君由清華學校畢業赴美留學中華書局開會送别余得列席與同人共祝諸君乘風破浪快得安穩曷勝欣幸之至以諸君之英姿卓犖留學於世界莫大共和之先進國實爲與吾國最敦睦誼之友邦其必備受歡迎俾諸君各得盡其所學而無所秘惜諸君學業前途詎可限量將來學成歸國展布鴻猷增進文明轉移運會豈異人任夫國家之富强惟勵學爲惟一之先務世界文明國無不崇尙敎育而尤以英美德法四國之敎育爲最美備諸君留學於美國大學要不可不知美國大學敎育之所趨重且宜兼知英德法三國大學敎育之所趨重而後可以比較其異同得失雖然敎育之道非一言所能盡之四國者文化各殊其敎育制度苟非敎育大家窮研其國故而爲最精最詳之比較不容輕爲評論兹姑就余之所經歷而感觸者爲諸君略述一二初非有獨得之奇尤术敢師心自用也夫英美德法四國大學之敎育大率英美則力求實用而擦法則精研理論此彰彰在人耳目者更詳晰言之則無論何種科學欲求思想之高尙條理之局密殆無出德法之右者蓋　法之爲學必研求精深之理而更求有以貫穿之即在英美大學中一言及高尙之學理鮮能出其範圍此德法之所長也若夫英美則異是而英美之中又自有辦如美之大學敎育注重實用無論爲法律爲政治爲其他科學凡爲學子致用之所必需者則語焉惟恐其不詳詳矣猶恐其不盡必使人於應用時毫無遺憾而後已至若非學子所應用者不過使之涉獵以備一科而已初不强人以深造故畢業於美國者言之雖或未能或一家之學説而用之實臻左右逢源之境此美之所長也至英國大學敎育其理論旣不如德法之高其實用又不如美之切然而英國有其特長者則在養成高尙之人格使人知立身於天地間何以爲人而其所以敎之爲人者莫不爲人生必具之智識且於文學及歷史均甚注重亦謂由是可以窺百家之書而得古今之鑒則其人洵足爲温文儒雅之人矣故世界人格之高尙及社會程度之增進殆無出英國之右者此英之所長也綜以上數端一言以藪之曰四國大學敎育之趨嚮德法在養成科學家美則在養成　際家而英則在養成君子人此其大較也今姑舍敎育問題而一庽目於諸國大學學生之習慣此固於留學有必經歷之境而於敎育亦有莫大之關係或亦諸君之所樂聞也上述四國中獨法國似無特殊之俗雖或由於余在法之日較淺見知聞知或少然其無特别可稱道者固可斷言也今以英美德三國言之夫英美大學之遊戲馳譽於全球殆無不聞之者以美言之其最盛者則莫如蹶鞠一戲其會也來觀者恒逹十餘萬人男女老幼提携道路莫不以赴會參觀爲務而觀者對於游戲之生徒必有所繫屬設如甲乙兩校競勝屬甲校者則執甲校之旗屬乙校者則執乙校之旗兩方競爭中何方占勝一鞠則屬於此方者不勝其喜但見旗之　摇天日爲蔽迨一方偶負一鞠則屬於其方者不勝其憂其得失之關係視之幾無異於兩國戰爭一勝者之榮過於畢業試驗之居首者多多洵足異矣（未完） 
來函 
[會審公署來函]  
　　逕啓者頃閲貴報載有會訊管鵬一案業經中西官雙方議决華官改請王副會審官訊理一語殊與事實不符查此案從未有人於事前與鄙人商妥改訊鄙人適因母病赴蘇探視請假一日即行回滬亦屬尋常之事且請假時亦無人出而挽留何從知管鵬一案適於　日必須鄙人會訊用特函請貴報更正爲荷此頌撰祉王崧生謹啓八月十二日 
 
 

Page 12

 
 
   
 
 

Page 13

 
 
自由談 
游戲文章 
[游夜花園仿小熱昏] [  息游]  
　　上海場化眞眞怪氣避暑花園勒朶夜裏公共租界勿必説　中國地界野要發起個個花園人如螞蟻東野一洶西野一起太太奶奶小姐娘姨一到黄昏端正游戲梳頭撲粉千方百計清水打扮脱净火氣身浪掛些白蘭茉莉汽車馬車阿要冩意大出風頭總算福氣一到花園精神提起滑頭碼子釘梢弗忌草湯花隂眞是樂地電燈隱脱實在凑趣外國影戲勿要看俚改良灘簧　啥有趣喫荼乘凉更加討氣要兜圈子足力弗濟軋寓骨子别有滋味弔弔膀子還算規矩頂頂弗好做出把戲打情駡俏洋洋得意喃喃私語一團邪氣色膽如天毫無顧忌弗到天亮弗首轉去凉風冷露透入骨裏發出病來郎中生意大敲竹扛鋼　晦氣仔細想想有何趣味格種花頭年年老例奉勸游人擺定主意及早回頭保重身體油頭聽説大動其氣關耐啥事瞎三話四全然熬昏當俚放屁（三） 
海外奇談 
[鳥足繫書] [  佛影]  
　　歐洲拜亞列士城有人獵得一鳥鳥足繫有小片片上書曰我等目下遭難落在北緯線三十二度經線四十六度某海島中此島爲海圖所未載我等現在糧食不繼請速援救等語末署勒多船之船主及六人名字並一千九百十四年二月二十四號示 
小説 
[哀情小諮驗契] [  東瑩]  
　　樂安趙生佚其名至隣邑訪友天暮迷失　獨行窮山中豕突狼喡中心惴懼遥見林木一叢漏出燈火亟就之於時星光熹微略辦路徑而遵旁荆榛佈滿剌外向如虎豹負隅肆其爪牙作搏人狀生駭極盡力奔馳衣袂時時爲荆棘所撩着膚痛欲死力竄始得脱羊腸一線又至肇确不平顚頓移時不勝困備比至則茅屋兩樣或窊敗若將領圯壁上塗泥剥落燈光自罅處漏出就窺之一老嫗抱幼孩坐楊上衣垢且敝懸鶉百結無一處完好室中榻一長桌一矮几一牀頭屋角雜置擾鋤畚揷之屬几上篝燈一具麥飯半孟色黄且黑殆不類同人者老嫗默坐嘆息懷中兒呱呱啼則就孟中取麥飯一　置口中咀嚼已就而哺之兒得食啼聲略止迨覺粗　不能下朗則聲文縱矣嫗顧而嘆曰兒勿爾汝豈不知今非昔日比汝父汝母已雙雙舍汝而去遣汝一塊肉舉以累我我又老病不即死目覩而家囊無半文儲釜無隔宿糧餐風飲露猶虞不給將從何處爲汝覓得乳酪耶兒乎勿哭兒豈不知今在臥薪嘗膽時耶如天不絶我後者我爲兒祝異日長成得仇人之肉而食之較索乳酪不尤勝乎嫗且言且顫不覺老淚横溢兒亦似解意頓止不啼而燈光黯淡照嫗面如鬼縐紋疉起目眥盡裂森然欲搏人生初覩狀心悵然不怡知是間非可以容身者便欲捨去至是聞嫗言心疑訝滋甚思一窮其異遂往外室叩關弟聞呀然一聲門不推自啓時則新月一鈎自雲中吐出穿漏屋隅照見苔　半壁其旁則赫然一棺在焉棺製絶巨而丹堊不施式亦簡陋厚不盈二寸生猝然見及退避不遑而嫗已梭　自内出閣客來何爲坑陷我子媳之不足今又來尋釁耶須知老身非畏汝者自前日始悉索設賦爲我子媳入殮貲不怕汝再向棺材内搜括去也所餘呱呱襁褓中物抄賣尙不及時今將去亦不值錢客來何爲生聞言愕然不知所對旣前請曰媪誤矣覊旅之人迷失道路求得半席地避虎狼侵害與媪家非有宿怨者倘蒙鑒宥不擇之門外度此一宵明日便當去房金所不吝出也媪言子甚不解嫗聞言色稍霽目上下視生而言曰信乎生笑曰曩固自陳之矣信不信惟媪嫗曰若是客請稍待乃轉身入内移時携草薦二事出以其一授生一自坐之因展問邦族生具告之嫗曰寒舍湫溢又竈冷無烟火不足欵客奈何生言勿須隨身携有裏糧因出烤餅與嫗共食嫗遜謝而後受生就問呱呱者是媪何人孫若甥非耶何無子媳如此焭焭可憐嫗嘆曰前日固有之今則否矣客不見挺然棺中者非歟我家兒子大動儉媳亦孝順能承菽水歡前日之晚猶見其抱孫而嬉於庭今若此其　也夫生曰是何因緣而致於此疫歟癘歟虎狼之侵害歟盜賊之刦殺歟媪熟視生面嘆曰是皆非也客誠實君子不妨以家事告老身徐姓夫早故生一子順福務農爲業取媳田氏亦賢去年冬間舉一男即今呱呱襁褓中者是也老身暮年得此於心滋慰家庭之間宴如也今夏四月新麥登場老身率一子一媳自田中苦作歸突有虎　吏自城堡中來勢洶洶然聲言汝家田契逾期不呈諭例當處　速將大銀圓五枚來違者縶置大牢中法無赦我家媳婦固知書者忿起與爭照例契一紙納銀元大小各一我家田二畝契只一紙按例出資可矣汝何得多索飽私囊耶隸老羞變怒謂汝抗知事老爺令死無日矣似汝姿首只合爲娼公堂對薄發官媒日不遠也我兒子聞言直前批其頰又舉足蹴之乃蹌踉遁去　家爲之不怡（未完） 
[蘆中人原名ＳＩＬＡＳＭＡＲＮＥＲ（八）]  
[  英國女小説家ＧＥＯＲＧＥＥＬＬＩＯＴ原著中華（林竹賢譯）]  
　　第六章 
　　方馬儂僕僕道途之時正虹霓樓興高彩烈之候或猜拳呼盧舉觴相屬或香茗盈樽對座談心或吞雲吐霧嘘烟解悶一若酒肆茶坊合而爲一者旣而醉得興濃談者不倦若酩酊烟茶足以抖擻精神者於是萍水定交歡若生平把臂促膝作團團坐獨樂不如衆樂少數人樂不如多數人樂故如是也談論所及不外閭　瑣瑣事而談者津津聽者傾耳無異家國大事有施耐爾者地主翁也盡東道誼尤歲論風發以價四座閒談及鄰人逸牛事座間有屠户及獸醫聞之以爲是彼輩所樂道也屠户以爲所逸者爲藍家之耕牛獸醫則爭以爲藍孟德家牛爭論甚烈各以目見爲體並明牛何色牛何狀紛紛不休施耐爾則説東是東説西是西慣作八方美人而屠與獸醫亦各以己意折衷於彼座中又有梅叟者村中之耆　也時以老年恬淡之意向辯論者解紛故隣牛誰屬之爭得已 
逸牛之爭論甫息座中有温絲蘿者嘲敎堂司鐸杜蓋曰群歌禮拜歌如馬嘶牛　何如吾兒爰郎之滿唱一曲清婉悦耳耶杜蓋誤以爲温絲蘿灌夫駡座遽以怒色相加温絲羅因此亦有不平於是虹霓樓中一波未平一波又起地主翁施耐爾暗想虹霓樓唯恃遊客翩翩握手道歉若睚毗相爭動輒失和得不令遊客絶跡耶乃以和事老手腕向二方面分説以爲俱戲言耳何必介介二人初無容心一經題破自亦氷釋梅叟復以少年戒爭之言相勸解二人復好如初 
　　梅叟恐座中爭論迭起乃換題言他道葛氏世家及藍孟德娶親及其夫人逝世事斯蓋鄉曲老翁談人置家最爲樂事諸人玲之莫不欺此老深於掌故也有問藍家族中義田事者老人更爲道其歷史言及藍氏宗祠則未嘗不歎始之盛而今之衰也　中有談祠中寂寥漆黑狐怪鬼崇可於此中求之於是四座談鋒皆傾鬼史或惴慄作驚怖狀或佈言爲不懼或魑魅魍魈曲盡其相或神話鬼談以證其實紛紛紜紜正如天花亂墜 
[俠女花彈詞（四十五）] [  東埜]  
　　第十六回演説 
　　上回書説到振亞幾句説話把婚期縮短并且把責任都缷在素珠身上算是巧妙極了那裏曉得素珠的計策青出於藍比他更巧過十倍振亞還落到言詮素珠却是不着一宇振亞的言語還有瑕疵可素素珠的計算竟無迹象可尋你道爲何原來素珠心裏打算這椿事情吾不便和振亞辨駁并且也不捨得和振亞辨駁顯示反對誤了吾標梅迨吉之期振亞要把完全責任推在吾身上吾却之則不忍受之則有愧所以吾最好的法子莫如把這付完全責任再推在吾母親身上由吾母親作主吾嘴裏雖不好説請吾母親作主然而吾也有個方法我只消緘口不言吾母親自然會來干涉那就不怕他不替吾作主了吾母親的主意吾也猜度得出他以前不是常常在口中流露急欲看璧人成對急欲抱甥的嗎不知來視諸往他出起主意來一定能使吾清意吾固欲坐享其利就是振亞也要感激吾母親不置吾不啻替吾母親在振亞面前市了一個大大的恩惠他如果良心不昧將來女婿欵待丈母自然錦上添花格外的要好吾生平報答幼勞之意從此以後他也能替吾做去一半了正是 
佳人妙舌燦蓮花舉世羣推利齒牙豈知道一落言詮非上乘反不如無首相喻更堪誇婦稱長舌空貽笑人淡無言便不譁自古圖房稱靜好由來拙婦最宜家你看那文從絢爛歸平淡語到縣狂便有瑕金人緘口總無差素珠决定主意不説果然就有效騐只見他母親笑着説道你等勿譁且　吾説吾想一天兩天要預備一切恐來不及五天六天未免太久今天是七月十七再過三天便是七月二十便是吾　降之期吾想就在那一天替你兩口兒完成好事諸位又吃喜酒又吃壽麫豈不是喜上加喜更加熱閙麽只是諸位若要替吾　壽那是當不起的　老夫人説罷只馳得一片歡呼拍掌之聲不絶女眷們都在那裏説道好主意好主意原來二十那一天便是老伯母的華誕伯母不説吾等也不曉得你想新娘子上任新相公討老婆兩口兒雙雙交拜眷他丈母他母親奉　上壽眞是舉世無雙的佳話吾等全體贊成一定是二十罷一定是二十罷秦老夫人見大衆如此高興一時心花怒旅笑得眼睛没縫連嘴都合不　氣都回不轉來素珠便亭亭立起身來輕移蓮步走上前去替他母親搥背偶一抬頭恰巧和振亞目光相觸兩個人各自神魂飛越心頭一種説不出的滋味又不是痛又不是癢又不是甜又不是鹹只覺得方寸之聞别别别跳個不住好　有七八隻小鹿在那裏亂　幸虧衆人不曾留意秦老夫人也在此時回過氣來接連笑着説道懷姐和桂姐聽説吾再替你們出個主意你們的婚期何不也定在二十那一天與其斷斷續續另起爐竈何不同吾女兒女婿的喜事同時並　雙管齊下呢鏡得衆人又連連拍掌齊聲稱贊道那是更好了究竟老人家想得到一對新夫婦一對乾夫妻濟濟一堂四美具二難并何等熱閙有趣吾等躬逢其盛跟福不淺都要感激你老人家的那時志明也覺興致勃勃笑着説道不爲這件訟事那裏聚得櫳這許多人不是寃家不聚頭這句話實在是不差的吾也有一層意思要發表這幾椿喜事旣然要同時並舉須得在一處舉行方見得熱閙吾這裏房屋還寛敞正廳後廳東花廳有了這三處地方遷三椿喜事同時　辦也綽綽有餘裕了後樓兩廂打掃起來做兩處洞房也還可以將就不過馮家柳家兩位姑奶奶届時都要光臨不可規避的垂碧笑道有了這種好戲文看届　　也　吾不出了還要老伯叮囑得麽志明也笑道柳家奶奶説出話來實在是豪爽那麽馮家嫂嫂請你約他同來吾把全　村奥你了垂碧笑道决不辱命衆人説説笑笑直到四更多天方纔分頭去　 
儉德會 
　　自鈍根發起儉德會以來贊成入會者頗不乏人足見惡惡好善之心人所同具是奢風不難救藥也夫今日之世界黑暗世界也　泰奢侈已逹極點無人爲之　光明之路剛昏昏如故今得是會誠不啻於黑暗世界中闢光明之路也僕雖不敏愿附驥焉 
[  許立才]  
儉德會規則一不狎邪二不賭博三不必以酒食結交四不必華眼五不經寒素 
入會者寳山潘肇修崧下朱庾郎王硯應趙詩豪朱亞卿上海許立才崑山徐曾榮紹縣俞厚卿餘姚朱榮泉靖江朱眙卿惲祥世武進馬患度潘德元惲友元李濕海孫淳　丹陽耿光青袁爕理周坦寳應姜開軒顔　翰顔承翰楊宗元于采英戴溶徐澤君徐來子高郵啖風（姓者别號無無效） 
 
 

Page 14

 
 
   
 
