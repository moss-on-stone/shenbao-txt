# 1884 - 36 - 4903889

 

Page 1

 
 
[今日奉送越南地圖]  [Z申報館主人謹啓 
　　法越搆兵中外諸人爭欲知越南地勢以爲快本館不惜工本特由點石齋用潔白外國帋印成越南地圖雖細如牛毛而朗若列眉置之座右不但便於披閱而且足供清玩今日隨報奉送不取分文倘賣報人有漏分之處閱報諸君儘可向之索取在本館　此芹獻祗以醫閱報諸君之心區區微　幸垂鑒諒 
[招請賣報售畫及採訪時事人] [  中報舘主人啓]  
　　廣東爲極大省會什商靈集本舘現欲請一友人在穗垣代銷申報及點石齋申報舘兩處所印之書籍如有粤友願辦此事祈來本舘面議一切惟須在　 
上海覔一殷實大　作保方可訂定也又欲另請一友在粤垣採訪新聞務須眞實不虚措詞明順修洋面議此布 
[再論餉源]  
　　法越搆兵以來中國以保衛屬國之故不得不與其事而法人且有欲向中國取償之意雖尙未明言而其幾已先見矣中法兩國於此時而籌兵籌餉不遺餘力固其所宜然法國籌餉其先則五百萬俳　繼增至九百萬繼又增二干萬目下又曾二千萬合計已有五千四百萬佛地西報載之本報譯之雖眞否不可必而大要則固可知也若中國則海防邊防紛紛征調布置一切亦固靡不周至而獨於餉項一節寂無所聞雖前者有廣東集餉五百萬金之說究亦未知確否此外則未之有聞諺云三軍未動糧草先行斯言雖俚實有至理當軸諸人豈有未經籌及者或者機事必密廊廟之上早已密密籌措應付裕如而外人末由聞見而妄生其私議耳然而廊廟之籌畫者若何旣不可知則持論者不得不計及之本館昨報所以有餉源之論也夫論中國之餉源厘金關稅實爲大宗可以佑地丁之所不足但得此二者絶無偷漏私肥滴滴歸公則中國餉源實屬大有可恃特以目下情形若論厘金則大半歸於中飽局用所費猶其餘事關稅則責諸洋人較爲認眞然罰捐等項商民則或多怨咨國家亦未必享其厚利如是而可恃者轉成不可恃之勢矣時有西友過余與言及此西友日二者能涓滴歸公固足深恃今半飽私槖半爲耗費而所以歸諸國家者其數亦尚可觀第君以爲不足深恃則中國豈尚有别項餉糈可籌乎余日如有别項可籌則亦不必沾沾於此二者矣惟他無可籌則此項乃不容不熟察而審處耳西友曰君謂中國之餉别無可籌以　鄙見則昨籌者尚有一策乘此時兩國兵未交綏之際正可行之深則恐格於公法有所不便矣余曰奈何西友曰君不聞前者中國向外洋貸銀之事乎泰西之例本有國債之說中國而果　裕其餉源則計不如貸之泰西中國前此所貸今已逐次歸還今若再爲此舉則泰西富裕之國必且深信不疑數千百萬罔不立時可措餉項旣裕則兵力自壯用是以保藩禦侮不難矣余曰君言固是然其中亦有難焉者前者中國貸銀於外洋人第見近年以來逐次還清而不知暗中受虧殊已不少息銀過重核計前此貸欵計有一分七八厘光景中國出此重利以利西人似亦不能合算恐中朝懲於前事未必再從此計也西友曰其然豈其然哉前者中國尚未盡知外洋情形故致受此虧倘知外洋借款之實在情形决不致此今者外洋各國皆有中國欽使駐節其處人情風土莫不周咨博訪一一盡知當有大異於前日者　英人也請　英國言之英國尋常銀行存銀利息極微不過數厘而止從未有至分者如中國之民間放債之利有五分錢者有三分錢者則直視之駭然矣卽中國之典當其利有二分者有一分二三一分四五者而英國則皆無之今中國若欲貸銀於英則但請駐英之中國欽使轉逹英廷言明何者爲抵何時爲期則計其息銀至多不過七厘而止斷無有再逾此數者而且此項國債殷分必然踴躍則雖數千百萬之鉅欵不難立致又何慮餉源之或竭乎將來加息償還並未大有虧耗則中國亦無重損如此則事可必濟國無巨創何憚而不爲也余曰中國餉源固不可專恃洋債但適當有事之秋而餉項未免支絀則亦不妨暫揭洋欵特恐利息太重則亦不肯過於受虧今若子言則是利僅七厘較中國民間之債判若天壤利旣輕而集欵又速雖甚鉅欵咄嗟可辦天下事孰有便於此者哉法國之餉捐之于國人捐之旣多則易生下民之咨怨一旦兵費不能取償民間所喪實多若借之外洋則兵有所恃民無所怨獨非兩便之策乎哉西友旣去余遂就其所言筆而存之 
[海防近信]  
　　○初三日海防西人信息云附近各處仍有海盜搶掠西兵之力斷不能遏止有某村落法兵一到盜賊卽走法兵欲追不及且追之亦未能有功也三十日有法國步兵一隊偕同阿州黑兵於昧爽時起程勦賊賊在海防附近十餘里耳法軍與賊接戰斃賊十餘名驅而散之獲有旂幟回營其餘賊黨恐翌日復聚而搶掠焚燬之事又將復見也聞議攻北甯　俟新軍六千先後到齊方可因新募之軍法人以爲工程極大比之宣泰之役鄭重彌加盖法人此舉欲盡勝駐守越界之華兵云若如此　則南定海防等處法人必分兵駐守分則其力薄矣法人現在宣泰建屋三行並於其間放置後膛砲藉以防守法人自以爲有此炮械不須多兵已足拒黑旗之來攻揣度前後情形則陸路元戎美律兵到含齊足有一萬之數然後進攻北寍也又東部洲電報公司火船名間嘉羅初三日泊在海防外海口有造電線人數名商酌若何安置電線觀此則未攻北寍之前電缐已可由海防通逹歐洲矣法員之在海防者汲汲皇皇相度地方以棲新兵恐星處屯兵地猶不足兵總巴登士乃提督哥拔部下之首選者於去臘二十六日由河内而至管理建屋屯兵並巡閱現駐海防之兵二十九日復回河内聞駐越各營員弁時有移調陞遷之事噫殺賊則昌言之爲賊所殺則諱言之其情亦可見矣錄維新日報 
[粤省年景]  
　　○香港西字報載有廣東本月初五日來信言廣省地方平安度歲均各照常安業以視他處之倒帳頻仍債臺高築者不啻審壤辭該處商家去歲皆安分守業並無想發大財者故得安居樂業也又云沙面滋閙一案　 
中國業許赔償惟願此事早爲了結省得曠日持久轉致多費也 
[汕頭近聞]  
　　○汕頭本月初六日來信言該處度歲均各平安去臘曾有訛言云將與該處㝢居之洋人爲難故香港發兵船一艘往彼駐泊以防變亂迨安謐無事遂於初三日啓輪回港并悉該處新正天氣和暖絶少寒威惟晚間 
 
 

Page 2

 
 
風色少猛耳 
[風威幸免]  
　　○香港於新正初三晚十點鐘忽遘箕伯之虐有讑船名東京者纜索爲風刮斷順潮而去幾與温州輪船相撞幸船主竭力設法始獲保全厥功偉已 
[軍令森嚴]  
　　○湖南人譚德方據傳前爲哥老會餘黨在軍營時已保至花翎都司現年四十二歲姪某在揚州十二圩行營爲營官德方　 
于去歲底向姪告助姪不允叔姪互相口角某卽送德方於儀祉縣經官問訊未定曲直但飭管押某於新正入省賀節面禀左侯相不知作何語　 
侯相怒卽發五百年排單着儀　縣解德方至揚州候審初五日至揚身穿灰布棉袍青縀皮馬褂頭戴小帽足穿縀鞋人頗昻藏初六日侯相至　 
舟停徐寗門馬頭於官廰面訊俄頃卽傳令綁出正法其時行刑劊子手在南岸伺候而隨勇卽在北岸動手連砍二刀頭未落地仍傳劊子手行　 
刑騐刀後卽令傳首十二圩懸示云 
[梟匪潛踨]  
　　○去臘二十日蘇州木瀆鎭忽到鹽梟空船二十餘艘梟販數十人陸續上岸有一梟以狐嵌皮寍綢女馬甲一件至典庫質錢該典見馬甲甚爲華美而襟上有刀痕一條連皮斫破且鈕扣亦多脫落扯碎詢問根由答云我们老爺與太太醉後打架撕破的遂减其值質錢而去又有數梟以金條兩條至錢店換錢該店與梟等素多相識知此係荀息璧馬之計辭以資本短少該梟復取本司紋十餘兩易錢而去又有四梟至浴嘗洗澡堂中先有局勇三名方洗畢而坐詎梟識勇而勇不識梟梟謂勇日列位之帳兄弟已都還過三勇愕然詢其故答以别無他事不過借貴鎭停泊兩宵以爲過年之計耳三勇始悟卽遜辭而出奔告委員卽傳地保密諭市上各店今夜務宜小心謹愼以備不虞於是人心惶惑徹夜不眠適衛中承在城内已聞此信卽飛飭緝私總辦陳守戎帶領炮船數十艘水師兵勇數百名飛往剿護而該梟信息甚靈一聞風聲卽於黎明陽帆出胥口而遁矣故大除夕木瀆鎭甚爲安謐咸頌中丞之威德能弭患於未萌也又據緝私者訪聞云水瀆所到之鹽船卽大橋之强盜也馬甲條金卽沈氏之贓物也先畢黄埭鎭忽到空船十餘隻各有器械有七梟上岸吃烟十餘攤腰無半文吃畢卽云記帳店主方與争論忽又有一梟自外來囊中出洋一元牽衆出門店主方將找頭算出其人已不顧而去有識之者云此鹽梟也今夜宜謹防於是人人恐懼忽報市梢已打刦錢　一家航船一隻船已鼓櫂而去矣據云是夜又在途糾船二十餘艘逕至大橋鎭大橋小鎭也素不見此等人大爲詫異有人詢之則云吾们是緝私船老爺尚在後面俄頃見穿號衣者十餘人皆　北營記號盖去年淞北營曾因緝私與梟戰失去砲船一艘故彼得留之以爲假冒耳是夜卽打沈氏門而入刼去皮箱九只衣服首飾剝勒都叢及打號回船忽少二梟知必爲沈氏所獲乃復敲門而入聲言若不將二人交出我们見一人殺一人雖鷄犬亦不留沈氏雖素習拳棒家有義士究以賔不敵衆不得已仍將二梟放還衆梟連刦三次心願已足遂揚帆鼓櫂直趨木瀆鎭方思斗酒慰勞聊以卒歳可謂目無法紀矣幸中丞有以驅遂之彼雖潜踨蛙并不過釜中之魚轍下之鮒耳 
[白門近事]  
　　○新正初三日瑞雪紛飛初六日傍晚朔風捲地寒鴉數千翼迎風北翔咶噪有聲入夜雪花點點着衣如杏花細雨至宵分忽一白無際圓者爲璧方者成珪頓成三千銀世界矣計閱兩日夜簷際積有五六寸人日初度酌夘酒者纔向侵晨賞雪忽聞門前呵殿聲則江甯宜太尊率上江兩邑尊兩捕廰旌旗羽葆以迎春於東郊也是日雖雪没踪而隨觀者甚衆於此見礜台景象云○江寍賈明府深知莠民之害良也在於健訟訟但圖其准而不圖其審被害者見官准也以爲必家破人亡而後已故甘心聽其魚肉有代爲賄和者便蕩析無存而不悔明府因於受詞之時必高坐大堂俾訴者先盡其債務使情均理得而後准其晏詞准後亦仍於大堂　兩造審訊縱觀者兩旁静聽其有依吏役爲羽翼者必痛懲而嚴究加於尋常一等幾幾乎吏行冰上人在鏡中至其事上以誠接下以愛尤足覘相門家法之遠矣○千門萬戶競賽春燈此昇平樂事也紅羊刼後久不復覩近日湖南會館大興龍燈用彩龍兩條纒雙球對舞通衢夭矯軒昻鱗介欲動前用玻璃燈數十對或方或圓大書上元燈會再用雜繒纏介靈水族數十種鮮明焜燿天地皆春再摘古來武功最盛之人物十數事選未成童之佳子弟具衣冠粉黛以摹擬之或珠翠圍繞或甲仗森嚴誠所謂此曲祗應天上有人間那得幾回聞也○江寍梁方旧以左侯相赴袁公浦會同漕帥勘履淮黄入海故道並赴上游一帶巡閱漁圖奉委凡督轅日行公事由徴署代拆代行故虎符蜺節鱗比簿書幾於自朝至於日中昃不遑暇食云○許黼卿太守南昌之世胄也弱冠官京都卽以農部度支稱能吏又善　書膺鴞薦輙見遺當軸每有罔象求珠之憾始改司馬來江南辦保甲稱職幾幾乎犬不夜吠後總皖北緝私以梟黨兇悍非聯絡官紳懲勸兼施不可因是上游知其能去春派海運督飛挽于巨海中不動聲色上元縣有沿江堤工亂後至今無人能當此艱鉅太守奉委後獨能與委紳悉心規度又邀湘淮兩軍恃畚挶爲民夫之倡故旬日之間約閣閣而築槖槖者尤覺非常踴躍也○香佩街後某公館浙人也有女年十四頗聰慧寍俗以人日爲上燈十八日爲落燈上燈食元宵落燈食麫以應佳節故諺謂上燈元宵落燈麵適女聞是語卽以浙中七里瀧之所謂進籠包子出籠餻者舉爲對聞者無不贊其錦心繡口蓋七里瀧由嚴州至烏石進瀧處有大圓石船人呼爲包子出瀧爲桐廬之上杭埠山多疉石如餻俗語云然非經其地者不知也 
[賭博宣禁]  
　　○窩賭陷人久于例禁金陵自董叅軍陳軍門兩次因賭釀事奏叅革職之後此風爲之稍息歲江西賭案至奉旨命　宮保查辦自贛南總鎭王軍門以下叅革有差而近日記名御史吏部郎中王琛復因性好摴搆爲張侍御人駿奏叅請先將記名撤銷再由堂官察看辦理是已風行雷厲有犯必懲凡　候補人員宜如何束身自愛乃近日金陵貢院一帶復有設局誘賭之事如有現彩不足卽將赢欵飛入營弁名下以爲索欠持蠻之地其計尤爲狡毒故往往有一夜輸至千元以外者破産傾家不可勝數該處左右皆有保甲分局復因寅誼有關礙於情面未能舉發刻值新正比風勢必日長舉凡良家子弟殷實舗戶被陷必多並恐釀成重案是在有風化之責者設法驅除以除地方之害也 
[江西官報]  
　　○藩憲劉牌示饒州府通判吳謹中據報病故所有該通判事務以試用同知徐樹鉁署理吏部咨覆試用巡檢范杞准補瑞金縣湖坡句巡撿員缺應　飭赴新任准補南康府王延長飭赴新任所有瑞州府事務以現署贛州府事正任斯缺黄廷金飭回本任遞遺贑州府事務以准補臨江府王之藩署理署崇義縣陳席珍調省差委所有該縣事務以准補斯缺瘳鼎璋飭赴新任署大庾縣譚雲鵬調省差委所有該縣事務以准補斯缺胡承弼飭赴新任署新城縣楊際澐調省差委所有該縣事務以現署德化縣金時宣飭回本任遞遺德化縣事務以正任德化縣陳薡飭回本任署南康縣何慶朝奉部催引見所有該縣事務以准補斯缺馬枚飭赴新任瑞金縣興史曹承志大計案内効叅所有該典史事務以試用從九鄭文偉署理 
[節最簫條]  
　　○昨爲元宵佳節而邑廟中惟點春堂開門任人遊玩餘皆鍵閉點春園門首十分擁擠兼時當化雪道塗泥濘遊人爲之掃興園内諸茶肆皆座無虚位因謡傳南高昌廟有一龍燈將於午後至廟也乃至四下鐘尚未見到始大未見到始大半告歸云 
[議籌防費]  
　　○老閘北首自去冬設立巡防局以來經費無從出息暫由某董極力措墊然終非久長之計某董於前日設宴請該處紳商公同勸捐銀兩以裕經費而期久遠云 
 
 

Page 3

 
 
[挾妓潛逃]  
　　○英和界西棋盤街富貴堂内妓女陳金寳與某甲有嚙臂之盟久欲委身而事之甲固使君有婦者也恐小星旣賦不爲大婦所容力却之而妓則戀戀不舍覔死輕身已非一次前日忽有某乙招同二友雇四輪馬車挈妓同坐往遊静安寺妓院女傭本欲隨行奈車中　 
人已滿無可容身只得聽妓自去迨至暮烟横路落日銜山而繡幰香車杳然不返偵騎四出亦無蹤影聞該妓帶撐欠項共有六百餘元因是鴇　 
婦萬分着急又疑乙係甲之所使究不知其然否落花一夜嫁東風無情蜂蝶輕相許此中三昧固非局外人所能窺也 
[善有同心]  
　　○元芳洋行移春酒資二百元助作賑需此已列報兹悉該行帳房譚笠庭先生已如數交送絲業會館而裕通恒報關行葉君子晉亦移春酒資一百元交絲業會館彚解灾區散放是眞不約而同能獨見其大者夫人之欲善誰不如和現在元宵已過各業正當開市之時滬上不乏善人行見接踵而起者如響斯應省口腹之肥甘甦閭閻之喘息鴻嗷泯歎駿發臚歡當是意中事本館實拭目俟之 
[得中正月分三彩呂采票提助賑捐]  
　　○今奉到本埠北市楷記寳棧内寓四川升豐泰德生義兩寳號執事王薦之兄劉華亭兄交到洋 
二百元據述有楷記棧内衆友公買正月分呂宋票得中三彩洋五千元仰承王劉兩兄俯念山東順直兩省春賑需欵甚鉅不惜齒芬代爲勸募　 
承楷記衆友慨允提出洋五百元樂助賑捐以三百元交鄭陶齋觀察代解二百元交到敝處會舘彚解想諸君得彩後勢必接買數張得意外之財種無量之福誠心如此天必錫汝以福但望二月分呂宋票諸君連中大彩仍得分潤助賑則敝會舘當代災民謹九叩以待 
[陳家木橋赈所接嚴君佑之十二月二十六日直隸來書]  
　　○迭奉電示藉悉南中捐款爲雖情形本擬卽日南回傅相諄留代查春撫一 
處弟思此時南下旱道須二十餘日光陰虚擲不如代辦一縣再作計較惟畿疆如此重災加以法越搆釁海防吃緊之時弟竟不能稍效犬馬力自愧不可爲人吾兄經綸素裕曷不於此時略展一籌庶不負生平之志願弟日内卽至静海青縣一帶如有續欵乞早匯下爲禱如無可想　開河卽行南　也災區慘狀前函已詳兹不再贅專此布逹卽請台安嚴作霖頓首十二月二十六日 
[陳家木橋籌解直賑電音]  
　　○正月十三日發天津籌賑局金張報佑翁處卽日匯解公砝五千可禀明傅相墊發否附電飭送爲感○嚴 
佑翁臘二十六信到卽日會同蘇鎭解公砝五千卜云杏花開捐欵來大麥黄收捐忙行止請酌○發蘇鎭報卽日解佑翁款如委解陳寄一 
[募賑米啓]  
　　○嗟乎至困者無如歡歲至窮者莫若飢民救災恤鄰何忍忘人之飢寒置而不問設身處地然後知人之凍餒境有難堪今歲我處幸獲有秋雖未家給人足而簿具三具餐饔飱不遺幾不知天下之有奇阨者諺所謂餉漢不知餓漢飢也詎料隣省山左大荒不减當年晉豫近有來自其地者目擊苦况以爲難民盈野餓殍塞途矣茅檐蓬户典質已俱空矣草根樹皮攫食將殆盡矣其流離者五夜蒙犯霜露其居處者千里斷絶炊烟其抱子携妻乞食於異地者慘若哀鴻其賣兒鬻女割愛於中途者悲逾别鵠此其口不忍述耳不忍聞之狀何慘如之夫物我同處天地之間獨非鈞是人乎乃我則倉箱盈滿而彼則囊槖空虚我則骨肉完全而彼則室家飄泊我則饜飫膏梁而彼則糟糠不繼黎霍不充我則安居華夏而彼則道途是臥溝壑是塡彼此相形儼如霄壤倘猶不以升斗之水舒其涸轍於理能有當乎於心得自安乎抑天能獨厚於我而不以厄彼者厄我乎今特仿寺僧募米之方便宜行事務祈仁人君子安開惻隱作已飢已溺觀各家將所食之米或半合或一合或二合三合每天桃置囊中任局中司事者逐日領收陸續助賑約至明春三四月爲止小補之在我殊覺無傷廣積之在人甚爲有濟洵法良而意美者也而說者或謂杯水甚微不足救車薪之火且辦賑自有大憲亦何必越爼而代庖豈知事莫妙於贊襄物莫隆於積累頒發無非國帑而寡難濟衆輸尤賴於鄉隣分潤雖屬杯羹而少可加多聚米亦成山阜勿謂小惠未徧神弗福也一日有限而數月而如此則無窮一家有限而闔邑如此則無窮一縣一州有限而一省如此則愈無窮且異日凡賑飢者皆能照式奉行將見天下幸甚後世幸甚不獨東人幸甚矣奉郵丁鏡齋稿 
[射中鴻雪軒燈虎]  
　　○香山懷李謫仙詩猶白之謂白與似娼非娼模樣厭厭愁愁病交侵强將雙手捧芳心莫謂芳心無定斜日闌 
于初上意中人沓無音柔腸幾曲忒分明一點靈犀相印媢嫉以惡之瞚陽虎吞是天下之口正冩閻字三過其門而不入李 
泌進農書致中和告其妾曰語山魏紫姚黄捧玉皇富貴在天繼魯昭卽位者何人當在宋也遵籌餉例加級捐階太上 
皇爲天子父纎微沙塵小數也蝕如日月之食也越南王遣其胄子至京師肄業北學於中國知章醉眠水底太白救之井 
上有李人何可廢也啫經博學之孔林邱陵也鬼非人也玳梁棲穏好將雛捲簾格子之燕居花好月圓其惟春秋 
乎黑而上僂深目而豭喙見牛○以上射中諸君之雅篆不及備載祈諒之 
上海北市盆湯衖絲業會舘主施少欽經收順直山東江浙等處正月十一十二十三日第一百八十五一百八十六一百八十七次賑捐清單○本城不留名求生意順暢身 
體平安痔瘡速愈洋三十元　石韓印焜由周小泉兄寄正源局來洋二十元譚俊廷去臘得男未及彌月患病叩神許愿轉危爲安由元芳洋行帳房宋少葵兄交來洋二十元金山塲張由上虞百官鎭鹹署寄全盛局來洋十二元崑新鹽公堂同人由老正大局來洋六元本埠逸安堂洋五元松江鍾寂彛堂由金由鹹署寄全盤局來洋四元洞庭席守印祈春口康甯四季平安洋四元新安唐吳氏三十初度麫資移助洋二元又爲母求目疾愈許念高王經一千二百卷資移助洋一元錢一百文有心無力人求生意順流合家平安洋一元祝振福洋一元○馮小谷洋二元董子樵洋一元九江釐局錢二千文以上三戶由江孚輪船帳房捐册經摹○南村新進祈保雙親康健合宅平安由江灣萬泰局來原舊天青縀紫羔皮馬褂一件金耳環一對重一錢祝振福助繡像施公案一部計八本統行估價歸併助賑彩票册内○第三十一日出售助賑彩票浦東羅友誼三百五十一號一張元芳洋行友三百五十二號一張共售二張計洋四元以上十一日○尤秀洋行移年例請各洋貨號及茶棧綵觴費由帳房友譚笠廷兄交來洋二百元協成生號祈生意順利洋面平安田盧東橋兄交來洋二十元浙寗吳爲父母安葬節省霧費移助洋二十元王門姜氏由王大吉藥鋪徐時昌兄交來洋五元公棧三由練塘全盛局來洋五元汗霞溪由招商局吳樹齋兄交來洋四元山陰聽嘯軒由廣大信局來洋四元鶴和朱氏移醫藥資洋二元浙寗吳求合家平安洋二元總姓人等洋二元槎溪力薄子求父肝疾速愈移藥資由春記綢庄交來洋二元全盛信局友黄肇基兄爲父親六十壽辰向例各廟敬香默禱康健今將移助洋二元張伏記由童雋記代募寄正大局來洋二元張嘯記一元王擷記一元新荷一元○申報舘錢昕伯先生經募推廣水灾救侖圖捐册廣字一百八十三號霧裏看花客一元高昌寒食生一元瓶山舊隱一元悟世道人一元席子眉一元明心書屋一元悟癡生一元共七戶○章練塘迮步軒錢三百二十四文由萬騰祥呂宋票號交來○吳鞠潭廣文先生助親筆單日對聯十副無名氏助棉衣捐照會二百零三本輪船進止議十三本建中探本論四十五本曾中堂祭文四十七本吳門三相傳五十本東倭考八本蕃德外編一本三壽序三十二本開導淺說五十本川淮兩全說十本洋務成效說三十九本不留名助定陵大勳錄三十九本籌洋三策三十五本花海四遊圖記五本登岱詩記十本改票全案九十本聚星堂詩十五本梅道人墓記碑帖五十八付隱名氏助臯園分韻詩錄三十五本解惱歌三十本林文忠公整頓淮鹽稿二十本浙闈十二律四十四本求是齋主助四書備皆八本五經體註十八本四書典制十本文料觸機二本題鏡十本不忍子助指南六本拔幟二本文津迎機二本童子問路二本初學玉玲瓏二本拾芥二本啓蒙一本文腋類編十六本巧對二本舟車覽四本勉善道人助涵德堂六本臨池種芝合刻二本桐花舘四本紫雲仙館四本離騷經舍二本寄嶽雲齋四本硜硜室助題解四集十二本以上七戶計書文集四十三部共九百四十六本碑記四十八張由喜善金逸休堂寄全盛局來統歸估價入助賑彩票册内○第三十二日出售助賑彩票山陰聽嘯評諸三百五十三五十四號二張吳鞠潭先生令郎百歲錢買三百五十五號一張本城吳三百五十六號一張無名氏有心無力人三百五十七至三百六十一號共五張丹徒黄培元翁手彩票留存會舘如得中彩原物助賑共售十張計洋二十元以上十二日○楷記棧友得英正月份呂宋票三彩提助由王薦之兄交來洋二百元裕通恆號移春酒助由葉子晉兄交來洋一百元同泰生行東金湘泉爲　徐氏去冬患血崩症危險叩灶神前許厚助賑漸臻痊愈今特繳揖洋十元由金芸山兄交來庽樊有求氏由樊汊厘捐鄭公舘内寄太古晋局來洋十元本城榻十元大春洋貨號十元○李蓉汀兄經募捐册蔣斯來錢二百文葉雨香二百文李寅生一百文沈少蘭四開一元陶英奎四開一元○第三十三日出售助賑彩票庽樊有求氏三百六十三號一張嘉定顧三百六十四號一張本三城楊三百六十五六十六六十七號三張長沙曾懿齋氏三百六十八號一張共售六張計洋十二元以上十三口合併聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十二月二十二二十三日京報全錄]  
　　宮門抄○諭旨六道錄前○尚書文等奏爲請旨嚴訊摺○御史吳奏黄河修防亟應通籌辦摺○楚督卞奏解銀兩片○豫撫鹿奏叅革知縣訊究片○廣西撫倪奏援案陳請摺○川督丁奏臬司到省飭赴新任片○楚督卞奏叅革守備片○大臣善奏請鼓勵夾片○十二月二十二日○芸公廣壽各假滿請安○廣順續假十五日○富動軍泰請假十日○六額駙奏請開缺○召見軍機廣壽○十二月二十三日伯王謝授鑾儀衛掌衛事大臣恩○六額駙謝開去差使恩○惪銘□玨各假滿請 
[安○棍公續假二十日]  
　　○恩公請假二十日○英俊請假十五日○瑞興請假十日○侍衞處奏故派主宴之大臣派出靈中堂○ 
太常寺奏太廟親行禮節○内務府奏派堂子挂紙錢派出客勒和布○召見軍機○○協辦大學士刑部尚書總管内務府大臣臣文煜等謹奏爲現審官犯供虞避就請旨嚴訊恭摺奏祈聖鑒事竊臣部承審黑龍江佃民歛錢隨通言官等情一案光緒九年十月初十日據該將軍將案犯潘庭思等並協領巴彥孟庫解部當經附片具奏並片傳休致御史英俊到案臣等遴派司員提訊潘庭思據供伊因呼蘭滋墾地畝追繳押租花利百姓無力完納來京謀辦豁免賄託御史英俊條奏曾經給與銀六百兩等語研詰英俊僅止供認所得潘庭思銀兩實於具槢年餘後潘庭思感激酬謝事前並無賄托情事臣等以潘庭思如果並未許給銀兩英俊焉肯竟爲具摺奏請豁免所供僅止事後受財難保非壁重就輕意圖狡缷查該御史英俊前經奉旨勒令休致業於傳到時暫行看管現經司獄司呈報英俊染患脾瀉病症飭騐屬實應俟病勢稍俞卽行收禁從嚴審辦謹恭摺具奏請旨奉請旨奉旨已錄○○浙江道監察御史臣吳壽齡跪奏爲黄河修防亟應統籌全局變通盡利以期實在有濟恭摺仰祈聖鑒事臣竊維黄河之南行也設有南河東河二督統治全河以濟運道溯自銅瓦鑲開决河流北徙淮徐一帶全無工程遂將南河總督及廰汛一併裁撤僅留河東總督專辦河南工程兼顧運道而下游修守之工其在開州東明長垣者則責之直隷總督其在曹州兗州等屬者則責之山東巡撫今則黄水大溜全注山東大清河不能容納奇險百出災患頻仍而河南則無甚險工臣聞河督所轄七廰南三廰尚需籌工積料北四廰則直一無所事是河東總督一缺徒以設有廰汎之故歲銷六七十萬金指爲辦工實則徒有其名查同治初年御史劉其年親王僧格林沁先後請裁總河之奏彼時論者或猶目爲局外發議未必深悉情形至十三年河臣喬松年復請裁撤良以身任其識洞悉實情辭加體察而後奏請其言洵屬可行臣以爲直隷山東旣專歸督撫辦理則河南黄河卽在開封城外縱有工程交河南巡撫兼辦亦不至有鞭長莫及之慮此時將河東總督一缺仿照南河□撤則歲銷之六七十萬金以之移辦山東險要工程實覺大有裨益如以爲設官分職未可輕議更張卽請特旨責令河東總督統治全河總理上下游修防事宜其廰汎如河何移置並懇飭下部臣會議斟酌妥善俾各有專責不致貽誤全河事務庶循名責實河督歳修之帑項不患虚糜矣臣爲愼重河工起見是否有當伏乞皇太后皇上聖鑒謹奏奉 
[旨已錄]  
　　○○卞寳第片再准戶部咨奏加京員津貼請飭各省籌欵解部案内擬令漢黄德道在於盈餘外銷款項籌銀一 
萬兩自光緒九年爲始限七月解半十月解清以後按年額解均交臣部飯銀處存儲以備分給等因查江漢關長收洋稅儘數徴解並無盈餘外銷之欵惟旣奏明指撥自應設法籌解所有該關應解前項銀兩業經委員管解五千兩赴京交納分别奏咨在案兹據湖北漢黄德道監督江漢關稅務惲彥琦詳稱復竭力措備庫平足色銀五千兩查有管解京餉委員儘先補用知縣陳元區堪以飭委搭解赴京交納所有江漢關應解光緒九年京員津貼銀一萬兩現已解等情詳請奏咨前來臣覆核無異除給咨搭解外謹會同湖北巡撫臣彭祖賢附片具陳伏乞聖鑒謹奏軍機大臣奉旨戶部知道欽此○○鹿傳霖片再臣前奉上諭前有人奏叅河南固始縣知縣周應周應麟夤緣交通各欵當諭令李鶴年確查具奏旋成孚奏稱此案業將知縣周應麟撤省聽候查辦兹復有人奏固始縣知縣周應麟罔利濫刑縱差訛詐任用馬松圖田步緒爲爪牙種種不法請飭查辦等語等因欽此遵卽飭委新補光州楊修田等前往確查催押周應麟赴省歸案並飭密拿馬松圖等解省審辦去後兹據周應麟馬松圖先後報解到案臣查周應麟因汪義和糧坊繳米遲延傳究汪義和負氣吞烟自盡該令查知並不按方解救輒用糞汁灌治縱非因灌找生卽此一端已屬任性妄爲除俟確查各欵有無實據外相應請旨將撤任固始縣知縣周應麟先行革職以便看管歸案嚴訊究辦所遺固始縣係屬要缺容俟□缺另行請補理合附片具陳伏乞聖鑒謹奏軍機大臣奉旨着照所請吏部知道欽此○○廣西巡撫調任廣東巡撫臣倪文蔚跪 
[奏爲籲懇]  
　　天恩撥給泗鎭兩府中額分編鄉試字號間科取中以示鼓勵而資振興援案具陳仰祈聖鑒事臣維廣西泗城鎭安 
兩府屬内接滇黔外連交趾多係改土歸流歴年舉行團練協防邊圉助剿匪徒雖民俗頗號樸誠而士風仍安僻陋庠序諸生足跡不出鄉□咫聞尺見人自爲師信道未篤近年異端邪說所在横行各該府屬又乏故家遺俗平時無可觀法終不免見異思遷推原其故非邊郡士人無志上進良由各該府屬距省數于里士子類多寒苦每逢鄉試跋涉維艱往返措資不易以致應試者恒少應試者少則取中較難取中難則應試者愈少省城書院並設有邊生課額肄業者亦復寥寥因是歴七八科或十數科曾無一人獲售旣無以勵好學之心自無以普絃歌之化於邊郡民風十習關係匪輕亟應量爲變通庶冀轉移有自臣愚以爲振興文教非科名不足以鼓舞之伏查嘉慶十三年湖南撫臣景安奏請於苗疆之鳳凰乾州永綏三廰及永順府屬保靖一縣應試士子另編邊字號於本省中額取中一名經部議准在案又湖北施南鄖陽兩府屬困紳民集團殺賊敵愾同仇於光緒四年經湖廣督臣李瀚章等清於兩湖鄉試游額輪值湖北中一名之年將施鄖兩府屬應試士子先儘施郡編立方字號續以鄖郡編立員字號輪間科取中亦經禮部議准照辦今泗鎭兩府所屬州縣多係攺流之　僻在邊遠與湖南鳳鳳等廳苗疆邊地無異該兩府紳民頻年恊助防剿至今不懈亦與湖北施鄖兩府集團殺賊情事相同廣西文闈鄕試額中舉人四十五名又全省紳民捐輸軍餉先後加廣永遠中額四名又因積欠楚粤各營軍餉全行報効加廣永遠中额二名共廣中額六名合無仰懇天恩俯准援照湖北施鄖兩府之例於廣西文闈加廣中額内時撥一名爲泗城鎭安兩府輪中之额將泗鎭兩府屬應試士子先儘泗城府屬編立泗字坐號續以鎭安府属應試士子編立鎭字坐號輪流間科取中自光緒十一年乙酉科爲始查明泗城府属應試士子在三十名以上卽編泗字坐號取中俟下届戊子科則歸鎭安府屬編鎭安坐號取中如輪值泗字編號科分而泗郡應試士子不足三十名鎭郡士子適足其數仍應虚積輪次統歸散號取中不另編坐號其值鎭字編號科分亦照泗郡一律辦理以示限制而免混淆如蒙俞允俾邊士有登進之階人俱向學愚民被詩書之澤勿納於邪感戴皇仁曷有旣極再臣此次陳請係爲振興文教起見所有武舉中額應仍其舊毋庸另議合併陳明是否有當理合會同兩廣總督臣張樹聲廣西學政臣簷嗣賢恭摺具奏伏乞皇太后皇上聖鑒訓示施行謹奏軍機大臣奉旨禮部議奏片併發欽此○○丁寳楨片再新授川按察使如山己於十一月初三日到省應卽飭赴臬司新任以重職守其卸署臬司篆務之鹽茶道崧蕃署鹽茶道篆務之成緜龍茂龍茂道王祖源亦同日飭回各本任除分飭遵照外理合附片陳明伏乞聖鑒謹奏軍機大臣奉旨知道了欽此○○卞寳第片再據湖南長沙府知府高萬　禀稱訪聞長沙協營候補守備張月波及民人張九神仙李又六等有開設圈店私宰耕牛情事正飭差查拿間准長沙協副將春祥將張月波押送到府隨卽提訊據供先曾貪利私宰不諱除飭拿張九神仙等務獲究辦外理合禀請查核等情前來臣查私宰耕牛有干例禁該守備張月波旣經歸標候補應知束身自愛乃敢私宰漁利實屬不遵營紀似此不肖之員未便姑容相應請旨將湖南長沙協營候補守備張月波卽行革職交地方管束以肅營伍而儆効尢仍一 
面飭拿張九神仙等務獲照例懲辦並追取該守備張月波原領保奬行知查銷外謹會同署湖南巡撫臣潘鼎新署湖南提督臣李勝附片具陳伏乞聖鑒訓示謹奏軍機大臣奉旨着照所請兵部知道欽此○○善慶片再江寗京口馬步各隊委官或係前鋒或係領催以及施　洋鎗洋砲之教習多有無頂戴者現正整頓操防不得不酌量給賞以示鼓勵可否仰懇天恩由奴才隨時分别勤惰酌給六七八九品頂戴以示鼓勵之處出自逾格鴻施如蒙俞允統俟年終一併咨部註册理合附片具陳伏乞聖鑒訓示謹奏軍機大臣奉旨着照所請該部知道欽此 
 
