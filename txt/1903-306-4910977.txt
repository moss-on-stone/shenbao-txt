# 1903 - 306 - 4910977

 

Page 1

 
 
[新印江西闈墨出售] [  圖書集成局啓]  
　　江右爲靈秀之地龍蟠鳳逸作者代興本科慶榜宏開闈藝傳來傑搆鴻篇尤多戞戞獨造本局特用新鑄鉛字急爲排印讐校精詳每本售價洋銀一角二分卽日出售此布 
[浙江闈墨出書] [  圖書集成局啓]  
　　浙闈榜發本局卽倩浙省友人覓得聚奎堂原本飛速遞來用新鑄鉛字照排印以中國潔白連史帋校對格外詳盡毫無亥豕之訛現已出書每本價洋一角二分欲先睹爲快者請卽臨申報館及各書坊購取可也 
[中俄近事論]  
今試問俄國戰艦之衆多槍械之精利如荼如火一往無前自顧中國之兵備能與之並駕齊驅乎今試問俄國民物之富饒課帑之充裕官山府海取之不窮自顧中國之支度能及其綽有餘裕乎今試問俄國之海有輪舶陸有火車挽粟飛芻飛行絶跡自顧中國之煤糧彈藥按站解運能及其朝發夕至不悞師期乎以中國事事不如俄著著後於俄而欲與俄相見以戎衣雖愚者亦知其不可而奈何竟甘爲戎首遽與之開釁端豈以皇太后之睿鑑如神皇上之神謨廣運袁張二帥之一則將門種子久熟韜鈐一則坐鎭大江嫺於交涉而竟昧焉不知分量以宗社爲孤注輕輕一擲於敵人乎僕請一言以决之曰所謂開兵釁者實開之於俄人必非我中國之欲與俄人交戰也或者曰皇太后皇上之召袁張二帥入對也大約必詢以戎機治至二帥造膝敷陳廟謨始定蓋以袁帥久綰北洋鎖鑰深悉東三省一失中國卽根本全虚張帥則凡事取法東瀛素主親日拒俄之策以故此次一經入對即欲向俄興撻伐之師噫無論中國事事不如俄著著後於俄卽回有之海軍亦已喪失殆盡天然之險要亦已割據無存兼之鐵路未成帑項久匱捐輸稠疉民怨沸騰二帥詎不知之安敢貿然言戰我是以知所謂開釁者决不開之於中國而實俄人之欲借此以相恫嚇將東三省據而有之也然則中國旣自知勢不能敵將拱手而聽其所爲乎抑竟秣馬厲兵與之一爭勝負乎則謹答之曰此一事也戰旣難必勝和亦有隠憂戰與和皆非良圖不如仍據理直爭之爲愈使俄果無理可喻則當布告各國以定從違其詞曰我與俄世好也自康熙二十八年定尼布楚之約用滿漢蒙古俄拉提諾五種文字建立界碑歴二百數十年聘問不絶不料虎狼俄性成饕餮貪得無饜始而據我雅克薩城旣而圖我帕米爾諸地漸且乘回逆之亂潛移界石侵及我新疆幸我使臣執理爭持使俄人計不得遂而我蒙古之庫　　克　等　以及素日　　之西載無在不有俄人車轍　　終思蠶食鯨吞洎乎西伯利亞鐵路告成俄恃其運兵轉　之便藉口於拳匪之亂據我東三省險要戕我東三省人員我東三省民人悉數驅之水内我東三省廛巿悉數燬於火中我猶不欲和誼久乖依然盟誓重申言歸于好而俄人撤師之約迭次愆期張皇六師意圖兼併以我屢遭變亂卽思伺隙陰圖救災恤鄰之謂何用敢遍告友邦大伸義憤背城借一以戢凶鋒今者奉天大東溝大孤山已訂立約章開作通商之埠若敝國爲俄所敗不特敝國之不利卽諸友邦亦頓失利權焉幸諸友邦共圖之我知英美日諸邦必有仗義執言願以調人自任者使中俄之釁雖開而仍可彌縫而奉天大東溝大孤山旣已開埠通商卽作爲各國公共之地俄雖强暴斷不能席卷　括久踞其間設竟不論勢力之强弱何如庫藏之贏絀奚似輙詡詡然曰拒俄拒俄我恐此釁一開而各國旁觀袖手不特俄取東三省易於反掌卽神京重地亦且岌岌不安而中國遂不可以國矣豈以皇太后之睿鑑如神皇上之神謨廣運袁張二帥之一則將門種子久熟韜鈐一則坐鎭長江嫺於交涉而竟計不及此敢於鹵莽爲之哉我知其必不出此也抑今者京中俄使尚未聞偃旗而歸滬上俄員尚未見航海而去天津漢口諸俄商行號尚未聞閉門歇業捆載而回是中國之與俄人仍未至交情割絶所謂開釁者意惟與外務部多所齟齬初非遽動兵戈而各口行商已惴惴於心久不敢占懋遷之利矣我是以深望中俄之終不致於開釁也 
[本館接奉電音]  
　　昨日午後二下鐘越三十五時京師飛電傳來上諭七道敬謹譯登○九月十七日内閣抄奉上諭都察院左都御史著清鋭補授欽此山日奉上諭外務部尚書那桐著會同慶親王奕劻瞿鴻禨辦理户部財政處事務欽此同日奉上諭户部尚書榮慶著派充政務處大臣欽此同日奉上諭禮部尚書著薄興兼署欽此同日奉上諭岑春煊奏廣西優劣各員分别舉劾一摺署太平府知府吳徴鰲署平樂府知府候補知府英霖調署南寗府知府州知州彭言孝署百色廳同知東蘭州知州王鴻誥調署貴縣知縣興安縣知縣賀源清署武緣縣知縣候補知縣劉仕濱署永淳縣知縣候補州同顧立廷旣據該署督臚陳政績均有可觀著傳旨嘉奬前署左江道候補道沈世培措置乖方文飾貽禍前署潯州府知府候補知府蔣志持乖謬昏蒙罔知表率署賓州知州興安縣知縣沈祥麟縱役婪索民怨沸騰前署柳城縣知縣試用知縣薛紹縱容丁役罔恤民艱前署上林縣知縣恭城縣知縣孫焯縱庇兵役玩視民瘼前署來賓縣知縣候補知縣郁家玲妄拿無辜肆意虐民署龍州廳同知請補南寗府同知羅家勤辦事昏庸形同木偶前署蒼梧縣知縣候補知縣宋彦我縱役需索前辦綏遠營務處廣東候補知府李宗道狡詐貪妄激變軍心致有營勇逃潰之事同案之兼帶綏遠左軍廣西候補知縣潘成秀駕馭失宜管帶緩遠軍左營分省補用知縣謝元中有意縱延慶遠協副將尚周泰營伍廢弛慶遠恊都司余覲光巧猾成性均著卽行革職永不叙用潯州恊副將松秀疲軟無能著卽行革職柳州府知府趙庭彦辦理防務諸多乖謬著勒令休致已革羅城縣知縣馬振江縱兵女掠僅子革職不足蔽辜前代理縣知縣試用府經歴劉駕照前代理忻城縣知縣候補巡檢倪孝先誤良爲匪到處勒索均著卽行革職與馬振江一併發往新疆効力贖罪管帶熊字營補用謝將熊瑞管帶中字　補用都司 
 
 

Page 2

 
 
逢庚截獲匪擄婦女私行得賄均著卽行革職發往軍臺効力贖罪署慶遠府知府候補知府濮質恒調度乖方管帶敦字右營浙江補用遊擊黎天才管帶安勇中營補用守備鄭瀾潮管帶業字營陜甘補用參將儲崑山捕匪不力均著卽行革職留營効力贖罪以觀後效另片奏署南寗府知府候補知府黄英采藉端需索民怨沸騰著卽行革職發往新疆効力贖罪餘著照所議辦理欽此同日奉上諭岑春煊奏參前署廣西提督雲南臨元鎮總兵黄呈祥營私侵餉等語黄呈祥著卽行革職永不叙用欽此○十九日内閣抄奉旨這所參疏防重犯越獄之管獄官陜西署吳堡縣典史吳成杰著卽革職拿問交升允提同刑禁人等嚴訊有無鬆刑賄縱情弊照例懲辦有獄官吳堡縣知縣楊崧年據報先期公出惟未能先事預防亦難辭咎著交部議處仍飭嚴緝逃犯嚴輪兒等務獲究辦該部知道欽此 
[電傳宮門抄]  
　　昨日午後二下鐘越三十五分時京師友人專電告知本館云九月十七日皇上召見軍機大臣及沈瑜慶 
[擬簡重臣]  
　　廣州時敏報云粤西軍務緊急政府擬請旨簡放督辦軍務大臣以資鎭攝傳聞朝廷屬意貴撫某中丞蓋以中丞在京時曾擬籌欵二百萬募勇四十營統率前往勦辦故也 
[督兵赴桂]  
　　廣州時敏報云督標護軍親兵等營係新任廣西提督劉軍門光才任兩江督中恊鎭時訓練迨奉旨率同舊部赴桂勦匪卽星馳就道大約不日卽當行抵桂林矣 
[委探俄情]  
　　漢口訪事人云湖北巡撫兼署湖廣總督端午帥關心國事寢饋不安近聞俄人有窺伺東三省之謡深恐一旦變起蒼黄大局不無震動因委汪司馬樹瑜前往密查務得確情隨時馳報 
　　　電傳癸卯恩科四川鄉試題名全錄 
蒲殿俊廣安拔　熊　瀛瀘州附　鍾朝煦南溪廪　李崇鈺犍爲廪　楊又贊隆昌廪　左榮甫銅梁拔　高光照富順拔　朱運昌岳池廪　楊興南郫縣廪　陳　乾新都附　馬天銘射洪副　赫正德達縣廪　徐　燦成都廪　賀爰翰彭縣增　孫廷侯綿州廪　殷紹卿西充廪　劉成俊雙流附　顔　壽開縣附　陳家修中江附　劉正雙安岳廪　朱瑞熙江安附　龔炳權巴縣廪　董清璞南溪廪　黄煦昌宜賓廪　黄金石來江廪　許澤新屏山廪　張　正江油廪　杜年士資州廪　孔垂成華陽附　屈朝　樂山增　李維翰叙永廪　張悉勳三台廪　廖澤寛富順附　沈思進華陽監　余　舒成都附　劉述先成都廪　彬　全正藍附　康富鎔西昌增　王沛林瀘州增　徐昌熾華陽廪　王大興奉節增　夏鴻儒江津附　王道立三台附　張爾昌仁壽附　唐受潘邛州附　李于藻温江附　吳爾炳忠州貢　王樹槐大足附　周先登威遠廪　董國楨樂山附　李東來大寗增　王用楫鹽亭附　韋國楨金堂附　龔治夫富順附　鍾　鋭安縣廪　熊國章萬縣附　蘇茂林羅江廪　羅順潘瀘州附　余良述雅安增　曾秉均威遠附　　　簧華陽增　魏汝曾隆昌增　秦需和成都廪　王樞年三台附　紀大興蓬溪廪　張洪懿夾江廪　　　張廣安廪　鄭長宗富順附　韓坤泉宜賓附　汪海瀾三台附　邵從昭青神廪　胡　冀威遠附　龐和春廂藍附　楊壽淵江津附　陳亦鑫石柱附　劉奇數永川廪　詹　䕫安縣附　沈　元長寗附　楊　楨蒼溪廪　陶德愔奉節廪　馮培連　　廪　陳史仁富順廪　高光烈富順附　唐凌霄遂寗附　戴世蔭江安廪　文　富鑲藍附　劉子治涪州　　楊成功閬中廪　萬榮林成都附　劉先材華陽　　林壽安　　廪　余二清忠州廪　鄧　吉璧山　　鐘先春資陽貢 
副　榜 
蘇開基廣安　　陳作棠涪州附　陳汝常金堂副　徐廷鑑資陽廪　李遂園樂山廪　廖成襄資州增　陳世立蒲江附　劉熙光中江廪　趙　光璧山廪　陳大泗宜賓　　林慶符　　增 
癸卯恩科湖北鄉試官板題名全錄 
張濟川黄陂廪　瞿　瀛圻水廪　王葆心羅田貢　宋康復漢陽貢　李繼膺隨州附　程國璠武昌廪　鄧殷源興國廪　林殿香麻城廪　戴慶芳麻城貢　張叙藩枝江拔　饒漢祥廣濟增　羅　襄江夏廪　鄧裕釐江陵廪　曹　林武昌廪　沈頌康孝感貢　李繼楨隨州附　夏道煇江夏廪　宗　芾黄陂附　朱貴華黄岡附　黄　熨武昌廪　張繼煦枝江廪　曹元江江夏附　石麟書興國附　程用傑雲夢附　張壽之羅田貢　張業廣漢陽附　游家帡蒲圻拔　涂宗易羅田術　陳鴻謨黄州廪　洪裕鍇江夏貢　周景墀羅田增　周之楨漢陽貢　丁鳳鳴江夏附　湯薌銘圻水附　路得霴沔陽增　左樹玉應山貢　史伯謹江陵附　張景騫黄陂廪　曾廣源江陵附○榮　宣駐防附　黄潤章黄梅增　陳廷英武昌附　朱潤時大冶附　石　瑛興國附　陳恊柄武昌附　王作霖孝感附　朱承瀚江夏附　萬咸韺黄岡廪　杜承休江陵附　鄧振儀江陵貢　傅贊樞武昌附　陳克燿江陵貢　許光熊雲夢廪　彭蔭棠孝感增○武蘭阿駐防附　劉克家鍾祥廪　彭澤宏黄岡附　楊苍蕖隨州廪○接　宗駐防附　鄒鎭治京山附　 
副　榜 
齊家璧黄陂廪　余勉中麻城附　王萬年興國貢　陳夑堃孝感廪　鄒家璺來鳳貢　楊奉清濳江廪　胡壽金漢陽廪　耿覲文德安附　鄧文棨感豐廪 
[湖廣總督張宮保擬陳約束日本遊學生章程]  
　　一此次章程奏定後以後續往日本遊學學生無論官費私費並無論日本官設學堂私設學堂若非出使大臣總監督公文保送均不准收學一總監督保送學生入私設學堂須經文部省認可其教育程度與官學堂相等者方爲合格惟經文部省認可之專爲中國學生設立之豫備學堂如宏文書院等其章程雖多變通亦可保送其奬勵年限應歸普通高等各學堂核計一遊學生在學堂中品行如何應歸學校考察其在外言動舉止如有不軌於正之處經中國出使大臣總監督察訪得實隨時知會該學堂務必减其品行分數一遊學生在各學堂非實有病症槪不准其輕易請假出外及雖在學堂而託故不上講堂應請與日本學生一律督責勿稍寛假一學生在學堂時應以所修學業爲本分堂爲之事如妄發議論刊布干預政治之報章無論所言是否均屬悖其本分應由學堂隨時考察防範不准犯此禁令如經中國出使大臣總監督察訪留學生中有干犯此禁之人隨時知會該學堂應卽剴切誡諭學生立卽停輟如有不遵卽行革退一凡現在已留學之學生無論官費私費查有過犯及品行不端者經中國出使大臣總監督知會該學堂請爲斥退者日本學堂應卽照辦一各省所有官費私費生往日本遊學者經本省督撫查有不安本分品行不端之人隨時咨明中國出使大臣總監督轉達日本各 
 
 

Page 3

 
 
學堂請爲斥退者日本各學堂卽應照辦一學生於功課之暇如有編輯教科書及譯錄所習科學之講義及繙譯有裨實用之書自不在禁例此外無論何等著作但有狂妄矯激之説紊綱紀害治安之字句者請各學堂從嚴禁止或經中國出使大臣總監督查有憑據確係在日本國境内刊刷翻印者隨時知會日本應管官署商酌辦法實力查禁其污衊人名節者經本人或本人委託之人按律在日本應管官署指控查實後嚴行懲辦一中國遊學生會館有紊綱紀害治安及不安分之事者應由出使大臣總監督咨會日本應管官署隨時查禁嚴加裁制務期杜絶流弊一凡現在日本各學校及已經出校之中國留學生如確有紊綱紀害治安及不安分之事者應由該管官員嚴加約束如察其無悛改之望卽行飭令回國不准稍有逗遛 
[異域需才]  
　　昨得美京華盛頓友人手函云錢塘施植之司馬肇基爲少欽封翁之嗣君子英觀察之介弟十年前學於滬上約翰書院精通英國文詞旋奉楊子通星使調赴美利堅入康乃爾大學堂肄習外交律法及政治理財諸學上年畢業得受高等文憑甫回華卽經伍秩庸京卿奏請給予正途出身時署鄂督端午帥方綰湖北巡撫篆委充洋務文案嗣復以湖北各學堂肄業生赴美游學奏請欽派司馬管理學務兹者美政府欲平中墨諸國金銀價值特簡大臣精琪爲專使商之我中國出使大臣梁震東星使授司馬參議之職定於西歴本年十月取道太平洋三維枝日本横濱以至上海隨分詣沿江沿海之廣州金陵武昌天津等處晤商各疆吏然後馳赴京師與政府籌商壹是所遺管理學務一席午帥電飭司馬之弟佑之刺史印肇祥者暫行庖代刺史本在紐約克某大學堂學習機器製造之學大約明年亦可畢業矣 
[機器至蘇]  
　　蘇州訪事人云省垣制錢缺人皆深望銅圓及早通行而機器購自外洋急切艱於應手至九月十八日抵省垣當由總辦陸太守映庚請撫憲恩大中丞騐看然後運至盤門内裕蘇鑄錢廠以便卽日開工 
[委署縣篆]  
　　蘇州訪事人云署荆溪縣知縣全寳齋大令前因患病禀請派員代理當經藩憲效述堂方伯札委候補通判奇延甫通守齡馳往庖代迨退守抵任而大令已歸道山藩憲遂加札改爲署理日前已牌示飭遵矣 
[鹽梟候鞫]  
　　鹽梟俞成炳在浦江中興販私鹽被巡勇拘獲解送浦東保甲總巡局總巡謝岳松明府命轉解上海縣署縣主汪瑶庭大令飭役小心看管聽候嚴懲 
[自經待究]  
　　昨報紀本邑城隍廟西房住持羽士龔某自縊一事兹悉死者名桐生因受新充住持邱金生壓制情實難堪恚忿塡膚自尋短見事後其母舅吳桂生向邱問罪邱欲賄私不料事爲稽查庵觀寺院委員朱筱芸明府及李吳二廟董所知察得屍有傷痕據情禀知縣主汪瑶庭大令大令卽傳屍兄龔琴生四鋪地甲嚴升及吳邱到縣聽候研訊 
[總巡勤政]  
　　前者本邑城廂内外保甲總巡朱森庭明府傳諭各鋪地甲詳查境内所設太平水缸有無破碎滲漏之處造册呈報一面雇夫滿儲清水以備不虞昨日復親率差甲人等周歴各叚嚴密稽查 
[划船傾覆]  
　　昨日南巿某信局雇船裝貨物信件至某處行至洞庭山馬頭時適午潮初漲水勢滔滔舟人力不能支以致傾覆當經救生局巡船飛馳援救水巡捕頭陳向榮亦駕舟而至帮同打撈得將所失各物帶回捕房存候認領 
[再續興學陳詞]  
　　至於僕於此半年所行之事可分八端一會賓數月之間奔走於中國紳富之門無非激其合羣之志愛國之心樂於捐助集成善舉故一再聚會僕僕風塵雖不遑假寐所不顧也二修函炎天暑日閉户修函日必數十起郵寄各國紳富一以陳本堂之情形一以求彼等之協助三譯書伏假之時日與三五文人從事輯譯一部已成祇待付梓二部已譯三分之二曾與商務印書館主人議定包印成書不取工費售書之銀僕得什一且筆述之人應送薪水先由印書館如數攤出四授課仍假六馬路格致書院教授華英功課泰西實學學生四十五名均係紳富家俊秀子弟教習爲英名士裴君及二華人並僕與僕之内人輪班授受五講學每逢禮拜四晚在院中講論中外約章聽者濟濟華人藉此可以知交涉之道其詞按期送登申報俾海内咸知共蒙其益六宣道多蒙同人不棄延請宣道僕自愧薄德情不可却如青年會並中西各禮拜堂僕屢次登臺宣明聖道以盡教士之職七敦交居滬官紳僕固樂與周旋以爲他山之助而道經海上之顯貴僕亦樂與交遊並陳明本堂之宗旨以冀結爲同志其最著者卽一將軍一總督三巡撫莫不仰承奬勵倘以後能建一大廳則欵接此等顯貴固屬易易八備賽明年美國舉行賽會各國工商運貨比賽中國亦然惟教育一事則付之闕如殊深惋惜所以僕與南洋公學教習薛來西君肅承憲派將中國古今教育之道並凡關係教育之品物運赴美國比賽此舉誠爲中國富强之基亦賽會之别開生面者近曾函致各省搢紳先生窮搜中國教育之道以匡我等之不逮也如此辦法雖無前數年之大難而此半年中亦有爲難者一爲革命黨人輕辱朝廷毁謗官長故一切善舉涉及西國者中國政府頗動猜欵鮮能實心協助二爲不樂興學之人嫉視本堂之所爲暗中阻止以遂其狡詐之謀然此亦無傷我等愼母喪志灰心宜誠心求中國官商人等之利益蓋中國處此危難之時我西人若不挽回拯救何以成君子矜人之道我教愛人之心况上海爲商賈輻湊之區文人萃集之地乎諸君其勉哉 
[尚賢堂肄業生月試案]  
　　美國進士李佳白先生在上海英界六馬路開設尚賢普通學堂敎法美善士林中頗有出類拔萃之譽首重經濟實學次及辯音繙譯諸要端此次照章月試堂中肄業生因將試案照錄如下　品行　胡文耀魏啓楊榮熙漢文策論劉學讓秦百里　英文策論　金鈞周憲章沈鵬程　英文修辭學　金鈞林志誠　英文全史　金鈞林志誠　上等文法　司徒鼎許寳藜楊景斌　中等文法　楊景斌胡文耀　上等算法　司徒鼎李植榆　中等算法　朱元愼范秉樞劉學讓　英文超等班　周憲章沙慶　特等班　沈鵬程劉致祥　頭等班　胡文耀楊景斌　二班　陳經猷周雲章　三班　魏啓朱元愼　四班　劉學讓楊榮熙　各國地理　劉致祥許寳藜　漢文勤學　劉學讓劉季康李植榆 
[上海官場紀事]  
　　簡任新疆藩司吳福茨方伯由京南下前日安抵滬江昨日命駕赴蘇松太兵備道轅拜會道憲袁海觀觀察繼至上海縣署投刺縣主汪瑶庭大令飭丁擋駕○前出使日本大臣蔡和甫星使於昨日命駕赴道轅謝步嗣至縣署投刺縣主汪大令飭丁擋駕○上科翰林院庶吉士王燕生庶常由京南下道出滬江昨日特赴道縣各署拜會○日前南巿馬路工程局總辦翁子文太守偶抱清恙特遣家丁赴道轅禀請蘇松太兵備道袁海觀觀察給假兩日兹已喜占弗藥因於昨日赴轅銷假○前晚南巿騐棉局委員何吉生明府命駕至蘇州河畔乘某小輪船赴蘇垣謁見大憲面陳要公 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖省官塲紀事]  
　　安慶訪事人云安徽定遠縣曾大令光煦因案經大憲調省察看所遺員缺委候補知縣嚴明府國棟前往署理○前署舒城縣萬大令祖恕現辦寗宣墾務深爲上游器重適含山縣郝大令被議撤任藩憲聨方伯遂札委前往署理○新選巢縣知縣黄大令紹堃准補英山縣知縣郭大令集馨均經藩憲聨方伯飭赴新任○蕪湖河口司巡檢曾少尹汝舟被參撤任遺缺經藩憲聨方伯委候補典史雷少尉明發代理○候補同知陳司馬其璦奉藩憲聨方伯委署潁州府通判○臬憲濮紫泉廉訪查得懷遠縣積案繁多札委王大令家丕前往帮審○候補縣李大令壽宸奉上憲委解銀若干萬兩赴京交納已於本月十三日領解登程○籌議公所提調劉太守沛然於月之十二日到差視事隨詣各憲轅禀知○管帶親軍衛隊楊副戎經撫憲誠果泉大中丞札委統領澄清水師所遺衛隊親軍札委鄭都戎接管已於本月初十日交替矣○華陽定埠兩處釐局委員現已期滿藩憲聨方伯札委候補知府恩太守諴辦理華陽候補縣丞王二尹彦成辦理定埠 
[天竺霜鐘]  
　　杭州訪事人云九月十四日忠清巷口咸　恒洋貨店突來棠學堂中人向購貨物　掇再四店夥厭之陡觸其怒嘵嘵不休旣而通堂學生六七十人大興問罪之師齊至店中將玻璃燈肆行擊毁店主恐肇巨禍報知　察局局員帶勇前往慰以好言始得息事然店主已驀受无妄之災矣○天久亢晴待兩甚亟本月上旬連得小雨二次然尚未一律沾足至十六日又陰雨連朝當此種麥之時民皆欣欣有喜色焉 
[月湖寒汛]  
　　寗波訪事人云前者浙江台州府屬甯海縣境頑民閙教時法國兵艦攀斯克爾等停泊口外以觀其變今見事已平靜遂鼓浪他行○象山某氏婦早喪所天遺下一子年甫九齡近氏與夫弟某甲有私爲子所見竭力諫阻氏恐醜聲外播遂與甲商通中夜將子殺害嗣經同族察知將氏與甲一併捆送縣署刻已由縣主某大令訊明當治以應得之罪矣 
[漢皋解佩]  
　　漢口訪事人云邇來鄂中大憲籌解洋欵爲數不貲以致巿上銀根異常緊迫不知當事者將何以劑其平也○寓漢西商定於本月二十四日舉行賽馬之戯蓋循向也○前有鄂人黄泮香者自備資斧游學日本近已學成領憑回國日前抵漢有官學生數名　之而至殆皆學有心得者歟○日前武穴烟膏緝私局總辦黄小岑太守因公過漢假寓大董家巷硝磺局中 
[九派江聲]  
　　九江訪事人云九月初六日江西德化縣張植菴明府攷試中學堂學生題爲見賢思齊焉見不賢而内自省也義漢武帝爲博士置弟子五十人論錄取後尚須送府覆試以定去留○許仲碩參軍植經廣饒九南道憲瑞莘儒觀察札委代理警察總巡事務想不日卽須到差矣○警察學生操演各技九月初十日經道憲瑞觀察親臨閲看 
[上海縣署瑣案]  
　　陶慶祥偕其女蘅寳控女婿沈映泉前晚經縣主汪瑶庭大令研訊陳徐氏投案供稱小婦人原籍金陵故夫前在江南機器製造局司事與陶爲友光緒十年陶因所開帽店虧本閉歇妻又病故度日艱難將女兒蘅寳寄名與丈夫時年僅八歲曾出洋銀數十元厥後陶又欲開店加索洋銀一百元出立筆據書明將來蘅寳長大憑小婦人夫婦爲之擇婿與伊永不相干及蘅寳十六歲由王松筠爲媒嫁與沈映泉由王説定每月貼小婦人洋銀四元厥後陶時至婿家借貸小婦人屢勸不允反挈女投案砌詞妄控求恩公斷筆據呈電王所供與之相同沈供小的係無錫人爲釘鐵油麻生理原籍雖已娶妻並未生育且以一身兼祧三房故在滬上另娶一妻以延嗣續岳母陳徐氏貧苦不能度日由小的每月貼洋銀四元陶時來借貸小的均酌量應之且曾轉向女人借給洋銀二百元立有借據至今本利無著又欲借貸五百元小的不依伊遂誘妻誣控借據呈電陶供稱沈時將女兒凌虐求賜究懲蘅寳供小婦人時被大婦及丈夫虐待苦楚不堪大令飭將蘅寳交沈領回好爲看待不准欺凌陶交人保出限十日内將所借歸還○陳英華同母黄氏投縣鳴寃大令研訊之下陳供稱小的弟兄六人於光緒二十一年分爨故父遺有瑞豐木器店照六股公分小的一股歸併長兄應付洋銀七百餘元被兄霸吞求恩訊究其母黄氏所供大略相同大令謂事隔多年始來控訴　有别情斥不准理 
[英美租界公堂會訊案]  
　　德商美最時洋行主人控某沙船主人丁立相之夥丁長發行船不愼撞壞行中某輪船等情讞員鄧鳴謙司馬准之移文山東日照縣將立相提至滬上會同德總領事署繙譯官麥令豪君研訊並飭邀公正人赴吳淞估價修復前日又會同麥君訊鞫　最時主人投案聲稱至少須追賠洋銀四百元否則請將沙船　賣以抵立相供稱修船洋銀四百元實在無力認賠務求格外酌减司馬與麥君會商良久飭立相於三日内呈繳洋銀三百元如敢逾限惟有將船拍賣抵償并令具遵限切結星案備查 
[英美租界公廨晚堂案]  
　　黄春甫遣家丁王升呈控詹瑞卿欠銀不還等情讞員鄧鳴謙司馬飭差提詹研訊王升禀稱　　欠小的家主銀四千餘兩屢次催令清理一味游栘詹供稱小的被周陳等人設局誘賭以致虧銀現在某洋貨號有銀四百餘兩某鎮花衣行有股銀三百餘兩曾浼薦保人向黄情懇先行付還其餘陸續措付無奈黄堅執不從司馬限一禮拜内向黄理明違干提比 
[英租界捕房紀事]  
　　有王若雲者不知何許人前日至長裕里金陳氏所開野雞妓院自稱某署幕友婪索洋銀十元金鴇　如數給之事後訪知冐詐投報捕房捕頭派包探方長華將王拘獲押候轉解公堂禀請讞員鄧鳴謙司馬訊辦○積竊潘三戒混號穿山甲前晚先後行竊某甲及林如文家衣服報經包探竇如海拘獲解入捕房捕頭令押候吊齊各贜然後解送公堂禀請訊究○前晚偷兒許寳珍混入　瑞成家竊取衣物報經包探竇如海拘入捕房捕頭令押候解送公堂禀請訊辦○小利王桂生掩入陳金法家行竊衣服被包探張寳成拘送捕房捕頭令押候吊到各贓然後解送公堂禀請訊究 
[英界瑣聞]  
　　前日午後四點鐘時英租界南香粉弄口楊永興銅作學徒朱永發不知因何在　臺上劃自來火火星爆入木花中登時烈烈轟轟火燄四射驚懼交併用手撲之焚及其衣大聲呼救始經作中人取水施救火雖熄滅未至蔓延然朱已被灼受傷奄奄一息矣刻經作中人舁送仁濟醫館求治未稔能保全性命否○昨日午後某店主人張某之妾金氏在大馬路五雲日昇茶樓前姗姗細步不陽防馬夫毛阿生高駕馬車疾馳而過將氏撞倒於地輪從耳根被碾過以致受傷鮮血迸流昏不省事後經某號巡街捕喚令東洋車載送捕房捕頭令轉送仁濟醫館求西醫生敷治 
[法租界捕房紀事]  
　　某甲家住新拓租界中前日收得帳欵洋銀一百數十元不知如何被並無領事管束之某西人所知直入室中攫之而去因喚令巡街捕將西人拘入捕房捕頭著押候解送公堂禀請讞員魏蒓塢大令訊明然後酌量懲辦○臨平里某雜貨行主袁雪琴虧欠 
 
 

Page 10

 
 
各同業銀五千兩控經讞員魏大令將袁拘押捕房聽候堂期訊核○前日甲乙二人在途爭毆旋復扭入捕房捕頭向問情由甲指被乙搶去洋銀十四元捕頭查得並無其事罰洋銀五元乙交人保釋事後甲所私蕩婦某氏心不甘服復偕甲投捕房　　置辯捕頭怒命將甲押候解送公堂請訊氏驅之使出○喬阿金卽喬監清屢向其兄索詐控經大令訊明飭發改過所監禁二月迨將期滿忽接上海縣汪大令來函知喬另被鄉董聨名禀控因再押改過所二月昨又滿期　局員送回捕房捕頭令押候解送公堂禀請發落 
[美租界捕房紀事]  
　　前日傍晚時粤人陳阿明在吳淞路醒康押店門前見山東人某甲持絨衫二件質錢以其形跡可疑向之盤詰甲將絨衫抛棄於地意欲脱逃陳急追之甲突出利刃向陳亂刺陳回訴捕房捕頭令人扶送同仁醫院求治並令某包探前往查明起　情由嚴拿兇手○前晚印度人某乙至百老匯路某木器店内購取木箱論價不譜互相口角驀從身畔掣出佩刀向之恐嚇店主駭極喚令二百六十三號巡街捕將乙拘送捕房捕頭詢得情由令押解英總領事署禀請訊辦後店主稱不欲多事乃從寛釋出○昨日馬夫夏阿生駕車至乍浦路正在加鞭疾馳揚揚自得之際不料甬人顧江林乘脚踏車至不及退讓互相碰撞以致顧車損傷四百零九號巡街捕見之將夏拘入捕房捕頭令償洋銀若干釋之使出○昨晨乍浦路錢四品家突有裘炳三者闖然入室東張西望形跡可疑因喚令一百二十號巡街捕拘入捕房捕頭詰問情由知其並非行竊因卽釋之使歸 
 
 
 

Page 11

 
 
   
 
 

Page 12

 
 
   
 
 

Page 13

 
 
貨船自福建閩縣裝載青白糖及各項土貨至浙江甯波府銷售並另有各處販艚捲底搭客等船均各駛至台州府太平縣所轄之掀天松門吊棚門石塘等處洋面陡起颶風各商船隨風漂蕩桅折船傷瞬將沉没正在危急之際幸就地紳董顔鑫等協同沿海員弁督催漁船水手許給重賞奮身合力冐險赴洋分投救援經顔金等在吊棚門洋面救起金順利等船内難民林招財等四十一名童必成等在吊棚海北洋面救陳順發等船内難民汪吉昌等五十一名孫應蓮等在掀天洋面救起陳永利等船内難民王如貴等三十五名並就近撈獲壞商船四隻捲底船八隻金潤棠在口塘洋面救起曾廣順等船内難民郭來松等四十六民汪祖光等在掀天松門交界洋面放起金順利等船内難民郭何榮等四十名葉安瀾等在松門洋面救起曾廣順及搭底搭客等船内難民張河來等四十三名統共救起遭風難民二百五十七名均經報縣騐明人數相符分别資遣回籍禀由該管道府覆核無異請將在事出力員弁照章請奬詳經臣批司核議兹署布政使崔永安兼署按察使陸襄鉞核明具詳前來臣查遭風難民身没巨浸危在呼吸該員弁等均能奮不顧身於驚濤駭浪之中冐險拯救實屬異常出力其所救人數至二百五十七名之多分案核計均在三十人以上自應照定章程擇尤奬叙謹繕清單恭呈御覽合無仰懇天恩俯准照擬給奬以昭激勸除飭取履歴分咨查照外理合會同兼署閩浙總督臣崇善恭摺具奏伏乞皇太后皇上聖鑒訓示謹奏奉硃批著照所請該部知道單併發欽此謹將台州府太平縣洋面救護遭風難民出力各員弁照章擬奬繕具清單恭呈御鑒謹開布政司經歴銜顔鑫擬請以布政司經歴不論雙單月歸部儘先選用指分湖北試用知縣管穰擬請以知縣仍留原省歸勞績班儘先前補用留浙儘先補用縣丞李成綺擬請俟補缺後以知縣仍留原省歸勞績班補用州同銜童必成丁鴻年擬請均以州同不論雙單月歸部儘先選用籖分廣西告近改掣試用知縣江若幹擬請免補本班以縣丞仍留原省歸候補班儘先前補用鹽大使銜監生孫應蓮擬請作爲例貢以鹽大使不論雙單月歸部儘先前選用並加提舉銜鹽大使銜柯玫擬請以鹽大使分省歸勞績　儘先前補用海標城守營把總洪濬川擬免補千總以守備儘先補用指分江蘇遇缺先補用府經歴金潤棠試用府經歴金彭年擬請均免補本班以知縣仍留原省歸勞績班儘先補用指分江蘇試用知縣管衡擬請以知縣仍留原省歸勞績班儘先補用海標中營學習併襲三等輕車都尉汪祖光擬請俟歸班後免補本班以叅將仍留浙江水師儘先補用撫標右營把總拔補千總張夢祥擬請以守備儘先補用並加都司銜指分福建試用府照磨柯熙春擬請免補本班以府經歴仍留原省歸勞績班補用指分安徽試用府照　葉安瀾擬請免補本班以縣丞仍留願省歸勞　班補用藍翎五品頂戴指分江蘇遇缺先補用巡檢孫寳書擬請俟補缺後在任以縣丞歸勞績班儘先前補用並加提舉銜浙江候選訓導柯兼善擬請免選本班以教諭歸部儘先前選用五品頂戴縣丞銜馮源擬請以縣丞不論雙單月歸部儘先選用以上分省人員當時查未　省與例相符合併陳明謹奏奉硃批鑒欽此 
護浙撫翁奏特參庸劣不職各員摺二十四日 
頭品頂戴護理浙江巡撫布政使臣翁曾桂跪奏爲特叅庸劣不職各員請旨分别降革恭摺仰祈聖鑒事竊浙省　臨江海梟匪充斥教堂林立交涉繁多尤賴地方官撫字得宜濳消隠患臣忝權疆寄已逾五月凡遇屬員晉謁及公牘往來時加訓勉積習漸除其庸劣不堪造就之員未便姑容自應據實彈劾以警其餘查有平陽縣知縣鄒壽祺性情暴戾怨讟繁興宣平縣知縣劉肇甲於前署桐廬縣任内辦事輕率幾陷無辜江山縣縣丞朱敦溎年老務得被控有案署鹿水縣縣丞黄龍賓操守平常不知自愛試用縣丞劉丞基行止不端官箴有玷樂清縣巡檢楊寳仁擅離職守兼有嗜好遂昌縣典史鄧滌舉止輕浮聲名狼籍玉環廳訓導郭維城勒買廪缺士論譁然以上各員均請卽行革職試用知縣劉錫五才識平庸難膺民社應請以府經歴縣丞降補天台縣知縣張紹愷才欠開展驭下不嚴惟係舉人出身文理尚優應請以教職歸部銓選玉環廳同知吳蓉意氣用事江山縣典史陸爾長人欠隠練均於地方不甚相宜應請開缺另補俾昭儆戒而肅官方如蒙俞允所遺玉環廳同知訓導及平陽宣平天台等縣知縣並江山縣縣丞典史樂清縣巡檢遂昌縣典史各缺浙省現有應補人員應請扣留外補所有叅劾庸劣不職各員緣由謹恭摺具陳伏乞皇太后皇上聖鑒訓示謹奏奉硃批另有旨欽此 
河南巡撫陳奏遵旨保奬承辦洋務交涉尤爲出力人員摺二十五日 
河南巡撫兼管河工事務臣陳䕫龍跪奏爲遵旨保獎承辦洋務交涉尤爲出力人員籲懇恩准照擬給奬以示鼓勵恭摺仰祈聖鑒事竊杳接管卷内豫省設立洋務交涉局承辦之員先後供差已閲四載調任撫臣張人駿於本年七月初六日專摺奏請援照南北洋成案每届三年按異常勞績從　保奬一次懇恩飭部立案欽奉硃批著照所請該部知道欽此仰見朝廷愼重邦交甄錄勞勩跪聆之下欽感莫名伏杳豫省自庚子以後交涉日繁事機日迫節年議結大河南北各屬教案已屬萬分棘手而教堂徧設内地鑛路到處興工以及接待洋員工師防護通商遊歴因應稍有不洽卽至技節横生猝難收束况地居腹省一切事皆創始辦理較他省尤難幸承辦各員羣策羣力不辭勞瘁同能顧全大局消患無形其勞績已過三年自應遵旨援案從優保獎以勵將來調任撫臣張人駿未及核辦移交到臣復經臣悉心考核其出力稍次者酌予外奬謹擇其尤爲出力之河南候補知府寳綢擬請補缺後以道員補用奏調河南差遣委用花翎四品銜分省補用直州知州鄒道沂擬請免補要班以知府仍分省補用指分湖北試用通判鄧昶分缺補用知縣祝康祺均擬請補缺後以直州補用議叙知縣瞿文炳試用知縣張國賓錢祥保均擬請以知縣歸候補班補用知縣用候補直州州判王元瑞擬請免補本班以知縣仍留原省補用分省試用縣丞姚仁光擬請免補本班以知縣分省補用候補巡檢邵繼鋆擬請免補本班以縣丞仍留原省補用合無仰懇天恩俯准照擬給奬以示鼓勵出自鴻慈逾格除將各員履歴清册咨部杳照外所有遵旨保奬緣由謹恭摺具奏伏乞皇太后皇上聖 
 
 

Page 14

 
 
鑒訓示謹奏奉硃批該部議奏欽此 
河南巡撫陳奏考官途次聞訃丁憂片二十五日 
陳䕫龍片再竊於光緒二十九年八月初六日據代理信陽州栆卢補知縣曹毓齡禀稱本科湖北副考官翰林院編修　芝祥於七月二十二日行至州城接到電信丁承重憂於二十三日由州起程回籍等情據此除分咨外所有考官途次聞訃丁憂起程回籍日期理合附片人陳伏乞聖鑒謹奏奉硃批知道了欽此 
河南巡撫陳奏保奬各員片二十五日 
陳䕫龍片再該局督辦會辦司道各員歴年以來主持局務督率經理洵於大局有裨開缺布政使延祉按察使鍾培糧鹽道王維翰彰衛懷道馮光元創辦一切規畫精詳特旨卽補道胡翔林締造經營勞勩最著試用道吳肇邦駐紥河北稽查　務候補韓國鈞候補道許保蓮和衷共濟洞協機宜以上各員不無微勞足錄合無仰懇天恩俯准將開缺布政使延祉按察使鍾培糧鹽道王維翰彰衛懷道馮光元特旨卽補道胡翔林交部從優議叙試用道吳肇邦歸候補班前補用候補道韓國鈞許保蓮賞加品頂戴以示鼓勵出自鴻慈逾格謹附片具陳伏乞聖鑒訓示謹奏奉硃批該部議奏欽此 
河南巡撫陳奏議抽酒價以助餉需片二十五日 
陳䕫龍片再據署布政使鍾培署糧鹽道胡翔林詳稱豫省度支浩繁庫儲異常艱窘欲籌餉源之裕幾無羅掘之才惟查民間釀酒本干例禁古人議行槯酤亦因多釀傷榖隠寓禁於征今欲無　於民有裨於餉惟有議增酒税尚屬籌欵之一端近年直督臣奏請抽收酒税以裨餉需曾奉旨允在案擬請仿照辦理但豫省販酒之户生計式微非如直各屬燒鍋均以鉅資開設若照直每斤抽收十六文民力實有未逮轉恐窒碍難行應請分爲釀酒銷酒兩項釀酒之户每釀酒一斤抽收加價四文其有境内並不釀酒而運銷他處之酒者無論來自鄰境來自他省均於銷售之處每斤抽收加價四文其征收之法應歸該管各州縣經理不另設局以節糜費而免紛抗現擬先行試辦年俟奉文准辦之日再行定章出示征收等情會詳請奏前來臣查前准户部咨行籌還賠欵條陳内本有茶糖菸酒四項重徴尚無妨礙之語豫省用繁欵絀早在聖明洞鑒之中自非設法籌維莫資挹注該司道議請抽收酒税雖取之商户實仍分攤於食酒之人所徴無幾於民生不致相妨集少成多於餉需不無小補卽使各業户因兹觀望而少釀一成之酒卽可多餘一成二榖似於民食亦有裨益詳加察核事屬可行合無仰懇天恩俯准敕部立案一而由臣督同司道妥議章程分飭試辦仍俟試辦一年後察看情形斟酌辦理除咨部查照外所有議抽酒價助餉擬請先行試試緣由理合附片具奏伏乞聖鑒訓示謹奏奉硃批知道了欽此 
雲貴總督丁奏特參庸劣不職各員請旨分别懲處摺二十五日 
署理雲貴總督臣丁振鐸跪奏爲特叅庸劣不職各員請旨分别懲處以飭吏治而維風氣恭摺仰祈聖鑒事竊維滇省界在極邊内治外交均以得人爲最要邇來仕途孱雜賢否不齊風氣所趨日益刓敝不得不隨時甄别以冀稍挽頽波臣查有雲南補用　盧國熙招摇撞騙有坫官箴普洱府知府韋勳承文義欠通難資表率署蒙自縣知縣事恩安縣知縣孫家祥輕率發難貽害地方卸署新平縣補用知縣朱壽祺縱丁索賄押斃無辜署通海縣准補文山縣知縣藍榮疇遇案苛罰雖未入已究屬違例署可渡巡檢補用巡檢駱懷祖狡猾嗜利魚肉地方威遠知事施以恩縱子妄爲致招物議署曲江巡檢補用州吏目龔壽銘反覆離奇故縱匪犯以上各員或考之輿評或稽之公牘旣有可據自未便姑容相應請旨將試用道盧國熙恩安縣知縣孫家祥卸署新平縣知縣補用知縣朱壽祺署可渡巡檢駱懷祖威遠知事施以恩署曲江巡檢補用州吏目戴壽銘一併革職普洱府知府韋勳承開缺以同知歸部選用文山縣知縣藍榮疇開缺留省察看以飭官方而資整頓所遺各缺應請扣留外補所有查明不職各員謹會同雲南巡撫臣林紹年據實糾叅伏乞皇太后皇上聖鑒訓示謹奏奉硃批另有旨欽此 
墾務大臣貽等奏察哈爾左旗墾務成効過半謹陳辦理情形並援案請奬出力人員摺二十五日 
督辦墾務理藩院尚書銜新授綏遠將軍奴才貽榖察哈爾都統奴才奎順察哈爾副都統奴才魁福跪奏爲察哈爾左翼墾務成效過半謹先陳明辦理情形並擬將出力人員懇恩准予援案請獎以資鼓勵恭摺仰祈聖鑒事竊察哈爾左翼旗地奏旨會同一律開墾經奴才等以該各旗之土地肥磽界域廣狹與已墾未墾可留可放情形必須逐加查勘方可切實核辦當由奴才魓福親帶員司出口週歴所有廂黄廂白正白正藍四旗及其間之王公馬廠台站羣牧各地均經一併勘明大致並由奴才貽榖等前往白塔山勘直晉大界一面在張家口設立墾務總局咨行直督臣飭將張獨多三廳舊有押荒各局截清原放地畝收押已荒數目於奴才等奉旨籌辦左翼全墾之日卽行停止其未完事宜移交該局接辦以一事權復卽體察情形會籌辦法仍擬照右翼現辦章程奏明一律辦理在案查左翼地方遼闊廣輪二千餘里可墾地畝應較右翼加多而羣牧台站錯雜其間王公各廠猝難辦認加以豪覊商户不肖民蒙串買串賣習爲固然或一地而放之數人或一案而延之數歲私墾越墾界址混淆新荒舊荒彼此轇轕地數雖多於左翼弊端亦無殊於右翼當飭調辦墾務之存記江蘇卽補道陳際唐等督率各員司分起斷辦統自光緒二十四年續放未結之地入手分投滿文以資清理而利推行一面由該局招領生熟各地催新舊押荒併作兼營事同創舉計自上年六月會籌辦理以來至十月初一日始行開局暢辦今尚不及一年該局共丈過舊地二千九百餘頃新地一萬七千二百餘頃共計丈清二萬除頃内除舊放地二千九百餘頃不計外共已新放生熟地一萬三千五百餘頃按定新章每畝以三錢核計應收荒價銀四十餘萬兩再加未放荒地三千六百餘頃尚有應須選擇丈放之地除酌留缺牧各頃地畝之外以後陸續招墾應收押荒數目尚復不少祇以蒙地認墾商户向無土著大抵皆内地貧民春來秋歸待耕而食其應納押荒銀兩專候秋成不能不分限催交藉紓民力往 
 
