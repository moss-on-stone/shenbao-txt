# 1881 - 312 - 4903070

 

Page 1

 
 
[巫醫緩急辨]  
　　巫醫二序自來並稱說者謂巫以爲人祈祝利人之生與醫之爲人診治救人之死其意旣同其術亦不異故二者不可以偏廢也男爲巫女爲覡自古有這鬼神無形與聲賴巫覡以通其形聲致其祝頌初亦無捐於人而有益於此書不若醫者之術有效有不效其得失向參半也然而近日之時世江浙之風氣則往往不信醫而信巫凡遇疾疢之來不先與以醫藥而延一看香頭者視之看香頭者蓋卽巫覡之流亞或男或女率多以妖言惑衆謂點香而家其烟便知爲某利某鬼應如何解禳如何退送種種胡說曲意粧點不啻活靈活現於是病人之家深信不疑之爲照其所言之事一一遵行則病可爽然若失固無事刀圭之奏效也其有病勢本屬輕微則亦有不藥而愈者若在重症卽誤事匪淺矣卽如近日時症有所謂弔脚絞腸等痧症又有中風中暑中寒等症皆迫不及待念需投以藥餌或可庶幾於萬一乃以看香頭之放而遲不延醫則性命無異喪於看香頭者之手矣或者曰近來醫生亦未必遂有起死回生之手叚藥不對君臣醫不分證候亦與巫者之誣言亂道何異與其死於醫不若死於巫是猶合乎古人不服藥爲中醫之說也不知巫者而僅以鬼神之事解禳之法以賺人之錢誤人之事雖不得爲無罪然其罪猶有可原今之看香頭者除解禳諸法之外又或託諸神道妄開藥方旣不謝脉理爲何物又不辨藥性爲何宜而涉獵本草方書略識數味藥名卽以人之性命爲已僥倖獲效得重酬之計是其謬妄之罪直與草菅人命無異夫時下醫生雖曰非盡高手然究幼而學之從師傳授由書揣摩用數年之功而後敢出而行道尚且未能十拏九穩而有以病試藥之弊今看香頭者則行醫本非其業又何得以不習之術而妄以悮人之性命人之信之者固以爲此方得之神授當高出於人間之醫萬厲顧何以服之而愈者百不及一而因此而增病因此而致斃者乃實繁有徒也友人有知醫者爲余言近交冬令燥藥斷非所宜而看香頭者托於神道所開之方往在厚朴香附竺燥藥居多安得而不悮人之命余聞是言不禁怳然以驚悄然以悲也夫神道設教聖人不廢而特不可以狎而近之傳曰國將興聽於人將亡聽於神若一槪聽命於鬼神則不祥孰大焉吳越之俗其信鬼神尤甚不特婦女之輩以燒香念佛爲正事卽在衣冠中人亦有專奉鬼神喜爲扶乩求仙之舉者故於巫覡之輩莫不奉之如神明敬之如師保一任其附會造作不特不爲之禁而且深信而不疑以是此輩益復肆無忌憚其爲害詎有已時哉夫巫風有禁伊訓載之可見巫之爲害自古已然西門豹治鄴沈巫於河至漢時文成五利之流皆假托神仙鬼怪以神其語而卒不免於誅凡方士羽流其患不過在於矯誣妄說尚不至有害於民命令之看香頭者則視人命爲兒戯以巫而強兼醫術以鬼蜮而托於神靈而世之愚而無知者獨深信不疑甘爲所惑而不悟此獨非地方官之責也乎竊以爲地方官不能家諭而戶曉之又不能以一紙空文使人自信則惟有嚴查密訪凡有此等矯誣之輩立卽提案懲辦科以妖言惑衆之罪其有以藥殺人者擬抵重辦一二人則人人知所畏欋而改而之他將使天下無此輩則雖有信神疑鬼之流而亦無所觀感從此更以禮議教而化之不亦於世道人心大有裨益也哉 
[左相行程]  
　　○字林報載有本月十五日北京四人來信言左侯相不日將由天津來滬大約卽以由津來滬之船送至金陵覆兩江總督新任也 
[卽派學徒]  
　　○本月十七日天津來信言由美回華之學生現己陸續言旋據聞皆循規蹈矩舉動安詳悉屬有造之材擬派往陸路電線局以資調用更有續來者約兩禮拜可以抵津則皆別有長技或精究醫書或深明礦務或善識機器故此一批學生到津之後當另爲派用知醫者卽令在醫院知礦者卽令在礦務知兵者卽令在營務以資分撥教習云 
[電燈遠照]  
　　○英國新聞紙言日斯巴尼亞現在英國定造兵船兩艘一名格來味乃一名費蠟司哥刻已將次竣工船之上面用電氣燈以備海面巡查之用近來英國及各國船上亦有用電氣燈者盖電氣燈一盞其光可抵二萬蠟燭之明其電氣燈之機器卽在英國開設之電氣燈公司所造云 
[刑司謝世]  
　　○英國派駐中國日本之正按察司佛君氣體素來強壯自至中華以水土不服時常患病因至日本以資調養玆悉佛君業已在日本捐館享年六十四歲本埠前日接到訃音故前昨兩日英領事公廨不半旗以誌哀也 
[皖垣官報]  
　　○撫轅牌示徽甯池太廣道員缺着安盧滁和道成允調署所遣安廬除和道員缺着安慶府孫翼謀調署所遺安慶府缺以鳳陽府成善調署遞遺鳳陽府缺以鳳廬同知馬文夢調署鳳廬同知缺委侯補通判程璧署理藩轅牌示調署黟縣典史本任鳳陽主簿俞立誠飭赴回任准補太平府經張荷初奉部覆准應卽飭赴新任寍國縣典史缺檄委試用從九黃灝著理黟縣典史缺檄委試用巡檢李鶴齡署理 
[漢皋奏馬]  
　　○西人年例於春秋二季賽馬玆聞旅居漢口之西商定於本月二十四日比賽云 
[起造廳署]  
　　○漢陽府通判衙署自兵燹後改在該鎭之體仁巷計巳有年近因該筒門舊址本非在此因而閏七月十八日特奉撫憲委候補縣李君澤芳赴漢勘估本月初蔣官地房屋拆缺隨興工建造云 
[湖督閱邊]  
　　○前報湖督李制軍巡閱上海荊襄等處隨於本月初回省與聞李制軍復擇於本月十四日早十點鐘仍坐問津輪船帶同知津各輸船並華式船兩艘循江而下巡閱黃州等處云 
[天良盡喪]  
　　○皖坦某姓兄弟甲乙二人本居鄕間數年前移家北鬥內荷花塘甲在皖南備工乙隨某宦服役家有老母甲妻及其幼女今春甲沒於皖南家中至夏間始得音耗將乙喚歸摒擋一切母謂乙爾兄棄世嫂幼無 
 
 

Page 2

 
 
子所還一女家務蕭條今爾姑勿遠近待史週年後仍移鄉間爾嫂行止聽其自主俟佈置略定爾再出外謀就於是乙便家店乙與嫂俱屬年輕詎料乙喪盡天良竟起盜嫂之意時献殷勤嫂雖疑之而末能擬定其果是心也本月乙慫母在鄕間借稻隨送母去翌日乙回置備酒菜喚嫂同飲嫂不呵及更深嫂正作女紅乙乘酒興遽相調笑嫂怒嚴斥之謂再敢放肆卽喚隣人某某乙始默然乃乙慾念如熾色胆如天俟嫂眠復撬開其房意欲行強嫂大呼救命隣人聞聲往視詢悉其情留人守乙明日專人往鄕接乙母並伯叔及其嫂之兄弟午後齊至同爲商議不欲張揚將婦交其兄弟二人領去再作安置將乙捆縛帶往鄕間祠中處治深謝隣人而去途間觀者蜂擁蟻聚相與傳說云 
[客言照錄]  
　　○江友來函云客有喜談因果者遊於章鬥暇日告人曰作善降祥爲惡段身是二語也以余所見聞二事證之實有毫髪不爽者其一爲某邑吳氏本詩書世族城鄕皆有住宅咸豐季年髪逆陷邑城吳宅燬於火其家長廣文君殉焉全眷避居於鄕近鄕匪類疑吳多財復引寇深入又火其居於是吳之菁華銷爍殆盡及寇退有吳之佃人見其隣甲家藏匿錫器數件上鐫吳氏記號時佃未悉吳移住處遂密以報官邑宰震怒委巨紳來欲窮究其事而吳斯時已回該鄕租宅而住紳至卽就吳書塾設案訊問拘甲并贓物至甲觳鯨跪階下其時廣文諸子均幼聚觀之紳因者贓問日是汝家物否皆應聲曰諾卽將施甲刑杖而吳之家人忽走告曰主母言非自家物請宥甲勿罪也紳愕然有頃點頭似是會意遂輟訊旣而諸子自塾歸竊議其事其母乃顰蹙訓曰我家遭寇難至斯已極汝等勿再造孽世間共名號者甚多豈可執此爲據卽果爲己物此外貴重者今亦安在何獨加罪此人若一口認定則必辦以從逆之罪其人固無生理卽其一家亦必無生理豈非造孽耶此言一傳識者莫不敬服相與陰許其必昌詎越歲諸子忽同陷於宼人幾疑天道之無憑乃前後凡八九年諸子竟一一得脫歸每歸一人則旋游庠食餼或日中拔科今其母尚健在而諸孫巳十一二人方興未艾謂非當日存心所致安得如是非此作善降祥之明騐歟又其一乃昨歲就教讀於某邑者者抱言一日見有鄕民及保甲綑送刦盜五人至縣其中四盜俱受傷惟一盜某甲無恙人亦似較循善官隨當堂訊究四盜皆呻吟不能應謹甲與事主某乙質對乙則業屠首官自問甲行劫狀甲供本某處武童因途遇此四盜執而搜索木遂所欲盜卽加白刃童因詭言流落茍勿狀當爲臂助盜乃去童縛伙與俱同抵某飯舖宿一夜次早乙來相就憩息盜卽挑與語知其所業漸詢其所携貲本乙似疑懼忽忽首塗盜隨蹤跡之至一嚝野與乙僅隔里許突起追及曳之路旁一益露刃喝令自處財帛乙未肯他盜遽相強奪露刃者以乙初敢掙扎將并斃具命童惻然謂之曰君所欲者阿堵物與其人固無仇也巳取其銀何必更置之死不如擊之於樹而去盜有以爲然者乃共舍乙前進又行二十餘里卽至昨被執之鄕正逢演戲賽神盜就市午餐重方擬乘間自脫驟聞大呼捉盜此四盜遂各拔刃格鬥鄕民亦施鎗砲故盜均被創童實站立去動意謂鄕人或可見原詎亦被拘繫尚乞鑒察官乃繼詢乙乙供被縛後見盜去稍遠始儘力自斷繩索跟縱急追迨到該鄕瞥見前盜遂密約鄕民圍捉幸就獲焉然使當時非遇甲則命早不存遑言破案此實供也官得情卽擬分別監押再訊具詳時一管獄家丁在旁年三十餘人似謹愿官最信用忽從旁插口曰若輩同一搶劫法所不貸何遽受其矇訴官疑焉遂並飭不監甲猶屢目該僕僕夷然勿顧旣而四盜傷稍愈知甲盡發其覆又怨其勸勿殺乙至令敗事銜之刺骨會官覆訊遂指言甲爲主謀官卽據案詳報批覆就地正法至提囚上綁時甲戰慄問日豈要殺耶我家尚未得知可否容寄一信言未畢已擁出城身首異處矣時頗有以甲爲冤者未及兩月該僕方執役內署忽顚仆於地以爲中暑急昇出灌治旣蘇而頸項有紫痕一條圍繞隆然腫起自疑爲痧斑之類請人挑之以針週匝皆遍因而出水潰爛時天氣燥熱旋至生蛆號呌數日而死死時其頭將脫落署中遂噪傳其事以爲該僕之死實爲惡殺身之實證云客言如此固有當於勸懲之道用照錄之爲多言者戒并爲居官者鑒焉 
[節婦殉夫]  
　　○天津婦女謂再醮爲走道道也者履道坦坦有去而不顧之思也然而蓮生麻中不扶自植有不容一味抺煞者前聞烈婦某氏其夫姓呂仃二婦人無姓隣里均以呂二奶奶稱之家住西頭去四棵樹胡同不遠宗族稱孝閭里稱賢呂係錢業中人曾開源順錢舖嗣因生意不順歇業閒居氏生平茹苦含辛未嘗一日得安享葬翁姑相夫子中郎有女年十三四業巳字人豈呂染患時疫氏稱藥量本延醫問卜衣不解帶目不交睫者月餘淚眼將枯愁眉未展未幾而呂竟不起身後蕭條氏屏富簪珥典鬵衣裙料理後事盡禮盡哀蓋棺後殷懃訓女旁人竊竊議之謂何亟亟於此初不虞其相從於地下也孰知氏已有死之心無生之氣生同衾而死同穴呂生前洋烟有癮氏竟服其遺烟以殉距呂死期未十日也存年五十餘歲從容盡節洵足以勵薄俗而挽頹風用特泚筆記之以備輶軒之採擇焉 
[窮丐捉差]  
　　○皖南未第生來函云前閱貴報有禁捉花夫一示此眞莫大功德事余去冬辭館歸家路過江北某縣見街市有人趕捉花子一時鳩形鵠面者皆東逃西竄初實不解旋向烟店夥問知有大官船過境丐頭欲捉花子去拉縴並稱後街關帝廟空屋內此三四日巳關禁花子一百餘人奈官船今猶未到天復大雪花子關禁廟內凍餓交迫每日總有倒斃抬從店門前過去大約覓空地掩理耳吁窮民何辜而罹此慘酷乎現雖官出告示諭禁但恐日久玩生仍蹈故轍惟願各在籍紳衿或官署中幕友能慨發仁慈請大憲發一紙文書責令各處保甲段委在街坊加意巡查邁有以上情形隨時重辦遊街示禁庶幾丐頭知所警惕不敢如前之妄爲也 
[皖事雜錄]  
　　○月初皖垣某署上房被竊地方員弁嚴飭查拿未有下落首邑尹明府公事繁劇而必躬必親素不假手於人今爲此案親自察訪又給川資與差捕散往各處訪緝屢經比追仍無信息望日謁見基憲富面嚴斥明府回署傳薺差保人等嚴此謂自今以往如不獲案三日一比毋論差保及居民人等如能破獲送信定子重賞去○皖垣整頓巡防經安慶協劉副戎查出城門員弁之疏懈者撤差另委曾經列報兹又聞副戎選派數弁分在各城門帮同稽查兼管鑰匙卽在差所住宿不給薪水惟按日有油燭費向協署領取云○大南門外潘家磯頭回流急驟船不易行春間江水泛漲其熱更溜自大新橋以至東門有救生局所設之篾纜置於水面使往來船隻可拉纜而借力近有湖北船裝運零星貨物行至該磯偶一疏忽入於回流之中竭力駕馭不能出險適有上水輪船將到恐遭碰撞力行扳舵詎料船種磯頭卽時傾覆尚幸風平浪靜江干所伯小划魚划齊力赶救人皆無恙貨物俱付東流衹撈得衣被等物而巳划船人卽將諸人送往養心局該局當必量爲撫卹也 
[公使囘滬]  
　　○前報英國駐京大臣威公使以迎接其夫人曾由上海前赴福州玆悉於日昨巳回本埠云 
[洋官起程]  
　　○招商尚海定輪船昨由本埠開行俄國公使與高麗官均趂此船赴津北上矣 
[控告行騙]  
　　○英公堂據乾發源皮貨鋪訴稱被人騙去皮貨四件計價銀三十餘兩彼購定時囑將貨送往客棧收銀到棧有司帳人 
 
 

Page 3

 
 
檐保謂少停向取及第二次去則該棧中人均巳逃避昨得尋見原人交捕求究又據米鋪夥稱被騙去米三石亦送往該棧者其人供姓鄭名子洪不認誆騙陳太守飭將鄭子洪管押諭令原告明白具訴呈候察究 
[爭毆類誌]  
　　○旗昌碼頭有蓆雀杉板船戶與划船戶爭攬西人闢渡致相扭打共有五人均墮浦江尚在水中搏擊不休由水巡捕掏送英公堂請訊鄭雙慶張生慶李阿五等同供是划船戶西人擺渡屢被蔴雀杉板欺負爭奪昨鄭雙慶被彼奪去客人與論持蠻被毆落水均經受傷劉金保岳山林同供係蔴雀杉板船戶並未奪彼生意彼奪我等生意是實陳太守謂擺渡應任客雇喚豈容爭奪惟騐得劃船戶鄭張李三人受有微傷判罰蔴雀杉板船戶劉岳二人洋三元給鄭等爲養傷費完結又英公堂據華捕稟稱廣東人羅阿福向鄕人顧金林購買鷄蛋論價致爭羅便逞兇毆傷顧之頭顱西人見之不服扭羅交捕令顧投案候質顧供與捕稟同羅供買蛋論價不成伊便辱罵是以與論不敢逞兇陳太守騐得顧受皮傷隨判罰羅洋二元以一元給顧養傷一元充醫院經費又據華捕解送在路爭毆之唐錦芳張阿永二人請訊唐供向開稻柴行現租與張姓開設言明每月租洋二元今向索租無付是以爭毆張供唐前開柴行閉歇後邀我接開然伊並無存貨盤交况該行又無生財今伊落薄見我生意略佳卽向商借不遂竟妄稱租開伊行欲收租洋云陳太守謂唐錦芳所訴無憑不准訊理一併斥釋諭令勿再尋釁致干咎戾云 
[撞車]  
　　○昨早福利洋行門前有馬車與東洋車對面擦過兩讓不及致將東尖車帶翻軋壤車夫股際亦受碾傷當由坐車之洋商立卽扣住韁繩親自下車雇人將東洋車夫抬往仁濟醫館騐治其破亂之東洋車亦令人抬往洋行想須代爲修理也有識者謂此洋商乃祥茂行東云 
[虞美人]  
　　○小樓雨滴秋宵夢倚枕輕寒送銀燈起剔錦屏明獨自瑤琴惟却聽深更　風簷敲響玲瓏玉寶鴨烟消綠助人愁思是秋蟲一片哀吟和韻到閨中○減字木蘭花　珠撥秋曉落葉瑤階風自掃閒遣秋情梳罷雪鬟竹徑行　霜苔秋冷欲寄鴻書沈斷梗遙訴秋心空外清音月照砧 
　　補羅山人倚聲 
[光緒七年九月十二日京報全錄]  
　　宮門抄○上諭三道錄前○提督鮑　奏請獎勵摺○又　奏叅革武員押追片○御史蕭　奏請　飭不嚴飭致祭片○又　奏請嚴定章程設法禁止片○大臣恩等　奏特叅有獄管獄官片○將軍銘等　奏待衛病請續假片○大臣恩等　奏叅革管獄官有撤官由部查議摺子○九月十二日刑部都察院大理寺侍衛處值日無引　見○湖南提督鮑超請　訓○道府博啓等謝　恩○截取知府鄧承修李振南葉衍蘭各預備　召見○掌儀司奏十四十五日祭　奏先殿載瀾載瀛行禮○召見軍機　鄧承修　李振南　鮑超　○○湖南提督一等子奴才皰超跪　奏爲管解軍餉知縣服闋後著有勤勞仍請邢原保留省補用恭摺具陳仰祈　聖鑒事竊奴才於七月十六日以營中管理軍餉事務人員候補道許世福等歷次領解餉項尤爲出力奏請　天恩獎叙奉　旨吏部議秦欽此欽遵在案嗣准邵咨道員許世福知府何葆恩府經歷周文亨三員均核與准保覃程相符惟運同銜前湖北監利縣知縣黎垿此次所叙勞績係在丁憂期內例不准保所請仍留湖北補用之處核與定章不符應毋庸議等因具奏奉　旨依議欽此欽遵咨行前來伏查該員黎垿今年三月服闋其以前勞精雖在丁憂期內至四五六七八等月餉銀七十餘萬兩會同許世福等按月赴部請領解回營次距京城五百餘呈中途隔河數道入夏以來晴則炎蒸雨則淋滯該員不辭勞瘁星夜遄征均能設法保護坖期斛到經理散放各營諸就妥協是黎垿服滿以後領運部欵散放勇糧勤勞頗著及兩次欽奉　諭旨遣撤防軍奴才謹依期限趕緊辦理該員黎垿在京守銀餉需一聞遺散營勇之信迅將　恩賞勇夫川資月餉兩次共計銀二十餘萬兩均能兼程赶解到營俾二十七營馬步勇夫得以尅日起程而招商局所撥各輸船亦不致在尖河口停泊久候多需經費至於勇丁籍貫該員復畫夜查對分刖湘鄂途程核實散放倍極精細毫無錯誤尖河口去樂寧大營一百二十里勇丁分起開行該員奔馳於烈日驟雨之中親駐海岸照料各營勇夫點名上船往返多次始得蕆事先後遣散馬步勇夫不下兩萬人安謐異常實得黎垿臂助之力奴才自調該員入營以來見其廉幹有爲結實可靠每有緊要事件率多妥誠未便沒其動勞况經理散勇等事頗屬煩難較之領解餉項其功尢爲足錄此次所叙勞績實係該員服滿以後合無仰懇　天恩准將連同銜前湖北監利縣知縣黎垿照奴才所請仍留原省補用以示鼓勵而昭激勸是否有當理合恭摺陳明伏乞　皇太后　皇上聖鑒訓示謹　奏軍機大臣奪　旨黎垿着照所請獎勵吏部知道欽此　○○鮑超片　再上年奴才督師北上行經上海見各種洋槍精利借欵購買曾於到防後秦明在案嗣查承辦各委員均無違悮惟記名總兵李國珠領銀採辦去筆玩延逾限屢經檄催除解到尖槍丁字火等項實付價值運費外該員侵虧銀三千七百餘兩經奴才委提到營訊供虧用屬實就近發交樂亭縣看管勒限追繳該員一味狡展伏查軍火爲營中重件該員領欵採辦違通限期並侵虧銀數至三千七百餘兩之多實屬有于軍法惟念該員昔隨奴才轉戰東南屢署戰功姑援已往之勞績猶奠將來之自新請　旨將記名總兵李國珠暫行革職查該員係湖南長沙縣人除由奴才咨行直隸督臣轉飭樂亭縣將該員遞解原籍應請　飭下湖南撫臣行司轉飭收押嚴追以肅軍政伏乞　聖鑒訓示謹　奏軍機大臣奉　旨着照所請兵部知道欽此　○○御史蕭韶片　再車興以來死事各員弁疊經奏准建立昭忠祠由地方官春秋致祭　恩至渥也臣近聞各處省會尚能舉行祀典而外府州縣各祠則致祭者甚少至有不肖州縣向地方紳士先索差費然後致祭抹屬不成事體應請　旨飭下各省督撫臣嚴飭各地方官屇時一律親詣致祭不得仍前疏虞如有索費等情卽子叅處庶足以慰忠魂而作士氣謹附片具陳伏乞　聖鑒謹　奏奉　旨已錄　○○御史簫韶片　再湖南耒陽縣有產煤處所土名煤窿每掘煤甚深卽見水向係雇工車出嗣因奸　漁利遂設計誘買窮民作工名日水蝦蟆或誘入賭博局博資旣盡則促賣入窿或外來愚民陷于不知卽被訪賣賣價一二千文至數百文不等入窿後永無歸期該窿戶虐待工人衣不被體食不果腹有活閻羅之稱令工人分畫夜兩班站立水中輪流推車歇班則裸臥爐旁以就火氣幾不復以人類相待連年被害而死者不下數千人雖履經地方官出示嚴禁該窿戶仍巧爲規避地方胥役亦視爲利數舞弊積壓以致寃抑莫伸深恐釀成事端更難收拾相應請　旨飭下湖南撫臣督飾該府縣嚴定章程設法禁止倘該窿戶等陽奉陰違仍蹈前轍卽照誘騙拐賣人口列治罪並將該窿入官以示懲儆庶民命可保而後患可消矣謹附片具陳伏乞　聖鑒謹　奉奉　旨已錄　○○恩福等片　再正在拜摺奏叅將承德縣典史梁遇春撤任圖卽據承德脛知縣朱克揚稟稱竊卑戳於光緒七年八月初七日與新民廳同知亷隅會勘交界處大道積水設法疏消因路遠雷晚不及回署初八日已刻回至中途接聞卑縣與史梁 
 
 

Page 4

 
 
過春申報知初七日夜三更時分縣監內寄禁督署發審處現審人犯曾凡傷陳有林茂榮三名越獄同逃追緝無獲等情卑職當卽馳回查訉屬實稟請委員勘訉前來奴才等查曾凡滄陳有林茂榮甫經長勝營獲送值前任總督岐元缷任之際飭交發審處訉辦經委員隔別提訊曾凡治卽曾洛疙疸供係吉林長春廳民因聽從李九成等與縛有林榮在奉省鐵嶺縣屬馬家寨北邊屯等處搶奪分贓陳有卽陳洛屋林茂榮卽林大箇子供與曾凡滄聽從李九成等夥搶當錄粗供先將該犯等飭發承德縣監寄等因曾凡滄所供與陳有林茂榮供出楬犯姓名人數不符經承審委員提同質對曾凡滄翻易前供陳有林茂榮供亦游移以致均未審明定擬之犯兹據報越獄脫逃管獄有獄各官實屬疎忽承　縣知縣朱克揚雖因會勘積水未經回署惟究未出境仍應照例查叅相應請　旨鈄有獄官承德縣知縣朱克揚管獄官承德縣典由梁遇春一併交部議處該典史業經革職前案立卽堪任聽候訉辦除婁員勘明從同刑禁人等發交讞局研訉肩無鬆刑賄縱情弊並勒限嚴緝逃犯務獲究辦外理合附片具陳伏乞　聖鑒謹奏奉　旨巳錄　○○銘案等片　再拓寗古塔副都續德平阿咨據乾濟門三等侍衛連興呈租於丟歲十一日間由京請假回旗祭掃塋墓經侍衛處據情奏請荷蒙　天恩賞假六個月計自總假之日起至本年五月　十六日假滿嗣因親母患病不忍遽離懇請續假兩個月俾得親侍湯藥等情奏蒙　恩准賞假在案兹屆續假期滿正擬束裝赴都間不意偶染秋署瀉泄不止身體軟弱　屨維艱不能就道惟有據實呈懇可否請自七月二十七日假滿之日起再行咨懇代爲奏請　賞假兩個月俾得醫藥調治一俟病勢稍痊卽行赴京銷假當差等情該副都統覆核屬實據情轉咨具奏前來奴才等查該侍衛連興續假期滿現患瀉症動履維艱不能就道再續假期自應據情具奏合無仰　　天恩俯准侍衛連興再行　賞假兩個月俾得靜心調治除咨覆該副都統轉飭該員遵照赶緊調治就痊假滿卽行回京銷假當差外謹附片具奏伏乞　聖鑒謹奏請　旨軍機大臣奉　旨知道了欽此　○○奴才恩福松林跪　奏爲重犯在監自盡請　旨將管獄官革職有獄官由部查議恭摺仰祈　聖鑒事竊查前據新民廳撫民同知亷隅詳報民人徐奉伶因與張賀氏通姦敗露被逐挾嫌糾入將張錄張福弟兄砍傷身死並將視碌之槖路氏同幼女胖頭砍傷搶去張賀氏逃逃路氏與胖頭旋卽因傷身死當經該廳勘騐訊供差緝稟由奴才松林與前任兼尹岐元批盆勒限嚴緝該逃　等務獲嗣據該廳飭差將正兇徐奉伶　兇孫河郭榮楊廣碌姦婦張賀氏一併拿獲查係因姦殺死一家四命之案情罪重大照例解省審辦當經飭發驛巡道督同赴局委員提訉因帮兇孫河等供詞狡展添提人証將犯發交承德縣監寄禁旋據承德縣知縣朱克楊詳轉據典史梁遇春申據禁卒尹榮稟報監犯洋奉伶於閏七月十八日傍晚吞服洋藥灌救無效廷至十九日午刻身死請委員驗訉報由驛巡道飭委候補知縣陳士蕓帶領刑仵往騐兹據委員騐報該犯實係畏罪揑稱肚遽令人購買尖藥私自吞服平發身死奴才等查監獄良地該管獄有獄各宮應如何加意所範乃竟　不經心致令寄監童犯在監吞服尖藥身死實非尋常疏忽可比雖巳死監犯徐露伶安尚未定其因姦殺死一家四命實屬首禍之人未便因帮兇　詞狡展向未擬罪將失白盡之管獄有獄各官量减處分相應請　旨將管獄官承德縣　吏梁遇春革職委員接署以便提同刑禁人等飭發讞局研審有無凌　情弊及如何買烟擄進各節　律擾辦並將正案另行訉明擬結有獄官承德縣知縣朱克揚例應降調惟係公　准其查絀抵銷自應由部查議理合恭摺奏叅伏乞　皇太后　皇上聖鑒訓示遵行再承務肥典吏係屬調缺例應在外揀員調補容侯奴才等另行揀選咨補合併聲明謹奏奉　旨已錄 
[省撫轅抄]  
　　○九月十九日同知吳恆常熟沙洲　次來　李慶　太倉勘　熟用回並稟知奉淞滬局委辦續捐局　汪定勳對委代理崇明縣事　刑部主事沈曾植由嘉興籍　　都　○二十日同知郁倫臣知交缷管糧通判事　蘇管糧通判曾繼庸　知接印任事　長洲縣主簿查奉曾稟謝飭知回任本日接印代理長洲縣主簿唐樹斃稟知交缷　從允張金寶銷淮揚緝捕差　○二十一日直州孫國琛臬憲委赴寗揚緝捕差辭　縣丞王肇嵩稟知奉委淞滬局差遣辭　　祖順稟知奉委趙屯港厘局差　學憲黃於二十四起馬赴太倉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
