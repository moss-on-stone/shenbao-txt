# 1883 - 194 - 4903669

 

Page 1

 
 
[小題文藪初集出售告白] [  點石齋主人啓]  
　　本齋石印書籍海宇知名具在珍賞家洞鑒有某客者浙西人肆志丹鉛騰聲賞序時文中妙手也家有窗社課院試草小題文稿數萬首侍梓己久去歲來滬以小題文素無精刻商印於本齋本齋允之歸而復加選擇其完善頭經見文字悉從割愛刪汰今春事竣得文萬六千首搭截居大半次及偏全枯窘無格不收幾於無題不備編分四集每集四千萬屬本齋先將初集縮印工竣再行續印二三四集至其選閱精嚴宏富實爲從家未有盖與外間近出縮本貌爲小題寔則大半連章全節題文攙雜其中者有上下牀之別本齋鑒其宏功嘉其苦志凡一切抄寫刷印益加精細較諸多寶船一書殆有過之無不　　今擬將初集告成後出書發售操觚家固宜家置一編以備觀摩也有擬全數盡行售去者更可亷其價値以廣稍路合意者或至本齋轉邀某客面許亦無不可 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧說訪求近已購得紙色光潔並無缺張脫卷以此照印不特字跡一律易以動止并可省許多抄寫工貲一俟股分招齊卽可開印現在巳將書樣攺作直行紙張加寬字樣放大而股銀仍每股一百五十詞按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大豐五易寒署始藏事進呈　乙覽　賜名古今圖書集成仍　命儒臣重加該校越十餘年未就雍正時復　詔虞山蔣文肅廷鐌督在事諸臣成之凡爲目四十爲卷一萬爲冊五千二十爲函五百三十二上自歷象下至方與以及明偷博物理學經濟摩不具備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者價此數十部茲已事隔百餘年剝蝕消沈流傳漸少若再越效世恐祇存其名而盡歸磨滅豈非一大憾事哉因思本齋現有昭相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次牧解照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下發潢當格外精雅外以文木爲箱侯發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收軍附閱將來此書開印版口之大小悉照此原槎紙其字巳較點石齋所印之康照字興放入蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按列印此書工本頗多近數百年內恐未必有大力者重刊則今之所印者數傳須必當視爲珍帙故海內藏書家苟欲爲鄴架曹倉增色伏祈早來入股爲盼再本齋靳印各書均選用極品之墨字跡能歷久不磨雖越千百年而墨色仍如初印外洋亦有古時石印書畫流傳今取閱之從無漶漫澌滅等弊盖石印書籍與照相理同面事異其中工料大相逕庭故照相年久或有落色而石印書籍則可無此處也綱恐諸君不察用特附及 
[菜傭爭市說] [  南郭先生來稿]  
　　有灌圍逸叟訪近事於南郭先生曰人之業有厚薄力有強弱而情則無異同旣同此人情矣得失之間殊無差別謂自我得之自我失之初無所損者梁武魏其酸心硬語聊以解嘲何足爲訓且梁武之失國魏其之失俟皆以計窮力竭無可挽回非輕茅土之封金甌之業視之瓦缶若敝屣若不値一錢舉而棄諸光也然而已無可如何矣說者謂菜傭之賤安望王侯一市之微何與國土其得失之重輕固未可同年而語况臨之以西人之威如龍如虎令出惟行也山莫之能阻蚩蚩之氓徒自寃苦我國家於泰西諸國叩關請市綏厥商誘重違其意而莫之或忤何物賣菜傭西人豈悄措之意狎而弄之直不啻腐鼠耳何必伸螳臂以賞車引狐喙以膏斧焦頭爛額與事無補寍稍忍須臾聽其區處乎而吾以爲準得先衡重輕當以情言不當以勢論傭以菜爲命菜以市爲歸菜傭羣起而與之爭非與市爭實與命爭市可舍而命不可舍不聞彼之訴飼乎曩在舊市日售錢五六千移居新市僅售五六百是十去其九也按釆傭將本求利每售錢千本居七八利居二三日售五六千錢利得千餘數口之家尚足温飽若十去其九日之所得祇一二百錢將何以爲生乎諸傭又言同業在石路二馬路一帶市菜已近三十年買者賣者來者往者各相安於無事亦未有以恐滋事端爲言者何也彼固以菜爲命者也以菜爲命卽以菜爲事更何事之可滋推有奪其業阻其業者則必拚命而與之爭吾哉曰非與爭市實與爭命市可舍而命不可舍欲其舍命惟盡畢其命而後可然而爭市之罪殊不至此天下無此人情亦無此法令也南郭先生聞灌園逸叟之言不禁爲之仰而嘆俯而哈曰信如叟言市終不可以移乎吾以爲市非不可移第須施之有漸不移之移斯善於移夫滄海也五百年而變爲桑田而人不覺桑田之曾爲滄海也桑田也五百年又變爲滄海而人不覺滄海之曾爲桑田也何也由漸而變人不及覺也夫滄海一變而爲桑田桑田一變而爲滄海其變故亦大矣徒以逐漸之故遂相習而不及覺况區區一菜市之變遷乎叟又不見夫孩提之斷乳乎當其齒牙末生飲食未識母氏之乳或因病而缺則必代之以嫗媼乳之或稍靳則大啼復抱而乳之不飽啼不止未幾而齒爭生矣而飲食識矣略加恐嚇或椒辛其乳卽絕口不食過此一二日已棄等弁髦不復以爲念矣方不乳則啼時莫不謂是呱呱者將來斷乳大難大難初不料其若是之易也惴其難於前而易於後非有他也前此以乳爲天後則不乳可活然而棄乳就食亦非一朝一夕可蹴而躋也其間費幾許經營多方培植而旁觀者不知也吾故曰菜市非不可移第須施之有漸不移之移斯爲善栘叟當不河漢斯言乎於是灌園逸叟唯唯而退爰編次其語而爲是說 
[諭旨恭錄]  
　　○五月十八日奉　旨內閣侍讀學士員缺着舒璧補授翰林院侍讀員缺照例將長萃轉補所遺侍講員缺着擬正之國炳補授陜西道監察御史員缺著福誅補授欽此○十九日奉　引諭巡視中城給事中安祥等奏續獲要犯請飭部歸案究辦一摺所有訛詐已革給事中張觀準案內人犯德蘇氏春吉鄭順劉子厚卽魏升蕭三芮二方德滿十張松祿文啓十名口均着交刑部歸案嚴行審訊按律懲辦毋任狡展欽此○二十一日奉　上諭山東登州府知府員缺着魯琪光補授鈇此同日奉　上諭譚鍾麟等奏署總兵服闋請旨遵行一摺譚仁芳着補授陝西延榆綏鎭暫緩來京陛兒欽此○二十二日奉　旨沈源深補授太常寺少卿欽此 
[東海近聞]  
　　○大阪某甲向爲估衣生理因近來生意耗折鬱鬱不得志借酒澆愁酒後夏加鬱悶漸成瘋癲五 
 
 

Page 2

 
 
月十一日忽操刀入室將其一妻二子盡行殺死妻則剁如肉泥子亦劈破頭顱而支解之又有一老嫗被新數刀狂奔而出惟小婢躱於柱後某揮刀斫之中柱而婢不傷某遂自斫數刀旋卽斃命老嫗之奔出也突遇巡捕詢以故老嫗急不成語惟令巡捕自往觀之捕至則屍骸遍地血流庭階小婢述及某行凶狀外人聞之競欲往觀捕阻之不令入瘋之爲禍烈矣哉又云四月二十三日有盜劫某家席捲而出及門事主在外攔識之盜遂刃傷事主而逸無何傷重卽死妻某氏不勝忿忿留心密察之至五月十四日至某處觀劇見一孩所着衣服卽其失贓乃密訴巡捕拘該孩詢以衣從何來孩言爲某某所給遂將所指諸人擒獲計共獲十二人想當按律懲辦也又云今年正且日本綜核或內巡捕數目查得全國共有大小捕房一千四百七十處捕頭包探共計二千九百二十人巡捕共計二萬一千四百三十七人又言華人之寓居日本大孤神戶兩處者多有欺飾巧詐之輩目下中國領事官查出有五十名業經勒令回籍其餘則自領事官各給以照會註明何業以便稽核又云某日有衆小兒戯放紙鳶有一兒所携之鳶甚巨衆兒謂之日爾之鳶太巨當以繩擊於樹上始可放之是兒恃其力大不之就俄而紙鳶漸高風辦愈錳是兒懼手力不勝將繩纏諸腰間頃之風力益勁人乃隨風上騰衆兒競前拖之飄飄高舉無計留仙忽而墮入河中懸半身於水面不啻履水如平地然衆人笑且懼而又無法以解之直至隨風拖平河之對岸繩爲松樹所絆乃得解下否則幾乎乘風欲上天矣 
[高麗消息]  
　　○日本報載有高麗消息云四月念一日有華官一人帶同隨員四人高員二人自王城直至釜山皆由陸路行走緣欲隨路察看地方情形欲定一可以開埠之處并繪地圖以資考証云 
[埃及多疫]  
　　○本月二十三日倫敦電音登諸字林西字報云埃及地方近有霍亂疫症該處諸人不勝惶懼有遷往他處以避疫氣者 
[定期付息]  
　　○匯豐銀行登告白於西字報云一千八百七十四年中國所借銀兩其十五次於四月十六號在倫敦開看碼號與十七次利銀每股英金四磅香港上海定於今日爲始按號付給倫敦則以八月十九號爲始其號碼卽向匯豐銀行取閱可也 
[巨匪投誠]  
　　○台匪黃金滿行蹤詭譎出沒無常去歲成梓臣太守以限滿未獲曾遭叅奏陳雋丞中丞亦以此事調任東撫　特簡劉仲帥撫浙仲帥久歷戎行從容鎭靜持重老威金滿探知仲帥來浙早經胆怯欲投誠自首而又懼罪不敢自決會有台郡數紳衿窺知其意竭力開導且願聯名具結保其無事爰爲具稟台州府歷陳顚末請卽轉詳撫憲以俟批行仲帥得稟大喜許其投誠自効且卽委其統帶樾字一軍以備差遣現聞回批己發矣此信係杭友函述確否姑俟後聞 
[杭郡排單]  
　　○祁子和少宰文旌於十七日回杭十八日黎明行香落學講書畢回署卽行開考是日闔郡生員補歲十九日闔郡生員經古二十日爲海富餘臨於新昌七縣生正塲二十一日闔郡童生經古二十二日爲府仁錢三學生正塲二十三日覆生經古二十四日外七縣童生正塲二十五優生二十六日仁和錢塘商籍旗籍四屬童牛正塲二十七日覆闔屬一等生員二十八日武童外塲二十九日外七縣童小覆六月初一日武童馬箭初三日仁錢四屬童小覆初三初四初五日武童內塲初六日闔属新進重大覆初七日叅謁發落云 
[白下瑣聞]  
　　○某甲者秣陵人以織機爲業家道頗裕惟年已杖鄕尚抱伯道之戚因廣置姬妾以冀收之桑榆家有一婢貎陋而齒稚甲之妻妾皆以盧仝家赤脚之輩視之不意爲甲所眷椎母拳兒竟至腹隆隆然及妾等疑而訊之遂以實告妾轉以問甲用恐爲人所笑且懼醋海觀瀾堅不肯承妾等乃加以毒刑婢不能支宛轉號呼遂至墮胎而死後爲地保及左右無賴所知欲令報官請騐甲急挽人關說計共費去百元幸婢購自遠方母家無人爲難知者無不恨甲之忍並笑其斬宗絕祀實有自取之道云○今年秦淮河丙龍舟之戲曾列前報是日天氣微陰驕陽匿影夫子廟一帶兩岸遊人如織大有噓氣成雲揮汗如雨氣象惟擁擠太盛有一老翁偶一失足幾至爲人踏斃幸見者大聲疾呼衆始停足迨經扶起業已人事不知氣息僅屬灌以滾水良久始蘇詢其居處衆乃命輿送之以歸尚不識能無恙否也○姚姓者安徽之和州人也流落秣陵寓於水西門外春初早韮秋末晚菘冷翠數畦俻然自得學閉門以種菜類抱甕之忘機老圃數弓足供生計有金姓者癖嗜阿芙蓉潦倒不能自存遂從粱上君子遊每値困窘之時嘗盜菜蔬以助不給前日復蹈故轍爲姚所覺遞以白刃相加計共刃傷七處地保恐釀命案一且凶手遠颺禍尤不測遂　兩造一併解赴縣署旋經賈邑尊堂訊以罪人被執擅自凶毆設有不虞例宜坐抵乃先將姚某薄責交差管押侯金姓能否痊愈再行詳辦○某氏者江寍之南鄕人也夫早死家貧無以自存乃移居城中藉十指以自給膝下惟一子年甫十四因衣食維艱乃送至城南九兒巷熟食店爲徒前日偶送麵至主顧家見床下有靑蚨四千童子無知遽萌貪念夜間候店中睡靜遂悄然啓門而出行末數步適遇保甲分局巡役見其形迹可疑加以恫喝氏子卽據實直陳委員卽以拿獲竊賊移縣懲辦嗣賈邑尊見其尚未及歲贓亦未經到手乃傳其母領回嚴加管束並諭以一受官刑便爲終身之辱以後須攺過自新不可復蹈故轍於是觀者咸感頌邑尊之仁慈無不同聲贊歎某氏亦感激涕零領其子緩步而去○某甲者秣陵人素無賴不能治生人產而有阿芙蓉之癖妻某氏本舊家女雖恨遇人不淑而頗義命自安並常投以藥石之言甲不能聽前月甲強拔婦簪老父見而阻之甲遂遷怒推父於地父卽向保甲分局喊控忤逆經委員令其攺過不再忤逆切結然後杖責釋放嗣甲父以甲怙惡不悛日從羣惡少遊深恐墮入匪類有玷家聲乃與長幼兩子密謀擬將其雙曰揉瞎免生後患旋爲甲婦所知於翁前再三哭求其事始寢乃甲狼子野心並不以婦爲德本月十七日午後因過癮無資又復謀之於婦維時婦正坐織對以無可籌措甲愈怒不可遏批婦頰者再並以木凳擊其腰股後經家人出勸甲始釋手而去婦思良人如此豈可仰望終身今又加以捶楚後事何可復問與其茹苦而生不如潔身以死遂將前次扣存之洋藥錢餘以待不時之需者用酒調服歸房靜臥家人知其有異急爲詢問婦仍堅不肯言旋見杯中餘酒始知吞烟覓死急至旱西門教堂求救泰西教師卽赴緊携帶良藥同來惟路途太遠往返需時及教師入門已奄奄一息不絕如縷教師覩此情形告以受毒太深斷難挽救家人強之乃子以解藥令其如法救治迨藥甫入喉氣巳季絕教師嘆息而去○熊某者湖北人也流落秣陵強而多力向在水西門外之上新河爲拖木牌之小工頭有吳某者本地人所業與熊某同然吳待人較寬性亦和易而熊則恣睢暴厲以故人多樂就吳而熊之生意日减由此遂成不解之仇屢欲向吳尋釁前數日吳雇熊弟作工言明工錢三百三十二文富付工錢三百文零數尚未找給熊乃乘醉至吳家以索欠爲名實欲洩其宿忿故未及數語熊遽大肆咆哮欲飽以老拳吳見其來意不善卽趕緊從後門逸去熊始忿忿而歸本月初六日午後吳某正在河干作工熊忽尋蹤而至指天畫地呌罵萬端吳略辨數言熊卽施其毒手衆人見熊勢洶洶恐有株連均各散去吳某始猶勉強支待後因力不能敵竟死於拳脚之下地甲見成命案乃一面將熊拘拿一面報縣請騐初八日賈邑尊前往騐明熊亦供認不諱遂將凶手帶回想當照例懲辦也○金陵本月初五日時雨時晴天氣微燥乃入夜風雨防作寒氣逼人至次早檐溜仍復潺潺不斷而居人已一律禦棉連日以來雨勢少止而寒氣仍未少减大有夏行秋令之意現在正富插秧之時陰寒太盛未易發生今年蠶麥均已减收所冀旭日烘晴陽烏早爲稅駕則失之東隅者猶可望收之桑榆耳 
 
 

Page 3

 
 
[潯陽近信]  
　　○九江關道憲洪觀察蒞任以來興利除害久爲士民所稱頌廬山之吳嶂嶺爲九江在南康府之要路山徑崎嶇行人視爲畏途現聞洪觀察捐廉委曹委員督率不匠於上下十數里間悉砌靑石板若階級然另用鐵欄杆以護之不日卽可竣工是嶺險阻巨古於茲今忽化險徑爲坦途南北往來者自當頌德勿置也○本月初旬淫雨不止九江城垣自九華門以及小南門均坍塌多處幸居民隔絕不琽傷人云○赤松鄕張某家素鹽積穀數千擔近因麥秋歉收鄕人多往張宅糶穀其價漲至二千零仍不肯開倉鄕人均抱不平聚衆擁至穀倉搶掠一空張宅雇有鑣手打傷數人張某無奈遂詣縣署請官下鄕彈壓金邑尊乃帶幹差民壯數十名下鄕未知如何辦理也 
[主實欵洽]  
　　○前日李傅相出轅囘拜湖北主考陸星使後卽有祥生船廠總辦請憲駕至宅晚餐奏西樂以娛客主賓欵洽盡歡始散 
[本埠官報]  
　　○北河補用同知鄭煥南匯縣顧思腎候選知府繆鞏補用知府張榆上海西局委員李秀鍾江蘇候補知縣蔣一桂蘇松太道邵湖北臬司黃蘇撫標中軍叅將崔萬清均至傅相行轅稟見又前雲南撫憲潘中丞拜會昨係轅期道府同通州縣及佐貳等官到者不少三點半鐘時美國公使楊君約翰美總領事德君尼至行轅叙談至四點鐘時傳相卽同美公使等各乘馬車往靜安寺游覽又法公使德君理固遺差知照於今日三點鐘時至行轅拜會美總領事德君請傳相今晚七點鐘赴宴 
[自刎未殊]  
　　○南市南碼頭相近處某薙髮店開殺有年唐夥亦不止一人有常熟人陸志雪者年甫二十二歲人本佻達昨早忽以薙刀自刎鮮血噴溢店主與別夥見之大驚急奪其刀而陸已昏絕於地嗣經店主送至仁濟醫館據醫生去性命可保惟不能速痊耳至其所以自刎之故則人言藉藉善解者自當以不解解之 
[野鴛同死]  
　　○潮州人翁成賢在法租界彩視街開設翁明利烟館雇翁明揚爲夥詎成賢之妻與明揚有私突於本月十九日男女二人密約偕遁隨帶烟槍十支烟膏三十兩曁零屋錢洋等物而出杳然無蹤其夫翁成賢先往南翔尋訪近復至松江密探尚未歸來而昨日午前英租界大馬路混堂弄內之長生南里忽有人見該里門樓上有血水滴下邀衆同看見樓門有鎖而未上鑰遂推門上樓瞥見男女二人僵臥樓板衆乃大驚卽投訢該處二圖地保該地保急往查看屍身之外惟有草蓆一條搜其身畔有翁明利烟館圖記一個因知潮州翁姓亦係大族往滬開烟館者甚多迨往詢無不知爲翁成賢之妻與夥也後知成賢之父在小東界外洋行街德順土行爲庖人該地保卽往報知同來認視果無錯誤乃向該地保言明情愿自行收殮緣該婦並無母族而該夥雖有好拐情罪現已身死亦可免究惟該夥翁明揚之屍則由成賢之父翁周蘊知照其親族自行收殮事遂寢息或謂二人之私取烟槍烟膏而偕遁也本欲自立門戶開設烟館不意爲賊所竊故不得己而自尋短見也烏呼其死慘矣而其情則不足憫 
[查究界石]  
　　○英商台來投英領事訴稱有一千一百五十五號之地基一方在二十七保九圖中前因屢次被人拔去界石曾於光緒五年九月間稟請華官傳該圖地保具結照料一面另立界石今又被人拔去界石再請照會傳該地保詢問云云司副領事據情照會陳太乎飭傳該地保王慶到案供稱水的於去年承充地保前地保具結照料及現在被人拔去界石均不知情司君請太守着該地保於明晨十點鐘投英領事署候傳台來核辦云 
[英界公堂瑣案]  
　　○巡捕解送毆傷西洋人細崽之鄭阿興楊阿長由陳太守飭將鄭楊二人押俟該細崽投案再訊此已列報昨據該細崽盛二寶稟稱現在西洋人處爲細崽因前月中旬有鄭茂祥楊星年誘賭不遂挾嫌毆我我不與計較前日又被毆傷爲此訴之包探徐少亭拘獲鄭楊二人送案至鄭茂祥巳攺名鄭阿興楊星年己攺名楊阿長鄭楊二人同供盛在西尖人處向來聚賭我等到伊處屢次賭負從未欠錢旋因我二人各贏伊洋三元向索無着以致爭執陳太守騐得盛二寶受傷属實隨判鄭楊各枷一月○九十二號華捕稱　被陳張氏家之犬交傷左足因拘該氏送案該氏供寍波人現已將犬鎖禁勿使出外咬人陳太守謂該氏旣已將犬鎖禁從寬斥釋○工部局巡視街道之洋人馬丁稱粵婦梁氏所養之鷄甚多均在街中蹧蹋不堪我知照伊不得任鷄在外詎被毆打并有幼女王氏帮兇致將我衣扭破報捕拘二氏送案破衣呈閱梁氏供洋人不容我養鷄與論爭執王氏供並未帮毆陳太守隨判梁氏發官媒管押五天王氏姑念年幼斥釋 
[五十述感詩]  
　　○昂藏自顧本歸然屈指而今半百年世路崎嶇雲出岫生涯寥落命知天鏡中白髮差堪數爨下焦桐枉自憐醉後試將明月問清輝曾否是身前　弱冠韶華走馬爭那堪豺虎復縱横風塵影共靑衫冷書劍心惟白水盟誤我毛錐原有恨側身湖海太無情由来不覺蹉跎易半爲浮名累此生　昔年貢樹列明經慚愧文章限紫靑未必知非如伯玉也曾飲酒学劉伶晴雲眼倦開何日舊雨人多散似星爲憶豪情徐孺子玉堂清夢幾回醒　儒生曾未讀兵書挾策干時計巳疎桃葉風中休載酒梅花月下好携鋤爲羞勢利趨蠅狗但看神仙食蠧魚碌碌半生遑學易結廬猶喜得安居　困頓鹽車混橐駝坂高九折幾經過馳驅具有雄心在奔走相逢俗眼多駿市千金原有價羣空一顧豈無訛孫陽未遇誰知已俯首長鳴奈若何　阮籍窮途仗酒狂胸中塊壘幾消將肩懷報國思投筆無力爲民請發棠老子猶龍非率爾塞翁失馬本無常依人亦自殊頭角只是因循鬢已霜　搔首乾坤問我辰滔滔歲月去驚人壯游何止三千里假館於今二十春海外經綸多不語年來時勢定無因鯫生自愧無才甚底事棲棲爲療貧　茫茫寰宇奠重洋萬國車書達火航史相訏謨崇碩畫謫仙才調費平章千軍矛盾鷹揚壯九府泉刀鴿信忙我惜通神無此術幾時萬鎰得歸藏　濓溪宗泒溯清高世備于今嘅鳳毛雨後喜聞鶯出谷風中但聽鶴鳴皋最憐事業拋塵土幾見交情脫寶刀一曲長歌心益壯木犀香裏快拈毫　轉瞬光陰志漸侵那堪彈指惜餘陰高堂白髪歡承少秋圃黃花醉入吟滄海桑田原是夢疾風勁草兩無心生平爲有烟霞癖放浪明時已到今　大器雖然属晚成由來處士尚虛聲祇因馬齒增今日轉以龍頭望此生絕域功成思定遠通天表擬奏初明年來官政遑云服所願乘槎泛海瀛　休將彈鋏笑馮驩兵燹餘生事事難運我十年應耳順羨他三窟獨心安身閒已覺鬚眉攺世變殊慚袖手看我有壯懷消未得欲揮戈影駐雙丸 
　　碧雲奄主人周亞侯待刪草 
[暮春遊王喬洞偶吟]  
　　○清和時節雨初睛欲訪仙蹤郊外行一帶垂楊風細細數椽茅屋小橋橫　綠陰深處遠山平芳草嬌花未識名溪水繞田好風景有人棖觸故鄉情○秋日感懷憶亡女佩華　蕭條鬢影感年華回首秦關路倍賒記得吟詩春夜永一庭香霧濕梨花　蘆花瑟瑟晚風殘笑語舟中意倍歡記得山塘明月夜燈紅酒綠共盤桓　膝下殷勤念七春一朝永訣倍傷神昨宵夢內分明見月暗燈昏總未眞　意摯情眞寫未成燈前吟誦淚頻頻堪憐艷質花初放腸斷今爲夢裏人　陳陳風吹落葉聲回腸百結對孤檠秋虫似共悉人泣伴我窓前竟夜鳴音容回憶倍心酸此恨今生欲解難果否九原他日會夜臺永聚再承歡 
　　吳門蕊卿女史並題 
[夜雨舟次]  
　　○幾回屈指數行程客路運宵不放晴船底潮聲篷背雨離人廳得最分明　隱隱荒雞報五更鄰舟夜語一燈靑依稀都是歸鄕話我正離家不忍聽 
　　苕溪紅蕉舘主人陳鼎草 
 
 

Page 4

 
 
[津電報局光緒八年三月起至九年三月止盤結總帳]  
　　○一存津滬線本湘平銀八萬兩一存天沽線本湘平銀二千二百二十一兩六錢五分一厘二毫　一存保定線本尖合湘平銀二千四百十九兩一錢三分五厘四毫四絲六忽　一存批准接收留備修補材料估値湘平銀一萬二千兩　一存現存湘平銀一萬三千五百四十七兩八錢八分七厘五毫一絲六忽六微共存湘平銀十一萬零一百八十八兩六錢七分四厘一毫六絲二忽六微　一該股本湘平銀八萬兩　一該抵除留備修補材料佔値湘平銀一萬二千兩　一該本屆應付股商官利長年一分十三個月湘平銀八千六百六十六兩六錢六分七厘　一該本屆結餘湘平銀九千五百二十二兩零零七厘一毫六絲二忽六微共該湘平銀十一萬零一伯八十八兩六錢七分四厘一亳六絲二忽六微以上合見原本存料官利餘利湘平銀一十一萬零一伯八十八兩六錢七分四厘一毫六絲二忽六微因已添購大大沽保定線料并讀設蘇浙閩粵電練當經董商公議本屆官利者不分派核計本利以湘平六錢九分合作英洋十六萬元每原股一股計湘平銀一百兩者改換新股兩股計英洋二伯元以歸簡便自光緒十年分起無諭推廣何處電線添招股分應由股商另將股銀繳局局中慶付官利總歸按年給付如有餘利以八成歸股商二成歸各局辦事人花紅特先聲明細帳另刊約計半月之後可以刊成屆時請有股諸君來局取閱可也 
　　盛杏蓀鄭陶齋王錦堂經蓮珊謝綏之謹核 
[江督轅門抄]  
　　○五月十六日浙江候補道梁恭長　前山西臬司陳湜　知府李光久叩謝　○十七日中書成果道　新授安慶府顧樹屏辭　福建候補道劉倬雲　辦湖南靖江分銷局知府唐壽嵩均稟辭　○十八日兩者縣稟知彭宮保十八日由瓜州起程十九日可抵省　○十九日普安同知曹昌祺進京稟辭　知縣陳玉斌稟知銷勘估燕子磯修補碑亭工程及草鞋夾折移牌坊工程葉琳稟知由浦六二縣會估救生局回銷差　○二十日知縣金士準採辦賑米回　江西南贛鎭王得勝辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[布施新法]  
　　○強求惡化半係奸僧此等秃奴姦盜邪淫實爲地方之害無奈俗人不察偏好佈施遂使若輩奇形怪狀層見疊出耳天津數年以前有僧作俑燃指募化變本加厲河東大佛寺遂有斷手者相率效尢計凡兩見嗣有插刀者拖練者層出不窮地獄變相頗羲寓目現在城裏豉樓下袒坐一僧經卷木魚南無終日其臂上釘痕排列半已結痂半猶血肉狼藉一橫一豎不偏不倚從腕上以至腋下纍纍佈滿刻巳坐募半月餘矣又一行脚僧披髪岑箍作頭陀狀背黃布募啓拖一鐵練長約丈餘兩腮各插一鐵針長尺有咫一由右而左一由斤而右腮頰鼓起如含核桃有一鄕愚爲之敲鑼前導每到大街小巷婦孺羣聚而觀佈施亦不少云此等秃驢惜地方官未之或遇懲一以儆自鞭乙撻之伊旣自尋苦惱何妨如願以償是之謂布施新法 
[馬知前因]  
　　○金陵有某甲者年少而姣家小康好馳馬試劍有滕世子之風在市上見－馬骨肉停勻頗合九方皋之相甲拂拭旣過而馬輒舉首待鳴似恐失之交臂者然甲不禁駐足問價幾何售者告以九十千旁一人爲之撮合五十千可以稱意甲喜甚悉數與之由是鞭絲帽影日必馳騁數十里而後已馬亦進退徐疾不待橛銜悉如人意珍愛無比從不借人蓋恐鹵莽者不知其德而徒責其力也一日絕塵而馳去路已遠夕陽銜山四顧無人不得已加鞭返奔距衡宇僅十里許甲猶叱咤不巳適遇小石橋不知何故馬忽掀甲於地甲石觸而暈恍忽似肖人叱曰我僅負爾三十金計一年辛苦足以相償爾胡得苛索乃爾明日可賣我於東市爾得錢便與爾陌路矣甲是時漸甦生而後起扳鞍整轡逡巡欲駒竟蹀躞不得上祇得持勒稱娖而返明日果賣於東市得値如初買之數臨行甲睨而笑之曰畜生　謂我不好爾試看後來者待爾何如耳然買者執策振韉據鞍顧盼又復鏘鏘就道一塵不驚見者悉忘其爲泛駕之馬惟甲能知其仍爲前世之償債云此係金陵友人所述 
[邵飾母朱孺人傳]  
　　○節母朱孺人鳥程南潯人也明大學士文肅公八世孫萬含女系出名門夙嫺禮教性貞靜柔順父母鍾愛之相修得同里邵浚遂于歸焉邵必巨室祖如璋雄於貲動之義舉父芝生精岐黃之術名重一時母氏沈知書識大體當是時家門鼎盛食指繁多孺人來歸事舅姑以孝相夫以禮處妯娌以和御下以慈一門上下莫不嘖嘖稱孺人賢道光二十五年夏灘遘疾卒孺人悲啼終日竣不欲生有以甫分娩不宜哭泣進勸者則愈覺傷心一慟幾絕時孺人年二十有八長女八歲子文葆七歲幼女未彌月孺人素明大義知此身爲仰事俯畜之身正不可以徒死乃強起視事浚平日爲父所喜一旦浚浙幾欲築思子之臺之舒悲惻故孺人於視騰問安之際不敢稍露哀容然強抑其情則此衷彌苦退而歸房未嘗不淚垂聲咽也所最難堪者時値黃昏兒女環侍挑燈話舊滿目凄凉　下涔涔哀動左右旁人莫敢仰視聞者傷之撫子慈　嚴文葆索物無弗與惟好弄不肯讀書則又不少假搫色甚者或痛箠之其教女以靜默爲主聲稍揚卽呵止三十年舅病歾顏巴之戚哭泣之哀盡人酸鼻蓋旣悲其舅而前此爲尊嫜之故不得盡情一慟者不覺於此而盡洩之也咸豐二年遭回祿賃屋而居家無長物嘗曰所不卽死者上有衰姑不有此子耳十年姑卒哭臨如舅喪無何髪逆陷蘇城土匪蜂起遂依叔避居上海同治二年娶媳徐氏文葆習賈亦稍稍能養贍矣孺人至是始有喜色八年文葆歿子乃豐乃旅時乃旅尚未　徐氏年甫三十孺人回憶廿餘年中幾許血汗幾費辛勤而頓遭此變乃復與靑年之媳撫此雛孫眞血淚交枯矣光緒四年媳又歿孺人哭之慟益悲苦不自適八年六月以疾終壽六十五守節三十八年孺人爲人慈惠人多有道之者不備書惟一生大節不媿巾幗完人脫非招摭成篇恐代遠年湮將澌滅而同歸於盡表揚芳躅吾黨責也謹述其事以侯探風者嫻姪張遵濓拜譔 
[陸昭容校書膩品也一見索余詩再見索予字艸書二絕贈之]  
　　○一縷柔情九曲腸巫山仙夢太荒唐行雲行雨尋常事莫更殷勤戀楚王一曲驪歌酒一觴柱勞輸意伴王昌旂亭寂寞黃河遠一夜相思兩鬢霜 
　　癸未五月杪二如居士戲稿 
 
 

Page 12

 
 
[京報第四百六十號]  
[光緒九年五月十六日京報全錄]  
　　宮門抄○旨兩道錄前○發抄　旨四道○將軍崇等　奏查明新舊命案請寬免處分勒限清理摺子○閩浙督何　奏遴員請補遊擊摺子○奉天學政朱　奏恭報歲試情形摺子○楚督涂　奏撥解經費銀兩片○蘇織造立　奏委解辦產餘剩銀兩摺子○五月十六日理藩院鑾儀衛光祿寺廂黃旂値日無引　見○福錕假滿請　安○都凌阿由籍回京請　安○召見軍機○發抄　林肇元奏拿護馬小子等家被盜強劫之盜犯審明正法奉　旨刑部知道單併發鈇此○又已革遊擊廖再福冒支餉銀現已身故無力呈繳案定擬奉　旨刑部知道欽此○成孚奏咨提質調之候補守劉光煜起解赴奉日期奉　旨知道了欽此○又候補道趙子驤者南汝光道奪　旨知道了欽此　○○奴才崇綺松林跪　奏爲查明奉省末結新舊命案請劃定界限寬免從前運延處分勒限赴緊清理恭摺仰祈　聖鑒事竊查奉省命案人犯到官日期向照通行按月造册送部年終將巳未結起數彙報其盜案一項冋遵先後奏定章程由各廳州縣獲犯到官訊明擬議分稟該管上司核且情罪允當詳由總督衙門批飭就地正法將决過盜犯名數歸於年終彙奏是命案旣照通行造報盜案已遵奏章辦結自毋庸另造總册致涉重複惟前接刑部來文令將未結命盜等案造册報部並令將從前按月造報命案人犯到官起限日期歸入此次章程內辦理等因自應將未結命案澈底查清歸併造報特是奉省命案當騐訊獲犯時各屬每因犯供狡展或屍親任意刁執向不先報該管上司必俟審明犯供擬罪解勘之際始行通報另扣審限積習相沿由來已久奴才等管經通飾各屬務將命案及盜案勘騐大權情形先行奏報以憑查核現今雖己遵辦而供情未確者仍須俟訊明後始克具詳惟有隨時飭查兾可稍挽積習至命案內有旗民交涉應歸　盛京刑部審擬者單民命案業經按月報部者亦有從前積案尚未通報者大率重隔多年官經數任非犯供翻易不認卽屍視從而狡執或曾經解勘審題經部駁飭或因情罪末協由該上司駁審屈計例限早逾必須俟傳到案証訊明之日另扣限期又未便逐案煩多經前署總督崇厚前任府尹恩福酌擬清理條規嚴定功過章程奏請寬免從前遲延處分將光緒三年二月三十日以前之案免扣例限荷蒙　恩准後經審結奏交題咨正案三百數十起此皆免扣例限寬免處分得以清理積案之明証近年來冲要繁劇及民情刁惡之區未免續有積壓其易結者前己設法辦竣所剩各案類多格外疑難較前更形棘手奴才等申明清訟條規重定功過章程每月除審辦新案外必令兼辦舊案惟新舊界限自應先行奏定以杜牽混而重責成擬請截至光緒八年十二月底止以前作爲舊案無論年分遠近均勒限一年赶辦免其聲扣例限歷任遲延處分並請寬免自九年正月起作爲新案飭令依限解勘毋得藉詞延宕如此明定界限寬其已往之愆在各牧令身任地方自必咸知感奮卽奴才等亦可分別限期嚴行督催庶不至再有稽延仍前積壓合無仰懇　天恩俯准寬免從前承審各官遲延處分並將舊案免扣例限責令赶緊清理如蒙　俞允卽將未結命案分別新舊彙造總册送部查核至盜案一項除土匪馬賊會匪游勇等類或持械火劫備極兇殘或拒敵官兵形同叛逆種種蔑法情節實属爲害地方兇暴衆著者仍遵照先後奏定章程由總督衙門批飭就地正法歸於年終彙奏不計外如有尋常盜案應照例隨時審結具題咨部毋庸歸入命案一併造册以清眉目奴才等爲核實清厘起見理合恭摺具奏伏乞　皇太后　皇上聖鑒訓示謹奏軍機大臣奉　旨着照所請該部知道欽此　○○閩浙總督臣何璟跪　奏爲遴員請補沿海陸路遊擊員缺恭摺仰祈　聖鑑事竊福建龍嚴營遊擊丁汝霖病故所遣該遊擊員缺係陸路題補之缺准到兵部咨第二輪第四缺應用儘先人員行令揀員請補等周伏直該遊擊駐紥龍嚴州城山唆路岐民俗刁悍撫馭巡防均關緊要臣隨在于閩省陸路儘先各游擊內誰加遴選如名次在前之右春榮久未造送履歷來省請考歸班現在有無事故無從查考惟查有留閩儘先補用游擊沈國先年四十歲安徽石埭縣人由軍功剿匪著績遞保花翎留閩儘先都司旋于台地勦服番社並開山出力案內保獎光緒元年十月十六日奉　上諭著以游擊仍留福建儘先補用欽此前經考騐收標並咨准部蕧註册歸候補該員年強才明營務熟悉曾委署理臺灣鎭標中營遊擊辦理裕如于閩省下游風土情形均尚熟悉儘先名次在前以之請補是缺洵堪勝任與例亦符合無仰懇　天恩俯念龍嚴營游擊員缺緊要准以沈國先補授于營伍地方均有裨益如蒙　俞允容俟部覆到日卽行給咨送部引　見恭侯　欽定除飭取履歷另行咨部外臣謹會同署福建陸路提督巨關鎭國合詞恭摺陳請伏乞　皇太后　皇上聖鑒　勅部核覆地行謹　奏軍機大臣奉　旨兵部議奏欽此　○○奉天府府丞兼學政臣朱以增跪　奏爲恭報歲試情形仰祈　聖鑒事竊臣於光緒八年八月十五日欽奉　恩命留任視學當經具摺叩謝　天恩在案隨卽檄飭各属舉行府廳州縣歲試臣於本年三月初八日出省按試吉林十九日扃門分塲考試四月初二日文塲舉後接考武塲初七日文武歲試均行完竣臣惟吉省自設立考棚以來十有餘年人慕讀書文風日起而人數旣多槍冒諸弊從此而生臣到吉後卽飭提調官嚴密查拿點名時責成廩保詳細認清搜檢懷挾稽查亂號不少寬假童試正塲查出五常廳槍手一名卽照例交提調官懲辦其餘土子均各安靜入塲恪守親矩臣悉心校閱生員擇其文理清眞者置之優等童生文理通順者取進如額童生覆試之日另給一紙令具默寫正塲頭篇起講核對均屬相符滿合二號例五人取進一名吉林滿字號八十人應取十六各又定額加取三名合字號一百二人應取二十名又定額加取二名黑龍江滿字號六人慶取一名又定額加取二名惟合字號僅有三人不及五人之數念其道路遙遠且文理尚順亦取進一名查文風以吉材府伯都訥廳爲最優長春廳滿合號次之其新設伊通敦化賓州五常雙城各廳州縣均係吉林府伯都訥廳地界分出不乏績學能文之士黑龍紅滿合民籍各卷亦有可觀武塲步射及均能嫻習吉林滿號武童四名照定額取進三名合　號武童五名例五人取進一名又加取定額二名黑龍江滿字號武童二名取進一名尚缺定額一名合字號武童一容與例未符因步射六矢齊中技藝純熟亦有取進呼蘭廳民籍定額二各部議人數二十名以上方准照例取進今應試文童有二十六名取進二名其餘吉林府等處民籍武童均如額取進臣於考畢後發落時文生則勉以立品武主則勗以知方期副　朝廷增設學校培養人才之日意再臣自奉天出棚經過地方雨澤均霑及時播種民情安謐堪以仰慰　宸厪所有歲試吉林黑龍江旗民文武生童情形謹繕摺奏　聞拜摺後臣卽於本月十二日起程由奉接辦本棚考試合併陳明伏乞　皇太后　皇上聖驗謹　奏軍機大臣奉　旨知道了欽此　○○涂宗瀛片　再前准戶部咨奉　上諭光緒九年內務府經費撥湖北鹽厘銀五萬兩陸續徑解內務府交柄等因欽此行令欽遵辦理當經督飭司道籌撥本年第一批內務府經費鹽釐銀一萬兩委員管銀赴　京交納附片奏報在案茲據湖北布政使蒯德標署湖北鹽法武昌道王熙緗續撥第二批內務府經費鹽釐銀一萬兩並隨解本餘抬費布袋劈鞘等項銀三百三十兩飭委試用知縣傳光弼卽用知縣熊爾卓管解赴　京交納等情詳請奏咨前來除繕給咨文飭發該員等小心管解並取具起程日期另行分咨外理合會同湖北撫臣彭祖賢附片具陳伏乞　聖鑒謹奏軍機大臣奉　旨該衙門知道欽此　○○蘇州織造奴才立山跪　奏爲造辦處奏催辦差餘剩銀兩遵卽　員解京交納恭摺奏　聞仰祈　聖鑒事竊查前辦巳卯大運借動光緒四年分辦差餘剩銀二萬七千餘兩業經奴才奏蒙　勅下月部議准仍照撫臣原奏由藩庫勻分四年歸還造辦處以清欵目現准藩司撥到頭批銀六千八百九十二兩三錢六分四厘正擬解京適奉造辦處奏催並令將光緒六年分奏銷辦差餘剩銀九千五百二十二兩三錢三分八厘及七八兩年辦差餘欵統限四月內解京應用等因前來奴才代查七八兩年藩庫應撥辦差銀兩尚未解齊奉傳活計亦未竣工究竟餘剩若干應請俟收支有數造冊奏銷後再行解納至六年分奏銷餘乘銀九千五百二十二兩三錢三分八厘甫經查照成案於奏銷摺內聲明留存織庫歸併下屆造報現在旣奉造辦處奏提自應運同藩庫撥到歸還光緒四年辦差餘欵頭批銀六千八百九十二兩三錢六分四厘一併起解除查照前解光緒五年辦美餘欵奏案由票莊匯兌派委筆帖式鍚桂於四月初三日起程賚解進京扑造辦處交納外理合恭摺奏　聞伏乞　皇太后　皇上聖鑒謹　奏軍機天臣奉　旨該衙門知道欽此 
 
