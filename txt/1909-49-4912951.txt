# 1909 - 49 - 4912951

 

Page 1

 
 
   
 
 

Page 2

 
 
   
 
 

Page 3

 
 
來稿 
[書江蘇諮議局籌辦事最近所聞見（續）] [  沈同芳稿]  
　　難者曰。章程固云設於督撫所駐之地。江蘇巡撫爲全省之主務官廳。則江蘇諮議局。應設在蘇州而不在江寗。則解之曰。江蘇二字既爲江寗蘇� 
州組成之名。稱則巡撫視。江寗蘇州等省會也。無以異也。然則同芳視寗蘇亦何以異。而贊成在寗。曰江寗爲總督所駐地。凡吾蘇興皖贛交互之。關係。或將就總督而取决焉。此其所以在蘇不若在寗之便也。（如江安糧道則兼及皖省兩江師範則兼及江西餘可類推） 
　　難者又曰。章程第七章。督撫親自蒞局行開會式。而案語有由督撫召集之語。如設在江寗。則督　同行蒞會乎。抑蘇撫無須蒞會乎。答之曰。此手續上之問題。原無甚出入。雖然。按之舊習慣。則亦甚便。查科舉時代。向由安徽江蘇巡撫迭爲監臨。巡撫有事。則由學政代辦。（憶乙酉蘇撫譚序初中丞戊子皖撫陳六舟中丞爲監臨此就同芳所見者）未嘗以巡撫至寗垣爲不便也。爾時航軌不盡交通。然上下江士子于于而集。亦未嘗以爲不便也。今則僅費句鐘之時間。而巡撫之名義。巡行各屬。亦分所宜。斷非朝覲訟獄。不之益而之啓之比例。况現在交涉日煩。總督且以時至蘇至滬。亦不能守深居簡出之舊。（如今年禁烟大會江督即至滬）而何惑乎巡撫之至寗。然則開會召集。其必督撫共同執行之又無疑也。　　難者曰。子言固然。但章程議員之額。何爲分江寗江蘇。則解之曰。查章程原案語。有云。惟寗蘇兩處。漕糧最重。而學額較少。故就漕糧每三萬石加增一名。於江寗增九名。江蘇增二十三名等語。是江寗江蘇云者。猶藩學司之所轄。必曰江寗等處蘇州等處也。（至今藩學官銜尚如此）且案語明明言寗蘇兩處。非寗蘇兩省。若謂章程之江蘇二字。即爲蘇松常鎭太之專名。恐統轄江蘇全省之巡撫。其名義已大相左。且又有一證焉。科舉時代會試之中額。先期降　。旨曰。江蘇若干名。此江蘇二字。固明明統八府三州一廳而言。何嘗别而言之曰。江寗若干名。江蘇若干名。故同芳之意。章程案語。本甚明晰。若尚慮其以辭害意。則應申請更正。曰江蘇一百二十一名。内寗屬五十五名。蘇屬六十六名。其庶幾文字義完足矣乎。 
　　要而言之。此分合問題。將來預備議案時。必能共同研究。而審知其實際。日月逝矣。吾蘇未嘗有預備議案之事。故對於分合問題。一若僅憑文字。之切劘。而不免漸流於偏激。吾聞浙中耆儒碩彦。組織議案預備會。所發表之意。見至爲閎。遠吾蘇之耆儒碩彦乎。所方争者必不在彼而在此。猶憶去秋九月同芳至寗垣。與仇淶老談及此事。淶老曰吾寗毫無成見。即如教育總會。至今寗人赴滬。亦未以爲不便。且樂賛成焉。夫所謂便不便者。當合公與私而衡量之。苟便於公。即大不便於私。猶將爲之况公者私之所積。安有便於公而不便於私者耶。在主分者之意見。亦坦然可信其無私。况文明會議。事前多一切劘。則事後之地位。亦愈形其穩固。惜游跡怱怱。不及至蘇。與一二雅故。握手商槯。遂不免視箋注騒雅之例。仍落言筌。此則於我心有戚戚焉者也。 
專電[電一（北京）] 　　　 
　陳璧丁憂出京後郵部各員有呈請終養者有運動外放者 
[電二（北京] 　 
　　慶邸近來遇事不甚主張 
[電三（北京）]  
　　郵傳部各員正月分津貼尙未發出擬即酌減 
[電四（北京）]  
　　内務府大臣奎俊奏報攝政王府第已動工興造 
電五（北京） 
　　閩督松奏閩省仕擁擠以後正途塩務人員擬請停止分發二年奉　旨交吏部議奏 
緊要新聞 
[萬國禁焑大會紀事十三]  
　　初五日下午兩點半鐘萬國禁烟大會續開第十二次會議先由日本正專員宫岡君將所得關於關東租借地内實行之禁烟章程餘聞陳答（英國專員蘭特勞君於第六次會議時所問　繼由英美兩國專員合呈决議書並將上次會議發回重議各書述其命意旋經會中討論片時即由全體採納復由荷蘭專員呈上决議書兩件係將會中已經認可之書衍長其說即由英國正專員及中國專員唐國安君相繼評駁嗣美國專員拉愛脫博士及日本 
 
 

Page 4

 
 
專員宫岡君提議將該書彚合成一以爲詳錄之記載會中全體贊成後由唐國安君起述編輯决議書四件大略該書將於明日呈會旋於五點鐘散會展期初六日上午十點半鐘續議 
　　昨報禁焑會紀事内其結果之性質一句性質二字被手民誤作惟贄合亟更正 
[籌畫海軍基礎近聞北京]  
　　肅邸自奉旨籌辦海軍後　與鐵尚書商議擬將海軍辦事處暫設於陸軍部署内並飭海軍處副使譚學衡將各項章程妥訂俟有規模再行請設海軍部樞府昨奉諭飭鐵尚書於貴胃學堂内遴選頭班畢業之王公子弟聰明者十數人派往東西各國留學聞現又擬藉此行向各外埠僑商勸捐海軍的欵如不敷用再由各省協濟聞鐵尚書之意擬先派近支留學海軍以備他日任使　　政府擬於本年三月内設立海軍專部首先建築軍港並　有實行添設海軍學堂消息 
[陳璧出京赴滬（北京）]  
　　已革郵傳部尚書陳璧已於二十六日上午九點鐘携眷乘京漢鐵路專車出京是日至車站送行者約有三十餘名並有日本之駐京仕紳九人相送鐵路局派警兵十名在車站照料聞其出京原因係接滬上來電謂其太夫人逝世旅次故迅往奔喪又聞陳璧抵漢後即乘招商局江永輪船南下昨日上午業已抵滬　　又一訪函云陳璧自革職後擬定暫不回籍意將經手事務辦理清晰再行歸里兹聞某御史復上章奏謂其罪僅革職不足以儆效尤且援引道光年間上諭某巡撫受賄三千兩之處治故陳因此大懼而其舊交亦勸其速行出京以避後禍 
[編訂法令之鄭重（北京）]  
　　日昨修訂法律大臣沈家本俞廉三在養心殿預備召見聞奏對事項係該館所定籌備事宜内有法院編制應於本年九月間會同憲政館具奏其編訂刑律應先完備請通飭各直省迅速簽註故面請攝政王意旨　　法律刑案各省皆相沿習慣積弊甚深法部堂官近擬派員往各省調查又聞朱編修汝珍已派往南方各省調查矣　　自修訂法律注重倫常之諭頒下後慶親王等即於二月初一會同沈俞兩大臣及戴尚書在憲政館會議辦法　　法律館現以修明法律爲憲政第二年籌備之要政年前日人岡田所起草案多爲各督撫奏駁今年若再有駁拒必至延誤限期擬會商政府再行延聘英美等國法律專家襄同編纂 
簽註刑律草案問題 
　　法部奏催京外衙門從速簽註　法部會同修律大臣具奏略云竊新訂刑律草案總則分則前經憲政編查館咨交京外各衙門照章簽註在案上年五月初七日經學部奏駁原奏七月二十五日開缺安徽巡撫馮煦奏駁原奏九月十四日直隷總督楊士驤奏駁原奏均奉旨着修訂法律大臣會同法部詳愼斟酌另訂具奏又於十月初三日憲政編查館將郵傳部農工商部川督粤督滇督黔撫簽註總則分則曁熱河都統簽註總則各原交咨送臣館十二月三十日浙江巡撫增韞奏駁原奏清單一件奉旨該衙門議奏竊維科條之設本模範夫羣生而删叙之方宜集平於衆議自應欽遵節次諭旨薈萃中外條辯抉擇所從蔚爲一代之典章則推曁不致扞格難行惟其餘各部院曁各省迄今尚未一律簽註咨覆伏查欽定逐年籌備立憲事宜清單本年核訂新刑律以備明年頒布蓋法律爲立憲之始基故年限所關尤爲切近現在臣等亟待修改伏乞飭下京外各衙門遵照定章簽註分别從速咨送以便斟酌損益庶免參差而昭畫一 
[浙撫駁摺之内容]  
　　浙撫增中丞具奏略云此次新定刑律草案經修訂法律大臣採取各國之成規詳考中國之沿革發明註意詮述理由纂訂至爲詳博惟改革之初必須適合乎風俗人心方足以垂永久而資遵守奴才愚慮所及有不能已於言者夫尊君親上禮教之大防現行律例如危害乘與車駕者惟合和御藥及乘輿服御物有失誤之文餘無過失寬刑之典誠以君上尊嚴凛乎不可侵犯今草案增設過失一倏治以二三等有期徒刑及罰金竊取御物亦僅處以徒刑是使奸民得以藉詞卸脫啓其藐玩輕忽之心而犯者衆中國風俗如干犯倫常敗壞名教旣爲人心所同惡卽爲國法所不容今草案傷害尊親致成殘廢貸其死罪將使倫紀綱常翻然廢棄則忤逆之徒罔知儆畏非所以安上而全下也强盜得財及以藥迷人得財舊律均擬死罪今草案處以三等以上有期徒刑一旦限满釋放更無忌憚得以肆行其凶惡殺死人命不問案情輕重任審判官隨案規定斷難平尤非所以除暴而安良也以上數端妨害禮教民情及於民間之生命財産大有關係此外與中國風俗人心寛嚴輕重互有出人之處以及語涉疑似者甚多兹特擇其最要數條加以按語另繕軍以備聖明甄擇總之刑法變更可以與時爲進止不容削足而適 
 
 

Page 5

 
 
屨倫常名教斷難自棄防閒鋤惡懲奸尤宜加重刑典若徒慕文明概從寛濫竊恐法權未握内潰先形馴至不可收拾查中國現在教育審判警察監獄各規制諸未完善前於光緒三十四年正月間經修訂法律大臣等奏請編定現行律次序秩然足爲推廣新律之預備合無仰懇天恩敕下憲政編查館會同修訂法律大臣曁法部趕將現行律編定頒行一面將新刑律草案覆加考核妥愼釐訂期於中國禮教民情悉相符合以仰副朝廷明愼用刑之至意（清單明日續錄）清理財政限銷舊案辦法（北京） 
　　度支部具奏云竊以清理財政自以考核現欵爲要圖而尤必先以銷結舊案爲入手臣部奏定清理章程第一條即以截清舊案編訂新章爲言第五條内載各省出入欵項截至光緖三十三年年底止概作爲舊案各省舊案歷年未經報部者分年關列清單併案銷結等語誠以舊案不截清則欵目易於混淆不銷結則帑項無從稽考此一定之理也查各省報部核銷之案往往任意玩延有遲至數年者有遲至十餘年者壓閣益久造報愈難即從前業經報銷之案或行查而未據聲覆或駁减而未經遵删年復一年案復一案上届未聲覆則下届仍須行查前案已駁删則後案無憑據准塵牘山積紛如亂絲故現在欲清理財政非先將舊案勒限銷結終無著手之方惟查向來報部册式倍極繁細其册籍或至百餘本及數十本之多今欲將陳年積壓之案立限掃數報銷若仍令其分造細册則時日旣迫亦恐赶辦不及未免强以所難臣等公同商酌欵項固須核實辦法無妨變通相應請旨飭下各省將軍督撫等遵照臣部奏定清理財政章程第五條各飭將光緒三十三年以前未經報部之案分案據實開造詳細清單限於宣統元年十二月以前陸續送部核銷勿庸開造細册以期速藏其歷年奉部駁查未經完結各案將何項必須變通何項漏未立案何項尚可酌量核减何項碍難遵照删除各情由限文到三個月内一律查明報部中臣部酌量情形奏明分别銷結俾天下曉然於朝廷鋭意更新破除隔𨴋欺隠之積習而相見以誠庶足以立清理之始基而爲憲政之大本如再遲延不報致逾期限則是有意延宕臣部定行指名嚴參以爲玩視奏章者戒抑臣等更有請者立法固貴乎寛用欵必期於實此項舊案旣經准其開軍報銷寛其旣往而各將軍督撫等受國厚恩亦當念時會之艱難欵項之不易實用實銷毌得稍涉浮冒其歷任經手人員如有蝕等弊即須破除情面参追完繳倘扶同徇隠蒙混銷結或别經發覺或臣部派出監理各員訪查得實定將朦銷之員奏明加等治罪以儆官邪而重庫欵正月十四日奉旨依議 
[京師近事]  
　　恭修　景皂帝實錄已由大學士各堂奏請欽派正副總裁昨日分知大學士閣學各堂聞除六堂大學士開送總裁外其閣學開送者係墨麒麒德毓隆耆齡那晋楊佩章李聯芳吳郁生王垿等九員其閣學瑞豐因有兼差未克開送至該館漢提訓差缺虑開單請簡者爲吳廷燮華兆奎易楨劉穀孫陳毅伍銓萃胡彤恩趙廷珍各員　　度支部議在本部設一清理財政局以丞參總其成派司長一員爲總辦司副一員爲會辦日内即當　　駐德欽使廕午樓大臣病體已痊准於二月初八日請訓初十日起節由津赴滬搭德郵船放洋因該郵船係西歷三月六號由滬起行故也又聞肅王三世子憲章此次随同廕大臣出洋意欲游學法國　又聞蔭大臣已於上月二十七日下午赴外務部袛領國書 
　　聞日前某御史遞封奏係揭叅江蘇巡撫陳啟泰難勝封疆大吏之任聞該摺内容謂蘇撫年老無能諸務廢弛且嗜好甚深故違禁令不克戒除日事彌縫以圖苟安等語其他尚有多欵現該摺留中未發已密派員查辦矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[津浦攤欵加收鹽捐（北京）]  
　　直督楊蓮帥具奏云竊據直隷绅士民政部右丞劉彭年學部右丞孟慶榮郵傳部左丞李焜灜大清銀行正監督張允言翰林院侍讀學士惲毓鼎侍講學士李士珍掌遼瀋道監察御史史履晋候選道王毓芝候選同知馮恕等呈稍津浦鐵路暫借洋欵興修由直東蘇皖四省招股籌欵十年後歸還洋欵作爲官商合辦直隷計地攤欵合銀七百餘萬兩爲數過多招股殊覺不易查食鹽一項人所共需豫省因自辦鐵路所有行銷河南之鹽每觔加價四文提充路欵上年正月間經前任河南撫臣林紹年奏奉硃批該部知道欽遵在案查蘆監行銷直豫兩省豫省因路欵加價四文而直省未加今直省亦因路欵照加四文事得其平商民自無異議至於民間每日每口食鹽不過三錢全年統計不過多費二十餘文並不爲難而積少成多每年可得銀五十餘萬有此大宗的欵其餘不難湊集此項加價作爲鐵路股本仿照豫案以二文歸商以二文歸民由公司發給股票作爲永遠財産十年之後鐵路所進餘利按股照付歸商者付給該商歸民者付給各州縣本地紳民以備地方辦理公益之需一俟十年期满洋欸還清卽將此項加捐停止以紓民力等情當經行司核議兹據運司張鎭芳以與豫案相符議請援照辦理詳奏前來臣查津浦鐵路關係大局直隷計地攤欵其責任爲全省人民所共擔其權利亦應爲全省人民所共享據請長蘆行銷直隷食監每觔加價四文提充路欵分給商民股票作爲永遠財産此項加價十年期满即行停止雖暫累於月前實食利於日後旣非尋常加價歸公者可比合無仰懇天恩俯准照擬辦理以裨路政 
各省清釐財政問題 
[粤督張安帥致各省撫台電]  
　　各省撫台鑒洪度支部議辦預算决算表一事前經電商各省皆因造報爲難迄未定議現在籌備立憲旣有年限明年即須調查歲出入總數部中又以舉辦統計迭催造報此事似難再緩查各省欸目除正項部欵收支向有定額外其餘雜項無定數亦無定欵且有融支融銷者即如振捐一項報部作收四成外省抵收一成一二實須融銷二成八九本屬無關弊竇而與本欵之實收實支便不相符其他似此者不止一端想各省亦所在多有今若仍照融銷之法似非實事求是之道若據實開報又與從前銷案兩歧此節最费斟酌至外銷之欵和盤托出恐將來或有棘手如不實報又無以昭核實而免窒礙公智珠在握必有良策理擬如何辦法乞詳細電示鄙意或將爲難情形聯合數省據實入告請將以前糾葛之欵不定之數槪免計議就現年實收實支數目據實查開庶幾或易下手可否之處亦乞賜教再憲政編查舘咨行籌備立憲案内查歲出入數目係包行政地方兩費而言且須將地方費交諮議局議定此項地方费是否專指各屬紳民自行籌辦爲保衙鄉里之用如善堂公局等欵粤省似此者甚多其進支欸項官中向不預聞貴省情形若何現擬如何查開並祈示及爲感駿文印 
[浙撫增中丞復粤督電]  
　　廣東張制台鑒洪文電悉此間丁漕鹽釐關税各項已飭司道局所各設統計處逐欸鈎稽惟正項易於造報外欸諸多糾葛其融支融銷有類振捐情形者甚多誠台尊諭最費斟酌時間綦追恐難依限藏事示及聯合入告如各省意見相同願得附驥地方費一項擬就禀詳有案者查明列表然或官中有此名目欸項由紳主持亦猝難清理藎籌所及仍祈賜教寒印 
[江督端制軍致各省電]  
　　各省撫台鑒洪接陳筱帥漾電咨前接安卽文電藎慮周詳無任佩仰查度支部奏設統計處飭送各省收支欸項表册自三十三年爲始以爲現在編纂統計年鑒之用憲政編查舘奏定逐年籌備事宜飭將各省歲出入總數詳細調查自明年爲始以爲將來編定預算案之用鄙意以謂編篡年鑒皆指已經支銷者而　自可查照該年銷案分晣造報若爲編定預算案實於辦事前途極有關係亟宜分别國家行政地方行政實事求是内外通籌擬自宣統元年起所有一切行政費用逐項查實釐定收欸旣須實報支欵憲准實銷整飭方新不咎旣往庶於核定全國預算案較有把握而免糾葛應請午帥主稿連合東南數省剴切入告即新酌定示復施行爲盻而地方辦事用費如學堂警察等事皆隷之紳民自籌之公益善舉似不能牽連在内併以附聞等因敝處復電文云安帥鑒部催各省辦理統計其爲難斟酌之處情形大略相同誠如尊處外銷之欵托出恐將來棘手不報又無以昭核實但江南財政自鐵大臣清查後各局收放欵目均已照數開報外無外銷遺漏之欸是以年來辦事更較他省爲難情形亦較他省稍異尊意擬將以前糾葛不實之數奏請免報自是一定不易之辦法惟度支部前次通行之信本有不以成例相繩之語近聞部議奏設各省清理財政處凡歷年未經報部或報部未經准銷之案業由各衙門局所報由督撫核准及督撫歷年因公動用有案可稽者無論有無奏咨原案無論於奏咨原案是否相符均可開單咨部銷結是從前糾葛不清之處部議本亦剔除鄙意憲政分 
 
 

Page 11

 
 
年章程旣以明年調查各省歲出入總數届時部議清理財政處已先成立章程亦已宣布如自宣統元年起以前槪行免報自可照辦否則再行申請尊意以爲如何至地方費係指地方行政經費如教育警察農工商各項而言當與紳民自行捐辦善舉等項不同此次部議清理章程聞亦分别詳晣尊處擬如何籌辦仍祈隨時電示至感云云此後未得安帥續電公意擬自宣統元年起所有一切行政費用逐項核實釐定收欵旣須實報之欵應准實銷整飭方新不咎旣往極爲扼要之論惟各省欵目或有不同情形即難免互異如由敝處主稿聯合各省剴切入告必須各省先將欵目不同之處及有特别爲難情形詳細示知庶可著筆除錄公電轉電北洋四川閩浙東豫蘇各帥外先此奉復云云特此電達尊處如何辦理乞即電復爲荷方勘印 
分類新聞政界 
[變通輪委章程安慶]  
　　安徽藩學臬三司爲改定候補人員委署輪次章程事會詳上憲云（上略）皖省委署輪次同通直隷州州同州判計五缺爲一輪六品至八品九品至未入流均十二缺爲一輪現今政治迥非昔比委署仍拘舊章非動與例違即不適於用本司審情度勢參攷新例竊謂宜增宜删約有數事正途之入仕也以學術委用理宜優異查知縣委署輪次正途占全體三分之一佐雜則不然正途捐納初無重輕知縣正途不加高佐雜正途不加卑事同一律豈宜軒輊此正途輪委宜增也法政畢業人員平日研究皆行政治民之事則所學即所用亦宜優視以資治理且候補官吏應入校者十居七八舊生畢業甚衆新生繼續無窮不有獎勵何以勸來者惟法政學堂所詳獎勵在部定獎勵新章之前自應註銷一面遵照部章造册彙送各司道局所聽候差委外一面仍入輪委用此法政學堂之輪位宜增也新例凡候補官吏應行考試者一二等分别差委等因此等考取人員視肄業法政雖有未逮然文辭識解必有可顴此新例考取人員之輪位宜增也記予超委酌委人員其得也以勞續蓋合功懋懋賞之旨此各項之超酌委之輪位宜仍舊也挨委人員以到省早遲定得缺之先後其得也不必有功亦不必有學術且新例凡候補人員大考之後優者差委次者入校下焉者回籍則换委一班已融入考取差委及畢業委用兩項之内萬無獨存之理此挨委名目宜遵例删除也以上數端本司爲疏通正途獎勵學術恪遵新例起見是否有藩司詳定章程酌量署理不入輪次此外未盡事宜隨時詳請示遵 
[江督飭查巡警弊端（南京）]  
　　江督札巡警路工局文云前准民政部咨開函准軍機大臣字寄（中略）併刷印原奏一件等因准此查巡警一項責重事繁大要以除暴安良保衞治安爲宗旨今若如原奏所云專橫無法擾民滋事各節則是衛民之政轉以擾民自不能不澈查整飭以杜流弊所有江寗省城内外巡警責成江南巡警總局外府各慶州縣巡警責成蘇臬司分别認真考查有無原奏成云各弊據實詳覆核奪一欽遵諭旨切實奉行母許於定章之外藉端滋擾以安民生至職分當辦事亦不得藉此爲詞稍涉諉卸是爲至要 
[甘藩改期赴任蘇州]  
　　升任甘藩毛提學前定於初四日赴任茲因料理行装一時未能就緖故改期於初八日前赴甘藩新任 
交涉 
[法官解還欽州著匪廣東]  
　　欽州官軍與法官索取逃匿越南革黨一事現法官已允將黨魁韋什長韋亞求韋十等四名解還東與洋務局委員審辦惟内有一名係因其會在越南拒捕鎗傷法官故不能移解應由法官訊辦其餘皆交還中國官辦理 
[佛山輪船命案之餘波廣東]  
　　佛山輪船命案已迭誌前報茲悉復經馮爵臣楊和隹譚少圃張鎏基四人以慘被誣衊乞恩昭雪等情具禀督轅旋奉安帥批示云此案業經續行照詰葡領未准答復據呈前情候再照催明白聲復定期速開正式裁判會訊斷結該商人等仍應静侯辦理母滋事端 
軍界 
[擴張邊防製造局之計畫廣西]  
　　廣西龍州地方毗連滇粤兩省與法境密邇相接實爲西南之保障去歲經桂撫飭令在龍州城外設立邊防製造局一所派委員一名招選工人四十餘名每月經費僅開支數百餘兩規模殊形狹隘現聞桂撫以目下正大舉徵集編練新軍將來龍州駐紥軍隊必日多需鎗砲之用擬將該局大加擴充寛籌經費添聘技師多名以爲製造鎗砲弹子并陸軍各項應用品 
[派查江防要塞（南京]  
　　江督端午帥札李道光　等文云照得鎭江江陰吳淞等處地方自軍與以來駐紥營防所在皆是而營防地址悉由公帑而來所費誠屬不貲厥後兵事敉平節經裁併營隊所有從前營基或以歲久失修或無專員經理漸被民間侵佔者不一而足現當整飭戎行之際務當澈底清查以重公帑而裨軍用其各該地方之砲台及水旱雷營各部分自創辦以迄於今布置一切及購備砲位雷電等器所費更多而關係尤鉅查要塞一門列國皆視爲秘要故其安置配備無不動合機宜用備緩急現在本部堂重整江防所有砲位雷電等器是否均能合用有無銹蝕保存經理是否合法如有不堪應用之器即須開單指明以便收回存庫庶足以愼重公物鞏固江防查補用道李光鄴秋操轉運局提調錘丙熙堪以派委前往鎭江等處詳查營基砲台雷營各事宜該員等各薪資銀兩均由財政局支給務先於財政局（即前籌防局）查閲各宗案卷即速前往該員須知上項事宜係屬特委要件於財政軍事兩有關係務當不辭勞怨逐細清釐詳實禀復聽候核辦勿辦具文致負委任云云茲聞鍾君丙熙接札後已於日昨行抵鎭江查勘矣 
 
 

Page 12

 
 
學務 
[滿營學堂提撥學費杭州]  
　　杭州駐防將軍副都統等函致增中丞以滿營學堂就學人多經費支絀每月撥欵補助洋三百元以資擴充等因當即札司酌量補助籌議詳候咨復經顔方伯以司庫學費支絀萬分各屬高初兩等小學多係就地籌欵杭營駐防事同一律惟杭屬留縣一半考費尚有存留未經動用之欵當札府分飭各屬將前項留縣考費尚存若干飭令刻日查明開摺送府由府酌量提撥彙案核議詳辦　 
[法政講習會定期開課蘇州]  
　　蘇城讓王廟内所設之師範講習會今歲改辦半政講習會茲由該會義務教員楊廷棟等七人已於初三日開會議定担任平日功課鐘點以便各專其責按時授課並定於初十日下午行開學禮 
實業 
[商會複選總恊理蘇州]  
　　蘇省商務總會前經開會投票選舉議董二十一人定初四日複選總協理各情已紀本報茲悉是日各議董均經到會投票選舉總理計得票最多數者張君月階張君極力辭謝現已公函挽駕想必俯允担任以盡義務次舉恊理計得票多數者倪君詠裳吳君似村當時以二人票數相同照章重舉不意票數依舊平均嗣經名譽會員王君勝之吳君卓丞蔣君季和公同議决將二人用掣簽法竟掣定倪君詠裳爲協理次舉定會計議董杭小軒吳似村二人其餘理案議董俟於董事會時推定十人再行報部存案備查 
[粤東士敏土石之調查廣東]  
　　士敏土廠日前因羅定東安大石山所出山石可製士敏土當委候補知縣施大令景華前往查勘該山土名高橋山約高四五十丈縱橫六七里係鄉民陳姓管業左近相連有小石山土名牛頭凹高二十餘丈縱橫二三里爲阮姓之業均離縣城約三十餘里該兩山所出青藍石原質甚高以之製士敏土可得八九成之譜每年由西江出口約二千五六百萬斤每萬斤價銀十兩餘如照省河石釐設卡抽收每萬斤抽銀一兩二錢每年不過收銀三千餘兩光緒二十九年由商人批辦開採運銷澳門等處年約一萬餘噸每噸價銀一兩八錢如照設卡抽收每年亦約得一千兩而卡中支銷費須過牛所收實屬無多倘就西江各處原有之廠帶收則公家增一進欵而省糜費且商民少一釐卡以免滋擾似較事半功倍昨該令已將查得情形分别具覆當道察核辦理云 
雜記 
[大沙頭之餘燼廣東]  
　　大沙頭被火焚燒後粤督張安帥札行所屬勒令各妓艇不准仍在河面復　已紀前報茲聞河泊所魯文墀遵札查明現存妓艇計現存者河南軍功廠海旁梁樹等艇共十九隻妓女六十八口俱係耍艇往來無定源昌街海旁肥蘇等艇十七隻妓四十口合昌　住　艇共十一隻水鬼氹十六隻列報禀復統限三口内選居岸上 
[争繼奪典成安慶]  
　　皖南崔紳國因去夏逝世後遺産甚豐其姪孫賄串族長崔國霖强繼奪産争佔故紳在蕪所開之涵豐典業經該故紳之婦楊氏率子禀控各大憲奉批不得强繼等情屢紀前報本月二十四日崔詳潤同弟詳裕帶領三十餘人各持洋鎗刀械坐楚南小輪到和州强奪故紳在該州所開之匯公典紳婦楊氏聞信後即挈二子並家丁等連夜過并赶到和州詎料祥潤兄弟盤踞不讓楊氏情急當詣州署喊禀任輔亭直刺准詞即飭差簽提祥潤兄弟到案祥潤自知情虚遂即出典次日同弟竄回蕪湖聞楊氏深恐祥潤等故智復萌業在蕪道署具禀立案云 
清談選舉運動法四 
[一名兩圓廉價之議員]  
　　留學生某。初入芙蓉城。流連數年。漸覺芙蓉城主。束縛之苦。乃自奮然曰。大丈夫安肯鬰鬰久居此哉。遂東渡入某速成科留學。 
　　學年　返。某生之氣槪大異。熱心公益之説。已脱口而出。時郡城適辦初選舉。紳士紛紛運動。或設席請學界。或張筵欵紳界。酒肆中貴客之屨常满。　　某生曰。以酒肉徵逐相運動。事未成而外已譁然矣。非策之上者也。因思得一法。 
　　時郡城設一勸學會。會員各出會費二元。學界中之錚錚負重望者咸入會。於是一般寒士。皆以附驥爲幸。然苦無會費。　　某生知之。乃佯謂一般寒士曰。公等欲在學界做一番大事業。不可不與學界聯絡。不可不入勸學會。　　寒士皆曰。我輩蓄此志久矣。一對番佛。苦無從籌措耳。　　某生曰。迁哉君輩。何不早言。弟雖隊寒此。區區者尚可爲君効綿力也。遂探懷出英洋十餘枚。分給諸寒士。諸寒士狂喜。且謝之曰。他日必得當以報。　　某生慷慨任俠急公好義之名。由是震一郡君子曰。以區區十餘元之費。即可費學界歡心。他日果當。還其價抑何應哉。一般候補議員。不可不知此　。 
小説 
[潘傑小史英國梅特撰著泖浦四郎信譯]  
　　（三）情誤 
　　潘傑與弗命痕諸人繋球甚樂。未幾球事畢。時已薄暮。潘傑携其球具而入。懸於壁間。復走至衣鏡前自照。雲髮　亂。稍加整理。　　弗侖痕與潘傑諸人繋球。精神活潑。手足靈捷。潘傑初发弗侖痕年長。並不在意。至是頓改初念。曾聞其姊言。若入已届中年。何以精神活潑乃兩。倘非青年。曷克至此。且其目甚美。余諸友中與我最爲相契。而以美目稱者。無過海蘭梨刺。今顴者人之目。則海蘭梨刺比之無色　。故潘傑藐視弗侖痕之心。頓然消滅。而愛暮弗蘭痕之心。自此始矣。　　潘傑自念曰。異哉若人之目。彼於默息時其光閃爍。時時注目於我。其必有意於我無疑。目雖未言。而目已傳之矣。假令彼常在於此。豈不大善。自此將永永使余留戀而莫能置在潑斯台之俗例。至暮夜時婦女必着寛博之外衣。潘傑乃至房中取一至麗之外衣。周以花邊。色亦鮮艶。又至窓前取玫瑰花。佩於胸前。潘傑束装已畢。方擬出門。適奇南自外而入。　　奇南見潘傑衣服装飾與往日大異。頗爲驚訝。急問曰。汝將他往耶。何衣服是若之麗都也。 
　　潘傑答曰。非也。余在家中。並不他往。汝喜余之艶服乎。余將衣以示我母及若此　　　　突然出諸口曰。恐　爲余及母將爲弗　　。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
　　甘肅 
　　陜甘總督升允具奏云伏惟憲政初基關繫重要此日之籌備即爲異日之敷施自不能不詳愼圖維期歸至當現經奴才於甘肅省城設立諮議局籌辦處札委藩學臬三司及蘭州道監理其事茲已刋給木質關防於本年十一月二十日開辦啓用應委員紳均擇取其練習法政通達治體不必拘定官階一切預備選舉事宜悉遵定章辦理仍劃清權限以行政之事歸官吏以建言之責歸士紳庶幾相得益彰無虞侵越刻正遴派司選員分赴各屬帮同地方官辦理調查選舉各事以免延誤而期實行至本省駐防應暫設議員專額亦經咨明將軍都統照章妥辦其所需開辦暨常年經費已飭由統捐局籌撥濟用擬請作正關銷惟是甘省僻處邊隅民智錮蔽語以議員資格選舉章程多茫然不解所謂况境城窵遠文報需時將來按期程功殊無把握奴才惟有督飭在事司道員紳等察酌地方情形因势利道董勸兼施不敢過於操切轉滋流弊總期次第圖功如期竣事以仰副朝廷孜孜立憲好惡同民之至意 
　　直隷 
　　憲政編查館咨覆順天府暫由歩軍統領衙門派總管理員會辦選舉事宜文云接准咨稱據大宛兩縣禀陳京營地面未能直接情形隔閡呼應不靈所有初選事宜擬請咨呈貴館援照奏定八旗左右兩翼及内外城巡警總廳各派總管理員一人辦法咨由歩軍統領衙門於京營地面亦遴派總管理員各一人會司該兩縣辦理各等情到府據此查所禀各節委係實在情形除禀批示並分咨查照外相應抄錄原禀咨請貴館查照核辦迅賜見覆等因前來查本館原奏不及城外京營地面者以京營各員所掌多係辦理缉捕事宜至選舉之事以人民賦稅爲主乃地方官行政之責故令該兩縣專辦以清界限茲復據稱不能直接辦理事屬創始姑予變通暫由歩軍統領衙門亦派總管理員二人會同辦理城外京營地面選舉事宜相應咨覆即由貴衙門逕咨歩軍統領衙門查照辦理可也 
專件 
[浙省剔除都董圖董等項之原因]  
　　報載浙江籌辦處通吿其都董圖董等項是否作爲公益事務質問憲政編查館館電以不作公益事務論浙籌辦處即遵飭各屬剔除此事大有可疑蘇人不能解問之浙人乃知浙之鄉董圖董非經制之鄉黨職遇有地方公務乃地方號爲紳者皆當過問除城市善堂等處外鄉間幾無董事之名間有之則與差保無别卽此所謂都董圖董是也故是否公益浙人以爲疑而館電竟剔除之吾蘇則各地方除巨紳爲官所就商間有不能不預地方各事者外自餘士紳類以不問公事不見官長爲高其農田水利道路橋梁以及鄉里之仲裁痞賭之禁令團結守望整齊規約一切將來自治所有事在在以鄉圖董司之自治之基礎較浙爲密此次定選舉資格久以鄉圖董爲公益資格官民舉無間言恐見浙電而政疑爲書其分别如此[  孟森來稿]  
本埠新聞 
[調查洋商進口軍械]  
　　陸軍部因須調查江海關去年洋商所運軍械進口數目故特電飭滬道飭請新關稅司查抄申復以憑察核 
[陸軍部限制購軍炸藥]  
　　陸軍部以炸藥一項最爲危险嗣後凡有洋商及各處礦局採購炸藥應先報部核准方能購運進口各關稅司非奉部文不能遽行騐放現已咨行江督札行鎭滬各關道轉致稅司遵照辦理 
[讞員不認延擱訟案]  
　　美總領事田夏禮君前以公共公堂會審委員對於美商控案延不訊理照會江督札行滬道轉催速辦已誌前報茲悉廨員寳明府業已禀覆謂查得美商勝家公司禀控彭幹臣不付欠銀及譚雨根欠還機器價銀等兩案一由被吿清還了案一由被吿將銀陸續歸還尙有未繳銀兩亦經原吿收取憑單自向劃收現在亦已結案所有雷文控吿王小東不交租地一案現經王小東自向雷文理楚亦已將案註銷惟怡昌洋行控吿新源祥趙子廉虧欠貨銀一案因被吿避匿飭提未到現正催提訊辦至協美洋行控吿徐錦甫不付保銀一案因被吿匿居法界早已函請法領關提迄來解到以上美商控案五起三件已經結案僅有協美怡昌兩件因被吿未到以致一時不能訊斷今美領一再責備殊難索解查公廨一切案件無不隨到隨訊並無延擱之事請即轉詳仰祈察奪 
[鳥山船户反對公所四誌]  
　　本縣李大令昨日派差至總工程局移提爲首反對鳥山船公所鳴鑼聚衆之船夥夏言林該差適在中途撞見上前拘提反被抗拒當喚巡士幫同拘局仍交來差帶回歸案訊辦 
[鄉民反對糞頭三誌]  
　　閘北鄉民反對糞頭已兩誌前報前晚經巡警局孫明府將在押之談長生張妙生提出研訊談張均諉不知糞頭黃金成亦代求開釋明府以黄出爾反爾大加申斥判張先行交保談仍還押候外間風潮平静再行開釋 
[小工因賭斃命續聞]  
　　小工某甲前日在西門外隨同流氓賣花阿四等糾賭抽頭被西區巡員訪悉查拿甲忽中途身死已紀昨報茲聞該工人係寗波人向在北市電燈廠充當小工家住英租界當時經人舁回家中後尸親不肯甘休大爲吵閙不知如何了結也又聞總工程局董訪悉西區偵探有庇賭不法情事甚至釀成人命當即讑飭探長薛貴切實調查並知會西區從速函復以憑澈究 
[巡防局員之推諉]  
　　日輝織呢廠去臘失竊呢疋挂鐘衣服銀洋等物曾經滬道分行上海縣及高昌廟巡局查緝在案茲由巡局員李二尹查得該呢廠係在龍華巡防局所轄境内應由該巡局查緝爰特禀由滬道札行龍華巡局黃二尹嚴行查緝 
[禀陳紗廠總辦被刺情形]  
　　本縣李大令昨赴盛杏蓀宫保行轅京陳又新紗廠總辦陳景翰被棧司駱榮戳傷身死及詣騐緝兇情事 
 
 

Page 19

 
 
[城内]  
　　傳見縣令○蘇藩瑞莘儒方伯昨有要公特傳本縣李大令至行轅面諭一切 
　　盗匪解縣○盗匪葉阿龍在逃日久昨經縣捕查悉該犯逃匿西南鄉前往拿獲押解到縣押候訊辦　　揑詞誣控○張慶林控楊永林紏衆行兇昨經一路巡局遊蜀官飭提應訊之陳朱氏蘇桂生孫小毛等多人到局訊究楊永林供前月向陳朱氏租得被頭一條途遇已革捕快蘇桂生將小的擉住毆打被頭亦被奪去小的即邀開老虎灶子孫小毛向蘇理論蘇自知理屈避匿不面反被揘詞唆張誣吿求請仿查陳朱氏供楊永林之被實係向氏租借並非行竊蘇桂生前爲捕快犯案斥革現仍冒捕索詐求究孫小毛供因楊被蘇誣竊邀小的解勸並不紏衆行兇張慶林供禀詞由蘇桂生交付小的到局投送餘不知情判蘇重責四百板収押嚴辦楊等四人交保候查明再核　　僧人詐擾○猛將堂住持僧雪岩將客師月來扭至一路警局控稱月來曾在廟内誦經後被偷竊各物將伊辭退詎今年時常來廟詐擾行兇是以扭案請辦訊之月來供詞支吾判掌頰一百下斥釋　　會議醫學○醫學研究所現在中旺街積福里第一家石庫門内分設會議處定於初十日下午七時開會以便北市各醫生就近會議　　傭媂獲賊○積竊俞根林前日偷竊戴同與衣被正欲携包逃逸被傭婦曹李氏撞見扭獲解至一路巡局請究俞供認不諱判責四百板収押二月　　官事○江蘇補用通判戴宗禮昨至道署禀謝未委巡警局警保科長差巡警局警學科長江丙補用知縣王大錕禀知銷差即往江西糖捐局委員候補南隷州姚炳熊禀知赴太倉鎭洋公幹巡警局帮審兼自治局教員知縣曹運鵬湖北試用知縣洪國道新選雲南大理府彌渡通判萬鴻鈞等昨均到道禀見巡警局拘留所委員主簿徐寳元禀謝奉委調辦梅家巷保甲局差 
[南市]  
　　移傳保人○昨日公共公堂派差持票至總工程局禀稱開平礦務公司控大崙煤號主劉楚堂定貨不出請傳保人大森煤號執事周倫祥歸案訊追局中當即派探將周傳案判令交保自行投廨候質 
　　巡捕罰洋○巡士羅殿元前因請假不歸經總工程局斥革在案茲由警務處資悉雖殿元現充法界巡捕因飭保証人交出送至當値處着令　洋十二元充公 
　　流氓就獲○流氓陸順泉於上月二十四日與北市流氓混名大頭阿四等聚衆數十人在三角街尋仇報復茲由南區將陸查獲解至工程局請究陸推賴不認判押候查辦 
[閘北]  
　　偵探脫累○吳淞營差弁沈榮福被流氓麻皮阿小馬扣鐵阿丙蔡福生等紏衆戳傷履紀前報前日巡警總局孫裁判飭傳案内牽涉之偵探徐香蘭到案鞫訊該探供與沈素識去年除夕沈向篾作店租借房屋央身擔保至擺賭一節實未預問縣裁判以既未預賭從寛免究惟流氓蔡褔生馬扣鐵阿丙在逃未獲即着該探赶緊查緝 
　　妻女偕逃○車夫沈柳堂昨至四路一區　　 
訴稱伊妻戚氏素與郭海有姦前日小的拖車出外戚氏遂携帶女孩乘隙潜逃郭海亦已避匿求請查緝巡官准之　　衹認收贜○楊慶和銀樓失竊地脚泥兩桶已紀昨報前日下午由沈四龍之子沈景初尋到房客吳根甫並脚泥兩桶一併帶至巡局請究吳供此項地脚泥由丁天褔鎔銀爐出店阿發於初三日賣與小的曾出洋五元並非竊來求宥判押候提到阿發再核 
[英租界]  
　　情節曖昧○顔張氏控張雲卿逼姦行兇一案昨由捕房將張拿房解廨請究氏供上月二十九夜張逼婦人至伊所賃房屋内姦宿不允被伊主母毆婦人因無顔回家投浦　盡求究張倩某廠洋人到堂訴稱張在本廠充當工頭顔張氏實與張弟通姦被張之弟媳石氏於初一日前往毆打張雲卿實不干涉請爲　釋旋據張石氏偕見証婦人楊吳氏等投稱是日送飯到廠與夫口角顔張氏忽出而行兇現面上傷痕未退求察質之顔張氏稱張雲卿串令弟媳並買出見証造謡污衊不足爲據中西官以兩造所供均不足據判將案註銷一併斥釋　　妓院大賭○熊阿荗等數十人前晚在澳口路二百九十八號門牌妓院内聚賭被老閘捕房包探偵悉前往拿獲熊等三十五人一併拘押捕房昨解公堂請究判熊等三十人各押捕房三天王阿四等四人因保出未到着將保洋充公一面仍飭包探查拿爲首之某龜奴並抽頭之華捕李阿四等到案嚴究内有過犯王阿三（即王阿福）着押四月仍逐出租界　　巨竊越獄○巨竊陳阿三前由法公堂判押改過局一年在案前晚越獄逃出即由法捕房檢出該竊小照送至褔州路總巡捕房飭探一體協緝　　不認販賣○潮洲人蔡阿晋蔡春高蔡慶林串買小孩朱金實王春江意圖轉販旋被捕房查獲於昨日連同兩孩一併解廨請究蔡等供王孩係向其父賣來朱孩在城内善堂助米兩石領來均螟蛉爲子並非串販判限一禮拜尋交王孩之父到案再核兩孩暫行留廨　　改傳爲提○担文律帥控王松樵佔地不讓昨由公廨飭傳抗不到案諭即改傳爲提 
　　妨碍衛生○洗衣作主夏杏生因洗衣不潔由工部局洋人查見以其妨碍衛生傳至公堂請究判罰洋五十元充公 
　　串竊煤斤○俄國婦人控西崽邵阿男邵阿弟毛文治串竊煤斤昨晨由探一併解廨訊供不諱判毛與阿男各押兩月邵阿弟從寛斥釋　　仍未定案○萬裕莊控經理李杏芳與叔李高串通虧空銀五萬兩一案昨經公堂復訊仍無確供判李松高仍交原保李杏芳還押候示　　串同拆稍○傅秋臣控楊明云候山仁徐桂褔串同拆稍昨晨由探將三人解廨訊明屬實判各押兩禮拜 
　　驅子収押○徐阿褔控雲侯山以　包爲由驅去銀洋昨經公堂審實判黃押一禮拜 
　　寓客病斃○甬人顧文元寓居蕪湖路褔安客棧前晚因病斃命由棧主報知捕房將尸舁送虹口婓倫路騐屍所報請上海縣李大令於昨日午後蒞騐委係因病身死因　家屬遂由善堂棺殮厝壇候認　　飯店失愼○山東路慶雲銀樓隔壁某小飯店昨日傍晚失愼經救火曾西人前往灌熄 
[美租界]  
　　豈無原因○王生才昨至捕房報稱養媳之母前日帶領多人來家無端吵閙硬欲將女領回請爲禁止捕　諭候飭探查明再核　　尋獲甥女○無錫人曹鳳章之甥女張阿毛前被張西大誘至上海住居虹口昨日被曹尋見扭入捕房捕頭命曹領回管束　　　人串竊住居百老滙路之某西人昨扭江北婦人陳唐氏方陳氏至捕房控被串同侍者竊去鈔票金節請爲究辦捕頭爾令収押候飭探查明核辦　　因公跌偒救火會西人華達前日因新 
閘路失火聞警往救行至北河南路忽從皮帶車上跌下受傷由捕送入同仁醫院醫治　　乘馬跌傷瑞記洋行　字西人楊應克前晨乘車至楊樹浦忽然墜下傷及手足由捕送入同仁醫院醫治　　醉漢輕狂○前晚有一酒醉西人在百老滙路調戲婦人陳印氏由捕拘入捕房暫押即釋　　乘醉行兇○某西人前晚在百老滙路乘醉毆人由印捕拘入捕房押至昨晨開釋　　俄人行兇○康晉昌西式成衣舗昨向某俄人索討衣料洋不還反被毆打該店主投報捕房捕頭飭赴俄署控吿 
法租界 
 
 

Page 20

 
 
　　咎在巡捕○某小烟間深夜開門容留上差華捕入内磕睡等情已紀前報茲經捕房查得該店因煮烟開門偶有向來相諨之巡捕入内稍睡情面難却並無别人開燈吸烟情事昨特函吿公堂將案銷去 
　　失竊金表○蘇州東吳大學堂學生江長川之母住居方浜僑地方前日附火車往蘇看子被扒手竊去金表一枚價値三百餘元旋即報知公司請查緝迄未弋繼 
　　欠租逃避○公和公司收租人徐若室昨至公堂禀稱自來火行街十六號門牌又寗波路七十一號門牌兩家均積欠房金四五十元逃避不理請示辦理聶司馬判將屋内什物歸房主髮賣抵儥如再不敷禀侯追究　　累及家室○林志新虧欠爱　德公司房租洋二十九元避匿不理禀由公堂將其妻王氏傳案判限兩禮拜内先還三個月租金餘於下月底理清 
國外新聞 
[日本政界近事]  
　　初四日東京電云都筑男爵及荻生伯爵均派　　 
入樞密院供職 
[韓大臣媚日召怨]  
　　初四日東京電云現在日本游歷之韓國内務部大臣松風君謂美國在韓教士專以煽動土人抗拒日本行政爲務韓國美籍各教士聞此消息頗爲怨怒 
[英國財政界近事]  
　　初四日倫敦電云一千九百零八至零九年英國預算案增補之欵共英金一百一十萬零四千零十五磅外加養老金九十一萬磅綜計共違英金二百一十萬磅已於上年未季用去此外尚需欵十萬磅以賑賦閒工人 
[美總統主張增添戰艦]  
　　初四日華盛頓電云美總統羅斯佛現仍力主添造戰艦四艘 
[嘉讚羅總統之行政]  
　　初四日華盛頓電云塔孚脫君近在菲萊召爾菲亞演說盛讚羅斯佛之行政而於密查一案竟能嚴責上議院之行事尤可欽佩 
[排日失敗之朕兆]  
　　初四日紐約電云前在華盛頓下議院贊助排日議案之開列褔利亞省代表海伊司君近已不復預聞此事主張排日之黨大爲失望 
[近東大變局九十七誌]  
　　初四日倫敦電云塞爾維亞新内閣業已吿成首相爲洛凡柯維區君塞爾維亞之大局雖如奥國半官文牘所云然仍安謐如常塞政府亦並未背其和平政策維也納各報聞各國將於同時行文奥塞兩國政府詰問一切頗有忿意並力詆俄政府背棄塞國之不合據柏靈電稱各國如行文詰問奥政府德國不願預聞初四日柏靈電云德政府不願行文奥政府詰問塞爾維亞争端惟擬照會塞政府使速弛解兵備塞國新内閣較前似稍和平布勒嘠利亞王費蘭特已由俄皇俄后接見土政府已後接俄國申述此事之覆俄國外務部大臣伊斯華克君宣稱俄國以王禮接待布君全屬虚儀 
[英國海軍問題近聞]  
　　初五日倫敦電云每日新聞今復評論自由黨對於政府海軍策畫之渴望並謂内閣與贊助此政各員之　　　將日甚小說 
[官場小說衣冠影（四十四）]  
　　第十二回參屬吏白中丞受辱閙官廳許大令發標只說白中丞接了潯州的電報。知道李太守死了。覺得自已這件事兒。做得十分冒失。殺了一個王亞銀害了十一個紳士的性命不算還陪上了一個李太守。那班紳士的家屬還在那裡不服。說要到京城裡頭去叩閽。雖然不怕什麽。却究竟有些累贅。心上甚是懊悔。却說不出來。這一天正是衙門期。藩臬兩司和首道都在官廳上。白中丞懶懶的走出來。請不到幾句話。早聽得官廳外面。有幾個人喧閙起來。一個人的聲音嚷道。這裡頭是司道官廳大人和藩臬兩位大人都在裡面講話。你要見大人。只該到州縣官廳上去等着。怎麽闖到這個地方來呢。回來大人怪下來。我們可担當不起。白中丞聽著。正是他貼身家人的聲音。又聽得一個人的聲音。高聲說道。我在貴縣任上的時候。是你們大人的屬員。如今你們大人已經叅了我的功名就没有統屬的了。要算起科分的前後來。我還是你們大人的前輩呢。一面說着。往裡闖。一班家人攔他不住。亂七八糟的嚷成一片白中丞見閙得不像樣。連忙呌家人不許攔阻許大老爺。就請這裡官廳相見。白中丞的話還没有說完。早見那位前任貴縣知縣許大老爺。大摇大擺的踱了進來。對着白中丞打了一拱。一屁股就在上首一張椅子上坐下。口中大聲說道。我今天要請教你一件事兒。白中丞見他那一種偃蹇的神氣。心上就十二分的不舒服。只得說道。老兄有什麽話兒。只顧請講就是了。許大老爺道。請問你無故參我的功名。究竟爲的什麽事情。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
