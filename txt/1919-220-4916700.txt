# 1919 - 220 - 4916700

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[精神（冷）]  
　　世事之成敗理一也力二也精神三也三者之中苟缺其一即不能完全以成事 
　　雖然苟無力則其事不過暫時以屈抑非即消滅也若無精神則勿論有理無理而其事終不可爲矣 
　　是故我觀中國近日之事無理者不必論有理者大抵絀於力而少於精神故一接再接之後無不渙散而漸至消滅斯誠可惜可憂者也 
命令 
[八月十四日大總統令]  
　　陜西省長劉鎭華電呈陜省入夏以來災祲迭見郃陽朝邑大荔平利米脂清澗鎭安神木等縣迭遭冰雹秋收無望西鄉商南佛坪華陰商縣咸陽嵐臯等縣霪雨爲災河水横溢田園蕩析請撥欵振濟等語該省連年匪擾益以災荒小民顚沛流離殊深憫念着財政部迅撥銀二萬元交該省長遴派妥員分赴災區核實散放以恤民艱此令 
　　又令勳一位上將銜陸軍中將浙江督軍楊善德久膺閫寄夙倚干城近年建節浙疆殫心綏輯輿情愛戴措理裕如方期益展宏才長資鎭撫遽聞溘逝悼措殊深楊善德着追贈陸軍上將給予治喪銀一萬元派齊耀珊前往致祭靈柩冋籍時沿途地方官妥爲照料生平事蹟宣付國史立傳並交陸軍部照上將例從優議卹以示篤念勳勤至意此令 
　　又令特任盧永祥兼署浙江督軍此令 
　　又令調任田步蟾爲山東實業廳長此令 
　　又令任命陳幹爲陜西實業廳廳長此令 
　　又令黃榮良爲外交部特派直隸交涉員此令 
　　又令兼署内務總長朱深呈准兼署山西省長閻錫山咨省會警察廳警正蔡實廉試署警正張訪興大光陳蔭森請予免職均照准此令 
　　又令司法總長朱深呈浙江高等審判廳推事陳於邦署福建思明地方檢察廳檢察長張聲樹甘肅高等審判廳推事游星九懇請辭職均照准此令 
　　又令都護使駐紥庫倫辦事大員陳毅呈請任命邱豫誠爲恰克圖佐理員公署醫官廳照准此令 
　　又令陸軍總長靳雲鵬呈准正紅旗漢軍都統色楞額咨請以王耀榮陞補公中佐領應照准此令 
　　又令沈爾昌林鵾翔晉給二等大綬嘉禾章此令 
　　又令費妥瑪給予二等嘉禾章此令 
　　又令陳培錕晋給二等嘉禾章此令 
　　又令雲韶晉給二等嘉禾章張鼎銘呉鍾鎔給予三等嘉禾章王景文晋給四等嘉禾章此令 
　　又令范毓靈給予丰等寶光嘉禾章陳景烈給予四等寶光嘉禾章此令 
　　又令陳名顯劉鍾鼐均給予三等嘉禾章此令 
　　又令呉慶義給予三等嘉禾章可書蒲給予四等嘉禾章此令 
專電 
[北京電]  
　　浙楊督出缺電昨晨到閣議報吿卽據楊遺電以盧使兼署主電盧先赴浙接任滬護軍使擬温台鎭守使某調任尙未定（十五日下午一鐘） 
[北京電]  
　　楊善德出缺政府决以盧使兼署今晚可下命令楊督遺電委陳旅長樂山爲四師師長李純電亦保盧使升任浙督（十四日下午四鐘） 
[北京電]  
　　昨晚王揖唐在宅召安系要人會議和議進行方針甚密院電施愚先赴滬（十五日下午一鐘） 
[北京電]  
　　覃（十三）日院電蘇李督謂元首特派王爲總代表王地位甚足盡代表責任解决法律事實過寧當晉謁務請匡扶指導同日電唐紹儀云以國會同意泒王爲總代表務祈開誠接洽（十五日下午一鐘） 
[北京電]  
　　王對安系宣言無論如何總以竭力保存新國會（十五日下午一鐘） 
[北京電]  
　　今晚七時在居仁堂宴代表閣員龔朱及外陸農敎交五部次長列席外另加張懷芝呉笈蓀郭則澐張弧共十二人爲主人代表五人在滬呉鼎昌在津僅四人列席席間互商進行辦法不頒方針（十五日下午六鐘） 
[北京電]  
　　李純呂調元鮑貴卿復電促王揖唐速赴滬開議（十五日下午六鐘） 
[北京電]  
　　山東問題仍停頓英美不更進行調停中日亦未開談判（十五日下午六鐘） 
[北京電]  
　　奥約簽字至昨晚止政府及使團尙未得電（十五日下午一鐘） 
[北京電]  
　　顧維鈞電保工會所提各案當詳愼研究候示進行（十五日下午六鐘） 
[北京電]  
　　吉事政府允孟高掛賬洋一百餘萬元完全解决（十四日下午一鐘） 
[北京電]  
　　陳樹藩稱各軍官兵歷年戰征死亡極多現定九月一日開會追悼（十四日下午一鐘） 
[北京電]  
　　田中玉電駐防興和縣第三團第一營兵士二十餘名七日藉口欠餉搶掠興業銀行刦去票劵五千餘元經知事會同軍警追捕現均竄散事後由商會各團體籌欵數千發給欠餉地方秩序始復（十四日下午一鐘） 
[北京電]  
　　陳毅電唐努克木畢其爾俄紅黨侵入爲數日多沃政府追兵亦有數千人到該處外蒙帶隊之瑪王自克復各屬後進駐克旂聞亦退出佔領地而俄黨復又侵入將來俄紅白兩黨爭戰勢必擾及烏科各屬懇查照前電迅撥大隊進駐西路速籌進行尅期出發免誤事機（十四日下午一鐘） 
[北京電]  
　　張作霖電吉省善後仍須借兵力鎭攝酌派奉軍一旅隨孫督到吉又孟前督用欵百二十萬元俟孫督查明核辦（十五日下午六鐘） 
[北京電]  
　　徐樹錚定總司令駐包頭並委左翼司令蕭良臣駐多倫右翼司令唐啓垚駐察東統限下月朔成立（十五日下午一鐘） 
[北京電]  
　　豫省議會電商魯議會據行政區域曩例及最近東三省風潮反對設三省巡閱（十五日下午一鐘） 
[北京電]  
　　陳毅電陳烏梁海俄紅白兩黨交侵兵力不足院部處决派西北軍一混成團前往（十五日下午一鐘） 
[北京電]  
　　新衆院各委員會終日開會各案已審查完竣（十五日下午一鐘） 
[北京電]  
　　孟恩遠電十日離吉十三抵津舊病陡發乞假一月再入京（十五日下午六鐘） 
[北京電]  
　　龍濟光電遣散新軍辦理完竣（十五日下午六鐘） 
[北京電]  
　　陸徵祥抵英英皇派侍從伴侍以國賓禮相待（十五日下午六鐘） 
[香港電]  
　　伍對現局意極灰不見客（十五日下午二鐘） 
[香港電]  
　　潮汕吿荒軍府電龔請辦滬撫米接濟（十五日下午二鐘） 
[香港電]  
　　學生聯合會電魯攻馬良捕學生（十五日下午二鐘） 
[香港電]  
　　對德復和西南取同一態度國會决俟正式會議定（十五日下午二鐘） 
 
 

Page 5

 
 
   
 
 

Page 6

 
 
各通信社電 
[烟臺電]  
　登州發生劇烈之虎列拉症聞每日平均死七十人鄧萊浦與海姆白格二醫士昨赴登州助救（十四日）大陸報 
[北京電]  
　　電促盧永祥即日赴浙督兼任 
[北京電]  
　　將任丁傅紳爲魯政廳長 
[北京電]  
　　東海電邀朱桂莘來京交代前次會議未結各手續 
[北京電]  
　　英使昨訪外部决定將中英藏事擱至歐會和議後再議 
[北京電]  
　　俄使聲明贊成中國軍艦駛入黑龍江 
（以上十五日）以上中華通訊社電 
[北京電]  
　　王揖唐電朱啓錜詢和議進行方法朱覆電允在野帮助 
[北京電]  
　　分代表紛紛辭職政府擬一體挽留 
[北京電]  
　　盧永祥升浙督滬使將屬呉光新外傳呉將督浙不確（以上十四日） 
[北京電]  
　　院接岑春煊電覆林葆懌係遣衛隊開詔安助防并無協同桂軍政閩情事 
[北京電]  
　　劉鏡人根據中俄條約向沃政府爭海參崴至松黑兩江航權未據答復昨又照催尅速電答 
[北京電]  
　　魯督署就原有巡砲艦共十五艘組織海防艦隊設司令部於烟台電咨院處分别備案 
[北京電]  
　　參陸處覆湖南張敬堯電准以李奎元帮辦湘省軍務 
[北京電]  
　　參陸處議准鄂督王占元所請以遣散軍隊編練武裝警察輔助鄂西防務 
[北京電]  
　　戰後經濟調查會僑務股員會議調查僑工僑商辦法將事實行 
[北京電]  
　　州滇甘協力防藏計畫三省承認照行惟州熊要求接濟餉械甚迫 
[北京電]  
　　交部爲洛潼路事昨電河南省會商會謂日人包工一節斷不能成事實請釋疑慮（以上十五日）以上中孚通訊社電 
法國無線電 
[十四日里昂電]  
　　協約國國際最高會議於星期三日集議專重考慮匈京現狀之報吿此項報吿乃匈加利協約國國際委員會致最高會議者羅馬尼亞答覆克勒滿沙氏牒文之覆文已抵巴黎派赴和會之羅馬尼亞全體人員宣稱覆文之文詞極爲和平覆文中羅政府對於外間謠傳羅國曾協助若瑟大公政變之舉加以正式之辯正羅國當道在瑪齊亞徵集一切僅以極和平之手段出之羅政府末復保證所有手續將與協約國駐紥匈京之代表同意解决云 
[十四日里昂電]  
　　法國參議院外務委員會於星期三日集議由德塞爾伏氏主席曾聆拉庫滑氏關於報吿考慮對德和約中財政條欵及賠償條欵之陳述該委員會繼聆財政總長克洛資氏恢復實業總長勞溪氏之陳述政府人員末復說明協約國及共同作戰國關於保證德國完全履行契約所取之手段 
[十四日里昂電]  
　　法國國務總理克勒滿沙氏將往望台休養數月定星期四日晨乘摩德車起程克氏將於八月二十一日遄返巴黎 
美國無線電 
[華盛頓電]  
　　今日政界得悉日本政府已發表一正式宣言謂日本對於山東問題之意思不久即將發表據云此項宣言係爲消釋一切對於日本意思之誤會及懷疑而發美國印第安那州共和黨國會參議院議員今日在參院聲言云除非日本以明確之言詗取消彼目下對於山東之意思我不信和約應批准也 
[紐約電]  
　　紐約時報駐華盛頓訪員報吿云尼伐逹州民主黨參議院議員畢曼氏反對和約附以保留即可批准之說聲言倘美國批准無保留之和約則協約各國皆將不得不亦核准該約但假使美國照己意主張名留則他國亦將效法提出各種要求而重啓紛爭又阿里索納州民主黨參議員斯密士氏駁斥共和黨云彼反對和約之人應别造一約可以滿意替代現约者云 
[舊金山電]  
　　舊金山商會航務委員會今日上書美國航務部請減少由美國西海岸各埠出口經過太平洋之運費凡石腦油罐頭食物水菒清細皮革舊新聞紙及雜誌之運費請每噸減美金五元五角以至六元五角鐵與綱及鐵絲等物每噸減美金十四元皮革泊漆及鉛每噸減十二元云 
[聖提安哥（加州）電]  
　　美國太平洋艦隊將於星期六日出發至聖披特魯海軍總長丹尼爾氏擬由該處於星期二日乘無畏艦紐約號赴火奴魯魯有毁滅艦四艘隨行九月一日由火奴魯魯回航至舊金山受威爾遜總統之校閱 
[舊金山電]  
　　加州中國商業會今日設讌欵待伍朝樞氏伍氏聲言太平洋上兩大共和國美國與中華一致擁護和平與正義又謂美國人民對於山東問題力表同情足見關心中國之事云 
[萬歲里電]  
　　和會中國代表今日爲此間中國國民協會邀赴讌會 
[紐約電]  
　　華盛頓之黑白爭潮已平靖兵隊將撤通昨詩家谷又發生大暴動結果死三人重傷三人微傷者甚衆軍隊未召出僅由警察三百人保護地方暴動之直接原因據云有黑人若干闖入湖濱一專爲白人設之浴場致起衝突紐約泰晤士報評論此事謂觀於詩家谷之暴動接踵華盛頓之暴動而起可見事非偶然傳說有過激派人在黑人間運動又詩家谷之黑人向來特親德態度又爲和平派故此次之暴動不能純視爲種族問題政府應調查此事迅予以相當之救濟 
路透電 
[和會與匈羅戰事]  
　　十二日巴黎電聞和會於對奥和約將加重要修改而優遇奥國關於財政賠償要求及分配奥國舊日之債項尤有讓步 
　　十一日巴黎電羅政府迄未答覆協約國關於匈國之牒文捷克斯拉夫政府向高等議會抗議羅軍佔據匈國且謂尤不應將捷克國所有分之産業全行佔有匈京半官消息謂大局漸有進步羅政府設法防杜暴舉復行發生 
　　一日巴黎電聞高等議會之意匈國之政體當由匈人自行决之與和會無關和會所注意者唯在鞏固政府之建設俾得與之談判實行一切義務今約瑟大公已切實聲明擬即遵從和會之要求惟匈人必須屈服羅軍之佔據匈京至其已實行休戰條件而後已至少亦須先行解除動員與其軍隊之武裝云 
　　十一日柏林電約瑟大公布吿匈民謂無筣辟或受納王位之意 
[俄國之過激戰記]  
　　十一日倫敦電陸軍部公報云前兩星期内波蘭兵逐步向明斯克進攻以抗强盛之過激軍過激軍因該城西北兩方有包圍行動特於七月三十日奮力向二方面回攻期破鉗齒之陣均大曹失敗乃棄明期克而退波蘭軍已於八日入城平斯克澤地帶北面波蘭軍之攻勢正在進行現已佔據米爾附近之西尼亞加等數鎭西俄陣線過激軍之地位日見窘困 
　　十一日巴黎電駐防米尼亞之英兵兩師將於十五日起開始撤退彼等之撤退曾徇從和會之願展緩兩月阿米尼亞大局聞頗危急惟英政府因於他處負有責任覺不便久駐兵該地阿米尼亞現仍望美國受託代管其地 
　　十一日倫敦電公報云歐爾特里將軍之義勇軍今仍沿裏海之濱前進其枝隊已在距亞斯特拉克漢六十五哩處登岸伏爾加河東面屬於台尼金將軍部下之游擊兵一隊襲擊烏爾巴區與亞斯特拉克漢間之鐵路而拆毁之俘敵多人伏爾加河西面之戰事雙方互有勝負義勇軍在距加爾柯夫六十五哩處酣戰得地義勇軍在海濱者距俄迭蕯東不足四十哩故過激軍今僅佔有黑海濱之地五十哩 
　　十一日亞昌格爾電北俄各城議會會長發表動情之請願書致西歐各民治國反對撤退軍隊而使人民受過激黨之虐待書中縷述過激黨種種罪狀又曰俄國各處農民雖處虐政之下仍起而奮　以爭民選國會今聞協約國棄之不顧民氣沮喪將使抗拒過激黨之戰爭超乎吾人能力之外而人民不復有天日之可覩請顧念人類公道勿遽撤兵蓋人類公道在自由民治主羲者之心中實永不消滅者也云云 
[各國近事記]  
　　十二日倫敦電航務大臣西萊將軍在下院答辯航空事務用費過巨謂當休戰之際曾籌備每年製造飛機五萬架自十一月十一日後軍官三萬員免役者二萬員各級飛行士卒二十六萬四千人免役者二十萬三千人飛機場三百八十六所取消者二百十所租用之屋二千一百四十三所退租者一千二百九十七所航空軍曾保全財産英金數十兆鎊生命數千人實有維持之價値云 
　　十一日倫敦電吉特士爵士今日在下院動議二次通過取締商人居奇議案議員瓊司動議否决該議案因其不能有效徒足病商議員魯塞福特贊助否决該議案各議員辯論後卒以二百五十一票對八票二讀通過之 
　　十二日倫敦電約克希爾煤礦主人與罷工者在里資開會未成礦主非俟礦工上工不允開會討論 
　　十二日巴黎電法國自行車家蒲蘭氏乘一人力旋動之飛機居然飛起離地一碼行十三碼之遙 
　　十一日紐約電加尼琪一生所助之慈善費至一九一八年七月止共有英金七十兆鎊 
國外要聞 
[避居瑞士之失位帝王]  
　　法國無線電社巴黎通信云歐洲君主之失位者無不逃居中立國以避危險而作後圖瑞士山明水秀一般無位無冠之帝王尤趨之若驚瑞士對之今漸生厭惡蓋若輩眷屬旣衆而亡國大夫又追踪而至人口繁多地方食物因以愈貴且野心不死猶思復位政治陰謀暗中活動常使國際間發生交涉也失位帝王中多有棲身旅館阮囊羞澁不名一錢致遭逆旅主人之椰揄者如希臘前王康士丹丁即其一也王娶德皇妹爲后以袒德故不安於位出奔瑞士德皇威廉在位時常接濟其旅費尙能養尊處優今則情形大異威廉出亡資斧中絕不得已乃向其舊日臣僚爲將伯之呼王居盧塞思城之國民旅館眷屬都六十人每星期房飯費共二千四百佛郎（約銀洋四百八十元）每人每週僅攤八元費用可謂省矣然猶拮据籌措未能按期清付焉起初德奥希臘人之寓瑞士者常設宴張樂以娱希王今則寂然起初希王常駕汽車出遊今則步行匯兌不利財政窘極雖王之至友亦復愛莫能助王后蘇斐亞不外出亦不見客服飾儉樸沉默無言食時始入公共餐室形容慘淡其所以不移餐於私室者以其費昂什二也希王近向某處商借六百萬馬克然未吿成照此窮狀恐館主難免不下逐客令也希王子弟往往徜徉於盧塞恩之公園聽不費一文之公共音樂有時飲代價極小之咖啡茶以消磨歲月而已據瑞士人言彼等舉動粗率神志頽唐無人願與之交納云德國聯邦巴維利亞王亦遁居瑞士之齊塞斯城年七十四歲抑鬱沮喪較其他失位君王爲尤甚諸子皆未隨侍子然獨居寂寥已極以視旅費無着之希王反羡其有骨肉團聚之樂焉德國前海軍大臣資臂慈刻匿跡於勞桑城居民憤其縱潛艇肆虐也擬起而逐之興登堡元帥聞將至洛加諾城殆慕其地湖山秀麗欲作久隠計歟此外德奥匈布之失勢王公大臣作逋逃客於瑞士者不可勝計要皆窮乏檻樓形容憔悴昔日趾高氣揚窮極奢侈今日寄居異國備嘗艱苦眞有不堪回首之感瑞士人常言如德皇威廉亦來瑞士與此般落魄貴人同居一處則交謫怨聲定必不絕於威廉之耳恐不足一星期威廉即將自願就審於敵人法庭以裁判其罪矣 
國内要聞 
[北京通信（霜羽）]  
　　王揖唐任總代表之因果 
　　昨日下午突發表上海和議之全權總代表而其人爲王揖唐計給王氏一全權竳一委任證致軍政府一電致各省一通電以迅雷不及掩耳之手段出之而國人朝思幕想之總代表竟出見矣而安系盡力擁戴之王氏竟如願以償矣 
　　此事之發表在昨日午間其决定則在前日然發表以前異常秘密即其决定係在十一日下午三四時之間考其原因（一）西南政府及唐少川屢以嚴重之電催總代表南下其勢不能再延（二）邇日紛傳之北戴河會議說雖非事實而聞梁朱諸人對於時局確有非正式之商榷安福聞之深慮於己不利（三）龔心湛代表說日益近於事實而安系嫌其偏向西林未必忠於該部數日以前安福要人即以此種種原因日在曾毓雋宅密商决定非使王揖唐出馬不查尤非迅速成功不可十一日下午王氏之見東海也即力陳時局之危派代表之宜亟且述該部之意對於進行和局亟願贊襄大有慨然自任之意據公府中人所言王氏與徐談三小時之久東海竟慨許之於是王氏出府而令人走吿龔氏謂總統决派王爲總代表龔氏請示於徐徐承認此說而次日遂提出閣議矣全體通過矣龔氏親送委任證至宅矣王氏登就職通電矣然驟傳於外間者無人疑信參半蓋不料其手段如此敏速也 
　　總代表突然發表並未先徵西南之同意如去年派朱啓鈐之成例而王揖唐者前此紛傳其將任總代表時南方政府及滬上團體已有反對之表示則今日能不遭拒絕乎關於此層京中人士無不以爲疑問而解釋之者則有三說（一）爲安福系之所言謂王氏出而議和已經向南方疏通有效且得實乃派之歡迎其未經接洽者惟政學會一派然岑西林方有立足不牢之象卽令反對亦無效用（二）亦安福系之所言謂北方總代表缺人南方以無議和誠意相責如北方人已派定而西南拒絕則無誠意者在西南可以通吿使團可以布吿全國以明曲直之所在（三）爲接近東海者之說謂東海原不欲派王氏特以安福事事牽掣如王氏去不成則將計就計可另派他人安福不能相阻如其被承認能成議亦落得省心不至如前次之棘手由第一說則完全無拒絕之慮特所謂接洽者詢諸他方面多不之信由第二說全係决裂之預備證发安福向日之手段實不能令人無疑至第三說之就徐東海着想者則羣信爲或近事實也 
　　此外又有軍界某要人之談大可注意者據云邇來北方政府對於南方之有實力者方右計以謀聯絡如川滇衝突雖非事實而近日以川邊防務政府與熊克武間電報往來非常繁密政府即欲藉此以聯絡熊氏陸榮廷與廣東之衝突雖尙爲訛言然丁乃澄丁乃揚之運動並濟以巨欵其目的實全在此當局之意如果實力派入我彀中能得軍事上之統一則政治方面統一可不統一亦可卽議和可不議和亦可故總代表之派王氏乃敷衍門面之計仍盼實力派運動之有成且即被拒絕而證以最近收束軍隊之情形如龍濟光所部全體裁遣在湘軍隊裁汰改編則亦未必即啓戰禍而仍擱置一旁旣不負停議之責任且徐闔軍界之勾通而續議二字依然無期也云云此出於上三說之外而與第二說爲近者確否且待將來之事實證之 
　　安福系不云乎惟未與政學會接洽蓋此次來京之李曰垓及向居北京近日相連而被攻擊之谷鍾秀皆所謂政學會分子也前此朱啓鈐被派時谷氏爲兩方穿插之一人而李曰垓之來則所謂代表岑氏與龔心湛接洽者自李氏進恢復憲法會議之說而安系乃大攻擊有向不經見之團體名目二皆發反對李氏之電故安福之對於政學會近乃含有敵性而王揖唐之派爲總代表也不獨未先電徵西南同意即對於李谷亦絕對秘密昨晚李氏始知之且當李氏未來之初岑西林卽有電致龔謂西南不與安福首領之王氏議和李氏到後又口述此意故昨晚李氏見龔憤憤然詰問此事之經過曰胡不早吿我曰何以西南反對而政府徑情直行曰如此情形和何從議卽表示日内出京不復與聞矣然以愚所聞龔氏此時亦非常懊喪蓋非爲受李曰垓之責備也龔氏首以總代表銳然自任東海亦面許之而一旦掉包且當囑備公文之前徐與王皆未與之商酌龔氏聞此靑天霹靂旣憾徐王之不使與聞又痛總代表地位之爲人奪去故昨日龔氏相對時李艴然而龔黰然鞭隠衷亦未能遽白則亦今日之失意人也 
　　至國會問題究何如乎則目前所决計者一面王揖唐劉恩格赴滬議和一面仍選臨時議長開臨時會所謂犧牲新國會自行送禮一語尙當聽其言而觀其行彼中人云新國會未始不可犧牲只須囑王氏熟權利害視所得之代價如何再爲定計則國會問題之主旨可瞭然矣至王氏啓程今尙無日安系謂待有多數歡迎之電政府謂須俟西南復電承認之後然以愚所聞則目前實觀望形勢慮有擋駕未便貿然南下耳（八月十三日） 
[王揖唐任總代表後之文電]  
　　王揖唐繼任總代表發表後國務院當即發出兩電特錄如下（一致西南電）和會中輟三月於兹中央渴望和平迭經開誠籌商以冀早日績議迭准諸公來電亦主張以讓步之誠意謀積極之解决同心共濟利賴實多兹因總代表朱君啓鈐引疾辭職特委任王君揖唐爲全權總代表偕同代表呉君鼎昌王君克敏施君愚方君樞汪君有齡劉君恩格李君國珍江君紹杰徐君佛蘇等尅期蒞滬希知照尊處所派各代表接洽一切時局艱危益非昔比千鈞一髮繫此曙光務望毅力主持俾議題力從簡單議期務從短縮屏除枝節促進平和大局早一日安寗即人民減一分痛苦言瞻往軫載佇良籌無任迫切心湛文印（二致各省電）和會中輟三月於兹時局望和彌切迭經中央開誠商榷積極進行初擬事前直接籌議稍具端倪俾和會績開解决較易惟是粤中來電一再以賡績和議爲言念羣望之方殷顧時機之已迫誠恐因循滋久轉生誤會兹决定商促各代表等尅期南下并因朱總代表引疾堅辭改派王君揖唐爲總代表以資振導際此時艱亟謀砥定要在屏除枝節庶可減少紛爭諸公毅力熱誠尙望力爲贊助言瞻往軫載佇德音心湛侵印此外更有王揖唐通電表示欣然就職之意其文云南北久持民生痛苦滬議停頓中外益深企想元首謀和之苦衷與遐邇盼和之渴望實未嘗一息稍間頃以朱總代表桂莘先生病未復元不能重蒞和席政府謬以總代表一任委之揖唐自顧菲薄取膺艱鉅再三懇謝卒不獲命今午國務總理竟奉特諭以委狀親賫送交付以全權揖唐上體府院救國殷誠旁覽公私交瘁苦况若仍遜謝轉貽畏避之譏是用祇承期稍自效所幸供身報國叨附交游素通袍澤之情勉盡聯洽之責南針時錫無任欽遲敬布區區伏希督敎王揖唐文 
[芳澤與西報訪員一席談]  
　　中美通信社消息云前日（十二日）英文京津泰晤士報駐京訪員訪芳澤氏於北京旅次談論山東問題兹將其談話譯載如下據芳澤氏言靑島開闢公共租界一事刻尙未確定日政府對於此事正在考慮其中有種種困難尙待消除非一時所能决定至於從前德人所有一切礦産當然歸入日本掌握其他鑛産處置方法當由中日兩方當局協商日前靑島之日本僑商開會討論日本將來對山東靑島政策芳澤曾參與會議答復關於日本政府態度之質問幾應接不暇到會諸人除一二名外大提反對建築萬國公共租界以代日本專管租界與華洋居留地聯合會辦理該訪員謂日本倘欲將碼頭電燈電車等公共事業保爲己有則即使情願承認設立公共租界恐亦不可能蓋往日德人時代即將此等公益事業之收入爲一切巿政路政之開銷若將來無此項收入必須另征重稅使行商不能立足於租界之内云云此說芳澤氏頗以爲然惟謂將來自必設法將某項收入擇歸巿政經費至上述之公共事業曩日旣爲德國政府産業自不能歸諸日本當局手中云芳澤又言渠道經靑島之時曾詳細調查該埠各項事業經營之情狀以及水勢並參觀日人所辦之鑛業及他種事業與夫中國及日人所設之學校渠意無論對於山東之最後處置若何其中有種種問題尙待研究然後能實行當其從事調查之時發覺普通日商頗受抵制日貨之影響惟深信將來日本對山東政策宣布之後目前中國之反對不難消除云云 
　　字林報十日北京通訊云今晨記者約定前充駐京日使署參贊現供職於東京外務省之芳澤氏晤談芳澤刻由日政府派至中國調查膠州租借地與鐵路區域之情形想芳澤之意見定可左右日政府關於交還膠州之行爲焉芳澤現庽北京旅館其對記者之談話異常爽直所言者大半已由官場發表伹其個人之見解亦頗有價値記者與之寒暄旣畢卽叩以交還膠州問題芳澤答稱日政府願以膠州租借地連同完全主權交還中國記者問曰得勿謂日本願以膠州連同鐵路與鑛産一併交還中國乎答曰然記者問曰有無條件乎芳澤答曰鐵路由華警巡查而以日人爲警員魯省多盗難保不碍及鐵路故必有警隊以保護炎記者問曰鑛産將如何答曰壯來協定辦法以經營之記者問曰然則鐵路歸中日合辦乎曰然記者又問曰鑛産殆亦將中日合辦乎答曰鑛産處置方法今尙未定但大半將爲合辦之事業記者問曰靑島本身若何果將改爲各國公共租界乎答曰然日政府建議設置各國公共居留地恰如上海公共租界辦法記者問曰華人被容納於公共居留地之内乎芳澤答曰境内本有華人此爲華人之國余不見有何理由可屏絕華人也記者問曰然則華人將許與聞租界之行政乎如居留地而爲各國公共性質則行政當不能屏絕華人君意以爲如何芳澤答曰或者如此余未能確定之記者曰君以爲鐵路與鑛産將共同管理乎曰然依照一九一五年中日條約固如是規定也記者曰該約不曾規定日本專有租界乎芳澤曰誠然但現擬修正之改爲各國公共租界記者曰靑島與鐵路一帶之日僑對此有何意見芳澤曰大半失望但有識者了解專有政策之不智故願贊成改爲各國公共性質並贊成交還膠州芳澤至是繼續發言謂靑島現有之最大困難在不能得食水之充分供給靑島總督已在北沙河鑿井多處以應急需但將來尙嫌不敷膠州森林尤亟須維持否則膠州將有甚於今日之旱患如渠爲日本之當局則將使中國收回租借地特别注意於森林苟不注意於此則靑島將不能保全現狀云 
[西報紀葉恭綽在英之談話]  
　　字林報六月二十七日倫敦通訊略云華人之來游英國者近日頗多京漢鐵路之王景春與交通部之葉恭綽亦在其列此二君現寓倫敦海德公園旅館葉不解英語故以王爲發言人王述其游歷之目的曰吾人專爲鐵路與運輸事業而來吾人使命以六個月爲期已在巴黎和會費去多時今限期將滿自抵英後吾人逐日調查鐵路行政之種種手續京漢鐵路爲中國交通主要幹線吾人亟欲發展其事業雖將來必有私人公司經營輕便鐵路以增京漢幹路之營業但吾人今日直不研究輕便鐵路之問題也目前京漢路運貨佔十分之六運客佔十分之四吾人現在目的尤欲鼓勵農民使之視鐵路爲運輸農産最良最廉而最簡便之具故已派人乘車出發往來各地携帶種子向衆演說吿以選擇種子改良農業運輸農産之方法農人頗注意之來聽演說者人數甚衆此外又有電氣影戲及各種陳列品以增農人炎興趣若吾人能設法以增進居於内地者藉火車運送包件之利用則利益尤大是以吾人對於英國辦理包件與運輸之法尤二致意焉中國鐵路車輛與路工將來必有規模一致之日故吾人業於英國路政統一不相參差一層亦頗留意中國鐵路之爲國有者今僅有二十路左右内有甚短者但就大勢觀之所有鐵路將來定可全歸國有也共有十萬英里之鐵路敷設權業已給人以將來管理權還回中國爲條件粤漢鐵路仍在建築中但中間有八十英里工程尙未着手吾人此來在鐵路技術上與管理上皆有所得將在此再留五日即須赴歐陸游歷察看鐵路情形然後回國報吿一切或謂歐戰甫息此時尙非研究鐵路設備與其發展之日第吾人在英見路政之善頗爲驚異且得許多知識將來於施行中國鐵路政策時必有裨益中國鐵路政策在收回各路管理權依照最新方法統一鐵路與其行政所幸中國各路軌道廣狹相同統一尙不爲難尙有一事爲吾人所注意者乃英國鐵路海港工程中國今僅有秦皇島一處火車直逹海港可在船旁裝卸船貨但預料此項工程中國日後亦必發展云云 
[交通部聲明洛潼包工未成]  
　　隴海鐵路洛潼段工程由日人墊欵包築一事各方面 
 
 

Page 7

 
 
反對甚烈日昨交通部覆汴籍新國會議員函據稱此事並未成議且已作罷究竟眞相如何不久當可水落石出兹錄交通部原函如次敬復者昨奉兩院貴同鄉諸君公函祇悉一是隴海鐵路工程以觀音堂至潼關一段爲全線最難工程自歐戰以來比國陷於戰爭之中借欵不能交付工程因以停滯而東路營業不敷所出坐受損失爲數甚巨該路施督辦因觀潼一段爲全線最要之點如將該段之路築成則迤西之工進行較易而本路進欵亦可藉資增益無如困於經濟幾費躊躇審籌計畫擬由華人集資墊欵承包該段工程俟比國財力恢復將此項工欵如數付還一轉移間則該路受益縻淺惟包工墊欵甚鉅華人資本每患不足曾有日人貸資合包並延日本技師監工之議前次日人將洛查看係爲估算工費預備談判之參考並非前往開工施督辦因有日人關係故未成議查隴海鐵路係比公司承造如他國之人代辦非先得比公司同意并呈請本部核准亦不能發生效力也施督辦所擬墊欵包工一節不過一種計畫實無成議現即此項計畫亦已作罷矣兹特將原委奉復即祈轉逹貴同鄉諸公藉釋羣疑爲幸 
[西藏問題之解决談]  
　　中美新聞社京訊云據今日政界可靠消息西藏問題可望解决不日將由英使朱爾典與外部根據一九一四年中英藏三方面之會議條件再行續議當時因藏邊界線問題至未議結今英政府旣以調人自任中藏兩方亦願互讓則此次會議當可得有端緒十月間華藏休戰約期滿之前不至再開釁端至近來頻傳藏邊不靖實不足爲異藏人見轉瞬休戰期滿和局未定遂不免有越軌之舉其執兵柄者爲自保權利起見或攻或守自不能無備川督熊克武與甘肅甯夏鎭守使馬福祥近均報吿北京謂藏邊藏人已下動員令參陸辦公處曾調查川省軍隊分駐甘川眞各路者人數頗充足但軍需缺乏不足與藏軍一戰據知川邊大局情形者僉謂凡此紛擾大半由於該處各軍官之野心欲擴張其勢力並多得軍費故利用時機張大其詞此等武人中國所在多有慣會興波作浪實則純爲自保其軍權計耳由一九一三年中國承認西藏自治以來相安無事藏政府亦承認中國宗主權祇東藏屢起紛爭實因該處川藏交界之藏民居華界内者政治宗敎處處受華人侵犯致釀成亂事藏中他部亦時起響應現在華藏兩方均亟望息爭英政府爲商業利益且以藏地接近印度之故故於藏事尤極關切深盼此問題早日解决也 
[京華短簡]  
　　業德恢復和平命令業經確定並在閣議通過因命令文氣包括德奥兩方故擬俟奥約簽字日方行發表奥約一再展期有十二日簽字之說聞政府方面現正守候巴黎來電一俟電到即行發令並無中止消息亦不再與和蘭事前接洽致稽發表 
　　昨日（十三日）上午十一時外交陳代部及部員三人在部招待英公使及館員某並前赴藏邊之台克滿氏關於西藏交涉有所談判直迄下午一時談判始吿完竣聞大致略有决定 
　　總代表發表後國務員全體預定於十五日下午在純一齋宴集各代表會商進行方法並將有方針宣示現各代表中除呉鼎昌方樞李國珍劉恩格在京外王克敏在北戴河汪有齡江紹杰施愚徐佛蘇在上海已發電招其即行來京聞劉恩格因王揖唐已任總代不能在京執行議長職務而新國會又以别有作用不能不開臨時會故擬暫不出京 
　　歐戰吿終各國均注重於實業之振興以求經濟之發展最近政府迭接駐外各使先後來電報吿美法等國將開農工商各種展覽會均正式函請我國參與會務其名稱日期地點計有下列數種（一）萬國陳列會本年十月在里昂舉行（一）亞洲出品陳列會明年春季在紐約舉行（一）全美對外貿易會明年四月在金山舉行（一）萬國農會擬每年開會一次日期地點尙未定聞農商部核議結果以上列各會於我國對外貿易皆有關係自應前往參列現擬以一次征集出品先在國内開會展覽再行赴賽同時并擬組織游美實業團赴全美對外貿易大會以期簡捷惟里昂之萬國陳列會係在本年十月間舉行距期太近恐不及參與 
　　近日虎列拉症發源東南沿海蔓延於北方各省旅華外人極爲憂慮日前京内各國醫官曾經聯合會議對於中國政府及有疫各省之防疫緩慢甚不滿意以爲長此不加注意所有旅華僑民生命皆極危險至北華各屬如天津廓坊牛莊瀋陽等處疫症或早已萌芽或現正大熾應勸中國政府迅予注意防範不可坐令惡疫再行傳染經衆决定辦法三項即日通知中國切實照辦其所定事項如下（一）中國政府應注意於防疫事項並將逐日所接有疫地方一切報吿通知各國醫官聯合會以資研究（二）業經傳染疫症各城鎭商埠應實行斷絕其與他處之交通並施行檢疫之方法以杜蔓延（三）應立即取締交通並於交通機關上施用必要之衛生法如廓坊爲來往必經之地不能斷絕交通應令火車不在該地停站以免傳染 
[廣州電車路已簽字]  
　　省議會尙反對 
　　廣州電車路由伍藉磐籌承辦一事已紀前報兹聞該合約已於六日由雙方正式簽押簽押者巿政公所方面爲總辦楊永泰魏邦平電車公司方面爲代表伍藉磐三記及麥堅尼士等并由伍藉磐及資本家伍學晃等在香港註册定名爲廣東電車有限公司即設總事務所於海珠前羊城保險置業公司二樓刻日開招華洋股份每股十元另一消息先是廣州巿政公所登報招商承辦本城電車應者寥寥多屬不成事實後由伍商藉磐等禀請承辦其合同已於去月由中英律師盧興原起稿兩方面因各種條件須待磋商故延至昨日始在巿政公所簽字由盧律師晃證查其條件約四十餘欵其最要者大約如下立合約人一方面督軍省長及巿政公所督坐辦一方面伍藉磐三記麥堅尼士承辦時期爲二十年由簽押合同之日起計行使電車地點由省長公署起以十英里爲限作半徑形政府擔任於八個月内將最短之路築好公司報效港銀一百萬元分期繳納每期不得多過二十萬元繳欵之後不得於一個月續繳簽字之日向公司繳交定銀十萬元准在第一期報效扣回如第一期報效不能如期繳納則將此欵充公所有公司辦事章程須由政府核准車費不得多過二毫電車須用車路二十五英尺由公司建築所有公司産業須買保險燕梳期滿由政府備價向公司承回公司有權續辦三年惟須將溢利百分之二十繳交政府倘屆三年期滿政府仍無力承回則公司照章繼續辦理所繳溢利如前公司如須兼招洋股不能多過公司股本三分之一洋人股東不得藉口占有股份請求各該國政府以軍警保護公司産業倘公司不能盡繳報效欵項一百萬元政府將合同註銷以向承回公司産業其餘條件政府及公司各負相當責任除此之外聞公司另借巿政公所港銀五十萬元云云省議會六日開會曾國宗謂電車路一案關係重要不能不愼重出之今省長咨復來文殊非確决應再咨詢其應交議否許聯芬謂省長之覆咨係形式上之答復非實際上之答復且昨巿政公所請各界及本會同人談話據楊總辦云電車路之性質與兵工廠相同政府有特權處理法律上實不應交議云云惟是城基及街道旣爲本省所有則本會應有管理及處分之權今閱報載該總辦已定請督軍省長簽約已無交議之意請衆討論議長謂現省長復咨其交議與否尙未表示似不必討論何禮文謂省長咨復並未表示交議與否實爲不得要領應依細則第二十條請省長出席答旒馬超羣謂本席對於何議員之議極端贊成惟主張除答辯外並通電各界對於電車路不經交本會議决以前無論何人承辦本會决不承認許聯芬和議曾國宗謂政府現已表示電車路一事並無黑幕且信誓旦旦謂如有受資男盗女娼今本會亦當明白表示外間謂議員對於電車路案意欲敲竹槓此亦不必空言矢誓如查有實據檢察廳可以提起公訴即人民手槍炸彈對待亦所甘受村席之表白如此一時鼓掌之聲雷動譚民三謂省長咨復並無表示不交議若因防其簽押該約而遽請答辯與通電似過於急激不如卽行去文催其切實答復江仲雅謂省長之咨復不過爲敷衍了事之計應照譚議員去文限日切實答復何議員仍主張要求省長出席答辯旋因電話不通俟散會後由省長代表冋報省長請其明日到會出席議長謂對於曾議員動議討論結果馬議員主張根據前案先行通電各機關並各社團請付表决如贊成者請起立多數通過遂休會七日開會曾國琮動議對於電車路案請議長電催省長出席說明正討論間在席議員間有退席未足法定人數議長宣吿延會十五分鐘時間已到仍未足法定人數遂宣吿休會附六日省會通電如下廣州督軍省長總商會報界公會香港華商公會上海廣肇公所均鑒近日關於本省政府招商承辦電車路案外間羣疑紛起有謂已成事實者查議决本省公有財産及營造物之處分并買入與其管理方法係屬省議會職權爲省議會暫行法所規定是政府未交議以前無論何人承辦本會决不公認業經表决通過咨請交議在案事關全省要政特電奉聞廣東省議會叩魚印 
[汴省會反對設置巡閱使電]  
　　近日北京盛傳當局擬將四省經略使取消另設直魯豫三省巡閱使以畀曹錕豫省各界得此消息頗表示反對前日省議會特以快郵代電分致北京新國會豫籍議員及山東省議會請一致反對原電如下（致新國會河南議員電）北京參衆兩院河南議員曁留京同鄉諸公鑒連日京滬各報頻傳政府有添設直魯豫巡閱使之說逖聽之下不勝駭異當經敝會開茶話會詳加討論僉謂我豫財政比年以來預决算出入不敷爲數甚鉅加以水旱頻仍百業彫敝募捐籌賑維掘俱窮今忽添設一巡閱使每歲分攤軍費增重負擔勢必陷豫人於破産此就財政之狀况而論吾豫不宜添設者一也查滿清時代陜甘兩湖兩廣兩江雲貴閩浙各等省均有總督豫魯僅一巡撫撫治然行之數百年上下相安咸稱便利今無故添設一巡閱使微論爲維護全局計爲位置個人計誠恐未見其利先受其害兩粤奉吉前鑒不遠此就歷史之沿革而論吾豫不宜添設者二也且最近兩粤奉吉各等省之衝突雖其中内幕複雜枝節甚多究其原因要不外巡閱使權限之伸縮以階之厲値此大局未定紛亂方殷吾豫地面尙屬安謐幸未大受糜爛倘一經添設巡閱軍民牽掣猜忌互生重以我豫軍隊之複雜勢必釀成巨變貽誤大局而地方之糜爛人民之痛苦已不堪設想此就觀察他省之結果而論吾豫不宜添設者三也敝會爲人民代表利害相關不得不思患預防綢繆未雨諸公中州碩望桑梓念切且樓臺近水見聞較確如果有此事實務祈設法力爭根本打消勿令此種噩耗繼兩粤奉吉諸省而再現是所至盼河南省議會眞（至魯議會電）山東省議會鑒近聞政府將有直魯豫巡閱使之設置京滬各報一再披露情節離奇敝會同人爲前途安危近係開會討論一致主張誓死反對僉以我國自共和以來政潮迭起民不聊生而推其主因無非爲競爭地盤擴張權利之陰謀所釀而成故有川滇黔巡閱使之設而川滇之戰爭以起有兩廣巡閱使之設而粤桂之衝突日烈今則奉吉風雲日益險惡張使派兵孟高抗命吉長人民今日所受之苦痛其導線實伏於東三省巡閱使之任命以小民無量數之生命財産而提供武人爭城爭地之代價言念及此殊堪痛心然猶可曲爲解說者以上巡閱使之設置或係沿前清總督之舊例或係按共和倡義之統系或藉口辦理交涉對外交上有各種便利或託詞坐鎭要塞地方上免許多糾葛當此外重内輕尾大不掉之時挾武力以相要求心雖野而何所不遂目有的而便可必逹假名借義以促成今日割擾之形勢然要非所論於直魯豫者魯豫兩省在前清原不歸直隸總督之管轄至民國亦未經破壞區域之牽涉以言外交則合力禦侮彼此向無爾我之見以言内政則分疆治理歷年絕少繊芥之爭不惟無增加巡閱使之理由且更無設立巡閱使之必要今中央無事自擾無端而有設置巡閱使之傳聞誠百思而不得其解倘不設法抵抗速圖挽救一旦演成事實行見中州文物之邦聖敎發源之地將變而爲槍林彈雨血肉紛飛之戰場川粤前車殷鑒不遠嗟我小民將無瞧類素仰貴會領袖全國調停南北遇此切身之事諒必早具偉畫遏此狂瀾以後對於此問題魯豫兩省如有應行團結之處尙祈隨時電示協力進行不勝迫切待命之至河南省議會叩眞 
[九江之米恐慌]  
　　九江自各米商自行議决陰曆七月二十一日起實行停運以來以禁期在邇各米販盡力販運逐日出口不下萬石並復提前報空預備二十日以後裝載赴滬（如米未到潯卽託言不日可到先裁報單）以致巿面大閙米荒各大米店零售至多不得遇三斗以外紳學界爲維持民食起見特電呈省長設法救濟其電云南昌戚省長鈞鑒潯郡前因米價昂貴迭經各界呈請傅道尹禁止出口在案乃省長輕信販商一面之詞为顧九江全體民命勒令開禁雷厲風行潯人處積威之下含涙飲血嗣經傅道尹調停各米商自願常存一萬石在潯以後並不抬高居奇不料未及一月各米商頓食前言現値新穀登場米價反較前大增本日調查各大米店零售至多不能過三斗恐不出旬日將有絕粒之痛鈞座旣厲行於前當有以維持於後除函請道尹設法救濟外應請毅力主持以衛民生明知盛怒難犯惟生計所關不得不冒死直陳九江助理員羅綱紀自治籌備處萬和悅敎育會馬祖楨等叩眞並一面晉謁傅道尹備陳巿面缺米情形請速籌治標之法旋又函致道署云苕生觀察鈞鑒前因米價昂貴迭經呈請禁止出口在案嗣各米商自願常存一萬石在潯以後並不抬高居奇不料未及一月又値新穀登場之際米價反較前大增本日調查各大米店零售至多不能過三斗恐不出旬日將有絕粒之痛竊思民爲邦本食爲民天似此生計艱難小民何以活命素仰道尹痌念民瘼愛護地方應請設法救濟以衛民生肅此敬叩崇安九江助理員辦公處敎育會自治籌備處謹肅傅道尹即據以轉函商會質問常存一萬石究竟存在何處請明白見覆商會今日（十一）開會討論會董王瀾之謂本會佈吿禁米手續殊屬不合商會非行政機關自無禁米之權此次僅由一二米商私議禁米將來如有商人販運出口本會必起而干涉倘有訴訟能否發生效力鄙意應由本會備陳民食恐慌情形呈請官廳核奪庶民食商本兩無虧損查近日各米商來會報空者外間頗有所聞應由本會切實調查以杜斯弊本會果能實事求是巿面當無缺米之虞乃表面言禁而各米商私存之米留販出口竟不維持巿面致閙恐慌竊爲不取查以前成案各米商應截留五十石儲作民食究竟此米存在何處如能一一搬出何憂缺米云云旋日前副會長辜竹平答云各米商因營業大小不一存米頗難一致王瀾之又云現在補救方法惟有自今日起調查報單每批截留一成儲存一處平價出賣衆贊成隨召集各米商到會宣佈其意聞已於今早（十二）實行並將議决情形函覆道尹矣 
[莊復恩請弛麥禁]  
　　江蘇海屬靑東稅務所長莊復恩以禁米出口業於比較有虧現又禁麥出境該所稅收無望特電李齊兩長請弛麥禁其文如下督軍省長鈞鑒靑東僻在海陬平時稅收來源銷路專恃靑島自抵制風行收數頓減潮流所趨亦祇聽其自然所幸海屬一帶麥事有秋而山東烟台海陽等處因旱成災供求相資輾轉輸運六七兩月比較恃以不虧日前忽有學生數人與十人團等集會海州謂米價之漲由於小麥出運之多應照米禁一例辦理要求白鎭守使電請鈞座准予照辦伏查南中民食米爲大宗價値增漲乃由奸商囤積暗中私運所致禁運小麥未必米價即平且救災恤鄰古有明訓山東同屬内地商運流通似不應一例禁止若云意在維持民食我督軍省長對於此項禁令嚴重周詳力排衆議寗有不統籌兼顧之理亦何庸少數學生與不正當之團體越俎代謀白鎭守使素稱賢明身膺軍寄不審何所顧忌而曲徇若此應請我督軍省長俯念稅收爲餉項所自出麥豆無查禁之現例量賜主持明定限制庶幾流通禁止並行不悖商情稅務兩有裨益區區下悃伏乞諒察敬請鈞安靑東稅務所長莊復恩叩觀莊氏此電用意所在不待煩言而解且民食關係地方甚大學生團體爲地方謀救濟烏得謂之越俎措詞荒謬更可駭異雖謂之陶士英第二可也 
[杭州快信]  
　　上海護軍使盧永祥兼署浙督已得官電證實早晚即將接篆此間各界預備歡迎極形忙碌 
齊省長昨午後六時至督署致祭楊善德并備盛筵臨哭甚哀逾時返署 
　　楊督入殮服制用平時便服柩停督署内宅已奉中央優加給恤並給銀一萬元治喪 
　　此間紳商界中有人發起爲楊善德建專祠已擬呈請中央核示 
　　敎育部電派新簡湖北敎育廳長路孝值來浙考察敎育狀况 
　　新選杭總商會會長王湘泉堅辭不就昨經各會董議决遣實業銀行行長何敬安代表赴京敦勸就職 
　　海寗硤石向爲産米區域公家例徵運輸手續費每石四文並酌提是欵撥補學費現因銅元充斥較制錢僅得八折以致徵收逾額各米行紛起反對電請照舊辦理已令韋行事查明覆奪 
　　呉興縣署抵補金主任沈三餘私設糧櫃浮收規費經財政張廳長訪悉已嚴令該行事澈查究辦 
[南京快信]  
　　昨王揖唐通電各省就議和總代表職軍民兩長循例去電道賀並聞王行期未定有先派分代表李國珍方樞呉鼎昌等先行南下與南代表接洽消息 
　　王揖唐任總代表聞早已與西南接洽得有力者同意故卽發表 
　　軍民兩署接到楊善德逝世耗後即去電弔唁 
　　軍民兩署特派駐郵電局檢查員昨已撤去 
　　部派調查蘇米委員李澂昨由滬回寗今晨乘輪赴撫湖調查 
　　援湘蘇軍第六混成旅將擴充一師糧餉改由部發 
　　灌雲知事陶士英被控案李督已派本署諮議王某前往查辦 
地方通信 
[松江]  
　　少婦相約同溺北門外關帝廟附近有業裁衣之毛王二姓比鄰而居本屬戚腕兩姓各有一媳一年十九娶年餘一年十七娶纔期年同爲姑氏所虐於十二日晚間相約投水夜深人靜未及覺察比於翌晨撈起早已不救有人見兩婦以紅繩聯臂故死後並不漂散足見其蓄心自戕厥志甚堅云 
　　演劇改爲游藝松地中等以上學校回籍學生聯合會因增設義務敎育股擬假第一社舊址扮演愛國新劇藉籌義務敎育經費詎佈置甫經就緒忽被警局所阻雖經該會與警局竭力交涉終以他方面之調停暫將原議打消兹該會爲保全信用補救損失起見定十四日在城内天恩堂開游藝大會門劵售資兩角内容有中西音樂名人演說滑稽跳舞化裝餘興女界詩歌等想屆時定有一審熱閙也 
　　徵集學校成績本邑各校奉縣令奉敎育廳轉奉敎育部令美國哥倫比亞大學敎師院中國學生敎育研究會發起徵集中國學校成績陳列該院俾美人得知中國敎育狀况自應照徵運往云云後附徵收辦法謂務精不務博範圍以中小師範各校爲限裁衣成績須注意多收組祇手工不必選送各種照片愈多愈妙徵齊後由高師校長赴美參觀團代爲運往 
[金山]  
　　城鎭疫勢之猛烈本年虎疫流行蔓延日盛計立秋前金山縣全縣已死三百餘人洙涇巿區兩星期來每日死五六人甚至一家三人或四人同時入殮并弔奠之人回家亦死數人者詎近日愈加猛烈最烈者竟不吐不瀉俄頃即死聞呂巷一帶患者尤多醫生巫覡疲於奔命衣莊棺木等舖竟至存貨一空云 
　　猪腸作妨害公衆衛生洙涇鎭東巿十九日清晨發生一種奇臭略似腐屍時東風正急此項腥臭之氣愈吹愈西該處若草棚茶店東林寺等處聞者莫不掩鼻羣避於文昌宫中相戒不敢稍出迨至下午經律師徐某等多人四出調查方知陸某開設之猪腸作内以塲中腐爛之物攙入柴灰冒充猪糞賤售於近處某鄉民家爲肥料所致於是聞者咸戟指痛恨第値此疫氛正熾之際負地方公衆衛生之責者亦知所取締否 
[蘇州]  
　　電請維持敎育經費呉縣學界因悉縣署减發敎育經費曾一度開會集議兹已由縣敎育會電請省署維持矣其原電如下省長敎育廳長鈞鑒頃悉本縣八年度縣巿鄉敎育經費自八月分起一律減爲七成給發羣情震駭竊維敎育經費至關重要果遇荒歉亦應由縣設法抵補萬難遽予减削况災象若何現在尙難斷定何得先自恐慌查本縣元二年度附稅盈餘爲數甚鉅本以備荒歉之虞乃温知事絕不提及藉口天災朦混上陳對於原有經費大加剝削而於進行事宜亦竭力阻遏似此任意摧殘敎育前途危險萬狀伏乞省長敎育廳長迅賜主持令縣查照向章如數給發至應行進行事宜亦令迅速趕辦以維大局三呉幸甚呉縣縣敎育會文 
　　縣警費七折放給呉縣温知事以經費竭厥擬將縣屬各巿鄉警察經費自本年八月分起一律减爲七折給發已擬定章程定於陽曆八月十五號召集各巿鄉警察分所所長巡官到縣公　酌定後即當實行 
　　蘇經廠自裝電燈蘇經機織廠前裝振興公司電燈四百餘盞自外交失敗各界一體不點振興電燈該廠經理亦將其廠中電燈線悉數剪除近因該廠所織機緞銷塲甚廣添設夜工插於月前至申購就電機一架約五百餘盞裝配完善已於昨晚七時許開火試點矣 
　　江蘇學生聯合會移蘇江蘇全省學生聯合會原議在南京設立嗣又議决移蘇蘇州學生聯合會擬於十四日在舊皇宫内開歡迎會該會代表現已陸續到蘇暫寓草橋第四高小定十五日開成立大會 
[杭州]  
　　中國科學社開會預誌中國科學社自創立以來已越五稔社員逹五百餘人均歐美日本或國内專門學校畢業生現値該社舉行國内第一次年會之期會所假浙江省敎育會會期自八月十五日至十九日社員已連翩來杭均下榻西子湖邊之湖濱及清華旅館兹將逐日開會程序節錄旭下八月十五號下午二時正式開會晚八時社友談話會八月十六日上午九時社務會下午二時名人演講晚八時名詞討論會八月十七號全日游覽西湖八月十八日上午九時宣讀論文下午二時社務會晚八時實業討論會八月十九日上午九時參觀敎育實業各機關下午二時照像晚七時宴會演說正式閉會 
　　楊督出缺後之所聞楊督軍自本月初略受暑熱後漸加劇轉變黃疸所請浙滬中西各醫十餘人又由德醫康克羅斯打針卒因年老氣衰無效旋於十三日午十二點三刻出缺享壽六十一歲在省各軍警當召集全體人員開特别會議共任維持之責翌日十四下午六時大殮軍政各界前往祭奠者甚形擁擠當日由張師長會同陳旅長出示佈吿特别戒嚴夜間限十一點鐘即行斷絕交通所有戲園遊藝塲所由警察傳諭限十一點以前蒞去晚車到杭由警廳加派警察稽查防範甚爲嚴密昨齊省長接北京國務院電云據電楊督因病出缺業經有令優恤并派齊省長前往致祭浙督遺缺已明令盧護軍使兼署地方緊要務望會商署督切實維持是爲至要遵諭特逹院寒印 
[湖北]  
　　江水退後又漲濱江各區被淹者經前數日北風已漸減退十一日午後忽轉南風水又陡漲五寸秋汛將至此後能否得慶安瀾尙難逆料也 
　　鄂省振災之辦法王何兩長官以振撫手續首宜劃分輕重酌察辦理特依據各屬報吿以漢川天門沔陽京山潛江荆門鍾祥爲最要區漢陽夏口應城孝感黃岡安陸圻春襄樊江陵枝江宜都監利松滋等縣爲次要區除王何兩長各捐廉俸外並已商准提撥軍事義劵餘欵五萬元井政費餘項内提欵二萬分發振濟兹將規定儘先撫濟之縣屬及辦法錄列於下先振縣屬漢川沔陽天門潛江嘉魚監利圻春鄂城漢陽共施振辦法（一）施振之欵由知事委員會同公正紳耆辦理（一）凡被災人民按戶口給振以等級定之（一）無屋宇棲身者應搭蓋茅屋暫住（一）凡大批災民集居之時應施粥濟之每縣所派之欵如不敷用由地方籌欵相助又以此次被災各屬以襄河爲甚何省長擬定救濟法二種一北京振欵二萬元恐不敷佈另由財政廳撥洋一萬元分配各縣散放一函致武漢商會獎勵慈善家樂捐振濟又聞去年上游石首等縣水旱頻仍省長公署已彙咨内財兩部呈准總統分别蠲緩田賦以紓民困十號省長已准咨覆特令財廳轉行遵照 
雜評一 
[汴省會反對巡閱使（默）]  
　　中央覊糜人之法一以實力一以虚名如予張作霖以東省巡閱使予之以實力也故張卒成其大東三省主義予倪嗣冲以長江巡閱使予之以虚名也故倪號令卒不出皖省一步今之以巡閱使予曹錕意果何在歟前以曹之態度不明屢餂以副座旣口惠而實不至自不能不降而求其次則巡閱使之頭銜必不可少然而魯之張樹元汴之趙倜各自有穏固之基礎曹之權力斷難侵入觀汴省議會之電拒已可見其大槪是則曹巡閱使卽成事實亦不過虚名耳苟非慒然無知者奚肯以得此虚名爲榮哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[兩通信社之和議消息]  
　　聯合通訊社消息（一）王揖唐發表後之各方面自北京發表王揖唐代表議和後各方反對之聲囂然紛起同時亦發生種種惴度種種謠傳有謂王氏確已與西南實力派接洽者（京報）有謂已與在滬之孫中山接洽者甚有謂已與唐少川接洽得其同意者唐君對於此事之談話已見各報孫君一面據聞確有北來之某君曾與孫君一度晤談表示段芝泉願與提携之意孫君云提携吾所願也但有先决案件（一）舊國會完全行使職權（二）大總統聽候國會選舉（三）南北不法之軍人一律撤除（四）變更現執之外交政策某君唯唯而退此種接洽究竟有無價値稍明政界情形者當能了然至所謂實力派則不外陸唐據吾人觀察亦絕非事實最近桂籍南代表曾彦君曾發表對於和局絕望要求軍府整理内部一新局面之主張國人當能憶記岑西林派之意見則可於最近平和通訊社消息窺見之乃北京某報見以陸氏擔任壓服反對爲言豈非冤絕匪第此也在滬之北代表江紹杰君事前亦絕無所聞得王氏出馬之信非常詫異曾對人云「我不知揖唐打的甚麽主意」汪子建君暫不表示態度徐佛蘇君已於前日去電辭職且語人云以余（徐君自稱）意見王氏果有辦法即來否則不如其已此與和議直接有關各方之情勢也（二）學生界反對之預備上海學界中人對於王揖唐爲和議總代表莫不驚訝失色羣以此舉爲北政府無議和誠意之明徵舉國共棄之安福部前曾疊電請予解散今反以其首領當總領和議之任令人難堪莫此爲甚如有出而反對者則北京將藉口延緩和議責在南方設計之毒世莫與京刻下聞已有多人分往各團體及海上外交機關並各西報說明此意預料一二日内必有一番聯合堅决反對之表示也（三）王揖唐發表後之京訊據北京傳來消息王揖唐代表委任之先外間毫無準備由王氏親訪東海謂組閣事可以疏通議和代表願意擔任等語東海謂旣已妥協則君去大佳王氏出府即至國務院囑辦委任公文龔仙舟尙不明瞭電府詢問始知已得東海承諾此委任前之情形也至王氏貿然任此職務之意旨亦大有所在其所定議和條件爲『承認舊國會制憲同時要求新國會行使法律上之職權（包含選舉副座）俟制憲副選終了兩方同時解散』西南而承認此件則大功吿成否則據此代表一席做一「延」字工夫日復一日置和議於眞正不生不死之境以從容布置其預定之計劃蓋代表職名到手彼不辭職政府無法換人大可操縱自如也 
　　平和通信社消息南方分代表聞北方派出王揖唐爲總代表後均十分憤激而總代表之態度如何尤爲一般人所注意某君言有某議員曾見唐總代表詢其意見唐謂代表之派遣與承認爲兩方政府之事承認王君與否當一聽諸軍府余無意思之可表示軍府予以承認余亦唯有再不任總代表以副輿情耳依此數語推測可見唐之態度甚覺光明外間有疑唐已默認王揖唐爲總代表之風說自係不確云近來京報所載多有謂王揖唐爲總代表係先與南方已接洽妥善故始發表云云决非眞騐試觀北方當局致蘇督李純電請向西南疏通承認等語豈有已經接洽妥善尙須疏通之理此可證明純屬一種謠傳斷不足信也 
[盧使兼任浙督之正式發表]  
　　浙江督軍楊善德因病出缺後松滬盧護軍使升任浙江督軍等情已誌昨報兹悉盧使已接到國務院寒電奉大總統令特任盧永祥兼署浙江督軍等因特逹云云聞盧使接此正式明令後擬即赴杭履新滬杭鐵路局已預備花車專候啓節一說盧使已於昨晚乘夜車赴杭 
　　日昨江蘇特派交涉員楊小川滬海道尹王賡廷及軍警行政各官僚聯袂詣軍署道賀盧護軍使兼任浙督之喜 
　　松滬盧護軍使升任浙督已奉明令所遺護軍使一缺有謂仍由盧使兼任有謂何豐林最有希望有謂暫由某某等代理傳說不一兹從某方面得悉謂由呉光新升署斯缺（呉爲段親戚）不日可見明文未到任以前有由軍署馬參謀長暫代之說 
[歐美學生將開全國大會]  
　　上海歐美同學會自數月前成立以來與此間團體共同進行維持時局屢載各報近又籌備設一總機關與京津漢蘇粤港各地聯絡一氣本處總幹事曹雲祥君業已由滬出發先到天津北京次到漢口南京等處與各處接洽徵求意見月底返滬其總幹事所有一切事務暫由兪希稷君代爲主持兹聞該會議决於陽曆八月十二九日至三十一日在滬上開一大會邀請各處同志聚集一堂並公推王恭寛席德炳李善元爲招待股幹事李登輝夫人李松泉宋美琳楊雪珍爲交誼股幹事朱庭祺陶知行傅棣樑倪兆春爲會議股幹事黃明道朱成章兪希稷伍灼泮爲膳餐股幹事李觀森李松潯朱榜生爲野宴股幹事黃首民席德懋爲會計股幹事兪希稷席德懋黃大偉爲庶務股幹事凡各處同學來申赴會者須先與交際股幹事接洽 
[赴美學生今日五時放洋]  
　　留美官私費學生一百四十六人准於今日上午十時在靑年會由船醫檢查體格下午辊時半全體從新關碼頭上船駁至楊樹浦登哥侖比亞號於五時開出云 
[路鑛學生歡送同學赴美紀]  
　　法租界霞飛路南洋路鑛專門學校開辦有年每年有學生出洋留學第一次留美學生如馮寶和汪立等業已畢業回國在本校擔任敎授昨日因該校學生郝延俊偕清華學生赴美留學暑假留校同學全體特設筵歡送先由本校學生分會前副會長王文彰致詞云郝君精神活潑有毅力善交際在校數年對於校中一切公益無不熱忱贊助此次在上海學生聯合會職務中出力尤多而今去國吾校及學生會少一良臂不無遺憾但郝君乃社會之人才非一校一會所獨有此去於求學外能將吾學生五四運動之實情及國民憤激外交失敗之眞相傳逹彼邦人士使外人知中國有人未可輕辱於我國外交前途有莫大之利益次許文孫致詞略云郝君游學赴美適値正義人道大白於世界之時美國又爲正義人道之策源地其政治風化學術諸大端可爲立國今世界之模範以郝君之資求應時之學他日歸來救國事業豈有限量次張劍初致詞云留學歐美必具三素健全身體遠大志向富厚財力是也郝君實具此三素出洋留學之資已備但我中國以前歐美留學生學外人皮毛者數見不鮮此中國不振之一原因也鄙人希望郝君此次留美研究實學勿拾皮毛求學餘時尤望留心該地平民生活社會狀况以備將來回國拯救同胞於苦海末由郝君致答詞略云延俊當此國家危急之秋赴美留學不獲隨諸君以盡匹夫救國之責抱憾良多然延俊此去於求學而外遇有益於國事之處盡其力之所能及而爲之尤望諸君對於政府監視勿懈對於母校力謀發逹云云時已晚九 
時攝影不及改於今日云 
[學生聯合會總會消息]  
　　學生聯合會總會臨時委員會昨日上午十時開會委員長常萬源主席瞿世英記事（一）主席報吿昨日通過各案均已照辦（二）主席報吿湖南長沙工業專門學校某君來滬報吿長沙戴生昌船擅毆學生宜如何設法援救議决拍電湘督請嚴懲顧文萃報吿國貨日貨調查錄付印事謂從前與各處接洽印資均謂須三百六十餘元今商務印書館願半盡義務祇取印本紙張二百元云該會理事到者已有三人（天津南京上海）其餘理事亦不日來滬該會以理事會行將成立乃於今晨十二時在南洋商業專門學校集各委員合攝一影以資記念 
[上海學生聯合會消息]  
　　評議部紀事昨日上海學生聯合會評議部在事務所開評議會列席者三十六校邵禹襄主席金女士素琴記錄先由主席宣讀上次議事錄然後各代表討論各提議案兹將議决各案及討論情形擇要錄下（一）會長交議基督敎靑年普益社慨捐前次演劇餘欵作本會創辦義務敎育之用對於本會前次所登啓事有無牴觸主席付討論任矜蘋主張照收並說明與本會啓事絕無牴觸因普益社演劇在本會登報以前而演劇時本會曾派遣代表致詞谷興詩附議通過（二）羅孝同提議本會應通吿各分會以後不得演劇籌欵任矜蘋詢問以後創辦義務學經費不足時是否亦在此例第二師範代表提議改爲游藝會通吿評議部結果以後籌欵改用游藝會須先經評議部議决（三）會長交議本會加入十三團體聯合會議任矜蘋主張加入並說明理由衆無異議通過（四）任矜蘋提出對於赴美學生之提議分爲兩條（甲）定製銀盾兩方派本會留美會員專贈主持公道之美議員表示感謝之意（乙）派人與留日學生團接洽致電留日學生會收集影片及紀事交本屆赴美諸君携美製造幻燈片等用經第二師範學校代表及馬愼餘等互相討論結果守製銀盾三面一致美上院一致美議員之主持公道者一致美國巴黎專使及派人與留日學生團接洽（五）聖約翰代表提議應將影片分寄法國通過（六）任矜蘋提議本會加入十團體後即須召集會議討論履行各懸案潘公展提議不必付表决請書記用評議部名通吿執行部（七）義務敎育團委員報吿經濟狀况 
　　沈惟楚對義務敎育團經濟問題之意見書上海學生聯合會自設立以來對於社會上之新服務當以羲務敎育爲最著當此全世界提倡平民主義之時本會設此義務敎育團實欲求平民敎育之普及以應新潮流之要求也近來國民及工商界義務學校設立者已有數處社會上亦極表歡迎之忱然我委員之責任則因此愈重而對於環境之困難愈不能不思排去之法鄙人今日所提出者不爲敎材敎員管理設施諸項而鵬經濟問題蓋鑒於經濟問題尤爲重要而須先决之故也查義務敎育團成立時蒙中西聖馬利兩女校熱心贊助先後演劇籌欵本團始得四千四百三十九元五角二分之基本金其後又經評議部議决由本會補助一千元於是經費總數增至五千四百三十九元五角二分爲數雖已不徵然僅設兩所國民義務學校所有開辦費薪金房租書籍雜費等之預算現在之基本金祇可支持一年試問一年之後便當如何苟一年後而停辦解散者則經濟問題固無討論之價値苟思維持擴充而坦然謂無庸杞憂將來設法者是以無辦法作辦事之方針鄙人竊以爲不可今就管見所及略擬籌欵之計畫如下（甲）經常費經常費須爲較爲把握之籌集若僅爲臨時或特别而非經常之收入决不稱爲經常費鄙意凡各分會之學生每人每年至少須納大洋四角其辦法及吾由詳述如下（辦法）（一）年納大洋四角爲本會會員對於義務敎育至少數之擔負如自願多捐者自更歡迎（二）該費每年可分兩次繳納每學期開始時一次（三）每學期繳納一次而猶有感經濟上之困難者得商准各該分會會長分數次繳足或用儲蓄箱辦法亦可（理由）（一）我人旣爲上海學生聯合會會員則會中所辦事業即爲我人所辦况義務敎育尤爲公認之善舉則此至輕之擔負我人自當贊助（二）吾人日常妄費之金錢不知幾何苟能略爲節省則此區區之四角錢何患不能得耶（三）我人半年所費僅僅兩角而因此以得受敎育者不知幾人念我自身旣因敎育而略有智識則推愛及人又何樂而不爲（四）如用此法則將來本會多一會員即義務敎育每年多得四角洋之經費會員日多經費日充不特已設立者藉以維持而於推廣擴充之預定計畫亦較有着落也（乙補助費）經常費或有不能收全之困難故補助費亦不能不計及鄙意以後聖約翰南洋兩大學比賽足球與其他運動會跳舞會等發售入場劵所得售欵悉充義務敎育經費其辦法可臨時另定理由如下（一）聖約翰南洋每次賽球震動一時即其他運動會等亦多爲社會上一般人士所歡迎入場劵銷路必廣（二）賽球售票各國已有先例哈佛耶路兩大學之賽球票價至數金不等今約翰南洋之足球隊名聞全國此法自可采用（三）賽球者旣爲學生則學生贊成學校斷無干涉之理况售欵完全充作義務敎育經費學校更無反對之理由以上各端爲鄙人個人之意見未必完善是否有當尙希公决八年八月十五日 
　　交際部員列席燭皂公會紀昨日燭皂公會開聚餐會由郁春芳介紹學生聯合會交際部副部長陳琮蔡祚章二人列席首由陳君以最誠懇之言道來此之宗旨有三（一）爲藉此得與工商界聯絡以除隔膜并願設立義務學堂於工廠之旁以促進工人之智能（二）言抵制爲對人唯一之法門並以德國爲喻謂德之强大莫可與京各國之實力尙不足以制勝之惟終因絕食而罷戰今惻一敗塗地莫能收拾我國欲制勝他人亦可以聯軍制德之法使在經濟上受極大之打擊方能有效（三）佈吿外間人類不齊藉此時機破壞他人之名譽及營業者不可勝數故該會不得不派人調查以明眞相以免國貨受池魚之殃日貨得而漁利望同業等以後對於該會正式派人參觀時允與招待後由鄭平叔答辭陳君等遂興辭而出 
[學生分會籌辦義務學校]  
　　承天學校學生分會鑒於社會平民敎育之不振籌設義務學校惟苦經濟不足殊難進行遂發起開演各種游藝專爲義務學校籌欵兹定今晚（星期六）新鐘七時假北四川路虬江路大風社（即廣舞臺舊址）舉行游藝大會屆時有閘北惠兒院之軍樂隊童子軍戈朋雲君演說上海武術會之拳術大戲院之新劇影戲趙中山之魔術該會自練之絲竹新劇另聘跳舞班唱歌班各種新式佈景入塲劵分每張半元一元不等 
　　嶺南中學學生聯合分會鑒於粤僑子弟失學之衆設一嶺南平民半夜義學已於本月初七演劇籌欵所得劵資共三百七十四元除開銷外得一百三十五元現假海寗路廣肇義學第三校爲校址定於陰曆閏七月初六開學凡粤僑失學子弟品行端正有志向學者均可報名入校學費一槪不收 
[關於工部局加捐之所聞]  
　　總商會今日開茶話會公共租界工部局增收界内各店户房捐及特别捐一事現雙方將有美滿之結果經商董祝蘭舫（總商會代表）訂定今日（陰曆七月二十一日）午後新鐘三時會同律師洋代表在總商會開茶話會邀集各路華商代表到會互商辦法並討論一切進行手續昨由該會公函知照矣 
　　各商店代表之集議聯合通信社云公共租界各馬路商店代表於昨日午前又有集議到會之代表二十餘人公推陳惠農爲臨時主席報吿經過情形後徵求大衆意見經各代表互相討論結果一致主張先付舊額俾紓租界行政之困難新加之捐非得律師滿意答復不能繳付議决由各代表歸吿各商店一致進行 
　　大陸報之紀載大陸報云十四日工部局收入華人房捐略有增加而收捐人所遇之拒絕亦較前減少是日收捐人不往前被拒絕之商舖但向前未去過之各街收捐故收入較多一般華人對於加捐之態度是否全部改變尙未可言但工部局則以爲華人態度已改變矣現有人設法使華人了解加捐與代表純爲兩事並說明如堅拒法定捐欵則輿論將不直之反礙及代表問題現信此種議論漸著效力許多華人拒絕繳捐之感想可於昨日工部局所接之一函以槪括之函稱非不願繳但不便繳因必服從輿情也云云又有同類一事爲收捐人所遇者收捐人由某街第一商舖收捐而被拒絕同街其他商舖亦皆效之多謂别家付捐則亦照付否則不繳於是收捐人復至第一商舖與之陳說謂因其不肯繳捐之故他家亦皆皂絕該舖乃照付此端一開他處之捐欵遂相率交付矣各街聯合會等尙主張拒絕繳捐星期三日有聯合會代表二十四人集議於愛多亞路商業公團屋内主張函致工部局聲明不繳捐者二十二人各街聯合會昨日績向商舖捐欵以供運動經費云 
[女界聯合會消息]  
　　女界聯合會自創行家庭演講以來已開會四次其講題不外時事學術敎育家政等問題昨日下午五時在孟納拉路資富里謝宅開第五次家庭演講會主席謝劍霞女士首由程孝福女士演講酒之危害次李眞君演講兒童之本能及鈕孅華女士講抵制日貨之積極進行其後談話至七時茶點而散並定下次演講在寶山路寶山里四五號馮世俊女士宅内舉行 
[五族和平會開會記]  
　　五族和平合進會於前日午後十時在愛文義路事務所開會歡迎副會長姚仲勛並討論時局各事到會者計商學界四十餘人首由金蔚文宣布開會宗旨並述歡迎會長之意姚君起作答詞並表示遜謝旋由會衆發表意見大旨謂商學各界切望和平因和議一再停頓非常失望兹幸本會成立必當於促進和議有所盡力云云姚君謂鄙人不敏於促進和議之事旣承諸君同情當隨諸君之後勉爲其難云云嗣有某君提議北京現派五揖唐爲和議代表此間因其係安福領袖頗多反對北京於派遣王氏之先各方毫未接洽殊無議和誠意本會對此似宜有一種表示姚君謂鄙人新自京來王君究竟能否來滬尙難遽定此時本會表示意見殊難措詞云云結果暫從緩議至是宜吿散會並由會中預備筵宴盡歡而散 
[昌興公司輪船因疫繞越]  
　　文匯報云昌興輪船公司宣稱現因日政府嚴厲施行防杜虎列拉症條例故該公司之孟台格爾號日本皇后號俄羅斯皇后號三船均不過滬 
[關於疫症之消息]  
　　浦東疫勢蔓延已及新場上海醫院院長王彰孚君特派兪子美杜象逵二醫士備帶應急要藥假正明公學校舍爲臨時診治之所開診三日求治者日必五十餘起類皆危險之症而兪杜二君不辭勞瘁通宵輪視危者得安不治者祇二人該鎭人莫不頌兪杜二君熱心救人不止 
　　上海醫學研究所此次在浦東楊家渡組織臨時醫院經該處紳士孫魯芹贊助始克成立詎孫君年近花甲前晚忽染時疫吐瀉交作肢冷筋掣螺癟目陷勢頗危險當經該院中西醫士竭力施救該所董事顧賓秋西醫主任仲景堂聞訊深夜帶回見習生朱琳生等由浦西渡浦前往察脈開方中西並進始獲無恙 
　　浦東高行鎭舊有之同仁會因經費支絀中途停止近由該處紳商葉惠鈞瞿德純等解囊慨助已於今春恢復原狀邇者浦東一帶發現虎列拉症蔓延該鎭於是該會組織防疫所延請各科醫士逢一四七期施診給藥並備有各種時疫藥水散给鄉里 
　　法捕房因新租界肇周路天佑坊滬西慈善會内所施棺木屍屬無力安葬者由該會暫厝在界内永錫堂後面空地上有數十具之多現今正在發生時疫之際浮厝棺木難免穢氣四溢攸關附近居民之衛生故傳諭該會速即遷葬現由會董徐菊如高子嘉購得大場鎭西巿梢塜地五畝昨由該會主任徐子賢雇就駁船親自督率夫役將各棺木一併裝運至該塜地安葬 
　　淞滬警察廳長徐國樑昨日訓令所屬各區署所文云爲嚴令事照得近來天氣不正時疫流行本廳對於公衆衛生及個人衛生如街巷不准人民任意傾倒垃圾售賣瓜菒須設網罩攤旁置備筐籃腐爛瓜菒禁止售賣等項迭經布吿曉諭並責令各區實力奉行在案乃查近日街道仍有不潔之處瓜菒攤店未經設罩置籃者亦復不少以致疫癘未能遽息推原其故雖由於人民不知注重衛生而各該區對於前項禁令尤難辭奉行不力之咎合再通令務各嚴厲奉行嗣後倘再查有某處堆積垃圾及瓜皮等穢物或瓜菒糖食等攤店不設罩籃致令蚊蠅叢集而崗警不加干涉者即惟該管官長是問除分行並派員隨時稽查外合亟令仰各該區一體遵照勿違切切此令又訓令二區一分駐所云爲訓令事照得現値時疫流行街道務須潔凈歷經通令各區督率清道員役認眞掃除並布吿居民不得任意傾倒垃圾違則照章處罰各在案乃於本日早十一點餘鐘本廳長親查城内九畝地附近一帶街道沿路堆積垃圾不但違背禁令且於衛生大有妨碍究竟此項垃圾是否居民任意傾倒抑是清道夫役懶惰未掃該區長官慢不覺察實屬疏忽仰即立時督飭清道員役打掃潔凈嗣後倘再查有不潔之處定行處罰不貸如遇有人民不遵禁令任意傾倒垃圾者該區亦即照章罰辦勿違切切此令 
　　鄭家木橋北天濟藥房主人李亮生近將自製之時疫痧藥水數千瓶派人至浦東龍王廟北蔡嚴家橋等處挨戶分送並聞該藥房每日在門口施送垎亦有一二百瓶云 
[取消宣戰後對付德奥問題]  
　　松滬護軍使署近接中央政府電以對德取消宣職手續後中德國際問題現已詳細討論結果嗣後對於德奥須觀世界各强國施用何法我國即採此項普通慣例决不另外親密亦不藐視德奥爲失敗之弱國希將此旨飭屬知照云 
[戰時海軍會計委員會撤銷]  
　　我國對德宣戰後海軍司令公署曾經遵照海軍部令在署附設戰時海軍會計委員會會中所設各項職員均由公署各科員兼職不支俸薪所有對德宣吿中立絕交宣戰三時期海軍各艦隊損失業經造册報部在案兹因歐戰吿終參戰事件均已結束故戰時海軍會計委員會即可撤銷藍總司令前日奉到部令當即分令各艦隊及各兼職委員遵照趕將未了事件整理完竣卽日撤銷 
[函詢浚浦局測勘之實情]  
　　浦東同人會昨致浚浦局函云執事先生台鑒敬啓垎頃得浦東南匯川沙各地士紳來述謂貴局擬在浦東開闢河渠自浦南直東以逹於海其所經路由并河深河闊種種計畫言之綦詳或具函敝會詳詢究竟亦謂見諸設施者各處已經貴局測勘立標云云此事想係貴局測量浦潮水線致生鄉民誤會今請執事將上項實在情形並測量水綫之大要詳爲指示俾可代爲解釋疑念免滋民情洶懼是所至荷 
[米業董拒却採辦軍米]  
　　滬上米價有漲無跌每石已至八元六七角貧民粒食維艱曾經地方各紳士電禀督軍省長嚴查私運並却絕採辦軍米以保民食等情迭紀前報昨日有北京内務部特派來滬之專員顧某向南巿米業商董張樂君接洽據云由部中掣給採辦軍米護照十張每紙採運米二千石共計二萬石運往京師爲警備隊之用須趕爲辦就起運等情該業董答以現方奉有省令不准運米出口所存之米僅供本地民食並無餘多應請轉從他省另行採購該專員一再商榷無效祇得辭别未幾該董即將原因函吿南北巿各同業米行等一體查照務須持勿懈 
[中國蠶絲事業近訊]  
　　中美新聞社特别調查稿云中國蠶桑之利旣溥且早考之古籍如禹貢等書載之綦詳海通以來輸出海外爲數不尠然墨守成法絕鮮進步且商人貿利心重作弊之法日出不窮其信用致漸墮落今錫蘭日本所出之絲漸見增加幾有後來居上之槪是中國蠶桑事業之前途大可寒心也養蠶事業之必須整頓華人已漸知注意如桑葉之培値害蟲之防止氣候之測量種類之選擇蠶室蠶具之講求均須留意現京師有農事試騐場對於蠶桑事業尙知講究杭州有蠶桑學校開辦亦多年成效雖未大著而華人已漸知墨守成法之不可能非從事研究改良之方則將無以立足矣中國養蠶區域頗爲廣闊有數處居民且專以養蠶爲恒業如廣西省之長洲其農家殆無不育蠶者故雖區區一西江中之小島其産繭額頗爲豐富約歲有六十萬斤浙江嵊縣之農家亦均養蠶每户平均收繭三十斤年有百五十萬斤四川之壁山農家有三萬戶其三分之二亦養蠶每户收繭約二十斤年産繭額亦有三十萬斤之多况其他地方更指不勝屈則産繭額之盛可想見矣至中國製絲器具大抵尙用舊法故足踏製絲之處甚爲首及其器具則隨各地方而異其施用機械而開設工場者實居少數據最近調查上海附近製絲工場有十七所左右廣東製絲工場亦尙發逹計散在順德南海番禺等縣有九十四所其他則江蘇省中無錫九所蘇州三所鎭江二所浙江省中杭州蕭山湖州各一所然其原料之輸入及製品之販賣則與上海之製絲業有密切之關係也四川省之製絲業近年來異常發逹九年前方經創設製絲工場今日則其數已逹二十九所又湖北武昌之繅絲官局目下爲楚興公司所借者經營亦尙佳勝湖南長沙有省立模範製絲工場規模較小尙在繼續中則製絲工場雖尙未發逹而爲數則逐漸增加此可樂觀者也總之中國古來蠶桑事業發逹甚早迄今世界競爭大劇致有相形見絀之勢然産絲額爲數尙鉅若能因勢利導極力講求改良之方多設製絲工場並多設國貨製造場使産額最多之原料以之製造國貨則財源自不外溢利權即能挽回矣 
[棉巿消息]  
　　中美新聞社譯美盛公司一星期棉巿報吿云本星期 
 
 

Page 11

 
 
棉價每擔跌一兩因巿面上存貨出清希望新貨可以抬高價値一班投機者又將使行其手段同時農人方面仍扣留若干之貨期得高價大約百分之十五存棉迄未上巿今後將依天氣之好惡而生變動以最近七日而論天氣漸佳各處棉田皆有起色如天氣不變卦可望挽回從前損失之十分之一利物浦紐約印度巿面皆穏無大變動 
[綢業公會成立會紀事]  
　　上海綢業公會昨假南巿毛家弄縣商會開成立大會選舉職員下午新鐘兩時開會公推臨時主席汪春帆報吿開會宗旨來賓有縣商會會長顧馨一代表胡戊鵠總商會商董王一亭代表孫小亭上海縣公欵公産處經理丁賡堯花業商會會長沈潤挹木業商會代表馬驥良等宣讀頌詞曁由王引才邵仲輝二君演說並有會員兪柏聲代表致謝詞公請蘇筠尙張樂君丁賡堯監視開筒計共一百九十八票孫梅嶺得一百四十九票當選爲會長王子儒得七十票當選爲副會長其餘秤議十二人交際八人會計二人文牘四人幹事十人調查八人均次第選出選舉畢全體攝影到會人數逹四百餘人散會時已薄暮矣 
[皂燭公會選舉職員]  
　　本月十九日下午六句鐘中國皂燭聯合會假座法租界鴻運樓開全體會員晚餐會與餐者計有一十五廠爲炳新南陽鼎豐華昌怡茂祥利愛華滙中滌新華通亨利祥和祥興隆成蕪湖華昌等節席公决皂燭工業聯合會正式成立照章選舉董瑞晴爲正會長張梅軒於守巽爲副會長鄭平叔爲文牘主任張性如爲會計主任王潤生調查主任郁春芳爲交際主任許錦芳爲庶務主任其餘各廠代表均爲議董選舉畢已鐘鳴十下即行歡飲散會 
[組織中之布廠與染廠] 　 
　　近年滬地本機布出品漸精是以銷路日大於兹三四年間南北巿已增設至三四十家現聞滬紳陸王顧諸君亦集股創辦一本機布廠牌號振豐地址擬設王家闕路新普育堂後面已購定地畝開工建造廠屋矣 
　　滬城姚紳等現籌資創設藝新機器染廠資本聞已招足三十萬元擬擇地於高昌廟相近規模甚大俟廠屋成立將來尙須推放第二第三等廠於陰曆八月中可以成立 
[留日學生創辦線球工廠]  
　　留日學生救國團幹事全章賀明懷李光裕等組織利餘針織工廠以來所製汗衫衛生衫成績頗著兹復擬創辦線球工廠製造各種紗團蠟光線等定名上海製線有限公司正在討論集股辦法 
[紀前日午後之颶風]  
　　前日（十四）午後颶風大作潮水湧急浦東低窪之處盡成澤國浦江八長渡渡船照常行駛惟危險堪虞當經沿浦東各埠局傳諭各渡船夫不准多載渡客海關水巡捕房亦傳諭浦江船隻將錨練各物整備一切以防移動所有小船一律移泊陸家嘴以上一帶招商局行走寧波之江天輪船是日亦停班一日直至昨日始行出口 
[滬杭路紀事三則]  
　　張貼廣吿之章程滬杭甬鐵路爲提倡國貨起見特設廣吿部招登國貨廣吿其訂定章程如下（甲）標立於車站以外者凡違背禁章及侵害他人或有碍風化者槪不收貼除訂有條約者外其費須先付訖第一年十二個月每月每方尺洋一角五分績登每年十二個朋每月每方尺洋一角至少作五十方尺算（照英尺）旣經張貼之廣吿或廣吿牌倘被雨蝕蟲傷以及大風吹折等情鐵路槪不負責（乙）標貼於車站以内者各大站備有黑漆寛大木牌專供各商家張貼廣吿之用第一年十二個月每月每方尺洋二角續登每年十二個月每月每方尺洋一角五分其尺寸至大不得過九尺旣經議定之廣吿由鐵路發往各站張貼一切廣吿材料歸廣吿人自備凡廣吿須實貼在鐵路房屋或建築物之上者每塊收費洋一元（丙）在客車内標貼廣吿臨時面議 
　　滬禾間運米特價滬杭鐵路沿線産米區域以硤石長安兩處較多故該路曾經訂定糧食運價上海硤石往返每三十噸車三十二元上海長安往返每三十噸車三十六元惟由上海運至嘉興者間亦有之昨經該路訂定上海至嘉興之運米特價計三十噸車實收運費洋二十八元裝卸手續歸貨主自行料理並由貨主擔任意外昨已通吿全路各站曁各轉運公司查照 
　　汽車肇事之交涉滬杭鐵路徐家匯車站棚門前被汽車撞壞兹經查悉當日肇事係浙江路某汽車公司之汽車昨日經該路邀集該汽車公司理事員及肇事之汽車夫顧某並徐家匯站夜班站長王君同在鐵路車務洋總管韋燕君寫字間内面質當日肇事情形並悉鐵路方面損壞棚門兩房火車龍頭油燈及零件汽車方面機件亦有損傷大約雙方議論結果須贈償了案云 
[兆豐路發生圖刦傷人案]  
　　前昨十一點三十分鐘有暴徒二人突至虹口兆豐路一百四十八號門牌愼昌烟紙雜貨店内袖出手槍嚇禁聲張正擬搜劫銀洋適該店主由外而歸大聲喊捕該匪等見勢不佳奪門而逸該店主攔阻致被開槍轟擊彈中甲之下頦頓時痛極倒地該匪等遂乘間遁去迨巡街捕聞警飛報捕房立飭通班中西探捕馳往追拿時匪已去遠該探等除將受傷人車送醫院療治外並詢明當時兩匪圖刦狀况據情回禀捕頭通知各捕房中西探捕一體留心偵緝 
[不理殖邊鈔票之控追]  
　　英商亞白拉漢延律師在公共公廨控本埠停止營業之殖邊銀行行長徐畿亭不理殖邊鈔票洋五千元一案昨晨由廨傳訊被吿徐畿亭不到亦未延律師到案候示故原吿代表律師上堂略述案情卽請飭傳被吿改期訊追兪襄讞與英卓副領事核禀判候改期一禮拜再訊 
[關於皖振之函電]  
　　仁濟善堂接安徽倪督軍函云安徽義振事務所諸君子鑒接讀支日惠書承示善士張賢清將赴撫湖南陵宣城郎溪四縣調查災情爲散放義振之地具見貴會諸君子痌癏在抱眷念鄉邦傾偑無似所囑轉飭該四縣查照接洽之處己分電行知矣滬上爲善會發逹之區吾皖人文薈萃其間經貴會登高一呼衆山皆應將來仁漿義菄惠及鴻嗷各災區受賜實多專復敬頌均綏 
　　又接鳳台劉知事快郵代電云上海籌辦安徽義振事務所諸善長鈞鑒支日快郵代電敬悉台邑因夏仲霪雨兼旬淮淝暴漲堤壩漫潰灣淹湖潦岡亦受浸現省委已於六日到縣正在會同周歷履勘各鄉災情輕重容俟勘明即行開摺詳逹謹先奉復 
　　又接皖南籌振處翟展成自清水河舟次來函云敬啓者十三夜二鐘賢翁抵撫弟偕各縣代表登舟迎迓在敝處住宿賢翁萬難久留只可縮短日期看一大槪渠有報吿到滬必能爲吾鄉造福也今早偕呂竟成王迪成到清水河察看萬春圩缺口四鐘回清水河風勢不順在清水河住宿明早四鐘進東河至新河莊看宣城北鄉即由新河莊起岸到郎溪由油榨折回宣城出北門經竹塘鎭至灣沚沂流而上至紅楊樹西河等處宣城西鄉南陵東鄉均可看到二十二三回撫知念併吿 
[各學校消息併紀]  
　　同義義務學校昨日（十五日）法租界打鐵浜中華同義義務學校舉行秋季始業禮上午九時新舊學生齊集禮堂先向國旗行三鞠躬禮首由陸良政學監代表陸胡雄飛訓詞略謂本校同人以提倡義務敎育自任以盡吾人天職現本校校長因校事離滬時値天氣炎暑不辭勞苦籌劃敎育諸生當體貼校長熱心本學期尤當勇猛向學并當遙視校長經營校務進行無阻使同義義務學校發揚異彩亦國家敎育前途之幸也諸生加勉云云次由各敎職員相繼演說都訓勉之詞演說畢諸生向敎職員行禮諸生相互行禮後唱校歌散會聞該校大加擴充各級數名尙有餘額凡貧寒子弟均可前往報名也 
　　務本小學公共租界盆湯弄橋南首北無錫路務本小學校定舊曆七月二十一日下午行秋季始業式並補給上屆考試獎品二十三日正式上課本學期除原有之國民科高小科外又於每日下午五時至六時增設英文補習科以便工商界少年利用餘時補習英文有志求學者盍往報名 
　　商務學校日昨閘北中西商務學校行秋季始業式該校自下學期起聘定前湖北憲兵營司令王中央爲體操敎員又添聘江蘇省立第一師範畢業生陳野鷗爲國文主任定於下星期一上課 
　　惠廉英文夜學惠廉英文夜學主任李化民因事務殷繁無睱兼顧校務故下學期起改歸培德學校辦理主任爲余文厚敎員爲方少文羅善卿譯言堯余文厚等校址虹口清雲里開學爲陽曆九月八日晚 
　　毓賢學校愛文義路毓賢學校夜校部已於昨晚開學新舊生到者國文英文數學三科共七十餘人本學期除校長應灝君親自擔任英文科外復聘日校部敎務長金行素擔任國文科日校數學主任殷憶蘭擔任數學科遠近往學者較上學期爲多聞該校日校部定於古曆七月二十三日正式上課高小國民各級均有餘額可補云 
[敎會紀事兩則]  
　　基督徒布道團衛生隊南段員陳有德汪舜孝等前日入城查視東北各區清潔情景微有起色惟城南各段缺少公厠有某糞頭把持漁利竟將古式沔坑排設要道公井之畔鄰居怨聲載道北段員蔡式之竺規身陳有德等六人又赴閘北大統路一帶贈藥宣講經過漢中路東段察得路畔竟設猪圈一座糞桶數只且貼近小吃飯店等舖尤夥殊於衛生大有妨礙該員等回團報吿擬逐日出發諄勸 
　　耶穌敎徒定於明日（十七號）午後四時在雲南路慕爾堂開聯合公祈大會由陳繼鐸余士廉兩牧師演講學校各生唱詩歌並爲國事疫癘等虔誠祈禱以迓天和 
[天主敎徒大瞻禮之照料]  
　　昨日爲天主敎聖母升天節期係四大瞻禮之一黎明時法國官商及在敎人等均詣新北門外天主堂隨同神父舉行彌撤禮法捕房恐屆時車馬擁擠故飭探捕往該堂左右照料一切 
[幻燈演講隊在行餘社之演講]  
　　浦東靑年團幻燈演講隊前晚在浦東陸家嘴行餘學社開演先由成培林指講衛生影片及亡國慘史次秦樂善講霍亂預防及補救方法次楊立人講永久牴制問題是晚聽者千餘人由三區警署派警照料及行餘學社林松榮竺進民鄧嘉炳諸君協助維持故秩序井然至十時許散會始各握别渡浦而歸 
[貞女請予褒揚之呈文]  
　　上海巿經董兼徵訪局主任陸文麓呈縣知事文云呈爲貞義可風籲懇給予區額事據徵訪員楊逸函開據邑人張士源函開先祖姑張氏名鈺珠於咸豐二年字本邑錢介帆爲繼室納采未數月介帆殁時先祖姑年二十歲聞訃矢志守貞錢姓係屬單寒無可倚託因是在家矢守以迄於今前經開具節略送請修志局載入上海縣續誌現於民國八年夏正七月初十日壽終享年八十七歲計守貞六十七年士源家本寒赤先祖姑早歲失怗恃當守貞之始與先祖父兄妹相依先祖父母殁後撫先父成立婚娶不幸亦早世時士源方幼賴先祖姑力助先慈撫敎士源成婚未久先慈見背一切家政仰資協助得力良多先祖姑宅性謙和律身勤儉生平不苟言笑不輕出户庭居近北城租界咫尺未嘗涉足中歲以後常年菇素而庵觀士院無其足音節勵水籍垂七十載鄰里親戚所共聞知慈惠雖忘貞操足式爲此陳請轉函巿經董呈縣轉呈褒揚以彰貞行並懇縣知事先行頒給區額以示褒榮等情當查上海縣續誌列女門載未庭貞女張氏名鈺珠邑城大成女咸豐二年字錢介帆爲繼室納采未數月介帆殁氏年二十歲矢志守貞現存年七十九歲核與所報本年身故年歲相符夫貞節爲女界大防亟應力予褒揚以維薄俗理合據情函請轉呈縣知事核准轉呈至來函請縣先行頒給區額一節並懇力請准行俾樹風聲而資觀感等情准此查徵訪員函開各節均係實情除由主任另造事實清册再行彙案呈請轉呈褒揚外爲特具呈懇請縣長俯賜鑒核給予區額以資觀感而勵風化實爲公便謹呈 
[龍華鎭迎神賽會記]  
　　日來本埠疫氣稍殺惟漸次蔓延於西門外日暉港小木橋龍華鎭漕河涇長橋華涇一帶龍華鎭愚民狃於驅疫之舊說遂發起邀齊各會首集資恭迎昭天侯神像出巡於舊曆本月十七日始至十九日止繞行三晝夜北至高昌廟日暉港南至華涇長橋西至梅家弄漕河涇等處經過之處觀者塞途 
[陳團長校閱軍隊]  
　　步兵三十七團團長陳照春以所部各營士兵操演是否嫻熟亟應親自校閱故於昨日至滬南斜橋新營房内命令第二營營長任學嗣第三營營長王幹臣傳集各該營士兵分班操演擊劍剌槍步操跳濠等四項操法各該士兵所演各種技術均尙合法當即獎勵數語並令嗣後仍須勤加演習不得懈怠 
[三十七團建築團部之預備]  
　　陸軍第十師所部步兵三十七團團部原設閘北近因須另建團部軍房曾經該團團長陳照春呈由盧師長咨奉陸軍部核准撥欵購地建造已由陳團長購得宋墳園路地方基地十數畝惟該地四圍有小浜三道現須加挖一河作爲營外濠溝業經陳團長抽派士兵一連開掘於昨日動一一俟挖竣即當建造軍房組設團部 
[責成船夫頭運清垃圾]  
　　承包淞滬警察廳駁運垃圾之船夫　王更記自接辦後因船少不敷裝駁遂將垃圾堆積大碼頭迤南浦濱馬路畔穢氣逼人居民噴有煩言迭經第一區警署趙署長嚴飭王趕速清運乃王辦未半月　虧　二百餘元並沉没垃圾船三隻故由警廳飭傳匿不出面旋查得尙有鹽城人林某爲王糾合墊欵當將林傳廳問明原因飭林擔任氶運責令多備船隻依時運清不得稍事玩忽如違定予嚴罰 
[水警派船保護航商]  
　　水警第一區沈區長近聞塘口至得勝港沿浦江一帶有大帮梟匪携械乘船往來深恐搶刦商船財物故於昨日令調所部槍划四艘分作日夜兩班游巡黃浦江一帶以防刦掠 
[江孚輪入塢修理]  
　　招商局之江孚輪船因在浦口貨艙失愼船身不無稍受損傷昨日已駛入江南船塢修理不日仍可照常開班 
[路局拆毁木橋之反響]  
　　西北鄉潘家灣東首向有木橋一處爲行人往來要道兹爲滬寗鐵路局飭派工匠拆除該處農民以該橋拆除後不但行人不便且與農田水利有關齊集多人羣詣該局據情伸訴要求恢復原狀局中尙未置答該農民等遂推蔣其佐爲代表投上海縣公署禀求核辦沈知事據禀後以事關路局着該代表等自投路局再訴 
[相騐路斃男尸]  
　　閘北共和路菜場旁倒斃一年約三旬形似苦力之男子四區警署飭十一圖地保瞿梅生報請地檢廳相騐前日下午檢廳委朱檢察官毛檢騐員蒞塲騐得該屍實係病死並無别故查無屍屬已飭地保向慈善團領棺收殮厝壇候認 
[漁戶撈獲脚踏車之得酬]  
　　本月初旬海茂洋行之小呂宋輪船由外洋裝載各貨開駛來滬行經呉淞口外爲風打擊致遭擱淺不得已將船中貨物抛棄浦江得保無恙昨晨有漁戶王玉昆投水巡捕房報稱在該輪船擱淺處撈獲機器脚踏車三輛梅捕頭立即飭探隨王前往將車運至捕房飭傳該洋行西人到來認明確爲失物當酧該漁戶洋六十元脚踏車三輛由該西人領去 
[汽車傷人兩則]  
　　昨晚十時許有寓居法租界貝勒路呉興里某號門牌之揚州人陳老理行經浦灘被某西人所乘汽車撞倒碾傷胸腹等處當由巡捕前來抄錄汽車號數另僱車送陳投醫院醫治一面據情呈報捕頭候示又有某西婦於昨晚十一時餘開駛某號汽車行經滬西梵王渡撞倒本地鄉人朱阿根腿足受傷由該西婦用汽載送醫院醫治 
[櫃夥舞弊禁押半年]  
　　公共租界南京路四百十九號門牌永安公司櫃夥本邑人楊步雲因於前日將蕭姓買主購買花露水一瓶之價洋四角呑没被司賬劉姓察出報捕派探管宗餘與九十五號西探前往將楊拘獲抄出贓洋四角帶回捕房押至昨晨解送公共公廨請究先由中西包探上堂禀明拘獲被吿情形繼由原吿永安公司司賬劉姓上堂訴明察出被吿舞弊私用賬洋各節並由見證蕭姓到堂證明往該公司向被吿購買香水屬實詰之楊步雲供稱香水並非蕭姓來購係一穿夏布長衫之人買去當其人付價時我因事忙發票尙未開就其人已携貨而去及察所付之價小洋四角内有兩角係鉛質我正擬從自己袋内掉眞洋交付賬房乃劉姓遂將我抓住謂我舞弊公司中平日對待司事非常竣刻司事中亦時有衝突劉姓則每藉此邀功故今呈案之小洋四角皆係眞洋其僞洋已被劉姓暗中掉出俾能誣我等語兪襄讞核供商之英卓副領事以被吿楊步雲所供全虚判押西牢半年以儆 
[逆孫毆傷祖母]  
　　住居閘北夏家弄向爲豢小猪之朱根全幼失怗恃由祖母孫氏撫養成人現已三十一歲娶妻林氏夫婦二人對待祖母時常違忤前晚竟用器物將孫氏毒打致額部受傷鮮血淋漓沾滿衣襟孫氏受此重創立時暈去比及醒來行兇人已逃逸無踪當投四區警署控吿張署長諭候飭提究辦 
[拐賣女孩之訊究]  
　　住居虹口嘉興路二十一號門牌之寡婦董榮氏指控揚州人許起龍於本年二月十六號串黨將伊十五歲生女阿妹拐賣無踪一案昨由閔行路捕房華探周小弟將許獲解公共公堂禀稱據被吿在捕房供認將原吿之女賣在蚌埠迨往調查並無着落請爲訊究並據原吿董榮氏投訴夫故祇遺一女今被拐賣無踪骨肉分離要求堂上嚴究被吿將女交出訴畢涙落如綆詰據許起龍供稱該女現不在蚌埠大約在蕪湖我能交案等詞張襄讞核供商之英包副領事諭許交三百元保出於兩禮拜將原吿之女董阿妹交案再核 
[總會違犯烟禁之科罰]  
　　北四川路聯益總會内設有烟榻被該管捕房華探譯鳳池偵知禀明捕頭與九十八號西探協往將烟具帶回捕房禀經公共公堂出票於昨將該總會經理廣東人何熙田傳案中西官訊得被吿違禁屬實判令罰洋六十元充公烟具銷燬 
[身帶烟土之押儆]  
　　湖北人周興財前日在虹口其昌碼頭形色倉皇爲碼頭巡丁錢周寶所見疑其行竊訴知頭目朱阿泉將周扭交一千零零八號華捕在周身畔抄出鴉片烟土數包帶回捕房昨解公共公堂由該補禀明拘獲被吿抄出烟土情形將土呈案請究經中西官訊據周興財供稱烟土係從漢口販來豈知上海難以銷售擬乘聯和輪船返漢致爲破獲求宥中西官以被吿　　携帶違禁物品判押西牢一月土送海關焚燬 
[家藏烟具罰三十元]  
　　住居楊樹浦路一百二十一號門牌之廣東人張柳堂家私藏烟具並有容人開燈吃烟情事經該管捕房捕頭訪悉特飭二十八號三道頭西捕與九百三十三號華捕前往將張連同烟具一併獲入捕房昨解公共公堂請究經中西官訊悉被吿家藏禁品屬實判令罰洋三十元充公烟具銷燬 
[過犯搶攫烟盒之懲押]  
　　蘇州人錢林生前日在公共租界湖北路攫取呉壽芳從法租界携來値洋一元四角之空鴉片烟盒一包圖逃被洋百二十二號華捕查見將人贓一併追獲帶入捕房押至昨晨解送公共公廨請究失主臨訊不到經中西官結訊錢不認搶攫中西官以被吿係過犯判押西牢九月期滿逐出租界 
[探捕抄獲嗎啡窠]  
　　法捕房包探程富生日前偵悉西自來火行街四十二號門牌樓上趙世榮家專與貧苦各小工人針打嗎啡實屬有違禁例故禀明捕頭於前晚偕同西探前往該處抄出嗎啡及藥針等器具連趙及夥計蔡金高一併帶入捕房押候解送公堂訊辦 
[紅木作夥踢傷主婦]  
　　法新租界黃河路某紅木作某夥友於前晚因作主婦未購火油洋燈不明出言不遜該主婦上前責問該夥即向主婦腹部猛踢一脚以致内部受傷甚重當即報吿捕房該夥見已肇禍手持利斧將自己頭顱猛砍兩下血流如注後由捕房飭探顧三寶前往將主婦及夥一併帶入捕房旋即飭送醫院醫治聽候傷痊再行解訊 
[流氓攫取銅圓]  
　　江北流氓韓雙喜串同在逃之二人昨日午後至虹口漢壁禮路一千一百八十號門牌施沈氏所聞之小京貨店内以購買扇子爲由俟氏入内取扇之際韓突然闖入店堂正擬在賬桌上攫取儲放現洋之洋鐵小籍適氏子施有生自内走出大聲喊阻韓遂搶取桌上銅元一百枚向外西散奔逃適八百六十三號華捕與包探王少廷迎面而來帮同將韓攔獲帶入捕房詰問口供一過押候解廨請究 
[酗酒滋事之薄罰]  
　　閘北胡家木橋居民孫建之日前飲酒至醉持刀欲砍其子長豪有貼鄰宿遷女子張小好特往援求致該女右手受有刀傷控經五區三分所轉解司法科請辦已記前報兹悉此案已經段科員訊明以孫酗酒滋事判罰洋兩元以儆 
[養狗不捐執照之科罰]  
　　北海路五十號門牌某店主王阿毛及三百三十六號門牌湖北人邱聖年又雲南路二百二十六號門牌蘇州人陸阿二均因養狗不向工部局捐領執照被六百八十九號六百零二號四百四十六號華捕分别查見以其違章歸禀捕頭轉請公共公廨出單於昨將王邱陸三人併傳至廨經中西官逐一訊明以王阿毛之狗係從他處奔來並非自豢從寛判罰洋三元邱陸二人各罰洋五元一併充公以儆 
[王阿大尙犯竊案]  
　　王阿大因與已獲訊辦之匪人康寶堂王小金子等於正月間糾黨在北河南路等處攫取行人呢帽等案有關由包探陸連奎獲解公共公堂訊押在案兹經陸探查悉北山西路一千四百二十三號屠春泉家前次失竊衣飾等物王亦與分因於昨晨復行解請公共公堂中西官訊實判被吿押西牢四月以儆 
[攔路搶取銀洋]  
　　湖南人陶金蘭向在南碼頭附近擺設大餅攤前晚十時許出外收得會洋十元行經半淞園地方被素識之李來義等三人上前軋住將陶身畔會洋悉數攫去逃逸陶急喚巡警將李追獲惟贓洋已無着立解二區警署昨日轉送地方檢察廳訊究 
[案犯病斃]  
　　案犯李金龍前因誘拐小孩價賣爲人吿發逮案經地方審檢廳訊明判處監禁四年發送江蘇第二監獄執行禁錮在案日來該犯在獄染病當發新普育堂醫治無效延至昨晨斃命由堂報吿到廳即委熊檢察官等蒞堂騐明病斃無訛因無家屬令由該堂棺殮 
[贖約儲金消息]  
　　押當業李海鏡一百額席玉書一百額乾順晋大新大聚源聚生正豐順泰各一百額朱新記一百零五額朱新泉九十額咸康進康永豐洪鑑廷邵湘泉聚順慶源和盛榮成惠大裕豐泉興各五十額成康聯興寶豐各四十額寶康長豐各三十額仁盛合大周松泰松茂協洪懋福泰昌源昌東昇宗興各二十額壽康福康滋泰萃康祥呉惠芬凌志鴻方志英戴玉倉詹行齋豫豐兪培之壽昌李琴軒張惕吾張芷超各十額陳永昌洪開泰各六額曾榮記汪鶴齡邵仁濂劉光明各四額朱土立張振志詹雪舫押當公所雜差老董各二額以上共二千二百四十一額 
　　茶業瑞春號六額石貴庭四額程瑞伯張子明張德來各二額季志明張春林張育文兪福源各一額老汪裕泰六十額汪輔仁十額汪俊臣汪蔭庭各五額呉耀莊四額呉漢卿江啓法張錦堂呉德馨程金水呂道三張觀田程開柱各二額北汪裕泰六十額程雲卿十額程敏齋汪幹卿各六額張春圃四額葉益生繆灶華張灶　各四額汪松慶汪升圃汪振鐸呉蓉清程炳玉程培安各二額新汪裕泰五十額第四汪裕泰五十額鴻順泰二十額查子元程士傳各四額汪壽生汪永臣項家駿李坤山潘恒志各二額程裕隆二十額程純臣六額葉子和四額程茂泰呉炳華程華關程觀吉汪玉成各二額萬豐永十五額孫國華張震東張維罷胡明照王詩鷹各一額春記行并同人六十額高逹章二額胡茂生十額汪文成汪裕兆嚴志章周仲文各一額曹永盛六額凌德茂二額王聚泰六額德泰昌四額瑞豐泰四額程震昌二額仝羽和胡萬美胡萬茂余芳蘭各二額老嘉泰四十額又同人十額泰源愼潘晋源各十額裕春號六額萬全昌二十額胡正奎公大同春各二額汪受昌裕豐泰裕泰豐各四額祥生泰錦泰源恒豐泰胡益生源昌號張德泰新華公司胡永泰志大瑞吉祥泰義泰昌各二額錦昌朱和泰裕大號永泰號各一額兪長源十額利源仁十額安裕泰五額東升陽四額曹晋泰六額鴻怡泰十額洪斌彩十額葉閒逹四額張雲卿三額方上奎方端甫各二額胡志權一額乾源泰十額宏源李源盛汪福興張宏泰各四額復生祥胡永利祥生號久裕號復記號各二額黃德昌廣萬興各一額恒豐泰友記十額正祥元三十額張春和周履堂各六額邵啓春呉廣川張永壽劉守善方蔭軒孫元良張雲峯張義高凌友南各二額呉肇泰五十額許瑞豐泰十額乾泰吉六額李觀和二額源復春二十額汪彩堂汪福堂汪永裕汪沈氏張子偑各十額張禹臣錢仁德方鑑卿方子敬各四額潘觀永胡咨善張秋桂鄭桂妹呉洪源呉仲儒潘榮有邵裕華方炳坤各二額胡吉泰五額張大生四額瑞生和二十額胡宏景六額胡功煥石觀荷各二額茂生和二十額汪五庭十額胡宏晟四額程大有二十額程裕新三十額程雨生六額程右泉胡明卿各四額胡茂譯程麗卿方天祥胡榮鎭汪仲英程翰臣汪盤福各二額馥泰號四額程裕和號曁同事總認一百額曹永茂二十額王晋康四額生生泰六額成德泰十額春茂號四額仁和源十額 
　　帽業馬敦和二百額老彩文五十額冠五洲五十額冠華五十額老升和五十額同和新二十額泰和齋四十額老鼎昌二十額同泰和十五額大成昌二十額鼎昌祥二十額錦祥泰十額春源豐十額老天和十額陸錦源二十額老順泰三十額義生祥十額嚴大生二十額正大祥二十額陸德泰二十額老福泰和合記十額永泰和十額福泰和十額周裕大十額老泰源十額永興祥十額正泰和十額乾大順十額周同興二十額同興祥二十額孫裕興十額泰記誠簙十額裕泰誠十額寶記十額義生十額漢立興二十額徐鑑源十額王鳳儀十額老萬泰十額祝大鳳十額德順祥王德福十額共計九百三十五額每額大洋五角 
來電 
[星期國文講習社招生簡章]  
　　（緣起）因有友人子弟二人約於每星期日至敝處補習國文兹擬再招外來學生數人一同聽講 
　　（課目）專修國文無新舊之成見以清通優美爲歸 
　　（課程）每星期日上午九時至十一時半至社聽講下午作文各在家中作下期帶來批改 
　　（名額）除原有二人外再收八人額滿不收 
　　（學費）每人每月洋二元逐月先付預付一學期者減收作十元講義茶水費均在内 
　　（程度）有中學一二年級程度者爲合格 
　　（社址及報名處）上海西門外林蔭路大吉里三弄末家 
　　（開學期）新曆九月七日胡寄塵啓 
雜評二 
[心勞術拙（庸）]  
　　天津有所謂外交協進會山東有所謂和平統一會此兩會者組織不知爲何人然而其目的其性質世人苟一閱彼所發表之文電固早已洞見其肺肝也 
　　天津之外交協進會其影響果何如山東之和平統一會其效力又何如此不特世人知之即彼肕造此名義以利用之者亦未嘗不知蓋國民雖愚辨别力猶未盡喪觀聽究不易惑也 
　　奈何上海方面猶有臨時創立團體發表通電以歡迎王揖唐者嗚呼心勞術拙 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一 
次今日係張季直先生手書 
遊記 
[燕遊拾遺（四）] [  亞鶴]  
　　毘盧閣在慈仁寺後三十六級閣下通廊環行一週俯視西山蘆溝橋行騎歷歷如在目前自明以來題詠甚夥陳衎詩云（十丈靑蓮朶朶開毘盧高閣獨崔嵬欲看山勢連天遠已見河流帶雨來宫樹陰濃秋未落塞鴻聲斷晚猶哀烽烟直北何時息處處關門鼓角催）尤侗詩云（滿城土雨踏靑難梵閣岩堯一倚欄北闕雲開燕寺近西山日落漢雲寒蒼松骨老龍鱗動綠柳腰低燕語殘斗酒雙柑休息醉春風不易到長安）均登臨之作閣之雄壯可知然今亦久圯小閣三間已非其舊矣閣内舊祀觀音得之窰變非人工所能查明神宗時李太后崇禮大士欲得一磁相奉之舉念間景德鎭窰中諸器化一莊嚴法像綠衣披體晏坐支頤兩膝低昂左偃右植手輪梵字篆法宛然獻之闕下因送祀焉今磁觀音奉於正殿之後北向龕座周鐫清高宗御製窰變觀音像記信知佛海栴壇原自轉輪無碍萬億化身未爲奇也（見都巿舊聞）（未完） 
新智識 
[童子軍游戲（續）] [  上虞陳伯源譯]  
　　（三）隊獵 
　　擇道路交叉之區經緯各約三英里作爲戰場 
　　選精壯排長一人使帥衆出目的 
　　第七章巿鎭游戲 
　　（一）追蹤 
　　排長先率排至一尙稱幽靜之道檢一人作爲逃員使任意逃遁以二員緊尾其後（其餘隊員須居原處不准瞻顧）作爲追者越二分鐘追者一人即急奔回邀餘員共追之當是時也其他追者仍緊隨逃者而前所經之地輒粉童子軍記號俾在後追者有所問津 
　　按此種游戲之勝負全視乎隊員之敏捷與否故全排人員皆須善於奔走精於斥候技術逃者可策種種計劃使追者失其行蹤而莫知其所向也 
　　當游玩之始歷時幾何不爲追者所獲而逃者爲勝兩方須先酌定 
　　（二）躡跡 
　　選一隊員作爲山兎囊中滿貯穀麥果殻之類流馳而行（或乘踏脚車或步行均可）囊貯之物遂時星散道旁藉以表示行蹤或取粉筆凡於樹牆以及街沿電榦之上畫其排號代以表之 
　　其餘隊員循跡面前（凡遇粉跡之處即須拭去以重公德而於也日游戲之際庶無混雜之患） 
　　當山兎之標號也種種道路記號皆可施用例如『此路不通』且於相當之處亦可用藏書之法以其行蹤傳吿來者 
　　山兎之目的在於將一已之行蹤用記號一一細吿追者以不使迷道爲準 
　　（三）逃捕 
　　選一素負名望人員假作逃員離司令部約二英里擇定一地作爲逃員之起點（此種起點須擇有道路交叉查以逹司令部者爲準）游戲之際爲晚七時許有一逃員試由指定之起點處跋步向司令部而潛進務不爲人虜 
　　游戲之先隊長向衆佈吿逃員爲誰然後此逃員可以任意易裝（惟婦人不在其列）以避捕者甚至掘祇而行成取他種柔物藉以遮蓋面目均可施行 
　　衆捕員則分布四處里菴道徑凡一切逃員所可取進之處皆派員巡邇加意防守惟不得在起點處或司令部四週二百五十碼之内 
雜錄 
[小說雜談（九）] [  瘦鵑]  
　　凡作一小說於情節文字外當注重名稱名稱之佳者能令人深侵腦府中歷久不忘歐美小說家於名稱似頗注重然大抵以質直爲貴振筆直書不加雕琢如施各德之「挨文訶」狄根司之「大衛柯伯菲爾」均以書中主人之名作名稱乃一經中土譯手則不得不易其名爲「刦後英雄略」爲「塊肉餘生述「苟仍原吿則必不爲讀者所喜也蓋吾國小說名稱率以華縟相尙如「紅樓夢」「花月痕」等咸帶脂粉氣苟能與書中情節相切合則亦未嘗不佳較之直用書中人姓名動目多矣歐美小說名稱其質直向不止此亦有以一部分之屋爲名者如狄根司記孝女耐兒但名其書曰「老骨董肆」ＴｈｅＯＩｄＣｕｒｉｓｔｙＳｈｏｐ施土活夫人ＭｒｓＳｔｏｗｅ寫黑奴慘况但名其書曰「湯姆叔父之小木屋」ＵｎｏＩｅＴｏａｍｓＣａｂｉｍ範圍甚小而用以罩全書二書復同負盛名爲世傳誦苟吾人試易「紅樓夢」爲「賈氏之園」者讀者不　譁笑耶晚近小說其名稱之佳者吾數「梅花落」「空谷 
[世界偉觀（）二十七]  
蘭」二者均含詩意「紅礁畫槳錄」亦佳惜太廓不足以括全書蓋不過書中二主人遇合時在紅礁下一扁舟中而已『血華鴛鴦枕』頗妙鴛鴦枕三字之上忽着血華二字大足耐人尋味『香鈞情眼』四字失之太艷幾令人疑爲淫書五六年前吾國自撰小說其言情者命名每不脫『波』『影』『怨』『魂』『潮』『涙』等字一時蕩爲風氣且每名必三字鮮有四字五字者今長篇小說人不多作此風亦少替短篇小說命名較易字之所有鳴得意者有『花開花落』『玫瑰的剌』『良心上之裁判』諸名稱近頗好用兩字名稱如『心照』『惆悵』『哀弦』『桃曆』『情詮』『懊憹』等　不一而足脫用之於長篇小說海上當小說雜誌盛行時短篇小說多以昔人詩句爲名稱而始作俑者予也時予草一短篇哀情小說苦思不得佳名偶憶『恨不相逢未嫁時』句因以名之厥後又有『遙指紅樓是妾家』『無可宗何花落去』『似曾相識燕歸來』諸作往往强以情節凑題可憐亦復可笑他人效而尤之以爲新奇唐詩三百首幾於搬運以盡後且惡俗不可耐讀者嗤之是所謂學我者死殊不可以爲訓也 
小說 
[潛艇歷險記（續）] [  翠岑譯]  
　　一星期後蹃愛爾已可離楊聞諸台列克Ｒ十九號將更有所作爲即請求復與其事台列克日密司透福逹愛期今兹所爲亦云已足何猶不慊諾愛爾曰否否人謂吾之得拯彼俄僔）指Ｒ十九號）者幸也吾將更求一幸以救更逢之險台列克曰君必有此吾必如君意惟君自勵速出醫者之手則以後之重大方來未已也 
　　第四十八章最後之成功 
　　Ｒ十九號之傷處修補完竣無用之設備盡行卸去移泊於荒寂之洛德裴港砲位及魚雷管均被卸去艇中所的金屬及戰時可貴而非海行所必不可少之物被拆無一存者即發動之機亦改成簡式以省糜費四板之隠所昔藏快砲者今則易藏特製之汽艇二艘艇廣適與龕合上仍蓋以鋼板啓閉自在與藏砲時同艇首之魚雷室中則滿實爆楘其炸力足使Ｒ十九號之艇身飛散至一錨纜長之外艇員八十人今則僅餘艦長台列克諾愛爾與水兵六人兹數人者自誓與Ｒ十九號之職務相終始致任務未始即隠與諸人絕俾不爲人知而Ｒ十九號之秘密行動不致洩露 
　　閱者知此要規模之行動何意乎曰將以對希里戈倫德潛艇之新巢穴也發動之期在某日之夜其日則惟洛德裴巡艦隊司令海軍副將一人知之偕行者更有潛艇二艘任保護及於可救時救護Ｒ十九號艇員之責而海面大飛機一隊則後隨待得上官信號即羣起以劇烈之炸彈擊敵砲臺以分鞭追擊之勢總此設備其實僅欲沉最新式之敵艇二艘於Ｒ十九號潛伏四日而窺敵人急築堡壘處而已僅沉猶不足必使敵艇不能復浮始已此則Ｒ十九號之所以若是設備也蓋魚雷雖 
[法國傷兵院之圓頂]  
足沉之然苟時會不逢敵或仍能起之而Ｒ十九號反必被沉是豈非得不償失乎今以Ｒ十九號爲一大魚雷而炸發之則敵艇縱多至二十艘亦將盡成微未敵縱强亦必措手不及矣無可出發之令下矣Ｒ十九號攸然啓椗日未没即抵德國水雷區之西界明晨二時已伏三港叉道之底掩護之二艇則伏於沙岸外七十二呎水下而六十英里之外則待大飛機兩架靜待信號以炸彈燬敵港是日之晚與明日白晝絕無動作及夜將半西北向之天際起火箭數次將與Ｒ十九號前見者同是時潮半盛搜索港口之敵探海燈一時齊滅夜色倐暗Ｒ十九號下降二十呎乘潮勢潛流至敵艦駛經之狹道中降沉水底隠藏之二汽艇時已先行起出伏於叉道暗陬間各守以二人艇首炸藥之發火機裝配旣竣台列克諾愛爾與所餘之二水兵乃各御輕便之潛水衣引絕緣電線二道謀出艇外艇戶洞開海水灌入四人摸索而出踏水底之軟沙斜行向岸且行且放電線已遂逹叉道高岸下之小艇電線兩端接於艇中電池之兩極而設備乃齊竣惟待德國新式潛水巡洋艦之至 
[自由談之自由談] [  不冷]  
　　性習中外人之性習有一大不相同者外人之性習欲做一事苟其事做成一步而遇阻力者則將其事擱置以待時機一有時機則再續以前之功而自易中人則不然一旦而成固可苟一遇阻力則全棄去即遇他日有機可乘亦不復記憶矣 
 
 

Page 15

 
 
   
 
 

Page 16

 
 
   
 
