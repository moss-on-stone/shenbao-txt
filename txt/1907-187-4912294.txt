# 1907 - 187 - 4912294

 

Page 1

 
 
   
 
 

Page 2

 
 
上諭 
　　六月初三日奉 
旨正白旗漢軍副都統著英瑞補授欽此同日軍機大臣面奉諭旨嗣後各衙門引見人員暫歸内閣騐放俟天氣凉爽再候諭旨欽此 
宫門抄 
　　六月初三日召見軍機那中堂 
選論 
[滿漢平議（方駕舟來稿）]  
　　我國不幸而演出最慘酷最特别普天下傷心動魄之惡劇曰皖撫恩中丞被戕一事。噩電紛馳師船麕至長江上下游。同時戒嚴藎已一髮牽而全身皆動矣。兇犯徐錫麟供稱革命黨。蓄排滿主義十餘年。恩撫爲滿人故行其暗殺手段。今始逹其目的云云。噫嘻。汝所持之主義何其狹而所守之範圍又何其隘。敗壞秩序。擾亂和平一分私仇全體公累。今之所謂排滿革命者。固如是乎然而内禍之起外患之因此風一開寔於中國前途。大有障碍。如欲防其微而弭其漸除調和滿漢。改良政治之外無長策也。吾試假中立之地位。作局外之設想而進一言。 
試先從革命黨一方面論之。革命黨之名稱非持排滿之主義而倡革命之風潮者乎。夫旣曰排滿試問八旗千百萬可得人人而盡排之乎旣言革命。試問定鼎二百年果能一朝而寔革之乎似此無名舉動賊殺一二人。擾亂一二地破社會之紀序妨民人之治安。直亂民土匪之所爲英雄不取也若謂爲爭種族救同胞起見不惜犧牲性命故爲此孤注一擲以爲先導。然試觀此次皖撫一案以個人交涉而牽動全學界將使政府上下。一聞留學生三字畏而不敢親疑而不敢用於漢族國家兩無裨益豈不大謬溯自本朝入關登極以來繼元入而建業歷聖相承車書一統二百餘年之深仁厚澤設學堂派遊學養士者不可謂不厚賑偏灾發内帑卹民者不可謂不優數百年踐土食毛吾祖若宗旣已薙髮易服奉盛朝之正朔豈爲子孫者有何奇能妙想而自外生成乎背祖不孝也革命不忠也平日負笈遠游所學者何事所居者何心考諸大聖遺經早埀亂臣 
 
 
 

Page 3

 
 
賊子之明訓。証之全球法律。斷無無君無父之自由以天統君大義在焉當亦爾黨所不能置辯者。且試思二十世紀之中國。固明明存亡呼吸之時代也。雖合滿漢四萬萬羣策羣力。急起狂追猶難免天演淘汰之公例而乃兄弟閱牆夢夢然不知自反。是何異引狼入室揖虎登堂。螳螂捕蟬童子早挾九而尾其後。　蚌爭食。漁翁已張綱而收其成。内起鬨蚊外爲功狗。此吾可斷定者。况滿洲同種也。與歐美有黄白之分與日本有先後之别。倘使同舟遇風。汝殘我害。而彼第三國者。必貿貿然來。乘其敝而啓爪分之漸。轉使神州完全之大陸。成爲腥風羶雨之世界。試權其輕重審其利害。竊以爲識時務者所不爲也。高麗印度之遺民奴隸何如牛馬何如。爾儕豈未聞見乎獨惜我聰明智勇之同胞受惑觸蠱一誤再誤竟至死而不悟也。夫國之能力。禦外侮不足。防内亂有餘。舉必無成徒膏斧鉞欲排滿。而已之身已爲人所排欲革命。而已之命先爲人所革反躬自問抑何偵歟。徒使無辜小民同罹鋒鏑城門失火殃及池魚忍乎安乎推之廿世紀後。泰東西各國大一統之一日黄白交融華洋混合汝曹又將作何解乎吾亦漢人一分子也奉勸革命家變化其思想改換其目的務其遠者大者勿爲匹夫之勇而貽學。界羞勿逞一朝之忿而爲外人笑大丈夫苟熱心國事正宜破除畛域協力同心相與講求進步以盡立憲國民之義務。政治如何改良。種族如何調合鑄造新中國之種子將大有希望於諸君回頭是岸勉之哉。（未完） 
專電 
[電一安慶（初三日午後一點五十三分）]  
升任皖撫馮夢華中丞煦於今日（初一日）未刻接印（藏） 
接此電於初一日午後三點四十五分發因電局奉諭停寄商電故於今日始到 
[電二北京（同日午後三點四十分）]  
江督端午帥有電到京謂皖撫被剌後揚子江一帶匪黨蠢然欲動請速派三等砲船南下彈壓 
[電三北京（同日午後十點二十分）]  
外務部得新簡駐德欽使孫寳琦電告已抵柏林（聘） 
[電四北京（同日午後十點三十分） 
[ 
豫審廳仍歸法部管理大理院不願接管（大） 
[電五北京（同日午後十點三十分）]  
吏部奏揀選舉人就職曁五貢均免繳分發銀兩奉旨依議（大） 
日下近聞 
軍機之更調本報已屢載其事昨有東友道經滬上面述較詳復錄如下先是某侍郎欲入軍機曾以二十萬金運動此事然慈宫以樞垣事大任重非明白國是者不能因思及某貝子召見三次面諭著入軍機某貝子卽請帮助之人慈宫諭令自舉貝子遂力保某侍郎慈宫謂某人不甚平妥且有人屢說閒話貝子始不敢復言逾時又召見某邸詢以某侍郎爲人如何某邸又力保於是慈宫頗動疑慮謂某邸曰容我斟酌再定次日召見世相國復詢及某侍郎相國奏稱素未與之相處孫家鼐與某同鄕請埀詢孫某便知可否慈宫旋卽召見孫相相國云某侍郎係屬後進且其爲人如京城俗語所謂琉璃球甚不平穩若以之入軍機將來軍國大事恐有不堪設想者慈宫謂其父子均力保此人何爾言獨異孫相對曰旣蒙垂詢不敢不以實對其人實孙能入贊樞密慈意乃愈疑即另降諭著醇邸入軍機而二十萬金擲虚牝矣 
陸軍部鐵尙書昨議本部奏定官制佈置己有端緒應將兵部練兵處太僕寺原有司員詳加甄考以便量材器用或曰不如量其條子之多寡而用之較爲實在也 
緊要新聞 
[皖撫恩新帥被剌三誌安慶]  
　　安徽巡撫恩新帥被剌詳情已兩誌本報茲得初一日安慶訪函云皖省自徐錫麟行剌恩撫後連日城守戒嚴大兵到境巿面隨形冷淡舖戶居民驚魂未定謡言蠭起罄竹難書刻間寗兵已移駐城内臬署與警察學堂鄂兵仍駐城外八蜡廟各大吏會議兩省調來之兵一時不宜遣退須留駐數月所有警察學生凡在堂與驚散者日前己一律到堂領回行李衣物等件日昨又傳諭各生聯名公具一禀呈領執照 
 
 
] ] 

Page 4

 
 
以備暑期後換給畢業憑照再行派充巡警區務該生等經已遵照邀同具領矣 
前在軍械所内外拿獲之學生二十餘名中有被徐錫麟於彈刺恩撫後勒令脅從同往者亦有己卸操裝逃奔至家繼聞恩撫硃諭於警察全體全干又赴學堂途中被兵混拿者更有本非該堂學生管官等視其蓄有短髮身著白洋紗衫褲脚穿響底操靴舉上相似卽在街坊捉去者刻聞已有數名具保釋放其餘尙須詳訊云（化） 
另一訪函云巡警學堂原擬考取卒美後卽試辦東西兩區不料變起倉猝遂作罷論昨臬司毓廉訪督率員役等進堂淸理一切先飭留堂兵學生等暫行散學俟大事定後再作　較復由廉訪查檢各齋舍在徐錫麟臥室搜出皮箱一隻卽行啓視内貯僞印一顆印劖刋一大字外有革命軍大總統徐等字樣告示一張係刷印者並大小剪子炮彈洋蚨等件廉訪隨飭將所搜物件及先時在徐住宅内搜獲之信件等一併存案徐之門生陳伯平名光復子確已於起事日在軍械所被官兵槍斃至宗漢子馬姓名子奇曾在拘獲學生中一併拿獲刻已供認不諱日來並由督練所誘供己將彼黨之佈置一一道出供詞約數萬字想將來必須從嚴懲辦也昨日南洋水師統領余大鴻亦已率兵抵皖矣（賢） 
附南京訪函云恩撫被剌後闔城驚恐異常當經藩學臬三司電禀端午帥請兵彈壓午帥接電立委江寗鹽巡道朱觀察恩紱余統帶大鴻艾統帶忠琦等率帶南琛江元兵輪兩艘步隊兩隊赴皖又恐匪勢甚悍不敷拿辦加派孟管帶平籌帶步隊一營兩隊搭坐商輪赴皖（此節已略見本報專電）至恩新帥身後之事早經午帥電飭司道妥爲辦理並頒寄告示以安民心聞現己安靜如常矣（商） 
又附鎭江訪函云江督端午帥聞皖撫被害卽飛電所屬文武一體戒嚴日昨鎭道榮星莊觀察嚴飭水陸總巡周錦堂協戎曁警察文武各員於往來輪船民船嚴密搜查如有形跡可疑之人及違禁物件卽行截留並轉札沿江各營汛嚴密防範以備不虞（退）又附武昌訪函云鄂督張香帥五月二十七日未刻接到皖省藩臬學三司電禀云皖撫恩新帥被徐道錫麟刺斃人心惶惶誠恐匪徒乘機起事請貴閣部堂派兵前來鎭懾等語香帥當卽札派陸軍三十一標標統曾廣大率兵前往又派第八鎭統制張虎臣乘測海兵輪赴皖指揮一切聞同行者尙有李子巽觀察王棠軒直刺曁王億年沈寳樞兩大令云（今） 
[駐日楊使懇請開缺電文北京]  
　　昨日駐日楊使電致學部云樞兼管學務於今四載精力己疲仰懇格外體恤准予更换樞叩（足） 
[日俄協約關繫類誌]  
　　初二日東京電云駐中國北京俄使璞科第近接其政府頒發關於北滿洲設關問顯之訓令故該項條約卽將實行畫押初一日晨東京各首要大臣相聚會議日俄恊約事務隨即議决發出訓令俾該約得即議結日本巳承認俄國在外蒙古佔有優勝之地位至日本於滿洲之勢力範圍亦得大加推廣日法及日俄協約均可使日本在高麗所佔地位更得鞏固故日本輿情於此尤形歡悅近日東京股票巿價因協約將次告成日見升漲日政府己將關於日俄商務漁業條約畫押之訓令諭飭駐俄日使查照譯字林報 
[粤督電奏欽州匪亂肅淸廣東]  
　　聞粤督周玉帥於卸任之日卽將剿滅欽州大股土匪及現辦淸鄕各情形電請軍機處代奏略謂查欽州土匪皆已故提督馮子材舊部凶悍能戰此次藉抗捐煽誘愚民幾爲所動形同叛逆疊飭各軍限三日分路速勦三那岑督亦屢次嚴電各將限十日速將大股撲滅幸託聖主威福將士用命何長淸後亦奮勉圖功兵到勢如破竹十餘日全將大股掃盪已飭電欽州文武分路速辦淸鄕搜捕餘匪勒繳槍械安撫解散其抗捐者卽擊之惟劉思裕黄世欽等是否斃於開花砲尙未查報己飭細訪嚴拿云云（丁） 
[派兵馳往金衢勦辦土匪杭州]  
　　金華土匪聚衆起事己誌初二日本報專電茲悉浙撫張筱帥接到該府警電後當晚即傳一標統帶李觀察武備學堂總辦三太守到轅商議隨面諭李觀察委第一標第一營管帶徐方詔率領常備軍兩隊馳往金衢一帶勦辦又飭督練處派委調查員武備畢業生吳錫桂前往密探滋擾情形禀復核辦（比 
[新簡蘇提學司蒞任消息蘇州]  
　　新簡蘇提學司毛實君學使慶蕃日前具摺奏請出洋考察學務現已奉到硃批著暫緩出洋迅赴新任並母庸來京陛見聞學使擬卽交卸篆務尅日朿裝由津起程赴蘇云（或） 
[大帮梟匪戕勇焚船餘聞松江]  
　　華亭縣境葉榭港大帮梟匪戕勇焚船已迭詳本報茲悉江督端午帥已遴委南洋巡緝統領譯驤齡副戎赴蘇查辦於初一日抵省謁見蘇撫陳筱帥禀陳一切後 
 
 

Page 5

 
 
旋即禀辭來松至肇事處密爲查辦（間） 
鹽捕中營管帶沈都戎自皖梟擾事後屢被省憲申斥遂有滅此朝食之誓前日暗約飛划左旗管帶何嘉祿守戎各選强壯勇丁多人在浦左某處相會復改裝易服換坐民船駛至某處再換預雇之鄕船駛往各地緝梟預戒部下謂無論有何大事萬勿來尋蓋恐爲梟探所覺也咋日蘇垣飛划　旗管帶凌弁專足來詢蓋亦未得音信現都戎己獲到梟匪兩人聞係此案要犯即解赴華亭縣請究另獲鹽船三隻及鎗械等物則已解送鹽公堂矣（此） 
本埠要聞 
[浙撫飭議裝運開山炸藥之限制]  
　　上海英總領事以英工部局每年運炸藥四千磅至杭開山取石歷由江海關騐放現該局　請援照所運團練鎗彈辦法按年給單隨到隨運等情照會上海道轉禀浙撫請示茲奉張中丞批示略謂該局所請自爲便捷起見本部院查光緒二十四年浙江洋務局將杭州平橋之肇山陡山租與英工部局開採石魂所訂合同甚爲疏忽並未將應用炸藥之數估計每年多少不等並無歲需四千磅之說以華秤十二兩合一磅則四千磅共合三千斤炸藥至猛爲數至鉅若遽允其歲運此數承辦者難免不藉此舞弊輾轉入匪類之手雖據該局願　不出售切結仍多可慮來牘稱按年給單隨到隨運究竟一年擬運幾次有無定期每次擬用若干希即函商　總領事飭工部局核算平橋采石處所　三年内酌中之數實需炸藥若干從少估計每年應連若干分幾次運另行擬定辦法以昭愼重俟得復函再由該關道呈報核奪此覆（的） 
[禀請開設中西醫院之撫批]  
　　上海工程局李紳鍾鈺等議設中西醫院就各省彩票加價籌費由滬道詳奉江督批飭妥議已誌前報茲又奉蘇撫批示云詳及章程均悉李紳等擬在滬地建立中西醫院使患病之人得以赴院就診不致蔓延爲患足徴關心民命殊堪嘉尙惟一切開辦常年經費悉由上海銷售各彩票内加價抽提是否允洽銷塲有無窒碍應令李紳等先行會商妥協詳候核咨所請咨商之處暫從緩辦仰即遵照仍候督部堂批示繳（列） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[江蘇敎育總會調查奉賢縣學務情形]  
　　丁未五月廿一日調查員龔傑報告傑於十六日由滬附輪至閔行換坐民船夜半抵奉賢縣城十七日晤邑尊李令調閱各學堂及勸學所案卷卽赴各學堂參觀最後至勸學所調查一切十八日赴南橋鎭文遊學堂十九日返滬 
查此次原函具名十六人在城中者祗姜鴻濟林葆恒二人姜號蓮塘爲震東學堂敎員林號伯瑞爲惠南師範畢業生現充道南學堂敎員傑參觀震東道南二校時以此函交閱俱稱並未知悉惟云函中有學務腐敗逹於極點勸學所不能認眞辦事願爲確實深表同情城中凡三校晤見者肇文學堂朱君賛臣羅君輝祖道南學堂廖君光瑩范君雄顯震東學堂黄君琮於勸學所辦事均不免有微詞 
蓋勸學所舊爲學務公所定章與部章略異附後照章由學界多數公舉總理一人協理二人財政二人參議十二人敎育三人調查二人江蘇敎育總會代表赴會一人庶務一人書記一人會計一人今除總理由少數學界公舉（因開會時人數到者不多故曰少數）外其餘皆由總理一人之意推定（另有名單附後）有始終未曾到所者勸學所初成時每月常會到者數人所談鮮及所中事繼則併常會不復開總理朱君早有退意居家不出絶不問事全邑學務僅委諸所中一二執事員爲之周旋而已此學界不滿於勸學所之大原因也 
然勸學所亦大困難自各公産歸勸學所全邑學堂俱仰給於所中致其入欵僅三千八百七十餘千而出欵則有九千五百九十餘千以入抵出實不敷三千七百二十餘千去年應完漕忙及墊欵等積欠二千餘金今由前邑尊王令移交新任李令正向勸學所催取加以去年田租短收入欵更絀以致各學堂應支之欵均未能如數發出甚至各鄕蒙塾十餘處敎師束脩每年不過十千文亦未支應遑云改良無米爲炊各學堂勢頗亟亟告退者有之賠墊者有之下學期恐更不堪設想本月初六日該所曾開會重舉總理舉定廖君麟年聞亦不肯承認此時舊總理業已告退新總理未經接手勸學所中更無擔責任之人矣（勸學所收支附後）原函云送師範於各學堂畢業回來竟不爲安置等語聞當時學費本由勸學所發出照章卒業師來應爲爲地方盡義務此時經濟困難蒙塾未改良致有數人並無位置（據勸學所中有人云此函或卽此數人所發問此數人爲何人則又未能指實但言函中具名之人則鮮有無事者）以上情形問諸南橋學界所言相同函中具名之人在南橋文遊學堂者爲徐君之望胡君樹鍼奚君萃光顧君邦振曹君嶲等五人承認發此公函問何以姜林二君未知而有其名則云交通未便因知其爲同志故僅間接托人轉逹耳參觀之學堂爲肇文文遊道南震東四處以時間短促未能絀察内容然卽形式以觀亦極整齊嚴肅敎員中有胡刁仇三君爲傑舊日生分科敎授各擅其長程途雖不甚深成蹟尙可觀也（附道南簡章一招生啟一震東招考簡章一肇文學堂章程圖表六件文遊學堂職員表一）全邑學堂共計二十八處詢之學界中人則云勸學所所列表中初等學堂皆未改良之蒙塾因散在各鎭未及調查（附學堂表一）學界輿論謂全邑學務以莊行鎭爲最惜迂道不及往卽此數校以觀則函中所云學務腐敗逹於極點尙是過大之語惟各校經費無一可敷各事因陋就簡循是以往必有腐敗之一日籌畫公欵端賴地方士紳羣策羣力今若散沙庸有濟乎 
内治部 
[電請派員查辦遏糴紹興]  
　　越郡舉辦平糶因奉撥留漕及開展倉穀不敷接濟當由官绅籌欵前往金華采辦禀奉大憲飭知保護在案詎該處官紳仍藉口於禁運扣留不發日前由米商朱彩桂王寳稀等電禀府縣略謂商等由金蘭購辦米四千袋左右運紹接濟持有護照詎被蘭邑警董鄭珊甫曁劣舉樊煌訟棍范斁光江蔭介等协索留難並煽動愚民跪香假報荒狀希圖如數起岸充公竊思商等銀根四萬有奇財命相連何堪受此若累不料該劣董等一味野蠻竟於上月十九日縱令匪棍紏搶百餘拾袋上岸叩求恩憲轉禀大憲迅賜電飭金府蘭縣彈壓保護放行云云適紹府貴太守赴嵊查案當由山會兩縣會電禀奉撫藩兩憲特委幹員赴金蘭兩邑查復核辦（修） 
[贛撫批革不法把總南昌]  
　　饒州府前奉撫憲札飭密查浮梁縣把總戴洪炯被控各情茲由張玉叔太守據情禀復當奉瑞中丞批云據禀訪查各節尙屬明晰該把總身任營汛平日乃敢滋意娼賭私刑寃濫殃及良善實屬玩法亟應斥革以肅營伍仰按察司會同布政司營務處立卽核明府禀叙具妥詳呈候咨革並分行饒屬文武曁該革弁原籍一體知照（存） 
[派員查察鎭郡警政鎭江]  
　　江督端午帥日前訪聞鎭郡警政異常懈弛不足保地方之治安因特札委候選道陶璞卿觀察蒞鎭詳加查察并研究改良方法禀復核辦（庶） 
[淮揚道禀請實行禁烟揚州]  
　　署淮揚海道楊俊卿觀察以禁烟一事迭奉憲覈飭辦前因江北災賑緊要迄未實行現在各屬賑務業已次第告竣擬卽仿照寗蘇章程參酌辦理在淸江設立禁烟局即歸觀察總辦另派妥員專司其事羹先招商設立管膏局及戒烟公會所有大小烟館勒限閉歇一面派員分赴各屬會同地方官紳實力辦理現已擬章禀請督撫憲核示祇遵矣（其） 
[札派稽核土膏專員武昌]  
　　駐鄂督辦土膏統捐大臣柯侍郎近因各專局報銷賬目事務紛繁原有委員不敷稽核昨特札委知縣葉飛卿大令爲稽核專員將各省報銷賬目逐一檢查俾免貽誤（音） 
[批准酌委查匪員弁南昌]  
　　義寗州金刺史日前查匪出力之佐貳人員詳請撫憲分别奬勵當奉瑞中丞批示云據詳己悉所議將該 
 
 

Page 11

 
 
州幫同查匪出力之巡警官候補巡檢劉壽萱收發委員試用未入流何益齡准予各給酌委本班署理一次以示鼓勵（泯） 
[糧道定期接篆蘇州]  
　　新任蘇糧道惠觀察綸於初一日到蘇已誌昨報現觀察擇定本月初五日接印任事已頒發紅諭矣（欲） 
[鄂提學舉行考職武昌]  
　　鄂省考職業由各州縣將錄取生員陸續申送到省計有七百餘名當由黄仲　學使於初一日分别考騐示期覆試（初） 
[撤叅賄縱蠧書之縣丞紹興]  
　　山陰縣房書趙連城近被府尊貴壽雲太守訪聞種種不法情事當卽密飭李崧生大令解府親訊發交會稽縣丞曹琯榮二尹收押在案詎該縣丞於日前得賄私釋當由貴太守詳奉信方伯批云查山陰縣卯書趙連城包攬詞訟把持公事受贜枉法無惡不作已經該府訪聞飭縣傳案發交會稽縣丞曹琯榮看管乃該縣丞膽敢得賄私釋實屬有玷官常候詳請撤叅追贜懲辦仰即知照（正 
[蘇藩牌示蘇州]  
　　華亭縣知縣程鵬署事期滿遺缺查有准補斯缺之張鵬翔堪以飭赴新任又署昭文縣知縣孫廻澜署事其滿遺缺查有現署元和縣知縣張紹堪以調署遞遺元和縣缺查有補用知縣魏詩銓堪以酌委署理又請補按察使司獄吳均元請補上海縣吳淞司巡檢杜葉靑請補靑浦縣典史薛觀均已奉部復准應卽飭令各赴新任（貝） 
外交錄 
[電查改訂孟埠稅章北京]  
　　日前稅務大臣鐵寳臣尙書咨照外務部請卽電致駐荷欽使速將前與荷政府磋改孟埠新定稅章詳細造册聲覆以憑酌核辦理（義） 
[紳士調停民敎衝突湖北]  
　　黄州下巴河福音堂歷年以來民敎相安詎日前有敎民李某因被竊向地保陳姓索賠陳當將耕牛作錢數串賠還李贜陳族不服頓起衝突將敎堂打毁一空幸經該處游戎彈壓始不致傷及敎士茲聞蘄邑徐大令業將陳族拿獲十餘名收押現由紳士代懇和平了結不知該堂華牧師能曲允以固邦交否（卜） 
[城内不准外人通商武昌]  
　　縣門口正街近有日本人開一藥店生涯繁盛後經該縣楊葆初大令查知以城内非通商口岸未便外人雜居特於日昨飭令搬遷以免滋生事端（卜） 
軍事界 
[札飭赶辦軍政研究所蘇州]  
　　蘇省督練公所擬設軍政研究所專收撫標候補武員入所肄業曾紀前報茲陳筱帥又札飭該公所赶緊開辦一面責成仇曾二中軍考驗合格武員造册申送（必） 
[調查軍務人員將次到蘇蘇州]  
　　蘇撫陳中丞近接北洋大臣袁慰帥來文知現委留學日本軍政學校之畢業生陳徐二君來蘇調查軍務併研究軍政約初三四日可以抵省筱帥因飭督練公所預備接待（出 
[派弁拿獲著匪南昌]  
　　陸軍步隊第一協第一標統帶昨據第三營駐紥萍鄕縣上栗巿之左隊官禀稱著匪黎佐朋現已回家懇請拘拿究辦等情當即選派某排長於日前至該處拿獲解訊據供去年確有接濟會匪軍火情事遂飭將該匪解送萍鄕縣收押詳辦（雖） 
敎育誌 
[批查阻撓興辦族學南昌]  
　　萬載縣留東學生巢君廣源去冬因丁憂請假回籍現擬節省祠費創辦族蒙學堂并有同族巢君用賓願充義務敎員旋因被戶書巢輝光把持祠産百計阻撓特於日前禀奉袁州府趙太守批示云興辦學堂實爲富務之急該生能節省祠中糜費並提撥閒欵興辦蒙小學堂又有職員巢用賓自願擔任義務敎員不取薪水均屬熱心敎育可嘉之至應赶緊辦理所稱戶書巢輝光盤踞祠産把持阻撓如果屬實殊爲可惡仰萬載縣立卽查明該戶書卽行斥革以禁阻撓而重學務（鮮） 
[函催縣視學回鎭供職鎭江]  
　　丹徒縣視學趙酉彝明經因與私塾改良會會長嚴君棟臣意見不合力辭職守已誌昨報茲悉宗加彌大令於日昨致函趙明經謂改良會會長趙君業已撤退請從速回鎭專供視學之職云云（下） 
[學務議長回鄂武昌]  
　　湖北學務公所議長吳兆泰侍御前因黄州府原籍中學堂預備開學爲紳士函請到堂觀禮現已事竣於日昨乘輪回鄂（今） 
[禀請添給遊歷費武昌]  
　　鄂籍進士館畢業生朱太史國桢水太史祖培胡太史大馨甘太史鵬雲現因遵照新章出洋遊歷故即請假便道回籍省視聞每人遊歷費祇五百金各太史以不敷所用昨已聯名公禀鄂督請予添撥以資津貼（音） 
實業類 
[粤路公司懸額紀念廣東]  
　　二十四日粤路公司特雇棚匠在議事堂戲檯前懸掛一木質黑漆地金字横額其文大書曰股東公權議事堂傍註小字云光緒丙午嘉平月吾公司風潮正在劇烈忽奉農工商部電逹周督勿干涉股東公權公利以符商律原議事理遂平爰集同人改斯堂爲股東公權議事堂以紀念大部維持盛意凡我股東應視公權爲天經地義萬事概以公權决之以保公利並知公利乃公權所生大家捧持公權守而勿失乃進而祝之曰商辦粤路萬歲股東公權公利萬歲商辦粤路創辦人九善堂七十二行衆股東公立（丁） 
[擬章請設農會杭州]  
　　昨有上虞縣耆民李楨等具禀商務局略云耆等世居夏蓋湖地方各事農業培植種作惟將届收成每被不肖之徒或乘間偷竊或牧放攪擾現擬邀集闔村公正紳耆創設農會擬定章程六條呈請核准飭縣出示曉諭於每歲禾稻成熟時公議豐歉分數免致彼此見穀覬觎互相爭競等語當奉批示禀悉設會研究農務如果實心爲公益起見原未嘗不可准予試辦惟往往有藉此需索經費騷擾農民尤須加意訪察究竟列名之人是否熟悉農務平日聲望如何該村南 
 
 

Page 12

 
 
北兩湖二千數百戶能否一體贊成會中經費何人擔任所擬章程行之有無窒碍仰上虞縣確切查明議詳察奪此批（比） 
[禀請開辦柴礦安慶]  
　　貴池縣職商焦壽林籌集資本銀一千兩設立日盛有限公司開辦該縣煤壕山柴礦業已呈繳保單照費圖說懇請商礦兩局呈請頒發執照以便開採（上） 
瑣事欄 
[岑督以舖捐抵賭餉之電文廣東]  
　　九善堂七十二行商董禡電悉煊前督粤三年澤靡下逮今粤民感情若此煊雖不才能不黽勉以求副吾民之望奈孱躬多病力與心違然一念及粤省非禁賭斷無圖治之日衆紳商果能賛成斯舉則煊到粤固幸得所藉手即疾體萬不克任亦稍寛昔年負粤之愆以粤東商力之雄團體之固就鐵路一事而推其力之所及何者不可圖成至籌抵賭餉之法議者謂裁免厘金改辦舖捐歲可增餉數百萬足以相抵此議能行旣恤商艱復除賭患或亦兩得之策諸君苟欲爲桑梓除百年之害不妨集衆通籌如别有良謀亦不妨共抒所見也煊漾印（丁） 
[岑督電請桂撫開弛米禁廣東]  
　　平糶所紳董因粤東米貴電請桂撫張鳴岐弛禁出口未蒙允准各行商計無復之乃電請岑督轉電桂撫准米出口以裕民食旋得覆電云平糶所紳董效電悉粤東匪熾年荒極念所請向西省購米平糶已電桂撫迅飭弛禁矣煊漾印（丁） 
[哀哉亡國之民廣東]  
　　安南貴族某公憤某國之專横暴虐偕二三同志設法潛逃至東京留學某武學校冒籍雲南平居祇與我國留學生之相知者慨慷流涕一談國事他無知者玆某國已有所聞日前致電該國公使向日政府交涉請其調查居址及其事業日政府已覆以不在境内或謂駐日某公使有請日政府拘留該貴族之說云（丁） 
[寓客携帶鎗彈被獲鎭江]  
　　鎭郡三盛公客棧日前寓有過客劉永福被棧主温瑞芬窥見行李内潛藏手鎗彈子等件當卽告知憲兵第三支部報由趙管帶率同馬兵前往該棧拿獲候訊（公） 
[贛撫批飭密捕僧匪江西]  
　　龍泉縣褚大令禀陳匪僧李官龍等在永寗縣楓樹村圍搶店鋪仍回龍泉隨卽移請營汛及警察委員督帶兵役拿辦等情奉贛撫瑞中丞批示云此次匪僧李官龍造謡惑衆散賣票布希圖勾結起事前據袁統領許守及永寗縣先後電禀均經本部院分别電諭批飭由府督飭龍永兩縣會同防營率團圍捕務獲訊辦各在案日昨據永寗縣禀稱該匪僧等於圍搶劉益光店後竄回龍邑茲據禀稱汛弁會同警察委員探明該匪僧李官龍等僅在永寗搶奪該縣地方安靜如常等情究竟該匪僧有無回籍未據切實聲叙不得以己飭犯族同拿任其竄匿仰營務處會同按察司卽飭吉安府仍遵各前批檄督飭該兩縣會營督團嚴密圍捕勒族限交到案訊明禀辦母許鬆縱（因） 
[蘇撫加意防衛蘇州]  
　　蘇撫陳中丞自聞皖省警耗後特飭仇曾二中軍撥勇多名保衛衙署並節次派人把守不論上下人等出入必須盤查并於公出時責成二中軍及四守備輪流親帶弁勇隨身護衛併飭各城門文武委員認眞稽查不得少有疎忽云（間） 
[華令代勘被劫巨贜松江]  
　　婁縣西鄕朱橋鎭朱姓素有積儲近因購買唐隆泰住宅一所備價八千元約期交付事爲盜匪所知遂率黨十餘名於上月二十九夜各持鎗械打門而入將所備房價及衣飾等物搶劫一空約値萬餘金事主係一寡嫗翌晨即開單投婁縣禀報適何大令因公晋省遂報由府憲戚太守委華亭程大令於初一日代往踏勘 
[委勘元和大堂工程蘇州]  
　　元和縣大堂坍塌等情迭紀前報茲經張春泉大令禀明上憲一時無力賠修請暫動用公欵修建聞蘇撫陳中丞業已允准派委候補知縣謝商衡前往勘明該大堂工程需欵若干卽日禀復核奪（具） 
[匪目正法江西]  
　　江西義寗州拿獲匪目李敦化劉先睦二名經該州金别駕會同委員提案研訊自認謀爲不軌遂由該州督同汛弁兵隊將二匪處斬示儆（因） 
[籌還修建文廟之借欵漢口]  
　　去歲夏口廳馮司馬曾借撥公欵一萬串修建文廟現馮司馬以去任在卽特於上月二十六日柬請紳商會議籌欵理楚聞各紳商均已慷慨認捐足以彌縫借欵云（今） 
爪哇通函 
[學務報告]  
去爪哇千里許有地曰波羅洲洲分數區馬辰高低兩處尤其繁盛者也馬辰華僑十餘萬高低亦數萬流庽此間百餘載祖國之語言文字久已隔絶五月間福建派駐爪總視學員勸學至此接見該處華僑極力提倡勸其集資興學敎育子弟爲保種强國計華僑亦極意歡迎稔知祖國學堂日益發逹而過競爭存非敎育無以自立爰集衆會議四處勸捐現馬辰八芝蘭地方己籌備一萬數千金學生約百餘名公舉道銜張君順養陳君福寗爲正副總理張爲人洞明大義慷慨好施凡學堂房屋書籍器具等費不下萬金皆張所獨力籌備而常年經費又慨捐巨資誠可謂難能可貴者矣新吧杀地方已籌備經費八千金内有三千金爲張君順養捐助學生約七十人公舉何正豐王正才爲正副總理兩處聘定敎員徐君等數人皆歷膺師選卓然敎育大家將來海外文敎昌明正未可量此可爲中國前途賀也高低一埠亦籌備五千餘金學生約七十人沈君烈全爲該處正總理亦於日内開學張君順養曁陳君福寗并擬設一女學已聘定鎭江承志女學堂高材生某某二女士不日即可成立該處學務如此發逹固屬陳視學婆心苦口日夕提挈之功亦足見華僑熱心公益扶植時艱非狃於咫見者所得方擬也敢乞俯予登錄以便將海外興學情形輸入内地不勝榮荷之至馬辰中華會館報告 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[畵史]  
國外新聞 
[日報對於日俄協約之言論]  
　　初二日東京電云日本國民新聞著論歡迎日俄協約略云日俄兩國立约之舉兩國人民想望溯自一千九百零一年至一千九百零二年間伊藤侯遊歐之際有草立協約之稿但未經宣佈其後卽有英日同盟之舉俄國政府諸公如回德伯爵者皆引以爲憂迨立朴資莫斯和約時回德又有日俄聯盟之議特爲當日局勢所囿未有成說夫日俄未戰以前兩國商議之時原足爲組織此約之導線不幸一經轉變具結局乃大相反雖兩國戰後交誼猶是而所以得此協約之價值亦云高貴矣吾人更可幸者東亞地積寛廣人所共知日俄兩國無慮無用武之地自朴資莫斯和約成立俄國軍界中人以爲是約不過爲遠期之暫時休戰故苟欲興師復仇亦屬必行之事此所以有今日之協約之直接原由也近日俄人將西比利亞鐵道加築雙軌又添建軍艦以及他種種軍事上舉動未始非由前之說相因而來猶記一千九百零五年日本適有反對平和之暴亂而人誤以爲日本因不滿意於朴資莫斯條約將有第二次之宣戰凡此者一誤再誤以迄於斯今試就日俄商議商務漁業條約一事均適當决解可見所懷疑懼業己輕减此所以今日能有成立日俄協約之望也 
[日本對韓之輿論]  
　　初二日東京電云高麗遣使赴平和會釀成日本之交涉今日日本各報均評論其事有二報主張要高麗皇親來日本謝罪大隈伯則謂高麗皇當卽廢除國民新聞之意見謂高麗皇種種舉動荒謬已極當亟設法抵制不然則日本之保護權且被侵害想伊藤侯必能切實處置之蓋日本國無侵奪其國權之心特今日日本於高麗之地位人所共認卽如拒絶高麗派赴平和會使者一舉己可概見故日本權勢所及不能不設法以抑制遠東之亂事若高麗不欲與日聯合而保其身命財産恐其國難有文明之進步云 
[監察韓皇私産專員]  
　　初二日東京電云高麗商務大臣宋逢春（譯音）已被派爲監管高麗皇私産之專員 
[日皇奬勵駐法日使]  
　　初二日東京電云日皇確知駐法日本使署人員於法日協約盡力之處頗多特准每年特賜金銀並頒勳章以爲奬勸 
[英法協約之進步]  
　　初二日倫敦電云據聖彼得堡來信稱駐俄英使尼哥爾孫與俄外務大臣衣華斯克商議事件甚形順手大約秋初即可議結現西藏阿富汗兩問題已經决議現正商議波斯問題云 
[法國軍人吸烟]  
　　初二日倫敦電云法國海軍中頗有吸食鴉片之習現已特飭各海軍司令官嚴行禁制復刋佈通告書飭卽整頓軍制云 
[英皇抵埃爾蘭]  
　　初二日倫敦電云英皇及其后抵都孛林後埃爾蘭人異常歡迎皇駕經各街時人民羣聚歡呼以示愛敬以上譯字林報 
[美日邦交近狀]  
　　初二日栢林電云某日美人設宴欵日使靑木子爵大統領羅斯福亦與焉席間大統領宣言今日可稱美日邦交重復 
 
 

Page 19

 
 
開幕之期至於日本在美之權利當自此益竭誠保護云 
[日將游蹤]  
　　初二日栢林電云日本山本大將自歐洲歸國時便道到美紐約遊歷該處海軍中人相待極優 
[豫測美艦隊之行程]  
　　初二日柏林電云紐約報稱大西洋艦隊須循南美洲南端麥其倫灣前赴太平洋再取道蘇彝士河而回或出蘇彝士河赴太平洋再繞追麥其倫灣而歸 
[比國擬併康古]  
　　初二日栢林電云比國政府已决計將康古併入比國現已備案待議 
[英皇行蹤]  
　　初三日倫敦電云英皇與后因埃爾蘭人民之歡迎亟與埃爾蘭總督道謝昨日午後英皇往觀蘭波爾城之賽馬該處接待御駕異常華麗以上譯文匯報 
本埠新聞 
[相國之淸靜]  
　　致仕大學士王夔石相國蒞申後本埠官塲咸往謁見請駐節於老洋務局惟王相國憚於酬應故假館於盛杏蓀宫保行轅昨午飭丁持片分赴各衙署謝步（泳） 
[邑紳會議學務]  
　　勸學所正副會長姚子讓顧丹泉二君前日柬邀各區議員齊集明倫堂集議省視學員滬調查事並議調查本縣各學堂學生課程章程到者百餘人本縣李大令亦到堂參議（釐） 
[鐵路公司請讓城根房屋]  
　　蘇省鐵路公司總車站設在上海南馬頭滬軍營地方復由總車站接展支線至十圖西門城脚設立車站以便滬北租界一帶居民上下便利惟所有沿城脚一帶官地多由民間租造房屋昨該公司以興工在卽咨請滬道轉移提右營迅將十圖地方沿城脚一帶官地凡在公司線路所經民房遵照部章儘一個月内拆讓當照給遷費以示體恤云（懷） 
[違禁烟館不准啟封]  
　　自禁烟期届後南巿烟館尙有一二處違禁開燈者經工程局獲到烟客嚴懲并將店封閉店主分别察究在案現在封閉各家聯名具禀到局請從寛啟封當經局董批斥不准（永） 
[道委巡學堂職員]  
　　滬道瑞觀察札委江西候補知縣黄大坤爲巡警學堂監督又委江西候補縣丞舒志觀爲巡警學堂稽查兼庶務昨均到道謝委不日視事（哲） 
[民立幼童學校開懇親會]  
　　西門外斜橋南首民立幼童學校定於初四日下午四時開懇親會昨已將入塲劵分送學界矣（山） 
[民立上海中學堂暑假]  
　　城内民立上海中學堂於昨日暑假其秩序如下一監院報告（蘇頴杰君）二總理贈言（蘇筠尙君）三敎員演說（吳芝眉君）四給奬（蘇稼秋君）據監院所報告學生之進步較上年爲速而學生亦均循規蹈矩絶無時下惡習云（川） 
[查辦藉捐舞弊]  
　　江督查得駐滬辦理奉天振捐之孫鏡湖藉捐舞弊劣蹟多端特札滬道轉札縣宰李大令及英公廨關太守定於今日赴後馬路孫鏡湖住宅查閱捐照以憑核辦（根） 
[道憲牌示]  
　　爲牌示事據監生馬仲頤呈編印堂課兩本請予示禁翻刻等情當經批示並將原書移江蘇敎育總會查閱去後茲准復稱該監生所送編印堂課近乎學堂成蹟品不合中學敎科之用將原書兩本移送前來合行牌示爲此示仰該監生卽便知照（尾） 
[縣批二則]  
　　黄益山禀批查改設膏店新章須照烟館原數酌留十分之一以免漫無限制該店是否在准開之列能否給照本難預必該保陸倍生竟敢留難不允加結代領姑著取具保狀照章認定捐數另呈聲復聽候存記彙核辦理○江文煥禀批席文篆向該生之女恃蠻肆毆若無别故斷無平空起釁之理究竟如何紏葛該生之婿何以置之不問僅由該生出面呈請備案殊堪詫異不准）釐（ 
[選定金綫華捕]  
　　法捕房近擬挑選華捕數名拔升爲金綫頭目等情已誌前報茲悉總巡麥君已遴得辦公習練之三十六三十五四十六五十六等四華捕充當是差卽日給予號衣辦公（泉） 
[飭殮斃]  
　　英界黄浦灘漢口路口　日倒斃年約廿五六歲男屍一名由捕報知捕房將屍車送虹口驗屍所一面著保報堂收殮（　） 
[上海官事]  
　　江都縣知縣龍曜樞江西巡　學堂敎習楊煕巡警敎練官趙以權敎員管笛陳邦政黄玉山胡慶陞等昨均到道禀見崇明縣知縣陳守晸滬軍營管帶吳保恕昨均到道禀辭赴蘇新委塘橋巡局員楊永康警察學堂敎員錢亞棟均禀知到差 
[更正]  
　　昨報紀英租界河南路老悅生洋貨號被騙香雲紗三十四疋茲悉老悅生并無被騙情事係屬傳聞之誤或係别家被騙亦未可知合行更正 
訟案 
[公共公廨會訊案]  
　　入日藉之席裕麒偕日商水野正太郎控席文光冒牌售賣亞支奶戒烟丸一案前午奉襄　王肇之明府與日領事永隴君會訊水野正太郎譯供　售亞　奶戒烟丸被裕麒同族席文光冒牌出舊致商人虧損一萬四千餘元請追席文光延博律師分辯原告亦延穆律師伸訴良久並請懲辦以儆效尤明府遂商之永君以席冒牌屬實判押候派差協探發封並罰洋一千元所有售乘丸藥一律呈案銷燬示儆○英商謙順洋行探快飛脚車行主曹裕卿定貨不出一案前午奉讞員關太守與巴副領事提訊原告洋人稱被告所定電料延不出貨此貨値銀二百零四兩請追究曹供求寛限太守商之巴君判限兩禮拜出貨延千未便 
[上海縣案]  
　　徐文晉在公共公廨控告崇明人施榮福謀害胞弟徐頌伯一案由廨將施解縣訊無証據仍發回廨今又移縣經襄讞洪明府訊究施供在虹口開小茶舘正月間徐頌伯偕張兆祥張福貽在正興酒店飲酒小的路過頌伯邀人同飲由光祥會鈔散後卽據頌伯之弟小阿炳與張福郎曹其祥兩次來詢頌伯行蹤小的以飲酒後迄未會而答之詎頌伯之兄徐文晉妄控謀害小的與頌伯交頗莫逆安有謀害之理明府核供判押候移文公廨錄案復縣再行復審○搶耶穌會友吳樂山皮袍之押犯四人亦奉復審沈阿狗悔翻前供次訊癩痢阿小供正月十一夜在安仁橋茶館倏由俞茄寳密紏在逃之許阿梅金林虎頭並沈阿狗小的等往追一人逾虎頭硬剝皮袍一件卽往十六鋪押洋三十五元分給小的四元因未同往不知何家　鋪惟同押之沈眞林實不在塲干預虚供願甘重究明府得供將阿狗鞭背三百下又訊俞茄寳一味刁賴雖鞭背一千下熬刑不吐　各還押再究○太陽廟巡局前解黄春雷等三人並該女孩戴小籃子到縣訊得女孩迷路被黄誘領回家翌日紏同袁義順 
 
 

Page 20

 
 
黄炳淸挈孩出外圖賣被局窺破拘解訊押孩由父母領回等因明府提三犯訊斥一過判袁及炳淸各責二百板開釋春雷枷號一月發原拿巡局示衆○陳福生竊得樹橙一只由巡警北區送縣責押復訊判枷號半月發頭門示衆（車） 
[總工程局紀事]  
　　徽寕思恭堂董陳增瑞在工程局控租戶陳東林欠繳徽寕碼頭租地錢二百餘千一案奉孫明府提到東林及其母陳殷氏訊知地由伊父榮宗承租判東林限十天拆去架屋交還租地並諭該董給洋一百元兩造各具遵斷给而退○沙鍚堂前在侯小娘木噐店購物失去鈔票洋二十元查係炊工李阿興藏匿求追在案昨解復訊判李給還洋十元（夜） 
[公共公廨早堂案]  
　　中法藥房主人黄勝前控某小報舘主筆龐某藉報拆梢洋二十元等情訊供補提舘主周培峯到案等情已誌前報昨周偕博文律師投案候訊黄勝供與前同並呈報紙信函訊之周供因事往蘇迨回申有人送洋二十元囑登告白並無天然丸及艾羅補腦計並無黄姓名字樣亦未向黄函索洋元况龎棟材邵芝林去秋業已停歇請察博律師亦分辯數語黄稱尙有見証襄讞寳大令商之英巴副領事判周交保著黄邀同見証於禮拜三復訊○大成公司控郁連福保存盧阿四致被竊洋五百五十元逃避一案昨解請究旋有某律師移請交保候訊中西官准之○張阿福先後竊取金榮記等家洋布羽綢押洋化用報探李星福解究明府以各供不諱判押西牢兩年半○王大昌王坤全摸竊已故洋人時表賣與王阿全得洋一元五角茲由水包探陸阿九獲案弔贜解究判各押兩月王押兩禮拜○胡照來竊取斯榮茂家皮夾内銀票六十兩洋八元零前日持票領銀由斯報捕拘究判押兩月贜票給還失主（根） 
[法租界公堂案]  
　　米店主楊馨山正月間倒欠寡婦單徐氏陸單氏洋八百元沈永記洋二百八十五元反串出賀茂生將廢田單及分期拔還期票紙數籍口抵償控奉公堂提訊聶司馬查閱各據以楊有意串騙判押候繳償○洋行街協和愼泰兩糖行控水客翁子英賒去糖貨共計銀七百餘兩提訊判交保限一月理楚○張阿堂前在碼頭行竊周式如大土除弔到原贜外尙少一枚著押候賠洋三十元在案迄今日久無力措交昨又解訊判枷號一月免交贜銀完案○陳寳書掩入會得豐駁船公司圖竊爲出店鮑阿永撞見扭送捕房解訊判枷號半月發該行門前示衆（絲） 
[美租界捕房事]  
　　捕房查得西華得路某烟館有違章聚賭情事飭探往查該舘主姓名請廨出單傳罰○木作頭錢玉田昨在北四川路與　婦洪婁氏互毆由捕併送捕房捕頭以事涉暧昧斥不准理○婦人周吳氏昨在華特路向陸阿三索欠無著卽扭至捕房捕頭以事屬錢僨飭投公廨控告○西華得路陳松源王福順二銅店收買竊贜昨由捕房飭探請廨出單傳罰○某日人昨雇顧阿四東洋車至崑山路因爭車資將顧毆傷鼻部並將顧扭入捕房捕頭以各有不合斥釋○漢璧禮路附近工部局坑厠昨日倒斃無名丐屍一具由捕回報捕頭飭傳地保報殮（西） 
來件 
[廣帮董事第二次傳單]  
　　敬啟者日前爲禁止烟館開燈一事本會館曾發傳單敬勸同鄕諸公遵限閉歇以符定章幸諸同鄕深明大義果於本月十二日一律閉歇未有抗違憲諭者本會館訪聞之下欣慰萬分足徴諸同鄕循分安常前言不謬以爲從此脫離黑籍皆爲强國之氏斷不至故態復萌貽有始無終之誚乃五月二十七日閱報載有總工程局示諭廣潮幇不肯遵拆烟榻且有連日查出私賣燈吃之事甚至託名夥計胆玩售吃等語竊謂報上所云廣潮者原不專指海澄饒而言而海澄饒未嘗不在其中卽使傳聞或誤並無其事而旣有此杯蛇有影之謡亦於海澄饒名譽攸關似宜力圖振作勿再因循已拆者代爲勸導未拆者從速卸除庶幾憲恩不負令名克終卽本會館一片苦心前時爲諸同鄕設法成全者亦差幸可告無罪諸同鄕諒皆從善如流定不貽予以口實也仰予尤有負於諸同鄕者禁止燈吃之後准售挑膏在上憲勉籌此策實爲體恤竊黎起見然售膏一兩必須納費四十文是即寓禁於征之意膏價昂吃烟者日少而售膏之利亦遂日薄此定理也且上憲旣决意禁絶售膏一層將來亦必有變動卽或有利可圖亦非久長之計况利少害多可恃爲永遠之基業乎近來世界日見文明海上一隅商務尤大諸同鄕何不趁此機會改圖别業轉瞬財源茂盛振起家聲不第個人之幸福並可爲宗族交遊光寵也何快如之萬一必欲爲此生理者可遵憲章報名領照暫救目前之急亦無聊之極思也本會館之厚望於諸同鄕者殊不在此然必須將烟榻先行拆盡始可議及此舉預備上憲復查藉免混雜諸同夥亦望各店主切實告誡勿使影射亦保全各東聲譽之一法也諸同鄕以爲何如今於煌煌憲示外本會館再苦口婆心如生公之說法言之不足又長言之諸同鄕利害瞭然當不河漢斯言光緒三十三年五月潮州海澄饒董事李鳴鶴曁衆商再啓 
本會演劇助振蒙申新中外三報館送登告白以廣招徠爰登報端以誌感情[  滬北商轉公會謹啟]  
此次演劇助振蒙顧君純如林君春生惓念災民情殷補救三日内在塲售物傾貲助振我爲災病兩民同深感戴特刋報端以表謝忱 
[  滬北商團公會謹啓]  
茲將五月廿五六七三晚工部局議事廳演戲收支淸帳開列于後一收三天共售票二千八百八十九張計洋五千七百七十八元正一收售物共計洋七百四十七元正内三并洋行皮酒售洋八十元一收中法售　蘭水計洋六十六元五角正 
一收　馥廷君助洋念元正 
總共收洋六千六百十一元五角正 
一支租椅子一千三百把九十元　噐札彩燈彩一百零五元共計洋一百九十五元一支洋文戲單廿四元西報告白十八兩四錢五分神州報告白十八元共計洋六十元零四角五分 
一支小工出店工人車力共計洋三十元零四角五分　 
一支工部局電　計洋八十八元八角 
一支棚燈七元胡蘆六角繩五角帶結八元花四元共計洋念元零一角一支入塲劵辦事各劵物單硬帋計洋四十七元二角五分 
六共支洋四百四十二元零五分以上均由徐君乾麟經付 
一支陳祥麟君値台買物班房用計洋廿七元七角 
一支波利頭套十五元酒牌四十一角時報告白廿二元共計洋四十一元一角 
一支筆墨紙硯眞筆版計洋十八元四角 
一支車力八元二角三分工人飯食十四元一角五分八賠議事廳掃一元共計洋廿三元三角八分八 
一支購買雜　痧藥肥皂茶葉洋紗炭火等計洋三十元零六角七分二 
五共支洋一百四十一元二角六分以上均由辦事處經付 
除付過淨丈洋六千零廿八元一角九分滬北商轉公會報告 
通信 
各處實行禁烟以上海爲最而烟棍之極力反對者亦上以海爲最頃聞上海毗連華邑所轄之莘莊鎭有不法棍徒添開烟間經委管梅家弄莘莊長橋等處局員帶勇親查封禁該棍徒乃揑詞登報謂該委員索賄不遂越境禁烟等語夫該委員横遭污衊固不足惜特恐禁烟前途大有妨碍爲委員者皆將視禁烟爲畏途專以趨避爲　不肯實事求是以招誹謗而一班無賴棍徒皆將播弄其誣陷之手段以爲抵制則禁　前途尙可問乎僕等非爲該委員辨誣恐於禁烟前途因是而大生　　故不能無言[  杞憂子曰]  
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
