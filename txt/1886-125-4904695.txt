# 1886 - 125 - 4904695

 

Page 1

 
 
[恭排光緒十一年　諭旨告成] [  申報館主人啓]  
　　本舘自光緒八年起將每年諭旨敬　排印成書以供衆覽早已風行海内兹又將十一年分諭旨排印竣工　　本月初七日出書每本收　工本洋一角五分售書仍照曩例此佈 
[招請文人抄書啓] [  點石齋主人啓]  
　　啓者本齋現有大部書籍須人抄寫如有精於晉唐楷法者祈卽繕寫字樣送至老閘點石齋帳房選　取用其取用之後加抄來之字典原　學　　符大相出入者仍要退還不送潤筆再字樣望勿送交申報館以免輾轉周折專此佈啓 
[七十五號畫報出售] [  申報館主人啓]  
　　喇嘛僧由藏入都取道春申江見者謂其所穿袍褂顔色均尙黃帽則有頂而無緯足穿緞靴靴尖嵌綠皮如意頭頭不善　而問有一二　　考　　不常見特圖之以供觀覽淞隱漫錄圖說一則仍階畫報之末准於初六日出售此佈 
[論賽會不宜趨看]  
　　書云不作無益害有益此言人生日用之外皆有損無益不許妄作而於迎神賽會爲尤甚然春祈秋報古禮通行孔子之於鄕人儺也朝服而立於阼階可知王道不外人情或不能禁之使不作特會雖難禁而聞風前往者一倡百和　於舉國若狂倫盜奸淫往往由兹而起况乎舟車水陸尤多意外之虞試約略言之庶可爲殷鑒焉漢口煤炭鋪吳姓　　　年初不詳其原籍家有妻子其長女已於昔年嫁金口某氏子爲室金口距漢約六十里日前適有迎神賽會之舉大遂雇大划子一艘請吳婦曁子女三人男女傭各一於三月十九日出裏河口泝流而上是日黑雲蔽天飛　作　船　金口數里正欲腎險渡江忽刮地一聲船卽吹覆舟中人盡數墮入江心同罹滅頂惟吳以守家未去留此孑遺吁　其慘歟使金口而無此會也吳姓一門七口融融洩洩處順安常卽曰生死不可知斷無全家幷命之理何以沈淵　賦一似假金口之會促使同歸者抑金口有會吳姓已嫁女不在金口則亦無飛船迎請之人雖吳姓自欲往觀逞勃然興致率子若女以往亦斷無盡室而行悉從三閭大夫者此在好談因果諸君又將附會其事故甚其言謂吳姓素非善良　應水葬其得留一身也已屬僥倖君子見人之厄則矜之何必深文周内更存此刻覈之見哉余松人也遠方勝會未嘗不往顧之終不若在松言松之深切著明夫松江之會以三月二十八日爲最近因肇事稍稍禁戢矣粤匪未擾時頗形熱閙于菜花涇之三轉灣曰跑搶轎路素狹兩旁觀者如堵牆人山人海中馬捷于飛一時猝不及避傾跌受傷者有之旣傷而扭住評理者有之一鬨之市甚囂且塵上焉復有輕浮子弟鮮衣怒馬馳騁人叢遇巷小樓低憑窗婦女揮鞭　灑走避不遑于是鬢亂橫簪遺珥墮唾駡聲喧笑聲與馬蹄聲雜成一片其因會而傷風敗俗者歲常有之因看會而惹禍招非者亦不絶也嘗親見一馬于狹巷衝出擎鞭四舞意氣飛楊纔至街心忽焉倒墮一足爲踏鐙所牽馬逸不止膝骨竟爲虀粉雖苟延性命已爲殘疾人矣在會者固伊戚自詒其奈旁觀之波及何又珠溪爲靑浦巨鎭每歲七月二十七日松江人之燒三官香者必至新老泥湖兩灘屬崑山縣境于其歸也取道珠溪有打拳船數十艘鑼鼓喧天旌旗耀日四方來觀幾無容足地鎭中有中觀音橋以木爲之年久人多一日忽砉然中折入水昌宫游戯者幾數十人多方撈救已死四五輩家屬趨認泣涕漣如作片刻觀致一家哭是亦不可以已乎竊願凡遇勝會之期愼毋十分高興云且以文會友宗聖名言似乎有益無損矣然予見今之爲文會者動以意氣相高儼分門戶入主而出奴之至滴食交游相徴逐尤其細事耳夫前明立社黨禍以興甚至聚徒講學著爲功令不得復立私社名目夫詩文之會其流弊尙如斯焉則凡假神佛以惑愚民使趨之若騖不灑灾生宜何如先期示禁雷厲風行未始非良有司愛民之實政也正本清源于是乎在抑東京法字報言法國定於明年設一大會集普天下之物産奇珍悉萃于會此又與昨所論英國物會不　而同馳域外之大觀迥非尋常賽會可比名同而實異視勞精敝神用心於無用之地不特　縻財貨且虞别　禍端者不可同日而語矣 
[本舘接奉電音]  
　　昨日接到駐京訪事友人飛電傳來本月初七日上諭一道敬謹譯盛○四月初七日筆旨豐烈補授通政使司副使欽此 
[電音譯要]  
　　本月初六日倫敦電報謂烏遲國現已將本國海口全行堵禦不准船隻進出其相臣欲辭戰　遲王不聽其去刻下各國兵船咸欲往彼想難免兵革之事矣按西文所謂烏遲卽華言所謂希臘也蕞爾小國而欲與歐西各國相抗亦危矣哉 
[馬戱將來]  
　　車利尼馬戲中港至澳門開演數日現已回港定於月之十二三啓行來滬其經理人威路臣業附英公司船抵埠聞卽在前此演戱原處搭棚開演欲擴眼界者當又興高采烈矣 
[句驪近信]  
　　三月初八日王試士子名曰慶科題爲民登仁壽堯舜之福賦雨後地濕應試者萬餘人以　爲裀坐於其上紛紛擾擾直同兒戯初九日又試題爲草木羣生之物皆自有其樂詩人數與初試　○十一日王祭祖廟廟去宮不遠故民屋拆毁者甚少而扈從亦覺減少○十二日王閱武試執弓挾矢者來往通衢中約有五六千人十四出武榜高捷者遊行街上頗覺自鳴得意○改錌夾襪之令民多遵行者間有違犯被役卒所見則反向之勒索賄以　則釋之否則執送有司國法而據爲利藪隷卒爲奸無地不然可勝慨哉○八道士子有尙穿棉襪者被役拘索重　　士聞之蜂擁而來老拳贈役並送於有司官不能爲左右袒洶洶不已幾釀禍端國王知之遂漸弛其令○俄國改建公署現已興工日有匠役百餘人○英公署從新改造聞中英國運來公費三萬元以爲用度○中國商憲衙署將大其基址厚其墻垣大門大堂本係西向兹將改作南向照此工程非萬金不能集事也○各國創造衙署用鐵日多以致洋錢價落而銀價依然騰貴○小民飢饉苦不堪言適各國大興土木下等人尙可藉版築以資餬口而上中等人爲習俗所拘不肯作微賤之事有一日一食者並有一日而不得食者四野鴻嗷言之慘惻○三菱公司船運外道米至京城約有 
 
 

Page 2

 
 
數千石○希化船以去歲成約將有運米之舉輿三菱公同船爭論國王爲之調停使兩船分運以免毗輕毗重之失○華商數家領商憲票赴上洋裝米出口入口一律免稅定數約在二萬石此番米到價値定當跌落也○由旅順來工人數十名聞係商憲所雇修造衙署者此輩皆旅順工程局中人故一招卽來也○由烟臺乘帆船來者約六七十人訊之皆是工人盖仁川分界高處爲建房屋木石工頭招之東渡惟米草昻貴所得之貲較中國雖優而除去用度亦不能多獲利益也○忠清道某縣有盜入官衙將物件搶掠一空官亦被傷幸未致死並燒民房數十間以去迄今未獲一盗王震怒將通屬官員全行革拿嗚呼盜賊如此橫行將何以爲國乎 
[照譯洋二月十七號紐約夏盧報論華人遭害總統宜速設法辦理丙戌正月十五日]  
　　現因華人之事日形重大望伯理璽天德無或置諸弗理或緩於裁决以致有大失我國體之事也夫欲廢棄中國條約與殘害寓居本國之華人本屬兩無牽涉查議院現欲議行新例三條均係廢約之舉然是否可行須候議院酌議惟太平洋各省各邦十數處殘害苛刻華人甚至驅逐出境多致流離失業其在村落開店素與華人交易者一旦因華人被劫驅逐無以抵塡帳目以致血本無歸而金山之華商巨店亦因此而虧缺本錢似此情形實與蠻夷無異我國自稱信奉耶穌有教化之國豈可任其肆意兇橫至此極乎今且弗論中國應得重索我國賠補且論我國旣允願與彼國訂立和約自應信守約章准其民人到此乃有不法之徒傷殘此等無辜之輩旣已盡失我國體統而伯理璽天德尙能緘默而不速於辦理乎且現寓中國之美國教士及商民等難保無華人倣照我民相待之法互相酬報遂致有罹身家性命之害豈以伯理璽天德不應遠慮及此乎總之無人保護之異國人來居此地慘　凌虐而伯理璽天德不發一言又不着實禁壓實屬貽羞本國體統耳至若有議員欲廢中美和約壞我商務損我傳教人之善舉自有議院權衡從中酌奪但兩國和約未棄之前華人應得安居斯土庶彰我民體面亦以表我之信守也 
[砲炸傷人]  
　　廣東新會縣有一航船往來載客船上有兩砲均係舊式夜行懼盜有時施放以壯聲威三月廿三日爲天后誕期船亦燃砲助興裝藥過多忽然炸裂致傷多人其燃炮之人則已擊爲虀粉血肉橫飛軍火之不可以爲玩物於斯益信 
[騙術敗露]  
　　有閩籍甲乙兩人向在小呂宋作客小有積蓄附船遄返行抵香港有無賴輩見其可欺浸潤與語認爲同鄕詢甲乙何來具以實對則曰爾等此處人地生踈最易受欺今欲購何物當爲君等效力一云欲購洋傘一云欲購衣服隨相將俱去至某店瀹茗復告甲乙曰此店主亦係同鄕君等身畔銀洋亦可交付櫃上如欲取用卽令隨付可也甲有洋六十六元乙有票洋二百五十元方欲取付内有一人忽悟其爲騙局遂將所稱同鄕人抓住髮辮扭交捕房刻經疉次訊供廉得寔情判將該無賴交保須保洋五十元保其半年不再犯案甲乙之不入彀中亦云幸矣 
[臺厦官塲述事]  
　　三月廿八日爲彭紀南軍門壽誕僚屬所饋壽禮一槪璧還署中亦並不設宴軍門誠高人一等矣○上月初旬署泉州陸路提督孫庚堂軍門統帶擢勝等營由淡水内渡駐札泉州廿九日乘舟來厦會晤彭紀南軍門各營皆升砲以迎○臺灣生番就撫者甚衆劉省三爵撫帥委孫春江二尹來厦採辦薙刀數千柄及磨刀磚石等物運往臺北以備給發各社生番頭目領取薙頭從此榛狉之俗盡入版圖爵撫宏功眞堪不朽矣○唐蓉石司馬自去冬蒞任後興利除獘事事認眞其懲辦闖棍洪金鼠一事民間尤頌禱弗諼日前後路頭等處居民　戶門首均懸掛唐靑天愛民如子燈籠以伸感戴猶憶去歲丁訒臣司馬署理廳篆時淸廉慈愛善政及人　厦紳商送呈德政牌萬民傘者不知凡幾其于缷篆也茅簷蔀屋亦皆懸掛丁靑天愛民如子及丁太尊保赤爲懷燈籠大街僻巷多若繁星今復得唐司馬蕭規曹隨後先輝映恐循吏一傳古人不能專美於前矣 
[臺厦紀聞]  
　　厦門貿易除茶葉紅白糖外卽以洋郊北郊爲巨擘今春牛莊解凍後夾板船之往載靑荳荳餅者計有十數艘將貨售銀無不折閱盖牛莊靑荳價値極昻而厦地一到數艘商家急思出售以故向之多錢善賈者至此無不虧耗云○厦門某富商見臺北現已改設行省將來人烟稠密生意自必蒸蒸日上因招工匠購材木建造房屋以備收租旗昌洋行聞之卽繪成圖樣定造西式樓房一座約費本銀萬餘元始克蕆事○聞西人云此後販茶各西商倘能於滬尾開行則外洋輪舟裝茶出口者可徑赴淡水不到厦門以免往來週折多費水脚云 
[營口辮述]  
　　營口開河以後進口船隻甚少粳米之價因此漸漲田庄台之玉豐號及營市之玉發號均係津人高姓所開高　有勢力者倒閉後飾詞赴道廳衙門陳訴道廳憲洞悉其情嚴行拙駁所有客帮之欵絲毫不准蒂欠○酒樓向祗三四家近日西忘八街新添一家書　雕梁陳設極麗壚頭覓醉晝夜喧闐今年市面雖甚冷淡而酒食㣲逐則反勝於前盖因倒帳之事倩人調處若非觀我朶頤彼以魯仲連自任者未必惠然肯來也 
[邗水錦鱗]  
　　上月揚城查獲易而弁之某女郎經邑尊訊責後本擬遞解回籍嗣爲善堂某君領去留養在家代爲擇配兹聞某君已選得某武僚之公子爲其快壻上月杪迎娶過門比翼鴛鴦甚爲相得願天下有情的都成了眷屬某君具此願力無怪善人之名藉藉人口也○江以南有大茅山所供三茅眞君愚夫愚婦每信奉之一遇誕期進香者絡繹於道好事之徒又故神其說以爲慢眞君者禍患立見於是聽者益覺心驚骨悚無敢懈怠獨不思不列祀典者皆爲淫祀乎淫祀無福古有明訓土木之偶豈能爲厲哉○上月杪有某氏婦雲鬢蓬鬆形神急遽　旃檀一炷至保甲局喊寃一路宛轉嬌啼隨而觀者甚衆局内巡勇等上前查詢婦娓娓而言曰吾夫不務正業交結匪人今有無賴子硬說我家賣烟逕入臥房逼令開燈與之辯别橫遭詈辱情急來此云云勇等以一面之詞碍難憑信揮之使去婦仍哀懇勇曰如果屬實亦須將無賴拘住令汝夫補詞方可代禀婦默然而返嘻遇人不淑良可悲矣 
[江右近聞]  
　　光緒六七八九十十一等年南新鄱餘德湖都建上玉廬吉等數十州縣次第被灾所有地丁錢漕均經大憲入陳或蠲或緩刻已祇奉恩詔刊刻謄黃凡某縣某圖朗若列眉逐一開列詔旨多二萬餘字實從來所罕見也○上年洪水爲災圩堤多遭冲决事定大憲委李和卿大令一律興修刻下己將次告成矣其新建之木蓮圩堤遲至本年始另委府經歴張君正基監築一方保障百世安瀾泚筆之餘以香遙祝○上月督辦鹽局憲馬雲牖觀察赴金陵謁見曾九帥日前已返棹西江照常辦理局務矣 
[鳩兹叢語]  
　　蕪湖道梁小若觀察由部屬外擢監司處事公明持躬廉介頗有古名臣風度懸弧之日官塲中都無知者及後補送壽儀一槪不受此亦近來所罕見者也○皖岸督銷淮鹽總局楊子通觀察前往金陵謁見曾爵帥面商鹽梟拒捕之案已於上月二十八日回局○蕪湖北城外三十里之大盛鋪地方近有鄕民燒香拜盟經楊璞牛明府訪明出示勸誡如敢故違嚴辦不貸○甯國府吳述韞太守潮於上月杪晉省舟過蕪湖謁見關道憲幷見諸同僚各官亦詣舟答拜○汪太守珊樹徽州府南鄕瞻淇村人久歴戎行才堪肆應爲穆春嚴欽憲所賞識調赴東三省辦理軍務太守已束裝就道矣 
[漢江茶市]  
　　昨得漢口友人於本月初四日來函云兩湖茶刻尙未到約期初五六日總可抵漢矣各行所用茶師附江孚輪船來者已 
 
 

Page 3

 
 
屬不少明日北京柢埠當可來齊今年兩湖甯祁茶莊數多於往年近接兩湖山頭信息言山價高出往年錢價亦大於往年合幷划算高價在兩分半之譜盖去年三十兩可辦之茶今年總須三十七八兩惟今年天時過寒茶未暢發業經開摘而頭春較往年减少幾成將來二春茶諒必多於往年也外洋裝茶輪船已有協和行之界首抵漢聞共有二十艘左右先令匯票較往年似爲便宜此信甫經照錄又得初五日來書云本日上午北京輪船抵漢附來寗祁茶樣一百廿餘字各棧當日發樣至于兩湖茶今日約共到二十字明日當可開盤也嗣又接昨日漢口來電謂已經開盤計甯州茶每担價銀廿八兩至五十一兩五錢祁門茶每担四十兩至四十四兩湖北茶每担廿二兩至廿七兩湖南茶每担三十二兩云 
[軍門莅蘇]  
　　長江水師提督李軍門自浙江面謁彭宮保籌議裁撤水師事宜日前憲駕抵蘇所有駐省之輪舶砲船均排隊燃槍恭迓三大憲及府縣等官亦皆命輿迎謁軍門旋於初三日登岸答拜道旁觀者謂軍門精神弈奕儀表威嚴眞不愧國家柱石江表長城云 
[甯波火警]  
　　初六日下午甯波南門外下駕橋大街某燭鋪不戒於火城中各水龍馳往灌救得以扑滅約共焚去房屋二十餘間 
[禾郡試期]  
　　浙江學憲瞿子玖宗師定於本月十一日取齊嘉郡集街一帶召租考寓約計數百家六邑武童府試甫畢以院試在卽故不回里云 
[盲人識字]  
　　昨有西友手持一册來調是教瞽者之書據稱此書著自英國其人姓孟雙目不明者今已四十六年矣幼時思得一法用羅馬字編成一書字字從紙上凸起以手摸之便知何字現已行之三十九年共得二百五十方言其書已銷去十五萬四千本惟以指代目字樣宜稍大又係凸字紙張亦須稍厚故未能仿袖珍本昨所携來之書是馬可福音書約計橫九寸半直八寸厚二寸如欲繙成新舊約照樣須六十五本他如天算地理格致及一切西書均有繙就欲知其詳者可至本埠北京路十八號門牌細覽也又有寓居華京之穆維良君另刊一書其法不用字母而用鐵錐代筆以點眼習熟後亦堪信札往來聞是法濫觴於法蘭西今穆君來華已十餘年其門下刻有八九人云 
[限期淸地]  
　　本埠二擺渡蘇州河邊漲灘前經該處行家據爲已有造棧堆積木料等物工部局控諸英刑司旋經刑司詳詢華人見証斷歸該行工部局不服控諸英京又細查律法往復詰辯至二年之久現已斷歸工部局故工部局刻已知照該行限三月爲期須將漲灘所見機屋木植等物一切搬移淨盡云 
[無賴毁物]  
　　溧水人楊某向當兵勇後因事革去夘名上年遂在本城西門内金家牌樓開老虎灶兼設茶寮月前有羅和尙者邀友某甲赴楊處啜茗紛爭致將檯凳什物擊毁一空楊向索賠償置之不理遂扭羅赴巡防西局解經總巡委員馮蓮士刺史訊明將羅責懲枷示邇日羅友嚴少甫等勸楊赴總巡局爲羅担保楊謂解鈴人卽是繫鈴人天下决無此理遂不允嚴懷恨於心前日下午紏集無賴二十餘人擁赴楊家意圖報復楊早有所聞避匿不面嚴黨四處搜尋杳不可得因將老虎灶上各物紛紛搗毁銅杓木盆水鍋火翦七橫八竪遍地亂揮揚夥某乙出而阻止卽被無賴毆傷至昨日楊赴總局喊寃想馮刺史雷厲風行定當懲一以儆百也 
[扭控地甲]  
　　前晚本邑人周子其扭十六舖地甲裘福至縣訴稱小的因案被押釋出後被裘私押訛錢叩求研訊莫邑尊飭差看管候究聞周在滬南同順春米行爲夥前因漏報菉荳籌防捐局中察出發交十六舖看管議罰云 
[兇犯發回]  
　　毆斃陸海金之狂徒阿春卽徐阿春訊供解府等情均經登報日前經府尊訊供發回前晚到滬莫邑尊飭卽收禁以便押解赴蘇云 
[接辦輪船招商局情形節略]  
　　謹查本局第十一屆結帳已由前總辦唐景星觀察將一切資本生意大略幷無利可發情由分條刊布兹自光縮十年六月初十日將本局産業售歸旗昌辦理至光緒十一年六月二十一日復向買回核計旗昌經辦一年以入補出尙可相抵宣　等奉飭收回以來釐訂章程力加整頓查前借天祥怡和等洋商銀兩後由旗昌代墊各項陸續到期接辦伊始隨在需銀而局欵一空如洗官商無可籌挪是以禀明傅相向匯豐銀行抵借英金三十萬磅周息七厘分訂十年淸還並蒙南北洋商憲奏明先還洋欵後還官商等項以紓商力本局原有輪船二十六號内以利運一船售與北洋　富一船售與閩省作爲兵駁現存商輪二十四號分駛江海各口幸賴商情踴躍同人協力數月以來諸稱平順惟甲申乙酉二年之間華洋交涉新舊接替頭緒分繁不可不作一結束分淸界限現將甲申年六月初十日起截至乙酉年年底止共十八个月帳目都爲一册是爲第十二屆結帳旗昌執管期内已奉傅相批飭停發股利並將收回以後股本存項利息改定周年六　所有六月二十一日至十二月三十日半年應發每股息銀三兩准於四月初一日支付應請各股商將股票息摺一倂交局騐明付息另加戳　以昭愼重嗣後每屆均於年底結帳三月初一日分利此半年間除發股利外結餘銀十一萬五千有奇應俟下屆結帳倂折船舊謹將第十二屆各帳分繕上下兩册照章呈送南北洋商憲並咨送滬津兩海關查核備案又分存上海天津漢口福州廣州香港各局以便在股諸君就近查　另刊簡明帳略分送分覽宣懷等綜核粗疎自慚力薄雖殫智竭慮支此危局猶兢兢焉不克勝任是懼惟兾同志諸君匡所未逮大局幸甚此稿未完 
[上海文報局内籌賑叢譚八十一]  
　　頃接祝同心大善長寄到救災圖說同字號册一本内載圖說捐啓徴信錄捐單翻刻嚴佑翁信幷賜示云此册已印萬餘本發遞各省收勸云云敬讀一過具見慈懷悲願不懈益虔竭財力精神以與灾民造福者三年如一日也務求各省仁人君子接到此項捐册卽行廣爲勸募庶不負祝公一片苦心至禱至禱○願安女子寄到許願高王經資四元囑爲代助最重之灾黎幷云將來如有各處禮懴延僧求福佑者何勿照此辦理卽希登報以廣勸募云云善女人識力趨羣深得佛家宗旨巾幗丈夫夫復何媿○陳鳳誥大令爲其尊人奉直公重游泮水留存筵費以宴賀客奉直公聞之遂命大令移資助賑當承交到賑洋四十元看今朝芬流芹藻適奉周甲良辰卜他年澤逮箕裘安排狀元宰相佳話流傳何莫非從陰隲中來耶○輪香主人助來呂祖心印符一百道據云萬病皆除可以濟世如有病家助賑求愈者囑爲分送敬己拜領符籙治病每多奇騐抱采薪憂者又多一療疾之方矣 
[聊齋誌異圖詠序]  
　　聊齋誌異一書齊諧志怪之作也怪則聖人且不語又何足圖然而山海之經相傳爲伯益所著而實亦無可考証後人則從而附益之詮註不足加以圖繪其中怪怪奇奇之物大都出於意匠之經營閱者披其圖而証其說可以增長見聞爾雅先不見重於世自終軍鼮鼠之辨蜚聲漢廷始與六經並重後之人亦有取而圖其形者水草之區别鳥獸之離奇莫不可按圖而索焉圖之爲用大矣哉聊齋所誌其事非盡爲刑天舞戚其人非盡屬牛鬼蛇神則其圖之也亦不必皆如禹鼎之鑄奸温犀之燭怪不過就其事跡摹其神情覺其事傳而其人亦傳此廣百宋齋主人聊齋誌異圖詠之所由作也主人以尙友爲志讀古人書必欲知其爲人爰請名手就誌異全書每幅各繪一圖亦旣窮形盡相無美不臻又於每圖各繫以七絶一首抉海内詩人之心肝爲圖中之眉目以是游目騁懷洵可樂也復以舊註綴於每篇之後檢查尙恐　事因而别出心裁摘錄於每句之下令人一覽可以了然其用心可謂苦矣書成丐序於余余曰是於山經爾雅之外别開生面者也以余襪綫才得以附聊齋驥尾何快如之遂援筆而爲之序[  光緒十有二年太歲在柔兆闌茂日纏大梁之次古越高昌寒食生撰]  
 
 

Page 4

 
 
[春暮客懷卽次前韻]  
　　一庭香霧濕簾旌閒倚闌干望玉京聽雨詩成和夢寫看花人去送春行久抛故里非無感小住他鄕也有情九十韶光過欲盡天涯何處問歸程[  申左紅豆詞人稿]  
[蘇省撫轅抄]  
　　初三日候補知州汪紹賢禀辭赴通州花布塵捐差候補縣查以觀銷假並禀知奉委牙釐局文案差從九周元城孫煦均禀知辭奉水利局委赴鎭洋塘工差未入周士欽禀知奉水利局委寳山塘工差 
[江督轅門抄]  
　　三月二十八日知縣於培樹禀知奉府委赴六合公幹山西知縣周中佐解京餉赴揚均禀辭 
[浙省撫轅抄]  
　　三月廿九日正任桐廬縣沈懋嘉交缷回省禀利前署平陽縣丞鄒增雋交缷回省禀到○三十日前署台州府陳交缷回省禀到前署新城縣余純榮交缷回省禀到主簿魯瑶由京騐放來省禀到○四月初一日王讚鈞禀知本日到軍裝局李寳章禀知本日交缷軍裝局卽辭赴廣信鹽局俱禀見署分水縣史思緯寗波來信禀到禀見禀謝委陶惟埴禀見禀辭解餉赴都正任海寗州吏目汪揚交缷回省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上己日宣南旅邸懷施守之觀察率成二章附家函寄筍里裕卿鮑子郵奉卽正]  
　　豪氣元龍盖世誇關河襆被走天涯靑城洗鉢收風實碧海楊帆采石華小稿有詩皆入畫名園無樹不生花近傳囉嗊翻新曲鶴氅蹁躚倚鳳琶自分鉛刀試割難飛輪萬里赴長安芝壥日麗金鞭暖棘院風高玉漏寒忝負虛聲資嚇鼠敢誇淸望列棲　登樓回首南雲斷皓月中宵兩地看○春明寓齋懷甬上徐楚高明經家鉢眞傳說楚金未經識面訂知音名山采藥敲銅杖細雨催詩譜玉琴九域車書重譯手四明雲樹故鄕心嗟予旅跡飄蓬梗何日論文酒滿斟南沙芷卿顧麟呈稿 
[贈金鳳珠眉史]  
　　眉史本良家女知書識字來自潤州賣笑生涯非所願也今春因頴川陳子介始識之亭亭玉貌無抺脂障袖之習性復伉爽不羣有巾幗鬚眉之槪焉爰集唐人句以貽之○豈知平地是天台暗映珠簾戱客來坐上弄嬌聲不轉愁眉和笑一時開含詞忍笑膩於檀幾許幽情欲話難緑酒一巵紅上面我心猶欲畫圖看[  第一品花人金免痴]  
[上海四馬路文報局内恊賑公所經收賑捐四月上旬淸單]  
　　初六日滬册銳册天順祥號交來都門全芸軒翁手顧景翁善士募金成記祈成堂悔過齋求安氏四戶各二十五兩憑心氏祈保平安二戶各十兩存心氏六兩何淸遠何李氏二戶各八元求壽高氏何董氏二戶各六元求嗣氏四元合計京平銀一百五十兩伸合規元一百五十四兩八錢○急單太古上海輪船交來漢口吳朗珊翁募求先府君顯光公資冥福十元吳閔氏求平安十元○王新甫先生交來盛澤黃月亭翁爲次子元琪久病求神保佑速痊三十元福建華豐號募熊文桂一元周夢庚三角陳寳誠陳香谷胡克祺邵炎昌四戶各二角劉子謙五角黃波餘六角王華淸余利用二戶各二角鄒春波林文炳林鴻定吳詩發四戶各一角張鍾氏求自病速痊續捐十二元○本日共收英洋六十六元規元一百五十四兩八錢 
[上海三馬路與昌絲棧陳竹坪經募山東賑捐四月初五日第二百六十七次淸單]  
　　六千三百另三號册震泰絲棧來啓瑞堂洋二元姚大仁申號恆裕申號逐初居三戶各洋一元敦睦堂洋六角朱遵儉堂馨記鶯隣主人靜壽居聯生氏承德堂嘉記寳儉堂陔南小築九戶各洋五角雅言居星記二戶各洋二角以上十六戶共來洋十元虛對洋一個○四千三百九十八號册萃昌順洋貨號來衆友錢五千五百文張問渠馬恕記無名氏三戶各錢三百文無名氏錢二百文以上五戶合來洋六元○四千一百六十七册同恊祥來養拙洋二元書薌松隱德裕菊蔭四戶各洋一元安忍愼德仁善種德四戶各洋五角以上九戶共洋八元○八千另二號未廬民朱增富朱章氏朱文煜朱瑞珍各洋四角五戶共洋二元○三千三百三十六册虹口寳興京貨號張經募十一戶共洋七元○四千九百八十二册百通川經募五戶共來洋二元○一萬一千一百四十五號福昌行經募十二戶共洋二元○一萬七千二百十四號同昇經募不書名洋一元隱名氏錢五百文承本堂無名氏錢二百文張順記又無名又無名各錢一百以上七戶共洋二元一角○七千七百三十三册成泰銅錫鋪錢五百文又募張長明王法秀王浩然葉永芳張樹高汪瑞彩盧恊順許大和各錢二百文周合興錢一百文以上十戶共洋二元○六千三伯廿七册春園經募十五戶共洋三元○五千一百九十五册聚樂園經募十六戶共來錢二千五百文○一萬零零三十七册瑞來茶葉鋪經募十八戶共來洋一元錢六百文○怡烹衆友洋二元○錢順興經募十一戶共洋三元四角○泰生愼經募淸蔭草堂振古堂味經草堂共洋二元○泰和館來隱名氏錢四千文○謙吉祥經募翁錢二百文無力子錢二百文○以上均係塔册○樵國恭梅氏　母目疾全愈幷妻手上風疾卽瘳洋四元聚生銅洋三十二元南市德記各友洋三元又錢三百文王麗森朱蘭生朱高氏三戶各洋一元潘同永陸養眞保記三戶共合洋二元○張綠初先生書潤移助洋三元○頭利昌號經募戴顯運祈合家平安洋六十元○大團蘭言書屋銅洋二元由日生局來○無名氏洋四元又錢三百五十文同春錢六百文○本日共收洋一百三十一元銅洋三十四元小洋五角虛對洋一個錢十二千七百五十文合併申明 
[上海三馬路與昌絲棧陳竹坪經募山東賑捐四月初七日第二伯六十八次淸單]  
　　馬盈昌經募六戶共來洋四元又銅洋三元小洋二角○宏茂昌經募十一戶共洋三元三角○翁梅記烟號經募十二戶共洋一元二角錢九百五十文○誠濟戒烟店經募十一戶共來洋四元○九千零五十三册玉潤氏王厚田美哉氏各錢五百文陳錫藩水湘氏各錢四百文汪福生劉蘭生各錢三百文胡四海錢二百文廬寧海無力氏各錢一百文以上十戶共合洋三元○一泉樓茶舘洋二元又募各友六戶共錢三百五十文○悅昌文記洋五元又端節費移助洋五元羅禮堂莫雨帆陳寅生何嘉孚各洋一元陳渭生陳加年汪特臣各洋五角以上九戶共來洋十五元錢五百五十文○大吉樓扇店經募九戶共來洋三元爛印洋五元錢三百文○全泰成局經募五戶共來錢二千四百文○恆盛經募三戶共來銅洋一元錢二百五十文○潤泰號經募十一戶共來銅洋二元錢一千文○德源吳潤昌來上洋十一角虛對洋一個錢一千二百九十文○梁天興來洋二元又募梁耀基洋二角○永興棧銅洋四元○和昌成報關行洋兩元○一萬六千一百九十一號隱名氏洋七元○朱吉祥洋一元○以上均係塔册○江西朱驥記經募昌字册敬業堂洋十四元無名氏洋十元無名氏洋三元無名氏六戶各洋二元無名氏光裕堂無名氏立誠居無名氏樹德堂無名氏竹蔭書屋無名氏羅和記無名氏十一戶各洋一元以上二十戶共來洋五十元○楊魁先生交來未中漆業姚洋五十元后德先洋十元一粟道人銅洋十五元閬仙樓書茶第二次提捐洋四元馮義和洋一元同甡銅洋二元大昌米鋪錢一千文寓滬遠客錢三百文王姓錢一百五十文○恊源莊交來章復秋洋十元存性堂洋五元省過子洋三元無名氏二戶各洋一元以上五戶共洋二十元○申字單欲寡過齋日省齋二戶各洋一元母自欺齋錢李氏二戶各銅洋一元鄭子安無名氏錢楊氏胡錢氏錢李氏錢順寳六戶合洋一元○金郡恆利局來金郡不留名金郡黃蓮丙二戶各洋五元○張綠初先生書潤移助洋一元○永昌洋一元○本宅第廿二次桶捐散銅洋一元塔册銅洋四元散錢四百文呂宋票一條係英五月份第二千三百四十三號○本日共收英洋二百零一元内爛印洋五元銅洋世五元虛對洋一個小洋十九角錢八十九百四十文呂宋票一條合併聲明 
 
 

Page 11

 
 
[海上勝游]  
　　俗以四月初八日爲佛生日靜安寺近側陳設農器及家常應用之物以待鄕人購買小經紀人藉此得沾微利而三五少年又趁風日暄妍之候駕香車挈妙妓馳逐於軟紅塵裏鞭絲乍拂鬂影厮磨微風所吹衣香遠散我友鳳池釣客有句云坐馬車兠圈子張家花園靜安寺盖紀實也 
[賭屋發封]  
　　英會審宋二尹會同美繙譯易孟士至虹口查勘聚賭之處着地保拆毁草棚此已列報當時二尹問小茶舘内堂倌姚季春有無聚賭情事因姚供詞支吾飭交地保回署後飭差傳地保將姚解案判枷一月發頭門示衆並將瞿梅生嚴桂卿之房屋發封 
[虐婢宜懲]  
　　婢女唐桂林投捕房訴稱幼失怙恃又無親屬蒙顧子仙留養供奔走之役奈主母性甚凶悍時作河東獅吼稍不遂意卽以白木棍從事不勝苦楚故來控訴捕頭查得該婢傷及下體飭送仁濟醫院醫治再解公堂請示 
[英界公堂瑣案]  
　　談士朋稱失自鳴鐘一架由捕緝獲人贓請爲給領羅太守判該竊陳培增管押一月贓交談領○王子生稱有金利和闖入圖竊幸卽覻破交捕送案羅太守判該竊管押三天○王阿三稱失自鳴鐘今已獲賊特請究辦捕頭禀陳桂林前會管押甫經釋放又敢犯竊請爲重辦羅太守隨判陳桂林管　六個月贓交王領○轎役趙阿增稱停轎在酒館前失去門簾由捕獲賊投案請領羅太守判掌陳阿二二十下贓交趙領○二百十三號華捕稱東洋車夫陳阿春黑夜不點燈違章請罰陳供實因風大吹滅羅太守從寛斥釋 
[法界公堂瑣案]  
　　　捕於昨日黎明在裕興街橫街見一人携一包外裹破布衫形跡可疑遙尾其後其人慌張欲遁捕卽上前盤詰將包挖開其中均係縐紗隨卽拘獲送案計有縐紗七十三疋翁太守詰解案之金福堂據供蘇州人本作水果生意現做小工夜間住吉祥街聚興客棧每早五點鐘出外今晨過城河浜見新北門城脚立有人又有一人將包抛在空荷花缸内伊等去後我卽取包欲至小東門付質適遇巡捕太守謂爾取别人之物總算是竊着暫押俟包探往客棧查明再核縐紗暫存捕房俟失主認領○復興里泰和客棧主王味三偕客曾其祥投案稱曾于三月二十到棧二十九日到吳淞初四日回棧前日忽有許多甯波人冐稱包探向曾尋釁曾避至樓上伊等上樓將曾拖下剥去衣服質錢將票擲還幷欲將曾軋往英界因卽鳴捕解案曾其祥供湖南人本在上海當勇去年遣撤歸家現又到滬謀事前日在新街上吃茶伊等因借洋不遂將我套褲長衫幷洋五元取去又到樓上將鎖敲斷翁太守詰解案之王守言供稱前在别發洋行爲夥前日見湖南帮人打架開棧者說伊來路不明伊於三月二十九日到太守謂開棧者與伊均說爾冒充包探並未說伊夾路不明王供今日伊已串同有尖刀一把在伊處太守以王守言所供支離着交捕暫押○前報列趙嘉喜控趙阿四將妻孟氏及其次子誘匿張王氏家内一節張王氏經人保出後將趙四等送案昨日趙嘉喜帶其長子及次子投案稱兩子均孟氏所生據次子說張王氏與趙四商量要賣與戲園裏已經看過講價未成太守詰趙四據供與趙嘉喜爲隣與孟氏往來四五年現賣與我太守謂伊卽賣妻並未賣子爾拐騙有夫之婦又欲將子賣與戲園實屬可惡着重責三百板枷號兩月孟氏無恥着掌頰一百下着趙嘉喜領回管束若再逃逸定當重辦幷諭法包探着保將張王氏交案○二月初有崑山船戶劉阿二控盧墟船戶倪福如串合伊夥將妹拐去據倪福如供實係叔父倪文炳所爲經翁太守着將倪福如交保尋交倪文炳上月二十六日將文炳交案昨日解訊不認拐帶亦不與劉二之夥串合着伊交保又無保人翁太守着卽送縣○法捕在浦灘拿獲聚賭之顧厚培太守着責八十板○前報列法馬路洋廣京貨店獲住竊布之陳鄭氏將伊夫陳金寳押候解訊昨日捕房將陳解案仍不認竊太守謂雖無贓証但出自爾婦之口何得狡賴着將陳金寳責一百板○前報列洋涇浜外國酒店主婦控侍者王金泉竊洋太守曾着包探往查並無贓証太守商之祁繙譯官請將西婦開導又諭王金泉嗣後須覓荐保不可造次及出外西婦又在堂門口將王毆打太守見之謂前據王供被打辭工今在堂上如此前說諒非無因請將西婦傳案申斥祁君然之○法捕房逃逸人犯中有王振山者前日又在小東門偷挑糞人張小寳之元布夾褂被張拉住乘間欲逃張竭力追赶始得交捕解案後張稱尙少旱烟管一枝翁太守着將衣服給張領去烟袋諒已失去着張先退隨問王振山當時何人起意逃去如何開門答稱日問張阿大因烟癮甚大與死者王阿毛商量逃逸及夜間張阿大開門去鎖同押之二十四人皆知之及後有十七八人出鐵栅門四散而逃不知究竟太守着將王振山交捕管押俟將逃犯獲齊冉核 
 
 

Page 12

 
 
   
 
