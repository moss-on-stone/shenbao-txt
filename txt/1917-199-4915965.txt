# 1917 - 199 - 4915965

 

Page 1

 
 
   
 
 

Page 2

 
 
時評 
[不能動（冷）]  
　　中國之事可以不能動三字賅括之且就也决裂也亦不能動其不能動之原因則以贊成與反對不能劃一清澈之界線故 
贊成之中有反對反對之中有贊成以人言非特全國然也即一黨一派之中亦如此非特一黨一派然也即一黨一派中三四人所結之團體亦如此非特三四人所結之團體然也即一人之前後亦如此以時言非特畢生然也即數年之間亦如此非特數年然也即數月之間亦如此非特數月然也即一日之間亦如此由此以談是舉中國之人人人於時時刻刻之間贊成之中有反對反對之中有贊成而其間之界線尙能劃分乎 
贊成之中有反對是以雖且就而不能動也反對之中有贊成是以雖决裂而亦不能動也 
[命令]  
　　七月二十四日大總統令特任周道剛暫代四川督軍此令 
又令特派饒懷文署海軍總司令此令 
又令海軍總長劉冠雄呈海軍第一艦隊司令林葆懌應請免職林葆懌着即免職此令 
又令任命林頌莊署海軍第一艦隊司令杜錫珪署海軍第二艦隊司令此令 
又令任命涂鳳書爲國務院參議此令 
又令張競仁給予三等嘉禾章此令 
[專電]  
　　北京電浙事電馮主持（二十四日下午五鐘） 
北京電長蘆運使陶因李黨免官段芝貴三弟永彬繼 
（二十四日下午五鐘） 
北京電派吳光新由湘率師平川之說决發表（二十四日下午五鐘） 
北京電昨閣議發表以饒懷文爲海軍總司令林葆懌免職林頌莊署第一艦隊司令杜錫珪署第二司令周道剛暫代川督（二十五日上午五鐘） 
北京電海軍司法長均巳就職（二十四日下午九鐘） 
北京電劉冠雄昨午由津抵京即赴叚宅商對付海軍方法結果仍主和解（二十五日上午九鐘） 
漢口電武漢軍警稽查益嚴昨在漢口破獲黨人多名 
（二十五日下午四鐘） 
東京電印度金融因印度證劵發行額以九百萬元爲限一時頗形緊迫印度政廳於三星期前以法律規定得買入金貨及金塊故由美國輸入印度金貨達三十萬鎊日本正金銀行亦輸送巨額之巨貨金融漸見活動滙兌亦無障碍 
[外電]  
　　北京電馮國璋行將來京殆無可疑浦口駐車頗多專候送駕車已備齊者百餘輛現仍設法備置車輛由此推想馮殆欲携兵同行傳說馮將帶兵二萬北上惟以記者所聞其數不逾一萬顯見馮國璋不願如黄陂之爲傀儡總統受人威脅以國家至尊之人須附有率兵同行之條件始可來京此誠解决全局之要事 
（二十四日） 
南京電昨夜下關大火損失不少中國大旅館三家及葡人所開之汽車行悉被焚燬共約損失五萬兩據華人云有妓女數人葬身火窟（二十四日）以上字林報 
廣州電廣州準備歡迎由滬赴粤之國會議員並望伍廷芳岑春煊唐紹儀來粤軍事當道刻正布置廣州以　南方領袖之命令中中政府之鐵道與衙署今悉由粤政府監視惟此間中國銀行將現資存於沙面外人銀行（二十三日）路透電 
南京電徐州之辫兵不服招撫昨夜又騷擾因議决由蘇魯皖三路之兵協力剿辦 
（二十五日） 
南京電江西第六師之兵昨日午後上時由師畏齊燮元統率到寗於萬壽宫設司令部 
（二十五日） 
漢口電王督軍因海軍第一艦隊獨立甚恐湖北巡防艦隊亦被動搖故特召椗泊武昌之各艦艦長曉以擁護中央之大義並命陸軍各隊監視軍艦行動（二十五日） 
漢口電湖北亂黨首領吳宗禮（譯音）等七人昨在漢口被捕（二十五日） 
北京電馮國璋有於二十九日由寗首途北上之說（二十五日） 
北京電陸榮廷數日前曾有請黎總統復職之電報聞昨又有密電致國務院反對馮國璋繼任總統之說（二十五日） 
北京電劉冠雄昨日午後入京直接與段總理協議抵制海軍獨立之法（二十五日） 
北京電徐世昌熊希齡先後詣法蘭西醫院謁見黎元洪勸請復職（二十五日） 
東京電官場得電暹羅國於二十二日布告對德奥國宣戰其勅詔略謂暹羅國自戰爭開始以來嚴守中立乃德奥兩國所爲盡反人道之原則侮蔑小國有一變爲濧世界之通商人類及平和戰爭之勢雖經暹羅政府公式抗議而該兩國政府竟不加以考慮暹羅爲盡國際團體一員之義務茲不得巳布告宣戰云云 
（二十五日）以上東方通信社電 
[戰電]  
　　倫敦電今晚海格將軍報稱今晨英軍在亞維盎南面襲擊破敵軍陣地廣六百碼深三百碼敵軍大受損失英軍襲擊哇斯太凡勒東面固守之田莊頗得利且在歇里細西北擊敗進攻之敵軍昨日天空戰事甚多天氣清朗瞭望甚明英飛機協助砲隊作戰且以炸彈三嚬擲擊敵軍各要點效果甚佳英軍擊落敵飛機十四架英飛機失蹤者九架（二十三日） 
 
 

Page 3

 
 
倫敦電海格將軍報稱英軍在哈佛蘭柯爾等處襲擊獲勝（二十四日） 
巴黎電今日下午公報云白萊央拉盎洛瓦西北境内夜有猛烈之砲火敵軍兩次圖抵法軍陣線均爲法軍所敗敵兵一枝隊在桑錫北面衝鋒爲法軍砲火逐回戰壕大受損失敵軍在塞尼與愛萊間進攻無效果克拉盎勒前砲戰仍在劇烈進行開列福尼亞高原尤甚（二十四日） 
俄京電軍工代表會與農民代表會夜會議後通過决議案謂陸軍之潰敗與内國之騷亂已陷國家與革命於危境政府者所賴以保全革命之物今當予以無限權力恢復陸軍軍紀與公共治安云（二十三日） 
要聞一 
[東京通信（二）（十）（九）（心危）]  
　　美俄之大鐵道計畫 
日紙之中國時局觀 
俄京與紐約間之大鐵道敷設問題近忽喧傳於世其成約之迅速與美人着眼之遠大不得不使人驚駭前日美國遣俄特使魯德氏至俄之時卽有關於該鐵道敷設權契約成立之消息然據一般之觀察以爲未必即成事實即成事實亦無若是之敏捷乃據近日各方面之消息觀之或竟有出人意外之迅速而成事實者今考其内容爲係自美之紐約爲起點經加奈大及亞拉斯加而至俾林海峽乃以聯絡船沿俄國海岸而與西伯利亞鐵道相聯絡直達俄都此種計畫之規模雖大經費雖浩繁然以今日美國之金力言之實非决不能辦到之事使美國對於此大事業而告厥成則舉凡西伯里亞沿岸北樺太加摩欺架以及俄領之亞拉斯加沿線悉入美國勢力範圍之内而樺太西伯利亞及中央亞細亞等所有之礦山發掘權俱爲美國之囊中物不問可知於是日本勢力範圍之北方不免受美國之偉大勢力之壓迫實即南自斐列賓西至西伯利亞俱爲美國勢力所包圍故此亦爲當今世界上之一大問題也 
自張勳復辟失敗後段祺瑞入京新内閣成立以目今而論中國時局可稱小康雖然尙有當面之五大問題急待解决不得遽可云樂觀也五大問題惟何曰大總統問題曰議會召集問題曰憲法制定問題曰參戰問題曰南方鎭定問題有此五難題横互於前苟措置一失宜　内閣之復須失脚亦不難預測今姑據日本各報對於此五問題之觀察述之如次總統問題黎氏旣引過自衆咎立意固辭馮氏又知難而退大有躊躇之色當此大總統不得着落之時徐世昌乃有乘間而起之說然又見夫兩總統之不得安富尊榮亦不敢决然上台故其結果雖馮氏不願身入爲北京系所包圍之北京終恐爲約法所縛不容不去做一時總統也議會問題段總理亦以急須召集爲言然不免有武斷之非難况舊國會旣無復活之希望將之議員數又將半減其受南方之攻擊勢所必然故爲避去許多非難計或即實行所謂每省五名之臨時參議院以救急亦未可知憲法問題雖爲立法機關成立後之問題然其趨向或如袁氏之制定憲法同一用意以自已爲中心將全權集於國務院而減削大總統及議會之權限觀於段氏以前之設施即可想像得之者也參戰問題爲段氏前内閣失脚之原因故當新内閣成立之後卽宣言外交方針並不變更云云薑欲染此勝利連作解决一方可取信於聯合國一方即可鞏固其自己之地位至南方鎭定問題爲目今最困難之問題若云武力解决則陸軍或有不足之虞而海軍之誰去誰從尙未有一定之把握勢或難致成效若云和平解决則雙方意見疏隔太遠觀於段祺瑞討伐張勳以恢復其所謂中華民國之時而南方派巳極力攻擊段氏無擁護共和之資格而孫中山且乘軍艦至廣東聯絡南方各省以抵抗段氏卽可知南北眞有氷炭不容之慨故段氏當此之際或取放任主義見機行事亦未可知也日紙之觀察類都如是然其事實如何目下固不得而知使不幸對於南方鎭定問題言而有中則中國今後之時局實不能樂觀也 
[各督主張總統問題之一斑]  
　　各省對於總統問題之主張有電請黄陂復職者有電請河間繼任者茲將京中所發布之電文錄下以見一斑其一江西李督軍通電云北京國務院各部院武鳴陸巡閱使各省督軍省長寗夏龍華護軍使承德歸化張家口都統海軍總司令鈞鑒張勳叛國擾我神京天祚中華妖氛迅滅而人心未定首座猶虚此誠危急存亡之秋也恭讀黎大總統寒日二電及馮代總統寒電互相推讓各持理由至德謙冲令人感佩竊謂黄陂寛厚慈祥德望素著雖以五事自責益見謙光之衷溯自京師發難之初聞有使館借居之計純卽由路透公司電詢近狀祗候興居並以亂事易平請勿自灰初志嗣以京局底定遂又遣員北上籲懇速出救民乃據去員覆稱黄陂退志巳决側聆之下五夜徬徨旣讀罪己之辭果定褰裳之意允恭克讓出於至誠纯以爲代天位者宜順人心臨大事者不拘小節又復切電敦勸苦口責難比奉復音詞益堅决且有執事愛人以德爲國計久遠不忍一悮再悮等語循繹再三挽勸無術徒喚奈何想諸公敬重黄陂必當同聲籲請喁望之殷勸駕之切力且倍純應知梗概因思邦家多難元首久懸衆心難安國體何在内妨政治之發展外召四方之責言險象環生所關匪細黄陂素性不爲燆情旣巳堅决於前詎肯遷就於後若復强迫必致淵潛於公於私得無兩負河間馮公德威久孚在法當繼責無旁貸義不容辭本爲全國所推崇忍拒前人之付託合肥總理業經電迎純亦剴切陳詞敦請入都以邦基爲重諸公愛國之心過純百倍皇皇相弔亮有同情擬請一致電促河間早日赴京以安大局河間素具救國熱忱當不忍再行堅却全球屬目舉國歸心安危之機間不容髮謹抒愚慮奉質高明乞惠敎言無任延佇李純養叩其二陸榮廷等電云萬急大總統叚總理南就副總統鈞鑒各省督軍省長各都統護軍使均鑒大總統寒電副總統寒電均奉敬悉此次復辟發生實由張勳　弄現在京師底定巨　就平全國秩序亟應恢復我大總統寛仁宏毅誠篤公忠久爲國人所深仰自經事變尤能忍辱負重艱苦卓絶力持正義鎭靜不撓其委曲求全之苦心尤爲天下所共諒就任以來並無違法舉動斷不能無故去職榮廷等誓謁愚誠始終擁戴副總統旣經奉還戳權應請我大總統即日復位以慰全國民望日月復明雲霓引領迫切待命無任盼禱陸榮廷陳炳焜譚浩明劉承恩呈叩皓印其三倪嗣冲電云大總統國務院段總理鈞鑒華密頃奉大總統寒日通電以北京業經收復仍將代理大總統職權奉還黎前大總統等因仰見我大總統尊重國權之盛德欽服英名惟念首都重地旣經我大總統總理謨猷默運掃蕩廓清則謳歌訟獄顯有攸歸我大總統即欲敝屣政權又豈軍民之所能恝捨乎伏乞我大總統上念國家締造之艱下念國民傾仰之切迅速入京執行職權共和幸甚國民幸甚除電商各省外謹貫區區伏乞鈞鑒倪嗣冲叩陳印其四楊善德等電云南京馮大總統北京段總理鈞鑒頃奉大總統寒日通電以北京收復仍還政權於黎前總統等因仰見我大總統公正謙德中外同欽惟念黎前總統經禍變之迭更念補苴之匪易痛定思痛絶不肯再　大任我大總統謙退爲懷誠爲盛德然外潮方激内　未弭經緯萬端存亡一息卽忍舍軍民而去恐軍民亦斷不能　我大總統也惟有代表軍民籲懇我大總統當仁不讓迅駕入京與總理速組政府安内攘外旋乾轉坤以副天下喁喁之望大局幸甚浙江督軍楊善德省長齊耀珊嘯印其五李厚基電云國務院叚總理鈞鑒華密昨奉寒日通電以北京業經收復仍將代理大總統職權奉還黎前大總統等因仰見我大總統盛德爲懷尊崇國體無任欽佩惟念當此國家多事之秋定亂安邦端賴元首與總理之得人此次京師之變創鉅痛深殷鑒不遠尙幸我大總統總理潛謀默運得以迅速廓清偉績豐功百流共仰若竟謙抑奉還不僅有掩黎前大總統一再退讓之美德抑亦大拂輿情務請我大總統以國爲重尅期入都藉慰衆望而安人心國家幸甚福建督軍兼省長李厚基叩嘯印 
[靳雲鵬南來與馮河間北上]  
　　馮河間延期北上前函已言之矣茲復與靳雲鵬南來相提並論者蓋以靳雲鵬此次南來與馮河間北上有莫大之關係實爲我全國人所欲先覩爲快者也余故書此以告我國人靳雲鵬奉叚總理命於月之二十二日由津浦路乘車南來歡迎河間北上二十三日下午三時抵浦由副官劉連茹招待一切先是靳於登車之先由津來電准於二十三日到浦當經馮河間飭副官處率領衞隊渡江歡迎届時車抵浦站靳之馬弁衞兵等先行下車所有文武各官以及隨員人等相繼渡江統計七十餘人濟濟鏘鏘頗極一時之盛茲將職員及隨員名單杞述於下（甲）職員公府衞侍武官計八員李士銳趙學方李和張青林方咸五李伯飛蕭廣傳蕭星垣等文承宣官二員田鴻恩李瀚武承宣官二員丁得勝韓誠（乙）隨員十人張聯芳苑尙品張松柏賈得耀高鶴倪文翰韓聯基吳師善廖宇春于化龍等外有排長一名張仁德事務長一名王長有馬弁十五名衞兵十五名憲兵二名所有文武各員均經馮河間分别延見暫假督軍署前大行宫華洋旅館爲行台至行台中之招待則由馮河間派署中副官處庶務股輪流擔任 
靳氏入行台後馮卽專人持帖往邀假座洋花廳宴以兩餐在座者中央及各省代表並齊省長王鎭守使金陵道尹俞紀琦省警廳長王桂林以及本城各軍隊長官與何副官長及各課長等當時席間談話甚久靳謂京師狀况業巳如常庶務紛紜亟待整理段總理與各部長官企望啟節幾若大旱之望雲霓一切内政外交諸要政每苦於無所禀承雖能一一電陳然轉折往還諸多不便總理致意懇請從速啟行馮答西南方面頗有謠言電稿飛來日有數起反對聲浪時有所聞加以海軍宣言脫離關係風雲變幻無定翹首西南實堪浩歎府中迭次會議結果主張疏通昨巳派員前往能否南北一致尙未可知余意無論同意與否决計擁戴黄陂請其復任昨去電度巳到逹並請各省一致諒必能表同情靳又謂西南及海軍方面余在京時總理巳有辦法陸榮廷方面由梁任公擔任疏通並請其出任調停海軍方面亦有計劃至黄陂辭職甚堅並已决計東渡即强迫復任恐亦於事無裨也馮答謂余之遲遲吾行非爲個人之名譽實爲大局之安危刻下若粤若桂若滇若滇若黔各省已有宣言瞻望前途不勝憂慮倘一旦北上南北之間誰與維持言下不勝鬱鬱一時闔座默然旋由副官長何紹賢在座令進點各食少許而散河間言論大致若斯北上與否亦可以知其大概矣 
[國會議員歲費之結束]  
　　近頃外間頗傳留　參衆兩院議員一百十六人 
呈請政府發給本年份歲費之說但前日早聞梁財長已商撥六十萬元發給議員歲費已交内務部辦理惟須各本人親自到領今仍有呈請發給歲費之舉未免兩歧當非事實惟聞内務部昨爲議員歲費事曾咨財政部其文云内務部爲咨行事前准咨稱准内務部咨請將參衆兩院歲費旅費設法全數籌撥一次發給等因查參衆兩院議員歲費旅費本部前咨將六月份歲費及本届會期内應領旅費先行籌備係因財政困難藉資周轉起見茲准咨稱各節固屬實情惟現在兩院秘書廳尙未移交有無借支欵項亦未查明究竟前項歲費旅費尙應補給若干實屬無憑核發應俟接收查明借支欵項數目造册咨部以憑辦理等因前來查參衆兩院應行補發歲費旅費數目按照全額計共需銀一百零五萬元現在該兩院秘書廳甫將關於議員歲費旅費各簿册函送到部如俟逐項清查核算再行咨請撥欵誠恐時日遷延致議員有守候之苦相應咨請貴部查照即日先撥一百零五萬元俾便定期發給將來實發若干再行造册咨送貴部並將餘欵繳還可也云云此蓋舊國會結束之一段落也 
[戴戡有在川殉難說]  
　　成都兵亂後劉存厚旋入成都戴督軍已率殘卒走簡陽各情曾略記前報茲據本埠某機關消息謂劉存厚仇視滇黔張勳復辟劉又受僞巡撫命令之嫌疑近竟率衆圍攻成都鍾體道亦與劉連合黔軍以一旅之衆血戰十餘日力漸不支頃得川電成都於十七日失守戴督軍及黔軍旅長熊其勳同時殉難滇黔兩省憤慨巳極業己會師進攻聲討國賊并以擁護約殲滅首惡云云此說果確川局不堪言矣 
[南京快信]  
　　迎馮代總統北上之花車現仍停浦站侍衞武官八員文承宣官四員均暫留寗靳雲鵬先回京復命 
黎黄陂昨電馮代總統决不復職並促馮早日入京以安大局 
江甯鎭守使王廷楨督軍署咯處課長本城各高級軍官昨日（二十四）下午七時假座侯府張公館公宴靳將軍隨員 
曹汝霖葉恭綽電馮代總統鈞駕不日晋京特派津浦路副局長勞之常鄭洪年來寗預備車輛等項馮派副官前往接洽 
浙督楊善德昨來密電報告軍事 
吳光新任川督軍蒲殿俊任川省長馮復電命令暫緩發表 
蘇督一席目前决不更人段倪李王諸說聞已打消處分清室問題馮段均不肯有所主張現决俟臨時參議院召集時交院議决 
贛省陸軍第六師師長齊燮元昨日（二十四）下午四時由江孚輪率隊來省塡防 
沭陽縣匪風大熾知事竇以莊爲匪所困昨有電來省督署已電海州鎭守使白寳山就近剿滅 
財廳因各征收機關稅收短絀甚鉅昨將各釐局稅所委員撤換十處丹徒稅務所長改委趙國琛閔行稅務所長改委張宗澤海門稅務所長改委鄧昶崇明稅務所長改委馬鐘齡武丹稅務所改委俞壽璋青口釐局長改委楊治善姜海釐局長改委管象庚如臯釐局長改委方時發大河口釐局長改委董銘丹阜寗釐局長改委文林 
昨晚下關大火焚去迎賓旅館第一旅館小公園新華汽車行等約二小時許始滅損失不資並焚死妓女旅客若干人 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[混沌中之總統問題]  
　　馮河間來京之期確爲二十六日外間咸謂河間此次來京就職統率陸軍兩萬名作爲衞兵此項謠傳似係出於　度昨有人特叩詢公府及國務院某要人據云河間此次來都確非專爲就大總統任其最要者五項（甲）勸請黎大總統復職（乙）籌商維持大局及一切善後辦法（丙）處分清室手續（丁）處置張勳辦法（戊）召集國會促進立憲政策帶兵來京尤屬無稽之談河間屢次來電宣言由寗北上决意輕車減從以免人民心懷疑慮看作張勳第二故由公府指揮使徐邦傑氏呈准段總理指派衞侍武官八員文武承宣官四員往南京迎迓河間據此情形即可證實馮氏無帶重兵來京之着意也云云並聞徐指揮使所派侍從武官蕭廣傅李和李壯飛梁彦章方咸五李殿甲及承宣官丁得勝隨帶兵隊三十名前往南京歡迎均於昨（二十二日）早車由東站出京徐氏又以河間來京在卽特將居仁堂及大禮堂房間派員監視布置一新備作河間行轅倘繼任元首果成事實藉免再加修飾惟聞事前徐氏曾商准黎黄陂與段合肥並非個人之主張另一消息禁衞軍司令部現亦預 
亦惟馮君之自擇而巳此次河間繼任總統之説政府方面喧傳最早且信使往返絡繹於途不曰定期北上卽曰某日偕瀛眷起程赴京乃前昨兩日林長民就職無期靳雲鵬南下任務非常複雜就四圍情形而詳悉考究覺益陷入於混沌之域中據南方傳來消息總統一席除十八省督軍通電主張黄陂復位外河間態度仍不明瞭其對待合肥實附有一種條件即帶兵若干來京作爲公府衞隊（一説云河間帶兵之耗不確）段氏現在所處之地位及所抱之政策又絶對不能容納馮之主張故段前日爲召集國會事特致電南京提議以總統命令發布召集臨時參議院馮答以由北京國務會議解决云云又聞段氏以反對各省旣無調停餘地一切不妨暫取放任政策故日從事於鞏固政府觀於數日來之用人行政可知其大凡綜上數端觀之則總統問題之解决尙非旦夕所可望也又據政府方面消息日前外間盛傳馮代總統將於一星期内來京就職此係根據馮氏致國務院之電厥後又傳十八省督軍有電主張黄陂復職見者因疑馮氏實有奉還職權之决心遂料一星期北來之言亦未必果能實踐昨據某方面接到南京來電則馮氏何時北來仍無確實消息推原其故馮氏所抱衷曲必俟時局有解决之曙光方肯來京正式任職今則尙在渾沌之中宜其遲遲吾行也至於黄陂復職問題鄂省王督軍及西南陸巡閱使陳譚兩督軍等均曾有電主張但黄陂之意仍甚堅决聞其覆王督軍電有謂屢承勸告謹謝厚意惟某巳决計去職幸勿再以相强詞氣决絶絶無商量餘地云 
[處置張勳與馮雷等問題]  
　　日來外間喧傳張勳巳隨同外國人遁走因而政府現在調查此事是否屬實至外間種種之謠傳或謂二十號上午八點餘鐘東車站上有荷蘭衞兵一隊押運軍械十六箱乘京奉快車出京張勳或即隨同遁逃者或又謂外人方面消息張勳此次隨同外國人潛逃聞需保險費四百萬元護送至徐州者皆不足信也又聞外交部汪大燮總長因外間喧傳有張勳梁敦彦等均由使界潛逃之説昨復陳商段總理擬於二十三日再會駐京荷公使嚴詢此事並分謁協約國各公使詢問梁等是否仍隱匿使界以免彼等幸逃法網致生枝節 
駐紥奉天遼中之陸軍第二十八師師長馮德麟同步軍第五十五旅旅長張海鵬曾率護兵二百名入京贊成張勳之復辟及復辟失敗馮在天津被捕張亦慮遭不測於是改裝車夫由陸路出山海關徑赴營口爲掩人耳目遂歸原駐地點張本鬍匪出身不明時勢僅恃蠻勇隸馮部下伊現憤恨此次之失敗擬鼓動徐州之定武軍再起暴動以洩其忿刻段總理已悉其陰謀曾電飭奉督張作霖嚴爲監視以防他虞又聞此次雷震春與張鎭芳在豐台被捕據知其内幕者云段芝貴與雷張兩逆從前均係把兄弟當雷張兩逆臨逃走時曾從電話中告知段芝貴段氏聞之原想故作不知任其走過不意其手下有一副官虞維鐸君聞知其事憤然言曰管他什麽我們也來他一下子於是吩咐其手下人從豐台頭等車上硬將雷張二逆拉出送交總司令部段氏聞之知生米巳做成熟飯無可如何不能不按照公事牌子公事公竲獻之所以如此者或疑虞平素與雷張有何仇恨實則虞與雷張二人絶無絲毫嫌疑不過虞當民國初年曾任某省財政廳廳長因事被議且得有重大處分三四年以來異常窮困僅賴吳總監提携每月在警廳上拿二百元一月之薪水勉强度日因是心中憤恨異常故借張雷以發洩其憤恨也此説而確則將來如何處置張雷等之下文正自難知矣 
[川陜間關於劉戴兵爭之文電]  
　　劉戴兵爭成都一節個中眞相尙未大明茲者京中某機關近頃發布有川陜各方面致京文電多起爲錄其較近之數電如次十七日接西安陳樹藩電云卿密咸電敬悉逆勳叛國變起非常芝師振臂一呼不崇朝而逆燄頓熄畿輔又安欽服何似吾帥協力行間賢勞至堪佩也戴劉起釁原因據成都最近報告云自復辟耗傳戴把持電局使劉不能通訊劉與交涉無效五號夜戴率軍攻劉並燒民房數萬家通電各省誣劉甘受僞職劉奮通與戰奪回東西校場及鼓樓等處戴退入城拒守焚燒南城民房殆盡劉復進攻至□日内城軍械局被炸戴乘隙逃遁　連日衝突之情形也昨接劉致鄂皖兩省電傳云滇黔因不慊於芝帥之故致乘機會佔領川疆幸將亂黨大股殱除戴戡逃遁未盡殘卒計日可平惟滇軍仍舊負隅在川東一五兩師不免爲其所惑狼心久蓄豕突堪虞等語撮要奉聞請轉呈芝師對於川局預定解决方針並盼示復受業陳樹藩篠同日接順慶鍾體道等電云段總理鈞鑒並抄遂法界家蔭里蒲伯英各先生鑒四川自民國以來迭遭多難而釀亂之深受禍之酷未有甚亟於今日者川滇衝突甫過繼以川黔戰爭爲日不過八十流毒殆遍全省成都一隅兩墜塗炭巿街盡成瓦礫人民半作鬼物即其孑遺所存又復顚連無告老弱　露孤寡號泣見者心摧聞之肝裂此旣水深火熱亟有待於在位者之拯救撫綏而戰之起政綱解紐戴戡以本省最高級長官不憚挾私逞忿與劉存厚互鬭川省所有軍民兩政一時停止作用前陷於無政府之險境川省萑苻向苦未盡乘間竊發輙復遍地民不聊生加之在川滇軍數逾兩師以上前此惡感究未消釋現在事勢更患陵轢乃者滇軍尙未出境而黔軍又繼起衝突同仇共惡川難未已又四川各師復因督軍無人統攝乏主所謂羣龍無首尤恐别生枝節矧當滇黔軍隊在川無異水火同處一盂鬭爭之禍寗能倖免方今之勢殆同厝火積薪稍縱須臾將必滔天燎原是用瀝呈望懇我鈞座俯念川局之摧殘零落川民之顚連困苦未堪多難迅商大總統立簡賢明精强大員分别管攝軍民兩政安插主客各軍撫卹災餘黎民再電呈間接羅將軍來電稱於元日巳帶兵西上誠恐彼此接近誤會復起戰鬭仍懇鈞座立刻電阻止倘於途中得電卽就所在駐紥仍應靜聽中央查辦以弭巨禍而奠川局不勝激切屏營待命之至鍾體道張瀾叩删印十九日又接順慶電云千萬火急南京大總統北京總理鈞鑒頃接羅將軍銑電以劉存厚附逆帶兵叛亂一俟川事稍靖即行會師北伐等語查劉存厚不受僞命擁護共和確非附逆業經迭電聲明即羅將軍佳電亦認戴劉借洩私憤操戈同室並稱現爲排難解紛計特與川省滇黔川各軍約準各師部均應駐原防地點不得擅自移動等語又元日來電亦稱帶兵西上調解今乃突變謂劉附逆並據渝電探得瀘州方面滇軍巳向我軍增加其在叙井之兵紛向榮威犍嘉移動又於叙府新到援兵一團等語似此蓄謀疑深用意叵測佯約川省各軍不得擅動陰將所部移調並增援兵現在部署已定揭去調解假面藉口劉存厚附逆實行攻擊川軍侵佔川省當此國難甫平我大總統總理先後就職有電解决川紛卽使戴劉互鬭不休政府自有權衡依法懲處羅將軍何得輒藉稱兵不遵我大總統總理並飭各省軍隊不得擅離原防之電令是劉存厚尙非附逆叛亂而羅將軍不啻敢於摧挫共和破壞統一况京師已於文日完全收復羅將軍豈猶不知輙又稱一俟川事稍靖即行會師北伐以前不出一兵事定乃復興師不已藉口北伐遂其侵占野心亟在圖川罔知救國體道等以羅將軍此等行爲在共和回復國家統一之下輙敢藉端侵略鄰省蔑視政府弁髦命令直是摧挫共和破壞統一川人抵死不能承受我大總統總理若不嚴重干涉勒令停止川固不寺再罹戰禍大局前途未堪設想特電激切請命鵠待復示辦法川軍第三師師長鍾體道嘉陵道尹張瀾叩篠印又電云萬火急南京大總統北京段總理鈞鑒昨夜三更呈篠電後道等認爲川局今日危險異常徹夜焦急苦思羅將軍假討逆之名行侵川之實當此共和政府回復我大總統總理對於摧殘共和破壞統一之行徑度旣嚴切電止惟頃據省函稱十三日川軍將南門讓出許黔軍退走殊該軍兩營奔出在南門一帶焚刦殺三事達於極點川軍憤怒因復撻擊該軍仍退入皇城至今戰事未息等語體道除於十四日已派旅長陳經馳赴省城調解外復准於本日親身兼程赴省調解以冀川事早靖免使滇軍藉口西上仍懇我大總統總理嚴令羅將軍不許妄動以致别生枝節糜爛全川破壞大局再羅將軍若不遵命竟行稱兵並懇切示機宜辦法川軍第三師師長鍾體道嘉陵道道尹張瀾叩巧印十九日接重慶電云急北京段總理鈞鑒誠密頃接超威將軍羅佩金銑電文曰復辟實現危及國本張雷叛黨罪不容誅前於魚日電請尅日興師聲罪致討佩金亦已編成靖國第一軍正擬聯合川黔各軍分道進發適劉存厚附逆叛亂急攻成都戴督身陷重圍叛軍肆行焚刦電請援應本軍爲地方人民計不能不急力先定川亂一俟稍靖卽行會師北伐共紓國難等因又據探報瀘縣叙府自流井綦江等處滇黔軍尙在紛紛募兵等情按蓉城二次兵禍較前尤加慘酷死亡枕藉全城爲墟道剛前擬隻身西上調停曾於佳日電陳在案乃行抵内江道途爲滇軍阻塞已無調處餘地且滇黔兩省軍隊近日紛紛闌川境剛旣阻前進又急防區已於本日兼程返渝竊此次川省兵禍迭據各方面文報復詳加調查確因戴兼督懷挾存厚前嫌藉名報復兵端之開釁實自戴焚燒殺掠慘不忍聞今羅將軍復聲言平亂帶兵西上從茲川禍寗有已時况迭奉明令大憝已平各省軍隊不得擅自離防及另立名目而滇黔各軍猶假藉名義肆行招募聲言討逆横入川境各地將使孑遺之民靡有噍類剛勸告計窮坐視心疚祇得籲懇鈞座迅發明令嚴飭戴劉停止交攻並禁止滇黔各軍不得任意招集擅行西上川省糾紛靜候中央解决如竟違抗命令任意横行究應如何處置之處統候示遵四川第一師師長周道剛叩巧印 
[國會議員之主張自由召集者]  
　　近來國會問題爲南北意見極端相反之一要點政府力闢恢復舊國會而民黨則主張自由召集此其大較也山東國會議員張瑞萱之主張足以代表一般民黨心理茲錄其宣言如下議員宜嚴格遵守法律尤宜積極執行職務黎總統違法解散國會若議員承認之亦違法也當此大難甫平百端待舉之秋議員不速自集會執行職務是溺職也今敗度骫法之徒力提邪説瞽惑視聽曰法律應受政治之支配宜乘戰勝張逆之餘威將從前造成民國之一切法律根本推翻另行爐造曰按照舊選舉法另行改選曰恢復臨時參議院曰由各省重新推舉代表目無法紀莠言亂政似此法外主張任行其一皆足開武力任意左右法律之惡例使憲法無成立之時國基無確定之日其禍直甚於洪水猛獸故欲救今之危局舍尊重臨時約法議員速自集會外别無他道不然總統問題何以解决總理閣員何以産生若以意爲之則此一意思彼亦一意思甲是乙非擁戴各異恐惹起戰爭兵連禍結使莊嚴燦爛之民國變而爲分離崩裂之殘局胡爲乎兩院議員不速自集合耶側聞議員諸公遲疑徘徊輙問總統願否恢復國會總理願否恢復國會幾若忘其自身爲主體也者而海内名流亦函電交馳以恢復國會要求當道而不促議員之自集嗚呼何其誤耶夫解散無效安有恢復集會自由載在約法議員惟有嚴守法律應乎時勢立之精神盡代表之天職准期開會可耳不當問政府之召集與否也况政府召集國會固非法律所許者乎事機危迫時勢險惡議員諸公若再觀望顧慮坐誤時機恐有玩法溺職之嫌天下責言四起議員何以負此重任願議員諸公善圖之 
[北運河之商業（懷瑾）]  
　　海運未暢行時代南北各省所恃以溝通者厥惟運河自前清同光之交運道廢止交通斷絶南船僅至淮關北艘駛抵臨清中間經過如宿遷如下邳如濟寗如台莊如張秋鎭等處水道涸淺船隻不通商業凋零今昔判如天淵矣自臨清東北至天津西南分支沿衞河以達於漳水百泉之界則目前情况似未遜於昔時茲略誌如左以備研究商業者之一覽 
（一）臨清該處向稱産棉之區歷年收穫不下數百萬嚬爲魯省出口貨之大宗本年春間時常亢旱加以狂風時作空氣過燥遂致棉之收成略減上月間天津日商三井洋行向該處預約訂購六十萬斤大倉洋行訂購百餘萬斤皆沿衞河商船載運天津再轉運至上海大阪等處 
（二）武城縣城適當運河右岸而商業較盛之區則在城之西關其餘雖僻處一隅而水陸父通天産製造各品俱屬繁夥所有直魯預三省商人在該處設肆貿易者已有百餘家之多 
（三）油坊此地爲直隸之河間南宫山東之夏津邱縣各處通商之中樞銀錢雜貨之大宗交易皆定期爲之（每五日一集期）届期货品輻輳商賈雲集河之左岸爲民船停泊之所常川來往者在四五百隻左右目前該鎭之警察商會及各種善堂公所組織均有大概所需欵項卽取之於舖捐船捐兩種 
（四）鄭家口鎭爲河間屬之第一商場其繁盛之現象較油坊尤有過之現以本地商家與外來商販交易日漸發達飯店客店之設立者亦有二十餘處最近又建築新式劇園一座由津聘到男女角色實行開幕每次座客不下千人 
（五）故城該縣逼處衞河左岸係直隸轄境亦裝卸船貨之碼頭也自道口至天津來往商舶停泊於該處者十之八九該處商務之興盛亦緣此而起覘其街巿間商號聯綿金珠店當店鹽店以及金融機關無不靈通其地人工製造品以掛麵爲最著附近該縣各境普通巿面所售者以該處出品爲多 
（六）四女寺該處爲恩縣巿鎭之一爲衞河入津之要路商船往返貿易興盛臨清稅關設分卡於此凡載貨船隻必按例繳稅始准放行近二年來日本商人在此地收買制錢者尤居多數 
（七）桑園屬在德縣爲直魯兩境接壤之處又與德縣爲水陸交通之衝以故兩地商業皆屬發展之區頻歲以來天津一帶小輪船不時入境貿易上大受運輸之利最近則中國交通山東各銀行均在該處 
 
 

Page 7

 
 
設有分行其發達情形可見一斑 
[辫軍遣散中之山東消息]  
　　自張勳被圍京城其駐各處軍隊或蠢蠢欲動或惶惶而危自應從速遣散弭患無形昨有已遣散之辫軍步隊兩營開來濟寗翌日又開來馬隊一營均解除武裝雖髮辫猶然長垂而向之悍𪀾氣象一變爲憔枯顔色下車即分宿於城外旅店内言語舉止頗能柔和當由濟寗定武軍戈營務處奭請求縣知事預備船十數艘分載該散軍令其各自回鄉昨巳啟行惟其中有少數格外蠢愚者聲稱此次遣散係大帥不能出京暫令吾等旋里殆如放假省視俟在帥回徐州仍行召集云云可見此輩之夢猶未醒也 
[徐州通信]  
　　游擊隊司令張中將宗昌昨日（十九號）由寗回徐銅沛豐碭各士紳赴車站趨謁懇速設法保衞人民招撫辫兵張謂此事關係重大須與馮總統直接籌商方能有效 
南來軍隊悉駐紮車站東之子房山下十八號有辫兵一名衝過其防禦線衞兵禁之不可致起衝突被某兵士用鎗轟斃俞縣知事聞悉即親赴勘驗優給撫恤其事始寢 
徐州東茆莊鄉所駐之兵十九號潰散兩哨並鎗斃其哨官向西北方面走去聞已與土匪結合 
駐碭山縣之周統領金城本一莽夫自張勳北上即時時作升官思想及張失敗已憂形於色更無術以馭其隊下故時有不靖風傳現碭山商民等紛紛向河南逃避另覓樂土矣 
豐縣城江一帶自去歲即爲匪首毛士宗佔據今則日益猖獗自十八號起即圍攻豐城刻尙未下 
[蕪湖快信]  
　　采石辫兵譁變詳情蕪湖於二十一日得確實消息當塗采石鎭二十日夜十二時有辫兵三百餘人沿街大肆搶刦直至翌晨七時始整隊回營聞尙有一部份辫軍數十人得贓向慈湖一帶竄去該鎭店舖居家損失約十萬金之鉅 
采石鎭辫軍僅駐有六七兩營此次之變悉第七營趙管帶所部所爲其時趙管帶始則持手鎗攔阻營門繼則與兵士下跪衆不聽一哄而出聞第六營高管帶是晨率隊往慈湖追捕叛兵 
采石鎭二十夜之變共搶刦殷實舖户二十四家二十一二十二兩夜又有搶刦情事采石鎭對江即和縣刻有自該縣來蕪者云二十一夜遙聞采石鎭鎗聲一夜不絶至和縣地方並無軍隊駐防僅江邊有水警舢板數艘該縣人民深慮當塗采石辫軍渡江北竄該縣首當其衝故擬嚴爲防備 
當塗采石辫軍之子彈日前雖經向兵士收回然仍存放各營内並未繳送統部據云該兩處辫軍七營恐終非和平所可解决也 
當塗辫軍營務處馬西林前日經倪嗣冲電令兼代該軍統領馬因兵士恐難服從尙在猶疑故來電亦未宣布 
徐州在三河採辦軍米五千五百石計裝十四船日前過當塗被該軍截留變價每石售洋四元 
駐當塗之辫兵亦於二十一日晚圖變放鎗五響爲號悉向統部索發鎗械未果 
此間泰昌源豐戴生昌三公司因當塗采石不靖開駛南京班之小輪往來向靠當塗采石兩處忽於二十二日起暫停兩處交易以避危險來往悉靠江北岸行駛昨又聞三公司小輪因接有當塗商會及宋知事擔任負責之電是以往來南京之小輪已於二十三日起靠攏采石當塗兩岸該輪是日下午到蕪時當塗和縣婦女搭輪來此避亂者約百餘人 
昨有自江寗由旱道來蕪者云寗垣至江寗鎭（距當塗約六十里）一帶紮有軍隊兩團馬步砲工輜俱全其砲隊兵士領章上有要塞字樣沿途釘立戒嚴區域之木牌下方註有參謀處一切防務布置井然據該兵士云不日將有兩營騎兵開赴當塗界小丹陽鎭駐紥 
蕪湖總商會於二十三日電海軍第二艦隊饒司令請派兵艦一艘來蕪鎭攝以安人心駐蕪安武軍馬統領因采石之變於二十三晨傳各營兵士齊集江口操場宣講一切 
當塗人民自采石搶刦後驚恐異常大有朝難保暮之勢紛紛携眷來蕪避亂者不絶於道 
倪嗣冲在蚌埠接得當塗辫軍電禀云搶刧采石鎭係土匪所爲倪巳電令蕪湖祝道尹當塗宋知事切實查復 
當塗即舊太平府爲清季長江五省水師提督駐節之地張勳改提署爲巡閱使署當塗連采石鎭共駐兵七營馬步砲機關鎗均完備子彈亦夥該軍統領陳德修隨張入都失敗後兵士及下級軍官均不服從長官命令營務處馬西林亦無法約束蕪湖安武軍第一路統領馬聯甲親往安撫僅得該軍半數同意聞前日已與該軍磋商條件大致謂剪髮從緩軍官暫不更動兵士亦不開除薪餉照舊等語各營鎗械子彈大半由該統部收回水深火熱之當塗人民滿望此舉早日解决不意采石又生奇變居民更覺惶恐不安矣 
[江北通訊]  
　　聞沭陽縣於七月十八日兵變全城被搶此係由宿遷傳來消息浦商在沭交易暫巳遄歸該處人民有遷浦暫避者 
兩淮緝私營統領季光恩乘（靖江）號小輪抵浦勾留一日即將所部軍隊開赴西壩轉由鹽河馳往板浦等處以資鎭懾小輪及砲船仍泊清江閘迤東利通碼頭 
第一混成旅擬派旅參謀翟長發晋謁齊兼督禀商添招軍隊事宜 
河湖水巡砲船四隻前由劉前使潤田調駐南京刻已撥回清江聞將派往洪澤湖巡弋 
洪澤湖灘土匪經軍警會勦後因蘆葦盛長搜捕爲難匪首王西毛等迄仍在逃聞馬鎭守使擬懸重賞購緝 
淮揚鎭守使署已由馬使照章改組 
運河水勢連日盛漲河工事務所巳分令各汛防守員督率兵丁晝夜巡防 
[杭州快信]  
　　得台屬報告該處謠言甚熾軍民兩長巳嚴飭所屬防範 
督署副官吳斌及砲隊營長王惟希圖煽或一案不日擬開軍法會審 
向駐嚴州第二師第七團一營現已開赴來杭駐紥舊提學署 
駐衢五區統帶劉鳳威因時値戒嚴呈請省長請假赴嚴與團區司令部協商防務奉批核准區部公牘概由副官代拆代行 
軍械局第一課員戴有慶五六兩月份造報軍火表册先後參差不符楊督軍已派員查辦 
憲兵營營長包煥庚以憲兵原有三連不敷分配擬添招一隊詳奉督軍核准 
軍學補習所敎官魏斌奉督軍委署第二師第五團團附遺缺卽以五團團附傅孟調充 
省公署原定星期一四兩日爲見客期戒嚴後改變定章以星期一爲見客期然非要公仍拒絶 
[蘇高廳審訊選舉訴訟案]  
　　蘇省選舉參議員訴訟案經江寗地方香審判廳判决處以防害選舉罪潘承鍔罰金一百元葛夢樸罰金八十元經地檢廳不服提起控訴奉高等檢廳核准起訴同級審判廳刑庭定於七月二十三號審理是日潘承鍔延劉祖望馮國鑫二律師爲辯護人葛夢穙並未報到其告發人吳紹文劉伯昌徐沛孫光祖張凌霄徐醴泉六人皆報到旁聽者有三十餘人下午二時開庭刑庭邱祖藩庭長先傳被告人潘承鍔問以此事吳紹文袁希洛等因何告發潘答議員與吳等數人向不認識吳等所控毫無實據袁希洛等在江寗地方廳已供明此事僅見報載即據以呈控可見所控絶無影響庭長又稱何以楊石自首狀中明認有選舉舞弊情事潘答稱楊石之自首狀並非自投已經當庭對過筆跡並對過圖章均皆不符業已證明此狀實係他人揑投不生效力潘又稱訴訟通例檢察官對於同級審判廳判决之案須於法定期内用公文書聲明不服然後提起控訴最近又有廣東吳煌等控推事陳與炎等一案及某某二案亦可據爲引證此案地方廳於五月三十一日宣告判决應扣至六月九日期滿議員曾具禀江寗地方審判廳請示當於六月十三日奉到批示以此案並未准同級檢察廳提起控訴等云是寗檢廳並未依法聲明不服即此次寗檢廳控訴原文塡六月九日發而文土封之上塡十四日發直至十六日到高等廳據此則發文定在十四日已在法定期間之外當然不合法請庭長查核辦理庭長謂檢察官不必向同級廳聲明不服亦可提起控訴其原文上旣塡六月九日即屬不逾期間本廳認寗廳控訴爲合法潘稱如認爲合法議員立即提出抗告狀請求大理院解釋庭長諭著即於三日内提出抗告狀可也许庭長遂諭稱此案因潘承鍔對於寗廳之控訴爲不合法須提出抗告狀送大理院解釋故今日不能即開審理潘承鍔仍交保餘著退去卽行退庭 
地方通信 
[松江]  
　　奉賢農會成立奉賢縣農會前因縣巿城巿意見不洽久未能依法組織嗣由紳士朱家駒等從事調停於城巿設農會而於縣巿設敎育會爲交換條件竟見始釋現巳組織就緒於前日在奉城城隍廟西廳開成立大會並選舉第一届職員由孟縣長到會監選朱聲夏得票最多當選爲正會長次多數陳同倫陶望侃當選爲副長評議員則每鄉各選二人合共十六人 
會議借漕辦法今日（二十四號）李潤之縣長召集二十四巿鄉自治委員在署會議借漕辦法結果仍照上届成案辦理由各該鄉自治委員分頭勸借惟上届借漕時無漕各鄉並未向借此次則議責成圖董圖保一律向勸以資挹注並聞李縣長定於明日（二十五號）在署宴請各鄉紳富勸令認借期收速效已分别函約矣 
第四高小假期補習泗涇鄉内縣立第四高等小學校向例每逢夏季休業時有假期補習之舉本届暑假期内仍照舊例舉行巳定補習簡明表咨照在學諸生於七月二十三日起每日上午到校補習以免曠廢一切敎務則由校長及本地各敎員輪流公任 
城中迭出竊案城内縣公署西東稻香村茶食店與大生昌紙店均於前晚被賊從後河挖窗入内竊去錢筒與盤存銅元十餘千文廣明橋堍同泰布店近亦由後河被竊銅元五十餘千昨晚廣明橋弄内謝紳家又被竊衣洋物件不少刻雖報由警所飭緝不知能尅日就獲否 
[無錫]  
　　盜刦繭行案之近訊無錫元聚繭行被盜刧去鉅欵迭獲嫌疑犯已誌前報茲聞此案要犯嚴維江自在看守所逃脫後雖經縣署派探四出偵緝迄未就獲近有與嚴平日相識之某甲於前日遇嚴於某輪船上見情形極爲狼狽詢以何往據云須赴木凟一行云云楊知事以嚴犯逸出數日尙未獲案昨飭警察第一分所偵探長董世榮前赴南京跴緝至第一次由滬上解錫之嫌疑人韓傑張得林二人鞫訊數次迄無口供近且提出有力之反證縣署已將韓張釋放尙有水警吳巡官由滬引渡到錫之劉宗宇一名經縣署訊問後已供出行刧時曾在門外把風嚴維江季伯琴鄭義芳等均爲共同犯當日刦到銀洋晚間由嚴維江至火車站代買二等票六張同往上海在孟淵旅館分贓得洋二十五元等語翌日劉自拘留所函致水警吳巡官略謂本案要犯共有多人而被繫獄者僅我一人現願自告奮勇隨同緝捕人員充當眼線至蘇滬等處帮同偵緝藉以贖罪並冀早日結案吳巡官接函後已呈明楊知事未知能否准許也 
[鎭江]  
　　中校考試新生本埠省立第六中學校第四期學生巳畢業出校本届秋季始業照章應招一年級新生一百名業於本月二十二號舉行第一届考試本邑及各縣高等小學並與高小程度相當之校函送來鎭投考者之下三百餘人定錄取正額學生六十四名此外酌錄備取若干如有因路途較遠陸續報到者於本月内補行第二届考試續取正額學生三十六名以足每班一百名之數周校長徵萼對於考試規則異常嚴肅點名接卷時周校長凝神注視不使本校舊班學生混入頂替其坐次預先派定各自認簽就坐不得雜亂該校長並延請徐視學員吳鮑兩校長顧孫巫三學委到校帮同監視其試題一國文一算學一英文均屬平正淺易聞於三日内卽可揭曉云 
師長移駐淮北紀聞馮代總統齊兼督軍以徐州兵變後東海淮陰一帶土匪蜂起四出剽掠人民幾無安枕之日擬調駐鎭第十九師楊春普師長督率所屬軍隊移駐該處鎭懾以保安寗惟又以鎭江爲長江上下游咽喉國防上關係匪輕且値防務吃緊之餘未便遽易生手或令楊師長於江陰鎭江兩處駐防軍隊中酌調一團移赴東海等縣剿匪亦未可知大約一兩日間可以有實在消息矣 
復查場長舞弊案鎭郡省立第三工場場長陸鶴鳴因營私舞弊經省議員朱翼雲提出議案咨請齊省長派員查辦業於日前委任候補知事朱景霓來鎭密查該委蒞鎭後假館江干萬全樓客棧勾留數日對於議案内指劾各條祗採輿論並未親詣該工場調取一切簿據及該廠機具出品等件逐一考核現該委已呈復省署聞省議會之江都朱議員聞此消息頗形反對昨巳函致徒邑朱議員翼雲速赴省會賡續咨駁俾達最初之目的云 
[揚州]  
　　運使接篆兩淮鹽運使張子蔚業於昨午一時抵揚當即進署每進一門鳴砲三響頭門紥成松柏牌樓嵌以履新之喜四字二三門均懸燈掛彩守衞兵士均佩花球頗形熱鬧晚間張旅長設宴爲之洗塵今晨張旅長卽將印信面交張司長遂於上午十二時接篆視事並發紅紙佈告各官廳及鹽務人員紛往道賀一加委局長新任張司長下車之始各科職員尙未發表惟對於場運局正長潘祖樾副長王應庚首先加給委狀令其仍舊供職其委狀中有前劉局長報銷公欵須候審查等語蓋以劉司長虧空甚鉅與該局長有連帶關係也　 
[杭州]  
　　檢查電報浙省戒嚴後楊督軍即派軍署軍務課員樊鎭常駐電局辦公上年浙省戒嚴檢閱電報一事曾委樊君辦理故此次續委以資熟手惟每日往還官商各報多至二百餘件深恐不及兼顧復委軍署參謀田君襄理其事現於昨日起又加添憲兵四名常川守衞矣 
起用屈映光消息據軍署消息楊督頃接北京叚總理電略以現在國事甫定需才孔亟前浙江巡按使屈映光治浙四載政績卓著才堪大用仰轉告屈君迅速來京共襄國事云聞楊已將原電轉達矣 
敎育會聯合會之第四日全省敎育會聯合會昨日（二十四）上午八時開第四次大會會員到二十二人由孫副會長主席首議小學校校長應隨時參觀優良學校以資效法案以贊成者少數打消次議凡各地方神會及寺廟田産有願助學校者當按照興學褒奬條例呈請奬勵案僉以褒奬可援條例施行本案無成立之必要遂打消次議修正縣稅小學分配規程案衆决定明日再議當將此案擱置次議請籌小學基金案汪起鳳報告審查結果贊成者八人少數表决重付審查當推定姚仲寅郁世烈陳逸鳳朱汲民爲審查員次議任用本縣辦學人員方法案汪起鳳報告審查結果小學校職員改爲縣立學校校長字樣衆無異議次議小學敎育應注重應用案討論結果由餘杭敎育會自行編印商榷書分布次議麗水縣敎育會請維持經費案議决以第四届議决案送交該會閱看議畢散會定於今日（二十五）上午十時先開談話會並仙經會長中午讌請各縣代表 
雜評一 
[兵釁（一子）]  
　　甚矣兵釁之不可開也川省戰禍一開而主客軍之相爭愈演愈慘徐州兵變一開而江皖間之騷動愈延愈廣夫四川徐州僅一省一隅也然其釁一開卽不易結束若是况乎舉全中國勢均力敵之兩黨而自相决戰乎 
兵猶馬之與覊勒也亦猶車之與軌道也馬一脫覊勒則奔放不知所届車一離軌道則衝撞不知所避於旣脫覊勒之後欲收而使受覊勒於已離軌道之後欲挽而再納軌道非甚難之事乎俄國政變後兩派之内鬨一開今其軍隊紛擾幾有不可收拾之勢此卽其明證也奈何我國猶不以此爲鑒戒而必欲一决雌雄以爲快使至將來不可收拾而始　戰釁之開甯有及哉寗有及哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬川人之乞援電稿]  
　　北京大總統總理鈞鑒滇黔假名北伐實行據川叙渝兩地節節進兵吾川疊遭兵禍十年元氣難復若再搆兵全川豈有噍類萬里呼籲無術可援泣懇速定方略以救孑遺四川旅滬同鄉會正會長王北樞李雲蓀楊　汪德輝旅滬華商協義公會川商王宗培曠霽漁姜聯選葉希之周新吾等叩徑 
[認明嫌疑人均非刺趙正兇]  
　　浙江督軍公署參謀長趙禪被刺後由上海公共租界捕房缉卿嫌疑犯陳惠慶等八名嗣由楊督軍特派妥員將當時在場目覩之車夫寗波阿根押解來滬辨認有無正兇在内已誌昨報茲悉該車夫姓李名阿根因籍隸寗波故人以寗波阿根呼之此次押解來滬後即在松滬護軍使署暫行寄押當由華官商准公共捕房於前日將李阿根押至老閘捕房將拘押之嫌疑犯陳惠慶等逐一辨認謂均非當時行刺之正兇故管押來滬之吳副官已於昨晨附滬杭早車將李阿根押送回杭禀復銷差矣 
又一訪函云公共租界老閘捕房拘獲華興旅館寓客紹興人陳惠慶王子全張金生等八人因與暗殺浙督軍署參謀長趙聯璜一案似有關係業經楊督軍派軍署諮議官吳秉元稽查員俞幼伯二人帶同目擊兇犯面貌之黄包車夫寗波阿根來滬指認正兇日昨吳愈二員帶同該車夫同投總巡捕房聲請將拘押之陳惠慶等八人提出令該車夫逐一細認據稱並無正兇在内未敢胡指即經吳俞二員將該車夫帶回聽候核奪 
[趙禪靈柩今晚來滬]  
　　前浙江督軍署參謀長趙聯璜在浙被害後其靈柩將由火車運載來申就西門外湖南會館暫厝已紀前報昨上海縣沈知事致函南北商會及地方各紳士云頃接杭州快信悉前浙江督軍署參謀長趙聯璜先生靈柩擇定本月二十六日由杭趁火車凖晚七時抵滬至滬寗車站二十七日早晨七時在站發引至斜橋南首湖南會館暫厝凡我各界人士與趙君有舊者務於是日早晨七時到站行禮以表哀忱特此通告敬祈察照爲荷又聞憲兵營營長張輔漢以靈柩抵站之後本埠各機關人員均須設奠致祭自應派兵照料業於昨日傳飭現駐閘北之憲兵第二連連長朱玉軫率帶憲兵八名於趙之靈柩到站時妥爲照料 
[丁槐被拘六誌]  
　　大陸報云最近兩日内上海政界因丁槐案大爲忙碌此案今已成不僅限於上海關係之事官場消息未有所聞惟大陸報探悉電信之往來於京滬間關於此案者不止一電而北京使署之與聞此事者亦不止一使署據昨晚華人消息北京政府電飭盧護軍使速將丁槐及印信五顆送往北京但丁之友人刻正設法力爭昨日佑尼干律師謂已接辦此案現在熟思中佑君不願宣告其辦法亦不願表示意見大陸報從他方面探悉進行手續乃在請求公廨重行審訊由律師到堂辯護與上次審訊情形不同如公廨不允則此案將呈報領事團辦理有人向注意此案之伍廷芳博士等建議召集上海要人公開大會决定反對此種審案性質之抗議丁案中尙有一二事迄未明白如下述之事即其一也字林報謂星期五夜間該報卽知此案詳情官場未嘗靳不告人而公廨西員斯泊林斐氏則囑大陸報聲明渠對於報館無分厚薄絶無以案情告知此報而不告知彼報情事再星期五夜間渠並未宣告何種消息云 
[江元砲艦赴閩]  
　　前泊南黄浦之江元砲艦因接海軍部來電謂近日福建軍事倥偬防務緊要仰速駛閩巡防故該砲艦已於昨日午刻起椗赴閩 
[暗置炸彈之覺察]  
　　泥城外威海衞路二十九號門牌湯思潛家日前接有自稱民黨李漢强嚇詐銀二萬兩之信函一封湯置之不睬詎前晚三時許其大門首被人暗置炸彈一枚及信函一封炸彈上書明内菲禮一包請爲哂納旋經司閽印度人查見察係危險物品通知湯姓傭人轉訴其主報告新閘捕房立飭中西包探協往察勘一過並向湯姓與司閽印人詢明前情遂將炸彈及嚇詐信函一併帶回捕房禀明捕頭諭將炸彈設法浸毁並飭偵緝棄置炸彈之人務獲解究 
[南巿福安里之炸彈聲]  
　　南巿泉漳會館附近福安里一弄第一千零二十六號門牌居户潮州人虞姓向在招商局金利源碼頭充當小工頭目積有餘資久爲匪黨垂涎舊曆五月間曾假籌餉爲名三次投函虞宅告借銀洋二千元危辭恫嚇該工頭置之不理不意前日晚間十二時虞宅門首突有匪黨抛擲炸彈一枚砰然爆裂幸藥力不猛略將大門炸毁並未傷人該工頭聞警即赴該管淞滬第一警署報告董警正立派賈王兩巡長帶同警察多名馳往查勘因匪已避匿未經緝獲董警正除派警在虞宅附近守候查緝外昨已轉報警廳請爲派探嚴緝究辦 
[鎗决持械夥刦之盜匪]  
　　公共租界楊樹浦龍江路蔡杏生所開之小雜貨店被刦現洋衣物一案前經公共公廨緝獲盜犯王金標吕秀海兩名預審明確解送松滬護軍使署訊辦茲悉軍署自據公廨將犯解案後迭經軍法課提案研訊王金標供認於本年五月十二日聽從在光之胡金標糾邀夥同李金標江得勝越二及已獲之吕秀海等共六人執持手鎗等械行刦蔡杏生所開之小雜貨店得贓分用不諱質之吕秀海供亦無異當將該兩犯各判死刑咨請江蘇督軍核示去後現准覆電照擬執行故盧護軍使特於昨日午後二時飭將該盜犯王金標吕秀海提出驗明押赴西砲台地方分别鎗斃以昭烱戒 
[醫學名詞審查會又將開會]  
　　醫學名詞審查會自客歲八月成立以來已開會二次第一次僅審查解剖名詞第二次則兼及化學名詞計巳審定解剖學名詞二册化學原質名詞一册本年八月二日爲第三次會期仍先於一日上午九時開預備會與會團體除博醫會等五團體外華東敎育會亦加入審查茲將各團體已經推定代表姓名附錄如後敎育部代表湯爾和君博醫會化學組代表紀立生君盈亨利君聶會東君中華醫學會代表解剖組周仲衡君唐乃安君張近樞君化學組曹惠羣君劉瑞恒君俞鳳賓君江蘇省敎育會代表余日章君沈信卿君吳和士君陳慕唐君顧紹衣君理科敎授研究會代表凌文之君渾季英君吳伯　君華東敎育會代表Fredc.mabee君AlexanderYln.gLee君Z.M.Pan君 
[解散護國軍後援會]  
　　護國軍後援會本因張勳顚覆國體由旅滬諸志士發起茲因帝制消滅已無存在之必要昨特發出通告照錄如下帝孽再萌國其不國同人乃有斯會之組織匝月以來口誅筆伐力竭聲嘶雖法治之實未睹而共和之名已恢以現在時勢論言論鼓吹曾無必要爰特開職員會議議决宣告將本會即日解散以免招搖特此通告 
[徵稅新章可望撤銷]  
　　本埠糖行同業因蘇州稅務所前將滬南張祥豐糖果店雇船所運之糖一百包扣留勒令依照新章補繳半稅始准放行大爲反對並激動各業認稅商家之公憤相繼在南商會開會集議後會同總商會呈請江蘇財政廳齊省長查明事實迅將半稅新章取銷仍照舊章驗單放行並由上海稅務所高所長親自赴省將爲難情形向胡財政廳長面陳等情迭紀前報茲悉該業又調查此次張祥豐運貨共計二百五十包分裝三船在前之兩船共計一百五十包已由蘇州稅所驗放獨將後到之船貨一百包扣住留難且他處稅所並無此項半稅新章故須要求從速撤銷以昭公允現胡財政廳長已知此事牽動全局聞將允予通融仍援向章征稅云 
[花業及時整頓之動議]  
　　上海南北巿花業昨發通啓云吾業行規南北巿不能統一以致貿易交際上諸多損失本年花價昂貴爲歷來所未有若不因時改良則損失尤鉅後患何堪設想茲爲維持商業起見擬聨合南北巿花業共訂整齊劃一之規俾作一勞永逸之計惟是手續繁重討論需時新花登場轉瞬即届亟宜未雨綢繆及時整頓今訂舊曆六月十一日星期日下午三時假棉業聯合會會場第一次集議事關南北巿花業興衰凡吾業中務希准時蒞止各抒所見擇善而從花業前途不勝幸甚 
[辦理火政之取法]  
　　本年一二月間蘇州失遭火警數十次該處地方紳商急欲將火政整頓惟因蘇地救火社雖有四十餘處而所用消防器具多係舊式廣龍（俗呼木龍）遇警施救水力甚微且不能裝接皮帶難期得力故由閶門保康龍社石壽山安泰龍社鮑和清兩君籌集欵項函請上海救火聯合會代爲監造大號国輪全銅洋龍二架係六寸徑銅帮浦十寸徑紫銅汽鍋三寸進水二寸六分出水重約五百磅撳水祇十二人行路極便高遠能噴十丈以外尙能裝接雙龍頭其出水力仍不稍減已於舊曆五月二十日運蘇在馬路操演即由石鮑兩君預邀蘇地各救火社董事到場參觀全場一致稱贊並聞崑山商會副會長徐景伯因崑地洋龍祇有四五架且係老式亦擬仿照辦理昨至上海救火聯合會會晤毛子堅討論改良火政辦法俾得實行籌辦 
[香烟廠罷工風潮四誌]  
　　浦東陸家嘴英美香煙廠因減少錫包間女工工資釀成罷工風潮已三誌本報茲悉該廠經理於昨日午後傳集各女工工頭當衆開導大致謂此次減少工資僅係錫包間内其餘烟絲間盒子間等並不擬減且所減之數甚徽何得以罷工要挾總大班旣經决定減少萬難挽回如爾等再不上工該廠勢必移至漢口則爾等之生計大受影響萬勿自悮云云詎該女工等團體甚堅仍執前議謂非達到原訂工資目的决不肯入廠工作以故一時尙難解决 
[金銀進出之調查]  
　　日來國外金銀又有流入聞滙豐銀行從外洋裝東洋船博愛丸儎來元寳八十九萬兩又麥加利亦裝該船儎來大條銀三十一萬兩東洋莊從日本裝來金洋五十四箱値銀一百十八萬四千五百餘兩客帮亦從天津烟台裝來寳銀十二萬五千兩又洋七兩六千元祥茂洋行從牛莊裝來銀二萬四千兩客帮從大連灣裝來銀二萬七千兩又洋十一萬八千元調查出口僅有法蘭西銀行裝法公司船巴少司號往西貢計現銀一百三十九箱合三十萬一千兩昨日廣帮裝往廣東小洋三十三箱計洋十一萬一千元 
[最近運出之土産]  
　　近旬日間歐美來往船隻不多出口貨遂亦減少日前東洋公司船紫島丸號由美抵滬翌日卽行出口開赴紐約本埠各洋行裝運各種土産調查錄下平和洋行棉羊毛六十一包苧麻一百十六件隆茂洋行苧麻八十九件日清公司豆油五百九十五件老沙遜洋行蛋白三百二十一件美百利洋行花生油二十三件武林洋行蛋黄二百件鉅泰洋行樟腦九十五件新利洋行猪鬃五十件連納洋行萆麻油六十件怡和洋行蛋白二百六十七件並聞邇來對外貿易所有輸出額數較之上月尙覺短絀惟美國各屬銷路則有境無滅若英法意等國除絲類之外其餘雜貨殊覺寥落云 
[酌徵鹽捐之畫餅]  
　　江蘇省敎育會滬海道屬各縣知事昨日同奉齊省長訓令内開案查前准江蘇省議會咨送議决酌徵滬海道屬場地鹽捐以充敎育經費案一件到署當經函准兩浙鹽連便復開頃准總字第一百十七號公函並鈔件敬悉查江蘇省議會擬在滬海場地酌抽附捐以充學欵用意甚善惟查鹽稅條例第八條内載除依本條例徵收外不得另以他種名目徵收曾於民國二年奉敎令公布在案似此格於條例頗有愛莫能助之勢况現在私鹽充斥分厫買價雖　官銷仍滯即使令爲照辦亦似爲難准函前因相應函復貴省長查照請煩轉復前途至紉公誼等因准此除咨復省議會並分别令行外合亟令仰該會該知事即便遵照 
[同岑小學暑假]  
　　老北門内九畝地同岑學校係上海佛敎公會設立開辦以來已十餘載歷届成績頗有可觀昨日（二十五日）爲該校暑假之期上午九時由校長林稚周君佈告并分給奬品下學期擬推廣學額開學期定於陽曆八月二十四日 
[河海工程學校招考新生]  
　　上海縣知事公署昨日發出布告云奉江蘇省長公署訓令内開准全國水利局咨開據本局直轄河海工程專門學校呈稱招考新生日期仰祈鈞局轉咨直魯蘇浙四省署令行各縣出示招考事查本校定章每年暑假添招新生此次擬招合校新生五十名於七月十五日起在上海招考八月四日起在濟南招考八月十五日起在天津杭州招考除登報公布外理合備文呈請轉咨四省公署令行各縣出示招考等語據此相應咨達貴署至煩查照該校原定招考日期分别令行各縣出示招考俾得齊集考試至爲公便等因准此除分行外合特令仰該知事卽便查照該校原定日期出示招考此令等因到署奉此合行出示布告仰各學生一體知照特此布告 
[通俗宣講社附設圖書館開館記]  
　　通俗宣講社附設圖書館於南巿水神閣學商公會内巳誌前報前晚（二十二日）爲該館開辦之期各界陸續戾止座爲之滿後欵茶點至九時振鈴散會並聞該館陳列各種圖書雖有千餘種然尙未十分完全故該社日内徵集頗爲忙碌一俟完備尙須擇期正式開幕並請名人演説 
[不吸捲烟會之家庭儲金]  
　　本埠不吸捲烟聯合會前議之家庭儲金箱巳由孤兒院做就該會駐辦陸治天於前日携帶樣子一只親赴會長伍廷芳君處討論辦法及提議進行事宜伍君對於此會素來協贊捐欵今悉陸君熱心辦事又允介紹富裕經濟者協助會費又囑陸君勿生退志堅持到底無論如何爲難當可設法維持並奬陸君倡議家庭儲金箱爲不吸捲烟之結晶法美意良云云故特囑陸君再携數隻以便懸於家庭爲之提倡云 
[丁義興號增製罐頭食品]  
　　楓涇丁義興號向製紅蹄蹄筋等品烹調適口早經社會稱許嗣爲振興國貨起見購機設廠製造紅蹄蹄筋葱鴨禾花雀等各種罐頭食品歷年國内外賽會均獲優奬其出品之精美概可想見今在上海英大馬路老大房號設立批銷處凡有同嗜者可就近一嘗其風味矣 
[法廨暑天之讞政]  
　　法租界會審公廨中西讞員聶榕卿德賚沛二君以錢債民事各案向章於下午三時開訊現在天氣酷熱决定於即日起每日上午捕房所解刑事各案照常訊理民事則暫行停訊至未結之舊案仍繼續訊斷以免懸宕惟須改遲至三時半開訊云 
[川沙花邊業另組公會]  
　　浦東花邊同業公會前由南滙縣公民倪菊裳等發起設事務所於南巿竹行碼頭浦東同人會内已誌前報茲悉川沙縣境各花邊公司領袖王一清顧瀛仙陶少堂等以該會事務所設立地點不便故商定在各公司集中之龔鎭城隍廟内另組公會於前日午後開成立大會同業到者共五十餘家公推王一清爲臨時主席報告開會宗旨畢由萬選春登壇報告近因有人積貨居奇以致銷路不甚暢旺並稱接到上海愼昌潤昌競新三洋行通告因公議跌價囑令停止出貨二星期等語當經公决二星期内同業祗向女工收做成之品不發洋線如違議罰旋卽投票公舉職員王一清得三十六票爲正會長顧瀛仙得三十二票爲副會長當場推舉評議員十人幹事員十人調查員三人末由各會員互相討論而散時已鐘鳴六下矣 
[金融界商議息金]  
　　本埠金融巿况數日前因有新絲成交洋商絲欵源源而來銀根已稍覺鬆動不料日來因時避不靖又形吃緊茲經金融界協議六月底進出開期（按商業習惯每於夏曆三六九等月底爲存放銀欵結束之期）放出六對月大盤巿價擬定每元千兩月息十二兩五錢存欵轉期亦在協商中並聞莊欵擬定息一分二釐五亦可見銀根之緊急矣 
[調查外人建築物之報告]  
　　上海縣沈知事因奉省令調查境内有無外人在轄境内建築避署房屋以及游憇之所當委景警佐調查去後昨據查復調查本邑轄境尙無以上情事理合據實詳復等情隨由沈知事分别呈復省道各署查照 
[蜀商公所之火警]  
　　閘北寳山路北蜀商公所前日有旅滬蜀商在内敬神在戲檯上排設筵席下午五句餘鐘因燃放高陞鞭爆火星飛上戲檯霎時起火檯上人紛紛圖逃秩序大亂該公所殯舍内寄放棺柩甚多當時恐遭殃及由所中司事令堂丁等一一遷出暫停於空地上旋經各段救火會到場施救五區薛警正亦飭巡官帶同長警蒞場彈壓計燬戲檯一座並延燒側廂書房一間事後經薛君親往履勘一週候再查明核辦 
[强迫啜茗之爭閙]  
　　陳阿福前日在浙江路强迫范阿毛至某茶館内啜茗圖詐因范不允在途吵鬧由捕查見以其違章一併拘入捕房昨解公共公廨經中西官訊知陳係過犯判押西牢半年范從寛開釋 
 
 

Page 11

 
 
[水警添換船隻]  
　　水警第二廳趙廳長以各水警官兵所用大舢板及鎗划每逢夏季例須添換數艘茲届規定第一專署應換新舢板二艘第二第三兩專署各換三艘游緝隊換一艘鎗划一項每一專署各換新船十艘游緝隊換二艘除飭蘇州施培記釘造新船外昨物分令各專署長派員赴蘇監造又聞第一專署長沈葆義以水警所用鎗划日炙雨淋風吹浪擊最易破裂自應責成各巡官時加修理勿使損壞昨已通令遵照矣 
[兄弟爭奪遺産]  
　　陸聖銓前延愛倫律師至法公堂控稱聖銓應分得故母遺産房屋基地並應上房租被胞弟根生擅自收去向論不睬請求追還第情昨又覆訊愛律師聲稱該房屋基地田單係杜錫川户名聖銓之母在日向杜姓購下因田單掉錯前經杜姓後嗣查悉具控案下單由聖銓呈案奉判單交杜姓領去該地歸聖銓升科在案請察陸根生延逖百克律師辯稱該房屋基地實由伊母分給與根生執業有分家簿據可證陸母未故時單契由伊母執管因陸母前年被人謀害聖銓聞信先到遂將根生應得之單契私行取去故此後來與杜姓交涉時單由聖銓呈案該地房屋實係根生應得之産被告有種種證據兼有見證宋姓可憑中西讞員判令原被退去候傳見證宋姓到案質訊核辦 
[婦人爲夫籲懇]  
　　丁金常於上年三月間至法公堂控告牛肉店主華老五虧欠貨洋二千九百九十元向索不付求追等情嗣被告挺押不繳管押已久本擬釋出清理後因原告自願貼償每月飯資洋六元故繼續押追在案今華妻楊氏遞禀公堂稱家中連同寡嬸共有老幼五口全靠丈夫養活被押之後因家無積蓄故難遵斷繳洋並非有意抗違不理請求法外施仁准予開釋出外俟有生意卽向原告理還等情讞員諭候批示 
[原告繫鈴解鈴]  
　　車主胡洪學前投法公堂控稱荀羊山羊來承租黄包車若干輛虧欠租洋十八元五角又被失去黄包車一輛値洋一百十元共計一百二十八元五角人卽不面今始尋見向索支吾求追等情後因無人作保分文不繳判押三月完案現又由原告遞禀據稱荀判押後由伊家屬托友前來再三商懇俟荀出外陸續設法拔還因情面難却故已允從請求銷案開釋諭候察核示遵 
[不認竊取鮮繭]  
　　華運絲繭運送處近失去鮮繭一包計重六十斤約値價洋一百元四處查緝未獲茲由滬杭鐵路偵探查係毛阿林等所竊將毛解送南站警察所昨經王巡官訊不供認判將毛阿林送請地方檢察廳訊究 
[調查電車碾斃小孩案]  
　　華商電車公司十九號電車日前駛至中華路警廳不首碾斃無錫小孩董秀榮曾經地方檢察廳派委檢察官蒞驗後將二號司機人邱桂林拘案開庭辯論終結判邱拘留十四個月並着公司内酌給恤洋一百元將尸收殮旣而邱不服判决赴蘇省高等檢察廳上訴聲明該孩於當日偕同他孩三人在軌道内嬉戲衝過車頭以爲取勝其他三孩雖能衝過而董孩年僅八齡不及衝過致罹斯禍等情昨日高等廳長特派專員來滬將肇事情形調查明晣以便回省後禀復核辦 
[刑事不能成立]  
　　浙江路麗查旅館經理張俊卿控司賬邱登耀私用賬洋三百元昨經公共公廨中西官傳訊之下判將刑事案註銷着邱交三百元人洋並保令原告另行具禀歸民事起訴 
[請追冒用商標之損失]  
　　王佑卿在公共公廨呈控李聘賢冒用商標請追損失洋八千七百元等情昨由捕房將李傳至公堂中西官諭令交保候訊 
[串通攫物之懲治]  
　　蘇州人韓掌福前日午後在漢口路山西路口串黨攫取杜杭氏値洋一百三十八元之金鐲現洋鈔票圖逃被包探李明泉追獲抄出原贓金鐲一隻帶入捕房昨解公共公廨經中西官訊實判韓押西牢九月贓交原告領回 
[鄉民糾衆械鬭]  
　　閘北五區警署轄境八字橋附近朱家浜倪家浜兩處鄉民前日下午忽生齟齬各糾一二百人手執棍棒鎗刀互相鬭毆兩方均傷數人五區署長聞警立飭通班長警到場拿獲爲首肇禍者多人餘均逃散昨解司法科押候訊明核辦 
[老人幸獲生還]  
　　安徽人劉某年逾花甲其子向在松洒陸軍中充當目兵此次劉由籍赴松尋子無着所帶川資十餘元用罄劉進退無門前日行至莘莊鎭忽萌短見走入牛車棚中解帶自縊當爲鐵路巡警查見上前救下得慶更生後由好善者籌措洋十餘元給劉作爲川資並由該警於昨日伴送來申代購船票回籍 
[破獲輪船上竊案]  
　　洪敬山前日在神户丸輪船上失竊皮夾一隻内儲現洋二百元日本金洋二十元報經美捕房派令包探查獲竊賊朱玉山吊到原贓拘押捕房昨解公共公廨經會審員王肇之君會同英卓副領事研訊屬實判朱押西牢年半期滿逐出租界贓交原告領回 
[自由車不點燈火]  
　　嘉定人顧振生昨晚乘坐自由車行經界路不點燈火被三百三十一號印捕查見以其違章將顧帶入滙司捕房捕頭諭飭顧存洋三元保出候公堂傳訊 
[包探查獲贓賊]  
　　紹興人俞福林昨晨潛至北四川路青雲里八十六號門牌某姓家竊取香雲紗短衫褲一套圖逃被包探周耀庭查獲將人贓拘入捕房捕頭諭飭押候解送公堂請辦 
[租屋限期讓還]  
　　英商哈同經租處謝樹生控漢口路二百三十一號門牌租户許世昌　屋不讓等情昨由捕房將許傳至公堂先由原告延律師上堂譯訴前情請飭遷讓並據謝樹生投訴該房屋因房主自用曾經具函知照置若罔聞是以控請飭令遷移云云訊之許世昌供稱該屋係湯瑞高所租開設老虎灶因湯回籍托我照料現湯已來滬供至此據湯卽投稱該屋係許租賃等語中西官判限一個月搬遷違干未便 
[粤妓在途胡鬧]  
　　粤妓陳阿福前晚在東鴨綠路胡閙經衞生局西人查見向阻不服當即鳴捕拘入捕房轉送公共公廨拘留昨由官媒將陳妓解奉中西官訊明違章屬實判押女所十天以儆 
[設攤誘賭之科罰]  
　　無賴張小四子前日在虹口天潼路弄内設攤誘賭被捕查見拘押捕房昨解公共公廨經中西官訊明判張罰洋五元充公如無力繳洋改押三天 
[本夫砍傷姦夫]  
　　屠夫朱其鎭住居龔家宅東興里其妻沈氏與隣居程立清通姦前晚被朱在姦所捉獲並以斧砍傷程之頭面扭控五區一分所昨解司法科經段科員判移地檢廳究辦 
[婦人發痧身死]  
　　青浦縣屬蟠龍鎭婦人楊氏現年二十五歲於上月中由鄉來滬在胡家木橋張阿六家賃屋居住日至布廠做工前日該氏忽然斃命經張查知因無家屬到來不敢收殮報告警區立飭該圖地保龔福堂投報地方廳禀請相驗下午由葉檢察官毛檢驗員等蒞場驗明該尸委係發痧而死並無别故判令由堂棺殮發封厝壇候查傳家屬來案領棺 
[叫賣荷蘭水不捐執照]  
　　張阿二王小六子昨在美租界天　路呌賣荷蘭水不捐工部局執照被衞生局西人查見以其違章喚捕將張王兩人拘入捕房捕頭諭飭押候解送公堂請究 
[過犯又被拘禁]  
　　嚴小寳前晚在虹口東鴨綠路徘徊探望形跡可疑被一千二百十號華捕查見拘押昨解公共公廨經中西官訊知嚴係過犯判押西牢牢年期滿仍逐出租界 
[拾遺匿報之獲咎]  
　　蔡雙福因在浙江路拾取顧連福所遺披夾匿不報告捕房由探查悉以其違章昨將蔡傳至公共公廨經中西官訊實判蔡押西牢一月以儆 
[被拐男孩迷路]  
　　四區崗警前日在途查見迷路男孩徐善根一名帶回區署結據供稱年十四歲洞庭山人家有長兄名來發日前被匪徒誘拐來滬欲圖價賣等語姚警正諭暫留養聽候查明再核 
[迷路女孩待領]  
　　湖北女孩劉沉銀年十歲於上月間由其父劉少雲挈領來申住居北巿同福里第三家某姓親戚處嗣於前日出外游玩忘却歸路在南巿董家渡地方迷路當由該處吳姓大饅攤主婦某氏見而招留越宿送至一分駐所請爲安插當由張警佐問明來歷諭飭留候牌示召領 
[本夫捉姦]  
　　滬杭車站附近裕大染坊司徐和尙之妻曹氏近與坊中夥友王春和通姦事爲徐和尙偵知前晚突入姦所將男女拘獲鳴警拘送警署昨由一區三分駐所函送地方廳經檢察官略詰一過判分别收押候究 
中華職業敎育社通訊 
[泰豐公司製造廠調查記略]  
　　泰豐公司製造廠在上海小沙渡總理爲王拔如君司理爲卓樂生蘇鳳笙君固定資本有二十餘萬活動資本有十餘萬平時男女工有一百四十人工作忙時臨時增加天熱時逾午停工至冬則夜以繼日也廠地面積廣可十餘畝廠中分餅乾部肉食部製罐部分部井井劃若鴻溝餅乾部以德國技師總其成而總理王君司理卓君之子卽從之學也所需材料如糖如　粉卽就近購之上海製造餅乾自發酵以至烘乾均用機器裝罐及餅上加製糖花則用女工爲之近甫新購一烘乾機器價値三萬金據其執事報告自該公司之餅乾行銷及於南洋羣島及英美諸國而歐美之餅乾公司已受影響不少矣肉食部中有燒肉食之鐵爐鐵竈抽空氣之鐵蒸籠儲藏肉食品之器具均有木蓋防不潔之物墜入也更有冷房盛夏置肉食於其中其味亦可不變此外則有養鷄場養鴨池可飼養鷄鴨數千頭已出肉食品將近百種殆已無味不具矣製罐部全用機器一罐之成須經過十餘機器接縫處嵌以橡皮此所以空氣不得入罐中之物雖經久亦不至變味除鉛罐上彩色花漆由美國代製外其他則純由廠中自製該公司創設於丙午年迄今已閱十一載當開辦之初虧耗不知凡幾至第七年始有羡餘近則銷路日漸發展每年營業收入計有四十萬圓該公司未來之計畫則擬添建宰房招收學生以爲逐漸推廣之計則其營業之發達當更有加無已也 
雜評二 
[南巿炸彈案（步陶）]  
　　滬上炸彈案近來頻頻發現如九畝地如勸業場皆近數月中事而南巿之泉漳會館附近且以一小工頭目家演此惡劇焉然則此等嚇詐行爲已漸推漸廣今後城内外居民之稍有存蓄者其將無安枕日矣夫滬地方在戒嚴期中軍警巡察在理必甚周至何此炸彈猶能至南巿以施放意者泉漳會館附近地非衝要未經畫入戒嚴區域故軍警未特加注意與然而保安爲警察之專責卽在平時對此擾害治安之行爲亦安有不預爲防範之理今乃施放者卒得安然逃匿焉此其責蓋有攸歸矣 
來函 
[阜德參行來函]  
　　敬啓者小號每逢夏季贈送純陽救急散一種專治山嵐瘴氣疫癘時邪暑濕痧穢霍亂吐瀉腹痛胸悶等症服之極爲效驗爲此具字奉達務望貴報登入來函一門以便有病者週知南巿裏咸瓜街阜德參行謹啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[蠧卦] [  楓隱]  
　　蠧利官僚不利文人否臧凶 
豢曰蠧潮蟲也官僚象之萬民膏血供其咀嚼故无不利文人遇之萬卷縹緗悉被摧殘故无攸利然終非好相識故否臧凶 
象曰書中生蟲蠧君子以比貪官汚吏書獃游民 
初和蠧魚三食神仙字化爲脈望吉 
象曰蠧魚三食神仙字得仙氣也化爲脈望不復蛀書故吉 
九二書蠧食古不化旡咎旡譽 
象曰書蠧浸淫於書也食古不化不善運用也其人雖不諧於俗亦無惡於世故旡咎无譽 
六三役蠧爲虎作倀利噬人凶 
象曰役蠧官吏爪牙也爲虎作倀倚勢作威也往必被噬故凶 
六四祿蠧棺中伸手利刮地皮一家笑一路哭終凶 
象曰禄蠧薰心利祿也棺中伸手利刮地皮要錢不要命也一家笑一路哭剥民以自肥也終凶徒爲兒孫作馬牛也 
六五國蠧飽食終日無所用心終有悔 
象曰國蠧高等游民也飽食終日無所用心徒糜廪祿也飯碗雖牢不免打破故終有悔 
上九辟蠧大吉 
象曰辟蠧大吉除害蟲也（五） 
家庭常識 
　　伏日之良劑先君夙擅醫學每當伏日必令小兒女啖食使君子仁數粒按年歲而定至七歲則服七生七熟年幼者遞減長者不加凡三伏共服三次初亦莫明其妙然吾家之人夏無瘡癤秋不瀉痢實由此也考使君子主治五疳殺蟲除熱健脾胃療瀉痢愈瘡癬宜每月上旬（上拘伏日）侵晨空腹食先食煨熟者數粒後食生者數粒味甘而香頗耐咀嚼大人有蟲病者亦宜惟食後忌飮熱茶否則呃噎或瀉然無害也俗醫謂殺蟲至盡無以消食時珍力闢其妄是足以知妥善無疑前月報載西醫恒用山道年（SANTONINUM，）爲殺蟲聖劑最近日本醫士發明謂山道年服過令人腹疼發炎不如用留求子（QUISQUALISCHINENSIS，）爲隹按即使君子一味耳觀此足知最新之學説實即最古之單方舍近圖遠厭古喜新能無失笑[  栩園]  
香蕉餅之製法取麥麵調以冷水將搗爛如泥之香蕉加入和融再加白糖及黄白調匀之鷄蛋少許（分量自酌）和作厚糊狀納入木質製成之方形或圓形之模範内壓作種種之模型入鍋用鷄油或猪油煎之煎成作黄色形式與西餐之香蕉餅無異且以上物料之成分含有小粉質蛋白質油質糖質等食之有益於衞生 
廢物利用屠户之殺猪水用之灌各種牡丹花葉肥花盛泡過之陳茶葉用之培萬年青異常茁壯且可結紅果[  一元]  
量雨器之搆造及測算法量雨器一名量雨表用以測算某地某時間内得雨量若干者也實爲農事上須要之器具其製造之法亦甚簡易譯述如下取白鐵製一漏斗此漏斗合宜之尺寸對徑爲八英寸更以白鐵製一甲筒筒之對徑爲二英寸又百分之五十三長約二十英寸復製一乙筒此筒面積之對徑與漏斗同長較甲筒稍長用時置甲筒於乙筒内再將漏斗置於乙筒上漏斗之末端適插入甲筒之内置於露天之下可使不因風之流盪故而致不凖甲筒之面積合漏斗頂上十分之一其所容之水實爲眞質雨量之十倍故測得其水量爲十分之一英寸者其眞實水量祇百分之一英寸欲測量雪者首以已知重量之温水傾入漏斗所容之雪内然後測其所容之　量減去巳知之水量即得雪之容量[  孤之]  
譯叢 
[微塵中之微生物] [  黑子]  
　　據最近科學家報告謂倫敦郊外一立方時空氣中能容積微塵分子四萬之多若夫人烟稠密之處則微塵分子一立方吋内其數達十萬以上眞駭人聽聞也且微塵分子中時有微生物生存其間據云三千八百三十萬微塵分子中則必有微生物一換言之即每三十八立方吋之空氣中有一微生物也是故吾人終日僕僕道途則必有無量數之微生物吸入肺中如低窪之地驟然乾涸則微生物之游泳於空氣中更不可以數計矣 
[愛國之少年兵] [  不署]  
　　法國隧道火車上昨有少年兵一人經戰負創面目殘毁模糊不辨形殊醜陋時正與人暢談英氣勃勃至爲愉快同車人爭相圍繞之以聽其談吐有頃其旁有一老婦注目直視少年若有不勝其哀憐者然少年兵覺乃欣然顧謂老妇审媪憐予乎請媪勿以我爲慮予蓋生而不揚良爲此世至醜陋之子今予之面目益形醜陋此正適我之願快我之心也况予以愛國情切爲國報効而獲此奇醜是誠予之榮也媪何憫我爲 
集益錄 
　　第四十一問按寄萍君所揭人造象牙方内用藥料與藥房中現成之哥羅弟恩相同但加入樟腦耳僕與古堇蔡君業經實驗先用石膏製成洋傘柄坯子乃將樟腦溶解於哥羅弟恩中造成之後其成績乃類粉筆不過表面略有薄膜至輕汽球則用軟哥羅弟恩而不適用前方其方爲哥羅弟恩十二兩加拿大松樹膠半兩萆蔴油二特拉姆卽巿售之紅色哥羅弟恩也但結膜甚薄無法加厚並不能與模型脫離是其藥品配合成分必有不然之處至寄萍之法但專注製造火棉如法配成不過成爲哥羅弟恩依然不切實用不如購現成之火棉或哥羅弟恩爲便除上述各品外究尙應加何物務祈實驗家不吝賜敎爲幸[  栩園]  
長篇小説 
[寫情小説柳暗花明錄] [  常覺小蝶天虚我生合譯]  
　　第二十五章（二） 
　　羅倫出獨茜雪前之至門返則遇鮑倫於巡簷之下容色憂鬱曰茜雪此誠何意哉乃使我頭腦昏亂汝思薏德果能愛羅倫乎果者則吾直無命矣茜雪曰薏德安能如此君母恐須知鄧伯之家固無食言之人矧爲婚姻事耶鮑倫曰然則汝視下禮拜之事不致有變故乎茜雪曰是安有變汝可母慮汝今行矣明日不必來吾妹性格汝當知之鮑倫嘆曰但不致有變故汝雖令我至西比利亞吾亦奉命維謹若彼人者則 ....言次嚙唇自去是夜茜雪遂與薏德同榻夜已深靜薏德始神思稍清而涙光滿眼尤憔悴可憐舉羅倫之事哽咽以告茜雪並道悔忱茜雪驚曰但汝終不能毁已成之約豈汝竟猶愛羅倫耶薏德𩒽𩑕曰嗟乎石爛海枯此情不滅彼不負我我自負羅倫耳尙何言者茜雪曰但汝婚期已近豈能遽毁其約吾親愛之妹汝宜三思須知此事已人人皆知奚能出爾反爾且吾家貧吾父一生所寳貴者卽吾鄧伯之家聲次則爲汝汝豈能以私愛之故墮鄧氏之家聲哉薏德慘然曰然則吾竟嫁鮑倫乎茜雪曰嗟乎事已如此尙何言者羅倫知汝必不怨汝吾愛汝爲讀書明理之人必不忍以此事傷老父之心也薏德乃愀然曰阿姊休矣汝乃不善勸人其實鮑倫卽得我亦不足以自豪若我者庸足爲美乎茜雪不言偷揾其涙曰薏德是則汝仍踐約矣薏德慘笑曰阿姊何問此吾計巳决此後之身已非吾身吾與鮑倫祗爲阿父償孽債耳此債不償吾魂亦不得安今嫁之矣阿姊汝勿再言亂我心曲夜深矣其睡休言次和衣向榻上一倒以腕掩其雙眸噫聲而吁茜雪靜坐良久見薏德已朦朧睡去虚室無聲但聞蟲語如助歎息茜雪乃微昂其首曰薏德苦矣若謂以貌之故受此磨折則吾尤當感謝上帝（未宛） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之絲茶]  
　　論中西商賈交易通用現銀彼此有益事（見本報癸酉年五月初九日） 
西商辨論絲茶業所議統用現銀章程謂華商概不見信大失西商體面因此羣起力拒必使華商現銀之議終不可行而後巳予揣此議斷非衆西商所樂道亦斷非有體面西商所樂道此特一二小本經營之輩慮及調度不週臨時掣肘用倡此説並借重衆西商之名以淆惑衆志希圖阻撓而有識者早已探悉其底藴矣夫果中西交易而通用現銀也不獨華商有益即西商亦大爲有利何則溯通商之始貿易固均用現銀其時西商之挾巨資來中土服賈者獨獲厚利以萬蓰計迨後華商遷就漸行賒盤於是小本西商蜂擁而至商旅日多利益日薄致令挾巨資者反爲束手而巿面遂因之一變甚至諸弊叢生倒賬者不一而足當咸豐五年上海浩昌行倒計欠華商銀十餘萬兩分毫無着又名利行倒計欠華商銀三十餘萬兩儘數攤派僅收還折頭二三釐嗣後該行雖曾由西國寄來萬餘金統交英領事署收存預備續行攤派然延至今日迄未給發至於漢口之麥加利倒於同治六年計欠華商銀三十餘萬兩廣東之呢行倒於道光三十年計欠華商銀三百餘萬兩歷歷數來殊非偶有之事華商受此鉅累已非少數吃虧亦不祗一人至如大成行主逃走等纎微之數更未可枚舉絲茶業殆有鑒於此爰集衆議整頓規條亦屬情理中應有之事並不與西商稍有妨礙自今以後果能銀貨當場兌現不留瓜葛正見西商資財充裕信義照然何嘗不是體面之事奚必力拒華商而始以爲體面乎且西商與西商亦有不自相信者矣近日利杭洋行本無别故偶因電報誤傳滙豐曁法國銀行卽將應付絲客貨欵一併扣留以備抵償卒至涉訟公庭爭執遷延日久方肯付出西國銀行之與西商往來尙且如此又何怪華商倡行現銀之議哉茲絲業新規已經刋布勢必實行而茶業亦已明定章程諒不至半途中止吾知西國鉅商亦定喜果行現銀巿面從此可以振作矣（4） 
尊聞閣筆記 
[陳氏散財贍族記（見本報癸酉年三月十八日）]  
　　江西南安郡陳朝贊擁資三十餘萬僅一子已受矣室抱孫陳固鄉居同族環而居者約二百餘人以陳爲殷富之最陳於初度日開筵集親賓各捧觴稱壽陳執爵酬親賓曰僕有一言幸垂聽親賓曰錫聞陳曰僕承先蔭少有餘資數十年來兢兢業業惟恐隕墜茲巳清夜熟思鄭氏銅山郭氏金穴終有盡時與其多藏厚蓄爲不肖子孫供浪費何如推之於衆使子姓共沽其惠且亦使我後人藉蔭得免餓殍哉親賓請其説陳曰薄業無多僅二十餘萬茲擬除遺數萬於子使贍家計外以二十萬歸諸始祖祠内置業每年所入則以三分之一撥歸吾子孫所以然者恐吾子孫或不能守業仍可藉此爲養活計也其餘三分之二則以虔供春秋享祀及頒祚所需族中冠婚喪祭設法資助孀婦酌給口糈有貧無依者尤厚之俾克完節又以十萬歸諸房祖祠内置業其用法亦倣此但歸始祖祠者舉族得以均沾歸房祖祠者惟房親均沾庶有親疎厚薄之分也衆聞其論頌之曰翁之及此匪惟子姓是賴即祖宗靈爽實式憑焉但恐翁之婦子或有未洽耳翁之子某聞言即拜於地曰自古無不亡之國即無不敗之家使門祚衰落不肖者出無論三十餘萬不足供浪费即百萬千萬其涸固可待耳如老父言則後人且藉衆蔭可免淪落吾獨何心敢以爲嫌於是衆交贊其父子高誼陳翁父子擇日將所　撥派其撥歸祖祠者無論陳之子孫及族人均不特典賣違者請官究追其每年所入則以殷實人輪年經理云（4） 
文苑（古婁許淞漁） 
[書院月課吟（見本報壬申六月十五日）]  
　　文房眼鏡短烟筒衣帽齊全步鞠躬更有背包持傘者野航昨夜趁東風（到院） 
論文話舊道温凉各就相知占一方怪怪奇奇聽不盡但聞撫掌笑哄堂（晨叙） 
生童内外務須分硃筆連連點額勤手執卷兒還接應桃僵李代亂紛紛（唱點） 
東牽西扯講津津未必分詮的的眞問到詩題無出處皮鐙黑漆慣欺人（論題） 
一湯四菜是饔飱每食頻頻有蛋盆爲怕將軍誇大腹煮來硬飯使難吞（午餐） 
不拘狗洞與鷄塒不論前門與後籬題目太難懷挾富大家棄甲曳兵而（私越） 
考卷房行疉滿箱學庸論孟細推詳對題文字眞難得似是面非也不妨（翻檢） 
忽然文運一時通多謝他人代用功依樣葫蘆憑畫去那愁人世有雷同（抄襲） 
尊容瑟縮語温存大筆煩揮特叩門頓首折腰都不惜但求完卷即開恩（倩代） 
長律同音寄岳雲一經着手化氤氲脫胎換骨尋常事八韵拈成十四文（賣詩） 
不拘短作及長篇超等兼須上卷前羡殺當風花顫立手圈膝動首頻顚（互讚） 
怱怱添註改塗忙前後謄眞十幾行何處該圈何處點歸來一路細思量（交卷） 
誰後誰前暗測猜諱言看戲吃茶回兵營報子青樓妓一日門前幾度來（探案） 
諸公高践　難攀四顧潛將姓氏删紅椅任他虚左待幾人情願作孫山（塗名） 
名次高低語便殊此中例不用之乎是非好醜憑君論最是傷心一字無（閱批） 
此樂生平得幾遭峨冠博帶氣雄豪號房不敢私偷換伹向先生索火刀（花紅）（4） 
[雜錄]  
　　來函照登曹州電報局長華君培璋來函云近來時症盛行有名曰鎖口疔者亦名肛門疔起於口内漸至肛門足心初起或作寒熱頭痛逾時卽乾嘔亦有初起舌端麻木或有黑點而冷或腮冷腮麻俄卽喉間亦冷旋卽冷至心口漸見乾嘔此名穿心疔症尤險惡越數小時即不可救急宜細視腮内用手指將腮扳開審視如有白筋白泡或紫筋紫泡用銀針將此筋或泡拂破須令出血如剌之不破凡剌之不入即是此症蓋内已麻木血脉停行故也必用力剌挑令其出血並在兩口角用針刺入深淺以見血爲度並細視兩脚心肛門前陰海底等處以及毛髮内如有泡或皮色有黑者挑破出血即愈如剌之無血須再剌較深並用手　出鮮血爲止倘有水須拧盡見鮮血方免再發並用鷄蛋清用手心擦前後心及腰眼曁尾骨等五處清解温毒以除煩燥倘擦後見有白毛可用棉花絨貼之令其自消内子患此即以此愈 
 
棵（搗爛）皂莢一個（搗爛）食鹽一匙酸醋一茶杯以上四味調和用猪尿泡去尿翻轉將藥裝入泡中套於手上約浸一小時連治二次即可不發惟須夏季伏天醫治方有效（不署） 
梅互徵方海内妓寮林立表年不愼每致傳染梅毒大則累及妻孥小則自傷身命巿上藥劑都不可信或竟無益而有損膺此病者往往無顔告人因循坐誤何可勝算伏望經驗君子胞與爲懷揭示良方俾降惡疾要不獨身受者感荷無極也（章雲琴）（4）聲明十八日雜錄治乳癰乳　及治驚捷法二則均係山安君投稿前漏署名今爲聲明 
 
 

Page 18

 
 
   
 
