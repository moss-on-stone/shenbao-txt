# 1914 - 356 - 4914839

 

Page 1

 
 
   
 
 

Page 2

 
 
時評 
[各省否認解欵（冷）]  
　　今日之財政有進步乎曰有進步今日財政之進步能悉如政府所預計乎曰不能如政府所預計 
　　政府所預計之財政蓋有兩大誤點其一以臨時收入認爲永遠收入如驗契費是也其二以意想收入認爲確定收入如各省之解欵定額是也以臨時收入認爲永久則其預計之可恃者不過在數月之間非長策也以意想收入認爲確定則其預計並數月之間而不可恃矣更非實事也 
　　夫各省認解之數大抵憑於委員之一言或激於省吏一時之義奮憑於委員一言者省吏必不承認如今日滇黔桂等省之電京反對是也激於一時之義奮者省吏一旦更動則繼其後者必又反悔是可懸我言以預料者也蓋各省今日之實情不仰給於政府之助欵已爲整理財政之有方若責以解款並定鉅額則巧黠者搜索於一時遺其難於後任或且借債以塞一時之責而仍仰政府日後之償此皆不能或免之流弊也 
　　昔人有言欲速則不達政府之整理財政其亦念斯言哉 
專電 
[北京電]  
　　有人請示於袁總統政事堂參議及他官新任參政者是否兼任袁謂參政是最好的事何須更兼惟此外尙有史館幣制總裁等兼否尙未定昨日參政之法律派入府商議進行事 
[北京電]  
　　昨法律派參政大人謁袁袁謂法律重要前此法律多無系統又其附屬必須之法律輙被議會否决現參政院代行立法須注重於此謁黎黎謂我意此後將常常此院現已到四十餘人可開院袁特贈黎以自己所乘四面鋼鐵之汽車黎謂能步行則徒步更佳 
[北京電]  
　　李議長意政治會議尙須行閉會禮乃解散約法會議此後尙須議國民會議立法院組織等約月餘畢參院開院約在一星期後 
[北京電]  
　　財政部呈請將國稅地方稅名目廢止以利進行已批准 
[北京電]  
　　山座日使初六開弔十八出殯袁總統特令派施履本等往助治喪 
[北京電]  
　　日本任小池爲駐京公使此人現駐使智利爲第一次與中國訂通商條約者 
[北京電]  
　　狼已回竄渭南一帶衆約數千勢已衰探確 
[蘭州電]  
　　匪已進逼狄道張廣建擬親自督兵進𠞰聞此次之匪器械甚利以陳正魁三營兵所有利器盡被奪去也 
[西安電]  
　　陸建章抵省後聞不前進卽在省垣發號施令 
[北京電]  
　　李國筠昨日覲見粤電催其迅速赴任 
[北京電]  
　　王璟芳榷曾電京銀行請轉代辭職待罪而一面電部局言整理事部局切責王乃中止仍照中央議行現已無事 
[廣東電]  
　　東日銀行已開幕行商在總商曾集議對於賦稅改收大元紙幣五成折收力加反對表决三層（一）官廳收大元祗圖一方面利益並不顧及商場不籌安置紙幣顯失信用公决力爭（二）廢紙未定開收日期遽先收銀元商場血本攸關盡爲推倒公决請將舊幣籌現金全數收回或分期辦理先給五成現欵其餘換給有期公債票卽致電中央要求（三）中國銀行發行新幣未聲明額數又未宣布儲備金紙面篆大淸銀行恐淆視聽公决質問行長 
[廣州電]  
　　省垣近日捕獲黨人官新等七人云係陳炯明派遣運動軍隊獨立 
[南昌電]  
　　附省城二里許之小民房拿獲黨人馮謙等製造炸彈 
[南京電]  
　　省公署四司裁併已實行改組省長連日會議尙未决定辦法徐壽茲有擬改任秘書之說 
[南京電]  
　　寗垣組織内河水警王廳長刻以經費支絀擬變通辦法 
特約路透電 
[東京電]  
　　駐巴西公使小池君（譯音）已任爲駐華公使 
[北京電]  
　　新任日本公使小池君前曾充北京使署一等書記一九零三年與正金銀行北京經理小田切君商訂中日商約後調華盛頓旣而任智利公使 
[北京電]  
　　據中國消息外交部照會俄使署自六月一日起駐銷中國一方面邊界百里免稅區域哈爾濱琿春及滿洲邊界各站均須徵收貨稅松花江行船徵稅章程將由中俄兩國恊同訂定華報之意此項更動實利於俄 
[北京電]  
　　德使哈豪森君比使加蒂爾君英使朱邇典夫人莫理遜博士丁恩及其他寓京有名人物數員均於本月十日由西比利亞赴歐 
[北京電]  
　　派員監督收回廣東紙幣一事業已解决擬由委員與會計兩員協同辦理會計員仍爲前電所述之曼克倫及巴特二君皆英人也委員則由廣州英法德銀行代表輪流任之大約每員任事一月 
[北京電]  
　　京奉鐵路車務總管福萊君赴東京參與萬國鐵路大會 
譯電 
[北京電]  
　　據隴督電稱白狼現竄至隴省南部趙倜馬福祥及第七師陸軍恊同包圍功將告成前豫皖兩省從亂諸匪因乏糧食相率歸誠俟軍械繳出後均將資遣回里白狼大隊現集秦州黨人首領林虎等因見白狼勢危相率離之 
[北京電]  
　　蒙古帝國政府今日（一日）致文英美法德駐京公使請各國效法俄國與訂條約蒙古問題乃因以發展一有趣味之事按中俄兩國前曾訂定關於蒙古地位之條約故特錄其全文如下公使足下蒙古帝國政府敬告足下蒙古已宣布爲獨立之國不再屬於中國政府之下蒙古之君主爲庫倫之呼圖克境内之佛敎亦歸管理蒙古自獨立以後曾與俄國訂定商約足下想已早有所聞蒙古政府渴願與他國同訂商約敦睦友誼故請足下委任領事或貴政府其他代表按照俄蒙約文與蒙政府訂定條約吾人仍有以所許俄國之各欵許與貴政府之權蒙古政府已爲此事兩次致文各國迄未接覆不知足下曾否收到該文蒙古政府本欲委任代表分赴各國因蒙員除蒙古中國語言外不諳他國語言致不能實行此事故請貴政府派代表來庫會商各事一千九百十四年四月蒙古庫倫發另附轉達英美法德四國外交大臣之公文各一份 
[北京電]  
　　據外交部消息中英西藏問題將照中俄處置蒙古辦法准外藏有自治權東藏則仍歸中國治理自徐世昌任國務卿後藏務漸復舊觀蓋出於班禪喇嘛之勢力嗣後當不致因改革而起牴牾 
[北京電]  
　　滇黔桂及黑龍江新疆都督先後電告政府謂政府所定每年應解京之欵實難遵行近數年内疊遭亂事地方窮困尙須政府撥欵濟助以安民生政府無論如何必須訂借外債洋八百萬元償淸各種小借欵 
[北京電]  
　　政府宣布五月份收支欵數收入七百萬元支出僅四百萬元 
[北京電]  
　　嗣後各處海關收入之欵均將存入中國銀行由海關洋員執其存據擬於上海先行試辦政府議將該銀行改爲國家銀行及擬在廣州設立發行紙幣處 
[北京電]  
　　北京各報皆反對頤和園附近設立釀酒廠之舉故恐難以成立 
[巴黎電]  
　　法國首相杜曼格君與同僚及國會領袖議員會談之後决計辭職其意彼所因就職之舉今已告成卽博大多數贊成社會黨急進程序是也聞維維亞里君將任首相台爾卡斯君將任海軍總長 
[維拉克羅慈電]  
　　維拉克羅慈美員已罰德國輪船巴伐里亞號十一萬八千六百八十五配沙（西班牙之一圓）並罰伊比蘭加號八十九萬四千九百五十配沙因兩船曾在非指定口岸卸運軍火與墨西哥烏爾太總統故也 
公電 
[國務卿通告勿再沿襲院名電]  
　　都督巡按使鑒政事堂成立已將匝月近日各省文電仍有沿寫國務院名義者嗣後各省致政事堂文電卽署明政事堂字樣其致國務卿文電即署明國務卿字樣毋庸沿襲院名致涉歧異希查照辦理國務卿毋一印 
[直隸巡按使通告實行改組電]  
　　都督巡按使鑒奉令改組巡按使公署現已大致就緒於六月一日實行特聞直隸巡按使兼署都督朱家寳卅一印 
要聞一 
[皖南之茶（本報旅行肈者抱一）]  
　　皖南一茶世界余坐肩輿鎭日行茶山中高高下下滿望皆茶私念此吾國名產也爰就足跡所至博訪而　記之 
　　祁門產紅茶以漢口爲行銷中心點婺源休寧歙等處產綠茶以上海爲行銷中心點而屯溪實爲綠茶轉運機關常年出口紅茶約七十萬箱内祁門產約占九萬箱綠茶出口約四十萬箱内自屯溪轉運者十七萬箱 
　　紅茶製法採下後曬之使軟次揉之使捲次窨之使變色次篩之使匀以上爲茶戶之事次烘之使燥次揀之使淨次裝箱運售則茶號事也綠茶製法採下後炒之使軟次揉之使捲次焙之使乾以上爲茶戶之事次篩之揀之簸之扇之使匀淨每次須焙之使燥次裝箱運售則茶號事也茶細者每箱五十斤粗者每箱三四 
 
 
 

Page 3

 
 
　　十斤 
　　茶叢生以種於山麓爲宜土質黑而溼潤者最佳每叢相距約五尺叢之大者每叢年可收乾葉二十斤茶戶所製成曰毛茶每鮮葉二斤半成一斤茶號每毛茶五斤成一斤若細茶最上品之針眉於普通茶百斤内僅能揀得五斤多或七斤 
　　茶由販客向各地茶戶收買售與茶行茶行售與茶號茶號售與上海茶棧茶售與洋行而販戶之資本大抵由行貸給卽定購其所收之貨焉屯溪現有茶號七十二家茶行七家現價毛茶每百斤自十七八元至四十二三元不等成茶頭批最佳者銀百兩或九十兩末批四五十兩尾莊子茶二三十元不等若前年冬最賤時每百斤僅銀十六兩 
　　茶之爲業實包農工商三種種植農之事也製造工之事也裝飾輸運商之事也謀改良者宜分别從事而揉碾不潔淨實爲詆毁華茶者一大口實此行考察頗特别注意此點且乘機爲之勸告大抵皖南茶戶平時起居雖未必十分淸潔而其視茶事非常鄭重故尙不至汙穢惡濁譬如揉茶大都用手不用足嘗行歙縣北鄕某村落入蔣姓家觀其製茶器具非常精潔彼且自陳此於行銷外國大有關系云云余深爲感動竊意茶業公共機關一方宜用語言或文字廣勸製茶務從淸潔一方宜將業已改良之現况傳播咸知或於茶業前途不無關系乎 
　　若論茶業現况之盛衰則一般茶商類多疲恭可憐之色雖表面上勉强支撑而實則十九虧折其故緣茶市以洋商爲主體開盤定價皆須聽命於洋商往往大批運往上海或漢口當其去時莫不懽忻鼓舞冀得善價而歸及其入市定價欲爭論則無發言之權欲不售遂絕後來之路惟有埀首長吁以返耳故最苦者爲茶商而種茶之戶利尙不薄蓋茶商日多向茶戶競買早茶於是草茶價漲而成本愈重虧折愈大雖然此茶戶之利甯可久恃者一旦茶商仆而茶戶之命與之俱絕耳 
　　茶商旣虧折何以行號尙紛紛開設則以業此者衆個中人舍此無可營生而在皖南一帶富戶鑒於大局之不靖時勢之日艱悉收其存放外間各大埠之現金歸營茶業蓋亦無聊賴者之所爲非眞有取利而出此也嗚呼中國之茶業 
西報之各派勢力消長譚 
　　字林報五月二十七日北京訪函云自總統制實行後京中各界皆盛談各派勢力消長一事皖粤兩派均未得利皖派之領袖武員爲段祺瑞文員爲楊士琦然楊僅得一政事堂之左參丞而已粤派之領袖爲梁士詒則已退出總統府而居稅務監督之閒曹至最佔勝利者則不問可知其爲徐世昌領袖之北洋派矣三派之中北洋與皖派尙有融合之望而粤派則與以上兩派大相反對粤派中人多主張進步主義之南人而在交通部及其他一二部占有位置者南北派之畛域不能消除亦即爲此故袁總統雖屢言彼固北人然用人無分南北此徒空言而已今政府之大權全握於北人之手此可謂實予南方黨人於南部及中央各省煽亂之機加以目下新舊兩黨爭存頗力政事堂公所設置參事八員即爲位置新黨俾與亂黨斷絕起見此參事八人之責任爲審查法令之草稿一伍朝樞曾留學海外爲國民黨員土翹楚之一也一爲林長民曾留學日本爲進步黨員矣 
政事堂公所取消說之由來 
　　總統制實行以後總統府特設立政事堂以爲大總統與國務卿辦事之地舊日施行内閣制之國務院遂即歸於廢止惟政事黨組織法内所設之四局一所强半均爲前國務院之舊有機關在事實上亦未便盡移之總統府故國務卿爲名義相符起見特將國務院名稱改爲政事堂公所並每日到公所與各局員接洽辦理公務惟近日因政事堂公所所辦公務多與機要局互相牽連已將該所一切公件奉諭歸併機要局辦理因此政事堂公所國以務卿亦無逐日到所之必要而一切公件亦甚形稀少此外間取消之說之所由來也惟又聞公府政事堂甫經成立關於一切檔案文卷在在均須由公所調查稽核一時新舊交替在事實上實有不能即日取消之勢刻聞徐國務卿已與總統承商該公所一仍舊貫一時並無可變動云 
財政新計畫與收入狀况 
[彌補預算之不足]  
　　吾國財政近來表面上雖漸活動然照本年度預算實有八千餘萬元之不足周總長緣此之故已卽定彌補預算缺陷之法提出於財政會議其内容共分五項（一）各省政費再减少一千萬元（二）鹽稅及海關稅增收之結果約有贏餘二千萬元（三）各項雜稅約增收一千五百萬元（四）内國公債發行二千萬元（五）國庫證券發行二千萬元以上五策果能實行則彌補預算之不足尙非難事惟未識此項議案將來能一律通過否也 
[查詢驗契之成績]  
　　據財政部消息政府試辦各項新稅之内其成績最良者爲驗契稅其收入已超過預算現在解至中央之數實已達二百萬元惟財政周總長對於各省國稅廳籌備處尙欲督　之使確實進行日前已有電通致各省探其内容係以四事電詢之令其按照所詢各節呈部核辦（一）各縣徵收驗契稅已經徵收之數目及已經起解之數目共爲若干其存在各縣者尙有若干（二）各縣徵收騐契稅有無成績儻有辦理不得手之處就近請該省巡按使設法通副（三）騐契稅之收人有移作他用者否徵收以後曾經卽日解送否（四）騐契之期限已經滿了時有無延期之必要其必須延期者約須延至若干時大約不出一月各省必將徵收情形電復到部而騐契稅之成績不難共見矣 
[財政廳將來之職掌]  
　　地方官制中之之財政廳旣合各省財政司與國稅廳組織而成今後之國家地方兩稅一切收支之權均將歸其掌握雖表面上尙受監督於巡按使而實際上乃係直接財政部故將來廳長之得人與否財政前途大有關係頃聞將來之人物大槪非向來之財政司長即係國稅廳籌備處長與稅關監督而現在已經發表者如雷多壽龔心湛多係前淸度支部司員則政府對於此項人員注重經騐已可概見且聞將來財政廳内必附設一審計官於審計分處撤廢以後辦理全省審計事宜果爾則現在之財政廳其職掌之範圍實較從前之國稅廳爲擴張矣 
[限制支欵之新法]  
　　財政困難至今已極各機關之支欵實不能再任揮霍從前用欵於經常開支以外有臨時開支其後踵事增華又有特别開支一途在各機關固爲方便之門而國家實隱受其獘茲聞袁總統緣此面諭財政部謂自今以往各機關臨時開支不得逾經費二分之一特别開支不得逾經費一月之數如有超過萬元者則須批准以後始能發給云 
[海關收入之增加]  
　　海關稅之收入本年頓見暢旺自一月至三月比較去年春間非常增進現在政府以爲從前每年分四期報告之制不甚相宜擬於今後改爲每月報告茲聞四月分各海關之收入與去年四月各海關之收入兩相比較亦已增加八十餘萬此其收入之盛况謂從來所未有矣 
雜評一（無名） 
[蒙古帝國通告]  
　　庫倫政府今又以蒙古帝國之名義通報駐京各國公使欲與各國訂俄蒙相等之約是若全然不知中俄已定之蒙約也觀其舉動似與俄人不若前之親密無間矣何則蓋此蒙俄之商約俄人所得於蒙古者其利甚大豈肯復令他國分　哉今庘人欲以與俄者概與他國是豈俄人所甘心據此以測庫人而欲實行其主義者俄庫之間必將有事而中國於蒙古之名義又將進一步之侵削也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[赴日江蘇參觀團渡東情形]  
　　上月三十日參觀　搭啞林泰拉船東渡早登本報茲聞該團於二十二日上午七時抵門司翌日九時達神戶由神阪領事　　生君到埠歡迓引往領事館茶話該埠　商代表馬聘三君邀往中華僑商總會憇足即日下午九時坐專車由神戶三之宮站起行至二十四日午正達東京公使館秘書孫子涵駐日留學生　　督言㣲君等早經到站招待後由日支交通會宓　箴施廷輔張世杰葉伯常四君妥置宿屋當晚即 
寄宿於本鄕區三丁目六番地上村旅館二十六日午刻日華貿易會讌待由該會長小林楳次郎致歡迎辭團員蔣鳳梧君代表致答詞歡　而散二十七日晚公使陸潤生君筵讌團員茲聞　團已草定參觀日程　日往　 
[赴日蘇實業參觀團參觀日程]  
　　五月廿五　參　傳覽會廿六日同上廿七日同上廿八日同上廿九日參觀工場督社三十日同上三十一日由游覽 
　　六月一日參觀工場會社二日同上三日同上四日上午八　三十分由東京　橋車站起行至下午三時零五分至靜岡五日解岡參觀同日下午五時十七分由　岡起行夜半十二時二十四分至名古屋 
　　六日參觀名古屋七日上午八時五十分由名古屋起行午後二時至京都自由游覽八日京都參觀同日下午七時三十八分由京都起行八時二十五分至大阪 
　　九日大阪參觀十日同上十一日午前十一時五十分由大阪起行十二時四十八分至神戶十二日由神戶登啞林泰拉船回國 
[波斯鴉片私運入華之詭計]  
　　字林報十二日哈爾濱　信云　　月余（訪員自稱）曾　料波斯之鴉片必將由西比利亞鐵路運入中國讀者想能憶之近數　星内余密察私運之法知奸商用計詭奇設思精功且皆資本充足不惜小費以故惟富有力者乃得篵事此兼祇須安抵哈爾濱卽能獲利纍纍其所用之頗衆故能設種種方法冐險爲之業此者多爲俄屬猶太人若　具好賭之性而精於懋遷之術　私貨常由專車運之取其過滿洲里稅關時危險較輕於尋常之郵　車也夫此項奢華之火車所載　客　非可疑者故輸運違禁物品殊不爲難而關　之注目亦不若對於尋常火車之甚所危者僅滿洲里一站惟亦不過由中國關員搜查而已中俄兩國政府雖已商定禁止鴉片運入華境辦法　僅外交上之事滿洲俄員未嘗以此置念余當嘗　每次專車　此時留心靜察敢謂鴉片之安抵哈爾　　已不知幾千百磅或　於皮箱之内或藏於式之囊篋内若非說　則　不知此　貴客行囊中藏有鴉片也余料若　日後必另用他法爲之恐在余　料之將爲之亦未可知某晚專車抵埠時車甫停機即卸下行李甚多交與站上豫候之人是晚外間紛傳滿洲里稅關曾抄獲鴉片數百磅　　豫接伊爾克斯克匿名電報之效力聞告密者乃車上之用人因前一次携帶鴉片一批越過滿洲里站所得酬金未饜其願此次並未隨車而下故發電通風藉以報復然稅關並未抄獲全數蓋車上有一用人已藏去若干而亦未以交還原主竟公　售金以供私用原主雖知之敢怒而不敢言第二次火車抵此時稅　復抄獲鴉片一批此後余所目覩之一次則在哈爾濱車站之外俄國憲兵所駕四輪車内抄獲其重約一百六十磅並未藏於行李之中哈爾濱抄獲大批鴉片此爲初次其原主顯係新事此業者故以疏忽失洋五千元此後來者甚㣲蓋已發電止之也私運之風今雖暫止然料若叢不久必重整旗鼓大事運動蓋鴉片之逐漸高漲若輩必設法恢復前次之損失且必由陸地俄境内某站運至滿洲里站之南東淸鐵路之某點蓋其地無稅關足爲其累今欲堵絕私運必用熟熟悉中俄邊界及私運情形之人給以重俸以免受賄查獲後並當有所酬勞則或能有濟然此舉必需經費數十萬元所獲之鴉片又皆付諸一炬中政府今日財政支絀恐未必有此伊欵辦理此事也 
[蕪大鎭守使署發現炸彈眞相]  
　　　　於月之二十二號晚晚間十時忽有大聲自東北出震動全城宛若巨炮　方人民羣超警恐東奔西竄莫知所措有云係地雷炸彈聲有云汽鍋炸裂聲議論紛紜莫衷一是軍警團防悉整隊巡查加嚴防範而商民人等驟聞此聲不得眞情疑惑莫釋並有坐以待旦者迨至次晨　知司令部後院牆業已塌倒是夕之聲卽此倒將之聲也然此牆究因何故而倒響又何若是之大此中情節是又當研究焉於是咸以理想度之謂必龔振鸎獨立時曾埋火藥於該牆之下無人知覺現時勢度增高是藥觸熱而發牆因之以倒云云一時據爲定評人民之懷疑亦遂痧銷都督曁鮑鎭守使飛電詢問亦依是答復然此仍屬理想之詞窮終不能無疑乃經詳細調查該牆倒塌之處尙有粉碎鐵皮夾雜瓦礫之中當時又有硫酸種種臭氣其爲炸彈已屬顯然緣是日總稽查何丙炎家有喜慶事署中參謀各官盡赴何處飲宴鎭守使又未返蕪於是遂有人頓起野心乘機投擲炸彈希　擾亂且炸彈所落之地點雖在後圍牆而實逼近軍儲處蓋若輩早已籌及之蓄意諒非一日矣而大禂款成誠蕪民之幸也 
[蕪關加征茶稅之部電]  
　　皖南出產　茶米蔬竹木等類爲大宗惟茶葉一項前淸時由兩江派員征稅民國成立改歸蕪關辦理一切章程悉仍舊　近因蕪關有加征茶稅之議各茶商希　邀免當由甯商會致電財政部懇予照舊免加並公舉代表蘇君　赴　省呈請民政長　持茲得財部覆電二則　之於下 
　　其一安徽民政長鑒江電悉　　　　　　稅　有隨征商茶一項通商以後產茶地方改　　地稅　照　運到稅關口嚴　章查騐不再收稅此次撫關征收茶稅現據該關監督呈稱係由光復後爲工戶并征並稱諭該商等如奉部飭免征貨稅仍應照征工稅該商等亦允道辦等語業經本部令飭查照蕪關舊制遇有持茶釐執照之茶船過關時仍令照完工稅其改章後并征之戶稅准予免征仍將前次繳存該關押欵分别扣繳發還希查照財政部眞眞印 
　　其二商務總曾鑒呈電均悉已飭撫關查照舊制遇持有茶釐執照之茶船過關時仍令照完工稅其改章後并征之戶關貨稅准予免征仍將繳存該關押疑分别扣繳發還仰　知照財政部寒 
[鄂當道歐宴英美海軍令佐紀]  
　　上月二十八號英國海軍總司令郭特斯美國海軍中佐格斯君及該兩國駐灌使館陸海軍官季爾氏等二十五員連袂渡江受軍民政長之歡宴並同日渡江答拜亦外交酬酢史上一紀念也 
　　英國總司令郭特斯美國格斯中佐屬海軍巨子爲世界上所推崇二十七號自京南下該兩國領事陸海官佐僑商咸次第開會歡迎事爲交涉員胡政庵所聞禀承段嘚兩公同意是夕前往敦請武昌蒞宴并致時間預約書一通當得允諾軍民政長旣據胡交涉員呈覆卽準備一切由段督面諭庶務長購訂西餐四十份並派副官蔣秉忠承啓周振坤于大發於是早率領第一師三旅六團步兵一隊及馬車三乘肩輿多乘前往鮎魚套江干迎迓至十一時三十五分鐘郭格總司令中佐等同坐英國安克姆白色鐵質砲艦逕駛至文昌平湖兩門中間卽紡紗局前江岸下椗歡迎官佐兵士皆舉鎗鳴號脫帽致敬而白沙洲江干停泊楚材兵艦因奉命令亦鳴砲三響郭格等答禮如儀旋經楚泰淺水艦轉載抵岸分乘車輿直入都督府車輿甫至轅門軍樂隊奏樂兩帝鑑鏘可聽段公是時身着禮服降階迎迓躬親導至大花廳（卽前參議辦公室在樓下西隅）互行鞠躬禮交換名片乃次第就座茶話一句餘鐘均由交涉科長等雙方繙譯郭格方面則陳述此次來華係爲視察各該國戍防遠東海軍今遊經武漢得與素所遙佩之貴都督貴民政長在座諸公共會一室實所欣幸惟過承歡迎愧感交集各當軸答言亦極謙遜茶話旣終遂開筵宴除二十五員洋賓及主席軍民政長外與席陪飲有王子春石漢舫劉慶恩杜鴻賓各陸軍長官趙俊升郁邦彦呂德元薩夷唐國安各海軍艦長十餘人彼此　酢頗極一時之盛酒半酣始退席茗叙良久招顯眞樓照相館同撮一影乃行返斾而歸軍民政長旋又得郭格明晨赴申消息當同王子春師長胡交涉員乘楚材兵艦蒞漢分途答拜返旋已日落　　所有武昌往來道路軍警武哨防範極爲嚴秘云 
[張彪重入鄂州城]  
　前淸湖北提督　第八　統　張彪自共和後　退居天津其在武漢所　財產約值百餘萬均被一般　人没收黎黃陂久欲淸還苦於爲人掣肘茲時變　　張已呈懇大總統批准發還因特南來淸理以便按册收回二十六日抵漢住於金臺旅館二十七日晨十時渡江由文昌門入城鄂軍界之舊屬至江干歡迎者甚夥張着常服緞靴盤辮於頂戴小草帽乘馬至都督府拜會銜帖爲前淸湖北軍門張彪字樣段督原與舊極爲優待留讌早餐旋同帮辦軍務王占元師長並轡至二師司令部（卽兩湖書院）與鄂軍北軍諸將校茶會至午後二時赴蛇山抱氷堂舊日部屬之歡迎會即在該處晚讌至夕陽西下始整歸鞭聞舊部將校到會者有二百餘人現在罷職退伍閑居者約十之八九張含涙周視畢言曰彪棄諸君三年於茲矣諸君子改造新國功業莫與比倫今日得復聚首一堂幾若大夢何幸如之僅此數語已不勝欷歔　將校中由曾廣大少將代表致歡迎詞大致在稱頌其敎練卾軍之功且謂卾軍起義建立民國皆由張平日培植人才之力云云措詞極爲阿諛惟各歡迎者聞張功業之嘗自以今日之閑散實有無窮感觸祗以外間傳有張將起用重握兵柄之說故不能不提取精神加意逢迎然張殊鄙諸人席間頗多嘲諷之詞又聞有一人竟問張日軍門要是那日從了我們於今未必在黎副總統之下呢張瞪目視之不作一語 
鄂省裁軍籌餉紀 
[鄂軍又裁一旅]  
　　鄂省陸軍當段芝泉總長　任都督時尙號三師二旅年需薪餉九百餘萬實屬無力供給經段　長再三籌盡將三師步隊裁併爲三旅暫編成一師其第七八兩獨立旅則裁改爲警備隊然年猶需餉六百萬茲段香岩都督以現在中央限定湖北軍費年只四百六七十萬元一時萬難另籌補助該第一師而有步兵三旅原屬權宜辦法不符建制值茲政困難應將裁去一旅俟將來財用稍紓再另徵一混成旅昨已命令第一師長石星川卽將所屬第三旅舉辦退伍各給恩餉三關派員雇船押送回籍不准在省頭留刻石師長已遵令分别辦理已拔除第三旅之幟矣至該旅旅長劉佐龍則仍爲軍府顧問仍支旅長原薪 
[北軍餉由鄂籌]  
　　近　陸軍自一師至七師上年四預備抵禦二次大革命均以各該師名羲新招軍隊一旅俱名補充旅其薪餉較老軍爲薄名難備補近畿各師之缺額實乃中央增厚武力現留鄂之北軍第二師有補充旅炮隊一營戍卾該營係今歲新組成者其一切餉需　　中央按月籌撥茲陸軍部以鄂省軍隊已裁汰無多軍事經費當有餘欵該二師補充旅山砲營旣常駐鄂捍衛其薪餉應改由鄂省負擔昨已電令段都督謂已劃入三年度　費案　下月卽實行自　　　 
粤漢路工進行紀 
[總工師更換原因]  
　　粤　　路湘卾段總工程師英人格林森辭職改聘思林亨特氏爲總工師外　於格氏之去多不悉其原因茲悉格氏前在差獨攬全路用人購料特權視督辦若贅疣而督辦馮元鼎因亦與之不洽乃於春間赴京辭職謂非辭退格氏决不願京交通部嘗向債權國磋商困難萬狀久未解决路工因以停滯刻銀行團有意轉圜而格亦自請辭職故由中政府改聘英工師接充並由銀行　與交通部改訂條約上督辦與總工程司權限各節所有中國鐵路學生由該督辦酌量任用中國相當材料亦參配購用說者謂於主權路利挽回不少業已正式簽定刻馮督辦已定日内返鄂力促工程進矣 
[長岳線開工確期]  
　　粤漢鐵路長岳一叚早已訂期開工乃因工程師因事辭職顏督辦又經請假副工程師即須入京與交通部直接籌商發生種種障碍致一再展期迄無成議茲顏督辦假期已滿經省長催令來湘昨得君由漢口復電定於六月初準的來湘據　路局中人傳出消息謂長岳路線已確定六月十號一律開工决不再改以誤路政云云 
粤西水關橋傾塌被災紀 
　　西水關爲出入新城河道此處設有橫水渡多艘專載過客來往但該關久已傾塌一小部分當事祗知收取橫水渡經費對於修理視作等閒不料二十四日下午四時許該關之木橋忽然斷折兩邊之橋礎亦隨之傾塌　然一聲水花飛高逾丈是時有一橫水渡滿載搭客駛經橋上約距該橋二丈左右椥卽斷折故獲無恙然亦險矣當時鬨傳壓斃人命不少　該橋來往極衆且橋上有小販擺賣什物并有軍人在此駐守現在各路消防隊方從事發掘續　云當日消防隊掘至六句鐘左右已搜獲一纒足女屍係在橋上擺賣什特者年已六十餘歲二十五日午刻該屍尙放在　基上一時觀者極衆該屍首部受傷最重現在倒塌之處尙未發掘至底其中有無人被壓在内尙難逆料惟是處之橫水渡現已停止來往至與木橋附近之石拱現亦勢將傾塌狀至危險聞該橋倒塌係屬第二次之事查前淸嘉慶年間端午競渡有人在該處環觀一時橋梁折斷壓斃多人前年橋上曾有一扁詳誌此事嗣因政府倡議拆城始將該扁落去然父老輩猶能道及此次倒塌亦適逢舊曆五月一日誠奇事也現該　亂石如山雖橋梁已折仍可由東達西唯河水斷流大小船隻又不能來往某善院以修理之事委爲行政官手續而官廳則以某善院有權利應有義務彼此均置不理目下西關一帶舖戶因該處斷絕交通不能輸運貨物大爲窒碍日間擬卽提起集議解决辦法矣 
粤省維持紙幣法之發表 
[紙幣一月收回之布告]  
　廣東紙幣現經中國銀行行長王　芳氏規定辦法以五成價格限期一月内　　收回銷燬二十七日經已會銜佈告原文熙錄如下照得粤省從前發行新舊紙幣旣無準備現金又無兌換機關充斥市面官商交　其害現經財政部籌信大宗欵項避派華洋委員來粤於中國銀行内設立機關按照近三月平均市價定爲五成將粤省所發新舊紙幣限期一個月悉數收回銷燬　擇　開收日期另行佈告外爲此仰商民等一體知悉特此佈告 
[稅餉改收大洋布告]  
　　都督龍民政長李國稅廳　備處處長嚴會同佈告云粤省從前本用紋銀成元自光緒　葉設廠造幣積十毫爲一元初尙行使劃一厥後各省爭相鼓鑄零毫整　成色不均顯分兩價而粤中計算毫元仍爲一與十之比例每遇　解京滬各欵必　時價補水方能伸合大元人民國後本省各項收數化兩爲元謂元者祗值十毫比　京滬通用銀元耗損甚鉅胡陳用事濫發紙幣旣乏現金準備復缺換兌機關額面價格日趨低落商場折至四成納稅猶稱十足歲入預算實額虚收公家受虧更在千萬以上商場交易又多信用香港紙幣金錢外溢叢爵淵鉼影響幣政前途尤非淺鮮現奉大總統特派王會辦來粤開設銀行流通國幣發行新券整理濫鈔凡政府豫定之方針皆足新粤民之耳目此後一切稅餉自應改照全國通例征收大元而以中國銀行所出新兌換券爲其代價銀行於六月初一成立稅收即於是日更始惟全省九十四廳縣地方　　銀行分店勢難同時遍設大元新券未易頃刻流通欲策雙方進行宜先變通辦理且推廣新券與折收濫鈔亦自有相因爲用之趨勢現定自銀行成立日起商民納稅除交通利便處所可購買國幣隨時繳解外其餘新劵尙未流通之地完納稅餉暫行比照騐契辦法以毫銀十枚一五加水作爲國幣一元經將以上辦理情形會電中央旋奉財政部有電内開查粤省貨幣濫鈔充斥稅收受損所議自六月一日改照全國通例征收大元以中國銀行新出兌換券爲其代價其兌換券未流通地方暫行比照騐契辦法以十枚加一五作爲一元鹽餉應由部另籌辦法其賦稅及常關口稅均可一體照辦等因奉此除分飭各征收機關均自六月一日起所有應征欵項一律改收大元外爲此布告閣省官紳商民人等即便一體遵照均勿抗　致干重咎再粤省現行之紙幣亦奉中央命令飭由廣東中國分行定價定期全數收回此項辦法現已會同另行佈告合併飭知此佈 
[陽江又電告急]  
　　廣東陽江知事張錦芳昨電報當道云該縣有匪首西山四糾匪六七百人圍攻北境第八壁大燕洞兩處甚形危急縣中只有遊擊隊一百名不敷分布縣城危秘迅調大兵救援當道　電後當卽復電云來電悉即電李司令梁督辦就近派兵到縣協剿該縣應將辦理防守情形隨時電報核辦又聞新甯七堡鎭　連陽江兼界恩平匪徒時常越境滋擾近日益形披猖自三月後有大帮夥匪在附近北陡兩堡隆篤大那同等處嘯聚持信四出打單前經縣知事請兵救援在案頃悉該匪近因移聚大那祿地方被陽江新州墟軍隊偵悉特於日昨帶隊八十餘 
 
 
 

Page 7

 
 
名　攻匪窩　　　日相持未下王統傾　　　　大　　往水陸堵截　已　情形呈　　郡　并　飭恩新二縣軍隊協同堵截矣 
[交通部派定接收浙路專員]  
　　交通部梁總長以浙路合約已訂特派滬寗鐵路局總辦兼辦滬楓鐵路鍾文耀（即鐘紫垣）兼署甬嘉鐵路局局長又派　湘鐵　局副　方仁元曁津浦鐵路養路處員曹復賡爲浙路接收專員又派路政局會計處員巢功贊關文港爲淸算浙路財產員均定六月二十日以前到浙路公司交接一切茲將浙路監事同仲渠敎各局科處站隊廠電錄下刻接交通部電開浙路公司代表旣理事監事各職員鑒浙路合約簽定多日迭據公司電請接收管理茲特派方仁元曹復賡二員辦理接收巢功贊關文湛二員辦理淸算並派鍾文耀總司其事尅日前往按照合約各條與該公司接洽辦理除飭委外特此電告希俟委員到浙妥爲接洽交割淸楚交通部三十一印等因所有應辦各事務祈從速辦理以便彚交幸勿延誤無任盼　昨公司各局已將甬嘉營業情形全路財產目錄各線工程記略五月份用途表赶造淸册以使聳交矣 
[浙省行政公署之改組]  
　　浙省行政公署昨日傅知各司及總務處略謂奉頒省官制業已到署應即妥擬實行自本日起（卽六月一日）所有本署一切文仲均用巡按使名義各司及總務處在未交卸以前暫行照常辦公惟送判文内所有某司案呈字樣一律除去遵照頒定公文程式辦理以符體式聞各司奉到後均已一體遵辦至巡按使公署内部人員聞亦議頭緒大約一星期内可以發表其裁缺之各科長有以免試知事　保之說至政務廳長一席外間雖有沈復生孫俶人偒梓靑三人必有其一之說愜均　揣擬之詞究屬何人内容甚秘無從探悉惟公署昨又催孫俶人回杭大約另有要公急須面議云 
地方通信 
[蘇州]  
　　農業學校新　落成省立　二農校於民國九年　省　會 
之議决　據部頒實業學校規程以江蘇省敎　經費設立屬於是年九月假靑門内舊農業學堂校合先行開校址係在　一載基礎已成茲定於本月六日開落成紀念會其校址係在　門外下津橋開會次序如下（一）落成禮式（二）演說（三）觀覺（四）農科　　（五）　科　　（六）文　演劇（七）贈品 
　　科長調充稅務長蘇省　稅　　　長　將上　稅務所長朱伯良調省另候差委遺缺委現充蘇州警察廳總務科長韓萃靑接辦韓君已於六月一號赴滬接辦稅所事宜所遺警廳總務科長缺則由孫廳長委任司法科長　　華暫行兼理 
　　警務改章之實行蘇州警察廳擬將各路分署一律撤消改爲派出所每所派巡長一人駐所照料所有各分署署員併入各路區長同署辦公茲已議决先從城外　胥區城内西區二處試辦俟辦有成效再將東南北三區繼續實行惟圓胥區西區二處地廣事繁未便盡撤分署是以　胥區撤去分署一處仍　三分署並酌添雇員四人西區則　去分署三處仍留一分署並添雇員二員其署長月加津貼洋二十元分署員月加津貼十元所添雇員月支薪水十四元又改編崗位一事亦已由各署長等勘劃定妥改爲四點鐘爲一班内分站崗巡邏各二鐘仍由各區署隨時考察勤惰品行酌定分數按月報廳查核以上均於六月一號實行 
[武昌]  
　　戕傷外國醫士案　了結日前段督會同呂民政長電　政府謂上次痕匪　　河口事出倉卒致將法國醫士費蘭氏戕傷現經議决擬給與該醫士䘏金二萬兩由本省國稅廳内撥交其河口知事高辦理此事通權達變殊　可嘉請卽免其處分以資獎勵聞總統案已批准交部　案矣 
[廣東]  
　　法學人員之窮途廣東高等檢察廳佈告云爲佈告事查司法上用人行政悉以法令爲範圍粤海名區人才淵藪本檢察長調任到　甚樂與諸君子共相察　以　司法政良凡荷　從罔不接見惟民國艱難締造財政支絀異常减政裁廳勢非得已範圍旣經縮小用人固亦無多潘岳　居寫懷作　亦　情難自已發抒抑鬱奇才乃竟有囑託　緣以投　拜門相嘗試者是竟以不肖相待本檢察長無限悲觀誠恐有在外招搖爲司法前途障碍用特明白佈告質證同人本檢察長隻身　來並無官親幕友　有藉名納賄一經發覺與受同科惟行賄之人自首依律免罪後之各　　　凡有受　　者　赴本廳　會以　依法辦理本檢察長决不　　尤　法界　人各瓶其鄉啓鄉民以法律智議并　　信住址登錄本廳名　　有典條　記等　　時　　　 
任况時屆　　疫症流行　皇旅居何如返斾　　相告幸譽納焉此佈 
[山東]  
　　新知事得委昨日行政公署牌示　水縣知奉任祖　保准免考分發山西廳即交卸到省遺缺委分發候補縣知事陳以豐署理曲阜縣知事劉燕臣禁烟不力應即撤任遺缺委分發候補縣知事熊仁導署理曹縣知事　殿芬禁煙不力應　撤任遺缺委分發候補縣知事王寶生署理城武縣知事程挂康禁烟不力應即撤任遺缺委分發候補縣知事顧思孝署理 
　　蔡巡按到　巡按使蔡　楷自被任命之後因有他項要件未能遽行來東茲聞蔡已於三十日由京乘專車來濟接任視事所有使署人員均已紛紛到津浦車站迎迓 
雜評二（默） 
[皖南茶業]  
　　實業之興一方面提倡改良製造一方面又賴政府保護保護非他勿苛征其稅使商人本重利微相率委棄而已皖南之茶產非不富名非不著也然爲茶商者已有疲　可憐之色其疲　也雖由於洋商之把持而要亦製法未良有以授之口實今於如何改良製茶之法尚未有人切實提倡而於茶稅則議增加之茶商方以無利可圖徘徊中道若復重其稅以事侵削不更　而使之改業耶政府日言獎勵實業保障實業乃英所獎勵而保障者若是不亦大可異哉 
[波斯雅片說]  
　　鴉片之賊害人道早爲各國所公認以故英美各國之士夫極力鼓吹禁運而其政府亦從而贊成之今者汴鄂浙諸省又宣告停止入境矣可見維持人道之公心爲人類所同具乃印席之烟方在陸續停運而波斯之鴉片反以詭計運人　屬之猶太人早已不齒於人類前此銀行舞獘案出現商業上相戒不與往來今復有此不道德之營業豈其人天付之性爲　異耶 
[張彪重入鄂州城]  
　　有人語張彪軍門要是那日從了我們於今未必在黎副總統下呢張竟無以答吾謂張何不答之曰那日不從你們的人於今與黎副總統比肩的很多安知我後日不與黎副總統比肩呢安知我將來之官不高於前淸之軍門呢諸君今日之恭維我歡迎我不爲此嗎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[破獲小沙渡黨人機關三誌]  
　　上月三十號夜閘北警廳得一區境内鄕民報告當在該處十四間頭屋内破獲黨人機關拏獲陳申明（即陳漢英）趙雙全張寳山林秀富金有興李小寳鄭立等七人並抄獲炸彈手鎗刀鈎長竿塌車等物與先獲之陳　蔭王錦山一併解奉司法科訊判連同軍械各物併解鎭守使署訊辦尙有滬西戈登路捕房截獲鳬水圖逃之章耕張開水王忠善江喜來金新發等五人並抄獲孫文罪袁之告示檄文木印地圖旗幟等物禀由張代總巡諭飭押候解送會審公堂預審再核在案昨由捕房將章等連同違犯各物一併解送公共廨請究據三十六號西探殺辣門偕華探陳永康先後上堂禀稱上月三十號夜十點餘鐘小沙渡浜北華界發現鎗聲七八響聞警馳在查察見章等五人鳬水逃至租界當將伊等截獲帶入捕房在章所携之包裹内抄出孫文罪袁之告示十張檄文五張上海討袁軍總司令木質印信一顆地圖五張白旗四面隆字暗記小戳一方麫漿兩小瓶小刷箒一個知係黨人圖謀不軌禀奉張代總巡諭着嚴行收押所有告示檄文曾送至總巡捕房譯成西文備查至昨日浜内浮起男尸四具查係黨人業已通知警局棺殮惟當時將章等拏獲警局並不知悉即由捕房用電話知照現警局亦先後拏獲黨人九名抄獲手鎗炸彈各物及機關鎗一支今日警局派偵探到堂質証請爲訊核即據來探上堂禀明前情聲請移提訊之章耕供稱台州人向爲鞋匠包裹在地上拾來不知内藏何物並不附從黨人復據江喜來供稱處州人向做大餅爲生並據張開水王忠善金新發同供均處州人不敢爲匪是晚適經彼處致遭悞拘等語　襄讞向章等一再研詰均堅不承認遂商之美畢副領事以証確鑿未便任狡判章等五人連同檄文告示木印等物併交來探帶回歸案訊辦并諭將告示檄文各留一張存案備查茲將孫文之檄文與六言韻示附錄如下 
[檄文]  
　　壬子之五月國民憫搆兵之慘許淸室舊臣自新謁誠志以臨時總統付袁世凱四海之内莫不走相告曰息兵安民以事建設是大仁大義事也吾民旣謁誠以望袁今袁所報民者何如哉辛亥之役流血萬里人盡好生何爲而然敬知袁之暴戾更甚於淸則又何苦膏血萬戶以博黃帝之雄哉所以甯死而不悔者誓與共和相始終耳今袁背棄前盟暴行帝制解散自治曾而閭閻無安民矣解散國會而國家無正論矣濫用公欵謀殺人才而陷國家於危險之地位矣假名黨獄而良懦多爲無辜矣有此四者國無不亡國亡則民奴獨袁與二三附從之奸尙可執挺啣璧以保富貴耳嗚呼吾民何不幸而委此國家生命於袁氏哉自袁爲總統野有餓莩而都下之笙歌不撤國多憂患而郊祀之典禮未忘萬戶涕洟一人冠冕其心尙有共和二字存耶旣忘共和卽稱民賊吾儕昔旣以大仁大義鑄此巨錯又焉敢不犯難誓死戮此民賊以拯吾民今長江大河萬里以内武漢京津扼要諸軍皆已暗受旗幟　劍以待一旦義旗起呼聲動天地黨以秦隴一軍出關北指川楚一軍規定中原閩粤旌旗橫海合齊魯以擣京左三軍旣興吾將與諸君子扼揚子江定蘇浙以樹東南之威犂庭擣穴共戮國賊期可指日待焉書曰民惟邦本本固邦寗又曰紂有臣億萬惟億萬心予有臣三千惟一心正義所至何堅不破願與愛國之豪俊共圖之（孫檄） 
[韻示]  
　　袁賊窮權弄柄專制皇帝一般解散衆參議員臨時約法推翻削滅司法獨立剷除自治機關外債濫借濫用苛稅不惜民艱慘殺報館主筆縱容偵探凶殘用兵名爲剿匪反令騷擾閭閻暗殺起義元勳陽爲與己無干任用一般狐狗盡是前淸大員不念民生國計惟知獻媚取憐民國人民爲主豈能袖手旁觀爲此申罪致討掃除專制凶頑改革惡劣政治恢復人民主權本軍志在討賊與民毫不相關同胞各安生業愼勿警擾不安 
　　另一訪函云閘北小沙渡地方破獲黨人機關捕獲之陳喬蔭王錦山等九名昨由鎭守使署軍法處長提訊陳喬蔭供詞與昨報所載相同並稱此次糾黨起事因偵悉滬寗車站現有解送袁總統之銀欵四十萬兩是以定於三十一號夜間舉事先搶車站四十萬銀欵以充軍餉繼搶閘北第二營曁各警局軍械然後派人四處縱火俾可牽制軍隊所有起獲之手鎗炸彈迷藥等物均係預備起事之用其紅白二色旗幟以作起事時記號詰其爾受何人唆使答稱僅我一人爲首云云軍法處長以所供尙不盡實必有黨首主使判令還禁候再詳細研訊　究同黨以　緝究又聞閘北警察分廳長以破獲陳喬蔭等一案係由巡邏隊警士高文元首先拘獲得以幸免禍亂具見巡緝認眞實堪嘉尙應將該警士高文元升補巡長候再提升巡官業已註册記名其帮同出力之巡士李長淸亦應以巡長獎升所有在於小沙渡珍富里一弄第一家新房屋内搜出之手鎗炸彈等件查係第一區警署巡官宋壽山巡長楊永芳偵探張金海等查獲亦頗出力其羽黨李小寳等七犯查係潭子灣派出所巡長李茂盛等捕獲均應獎勵故於昨日一併開明是晚查緝情形並各官長警履歷呈送上海鄭鎭守使核示矣 
　　又一訪函云滬南警察分廳廳長崔鳳無君因閘北警廳破獲黨人機關拘獲黨人多人並查獲一切証據及危險品物等一案尙有羽黨均未獲案誠恐匿迹謀亂是以於前夜密飭軍事偵探郝靑萍宋鳳鳴及全班暗探分赴城廂内外各旅館挨次調查有無黨人匿迹暗設機關情事一面命令各縣署員轉飭各長警嚴密巡邏防護以保治安 
偵探報告之黨人計劃 
　　上海鎭守使鄭汝成君近得中央電開據探報黨人戴天仇前赴大連勾結馬賊爲黨首孫文所利用近又組織一種暗殺隊分風雷迅疾爲四路風雷兩路以運動軍隊聯絡土匪爲目的迅疾兩路係實行暗殺主義軍火危險等品係託某國人混充東洋雜貨由口口運往上海或由大連轉裝火車運入内地其暗殺隊往南方者由何海鳴指揮北方何人尙未探悉南方一路直至上海分往長江内地北方一路由門司至奉天再由京奉車潛赴京津一帶已有四十餘人陸續内渡惟到上海因查驗甚嚴故多空身不易查察其往北方者則由朝鮮直入國境甚易混跡暗藏危險物品亦未可知等情除分電嚴密查拿外合電偵緝等因聞鄭君已密飭各機關一體　緝矣 
[請懲挾嫌誣陷之偵探]  
　　前日（卽六月一號）旁晚時上海鎭守使署偵探余祖勳邵玉書二人至南市大碼頭陳仁琅君（前總工程局裁判官）處聲稱奉鎭守使鄭君命令有要事傳訊等語陳君詢以可帶公事據云未經帶來陳君答以時已近晚翌日自行投案余探等不允繼云可先往城内警察局拘押待明日轉解方可交代陳君恐受辱遂坦然偕往鎭署及抵製造局囑就門房小待候卽傳訊至七點餘鐘余探云先行拘押待明日再審隨囑守門警察必須重禁於八時後由警察傳進即經第二科長某君詰問汝是否陳英陳答稱官名仁琅並非陳英又問是否原名仁琅後改陳英答稱號是良玉官名仁琅此外從無改名况係久居上海盡人皆知可請調查便知事實又問汝是否曾任江蘇高等檢察廰長並受過黃興委任狀答稱從未做過高等檢察長亦未受過黃興委任狀但此說未知有何證據該科長察看情形明知有誤旋飭調查再核命警察帶往押所拘留一宵迨至昨日（卽二號）午前復由警察傳進而見第一科長王君詳詢色甚和藹謂陳君云今已接到甯波同鄕會來函申說來歷知屬悞會實由偵探之辦事鹵莽所致云云當卽釋放聞寗波同鄕會及南商會以陳君前任工程局裁判時對於余祖勳有無嫌隙旋經查得余祖勳確於前淸宣統二年三月間由伊母余某氏控告忤逆曾經陳君當堂訊明懲辦有案可稽因此遂挾嫌誣陷昨日午後經各該會分别開會公决具呈鎭守使署要求將該偵探余祖勳等澈究治以枉法營私挾嫌陷亂之罪以服人心云 
[調查大帮嫌疑犯之住址職業]  
　　上月十四號晚法捕房中西探捕在寳昌路善鐘路及福開森路等處拘獲嫌疑犯七十五人解經法公堂訊供三次除主要李洪等若干名須移回華界照律懲辦及訊無干涉之陳家峰等十二名逐出租界外其餘均供明住址職業押候查詢在案現由捕房將所供之住址職業調查確實並詢鄰居平日素來安分者卽由捕房房開釋間有所供不實者須禀請中西讞員再行核辦 
[德華高等工業學校開幕紀盛]  
　　德華高等工業學校於六月二號行開幕禮先期柬請滬上紳商學界到堂觀禮是日薩鎭氷與交涉使均親自到會南京都督巡按使及上海鎭守使亦派代表　止記者亦躬逢其盛見校址之寬大建築之美備可爲滬上各校之冠爲之景仰者久之未幾振鈴開會來賓濟濟稱極盛焉先由德國音樂社奏樂繼爲該校學生曹省之君以德語演述祝詞思想新頴而發音尤極抑揚之致再由　工二校監督克　博士及工校校長倍倫子詳述該校創辦之始末情形旣畢來賓演說者亦不乏其人仍由德國音樂社奏樂閉會來賓相率往操場觀該校學生器械體操　態活潑步伐整齊亦養之有素焉觀操旣畢來賓各往校舍參觀電氣細工各種藝興盡而返　已鐘鳴六下矣 
[再誌楊樹浦刧案]  
　　楊樹浦辛家灣辛和記木作主辛和尙家於舊歷端陽節夜突來盜匪百餘人各執鎗械破門入内行劫適辛與司帳倪生奎顧金桃正在結帳致被刧去現洋鈔票約計洋三千元該匪等心尙不足欲入内室肆刧幸辛性喜打獵家有鳥鎗卽與倪顧等在内室門首極力抵禦連開數鎗並經家人鳴金告警鄕民聞聲畢集楊樓浦捕房捕頭聞　即率同中西探捕前往兜拿當場擊斃盜匪一人並追獲盜匪竇永仁朱天樓阮阿二周家有等四人餘均携贓逃逸顧倪二人亦遭盜黨擊傷業由捕房將已斃盜匪尸體舁至斐倫路騐尸所報請中西廨員蒞騐倪顧送請醫院醫治在案昨由捕房將在押之竇朱阮周四盜併解公共公廨請究先由楊樹浦捕房副捕頭上堂禀明當時情形繼據華探陳銀松與一百四十五號西探投案禀稱當時該盜等均從事主屋外籬笆爬進被搶約有三千元當時祇追獲四人一盜當場格斃惟竇永仁朱天樓二盜閘北亦犯有刧案請爲訊辦閘北警廳亦派偵探投案聲稱移提關讞員商之美領卓君判竇等四盜還押候訂期研訊竇朱二犯應俟訊明本案再行解送閘北警廳訊核 
　　又一訪函云楊樹浦北木作頭辛和尙家被盜越牆啓門而入開放手鎗擊傷木匠顧金桃毆傷小工頭奚順奎開擊斃盜匪一名由捕房將傷人送醫院醫治盜屍送所候騐一案已記前報昨日下午三時經中西廨員蒞所騐明委係鎗傷致命騐畢經中西官升　研訊先由捕頭禀明當時被刧情形又據西探禀稱緝獲此案之逸盜朱體樓竇永壽二名今將竇犯帶案據供同往搶劫死者姓沈名德生係被事主開槍擊斃云云繼由辛和尙投案供稱是晚在家發給工帳忽有更夫來報外面有人扒牆上屋約有數十人我在房内走出該盜等已經跳下開鎗我亦放鳥槍擊斃盜匪一名該盜即發號砲致被搶刧現洋衣飾向西而去云云中西官得供之下諭令退去竇犯仍着帶回捕房押候復訊核辦 
[江蘇出品展覽會紀事（二）]  
　　江蘇巴拿馬賽會出品展覽會昨爲開幕之第二日雖天陰無日而氣候溫和以故到會游覽者較開幕日更爲踴躍茲將昨日會場各情調查列後 
[陳列之未竣]  
　　六十縣出品省令本定五月二十五日以前運送到會乃各縣因徵集旣遲速不齊而道里又遠近不一未能依限一律到會以致會中陳列甚爲怱促直至開幕尙未舒齊統計到會物產已解裝陳列者大約不過十成之五六即上海分會送賽者計共一百六十餘箱現在未及解裝者尙有百箱之多會内總分四部已經陳列粗就者爲第一第二兩部此外第三第四兩部正在趕爲布置卽已陳列者内中部分種類參錯者亦殊不少大約須旬日後方能整齊劃一也 
[出品之遲到]  
　　各縣出品至開幕日尙有十二縣僅有報告到會物件尙未送到現正由該會主任分函各該縣催送大約日内亦可運滬至江都一縣出品四百零七件於昨日由主任楊　岑君親送到會現已送入堆棧聽候解裝陳列矣 
[購劵之擁擠]  
　　會場展覽劵每張售銅元五枚前日共售出五千餘紙昨日到會游覽者更多售劵處僅於該會門旁開兩圓竇地位逼　購劵人擁擠一隅頗爲不便前日展覽人因入門時劵已騐過不知出門處尙須収劵多有漫不經意將劵遺失致出門時無劵可繳重行補購未免　有煩言以故該會事務所昨特將收劵一事頒發通告俾衆周知以免周折 
[省代表之回寧]  
　　實業司長徐壽茲君因展覽會開幕代表韓巡按使來滬行禮本擬覊留數日監督會務於初四五日再行遄返乃昨接韓巡按使來電以公署改組政務廳長一職已由中央任命王舍棠充任惟來甯無期擬請暫行署理已經電請薦任囑即速回以便面商改組事宜云云故徐君遵於昨日晚乘滬甯夜車遄回寧垣矣 
[評議員之核定]  
　　展覽會内審查會已經韓巡按使令飭六十縣各舉評議員三四人來會組織在案茲悉韓巡按使對於此項評議員復經酌量核定通令各縣遵照每縣各舉三人内分敎育會商會農會各一人於十五日以前來滬以便審查物品評定等次酌給獎勵 
[衛生夫之規則]  
　　一本會雇用衛生夫役專爲會場内臨時衛生遣用該夫役應受臨時衛生醫院各辦事員之指揮一衛生夫役所着衣服務宜整齊潔淨不得形容汚穢及着破爛衣服衛生部所發號褂須逐日常穿一衛生夫役之勤惰應由衛生醫院隨時考察如有懶惰及不服約束等情立卽斥退一衛生夫役逐日限於七時須到衛生部聽候呼唤如逾時記過一次過至三次卽行斥退 
[靑年會幕款建築會所]  
　　靑年會自歐西推行及華十有九年現全國分會已有一百三十四處互相聯結組成全國靑年會推王閣臣君爲會長李登輝　富灼二君副之朱友漁君爲書記鮑咸亨君爲會計韓　　　康成吳淸泰江長川四君爲執行員張伯苓顏福慶林長民等四十人爲董事設事務所於上海崑山花園三號分總務講演編輯庶　學生宗敎城市諸部由王正廷余日章謝洪　奚若胡貽穀范子美諸君主持其事刋行雜誌三種曰進步曰靑年曰英文靑年最近議募築會所美國史蒂孫君慨助美金四萬元作購地費薛伯台夫人慨助美金五萬元作建築費會地今已購得在英界博物院路香港路口建築費不敷銀三萬兩現在滬京各處募集經該會特别贊助員伍廷芳唐紹儀薩鎭冰張元濟四君竭力赞助想不久當可足數也 
[楊師長又欲添招北兵]  
　　北洋陸軍第四師楊師長以本師所部之步兵第十四團管轄之三營及補充兵第五團所轄之三營現均出發閩省歸福建李鎭守使派調惟滬地現當黨人思逞之際松滬等處防守緊要現駐之兵實屬不敷防守故特備文呈明陸軍部請轉呈總　准予再在天津馬廠添招新兵六營調滬防守 
[馬巡移駐閘北警廳]  
　　前駐浦東之馬隊巡警兩排向歸淞滬警察薩督辦節制刻因督辦北上此項馬巡撥歸閘北警廳管轄該隊隊員馬長連已於前日午後率領各長警等移駐閘北警廳聽候派遣矣 
[水公司訟案又將開審]  
　　前大淸銀行淸理處倩代表潘承鍔至地方審判廳控訴内地自來水公司不理欠欵銀四十餘萬兩一案曾經開庭辯論尙未理結茲悉該公司尙欠交通銀行養善源票號銀三十餘萬兩亦遣代表王寬基赴地方廳附控並聲明債權均歸大淸銀行一部份主張聞審判長袁君業於前日飭派承發吏傳知原告潘承鍔被告水公司經理莫子經等於六月三號到廳聽候開庭審理云 
[查禁私種烟苗之布告]  
　　上海縣警察事務所昨出布告云爲懸賞查禁私種烟苗事照得私種罌粟干犯刑律現奉省縣長迭次嚴令切　查禁至再至三當已家喻戶曉除飭各該區員周歷親查責成各　地保出具切結並由本所派員　勘外誠恐地方遼闊僻　窮　或有啫利愚民暗地偷種爲一時耳目所不及察特再縣黨招人報告如有偵知某鄕某國確有私種罌粟情事卽可就近向各該管警區密報一經勘實每畝賞給銀二十元畝數多者照數遞加畝數少者按成算給本警務長爲廓淸毒草起見儲欵以待决不少靳凡爾人民其各知照 
[帮同捕盜之恤]  
　　上月九號晚法租蜀大自鳴鐘斜對面福康祥烟膏店被盜余三龍搶劫洋銀拒傷事主後由探目黃錦榮沈德福等將余及同黨劉芝東郁新中等拘獲解送法公堂訊實賞給該探等洋三百元在案現法總巡藍維藹君以尙有隨同探捕奮勇追拿被拒傷命之陳永泉及被盜誤傷致命之新開河東源海味行出店李士榮並帮同獲匪之吳炳泉等亦須賞　核定吳炳泉賞洋五十元陳永泉李士榮二人除前已賞給棺殮費外再給家屬撫恤各五十元業已禀請法總領事核准於昨日將洋發給交吳等分别具領 
[協提海門縣盜匪]  
　　行刧海門縣某姓家之盜犯何士信施金豐二人匿居閘北二區境内昨由海門縣法警持該縣公文投區禀請派警協提經董署長准派探警協同將何施二犯逮獲解經警廳司法科預訊一過判交該法警帶回歸案訊辦 
[拘解呂得勝]  
　　駐紥南市高昌廟之陸軍一營二連兵士王福前日下午六時半時經過滬南草鞋彎（卽南京街）瞥見賣油炸檜之直隸人呂得勝因前與同營今已革退時來本營煽亂知其通同黨人在法租界設有機關部爰即上前拘住鳴警解至一分署詰明年二十五歲不認煽亂搜其身旁亦無証據掜署員即用電話報告　南警察分廳長當奉崔君飭令親自押解來廳遂星夜解往由司法科預審擬辦 
[開釋流氓小竊之手續]  
　　法公堂訊判流氓小竊禁押西牢或押捕房向俟期滿後就近在押所開釋現藍　巡以該流氓等釋出後往往故態復萌故諭知各捕房將滿期之犯解至大自鳴鐘總巡捕房由各探認明面貌然後開釋以便日後犯事易於緝捕 
[騙子仍被緝獲]  
　　周某沈某兩人前日至法租界新隆順昌衣莊購得衣服計價洋五十六元囑令送往　錦牌樓地方取洋詎送到後周等取衣從後門逸去找尋無蹤旋即報告捕房於昨日由探將周沈拘獲解入捕房候解公堂訊辦 
[無錫拐匪定罪]  
　　無錫人秦生開在原籍北門外誘拐木匠王阿福之子阿計來滬串同吳少山欲將該孩價賣於馮秀潮經馮詢知來歷不明報捕將秦吳兩人僣孩一併拘解公共公堂訊供押候移傅孩父到案再核在案昨奉中西官復訊屬實判秦押西牢一年期滿送上海縣知事署轉遞回籍吳押一月王孩候派捕送往無錫交其父母具領 
[竊盜罪當然成立]  
　　匪徒張臨慶近與積竊朱慶堂沈輝輝等專在浦東行竊現由警廳偵探將張沈二犯拿獲並在張臨慶家抄出洋鎗一支子彈多顆及當票十餘張連同人贓解至警廳轉解地方審檢廳訊辦昨日午後經推事官會同檢察官開庭辯論張等俯首求恩問官以張沈等竊盜罪當然成立判令還押聽候宣判 
[均未燎原]  
　　昨晨七時許西門内石皮弄周虎臣筆作柴房内不戒於火經救火會員到場救熄焚去稻柴一堆又午後四時許大南門内顧家弄郁小山家亦　火積薪一時濃烟四佈該處十九二十舖救火社近在咫尺立即取水救　未致成災亦祇焚去稻柴等物然兩處比鄰已受驚不淺矣 
[防疫所試辦簡章]  
　　滬南警察分廳　廳長因近日各處發現鼠疫爰就本廳附設防疫所茲將其試辦簡章錄下一（地點）防疫所附滬南警察分廳衛生科以期辦公之利便經費之節省二（時期）防疫所係 
 
 
 

Page 11

 
 
衛生警察中臨時事項以五個月爲期於六月一日開辦至十月底截止三（職員）防疫所設辦事員二人内一人爲主任卽以科長科員兼充之調查三人於勤務督察員淸道路燈處調查員及其他本廳外勤職員内派充之均不支兼薪但於辦事上之需要應酌給以費其臨時招股之書記等不在此限四（夫役）防疫所外勤走役由辦事員臨時　用最多以三名爲限五（衛生）警察以二十五名爲額於保安隊内按日抽出十二人各區按日派出一人每日上午八時前下午一時前齊集本分廳聽候遣派　支原餉外按月酌給車費如實有勞績俟防疫事竣准以次提升六（經費）由本分廳呈准上級各官廳由工巡捐局撥欵並承上海各團體贊助開辦節省動用不於正欵内開支七（開辦費槪算）開辦用途計置備捕鼠軋板一千餘張米澤式機筒與噴筒及體温針並零星物件共計價值至少約需銀元一百五十元八（月費槪算）每月以銀元三百元爲限約分用項如左（甲）購買防疫應用各種藥料藥水及石　石灰炭屑並鼠餌等物每天以四元匀計每月約需銀元一百二十元（乙）醫務商請上海某會籌欵設立臨時醫院一所遇有沾染鼠疫之人隨時送往醫治（丙）辦事員辦公費二人二十元（丁）調查員車費三人三十元（戊）夫役三人工食二十一元（己）衛生警察車費二十五元（庚）獲鼠賞每天匀計百餘頭每只銅元一枚月約三十元（辛）其他應用各種雜項及恻印傳單添修鼠軋等費約二十元九（職務雜員權限）（甲）辦事員承廳長之命令主辦所中事務指揮隸屬於所中之員警夫役欵項物品由主任員承領購備（乙）調查員承辦事員之指揮督率警察夫役分赴各區及鐵路車站輪船馬頭各處辦理一切防疫消毒事項其調查規則别行訂定之（丙）臨時書記承辦事員之指揮繕寫公牘印刷文件及登記收發欵項品物等事（丁）衛生警察以十二人爲一班每日上午自八時起十一時止下午自一時半起四時半止分作兩班受調查員之派遺分赴各區及車站馬頭辦理捕鼠防疫事項（戊）夫役承調查員之督飭衛生警察之指揮每日擔負機筒藥料及取水司機等物隨同員警辦理防疫等事十（附則）本簡章如有未盡事宜隨時修改 
[和尙不認吸烟]  
　　北新涇鄕董陳鴻飛（卽陳月祥）控該鎭西北鄕王家寺僧人福琴私吸洋烟不守淸規一案前日下午經警廳司法科提訊據福琴供前淸宣統三年有該鎭武生陳維善以田單一紙央莊福生爲中向僧人抵借洋一百元逾期不贖直至今年陰曆五月初一始將該田單贖去不料陳維善翌日糾同武師胡秋波等來寺尋釁以此單已由僧人代向騐契局騐過誣僧爲意圖吞佔逞兇肆毆致被擊傷頭顱腰間等處當即投訴地方檢察廳經檢騐員驗明受傷屬實奉諭候提陳維善等到案核辦在案詎陳情虛畏罪串出陳月祥徐耀良等揑寫匿名信帖在一區四分署誣僧不法以圖抵制然僧人素無烟癮儘可調騐起案之嗎啡係在香夥王茂堂臥房内抄出王已到案請察質之王茂堂供向有烟癮刻已不吸起案之嗎啡實係自用云云奉判將一干人移送地方檢察廳請究 
[續誌小工失足溺斃]  
　　小工某甲在楊子碼頭失足落浦由捕撈起不及救治而死屍送騐屍所候騐一節曾記昨報昨日下午經中西廨員蒞所騐明捕房傳到見證蔣七金胡阿堂經中西官研訊一過查無屍屬飭三國地保報堂收殮發壇候認 
[招領迷路小孩]  
　　昨日閘北警廳出有牌示云據一區警署報告查見迷路男孩徐四庚一名係常熟人年十一歲隨母舅乘火車來滬在車站失散又據潭子　派駐所報告由鄕民送來迷路男孩歐順子一名係　應人年九歲有母在滬賣菜爲生除將徐歡二孩送惠兒院留養外爲特牌示仰各該家屬來廳認領可也 
[在押扭毆]  
　　地販葉徽生因案在押公廨舊曆端陽節與同押之戴登鑒不知因何扭毆各受微傷被駐廨西捕查悉以其違犯所規昨將兩人帶案請究中西官以葉等在押尙敢扭毆實屬不安本分判各罰洋五元示儆 
[要求維持生計]  
　　本埠烘炒茶葉工人王生孫王灶福等因萬順祥茶號内之汪立招改用大號弸篩不加工錢有碍同業生計邀集多人在河南路萍萃樓會議抵制辦法並將汪立招扭毆由捕將王等九人一併拘解公共公堂訊明以兩王不應聚衆滋事判各押兩禮拜餘人各押七天並補提爲首之朱桂灶到案再究在案茲悉該工人等以王等爲公衆生計致遭拘押心有不安現已會議數次擬卽要求茶葉公所力予維持俾達目的云 
[公共公堂瑣案]  
　　小孩金阿英前日在北四川路行走被陸阿咸之脚踏車撞倒碾斷足骨由捕將陸拘獲昨解公堂請究孩母金馬氏投案請究判陸存洋二十五元交保候金孩傷愈　核 
　　匪人李忠林前日在斐倫路拤取李興記五歲小孩順弟之銀鐲被捕追獲昨解公堂訊知李係過犯判押西寘一年半期滿逐出租界 
　　金四成因持古銅鑄成之老虎一只至虹口蓬路一百三十六號日本人篠田宗平藥店内求售被趙有根設計騙去報捕將趙拘獲昨解公堂訊實判趙押三禮拜贓交金領回 
[誌謝]  
　　民化新劇社定於舊曆初十日午後假座迎人鳳舞台開演正劇（血海奇緣）趣劇（牡丹亭）（雙騙）昨承贈劵二紙書此誌謝 
雜評三（訥） 
[挾嫌誣陷之偵探又見]  
　　駐滬之偵探初謂政府令各省撤消繼謂江浙已實行又繼則謂將責成鄭鎭守使另組夫其所以如此者誠見夫不法偵探之害人與地方治安有礙也偵探於此　稍自警矣而乃誣陷陳仁琅之案又見則當道將有何法耶今日機關屢破謠言屢起當道必不敢盡撤其偵探偵探不盡撤則此挾嫌誣陷之事必不絕即歸鎭守使另組亦安能保惡偵探之必無不然鎭守使前發取締偵探之布告可謂嚴矣何以今尙有誣陷陳仁琅之事耶 
來函 
[夏雲森來函]  
　　敬啓者前日本埠小北門内神州印刷所起火時有一靑年會十餘歲之學生程仁元因火場附近居有戚友馳往探訪行經東馬橋地方被警阻住去路程向之聲明該警不諳方言誤會其意遽掌其頰致程所載金絲眼鏡　落於地程欲拾取警不允即拘解二區一分署行過紫金街又有一警邦同扭毆程傷及面部血流不止迨到署後孟署員略加詢問由在場人等據實陳述署員暫令收押迨陳家屬得悉協同當場目覩情形之商家投署部白署員乃飭將程押送警廳司法科訊明核奪旣至司法科傅訊該警該警謂程毆警扯破制服故行拘解云云程即具以前事實告司法科亦無明白判斷當是時見該警制服之破痕則在夾裏之左面僅長二三寸之裂縫其裂狀非址破者夫以十餘歲之學生身材矮小身體文弱謂其能毆警乎史其被警所毆者又明明血流滿面耶謂其能扯破制服乎其面部且不克自爲保全金絲眼鏡且被警阻拾而明明遺棄於路矣且扯破之裂縫固有可以驗者而制服之裂縫又明明非扯破也最可異者該警之被毆及扯破制服之事並未報告分署司法科審問時距拘解分署時有八小時之久此距離之時間中該警並無毆警扯服之報告其詞之虛實又明明可見也巡警以防衛治安保護人民爲天職今其恃蠻凶毆欺辱良民若此鄙人目擊情形心不能平用特函陳貴報即祈登入來函一門幸甚感甚六月二號 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲答并水吹毛四書之雜吹] [  一民]  
　　孟子去齊宿于盡濡滯不行明明想人來留他及至有人來留却又裝瞌睡不答話這不是做假凝呆實是擺空架子因爲走已走了不便立刻回頭被齊宣王看不起又怕來人當面嘲笑故不如擺一箇空架子或者有再來追的時候看他豈舍王哉一句那心事通明白了 
　　陽貨瞰亡饋豚孔子瞰亡往拜兩人都調皮但孔子的瞰亡是學陽貨的陽發料得孔子必學自己的瞰亡來拜所以出去逛逛瞧着孔子來過自己迎面轉回就遇着了孔子就無法躱避畢竟孔子處處不如陽貨的調皮假使孔子由别路兜一個圈子陽貨就遇不着了 
　　毋友不如己者聖人固然勢利但近人學聖人更加進步了衣服與揮霍祗要比得上自己還可將就算他朋友若權勢則要勝過自己纔好攀附名望却要不如自己纔好出頭纔眞算朋友比聖人更選得精細些 
　　孟子袒護大舜自由結婚及多妻因爲舜是个大君主且衆人所　帝堯所讓又像个大總統所以孟子巴結他其實孟子並不主張此二義試看扒牆摟的東家處子討飯的有一妻一妾孟子就駡起來了亭不是勢利麽 
　　取瑟而歌孺悲說的話或是（呀呀烏）因此三字緩聲長讀之猶像歌聲三字分作三句讀之又像病聲而在孺悲口中則是不滿意之駡聲也 
　　一民不識井水這是談笑不是吹毛吾知此稿一投井水必笑而鈍根必怒謂此等瞎話也來累我看看然而不必怒也取六等可也若得取六等可以比之六等文虎章十等嘉禾章矣（六） 
[吾之六件] [  天傭]  
　　一個妻人生止能有一妻多妻則非禮故云一個妻　　二個妾一妻二妾人之常事妾也者用以補妻之不及也惟若超出二個以外則恐力難兼顧爲妥當計止能有二妾 
　　三個女三女已足夠了多則擔負重而難以普施敎育矣 
　　四個子人皆以多子爲福余止求四子足矣四已之中各得一人多則有職業重複之患 
　　五個書童已與四子各用一人 
　　六個婢女　妻一妾二女三恰得六人 
[孔方兄受辱記] [  覺迷]  
　　一日孔方兄登毛錐子門卑辭厚禮毛錐子怫然作色曰子曷爲來此舉天下人之罪懸未有甚於子者也　天下人之罪惡無一不當歸之于子者也子旣登吾門且數子之罪子其聽之今夫廉潔之官吏以至於作奸犯科者非子導之乎安分之百姓以至於觸法受刑者非子敎之乎貞烈之婦女以至於喪身敗節者非子誘之乎賢者損志不肖者亡身非子使之乎噫人之氣節因子而喪盡人之良必因子而汨没綱紀倫常因子而敗壞蠅營狗苟之輩子則進之天下是非之衡子則亂之以是之故國家擾擾社會紛紛遂無寗日嗚呼子之罪惡可勝道哉雖然人方在鄭孔尊孔者尊孔方兄也吾毛錐子不爲利誘不爲勢屈請子勿復登吾門孔方兄　忿忿而退告其事於覺迷覺迷曰毛錐子但知其一不知其二歷數兄罪非兄之罪也兄眞寃哉（四） 
尊聞閣詞選 
[立夏日由鹽城赴南沙] [  東園]  
　　風利放船急淸和四月天鶴聲音樹外颿影夕陽邊仙洞來初度詩家證夙緣夜投村店宿新月正如弦 
[以所編玉篇考證就宋君硯畬正]  
　　久契子京賢今來正玉篇生慚孫氏後識在野王前海外搜遺說（謂硯畬購得日本版一切經音義價值較昻）環中得妙詮未知鍾鼎貴敵否布衣傳 
[南沙北行]  
　　浮雲起西北不隔射陽湖一水碧無際日斜飛鷓鴣 
[過新興場]  
　　舍舟忽登陸舊蹟訪新興鶯栟花如錦相看百感增 
[菩薩鬟夏初悵别]  
　　園林春去鶯聲老池塘水漲蛙聲杳日午雨初晴風香衆綠生圑扇徘徊久倚笛河橋柳最怕客中聽斷魂長短亭 
[雙紅豆四月十九日作]  
　　乳鴉啼乳鶯啼又至淸和四月時棟花風信遲退庸醫進良醫去歲如今病夏畦紅衣夢小兒（紅衣小兒見本草萊菔子注）（余去年此時病劇楊師長派員護送到家就醫三月始愈） 
自由談話會 
　　予讀五代史一行傳竊歎人心風俗之壞於斯爲極天下節義廉潔之士抑何其少也然世雖無道而節義廉潔之士猶有存者是天下未盡無人也觀於毆陽公一行傳所載者五人曰鄭遨張薦明石昻程福贇李自倫其卓絕之行皆足以爲世重也夫五代之際世衰道微縉紳而不失其志者有幾人哉彼所謂長樂老人事四朝相六帝當時寵遇無與爲比其自叙以爲榮者此固得志於時者之所爲歟而歐陽公修五代史列其人於雜傳中謂之爲無廉恥天下人心風俗之壞胥由若輩階之厲也若五人者行義昭著雖五代之亂而不易其操其亦可以愧當時之士矣是故一時之虚譽不足爲　而千秋之大節不可苟焉已也彼夫竊位苟祿靦然自得不復知人痱有羞恥事者視五人之行義爲何如哉而五人處此汚濁之世獨能一意孤行守正不阿不隨時會爲轉移故世道雖非猶賴以維繫於萬一也嗟乎士之自處者可以知矣此歐陽公作史之深意不僅爲一時發實爲天下後世告也[  秦粤生]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者宜興任月巖杭縣丁吟馨女士平湖許理才及其夫人丁梅江姚桂芳趙德奎鄞縣胡詠裳 
小說 
[哀情小說滿園花（二十一）] [  天虛我生]  
　　予讀此書竟心又大惑蓋眉秀弗識字烏能書似此秘密情事渠乃竟以語人不慮爲他人先得其園林歟爲今之計當立挾鉅欵往購園林然吾安得此能力乃以茲事告之吾父乞爲設法一面馳函詢眉秀令以漱花居址相告旣得眉秀復函而吾父已與戚串商妥得五千金矣予乃急赴故鄉先趨蕭寺入門第見衰草盈階廊廡盡圯殿頭佛像亦已駁落無完顧乃𨶑焉無人以爲眉秀誤耳方猶夷間忽有人自外至蓬髮垢面襤褸之狀足以駭人而其人已先識我疾張兩手趨撲予身顫聲呼曰汝芹爺耶吾聞其音始審爲琴兒而我無名之涙亦已奪眶而出心中酸楚至不可以名言亟訽女公子所在琴兒益悲幾不能聲予疑漱花已死時琴兒大類狂易力掣吾裾引至佛座之後指敗絮中一人曰傷哉此非女公子耶漱花驟見予至力疾而起捉襟露肘力握予手曰芹哥已而曰吾其夢耶則復枕吾之臂放聲而悲蝤蠐之頸嫩白如故特面色已憔悴不堪予亦哀痛欲絕有頃訽以太夫人近况則益悲痛不勝盡太夫人已於三日前溘逝由慈善家爲之　葬於十步間漱花泣曰吾母已逝薄命兒復何戀於人世祇以窀穸未安先靈未妥乃復苟延殘喘所屬望者惟君耳鬼神有知亦旣導汝至此則吾願當可畢償今且席地而坐我將與汝作長談琴兒乃展敗絮予三人遂相向促膝而坐漱花指琴兒曰吾家僕婢數十而有天良者惟此一人誠非意料所及今吾亦不諱於此兒之前矣乃述窖藏之事囑予謀爲贖產且言財產乃身外物無涉於已蓋欲爲先人拓三弓之地於明湖之側俾令父母兄嫂骨肉團圞於地下則於願足矣予乃以眉秀所述及已措資之事縷縷告之漱花感激至於泣下已而曰柳兒乃作此妄想耶惟吾窖藏之所至周且密吾兄旣死知者惟吾一人幸而今日未嘗明言不則安保琴兒不以告柳兒耶琴兒大頳因曰女公子乃復疑我我於柳兒果有如何之情愫乃必以告柳兒我寗瘋耶漱花因目之而笑此一笑者吾已六年弗見而在漱花亦已兩歲不展笑容今茲一笑直覺破廟之中頓時春滿而吾心中之憐愛實已達於至極之點（二） 
[家庭小說浮生恨（二十二）] [  浮生]  
　　東方旣白朝　初紅林中小鳥　輈格磔若送行人桂寳借其兄隨余登舟　聲欵乃放棹中流兩岸橊花迎人欲笑上午十一時始抵郡城因呼舟子具　　餐登岸余更赴某旅館取行李相與買票登車俄而汽笛一聲車輪轆轆展動約四時許抵上海時行赴某處之小汽船已扄行不及附搭乃相與下榻於某旅館擬明日三時附汽船行閱者諸君余之此行實爲忿憤之念所白不能自遏遂演成此離奇可笑之怪劇至今每一念及猶汗透重裘惶悚萬狀夜深人靜桂寳與其兄均就寢余亦歸臥室聽堂前自鳴鐘鏗然報二下斯時萬籟無聲月光皎皎自玻璃窗射入一片晶瑩若照澈余肺腑思潮湧起心怦怦動忽爽然自失曰浮生（姑代余名）爾竟爲此昧心事耶爾素以任俠自命乃欲以暗箭傷人耶敗人名譽徒逞私憤於爾　何益耶爾與爾兄究係手足寗忍下此毒手耶邓不爲爾兄計寗不念爾先人栽培爾兄之一片苦心耶（兄爲余父所鍾愛使與余輩共食共讀者數年）浮生浮生泉下有知决不汝貸余思至此幾如孽鏡台前罪惡不能自掩徬徨終夜輾側不成寐然又無兩全策中止乎則桂寳受余之紿安肯甘休進行乎則使余兄身敗名裂余心何忍余至是遂不能不作輕薄兒矣黎明即起乘桂寳兄妹高臥未起悄然出棧渡江返校余一生所爲雖被人指摘幾無完膚而問心泰然恬不爲意惟此事旁觀者不知我之眞相雖極口詆毁終屬隔靴搔想而余心怕愧悚懼乃至不可名狀嗚呼一失足成千古恨再回頭已百年身忿懥之念足以使人喪德也如此 
　　姊妹兄弟各何處干戈代謝兩相催余飄泊江湖已五六年與諸弟絕少謀面加之光復以後音信時阻異地相思寸心正不能自已也冬至日校中放假晨起枯坐斗室中悄然興遲暮之悲下思親之涙不得已出校閒步入酒家時方上午七時肆中爐火猶未爇沽得冷酒升許　澆塊壘一　引盡愁魔少却正怡然自得之際忽館僮　息來報云有遠客過訪請歸校余自入山以後幾如入定老僧與塵世不相遇從何來雅客跫然足音冒寒訪戴亟欲一見其人匆匆返校則來者乃我弟也相見之下悲喜交集問以近狀知家况日窘欲來謀事然行李甚蕭索絕似匆匆出門且觀弟衣服可决其中道逗留已久斷斷非近日離家者大惑不解然業已來此姑囑其下榻舅家俟年假後相與俱歸課餘之暇輒就弟宿作聯狀夜僅僅百金此種影饗皆由析產之後一室三分財力旣渙而開支加增雖有巧婦難炊無米嗟乎我父捐館僅十載而一家骨骨飄零至此泉下有知亦當隱慟余爲長子不能有所樹立坐視諸弟日就陵夷不孝之罪萬死莫贖余何不幸而適當此衝也 
　　朔風風凛冽雨雪載途校中年假後余兄弟二人一肩行李飄然歸里天涯游子乍返征驂與家人骨骨絮絮話桑麻未始非人生樂事然余此次還鄕觸吾目者無一非愁慘景象陳叔寳非絕無心肝者對此何能自遣耶居一日知余父母已與叔異居聖欲一覘近况入門則堂可張羅而家用器具位置凌亂吾母自内出蓬首垢面幾不相識余趨前叩首傷心之涙不禁沾巾嗚呼我家竟若此耶吾實不肖重負父母死有餘辜矣言次母告我兄所負之欵分文未還時我兄方爲省垣公署民政課長及法政敎員苟非人頭畜鳴者必不至是然我有家不能守有母不能養有弟不能撫捫心自問何以爲人何以爲子我尙如此於我兄何尤於我兄又何尤浮生茫茫恨不速死放浪麴蘖直俗待罪餘生早離人世耳閱者諸君我腸已晰不能盡詞矣浮生恨終 
 
 
 

Page 15

 
 
   
 
 

Page 16

 
 
   
 
