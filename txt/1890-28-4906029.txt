# 1890 - 28 - 4906029

 

Page 1

 
 
[墨寳巨觀] [  申報館協振所謹啓]  
兹有京師隠名氏念江浙水災飢民困苦特用上品宣紙一百幅遍求諸大名公法書或屏或聨大小不一龍跳虎臥蔚爲巨觀現托本舘　賬　　爲出售悉數充入賑捐計對聨每副洋銀半元堂幅五角此係助賑價特從　睹君子欲廣種福田并得墨寳者尚其移玉惠臨隨意選購乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[宜禁售賣手槍論]  
秦之始皇隋之煬帝禁民間畜兵器隋爲尤甚并义耙之屬皆禁之恐民間一有兵器卽不免於意外傳之史册千古譏之謂具禁令雖嚴而不能反躬修德卒至揭竿而起者四分五裂以覆其祚蓋禁殺人之具而不能泯殺人之禍譏之宜也顧明明爲殺人之具居然列肆以出售明知其足以致殺人之禍而聽具販賣絶不一禁此則其智又出始皇煬帝下矣上海之出售手槍者可異焉夫賣買軍火本有例禁必須持有官府執照然後可以採辦雖硫磺熠硝之屬亦如之卽自泰西通商而後軍火之售賣者日益多然此例則未之改也西人軍火之禁似寛於中國而私相售買則亦例所必禁故外洋各國機器之廠林立而或有他國人向買亦必持有憑據而後可若以本國之人購本國軍火則其禁亦與中國同凡上海洋涇浜各店鋪之列肆以售者非西例所宜有也各鋪所售其是否執有憑據購自各廠均未可知而其所以害人則其事易見近年以來凡由手槍肇禍者約己數起卽如宋張一案倘非手槍禍不至於如是之烈盧氏子則又步其後塵去年有揀買手槍誤發其機以致傷人者且不止一起其餘或以尋仇或以械鬥莫不皆有手槍至於齋會匪黨鹽梟痞棍之釀禍者又罔不有槍砲軍火之資謂非此等店鋪害之其咎將安歸耶夫中國之於軍火例禁旣嚴西人又深知軍火之足以禍人亦皆一律申禁中外倘有賣買軍火等事非執有照會者不能私買非持有憑據者不得私售立法甚嚴中外一體而獨於洋涇浜各店則不之禁豈曰此等店鋪不過舊廢無用之物人之購之者不過作爲玩具故稍弛其禁乎然何物不可玩而偏以殺人之凶器爲玩是誠何心鋪中何物不可售而偏以殺人凶器作玩物售人是則何意如曰彼店中所有爲數無幾故可不禁然不善用者以數槍擬一人而或不中善用者以一鎗連擊數人而咸司命中安有因其爲數少而不禁之理且該處店中所懸以待售者不止一二枝其藏而未懸者當亦不少而一式之店又不止一二家欲躉買而不得則或今日買一枝明日買一枝某甲揀一枝某乙又揀一枝易人而去閱日復來則積少可以成多而况此等店家旣不知殺人兇器之不可以出售於人但知贸利不顧其他則又安知不與梟匪等類私通暗中爲之接濟銅帽藥彈用之或罄則亦何難源源繼至現在哥老會匪以及齋匪地痞各處皆有而又有此等店鋪公然出售軍火以助之力是所謂爲虎添翼其患可勝言哉前有某友爲余言有粤人某設洋廣雜貨鋪於九龍專以私販軍火爲生財之道有勸之以勿以殺人之物售人者則應之曰彼購去未必遂以殺人也有以果報之說動之者則又笑應之曰我但賣與殺人之具而殺人與否則固彼爲政非我爲政也數年以來生意頗佳利巿三倍一日偕其二子一姪赴香港收帳途遇盜船放鎗轟擊二子及姪皆斃鎗下時某伏於暗陬一彈中其腰失聲長號盜曳之出熟視之曰子非九龍某鋪之某先生乎某開目膛視則皆平日向其店中購辦軍火者也乃痛哭不己諸盜尚欲活之卒無濟宛轉呌號而死此以知但知有利不顧害人適自害也打鐵之店設有製造腰刀矛子等器者卽屬違禁官法所必懲也乃手鎗之殺人其禍更烈於鋒刃獨任其公然出賣絶不之禁直欲索解人而不得矣或者謂此等店鋪或皆掛洋商牌子或有洋人爲之作護身符故華官無奈之何然軍火之禁西法亦有之手槍之足以爲害西人亦知之苟能以此中利弊詳細分說與西官及工部局諸董事悉心商辦共籌一至善之法使各鋪不得出售軍火則不虞之禍必可少見卽匪徒梟　亦自此無所藉手以爲惡於地方居民豈曰小補之哉藥店賣毒藥猶必不與而儼然以殺人凶器出售於人其買之者誰當可决具必非善類而顧肆無顧忌一至於此地方之患伊於胡底嗚呼中國之所憂何獨非旅居中國各西人之所憂歟 
[鳳池淑景]  
　　吏　爲示傳事所有六品銜保舉河南候補知縣陳垣一員於十二月十一日午刻衣冠赴部演習口背履歴於十二日在内城左近歇宿十三日丑刻進内赴本部朝房報名伺候帶領引見勿誤○鑲藍旗護軍統領恩　咨行事本旗委護軍叅領兼護軍校剛鑑現巳升授副護軍叅領所出剛明佐領下護軍校一缺照章咨行本旗滿洲固山内外火器營健銳營於該佐領下領催鳥槍護軍前鋒中按例保送到營以便與本營應升之護軍一同列入揀選按定章别項兵丁非曾經出帥防堵者不准保送入揀云○察哈爾都統托統制倫布欽奉諭旨令其來京當差托統制得旨後請旨派員署理都統印鑰俾得回京當差奉硃批察哈爾都統印鑰者察哈爾副都統永德暫行署理欽此○崇文門板章胡同某甲家去臘某夜二更許突有數人撬門而入任意勒索一盜竟入内室見有二八嬌娃輙萌邪念向　囉唣女極力撑持該盜乘間搶女銀鐲女將盜之右腕咬傷盜等搶刼各物從容遁去所失約值三百緡當經甲報官次日本管步軍校帶兵往勘盜蹤女見廳官所帶技勇兵卽夜間所咬之人女言吾家被盜形跡廳官巳騐明耶官曰騐明實係盜刼卽當緝捕女厲聲曰大盜在此奚　緝訪官曰此吾兵也非盜也女曰如不信請看其右腕及該兵將右腕伸出牙痕儼然廳官面有愧色向女之父求勿聲揚女父不允廳官復覓魯仲連其人爲之調處夫設兵以禦盜也兵而爲盜是有兵不如無兵矣虎兕出柙是誰之過廳官不得辭其責○管理廂監滿都統大學十恩露圃相國於十二月十三日在南新倉支領本管鑲藍滿兵丁應支十二月季甲未當卽備文知照該倉監督人等預備開倉○新疆庫車回子郡王去年齎真人京假館於宣武門内石駙馬後宅回回館由理藩院飭派官役照料以示懷柔之意○步軍統領衙門委步軍校等解盜犯郭二等三名赴刑部交納當由刑部當月司訊取口供飭發南北監收禁當堂簽掣歸 
 
 

Page 2

 
 
陜四司訊辦○去臘十三日鄭邸由德勝門外園寢拜掃回行至西四牌樓甘石橋地方馬失前蹄遂致墮馬經左右扶起策馬復行及回府第諭將管馬兵丁蘇位各罰錢糧三年是日隨侍之頭二三等護衞各罰俸一年護車兵丁各罰錢糧一年以示懲儆○去臘十一日爲西歴一千八百九十年元旦駐京各使署咸於清晨高扯綵旗以示慶賀總署堂司各官先行差弁以紅柬向各使署投遞各使署亦以名柬相答十四日十一點鐘慶邸偕各堂官親赴各使署拜賀新年是日西瀛士女於斜日銜山時或駕車出遊或聨袂閒步咸欣欣然有喜色云○承德府廷太守杰與平泉州徐直剌永貞因論地方公事互相口角相持不下由謙都統奏請暫行解任以使查辦奉硃批廷杰與屬員互相口角有無别項情弊着查明具奏請旨所請暫行解任之處着毋庸議欽此○尸部爲片傳事所有八旗緑步名營官兵恩賞半月錢糧現巳分期開放其京緑營各汛兵賞銀於十二月十六日己刻開放相應片傳該營派員於是日支領可也○大内呆殿供奉菩薩金身上掛珍珠數珠一盤其光圓潔其大如豆去臘底有一人至前門外某金店易换金數珠墜店中見物非外間所有詰詢來歴語多閃爍遂濳告本也面官上詳提憲訉出其人係看守某殿有數珠己被陸續變賣由福協揆飭内務府人員勘明看殿之人交愼刑司研訊務將原贜追繳○厢藍滿印務叅領以本署摺房印務筆帖式富亮現己補授驍騎校所遺印務筆帖式缺應請揀考擬定正陪咨送吏部考試等情禀請本管都統恩相國示期考揀相國諭於十二月十六日辰刻在穿心殿考試聞摺房印房俸餉派差馬檔汲桶來文等項此次保送考試筆帖式計十月七人云○新任定邊將軍托軍帥克湍本擬今春請訓出都時以烏里雅蘇台地方緊要赴任之期未便再延酌帶僕從於十二月廿二日起程請訓時以嚴候邊備撫馭部衆爲囑軍帥領命叩辭而退其瀛眷擬於三四月間起行云○盛京烏拉打牲總管委弁兵等管辭解生熟鹿尾二十餘條乳油二百數十觔黄油一百餘坨鹿筋八十餘觔鹿肉乾二十餘束温朴凍梨各十數鐔蜂蜜八十餘罐運　東華門外雇覔蘇投抬人内廷至總管内務府交納○去臘十五日内茶庫發交侍衞處大藏香四枝經侍衞處恩主事彦承領後卽派承差親車齎送濓貝勒謨貝子澤公門上交收以備翌晨分詣風雲雷雨四壇拈香求雪○侍衞處爲知會事所有奏准賞給御書福壽字硃紅絹方之王貝勒貝子公文武大臣於十二月十六日派員赴本處祗領翌晨進内謝恩吏部接車機處片交内開軍機大臣面奉諭旨引見之截取郎中江槐庭著於十二月十五日預備召見欽此等因當經文選可備文傳令該員於是日丑刻進内先赴軍機處呈遞繕牌聽候召見○值年旗爲咨傳事所有光緒十五年年終應行承襲世爵世職人員左翼於十六日帶領引見右翼於十七日帶領引見相應咨行滿蒙漢各固山傳令應行引見人員均穿布靴灰布開氣袍佩帶荷包手巾備帶弓張於丑刻進内在上駟院門口會齊以備點名帶領引見 
[廣西大火]  
　　聞廣西桂林府城南關地方於去年冬月初間不戒於大祝融氏大張威燄紅光燭天闔城文武各官聞信馳往督率兵民撲救計焚去鋪户民居房屋數百楹貨物糧米折傷甚夥並有燒傷人口情事約焚一晝夜之久始行撲滅由該管地方官往勘被災户口先行撫恤然後詳禀撫憲請籌賑撫云 
[冒賑遭譴]  
　　大降凶年民生困苦各處大善士飢溺爲懷或分投募賑或慷慨解囊或親赴災區稽查户口核實散放此其精誠所格洵足以開金石而泣鬼神在身受其惠者固宜没世不忘卽目擊其事者亦誰不同聲感頌不謂人情叵測詭計日生竟有小康之家故意裝成貧窶模樣冐領賑欵者天良汨没盡矣土法卽能倖逃天譴斷難稍逭昨接新巿育嬰堂來函述及二事可爲烱戒據云石門西鄉地名獨畦上村離洲錢鎭里許有于姓者務農爲業衣食頗堪自給新築房屋數椽十爲冒領振欵計不住新屋而住舊屋查振者見其貧給以極貧票于自以爲得計是夜新　竟爲祝融氏收去此一事也又箬帽橋在德清之西新巿之東南烟火數家自成村落鄰村有俞姓者年七十六歲平生以勤儉自勵家道小康何無十嗣有老母年己九十七移居小屋中查賑者見白髮龍鍾惻然憐之給以棉衣并極貧米票俞欣然雇舟載米旣抵門前掮以上岸偶一失足遂致傾跌受傷半身不遂服藥調理勢難見效此又一事也比而觀之可見貪小利者必遭大害賑欵果可冒領乎 
[挾怨紏搶]  
　　前報述無湖裘公舘舊僕李某行竊擊傷主婦頭顱富卽脫逃縣差將李婦拿案一事兹悉此事尚未得實合再詳述原委以存其眞據云裘公舘主人係裕溪水師營右領哨都可去冬巡行江面適領砲艇之把總土錦齋等五人擅離汛地都戎大怒擬詳禀提憲從嚴叅辦王等聞之環跪乞恩都戎不允王等由褫職恨都戎剌骨去臘底因落魄無聊齊赴都戎處告帮都戎厲聲拒之王等愈形懷恨共議行搶除夕紏同無賴二十餘人入室搶刼搶去皮箱十六隻　值四五千金當其來時都戎兒聲勢披猖不敢興敵及拿贜分竄時王瞠乎在後遂被拘獲送縣王宇春明府立卽升堂研鞫王初支吾旣而熬刑不過供認前　明府當飭釘鐐收監一面飭緝同夥業己各鳥獸散惟將李某之妻拿案王明府於本月初二日升堂訊究婦供毫不知情遂交官媒管押候核 
[閱江樓望春記]  
　　元日午後有一客舟駛經鎭江西路鮎魚套江面忽聞狂呼救命聲當經救生船揚帆駛往過船詢之則一老翁方與一少婦扭毆葢翁媳勃谿翁毆其媳也旣而翁子又將婦痛捶婦欲躍人江心救生船中人急爲攔阻向翁父子勸喻一番始免於難○正月初五日俗傳財神誕居民多遊玩金山以取吉兆是日適大朗氣清春光明媚紅男緑女白叟黄童或乘輿或坐轎沿途絡繹幾成人海人山午後有少婦數人乘薄笨而至數十惡少尾隨其後肆意喧譁少婦兒勢不佳向金山寺客堂中暫避惡少久守不出遂口出惡言誣及寺僧幾致不堪入耳寺僧不敢效金剛之努目祗得好言撫勸令其散歸惡少不依愈聚愈衆寺僧恐肇事遂令香火保護少婦下山惡少見無可知何始各鳥獸散○初十日怡和洋行某輪船由滬上駛抵鎭江有山陽小工管某者步上跳板被人擠墮頭顱撞於靠木上以致皮破血流痛極昏沈暈絶良久略一轉側墮人江中幸有小划船赶爲援起然己狼狽不堪矣隨有好善士給以傷樂令其敷治復向救生局假得棉襖褲一套爲之更换然後央人抬送回家 
[皖中紀事]  
　　署和州史蓮叔廣德州閻海岑兩剌史及當塗縣蕭京伯繁昌縣賓舘臣兩明府均於正月初五日抵省向各大憲賀拜新釐小作勾　次第辭回任所○初六日蕪湖關道成端甫觀察乘招商局江孚輪船抵省謁見沈中丞恭賀新　旋卽小駐八旗會輿各官紛紛答拜車馬喧闐○好事者赶製龍燈鬥勝爭奇多至二十餘起擬擇日向各處玩耍以樂　平○去歲皖垣各行生意以雜貨綢縀布京貨洋藥爲獲利最厚其次則鞋店爆竹店絲線店亦皆有微利可沾獨錢業虧本甚巨云○自入新年隂雨不絶至初八日始放晴曦一時士女如雲輿馬絡繹衣香鬢影掩映於板橋夕照間眞一幅天然圖畫也 
[簽派漕務]  
　　去臘廿七日漕憲督同淮揚海道當堂簽掣漕務各差計本年山東江蘇浙江等省皆停止漕運是以扣去十六分其掣得各項差使者計開於後德州正帮隨帮衞千總陸榮槐空運衞守備陳士林臨東前幫隨帮衞千總玉兆宏空連衞守備楊保定催兌開衞守備楊俊德濟寗前帮隨帮衞千總陶承發空運衞千總袁鼎催兌開衞守備姜㴻蘭後帮隨帮衞守備崔景春空運衛守備楊仕泰催兌開衞守備張金翎右幫隨帮衞守　黄日暉催兌開衞千總陳世讓東昌帮隨帮衞守備陶金勝空運衞守備盛鴻藻催兌開衞千總蔣榮高蘇松海運衞守備李 
 
 

Page 3

 
 
學江王邦任衞千總張榮發楊義臣郭武英江北河運衞守備范彦樑胡少卿成敬湘張硯田黄春甲衞千總陳萬餘唐梯雲蕭維瀚汪定浦 
[江西官報]  
　　補用縣吕敬直拔委一次同知徐之莘　辦上高卡道庫范德基酌委一次按知事曹允之往興國未人杜文炳往廣昌俱帮辦保甲安福縣丞章元益贛縣丞曹富榮溪梁景隠司姚敬周貴溪鷹潭司王仲仁均己大計叅劾以汪道霖署安福縣丞事萬華祝署贑縣丞事徐岳年署景德司事葉瑞生者鷹潭司事又署安遠板石司章鶴亭據報病故以現署興國衣錦司鄭先琛飭回本任其衣錦司汛務以冉城浦署理衍聖公府委員吳步蟾由山東來江採辦祭祀磁物縣丞張善鐸知縣何其垣馮學澧俱委勸辦蘇浙振捐局張學培委辦巿汊卞趙輝委辦都昌卡義寍八疉司葉開宇卸事回省指發知縣張綬黄禀到係湖南附生委員朱廷佐採辦賑穀回金陵 
[照料游人]  
　　元宵令節豫園中熱閙非常上海縣裴邑尊總巡馮直剌恐游匪土棍遇事生風遂先期派差照料届時尚須親臨彈壓云 
[飭查女戲]  
　　英公堂示禁女伶演劇等因己詳前報兹蔡太守查得伯有不法之徒在石路中租屋開演因飭差前往查察以候提懲 
[上海縣署瑣案]  
　　上海縣刑招工各房科内屢有失竊事情經各書吏投案禀報裴邑尊准卽飭捕緝查前晚又有浦東人王阿二混進工房經書辦張春堂所見立卽扭禀邑尊飭捕管押候訊○昨日二十五保頭圖孀婦陸徐氏訴稱祖墓地一分三厘坐落鐵路基北首前晚被陸驛梅主使陸長生陸金和孫順和等將棺掘起抛棄出中硬竪石碑據爲己有叩求提究以儆兇頑裴邑尊着開呈節略靜候訊供核辦○吳如林因忿與周世榮械鬥經裴邑尊笞責管押在案有晚升堂訊究吳周一再求恩并稱嗣後願永敦和好決不再肇釁邑尊謂本縣訪知爾等在鄉間販賣人口欺侮善良本應各子嚴懲今且從寛可各具嗣後安分切結並將器械繳呈隨將吳交皂役薛貴拜管周交皂役李明看管昨日吳周己繕具切結田該役解案候訊矣○陳蔣氏上控夫叔汝寅覇産一案本館己屢紀報章前晚裴邑尊　傳　壽等到案諭令將分析情由明白具禀並謂陳蔣氏係一女流何致經年涉訟爲之家長者咎尚可辭耶嗣後務須各自修省律己治家汝壽等唯唯而退 
[英界公堂瑣案]  
　　蘇婦楊王氏訴稱前經李阿林卽王阿林又卽林其祥薦金桂芳至小婦人家爲妓取去帶擋洋銀二百元爲置辦衣服傢伙之用旣而桂芳遁去傢伙存者寥寥至昨日突有徐阿五李阿林等到來言稼伙由徐　出須小婦人交出租錢與論逞蠻揮拳肆擊致小婦人失去金飾多件開單呈請究追孚供稱小的在該氏妓院當龜傭桂方係夥妓曾支取帶擋洋銀二百元立有借據由小的及該氏作中簽名據上今不知桂芳逃往何處房中傢伙的係向徐赁來徐供稱桂芳租用傢伙積欠租洋四十餘元現在知巳遁逃是以帶同夥計馬愛生馬阿五等前往搬取被阻口角敢逞蠻至該氏如何大去金飾等情並不知悉二馬同供稱小的等在徐處爲夥由徐囑往搬物蔡太守謂李旣薦桂芳并曾借洋二百元今旣私逃具洋應向李索豈容同徐搬物且復逞蠻飭押償賠償金飾料理借項二馬均交徐保去并着徐帮李清理金飾○趙全法訴稱小的在某茶館中爲人薙髮李阿春無端尋釁致被毆傷周阿四供稱小的在某飯店爲夥李飲食之餘無端肇釁被毁盌蓋　值　洋一元旣又至茶館閙事由捕拘案請懲李供稱現在小的情願賠償叩求恩恕蔡太守判罰洋銀二元分别給趙周爲養傷賠毁之費○孫王氏訴稱夫弟孫阿鎬因誤寄竊贓由法捕房提去不料有邵阿狗者突來搬取傢秋爲此報捕拘案邵供稱孫受寄竊贜故往理論不敢擅搬伊物蔡太守謂孫受寄竊贜與邵無涉豈容藉端搬物判管押半月以示薄懲○馬天王阿濤訴稱小的駕車而出被梅洪田撞破車上之燈隨由巡捕將梅拿去刻巳經人出貲賠補叩請免懲梅供稱小的誤碎馬車燈早己央人理償叩求開釋蔡太守謂旣己理償可無庸議卽將梅當堂開釋 
[法界捕房瑣事]  
　　昨晨葛同轉蒞八仙橋捕房命包探將去年十一月間被控忤逆之葛從喜及和昌成報關行扭送伊姪王才生不務正業屢向帳房硬借不遂持刀行兇之案一併提訊同轉問二人在押己久現知改過否葛等同稱嗣後情願改過不犯前項情事同轉着跪在一旁候發落各案畢復問爾等知悔否葛等連連叩首稱自知悔過同轉着將二人還押諭令寫信回家着葛之父王之叔來案具領送回原籍○誘引良家婦女送縣遞籍案内補提之錢海龍於昨日解訊同轉問爾究竟拐騙多少婦女來申販賣錢供並無拐帶情事同轉謂爾旣不肯直供着照原斷鞭背三百下枷號三個月期滿冉責四白釋放○張正榮將車夫顧大寳私自鎖繫經葛同轉訊明情節將張管押判令罰洋二十元一案己列前報昨晨張之祖母張李氏偕張之母張楊氏投案請將兒子開釋同轉問爾有幾許年紀李氏稱八十五歲楊氏稱六十歲向在鄉間今聞正榮被押特來永恩同轉謂己斷定罰洋二十元爾肯繳案否答稱家貧無力求恩减罰洋六元同轉謂姑念爾等年邁格外從寛罰洋十元李氏當堂如數繳呈同轉命將張正榮帶案詰曰堂上所跪者何人答稱祖母與母親也同轉問爲何來此笞稱小人該死同轉謂爾　作之事實屬荒謬顧欠租車錢爾自應告知鄰右調處捕房近在咫尺胆敢私行鎖繫不法己極應將爾枷責姑念爾祖母與母來案苦求從寛减罰以後總須改過冋轉着將張止榮交張李氏等領回管束○孔繼昌拐張阿秀來滬中途轇轕經捕拘案己列前報昨晨將張阿秀帶案詰曰爾究竟如何來滬與孔繼曰向來認識否阿秀供伯母於去年十月間要娶媳婦遂厭棄小婦人繩索一條鹽一碗令我覓死不得己逃出同轉謂此係十月間事何以直至十二月初八始行逃出答稱據日者言須十二月可以出行同轉謂远出後如何遇孔帶爾來申究作何事答稱逃至新庄遇見孔繼昌先領至伊姊家要將我配翼伊外甥張阿弟爲妻我不願由孔帶來上海意欲變賣冀得身價銀回鄉開未店我不肯　伊行走在途吵閙被捕拘案同轉謂爾言母在申帮傭日下己嫁南京人究竟是誰答稱母親向在東門内袁姓家帮傭亞未嫁人同轉謂爾前在公堂明明供母己嫁人今何又言未嫁如帶爾至東門認識門户否答稱認識同轉着暫退帶孔至案詰曰阿秀究是何等人如何被爾領至滬上答稱伊在新庄迷路問信經我領之來滬找尋其母杳無蹤跡意欲送回松江同轉謂阿秀言爾欲將伊配與外甥阿弟爲妻有是事否答稱並無其事可請對質同轉着將阿秀帶出謂聽爾之言不似初次來滬答稱前在松江荳腐店帮工二年同轉問爾母究在大東門抑小東門阿秀供語含糊同轉謂爾之供詞前後不符顯見不是正經人着掌責四十下一併還押再核○包探在宜昌輪船拘獲剪綹土登魁之兄王登祥並其同伴王劉氏之予王福元解案訊明着將福元所當之釘鞋票吊贓己列前報昨搬包探禀稱釘鞋己吊到同轉着將登祥解案詰曰釘鞋究從何來答稱不知王福元在何處得來謂爾先在捕房時言與王福元同在寳善街小客寓中竊來今日爲何抵賴着掌責四十復答稱小的向來摇划子船在蘇州時聞堂弟登魁被捕房管押囑小的來保故將船交付别人迅速來滬至捕房探望登魁不能入内遇見福元同伴三日至碼頭探望船隻被包探拘押同轉謂爾身畔搜出之剪刀據言是弟交付與爾是否答稱福元之母土太太囑小的代購具時王福元在押所聞供詞高聲吵閙同轉着帶王福元至案詰曰爾與登祥如何同伴答稱在途相遇同轉謂據登祥言釘鞋同在客寓竊來究竟是否答稱實在途中出錢四百十文買得謂旣是己物不妨當堂穿着福元言此鞋極緊須用鞋拔同轉謂難道爾行路隨帶鞋拔耶福元用力穿着延至數分時方得穿進同轉謂爾母王劉氏積欠棧資令爾帮同料理爲何不理答稱小的母親前經管押十二月二十九日始得出外本欲將欠欵理楚適在棧遇兒向當營勇之郭雨亭因郭曾欠家父洋六十元伊允料理棧租代出期票在後母親復來捕房外婆急病身死問爾外婆是否於三十日身死答稱起日上午十一點半鐘逝世同轉謂據棧中人言將晚時身死後來爲何延不收殮答稱因該捕不放我等出外至初五日由堂内給棺收殮拾至湖南會舘因在新年不准扛入同轉謂爾等 
 
 

Page 4

 
 
作事不甚清白着將二人一併還押候核○小剪綹賊王登魁在押所弄火被管牢西人瞥見搜出高粱酒一瓶鹹魚一盌將王送　請究土供魚酒等物係同押潘松溪之物帶潘至案詰問魚酒從何處取來答稱不知同轉命包探將同押之張阿發康得興帶案質訊據供酒係陳阿明之物魚係　之弟於昨日送來管門巡捕未曾看見同轉將潘申斥一番仍還押所康張二人各掌四十下釋放王掌四十下還押 
[珍奇拜貺]  
　　錢筱脩明府筮仕汴梁循聲卓著近憫江浙被災之重募得金銀首飾貴重衣服以及鐘表書籍字畫等物專人送請施少欽封翁轉交本舘協振所變價以振飢民其物己經明府逐件估計約值干餘金深恐售去過遲未免緩不濟急因囑製爲采票椑能從速售完仰見　府己溺己飢關懷民瘼拜登之下感佩莫名而本舘自開辦以來承諸同人捐助珍奇亦己不少擬卽一并彚入使購者得采較多如有海内仁人域中善士欲以物件助振者敬請及早擲卜以便編人號中則義粟仁漿益感恩施於無旣矣 
[節肴助賑]  
　　新正四日同入圑拜於味蒓園張叔和都轉爲東道王良朋畢集盛會欣逢旣飫華筵宜酬雅貺教轉况有宦遊之喜我輩尤殷祖餞情均等特繕冰銜徧承金諾擇上燈之令節邀煮茗以清談聯袂偕來醵金同飲節去一頭肥豕省來四翼番蚨卽於十四日送交絲業會館籌振公所施少欽大善長收仔彚振大善長亦曾中人也聊綴蕪詞藉呈藻鑒 
[贈藥鳴謝]  
　　京師同仁堂各藥素稱靈妙孫子鏡湖今設同仁堂分鋪於英大馬路兼售參枝昨以參茸茶及藥酒見貽的眞由京師販來拜登之卜敬誌數語以申謝[  高昌寒食生識]  
[莫烈婦傳]  
　　莫烈婦黄氏秀水之王江涇人父曰黄斗奎與莫同里閈兩家皆設絲肆爲業莫本小康近中落絲肆閉矣婦之翁有負黄九如錢六十五金里有某生素桀驁無行檢黄九如求某生向莫索所負錢日數至横厲有加莫己先償十五金支歲除夕時晚矣莫之家人方合家爲宴生突至遽入座人驚且走謂婦曰錢無償曷爲我行酒遽擁婦欲抱置膝婦奪衣起入房吞阿芙蓉膏其小婦見之號而出生遂走倉卒時欲救不得死矣時婦之夫畏某中横度不能不償檢衣飾向里中富室稱貸猶未歸也婦體弱無子故置側室平時和好無間婦旣死有欲爲某生脫其罪云大小相罰非情實也婦之死在光緒十五年十二月三十日年三十三歲夫曰莫熙贊曰烈婦雖民間婦端靜寡言笑方某生突至猝受恥辱含憤自决裂矣羞惡亷恥之人所共有何僅見一女子哉 
[蘇省撫轅抄]  
　　初九日五品銜江蘇候補縣丞江安全於正月初四日在上海禺次病故○初十日府經歴李錫蕃禀辭赴海連津通局差 
　　對號單將到 
　　英正月花旗票出售全張九角半張五角所存無多請速至四馬路鴻福來内購鏢 
　　英文書館 
　　開設在寳善街東首晋隆分行内教習英文英語兹定於元月十八日照常開舘每晚七點鐘起九點半鐘止特登報週知 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[輓意琴室主錄請高昌寒食生夢腕生同正]  
　　秋水伊人幾溯洞無端噩耗竟傳來臨歧片語成長訣薄海同聲惜此才憎命文章胡不弔妬花風雨兄相摧春江擬配蓉城主肸蠁羣芳奠一杯[  策鮺遊客葉慶頤呈稿]  
[上海垃圾大橋錫金公所周舜卿代文報局分募山東賑飯干鍋巴捐自五月上旬開辦起經收捐欵及收買飯干鍋巴前後收解報銷細數清單]  
　　計收捐助各户○愼餘堂捐助英洋一百廿九元錢四百六十三文無名氏捐洋四十元寳善堂洋三十元應泉吳棍圃兩户各洋二十元樂靜山洋十二元榮維均求合家平安洋十元敦本堂榮張京軒求子病速痊兩人各洋十元怡樂集同人捐洋六元高子何求合家平安源吕兩户各洋五元葉成　祝敬移賑洋四元公大莊四之堂洋三元無名氏洋兩元五角錢五十文周曉亭彚泰升寳順莊晋成利亨莊震吉莊協康莊永豐莊八户各捐洋二元郁麗生丁永興秀山張林泉楊金華沈金庭朱榮官餘記無名氏郁麗生周費氏朱隆順無錫不書名蔣慶棠共十四口各捐洋一元隠名字夾銅洋兩折换洋七角石分培非子洋七角童裕昌洋半元餘記二角五分以上共收洋三百三十八元七角錢五百十三合洋五角零三厘○又收捐助飯　等各片○永善堂助救飢九二袋德元舘助麵頭四百五十斤餘大莊黄順才助焦三十六斤中和棧飯焦一百廿斤○代付各欵○代付山芋干收買一百六担另七斤每元一兩另五分合洋一百四十九元又　四百六十三又付山芋干駁船錢一千又付山芋干棧租洋四元八角又付山芋干進口稅洋七元九角四分二厘代付飯焦收買八十担另七十六斤半每斤十二文合付洋一元錢九十五千八百八十八又付馭船車力錢一千八百又付縫飯焦袋口黄麻一百四十八又付綑飯焦袋麻繩錢十文代付出担收買飯焦夫役工食洋八元二角錢七千一百七十文○共計代付洋一百七十元另九角四分二厘錢一百零六千五百三十九文扯一另二五計洋一百三元九角四分一厘應存洋六十四元三角二分○共捐助及收買卜計救饑丸二袋頭干四百五十斤山芋乾一百另六担另七斤飭焦八十二担三十二斤買進天平稱晒乾司馬平合七九二拆光京○計解各次○五月二十解山芋乾一百另一担另　　又解救飢丸二袋　解麵豆乾四百五十斤又解飯焦一百八十一斤半六月十一日解飯焦十四担七月初九日解飯焦二十但廿四日解飯乾十三　十月廿三解飯乾十四日尚餘反乾二百四十餘厂因爲數無多就在近地散給貧民矣今解奉應存洋六十四元三角又錢二十並捐得清單於大除夕一併繳奉文報局協賑公所收訖理合登報聲明 
[上海四馬路文報局内恊賑公所經收山東賑捐九月中旬清單]  
　　十六七○杭州電報局募不具名求父親早超仙界共洋三十二元壇來堂求子痢愈萬天相兩户各四元無民名二元銅洋一元養秀堂楊姚在陸潘廷植三户各一元○南尋電局凌鹿生翁募菱湖絲業十元師石堂張堂州陳再生人三户各四元鳳林三元五角毓秀堂崔春池草堂謝　户各三元隠名氏沈鑑記梅花山舘桐蔭書屋凌友于堂閔惟善堂顧六户各二元凌寳謍一元三角廣平十齡童子才麟張孝義堂資訓居　義堂正厚居三形軒吟花主人忠孝堂張沈雲帆存心崇業善　記十三户各一元馮鄧氏寳善堂舊靑居林敬事居勗勉齋林　或文冉七户各五角光裕堂六角無名氏至記楊硯香三户各四角仲記林協盛　户各三角靑蓮居凝一林桐隂顧惟善顧養田與記六人各二角品三記錢二百文以上實收英洋六十五元小洋一角○清江書畫社同人募樂安無名氏江老成兩户各四元安樂堂一千二百潔貞堂一千文以上實收洋十元○本埠錢菊翁二元寗波袁恩補軒一元○十七日江西劉長春　五元又募劉鼎臣五元同德莊四元許樂山三元履豐莊二元吳萬春莊一元以上實收英洋十五元爐坯洋五元金德鎭朱龍翔五元本埠保養平安子十元金藜日翁三元泉州電局周善士募王呈萬　二元陳祥雲一元五角前田巷許一元益茂全記玉錫共善心生香號勝利號益源號洽記號藏興號盛德號泉記芳遠晋源德順陳式亷協發虎聚發號十七户各五角以上實收爐坯洋八元爐坯對開十涸蘇城醬業公所潘仲溪翁前來第三批内圓鏡山人助畫　四條代售見洋二元四角江隂同泰昌號募黄仲英繆立臣兩户各錢五百林肇祥四百陸寳卿三百吳國英無名氏余譪人三户各二百文以上實收英洋二元錢二百六十　○兩日共收英洋一百六十元爐坯洋八元爐坯對開　十四銅洋一元小洋五角錢二百六十文合併聲明 
[上海北巿絲業會舘籌賑公所施少欽經收山東江浙賑捐十月廿八至三十日第二千二百七十四五次清單]  
　　○山東捐勤縣許元浩求子病愈身體平安洋十元石鏡氏求肝　愈人丁興隆洋廿元○江浙捐知拙子募洋五十元求親帶病延年氏廿　戴維梓祈宅安居吉臨産平安長子病愈十元無名氏一元四户由通州裕豐錢莊來求免災危洋四十元奉邑阮醉墨求妻病愈十元張蔚記求姓病愈五元雙鳳公記同人節省筵資五元沈姓求　病　愈五元王慶壽求病愈二元求體健二元求事成功二元新昌縣署中銅洋八元浙江捐常州范同壽求母病愈十元浙省萬承志堂馮聽五募史大庚十元八户由永保棧來三元○姑蘇　泰募益記壽杆瑞記嘉記助經書屋五户各一元欲善民書禮堂各五角成善出言成氏各角半不留名瑞嘉助震澤五角共十户合洋七元○湖州捐芝軒伯東詠其郵梅亭洗景山無名氏譚若蘭鄭逸池瑞　九户合洋六元二角半吳昌銀陸京福邊原大李潮生題位孝王老　郭愛成陸世順陳陸儀周來仁水除來十一户合洋四元一角半烏鎭確舍募譙郡曹平陽氏各錢五百石芸氏三百古房氏二百梁溪高一百廿文紫陽氏三山林李錫記安居士四户各一百共九户合洋一元對開二元以上廿八日○山東捐瑶灣裕盛和陳劬經手五元常熟和豐無名氏小洋十角江浙捐周寳泉錢八十千周時混廿千口户由寳順莊來合規元七十二兩四錢六分四厘王仲眉二七估文廿兩合規元廿一兩五錢一分揚州安吳老農洋十元閘北巡防局憲應梧孫完心愿六陳氏求咳嗽　兩元單嫖屢少子完愿一元銅洋元最樂洋一元張姓募趙禹臣二元龔少靑龔我廷陸從龍章承阮四户各一天龔惠生莊孔生方各錢六百龔應黄兆元徐九穗蘭核朱聖銓補讀書室黄三泰徐源昌宋隆盛龔合源十户各四百黄天順馬天吉郁泰來沈東田施德盛五户各二百無名一百文共廿二户合洋十二元浙江捐向公舘洋五元芝先生二元萬彭　求目疾愈一元應德五角泰亨源來椿萱堂二元香雨亭怡怡生雲裳外史最樂居蟾賀室韶玉　靈均舘七户各一元李蘭谷菊菱合敬藝堂三户各五角○湖州捐澄記由常州新盛恆莊托安孚莊來洋一百元王保和堂庄巨康莊來一百元○震澤捐百勉氏洋六元　助浙江五元記二嘉郡捐王留英求瘧症愈二元力棉子募補過子二角無名氏憫道人無力子杞人隠名樂也子有心人勉善八户各一角共九户合洋一元以上廿九日○山東捐江西豐城縣元泰仁萬修厚募李三省堂九三八平銀十兩餘慶堂十九兩二錢八分李進思堂小塘育嬰堂各十元穆瑩光四元無名氏二元公六户由寳和莊來合規元三十一兩三錢洋廿六元江浙捐僕氏爲三叔腿腫面浮四弟腿痛否塊均求速愈洋五十元泰州八字橋許公舘諸事順遂三十元逢凶化吉十元文運亨通六元次記二元諸事如意路上平安各一元湖北藩署沛國朱九八五平銀十兩忠山堂徐錢一千文浙紹穗馨莊　隂姚洋十元平湖大順昌募蟾公祈保妻子病全愈十元華振恩求病愈十元子貞爲母六十隂壽由徐石士翁來三元王才甫一元瑞祥世彩堂劉一角又三角隠名氏無名氏各二角三灶氏無名氏朱公　竺氏張敬齋五户各一角○浙江捐乍浦識字農洋念元硤石恆康當同友盤包筵費移助六元恊餘室主三元隠名氏三元銅洋一元松江程雪門募無名氏洋二元吳渭川無力者一元揚州鳳竹軒富屋貧人同善祝餘軒四户各一元朱純武孟雨春一元無名氏二元錢四十漢口太古洋行葆瑜居士蔡簡庭文當三户各洋五角陳雲裳舉盛行各二元蕭焕章一元杭省求放心室主復新子各對開洋一元立大莊來松安居一元清波鈞客四角樂一主人平安氏平安軒三户各二角共五户合洋二元湖州捐營口建　善士洋三十元營口世昌湧一元雙林濟各典沈朗軒一元合肥豐樂鎭程雅庭復顺和熊復初有心無力四户各本洋一元漢口貽甡莊洋一元又募汪椿平愼修堂口南軒求目疾速痊人四户各五角共五户合洋三元震澤封溪王善士求病愈洋十元元師僉堂五元壬　三元永怡堂汪募月中桂祈合店平安俞景記汪漢記祈大小平安張孫記祈順遂宋受和號祈生意俩隆五户各五角永怡堂昌記三角馬秋記祈平安二角共七户合洋二元小洋十角嘉郡捐元興長洋二元以上三十日 
 
 
