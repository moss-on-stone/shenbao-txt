# 1882 - 151 - 4903267

 

Page 1

 
 
[論合殷縉營]  
　　招股經營爲中國從榮所未有巿道中有合本貿易者或係各財東本自相識因獨力不能勝任彼此誼合情深各出費 
本公舉夥友以理店務執合同爲信據其店務興旺每届結綵之期餘利均沾而各東家道又復日盛一日無昨是今非之慨則合力經營亦至數十年之久其次則有善於經紀之夥素爲財東所信任同業所推舉欲於貿易中獨樹一幟選約數富户各出若干資本以開設店舖則以夥友之聲名博財東之運氣雖數東不相識認亦但憑經理者之料合而出資一無所吝凡此二者皆合股之常晴然要不過数人合創一業無有多至數十人百人者葢股分太多則獲利綦微鉅富之商不甚貪此小利而資本微薄者又輒自愧力棉不敢希圖附驥至於人地生疏之處則尤有畏首畏尾之心卽經理其事者亦不肯廣爲招致葢股東過多或有意見不合難於投契或作事有所顧忌是非不能一致故甚不願也且中國之俗大率輕視商賈巿儈之所爲世家巨室不屑焉孳孳爲利之徒無有卓見不能遠圖往往狃於小利以故創事之始必權其出資之多寡與獲利之遲速而後定議以行若利不可知必遲至十年五年之後而生意甫能興旺塲面始可推擴者則已顧前慮後疑不能决而况人情變詐事故萬端合股之人與輕事之夥固難保其初終一轍也乎自泰西　商以來西人經營之法久爲華人所知然二三十年來内地商賈猶覺拘執成見不能變通每有圖創一業爲長久計者曰此事需本若干萬必幾年而後通行又幾年而獲利則聞者郤走以爲迂遠難行且祖宗積累之財半生勤儉所獲一旦置諸不可知之數豈不可惜若仿西人招股之例資本十萬者分作千股五萬者作五百股自一股二股以至百股十股皆可附本以公其利則又疑慮百出以爲股多則利鈍仍不可知設有翻覆豈不輕於一擲股少則雖獲利倍蓰而分潤終屬有限此所以觀望不前也譬如建築鐵路開採礦務糾設銀行以今日事勢言之何者不可舉辦而無如人情之不能善變也各省商人惟廣帮最富亦惟廣帮最與西人相習熟悉西商謀利之法故凡議此等生意者大都粤人爲多然以中國之大生意之多而盡望諸一隅之人可乎目前仿西法之事若招商局者最著矣顧其初若非有國家存項附股諸人亦尙不免存疑然則爲此議者亦惟仿照西國官商合本之例如銀行等事皆有國家存項而後可以饜附股者之心而其事庶無不舉然以中國之政體言之則自有萬難仿行者蓋西俗國家之財可以與商人合本謀利者綠國家所歲需之欵皆出自生意盈餘之中以所入抵所出而本銀仍不動分毫若中國則每年所入之欵或錢糧或關稅以及鹽課等項各有專司卽各有專欵支銷本無盈餘可計必有支用節省及額外溢收之銀而後可應意外之需若驟使國家提出若干本銀以與商民同謀利益則一切編支之欵必至不敷故其勢斷不能盡仿西例惟有令商人知一切生意之有利與合股之可大可久破其成見而思所變計庶幾凡事可以漸舉卽鐵路礦務之重大亦得集衆力以成之而中國之富乃直竊泰西之上　本報昨述電燈公司股分價漲及前日豐泰洋行催收點銅礦股分告白與某商創設造紙公司等事數日之間而此數項之股分竟有不謀而合者雖其事實自西人主之購買股分者亦半係西人然而華商之踴躍能破素來之成見以合做生意爲得計卽此可見其概將來習以爲常凡重大之事一經倡議無不樂從其獲利誠非淺鮮吾意再閱數十年而泰西各國之所以爲利者以中國地面之大富商之多處處仿行事事具舉安知不令西人轉羡華人而以爲不可及哉 
[諭旨恭錄]  
　　四月十四日奉旨看派敬信管理火器營事務欽此同日奉旨札拉豐阿現在丁憂正黄旗 
護軍統領着奎潤署理欽此同日奉旨札拉豐阿英麟現在丅憂札拉豐阿所管正藍旗漢軍副都統着明魁署理英麟所管正紅旗漢軍副都統着景瑞署理欽此同日奉旨奉宸苑卿着悳銘補授欽此同日奉旨左翼前鋒統領着奕謨補授欽此同日奉旨廂黄旗滿洲副都統着珍錫調補正紅旗滿洲副都統着明秀調補廂紅旗漢軍副都統着和琨補授欽此 
[本館自已接到電音]  
　　昨日本館接到在津友人專發電音到本館内有四月十八日上諭一道敬謹譯登 
○四月十八日奉上諭徐用儀奏遵查專案工程請旨辦理一摺所有孝東陵東配殿工程着泒本年承修另案工　 
程之大臣瑞聯祁世長敬謹承修餘依議欽此 
[法語可駭]  
　　北京西人來信言法兵攻取安南海内地方一節李傳相聞知曾咨會總理衙門由總理衙門發 
電音至駐英法國欽使曾襲俟處屬其詢諸法廷究竟是何意見襲侯回電云業經往詢據答稱此事與中國無涉並當冉發兵船前往安南以張軍威等語按安南爲中國藩屬歴有年所夫人而知之去年方遣使入貢其使臣回國時地方官照例一路護送出境李揚材之亂安南告急於　中朝隨卽　命將出師剿滅李逆以爲越南除患安南有事　中朝自應與聞今法人以爲與　中朝無涉亦可駭矣 
[小吕宋消息]  
　　小吕宋傳來消息云本月朔日食彼處頗有所見自下午四點鐘三十一分五十九杪食起其 
食亦不若他處之多惟復明之時業巳昏黑又有雲氣遮蔽不能　其何時還光也又云該處有地名三百里司突遭回祿被焚去房屋一百三十一所時麥已登塲盡遭一炬殊可惜也又云吕宋有數次地震一次在三月十三日一次在三月二十四日至四月初六又震二次該處地震之多亦可想見矣 
[蘇皖兵數]  
　　江蘇安徽肅省今年適値大閱之期其現在兵馬數目有可以按籍稽者兹特錄登以供衆覽按 
江蘇一省計營二十有一兵一萬二千八百十五人文案五十九人官馬五百零六匹營馬一千二百三十三匹熄船三十六艘安徽一省計營四十有五兵八千八百八十六人文案二百六十八人官馬三百九十八匹營馬五百六十八匹炮船一百六十九艘 
[大沽近聞]  
　　聞得招商局現就天津大沽地方設立码頭並造棧房因其輪舶往來頗多故特設棧房码頭俾 
便十起落貨物也 
 
 

Page 2

 
 
[换約餘聞]  
　　蘇藩憲譚序初方伯蒞滬與巴西公使互換和約一切情形均經列報其和約兩本中國者用黄縀爲面包以黄縀袱巴國 
者用绿色丨等之絨爲面中間壓出金線作方勝形而蓋以國印與巴國旗號一式長約一尺二寸闊約七八寸盖用兩國玉璽中國方璽約見方六寸許巴國圓璽其邊如星之有芒互換之後皆敬謹收藏以待呈進也 
[漢皋茶巿]  
　　漢口雖百貨彚聚而以茶爲大宗本年三月二十一日江右兩湖安徽等處新紅茶次第開盤其行情疉經入報惟售出之 
紅茶數並先令匯票價及與去歲茶巿互較情形尙未備列兹特詳開以供衆覽查今年自開盤起至四月十三日卽英五月二十九號止裝往英美兩國紅茶二五箱共三十八萬一千九百四十口溯查去年從開盤至同此日止共裝往英大兩國紅茶二五箱三十四萬六千二百三十口則今屇多裝出三萬五千七百十口矣又查今年截至四月十三日止裝往俄國之茶二五箱二十五萬五千八百二十口舊年同此日計裝往俄國之茶二五箱僅二十三萬八百口計多二萬五千二十口兩共多運出二五箱六萬七百三十口故據目前而論紅茶出洋者似有起色但不知後來之茶如何耳刻下頭字茶巳畢正二三字正當旺暢無如行情已跌聞寍州茶價三十兩至十二兩不等河口茶上自二十三兩起下至十四兩止湖北茶上自二十五兩起下至十三兩止湖南茶上自二十一兩起至十二兩止安化茶上自二十三兩起下至十五兩止湘潭茶價頗相近上自十兩起下至九兩七錢五止又聞近日外國先令匯票行情現銀五先令三辨士七五去歲此時則現銀行情稍跌係五先令二辨士二五今四個月期匯票價五先令五辨士二五舊年票價則五先令三辨士八七五今六個月期匯價五先令五辨士半舊年則五先令四辨士一二五論者謂今年茶價較舊跌落大約亦因先令價較昻所致是以中國業茶諸客均言不能獲利間有得頭字之利者輒被二字所累甚有頭二字皆難生色照大勢論之百人中之得意渚不過二三人也外洋到漢之茶船共十一艘内有俄國者三現已有六船開出在後聞尙有四艘續至頭船水脚以六磅十起次船卽跌至四磅半以後三四五六等船有漸跌至三磅半現則止有三磅而已比之舊年尙覺相宜也 
[嚴禁新搭河棚示]  
　　寍波府正堂宗爲曉諭事據濬河局紳董江鏡清張善仿馬永廉盧友焜華志青等禀稱竊照郡城河道自乾隆年 
間開濬後立有禁碑河身之上不許搭盖河棚違者押拆光緒四年大濬城河又蒙出示嚴禁新搭河棚一有新搭立卽押拆舊有河棚奉飭令各水龍會酌議章程以一時積習難返姑俟查明造册酌抽捐費以充歲修公用上年四月復奉憲諭舊有河棚應照原議查明造册收捐並分存府縣縣丞衙門各一本爲稽查河棚之底案凡册内有名者姑准由局收捐此項皆係舊河棚如有坍壞立卽除捐不准復搭如册内無名卽以新造之棚責成局中紳董司事各圖地保查明呈報押拆仍提擅搭之家究懲以保水利等因紳等遵卽帮同委員督令司事按城廂内外舊河栅挨户查明城内共計六百六十三户城外共計二百八十二户造印清册分别呈送並由局抽捐收費其願拆不願捐者准赴報明聽其自行拆卸後開除捐項誠恐各户未盡周知爲此并懇出示曉諭嚴禁新搭河棚舊有河棚各户由濬河局查照原定章程按房捐每千抽捐四十文業主租户各五成分四季抽收以作歲修公用不願捐者卽赴局報明拆卸　舊棚坍壞立卽除捐不准重修復搭並飭司事認眞稽查相應公叩俯賜查案示諭等情據此本府查河棚有害水道其搭盖年久者姑准循舊一有收捐坍壞立卽除捐不准復搭前經員紳查明城内舊河棚共計六百六十三户城外共計二百八十二户造有清册呈送報明各衙門存案凡在册内均卽照舊收捐此外不在册内者斷不准再添一新河棚歴經本府飭拆多起如有新搭均責成鄞縣縣丞曁河工局紳董查報押拆官紳均不得稱有瞻徇除批示並札鄞縣知照外合亟出示曉諭爲此示仰各舖户並居民業主知悉查照示内各事理一體凛遵毋違切切特示 
[賠還拆屋]  
　　前報所列温郡有人擅將三官殿巷行宫邊坑厠五所一齊拆毁經陳李二姓聯名具呈於縣控請究辦目下拆毁者自知 
理虧挽邀親友向兩處情懇願將坑厠蓋造如舊一面服禮釋嫌兩下近已許允可見强横蠻覇者終不能出於情理之外也 
[女粧行竊]  
　　温郡山角門内張某家突來一募化放生老嫗年約四十餘歲粉臉油頭頗覺丰韵自稱私急懇求方便張之眷屬因念婦 
女在外行走此事固屬爲難慨然允許詎該媪甫進房内卽將衣架上布裙兩條桃紅褲一條褲一條統行竊去正在捲藏之際適被張某少女看見當卽獲住及將該嫗遍身搜尋不意此媪竟是男扮女裝身畔藏有别處竊來布裙一條一經吊問始悉爲世家某公之後裔家已有子學習布業張某意欲送官究辦深恐有碍其家世名望遂着出立字據當卽放出云兹姑隱其名而錄其事亦足以見宇宙之大奇奇怪怪無所不有也 
[台匪近信]  
　　近得風聞台匪王金滿曾看黨羽千餘人由仙居翻山繞出金華府屬東陽縣所轄之孔家庄被人擒獲匪黨七八名據云 
金滿在台因官兵四面圍困意欲遠逃江西等處故令伊等四處探詢道途以便出遁又有舉人徐清來者係永嘉柟溪楓林人因謠傳王金滿有勾連該處沣槍手將攻擊楓林地方之說故張靜薌邑尊諭飭徐孝廉帶勇十餘人前往枏溪邊境各處查探並傳得台州西路一帶如桃花嶺黄弼街各處均泒有洋搶手探緝等信但未見實據容訪確再行續報 
[雷擊傘骨]  
　　松郡南門外鍾姓家壁間懸掛破洋傘鐵骨一副日前雷雨時忽霹靂一聲將是壁震坍於是傳謂洋傘骨成精致遭雷擊 
不知鐵本易引電氣今適相感觸故有此事不足異也 
[皖垣官報]  
　　安慶府孫榖庭太守前奉簡放兩淮運憲所遺安慶府缺業奉藩司牌示仰太平府沈鎔經調署所遺太平府缺委候補　　　 
知府白楚善署理藩司牌示照得霍山縣調補阜陽縣李應泰本司會詳檄委調署合肥縣篆務遞遺霍山縣缺檄委補用知縣李璜署理候補知縣吳進智知悉查有太湖縣缺本司會詳檄委該員署理准補當塗縣典史潘福田知悉奉覆准補應卽飭赴新任望江縣典史一缺前以補用典史周樹人詳補奉覆准補應卽飭赴新任本任廬江縣典史朱丙勛知悉檄飭該員仍回本任供職望江縣華陽巡檢缺委試用主簿沈維潤蕪湖縣典史缺委試用典史秦澐水豐巡檢缺委候補巡檢周逢源桐城縣六百丈巡檢缺委補用巡檢陸鳳儀均署理 
[嚴禁敝俗]  
　　凡物反常則爲妖不必魑魅罔兩山精木客爲然按十餘年來寛衫闊袖之製本不盡江右一隅而南昌則有異乎尋常寛 
闊者如公館之俊僕歌院之藁砧釐卞之巡丁地方之辣棍以及營兵練勇此數種人其短衣竟有長至二尺七八寸袖或闊至一尺及尺一二寸不等而袖又必較長於衣遂至三尺有奇視其人固未嘗具曹交之體幹者也於袖口更以紅布爲裏捲之若馬蹄袖然外罩顔色半　一襲長如衣式而下身套袴斜口有至尺六七寸之闊者穿上則後面直在膝灣之下其下脚乃以紅黄等色絲帶爲繫益之白襪花屨務極其稱并聞其足盤長大者皆用洋紗帶裹纒令其短小束縳支體在所弗計惟其頭雖嚴寒亦罕戴帽緣髮辫與衆不同結束甚鬆名爲溜水辫於戴帽殊不合欵也旣爲此裝束自終日無所事事或持雀籠而遊玩或踞茶肆以高談故意於最熱閙之區伸頸聳肩好整以暇若惟恐人不加顧盼在彼自視固不啻張緒當年殊有得意忘形之概詎服之不衷災遂及身日前爲南邑尊路遇不禁大怒立飭隨役拘拿共獲七名回署訊鞫知俱託名生意塲中而實皆游手好閑者也邑尊謂無論何項人總屬可惡着一概枷示頭門俟期滿再行發落是舉也有心人莫不以爲大快以爲庶幾可以漸革 
 
 

Page 3

 
 
澆風然尙有穿團龍天青線縐馬褂而跟轎及衵服加以小領如婦女衣式種種不倫不類者似亦亟當明白示禁俾不致紊亂冠裳僭侈踰越其亦反樸歸眞之一道歟 
[服毒紀聞]  
　　江右營兵某甲於日前自吞洋烟斃於營房其母及弟得信涕泣而往母尤痛不欲生横種倒撞若將以老命相殉者卽有 
婦女老少各一扶持慰勸而該營各兵之稱兩婦則一太太而一少奶奶也時觀者莫得端倪以事殊不倫相爲疑訝嗣據知者言甲隷於營弁某乙哨内去歲乙與甲合本開水菓舖出入俱聽甲經理旣而虧去血本乙亦應泒若干甲念乙爲正管官長而店事實未嘗過問由巳一手虧空情願認還乙本卽立票據付乙請於口糧錢内扣除并具甘心聽扣切結近日始行歸足甲方幸債事旣清稍可舒展不意乙忽向人言甲素不安分行將革其名糧甲一聞此信頓覺絶無生路遂密購烟膏吞下初無人知毒發遂不及救至勸慰甲母之兩婦卽乙之妻及媳云當時喧閙洶洶該屍親亦未報縣後不知如何了結也 
[浙垣秋審]  
　　秋審爲國家大典向由臬憲擬定日期詳院候批浙省本届秋審奉陳中丞批准於四月初十日舉行是日辰刻司道共集 
撫轅所有各屬人犯皆由臬轅三首領官按名點册督同各解役押赴撫轅伺候其東西轅門外各委候補縣一員點名提犯其頭門及大堂亦另派有候補人員巡綽查騐并發給賞錢等事該犯等由司差帶同從東角門進逐起過堂每犯賞大饒首一枚大如七寸盤巨粽兩枚長有盈尺蒲席一蕉扇一草鞋一雙汗布一方外太錢一千二百文今屇人犯共六十七起其當堂開釋者爲諸曁縣犯某姓已歴朝審兩次今得破枷開釋所破之枷差役爭欲得之俗以此枷爲辟邪之物每不惜重價購去以爲兒童還枷鎖愿之用也其餘之六十六起仍由委員從西角門帶出發各監寄禁候卽發回至離省最遠之温處兩屬卽由該處之道憲提勘以免解省云 
[作塲失火]  
　　杭垣忠清巷口於四月十一日午前忽遭大火四拐角盡成焦土曾經列報不期是夕三更二點上城又報失愼近處各集 
水龍得信先至起火者乃織造署前之顧馬弄地方一木匠作塲其中僅有平屋七八間數匠寄宿照管木料緣近日發到木料大小共數千根計洋六白餘元一齊堆積於作塲之空地内是夜不知何人遺火於鑤花之内火勢冲天而起不可嚮邇數匠人僅得逃命所存之木料及平屋等盡付焚如幸該處地方一面爲織造署中之圍墻一面皆各姓住家之墻門無可引火是以不致延燒出外然絶大一作塲僅存瓦礫亦可慘也 
[礦煤大至]  
　　招商局之利運輪船運到開平煤二百餘墩上在招商局虹口地方之中棧開平煤到滬者已有數次惟不若此次之多煤 
質旣佳載連復旺行見購買試用者定不乏其人也 
[人梯並倒]  
　　英界會審署據華捕禀稱前日午後正豐街地方有蘇婦某氏將梯倚于門前披水板上婦登半梯晒晾衣服適朱阿生駕 
野鷄馬車經過帶倒其梯該氏隨梯傾墮體有傷損爰舁至醫院醫治將朱拘來今該氏尙不能投質陳太守將朱姓發押俟該氏傷痊投案再爲核斷 
[控訴行兇]  
　　蔡李氏遞禀英界會審署稱媳婦蔡黄氏昨向隣居開客寓之程蔣氏索欠錢三百文無付反遭辱駡與之理論經程蔣氏 
之兄蔣高福等相助行兇毆傷我媳况媳巳懷孕四月更爲可慮當經訴捕獲住程蔣氐蔣高福求辦媳亦舁案請驗傷程蔣氏禀守寡八年惟賴丈夫所遺之客寓謀利餬口隣居蔡黄氏屢次勸我改醮未經依從伊老羞變怒時以惡言相加昨日與論被毆及捕至伊反揑訴詐傷請賜明察蔣高福供妹與蔡黄氏爭毆時我不在旁及得友人知照前往卽被交捕婦女爭毆何至傷損顯係詐裝等語惠捕頭謂據蔡李氏稱伊媳傷重舁至醫院不知究屬如何陳太守飭將程蔣氏暫押令蔣高福出外調處明白以釋汝累如調停不下亦着禀候核辦云 
[漁婦落水]  
　　停泊老閘港中之漁船户蘇鄉人某甲新爲其子娶媳某氏媳年十八歲前日午前在船上伏身淘米因俯曲過甚致落水 
中及夫與翁知之打撈巳無着矣又用划船四處尋覔仍無蹤跡惟有望江悲泣耳 
[凶毆續述]  
　　昨報列挾嫌肆毆一節嗣據徐信卿之妻徐吳氏至英公堂遞禀申訴前因并稱打失銀洋二元象牙骨扇一把及友人囊 
内摸去銀洋十元至丈夫現在仁濟醫館醫治等供已據巡捕獲到逞兇人請究俞阿全供稱彼等在戯園看戯爭執旋在戯園門口毆鬥我聞喧嘩聲上前觀看被捕拘案其實事不相干求賜祭核華捕稟俞等將徐毆打受傷臥地被我當塲獲住俞阿全無錯至徐之被傷頭額及後枕等處尙輕惟左臂之傷骨斷甚重請賜鑒察陳太守閱禀訊供之下飭將俞阿全備文送縣并諭徐吳氏舁夫到縣請驗設使醫傷緊要略遲數日投審亦可 
[恩濟窮途]  
　　二十九號華捕至英公堂禀稱昨見此人在黄浦灘投江尋死被我上前拉住送請安插王明軒供貴州遵義府人向在左 
營當勇現因患病蒙上海縣莫大老爺送在善堂養病得愈出外病又復發况囊内空空窮極不堪故尋短見陳太守聞供殊深憫惻隨飭送王至棲流公所養病俟病痊再行資送回籍云 
[瘋僧送縣]  
　　華捕解送在路滋鬧之瘋僧一名禀請發落該瘋僧年約四十歲左右惟稱自丹陽初到上海玩耍來的旋卽作諸瘋態并 
在公堂咆哮陳太守隨飭用手銬將僧鎭定送請上海縣發落 
[烟店惜字]  
　　夫字者教之源榖者養之源人不識字卽昏蒙無知至惜字獲福褻字降殃果報彰彰在人耳目如烟包刊字號易遭狼藉 
每一包多則數十字或用杜票一張甚至數百字一入販夫竪子之手用以擦拭汚穢用以引火糊窓抛棄泥塗飄落溝厠字紙之狼藉可勝計哉昨有由鎭江來人談及惟鎭江柳集泰和烟店大小烟包皆以分别各種花樣記用以松鶴栢鹿桃蘭爲記行之已久四遠馳名生理頗爲茂盛未始非惜字之報惟願海内烟店君子向用字號者卽改用花樣可免褻字之咎於以銷戾氣而致休詳豈不美哉　　拾遺字紙主人 
[何烈婦黄氏傳]  
　　烈婦黄氏陽湖昇東鄉邢溪橋人父慶大世業農婦未笄卽歸鄰村農家子何大本爲童養妻事姑以孝謹稱踰數年 
而成婚又數年舉一子大本旋病婦日夜護視目不交睫太本卒不起婦號哭哀甚其姑陳氏流涕諭之曰汝毋然汝翁死長髮之難汝夫裁四歲吾撫之成立良亦匪易今汝夫巳死幸有一子方數月獨不能忍一息爲汝夫延一脉乎婦泣不能答旋抱兒乳之覺其顔色有異則已仰藥許時矣遂絶年二十有三時光緒八年二月二十六日日未昳其夫之死則在是日平旦云閱十餘日其子竟以痘殤邑中士大夫將具其事以請旌於朝而乞管樂先爲之傳管樂曰烈婦一農家女非有姆傅之訓詩禮之教而畢命所天義不反顧其貞烈盖天性然也論者猶曰夫有遺孤義可無死婦在子當不殤不知殀壽有數事變何窮近世薄俗往往輕奪寡婦之志婦又宿貧無可仰給度必有假存孤之說爲勸嫁之媒者是以不再計而志已决也獨是婦之舅明揚者死爲國殤其姑又有桓嫠之行卒使婦之夫長成而死而婦又從而殉之可謂忠節萃於一門矣天不祐善乃并其孩抱之孑遺而奪之嗚呼亦酷矣哉 
 
 

Page 4

 
 
[水調歌頭]  
　　出朝鮮王京返虎島留别高惠舫鴻臚徐秋堂主政○萬里返滄嶠風緊　山沈茫茫揮手此去黯黯别愁深把酒索同花 
醉拔劍起爲君舞幽意託瑤琴倚艦發清嘯山水有知音琶谷悄星峴陡月眉侵白雲丹嶂回首杯海滌塵襟今夜思君何處莫把吟魂飛遠準向夢中尋相望碧天暮孤月黯苔岑[  佛誕後三日茂苑賦秋生脫稿於南别宫之明雪樓]  
[金縷曲]  
　　日本石幡子幹出眎所著朝鮮歸好錄倚是闋贈之卽以誌别○把酒心傾倒論才華一枝湘管十人足了青嶠丹壺游屐遍 
太息相逢草草剪燈誦紀遊吟藁眼底千秋惟有子仗文章盡把迂拘掃奇氣溢九州小三韓近接蜻蛉島驀相思詩塲酒國一時同調笑問蓬萊清淺景仙夢昨宵飛到便勾起離愁多少轉盼東風分袂别駕白黿西指齊烟杳海水立聞清嘯[  茂苑賦秋生草稿]  
散花禪賦秋生江南名士也頃隨馬星使丁軍門來朝鮮因獲締交謹賦一律錄呈郢正○龍旗畫鷁自天津麗日清波絶點塵偏感中 
朝東顧意孰非四海一家春吳山滁水雙高士柱石干城兩大人滚滚詞源言外領文交從古捷如神琶谷詩樵高惠舫永周呈稿 
朝鮮高惠方鴻臚以詩見贈走韵奉酬○手擘銀槎渡碧津青砂丹嶠掃珠塵苦無奇筆搜徐競爭向遼天識子春文字倒流三峽水冠裳恍接六朝人魚龍氣懾金樽湛仗爾新詩酬海神[  茂苑賦秋生甫脫稿於仁川行館]  
讀畹雲女史咏　生花三十二章清新俊逸工切不膚嘘蕙吹蘭字字生香誠屬蛾眉才子巾幗詩魁敬慕無已勉成俚句十絶錄呈吟 
[壇哂政]  
　　慷慨長吟絶妙才詩仙轉刼不凡來斐然尺幅文成錦恰似簫聲出鳳臺詩燦雲霞眼界開佳章盥誦慢徘徊蛾眉却具千 
秋業一部奇眞吐鳳才羡煞生花筆一枝千言倚馬立成詩吟懷一似春波水揮灑無窮絶妙詞水月襟懷不染埃奇眞佳傳出蓬萊敬君才異眞如許惆悵無緣近玉臺鎭日無愁對錦箋清才豈遜李青蓮一枝斑管隨心轉五色天花出硯田彩霞縹緲繞　仙筆掃千軍斷俗緣欲買吳絲千萬縷綉君佳句供堂前志欲冲霄貫彩虹雕虫小技愧難工而今始遇驚人句敢不傾心拜下風鏤玉新詞世已知維持翰墨寄深思聰明占盡山川秀鳳舞鸞翔現異姿咏絮才高繫我思神交欲面是何時暮雲春樹如相識潭水深情細論詩吟壇休笑不成詞爲愛君才意若癡恰似巴人和白雪勉將俚句寄相思[  曼陀羅花館安吳女史麗清王韵仙待定稿]  
月夜訪吳素素吳青青校書於富潤里走筆率成二絶句卽乞倉山舊主曁諸大吟壇正和○彩鸞幻影果苗條守素情懷約素腰一曲歌量珠一斛春江花月夜吹簫楊柳青青人倚樓鬥他妒意上眉頭幾多走馬章臺客誰博卿垂一綫眸錢江雨村居士初草 
[蘇省撫轅抄]  
　　四月十六日浙江候補道王維圻由浙來通判李澤鑾銷江北緝捕差縣丞姜敦庸卸署丹徒縣主簿事回指分江蘇試用巡檢劉炳四川人禀到從九 
孫啓爕銷福山河工差巡檢許星浦服滿回省到○十七日候補道聶緝槼黄立鰲楊鍾琛瓜州總鎭吳家榜下關統領曹德慶留川補用同知羅兆升均隨中堂來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年四月初九日京報全錄]  
　　宫門抄○侍讀文奏爲言官挾私妄奏撫臣查覆瞻徇指事糾彈請旨懲儆摺子○江督左奏請將陣亡都司附祀專祠夾片○ 
將軍銘奏爲援案請旨仍令暫停會哨緣由夾片○護蘇撫譚奏請開知州底缺歸道員班補用片○大臣劉奏委署總兵遊擊片○水師李奏爲恭報遵例出巡校閱營伍晉駐岳州起程日期摺○恭親王等奏添傳候補侍讀在額外行走片○四月初九日兵部太常寺太僕寺鑲白旗値日無引見○湖南巡撫卞寶第到京請安○徐用儀前往東陵請訓○寳中堂請假數日○召見軍機卞寳第○○奴才文碩跪奏爲言官挾私妄奏撫臣查覆瞻徇指事糾彈請旨懲儆恭摺仰祈聖鑒事竊維言官任耳目之司要當精白乃　大臣膺封疆之寄貴在持正無阿方不負知遇優隆錄言本　若乃假公濟私通同舞弊則溺職辜 
恩莫此益甚而不意竟有其人者河南巡撫李鶴年與前叅河南學政廖壽恒之言官是也本月初七日奴才於　報中得讀該撫查奏前　摺稿乃知二臣罪狀請試陳之查學政職司教育黌序胥歸訓迪如果苛刻貪婪言官自應登諸白簡卽使籍隷本省正資見聞確切設能屏除私心初以無嫌可避顧今廖壽恒斥革欠考多次生員本其職掌應行之事奉准部文之後擇其尤者黜之律以定律巳屬從寛何反以苛刻見責若謂諸生欠考事由災荒未復則寒儒家計大略相同負笈出游者固爲聊資升斗困苦窮鄉者蕭條不問可知旣日飢寒　切學業諒必抛荒卽有一二攻苦自勵之士豈能人人枵腹讀書然則前此鄉試何以舉行歴屇出貢補廩進學之生童又將何以　取若事事皆能舉行撫碍則此累欠幾考之生良仍是任情放蕩並非無奈游學豈有年景荒歉獨重於欠考諸生之理况旣以諸生因災欠考立言又以學政意圖索費論劾試思　仰之需尙難措辦開復之費何自而來該學政按臨各府地方情形當所諗悉豈有明知實贓不能入手而故彰此索賄虚聲自敗其名之理卽使性果貪饕糊塗不應如是設使諸生多能力猎十餘金之費則因災欠考一語更屬藉口欺飾且原叅革生數千名今查文生實止一千五百四十三名俱已按名報部餘則催考未除而革生欠考有至十餘次　原叅則統言三次以上此在河南言官見聞得諸里報情形不應懸殊如是其爲揑詞弊混固巳顯然卽非本省之人而如捐職周文冠等之旣革未報意待開復猶能指名指事言之豈有全局情形轉又不能周知而致大相懸殊之理此皆枉以非道之欺也遂自不覺其詞遁謂非挾私妄奏而何言官旣愚矣撫臣奉旨飭查自應秉公確核據實覆秦何得宛轉調停首鼠兩端於學政被叅各欵則極力洗刷甚且逮及胥吏於欠考黜退生員則與言官同聲附和欲藉災荒未復一語率請開後而權詞奪理漫詡頌揚曲盡圓融中情己露無怪嚮者官評人多訾議也持正無阿之大臣顧如雇乎夫士爲四民之首欲厚民風先端士習今看河南學政廢弛已久廖壽恒到任已及兩年早應加意整頓乃必待奉准部文無可如何而後始一略加振作猶且分别次數斥革催補此則失在寛縱姑息則有之苛刻何云乎哉而言官旋卽掣肘於内撫臣又復開脫於外從此何以責成學政更舉其職耶士氣必致益驕民風何由而化各省紛紛効尤流弊伊於胡底抑勘該言官立意名叅學政實爲該撫覆奏張本綠廖壽恒此次所革生員係准部文奏奉諭旨飭遵事理非撫臣具奏已革者不能開復未革者不能展限非將學政叅劾不能得旨交查而李鶴年無從料理其事矣言官屬意特重在此至浮開革生名數指叅學政貪婪曁附陳周文冠等之旣革各節在該言官亦未必不明知其非盡然也但非此不能預留該撫覆奏指駁以見其精切持平之地而周文冠等之漏請出學致革出身亦無由以幹旋其事耳此俗所謂留駁頭作面子　仿胥吏舞文揜跡之伎俩也又與通同舞弊何異奴才嚮聞有河南紳士近年居鄉本來多不守法往往把持公事挾制官長而李鶴年性復罷軟夙憚豪紳每尙周旋惟恐拂意以致有司不無掣肘紳士因縱日驕之說今合此事觀之傳聞殆非毫無影響查李鶴年兩任河南巡撫朝廷自因其莅彼有年欲取駕輕就熟之效但若似此巿惠求全屬防不肅恐於地方轉覺無益至該言官居心巧詐罪　難逭朝廷所以廣開言路之旨原恐偏聽生奸用是集思廣益似此莠言不去讜論何來言官擾亂朝常諸司交通聲氣本皆勝國粃政陋習欽惟我列聖洞燭其弊諄諄　誡久已布在台規豈該言官獨未寓目耶此出河南人則是假公濟私胆敢逞其　鄉故智或欲移而施之朝廷彼旣以身試法綱紀在所　申若出他省或滿洲人則是甘心供人役使亦殊卑鄙不堪精白乃志之謂何溺職辜恩奚以辭罪奴才爲整　飭紀綱維持風化起見謹將該言官同河南巡撫李鶴年一併恭摺奏　讀旨懲儆是否有當伏乞皇太后皇上聖鑒裁奪爲此謹奏奉旨已錄○○左宗棠片再查接管卷内四川夔州　營都司虎懷慶淤咸豐十年隨同前江南提督張國樑在丹陽縣地方奮勇殺賊同日陣亡業經奏蒙賜　在案據其子雲騎尉世職虎文光禀請附祀張國樑專祠飭據江寍藩司詳請核辦前督臣劉坤一未及具奏移交前來臣查虎懷慶以偏裨隨同主將血戰効命義烈可嘉以其不忘所事之心宜在相從與享之列合無仰懇 
天恩俯准將四川夔州左營都司慮懷慶附祀張國樑專祠以慰　魂而示激勸除將該故員履歴咨移部科查照外理合附片陳請伏乞聖鑒訓示謹奏軍機大臣奉旨着照所請該部知道欽此○○銘安等片再　吉林寍古塔三姓各該副都統每届夏季循例帶兵進山會哨巡查一次前因馬賊滋擾防勦吃緊飭泒馬步各隊進山搜捕並咨札各副都統　領等一體　兵會合兠拿暫停會哨各等屢經奏陳奉旨允准欽遵辦理在案兹届本年夏令會哨之期查各城山場遼闊雖盗匪較前平　仍恐有未盡餘孽伏處潛藏是以奴才尋分撥馬隊統領副都統銜候補協領全福督帶馬步官兵入山認眞搜捕並咨札各副都統協領等一體派兵會合兠拿務期凈絶根株以清邊圉所有吉林甯古塔三姓各該副都統本年夏季循例入山會哨巡查之差苦令分帶將兵前往仍恐隊伍不敷分撥地方旣覺空虚餉糈亦難支應相應援案請旨仍令該副都統暫停曾哨以節虚糜而資巡緝是否有當謹附片具陳伏乞 
聖鑒謹奏軍機大臣奉旨知道了欽此○○譚鈞培片再候補道正任太倉州知州吳承潞前於同治十二年海運案内保舉免補知府以道員在任候補於光緒五年在統捐局報捐離任呈請開缺經前撫臣吳元炳加考奏請歸道員班補用給咨赴部引見嗣准部咨該員任内有展叅處　未經議結應候展叅之案議結後方准離任開缺先以道員引見騐放等因卽經行司移行知照在案茲據署蘇州布政使許應　署江蘇按察使郜雲鵠會詳稱該員太倉州任内　防璜經鎭王鼎六陳行被刼一案於光緒七年閏七月初一日四叅限滿又沙溪鎭朱紫雲錢店被紉一案於光绪七年十一月十四日四叅限滿查該員任内有同治八年十一月在部報捐尋常加一級同治十一年恭逢恩詔加一級先後開具加級之案詳咨抵銷在案此外别無展叅處分以及經手未完事件呈請開缺專以道員歸蘇候補由司查明會詳請奏前來臣查該員吳承潞精明幹練爲守俱優旣據由司查明太倉州任内四叅限滿兩案均經查級抵誚詳咨此外並無展限處分以及經手未完事件自應開缺專歸道員班補用理合會同大學士兩江督臣左宗棠附片具陳伏乞聖鑒勅部查明再所遺太倉州知州係沿海要缺容俟奉到部覆後另行照例遴員調補合併陳明謹奏軍機大臣奉旨吏部知道欽此○○劉錦棠片再巴里坤鎭總兵席大成曁該鎭標中軍遊擊柳臣玖業經臣專案奏請革職所遺總兵遊擊員缺自應遴員接署以重操防查有頭品頂戴記名提督雲騎尉世職哈西巴巴圖魯徐占彪勇敢樸誠治軍嚴肅堪以委署巴里坤鎭總兵印務　將　儘先叅將巴里坤鎭標右營屯田遊擊馬世勲辦事穩練熟悉營務堪以类署巴里　鎭標中軍遊擊印務所遺右營屯田游擊一缺查有總兵銜留甘補　副將借補塔爾訥沁營屯田都司向科德才具明晰操防認眞堪以調署除分别咨行外謹會同陜甘總督臣譚鍾麟烏魯木齊都統臣恭鏜烏魯木齊提督臣金運昌附片具陳伏乞聖鑒謹奏軍機大臣奉旨知道了欽此○○江南長江水師提督奴才李成謀跪奏爲恭報奴才遵例出巡校閱營伍晋駐岳州起程日期恭摺仰祈聖鑒事竊奴才上年巡閱營伍事竣回駐太平府當經恭摺具奏欽奉諭旨知道了欽此欽遵在案遵查本年前兵部右侍郎臣彭玉麟係由湖南衡州出巡上江奴才輪應先　下江再行上駛茲於二月十六日督帶砲船出江巡閱考校各標營水陸操防如有訓練不精軍實不齊卽當隨時咨會各督撫臣據實叅辦以肅營務仍於適中之地與臣彭玉麟晤商江防一切應辦事宜以期仰副皇上整飭水師之至意所有遵例出巡營伍晋駐岳州起程日期理合恭摺具奏伏乞皇太后皇上聖鑒謹奉軍機大臣奉旨知道了欽此○○恭親王等片查軍機章京户部額外主事汪汝濟現 
[在丁憂應添傳]  
記名在前之内閣候補侍讀謝元麒在額外行走謹奏奉旨知道了欽此 
 [ 
 
