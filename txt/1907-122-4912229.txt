# 1907 - 122 - 4912229

 

Page 1

 
 
   
 
 

Page 2

 
 
上諭 
　　三月二十六日奉 
　　上諭致仕大學士崑罔學問優長老成恪愼由翰林洊擢正卿迭掌文衡旋登揆席充翰林院掌院學士並總理部旗事務宣力有年克盡厥職前因患病奏請開缺以大學士致仕在旗賞食全俸方冀克享遐齡長承恩眷茲聞溘逝悼惜殊深著賞給陀羅經被派貝勒載洵帶領侍衛十員卽日前往奠醊加恩追贈太子少保銜入祀賢良祠照大學士例賜恤任内一切處分悉予開復應得恤典該衙門查例具奏伊子郎中占鰲著以四品京堂候補用示篤念藎臣　意欽此 
論說 
[日人之滿洲根本談（譯二六新聞)]  
　　滿洲爲中國之領土。夫人而知之。中國無實力足以統治滿洲。防禦滿洲。且足以擾亂東亞之平和者。想亦夫人而知之。彼俄人不遵滿洲撤兵之約。今且挾其軍隊之勢力。漸次侵及於高麗。俄人而敢爲如是之行動。在稍知事理者。必謂中國能力薄弱之所致。故俄人欲攪亂平和之局也。固事所必然獨不知負責任之中國。將何以自解也。使不能自解。而又不能自謀。則謂中國與有咎焉可也。然則爲日本計。對於滿洲根本之政策。固不能無言矣。 
　　使日本之經營滿洲不揣其本而齊其末。其愚孰有逾於斯。蓋中國政府固明明以滿洲爲完全之領土。凡諸統治政策。一若無籍於人而可獨力行之者。收回利權之說。一唱百和。於是而有收回南滿鐵道之說矣。於是而有派人爲南滿鐵道總辦之議矣。凡此者謂中國排斥日人在滿洲之勢力可也。謂中國之利而日人之不利可也。此吾芟枝葉而探本源之說也。 
　　抑日本在滿洲亦未嘗無行政機關矣。一南滿鐵道會社也。二總領事館也。三關東總督府也。然機關宜乎專而不宜於分。爲問此滿洲機關。較之三頭政治有以異乎。無以異也。中國知其然也。於滿洲特設總督府。統括全局。漢人如徐唐者。又一時雋物。彼以專而乘我之分。如之何勿危。抑中國對於滿洲手段之最圓滑者。其於俄人則籍日人勢力以抑制之。其於日人。又假俄人勢力以抑制之。今者東省總督府。又有設在哈爾濱之議其說而行。是固明明以俄人勢力抑制我矣中與俄厚日本何以自處。東洋平和之局又何以保守。嗟我日人。其亦思及此乎。 
 
 
 

Page 3

 
 
就政治地圖觀之。滿洲固屬於中國領土。雖然此特成文耳。試觀馬賊紛擾實佔有滿洲之大部份。其偏於滿洲以南者。屬於太陽旗下。偏於滿洲以北者。立於鷲旗以下。故中國地圖以黄色標記。日本地圖以紅色標記則南滿地圖。應改爲黄紅混雜之赭色何以故。以曩者。日俄平和條約及中日協約之大勢揆之。理應如是也。以如是大勢所趨。而中國竟經行直遂。求其所大欲藉口保障滿洲之平和。不問權力之所從屬。不經條約國之是否承認。一則曰收回利權。再則曰滿洲統治推此以往。必有擾亂平和之一日。設於斯時。始指斥中國之非。抑知事機己去。不可復來乎。 
　　吾請一言以蔽之曰滿洲縱爲中國領土。然其政治地圖。斷非純粹。之黄色而。爲赭色無疑吾人對於滿洲根本之主義。務使中國領悟此地圖所以成赭色之理。設中國懵然不會此旨。雖日日言平和。日人所苦心經營以迄於今者。已同歸於水泡。此誠可爲長太息者矣。 
　　按我東三省督撫乍放而日人之深思遠慮已如此日本有南滿洲鐵道會社有關東督府有南滿總領事館而我國人若未聞也者然則我中國人眞不能領悟此地圖成赭色之理乎抑日人未知我東省督撫固有以子女玉帛進身者乎譯者附識 
專電 
[電一北京（三月二十六日申刻）]  
　　連日傳言某大員以妓女楊翠喜贈某貴人茲己查明楊妓係鹽商王益孫所納與政界無涉（句） 
日下近聞 
　　岑雲帥此次進京蓄意奏叅某邸某督以及外省官制頑固阻撓川漢鐵路虚縻血本各事摺稿己飭幕府擬定洋洋三四千言乃正欲具奏而召見兩次慈宫禮遇優渥温奬備至惟言及國事則輒亂以他語若深恐其多言者且時太息於更改官制之無效并言某邸任事忠勤較恭親王當日不相上下雲帥窺測慈旨不敢冒昧進言此摺遂不果上 
　　唐少川中丞自簡奉撫以後頗怏怏不樂緣雖有巡撫之名而權力甚微事事受總督節制不能大有所爲且黑吉兩撫聲望職位皆出其下一旦與之比肩大有羞與噲伍之意 
　　民政部左叅議吳廷爕業經徐菊帥奏調赴東然吳常告人曰余受知於趙次帥由晉而湘追隨左右者五六年次帥赴東時余因有政務練兵兩差未獲隨往今次帥失敗而余反應菊帥之招何以對次帥乎菊帥聞之亦諒其苦衷不令同往烏呼吳之爲人尙有書生本色勝於落井下石忘恩反噬者多矣 
　　孫摹韓欽使擬調分省知府黄祖詒爲三等叅贊江蘇候補知縣金某爲書記官兩員均爲孫欽使平日所賞識故商請外務部調往以資臂助然聞兩員頗不願往而鑽營庖代者己實繁有徒亦官塲現形記中一好資料也 
　　岑督内用之命旣下軍機大臣無不驚惶失措蓋岑素負剛直之名久居京師於彼等殊多不便也 
　　趙次帥之簡川督雖爲雲帥力保然聞某邸壽日趙之壽禮有五萬金之多故此一舉也陽爲雲帥奏保之功陰實某邸報酬之德（書） 
緊要新聞 
[度支部奏准新改官缺表北京]  
　　度支部新改官缺現經溥尙書曁各堂官商議妥協於十四日出奏業已發下計分兩廳十司一處一庫皆有專缺列表如下 
　　（承政廳叅議廳）郎中各三員外各四主事各三 
　　（田賦軍餉兩司）郎中各三員外各六主事各三 
　　（漕倉稅課筦榷通阜庫藏廉俸制用會計八司）郎中各三員外各四主事各三 
　　（收發檢查處）員外一主事二 
　　（金銀庫）郎中一員外四主事二 
　　此外另設核捐處財政研究所財政學堂財政調查處編譯局印刷局造紙局寳泉局計學館銀行土藥捐局造幣廠 
　　計裁司務二員增郎中員外主事各四 
　　并聞現在部員仍照舊辦事其新章於何日爲始照改定實行現尙未有明文其核捐處大約即仍前捐納房至如何籌撥津貼亦未有明文云（金） 
[編輯調查東三省事件]  
　　新簡東督徐尚書以去年 
 
 

Page 4

 
 
調查東三省各項事件足爲到任後整頓民事之助因飭陸宗輿田步蟾延鴻汪榮寶四員在北洋公所分任編輯將當日調查東三省各件編爲游記限四月初十日以前編齊俾得隨時檢閱以爲治理東三省之要領云（錫） 
[溥雋承襲端王世爵之消息北京]  
　　端郡王載漪因事削爵後按照定例該王後嗣應襲貝子爵俸現聞宗人府大宗人禮親王等公同商酌擬令不人八分公溥雋承襲惟尙須開明請旨云（易） 
[留學生電阻錫良赴滇成都]  
　　雲貴總督一缺自改簡錫良前往雲南留日學生大不滿意因於日前發一公電照錄如下成都錫督憲鈞鑒滇危迫甚川萬倍非速贖滇越鐵路築滇蜀及滇緬鐵路廢七府礦産約練新軍四五萬抵禦英法必蹈東三省覆轍公奉命督滇卽以才力不堪勝任再三電辭知難而退誠光明磊落勝于優游海上因循誤滇者萬萬封疆重寄繫愼省存亡事關大局安危祈公自量往否速决雲南全體留日學生公叩（錫） 
[張太僕辭粤路總理廣東]  
　　粤路奏定新副總理由周督抄黏原奏分别咨照辦理等情己見昨報茲悉張太僕接後自知衆望不孚卽咨覆粤督辭謝畧謂十四日准貴部堂照開前據紳商禀請奏派前刑部侍郎伍前太僕寺正卿張權理粤漢鐵路事宜當經電請軍機大臣代奏奉旨著照所請該部知道欽此相應照會貴京堂查照施行等因到本京堂准此查粤路爭回商辦不數月而集成鉅欵正期共矢一心立觀成效不意風潮迭起疑忌滋深遂致紳商互相攻訐以絶大之公益竟爲私議所隳殊堪痛惜昨經貴部堂電奏聲明粤路雖屬商辦官有保護之責未便聽其紛亂無紀致敗全局奏請明降諭旨即派伍廷芳張振勳權理粤漢鐵路公司事宜本京堂欽遵之下理宜不避嫌怨會同伍侍郎出爲權理以期解釋羣疑圖成要舉乃近閱報章有謂衆望不孚有謂不願承認雖登載未卜何人不當據爲口實然自維德薄能鮮豈可謬膺斯任且事繁責重欵鉅人多與其臨事遲疑曷若先事審愼爲此合咨貴部堂請煩據情電奏懇乞收回成命另簡素孚衆望之員權理其事俾各紳商有所信從祈見覆施行云云（爲） 
[各國公使請勿撤去銅元洋文北京]  
　　駐京各公使函致外部略謂聞貴國幣政大臣有主持撤去銅元上洋文之說不知中國現制銅元已在各埠通行實爲各國稱便若一日撤去洋字標記已失則生無限阻力且恐各國由此不認以敝國幣法論之不拘鄰邦屬地皆以合宜之文字鑄於幣上意在通行於國體權限並無損失云云（錫） 
[懷遠官小學堂罷課風潮續誌安徽]  
　　鳳陽府懐遠縣官小學堂罷課風潮己誌昨報茲悉此事已由該縣黄大令瑞勳禀知督帥奉批准將爲首之盧柳生等七名斥退一面追繳學費以爲不守學堂禁令者戒並飭該縣嗣後務須督同堂長嚴加約朿不准再有此等舉動以肅學風而養人格云（育） 
本埠要聞 
[浦東紳士李鍾鈺等上滬道禀（爲洋商購地事）]  
　　竊查上海租界日見擴充幾無限制凡洋人謀廓租界必先私買民地開馬路迨馬路造成左近之地皆入其勢力圈矣華人起造房屋必向工部局請照會造成之後工部局卽編號釘牌先放一二巡捕往來其問久之卽起巡捕捐而其地非租界不啻租界矣虹口之北四川路西門外之羅家灣皆是原其得買民地之由一由於地販之圖利一由於業主之貪利盖非地保盖戳則不能轉換道契不換道契則不能築路以成其勢力　今北至寶山縣境西至法華鎭藩籬己撤界限不分吾本地紳民數十年不見不聞如在夢中一任外人陰謀展拓從無有禀官阻止者良可浩欲顧浦東之與租界本不相及然比年來洋商道契亦巳不少職等生長浦東目擊情形引爲切膚大患查浦東沿浦之地自東溝廿二保五十三圖迤邐而上沿陸家嘴以南直至白蓮涇南首所有灘地皆爲洋商購買華人十不得二如再任其買入不知何所底止查此事最失策者在光緒二十七年因洋商購地交涉訟案疊出一圖兩保或爭奪或推諉往往紏葛不清汪前縣定章刋發官戳者廿二保五十三圖五十圖四十三圖廿三保十四圖廿四保廿一圖四區十六圖念二圖念三四圖二區十六圖正十五圖以上十一圖自給官戳後洋商購地益多勢將成爲浦東租界職等贍前顧後倍切旁皇伏念大人保障心殷防維念切職等一得之見可否仰懇札縣先將己給之官戳收回嚴諭浦東各圖地保不准扶同串買再由職等設法勸導鄉民勿貪近利而遺後患以圖亡羊補牢保全内地並繪浦東形圖一幅恭呈憲鑒是否有當伏祈察核施行（臨） 
[滬道電請更換管帶]  
　　滬道瑞觀察電禀蘇撫略云奉飭整頓淞滬防營並撫標滬軍按新章改編一事前開辦法數條咨商督練公所核議未復惟管帶龍副將年老難期得力可否更換由徵選員禀請接充乞示再查　軍親兵向祗半營早奉裁改警察分派城内站巡歲支薪費奏准卽以前餉抵充勢在外銷凑補現駐上海滬軍祇有一營併陳（是） 
 
 

Page 5

 
 
   
 
 

Page 6

 
 
   
 
 

Page 7

 
 
　　上洋天成票號各省彩票批發 
　　本號現售川漢鐵路大票○湖北票○江南票○廣東票全張分條比衆公道江南安徽正附票代收江南安徽副票紅票足兌外埠函購原班回件　老北門天成票號謹啓 
　　上海老北門鳳翔信記票號各省彩票批發 
　　本號現售川漢鐵路大票○湖北票○江南票○廣東票○全張分條比衆公道江南安徽正附票　代收江南安徽副票紅票足兌外埠函購原班回件 
　　始創崔製消痰半夏神功 
　　崔氏瓣香廬藥室　始創老店　只此一家 
　　崔製消痰半夏經宗武屢請中外名醫瑞三斟酌舉凡寒體熱體虛體實體新病久病男人婦人南人北人一一試驗製煉必親自監督挅藥必遴選道地不辭勞瘁精益求精始成此超凡入聖有百益而無一損之全璧神方何等愼重何等苦心原方用藥二十四味其精華尢加入珍珠能膽龍涎香化州橘紅等珍貴藥料故得藥到春回神驗昭著海内如有各種咳嗽各種痰飲文武痴癲猪羊癎病中風中痰諸虛百損氣急痰壅破金見紅等症凡服過各種藥石不能見效者請速一試定能返虛入渾積健爲雄天下治痰之品再無出其右者凡　惠顧者須認明崔氏瓣香廬藥室驥雲氏督製方是的眞史此一家幸勿悞購　大匣洋二元四角小匣洋一元二角每料六大匣收藥本十三元二角　上海盆湯弄新橋南堍洋貨店轉灣約十餘家根德里内義商瓣香廬藥室崔宗武驥雲氏啓 
　　浙甯崇正學堂創辦實業工藝廠出售崇布竝學堂所用各噐廣告 
　　浙甯崇正學堂自上年八月間創辦實業工藝廠先設織布銅噐木噐車噐等四股所出各件已經本年二月間設批發所於郡城鼓樓前新闢鼎新街中發賣出貨之精良玲巧甚稱登峰造極所織各色崇布比之東西洋各國尤覺價亷物美花樣翻新躉買定織任從客便銅噐有白銅中外合壁筆架各種墨水管四寳盒以及新式錂鏈鏍絲大小搖皮長短挿鞘等木噐有學堂所用書桌坐椅白籐圈轉上天木環外國桌椅欄杆花板照相架等車噐有學堂應用斜塔棍棒球杆啞鈴並桂子欄杆等勝如外洋大可抵制洋貨杜塞漏巵而且開通工藝風氣發達商業生機實爲當今最要之圖凡我同胞有需用敝廠所出布疋各件務宜各存個人應盡義務專向敝廠定購遠近響應則土貨不致爲洋貨傾奪殆盡以收商戰之效果豈不大有進步哉特此敬告 
　　華商跑馬總會白 
　　啓者本埠西人春季賽馬准於華三月廿四五六九日四天卽英歷五月六七八至十一號今庚特别新換章程倘蒙　諸宦紳商　光降内設景緻茶酒烟點一應俱全嗣値週到另有西人經理跑馬彩票當衆開彩一無弊端如得彩者立兌現洋屆時務祈　駕臨光賞在馬霍路四號洋房便是●看資按日每位洋一元四日每位洋三元●欲早買票者請至英大馬路福和公　萬和號　易安茶居　●四馬路品香春　一枝香　一品香　福安茶居●虹口百老匯路源泰●二洋涇橋長發棧●石路三馬路口榮泰▲本總會告白 
　　丹桂茶園 
　　三月廿七夜特煩名角拿手好戲 
　　劉培山毛仲琪小保珊小子和夏月珊馮志奎夏月潤夏月華謝雲奎孫菊仙七盞燈小連生諸壽卿婆媳討飯孫龎鬥志桑園寄子胭脂虎唱廣東調　順來大花蝴蝶跳六檯煩名角合演全七竹中藏箭 
　　天仙茶園 
　　三月廿七日戲檯包每位二角 
　　小春廷小慶祥任長根小春恆小春奎小鳳雲白牡丹小慶官賽月樓雲中飛玉娃娃小勝奎小瑞堂賓鴻惟戰北原奇寃報宮門帶雙紳商煩好戲代奏玉金錢豹十道本鐲孫悟空扮女地獄門 
　　廿七夜大减價正廳每位四角 
　　王寳山萬盞燈大奎官李長勝賽活猴金牡丹四盞燈張月樓徐春發趙小亷趙如泉筱榮祥馬飛珠大反南陽俊寳招親官長煩演取帥印金刀大陣富春樓會紳商煩演虹霓關接十一二七鐵公鷄張國樑受寃得病代大審 
　　新開玉成茶園 
　　廿七夜大减價正廳三角拿手戲 
　　周永泉五翠芬陸金奎水仙花小奎仙陳永奎應寳蓮陳祥元張玉奎何家聲沈韻秋李春利王祥雲兩將軍二度梅大報仇雙掛印御菓園劉全瑞鳳凰嶺敎子劉燕云彭公案女剌欽差 
　　禮拜四拍賣　長樂洋行 
　　准於廿七日十點鐘在本行拍賣馬車漆皮一箱千層紙五十箱玻璃水杯二箱水漬香皂十箱洋蘭粉十箱棉毯一百九十條磁面盆十箱鐵鎖二箱燈心一箱馬車燈一箱藍花　皂五十箱香皂三箱外國綢緞衣料二箱帽花露絲毛　套鷄皮頭針女腰帶共計十餘箱黃牛皮四百磅天秤椐子條印字架留聲機噐電氣風扇燈筒自來火鐵灶成衣車磁脚盆鐵鍬帽子白塔油皮酒五十餘箱爲司格白藍地紅酒老姆立口酒耑貨一切另星不計此佈 
　　禮拜四拍賣 
　　本行每逢禮拜四准十點鐘不限價拍賣羽毛嗶嘰小呢羽綾羽綢市布原布洋標細布細料粗布漂布等貨皆列明拍賣部内屆時請到本行面拍可也元芳行啓 
　　禮拜五拍賣 
　　瑞和洋行 
　　准於廿八日九點半鐘在本行拍賣皮酒廿桶酸菓五箱辣醬油五箱糖醬五箱反茄醬油五箱脚踏車鐵裁　外國衣服皮鞋大小電氣風扇房間式山扒酒架寫字檯鐵床大　廚另物不計此佈 
　　禮拜四拍賣 
　　魯意師摩洋行始創自同治十三年即英一千八百七十四年 
　　准於廿七日十點鐘在本行拍賣保險箱拍照噐打字噐書樓色房間色大菜檯寫字檯磁料噐鐵灶畫鏡什物檯椅不計此佈魯意師摩洋行啓 
　　禮拜四拍賣　烏木 
　　魯意師摩洋行始創自同治十三年即英一千八百七十四年 
　　准於念七日下午二點半鐘在本行拍賣烏木二百餘担此佈魯意師摩洋行啓 
　　壳件洋行　禮拜四拍賣　稍漬疋頭 
　　准於本月念七日下午二點半鐘在本行拍賣魯麟稍漬萬花樓白漂布五子登科元羽綢子都奪帥元羽綢五路進寶元羽綢胭脂虎元羽綢共有二十餘箱又拍淨貨斜文花標印花羽綢什色　羽綢等貨屆期務請駕臨小行面拍可也此佈 
　　壳件洋行　禮拜四拍賣 
　　准於本月廿七日下午二點半鐘在本行拍賣稍漬頭號洋灰鼠一千數百張及平白鉛鐵皮數十箱洋訂數十箱及五倍子等貨另物不計屆期務請駕臨小行面拍可也物此佈聞 
　　禮拜四拍賣　下午 
　　魯意師摩洋行始創自同治十三年即英一千八百七十四年 
　　於廿七日二點半鐘在甯波路本棧拍賣美　仗義疎財招財進寶衛國夫人梅花神等元羽綢抬頭見喜印花席法庚興求已求圖頭號素羽布義記地亞士色光花布雷公梹布尺三元絨元靑竹布金銀花羽綢信泰織花絲絨大海虎絨立興英雄得志花羽布跨海征東花席法財星昭色花羽布美人市漂布雙鳳洋藍棉呢公信虎皮布天福印席法望賫色洋紗泰和鐵線紗頭號泰西緞公成元羽綢花羽綢二四洋標賞荷圖元羽綢等貨此佈　魯意師摩洋行啓 
　　長樂洋行 
　　禮拜五拍賣 
　　准於廿八日二點半鐘在北京路本棧拍賣福源龍虎星ＢＣ三金市漂信亨大四壽九恊花瓶牡丹市漂十磅三及等市布哈味中秋色花羽綢花牌頭二號膠布維時馬提金漁翁得利條子印縐錦隆元毛素羽紗克魯森開天劈地三角印席法色縐紗法藍紗義記黃馬褂元素羽綢喴厘彩條花標仁記縐地織花色洋紗色印花洋紗印花色羽綢公發莊靑厚呢公茂靑灰羽毛茂和元寶車市漂祥興元毛條素羽紗志大色素洋紗美綸仗義疎財紡紗圖元素羽綢元克線緞花其紅西瓜粗布花其藍牛粗布花其稍漬和合粗斜餘貨不計 
　　禮拜五拍賣 
　　魯意師摩洋行始創自同治十三年即英一千八百七十四年 
　　准於廿八日十點鐘在虹口漢壁禮路第八百八十九號即龍飛馬房對面拍賣一應大菜間臥房木噐什物不計此佈魯意師摩洋行啓 
　　長樂洋行　禮拜五拍賣 
　　准於廿八日上午十一點鐘在虹口天潼路乍浦路轉角衖内一百四十九號門牌内拍賣電渡機噐皮帶電石一切應用噐櫃及生財雜物均歸一莊拍賣但此店生意本佳因該洋東卽欲回國故而拍賣如蒙拍定當可開張尙有老主顧生意可接拍後當付現銀貴客如問底細須至本行面譚欲意者屆時請至該處面拍可也 
　　禮拜五拍賣 
　　寳和洋行 
　　准於二十八日十點鐘在老旗五昌里本行棧房拍賣由虹口西客庽搬來一切上等家用木噐檯椅床廚寫字檯印字架大小鐵床中國烟榻檯椅畫鏡脚踏車馬車及條頭肥皂洋燭嵌螺田鈕扣共數百箱並各種法國老牌洋酒朗姆酒食物等共一百餘箱一應木噐另星什物不計此佈 
　　寳和洋行 
　　每蓬拍賣日期並拍淨貨有派司粗梗雙童牌細梗獅子牌自來火各一百箱此佈 
　　收買粤路股票 
　　本公司收買粤漢鐵路股票兌價公道遐邇咸知并有漢口自來水股票出售價亦克已賜顧認明江西路二擺道寳善里前衖和興公司○寄售肥壯哈士蟆每厘一斤一元七角信力自給 
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[郵商兩部會奏商辦鐵路材料免稅摺]  
奏爲各省商辦鐵路所用材料擬請照官辦之路一律暫行免稅恭摺具陳仰祈聖鑒事竊臣等於光緒三十三年正月間接據江蘇浙江福建江西安徽等五省鐵路公司呈稱近閱邸抄稅務大臣奏官運物料一律分别征稅一事原奏内開嗣後除京漢正太汴洛道清東三省龍川滇越滬寗等處鐵路材料機器等項己與各國訂立合同載明免稅關内外曁膠濟兩路雖未載入合同亦經援案請免均係事關交涉仍舊辦理外此外官用各物件凡係來自外洋者於進口及運入内擬請統照商民貨物一律征稅等因本公司等查閱原奏凡洋商承辦鐵路材料之稅槪予蠲免未言及華商自辦之路夫借欵與自辦路本中外不同而爲中國之鐵路則同各省勉力經營亦係鑒於前車爲中國保自有之權利今洋商業經免稅而華商自辦之路轉未得與洋商同享優待之利益將見子來之效阻於經始旁趨之勢萃於淵叢似與中國商務前途重有關係可否將各省自辦鐵路材料奏請暫行一律免稅等語臣等正在咨商核辦復准稅務大臣咨以京漢正太等路所運材料機器訂明免稅因係官辦非商辦可比並非以事關交涉特示優異致有華商洋商之分所以如廣澳潮汕等路亦與外國訂立合同因屬商辦卽載明納稅上年兩廣總督以粤漢鐵路應否免稅電商當以係屬商辦應一律征稅辦法未便兩歧所有江蘇等省鐵路公司擬請免稅之處碍難置議等因咨行查照前來臣等竊維鐵路爲國家要政絶無優待外人苛虐國民之理茲准稅務大臣復稱該商等前禀不無誤會顧華洋旣無畛域固足示中外一體之公而官商强爲區分似亦非上下相維之義伏查各國路政大半操之國家果使國力充裕則舉五省之路悉歸之官誰曰不宜無如五省路線縱横殆將數千里五省路工浩大動輒數千萬一省建築稍後則外人因而生心五省同時並興則財力又將不繼是商人不恤投其血汗之資本以經營鐵路正所以助國力之不足而杜外患於將來推其公忠愛國之熱忱地方奬勵提倡之不暇乃以其事非官辦遽責以苛細之稅何以作其氣而服其心况近年以來財力困於上物力亦絀於下五省鐵路任股非其財力有餘裕而趨之也實以義務所在勉效其涓埃之益以幾幸於要政之成該五省紳商之心力亦至瘁矣而始有此路股之萌芽若因而摧之則勉於義迫於情者率藉詞以去耳各國之保商也於尋常營業猶不惜國帑以補助之五省鐵路爲國家命脈所繫無力補助又從而取盈虧揆諸政策毋乃不可查近年官物免稅本屬無幾而路工材料所以邀免者誠以其籌欵之難而成功之不易也夫以借外人之債繼之以官力即不免稅其財力亦必較優於商人商人於此苟請予特别之利益臣等以爲猶將許之况又援例以請於後乎官力不足而謂商人有餘殊非事理之平在稅務大臣以五省鐵路所需材料爲類較多方今財政艱難籌欵不易倘一律免稅於收項不無减色臣等受恩深重具有天良何肯爲此損上益下之舉抑思五省鐵路必尅期舉辦始有轉運材料之時亦始有照則收稅之日倘各省以不能免稅之故自　疑阻集股開辦迄用無成是收稅亦終屬虚懸而路政則隠貽實害欲求兼顧轉致兩傷反復推求未見其可且各省土貨藉路而通路成則貨出貨出則稅入鐵路材料之稅亦祇有此數耳若土貨則源源而來有什百千萬於路工之材料者今爲稅務計而不爲路工計是欲期稅之人而轉禁貨之入也至於潮汕係今日已成之路廣澳係與葡合辦之工情事各殊未可倫比粤漢前與美商立約尙有免稅之條今幸三省官紳贖回自辦乃並不獲享美商同等之利益恐亦非朝廷所以子惠商民之　意總之稅項爲國帑之要需鐵路爲富强之基礎不權衡利害之輕重無以定彼此之是非臣等往復籌商意見相同所有該五省鐵路公司請免材料稅一節擬懇天恩准其與官辦之路一體暫行免稅粤漢鐵路雖未據該商呈請前來事同一律亦擬懇恩豁免以維路政而恤商艱如蒙兪允卽由臣等傳知各該公司欽遵辦理所有江蘇等省鐵路公司所用材料擬請暫行免稅緣由謹合詞恭摺具陳伏乞皇太后皇上聖鑒訓示再此摺由農工商部主稿會同郵傳部辦理合併聲明謹奏 
内治部 
[諭令種桑抵制罌粟重慶]  
　　重慶府高太守近爲戒煙事發出白話告示一道勸令各鄉減種罌粟多栽桑樹以謀生計並又購到桑子甚多發給鄉民廣爲播種以爲抵制罌粟之利云（往） 
[渝城開辦法政研究所重慶]  
　　渝城來龍巷巴縣小學堂現仍遷回蓮花池字水書院其所遺之房由重慶府高太守改爲法政研究所以留學東洋回川之法政卒業生孔君主之現已於上月十六日開辦官紳報名聽講者不下二百餘人云（河） 
[擬裁福州銅幣局福州]  
　　陳玉蒼侍郎到閩調查閩關銅幣悞及西廠附設之里幣局後復到蒼霞洲銀銅元局調查現聞閩關及西廠兩局侍郎擬奏請裁撤此後所有銅幣槪由蒼霞洲原有之局鑄造云爲 
[仍擬借運南鹽揚州]  
　　去年淮北歉産借運南鹽二百五十票旋因皖北居民不合口味飭商重運現趙都轉又迭准皖岸督銷局來電催鹽奈淮北今春多雨出産未旺都轉因仍飭淮南局借撥南鹽二三十票飭商趕運以濟岸銷（親） 
[江督復飭嚴立搶米鎭江]  
　　江督端午帥以各屬飢民近復時有搶米情事難保無匪徒從中煽惑因再電飭所屬文武各員自後如有搶米之案應速查拿首要電禀正法以昭炯戒鎭道榮觀察接電後當卽飛札所屬文武一體遵辦（退） 
[禁烟局設櫃易照蘇州]  
　　禁烟兼稽征官膏局於三月初一日起向各烟館征收每兩錢四十文惟各烟館執照尙未更換因於日前在局 
 
 

Page 11

 
 
設櫃限四月初一起令各烟館將舊照持繳調給新照至月底截止再由拒烟會派員清查如有未經更調卽當勒令閉歇决不寬貸業己出示曉諭矣（命） 
外交錄 
[俄使亦定東三省巡撫權限北京]  
　　日前俄璞使至外務部聲稱向來吉黑兩省將軍均直與西伯利西總督文書來往而置鄰近東海濱等省之固必托爾（如巡撫之類）於不顧現在兩省簡放巡撫嗣後文書來往應請就近與東海濱等省之固必托爾交涉不得與西伯利亞總督直接云（同） 
　　按外間風傳俄使照會外部謂奉吉黑三省交涉事件不願與巡撫直接者乃此之誤 
[電復敎士被毆情形雲南]  
　　外部據英使照會雲南昭通府有仇敎情事當卽電飭丁督嚴防等情已見二十四日本報茲悉丁督接電後已電復外部略稱敎士博拉德在距永善百里之冷米寨傳敎忽與黑夷爭鬧被毆受傷經地方官馳赴彈壓將該犯蘇黑寳拿獲騐得博拉德脚背微腫傷痕尙輕卽護送回郡當批飭嚴辦夷犯保護敎堂乂據定州牧禀敎士郭秀峯在撒堡　苗寨傳敎以苗民均係佃戶無地建堂當向漢民索地不允欲藉官勢强用壓力且未呈出護照等情正擬酌辦適准英領照稱郭敎士向漢斐嫁姨買地價巳議定旋乂翻悔請出示曉諭等語現正飭該州查明此地有無轇轕核辦不料該領事遽巳電京除查照分别辦理外謹先據實電復云云（大） 
[又有洋人設廠熬腦處州]  
　　景寗縣境金鍾莊村近有某商人勾串洋人租屋設廠購伐樟樹熬腦就地鄉民因有碍坆山蔭木羣與爲難處州府蕭叔衡太守以現在正值米粮奇荒人心不靖最易釀成變故因卽飭令營汛認眞巡防妥爲彈壓一面又派委景邑縣丞朱丙慶會辦平糶以安人心（比） 
軍事界 
[委員會紳開辦團練廣東]  
　　粤省盜賊猖獗擬舉辦團練等情已見前報茲聞玉帥業己移會丁紳委朱臬爲督辦丁仁長吳道鎔梁慶桂爲總辦潘灼文陳如岳楊裕芬陳嘉謨易學清爲便辦另撥欵二萬元充作經費至岑前督所捐官欵自應一併撥充經費惟全省團練總局粤督擬設在豪賢街而朱臬則擬設在粤秀山下之應元書院故一時尙難定奪云（爲） 
 
[派隊彈壓圌山飢民鎭江]  
　　圌山北族一帶災民於二十三日午後聚衆連劫紳富數家鎭道榮星莊觀察得報當卽飭令巡隊第三營督帶周錦堂協戎派撥弁兵一隊迅速前往彈壓解散現協戎已於二十四日拔隊起程矣（節） 
 
[武進士舉人請籌出路北京]  
　　武進士舉人以科舉已停文學之儒皆有出路可圖而武科竟一蹶不振未免向隅特具禀陸軍部請將武進士舉人考試一次如有材堪造就者咨送陸軍部學習俾得自効（玉） 
 
[委解土稅接濟軍餉安慶]  
　　皖北支發局近因軍餉支絀不敷散放當由鳳頴道具詳上台請撥籌的欵接濟軍需卽經恩中丞批飭藩司妥議具覆茲據馮方伯覆稱擬在淮北土稅項下撥銀二萬兩業已飭委卽川知縣陳迪吉解赴北局以濟餉需矣（敗） 
[常備二標添建營房蘇州]  
　　蘇省常備二標四五六三營砲工輜重等隊前經督練公所禀准撫憲陳筱帥札派陳隊官赴淮徐海開徵等情己紀前報茲聞是項徵兵共有一千五百名日内將次來蘇而該標新造營房尙嫌狹隘筱帥擬在營房後面添建若干楹飭令卽日興工以備新士駐紥（億） 
 
[添設太湖水師營蘇州]  
　　升署吉林巡撫朱金殿中丞在蘇臬任時禀請督撫憲在太湖中另設水師一營專司緝捕當經督撫批飭蘇藩司籌欵開辦曾紀前報　悉蘇撫陳筱帥以藩司籌欵已有端倪因於廿六日率同督練公所兵備參謀敎練三處總辦親赴太湖查閱情形佈置一切并聞中丞擬於日内將此項章程會同督憲具奏（爲） 
[武備學堂添建校舍蘇州]  
　　蘇撫陳中丞日前親臨武備學堂查閱課程見校中房屋狹隘不敷應用因擬添築校舍飭將附近草屋及有主民地一律給以官價令卽拆讓俾得早日興工以便推廣學額云（於） 
[提督到蘇蘇州]  
　　江南提督劉軍門由鎭江一帶察閱砲臺後於念四日清晨到蘇舟泊胥門外大碼頭當卽登岸謁見各大憲蘇撫陳中丞以下均出城答拜聞軍門卽於當日啓程逕赴松江云（伏） 
[委員監修勞房蘇州]  
　　蘇垣兩標營房損壞責成原造匠頭賠修等情已紀前報現經督練公所派委候補巡檢陳錫齡前往監修並飭該委員勘明該二標營房内應行添建各房另雇匠頭估工興建（物） 
敎育誌 
[組織譯學專科揚州]  
　　揚州師範學堂近擬附設英文譯學專科爲將來創設編譯所之預備不取學費考騐合格卽可隨時收錄云（昧） 
 
[遊日留學生减少]  
　　大阪每日新聞云去年一年間經過長崎前往東京之中國留學生共有二千六百十二名本年至西四月十五日爲止則僅有四百八十四名由此以推本年一年間來東遊學之中國學生僅占去年之一半而已（新） 
[捐助礦産振興學務安慶]  
　　東流縣紳士施景琳等日前具禀皖撫略謂縣治西南鄉施家冲及龍虎山等地方原有祖遺礦産礦質素旺曾於上年招集股本禀請杜前縣給地開採在案旋因該處居民以人烟稠密塚墓纍纍致有挖傷風水恐肇釁端之說竊思棄利於地誠爲可惜若聽該民阻止實於礦政前途大有窒礙茲職等願以自有之利捐歸學界由官開採以興學務等語現皖撫已飭礦務局委員前往考察禀覆核辦矣（化） 
 
 

Page 12

 
 
[江督准給留學生安家銀兩南京]  
　　江督端午帥准代理出使奥國大臣吳觀察函開德國頭批琥學生除倪謙張一爵已回華外尙有六名向未有安家銀兩乂留法學生吳勤訓亦禾有安家銀兩均求加恩推惠一體酌給等因午帥以此項安家銀兩本在部章之外例應停給姑念諸生遠學絶國内顧多憂德國頭批武學生現旣暫照學部新章每人每月發給學費德銀一百二十馬克另給雜費八十馬克業與第二批學生同一辦法自應照給家家銀兩以昭公允又留法學生吳勤訓亦應照以免向隅業己札飭江藩司自本年中歷四月起查照舊章每人每月籌給安家銀十二兩一面移會寗學司督練公所傳諭留德學生解朝東繆慶禧劉祖堯李鈞南高孔時吳寶鍔留法學生吳勤訓家屬分别具領（商） 
[請撥契稅等費助學鎭江]  
　　丹徒縣宗大令日昨通禀上台以徒邑學堂經費支絀無欵可籌擬請將給發契稅每兩加輸錢十文與社倉積榖糶價息洋一併撥入學堂以裕經費云（退） 
[第一中學堂添築操塲蘇州]  
　　蘇撫何太守以中學堂校舍狹隘不敷應用擬添建房屋等情曾紀前報茲悉是處工作業己告竣且餘屋甚多因特附設長元吳公立高等小學堂專以三縣小學堂考取各生升入肄業各設學額一百二十人定期四月初一日開學並就學堂門前添建操塲一區亦於廿五日興工建築矣（兆） 
[咨飭各學堂注重實業北京]  
　　學部各堂官以現際寰球商戰之時非講求實業不足以固邦本因特通咨京師外省各學堂均於普通科學外另設實業專科學生畢業時必須考騐確有成績再行發給文憑如有不及者必須飭令補習以期得收實效云（其） 
[批准移給留學經費江西]  
　　德化舉人桂元度前經贛撫給资留學東洋嗣因母病　國現桂君以胞妹元澄女士有志赴東留學因具禀林提學請以此費移給業已奉批照准矣（高） 
[小學堂教習告退之原因常州]  
　　維亞東小學堂爲徐君點撰所創辦近因經費缺乏所聘各敎員半任義務於上月十八日開會集議等情曾紀前報茲聞該堂於前日季考國文題係徐君所出題云學生之權利論有某學生借題將各敎習大爲謾罵當由國文敎習請徐君將該學生開除以示懲警詎料徐君非特不允開除并未曾將該生斥責以致各敎習羣抱不平連日與徐君理論雖有學界諸君出爲力勸而該敎習已决意告退矣（言） 
[女子師範學校請發鈐記杭州]  
　　浙省女子師範學校外總理鄭岱生君具禀提學司請發鈐記當奉批示云禀悉命婦鍾顧氏德望俱優管理有年所請延爲女子師範學堂監督兼女子兩等小學堂堂長自應照准以資熟手鈐記候刋給領可也此批（比） 
實業類 
[郵傳部議設郵政學堂北京]  
　　郵傳部堂官日前會議郵政事宜深以缺乏專門人材爲憾因擬籌備項欵設立郵政學堂飭令郵政避人員一律學習洋文並招生學習郵政以爲振興一切之預備（性） 
[禀請免繳繫脚錢文常州]  
　　金壇縣西鄉茅山地方前由附生楊良駿等招股開辦樹藝公司並公舉湖北候補道宋芸子觀察育仁爲總理禀由商部批准立案等情迭見前報現聞金壇縣孫花樓大令以向來民間墾種官田每畝繳繫脚錢一千文因飭該公司亦須按畝照繳以杜奸民盜賣紏葛等事楊君等以該公司田畆均係備價購買與民間領墾官田者不同業由宋君具禀商部及督撫憲請卽示諭孫大令免繳繫脚錢文以重實業而恤商情云（推） 
瑣事欄 
[空卽是色重慶]  
　　渝城對岸覺林寺住持慧空平日貪淫好色無惡不爲耿大令公達下車以來卽有所聞一日早起帶同親信差役數人往寺内遊行見一禪房重裍疊褥詢知爲慧空秘室入視則床上懸一小照中爲慧空左爲某妓右爲某婦狎抱入圖及啟筒又有入會名帖多件耿公取之詢厥行蹤小沙彌以入城赴宴對大令回衙後卽飭差拘獲提訊自認狎娼不諱至入會一節尙狡展不承垷已枷示轅門候通禀批回後再行嚴辦並聞該廟有存欵五百金現擬罰作戒烟局藥貲其田産九十畆提撥乞丐公所執業以充經費慧空慧空慧則有之而空則未也（重） 
[飭議酌提耗鹽揚州]  
　　江督端午帥前日札飭運　略謂近奉諭旨據度支部奏稱津貼四岸淮商耗鹽每票約計七百餘金以一年計之爲數頗鉅當此政用浩繁待支孔亟近來各岸銷市乂暢此項耗鹽應請酌提若干俾充國用而昭公允等因奉此合亟札司即便遵照妥籌詳覆以憑入奏云云（論） 
[巡勇毆辱學生寗波]  
　　日前寗波府署演劇酬神有師範學堂學生胡學炎入内觀看適人多紛擾巡勇出爲彈壓將胡誤毆事後該學堂全體學生咸抱不平禀控道署現喩庶三觀察已飭隊長將該勇嚴行革辦矣（行） 
[汴省開辦工藝彩票開封]  
　　汴省陳列所開辨以來銷路尙旺惟工藝局所製各物至今尙難暢售因仿從前工藝彩票辦法立劵三千紙每紙售錢一千文得彩者均以工藝局所製之物爲彩頭彩得物約值二千圓餘則依次遞減定於三月初一日售票四月初一日開彩（新） 
[派查冒領振款安慶]  
　　銅陵縣董事程景仁于月初僞造該縣災民戶口名册赴縣呈領振欵當由張大令照册發給銀一百餘兩米數十餘石繼思該董於事前並未禀報頗滋疑惑爰卽分派司員往鄉偵查詎將至程處適程在船起米該司員卽往詢鄰右均云並無饑民待振情事當卽呼役拘程到縣究辦（若） 
[逆犯正法蘇州]  
　　華亭縣解省之逆犯蔣壽丁經署臬朱竹石廉訪於念五日提訊後卽禀請撫憲陳中丞恭請王命即日綁赴北寺大校塲凌遲正法（命） 
[路工爲盜鎭江]  
　　丹陽縣境鐵路工人日前往某富室圖刦被城守營弁勇拿獲十一名當卽解交該縣翁大令訊供懲辦（子） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（念三）]  
　　旣得此種種之確證。復出種種之理想。以叅合之。是赫迭爲斯案之正兇。决無疑議。思至此。且驚且喜。驚蓋驚赫迭之果爲正兇。食其祿而反噬其主。其罪大惡極誠不可逭。而喜則喜余億之適中。先知若見。蓋我隨我右以探案。初不過爲效指臂。聽命令而已。從未有一案因余獨探而得者。每自恨余智之鈍。而服我友之神不謂今日之事。竟以余料所及。而遂輾轉曲折。以獲若許之確證。案情至此大明。而正兇亦見。此蓋出余意外。而爲生平未有之樂。思之不禁狂喜喜極。更舉酒狂吸。復盡一瓶。時座客已散盡。僅余未去。出時計觀之。則已十句五分鐘矣。乃起身給資而去。 
　　當夕薄雲蔽天。星光黯澹滿街霧氣迷濛中。絶少人影回首四顧。萬籟都寂。蓋倫敦城中。斯時正燈紅酒綠。興采飛烈之會。而鄉村間則已街市寥落。景物凄清。强半作夢中生活矣。旣至赫迭門外。見四面皆昏暗。惟西首一室。火熒然。尙有人影往來其間。知斯時赫迭必己歸矣。乃轉至室後。輕身越籬而進。去屋當數武。卽聞有人語聲。自室中出。似爭辯方劇者。時余在屋之北。而窗戶則在正西。急欲就窗下一窺。方轉過屋角。忽有一可詫之事。突顯入眼簾中。使余惶駭非常。胸血幾爲之冷。蓋見昏霧中有黑影一閃直立。余前視之一人也。疾閃身入屋隅。蝟伏以待竊兾其人之未覩。或不我跡。然心突突跳不止。幾不自主。伏移時。不見動靜試探首一望則其人忽失所在蹤跡己杳。心大疑咄咄怪事。斯何人歟遽集於此。豈燈光返照之影搖拽窻外而余在昏夜之中。眼光錯亂。致悞疑其爲人歟。否否。是直一人。明明立余前者。然則莫非爲赫迭本人歟。又否否門戶不開。聲息不聞。其人已倏忽不見是可决其非室中之人明矣然則其爲宵小之輩夤夜至此將施其穿窬手叚而爲余所驚走者歟是稍近也。思疑再三。莫之能决。然留心四察。其人實已不在。了無他異。心稍定。乃潜步至窻前。俯首窺之 
國外新聞 
[高麗尙思收回自主之權]  
　　二十五日東京電云韓京情形尙紛亂不靖據稱有外國人二名向國庫内抽提辦理秘密事件之用欵藉此懇請海牙和平會承認高麗爲獨立自主惟高麗已歸日本保護不能派代表赴海牙和平會也 
[日俄訂立滿洲鐵路條約]  
　　二十五日東京電云日俄兩國除已訂立漁業條約外商約及滿洲鐵路交界合同之草稿均已定議 
[日本專使赴美國博覽會]  
　　二十五日倫敦電云日本黑木大將奉命充大使赴美國傑孟思城博覽會 
[印度思患預防]  
　　二十五日倫敦電云印度政府因近來拉霍勞胡爾平第各處有亂頗爲可慮特通飭各處保護印度境内高等學校以各敎習學生皆思與政黨聨合也 
[摩洛哥之亂事]  
　　二十五日倫敦電云摩洛哥國瑪勒克虚地方之亂民所推戴之元首卽係摩洛哥國皇之弟 
[駐埃及英總領事回國]  
　　二十五日倫敦電云御任駐埃及英總領事克倫滿君君己起程回英 
[英議紳贊成不抽殖民地貨物]  
　　二十五日倫敦電云英國議院紳士雅般費修兩人致書泰晤士報謂殖民地公會之議及財政大臣所定之財用豫算表皆使聨合黨贊成不抽殖民地貨物之政策 
[日本專使抵英]  
　　十七日倫敦電云泰晤士報斯丹達報日日電信報皆撰論懽迎日本專使伏見宫親王謂專使此來足令英日聨盟益形鞏固也又電云日本伏見宫親王己抵倫敦駐英日本使署人員英太子及康諾德公爵首相貝南門英外部愛華德格雷皆往迓之又電云日本伏見宫親王由英太子康諾德公爵矮瑟親王隨同乘車至白金漢點宫入覲英皇英皇賜茶並以非常之禮待之旋往聖哲孟思宫答謁並贈以頭等寳星斯丹達報早報德力褒因報皆以昨日之事撰爲論說斯具達報謂日法兩國立約是爲英日聨盟之輔腲而令人滿意者也 
[英國下議院討論弭兵問題]  
　　二十五日倫敦電云英國海軍大佐在下議院發問謂德相蒲盧親王曾云德國不於海牙和平會辨論减少海軍一事英國是否卽興工建造第三艘無畏號戰艦首相貝南門謂英亦如德不願侵犯他國也 
[克虜伯名廠之鋼料]  
　　二十四日柏林電云意大利國陸軍部大臣費葛諾君謂德國克魯伯廠所煉之鋼仍足爲製造戰野砲之才料 
[瑞典注意遠東航業]  
　　二十四日柏林電云瑞典京省創設一輪船公司振興瑞典與遠東之航業 
[日法訂約承認兩國遠東之利益]  
　　二十四日柏林電云法國報章載稱日本與法會議保守兩國在遠東權力一事業已通告英俄兩國矣 
[日將稱美法兩國之砲兵]  
　　二十四日栢林電云日本派往法國學習陸軍之三須中將謂世界砲兵當推法國爲最以上譯字林報 
[日本火車失事]  
　　二十五日東京電云昨晚六句鐘時高崎地方左近有火車一輛炸裂計毁三等客車兩輛死者五人受傷重者九人輕者十七人此次之變由於炸藥羣疑搭客中必有携帶炸藥者云譯文匯報 
 
 

Page 19

 
 
本埠新聞 
[蘇臬愼重禁烟期限]  
　　蘇臬朱廉訪以奉旨禁除洋烟限期將届爰札飭上海縣李大令查明境内大小烟館若干及主人藉貫名姓責令造册呈報至期務須一律嚴禁云云大令奉札卽飭差甲詳查以備禀復（夜） 
[駐滬義國領事赴寗]  
　　二十二日文匯報云駐滬義國總領事孟訥柯君階會審公廨陪審官穆安素君定於今晚乘立豐輪船赴寗謁見江督端午帥 
[英界大火]  
　　昨早六點十分鐘福州路河南路轉角處失愼計焚去時報館神州日報館祥興琴行華洋藥房廣智書局永和祥客棧同吉祥號潤記土棧土竹記號新學會社久成綢莊元吉洋貨店永豐太皮貨店羣學社書坊等十餘家各舖戶約保有火險銀十三四萬兩捕房當飭探往查起火情由核奪（泉） 
[道批照錄]  
　　漁業公司日前具禀滬道茲奉到瑞觀察批示云禀悉俟據情函致稅務司轉飭淞關帮辦洋員酌量變通辦理（夏） 
[武員運川米至早申]  
　　湖北宜昌鎭中營千總林文斌把總孫樹調奉荆宜施道繆觀察運解川米來申以濟平糶昨日詣道轅禀見并呈公文一角（紀） 
[捕頭假滿來申]  
　　美租界匯山捕房捕頭林處前因請假回國昨已乘輪來滬仍在該捕房辦公代理此差之八號西捕頭奉飭仍回美捕房當差（西） 
[工程局批示水爐公學禀帖]  
　　昨由總工程局發了水爐公學同業發起人經毓善等禀批略謂該業籌捐興學深堪酃尙惟茶捐一項係上年夏秋間由勸學所呈請上海縣出示曉諭於九月初一日開辦該業早經繳捐足見熱心公益茲忽以勒派捐項阻擾興學等詞具禀殊不可解勸繳茶捐在先該業興學在後何勒派阻擾之有該業如售碗茶務必遵示照繳捐欵其不售碗茶者本無須繳捐云（永） 
[鹽厘仍歸官辦]  
　　浙江巡撫張中丞以滬上向有浙西鹽厘局一所自經商人包辦後該局當卽撤去茲仍擬收回由官自辦爰札委知府包發鑾太守來滬經理卽假南市浙江海運滬局爲辦公處一俟浙江海運局事告竣即行開辦（疏 
 
[定期徵取上忙銀兩]  
　　本縣李大令昨日頒發紅諭一道略謂遵奉藩憲札飭目下庫儲支絀需餉浩繁各宜急公報效速將本年上忙條銀及早開徵完解以資接濟等因奉此除遵札傳保諭話赶緊催輸外茲擇於三月念八日設櫃啓徵合行曉諭爲此示仰合邑紳民粮戶地保人等知悉爾等務將本名下應完光緒三十三年分上忙條銀並各項雜稅錢粮遵照卽速按數備齊親自赴櫃清完掣串安業本邑粮戶素稱急公自能踴躍爭先輸將恐後倘有玩戶刁衿藉詞抗欠定卽提追詳辦（車） 
[西商春賽三志]  
　　昨日爲寓滬西商第三次賽馬之期茲將優勝者序錄于後第一次十馬强生代怡和白馬勝第二次十六馬小來四代裕太客灰馬勝第三次十九馬小白格爾代禮和白馬勝第四次五馬陳金隆代大寫白馬勝第五次十七馬强生代怡和白馬勝第六次八馬小白格爾白馬勝第七次十五馬小白格爾代麥克利花馬勝第八次九馬小白格爾代老白生黄馬勝第九次十馬天津客代排夫白馬勝第十次念四馬天祥老林子黄馬勝（莊） 
[傳認盜贓]  
　　靜安寺捕房包探陳雲忠緝獲盜匪王阿四張阿邦兩名抄出質票各情已志本報昨日捕頭飭中西探至各當將贓吊存捕房傳到泳康烟店主至捕房認出金飾三件皮衣五件無誤捕頭著退去候解公堂訊明認領（莊） 
[縣令騐屍]  
　　甬人金阿三前晚與鄰人徐永興說笑啓釁互毆金卽倒地氣絶由捕將徐拘入捕房禀明捕頭飭傳地保報縣請驗昨日午前上海縣李紫璈大令帶同刑仵人等蒞場驗得委係生前飽食跌仆氣閉身死因家屬未到當由屍友張阿大代殮徐由捕房帶咽聽候送廨移縣訊辦（西） 
[南市火警]  
　　西門内小木橋某京貨店前晚又復失愼幸經各洋龍馳至救熄未致成災西區區長以該店隔日兩次失愼當飭探將該店主拘局訊間（夏） 
[英界火警]  
　　昨晚九點鐘英租界二馬路鼎新里醫生范湘舲家失愼計焚去樓樓三幢披屋一間（建） 
[美界火警二則]  
　　前晚美租界瑪禮遜路餘積里陳彭氏家樓上失火當卽撲滅僅燬衣帳等物由捕報由捕房飭探查明起火情形禀復核辦○昨日午前梧州路某柴行蘆柴堆無端失火延燒平屋兩間（西） 
[上海官事]  
　　署崇明縣魏詩鈴到道禀知二十日交卸任事梅家弄巡局委員汪鳴謙禀知由蘇公畢回銷假總工程局正裁判官孫調鼎禀知請假三天赴蘇署常熟縣知縣左念慈禀辭履新候選通判方濟川由京來禀見委帶福安兵輪高大金禀知奉江督委送張陳二道閱看各處砲台縣丞葛兆蘭禀知赴杭公幹本縣縣丞王錫禀奉縣尊李大令委解絞犯朱汶海湯荃根等九犯至蘇秋審（證） 
訟案 
[上海縣案]  
　　北新涇李子卿家被搶一案則由英公廨獲解盜犯何學羅張長甫劉祥船戶周紀昌周三宛父子並手槍一支事主之方單契據二十除張到縣襄讞洪明府先訊眼線顧昌喜供與何張二盜同鄉小的家亦被伊搶過訊之何張並周父子各不供認喝各鞭背二百下何跪鐵練始與張供由顧昌喜之胞兄高昌高喜周壞安爲首紏搶祇周持手槍昌喜分贓不遂作線指拿周紀昌父子與劉祥並未預聞餘人供同明府判何張二人釘鐐收禁餘均收押再審○徐鶴　前控　愈生誘拐伊叔阿二一案今在徐家匯將潘及阿二尋獲扭至吳淞司衙門解縣奉李大令訊得阿二已由其母許字王姓判令徐具結領回管束潘責四百板收押候辦○莊家涇人錢阿弟前向路過各米船索米二十石不遂紏衆搶米爲李大令訪拿到案提訊堅不承認判押候查明確情從重懲辦（杞） 
[總工程局紀事]  
　　王安福去年將靑龍橋房屋賣去因租戶陳孟氏盤踞不遷曾經控局諭令限至今年三月底遷出詎氏延宕不理昨日王妻計氏投局申訴陳叅軍當提該氏到案勒限本月抄遷去○烟妓許氏被摀毒虐逃出由巡士送案判發堂留養○東區巡士在王家碼頭被陳姓庖丁羅小弟碰撞口角反被毆打當即解案判羅戒責二十下（譽） 
[公共公廨早堂案]  
　　包探米順前將張三保解案以張曾向婦人王殷氏說搶敝西捕之事伊亦知情曾奉中西官訊判分别押候復究等情已誌前報昨日復訊讞員關太守 
 
 

Page 20

 
 
商之英巴副領事判押送上海縣歸案訊奪○王相雲掩入寳山縣境竊取都人吉木林家豆餅九塊經失主偵知追赶逃去租界報由包探將人贓解究太守以犯事在租界以外判人贓一併押送寶山縣訊究失主自行投質○賭棍沈阿炳犯案九次今又與黨羽陸中易陳元李阿有等誘人賭博由捕解究太守以沈愍不畏法判枷三月期滿押西牢一年陸中易等各枷示十四天賭具銷燬○朱羣山竊取主人黄一木綢衣毯子等物到捕吊贓解究太守以供認不諱判押西牢一年○張阿福與兄張阿二串拐主人張陳氏弟婦陳王氏至寗波欲圖販賣經張陳氏報探拿解奉中西官判阿福押限七天交人各情已誌本報昨由阿二將王氏交究太守以各供不諱判各枷一月期滿各押西牢一年王氏判押官媒一個月期滿溥夫姊睚陳氏具領○捕解迷路女孩及粤婢两名至案求請安揷旋有自來水公司帳房王楚生投領粤婢太守判准領去女孩交媒懸牌召領○包月蓀娶妓女王氏爲妾住寗波路將樓上轉租與顧徐氏開設妓院違章容留幼妓寶珠等人由捕傳究包月蓀投供　知規例求宥太守判寳珠等發濟良所包月蓀及王氏從寬開釋顧徐氏罰洋二百元○謝阿根被假母謝胡氏凌虐爲瀆良所查知禀請補提各情已詳本報昨日解究謝供阿根係出洋二十五元買下並不凌虐太守判罰洋十元充公○洪三保與朱榮生等在新閘路剝取方長華衣服洋元等已詳前報茲經將洪朱續解請究太守以各供不諱判押西牢两年洪押西牢一年半○新閘捕房華捕禀解寗波人陳瑞堂被人用迷藥吞服昏迷不省將身畔洋十八元摸去等情當經中西官判指送仁濟醫舘醫治（泉） 
[法租界公堂案]  
　　周式如前被三十六個黨竊去大土十只當有林阿王向失主索洋五十元可以包還原贓經周控由公堂將林及同黨王阿二戴桂林拘押判林交保著交迫贓等情已誌前報茲因林保出不理故於昨提究保人來泰棧主秦阿金投請退保讞員陳明府准之各犯一併還押嚴追○張浩源張福源因阿嫂張曹氏與人私姘相約提姦未獲祗將嫂氏及姘夫棄下衣服一併交捕送究官判氏發堂候夫張坤源回申訊核○義豐烟間夥王阿二王達卿兄弟串竊店中值洋百餘元之烟膏經店主林達臣控押捕房嗣林屢傳不到陳明府昨將两王提案開釋○王長林盛少亭在途互毆各受刀傷經巡捕拘案官判各押半月○趙張氏役廨控王連均誘拐女兒巧連來申圖賣尋獲送究玉供巧連是江毓文養媳張氏私自領出寄養小的處向索飯資挾嫌誣控言判巧連送堂王押候江毓文到案訊辦（肫） 
[美租界捕房事]  
　　馬夫王阿三停車在北四川路磕睡由捕房回報房飭探請廨出單傳訊○楊蘇光昨推塌車至新記浜路將小車夫陳阿明足背碾傷由捕并送捕房楊自願給資養傷了事捕頭准之（西） 
振務 
[江寗籌振局振欵清單]  
[官捐振濟]  
　　兩廣總督部堂周捐銀二千兩湖北漢黄德道桑捐銀二千兩 
[慨助振濟]  
　　紐約華商捐香港銀元二千四百四十九元瓜哇義隆中華會館董士陳雲龍等捐荷銀一千四百五十九盾日本神戶川崎船廠捐洋一萬元巴打威中華商報館同人捐洋九百三十三元天津方若英華書畫慈善會籌捐洋四百零五元 
[義振捐欵]  
　　皖岸督銷局候補道張彬募集洋四百元東台縣知縣沈兆褆捐谦并募集尖三百元儀徵縣知縣舒霈募集洋八十四元 
[因事捐振免究]  
　　革董王宗英捐洋一千元 
[華洋義振會經收捐欵第四十一次報告]  
　　愼裕號朱葆三先生經收申報交來元一千兩周岷源元二十两孫渭甫五两謝壽記五两張季芬吳萃五沈拙卿吳鏡秋樂益甫合二十两杭州敦裕堂兪四十元裕源仁記十元五福堂十元王一亭先生交來潤德堂二元世潤堂一元丹桂堂五元世德堂思潤堂各二元會稽堂黄五元無名氏凝香堂各二元無名氏三戶各一元王文美四元王文霞十元平壽堂力弱氏各一元彭小記十元戎子記宋子記各五元成桂記四元馥園號十二元丁子乾二十元楊氏善記寳順堂陳寳笏堂李各二元張鳳卿五十元張鳳翔五十元李麟翁十元張成之一元保安行經募陳仲明夫人二十两徐大興十元培荆堂十一元王聿修孟麓孫周關榮各一元徐瑞岐二元宏源一元純泰同人四元裕康裕源各二元方景陽裕康各友各一元黄仲華一元毛義興五元同義莊五元陳震祥一元潘許氏一百元袁崧藩五元大順公顧慶祥各五元程中麟一元胡春江舒錫榮各五角施君沈老二各二角吳錫生顧宰甫甘運君各三角施元楨夏夢三田祥雲各二元陸祥記陸子祥各二十角王炳生陸續御無名氏丁銀桂各十角傅慶德陸坤山陸松山余來法各五角連海記七元周雲卿十元保安堂經募中山氏五十元李桂芳五十元莫心記十元馮文慶榮祥吳敬祖各五元徐再堂一元樊連記一元保安堂桶捐十四元小洋七十坥角錢三千四百十八文申尖三元二角葉鴻英先生交來劉子謙十五元葉鴻英五十元求平安子汪啓綬各十元程聨生十元吳金匯陳玉涵各五元敦叙堂積善堂念五元毛綏卿一元王子文二元石韞珊爲劉徐氏七十冥壽助洋一百五十元錢興成五元黄大生號十元豐泰同人十元振昌同人七元共捐元一千零七十两洋九百零二元小洋一百九十七角 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
調查 
[商戰利器（八續）]  
　　（辛之六）幼細。出自廣東。極細糯。甚悅目。純銷洋庄。每年爲數頗巨。門面亦合用。尺寸亦長。其形式頗投外人所好。可謂爲商戰得勝之先鋒。 
　　按此品果能竭力推廣。研究造法。將來商戰塲上必能獨樹一幟望勿忽之。至于若何改良。若何擴充。今不厭煩。特述于後。（一對干守備上之預備。）何謂守備。卽擊敗敵軍自保治妥之謂。今之敢與夏布爭衡者。惟洋紗。洋紗之略勝于我者美觀也。我之略勝于彼者。堅結也。如我能堅結而且美觀。仍不能邀人信用者。吾不信也。其法須仿造洋紗。如洋紗上之起各種花草。及染成各筕顔色。俗者雅者。槪行製全。以期男女均合用。庶幾其可。 
　　（一對于攻敵上之預備）何謂攻敵。卽將貨物流入别國。奪其利權。富我邦遶这謂。其法惟竭力設法。使其結結糯。并堅結悅目。投彼所好耳。 
　　（壬）蔴仿絲製品。是品與棉仿絲製品大略相同。爲現時外國實業家所最注重者。如泰西緞泰西紗等均是也。吾國是品近來甚爲發達。推原其故。在蔴質本有光澤。稍上以料。及峉使其柔。卽可與絲相仿。故仿之甚易。吾意爲中國旣能製造。大可乘此推廣。蓋價值相宜并能悅目。卽具有商戰保守之資格矣。其已出貨者。爲漢口丹陽二處之縐紗。造法尙稱妥善。可毋庸議。尙望其精益求精也可。至是而全國製衣品調查已畢乃復行研究衣服之附屬品。 
　　（癸）衣服附屬品何謂附屬。卽吾國人素不喜用。近年新流行者是也。并非製成布類再製衣者也。卽如外國之衛生衣褲。及汗衫褲等。爲吾國向來所無。近來信用不少。茲上海景綸廠。能倣洋貨。造成各種。并能化出椒地桂地諸名目。其銷出之數傳聞頗巨。非特上海一隅。能發展其能力。卽内地各處。亦復能居洋貨中十分之六。足見其精良適用。外國之貨推廣已數十年。商號及製造廠亦百倍于我國。至于今日。亦僅僅能與我立年不久之景綸一家相較。孰謂我國商人無商戰之資格耶。惜乎如該廠主者人數不多耳。吾祈該廠其母自滿。精益求精。必期擊敗洋貨。使其棄甲曳兵而走行歇息也可。并望國人有以繼之也。（完） 
雜譯 
[各國産金之比較]  
　　世界産金之國。最著名者杜蘭司哇路。一千九百零五年。計産四萬六百十九貫（日本千錢爲貫）二十錢。是占世界總額十之二七。北美合衆國。産金三萬五千三百三十七貫九十八錢。是占世界總額十之二三。澳大利亞。産金三萬四千四百九十七貫一百十八錢。是占總額十之二三。俄國産金八千八百二十四貫一百六十四錢。是占總額百分之六。日本産金七百三十六貫八千五錢。居世界産金國第十四位。 
[歐洲之書籍出版數]  
　　據巴黎圖書雜誌。每年出版　書籍德國平均二萬五千種。法國一萬三千種。意大利一萬種。英國七千種。其餘各國合計一萬六千種。總計共七萬一千種。此等書籍之出版數。每種平均作千部計。歲得七千一百萬部。日計每日平均二百五種。二十萬五千部。如合舊書再版計算。其數數當更多。十九世紀間。法蘭西一國刋印之小說。己有五萬七千三百三種。其中以言情小說爲最多。 
 
 
 

Page 27

 
 
   
 
 

Page 28

 
 
   
 
