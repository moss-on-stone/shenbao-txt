# 1886 - 123 - 4904693

 

Page 1

 
 
[恭排光緒十一年　諭旨告成] [  申報館主人啓]  
　　本舘自光緒八年起將每年諭旨敬護排印成書以供衆覽　已風行海内兹又將十一年分諭旨排印竣工准於本月初七日出售每本收　工本洋一角五分售書仍照　例此佈　 
[石印有限書籍减價出售] [  點石齋主人啓]  
　　本齋前年年印五車韻府一書係取華文繙譯英文如中國人之不通英語者可將此書查出英文給與英人閱看英人便知語意其查字之法今己另刊小張訂入此書之首購而閱之自知異常簡易原價八角今改五角此外如直行六本康熙字典原價三元今改二元五角大號横排康熙字典原價二元五角今改一元五角史記原價二元五角今改一元八角兩漢原價四元五角今改四元子史精華原價二元今改一元凡此五種俱有紅木夾板南巡盛典一書綢面錦函原價四元五角今改二元五角全圖三國演義原價二元四角今改一元五角靜安寺圖每張三角槪不着色本齋近年來所印書籍日益加多銷路更期充暢故願將此數種减價出售所望海内士林從速購　此佈 
[七十五號畫報出售] [  申報館主人啓]  
　　喇嘛僧由藏入都取道春申江見者謂其所穿袍褂顔色均尙黃帽則有頂而無緯足穿緞靴靴尖嵌綠皮如意頭頭不蓄髮而間有一二留鬚者東土不常見特圖之以供觀覽淞隱漫錄圖說一則仍附畫報之末准於初六日出售此佈 
[論海軍雄盛]  
　　我輩疲精耗神日埋頭于叢編故紙中與古人平反舊案與今人辨駁新聞似乎胸有千秋目空一世實則手操不律秃盡中書無非博一時之喧笑知我罪我槪不關心至於行軍用武保境息民足使陸警而水慄非恃甘居門外漢避舍不遑卽勉强談兵身親行陣坐言者不能起行不過如趙括馬謏一流耳唯盛衰之理主客之形蠡測管窺有不容以緘　者試詳述之有西人致書於西字報略言中國北洋水師兵輪現在大不相同外人或有流言殊不足信刻下定遠鎭　濟遠三鐵甲船均在烟臺口外揚武超勇兩兵船亦由高麗回華計共五艘所用管帶員弁多有曾在外洋船上學　　練者又有英教帥朗君指撥提調殊爲精悍旅順砲臺以及口内各水道均經德國某提督整理極爲得法中國駐　之各國兵船恐亦不能與北洋爭勝聞有法國列陣圖兵頭兩人前往旅順察看近已回炳將來返國之後必將目睹情形告知法廷俾知此時北洋水備與前此馬江之軍天淵迥别矣西信之言如此人皆爲中國海軍賀以爲堂堂中國可以雄視四大洲凡開埠通商諸大國當不復生覬覦心出嘗試計豈非國家洪福薄海内外人民所同聲慶竹者哉　杞人之憂猎有進夫非我族類其心必異一國之軍政尤非尋常可比必選用本地人始可同心同德與成大功春秋秦晋戰於韓惠公乘小駟鄭産也慶鄭忠言愎而不聽卒至陷淖往遄秦擒一馬之微尙致身危國辱况乎緩急向背操縱合　軍情瞬息千變何必借材異地楚人而爲晋明哉或曰英國德國此時與中朝最爲輯睦一切軍資機器購於兩國者爲多不得不暫用其人以冀駕輕就熟此特其創始耳日後周旋旣久訓練旣成何妨厚幣以酬之婉言以謝之氷生於　而寒於水靑山於藍而勝於藍海防之軍蒸蒸日上徐施以中國之政教號令勢亦易易朝廷大政事當地者自有權　一孔之私何足與談國是耶且南琛南瑞之兵輪經吳微三軍門帶領北上以便合操吳軍門之勳名威望久震海　　去歲孫星使莅滬訊錄供詞彰彰在人耳目其有心爲他人出脫而妄指誣扳歟抑英雄兒女各有千秋周公善體人　下及於鸛鳴婦嘆浮雲障翳初非穢涬太清歎民可使由不可使知舉錯公明更非局外者所當置喙　抑列朝　創　會風雲皆有熊羆之士不二心之臣相與虎變龍騰贊成大業惟我大清肇興東土奄有寰區一時從　之彦半由　胄天潢親王貝勒無不炳績旗常　名　鼎洵爲千古未有之奇今醇邸位列親藩留心戎務不惜蒙犯霜露　車減　自出巡邊於守成之時仍寓開創之意本身作則草偃風行行見橫海威聲超前軼後其豐功偉烈非遠勝乎國初　　親哉又聞東三省重地亦擬簡　精兵特命穆將軍　善前往經營其淘汰而整齊也尙需時日然而上有好者下必有甚但使寛以歲月嚴以勸懲一洗從前泄沓之風不必延請外國教師我行我法我整我權非止東三省一隅推之　南北洋推之於衛藏新疆先爲不可勝以待敵之可勝所謂兵可百年而不用不可一日而無備者其在斯乎其在斯乎要之行兵之道當隨機而應變初無一定焉康熙之平三藩不過八旗勁旅雍正乾隆朝勦平靑海開拓回疆仍恃禁軍而緑營爲之犄角嘉慶時川楚教匪始招鄕勇以轉官軍之不足至咸豐同治芟夷粤逆再奠西陲則湘軍淮軍别　生面承平之後遂立長江水師無非爲安頓勝兵之計兹復以臺灣一役中法仍和聚鈞成者發憤爲雄改設海軍衙門以靖内憂面禦外侮致朱邸尊嚴親臨指示勿遽求速效也勿遽安小補也其規模之足以長治久安者逖聽之餘曷禁　舞深之 
[漢口茶電]  
　　昨晚九點鐘一分時接到漢口訪事人飛電傳來茶市開盤交易頗盛價較舊年稍有生色貨亦甚佳山價亦高惟價未詳明但知今日兩湖蒼到五十餘字甯祁則到二百多已沽出二十餘字俄國買去數字英商尙未購取也 
[春明叢話]  
　　西安門蠶池口内有外國房一所前由總署慶郡王等向駐欽差商議令其讓與中國以備將三海擴充刻聞該欽差己照覆允從惟需値若干尙未細悉云○正紅旗驍騎槍營抬槍練兵於上月二十六日卯刻齊集西直門外金王墳本旗教塲演打鉛丸準頭○四月初一日孟夏時享太廟皇上例應先一日前往行禮兹由禮部行文各旗營孟夏時享皇上前期一日前往太廟行禮有無跪迎送之官員務於卽日咨覆本部以憑核　○内閣典籍廳以供事懸缺甚多出示招考仰願考人等取具五六品同鄕京官印結開明三代籍貫年貌履歴務於三月二十六日已刻親身持赴天安門外吏部朝房投遞倘印結内有挖補改竄之迹決不收錄該願考人等毋得自誤功名並聽候傳期考試○上月二十七日未刻廂藍旗蒙古六甲官廳步軍校督飭步甲緝獲盜犯一名當經解送步軍統領衙門訊究懲辦○已革三等漢侍衛金鳳岐捐銀開復處分仍補侍衛一事迭登前日報章兹經續辦事侍衛帶領謁見各堂領侍衛内大臣接見之餘囑以嗣後須安分守法切勿妄生事端云○某土棍在西直門内棉花胡同設立賭局喝雉呼盧達旦不息有某甲者屢博屢負債積如山日前又東挪西湊集得京蚨數千頭赴該寳局作孤注不料一擲 
 
 

Page 2

 
 
之餘復爲他人所得突從懷中取出尖刀一柄將右手二指置寳案之上砍成三截血流滿案墮指突突如蝦蟆躍賭客懼紛紛避去開局者惡之飭手下諸人扭甲痛毆甲痛極氣閉蠕蠕然如已死春蠶局主乃舁往護國寺敷藥於指逾時始甦當不致有性命之虞也○蘇松太兵備道邵觀察將赴香港先行入都引見於三月十四日到京 
[牛庄新語]  
　　穆欽憲行轅擇定在毅軍臺刻已由道憲飭匠修葺矣○去冬迄今甘軍轉運兵糧電局裝載桿料皆須封雇騾車當此市面蕭疎益以時時驚擾想彼小民何以堪此○營地已於三月二十日換季而目下寒威未退晨起當擁棉袍穿羔皮灰鼠者不少天時不正亦可虞也○日前立成鑣局包送遼陽某號貨共雇小船五艘傍晚開行未及百里卽下椗焉鼂更二下驀有數盜一擁而來搶失南貨三十餘件値銀千數百兩旋經鑣局呈報到官一面自行雇綫跴緝○奉天定于本月初八日舉行秋審大典○慶軍憲擇於本月十二日赴營口以待穆欽憲節臨聞吉林將軍亦于初十左右可到○東大橋下有男女兩屍報經蓋平縣親臨檢騐道路傳言謂死者皆河北小白河人係未過門之夫婦女家富而男家窮女父意欲賴婚女聞之喟然曰從一而終婦人之道自問略知大義烏能琵琶别抱效大隄娼婦之所爲乃私竊取金銀細軟背父從夫私遁中途中暮被盜所劫而殺之一對小鴛鴦死於非命誠可哀也 
[三山尺素]  
　　王小弟者家在福省水關外三里許狀元境地方年可三十餘小經紀人也終年負販稍積錙銖上月二十三日握算之餘忽有叩關而入者睨之則二三知已也一見欣然携手散步行至聚成酒舘前遂相邀入坐歡呼暢飲拇戰聲喧及完鈔酒保索換小錢七文王不肯以致互相口角肆中小主人林某渾名虎蠅姆性情鹵莽一言不合輒效劉四駡人王亦惡語傷人六月寒漸至揮拳相擊王平日手無縳雞之力甫一交手卽負重傷歸途適與兄遇訴明情節令兄舁置林家林慮致命也急爲之延醫調治不料傷重難痊至翌日三更時溘然而逝屍母聞之投報閩縣李邑尊親往相驗林早遠颺遂將酒保陳卽寳劉朱明拘拿候訊○布司埕地棍林某黨羽蔓延無惡不作人以其耐打也咸以鐵匠降呼之近日租屋都司巷中大開賭窟無賴子咸得溷跡其間四月朔殷太歲神誕年例賽會巡遊經費所需皆在睹塲抽取本屇共集四五百金抬閣綵船新巧無比有督右兵丁繼斌者家在衣錦坊與林素往來盖亦愍不畏死者日前因賽會與林不合至廿六日竟率兇徒百餘人手執器械赶至布司埕找林不得旋往都司巷見林大有欲得而甘心之勢林亦已預爲之備糾合無賴八九十人嚴陣以待同營某兵聞信赶往中恊署禀報楊殿生協戎急督隊前往彈壓而兩家均已聞風脫逃矣閩人之好鬥如此尙得謂南方之强君子居之乎○本月初一晚夜分時有游勇四五人口噪楚音在某姓家撬門而入意圖爲梁上君子生涯更夫見之厲聲呼捉勇等持刃亂刺幸經隣右出援勇始遠颺而甲已手臂受傷倒地不起矣抵晨赴縣請騐籖差密捕迄今尙未弋獲○四月朔殷太歲神賽會時有某甲者年甫十餘齡持糖食喚賣道經達明里與某店柴房夥鬥口夥怒揮木棍亂毆甲雞肋纎纎負傷倒地里人代抱不平詢明住址代往馳報其家隨有家屬前來與夥理論後未知如何了結也○銀價愈高錢票風行愈廣錢行之所得意者當商之大不幸也近日城内各當鋪在宮巷關帝廟公所聚議擬具禀府尊籲請抑平番價依舊用匯票向各錢鋪抵支約六七萬金至十餘萬左右而錢舖之内藏空虛者頗形支絀云 
[穗城紀事]  
　　粤省大吏向德國定造漁雷船三艘以爲扼守虎門之用大約七八月間卽可到粤○淸遠河道壅塞繼以大雨水勢驟漲張制軍恐其浮濫成灾立飭幹員馳往查勘相機宣洩○海防捐輸局向設藩署中報捐者頗多觀望近已遷往番山關帝廟想紳民便於投納自必踴躍輸將也○南海縣數　陳廣文繼芳藉隷廉州上年法燄鴟張廉防吃緊大憲以廣文民望素孚情形熟識札令回廉舉辦團練廣文督率鄕民守望相助卒能戶無厖吠人各燕安軍務旣平大憲彚案保奬前日接奉諭旨陳繼芳着以知縣選用廣文接奉行知喜出望外一時門下士亦多踵門稱賀者冷署浮沈忽有超升之日此眞如倦鳥飛鳴閒雲出岫頃刻間自有活潑之趣也○南海縣張明府會同番禺縣鄒明府定期三月二十四日舉行縣試詎意鄒明府忽於二十二日聞訃丁憂不能會考張明府遂諭各童生回家守候新令尹接篆再行會同示期開考欣然而來者忽致索然而去彼志切觀光者未免空勞跋涉矣○利濟輪船前日開往北江中途擱淺機器受損不能行動遂另雇别輪拖回省城修理○南海某鄕落有無賴之徒拜會聨盟黨羽日熾紳耆以事關重大未便姑容遂拘爲首之人送縣懲治○日前有湘勇數百人由北江載回省城暫駐東校場聞俟口糧發足卽行遣散回籍○番禺縣係冲繁疲難四字要缺非精明强幹之員不足勝任鄒明府丁憂後蕭方伯已委現署瓊山縣知縣鄧起倬署理未接篆以前委截取知縣劉秉奎暫行代理 
[京江瑣綴]  
　　三月十八九兩日丹徒縣十二坊捕快各出囊金在都天廟演劇酬神盖因獲到閙漕首犯江以財及另一盜犯也○西門外山巷某姓婦與小姑勃谿小姑遽爾雉經婦以伯仁由我而死懊悔萬分欲購阿芙蓉吞服幸爲姑所覺勸慰之曰女之死實有邪魔豈可盡歸咎於汝耶婦感激涕零事姑愈謹○二十六日有營兵王某往盆湯巷孫桂家作嬉春之遊因其欵待不甚周到欲以威力制之龜鴇以地在租界中有特不恐不作搖首乞憐狀王怒甚疾馳而回邀集同黨數人登門尋釁而龜鴇亦已預雇巡捕水手作拒敵之計見王至急將兩面栅門緊閉奮力相擊王等不能取勝狼狽遁回且被巡捕拿住數人聞已押送領事處未知如何發放也 
[鄂事采新]  
　　三月二十四日漢陽府方試武童馬射時則柳烟絢緑桃浪翻紅錦繡韶華足供勝賞以故輕衫團扇鬢影光無不結伴嬉春麕聚於校塲之畔有某校書者薄梳蟬翼扶婢踏莎驀見所歡某童衣杏黃衫子遂戯以黄八呼之童大怒舉手便毆不顧花摧柳折諸痞　更從而阿附乘間攫取環校書驚悸之餘幾至面無人色幸有陂邑某武童攘臂而前扶校書至碧蓮庵暫憇詎各童復鼓其餘勇一擁至巷機得校書再以老拳奉敬不特麟衫鸞帶片片作蝴蝶飛且撏及玉肌亦幾若桃花着雨直至老尼叩首和南若崩厥角衆始一聲囉唣各自散歸校書乃假尼衣穿之潛歸香窟○漢口正街老官廟上首仁里巷吳姓煤炭店主吳老漢僑寓有年未詳其原籍何處家有妻子其長女已於昔年嫁金口某姓子爲室金口距漢約六十里日前適有迎神賽會之舉女遂雇大划子一艘請吳婦曁子女三人男女傭各一於三月十九日出裏河口泝流而上是日黑雲蔽天飛廉作惡船離金口數里正欲冐險渡江忽刮地一聲船卽吹覆舟中人盡數墮入江心同遭滅頂惟吳因守家未去留此孑遺吁不其慘歟聞此次之風自北而南洞庭西湖淹壞大鹽船三四艘漢口某茶棧之船亦在此處沈没失錢五六千串此外各項船隻亦失數十號可見江湖之險尙如此海外風濤更無論矣○黃岡孝感等邑産布甚佳每有西路客坐莊收買亦生意之大宗也上月有布客兩三人携帶白鏹至孝感縣赶子驛地方某布行投宿當夜卽有匪徒十二人持械行劫所有現銀六百兩悉入盜槖幸未傷人報縣後差捕四出尋訪至隣村某家床下　見紙皮甚多拾視之果係包銀紙也當卽獲犯二名送案訊究復至武漢一帶查緝餘黨說者謂此亦遊勇所爲也○三月三十夜大雨如注忽聞鑼聲四起探係漢口半邊街興盛橋橫路口某油貨店因炸油貨延灼門壁從仁堂龍局近在咫尺取水甚便又賴雨師之力祝融氏不能十分肆虐止焚去該舖一家云 
[滬濵瑣綴]  
　　四月初六日相傳謂第五殿閻王生日浦東欽賜仰殿香市頗盛村氓巷婦趨之如鶩聞此後十殿閻王均須作生日氓之蚩蚩抑何可笑閻羅有知料應不食其餘○昨晨有甯人某甲在會審署附近薙髮舖修容拂拭旣畢忽謂薙髮匠某乙曰頰旁痣上有毛數莖汝 
 
 

Page 3

 
 
何得剃去大肆咆哮扭至茶舘評理嗣有人爲之解紛由乙惠給茶鈔而罷數莖毛僅換一椀茶甲亦易與耳○前夜九點鐘時有某甲在三馬路口某押舖贖出布衫一件計押本錢二百五十文及持衣而出突遇某乙奮拳毆打甲茫然不知其故乙大聲曰爾休假作癡呆今日定不釋爾甲細詢來意乙曰前日我友之妻從浦東至申被爾訛索洋二元須見還也旁觀者知乙係拆梢黨咸抱不平嗣有某丙出爲勸散盖丙卽乙之羽黨知事不妙故作此狡獪云 
[諭令領銀]  
　　曹錫榮毆斃王阿安定以軍罪後由縣斷給埋葬銀准其留養云云本報已先後錄登昨午幫審委員李司馬飭傳屍妻王金氏到案着將埋葬銀二十兩具領該氏堅稱丈夫遭曹毆死曹並無親父所有曹泳淋實係繼父求請照例充軍司馬一再開導諭令遵斷領銀 
[工頭管押]  
　　洪慶齋倩木工頭陳竹香造房糾葛扭陳至局送縣經莫邑尊訊供飭估等情疉登前報前日帮審委員李司馬升堂後訊官匠王全勝禀稱估得該房十三幢値銀一百十兩又十四幢每幢値銀八十兩司馬傳訊洪陳兩人洪供陳包造房屋除每幢價銀六十五兩外復支透洋二百元陳供小的爲洪包造是房原議都用舊料每幢銀六十五兩後因舊料無從購辦商改新料洪面許每幢加銀三十五兩現房已竣工洪忽悔議司馬謂陳曰現據官匠禀覆每幢値銀八十兩所有應找之欵旣已透支二百元所差實已無幾何必呶呶凟訴爲陳稱實被債戶逼迫無從辦料司馬謂旣經估算何尙刁狡陳仍嘵嘵置辨司馬怒着令將陳管押洪斥退候示 
[分别管押]  
　　公堂判押人犯無論拆梢竊盜錢債毆鬥一經押入捕房例皆總覊一處不但人多地狹穢氣薰蒸亦且良莠不齊未免　肉强食前經翁太守商之捕頭擬將稍有體面之人另行管押昨聞捕頭已飭各捕一體遵照矣 
[半夏案結]  
　　前報列興聖街宋公祠半夏店主宋淸華控宋光熙在比隣亦開半夏店一案翁太守提訊光熙店夥限於四月初二日　去刻已逾期而光熙仍在原處開設淸華因復投案請追太守飭包探傳訊該店夥王濟堂稱主人染病在蘇是以遲延未徙一俟來滬當卽遷移太守謂伊倘不來爾卽不遷乎本分府念爾等生意人虧折不起故着淸華稍貼遷資然亦不過十元八元之譜王稱主人有信到來稱生意無生色現有底貨五六　倘淸華欲買當照市價賣伊我店卽行停歇太守問淸華可要答稱若照市價情愿收下太守謂然則爾等出外料理淸楚後可再具結銷案 
[出示勸捐]  
　　上海縣正堂莫調辦租界會審事宜羅爲出示曉諭事據滬北棲流公所董事瞿開桐禀稱竊照棲流公所創設以來迄已七載收養無告焭民進出甚鉅所需衣被川資醫藥飯食以及施種牛痘施診給藥義學惜字救生等諸善舉常年一切經費約需五千餘金全賴各業樂輸以資開銷溯自法越搆釁商賈裹足市面頓減而閉歇者不少以致經費竭蹶雖可勉力圖維然終左支右絀上年海疆大定店業復　壹是生意頗稱豐裕若不設法續勸何以資經費而全善舉開單禀請會縣出示曉諭幷諭飭各業董將新創各店及未經輸助者一體勸募以　久遠等情據此查該公所勸辦常捐前經分别照會諭飭各業司董認眞勸助在案兹據續禀前情除批准照辦並分諭各業司董竭力勸助外合行出示曉諭爲此示仰各業人等知悉爾等推念善舉務將棲流公所常年經費量力輸助按月彚繳公所掣給收單倘或有人在外冐收捐欵准由各業隨時禀請提究决不寛貸其各凛遵毋違特示 
[英公堂禀批]  
　　文童王明甫禀批此案又據繳洋九十元暫存尙少洋一百元着依限赶繳倘再逾限卽提該保人比追○職員劉維忠禀批候飭提訊奪○胡英奎詞批候飭提訊奪借票一紙附○婦人黃楊氏詞批案經提訊着卽投候集訊察奪帳摺姑附○孀婦蔣孫氏禀批此案周張氏曾經嚴比且騐明病重屬實是以交保醫治一俟病痊着保將周張氏交案再行比追毋得妄瀆○職婦董胡氏禀批案已斷定何得　請加添着該氏速將未繳股票一律收齊禀繳以憑將斷償股本照數給領過割如再違延宕案定干未便據繳股票一百四十八股附○馮子盤禀批據請飭差知照拍賣無此政體一再禀瀆實爲藐玩仍再自行變繳並候照案提追○職員陳忠璋禀批候飭差提訊察奪抄黏附○監生　季淸禀批如何糾葛姑候飭提訊明察奪抄據附○監生周星葵禀批案准上海縣移提應卽解縣訊斷該監生卽速赴上海縣投訊可也○孀　錢唐氏禀批多年舊欠前經訊供斷令繳還洋銀一百五十元現已照數繳淸該氏自應遵照具領完案何得復圖纏訟着卽將未領洋銀五十元卽行具領可也○侯正連等禀批昨據差禀已批飭傳諭覓屋另遷矣毋庸嘵瀆○監生張延祁禀批情詞各執候催差集解質訊察奪抄黏租　附○沈成德詞批着値日役將扭交之徐貴亭並傳同該原告帶候訊奪 
[法界捕房瑣事]  
　　昨晨翁太守臨法捕房時德隆押店夥翁仁全請訊高張氏所質僞金耳墜一案太守提訊該氏供稱現願回家　田以抵太守謂爾一婦人何至若斯大胆定必有人唆爾所致及早供出實情可從寛宥該氏低頭無語太守喝掌頰二十下該氏仍執前詞幷請交保出外限二禮拜内繳洋太守謂似此僞物騙人本不准保今姑從寛着交妥保限禮拜二繳洋再行核辦○前紀婦人竊布一案昨太守飭提在押之陳金寳詰問據供妻子出外後至今無信太守着掌頰二十下明日解案候核○倪孔氏控高俞氏代張魏兩姓借洋一百元訊理情由曾登前報昨陳氏偕倪孔氏幷張姓繳洋二十一元及另換之借據兩紙各三十五元翁太守閱悉據已換過隨謂爾等旣爲高俞氏代出借據可遵前斷再湊洋三十元於禮拜二呈繳以便將前票掣銷幷着高俞氏將前借倪孔氏之物亦出票交執誣告之事從寛免貴 
[拐孩已到]  
　　啓者昨承招商局輪船帶來福建厦門厘捐總局截留之拐孩二名一名姚福連係蘇州口音一名王阿三口語尙聽不清楚蒙厘局憲給兩孩英洋二十元交敝所代收及查問該孩住居何處幷父母姓名俱因年幼茫然不知倘有家屬得信來認須確鑿可據方可給領特此布聞[  三馬路陳與昌啓]  
[上海文報局籌賑叢譚八十]  
　　頃接通政周公電初一匯仁昌三百兩初四交仁昌電匯京平八百兩收照緩掣龐賚臣部郎函云山東需欵急迫送上洋票一千元至祈查收俟捐欵收下再乞擲還又接杭州大善士來函云東災實在太鉅前墊千元暫不歸還捐到二百九十九元六角一千三百文仍卽匯上當此起解無欵之時旣蒙推誠借墊幷蒙暫不扣回災民何幸得此重生父母同人何幸得此周急良朋○甯波新　李小池先生賜函云捐啓卽屬妥友分送專擇不閱申滬報之殷實行店及似可出錢之戶挨戶親交多說好話多寡聽之太倉繆蘅甫先生函云手書並捐啓百扣尊意諄諄未敢置之度外崇明龔心友常博金山吳梅心廣文皆弟至好勇於爲善兹各致一函祈卽加函連同捐啓速寄蘇州潘仲溪先生函云捐啓從速分派幷於啓上加註近日災情漢口李仲平太守函云捐啓遵託妥人擇别分送弟言雖不足重或可得有來源等因分册捐募已成故套諸公垂憫苦衷特於分册之中極意經營務求得當非以天下爲己任者不能出此敬佩之餘誠抒謝悃 
[贈申左夢畹生]  
　　幾度瞻韓願未伸相逢一笑亦前因恂恂儒雅推君子藉藉才華震海垠王粲登樓同作客相如賣賦肯嗟貧萍蓬蹤跡芝蘭味願向花間日日親[  毗陵醉墨生濮陽鏡稿]  
[寄贈俚絶二首錄呈昕伯桂笙仁兄大人吟壇斧政兼索和章並呈紫黻石香正謬]  
　　名傳海上異時流六詔神交快唱酬我是寒蟲聲唧唧當霜後故鳴秋嫫母東村巧樣妝常描眉黛效夷光自慙戎馬關山客也向吟壇一濫觴[  桂嶺吟樵星伯甫草]  
 
 

Page 4

 
 
[台江本事詩]  
　　春江花月夜迢迢風景宜人意也消北里淸樽連日合秦樓别夢五年遙口脂細炙簫聲膩眉語輕飛鏡影挑莫漫靑衫頻灑淚相思好付往來潮費盡閨中月旦評環肥燕瘦各傾城金列入羣芳譜玉笛翻成子夜聲一曲蘼蕪名士感千秋香草美人情哀絲　竹多陶寫不是山盟卽酒盟三春楊柳好樓臺鬢影衣香簇錦堆琴軫乍停凉月上簾波微動晚風開微歌合把中書換訪舊初傳刺史來餘興有人猶未盡還從隔巷看花回畵屛燭炧漏聲遲倚翠偎紅緒不支自是鍾情惟我輩大難行樂得心知曉風殘月留三疉酒賦琴歌豔一時明日春城傳盛事旗亭唱遍渙之詞[  鮫宮外史和作]  
[慶餘參軍書潤額滿]  
　　頃接慶餘參軍書云千件之願實已溢過歴寄尊處三百元絲業會舘五十元可証也姪只有一手而又不收以　　欵已充賑信手塗抺叩求長者垂憐登明報章免得寄退兩難云云參軍法書遠近愛慕千件早已滿額務祈各處諸君暫行停寄俟過一二月後參軍發婆心再當登報布聞[  謝家福拜識]  
[浙省撫轅抄]  
　　三月廿六日候補府李寳章禀知奉運司委辦廣信督銷局差武康熙朱秉銓交缷回省禀到○廿七日學轅文巡捕潘禀知學臺是于廿八日午刻由下　頭登舟赴湖州歲試卽用縣金鴻霄交缷長興厘局回省禀到候補從九品俞廣潤交缷松陽厘卡回省禀到○廿八日候補府王鑽鈞奉防軍局委辦軍裝製造局差正任中防同知　禀辭赴都候補府經歴張書賢禀奉防軍委赴臺灣探硝磺差叩辭 
[蘇省撫轅抄]  
　　三月廿九日主簿李渤禀知奉牙釐局委奔牛厘局司員差卽辭從九胡福謙謝委署武進縣奔牛司巡檢事○三十日朱入程遹禀知奉委閶門旱　　　　　差○四月初一日省府三首縣均禀知海運省局本日撤局呂賢彬禀到並禀知接辦金陵駐蘇鑣捐局差候補通判董法中禀辭赴太倉塘工差候補知府錢繩動禀辭赴寳山塘工差縣丞徐志宏謝委署靖江縣丞事從九霍正坤禀知就近起復回省禀到○初二日候補知州汪紹賢禀知調辦通州花布捐局並銷鑣捐差從九童謙益銷南渡厘局差　照禀　寧水利局委鎭洋塘工差新授蘇糧道成定於初三日進宋仙洲巷本署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十二年三月二十九日京報全錄]  
　　宮門抄○上諭五道錄前○浙撫劉奏拿獲會匪訊明正法情形摺○又奏迭次獲匪懲辦緣由片○東撫陳奏請頒賜匾額摺○浙撫劉奏特叅各官摘頂勒緝摺○豫撫邊奏起解三批各數目片○漕督崧奏報監督身故日期夾片○三月二十九日史部翰林院廂黃旗値日無　見○托倫市塔喀蘇堪各預備召見周家楣奏請開缺○召見軍機醇王托倫布塔喀蘇堪皇上明日卯正至太廟行禮○○劉秉璋片再哥老會匪黨羽衆多捕治不嚴動輙滋事臣節經飭屬嚴拿懲辦旋於光緒十一年十一月二十七日據杭州協副將林耀光等會督府縣詳獲賊犯丁老大卽丁老摩黃大久卽黃章春胡東山卽胡鳳淋羅逢春卽羅向臣等四名飭據杭州府知府吳世榮訊明該犯等分隷安徽湖南江西各省前充營勇現已遣撤各結拜哥老會分立玉皇山金鳳山靑龍山黑旗會名目屬實並稱同黨甚多伊等先各來杭弟兄尙未到來等語胡東山羅逢春又有假充營員招搖撞騙情事再三嚴詰雖無謀爲不軌重情而聚衆結會散佈各處潛圖滋事實屬形同叛逆罪無可逭現當各路防營遺撤外來游勇溷跡省垣驅之不盡勾結生事爲害不堪設想請照刑部通行游勇會匪情罪重大均准就地正法章程將該犯等卽行正法以遏亂萌並據臬司孫翼謀具詳前來臣覆核無異當經批飭將該犯丁老大卽丁老摩黃大久卽黃章春胡東山卽胡鳳淋羅逢春卽羅向臣一倂照章就地正法以昭炯戒省城關廂内外自該犯等正法之後匪類漸戢冬防藉以安靖除將在事出力員弁酌子奬勵並仍飭地方文武嚴密巡緝外所有拿獲哥老會匪訊明正法緣由謹附片陳奏伏乞聖鑒謹奏軍機大臣奉旨刑部知道欽此○○劉秉璋片再光緒十一年四月以前台州等府屬迭獲匪犯照章正法各案臣已分次奏明在案兹自十一年五月至十二月迭據台州府知府陳璚等禀報守備王獻甫黃文琮等前於二月二十七三月十四等日拿獲盜匪劉淦式林現幗傅兆渠等三名陣斬悍匪黃備薺張莠遠黃茂延等三名五月二十九日臨海縣知縣高英等獲匪洪加助潘勢銓等二名格斃周琴書一名六月初二並二十二三等日營員蔡邦淸等迭獲匪犯盧泳炳翟洸樹翟萬川翟老連包茂樨卽茂林蘇佐汶卽長人李介烜等七名陣斬悍匪王導法卽小老王毛先鋒等二名格斃王曉樹一名又甯海縣知縣秦簧拿獲匪犯胡禾尙一名七月初二至二十八等日代理黃巖縣知縣蕭治輝記名提督楊岐珍督率民團哨弁先後拿獲著匪朱度萌卽汰萌蔡湖南四卽小河南章加士卽汰坪加土小老鄭阿唐包城寳等五名格斃黃老林黃泳達陳能粲等三名八月初四至二十五等日楊岐珍高英蕭治輝並都司蔡錦章叅將李天信督率員弁先後獲匪杜得卽社泳標盧鳳標應帮源葉輔欲林段凉陳士萬葉傳松杜立樟等九名格斃悍匪王會龍蔡導火蔡招張蔡度人蔡老葉等五名以上擒獲各犯先後解經陳璚訊係積年月匪搶刼殺人抗官拒捕無惡不作均屬罪大　極廪經臣批飭照章就地正法監斃各犯戮屍一倂梟首示衆其餘拿獲訊未供認之犯飭令確切研訊另行核辦此台屬各營縣拿獲匪徒分别懲辦之情形也又温州府知府李士彬飭委候補知縣惲遐齡會同樂淸縣知縣程洪審明大股却掠爲匪之徐管幅卽吳管幅陳倫林卽老六羅妹棟卽癩頭三阮先若阮尖彪卽老三陳深華陳若彪應二頭卽蒿松二頭羅記友卽小頭等九名又前署寗波府知府陳汝濟審明象山縣石浦營拿獲迭次在陸在洋搶劫殺人之盜犯陳世華卽老陳李繕楚卽老木王有漋卽又龍阿二尤紅德周琮玉丁用渦丁洪構姚金觀姚金枝陳阿四周阿四李全貴尤紅自卽洪如尤老三林阿來夏欲錢陳泳薪李高滿王汶旦等十九名又金華府知府陳文騄審明東陽等縣拿獲鹿國聚數十人擄刼多次之周葛才張培均陳憬山陳正松王靑球潘希球並續獲之王起彭等七名又處州府知府勝凱審明靑田縣拿獲迭次搶擄殺人之邢有葆邱項言張莠賢等三名均屬兇惡渠魁未便稍摺顯戮先後禀請就地正法亦經臣批飭照辦以昭炯戒此温州甯波金華處州各府懲辦匪徒之情形也據臬司孫翼謀彚詳請奏前來除仍隨時嚴飭地方文武防營督率兵勇民團嚴密稽查實力巡緝漏網各匪務獲究報外所有光緒十一年五月起至十二月止送次獲匪懲辦緣由理合附片具陳伏乞聖鑒謹奏軍機大臣奉旨刑部知道欽此○○李秉衡片再籖升廣西鹽法道周鶴於光緒十一年十一月二十五日行抵省城新授廣西右江道裕祥亦於十二月十二日抵省經臣先後飭令各赴本任以重職守理合附片陳明伏乞聖鑒謹奏軍機大臣奉旨吏部知道欽此○○山東巡撫臣陳士杰跪奏爲神靈顯應籲懇勅加封號並頒賜匾額以隆報享而順輿情恭摺仰祈聖鑒事竊據淄川縣知縣李保祥轉據紳民王勛等六十餘人聨名禀稱該縣城隍曁城内龍神並離城三十里之九泉山龍神均着靈異自國初迄今凡遇水旱疾疫匪亂虫災祈禱無不輒應靈效之多不勝枚舉其尤著者雍正十三年曁乾隆五十一年兩次大疫均於城隍前建醮　禳民獲大安道光十八年秋霖暴漲般水孝水諸河同時泛濫城外民房漂没城墻已塌丈餘時當昏夜官民張皇失措以城隍龍神有靈同往虔禱待旦水尙未入於是設　疏消隔河有見者云遙望城上列炬如星紛紛不絶又咸豐十一年髮逆突入該縣城中毫無預備而賊漸遁去據被擄逃回者云夜見城上烟霧中旗幟森嚴賊恐有備故畏而却走又同治二年賊酋劉得培盤踞該縣忠親王僧格林沁圍攻數月不下旋於六月間城内井泉盡涸賊　欽而困克復後井尙無水禱於龍神泉始湧出光緒三年地方亢旱糧價騰踊人心惶惶官民於城内九泉山各廟晝夜虔求幸獲澍雨秋收尙稱中稔去歲春間復有旱象該縣李保祥甫禱一日卽沛甘霖士民人等以神功默佑二百餘年來禱無不應懇請奏　封號並欽頒匾額以答神庥等情前來臣查廟祀正神有禦灾捍患功德及民者則任請加封號匾額今淄川縣所稱各情均屬靈應昭著合無仰懇天恩俯准勅部議加淄川縣城隍曁城内龍神九泉山龍神封號並頒發匾額各一方由臣敬謹摹製分别懸挂俾得上酬神貺下順輿情爲此恭摺具陳伏乞皇太后皇上聖鑒訓示謹奏奉旨已錄○○頭品頂戴浙江巡撫臣劉秉璋跪奏爲接遞解審發回斬犯中途脫逃請旨將簽差不愼之原解護解各官摘頂勒緝恭摺具奏仰祈聖鑒事竊據署歸安縣知縣譚恩黻禀報光緒十一年十二月十一日准德淸縣轉准前途遞到長興縣解審發回斬犯張二一名當經騐明刑具照例派撥兵役轉解前進於二十三日據解役陸熊禀稱伊等協同長興縣長解押犯乘船行至長興縣屬之八字橋地方風浪陡作船難行駛傍岸停泊詎該犯張二乘間脫逃追捕無蹤等情到臣查該犯張二係河南羅山縣人在長興縣傭工度日因與任鈺書因奸苟合之妻傅氏通姦獨自起意謀殺任鈺書身死案内審照凡人謀殺人造意者斬律擬斬監候由司解經臣提勘無異尙未具題發回長興縣監禁候示之犯宜如何嚴密防範期免疏虞乃該縣譚恩黻並不愼選妥役小心護解以致擬斬重犯中途脫逃實屬踈忽前署長興縣知縣胡文淵雖先已缷事原派長解不愼咎亦難辭據藩臬兩司會詳前來除將譚恩黻撤任並飭提解役人等來省委審究明有無鬆刑賄縱短差雇替情弊按律懲辦外相應請旨將簽差不愼之原解官前署長興縣知縣胡文淵護解官署歸安縣知縣譚恩黻先行摘去頂戴勒限一個月嚴緝逃犯張二務獲究　俟屇限分别有無獲犯冉行核辦以示懲儆謹會同閩浙總督臣楊昌濬合詞恭摺具陳伏乞皇太后皇上聖鑒謹奏軍機大臣奉旨着照所請該部知道欽此○○邊寳泉片再前准總管内務府咨光緒十年奏派豫省各色汴縐二百疋汴綢三百疋汴綾三百疋本色棉綢三百疋大布三千疋行令訊速辦辭等因當經飭司委員先後採辦各色汴縐汴綢汴綾及本色棉綢各二百疋本色大布二千疋兩次奏明委解在案兹又據布政使孫鳳翔飭催承辦之員續辦得各色汴縐一百疋汴綢一百疋汴綾百疋本色棉綢一百疋大布一千疋定於本年三月初四日委員管解起程前赴總管内務府衙門交納並聲明奉派前項縐綢綾布均已如數辦齊等情開具色樣價觺淸摺呈送前來除淸摺咨送總管内務府查照外所有起解三批縐綢綾布疋數日期理合附片陳明伏乞聖覽謹奏軍機大臣奉旨該衙門知道欽此二○○崧駿片再據山陽縣知縣郝炳綸申稱前往任淮安關監督恩林於光緒十二年正月二十四日交缷印務將庫儲錢糧交代新任監督明勳盤查接收正在料理回京適舉發痰喘舊疾於正月二十八日身故據家丁陳升報縣申請具奏前來理合附片具陳伏乞聖鑒謹奏軍機大臣奉旨知道了欽此 
 
 

Page 11

 
 
[鄂渚官報]  
　　三月二十三日安徽候補道陳烺見辭藩憲牌示天門縣縣丞缺詳請以黃梅縣縣丞伍紹慶調署鶴峯州州判缺飭新選　　之謝蔭萱赴任房縣九道梁巡檢詳委　用府司獄劉繼榮署理○二十四日廣西請領協餉候補縣呂德鰲禀到調補督標中協周瑞能調署漢陽協樊國泰署武昌府守叅府常遠藻禀知任事○二十五日新選房縣張超禀到伊犁將軍催餉佐領瑞徴進見謝咨文漢陽府逢禀知考試武童署漢同知陳禀謝酌委漢通判趙禀謝記大功三次卽用縣宋立球自麻城提案回省銷差並奉委武昌府讞局額外學習候補縣張炳禀謝提前拔委一次譚澤湘奉臬憲委巡查江面禀辭漢川縣小里潭巡檢李　見辭赴任○二十六日候補巡檢孫培基解文闈試卷自京回省候補按經歴吳應甲自江蘇催鹽船候補典史孫啓爕自江蘇公幹並禀謝掣籖名次俱回省禀到○二十七日候補巡檢李世溥候補典史高鶴鳴俱禀謝儘先　委一次○二十八日候補縣　易健奉札留辦稽查望山門甘肅候補縣竇金聲進見 
[皖省官述要]  
　　新授皖臬阿嘯山廉訪於前月抵皖暫借鳳鳴書院爲行臺至本月初張芝圃方伯瀛眷遷入薇垣首邑錢少雲明府　　飭匠迅速興修以便廉訪筮期進署○孫樹人觀察來皖有年曾署蕪湖道篆務督辦皖南牙厘總局撫院營務處保甲總局實力奉行軍民悅服前奉部覆促令入都引見撫憲意欲奏請展緩而觀察急欲入覲龍光因將經辦各務料理一淸請咨北上其營務處保甲局移交楊觀察鳳儀接辦云 
[揚州官報]  
　　　月二十九日張司馬潔由東河來揚提餉○三十日刑部郎中李正郎肇文抵揚○同日傳新班大使景鹺尹祺甄别○　　四月初一日張鹺尹溶解南京餉　程○署伍祐塲章鹺尹縝到揚公幹○隄工總辦吳柏莊觀察晉省面禀要公 
[散福胙肉節省移賑]  
　　謹啓者今奉到本埠南市大關諸君來函據云本年三月廿三日恭逢天后聖母誕辰向例筵待恭祝分送胙肉　　現因各處災黎待哺嗷嗷除備淸音筵待外其餘胙肉槪不分送同人公議節省移助賑捐錢一百千文囑爲分撥登報能得各大帮節省一二間風移助救災不但惜福兼能消灾云云今合成英洋九十二元照收刻因山東待賑孔急卽當歸助山東倂解謹代叩謝功德無量上海北市絲業會舘籌賑公所少欽施善昌拜啓四月初二日 
[芹儀湯餅筵費助賑]  
　　兹有萬興號交來寳山隱名氏因采芹之喜助洋十元具此樂善之誠轉瞬桂折蟾宮白堪操券當必有聞風興　　起者又全盛信局交來洋十五元原函云鄭國祥兄新添麟兒承諸親友惠錫多珍理應設筵酬答因諸翁念籌賑維艱再三力辭故將酒席之資移助賑需一則免捐物命二可稍濟災民云云此眞賢主嘉賓相得益彰非第爲賢郎培植幷爲諸親友造福無量也三馬路陳與昌謹結 
[奉勸文會試闈姓獲彩酌提急賑山東賑欵啓]  
　　盖聞廣行陰隲上格蒼穹而救急拯危功德更倍于尋常矣兹者山東頻遭災　民不　　聊生顚沛流離嗷嗷待哺籌賑者固已力竭智窮而待賑者朝不待夕悲慘之狀莫可名言竊思文會試放榜之日卽廣東闈姓開彩之期投闈姓者固不乏人而獲彩者亦復不少伏乞獲彩諸公大發慈悲酌提助賑旣得意外之財又造無疆之福誠心濟世足以感格天心極力拯援定必獲邀天聽從此億則屢中泰運維新想諸公自必踴躍樂從諒不至河漢斯言也倘蒙惠賜賑欵請擲交敝所收領掣回收據登於申滬兩報以昭徴信謹代千萬灾民百拜九叩不勝迫切哀懇之致[  上海四馬路高易公館籌賑所李朝覲秋坪拜啓]  
[宿酒方醒綺懷牢結辜恩未報受屈難伸書此自白高昌寒食生能爲我一辯否]  
　　自分非情種辜他好護持不知　　福翻累苦相思　　酒熱衾温處更深語密時臨崖能勒馬幽暗豈容欺[  三十六江外史呈稿]  
[上海四馬路高易公舘籌賑公所經收三月廿一至三十等日賑捐淸單]  
　　今一日鍾西　太史交來京都北坊袁募二百廿五號册吏部松增茂聚爐興隆不厰三戶各銀　　十兩義泉盛店廣聚湧粮二戶各銀二兩同福舘永豐紙鋪興隆鐵鋪同興箱鋪昌順和木厰恆涂當恆通當恆潤當恆澤當恆濬當大生當公和木厰富昌木厰慶和堂匯澎樓天成窰天福窰義和窰東通和窰西通和窰裕盛窰桓桂窰天茂窰德茂磚三和湧磚億生磚廣表興德興鐵鋪祥盛鐵鋪廣盛鐵鋪袁國均三十一戶各助銀一兩以上共三十六戶共助銀六十五兩又三音源募六百六十六號册存義公百川通三晋源三戶各二十千文和豐號復生達大德玉巨興隆志一堂萬聚成恊成乾七戶各錢十千文純一堂錢八千文公合元恆隆光裕盛魁興泰魁義全泰永慶源恆復聚號萬聚長愼湧麗泉生乾元亨慶泉復德聚永十四戶各錢五十文謙合亨錢二千文以上廿六戶共助京錢二百十千文伸銀十五兩九錢又左幼鶴翁募六百五十九號册若萊生白雲散吏栖霞老屋三戶各銀二兩皆木子錢四十千以上四戶助銀六兩京錢四十千文伸銀二兩八錢又北城司何募六百九十九號七百號兩册北城司何銀四兩裕泰銀號銀二兩以上二戶共銀六兩又唐宅經募丁字十一號册錢任氏沈宅二戶各錢三十千文碧蘚舘女史　香舘二戶各錢二十千文錢陳連錢氏張李氏薇江仙舘俞沈氏陳沈氏邵賈氏余福氏延思堂沈景桓閣周黃氏唐老太太十二戶各錢十千文沈吳氏吳胡氏二戶各錢八千文吳胡氏程周氏蘭芬閣詠香閣敦仁堂鄭五戶各錢四千文周陳氏銀四兩唐余氏銀二兩朱施氏蕊琛舘女使二戶各洋一元以上廿七戶共助銀六兩京錢二百五十六千文伸銀十七兩九錢一分洋二元伸銀一兩四錢以上總共册六本共助京平銀一百廿一兩零二分由廣興昌匯來除平色匯費外照京平收到上海九八元一百二十一兩零二分○廿三日申園桶捐山東洋三元九角○廿四日漢口荼業公所寄來一千三百七十號册朱子後人洋二十元○廿六日少蘭氏洋三角○廿七日元芳洋行交來元芳公記銅洋四元○廿九日嶺南悔過子三十元○三十日元芳洋帳房節省端節筵費移賑洋十二元○以上統共規元一百二十一兩零二分洋六十六元二角銅洋四元 
[上海四馬路文報局内恊賑公所經收賑捐四月上旬淸單]  
　　初一日公大庄交來吳慶餘念椿先生潤筆移賑第三次一百元盛杏蓀觀察經手來五百元恆豫莊交來壽　　頤草堂二百元高郵丁銀齋翁募第二十一次王陳氏錢十千文姚芷卿淮城裕源號二戶各四千文淮城公源號二千文公善堂四百文樂善堂五百文誠心堂無名氏二戶各三百文荒唐獲罪人七百二十文實收洋二十元陳文丙善士一元果育堂募四十元本洋一元銅洋一元虛對開二個小洋五角錢二百文招商總局交來規銀二百三十四兩三錢一分八厘○急單彤源　交來蘇城潘仲溪翁經募第三十四次金小香翁募無名氏五十元蔣寳笙翁十元葑溪子募爲兒孫增福壽無名氏二戶各兩元潘莢庭翁募願成文子振記二戶各一元浙　安昌恆德號募宋恆德五元婁筠甫二元俞又新一元宋颺庭周恬波黃竹生魏蓮甫四戶各五角謝起宗祈福求嗣十元浙紹安昌謝正大米行募文海謝正大二戶各三元謝文智五元謝世相兩元謝世鴻謝詰舫二戶各三角周沈氏沈陽生朱燮桃潘明齋四戶各二角謝世德謝世正謝正昌潘寳齋四戶各銅洋一元謝黃氏銅洋二元謝易氏謝吳氏二戶各一元周幼齡謝韓氏二戶各五角謝蓮福六角實收英洋十五元銅洋九元無名氏五元山陰縣署交來劉桐蓀善士募桐蔭山舘誠一堂葉槐蔭季淮寳善堂劉愼德堂朱世吉堂林立雪書館程世德堂潘愼德堂張褚少湖觀文堂十一戶各一元詩禮堂虛對開一个章練塘公泰號怡養子募金裕泉胡仁壽陳心田朱帆春吳芝亭金益隆金斐記金仁裕曹運記汪修竹軒養正吳十一戶各五角金信古金益泰金達夫金源昌許秋翁五戶各一元胡畊方朱梓動程臨川沈雲山殷茂堂劉俊卿吳琢記沈俊卿八戶各二角吳綬丞沈維仁陸芝樵吳消記蔡芝香不留名吳友生凌榮福黃德修九戶各一角劉質記三角金子田二元朱擷芳五百文無力氏張四百文修竹軒吳玉記程少雲朱記四戶各二百文盧竹泉銅洋一元黃和美一百文于菱舟四十文湊記十三文實收英洋十七元銅洋一元○本日共收英洋九百九十五元規元二百三十四兩三錢一分八厘銅洋十三元虛對開三个本洋一元小洋五角錢二百文○附收江寗賑捐規元三十兩零四錢五分二厘英洋二元錢四十六文 
[上海三馬路與昌絲棧陳竹坪經募山東賑捐四月初三日第二百六十五次淸單]  
　　蘇州鼎和經募餘慶氏七十有九老人將壽筵移助規銀一百兩又募各姓節省點膳　　洋六元由申晉生莊交來○劉正泰經募十六戶共來洋十八元花洋四元銅洋一元○陳永銓經募陳永壽陳康鋆鄔魯釗鄔烈金顧岐山顧龍幡徐思源董春茂各洋一元鄔孝視鄔孝秀各洋五角以上十一戶共來着十元○縣前馮公舘經募四十二戶共來洋五元七角錢四百三十五文○大有膏店經募姜揖星無名氏李學海戴炳文劉奎叚連甫吳雪卿楊三記張壽記隱名氏二戶袁明甫以上十三戶共來洋二元足對一個小洋一角○萃芳園經募陳雨田盛廷卿謝月新孫章友俞永福各錢三百張仁循錢六百文施嘵榮張乾申韓榮生各錢二百李元壽錢二百以上十戶共來洋三元○萬茂藥號經募十五戶共來洋三元○盆湯衖徐藥寳經募十二戶共來一○大東門恆和當經募十六戶共來洋十元○恆和南貨號經募七戶共來洋三元○陸稿荐經募四戶共來洋三元銅洋四元錢四百文○萬泰莊經募成德堂洋一元陳省三何星齋胡西源各洋五角衆隱善士洋一元五角以上五戶共來洋四元○張恆豐廣貨號經募四戶共來洋兩元錢四百文○杏花樓洋四元洪吉如洋二元衆友洋兩元二角以上三戶共來洋八元二角○九千一百十五號王經募五戶共來錢六百五十文○永恆豆行經募三十九戶共來洋五元虛對洋一元小洋十二角○沈泰豐酒店經募七戶共來洋一元錢七十文○祥生和經募三戶共來洋一元○祥元正布號經募三戶共來洋二元七角○祥泰布號經募不留名洋四元五角又金飾一錢八分又銀飾五兩另九分又銅洋十二元又銅對開洋兩個又銅小洋廿二角另無名氏一戶銅小洋二角○森泰募九戶共來洋四元○徐才成洋一元○元豫號錢五百文○接元堂洋一元○乾裕衆友洋一元○生森泰洋一元○以上均係塔册○安徽許履謙江方舟經募申字單廿一戶共洋八元銀一兩另五分一厘由南市和泰號交來○大團黃懋吉洋十元銅洋一元由萬茂藥行交來○純嘏廬求合家平安洋四元陶光富銅洋二元○成大莊汪晉卿合洋一元和順坊洋一元春和莊經募十五戶共洋四元又無名氏銅洋一元又阮人和銅洋一元棄商求士人洋一元○雙溪無名氏洋十元保恆堂洋廿元南湖隱者洋三十元以上三戶共來洋六十元由衍大莊交來○由記洋一元祥記洋三角幸不留名洋三角黃陸朱共錢一百五十文義和洋八角錢廿文○琴川廬長生洋五元○無名氏洋四角陳友如保子病痊洋二元張綠初書潤洋共五元○本日共收英洋二百十元五角規銀一百另一兩另五分一厘金飾一錢八分銀飾五兩另九分虛對洋二個小洋五十七角花洋四元銅洋廿二元銅小洋三十四角錢二千六百五十文 
[上海四馬路文報局丙恊賑公所經收賑捐四月上旬淸單]  
　　初二日急單吳興天水氏祈闔家長幼恙愈安寧五十元○江裕輪船帳房交來金陵招商局文報處莊椿山　　翁手南京明資堂善士湘平銀一百兩太倉繆幼蘭翁爲内子久病續助求速愈六元蔣同春號交來繼龕主人十四元漕務南棧交來裝載漕糧船戶偷裝罰欵一元錢一百文杭省陳礎徴善士募泉唐洗心子祈病速痊十元陳宋氏祈病速愈四元韓茹記三元無名氏銅洋四元浙紹許守眞善士四元甯波府署錢念劬善士募漢銅尺齋三元子義氏二元銅洋一元○金閨福幼册淸芬室主人節省鰣魚資一元○本日共收英洋九十八元銅洋五元湘平銀一百兩錢一百文 
[果育堂經收上年十二月起至本年三月三十日止賑捐總單]  
　　沛國隱名氏本洋一元英洋一元隱名氏錢二百文九如軒主求三子病愈洋二十元姚全文洋十元東海　　天福氏洋五元隱名氏洋二元蔣載坤周鶴亭合洋一元無名氏洋一元安定采芝氏銅洋一元求安生虛對二元補過子洋五角共本洋一元英洋四十元銅洋一元虛對二元小洋五角錢二百文 
 
 

Page 12

 
 
   
 
