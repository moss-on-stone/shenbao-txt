# 1906 - 85 - 4911835

 

Page 1

 
 
   
 
 

Page 2

 
 
[電傳上諭]  
　　三月初七日奉 
　　上諭雲南鹽法道員缺著載林補授欽此 
[電傳宫門抄]  
　　三月初七日召見軍機張端本文綬傅蘭泰換珍珠毛褂 
[盛宣懷奏覆滬寗鐵路情形片代論]  
　　再臣准兩江總督周馥咨稱光緒三十一年八月念一日奉上諭有人奏滬寗鐵路糜費太鉅請减輕成本尅期完工冀早贖回而保公益各摺片鐵路關係緊要亟宜力求覈實自保利權所有滬寗鐵路工程款項著周馥陸元鼎切實查覆並責成盛宣懷早爲收回以重路政而杜後患原摺片著抄給閱看欽此咨會欽遵查照辦理到臣伏查滬寗鐵路英公司壁利南來議所欲甚奢借欵則連五年預備利息不逾三百二十五萬磅爭至估計工程核准用需之數始能售票僅准售發二百二十五萬磅矣估工則先定包辦二百十五萬一千六百八十七磅爭至每一英里不准逾六干六百六十六磅仍須隨時節省實報實銷矣完工限期則先定五年爭至三十九個月全工告竣照包辦限期而不照包辦價目矣購地則先定總公司如不能自備另售小票二十五萬磅爭至總公司無欵可籌亦不另售小票准在工程借欵内撥付矣收回年限則先定五十年或二十五年爭至十二年半卽可全數還淸註銷合同矣凡議一欵爭一欵璧利南久任中國總領事機械百出並有英使再三催辦其時正值臣在苫塊之中派令道員陳善言朱寶奎反覆籌議稿凡數易幸賴張之洞在兩江署督任内當令璧利南赴江甯該督又派員磋商增益而後定稿會奏經外務部路礦總局覆核欽奉諭旨批准旋由鐵路總公司會同督撫臣遴派道員林買峒等總辦購地局沈敦租等總辦管理處督飭總工程司格林森按照合同開標估價分叚趲辦 
十一月底爲止收欵計借票實收英金二百二萬五千磅照時價約合銀一千五百六十九萬餘兩又各銀行回息餘銀四十四萬三千餘兩又淞滬移存材科歸寗滬動用估值銀四萬餘兩支款計撥墊購地二十五萬磅合銀一百八十三萬五千餘兩又撥還淞滬路墊款一百萬兩又撥借欵利息英金十三萬五千磅合銀九十八萬七千餘兩又造路己用工料銀二百三十一萬四千餘兩存欵計存倫敦生息英金八十五萬九千九百餘磅照時價約合銀七百一萬六千餘兩又存匯豐銀行銀三萬九千餘兩又照合同分存通商銀行生息銀一百八十六萬九千餘兩又存各處未用材料及現銀一百十一萬三千餘兩據購地局摺報上年十一月底爲止收欵計銀一百八十三萬五千餘兩支欵計撥付購地收支局具領各叚購地及遷墳拆屋賠貼靑苗樹木薪費等項共銀九十二萬九千七百餘兩存欵計移交現銀五十三萬四千三百餘兩又銀行生息銀三十七萬九百餘両該局所購之地由上海起鎭江止共計一萬六百餘畆地契領據均己分别移交存局仍飭該局員等詳細造册具報至外國購辦材料臣曾選派前在江南製造局之工程司彭脫駐英監視開標估值均有報單不容虚冒又據格林森聲稱初到中國不甚知中國工料價目估計稍寛現己全工按照原估約可節省十成之一目下上海至無錫橋工土工全竣本年四五月間工抵無錫即可行車賣票江蘇人烟稠密貨物繁盛行車進欵比較北方未必短絀論者慮進欵不敷支用似不盡然以臣度之此路工程必較速於京漢不致逾三十九個月之限期此路用欵必較省於京漢不致逾六千六百六十六磅之限數此路還本若照十二年半全數還淸除造路三十九個月不計外爲時不及十年或須畧籌資本以輔車利之不足然滬寗成路以後再由本省分籌小數凑還借本較之他省造路之前須由本省蠆籌鉅欵始能成路者難易己顯然矣臣奉旨責成早爲収回意甚嚴切臣於遵議合同以迄派員開辦日夜以核實用款尅期還本往復籌畫於胸中所有宏綱細目己派管理處總辦道員王勳赴京一一告知後任並將以後本省應如何設法籌欵集湊母庸續發小票之處酌擬咨覆督撫臣以期早日收回而副原議理合附片陳明伏乞聖鑒謹奏光緒三十二年二月二十五日奉硃批覽欽此 
[本館接到左御史奏叅外務部專電初七日戌刻到]  
　　北京專電云御史左紹佐奏参外務部辦理交涉日極腐敗南昌敎案戕官辱國該部自揣如不能辦理應奏明請飭鄂督妥辦聞有旨著該部明白　奏（交） 
[本館接到福公司礦約不能廢專電初八日子刻到]  
　　太原專電云聞晋撫接到外部電略謂福公司礦約不能徑廢（匪） 
按福公司礦約晉民竭力爭廢前撫張安帥亦持之甚堅乃量移河南特補恩壽甫於二月二十八日接印而外部卽有是電大約恩與外部同具外交絕妙手段皆優於辦理不廢約者也 
[本館接到皖撫定期接印專電初七日酉刻到]  
　　安擾專電云皖撫恩中丞今日午刻到皖定於明日辰刻接印（士） 
[俄人把持黑龍江林業]  
　　初六日黑龍江將軍電告外務部謂呼倫貝爾及蘭州（譯音）兩處林業前經咨部作爲官産近派委員前往高麗接壤之葛爾巴山調查不料俄官勿出阻撓謂此項林業於中俄約事未曾定議之前中國不得遽行興辦譯字林報 
[請拒德領事索賠敎士被傷案廣州]  
　　日前 
 
 
 

Page 3

 
 
　　岑督電致政府云德國連敎士去年在增城被劫去銀二百餘元并被傷左足一案現拿獲匪犯姚亞才等訊明正法敎士傷亦平復并酌補醫治銀兩該領乃重索賠資按德約德人在中國被刧承緝官只認緝匪追贓不任賠償目下己格外優待乞力駁云云（務） 
[諭飭繕呈敎案要電京師]  
　　二月二十七日兩 
宫面諭軍機大臣近來各省屢出敎案辦理無不棘手嗣後凡有各省來電關於敎案者無論奏咨一律隨時繕單進呈以備參酌並聞政府人云日來京官因南昌敎案一事遞具封奏者甚多兩宫因之頗注意於此（和） 
[電知端戴兩大臣游歷丹國之原因北京]  
　　日前政府電飭端戴兩大臣繞道至丹國游歷茲探悉其原因係丹國政府因端戴兩大臣至歐洲考察政治而獨不赴丹國未免向隅因託駐京俄使璞科第向外部致意當由樞臣面奏兩宫己蒙准令前往游歷故有電知照兩大臣也（日） 
[練兵處將開大操會議北京]  
　　本年南北洋大操乃合數省之新軍章程必須劃一以免臨時有叅差不齊之虞日前各省接准練兵處咨文湖北則派常備軍恊統黎副戎元洪山東則派陸軍第五鎭輜重營管帶何參戎鳳山河南則派常備軍營務處吳觀察葑常備軍協統楊副戎榮泰直隷則以軍政司王士珍軍學司馮國璋兼充北洋議員現鄂東豫三省所派會議員均己陸續到京聞將定期開議矣（日） 
[奏准熱河添練新兵北京]  
　　日昨熱河都統電奏熱河朝陽府界連奉省向爲多盜之區兼之東省馬賊時勾結本地土匪乘機滋擾前雖招募馬步小隊分紥各處惟以地方遼闊不足以資分布擬請再行添練新軍認眞督練如蒙兪允俾得速爲招募藉資防衞業己奉旨允准矣（和） 
[電飭整頓駐防旗營京師]  
　　二月二十九日練兵處王大臣會議近因時事多艱朝廷以整軍經武爲要務惟八旗關繫根本至計尤宜力加整頓應電各省將軍都統迅將駐防旗營弁兵留心考察認眞訓練以期咸成勁旅其帶隊等官如有狃於積習委靡不振者一併開叅另換俾肅戎政（甘） 
[再致總商會令速接辦路事照會廣州]  
　　二月二十七日粤省總商會接到岑督照會速令商人接收鐵路事宜照會中謂前據廣東粤漢鐵路總局司道禀稱粤省幹路自黄沙至高唐計有十二英里先經合興公司修築過半祗以停工日久以致路基崩塌材料亦多失散此叚路工約需洋銀六萬元左右便可行車擬請先由官欵籌撥興修將來商股集成接辦再由商股如數歸還等由業經據情照會該商會查照嗣因本年三月十三日應還第一期贖路利息除將省佛枝路餘利儘數撥抵外粤省尚應攤還息款英金四千一百七十八磅十一先令五本士急須預爲籌措又經抄録借欵合同淸單及粤省應攤各期本息數目表照發該商會邀集議辦鐵路紳商趕緊籌議辦理並迅舉總理之人俾可早日集事各在案現訪查商人所收鐵路小股己有一百六十餘萬之多本地己如此踴躍加以外埠外省是應籌二千萬路股不難刻期招足本部堂寔深欣慰商欵旣有把握自可將路卽歸商辦惟前由合興公司交回粤路圖表契據簿籍儀器用具路軌機車房棧物料一切産業爲數至鉅爲物至繁又有三水佛山支路行車責成亦極重要且均係粤湘鄂三省公共物業非商辦總理舉定有人無從交收應由該商會迅卽邀集籌辦鐵路商人赶將總理人員刻日舉定開列銜名或由各商逕行禀報或由該商會代爲轉禀本部堂卽當據情入奏一面派員將路交商接收如各商所舉總理一時尚難定議亦卽由各善堂七十二行迅舉品行端正身家殷實明白公事之權理員數人刻日禀報先將路工接収本部堂極願早觀厥成深爲切盼由黄沙至高唐幹路一叚前因商欵尚未籌集故議先撥官欵興修以免路基材料崩塌散失現在商款旣己集有成數該段路工自可一併交商辦理母庸由官籌欵建築以歸劃一其本年三月十三日應還第一期借欵利息粤省應攤英金四千餘磅爲期己迫現時能否卽在商集路股照數撥付抑由官將本期息欵先爲籌墊俟奏明歸商辦理之後再由商欵撥還並即赶緊定議刻日禀復以憑核辦母稍稽延致悮還期是爲至要合就照會爲此照仰該商會卽便遵照辦理無違云云（我） 
[黄高鐵路限期告竣湖北]  
　　粤漢鐵路幹綫由黄沙至高唐一段初合興公司本先著手敷設自收回後粤省紳商自集股欵亦擬將此叚先修現己與日本鐵路工程師小松烋三郎公訂合同言定限期二個月告竣（公） 
[商部電飭將路款存定銀行廣州]  
　　粤路集股有成卽經電逹商部茲接北京商部來電云總商會轉凌朝康等漾電悉粤漢路事省垣外府外埠各商認股踴躍己開收小股銀一百六十萬餘元洵屬急公從事本部現准粤督咨稱集股事應責成該紳等認眞勸辦如能迅集鉅欵并將贖路欵及未贖之小票利息一概擔任由殷寔紳商具結按期指定某銀行歸還申明前項本息與官無涉此路卽奏歸商辦决無成見等因仰卽速籌計并詳細禀覆核奪商部沁印（我） 
[電查庫倫蒙旗礦産北京]  
　　日前商部電逹庫倫 
辦事大臣延祉略謂庫倫車臣汗部落礦産甚富且聞該處金礦苗線頗旺俄人久己埀涎何以坐失其利應飭委員履勘詳細查明或勸蒙王集股開採或歸官商合辦速卽妥訂章程辦理藉保利權並將地址苗質一併列表咨部以憑考察（諸） 
[電請爭回江省礦産北京]  
　　二月二十七日黑龍江將軍程軍帥電致外務部畧謂現在江省淸釐礦産查有漠河觀音山兩處金礦前經俄人私自佔據屢索迄未交回務請與該國公使磋議速飭交收以便自行開採（存） 
 
 

Page 4

 
 
[電覆奉省墾務難收速效奉天]  
　　奉天墾務前經廷用賓都統在慶邸前力言認眞辦理可獲千萬入款極少亦五六百萬故政府甚注意於墾荒一事己屢次電飭趙次帥竭力籌辦惟次帥悉心籌畫此事頗難急切奏效非寬期五六年不能辦有頭緒究竟放欵多寡亦難預定業將辦理不易情形電覆政府以免視爲奉省入欵大宗矣（右） 
[會議晋省添設稅關京師]  
　　日前各王大臣議及山西省煤鐵硫磺銷路暢旺獲利甚饒惟於釐稅收數太微推原其故皆因晋省向無常洋各關未免偷漏應飭該省巡撫酌核設立稅關其一切章程應與戶部妥籌辦理以重財政（貴） 
[中俄會商交收東三省全案十七續三月初二日]  
　　光緒二十七年正月二十一日午前十點鐘一刻率繙譯陸徵祥往晤俄外部大臣拉婚斯獨夫寒暄畢拉云貴大臣有何新聞揚云數日未見亦未接貴大臣覆信故特來詢問拉云條欵覆儒本大臣不能卽刻說出因戶兵兩部大臣本不允攺一字本大臣與之力爭幾至　龉始允稍改卽刻繕稿晉奏國主大約明後日可以送去惟此次定稿後不可再改或　押或從此不提此事楊云本國政府深願早了此事惟恐他國效尤耳今日政府己有電申斥李相與本大臣辦一專顧一面屢請定議不知各國環視乘機效尤近數日内未見貴大臣覆示前日向戶部約晤渠以事冗推托不知何故拉云貴國聽他國　宣不肯定議實負我大皇帝之好意楊云本國與本大臣深悉貴國好意拉云旣知本國好意爲何不卽畫押尚如此辯駁爲難耶楊云並非與貴國辯駁爲難實恐他國藉口效尤如約内無可令人藉口之處本國政府卽可允准畫押拉云約内並無可令人藉口之處貴大臣所說盡是空言楊云柯謂空言卽如第八條中國在滿洲蒙古不能自造鐵路英可在楊子江日本可在福建德可在山東一律照辦則中國主權全失永無振作之日矣拉云貴大臣前次面駁各節句句記得卽革職字樣小節亦未忘却楊云總請將要緊各節盡行删改使他國無可藉口拉云此語貴大臣向我說過千百遍我己熟記在心所有面交節畧曁貴大臣而駁各節均當一一斟酌正在擬稿帥刻晉奏國主後卽可送去　楊云此次擬稿均己照本國所駁各節删攺則我無話可說祇有畫押如未照改祇有請加上一條稱異日他國　中國藉口效尤爲難有俄國一面承當拉云俗語云凡事自辯卽自認本大臣不願如此條卽不欲認他國有可以藉口之處揚云據本大臣看來此約緩辦最好俟公約訂定後再商則無人干預矣拉云諼辦萬做不到此事條欵由中國傳播外人盡皆知之萬不能緩辦楊云旣不肯全攺又不肯担承並不允諼辦我承貴大臣與戶部如此關愛事前並不與我言明卽電李相李相亦不告我即請政府給我全權將此萬分棘手之事使我一人承當實在感謝不盡現在如此爲難祇好請朝廷另簡幹員或飭新使前來再辦我力竭矣拉云貴大臣不必着急我總竭力設法如我兩人商議不成無論新公使或貴國另簡另人則更議不成楊云旣承厚愛請速示覆拉云明日不能備齊後日定可面交言畢握手而散以上爲第十八次會議情形 
　　光緒二十七年正月二十二日午後三鐘半率繙譯陸徵祥赴俄外都大臣拉姆斯獨夫之約寒暄畢拉云昨日進見國主呈覽約稿並將貴大臣而言各節代奏奉國主諭此次接到貴國大皇帝來書情詞懇摯所稱往事朕己知過目下全仗大力始終成全則朕與億萬臣民同深感激云云並鑒貴大臣一番若心大爲感動命本大臣會同戶兵兩部將駁欵節畧悉心斟酌再加删攺務期如貴國大星帝之意當將諭旨告知兩部兩部始不敢堅持卽刻改定今早復呈閱批准惟此係末次奉國主諭删改不能再有更動須於十二天内畫押如貴國不允卽係開罪於本國主以後再不提此事務望詳細電告貴國政府並請從速照辦爲要楊云我大皇帝與我均深感貴國大皇帝及貴大臣厚意中俄舊好本無事不可商辦因各國藉口效尤故不得不祥如掛酌耳我當將各節詳　電告政府惟盼約内各條各國無可藉口之處方好拉云所有貴國改駁各節及貴大臣面駁各節今己删改此約畫押後本大臣卽登官報佈告各國議問何欵可以效尤滿洲係儀兵力得之誰能援例楊云貴大臣現定限期未免太促由此至京由京至陜往返展轉實來不及請再寛定拉云再加三天以十五天爲度總可敷用不能車寛本大臣當將畫押之件趕速預備我處繕洋文二分請貴大臣繕漢文二分辬來講解時以法文爲準楊云貴大臣所要者係木大臣畫押憑據旣有憑據則畫押之件可從容預備不必急急拉云此十五天内可以備齊接到憑拋卽行畫押楊云本大臣當先譯洋文慰酌字句再當照繙號碼電告政府字數太多須用兩天工夫格使處請遲兩天發電以便李相可以接洽拉云可以照辦俟禮拜四本大臣再行電告格使略稱約稿巳交限十五天畫押云前定禮拜五晚膳專爲貴大臣而設務望光臨楊云旣承盛意何敢固辭現值彼此公忙何妨從緩拉笑云倘十五天貴政府不肯晝押則我等不便見而乘此機會好朋友可以多敘一次楊云如此說來我當東裝以待貴大臣亦當將巴斯包爾預備我想當不至此請問幾點鐘前來拉云聽貴大臣之便楊云七鐘七鐘半或八鐘均可拉云七鐘半最好貴大臣喜食何業常爲預備楊云洋菜均極適口言畢握手而散以上爲第十九次會議情形（未完） 
[德京不認德相辭職之謡傳]  
　　初六日倫敦　云德京柏林官塲大半不認德相蒲盧親王辭職之謡傳 
[美國下議院之政見]  
　　日本得華盛頓電云美國下議院頗不以在斐律黄羣　各海日增兵設防之政策爲然 
[俄國内政之叢脞]  
　　初六日倫敦電云俄國上議院己奉俄皇上諭將尼特哈脫郡守及柯洛夫巡撫省釋該二人皆以主謀屠戳鳥弟薩地方之猶太人著名斯乞密脫中軍及凡與開黑海兵變之亂者其被戳之遺體己投之大海盖不欲民人之過其墓而憑弔也 
[意大利親王游歷日本]  
　　初六日東京電云大利國烏定奴親王浮定能曷姆培拖君乘坐巡洋艦開來白利亞號於昨晚行抵横濱將於禮拜日來此該親王抵東京後約駐節一星期日皇將於下禮拜一召見該親王並賜同午膳 
[俄國擬重振海軍]  
　　日本得華盛頓窀云俄國擬籌一百兆元爲增修海軍經費以期兩倍於日本海軍之强盛云譯字林報 
[英國干預那特爾行政之權]  
　　字林報接初六日倫敦路透電云英屬斐洲之那特　執政大臣己决定於禮拜五日將從前謀害警察之土人處決但英禮民部次官温斯吞翹其爾君電令靜候政府商酌從緩行刑那特爾首相初不允接受此項詡條惟那特爾總督麥考倫君竟遵奉英廷之命辦理那特爾政黨因之皆相率辭職並以英政府於困難之時加以干預頗爲憤恨云又電云英殖民部大臣額爾金伯爵在上議院殖民部次官翹其爾君在下議院答覆衆人之問詞謂那特爾政黨辭職之事除報章所載電傳外政府尚未接有消息額爾金伯爵與翹爾耳君並證明英政府飭令那特爾從緩處决之故盖欲預令英國兵隊籌備彈壓土人之擾亂也文匯報接初七日倫敦電云額爾金伯爵於上議院宣請挪特爾總督之公文謂旣得此明白之通告伊亦承認此等大事應由挪特爾自行决議挪特爾總督公文内叙述軍法裁判所之情事及政黨之辭職並云深信貴大臣現在當可收回成命因此事甚足激動急切之感情也額爾金伯爵答覆此事原與挪托爾政府有關英亦不始終干預惟以該屬地現旣有英國兵隊駐紮伊實有詢問此事始末之責且彼深惜該總督不早移文相告也 
[美國礦工約期罷工]  
　　初七日倫敦電云美國畢脫密納安斯勒塞脫煤礦礦工四十萬人約于西四月二號罷工 
[俄民政黨己占勝勢]  
　　柏林電云據俄京聖彼得堡所傳消息謂憲法民政黨于國會選舉己占優勝之地位云 
[美政府提稅則問題]  
　　柏林電云愛耳其西亞斯會議應行討論之事件尚多英國政府又提議酒精進口及稅則問選各欵譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[學部奏請宣示敎育宗旨摺]  
　　恊辦大學士學部尚書臣榮慶等跪奏爲學部初立請將敎育宗旨明降諭旨宣示天下以一風氣而定人心恭摺仰祈聖鑒事竊維學部爲通國興學之總樞臣等恭膺簡命夙夜悚惕臣榮慶前在學務大臣任内與孫家鼐張百熙等會同張之洞擬議章程奏經欽定設部以後事體尤多必提挈綱領而後條目可以擴張扶植根本而後枝葉因之發育若逐膚天而遺大體務虚飾而棄精神此臣等受事以來所兢焉引爲深慮者也考之東西各國之學制其大别有二曰專門曰普通而普通尤爲各國所注普通云者不在造就少數之人才而在造就多數之國民其民間有自立學校者則以庫帑補助之父兄不令子弟入學者則以法令强迫之貧窶不能成學者則貸公欵扶持之故其國中無論富貴貧賤男女長幼皆能知書通大義究其所以亦曰明定宗旨極力推行而己今中國振興學務固宜注重普通之學令全國之民無人不學尤以明定宗旨宣示天下爲握要之圖茲謹分别條目敬爲我皇太后皇上縷析陳之夫敎育之繫於國家密且大矣若欲審度宗旨以定趨嚮自必深察國勢民風强弱貧富之故而後脂滌除陋習造就全國之民竊謂中國政敎之所固有而亟宜發明以拒異說者有二曰忠君曰尊孔中國民質之所最缺而亟宜箴砭以圖振起者有三曰尚公曰尚武曰尚實近世目論之士襲泰西政敎之皮毛者甚欲舉吾國固有彞倫而棄之此非以圖强適以召亂耳東西各國政體雖有不同然未有不崇敬國主以爲政治之本者近世崛起之國德與日本稱最矣德之敎育重在保帝國之統一日本之敎育所切實表章者萬世一糸之皇統而己我朝深仁厚澤漸被歷數百年苟非狂悖不逞之徒斷無自外覆載之事比年以來宵旰尤勤孜孜求治稍有知識者皆曉然于主憂臣辱之義惟是文告所及不過都會之地冠帶之倫彼山野椎魯之民其於國家之休戚或瞢然而不知或漠然不以爲意此非民之無良也無以喻之則不曉無以激之則不動無以訓迪之則知識不進而忠義之氣雖發而不能中節是則司敎育者之責也日本之圖强也凡其國家安危所繫之事皆融會其意於小學讀本中先入爲主少成若性故人人有急公義洗國恥之志視君心之休戚爲全國之榮辱視全國之榮辱卽己身之禍福所謂君民一體者也我國夙稱禮義之邦忠愛根於性生感發尤易爲力欲謀普及敎育宜取開國以來列祖列宗締造之艱難創垂之宏遠以及近年之事變聖主之憂勞外患之所由乘内政之所當亟捐除忌諱擇要編輯列入敎科務使全國圥生每飯不忘忠義仰旡烈而思天地高厚之恩覩時局而深風雨漂摇之懼則一切犯名干義之邪說皆無自而萌臣等所謂忠君者此也自泰西學說流播中國學者往往誤認謂西人主進化而不主保守至事事欲舍其舊而新是圖不知所謂進化者乃擴其所未知未能而補其所未完未備不主保守者乃制度文爲之代有變更有非大經大法之概可放棄狂謬之徒誤會宗旨乃敢輕視聖敎夷棄倫紀眞所謂大惑矣各國敎育必於其本國言語文字歷史風俗宗敎而尊重之保全之故其學堂皆有禮敬國敎之室孔子之道大而能博不但爲中國萬世不祧之宗亦五洲生民共仰之聖日本之尊王倒幕論者以爲漢學之功其所謂漢學者卽中國聖賢之學也近年以來其國民之知識技能己足並駕歐美然猶必取吾國聖賢之名言至論日進學生而訓導之以之砥礪志節激發忠義况孔子生於中國歷代尊崇較之日本之敬奉尤爲親切無論大濉圥堂宜以經學爲必修之課目作贊揚孔子之歌以化末俗澆漓之習春秋釋菜及孔子誕日必在學堂致祭作樂以表歡欣鼓舞之忱其經義之貫徹中外洞逹天人經註經說之足資羽翼者必條分縷析編爲敎科頒之學堂以爲圭臬但學生各有程度則學課自有淺深高等以上之學堂自可力造精微中小學堂以下則取其淺近平實切于日用而尤以身體力行不尚空談爲要旨務使學生于成童以前卽己薰陶于正學涉世以後不致漸渍於奇袤國敎愈崇斯民心愈固臣等所謂尊孔者此也雖然忠君尊孔二義固盡人皆當知而行之矣惟中國當列强雄視之時必造就何等之國民方足爲圖存之具此不可不審者也中國之大病曰私曰弱曰虚必因其病之所在而拔其根株作其新機則非尚公尚武尚實不可也所謂尚公者何也列强競起人第見其船堅砲利財富兵雄以爲悉由英雄豪傑主持之故國到强盛而不知英雄豪傑間世一出不可常恃也所恃以立國者乃全國之民之心力如潮如海如雷霆而不可遏相親相恤相扶助不可解耳其所以能致此者皆在上者敎育爲之也其學堂所誘迪皆尚信義重親睦如修身倫理歷史地理等科無不啓合校生徒之感情以養其恊同一致之性質故愛國合羣之理早植基于蒙養之初是卽孔子之敎弟子孝弟謹信而進之以汛愛親仁也惟我國學風日變古意寖失修身齊家之事尚多闕焉不講至于聚民而成國聚人而成家所以盡忠義親愛之實者則更不暇過問羣情隔閡各爲其私通國之中不但此省人與彼省人意存畛域卽一州一縣乃至一鄕一里一家一族之中亦各分畛域今欲舉支離渙散者而凝結之盡自私自利者而滌除之則必於各種敎科之中於公德之旨團體之效條分縷晰輯爲成書總以尚公爲一定不移之標準務使人人皆能視人猶己愛國如家蓋道德敎育莫切于此矣所謂尚武者何也東西各國全國皆兵自元首之子以至庶人皆有當兵之義務與我中國天子元子齒于太學之義亦相符合各國謂兵爲民之血稅而天子乃與庶人同之眞可謂上下同心矣觀其師團以練兵海陸軍校以練將無論在校在營在操場時時如臨大敵號令一出雖崎嶇險阻冰雪嚴寒不敢息也雖飢凍漂溺顚墜以死不敢避也然而老幼男女徧國之人無不以充兵爲樂每徵兵令下得中選者骨肉親戚鄕里歡舞送迎懸綵誌慶則又何也豈皆逼於生事而樂於戰鬭耶抑攝於國法而不敢違耶實由全國學校隱寓軍奸童稚之時己養成則健耐苦之質地由是風氣鼓盪而不能自己耳今朝廷銳意武備以練兵 
 
 

Page 10

 
 
爲第一要務然欲薄海之民咸知捐一生以赴萬死則猶恐有不能深恃者何也餉糈之心厚而忠義之氣薄性命之慮重而國家之念輕也欲救其弊必以敎育爲挽回風氣之具凡中小學堂各種敎科書必寓軍國民主義俾兒童熟見而習聞之國文歷史地理等科宜詳述海陸戰爭之事蹟繪畫砲台兵艦旗幟之圖形叙列戌窮邊使絕域之勳業于音樂一科則恭輯辐家之武功戰事演爲詩歌其後先死綏諸臣尤宜鼓吹迄揚以勵其百折不回視死如歸之志體操一科幼稚者以游戲體操發育其身體稍長者以兵式體操嚴整其紀律而尤時時勗以守秩序養威重以造成完全之人格語云行步而有彊國之容記云禮者所以固人股膚之會筋骸之朿非虚語也臣等嘗詢查日本小學校矣休息之時任意嬉戲所以養其活潑之性也口號一呼行列是定出入敎室肅若軍容所以養其守法之性也又嘗詢查日本師範學校矣師範爲規制最肅約朿最嚴之地而擲球角力習爲常課運動競走特設大會其國家且宣法令以鼓勵之其命意可知矣中國如采取此義極力行之日月漸染習與性成我三代以前人盡知兵之義庶幾可復乎所謂尚實者何也夫學之所以可貴者惟其能見諸實用也歷代理學名臣如宋之胡瑗明之王守仁國朝之湯斌曾國藩等皆能本諸躬行實踐發爲事功足爲後生則傚至若高談性命崇尚虚無综于國計民生曾無毫未裨益等而下之章句之儒泥于記誦考據之末習非所用更無實際之可言嘗有泛覽羣籍而不能成尋常書牘之文精研數理而不能道日用簿記之法予人口實亦安用此學爲也查泰西三百年前其學術亦偏重理論自英人倍根首倡實驗學派凡論斷一事一物必有實據以爲徵信此風旣興歐洲政治敎育理舉諸大家遂爭以窮幽索隱之思發平易切近之理此泰西科學所以横絕五洲而製造實業之相因以發逹者遂日進而不己今欲推行普通敎育凡中小學堂所用之敎科書宜取淺近之理與切實可行之事以訓諭生徒脩身國文算術等科皆舉其易知易從者勗之以實行課之以實用其他格致圖畫手工皆當視爲重要科目以共發逹實科學派敎員於講授之際凡有事實之可指者必示以實物標本使學生知聞並進且時導學生於近地游行以爲實地研究之助與漢儒之實事求是宋儒之卽物窮理隱相符合方今環球各國實利競爭尤以求實業爲要政必人人有可農可工可商之才斯下益民生上裨國計此尤富强之要圖而敎育中最有實益者也抑臣等更有請者學術者本於人心關乎風俗者也上古學術之隆人心以正風俗以純後世人心漸漓風俗日薄而春斃轉受於學校科舉之制其始意非不甚善自士人以爲弋功名希利禄之捷逕而聖經賢傳遂無與於修齊治平科舉乃爲斯世病今朝廷停罷科舉廣設學堂倘不於設季伊始辨明義利以淸本原將在官者挾自私自利之見以興學爲士者挾自私自利之心以應選不特聖賢經旨禮敎大防日卽淪夷卽東西國敎育之眞精神學堂之眞效果亦無由得而科舉之弊仍納於學堂之中伏望朝廷雷霆渙汗振瞶發聾原本聖賢之經旨申明禮敎之大防用以激勵人心挽回風俗而學術之端實基於此臣等備員學校職司風化謹當振刷精神整躬率屬嚴辨義利崇勵廉恥自臣部各官及京外學堂敎員管理員均當以身作則行必踐言使學生有所取法更於小學堂修身課本時取此意反覆申明以爲國民敎育之始基就學之初不得以邀奬勵求速化爲志學成以後自不以博榮寵謀封殖爲心民德日新國維自固此尤臣等所日夜冀望者也惟有仰懇天恩將臣等所陳俯賜採擇欽定敎育宗旨頒布天下懸之京外各學堂如日月經天江河緯地凡屬臣民莫不欽奉臣等尤當恪恭敬愼黽勉同心虚衷心納羣言實力以求進境凡今日條奏之所己脏得實力行之條奏之所未及者隨時議之並令編書各員守定宗旨迅卽編纂中小學堂敎科書進呈之後一律頒發至各省所編敎科書亦必認定宗旨呈由臣部覈定然後許其通行庶幾一道同風而邦基永固矣臣等無任屏息待命之至所有擬定敎育宗旨請旨先行切實宣示緣由是否有當謹繕摺具陳伏乞皇庆后皇上聖鑒謹奏 
[奉省昭信股票展至夏秋截止奉天]  
　　奉省昭信股票核奬實官本擬四月截止嗣因所定章程除由俊秀奬從九品外並須加捐一府經歷方准上兌約共捐銀七百餘兩所捐者寥寥當事者刻擬展限至夏秋間再行截止（丙） 
[茶商設棧踴躍紹興]  
　　紹屬之産茶素來著名交易甚鉅如平水一帶近年以來均銷洋庄生涯尤盛茲因茶汛在卽各商紛紛到紹設棧復就山鄕建灶以便隨時烘焙較之往歳更形踴躍惟各山茶本悉遭春雪之損大半枯凋邇又隂兩連綿想今歳收成勢必歉薄矣（葉） 
[鎭道偵緝匪黨之計畫鎭江]  
　　署常鎭道陶榘林觀察於初二日通飭所屬各州縣團紳商民諭以偵緝之法略謂時事多艱梟會諸匪到處兖斥各州縣搶刦之案層見疊出其故由於團練單弱各墟村人民向無守望相助之圑體也茲本署道思得一法嗣後遇有匪徒擄掠如無團練抵禦或有練丁而寡不敵衆則俟匪刦後携贓他往之時卽選數人尾隨其後凡有經過村莊卽商請該村酌派數人以助耳目務必偵明該匪等窩踞處所派人赴附近營團密報似此辦法匪巢易覓匪類亦易就擒云云各屬奉文當卽遵照辦理矣（要） 
[分别懲儆緝捕不力蘇州]  
　　蘇城大井巷惲紳炳孫家被竊衣服飾物一案失贓甚鉬日久無獲現經警察總局詳請將中路總察楊丞嘉午武捕員外委鄭宜富各記大過一次四段文捕員典史歸祖望卽行撤差以示懲戒（吉） 
[京師瑞雪北京]  
　　京自去歳入冬雪澤稀少田地枯乾現届春種之時農民正深焦慮上月二十八日子時忽降大雪直主申刻尚未開霽此雪甚屬深透農夫己轉憂爲喜矣（諸） 
今日尚有各省新聞及本埠新聞均列入第三張閱者注意 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[蘇臬鄭重命案蘇州]  
　　邳州民人張藻赴京呈控伊弟被典中同夥毆傷身死一案由讞局審明係屬誣告將張藻照例擬以軍罪解經臬憲復審因細核屍格腎囊有傷恐非發痧身死己飭令將全案人証發回邳州調取他縣暗練仵作開棺相驗辦明死於傷死於痧訊取供結詳復核辦（永） 
[臬批長洲縣拐逃案蘇州]  
　　某姓僕人許元之女被拐犯王貴誘之而逃控由署臬陸廉訪批示云該犯土貴誘拐爾女同逃卽使爾女不因此自盡而照和誘本例問擬巳罪干軍戌况曾充三使事後復糾同黨羽尋釁滋擾形同亡命情節尤爲可惡蘇省近來拐風甚熾全在地方官遇案嚴懲若輩稍知儆懼倘因該犯曾當局差受人請托稍涉徇縱使姦拐匪徒更無忌憚民間亦何賴有此官長耶除札飭長洲縣立提該犯王貴並傳同應訊人証切實研訊照例詳辦母稍瞻徇外著卽知照（且） 
[両崇兩級學堂風潮之餘波松江]  
　　前報紀兩崇兩級學堂爲楊經理兆椿意氣用事之故致楊趙何三敎習難安講席相繼辭去諸學生亦全班停課是諸學生於楊敎習等其感情可謂深矣夫學堂爲造就人才之地無完善之敎員則學堂不能成立無多數之學生則學堂更汉脂成立乃楊經理竟用强硬手段叱責敎員并飭退學生至二十餘人之多另將狼狽爲奸之人充當敎卝且在外揚言謂楊趙何三敎習挽留不得用敢另聘實則并未挽留在楊趙何三敎習之去畱固不足惜而此二十餘名之學生無辜被斥向學無門是何忍歟是何忍歟宜松江學界中人大動公憤具禀申訴想華邑尊明鏡高懸必能爲此二十餘人申明公理也（容） 
[淞防營大加整頓吳淞]  
　　南洋第八標淞口防營自周太史維藩於初四日接統後將各砲臺弁勇亟加點騐將整頓情形電禀江督聞第一二三三營官裁汰改爲一統並增敎練官一員其餘每勇丁百名設一兵目及書記各官俟督練公所批回再行照辦（川） 
[馬路限日工竣吳淞]  
　　淞浦馬路自開辦以來屢遭天雨陸續挑墊泥土頗費工資茲於日前諸董事會勘之下飭工頭張某迅速建築刻己添工鋪墊石子限日工竣矣（川） 
[廣肇公所上公廨禀]  
　　廣肇公所紳陳維翰譚國忠李鍾俊陳啓康司徒懷黄以權等禀爲事關風化據情禀請公祖大人核辦初七日因鄧余氏投詞集公所同鄕不期而至者數百人均指責曾阿華曾剛四恃强串同包探陳三及巡捕於初三夜打毁鄧氏之門强搶閨女有同居鄰里見証環請禀辦前來董等即詰曾阿華曾剛四據訴言語支離亂指鄧姓名字而謂有禮書三代串出僞媒梁劉氏所供更謬竟云不識鄧之家長而謂有主婚旋詰鄧余氏及其家長鄧澤南均云確無與女許字之事再據鄧余氏云有一日梁劉氏自稱養女文定不敢與其姑知租借鄰屋過禮請氏前往相帮而過禮後又謂不便卽携餅食回家暫寄氏處復查詢鄧余氏同居麥永年據云初三夜亥刻梁劉氏扣門而入直至鄧余氏住室哀哭求救云有媒女逃走求借鄧氏女代嫁鄧余氏卽罵其狂妄斥逐其出門不料子刻復來帶同多人毁門而入蜂湧上樓强搶鄧余氏之女幸鄰里聞喊齊出阻止不至搶去曾阿華等尤敢硬　鄧余氏前去迨丑刻乃放還其鄰里亦云共聞共見照此各供實情顯係曾阿華曾剛四恃强欺陵鄧余氏寡婦串搶鄧余氏之女槩可想見董等復再細查查得曾阿華曾剛四所開廣恆安廣鴻安烟間常窩包探等時與梁劉氏串插生端原非安分之輩今敢串包探陳三邀同巡捕串梁劉氏作媒於夜深打毁鄧宅之門强搶閨女雖未搶去有甚於行刦未成律有明條罪難寬恕而包探陳三知法犯法罪加一等實在近日虹口一帶土棍串同包探無惡不作直懦受害非輕用敢將鄧余氏投詞並鄧宅訴詞送呈鈞鑒惟求憲台飭差立提曾阿華曾剛四梁劉氏陳三到案澈底根究一律懲辦俾芟强暴而維風花實爲德使感戴上禀公祖大人　賜施行（外） 
[鄧余氏上公廨禀稿]  
　　具禀寡婦鄧余氏年五十八歳係廣東新會縣人住治下桃源坊第二百零一號門牌屋爲土棍恃强欺寡串搶閨女乞恩迅提究事竊氏有子四人均商漢口祇有兩女待字閨中初三求突有舊鄰婦到家哀稱與人做成一媒該女子臨期逃走求氏俯憐氏卽正言斥其謬妄不料該鄰婦去後旋帶曾阿華曾剛四率同包探陳三林與華捕等毁門而入直至住室强搶氏女幸同居麥永年夫婦同聲喊救鄰里齊出阻止不至搶去而曾阿華等胆敢率捕拘氏到捕房而捕頭斥之不埋復敢拘氏到廣鴻安烟間以强硬手段成迫至兩　鐘之人始放氏歸家查曾阿華曾剛四原俄土棍向開廣鴻安廣恆安烟間窩贓奸歹恨串包探無惡不佑今欺氏寡婦串同探捕深夜毁門入室强搶良家閨女目無法紀迫得禀叩台階乞求飭差迅提曾阿華曾剛四到案訊究照律懲辦以儆强暴而安良善實爲德便感戴上禀大老爺恩准施行（外） 
[星使回滬]  
　　出使義大利國大臣許靜山星使前日乘公司輪船回華在天后宫行轅駐節（當） 
[袁大京兆定期赴粤]  
　新授順天府府尹袁海觀大京兆因公定期十三日起節赴粤委製造局提調李平書明府隨同前往粤督岑制軍發電來申屇時當派兵輪在香港伺候迎迓故大京兆擬乘公司輪船開赴香港換乘兵輪抵省（寶） 
[法副領事拜會上海縣]  
　　昨午三下餘鐘法副領事魏武逹君偕同繙譯惠君至上海縣拜謁邑尊汪大令商談要公（事） 
[英將來滬查察西國團練兵]  
　　文匯報云統帶中國南方英國陸軍兵隊之哈敦少將與屈乞斯探少佐由香港乘中國皇后輪船於今日抵滬考察上海之西國團練兵 
[閘北决議開辦警察]  
　　閘北巡局擬改設警察一則己志前報茲悉局員唐二尹己奉道憲面諭决計舉辦先飭二尹預籌度支惟苦尚無妥欵因該局所收各店戶月捐每月共祗洋數十元各戶尚有積欠須由局董措墊也（力） 
[禀覆勘修馬路工程]  
　　滬北靶子路卽北河南路由余升道興築後因漸損毁經袁升道派委估修近又毁壤不堪由工部局照請新道瑞觀察欲代興修觀察以路在華界未便代修爲詞除照復外一面札派水利局員兪夔坿明府前往丈勘估核在案茲聞兪明府己勘估明確禀復到道略謂勘得該路實己損壞自應雇匠興修茲令前修吳淞馬路之匠頭張渭源估計修費須洋三千八百餘元後令翁森記渭生記估計祗需三千四百九十九元八角較之張所估略少自應責成該工頭限二月完工等語己奉觀察核准矣（資） 
[開砌溝井]  
　　總工程局總董查得滬南内外各街及新馬路等處隂溝淤塞每逢大雨積水成渠故己飭匠於新馬路一帶先砌溝井然後將裏街各溝接通以疏積水業己開工開砌矣（寶 
[路燈換新]  
　　南巿裏街等處現因電燈一時不及裝設所有前設天燈均己破壞不堪日來故將北首一帶碎燈一律換新以便行人尺 
[飭查書籍及翻刻史略官書]  
　　公共公廨讞員關司馬接商 
 
 

Page 18

 
 
　　約大臣吕尚書電政大臣吳侍郎函稱租界内有時新中新兩書局出售大臣評議一書語多悖謬且與國體有損查此書係苦學社所著再史略一書係官書局藏板刻有人翻刻出售由劉姓經理其事迅即查明究由何人翻印劉姓乃係何人一併詳查速覆等因司馬故於昨日飭差訪查矣（力） 
[飭屬拿辦蟻媒惡棍]  
　　浦東各鄕各鎭每有蟻媒惡棍搶孀逼醮以及誘女價賣爲娼等事實於地方風俗有害近爲滬道瑞觀察訪知以此風斷不可長札飭所屬縣局一體嚴密拿辦（嚴） 
[掘菜肇釁]  
　　昨晚有鐵路小工湖南人多名硬有閘北十一圖徐姓田内掘菜被徐之鄰人某甲喝阻互相口角甲手中携有掘泥鐵鏟突被某乙奪去戳傷甲之脚背血流如注扭赴巡局喊控局員唐二尹諭飭地保查明起釁實情再行訊核（力） 
[俄兵滋擾粤妓院]  
　　美租界斐倫路陳瑞英粤妓院前晚突來俄水手多名乘醉滋擾並擊毁門牕等物而逸由妓報捕請究捕頭飭自投俄領事署控告（似） 
[訂期會訊砍斃印人案]  
　　王阿狗砍斃印人立開一案昨日縣尊汪大令接英副領事照復準於初十日午後至縣會審（事） 
[上海縣案]  
　　法公堂函解虐斃烟妓之陳七等一男五婦到縣前晚奉汪大令提訊陳七卽勝千供與姘婦楊金林在小東門外開花烟問有妓四人順寶鳳寶身患瘡毒鼡令接客以致順寶斃命鳳寶亦己垂危故與陳全林掣同財寶富寶及傭婦仇徐氏等逃赴揚州是實汪大令以蒞騐順寶尸身時慘不忍覩且鳳寶送至並育等堂木幾亦斃該龜鴇虐待烟妓殊無人理判陳重責五百五十下金林掌頰一百下押嚴辦財寶富寶發堂擇配二房東蔣阿寶縱陳等逃遁秉機騙陳洋四十元判交保還出洋廿元仇徐氏無干省釋時有順寶之夫張炳生投案求伸供稱陳氏誘令小的借伊洋十元逼令典妻被虐斃命大令斥張不應無耻典妻喝責三百下叱退○城内外各織帶作每夥織帶一條作主洽錢一百廿文該夥日償作主飯錢三十五文今因作主徐錦元每帶祇發一百飯錢須貼七十致學徒陳根阿小等邀同各作學徒數十人向徐評論由北局巡士拘拿王宗六等十一人到局暫押有姜桂祥闖入北局巡長阻止被毆一併拘解到縣汪大令立予訊究王宗六等供徐違背定章日後不能度活大令斥其不應聚衆滋事姑念各人年均未冠飭將稍長三人掌頰一二十下以儆忽聞宅門外喧聲輛起大令飭差查問禀有織帶作夥二十餘人執香呼寃大令命卽帶進訊得陳根阿小亦在茯内喝責五百板押辦共兄陳長林責二百下交保後再肇事惟長林與行頭是問姜責三百下餘人或責二百下或掌頰一百或五十下年幼者概行斥釋徐錦元諭飭以後不得扣減工價浮索飯錢違干提辦○吳了頭之妹向在妓院傭工去冬英界罷巿其妹將金戒指及洋十餘元寄於了頭轉寄堂兄吳阿福桶内翌日了頭阿福等俱挑酒釀担出外貿易被人碎桶竊去當經了頭之父具控大令訊得金戒銀洋之外尚失烟袋皮褂顯係外賊所竊判各斥釋不追○北新涇巡局勇目鄭廷甫勒索賭規被毆身死案内牽涉被押之金阿土一名刻因患病禀請大令訊無干涉判卽開釋（嚴） 
[總工程局紀案]  
　　副裁判官陳良玉二尹帶同包探人等在各街查看拉圾查得荷花池左近楊姓明瓦房當街晒衣有違新章諭飭收進不服當將房主楊順卿卽阿八帶局提訊之下判罰洋五角以儆○包探拘獲竊賊小南京搜出當票多張解請陳二尹訊究該竊供住楊家渡小紹興所開之客棧内尚有同黨阿弟阿四二人二尹當飭探拘拿王阿四吳阿弟到案判各黄手心三百下押候吊贓核辦○十五鋪甲夥湯錫臣延不將淸道捐繳付由范董片送至局陳二尹諭飭赶緊激淸延干究辦○李阿生在大碼頭竊賣糍飯之陸子朗灘銅元被獲送究陳二尹判貴手心一百下押捕房三天（尺） 
[英美公廨早堂案]  
　　杭州女子顧寶寶年十九歳被吳仁昌誘來滬上送至其姘婦韓薛氏處氏將女之衣洋吞没驅逐門外女国在街哭閙爲包探陸協應查悉實情拘入捕房昨日解究女泣訴前情並稱被吞綢衣四件布衣十餘件洋二十元訊之吳供此女願回來申有表兄徐子賢可証傳訊徐供該女有母無父不知如何爲吳所誘韓薛氏供並未責打關司馬商之德麥副領事判韓交官媒押四禮拜吳押候核辦該女甘心被騙咎由自取著交官媒押兩禮拜後備文移遞仁和氏傳母具領○船戶梅老珊裝運保和絲廠繭子割竊一百餘兩山包探解究保和廠執事供查得有割痕之包甚多併有割竊之木棍一根現存捕房訊之梅供詞狡賴司馬以贓証確鑒判押捕房兩個月○侍者李順卿與友同至廣東路順興飯店吃飯起釁搗毁碗盞店東華炳記報探拿究司馬判李罰洋十元充公外再罰洋六元賠華碎碗完案○雉妓王寶玉在四馬路强拉押客高瑞生不從刁唆小流氓强搶高之　鏡打傷而部撕破衣服昨由包探解究司馬判罰洋十元充公外押兩禮拜○過犯王金桂竊王義生衣服由探解究判還押捕房候再定罪○李啞子竊鄰居陳光富家銀水烟袋由控解究判押捕房一月贓給陳領○金喜汪竊陳龍生家棉衣由捕解究判押三禮拜○趙徐氏李劉氏王陳氏串竊怡和廠洋紗由捕解辦判各押官媒三天各罰洋三元充公○陳阿榮竊祥生廠舊銅由捕解辦判押捕房三禮拜○梁阿蘇打破車夫王阿四頭額由捕解究判押五天再罰洋五元養傷○湯安仁竊榮記洋紗由捕解辦判押兩天罰洋兩元○楊阿二王坤因張金裕酒醉與邱俊仁打架違章由捕解辦判各罰洋十元邱己受傷寛釋○黄慶郎竊錢貴卿衣物由捕解辦判押捕房兩月○吕阿莊前因攫表案訊辦釋出金向原省湯阿四藉端行兇並攫去洋三元四角報捕解辦旋有吕之店東某甲投案請保司馬判准保去原告如有見証再行傳訊○波彌文洋人控張俊淸收買水鑽賊贓中西官訊無証據判卽開釋邀証再訊在案昨日洋人投稱有出店人可以作証司馬判下禮拜六覆訊核奪○女人馮寶妹以僞單向黄步蟾押洋五百元逾期不贖一案昨日由探將馮傳案司高判交官媒押候過堂訊追（當） 
[法租界捕房發落]  
　　張恆生與李六携一女孩來滬售賣被探緝獲解廨張供女孩由某客帶至輪船一同到滬抵埠之後客忽不見故此留在船中並非誘拐奉判孩送普育堂留養待家屬認領在案昨日大令蒞捕房發落張供如前李袁求寛宥太令准李交保開釋張押一月再核○陳順興控房客王長松積欠房租洋十二元昨由司帳張永生扭請究追大令判姑交保限五天交淸完案○小車夫朱阿福高洪正代某報關行裝運藥材乘機肆竊爲行主周伯陽控發奉判押追贓洋廿九元迄今未交分文昨周投請比究朱高同供須有一人保出方可措交大令准高交保限二天將洋繳案○木作頭楊裕堂被小包作頭沈海泉控欠工洋二百三十元奉判交保限日理還詎置不睬昨傳保人沈少卿不到故將沈子晉發提案押候嚴追○陳金生迭次犯竊上年由捕拘案判押三月業己滿期經探送案請示大令以其屢犯不悛飭送改過局監禁一年○陳錦章扭控王桂林掩入灶間園竊求究並稱上年曾失衣物亦係被王竊取大令判押廿天（臨） 
[美租界捕房事]  
　　李善庭乘腳踏車行經西華德路將四百八十九號捕撞倒該捕以李未鳴車鈴拘入捕房由李存洋十元釋出候訊○東洋車夫曹金奎推車至海寕路與陸運壽東洋車互撞損及車极索賠互扭由捕一併拘究奉飭照修了事○高連順在西華德路向張仁財索欠口角互扭至捕房聲訴捕頭以錢債不理○馮阿星報稱住西華德路前晚失去女孩二口一名夏香一名仁香請予飭查捕頭准之○陳財法掩入漢璧禮路沈阿火家圖竊由陳扭入捕房奉飭押候量究（似） 
來函 
[振武宗社書記員報告]  
　　丹徒張詠韶來函客冬肅函詳告誓不吸食鴉片視如仇敵並遵簡章廣勸親友等諒邀洞鑒詠自經貴社註册後逢人苦勸不遺餘力詳述鴉片之害耗財耗體最爲無益其始嗜者以詠之勸爲獃似均不以爲然迨後知詠之所勸語實情眞漸生恂悟相戒不食者己少宵人惜巿上所售戒烟藥品每多帶引聞鵝郎草之善而苦不認識頃見時報有隨報附送此艸圖說心竊喜焉不料並不附來詢諸送報人據稱未見心急之至因思社長具此一片熱心創斯美舉印送　說除報中隨送外諒有存者如蒙不棄敢乞賜我數張俾得仿刋分佈推廣勸戒想亦熱誠者所深許也茲將己吸鴉片受勸不　者十一人張鑑疾張理廷曾植三高仲生趙禹州萬步階陸天爵周仲村王淑卿洪樹聲賈保如未吸鴉片勸受不染者二十八人 
 
 

Page 19

 
 
　　陳子均張子卿黄紹文范星樓鮑長春葉汝珣馮建璜唐雨田藍瑞芙郭玉光田綬春盧天成吳玉波蔣燮臣張鐵君顧楚卿王厲春仇俊傑樊奉軒種亞南路滌生楊秀春張秋園顔少卿柳鷺汀李質卿童子鴻岳漢臣有癮擬覔良方待戒者七人尹洛臣張硯和吳重光閭洞春毛甫年黄明卿尤紹芝○蘇州振武支社來函云接昭文新巿鎭許錫卿徐竹蔭王善初翁心海李景淵陸錫濤徐少英王德亭陳幼梅徐蓬生吳瑞芝等公函願擔義務設立支社又同志馬贈章林序齋盧文華賴玉卿徐浩然張振玉諸公均誓終身不吸鴉片○九江馬鈞立來函自去冬貴社禁烟簡章宣佈每欲糾合同志創立支社喚醒一部分之慒懜振作一部分之精神何如初到此帮知音者渺未能遂我初願對於社會負疚實深今見貴社隨報分送鵝郎草圖說歡讀之餘動感觸之念然貴社所發之單僅上流社會寥寥可數之閱報者與下流社會無與焉崇憲敢請貴社賜寄二百張來以便代爲廣播期其普及於鄕鎭之間使多一遵戒之人即少一吸煙之人區區愚意諒蒙洞察（後畧衢州玉山黄法乾來函去冬承寄簡章一分送） 
閱報至鵝郎草圖說業己印成快慰之至務望飛速賜寄高原下隰之處尋所對樣之艸倘亦受蠱之幸乎（後畧）虞東戒煙會函云敝鎭近由聞君安瀾發起倡立戒烟支會每逢星期開會演說會内則贈藥戒徐會外則竭力勸戒贊成頗多用特函索貴社自禁鴉片章程（後畧）醫學研究所顧賓秋函云逵與正誼小學堂敎員陸沛若徐省之等率學生六十人誓不吸食鴉片又與醫學研究所各警員於臨診時力勸病人勿因病而吸鴉片敬乞登册再敝醫學所爲强種衞生而設吸烟纒足二者實爲吾中國忿弱之根因於斫究醫理之餘發明二者之害有不可不戒徐者特爲刋單分送（後畧） 
 
 
 

Page 20

 
 
是奴才等所管之算學雖有國子監算學之名而所學之課程均係欽天監專門之學且諸生報滿時試以日月變食天文算法明敏通曉者分别滿漢以天文生補用歷經辦理在案惟查奴才等所管之算學名實本未允協現經奉旨國子監事務歸伊學部奴才等公同商擬請旨可否將國子監算學改爲欽天監天文算學事隷欽天監奴才等未敢擅便如蒙兪允其宋盡事宜奴才等再行妥擬章程奏明請旨遵行所有酌擬改隷緣由理合恭摺具陳伏乞皇太后皇上聖鑒訓示謹奏光緒三十一年十一月二十日奉旨依議欽此 
宫門抄十二月二十七日徐世昌等謝調授署缺恩紹英張仁黼等同鄕官謝恩奎順謝八座次序恩慶王全福各請假十日希朗阿續假五日增崇續假十日王福祥續假二十日植公續假一個月内務府奏派遞酒派出賛巴勒諾爾布召見軍機多爾濟帕勒穆 
　　黑龍江將軍逹等奏請旨飭下商部並正黄旗滿洲都統如果該參領瑞徵到京應飭其迅速回吉淸釐餉項片逹桂等片再吉林前因開辦工藝廠經前將軍長順委派花翎副都統銜記名副都統卽補參領瑞徵前往粤滬等處勸集商股購備機器招募工匠以資興作曾於光緒二十九年十一朋十六日附片具奏在案嗣該員來禀欲謀爲議員署將軍富順因其股欵曾否招妥未據禀報不卽咨派該員旋於上年秋間回吉詢以招股之事據稱業己集妥滬粤鉅商劉維信等六人銀三百萬兩詰共有無訂立合同憑何作證則又含糊其詞是以前准商部電詢議員之事富順曾以似無把握之言咨覆迨奴才逹桂接任後據該員面禀己在本省就地招集股分建造工局房屋念八間並擬造廠屋二百四十間等語查通商惠工乃目前切要之圖旣有此基礎不難次第推廣奴才等正思竭力提倡爲吉省開此風氣保我利源詎該員呈騐試造各貨如洋燭洋胰紙掷煙吕宋煙火柴等類非購自他處卽假别人做成之物據爲己有且無一精良之品可以抵制外貨然工係試辦逐漸改良未嘗不可化臭腐爲神奇而不料該員之事事蹈空並無切實辦法卽所蓋局房亦係他人原有材料擬建屋出租經該員勸令入股改造者共規模狹小難以容衆姑不具論而所謂二百四十間廠屋則全屬子虚匠徒器具一無所有疊經奴才等飭令切實做去並將所招股分究係何人共有若干支用之外尚存若干遂一聲明以憑核辦去後詎該員輙欲赴滬催股並因奉到商部咨吉轉發批駁之禀更深悻悻遽將關防呈繳於十一月初三日潛自出省走後次日送到淸單三件諸多含混而虧空己有銀二千數百兩其中之虚糜浮冒不卜可知查該廠現雖無官欵在内惟旣係招自衆商公司集股自有一定章程不應雜亂如此該員爲一局之領袖亦不應擅自遠離殊屬荒謬相應請旨飭下商部並正黄旗滿洲都統如果該参領瑞徵到京應飭其迅速回吉淸釐餉項果查有舞弊情事再容核明參辦除咨商部查照外理合附片陳明伏乞聖鑒謹奏奉硃批該衙門知道欽此 
　　大臣瑞奏爲懇恩俯念地方緊要將世善仍留署嘉興府缺母庸隨同出洋出自逾格鴻慈片 
　　瑞興片再准出洋考察政治王大臣電稱奏調浙江衢州府知府世善充當隨員囑爲轉飭遵照等因伏查世善現方調署嘉興府缺該處地連江蘇爲梟匪出没之鄕非得精明幹練之員不足以資鎭攝世善蒞任經年撫治得宜境内賴以乂安實未便遽易生手該府紳商士民一聞此信急電禀留奴才體察情形權衡輕重覺宣力海外與撫字域中同爲報効國家之用出洋少一世善未必有妨考察嘉興去一世善殊恐有礙治安可否仰懇天恩俯念地方緊要將世善仍留署嘉興府缺母庸隨同出洋之處出自逾格鴻慈除由電咨復王大臣外謹附片具陳伏乞聖鑒謹奏奉硃批著照所請該部知道欽此 
宫門抄十二月二十八日李殿林等同鄕官謝恩莊山母庸帶領引見謝恩慶祺請假一個月橚貝子續假五日召見軍機貢桑諾爾布 
　　雲貴總督丁奏爲滇省保護鐵路防營萬不可少餉項别無可籌仍請飭部指撥的欵解滇支用摺雲貴總督臣丁振鐸跪奏爲滇省保護鐵路防營萬不可少餉項别無可籌仍請飭部指撥的欵解滇支用恭摺仰祈聖鑒事竊臣前以滇越鐵路自省城以迄河口綿亘一千數百里現值開工不得不多派營隊彈壓保護當卽陸續撥出十營各分地叚駐紥以專責成所有薪餉津貼等項應劃歸鐵路經費項下支發以免糾紛而淸界限奏奉硃批該部知道欽此欽遵轉行遵辦有案旋准戶部咨該省二十八年三月奏將舊有防勇改爲續備軍二十四營此次派撥保護鐵路十營是否即有續備各營内匀撥且同是防營不過就附近鐵路駐紥未曾有勞逸之别所稱與本省防營不同殊屬未合鐵路經費指撥各省作爲購地專款自不得挪作他用應就章程内所定每月津貼四千四百五十兩内開支等因到臣應卽查照辦理惟滇省貧瘠情形早在聖明洞鑒之中頃者原以餉項奇絀不敷支放始議裁營就餉適滇越鐵路開辦洋員工匠往來如織需營保護是以將該十營移赴路工節節駐紥並在省蒙另招護兵二百名旣以藉資挹注亦免别生枝節實臣與該司道等騰挪調濟不得己之苦心也如非鐵路所需則此十營固可卽時裁撤以舒餉力且每月津貼僅四千四百餘兩卽無員紳等薪水夫馬各項開支亦萬不敷多營之用而鐵路所經綿長千里尤非多派營隊不足以資分佈彈壓至若往來保護日夜巡察其勞其苦較之各防營實有過之前因專作護路之營無論何事不得輕調是以聲明與各營微有不同薪餉津貼均劃歸鐵路經費項下支發以免糾紛茲准鐵路經費應作爲購地專欵不得移作他用而此項路營旣萬不可少滇餉艱窘復别無可籌路軌經過地方均屬荒僻之區原紥要隘各營亦難再事抽調再四籌維惟有仍請每年指撥的欵銀十六萬両解滇供支以維大局而固邦交據雲南鐵路善後各局司道會同藩司劉春霖等詳請貝奏前來臣查滇省餉項窘追迥異尋常該司道所請委係實在情形合無仰懇天恩俯念事關交涉勢處萬難敕部指撥的欵銀十六萬兩解滇以供支用大局幸甚微臣幸甚除咨部查照外謹恭摺具陳伏乞皇太后皇上聖鑒訓示施行謹奏奉殊此戶部議奏欽此 
 
