# 1895 - 297 - 4908091

 

Page 1

 
 
[新印各書籍發售] [  圖書集成局啓]  
　　欽定二十四史全　　　　　　○　定四史書實洋四元○隨園三十六種洋五元○刑案匯覽洋七元○資治新書碼洋一元五角○潘頤福　豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚　碼洋三元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶算平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科　純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此佈 
[擴充報務議]  
　　日報之法創自歐西初行不過一二國國不過一二館今則閱報者愈衆報館亦愈多每國多至數百家每日售報多至數百萬張苟爲無益於人之事亦豈能如此之日新月盛哉雖報之名不一而用意立法則皆同無論政事之得失商務之興衰軍旅之强弱民情之向背物産之良窳上自政府機謀下至編民細事無不筆之於報俾國人一覽而周知西人士女無日不閱亦無人不閱卽手胼足胝之輩亦必日買一紙閱畢後下田耕作大有牛角掛書帶經而鋤之意所以智慧日開聰明日闢工藝則精益求精人才亦盛益加盛始惟知一國之事而今則天下之事無不知矣始惟知大概之事而今則細微之事無不知矣益以鐵路之往來迅速電綫之消息通靈一日之間人皆以先睹爲快此西人所以獨得風氣之先也中國向惟京報耳所載者上諭而外惟朝廟之大典百官之升降以及内外臣工之章奏閱之者除京外各衙門外惟官塲仕宦之家日置一册其餘商買人民一若不相干涉有從未寓目且有不知京報爲何物者無怪人民之相安於簡陋也通商以後風氣日開見聞日廣日報之風漸及於中國中國之人亦漸喜閱報不特外洋之事時有所聞卽一國之事向之不見不聞者今皆見之聞之矣所謂京報近亦載在日報之中閱報者卽不相干涉而亦無不一寓目焉日報之有益於人豈淺鮮哉所惜推行尚嫌未廣風氣尚未大開就中國四百兆人而論四百人中有一人閱報則已有一百萬人閱報矣况識字之人豈正四百人中一人哉然苟能有四百人中一人閱報以一百萬張按省派之則每省可銷報四五萬張一報館每日能銷萬張足敷開銷一省之中可立四五報館亦不必皆在省城之中一省之中皆有水陸通衢要道之所如江蘇之上海直隸之天津湖北之漢口皆可設立報館者也乃現在僅有上海之三報館及天津之直報漢口之漢報雖各館所銷之多寡不等而合計每日不過四五萬張而欲使天下之人盡知報上之事不亦戞戞乎難哉且不特天下之人不能盡知報上之事而報館止此數所銷之報亦止此數執筆者止此精力延訪者止此見聞亦安能盡天下之事盡登之報乎上海之報銷塲不可謂不遠無論各省皆有售賣之處卽海外各埠之有華人者亦按期彚寄然銷塲雖遠亦僅能於輪舶往來之地寄售若舟車不便之處則閱報者旣無從買售報者亦無從寄矣不惟窮鄉僻壤從未有報章寓目卽各省之各衙門亦未必盡能閱報風氣雖開而未能推廣將中國之事尚且不能周知而欲與談洋務是猶不出户庭之人不知鄉里之街巷東西而强之涉山川歴險阻其可得乎苟能各省設立報館如浙江曰浙報陜西曰陜報雲南曰雲報本省之報售與本省之人易於周到本省之人閱本省之報亦不至遲緩且本省之人訪本省之事登本省之報則事更詳明細切至於别省之事則各報館互相閱報以有易無將天下一日之事數日之間各處皆可周知矣上海爲通商要道消息最靈外洋一切情形各省報館不能不採上海之報而上海報館可以轉採各省之報而無容另延訪事矣前月廿九日本報紀西儒李提摩太在京師創設日報在京大僚皆深以爲然敬聞皇上亦甚韙其議近聞已就京報房中刷印間日出報京師爲首善之區有西友以開其先各省必有踵其後者况蘇杭等處又將開闢商埠日人事事摹仿西法且謀利一途較西人爲更甚商埠定局之後意日人或先立報館以通中東消息且藉以謀華人之利斯時華人始思設立則已步日人之後矣留心時務者其以余言爲然焉否耶 
[本館接奉電音]  
　　昨由京友電傳上諭一道敬謹譯登○九月初八日奉上諭譚繼洵奏查明湖北各屬被水成災請旨截留漕米賑撫一摺據稱本年五月間鍾祥荆門京山潛江天門漢川等州縣暴雨連朝漢水陡漲以致各該州縣堤岸漫潰田廬多半淹没人口間有損傷現已委員查看以工　賑酌發錢米賑齊等語覽奏被災情形小民蕩析離居殊堪憫惻着照所請准其截留湖北冬漕五萬石並隨漕耗米等項以作工賑之需用副朝廷軫念災區至意餘着照所議辦理該部知道欽此同日奉上諭前據御史　松奏叅雲南藩司岑　寳任用私人賄賣差缺當經諭令崧蕃確查具奏兹據查明岑毓寳被叅賄賣差缺各節查無實據惟該藩司在滇多年例應廻避之婣親均未呈請又復派委各差用人不免瞻徇遇事每多任意部文查辦各犯不候州縣禀詳率行批釋並私釋重犯高振業又將因案查辦之叅將馬柱升補督標中軍副將種種謬妄實屬咎無可辭雲南布政便岑毓實着卽革職該部知道欽此 
[蘭州安電]  
　　蘭州近事前已照錄電音昨日本邑宫塲得初八日來電云刻下蘭省依舊平安惟西寗益爲緊急至由滬逹蘭之電綫傳消遞息並未有阻滯之虞云 
[領事未派]  
　　我大清派駐日本星使履任多時各埠理事官至今尚未派出據云星使欲爭回理事自治其民之權而日本外務省大臣執定李傳相在馬關所訂條約已允日本治外法權全有不肯允從星使無可奈何將爭辯情形詳咨總署俟總署核定然後派出理事各官又聞日官之意謂此後華人犯事須由日官審斷斷定應收禁者送交華理事署收禁日官則另派人在華理事署中照料未知確否 
[調任風聞]  
　　客有自京師至金陵者語於訪事人云刻下甘肅回民作亂廷議擬調張之洞改督陜甘劉坤一仍督兩江但峴帥甫於前月中旬階見而香帥量移之說此間寂無所聞客之所言尚不敢信以爲實也 
[江寗試事十誌]  
　　金陵訪事人云江蘇學政龍大宗師考試江寗府屬武童於本月妆五夜三鼓時出案上元前列者爲龍承慶趙雲龍嚴文彬火國鰲尤國鈞○江寗前列者爲許鴻鈞時雨田俞承輔張國銘趙恩鑫○句容前列者爲石鳴鑾王子成戴立基許紹楠巫文樑○溧水前列者爲朱棟樑武海州楊廷勳卡趙標朱鎭邦○高湻前列者爲孔繁彬孔慶雲趙繼昌楊章勤夏和鈞○江浦前列者爲羅英金玉鰲鄭得成武兆雲金得元○六合前列者爲湯祥麟洪殿元仇道洲武瑞鵬鄭金鰲 
 
 

Page 2

 
 
[言歸于好]  
　　寗波訪事人云定海普陀山秃奴與天主教民爭田肇釁焚燬教民公所前已兩紀報章刻經道憲倩谷陳兩紳與主教說和以山田三百畝歸教堂管業再由定海廳出洋銀三百圓賠造所毁教民公所兩造皆唯唯允從道憲遂已備文申詳撫憲矣 
[盜犯正法]  
　　寗波訪事人云搶刼奉化之盜首尤田鷄及盜黨王幗娼等六名均經前任寗波府錢太守錄供通詳寄禁鄞縣獄旣而前任奉化縣黑大令在省知仁和所禁各盜犯有反獄情事深恐尤等效尤急電逹鄞縣衙門請嚴爲防守楊大令得電卽面請道憲派勇護衛至初六日接到省垣釘封文書飭卽斬决遂會同城守營由獄提出尤等七盜押至大堂如法綑綁舁赴南門外法塲梟示 
[太守騎鯨]  
　　杭州訪事人來函云浙江候補府趙澹如太守篤恩由縣令分發來杭補授鄞縣調補仁和歴任繁劇卓著循聲懲辦匪徒不遺餘力迨升授東防同知修葺塘工親自督責尤且優待士子特捐鉅欵存典生息以作東城講舍加奬前年洊保知府當要差尤爲上游所器重今夏奉防軍局委赴湖南查探硝磺於上月下旬回省銷差沿途感受風寒當卽請假調養方謂吉人天相弗樂可占詎料沈疴莫起於初二日申刻在寓仙逝次日大殮素車白馬而吊者莫不共深嗟嘆也 
[湖墅火警]  
　　本月初五日申刻杭州武林門外湖墅地方火警城内義龍聞警當卽奔赴比出城知火已熄隨掌號而歸次日探知失愼爲左家橋河下王姓家該處設有水龍二架聞警卽至竭力施救故祝融氏卽行返駕僅燒去房屋四間 
[吳趨塗說]  
　　姑蘇訪事人云新任江蘇督糧道陸春江儲憲於某日來蘇旋擇吉初六日寅刻進署卯時接篆視事是日所有道屬各員曁闔署書吏一體分班謁見○日廷特派在滬總領事官珍田捨已帶同繙譯官加藤義三至蘇度地開設租界興辦通商事務連日與各當道晤商聞以盤門外未免地廣人稀一旦遽欲振興頗非易事故陸路擬以閶門外南灣街一帶爲租界水路則在葑門外寳帶橋一帶停泊輪船惟尚未見明文也某日珍田捨已具柬邀請蘇州府桐太守曁長元吳三首縣同往清嘉坊火神廟晤談少頃遂肆筵設席分賓主坐定山珍海味次第雜陳杯酒言歡直至傍晚始各興辭而出○鹽梟聚賭爲害地方屢經各官嚴禁無如若輩專恃力强人衆行蹤靡定聚散無常趙展如中丞訪悉現又在青浦一帶開設賭塲特札飭統帶緝私營李質庭軍門查拿懲辦軍門奉札之下帶領砲船前往兠拿若輩聞信後竟敢糾集私梟船數百餘號意欲拒捕軍門見衆寡不敵立發四百里排單密禀中丞請添派營兵同往恊捕○某甲年逾而立口操皖北音前在緝私營當勇嗣以違犯營規斥革潛與私梟爲伍藉販鹽以博蠅頭兹被緝私營拘解來省趙中丞飭交蘇州府桐太守押發元和縣本月初六日葉潤齋大令研訊之下以供詞狡展不覺大怒責以藤條一千八百下甲猶堅不吐實因暫押入飯歇聽候覆訊核辦 
[積水備災]  
　　皖省自交秋以來久晴未雨河溝乾涸各地叚設立太平缸皆無積水幾成虚設倘有不戒於火一經失愼勢必燎原莫可收拾撫憲福少農中丞飭令練軍各哨督率兵勇於城廂内外所設之太平缸一律挑運灌滿連日東西大小南門諸勇紛紛汲水爲北關離江甚遠卽於外濠汲之此亦防患之一大善舉無不嘖嘖稱羡可見少帥關心民瘼無微不至矣 
[防營易將]  
　　鄂省駐防城守各營除督撫兩標兵外尚有駐防數營以保省垣而衛地方鴻字營紥於江邊塘　口保守砲臺鐵字營紥於平湖門江干以衛省城自去歲中東起事各營紛紛奉調後復又招添訓練成軍其營改爲武勝五營均以老成宿將統帶勤加訓練以成勁旅近日武勝中營某統領改調别處所遺武勝中營管帶一缺已由譚大中丞委派記名提督張軍門慶雲接統云 
[榷憲拜客]  
　　新署江漢關前署鹽巡道朱觀察頤煊自前月二十六日辰刻渡江接印視事屬下文武員弁齊赴憲轅恭賀新任已列前報廿八日觀蔡公事部署稍清旋卽鳴騶出署次第拜客凡巨紳鄉宦曁各領事處帶同繙譯某君逐一拜會各領事及諸紳宦亦於次日各登轅回拜車水馬龍頗極一時之盛云 
[生哀死榮]  
　　杭垣荐橋地方有剃髮匠某甲依人爲夥籍隸江西無父母兄弟妻子身軀雄偉飮啖過人每日所得工貲盡爲酒肉之費尚不足供其一飽居恒默默獨坐若抑鬱不得志者隨身祇有一籍嚴加封鎖從不開檢破衣敗屨人咸哀之前日偶患小疾遽爾長逝店主邀同夥友將箱取出當衆開鎖看視檢得紅纓大帽一頂裝有紅頂花翎繡補一副朝珠一掛線縐袍褂一副雖各物俱已舊色然並不破爛且不齷齪又有字紙一捲展視乃當年平粤逆時各路統兵大帥保奬札子歴保至儘先補用叅將加副將銜賞戴花翎其姓名與該匠相符遂共集貲買棺添買靴子一雙以箱中所有殮之并題其柩曰副將銜補用叅將某某公之柩路人來往見者爭致詰問一時哄傳咸謂該剃髮匠生實可哀死有餘榮云 
[合婚受辱]  
　　揚城北鄉某甲僅一子愛如掌珠年已弱冠擬爲授室而頗難其選訪有同村之女旣美且賢倩媒往說已有成議奈村中星者排合八字輙謂坤造妨夫不對甲疑信叅半遂來城擇教塲中素有名望之某先生命館合婚先生推詳至再爲之細批雖未言上吉然亦無冲犯不對等字樣甲以爲城巿高手究勝鄉間遂毅然過聘迎娶入門此春間事也詎未及數月至本月某日甲子病殁甲夫婦痛不欲生幾欲以身相殉村中星者至此揚言與衆曰城中高手固如是耶我輩誠不及也甲聞之猛省於前日率領多人來城蜂擁至某先生命館評理將館中陳設一切搗毁一空先生大受其辱甲一面又赴邑宰署呈控而某先生亦將甲控於保甲總局謂其有心訛詐以致邑署總局均各簽差提人不知誰爲原告誰爲被告刻聞已有人效魯仲連出爲排解尚不知若何了結也 
[好事多磨]  
　　蜀中某宦携室來漢賃屋而居巿講素業鹺商資斧頗厚蓄一婢名珍珠貌美如玉尤解音律幼時某宦教以識字如康成之婢不至倒捧筆硯宦妻奇妬十年不育今婢已長成宦久屬意因約婢於後樓同入高唐之夢爲老嫗瞥見漏言於主母妻聞言大恚悄步登樓見宦與婢同臥醋海頻翻酸風陡煽一時獅威大震宦無顔先避於樓側逡巡而下婢見宦避開無地自容亟從樓窗聳身跳下幸樓下堦前細草蒙茸深厚尺許不致傷殘妻旣見婢如斯又爲素所鍾愛不忍苛責遂佯怒曰旣欲成事胡再不謀豈以我爲醋甕也耶數日後啤傷已愈因呼其夫與婢面責無算然後使宦納爲小得也 
[差役宜懲]  
　　自來害人者莫甚於差役鄂省漢陽縣爲理繁治劇之區故差役以數百計不能無遇事生風串通搜索之弊近來爲漢陽縣督捕陳二尹痛加整頓雖差役恨之如仇而百姓則莫不沾恩頌德也 
[羊城雙鯉]  
　　番禺縣屬之蚌湖鄉民俗强横習於戰鬥近更勾引外匪四出刦掠擾害鄉閭大憲訪聞嚇然震怒札委廣恊鄭副戎帶領兵勇馳往圍捕詎匪徒消息靈通先期逃遁迨兵勇到來窮搜竟日莫得匪蹤遂將鄉中父老數人拘押回城送縣監禁勒令交出匪徒懲辦方予釋放云○前臺灣鎭總兵吳霽軒軍門光亮自内渡後隨卽回粤連日謁見督撫兩院憲禀商要公聞督憲譚文帥以軍門從前曾管帶虎勇轉戰各省屢立戰功現在回逆披猖西陲不靖擬於粤東招勇數營派委軍門統率西征剿除醜類聞已入告朝廷請旨定奪但未知能邀俞允否耳○大憲因帑項支絀遂於各行貨物皆議抽捐昨有商人赴善後局禀請承辦猪肉捐費每猪一隻無論大小概抽銀二錢每年納餉銀五萬兩業蒙局憲詳請兩院憲批准想不日卽當開辦矣但捐費旣抽則價值必貴此後過屠門而大嚼者又須多費幾文錢矣○將軍保頤菴軍帥蒞　以來整頓操防不遺餘力前日校閱操演見各兵技藝雖屬精通而人馬尚多羸弱恐兵士中不免有癖嗜烟霞者遂傳旗官面諭凡有烟癖者 
 
 

Page 3

 
 
寛子自新　一個月内戒除倘敢怠惰自安依然吸食一經察覺立子責革决不寛恕至馬匹亦須加意喂養毋得减扣草料各旗官唯唯遵諭悚然而退想有此番整頓八旗軍士更必日見精强矣○前日有小艇一艘内載十餘人由天字碼頭開行駛往河南戲院觀劇詎行至海珠砲臺前河流箭急舟子把持不住頓遭沈溺艇内人等盡入於海幸得救生船拯救惟六人重慶再生餘外數人已隨波逐流葬身魚腹矣○前晚寳華巿某屠户於二更時候被匪多人闖門而入手執刀槍向衆恐嚇遂將櫃中現洋搜括一空呼嘯散去迨後鳴鑼喊捕已無及矣近來盜賊横行刦案迭出彼有緝捕之責者其何以爲情哉 
[甌江試事]  
　　浙江學政徐季和文宗於八月廿二日按臨温郡已綴報端兹於二十四日開考生童經古生東童西塲規甚爲嚴肅閱一點鐘對號蓋戳不許亂號温州經古塲向不查號故諸生不坐原號久成陋習本屆雖有查卷對號之牌而呼朋雜坐者已若司空之見慣惟新生之初度觀塲咸守規矩照號列坐徐文宗命將亂號諸生鎖歸一廊雖有佳篇概不閱取以故本科之列在優等者新進少年居多且向來古學黎明後開點封門甚遲今則雞籌初唱卽點童生東方未白早經封門作門外漢者正復不少正塲更砲尤早大約三漏將殘卽行開點搜檢甚嚴提覆之塲更不許携帶片紙隻字多派親丁當面搜檢如有夾帶卽驅逐出塲所取之士士論翕然可謂滄海乏遺珠之憾矣今將各塲題目詳登於後生員經解兩儀四象解合止祝敔解隰有六駁解宣榭解續袵鈎邊解童生經解隋志謂說卦三篇爲後師所訓辨禹貢言北江不言南江說匪詔匪遊解春秋列國關塞考離經辨志解生員古學受孔子戒賦以未有盛於孔子也爲韻賦得晨鐘雲外濕得晨字五言八韻重生古學臥薪嘗膽賦以十年生聚十年教訓爲韻賦得志圓行方得方字五言八韵生員算學有圓城正東正南皆有門甲出南門十五步而乙出東門南行望甲與城牆在一線上復斜行至甲處共行一百九十五步求城徑若干童生算學有割圓術有以本弧正矢倍之進位開平方得本弧通絃試明其理童生算學有弦和較三尺有句股積三十尺求句股弦各若干有句十二股十六欲於股上取一點懸之令弦平於地平其法若何生員性理太極本無極也論大臣宗子之家相也論童志學然後可謂適道論志帥心君論默經盤庚上中下三篇賦得蒙以養正得功字優生題五霸者三王之罪人也賦得叩宫甘生得甘字五言八韵生員補考題南方之强也北方之强也經題德日新萬邦惟懷詩題賦得龍山落帽得山字五言八韵闔屬生員題子曰鄉原德之賊也三章通塲經題生芻一東詩題賦得䇿馬步蘭皋得皋字闔屬教官題子曰苟有用我者兩章賦得廣文先生官獨冷得官字樂平正塲題樂清未有仁平陽未有義通塲次題處士詩題賦得文以意爲車得文字瑞玉正塲題瑞安必也君子無所爭章玉環豆之事曾子章通塲次題遯世詩題賦得文以虎變得文字永泰正塲题永嘉此謂唯仁人泰順其默通塲次題作之師惟曰詩題賦得鳥萃平林得儀字覆經解萬物之所說也解曰若稽古解復算學置閏之法與理如何試詳之賦得歸奇於扐以象閏得歸字覆古學張忠簡闡王忠文十朋陳文節傳良葉忠定適或論或贊或詩不拘覆一等事君數一節賦得國稅再熟之稻得都字提復樂平樂雖有善者平民之所好提復瑞玉瑞社之禮玉月所照各作後二比每股限百字提覆永泰永行險泰有朋經解正取生員平周錫光平劉紹光次取樂方寅備取平項廷騏古學正取生員永陳壽宸瑞孫詒沅永沈守經瑞孫詒諶永朱寳楨永包作霖永黄遊次取生員永林訓昭樂孔慶龍平吳拱宸府劉慶烈端黄紹年瑞姜錫康備取生員永王鴻年樂鄭德明樂高步雲樂趙連城算學正取生員樂鄭士芬次取永王慕青 
[明府來滬]  
　　金山縣劉明府元城因阮廷藩家於八月廿三夜被刦巨贓至今尚未破獲雖曾移文並發賞格來滬協緝仍無下落因於昨日親自乘舟來滬訪緝下午命駕進城先詣遵轅禀見繼至縣署拜會黄大令延入内廳商談良久興辭而去 
[遊府西歸]  
　　江南提標後營遊擊傳煥庭遊戎駐紥嘉定日前患病來申就醫暫住大南門外親串家不意樂石無靈延至前日撒手西歸擇於昨日大殮本埠文武員弁均往弔唁 
[請觀賽馬]  
　　今日係寓滬西商秋季賽馬之第一日預由總理者准備一切並繕就信函遍請各當道命駕往觀 
[叔姪齟齬]  
　　本埠下海浦沈家灘沈家邨沈氏聚族而居有某嫗者其夫在日頗有積蓄邇因嫗亦相繼而逝因乏子嗣經族中議立其姪沈善洛爲嗣前日爲嫗五七之期經姪招僧誦經禮懴親戚咸集不料突有姪孫沈皆美前來與叔爲難並欲擅自立嗣竟敢將懸設容像木主毁壞勢甚洶洶旋經族人不服以其褻瀆先靈後由該處圖董王周二人排解令皆美延僧禮懴七天詎皆美置之不問致善洛心有不甘欲赴縣投控未知能免涉訟否也 
[英廨晚堂案]  
　　粤人梁永安于光緒十九年間在英廨呈控保寗保險行買辦羅樹石代陸金南擔保莊銀二千兩延宕不理旋有萬盛錢莊執事陸有林控太隆保險行以及廣永和建昌盛等出立陸金南處之支票銀九千九百餘兩向付掯阻求提訊追等情經前讞員蔡宋兩君迭次研訊判著邀同錢業及廣肇公所各董事秉公調處以作五成賠價在案邇因羅樹石抗不遵斷經梁復投英公廨求追屠别駕接查原卷准卽飭差提集人証於前晚升堂訊據梁供廣東人十九年正月有同鄉之陸金南謀得某洋行買辦因要墊欵央職員向萬盛保和兩錢莊担保銀四千兩嗣由羅樹石向職商懇復向震泰錢莊担保銀二千兩立有羅樹石簽押手摺爲憑迨後陸因虧累逃避萬盛德和兩莊經職如數賠銀了事惟震泰莊之銀羅有意抵賴顯見鯨吞前憲訊供飭著兩董事以五成歸還詎羅抗不遵理兹邀萬盛等莊夥投案求追手摺呈電訊之陸有生供在萬盛莊爲夥執事徐有林因病未到遣我投追况陸金南將泰隆建昌盛等號支票九千九百餘兩抵去現銀迨持票向付無著向論避面經前憲宋着錢業董事勸以五成歸還建昌盛已遵折收清其餘泰隆等行延約不理求請追給羅供香山縣人在保寍保險行爲買辦代陸向各號拖欠銀二萬九千數百兩迨陸逃走均由職員獨自償清此二千兩之銀實非職員央梁永安擔保况職員前在廣肇公所爲董事歴二十餘年並未作奸犯科此次梁永安之欠銀與職員大有攸關因之投案剖明兩造在堂爭執不休問官將梁斥退將羅勸諭至再謂手摺載明確鑿區區二千兩之數何不速爲完結况爾乃體面人何必纒訟不休羅稱雖蒙公祖一再勸諭職員敢不凛遵惟求照會錢對廣肇兩董事婉商認償别駕卽准如所請震大等莊陳光榮稱梁羅等人擔保莊銀業已如數還清至伊等因何自行糾葛與各莊無涉泰隆號汪姓供稱貪利出立支票今實賠累不起務乞公斷問宫得供之下判著泰隆等仍交原保由原董事理勸照前拆償還倘有參差情讓速了梁羅等欠案姑候照請董事飭遵各人遵諭而退 
[英界公堂瑣案]  
　　昨有甲乙二僧人手持第五千七百五十五號吕宋票一條並萬有利票店報單一紙投英公廨控稱僧等同在松江某寺爲僧曾向萬有利吕宋票店購票一條旋接該店報單知已中四彩遂持票來申領取不意該店以西文爲憑此票並無中彩等語意圖吞没心實不甘控請老爺訊斷嗣經人以票封上冩明華文恐有錯悞以票上英字爲準告之况此等事情同賭博未便控告旣經中彩他家亦可兌洋僧等乃持票怱怱而去○寗波人汪連寳因事來滬帶有洋蚨三十餘翼住居某客棧前日汪持洋至某銀樓欲兌金約指一枚適爲某探夥胡阿金所見以其形跡可疑遂將汪帶回勘問並無破綻當卽放去不料阿金又尾隨其後又邀至萬興閣茶館多方恐嚇將其所有洋銀取去又勒令 
 
 

Page 4

 
 
同往寓所傾箱倒籠查看有無贓物移時而去汪事後查點知箱中之洋二十餘元亦已不翼而飛汪以無故遭此挫辱並失去銀洋心殊不某遂將情遍告友人事爲捕房查知飭令包探黄四福將汪及探夥胡阿金一併拘送公堂請爲究辦差役詢明情節入禀屠别駕諭令將阿金押候訊究汪連寳出外隨堂候訊○昨有孫永茂扭沈榮生到英公廨探稱此人卽胡厚培係鼎豐綢縀號主曾於日前向伊店誑騙貨物逃避無蹤今旣在途遇見扭請控追等情值日差將情禀知屠别駕著將沈榮生押候訊奪○病民周正君瘋子林友蘭均僵臥路途無人顧問向之詢問答稱均無家屬當由四百十四號等華捕送到英公廨請爲安插值日差禀知屠别駕著一併送入棲流公所妥爲留養 
[法捕房紀事]  
　　青浦縣鄉人陸補官娶錢氏爲妻結褵三載詬誶時聞其母某氏在滬爲傭見女與槀砧不睦引至上海以帮傭爲名遂與某甲姘識賃居英界會香里去年正月復回夫家將所有衣飾並大八字等物席捲一空效黄鶴之高飛不知去向其母反向女婿根究陸四出找尋杳無影跡前月有人偵知該氏行止致信於陸邀同親友數人買棹來滬停泊南巿十六鋪氏有結識之姊妹行住法界東寳興里第十九號門牌昨日上午艷妝雇坐車輛至是處探視爲藁砧瞥見扭入捕房控訴捕頭詢悉情由知係本夫以該氏供稱其夫欲將伊賣入花烟間内須待其母具領捕頭飭將該氏禁押捕房並飭陸補官邀同氏母來案具領○法界西馬路某姓家爲偷兒掩入内室竊取香爐等物當塲拘獲人贓一并解送捕房捕頭命押候堂期解訊○甲乙二人因爭挑自來水起釁互相毆扭呵斥不理爲巡街捕拘入捕房捕頭以事屬細微命禁押片時卽子釋放○法公司行買辦謝朗卿於本年春間故後由其子某甲接辦邇因好作狎邪遊虧欠公司銀二千數百兩爲行東法工部局董事薩君送入捕房押候追繳如再玩延解送公堂嚴追究辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[查禁烟]  
　　武漢　鎭自昔年張制　曁譚中丞會同　　嚴禁烟館開設又派幹員挨叚稽　　令一律肅清以杜匪類藏跡潛蹤法良意美士商莫不額頌無如年久廢弛稽查稍懈若董故智復萌街頭巷尾莫非數榻横陳香霧噴溢雖有委員遇時查察無如差保得受漏規先遞線索及官至而烟器已全收矣事爲鄂中上憲偵知兹復一律嚴禁收歇漢口業經現任禮智司曹蘭舫二尹澤春逐叚查察並令收歇另圖生業勿貽重咎於是各烟肆主人暫卽停止不敢如先之公然開設矣 
[縣案照錄]  
　　前准寗波鄞縣派差包林至申投上海縣禀請協提成衣匠鄔合意之妻王氏被陳天海誘拐來滬匿跡南巿求提移解等情黄大令飭差恊提到縣又有原夫鄔合意亦投上海縣請領妻子前晚黄大令倩帮審委員夏芝蓀明府升坐花廳提訊包林供鄔合意在鄞縣報案聲稱妻子王氏被竊賊陳天海誘拐來申訪悉潛蹤十六鋪太平弄是以移請恊提今求全案遞回鄞縣歸案辦理鄔合意供浙江奉化縣人做裁縫度日聚妻王氏結褵六載嗣因家景蕭條饔餐不繼囑妻赴寗波爲人家傭工被陳拐帶來滬今已獲案求恩斷領王氏供年廿一歲今年七月内認識陳天海跟隨來滬並不知伊爲竊丈夫因貧苦艱難與陳說明每月貼洋兩元囑小婦人租與爲妻未冩字據刻下愿隨丈夫回去陳供浙江慈谿縣人在滬北軋花局當小工寄寓滬南太平弄王氏是由丈夫鄔合意說明租與小的爲妻每月貼洋兩元是以帶來上海賃屋同居並非拐逃尚乞明鑒施恩明府得供判令王氏交夫領回陳收所候備文遞解鄞縣歸案訊辦○高維興在丹徒徒縣控妻高紀氏背夫爲娼匿跡上海叩請關提丹徒縣行文來申提解黄大令接准來文飭差提同人証亦經夏明府提訊高紀氏供妓名翠仙年二十歲父母已故並未受聘前跟胞姊來滬在二馬路爲烟妓後憑張應和荐到小東門一枝春街花烟館内爲夥得洋三十圓由張少芝經手過付高維興張少芝皆是狎客認識並未贖身高想訛詐在丹徒誣控求明鑒施阿四供在大馬路開設客寓高紀氏於上年秋間憑張少芝陳錦山領來做花客棧當給洋三十元至十二月内張仍將高紀氏領回洋亦付還後由張應和轉薦到小東門外某烟館爲妓小的並不知情張少芝供做成衣度日與高紀氏素來熟悉是以抵押身價洋元是小的過付至高維興向不認識張應和供高紀氏是張少芝領去抵押花烟間小的並不與聞明府得供判將施阿四收所高紀氏交官媒看管張等交保候備文移解丹徒縣訊明辦理○韓張氏前在本縣喊控夫主韓翠峯凌虐求請作主經黄大令訊問供前在棋盤街某妓院爲娼被狎客韓翠峯甜言蜜語哄騙嫁伊爲妾小婦人一時失算隨嫁到家不料韓有大婦兇悍異常韓亦隨聲附和凌虐難堪并將隨帶物件銀洋盡行騙去當奉大令飭發官媒看管候傳氏父到案領去俱紀前報刻因氏父病故有氏之姑母余張氏投縣禀稱氏父已故伊愿領回前晚經夏明府飭官媒帶韓張氏到案諭曰爾父已故現有姑母余張氏投案具領答稱不願跟姑母回去姑母定非好意故肯來案求領現　　婦人情愿發堂明府准之飭差送交普育善堂留養擇良婚配 
[美捕房瑣事]  
　　寍波方德裕李海林爲莫逆交也李時常在方姓家往來向無嫌疑某日忽竊取衣服等物避不見面前晚在漢璧禮路遇見卽喚一百四十七號走街捕將李海林拿送捕房押候吊贓送辦○鎭江人陳雨山素犯竊案前晚經包探范進才獲諸周浦路押赴捕房覊押查明所犯再解英公廨訊究○流氓金增寳沈友堂向無恒業日在天后宫廟塲設攤賭博前日爲包探衛阿和查獲拘解捕房捕頭略問數語知其犯賭屬實令押候解送英以廨請屠别駕訊辦○寍人陳小釀前晚由某處竊得木板若干　至蓬路經五十九號印度捕將人贓拿送捕房捕頭以其事屬微細命覊押一宵至昨晨開釋○潮州人郭阿寳賃屋有恒路第二十五號門牌開設烟間門巿殊形熱鬧有同鄉人郭四明者冋有烟霞癖常至過癮陸續竊取烟鎗四枝前晚又欲施其伎倆爲店主當塲察籺立卽扭住喚包探張阿五拘送捕房押候解送英公堂究辦○湖北人凌韶南前晚肩荷竹箱二隻未知其欲何往行至百老匯路跌仆在地口不能言一百五十三號走街捕巡至雇人舁至捕房禀明情節捕頭卽令送至英公堂請愭讞員安插○前晚九點鐘時有甲乙二西水手在百老匯路沿途滋擾爲四十三號西捕一併拘送捕房捕頭見其酒氣薰薰知爲貪盃所悞令管押至昨晨釋出○縫工評理屢登報章兹缘紅帮各夥勒令增加辛工恃衆霸勒一律停工各作主均紛紛投捕房控訴並指明其中爲馮瑞榮主使捕頭卽於前晚派包探倪順泉並八號西探將馮拿獲陸續由各包探搜獲二十餘人解送捕房一併覊押候解英公廨請讞員訊辦 
[皖省官報]  
　　侯補直隸州張恩培奉委解京餉委辦羅昌河釐卡候補知縣滕起龍大令禀辭並銷辦臬台核對差署五河縣陳正源大令知銷發審局副辦差候補州判　德潤謝超委一次候補典史楊光誥少尉由潛山查小錢回皖南總兵任祖文鎭軍辭行委辦中梅河釐卡准補繁昌縣吳近智大令調補靈璧縣鄭葆清明府委署來安縣張大　　光署五河縣陳明府正源均辭卽用知縣滕尚誠大令奉委赴潛山縣查案候選通判覺羅春别駕由清江來候補直隸州胡元孚直剌辭赴六安州會訊案件候補縣丞陳懷　　尹解長江水師餉赴金陵回縣丞廖壽熙二尹知奉天津海關道委帮辦電報局差另補縣朱文蔚明府赴建平會查公幹回委辦孫家溝釐卡候補知縣李蕚華大令署太湖縣魏明府馴石埭縣郭建勳大令均辭候補巡檢金則揚少尹委解兵屯銀兩赴金陵回新委各釐卡委員均紛紛禀辭馳赴差次 
[上海六馬路仁濟善堂經收咸有一德施醫給藥一文愿册捐八月初一至廿九日清單]  
　　西蜀無名善士助規銀十兩又施粥銀十兩余惟孝堂助洋二十元厲安初爲存敏三兒病求速愈湯集記各助洋十元心藏氏祈諸事順吉金志清汪成熙三户各洋五元隠名氏洋三元病愈氏服獨聖散完愿仁議堂吳竹堂梁文炳林篤培王予　金壽先豫大行八户各洋二元王春霆全吉洽余宏興王景光胡松如胡太和王子綬王隆和林英澤寗孚吉豫大謙熊炳輝何吉元余新甫胡吉知麻若卿吳元愷孫肖也林篤培吳壽稱夏幼逹胡寅正發恊泰大有大有卜友記無名氏廿八户各洋一元黄敦釗洋七角知愧子李洋五角無名氏銅洋二元無名氏銅洋一元治豐莊錢八百文黄鎔玉七百六十文　敬之七百廿文無名氏六百文洪德懋汪仁昌鄭克染余永康吳春林張云南葛鏡銘葉華祥裕源和朱萬發江懷珍胡伯玉萬成汪恆有益十四户各三百六十文同吉祥二百文以上共收銀二十兩洋一百元三元二角銅洋三元錢八千一百二十文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
