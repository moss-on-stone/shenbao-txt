# 1887 - 264 - 4905192

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成將即竣工現擬印　二十四史　九通　資治通鑑　五種紀事本末　東華錄　紙張則務取潔白墨則悉用上等與石印之墨一類視現印之圖書集成同一光亮子樣又新而且大校對當格外精細務使一字無訛此種書印出行見士林中同聲讚歎視同拱璧至每書價值自當格外從廉且俟陸續出書時再行酌定藏書家如欲購求善本顧少緩須臾必當有以報命也用特預布知　圖書集成印書局啓 
[新印淞濱花影出售] [  申報帳房啓]  
　　上海爲名花薈萃之區來遊者如入　玉山頭衆香國裏往往以未得遍觀爲　花影樓主任愛於花　中選得解語花百人索取小照延名手慕　成　玉說花容栩栩欲活每一　後附以贊語用石印照成分釘上下二冊外用錦套裝潢極爲雅致每部碼洋一元二角滬上南北申昌各經賣申報人西園帳房俱可購取各外埠均由申昌書畫室及賣申報人經售倘欲躉買則請　移玉至本舘帳房面議可也 
[出售四書典故覈告白] [  點石齋代啓]  
　　江都凌曉樓先生著四書典故覈一書博採經說傳疏及古今人論議之諦當者按照四子書中制度典物精審而詳載之與尋常類書迥然不相同遇典制題罔或遺漏擇而用之無有不出人頭地者分裝兩本價洋四角准於即日出書售處在上海南北申昌各書坊及揚州同文生記此佈 
[敬印　雍正上諭期截股并定期出書告白] [  點石齋代啓]  
　　雍正上諭一書本齋自春間開印以迄於今印已過半此書自開裱迄套硃凡七易手而後終故校對一層亦必七復讀而後止毫髮之憾祛除盡　不可謂非恪恭將事矣惟多用一番精力　多破數日工夫出書之期約以十月間爲度而分售股票則以九月終爲截數過此以往統照成書例每部實洋四十元願得此書者幸勿觀望貽悞爲盼 
[蒙養篇]  
　　上海風俗壤至今日而已極流氓拆　日有所見誆騙拐賣時有所聞不特男子爲然也即婦女亦多以水販蟻媒爲業雖捕房時時拿獲公堂常常懲辦而仍不能絕近來愈　愈下不獨婦女爲然竟有以幼稚之年而作奸犯科視同固有逞刁撒潑自以爲能見於報者已書不勝書日前　公堂復有學徒與外賊串竊戲衣一事學徒則年僅舞勺外賊亦不過舞象乃居然串通一氣而竊取質當各自分用迨一經發　獲戲　案猶敢嘵嘵置　絕無羞畏之形責以手心亦不以爲意噫若而人者直是廉恥道喪大良澌滅豈果爲天地戾氣之所鍾乎要亦幼時失於教訓所致耳上海地廣人衆聲齒日繁而長二書寓以及各處妓館莫不日增月盛一家或一二小孩或三四小孩自幼即曳尾塗中呼朋引類前時余寓四馬路之清河里該處里巷四通八達前後左右妓館頗多每當早晨或黃昏之時輒聞數十小兒腳步馳逐之聲其勢洶淘頗足駭異一　偶見之則有一稍長　領隊年約十四五其餘則皆在十二歲以下長者手執小旗麾之進則進麾之退則退令之立則立令之行則行其有不中繩墨者則按地而答其臀亦無敢强焉視其人數則約在百人左右手所執皆竹梢等類亦有空手者當其合隊之時行步亦頗　齊與軍營中所操不相上下有時分爲兩隊互相搏鬥則亦有勝負之分當合陣之時適有婦女以及傭僕等輩偶然過之則往往遭其凌侮婦女有簪飾被攫者傭僕有衣服被撕者種種妄爲不知王章官法爲何物幼之所習者如此則將來長成之後有不流入匪徒者乎余曾屢爲論說以兾當軸諸君或有善法以處此而思之卒不得其道迨今春移寓祥春里則此等風氣不甚常見是處雖亦爲四　之巷左近亦有妓家然不若清河里之地方廣闊間有三五成群相與遊戲者見大人至尚知避跡而街路所見則此等人仍復不少竟有以童子而騙人錢財者如前數日報中所登有某孩僅七八歲携籃坐地而哭人見而問之則曰家中令其持錢買油今在鬧市突遇匪人將錢攫去油不能買不敢回家是以悲耳有好事者問其錢數幾何則曰二百文乃惻然憫之給以二百文孩乃收涕以欣拜謝懽躍而去越數日前好事者偶至一處見坐地而哭旁置一籃如前狀細審之即前日之孩也而買油者易而爲買酒二百文增而爲三百文正在疑怪間又有一人詢之故而慨贈以資該孩又喜謝如前狀前好事者尾隨其後以覘之過一麪店孩入座呼麪食之即取所遺之錢以付之并將餘錢寄存該麪館復携籃至一處又坐地而哭如前好事者乃故問之對如前因謂之曰麪館所寄之錢何不取以購物該孩瞠目視之無以答遂飽以老拳而縱之夫此等小孩年甫髫　眞所謂黃毛未退乳臭未乾者而乃狡獪百出至於如此地方有此等小孩豈地方之福也乎上海地方學堂甚多而獨於義學一事則尚闕如除教門中天主堂數處義學而外華人之義學寂焉無聞間有一二處亦不過爲童子師謀噉飯之處而絕無良師有此化導而裁成之宜乎童稚之子自幼即習於匪類而不可挽救稍長未有不流爲匪徒者也元許衡教授生徒雖童子亦教以成人之道除誦讀　外稍暇則爲之講解其年紀過輕講　所不能及者則於暇時教之習拜跪升降進退應對之節故出其門者一望而知爲許先生門人此眞蒙養之妙法也今之時安得有許先生其人爲之潛移而默化然苟能有人　軫念地方風俗人心將如江河之日下而不可挽回因而慨發善心力思　救則惟有廣設義學以收教小孩之一法即以許先生之法變通而力行之彼有小孩之家未嘗不欲使其成爲佳子弟特以讀書需錢乃視爲不急之務而姑置之耳若有義學可以附讀則必樂送之入塾以收放心　而久焉不難化其野性而漸就馴擾化　之法此爲　源所慮者開塾延師一切費用亦頗不貲未免不敢輕舉耳安得有高見遠識之士節無益之費成此有益之事其於世道人心所裨豈淺鮮哉 
[本館接奉電音] ○昨由京友發來電音有本月十二日　上諭一道敬謹譯登○八月十二日奉　上諭吏部奉遵議楊昌濬等處分一摺閩浙總督楊昌濬應得降三級調用處分着加恩改爲降四級留任福建布政使張夢元應得降三級調用處分着加恩改爲革職留任欽此 
[擬添州牧] ○吉林伊通州所屬磨盤山地當邊要戶口較多原設分防巡檢一員駐彼以資治　邇來戶口日增商買市廛漸形繁密且開辦屯墾各事招徠外省人墾田情勢迥非昔比雖有分防巡檢職官　　措置爲難不得不因時變通擬將分防巡檢一缺裁去改設州同駐彼職分　大庶　彈壓撫馭各事易於治理更酌添防汛并兵以示　攝并就該處建修城垣衙署諒　內希爵軍憲即須詳告　九重矣 
[牛庄竹素] ○營口河道　淤出口之船時虞擱淺初二日海口輪船由上海來擱於大廟下幾至側　初九 
 
 

Page 2

 
 
日淡水船出口又擱於西灣頭幸是軟沙尚未肇禍不知當道諸公亦曾議及疏　否也○初六日上燈時操江兵輪鼓浪進口不知有何要公也○正茂　估衣鋪執事人李老洪被賊槍斃云云已詳昨報當由鄉約飛稟海城縣奭大令諭以初六日上午到塲勘騐詎至晚未見雙旌　止天氣雖云凉爽然亦已臭不可聞矣後聞大令因赴西鄉騐屍是以稍形遲滯云 
[巴山話雨] ○上月之杪有客由川運貨來宜昌舟行至紅厚地方徒被浪花冲覆所載麻數白件藥百餘件以及零星貨物都被陽　取去幸人經救生船援起得慶更生未始非不幸中之深幸也○有友由巴東來　言及上月下旬有官舫二艘由川而下駛至巴東縣屬無源洞江心江水忽漩起大涡竟將官舫漩沒全家　屬蹤影俱無亦　矣哉○東湖縣斯明府每夜　率丁役數人梭查城廂丙外見有烟館夜深不閉者無論吸客館主一概量十責懲人咸頌其勤慎清廉　愧百城之表　○宜昌加　鹽局黃觀　赴省商辦公以致市上謠言咸謂該局行將歡去初三日觀察坐彝陵船遄回人始知前說之妄○入秋已久暑氣仍未全消不但老病之人呻吟牀第即强壯者亦皆沾染時症霍亂吐瀉比戶皆然安得秋雨秋風一消溽暑哉 
[店主受累] ○本月某日有某甲者日暮途竊投鎮江　碼頭　　　店謀下　店主見其　操湘音無人擔保設詞　之甲曰吾在　標營當兵現奉營主命送信至某處並非歹人曷恐怖爲店主信之　相　萍水不妨且住爲佳惟身畔倘有不動尊切須交明櫃上否則化翼飛去老夫固步任咎也甲以無銀對店中司帳某乙與甲有桑梓　因留與聯牀共話臨臥給之曰　所帶銀洋可交吾代收俟明晨動身時如數交爾甲以爲好意隨將銀四兩洋一元交乙乙思　沒之次早穿甲新鞋携　遁去遺下舊　一雙繼甲起來不見已鞋詢諸店主店主認得舊覆係乙物答以或被誤穿甲曰非止鞋也昨晚有銀四兩洋一元交伊　收店主　言　駭赶急着人找乙則乙已如黃鶴凌空一去不返矣甲坐索銀洋聲色俱厲店主無　自願賠償惟告以須少緩時日甲大怒隨往實蓋山營中訴諸某巡查率領　兵多人至店索取　鳴保將店主　押幸　米店主出爲解紛代墊賠欵巡查惡其用人不當致肇事端復將店主及地保解往保甲局請懲幸局憲孫君廉得寔情從寬將寓主釋放然已受累多多矣用人可不慎乎哉 
[皖垣雜紀] ○呂八街某甲者家况赤貧炊烟屢斷生育二子長者十餘齡次惟五歲上月二十七日清晨次子忽出外至午未歸甲妻　疑由隣兒邀同玩耍初步留心孰料是兒竟芒芒然行至某署前迷失歸途當街啼哭署中某乙見而憫之代爲收留欵以午飯後中夫婦見子不歸家到處找尋杳無蹤影逆料掌中珠一顆早被匪人攫取潜逃矣至更定後甲復鳴鑼呼喊略言報信者謝錢五百文收留者倍　喊至某署前乙聞聲問之底細即將孩帶出交還孩見甲哭不成聲甲酬乙錢乙不受遂歡天喜地而回又二十八日北門內張家拐某姓失一女孩甫及七齡因購花線出門竟爾杳如黃鶴想已入拐兒之手矣惜哉　牛痘一事傳自泰西各省倣而行之既無危險之虞又可免痂痕被面誠哉意美　　也茲皖垣亦設官醫牛痘局由局員劉君出示云照得本局應種牛痘原爲保嬰而設此外更設內外兩科無非亦爲貧民無力就醫傳使就診每日官醫於清晨赴局診視各症凡有就醫者須於午前到局聽候挨次就診照章過午不候至施種牛痘向以七天爲一期每於期前條示局門以便臨期傳種風雨無誤局中各項人等各有薪水辛工並不索取分文切切特示○署攘　縣范映泉明府於月前公出覆勘灾區旋於初二日回署矣○月之初三日爲皖垣總理管務處候補署院泉孫樹人觀　振銓　揆之辰在省又武印委各員齊往稱　祝嘏樽開北海裙屐如　亦一時之盛也○各防營於　間經陳大中丞較閱後統領吳崇　　戎以炎天毒日諭令停操邇值凉秋殘暑已過統領官遂傳知各　諭令照常操演以免怠玩懈弛技藝生疏云 
[拘押訟棍] ○浙泉蕭祀山廉訪訪得著名訟棍有三十餘名均在海寍富陽蕭山山陰會稽諸　青田永康等處早經開單嚴札各該州縣密速拿解現已由當陽縣解到兩名　山縣解到兩名海寍州解到兩名會稽縣解到一名諸　縣解到一名永康縣解到一名均發押候審公所以待訊辦又有海寍州抗糧之一貢生一附生亦解送泉可衙門蕭廉訪發交杭州府學管押學中向無押人處所祗得發交值月　斗書斗祗得留在家丙好好供養木知日後作何辦理也 
[紅牆一抹] ○杭城軍督司巷有鋸匠寓所寓中共有鋸匠七八人皆少年壯漢隔壁係絡經作坊女徒四五人又皆錦瑟年華破瓜時節住於樓上與鋸匠所居之樓相隔祗一泥塗　壁以年久未脩泥多脫落其隙縫處兩邊固均窺見既盈盈以在望遂脉脉而相關本月初五夜深人靜一女於夢中驚覺但聞其人言高聲　得諸女伴同聲高喊捉賊其人即由窓問爬　過問　鋸匠寓其時鋸匠聞隔壁有賊亦　起取火四照並無賊蹤但見匠頭坐窓下正在喘息未定相與駭怪而已絡經作坊既知鋸匠所爲遂指控諸保甲局稱該匠等　夜聚賭　輪即竊人財物昨夜三更竟敢由瓦上過來撬窗入室幸即驚覺起赶未失物件請局　親臨勘騐提訊嚴辦并請將該匠等驅逐以靖地方局憲准詞委　巡詣勘形跡飭差查復察辦有謂作坊諱姦者然姦亦無實據惟　夜入人家非姦即盜該匠頭必居一於此矣 
[三韓近事] ○前祗漢城立一華商董事總理一切事宜至前年冬始分爲南北兩帮各亦一董北帮之在仁川者近又欲另立一董專辦仁川北帮諸務漢城董事慮君聞之遂先　辭退衆商留之不可乃稟諸星使擬舉他人接充○天后祠年久失修刻已集資擬將重建矣○有自外道來者云有日商數人不安本分任意妄爲土民恨之乘其不備斃其一拋屍於河同黨據實稟官官以無憑不予准理○日本敦賀丸前由烟　開放爲時過早以致商客不及附舟僅有貨抵仁川無人來領者船主不得已將貨　於　上俟　下次附船來始行領取○有浮蕩子至日本澡　沐浴見一日女歸而思暮不已漸成癲癇之症終日喃喃語無倫次刻已瘦骨支離奄奄一息矣謂非自作之孽而何○傳說江華一帶有雙亂之耗匪徒聚黨數千人約日揭竿起事訛言一出知之者多人心惶惶數日始定○南山某廟每日有跳神還願者士女往觀絡繹於道有日商數人登山眺望見有婦女團坐松根遂入以遊詞互相調戲婦女含羞避去日人尾從　後土人怒而詈之日人乃憤憤而歸○婦女多在各國醫院學習歧黃聞有數人頗能窮其奧妙間有不甚重人之症使之診視甚易　功○五里　村鳩貲演戲二天客有經此者多停足以觀之粉白黛緑之流列坐於地較城中更覺嬌妍何地無才於茲益信○　川監理嚴君忽得重病高醫窘甚日醫亦束手無能後延華醫治之應手而愈○仁川別將金君任此已十七八年矣老成待重鎮理雍容與各國亦聯絡有方不致滋生事故韓土知之深爲器重○通事某姓刁榾不堪誆騙招搖無所不至近因吸食鴉片下諸獄中已病死矣受其害者　不同聲稱快 
[鴛浦菱歌] ○初八日午後嘉　塘灣街陞祿茶食店有巢河人之爲船夥者向　茶食櫃夥告以現無此貨該船夥答以爾既開店自應備貨持錢向買何得　　遂以掌拍櫃兩相口角聲勢汹汹該船夥見店門口設有洗帚竹刀竟欲向取該夥赶即奪去該船夥又取他物向櫃內飛擲左右鄰店及往來人見來勢凶惡無敢上前相勸該店乃不得已飾棧司將船夥綑縛喚地保至往報秀水縣朱邑尊得報迅即飭差並派護勇出城將船夥拘拿到署升堂提訊據供船泊北碼頭現辦某大憲差使因向該店買物不　故與爭執邑尊諭以茶食係應時之物非時則不備豈可以其不備而逞凶本應究辦顧念有差從寬釋放該夥叩頭回船於次日開駛○初八日下午時有　州府　女　營汛兵護解盜犯一名至 
 
 

Page 3

 
 
禾船泊北門外北碼頭隨即登岸押解進北城門投嘉　縣署稟明王邑尊傳見騐收飭即收禁待訊賞給汛兵舟資並設筵以欵來弁所解之盜未知何案中人俟訊後冉述○太平橋　醬園於初八日清晨屋上見有一賊迅即　拿該賊奔逃失足跌下即被拿住及細視則係前在園內學業尚未滿期之人也其人年祗二十餘海甯人拿獲後交地保送往捕廳據供與該司帳有仇前曾竊過今已第二次矣有仇而以竊報之此亦梁上君子之善於解嘲者也○秀界自獲盜後朱邑尊嚴飭差役諭各路航船凡有湖南人及他處可疑之人須盤問明白方准趁搭如有不服恃蠻許即稟報拿究并在城內外舉辦保甲編查烟戶填給門牌刻已舉辦　○禾中風俗凡善男善女之佞佛者均於八月初八日燒八寺香近年更爲熱鬧四鄉男婦往往買舟而來本月初八日四城門往來之人　肩擊背其船隻之泊於河干者更屬銜頭接尾而以北門外爲最多八寺者謂精　寺水西寺等八寺也 
[使過滬] ○前日招商局廣利輪船抵埠勘界大臣鄧鐵杳星使即乘輪　滬在潮州會館暫駐襜帷道憲以下各官咸往謁見不日聞當乘輪赴津也 
[火警實情] ○昨報列火警傳疑一節茲悉新閘迤西廣肇山莊西北外時浜橋　有洋房一所主人方赴香港賽馬祗留寍人某甲爲之看守晚間偶不謹慎碰破火油燈以致烈　上炎不可抑遏捕房聞報急聲警鐘英法美各洋龍及絲業會館藥水龍次第至北泥城橋探無蹤跡大半折回有往北過廣肇山莊者始知洋房失慎然該屋巍然峙四無居鄰不及救援早經焚盡矣 
[直刺啓行] ○正任太倉州莫善徵直刺　蘇抵申已登前報日直刺詣各署辭行至昨晚乘招商局某輪船赴金陵謁見裕壽山制憲 
[命案述聞] ○美租界裏虹口橋　有關柴行之某甲昨因死後有人言家身死不明事聞於捕房巡捕頭帶同中西包探前往察得屍頸有繩痕隨傳該處頭圖地保報縣請騐人言藉藉咸謂因姦謀命其詳容探明再述 
[出示征糧] ○昨日上海縣出示准於本月十五日設櫃啓徵光緒十三年分下忙錢粮 
[不認放逃] ○前報無錫人王阿大由法公堂送縣後　　看管不慎乘間脫逃嗣在大塍鎮緝獲　外科醫生秦子香霸阻以致又被脫逃該差遂將秦帶回前晚解請縣署帮審委員吳端甫司馬升堂研訊秦供小的在大塍爲瘍醫與土素識盖伊家向住大塍鎮故也日前偶在茶坊內遇見彼此招呼並無霸阻放逃情事叩求明察可也司馬飭仍交原差看管候移交寶山縣派差赴大塍　王訊辦 
[捕頭遄返] ○英捕房麥捕頭於西歷八月一號告假二月前赴烟　捕房一切事宜由　捕頭鉛門代理至前日發電來滬言即乘輪　返定於十三日可到矣 
[流氓監斃] ○前有天津流氓陳大海在法界某花烟館肇事由巡捕拘解公堂時翁子文太守方辦理　公堂會審事宜詰訊之餘陳胆敢咆哮滋鬧太守大怒立飭曾捕局線勇押解道轅由道發縣監禁陳在縣堅仍復時時　擾虎狼之性無可馴前晚忽然病斃即由捕廳許少尉報知暫　縣　之土鴈臣司馬司馬諭俟稟請道憲核示 
[法廨停訊] ○今日爲禮拜五法捕房無事發落是以王司馬未臨捕房明日爲中秋佳節又當停訊所有案件統歸十八日即禮拜二解訊云 
[英界公堂案] ○某茶館主婦唐沈氏訴稱昨日蔡新泉翁阿寶携烟妓楊陸氏來品茗賭錢小婦人向之阻止以致遭毆并被毀壞　凳爲此報捕拘案毀物不必賠補祗求照例嚴懲蔡供小的啜茗時見楊陸氏　有食物唐沈氏欲向瓜分以致爭執經小的爲之解勸翁供小的携楊陸氏前往飲茶　伊等因細故起　實與小的無干楊陸氏供與相同唐沈氏稱蔡　皆著名流氓宋二　判蔡　各笞一百板楊陸氏掌頬五十下○粵人林　訴稱姊姊嫁與同鄉人羅阿生即隨羅來滬上後羅另娶一婦時與姊姊反目今被　刃斫傷送往醫院一面報捕拘羅送究蔡太守訊供之下飭押候受傷人投案再訊其中情節已列報端昨日捕房將羅解案其母顏氏上堂訴稱媳婦傷已告痊領回家內叩請將兒子釋歸林稱羅總不應將姊姊斫傷叩乞斷令離異宋二尹謂羅持刃斫妻原屬不合然已羈押多日着偕母具不再欺妻切結始准釋回所請斷離不准○前報記何小子即何孝智訴稱小的　與柴氏私識後由柴氏前夫之叔陳寶南　主嫁與小的出洋五十元立有婚契有江三初江才初江阿林等認該氏爲姊妹行向小的尋　是以交捕房送案江等同供妹已嫁陳夫故後私來滬上何有私今得尋見以故向之理論柴氏不認江等爲弟兄宋二尹飭將江等管押柴氏交何領回何再覓保具限邀陳到案再訊云云昨日何與柴氏及陳到堂　呈婚據二尹向陳研究供認將孀侄媳柴氏轉嫁與何得洋五十元二尹詰問柴氏原夫及翁姑姓氏則皆言語支吾不甚明白二尹問柴氏翁姑在否答稱翁姑在二尹謂爾先來滬與何私已有不合即使言明轉醮亦合由姑作主夫叔如何可以担當且夫叔今日到堂所說情形亦難憑信又問陳已據爾稱侄媳有姑爾何敢作主答稱　　年邁且遠在寍波是以囑小的代理此事二尹謂此事鳥何代隨飭將陳及柴氏交何何仍交原保着邀該氏之姑到堂候訊江等仍管押 
[法界公堂瑣案] ○法公司行收租人湯賢能　呈房票八張聲稱有房屋在小東門租與人開客棧被欠租洋四十六元該棧現已閉門爲此鳴捕將該棧主陳子和送案王司馬詰陳據供福州人棧本李姓所開我於七月十八日盤下其時李欠洋二十五元當面與收租人對過旋付伊洋五元言定舊欠按月拔還司馬詰收租人可有是言答稱却曾說過新租不欠舊欵帶拔伊接手到今分文不繳因之送案且屋內毫無長物司馬着陳子和交保料理答稱異鄉人無人肯保司馬謂無保且將房屋封閉○萬安樓客棧主李起仁虧欠司帳人金榮鄉梅厚卿　兩人約銀二百餘兩一案前後訊理情由均登前報嗣因期限已到而　不來故將保人喬金山王雙誠店主先後管押昨日堂期據绍與人吳　齋訴稱向陸先生借到銀二百兩料理梅金兩人之事王司馬詰問銀在何處　即繳案答稱陸先生要自己呈案不肯過我手司馬謂然則銀雖借與爾却不信爾着即傳陸到案據稱名雲　湖南人呈稟銀二百兩市　了梅金兩人之事棧中之事不與我相干爲此自己呈繳乞爲備案王司馬准如所請即着法包探將銀票往收俟收到之後即將喬　釋放○六月間有戴福清控林　卿硬搬物件一案着林賠洋八元交保還洋詎林從六月杪管押以來無人担保遷延到今昨日解案據供有人到過捕房被外國人赶出將保單扯破故不敢再來王司馬謂何不到公堂具保着將林鶴卿仍交捕管押着於明日保去無保當　放○陳順寶前期稟稱被唐昌盛借去洋十六元不還將借據　呈王司馬准詞飭提於昨日解案研詰原告聲稱洋共三十元借後合做火輪船上廚司伊熟悉我外教據伊云虧本洋十四元尚有十六元由伊　借據係六月初十日所出向伊索討伊討伊云見官方還不得已而涉訟王司馬詰之唐昌盛據供出洋十五元允伊外國月分滿號發辛工即付伊　問情由將我拉上　扭送捕房王司馬謂既認欠數無錯即着交保還洋○寍波人趙忠才投案稱在滬修電鈴有人在我家大門對面墻門內聚小兒丟錢作賭巡捕來勢四散奔逃初十日伊等又賭錢我弟前去與伊說巡捕要來捉伊等即將我弟扭打當時捕來一併拘入捕頭着放出後伊遷　於我糾人欲將我打爲 
 
 

Page 4

 
 
此鳴捕送案王司馬詰之魏杏生據供無錫人挑賣熱白果伊弟出錢三文給與十一顆尚嫌少至次日伊弟在墻門內賭錢我在旁觀看即將我詈駡我亦回駡一聲伊娘及兄赶出將我掌頰又送捕房王司馬以小兒爭吵何致涉訟着一併斥退 
[客齋書景即請霧裏看花客高昌寒食生諸大吟增賜和] ○西風瑟瑟絲絲小倚欄干薄暮時木葉經霜初落去昏鴉　墨點空枝[  晚霞生求正草]  
[春江聲應集自序] ○去冬由吳門來滬勾留至今忽忽三百日矣中間多病然朋從往來又酒會幾無虛日亦幾乎忘其身之客且病也秋風起矣將作八閩之遊賦詩留別應聲而起者數十家臨歧病生未能就道因　爲一編題曰春江聲應集乞何　桂笙序而刻之余識桂　爲最先同聲之應桂丈又　有以開之也推和詩悉從申報中錄出故謹以登報先後爲序詩前敬列坐著籍姓名字以及別號原題原序一概不登有再惠者仍附其人詩後不另標題昭　　也交有厚　學有淺深詩即不能無同異然所以惠我則一也　敢軒輊述緣起即書簡端後有詩來請俟續刻光緒丁亥中秋前五日安定　　森白記於每上意琴室 
[蘇省撫轅抄] ○初八日候補同知陳壽昌委署無錫縣事從九李晋祜稟知奉水利局委寶山塘工監工差即辭○初九日分發江蘇試用知縣埰湖南人由京引見來省稟到候補道應大使姚紹生稟知交缷代理　　縣　澤司巡檢事回代　吳江縣汾湖司巡檢　長稟辭赴任　掣江蘇試用從九品張　五山東人由京驗看來省稟到○初十日候補通判孫毓驥解制錢赴都回指分江蘇新班先補用知縣胡啓　浙江人由京領照來省稟到分發江蘇新班試用巡檢姚祖詒浙江人稟到○十一日蘇糧道成辭行赴金陵今日午後起程理問與炳壽銷海運津局差並稟知聞　丁父憂 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[四明談助] ○寧波自上月二十九日夜起每夜巡查較冬防更加嚴厲凡遇夜行者雖持燈亦必加盤問如或形容觳觫言語支吾則必跟究來由同往詢明始得釋放盖因前月謠言四起匪人遍貼黃紙類多狂悖之詞是以未雨綢繆慎之又慎也惟現在時疫未盡急症甚多遇有倉猝延醫者不免被其耽誤所望爲民上者急籌良　俾得兩無所損則小民更受賜多多也○西門外筱檣弄某姓家有金約指兩枚放在臥家鏡　中一日無端失去臥室並無他人出入惟一女傭　供使喚遂疑爲其所竊女傭無以自明投水以　自盡幸得救起然已奄奄一息難保無性命之虞矣物仍無着反釀事端其姓其亦自悔鹵莽否乎 
[飲恨泉壤] ○揚城東關街開某店　某甲與其室人瑟靜琴耽伉儷甚篤日前有不識姓名之人送來信一封甲適他出由甲妻收下少頃甲歸妻以信示之讀未盡顏色大變怒不可遏盖其上面所書皆猥褻之詞並有　　與某某有桑中之約與某某有濮上之歡足下七尺昂藏何竟甘心受此元武明耶等語妻不知所以尚含笑問故甲照信宣讀後不問真僞即喝令自供妻百口莫辯遂默然歸房迨晚上吞烟畢命甲至此始深悔鹵莽爲人所愚愁恨交集只得送信母家現母家已聞悉情由率眾蜂至不識作何了結嗚呼以筆墨爲遊戲而致壞人名節已爲君子所深憂况復挾其私怨污蔑他人此真蛇心腸大悖情理者矣而如甲之不辨黑白致其妻銜冤而死事後思之雖悔奚及耶 
[蘇臺雜錄] ○蘇州府監獄爲府知事專責而知事廳署向附於郡署之旁與監獄有一河之隔去年除夕監犯越獄管獄官相隔在數百武外一時追赶不及致被脫逃兹特有鑒前車請諸上憲將知事廳署移建於監獄之南鱗次櫛比聲息相通現已將舊署拆卸照式蓋造矣○城西傍山城東瀕河各鄉刻下瘟疫盛行病起二三時即斃醫藥均　及施竟有一門數口同日病死者極貧之家甚至棺木不能具備聞有最慘者一家七人不及兩日同病而死僅備棺木五具以小兒附斂於內傷心慘目有如是耶○蘇城市　每屆端午中秋除夕三節各將往來帳目清結一次玆逢中秋之期各店鋪各遣其夥逐戶歸帳有甯人某甲向某姓索欠互相口角旋致鬥毆某姓理絀商之於某武弁以甯人某甲白晝強搶爲詞用名帖稟送地方官衙門當經明府親履勘騐傳訊地保鄰右人等方知索欠起　以致鬥毆並無搶攫之事明府遂將某姓大加申飭將治其　告之罪刻聞甯幫各商得聞此信欲具公稟未知果否 
[招領浮屍] ○本月十一日救生巡船在下海浦撈來男屍　　　約四十來歲身穿藍羽緞背心藍洋布長衫藍洋布夾短　白洋布短衫藍洋布單褲等鞋襪俱全腰束搭膊肚　一只內有書二本及零物等本堂騐得該屍並無傷痕殮理義塚如有親屬來堂認領可也　八月十二日同仁輔元堂具 
[上海文報局內協賑公所瑣記四十一] ○毗陵姚彥森別駕昔在南中　募賑欵實心力先後計及萬金上年筮仕吉省接辦電報事務咸慶得人今夏接敝所告急之電除稟希侯帥並即邀同吉林機器局總辦宋渤生太守轉運局會辦劉龍臣別駕刊發捐册馳函告募先後承匯到銀一千六百兩吉林爲我　朝發祥之地民風醇厚物庶日益豐盛今得三君登高提倡黃龍紫塞定奪好義景從行見仁粟義漿源源而至翹首鷄林我爲三君頌我更爲災民幸○蘇垣三讓世家函云前日所云押欵移賑一節刻已控諸琴堂有人出來調處僅洋一百五十元弟以賑欵緊迫將就了結又另募洋一百元共計二百五十元至祈登收云云訟　雀角澤逮鴻嗷一舉而　數善眞不愧爲泰伯賢裔○杭城陳敬之廣文昔年秉鐸彭山孜孜教化近雖樂道家居留心賑務又因年將四旬似續尚虛知助賑之有求必應也於今正立願每月助洋十元輪寄上海四公所　解災區陳廣文實心行義吾知天佑善人必曰送個麒麟與汝 
[贈孟河巢崇山先生有序] 余讀書不成風塵奔走頻年蹤跡於燕趙吳越爲舵來往之程必經上海春申江上計已不下十餘至未癸以後每至輙病病輙延巢君治治輙愈其愈也起居飲食皆不節匪特慾也故治余之病較他人爲尤難而巢君無難色於是跡益密交益深益心折其爲人巢君固孟河良醫而又名震一時者婦孺皆知豈尚藉揄揚以博聲譽第渥承手惠屢援於危咯血十年收功一旦功尤偉也行將別矣不能默默志感以詩　歲過此曾贍一　云向明見心治疾之聖擫息脉血知幾其神用列予抱朴子淮南子義經諸書中語湊集成文者也今追憶及之洵非溢美昔扁鵲聞貴婦人即爲帶下醫聞愛老人即爲耳目痺醫聞愛小兒即爲小兒醫隨俗爲變巢君有焉巢君勉之矣○上醫古有作所謂醫國手苗父肇於前俞拊踵其後秋夫穴鍼矛伯宗癰徙柳先民神乎技先生兼而有奇術活人多深情惠余厚以故半面交遽成忘形友彈痤痛到心飲藥苦在口病中印證確指下周旋久治疾凡五年報詩祗一首鄭重我師君即此見不茍　意琴弟潘嶽森拜稿 
[意琴室主任將有閩行率成二律敬步原韻以贈錄呈斧政並請諸吟長雅正] ○聽到　歌倍切憂一天風雨獨登樓良宵耿耿離情切扇影團團墨實留橘緑橙黃申浦冷葭蒼露白閩江秋雲程萬里鵬可展　翩追風快壯游　臨歧握別最堪憂黯淡離情獨倚樓跡託滬江欣寄傲才施閩嶠可勾留露凉野店三更月潮泛海　八月秋破浪乘風萬里去莫教辜負此遨遊[  吳中馥蓀氏徐繼芳未是草]  
[意琴室主任將有閩中行率成一律敬步原韻以贈錄呈斧政並請諸吟長雅正] ○歇浦送君倍覺憂離愁滿腹獨登樓雙輪破浪行彌速一棹乘風去不留紅蓼花疎水國冷舟楓葉落閩江秋天高正是鵬搏翩萬里雲程快壯游[  吳中徐林芳辛生氏未是草]  
[意琴室主任將有閩中行率成一律敬步原韻以贈錄呈斧政並請諸吟長雅正] ○申浦送君倍切憂離情渺渺倚南樓怕聞　唱因愁別恰美鵬搏往莫留一棹衝波　水闊雙輪破浪海門秋方欣握手又相別　余與馥蓀兄游徐園君與天南遯叟先在遂相敘鴻印軒　何日名園證舊游[  南槎朱德錄枚卿氏未是草]  
 
 

Page 12

 
 
   
 
