# 1900 - 312 - 4909909

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室二洋徑橋煥文書局南北掃葉山房金陵詞源閣購取可也 
[擬請約束西兵說]  
　　有客問於執筆人曰自英國水師提督西摩氏介議調兵駐滬後各國聞風興起若法若德若日本皆調集勁旅分駐操防初時滬人士頗虞變起非常皆有寢饋難安之勢鄙人竊笑其愚以爲滬上乃西商財產薈萃之區自宜鎭以重兵藉資保護彼身爲統帶者威望素著自能甲明紀律必不使在外滋生事端乃自夏徂秋齟齬之端層見疉出猶記閏八月二十一日西門外二十五保九圖羅家灣陳家宅一帶鄉婦數口因被西兵劈毁棺木抛散屍骸並擊破骨罎兩枚投訴上海縣署縣主汪瑤庭大令明知所訴非虚祗以無可力爭再三慰諭而去迨本月初十日之晚復有法兵數名突至美租界西華德路祿翔雲鞋店肆行滋擾店中人恐遭不測登樓避之法兵遂擁至對門德昌成鞋店持刀向店夥應春元猛刺斃命旋復至東首永吉里左近見甬人馬阿才伫立簷下刃傷肩背深入二寸餘旁人莫敢擒拿任其揚長而去事後報經大令將屍騐明雖由法界捕頭派中西包探嚴密緝拿迄今未獲此皆見諸報簡確實可憑竊意西兵之兇橫若此若不及早懲儆恐日後必致釀成隱憂不意一波未平一波又起未及旬日又有某國兵二名至北河南路金壽所開小茶肆藉端胡閙金壽不敢與較急偕夥郭世榮投訴捕房洎三畫西捕頭率同某號西捕往擒二兵猶敢持刀亂砍併出手槍轟擊致郭足受傷而仆各西捕急避得免直至藥彈既盡始獲其一而一已乘間脫逃矣夫捕房爲西國辦公之地西捕乃奉公辦事之人彼且悍然不顧更遑論鋪户居民不大負保護地方之意哉執筆人曰此特未爲統帶官所查悉耳夫西國治軍惟號令嚴明用能收敵愾同仇之效豈有無端干犯法紀而置之不見不聞者惟在上者耳目難周華民旣不能親叩營門訴陳寃苦而華官又瞻前顧後不肯以民困之故力與爭持遂使若輩惡膽愈張殘及枯骨之不已浸假而持刀殺人矣浸假而放槍拒捕矣幸而此次某國之兵逞兇於捕房中終得以執獲其一否則恐亦如應春元之被戕早已逃逸無蹤更孰從而緝拿究辦哉夫此輩本以殺敵致果爲事今者駐紥完善之地技無所施遂不覺於酒酣耳熱之餘觸發雄心輙欲一試其手叚論者每以西兵爲狂暴無禮相與動色驚心而不知其中良莠不齊正未可以一槪論鄙意此事當由各業董事函請工部局董轉告各國領事商請統帶官將該管軍士一律嚴加約束縱不能禁令不准出營宜於出營時責令將軍械呈繳使之無所憑藉自不致輕於傷人更限定回營時刻不許沽酒狂飲違者懲治不貸其有爲害閭閻查有確據者按照軍法從事不稍瞻徇如此則若輩肅然知懼秋毫不敢有所犯而善良之賴以保全者多矣客曰善子动筆之於報以俟能行之君子乎執筆人曰諾遂詮次其語付之手民 
[本館接奉電音]  
　　昨日午前兩次由西安行在飛電傳來上諭七道敬謹譯登○九月二十日奉上諭劉樹堂奏知縣虧短交代請旨革追一摺浙江於潛縣知縣譚汝棠於歸安縣任内虧短丁漕等項銀兩併計至三萬千餘兩之多又虧欠米二千七百餘石卽經勒限嚴追迄未完繳復敢潛匿實屬膽玩譚汝棠著卽行革職由該撫飭查經過任所有無貲財寄頓並飭屬一體嚴拿該革員籍隷湘潭並著湖南巡撫將原籍家產查封備抵如該革員濳行回籍卽著押解到浙監追審訊餘著照所議辦理該部知道欽此同日奉上諭都察院左都御史著張百熙補授未到任以前仍著葛寳華署理欽此同日奉上諭工部尙書著瞿鴻襪補授欽此○二十一日行在内閣抄奉上諭張百熙現已補授都察院左都御史著回京供職欽此同日奉上諭禮部左侍郎著李𥿈藻補授欽此同日奉上諭周馥著調補直隷布政使四川布政使著員鳳林補授欽此同日奉上諭工部尙書著鹿傳霖兼署欽此 
[和議大綱]  
　　日本報云頃得京師來信悉列國駐京使臣訂於東歴十月二十日卽華歴閏八月二十七日午後三下鐘時與慶親王及李使相會於總署後以德使尙未入京英國新簡全權大臣約閱二三日方到法使皮希搖痕氏以疾辭遂通牒另訂會期聞使相開列章程五則送交各國使臣一自誓將搆亂之人嚴厲懲治二外人所失財產一定如數償銀三釐正各關稅則四求各國下令息兵其第五條事甚秘密尙未宣言然此特大綱耳至於詳細節目必俟開議後酌中協定以期適合機宜是日使相過訪俄國使臣翌日又至英國使署投刺 
[擬開番礦]  
　　重慶訪事人云前經執政者奏請欽派礦務大臣李鐵船京卿徴庸會同英商摩根籌議聘礦師甲開機器師蒲是往四川各處查勘礦山行至雅州聞北省之變卽繞道雲南馳回本國礦務遂由此暫停兹聞英商立德以四川番地巴底巴旺產金最富惟番人素不准漢人開採任其藏富於山有副將宋賡平者與番酋堪布江曲札喜爲莫逆交曾密約入境開取立德因擬延宋介紹以便將來令礦師往勘宋允之已於九月初買舟至申江商量辦法矣 
[捐募軍需]  
　　重慶訪事人云拳匪作亂外釁頓開皇太后皇上西幸長安軍糈孔亟四川總督奎樂峯制軍通飭所屬查明殷實紳商勸令解囊捐助大縣數萬小縣一二萬總期多多益善踴躍輸將各州縣奉文後已各淸查富户設法勸捐矣 
[請禁販米]  
　　漢口訪事友人云客有自湘垣至漢者言湘省紳耆深恐民食不敷禀請撫憲兪廙軒中丞檄飭某關一律查禁米船下駛違者罰鍰不識中丞能允如所請否也 
[開局籌振]  
　　杭州訪事友人云本年福建水災閩浙督憲許筠菴制軍奏請籌辦振捐委福建候補縣張大令 
 
 

Page 2

 
 
廷楨來杭設局已擇吉本月十六日開辦矣 
[嚴懲犯令]  
　　杭州訪事友人云本月十六日有駐紥三發營之勇丁二名因事出外行經象山試館門首與守屋之某氏婦無端口角婦婿某甲從旁相助二勇大怒互相爭毆甲力不能敵大受傷夷居民咸抱不平羣起而攻將勇扭獲褫去號褂送人營中經管帶某君訊明將二勇各責軍棍三百貫耳遊街並以洋銀二元給甲爲養傷費 
[加患機工]  
　　鎭江訪事友人云自北方拳匪啓釁綢貨滯銷各坊一律停機工人皆賦閒無事饔飱一切漸不能支兹逢秋盡冬來尤有飢寒之慮長鎭通海道長久山觀察恐若輩爲匪徒所煽必致後患難防爰會同鎭江府向子振太守一再籌議捐欵並派董將極貧機工逐一查明在城隍廟設局發米俾得實惠均沾藉資卒歲 
[神山火警]  
　　漢口訪事友人云客有來自武昌府屬咸寗縣者述及咸寗蒲圻交界之處有神山焉枕山帶水廛市如鱗疏柳斜陽靑帘搖曳鄉之人納稼築塲之暇時於此買醉壚頭本月初旬某夕山下某熟食店不戒於火吳回煽禍勢若燎原一刹那間延燒月屋三百餘户洵可謂巨災矣 
[揚城火警]  
　　揚州訪事友人云本月十八日之晚七點半鐘時左衛街東首蔣家橋畔面南之某燭炭店忽兆焚如一刹那間火勢蔓延不可收拾迨警鉦四出各善堂水龍洋龍相繼馳至所苦水井無多汲取頗非易易以致視融氏左衝右突猖獗異常是處係四通八達之區東爲缺口街西爲左衛街南爲蔣家橋街北爲皮市街四角店鋪俱被延燒烈燄騰空霄漢爲赤幸駐防城外五臺山之武衛楚軍統領李軍門定明督隊前來每勇皆携淸水一擔各龍得此挹注竭力狂噴始得漸次熄滅是役也計燬燭炭鋪茶食鋪某姓空屋某肉鋪某錢鋪西北角阜康南貨鋪醬坊京雜布鋪東北角烟鋪肉鋪整容鋪東面燈籠鋪東南角九成布鋪等約共十八九家其中九成布鋪最爲可憫緣今春此鋪樓房忽爾倒塌一再經營至秋間始復張旗鼓乃甫及月餘又遭此厄豈所謂磨蝎星臨耶其西首卞柳門張幼丹兩紳府第均逼近火塲幸府縣各官躬親督救得卽轉危爲安迨各官次第回轅譙樓已報四鼓矣 
[貞烈可風]  
　　鎭江訪事友人云南門外陸姓女郎出自小家頗知大義前年適某姓子琴耽瑟好伉儷甚諧不料命薄如花藁砧遽喪家徒壁立日用維艱不得已歸寗母家依母度日枯井之水志本靡他其母疑女方在靑年未能獨活陰遣媒嫗諷以醮人女恐爲母所逼致不能自守柏舟遂於月之某夜沐浴更衣仰藥自盡聞者莫不哀其志而欽其烈也 
[浙省官塲紀事]  
　　杭州訪事友人云本月十六日藩轅牌示衢州府峽口同知缺現定以截取候補同知王恕請補龍游縣知縣缺現飭准補是缺之葛錫爵赴任○岱山鹽局會辦一差現由兩浙運憲世振之都轉札委候補運副鄒分轉久敬接辦○候補府朱太守榮璪奉撫憲劉中丞札委總辦紹郡團練兼理營務處在防水陸各軍咸歸節制 
[京口官塲紀事]  
　　鎭江訪事友人云月之十八日金陵營參將陳叅戎書鎭詣長江水師提督行轅謁見黃芍巖宫保面禀要公○邇者署江陰協副將胡協戎忠勝以長江各處會匪梟匪蠢然思動爰親帶師船巡緝江面本月十八日行抵京口謁見黃芍巖宮保面陳一切旋卽乘舟下駛 
[蘭亭攬勝]  
　　紹興訪事人云紹郡團練事宜前經浙江撫憲劉景韓中丞通飭開辦兹者中丞復委丁憂候補知府朱曉嵐太守榮璪督辦紹興府屬團練并管帶蕭山局團勇一切竟程均遵照省局所定太守曾任蕭山等縣於東越情形素稱熟悉此次奉委無異駕輕車而就熟路也○有袁某者向在蘇省貿易近因商務稍有起色回紹販買土布裝運出境行經嵩厦時已傍晚正擬泊舟暫宿突來暴客數人駕一瓜皮小艇躍登袁舟露刃示威隨將所有財物搜括一空呼嘯而去袁與舟子蝟縮後艙待其遠去仍返櫂回紹檢點所失約値百餘金袁固畏事者至今並未報官請緝○會稽縣主兪振巖大令鳳岡奉大憲檄文回任署理縣事之黃念屺大令福元卸篆後卽挈眷赴省禀見各憲現復來紹核算交代俟事畢卽須聽鼓省垣也○紹城局弄一帶向爲流妓淵藪年輕子弟之迷津悞入蕩產傾家者不知凡幾雖經府縣及保甲局迭次嚴禁仍復陽奉陰違終不能根株盡絶現因防務嚴密恐有匪徒匿跡經蕭山會稽兩縣主飭傳各地甲分别驅逐然後派員按户嚴查是亦正本淸源造福閭閻之善政也 
[劍門秋色]  
　　重慶訪事人云英商肇通輪船改作兵船後由英政府下令暫泊南岸獅子山以資防護日前聞怡和洋行代某兵船運煤十萬斤抵渝交立德洋行存儲以供肇通及他兵艦之用○自皇太后皇上西幸長安應解餉需槪由川省接濟蓋以川陝壞地毗連解運較便也顧數日以來川省各票號解出之欵何止累萬盈千積貲一空銀根日緊以致號帮匯票無論何埠一律不通倘各商欲匯銀至上海等處須將現銀由水路寄至漢口轉匯亦可見周轉之艱難矣 
[晴川樹色]  
　　漢口訪事友人云漢口揚家河黃陂米捐公所向奉水神偶像本月十七日轉運局憲惲莘耘觀察親詣祭河車騎如雲冠裳畢集至傍午禮成始分道而散○漢口牙釐局向來每月徴收釐金約三萬餘兩兹因市面寥寂各貨滯銷釐金遂短至二萬左右聞别處釐務較此尤衰頽也○有甲乙丙丁四游勇在新隄橫行不法經駐防營弁拘獲押解到鄂聽候上憲嚴懲 
[皖公山色]  
　　安慶訪事友云日本某兵艦於本月十五日由京江上駛停泊省垣南關外招商局碼頭管帶某大尉偕大軍醫某君安徽武備學堂教習晴氣君市三赴撫轅謁見王芍棠大中丞中丞以武備學堂肄業諸生向未演習海洋放砲之技爰請晴氣君帶赴兵艦演放○安徽創設武備學堂招集聰慧子北入堂肄業預儲國家干城之選所訂堂規十分嚴肅某日某學生出遊忘返經提調官懸牌斥革追繳操衣於是各學生不復敢駕言出遊形骸放浪矣○安徽建德縣匪人閙教省憲飭砲隊營官帶陸小賓副戎督勇往剿匪徒聞官軍將至如鳥獸散並將所擄教民釋出副菜見地方平靜留勇數十名保護旋於本月十五日凱旋 
[京江寒浪]  
　　鎭江訪事友人云月之十八日西北風大作江中浪湧如山義渡馬頭泊有一空船突遭傾覆幸甲乙丙三舟子熟諳水性得以鳧水誔登惟舟中物已盡付東流無從撈獲矣○小馬頭人某甲翩翩年少顧影自憐對門某姓女年甫及筓日在樓頭刺繡與甲目挑眉語遂成野合鴛鴦暗結珠胎竟留孽種邇將彌月腹漸膨朜恐爲父母所知私倩穩婆用藥將胎墮下不料藥性過猛以致玉殞香消甲聞而大慟以爲我雖不殺伯仁伯仁實由我而死因於本月十七晚潜服阿芙蓉膏斃命翌日經其母備棺收殮悲痛之聲聞者酸鼻如甲者亦可謂情種矣然一朝失足遽棄衰親非特不教之尤亦可爲輕薄者戒已 
[金閶瑣紀]  
　　蘇州訪事人來函云自閶門開埠以來爭地之案層見疉出兹有趙王氏者與潮州會館互爭地址由董事郭安亭觀察禀請履勘迨經長元吳三縣會勘依然各執一詞迄今尙無定議也○候補通判金渭溪别駕兆熊近經上憲委解餉銀赴西安行在已於某日趨詣各轅禀知大約不日當束裝就道矣○本月二十一日爲周堂吉日吳人士之嫁娶者不可勝數而曾叅戎毓衢之德配及仉參戎志鵬之金昆同於是日設奠以故六街三市吊賀者幾相屬於途○九月十九日相傳爲觀音大士誕期吳中香火之盛首推百善橋觀音菴善男信女之焚 
 
 

Page 3

 
 
香膜拜者充塞於途雖是日天公不做美而反謂我佛有靈一滴楊枝灑遍大千世界眞愚不可破者矣 
[觀察謙光]  
　　昨日亭午時蘇松太兵備道余晉珊觀察命駕至英美租界公廨投刺賀新讞員張柄樞司馬蒞任之禧並送前讞員翁笠漁直刺行旌司馬與直刺均飭丁擋駕蓋謙不敢當也 
[撥勇護署]  
　　昨日駐紥本邑西鄉日暉港之督標安字營統領顏梓琴鎭軍撥出本營勇丁二十名赴蘇松太兵備道轅駐宿頭門以資巡護 
[修我墻屋]  
　　前年本邑四明公所事起圍墻被毁迄未興修兹經董其事者投蘇松太兵備道轅禀請自行葺治道憲余晉珊觀察准之據情照會駐滬法總領事白藻泰君刻下白君已備文照覆矣 
[報警新章]  
　　本邑江南機器製造局總辦潘芸蓀觀察爲未雨綢繆之計將廠内水龍重行修整就局中提調廳更樓上高懸警鐘仿租界章程发遇火災夜則懸燈晝則懸旗爲號若鐘鳴一聲晝懸黃旗夜懸燈一盞則火在局内各叚地方鐘鳴二聲晝懸藍旗夜懸燈二盞則火在局之東鐘鳴三聲晝懸黑旗夜懸燈三盞則火在局之北鐘鳴四聲晝懸白旗夜懸燈四盞則火在局之西鐘鳴五聲晝懸緑旗夜懸燈五盞則火在局之南如僅鳴鐘而未懸燈旗則係廠内會操水龍並非報警復選年壯者數人執管洋龍及各種救火器一聞火警無分遠近立卽馳救如敢玩延查明處罰業已出示曉諭居民及工匠人等矣 
[順供備解]  
　　前者拐匪瞿長裕在本邑南市十六鋪境内誘得某姓家十歲女孩賣與虹口粤人某姓得身價洋銀十六元事發經十六铺巡防局員某君解送上海縣署縣主汪瑤庭大令訊供之下知瞿係南通州如皋縣人素爲水販因飭釘鐐收禁禀請上憲核辦兹奉署江蘇臬司朱竹石廉訪批飭解省勘訊擬罪遂於前日提瞿順供蓋印指模仍飭還禁獄中聽候備文起解 
[監犯互爭]  
　　上海縣獄所禁劉道士積年老犯也昨日忽與各犯大肆憤爭蓋欲尅扣各犯火食以致衆怒難平也禁卒恐釀禍端立卽禀知縣主汪瑤庭大令大令命家丁入内喝止聽候帶案訊懲　 
[局員巡夜]  
　　前晚本邑南市二十三七鋪巡防局員邱友林二尹督率勇甲親往各叚梭巡迨巡至裏馬路某樹行門前見張仁亭顧阿妹二人在彼蜷臥遂令提至輿前各責一百板交地甲帶去查明曾否犯案禀候核示 
[讞員新政]  
　　昨日淸晨新任英美租界公廨讞員張柄樞司馬命駕至天后宮司徒廟頂禮拈香事畢回廨午坐公案傳齊通班書吏差役等人按册點卯旋卽示期翌日考錄代書並以下車之初政務叢雜所有英美租界各捕房應解各案飭丁禀知領事官并咨照各捕頭再停一日 
[法界停訊]  
　　昨日禮拜三爲法界捕房發落各案之期適讞員杜枝園大令别有要公特於淸晨飭家丁待名片赴捕房咨照捕房暫停讞政 
[關提候訊]  
　　前日昌大質棧股東李方照遞禀法界公廨訴稱寶山縣民人徐茂齋串同某圖地保姚俊卿以墳地契劵抵押洋銀二百元延宕日久屢索不還求提追給讞員杜枝園大令准之查得徐姚現居英界飭包探持票投英界捕房請捕頭派包探協同提回押候堂期解案訊供判斷 
[西兵演陣]  
　　昨日淸晨八點鐘時駐滬各國兵士約二千餘名排隊至英租界泥城外賽馬塲操演各種陣式約歴兩點鐘許始各整伍回營 
[英美租界公廨紀事]  
　　前者湯福藻投上海縣署控趙桂香延不交地縣主汪瑤庭大令移文公廨請派差協提昨日差役將趙提到禀明新任讞員張柄樞司馬押送上海縣署歸案訊辦○張阿世控妻母唐陳氏妻兄唐金生將妻掯匿糾衆行兇經前讞員翁笠漁直刺准詞飭提前日差役將唐陳氏唐金生提到稟知司馬暫押翼房○職員陶棟仁控地甲陳永泰騙去田單二紙屢索不還昨日差役將陳提到禀知司馬押候訊核 
[英租界捕房紀事]  
　　日前巨騙徐子延至錦記綢莊騙去寗綢七匹事後莊主投捕房報請查緝昨日捕頭令包探番應奎將徐緝獲押候解送公堂禀請讞員張柄樞司馬訊究○昨日有年約三四齡之女孩一口在途啼哭三百零六號巡街捕見之帶入捕房捕頭令轉送公廨禀請安插 
[美租界捕房紀事]  
　　昨晨山東某邑人曾立坤至西華德路某小茶肆向甬人殷國才强借洋銀十元不遂所求輙肆兇毆殷忿甚奔赴捕房聲訴捕頭令包探劉阿炳將曾拘獲押候解送公堂禀請讞員張柄樞司馬究辦○前晚蜜勒路第七百二十八號門牌某甲家失去金臂釧金約指諸物疑係車夫陸毛毛所竊投報捕房捕頭令包探劉光震將陸拘獲押候杳悉實情然後解送公堂禀請訊辦○昨日亭午時外虹口某船塢工人徐阿虎乘間竊取舊銅數十磅携之而出適爲管門这印度人所見扭交四百七十三號巡街捕送入捕房捕頭令押候解送公堂禀請訊辦 
[作善降祥]  
　　　風寒霜冷令逼嚴冬嗟彼災黎何以卒歲兹本館協振所承浙紹懷堂善士交來還願洋銀九十九元渥荷仁施蘇兹涸鮒降祥輔德左劵可操聊綴數言藉代災黎鳴謝 
[濟急善局得第二號京函]  
　　督辦大人緝翁諸公均鑒前日封發一函後又奉濟急會第四號函敬悉一一現在賢良寺中收拾兩間屋爲公所擬先將願回南者設法送出京再議留京接濟辦法較爲核實凡留京者有兩種一種必光景可以支持一種必奇窘極苦回南亦無法想者彼時始能辨别此較查災放振爲尤難弟等旣承委任不敢不愼昨已公同電達而電費甚昻是以再詳陳至運送回南者連商民亦有卽直京人願來南者亦允之火車已議定惟通州　揚村船隻尙未議妥傅相前電各省協濟係文駿擬稿請由尊處發電想已分致矣此時公欵能節省一分卽可多濟一分不敢鋪張公函候送南辦法定妥卽行具復亦須弟屬稿同人事冗無暇及此銀摺亦存弟處取時必偕一同事前往米價都中尙未開市無一定之價有極便宜者白米七兩一石約重一百三四十斤極貴者至九兩一石直隸今年甚豐稔無如各國不許人割恐土匪夾雜其中殊爲可惜已向日本說過不知能從中爲力否惲薇孫學士欵係由吳幼舲借撥已將撥條及收條寄滬兌收姚頌虞四百卽由匯欵内撥付取收條奉上可也史季超信先送去俟來取照付陳香輪已出京徐雨之兄匯欵容問道勝昨梁星海太史屬墊濟廣東京官千元因無欵已電請送交尊處卽由匯欵内劃付乞電促之至匯欵據匯豐吳幼齡兄云該行現銀甚多祗要將銀交存上海匯豐由該行發一電來卽可交銀祈就近酌辦會中屬寄各信及單詢各人已分往遞送隨後再復許子原喬茂萱王教瑜皆來晤談連聰肅聞出京朱古薇唐文治陸增祥李士瓚黃仲則陳懋鼎吳子淸蔡露卿阮惟和懿痒均在京廖仲翁亦在京已擬請開缺矣　叩台安楊文駿頓首九月初三日上海絲業會館濟急善局施　英錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鷺嶼寒雲]  
　　厦門訪事人云古浪嶼自設立華捕後經費無從設措前議按渡船抽捐佽助迄今屢議未成兹經厦防同知張司　經洋務局某員悉心籌畫攺抽往來渡客每人錢二文設立硝船一號停泊江中按人抽取每日可收八九千文大約經費不難敷洐矣○厦門　道狹隘糞穢滿途每至秋夏之交濁氣上蒸釀成疫氣當周子蓮方伯握道篆時關心民瘼設立清道局派令夫役逐叚掃除兹復由厦防同知張司馬示諭居民鋪户每日辰已之前一律將穢物傾諸門外以便夫役按叚掃淨如違科罰不貸○厦門有所謂堂子班者卽妓寮也厦防同知張司馬惡其藏垢納汚三令五申嚴行驅逐近竟死灰復烯攺懸日本牌號事經興泉永道憲延少山觀察知覺商請日本駐厦領事上野君立飭警察使按户勒閉如違交地方官究懲○本月十二日爲日本國皇誕辰彼中謂之天辰節各國領事及興泉永道延觀察均詣日本官署慶賀日本領事上野君就署中肆筵設席歌無娛賓至午後四點鐘時始盡驩而散○厦門地狹人稠街道逼窄如遇火警頃刻蔓延日前厦防同知張司馬傳諭各叚紳董此後起造房屋須照舊址退讓一尺每隔十家公築風火墻一道以防後患工資由十家公出說者謂此一役也雖所費不少而日後定當賴利無窮也○保商局請租官輪船行駛外洋已紀前報現經租定飛捷一船倩某洋行估騐修改約需洋銀一萬一千元約定四十日内可以工竣大約梅花香裏卽可鼓浪出洋矣 
[天竺霜鐘]  
　　杭州訪事友人云浙省提督學政文叔平大宗師接奉行在綸音蟬聨督學之任固卽查照成案行文甯波著於十月十七日縣試十一月十六日府試○俗傳本月十九日爲觀音大士誕辰省城官塲向有先一日拈香之例本届撫憲劉景韓中丞特委署杭嘉湖巡道時蓬仙觀察於十八日詣上天竺法喜寺行香禮佛循曩例也惟往時七八月之交山上香市已盛今歲因北氛不靖風鶴驚心香客寥寥牟利者殊形虧折兹聞和議將定人心漸安於是佞佛之流咸結伴而來頂禮慈雲冀邀福佑特恐我佛觀空聲香俱泯檀芸一片殊不足以觸發菩提耳 
[上海縣署瑣案]  
　　前者許雲生在楊樹浦被張松松等毆斃縣主汪瑤庭大令嚴飭緝兇歴久未獲兹經引翔港巡防局勇拘到帮兇之唐發發解送至縣前晚大令升堂研訊唐供小的在引翔港爲屠夫張松松係小的之妹夫此事小的實未與聞不知許雲生是否被妹夫毆斃且未識妹夫逃往何處張亮卿禀稱小的身充地保許雲生確被張松松等毆斃前日小的緝獲張松松夫婦押解至案中途被唐發發糾人劫去爰卽禀請巡局老爺派勇將唐拘獲大令一再究詰唐堅不承認遂命掌頰二十下笞臀五十板押候再行研訊○前日王張氏被夫主所棄投縣哭訴情由大令研訊之下氏供小婦人係靑浦縣人由金陵人王仲儀納爲妾王係武職人員向在威海衛帶兵現在僑居南市大碼頭置有房產今忽又納一妓女憐新惡舊將小婦人棄置不顧介小婦人已生一女兩子次子爲王所鍾愛故已領去長子及女隨小婦人借信尼庵困苦不堪求恩公斷大令謂爾係王仲儀之妾烏有控告家長之理本縣當發堂留養子女亦可帶進堂中王張氏稱小婦人願遵諭大令遂派差送去○張華控沈茂卿周達侯欠銀不還前晚經汪大令訊究張供稱由湖州販絲來滬寓某客棧同寓沈周二人持去絲二十四包言願代爲出售既而沈借用銀六百兩周借用銀三百兩屢索不還求恩追給沈供小的係本地人周供小的係四川人詰以借銀之事皆供認不諱并稱一時無力歸還叩求寛限大令飭分别收押限十日内繳銀如違嚴比 
[馬路工程局紀事]  
　　前者崇明人朱愛棠來滬購物投宿南市新馬路永大公客棧被茶房王寳之串同棧客朱元善竊去洋銀三十餘元迨愛棠覺察扭控馬路工程局總辦程雨村大令提案研訊將王及元善枷號示衆近由王浼人緩頰願賠洋銀八元籲求開釋大令提案復訊著愛棠將洋銀具領旋諭棧主汪鳳祥曰以後如有形跡可疑之人一概不准留宿并須逐日呈閱循環簿以憑查核王寳之既當茶房膽敢串客行竊殊屬可惡姑念前曾枷號著具呈改過切結交人保去○日前趙阿寳扭控張金桂借欠洋銀十八元延不付還等情總辦程雨村大令提案研訊張供稱小的已將洋銀十六元交與趙夥奚慶祥僅欠洋銀二元現願找付大令限十天内付淸前晚張將洋銀十八元如數繳案大令卽著趙父臣記當堂具領奚慶祥呑用客欵暫行管押俟理楚開釋○日前陳東林糾同蔣阿海孫阿菊等將馬路工程局所雇車夫王阿福攢毆受傷控經總辦程大令提到蔣孫訊明枷責前晚二十三鋪地甲又將陳解案大令升堂詰訊陳供小的並不行兇求恩鑒宥大令著付還醫金藥資及王工資共洋銀十一元方准開釋 
[鉅欵迭頒]  
　　救濟善會承馬月樵善士代募公記慨助規元二千兩際兹籌欵艱難之日幸逢當代慷慨之人特布鴻施感同身受矣又昨承金陵分會交來江藩憲恩方伯經募蒙古秀峯觀察崧峻助規元一百兩福建趙湘圃觀察詒書助規元一百兩湖南劉彝亭觀察思訓助英洋二百元又承蘇州同元莊募來洋銀一百零六元信義洋行交來陶抃鶴堂洋三十元袁觀瀾孝廉交來代太倉分會募寳山懸諸善士洋六十元南市土棧募來洋一百十元拜登之下感佩實深尋常頌禱之詞不敢形諸筆墨惟有代哀鴻叩謝而已再敝善會前托各報館分送捐册諒四海仁人早經慈鑒今者北方電催衣糧濟寗又派人分救需欵之急有等燃眉所願諸善士早發慈悲鴻施渥沛俾得九仞爲山不致虧功一簣則功德無涯豈僅東北災黎銜環圖報而已哉極目雲輝曷勝翹盼上海慶順里救濟善會陸樹藩潘　南丁紹芬等謹誌 
[江西官報]  
　　江蘇候補道許元昌由湖口來省孫丞譚金品建昌催稅契回孫廷獻往淸江催地丁陳繼祥往豐城催道欵戴宗煜往辦橫江渡卡千總甘思麟接查廣潤門代理玉山縣吳鳴盛交代巳淸飭回司庫本任布理王鵬翼按知蔣星煥均各回本任刑部丁憂主事魏元曠拜會同知鄭榜詔接辦善後局文案李昌燮由江北行營回奉淅羅坊司黃作霖來省領團練軍裝内河統領張瑄奉委督辦善後局務　補道黃心渠奉委兼辦書局事務候補府承恩委查城内保甲知縣廖恩光章定瑜俱解地丁往陜西林志延監修城池工程從九黃海濤禀謝儘先酌委優缺一次行知朱嘉霖往鈴門催稅契新選南豐典史鄭宗　飭赴新任署贑南道繆德棻兼辦贛防營務處黃心渠智查七門城内外保甲廬陵永陽司吳應甲請假回省就醫以試用從九錢汝燮酌委署理趙峻湖　公幹回梁樹棠往撫州措資潘肇煜委辦洋口釐卡鄧玉堂缷辦宜黃保甲回畢榮泗禀謝咨補新建生米司行知代南城孫翁寳仁因案撤任酌委截取知縣劉昌方署理 
 
 
 

Page 10

 
 
　　查拿假冐酬格 
　　換主開張 
　　尋人 
　　浴堂聲明 
　　吉屋召租 
　　泰隆保險 
　　杭州義利源 
　　上洋稻香村 
　　石印張隱菴註傷寒論 
　　願保路險决不食言 
　　義記洋行保險 
　　老太古告白 
　　寳順洋行保險 
　　九月廿三日銀錢洋並行情列左 
　新匯劃收市七錢三分六五銀拆借龍洋找頭七錢二分三錢找頭八百五十文市錢一百廿五千文卡錢一百廿四千文衣牌九百二十文 
　　大清郵政收信時刻曉諭傳單 
　　寄往何處輪船名某日截止收信時刻 
　　吳淞火車九月廿四日上午八點鐘上午十一點下午一點半下午四點鐘 
　　印度歐洲各埠法公司上午十一點香港汕頭經香港澳門琼州北痗南寗龍州蒙自河口思茅又上午十點半寗波鎭海餘姚定海江天下午三點蘇州杭州紹興小火輪下午四點温州由寗波普濟又又鎭江揚州高郵淮安清江宿遷台兒莊南京蕪湖大通安慶九江孤嶺漢口漢陽武昌武穴岳州城陵長沙常德湘潭沙市荆州宜昌重慶江寛下午六點晚八點至九點 
　　塘沽天津北京青島又烟台旅順口塘沽蕪湖又厦門汕頭海定又又汕頭香港廣州梧州等處太生又香港廣州梧州等處杭州又牛莊武昌又又 
 
