# 1901 - 83 - 4910038

 

Page 1

 
 
[新印日本國志] [  圖書集成局啓]  
　　是書爲粤東黄公度廉訪所著廉訪前曾贊使日本研求彼國數千年來禮樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室二洋涇橋煥文書局南北掃葉山房金陵詞源閣購取可也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文　不易讀山陰湯墊先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書警校精詳紙墨加料有識共寳分裝六十本業已成書股票以外餘者無幾購宜從速遲恐不及每部定價十二元不折不扣批發面議上海三馬路申報館申昌書室發售外埠在曩時售股票處 
[俄日時事巵言]  
　　俄日之猜忌深矣至中俄密約之事喧傳而日人猜忌乃益甚昨日本報登俄人耀武一事略謂俄使曾入謁高麗外部大臣請賃鎭海灣一隅地外部尚未定從違而俄人已將地擇定一若利權在握者然自東歴三月上澣以來俄國太平洋艦隊以次叢集仁川至十六日調出俄兵千餘名携砲二十尊在鎭海灣上陸戎裝絢赫如火如荼由統帶官指揮演習行軍布陣之法迨演畢卽赴前所擇定之地安營日人見之謂俄日不久將啓釁端危急之情間不容髮因之籌集征俄兵費多至銀貨一千三百萬圓有客見之叩尊聞閣之門詢諸執筆人曰敢問俄日將開戰釁乎抑虚張聲勢未必相見以戎衣乎執筆人正告之曰此言固未可驟决然以僕愚意則戰事未必見諸目前何則日之忌俄蓋忌俄之侵入中國東三省也東三省被俄所割則俄之勢力益大調兵轉餉便利良多其俯而瞰高麗已如在掌握之内而日人於亞西亞洲權力遂終久不得一伸日廷豈不知之故一聞中俄有密約之言卽岌岌如不可終日迨見其在高麗奮揚威武而籌銀備戰益復昕夕不敢稍休也雖然俄豈眞欲與日人戰哉今者中國之孱弱已甚矣其於俄國更畏之若虎狼矣畏之甚則不得不俯首而聽其命卽密約未經訂立或旣立而不允畫諾而東三省各地俄人曰還則還之俄人曰取則取之中國斷不敢張皇六師與之抗拒俄果何忌夫日而必先與之决戰然後取東三省而有之哉客曰子言是也然我與子且設爲逆億之詞假使俄日果交兵敢問日勝俄乎抑俄勝日乎曰日烏能勝俄惟俄勝日耳論進兵之路日較俄爲便論用兵之費日較俄爲省且日敗則增兵益餉一葦可逹無轉運之勞俄敗則欲增兵而海道紆迴欲益餉而芻糧未峙曠觀事勢似日人著著爭先然惟昔時爲然耳今則俄人旣在東三省屯兵以視自本國檄調而來難易廻别而東三省雖屢遭兵事菁華尚未甚耗竭就地以籌兵食亦不致枵腹堪虞以平日虎視眈眈之俄而與振興未久之日人敵直如以牛僨豚耳日人其能支拄乎哉然則戰事其將成歟曰未也今者拳匪之亂各國合而興問罪師俄與日皆在聨盟中方將協力同心謀我中國中國之和局未定卽各國之聨盟未解而俄與日皆不得節外生枝使竟因他事而有違言則各國之與聨盟者將羣起而致詰責無論日不敢爲戎首卽俄之徵調艦隊亦惟虚與委蛇耳何致驟然棄好尋仇致和局大有翻異哉客曰自子言之俄日其終不至於决裂乎曰是亦未可必日人戰勝中國之後銳氣方盛舉國咸思執牛耳以蒞亞洲而俄之不能逞志於歐西轉思拓地於亞東亦非一朝夕之故東三省諸地俄人終必取之於中華日人忌之甚則嫌必深因忌生嫌因嫌致怒他日兵連禍結當在意計之中若目前則尚非俄日交兵之日也客唯唯稱是曰子旣有此見曷錄之報首以當左劵之操乎於是執筆人伸紙而作俄日時事巵言 
[俄艦抵港]  
　　香港循環日報云俄國有鐵甲大戰艦名曰保路打華者於本月某日之晚由蘇門答臘行抵香港此船册註一萬九百六十墩馬力一萬一千二百二十五匹船上帶甲厚十五英寸又七分半砲位護甲厚十英寸船面護甲厚三英寸又半配置十二寸口大砲四尊五寸九口快砲十二尊小快砲三十四尊水雷管六枝每一點鐘時能行十六海里有奇 
[俄開口岸]  
　　俄字報云近年俄屬澳比河及北伯利亞各地與英國各口岸貨物往來日盛一日是以俄廷議在澳比海灣擇一港岸爲各貨出口之區不久卽將興工開築矣 
[方輿廣大]  
　　英國某日報云英皇所轄之地除埃及不計外有十一兆七十七萬三千方英里如連埃及計之則多至十三兆方英里統核全地球英之所轄當不止四分之一至本國三島之富值共洋銀六萬兆圓然印度澳洲坎拿大以及此外各屬地尚未計及若夫英國所屬人民約有四百兆名口倫敦爲地球上銀錢總匯之區英眞大莫與京哉 
[押解罪臣]  
　　昨晚得本館派赴西安采訪友人手畢云去歲輔國公宗室載　謬戾昏庸釀成拳匪之禍奉旨革去爵職發往新疆永遠監禁正月初六日已由陝西巡撫岑大中丞札飭陝西候補知府杜太守崇光押解啓行矣 
[將死哀鳴]  
　　陝西友人來信云已革山西巡撫毓賢惡蹟昭彰法無可貸曾於去臘奉旨斬决迨新正初六日在蘭州省會正法死後其二妾卽次第自盡當毓被逮時曾自撰挽聨曰臣罪當誅臣志無他念小子生死光明不似終成三字獄君恩我負君憂誰解願諸公轉旋補救切須早慰兩宮心又一聨曰臣死國妻妾死臣誰曰不宜最堪憐老母九旬嬌女七齡耄稚難全未免致傷慈孝治我殺人朝廷殺我夫復何憾所自愧奉君甘載歴官三省涓埃莫報空嗟有負聖明恩嘻其殆如曾子所云烏之將死其鳴也哀人之將死其言也善者歟特是其妾旣於正法後自盡則未正法時何以先知此事而有妻妾死臣之言抑旣已伏誅其魂尚能握管耶殊索解人而不可得已至革員趙舒翹去臘奉旨革職斬監候與英年載瀾同寄陝臬獄中至正月初六日賜令自盡臨終作絶命詞曰主憂臣辱主辱臣死死不足惜於國何裨所難割者母老子幼悠悠蒼天曷其有極雖詞意肫誠然亦悔之已晚矣 
[兩江總督劉峴莊制軍奏請賜卹殉難言官摺]  
　　臣劉坤一跪奏爲言官在京殉節懇恩從優賜卹以彰忠義恭摺仰祈聖鑒事竊據江蘇紳士二品頂戴前湖北荆宜施道俞鍾穎等聨名禀稱三品銜湖廣道監察 
 
 

Page 2

 
 
御史宋承庠籍隸江蘇松江府華亭縣生自單寒事親至孝勵學敦品舉動必以先哲爲師由拔貢生恭應朝考錄用七品小京官簽分工部光緖五年己卯科順天鄉試中式舉人九年考取總理各國事務衙門章京奉旨記名十年傳到在署行走矢愼矢勤弗辭勞苦歴由主事升補員外郎遞保知府補缺後以道員升用加三品銜十九年補授河南道監察御史旋丁父憂盡哀盡禮鄉黨人士莫不敬嘆二十四年服闋入都家人以時事多故勸以暫息里門該員喻以使人人皆以時局艱難而故爲規避國家尚有効力之人耶毅然遂行抵都後補授湖廣道監察御史兼署陝西山西道監察御史歴署兵科刑科給事中奉旨巡視南城整飭庶務嚴絶苞苴凡所陳奏務裨大局因貧不能挈眷在京二十餘年無異寒素本年五月拳匪滋事該員手諭其子樹基云急難時自有主意家中忽念自是音訊遂絶當洋兵入京内城砲聲大震該員謂九廟震驚乘輿出狩食祿無補何顔見人憤懣悲泣並留書以鳴感戀之忱遂於是夜仰藥自盡至是始知前寄家書其以身殉難之志早已决絶非倉卒輕生之比也鍾頴等屬在桑梓不忍聽其湮没等情禀請具奏前來伏思成仁取義本臣子致身之常而表節旌忠亦朝廷勵世之黄該故御史宋承庠矢志淸廉心存君國見危授命大節懍然本年國子監祭酒王懿榮在京殉節經山東撫臣袁世凱具奏渥荷殊施優賜矜卹并蒙加恩一併予謚仰見聖朝褒顯忠良有加無已凡在臣僚同深欽感今該御史臨難捐軀事同一律應如何從優賜卹出自逾格恩施理合會同護理江蘇巡撫聶緝槼恭摺具陳伏乞皇太后皇上聖鑒訓示再該故御史宋承庠一子名樹基松江府學增生孫二人世惪世貽合併陳明謹奏 
[天心仁愛]  
　　昨得西安采訪友人手椾云去冬十二月二十六日起此間大雪連朝平地積至尺許至二十八日仍未開霽是日得凉州來電略謂伊凉一帶於二十五日之夜得雪三寸有奇云云迄今事隔兩月雖已如明日黄花然亢旱頻年赤地千里得此紛紛瑞雪不難民困立蘇天心眞仁愛無窮哉爰喜而錄登於報 
[汴藩赴任]  
　　本館昨得西安采訪友人來書云客臘端午橋方伯拜調補河南布政使之命於本年正月初九日請訓陛辭旋卽料理行裝涓吉上燈日駛赴汴梁接受藩篆 
[逆犯訊供]  
　　香港循環日報云去秋廣東惠州府屬會匪謀爲不軌經官軍馳往剿撫兼施始得漸漸解散惟匪目尚多漏網迭經懸賞購求上月下旬某日水師提督何榆庭軍門部下某弁緝獲逆犯李跛潭解經軍門略訊口供卽派曾把戎憲章護送至督轅聽候訊辦本月初二日兩廣總督陶芷芳制軍升坐大堂親加推鞫隨發交緝捕總局詳訊大約須處以極刑矣 
[票匪狡供]  
　　蕪湖訪事友人云近日署理安徽銅陵縣魏熾如大令密派眼線緝獲富有票匪張金標略訊口供解送蕪湖禀請徽寗池太廣兵備道吳季卿觀察核辦觀察委劉子運大令連訊二堂張狡展不認大約一經訊實卽當按律嚴誅矣 
[營勇戕官]  
　　廣州訪事友人云廣州灣自歸法人管理後募華人充當勇丁以資防禦去臘某日所募之勇不知因何忽地譁囂將營官槍斃然後携取號衣洋槍分投逃遁當經高州鎭電禀大憲轉電法官并嚴飭各處地方官一體從嚴協緝旋由屯化州馮刺史拘獲逃兵譚某起出洋槍號衣飛禀至省大憲查閱法領事照會内開逃兵農貴昌等十八名内並無譚某之名立飭刺史嚴行詰訊復札行各府州縣一體嚴拿一面責成各營勇丁不許擅入洋塲以免滋生事故 
[寗國亂耗]  
　　蕪湖訪事友人云安徽寗國府屬水西水東二埠居民鱗次烟火相望賭棍某甲常在彼處聚賭抽頭貽害鄉里近由某少尉率役往拘甲不服頃刻號召其黨多至二千餘人持械以抗少慰白諸府縣官飛禀徽寗池太廣兵備道吳季卿觀察請兵彈壓本月初六日觀察檄調精健營馳往相機剿撫 
[甬試初志]  
　　甯波訪事友人云府尊高嶼卿太守考試象山縣文童事竣卽於本月初旬某日頒發正案前列十名爲俞賡夔歐昌燕胡長松陳良誥王江周茂林史華藻賀正濬歐昌頰胡士魁初四日探知浙江提督學政李文坡大宗師定於初三日過江初八日接臨甬上因於初六日率同鄞縣徐蓉齋大令至大西壩迎迓初八日午刻文旌戾止旣入校士館卽牌示初九日行香閱墻放告初十日考生經古文生補歲十一日考奉象鎭生員十二日考童經古出生經古案十三日考府學鄞慈生員十四日考奉象定童生正塲十五日考優生十六日考慈鎭童生正塲十七日覆生經古振給貧生委提調看武生外塲十八日考鄞縣童一正塲出慈鎭童生提覆牌十九日覆試生員提覆奉象定慈鎭童生二十日武生内塲出鄞縣提覆牌二十一日提覆鄞縣童生二十二日總覆兼大覆發生員童生案二十三日步箭二十四日技勇二十五日馬箭二十六日大覆武童發武童案二十七日發落參謁 
[示禁賽會]  
　　甯波訪事友人云本月初八日府尊高嶼卿太守發出告示一道命地保粘貼通衢其文曰爲示禁事照得迎神賽會大干例禁寗郡五方雜處良莠不齊每逢賽會易於滋事業經本府出示嚴禁在案兹訪聞寗郡在廂内外習俗時屆春初有舉行各種廟會夏間有都神會秋間有划船會冬間有十月朝等一切名目或裝設擡閣或扮成種種戯劇沿途扛擡賽行不特褻瀆神明抑且徒事糜費更恐匪類溷跡滋生事端除飭縣查禁外合亟出示嚴禁爲此示仰各會首及軍民人等知悉自示之後凡以上各會務卽一律停止如敢故違定提該會首到案究懲其各凛遵毋違持示 
[上海官塲紀事]  
　　新任福州將軍景月汀留守星於前晚抵滬在天后宮側出使行轅暫住襜帷本城文武各官均詣行轅謁見昨日午後四點鐘留守命駕入城遍往道營廳縣各衙門謝步至縣署時縣主汪大令飭丁擋駕○前保甲總巡傅星崖直刺交缷保甲總巡差使後仍寓本城常平倉昨日赴道轅謁見袁觀察辭出後卽乘某輪船赴金陵禀見督憲劉峴帥然後擇吉赴海州知州新任 
[上海縣試二覆案]  
　　昨晚上海縣汪瑶庭大令將縣試各卷閱定甲乙發出全案計共取八十名定於十四日三覆兹將全案抄錄於下許繼光嚴恭王承旦龑錫圭朱光照韓其燦蔡景濱李顯謨顧祥麟韓鴻藻趙澄瀾何鈺黄熾唐祖涵徐勳陸鑫沈日章胡光奎金澍唐鶴年范熙祥王臨訓葛士熙朱禮儉金希聲沈澄陳其藻楊洪鏡曹蔚深李秉厚李維楨王銓運李維華魏雲飛錢書城王爕功胡光驊蘇海朱樹蒸全文杰馬才輝張仁龍凌紀勛王翰芳楊兆春楊嘉椿朱文煥劉濤姚明輝潘浩潘中良毛恒遇程宗鵬周徵王式森孫承燾唐在章喬國英吳熙璋梅祖蔭瞿慶鴻蔣宗翊曹浩張佐辰楊春緑徐文鏞顧昀曹繼曾顧鬯卣曹士龢姚明德張景范喬世德葛尚遠諸崇瀾顧光煥方彦章張之綱張其垚奚維塤 
[預備武試]  
　　上海縣主汪瑶庭大令定期本月十五日考試武童外塲馬射飭差告知提右營某哨弁令將大南門外大校塲前演武廳灑掃潔淸以便届時前往校閱 
[韓人病斃]  
　　昨晨二十五保三圖地保曹福卿投縣報稱僑居上林街隆興客棧之朝鮮人姜姓不知因何身死小的物將棧主婦胡吳氏送請核示縣主汪瑶庭大令頷之旋於午後帶同刑仵諸人臨塲相騐仵作報稱姜係因病身死並無别故大令親視無誤卽飭塡明屍格給棺 
 
 

Page 3

 
 
收殮候出示召認 
[命案彚登]  
　　滬北二十八保十一圖义袋角人某甲債負難償背人自盡昨經地保投報上海縣署縣主汪瑶庭大令諭令預備屍塲聽候詣騐○昨日西南鄉十六保二十九圖地保金全壁投縣報稱圖内何木金之母某氏不知因何吞烟自盡木金不肯收殮反與某姓節外生枝爲特報請騐訊汪大令准之 
[法員瓜代]  
　　法國駐滬總領事白藻泰君近屆瓜期奉召回國而以前駐日本横濱總領事拉特君庖代上禮拜六拉特君乘法公司某輪船蒞滬旋卽入署任事白君俟交缷後卽須擇吉登程矣 
[日員赴任]  
　　金陵下關開闢通商口岸後各國均派領事前往駐劄藉以保衛本國商民日本國所派天野君於前日抵滬小駐襜帷至今日卽乘某輪船前往履任 
[新造長橋]  
　　英美租界工部局董以長浜一帶爲英法交界之區現方新築馬路而盈盈一水難占利涉之爻爰擬建造二長橋已於日前鳩工購料矣 
[無賴尋仇]  
　　甯波皮匠某甲向在威海衛附近某島作工上月某日誘得彼處某姓女郎潛逃來滬事爲女父某乙所知立卽電致親串某丙請代爲留心偵緝丙得電後日往碼頭伺候旋見某輪抵埠將女緝獲託人覔便送回甲乙脫逃遂亦置之不問不意甲不自引咎反懷恨於心竟於前日糾約多人突至丙家尋釁器皿雜物擊毁一空丙忿不能平呼令巡捕拘獲同黨二人帶回捕房捕頭詰知原委令押候解送公堂禀請讞員杜枝園大令訊供懲治 
[凶占滅頂]  
　　有李阿四者向在戴生昌小輪局某船上執役前日由蘇來滬偶不留意墮入河中當經船上舵工督同夥伴設法打撈迄今杳無蹤影想已與屈大夫遊把臂而矣 
[美界火警]  
　　昨晨五點鐘時虹口蜜勒路第七十五號門牌甬人婁寳來所開福觀成衣店後披屋内因煮早膳遺火積薪霎時光燄熊熊冐穿屋頂當經瞭望臺西人鳴鐘告警救火會各西人急驅英美二租界皮帶車飛馳而往吸水噴射約歴半點鐘許卽熄僅焚去披屋一間餘未殃及 
[火未成災]  
　　前晚十二點鐘時英界南京路某車木鋪夥某甲因煮夜膳不愼火星飛墮木屑堆中霎時烈燄上騰幾兆焚如之禍幸卽設法灌救得免成災 
[上海縣署瑣案]  
　　前日縣主汪瑶庭大令公出回署時鄉婦陳談氏攔輿遞禀訴稱小婦人家住治下二十七保南十二圖有祖遺墳田三畝有奇前者地保白岐臻借升科爲名强行佔奪幸蒙大老爺訊明給小婦人具領有潘阿金者當小婦人與白保涉訟時欲插身干預小婦人堅辭却之潘懷恨於心見小婦人領回田地竟將出路阻住致小婦人諸多不便及訴知地保陳永發與潘理論奈潘一味逞强爲特控求提訊大令諭令退去聽候飭差提潘到案訊究○前者本邑南市鄭洽記土行主投法界公堂控托名楚寳公司之仇時化曾文照騙取貨物讞員杜枝園大令研訊之下仇曾均堅不承認爰備文移送縣署前晚縣主汪瑶庭大令升堂研訊鄭洽記土行主遣執事人余某投案訴稱監生係廣東某邑人正月十二日有一人貿貿然來行稱係法租界壽康里楚寳公司司事欲購大土四枚小土五包川土三十枚當卽選定核計銀三百四十餘兩囑卽送往收銀監生信而不疑立遣傭人傅阿舟携貨隨往旣至其人令傅暫坐外室彼卽携土入内守候良久並未有人付給價銀忽有林友生者由外而入向傅詢明情節聲稱本公司並未有人購土隨卽揮之使出旋由曾文照出謂傅曰應付貨銀汝可回行囑行主自來領取傅無奈怏怏出門時見門前懸有楚寳公司及阜成公司各牌號迨回行訴說情形監生卽同行主往詢詎料伊等竟恃蠻不理爰報捕拘送公堂轉解案下叩請訊斷傅供詞略同林友生供稱小的係浙江人去冬至楚寳公司供執爨之役正月十二日仇曾均因事出外僅留阜成公司中人司閽至午後四點鐘時小的由外歸見傅端坐客堂急向查問方悉其故小的卽告以此間並無人購士恐係騙子誘爾至此曾文照供是日午後小的赴醫院求診至四點鐘時方回餘語與林相同大令謂爾於何時至公司供稱去冬由湖南原籍送礦苗至公司至今不過三月仇時化供稱小的係湖南湘陰縣人楚寳煤礦公司係洪雲山所開小的在内經理一切洪於去臘同朱友爾赴漢口定煤房屋與阜成公司合租正月十二日小的往某烟館開燈至晚而回始知曾林二人被捕拘去翌日投捕房剖訴亦遭管押今復送案務求鑒宥大令曰爾等三人旣先後出外是否此貨係阜成公司中人冐取供稱小的等不敢妄指大令曰騙土者旣從爾公司大門入内卽非串同亦必孰識今惟有向爾等追賠著從寛宥减賠銀三百兩仇供無力賠銀願將騙子交案大令准之飭仇具結交保限兩禮拜内查到騙子曾因患病釋出林收押候質并諭令余等帮同訪查騙子以憑訊核 
[上海總巡局紀事]  
　　前日本邑大東門外升吉里居民張天福拘獲竊賊陳阿金解送十六鋪巡防申局局員黄衡堂二尹略加訊責卽備函送至總巡局朱森庭明府研訊之下判令枷號一月發十六鋪示衆○本以保甲總巡朱森庭明府自奉蘇松太兵備道袁海觀觀察飭拿改過所賄縱之惡棍胡錫卿陳開泰卽派差至南馬頭一帶嚴密查拿務獲澈究○本邑南市十六鋪二十三七鋪等處夙爲流氓麕集之區前日總巡朱森庭明府傳集各叚地甲諭令每鋪須由十六家具連環保結遇有若輩犯事立卽拿獲解案訊懲如敢扶同徇庇一經察出惟保人是問各地甲諾諾而退 
[英租界捕房紀事]  
　　積賊江北阿如竊取某姓家衣被等物經包探竇如海拘入捕房捕頭令押候解送公堂禀請讞員張柄樞司馬訊辦○北京路張相生家有一婢女名曰月蘭前日無端失去四處找尋杳無蹤跡因卽投報捕房請爲查緝捕頭允之 
[美租界捕房紀事]  
　　前晚偷兒錢阿二至百老匯路第五百五十九號門牌傅姓所開小客棧借宿至昨日天明竊取布被一條携之而逸適爲包探孫阿新所見連贓解入捕房捕頭令押候解送公堂禀請讞員張柄樞司馬訊辦○前晚自來水橋北首寳康里第二百零一號門牌屋内蕩婦阿招與所私流氓名壽卿者開塲聚賭是屋本由蘇婦阿毛所賃後轉賃與阿招至是恐肇禍端向之喝阻阿招不依反遭毆擊昨經捕頭訪悉卽令包探張阿五前往查明實在情由以便拘解公堂禀請核辦○昨晨八點鐘時無賴秦阿東王小二在外虹口元芳路馬頭因賭起釁互肆兇毆王力不能支被秦擊破額角一百八十五號巡街捕見之一併拘入捕房捕頭見王受傷屬實令送同仁醫院醫治秦押候解送公堂禀請訊究○昨日午後銅匠蔡成金胡明中糾約數十人至外虹口招商局中棧馬頭欲登浦江中所泊長安輪船船上水手王桂生張喜生朱海淸陳小生等見之以油漆未乾出爲阻止蔡不服輙肆兇毆旋竟拔刀將王張朱陳肩背等處刺傷始一哄而散事後船主某西人函致捕房請爲查辦捕頭令包探胡阿春將蔡胡拘獲帶回押候解送公堂禀請究治 
[籌辦陝振五十三誌]  
　　啓者則敬接奉陝西籌振總局憲札轉奉撫部院岑札飭頒發實官照一百張飭卽點收勸辦等因奉此查各捐生來局報捐者日來紛紛不絶而實官執照現祗奉到一百張本局已不敷塡給各處分局經辦實官捐項應俟續發到後再行分寄特乞登報聲明上海六馬路仁濟善堂盆湯弄絲業會館奏辦陝西義振總局施則敬志 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[驅逐流民]  
　　南昌訪事人云邇來時有無業莠民藉口逃荒結隊成羣赴各州縣村鎭需索錢米騷擾不堪去歲臘杪有流民四千五百餘人由湖南瀏陽縣闌入江西萍鄉縣縣主顧勵堂大令恐其擾累居民貲遣出境旋將辦理情形禀明督撫各憲略謂九江難民陳詩張士俊李盛　等四千五百餘人由瀏陽入境卑職於得信之初卽經通禀并將擬由正站押送緣由續用夾單禀報嗣因長江電線修復又經發電至金陵南昌二處禀請核示在案查該難民在上栗市地方紳商畏其人衆兼值年暮歲逼但求無事遂得饜其慾壑計給與米七十石油鹽錢四十千文户首酒席三十七桌頭目酒席三桌旋至流江地方黄姓已給洋銀二百餘元猶未滿意適防營赶到始未再加伏思小民脂膏有限何堪受其朘削况值荒歉之歲更屬自顧不遑查本年十一月奉憲臺通飭據江蘇通州汪牧禀以游民假託逃荒大爲地方之害許各州縣移會防營截阻如敢抗拒格殺弗論等因卑職當卽遵照出示曉諭並傳該頭目到署嚴加誥誡不准餘衆入城允由卑職籌給洋銀一百二十元卽從驛站大路出境該頭目雖當堂具結而來城者止數人此外頭目尚多黨羽尤衆尚冀分佈四鄉遷延騷擾卑職洞燭其隱復徧出簡明告示略謂難民出境路費已由縣中籌給不許民間再給分文並不准繞道擅入村坊此示一出該難民之計始窮遂將散在四鄉之人悉數喚集魚貫而行於二十六日由城外經過卑職於移會防營之外復添派紳士協同團營携帶路費洋元分爲三次於縣城蘆溪宣風給發并取具該頭目領狀備案兹於十二月二十九日該紳及弁勇回縣面稟該難民全帮一律出境尚未滋事此皆仰賴憲臺福庇之所致也惟事後訪聞該頭目到署具結之先曾由流江分赴長平里獅子嶺下坪洲杞木等處共得洋銀三四百元核計入境方四五日已得七八百元而所到之地尚僅一隅若使蔓延全境何堪設想卑職前因晚稻歉收民食不敷紳商方集資買米各保各境何堪爲此剜肉醫瘡之舉自二十五六日以後鄉間周知卑職辦法該難民始不敢逗留然亦幸有憲臺通飭在先又幸卑境駐有防營勇丁數百名卑縣自帶團勇三百名煤礦護勇一百名復密諭紳士將各鄉團舊存旗幟分路徧插該難民見處處是兵始行歛戢否則卑職固無一定把握該難民亦豈能遽就範圍痛定思維彌深兢惕竊維卑縣人情浮動向有坐食大户惡習若使客民逗留日久或官紳辦理稍欠順手本地流痞亦將起而和之關繫實非淺鮮懲前毖後計不容疏現擬懇請本府出示曉諭卑縣現值災荒不准外來難民入境並移請鄰境湖南長沙府本省吉安府飭知所屬并札飭同府之宜萬二邑一體遵照以紓目前之急至將來善後辦法務期久遠可行卑職另有管見容俟續禀詳陳再查瀏陽縣移文内所叙湖南撫憲札該難民在平江縣時曾騐有德化縣印票乃此次卑職向該頭目盤詰堅稱並無原籍印票其爲票係僞造不敢呈騐可知卽所稱舉人貢生功名亦未必確實祗因時屆歲闌總以速令出境爲是該頭目旣已當堂具結肯遵約束未便再加窮究現擬移知德化縣沙令查明辦理合併聲明 
[英美租界晚堂案]  
　　前者趙張氏扭控胡德倫誘拐小孩等情讞員張柄樞司馬訊取供詞諭令押候察核前晚飭提覆訊趙張氏供稱女兒名小毛頭胡時來句誘旋忽蹤跡杳然顯見被伊拐去叩乞究追胡供此孩實由法界劉公館湖北傭婦某氏囑小的騙出現藏劉公館中叩求恩宥司馬諭令將胡還押候提移此孩及應訊各人到案再行核奪 
[英美租界公堂會訊案]  
　　前者德商南順泰洋行主控馮讚廷楊子和以田單抵借洋銀延不取贖疉經德總領事署佛繙譯官會同讞員張柄樞司馬訊明押候追繳奈馮楊無力措還迄今逾限已久原告遂屢次投案呈催前日司馬與佛君升座後南順泰某西人訴稱馮楊如竟不能歸欵請著出立永遠出租契將地劃抵亦無不可馮供小的前以田單二畝二分有奇抵借洋銀二百元現實無從籌措叩求公斷楊供小的　借洋銀六百元餘語相同司馬商之佛君著押候傳到地保查明地址准令出立永遠出租契劃抵借欵 
[維揚官報]  
　　二月初一日委管永豐壩缺甘分轉樹勳禀知任事盛分轉曾緖禀知缷事太平局丁鹺尹兌孚禀辭回局鄒鹺尹傳籲銷巡查差張鹺尹應　許　　先登均委南掣聽差楊鹺尹誠銷北鹽初二日總局毛分轉昌駿辭赴省署金沙塲袁鹺尹禀到葉分轉維楨辭回淮北差 
[上海虹口元濟善堂正月分經收送堂一文愿捐及施醫藥捐淸單]  
　　虹口頭壩利記號洋十元施德之翁五元崇餘莊四元韋有幹翁三元無名氏永利茶號陳麗明翁三户各二元黄坎樂翁勞瀚泉翁勞敬修翁黄尊仁翁有心無力人萬福來唐培鋆翁平安堂濮院無名氏黄渡營朱脩記十户各一元壽康莊一元六角喜永福泰一元二角沈錫潘五角黄彬宜翁經募譚煥業堂洋六元又麥胡氏等三十户共洋八元一角又譚黄氏等四十八户共洋　元　角自來水公司黄張氏老人六户洋三元五角又戚翰香翁八户洋十角周耕餘堂廿二户共洋廿三元劉桂生翁十一户洋廿角李　如翁十二户洋七元一角怡大莊有心無力人十户洋三元四角敬善居三户洋三元五角陳潤秋五户洋十角吳葵堂翁七户洋五元與樂居四户洋八角新關理船廳十五户洋十五角寳善堂七户洋一元七角西門同昌號隱名士六户洋四元四角胡格生翁十一户洋廿八角北關邵錦軒翁八户洋十八角又錢十二文無名人十一户洋十角無名氏錢七百七十文山右荆榮堂天德堂二户各錢五百元秀松軒五户各一愿全年共洋二元徐太太八户共三十四愿一個月收洋一元又錢一百廿文法界廣茂和六户七愿一個月錢二百十文郵政局陳苃濤翁九户廿七愿一個月收洋八角錢一百七十文是月共收大洋七十三元小洋三百五十二角錢二千二百八十二文○侯生記銅洋八元吳蔭西銅洋一元三角廣成合銅洋七元共收銅洋十六元三角施醫藥捐無名氏廿五元鄭玉書六元梁金垣翁五元梁生仔五元洪盛押無名氏四元杏花樓三元葉周氏三元周三記二元謝門黎氏張福旺陳氏唐惠春四户各一元共洋五十七元 
[杭州慶福綢莊丁曉芳先生經募安徽各善士淸單]  
　　同益鹽號英洋十元馬兆祥英洋十元胡正修英洋五元胡靜記小洋五十角程範記英洋一百元程克記英洋一百元程琇齋英洋五十元程序東英洋一百元程崇如英洋十元無名氏英洋十元廷楹氏英洋二十元不書名英洋十六元逸靜齋英洋四元煒記英洋一元直省齋英洋四元求陸氏英洋二元餘慶氏英洋二元文記英元一元杰記英洋一元子發英洋一元長發大洋五角金長大洋二角五分松如大洋二角五分全喜大洋五角百新大洋五角求觀安英洋一元崇經堂英洋一元泰源和英洋一元共收大洋四百五十二元小洋五十角○又震澤徐丁復證洋一百元朱森茂經募洋二百元柯運台庫平銀一百兩　石人洋二元[  上海三馬路恊濟善會尤炯楊兆鏊丁紹芬仝啓]  
 
 
 

Page 10

 
 
   
 
 

Page 11

 
 
[奏疏彚錄]  
　　奴才奎順奴才魁福跪奏爲查明各羣現有騸馬臕分數目曁軍臺漢站驛馬並無缺額瘦乏循案具奏仰祈聖鑒事竊查前准兵部咨同治元年閏八月二十日内閣抄出奉上諭兵部奏請整頓馬政以利軍需並酌擬章程等語軍營馬隊最爲得力然必須臕壯精良方能制勝近來馬政廢弛積弊日深以致調赴軍營馬匹時多疲瘦若不認眞整頓何以蒐軍實而挽頽風著照該部所擬等因欽此粘抄章程六條内開一牧官宜嚴考覈也查廠大臣以下設立總管副總管協領等官如督率弁兵將馬匹妥爲牧養何難一律臕肥擬請責成該廠大臣認眞查察歲終具奏將各羣臕分實在情形於摺内聲明倘奏明馬匹臕肥至調用時有疲瘦不堪者將監牧官從重治罪原奏大臣嚴加議處如一律臕肥將監牧官原奏大臣均從優議叙其臕分肥壯與否解到時應由軍營大臣親身查騐秉公具奏以照覈實一營驛馬匹宜一律整頓也查京外各營各省驛站均有額設馬匹雖向不調赴軍營然馬有操差各項差使驛馬有馳遞公文差使在在均關緊要或有缺額及馬匹疲瘦貽悞亦非淺鮮擬請嗣後京外各營各直省驛站應令該管大臣確切查覈每年歲終具奏如查有缺額及疲乏等弊卽著從嚴叅辦等因歴經奏明在案兹届年終據商都太僕寺兩翼牧羣各總管呈報各羣現有本羣大騙馬九百三十八匹牧靑馬二千二百四十七匹捐輸馬四百二十一匹共計馬三千六百零六匹内四分臕者四百八十匹三分臕者一千二百五十二匹三分臕者一千八百七十四匹又據張家口營站部員連厚呈報該管漢站額設驛馬三十匹軍夫馬三十匹並無缺額亦無疲乏各據印結呈報前來覈與册檔數目相符除嚴飭各該總管等隨處認眞妥爲牧養聽候調撥外所有查明商都太僕寺兩翼各牧羣馬匹臕分類曁軍臺漢站驛事並無缺額疲乏各緣由理合循案恭摺具陳伏乞皇太后皇上聖鑒爲此謹奏奉硃批兵部知道欽此 
湖北巡撫臣景星跪奏爲光緖二十六年分甄别教職佐雜均未及額據實陳明恭摺仰祈聖鑒事竊查定例甄别教職佐雜各按該省額缺以百之二三爲率叅劾及數者免議如該省果無應行叅劾之員令該督撫學政切實聲明等因查湖北省教職一百四十缺每年應甄别去任三四員佐雜二百零五缺每年應甄别去任四五員今光緖二十六年分甄别教職未屆初次俸滿革職者一員已屆初次俸滿革職者一員佐雜已屆二次俸滿革職者一員未屆初次俸滿革職者一員計教職佐雜兩項僅祗叅劾教職二員佐雜二員其餘均尚循分供職是以叅劾未經及額據署布政使瞿廷韶署按察使札勒哈哩會詳請奏前來臣復查無異除仍隨時查看如有衰庸不職之員另行叅辦並將已劾各員開具淸摺咨送軍機處吏部查核外理合會同湖廣總督臣張之洞湖北學政臣蔣式芬恭摺具奏伏乞皇太后皇上聖鑒謹奏碐硃批吏部知道欽此 
　　奴才奎順奴才魁福跪奏爲官兵應支本年秋冬兩季俸餉銀兩籲懇天恩飭撥以資接濟俾重邊防恭摺馳陳仰祈聖鑒事竊據張家口滿蒙協佐並移駐張家口伊犁防禦等官呈稱駐防滿蒙各佐官兵俸餉向由直隸藩庫按季撥交口北道轉解歴經按季解交在案兹因中外多事順直一帶道路梗塞以致應解本年秋冬兩季七八成官兵俸餉均未解來目覩情形實係困苦難支惟兵食攸關萬分焦急是以公同具呈懇乞奏請以濟兵食而益邊防並請免扣六成减平以示體恤各等情前來奴才等伏查張家口邊關衝途地方遼闊值此多事之際巡查彈壓最爲緊要各官兵分防布守差務旣繁拮据日甚令該協佐等官呈稱各節委係實情轉瞬卽届新春盼餉尤殷合無仰懇天恩俯念該官兵困苦勢雖久支卽將欠解本年秋冬兩季官兵七八成廉俸餉銀連閏統計三萬二千餘兩此次免扣六成减平以示體恤相應據情請旨飭下直隸督臣設法籌撥以濟餉項俾重邊防抑或如何賞撥之處出自逾格鴻慈所有官兵應支本年秋冬俸餉銀兩懇恩飭撥緣由是否有當理合恭摺馳陳伏乞皇太后皇上聖鑒訓示謹奏奉硃批户部知道欽此 
　　奴才奎順奴才魁福跪奏由驛馳陳據情代奏事竊於本年十二月十八日據暫署蘇呢特左翼扎薩克郡王印信協理台吉多克蘇隆等稱該札薩克應進年班御前差使札薩克王瑪克蘇爾札普年未及歲據多羅貝勒索特那木多普沁詳稱於十一月二十九日行至木蘭察布盟屬之濟爾嘠郎圖地方驟患喘𠻳之症又據蘇呢特右翼札薩克多羅都楞郡王那木濟勒旺楚克等呈稱據該旗乾淸門年班輔國公特穆爾詳稱途次受寒喘𠻳力疾就道行至察哈爾正黄旗博洛托羅蓋地方病勢益加沈重又另文呈稱郡王素有腰腿之症一中風寒卽不能動履均恐誤年班要差一併呈請代奏賞假旣據該郡王等呈請前來臣等伏查該王公等向來年班如有請假均由理藩院據情代奏現因該王公等或因患病或年未及歲不能趨赴年班第以日期更迫若再咨由理藩院誠恐往返遲誤惟有謹由奴才等據情代奏合無仰懇天恩俯准出自逾格鴻施謹恭摺據情代奏伏乞皇太后皇上聖鑒訓示謹奏奉硃批知道了欽此 
　　岑春煊片再查部定賑捐章程凡捐欵至萬兩以上者准其專摺奏請奬叙覆查近年各省辦理振捐成案凡因案降革人員非永不叙用者皆准其捐覆各在案兹據委辦滬局委員留直補用知府施則敬電稱兹有降補花翎二品頂戴按察使銜江南鹽巡道胡家楨於光緖二十五年被言官叅奏經原任大學士剛毅查覆以胡家楨之子在並非鹽道管轄之督銷局當差究屬不知遠嫌奉旨交部議處經吏部議以開缺降三級調用現因陝西振需孔亟變産助捐庫平元銀一萬兩業已由商號匯解來陝聲請援案奏懇賞還頂戴原銜仍以道員用等情前來臣查胡家楨降調舊案獲咎尚輕並非不准捐復之員且核其銀數亦較例應交納之捐復銀兩爲多自應援案奏請奬叙以資鼓　惟胡家楨究屬私罪降調人員在賑需固亟待招徠在名器亦自當愼重可否仰懇天恩賞還頂戴原銜仍以道員用之處出自聖裁再此欵現存陝省商號如奉恩旨允准臣再飭局兌收謹附片陳明伏乞聖鑒訓示謹奏奉硃批胡家楨著賞還頂戴欽此 
　　岑春煊片再前准部咨各省殉難官紳議給世職者半年彚奏一次卽將請襲各員宗圖册結彚總咨部等因歴經遵辦在案兹查陝西南鄭縣陣亡從九品許成業繼胞姪軍功許榮先爲子請襲雲騎尉世職又該縣陣亡廪生鄧雲梯繼胞姪武童鄧樹勳爲子請襲雲騎尉世職又定遠廳陣亡未入流張汝止之嫡長孫張發生請按襲雲騎尉世職由該管廳縣造具宗圖册結詳送層轉至臣衙門先後騐看均尚堪以請襲時届半年據布政使端方彚案具詳前來合無仰懇天恩飭部核准襲職以慰忠藎除宗圖册結彚總咨送兵部外謹附片具陳伏乞聖鑒謹奏奉硃批兵部議奏欽此 
　　岑春煊片再花翎三品銜分省試用道王銘謙現以陝省奇荒振需萬急願竭家貲報效賑欵庫平足銀一萬兩並聲稱不敢仰邀奬叙等情呈請騐收前來臣查此次陝災至重且廣恭值駐蹕尤與尋常災區不同而振務方殷庫空如洗正賴捐欵踴躍藉以補救目　查王銘謙係原任貴州巡撫臣王毓藻之子該員世受國恩際此庫帑奇艱慨捐鉅欵實屬深明大義雖據聲稱不敢仰邀奬叙似未便没其微忱合無仰懇天恩特旨優奬以資鼓勵臣爲鼓舞捐輸起見謹附片具陳伏乞聖鑒訓示謹奏奉硃批著俟分省後以道員儘先卽補欽此 
 
 

Page 12

 
 
   
 
