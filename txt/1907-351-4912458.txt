# 1907 - 351 - 4912458

 

Page 1

 
 
本輪帳房關灼棠謹啓 
[上海商務總會准定開筒日期廣告]  
分送各業選舉票内聲明二十九日爲投筒截止之期兹本會准於是日下午兩點鐘當衆開筒宣布凡未塡者速請塡明投入筒内屆期並請　各會員及各業各帮全體會友駕臨本會監視萬勿逾期專此廣告 
[黃浦河道圖出版廣告]  
本局所繪黃浦河道圖自江南製造局以上起至吳淞外灘止現定河道界綫並將來擬改善　處均一一載明現已出版每張定價十元欲購者請至二馬路九江路一號濬浦總局詢問便知 
[恕訃不週]  
王家庫厚德堂黃太夫人謹擇于本月廿七日領帖即于已刻舉襄由本宅卡德路朝東愛文義路朝南派克路朝東白克路過珊家橋勞合路朝北芝罘路朝東廣西路朝南至漢口路朝東至湖北路朝南福州路朝東至福建路朝北至寗波路朝西勞合路芝罘路過北坭城橋新閘路至平江公所安厝　厚德堂帳房具 
[王熙普聲明]  
曾少卿先生旣不愿列名於調查嗎啡會以爲保衛生命之事本會亦卽消去惟立名之初乃馬相伯先生介紹且有實在事可証今旣聲明鄙人亦即聲明同道其實 
[莊摺作廢]  
安慶祥記去年在四牌樓義和祥錢莊存放　銀四百兩當立存摺名曰祥記今因此摺遺失除禀懷寕縣憲立案外合再登報聲明以便週知所遺摺據日後無論出没概行作廢如有持摺恃横支取者隨時禀究此佈 
[振華堂洋布公所啓]  
今收到各號同人本月十七日所餘銀五十兩如數公助義所善舉特此聲明誌告 
[呂宋烟　呂宋烟　呂宋烟]  
啓者余今有葉巴納廠所製頂上各色呂宋烟發客各行號如要定貨或躉買或批發均當格外從亷　賜顧者請　駕臨望平街申報舘或虹口崑山路三十四號門牌接洽可也此佈　　　畢禮納啓 
[新開上海瑞華烟總公司廣告]  
本公司不惜巨資採辦上等烟葉製造極品雪茄烟千餘種幷各様香烟花色繁多筆難盡述以及時式各様烟嘴烟盒一應俱全價廉物美○仕商賜顧者請移玉至英大馬路西首小菜塲議事廳對門便是 
[朶雲軒牋扇莊廣告]  
本號向在二馬路開創有年兹緣不克應房租之驟加又無相宜之店基可遷是以即將貨物暫併於抛球塲濟陽里對過北號交易素蒙　士商光顧者請移玉彼處爲禱特此佈　聞 
[中國紙烟公司召盤]  
本公司於八月廿二日開股東大會公同議决將全廠一切機噐生財等召盤如欲購者請至西門外方浜橋壽昌里本廠閱看議價所有各埠貨物應歸經手理淸 
[上海新開恆豐洋貨抄莊擇於八月二十二日開張]  
本號開設在上洋新閘馬路中市朝南新式洋檯門面便是專辦泰西各貨花様繁多不及細載凡蒙　賜顧定價格外公道特此佈告 
[經理批發謀得利新到頭等唱戲機器各省頂響戲片價比别家格外公道上海棋盤街北興昌祥愼泰懋昌洋貨號啓]  
[頭等住宅招租]  
鐵大橋北商務總會西均益里前後均臨馬路造有頭等住宅四十所除已租出外尚有五宅租價極亷不取小費房屋特别寬敞識者自能辯别毋煩自述惠顧者由看門人領看　集益經租帳房啓 
 
 

Page 2

 
 
宮門抄 
　　八月二十五日召見軍機徐世昌論說 
[念三日上諭謹注（其二）（塞）]  
　　我國由專橫而至專制之政體。經數千年於茲矣。人民知有家族而不知有國家。有義務而不知有權利。一任君主官吏之束握。馳驟。聲色貨利。而莫可如何。夫至積極過甚。陷溺過深。於是　一　草莾之雄。桀起而發更始之令。約法三章。與民圖始。以牢籠人民。人民莫不壺漿迎之。簞食從之可知。國民雖未知有參與政事思想。雖未知有負擔國家之責任。而未嘗。無其。機故自立憲學說之輪入。立憲之政體出現。而人莫不崇拜信仰。津津樂道。初不知以至美極善之政體。至深極奥之學理。若民主政體。則法國行之。共和政體則美國行之。泰西諸國因此以强國家。而稱雄於地球之上。吾國乃目爲謬說。而以爲歧途也。夫立憲之政體有三。有民主。有君主。有共和。欲知何者爲合宜於中國。要當視國民之程度若何。原有之政體若何。歷代之沿革叵何。是以同一政體。而各國互有不同。今未聞以國家古來之政體國民之程度。稍加研究。各國之政體及國民之程度。深悉考察。而今日遣五大臣。明日遣三大臣游歷。繙譯舊書。進呈。御覽。其所爲考察之能事己畢。而煌煌。上諭。卽曰吾國政體以。君主爲最宜。不知所謂最宜者何所。據而云然也。不過在近於專制而巳。夫立憲之所要者在於國民有叅與政治之權。看負擔國家之責。今政府旣慕立憲之名。而欲效顰各國。而又恐民。權之擴張。不肯稍爲假借。故一則曰程度之未臻。再則曰敎育尙未普及。地方尙未自治。其言之尙爲成理。其實無非欲借。此以游移。况叅以世局論之。以三年之病求七年之艾。其所持論之不能成立明矣。此種問題。昨報已辭闢之。茲不復深論惟政府旣以君主爲目的。則不問何種官制合宜行使於中國。何種規則合宜 
 
 
 

Page 3

 
 
於國民性質。而惟採其足以鞏固君權。限制民權者莫不仿照施行。而足以擴張民權稍損君主大權者。莫不極力裁减。勢必至於有虚聲而無實濟。有形式而無内絍。有君主而無立。憲　如中國之軍機處政務處。則以爲與日本内閣相等。資政院。則以爲與各國之上議相等。府縣制。則以爲與日本之市町村相等。督撫制。則以爲與德國聯邦美國合衆相等。一換名間。而中國巖然一立憲之政體也。然則今日所最相宜者。莫專制政體若矣。且人民受治旣久。束握旣久。大多數之人民往往不知自治不知義務。不知有國家之負擔。不知有叅與政治之權力。故專制政體最相宜者。莫如中國人民若矣。何有殊共和。何有於民主卽以君主立憲之制言之。德國政體於政治上觀之。殆如立憲君主國。而其實立法司法行政之權。盡在於聯邦叅議院。立法則有該定之權。有發例令之權。議案經國會議後。則送之叅議院。以俟其裁决。儼然一共和之制。也英國以法律上觀之。則爲英國之主權者。若政府若國會若裁判所等。皆國王統制。英國所有一切政務均出於國王之意。其實大臣實當政務之衝。積習相沿。非憲法上所載明者也。故今日政治家多數議論。或國王與國會合爲統一政治之主體者。或謂國會與國王各有主體者。而其實則仍以國會爲一國之機關也。總以上數說而觀之。旣曰立憲。則君權必不能無限。而吾國所最寳貴。最注重者。惟此無限之君權。則其欲以立憲爲。名而以鞏固君權其實。勢有必至理有固然。故無論倡民權共和之說者。謂之謬說。謂之歧途。謂之淆亂國是。即倡實行立憲建責任内閣。開上下議院。亦恐大拂政府之本心。也記者三誦綸言。所以徘徊審願而不敢言又如梗在喉不能吐。者望國民記取政府施行。以證余言之不謬也。專電 
[電一北京（二十五日午後八點）]  
　　都察院奏請改本院爲議會立下議院基礎選給事中御史爲議員奉旨著内閣政務處議奏 
[電二北京（同日午後八點）]  
　　奉天巡撫唐紹儀有與民政部右侍郎趙秉鈞對調消息 
[電三北京（同上）]  
　　内閣學士五人聯名奏参東督徐世昌政財紊亂督。撫不和外交失敗任用私人摺上留中 
[電四杭州（同日午後八點）]  
　　浙撫電復軍機處稱濮子潼病痊遵旨北上 
[電五長沙] （同日午後五點十分）　　湘撫電致外部謂日本請運湘米百萬石碍難照辦請向他省採購 
[電六北京] （同日午後十點）　　楊士驤請賞膠督雙龍寳星奉旨照准 
[電七北京] （同上）　　張中堂整頓學務有甄别提學司及學部司員之說 
[電八江西] （同日午後十一點五十分）　　二十四日晨西淸官輪行至鄱陽湖被敦仁船撞沉李有棻並眷屬淹斃 
[電九江西] （同上）　　常備軍抵贛州城匪亂稍平 
緊要新聞 
[内閣政務處之特别大會議北京]  
　　本月十八日内閣會議政務處開特别大會議凡軍機處大臣各部院尙書侍郎皆蒞焉孫中堂首先倡議將憲政館歸併資政院即用原班人員入館辦事此外再多添議員顧問官所有資政院提議各要事仿照各國上下議院辦法多數取决慶袁張三大軍機皆以爲然是日散會後卽叅訂資政院辦事章程及其權限聞日内卽可脫稿入奏矣（蓋） 
[憲政大臣携書起程消息北京]  
　　考察憲政于汪逹三大臣近日向憲政編查館搜查各國憲法書籍聞己搜得十數種以便携帶出洋臨時瀏覽叅考一切并聞三大臣定於九月初五六日當可由京起程云（自） 
[諭籌造艦集欵之法北京]  
　　十六日度支部值日宮召見澤尙書紹陳兩侍郎對於籌欵造船一事曾面諭云開辦巡艦之欵預算一萬五千萬之多你們總要想法籌出數千萬其餘之欵或令各 
 
 

Page 4

 
 
省攤解或由陸軍部設法總之此事關係重要須大家合力帮忙云山 
[外部咨查蘇杭甬鐡路借欵北京]  
　　近日外務部迭據英使照會催訂蘇杭甬鐡路正合同甚急經外部竭力磋商廢約再三堅持英使竟不稍退讓草合同勢難作廢現擬通融之法一切借欵築路均仿照津鎭鐡路辦理現議定中國向英公司借欵一百五十萬磅歸中國自辦分借欵辦路爲二事將來還本還利仍在該路進欵内取償司需每年作押的欵約在一百二十萬兩左右議由蘇浙兩省各按軌路遠近分認抵押已與英使往返籌商略有頭緖昨外部據情電咨蘇浙兩撫查明該省有何的欵可指迅速籌議電復以憑核奪云（能） 
[楊督請設膠濟海關道北京]  
　　署直督楊蓮帥特上摺奏請在山東添設濟淸膠海關道一缺並兼充膠濟兩關監督己奉旨外部度支部稅務處議奏（莫） 
[考試留學延緩原因北京]  
　　本届考試游學各國畢業生本定中秋節前嗣因奏請分别擇尤優加錄用各摺均經硃批政務處學部議奏乃事隔多日迄今尙未議定故考期因此遲延至如何優加擢用之處學部之意以爲去年已有定章大約未必能再從優異矣（忠） 
[郎軍門入川消息蘇州]  
　　統領飛划等營旗郎鎭桂林現需隨同川督陳筱帥偕至四川遺差已由筱帥委定太湖營副將徐錦堂副戎接統遞遺太湖營一缺則尙未有接委之人（明） 
[商辦萬頃湖暴動事宜蕪湖]  
[蕪湖道等覆皖撫電]  
　　庚電謹悉萬頃湖抗租聚衆搶刧拒捕奪械勢甚猖獗彦奉軍督憲委派查辦會同標帶隊曁謝令到湖剴切曉諭解散脅從一面嚴拿首要飭令分别繳租連日以來尙未就緖惟佃等固結難解不時思逞倘仍聚衆拒捕應如何辦理請示飭遵餘詳另禀惟彦煥振標禀 
[蕪湖縣謝令禀皖撫電]  
　　萬頃湖佃聚衆隨陳道李參將督隊到湖先從解散下手西南各佃己允交租惟東北一帶尙未就緖仍擬解散脅從拿辦犯事首要是否請示祇遵喈禀 
[富農公司禀皖撫電]  
　　湖佃聚衆勾匪搶劫久未懲辦並購鎗械抗拒非拿首要不能解散曾奉督電嚴辦懇恩電飭李參將等速拿以免蔓延萬頃湖公司票（孔） 
[皖撫原電]  
　　蕪湖道鑒頃據富農公司禀稱有李寳貴等圖謀起事等語危詞聳聽原可置之不問惟聞公司招墾之初只圖領墾人多不暇究其來歷客民混迹在所不免事起多日蕪湖四衝之地外匪乘間勾結亦不可不防總之緊要關鍵一面解散抗租墾戶一面淸查地方奸宄宗旨認定脈絡理淸脚步站穩該道於此案深得要領必能體會及此母張皇母疏忽是爲切要卽將現辦情形密速電告院印 
[派員截緝欽匪軍火廣東]  
　　現北海李鎭訪聞近日確有會黨在北海偷運軍火接濟欽匪情事當卽會商王道派委前充郭道隨營委員嚴澤溥帶同哨弁三名馳往密爲偵探又以人數太少難期得力又復派徐委員福全率同員弁九人分道秘密探報以期嚴行追剿云 
淞滬要聞 
[高慶堂案最近之交涉]  
[節錄日領事駁覆浙撫照會]  
　　查此案最關緊　要者爲華官玆未豫先知照本營領事擅拿住居租界之洋商用人破壞通商條約其次揑飾罪名誣陷安分職商勒罰巨欵違背刑律公理其三則縱敗 
敗壞官常前撫院模糊電復本總領事據約力爭係應盡之義務非僅高慶堂一人之事至余委員逼勒索賄一節均有時日人証可據並非污衊惟撫院不責該委員之貪黷而反責高慶堂之不先告發是何意見須知此事曲直全在案情虚實而違章誘拘濫罰鉅欵勒索使費關係尤重非游移强辦所可了結惟有禀請本國外務大臣曁駐燕欽使遵示在上海開特别公堂秉公集訊以伸寃抑而符　章所有傳諭高慶堂來杭質訊一節因前此辦理旣多不合萬難信賴應無庸置議爲此照會貴署撫院查照希將應担代理責任察核施行切實見復 
[駐滬日領第六次致浙撫電]  
　　署浙撫院信大人張前撫院鈞鑒篠電悉查十一日復電僅　高案另行照復而迄未准復諫電去詢可否照辦亦無明復一切含糊無可捕捉現擬逕向外務部指摘一切交涉惟事與張撫院及浙省官場名譽大有關係仍望立將九月十日本領照會是否照辦明確電復以便决斷再嗣後此案責任應歸署撫院重此聲明滬日領印 
[蘇路開車請縣示諭]  
　　據敝公司工程司面稱刻下路軌己鋪火車開行查沿路時多小孩取石子故放軌上或羣聚軌内玩笑及火車臨近吹叫仍玩視不避似此無知誠恐稍不經心必易出險用特函逹卽祈公司移知上海縣出示嚴禁如再有前項情事一經出險不惟不允撫　並坐罪家長庶可嚴自管朿等語查敝公司自滬軍營車站起至龍華莘莊一帶路軌陸續鋪設火車業已開行轉運材料日有多次若如函稱各節自應先事預防合亟移請貴縣出示嚴禁並傳諭各該處鄉 
 
 

Page 5

 
 
保倘有前項情事敝公司不任其咎並罪家長之處伏希迅賜察核 
[蘇路公司股東蔡一隅致王總理意見書] （爲姚涇築閘事） 
　　敬啓者僕于七月間以公司鐡路經過呂岡涇須築壩設閘於敝邑水利關係極大曾肅寸函略陳利害嗣得復書有詢之工程師擬在北姚涇築橋與所論水利一節不至相妨云云碩畫周詳無任欽佩近因申報登有姚涇築壩意見書一則鄉人奔走相告以爲公司於呂岡涇又有築壩之事僕告以築壩一層前旣奉有復書决無此事竊意遵照前約於北姚涇築橋而己昨日來滬上偶訪金劍花君又得展讀尊札始知公司近日實又有擬修二十尺橋閘之說似鄉間謠言之起不爲無因僕學識淺隘不知橋閘二字之意義究竟以閘代橋而時其啓閉與抑兩邊築壩縮小其口門以閘爲橋而平時並不啓閉歟問之公司中人亦瞠目而不能對雖非築壩似與前書築橋之言已自相出入尊札又云公司決勿爲拂逆人情之事一面仍由某告知工程師再邀本地紳耆會同勘視商酌辦法以昭鄭重云云藹然仁人之言殆又燭見桑梓之利害築橋與橋閘之不同而有以善其後歟執事對於此事慮周意摯若此僕似無庸贅言然仍不敢默爾息者一則以姚涇卽呂岡涇之上遊也查此河位置上遊爲姚涇下游爲西汉中卽呂岡涇呂岡涇承姚涇之上流而接瀉於西汉以入黃浦是三處者名雖不同總之爲敝邑洩水之要道則同故現在公司欲於姚涇築橋閘即不啻於呂岡涇築橋閘也一則以築閘之說當時已有舊案可以查閱也當光緖十一年郡守時乃風以開浚古浦塘河擬修築呂岡涇壩邑人朱家鉦等以水利攸關禀請查勘經憲委莫葆辰同郡守姚勘定會詳請建石閘三洞以資蓄洩奉撫憲衛批呂岡涇壩不築則已築則須石工建設閘洞又奉督憲曾批呂岡涇宜建石閘俟欵興辦云云各在案至光緖二十年迄三十年間郡人又有建議修築者敝邑父老亦屢有禀請飭遵之舉此舊案擬定築閘之大略也今執事開誠布公旣有商酌辦法之意就鐡路通例論逢水築橋係公司普通之原則人人皆知固不待言就我郡舊案論此處建築石閘須開三洞時其啓閉而蓄洩之使上游之水有尾閭或猶不至於後患若以闊至三十餘丈深至二十餘尺之姚涇而僅築二十尺之橋閘以宣洩之其能宣洩與否必有能辨之者若就公司省費論則建閘未始無利然公司不過省造橋　萬之費其利有限而敝邑以水害累及數十萬頃之良田其害無窮且現在公司中應省之費省之而無害者甚多何獨於此有害者而省之且於大有害者而省之揆之仁人之用心我又知其必不然矣僕係靑人又忝爲股東於公司之利關係綦切於靑邑之害關係尤切用再凟布區區惟執事垂察　至於辦法如何在公司中自有担其責任者僕固未敢越俎也（下略） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要件 
[郵傳部會議行用金幣說帖] （續）　　第二欵推廣現時通用鈔票一節（指各種銀元票）查此條所謂現時通用鈔票卽指舊幣鈔票而言但將未用金本位旣定銀元當有劃一價值又應改用新幣鈔票届時收回舊幣鈔票不免多出無數周折似舊幣鈔票目前不但不應推廣籌議辦法悉數收回其新幣鈔票須俟金銀比價旣定以後無論兌金帋幣銀元帋幣方能叅用否則商民旣難見信卽各銀行亦羣起爲難叅用新幣之法前三年需存備十成實銀三年後可减爲八成三十年後可减爲三成　　第四欵設外國匯兌處按用金本位旣定似應先將本國匯兌辦妥再行推廣外國宜在本國各處（即經理收回舊幣兌換新幣之國家銀行處所）設立匯兌處卽派該銀行經理其新舊兌換之價須由總銀行定奪務期各處匯兌劃一并無絲毫出入　　第六欵擴充造幣廠查現在天津廣東湖北三省造幣廠機器均極精良足敷開鑄新幣之用似不宜再行擴充多費成本考英國止有一廠墨西哥銀幣曾由美國代鑄可知不以廠多爲貴以新幣造成廠卽無用機器壓本旣鉅卽使歲增新幣但有一廠卽可敷用且廠多則成色難得一律廠少可免叅差之患　　第十一欵開鑄銀元按原訂年限則此項新幣開鑄時已在開辦一年以後查新幣爲整頓劃一圜法之第一要務應於開辦之先即行敢鑄至實行時卽可將新幣發行市面吸收舊幣譬如商家新設鋪肆斷無先行開張隨後籌本之理應先預儲新幣若干再行開辦其應預儲新幣之數則視開辦時所指定之處所或全國通行或擇緊要處所試辦逐漸推廣其所需之數目自各不同在以開辦地面之廣狹爲定又查他國改良幣制辦法最少須預儲所定之改良處所當時市面所有現幣之一半若能預儲至四分之三則較爲妥便也以上各節有爲原擬章程所未及者有爲原擬章程所應行酌改者謹就管見所及詳析縷陳是否有當仍希酌覈施行（完） 
分類新聞 
[政界]  
[湘省籌辦四縣水上警察長沙]  
　　湘撫岑中丞以湘省上通滇黔兩粤下接鄂漢五方雜處時有匪徒出没而舟揖往來尤時被劫掠爰擬就善化以上歷湘潭醴陵衡山四縣開辦水上警察不分畛域合力巡緝已撥給官欵二萬兩派員分赴各縣體察情形酌核妥辦大約九月間卽可開辦云（亦） 
[鄂臬飭議巡警章程武昌]  
　　鄂臬梁方伯因查嚴師愈大令呈遞考查天津巡警章程與鄂省情形互有異同聞已將手摺飭發警察總局委員會同各局委紳議覆核奪以便改良（戊） 
 
 

Page 11

 
 
[禀明籌欵興辦警察南昌]  
　　安仁縣禀陳贛撫略稱卑縣鄧家埠地方係撫建通衢商旅絡繹縣丞分駐其間苦難照顧爰集該處紳商籌議仿照縣城辦法抽由房捐店捐屠捐興辦警察舉業巳開辦商民均尙稱便合行禀請備案云云（存） 
[警局分别淸查戶口辦法長沙]  
　　湘省自某報接得匿名函稱有匪徒濳謀不軌大爲煌惑現由警務總局派員淸查四城内外戶口並續訂試辦章程飭各分防處遵照辦理約分正戶小戶另戶三種以官紳鉅南爲正戶貧苦畸零居住及小貿營生者爲小戶烟舘娼寮等項爲另戶正戶用染紅洋鐡條小戶用白洋鐡條另戶用黑洋鐡條書明某字第幾號釘於大門之外以示區别除官紳商住宅店鋪經此次淸查填給門牌後每年只須於春秋兩仲月淸查各一次外其烟館妓寮火店廟宇客棧修鎗店學生寄宿舍曁公館住人而非官紳者或外來之人形跡可疑者務當隨時查察不可遺漏忽略（經） 
[禀請加抽妓捐漢口]  
　　夏口廳辦公經費向恃烟燈捐爲津貼近因燈捐停止該廳向石策司馬特擬就條陳禀詳省憲以原有妓捐僅抽堂班妓女其餘下等娼寮門戶住家之類總計七千四百餘名每月每名抽捐錢二串文合計一萬四千餘串内以一半撥作夏口廳辦公津貼一半劃爲巡警經費未識能否批准（今） 
交涉 
[淮關扦手阻撓商貨鎭江]  
　　鎭江某洋行前領三聯單赴内地採辦土貨經淮關被扦手阻撓勒索使費洋行不允業己請該管領事電致江督交涉并聲明如商貨因關卡留難致遭損失須賫令關員照數賠償 
[北滿稅關交涉未協奉天]  
　　北滿洲稅關稅則一事與俄相持迭在哈爾賓會議迄　解决以致滿洲里綏芬等處稅關尙未設立中俄進出貨物均不科稅現聞旅哈各國商人均嘖有煩言云（甲） 
[議設駐恰克圖大臣北京]  
　　近聞庫倫辦事大臣電致政府謂恰克圖爲中俄通商要區且距庫甚遠交涉甚繁擬添設叅贊大臣一員駐恰以資保護商務鞏固蒙邊云（夏） 
[英使要求添輪巡盜之交涉廣東]  
　　兩粤盜風素熾前經駐粤英領禀請駐京英使與外部交涉並請在粤海關發欵二十萬兩添造巡輪四艘統以洋將駕駛梭巡以資保護外部不允復以不用洋將爲請亦爲外部駁拒並咨行胡護督查復核辦在案外部旋准胡護督復稱輪船不妨添造惟須權自我操領事稅司不得干預卽經外部據情照復英使去後旋英使忽又以英國祗得不惜煩費自製巡輪雖與中國國體有碍亦屬無可如何等詞轉復到部外部以緝盗本安靖地方之一端添造巡輪雖云緝盜而此外需用之處亦多當將以上情形函商稅務處請爲籌撥聞稅務處以二十萬縱可籌措而此後常年經費爲日方長實屬難乎爲繼云（靑） 
軍界 
[派員隨往日本考察軍政鎭江]  
　　江督端制軍因江南陸軍編練未久缺點尙多因飭第九鎭統制徐固卿乘赴日觀操之便選帶得力將校作爲隨員考察陸軍各種專門學術茲已派定莊君諤考察步兵王君遇甲考察砲兵華君振基考察騎兵劉　荃業考察工兵嚴君槐林考察陸軍經理學均於日昨乘輪過鎭赴滬乘輪東渡（應） 
[練軍統帶改委寗波]  
　　甬郡練軍副中營統帶常榮淸前由浙撫調遣至省攺委撫標統領所有甬郡練軍統帶由浙提並道生軍門遴委林石泉接帶（行） 
[兵工廠添購機器漢口]  
　　漢陽兵工廠近在德國購有馬力車床溝此鑽床包床洗字車各項機器已於前日運抵該廠由提調蔡子昭太守飭總監工何君相地安置矣（泰） 
[電催匯解防費鎭江]  
　　江南財政局以應放兵艦砲台防營各項餉欵待用孔殷來源不濟特分電沿江各關道請於應提防費項下預先撥借庫平銀十萬兩交莊匯解免悮軍餉故前日鎭關道榮觀察己奉電照辦矣（退） 
[徵調退伍兵弁訓練天津]  
　　陸軍第二鎭派員由正定府一帶將去歲年滿之退伍兵調回四百七十二名隨乘火車於十七日過津赴永平府分補各營訓練一月再回原籍（未） 
[瓜洲鎭派艇巡江南京]  
　　近來漁船多藉口江面不靖盜越橫行紛紛請辦漁團當經江督咨請漁業公司籌議具復一面先札瓜洲鎭高總戎遣派得力水師弁勇分坐砲艇認眞巡緝以資防護（小） 
[陸軍部派定浙鎭統制浙江]  
　　陸軍部因浙江奏准添練新軍合成一鎭特行派定湖北協統劉温玉爲浙江全鎭統制尅期赴浙不必來京以速整頓而固江防（白） 
學務 
[提學使調和學界意見常州]  
　　常州中學經提學司勸諭消除意見從速開辦各情已誌前報茲悉此事因經濟紳任周二君先行函致府署擬定監督延聘敎員各辦法屠監督復將原函逐段評議並詳陳辦理實在情形一併送府核奪繼而惲祖祁又遞函陸太守謂經濟紳須兼總理名目陸太守以各持一說無從評判卽將各件彚禀提學使故毛文宗批詞綜核前後案卷力勸各紳調和意見從速開辦目下屠監督己進堂預備開學而代表紳周君尙未將鈐記欵項交付屠君未識惲任諸紳從此果能顧全大局合力辦理否（受） 
[學署限定辦公時刻武昌]  
　　鄂提學司黃仲弢學使現以新建學署業巳告竣即於本月二十四日遷入并手定辦公時刻諭知各學堂略謂本司按日到學務公所辦事均定有時刻所有外來公文及本署書記呈送稿件均先後不齊殊多不便現均限定於十二點鐘以前送到過時不閱云云 
[通學改良辦法武昌]  
　　鄂省五路高等小學改辦通學等情曾紀前報茲悉各學生以通學諸多不便雖定期于十八日開學而到堂者甚 
 
 

Page 12

 
 
少現各堂堂長會議通融辦理走讀住堂均各聽便惟住學者須先繳膳宿費洋十六元略示體恤（今） 
[飭查中學管理之劣迹江西]  
　　江西留東學生饒亭長曾以某府中學堂管理員勾通府幕浮冒公欵等情禀控督轅茲經端午帥批云據稱該府中學堂管理員程運照以一介寒儒賄峈府幕陳安德爲管理員經手學堂開支種種浮冐修葺學屋揑報七千餘緡添置操塲器具數十元而報四百餘串常年有餘經費忽短千二百餘串數年驟富擁貲巨萬等情是不啻藉學堂爲聚歛錢財之具借管理爲比暱幕胥之階該生一面之詞固難保非羅織多欵意存聳聽惟控關賄通劣幕浮冒公欵案情較重虚實均應澈究仰西學司派員查明核辦至陳安德以幕友敢於受賄舞弊應由該司一併查明究辦具報（商） 
[學堂務備謁聖鎭江]  
　　丹徒縣小學堂監督何君與鎭郡各學堂校長倡議於本月二十七孔子誕日率領各學堂學生齊赴聖廟行拜謁禮並敦請通儒在明倫堂宣講聖經各學堂均極贊成云（應） 
[周氏女塾添設幼穉班長沙]  
　　湘省周氏女塾原分師範小學預備簡易等科學生三百餘人茲擬再加推廣於本學期添設幼稚一班延聘本地保姆招選男女幼年學生自五歲起至七歲爲限授以認字心算唱歌游戲手技等科每日授課四小時塾中備有午餐每學期收學膳洋六元已經廣告招學矣（敏） 
[禀准開辦江寗高等小學南京]  
　　簡字半日學堂經理程先甲等擬辦江寗高等小學歸併簡字學堂禀奉江督批示云據禀已悉所擬辦法尙屬周妥應卽照准仰江寗提學司轉飭遵照將應辦各事宜認眞辦理務收實效並飭元寗高等小學堂改爲江元高等小學堂名稱以示區别繳（克） 
實業 
[商准劃淸鐡路界限鎭江]  
　　鎭屬高資鎭鐡路有與驛路糾葛之處前日由丹徒　王緯臣明府親詣查勘復卽會商工程委員李東河議將交接之處劃定界限以期兩無妨碍現李委員己商請洋工程司照辦矣（退） 
[禀設機器碾米廠漢口]  
　　漢口商務局近據職商劉建炎禀稱集有股本擬就漢陽西門外建設機器碾米廠懇請立案并札飭地方官保護等情現已奉總辦孫詢蒭觀察批准照辦矣（今） 
[批准酌提鹽欵撥助磁業學堂揚]  
　　湖南紳士熊希齡前因醴陵磁業學堂經濟小充禀請江督酌提湘省鹽欵充作經費并擬呈辦法四條當奉端午帥批飭湘岸督銷淮鹽局議覆在案現據該局詳稱原呈所擬辦法均屬窒碍難行爰卽另籌辦法呈奉江督批示云查醴陵磁業學堂於湘岸實業至有關係所請經費旣田該道另籌擬在衡州售價加收一錢七分項下每百斤酌提省平銀一錢歲計收銀七千三百餘兩如將來銷數暢旺所收尙不止此以湘岸所加之價撥與本省實業之用仍於湘淮正欵均屬無碍所議尙稱妥善應卽准如所詳自本年五月起如數劃撥該學堂應用其餘七分仍照案彌補邊界免加之價均按月歸入加價羨餘册内造報除行淮運司外仰遵照辦理（言） 
[紳商對于後城馬路之計畫漢口]  
　　漢口紳商前因價贖後城馬路由寗昌墀蔡文會等禀經前督張中堂未蒙批准日昨紳商兩界復開會集議擬俟新督趙次帥蒞鄂時再行禀請議歸商辦如不允准卽將商會每年認捐之修馬路費四萬金停繳云（今） 
[華商籌議組織銀行漢口]  
　　漢口鉅商朱煒臣等所經營之水電公司火柴廠揚子江鐡路材料廠等資本均數百萬金現朱擬倣株式會社組織一銀行邀集富商劉人祥觀察李怡琴部郎等各投巨資在漢口設立總行通商大埠建立分行其宗旨在流通鈔幣經營實業現正會商章程惟商標尚未宣佈（新） 
雜記 
[湘撫嚴防到省道員長沙]  
　　湘撫岑堯帥前接某大臣密電謂現有革命黨多名朦捐道員分布各省務須嚴密防範云云是以日前有某道來省禀到晋謁撫轅未予接見並即派人嚴密查察於一切往來行止處處窺探以覘虚實云（亦） 
[工匠兇毆巡警長沙]  
　　湘省西門外自開商埠設立長沙新關後現甫就理船廳左右添築高大洋式房屋爲新關辦公之所所有工匠係由湖北雇來索極强橫日前有河街鎭昌雜貨行工人推車經過該處誤撞木匠彼此口角木匠卽持棍追毆其時有團總何某及新關某門役在側恐其毆傷急喚巡警將兩人帶至新關會審局局員俞大令立飭巡警五名至木廠傳丄頭等到局諭令約朿殊巡警甫經入廠卽爲衆匠扭住一人以蠅索穿辫懸吊鞭擊其餘四巡警奔逃回局報告俞大令再飭巡警十餘人彈壓解散始將所吊之巡警救出詎木匠等復各持木棍磚石等件尾追抛擊比經巡警拿獲數人到局遂解送善化縣收押候訊現該處工程暫時停辦聞須另雇工匠接修完竣云（亦） 
[賑麥運浦鎭江]  
　　文格理敎　現將徐海春振未經放完之小麥一萬石商請鎭道榮觀察諭飭水陸總巡周錦堂雇船轉運淸江再由淮揚道派員分運淮北各縣散放災黎以作耔種（退） 
[司遵詳議挖目罪名南昌]  
　　教民鄧國和被鄧榮盛等挾嫌挖目一案經南昌府訊明議擬開錄供摺禀請察核奉贛撫批飭洋務局會同布按兩司該明妥議詳覆察奪昨復會銜詳覆略稱該犯鄧榮盛帮同鄧寅生等售賣偷竊牛隻被鄧國和理斥輙敢起意商同鄧榮興等欄毆洩忿因鄧國和臥地辱罵輙將其兩目挖去實屬兇殘不法鄧榮盛應請如該府所議除知竊分贓輕罪不議外合依兇徒因事忿爭挖瞎人眼晴例發近邊充軍該犯係鄧國和無服族叔祖應照律减一等擬以滿徒改歸外辦將該犯收入本省習藝所從重作工五年以示懲儆鄧榮興卽榮陞聽信按住鄧國和兩脚卽屬爲從雖係一家共犯惟侵損於人應以凡人首從論鄧榮興亦請如該府所議照爲從减一等例仗九十徒二年半亦收入習藝所作工三年限滿分别釋放餘均如該府所禀辦理逸犯鄧寅生鄧蠢仔仍候緝獲後另行擬辦云（來） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄] （美國企格林原著）二十八 
　　尼又問曰。所謂太陽山者何在。喬克曰。我亦未知。惟彼所以舉國若狂者。由於宗敎使然。與信回敎之人。必至密楷以面聖者。理無或異。此行約逾三星期之久。始克言旋。刻距啓行之日。纔一星期耳。尼卡忒思復問之。利敦繼至。利富賴舉不暇及。大聲曰。公主何在。言未旣。聞有温柔淸脆之聲。應聲而出曰。我固在此。尼卡忒急回顧之。則輕移蓮步者。爲一絶色之女子。作希臘裝而髮若金絲。腰細盈握。與晳種無稍異。旣出室。卽出纎纎之玉手。利富賴猝然握之。歡呼曰。密司喜爾逹乎我念子久矣。喜爾逹亦微笑答曰。利君。我亦何獨不然言時。其聲朗朗毫無羞澀之態。旣而利復轉身謂尼卡忒曰。前者所言。今始應矣。顧君與喬克君。亦曾相識於前乎尼卡忒曰。喬克本挪威産。前之僑寓於紐約也。適與途望衡對宇而居。公餘之暇。時相過從焉。後忽散失無端。家人驚惶　。其時余適有倫敦之行。遂由余之輔巴脫屑等。細爲訪查顧遍處迹之。杳無所得。越數日。得浮屍於河中。貌巳不復辨認。家人據其衣而觀之。遂定爲喬克無疑。兇雖未獲。遂收殮焉。而此案乃始不了而了。不意彼因未爲人所害。竊怪屍不知如何稱人也。言至此。卽轉身問喬克曰。君究何以至此。喬克曰。我亦懵然。我之居於紐約也。一日。獨坐書室中。傭忽怱遽入報曰。有黑人求見迫。將奈何。我以其來之突兀心竊異之。繼思容有他故在。乃延之人。豈知我方出而迎之。而後日事卽不之憶矣。迨旣甦而身巳臥於此心頗駭異。不甘爲所覊勒。彼遂日以迷藥施之而余乃昏瞶甚并年月而忘之。居旣久。自思循此不攺。徒自苦耳。每見其來。因詐作此間樂不思蜀之狀。而始脫昏迷之苦。尼卡忒曰。錮之而不殺之。其原因何在。喬克曰。言之堪嗤。我自至此後。彼常謂我名利富賴。乃挪威王之後。先世有遺言。必騐於後。禁錮之宗旨。無非欲應是言耳。我聆是言。茫然不解。因問所謂遺言者若何。彼又曰。遺言所謂。將與喜爾逹公主訂婚。但公主爲此間所敬服。不忍一刻離。故於太陽山拜神而後。始與余同往挪威。訂百年之好。人孰無情。我而得妻嬌娃。詎不欣願。但我本有嬌妻在。自爲所囚逆料今生未必相遇。苟有遄返之一日。其愉快當必逾恒。彼以我之不樂其言也。復以催眠術困之。以故而我殊危殆甚。國外新聞 
[美大臣旅日續聞]  
　　二十四日東京電云昨晚東京市政廳設宴請美兵部大臣塔孛脫於帝國旅館席間忽近處有火警惟並未因此輟席塔脫氏於席間所言頗注重於美日兩國竭盡能力以免無益而有損之爭戰且謂日本於高麗孜孜汲汲而經營之而美之於菲律濱亦負有重大之　任此次係代美政府與人民致情意於日本云塔氏　偕新任駐日公使亞孛連與外務大臣林董伯等晤談片時而出塔氏隨赴國民新聞社中與其總撰述員略談數語而别 
[賽氣球家失蹤]  
　　二十四日倫敦電云昨日巴黎地方有氣球十九乘舉行比賽會今晨有漁者在距英蘇福克海濱約十五英哩之遙獲得氣球一乘十五乘均在法國境内落下其餘則尙無下落又電云據巴黎路透訪員電稱各氣球均屬無恙 
[美國火車失事]  
　　十四日倫敦電云舊金山聖鑒謹路易間之急行快車駛近聖鑒謹路易西某處猝然出軌當卽火燒致有多人受傷 
[坎拿大日人入口問題]  
　　二十四日倫敦電云坎拿大商務大臣卡脫爾埃忒將派造委員與日本官員籌商限制日人入坎之策云 
[英人歡迎德皇之豫備]  
　　二十四日倫敦電云英國邀請德皇及皇后於十月初八日游琪爾特宮并致頌詞倫敦市尹並將設宴欵禮云現德皇與后已允所請矣以　譯字林報 
[摩洛哥近日情形]  
　　二十四日栢林電云摩洛哥僞皇幕連海飛已率兵向賴白進發前在斐資之法軍目下與摩國皇同在賴白地方法公使萊諾爾及法海軍大將菲律裴不久亦將至彼處矣德政府意謂法西爾國軍艦欲將形跡可疑挾帶禁品船一律檢搜一事苟不干涉貿易之自由德亦未嘗不可承認云 
[馬基登問題]  
　　二十四日栢林電云俄國外務大臣埃氏與奥國外務大臣愛氏在奥京維也納會晤己非一次并使人示知雅典貝爾格來特蘇菲亞等處政府以並無將馬基登民族區分之意惟將其各郡縣區分行政或者有之然首先之事當先恢復馬基登之和平與秩序云 
[美國舉定復任大總統]  
　　倫敦電云現有罕斯脫氏己被舉爲美油大總統之候補員云 
[建設油池]  
　　倫敦電云英國南海濱高斯泡海口近建有極大之國池以便海軍之需用云以土譯文匯報 
本埠新聞 
[江蘇敎育總會上江督書（呈送文牘二編）]  
　　敬肅者竊查敎育會部章第十二條内開凡會員全體或一人關於會務所設施建議皆詳紀之又凡内外往來私函公函均依次檢存各等語敝會自乙巳冬間創建本名江蘇學務總會以研究本省學務之得失當經擬具暫行簡章呈部存案上年夏間奉部頒敎育會章程第十五條有章程未頒以前之敎育會亦應一律遵守等語敝會於　年九月開常會時亦卽遵章改爲江蘇敎育總會其未改名稱以前所刊行之江蘇學務 
 
 

Page 19

 
 
總會文牘亦經送呈鈞覽並蒙大公祖復諭褒奬謂爲依事直書合乎戒欺求慊之旨同人深自淬勵距上年關會又復一年因將此一年内之公私函牘照章檢存錄爲江蘇敎育總會文牘二編茲送呈二册伏希指示方鋮俾知趨嚮曷深翹盼（川） 
[協義保商票得彩紀聞]  
　　協義保商票照八月分湖北票于前日開彩頭彩係中顧錦齋祝蘭舫席立功席德輝譚幹臣黃晋臣席錫藩諸君組織之大公司所得二彩二張一大公司得一謝綸輝得五彩三張一大公司得一東和公得其餘尙未查悉聞顧君等所合公司股本計四萬元所得彩物約有五倍利息云（渠） 
[江督爲中國公學校地事批滬道禀]  
　　禀圖均悉吳淞砲臺灣海軍衙門西邊旣勘有官地兩塊不相連屬據該公學幹事員王敬芳等指定一塊計一百餘畝堪爲中國公學校地之用應准撥給仰卽分别轉飭遵照辦理具報仍　撫部院批示繳圖存（援） 
[部批戒烟丸藥准予立案]  
　　民政部批滬商席裕麒禀爾籐亞支戒烟藥業經化驗並無嗎啡等毒物應卽准予立案（南） 
[恭餞李欽使赴英]  
　　新簡英國欽使李伯行京卿現將啓節赴英昨日道憲瑞觀察假小沙渡一號洋房設筵恭餞片請前出使美國大臣梁震東星使警察局總辦汪頡孫招商局總辦王子展電報局總辦楊彝卿製造局總辦張弢樓四觀察等爲陪坐（軌） 
[諭禁演唱花鼓戲]  
　　本縣李大大以現届秋收之期鄉民往往以酬神爲名歛錢演唱花鼓淫戲殊於風俗有礙特飭差傳諭各圖董保禁止如有不法棍徒隨時禀究地保得賄包庇一併提究昨日該差等已分赴四鄉傳諭嚴禁矣（哲） 
[滬道商議警政]  
　　昨日午後兩點餘鐘滬道瑞觀察至北市巡警總辦汪觀察處商議警務事宜至四點餘鐘始命駕　署聞以後每禮拜二必到局一次以便隨時商酌云（衣） 
[大阪公司另築碼頭]  
　　南市集水碼頭向爲大阪公司小輪運貨起岸之所現該處由大逹輪步公司興造碼頭故由大阪公司經理人商准總工程局就萬聚碼頭附近另造新式碼頭以便停泊（舟） 
[前任臨海縣赴漢]  
　　前臨海縣知縣左堯欽大令於昨晚乘江裕輪船至漢聞須換乘火車北上云（尾） 
[墮胎慘斃]  
　　高三寳所開之雉妓院有十八歲之妓女趙小梅邇因懐孕倩穩婆劉氏墮胎以致於念四日斃命由捕房查知將高劉二氏一併拘押飭二圖地保馬大新報請上海縣李大令於昨日傍晚時帶同刑仵官媒蒞驗屬實即飭屍母趙氏備棺成殮餘交捕帶回俟英廨過堂後送縣訊辦（衣） 
[道批三則]  
　　職商葉洪濤等禀批案經批廨分别嚴追如果案情並無洋人牽涉自應提歸華案訊斷仰公廨帮審寳令遵照辦理李任氏禀批氏夫李萬富是否竊盜生鐡抑係誤買情節何以曾於七月抄批查未復無從查核據禀前情仰上海縣迅卽查明案情妥議禀奪張瑞山禀批案經批廨提案送縣訊辦姑勿論該民人前次奉提逃避赴廨岐控顯係情虚畏究卽以禀叙居地論該民人旣稱田提藍橋店内回家中途遭毆則被毆不在提藍橋巡捕房後面自相矛盾究竟讓廨原判張阿大旣係住居租界之說是否飭查明確抑據該民一面之詞仰會審委員據實復奪（哲） 
[縣批四則]  
　　盛秋圃禀批己據朱廷標具禀批飭移送商會查理覆奪著卽遵照趙瑞林禀批園地印單遺失詞近含混恐有别情隱飾應仍自行查尋理值以免後累無庸遽請備案王明揚禀批此案前據王金發控奉道憲批縣查提究竟虚實如何著卽投候集訊核奪陳金華禀批案已飭傳覆訊如陳顧氏延不投到自應照例註銷爾等無庸躁凟（尾） 
[上海官事]  
　　隨辦商約委員浙江卽補道周世颺勞績班知縣沈潮昨均到道拜會禀見（釐） 
訟案 
[第二次會訊克羅森洋行控案]  
　　德商克羅森洋行在公廨禀控祥茂等數家定貨不出一案除祥茂外其餘數家昨亦到案奉　襄讞會同德師副領事研訊先訊祥茂原被律師各邀見証聲辯良久中西官以案情雜複判一併退去候再復訊（衣） 
[信義公棧失火案罰洋斷結]  
　　英租界五馬路信義公棧保險失愼一案昨由公廨王襄讞與美白副領事會訊西探譯稱查該棧保有火險銀一千五百兩又駐棧客人劉玉廷等人保有火險三萬有餘火起時彼等均不在棧迨向查問妄稱在戲園觀劇情節可疑應請訊懲訊之棧主萬玉階供不敢縱火求察劉玉廷等同供駐棧辦貨分銷湖北漢口等處是以保險並無别情旋由穆律師投訴良久明府商之白君以咎在棧主判罰洋三百元充公押限七天繳洋開釋餘人無千一併斥釋完案（衣） 
[會訊茂生洋行控案]  
　　美商茂生洋行控鴻裕仁洋貨號定貨不出一案昨日午後由公廨關讞員會同美日副領事集訊原告延哈華托律師投稱被告何綏之於西歷一千九百零三年二月間曾向本行定購三次花色洋布共三十五箱陸續出貨念箱尙存十箱迄今未出請飭今赶緊出淸被告所延博文律師伸辨良久請飭原告將定貨存單呈驗方可承認關讞員商之美白領事判一併退去候禮拜下午復訊（戎） 
[上海縣案]  
　　普育堂董函送因案發堂之婦女喬魏氏紏串張楊氏菊香毆傷湖南婦人彭談氏一案到縣經帮讞李明府審訊魏氏等指談氏圖逃喊破尋釁談氏供魏氏等硬借不遂誣逃逞兇明府驗得該氏微傷屬實喝將氏等三口各掌頰二十下判魏氏交官媒管押餘仍發堂不准再有滋閙○趙秋堂竊閔行天主堂廚房内布被等物前供各贓與該堂失單差物尙多昨日提趙復審明府喝鞭背一百下笞責二百板仍與前供無異判還押再審○張得勝攫取法界押店角洋陳金文串竊唐蔚生家衣飾俱由改過局押滿解縣經明府訊判張再加押改過局四月陳押自新所两月察辦（車） 
[總工程局紀事]  
　　昨晨三點鐘滬南十六佶舖行仁碼頭弄口順德蔴袋店失愼延燒鄰居惠記報關行及盛姓等住家後面鉄錨衖通裕船局後屋等本由各社洋龍救熄焚去樓房五六幢昨由總工程局傳店主張阿才研訊判押候交保查明○製造局砲廠小工王錦生在廠竊得銅屑四斤被彭慶寳等瞥見王即暗約王及張友才至徽寧碼頭酒店會飲飲畢出門王乃拔刀刺傷其腿由南區解訊判給洋五元醫傷王押候再究○拐犯張秀王阿四串同拆毁押所墻磚意圖逃逸由管所巡士禀知裁判官訊明係王起意判發押改過局两月張還押○船戶奚小仰子與母高氏爭閙被扭到案訊因不付會欵所致判氏帶出令奚按月拔付○石友卿前控福泰小錢店夥唐祖培不付票洋四十元奉判唐押候交保在案昨由唐妻 
 
 

Page 20

 
 
徐氏同姊張唐氏將店主王長庚扭案判交保出外理付唐斥退○王炳千在三勝樓飯店内因惠帳與店夥朱竹三口角被毆扭案判朱罰洋两元（夏） 
[分路巡警分局紀事]  
[浦東第二路]  
　　馬阿木在碼頭行竊銅管爲水探陸阿九拘獲解究判枷示三天○王阿三潛入華通棧圖竊爲管門人拘送判枷示三天 
[城内第一路]  
　　前晚九點餘鍾縣西大街裕隆錢莊之烟囱内火星併出經巡警竭力救熄幸未成灾當將店主卜發隆拘局罰洋一元○積賊王阿咕在某處圖竊經偵捕隊七號巡士拘住解送第四區押候訊辦 
[北市第三路]  
　　前日袁巡弁帶同巡士余家瑞地甲談杏林在天通庵街地方查得私開烟燈之某甲并抄出烟膏一缸及烟具等件拘帶囘局旋由該處董事保出○張阿曾行竊黃浜橋萬林生家衣服十七件爲偵捕巡士撞見拘帶回局押候訊辦 
[北市第四路]  
　　汪如簡之妻劉氏與許惠寳姘識忽於前日相約圖逃事爲汪如簡偵知投局請辦由局派巡士帮同拘獲押候訊辦○林仁再李氏柴氏三人在途口角巡士喝阻不服拘入押究（夜） 
[公共公廨早堂案]  
　　陳姚郎顧光文與陳喜芝在爛泥渡工作因事扭打用刀戳傷陳姓昨日解究帮　寳明府商之英巴副領事以釁起界外判送縣訊斷○胡桓之陸金堂因工頭不給工洋將其兇毆報捕解究判各枷示五天○王柏甫在茶館内售賣春册判押十四天○洋人開司老與非利克司竊取瑞和洋行皮鞋等物報捕解究判押西牢半年非利克司因另案已辦西牢两年從寛各枷還押○庶人宓伸其前因拐騙顧墓璇家古玩花瓶等物值洋四千九百元不還報捕拿獲解訊追繳在案昨解復訊判賠洋三千元如違押西牢三年期内照繳若干再行酌减○漢口小孩楊郎前日在輪船上游玩未及登岸帶至上海由捕送廨請爲安揷判押候函送招商局飭輪送回漢口交家屬具領○戚雲龍等在公廨押所聚賭吵閙前經關太守帶案申斥飭具改過結還押四戚等六人仍不悛攺又在押所吵閙昨日解究判攺押捕房十天（戎） 
[法租界公堂案]  
　　菜市街正　麫館開市未久店主因虧本甚鉅遂於前日棄店逃遁房主高易公館即泒收租人陳生仁將店夥唐阿桂扭入捕房解訊張稱該店共欠房金六個月計洋一百三十八元求請嚴追唐供在該店爲跑堂店主己逃欠租之事實不知情判唐事不干涉當堂開釋所欠房金候示拍賣生財歸償○湘婦彭譚氏前在漢口被人拐領來申經公堂判寄善堂留養在案現因該婦在堂越窗圖逃由堂送囘奉判押候備函送縣遞囘長沙原籍○車夫彭春意因欠車戶沈阿大租錢口角詎沈假竊車之由報捕拘訊昨由公　查明被誣實情判原告罰洋两元彭卽開釋○俞和尙小茶館因聚賭被馬差捕查悉即將吳順華拘訊吳供此店俞已盤與小的叔父接開捕房以其尙未立據故將俞妻傳案判罰洋十元（舟） 
[美租界捕房事]  
　　王四甫前晚在西華得路被李喜亭兇毆搶去銀洋昨報捕房飭探拿獲押候送懲○王胡氏被西華得路某粥店主兇毆失去首飾投報捕房捕頭著鳴捕送究○塌車夫　九兒王阿三在途爭裝貨物口角互毆拘押候究○五十四號汽車昨在閔行路撞　何阿三之包車由何報知捕房飭探查辦（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
