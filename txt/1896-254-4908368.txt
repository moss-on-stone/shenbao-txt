# 1896 - 254 - 4908368

 

Page 1

 
 
[葛仙翁救急方陶弘景百一方褚氏辯脉論三種合刻] [  圖書集成局代啓]  
　　抱朴子葛洪晉之仙人也撰有醫方八卷精論療治内外各症之法苟能十讀三復則上可療君親之疾下可救貧賤之厄中可保已身無疾興醫林中不傳之秘也兹由南晝錦里天祿書局倩本局精工校印以廣流傳後附陶眞人方褚氏醫論合之堪稱三絶皆孟河費氏鈔本也每部計洋七角南京天祿閣本埠申報舘及申昌書畫室均有出售 
[珍物待購] [  申報館協振所拜啓]  
　　本舘恊振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉旣能廣積陰功且可增輝藝圃誠一舉而兩得也計開朱漁珊帖一部高澹游山水一幅天青縀馬褂料一件磠砂一粒 
[閱光緒二十一年通商各關華洋贸易總册撮其大略系之以論] 接前稿 
　　至於第二節則共分三欵其第一欵將進口之貨分門别類註明出自某處價值亦附於其下先之以洋藥類棉布類次列絨毛布類雜樣布類又次以銅鐵類雜貨類每類有三四項數十項不等向來進口之貨以洋藥洋布爲大宗只此二項已爲中國之極大漏巵而後更人情好異無一不喜洋貨故雜貨一類名目繁多但就本年而論雜貨進口共沽價值七千八百三十萬四千三百十四兩棉貨進口共沽價值五千三百七萬四千一百六十四兩雜貨反較棉貨多至一千餘萬兩人情之所尚利權之外溢不亦可見一斑耶洋藥尚次於棉貨進口價值共沽二千九百十六萬四千八百兩銅鐵又次於洋藥共沽價值七百十八萬九千四百九兩絨毛貨又次於洋藥共沽價值三百七十二萬三千四百四十六兩雜樣布又次於絨毛貨共沽價值二十四萬七百三十二兩綂計是年進口洋貨價值一萬七千一百六十九萬六千七百十五兩是爲中國一年出欵之大宗若第二欵則專列出口之土貨並不分類而其中究以絲茶爲大宗絲則有白絲黄絲野蠶絲機器繅絲蠶繭亂絲頭之分白絲是年出口沽價一千九百十三萬九千九百四十七兩機器繅絲沽價一千一百二十一萬一百六十七兩下此則二三百萬一二百萬不等矣茶則有紅茶綠茶茶末紅茶磗綠茶磗小京茶磗各種而其中以紅茶爲最是年出口沽價二千三百十萬九千五百十二兩下此則三四百萬三四十萬不等矣尚有進口而轉運出洋者其分類亦如進口之例共沽價值八百二十五萬二百四十五兩列於第三欵此第二節三欵所記之大略也其第三節第一欵則專列洋藥進口花色總數就花色而論則小土倍於大土其次新土其次金花而又將各關除轉運别口外提岸土銷實數列爲年表自光緒十三年起至本年爲止按年而論則十三年各關共銷七萬三千八百七十七擔十四年共銷八萬二千六百十二擔十五十六十七十八四年各共銷七萬六七千擔十九二十兩年則减至六萬八千六萬三千餘擔本年則更减至五萬一千三百六擔較之前二年少一萬餘擔再較之前四年則少二萬餘擔再較之十四年則少三萬餘擔約合銀數可節一千餘萬洋藥之漏巵似可稍塞無如土貨日甚一日進口之貨雖少而中國烟害終未必能稍除也按關而論則以上海銷塲爲最自十三年起每年皆在一萬六七千擔左右本年僅銷一萬四千餘其次廣州亦逐年遞减至本年僅銷五千九百九十二擔以外各口自四五千至二三百擔不等宜昌重慶有僅銷一擔者并有一擔而無者川土之甚亦可想而知矣若出口之貨絲之外以茶爲大宗列爲第二欵紅茶磗茶茶末爲一項綠茶爲一項運銷各國紅茶磗茶茶末以俄爲最綂計由水道者二十萬四千七百四十七擔由陸路經恰克圖者五十六萬六千六百八十擔其次則推英本年亦銷二十萬三千八百五十四擔若綠茶以英爲最是年共銷四萬六千六百六十擔其餘各國所銷自十餘萬擔至十餘擔不等而按年較之則光緒十二年紅茶磗茶茶末共銷二百二萬四千三百六十五擔遞减至二十一年僅銷一百六十二萬一千四百七十八擔若綠茶本年共運出口二十四萬四千二百二擔較之十九二十兩年增八九千擔較之十二年至十八年則增三四萬五六萬不等綠茶之盈雖不敵紅茶之絀然尚不無小補以總數計之十二年共銷二百二十一萬七千二百九十五擔本年共銷一百八十六萬五千六百八十擔連年有减無增茶務所以不能起色也未完 
[創興書院]  
　　松江采訪友人云郡城向有雲間求忠景賢三書院專課時文試帖自前任太守趙粹甫京卿於官師課外增設小課課以經古諸學多士實賴以觀摩焉今者陳蓉曙太守以翰院清才當黄堂重任下車而後卽兢兢以振興文敎爲心適前上海龍門書院山長劉融齋先生祠宇落成遂擬開拓學舍造就人才業經禀奉趙大中丞准籌欵倡率卽以融齋書院命名專課經史時務策論定期七月朔日甄别有志之士當無不爭附門牆矣兹將太守告示一通照錄於後其文曰爲融齋書院開課甄别事照得松江建郡肇始元初鐵崖流寓提唱風雅景文趾媺思曰踵華一時文物照耀寰區幾社六君始砥名節闇公大樽彞仲父子大義凛然泖峰增色聖清建宇正學昌明唯州儀封相繼撫蘇大儒所蒞風敎斯宣迨及乾嘉儒揅故訓畢阮導派洪孫揚波大江南北靡然嚮風松郡人士溺於師說春融耳山迭主壇坫惺持孱學春木晚出從游者寡莫與抗衡赭宼之亂始終十稔儒學康莊自生荆棘都講舊廬悉罹兵燹道學傳鐙不息如燼松濱遯世於青邨融齋講學於滬瀆一髮千鈞慨焉自任吾道不幸斯人云亡近更中西狎處異敎如林鈴竊儒書楦言歐學舍中國同文之敎而譯字於蠻書背聖門一貫之傳而溺志於蟊說膏盲墨守鋮發末由學術之歧風會之憂也本府愧無昌黎闢佛敎之文堅守亞聖正人心之志謂不得人才不足防杜世變不端敎化無由培養人才必使之各治身心然後能各愛名節必使之各愛名節然後能各戒歧途下車以來因循三月訪多士之師承聞融齋之緒論以爲斯文未墜吾道在兹而祠宇落成講堂未闢鶴俸所分蟻負難勝四顧躊躇願奢力弱幸逢撫憲以關中大儒爲吳下生佛繼湯張而開府衍雒閩之傳薪闡明性理誘奬士林發軔樹旌意旨深遠本府奉承憲諭檄咨轄境遠餘安定近撫龍門經義治事分建學舍北斗泰山疇資師表　籌歲入經費擬定月課章程除移飭廳縣并各學外合行出示曉諭爲此示仰闔屬舉貢生童知悉郡城融齋書院已禀請撫憲於七月初一日開課甄别附郭則徑詣書院轄邑則轉向各學領卷錄题限十日繳齊以便彚呈憲轅評定甲乙多士嚮學有心須知測天稽自帝典格物載諸聖經事典隸掌於周官盟例胚胎於魯史自儒官墮職異敎倡言始則皮傳周孔思援墨而附儒繼則目論景回遂出奴而入主生際横流勉障狂瀾忠信篤敬蠻貊可行苟能實事而求是奚須變法以徇人薛文清有言讀書不體貼自已身心上做工夫雖讀盡古今天下之書無益也愚亦謂學治不切實從立定脚根處占基地雖博通中西五大洲之學無益也有志之士宜細 
 
 

Page 2

 
 
繹此旨先端趨嚮植君實脚踏實地之基養孔明抱膝長吟之望伯仲伊呂輿臺管樂坐言起行補救時艱卽不然而與同志二三屏距邪說闡發微言講學衛道當兹衆醉獨醒之時隱寓守先待後之責於濱海郡縣尤有無形之關係此則撫憲扶敎翼民之至意而本府私心冀望之所存也其各抒所見毋雜厖言以正人心而一民聽切切特示 
[愚民佞佛]  
　　嘉興采訪友人來函云禾中人皆喜佞佛供奉觀音大士極虔每歲六月十七日至十九日各家門外咸懸普門大士紙燈始自北門内孩兒橋向南直至西縣橋及横街張家弄下塘南門内報忠埭起直接城外魚行橋萬點繁星光明普照游人如蟻無殊不夜之城凡寺院之供奉大士金身者住持僧必於十九日傳伶工奏樂招引老幼婦女約伴進香烟雨樓中老潔郎更設觀音懴一堂城鄉士女之來者爇瓣香例具清齋欵待市中復禁屠三日以結善緣此數日内爲海鹽西門外天寗寺亦有香汛四方男婦不遠數十百里來此禮佛燒香沿河大小香船多至數百號小本營生之輩就寺内設攤贸易綿長不絶幾如泰西博覽會然十八晚逹旦通宵人多於鯽茶寮酒肆終日座滿履綦利市誠三倍也并聞本月十八日郡城西門外三塔塘茶禪寺僧大興佛會入晚四鄉婦女咸就殿庭席地而坐口中喃喃誦佛號直至天明始散歸名曰伴觀音謂非惡習而何 
[滃洲郵簡]  
　　寗波采訪友人云鎭海招寳山某寺供奉觀音大士偶像愚夫愚婦佞之惟恐不誠俗傳六月十九日爲大士誕期一時善男子善女人遠自紹興慈奉等處買棹而來洪濤巨浪之中時見舳艫銜尾而郡城諸婦女更就甬江大道頭附鎭海航船而往人山人海擠擁不開以致鎭海大道頭飯店茶坊鎭日座無虚位其婦女之終夜露坐名曰伴觀音者約計多至萬餘人挖包剪綹者流溷雜其間時時肆其伎倆雖有吳吉人叅戎派砲勇分投照料然亦無可如何也○本月二十日定海廳解盜犯八名至寍紹台道署詢之解役云由捕盜小輪船在浙江洋面擒獲旣將公文投入吳福茨觀察卽飭發交鄞縣釘鐐收禁以俟訊供 
[漁陽雜錄]  
　　天津訪事人函云中東和約告成日本曾派兵船一艘來津保護商旅間或更換此來彼往從未闕如現在駐津之船卽我國六鎭之一也查六鎭曰鎭東鎭西鎭南鎭北鎭中鎭邊於光緒紀元之後購自歐洲爲北洋保障幸海宇承平嗣又迭購鐵甲鋼甲諸戰船而六鎭遂報廢棄於船塢者數年前年海氛不靖仍行出塢比威海不守六鎭以及各船悉爲東洋所得刻將船頭稍爲更改餘仍舊貫熟於海疆船隻者均能辨别之船　聞該船兵士挑選一半召之回國矣○月之十二晚約九點鐘地維震動紙窓作簌簌聲窻上或嵌玻璃亦搖搖如懸旌但須臾卽止不似光緒十四年五月初四日動時之久且大地下如波翻浪滾房屋器具一概作聲西人謂爲火山觸發不足爲奇而華人則謂地主靜而不動動則史鑑必書故援例而錄之於報 
[東湖暑雨]  
　　宜昌訪事人寄鯉云下路人某甲武敎師也前此來宜敎練生徒十餘人未半月適地方官出示拘拿地痞甲恐玉石不分散徒而去月餘又來重聚徒衆擇街後之孫家墳園隙地一叚每晚在該處敎習拳棒云○近日陰雨頗多禾苗在田者又望晴曬無奈天竟如漏動輒淅瀝時令之凉不啻九秋光景江水亦漸漲高往來船隻雖便然峽已封口只不能入川耳○陳某以小贸易爲業一日在途拾得袱包一個開看内有　錢百餘外票錢二張計共錢四串因念無義之財取之不祥又恐失主不是富厚轉生意外於是在拾處踱來踱去意伺有人　　否不炊許忽一鄉人怱怱而來滿地徧覓狀甚急遽見陳不敢問陳先詰之鄉人云有急需就親串借得衣物當錢四串適因錢票欲往錢鋪兌錢不意將一包袱失去命窮人懊恨欲死陳曰當票可给我一看看畢笑曰幸我拾得在此還爾可也鄉人見袱是已物又見票與零錢皆在未動不勝感激跪下叩頭無算且問陳名姓爲重酧計陳已不顧而去噫人心不古若斯人者眞可謂近今罕覯者矣 
[彭蠡漁唱]  
　　江西訪事人南浦緘雲云萬載縣譚明府紹裘自四月中旬履任以來查知城廂娼賭素熾每親出查拿通衢小巷無不周徧時復步行掩捕甚至城外數里許有聚賭者夜間步行前往獲到賭犯嚴刑笞押向之賭攤賭棧不下百數十起至此聞風斂迹又舊案未清結者飭差勒傳兩造差玩卽比差衙門中行刑之人向有手叚高强千笞不破皮不出血明府一見卽先將行刑者重笞然後令笞原差務令皮破血流而後已卽笞賭徒竊賊痞棍亦以見血爲度蓋若輩積惡稔兇非嚴刑峻法不足以除暴安良也○官舫水手倚勢滋事到處皆然上月某官舫送某憲往建昌府係伺候送回者抵岸後閒泊無事水手人等私瞞船主登岸閒遊適見某村有桃樹數株鮮豔可愛爭往摘食不名一錢桃主只一夫一婦一家數口全賴此桃活命哀求勿摘奈水手人多口雜難以理喻其婦上前阻此而彼已卽毆其夫且傷倒地婦情急以身遮夫亦被毆傷地保一面告知船主一面由村人舁種桃夫婦控縣騐傷拘到水手數名勒限辜醫船主遵斷領水手回船案遂結○江西學憲黄吉裳大宗師五月二十八日科試撫屬已列前報兹聞選拔一塲較爲嚴密倩槍捉刀積習爲之一清初十日試竣十一起馬十三日抵省料理部册清釐案牘卽接試寗都州矣○新城縣福山寺一大叢林也寺内先年極盛有僧一百餘名近年只僧百名矣寺外山塲寛三十里長四十里直接福建界寺中歲入租榖數千石雜欵稱是山中産大杉樹合抱及拱把者不知凡幾前年僧人以數千株售諸木客得鉅價各檀越忽出而阻止經縣斷令償僧一萬七千金餘價悉歸合邑賓興公欵爲作養人才資本自後不許伐樹以免爭端本年僧見千章大木悉梁棟名材不願使空山終老不暇商諸賓興紳士私糾僧衆復伐數千株於是阻之者亦如前兩造縣控府控省控至今不休說者謂在昔檀越捨資供佛並不爲作養人才計今轉乞供佛餘瀝亦理所當然事所必至也卽以佛法論捨身飼虎亦所不惜矧原得諸檀越者梢稍分潤檀越律以投瓊報李更覺仁至義盡且前案具在援以爲斷不難了結何必紛紛上控哉 
[琵琶餘韻]  
　　九江采訪友人云府治對岸相距四十里有孔隴鎭焉地爲黄梅縣所轄附近洪湯二姓聚族而居洪處上游得以俯視一切今夏天陰多雨湖水拍岸平隄必將下流疏通方有宣洩之處湯姓以其害已也集衆阻之洪亦勢不相下各備器械毆鬥不休邑侯潘大令聞信之餘前往履勘旋有人出爲和解謂湯姓下游口岸如或尚可流通則聽上游放水設水勢平圩不能出口則上游不得放水下灌未識兩造能遵依否也○本月十三日爲前署九江同知兼管電報局事宜盛菊蓀司馬六旬冥壽長公子習齋直刺方在皖垣聽鼓乃由二分子我授二尹召集僧衆在南門内舍利寺誦經○成衣匠陳申與孀婦某氏同屋而居曾借婦首飾若干付諸典肆數日前婦向索取因之忿爭刻下陳之岳母不知因何溺斃陳卽揑情赴縣報案意圖將婦株連慶明府訊得眞情不予准理并飭供出訟棍以便究懲○十一日有湖南船一艘在九江對岸之北關下首遭風覆没船上九人俱落水幸義渡局紅船駛往救起載至局中請賞局員涂子良叅軍飭賜飲食并給盤川諭令附舟歸家云○十四日大通輪船下水某棧接客夥坐曹姓小划在洪流中急駛近船爲先登計該夥一躍而上詎用力過猛致將該划蹬覆舟子倉卒落水後竟無從打撈想已葬身魚腹矣○十六日九江關砲船拿獲土藥二十挑據報信之黄甲指稱土藥漏稅關憲誠觀察委大關委員吳祥卿别駕研訊尚未定讞○鼠竊之輩無處蔑有某日有竊賊經某家拿獲將脚筋割斷置諸荒村該賊旣不能行動又乏飲食遂匍伏投水自斃○十六夜四更西門内某傘店有贜撬門正在伸手探閂適店主起身小便順手取篾刀劃去傷其手約入寸許賊負痛鼠竄店主亦不赶逐聽其逸去蓋此人知捉賊易放賊難也 
[南郭山光]  
　　䢴上訪事人蔚藍箋云揚城四鄉山圩不一禾稻雜糧各視所宜而種惟米不多專賴下河各州縣之米販運來城作把彼 
 
 

Page 3

 
 
注兹之計如仙鎭邵伯以及六七濠市肆林立估客連檣年年購運大都皆興東高寳泰五屬之秈秔也惟溯近數年各州縣之所以胥慶有秋者實由運河水勢不漲東堤上如車邏五里南關等壩經上游竭力保護未開因此實受其益蓋下河憂水而不憂無水也不意今年雨水過多禾稼大傷頃有自東臺來者據稱該處今年淫雨彼洩此漲幾有宣洩不遑之勢本月十一二等日新秧業已齊眉此農家所謂露出水面僅有二三寸光景也故謂就此放晴已恐收成不足倘再陰霾不解眞有不堪設想者矣果爾將來米價增昻殆意中事○揚州甘泉縣程大令於某日午後升座提訊各案正在耳聞手判忽覺目眩頭暈支持不住赶卽退堂回至内室當卽延醫診治僉謂過於操勞十八日聞已稍痊想吉人天相一二日内定可喜占勿藥矣 
[叅署重修]  
　　本城提右營叅將廖楚材叅戎昨日撥工匠多人先將頭門大堂兩處大加修理並裝旗竿將來工竣金碧輝煌粉飾一新大有壯觀氣象 
[神誕拈香]  
　　昨爲雷祖誕辰黎明時道營廳縣以及佐雜各官循例往南門内也是園雷祖殿拈香畢步至官廳挨次坐定各獻香茗清談片刻遂各分道回署 
[上海求志書院丙申夏季題目]  
　　經學題五十不從力政六十不與服戎解在九刑不忘解齊小白入于齊以惡曰入解婦之父爲姻解○史學題古者封禪爲蒲車論魯兩生堅拒漢徵論汲長孺面斥宏湯論卜太傳請烹宏羊論○掌故題燕齊水利議秦晉水利議蜀滇水利議吳楚水利議○算學題今有闊羃乘長之立方積甲只云闊除長爲戌長除闊爲亥有戌亥和乙或戌亥較丙求長闊今有三角形小邊中邊較等於中邊大邊較如以中邊爲等邊三角形之邊則所有形面積得等邊形面積五分之四求各角度法任取一字代中邊以天代邊較先求得三因中邊十除之爲天之同數次求得三之平方根二因三除之爲半大角正切或四因十五除之爲半中角正切或六除之爲半小角正切試證其理並問此形角度各幾何前題如以戌代中邊則天等於十除三戌爲丑式亦可以酉代大邊或亥代小邊求得天等於十三除三酉爲子式或七除三亥爲寅式又已得丑式者易化爲子寅二式法以天減酉或天加寅代丑式之戌略化之卽得夫子丑寅各式卽各邊與天之比例此等三角形三邊實數不可求而比例可得合子丑寅式言之可見小邊與中邊與大邊與邊較比同於七與十與十三與三比試以大邊或小邊演得子式或寅式前課題有甲於左子之平方根乘乙於右左右相加或相减兩邊分母或有或無或同或不同開立方法此等式如能開得方根則三乘方可開平方二次五乘方可開平立方各一次均無難事六乘方以上祗可並擬得初次商累乘試之騐其合否如欲先擬初商亦可以初商累乘减左或减右之餘數以方之指數除之復初商除之爲實立天元爲次商羃求得同數相消之減乘方式開之似屬一法但初商一悮則徒費功夫且開正負諸乘方尤非易事故自六乘方以上殊無良法至於四乘方間嘗思得一法擬取一正負實數或丙乘根式爲初商累乘至四乘方以減左或右又五因初商除之爲長方積初商羃倍之爲長闊較開平方得闊爲次商羃復開平方得整根數或實數爲次商則初次商大約可爲定商仍須并初次商累乘以試之不合復另擬之此法甚易蓋初商未合則不能五因之以除左右餘數尤不能開方兩次得整數或整分數一見不合卽可另擬今有二式一爲四除二十九於左二之平方根四十一乘之八除之於右左正右負一爲五千六百四十三於左三之平方根三千二百五十八乘之於右左負右正問二式各開四乘方得幾何並言其理○輿地題司馬錯主伐蜀論亞歐二洲關係論回敎蔓延各國始末考擬仿泰西設地學公會議○詞章題蛇憐風賦以惟聖人爲能大勝爲韻讀管子讀莊子讀荀子讀韓非子四題各五古一首詠茄詠莧二題各七律一首集文選詩句爲五律不拘首數須諧平仄 
[搭客自沈]  
　　太古洋行之鄱陽輪船由長江回滬有湖北人胡某年廿七歲向爲長隨此次附輪來滬謀就忽患癲狂中途自將衣物抛棄江中西人恐遭不測禁之房艙及至鎭江在碼頭停泊啓而視之見其舉止不類痴病遂任其所之及至焦山水勢湍急之處胡忽聳身躍入江心一霎時隨波逐流與三閭大夫同遊溟漠西人立放杉板追蹤而往已杳不知其所之矣 
[命案再訊]  
　　前充鹽捕營巡勇郭松林在三林塘平橋地方被販私之姚阿石等刃傷殞命抛屍浦江汆至虹口華順碼頭撈起騐屍一案前經黄大令訪明兇手飭差拿獲姚阿石孫竹卿葉關林康介堂姚長根胡蘭谷等到案屢經蔣刺史研訊時認時翻不能定讞前晚大令與刺史會訊諭曰爾等旣做出此案到案時業已供明後又翻異豈不自討苦吃耶從速實供免用嚴刑尚可從寛一二諭畢悉心研詰一再開導葉關林供認搖船載屍抛棄康介堂姚長根供明相帮扛屍下船官問究是何人用刀砍死同稱是姚阿石孫竹卿兩人所爲小的等在塲旁觀姚阿石囑令將屍扛至船中搖出浦口抛棄江心其船亦是姚所備質之姚阿石供稱不販私鹽現在船上裝柴販賣郭松林屢次纒擾硬借錢洋稍有不遂拔刀相向小的銜恨於心其日時在傍晚在平橋頭路遇小的與孫竹卿同走郭又欲借錢持刀恐嚇小的情急卽用劈柴斧在頭上砍一下又接過伊刀乘勢戮其兩臂起初由孫竹卿用扁擔將他擊倒然後小的砍戮孫竹卿供稱寃枉小的賣柴回來手携扁擔一根竹籃一隻内有十八文豆腐行經平橋有不識姓名數十人來勢甚速且猛就將小的扁擔奪去小的聞悉係打郭松林因性懦害怕立卽奔回如何打死實係不知求明察大令大怒謂爾前堂供明在塲刻又推得如此乾凈喝令先掌頰一百下如果再不認明定用重刑掌畢叩稱願供小的是用扁擔將他足踝打了兩下見伊倒地姚用刀戮小的就跪開以後實係不知胡蘭谷供稱小的年已六十在该處開茶館不干外事不過伊等事前吃茶談論欲與郭松林爲難小的亦置之不理後來姚阿石欲逃往南潯經小的義子告知地保拿獲挾仇誣攀求恩明察惟郭松林確非安分之徒各人受累日深所致大令與刺史查核葉關林等所供皆與前訊相同判令還押胡蘭谷訊屬無干交保釋放姚阿石孫竹卿供明行兇飭各釘鐐收禁内監聽候申詳上憲擬議 
[縣事二則]  
　　昨准英公堂移送緝私巡丁陸阿大陸阿根沈榮華被販賣私鹽之虞永卿徐和尚張寅卿拒捕毆傷將原被一併送辦到縣後值日差禀明黄大令諭著分别看管候訊按此事已見本日英廨案内惟名姓稍有不符耳○山東人王金城控許錫晉結欠貨銀四百餘兩一案屢經大令提訊因無實據兩造情詞各執判令將帳目算清禀復嗣因算理不明王投松江府上控經府憲陳蓉曙太尊批仰上海縣提案復訊迅速斷給詳復等因大令奉批後前晚倩蔣壽林刺史升坐花廳提訊王金城供稱監生山東登州府人販紫草來申銷售寓在許開客棧内許代監生投主銷貨被他結欠貨銀前奉訊斷出外自行理處無如許心才險屢算不明監生年老覊身客旅萬難久待不得已赴府上控今蒙復訊求追繳許錫晉供稱監生在英租界開客棧王客躭擱棧中約有二十年之久伊之紫草因人地生疎託監生代銷當時銀貨兩交從無拖次惟伊躭擱日久積欠房飯錢並代銷貨物用錢數百千亦求追付刺史訊得兩造供詞仍大相逕廷難以判斷諭令暫退候照會山東帮益順昌楊益朋 
怡順昌等公同理算如仍不妥再投訊斷兩造遵諭而退 
[上海巡局瑣案]  
　　某日三善堂司事鄭思恩之子鄭甲在四馬路更上一層樓啜茗將長衫掛在壁間臨行偶不經心悮將某乙長衫穿去被包探陳阿九所用夥役王富春軋至茶會恐嚇多端傳聞被訛去洋銀若干不知確否甲歸家愈思愈忿訴知其父投二十七鋪巡防局控陳局員黄衡堂二尹函致英界公堂請爲究辦○昨日滬軍營巡街哨弁何君飭十二圖地保將徐增福解送二十七鋪巡防局請辦黄二尹研訊之 
 
 

Page 4

 
 
下以並無原告質訊未便移送總巡局遂判令枷號發營前示衆 
[英廨瑣案]  
　　徐銀仁向爲繩索生理住居老閘南首之中新街地方前日與挑糞夫朱桂六因細故口角爭毆當經巡街華捕將二人拘入捕房轉送英公廨别駕著將徐押候訊核詎料朱回家後當晚身死其妻顧氏據情投報捕房昨晨解送公堂請究朱顧氏投案供稱丈夫朱桂六向業挑糞與徐銀仁本有嫌隙初十至今已三次被毆現因毆身死叩求伸寃徐供前日與朱因事忿爭後拘押在署朱桂六如何身死小的在押不知當時雖曾爭扭並未毆打求鑒别駕據情商之薩副領事以案關人命送縣辦理○包探倪順泉解送鹽販張榮卿陸阿大徐和尚到案昨日緝私營朱哨官以勇丁沈永華陳阿根二人毆打受傷現在同仁醫院醫治尚有盧桂亭陸阿生已由老巡捕房瞿包探捉獲送究質之張榮卿等同供不敢行兇如今惟大老爺恩宥别駕著一併送縣辦理○黄應彭竊取林步雲之紗衫一件由包探瞿旭咸緝獲人贜送究林投案領贜黄認行竊一味求恩别駕著管押三天贜還失主○包探黄四福禀稱黄四福卽戎生發在愚園爲司更前日園中命送洋二百元至南誠信烟館行經大馬路忽有陳德生李全興二人指其來歴不明意圖拆梢李不服互相吵閙由捕拘入捕房經小的查明確係愚園命送之洋且李執有回單簿一本呈鑒李三投案申訴前情質之陳德生李全興同供曾向究問來歴不敢拆梢求鑒核别駕命各押七天洋給李領○包探孔阿才禀稱陸阿榮前曾迭經遞解今又潛來由小的拘獲陸供本地人家住浦東前雖犯事業已痛改前非叩求寛宥别駕以旣經遞解卽不應復來著管押一月逐　租界之外○有張水者在李公館當馬夫昨日停車棋盤街忽有袁合明翎頂煌煌自言係李之友人命送至某處詎行至中途馬忽倒斃於是張欲袁賠馬而袁則指其索詐扭至捕房昨晨解案張水訴稱被袁誣指拆梢袁稱雇有馬車偶然悮坐馬則賠償不起求鑒别駕著將袁合明押候訊核○野鷄妓女王阿順卽王張氏在途拉客由一百五十二號華捕押送公堂請判王張氏供蘇州人來滬帮傭昨在途中與熟識之人談話不敢拉客實被悮拘求省釋别駕著交官媒管押三天以儆○包探石金榮禀稱徐行生有小車一輛租與高根郎旋被伊私賣將高扭至捕房徐投案請追高供實被人竊去並非小的私賣求鑒别駕問值幾何徐答四元遂判高照賠了事○三百四十一號華捕拘解張瑞堂到案禀稱此人昨在虹口與人爭閙向喝不理反將小的扭毆致手臂受傷號衣亦被扯去一鈕是以拘送請究張供稱小的因酒醉所致以後不敢别駕判罰洋一元以儆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法捕房二則]  
　　萬安樓客棧主黎輔臣有婢名春蘭本年五月爲法界已革華捕某甲誘藏於虹口粵妓王阿五花烟間内甲與阿五併識有年春蘭被誘後時常哭泣事爲虹口某華捕所聞將春蘭及阿五拘押解廨訊供屠别駕以事在法界須移送法公廨辦理鄭大令廉得其情飭傳該棧主到案將春蘭交與領回管束王阿五發普育堂擇配旋有住居虹口三官堂左近之曹聚願娶爲妻室堂董允如所請於本月十六日領去詎該妓野性未馴入門五日將衣服首飾席捲而逃據云前一日有老嫗二人在門前徘徊躑躅曹據情投報捕房捕頭飭探嚴行查緝○紹興人韓老四在棋盤街某客棧爲接客家住法界咸德里有女翠娥稍有姿色詎其生成輕薄淡妝濃抹愛效雉妓裝束有秦某者見而涎之詢明住址踵門造謁韓見其衣履翩翩待以上客秦自言爲地皮掮客某處有地待價而沽如有主顧獲利必厚韓頷之自此時常進出與翠娥結不解之緣韓亦微有所聞前數日翠娥假探親爲名一去不回韓妻某氏詢知秦某家住龍華鄉間尋至其處見翠娥果在遂將秦申斥一番領女而歸越二日翠娥又將店中衣飾席捲而遁據稱約值四百金以前者旣有頭緒諒不他往遂據情投訴八仙橋捕房请爲查緝想前度劉郎當不難按圖而索驥也 
[美界捕房紀事]  
　　寗波某邑人王仰之賃居楊家灣天賜里昨日午刻挑香瓜至里口喚賣悮磕江北某邑女郎三阿姐三阿姐者雌虎也偶攖其怒遽肆咆哮王亦以惡語相加以致互相打架王妻亦素以赳赳自命者聞信前來助戰柳眉倒竪勢甚洶洶旋經三百七十九號華捕一併拘送捕房捕頭令將王押候解送英界公堂請究○温州某邑人楊三茂僦居百老匯路第七百五十八號門牌房屋前晚忽然身死有疑爲吞烟自盡者事爲四百七十五號華捕所聞據情告知捕頭捕頭卽派某包探訪查旋覆稱此人實係發痧斃命捕頭遂不復深究○前晚粵東人某甲行至蜜勒路與西人某乙夫婦遇嗔其碰撞饒舌不休甲亦非退讓自甘者竭力爭毆誓不兩立旋經三百五十二號華捕拘至捕房捕頭以事起細微斥之使去○江北某邑人某甲鞔工也僑居新閘橋畔與縫窮婦某氏私識婦所得縫紉資頗堪自給甲性躭安逸日逐仰給於婦婦惡之遂與之絶甲以其無情也見人輙揚其醜婦聞而大怒幾欲得而甘心前晚遇諸天潼路甫交數語卽肆兇鋒旋經一百零三號三道華捕拘送捕房捕頭令投英界公堂控告○前晚百老匯路某饅頭作夥某甲箕踞外虹橋欄上納凉二百五十六號華捕見之驅使他適甲倔强不依　　拘至捕房禁押旋經作中司事某乙與甲妻投捕房保釋未幾甲去而復來聲言被捕毆傷捕頭詢以傷在何處甲模糊以對視之並無傷痕　其謊也令押候解送英界公堂請辦甲懼再四籲求捕頭乃罰出洋銀一枚然後開釋○前晚公濟醫院門首泊有鄉船一艘一百七十六號巡街捕以其不遵租界定章將甲乙二篙師拘入捕房捕頭將甲禁押釋乙出外將船移泊○崇明縣人某甲賃屋吳淞路穿虹浜左近與同鄉人某乙同居乙向操烟土業芙蓉娘子久與爲緣前晚忽失去小土二枚指甲行竊扭赴捕房聲訴捕頭以其情節支離令自投英界公堂控告○前日傍晚有某氏婦挈一女郎口操吳儂膩語至北蘇州路尋訪航船途遇馬車驀將女郎撞倒一彎玉臂大受傷夷經四百四十二號華捕連婦及馬夫送入捕房捕頭詰問之餘婦言急欲言旋無暇與之涉訟馬夫亦願貼養傷費捕頭因令出外自行調處○前日下午西人某甲行至華順碼頭失去白絲巾一方旁有東洋車夫見而拾取被甲扣住交一百四十七號華捕解入捕房捕頭詢知事屬細微卽行開釋○昨日午刻有某西人醉鄉鄰入奔至吳淞路各店纒擾不休經三百二十九號華捕解送捕房捕頭令押候核辦 
[上海六馬路仁濟善堂經收咸有一德施醫給藥一文愿册捐四月初一至五月三十日清單]  
　　遵義堂何仰喬仁翁經募廿七位大善士助紋銀申規銀十一兩七錢八分六釐南通州徐賡起大善士助洋四十元徐秋谷善士助洋三十元潮帮隱名士行求合店順遂諸友平安洋廿五元張氏保産平安張士模舒愛周三户各洋二十元王逢和等三十二户合助洋十元九角朱國灝子病求愈洋十元銅洋十元王君爲戴士良令郎十齡初度諸友慶賀公分移助余渭川保次女生産平安又助保媳家宅平安劉姓保産後再外症求速愈隱名氏母病求愈徐毓奇六户各洋十元王純秋洋八元銅洋一元葛維衫乾源白臘行各洋六元厦門嘉士辦房林麗生蠶生鄭端甫歐陽欽梁耀堂寳善堂粵東全昌正大嶼山人延陵誠善天水宏農氏李氏隱名氏隱名氏無名氏十五户各洋五元王雲鵬潘香圃馮毓麟顧敬修堂愛樓主人知足平安子寗波隱名九位無名王那氏無名氏十户各洋四元施道生趙滿朝陳美泉各洋三元李子献劉碧亭邱秋寳李君奕李星海陳仕源吳大發合助洋一元八角五分養素堂王吉庭培遠堂沙桐君儲俊朝林華封何福之胡子明胡宇清王瑛福顏邦彥吳冠英何若笙楊李玉恆昇瑞慶昌和中州新和西安豐塲署義成縀店吳朱氏王隱名隱名氏無名氏無名氏無名氏無名氏吳啓迪廿五户各洋二元王喻氏一元四角五分許桂林周南之王大　胡章氏王李氏王包氏無名氏合一元二角補過軒洋一元錢三三百文久病　愈人李王全姑娘王多姑娘王換姑娘王　仁姚琢軒王南山王芝珊朱萬生張孝齡馮舜如鄭良棠錫　王張氏周氏周氏隱名氏無名氏無名氏無名氏怡怡居士隱名氏周氏王純秋姚琢軒趙聘朝呂純楷林　堂吳　耀福賚子盛頌元過懷先黄衍甫林明智陳靜其黄種籃鄭錦棠胡雨霖胡巽臣卜友記王振庭容榆四十二户各一　角子貼水九角財神會洋七角銅洋二元角子貼水七角　女史鄭太太龎隱名謝樹德堂各五角周良燧王兆龍無名氏各四角十位阿官二角振源銅洋八元安記宗華氏各錫洋五元義源成記銅洋十七元敖隱名銅洋二元願林林　名氏不要照人各銅洋一元唐一山孫識記各助錢二千文以上共收銀十一兩七錢八分六釐洋四百八十一元六角半銅洋五十三元錢二千三百文 
[上海六馬路仁濟善堂籌賑公所施子英經收山東湖南廣西賑捐五月初一至三十日第二次清單]  
　　多惠生大善士助銀一百七兩七錢四分五釐楚沅忠恕堂由四川寄來二十兩六錢七分三釐童震巽大善士助洋三百元抱元子洋二百元鎭江存心堂囑不登報人紉秋室主人馬潤齋何寅記不書名隱名氏八户各助洋一百元潘陸先徐益齡隱名氏各助洋五十元劉保之仁翁交來無名女史洋四十元應和堂莫佑安氏朱桂馨各洋一十元無名氏求母康健兒輩平安廿八元劉耀庭吐血求止湯正記湯　答箋蘇明揚求病愈胡開文號交來隱名氏四川黄文軒夏香林施道生鄒燮祥八户各洋二十元承德堂何洋十七元隱名氏十三元二角彚昌棧承瀾代衆友十二元無名氏十一元鄭梅溪洋十元銅四元簟瓢屢空子妻久病求痊慈東無名氏妻産病求痊隱名氏子病求愈查公舘求病愈六順堂保平安胲川呼負子怡如室永思堂保子平安董正芳隱名氏無名氏無名氏十二户各洋十元宜興公棧洋八元鼎昌元爲菜餅船移賑柴石山人廣東李袁氏周振庭四户各洋六元竹筠書屋求父康健葉薇生李維權錫堂氏來　記均求保産平安張吉孚徐宜卿誠瑞堂知非子梁氏大　山人十户各洋五元楊潤芝洋四元銅洋一元綠　精舍爲奠敬移賑齋記四記木記均十週懺資移賑放生室主錢舉芝　　德昌安　氏節菴九户各洋四元張培記無名氏各洋三元楊阿春朱士仁陸金福許聽生合助三元無名氏爲子恭謝神佑移賑知過子完愿信童蒯晉德昭陽不書名鴻城　　記湘陽蒯郭逹夫榴松軒施道生朱俊良無力人孫吳氏無名氏無名氏隱名氏隱名氏十六户各二元周渭川姜寳善趙心和陳筱石陳德茂李炳全浙江李盧王氏津河氏那吉氏不留名無力子無名姓十三户各洋一元陳明德洋五角北海漁三角五分無名氏三角恆孚銀樓桶内另户洋五分銅洋四元武林慶餘堂高銅九元無名氏銅八元無名氏銅六元景鎭道生銅五元樂業公所銅四元無名氏銅三元又銅三元義泰陶金榮各銅一元以上共收規銀一百廿八兩四錢一分八厘洋二千一百二十八元四角　七二九合申規銀一千五百五十一兩六錢四厘兩共併合銀一千六百八十兩二分二厘銅洋四十八元連前綂結規銀三千百三二兩五錢一分一厘銅洋一百五十元 
[申報舘恊賑所經收順直山東湖南廣西賑捐六月十一日至六月二十日止第十六次清單]  
　　六月十二日不留名爲小兒寒熱病求速全愈洋五十元　電局移緩　急人錢二百文合洋二角一分○十三日沈樹庭洋二元黄澤生遞來無名氏洋四元○十四日寳順局來常州劉氏洋十元電報局李冠山經捐無名氏洋十元○十五日無名氏銅洋五元○十六日董桂溪洋一元許亷票洋五十元○十八日鼎裕求平安銅洋十元○十九日祝門張氏洋十元○二十日勉力子求内病全愈洋十元揖熙堂　洋十元蔡子　洋二角以上總共收洋一百五十七元四角一分銅洋十五元 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
