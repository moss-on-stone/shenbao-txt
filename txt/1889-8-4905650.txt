# 1889 - 8 - 4905650

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈章一出海內皆以先覩爲快盖以風氣據在有志者皆須簡總標題也特是原本旣不易得西坊問劉刻又皆魯魚豕　　　多本舘特用新鑄鉛字印成逐加圖點印釘工雅讐校精詳冠以監臨以下諸員姓名爵里及題名全　較之麻沙本實有天壤之殊　每本售洋七分正本埠歸申報館帳房及申昌書畫室發售各外埠則槪歸申昌經理此佈 
[新印十粒金丹出售] [  申報館主人啓]  
　　十粒金丹一書不著作者姓氏標題多用對偶盖遵章回小說之例而中間籍以七言句若詩歌者則又沿言詞格調其中叙述鎭國公高麗侯事蹟雖皆羌無故寶而一經描寫無不栩栩欲生他如俠女貞姬刁奴强寇紅莊義士白袷名流要皆刻意描募惟妙惟肖而尢妙者詞意淺近不涉艱深不特學士文人藉以遺興卽緣牕靜女黃髮慧重亦能一目了然毫無疑義誠小說中之別開生面者也現在裝釘告成每部十二本價洋七⾓本埠由本舘帳房及申昌書畫室出售各外埠則槪歸申昌及經理申報人此佈 
[新印白紙曾又正公年譜大事記家書家訓榮哀錄出售啓] [  申報舘主人啓]  
　　曾文正公中興致治一代名臣人皆仰其功冠本朝而不知學問文章實有麟麟炳炳者所刻全集多至百餘冊卷帙繁重携帶良難學者窮數年之心思未易得簾全豹本舘覔得初印書本先將年譜大事記家書家訓榮哀錄五種用新錦鉛字排成印以雪白連史紙校讐詳細每部裝訂十一本價洋八⾓請向本埠南北申昌及各埠申昌購取均可此啓 
[借樓賞雪記]  
　　日本岸老吟香自創設玉蘭吟社招集海上詩人每月兩集把酒高談分題覓句以玉蘭花開之日起至年終一集適傾大公玉戲六出花飛社中諸同人咸登樓賞雪余曰此韻事也不可以不記蓋社友雅集皆在倡樓借樓在英界工部局之對門樂善堂藥室之左側當弟一集玉蘭花盛開因以名社而此花實非樓中所有卽借工部局空地一樹瓊葩以興韻事而是樓題成天南遯叟爲題是名借之爲用大矣哉孔于云假我數年五十以學易假卽借之義也夫花可以借之於地雪亦何不可借之於天亦壁破曹相傳謂孔明借東風始得成事唐人詩謂東風不與周郎便銅雀春深鎖二喬則不僅演義中有此說雖不言借而借之說非無因矣岸老以東海之高士爲中華之寓公而一時雅興所發海上諸名士翕然從之諸名士亦得借他人之酒杯澆自己之塊壘於是一借而無所不用其借借此吟身以成此雅事卽借此雅事以安我吟身天公亦斛湊趣於歲終之一集借此瓊花玉葉以助同社諸人乏淸興及時行樂把盞聨吟以視黨太尉銷金帳中美酒羊羔淺斟低唱雅俗不同矣末一集在嘉平五日適値星期爲余休沐之暇晷晨起已同雲密布朔風凛然御重裘尚不知温午前雪花輕颺尚不甚狂蕩而地上已一白無垠至午後雖不至花大如擎而霏霏者絕無間斷出門風尖似削不敢與乳虎爭道乃命兒輩熾炭於爐取老友李芋仙先生所贈之銅盆鐵架移入書室中與二三知音人圍爐取煖瀹茗淸談間取鐵板銅琶唱大江東去解人倚笛和之作裂石聲仰視天空雲氣四垂上下一色而雪已暫止忽憶社期乘興而往時已晡後天容如墨比至將登壞而太痴生怱怱自上而下詢之則云尚有他約擬先去見余至則導以登樓樓梯蟠曲余每上下輒兢兢因不良於目故不便於行也今得太癡扶掖田然遂登入見同社諸人畢集圍坐暢談余謂太癡縱有他約孰有駕乎此而上之者哉不如勿往太癡應曰諾於是高談雄辯茶磨山人之詼諧天南遯叟之豪興倉山舊主則談言微中西脊山人則穆如淸風海上忘機客則老氣橫秋時雖已上燈而推窓四望雪尚積未及寸已覺皓鶴奪鮮白　矢素對面之玉蘭枝梗已爲雪花點綴略如春間初開意主人焚妙香烹佳茗雜漬果餌以佐淸談俄而命酒以十二人分作兩席酒霧紛騰肴核維旅余不能飲把盞相陪而已岸老又出一物以貺席間諸人先及遯叟曰此先生之菜也余取視之則東洋紫菜其色如鳥金其薄如紙用火微烘蘸醫食之鮮美無匹諸人贊不容口乃另取多張遍餉座客有懷之以歸者余笑曰殆欲歸遺細君也借樓極高雖止一間頗覺寬大設兩席猶寬然惜屋老於華言語焉弗詳賴??鰲遊客爲舌人以通情懷偶問其年則曰忘之大有山中無歷日寒盡不知年之意又如絳縣老人言甲孑使人一時無從索解鹽川一堂亦在坐嘿然無一語盖其用志不紛於畫理實有妙悟故其下筆能超出庸流也太痴年最少席間亦不多言不僅拘於禮法殆亦其素性不善雄談且病體新愈亦不較多言以傷氣與夢畹及余坐相近稍作問答而已酒將半寒益甚問侍者雪尚下否則云此刻稍止余尚有事於尚仁里乃興辭謂太痴曰子有他約余則留之今余乃舍此而他適不將謂余矛盾乎然子未入席而卽欲去余則旣醉而後去似乎少順今子亦尚欲去乎太痴曰是時去亦不及此間樂不思蜀矣相與一笑而別臨行問題則僉曰今日之雪正爲我輩助吟興卽可借此以爲題借題發揮者當必有錦囊佳句也主人欲送下樓力却之??鰲遊客持燈前導宛轉下樓一揖登車至尚仁里吳至卿校書處則冒雪而來者已車馬盈門專待余至入座飛箋召陸家二小孟劬仲勤聨袂至竹肉聲喧歌吹聒耳與頃間借樓之聚迥乎不同從人窺余意走相告曰雪益大矣請早歸余首爲之肯促陸氏二小先行余亦遄返臯廡爐火猶温遂挑燈伸紙命筆而記之如此 
[宣南鴻雪]  
　　○太常寺謹奏爲秦　聞請　旨事恭照十二月初五日　穆宗毅皇帝臣辰例應遣官恭詣　惠陵致祭准宗人府將和碩怡親王載怡銜名咨送到寺擬請奏遺前詣　惠陵致祭是否卽遣該親王恭往行禮抑或另派近文王公之處伏乞　皇太后　皇上訓示遵行爲此謹奏本日奉　硃筆改派鎭國將軍載瀾行禮欽此○本月初四日午時舉行大徵典應選正副使各一員敬謹將事兹聞禮部開列本部內務府各堂憲於十一月十七日奏請　欽派奉　硃筆派禮部尚書李鴻藻爲正使總管內務府大臣理藩院向書嵩甲爲副使欽此○十一月十九日由內傳抄　皇上明日辦事後出乾淸門後左門升太和殿閱視祝版後仍由舊路還宮用膳　召見後巳初出乾淸門太和門午門端門天安門大淸門正陽門由石路進壇門　皇穹宇拈香閱視犧牲樽俎畢入齋宮門無量殿致齋所有前引後管應行執事各項人員均穿蟒袍補褂預備○右翼總兵文錦如鎭軍於上月十九晨自內散値後乘馬出端門天安門直至天壇察看所墊御路至正陽橋見中路一帶石塊積有層泥卽諭承修是叚之正白旂官謂是處爲　御輦必經 
 
 

Page 2

 
 
之處雖此層泥堅凝石上而勢旣高凸恐碍校尉步履務須刨去以昭愼重○山東濟南府城內建修故督丁稚簧制軍寶楨專祠刻已落成由地方官紳禀請張郎齋中承略謂該故督撫東有年於地方民生莫不竭盡心力以期安厥攸居功德在民至今感戴刻値祠宇新成擬懇代奏列入祀典每歲春秋由地方官致祭以路報裂而順輿情等語當經張中丞批准專摺籲請　恩施矣○正紅旂護軍統領公桂爲咨取事本營現懸副護軍叅領一缺應行咨取二三等侍衛雲麾使治儀正輔國奉國奉恩將軍宗室佐領委前鋒侍衛副叅領公中世營佐領騎都尉王公門上二三等護衛四五品典義與本管應升之委護軍叅領一同揀選相應咨行貴處於前項各員中保送一二員於十日內造具履歷咨覆本營以憑彚齊傳期揀選可也○廂藍旂護軍營慶富等印務參領以本年應領本營章京養亷及兵丁皮衣獎賞銀兩例由本營章京內預行點派各一員以備屆時赴部支領等情禀請本管恩護軍統領點派經恩統領諭派副護軍叅領廣玉承領章京養亷銀派副護軍叅領業普鏗領承領本旂兵丁皮衣賞銀派委護軍叅領福蘇哩承領補廂黃旗皮衣黨銀派空銜花翖桂善承領補正黃旅皮衣賞銀派護車叅領慶元承領補正白旗皮衣賞銀○上月中旬京師天氣甚煖護城河中所結外凌至午卽融論者以爲冬行春令都中人患喉症者不一而足小兒女出天花亦復不少藥鋪生意因之大有起色云○此次內繙書房考試繙譯官所有八族滿蒙漢送考者三百四十餘人取中者僅八十名且此次考試倍嚴亽昔當點名時由堂憲當面先以四字成語令譯成淸文閱其繙譯無誤方給卷扃試如成語所繙不合立卽逐出以杜槍替之弊 
[潞上水槎]  
　　○北通州來信云陳永翰乘坐轎車行至寶抵縣武辛庄後驀有二盜從荒草中躍出舉棍將陳及車夫劉大毆傷搶去衣物又十一月初七夜有盜多人擁入城南龍庄王姓廣貨店中搶去絲縧等貨拒傷同村人甄玉春赶卽具稟報官趙邑尊親監勘騐移會營汛鄭封一體嚴拿並出賞格略云如有拿獲此案正犯一名送官者賞銀五十兩探知下落送信經官捕拿獲眞贓賈犯者每名賞銀二十兩能將全案弋獲者賞銀五十兩惟不得妄拿矇禀致十未便云○張家灣人楊秃子平日結交匪煩遇事生風一日因與高某排演秧歌稍有口⾓事後復持門閂找高顴頭一擊鮮血迸流翌日因傷殞命地保將楊護送官飭釘鐐收禁以待嚴懲○代理通州王叔賢刺史交卸後於十一月初八日回京○趙松峯刺史下車伊始卽將積壓舊案訊理一淸更擇被押諸犯中情節較輕者分別取保開釋街談巷議莫不頌賢父母之恩濊德洋云○某夜南關高梨庄高宅被匪徒十數人刦去糧食廿餘石莊內人烟稀少是以匪徒敢乘其不備而掠之耳○通州監中病斃一犯趙刺史移謂三河縣張大令來通相騐委係因病身死並無凌辱事情遂卽塡明屍格取具禁卒目結通詳各大憲○時逾冬至天氣和暖河水未冰瘟疫大花因之而盛何天時不正若此耶○今夏城東南魚鱗庄一帶多被雹災前任州牧張璞君刺史查騐情形早經具報現奉尹憲發給通州賑銀八百兩趙刺史當發各錢店按償易錢定於十一月十九日親詣該庄邀請錢商帮同散放每大口京制錢四百文小口半之不假胥吏之手俾得實惠均沾云○通邑城廂粥廠共有五處均於十一月初旬開杓施放計南關王恕園北關呂祖祠東關積善齋三處每日領粥者男婦老幼各得一千四五百人西門內敦化堂北門內敬信齋二處每日各得五六百人○日前芝蔴胡缺致市價每石增至二十千近日關東蔴客聞風而至價已减去一千六自文矣○年例冬令尹憲飭屬淸查保甲趙刺史履任伊始卽傳齋地保諭令按戶淸查登册每十戶立一牌長俟彚齊後再行委員覆查以昭愼重 
[津閂紀要]  
　　○唐沅圃軍門仁廉署理通永鎭總兵時統率通永練兵及仁字全軍駐紥北塘而以實缺通永鎭吳樂山鎭軍育仁爲翼長業有年矣三年前軍門拜粵東陸路提督之命時適濁氛不靖各處戒嚴北塘爲津門要隘之區籌備尤不容懈是以暫留駐守未卽赴粵履新目下海不楊波昇平共慶軍門遂請咨入都　陛見以便前赴粵東并商諸李傳相擬帶舊部仁字數營至嶺南以資差遺傳相以餉項支絀未經許可云○北洋海軍擬設提督及左右翼總兵等缺以專責成而祟體制十一月十五日恭奉　上諭北洋海軍提督着丁汝昌補授北洋海軍左翼總兵着林泰曾補授北洋海車右翼總兵着劉步蟾補授欽此按丁軍門向在左文襄公部下立功關隴保至總兵嗣經傳用派充北洋水師統領洊升提督林劉兩總戎均係人閩英俊肄業於福州之水師學堂學成適中朝就英德兩國定製致遠定遠等鐵甲輪船告竣由傳相調派出洋駕船回華隨卽派充管駕屢登荐剡遂授今職云○有如五柳先生之不知爲何許人者從高麗返津謁見水師營務處某員歷歷指陳時事某員不敢隱將情禀訴督轅李傅相惡其狂妄諭命扣留現已委員押解回滬辦理矣 
[蕪湖大火]  
　　○上月廿九夜十點鐘時蕪湖南街西瓜墩地方失愼其時警錐亂鳴文武各官帶同兵差到塲彈壓各水龍亦風馳電掣而至竭力汲水澆救奈其時東北風大作火勢披猖不可遏抑計閱兩點餘鐘之久直燒至西月河沿始媳查點被焚之屋計有五十餘幢聞火由某宅而起緣某宅有烟霞癖過癮後因炊夜膳遺火積薪致兆焚如俗例被災之家須在火塲露宿三朝方可寄人檐下當此風雪天寒托足無門棲身無地殊爲可憐所望有力者給以蘆席俾得支搭篷廠聊以禦寒庶免子女丁男僵斃於風饕雨虐中也 
[鳩江得雪]  
　　○蕪湖自上月廿九日陰霾四合凍日韜光二更後忽起大風有拔山倒海之勢至天明風漸息細雨霏微沾衣欲濕二鼓後寒威漸緊六出花飛次晨起視則遠近樓臺已變瓊瑤世界積雪約二寸厚比戶歎聲如聞鵲語而驢背上人則又添幾許詩興矣 
[蕪事彚紀]  
　　○蕪湖向有一種陋習凡婚喪事各轎夫及馬頭夫必先講盤任意高開夫價甚至每乘喜轎每具棺木索夫價洋十元十數元不等者如或不依彼卽鬨然散去他人皆不得承攬卽本主親友亦不得爲之擡送否則若輩百般訛索任意刁難此風由來久矣嚴笠樵明府下車以來訪悉弊竇特懸厲禁曉示通衢略謂嗣後婚喪之家均宜照示定夫價給發本主親友亦不得任意阻攔如敢再仍前刁難許卽扭案以憑究辦不論婚喪事上等富戶每夫一名給錢四百文中等戶三百文下等貧戶二百文以上均係十里以內定價如路途遙遠每十里每名加錢一百文永遠著爲定規一時部民見之莫不頌賢令尹之斟酌盡善也○駐蕪英領事滿君調任鎭江來蕪接任者爲葛理達君已自漢口乘輪於前日抵蘇西國官商殷勤迎謁葛君前曾署蕪湖領事精通華語熟悉中西商情此次重來必能誼輯中外永聨和誼也○西國新年各西商在江灘施放烟火流星飛射光怪陸離兵艦上更放電光數里之內照耀如晝華人觀者咸以爲見所末見云○本任蕪湖縣楊璞生明府士玉調補靈壁縣現已奉准部覆明府瀛眷僑寓蕪湖佳話傳來道賀者冠盖如雲聞明府定於明正元宵後前赴新任云 
[幻夢奇徵]  
　　○積思凝慮心與神交故夕間發而爲夢是夢者固方寸中勞想而成本虛幻難微不足憑信者此所謂至人無夢而考古人之以夢獲奇兆得佳遇者又指不勝屈則又不能盡以虛幻目之仲尼之夢周公莊子之夢蝴蝶皆夢也惟視乎其人而已矣南海西樵山馮氏女適同邑崔氏子某甲皆小康家也妙年跨鳳壯歲離鸞緣甲以紈袴家兒習爲睹蕩二親亡後產業凋零早已靄身外洋廿餘載魚沉鴈杳氏自分以孀寡終其身第甲親族稀疎氏乏諸姑伯叔之倚於良人去後村中無賴輩復思窺而魚肉之氏知此鄕不可久居乃潛貨其餘產稅寓禪山買雛婢以爲伴操女紅而餬口雖目不覩陌頭柳色者二十八春而寸中之縈念良人未忘一日誠以夫之生死未卜尚冀有衣錦旋鄕之期故旦夕凝思猶作鏡合　還之想前歲微聞甲自外洋獲資歸而戀烟花於穗石曾經親赴省垣潛訪不得其跡遂以爲言者之妄傳也置之惟時甲果從外洋而歸行裝輝煌留戀珠江風月嗣復以縱慾豪賭故資斧蕩然遂不能回故里與諸無賴輩代人担負爲活流寓於同興街烟館中形容枯稿 
 
 

Page 3

 
 
歲月變遷卽舊時親友遇之亦不能認其面目在婦則仍以長途淪落客望之而不知其已歸作地行仙也乃甲邇者適爲人負重誤踐坎陷遽傷其足痛不能起費盡呻吟幾爲館主所逐幸有同伴者爲緩頰留之甲乃扶杖行乞並就洋醫生處討藥敷之以延殘喘而氏於前月中旬夕間偶得一夢夢一老嫗謂之曰遇人不淑造命良可哀耳汝夫已歸爲丐病將死吾指汝視之宜迎之歸爲治其疾諒天之不虧爾苦節而彼亦將有　心難歸以俟其悔焉可也言已卽挽氏手至一處呼盧喝雉之聲澈耳見有屠狗者側蹲一人狀甚憊嫗指之曰是卽爾夫也覩之一驚而醒陰念前者聞甲返粵之信豈眞神示我以團聚之方因是五內狐疑於昨初四日果由禪來省藉探其誼姊之便冀或得其蹤跡上船時路經同興街而過凡所見與夢中恍惚者遂留意覷之果遇甲扶竹杖倚立於屠狗處之側面目依稀可認而慮爲旁人羞也乃假託不識道途令婢出資情甲引路甲乍覩之轉訝其何以倩導於跋者遂受其資而引之俯首蹣跚自慙形穢而不知僱我者卽枕邊人也頃之至一僻靜處比稱言息步反覆以前事詰之甲以爲動其憐憫之心將所遇和盤獻出兾邀賞??氏諦吟之下已阻不住香腮淚落甲猶曰奶奶固慈悲者時俯首故作愁苦狀氏陰喜夢兆有徴奈途中羞爲詳述其故乃謂曰爾行良苦可不須引導但爲吾覓肩輿至城內某處可矣少間爾可於原站處立待片刻吾將命人以錢藥相贈甲唯唯道謝遂爲僱輿送之午後往同於原處少頃氏乃託其誼姊丈至偕甲往烟館密告之出洋廿餘元孝之易服作裝僞爲外歸也者至禪居仁里訪之便獲車聚甲此時始如夢方覺驚喜欲狂誠不料絕處逢生妻孥圓聚遂欣欣拜領向某稱謝不絕且自忘其形穢也某臨別諄囑之曰爾妻廿餘年不改初心轉機在此一舉君宜速辦行裝歸爲慰藉倘仍不知白愛將資賭負不返則將終其身於乞矣甲更唯諾連聲誓言不敢某歸見氏說明其姊遂促氏先歸以待甲於是刮垢磨光乃服衣裳盡改舊時面目不覺足疾之踉鎗卽於此辰附舟歸去有同類者咸嘖嘖稱羡之莫不嘆其夢之奇遇之奇而更稱氏賢之難得也錄粵報 
[信船被盜]  
　　○本埠協源信局來信云十二月初四日本局划船裝載信函及銀洋貨物駛至長安地界被盜刦掠一空云云書比以見行路之難無處非荊天棘地也 
[儲憲來滬]  
　　○江蘇督糧道景月江觀察由蘇乘坐官舫於前日下午抵滬汨舟英租界觀音閣碼頭海關道龔觀察松海防劉司馬上海縣裴邑尊英會審員蔡太守法會審員王司馬江蘇海運局總辦等均往舟次拜會景觀察於昨午前登岸赴各衙署拜客卽於午後四點鐘移舟小東門外金利源碼頭換坐招商局江永輪船赴金陵謁見曾制軍面陳要公 
[西天化雨]  
　　○泰西耶穌教士臺物史就西門外斜橋附近設立學堂專教華童肄習中英文字自十歲以迄十六歲皆可於比就學所延中英師傅皆係宏通博雅之人塾中收學童自二十五名至三十名擇於明年正月十五日開塾來學者每名月收束脩一元膳資二元衣服必須自備嘗謂教人之法以西國爲最精西國富家子固可就塾從師卽貧困之人亦另有學堂僅取薄値以俾免爲景况所窘以致目不識丁今兹臺君所設學堂但取微資卽貧困者皆待從學我知門牆桃李自必欣欣向榮日後由漸擴充當更宏施化雨萬千閒廣廈不能令寒士歡顏哉 
[上海縣試二覆案]  
　　○昨晚七下半鐘上海縣發點二覆案兹將前列二十名登錄於後聞於初八日三覆云○蔣淸鏡　李鴻齋　王樹吾　汪永思　徐其秀　朱詒璋　程桂淸　宋增泳　朱有林　鈕榮光　潘譽杰　韓國華　吳寶圻　沈亮槩　陳元第　陸鐘琦　姚曾棨　徐鍾瀛　孫旅勳　范本安 
[委員訊供]  
　　○江蘇潘憲訪悉上海英界濟陽里公大莊王方葆及興仁里和生莊謝煥綸及葛某等藏匿銀洋覇持洋拆札飭道憲龔觀察拘提到案看管候訊云云已詳前報前日觀察委貨捐局會辦翁子文太守至道轅廾堂訊究王謝葛同稱並無把持情事實因四五月間湖絲滯銷近來洋商來華購取內地絲客咸欲運絲出售以致洋銀缺少復由呂商買洋五十萬元洋拆遂日見增加叩求明察太守研詰冉四王謝葛均執一詞太守飭仍交總書看管以候道憲親提嚴訊 
[竊銀破案]  
　　○包探秦少卿康阿順唐淸山至英公堂同稱茌山東路地方開零兌錢莊之張式如投捕房報稱該莊樓上藏銀之皮箱忽被人割裂失去銀洋二百零九元元寶二錠銀票四十五兩對開洋十九個四開洋一百六十個統共核洋約四百餘元等語及我等往查門戶未啓無外賊入內行竊形跡搜尋之下見銀洋等均匿在樓上壁⾓用衣物遮盖一併檢出並無缺少又在執事人朱錦山身邊搜出脚刀一把查朱用空銀洋不能支持頗有可疑并將夥吳田林學徒張長春運銀洋皮箱脚刀一併送案張式如稱鎭江人開零兌錢莊用同鄕人朱錦山爲經手我不管事此次來滬卽有莊內失竊事幸由包探搜獲原贓在莊之夥均有荐保今我不欲再開錢莊卽當閉歇請免深究并稱吳田林不甚管事朱錦山供爲執事不知被何人割箱竊銀脚刀係我備在身邊爲扞脚之用吳田林供如何失竊我不知情張長春供爲學徒睡在樓下櫃臺內朱吳二人臥在樓上皮箱亦在樓而我更不知失竊之由蔡太守謂揆度情形顯係朱錦山監守自盜賈副領事謂行竊如許銀洋未便寬縱太守然之判朱錦山管押二月以儆吳田林張長春開釋元寶銀票大小洋圓槪交張式如領去皮箱脚刀存堂該包探等出力破案理合酌給獎賞以示鼓勵 
[給發由單]  
　　○昨日上海縣裴邑尊飭傳境內一百八十三圖地保到案委畢香如二尹升坐二堂按圖給發漕糧易知由單浦東二十四保十圖地保金尚華訪聞有招搖情事因將是屆冬漕飭別圖地保兼辦 
[上海縣署瑣案]  
　　○慶豐莊經手人周栢林控錩記綢莊徐紀華王升階吳月亭鄭兆炘李佐榮等虧欠莊銀一案經裴邑尊訊押嚴追己登前報前晚邑尊升當覆訊徐士吳鄭同求寬限務于年內竭力繳銀李當堂繳銀二百兩餘求寬限十天變產呈繳邑尊謂虧欠鉅欵律有明條爾等具有身家萬不能將就過去况此案??延已久爾等一味藐玩殊爲可惡異常徐係禍魁業已釘鐐飭卽收禁徐再四求恩邑尊予限一天措繳如再延玩定須收禁嚴追餘人均限十天吳係布理問職銜着將部照繳案候核○福建人林阿鑽控稱本年二月小的曾出財禮洋一百二十元憑媒娶楊鶴畢之女爲室至十月二十七日忽然失去訪悉被妻父藏匿叩乞提追裴邑尊訊供之下着候傳十六鋪地甲訊明實在情形再行核辦 
[英界公堂瑣案]  
　　○德國人白灘姆稱住居泥城外僱用侍者李培根因我往別處囑李看守門戶及我回滬檢點衣物失竊甚多諒被李竊送案請究李培根供在洋東處當侍者被欠工資向索無着反誣行竊心實難甘蔡太守以該西人指竊無憑然旣是德國人飭將李培根暫押俟會同該管領事廷訉發落○劉子九稱失竊衣服四件報由捕房緝獲人贓送案請領竊犯王阿六俯首求恩當鋪夥呈票請迫當本蔡太守隨判王阿六管押二十一天以示薄懲着劉子九給償當鋪半本始佳領贓○魏小松稱失竊衣服報由捕房緝獲人贓今蒙送案請領竊犯士阿二稱鎭洋縣人以後不敢再犯行竊包探禀稱王阿二屢次犯竊請爲重辦蔡太守隨判王阿二押候備文遞解回籍起案之贓交魏小松領去○包探王阿二稱粵孩王阿根並無父母流落在外昨在京貨灘上行竊棕帚三个適被我見獲在人贓送案失主未到王阿根供今年十一歲以後不敢再犯行竊蔡太守飭値日差將王阿根送交棲流公所管束贓存捕房給還失主 
 
 

Page 4

 
 
[法捕房瑣事]  
　　○法包探以近來店鋪櫃檯上經人買物往往有失竊情事赴捕房報案者晶有所聞因之留心查緝前晚見有此等匪徒某甲在南誠信烟館橫陳短榻吐霧吞雲卽將甲拘到捕頭着押候解訊○租界赶猪立有定章昨有赶猪人某甲不諳租界章程任意驅逐被巡街西捕所見當將甲拘押捕房昨晨經備捕頭研問着將甲管押數點鐘卽行釋放 
[子月望夜與古歙匏瓜生洪竹漁小飲醉後放歌索竹漁和乞桂丈削正]  
　　○月當頭　是夜爲月當頭　杯在手更有笙歌繞畫欄此樂人生幾回有回頭笑拍洪厓肩休教孤負令宵酒君須痛飲三百杯我學汝陽傾三斗明年余有甬東游君亦萍蹤任水流班荊傾盖知何日雲樹相思春復秋且盡今宵酒休躭異日愁難得相逢杯在手天淸地白月當頭 
　　西湖花隱稿於海上酒樓 
[季冬初二夜夢中彷彿慈母來余舘中談良久似速余歸計醒後口占七絕三章以誌錄請桂笙吟丈教正]  
　　○親心日口在兒身何日承歡尉夕晨太息令宵魂夢裏轉勞慈母到風塵　夢醒淋漓淚濕衾枕邊輾轉夜沈沈可能再續征人夢願謝趾離百鎰金　歸期屈指月圓時猶有兼旬繋我思只恐光陰憑轉瞬明年依舊在天涯 
　　西湖花隱枕上稿時在三鼓 
[春閨]  
　　○氳得嬌紅汗上腮連朝天氣艷陽催雨聲驟遏薔薇架雲影輕籠芍藥臺暫逐齋娘隨喜去不防隣女踏靑來明朝相約拋針線共把牙牌門一回○手懷　劇憐丰景惱丰懷取次閒愁不可排楊柳宮前空汴水桃花浪裏老秦淮幾經浩刼繫華盡每到良辰遇合乖惆悵尋芳南陌去不知何處拾金錢○悼詞　不用眞眞百日呼翩然來去亦僊乎春風妝閣蛛絲挂秋雨香墳蝶夢甦鏡裏華年悲荳??帳中遺影泣蘅蕪密言已纖難孤負謂拜丹靑仕女圖○別詞　嬌啼借別淚盈盈珍重牽衣道幾聲流水落花悲往事曉風殘月送行程畫圖莫寫眉尖恨書劍空傷眼底情多謝蹇驢要留意可能安穩到卿卿○怨詞　寵減恩消豈自廿琵琶彈怨望江南風初料峭月初上香未氤氲酒未酣身己委郎郎作主心先棄妾妾何堪同羣姊妹多謠諑不敢明言只暗含 
　　玉琴仙侶太痴舊作 
[蘇省撫轅抄]  
　　○十一月二十八日三品銜前先補用道浙江截馭候補知府戴燮元禀知奉浙江運司委解浙西商捐蘇省賑欵來蘇候補同知袁保基江北公幹回候補通判程鈞禀知奉委赴小河口復估閘工又朱昌壽禀辭奉委解淮餉赴揚州候補縣王銘吉禀知奉委鎭江下游厘局差又武麟禀辭回如阜周坪港厘局又李淸泰常昭兩縣催兌漕米回並請病假卽辭回金陵○二十九日首府魁禀知本日初覆長元常昭四縣文童候補同知洪模宜荊江陰等縣催提漕項回前奏留神　營文案監修天文事委員浙江補用知縣余仁安徽人由福建來赴都候補縣陳恊桂斛賑銀赴鎭江回銷差又禀方葆知奉委赴江北公幹從九徐曰恭禀知奉蘇松太道憲札委上海巡防保甲並銷松滬緝捕差 
[上海北市絲業會舘籌賑公所施少欽經收河南皖北直隸山東揚鎭江陰賑捐十一月至十四日第一千九百三十五次淸單]  
　　○蘇城潘仲溪善士募第一百八十六次范黃氏爲子慶福求病卽愈眉餘大莊交到洋五百元純溪吳應洲十元烟台春成德號由泰亭源來七元廣善氏三元沈施氏求病愈二元無民氏求病愈一元方復泰一元元浙江海陽釣徒夢雲溪逸士一元翁九如五⾓徐文榮董存果萬順洪君寶張錫年吳定惜萬??甫七戶各二⾓朱增源一⾓共十戶合洋三元海甯周申甫募不書名乙洋長厚堂五⾓王金才兩⾓陸晉記王少記募春三人各一⾓共六人洋二元以上十一日○謝瀛州由德茂號來十元同心勉土十三人求保一室平安十三元施仁記兩⾓盧署春求子易養成人十元無力鄕人五元汪福培求舊病除根四元常熟大生號朱榮甫求病愈一元德林祥松安堂主坐花舘主各乙洋吳石寶程衡甫李彥修三戶各五⾓無力子謚三日補缺生兩百廿五共七人洋四元○黃渡章伯雲募王豐泰錢四佰文夢花主人五百四＋蔣秋蓉四伯七十三文恆波詞舘六伯六十七共四戶洋二元○源記莊捐趙錢孫李周吳鄭王馮陳褚衛蔣沈韓楊朱秦尤許何呂施張廿四姓各錢一伯以上十二日○江北糖貨衆商節省年例酬神戲資移振洋五十三元無力子求一家平安由餘大莊來十元免力子棉衣捐十元無力氏十元泉記八元嘉興源泰衣莊捐曹義圃求妻病愈六元對開六元烟台匯海綏字左營王景仁募同營愷會餘湘平銀五兩六錢楊餘訓祈平安洋四元曹文田三元錫邑無民三元廣麗東嚴如福各一元無名巖天祥各五⾓席鴻生乙⾓楓涇王壽卿募龍吟仙舘求外孫女壽慈平安强健二元楊餘齋求病愈二元周永泉一元蘇省金蔣爲繼室生日乙洋葉少甫求合家人口平安一元吳以惟兩⾓乍浦陳管淸銅洋一元○蘇省盛家溟周募無民不盡人各洋十元力不足齋似鴻舘各二元宴客一元東甌知愧子募不知名一洋八⾓蜚斯軒一洋健慈軒安子氏各五⾓無氏三各三⾓不畵人三⾓張銘記李日進順堂無名氏張吳氏潘泰記項雲氏戴合順忠恕堂蔡永陸十戶各二⾓共十八戶合七洋以上十三日○蘇省嚴更美善士爲子病愈完愿并求親增壽永保康寗集五載辛亷助賑由惠泰莊來規銀三百三十兩景記綢莊黃訪善士求資陰福洋五十元望子卿求病愈五十元蘇省老人和正記程熙福求妻病愈功惠泰莊來廿元沈翰墨十元陳少嚴求母病全八元蕪湖焚沉納藥無所不可人祈女病全經通五元杭州恆豐順號綢莊樂安永巷五元葉彭氏祈病全五元宏盛長三元劉進挺三元蕪湖鄭檢德堂由招商局來三元鄭氏二元又一元蘇省福來康兩洋金澤恊天信局孫子舟一元海定關吳怡園兪春溪各五⾓黃全茂銅洋十元○桐城裕泰募棄敦厚堂本洋四元葉厚德堂桐葉軒各二元葉存心堂錢二千葉盈前一千四百無民一千共六戶本洋八元共英洋四元○岳市錢善士募陳販應分與子京祈福無名氏各一洋錢　門九⾓周仲書周興士各五⾓顧幼蘭王子誠汪子標三戶各三⾓陸杏生二⾓共九戶合洋五元以上十四日 
[上海北市絲業會舘籌賑公所施少欽經收河南皖北直隸山東揚鎭江陰捐十一月十五六日第一千九百三十六七次淸單]  
　　○靑浦吳文亮大善士爲友被素不明祈神靈鑒察洋一千元四川豐都縣　何詒孫善士奉慈命捐亷由天順祥號來湘平銀二百兩合規二百十西零七錢急求敛騐規元一百兩鄭保積病愈願洋三十惠城吳鼎監沈鶴記十元春記廷年益壽十元三并帳房徐槕廷求子病愈十元茂苑氏手前長洲縣調補武進縣金明府在往衛寶卓著恩威兼施今秋出缺靈柩回籍於十月二十二日路徑胥碼頭有長邑沭思各房書敬備微禮數色往吊聊表微忱後荷金少君各送酒席以尉其勞各房書愧領咸　承示勿必客氣勉領感謝諸君問心不安以皖賑急勸有各無力卽以酒席移資助賑由徐子蓮靜軒寄來洋十元寶樹堂謝由公來號來五元德淸觀察第徐由天保棧來五元韋謝氏五元蘇省公正祥各友節省茶金求各家平安五元補過子求免災悔二元無名氏求平安承呆舊屋求平安有心力　子三戶各一元瑞安學邵梅生碎盤席資爲幼子書錢祈保淸吉由元昌参號來三元又船補誤么追四船價湊成一元淸河氏續助願二元海寗薰樂壽堂求病速愈由寄來二元邦江徐了咸月捐二元余炳泉還愿一元重古源泰不留名一元朱忱湖一元陳??蘋求病速愈對開二元隱名氏四⾓餘大莊永豐莊銅洋一元以上十五日○常山王字鹽爲隣近失愼得獲平安除演戲酬神外另再助賑由恊源莊來洋一百元鎭海陣東昇廿洋朱三洲爲伯父母九十陰壽懺金助賑洋十四元鴻昌十元封門　瑞峰爲子病全由惠泰莊來十元樂安季子爲龍兒去災進福十元揚州方宗儒翁募同心募惜字局十元蘇省徐培之募歸東海婉氏爲生產母子平安隆愿十元召溪海過生爲妻病愈四元杭城倉佑子相平銀七兩祿益堂陸爲各子喜助洋八元郭敬愛堂病全五元求子由止和莊來四元平福居三元三善二元完病愿一洋高松生求妻病全一直東臺淡鐘鎭留蔭齊請郭少泉盖六尺屏四餘半潤助賑由姜愝寄來二洋張和昭由立大莊來一元南羢閱報人湊一元白梅王求病全一元張守經一元○漢口升昌典記安願九八錢十子文小海士九百二人合洋十元耀記洋二元又募謝睛峰乙洋計麗山五⾓謝啓基袁　生各三⾓謝軒梁袁乾仁各二⾓共七戶合洋四元五⾓○恆和當來朱唐氏爲祖蔭壽祝福一元天永椿林氏子鴻靜心軒各三⾓邢瓊記顧良記各二⾓懸名念勄平原錦書啓四戶各三⾓心眞子求無恙無遠和三人各二⾓王際亭求去災松記王錫斛四戶各一⾓共十六戶合洋四元二⾓德林祥來乾裕募源記八⾓石山五⾓又三⾓順記無名各五⾓　隆無民各一⾓共七戶合洋三元福記錢四百蘇省廣順昌記潤卿氏一元醉夢生錢四百子明記吉雲記鶴卿記無民鴈宕村人茂記吳繼梁子卿氏八人各二百壺山樵者貢軒逸史各一百共十二戶合洋三元錢一伯廿文永義承募歸倍秋一元隱名五⾓又二⾓無民五⾓又二⾓沈洪吟三江蘋洲一⾓共七戶合洋二元刀⾓南市元亨木行洽順陳否亭潤德堂各五⾓榖貽堂室記錢三百元翁二伯三十三省居啓昆堂二一伯雲卿蘇莊氏一百樂儒堂無名每一伯共八戶合二洋吳城洪中和捐免力子一洋愼修堂五⾓文垣三⾓梓安二⾓共四戶合二元以上十六日 
[遺失棧單] [  淸記告白]  
　　啓者今失去地亞士第一千六百三十二號顏料棧單一帋計五箱第一千六百十六號四箱怡衙棧單第七千一百五十一號至七十二號白洋羅二箱另又福β絲申棧單一紙計一箱另有洋棧單數帋共計銀根一千六七百兩之譜棧單上均是淸記之貨倘有人將棧單抵押銀兩祈各寶號切不收用已向前途說明作爲廢紙特此佈告 
[鴻文書局新出石印各書○西淸古鑑業已出書在股諸君速來找價取書特白]  
　　臨朝五經𢑥解○是書編蒐諸家經說乾阮刻增多至半且逐句逐字條分件繋便於繙閱窮經之士日滇案頭獲益不少不獨用之經　也訂　二本碼洋廿八元○四言大題分類文箴○實文一萬二千百仿江氏興林例分大類三十小類二百八十有奇購此作文可得觸類旁通之益訂廿四本銀洋十四元○五經分類文　選例與四書分類同訂十二　碼洋六元○分韻詩賦題解統編○向有增廣詩句題解初編至五編近時又有𢑥編均不及賦題茲編合詩賦爲一縐而又增加十之二訂六本碼洋四元○四書典類淵海洋五元六⾓○是書取江氏典林及各種類典合爲一書蒐羅宏富取用不窮訂十本碼洋四元二○性理典制文詩○此選以性經典制題爲大綱分前後二集計文四千首益以摘選此一千餘首後附近三科纍輟二百餘首洵爲　摩善本訂十二本碼洋五元○御纂七經訂訂廿四本碼洋十六元○直行足本皇淸善解訂六十四本碼洋卅六元○百淸古鑑照原裝訂廿四本碼洋卅六元○九朝東華錄訂六十本碼洋卅二元○前後懷舊訂廿四本碼洋十六元其餘種類繁多不能備載另有書目取閱可也 
 
 

Page 5

 
 
[上海森寶書局聲明展期開彩○善昌仁竹布送彩請來對號]  
　　本局籌賑書彩票開祈早登申報近因外問仿售類皆中止致使賭客觀望不前若卽草率開彩不惟於賑事無補且未購諸君不無向隅之憾爰再　展　個月　照英一千八百八十九年五月份呂宋票對號單爲准屆時無論售票多寡一定開彩以昭信實而慰衆盼務望踴躍購取在諸君惠而不費於賑事亦不無小補云○前期照英八月份開彩之紅票尚有未領者請速來取書○發兌各局石印等書各省闈墨如蒙賜顧價更從亷○本莊附送彩票第二萬一千二百十三號頭彩錫山周德翁得竹布一百五十　三彩一萬九千一百五十號本埠恊記代天津葉培翁得卅正餘彩繁多不及細述請來對號領件往返局力自給○發兌維揚退補氏監製戒烟妥效斷根丸大瓶五⾓中瓶減半服法原方詳注仿帖 
[新刻診病奇核古法醫書　千百年眼逸書]  
　　診腹治病百不失一盖胸腹者病之本位較切脈尤屬明晰診之於此而寒熱虛實確有可憑且能預知一二年後之症故如中風等病儘可預防後患此法本載在內經難經中因遺失傳竟爲日東獨得之奇歷試有效經該國前將軍德川氏侍醫丹波茞庭先生集成診病奇核一書源源本本言之甚詳惜係抄本倭文秘未傳行僕向其再傳弟子松井操再三懇請賜其公世前年冬爰以是書呈覽蘇景範茂才蘇君精於醫學以是書深得內經與旨大蒙許可繼遇游歷日東使者傳懋元駕邵亦深明岐黃者亦以此書爲大有精意啁卽翻刻僕隨倚松井氏詳加較閱譯以漢文印成每部兩本價洋一元二⾓又千百年眼一書係明張和仲所著上下五千年縱橫十萬里網雖美備持論尤極平充足令閱者發其新穎近亦縮印兩本價尖一元如蒙賜顧可向各書購售躉買者可到蔡同德藥鋪內面請 
　　慈翰王惕齋謹白 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
