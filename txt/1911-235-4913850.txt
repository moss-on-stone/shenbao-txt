# 1911 - 235 - 4913850

 

Page 1

 
 
   
 
 

Page 2

 
 
   
 
 

Page 3

 
 
上諭 
[七月初五日欽奉]  
　　上諭楊文鼎奏敬舉循良懇恩嘉獎一摺湖南調署長沙府知府本任常德府知府戚朝卿缷署常德府知府郴州直隸州知州候補知府譚承元調署永順府知府靖州直隸州知州李見荃調署長沙縣知縣古丈坪同知候補知府沈　署桂陽直隸州候補同知陳繼良　瀏陽知縣知縣湘卿縣縣縣朱國華調署寕鄕縣知縣永定縣知縣張致安卲陽縣知縣邱景章署華容縣知縣即用知縣喬聯昌武陵縣知縣廖世英旣據該撫臚陳政績均著傳旨嘉獎欽此監國攝政王鈐章奕劻那徐世昌署名 
[宮門抄]  
　　初五日召見内閣總協理大臣劉尙倫 
[交旨]  
　　閏六月二十七日欽奉 
　　諭旨榮慶奏請旨簡派大員會同承修要工　　一摺著毋庸添派欽此 
　　閏六月二十八日欽奉 
　　諭旨内閣奏請飭各衙門編纂現行法規並厘訂具奏辦法繕　呈覽一摺著依議欽此 
評論 
[料想難於結果之二事（無）（名）]  
　　自來中國難於。結果之事。無一能結果者。亦無一不結果者。含糊銷滅。去於無影無蹤者。中國結果難事之維一妙法也。雖然。現有二事正又在爲難之時也。日後之結果宜何如者。 
　　其一。爲川之抗路四國之借欵 
已定。幹路國有之明諭已頒。湘鄂粤之。風潮漸靜。而川人則反。抗甚力。先有川督之奏參。郵部。近又川民開會宣布。商店罷市。停納捐稅須至合同註消爲止。川路代表。又在京。印發參摺。呈請代奏。其勢似咄咄逼人。川人反對政府之舉。此爲第一次。其實力不知何若。其如江浙湘鄂粤民之虎頭蛇尾耶。抑能令政府退步耶。是其結果蓋不可知矣。 
　　其二。爲蔡革道之追拿。蔡道虧欠之案懸之期年。一則以爲虧欠。一則以爲並無虧欠。一則以爲拖欠年餘。一則以爲交代清楚。一則限追。一則登報。一則謂其。情虚遠颺請旨嚴緝。一則又在大理院控訴。謂前蘇藩查。覆不公着着進行。各施法力。官吏與官吏之奮門。未有如此次之甚者。未知日後嚴緝而不能獲耶。抑控訴而不准耶。抑二者之外。别有進行法耶。是其結果蓋又不可知矣。 
專電 
[電一北京]  
　　慶内閣奉攝政王諭即飭資政院將未經議結舊案分最要次要開單呈閱 
[電二北京]  
　　攝政王以文官考試任用章程有實缺烏布免試之語殊欠公允　爲除實缺五品以上各官外一建考試 
[電三（北京）]  
　　澤公密進各省債欵表攝政王頗爲躊着妥訂善後辦法奏明核辦 
[電四（北京）]  
　　學部通電各省初七日皇上典學各學堂廳一律懸旗慶祝 
[電五（北京）]  
　　度支部議覆江督張人駿借輕債還重債一摺應着該督先交諮議局妥議再行定奪 
[電六（北京）]  
　　寄諭豫撫選派精兵勁旅勦平匪亂如皖省災民竄入煽脅尤須剴切解散并派兵塡駐皖豫交界以防勾結攔入 
[電七（東京）]  
　　西八月二十八日日皇召見西園寺侯奉組織新内閣 
[電八（東京）]  
　　乃木陸軍大將已到敦賀將於八月二十八日夜囘東京 
[電九（東京）]  
　　美國桑港斯旦福大學總長若爾旦博士於西八月二十六日到日本游歷並演講增進世界平和之宗旨 
[公電（南通州）]  
　　各報館鑒十七日各港潮災甫疏積水接濟民食正議趕築江堤以工代賑乃初一大汛又至堤坍灌初四午後東北風大起入夜尤疾潮復狂湧水勢較十七爲盛内外並漲沿江水深七八尺不惟前次災民昏墊益甚即未災之民亦在水中無所得食天災不已民困無窮除由會急賑外合先電陳通州潮災救濟會歌 
譯電 
[電一（倫敦）]  
　　路透電社得有消息謂德法兩國將於下星期重復開議摩洛哥問題兩國於互換之利權已均有所知 
[電二（柏林）]  
　　法德兩國摩洛哥之交涉不日似將議結大約德國將放棄 
 
 

Page 4

 
 
摩洛哥政治之權利而由法匣實行擔保維持其在摩之財政利益且將得斐洲赤道之地以便在海濱或内地與孔戈自由邦交通 
[電三（柏林）]  
法德兩國會議摩洛哥問題於互換權利一層彼此漸有允諾之徵故兩國報紙措詞亦漸和平德國外務部大臣及駐德法使定於西八月三十號回至柏林重行交涉維也納某報載有英國外交家（恐係駐奥英使）所著反對德國之論說德國某報因其措詞瑣細且含怒意故要求正式解釋 
[電四（）禀京]  
駐日美國大使惡勃利痕君已陛辭日皇將於西八月三十一號啟回國 
[電五（倫敦）]  
日本官塲已於倫敦購格里姆司培捕魚機四部且聘用格里姆司培捕魚人數名至日敎授捕魚法 
要聞一 
[調查滇缅界務之齟齬]  
滇督前以滇缅界務尙未劃清特派學生三人分三路出發審查界務明確證據遣任宗熙越高麗貢嶺北去何文麟沿潞江上行潘萬成繞板廠山後路至恩買卡之鹽井尋河上源皆已啟行詎英人聞之藉口缅政府聞雲南政府派兵赴界恐與缅兵生事謂爲違約由英領事照會阻止現經滇督照復云查缅約第四款第一條有議定北緯二十五度三十五分之北一段邊界俟將來查明該處情形稍詳兩國再定界線等語此段邊界前烈領事會同石道台祗勘至小江邊等處爲止野人山地段遼闊該處情形未能詳悉自應派員前往調查雲南政府特遣熟悉夷情之學生巡歷救人浪速各地隨帶嚮導土人十數名並非軍隊此正按約辦理何至與缅兵生事貴領事所稱與約未合不知竟指何項約章總之恩買卡河一帶爲未定界線斷不能阻止中國人前往請即婉復缅政府以敦睦誼 
[中英爭礦之交涉]  
近日英國向中國外務部要求採掘四川全省五金各礦外務電致川督命其從速調查各項條約電覆以便與英使開始交涉今探悉此次交涉之起原及契約之内容述之如左交涉之起因光緒二十六年李文忠公曾與英國富豪麻根氏之氏表者布茲西約氏（英人）締結契約以四川之金銀銅鐵及安的莫尼石炭等礦許英人有採掘權麻根氏旣獲得此採掘權後卽爲開採之種種預備行將著手因拳匪之亂而中止迨李文忠作古麻根屢向該國駐四川之領事陳述此事之始末該國領事亦屢向中國政府抗議今年正月外務部曾致電四川英領事嚴辭拒絶且命前趙督實地調查四川省礦山不允英人開採 
契約之内容該契約自光緒二十五年已有議至二十六年三月契約完全成立契約内容卽許可英人在四川省内設立二種公司一益華公司原定資本一百萬兩招股章程中英兩國各半一招商會同公司股本共一千萬兩亦中英各半分担會同公司專經營四川省内礦山採掘一切事項華益公司則專經營購買礦山等預備事業每開一礦向中國納稅五釐（比例稅）且將來獲得利益時英國酌提二成報效中國政府其如何納稅方法皆有詳細章程規定自正式結約之日起經過六個月後即須一律着手採掘 
現在之爭點外務部以契約中規定既以自成立日起六個月後爲開始採掘之期今已經過數年而開掘尙未着手是兩國久已點認此約作廢當然無效力英國則以當初六個月後已經開始採掘因拳匪之亂而中止有四川總督及上海道往來書信可以證明中國不能主張無效故現在交涉正在困難中云 
[東三省之内憂外患]  
東督趙次帥近致内閣及廕朗濤三大臣密電中有吉黑毗連邊疆外人添增兵隊情勢急迫該處商民驚恐異常請派兵前往以資鎭懾等語聞蔭朗濤三大臣得電後殊形焦慮又聞近日齊齊哈爾及松花江一帶又有大幫鬍匪猖獗約有數千人之多出没靡常刦掠商民無數現在俄人已派邊防隊前往聲稱代爲勦滅云 
[改革幣制之困難]  
幣制大臣以整理幣制之方針須先在奉天武昌成都南京廣東各設造幣廠一所其整理貸幣制基本金爲七千萬元内先以一千萬元分配五廠但舊鑄之貸幣及馬蹄銀須先改鑄兌換紙幣之發行凡各稅關之納稅及地丁錢糧之徵收皆須一建通用統計中國人口四百萬之總數頗不確實卽 
 
 

Page 5

 
 
先假定人口爲三百萬以每人兩元平均計算尙須貸幣六百萬元而借欵基金僅有七千萬所差甚之幣制大臣已頗費躇躊且四國資本家以中國旣以借欵爲改革幣制之用則凡關於幣制改革事宜四國均有干豫之權利爭議甚久延不交款度支部乃派陳錦濤赴歐與四國資本家商議辦法茲聞陳已電致度支部謂四國資本家刻雖允爲按期会款然提出條件甚多難於承認至原定改革之方法及實行之次序四國尙無異議聞其條件大半皆係關於監督借款之事項云 
[法制院仍是憲政編查館]  
　　内閣官制凡内閣調用之人須一律開去本衙門差缺惟法制院本爲憲政編查館之變像所有昔日在憲政館占勢力之人此次法制院擬一律調用但限於新例恐被駁斥乃由李家駒商請總協理以法制院關係重大憲政館舊有人員必需擇尤調用仍留本衙門差缺作爲暫行辦法總協理已准其請於是法制院除舊留之董康顧　胡礽泰施哷本施愚諸人之外又新調朱獻文張孝移汪有齡數人皆不開去本衙門差缺一如憲憲政館之舊制云 
[川人保路之血淚]  
成都跭路股東會致京滬兩處辦事處電云朔日院札奉是據盛端奏請欽派李稷勳仍總宜工仍支川欵飭川督將所有川欵查明實力奉行並飭嚴行彈壓着照所請又據瑞澂等奏川人反抗國有集會倡議之人皆少年喜事並非公正紳董詢之衆人衆口僉同應請責成川督嚴重對付等因十時開會報告股東憤火欲然不可律術皆謂川人並未反抗國有股東乃爲法律認許無論老少皆有生命財產密切關係何謂喜事試問瑞澂等所詢蜀人爲誰衆口何據今盛端等旣奪路刧款反誣股東以惡名是政府已不認川民不認川督不認先皇諭旨實已呼籲無門無路可走只有共籌消極主義以後只以股息上糧不上捐輸政府如何濫借外債川民不負担一錢商民生意不敢做學堂不必進議未定闔城已一律羆課翳寇四門釐稅人停隨即散會二時又開保路會到者逾萬人只聞一片哭聲如潮傾瀉衆謂罷巿罷課已經實行現在各人回家只有恭設先皇靈位痛哭而已今農先皇靈位已無家不設無家不哭蕭條愁慘之狀逹於極點而秩序謹嚴無絲毫暴動現象實爲吾川向來所未有亦爲文明各國所僅見未知能感動天心收回成命否請速轉登京滬各報並告股東共思善後良法股東會冬 
[趙爾豐位置不穏]  
政府近因王人文前以四川爭路風潮日形激烈電請催促趙爾豐速行致任並有趙督故意遷延等語又因趙督抵任後竟循川民之請氏奏川議局小說 
[無名罪人（十）（三）]  
又道我今再問你你如能自悔悟也還來得及的第一我要問你你在烏得房内旅館裡的主人管事看見你胸前袖口所染的鮮血是否便是烏得的血犯人冷笑道我說不是烏得的血誰也還肯相信我的裁判長道這樣說時你也認是烏得的血了犯人道正是裁判長道烏得可是你殺死的犯人道不是不是裁判長道你旣憑證確鑿什麽又說不是不是你殺可是誰殺的你旣不殺烏得烏得的血如何在你身上犯人道這些事都是你們的職分應該偵探的我自已不殺烏得所以說不殺其餘的事我那裡知道全堂的人聽得這樣說法個個不勝驚駭都替他捻着一把汗私相告語道這眞是個糊塗是這眞是個糊塗是對着裁判官如何好這般說法裁判長也恨恨道你這般說法徒取陪審各官之怒於你有甚益處你再想想罷犯人道没有甚麽想我要說的不過如此裁判長也怒道這樣便是了又問道証據之中落在屍骸旁邊的短刀是否是你的犯人道正是我的裁判長道那麽你如何還說烏得不是你殺的犯人道不是我殺的裁判長道你這短刀我看不是製的你是那裡買來的犯人道那裡買的我現在却記不得了裁判長道據識刀的人說這短刀是美國製的你說是不是犯人道或者是的也未可知說到此處更現一種輕視討厭的樣子全無半點尊敬法堂的心了 
痛詆李稷勛一電因之鄂督瑞澂及督辦天臣端方會銜電參而郵部大臣盛宣懷亦同時指參趙督政府因之對於趙督大不滿意故日前傳旨申飭並聞督之位置頗有不穏之消息若趙督一經移動則粤督張鳴岐將調四川江督張人駿則調兩廣鄂督瑞澂改督兩江其鄂督一席則端方大有坐亨其成之希望而鄭孝胥則又可以步端方之後塵云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[甯蘇議員復職之手續]  
　　寗屬預算成立奉督撫會箚公布已見前報茲悉江蘇預算維持會致諮議局議員公函略云前以本省寗屬預算久未成立諸君子持不得其言則去之義相繼引咎辭職同人等組織斯會繼續請願顧以識薄才短奔走累月迄無效果茲幸督撫院仰體閣旨俯順輿情將寗屬預算全案分别列册明白公布雖新增事項有行司籌辦字樣預備金有歸入决算内聲明字樣核定各學堂經費標準有較原議尙有减省字樣與局議未能悉符然旣經籌辦自必有籌辦之成績預備金本爲行政上活支之用各學堂經費標準如何規定方法雖未宣示當必確有把握是蘇省預算案業已完全成立而諸君子之確守權限苦爲分明熱誠毅力亦旣大白於天下即行政長官對於宣統三年預算係第一次試曾歲入未分驟難正確誠如督撫院箚文遲回審愼未始無因其實事求是之心亦當爲人民所共諒竊謂時事多艱會期伊邇諸君子正當努力進行顧全大局預備提議各案準期會集尤願常駐各議員先行回局籌備一切以慰全省人民之望抑更有聲明者敞會設立時本定爲暫設機關茲經公决辦法謹俟議員回局之日即定爲敝會解散之期以符法理而正名實 
[浙撫抗爭會議廳經費之結果]  
　　浙省行政會議廳於上年九月成立當時因庫藏支絀一切經濟槪從撙節本年預算案奉部核减此項開支亦未認可嗣經增中丞於閏月初咨請度支大臣聲明行政會議廳機關重要仍請核准飭解當經度支部援案駁復謂會議廳審查科公費本未列入預算復查資政院議决閩省擬加會議費三千四百三十二兩全數議裁浙省事同一律未便辦理兩歧所有該省會議費月支銀一千四百四十兩應不准追加藩運二庫應卽停解等因復經撫院再咨抗爭謂係遵照憲政編查館奏頒章程且預算表册咨送在前例應商請追加與閩省情形不同未可援爲比擬且蘇皖兩省月支會議公費槪由司庫籌撥咨部有案則浙省事同一律自未便辦理兩歧今會議廳成效卓著一旦停欵勢必中途解散阻碍行政進行再四思維惟有仍請查照前咨辦理以資維持等因去後現據該部咨復僅云月支太鉅應卽大加核減開單送部等語業經撫院札飭藩運二司略稱會議廳經費原定月支銀一午四百四十兩茲准部飭遵卽照案核减自閏六月初一日起每月減支銀五百七十六兩一五合洋共得八百六十四元仰卽迅速移會該司查明何項的款分别籌撥以維要政 
[浙藩預備免厘加稅之規畫]  
浙藩吳褔茨方伯以英美日本等國商約業已次第訂定一俟有約各國商訂妥洽即須實行免厘加稅之辦法原章洋貨進口以値百抽五爲標準添加之稅不得逾正稅一倍半之數出口士貸所納總稅不得過値百抽七五之數至銷塲稅數之多寡本可於銷售之處酌量征抽惟添設常關係限制沿海沿邊等處其餘内地各常關祗能移設不能逾於舊額是一經實行向有之厘卡即須一建裁撤各處舊有常關未能攬全省之扼要究竟加收之數銷塲之稅能否抵補釐金之所失統應先事籌備以免臨時侷促查各項貸物成本自同治二年間由牙釐局核定後僅於同治六年光緒五年兩次修正迄今又歷三十餘年衡量百貸今昔懸殊本應遴委妥員分頭考察袛以庫欵支絀不得不格外節省由司頒發百貸要類表通札各郡局督率各卡員責成逐項查明現時價値產自何處銷於何地或增或减分晰塡註凡表内所載爲一卡一局所無者註明無字表内所無爲各卡所有者仍逐項添塡並於說明欄内聲明何項最旺何項最淡每年約計貸數捐數若干庶將來添設常關稍有把握即加稅免釐之盈虧亦可略有端倪蜼係未雨之綢繆實亦切要之手續限文到一月内查齊裝訂成册送由郡局彙核送司有不歸郡局統轄者由各卡員逕送核辦 
[廬陵自治涉訟結案眞相]  
　　吉安府電南昌撫憲鈞鑒廬密前奉電查廬陵延福鄕李屬春等禀自治會員各節茲經詳細調查參以輿論緣該鄕向有兩書院一爲正學一爲學古各樹黨援正學士宦較盛此次選舉實居多數而學古寥寥羣情因之不服該會成立後凡鄕民因事相爭赴局報告每造須出錢三千名曰開會費間有議罰錢數十千之舉又力寫殷實户捐約洋二千事屬有之巡警先已開辦現併歸該會每年收猪牛榖豆麥及店舖日捐約錢三百千現因涉訟各捐户均在觀望議員中彭春暉王復旦羅少謙杜雲周均染 
 
 

Page 11

 
 
烟癖自治局設在東壚李屬春等亦在此設局鄕民來會報告每造收錢二千四百並聲言不另寫捐至李屬春人尙正直名譽亦好惟其子士芬係自治研究所畢業在鄕頗不安詳郭耀宜向在袁州開店專交結衙門書差因折本回家遇事生風亦所不免知府士俊禀苛贛撫復復電吉安府李守鑒廬密哿電悉據查廬陵延福鄕自治會員擅理民事需索會費濫罰苛捐大違定章應責該會議長鄉董等全數繳出仍議懲罰巡警不在自治範圍之内該會擅行歸併斷不准行李屬春效尤設局擅收鄕民報告且索錢文尤屬妄爲惟據電稱人尙正直應勒令撤局繳款稍寛懲罰其子士芬及郭耀宜不准干預地方公事議員彭春暉王復旦羅少謙杜雲周旣染烟癖照章除名轉飭令遵照並嚴查各屬自治會員有無前項情事一律嚴辦院馬印 
[鄂省陸軍病院實行開辦]  
　　湖北陸軍病院去歲卽擬開辦已就閱馬廠輜重營舊址改修完竣以的欵難籌遂爾中止近陸軍部員大檢閱之講評以病院未成立係鄂軍一大缺點頗有指摘之詞昨鄂督特飭參議官督率各科員速籌辦法以重醫務而全軍制旋據鐵參議禀復擬就練軍减款一千四百餘兩藉資開辦所有病院醫員則就八鎭軍醫官長擇其學術素優者兼充每月酌給夫馬費不另支薪惟常年經費尙無的欵可撥現籌權宜辦法擬由八鎭各官長公費項下按月抽百分之四每月可得銀一百八十餘兩又由各營柴草費項下按月酌抽十分之一每月可得銀一百五十餘兩以資辦公其器具藥料等物即以已裁講武堂存餘一切醫科器具全行搬入以節費用當奉督批允准飭即會同八鎭統制通盤規畫詳擬開辦章程呈核務其尅日成立以重軍隊街生又聞鄂督准陸軍部咨以鄂軍鎭恊標營軍醫官長從前改編新軍之初因無西醫專科畢業一時難得其人僅就武漢各醫院及中醫之脉理尙優者派充各標營醫官醫生以資應用現在鄂省陸軍特别小學堂軍醫甲班已經畢業亟應挑選錄用並隨時報部存案云云刻已札行鎭協統制統領等遵照以後遇有軍醫缺出即由該學堂卒業生補充不得保荐他項醫生濫竽充數反誤生命 
[山東督練公所定期成立]  
　　東省督練公所照章於去歲卽應設立乃以兵額未足款項不充遲遲至今迄未籌辦現由部派來軍事參議官陸繡山業已到省擬於八月内一律成立軍械糧餉等局亦須同時並設云 
[天下竟有如是之法官（續）]  
　　虚縻公欵查兩廳經費收支報銷向歸審判廳單獨主持本廳從不參與無從深悉非敢放棄職任恐一經干涉跡近爭權是以容讓至今自六月造報五月份收支溝册忍由該廳典簿兪均主張本廳會同畫諾意任分責比就該月份支付欵項稽查一二欵竇繁多因索閒帳簿及發票等項掯不交出該廳長忽遂取消會同畫諾問題本廳將開支欵項另造清册交查而五月份報銷仍歸該廳獨得惟偵悉該廳長從前歷次回杭並隨帶庭丁公役等州資皆假名因公開支致有公費化爲私費私費庭丁變作家丁之謠而該月份轎力除本廳因公開支已歸勘騐項下統報外其該廳並非因公無可指名者竟開至七元餘更如該廳長兼任上海商務印書舘編輯事務而繕稿則用該廳書記生現在該廳書記已增至九人之多營私罪一浮開報銷偵悉該廳二月份報銷册内有修築承發吏房六十餘元巡官房十餘元陰溝四十餘元等項查開廳以來承發房從未加工巡官房祗添窗兩扇通溝則有之亦斷無四十餘元之鉅又五月份報銷册内有木匠工百六十餘元一項曾向該木匠汪錦山調查云稱帳雖有此數折寳算結祗百念四元查甬俗工帳例可折算即如上年高等檢察長辛籌備寗波審判廳時亦多照帳以八折算付有案可稽今該廳竟照帳而虚報情弊顯然又有煤油三十四元　一項查該月實用美孚油八箱每箱三元四角計不過二十七元餘即此一項已浮報七元外如大有豐洋貸店摺開私人用品假公化名者不一而足又閏六月初七日咨呈藩司核銷本年五月毁廳修整並善後經費清册本廳雖徇該廳之請爲第一次會同畫諾然内開有調查謠言川資二十元五角一項即係　廳長五月初五日往天童山遊費至因公晉省川資二十九元餘一項即係該廳長自五日十一日至六月初十日家居三十天往來用費俱假名朦混雖無從稽核簿籍逐項調查然准此類推必有不堪設想者營私罪二 
虚領薪俸查法官薪俸從優　發良以事專責重定爲相當之報酬非如從前局所可以掛名支領乾修者乃該廳長自開廳迄今甫及半年擅離職守除在甬時竟日到者不計外家居至九十八天之多而於薪俸則按月全數支領計虚領薪俸至六七百元核與定章實屬相違私吉之則傷亷公言之則蠧國營私罪三隠没肥已查本年四月間該廳接收前署鄞縣鄭令移解舖兵房屋變價禀准建築寗波看守所洋欵二千元又雨廳公費每月積存迄今累至千七八百元該廳先後存放浙江分銀行大清分銀行按月支息俱入私囊如廳用煤油空箱每月必積至一二十具價賣之費向由司燈夫繳歸該廳典簿所亦皆呑没又聞該廳於歷届報銷積存之外竟有溢欵至二百數十元爲浮報外意想不到之盈餘此款將來亦歸私有此該廳長營私之罪四 
暱庇私人查該廳長所以敢於凟職營私毫無顧忌者緣該廳所有奉職人員除弄庭長汪貽夔外皆與該廳長有學校上師生之關係故該廳人員非不共相腹誹祗以碍於名分雖敢怒而不敢言該廳長遂惟所欲爲引典簿俞均爲心腹 
 
 

Page 12

 
 
侵公肥私如虎得倀該典簿且試其逢逢惡手段先意承志而全廳實權乃轉移於該典簿之手致人人知有小廳長之目又有該廳長私自僱用之伊戚承發朱行璋者來本廳串保賭　華土英等未遂嫌欵經檢察官檢舉該廳長以冶遊踪跡久爲該承發吏所偵悉恐揭其隠不敢公然斥退營私之罪五刻悉金廳長以汪郁年所禀各節悉皆挾嫌疑經檢察官檢舉該廢長以冶遊踪跡久偏私腐敗各情密呈當道請速委員清查帳目一面委員接替以重職守等語未識上峯如何辦理也 
各埠通信 
[直隸]  
　　保定火藥自焚 
閏月二十六日早八點鐘時保定東關外王家胡同子藥庫挑出年湮日久之無烟藥　餘箱抬至靜處投廢以免自焚之險該庫兵丁等擬將此藥放至枯并中甫放兩箱即自借壓力焚燒當時火熖冲天附近居民紛紛逃避各官長齊往該處查騐民心始安 
[唐山地動坍房]  
　　濼州唐山車站附近柴火市大街南首於閏月二十七日下午七鐘忽然坍塌一窟被陷剃頭藥舖飯館三家倒房十餘間幸人已知覺速即逃出故雖傢具被毁人幸未傷 
[山東]  
　　五歲學童之穎悟 
歷城縣某小學生江希張生甫五歲生有異資凡敎員所授科學以及認字聯字俱能即時領悟閏月二十五日經魯撫孫中丞特命傳見將該學童所讀經書與夫滬上各報一一分别面詢江即琅琅朗誦無稍遺漏訛舛并能解釋字意英文亦略通曉當即賞賜書籍多件二十六日復經中丞携同該學童前往龍洞遊觀以示寵異聞該學童父兄姊妹皆學堂中人飽受家庭敎育故有此天成之奇才云 
[廣東]  
　　僑商倡議修路 
潮屬豐縣居梅州興寗長樂之下游山谷迴環以致内地河流阻塞坐失運輸之利現由該邑南洋商學代表陳羣璠漁吳君籍香等發起擬自𨻧隍市修築馬路上通梅州之畬坑市計長二百里統計整理商埠及建築路費約需十萬金之則日前特函勸吳君星若爲内地發起人邀同各界會議吳君經已首肯不日將見諸實行矣 
[發明救荒機器]  
廣東職商張鼎勳自製雙鍾機器及車水機車兩種業經禀請陳勸業道委員驗明知其重力悉由多數之錘所發生可以人力代汽機陳道擬飭屬伤造以備旱潦之需惟製造方法尺寸以及製度圖式必須清晣而解說尤貴詳明已飭該職商從速繪　具說再行呈請立案云 
[湖南]  
　　楊撫預防匪類 
湘撫楊中丞日昨札　各司道局處略謂湘省爲黔桂兩省交界之區向多伏莽如前次黔芷等縣匪亂均有烏鎗大砲馬刀等物確係有人從中接濟亟應嚴行訪查以爲正本清源之計仰即將鐵店磺廠以及製造洋鎗烏鎗各店妥訂章和嚴行取締以資防範而絶匪氛 
[協統加支公費]  
　　湘省陸軍第二十五混成協協統公費經岑前撫札飭善後局協統公費除應支公費照數支給外别加銀一百兩作八成支給因前任楊協統以用度勉可敷衍禀請存儲暫緩支領是以善後局未經動支列報現在蕭協統良臣以用費浩繁不敷應付特具禀撫院請照舊案加支業經楊核准矣 
[湖北]  
　　高等礦業堂降級 
兩湖高竺礦業學堂係趙次帥督鄂時創辦所定學額鄂六湘四其經費由兩省分認近鄂諮議局以該堂學生昏非實科中學畢業出身竟獵等肄習高等礦學殊背學制且查得堂中冗員甚多虚糜巨款爰將其種種怪狀呈明督院請飭改良並改名爲中等礦學以昭核實鄂督以該堂辦理不善非現充監督楊道覲圭之咎乃前創辦之魏道元恭聶道其昌所誤該道等早已撤差記過應寛免置議惟飭楊道遵照改辦中等裁汰敎務長文案收支各員並核减一切用度年約减去經費四萬數千兩茲楊監督已督同管敎將指飭各節逐一遵辦所有敎科亦一律改編門首匾額亦已換中等礦學字樣矣 
[浙江]  
　　紹興禁煙阻力 
紹興山會禁煙分所總董阮紳辦事頗極認眞前月訪聞增美等土膏商販賣私膏業已查獲三次照章應請封禁詎有某巨紳出頭扛帮無可理喩爰即據情禀報禁烟公所請示辦理不料該土商得某紳唆聳誣指該公所敲詐不遂故意苛求等詞具控撫院幸增撫嚴明批謂禁煙功令森嚴各分所責任攸關自應按照定章辦理來呈强詞狡辯希圖抵飾抑該公所實有違章之處批飭府縣秉公查辦等諭現聞該公所查得一照數用及戒煙丸商搜賣煙槍製造煙丸業已查獲多起除照章禀請罰辦外恐此種鬼　阻碍禁令深恐他處效尤亦於日前禀報禁煙公所通飭各屬一體查辦云 
[商船溺斃多命]  
　　甯波定海廳屬之黃大洋洋面前朋中旬適有商船一艘開回原籍台州不料十七日遇狂風暴雨舵工把稍不佳以致全船沈没當經永定兵輪雇用民船飛駛往救撈獲難民孫才根等十三人后富生等二十八名詢係同船共有七八十人均係台州臨海黃岩等縣在上海帮做小工同伴回里割稻尙有同船之同鄕人尙多想已溺斃當由陳司馬訉明情由分别備文遣資回籍一面親至洋面逐一覆勘見有浮屍多具飭令水手撈起共計二十三具出示召領其餘未獲各屍不知漂流何處矣 
[揚州]  
　　公司與僧人爭地 
北門外東國故赴由官諭飭重甯寺看守久已開茺成熱近由敏樹公司用公司名義爭奪此田寺僧以爲欽工重地看守有年且久經開墾無待敏樹公司越俎代謀互相訐控 
[清談]  
　　鐵路之興築所以利一國之交通者然至今日官辦鐵路須舉債商辦鐵路亦須舉債豈國事至此舍外債而無可辦路乎嗚呼噫嘻 
中央之財政事事仰給於外省者然至今日問諸關道關道曰奉有部文不得動及關稅問諸糧道糧道亦曰奉有部文不得動及漕糧豈外省於此别有點金之妙術乎嗚呼噫嘻 
經勸業道李子川觀察札委江甘兩縣勘丈縣復桂禹兩大仿擬將該地平分一分歸公司一分歸寺僧禀奉批示略謂分之則多寡不同不足以昭平允飭令再行秉公議復矣 
[興化禁烟分所成立]  
興化陳廷英大令頃接江督札飭略謂禁煙心須成立分所廣收窮黎無錢亦可戒烟等情刻已由陳令擇定縣署西首設立禁煙公所并捐亷購松毛等藥數十種研製成膏按癮給藥俾令如法試服約一月間即可斷癮日前已曉諭居民人等一體遵照矣 
[蘇州]  
　　商會舉定聯合會評議員 
蘇屬各商會前在滬會築議組商會聯合會業已議定简章除各商務總分會之總協理俱任爲評議員外再由各會議董中推舉評議員總會各二人分會各一人現在蘇州總會於初三日開會召集議董公同選舉舉定倪詠裳杭小軒二君爲聯合會評議員當即備函開報聯合會查照矣 
[松江]  
　　華婁城鄕選舉記聞 
七月朔日爲華婁選舉城區自治議員之期 
投票選舉人共計一千五百七十四人實投三百三十票初三日開票檢視除黃紹芬得三十八票吳驤得二十二禀因係小學職員照章作爲無效外計當選者黃恩煦張瑞芝沈致實吳前楣即日榜示周知同日鄕區選舉華新十車梵區姚思恭時欽二十七票漕沙區徐光容采亭五十九票鹽呂區吳琨雨蓀三十二票婁泗涇區戴嗚鳳仲閣三十四票宮票榶區小西涇區 
薛陳球偑生三十一票楓涇區懷祖蔭四十一票鄒宗勛二十九票葉理封二十三票姚文瀚二十一票王大鍾十八票 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[商業談讑]  
　　磁土發現及磁土考 
洞庭西山所產之白泥昔日不知其爲何物但知造鎔金類罐及作老粉粉壁之用嗣由廷杰詳細分晰乃知爲釷鋁鋁等質係是上等磁土上年由羅君煥章三次送由湖南醴陵磁廠再三試騐確係上等磁質粘力站力均足火度甚高質地堅緻誠是佳品數千年漂没至今始知爲有用之材料亦可惜矣 
按磁土原係質（石英）原質爲鈁西名昔利開日本名硅石與水晶瑪瑙火石爲　之原質（寒石水）原質爲鈁日本名方解石（花綱石）原質釷鎂西名哥尼舒石日本名長石（高嶺泥）原質鋁釷以上數種之合質乃成磁土色似蛋綠若夾雜鐵質則色帶粉紅形似石而非撫之滑潤故名滑石入藥治分水解署熱產地甚廣各省皆有製磁以不含鐵質者爲佳出品能純白若微含鐵質色便劣不能製上品磁若　質多者火度乃高如妨鋁多者火度即低此磁土之區别也 
磁陶工藝吾國發明最早故歐西各國稱吾華以磁國名之宋以前未見精品宋以來代加精進明之成化萬歷本朝康雍乾嘉代有提倡故磁器之工藝進步克臻極點西人之重華磁非無因也以其質堅而潔如寳石之硬度歷久更潤澤非若洋磁之質地脆嫩用三四年黑垢糙毛侵蝕飢裡若經酸質數次其胞漿即化失華磁則僡久而胞漿僡潤澤適與洋磁成反比例且白色粙皆有毒性得酸即化於衛生甚不利按白陶粙係鉛底鉮　鉛这合質或錫鈁鉛之合質火度甚低最易爲酸所化吾國產磁最廣之地以江西爲最其他各省如福建廣東直隸山陜四川雲貴廣西安徽湖南雖各省皆有但出品不多祗能供本地之用耳 
近年洋磁入華與歲且俱增按洋磁乃白色陶非磁也質胞性鬆經酸即侵蝕用久即糙毛常人所用取其適觀趨時價值低廉其願已足查其通行品類以杯盤碗瓶爲大宗其磁溺器亦年增一年查上海一口歲計進口數百萬金尙在方興未艾而吾國各磁業公司則但注意貴重美術之品不及普通用口且供不濟求價值仍貴於洋磁欲求保守權利勢所不敵今欲抵制必先從普通用品著手思省工之法以輕成本加白磁粙使潔凈可愛以悅人目造各種印花器及磁磚以趨時尙開未有之源節外溢之流是所望於大實業家 
本埠新聞 
[黃浦江中之戬風浪]  
　　前日風雨交作至晚尤甚有一鮮魚船從川沙之小灣港行駛來滬甫抵南市董家度尙未下椗舟子無力支持登時覆没幸由鄰船趕往施救得以援起十人尙有七人不及救起船只貸物亦竟隨波逐浪不知所之昨日午後風仍未息又有顧姓東溝航船一艘載客二十餘人來滬駛抵浦江遭風傾没聞各客俱已救起得慶更生又有一浦東高橋航船於昨午乘潮開駛來滬在英界四馬路招商局外江心陡遇狂風全船覆没幸搭客一百餘人先在北京路碼頭登岸船中祗剩十餘人當由水巡船等先後救起惟有一客（不知姓氏身穿藍布衫褲向業販賣花衣）因在艙底已經淹斃即經捕房將尸送入騐尸所飭保報請上海縣相騐並飭該航船主顧六六舵工王長生赶撈沉船免碍航路 
[徐仲魯避重就輕]  
徐仲魯謀害吳順生棄屍并中一案前日經縣署襄讞承明府蝗徐到案諭飭錄供生將供單朗讀一過徐稱餘語均屬不錯惟拖吳順生到灶間爭鬥擊斃求改爲互扭至灶間相擊而斃並加家有八十餘歲之嗣母等語明府一一允從遂在供單上加上數語令其畫供加蓋指模田大令得悉後以爲此案早已認實何以忽然改變爰於昨晚七時半由大令親自坐堂飭提兇犯徐仲魯到案諭曰爾所犯之事前數堂均已供認此次不過順供畫押即可據實擬詳故煩承老爺覆訉詎爾竟如此逞刁改變口供又揑出八十餘歲之老嗣母希圖輕减實屬可惡况爾之妻子本應根究帮兇因念爾案已招承故雖有補提之票亦不比差勒提已屬恩施格外乃爾不知感激猶敢狡賴徒自受若今日如照前供尙可輕恕是時徐仲魯猶不承認喝令鞭背徐竟自脫衣服一若情願受刑者及鞭至三百尙無呼痛之聲（痛在口老爺）喝令重打至血肉椣飛（肥胖之極所以血肉僡多） 
始稍稍聲響約鞭五百餘下又詰其供也不供徐仍失口不承又笞臀至八百餘下仍不實供復令踏樠子徐竟受刑頗耐踏久不承又用挺棍仍熬刑如故田大令着原差徐帶在一旁聽受基楚另訉别案數起詎徐又高聲大喊曰吾受官刑則情願受差人 
 
 

Page 19

 
 
[第三版]  
脚踢則不願如欲吾錢可以直說大令謂本縣知爾很有幾個錢何必在此胡閙喝令仍用挺棍縳置一旁另訉他案至如何訉結容俟明日續錄 
[商部與商會往來電文]  
　　爲禁止棉花攙水事 
上海道商務總會上月十六日明發上諭禁止棉花攙水應由南洋大臣飭商會遴選通曉棉業人員帮同滬關經理現在舉定何人滬關所派何人已否接洽酌定辦法至檢查方法曁通行罰章本部正在釐訂仰滬關商會迅卽各抒所見電部以備採用農工商部江北京農工商部鈞鑒江電敬悉禁止棉花攙水未奉公牘俟飭下即遴員帮同滬關經理滬商會叩支 
[謝商亭之剖辯]  
　　前滬道蔡觀察之副司帳謝炯致商務總會總協理陳潤夫貝潤生二君函云炯以無辜遽被看管事出無名冤累何似昨夜劉觀察致田大令函有囑炯邀商會及四川同鄕分别具保等語原函抄送台閱惟閱函尾加批現蔡旣遠出如具保須聲明蔡任交代押件糾葛由佊擔任清理并保其在滬守候云云竊思炯於押件過户理應在滬守候托友具保尙可遵辦若以押件糾葛飭炯擔任清理實無關及事非但商會及同鄕未必承認卽炯亦何能如此荒謬蔡道台係監司大員雖在被議儘可向其清理斷非炯一寒士所能肩此巨任劉觀察亦何嘗不知乃故爲是說雖非與炯爲難亦何異桃殭李代炯曾受蔡道台月薪充當帳房司事自已毫無虧空帳件交代清楚分内之事已了若與道台同功過道台被議帳房須看管則道台陞官帳房亦須加級中國有此理否伏求兩公主持公道即向劉觀察處代爲剖明如爲押產過户事炯自應在此守候即使供奔走聽指揮皆所甘願若欲炯擔任清理於事理上萬萬無此辦法况亦無此能力豈非徒然邪專此奉求迅釋無辜盼切禱切 
[蘇無顧全民食]  
　　蘇撫程中丞以邇來米價飛騰總因私運出洋奸商囤積之故昨特嚴札各關道照會稅司嚴查並明定賞罰以勸扞手一面諭令米業董事曁公正鄕董向行商囤户秘密調查如其查有實據即着報請查究此外商民人等如查有私販及多囤情弊亦准隨時告密一經獲到贓米許其提成酬賞並嚴禁各行商不准再行增價以示限制 
[承明府復用笞刑]  
毛少樸在杭州火車站上騙竊蔡匹松行李三件來滬由高昌廟巡防局查獲解縣昨經幫審承明府提訉毛供湖南人年二十七歲被車站上掉錯牌號以致誤拏明府惡其刁狡喝令笞責六百板始稱因見蔡匹松年已六十歲頗爲頽唐有意相約來滬將其行李騙竊逃逸明府得供判還押候究 
[請聽中央敎育會之關係]  
　　江蘇敎育總會會員沈信卿黃韌之楊月如賈季英等四君前因中央敎育會開會入京業已回滬由敎育總會及勸學所各董定期本月十一日午後三時請四君至勸學所宣講中央敎育會之一切關係昨已佈告學界届時赴會聽講 
[妖婦遊行三天]  
　　金鎖是假的 
鐵鎖是眞的 
妖婦陳石氏江北淮安人也僑居滬北新閘地方向以看香頭等妖術惑衆歛錢不稍顧忌日前在南市萃豐碼頭見點心攤主劉慶華之幼子誑稱有金鎖關可以代爲解脫索酬洋兩元并需錫箔兩塊劉先給錢一千五百文該婦即施妖術口中喃喃不知所云俄言關煞已開可保無虞矣劉信以爲眞再三聲谢不料閱日子忽夭殤昨婦至劉處索找劉憤極立即扭控裁判所由官研訉氏仍一味妖言嘵嘵不已裁判官大怒着即戒責一百五十下鎖以鐵練遊行三天期滿後尙須驅逐出境云 
[怕羞只好說假話]  
　　住居虹口老街之尤金茂前聘陳趙氏之女爲室尤因無力迎娶於昨晨糾集多人將氏女愛林搶至家中正欲完婚被氏糾合十餘人奪回互相爭執由西捕一併拘入捕房捕頭詢諸該女稱願隨母回去飭交陳趙氏具領餘人斥釋免究 
[騙案尙須訉]  
　　山東人徐省三控被著名翻戲梁藎臣凌幼峰等局騙銀六千六百兩經公共公廨判將梁等用人羅下茂樓金堂交保梁凌二人押候查辦在案昨由寳讞員會同英康副領事將梁等提案復訉先據捕房代表侃克律師偕原告上堂聲明梁等串騙情形請爲嚴究質之梁等延律師費信悙代爲辯護中西官以此案非詳細研訉不能明晰判羅樓仍交原保梁凌還押定今晨十時再開特别公堂研訉 
[郵傳部錄取郵政班學生]  
　　郵傳部交通傳習所前在上海招考路郵兩班學生昨已發到上月二十四日之榜示計取郵政生班學生正取三十一名茲經上海郵政局定於本月初九日上午九時考騐身體榜示照錄如左郵傳部爲榜示事照得本部交通傳習所在上海招考路郵兩班學生業將試卷校閱完畢除將路班錄取各生發給上海電政局另行榜示外計取郵政班學生正取三十一名各赴郵政局聽候考騐身體限於七月二十日以前齊赴北京交通傳習所報至另行示期開學合行榜示諸生一體遵照計取正取三十一名 
謝維熊鄭宗詠王節垚朱企新 
丁人傑林兆槐鄧志剛朱明塋 
馬贇朱濤康唐瑞華倳志强 
蘇煥明高鼎朱家驥貝詒 
唐在宸鄭　顧廷颺謝庸謙 
許之本吳祥騏鮑傳樾霍翰香 
廖德榮張之驤高杏生言　 
楊念祖王中孚梁嶽生 
[拐匪自投羅綱]  
　　劉阿喜去年在新閘湯恩路誘拐吳晋生之八歲男孩吳小弟乘寗安輪船帶往香港圖賣及至彼處登岸時經看碼頭西人查見以其形跡可欵上前盤詰劉卽棄孩逃 
 
 

Page 20

 
 
逸該孩當由原船帶回送交父母領去茲劉濳回上海經捕房查獲昨晨傳同原告解廨質訉因尙有同黨在逃判劉押候補提同黨到案於下禮拜三併究 
[販賣小孩之結局如此]  
　　住居虹口肇勒路四十一號門牌之粤人杜阿蘇與其妾龍阿珍（即王阿玉）串同鄰人王其鍾澤粤婦張王氏王吳氏劉梁氏崇明人朱何卿及朱妻周氏等販賣小孩被美捕房包探金漢章將以上男女各人並男女小孩十二口及手鎗鎗珠等物一併查獲解送公共公堂判將王其鍾澤二人交保餘人分别收押在案昨日復由捕房將一干人証解廨請究先據捕房代表侃克律師投訴杜等串販小孩且在杜之衣箱内抄獲手槍及賣身契等物請爲嚴究訉之杜延古柏律師辯稱杜向在福安洋行爲業與王阿玉姘識王婦親生兩孩並非拐販應請察核德襄讞商之英翰副領事判王阿玉罰洋一百元充公其所生兩孩覓保領回女孩理彩交其母劉梁氏具領王海等男女八孩併送城内普育堂留養候核尙有女孩一口交其母朱周氏領回餘人一併開釋惟抄獲之手槍等物尙不知如何發落 
[武秀才餘勇可賈]  
　　譚子灣已革武生陳丫郎綽號破頭大王向在該處魚肉鄕愚横行武斷迭經四路分局懲辦有案前晚又因覇呑陳銀泉陳夢周等挑貨工資毆傷銀泉胸肋等處當時丫郎之弟阿鳳亦在旁帮毆銀泉即投四路四區控告奉張區官諭令退去候查明提究 
[鄕婦死而復蘇]  
　　鄕婦唐童氏素有羊癇瘋病前日傍夜經過法租界洋涇浜忽發舊疾倒臥地下氣息已絶當由捕房函請善堂備棺收殮棺蓋暫未釘住候天明後報縣請騐詎至夜半該氏忽然蘇醒因即送至捕房昨解公堂請示據供鄕間雖有丈夫已被逐出判送善堂醫治候再核奪 
[私鑄銅質小洋之敗露]  
　　閩人任史昌庽居七浦路五百七十八號屋内因有私鑄銅質小洋情事曾被同鄕人林心詐去洋七十元茲林又串同諸金寳王阿弟張學祿張雲其楊發等向任圖詐不遂在途互毆由捕一併拘入捕房經捕頭飭探往查即在武昌路六百六十號門牌王阿弟家抄獲僞小六二百八十角於昨日併解公共公堂經德襄讞會同英翰副領事訉悉前情判任交保餘人一併押候查明於禮拜五復訉核奪瑣聞 
[城内]  
　　巡警畢業○小南門内巡警敎練所於昨日午刻第一班畢業禮巡警道吳觀察派閘北總局局長及課員等督同一路一區及東南西北四區區長區官巡官等至該所觀禮 
濿道劉觀察上海縣田大令等亦均到塲並設席二十餘桌以宴來賓禮畢即由總局長諭將畢業生每區分派四名 
放贖房屋○張阿木控張咸林硬贖房屋不還會洋等情昨經縣署帮審承明府提訉張阿木供道光年間由咸林之父將房屋四間賣絶後又加歎現又被欠會錢七十七千呈據求追張咸林供房屋活賣例可向贖會洋六十四元三角已經繳清求斷詰之張和尙張瑞華供詞略同判張阿木收歸會洋房屋放張咸林贖去張瑞華張和尙退去候訉復訉命案○許榮春控盧阿四謀斃其父一案昨經縣署帮審承明府提訉許榮春供前堂已由盧供由張松濤張了頭張錫動手打死質之盧阿四游移不認判還押候押張等三人判案復訉 
道轅紀事○吳淞釣船局委員候補知縣周慶榮昨日到道禀知交缷吳淞船捐局事並請目疾假數天 
[南市]  
勒限挑清○自治公所路政處據人函告謂近來垃圾船户每將所運之壮圾堆積浦東六里橋沿浦灘臭氣四佈妨碍衛生等語立即帶同水巡隊詣勘屬實將僱船人王槐山拘案由湯裁判訉實姑念哀求從寛限至十六日一律遷移清楚如違嚴懲 
[閘北]  
　　賴債○徐敬賢昨將朱恆昌扭至四路分局控稱前曾憑媒聘定朱女爲媳今朱將女藏匿希圖賴婚請究當經蕭區長集訉朱供女於上月被匪拐失區長以其狡展判令還押候再訉究 
賴婚○周炳田前代金蘭生担保向陳王氏借洋一百七十元迄未歸還前日該氏以周金二人有意串賴即投四路分局控請追究昨經蕭區長傳周質訉判令交保限三天尋交金蘭生到案再核辦 
逐月拔還○丁徐氏投四路分局控薛金德欠米洋九十元屢收不付昨經蕭區長飭傳金德到案質訉一過判令交保按月拔還洋八元 
[英租界]  
　　自害自○葉曹氏控已拆姘夫錢巧生在大牯路一百二十九號茶館内暗將强水置於茶内圖害等情由廨將錢收押在案昨由捕房將該茶館值堂人傳案証明前情中西官以錢居心太毒判押西牢三年示儆 
追押欵○英商屈力佛司控張永記不理押款公堂中西官以張困他案在押遂命提案略訉一過判還押候訂期會訉 
賣彩票○范文生前日在虹口海寗路兜售彩票被探查獲昨解公堂經德襄讞會同英翰副領事訉明判將抄獲之彩票一百二十八條悉數充公再罰洋十元如無力繳洋改押一禮拜 
賣鴉片○顧阿福李金章同在厦門路四百八十五號屋内私設烟塌售烟被　房查悉昨將二人傳至分堂經中西官訉實判各罰洋五元充公如無力繳洋改押五天烟具銷毀 
小燕飛去○住居虹口華特路六十五號屢内之粤人蔡灝元控婦人李謝氏王李氏串拐伊家十八歲婢女小　等情昨由捕房將婢與兩氏一併解送公堂請究原告偕見証婦人葉阿二上堂訴明前情求究據小燕供稱自行走出數日住居甬人王姓家内訉之謝李兩氏供與小燕在途遇見欲荐其至海寗路梁姓家爲傭並無别情乞鑒中西官以兩氏情節可疑判與小燕分别押候查明於禮拜三復訉核奪 
定貸餘波○英商萬泰洋行控張鴻卿不理定貸虧銀昨日由廨將張傳案訉供一過判押候再行訉核 
[美租界]  
　　一個酒鬼○某印人前晚乘醉在百老匯路滋閙四百十六號印捕向阻不服反被撕破號衣後由二百十八號西捕拘解英署候辦 
又是一個酒鬼○昨有某西人乘醉在百老匯路胡鬧不休三百三十四號西捕恐其兆禍拘押捕房候酒醒核釋 
悞收賊贓○西華得路二千五百七號某押店收押洋人家失竊之銀煙盒昨經西探查見原贓禀請公廨傳究 
大家不當心○小車夫薛阿林昨推小車至西華得路與陸阿福牛奶担互摟致翻半奶數瓶由捕併送捕房捕頭詢得兩造均屬疎忽分别斥退不　 
[法租界]  
索租艱難　翁阿沛王紅寳張毛氏曹子安顧小松江等俱因虧欠益豐洋行房租數月被控經公堂訉據收租人禀稱曹子安奉傳後已情虚逃避所有王紅寳虧欠租洋十九元不惟不還且留乞丐多人一同居住現在房主顧將欠租豁免　堂上諭令遷出聶司馬商之顧副領事判王限三天遷讓欠租免追餘人俱限一禮拜交保還洋 
 
 

Page 21

 
 
和尙絶糧○游方僧海初係湖南人前日未知何故投河覔死經人救起喚捕送請公堂示核該僧供實因飢餓難忍出此下策聶司馬惻然憫之商請顧副領事賞洋六元以便乘輪回籍 
何來婚據○楚人彭德甫前控伊妻劉桂英由漢口逃來上海與沈玉山姘識等情經中西官訉明所探不實著彭呈騐婚據再行訉核茲已多日彭仍無據可交故由公堂先將沈開釋桂英亦於昨日釋放將案註銷 
馬夫肇禍○馬夫王阿桂前日停車在途見七十五號華捕隨同查差副捕頭　看他人馬車執照王即情虚駕車奔逃沿途撞壤東洋車數輛後由該捕追獲解入捕房除飭賠償被撞車輛外昨日將王解廨請辦判再押捕房兩星期以儆 
[海上閒談]  
　　上海男人喜學者爲京派女人喜學者爲蘇派男人女人莫不喜學者爲洋派皆取其時也然则所學者僅外表耳京人之豪爽不學也蘇人之柔善不學也洋人之競爭思想尤非所能學矣有何時哉有何時哉 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[内閣會奏請裁各省府治首縣併歸該府直轄提取原有款項設立地方審判廳摺]  
奏爲請裁各省府治首縣併歸該府直轄提取原有欵項設立地方審判廳以飭民治而重司法恭摺仰祈聖鑒事竊維振興司法籌費爲先改定官制汰冗爲亟查欽定修正籌備清單各省府州縣審判廳均限於宣統四年成立現在各省庫欵皆屬奇絀除省城商埠外多未舉辦惟憲政根基重在區分司法行政若因囿於欵項致觀成無日實於預備憲政大有關礙再四酌度欲爲挹注之謀須籌變通之法自以裁汰府城首縣提取原有欵項籌設各府地方審判廳爲合宜查東三省新疆南路新設各府皆無首縣　河舊設之承德府及貴州之思州等府向皆自管地而與各省直隷州相類刻下籌備憲政重在設一官得一官之用向者有首縣之知府止監督所屬不親民事專爲管官之官其實所屬州縣遇有重要事務多徑逹院司取决該府等但司勘轉例行各件循名責實不得謂非閒冗現在釐定官制須先妥籌辦法以期官無冗濫事無曠癈前東三省總督錫良　經奏准將奉天附近舊設之承德縣錦州附府舊設之錦縣裁併歸各該府管理騰出的款爲審判廳經費湖廣總督瑞澂現又奏裁武昌等等府首縣以其款項爲設地方審判廳之用奉旨交議是裁併各府首縣各疆臣每建此議證之新舊法制揆之地方治理實無窒礙且有數便各省知府以不親民事每於地方少所體騐往往於考察屬員興除利病多有隔閡其賢能者或尙講求而安逸者遂甘坐嘯今令兼治民事則地方蠹弊民問疾苦皆易周知前湖北巡撫胡林翼即以貴州知府親理民事磨礪所成察吏整軍皆有把握翊贊中興實基於此其便一也近論治者每謂外官大則督撫小則州縣最爲重寄稱職爲難知府一官則謂易於充位馴致以剖符分守之官爲投老養閒之地若分任地方才俊之士因易表見闒葺之徒亦難掩覆於振興民治甄核人才皆有所益其便二也各府廉俸而外公費幕脩大都派之各屬而首縣陋習相沿幾專以供應本府爲事現在清理財政期於經用毫無虚糜供應皆爲除汰今裁去首縣予以民治則支出者爲必要之需供應者絶承奉之本而各省首縣支應各上司官署之弊自可一律裁除由督撫另定辦法不再貽累屬員其各首府縣向來迎送過往差使伺應院司之習亦應禁絶其便三也惟各府首縣例定廉俸爲數均小向資以辦公者多在錢　平餘漕餘及規費等欵除各省現已報明度支部者外均應令和盤托出不得任令稍有隠匿以免裁缺之後應提之欵又歸無着而此大宗欵項即可撥爲設立審判廳之用其首縣衙署亦可騰出建設法庭庶各府地方審判廳卽可依期成立乃爲妥善擬請飭下各省將各府同城首縣槪行裁伏併入該府管理照直隸州辦法仍兼管屬縣提取原有欵項並劃撥縣署作爲籌設地方審判廳之用迅速設立府治審判廰如蒙兪允擬卽通行各省遵照辦理所有請裁各省府治首縣併歸該府直轄以飭民治而重司法各緣由謹恭摺具陳伏乞皇上聖鑒訓示謹奏宣統三年閏六月二十五日奉旨（已錄） 
來件 
[中國學會預備會簡章]  
　　一名稱本會爲組織中國學會之預備而設故名中國學會預備會二宗旨傳布世界新智識於國人喚起其對於學術上之興味並聯絡學術界之聲氣以期逹中國學會成立之目的 
三會所（未定） 
四會員合左開資格之一志願入會員二人以上之介紹得爲會員甲有學術者乙有志研究學術者丙能扶助人研究學術者 
五會務定會務如下列視能力所及次第行之甲發行書報乙講演學理丙聯絡支會丁籌集基金 
六職員設總幹事一人副總幹事一人由會員互選之書記一人會計一人基於第五條甲項之會務設出兩部幹事一人副幹事一人基於第五條乙項之會務設講演部幹事一人副幹事一人基於第五條丙項之會務設交通部幹事一人副幹事一人基於第五條丁項之會務設經濟部幹事一人副幹事一人均由會員公推任之各一年一任連舉者得連任各部幹事得以該部事務之繁簡增减其員數 
七會期每年五月開大會一次報告進行狀况籌畫未來事務每月開職員會一次研究執行方法 
八會費會員年納會費銀四元於大會時繳納特别捐無定額 
九附則本章程如須修訂於大會時行之發起人徐經郛沈慶鴻秦汾徐善祥兪旨一沈恩孚周貽春葉振謨楊錦森王正廷楊士照錢端泰黃炎培 
附通告學界函敬啟者同人等組織中國學會預備會宗旨具如草章茲定於八月初十日午後二時借上海西門外江蘇敎育總會開成立會敬奉草章倘荷贊成入會惟届時惠蒞或先期賜函實所殷盻賜函請寄江蘇敎育總會 
 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
大清宣統三年辛亥 
七月初六日 
[申報自由談]  
西歷千九百十一年 
八月廿九號禮拜二 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歐迎卽請開明住址以便隨時通信惟原稿恕不奉還 
[游戲文章]  
　　戲擬出使鬼國大臣奏報劃界情形摺（愛樓） 
奏爲微臣自請訓出都出使鬼國劃界竣事合將前後情形恭摺奏聞仰祈明鑒事竊微臣自七月初一日陛辭出都道經登州即乘搭海舶順風號至陰陽河由此登陸乘馬車直逹鬼門關當由該國外部人員至驛站迎接遂在酆都京城公使館住宿次晨呈遞國書蒙該國王閻羅温諭有加卽在森羅殿筵宴隔三日始與該國外部大臣磋商劃界事宜該外部專用圓滑延宕手段數日不能决經臣從權許餽該外部錫箔一百萬該國軍機不倒翁親王處亦餽錫箔一百萬又因欲得該國建造鐵路專權因餽該國郵傳部錫箔五十萬又於劃界委員紅鬚判官等處合餽錫箔五十萬共計餽送錫箔三百萬而劃界事始定計自生死關舊日界址起今得陰山陰陽河直至鬼門關止計得地三千七百六十陰方里其約章經該國外部定後已呈由該國王簽字作爲永遠歸我版圖又從生死關至鬼門關直逹酆都城下之鐵路權亦歸我國所有臣愚以謂三百萬之錫箔易得數千方里之地誠屬便宜之至故電奏後卽蒙恩允臣此次出使仰仗威靈幸不辱命無非主上懷柔所致也今將劃界已畢情形理宜恭摺馳呈上慰宸厪伏乞軍機處卽行代奏臣謹奏 
[海外奇談]  
　　老婦少夫 
美國紐約卑梳高等學堂此届有畢業學生逹喜路者年十八歲素鍾情於其女敎師傾氏今年六月竟與結婚傾氏年三十有五長於逹喜路者以倍人皆稱異乃更有乞佛埠老婦嘉的氏年七十二歲家業頗富忽與一二十歲之少年學生結婚爲其五十歲之子所聞特具呈官署以母老力憊不能兼顧家業爲辭請爲其母之代理者官已批准其母聞之具呈上控請收回管理權官又許之其子終不能勝方在官署審訉時有人親見此老婦年雖衰邁丰韻猶存且善於搔首弄姿作種種嬌媚之態最奇者其面上皺痕埀半寸許如水波紋乃猶塗以粉澤潤以胭脂使泛作桃花顔色嘗以手指劃而則爪痕宛然蓋脂粉太厚故也性極冶蕩生遇少年雖爲之傭工者亦願與結婚然人輒不屑顧去年始 
 
 

Page 34

 
 
第三張第二版 
[瞎費心思]  
　　中國無專家（愛樓） 
人言中國凡事有專家以余觀之中國實無一專家特臚列於下藉見專家之少焉 
水雷魚艇海軍無專家乘風破浪舟師無專家舌劍唇槍辯才無專家樽俎折衝外部無專家安内攘外陸軍無專家鐵路砲台工程無專家輪舟器械製造無專家直經橫緯天文無專家南濕北乾地學無專家致君澤民政治無專家移風易俗演說無專家雷厲風行執法無專家通商惠工實業無專家 
利民裕國理財無專家 
[中國有專家]  
　　人言中國凡事無專家以余觀之中國專家實不少特臚列於下藉見專家之多焉 
賣路借債扣用有專家攬權納賄貪贓有專家吹牛正馬逢迎有專家咬文嚼字八股有專家奔兢夤緣運動有專家碰和吃酒嫖妓有專家版九麻雀賭博有專家京腔蘇灘唱曲有專家琵琶胡琴絲竹有專家談相測字江湖有專家梳頭裏足妝扮有專家高梁紹興喝酒有專家誦經念佛學道有專家 
雲二台漿吸烟有專家像姑契弟情外有專家出局夜廂淫業有專家搗神弄鬼瞎子有專家扞脚剃頭賤工有專家眉來眼去弟膀有專家胡說亂道滑稽有專家 
[忽發奇想]  
　　人體改良（鈍根） 
嘴一隻太少宜於徧身空處平添數百口則便於呑噬雄於辯論 
舌本嫌太短宜改用長舌左右伸縮如象鼻則取食殊易譬如數人同桌而食可不用匕箸各伸磞舌於器一捲而光何等爽利何等適觀 
耳朶宜生小皮門兩扇可隨意開閉遇譽則開遇毁則閉省却許多煩惱 
眼宜前後各生一只可以照顧四方使暗殺黨難於施技 
鼻宜倒生可戴插鼻眼鏡或供揰鮮花亦弔膀子之一助也 
面皮宜厚而帶沙性偶遭毆打不致紅腫且可作擦火柴之用眉毛宜硬而生於兩手之第二指尖可以當牙刷 
髮宜生於腰際打成辫子可當褲帶或生於脚底剪存寸許行路時可以作脚墊赤足時可以當大刷子（未完） 
[千金一笑]  
新孟子（夢） 
做官非爲錢也而有時乎爲錢 
辦公非爲利也而有時乎爲利 
爲錢者辭廉居貪辭潔居汙辭廉居貪辭潔居汙惡乎宜乎誤國害民 
某君嘗爲會長矣曰一百五十圓而已矣 
嘗僞作考勤簿矣曰遮掩耳目而已矣 
假公益而濟私圖罪也 
案經多數人之議决而復改除名爲罰薪恥也 
[尊聞閣雜銯]  
　　順治丁酉江南科塲案發戊戍世祖召中式舉人親試於保和殿時各考生多戰慄不能成文上震怒欲盡寘於法有老太監某忽奔見太后叩頭稱賀曰天下太平矣太后詢何事某奏曰皇上都怕他們南蠻子不服今果服矣太后曰何以知之某對曰他們肯費許多錢買咱們一個舉人這不是天下太平麽太后大笑頃間上入見太后以此告之上怒立解計此案僅發遣者數人皆某太監之力也 
[新笑史]  
　　安平某家道殷 
掌上珠及歲成室完婚之次日子方入寢竊賊二名突至新婦室利其奩資厚而主人孤弱易取也尙未着手家人聞之尾隨其後乘賊入以鎖錮其門欲就地擒捉賊情急恐被獲窘迫之中轉生狡計亟拆炕以所有坏甎塞門窗聲言欲攻我者則先以子若婦齧我刃家人計窘束手不敢動遂訴之官官至誘賊出謂速開門宥汝罪賊不聴官稍近則一賊縳新郎擬以刃一賊以槍向外作施放狀官至此亦大窘且恨賊藐法欲縱幹役破户牗圍捕之家人哀號恐累及子命叩頭求萬全策官亦恐刈　而傷嘉禾也暫舍去作後圖而賊在新婦室惡無不作頗有中篝難道之言然一日三餐家人尙須供給送稍歉則餒其子而賊必果腹焉如是者幾二十日家人無如何乃訪知兩賊姓名里居託其親故作保証許以賊出子果無恙永遠無事不深追賊乃撤坯甎啟門出此今夏事也 
[豈有此理]  
　　妓女產狗 
潮州府城虎尾巷黃氏試館有土妓名巧清年約十五六聞因五月間城内外鼠疫大作巧早起送客忽見死屍一具僵臥門前因大恐怖遂成驚悸怔忡等病症面部浮腫腹微脹近延某醫生以鬼胎虊下之數日前產出一物狀類狗遽身黑毛尾長寸許云 
 
 

Page 35

 
 
小說 
[醜情小說動物之愛（六）] [  翼仍譯]  
　　第四章 
萊哇先生之咤第華麗如皇宮門口立一人指導賓客之出入門户牆壁金光爛然朱色地毯潔白檯布室中一切陳設窮極奇巧而位置尤能得宜紅橘郎甫入門爲五色玻璃光所迷故極驚其豔殊非預擬所及也 
有豓婢愛懹司脫出欵客謂主人出外將歸請客室少坐言時頗含柔情鐘嗚四下萊哇先生飄然则入容華鮮艷目光炯炯舉動活潑驟見之者不知其爲四十許人也 
萊哇長身玉立舉手指一大椅請紅橘郎坐且展問曰先生有何見敎紅橘郎乃表其敬愛之容而言曰此來實慕先生名欲求先生多收一弟子耳萊哇曰君欲學歌乎雖然予忙甚殊不願學生之太多且予因考察樂曲故須時至外國遊歷功課必多間斷恐不足以副雅意奈何予更請問君果自已來學乎抑爲他人介紹耶紅橘郎曰否否予素不能喝烏足語此萊哇曰然則必爲君之姊妹或女友矣但予有一言予之學祗在造就歌妓來學者舍唱歌外不得有其他爭執之事若友能遵我定章乎紅橘郎亟應曰能一能一惟先生命 
萊哇復詢曰君友已否能唱紅橘郎謙　而言曰渠曾試技於小劇萊哇即現不足之色微歎曰小劇乎一然則其程度必極低無疑紅橘郎乃不得已直告之曰我友非他小白菊也其人面貎佳麗性情温和實非流俗可比請先生勿疑 
萊哇聞小白菊名不覺笑逐顔開曰此人甚佳君言良不誣也少頃復曰此人余極願歡迎然余實俗務太多不能盡心敎授當待予友史德蘭子爵夫人及葛勞脫侯爵夫人來助敎也 
言至此事已大定而紅橘郎忽憶得一緊要之問題未曾解决輒自咎疎忽不止 
 
 
 

Page 36

 
 
   
 
