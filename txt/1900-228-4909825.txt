# 1900 - 228 - 4909825

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[論勇丁譁譟事]  
　　安徽大通鹽釐局總辦某觀察因掯發緝私營餉三月以致各勇脱巾譁譟擁至局中觀察知衆怒難犯微服脱逃局中所有銀錢悉被羣勇掠去兩江總督劉峴帥聞報深恐釀成巨禍立派文武各員前往相機剿撫方以爲偶搆釁端不日卽可弭平矣不料本月十八日湖北武昌府又有某營勇丁械鬥之事傳者謂此營係湖北巡撫于次棠中丞所募營中土卒隸籍豫鄂兩省者居多統領某叅戎係大梁人平時待豫勇較厚鄂勇疑其偏袒積不相能是日鄂勇忽與豫勇彼此口角叅戎以曲在鄂勇重責軍棍於是三楚健兒心不能平相約至營中鼓噪叅戎不得已避至城内各勇遂槍砲齊施互相格鬥此皆紀諸昨日報章執筆人閲之不禁喟然曰中國營務之壞一至於此宜乎未見敵人聞風而卽行潰逃也夫國家之强弱在乎兵兵士之用命與否在乎統帥古之爲良將者平時與士卒同苦困乏則周恤之疾病則撫視之彼此相見以誠從無有隔膜不通之弊而又紀律嚴肅令出惟行故一旦有事疆塲無不萬衆一心如子弟之衛父兄手足之捍頭目用能殺敵致果立奏膚功今也不然凡爲武員者自提鎭以迄千百總無不以尅扣軍糧爲事平昔居移氣養移體宮室之美妻妾之奉輿馬服玩之好任情揮霍不稍吝惜而於兵士之死亡疾苦則若越人視秦人之肥瘠不加休戚於心甚或恃其驕悍之氣執其偏僻之見呵叱之戮辱之自以爲赫赫之威非此不足以表見夫天下事抑之愈甚則積忿愈深鬱之愈久則爲禍愈烈此次大通之亂各勇恃衆犯上固屬目無法紀然苟非某觀察掯發餉需何至激成此變夫欠餉之説在軍事緊急之際固亦事所恒有若輩雖甚愚蠢當亦知主帥事非得已斷不忍與之爲難故從前粤逆肆　特湘淮諸軍往往欠餉至數年之久而亦不聞有譁潰之事藍勢之所迫夫亦無可奈何也若兹之緝私營餉旣有鹽釐爲之挹注當不至有支絀之情而乃掯發竟及三月則其有心吞没不言可知以一人之圖飽貪囊遂至釀成刼物傷人之變追原禍始觀察亦何能自解哉至琥昌所募之勇旣已分豫鄂兩省在苦輩或有意見不合爲統領者亦當諄切告誡朂以同澤同袍之誼不許稍有私心而乃先袒庇同鄉意存軒輊以致桓桓之士積不相能然至旣起釁端苟能一言解紛猶可以及時消釋乃復逞其意氣任情鞭笞洎乎衆怒難平則又奔避倉皇茫無主見在各勇動輒因細故私鬥固宜予以重懲而某統領之不能持平恐亦難辭其咎嗚呼中國至今日外迫於强鄰之窺伺内迫於亂民之縱横各省情形殆哉岌岌使有統軍之責者能乃心君國激勵士氣上下一心或猶要以轉危爲安國事不至糜爛若猶存自私自利之見釜魚幕燕得意自鳴則大局危而若輩之身家亦豈能自保哉君子觀於此不禁爲若輩惜且深爲若輩危焉 
[翠華西幸確音]  
　　前日本埠接濟南來電内開各國聨軍於華歴本月二十一日入京皇太后及皇上先已西巡臨行有派慶邸留守會同李傅相與各國議和之旨但本館於昨日清晨接到荆州友人專電但云皇太后西幸閲各西報亦祗及皇太后而不及皇上數説未知熟是然皇太后西幸之説則已信而無疑矣 
[董軍扈蹕]  
　　西字報云各國聨軍入京皇太后已先西幸命董軍門福祥統軍前驅意者恐回民不靖故令扈蹕先行乎 
[諭令留守]  
　　本埠某西字報云傳聞中國官塲得有京師消息謂皇太后西幸之前曾降懿旨令端王剛毅徐桐崇綺等數人留守都中與各國商訂和議並杖斃内侍二十餘人意者皇太后至此始悟此事肇自滿洲謝臣故令留守都中以繫鈴解鈴之事責之乎然宗廟震驚乘輿出走遭此大辱雖悔亦已晚矣 
[傅相北上述聞]  
　　西字報云各國聨軍入京時皇太后已翠華西幸奉命議和之全權大臣直總督李傅相以時事如此急迫不得不迅速北上乃命招商局派出安平輪船豫備一切以便乘赴天津與各國使臣商訂和議 
[紀聨軍入京後事]  
　　各國聨軍入京一事本館已一再紀之兹閲西字報云各國聨軍入京之後逕入宮中徧樹旗幟皇太后已先日蒙塵於外聨軍大索端王不獲以爲已隨皇太后出都因泒馬隊追之并以日本與中國同處亞洲中國之事知之尤悉故卽令日軍辦理此事旣而聨軍統帥請各使臣移駐宮中蓋以使館被攻不免損壞遷入大内庶保守易周也事後聨軍統帥復在禁城内外徧黏告示略謂各國聨軍入京係剿滅拳匪誅戮首謀及保護各國欽使初不與良善之民爲難應各安居無庸驚恐 
[美國移書]  
　　香港循環日報譯證日本長崎某日報云美國政府於西歴七月二號華歴六月初七日徧致歐洲各國公文大旨謂刻下中國已甚阽危矣回溯一千八百五十七年我國與之立約訂明保護財産振興商務各節令仍應力守不移倘我國商民有被害者卽嚴辦犯事之人京師擾亂無主目今各事俱仍應責成各省督撫有能剿捕土匪保護洋人身家財産者我必以友誼待之本總統之意深願與各國下開數事同心辦理一救護在京美及使使署各員教士商民人等之者遭難者二保護各處美國商民身家財産三保護美國商務四協助各省封疆大吏以免匪人再　　　惟目下不能預料如何措置然我政府之意不外乎保全中國太平不致土地分崩各口通商仍令與國 
 
 

Page 2

 
 
同沾利益而已 
[德將起程]  
　　華歴本月二十七日倫敦來電云德國前派大將華爾德西氏來華統率北方軍旅刻已起程想稍緩數日可馳抵津沽矣 
[海城被占]  
　　日本東京某日報云頃得東歴八月十五日卽華歴七月二十一日烟臺來電略謂東歴八月十日卽華歴七月十六日俄兵行至遼東大石橋左近攻奪華軍營壘三處華軍遂退至海城翌日俄兵鼓行而前與華軍鏖戰歴兩下鐘許共開大砲五門華軍力不能支海城致被俄兵所得是役也俄兵之死傷者只二十名華軍死傷若干則刻下尚未深悉 
[俄添巡艦]  
　　日本東京某日報云日前俄國海軍省添派巡洋艦名拔路辣達者鼓浪赴亞東編入太平洋艦隊中以厚兵力旋又遣去年所製之鐵甲巡洋艦餓洛痕薄伊接踵東徂按此艦容積一萬二千三百六十四墩馬力一萬四千五百匹其式與太平洋艦隊中利油利之苦及洛希息二艦相同 
[補述京師匪亂情形]  
　　客有遊學京師者於六月十二日繕發一函昨日甫經遞到歴述匪亂情形頗極詳盡爰卽摘錄於此閲者勿哂爲明日黄花也其略云半月以來京師危急萬狀輦下變爲戰塲槍砲横飛殺人如草嚴城盡閉内外隔絶諸同鄉久不見面孰去孰留毫無消息進退兩難計無所出事已至此聽天由命而已五月二十日大栅欄火起全街俱燼延及觀音寺街煤巿街廊房頭二三條胡同西河沿珠寳巷東西荷包巷正陽門城樓城門共燬鋪户千餘家京師精華殆去其半二十六日辭民搶劫肅王府及徐中堂孫中堂曾襲侯等宅榮相飭拿三十餘名立斬以殉二十八日焚翰林院因與英使館相近洋人竄據其中故被董軍付之一炬所儲永樂大典盡成灰燼六月初二日有某某兩部郎擬由延慶州南旋兼送吳蔚若編修之内眷同返甫出德勝門卽被拳匪截住擁至所供神壇令點香跪禱焚符騐視部郎窘極手戰香不能焚符灰不騰羣以爲教民也擁至某王府所設壇前點香焚符如前并責令寫履歴訖驅至一處彷彿巿曹但聞磨石霍霍聲兩人魂不附體哀求不允正危急之際有一似戈什哈者來詢緣由告以我輩皆京官並非教民繼有一女僕問吳編修之内眷具得其家世乃囑拳民不准動手候稟請示下尋傳諭旣非教民著人送回兩部郎方相慶更生然而險矣初六日交民巷開仗洋兵以槍擊死統領一員哨弁七員董軍精鋭傷亡不少黄愼之閣學思永寓居老墻根忽有拳匪數十持某王手諭將閣學簇擁而去至今存亡未卜初七日有旨將廢員張蔭桓京成所正法初八日杜太史本崇挈眷出京被拳匪猛砍一刀夫人亦受刃傷中道折回後有人言太史夫婦俱已因傷殞命矣 
[補述天津匪亂情形]  
　　自北地拳匪滋事津滬魚雁罕通昨始接到本館訪事友人兩次手函尚係五月二十及二十一日所發信雖過遲而所述情形較爲詳盡爰不辭失晨之雞而補錄之如左其函曰五月十九日拳匪縱火之處一爲馬家口福音堂一爲河北望海樓一爲小洋貨街奉眞堂以及錦衣衛橋各教民住屋其時西人先放排槍轟擊後於河東車站連放兩砲拳匪死者甚多惟死卽舁回確數典從查考良民之被悞擊而斃者共十有四人二十日風聲益緊譁傳拳匪將燒租界并須先焚北注醫院房屋於是西人卽派兵士一百名守護醫院並將名處隘口嚴防俄國馬隊哨探至南門日本步隊巡邏租界内外拳匪向某署借取軍裝不遂勢甚洶洶幸護勇及差役等人竭力央求始悻悻然退　途跳刀拍張南門外被殺七人西門外被殺二人東浮橋被殺二人究不知其是教民非教民也是日各拳匪聚於南門外謂迎祖師降臨任人往觀略不攔阻所謂祖師者一花甲老婦裝飾與平民無異惟頂蒙黑布一方衆匪跪迎道左隨簇擁進财門是夜十點鐘後遥聞槍聲若貫珠砲聲若雷鳴達旦不絶居民皆不敢出户蓋卽西人佔奪大沽砲臺時然租界尚安然無恙二十一日晨五點鐘時拳匪蜂擁至溜米廠其地距法租界不及二里正思焚燬租界突被俄日二國游兵開槍擊斃數人餘匪遂退聞拳匪最忌婦女見有婦女當路者立加刃焉遇敵時均以童子當其先迨西人槍砲兼施尚口中喃喃誦槍砲不過火五字一路跪拜而前一似不知槍砲之能斃命者然是眞冥頑不靈者矣 
[皖南匪耗]  
　　蕪湖訪事人云自大通會匪起事之後皖南各處亦復聞風響應警耗頻傳文武官弁之來蕪請兵者幾於踵趾相接本月十七日繁昌縣主佐大令禀稱縣境有大股土匪竄擾太定府劉太守亦飛書告急徽寗池太廣道吳季卿觀察因卽禀冏在憲移請由金陵電調來蕪之衡字營統領王協戎派勇一哨於二十二日清晨馳往剿辦二十三日又聞南陵縣專差請兵並稱城門業已緊閉　某日之夜有匪人詭般投送公文喚令啓門守城弁兵放下繩索令將公文吊上閲之並無隻字而城外人影密若蟻陣知係匪黨詭謀急報知城守營某千戎連放排槍匪黨始一哄而散觀察得稟復商請皖南調來之練軍左營某管帶撥勇三哨星夜首途二十四日傍晚馳抵南陵時縣城西南二門已緊閉數日惟留東北二門每日暫開二時放人出入其惶急情形蓋可想見矣并聞縣境東南二鄉皆有匪黨盤踞勒令鄉民供給飲食且時　比户搜掠較之昔年髮逆擾亂爲尤甚至涇旌等縣城廂内外會匪皆恣意横行數日前涇縣署内驀來甲乙丙丁四匪人聲言欲借銀三千兩若不允許禍且不測署中人駭極呆若木鷄瞠目不能答四匪卽揚長而去其東鄉距城四十里之晏公廟並各鎭集店鋪居民夤夜遷避惟恐不及蓋由匪黨故意揑造不經之語使人臥不安席俾可乘機肆刼貲財也旌德縣距城二十餘里有土匪劉姓者連日嘯聚匪黨斬木揭竿其母某氏聞知懼遭滅門之禍諄　訓斥詎料劉非但不聽反欲弑母其母駭極星夜奔至縣署出自迨縣主某大令帶兵往捕則已鴻飛冥漠僅搜獲僞印一方名册一本册上臚列匪黨五百餘名旋復起獲洋槍刀矛軍火等物刻正兵差四出窮搜不知能弋獲否二十五日繁昌縣佐大令又飛書告警吳觀察卽飭精健右營統領趙君左營統領李君各派勇丁一百名於二十六日五鼓時就道現雖伏莽四起警信紛傳然苟剿辦認眞小醜跳梁當不難殲滅也 
[獲匪送懲]  
　　揚州訪事友人來函云前報曾紀郡城東北鄉邵伯鎭有梟匪聚衆向某錢莊滋擾嗣經兩淮運憲柯遜菴都轉遴派長江水師新勝營管帶徐寳山游戎懷禮督率砲艇於本月二十一日馳抵郡城會同鹽捕營砲艇駛往緝捕梟匪愍不畏死竟敢持械以拒互鬥移時始擒獲甲乙丙三梟及梟婦一口丁戊二勇亦中彈受傷隨於翌日黎明時鼓棹還郡晉謁都轉都轉大加嘉許立將所獲梟匪發交甘泉縣訊鞫以便按律嚴懲 
[脅從罔治]  
　　欽命頭品頂戴提督軍門鎭守江西九江等處總鎭法克精阿巴圖魯宋欽命二品頂戴江西分巡廣饒九南兵備道督理九江關税務兼理營務處明九江府正堂孫九江江防府梁代理德化縣正堂應爲剴切出示曉諭事照得九江地方人心本來浮動近因訪聞匪徒有散票勾結約期起事之謡以致居民驚懼紛紛遷避當經密令營縣查訪旋據拿獲匪目李炳榮胡少卿彭四才等由府縣審明奉上憲飭令正法以照炯戒在案惟首犯業已懲辦其餘槪免深究所有愚民誤受匪票准予改過自新合亟出示曉諭爲此示仰闔郡諸色人等一體知悉爾等如有誤被匪誘受票立卽邀同鄰佑親赴地方衙門呈繳銷燬免予治罪倘或言　聽藐執迷不悟一經訪聞或被告發定卽拘拿到案從嚴懲辦决不姑寛務各及早猛省愼勿自貽後悔凛之切切特示 
[謡言宜禁]  
　　漢口訪事人云自津沽事起變故紛紜鄂中警信傳來人心甚爲惶惑幸湖廣督憲張香濤制軍雍容坐鎭布置周詳楚北一隅得以如常安謐乃自本月望日起武漢居民忽擾擾紛紛羣謀遷徙推原其故蓋因近日謡言蠭起妄謂義和拳匪已率衆南下洋人懼罹禍患因而遷避一空實則不軌之徒造謡蠱惑所冀有地方之責者嚴密拘懲庶人心靖而大局亦不致震動也 
 
 

Page 3

 
 
[文施過潯]  
　　九江訪事人云欽命廣東典試使者李吳兩星使以本年鄉試改遲至明年三月初八日舉行中途接奉諭旨因卽折回本月二十三日午刻行抵潯陽各官均赴馬頭迎迓次日卽遵陸啓行各官復恭送如禮 
[傅相行轅紀事]  
　　昨晨陶榘林觀察林甲簡授寗夏副都統成統制鶴江蘇補用道劉觀察式通某省候補知府張太守薰某省候補知州王刺史世釗某省候補知縣李大令汝蟠户部主事方主政燕年先後詣轅謁見 
[率勇巡夜]  
　　法界公廨讞員兼城廂内外帮辦保甲總巡朱林庭明府特於前晚督率會捕局線勇及滬軍營勇數十名乘橋出大東門至二十三七鋪查緝旋復繞道徐家匯高昌廟等處直至天將破曉始命駕而回 
[飭查私販]  
　　前日上海縣主汪瑶庭大令訪知南巿大東門外恒生馬頭有無錫米販張靜臣將白米私販出洋以牟重利致滬上米價忽又奇昻因卽飭差持票前往稽查以期澈底根究 
[飭拘逆子]  
　　浦東張家浜民人丁海隆前被其子阿仁及孫阿虎阿春等人毆擊村中人君抱不平扭送唐橋鎭巡防局請辦旋有耆民锹德泉者出爲緩頰禀請局員某君免移縣署事爲上海縣主汪瑶庭大令訪悉以似此逆倫巨案斷不能含糊了事爰飭差下鄉將一干人拘縣訊懲 
[官迫帶擋]  
　　妓女金桂卿偕狎客蘇茂松脱逃事後龜奴遇諸南巿扭入新馬路捕房捕頭令解送馬路工程局總辦程雨村大令研訊之下限蘇於五天内措繳帶擋洋銀一百四十元蘇遵限先繳六十元前日大令又提蘇父華生研訊供稱小的年四十三歲向操水果業兒子茂松素來安守本分去年忽涉足花柳中然小的並未得悉今金妓旣自願隨兒子度日小的因卽接歸叩求恩斷金妓供小婦人悞墮風塵已閲數載今願隨蘇度日並不後悔叩求大老爺作主孫錦榮供稱小的在某猪行供出店之役蘇茂松係小的之寄子今願人財並保俟明日准將洋銀八十元如數呈繳大令命各具切結然後交人保出金妓暫行看管俟繳清帶當洋銀方准領去 
[流氓覊押]  
　　前日上海縣主汪瑶誔大令飭差往南巿訪拿流氓董全福升堂研訊飭卽重責一百板移送改過所覊禁旣而保甲總巡傅辛崖明府亦拿獲小流氓劉雙喜小老虎兩名訊明訛詐滋擾各情判令各責二百板禁諸改過所中 
[查贓無獲]  
　　前日英美租界公廨讞員翁笠漁直剌移文上海縣署内開現獲竊犯錢陽生供出贓物質在南巿十六鋪茂興典請傳茂興夥歸案質訊等因縣主汪瑶誔大令准之卽飭捕役往傳旋回稟南巿並無茂興典祗有茂興押店向之盤詰實無寄贓之事大令因飭書吏據情移覆 
[西人運馬]  
　　昨日之晚本埠怡和洋行和生輪船出口時載有馬數十匹用馬夫數十名管理聞由在滬西人購運津沽供各國聨軍之用者 
[上海縣署瑣案]  
　　本邑浦東人顧禮生夙與梟匪爲伍曾隨匪黨至周浦鎭開設賭塲以致肇事後經南匯縣主汪大令拿獲訊辦移解上海縣署縣主汪瑶庭大令研訊之下顧供小的向爲木匠前在周浦鎭時有素識之私梟令在賭塲外望風自知不合叩求恩宥大令判押改過局一年○英美租界公堂讞員翁笠漁直剌函送鄭阿七至案汪大令升堂研訊鄭供小的係浙江寗波府屬某邑人本年正月某日因有急需向友人張富林暫借洋銀一百元張婚之卽將店中之欵付給小的嗣因至期未還被店主查悉張卽誣指小的拐騙投公堂控告求大老爺明鑒大令惡其狡飾叱令掌頰一百下笞臀二百板鄭仍不認行騙乃諭令押候究追○英美租界公堂讞員翁笠漁直剌押解惡棍張掌華之羽黨陳毛毛及剌刀一柄至縣汪大令研訊之下陳供小的係浦東人向爲小工並未向瞿桂全訛詐聞此事係殷毛毛所爲小的姓陳惟同名毛毛致悞被包探所拘求恩明鑒大令詰其身藏剌刀何用供係拾得大令諭令押候再訊 
[馬路工程局紀事]  
　　王秋義前在大馬頭某水果果行行竊小販徐丫頭陳阿仁所寄錢一千二百文被徐陳拘獲私行拷打馬路工程局總辦程大令訪聞提徐陳到案分别責釋王則枷號一月前日王忽染患疫癘由地甲解請核示大令命疏枷驅逐不准逗留○日前砌街匠陳阿六在馬路中擅取修路石牌巡街捕見之拘押捕房轉解工程局程大令提訊之下命仍　押候傳匠頭某甲到案再核 
[英美租界晚堂瑣案]  
　　朱汪氏控陳子藩卽陳錦春串通地保盜賣田産疉經讞員翁笠漁直剌訊斷陳錦春延宕不理以致案懸未結前晚襄讞委員張柄樞司馬升堂研訊朱汪氏遣僕袁棟投案禀稱主母有祖遺田六畝有奇坐落八圖曾將田單托布昇初轉央陳錦春抵押洋銀二百元近因地價昻貴被陳串通八圖地保朱祥和及夥役秦再亭蔣問梅盜賣得價吞没求恩究追地保朱祥和夥役秦再亭並陳錦春同稱此地實已價賣惟現在無力未能歸還叩求鑒宥司馬判令朱祥和秦再亭合賠洋銀一百元陳錦春賠洋銀三百五十元限日繳案給領兩造各遵斷而退○董道華控楊潘氏誘媳悔婚前晚經張司馬研訊董供小的係安徽廬州府屬某邑人在前任震澤縣黄大老爺處爲家丁楊潘氏之女楊二姐於八歲時許字小的過門童養至十五歲時被其母誘領出外不知下落現經小的在治下尋獲求劯給領楊潘氏供小婦人挈女至滬訪尋親戚並非有意誘逃求鑒楊二姐供年二十一歲餘供與其母相同司馬將楊二姐當堂交董領回管束楊潘氏本應懲辦姑念婦女無知從寛斥釋 
[英美租界公堂瑣案]  
　　包探潘英奎禀稱俞玉成投捕房報稱被龜奴王阿福等攫去鵰翎扇經小的查獲送請究辦俞供稱偶至同安里妓女趙四寳處作狹邪遊突被龜奴王阿福妓傭羅馬氏奪去鵰翎扇及接衫等物向索不還爲此報捕送案王龜與羅馬氏同供俞太少積欠局帳洋銀二十餘元向索圖賴昨日在途相遇邀令至家堅不肯行故將春扇扣住求恩鑒寡襄讞委員張柄樞司馬商之梅繙譯官以此事因欠嫖帳而起太覺穢褻未便准理一并叱令退去○包探金阿三禀稱瞿羅氏得有地價銀若干其姪瞿阿炳欲向分用流氓金阿土王阿茂徐福生等復帮同逞兇中有汪北如山者已聞風逃遁小的因先拘一干人解請訊究金等俯首求恩司馬判責金八百板管押捕房一年王徐各責五百板管押半年瞿阿炳與羅氏押候過堂復訊○朱學林稟稱歹人陳來生冐充包探夥役向小的訛詐洋銀三元小的不允膽敢逞兇請爲訊究陳供稱小的自知不合惟求恩典司馬判責二百板然後交人保出○包探秦少卿禀稱恒昌同土棧失去川土四塊查係車夫薛阿二所竊指交小的解案請究司馬判責三百板遞回海門原籍○陳少記禀稱沈意清持銅質僞洋銀來店混用經小的察出送請空辦沈供詞一味支吾司馬判管押半年○包探深阿岳禀稱李阿四家竊取林桂記家布衣木植等物售與沈林　是以送案請究李沈俯首求恩司馬判責李二百板押半月沈罰洋銀四元充某醫院經費○包探趙銀河禀稱匪人曹阿榮前因犯竊解經大老爺懲辦後遞籍三次今又濳來是以拘案請究司馬判責二百板仍遞回寗波原籍請本管地方官嚴辦約束不准再來 
[法租界捕房瑣案]  
　　賭棍陸榮生張阿二在洋涇浜畔設攤誘賭强拉某鄉人入局不允卽被攫去洋銀十元報捕拘獲解經讞員朱森誔明府訊明昨日禮拜三命提至案著枷號一月發洋涇浜畔示衆期滿責釋○積竊陳金奎李阿四均由包探拘獲解經明府訊明管押昨日命提至案著將陳責六百板朱四百板一併斥釋○偷兒葉連茂王丫頭張阿　費阿五均經明府訊明昨日　提至案著各責二百板然後釋出○ 
 
 

Page 4

 
 
輪船積竊周少山迭次犯案怙惡不悛前經明府訊明管押昨日命提至案著重責五百板驅逐出境不准逗留○跑灘賊王阿榮由包探拘獲解經明府訊明昨日命枷號半月期滿責釋 
[美租界捕房紀事]  
　　前晚包探邵潤初在虹口吳淞路拘獲竊賊王阿厅一名送入捕房捕頭令押候解送公堂禀請讞員翁笠漁直刺訊辦○甬婦某氏寄居伯頓路某號門牌房屋生有一女小字巧林年已及笄日往某繅絲廠工作昨日不知緣何與同伴某姓女口角互毆旋復扭至捕房聲訴捕頭詢得事涉細微一并揮之使去○前晚百老匯路有一形似水手之西人深入醉鄉沿途滋擾敵爲巡街印捕所見拘入捕房捕頭令押俟酒醒釋出 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
