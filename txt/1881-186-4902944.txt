# 1881 - 186 - 4902944

 

Page 1

 
 
[點石齋印售楹聯畵幅地圖價目] [  本齋主人啓]  
　　本齋於去年泰西購得新式石印機器照印各種字畵皆與元本不差　黍且神采更覺發越所印楹聯畫幅皆爲有曰共賞之件年來售出者已　不勝屈今將印成各種幷價目開列於下如蒙賜顧請移玉至本館申昌書畵室爲盻 
　　對聯○毛意香○　岷○鮑逸卿○馮桂芬○伊秉綬○曾文正公○李中堂○倪元璐○鄭板橋○何子貞○何淩漢○李文田北　○黃愛盧　　○王夢樓○勒少仲○吳唐林○姚元之○劉繩庵○潘伯寅○陸芝祥○祁　藻○毛昶熙○沈經笙○胡公壽○成親王○劉石菴○　　　○小篆以上各對白紙每副洋二角色紙二角五分已裱者每副另加裱工洋二角○描金琴對未裱二角連裱三角○徐三庚八分書外國箋紕琴對三角裱成四角 
　　畫幅○琴條每堂一角五着色四角裱成另加三角五○聽　圖立軸六分着色一角四○崴朝圖立軸六分着色一角四○人物大屏條每堂三角○四愛圖五尺條幅三角着色六角○管輅圖堂幅二角着色五角○爛柯圖堂幅二角着色五角○劉海圖堂軸二角着色三角五○麻姑仙立軸六分着色一角六○人物琴條每堂一角五着色四角裱成另加三角五○張仙送子圖立軸六分着色一角八○山水琴條每堂一角五○劉海圖立軸六分着色一角四○○士女四尺條幅每堂二角着色五角○翎毛花卉四尺條幅每堂兩角着色五角和合堂幅二角着色三角五○富貴壽　　立 
軸一角○富貴長春圖堂幅二角着色三角○任伯年騎驢圖立軸着色一角裱加二角五○惲壽平梅蘭竹菊秦條每堂一角裱加三角○翎毛花卉四尺屏條四張二角着色五角裱加四角五○花卉走獸五尺條幅五張本色三角着色六角裱加六角○任伯年山水總神圖本色五角着色一元裱加六角○任伯年着色秋景立軸二角裱加三角○又着色三羊開泰圖五尺堂幅三角五裱加三角五○牧牛圖八分○董其相山水四尺堂幅洋三角裱者洋六角○周存佰畵五尺墨水翎毛花卉條幅每堂實洋三角○又五尺着色翎毛花卉條幅每堂實洋六角其着色裱成者每堂實洋一元二○舒萍　畵五尺墨水人物條幅每堂實洋三角○又五尺着色人物條幅每堂實洋六角其着色裱成者每堂實洋一元二角地圖○皇朝直省地輿全圖七角○計里簡明圖　角五裱者一元二角○蘇屬府聽州縣全圖二角五巳裱四角○蘇州功巷圖二角五○嘉峪關外鎮迪伊犁拓本合圖五分○着色亞細亞東部地圖一元二角五裱者一元七角○上海城廂內外租界全圖三角五裱五角○代售着色西湖圖三角○皇朝直省銅版綢面地輿全圖八角 
[論輕發官媒]  
　　人生不幸而爲女子又不幸而以女子訟累於公庭此其苦況直　不可忍言者蓋婦女最重體面幼時追隨保姆靜處深閨長則敬事丈夫操持家政秉性貞靜者即燒香看會不較輕易出門禮貌不嫺者雖戚族鄉隣不肯靦覥　見此不必富家閥閱鉅　簪稷也下至寒酸儒門經營小戶無不以其婦女之拋頭露面爲恥而況於訟累乎夫婦女之爲訟累幷其夫主犯案情節重大或有逃匿牽連決不提訊及之不然或其本身曾犯姦竊等事案發而後及於訟焉之二者其情之虛實猶　審而後知亦有　涉寃抑者豈可因其人已到案而概視之爲無足重輕可以任我發落禁押責打哉若夫是非　犯而爲匪人計誘拐騙印俄日事覺主訟者核其情節尤足矜疑以被拐之人不盡由於戀姦背逃婦人識見淺　或爲甘言所餂或被設計陷害其咎止於無識其餘或至失身輕賤勉強忍受固非本心也亦有身至其境慮夫嫁人不知死亦徒死因含垢忍辱以待機會而謀　雪之舉此固不可一概抹煞當　其情而體其心者也而謂於其涉訟之時以爲無人可領不便保釋役質概交官媒看管嗚呼造孽甚矣州縣之有官媒兼充穩婆者也爲官媒以備案中斷結之婦女不爲母家夫主所領者擇人配之爲穩婆以備凡處女　人告姦情者騐其誣與不誣並案內婦女姦而有孕亦賴之以生產此等賤役必非良家婦女所肯充當而身既應役志必　財苟遵例定官媒發配所得飯食等費則其欲不饜也且不惟結案之後發配之時必多方圓利也其於案未結時已將此等婦女逼勒賣姦而得其貲矣嘗聞之官媒承領當堂發交之婦女亦分別等第以居之其有錢者敝其房室厚其供應一切用度皆取給於本人猶不至逼以皮肉生涯若貧者則未有不藉乎此其安心忍受願作句當者亦恃以出席而厚待之苟稍有廉恥淟涊而不肯爲則鞭箠炮烙無所不備必至於樂從而後已而彼之出息悉於是乎取之夫官之所以忍而發交者以其人本已犯淫而又爲其父母夫主所棄案未即結無從發賣舍官媒其誰交乎乃拐案則有區別矣本非犯淫而逃胡爲亦使之居官媒家作此等勾當也如昨日本報所述廣婦徐鄭氏被鄭阿洪拐來逼娼由同鄉指引投捕一事當時堂斷亦發官媒看管嘻異矣蓋所控鄭阿洪尚未到案其如何被拐情形猶未訊出假令娼非因犯姦而被拐也者則是中匪人之計入陷穽之中婦固無失德也其爲娼而不願逃出喊哭或竟未曾被污則婦又完人也乃訴之公堂以爲從此得見天日者而轉被官媒恐嚇誘逼以至失身則此寃又將如何申理也夫公堂之判發官媒之訴無人可傳領耳然無人領之而遂令官媒領之亦思其從拐至逃身畔固無餘貧可以孝敬官媒而免其以身體爲養瞻則固將爲官媒所逼勒而至於失身者而忍發交也乎此婦之母家與夫主原不在上海而廣幫眾多何不問其此閒有無親串等人可以傳認暫領待提到拐徒訊明而後斷所歸耶即或親串難尋乃善堂林立又胡不送交堂內令其妥爲安插耶滬上婦女視廉恥爲何物名節爲何事乃猶有此貞潔堅操之婦固屬難能可貴之品矣而堂堂官憲偏令不失守於拐徒而轉喪節于官媒嗚呼虐矣 
[輪船載兵] 　○天津來信言招商局之海定海晏兩輪船皆在山海關載兵回漢據人傳說該兵丁等皆不樂速返在初時遣往山海關皆以爲至少必須防戍三年孰料和議巳成遽蒙撤回故皆艱於衣糧頗生不悅之意又有人傳言該兵丁等已打死一員弁故現在載回兵丁皆須用招商局輪船以期便速云 
[縱觀馬戲] 　○外國馬戲向爲海內稱自華人恨不以一覩爲快前閔外國新聞紙言海琛輪船在英國時馬戲館出有告白招邀該船員弁水手等前往觀劇至期領隊者帶領兵丁前往觀看一路仍復排隊徐行英人見之耳目一新及入館內看客已集各英人皆高舉洋巾以示欣賞之意華人亦照式回禮俄而戲已開場其做戲之馬象等皆挑選上等之品極爲精妙華人見所未見莫不笑逐顏開歡欣鼓舞直待戲畢始散而歸一路尚有餘興云 
[穗垣大雨] 　○穗垣於月初連日炎熱至初八日午後薰風解慍暑氣頓消薄暮則雷電以風雨傾盆而下由 
 
 

Page 2

 
 
初更至二更尤甚不惟溝澮皆應即街衢亦水深尺許老城內近衛邊街天平街等處更爲浸溢盖水從北門外各山瀉下勢甚急驟是以愈形滿注翌日過者猶聞潺湲有聲也海中船舶不及防避難保無虞最可異者是日有數人操外省音者與粵人三五輩携妓十餘名雇畫畫舫往花地遊玩及夜風雨交作船停埔頭幾瀕於險此輩自稱衙箸中人恐誤公事陡生一計令舟子冒雨赴省河救生船詭稱某邑宰回省爲雨所阻即着馳往當差該船人役信以爲眞鼓櫂向前既見若輩知係冒名經若輩再三相商遂從其講諸人即挈妓同避入救生船得回穀埠然覩驚鴻之硬則如杜老詩所云越女紅裙濕燕姬翠黛愁矣 
[猜詳接署] 　○津海關道　玉軒觀察聞將出使米利堅日斯巴尼亞古巴三國其接任津道者尚未見有明文而津人之擬議已覺紛如或謂是　記名海關道用之薛觀察印福成又謂薛觀察未到任以前其署者或係軍械所總辦劉觀察印含芳機器局總辦許觀察印其光前統帶兵輪船之許觀察印鈐身卸署永定河道之朱觀察印其詔總之遵員中之資格稍深者其私人皆殷殷屬望故懸揣者不一其人亦不一其說也 
[巡丁太橫] 　○厘卡巡丁留難勒索誠到處皆然亦是若輩本色本館聞之熟矣深恐聽者取厭故於不甚緊要者概付闕如乃昨接高郵來信所述一事實出情理之外雖的否不可知然既名姓確鑿想非無因姑照錄之是亦言者無罪聞者足戒之意也來信云前讀五月初二日申報載高郵厘卡滋事一則初以爲厘捐委員未必若此或貴館訪問之誤嗣遇高郵人問之過非虛言深爲可駭昨又有高郵友人來告該處厘卡近日複出一事有不禁令人髮指者敢以與有人所問答者述之據友云車邏漕捐正幫辦韓劉二委員已經潛憲撤委現在接辦者係魏段二君咸以爲委員借鑒前車必可各事留神不致任司事巡丁勒索詎意後來居上竟有過之無不及也五月中本地楊翰林家存有租稻數石賣與城內楊錦源碾坊爲漕捐司事江右趙某聞知即着巡丁艾貴往該碾坊主答以我家買稻只知付稻錢不知有捐錢汝要捐錢須問賣戶巡丁見店主不允始則大言恐嚇繼則大肆咆哮甚至取元壇龕前燭台向櫃內打去時正天熱人盡赤膊設打中人受傷必重幸皆眼快趨避然燭台尖已戳入木板矣巡丁見店主走開又赶入櫃內拏人店夥見其兇橫急告鄉保鄉保見是捐局巡丁亦不敢與較論但好言解勸曰買戶在此賣戶亦在此買戶不給錢可再向賣戶索錢何必徒事吵鬧巡丁始猶不願繼令店主同往迨至楊翰林門首又不肯入門但令店主向與取錢已則在外等候店主進見楊翰林求其援救楊翰林使人告巡丁以向來賣稻從無捐錢汝不當在碾坊鬧亦不必在我家門外等候巡丁曰如不得錢我即在此不走其時已天晚矣楊翰林見其難以理解連夜乘輿至車邏總局拜會幫辦委員段某答以正辦不在家不敢擅主嗣因楊翰林再三理論始允以派人前去將該巡丁喚回然已天明矣聞者皆謂可以就此了事詎司事趙某又唆令委員揑詞移州請籖提楊錦源碾坊主屬大錢二十千文入局楊錦源以無故被提寃苦莫白復至楊翰林家暫避楊翰林以稻實由家賣出亦不得推而遠之復爲拜州牧州牧不見爲之具禀而禀又數日無批不知將來若何了案也有聞其事者未土貨土消宜若無捐司事與巡丁何敢冒昧若是友曰斯言良然但吾高郵先時有板活二釐活厘但捐客貨板厘則捐本地買賣其時城內外及對湖港＃皆設有分局始作俑者革買孫元超也後奉　恩旨准將板厘裁撤遂祗有活釐而無板厘第高郵州人皆恃田爲生除稻米外別無所產設板釐時即以稻爲大宗辦活釐者入豔羨之迨板厘裁撤辦活厘者乃暗爲歸倂遇有麥稻買賣仍每石抽厘或二十文或三十文不等復恐城內外民戶稠密私相授受無從覺察又先責令各行戶及各　頭凡經手代人買賣麥稻者先來掛號以便按戶收捐由是民戶交易一無可隱省事者或即由經手之行戶包捐如稻價每石千文行戶即於此千文內扣去數十文代繳但收捐錢無捐票者本地大紳士家則無捐其餘即有交情亦必不扣其三楊翰林家固亦向無捐錢者今若此殆捐局委員司事等以爲此次接手如不振作精神將來捐務勢必難辦且恐各業竊笑因特借楊翰林作舉一例百之計俾共知楊翰林家尚且報捐餘戶當不敢不從也雖然土出土消本無捐項今只收捐錢而不給捐票豈　國家抽收厘時有此章程乎然即使舖戶漏捐咎有應得亦不至於巡丁吵鬧用器撲打倘燭台尖打中要害釀成人命其將以抵漏捐之罪乎故曰巡丁之兇橫司事使之也司事之惡劣委員聽之也委員之貪暴則又上憲所不及知百姓所不敢辨也子竊怪各處厘捐未聞若是獨高郵若是也子猶幸各處厘捐尚未若是祗高郵若是也 
[誣竊自縊] 　○宿松縣隸安慶府環繞皆山人皆樸訥雖其中賢否不齊難保無盜竊等事然身列儒林而作賊者殊未之見詎該邑有祝姓者耕度爲也本年三月安慶舉行府試同人來約赴考祝亦赴祠領考費約件同行其時因祠費尚未備齊爲之略待邑有捕班汪某平日呼朋引類靡所不爲夙有飛又活牛頭之號一日祝某領到考費洋十數元身換衣覆嶄然一新偶于土店前經過汪見其鄉懦可欺即邀同捕夥向前攔阻告以業經犯事尚想往何處去語甫畢羣小爲扛至僻處剝衣履攫洋蚨汪初不知其何人剝掠後意將縱去嗣有識者指爲祝姓注知不妥所謂一不做二不休轉多方拷逼教以承認行且祝畏私刑滿口承認送于捕署捕廳訊得可疑亦不欲深究止着該祠具保汪又恐肇別端復到該祠聲言案已詳縣提訊等語祝乃忿極乘間縊死其父及通族人赴縣喊寃詣騐後着具結領棺復帶其父入內堂哄嚇並不究起事之由惟將捕所妄指失竊之家主集訊各家僉稱從無是事均具切結不意轉將諸人管押並將屍父之車夫枷杖此眞所謂波及無辜也此係人之函述確否不可知姑述之以符新聞之體例云爾 
[箔坊增開] 　○江右錫箔一項銷行於晉豫間者迫鉅第前數年兩省奇荒以致客商絕跡故該業大爲虧耗陸續閉歇所留僅十二三家今聞五月節後兩省客商連帆而至辦貨殊形踴躍箔張每萬驟長價銀三兩零生意大有轉機於是關閉未久之各坊競集貲雇匠復興舊業至今一月內已增開五六家云 
[會計精詳] 　○通商各關華洋貿易總册業由海關造册處核凖循例刊出其中通商各關之徵收各項稅銀總數與夫進口出口之洋土貨及各國進出船隻墩數貨物價值貨物花色並洋行人丁等無不羅列具載織細無遺尤妙在網舉目張了如指掌始信各海關稅務司必用西人實有取爾也使中國各處厘卡其報銷亦能如是之真實詳晰有不府庫充而財用足哉 
[帆船私開] 　○英國奧斯革里得里其帆船前因船身滲漏水手逃跑兩次到英按察司署審問事已了結今該船於上禮拜五私自開行船中惟一船主一二副及東洋水手六名華人庖司一名揚帆而去英國管船務者查知該船並無領偶出口憑據言諸英領事發電信至河泊司問該船有無出口回言業已出吳淞而去乃請英領事發一公文乘小火輪至英國駐紮吳淞之大兵船投遽兵官派人同上小火輪追至吳淞口外見該船停泊在彼與之理論該船業主尚不肯退回強押回滬泊於下海浦該船業主以爲此船已賣與德國人不屬英國管理英領事不宜多管管船務者派兩人在該船看守不得開行　查明後再行核奪 
 
 

Page 3

 
 
[因醉滋鬧] 　○本埠虹口有日本輪船名大馬＃拉麥魯在老船廠內修理禮拜日該船之東洋水手因酒醉在途與華人滋擾有數華人爲其毆打華人不服亦與爭毆　水手等見華人眾多逃入船廠內用媒塊磚石木頭等物由牆上擲擊華人受傷者數名船廠中之西人驅禁該水手等不准滋鬧而外囿華人尚在紛紛觀望且人亦愈聚愈多後見巡捕到來方各鳥獸散巡捕捉住一人送入捕房未知作何了結也 
[傷勇續聞] 　○昨報試鎗傷勇一節茲探悉其中尚有錯悞該勇非蘇省廵鹽炮船勇實係浙西廵鹽炮船勇前日哨官彭林秀帶勇二人携九門手鎗至恒德昌購配鉛彈銅冒勇等不諳九門槍芳法舖夥彭還保扳機示之豈已有彈子在內轟然一響彈擦櫃而過擊中該勇薛大民喉下及送仁濟醫院彈隨入腹哨官彭君已謁陳太守述明薛被悞傷情由太守囑其報縣昨捕房將彭海保解送英公堂幷呈　鎗太守飭將彭海保管押俟視薛大民傷勢如何再辦槍存堂然此仍係外間之說俟堂訊後供詞如何再錄 
[犯姦誣訴] 　○寍人鄒四福投英公堂訴稱貼飯在王錦全家前日無端被王持刀戳傷頭顱是以訴捕拘王送案求爲騐傷究辦土供業紅幫裁縫鄒四福係同業人前也在我妻朱氏房中被我撞見叱逐伊胆敢揮拳逞兇經人解勸而去我固不愿聲揚豈伊恐我不肯罷休反自行戳傷投捕房誣訴伏求明察朱氏供我年已四旬餘鄒年祗二十三豈得有私鄒躭擱在我家按月連膳費共貼洋二元錢二百文是實王稱我並不知貼房飯費事陳太守廉得其情謂鄒被傷即眞亦係咎由自取着具切結以後不得再至王處並着朱氏具不再招留鄒四福切結完案 
[馬車傷孩] 　○趙洪濤投訴英公堂稱幼甥女名大大昨午後在棋盤街北首被溜韁野鷄馬車撞倒車輪碾傷手足並有內傷當經傍人將馬夫王阿毛交捕今馬主央人調處願出養傷費請免究辦王則俯首無詞陳太守謂野鷄馬車夫不慎生事情殊可恨今既馬車主願出傷費姑判枷王阿毛半月以示薄懲女孩令趙抱回調治 
[妓女被淩] 　○妓女朱阿四呈禀英公堂訴稱命薄無依致入烟花之藪有鄭阿三者相識已久見我孤弱可欺竟圖霸佔時來糾纏索借稍不遂意便肆毒打昨黎明時破門而入將我毆打遍體受傷並毀壞衣物約值洋七八元我極聲呌喊經隣人幫同扭鄭交捕求懲鄭則不認逞兇陳太守騐得朱阿四受傷屬實判罰鄭洋三元給朱作養傷賠物費再令具結不得再往滋擾云 
[逞兇判押] 　○東洋婦投訴英公堂稱開雜貨店度日被一廣東人無端辱罵與論逞兇傷我頭顱是以訴捕拘送求辦其人供名李洪川向東洋婦購買物件被罵爭論有之肆毆則未陳太守問李購買何物因何起釁李不能答太守判押李三禮拜以儆 
[談天] 　○刻閱貴報天象駭異一節乃知有奔星流於香港之間愚嘗讀格致天文等書考流星亦有軌道環行於天空惟近於我所見之太陽有二處地球之軌道適介其中其流星道一在地道之冬處一在地道之夏處故每至冬夏必多見星移星流而流星之火非生于體實生于氣也其體于天空中駛行甚速遇空氣擦磨生熱熱至生光度乃成火前天文家考測流星之運行亦非無法而奔流惟落地之理未嘗有人深明其故焉惟彗一星前天文家測其是流行所聚而成因其光與流星後之光同故也又測其是薄氣所積成因其內外通明且有尾也繼而愈測愈精知其實體甚小而包體之氣甚大其攝力不能收束所包之氣故氣漲甚大甚薄也蓋氣距中心愈遠攝力愈小故也然氣雖大必能包其中體而其體與氣俱受日光而明此理僅言彗氣之薄至其尾則受日熱而生也有初見光甚淡而小行甚緩尾甚微既而漸速光漸明大尾出漸大甚長且甚明至近日而隱復見出對邊大率過卑點後光最大尾亦最長故疑彗之尾生於日熱也夫奎光閣之亮光大約是電氣光發聚於空間薄雲中所致即中國俗謂天開眼者西國則名謂北曉惟此事多於北地冬夜而於南地則鮮聞之抑或不是之故艸此質諸中西格致天學家能爲指疵否　古吳葉子成拜識 
[光緒七年六月初五日京報全錄]  
　　宮門抄　○上　兩道錄前○湖督李　奏籌解第三批京餉片○河督李　奏起解第二批京餉片○杭織造廣　奏恭報接印日期摺○大臣崇等　奏河工完竣會同騐收摺○杭織造文　奏恭報卸印日期摺○浙撫譚　奏添造小輪船按月薪糧細數夾○都察院麟等　奏爲請　旨摺○又　奏爲請　指摺子○六月初五日吏部翰林院廂紅旗值日無引　見○伯王請假五日○內閣奏派騐放之王大臣　派　眾王興廉邵亨豫許應騤○召見軍機○皇上明日卯正至　觀德殿行禮　○○李瀚章片　再准戶部咨豫撥光緒七年分京餉案內提撥湖北鹽厘銀十萬兩又續撥京餉案內撥湖北鹽厘銀五萬兩行令分批起解等因當經督飭司道籌撥本年第一二批鹽厘京餉銀二萬兩委員管解赴京交納附片奏報在案茲據湖北布政使王大經鹽法武昌道蒯德標續撥第三批京餉鹽厘銀二萬兩飭委候補知縣朱希照梁家鈺管解赴京交納等情詳請奏咨前來除繕給咨文飭發該員等小心管解並取起程日期另行咨部外理合會同湖北撫臣彭祖　附片具陳伏乞　聖鑒　　奏軍機大臣奉　旨戶部知道欽此　○○李鶴年片　再光緒六年十一月初四日欽奉　上諭戶部奏豫撥來年京餉一撥指撥河南省地丁銀二十萬兩等因當經前撫臣欽遵行據藩司在於光緒七年地丁項下湊解銀二萬兩業經奏報在案茲復據　　覺維成孚在於本年地丁項下籌措銀三萬兩定於光緒七年三月二十六日委員管解起程赴部交納除咨部外所有起解光緒七年二批京餉銀兩數目日期理合附片具陳伏乞　聖鑒　奏軍機大臣奉　旨戶部知道欽　○○杭州織造女才廣英跪　奏爲恭報接印任事日期叩謝　天恩仰祈　聖鑒事竊奴才恭奉　恩命　簡放杭州織造於二月二十四日跪請　聖訓仰篆　召見　訓誨周詳感激微忱淪肌洽髓當即東裝起程於四月二十四日行抵杭州省城准前任織造文桂將杭州織造關防一顆及南北新關監督關防二顆並文卷册檔等仵委員廣送前來奴才當即恭設香案望　闕叩頭祗領任事訖伏念奴才內府世僕知識庸愚前蒙　簡任淮關毫無報効茲復仰承　寵叩　切悚惶 
 
 

Page 4

 
 
伏查織造衙門奉派活計所有上年運務業准前任織造文桂辦齊解交至本年府部派辦緞綢等項即須開辦並尚有工部傳派　典禮要件所需絲斤價值向木查報轉瞬新絲登市擬即循照成案奏明辦理當此帑項支絀惟有懍遵　聖訓力求撙節以培物力設法開關以裕庫儲遇有緊要事件隨時咨商撫臣籌辦以期勉竭駑鈍庶幾仰答　鴻慈除前任織造移交庫存各欵銀兩俟盤驗清楚並體察開徵詳細情形另行奏報外所有奴才接印任事日期暨感激　忱理合恭摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○奴才崇綺巴克坦布世序跪　奏爲熱河修挖旱河工程完竣會同騐收恭摺具奏仰祈　聖鑒事竊查熱河旱河經前都統延煦會同前總管酬議興修石壩挖河之後仍照舊章按年挑挖每歲工費仍不過三千兩之數奏奉　諭旨允准等因遵辦在案茲據熱河道貴成詳報所有光緒七年旱河工程自本年三月初三日興工四月十七日止普律如式挑挖完竣詳請騐收當經奴才等會同查驗得本街旱河由廣仁嶺以下自二道溝西山嘴起至東大河口止共六段湊長一千五百五十五丈寬四丈及九尺並三丈又二丈五尺不等挖深一尺五寸及二尺又石洞子溝旱河一道自上河口起全東大河口止共二叚湊長三百六十丈寬三丈挖深一尺又裴家溝旱河一道自普寍寺西山嘴起至東大河口止計長三百丈寬二丈七尺挖深一尺又獅子溝旱河一道自殊像寺其越布達拉札什倫布等廟及官兵營房至東大河口止共四段湊長六百六十丈寬六丈挖深一尺五寸以上共需夫工運脚銀二千九百八十四兩六錢一分奴才等核與原估所報係属相符已照奏定章程　即由道庫旱河生息項下如數動撥據該道具詳請奏前來除册結咨部核銷外理合恭摺具奏伏乞　皇太后　皇上聖鑒謹　奏軍機大臣奉　旨知道了欽此　○○杭州織造奴才文桂跪　奏爲恭報奴才卸事日期並交代緣由恭摺仰祈　聖鑒事竊准撫臣咨准吏部咨開光緒七年正月二十二日內閣抄出十八日奉　旨杭州織造着廣英去欽此茲新任織造廣英行抵杭州省城奴才謹將杭州織造關防一顆南北新關監督關防二顆並文卷册檔等件於四月二十四日委員移交新任織造廣英接收任事奴才即於是日卸事所有任內恭辦活計動支銀兩現已造報至本年三月分止在案核計現存正項銀三萬六百四兩九錢六分五釐九毫九絲五忽藩庫另撥項下存銀一千八百六十四兩五錢一分八釐四毫九絲八忽又前織造辦解粵海關分派緞綢報銷另存銀九兩三錢三分八釐三毫均經分別造册移交信任織造廣英 
接收奴才一俟交代清楚即行起程回京供職至申餘辦公一欵向係另行造册呈報內務府有案奴才任內並無別項借支動用仍循案册報內務府查核所有卸事日期並交代緣由理合恭摺具陳伏乞　皇太后　皇上聖鑒再查南北新關現尚停徵庫無存欵合倂陳明謹　奏軍機大臣奉　旨知道了欽此　○○譚鐘麟片　再查光緒五年前撫臣梅啓照因漸省海口＃港紛歧大號輪船不能駛入捕盜添造惠濟小案等因即經督飭遵照任案茲據軍需局司道詳稱是項惠　輪船薪糧公費原議仿照元凱伏波超武等船酌給四分之一光緒六年五月二十日起大建月需銀四百七十兩一錢二分小建需銀四百五十六兩六錢八分八厘計每晝夜需用煤炭一萬八千斤其間時價低昂出洋多寡均無一定請於軍需項下案月核實給領造銷等情開具營駕名額薪糧細數清摺詳請奏咨立案前來臣覆核無異除將清摺咨部查照外謹請片陳明伏乞　皇太后　皇上聖鑒謹　奏軍機大臣奉　旨知道了欽此　○○都察院左都御史臣宗室麟書等跪　奏爲奏　聞請　蘇高淳縣知縣唐葆元以刧庫叛宮案擱數載等詞赴臣衙門呈臣訴等公同訊問據唐葆元供年四十四歲廣西桂林府靈川縣人緣光緒五年五月初劉日夜在高淳縣任內匪黨搶去洋錢四千有奇彼時以勾盜洩忿等詞通禀均擱不究竊刧署之由禍緣命案挾仇前任已故知縣秦曾熙縱役私拷致將陳正恩斃命一案本管府札飭革買查覆革買因公事公辦拂本管府之意以致被刧不能申埋革元通禀後將窩家陳秉河先後緝獲乃本管府佯爲調審實爲擅放署縣任意玩捕含糊了事因此首犯私縱夥犯監斃餘令開釋希圖　案六年八月內藩司將軍員父押逼令清解任內　欵並前儀徵任內捐欵督撫亦即叅追伊念被刧洋錢乃徵存地丁兵發後衙署未修帳房即爲縣庫與徵收未寄庫者不同查律案應得免賠免　是以逃押來京瀝訴等語餘與原呈大略相向臣等查該革買唐葆元呈稱伊在高淳縣任內被匪黨搶去洋錢當經通禀嗣將窩家陳秉河等先後緝獲該府等希圖消案去年 
八月間該藩司將伊父押令清解認內欠欵並前儀徵任內捐欵該督撫亦即叅追伊念被刧洋錢乃徵存地丁應得免賠免議等情案關呈訴寃抑是否屬實謹抄錄原呈恭呈　御覽伏乞　聖鑒訓示再據該革買結稱遣抱告在步軍統領衙門呈訴一次　咨兩江總督查辦合併聲明謹奏奉　旨巳錄○○都察院左都御史臣宗室麟書等跪　奏爲奏　聞請旨事據寄居安徽氏人舒運林以恃勢殃民歐斃二命等詞赴臣衙門呈訴臣等公同訊問據舒運林供年五十三歲河南光山縣人寄居安徽廣德州緣身於光緒六年七月間同雇工曹大喜　建平縣屬向林宗懷等索欠伊等恃惡黨李三俊之勢不但不給錢文反將身毆打並將曹大喜打死身赴建平縣　騐傳到毆身之林宗懷供大喜是林宗懷鋤傷身死填格錄供在案李三俊內外擺佈誣身謀害縣王府身嚴押被役等迭此索詐　等並將身舖抄洗一空由州控批飭究辦本年三月十五日夜三俊糾人持械擁到身家身見勢兇逃跑身弟運賢　及　脫身次日回家只見血跡屍毀無存情迫來京瀝訴等語餘與原呈大略相同臣等查該民舒運林控稱伊於光緒六年七月間同雇工曹大喜向林宗懷等索欠惡棍李三俊等將伊毆打並將曹大喜打死伊赴縣報驗李三俊內外擺佈誣伊謀害該縣將伊嚴押役等迭次索詐上控批究本年三月間三俊又糾人將伊弟戕害屍毀無存等情控關惡黨肆害索詐縱兇如果屬實亟應嚴究謹抄錄　呈恭呈　御覽伏乞　聖鑒訓示再據該民人結稱在巡撫衙門控告一次並未親提合併聲明謹　奏奉　旨巳錄 
[浙省撫轅抄] 　○六月十一日補用同知楊斌禀知　藩司委覆催青田縣地丁銀兩　叩辭 
[蘇省轅門抄] 　○六月十三日通判朱瑞銷胥門盤查兼夏防差　王芝蘭辭附南匯查驗積穀倉嚴差　朱江禀知本日到胥門差差兼夏防差　同知李福冕禀知奉委催提蘇屬各縣海塘工費差即辭　○十四日奏補徐州府桂中行回皖南保甲局務 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
