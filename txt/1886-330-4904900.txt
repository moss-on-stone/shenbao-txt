# 1886 - 330 - 4904900

 

Page 1

 
 
[招股石印阮刻十三經注疏并校勘記] [  點石齋主人代啓]  
　　儀徵阮文達公巡撫江西時重刋宋板十三經注疏書凡四百十六卷後附文達自著校勘記庋其板於南昌府學中此書由元人明遞　修補有　板有明監板有汲古閣毛氏板輾轉翻刻訛謬滋冬阮刻旣出爲士林所推重其中卷數集數行數字數記載詳明俾後人爰知所自惟　阮刻距今已越　十年難保無潦草翻刻者轉有魚目混珠之憾春及軒主人藏有初印善本不自私　特倩點石齋以石印法縮爲巾箱直行本紙取潔白字益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此精校精印便於取携之縮本似於篤志芸　者實有　益但工本較鉅書成須每部洋廿元可售現擬招股開印酌定每部洋銀十二元願附股者先繳四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房鎭江祥泰當石門城寶成當海甯城謙吉當蘇城宏豫錢庄揚州申昌號同文勝記杭州申昌號躉售向法馬路南申昌　議 
[開印資治通鑑告白] [  點石齋主人啓]  
　　天台胡注資治通鑑二百九十四卷附釋文辨悮十二卷本齋四處搜求覔得元刋本不自私秘願公同好業已開印並不招股期明年四月出書分釘二十本外加錦函定價每部十二元如有惠顧者請至本帳房取閱樣張可也此佈 
[重印螢窗異草初集出售] [  申報舘主人啓]  
　　本舘所印之螢窗異草計共三集其初集現已售罄而購者仍接踵而來是以重付手民仿照原本排印茲已工竣每部仍訂四本計價洋二角即日出書發兌處悉遵舊例 
[論開礦實爲當今急務]  
　　自鴉片流入中國不論貴賤賢愚大半受其陷害中國受其害外洋收其利計通海舶以來銀錢之流入外洋者不知其幾千萬億誠爲中國絶大漏巵然至今日則中國之漏巵正不僅鴉片也卽如煤鐵兩項亦往往購之於外洋核計近年各處輪船及製造局所用之煤用中國礦煤者少而向外洋購買者多造船所用鐵板鐵條及製砲所用精鐵尤不能不購之於外洋有此二項銀錢之流入外洋者每年當亦不少年復一年竊恐外洋日以富中國日以貧甚非　之得也欲銀錢之不流入外洋則必不向外洋購煤購鐵而後可不向外洋購煤購鐵而仍以煤鐵供行船製械之用則必開礦而後可近年中國開礦辦理得法者固有而一敗塗地者亦復不少推究其弊實由經理之不得人耳西國之開礦　固亦招集商股而經理之人無不實心辦事以期於必成中國所開諸礦有未能得法者良由經辦之人陽以招股爲名陰以漁利爲計股本旣集且不暇問礦之果可開否問礦之果可獲利否而惟揚揚焉以鋪張門面爲事聲勢顯赫偶一至局 
者總辦也安坐局中飽食而嬉遊者總辦之親戚子弟也恐衆商之竊議其後於是聘一礦師入山涉歴數處以掩帥於一時實則機器未購山地未開也卽僅開一二處或以無所得而止或以經費不敷而止此時添招新股則衆　旣已　騙於前安肯買股於後官有督辦之名而無督辦之實亦惟坐視其廢壞而無從爲之補救此近年諸礦之所以不可復問也然使鑒於諸礦之失而遂謂礦不可開則又未免因噎而廢食富國之計無過於開礦誠爲不刊之論惟須擇給　可告之人以爲總辦總辦得人則局中自總辦以下凡爲總辦所任用者無不得人如有一二因循怠惰者　時斥退另擇勤能之人以承其乏其餘閒雜人等及一切浮費浪用尤必裁汰净盡如此則庶務畢興而銀錢不致浪擲矣然後　以精心持以定力窮年累月期於成功而後已西國之礦師雖能辨識礦苗之所在然亦未能確有把握如開挖礦地十處其中未必皆有煤鐵卽有煤鐵而質性不佳不合上等之用其産上等煤鐵者則十處中不過二三處而已若開一二處不見煤鐵便有廢然思返之意不復以開挖爲事則利之棄於地者多矣西人之精於測騐者每言中國十八行皆　有礦苗而以浙江江蘇安徽等省爲尤多方今國家籌辦海防勦除積匪購造船械每歎費用浩繁方且孜孜焉以　源節流爲先務節流非一二端所能盡而開源則未有急於開礦者粤督張香帥深知開礦之利遂派幹員赴各處　　情形以便開辦以香帥之公忠體國知人善任必能斟酌盡善不蹈近年諸礦之覆轍此外各省正宜同時舉辦此處不成則復向他處開挖不爲浮言所惑不爲奸賈所欺安見大利之不可興哉西人辦事之所以能成者以其堅忍耳此最爲中國所宜倣效至辦理之法或官督商辦或改歸官辦所當因時而制其宜礦務之壞至近年而已極若仍招商集股恐衆商以前車爲鑒未必踴躍買股且商辦則利歸於商而於國家無與也不若改歸官辦之爲愈其貲本由官在公欵内籌撥俟礦中挖出煤鐵足供本省行船製械之用則卽以煤鐵價劃還公欵當無不可如本省不需煤鐵不妨運售别省收其價以還公欵亦有利息可獲在開辦之初原不敢望利息之厚然開礦則以銀錢用之於本國購煤鐵則以銀錢用之於外洋其洋害固自顯然向外洋購買煤鐵不過濟一時之用而在本國開礦則可以取之無禁用之不竭其得失又判然矣將來開礦旣有成效煤鐵所出必多不特足供中國之用而且可供他國之用則亦不難奪外洋之利權而歸之於中國矣要之礦非不可開祇視經辦之人何如耳天下事得人則理失人則廢豈獨礦務哉封疆大吏熊如張香帥之公忠體國者當不乏人凡有礦苗之地必將次第開挖則請以斯論爲先路之導 
[鄂撫履新]  
　　新任湖北巡撫奎大中丞自津沽南下其行程已陸續登報兹悉上月三十日下午憲旌已抵沙口所有迎接各員如撫中衡蔣撫右遊擊赫督左遊擊寳督右遊擊璞皆先啓行續有督中協周漢陽協樊武昌城守叅將常署武同知李武通判長漢通判趙署江夏縣龍署漢陽縣林均往迎接呈遞手版憲舟係大满江紅兩艘用兩官火輪拖帶是日防營與水師皆列隊江東漢口城外有升字營列隊江邊但聞礮響如連珠初一日正午憲舟抵關　臾傍岸各官迎入皇華館恭請聖安畢中丞旋坐八人轎由文昌門而進撫署初二日寅刻接印視事裕制軍及前任鄂撫譚中丞以至文武各官均往道賀譚中丞尚未赴粤現暫駐節望山門内公舘云 
[坐鎭有人]  
　　署理江南揚督滕茂亭軍門聞訃丁艱後松郡官塲接得確信云兩江總督曾沅圃爵帥以海　要缺未便久懸特委　寗督中協譚青崖軍門碧理暫署斯篆所遺督中協一缺調提標中軍叅將王叅戎有圭署理所遣提中軍篆務機調楊叅戎文彪來松瓜代云 
[兩賢濟美]  
　　川南督銷局現以譚觀察任其事此已列報兹得湘中人語謂前此總辦局務者爲許佛珠觀察 
 
 

Page 2

 
 
布置井井若網在綱今以調省另有要差而以譚信渠觀察代其任譚君一循許公之成法無異蕭規瑞守識者謂兩賢濟美局務之興可預卜焉 
[鶴市餘談]  
　　魁文農太守接奉憲檄籌辦直東賑欵前月之杪率同三首縣邀請諸巨紳齊集元妙觀會議潘彭吳顧各紳皆至焉聞太守之意擬於田租内每畝酌派米一升房租則每月酌提若干其田租由各州縣生收漕米時按數帶收恰好今歲田租較上年大有生色與之者惠而不費受之者感激靡涯誠良法也○附郭一帶當全盛時花月樓臺如鱗之次一經兵燹盡成瓦礫之塲有某甲就其處購得空地十餘畝攘之剔之度爲園圃更搭就茅屋數椽徧植桃梅桑柘之屬鬱鬱葱葱識者咸指爲幽人之宅云 
[邗上官塲紀要]  
　　十月二十九日寳應縣杜明府法孟抵掦公幹○三十日運轅牌示准補石港塲大使常喜飭赴新任廣西邊防營務處候補知州湯剌史似慈過揚○十一月初一日宣仲飛分轉銷通泰查鹽色差巡檢謝鹺尉詒榖起程到揚趙鹺尹爾旅辭赴栟角稽收差是日前四川總督丁稚簧制軍葆楨之靈柩過揚闔君文武均至靈前叩奠車塡馬溢殊形擁擠接辦揚城保甲趙小溪觀察濟川於初二日卯刻任事官紳往賀爛其盈門濟濟蹌蹌頗極一時之盛吳吉甫觀察交卸保甲後卽日乘輿至各處辭行聞已料理行裝雇備船隻日内卽須起節赴省 
[邗江贅語]  
　　有甲乙二人在馬神廟前各逞辯才互相嘲謔甲出數寸長之利刃戲向乙胯下擬之曰汝敢再逞詞鋒吾卽以刀鋒嘗試矣乙不及防刀尖已入肉寸許負痛狂叫登時暈倒涔涔血水衣袴皆紅當卽舁入廟内由甲赶急覓醫敷治是誠可謂惡作劇矣○新城板井地方某姓家生有一子甫及六齡寵愛若掌上珠時時不離左右一日由傭婦挈至門前嬉戲傭忽腹餒入視午炊纔一回首子忽不知去向某姓悲悼非常責令該傭交出傭無可爲計終日哭泣四處找尋嘗泣訴於人曰小主如不得吾亦不能生矣聞者憫之 
[鄂渚官報]  
　　十月廿三日署沂水縣劉翰翔赴任禀辭候補縣何葆修奉委赴宜城提京控案赴兩院禀知新選荆州府理事同知聨興來省禀到候補縣徐鼎臣奉武昌府委提崇陽控案人証禀辭本任黄安縣黄陂站巡檢蕭一錦奉漢陽府委赴黄石港採辦紅石候補巡檢馮億奉委帮查崇文三四鋪差二十四日新選廣東廉州府靈山縣查榮耀由山東赴粤來省禀到二十七日禀辭候補巡檢勞啓佑奉臬憲委留查保安門差二十五日候補縣李觀濤奉漢陽府委審案件另補州燕永烈奉委暫行代理北河口厘局謝委改指湖北試用知府松麟由江蘇廻避來省候補府經歴周文驥奉臬憲委帮查仁壽一鋪差候補巡檢謝銘功泰臬憲委調查仁壽一鋪廿六日准補宣恩縣楊壽昌奉藩憲委解荆州將軍養廉等銀二十七日候補巡檢李德悅奉漢陽府委赴沔陽州查拿私錢安徽候補典史毛祥翥自甯遠起服來省禀到籖分四川直隸州判晋鏞章由京朝考來省禀見赴四川藩憲牌示江夏縣金口巡檢員缺飭准補之俞壽赴任圻州州吏目事務詳委補用巡檢謝含春署理二十八日新選湖南石門縣劉朝陽來省禀到卽用縣傅爲霖奉藩臬憲會委武昌府讞局額外學習候補縣陳彦綬禀見奉粮憲委赴蒲圻催漕並奉武昌府委會同江夏縣歲修隄工候補縣何逢孫大挑縣郝鳳林俱解九批京餉禀見准補廣濟縣馬口巡檢和雲漢禀辭赴任候補同知徐敉奉委解荆州漕折銀兩孝廉方正知縣藍佩青奉臬憲委赴沔陽州會審案件二十九日卽用縣回長廉候補縣姚庭煇雷裔昌俱奉委武昌府發審局額外學習候補巡檢張景栻奉漢陽府委赴漢川查禁私押藩憲牌示黄梅縣丞員缺詳請以海防新班先補用縣丞洪書黼咨補 
[營口雜聞]  
　　前述海城縣印子峪佛爺溝地方因爭山廠致朱姓合堡被八大會中人焚殺净盡前任海城縣張省吾大令辦理不善經大憲撤任另委奭剌史召南接署朱姓兩次上控均經大憲派委妥員查辦事已經年案仍未了此次又經京控某御史更封章入奏奉上諭派軍督府尹會同查辦大憲奉到上諭又委厘局委員曾署復州知州之潘佐軒司馬查辦想朱姓久已寃戴覆盆至此始可昭雪也○上月二十日午前道憲率同馬司馬親詣水雷營演放水雷耿鎭軍及喬張二協戎金游戎皆在營中陪侍○某妓向貨郎小張購手帕兩方告以錢同海卡倫差役劉某付給閱日小張向收是欵劉靳不肯付小張索之急以致口角互毆劉恃有護身符扭小張至卡倫揑詞訴諸門丁請爲收押小張不服大肆咆哮門丁見勢不佳暗令他人釋出小張曰旣蒙收押非到堂不能去也門丁不得已令劉如數還錢爲之賠禮事乃得了○近日輪船之赴烟臺者絡繹不絶每天開放搭客必多至三四百人 
[拿獲拐匪]  
　　粤友來信云日前佛山新涌口廣州府税廠查得連州貨船内載有男女童數口形跡不無可疑委員因飭將船扣留扣住拐匪陳廣業符亞蕋二人解省訊辦其船戶訊係無于從寛省釋貨物亦一并給還 
[百粤官抄]  
　　督轅牌示廣西慶遠協副將缺以補用副將董履高請補羅定協副將缺以督標中營儘先　將江志請補水師提標中軍叅將缺以奏留廣東差委儘先副將黄金福借補平海營叅將缺委儘先遊擊方沿署理水師提標中營叅將缺委海門營叅將可長清調署藩　牌示新寗縣魯宗頲禀求交卸遺缺委候補縣余澍疇代理電白沙㙟司杜恩培連平州上坪司周葆寅均飭回本任鶴山藥逕司缺改委署上坪司程起雷調署崖州吏目缺以化州梁家沙司趙從芾升補十月十三日鹽經廳趙爾豐赴撫轅禀謝委會辦公所事務補用鹽大使李嘉禧禀知委解餉往瓊州十四日從九品郭文彬起服禀到十五日補用通判朱爾田禀謝行知開復頂戴未入流張垣福禀知接辦保甲差十六日曥收摥諸鈞禀知札委接辦東關督配事十七日委署肇羅道施在鈺禀知交卸魚雷水雷局事務起程赴任擇二十四日接印十八日試用縣沈麟書謝委兼辦厘局銀庫事補用同知閻維周禀辭往查惠州白沙蠶繭厘金十九日候補鹽運同陳耀先禀知委帶抽土絲緝捕經費二十日候補府薛禀知奉委會同南海縣營查辦匪鄉並發下辰字大令一枝二十一日奏調廣東差委補用道王葆辰禀知由閩齎咨到省二十二日卽補縣李荆門隨曾侯由外洋回禀到大埔縣楊維培仁化縣陳禹年卸事回省禀到二十三日准補陽山縣徐沅禀謝飭知嘉應直隸州同易星禀到調來騐看大挑知縣王琦藩禀辭往石灘行營審案試用通判任玉衡禀銷惠州西湖工程差二十四日補用縣周炳駿解第一批沙田經費銀兩回省禀到補用通判許培楨禀知委開立廉州礦務局差 
[温州雜錄]  
　　温君新到一福建戲班十月十四晩在百里坊石埠廟唱演夜戲突有流氓多人在戲房中滋閙遂相爭毆班中人俟流氓去後卽將廟門關閉嗣因有人入廟欲取香爐班中人言語不通又復齟齬各伶少年喜事咸從臺上躍下將看戲者亂毆受重傷者數人其他頭顱出血身受木棍傷者實指不勝屈是夜受傷各人及班内被傷脚色均赴官請騐當經周邑尊及吕别駕飭值日差前往彈壓並諭赶緊理處嗣議該班罰戲一臺酒二席又以花紅菓會向地方各首事與受傷各人服禮其事始寢城守戴都戎立卽出示此後不得唱演夜戲○温州張奎垣鎭軍請告終養已蒙俞允省憲已于十月十九日懸牌所遺温州鎭缺以瑞安協劉聨三署理所遣瑞安協缺以温標左營陳遊戎署理○十月二十八夜大南門外黄十山後某甲家不戒於火焚去平屋三間○督辦温處鹽厘總局彭太守夫人之靈柩于本月初二日搭江表輪船送回故里各處厘局委員陸續晉郡設猷祭送○前紀跟隨余順偷竊大荆粮廳海二尹洋三百五十元一節當經周邑尊提訊數次共追出贓洋一百十元李伯質太守以僕從肄竊此風斷不可長當卽札提訊問並聞此案牽連永嘉管班房范某在内故范某早作黄鶴飛去矣○温處道苑觀察首 
 
 

Page 3

 
 
次因公晉省已於本月初一日附江表輪船返甌是日印委各員均往雙門外碼頭迎接○温郡尼姑之多甲于他處究其實則皆借清靜道塲以遂其倚門賣俏之計前經張靜薌明府勒令還俗並將著名各菴堂概行拆毁此風爲之稍息近來故態復萌而城内之最著名者惟泗永堂前宫甲乙兩尼各流氓遂藉此爲索詐之計所望當道諸公復仿行張明府之成例則地方清靜而流氓亦可絶跡矣○初一日江表輪船抵甌知前次運滬之甌柑一千五百餘桶無人顧問各柑客遂不敢復販甚有已裝桶而退還者貿易之難於此可見○温郡向稱膏腴榖米極多卽使晴雨愆期收成稍歉而囤請尚多米價本難騰貴無如近來各處災歉頻聞各商人來温販運榖米出洋日多一日前月底榖價因之陡漲闔郡紳耆於初二日赴道轅具呈懇請出示禁止米榖出洋以濟民食不識苑觀察能否俯允也 
[湖水變色]  
　　西湖水秀山青甲於天下故昔人有鴨頭僧眼之吟緑水紅橋之句呼吸湖光飲山渌蘇子瞻豈欺我哉今歲湖中自入秋後潦盡潭枯而鏡面菱花頗似三月桃花浪有謂湖中多傾潑齷齪水如昔時傾脂河流香渠等處以致西子蒙不潔之羞渾不識廬山眞面矣以故飲渌者未敢輕嘗一勺近日城中各河道水亦漸泛紅色致城内居民咸不能飲和食德云 
[夜巡嚴密]  
　　杭垣今歲冬防十分嚴密每夜至四更時尚有武弁帶同巡丁向各烟館叩門搜緝查對門牌倘有容留匪人者卽行封閉衞中丞猶恐夜巡員弁尚有倫安怠惰等情命製紅緑巡籖十八根後夜循環交遞文員則紅籖武員則緑籖於本月初一日爲始其如何行法尚容續探 
[侯憲起節]  
　　曾襲侯定於昨日乘輪船北上已列昨報兹悉襲侯于昨午後二點半鐘時排道由天后宫行轅至小東門外招商局金利源碼頭登海晏輪船其時該船上遍扯五色旗幟其船頭船梢頭桅二桅則扯龍旗臨風飄颭道營廳縣英法會審印委各員及製造局總辦聶觀察等均先在輪船送行忠信兩營蘇松太道親兵護軍營提右營各隊大旗自新開河橋起至天津碼頭均在馬路兩面排班伺候憲節到時均　迎其各營洋槍隊均排列江干襲侯登船時施放排槍三次各官先後呈遞手版一概免見衆官告辭惟龔觀察往英領事署復到船會晤襲侯不知何事也觀察旋亦　别乘輿回署海晏輪船卽於三點半鐘時起輪鎗隊放鎗恭送浦中各國兵船亦升砲以送各營隊伍一律跪送至襲侯之瀛眷聞改於十三日遷入新屋云 
[酒國長眠]  
　　前晩黄昏時有一人手携紙燈彳亍至本城喬家浜口小遺一不經心翻墮河内當經旁人援起則已一息如絲越片時氣卽告絶旋經該處二十鋪地甲查得是晩某姓家因有喜事雇死者傭工殆事畢歡呼暢飲深入醉鄉眼花撩亂之中不覺失足顚墮麴生之害人眞不淺哉至次日由家人備棺收殮 
[入宫不見]  
　　前紀王維榮等四人投英會審署控職員朱析卽朱子規以引見爲名借去洋銀四百二十元經蔡太守送縣訊供交保云云兹悉朱住浦東爛坭渡曾娶該處某孀婦之女爲室燕爾新婚爲時未久卽向妻母借去洋銀六百元近來案發爲妻母所聞以朱慣作騙人伎倆恐難爲半子之依卽將房中所有搜刮一空貿貿然挈女回去迨朱回家則妻已不見詢知情節旋向妻母理論妻母置之不理朱遂投縣控告云 
[失物請緝]  
　　前日有由蘇來滬之楊某在虹口怡和碼頭搭福山輪船赴粤鋪盖箱籠均已上船楊持水烟袋換水忽然失去白皮官箱一隻内有銀洋翡翠玉器及某學臺之信件告知船上買辦稽查無着楊因此不能動身將其餘箱籠搬回而將所失之物開單報捕請緝 
[人銀並保]  
　　茂生洋行控元豐洋貨號之陳吉生定貨不出斷償虧價銀三百五十兩等情曾列前報兹因陳吉生延不繳銀由茂生行投美領事署催追易繙譯復據情照會蔡太守飭差傳陳到案着令人銀並保 
[英界公堂瑣案]  
　　奥國人利惠琴稱失竊皮衣值洋七十二元並無外人入内顯被侍者羅啓順行竊請爲追究羅供被欠工資向索不付反被誣竊蔡太守以該西人旣隷奥國飭將羅交捕俟禮拜六會同奥領事訊問○華捕稱竊犯楊阿生奉發捕房管押二月在做工時脱逃今得緝獲蔡太守商之易繙譯判楊照原斷補押期满再押七天以儆○王阿進稱失竊木板五塊報捕緝獲人贓請爲究辦蔡太守判將該竊王阿生管押一月贓給領○包探顧阿六稱王阿才竊自嗚鐘一架言已質錢又將質票賣與沈阿裕及傳沈則稱出錢二百文買票業已備本贖鐘轉賣與他人無從起贓故將王沈一併送案王認竊賣票與沈沈又稱未買王票蔡太守以沈旣在捕房承認買票豈容抵賴沈堅執如前太守隨飭該包探將王沈一併帶回查明再訊 
[法界公堂瑣案]  
　　廣東人羅玉田稱買米七十包裝廣利船載赴廣東裝畢有扛梨这人將我碰撞爭論間伊等多人將我打傷并將身畔之洋六元打失因鳴捕拘到兩人劉國良供在十六鋪内正泰水果行爲夥羅在跳板上跌仆謂是出店孫理才所碰將孫掌頰以致面唇腫脹趙阿根供伊等相打時我不在塲因貨多託大順行出店孫理才相帮打架亦是大順行中人太守着傳孫理才果見面唇腫脹太守謂兩造打架均有不合惟羅失去洋六元自應賠還劉辨其無洋太守着查明候辦且劉等店在十六鋪内應須交保着先將劉趙孫三人帶出又詰羅玉田洋放何處答稱放馬褂袋内係託人寄回廣東者太守謂信在何處羅又改稱因買零碎物件寄去太守着退去候示○昨報紀某甲被一婦扭送一節甲卽胡阿狗昨經捕房解案據供引翔港人在踏布坊爲夥現在生意清淡向母索錢數百文做小生意翁太守問其母到否法包探稱未到案太守著將胡管押候其母到案再核○昨報有兩人在飯店肇事一節捕房將朱順才朱瑞昌解訊飯店主孫阿大偕夥戈阿林戈楊氏訴稱在小東門外開長興飯店昨晩有四人來吃飯喚我熱酒嫌冷遂卽爭吵彼等將戈髮辮拉住毆打又打毁物件開單呈閱翁太守詰之兩朱據供撑烏山船到飯店時先有一友在内嗣因友人打架我等被拘毁物現願賠償太守着法包探帶戈阿林至醫院看視傷勢如何再核兩朱暫押明興押店夥翁永興控郭喜順剥衣竊洋一節因郭供翁欠陳阿六洋而翁又稱洋從榮興押店取來故着法包探查覆吊流水簿昨日據法包探　稱明興從未向榮興收洋惟翁永興有衣服在榮興託賣計洋四元此係月底之事質衣則在初二日查有芹興烟館是日有錢四千零換洋四元至陳阿六流水簿並未取到翁永興供實有洋四元向榮興取來經付之人現在虹口太守謂要一人承認亦是易事然總有帳據亦着檢呈陳阿六之簿據不足爲憑如果欠洋自應理索何得剥衣着將陳阿六郭喜順兩人交保候查○前報列開恭泰烟館之粤人王宗廉在小東門大街被族兄王南海持刀行凶一節王南海至今管押捕房昨日解案太守謂爾雖爲恐嚇起見不是有心將人戳死究屬不應爲而爲着責一百板 
[書潤助賑]  
　　啓者上年蒙張緑初先生慨念災區將潤筆捐助求書者絡繹不絶今又俯賜　慈允書字件照例减價悉數移賑以一月爲期如欲得墨寳請至敝所照掣收條計開堂幅四尺六角五尺九角六尺一元二角横幅同條幅四尺三角五尺四角五分六尺六角匾額五寸見方每字三角七八寸每字四角二分一尺六角一尺三四寸九角一尺六七寸每字一元二角正上海三馬路陳與昌協賑公所煦元謹啓 
[奉懷夢畹生]  
　　君是天生第一才胸中不着點塵埃離騷哀怨西崑艶齊赴黄荃筆底來韵事流傳歇浦多雙鬟曾爲唱黄河何當飛絮春深候來聽旂亭一曲歌[  天香深處客草]  
 
 

Page 4

 
 
[贈張少蘭校書卽呈少粟仁兄指正]  
　　自慚羅隱未成名一見雲英尚有情對鏡劇憐香影瘦棗花簾下喚卿卿歴賞名花我較多瀟瀟暮雨又聞歌低聲部道郎歸否淚滴紅冰可若何[  評花品月館主稿]  
[題美人圖錄請高昌寒食生顧悮]  
　　浣溪沙倚遍闌干鎖黛螺蠟花如涙滴荷不勝惆悵待如何紅豆相思春已老碧蕪如夢雨初過閒愁無計諱鸚哥○柳梢青蠣殻牕明夢痕留蝶睡味憎鶯櫊下琴心圍將帶眼一味凄清紅心枉自盈盈更誰惜烟飄露零空谷笞深荒江月冷等是傷情○清平樂齋壇畫靜满地疎松影驀聽一聲花外聲驚得胎仙夢醒金丹餌後肌香烟裾霧袖飄揚願得騎　紫鳳明月飛度紅墻○賣花聲蓮步故遲遲團扇輕持流螢小撲下銀墀說與月圓三五夜莫悮芳期掩卷倚罘罳瘦損腰支不分明處有誰知只恐秋來風似翦易觸離思申左夢畹生 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[武陵同年以帙至則倚雯樓主所圖小花五丰容泥人衫屧絶古水禽一啼幽花爲春坂田理踰谿壑嫵絶若木俶墜霏烟于于奄流南隅襦尊拾歡異鄉樛蕭乃愜信愫檠促夢黯稱意圖之僕良蹶歈亦寓觀感]  
　　三神山自交西舶一樹　羅度海來猶帶元封舊花影晩風吹榜漢王臺一别時易作沃沮夢淪落桑條十八年省識東風無限意畫圖昨夜影纏綿乙酉武進劉毓麐作於江寗○題東瀛女子小花小影爲倚雯樓主作慧　製就相思字高屣豐鬟獨立時風定夫愁鶯語澀分明眼底是天涯海西稽首懾鯨波徐福高風奈遠何莫怪衣冠狼籍甚搏桑東去女郎多乙酉孟秋蟄菴漫塗○爲倚雯樓主題小花小影寳髻雲鬟宫樣妝亭亭濯秀麗朝陽叢臺宴罷廻風引郤望三山作故鄉愁儂北去夢東歸花落尊前黯舞衣終古茫茫惟碧海神田山色女郎磯乙酉九月鍾倚裝 
[讀惜花外史秋懷四章不禁有同情之感漫賦兩律錄呈點鐵并乞高昌寒食生正]  
　　聞道龍頭屬老成知非五十負平生江流萍梗飄無定露冷蒹葭聽有聲入世鵾鵬堪與伍營巢燕雀莫相驚天涯落拓悲游　肝膽何人爲我傾男兒有志百無成况直秋深感易生鴻鵠摩大啼月影蛟龍咽海壯潮聲菊花冷落容光減梧葉飄零歲序驚舊恨新愁抛郤去二三知已酒同傾[  夢髯居士甫草]  
[小詩作贄錄贈小藍田懴情侍者并求玉和]  
　　天留艶福餉書生畢卓於今有替聲一代風流蘇學士千秋詞賦馬長卿無窮企慕無窮意萬種纏綿萬種情聞說花前清夢好可能平視到傾城[  梁溪瀟湘館侍者瘦鶴拜稿]  
[梁溪瀟湘館侍者鄒翰飛茂才枉顧寓齋并示佳什謹步原韻以答盛情卽請夢畹生政刊]  
　　巾車過訪快平生擲地詩成金石聲摘艶薰香荀奉倩曉風殊月柳耆卿梁園結客新知已海屋司花舊懴情剩有珠遺滄海裏相期聨袂覔傾城小藍田懴情侍者魏塘畢以堮玉洲氏稿 
[小詩兩首塵醉墨生正和]  
　　塵海欽才望難援海上琴詩壇誰抗手天壤比同心萍絮因緣阻文章涕淚深相思不相見何處得雲岑竟慰欽遲願相逢一鼓琴風塵雙鬢影湖海廿年心末路飄零憤他鄉契合深天涯卽咫尺此得證苔岑[  同鄉弟瘦鶴鄒弢拜稿]  
[贈惜餘春館主人湯翠吾錄事呈請小藍田懴情侍者醉墨生夢畹生揖竹詞人問梅山人同正和]  
　　綺夢癡情一例灰荒江倦眼障難開如何鸚鵡多饒舌謂舒少卿又問紅樓失節來輕於飛燕豔於仙小翠腰支廿五年願拜花神酬錦字茜紗廚裏得卿憐雲和斜抱試登塲一曲清歌繞畫梁我是揚州狂杜牧護花無計慰紅妝[  梁溪瀟湘侍者獻稿]  
[懴情詞并引菊瘦梅肥之際輕寒薄煖之天枯坐小窗正悲往事適夢畹鷗所同顧荒齋邀作汗漫遊遂携手至華總會品茗登樓見一美少年拱立相迓葢桐蓀詞友方自蘇臺回執手寒暄見其皎如玉樹臨風容光煥發乃相與擒龍團品雀舌與玉川公子爭風流佳話忽南蘭陵惆悵生自外來共坐傾談詢余小藍田舊事并問懴情二字有所指乎賦此荅之并乞夢畹鷗所惜紅芷厚諸同人賜和]  
　　斯世何嘗有薛濤柔情都半笑中刀悔尋月窟秋來桂羞看元都去後桃壯志獨摩三尺劍雄心不讓五陵豪從今莫問藍田事且向壚頭醉濁醪署離恨天多愁司使小藍田懴情侍者田二草 
[上海四馬路文報局内恊賑公所經收賑捐十一月上旬清單]  
　　初一日蘇垣文報局募第四十二次賑捐趙錫銜超度麟兒以資冥福洋二十元汪耕蔭收租棧開傏席費移賑十元王保善士十元顧恂甫二元○武林渤海氏保女病速愈合家平安四十元杭城宋椿伯善士祈保室人産後安健百病消除二元楊禮卿翁求陔嗽速愈五元○江册九江寶源生募少記一千敬記四百坦記瑞記方永成公記四戶各二百寶字二百七十李康齡胡延年敬記穉記鴻記羣記榮記維記八戶各一百有心無力氏二角實收三元二角○初二日常熟陸亦政翁交來不留名十元吳樹懋翁交來趙壽山堂九八半它平銀十兩字林滬報舘交來悔初子壽筵移賑以答諸君造福聊申鄙悃洋四十元又求　幃康健合宅平安六十元春生鑑號交來金陵恊賑公所募第四次英洋一百五十六元銅洋二元錢三百八十六細戶另登○江册求安張善士十元浙江胡墅厘局募陳銀加拳富郎局小雲季鳳章齋青鄉陳子貞六戶各五角王姓李德記二戶各四角孫明祺李子氏吕仁記吳德倍四戶各二角陳和生趙子記錢子明隱名氏趙隆興黄子和張金王子仁陸念椿胡萬昌無名氏十一戶各一角不具名三角實收洋六元泰州陳寶晉善士四元又錢一百嘉興申昌號募王福昌三元江願學英一元又銅洋三元楊洪昇王日興七房二戶各一元王壽昌王芷紋二戶各五角王漱石王美棠合助五角王吉昌王香圃王愼餘王槐卿王古道王懷廷王揖階王際清王念生王幕生王揆生王度生王養先十三戶各一角王言昌王守爵王守先王先敬四戶各五分實收洋九元銅洋三元廣成昌四元五角又募鍾禮田四角鍾槐光一角○二天共收三百九十一元銅洋五元小洋十二角九八半它平銀十兩錢四百八十六 
 
 
