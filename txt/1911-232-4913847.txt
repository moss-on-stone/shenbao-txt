# 1911 - 232 - 4913847

 

Page 1

 
 
   
 
 

Page 2

 
 
   
 
 

Page 3

 
 
上諭 
[七月初二日内閣奉]  
　　上諭甘肅新疆伊塔道員缺着潘震補授欽此監國攝政王鈐章奕劻那桐徐世昌署名 
　　初二日召見内閣總協理大臣傅增湘交旨 
[閠六月二十五日欽奉]  
　　諭旨内閣會奏請裁各省府治首縣併歸該府直轄提取原有欵項設立地方審判廳以飭民冶而重司法一摺著依議欽此又奉 
　　諭旨内閣奏改設内閣官報以爲公布法律命令　關酌擬條例繕單呈覽一摺著依議欽此又奉 
　　諭旨度支部左丞陳宗嬀等奏爲已故裁缺陸軍部郎中馬毓楨之妾烈婦焦氏仰藥殉節懇恩旌表一摺著准其旌表該衙門知道钦此 
評論 
[論鹽政處改鹽法院之失當平安]  
設官分職。所以爲民極也。官制淸則民志自定。自後世以官爲養人之物。故其制冗亂。其職混淆。其司則在可有可無之列。而其職則在駢牳歧指之間。如今日鹽政處之將改爲鹽法院是也 
　　鹽政處之設已屬贅旒然猶得曰此非國家經久之制。一二親賢大臣。體國之公忠。憂時之至計。取中央集權之制。爲淸釐積弊之謀。固不當遽以位置冗員目之。而今竟何如矣。一時之鹽政處。將變爲永久之鹽法院。所有各科員。一律改作實官。分爲三等。計一等十缺二等二十缺三等四十缺。此外尙有書記四十員。并定暫行章程凡被調人員。一律仍留本衙門差缺。嗚呼當此憲政進行之時整飭吏治百度維新。朝廷立一司。分一職。宜汲汲焉循名核實爲事擇人。而不當借爵祿之廩餼。爲私人之位置以可已不已之冗官。享攝事兼銜之榮譽。即曰淸理事繁。責大任重不可不特設一處以爲會歸中央之地。夫亦蕆事而撤除之自已耳何必又改鹽法院爲 
且以國家定制衡之。鹽者地產之一種。自朝廷設立農工商部以來此項官山府海之規畫。久已屬於農工商部之範圍。而非度支部所當置喙者矣。在昔六官分職之時鹽固列於司徒之職掌。而今度支大臣。筦財政之出納。農工商大臣司地產之盈虚。此固列於殷官分職之大綱。而非可以或淆者也。在昔澤大臣之總司鹽政。説者已不免有攬權之疑。然則此次改爲鹽法院後。其將屬於農工商之屬官乎。抑仍爲度支大臣所遙制乎。此亦今日改革官制上一問題也 
或曰今日之駢牳歧指。各官。亦孔多矣。何獨責一鹽法院爲。雖然天 
 
 
 

Page 4

 
 
下事與其成事而説之不如未事而預言之之爲愈也記者不敏竊敢附於芻蕘之獻以告今之改革鹽政處官制者 
專電 
[電一北京]  
　　赴俄修約陸專使電奏修約爲難彼國對於我國在東三省之主權及各項政治設施限制甚嚴請示辦法奉旨着嚴切爭持母稍退讓 
[電二（北京）]  
　　外務部奏川省及各省禁種𦉍粟成效若何請派員� 
詳查如磪已凈盡卽遵約要求英國停運印土 
[電三（北京）]  
　　廿督長庚電奏武威肅淸情形并擬善後辦法六條又某屬因禁種　粟糾衆抗拒已派精兵往𠞰拿獲二十餘人稍懈即釀奇變奉旨着該督相機𠞰撫母� 
得慘酷並着剴切曉諭 
[電四（北京）]  
　　新疆巡撫袁大化奏新省款絀請緩設巡警勸業兩道一切事宜暫歸伊塔道兼管 
[電五（北京）]  
　　内閣慶總理議定廳丞薪水年八千金廳局長五千四副四千將宣布 
[電六東京]  
　　西八月二十五日日本内閣會議之後桂内閣决議辭職政友會首領等急速回京 
[電七（東京）]  
　　日本富商三井八郎二郎藤田傳三郎鴻池善右衞門 
住友吉右工門及郵船會社長近藤廉平皆列華族爲男爵 
譯電 
[電一（倫敦）]  
　　法國國會海軍股員呈遞報告力請鞏固海軍艦隊並獻議每年添造改良奪雷諾脱式單戰艦兩艘至一千九百二十年爲止並大增魚雷艇海底潛行艇共需經費英金六百萬磅 
[電二（倫敦）]  
　　斯丹達報接澳洲曼爾巴恩消息謂澳洲防務大臣批亞斯君已與外務大臣裴乞納君游日歸來據稱未見日本有仇澳之徵象 
[電三（倫敦）]  
　　據葡京里斯本電稱馬里阿萊巨君已選爲共和政府總統 
[電四（栢林）]  
　　暹邏皇之弟松克那親王桑姆特趙方買希杜爾已入德國海軍 
[電五栢林]  
　　俄國駐波公使聲言如波斯政府能以築造鐵路及大道之權讓與俄國則可將廢王穆哈默德阿里引回俄國 
[電六（柏林）]  
　　前有德國工程司里區脱在土耳其被拐近經查獲所付之贖身款共合土金四千磅有奇 
要聞一 
[會計年度與陽歷]  
　　會計年度各省督撫大都主張七月其主張正月者僅江督一人其主張四月者則有三四人以直隸爲最著其理由則全根據於國會期限其意欲以正月爲召集國會會期而以會計年度與國會閉會緊相銜接上月二十四日度支部財政研究所假幣制局大開會議决定以七月爲會計年度由度支部交付閣議並舉定財政處總辦施愚繕具説帖説明廢閏理由同時交付閣議查度支部所以以七月爲會計年度者因吾國海關釐金皆以每年六月結解爲國庫收入豐盛之期故以會計年度緊接其後而將來國會期限即因此推定之 
[滇督商議官制之意見]  
　　内閣電告東江鄂滇四督派員赴京商議外官制並先抒意見各節滇督前擬派熊笵輿來京現以道途遙遠派員爲難且即派員來京遇有疑難之處仍須往返電商不如由滇直接反爲了當至意見則去歲各督撫聨銜一電已具大意今仍主張自辟僚屬及佐治員至於邊地總督權限尤宜加重總以不受中央政府牽制方爲正 
 
 

Page 5

 
 
lH>第一張第五版 
當聞已電復内閣矣 
[政治官報改爲内閣官報]  
　　政治官報腐劣已極每日報紙不過六頁而的載这摺件又無關政治現在印鑄局兩局長擬極力整頓酌改體裁增多頁數正名爲内閣官報凡法律命令均傲外國成例編定號數一律刊登已於上月二十五日將改良條例繕摺具奏聞其條例計共八條日後似可收改良之效但吾國政府瞻徇情面顧忌太多所有摺奏諸多秘密其發刊者大半皆例行公事卽如前日澤相叅内務府一摺中有某項浮冒若干等語指斥内務府舌蝕積弊甚詳上有月二十四日已由閣交政治官報刊登排印已就忽傳諭收回此摺以致官報局臨時拆板改登他稿如此則改良之説恐不易行也 
又聞學部唐大臣前以内閣决遷大學堂請將官報局撥歸學部作爲圖書室總恊理過 
亦以官報局改良在即該局房屋無多實不敷用因允以官報局改建圖書室而以大學堂東偏體操塲撥歸内閣以便建築寛大厰屋已由華閣丞與學部商安矣 
[李經羲亦有戒心]  
　　粤省暗殺事起謠言四布有謂粤省革黨已竄滇境潛圖起事者李仲仙制軍聞之大懼連日不敢見客即遇要公出外亦必令親兵數百人前後護衛以防遇刺近更照會法國官紳於滇越鐵道沿途車站來站來往客人加意偵查并飭鐵道巡警及巡防各局凡由河口來者宜先在河口詳細盤查搜索遇有形迹可疑之人卽行拿辦一面電告政府略謂現據密挆報告粤省亂黨竄入滇境希圖起事刻已與法領交涉凡滇越鐵路往來搭客應受中國警探之盤查並札飭鐵路巡警局嚴查搜索以防意外 
[留俄學生被殺之怪劇]  
　　上月二十七帝日國日報載俄京專電察哈爾領隊大臣峻昌之子瑞鎬前由黑省咨送到俄學習騎兵江蘇巡撫程德全之子程世模亦携眷在俄留學前日瑞鎬忽在程世模寓所被殺聞瑞鎬素行不端此次被殺係出於程世模之妻拒姦所致又有謂瑞鎬行囊頗裕其中不無謀害等情然以理度之程世模亦係闊公子豈肯謀財害命聞程妻頗有艷色前説或然歟詳情俟探明續報 
[整頓大淸銀行之手續]  
　　大淸總銀行及各省分銀行原有土地房產可以抵押借款之章程凡有不動產者如有紅契卽可持向銀行借款現在該銀行調查賬簿借出之款以不動產爲抵押者其總數已至四千二百萬兩小説 
[無名罪（十（無名）]  
　　遂念道。被告别人罪狀。念了題目又念罪狀的大略道。本年二月二十八日。早晨六點鐘時。及登街四十八號之商人旅館。來一馬車上有旅客一人。言明借居二三日。隨身並無别種行李。只小提包一口想係重要之物。載此旅客之馬車。係從。聖勒石車站。僱來。旅客年紀約近五十歲。身體高大。亦甚强健。然無兇惡之相。説話時雖用法。國話。然多外國訛音。據旅。客自言。姓烏得。北美芝加哥人。來法。經商者旅館主人照此記入。賬後。即領客人。至第三層樓上。擇一空房問合意否。客人答云甚好。遂入此房居住。主人將退。客人告之云。余連日路途勞頓。此時便欲暫時安息。如至中午十。二點。尙未起來。即命。館使。叫我一聲。因十二點後。有一紳士。須來訪我也。旅館主人。應命而退。至十一點二十分時。果有一客。來尋鳥得。旅館主人。卽領至。鳥得房内。兩人相談。約有半點鐘。遂偕鳥得出去。此偕鳥得出去之。客據旅館主人。認得極淸。便是現在被告别。人鳥得偕别人出去。至夜。九點鐘時。獨自回館。面上帶有酒容。上樓而去。至十點鐘。館中舊例。主人命管呈招呼館門。回房安歇。此時旅館中進出之人。甚多。管事。不能詳記。至十二點鐘。爲旅客閉門時刻。管事卽將電燈息後。巡視客房一周。檢視客人。是否悉已回房。巡至三層樓上鳥得所居之房。面前。忽聽洴然一聲。如人倒地。不覺驚駭 
收回甚少致受種種損失總監督葉景葵因議先將此項借欵停止凡土地房產一律不准抵押聞已由總行發電知照各省分行矣 
上海大淸分銀行總辦已派聶其杰其前總辦錢宗瀚調補天津分行總辦聶湖南人係已故浙江巡撫聶仲芳之子久居上海研求實業洞悉中外金融消長情勢經辦紗廠亦成效大著云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[海軍部之定艦談]  
　　字林報載前月二十三日北京通信云前星期内上間談論之諸要題其一即爲中國海軍部向德國定造滅魚雷艇兩艘一事此次訂立合同情節頗奇前數星期内外間謠傳謂中政府將向外國定造軍艦數艘或謂將定奪雷諾脱式戰艦兩艘或謂將定巡洋艦數艘議論紛紜莫衷一是而海軍部則不認有定艦之説其言似頗眞實不意海軍大臣洵貝勒忽至部中宣稱已决意向德國某公司定造滅魚雷艇兩艘此次定艦似並未商諸部中工學科員如定價合宜款能卽付則英國或他國自無拒接此項合同之理但以毫無工學智識之貝子竟聽其隨便定艦則殊可歎也下届資政院開議想必有人責問此事觀此無怪民間反對内閣 
位置親貴之不當矣據專門家云載重四百五十嚬每小時行三十二海里之滅魚雷艇每艘非六萬金磅所能築成承接此合同者想必另有用意也 
[間鳥又來大帮韓人]  
　　吉撫陳歙劍池日前電致東督趙次珊略謂間鳥地方於日前又來大帮韓人三百餘名大有久居之意應如何與日領交涉之處請示機宜聞趙督已電覆吉撫請其即與　領嚴重交涉云 
[騰越野匪起事]  
　　本年四月十五日騰越隴川士屬野夷何賴鄧廣興等在猪腰街販賣私鹽緝私營升余葆森往捕野夷糾衆拒捕弁兵斃匪十餘人因衆寡不敵余弁及兵勇六人同時被戕經騰岸督銷彭繼志禀商騰越鎭張嘉鈺迤西道耿葆煃會撥防兵交彭守查緝並派騰越温丞良彝馳勘責令選派士目開諭夷寨交兇繳械脅從槪免詎該夷匪勾結鄰近數十餘寨塞道築濠聲勢洶洶聨合抗彭守温丞行至杉木籠不能前進當即電禀滇督滇督以爲野匪愚悍皆由禍首煽惑若不從諭撫入手遽以重兵進勦良莠難分黨援益固即電飭張鎭親督兵隊馳往會籌妥辦該處距缅僅兩日程慮其竄突缅甸復飭耿道照會英領轉達缅員防範張鎭自抵前敵嚴斷接濟仍望坐困交兇分兵三路扼紥派防營官曹福祥緝私營管帶朱任舉駐紥王子樹堵其竄缅及隴川糧道派第一營管帶馬紹安紥邦郵以遏其旁調第八營管帶龍德桂防紥遮放以截其後一面派夷目開導繳鎗受撫四十餘寨惟悍匪麕聚之大牛邦董十餘寨負隅抗拒百諭不解併先攻犯我營張鎭督各營進攻迭克邦董大牛變達雙窩四寨斃匪多名奪獲弩械該夷匪退踞後山路郎等寨仍煽誘諸夷圍撲官軍山險箐深碉塞堅固仰攻頗難施力兵勇亦多傷亡暑瘴正烈轉運尤艱現已由滇督據情電奏一面仍飭張鎭奪力進勦併飭後路設法轉運糧械接濟矣 
[我國赴東實業圑聽者]  
　　日本近來招待我國實業圑情形迭詳前報茲悉東京商業會議所已將實業圑到東考察塲所由該會書記長白石重太郎編定日期及目的地茲特調查該會預備實業圑東京視察場所如左 
官公署部印刷局帝國議會議事堂大審院控訴院陸軍炮兵工廠 
帝室愽物館動物園東京市淀橋淨水塲農商務省商品陳列館工業試驗所農事試驗所水產講習塲蠶業講習塲電話交換局淀橋烟草工塲 
銀行會社工塲部日本銀行 
三井銀行第一銀行東京株式取引所即上海之買空賣空塲東京手形交換所芝浦製作所日本電氣株式會社東京瓦斯株式會社深川工塲大日本麥酒株式會社鐘淵紡績株式會社當士瓦斯紡結株式會社王子製紙株式會社 
東京製絨株式會社千住絨所精工舍太日本精製糖株式會社 
官私立學校病院部帝國大學東京高等商業學校東京高等工業學校早稻田大學　應義塾共立女子職業學校女子大學東京美術學校 
女子高等師　學校日本赤十字社病院傳染病研究所養育院三井施療病院東京市施療院中央大學明治大學法政大學 
雜部上野公園淺草公園（彷彿蘇州元妙觀）芝公圍二重橋前日比谷附近三越吳服店魚市場及靑物市場）即我國之小菜塲） 
[彰德府將建大製造廠]  
　陸軍大臣擬於河南彰德府建設軍器製造廠一事久有此議茲聞現已决議洵濤兩貝勒亦表同情凝於明年春即行開工建築其　及購買機器瞿皆由常年經費作正開支工程則由德國商人包辦且於製造廠内設製造學堂及手工養成所此製造廠所製成之軍器專供山東陜西直隸甘肅及東三省之用 
[吉諮議局質問賑欵之批答]  
　　吉林諮議　以各省恊助賑欵殊屬不少未聞作何開銷曾具禀請示公署在案茲悉日昨業已批示據云查賬務用款絲毫爲重是以歷辦成案皆經詳細造册奏銷公佈以示大信然必在賬務辦竣之後方有總結數日蓋收數旣有陸續匯撥之時出欵亦有臨時發生之事勢不能預先决定也吉省此次火災仰蒙朝廷頒發恩帑各處協助義賬得以稍集成數現計收到市銀九萬一千六百餘兩小銀元一十一萬四百二十餘元中錢二萬一千餘串日幣三千一百二十餘元羌帖八十七元五角北洋銀元 
 
 

Page 11

 
 
　　五百元而出欵約計已有市銀八萬餘兩火災善後應辦之事如修建市塲勸工廠貧民住房購買水龍修造蓄水池以及平糶米穀一切費用又城鄉缺米酌予接濟貸給等項不取給於此惟付出之欵有預先借領事後尙須繳還者有原領不足將來截止後能餘若干殊無把握即以現購之米論約近萬石以斗米七串文核計已在七十萬串左右不敷尙鉅而臨時發生之用更難預定應俟善後事務完竣逐項刊列徵信册公布届時果有餘欵再行酌定辦法 
[蕭管帶敢再蠻橫耶]  
　　夏報編輯彭羲民被蕭國斌毆扭一事該報駐省通信員董扶道等以報紙登載原有傳聞即使失實亦可按照報律要求更正縱令有損名譽更不妨訴請法庭判斷今蕭國斌旣已具訴復以此野蠻手段加於夏報編輯是不僅自失人格亦且有違法律日前聨名將蕭國斌仇視輿論詳情縷陳督院昨已特飭臬司轉行查辦所有督批照錄於下禀悉查報律損害他人名譽被害人本可告訴惟是非曲直應候官廳提審判斷該管帶蕭國斌不待檢察廳核辦輙行率領營兵將夏報編輯人彭幾民毆扭至廳實屬蠻横候行北提法司照會該廢查明實在情形秉公處辦並飭兵備處傳諭該管帶遵守法律勿肆野蠻以維名譽嗣後該新聞記者訪事送登亦宜求其磪實不可徒快一時之意揭他人私德爲要 
[浙省官塲爭復湖運之毅力]  
　　浙省素恃外米以資民食而外米之來大都必經過蘇省由太湖運入浙省今歲蘇省官埸持頒禁令謂不得在太湖内運米米商大爲不便浙官塲文贖往還一再爭執昨日勸業道董季友觀察照會杭州商務總會聲明近日宫塲爭復湖運之情形傳諭米商一體知照略謂案查委員赴蘇會勘湖路一案敝道前致委員周守函電業經分别照知在案嗣又於閏月二十九日復致函蘇司内稱蘇嚴湖禁米商視運浙爲畏途因之來源頓竭現在杭城内外米肆存米聞僅敷半月之食大局岌岌可危懇前承委派會勘湖路周守聞現尙在蕪湖浙人望之若歲此項普通食米較之平糶米石關係尤重火已燃眉萬難刻緩已於二十五二十八兩日電致該守囑其從速到蘇會勘務卽日爭回走湖運權以全大局惟該守係由尊處檄委應再請迅賜電飭速行是爲切盼蕪湖一役聞尙有黃守融恩同往是周守即分身到蘇而於平糶米石之進行亦仍可無窒碍云云旋准復函謂蕪湖之役尙有黃守融恩在彼周守儘可分身本日適有電致二守速購平糶米石已將尊意叙入電内以購米宜委之黃守即囑周守尅日赴蘇爲浙人乞命同日又據周守由蕪湖電稱蕪米少難辦即偕黃守帶欵赴滬寓洽陞棧應否由黃守等續辦乞商藩憲電示即日赴蘇等情查藩司覆函旣已有囑周过尅日赴蘇爲浙人乞命之語自無庸再行商榷因復電告該守已商明方伯飭即赴蘇除交由電局譯發并分别照知外擬合照會貴總會希即轉致各米行碓坊一律知照 
[句容墾荒鄉民暴動案善後問題]  
　　句容縣許大令文濬禀報拿獲滋閙開源公司首要朱榮德等鄉民聚衆拆毁學堂敎堂房屋請迅飭派兵來句鎭壓等情奉江督張制軍批云此案前據該縣禀報並據開源公司代表束曰璐等具禀均經批行遵照旣經拿獲爲首滋事之朱榮德戴啟祿二名訊供收押續獲嚴本文一名中途脱逃該犯竟敢鳴鑼聚衆入城滋閙迨准將朱榮德等保回仍復聚集數百人向自治所長駱文鳳張長華勸業員朱澄等家搗毁繼又毁及學堂敎堂警局及街市店舗甚有攫物情事似此蠻橫殊　目無法紀難保非痞棍從中主使惟摀毁各家如何情形學堂敎堂警局店舖毁壞若干曾否勘明禀内均未詳晣聲叙亦覺含混候札　江寗巡防營趙統領速派妥弁帶隊馳往會同該縣實力彈壓解散勿任再滋事端一面由縣剴切出示曉諭務令各鄉民安分守法毋得再行暴動致干重懲一面嚴密飭拿主謀紏衆滋事之人到案究辦並將所爭劃界之案秉公辦結以杜後釁勿稍泄延仍將查勘辦理情形詳細禀報察核仰寗藩司會同勸業道轉能遵照並即由司派員馳往查明會同營縣妥辦具報寗樊方伯奉文後日昨已札委黃大令赤暹前往該　會同調查各項案卷分别查勘劃淸某公司所領地畝民荒官荒各有若干分繪詳圖妥籌辦理以憑分劃給　並將開源公司滋事一案及此次暴動情形妥愼辦理禀復察核 
[蘇省定期開辦巡緝公所]  
　　陸軍部前次奏改督練公所章程内巡防營務處應即裁撤　有舊軍亦併歸督練公所管理現在蘇省督練公所業已遵章更改其巡防營務處即行併入督練公所茲蘇撫程中丞以蘇省一應命盜等案緝捕各事必須責諸防營不得不另設總機關以總其成特飭將營務處裁撤後改爲蘇省巡緝公所派委统領鹽捕全軍洪路江觀察爲總辦並經洪觀察籌議開辦章程詳奉撫憲核准即於七月初一日開辦巡緝公所並另行換給關防飭發應用至該所經費係在蘇省禁烟公所所收烟膏捐款内按月撥給以資應用 
[蘇省藩法二司交賛談]  
 
 

Page 12

 
 
　　蘇提法使左孝同奉江督奏委署理蘇藩篆務所遺提法使缺委王旭莊觀察署理各情已記前報茲悉左提法司奉到委札後即於上月二十九日早乘火車赴寗謁見制軍面禀要公初二日回省定於初三日接受藩篆又王旭莊觀察連日本有小恙正在請假期内日昨接奉委署提法使札文後即飭人至撫轅以病爲詞禀辭繳札（此委札飭撫合單銜札委）程中丞當答以此次係督院之意須禀候督院核示聞王觀察昨已發電至寗禀辭不識制軍若何答復也 
各埠通信 
[福建]  
　　部員調查要塞 
軍諮府海軍部前派劉家佺楊祖謙李鼎新楊尙志四員於上月十五日來閩調查砲台十八日督練公所派胡道之禎並憲兵營管帶俞覺生參謀官劉公畏邀往長門查問十九日先看划鰍港並在划鰍山演砲次看水雷營演試水雷旱雷二十日看金牌烟台砲台並演砲念一日看陸軍軍隊念一看厂石南北岸砲台並演砲即於是日上省禀辭赴厦矣 
[閩官塲提心弔膽]  
　　閩省自接到李準被刺電音後孫統制即於是夜突下緊急命令駐紮城内觀音閣等處兵士皆紮脚絆造飯提槍出隊防備若有革黨將起事者俟至天明始稍放心 
[浙江]  
　　陸軍小學歸併南洋 
浙省陸軍小學堂開辦數年成效卓著足爲宮私各校之冠茲聞陸軍部電咨浙撫請將該校裁撤歸併南洋陸軍中學堂分别插班以　造就等因當學增中丞札飭督練公所會同該校總辦王燮陽妥籌辦法業於日前禀明增撫酌分已畢業之頭班生未畢業之文科生總計八十七名開具籍貫履歷名册按名給咨於七月初一日由王君護送出發搭乘浙路專車至嘉興改坐輪渡至蘇再乘　寗火車並聞浙籍旅寗軍學界先電知照預備歡迎招待云 
　　撈獲洋布之衝突 
錢塘江沿岸商船於閠月十七八等日被風衝没沉失者當時查僅廿七艘現據個中人調查實有四十四艘載重貨船以王雲生牙行爲最如布疋呢絨南貨糖包煤油等件事後打撈僅得十分之三四至念八日下午有義烏帮徐兆棠之石板船開過閘口近岸篙櫓突然觸物飭夥探索撈獲洋粗布兩大件一時貪小竟將布疋同帮公分每船四疋某行夥名沙子者在岸瞥見同時詐得爾疋事爲該行夥陳阿元訪聞將沙子扭獲誣爲私竊飭交該里地保看管致義烏船帮大動公憤咸謂水南獲物均拚性命得來該行何敢恃符誣衊聲勢洶洶幾讓巨釁嗣經某同行極力排解責成五雲生出洋四十元向該船帮贖回原貨其事始寢 
[江西]  
　　賣藥郎中刳孕婦 
南安府日前有一羣賣藥郎中不知何來手牽駱駝到處呼喊逾數日後即收拾行裝逕往游仙南雄一帶西去不料路經鄂坊壚塗遇某家孕婦四望無人賣藥者竟敢刳剔孕婦取出胎兒置諸籠中棄婦屍於深山而逃詎孕婦帶有洋傘一柄刻有孕婦夫名賣藥者取而執之手中爲孕婦戚友所見心爲之疑當問傘所從來答曰道路所拾遺也戚友終不釋然一面倩人至孕婦之家探問復將賣藥夥扣留俟由孕婦家返始知查無蹤跡當即再三盤詰並將所業之行裝逐一檢查乃尋出兒屍一具復嚴行追究始據實直認於是墟人聞之憤激已極立將兇手二人頃刻擊斃其餘一人捆送地方官懲治 
[安徽]  
　　整頓大通警政皖省巡警道全觀察以大通地方濱臨大江爲皖省扼要之區前曾奉在吏札飭該處警察如有缺點即須添改不容視爲緩圖當即轉行大通巡警分所添設拘留所並改巡邏爲探訪等因現已由該分所將遵辦情形報道詳院矣 
　　拿獲搶刧賑藥户盜 
壽州防營管帶及該州魏牧會電皖撫禀稱前開莊委員奉欽憲委解賑務藥物在鳳臺縣境被刦管帶等會派勇役偵緝昨據勇役在木莊橋拿獲要犯叚守金到案訊據供認在汛境夥劫藥物不諱當解交鳳邑訊辦矣 
[湖北]  
　　柯侍郎以醫敎子 
督辦土税大臣柯巽菴侍郎研精醫學前曾編成醫學匯全一書又撥土税餘款奏辦醫學舘於省城内設診視舘以便實地練習並附藥苗園一秘廣植藥材俾資辨别且以其長公子繼文頗好游治特令其隨同諸醫員研究脉理並與舘長胡屈龍君切實討論藉資觀摩而收放心 
　　韓韜姦拐案之下塲 
湖北候補巡檢韓韜姦拐嚴史氏一案其詳情迭紀前報茲聞此案已由地方廳判决除還嚴氏押款外定以二年管押並將其巡檢詳請參革了案 
[蘇州]  
　　委員領回新印 
蘇撫程中丞日前派委候補知縣夏敬業赴都領取提法使巡　道新鑄印信及蘇州鎭江松江三府換領印信共五顆現已由夏大令領到五顆新印於日昨旋省繳呈矣 
　　撥兵駐防虎邱 
蘇垣閶門外虎邱山脚下之何山廟及高板橋一帶樹木濃蔭每有客民强砍樹木屢與土民爭鬭是以去年冬間曾派兵隊駐防嗣因冬防告竣營兵撤回以致該處又有砍樹爭　情事經鄉民禀請吳縣吳大令轉禀撫院業由程中丞飭令駐蘇之沿江巡防步隊總兵兩棚前往駐紮昨經江防營王管帶斌修已派李錦文哨長率兵兩棚馳赴該兩處駐防矣 
[鎭江]  
　　新任晉撫過鎭 
升授山西巡撫陸申甫中丞交缷　藩篆務後由蘇擊眷於上月二十八日一時乘專車蒞鎭維時駐鎭各防營弁兵咸詣車站列隊 
[淸談]  
　　立憲云者。達聰明目。也非掩耳盜鈴也。君民共利也。非中央集利也。然而中國之今日。則固以中央集利。爲唯一不二之政策者。然而大老之心理。則又若以掩耳盜鈴。爲對付下民之手續者。噫嘻。其斯以爲妥定辦法免致紛擾者歟。雖然。吾獨不解近日之言論界。尙有爲之齗齗以聲辯者 
恭迎而鎭城道府縣各官亦均竭誠歡迎中丞一一接見旋詣江邊大觀樓旅舘暫駐行旌午後三時道府呼官就焦山松寥閣設筵以伸東道之情是夜十一時中丞乘江新輪船上駛取道漢臯再改乘火車北上入覲龍光然後赴晉履新 
　　創辦蠶桑學堂 
鎭郡周紳近就城内王公廟創辦蠶桑學校一所禀請省憲立案現已籌集的欵訂定章程不日即當擇吉開辦矣 
[揚州]  
　　江淮時報之擴張 
掦州蘇唱街江淮時報爲徐君功時所創辦已閲年餘銷數尙佳現復大加擴張特於滬上添辦用品加募印工聘　蔣君景緘爲總編纂並聘兩江師範畢業學員汪君交湖及從前江南報主筆孔君小山爲分撰定於七月初四五六等日停版三天於初七日更新放大改名江淮報業已禀請地方鹽務各衙門出示保護矣 
　　禀請保護耕牛 
揚州西北夥一帶時有偷牛勒贖之案自九千歲吳九坤拿獲正法後此風稍戢不謂近來故智復萌凡偷牛一頭勒令依限半價取贖違限即化歸烏有昨有鄉民三百餘人公禀地方衙門懇請設法保護不識甘邑禹大令如何辦理也 
[松江]  
　　養媳慘遭淹斃 
松江東北鄉十字十六單墩二十一兩　接界之河中忽浮女屍一具年僅十七八翌晨由其家屬蒞認知係吳姓養媳遂草草棺殮了事 
　　新婁令定期接印 
新任婁縣李葆鈞大令刻經遣丁來郡准於初五日履任視事 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
商業游記 
[觀四馬路源昌鏡架號光影中國名勝畫記（湘客）]  
　　余一日行經四馬路。見石路西首源昌鏡架號門前懸有光影法中國各地名勝畫。幾若五彩照像。余初意以爲印成。及細視之乃繪畫者也。其妙處在山川樹木。樓臺人物掩一目視之。悉皆懸空若眞境。且朝夜晦冥。陰陽反正。不少差池。一如泰西畫法。想畫者必從照相畫入手。故能有此活潑也。觀其用筆。却不甚工細。遠視又極神似。此惟泰西油畫。戲園佈景畫有此境地。不意水彩畫。亦有此像眞之筆也。余愛閲不已。因入舗内。周視四隅。見大小十餘面鏡架中。無一相同之畫。有山景有野景。有江河景。有城市景。有摹眞境者。有出意匠者。邱壑烟霞。無一不可以賞心悦目者也余意是等畫價。和昻貴。及問店主人。答云尺餘見方四架之畫。價金亦不過六七元可。謂價廉物美之至。因購定四架。閲印章知係甬上童君愛樓所繪。考近今擅長光影畫者。祗有童愛樓徐永淸張聿光三君。徐畫格高而價昻。尺方四幅。非二十餘金不能置辦。張畫受雇報。家無暇及此俱難抵制東西洋之印品織品。惟童畫値廉而物亦佳。足减舶來品之色。而生富貴家四壁之輝也。嘗聞童君之言曰。余志在塞漏巵。故降格以求。非較徐張果有三分之讓也。以余平心評之徐十分張九分童八分徐童畫相去二分而潤格童不及徐之半則童之晝。實較徐爲廉。知其塞漏巵一語非借以自飾之虚語也。余略諳畫理。常恨手不應心。不能至三。君之地步然知人則明。童畫今益有進境。光影畫宜用濕筆。其昔時之弊。則在乾筆濕筆相合並用。而硃標襯於大厦之簷亦近乎俗。今已悉去其非。知其與徐張齊驅並駕。直指顧間事耳。然童爲詩文家畫乃其旁及者也。此中猶有可恕之詞溯自光影畫開闢以來。覺舊時畫法。祗能以古雅兩字見稱而不能與東西洋爭一日之長也。且光影畫非獨祗能用墨。亦能用筆今聞童君已講求用筆之法。如果能筆墨並用。則不但東西洋印畫織畫爲非靈活之物。即我中國舊日之筆法畫。亦必不見重於世矣。若是則我今日所尙之光影畫。將轉行銷於歐西。豈僅塞漏巵而已哉 
本埠新聞 
[  學部敎科敎授各]  
[書之承印者]  
　　各學堂敎科敎授各種書籍曾經學部奏定悉由部中編訂頒行以昭劃一奏稿章程均見前報茲有華商集成圖書公司曁南洋官書局經提學司報部指定承印由官保護其餘未經學部認定之書商不准擅自翻印公共租界會審官寶大令業於閏六月二十八日遵飭出示嚴禁僞濫示文照錄如下爲給示保護事奉道憲劉札准蘇提學司樊移據上海集成圖書公司南洋官書局禀稱前奉憲飭商等兩家遵章翻印部書並頒到部訂簡章十八條商等遵照辦理呈送樣本請領印花發行在案伏查部章大義非提學司允准一槪不准翻印商等自奉憲台飭令承辦以來事事遵守時慮疏虞然敎育至重推行浩廣深恐私印者混淆其間旣逐刊之是謀復魚魯而莫辨不精之本誠於敎育前途大有障碍揆之部章殊違大部興學育才之旨商等勉任斯役莫卸仔肩用是不揣冒昧禀請出示預爲禁止俾免僞濫并請移行蘇松太道札飭上海縣照會會審公廨出示曉諭并札飭商等以專責成而資調查伏乞憲台酌核等情到司據此查部頒各頂敎科敎授等書籍前奉部飭責成各省提學使担認翻印事官指定商店承辦此事須將籌定辦法先期報部經本部認定後方可翻印發行如未經報部認定不准擅自翻印併由圖書局釐訂辦法十八條嚴立限制以杜僞濫經本司將蘇省部頒各書分交該商店翻印所有辦法呈報學部查核併報明兩院憲一面將先後奉頒各書陸續分交該公司曁該局妥愼翻印將出版樣本先行送司審查一面遵章將應黏印花繳價呈司請領黏用各在案據禀闪情係爲預杜僞濫起見核與部章用意相符自應准予照辦除由司給示嚴禁外合行移請查照辦理以杜僞濫等因准此除分行外札廨即便遵照辦理等因遵此合行給示保護爲此示仰諸色人等須知該商翻印部書係奉飭承辦别人母許擅自翻印如違提究不貸其各凛遵母違 
[美順殃及和生]  
　　昨日上午十時招商局中棧碼頭旁所泊之美最時洋行美順商輪忽然起火延燒傍泊之和生輪船艙面旋由救火小輪二艘駛往該處將美順拖至浦中始得救熄船中貨物悉付一炬並傷水手工匠四名均送同仁醫院醫治焚剩之船身拖往浦東停泊 
又節譯文匯報如下美順船輪於星期二日由漢口抵埠入老船塢修理泊於怡和公司和生輪船之外（該船亦在修理）昨晨十點鐘各小工在美順船工作時船首忽然爆炸大約起於堆積之火油 
 
 

Page 19

 
 
汀中有工人兩名混身著火衝冒烟火而登甲板旋由虹口西巡雇車送往醫院尙有一工人因衣服燃著乃由船側躍入江中爲海關洋員救起是時警鐘已鳴然未及數分鐘該船已火燄高昇狀極可駭旣而和生船浮橋前部等處亦被燒及乃急解兩船連繫之纜繩美順輪船漸向後沉惟以風勢向岸故仍靠近和生輪船維時船塢及和生船之救火機器均已取出施用和生船員人人鼓勇加以海關人員之助力遂得救熄工部局之救火隊亦馳抵而射水至船頗爲費力旣而工部局及海關之水上救火機器亦先後馳到因熱力過大頗難逼近是時美順已如烈燄之爐旋與怡和公司之龍和輪船相觸而龍和船之前部及浮橋均霎時燒著船上人員乃竭力撲救且幸美順船僅有一錨泛浮故惟靠近龍和不能飄至再遠於是龍和急急解纜駛至浦江下流抛錨將火救息當是時浦江各船齊鳴警鐘拖船賽姆生號駛近美順由中國水手一人躍入江中泅水以達該船冒火以繩繫美順船錨纜之上該拖船乃開機將美順船拖離碼頭因碼頭亦將有燒著之虞也不意行駛未遠纜繩忽鬆美順船復飄近怡和公司之公興輪船公興正在忙碌從呈避離幸該船即復飄開故遂中止維時拖船之中國水手復縱身入江泅近美順船側以繩牢繫第二錨纜蹲身錨上布置一切後由人拖登拖船於是拖船復拖該船前進甫離碼頭纜又中斷該船即復飄近怡和公司之安生輪船正將貼近之際忽爲風力吹近碼頭是時該船之木質大半燒盡僅餘鐵壳而炎燄四射碼頭上有草蓬一座時亦著火燒盡幸未延及碼頭碼頭上有扛重機數部上蓋塗油之防水布内有一布亦著火星登時燒成灰燼該機則大受損傷時賽姆生拖船復駛向靠近美順中國水手復冒險泅近該船以繩繫於右舷之錨上觀者皆大聲喝釆以嘉其勇此次盡力幸得將該船拖至浦東時則僅剩一船壳而已當美順第二次鬆釋時忽連發爆聲蓋因汽管及船上所載之鎗彈皆已炸裂也旣而復發巨聲兩次岸上觀者皆爲警散想係艙下煤油轟發之故後查除力工兩人送至醫院外尙有一人在船下做工者已不知下落火熾之時各兵船皆派水手乘艇往救但均無能爲力聞美順輪船共値英金一萬磅係在德國保險云 
[維持股票之會議]  
大淸銀行股票維持會以大淸總行註銷煥記含記等户該行股票三千六百五十股衆情惶駭定於今日午後二時借二馬路四號洋房股票交通公司開會集議發電要求該總行迅卽更正告白 
[居民已驚皇多日矣]  
閘北四路二區轄境與公共租界海寗路毗連之天保里等處經巡警總局與公立醫院指爲有疫從事消防以來遠近居民莫不驚恐昨又由局出示云照得天保松成等里沿馬路一帶發現時疫前據中西醫士報告應遷者四十餘家業經本總局出示曉諭並派衞生課長督率各員帶領夫役多名陸續遷入消毒所調養現據辦事各員報告將次告竣此後即在該空屋外添築鉛皮並將屋内按法薰洗旬日之間即可飭令各户仍回舊處本總局此次遷移各户薫洗房屋原爲杜絶傳染辦理不得不然此外無疫之處斷無貿然飭遷之理該居民務各照常安居切勿輕聽浮言自相驚擾合再出示曉諭爲此示仰天保松成均濟等里馬路以内及附近一帶各舖户居民人等一體遵照 
[搜獲秘密賣烟]  
城自治公的警務處訪悉洪生馬頭剃頭店主朱根發家樓上有私售鴉片情事特派長警往查搜獲煙具及私吸之煤炭船户毛阿四楊小全姚洪海郭根壽徐士榮錢阿榮店夥高和尙連朱根發等拘解裁判所請訊毛等供因在内剃髮致被拘獲楊姚供認在内借用烟具過癮朱供小的素有男癖備爲自吸不敢私售燈吃務求明鑒判朱戒責二百下押一月期滿勒令遷移出境楊姚高三人各戒責一百下毛郭徐錢四人各罰洋五角姑寛斥釋煙具當塲銷燬 
[公役勒索保費]  
　　老婦錢胡氏控公共公廨差役張榮索詐保費洋二元昨經中西官傳案質訊不認著氏退去候傳見証到堂於下禮拜一再訊 
[寡婦以身作抵]  
　　向爲藥業之甬人葉子卿前由中人某甲將寡婦徐氏抵押爲妾已生一子（是眞子息）年已五歲前日在家口角扭毆由巡士拘至南市裁判所訊問氏供年二十八歲抵在葉處以十年爲期今已六載不願再隨求恩超豁裁判官以抵期未届判交葉帶出好爲看待不得吵閙 
[押店夥奪刀救人]  
　　寳山婦人沈洪氏不守婦道時常逃出前日在新閘愛文義路成都路轉角順利押店門前被其夫沈阿生撞見囑令回家倔强不聽沈卽拔刀將氏頭上連戳四下一時血流如注痛極踣地詎沈仍不釋手經該押店夥瞿春生見而奔出將刀奪下喚捕帶入捕房捕頭見氏受傷甚重飭送仁濟醫院醫治沈押至昨晨解送公共公堂請究先由瞿上堂証明前情訊之沈供因洪氏私逃出外不肯隨歸小的一時忿恨持刀向戳寳讞員商之英康副領事判沈還斩候其妻傷愈再行訊核 
[是眞無惡不作]  
　　張記廷控任四與孔顯嘉並婦人任關氏李王氏在大牯路五百二十號屋内拆梢洋二百元並强姦十三歲幼女林小兒仔昨晨由探蔣文彬將任等男女各人與林女一併拘解公共公堂經德襄讞會同英特繙譯官略訊一過判林女暫留濟良所餘人分别押候查騐明磪於下禮拜一訊奪 
[小孩遇著拐子]  
 
 

Page 20

 
 
　　小孩沈和尙李阿仁前日在南京路外灘游玩被匪人陳阿二張芝淸誘入小客棧内藏匿希圖販賣被探查悉昨將陳張與兩孩併解公堂訊供屬實判陳張各押西牢一年半示儆兩孩暫留棲流所候其家屬認領 
[工人跌斃]  
紹興人顧阿元在北蘇州路電車公司内爲修線工匠昨晨三時在北浙江路相近工作忽從高處失足墜下跌傷斃命捕房即着地保報請本縣田大令蒞所相騐後由屍弟顧金標投案求免大令准之 
[禁放氣球燈]  
　　近來屢有游手好閒之徒在邑廟園中施放花燈即氣球燈用硫磺樟腦松香火油等物燃燒灌氣圓紙壳中内亦着火以助其勢若吹至茅屋上或柴堆中其禍不堪設想事爲一路一區警局德區長得悉即派長警督同巡士來往梭巡如遇燃放花燈者喝阻不服准即拘局懲辦並出簡示如下夜間戲放花燈警章載明申禁城廂人烟稠密 
居民尤宜小心設若風飄下墮頃刻肇禍匪輕爲此出示嚴禁爾民一體凜遵倘敢再有點放拘局嚴罰重懲 
瑣聞 
[城内]  
　　女子何往○蔡懷德在武進縣禀控妻弟高大夫婦硬將伊女蔡舅英價賣爲娼由該縣移請公堂將女查獲發押棲流所留養在案前日蔡懷德之妻來申認領無着投縣喊寃求請澈究田大令准即照辦 
　　縣批四則○樊葆英等禀批開築肇家浜路係爲保重主權利便交通起見事經城諸事會議决交城自治公所執行沿浜業户自當查照定價劃出沿緣築路之地該職等但顧一已之私而不念及地方公益殊屬非是道府憲批示遵行沈善祿禀批該監生係屬三房堂弟與第二房堂兄沈景甫俱屬單　長房沈連卿故後究以何人爲嗣抑係兩房兼祧當時曾否邀集親族議定有無議據可憑應即邀同族長公親自向理諭毋庸涉訟沈嘉陞禀批查畜魚池塘應完漁課錢糧今黏呈則田糧串顯係影　該處池内旣係常有漁船張網捕捉不能禁止則非私產可知該監生等何能私爲已有不准給示串發還徐子新禀批爾虧欠號東趙鑑桂之欵前次提訊以銷貨六千餘桶爾以應給厘欵銀二錢以爲抵制續據趙鑑林開呈歷年銷數共祗四千四百六十四捅並據錠業公所留照堂禀呈行單定章售貨一桶提經奪人一角趙鑒林所给規元一錢已屬格外從豐等語則爾前次供詞全係揑飾至丁吉垣附追洋三百元有爾親筆借票爲憑其賒欠錠貨洋一百四十元前據同升源經理趙翰香控追已於上年如數追繳淸楚爾尤以此揑抵尤屬荒謬候帶案復訊押追 
　　道轅紀事○公共租界副會審官王嘉熙改過局委員候選通判馬鍾珣昨均到道禀見閘北辦捐委員花翎三品銜候選同知周師熊禀知奉巡警總局委辦警捐事宜上海巡警總局繙繹委員劉致祥禀知奉巡警總局派委英文繙繹兼傳習所英文敎員差 
[南市]  
　　限期料理○僑居滬北珊家園向爲洋行生意之吳松濤赴西區控告毛金生即朱金生於四年前央木作頭王立忠趙同春爲中保將田單一紙抵去洋三百元本約一年回贖刻已延至三年置之不睬查得該單原係僞造况已轉道契情同誑騙求請究追當由該區　同人証移至裁判所訊據毛供該單係周姓之物由周托抵惟我亦用去一百元求請寛限料理判交妥保限一月繳洋三百元借據存候給頒 
　　斥逐游僧○湖南遊僧正志昨將小靈山禪院客僧必靜扭至南區控稱前在寗波與之相識近復來滬被其借去僧衣兩件私質洋一元數角上月間遇見向討不睬反被毆辱及胸脯頭　即行逸去今始尋見求究旋經該區移至裁判所訊據正志供當票已經交來求追當本詰之必靜供祠抵賴旋在身畔搜得當票數紙判戒責一百五十下逐出僧衣飭正志自行取贖 
[閘北]  
　　一女兩夫○李周氏之女阿大已嫁王姓前因託荐帮傭被蟻煤誘往江灣賣與李姓爲妻日前阿大欲圖誘逃被李扭入三路五區控稱訪悉該氏尙有本夫不願領回當奉移送一區經龔區長判解總局昨由課長飭傳氏兄周阿慶周阿榮到案着具保結領回送還夫家了案 
　　曾否串通○楊家石橋元發米店主李菊生將店夥馬秀林拘至四路分局控稱與馬仁高串通行竊洋四百廿七元仁高已被脱逃請究昨經蕭區長提訊馬秀林不認串竊判交保限尋仁高到案再訊 
　　何至怨命○王其仁之妻鄭氏前有小洋二角寄存鄰居黃文奎之妻某氏處昨因需用向黃妻索取忽起口角鄭氏竟欲呑烟自盡旋由崗巡查知帶入四路分局經蕭區長研訊一過申斥開釋 
　　失足溺斃○嘉定人趙洪生在烏鎭路某甲肉攤上爲夥日前下午在新閘橋碼頭上淘米失足淹斃昨由棲流所救生船撈獲經肉攤同業　資購買衣棺收殮了事 
[英租界]  
　　借端行騙○甬人劉良和控鄔明初周紀榮以荐至江西路七號寳源長公司某輪船上做水手爲由騙去洋三十二元昨由捕房將二人拘解公堂經寳讞員會同英康副領事略加訊問判仍還押候派探至該公司查明於下禮拜一再訊 
　　妓傭討苦○妓傭王陳氏誤將包探王松濤强拉入院當被拘入捕房轉送肥廨訊明判押女所十天 
　　妨害衛生○英美工部局衛生西人控吳麗山在北四川路出售不合法之荷蘭水由廨諭吳交保在案昨晨復經德襄讞會同英特繙譯宫訊明判吳罰洋一百二十元如無力繳洋改押兩月 
　　女孩待領○女孩吟梅因不辨路徑在雲南路啼哭由捕送留公廨昨由官媒送案盤詰據供年十三歲住居新閘大王廟附近錦　絲廠門前家有母親判暫留本廨候認 
　　始終抵賴○流氓王德勝陳小三仔董炳祥石祥仔在虹口斐倫路串攫西人潑來司値洋一百元之金表一枚現洋八元由探將四人查獲解送分堂管押在案昨經中西官復訊仍不承認判令遠押候下禮拜三查明訊核 
　　追繳呑欵○美商勝家公司控夥沈六金私用帳洋一案昨經公堂復訊判沈押限一禮拜繳洋四十三元二角違子未便 
　　不堪造就○徐妙春控劣孩王三瑞在新閘麥根路攫取小孩金鎖片昨由捕房將王拘解公堂訊知王係過犯判押捕房三月期滿逐出租界 
　　太不小心○陸阿仁乘坐脚踏車將顧陸氏之女孩招弟撞倒跌傷被捕拘入捕房昨解公堂訊明判陳罰洋五元充公再賠原告醫費洋五元押候繳洋開釋 
[美租界]  
　　瘋子胡閙○瘋人包耀廷昨在蓬路胡閙二百十八號西捕恐其肇禍拘入捕房旋由其兄包友仁投案領回管束 
　　女子難欺○女子王幼英昨日經過鄧脱路落下金戒一枝被倪氏拾取不還扭至捕房控訴捕頭諭倪給還免究 
　　婢女私逃○蔡錫橋住華特路六十四號有婢女小燕年十六歲前日忽然逃逸昨報捕房捕頭先爲查緝 
[法租界]  
　　究嫌隔膜○法商烏利文前至領事署具控信昌祥洋貨店定貨不出經領事照會公堂飭傳該店主沈福生到廨訊問沈未到案遣方根年投廨代表并交洋六十餘元經中西官詰訊供詞不明且應交之款照算尙短銀二十九兩判方退去呈洋存案着沈福生親自到案訊核 
　　偷兒荷枷○趙阿四在四川路行竊經過塌　上絲頭一束被一百二十八號華捕瞥見拘住送捕後詰知該贓係法商百利洋行之物爰即飭探李阿生協同該捕將趙送至法廨經中西官訊明屬寳判交該探捕帶回枷號五天 
　　筋疲力盡○許增科前控天源肉莊主曹道生虧欠往來猪價洋五百零四元九角經公堂判押候　在案昨日原告復又投追提案訊問曹供與該行往來十餘年共欠一千餘元除陸續歸還外祇欠二百七十一元　 
 
 

Page 21

 
 
店已拍賣實難措償求宥　司馬商之顧副領事判交保出外料理 
　　不堪入目○夏長林備有春宮照片在途擺設西洋鏡　招人觀看被捕查見拘入捕房交保出外昨經公堂傳訊判罰洋五元充公 
海上閒談 
　　上海城内所有之物城外亦往往有之而城外所有之物城内則未必盡有。如轎子是城内街道上數數經過者也。城外之醫生。亦大都坐轎。餘如妓女之無力置備橡皮輪三環頭包車者亦仍坐轎子。惟街道上不能如城内之往來不絶。耳而城外所有。城内所無者。則甚多。他不必問。即捉狗車一物。城内已從未見過 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件L ] 
[萬國鼠疫研究會議决條欵]  
　　去歲東省鼠疫發現後外務部卽派施肇基與各國特派領袖醫員組織萬國鼠疫研究會按照各項證據悉心研究現已將公同議决條款十一條繕具報告呈請外務部宣布今先將該會議决條欵列於左俾關心鼠疫者得以考焉 
　　一此次疫氣流行乃自蒙古北境漸延於東南路徑斷爲明晰而鐵軌大道曁航路所經者爲尤甚且其症之傳染乃由人與人各月相傳至其初起之原因雖未明晰然當此症蔓延各處之時齧獸之類未查有同時發現傳染症之據故此疫症流行並非旱獺爲之媒介 
　　二此次疫症傳染之消滅大抵因所施防護章程能採用醫學成規及人民之力求自衞或謂因水十氣候有間接直接之感所致亦未爲不可惟據事實以證則尙未能决定至謂疫氣之消滅由於疫蟲毒力之消滅則非是 
　　三各城鄉之受此傳染因有人實已染患此症或受染而未發見者互相傳染所致 
　　四按傳染病理學而言並無磪實憑據可以指名此症之傳染田於衣服貨物抑或别種無生氣類之物件爲之媒介 
　　五此疫之散漫由於同居之人擁擠者衆自屬磪實無疑蓋擁擠者衆則接觸傳染之機會自多 
　　六此種流行症染之者初皆盡見肺瘟其旣染未發之間隠伏之期則皆自二日以至五日其最早之現象可診察者爲熱度增高脉息增速惟非俟痰中已見此類血跡則其是否疫不能診斷若欲預先診斷磪鑿祗有攷騐痰内有無疫虫一法惟肺管染受别種微生虫者不得與此並論此次疫症旣依證據决定均杨血瘟若以顯微鏡騐血或以湯育法騐照診斷目可較有把握若僅參肺之現象則泛無把握且覺過遲况按肺之現象固有病已甚重而現象則甚輕者 
　　七當此次疫氣流行之時旣經受症鮮有能生存者則此症實屬異常兇險 
　　八此種病症迭經試騐均無法療治惟以射種血淸間有可以苟延殘喘者聞頗有一二人謂因用血淸而得療治云 
　　九此次疫虫種類與從前他處所得之疫虫種類大致無甚異 
　　十此次疫症傳染之媒迭經詳細調查現惟知其僅爲傳疫所吐之痰耳染之者大半皆以吸入痰星内所含之疫虫所致其最初之受症必在總氣管與氣管之下 
　　十一因吸氣而受傳則可視所立之地與病人遠近及時之久暫爲比例以判重輕 
來稿 
[論比國敎黨之爭衡（遠東通信社）]  
　　比國政界風潮。迭次報告中。陳述大略。首相斯哥拉德以所提議之私校補助案。爲反對黨所扼。遂於西六月八號午前。偕同内閣全體辭職比王已允所請。初擬簡下院議長哥胡滿爲首相。繼斯哥拉德組織内閣。哥氏力辭不就嗣简財政大臣里巴特仍辭不就。最後仍簡郵路大臣德卜荷克維爾。比干面屬務須於舊閣員中挽留多人。不大更動。德氏奉詔組織新内閣。竭六日之力。始略就緖。計舊閣員中得挽留者六人。外部大臣達維庸。内部大臣貝海野爾陸軍大臣愛爾愽。藩部大臣項干公工大臣玉貝爾。而德氏自兼郵路大臣。就議員中新簡入閣者四人。法部大臣加東維亞。文部大臣布列。財政大臣勒維。農工大臣樊德維物爾。按此次比政府更換。與他國之推倒政府。略有不同。下院議席。仍以敎黨占居多數。則新政府自不得再以敎黨組織之。新簡首相德。氏旣取之於舊閣員中之郵路大臣。其各部大臣。多以舊閣員連任自不待言。敎黨中向分新舊兩派。新相德氏。本屬於舊派當能得舊派。領袖烏師特之助而司法財政兩大臣。復選諸新派中。又保有斯戈拉德舊閣員至多。當亦不至失新派之歡迎蓋其組織之法。在調和政府黨之新舊兩派。用心頗苦。德氏以千八百九十二年。始被選爲議員。對於新舊兩派之衝突。而不與聞飭躬謹愼故於千九百十年。斯戈拉德内閣變動之時。被簡爲郵路大臣。今復舊内閣總理之命。殆亦取其平穩爲暫時敷衍之計維持現狀俟至明年下院之新選舉後。政治潮流乃有定向耳最近下院於二十號開會。新政府已出席首相德氏言此次内閣組織之大略。並發表其政見。如增加各校敎員薪水增加各部司員薪水。改良勞動家之待遇及養老俸於舊有之審計院外設立最高之審計院於盎維斯奥斯當兩處起大工程於蘭布省開新運河等類論者謂凡此皆於政治根本問題毫無關係不得稱爲政策此時政府地位極爲困難措詞實不敢稍落邊際固無怪其然也政府勢力微薄就中有二理由第一敎黨在十院僅有六席之多數而敎黨中新舊兩派又復分裂水火日甚斯戈拉德之黨在敎黨中占大多數均恨舊派領袖烏師特之演説謂其反對私校補助案有意傾覆斯戈拉德内閣　此感情極爲惡劣在表面上雖云新舊兩派同心恊力爲新政府之保障然就兩派之機關報觀之新派詆烏師特舊派詆斯戈拉德互相詬 
 
 

Page 27

 
 
詈。不遺餘力。其激烈者並毁及比土。謂其爲自由黨所挾持。相鬩正急殆未見其融洽也。第二。反對政府之自由黨與社會黨連合之力。更加鞏固其始僅欲防阻私校補助案。俾其不得通過。旣復要求明年解散下院重行選舉。近則更提倡普通投票制度。先是自由黨之舊派。原不以普通投票爲然至是亦皆贊成僅於其中之手續略有討論耳。首相斯戈拉德之辭職原爲私校補助案不得通過。現時新政府已將此案擱置。塹先提議本年之預算案。向例預算案未通過以前。政府得請求預撥十二分之一以應急需。本年預算爲私校補助案所延滯。預撥之欵已至數次非速請議院核准用費。通過全案。財政將愈形紊雜矣。俟預算通過後。當續提議將下院選舉法與地方選舉法改歸一律。而反對黨之意見則。非實行普通選舉制度决不滿足。聞八月十五號。反對黨將在比京爲示威之運動聚集人數當在十萬以上。專爲要求普通選舉其結果如何。誠難預料也 
[來函]  
　　江蘇敎育總會通告各勸學所轉致自治公所推舉學 
[務專員書]  
　　敬啟者蘇省設立學堂多歷年所號爲開通較早省分而學務仍未平均發達者推厥原因雖有種種要其根本所在實由負擔義務之主體未定與辦學人員之責成不專所致新章學務事宜各府廳州縣以官欵辦理者由勸學所執行以地方公欵辦理者由自治公所公推之學務專員執行惟自治職未成立處由勸學所代其執行參觀地方學務章程及施行細則并改訂勸學所章程定主體專責成權限至爲明晰故自治舉辦以後學務專員之事應日多勸學所之事應日少計自以上三項章程頒布以來已及半年各地方舉定學務專員者尙屬寥寥雖有良法美意苟未得其要領恐勸學所與自治公所不免有觀望之處學務仍難期進步應由業已成立之自治公所從速舉定學務專員凡向係公欵辦理之學務遵照部章由勸學所移交各該自治公所責成該學員管理乃爲正辦抑更有進者語云徒法汉能以自行又曰人存政舉是又不得不屬望於勸學所之悉心指導與自治公所之推選得人計附呈本會議决案五條印刷章程一本務祈貴公所詳加研究敦促進行曷勝企盻除通告各自治公所並勸學所敎育會一體查照外專此敬請合安 
計開本會議决辦法五條 
　　一各城鎭鄉議事會應於本年秋季開會期一律舉定學務專員由該員規定明年公立初等早學之辦示交冬季議事會議决　　一廳州縣自治公所成立後一律舉定學務專員由該員規定明年高等小學以上學堂之辦法交議事會議决 
　　一學務專員所規　之學務應查照公布初等敎育方法案辦理 
　　一本會去年發起之各屬勸學所敎育會聨合會應重行組織更名爲本省地方學務聨合會以勸學員長敎育會會長學務專員爲會員於大會後定期通告 
　　一以上各條通告自治公所並知會勸學所敎育會其通告自治公所之文件寄交各勸學所轉致以便接洽 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
游戲文章 
[鰣鱔會敗事長致江皖哀鴻書（鈍）]  
　　諸位災兄大人足下。未謀鵠面。常切鴉思。比維枯腸蝟縮。枵腹蛙鳴爲頌。弟蠅營狗苟。忝列狻猻。龜運未通。蜊心不足。此次爲諸公特創鰣鱔會。自謂區區蟻誠。當爲敖敖諸公所驩贊。即弟之升龜發豺。亦於是乎賴。乃有狂妄之徒。輒以蜚語相加。未免龞人太甚。彼謂弟借端歛錢。傷風敗俗。其實歛錢爲當世所崇。風俗非自我而壞。在彼狂峰浪蝶。弔螃心虔。何惜一枚應餅而吾與諸公。乘蟣囊括可供幾日鯨吞。不亦蟮乎。至謂弟之狐羣狗黨。羅致婦女於蘆棚。任情調謔。此係上門買賣。非可僅責弟等之鬼蜮也。彼又謂弟在蟻爭會中。恣情酒食。虚靡公款。然則必使弟鴞腹從公爲諸公之續而後快乎。方今蝗公大鴆經手外債。尙有扣頭。則弟於瞗欵。何妨染指。殺人不怕血腥氣。弟之本性則然。諸公不以爲嫌。而彼反嘵嘵焉不平孰甚。用敢剖陳狗肺。敬佈狼心。順請殭安。諸維冷鑒。弟扛幾担頓首 
[冥王謝庸醫函（愛樓）]  
　　庸醫先生大人閣下。久仰大名。未親雅敎。陰陽路隔。益切懷思。敝處仰仗鼎力。歷年來增進人民户口不少。揆厥由來。莫非先生贊襄之功也。素稔先生讀書不成。學劍又不成。因此略讀陽頭歌訣。便懸壺市上。厚皮大膽。莫先生若。先生雖無功於陽世。獨有德於冥間。良相之。頌我鬼國人民交口稱之枉。死一城。尤視先生如神明。祈之禱之莫非報答。隆情之意也。陽世雖不乏贊襄敝國之人。然水火刀兵。蔓延不能如先生之。廣酷吏淫娼收効不。能如先生之速。先生擒敵無藉網羅。殺人不須刀筆。祗在寒熱不分。參苓雜進。稍一大意。便可死拔山舉鼎之雄。於是非不决之中皂白難分之下。先生雍容之度能殺敵致果。較諸羽扇綸巾之諸葛亮。緩帶輕裘之羊叔子。有過之無不及也。伏祈廣傳衣鉢遍植桃李使貴國减縮衣架飯桶之輩敝。國增進人丁田糧之税。如是則先生加惠敝國。尤爲不淺。他日蒞止黃泉時。自當開歡迎之會。銘鐵像之功。報答先生今日之大勳也。肅泐兇箋。并頌禍安。諸惟昏鑒 
海外奇談 
[鳥犬賽笑（特）]  
　　倫敦希帕特洛姆戲班中之維蘭虚君。蓄一鳥。能作笑聲。又巴斯托克戲班主人。蓄一鬣犬。亦能作笑聲。近在白城互角所長。賭金一百磅。而鳥之技優於鬣犬。遂爲其主人贏此金焉。鳥乃澳產喙長而闊善學人笑。不日將獻技於衆。巴斯托克君之鬣犬。已數於廣衆之前獻技。其爲笑帶怒聲。如社會黨員在改革税則會中所發之笑聲。此次賽笑。未見其佳。當其第二次發笑時。鳥亦嬌聲而笑。於是鬣犬乃啞然不復笑。雖誘哄而威逼之。均不作聲。於是衆人笑之。而鳥亦附新迴文詩 
[秋閨吟七排一首六言絶一首（紅）]  
七言用中心之瀛字。分爲四云水月女凡六字。各列一聨之首。腸方香凉桑塘六韻。先只借月方日京水唐六半字。自西南四出金花一聨起次云鬟次水榭。共六聨十二句。六言亦西南花正起。俱右旋 
四出金花映月黃。隔簾相對試秋芳。云鬟綰得妝方就。鸞鏡簪來影亦香水榭荷殘斜日遠。山窗竹翠晚風凉。月圓有約還京洛。霜落無書寄梓桑和衆人之笑聲。衆人益大笑不止維蘭虚君亦莞爾而笑。獨巴斯托克君以一百金磅之紙幣。交與勝鳥之主人時閉口不笑耳 
[處女之保險]  
　　丹麥有所謂老處女保險協會者創於十五年前。女子到十三歲即加入此會。爲法律上義務。如四十歲後尙未結婚。會中每年有一定之年金給之 
[廣告飛行機]  
　　柏林每夜必有廣告飛行機。飛行街市。以電氣作用。顯出各種廣告甚有趣味。各大商家多採用之 
[世界最大之輪船]  
　　英國輪船公司。新造一至大之輪船。長八百八十二英尺。高一百七十五英尺。載重六萬六千噸。造費一千萬英金。船上工人八百五十名。能載客二千六百五十人。繞行船面一週。須一華里之路程。蓋世界至大之商輪也 
 
 

Page 35

 
 
女媿木蘭征木葉。郎輸銀雁返銀塘。凡看仁智虞唐錦。都爲蘇蘭一斷腸花正全枝得雨。柳將殘絮隨風。約信久誣蘭閫。薄情智術誰同 
同心梔子 
熱嘲冷駡 
[要請敎（慕娘）]  
國民軍庽兵於民。乃是最好的舉動。爲何朝廷日思有以壓制之。要請敎 
　　大臣不謀公益專務私利難道國家亡後私利仍可保守麽。要請敎爲官者尅剝百姓。未必世世子孫皆做官。何不計及後來亦受人尅剝。要請敎 
大臣泄泄沓沓。祗圖終老無事。難道大臣個個皆孤老。不計及子孫受苦。要請敎 
貪鄙兩字。爲不美之名。而今做官者多貪鄙之夫。難道。不貪不成官麽。要請敎 
　　鄉紳勸人去迷信。而自已家裡做道塲。修寺院。難道一經做鄉紳。迷信就難省麽。要請敎 
　　志士勸人戒鴉片。放小足。而家裡却有烟榻。却有小足的姬妾。要請敎 
慷慨悲歌 
[俠士磨劍歌（明末黎遂球）]  
　　十年磨一劍。繡血看成字。字似讐人名。難堪醉時視。舊讐劍邊鬼。新讐眼中淚。倚嘯復悲歌。嚙斷長虹氣。不得語公孫。阿世斯其志 
纒綿悱惻 
[老妓（振卿）]  
　　當筵曲度慶宮春羅綺叢在老大身猶領敎坊新鞠部。繁絃急管每驚人 
　　墮馬新粧總合宜。内家裝束好容儀。花陰立久忘歸走。要看秋波一轉時 
　　春花秋月等閒過。世載光陰似刹那。知有退爲房老日。未能。割愛奈情何 
　　絞綃製作雙芙帳。貝錦裝成百寶箱。只惜駐顏無妙藥被人輕薄喚徐娘 
　　去是空言住頗難。徘徊無計意難安。鏡中非復如花貌。目恃餘妍呢舊歡 
　　生成嬌慣强當家。寄興琵琶樂最賒。國尙未亡無恨事。尊前唱徹後庭花 
[和吳湘雲女史感懷十首（醉侯）]  
　　漫向長江感逝波。圑園明月影婆娑。隔花人遠天涯近。同是銷魂金縷歌 
　　情深終覺有餘痴。淚漬羅巾祗自知。翠慘紅銷添意緖。春風珍重上林枝 
　　晚風寒峭翠微屏。露濕闌千日滿亭。聊把深心託毫素可憐相愛幾垂靑 
　　飄蓬同是水之涯。莫怨情因一念美滿帋春愁雲變幻。權將幽訊問梅花 
　　聊將佳話譜成都。千古情痴一相如最妙風清沽酒肆不難同調有當錢 
　　悲秋怕問夜如何。簾捲西風墜淚多。莫怨三郎多薄倖。風流也覺惹風波 
　　浮踪漫説一扁舟。十載吳江記勝游。前度劉郎今又到。依稀猶是韋 
蘇州 
　　劇憐秋色更傷春。豈是良辰命不辰。怪底紅顏多刦運。可憐明月即前身 
　　知音畢竟賞音稀。位是高懷與俗違。到底有情千忌物。他生殊是此生非 
　　幽居何處訪柴門。倚棹湘南月正昏。近世已無沙叱利。誰憑慧劍護情恨 
續義山雜纂 
[美中不足]  
　　妓女得才郎喜極。却是窮漢新婦得新郎喜極。却是病鬼患難得故知喜極。却是寃家學生提畢業文憑。喜極。却是中等留學生得廷試。喜極。却是三等 
少年得剪辫子。喜極却被妻子咶噪 
强盜得贓過手。喜極。却遇偵探 
 
 

Page 36

 
 
做官得好缺。喜極。却遇民變 
劣紳得好差。喜極。却遇報紙 
王爺得美妾。喜極。却被御史參了報館得新聞。喜極。却是交涉讓步千金一笑 
　　滑稽子行於路。誤將一瞽者撞於地。佯罵曰。若何人。母亦同我無目者耶。瞽者疑其亦盲於目也。亦罵曰。我若有目。何至爲爾這瞎眼忘八撞倒 
　　賊入人家。竊其中堂以出。及門遇主人。賊故作忸怩狀。問曰。家貧無以爲活。有先人遺像一幅主人爲我受之乎。主人罵曰。誰要汝這東西。快滚出去罷。賊曰不要。我帶回去就是了 
　　某甲聞近來改了科舉。設立學堂。心甚疑之。一日道經某街。某宅。見有高脚牌林立。寫工科舉人。農科舉人。法政科舉人等字樣。不禁恍然悟曰。原來改科舉者。係將年份而改之。從前未改科舉。則寫丁酉科癸卯科甲午科等。今忽改爲工科農科法政科。等今而知改科舉之用意矣遂揚揚得意誇示於人 
小説 
[醜情小説動物之愛（鈍根翼仍同譯）]  
第二章 
　　某甲剪辮回家。當夜與妻同睡妻摩挲其光頭笑曰。怪道人家婦女愛和尙。原來是這様有趣的 
[新醜史]  
　　黔省東山觀音殿下臨絶壁俯視若萬仞惟籐葛交附處一石撑空崢嶸如羊角上鑿一孔僅容拳游人以錢擲之中者有喜兆俗呼爲打兒洞其實僧侶藉以爲歛錢地也 
不育之婦爭往卜之無足怪者不謂有垂髫女郎亦携媪扶婢聨翩而至至則必擲錢荷包旣罄而猶繼以石礫必欲一中而後已 
　　松江西門外洽陞客棧主婦張于氏。綽號黃婆。專以拉皮條爲業。其長女係郡城某女校初等畢業生。年已及笄。略有姿色。英于氏視爲錢樹子。賴婚不嫁。近亦不許入校。迫令勾引旅客。女抵死不從。日前竟將頭髮剪去毁容立誓。千氏大發雷霆。以繩一刀一。逼令自盡。現未知該女性命如何也 
小白菊聞户外紅橘郎笑聲。亟迴面對鏡。見脂粉尙匀好。立展其笑容。起迎紅橘郎携手入臥室 
紅橘郎且行且贊曰。卿之容裝抑何華美乃爾。雖然。若有不豫之色。請語我以故。小白菊曰。儂頃見昵吾漢之藍寳石。光艷無倫。自歎不如耳 
此時也。紅橘郎尙未知小白菊之蛋已入貧乞之手。故猶笑撫其肩曰。卿有紅蛋。不愈於藍寳石耶 
小白菊微哂曰。紅蛋乎。儂已施之丐者矣 
紅橘郎聞言。顏色驟變。且驚且惜。瞋目頓足。暴狀立現。顫聲曰。小白菊。汝非白痴者。何得輕擲。五千鈔幣於路人。休矣。休矣 
小白菊亦露惶駭狀曰。君何言耶。君何言耶。紅橘郎挾其喘息而言曰汝何不開此蛋。中間。五千元鈔票。小白菊嗔曰。君何不早告我。紅橘郎曰。汝自粗率耳。試思我安肯以平常之蛋。作貴重之贈品者 
斯時小白菊怨憤愧悔交集於胸不可名狀繼乃自責曰。我眞蠢物。我眞福薄。我合爲賤婢。我合爲縫工。我合爲買雜物之女販。我無福受君之榮寵 
小白菊自怨自艾。涕淚幾欲奪眶而出。其一種苦惱之狀。正如西子之　益形其媚 
凡女子悲苦之態。最易惹男子之憐愛。故男女每有嫌隙。其終必因女子之苦狀而挽回其感情。且益增其親密焉。紅橘郎雖甚獷暴。亦不能破此情界之魔。况贈蛋之舉。原欲引起小白菊之感激。今蛋雖失。而小白菊亦旣感激之矣。於是紅橘郎。不覺轉怒爲愛。温言以慰小白菊。小白菊歉悔之餘。亦思有以慰紅橘郎。乃亦以一笑答之 
今有一至媚之狐。極馴之貓。依依棲止於膝上。人當愛而撫摩之。紅橘郎膝上之小白菊。其馴媚可愛之熊。有過之無不及。斯時苟有人在彼室外者。必聞紅橘郎曼聲而語曰。吾可愛之女神。汝之可愛。充滿於我全體 
是夜紅橘郎與小白菊。情懷繾綣。心醉神迷。已置紅蛋於度外。而此紅蛋殊不安於丐者之懷。余今且述丐者得蛋後之狀况 
[徵文告白]  
海内文家如有以詩詞歌曲遺聞軼事以及游戲之作惠寄本館最爲歡迎卽請開明住址以便隨時通信惟原稿恕不奉還 
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
