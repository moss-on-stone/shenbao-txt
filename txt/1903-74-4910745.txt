# 1903 - 74 - 4910745

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄　皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華　錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉糜遺方今崇尙實學朝野上下咸究心經世之務官書卷帙繁重購寘匪易私集事言龐雜扶摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緒不啻舉八百餘書之菁英彚爲一編書凡五百卷千餘萬言可謂體大思塼政典之淵海矣兹用本局大號鉛字鑄印裝訂一百厚本分三月五月出書俟全書告成後當敬謹進　御覽原擬每部洋銀二十八元兹徇同人之請酌設股票一千號每號减取十六印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各坊均有出售此啓 
[壽言接昨稿]  
至本朝定例凡壽民壽婦年登百歲者由本省督撫題請恩賞奉旨給匾建坊以昭人瑞壽考作人恩尤渥矣梁紹壬兩般秋雨般　隨筆云臨海王芝圃先生世芳生於順治已亥九月康熙丙辰從貝子耿逆血戰斬寇數十人適貝子遽卒未及奏請議叙年四十九始補博土弟子員旣而貢成均乾隆辛已蒙恩授國子監司業庚寅加翰林院侍講時年已百十二歲矣又云杭有鄉民趙振鯨者嘉慶甲戌一百歲蒙恩賜六品項戴後年百有九歲無疾而終又廣西有藍祥者年一百四十四歲耕鑿自安不諳朝典地方官詳請旌表恩賜六品頂戴張文端公澄懷園語云乾隆十一年四月楚撫題報江夏縣湯雲山現享年一百四十歲聖心嘉悦於定賞賜外 
加賞帑金文綺又特賜再閱古稀四字命尙書汪由敦書匾額以旌人瑞王漁洋香祖筆記云廣州府佛山縣有諸生黃章者年一百二歲康熙已卯尙入省闈自言吾今科且未中來科百五亦耒中至百八歲始當獲售尙有諸多事業出爲國家効力未幾搆疾死其言無驗又云門人李少京兆子來言曩過漢四聞南鄭之東有民家老嫗年百二十歲尚强健無恙李自往訪之云晨出往田間裁種未及見陳康祺郎潛紀聞云乾隆二十六年廣東南海縣民楊能啓年一百歲其妻黃氏氏年一百一歲三十五年安徽人朱憲章同妻劉氏年俱一百歲四十五年安徽毫州縣民陳洪如年一百六歲妻王氏年一百一歲均蒙純皇帝御製詩章渥加寵鍚又二十七年山東章邱縣民王欣然年一百三歲其弟王端基年一百歲五十五年山東清平縣民張致同弟張珩均年逾百齡亦蒙特旨旌表又蘇州瘵志引顧丹五筆記云乾隆辛未南巡有湖南老人埸雲程接　年一百四十歲皇上先賜匾額　花甲重周又賜云古稀再慶郎潛紀聞又云乾隆間　東諸生謝啓祚年九十八猶入秋闈以年例當早邀恩大吏每列其名輙力郤之曰科名自有定分老年未頽安知此生不爲耆儒一吐氣丙午鄉試果中式明年應會試特授司業銜又三年恭祝純皇帝八旬萬壽晉秩鴻臚寺卿瀕行賜詩額以寵之又十數年卒蓋壽近百二十歲矣又云道光丙戌春闈廣東廣州府三水縣一百三歲老人陸雲應會試恩賜國子監司業銜同時朝臣多以詩筆紀述盛事兪曲園茶香室叢抄引孔尙任人瑞錄云康熙二十七年十月二十三日恩詔八十以上者給絹一疋綿一斤米一石肉十斤九十以上倍之地方官以給過民數上司農其時百歲以上者二十一人山東九河南五江南三湖廣四此皆本朝諸人年過百齡之可考者又趙耘菘簷曝雜記云予年二十許時閱時憲書奉欽天監監正湯若望監副南懷仁姓名皆西洋人精於天文能推算節候者然不知其年壽後閱東華錄則知湯若望當我朝定鼎之初卽進所製渾天球地平日晷窥遠鏡等其官曰修政立法順治九年湯若望又進渾天球地平日晷儀器康熙七年治歴南懷仁奉監副吳維烜所造時憲書錯誤遂革維烜職授南懷仁爲監副按國初至予二十許時已一百二十餘年而二人在朝中已能製造儀器必非少年所能當亦在三四十歲則予旘其姓名時已一百五六十歲矣觀此則知通商以前海外旅人之効力我國者已有身享遐齡爲當代文人所欽羡夫修短之數固皆由命　蛄歲月龜鶴春秋達者視之曾無足輕重然旣已含生負氣立宇宙而爲人縱不必服藥餌丹妄冀長生之秘訣然節飮食謹寒暑愼嗜　旣不我其本質自不至夭其天年世有讀此說而進思延年却老之方乎省思慮而保精神行將合中外人民無不享大年而登壽域矣 
[本館接奉電音]  
　　昨日午後京師飛電傳來上諭一道旨三道敬謹譯登○二月二十二日内閣抄奉上諭欽天監監正徐森奏假期届滿病仍未痊懇請開缺一摺徐森著准其開缺欽此同日奉旨右翼前鋒統領著溥良補授欽此同日奉旨廂整旗護軍統領著伊立布補授欽此同日奉旨正藍旗滿洲副都統著鐵良調補善旌著調補正黃旗蒙古副都統所遺廂白旗蒙古副都統著恒貴補授欽此 
[電傅宫門抄]  
　　昨日午前京師友人專電告知本館云二月二十二日皇上召見軍機大臣及誠琦景厚 
[德計償欵]  
　　北洋官報云中國償欵德國應得五分之一本年中國應付十一兆馬克註每三馬克零合華銀一兩有厅内有利銀十兆本銀只一兆耳前欠利息現與華訂明每月應還華銀二十五萬兩 
[德國海軍]  
　　北洋官報云本年德國海部核定海軍兵數三萬五千六八十五名較上年多二千二百餘名計兵官一千五百三十六員管機器者二百餘員水師步隊武官四十六員水師砲隊六十四員魚雷隊三十四員水雷隊十六員軍醫一百八十六人管理船塢者一千五百人 
[土購軍裝]  
　　北洋官報云近得土耳其電報内開正月十一日土廷倩德國某製造廠定造毛瑟槍二十萬枝 
 
 

Page 2

 
 
刻已議定價俌訂立合同矣 
[日肄海軍]  
　　北洋官報云日本自三月中旬至四月中旬係海軍大演習之日今將臨時赴役艦艇名目開列於下以備我國民人熟議鎭遠扶桑金剛平遠濟遠高雄雷電曙朧業雲夕霧不知火陽炎薄雲曉霞隼鵲眞鶴白雲朝汐漣小鷹初瀨敷島朝日富士八島吉野萩津洲明石須磨磐手吾妻千代田出雲計共三十六艘 
[滅頂之凶]  
　　日本某日報云東歴三月十四日之晚六下鐘時長崎三菱造船廠工匠四百人乘舟渡海駕駛不愼覆没波心一時人聲譁騒幾疑鼎沸幸廠中平日研求拯溺之術置備器物無一不全至此急用探海燈照之并遍施網罟迨夜半得以網獲三屍而浩淼重洋餘皆無從蹤蹟矣慘哉 
[備建行宮]  
　　京師訪事友人云本月初旬距永定門外迤西里許忽有工匠在鐵路之側平治道塗約計廣袤一里之譜詢之云官憲諭令來此工作不日將起造行宫一所以備三月中兩宫聖駕謁陵順道赴保定閱操時乘火車經此以故預備駐　之地也 
[京設巡警]  
　　京師訪事友人順天府屬開辦巡警事宜自正月杪招募壯丁近已足額共計兵二千五百名分東西南北中五路每路各駐五百名略仿西法訓練洋操俾令分布内外城按叚梭巡以靖地方而輯匪類 
[委員巡路]  
　　天津友人來信云蘆鐵路刻已築至磁州綿長三十里許日前直隷總督袁慰帥札委候補道孫觀察達熙赴順德府屬巡視一周 
[嚴申禁令]  
　　直隷總督北洋大臣袁慰庭宫保精明强幹果毅有爲邇者目擊拳亂甫平餘孽未殪邪說流衍愚民悞信者多爰於日前嚴訂章程出示曉諭曰爲出示申明嚴禁事照得本督部堂於光緒二十七年冬蒞任之始以直隷遭亂之後時有不法匪徒勾串煽動復逞餘孽再燃死灰亟應嚴立條規痛加禁遏擬定暫行章程十一條刊布遠近咸使周知通飭各屬嚴禁遵辦在案年餘以來一體遵照奉行地方亦臻平靖猶恐日久生懈稍不加意潛滋暗長餘蘖復萌或至滋釁造端爲害閭里合行重申禁令刊布曉諭共守除惡務盡之訓用享蕩平康樂之休其各凛遵切切特諭嚴禁邪匪暫行章程十一條一妖言惑衆者斬一傳授邪教及學習邪術者不分首從皆斬一糾夥搶刦及持槍行强者皆斬一在官勇役如有與邪教匪類通氣者斬一容留邪教及窩藏匪類者應由該族長莊長地保等迅速報官緝辦倘扶同徇隱匿而不報一經發覺卽將該族長莊長監禁一年地保監禁三年一凡設壇傳習邪教之處經官查出立將該壇毁平房產均令充公有告發者卽將該房產賞給告發之人一凡拿獲邪教教匪捆送到官者首犯一名賞銀二百兩從犯五名抵首犯一名聞風報信因而拿獲者减半發給一禁止邪匪惟在各州縣勤加查訪認眞緝辦以遏亂萌嗣後如查該境内有邪匪設壇傳習者卽將該管州縣照縱匪例從嚴叅辦一此項禁章專爲嗣後傳習邪教滋事匪犯而設其有從前爲匪除著名首要疉犯重案怙惡不悛者仍應查拿外其餘被脅附從之徒但能實在悔過自新不再起事一概從寛免究不准差役地保藉端擾累株連倘有挾仇誣告希圖分賞者查訊毫無實據亟行反坐科罪决不寛貸 
[會匪下獄]  
　　香港循環日報登廣州來函云本月十二日廣東省垣緝捕局憲某公札派黃萬兩大令至南海縣署會同德國領事官及南海縣裴大令前番禺縣錢大令新任番禺縣呂大令縣署讞員兪大令辛二尹捷字營統帶楊參戎務洋委員李君芝君覆訊所獲三合會匪賞訊畢飭將梁平梁慕義李亞順劉玉波蘇子山陳學林蘇居葉木容葉昌九匪釘上脚鐐下之於獄旣而蘇文蘇德張桂平等五人科以鎖禁石墩若干年之罪梁平梁慕信李順蘇子山蘇居葉阿昌劉玉岐等九人則聽候大憲批示說者謂此九人中大約有四五人須置之於法惟梁平李順或可以年幼稍寛宥云 
[盜犯戮屍]  
　　揚州訪事友人云本月初八日之晚甘泉縣署接奉臬憲轉行刑部釘封文著將盜犯某某兩名斬决等因縣宰張受之大令查知二犯已於上年先後瘐斃獄中因於次日午前排導至西門外開棺戮屍當將首級解至犯事地方懸竿示衆 
[愼重人命]  
　　汕頭嶺東日報云前者廣東瓊州府屬會同縣民人楊家赴縣報稱伊侄祚錡被其妻黃氏勒斃等情縣主李大令騐明申禀本府府尊某太守細核供詞頗多疑竇而李大令已罣悞去任因委陳大令會同新任董大令查覆二大令仍含糊禀報後委唐大令往騐始知祚錡之死實由自縊遂備文通禀到省大憲以似此重案失出失入關係甚大誠恐他縣亦不免有此等事情爰札司通飭各州縣嗣後出有命案必須加意詳愼兹將撫憲批詞節錄於右命案全憑屍塲報騐最關緊要粤省據報人命案件雖眞者十有七八虚者不過二三然此二三之中若不詳細審定辨明虚實於原騐之際則枉累者不知凡幾矣夫自縊與勒斃自戕學被殺生前傷與死後傷屍發變與服毒情形本屬不同而騐官每不悉心推求平日卽將洗寃錄束之高閣迨臨時則但憑仵作含混唱報塡單草率加判更復含糊通禀全不剖辨疑似分别眞僞使異時推勘稽諸禀牘而無可考卽調閱騐單而亦不足憑全案疑團皆基於此原騐之率忽縱使查訊明白幸免於誤出誤入而人証之拖累已多若萬一查訊不眞致成寃獄尙可問乎本案該前縣李革令原禀騐情形皆屬含糊幾致入人於寸磔之罪迨該府派委陳令會同該縣董令查復又謂李令詣騐傷單與報呈無異夫旣曰無異豈不更令人疑爲勒斃之實乎若非改委唐令認眞訪查傳集族鄰見証人等環質及詳詰仵作核之洗寃錄所載各節逐層考究尙未能水落石出是不獨相騐官須愼卽查案者亦不可掉以輕心也似此之案恐他縣或亦間有應再由司通飭所屬嗣後凡遇命案各該牧令必須親往相騐如屍親原報毆斃勒斃毒斃而查訊情節與相騐情形不符者更當將其如何不符之處逐層判明并於通禀内切實聲叙卽原報情形與騐訊符合者亦須將相騐情形詳晰叙入以憑查核不得再以屍經騐明塡格附卷八字了之尤不得祗憑仵作唱報旋不細加檢查而含糊塡單致滋疑竇如仍草率從事使眞僞莫辨虚實混淆卽以檢騐屍傷不實詳請參處庶免玩視民命抢累無辜是爲至要 
[大帥謙光]  
　　金陵訪事友人云新任兩江督憲魏午莊制軍下車伊始凡屬僚晉謁者一體優禮待之越日卽命駕至各署及各局所答拜雖丞尉亦必親臨宦途中人皆歎爲得未曾有 
[鄂省官塲紀事]  
　　武昌訪事友人云本年日本開設博覽會日前兼署湖廣總督端午帥札委候補知府王幹臣太守前往考察○候補府經歴陳參軍紹炘現奉兼督端午帥札委轅下校對摺奏差卽日詣轅視事○試用府經歴陳叅軍寳慶奉藩憲瞿賡甫方伯委赴安徽探訪榖 
 
 

Page 3

 
 
價日前已禀辭啓行矣○候補道趙渭卿觀察奉署兩江總督南洋大臣張香濤宫保委充江南機器製造總辦特於日前附某輪船赴江寗禀見禀謝 
[皖省官塲紀事]  
　　安慶訪事友人云安徽即用縣于大令鳳閣前奉大憲委赴霍邱縣淸理詞訟已於本月初二日回省銷差矣○候補從九品王少尹汝霖奉藩憲聨方伯委署廬江縣典史○候補知縣廖大令昌彝奉臬憲毓廉訪委赴英山縣公幹旣而安慶府桂太守復有差委不知是何要公也○銅陵縣王大令佑曾因病請假回省就醫遺缺經藩憲聨方伯委蔣大令乃賡署理未及赴任遽賦仙游因於本月初四日改委候補通判郭别駕文森往署○署潛山縣張大令武桐因案撤任遺缺經藩憲聯方伯委候補知縣藍大令和光前往署理○候補巡檢余少尹光柱奉撫憲聶大中丞委辦皖北茶釐 
[鳩邑官塲紀事]  
　　蕪湖訪事友人云此間自創行巡警以來總辦吕韻生觀察以事務殷繁需助禀請撫憲聶仲芳中丞札委候補縣潘大令允章辦理發審及文案事宜候補知州譚剌史祖綸辦理總巡事務○蕪湖商務局總辦許九香觀察自遭封翁大故卽遣人禀報丁艱各紳商憲德銘恩聨名禀請撫憲聶仲芳中丞留辦局務中丞准之給假百日觀察因卽在蕪治喪然後赴滬讀禮所遺商務局關防交巡警局總辦吕韻生觀察收受皖南籌議所事宜則交王小午大令暫爲經理○前蕪湖關監督吳季卿觀察因案罣吏議交卸前數日將關上陋規共一萬六千金禀請撫憲聶仲芳中丞悉數革除歸入公欵中丞以目今庫儲支絀擬再提銀六千兩合成二萬二千金以濟國用已飭現任關道劉葆良觀察遵照辦理矣○蕪湖巡警局督辦吕韻生觀察擬定新章凡營縣拘人必先請蓋巡警局號戳禀請督辦審察案情方許簽差出票其亦愼重獄訟之一端與 
[潤郡官塲紀事]  
　　鎭江訪事人云南洋備新湘全軍統領錢琴齊觀察於本月十二日由官馬頭登舟帶以小輪船溯江而上駛赴白門蓋欲謁見署兩江總督張香濤宫保也○鎭江下游釐捐總辦胡太守玉灜近奉江蘇巡撫恩藝棠大中丞電音促赴金閶面詢公務因於月之十二日附招商局江永輪船赴滬折赴省垣○上海糖捐局總辦許東畬太守於月之十二日附某輪船來潤在某客寓小駐行旌翌日拜會道府縣各官聞不日卽須回滬○駐紥淸江之老湘合字各營統領陳軍門鳳樓近悉新任兩江總督兼南洋大臣魏午帥已抵鄂中不日蒞省爰由浦上乘舟南下本月十二日道出京江拜會各當道翌晨卽揚帆赴金陵 
[靈隱鐘聲]  
　　杭州訪事友人云浙省崇文義塾現已改爲學堂專課孤寒子弟額設五十名不取膳金先儘上年留塾諸生傳考不足則再添招至開學之期大約須在淸和時節也○浙省大吏前在報國寺設局鼓鑄銅元自正月開爐迄今已逾匝月大約須至三月初一日始得發交市中行用也○省城上天竺法喜寺供奉觀音大士每届春令鄉民持炷香往拜者常絡繹如梭本年河中水淺各船不能駛入松木塲俱在大關停泊近日連得甘霖河水陡漲松木塲一帶帆檣林立熱閙非常臬憲崔廉訪恐有匪徒滋生事端特委司獄顧叅軍駐彼彈壓保甲總局憲更飭錢塘門外總巡張大令樹德移駐彼處以便稽查誠防患未然不之道也○本月十九日俗傳爲觀音大士誕辰撫憲誠果泉中丞特委藩憲翁筱山方伯恭代行禮方伯奉委後卽於十八日黎明至西湖畔乘舟往上天竺法喜寺拈香畢擬謁左李蔣彭諸公祠嗣因天降大雨遂卽命駕回轅 
[騐看漕米]  
　　江蘇海運滬局所收漕米大半解交招商局棧妥爲存儲前日松海防同知劉乙笙司馬偕各委員至局會同總辦沈子梅觀察次第察騐蓋亦愼重正供之意也 
[上海縣署瑣案]  
　　前日瞿勝祥扭顧哲生郎孟松到縣控其圖賴工價等情至晚縣主汪瑤庭大令升堂研訊瞿供小的係木工光緖二十五年十二月李文卿向郎租地造屋開設鳳仙戯園由郎顧二人薦小的承攬工作當時議定工料銀九百五十兩立有承攬據限年底完工先收銀三百五十兩及工半復須裝修議添銀六百五十兩郎恐小的中途作輟小的遂以田單一紙抵與郎處隨又收銀五百兩立有憑摺至年終工竣向李索找游約不付後小的患病三載至去年病愈同之索取李竟圖賴顧亦推諉迨向郎追問郎始將田單交還并付洋銀一百元勒令小的立收淸據小的以尙少銀六百兩爲特控請究追顧供瞿承造李之戲館由小的作保後議加裝修係郎經手聞工價早已淸訖現小的尙被瞿欠去米價洋銀六十元郎供小的有市屋出租與李後李倩瞿翻造戯園至裝修一切先由顧作保後歸小的經手言明如不完工及中途作輟均應議罰是以瞿將田單抵與小的處後果未及完工卽行避匿由李另招他人賡續瞿之工價先已支透若干李欲將田單罰去瞿父再三商懇始由小的向李勸明找付洋銀一百元將田單給還瞿出立收淸據不料今忽揑詞翻控大令察閱據上載明兩次工價俱已收淸喝令將瞿笞責二百板所欠顧之米價出外料理○太陽廟巡防局員某君函送江北流氓施小胖子到縣大令升堂研訊施供小的賣小菓度日今正同鄉人夏阿毛借去小洋銀五角前日在途相遇向索不還反指小的訛詐扭局誣控由局員老爺移案叩求恩鑒大令察閱局中來函以釁由施與夏爭奪灘地而起遂判令將施責二百板覊押改過局五月○日前有尹玉者投案禀稱家主尹某被劉玉生誆去婢女求提訊究大令准之前日飭差提案研訊劉供小的係廣東人在治下英界大馬路開設杏林軒丸藥鋪與尹同鄉並無誆伊婢女情事大令以尹並不投案候質顯有不實不盡飭將劉交人保出候示 
[英美租界公堂瑣案]  
　　包探劉森生解徐榮仁陳桂莊孔金寳沈阿火到案禀稱伊等四人串竊某紡紗廠棉紗二十餘包報由小的拘獲詰知首犯李阿祥匿蹟寳山縣境今特解請示下祗遵讞員張柄樞司馬諭令押候提李復訊所有另案行竊洋紗之金阿三據供同黨李阿小等人盤踞法界候照會法界公堂恊提核辦○包探張天林解唐志壽曹江疇到案禀稱伊等二人潛入德商鉅康洋行串竊鳥羽等物報由小的拘獲請卽訊追唐曹同供小的等已延律師分辯司馬飭押候交人保出候傳到掮客趙仁法訂於下禮拜六會訊○包探顧福其解沈振祥到案禀稱此人行竊陳江氏等二家衣物故由小的送請究懲司馬判責三百板逐出租界○包探竇如海解王朱氏及其夫王阿大到案禀稱日前盧玉麟家婢女私逃出外被王藏匿經小的查明傳盧請訊司馬詰究之下婢供出外迷失歸途由王領回家中並無别情尙求明察司馬判責王一百板氏責手心三百下婢交盧領去○包探陸阿四解王芝卿到案禀稱此人行竊陸少廷家海虎絨馬褂解奉大老爺訊押諭傳見証人某甲兹已傳到請卽判斷甲供小的在某棧當茶房眼見王行竊司馬判責王五百板遞解湖北原籍贓給失主領去○包探顧阿六解陳掌裕到案禀稱伊竊取儲小妹家綱籃報由小的吊贓無著送請究懲司馬判責二百板枷示一禮拜○包探徐榮解沈柱卿到案禀稱此人行竊周坤山家衣物故由小的解案請究司馬判責三百板贓給失主具領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[庸醫宜究]  
　　武昌訪事友人云署湖北糧庫大使謝　蓀别駕素蒙兼督端午帥器重今正偶患春瘟延醫者羅東卿診視誤爲傷寒症投以熱藥因之不起午帥聞之赫然震怒飭　羅發交江夏縣從嚴究辦羅急浼人緩煩始飭具結不再在省城行醫得以釋定使去 
[浦東總巡局紀事]  
　　浦東保甲總巡謝岳松明府查得鄉村各叚向無路燈以致行人往還多在暗中摸索爰傳諭各圖地保著知照彼處居民鋪户每家各捐錢數文以便按叚裝設並派夫役打掃街道前日已出示曉諭俾衆周知矣○日前浦東保甲總巡謝兵松明府以沿浦各洋棧時有失物之事飭傳汛捕張忠到案喝責三百板限期跴緝 
[上海巡局瑣案]  
　　前日江西人王雲生至大東門外毛家弄益昌典鋪兑取銀臂釧乘機藏匿其一被夥察知扭送十六鋪巡防中局局員黃衡堂二尹研訊之下判責一百五十板驅逐出境不准逗留○張金桂扭船户顧阿松至浦東唐橋鎭巡防局控稱被竊木植若干請爲究追等情局員蔣克生二尹升坐研訊顧認竊不諱遂判責三百板鎖示局前限期將木交還方准開釋 
[法租界公堂瑣案]  
　　無錫管文君殷阿寗承包法界工部局淸潔事務議定按月繳銀五百九十兩倩楊裕興作保旣而管殷將各叚糞穢轉包與人未幾管置之不理殷獨力難支由楊兩次墊繳銀四百餘兩遂遞禀聲請退保并追給所墊之欵讞員孫建臣大令研訊之下殷自願立據將淸潔之事歸楊接辦昨日楊投案訴稱小的已於西歴三月十五號卽華歴二月十七日接手所有從前帳目仍歸管殷清理今管尚在逃務求提訊大令准之著將殷交的實人保出赶緊理楚○前日陳鳳祥蔣阿木許紀生失去牛皮數張查係李德林吳茂生所竊軋至英界私刑吊打經西包深緝獲詰知事在法界遂移送法界公廨大令判將陳枷號二月責五百板蔣許各枷一月責三百板李吳各責三百板驅逐出境○前晚八仙橋西首有慶里四十四號門牌披屋内不戒於火事後捕頭查得此屋爲金陸二姓所居共保火險銀數千兩因於昨日將金拘案金供此次匪徒以竹竿引火然及　薪當紛亂時被攫物件約値洋銀一百餘元今某保險行祇賠銀五十兩尚求鑒宥大令判罰洋銀五十元以儆○偷兒徐桂生行竊洋紗十包計値洋银三十餘元包探緝獲解案請曾大令判枷一個月責五百板○某輪船買辦陳一新挈長子望梅投案訴稱劣子佑寳不務正業專與匪類爲伍屢次竊取西人物件爲特送案請徵大令判笞責五百板發攺過所監禁二月○尤阿大史菊泉投案訴稱前晚小的等至馬三所開浴堂内洗澡失去衣服二件向論不理扭案請追大令判賠洋銀二元○徐茂榮訴稱前晚小的行至新北門外被流氓江福林洪嘉福攫去洋銀五元並出利刃刺傷面部幸由巡捕拘獲請卽重懲大令判各枷二月責五百板○華王氏控夫弟華仁伯及趙文興吞没保險銀一千兩迭奉大令訊供判趙給銀二百五十兩昨日華王氏偕其子榮生投案求追華仁伯趙文興及股東陸榮波族長華春元投案訴稱王氏之夫耀奎在日尚欠各債大令著仍遵前斷給銀二百五十兩榮生交仁伯好爲教養○偷兒張春五王阿三行竊皮衣天平洋傘等物被包探拘獲吊到原贓解案請辦大令判各枷二月笞責五百板發攺過所監禁二月贓存捕房待失主認領○某小客棧主范德昌訴稱周阿炳寄宿棧内乘間行竊崇明人某甲所携衣服一件賣與小工頭某甲經小的查獲送案請辦大令判責三百板 
[美租界捕房紀事]  
　　浦東人龔容堂在虹口某教堂經收房租昨日某教士查知有私加租値之事因卽送入捕房捕頭令押候解送公堂禀請讞員張柄樞司馬訊辦○前晚跑灘賊王阿貴灒至自來水橋左近某姓駁船上行竊布帆適爲五百十七號巡街捕所見連贓帶入捕房捕頭令押候解送公堂禀請懲辦○昨日午前馬夫某甲駕車至北河南路加鞭飛駛偶不留神撞倒甬婦某氏傷及其面被某號華捕拘入捕房捕頭見氏傷勢尙輕令甲給以洋銀若干從寛釋出 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十九年二月十一日京報全錄]  
　　宮門抄諭旨均已錄前○桂撫王奏保舉賢員懇恩嘉獎片○熱河都統錫奏遵旨將前勘圍塲荒地設局招墾以裕課額摺○滇撫林奏調員差委片 
王之春片再三代以下惟西漢吏治最盛者厥所由則循良之吏莫不璽書褒美一時身受者因切奮興傍觀者亦知趨回激揚之道得而風氣於以轉移古聖王所以懲勸兼施也桂省貪劣各員臣已專摺奏叅然篷生麻中不扶自宣亦有才長守潔政治卓絶堪任循良之選者自應加之激勸以備彰癉臣謹譯尤臚列奏懇裒嘉兹查有在任候補道思恩府知府杜慶元通逹治體本年會督營勇剿辦鄕匪疉獲首要功績頗多整頓地方不遺餘力洵稱循良之選署太平府知府吳徵鰲爲守兼優兩署斯缺防剿嚴密深洽輿情現署鬰林直隷州知州候補知府濮賢恒才具敏捷辦匪尤其所長前署潯州府現署斯缺疉獲首要地方賴以綏靖著臨桂縣知縣彭言孝沈毅有爲歴署陸川桂平等縣卓著政聲平日懲辦匪徒勞悴不辭靈川縣知縣高忠藩膽識俱優前署賓州知州整頓團練深著成效在任兩年興利除弊政績昭然興安縣知縣賀源清清操不拔歴署凌雲馬平籌縣措理裕如調署貴縣辦理匪鄕不避艱險洵爲傑出之員賓州知州曾紀壽辦事勇敢前署武宣平南等縣勤求治理本年在任會營剿辦股匪解散脅從尤能竭盡心力署桂平縣知縣周紹濓勇于任事深得民心本年會同營團攻破匪巢七處厥攻甚多以上各員皆輿情愛戴爲守兼優臣悉心考察其行政居心皆卓然有以自立不爲流俗所搖惑者相應仰懇天恩降旨嘉獎寵聞天語可嘉始終如一之操檯風聲冀收觀摩而善之效是束有當謹附片具陳伏乞聖鑒謹奏奉硃批另有旨欽此 
奴才錫良跪奏爲遵旨將前勘圍塲荒地設局招墾以裕課欵而濟要需恭摺仰祈聖鑒事竊查前任都統色楞額因熱河兵餉難籌擬請將前經勘丈圍塲荒地招佃開墾以所得押荒備抵熱河兵餉之用等因于光緒二十六年九月具奏十二月十三日奉硃批著照所請仍應寛留圍座單併發該衙門知道欽此釟遵歴任都統均未及開辦缷事奴才到任後因查口外額賦無多常年餉需全資户部直隸恊濟前次教案賠欵提用生息本銀七萬餘兩至今無欵彌補加以現在添兵製械增官建署俸廉經費以及將來開辦學堂等事在在需欵浩繁若非設法開源則仰屋徒嗟諸事無從措手自應將五川荒地赶緊招墾目前所得押荒稍救眉急日後所徵課額可濟餉需正委員勘辦間接准户部咨查當經扎委奏調差遣已革山西候補道澤宣並原查委員恊領根齡前往將東圍伊遜布敦二川西圍孟奎卜格牌樓三川周歴覆勘丈量計應　開墾荒地二千三百餘頃其中山坡溝岔坑坎沙石河道尙未開除核與前任都統色楞額奏報之數大致相符惟色楞額原定章程係分上上則上則中則下則上上則每地一頃交押荒銀六十兩上則交押荒銀五十兩中則交押荒銀四十兩下則交押荒銀三十兩無論何則每頃交耗銀三兩至每則應留出村基地畝若干尙未議及奴才現在博采衆論體察情形所有應收荒價尙可酌加擬仍按原議定章分爲四則每地一頃上上則收押荒銀一百二十兩上則收押荒銀一百兩中則收押荒銀八十兩下則收押荒銀四十兩每户領地一頃無論何則附領村基地二畝每畝均照上則交價又每交荒價銀一百兩照奉天開辦東流水圍荒地畝章程加一成五耗銀以資辦公經費于籌齊要需不無裨益現經督飭各員前赴圍塲設局　佃承領開墾升課至五川外所餘三十五圍之中如有可以墾種無礙圍座者酌量開放嚴禁越墾以示限制仰副聖朝肄武勸農之至意謹將酌擬章程繕具清單恭呈御覽除咨部查照外理合恭摺具陳伏乞皇太后皇上聖鑒訓示謹奏奉 
硃批該衙門知道單並發欽此謹將開放圍塲荒地各事宜酌擬章程十條繕具清單恭呈御覽一遵旨寛留圍座查從前開放圍邊計留四十一圍安設卡倫之處或相距十數里且每處僅止兵丁二名未免零散往往被賊劫掠稽查難周現擬將所勘五川開墾並擬於此外毗連處所續行展放以清界限將所留圍座勘定周環共計若干里擇於四面扼要之處安設大撥另於大發之中分設小發若干處總宜聯絡不定疎遠以便稽查每一大撥各派防禦一員兵丁若干名輪流値班巡察會哨每一小撥派兵若干名常川駐守按月輪替如此嚴密可免侵佔偷墾之弊一設立總局此次兩圍荒地同時並放應居中擇地設立總局一處卽派奏調差委已革山西候補道澤宣爲總辦隨帶員弁書役認眞招墾所有員弁書役薪水工食車價以及局中辦公心紅紙張等項槪由荒價加收耗銀項下發給不得再向領户需索分文儻有　端撞騙訛詐准指名扭禀嚴究一編立號數查勘放地畝其大川寛平處每十頃編爲一號山溝狹窄處隨地之多寡每叚另編一號由一號推至數十號號與號連地與地接如有承領者親赴總局呈明願領某處荒地若干以便查清號數挨次放給不准隨意挑選每户領地至多不得過五頃積至由頃勘放一次俟放畢後挨户繪畫四至魚鱗圖册所有繩號丈尺均須詳細註明以免弊混一酌增荒價查前任都統色楞額奏定圍塲放地章程分爲四則從前曾經騰出墾成之熟地其平川土沃者爲上上則新勘荒地寛平廠漫土脈沃厚者爲上則偏坡下濕土脈鬆浮者爲中則由坡陡嶺土脈瘠薄者爲下則酌定每頃上上則收押荒銀六十兩上則中則下則以次遞减無論何則每頃交耗銀三兩現擬仍分四則所有應收荒價酌量加增上上則收押荒庫平銀二百二十兩上則收押荒庫平銀一百兩中則收押荒庫平銀八十兩下則收押荒庫平銀四十兩又照奉天開辦東流水圍荒地畝章程每交荒地正價銀一百兩另交一成伍耗銀以資辦公經費一升科年限原議升科章程上上則及上則每年每頃徵产銀五兩中則每年每頃徵科銀四兩下則每年每頃徵科銀三兩上上則地限一年後　科其餘上則中則下則二年後升科兹擬仍照原議定章程辦理惟升科年限應均按給照之日扣算倘領地以後延不開墾或墾不足數升科年限已滿照章一律徵收如敢藉詞抗違卽將原地退回另放荒價耗銀槪不退還一嚴杜包攬查從前放荒闻有奸商巨蠧包攬總售無力者求一畝而不得且有指地函託希圖從中漁利以致子人口實訐控紛紛此次明定章程無論旗民如果願領儘可自行赴局報名儻有前項等弊一經查出立子嚴懲不貸一留設村鎭查兩圍　方荒闊居民零星散處守望爲難此次開地應留出分設集鎭地基處所並於五釐之内留一村基每領地一頃者須領宅基二畝每畝荒價升　均照上地核算一樹株押課查從前放荒所有樹株均抽課現在所開荒地隔出外山恐被附近佃民偷砍自應照章收課如本佃地内有樹　自願留用者繳價准其留用一搜捕匪類查圍地遼闊山深等密馬賊多匿迹其間此次派員勘查非先派兵剿捕不特領户裏足且恐將來　結滋事擬撥步隊二百名先清匪類嗣後有警則恊力兠拿無事則勤加操練統歸該局總辦調遣以一事權一獎勵員弁查兩圍地面荒闊與尋常丈量地畝勞苦不同在事員弁如勤愼將事辦理妥速應候開放完竣奏請從優獎叙以昭激勸奉硃批覽欽此 
林紹年片再求治以得人爲先任事必量才而用滇居邊要諸務殷繁近來剿匪籌防又時有交涉事件以及澄清吏治舉行新政在在需人兹查有廣西補用知府陳壽琯器識宏深才猷練逹丁憂貴州試用知縣張藻廉正勤明辦事精審皆一時出色之員擬懇天恩准將該二員調歸雲南差遣委用如蒙兪允應請敕下廣西貴州撫臣並張藻本籍湖北　撫臣迅飭該員來滇以資任使而裨邊局除咨部並分咨　西貴州湖北督撫臣外謹附片具陳伏乞聖鑒訓示謹奏奉硃批著照所請該部知道欽此 
 
