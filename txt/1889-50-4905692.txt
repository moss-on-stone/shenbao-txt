# 1889 - 50 - 4905692

 

Page 1

 
 
[新印十粒金丹出售] [  申報館主人啓]  
　　十粒金丹一書不著作者姓氏標題多用對偶盖遵章回小說之例而中間雜以七言句若詩歌者則又沿　詞格調其中叙述鎭國公高贊侯事　雖皆羌無故寶而一經描寫無不栩栩欲生他如俠女貞姬刁奴强宼紅粧義士白袷名流要皆刻意描慕惟妙惟肖面尤妙者詞意淺近不涉艱　不特學士文人藉以遣興卽綠牕靜女黄髮慧重亦能一目了然毫無疑義誠小說中之别開生面者也現在裝釘告成每部十二本價洋七角本　由本舘帳房及申昌書畫室出售各外埠則槪歸申昌及經理申報人此佈 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房皆可購取價碼仍照四十元至其校對印訂　　無不精益求精早爲有目共賞所有售出股票亦統歸恆泰昌發書此佈 
[一百七十九號畵報告白] [  點石齋啓]  
　　大易積善餘慶不善餘殃之說昭埀史册如此報中還金活子僞書發解歡娱如夢等圖正所謂善惡之報如影隨形使閱者觸目警心亦開卷有益之一助也餘仍舊例 
[路燈有益於地方說]  
　　遨遊海上寓公致書本館曰滬地自通商以來昔時之荒凉郊鄙一變而爲熱閙市廛由十六鋪橋迤北見夫街道之整齊層樓之巍煥車馬之逐電追風鋪戶之五光十色一至夜晩電氣燈地火燈放大光明洋塲十里中遙望之如銀花火樹遨遊其地不必秉燭以行加以街道蕩平卽遇天雨浹旬亦無泥淖沾濡之苦每歎西人辦理諸事不遺餘力不惜巨資刻意經營悉臻妥善而南市則道路崎嶇中宵黑暗從十六鋪起里許中雖間設路燈而似有若無其光如豆再向南至董家渡一帶則直無一燈之設矣是處爲南市總匯之區浦東西往來必於此問渡行人終夜不絶每當月黑星稀之夕彼此不相見面碰撞堪虞行人彳亍不前怨聲載道間以語友人張君東樓張君本鶴沙人遭髮逆亂棄儒業賈寄居是處將二十餘年性伉爽每喜扶人之危周人之急音年山西奇荒曾以巨欵報効至於各項善事凡力之所能爲者靡不量力湊助蓋今人也而有古人風焉及聞余言卽奮然興曰是固有志而未逮者也無已姑盡吾心試辦之君其拭目以俟及大寒後一日因公重至申江仍庽南市則見馬路内外街燈光燦照節節通明雖不及北市地火燈而光燭通衢行人得免暗中摸索較之别處之有名無實者不啻霄壤之殊張君之從善如流不足令人喜而不寐哉來信所言如此僕乃爲之進一解焉竊謂路燈之有益地方厥有數端自來探囊胠篋之流每潛伏暗陬乘夜靜更深人皆熟睡始一施妙手空空技倆隨意竊物而逃此歎亡羊彼嗟失馬登諸報牘幾於竹罄南山有路燈而徹夜通明宵小無從藏匿偷竊之案自然日見其稀卽旣竊矣而追捕於黑暗之中不特易致脫逃且恐遭其毒手得路燈以照耀則便於掩執所失猶可望珠還此其益一也人家兒女暇時或出外嬉游一至黄昏每易迷失路途不能遄返中宵佇立涕泗漣而勢必見誘於匪人以致轉售他方終身永不得回桑梓尋人之事日報中幾於無日無之究之骨肉重圓喜出望外者什伯中能有幾人有路燈而時值昏黄尚可辨認門戶自可免於失路不致被匪人誘匿售錢此其益二也人家欵客多在北市酒樓金吾不禁玉琖遙傳酒緑燈紅幾忘漏永及至　毱沈醉躃　回南東擺西摇幾乎不致跌仆甚至麻茶醉眼眩暈生花匪人或乘間攫取扇表衣巾飛奔逃遯有路燈而醒心豁目無異指南之針自能免悮認歧途中宵蹉跌卽匪人亦且潛蹤斂迹不敢猖狂此其益三也疾病之來何可逆億生産之事尤無定期每至夜漏將殘行人絶迹延醫接穩心急足違偶然忘帶燈籠無異行入漆室欲前忽却似邇仍遙時刻稽延深虞變故有路燈而途間明朗恍若日中信步䟎行自無差悮病人産婦裨益良多此其益四也有此四益而謂路燈固可少乎不可少乎所望好善諸君推張君之心以爲心廣集資財逐漸推廣由南市以迄城内步步立燈督飭役夫毋稍偷惰行人感德豈有涯哉而僕更貢一議者曰天下下愚之輩每多懶惰性成督率者一不認眞弊竇卽從兹而起猶憶昔年僕館城内晩間常約友至租界中或啜茗於層樓或徵歌於别院或覽霓裳之舞或浮琥珀之杯至夜深而結隊入城憚於路遙或抄捷徑則長途昏黑寸步難行問友以何故無路燈友曰僻巷私街局董之所不行司事之所不到燈夫樂於苟且安肯每晩燃燈惟任人躑躅咨嗟歌行不得也哥哥之句耳及至大街而踈踈落落微見燈光各局前則燈火通宵明於秋月矣乃喟然而歎曰中國之公事竟若此哉彼董其事者旣發善心何仍任其有名無實哉今張君旣有此善願所望大加整頓越是私街小巷越是燈火繁多大道通衢反可稍爲酌減庶幾盡善盡美毫髮無遺憾焉特是創始易持久難張君之設此燈張君未必能獨力支拄聚沙成塔仍須出自同人而滬上流風往往酒市花叢千金不吝裝出大老官架子幾視黄金若泥沙一至勸令捐輸則不特不拔一毛抑且多所訾議路燈之費固何以有初有終哉僕則有一言以相勸焉曰昔人云能出資刻人遺集者勝於代人撫養寡婦孤兒其功德直可無量今兹設燈以照昏黑俾行者得免傾跌之虞以視撫養寡婦孤兒其功益多數倍而尚何吝於出資耶因寓公之信而推廣言之然耶否耶請質之張君及南市諸善士 
[本館接奉電音]  
　　昨接在京友人發來電音有本月廿三廿四日諭旨十四道敬謹譯登○正月廿三日奉上　諭張之洞奏甄别文牙各員等語廣東試用同知畢耀彬心地糊塗辦事粗率着以州同降補南海縣知縣郭樹榕精神疏略難膺首劇着開缺留省另補南澳鎭守備賴國安昏謬妄爲着卽行革職以肅官方該部知道欽此同日奉上諭廣東廉州府知府員缺着劉齊尋補授欽此同日奉上諭奕謨着管理雍和宫事務欽此同日奉上諭載澍着管理樂部事務欽此同日奉旨正黄旂漢軍都統著崑岡署理欽此○廿四日奉硃筆岳琪補授詹事府詹事欽此同日奉硃筆李文田補授詹事府少詹事欽此同日奉硃筆榮惠補授太常寺卿欽此同日欽奉慈禧端佑東頤昭豫莊誠皇太后懿旨各省封疆大吏均爲國家倚任之臣其久歴戎旃熟識韜略者懋建殊勳賢勞尤著現任提鎭諸臣類皆起自行伍洊膺專閫各該文武大員爲國宣勤歴久不懈現在歸政伊邇允宜分别施恩大學士直隷總督李鴻章着賞用紫韁兩江總督曾國荃雲貴總督岑毓英均著賞加太子太保銜陜甘總督楊昌濬山東巡撫張曜甘肅新疆 
 
 

Page 2

 
 
巡撫劉錦棠福建臺灣巡撫劉銘傳均着賞加太子少保銜吉林將軍長順江寗將軍豐紳綏遠城將軍克蒙額烏里雅蘇台將軍杜嘎爾察哈爾都統托倫布直隸提督李長樂陜西提督雷正綰甘肅提督周逹武長江水師提督李成謀浙江提督歐陽利見福建水師提督彭楚漢福建陸路提督孫開華廣東水師提督方耀廣東陸路提督唐仁廉廣西提督蘇元春湖北提督程文炳四川提督宋慶雲南提督馮子材均著賞加二級前兵部尚書彭玉麟着交部從優議叙前陜甘總督楊岳斌前長江水師提督黄翼廾前江南提督李朝斌均着交部議叙此外現任曾歴軍營之文武一二品大員着吏部兵部分昕查明均賞加一級該部知道欽此同日欽奉慈禧端佑康頤昭豫莊誠皇太后懿旨從前軍務繁興封疆將帥之臣運籌决策戮力同心或未蕆全功或始終勤事論其謀國之忠均屬聲施爛然勳名相埓兹當歸政之始追念勞臣所有功績最著之原任大學士官文大學士兩江總督曾國藩恊辦大學士四川總督駱秉章盛京將軍都興阿吉林將軍富明阿荆州將軍巴楊阿福州將軍穆圖善福州將軍善慶伊犁將軍金順四川總督吳棠　連總督袁甲三四川總督丁寳楨兩江總督張樹聲雲貴總督劉長佑廂紅旂蒙古都統穆騰阿廂黄旂蒙古都統明慶察哈爾都統西凌阿察哈爾都統色爾固善湖北巡撫胡林翼安徽巡撫李續宜貴州巡撫曾璧光浙江提督鄭魁士直隸提督郭松林湖北提督傅振雲南提督胡中和廣東水師提督吳長慶編建水師提督吳全美署湖南提督周盛傳湖南提督鮑超福建陸路提督唐定奎湖南提督周寛世湖南提督周盛波甘肅寍夏鎭總兵譚拔萃福建建寗鎭總兵張得勝均着賜祭一壇烏魯木齊都統英翰着開復總督該衙門知道欽此同日欽奉慈禧端佑康頤昭豫莊誠皇太后懿旨本年舉行皇帝大婚典禮二月舉行歸政典禮普天率土忭舞臚歡因思中外各貝鹽田三國訂約通商以來信睦之誼日益深著各國駐京使臣均能深明大義愼固邦交兹當盛典恭逢慶忱同洽所有現在京城之巴蘭德田郎華爾身庫满羅德理李梅維禮用著總理各國事務衙門行走慶郡王弈劻等於二月内擇日在署設宴欵待並頒給如意綢縀等件其現不在京之盧嘉德費果孫並着一體頒給用示朝廷睦隣　至意該衙門知道欽此同日欽奉慈禧端佑康頤昭豫莊誠皇太后懿旨御史林紹年奏督撫報効有關政體民生請旨飭禁一摺海軍爲經國要圖自光緒十一年創辦以來規模略具需用浩繁兹據總理海軍事務衙門奏請由兩江等省於正雜課稅内騰出巨欵分運撥解天津交李鴻章發商生息各省籌解之款籌備海軍不時之需具每年息銀則以補海軍衙門放項之不符並舊今各省督撫報効之欵該御史此奏有朝廷責進獻督撫肆誅求等語任意揣測危詞聳聽實屬謬妄林紹年着傳旨嚴行申斥欽此同日欽奉慈禧端佑康頤昭豫莊誠皇太后懿旨科爾沁博多崿噶台親王僧格林沁於咸豐同治年間迭平宼亂功在旂常經從優賜卹並圖形紫光閣配饗太廟該親王身後榮名已足昭垂千古現在歸政屆期追念前勳允宜特沛殊恩以示優異僧格林沁着於京師建立專祠春秋致祭該衙門知道欽此同日欽奉慈禧端佑康頤昭豫莊誠皇太后懿旨邇來各省軍務一律敉平朝廷安不忘危每思疆場之臣身經白戰齎志捐軀亮節孤忠時深憫念本年二月舉行歸政典禮論功行賞普徧寰區更宜澤及九泉以褒忠藎原任西安將軍多隆阿杭州將軍瑞昌伊犂將軍明緒正黄旗漢車都統舒通額烏魯木齊都統平瑞署雲南總督潘鐸浙江提督饒廷選廣西提督張玉良烏魯木齊師冲饎署福建陸路提督福寍鎭總兵林文察署貴州提督趙德光甘肅提督高廷升廣東陸路提督劉松山廂紅旗漢軍統領署護軍統領恒齡吐魯番領隊大臣色普詩新塔爾巴噶台叅贊大臣武隆額巴噶台領隊大臣穆克登額庫倫辦事大臣薩凌阿内閣學士克順浙江巡撫王有齡兵部左侍郎黄琮刑部右侍郎錫庚都察院左都御史張芾副都統舒尚阿副都統蘇倫保乍浦副都統桀純河南歸德鎭總兵李臣典江西南贛鎭總兵程學啓總兵何建鰲江西右江鎭總兵張樹珊廣東高州鎭總兵楊玉科貴州安義鎭總兵陳嘉福建按察使張運蘭乾清門頭等侍衞卓明阿頭等侍衞隆駿頭等侍衞奇克逹善均着賜祭一壇　外满漢陣亡殉難實任之一二品文武大員並蒙古各盟陣亡之一二品以上各員着吏兵部理藩院八旂確切查明咨照禮部各賜祭一壇該衙門知道欽此 
[都門瑣語]  
　　内務府行文兩翼前鋒營八旗護衞營謂兩翼八旂每歲由廣儲司發給公費銀一萬兩以資辦公歴經照辦在案所有光緒十四年各翼旗各應領分費銀一千兩曾於去歲某月某日領銀若干共領幾次是否全數領齊抑或尚有尾欠相應行知景運門轉行左右翼前鋒營八旗護軍營各將去歲曾由廣儲司領過銀數次數詳細咨覆以憑稽核○大婚禮儀處移咨侍衞處所有大婚典禮派出交泰殿合卺宴贊禮侍儀之侍衞夫婦傳於本月十三日進内演習一切禮儀相應移咨貴處轉傳該員夫婦遵照○四川委員管解京餉等欵銀一十二萬兩已於初八日全數抵司農署除由委員投遞批文以便訂期騐收外並將銀鞘扛入大堂之側堆存鎖結由原解兵役在彼看守 
[四明瑣紀]  
　　寗城西門外有張某者性好賭博日前其族人因有喜慶事囑其入市購物張卽持洋赴賭場屢博屢負隨向寓中借錢二百文出外越片刻復至向隅獨坐時已夜深衆正呼盧喝雉不以爲意少頃見其面白如灰身欹欲倒知其吞服洋烟急爲灌救始漸醒頭家叩問其故爲之向衆湊洋還其半而送之歸家○寗波郡邑二廟近來有花鼓戲班終日歌唱淫詞艶曲男女雜坐殊不雅觀整頓風化　所宜留意也 
[潯陽近事]  
　　握橘子手令人猜其瓣數中則勝不中則負名曰橘賭卽古人瓜戰之遺意也新正有某甲賭屢不勝所費不貲矣一日在大碼頭賭攤忽高聲謂衆曰此處亦是沙塲今日正吾効命之秋也衆初不以爲意不料甲又負卽扭賭主髮辫飽以老拳經衆護解得脫賭主已受暗傷不淺乃踉蹌而歸○去年嘉平月初突有一虎至廬山之麓蹲踞吳嶂嶺頭毛色斑斕吼聲如雷震居民咸各戒懼相約不敢出門然兩月以來未傷一人卽雞犬亦並未遭噬云○十六日爲黄道良辰九江鎭標選鋒新勁等營弁兵循例整隊往大校塲恭迎喜神游行　城内外戈矛雪亮刀戟霜疑如火如荼頗稱壯觀 
[曉諭錢鋪]  
　　南昌府崔第春太守國榜疾惡如仇執法如山歴任繁劇卓著循聲夙爲沈文肅左文襄諸名公所器重由縣陞府翦除豪惡善政孔多去冬因集成義成兩質鋪停歇各錢鋪紛紛倒閉騙財不少太守會同保甲各局及南昌新建兩縣出示曉諭援引律章詳明剴切奸商猾賈固當讀之汗下今將告示照錄於後以供衆覽南昌府正堂崔城内保甲局許城外保甲局宋南昌縣正堂文新建縣正堂善爲省垣錢鋪照例取具聨保以免虧逃事照得省城内外錢鋪小爐所在皆有其中家道殷實者雖不乏人而資本全無者尤復不少去歲集成義成兩質鋪停歇街市銀根緊迫而各錢鋪遂接踵倒閉負欠纍纍大爲閭閣之害查定例錢鋪無論新開舊設均應五家聨名互保報明地方官存案如將票錢存銀侵蝕藏匿閉門逃走者立卽拘拿監禁將寓所資財原籍家産查封押追家屬勒限兩個月將銀錢開發完竣枷責釋放若逾限不完無論侵吞折賠統計未還銀數計贓准竊盜論分别治以軍流之罪至一萬兩以上擬絞監候所欠銀錢勒令互保四家代發如四家代發未完照爲從律杖徒若五家同時關閉一併拘拿治罪仍於各犯家屬名下嚴追給領又錢鋪關閉有借名取錢踹毁門窗搶取什物者照搶奪例治罪各等語久奉通行各省一律照辦乃江省各錢店向未遵行以致一經關閉存欵累千盈萬毫無着落是其虚張門面無殊設阱陷人以衆戶之血貲供奸徒之局騙言之深堪髮指若不設法整頓何以安市井而挽頽風合行出示曉諭爲此示仰省城内外錢鋪小爐人等知悉自光緒十五年爲始所有各錢鋪小爐無論新開舊設一律開出店東姓名籍貫取具同行五家互保切結鈐蓋各店圖記統限二月初十日以前呈送縣署由縣設立總簿登記擋案彚報各憲查核如有虧倒捲逃情事卽照例分别追賠治罪至該錢店等呈遞互結無須絲毫使費倘有書役人等藉端需索及棍徒借 
 
 

Page 3

 
 
名取錢毁搶什物者亦各從嚴懲辦本府縣爲整頓市面大局起見言出必行决不稍從寛假其各凛遵毋違特示 
[皖省官塲紀事]  
　　委署蕪湖關道孫樹人觀察振銓本擬十一日乘輪東下兹因公務冗繁遂改於十七日乘安瀾輪船下駛諏吉本月二十四日接篆○委辦華陽厘務文少椎太守庚於十六日行抵省城旋赴各大憲衙門禀到并賀新禧勾留一二日卽行遄回差次○陳雲溪明府日前接奉聨仙蘅太守札開奉督學部院錢穉菴文宗札舉行縣試已定於二月十三日開考矣 
[邗上官塲紀事]  
　　十五日江安粮道馬儲憲恩培過揚新班大使朱鹺尹作霖安徽人禀到十六日姜泰捐厘林大令之涵抵揚十七日瞿鹺尹鴻勛禀知回富安灘差次十八日揚州府陳太守從省回 
[江西官報]  
　　補用縣陳永康委辦雩都白口塘卡道庫范德基禀謝酌委一次行知張善鐸禀謝拔委知縣一次行知從九吳世熙禀謝加五品頂戴准補瑞昌肇陳司沈錫麒應行飭赴新任候補府何煥章委辦塗家埠卡華文匯廖兆鑾俱禀謝拔委一次行知鄧祥霖委辦神岡山卡汪思維卸代理南城縣事並清理交代回饒九道李希蓮禀見朱炳光委解邊防經費進京撫州府顔鍾驥臨江府王之藩九江府曹秉　南康府王延長俱禀見 
[東報彚譯]  
　　四月間日皇擬出巡佐世保港鎭守府行幸時以高千穗輪船爲御坐船刻下該船在崎港載炭再往神戶積煤一併送品川灣横須賀港葛城旗艦交代然後准備四月間巡幸之用○長崎縣爲横濵神戶新瀉函館等地所有寓居外國人關涉舊習每欲改訂章程此案去年十月中日下知事與吉田警部長上京時曾禀請外務大臣就議當時所禀何事外人不得而知現悉卽本年值行三事一爲正月二十四號照會租界外寓居外國人自本年以降徵收地方稅區町村費歸長崎區役所管理二爲二月二十七號中國人在街頭燃放百子花爆及此外火器一律禁止犯則罰洋十元歸縣廳徵納三爲二月六號租界内居住之日本人自二十二年起稅費照例徵收歸區役所管理惟禁止華人燃放花爆一項去年經華領事楊星垣都轉屢次照會批駁故新年來華商於敬神祀典依舊燃放○憲法發布一事外務省電逹日本駐紥各國星使此次係國家重大典禮各星使可在駐紥公舘中盛設祝儀大排塲面其費當從别欵支結○十二日午後八點鐘東京發電日皇思養老之典諭年在八十歲以上者着地方官召至以金圓下賜○日本軍政初雇去人教授繼用德人而不用法人未免有所偏向内閣因决意將法德兩國軍官皆不雇用現在陸軍大臣特下訓令今後各軍准聘意大利國人到來教授以杜猜忌○去年美軍艦在長崎外港演砲傷及池島人民現在美國大統領於國會中求出祭粢費相贈據報該費金額十五萬元 
[慶賀盛典]  
　　明日恭遇皇上大婚普天同慶本埠自道憲龔仰蘧觀察以下文武印委各官均於是日黎明詣萬壽宫行禮旋在天后宫旁星使行轅僱班演劇設筵暢飲是日爲法公堂訊案之期葛蕃甫同轉知照捕房停解公事昨日在花衣期内故葛同轉亦未臨捕房發落各案也 
[糧廳瓜代]  
　　上海縣糧廳顧二尹升任湖南清泉縣例須送部引見於前日交卸新任糧廳王二尹奉藩憲札飭署理前日接鈐視事 
[公讌志盛]  
　　昨日本埠洋務局雇丹桂園伶人在滬北天后宫登臺演劇公讌江海關道龔觀察提右營陳叅戎枟海防同知劉司馬上海縣裴色尊英讞員蔡太守法讞員葛同轉河工局委員翁太守至三點鐘時席始散旋由觀察率同屬下諸員乘坐官舫察看吳淞江工程於五點鐘時登岸各自排道回城 
[妥議候核]  
　　飭遷屠作一案迭紀前報前晩復經裴邑尊升堂訊究肇隆等各猪行主一再禀求另行擇地邑尊諭令各行主妥議具禀再行酌核 
[嚴汰差役]  
　　上海縣皂快差役六十名連雜欵差役計之共七十二名裴邑尊以爲數太多大加删汰選充皂役薛貴等四名快役丁忠等八名共十二名每役一名保充副役數名於前日升堂傳各役到案諭令勤愼辦公後日派皂役一名快役兩名當差五日一班輪流更替各役遵諭而退 
[召認屍棺]  
　　補用府候補同知直隸州調補上海縣正堂裴爲出示召認事光緒十四年十二月二十七日據十鋪地甲張勝　報二十六日晩上據小東門外得春園浴堂主談維新報稱有不識姓名人到堂洗浴跌入頭池被燙身死等語往看屬實查無屍屬出認報求詣騐等情據經前詣騐明該屍委係燙傷氣絶身死除飭棺殮發壇標記外合行出示召認爲此示仰諸色人等知悉爾等如有親族出外不歸與後開年貌服色相符的係親族者出具用戳領狀卽速赴縣呈明以憑將棺給領埋葬切勿觀望遲悮毋違特諭計開無名男子約年四十左右面方無　身穿元色洋縀十行棉馬褂藍布夾袄白洋布短衫棕色破棉褲洋布襪蒲鞋 
[吞烟免騐]  
　　巡街捕於前日清晨見興聖街謝永興客寓主謝阿四等將寓客扶出意欲棄之於路當卽拘入捕房捕頭將該客送仁濟醫院據醫士稱係吞服洋烟所致並非染病當卽施救奈爲時已久不及救治毒發斃命法捕頭着包探李雲發報縣請騐一面將謝阿四解案據供該客於二十二日晩七點鐘時前來借宿口稱身體不安急欲安睡至次晨六點鐘别客聽具聲音有異赶卽喊起稱爲發痧當卽扶上　子因其說過在在小東門地方卽欲送往適遇巡街捕因同到捕房葛同轉着將謝暫押帶候屍塲問話李包探報縣後該圖地保亦投縣具禀裴邑尊以旣經醫生說係吞烟所致無須臨騐卽給發洋六元着十二鋪地甲會同三圖地保備棺成殮發壇待認其人年約五十餘歲身穿藍布長衫藍布短衫布褲元布馬甲藍棉袄白　杜做鞋 
[英廨瑣聞]  
　　俞光澤扭周採芝至英會審公廨喊控遭周拆梢值日差禀明蔡太守飭將周暫押諭令俞交保明白補詞呈候訊斷○紹興寡婦王張氏扭送不務正業之兒子阿金至英會審公廨求請徽辦值日差禀知蔡太守飭將阿金管押着該氏具禀呈候核辦○一百二十四號華捕見貧病臥路之王金南雇車載至捕房捕頭命送英公廨請爲安揷蔡太守飭差立卽送棲流公所留養葳治再籌安置 
[法捕房瑣事]  
　　法界西馬路餘慶里有人租賃房屋開設普濟善局前者因該局派人在外向各店鋪收捐被巡捕所見禀明捕頭將收捐人拘進捕房謂法界已有同仁輔元分避經辦善舉毋庸再有善局因著將所掛告示并横披招牌一併卸下帶入捕房前日復有該局中乙兩人不知捕房中押犯何人與有瓜葛潛至押所外面鐵欄杆外拆去鐵絲網在窗口閒話被捕所見拘入管押○前晩有甲乙兩人在路爭吵據云爲索洋一元起見巡街捕將兩人拘押數點鐘時卽行釋放○法租界之自來水任人汲用據云由工部局包定不取舖戶居民分文惟不准在起水處作踐前晩竟有一天津人携便桶一個湊在水管邊　滌被捕瞥見拘入捕房管押以待解案○前報列松江婦孔王氏失女尋見一案内有范董氏因其將姪女朱董氏誘之來滬作不端事懲責交保在案刻下范董氏無人肯保尚押捕房昨晨九點鐘時范董氏竟以繩繫頸作自縊狀幸二十八號門差捕瞥見報明捕頭將繩搜出不致有事皆門捕之力也 
[上海陳家木橋電總局内豫皖揚鎭協辦處正月甘一日接湖北牙厘總局江雨棠觀察籌解皖北賑欵來信照登]  
　　綏之蓮珊仁兄大 
 
 

Page 4

 
 
人執事遠暌德範恒切馳思獻歲發春維履蹈迎祥起居篤祜引占矞米無任鋪棻逕啓者前接敝省安徽官紳來信以上年皖省各屬水旱洊災民情困苦官賑不足屬募民捐當經邀約同人廣爲籌募除官捐請奬各欵業已分批咨解安省藩司外兹有零星樂助不請奬之欵共計湘平銀三百拾二兩七錢八分二厘特交招商局寄至貴處卽祈騐收速解皖省災區交諸善士核實散放俾資春賑此係專賑皖省之捐毋庸分撥並乞據實專條登報以昭公覧而備攷覈專此奉布卽頌春祺鵠候玉音愚弟江麟瑞頓首正月十二日○再啓者正封函間適敝本家江漢關蓉舫觀察因接皖中紳士來函自行樂助振捐漢平銀二百兩正用特一併寄上統望騐收專解皖省散放另掣收照一紙寄下並請將兩信列入報端爲禱手此載頌春祺百益弟瑞又頓 
　　附啓者雨棠觀察自前歲聞鄭州决口後深以鄰災奇重爲憂是時鄂省亦水旱交集報災請振爰商禀院憲於鄂捐内可否酌量撥助以濟急賑又籌勸武漢同人以演劇之資集欵助賑先後迭來鉅欵二千餘金復經哲嗣小棠觀察由江村公所籌募分批匯下已有數次兹聞皖省官賑不足需募民捐而又力籌此欵並與江漢關貴本家蓉舫觀察處亦接皖省紳士來緘特解囊樂助兩觀察之勇於爲善無分畛域實深感佩兹當籌賑萬難之際得此鉅欵惠被災黎使皖省水旱餘生重獲再生之慶皆出自觀察之賜也亟登報端先此報謝 
[來啓照登]  
　　謹啓者敝堂於正月二十一日開局施醫敦請内外醫家在堂診治遇有痼疾疑難之症敝堂給票送至陳巢沈黄沈五位先生處就診前已登報奉聞惟巢崇山先生名重内科又精外科早經名聞海上竊以陳沈二位先生專治内科門診出診應接不暇若崇山先生内外二科濟世勢必酧應更繁而敝堂貧病就診再懇内外二科並治未免煩瀆太過是以前登報章惟懇施醫外症不敢再煩内科今承來函内外二症荷　均可兼治足見大君子心存利濟不辭勞瘁積功非淺不但貧病均沾再造之恩敝堂諸同人亦同聲欽佩今特專條報謝以廣仁風再前報内科姚晉三先生誤登姚晉之請卽更正不勝感禱之至[  上海北市六馬路仁濟善堂董事施善昌等謹啓]  
[報謝册捐]  
　　謹啓者敝堂一文願藥捐咸有一總册捐正月十一至廿一日承各埠樂助大數已登報謝廿二廿三兩日接到本埠以及外埠寗波蘇州常熟杭州松江湖州南潯安慶崑山烏鎭　江吳淞楓涇蕪湖十四處外埠均由信局來函隨册寄到内查有廿二日葭洲書屋大善士交到咸有一德第五千七百五十三號一册樂助敝堂施醫藥捐英洋一百元不分畛域鉅欵患賜積德浩大神目如電獲福無竊兩日共接到捐册廿一捐計洋一百四十四元一角又錢廿六千五百八十文銅洋二元自正月十一至廿三日止計十三天共收到洋六百十三元七角又錢一百零五千一百六十三文又銅洋四十六元四角又本年新册長捐各善士共助二百零五愿敝堂塡奉收單備函仍由原局奉復各善士捐助芳名清單另再登報今特先行報謝謹呈公鑒[  上海六馬路仁濟善堂董事施善昌等同拜啓]  
[滄海集詩錄呈我師削正]  
　　抱恨孝豈不欲勉其如父母亡哀哀嘆力瘁默默黯神傷恨已終天抱恩難返哺償惟將身七尺慷慨許君王○寳劍篇寒江風雨昏寂寂閉柴門大志人誰識平生事可言千金無宿諾一飯亦殊恩寳劍豁然嘯汝曹何足論○上已昨誤清明節今辜上已辰有情空對酒無涙可沾巾衰颯誰供病覊孤怕踏春鶯花深似海忘却在比隣○清明日作不獲返里掃墓故也一滴那能到九泉應更哀生兒誠不孝作客未知回罔極恩難報清明節又來素衣凝涙血愁見杜鵑開○義錦樂部散後夜坐有懷翠兒耐得夜寒坐渾忘更漏移舊游不重到老態漸相欺别院仍歌舞貧交半旅覊飛花落何處消息至今疑○對花高會聨裙屐良朋勝弟昆對花拌痛飲避席發狂言國色偏無主東風太寡恩尋思究何益懸涙度朝昏○尋知飛晷催年矢浮雲騐世情衰遲寍自棄廓落竟何成衣典愁年满囊空怕病生尋知才與命相損復相傾[  太痴待薙草]  
[五十生朝述懷六律錄呈諸大吟壇斵政並乞環章]  
　　忽忽浮生半百年清芬難繼一經傳蓼莪詩廢猶童稚棠棣枝枯值變遷　淅矛頭偵宼去墨磨盾鼻走軍前國恩濃處家先破懋賞頻膺感滋　　蹇驢席帽别江東北上神京犯朔風午渡黄河天映黑曉登岱嶽日騰紅青齊遊偏鬚如蝟燕趙歸來氣似虹不獨舊聞增日下飽看山色亦堪雄别樹旗幢翰墨塲弓招萬里去扶桑甲戌受日本文部省之聘元月三日東渡執經問難多彭戴及門官學生七十餘人食祿者過半浮海論交壓宋唐設帳東京凡二年半彼都廊廟山林文學之士多听熟識縞帶情深申後約錦囊詩富艶歸裝丙子秋解館言旋蒙投詩送别者數百人裒爲扶桑驪唱集付梓俚言到處喧人口一度聽來一悚惶東京名士如小野湖山中村敬宇森春濤成島柳北諸吟杜每集必徵拙著其他序跋傳記請求不絶卽席拈韵之作選家謬采書賈災黎仕往而有庚辰余重遊四京大阪間人有一見卽能誦余舊製者還向申江賣賦仍依然心跡玉壺氷功名枉負鳶肩異憂患經餘馬齒增霽月光風師灑落青松王石學崚嶒近來始信從前誤呼馬呼牛我總譍臨風搔首髮毿毿冷煖情懷祗自諳秋到黄華矜晩節人來白不尚清譚病妻稚女家同寄禪悟仙心我並參猶喜登山腰脚健六朝勝蹟足搜探曾綰銅章愧素餐禱天得雨老農歡光緒九年余權秣陵篆八閱月時值久旱虔禱三日得雨亦偶然耳而好事者竟爲登諸申報愧已頻年寒賴綈袍暖甲甲以後白門賦閒多藉故人將伯此日欣依廣厦寛今方伯奉新許公甫下車卽蒙招入幕中委司文案聊借懸弧觴早菊何妨頌蓋譜金蘭祗愁枉荷瓊瑶贈食粟無聞報稱難光緒十四年戊子重陽前十日嘉興葉煒松石甫草 
[蘇省撫轅抄]  
　　二十二日候補通判郭廷沛禀知奉委西路總巡差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　余與　鶴不通音問已年餘矣頃讀太癡新正五日詩知瘦鶴已歸海上卽成一律略訴離懷並促其速寄書來錄請高昌寒食生夢畹生 
[朶紅仙史徹玉笙樓主古香室主同鑒]  
　　春宵偶讀侣琴詩深喜君歸正及時淄水幸留泥雪印秦准穩折桂林枝苔岑久别思移權燈火從今勸下帷珍重背城憑一戰文壇飛將舊相知[  雲棲居士]  
[俚句題會申報局大主政桂笙先生史席]  
　　遠培世教遍遐荒經濟文章兩擅塲大論堂皇光宇宙立言慷慨凛　霜才能醫俗情非傲志在扶危法豈凉薄海降心欽董史久人深處善評章[  光緒已丑春王正月下愚弟醉墨吟客竾卿氏拜草]  
[上海可熾順陳春記在四馬路經辦奉省水災恊賑公所第四十四次收捐清單]  
　　元利號洋一元無名號五角○不留名五角泰記四角報平安不留名無名有心無力覺　子五戶各洋二角有心無力父明人勉力子隱名方補先五戶各一角以上十二戶合洋二元四角○逸名洋一元○蘭雪堂定記俞記湘記連記有心無力人寶記亦記介記庭記無　人大記以上十二戶各二角○大　浙乍商銅洋五元○仰日堂錢五百五十敬綸堂錢一百荆樹堂錢二百金文元錢二百共四戶合來洋一元○葉子明元昌和二戶各五角邵仲怡錢四百蕭春林顧子丹萬昌永萬盛春祥源泰陸曉帆夏泰和陳林福徐崇德共九戶各錢三百以上十二戶合來洋四元○高隆泰無名氏二戶各一元○退思居思遇氏二戶咎錢五百補過子錢二百五十以上三戶合來洋一元錢二百廿○永遠會洋三十元張愼德堂二元愼修堂八元董畊書二角○無名氏仁壽堂二戶各洋一元周海秋錢一百徐仲記譚琴記無名氏萬海記趙鴻記南陽翟趙聲元潤記趙德興古貿山樵陳汪記共十一戶各一角劉夢熊無名氏二戶各一元山東恆祥五角○公餘堂常平銀二十兩申見元廿一兩四錢三分○隱民氏洋三角仁餘恊記二角王松記江夏谷黄錦山陳培卿王甘棠共五戶各一角守志氏一元徐景甫洋十五元存性堂十元黎芝山五元謹六一翁三元得保平安子二元陳香泉二元夾石廣生號雙山士一元無名氏銅洋一元○以上共收英洋一百另一元一角又銅洋六元元廿一兩四錢三分錢三百廿父奉省恊賑公所同人謹啓正月廿五日 
[上海陳家橋皖揚鎭恊賑處經收杭城同善堂續募第十六批十二月分賑捐清單]  
　　虞青士交杯水生洋五十員又姚花潭主八元徐瑞年因多病出嗣願不具名秋汪氏病愈願三戶各五元　惠生求保父身體康寗二元計兆昌虞姓濟陽氏三戶各一元顧氏求平安次洋二元又錢一百六十文廣興棧一千六百文有心無力人錢二百七十文傳壽堂朱對開一個以上實收到英洋八十元虚對開一個銅洋二元由泰源莊交到合併聲明 
[上海北市絲業會舘籌賑公所施少欽經收河南皖北直隸揚鎭江陰賑捐戊子二月廿五至廿九日第一千九百七十六至八十次清單]  
　　福建建寗府榮安縣三墨齋大善士由齊裕光號陳友竹兄交來規元五百兩公信善士由啓昌糖行來規元四十兩洋十三元一角對開一元松記無名氏由源豐潤來各津銀八兩合規元十六兩七錢五分二厘平江樹德堂洋十元江恩堂岳求家計順遂四元王門胡氏求病愈三元郭門亷氏一元鄭老太太一元龍川元康莊蔡履和募延壽氏平安氏光記勝記四戶各五角○處郡麗署不留名書帶草堂行香居士三戶各一元愼思堂行素軒各五角清記行香居士無名氏豐記不留名五戶各錢二百文共十戶合洋五元以上廿五日○洗心泉善士珠翠各物變價助賑洋八十五元蔣維賢昨夜爲鄰居失愼幸獲平安謝友席資移助由慶昌祥來十元湯菊孫爲子病愈完愿由萬生瑞號來十元錫邑無名氏十元蘇州無名氏由蔚豐厚號來干元乾泰十元隱名氏壽禮移賑四元錢塘章門吳氏爲肝旺目痛求愈四元馬德林永媳病愈二元無名氏一元古默舊里胡五角金陵張輔廷求病速全合家平安銅洋十元甬江老宏裕武陵氏銅洋八元○孫菊畦兄來程贊堂翁募　洪發求平安銀二兩四錢五分無名字錢一千五百文徐蘭舟五百文以上廿六日○無錫同正泰黄蔭森鬻産餘資爲祖考比求冥福洋十元書還心愿十元上湘陳禮畊病愈酬愿十元泰州許逸士募無名氏十元又四元又心餘力兼者二元瀏河無名氏冬季捐三元武林兩姓三元吳縣鄭吳氏求病速全二元○附仁濟堂來江西永寗縣署隱名氏承同事諸君滅席錢二千文合邊銀一兩三錢三分無名氏七三洋一元四櫃共七二洋一元燮世氏六七洋一元盧雲浦六五洋一元邱止芳七三洋半元餘平銀二錢三分五厘共七戶合洋六元一角○晋甡莊來無名氏雲溪寺辛酉燭愿移賑四角又萬壽寺辛酉燭愿移賑又禹王廟舊愿香燭移賑又戌溪廟辛酉燭愿三戶各二角共四戶合洋一元以上廿七日○解靜峰先生交來曹肯堂軍門洋一百元吟芳廬潘求神望銅子改過廿元王順川求病速愈由陳儀泉兄交來十元無力有心人由廣和糖行來十元三槐堂庭記十元王仙芝六元衡泰隆前各客代爲捐存規元十一兩二錢九分三厘陳惟林明年爲父母三十週年求資冥福洋五元梁溪隱名氏子疾全愈五元嘉善不留名求濕症盡除并祈妻心季不發三元南翔怗花二元企雲閣二元陳云麟病愈一元益昌興綢莊銅洋七元一角○源豐潤來武夷官廨祝慈壽一元八角又募汪李氏四元萬守初衷恆元岐善氏游高林眞率堂五戶各二元黄壽山周可楊周紹衣魏堯村吳靖濤方德昌林萬成李天裕重光堂丁景書張明星東來氏無名氏不書名藹松氏松　氏黄可亭傅義生嚴春甫黄行戶廿戶各一元林陳林吳阿王各六角崇安縣糧總書吳恩慶二元又募曁盛興三十元劉錦崇城倉各四　邱長春彭御高吳成德三戶各二元五夫游國祥張維賢江瑞春江永清倪駿鍾劉錦英黄振高徐錦高江丙清虞步陞王瑞昌藍崇泰藍安泰彭朝陞吳永吉王紹基游高林衷丙濤十八戶各一元山陰鄭煥堂六錢番四元錢七十文又募羅玉軒羅俊仁各七二番二元劉思彭張明星江西人老袁罰欵三戶各六錢釋二元羅忠房七四番一元連定興定貴各六八五番一元張世銘鄭門陳氏鄭氏閨中張本軒王壽三王竹新六戶各六錢番一元王邦正王八番一元張欽銘逋城張紫陽劉思經連城珍張啓銘六戶各六八番半元王厚生罰欵銀一兩鄭宅三歲孫二錢七分專源遠罰欵五錢共七十九戶合洋一百念七元○採辦所陳良銀四兩任正福戴春材各七錢于慶光五錢三分三厘王復德五錢三分二厘鞠元昌四錢六分橋榮昌四錢楊永明三錢三分三厘陳祥清二錢六分六厘共九戶合京平銀七兩九錢二分四厘以上念八日○江西廣信府署古越小園善氏洋五十元徐昆記善士病愈完愿五十元泉唐願　菴善士由徐　秋鹺尹交來五十元平陽求安人三十元蔡如伯爲孫痧子求愈二十元元記十元安分子十元且過客五元陸頌記五元慶裕堂張四元棉衣餘欵三元黎以　以銘以煇三元栢　一元玉寶玉顔各五角無民氏二元羅門顧氏二元甬江殷由福爲室人臨盆平安還願二元○源豐潤來嚴朝冥求肚腹食包病愈大浹江嚴嚴韶章三戶各洋十元嚴恕房重慶堂根經書屋富春堂若痴主人安慶堂徐汪存心堂高竹波八戶各二元劉春記謝鶴記耀德堂洪承卿朱友記崔范氏王叔夫雙桂軒崔范氏九戶各一元以上二十九日 
 
 
