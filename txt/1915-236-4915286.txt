# 1915 - 236 - 4915286

 

Page 1

 
 
   
 
 

Page 2

 
 
時評 
[難題（冷）]  
　　籌安會之非法不特反對者有其辭今局外之外報亦漸有言之者矣雖然君主民主固爲勢力問題則非法不非法亦勢力中之一耳言之者固猶之勿言也 
　　雖然獨不當爲他日計耶共和以前之君主初不許有人於君主制下顯然以研究民主者其事固盡人知也然假使籌安會之目的而達則他日君主制時果仍許有人明目張膽以討論民主耶 
　　然則今日作之俑者實與他日以難題矣 
[命令]  
　　八月三十日大總統策令派朱照爲黑龍江採金局局長此令 
　　又令派劉文鳳爲黑龍江採金局駐廠監督此令 
　　又令蒙藏院呈請將秘書王翊堯進叙四等等語應照准此令 
　　又令蒙藏院呈請將參事任承沆司長梅光羲方燕庚均叙列四等秘書梁秉鑫叙列五等等語應照准此令 
　　又令財政部呈江西民國銀行監理官胡慶培辦理不力請免去本職等語胡慶培著即免職此令 
　　又令財政部呈請任命徐紹熙爲江西民國銀行監理官應照准此令 
　　又令陸軍局呈請任命胡大同爲德武將軍行署副官長魯省三爲軍需課課長應照准此令 
　　又令陸軍局呈請將廣東捕獲亂黨出力之鄧瑟麟授爲陸軍步兵上校羅敬賢何占元授爲陸軍步兵少校應照准此令 
　　又令陸軍部呈請將廣西剿匪出力之郭慶修授爲陸軍步兵上校賓華東鄧金行顧作標林毓麟授爲陸軍步兵中校侯紹業覃明河周芝英黄泮芳授爲陸軍步兵少校應照准此令 
　　又令陸軍部呈請將湖北剿匪出力之邱長勝加陸軍步兵上校銜潘必强加陸軍步兵中校銜應照准此令 
　　又令陸軍部呈請將董長春授爲陸軍步兵少校應照准此令 
[專電]  
　　北京電電召姜都統迅速來京 
　　北京電政事堂復核審計院曾訂實行統一財政預備均平政費之議案 
　　北京電調查東三省地方官制專員周肇祥返京 
　　北京電廣東因地方被災借日欵四十萬又因治水續借二十萬 
　　北京電外交研究會日内成立專爲研究歐戰和議之關係 
　　北京電各省重要人物請願討論國體領銜直嚴修或馮國璋皖叚芝貴或孫多森湘杜俞或周渤粤梁士詒或譚學衡豫張鎭芳或袁乃寛蒙那彦圖或帕拉王滿倫貝子新疆楊纘緒陜甘馬龍標江西趙惟熙此外各省均在組織中書中内容注重速行討論國體以定人心大約一俟參政院開會即行逐次呈遞 
[譚電]  
　　北京電籌安會果如豫料屢接各省大員贊成之電文河南福建巡按使湖南山西將軍均主恢復帝制且已派員入京討論一切惟政府權力所不能及之獨立機關如敎育會會館商會平時均頗關心政治問題今皆默無一言此則大可注意者也英文京報今晨載有浦特南維爾氏所著之長文謂古德諾博士爲造成君主之人總檢察廳應即注意其人且信如不將籌安會發起人置之於法如不速行召集國會以評論庶政則期年之内日本將入主中國云云按該報平日大受官中輔助今竟有此議論可謂直截痛快惟當道能否容其續發反對帝制之言論吾人將拭目覘之段祺瑞之辭職卒經邀准惟託詞體弱然其實在原因仍爲疑團或謂叚之告退乃因不贊成稱帝之事云（三十日） 
　　北京電中國政界謠傳本年十月十日國慶紀念大約將因恢復帝制之故停止舉行閱兵禮將改九月十六日袁總統生辰舉行預料帝制實現期當在明年元旦日湖北山西黑龍江吉林紳士及蒙古八旗西藏代表均請籌安會從速呈請政府改民主制爲君主制北京商會電請各省商會呈請政府改變國體（三十一日） 
[特約路透電]  
　　廣州電粤省各處盜風頗熾二十六日盜匪侵掠東港正鐘（均譯音）兩鎭焚毁房屋一千五百所殺死數百人並擄去多人豐林本裕（均譯音）境内有副隊長一人兵四人與匪相戰數小時之久卒被擄去石灣與石灘賭棍盜匪兵士互相轟擊致死三人傷二人（三十一日） 
[戰電]  
　　其一（英人路透電） 
　　北京電里加境戰局未變佛里特里區斯台特方面近數日有惡戰俄軍巳退至該鎭西面之陣地茄柯白斯台特及特文斯克迤西方面無重要變動二十七八兩日維爾拉河右岸及該河與尼們河間自維爾拉北面之波特白齊起至洛伏特河洛基·加魯希虛基·遠達尼們河止之陣線接續大戰波白爾河上游及泊里譬亞河上游中間之陣線無重要變動二十七夜及次日僅有後衛戰事敵軍聚集佛拉地米爾伏林斯基南面者圖向魯士克鎭及洛其斯其車站取攻勢志在包圍加里西亞俄軍陣地之右翼故俄軍乃於二十七八兩日一面在魯士克西北作戰一面聚其兵力以備抵禦（三十日） 
　　彼得格勒電今日公報謂佛里特里區斯台特西面仍在惡戰德軍同時進攻愛克至勒赫特鐵路及白憂蘭村俄軍在特文斯克境數地點取攻勢維爾拉前仍在交戰陣線無甚變動尼們河至泊里譬亞陣線之俄軍仍由後軍掩護接續退走德軍在里浦斯克連攻多次均爲俄後軍擊敗受創甚重俄後軍且在泊魯茄尼至哥洛台茲陣線阻扼敵軍之大攻勢敵軍在佛拉地米爾伏林斯基境變其陣式圖取大攻勢斯蒂茲河兩岸正在交戰中（三十日） 
　　巴黎電砲隊慘酷之事業爲西歐陣地近今之特點昨日亞貢境内劇烈達於極度且炸去地雷九枚廣闊之陣線有手擲炸彈之戰事今日下午公報謂敵軍之戰壕曾大受損傷入夜全陣線較爲安靜（三十日） 
　　倫敦電費蘭巨元帥報稱自十八日起英軍陣線僅有地雷戰事英軍曾擊落敵飛機數架英砲隊曾在蘭巨瑪克附近擊一火車皇家飛行隊協助法人在郝塞斯特施行空中之襲擊頗獲效果（三十日） 
 
 
 

Page 3

 
 
　　羅馬電公報謂意軍哨隊衝往錫斯太山巓（高七千尺）其地足以控制薩魯比哇山之意軍地位奥步隊挾機關槍據守山巓意軍猛力向前不顧敵軍之抵拒遂奪其地奥軍久不活動今忽衝擊加尼亞境内之意軍但被驅退泊勒沙村爲泊萊狄爾至伊森沙河上流之障碍今已爲意軍所得意軍在杜爾米洛一帶續有進步意軍在加沙高原巧勝敵軍奪戰壕若干壕内死屍軍裝堆積幾滿意飛機仍繼續轟擊在特萊斯特附近之車站（三十一日） 
　　倫敦電泰晤士報羅京訪員電稱巴爾外交爭端已達極點德奥現設法離間各國且圖使布國與其鄰失和協約國則力圖依據塞希兩國許讓布國之權利而得一了解德兵二十萬名已抵匈牙利東南白拉索現信德兵將於十日内攻入塞維亞之東北隅敵軍將於維定西面入布由布國方面進攻里虛（三十日） 
　　倫敦電亞姆斯特丹電稱聯軍飛機轟擊比克斯旭特德軍陣地頗有效果共抛落炸彈一百餘枚以毁德軍外壕敵兵死傷者頗多（三十日） 
　　彼得格勒電據最近消息格洛特洛仍爲俄軍所有德軍在佛拉地米爾伏林斯基境内忽有行動衆謂敵將進取基愛夫軍事專家則謂德軍此舉適與東加里西亞敵軍之活動渡越金灰樹河者同時發生其意不過欲掩護由白萊斯特里杜夫斯克向東前進之軍（三十日） 
　　蘇菲亞電今日布首相接見主張召集國會之政黨代表首相謂土布談判今將完畢布國所得之讓與權並不含蓄政治上之束縛至於協約國談判之結果須視希塞兩國之覆文而定云（二十九日） 
　　華盛頓電英大使通告國務部謂英國准美人在德奥所購某某種物品以供耶穌聖誕節貿易之用者經過封鎖區域不加阻撓（三十日） 
　　亞姆斯特丹電比國傳來消息謂英艦隊曾砲轟齊不魯日擊死六百人軍署大受損大（三十日） 
　　其二（德人德文報專電） 
　　柏林電（由倫敦轉）八月三十日德軍大本營公報云柯夫洛東南俄軍奮力抵禦者巳敗逃德軍今正追擊之哇格斯土伏森林境巳爲德軍越過德軍已抵杜姆白洛伏至格洛杜克陣線及拉里夫城之東部分里哇波爾特親王之軍穿過比洛維虛森林追擊俄軍將在希里旭伏附近與俄軍右翼接觸俄軍已退至波特白里陣線及通泊魯憂尼之大路德軍現與由南面進攻之軍提携作戰且越澤地追擊俄軍幾達柯白林奥德軍已將敵軍逐過波摩柴尼·柯林其·柯查伐陣線現處柯洛譬資部分之後西歐戰局未有變動 
　　柏林電（由倫敦轉）八月三十日德軍大本營公報云比塞勒將軍之軍現駐尼們河東佛里特里區斯台特南橋端要塞周圍境内愛區杭將軍之軍已抵哇里太東北某地點俘敵兵一千六百人獲砲七尊德軍已占據波白爾河之里浦斯克敵兵皆降德軍已渡過索柯爾達河支流維特拉河德軍已抵比洛斯土克正東森林東邊數地點比洛維虛森林接續激戰以爭拉里夫河上游渡口華爾區將軍之軍已將蘇恰杜爾·森林東邊·希里旭伏之俄軍逐走現正追擊之柯白林南柯杜白洛境陣線之俄國後軍已敗退西歐陣線未變 
[東方通信社電（日本人組織）]  
　　東京電近由南洋回至日本之中國革命黨譚人鳳言岑春煊柏文蔚兩人現在新嘉坡林虎則在檳榔近四個月間余與彼等往返協議中國之前途皆以按諸現在之情態革命固爲必要之處置如果袁氏帝制自爲無論我黨全中國人民均必起而反對云云（三十一日） 
　　東京電在東京之中國革命黨定於明日在神田靑年會館開反對帝制之討論會（三十一日） 
　　北京電聞江蘇將軍馮國璋與長江巡閱使張勳兩氏均已表示反對帝政復活之意共和維持會（譯音）有邀唐紹儀張謇兩氏入會之風說此間反對籌安會之人聞之似得一大聲援云（三十一日） 
　　北京電古德諾博士歸國之期少延茲定九月一日啟行回國（三十一日） 
　　東京電舊金山電云中國駐墨西哥公使顧維鈞氏本日行抵舊金山據談航行舊金山與中國各港間之中國汽船公司現已成立資本金爲五百萬元業經募足云云（三十一日） 
　　東京電開發滿蒙之協議會今日在首相官邸開會協議隨中日協約之滿蒙開發案其細目亦將次協定云（三十一日） 
　　東京電日本選舉府縣會議員之期漸近各政黨之競爭亦漸激烈各地紛開大會加藤前外相等均出馬如斯景象誠爲前此所無政府黨今日在精養軒開大會黨員與各大臣等悉出席開始示威運動（三十一日） 
　　東京電印度哲學家他哥魯氏來日之舉已决中止（三十一日） 
[公電]  
　　泗水僑商會來電泗水華僑商會匯寄北京中國交通兩銀行儲金各二萬五千元（三十一日） 
要聞一 
[西報論籌安會之活動]  
　　字林報二十七日北京通信云吾人所集視之帝制運動其爲官場所鼓成也事勢彰著路人皆知固無待取證以明之古德諾公然發表其意見俾衆週知無論另有用意或係出於疏忽而官場欲藉此以覘國人輿論之微意已可於此見之籌安會所主張者與規定之國體相反在法實爲大逆今共和政府竟容籌安會高唱異說絕不干預則上峰固贊成籌安會之活動矣又何疑焉政府對於政策不善之國民黨措置若何吾人當未忘懷今忽待遇不同施於彼者而不施於此豈非異事當此歐戰紛擾各國人民毫無樂趣時而有一趣事聞之可助一笑者即總統府於外客來遊時苟非目不識丁胸無點墨之人則即贈以古博士意見書一册而求其著述意見是已政界中握權者誠有願袁世凱爲皇帝之人茲固無待疑問所異者袁氏偏於此時表示不贊成帝制之意數月前南京馮將軍入都與袁談及帝制袁謂諸子中無一可勝陸軍下級士官之職者若爲四萬萬人民之君主則更無此才力矣或謂此爲袁之謙詞然無論此言之爲客氣與否袁總統實有不可作皇帝之種種理由方淸廷促其出山授以大權時袁矢誓効忠滿室後淸廷自知人心已去遂以組織共和政府之權付諸袁氏之手今袁氏可以取退位宣統帝之寳座而無愧色乎袁氏對此問題已自辯其無他袁又曾宣誓効忠民國必不違背共和精理今袁氏可以自食其言乎袁氏又自謂决不食言矣總統命令中煌煌然謂自束髮從師以來即醉心共和今袁氏可以忽然廢除其幼年即已信仰之共和而使其身爲天下笑駡之的乎袁旣從事淸廷又傾向共和今若改其素志卒踐帝位殊無以自解矣 
[德官電之確實]  
　　德文報云英國商界某報略謂吾英人始而依恃英公電爲凖繼而漸閱德公電亦局相符有美人謂德官電實更可靠近有英在比境總司令佛恩赤所著之報告書其内容係述近數月來在比境戰况之詳情先時英公電每與德公電稍有差異英人自信本國之電也但嗣後查閱英在比之總司令報告書似德公電較爲確實約有數事可爲憑證一德在比愛泊地方攻擊法軍法軍失砲五十尊而法公電並未聲言現已查明法砲五十尊實爲德所獲二在該戰地有六十邁當高之小山前爲英得後爲德有從前英公電亦未宣佈見閱此書始知德公電所言爲實又加拿大兵退時失大砲四尊前公電謂已由英奪回其實該砲四尊現仍在德軍之手據此數言而觀德公電之確實可知職此之故實令吾英人之心深抱不安也尙有一節該總司令謂戰時德於第一次施放煤汽實爲意想不到之事但查在德施放煤汽兩禮拜之前法公電謂德軍現有煤汽新法巳在某地叢林施用奈何該總司令不預先設法以防禦之而曰意料所不及乎 
[美國之工務與華工問題（本報旅行記者抱一）（五）]  
　　美政府工務行政之組織 
　　美政府對於華工入境問題之意見 
　　美國工黨握目前最大之權力中美兩國最費研究之禁止華工問題實由此發生此次中華實業團游美美工部特派其第一局局長譚士髦君沿途同行照料途次嘗請譚君演說美之工務行政與對於華工問題之意見其言頗有意味節錄如下 
　　美國之有工部始於一千九百十年距今僅五年耳工部設局四其一關於移民之事凡他洲他國有移民來美作工者其事屬之其二關於入籍之事凡他國工人有欲入美國籍者其事屬之其三關於保護之事凡工人作工時間之限制婦女童稚作工之保護孕婦作工之保護等皆屬之其四關於統計之事凡工資之增減與其比較作工時間之長短與其比較工人生計之增進減縮與其比較因工受傷者其防護治療方法之改良與其發見事實多少之比較等皆屬之 
　　設部之宗旨第一在保護維持工人之利益分全國爲十八區隨時調查報告每區工人之多少從而調劑之如歐洲有多人來作工在往向大城市大工廠投効其他工人已多彼輩乃故減其工價於是原有工人大受不利之影響且工人驟增房屋不足容留尤妨衛生因此工部極注意此事凡有來者送往人少之地俾共相安去秋用此法從東方移工人至西方多至三十萬人 
　　第二在保持資本家與工人利益之平均資本家與工人因工資增減釀爲衝突因而罷工者常有之不惟兩方交受其害且使地方各業蒙其影響工部注意此事遇有事出立即派員前往爲兩方疏通意思最近十八個月内調和罷工事件甚多若不爲之調和預計須受一萬萬元之損失 
　　若夫移民問題當四十年前美國且派人至歐洲招工其後來者大盛供過於求不得不設法限制其方法大抵視其體格·知識·品性如何予以入境之准否至一千八百九十三年中美始訂禁止華工之協約一因工人太多設法安插日苦不給二因華人耐苦其生活程度又低工資較賤美人不能與爭故一禁華工其他生活程度均屬相等工價亦平現美政府對於華工非常體恤通融因總統威爾遜君善待工人與華人感情甚好又見中國留美學生日多兩國關係日趨親密之故去年發見自坎拿大私運華工入境者有一百八十人之多因此又不得不從嚴辦理但工人以外並不禁止耳 
　　記者問現政府與人民輿論對於此項禁例是否漸有修改之意思與將成事實之希望又現政府對華感情甚好所謂通融體恤有何辦法與事實 
　　譚君答前此即非工人其入境亦多周拆今則呈驗護照便即上岸前一二年中國留學生學礦務鐵路機器者求入工廠實習政府視爲工人不予准許現政府意只能認爲學生不當認爲工人故不惟不禁止且盡力贊許余亦矢願苟在部辦事必盡力使工人以外之人不受留難至對於工人禁例政府止有執行之責不過政策上稍予通融耳若國民對於此例之意見比較的漸見轉移因西美與中美地方輿論漸變皆明悉中國人之性質又因與某國人比較而愈知華人性質善良然此事究非感情所能轉移因其根據在生計也（下略） 
　　記者按美工部統計表移民之入境者歲有增加近年尤甚多數皆白人也然日本人之入境者當一千九百年至一千九百零八年之間每年皆在一萬以外近雖限制每年亦有五六千七八千不等所禁者獨華人耳天下惟恃自力可以生存王孫一飯之恩豈所望於國際耶日本自聞美有禁止外工之意乃請自行限制來者不多皆經過嚴格之淘汰故貽羞國外者漸少旣以維持其國民之身分又以表示其政治之能力美人頗有稱道之者 
雜評一（無名） 
[籌安會活動革命黨亦活動]  
　　籌安會之各省贊成者紛紛領銜是大活動也然而革命黨人則在海外往返協議在東京又開會集議活動亦與相等嗚呼中國自此更多事矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[文章時代之籌安會]  
　　籌安會之進行籌安會發起以後入會之人正在源源而來聞各部司長以上均由該會直接通函詢其是否贊成並托代募會員該會所推之名譽理事昨日本報僅揭舉五人若湯若徐且已謝絕不就茲聞已推出者實有二十餘人之多有軍界某要人身爲軍人不能附驥特介紹林某魏某入會楊理事長誤爲代表倉卒間推爲名譽理事今知有誤正思所以取消之云又該會發起之初京中輿論界至不一致現則態度漸變該會發起人定今日（二十九）下午二鐘至四鐘假座江西會館茶話藉以聯絡感情其請柬則僅由楊度孫毓筠二人具名 
　　劉師培之文章籌安會發起六君子中除楊度氏有君憲救國論一篇大文章出而問世其餘若嚴復劉師培等皆一代文豪自應有所發表昨籌安會發出劉君所著之國情論一篇錄之如左一國政治必與土俗民情有極大關係故史記貨殖傳漢書地理志於各方民情十俗記載特詳此即詩經國風分爲十五之經說也又如淮南子要略篇謂周公受封於魯移風易俗故儒者之學生齊地負海障河民多智巧故管子之書生韓國地墽民險介於大國之間故刑名之書生秦俗貪狠趨利地利形便故商鞅之法生此足證政治之施行其適宜與否必以土俗民情爲斷再以經術證之齊風秦風所詠弗同管子之法與齊風相爲表裏商君之法亦與秦風相爲表裏管子之法不可以治秦亦猶商君之法不可治齊也一國如此大者可知故國情之於國體譬猶影之隨形響之應聲苟非詳加體察忽實際而務高名雖有良法美意亦必推行輒沮中西進化本自弗同中國以禮敎立國親親而尊尊其立國大本以爲萬物本乎天人本乎祖風俗由斯而成刑政亦由斯而出其所組織與西儒所謂宗法社會者雖有相同之點按其實際精粗疏密逈弗相同至歐美現行政治考其起源之點雖甚複雜然詳加研究實與基督敎有莫大關係蓋該敎宗旨惟主一天故立法之本務在伸個人之權利使之漸即於均平至盧梭之徒所倡學術雖與基督敎殊科然按其根源仍多相合故民主制度亦惟基督敎盛行之國始可施行日本當維新之初民約之說亦嘗盛行於下其卒取用伯倫知理學術者亦以國情同異之故耳今中國宗敎禮俗逈與法美不同而强效其制正莊子所謂壽陵餘子學步邯鄂匐而歸者也故討論一國之國體不可不研究國情云云劉君邃於經學有以禮運大同說質疑者謂孔子答子游亦以選賢與能爲大同之治豈非民主政體亦爲孔子所主張劉君答曰孔子謂大道之行選賢與能講信修睦所謂講信修陸者謂世界和平干戈不用必國際競爭之事悉行消弭然後民主制度始可推行今中國國基未固强鄰逼處較孔子所謂小康之世亦且不逮顧欲推行大同之治不亦難乎聞劉君最近撰文二篇一爲共和解一爲論唐虞禪讓與民國制度不同均援引經說不日當可脫稿云 
　　各地方之復電陜西將軍電云籌安會公鑒電悉昔當共和初建在深思遠慮之士固早已知其非計特未肯遽宣諸口耳近以歐戰借鏡益覺吾國現狀非速改君主無以救亡勢理昭然已爲天下所共認公等審度時機首倡偉論大局所關極願瀝誠贊助除已商由劉帮辦代表赴會接治外特先奉達陸建章感又巡按使電云籌安會鑒來電　悉共和政體本係政治學者理想之談非如美法二國確有特殊情形决不能推行盡利墨巴阿秘諸國勉强效顰爭奪紛紜遂階擾亂殷鑒具在可考而知自歐戰發生各交戰國强弱利鈍與其國所採用政體息息相通昭然若揭竊意今後立國必組織强有力政府除去行政上一切障碍使政府運掉靈捷指揮全國若機械然始足以圖生存而謀發展學者論調亦將犧牲其理想之主張無復空言高遠以自束縛考大勢所趨不可逆也吾國歷史旣無共和先例可尋而人口衆多幅員廣袤控馭之勢有類搏沙政治常識又復薄弱盲行民主萬不適於國情四年以來任舉一事千廻百折始徐程功政府進行諸多窒碍已往事實無可諱言循是不變則阻滯牽掣决不能當歐戰以後之潮流又况選舉競爭無論任期短長終必有届期之一日每選舉大總統一次輕則植黨重則稱兵國内騷然風潮震盪脫有破製外患乘之瞻念前途不寒而慄夫果爲眞正民意所在其獘害猶不可勝言矧所謂民意者徒爲二三狡黠者藉口之資浮慕虛名甘蹈實禍以此求治豈非背馳上年約法會議議决大總統選舉法商民鼓舞以爲可以暫慶安寗今日方知其未盡美善蓋民主之不如君主盡人皆知徒以事體重大憚於發議相率緘默實違本心諸公遠囑高瞻發爲偉論此四萬萬人民所禱祀以求而未敢遽出諸口者實則國家根本　危於是乎賴聞風歡躍詎可名言特電贊成　抒鄙見伏乞敎正呂調元宥又該省商會電云籌安會鈞鑒兩電悉君主民主問題以學理是非事實利害爲範圍所見甚是但事關重大已由此間公推代表藍文錦赴貴會加入討論謹復陜商會武昌將軍巡按使電云籌安會鑒漾敬兩電敬悉共和政體不適國情諸君子憂深思遠提倡君主立憲極表同情占元擬派參議何佩鎔書雲擬派秘書查爾崇來京隨同討論候示期起行王占元段書雲宥又漢口來電云籌安會鈞鑒竊自辛亥改革寳璣等身在行間當時迫於衆議暫定共和一以免戰禍之延長一以促淸廷之退位勉强遷就良非素心數載以來内亂相尋幾無寗日雖賴我大總統神武勘定覩獲乂安而國本未固來日方長南美覆車可爲殷鑒夫政治之爲用務求適合國情况國體之良窳實全國安危所繫豈可掉以輕心不爲計及長久懷此欲吐歷有歲時幸得諸君子共矢宏願開會討論逖聽之餘無任佩慰用特馳電以表贊同鄂紳梅寳璣等十六人公叩太原商會電云籌安會鑒前電派渠本澄茲續派斐淸源范元澍代表與會特聞晉商會長沙護理巡按使電云籌安會兩電敬悉國本大計深佩蓋籌遵派代表與聞討論謹覆嚴家熾叩威 
[憲法起草之政界新潮流]  
　　法報之觀察法文政聞報云憲法起草委員會人數巳足不久當可開始起草該會會員蓋與第一次憲法起草諸人大相逕庭第一次起草憲法者類皆靑年之士大率明於羅馬法蘭西美利堅共和之歷史惟互相混雜不克融化貫通此次會議則均嚴守秘密又其中有某委員者係籌安會之一分子其所懷抱必流露於會議之中可斷言也聞憲法起草於九月中旬約可告竣告竣後交參政院審察審察畢總統依據臨時約法第六十一條召集國民會議以新憲法呈之俾得永久施行他若立法院組織與選舉之方法亦由憲法起草委員會規定將來立法院不啻代行下議院之職守而參政院不啻代行上議院之職守也目下已從事辦理選舉票各事宜觀總統之命令則立法當及時選定使明春得以開第一次之會議故千九百十六年中國乃始有一定之憲法其中堪以注意者爲前淸慈禧皇后預定君主立憲成立之日期係千九百十七年蓋自千九百六年九月九日淸庭下詔承認立憲主義後千九百零八年八月二十七日又頒行命令列序自千九百八年至千九百十七年八年内理宜舉行之改革以冀實行立憲目下雖民國肇興然亦必得相等之時間乃能預備建設新政體也今之距是時也八年矣中國之人民其已可稱爲業經凖備一切乎彼等公民之敎育得無尙有缺憾乎目下國内秩序固甚安寗然人民之明識時務者果有幾乎然則將來中國之命運蓋惟此次憲法起草委員會所訂之新憲法是視也云云 
　　起草之籌備憲法委員會近日巳迭次討論關於起草之種種辦法惟正式開幕爲期已近現巳規畫就緒將該會事宜區分爲實質的及形式的兩部分凡規畫本國風俗習慣及法律沿革等事皆屬於實質的其關於各國成法之比較及條件之審查屬於形式的業經根據兩大目的着手進行 
　　會宴之展期總統前本擬於此星期會宴憲法起草各委員届期並未舉行據聞係爲是日梁起超等未在京中不得全體到會因此會宴係純爲聯絡感情尊崇憲法起見未便缺席遂又擬延至下星期至能否實行尙未可知須至星期六方能定奪云 
[師範校長閉會後之所聞]  
　　全國師範校長會閉會後總統特與接見早誌本報茲悉前日赴公府進見者實有九十六人由敎育總長湯化龍敎育次長梁善濟帶覲聞總統訓勉之時間頗長訓話旣畢留在府中午餐及退出之後總統卽遣人齎鈔幣六千元送至敎育部交敎育總長轉給該校長等作爲回校旅費並令按照各人道路遠近爲之分配又聞敎育湯總長前患痢疾兩次共請假十日日前因須帶領各師範校長入覲力疾銷假聞湯氏痢疾雖愈胃脘時常作痛尙不能照常治事日内仍須請假往西山靜養云 
[江蘇敎育行政會議情形（第二日）南京特約員]  
　　二十八日上午九時開會議員列席約八十餘人議事日程仍聯貫第一案甲欵第三項淸查公欵公産數額及息金租金實在數議决照第二項由省飭各縣敎育欵産經理處詳細列表限期造送第四項確定積聚金管理方法共分五條大意由欵産經理處負管理之責妥存國家銀行或典舖生息動用存貯年終總數均詳報巡按署分别核奪備案違者處以懲罰條文四則通過第五條（各縣積聚金如未經詳奉巡按使核准移作他用者經查實後予以相當之懲處）修正爲（如有移作他用者）此義極關重要照原文則恐行政官藉故撥用故討論結果加以修正於積聚金之根本當堅固不少也 
　　次議擴充辦法分二項（一）爲酌量地方情形增收各項特捐舉四川征收中筆捐爲例擬仿照辦又其他各項特捐類此者想尙不少應共籌增殖之法討論時均極端贊成其舉辦中筆捐一節當付表決通過增籌各項特捐一節組織審查會審查之於二讀再付表决（二）爲實行徴收學費討論時江南屬多表贊同江北顯有反對嗣以原案僅叙理由所有辦法及規則尙未核擬故卽以案由付表决至辦法當斟酌地方情形籌定之遂通過以下請議案十二件均由書記官長報告大旨打消者一核併者六皆交議案中所已有者或已議决者關於籌欵者四當即連同交議案擴充辦法中籌收特捐一條共爲五件均付審查議長指定審查員七人午後開審查會 
　　第一案自屬會議中最有精采者整理方法四項實行或有好果而調查原有捐稅公欵公産等尙不知能否確實詳密也擴充二項雖爲題中應有之義然際此民窮財艱殊不免蛇足之譏且各項特捐創辦不易敎育擴張究應與國民生計相爲維持徴收學費爲學校持久之一法各處行之頗有實效獨念及元二年間之學校營業者尙覺有餘悸也 
　　整理案最有價値敎育費之困阨救濟之道舍此無術國家以防破産苛歛搜括民不勝擾猶以救國爲重今若實施擴張增籌特捐不僅敎育界之靈魂汚染不少反對之風必不能免且影響於整理案之調查各項蓋旣可增籌惰心隨之故也記者希望主持敎育者勵行整理而緩圖擴張固爲休養民力增高敎育界之信仰且易收實效得欵或溢於歛求也 
[俄招華工之交涉]  
　　俄國派人在吉長哈奉烟台龍口等處暗中大招華人赴俄東省報紙已迭將募集狀况招到人數工價若干歷歷登諸報端並謂此項工人乘南滿火車北上者絡繹於途日前駐奉德代理領事威得賀君照會奉天省公署大致謂各國在華招工早訂專章須經照會省憲令行地方官帮同辦理之手續始能開募此次俄國在東省招募華工定卜遵章辦理究竟須招若干人其工作之目的何在擬請刻日明確見復但有最要之言應請張按使注意者緣近日本領事接到各處確切報告華工赴俄並非工作果爾則中政府違背中立條件亟應預行聲明云云尙未答復聞德領事昨復親自謁張使當面詢詰此事現當道所定辦法一面飭交涉員照詢俄領一面電請外部與駐京俄使交涉說者謂俄不先行照會固與約章不合而在我國本有提出抗議之權乃亦寂寂無聲迨被第三者出而質詢始電達外部與俄交涉可見東省官吏之糊塗矣 
[寗遠日人之小交涉]  
　　湖南寗遠縣僻處邊陲地接猺疆匪氛甚熾向無外國人往來蹤跡且該地對於政治商業均無關係故外人俱裹足不前詎近有冒險之日本人森井羊三兩人携游歷護照至縣在十字街租賃民房開設鑲牙院不待地方官之許可貿然開幕該縣陳知事以地處南邊素多匪患外人居住危險堪虞且該商護照僅准游歷至境照約保護並未准另營他業寗遠並非通商口岸外國人無雜居貿易之權遂勸令該日人等遵約離境詎日人置之不理並指爲排日行爲電告日領與湘政府交涉日領深氏以官吏倡導排日有害國交函請省使查究陶前使即電令隣邑道縣田知事馳往調查旋接電復以日人違約勾留恃蠻誣賴等情報請核辦陶使乃據情函請日領事查照並以該縣匪氛未靖應援匪域禁阻外人游歷之約請將該日人招回離縣以免危害而篤邦交日領以該縣旣係匪區自應禁阻游歷該森井羊三等誤會事實殊爲非是除電令即日離縣他適外並函請省使查照陶前使除令寗遠知事將日人離境日期具報外誠恐各國游歷人士不知湘中匪區地點貿然往游特將匪氛未靖各縣如寗遠道縣江華永明藍山芷江桑植大庸慈利桂東等開單函請各國駐湘領事查照轉告各游歷人等禁阻往游以免臨時多生交涉 
[將軍更迭聲中之奉天]  
　　東省處特别地位擬設特别官制以治理之法制局草擬官制大略凡三省軍民政治統歸上將軍一人主持吉江兩省各設一員以統懾之警學兩項添設專屬之機關惟名稱尙未核定至段香岩氏之移鎭是間已有明文段將軍本定期二十六日來奉故軍署巳派遣軍隊於二十六早晨赴站迎迓張將軍並飭令二十七師師長通令各營軍隊由將軍府至車站一路密派崗位嚴行保護其交代事宜早已籌備完善段氏到日即請其移入軍署接收並聞段氏此來並非專辦軍事一項然探聞省公署中則並無何等舉動巡使曁政務廳長等對於各種政治仍前努力進行此種變態奉省各報或謂張使決不更動或謂更動有日此皆揣測之詞此等重大問題非叚氏到後未能遽下斷語也又有一訊謂陸軍二十七師不久移駐吉省另調二十八師來省更代至於二十八師原駐地面則由京撥調軍隊前往充補云 
　　段來張去之數日内異常忙碌省外各武官如東路鎭守使馬龍潭北路鎭守使吳興權後路帮統劉貫淸二十師師長吳光新均於二十五號來奉預備迎送張將軍調任湖北先派參謀赴鄂豫備一切風聞署内副官秘書等官多願隨同赴鄂卽後路帮統劉貫淸亦有辭職離奉之消息幷聞張將軍擬待段將軍接印後將行李陸續派人先運至天津二十九日則自携同眷屬乘車西上至天津勾留二三日晋京謁見總統再行赴鄂張將軍與日本文武各官素有感情日前日領事設筵爲將軍餞别我國之奉天工商兩會亦擬於張將軍起程之前辦理恭送大會並藉以歡迎段將軍 
[鄂軍署椽屬之更調譚]  
　　段香岩將軍在鄂拔委各椽屬如秘書長金世和張厚槿（一掌民政一主軍事）秘書張厚榖王雙壽等現均赴奉王子春將軍雖屬同一軍督而對内對外一切事務減少勿須遴委多員接充且查將軍行署編制令亦無如許秘書故僅委商城人熊賓一人爲秘書熊爲前淸翰林詞章名家歷知湖北黄岡等縣事經前滇督李經羲呈保道員調滇差遣茲入軍幕說者謂爲得人惟熊君昨經財政部薦任爲皖岸摧運局長不久即須赴差王將軍欲挽留之勢有所不能適聞前秘書長金世和有不願留奉之意不日仍須回鄂段少蒼巡按本保金爲某道道尹王將軍因請段巡按代爲延聘暫時仍屈就秘書以資熟手聞金已有覆電謂如果回鄂即爲効勞又秘書張厚榖兼充漢口南段徴收局長匆匆往奉而徴收局事並未交卸刻雖來電辭差然聞張詠霓廳長之意仍須令其來漢淸算欵項自辦交代惟究不知其能來與否也刻巳暫委某員代理該局事務矣 
　　參謀長宋玉峰辭差赴奉遺缺王將軍已委第二師參謀長何某暫代副官長汪樹璧亦請假往奉遺缺委一等副官張濟安代理不日汪樹璧正式辭職卽委張升充任又軍務課軍需課一班皖人俱巳辭去即宜昌警察廳長程昌鑫（係前軍需課長程昌恒之弟該昆仲均爲叚將軍所倚重）亦以宜埠警費支絀辦理不易辭職赴奉總計追隨叚將軍前往者不下二百餘員 
[鄂垣禁烟之怪現象]  
　　鄂省近數年來烟禁綦嚴行政官廳之查緝從未鬆懈罰辦尤不稍寛假在局外人之窺測必謂鄂省之禁烟成績當爲各省冠而孰意竟有大謬不然者如武昌縣署查緝處罰辦某征收局長夫人之犯烟及該處調查之賄縱烟犯實爲禁烟前途之一大障碍茲據所聞記略如左 
　　知事之徇情某征收局長與其夫人均有烟霞癖鎭日在宅内私吸經武昌縣署查緝處偵知卽派員前往檢查起獲烟膏烟具並戒烟末藥等件適該局長不在宅中遂僅將其夫人帶署訊實初議科以三百元之罰金並令購四年公債若干元嗣經某有力者緩頰武昌吳知事乃從輕判罰錢三十竿隨即釋放翌日由局長照數繳淸罰款索回烟具了案聞局長後知爲所用車夫報告又揑故將車夫送往警署笞責革除以 
[咳嗽藥貴能除根]  
咳嗽多端或傷風寒酒濕或因房事七情過甚或久處寒方濕地種種失治致成咳　故一冷一勞四時卽發也病因　各不同病　　　歸肺脾腎三　嗽原肺鬱能調肺氣嗽爽痰鬆平氣之品反傷淸陽之氣痰因脾滯能建脾土痰自不生專用　　　　　　　　　　　　　　　　　　　　　　　　　　　　　　　　種失治之原因也徐氏　橋　先　　公參透三　病本製煉功　藥　中和善治嗽根凡咳嗽症不拘如何危險深久三五盒永可除根新咳一盒立愈每盒一元半料五元上海鐵大橋大東輪船局東首四家老德安里二八八號徐氏總發行所分售英大馬路萬生銀樓寳善街源　銀樓大東門寳成銀樓中虹橋寳興銀樓松江德豐銀樓寗波新江橋瑞泰祥燭棧紹城水澄巷陳源泰金箔號 
[謝舒同壽足腫仙丹]  
舒同壽寳號主人雅鑒茲鄙人患足腫麻木胸滿面浮履步艱難延醫調治服藥無效承戚張　一君談及寳號療腫健步丸功效神速特購四大盒按試漸愈未及服完病痊奇效始知仙丹敢請登報藉揚大名並告同病者諒有問津焉敬頌道安蘇州觀前向汀淸鞠躬附價大盒洋一元小盒洋半元上海四馬路羣仙戲園東首舒同壽老藥舖照函錄登 
[京都天德堂]  
奚占一大醫士祖傳家藏毒科秘方靈丹妙藥每付八角無論新舊危險各症○來堂包醫出立保單○過期不愈卽還原洋○醫金藥資分文不取○特備男婦養病房間○用有招待專司病人代煎湯藥藥不忌口膳宿靜養隨便往來不誤公事謹防假冒諸公愼之認明上海四馬路羣仙戲園東隔壁平望街天德堂便是 
楊梅疥瘡　服藥清内搽藥除根三日脫凈五天保好不犯五淋白濁　血淋遺濁小便刺痛難忍當日立止四天保好魚口便毒　横痃腫硬疼痛當日内消破口流膿五天保好下疳腫爛　下部内疳吃藥下毒上藥止痛二日消腫保好痔瘡漏瘡　不用刀剪服藥内消搽藥拔管七日連根脫落小腸疝氣　左偏奋墜小肚上下走痛三日消下包好斷根 
 
 

Page 7

 
 
洩其憤 
　　查緝之寛縱前淸陸軍第十六協協統王得勝在鄂省黄土坡建有一大公館現爲其同宗王某所居王曾充前敎導團管帶與軍界多有往來每日白板紅中之聲達於戶外巡警不敢過問前日適有警廳游巡隊巡警數人經此聞聲且見其門洞開因入内將雀牌抓獲並見床上陳列有鴉片烟具蓋係王某所嗜者當一併帶送巡警三署罰辦不料尙未訊究卽來北鄂軍人多名扭住警士痛毆署長知若輩甚有勢力無可如何只得命巡官和解將烟賭器具送還原處失落雀牌承認尋獲賠償該軍人大獲全勝愈爲興高彩烈竟明目張膽邀約烟迷共吸不料爲武昌縣查緝所聞即於次晨前往抄獲捕去烟犯三名内有一人係某團書記官途中給予查緝員某銀元若干當即縱其逃去而帶餘二人到署旋卽有某機關來電說情亦遂以簿罰了事 
[西報之孫文再舉說]  
　　南洋羣島一帶革命黨人謀亂情形已轉譯英文京報昨日京報又載稱孫文派人在小呂宋募集五十萬元希圖購買軍械軍火以冀再舉孫文曾於六月十九號乘太洋丸至小呂宋一次該處中國總領事曾請呂宋政府注意旋又派黨人宋某伍某至各省運動宋伍二人於約二星期前曾回小呂宋後即逕往日本與孫文協商一切據云孫文曾與日本製造商人商訂購買軍械軍火之事惟須俟所需之欵交存銀行後始允交付軍械軍火云 
地方通信 
[松江]  
　　鹽政改編先聲鹽制將根本改編由財部鹽政處頒到大綱六條通飭遵辦蘇松常鎭太舊時四府一州及江北之靖江浙省之定海爲浙西區域歸松江運副辦理已由孫副使飭委幹員實地調查俟有眉目即需着手改編也茲錄孫運副飭文如下爲飭委事案奉鹽務署第七百七十三號飭開查各處銷鹽之暢滯課欵之盈虧以私鹽之有無爲斷而私鹽銷長之機又視緝私辦法之良否爲轉移故無論産場銷地區域形勢如何不同行鹽制度繁簡有異要皆以整頓緝私爲當務之急惟是中國鹽政沿革最久緝私情形隨地各殊統系旣不分明編練亦難一致甚且關卡林立歲糜鉅欵而查緝轉屬具文賣放適資奸利積習難返賞罰俱窮自非根本澄請極力振滌不足以資挽救至灘場沿海之處斥鹵廣漠之區巡堠旣疎戶口尤雜來歷皆不甚注意現在時異勢殊場産爲重整理伊始取締宜嚴亟應統籌全局創立規模俾垂久遠茲由本署按上所述酌定辦法大綱六條飭行該鹽運使運副榷運局等分别遵照迅速籌議具報其有改定在前或正在興辦與此次通飭所開無甚出入者亦即明白聲復以資考核除分行各司局外合即飭知遵辦母稍忽延等因並附發條件一份奉此查署頒緝私辦法大綱六條均非派員先行親歷各場實地考察不足以資改訂而埀久遠該員等於場務緝私各有經驗合亟飭委該員等卽便　照尅日馳赴松屬五場並浙西外海内河各要道切實調查　勢及防務改革事宜並仰將鹽營鹽巡劃分辦法一併妥速籌議詳候核轉事關特飭母稍疏忽此飭 
[鎭江]  
　　糞夫反對淸潔所鎭江紳商張文銓楊鴻發柳肇慶等因注意衛生特組織淸潔所禀經丹徒縣章知事王警務長核准給示保護在案詎鎭地原有糞行以生計攸關羣起反對日昨竟聚集糞夫數百人齊赴糞董許少泉家聲言淸潔所奪吾等生計擬欲先至發起各董事家滋閙經許當衆開導勸其不可造次俟觀該處章程若何再作計議於是親赴警務總所觀看章程見並無妨碍該糞夫等生計之處因即將辦法宣佈各糞夫方始星散 
　　齊巡按飭防隄岸江北運河自瓜洲至淸江一帶綿長三百里現在秋汛泛漲水勢平隄岌岌可危齊巡按吏以下河七縣刻正割稻之際特電飭江北水利局馬局長會同沿河各縣知事將沿河堤岸加意防護務使秋收事竣再行分别開放各壩以利農民聞淸鎭長班各公司小輪船如運河水勢再漲即將停止開班 
　　崇實校附設女學鎭郡福建會館創辦崇實小學已歷多年茲又附設女學一班學額暫定四十名科目爲修身家政國文珠算筆算圖畫音樂手工游戲九門定六學期畢業全年學費收銅元八百枚學生用品槪歸自備凡十四歲以下二十歲以上均可入學 
[揚州]  
　　選舉調查截止有期國民會議曁立法院初選舉調查期限本以陰歷七月初十爲止現已逾期多日省令催促限儘陽歷九月十五各縣人名册一律解送到省故調查期間萬難再延江都周知事現定於陰曆七月二十日截止現正派調查員分赴各家查驗各項憑證加蓋戳記趕造名册以便報省 
　　烟酒官賣主任蒞揚揚城烟酒官賣局由張介人來揚組織並分派人員赴泰東等縣組織支棧均經次第成立現駐寗烟酒官賣處主任高增秩據張介人報告成立請予巡視故於日昨來揚即由烟酒業董事報告一切並在商會開會歡迎一面由張君面陳入手辦法 
[杭州]  
　　風災後之棉花分數浙東寗紹各屬爲産棉之最著地本年風水爲災新花大受影響茲將棉業公所報告分數錄下慈谿縣駝橋棉花七分松浦棉花二分觀海衛棉花六分有餘丈亭鎭棉花四分鎭海縣長山橋棉花五分白龍溪棉花七分頭場鎭棉花五分定海縣小沙鎭棉花三分柳巷棉花五分象山縣洋心市棉花四分昌國衛棉花七分太湖莊棉花五分紹興縣三江棉花五分錢淸鎭棉花六分東江棉花五分黨山棉花六分有餘蕭山縣福淸埠棉花七分西興鎭棉花六分有餘所前市棉花五分倉前鎭棉花六分有餘餘姚縣小路鎭棉花三分三山棉花四分平王廟二分有餘廟山棉花三分沙塗棉花一分上虞縣瀝海所棉花五分利濟塘棉花二分有餘箕風鎭棉花四分西滙嘴棉花三分 
　　典業代表赴京之電訊浙省典業公會公舉代表王湘泉謝虎臣二君晉京設法請求免貼印花一事頃悉王謝二代表昨日由京有電致該公會略云二十五日下午乘特别快車由杭起程當晚七時抵上海夜半換滬寗火車二十六日黎明至下關上午渡江抵浦口下午轉乘津浦火車二十七日傍晚抵京庽金台館二十八日即赴會館並徧謁同鄕承孫慕韓汪伯唐二先生招飲幷蒙允許轉向財政部妥商救濟方法聞十元以下典票免貼印花一事大有可達目的之希望云 
[安慶]  
　　皖北盜匪猖獗皖北靈頴兩屬與江蘇泗陽豐縣交界近聞該處有大股盜匪竄入皖境在靈頴地方大肆搶掠連刧數莊並鎗傷事主當經該兩縣知事率帶衛隊會同緝拿詎該匪等竟敢拒傷官軍其勢甚爲猖獗現該兩縣知事巳禀請倪將軍飭令就近防軍前往剿辦矣 
　　李使來皖確音日前徐護使派王委員赴京歡迎李新使後曾得其來電謂李使啓節須俟倪將軍進京後再定行期今日又得確信謂使節已於二十八日啓行由津浦車南下徐護使聞知即飭公署各科於三十日停稿以淸結束而便交代 
雜評二 
[敎育經費之關係（步陶）]  
　　自入民國以來蘇省敎育界之氣象較淸季尤爲蕭瑟其中底藴受經費之影響者蓋十而八九然試問經費何爲而受影響則屢次戈兵之擾攘與夫新陳更迭間之挪移侵蝕實爲一般普通之原因今者休養年餘元氣尙多未經恢復各縣辦學者方焦勞憂思竊竊致歎於學欵支絀之無可告語何幸乃有敎育行政會議深鑒其衷曲而一一爲提議案俾得各舉其所自歷之特别苦難以次商榷於一堂雖其中如何整理如何擴充不知尙須更歷若干次之討議若干番之手續與若干久之時日始獲眞實普及於一般縣市之各學校而吾蘇敎育界奄奄一息之靈魂要不可謂非於此顯著一來復之動機矣雖然但觀蘇省目前固似微有生氣倘靜觀全國或恐别有高度壓氣之種子已將漫布於空際而所謂敎育經費之或議或否猶僅得謂爲一小部份之問題云爾嗚呼吾本蘇省敎育近狀以聯想吾蓋追溯於元二年恐怖之景象而低徊不能以一刻忘也特不知彼行將造成此類種子之原動者其一致念否 
[萬金不换化痔仙丹]  
痔瘡之症皆由濕熱下注陰虧熱甚焦勞過度以致筋脉横解精氣脫泄若成瘰成塊或痛或癢者爲痔如膿血淋漓管長數寸或黃水紫血脫肛疼痛者爲漏以上各症無論如何危重速將此丹每日送服三次立能止痛去血且培元補氣永不復發雖數十年不愈老症至多連服一料包可永遠斷根保不復發萬試萬騐不靈包退還洋每瓶大洋一元每料五瓶大洋四元●又製三十六種惡痔去管膏如外痔十分危險名醫却步痛澈心肺速用此膏搽之三日之内連根脫落完好如初天下治痔之藥斷無出其右者此藥一出天下猶有不愈之症我不信也雙料每瓶二元單料一元近多僞藥欺人須認明仿單上有驥雲肖像反面五開間畫圖藥包上有註册商標天馬爲記若誤服僞藥貽害匪淺務須格外留意上海盆湯弄絲業會館北寗波路第一百十五號瓣香廬驥雲氏總發行所啓●本廬分設杭州陳列所南京花牌樓慶豐和隔壁天津北門東獅子胡同忠成棧内　無錫北門外江陰巷安慶城内將軍署西轅門○長沙城内粮道街中國銀行東首 
[冬季需用電氣火爐者注意]  
電氣火爐最稱完美故每届冬令租用紛繁不暇應凡本處燃户本年冬季需用電氣火爐者務宜早日將電線裝置備用以免向隅○本年出租之電氣火爐式樣功用較往年更佳能使用户更覺滿意○欲詢一切詳細請至南京路四百七十一二號及百老匯路一千二百九十七號本處樣子房○電話二千六百六十號○八百四十號寓滬西人工部公局電氣處啟 
[打字機器]  
本行經售美國名廠赫門德並各色打字機器以及各種印色紙帶等物該機之靈捷早蒙中西人士所歡迎本行故而定價極廉以答諸君之惠顧並請美國名師倪而門君專爲代客修理各種打字機器如蒙賜顧請至本行可也 
英大馬路一號永昌洋行謹白 
[扵寳]  
本藥房新出品國貨勝寳丹發行以來零躉售批幾於日不暇給蓋綠此丹著　四時不正之氣並霍亂吐瀉一切可聞可服極有功效且可敷治外症並無名腫毒誠爲居家及旅行者所必需本藥房因督促各藥劑師日夕赶製現在每日出藥較多足敷惠顧諸君子賜購之雅且取價極廉每封洋一角五分批發格外克已特再登報奉聞良藥愈疾勝於至寳愛購國負者請速移至亦挽回藥界利源之一也上海三馬路中法大藥房披露 
[高德洋行]  
上海英大馬路三十六號便是創製吒力克化學灣形鏡片曩者華人於眼鏡一道頗尠研究自敝行張　以來半明蒙昧近視老花等光使之復原光者不勝枚　矣邇來滬上步敝行之後塵者層見疊出然於光學一科殊少登諸彼岸無非係炫利而立幟於報紙上豐詞揚言有名　實無用贅評深得其中三昧者自能明其　鼎也故凡諸君欲配正準合目之光線而戴最優等華美之眼鏡者請惠顧一試方知言之不我欺也醫學博士費德雷華經理蔡佑綱啓 
[商務]  
國内滙兌八月三十一日中國銀行報告北京即期每京公砝百兩合申規元一百零五兩八錢一分二厘半天津仝每行化百兩合申　元一百零六兩三錢一分二厘半營口仝每營爐銀百兩合申規元八十八兩二錢半漢口仝每洋例百兩合申規元一百零三兩半廣東本行劵仝每本行劵一元合申規元七錢四分六厘二五國外匯兌八月三十一日 
上海滙至倫敦（以上海規銀一兩計算） 
銀行電滙二先令三辦士一八七五銀行即期二先令三辦士二五銀行四月期二先令三辦士四三七五銀行買進四個月期滙票二先令四辦士帶根電滙四月定貨二先令四辦士一二五又六個月滙票二先令四辦士三一二五上海滙至法國（以上海規銀百兩計算） 
銀行電滙三百零五佛郎銀行四個月買進三百三十五佛郎上海滙至紐約（以上海規銀百兩計算） 
銀行電滙美金五十二元六二五銀行買進四個月期滙票美金五十五元二五上海滙至香港（以香港百元合上海規銀） 
銀行電滙七十九兩六二五上海滙至印度（以上海規銀百兩計算） 
銀行電匯一百六十九個羅比七五 
上海滙至日本（以日洋百元合上海規銀） 
銀行電滙九十一兩八七五金市八月三十一日收盤金價現貨標金四百四十一兩沙金合赤四百四十九兩足赤條金四百四十八兩錢市八月三十一日收盤行情 
龍洋七錢二分四厘二五英洋七錢二分五厘七五國幣七錢二分四厘一二五小洋六錢四分四厘半銀拆八分轉賑八分銅元一百九十三千二百文市錢一百五十千文衣牌一千四百文洋找七錢二分四厘錢找一千二百文八開一百二十五文小洋貼水每角十五文股票證劵昨日交通公司報告 
藍格志買三十七兩半耶松又六十三兩西記賣四兩鴻源紗廠又九十四兩公益紗廠又十四兩又證劵交易所報告三年六厘内國公債成交六十八元五角八厘内國公債購入八十二元五角招商局航産股又一百三十六兩交通銀行（庫平）又四十三兩五錢通商銀行又四十兩 
漢冶萍又二十一元五角浙路證劵除三期又八五折蘇路證劵除五期又九折糧食昨日滬南米市到有錢三寳陸順慶張土泉戴四大等米船二十一艘浦東新梗亦到五百六十餘石由振餘行售開永太鵬裕興等牌二百八十餘石價八元九角較前日又跌去三角五分此五日内之價計共跌去一元光景而南帮機米及河下船貨之米價亦漸疲益元元豐等號由招商局之江華輪船從漢口及蕪湖載來米八千餘石茲將市上售開之價列下周浦河下新粳每石八元九角北帮機白破九元四角次八元六角南帮鮮礱機白破九元五角次八元六角蘇同機白破八元七角次八元二角常帮機白破九元次八元三角半靑角機白破八元七角次七元八角松江機白破八元七角次八元周莊機白破八元五角次七元六角陳墓機白破八元五角次八元二角機局洋尖八元四角次八元二角安南秈米七元九角次七元六角蕪湖秈米七元七角次七元一角北帮機白元八元七角次八元一角河下機元八元六角次八元松江機白陰八元三角次七元九角漢口小麥三兩漢口次小麥二兩六錢三分鎭江小麥二兩九錢二分天津小麥三兩三錢由東小麥三兩一錢五分漢口菜子二兩九錢五分蕪湖黑菜子三兩五錢六分昨日閘北米麥市由滬寗火車載來無錫糙梗及糙尖共十餘車計四千餘石米船到者亦有十餘艘茲將市上售開大盤行情列下 
生泰廠機新粳每石九元震泰廠機新梗九元零五分恒德廠機新粳九元裕順廠機新粳九元生泰廠南帮白破九元七角五分震泰廠南帮白破九元三角五分恒德廠機白破九元二角裕順廠機白破九元三角鎭昌廠機白破九元三角源昌廠機白破九元三角又機新客尖七元二角五分恒豐廠機白破九元二角又　　機白元八元六角中和廠機白破九元一角油荳餅 
昨日滬南順記茂興等號到　金利源沙船由靑島裝來靑口牛油四百餘件其餘北　未詳新記公司售開牛荳油二百八十件係本埠囤户及油坊購去又漢帮新大號售　漢口新早　荳六百餘包價二兩六錢五分爲浙江油坊買去又元豐號　招商局之江華日淸公司之岳陽丸兩輪船自漢口裝來新早黄荳及六月白共六千餘包油荳價平定餅價看疲茲將市上成交之價列下 
牛籽油每擔十一兩一錢牛荳油八兩四錢五分新漢早黄荳二兩六錢又次二兩二錢六月白三兩一錢茶市昨日各洋行買進各茶棧平水土莊温州屯溪婺源等茶共三千餘箱其價如下 
天裕洋行買　源永茶棧益芳二五元茶一百十六箱價三十一兩又同福元茶一百二十箱價三十四兩五錢又買萬和隆茶棧隆豐二五元茶五十七箱價廿九兩又義隆元茶一百九十六箱價二十八兩五錢又買森盛恒茶棧恒興二五元茶九十二箱價三十二兩又桂聲元茶一百九十四箱價二十九兩又公平元茶一百零八箱價三十兩又買謙順安茶棧裕生二五元茶二百零八箱價二十八兩又利和二五元茶二百十二箱價二十九兩又買洪源永茶棧蕙芳二五元茶一百九十一箱價三十兩同孚洋行買謙泰昌茶棧寰球春二五元茶一百二十六箱價三十二兩五錢其餘屯溪平水　茶未詳調查各茶棧至昨日止共存二五箱平水茶四萬四千五百零四箱路茶二萬七千四百二十箱工夫茶一萬四千五百七十箱土莊茶四千八百八十四箱絲市洋商買進廠絲擔價如左 
達昌洋行買金孔雀頂頭二號乾經五十擔每擔價五百五十五兩至五百三十五兩信孚洋行買四川日鳳牌搖經三十擔每擔價五百二十五兩愼餘洋行買安温唛牌頭號特條廠絲二十五擔每擔價七百二十兩彙昌洋行買瑞星牌頂頭號特條廠絲四十擔每擔扯價七百三十兩棉紗德大紗廠新出十六支寳塔牌自八十八兩五錢漲至一百零二兩現尙供不敷求昨日三十二支雙股線（織愛國布所用）亦已售開每小包計銀一百六十兩至棉紗大市各客帮仍少交易茶會同行之買賣現貨價頗平穩期貨價稍好今將售開之價列下 
三十二支寳塔牌雙股線小包一百六十兩十六支又三禮拜期一百零二兩又月水現塡九十六兩四錢至九十六兩七錢五分又又現塡大包九十九兩五錢又雙虎又九十九兩五錢十四支文明結婚小包九十三兩又胭脂虎又九十四兩五錢十二支西湖又八十九兩本廠布近日長江帮略有購進其餘牛莊靑島大連等帮均無大宗交易緣滙費甚大恐不合算之故今將昨日市價錄下大綸白條子布每疋一兩八錢五分又白格子布一兩九錢又深色條格布二兩一錢又條子花呢二兩三錢五分又雙經雙緯愛國布三兩四錢五分以上王家碼頭乾生裕批發勤德旭日牌時花絲光每疋二兩六錢又又各色絲光二兩五錢又又深　色愛國布二兩又又淺色又一兩九錢五分又又白格布一兩八錢又又五彩被面每條四錢三分以上係常熟勤德廠新出品華昌二十碼丹鳳朝陽絲光布每疋二兩六錢又又富貴壽考絲光布二兩六錢又富貴壽考五彩絲光被面每條五錢五分又又五彩本光被面四錢五分江陰協裕絲光條格布每疋三兩六錢又協裕光條格布二兩四錢又協裕九字斜布二兩三錢嘉定日升絲光布每疋二兩六錢又又色格布二兩又又本光白布二兩又又愛國布二兩以上各布之關稅均在外 
毛巾昨日内地及廣東裝去各牌毛巾二十餘箱其價如下 
大經藍格加重巾每打洋一元四角又寳塔牌一元一角五分又警鐘牌一元一角又紅十字牌八角五分又卍字牌八角物華龍戰牌一元零五分又山羊牌一元又星月牌九角五分又海軍旂牌九角嘉定新升嘉禾牌頭等每打一元一角又二等九角五分又三等八角嘉定鴻盛協大號雙錀匙牌一元二角五分又五號又一元零五分又五號萬年靑牌九角八分又十號又九角三分又十號寳星牌九角三分又十五號又八角四分又十五號雙桃牌八角五分 
[輪船進出日期]  
八月三十一日禮拜二進口 
江天由寗波招商總局普濟由温州招商總局江華由長江招商總局岳陽丸由長江日淸公司洞庭由長江太古公司九月一日禮拜三出口 
寗紹開往長江寗紹公司金陵開往長江太古公司新疆開往香港廣東太古公司新北京開往寗波太古公司新寗紹開往寗波普陀山寗紹公司江寛開往長江招商總局順天開往威海烟臺天津太古公司九月二日禮拜四出口 
　陽丸開往長江日淸公司海口開往厦門汕頭太古公司安平丸開往福州台灣日淸公司江新開往長江招商總局開生開往新加波神户吉利吉打怡和洋行永生開往油頭香港廣東怡和洋行順天開往威海烟台天津太古公司九月三日禮拜五出口 
大福丸開往長江日淸公司臺東丸開往天津大連日淸公司隆和開往長江怡和洋行新豐開往臺烟天津招商總局廣濟開往寗波温州招商總局洞庭開往長江太古公司九月四日禮拜六出口格林你否開往長崎神户横濱海參　怡泰公司慶陽丸開往長江日淸公司德興開往長江鴻安公司温州開往靑島安東太古公司盛京開往威海烟台天津太古公司 
 
 

Page 8

 
 
[中華國貨情決丸射箭牌射的圖商標上同决國下情用貨]  
取名情决寓有深意○痛苦之餘惟此良劑○願我同胞顧名思義○懷中常備勿要忘記○敬送樣包函示即寄○零星購買不取郵費○價目一號袋每袋五分○二號袋每袋一角○附送紙盒一個○三號袋每袋半元附送菜花銅推移盒一個○四號袋每袋一元附送菜花銅彈簧盒一個 
上海英大馬路泥城橋西華商亞東製藥會社發行各省各埠均有分售倘蒙批發格外公道 
[鍊雲大藥房蓋世耳聾還聰丸]  
人患耳聾○有此蓋世奇方○謹告同胞○服後立聰○請速購試○靈效良藥○天下無雙○不靈欺人○罪我惟天 
凡世人患耳聾之症甚多市上所售該藥林立不少然往往不得方法萬難收效然患耳聾皆因腎水下虧相火上炎鬱火傷肝以致耳聾目昏聽視不靈陰虚氣虧血脉不能流通呼吸不能靈捷故有耳鳴耳脹耳聾耳痛言語不聞等症本主人得世傳秘藏良方加工精製久煉成丹專治男女老幼兩耳重聽雖二三十年老症服之立見神效轉聾爲聰補眞陰生津液除浮火退虚熱妙在服後神淸氣爽身體强壯永無復發之患屢經試騐萬無一失中外聞名專治耳聾竟有再造之功早蒙仕學商界信服至效至騐允推萬國九洲耳聾返聰之妙藥也一二年之新症二三盒告痊雖十年廿年老患連服二料包可全愈每盒一元每料六盒洋五元郵局函購原班回件妥速無弊今因原處翻造房屋仍遷上海三馬路大舞臺對面鍊雲大藥房謹啓 
[香港聨泰水火保險有限公司開辦滬局廣告]  
本公司總局設在香港文咸東街自置房産五十四號經在英政府註册集足資本洋五十萬元開辦僅四年盈餘公積洋二十五萬元可見本公司信用充足辦理通融乃能有此實效現設滬局於英界北京路十號日凡南北市之房産貨物傢私衣服與夫輪船帆船之船壳及所裝　貨物如承惠臨投保一體歡迎目下國恥愴懷羣思提倡國貨今保險亦挽回利權之一道倘遇意外務必保持信用兼以通融出之用副　諸公維持圑體之盛意也　　總局總理李煜堂李葆葵總司理黄碧荃滬局司理吳冕伯謹啓 
[良醫難得]  
余席兩江督幕埀三十年公餘習醫亦十餘年凡江蘇盛名鼎鼎之醫士莫不窮其底藴而求一名實相副如高子波君者蓋未見其人余家多小兒亦多婦女凡有驚風痧痘胎産癆弱以及喉症眼疾全特此君爲主治卒無不瘥親友中或有病傷寒瘟疫瘧痢腫脹温病時邪咳血便紅及瘋顚淋濁各雜症雖至危殆亦無不痊今者國病漸瘥民病未已良醫難得願有心人一辨另也下部大馬路廣西路永隆當隔壁江海關監督施理卿謹白 
[美貎嬌容新發明的皮膚白嫩色]  
此藥在印度歷試多數之男女全體均變黑爲白以粗易細現到滬少數皮膚白嫩之印婦人即用過白嫩色之明證雖最粗黑之皮膚連試一星期即變爲羊脂白嫩至老不退一腔丰美觀光家　議莫明即白面人用之更增光彩嬌嫩異常此藥之價値有金不換之名稱世界男女凡有皮膚黎黑面色黄暗烟容晦氣皮粗紋皺者一試便知有特别之效每料價洋一元六料五元外埠函購欵用郵滙寄費不加郵票通用上海寳善街五百十五號裕豐京貨號經理 
[京都天寳齋　花柳毒门聖藥　經騐良方　無憂　除病妥速] 　 
天下馳名○靈騐第一○異人傳授珠黃八寶化毒丹○包愈男女一切楊梅結毒限日全愈永無後患●同胞謹防影戤購者留意免被所欺 
此丸乃本齋獨得異人傳授良方重用眞正犀黄珠粉血珀極品上藥泡製煉成專治男女楊梅結毒横痃下疳小便皮破腫爛一切毒門無論初起久染包可限日全愈如請醫不精服藥不愈庸醫圖利或不顧人之性命攸關獨用輕粉升藥倒提等丸當時立愈及毒氣内攻逢春復發四肢酸痛甚則鼻塌髮秃紅斑起點皆緣毒藴經絡且必染妻絶子其害非淺餘毒不凈其害不休此賣藥者未得其法患者豈能安全今本齋不惜重資修合濟世染者即將此丸服下立刻止痛消腫袪毒絶盡凡極重極危之症服藥一料立可全愈價雖略貴而功效足值當可掃盡骨内一切毒氣且能生育無害屢試屢騐必發必中經者五天重者旬日除根如用倒提丸輕粉升藥雷殛火焚凡有染此毒者雖諸醫朿手危險萬分請嘗試之方知本藥房方眞藥靈之功每瓶洋二元每料六瓶洋十元另有珠黄下疳散每瓶洋七角如男女下疳腫爛即將此散搽上立可拔毒去膿生肌止痛仍可生育此乃第一奇方也　　　舖設上海二馬路中市西鼎新里石庫門内便是遠埠函購郵局妥速信力自給　　 
[本埠安旅圑廣告]  
啓者爲因方便行旅起見由太古輪船公司僱用穿號衣之脚夫在法界三碼頭及船上代客搬運行李上落由馬路傍搬到船上或由船上搬到碼頭之外每件定明由搭客給力費銅元二枚如搭客自行携帶均聽自便該脚夫不得任意干涉違者嚴究不貸刻聞得竟有冐充本圑脚夫向客人種種滋擾等情尙祈諸客商扭住切勿放鬆交明本圑稽查員送捕究辦即使穿有號衣脚夫如有此等行爲亦請扭住爲要浦東太古及華通兩碼頭均一律照辦特此廣告 
[上海新開國順國貨商行廣告]  
本行定名中華國貨出品買賣陳列所開設上海英大馬路望平街口雙開間門面三層樓洋房海軍商標便是專代中國各省府縣工廠銷售出産貨品只取用金不取廠友旅費門市營業陳列本國出産各種精良品物定於七月十五日先行交易批發定價格外從廉一槪克已茲擇於陽曆九月二十五日卽陰曆八月十七日正式開幕務祈熱心愛國同胞曁各省府縣廠號雙方惠顧以廣貿易而便流通無任榮幸歡迎之至特此佈聞 
[交通銀行廣告]  
本銀行資本庫平足銀一千萬兩開辦多年信用昭著專辦銀行一切交易各項存欵無論定期活期一律收儲承辦電滙信滙滙票押欵押滙無不簡捷公道素承各界推許現在籌畫推廣國内外分行爲客商謀種種便利之法以助交通事業之進行尙祈惠顧是禱總行北京分行東三省營口　奉天　長春　吉林　孫家台　蓋平　鐵嶺　哈爾濱　遼陽　錦縣　新民屯直隸省北京天津張家口　保定　海甸　豐鎭　順德北通州　唐山　熱河　勝芳浙江省杭州寗波山西省石家莊　大同陽高　歸化莊山東省濟南　濟寗　棗莊　德州　烟台河南省開封　焦作　周家口　溪河　道口　彰德　鄭州　信陽　洛陽　新鄕江蘇省上海　浦口　揚州　徐州　鎭江　無錫　蘇州　板浦　清江浦湖南省長沙　湘潭　常德　衡州　　慶湖北省漢口　宜昌　沙市安徽省蕪湖蚌埠海外香港星加坡江西省九江 
[治癡癲最靈方法]  
彭壽堂秘製專治痴癲陰陽醒悟丹功效說○另有眞正馬寳專治文武癲狂百發百中每錢十八元重者一錢斷根 
邪入陰爲癲邪入陽爲狂文癲武狂總名曰痴又有鷄猪馬牛羊諸癎而羊癎最多俗稱羊癎風是也癲疾欲發志意不歡精神痴呆言語不倫日夜嗜睡以邪併于陰也狂疾欲發多怒不臥凶狂喜殺目直詈駡不識親疏以邪擾入陽也癲發則吐涎神昏猝倒口噤牙緊手足抽　而醒後類如常人是其異也要之病源總不外痰氣驚風鬱火邪七者而巳向來内外諸醫均無善治之法本堂獨秘陰陽醒悟丹秘方專治狂癲五癎各症百發百中用龍涎沉香以化痰順氣安息蘇合以殺邪袪風牛黃珍珠以清心降火人參茯神以寗神定志麝香珠珀以通竅活血鬱金白礬以開鬱去滯復佐以專治痴癲各藥雖極貴之品不減分毫發兌以來歷愈數萬人皆稱神效不論文武痴癫狂癎患經數十年醫藥無功但用開水化服一二粒能使癲狂猝發之時立刻平復如常其患若失再每日呑服此丸一日不使間斷不過十餘天包能永遠除根所有痴癲情形保無再發屢試屢驗確有把握深知此丹之功千靈萬妥稱爲聖藥眞不愧也每粒一元每料廿粒十八元遠埠託郵局滙銀函購最妥切勿誤寄 
[華利恒加記聲明]  
本廠自五月間由前經理組織以來股本不足加以代繅蕭山股　接連虧耗前經理力難支持當衆辭責即由各股東竭力維持再添新股另換經理於本月十九日重立股單加爲泰記將前有股單悉行銷賬目核結淸楚凡關於前經理進出接洽事宜槪與後經理無涉特佈華利恒泰記各股同啓 
[寗波真老宋家梧岡醫士胎産傷寒雜症婦女全科英界三馬路跑馬廳禮拜堂安康里南弄二百三十六號]  
[徐相宸先生隨帶自製良藥專救霍亂痧脹時疫急症]  
北泥城橋鴻興里號房啟 
[東方畫會招收會員]  
本會自　佈後入會者甚衆遠途來會寄宿者亦不乏其人舊有宿舍勢不能容今特將會所推廣至課堂宿舍膳堂浴室等皆高暢淸潔頗合衛生尙有退聞室閱報所藏書樓均佈置適當科目有靜物寫生石膏模型寫生人體寫生户外寫生等本會正式開會日期係陽曆九月五號嗣後逐日可以入會寄宿者尙有餘額幸希從速欲知詳　來會取閱函索附郵票一分發起人陳洪鈞沈泊忱　始光汪亞　上海西門外寗　里一百號本會啓 
[京都天德堂包醫白濁血淋魚口便毒下疳腫爛一切毒門包愈]  
本堂在京設局行醫已百餘年矣分設上海四馬路羣仙戲館傍開設京都天德堂醫局又有二十餘年也治愈患病同胞不下千萬人之數此非本堂親自張誇早已名揚四海無論男女新舊初起梅毒疑難等症或被前醫治壞誤服輕粉水銀倒發楊梅陞天落地遍身紅斑潰爛筋骨酸痛五官破形更有下部潰爛一切凶險惡症均可包醫包愈好後保管復原不痊還洋出立保單如有妥保先醫後謝以分眞假况今海上每多醫生胸中毫無實學其不精醫術專精告白長談闊論各自誇大虚揚名醫以圖牟利病家一信迷術誤投此種滑頭庸不獨終身殘廢且遺害妻妾留毒子孫特誌俚言警告患病同胞注意注意本堂主人濟世存心如用霸藥雷殛火焚特備凈室膳宿均可門診隨到隨診　上海四馬路羣仙傍便是 
[華革和服靴鞋號廣告WALK　OVER]  
本號自開張以來中外各界士女賜顧者頗衆誠以本號所製各種靴鞋皆選最佳之革爲之且能獨出新裁製成新式以故本號之靴鞋滬上最爲通行諸君如須易新靴鞋則請試購華革和服之貨方信與衆不同也本號開設南京路十七號凡訂購靴鞋者約期不悞函訂亦可 
[上海中英大藥房新發明]  
藥肥皂衛生助妝香豔香皂　去皮膚之垢藥皂尤能去皮膚之毒而用藥皂者少則以不香故也本藥房今用上等香料配合藥料製成此玫瑰鮮艶肥皂不獨撲鼻流芬着膚去垢且能消除血中汚濁凡瘡癤痱瘰及蚊蝨叮咬之斑點用之卽退有益衛生實非淺尠售價大每塊洋二角每打二元小一角每打一元 
試驗贈品現款購貨滿洋一元贈皂一塊多則遞加如滿十元奉贈一打 
[餘大股票公司]  
買賣華洋各種股票公債票儲蓄票鐵路証劵等如蒙賜顧請移至三馬路石路東本公司接洽可也 
[三日愈癩疥瘡藥]  
每盒二角不效還洋上海英租界二馬路晝錦里保太和啓 
[靑州水門汀]  
靑州水門汀有限公司所出之水門汀爲東方最上之品素爲香港政府所信用用以製造陰溝管避水甎避火泥及瓦片等物堅美無匹近者新牌疊出每易魚目混珠貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
[維持國貨注意]  
華商目製丹牌及民國新人各種雪茄烟等總發行所在上海英大馬路抛球場福和烟公司各埠分銷處北京馥馨晉和祥天津晉和祥濟南廣立順永和祥九江新愼記江西新愼記浦口新和泰寗波福昌漢口晉和瑞康愼和南京永和泰本埠各大烟紙號均有出售上海滬寗車站北首人和雪茄烟廠謹啓 
[萬國儲蓄會]  
請諸君速得二千元之利益本會開辦兩年承各界志士表示贊同踴躍入會現在已達千號之上故一經入會時時有可得二千元之希望况會務進行有如竿頭日上儲户日多積欵日鉅將來餘息一項數必不貲又得與本會各半分派天下至便至速之利益莫過於此諸君疑吾言乎速來取閱會章便知非謬也法大馬路六十九至七十一號萬國儲蓄會啓 
[新增簡便儲蓄章程頭標一百五十元]  
社會經濟至今日而艱難已極往往有贊成本會宗旨而力不能按月照章付欵請籌簡便之法者茲本會特徇衆請新增簡便儲蓄章程每月付欵一元而又得獎一百五十元之利益且付欵之期祇十二年六月爲止而仍可享十五年開標得奬之權其利益不更大乎備有細章聽人取閱外埠函索亦卽照寄萬國儲蓄會又啓 
[廣東接元堂經驗丸藥]  
龍涎香戒烟丸應驗心氣痛丸立止肚痛丸參茸戒烟丸追風蘇合丸神效五香丸琥珀五淋丸神效痧氣丸神效萬應錠梅花點舌丹藿香正氣丸正玉樹神油萬應癖瘟丹兒科回春丹神效臥龍丹太乙紫金錠時症白痧散萬應甘露茶救急八寳紅靈丹萬應午時茶人馬平安散珠珀驚風散諸葛行軍散煖腎種子保眞膏舖在四馬路巡捕房西首 
[科發氣喘散須知靈丹妙藥豈是尋常之品欲免魚目混珠還請認明商標VOHLKEL　SCHROEDEN　AC　HHCNAHS科發商標]  
欲知詳細情形函詢自當答覆哮症喘頑痰壅塞肺氣不舒鬱悶最属難堪向用藥水藥丸療治亦頗靈驗惟是奏效欠速此餘憾焉今本藥房請　平喘藥品修合成散以火燃之烟起成雲口鼻向之收吸其煙即直達氣管立能順氣化痰止哮平喘旣稱靈效又甚簡便也科發藥房謹啟如蒙　種批發價當格外克已 
[萬利豐]  
本公司合集巨資專收全國鐵路股票及有期證劵各種公債票各銀行各公司各大廠股份存單收據一切均可交易外埠函詢當班答復其洋托銀行或郵局匯寄均可代客買賣其價亦當格外克已以副惠顧之盛意本公司在上海英大馬路新鳳祥銀樓間壁萬利豐股票公司啓 
[萬國九洲第一靈驗耳聾聖品]  
京都天寳齋○謹吿同胞○耳聾痼疾○我有神劑○服此立聰○奇騐神藥包可斷根○另有立止心胃氣痛散服下立刻止痛每瓶洋一元 
凡患耳聾一症皆因腎水虛損相火上炎或因鬱火傷肝以致耳鳴耳脹耳熱耳痛等症本齋家藏良藥屢蒙官商試騐故敢出而問世非徒漁利已也善治男女老幼久年初起一經服此丸二三盒立覺血氣調和呼吸靈捷補眞陰生精液退浮火除邪熱雖十年念年舊症服丸一料竟獲奇功雖極重久年老聾服此丸二料無不轉聾復聰眞乃惟一聖品每盒一元每料六盒洋五元若有虚言欺人罪我惟天以昭信實如二耳挖傷再吹八寳吹耳散無不立愈每瓶七角○舖設上海二馬路西鼎新里内京都天寳齋啓 
[上海廣昌號戒烟丸通告]  
本號開設上洋虹口元芳路東貴方一弄三月份起外埠批發一槪裝就一百粒一盒售錢七百文烟癮一錢呑丸五粒本號之藥扶正補氣并不燥熱購藥諸君注意獅子商標本主人小像批發八折遠地函購原班回件願代售者來函直接以免假冒此佈 
[香港香安水火保險有限公司特設滬局代理通告]  
本公司集足資本一百萬圓完全華股總局設在香港德輔道二百二十五號資本雄厚保費通融章程妥善賠償迅速開辦以來信用昭著現因推廣營業特設滬局代理於四川路鷹鳳里大新公司内承保南北市房傢私衣服與夫輪船裝　各等貨物各界惠顧無任歡迎滬局代理四川路　鳳里七十九號大新公司 
[一天好一天]  
一塊淡一塊快活戒烟糖老虎牙粉廠主人張晋卿戒後而發明一載有亦是吃此糖試戒脫離黑籍者本埠數千人戒後毫無疾病反覺身强力健可稱其效如神眞是王道第一目今各小查禁租界抽籤在即凡烟界有志同胞請宜早戒除免受後果購吃此糖利便靈快立保穩妥舒服照本發售非圖利益起見以揚國貨老虎牙粉暢消所厚望也塊塊淡糖隨途購吃新癮老癮烟槍抛脫烟癮一錢食糖五塊元亨利貞共分四種半月一換二月斷癮每包五塊小洋一角每盒六十售大洋一元上海四馬路晉戴春林香粉老號總發行所 
[真正自由搶上戒煙葯社]  
本醫生究得實騐秘方搶上戒烟無論男女老幼癮之大小深淺皆可來社戒除先服尅烟丸藥儘可照常吸烟六七天見烟自　再服藥水五天烟毒從便儘出照常辦事安然斷癮永無後患向在寗紹台温戒除者不知其數現因滬上戒烟藥名頗多難得斷根之靈藥如染烟癮者　駕英大馬路西巡捕房東隔壁逢吉里六代老女科許壽彭醫室内便是倘有外埠來戒不便可兩購尅烟丸藥水全料原班回件詳細章程函索郵奉不誤另兌戒烟藥水每瓶一元每打十元戒烟生樓品芳啓 
[治愈咳嗽痔瘡原信]  
幸承家叔指購貴堂四寳半夏露連服數瓶以轉危爲安銘感救命之恩　　　　　　　　　　　　惡痔曾用尊處化痔丸外治藥到除根故談及藥石之靈稱道不去口實足見婆心濟世受惠者不勝其數今因上京謀事特函數語以誌○盛德于無窮焉專此鳴謝敬頌鑒安弟梁旭生頓首 
 
 

Page 9

 
 
   
 
 

Page 10

 
 
本埠新聞 
[西報紀上海方面對於籌安會之態度]  
　　大陸報云據華人各界傳稱日來黨人奉孫文之命由日抵滬者實繁有徒其抵滬之原因則由國内運動恢復帝制之故或謂黨人已購有軍火子彈擬藉某國人民之助力運至浙江某處登岸滬浙華員現已於江浙兩省沿海一帶密布偵探兩省當道往來之電文絡繹不絕滬城巳加派偵探嚴密緝查上流社會之華人皆恐帝制復活則暗殺之舉行將疊起故滬人士近皆皇然不安北京亞細亞日報駐滬訪員曾發長電通告該報謂南方各界皆贊成帝制且責各報惑於邪說云云滬人士見此電文大爲忿怒多欲得而甘心但該訪員聞風之後已杳如黄鶴亞細亞日報今在上海設一報館其經理某氏已來滬部署一切定九月十日出報某氏素主贊助袁總統謠傳該報宗旨乃在鼓吹帝制云本館今由各方面探悉華人輿論皆力主反對帝制惟不欲當衆討論耳彼等多望政府設法解散籌安會但亦不欲上書請願據彼等聲稱皆願擁護共和而對於袁世凱終身居總統之任亦並無異議救國儲金團今將大受影響蓋儲金者不願以血汗之資供君主制之政府用之籌安會之事務若仍進行不已則儲金者皆欲收回所繳之欵按照章程召集大會經多數表决收回後即可實行也上海華文各報現仍反對籌安會之舉動且斥之爲籌亂會古德諾博士亦大受抨擊華文各報仍謂伍廷芳博士不日將赴北京昨經伍博士告知訪員謂彼並無此意且不欲討論恢復帝制之舉唐紹儀亦不欲談及此事 
[禁遏因籌安會發生之謠言]  
　　自北京籌安會發起以來滬上程度較高之商民態度均極鎭靜以此事無討論之餘地也而一般無知之徒則每於茶樓酒肆資爲談助以致訛言紛起人心惶惑現聞内務部以京内外謠言時有所聞深恐愚民無知或生誤會野心家尤藉口煽惑以圖一逞因特通電各省巡按使嚴禁謠言以安人心聞本埠各機關均巳奉飭遵辦矣 
[租界華人貼用印花之部飭]  
　　租界華人貼用印花曾經部飭切實勸諭在案茲聞外交部以印花稅法厲行檢查租界亦應推行故駐滬特派員昨巳奉到通飭略謂案查各省租界内華人應行貼用印花曾經本部會同財政部咨行各省飭屬遵辦在案查印花稅施行已久租界内華人貼用印花係以本國人民遵行本國稅法實爲當然之舉應由各該交涉員隨時知照各國領事妥商接洽凡租界以内住居　人所有各種契約簿據以及人事憑證均應遵照稅法條例實行貼用以利推行云 
[濬浦局開工挖泥續誌]  
　　浚浦局撥派上海號挖泥機至南市董家渡定於今日淸晨五時起開工挖泥巳紀昨報茲悉此項挖泥機係照西曆一九一一年所定之浚浦章程辦理須離開該處碼頭攤地七百尺向南進行自該碼頭至製造局附近爲止與工巡捐局開築沿岸輪埠挖泥問題各有區别昨淞滬警察廳長徐輔洲君已飭水巡隊一體知照並者傳諭浦江各項船隻預爲讓開切勿駛近該機致生危險云 
[私運烟土之懲罰]  
　　粤人林根梁書譚九等七人集合資本由香港私運烟土一百斤乘輪來滬在吳淞口外換裝譚阿炳之駁船混入淞口駛至浦江爲水巡捕房查獲當將人贓幷解地方廳訊辦在案茲悉此案已由該廳褚檢察官預審明確起訴審判廳前日下午由推事官會同檢察官開庭命提林根等至案研訊之下判將梁書等與船戶譚阿炳分别交保開釋林根私販烟土罪已成立判處徒刑二個月並罰洋一百元烟土一百斤没收聽候焚毁 
[再紀僞造錢票案内之婦人]  
　　僞造湖北官錢票案内借給資本之女犯吳周氏巳由上海鎭守使署連同首犯沈仁生等解往湖北軍署訊辦茲由該氏之子吳文達吳阿桂二人俱禀鎭守使署懇求超豁昨奉鄭鎭守使批示云據禀已悉爾母吳周氏因姘夫沈仁生私造湖北錢票牽涉逮案現經湖北派員提鄂訊辦仰即靜候湖北軍署發落可也 
[八誌圖擊鎭守使之炸彈]  
　　爲苦力請求撫卹 
　　上海鎭守使鄭汝成君於八月十八號晚間在法租界招商局碼頭被人抛擲炸彈圖害未成惟炸傷黄包車夫唐恆子之右臂由法捕房車送廣慈醫院醫治等情迭詳前報茲悉該車夫之傷勢已將次痊愈法總巡石維也君以唐係苦力受傷後已歷十餘天不能營生其家眷勢必典借度日殊堪憫惻故於昨日特飭包探韓邦達帶同唐恒子前往鎭守使署禀請鄭君賞給撫卹 
[查究溢領官費之女學生]  
　　上海縣沈知事昨飭學務委員賈豐芸文云案奉江蘇巡按使公署飭開據本省臨時調查留日學生委員陸規亮詳稱查有江蘇官費留學日本東京女子大學校理數科學生趙玫一名江蘇上海縣人淸光緒三十年六月山奉天省派遺留學日本民國元年改補江蘇官費現據該生肄業學校報告趙生已於日本大正三年十月離校並即不繳學費等語請予開除官費名額並查明家族追繳學費以示懲戒等情前來查閱本省留日官費生塡送調查表該生趙玫應於民國四年畢業上年輟學離校並未據陳明本公署有案照常具領官費至三年十二月底止所有該生三年十一十二兩日學費收條亦未據塡送到署究竟該生已否私行回國本署前發三年十一十二兩月學費是否由該生自行收領據詳前情除批示外合行飭仰該知事迅即查明該生家族具報候奪此飭等因到署當以趙生籍貫究竟是否上海該家族是何名號本署均無案可稽遍詢商學各機關亦無有熟悉其人實係無從查悉即經詳復在案茲奉批示内開詳悉查該生原名趙顧玫其塡送調查表附詳項内載明通訊處上海南洋路六號湘西熊宅轉交字樣據詳前情仰仍遵照前飭按照該生通信地址派員前往妥爲查明詳報候核此批等因到署奉此合行飭委該員尅日前往該生通訊處查明該家族具復以憑核轉 
[提訊搶刧米舖之强盜]  
　　本邑地方警察所偵探在徐家滙拘捕夥刧張家塘蔡晉生米舖之盜犯張有才即小湖南張即逸入法租界内由捕拘獲解至法公廨預審引渡到所押候訊核在案昨經該警所司法員提訊據張有才供稱蔡晉生家一案係聽人糾約行刧得贓惟因被鄕人鳴鑼追捕伊遂逃散事後並未分贓等語一再究詰矢口不移諭飭還押聽候禀明沈知事核示遵辦 
[緝獲兇狠逸匪續誌]  
　　盜匪朱布斗（即朱步德又名黄富貴）與其同黨張友發在法新租界貝勒路地方被擒已據法界訪員報告登載昨報茲又得英界訪函謂朱盜前因糾搶虹口某銀樓飾物經哈爾濱捕房包探周小弟緝獲正欲帶入捕房被朱盜猛擊倒地乘間逃逸捕頭以周探辦公疎忽稟奉麥總巡諭將周探卯名開除仍飭緝提朱盜在案茲經周探偵悉朱盜匿居法租界禀明捕頭於前日午後報請法捕房派令中西包探協同前往將朱盜緝獲昨晨押解公共公廨禀明前情請究經關讞員商之美領博君判朱押候下禮拜二再訊 
[起解贛榆通緝之盜匪]  
　　上海縣沈知事前准法公廨移解贛榆縣通緝盜犯徐友才奚德元楊發友任寳林（即白玉堂）等四名到縣當經發押地方警察事務所移請贛榆縣派警來申迎提在案茲悉沈知事以贛榆縣尙未派警來提亦無隻字移覆惟該盜等收押警所慮有疏忽昨特飭由警所遴派偵探一名巡士兩名將徐盜等四名一併由滬寧火車押送丹徒縣遞解贛榆縣歸案訊辦 
[救國儲金昨日之收入]  
　　昨日（三十一號星期二）爲中國銀行收受儲金之第一百十六日計收銀元八十七元又交通銀行收受儲金之第七十六日計收銀元三十四元兩共收銀元一百二十一元連前共計已收銀元七十二萬九千九百七十二元又銀五千六百零九兩二錢七分四釐 
[大批罪犯押解囘滬]  
　　上海地方檢察廳地方監獄前因囚犯擁擠且又附設陸軍監獄不敷應用爰由前廳長禀准上台在蘇州組織蘇滬監獄所有上海地方審檢廳判决徒刑自一年至四年期限者悉送蘇滬監獄收禁茲因上台節省經費着將蘇滬監獄暫行停辦而上種廳發往監禁尙未期滿之犯共一百數十名定於陽曆九月一日（卽今日）由蘇押登火車解回滬上一面先行函致地方廳派警迎提林檢察長得悉後除委派司法警長梅南枝督率全體法警前往提解外又函請鄭鎭守使飭派陸軍一排届時同往護解梅君等奉諭後定於今日往滬寗火車站迎提即由車袋角換乘小輪往南由大碼頭上岸押解到廳分别監禁 
[捉蟋蟀之奇慘]  
　　有年未成丁之三學生向在大南門外某學堂肄業前日下午放學歸家三生同至南門附近草堆中捉蟋蟀不料該處有一坑池三生一併墮下迨後經人覺察撈起施救已返魂無術矣 
[警廳點驗長警]  
　　淞滬警廳徐廳長昨委總務科長趙殿英至閘北點驗四五兩區曁各隊長警先期通傳姜薛二警正及各分所警佐並騎巡保安各隊巡官各率非番長警在共和路閘北辦公處聚集聽候分别點驗以資整頓云 
　　又聞南市第一區董警正於前日午前十一曉先邀所屬各分駐所警佐巡官等到區演習點名時一切禮節至昨日（三十一）午前六時即委本廳行政科長沈海觀赴南市潮惠會館内點名驗看並慰諭一番務各始終勿懈勤於操練對於地方商民尤宜感情融給衆俱遵允遂各整隊而歸沈科長又於下午至西門外二區署及所屬各分駐所點驗並訂定今日赴浦東三區及所屬各分駐所逐一點驗 
[私運新米出口誌聞]  
　　連日滬上米價漸漸平減蓋因各路禾稻收成　佳新米巳陸續到申故自陰曆七月十七日起至昨日止每石巳跌去一元之譜不料米價甫平忽又有人在市廣購新梗打包私運出口聞昨先運去三百包今明尙須續購七百包裝運出口幸來貨尙多市面尙未致牽動惟不速行遏止則此後之米價恐仍不能平定也 
[棉花業之調查]  
　　浦東一帶之新花昨已略有上市滬南沈恒泰大茂兩花行買進每百斤洋三十二元（扣佣）惟成色不甚佳稍有雨銹係因上次風災所致聞今年各鄕早花收成只有四五成至晚花如此後雨少而無大風尙有八成可望新姚花（總名係安昌海寗等處所産者）昨由三井洋行購進五十包橫濱購進二百五十包價二十二兩八錢蘇州蘇綸紗廠亦預購太倉花衣四百擔（新陳對搭）每擔洋三十二元訂定自陰曆八月初一日起陸續交貨其餘通花四牌子什牌等花現均無貨日内如晴多雨少各路新花均將上市云 
[訛傳碱粉有毒之糾正]  
　　近日有人訛　謂山西口碱貨少價昻各埠用卜内門碱粉加以紅糖水製成口碱發售碱粉性熱麵食用碱發酵食之易受熱毒是以近年南方白腐喉痧北方猩紅熱等症發生甚多今有簡便法改用甘草銀花各二斤熬汁和水製碱淸熱解毒麵食用碱即無礙衞生各碱廠須改良製碱茶食麵食各號亦須通用改良衞生口碱等語茲經本館確切調查卜内門碱粉製法精良其無礙衛生早爲中外人士所公認安有性熱發毒之理此種關言乃不明醫理化學者之以訛傳訛其思想之腐舊不値一哂也 
[淸潔捐無人承辦]  
　　中西區淸潔捐承辦人莊泉生一年期滿由工巡捐局出示招商投標旋有王東岩投標爲最多數照章得標乃延不將欵呈繳已由朱局長傳案申斥並將預繳之保證金三百元一併充公而次多數之張逸齋今亦不願承辦今日原辦人期限届滿尙乏人接辦故飭該承辦人莊泉生暫行維持數天惟莊以未能遵辦爲詞尙未解决云 
[勒賠烟土之黑幕]  
　　海門婦人蔡周氏在北市購得土藥四十包値洋九十元携至南市十六舖被匪徒數人軋住向之訛詐該氏情急暗將證物遞於不相識之同鄕婦人丁毛氏轉遞他人取去未幾向取原物丁毛氏不認遂被蔡周氏邀同崇明人朱福郎甬人張金生等將丁毛氏軋至德順棧内幽閉密室勒令照賠丁毛氏即函告夫兄丁連生追到其夫丁七郎將蔡周氏及朱張等扭控第一區署詰據丁毛氏供稱並未接受烟土且被朱張二人調戲汚辱求究該區署因其不實不盡飭即移送警廳司法科訊究 
[浙江寗紹義賑會成立]  
　　寗紹兩屬沿海一帶颶風爲災損失甚巨由浙江屈巡按使電致旅滬學會及浙江同鄕發起籌賑團體於八月三十日下午三時開發起會到者七八十人當場公推虞洽卿君爲正會長田澍霖君爲副會長宋漢章陳一齋二君爲會計董事到會諸君爲董事定名曰浙江寗紹義賑會即借旅滬學會爲總事務所寗紹兩同鄕會爲分事務所各縣屬組織分會並研究募欵及放賑並電復屈巡按使散會時已鐘鳴六下矣茲將虞田兩君致屈巡按使電錄下杭州屈勛使鈞鑒本日學會組織籌賑團體德澤被推爲正副會長才力薄弱諸仗主持乞電交通部關於敝會賑電援例免費請部通電知照並電梁道尹通飭舊寗紹屬各縣速設分會餘詳學會電倂乞查照和德世澤同叩卅 
[務商中學暑假補習科休業]  
　　閘北務商中學日昨舉行暑假補習科休業式首由該校敎務主任余裴山君發給成績證書並宣布補習科以極短之時間獲優美之成績足徴學生好學之誠殊堪嘉尙云云繼由敎職員分别嘉奬勉勵而散 
[市北公學添招新生]  
　　北市滬寗車站對面慶祥里市北公學爲吳興唐伯耆君所創辦巳於八月二十五號開學刻正添招新生另招半費生二十人免費生五人又附設國文英文專修科法文函授科俾年長失學者均可就學云 
[敎士聚集會議]  
　　倫敦會全國中西敎士代表開顧問年議會以上海麥家圈第五號洋房爲會所仁濟醫館樓上爲宿舍經於八月三十日九時第一天開會議員有直隷鮑鳳來湖北周醫生粤港張祝齡閩厦周之德陳秋卿江浙李福江柯駿行上海誠敬一西土有瑞思義科醫生白志道皮堯士柯敎士等共計十六人每日上下午合議全國敎醫學要務及關於宗敎時務慈善事業約須旬日方可議畢云 
[催造聘用洋員調查表]  
　　上海縣公署昨奉江蘇巡按使公署飭開准外交部咨開調查京外各機關聘用洋員一事民國元年九月間經本部電咨在案嗣據各省查報者未能整齊完備復又咨行造送現在編製統計年鑑亟須賡續進行相應編製表式咨請貴使援照成案迅將民國二三年分貴省貴署及附屬各機關所聘洋員詳細查塡咨送到部是爲切望等因查編送洋員調查表曾經分飭在案茲准前因合行飭仰該知事遵照查塡尅日詳復以便咨部勿延 
[富戶毆傷寡媳之節外枝]  
　　各縣驗契一事雖經奉飭一再嚴催然未經投驗者仍所在皆有茲有滬海道屬川沙縣境九團鄕民顧琴伯家有良田千畝率皆寄戶匿稅事爲川邑查悉屢催罔應然亦無可如何乃顧有一孀媳前日不知何故口角被顧毆傷該氏卽赴縣請驗並以不堪凌虐開具財産數目請斷立嗣分産縣知事以尊長毆傷卑幼情尙可原當即和平判結惟查所開田産均未驗稅當即着顧投驗乃顧不服赴上級官廳上訴當以契稅爲縣知事專責批斥不准一面並飭行該縣查案具復云 
[裝運大宗制錢之限制]  
　　上海縣知事公署昨出示諭云案照民國四年八月二十三日奉滬海道尹飭奉巡按使公署飭准財政部電開裝運大宗制錢逾一萬枚以上未持各省巡按使或本部護照者已由部咨准交通部轉飭各路局一律扣留轉由本部核辦應請貴使轉飭所屬示諭商民一體知悉等因由道飭行到縣合行出示曉諭爲此仰縣屬商民人等一體遵照母違 
[集議存儲積榖公欵之辦法]  
　　本邑積榖公欵向係存典生息茲聞公欵公産經理處因近來領欵各典内有繳帖歇業繳還存欵者自應另發他典儲存生息惟事關全縣公欵未便由處專主昨特邀集四市十九鄕經董陸松侯姚子讓趙志熙黄譜蘅秦硯畦秦壽農劉東海胡錦江周呂雲施安生王際亨盛茂祥陳友儒劉擷雲梅玉書沈肇剛及邑紳莫子經吳懷疚等到處公議儲存辦法經衆决定此項繳回積榖存欵暫存内地電燈公司存本以銀元計算常年八釐生息如有要需得以隨時收回此後積榖息欵租欵亦均照此辦理云 
[保衛航商之緊要]  
　　山東俚島等處時有海盜擾害航商曾由海軍部電飭駐滬海道司令部派撥兵艦駛往巡緝在案茲悉李總司令以刻値秋季正當商船繁盛之時亟應派遣軍艦前往游弋現已派定駐泊淞口之海圻及現泊浦江之海琛二巡洋艦迅卽配齊軍械子彈開往俚島等洋面嚴加巡緝以衛航商又聞李總司令以現駐粤閩兩省洋面各兵艦當此查緝海盜緊要之時未便擅離防次所有應給餉銀自應派艦送往茲已將八月份官兵薪餉交由楚觀砲艦運往散放矣 
[禀控水警之批詞]  
　　民人周小榮因被江蘇水警第一廳所部某警士等藉端威逼具禀鎭守使署請求查辦昨奉鄭鎭守使批示云來禀並抄黏均悉所禀是否屬實候移文水警第一廳查核辦理 
[截留被拐女孩]  
　　十歲女孩戴小連子近被拐匪由蘇誘拐到滬前晚擬乘輪船帶往他處販賣當爲救濟會偵探會同水巡捕房偵探上船查見該拐匪見勢不佳乘間逸去祗將該女孩查獲帶入捕房由梅捕頭向之詢問據稱原籍靑江其父現在蘇州閶門外四擺渡地方開設花烟間等語捕頭得供即命備函飭探將戴小連子解送地方檢察廳請爲安揷以便家屬領回完聚 
[再誌串拐小孩之疑惑]  
　　某絲廠女工閣周氏疑心張陳氏串拐其子巳紀昨報茲悉閻周氏之子尙未滿歲每日由氏帶往廠中被拐之前由十歲長子桂子抱至廠前嬉玩有素識之縫窮婦張陳氏買給汕炸檜一條旋被拐失前日由孩父閻全三偕長子桂子至閘北警廳司法科證明判送檢察分庭預訊據張陳氏供閻孩被不知姓名之二拐匪拐去婦人並無串拐情事判令還押聽候偵查核辦 
[本夫撞見姦夫]  
　　住居虹口舟山路六十八號門牌某輪船水手許桂香之妻許傅氏近與戴阿炳有染前晚被許回家撞見一時忿火中燒將戴毆打並用竹刺將傅氏乳部戳傷報明捕房飭探將氏車送醫院醫治戴則帶回捕房拘留昨解公共公廨經中西官研訊屬實姑念傅氏有孕斥釋免究戴不應姦佔有夫之婦判押西牢半年示儆 
[不盡不實之爭辯]  
　　太倉婦人陸尹氏控被陳李氏誘至滬上圖賣等情昨由捕房將李氏拘解公共公堂請究據原告供稱在太倉縣知事署爲傭每月工洋一元陳李氏囑令婦人隨至滬上帮傭謂可多得工資詎到此後欲思價賣是以控究訊之陳李氏供實稱因尹氏與人私識有孕恐被其姑察出自行來滬囑買墮胎藥且太倉縣知事署早將尹氏辭歇中西官判被告押候函致太倉縣知事署查明復到再核 
[混用鉛質小銀圓]  
　　柯金章前日持鉛質小洋在市混用當爲巡警查獲拘入二區警署訊悉係由住居西門外之陳友和囑令行使當即飭警至該處屋内抄獲鉛質僞洋四百餘枚並將陳友和拘獲一併拘解到區連贓轉送地方檢察廳預審收押起訴審判廳昨由堵褚推檢兩官開庭研訊陳等供詞互相推諉問官以證據確鑿豈容狡展判令分别還押聽候嚴懲僞洋銷毁 
[冒名行騙之結果]  
　　粤人韋錦明向在北河南路四十號門牌某西人處爲侍者近因私將支單冒簽洋東之名至某銀行騙取洋一百九十元經該洋東查悉報捕將韋拘解公共公廨訊供管押候查在案昨由捕房將韋解案經中西官復訊屬實判韋押西牢半年示儆 
[俄領請假游歷]  
　　駐滬俄總領事格九如君前日請假出外游歷所遺職務委副領事慕留正君暫爲兼攝 
[漆匠跌傷殞命]  
　　漆匠錢榮生日前在漢璧禮路某姓家油漆房屋失足墜地跌晣右腿送往同仁醫院醫治無效已於前日午後身死由其家屬到院棺殮 
[汽車肇禍類誌]  
　　昨有五百八十五號汽車行經法新租界霞飛路貝勒路路口適有小工某甲之草帽被風吹落甲匆匆拾帽致被汽車撞倒碾傷由捕車送醫院已不及施救氣絕身死因無家屬到場卽由善堂棺殮厝壇召領一面飭探查傳該司機人到案訊辦又汽車夫方阿芳駕駛汽車行經法新租界將黄包車夫撞倒碾傷爲捕查見拘人捕房將車夫轉送醫院醫治方解送公堂請究據供民人見該車夫推車而來急鳴汽笛令伊避開詎巳經不及實出一時疏忽後當格外留心求宥判罰洋三十元充公交保出外候受傷人醫痊醫費着方繳出 
[一再懇求之無效]  
　　陳開書爲伊甥張恩元具禀閘北檢察分庭再求保釋昨奉李檢察官批示云張恩元係判處罰金非俟完納罰金或執行期滿不能開釋該民前次聲請已經批斥矣仰即知照勿凟此批 
[米店主脫然無累]  
　　海門人顧有良之妻前與其七歲女孩二寳隨同新閘路某米店 
 
 
 

Page 11

 
 
主張亦堂之妾陳氏來滬嗣顧妻回籍未將女孩帶回經顧詰悉巳被張妾得洋六十元將女賣於陳錢氏顧郎控由海門檢察廳備文派警來滬呈請地方檢察廳移文公共公廨轉飭捕房將張拘解公堂訊供判交一千元人洋並保諭令來警檢呈證據再行訊核在案昨晨復訊由海門來警帶同原告顧有良上堂禀明前情請究並由捕房將顧女二寳送案請示訊之張亦堂延律師上堂辯護以張亦堂不知此事始末應請將張開釋王襄讞商之美領郭君以顧女旣在租界被人拐賣應至公廨起訴遂判將案註銷張亦堂開釋顧女暫留濟良所着顧照償身價領回 
[流氓糾黨行兇]  
　　流氓王三囝前日糾合同類陳阿二鄔洪生在北海路將朱阿福徐才根兇毆並用刀將朱徐二人手上戳傷逃逸事後經朱等報請老閘捕房派探將王等三人緝獲昨晨併解公共公廨請究據朱阿福投訴四月問因乘脚踏車與王互撞王勒賠衣服不允積有嫌隙前日在途遇見即被紏黨戳傷求究訊之王陳二人供詞支吾並據鄔洪生投訴實未帮兇乞宥中西官判王三囝押西牢三月陳押一月鄔無干省釋 
[索詐並無憑據]  
　　張阿五借證張記仁控李阿茂吳阿林陸阿二在河南路三百六十號門牌某茶館内希圖拆梢洋二十元等情昨由捕房將被告三人一併拘解公共公堂經中西官研訊無憑判被告開釋諭後安分 
[茶房串吞烟土]  
　　蕪湖路六十二號門牌某客棧茶房周阿雲因與毛永祥串吞土販陳利春所寄烟土十四包被控昨由捕房派探將周毛二人一併拘入捕房押候解送公共公廨訊究 
[流氓串攫烟土]  
　　流氓沈金龍前日糾黨在廣東路山東路轉角串攫土販王榮寳値洋三十六元之烟土十包圖逃當被包探張子卿追獲昨晨解至公共公廨經中西官訊供不諱判沈押西牢三月並飭查提同黨併究 
[深夜拖人之惡習]  
　　雲南路一百五十六號門牌雉妓陳老上妓傭汪李氏因深夜在途拉客由捕帶入捕房經捕頭派探往查屬實昨送公廨拘留候究 
[眞贓業已出現]  
　　匪徒郭小二子昌小蘇子等於上月二十七號在新關碼頭串攫某西人値洋四百五十元之花旗鈔票金小洋等物逃逸曾經事主報捕請緝在案詎郭等於前日將所攫鈔票囑令同黨孔春運至西華德路正大錢莊兌換被美捕房包探蔣阿林查見向詰支吾帶入捕房經捕頭詢悉係郭等搶來囑爲兌換復飭蔣探將郭昌二人拘押昨解公共公廨經中西官略詰一過判押候補提同黨到案併究 
[請求追還賠欵]  
　　勝家公司前在法公堂控陳琴山爲人作保賒去機器一部被欠洋五十二元陳巳如數賠淸今陳投案稟稱擔保機器價洋係由該公司跑街夥談秋源前來託保今將談尋見求請追還賠欵談供雖由商人託陳作保此欵實被主顧欠去可否向主顧收取歸還判交人銀兩保限七天繳洋 
[學徒不端]  
　　四川路六十五號門牌電燈泡店學徒朱志貴因私取店内電燈龍頭串同王雨生及在逃之沈某變價分肥經該店經理趙仁忠查悉報捕將朱王二人拘押昨晨解至公共公廨經中西官訊明判朱王各押一月示儆 
[包探拘獲贓賊]  
　　杜阿榮昨日竊取某姓家衣服數件携至某押舖質錢當被包探張阿林查見拘入捕房候傳到失主再行核辦 
[一羣竊賊]  
　　積竊王小生閔嘉生竊怡茂廠肥皂兩箱又陳老四竊劉泉郎之衣物又陳四小竊張德江家衣服之陳阿毛王雲祥竊李陸氏之衣物均由閘北探警查獲解經司法科傳到怡茂廠主李星恒等認明贓物一併移送檢察分庭分别預訊判令還押聽候起訴公判 
[男女衝突]  
　　婦人陳吳氏與張順發不知因何衝突扭至捕房控訴捕頭以事甚細微斥退不理 
[吃着一禮拜的安逸飯]  
　　乞丐華阿二陳德生沈梅芳專在四馬路石路一帶强取包飯作送飯人所挑飯菜前日因向趙再春家學徒硬索飯菜無着遽將飯桶菜籃一併攫取逃逸趙即報捕將華等三人拘獲昨解公共公堂經中西官研訊屬實判各押七天示儆 
[巡警獲匪有功]  
　　滬南新馬頭某作舖店主婦陳王氏被匪攫去金線圈一枚當場鳴警李棟臣追至洞庭山碼頭景新園浴堂内拘獲匪徒徐連標並搜出原贓各情已紀前報茲經第一區警署董警正查得該警勇往追趕獲匪有功照章應記大功一次並賞洋一元記名儘先提升以示唌勵已據情呈請徐廳長核示矣 
[工巡捐局批示五則]  
　　信商李連生任仕建等禀批禀悉查鴻昇碼頭與大碼頭相近本局此次推放岸線業已規定公用碼頭五處該項信船即在就近起卸可也仰即知照 
　　渡夫趙和尙等禀批據禀已悉該處渡埠係本局推放岸線終點暫時無碍建築准予保全可也 
　　蕭鳳閣禀批據禀並舊照已悉所請鼎盛押舖由該商自行經理於執照内更換姓名等情應予照准聽候塡換給發可也仰卽知照 
　　李春園禀批禀悉查該商開演影戲並未確指地點旣經禀奉警廳批准在案仰將所領執照來局呈驗再行核辦 
　　船戶王湧通等禀批禀悉仰候轉函浚浦局工程處核奪辦理 
[氣候報告（上海徐家滙天文臺天氣測候報告）]  
　　八月三十日中國大陸氣壓皆低上海一帶有雷雲全日大部分頗晴熱中國海北部分及日本有氣壓之劇變太平洋晴雨表降落 
　　三十一日晨間天氣沉鬱侵晨微降雨晴雨表驟升 
　　三十一日下午四時三十分豫測北方有不定之和風南方有輕微之季候風 
　　三十一日下午四時前二十四小時内上海氣候温度至高八二·六至低七五·六去年同日至高九一·六至低七二·五 
雜評三 
[大陸報之上海觀（訥）]  
　　自籌安會起而不安之消息至矣據大陸報言黨人已派人來滬圖借題擾亂江浙當道已紛電嚴防是向來欲圖擾亂之人有機擾亂也又謂有人不願以儲金供君主制政府之用而主張收回者是向來熱心救國之人不願救國也擾亂者旣有借題擾亂之機救國者又有不願救國之志而此外不願擾亂不言救國之人復惶然以不克自保爲懼前途之危何如也安未見而危之端倪已見固籌安諸人之所賜也 
來函 
[汪裕泰茶號函]  
　　頃閱貴報本埠新聞欄内載有欺侮小孩之爭論一　略稱敝號夥友汪玉英云云竊查敝號同事並無汪玉英其人想是冒名所致抑或傳聞誤會皆不可知因攸關名譽敬祈登入來函以免誤會無任感禱汪裕泰茶號謹上 
[旅行上海諸君注意]  
本館自今春開幕以來極蒙各界諸君不棄惠然肯來屋宇時滿後至者常以婉言謝却雖原定房額已有一百數十間而履　盈庭要不免抱向隅之歎爰特添造房屋二十餘間以副　諸君惠顧之雅意至於起居服食諸君自有品題以後輿乘賁臨定當歡迎無似本館不勝企望榮幸之至上海四馬路廣西路口振華旅館謹啓 
[上海新北門口第六家晶明國貨]  
自製中國天産水晶墨晶灣形鏡片赤金紋銀離鼻軟絲各式邊架暗室驗光裝配咸宜純用中國金銀戴舊仍可照市兌換夾金玳𤦛亦能配製金匠磨片聘有專司批發另售無不迅速交貨 
[羅森泰洋行發兌優等金鋼鑽各種眞珍珠在英大馬路三十六號洋房三層樓上即哈同洋行樓上便是電話一八四九]  
[章同茂紹酒棧於十三日開幕]  
本廠設在紹興鑑湖自造佳釀已歷數世製法超羣名馳中外向在甬江開設恒豐字號又在上海法大馬路並以正豐街各設章同茂紹酒棧發行各省久蒙讚賞近因舶來之品日益見旺難保不利源外溢本主人維持國貨又補漏巵特於去年又在小花園添設章同茂西號以副置辦之便祗綠地方狹窄故今遷於四馬路羣仙間壁開放門面舖設樓堂以資暢叙特將珍藏二十年太號花雕現開另沽新增各色熱炒　時常備務惠臨是幸 
[懷安施醫局特延陳伯威醫士耑治一切毒門花柳惡症]  
花柳毒莫多於滬上而花柳毒藥之廣告亦遍貼通衢稍不審愼悞服藥品或劇烈之劑以致殘廢終身痛苦萬狀殊堪深恨至貧苦小民因醫藥價昂而失治者尤堪憐憫同人等因於六馬路電車轉角處和興米店東首間壁第七家石庫門内設立懐安施醫局久仰陳伯威君行道有年於花柳一症醫藥均得自秘傳經其醫治無不立奏奇效特請其逐日來局施治僅收號金小洋二角以資津貼局中設有男女病室如願駐局就醫者雇有男女工人伺候並設有藥局所有各種掃毒靈藥如珠黃下疳散立止白濁丸均一律平價出售患者幸注意焉　遠近多假冒求診者宜愼　贊成人　朱葆三　丁欽齋　錢達三　孫彌卿 
[旌德縣西關汪氏廣告]  
我族譜牒續修告竣公議凖于陰曆十月十三榮譜凡懋遷各處宗親届期務須早日錦旋實爲盼切 
[賓樂公棧啟事]  
本棧開辦迄今三年有餘經理王君眉伯已於本月初七日病故所有棧事理應邀請各股東公同酌議善後辦法其逐年虧耗已備函報告各股東惟尙有積欠房租以及墊欵爲數甚巨如何籌畫應請限於一星期内惠臨本棧共商維持否則惟有任債權人對待也恐未週知特再聲明陰曆七月廿日賓樂公棧啓 
[腫聖藥療腫健步丸]  
竊滬江最華之場乃人民彙集之區寄商作嫁在在於此乎近視世人患抱足腫如瓜步履艱難直至滿胸面浮攸關壽命呻吟在床徒成棄業回鄕本主人研鑒於此將異授之良方考製成丸耑療新舊一切足腫腰腿疼痛脚膝拘攣麻木如瘋胸滿氣　等症服之效速驟然大盒洋一元小盒洋五角服法另詳　　上海四馬路羣仙戲園東首舒同壽老藥舖啓 
[幸福牌三五牌紙煙CIGARETTES555WINFRED　STATEEXPRESS]  
請留存贈品劵可得特别金表 
此二種爲煙中之極妙品均是上等社會所最歡迎天下極大上等煙廠製造諸君請嘗其味方知其美倫敦雅達煙公司上海江西路四十八號ARDATH　TOBACCO　CO，LTD，LONDON，EN　AND　AT　48，KIANGSE　ROAD，SHANGHAI。 
[愼昌洋行經理意奎推勃而火險有限公司廣告]  
本公司備集資本銀四百萬兩在中國經營保險事務歷有年所辦事公正捷速素爲　各界所信從保險價目亦極低廉如蒙諸君惠顧請駕臨圓明園路四號本帳房接洽可也 
[敎習聘到七月念五日開館]  
本宅託親友專邀桑君志城爲英文夜課敎習桑君前曾游學外洋精於英文在滬有年向業洋務桑君因事繁多先經謝却嗣經再三商懇始允暫爲敎授如有志英文商業知識者請速臨報名爲盻本館設在老北門内薩珠弄富潤里三十八號汪仙洲金元生同啓 
[懷德堂眞正老醫局]  
極靈極騐○永無後患　包治男婦花柳毒症包愈 
祖傳王雨香在申臨證三十四年秘製珠黄化毒丸靈效無匹專治男婦花柳疑難毒症横痃魚口便毒偏墜遺濁淋漓便後刺痛廣瘡濕毒内外毒痔婦女白帶腫痛楊梅結毒血淋毒濁　　懸　一切輕重毒門服之毒從大小便而去立效如神永無後患生育照常○每盒大洋一元○下疳腫爛生肌丹○神效婦女白帶丸○珠珀立止白濁丸○横痃魚口内消丸○八寳五金收口散○每盒洋一元○加料珠黄化毒丸○極靈速○每盒二元○每料大洋二十元○楊梅風痛包愈酒○此症前醫治　致毒入筋絡重則週身酸痛步履艱難四肢疼痛凡服靈酒一料包可行動如常靈若仙丹○每瓶洋二元每料四元本堂在申臨症七十年見多識廣治愈下疳腫爛咽喉腐爛損形塌鼻一切疑難凶險重症限日全愈活人無算四遠馳名如用輕粉倒提之藥爲丸天誅地滅雷殛火焚不愈還洋○内有淨室醫治毒門○近有假冒認明上海六馬路中市朝陽萬年茶樓西首恒和油酒店隔壁懷德堂王雨香醫局便是 
[華安合羣公司各保壽人公鑒]  
啓者本年因歐洲戰事市面幾受影響各保壽人諸君或有全繳保費爲難者本公司董事爲欲便利諸君起見凡有以上情形者請即與本公司總司理直接商酌如果實有爲難則可展長期限或將保費分作半年或四季或按月繳付大抵金融不甚流通之際保壽之事格外緊要因此時人身倘有不測則有保壽單爲之後援可絕無妻子室家後顧之憂更無須受金融阻滯之影響也如欲函商或索閱章程者祈至黃浦灘三十號本公司爲荷本公司定于陽曆九月廿一號上午十一點鐘開常年股東大會几我各股東及投保諸君届期均乞聯袂偕來爲荷中國華安合羣保壽有限公司董事會謹佈 
[支票聲明]  
啓者於陰曆六月初旬由蕭君邦泰向敝號蕭司賬假去六月初十支老久大第三十一號票計元一千兩言明届時由蕭君自介豈知到期非未照介而該票尙云遺失深恐各號誤用故特登申新報聲明作爲廢紙特此告白太和翔主人謹啓 
[大馬路泥城橋]  
新世　好白相好白相注意注意陰歷六月念四日開幕洋場十里閙盈盈○色色新鮮件件精○新建築名新世界地接泥城跑馬廳○四面臨空淸氣足○登樓白相最陶情五百餘畝跑馬場○憑高遠眺開胸襟○中有市　售國貨花樣件件都翻新○各種游戲分門類○旣可悅目又賞心灘簧戲法皆齊備○南腔北調動人聽○外洋運到影戲片情節離奇趣味深○說書評話多隹妙○點心大菜樣樣精樓上有樓眞軒敝○還有花園在屋頂○别有洞天情興趣登樓眼界煥然新○歐美運到新奇物○時時更換爭優勝商場陳列精奇足○五光十色無窮盡○自有上海到今朝建築未有如此精○吸收空氣身體强○衛生之法最要緊破費小洋僅兩角○便可樣樣看分明○若費英洋一大圓大菜也可吃一頓○叫局無須售門票○十個八個勿要緊如此價廉眞難得○諸君不信請登臨○電話四五四九 
（門票）每位兩角聽書看影戲戲法聽灘簧彈唱各種遊玩一應在内（公司大菜）每位一元西藥大菜看影戲聽灘簧看戲法聽說書一應在内隨便呌局不收門票 
[（感謝化痰立止）咳嗽茶葉]  
竊氏患咳嗽氣急哮喘痰多五年呻吟床褥痛苦萬分後承至親指示小花園對門永壽藥房買咳嗽茶二盒費洋一元豈知茶未服罄其病已愈故特鳴謝朱方氏謝 
[晋朝大（名）家墨寶]  
家藏黄庭堅手卷一軸由徽帶申海内文雅之士欲懷寳者請至抛球場駿豐南腿莊向能君接洽可也 
[廣東益和堂號自製薄荷錠]  
爲挽回利權杜塞漏巵起見請同胞注意大號三角二號二角二號角半批發克已舖在上海棋盤街中 
[小兒胎毒散]  
專治小兒胎毒爛頭皮膚各瘡黄水瘡天泡瘡及膿　遍體毒水淋漓或痛或癢纒綿不愈等症濕則用此散頻擦乾則用蔴油　搽自然止痛止癢去腐生肌立見神效每瓶大洋二角代理廣東存心濟龍涎香戒烟丸批發上海棋盤街益和堂 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[籌安詞] [  潘葛民]  
　　旬日來見報章所載籌安會發起之情形足知國人厭亂之心尙未自息寗不以之興懷因口占籌安詞五言絕句四章以自寄意 
　　籌果能安否非安不可籌籌之偏不安那個敎他籌 
　　國體安如故無籌勝有籌籌來多不合不合莫多籌 
　　請問籌安會甚麽呌做籌兆民安未定何故又來籌 
　　果有籌安志生民賴以安與其安不得莫若勿籌安 
[敗家春秋] [  茸顚]  
　　敗家春秋者專記敗家精某一生敗家之事實也始於敗家精呱呱出娘肚皮之元年終於敗家精兩脚壁立挺之末日表其大綱附以詳註略其細節以省繁文蓋亦異於年譜紀事例也著者附識 
　　（經）紀元無數年敗家精生日食乳三斗啼聲震穿屋瓦 
　　（傳）敗家精生時合家皆手忙脚亂昏頭搭腦故忘其何年何月生矣及一出娘胎即呱呱索食與之乳一吸即空産母一人之乳不能果其腹乃同時以十乳母食之識者早知其爲敗家之兆矣而稍不如意卽放聲大哭哭聲震屋瓦唿喇作爆烈聲蓋屋瓦張張作兩爿碎矣故敗家精一日哭數次一次碎數瓦終歲瓦錢所費亦甚鉅而其父反望之有喜色嘗語人曰此兒他日學唱黑頭偌大嗓子倒是括括叫的好脚色也聞者哈哈大笑 
　　（經）敗家精五歲竊父造孼錢以購食物無錢則易購而賒 
　　（傳）註曰敗家精五歲時已具竊錢之技嘗俟其父熟睡後取其褲帶上所繫之靑錢往稻香村購糖食匿之袴檔中又往陸稿薦賒醬肉數包納之袖中歸於枕上大嚼之格格之聲與帳帳上之老鼠呌相應也 
　　（經）敗家精十歲食五烟飯非大魚大肉不下咽家中藏金盡 
　　（傳）敗精十歲時卽染五烟癖凡鴉片雪茄香烟水烟旱烟鼻烟無不上癮幷須吸最有名者以示闊綽每飯則魚肉滿前肴饌滿案乃始稱快否則粒米不下咽也而是歲家中所藏金盡矣 
　　（經）敗　精十六歲春情動售屋以軋姘賣田以吊膀白相反有十人 
　　（傳）敗家精十六歲　情動矣乃從小滑頭蹙脚大少胡調客游專事　姘頭吊膀子揮耗之資悉售賣田屋以償之白相友多至十餘人食用悉倚敗家精各也 
　　（經）敗家精十八歲婚同月納妾二貨去良田百畝 
　　（傳）敗家精十八歲而娶一妻不足以恣其慾復於同月納妾二人左擁右抱其樂可知然所費之資已去良田百畝矣 
　　（經）敗家精二十歲狎妓嗜賭田園悉無 
　　（傳）敗家精二十歲與白相友狎妓爲樂麻雀是义和酒雙檯千元一底嫖賭並進而田園悉屬他人矣 
　　（經）敗家精窘貨其二妾 
　　（傳）敗家精手頭空矣而烏烟白飯用頭仍不少也妻少妝奩旣巳變完而己之衣服又爲出外撑極場面之用不能出售不得巳貨其二妾以過極日子云 
　　（經）敗家精三十歲典其妻 
　　（傳）敗家精兩手空空身無分文於是典其妻以爲打嗎啡針及購食瓦爿餅之用 
　　（經）敗家精天精赤倒於路 
　　（傳）敗家精身體斵傷過甚以致夭亡死時無棺無槨赤身斃於街頭諺所謂路倒尸是也（五） 
譯著 
[間諜生涯] [  天虛我生]  
　　（七）德皇止戰（續） 
　　予旣得見站長俟若輩申訴後予乃曳站長於一邊示以予之名刺及外交部公函函爲夏布所封上朿黑白絲線加以外交部鈐記予因謂之曰汝欲拘予亦可但汝可先以電詢威廉街否則汝必獲罪吾轉不任其咎吾語止此汝明白人當能解吾所言站長乃沉吟頃之其意若曰使汝而果爲皇帝差官我而拘汝則我之罪大矣然使汝而假冒則車離德境尙有三小時追而捕汝兩罪俱發未爲遲也意决乃出語三人謂所爭微細不足以成立罪案乃揮手令去三人亦無如何站長復親送予上車從此而抵巴黎遂不再見三人亦無他人蹤予行矣抵北站後予即赴薇南路德國公使館以公文等項授之下級書記傳進旣而掣得回照並公文一角蓋送西班牙德國公使者予遂以回條加封寄威廉街此蓋部中常例凡以公文投達後必以回條立時寄轉用徴信實否則有罰矧今日之事爲尤重耶時予遂出巴黎赴摩得利德則大使館巳遣人侯於車站予乃以公文授之得其回照寄出後復返道出城逕至勃西羅納即豹艦停泊之處其時天已入暮海風吹浪遙與天接不見船影予乃雇一舢板入海覓之久之始得一黑身鐵艦於水天盡處名之曰豹肖也且當今時但須彼一探爪者則立可死天下多數之人其爲禍實甚於猛獸耳予舟旣近艦上遂有人出阻令予舟勿近予乃高呼願見艦長聲高而揚海風吹之乃爲一軍官所聞遂出問曰何自來予曰奉皇帝陛下口令當見艦長此語出效力乃立見即以梯攀予上艦且曰若爲威廉街幾號曰十七軍官曰然則少待言次自去 
詩選 
[四尖吟] [  東園]  
眉尖 
　　碧峰盡處鎖纎蛾畫出張家半點螺痛欲效顰渾不似皺還織恨較如何槐痕攪綠連鬟霧柳色分靑媚眼波壓斷春山留一角初三夜月間嫦娥 
舌尖 
　　唇展櫻桃齒瓠犀議圍花粲解璇閨吐絨散綵成香唾䑛筆黏脂寫艶題掉弄鋒鋩鸚鵡巧甘輸格磔鷓鴣啼英華多少咀含久爽若哀家一片梨 
指尖 
　　槎酥調粉鏡　中玉甲纎纎刺繡工倚袖天寒彈翠竹携琴月夜託靑蔥點來珠顆雙垂露敲響金環一捻風舊日牡丹痕尙在秋花又染鳳仙紅 
鞋尖 
　　羅裙消息落花知（成句）三寸香痕半寸泥折齒粉蓮紅點點前頭砌草碧離離透層微露侵羅襪著迹纎塵漂繡絲暗向燈陰偷一握魂銷隔座送鈎時 
自由談之自由談 
[援引經史]  
　　古人尙氣節今人何不以氣節自勵乃僅僅以援引經史爲學古人人之無恥莫此輩若也 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第五十四章（續） 
　　雪笠兒兄弟旣出敏萊亦將起立皮靄卡唶之始懾而歸座少啜酒然後告退此爲特雅家中餐時常禮今特雅夫婦雖他出然仍守之不敢背也皮靄卡旣引敏萊露賽而出適哈勃克趨至無意中竟與敏萊相撞則愕然曰敏萊汝目盲耶敏萊曰汝自慌促致相撞乃猶相責哈勃克汝果何往乃歸來如此之晏吾人且餐罷矣哈勃克曰是亦無妨令約瑟夫再爲我治餐可耳言次自入餐室見小安東尼正猶啜酒則立返身立其身於長窗之下仰面而嘘其唇以安東尼時已微醺見哈勃克怒火益中熾乃挑之曰哈勃克汝日來何往哈勃克聞語亦不回首漫聲曰安東尼俟汝爲我主人時再問未遲言次掣鈴約瑟夫入哈勃克曰吾餐何爲未具約瑟夫曰巳具矣唯密斯特安東尼適問令棄之故重具耳約瑟夫之爲此語本出自無意不過用爲自己卸罪之地初不料二人之戰端竟由是出也哈勃克見小安東尼上坐本已不悅今得此語乃立返身以責其兄謂己之餐何與於彼乃敢擅自爲主而竟棄之小安東尼巳醉聞語又何肯相讓一語不合遂復鬨爭 
奇情小說 
[秘密汽車] [  東埜譯]  
　　第六章（續） 
　　滕達和勃立南出得警署跳上馬車未曾坐穩滕達先駡道那蠢驢吃糧不管事只說不曉得不曉得這不曉得三字竟做了警署裏的金科玉律還成何體統你不覺得嗎我們陳述那汽車具着特别速率他聽得了皮笑肉勿笑的現出十分不信的態度我當時恨無寸鐵不曾鑿開他的腦袋勃立南笑道你來得忒起勁了他見你熱心不過所以替你兜頭澆了一瓢冷水也算是好行其德咳你看俄羅斯的警政總算是組織完密在世界上首屈一指的了究其實却做了虛無黨的傀儡何况我們英倫三鳥上警務廢弛到處皆一邱之貂嚇嚇鄕下人的你何所見不廣單單責備他一个人我想報告不報告是我們的責任至於查訪不查訪他們自有權衡不煩我們越俎的現在我們的責任已盡以後和他們譬如風馬牛自古說道不同不相爲謀不如停一刻聽聽公爵夫人里芙的敎言就席間互相商確一番較爲有益呢 
　　不如意事常八九可與人言無二三兩人赴宴入席以後滿擬傾談竟至箝口原來這一天亞拉夫公爵另外約着兩個朋友在家和滕達勃立南在一處會餐來賓男女兩人姊弟稱呼那男的挺胸疊肚皤皤如五石之瓢頭尖如橄欖兩只小眼睛嵌在肉裏一張血盆大口又要吃魚肉葷腥又要飲酒飲水又要講聞話忙一個不停每講論幾句便放聲大笑響震四壁唾沬點點幾濺濕人家而孔那女的年已四十餘却還搽脂抺粉周身穿一套鮮艶衣裳苦的是寛腰大袖不合時宜席問沉默寡言竟像没口的葫蘆里芙同他攀談纔略略應酬幾句兩道白洋洋的眼光常顧及他弟弟他見弟弟指天劃地的講話鼻梁上夾着的一個近視眼鏡時時墮落下來就眉頭緊縐面上搽抺的重重花粉四分五裂成了一個龜坼之形勃立南和滕達被這兩個妖怪厮混住了席間不便講話起先飲丁幾杯悶酒甚是懊喪後來見他們裝腔做勢無奇不有倒不覺可氣反好笑起來了兩人交頭接耳替他們擬就了個八字評呌做語言無味面目可憎相與忍俊不禁 
哀情小說 
[琴雲刧（續）] [  稚童振鐸]  
　　女郎杭産小字綺雲裘綸其父也家小康女善簫並精女紅母愛之如掌上珠延師敎之讀天性聰慧過目輒成誦十歲時即能作小篇亦斐然可觀貌絹好天上安琪兒不啻也 
　　柳溪之旁桐陰之下精舍三椽關明窗二三幽雅特甚吚唔書聲直達戶外與溪水聲相酬答者則子琴與綺雲朗朗之讀書聲也兩小無猜耳鬢厮磨每於課餘之閒綺雲則弄簫自娛子琴乃轚節以和之或互相問字敲詩或携手花間談今古兒女英雄軼事每以憾慨系之 
　　流光如矢兩小均已長成綺雲乃迫於母命罷讀終日守閨門從母學針黹不復與子琴共朝夕矣裘媼此後家範亦漸嚴致是一對痴兒女月餘亦難謀一面子琴至此愁寂難堪食臥均不歡鬱鬱成病讀亦遂輟病中囈語時作語必涉綺雲厥狀若狂易坐必坐綺雲昔時所坐之椅食必食綺雲昔時所食之碗筷聘醫醫治卒罔效事聞於綺雲綺雲亦由是而病裘媼固年邁而無子者以愛女故親遞湯藥問暖嘘寒無微不至夜必移坐至榻前絮絮作趣語以分其愛女之悲憂雖通宵達旦而百猶未交睫也如是者經數日精神頓減女病未愈而自病矣於是由病而劇由劇而不食由不食而不起綺雲素孝乃扶病出以侍母嬌弱更甚以致侍病者反爲病者侍矣嗟乎庭中海棠無知亦作怨哀之態稍經微雨如帶淚痕似爲其主人怨此融融之家庭一變而爲眼淚世界者 
　　一日者裘媼病益重自知不起乃召綺雲至床前出一手握綺雲之手囑之曰雲兒汝亦知阿母屬意之人乎予病自度必死予年已古稀即死亦無憾所恨者未爲吾兒一處置耳言至此老淚下已不復能續綺雲見母悲出巾爲母拭淚低首不作一語時以香帕暗拭其秋波之眼蓋綺雲此時嬌淚巳如泉湧其低首不語者實欲飾此悲容不欲爲阿母知也頃之裘媼轉其半側而徐出其悲楚之聲曰雲兒汝亦知子琴之爲人乎語甫畢忽欲嘔面色亦隨之而變目頓張似待綺雲之答語者然久之又曰子琴多才他日必有爲者汝宜善侍之兒不負吾意母死亦瞑目矣（不受酬）（未完） 
 
 
 

Page 15

 
 
   
 
 

Page 16

 
 
   
 
