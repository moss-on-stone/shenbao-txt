# 1919 - 315 - 4916795

 

Page 1

 
 
   
 
 

Page 2

 
 
   
 
 

Page 3

 
 
時評 
[南北與靳安（冷）]  
　　靳安組閣之爭南北爭之雛型也雖僅於此數日之間而其情形已極相似矣旣爭而謀和旣謀和而又相持不决日復一日終在遷延之中奈之何有解决之望哉 
夫靳之爲内閣也有望其能成南北之和局者也彼其自許亦豈不如是今乃於組閣之始而即蹈此覆轍前途亦可知矣 
[專電]  
　　北京電傅良佐奉東海命見段勸維持組閣段允約安系幹部面談安系方面在段前詆周段初頗動安系因有必得段出贊成方能通過之要求昨今傅良佐往説屈映光來京又極力疏通段已决意維持日内可定 
北京電屈映光因内閣擱淺來京代靳疏通先謁段爲周説項段令其打聽明白再來開口送怏怏退（十八日下午四鐘） 
北京電靳頃謁段商組閣事段仍無表示（十八日下午四鐘） 
北京電昨日津浦車在魯境大汶口站附近互撞人車均受重傷（十八日下午三鐘） 
北京電閣議决定京畿衞戍總司令部組織令以敎令公布王順存爲東三省清鄉督辦 
北京電徐恩元偕美資本家四名今午抵京（十八日下午六鐘） 
北京電外息浙江實業銀行代中央訂借日欵三百萬將成立北京電吉督電哈埠抵制羗帖風潮現已平息惟商民隨時折價致市面貨價日昻已飭官商籌訂平價辦法（十七日下午三鐘） 
北京電屈映光昨謁陳籙探詢日本對山東問題有無直接交還意陳稱部中未據有此表示惟本案交涉最好在濟南北京東京一致進行先將民政署商准撤廢（十八日下午四鐘） 
北京電閩學生會電日人無故槍擊學生並傷軍警人心惶惶懇迅飭交涉又李厚基電十六日省會商台地方有人聚衆傷我學生並擊傷巡警一人請知照日使誥誡日領（十八日下午四鐘） 
北京電吉林電吉邊難民到處演説韓亡受制情形（十八日下午四鐘） 
北京電國院通電各處狼頭會印書煽衆請查禁（十八日下午四鐘） 
北京電藏事討論會昨開會議川省川邊代表尹亮易李寳楚陳大俠杜培祺到京卽出席陳述意見與中央主張相合 
北京電電令前方確查軍數報候裁核 
北京電指令内部特派各省禁烟查勘員（十八日下午四鐘） 
北京電劉鏡人請假兩月回籍一行現因江庸辭職催令赴任北京電倪因駐湘安武軍欠餉無着電請撤回（十八日下午四鐘） 
北京電航空條例將頒布内容總局設北京分局設奉天組航空隊聘義人爲敎習現有航校歸併改由陸部管轄 
北京電劉冠雄下野後有充求新廠長説（十八日下午四鐘） 
北京電江庸辭職復電仍慰留蕪湖電倪嗣冲病重馬聯甲昨赴蚌（十八日下午十一鐘） 
[各通信社電]  
　　廣州電憲法會議定十八日午後開會現有議員多人組織糾察團以維持議席人數爲宗旨不含黨見廣州電伍總裁偕伍朝樞游肇慶定明日午後返省（以上十六日）以上平和通訊社電 
北京電和平統一南北當局擬組仲裁機關接洽已有頭緒人數六人至十人速爲解决南北兩方爭點所擬適當人物黎黄陂馮河間段合肥態鳳凰梁三水孫中山岑西林陸武鳴唐繼堯唐少川等 
北京電公使顔惠慶施肇基均來電深盼内閣從速組成（以上十八日）以上中華通信社電北京電閣事擱淺李劉兩議長今日謁合肥説明議員之堅决段云政府尊重國會意思不勉强提案國會亦當諒解政府之困難不可堅持仍望設法疏通 
北京電屈映光徐鼐霖均於昨日到京 
北京電參議定皓日開議預算預算已列議程北京電姜桂題有調京任上將軍説王懷慶將任熱河都統所有步事統領事務歸併京師警察廳此説甚盛聞專爲解田吳内務之爭（以上十七日） 
北京電徐樹錚電蒙事暫無頭緒仍由陳使照所擬辦法循序進行錚專籌邊省聯防事下月初可回京院覆蒙古取消自治宜速不宜緩望助陳便力行 
北京電聞某國在巴黎主張我國未能統一不宜加入國際聯盟政府昨電顧使詢問 
北京電日使爲非正式的表示魯案應由我與彼國直接議辦 
北京電戊通公司股東某要人以商船受擊於外部有責言陳代長頗爲掃興 
香港電粤系軍人以方聲濤侵逼陳烔明李烈鈞不認眞制止與滇系頗生意見（以上十八日） 
以上中孚通信社電 
[里昻無線電（路透電社送）]  
　　十七日巴黎電巴爾都氏之黨即國民統一黨已於選舉中獲大多數打敗社會黨各黨結果今尙未悉世界路透電 
[各國議會與選舉]  
　　十四日華盛頓電昨日參院以四十六票對三十三票通過和約之保留案一條即拒絶擔負關於他國之土地完全或政治獨立之義務保留案之措詞前經威爾遜總統宣布謂足打破聯盟規條不啻拒絶和約云政府終日力爭希圖修改該保留案並結束辯論竟遭失敗參議員希志柯克氏後謂彼將提出保留案包括退出國際聯盟事宜 
十五日華盛頓電參議院已通過討論終結案俾限制和約之討論 
十四日倫敦電吉特士爵士今日在下院宣稱政府不久將提出議案限煤礦主於本財政年度内每噸僅可獲利一先令二便士泰晤士報國會休息室訪員探悉煤價每噸將减二先令 
十三日倫敦電今日午後殖民地次官愛麥里氏在下院答覆質問略謂英國現已與意國談判欲使一九一五年倫敦條約發生效力依據此約意國得於英法吸收德屬斐洲領土以擴張其殖民地時重行勘定意屬斐境之疆界愛麥里氏續稱今未能即於此事切實宣布 
十三日倫敦電下議院之非正式陸軍委員會已向政府表示意見主張參謀部宜組成一集中機關而在帝國各處設立分機關且宜完全脱離陸軍部 
十四日巴黎電法國衆議員墨尼曷氏被控通敵業已就逮墨氏越牆而逃爲警察就雪上足跡追得之十五日倫敦電法意比三國明日皆開始舉行大選舉其結果極難預定四選舉臨域與制度多已改革故也法意又有過激黨之鼓吹而意國北境且秩序凌亂甚至有流血之事 
[俄國戰事記]  
　　十五日倫敦電台尼金將軍下令退出基夫鎭 
[英俄之新關係　]  
　　十三日倫敦電工黨議員鄂柯萊第氏現赴丹京與勞兵政府代表里特維諾夫氏（前過激黨駐倫敦大使）磋商交換軍民俘虜事宜 
十五日倫敦電鄂格萊第氏之赴丹京與過激黨代表開會討論交換俘虜事宜衆皆異之蓋丹京某報載稱該大會除俘虜問題外且將涉及協約國與勞兵制俄羅斯之密切關係也此説雖未徵實但倫敦各報反　首相之評論家均謂丹京之會議恐將轉成非正式之議和會星期一日下院將請政府指定一日專事討論對俄政策法國外交總長畢勛氏近至倫敦時曾與英國閣員會談巴黎頗注意之某方面宣稱當時商定英法兩國此後均不輔助反對過激黨之各派此説大約有人授意 
十五日倫敦電每日紀聞報稱英國在東歐單獨行動之説不成問題協約國將繼續一致行動 
[世界商塲談]  
　　十三日倫敦電星期銀市報告云此間雖無購銀運華之趨嚮但市况未有變動來源仍少惟價漲過高外國及商界購者均不踴躍 
十二日紐約電合衆豫備金部與領袖銀行家開大會議决不放欵於市以便遏制買賣股票之賭博蓋近日市面不靜乃由此舉所致也惜欵利率定爲百分之二十五後股票買賣已爲沉滯今日咖啡棉榖食物之股票均已暴落最後一時現欵利率漲至百分之三十跌落尤甚利率如此之大爲十二年來所未有棉花落二百磅音咖啡落一百磅音皆因外國匯率軟弱故十三日倫敦電農部發表一九一九年之統計草册據謂今年小麥收成較去年減少二百五十萬瓜特但以近十年均額比較之則尙多五十萬瓜特大麥較去年减六十萬瓜特較均額減三十萬瓜特燕麥較去年减三百萬瓜特但除去年外今年燕麥收成尙爲一九○七年以來最高之收穫芻料得五百萬噸此爲一八九三年以來最小之數 
[各國近事記]  
　　十四日瑞典京城電一九一八年及一九一九年諾貝爾獎金物理學一門及一九一八年化學一門乃德國大學敎授三人所得一九一九年化學奬金之得者尙未發表 
十三日比京電比皇偕后今日由美回抵此間 
[太平洋路透電]  
　　十八日北京電聞過激軍已占據沃木斯克現正東進 
十八日北京電捷克軍續有從速歸國之要求西比利亞事局乃益增複雜領事泰半皆已隨政府離沃木斯克赴伊爾庫次克美領事今日離境聞日本現續派軍隊赴西比利亞 
十八日北京電徐恩元今晨到京同來者爲紐約查斯國民銀行代表威勒氏波斯盾銀行業斯通公司之斯通氏太平洋發展公司之白魯斯氏與愼昌洋行之邁益爾氏福開森博士亦同車入京重要華人多赴車站迎迓徐恩元有任幣制局長之説但反對黨現擬設法阻之 
十八日北京電官報發表派赴各省察視禁烟之調查員名單 
十八日北京電聞薩鎭冰長海軍案通過後海軍次長將屬諸粤人李和一九一四年李曾爲海軍次長因不願祭武聖自行辭職 
十八日北京電福州電稱十六日學生游行與日人發生衝突學生數人受傷甚重警察馳救亦有數人受重傷 
十八日北京電華宇報載有黎元洪以仲裁人資格將偕馮國璋張謇熊希齡即日南下謀得和平一説未經官場徵實 
 
 
 

Page 4

 
 
   
 
 

Page 5

 
 
[京都天德堂]  
奚占一專治花柳病無論新舊危險兇惡來堂包醫出立保單過期不愈即還原洋醫金藥資分文不取特備男女養病房間代煎湯藥不誤公事局設上海三馬路大舞臺對面民德里口 
楊梅疥瘡服藥清内搽藥除根三日脱凈五天包好不誤 
五淋白濁血淋黄濁撒尿刺痛難忍當日立止四天全愈 
魚口便毒横痃腫硬疼痛當日内消破口流膿五天包好 
下疳腫爛包頭内疳吃藥下毒上藥止痛二日消腫包好 
痔瘡漏瘡不用刀剪服藥内消擦藥拔管七天連根脱落 
小腸疝氣左偏右墜小肚上下走痛三天消凈包好斷根 
[蔣永亮牙科醫學士]  
最新無痛治療術醫治各種疑難牙症骨槽牙疳牙癰盤根爛牙等善鑲金銀橡皮籜牙赤金橋牙電氣種牙赤白金粉磁粉補牙牙診設新約牙科醫院上海法租界霞飛路一百六十五號洋房電話中央四七零四分設英界四馬路望平街口第九十九號一百號電話中央三四一九 
[懷德堂眞正老醫局]  
王雨香包醫男婦毒門極靈極速○永無後患珠珀立止白濁丸 
此丸專治一切淋濁或酒色而起或濕熱而生或虚虧而來或花柳毒傳染所致凡服靈丸立刻見功止濁每盒大洋一元　惟宿娼傳染花柳之淋濁重則毒氣傷筋小便閉塞痛苦難忍溺溲時痛如刀割或小便腫痛膿水淋漓紅腫欲破凡服本堂珠黄止痛止濁丸○痛止腫退濁止驗若仙丹○每料洋二元○如重症淋濁不肯早治必成楊梅結毒燭卸下疳横痃魚口楊梅内疳血淋重症楊梅風痛損形爛鼻下疳廣瘡其害無窮本堂在申醫症七十餘年見多識廣治愈小便潰爛筋骨疼痛咽喉腫爛損形塌鼻砂淋石淋極險極重毒症可以全愈復原永無後患活人無算○如用水銀輕粉升霸藥合丸天誅地滅雷殛火焚不效還洋○下疳腫爛珠黄霜一元○横痃魚口内部凡●貼消膏一元○加料珠黄掃毒丸○眞珠珀立止白濁丸每盒二元○近有假冒請認明上海六馬路中市朝陽萬年茶樓西首第四家恒和油米店西隔壁懷德堂王雨香醫局便是 
[程少卿眼科秘製八寳眼藥明目退翳丸]  
本醫生九代世傳眼科見多識廣醫好瞎眼重症有數千人之數門診五角秘製眞八寳眼藥大瓶一元小瓶半元專治翳障遮晴紅赤腫痛此藥搽上立退翳障可使瞽目重明又明目退翳丸大匣一元小匣半元專治目生内障青盲散光年久翳障紅赤腫痛視物不見此丸服下立見復明眞世上治目疾之聖藥也雙方同用包好明亮外埠函購郵寄妥速寄費加一上海法界東新橋萬順醬園朝南餘順里隔壁永明眼藥房程少卿啓 
[沈製鏡靣散專治皮膚百病立奏奇功]  
人壽醫藥室餘年先生惠鑒鄙人面上素有紅瘰斑點百藥治無一效每一攬鏡竊自慚恨前于正月中旬郵購尊製雙料鏡面散一料如法敷搽旬日减一月痊愈果然立奏奇功不獨紅瘰斑點悉行去盡而近時面色紅潤嬌嫩逈非昔日不揚蒙恩殊深理當鳴謝用誌數語謹登各報以彰保證庶海内外同胞有患面上紅瘰斑點烟容粉刺瘡疤滯氣油光酒刺等症俾得同霑惠澤也下略淮安府中學堂伍雋義上言二月念五日郵局掛五八四號原信彚裱屏幅任人閲看沈製雙料鏡面散價每洋兩瓶每料六瓶洋二元五角單料每瓶二角半每洋五瓶人壽醫藥室在上海山西路即盆湯弄大街集益里二弄對門惟市上假冒者多必須郵寄上海總行妥而便捷切切注意分設蕪湖大馬路 
[沈製生髮膠]  
不論男女老幼髮黄髮白病後産後脱髮等患均可秃髮重生係生毛髮唯一之良品烏髮出髮靈效非常自本醫藥室行銷以來治好已不勝計不靈包可退回售價每瓶大洋五角每料六瓶二元五角○又有一種咬髮癬藥靈效異常每瓶大洋四角每洋三瓶上海盆湯弄集益里對門人壽醫藥室 
[上海石路太和大藥房總理發行]  
６０６六零六 
美國專治清血解毒 
哈蘭士祕製花栁毒門 
瑞泰號各貨呢絨七折大减價三礼拜　物平价南京路泥城桥堍 
[炭養燈大减價]  
逕啓者本公司前到各種新式炭養特價一月照碼八折已蒙各界賜顧紛紛函購今已至九月底滿期不折不扣如遠地不及可將此廣告截下至敝公司購燈仍照八折計算樣本價目函索卽寄兼售眞正原皮西洋參美人牌燭紅燭黄洗馬牌皂黄及各色染料如蒙惠　顧定價克已上海英界交通路綏越公司啓 
[始創婦科經期腹痛露]  
專治婦女經期腹痛或經前腹痛經後腹痛或兩脇作痛或經滯經閉或數月而不來或一月而數至或白帶白淫甚至乾血癆等症一服此露包能奏效輕者一二瓶重者三五瓶便可除根本號始創此露純用中國藥料製煉而成妙在清香可口不若湯藥味苦難嘗愿世之患斯病者嘗試之每瓶八角每打八元上海棋盤街三茅閣橋堍門牌廿二號廣東保太和啓 
[廣東寳華堂獨創半夏液化痰止咳效力最速]  
本堂特取上等半夏眞化州橘紅潤肺健脾滋陰隆火生金固本等藥品提煉精液所以力大效速超出他家萬倍大瓶四元中瓶二元小瓶一元外埠函購郵費加一○上海北河南路小菜塲對門便是 
[一瓶全愈立止白濁丸]  
此丸專治三淋五濁等症立服見效每瓶半元十寳搽疳散每瓶半元上海二馬路晝錦里中仙壽窩 
[感謝懷德堂淋濁聖藥]  
名不虚傳的係名醫只此一家的眞治白濁血淋刺痛眞正當日立止 
余患淋濁之症已二月有餘受累不堪溲溺時痛如刀割紅腫破爛苦不勝言請醫診治無效購各藥房之丸丹服之反出血淋重症心中十分憂悶○蒙友指示六馬路中市朝陽萬年樓西恒和油酒店隔壁懷德堂王雨香先生醫治○卽服光生珠黄止痛止濁丸每盒二元最奇者服丸三點鐘後其血淋立止其痛亦鬆接服先生珠珀白濁立止丸一元其症卽霍然全愈蓋懷德堂之醫藥眞乃上海第一靈效也○該堂魚口便毒内消丸及下疳腫爛生肌丹每盒一元極靈極速之丸也後馬路興仁里錢業成蘭生誌謝 
[大舞台]  
念七夜禮拜三特煩全體藝員准演雙齣傑作好戲 
價目注意特别包廂七角特别官廳五角二等正廳三角三層包廂二角 
接演連台俠情文武傑作好戲　二本宏碧緑　全本唐皇遊地府劉全進瓜　全本岳武穆收伏余化龍 
[立止白濁丸]  
三天包好不靈還洋一盒就好止痛止濁永不復發此丸專治五淋白濁尿管刺痛花柳熱毒初起點滴遂至旺流若不早爲醫治内毒發炎變爲楊梅癍毒或日久流濁不止變爲體虚白濁身瘦骨枯竟成虚癆重症本醫生因鑒於斯秘製立止白濁丸藥性和平妥當此丸服下利小便立刻止痛止濁每中匣大洋七角大匣一元新起白濁一匣就好倘身體虚虧年久白濁不止本醫生秘製體虚白濁丸滋陰補腎丸每匣均一元此兩種丸藥滋陰降火補腎强身固精止濁如十年八年之老白濁一料包愈每匣一元每料六匣五元包愈斷根無效還洋外埠函購郵寄妥速寄費加一上海南浙江路三馬路口時芳照相館隔壁德法製藥公司程鳳生醫生秘製 
[百代公司]  
電話號碼二八六二 
（四馬路中和里口）新近到有各種最新式留聲機器及各種名伶唱片門莊發售定價克已如蒙惠購無不竭誠歡迎○特此佈告 
[活動影戲機噐]  
百出　竆代表㕥影備此玲瓏機器家中演影戲 
本公司第二次運到輕便玲瓏小影戲機器一種專供家庭之用能映普通影片祗須將線接入電燈頭上便能開演其光線之明亮與大影戲機器無二尤妙絶無危險婦孺咸能從事家庭中有此良伴旣解寂寞又增雅興貴客購買此機之後必欲租用或購買影片本公司自當格外從廉藉此以答雅意到貨無多購請從速上海四川路九十九號百代公司啟 
[胃病良葯註册商標胃靈]  
本藥房自發行胃病良藥名曰（胃靈）荷蒙各埠歡迎函購不絶迄今數月馳名遐邇同聲贊揚信用卓著銷行日廣足見其爲功效非淺願愛國同胞有患胃病各症請試之便知言之不謬也茲將主治各症列后　反胃　氣熱　噁心　胸脹　痞塞　作酸　膨脹　心痛腰軟頭痛　耳鳴　憂鬱　乳岩　脇痛　小兒吐乳　脾弱腹痛　嘔吐　血虧　腕痛　泄瀉以及婦人白帶以上各症症論新久隨服隨愈且能永遠斷根誠謂治胃病中之至寳也價目大五角中三角小角半每打五元三元元半總發行上海四馬路麥家圈華泰和記藥房本外埠各及處均有分售●注意●特别贈品●曾服胃靈空盒十只及包紙可換鳳祥銀樓實足紋銀耳挖牙扦一副總發行上海四馬路麥家圈華泰和記藥房各埠經理處南中興大藥房　寗波回春大藥房鎭江中英大藥房　温州五洲大藥房無錫中外大藥房　南昌華通大藥房杭州中法大藥房　重慶華洋大藥房湖州恊太和洋貨號蕪湖華美大藥房蘇州華羣芳粉局　福建華泰大藥房 
[止痛斷根心胃氣痛散]  
此散專治各種氣痛立服立愈大瓶一元小瓶六角玉樹神油大瓶一元中瓶半元上海二馬路晝錦里廣東仙壽窩鐵拐李爲記 
[修鬍散]  
此散專治鬍髭毫毛不出青年不愛鬍鬚者此散搽之能使不出每盒價洋一元託上海西門内張興記號代寄售外埠郵局妥速 
[上海大戲院開演廣東羣芳艶影班]  
北四川路虬江路口卽美租界老靶子路北首崇業里東隔壁 
價目官廳一元五角樓廳一元頭廳八角樓廳小洋四角 
日戲 
李雪芳崔笑儂（大力將軍）名花此爲酬義聊齋士中吳美酒結奇結英之故雄事 
夜戲 
東瓜文武好關影憐李雪芳新燕崔笑儂廖無可　第一好戲（父女四嚮馬） 
[共和影戲院]  
西門外方板橋星期二五換片 
牛大王 
第十一十二集前集勞司以千金壽史文義央其將繩梯擊斷以絶高田下山之路詎高田事急智生取大繩結山上然後攀繩而下史復變計對山上炸斃高田未死乃將其所攀之繩再行擊斷噫高田其難免乎究竟如何請觀今夜十一十二兩集便知 
▲加演　新笑語一本　天星發現二本　價目登樓二角正廳一角幼童減半 
[愛普廬活動影戲院]  
開設北四川路海寗路北五十二號 
活動雜誌　英美戰報 
大部艶情新片五大本　教習良緣 
滑稽新片開士東　風流艶史 
[新愛倫影戲園]  
在美界愛國影戲院舊址 
今天劇目 
滑稽笑片雙　伶俐童子二本　卓别麟電光雷聲 
大部偵探長片第五集第六集　（寳蓮新片）　中國决死黨 
九月念九日准演　（黑幕黨）十五六集 
價目登樓三角特廳二角頭廳一角 
[Walk　Over絲襪ＷＡＬＫＯＶＥＲ水鑽]  
本行爲顧全主客起見特將各貨减價較市上各行發售之舶來品爲廉物質且駕而上之外埠函購立卽郵寄本行告白 
Walk　Over華革和服Walk　Over 
[内外痔瘡]  
立見連根脱落本藥房精製痔瘡丸散應效早著患者頌揚不尠無論内痔外痔第經調治當能定痛止膿消管除根永不復發眞是化痔金丹大凡此症起於風淫傷胃濕熱傷脾以致血氣虧耗風濕注射陰氣凝結由所發生内外痔菌痔濕痔塊等痔越發越兇痛刺難行如事勞動膿血沾衣終身之累莫甚於斯本主人痌瘝在抱譬欲掃除惡疾己獲己願盡力精究始得出奇制勝確有藥到病除功能培元益氣袪風理濕以及年深惡痔立能克日奏效連根脱落治痔聖藥無出其左盍試不謬每瓶一元每料五元外搽消痔散功效同上每瓶一元二角遠埠郵購信局回件●上海三馬路大舞臺對面鍊雲藥房啓 
[上海鹹瓜街葆元參燕老舖]  
冬令唯一補品人參鹿茸吉林參鬚别直官參歐西洋參廉價一月本號發兌各種人參官燕大小西洋參粗細别直參老山别直參等貨眞價實誠信無欺早蒙惠顧諸君贊許毋待贅述今届冬令正值衛生家培養之際小號爲推廣營業起見特再廉價一月自九月二十始凡蒙各界諸君惠顧一例優待照市九五折貨價不合包退回換外埠函購五元以上郵費仍歸小號担任郵票九五折 
價目大山吉林參每兩原枝起碼卅元斷枝十六元吉林參鬚條二元至七元野山西洋參每斤大枝卅元小枝十元老山别直參每斤八十元别直大尾一元七中尾一元二夾尾八角細尾四角五分暹羅白燕每斤十六元至四十八元毛燕四元至十二元白木耳每兩二元五至六元餘容續載此佈 
 
 

Page 6

 
 
國外要聞 
[歐洲税率與幣制改良問題]  
　　中美新聞社譯美國年歷雜誌云自大戰終結以還世界中議論紛起謂美國能否予歐洲以經濟上之協助今則此項議論已略變動謂歐洲將何以自助而恢復其經濟之上狀態乎在美國方面固未嘗不願有所效勞特人言嘖嘖僉謂歐洲當自行設法有所表見顧停戰而後倐經十月而歐洲之政治家財政官似皆置之不顧於建設上之一切設施初無顯著之成績即在美國亦未可樂觀良因財政工業與政府三方面尙未能融洽一氣聯轡並進益以政界與國會對於歐洲和約意見不一致建設事業略作停頓雖然其過初不專在美國歐洲當分任之一般銀行家及與財政有關之人物於此尙多恕辭謂其所以遲遲者實因準備未周之故而另有一類人則竟不稍寛假謂歐洲各國於改良財政之問題實未嘗有所準備兩説之是非姑並存之可也竊謂改良財政不外二端一曰規定税率二曰限制紙幣歐洲諸邦近皆負債甚巨亦有内債較外債爲巨者如法蘭西一國今日所負外債爲五八○○○○○○○○金圓反較戰前所負六六○○○○○○○○金圓爲略少惟今之内債已增至二七六○○○○○○○○金圓會内外全數計之竟有三三四○○○○○○○○金圓之巨實較一九一四年七月間增加多矣今戰事告終已及十月法國財政部應有一　之意見以改良戰後之税率而財政總長格羅志氏尙語不及此第以一年預算之不敷爲憂而思籌借新欵之法擬借自國民借自法蘭西銀行如此而已其於改良税率之問題似須俟他種問題一一辦妥後然後提議者今人之言法國者均謂法國當局因經濟之困窘將加重税率以資周轉而法人亦不思所以處之之法懵然若無所事不知此問題一日不解决即一日不能安樂也當大戰中法國固免去重税亦因有數處饒富之地盡有敵人蹤跡若更以苛税相加民不堪命而鼓勵民氣亦不可少此一著迨戰事畢則税率又加重矣或曰法國如欲改良其税率則不得不籌借新債因重税所入差足敷用今政府中苟須償還内債則加重税率當易於爲力云幸一般持偵劵者頗示反對則此項論調或不致見諸實行也當數星期前有一法國著名財政家嘗論及此問題曰吾輩如不徵重税亦能設法清償内債乎其意中即欲求政府别籌良法勿更以重大之負擔加諸國民之身也當一千九百十五年間德國之財政大臣愛弗立克氏嘗告國會謂政府不欲於賦税中籌戰費以加重不民之負擔其意正復相同須知徵税過重爲害亦巨實業之極靈活者將因之而麻木不靈阻其進步然多有出之於不知不覺中者以目下英國之情形觀之似於徵税事努力進行未嘗少懈意大利亦徵税甚力將藉以理償國際問之債務並爲重興國家財政地步其未償之債計凡七○○○○○○○○○金圓欲理楚之正大費經營也湯麥司賴孟氏爲毛根公司中人美國派赴歐洲和會代表之一嘗於大西洋月報中論歐洲聯盟國處理内債事其扼要之言曰今日各國之第一要着當各籌一精勇萬全之法以減輕其軍債至於清償爲止苟各國皆能以此爲的而以全力赴之則財政界昭蘇之日至矣賴孟氏本爲財政界有力人物百事咸抱樂觀其於世界之財政問題謂内債不難理償頗可樂觀云至幣制問題亦今日之急應研究之者大局旣定世界各國必與諸聯盟國爲貿易上之往來苟以大宗貨物輸入歐洲則必欲捆載其大宗金錢以去此勢所必然者也法國當大戰之初大發紙幣由法蘭西銀行發出者計一三○○○○○○○○金圓以現金九五○○○○○○○金圓爲準備占發出之數百分中之七十五分迨去年十一月停戰之約旣簽定法蘭西銀行中又發出紙幣五五○○○○○○○○金圓其準備金爲一○五○○○○○○○金圓則僅及百分中之二十分已而紙幣復大增竟至七一二○○○○○○○金圓而準備金之增加不及五○○○○○○○金圓在百分中遂僅及十五分又二分之一近財政部中尙擬向該銀行籌借新欵則鈔幣濫發之政策不得不繼續而下紙幣之增多正未有艾也近有人建議補救此弊者謂宜請政府創辦公債票許人以法蘭西銀行紙幣購買不必用銀行支單或現金質言之則欲人民以紙幣兑換公債票耳其用意甚佳果法政府能實行之而謀他日償還此項票債者則於法國頗有利也先是法國人士頗希望以德國賠欵藉理債務今則已知此事之不足恃蓋德亦困甚實無力賠此巨欵　强迫爲之則其所賠者亦斷不能補償各國戰中之損失試一觀德國財政現狀亦正有捉襟露肘之槪近方向各國要求賒取貨物俾貿易上少得獲利爲他日賠欵地步今日雖逼之急於事亦無濟也當大戰起後德國亦濫發紙幣得金以供軍需較法蘭西爲尤甚惟於税率初不加重藉服人心今戰事停止全國大受創損亦漸有人提倡重税者新政府中有一閣員主張科重税於富人之身國人之反對頗多然仍不免實行今美國財政界中有一類人頗抱樂觀謂吾人尙有餘力足爲歐洲之助於債務上少資理償而别有一類人則謂歐洲列國當思所以自助之道不可安坐無動而以此重任委諸美國云 
國内要聞 
[閣員問題與安福派]  
　　組閣問題今日仍在停頓之中確聞靳氏對於閣員名單終不肯稍爲讓步所以暫緩提出者仍欲稍留安福部面子不願遽與决裂安福部方面則知靳氏之組閣有段合肥在後主持未敢終於反對聞昨日（十五）該部開會議員到有二百人左右先由李盛鐸劉恩格曾毓雋等報告與靳氏接洽情形略謂靳總理對於吾系本不欲過事决絶此次閣員擬定誠有不得已之情形財政一席所以必提周自齊據總理意見以爲處此千瘡百孔之秋非周出任財長則前途殊無把握所以决定提出請大家須諒此苦衷至吾系黨費以及他項問題靳總理已答應極力帮忙當不至有何危險請諸君不必過慮云云報告畢會員紛紛發言其平和者已表示可以轉圜之意而該部中本有所謂激烈派者則謂上次開會纔行否决今日本無討論之餘地即欲討論亦須視靳總理對於吾系到底是持强硬態度抑取疏通辦法果係誠意疏通大家尙可再加研討今日亦不必遽行决定蓋遽行决定如多數贊成則將上次表决輕自變更於面子上太過不去也云云討論至此已入於面子問題大家亦知此事非轉圜不可於是主席起而言曰外間所傳靳總理將不待接洽妥協即行提出一節殊非事實蓋靳固迭次面託某等疏通非俟有確實把握决不貿然提出致與國會决裂貽誤政局吾人固信總理實有誠意疏通者請諸君討論再行决定云云衆復相繼發言結果不付表决僅推定兩議長再與靳氏再爲一度之接洽大槪靳氏如能稍假詞色當不至有决裂之虞惟昨日該部議員黄秉義復提出質問書一件其文略謂靳總理經同意後任命已久乃閣員迄未提出深滋疑惑而報載靳總理曾擬就閣員徵求各省疆吏意見查閣員同意權屬諸國會載在約法初無徵求疆吏意見不知所據何法此端一開中央之威信何在謹依法提出質問應請政府於三日内答覆以釋羣疑云云蓋靳氏對付安福之方策亦頗欲借合肥及各省督軍之力以打擊安福該部中人自覺銜恨故借質問之武器以一洩耳 
自組閣停順京外又來請解散安福部之電該部分子有知來勢不妙者連日推舉代表向靳氏請願另组新黨並擔任拉攏議員俾與該部對抗靳氏以該部對於組閣問題雖一再爲難究未至於决裂地步故態度尙極愼重非至不得已時不肯行此一着但此等分子以議員原屬一體乃（任重致遠）費有紙三百者有多至六百及一千者久已不平故欲乘此機會去此就彼因之日來組織新黨之風説頗熾而一部分人則又欲拉攏靳氏入黨以保持該派之面目今日（十六）安福某重要份子特往靳氏私邸商議閣員問題並請靳加入該派聞靳氏答云余係軍人萬不能公然加入政黨諸公之藎籌碩劃至深欽佩嗣後關於貴政黨自當默認襄助云云談話仍無結果現該派中之一部分以内閣問題靳氏熊度堅决於該派條件未能融洽殊無圓滿解决之望而李盛鐸劉恩格兩人旣不能統攝議員内部意見紛歧將呈分裂故主張將首領王揖唐召回與當局磋商條件或竟占得閣員一席亦足爲總代遮養聞已有半多數贊成此議大約即將發表意見請政府將王暫時召回云 
[英報論中美借欵之影響]  
　　字林報十日北京通信云半月前借欵合回已在美國簽定之消息頗引起北京人士之注意有懷疑者甚有切實否認此説者今知確有共事不過將來或不能見諸實施耳詳情現猶未悉所可知者債額爲美金二千五百萬元初一九一六年芝加哥大陸商業銀行借與中國美金五百萬元以烟酒專賣爲擔保品日後續可以此抵借更大之債欵次年該銀行代表阿卜脱氏來華本擬使大借欵之談判得臻完畢但該銀行前所未知之事件多爲阿卜脱氏訪悉如此項擔保品之早已許諸他人卽其一也阿氏調查之結果大借欵之談判遂告中止今年阿氏復游中國此番乃代表擬加入銀行團之美國資本家而來也阿氏與目前借欵事關係若何現尙無確聞就表面察之此次借欵乃徐恩元因事赴英於道也美國時直接與芝加哥銀行議定者從前困難似已打銷續訂新約以美金三千萬元代替原有之債額而繳二千五百萬元之新欵至於擔保品似仍舊貫美人今已領略整頓擔保品入欵之必要想合同當已定有條件規定若干外人稽核權如鹽税辦法也借欵用途美人前不要索監督之權今當亦恍然而知借欵目的苟不明白規定借欵支用苟不加以監督則借欵於中國直擲資於無用之地耳以上兩端記者敢信其必有充分之保障矣此欵當不致充一政黨之囊槖但將用於有益全國之途果爾則吾人對於此次借欵固不能有所指摘蓋此與協約國組織銀行團之政策並非背道而馳也惟目前在華有關係之列强方從事討論統一政策以發展中國經濟之問題而美國獨於此時顯已單獨行動美國偕欵之所以令人特别注意者即以此故秋間列强一致了解非至南北統一後相約不得借資於中國此舉志在扶助中國但非扶助此政黨而不利於他政黨今美國借欵係與北方政府締成故人言嘖嘖咸謂未免違背原議之精神美人之解釋此事者謂芝加哥借欵始於一九一六年歷年談判未嘗廢止今不過告成數年前之舊交易耳雖然此種解釋終無以杜訾議者之口蓋秋間不借欵之了解係指各種政治性質之債欵而言而已開談判尙未告成之借欵當然包括在内否則此種了解太無意識矣或謂美政府决不致破壞原議借欵合同必不致有使北方可不利於南方之條件查此借欵主要目的在遣散軍隊如南方亦得分用此欵實行裁兵則此問題自不致續有異議又有人謂芝加哥逕情直行未嘗商諸美政府如果合同扶助一方軍閥而不予他方以同等利益則美政府終將阻撓之也小借欵之成立與其欵項之支用其事尙細若美人此時之單獨借欵則不可與此相提並論美政府近曾提出組織新銀行團之計畫而美國銀行家亦有參加借欵之準備美國此舉直取銷威爾遜總統不與聞妨礙中國財政獨立的計畫之政策而恢復美國前與五强國所擬外人監督借欵用途之方針乃日本銀行代表獨持異議欲劃出滿蒙兩處不列入新銀行團辦理之範圍英美迄向日政府交涉卒無效果至是新銀行團之組織未能進行同時日人力助中國向舊銀行團借欵之請求夫舊銀行團者乃與美國無關者也舊銀行團中有兩國亟欲使各方面對於在華投資政策同一步趨且不願脱離美國遽即進行故中國雖有請求終未見允今北京日員聲稱如舊銀行團不允借欵則日本將不得已單獨投資以免中國財政恐慌致礙及日人利益而東京方面則官場宣言與此相反據謂日本如不得舊銀行團所代表之各協約國民意則决不借資於中國北京與東京之日人言論若是兩歧由此觀之殆日人抱有兩種意旨一欲扶助武人政府藉以維持其在華之勢力一欲不脱離協約國關係以免發生重大後果今尙徘徊顧慮於此兩念之間而莫知適從也日本旣梗阻新銀行團之組織又有捨舊銀行團自行立卽資助中國之言論英國於此乃倐然而起以中國亟所需用之鉅欵接濟中國美政府是否贊成芝加哥借欵今尙無所表示如美政府果贊成之其合同條欵是否與日前了解之精神相符現亦未克詳知此次借欵或未能完全成功亦意中事第無論其完全成功與否合同究已簽定中國事情將愈吃緊如美國毅然進行他國亦不得不同樣行事而勢力範圍之政策將始終存在永爲中國之患矣美國曾明白表示其對華政策今若謂美國欲保存勢力範圍之惡制致與其政策相抵觸則必非美國本旨雖芝加哥借欵不無疑點須加解釋然吾人要斷言者美國無他目的不過欲循其組織新銀行團之提議中明白規定各旨趣以投資於中國耳日本現以與新銀行團政策不合之條件阻礙新銀行團之成立美國遂取單獨行動表示其獨以鉅資接濟中國之願意與能力所以促日本之反省也人有敢預言者則不妨謂芝加哥之單獨借欵將來必不能完全成功但其結果則頗有益以其促使有關係之列强對於中國借債事件一致行動也假使此言不中則吾人所可望見者將爲各國互求權利之競爭借欵合同軍械合同等類將紛起不絶就其禍之輕者言之終使中國破産而已 
[親美親日兩派之奮鬭]  
　　中法通信社云親日與親姜兩派之爭鬭自本年春季後幾無日無問題不在暗鬭之中如鐵路問題如新銀行團成立問題如滿蒙除外如善後借欵如烟酒借欵如山東鐵路問題無時而不爲暗爭肉薄之武器最近周自齊之上台財政次長之擇人徐恩兀之回京葉恭綽王景春之返國皆爲兩派直接作戰之衝點總其大要察之則均以經濟問題爲戰場親日一派雖似失敗而其首領則仍在暗中積極進行親美一派則以外交手術由歐美二洲爲活動之起點以眞實勢力而進占將來之勢力日來葉王徐等偕同美國資本家回華而北京親日派方面及日本有勢力人物忽亦爲極大之活動足徵兩派之戰線已愈爲逼近而短兵狹巷之形勢已成也一派爲捲土重來計一派爲包籠世界政策計將來之勝負誠不能不於今後經濟上活動卜之親日派勢力之退落與親美派勢力之擴大就目前之可以得知者如親美派之人物似比較爲多且得歐美之奥援如新銀行團及銀公司之已成如滿蒙除外未能見之實行如美資本家之先後來華如周葉入閣之有把握如徐恩元之活動皆係較爲明著者而就其裏　察之則親美派在輿論上無惡感復能與西南之在野派與商工界接近皆爲其將來制勝之要點而足以壓親日派之經濟勢力者也然親日派刻下亦正賈其餘勇圖重來之地位大約明春兩派必　極大之激鬭可以預知也 
[日資本家抵京後之行動]  
　　中法通信社云日本男爵大倉喜八郎此次來華實含聯絡中國政界要人之意味到京之後即在大倉洋行開游園會並於十五日起假金魚胡同那桐花園召集名伶梅蘭芳王鳳卿余叔岩等演劇助興以讌請總統府顧問秘書大禮官衞侍武官長指揮使國務總理各部總次長各署長各局督辦中日各銀行總協理段芝泉段香岩兩院院長及議員秘書各部參事司長秘書以至商學各界重要人物日商重要人員等分日發柬邀會連且所發之柬帖計有一萬一千餘份之多一其原柬如下敬啓者敝行自遷移以來屢承厚意至極可感鄙人近自奉天來游以短少之光隂未克走訪爲歉兹定於十一月十五六七八日下午二時半至五時在敝行開園游大會歡迎來賓隨意光臨茶點飲食均備自夜八時至十二時在那家花園演劇以助游興尙希惠然肯來此啓男爵大倉喜八郎）大倉氏此柬發出後卽在該行及那園預備一切聞日昨中國政界重要人物及中日商家與會者約有數百人頗極一時之盛今明兩日則爲各部各局各銀行重要人物之讌期必更有一番盛况也 
中美通訊社云日本大資本家大倉喜八郎此次來京確欲乘機向中國投資聞已準備一萬萬元專爲經營中國實業之用現在正切實進行大倉並宣言能將此次投資目的達到則平生志願可以償矣云云 
[最近進行之滿蒙兩路約]  
　　吉會線與四鄭線吉會鐵路（吉林省城至朝鮮會甯）草約期限將滿日本政府盼望速訂正約已派南滿鐵路社員咱上氏來京接洽曾與政府非正式交涉數次據外人方面消息日本以高徐濟順路約國人抗議頗力故暫不進行而專事滿蒙路線上發展現吉會正約將於本月内開始談判可先付日金三百萬元云 
又據外交界消息内蒙鐵路之四鄭線延長至洮南一節已於前月中旬中日兩國訂結正約後經小幡公使之催促中政府准於本年内先行動工至正式工作定於來歲春融再辦此路之借欵額爲四千萬先付二百五十萬與中國餘則用於路工該路必須用日人二十名以上其四洮督辦一職以周某呼聲爲最高 
[法報闢復辟之謡傳]  
　　法文北京政聞報云孰料復辟之説乃再發見於今日然而實毫無根據者也竊以此謡傳之由來其原因有三一則因最近奉天之會議奉天爲張作霖大本營而張作霖與確信復辟之張勲乃有密切之關係再則因上海會議之失敗至使世人信南北行將分裂南方建設共和北方恢復君主如舊時外間之所傳三則因南方某某諸人凡遇有機會可乘者無不竭力説法舉一切意想的計劃悉以加於北方以圖失彼之信用考自徐州會議發現以來於今二載有餘（該會議曾討論復辟問題其結果乃有張勲之變）嗣後每逢各省軍人互開會議外間即有謂其係將作與復辟類似諸舉動之朕兆者夫此次奉天會議除解决裁兵邊防及對於上海和會應持何種熊度三事之外自然亦曾討論地項之案件蓋每際斯等會議時常有個人或一黨利益問題於此待决然並　研究復辟之行動也設果有其事試問彼輩所欲推戴者爲誰乎其爲宣統耶然而清室經上次張勲政變後幾至流亡遠地失去優待之經費若驚弓之鳥目下彼所願者惟安間度日蓋清室實已衰頺藏退之時期業等成熟已無復眞抱有　握政權之思想者匿居大連之某親王初時固欲狡焉思逞然不過爲日本之傀儡今日彼已幡然改變消磨歲月於游戲亦與他人同調矣昔當袁氏思帝制自爲之時對於清室並不注意則清室之無足輕重不難明見各督軍中如某某諸督前固有抱斯種夢想然鑒於張勲之前車必已灰心失望且彼輩目下所處地位遠非在昔君主時代所能與之比擬君主時代中央集權較嚴故自由較少現今處共和之下各督軍稱霸一方北京不敢藐視凡有關係諸問題莫不国以詢問各督軍爲此次奉天會議之主人固常有信仰君主制度之思想日前張勲被赦强半賴彼之爲力然目下局勢不利復辟張作霖旣建無上之權力於東三首若更效張勲之行爲以擴充威權其他各督軍亦將合而攻彼與昔之攻擊張勲無或少異加以恢復第三次民國之段祺瑞現在擁極大之威權而其信任共和之一念姑終固未常少變者乎至南北分裂之説决不能成爲形體即曰實現亦决不致起北方復建君主之一舉彼抱袁世凱時代之思想者容有此等誤謬之觀念或從事煽惑諸政客（而以在南方爲尤多）故意散布足以失北方信用之謡傳今有人焉吾人深知其對於君主主義抱牢不可破之信仰者張勲是也然張勲現在居北京孤立無援痛希望之失敗雖有盡忠於一姓之理想而毫不設法以實行之其决非圖謀復辟一重要份子從可知矣 
[紛傳中之裁兵問題]  
　　自吳光新分赴各省接洽十七省區發出贊成裁兵通電後此一問題遂喧傳　北京軍政兩界之口聞擬設之裁兵委員會現由張志潭擔任籌備當未成立以前仍由參陸辦公處代理其事裁兵草案大綱業經協議定有具體辦法如次（一）消納退伍軍人（一）分期裁撤歸併改編軍制（一）限制各省區招補缺額兵士（一）派員調查各省區應有軍隊及維持防線之現狀（一）規定次第分别遣散區域以上數項聞俟裁兵委員會長定人後召集各軍界代表再行詳細討論又參陸辦公處於十五日上午舉行例會由張次張主席討論裁兵問題次定兩事（一）裁兵由前方入手一節阻礙甚多未便照辦（二）裁兵安揷方法某省裁兵由某省自行設法安揷如不能安插再由中央爲之籌議 
據中美通訊社消息政府近曾非正式通告各國公使謂擬裁全國兵數二成督軍如張作霖曹錕李純皆贊成此舉各省裁兵委員來京者已有奉天吉林直隸山東安徽甘肅陜西四川熱河綏遠十處業經聞會數次黑龍江山西河南湖南及察哈爾之委員亦將陸續來京裁兵委員會設於參陸處由段祺瑞或靳雲騙主席二人皆竭力贊成預備裁全國軍隊爲五十師（五十萬人）及一百二十混成旅（四十八萬人（共九十八萬人微過二成因軍隊總數約自一百二十五萬至一百三十萬人政府將籌備十九萬元年費給養退伍之兵以後每師月餉不得過十五萬元每旅不得過七萬元云云依外人觀察如照上述計劃實行裁兵中國將爲世界最强之國因全球之上無一國常備兵有中國九十八萬之半數者一九一四年德國爲世界兵數最多之國軍隊亦不逾七十萬人日本今日不過有四十萬人英法僅三十五萬人美國二十五萬二千人據中國軍事專家言此不過爲初次裁兵以後　須逐漸裁減督軍本不當有此大軍但彼等藉口内亂不肯裁減此弊亟宜矯正此間中外軍事專家多謂中國平時有五十師即五十萬人已敷調遣戰時又當别論回藏邊境宜用大兵防守至於東北諸邊有得力之警隊亦已足用大槪邊境宜駐二十萬人餘三十萬人駐紥内省各要地以防土匪而維治安可矣 
[京華短簡]  
　　十五日國務會議例會上午十一時靳總理曁各部總長先後到齊由郭秘書長報告議案（一）新督楊增新來電以前阿爾泰長官張慶桐縱兵殃民請政府明令嚴懲結果確查證據再行核辦（一）財部提案鹽業銀　墊付電費計七八兩年共積欠一百四十餘萬擬以部存公債押借垷洋五十萬元暫還該行餘欠另行籌撥（一）審核待遇無約國僑民條例照原案通過日内當可公布引外尙有要案因關防嚴密未便宣布午後一時散會由朱伯淵進府報告 
政府近派周自齊李士偉張弧等在天津辦理借欵事宜有成立希望者計五處總額三千二百萬元但當局極欲秘密曾田靳雲鵬李思浩交諭本屬員司對於借欵事宜務守秘密不可洩漏 
最近政局紛擾之中竟發現一種駭人聽聞一事即有人煽惑回族獨立是也據日前北京英文時務報載稱現有某國人印成一種書籍流傳山陜甘新一帶供給回民閲看内容俱係煽動獨立之記載主張在甘設立狼頭會總機關並於各處設立分機關以資運動事爲　府聞悉即分電陜甘各省查報眞相昨日甘督　廣建轉來寗夏馬福祥一電覆述此案原委極爲詳盡略稱寗境一帶確有此書發見書名我爲我據載時局至此回民亟應獨立建國以求自衞等語署名者爲丁朝宗馬成龍等其狼頭會總部擬設於甘肅靜寗州並於陜西之西安河南之太康周口綏遠之歸化山東之泰安京兆之通州四川之重慶以及新疆雲南等處各設分部又查該書係由北京某外報代爲印行其中尤難保無外人關係應請特别注意云云此電到後政府方面以民國本合五族而成萬難放任分裂似此煽惑回民反抗政府用心誠不可問而其中又有種種暗幕此風更不容長討論結果即日通電各省區嚴切查禁以維治安 
外交部定於十九日與駐京俄公使交涉下列事項（一）沃木斯克政府虐待華僑及華僑財産損失案（二）前線撤回之俄國傷兵分駐中東路沿線案（三）俄人炮擊華艦繼續交涉案 
徐樹錚提出之外蒙設治案擬先在恰克圖唐努烏梁海科布多烏里雅蘇台四處添設鎭守使缺（其計畫將西北邊防軍四個混成旅分駐恰唐科烏四處即以旅長宋子揚宋邦翰褚其祥張鼎勲兼任各該處鎭守使）靳翼青已將此案交參陸處作精細之討論後再爲决定 
夏壽康調任敎育總長尙未提出而欲得平政院長者已不乏人聞前此流産之敎育總長田應璜氏極力想得此席東海意思則欲畀諸周樹模以周氏此次本有長内務之希望嗣因閣員人浮於額致不成事實故欲以平政院長安置之至外傳尙有張元奇之説恐張不過爲第三之候補而已 
熱河都統姜桂題刻以精神頺衰財政拮据故擬引退以事休養前日屢向當局表示斯意昨日（十五日）並已派人迎接家眷來京據聞熱河都統後任政府擬即予步軍統領王懷慶承乏遞　步軍統領一席政府將 
 
 
 

Page 7

 
 
令邊防軍第一師長曲同豐氏兼代 
[津商會改選之波折]  
　　日領事干涉卞蔭昌 
自山東問題發生國民痛外交之失敗抵制外貨純係爲民意的表示政府且不能禁阻更非外人所得干涉乃聞天津日領事船津辰一以津商會新被選之會長卞蔭昌曾與聞排貨特以半官式公函致詢農商部表示否認該部農商司亦以半官式公函致達卞氏謂津商會此次改選正會長未據呈報到部未便加以制裁閣下旣係天津商業領袖國會議員爲中外屬望之人對於此項問題當如何措辦云云按商會會長完全爲地方民意團體所舉出毫不牽涉行政範圍國際慣例雖行政範圍尙不得無故干涉况地方民意團體更與外交毫無關係日領此舉殊令人不解也兹錄其致農商次長原函如下競菴先生閣下久違大敎馳企良殷比維興履納祜至以爲慰兹啓者本月一日天津總商會改選正會長以卞廕昌當選現已就任惟自津埠排日風潮興起當抵制日貨劇烈之時致有毆傷大阪朝日新聞通信員及商業會議所書記一案查知卞廕昌實爲商界聯合會主動之人並爲十人團團長當時卞君尙居商會副會長之職因此本館向直隸交涉公署交涉有請取締各商同業聯盟抵制日貨規條及令卞蔭昌自行退職之條件以現下彼此兩國邦交尙固以此無意識之舉動出之無智商民及學生團無可理喻正在無可奈何若以商會副會長有地位之人主唆其間本館斷難默認欲其自行退職不特對於貴我兩國邦交上特留餘地即在卞之本人亦爲之寛留面子乃事未實行本館方在隱忍之際該商會忽改組章選舉卞爲正會長而卞仍靦顔就任因思貴我兩國尙屬友邦是不應有此明示反對之舉今欲其即行退職在直隸省長曁交涉員旣不能令行其間想貴部顧念邦交必深計及頃昭屠僉事寳慈君亦曾詳談其事爲此專函奉聞尙祈大察未知貴部何以善其後並希見復爲幸祗頌台祺不具船津辰一郎十一月八日 
[粤學生被捕後之請願]  
　　第一目的可望達到廣東學生被警廳捕去十一人後迭保不釋學生界乃有請願之舉昨日（十一）同往請願者大小男女四十餘校九時齊集天字碼頭出發同赴軍府至時已一點鐘軍府派某副官出面學生着派代表人見於是學生卽舉出高師法政嶺南醫藥工業光華敎忠培正女子職業師範等十學校每派代表一人要求三事（一）卽日釋放學生（二）懲辦魏廳長（三）懲戒公司某副官答謂軍府爲中央政府此事屬於地方官吏範圍對於第一項可與地方官交涉省釋第二項則須審查事實之確不確然後能定第三項須中學生與公司向檢察廳法律解因云云學生聞言遂即告辭往督軍府請願時已兩點半鐘由參謀陳棪接見學生將請願各情陳述陳答此舉屬於行政官範圍應由省長辦理請往見省長自有辦法學生聞之　即告退往謁省長由政務廳長夏翊接見學生將要求陳述後夏答此事警廳已有　告令據陳述亦有理由容查探情形然後可判是非學生遂歷述拘捕學生十一人入廳後不許學生入因探問轉解懲戒場亦復如是夏謂此事儘可代請廳長准汝輩探問學生於是興辭而返時已入夜矣又據廣東報界公會函云昨日各學校學生赴軍政府請願午後一時到府舉男女代表十餘人持請願書求見由劉副官長代表接見首由學生代表述當日肇事情形畢劉副官長答以學生巡行本具愛國熱忱但舉動總不宜出乎常軌當學生在該公司肇事之際本府即派副官前往調查惟聚　滋擾商場本爲警律所不許警廳爲維持公安計於必要時執行職務實不能謂爲非是不過當時警兵持剌刀傷人實屬不法但按照軍政府组織大綱不能干涉地方政府職權諸君　陳各節應候陳報總裁後一併商由地方政府查明辦理望諸君謹守秩序各自回校切勿因此犧牲寳貴光隂荒廢學業是爲至要另一會函云自九號早各學生被警兵以武力解散拘捕後各校開耗異常憤激當卽出　至大字碼頭各舉領袖上國貨陳列所與張啓榮磋商隨即道派大隊馳赴警廳向魏邦平質問而張啓榮奔往參衆兩院報告陳肇燊王立勲等又向敎育會處請救迄至 
午學生在警廳交小水得要領而返而被捕各生之家屬又向張啓榮求救張遂與周其鑑朱瞳等密商以爲非由高級官廳解决事難圖功即决定通函大小公私各校共籌辦法當晚回至法校商知同學十號早　學生分途持函邀請各校各舉代表在某處會議徵取各校同意是日十二時各校赴會者四十餘校議决（一）通電全國報告請情（二）分向軍府國會軍民兩署請願（三）如無完滿結果即一律罷課舉定嶺南大學爲總領隊直至入夜各代表始同校報告同學故於十一號早各校學生遵照前議一律出隊九時齊集天字碼頭各舉代表一人先在國貨陳列所聞臨時會議約二時之久張啓榮託總領隊向衆宣佈兩事（一）謹守文明勿涉暴動以免他人藉口（二）團體堅固切勿中途被人解用以保學生之尊嚴各代表商議妥定時各校到天字碼頭站立者有公法高師醫藥一中南武培正敎忠工業潮中嶺海啓智慕藜農業獸醫南中廣中番中番師廉伯珠江廣州法此普育英才安德宏英育才無線電光華監獄婦孺漱文省女師民國醫校復禮體育圖强道光培坤曹範光華女學明達聖心聖神漢强明遠七師及各小學等五十餘校學生約共八九千人十一時半由嶺兩學校總領隊起行時高樹學生請願懲辦某人大旗一面沿途由童子軍及糾察分任維持秩序至軍政府由劉副官德裕接見祗謂各總裁必有以饜學生之望等語各代表以毫無把握迫得轉往督署再行申請督軍乃着人傳諭謂此事係屬行政範圍非省長不能解决然莫督軍必爲學生盡力等語各生旋即拔隊向省長公署請見由夏政務廳長傳見面囑各生暫行忍耐各生以請願懲辦警廳之目的未達不甘目去力求夏廳長秉公辦理夏氏復答現時本署祇接有警廳呈請懲辦學生之文而學生之辯訴詞迄未得觀倘學生能將警廳違法之事　臚列出來本署自有辦法云云各生以時已入夜水漿並未進口故即行收隊而回由各校代表齊集敎育會討論辦法其結果如何尙未探悉惟據學生消息大約將一面補呈省署一面提起訴訟并分派代表聯絡各界請政府將某撤職懲辦如果無效則一律罷學務達最終之目的 
省敎育會因學生横被傷捕事連日召集各校校長會議並聯向軍民兩署請願釋放學生甚爲忙碌十一日召集中等以上各校長員到敎育會内開大會議討論對待及善後方法到會者共三十餘校代表五十餘人三時開會公推鍾榮光主席討論多時議决卽日聯同到會各校長員齊赴軍民兩署要求下令警察廳尅日釋放學生六時許先聯往省長公署適張省長赴督軍府宴會只晤夏廳長夏答應向魏廳長商辦定翌晨八時半到會答復迨各代表返敎育會時已在下午九時許十二日上午八時各校長員復到敎育會開議公推陳其瑗主席朱敎育科長到會宣佈與魏廳長交涉不得要領隨山乘議决再聯各校長員及敎育會長赴督軍署請願并舉定周寳鑾姚禮修鄒永譽伍平一李伯陶五人草擬一辦法書呈送省長迨請願到督軍署莫督派參謀陳棪接見經代表等反復陳説力謂先行釋放學生聞莫督已允准商魏廳長省釋并屬各代表於十四日到警署領回被捕各生云云連日由上午八時起至下午七時止各校長員均留在敎育會内商議此事自朝至暮毫無倦容亦可見維持之苦心矣附錄十一日省敎育會會長及中等以上各校長上省長呈文如下爲環請釋放學生以維學務事竊本日省敎育會召集各校校長會議僉以日前警察廳逮捕學生二十二人除受傷十一人在廣東醫院調治外尙有十一人仍未釋放此次風潮發生本可略爲開導何至遽行拘留致妨學　且聞受傷學生亦在拘留之列不獲醫理實背人道主義經於本日在敎育會集議公司議决由全體學校校長職敎員曁敎育會長職員等親赴鈞署面請體察此情迅卽令行警察廳尅日將拘留及留醫各生一律釋放徐圖解决不勝恐懼待命之至 
學生被押一事發生後議會方面多有不平之鳴現聞省議員黄佩荃等二十五人提出電請軍府督軍省長迅飭立將學生提釋并將督兇馬旋德歐堯行兇警察等拘送法庭按律治罪馮葆熙等十七人提議咨請行政長官查辦警察廳長國會議員孔昭晟等二十二人提議咨請護法政府立將廣東警務處長撤任查辦并交司法衙門嚴行審辦亦可見人心之激昻矣 
十一日各學生等以先日赴省署請願蒙夏政務廳長商允魏廳長准其赴懲戒場探視被捕各生遂約同學生三十餘人往南石頭懲戒場探視詎料於傳達時看守所長謂奉廳長命令無論何人不能接見該學生等即以電話告陳列所轉夏廳長向魏廳長交涉夏卽以電話詢魏旋據魏答稱該十一人除其父兄或校長敎員准可探視外其餘學生一槪不准接見夏將此意覆陳列所轉告各學生該學生接電話後始相率散去現魏廳長態度仍甚强硬出嚴厲之告示多張一不准查貨二不准分傳單圖畫三不准集合演講蓋一意欲以强力壓服之也 
[廣東光復紀念之盛舉]  
　　昨日爲廣東光復地方之紀念日各界舉行慶祝官廳方面自軍政府各部曁督軍省長以次各衙署均將内外各堂灑掃潔淨擺列盆景生花署前懸掛國旗隨風招展頭門并以綠葉生花結砌楹聯横額或以電燈砌成光復八週紀念等字入夜萬燈如雪熱閙異常各署辦事人員放假一天以資休息至工商各界休業慶祝者甚衆繁盛街道幾有旗幟蔽空之慨人夜後一般團體且多設筵轟飲以盡餘興是日國民黨同人更假座南關戲院聯開慶祝大會門外懸有生花扁額書還我廣東四字旁有聯一副文曰玉山傾圯珠海狂瀾會場之中懸有孫中山親筆所書之同心協力四字中懸孫中山肖像十二句鐘開會羣向中山像行三鞠躬禮并大呼同心協力數聲各要人到會者有伍朝樞林森褚輔成謝英伯鄒魯等數百人軍署派憲兵數十人曁警察游擊十餘人到場守衞 
是日晨七時公祭畢後由工商兩界舉行游行以華僑工業聯合會領隊各團體則爲宏仁演講會林館故衣行有恒堂盔頭戲服行何館招館绸布遮行土遮骨托行遮骨工團周館吉祥火柴公司童子救國團雲母工業研究總會海味行疋頭行汽燈工藝研究所象牙行鄧館綢緞行藥材行機器總會南北藥材行茶居西友行復興堂義和堂復雅堂宏義堂研廬館羣樂堂等又油漆行李館負販團南方烟草公司絨線行李館玻璃樽行雨遮同慶堂黄館愛國石筆公司毛扇行范館絲線行錦繡行等四十餘團體頗極一時之盛各行隨行者各以翎毛海味綢緞等物搆結羅傘或横額等極其精緻綵馬瑞獅鑼鼓極多而化裝品亦妙沿途男妇蟻聚而觀以西濠脚爲尤衆因擠擁之故至有三次虚驚奔避不及踐傷者有之失鞋毁衫者有之查其原因係由人衆路隘馬蹄誤踏一驚百怪致演出此種驚慌又聞是日當巡游隊出發之初路經天字碼頭是時有一帮人騎在前被燼餘之危牆上又有騎在堤邊樹頂者又有騎在天字碼頭之鐵欄上者詎該危牆忽然傾塌以致壓傷數十人中有受傷最重而用牀板扛去者一人路人不知緣由即譁然大奔因是踏傷小孩一人而騎在樹頂者即翻然墜下騎在鐵欄者又紛紛跌下騷擾移時秩序始復及至海珠戲園前突爲偷兒向某甲施行割袋手術詎被甲察覺即將偷兒拘住力毆路人不知緣由又羣相逃遁適有一少婦手抱嬰孩因忙亂不及致將嬰孩墜在地上傷及頭部血流不止及經公醫院門口時適有牝牡二馬互相作惡途人恐被踏傷又復逃走附近有某牛奶店正當生意興旺時各食客覩此情形立即起身紛紛向户外跑去及該隊至源昌街時又有一六十歲婦人中風暈倒地上途人不察又是亂跑後察悉緣由秩序始定此巡行之大略情形也 
[倪嗣冲亦有促和電]  
　　頃接新疆楊督軍函寄本年九月上中央皓電眷衡時局而歸本於欲致太平先裁軍隊復接徐固卿先生魚電痛言和議停頓之害對人攻擊之非欲以大聲疾呼喚醒爭權攘利者之迷途而以速謀開會雙方讓步爲歸宿婆心苦口欽佩良深竊念民國成立甫越八年兵事俶擾幾相終始因戰爭而增兵因增兵而耗餉兵多而亂益亟餉竭而民益貧推其所極縱無外患之憑凌巨額之擔負亦不至國亡家破不止每一念之深爲寒心顧欲稍有論列藉資挽救而環顧海内非權利之心太重即黨派之見太深利於甲者則乙必反對害於此者則彼反贊成各執一説牢不可破陷天下於不戰不和之地卽置人民於不生不死之交太息躊躇無從援手傷心短氣孰逾於斯繼念求牧不能勿寗遠引奈累疏求退冀謝仔肩而政府之維繫旣殷儕輩之朂勉備至又不能置身事外别覓桃源計惟有就所轄境地整軍截匪講求實業水利庶多盡一分心力減人民一分痛苦或較諸曉曉空談尙有實際一年以來所有對於國事默爾而息者正爲此也曩者赴津就醫得晤財政當道深悉財源枯竭水盡山窮而欠餉纍纍終必至不戢自焚之禍因與仲雨秀三帥往返籌議請裁軍隊二成實與皓電所言不謀而合顧時局未定不過爲目前補苴之謀至最餉養兵統一軍隊計畫當付闕如蓋和議未成南北分峙躐等而進其道末由故也於今日而籌國計非注重民生不可欲注重民生非痛裁軍隊不可欲痛裁軍隊非促成和議恢復統一不可所望邦人君子共惕危亡本良心之主張蠲門户不私見俾滬會早日開議載戢干戈其亡其亡或終致苞桑之固否則爭政利爭黨見所謂對人問題條件問題齗齗辯論終無已時縱不必兵禍重開而亡國之慘即在目前矣涕泣陳詞佇候明敎倪嗣冲文印 
[南菁改辦農工大學之提議]  
　　江蘇省議員張援等提議南菁中學改辦農工大學案云居今日而言敎育大端有二一爲普及計當謀義務敎育之進行一爲學術進化計大學之設誠不容緩至求切於社會所急需國家所最要農工大學之設尤不待言目前浙省議會已有聯合本省設立江浙大學之議雖云經費分擔輕而易舉而當此財政困難另籌鉅欵終非易事查南菁中學向本爲高等學堂並曾有開辦農科大學之説今之中學旣不易收歸省立而該校歲入之産租款息又非國有似宜即其基礎改辦農工大學可以應目下急要之圖又可息無謂之爭執將來經費有不敷或即聯浙省合辦是否有當敬候公决 
[蘇議會質問變賣貢院事件]  
　　蘇議會議員劉伯昌等提出處分南京貢院基地違反議决原案質問書云南京貢院改建市場一案本年四月經本會議員陶鍾箎等提出質問當蒙以招商承買情形尙未據辦結呈報並附送圖説及抄摺等件見復在案惟查五年十二月十八日本會議决貢院改建市場原案本擬就貢院基地除保存舊有宏壯房屋留爲古蹟紀念外餘於四週改建市房租賃商家俾資貿易並無變賣基地及招商承買字樣察核所送抄摺各件似將該院基地分則變賣並招商水買已由兩省委員會議定有辦法此項違反本會議决案之章程不知曾否經省行政公署批准有案此應質問者一再變賣官産公産向來均用投標之法以杜經手人包攬朋分之弊即官産處分條例第八條亦有規定此次變賣貢院基地何以不用投標之法以致外間嘖有煩言僉謂該處基地所定地價過低實與包攬朋分無異此應質問者二事關違反本會議决案處分本省省有産業相應依法提出質問卽請省長於五日内切實答覆 
[南京快信]  
　　省議會昨不足法定人數未能開議錢議長晚七時在金陵春宴全體議員到五十餘人又聞各議員以本省吏治太壞將由各屬議員提出查辦案臚列各縣知事種種劣跡共有三十餘起不日付會 
省議員朱德恒提議查辦三江營大刀口巡船苛徵勒索沉船釀命案謝慶榮提出建議省長通令江北各縣嚴禁櫃書浮收錢糧案揚州胡震請議籌濬沙河振興商務案卽列入議程付大會討論 
蘇議會敎育會省農會前電京請明令解散安福部迄今未接復電兹有某某等團體擬再電京請迅速下令解散以慰人心 
南京學生聯合會以抵制熱度頓減特又組織講演團分組演説星期日各校學生結隊游行以動觀感 
錢能訓任太湖水利督辦已見明令昨有函致蘇水利協會徵詢疏濬太湖水利進行意見以備採擇 
省立第一造林場場長宋廷謨以明孝陵石像被毁呈請軍民兩長設法保存以重古蹟奉批令行江甯縣知事查照辦理 
河間代表張調辰昨日晚車由寗赴滬 
軍署參謀長何恩溥因裁兵委員會未能即時開會業於昨日由京返寗 
李督派諮議田寳榮赴奉與張作霖接洽裁兵事 
國務院昨咨省署轉令所屬將昔年自治經費存欵有無動用曁動用者作何開支能否歸還確切查明彚報以憑核辦 
全國禁烟聯合總會以經費困難函請李督齊省長量爲捐助免致半途中輟 
[杭州快信]  
　　省議會昨發出通告本會因審查六年度决算案自本月十八日起休會五天 
省議員祝紹箕提出考核辦理省立内務敎育實業各機關事務人員每年由省長派員調查嚴訂規則分别奬懲又陳若瑟提議創行簡易新字學校擬具辦法五條請付大會公决 
外海水警第三區駐玉環分隊長朱文芳上月在樂清萬橋港口截獲運往臺灣米船得賄縱釋經人民呈控延不查辦已由省議會提起質問 
此間學生聯合會在城站裕記公益兩轉運公司截獲之大批鹽鮝今午在省城同善堂實行分給窮黎 
清善化相國瞿鴻禨本月二十三日由公子輩瞿宣治等自滬扶柩來杭卜葬於西湖靈隱玉筍峰麓以新新旅館爲招待處聞葬費需三萬餘金云 
實業雲廳長請假一星期止江寗掃墓昨已首途 
警務夏處長昨因公赴滬今午旋省 
杭地審廳書記官萬楙呈高審廳以業蒙考取法官亟須赴京請速遴員接替已奉照准委章鴻遇接充 
地方通信 
[松江]  
　　失火案之糾葛縣南何姓前因房客黄姓（黄在衞隊第二團充營長）柴間失愼燒去偏屋三間事後何姓歸咎房客而房客則稱是日被竊賊縱火損失千餘金不獨不肯賠償何姓捐失且報請警察所要求緝賊追贓兩方各執一辭相持不下現由第一分駐所尹巡官出而排解未知能和平了結否 
敎育家來松演説松江敎育會及勸學所函約上海黄韌之君來松演講敎育原理已蒙黄君復函允可准本月十九日在勸學所開會演講業經敎育會勸學所函請各校届期派所列席聽講 
童子軍練習野戰松江縣童子軍第一團獅虎豹三隊隊員准本月二十三日由副統敎練員翟華斌率往西北鄉天馬山横雲山一帶練習野戰動作 
孤兒院校舍落成松江孤兒院校舍素極簡陋自美敎士步惠廉繼任院長後即募集經費建築新屋現聞工程告竣定本月十九日行落成禮云 
鉅匪被獲積匪夏蘭仙屢在浙江犯案今年潛來松江浦南一帶販賣人口聚賭販私無惡不作四月間在山陽鎭戮斃楊桂山經縣中飭緝未獲緣伊羽黨衆多身中都有響器故地方警察不敢誰何本月十七號下午夏在西護塘看戲被水警沈辛如羅照生兩船長誘獲當在其身畔搜出手槍一枝小刀一把鉛子五十二顆尙有羽黨褚阿談夏阿照沈阿方等聞風遠颺不克同獲然夏亦可謂夫網恢恢矣 
[嘉興]  
　　災歉暫停催科嘉興今歲田禾受災現當忙漕開徵之時鄉民之赴櫃完納者甚屬寥寥縣知事以災歉成式現尙未經省核准特飭各催徵吏暫緩赴鄉催科以紓民力 
每月之奬劵耗費嘉邑自各種奬劵發行以來多數商人以其銷售易而得利鉅故南北二門已開設票號十餘家與兼售各商號合計之不下二百家此外又有掮客挨户兜售故居民多儉衣節食爭相購買以希冀於萬一甚至小兒之果餌費傭工之汗血錢亦多耗費於此據確實調查每月銷售各項奬劵共約三萬餘金消耗額可謂鉅矣 
黄荳最近市價四鄉黄荳已届成熟各米行正在收買荳身尙佳惟收成僅六七分故價格難平查最近市價每石看頂五元四五角較去歲貴十分之三而各行又以現洋缺乏銷路呆滯收買不甚踴躍如無外人購買價格尙須看低也 
[安慶]  
　　安武軍八路一營裁撤駐省第八路第一營安武軍前次曾有兵士數十名譁變之事特令皖南鎭守使馬聯甲赴省將該營兵士遣散馬使於蒞省之第二日即將該營槍械一律收回每兵發給恩餉兩月由張管帶拱辰押乘安豐兵艦拖至浦口轉乘津浦車到蚌再由督軍署派員分途押送回籍山地方官妥爲安揷以免逗留滋生事端前聞馬使尙有别項要公須至月底始行啓即同蕪昨聞倪刀電促馬使即日赴蚌面商軍情故於十六日乘利濟兵艦下駛擬在蕪躭擱數時即行赴蚌 
[杭州]  
　　章嘉活佛離杭章嘉呼圖克圖自十五日由滬乘車到杭後下榻於西湖忠烈祠十六日晨六時乘與至上天竺法喜寺進香由該寺方丈陪同遊覽古蹟旋即下山詣靈隱寺由方丈慧明陪同進香並遊覽韜光及飛來峯等處至一線天地方參觀石佛據稱該佛形狀與蒙古佛像無二旋至葛蔭山莊午膳又至梅花碑省公署晚餐後歸寓十七日經紳商學各界假座頭髮巷绸業會館舉行公讌然後乘輿至城站乘坐特别快車附掛花車赴滬轉道北上臨行時并有啓事道謝各界云本呼圖克圖此次由京南來朝拜普陀原爲世界祈幸福順道至杭游斯名勝之區瞻仰叢林朝參天竺重承軍政绅商法學僧各界大君子情誼深厚殷勤欵留行色匆匆未能與諸君子盤桓數日無衷抱歉愈切悚惶願他日天緣再假富重聯香火前因恨此時人事控偬祗臨别登報誌謝云云 
甬紹接軌近訊滬杭甬鐵路之甬紹綫以曹娥江橋工之擱滯迄未通車杭路營業因而虧損年須八九萬元之鉅兹悉該橋建築材料計有一百二十餘箱業經運到現均封存工程處俟德工程司艾鮑德來華再行開工該橋墩工場濱江低地因風水震盪倒場數丈業已山該段濮工程司飭工着手修理並呈報任局長備核矣 
來件 
[北洋大學工科本預科學生之報告]  
　　自趙校長表示辭職决心土木十年土木十一年採鑛十一年治金十一年四班斷續上課本校秩序漸次恢復值兹學潮將靜之時同人等雅不欲再將此次反對趙校長之經過情形絮聒於國人之前惟日來外報記載本校此次發生事件謬誤多端若任其惑淆聽聞不加糾正實足以惹起本校外國敎員之誤會及國人之誤解而同人等名舉之損失且無論矣兹爲自衞及免除各方面誤會起見特將此次經過詳情撮要披露是非所在尙祈海内明達一鑒察之趙校長任本校校長於今五載其平日措施早已不洽人意而最近之反對實由處置四班失當有以促成四班反對克敎員之緣由已由四班公在兹不重述原夫學校之設蓋以培養人材並非爲位置一二敎員計故敎員不勝任寗易敎員絶無停止學生上課之理不圖趙校長此次竟庇護一不勝任之敎員而使四班八十餘人失學同人等念國家育才之本意與個人求學之初哀對兹荒謬絶倫之舉不得不設法消弭故最初由各班班長向趙校長陳述意見擔任調解不意竟被拒絶公然發表停止四班上課之牌示同人等慨四班同學陷水深火熱之中本校情况日趨於黑暗危險之一途不能不謀根本上之解决故各向班長提議召集會議討論此事結果一致反對趙校長遂由各班班長在各班中實行簽名計反對趙校長者工料本預科共二百六二五人法科全體僅二十一人因聲言採取旁觀態度故未參與（本校全校法科工科本預科共三百三十餘人）同人等反對趙校長旣已决計遂議决宣布趙校長劣跡並推定代表四人赴京向敎育部陳述趙校長種種失職之處代表王京面謁敎育當局陳述一切嗣後同人續開大會數次議决質問校長及發行公啓諸事均先後如議辦理旋得趙校長向敎育部堅决辭職消息同人等以校長辭職旣有决心可暫行停止攻擊聽其自行解决四班亦於十日上課以便敎育部派員澈查克敎員聽候撤換此即同人反對趙校長之經過情形也至於趙校長種種不稱職守之處已見同人所發公啟中兹不再贅惟同人等有特别應行聲明者三事即此次反對趙校長係完全出於二百六十餘人之公意旣非少數强制多數更無北洋北京之分此應行聲明者一同人此舉全爲改良本校學務增進本校榮譽起見與政治上毫無牽涉此應行聲明者二同人等只反對克敎員與趙校長對於外國敎習絶無干係望本校各敎員萬勿輕信無稽之言發生誤會此應行聲明者三至於外報種種紀載誣衊同人等名譽純由不明眞相發生誤會而起深屬憾事兹更就各報登載失實之處擇要辨正如左（未完） 
雜評一 
[自治（二）（默）]  
　　我昨謂必待官方而後興者非眞能自治之民何也以民不當依賴官治也試以山西言之今日山西之地方政治人多稱道之者以官力爲之倡而後有斯效果質言之即官治精神之所寄也若待官力而後興則必有山西之官而後能效法山西之政治苟無山西之官者地方終將不治耶各省之官頑鈍無恥不以人之稱道山西而興起則各省之民亦遂咨嗟歎息徒欣羡人而束手無策耶然則今人徒津津然樂道山西之官或徒憤憤於官之不如山西而不知所以自奮者抑亦可羞之甚也吾故甚望我民之能自動也 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖二十六）屋房衝毁狀（一） 
小唐　家水流屋 
毁男丁出外逃生 
　有此老婦 
一人在家 
日食　　將何以生少穆　　上溝 
本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請巡送上海棋盤街四百九十六號本館啓 
本埠新聞 
[全國各界聯合會消息]  
　　致各省各團體函昨日全國各界聯合會致各省曁本埠各團體函云逕啓者頃接福州電告日人手持槍刀毆擊學生埀斃商民軍警同受重傷人心恐惶乞速援助等因夫我國以獨立國家尊嚴具在日僑何得恣意横行前在濟南公然拘捕學生在高密公然殘凌行旅以無告之民待我而我人民亦屏息側目忍莫敢發國未底於滅亡而先嘗受亡國之慘辱炎黄遺胄尙何面目存於兩六之間乎今福州之慘劇世界人不敢行之於榛苤荒島者日人擅敢加之於吾國衊棄公理弁髦人道聞之髮指言之心傷吾國民苟一息尙存何　自甘屠毒望一致奮起亟謀令羣自助並一面促進嚴重交涉國權民命關係匪輕舍此不圖國亡無日哀我有胞奮勉爲之 
評議部會議昨日（十八）全國各界聯合會開第五次評議會到會二十六人施洋主席李渤海馬少奎記錄所議事件如下（一）李耀南提議反對借欵案衆贊成附於對外宣言内聲明（二）胡克勤提議各地各界聯合會宜廣設議務學校以開民智如未組織各界聯合會者則由學生會積極辦理其辦法分爲半日星期夜晚三種衆贊成交執行部通函各地實行（三）討論江蘇省農會來函反對八年公債案馬駿提議此案可附於反對借欵案内對外聲明通過（四）討論留口學生救國團來函廣東軍政府有向日人購械説請一致電詰案馬駿主張俟調查　實再與向意國購械事取一致辦法衆贊成（五）史采丞解説對外交宣言須附有條件案内分四條説明極爲關切李宗鄴主交對外宣言起草員作爲參考衆贊成（六）翁吉雲提議前日福州學生軍警被日人槍擊本會雖已通電各地及福州官民各機關但事關重大本會宜速派人到福州調查槍擊眞相并督促該地官民嚴重交涉以重民命而固國權通過交執行部交際調查兩科刻日辦理散會 
調查股會議昨日（十八）全國各界聯合會調查股第一次會議由劉清揚女士主席王奠華記錄主席報告幹事部調查一股昨由評議部議交　案云各地各界聯合會要派人前往調查未成立已成立在組織中及應成立而尙未成立者亦須派人前往調查案現擬出調查各地各界聯合會狀况辦法（一）派定某幹事爲某地各界聯合會調查員（二）調查手續（甲）會址（乙（分子（丙）組織及職員名册（丁）經費（戊）進行狀况（己）地方各界情形（庚）有無困難情形（辛）有無發展辦法（壬）輿附近關係如何（癸）特别紀載（三）調查員應須旅費由評議部議决向庶務科支取（四）調查所得結果分别詳册交文書科報告於評議部（五）調查員旅費盈絀事竣報告於庶務科清理之逐條得多數迪過繼由王奠華提議調查科非僅負調查查任須含有交際性質又由熊韞華提議調查科要有鼓吹各地民氣以朂各地各界聯合會之精神主席答以同意又由郭維海提議調查要擇重要地點王奠華答以上海南京蘇州爲最重要地點末由主席派定王奠華郭維海二君先行調查上海爲標準遂散會 
[旅滬閩學生之公電　]  
　　旅滬福建學生昨致北京電云大總統國務院鈞鑒本月十八日報載日人殺斃學生一案閲之髮指彼目無中國是可忍孰不可忍全閩人士誓死與爭除請電轉福建督軍省長從嚴交涉外懇再設法對付以伸沉寃而平義憤旅滬福建學生全體公叩又致福州電云督軍兼省長鈞鑒本月十八日報載日人殺斃學生一案閲之髮指彼目無中國是可忍孰不可忍全閩人士誓死與爭懇請軍長從嚴交涉以重民命而保國體旅滬福建學生全體公叩 
[學生聯合會總會消息]  
　　致北京電北京國務院鑒日人在福建槍傷學生實屬藐視吾國國權望速向日使嚴重交涉中華民國學生聯合會總會 
致各地函（其一）各地學生聨合會台鑒本會因日人在閩傷人事特致北京國務院一電文曰（見上從略）又報載北庭將與日本改訂吉會鐵路正約此兩事均與國權有莫大之關係務望貴會與尊處之各界一致反對爲要（其二）各地學生聯合會公鑒近來抵制日貨之聲浪已有一落千丈之勢若長此以往不特大背初衷抑且貽羞全國惟該舉係良心主張非法律問題方法雖貴周密手段務取和平尙望尊處共體斯意努力進行中華民國學生聯合會總會啓 
[上海學生聯事會消息]  
　　致北京外交部電北京外交部鑒日人在福建無故結衆持械擊斃學生並傷商民軍警誰爲厲階至於此極國人方痛恨不堪而當局竟有與日本締結吉會鐵路正約之耗是以國家主權獎其兇横也尙望提出嚴重交涉取銷路約成議否則覆亡在即公等豈能獨利急不擇言乞速圖之上海學生聯合會叩 
致福建學生聯合會電福州學生聯合會鑒昨誦銑電羣情同憤旋電外交部嚴重交涉第北京政府素仰日人鼻息近且謀訂吉會鐵路正約求倀抗虎無效可知祈即團結各界儲備實力以挽危局而保生權敝會同懼覆巢取忘互助上海學生聯合會 
[何護軍使就職之通函]  
　　護理松滬護軍使何豐林君於昨（十七日）通函本埠行政各機關略謂兹本護使奉命於即日起執行松滬護軍使之職務除呈報並分行外函請查照云云又聞此次盧浙督來滬規劃調防事宜辦理交替手續外參謀長馬鴻烈及其他要員數人均須調浙所遺參謀長等位置將由何護使選任云 
[烟酒聯合會再電拒絶借欵]  
　　中國烟酒聯合會昨致北京政府電云北京大總統國務院外交部財政部農商部鈞鑒探悉烟酒借欵已在美簽訂草約徐使偕某外人即日到京訂立正約條件嚴酷税權授於外人利源盡被攘奪勢必全國兩業生計從此無形消滅不知置我數千萬生命於何地商民等生死　鍵誓不承認况南北和議未成更不應單獨借欵致多糾紛務乞鈞座熟權輕重保商利國毅力堅持取銷草約母爲人愚犧牲國本謹再電求惟希省察中國烟酒聯合會全體同人公叩 
[昨日到滬之金銀]  
　　昨日上午有昌興及某公司之兩輪船來華由小拖駁船儎來金洋與銀大條銀砒砂洋等爲數不少計匯豐銀行大條銀九百零二條住友銀行美金五十萬元運通銀行美金五十六萬元友華銀行大條銀九百十條道勝銀行大條銀一千一百九十條又砒砂洋十五箱六十九袋又美金三箱約美金十萬之譜花旗銀行大條銀三百七十七條嗬囒銀行美金二十五萬元統計大條三千三百七十七條美金一百五十萬元砒砂洋十餘萬枚約值銀四百七八十萬兩之譜 
大陸報云花旗輪船公司之委内瑞納號十八日晨間由舊金山抵滬載來值美金洋一千五百餘萬元之大條銀並雜貨六百噸該船定於十九日晨　往馬尼剌 
[昨日之金市]  
　　昨日午後廣帮大德昌買現貨標金一千兩價一百五十五兩又買美金洋四百五十萬元價三三半後期貨金價仍見步跌推原其故有三（一）存貨之擁擠（二）銀根之緊急（三）銷場之呆滯加之先令市價更硬計銀行賣十二月份先令有七先令四辦士半可結據年邁人云此種價值在同治十三年間見過嗣後從未一遇云 
[最近進口日貨調查表]  
　　學生聯合會調查科稿買號船名來埠貨色件數和昌盛春日丸神户呢帽六十打震泰又東京毛絨六擔又熊野丸大阪牙刷三十一羅豐記又神户黑參四擔六十斤又又又貢干三擔二十斤又又又魚肚一擔又又又黑參一擔四十斤 
[將有中日合辦大公司出現]  
　　英文滬報云本埠某日文報載稱不日將有一中日合辦之大公司出現經營中國鑛産及其他同類之利源其資本定額一千萬元據日本消息中國發起人爲朱葆三王揖唐等諸人日人方面則爲山縣等諸人 
[北城工商聯合會開會紀]  
　　職員會十五日七時開第七次職員常會到者二十餘人公推朱仲齋主席徐方政書記主席報告經過情形畢即提議籌捐特費事略謂本會經費支絀所有用欵已由鄙人等陸續墊出且今後所應購置之物尙多需欵浩繁不得不臨時籌捐以補不足尙望諸同志盡力輔助云云當時即有認募者計朱仲齋三十元章靜蓀十元馮志卿顧惠民吳雲坡包揖青陳梅芳朱祥和張秉鑫各五元顧竹君鄭惠初張盛祥黄行全各二元徐方政張如鑫金元森丁復林王惠卿葉榮才程宫園任斌張玉襄邵文澣吳太初汪樑程桐生沈文達各一元共洋八十七元次議各部辦事應各規定細則當推定吳雲坡顧竹君爲評議部起草員朱仲齋爲會計部代起草員任斌張秉鑫爲調查部起草員吳太初葉榮才爲幹事部起草員而散 
評議會十六日開第八次評議會吳雲坡主席邵文澣臨時記錄（一）討論評議部議事細則（二）馮志卿提議組織實業儲金部議决進行（三）籌備通俗演講部先行練習各通過（四）各員討論成立會應備手續畢時已十句鐘遂振鈴散會 
選舉會北城工商聯合會正會長施翺林因公務繁冗不能兼顧屢次懇辭現經全體議决不復挽留故於昨日（十八）下午七時仍在老北門内薩珠弄該事務所開補選大會會員到者二百餘人公推馮志卿爲臨時主席報告此次補選會長及各部缺額職員事實並出席各路商界總聯合會進行狀况後由副會長朱仲齋報告上海各界聯合會及全國各界聯合會經過情形畢即開匭檢票當推定朱祥和爲監票張秉鑫爲檢票顧竹君吳雲坡爲唱票張玉麔陳梅芳方純伯徐方政邵文瀚爲記票開票結果計馮志卿九十七票爲最多數當選爲正會長陳梅芳王浩川爲評議章晴蓀爲交際楊貴政爲書記邵文瀚爲幹事後馮君再三謙辭經衆堅勸始允受職後全體會員起立向國旗行三鞠躬禮向會長行一鞠躬禮迨討論正式成立會日期畢即振鈴散會時已鐘鳴十一下矣 
[五馬路商界聯合會紀事]  
五馬路商界聯合會於昨日下午七時開第一次職員常會到者正會長朱葭琯副會長孫承甫周崧生及總務科張炳臣程雲卿評議部長熊敬如幹事部長張蓮青等各職員三十餘人公推張炳臣爲臨時主席報告開會宗旨及討論進行辦法所有提議各項逐一表决如下（一）本會事務所原址暫設在濂溪坊因房屋獗隘不敷應用現遷移本路尙仁里三百十六號爲本會辦公之用（二）本會各職員分科辦事章程及評幹兩部職掌逐條議决通過俾專責成（三）評幹兩部對於本會各項事務有監督提議之權關係極爲重要應於評幹兩部各員中選舉部長各一人主任其事現公舉熊敬如爲評議部長張蓮青爲幹事部長（四）籌辦中英義務夜學校凡屬本路各商户子弟學徒均得報名入校俾免青年失學藉以培植商業人才（五）本會成立伊始經濟困難兹已公同議决分爲甲乙丙丁四等收捐擬勸本路各商户自由認定按月繳納俾會務積極進行以維永久（六）各商户旣分别認定月捐之後其數目多寡應歸會計科妥爲收存一俟每月底列表報告公衆以徵信實所有會内决算一切開支亦須一併報告議畢宣告散會 
[救國恒心團紀事]  
　　交際會商業救國恒心團於十六號在法租界自來火街瑞福里十四號本事務所選舉交際部長開成立會由趙南公主席陳耀華記錄當時情形錄下（一）主席宣稱已足法定人數即可選舉當由陳耀華余雲廷爲檢票員結果楊寳鈞票數最多當選爲交際長（二）楊君就主席位致歉詞（詞略）（三）趙南公提議常會日期當决定每逢星期四開交際常會至十一時振鈴散會 
常會前晚（十七號）在事務所開十四次常會由趙南公主席陳耀華余雲廷紀錄議决事件如下（一）主席提議改組章程略言每十人爲一團無奈此種組織有碍本團進行不如混合一團則團員易於普及請列席諸君表决之經衆討論良久全體起立贊成混合通過（二）會計推定錢立琳陳耀華二君擔任（三）議决團章先由趙南公夏錫成二君修改後再山評議部表决付全體大會通過（四）决定本月三十號（即隂曆十月初九日）開全體大會（五）决定每星期日開演説會一次請名人演説藉以激發國民天良（六）主席提議演講部一俟部署完善即可出發在位諸君倘願擔任者講起立當由李榮南楊寳鈞周紀生等起立加入並推定姜俠魂君爲演講部編輯主任 
[改移通俗宣講塲所之提議]  
　　南匯縣敎育會副會長金一（字韞冰）在該會提議建議省敎育命團請省署訓令各縣合後通俗宣講一律改在小輪上舉行議案原文照錄於下社會敎育與學校敎育家庭敎育並重故省内有巡廻宣講團等之組織而各縣之財力稍裕者亦多特設專員就縣區域内規定地點與日期周而復始從事講演以冀灌輸一般無新知識者以必要之常識事固甚善惟是每見講員於宣講之際其聽講者如所講意思爲自己腦筋所固有則多所訾議以爲老生常談其最良之結果不過博其一笑如爲自己腦筋之所無則聞而生厭必至之現象即走而之他是以由實際上論微論旁人即問之辦之者究有若何之效益恐亦難以自信一之爲此言非反對此宣講不過以爲此種宣講就目前論其場所謂宜移在小輪上覺或可較有實益耳何以故（一）茶寮或街上往來之人繁多在在足以妨人之視覺連類而妨及聽覺若小輪上則人祇有此數宣講之前一經布告較易靜肅（一）茶寮或街上聽之人人心中以爲來去可　自山故多旁騖若小輪上則限於地位人多之際且不　出入故聽者心較專一（一）茶寮或街上聽之之人多由招引而至非誠意的即有所聞亦大都不成片段若小輪上人非招引而至正苦長途寂寞一經聞講卽可惹起其注意乃誠意的故所聞可較有系統右之三者其優點乃由比較而見辦通俗宣講其場所以爲無逾於此應否建議省敎育會轉請省署通令實行之處敬希公决 
[國貨維持會請免發專利例]  
　　中華國貨維持會前日開第八届第三十九次評議會由評議長汪星一主席除尋常議案外因農商部廢止工藝專利條例有阻工藝發達特提出討論衆議决定具呈農商部請爲通融以維實業原函如下謹啓者項見報載大部前訂工藝專利條例現已通令廢止略謂吾國工業製品前因未甚發達是以對於各項工廠禀請專辦區域年限者特酌核情形量予批准原爲提倡實業一時權宜之計惟個人雖享有特權而同業多蒙其影響本係保護維持之意適以啓專擅壟斷之端兹經本部决定嗣後所有特别專利區域年限之條例應一律廢止除分行外相應令仰遵照等因旋據各工廠函陳工業幼稚端賴奬勵之方不外專利應請收回成命而免阻碍工藝進步等語竊查世界各國當此經濟競爭之時工藝雖極發達而奬勵專利之舉仍未偏廢吾國工藝年來雖漸多注意之人以言發達相去甚遠奬勵之舉殊難中變况專利之區域年限均有限制個人首創雖享特權同業繼起仍無妨碍專擅壟斷似可勿慮爲特籲請大部俯念吾國工業尙極幼稚必須提携捧負俟其長成應如何變通辦理以安工商之處急候鈞裁不勝惶悚待命之至 
[取締德奥僑民之解除辦法]  
　　松滬護軍使署前奉政府通電關於德奥人民解除拘禁各節早經令行松滬檢查所遵照辦理在案兹聞該署近又奉政府電關於此項解除拘禁决定各項辦法如下（甲）關於當時禁止和部分之法定事項應在解除之列者卽行廢止（乙）關於救助經濟事項（即係留養供給等員）應即停止（丙）所有德奥僑居移庽准其自由不加限制惟須呈報地方官查核存記（丁）凡有前往游歷各省分仍應由外交官署核准與否然後放行（戊）凡其出版書籍文字等頂准其恢復自由惟應依出版法規定辦理（己）德奥僑民應照常待遇其自由（庚）凡其往來之郵電免予查禁 
[章嘉活佛由杭回滬]  
　　章嘉活佛前往普陀及杭州等處進香並游覽風景現已事畢於前日由杭乘坐花車於下午六點四十分時到滬以哈同花園爲庽所並有總統府顧問黄玉及侍從武官熙玉偕同來滬 
[前日津浦快車之遭遇意外]  
　　英文滬報云十七日午後應抵甯之津浦快車因離濟南後爲意外之事躭擱故當夜滬寗快車抵滬時未載京津之郵件十八日南京來電謂津浦快車因途遇障碍躭擱兩小時許後即安抵浦口 
[運送第四師軍衣]  
　　浙江盧督軍昨致滬寗杭甬兩路管理局函略云第四師司令部軍隊近須添備冬季軍衣等項已經派委妥員在滬製辦共計軍衣三千三百六十套以半數運至嘉興一半運至杭州除照章給發軍用品護照呈驗及付繳運費外應請即日飭屬備車趕運云云任局長接函後即經飭知車務處轉飭上海南車站站長遵照辦理兹悉此項軍衣計分一百二十八包分裝二車一半已於昨日（十八號）下午四時之滬嘉區間車運赴嘉興尙有一半則於下午八時由滬開出之夜貨車運往杭州交納云 
[續誌緝私隊與鹽梟劇戰]  
　　浦東北蔡鎭南鍾家廟鹽梟抗拒緝私隊開槍格鬭等情已誌昨報兹悉此事發生地點在北蔡南八里許之一六庵地方該項私鹽係由著名私販嚴某等在奉賢縣境運來擬載赴張江栅附近散售與步擔小販者是日該私販等開槍拒捕嗣以子彈不繼將船鹽一併放棄各帶槍械衣物逃逸緝私隊共獲私鹽一百七十餘包解送營部發落通緝私販務獲解究 
[沿途開槍之拘究]  
　　俄國人裴立克司毛羅松哥於前晚八時許乘坐黄包車經過虹口百老匯路沿途開放手槍經二十五號特别巡捕與六十二號西探目及華探陳金揚並二百二十二號等華印各捕查見將該西人兜獲帶回捕房詢明未向該國領事館註册故於昨晨解送公共公堂請究卽由六十二號西探目柏生上堂稟稱查被告係住居百老滙路永成里五百二十二號門牌向在輪船上充當水手昨晚乘車開槍故而拘究次由見證唐寅卿投稱其時我從永成里弄口某米店内出外小便被告將我撞倒後伊即開槍計發三響云云又見證賴寳金證明被告沿途開槍一彈從伊面前飛遇幸未受傷云云又由見證西人上堂陳述良久中西官得供向被告略訊數語諭帶回捕房候查明於禮拜四解訊 
[南滙茶食工人加薪之經過]  
　　浦東南匯縣境全縣茶食工人集議增加工資等情曾誌本報兹悉此事工人與店主間互相爭論擾攘彌月莫由解决前日工人方面有甬人翁長甫郭西林等糾集多人前赴各鄉鎭向各店要求加資先至三墩繼至大團六灶各店主恐礙營業答以熟商酌加婉言勸散後至祝家橋信昌茶食店彼此起衝突當被該店將爲首之翁郭二人梱送南匯縣警察所移縣候訊旋由商會開會公議勸令店主方面各照原定工價酌加一成半其日規一項則加足每人每月三百文風潮始平聞奉賢縣南橋鎭瑞興茶食店執事范月岩等深恐波及立即邀集同業呈縣備案自行籌備加薪以免擾礙營業云 
[私製雲南僞鈔票之定罪]  
　　某印刷店主張錦堂前因私製雲南富滇銀行十元僞鈔票經該省調查員繆嘉壽報告法捕房由探目黄金榮包探韓邦達程子卿前往張家抄出鈔票數千張惟模型無從吊案當將張及張妻陳氏一併帶入捕房解經法公堂迭次研訊預審終結聽候宣佈堂諭在案昨由捕房將張夫婦提解法公堂請示經中西讞員商明堂諭諭曰張錦堂私造僞鈔票罪有應得着押西牢五年妻陳氏前在捕房供認模型尙在迨至保出私將模型藏匿不繳顯見刁狡已極亦押女所五年予限十四天内如能將模型交案准將刑期酌減此判 
[夾帶煙土之科罰]  
　　湖北人劉譜元於本月十號將值價六千元之鴉片烟土五十磅藏於鋪蓋内擺渡至秦皇島碼頭背負登岸爲八十三號印捕查獲連土拘解公共公堂訊判交三百元人洋並保候究等情已紀本報昨經中西官飭將劉提案續訊首由捕房代表律師起述案情次由八十三號印捕禀明當查獲時被告允給洋二百元希圖買放云云被告仍延律師爲之辯稱被告係在藍錫馬利輪船上爲生火此土實係乘船之客託帶祇博酒資五角辯畢令湖北人袁姓到堂作證謂土確係乘客廣東人託帶伊曾目覩等語承審官以劉不應夾帶違禁物品科罰洋一百元充公烟土送關焚燬 
[青年會丙組養成團消息]  
　　十六號晚七時丙組養成團第三次議事會列席者（琴部）樂祖毅（棋部）李佩華（書部）陳己生（一）通過上次報告（二）討論琴部部章通過實行（三）本團團印由書記購辦（四）樂提議十二月三號晚八時開各部聯合同樂會（五）李提議十一月二十八號開各部職員聯合會（六）樂提議各部奮興會由各部擔任 
[海寗路第一義務夜校開學]  
　　海寗路商界聯合會第一義務夜校於十一月十七晚七句鐘行開校禮報名入校者三十六人來賓二十餘人公推宋誠彰主席先向國旗行三鞠躬禮報告開校宗旨繼由來賓顧唐如及各職員虞兆芳余仰聖王蓮洲諸君相繼演説略謂民國危險外交失敗緣山政治不良學失正軌今論挽救計在火速喚醒國民起而自救救國希望諸生對此寳貴光隂努力趨學將來能得造成人才報國護身以衣指導社會前程無可限量其餘驚人之事皆在諸生自責庶不負本校培植之苦心也云云演畢已鐘鳴十下遂振鈴散 
[組織中華美育會]  
　　上海專科師範及愛國女學敎職員近聯絡全國學校同志發起組織中華美育會期竭力鼓吹美育追隨世界最近之潮流該會章程業已議定擬每月刊行美育雜誌一册已於前月從事籌備兹將各學校發起人姓名錄下姜丹書（浙江第一師範）周蓮塘（山東齊魯大學及第一師範）周玲蓀（南京高等師範）劉海粟（上海圖畫美術學校）蔡筱榖（福建第一師範）金夢疇（浙江第一師範）陳摩（江蘇第一師範）張拱璧）北京高等師範附屬中學）陳蒙（北京大學）虞肇州（浙江第七師範）胡寄塵蕭退公劉質平郭伯寛豐子　傳彦長吳夢（非上海專科師範及愛國女學）此外聞尙有陸續加入云 
[商界少年救國宣講團消息]  
　　八仙橋商界少年救國宣講團於十七號晚在西門中華路舉行第七十八次幻燈宣講首山盧華德講劣貨之三大害次劉樵仙講高麗最近之慘狀次余文廣講國民應有國家的觀念 
 
 
 

Page 11

 
 
及促進勞働界之覺悟次姚士箴講剷除奸商之方法次董伯堃與何福春二君作鄉愚之問答是晚聽者二百餘人講場秩序山汪廣衡潘曉卿陸洪謨陳仲子等維持至十二時始返 
該團　日發出通告云啓者本團因事務所房屋獗小不敷辦公定於隂曆十月初日遷至愛文義路毓賢學校内嗣後各團體及本團同志如有函電及接洽事宜等請逕至該處可也再本團月刊准於十月初五日出版此告 
[機製烟刀呈請減税之不准]  
　　閘北五九鐵廠所造機製烟刀出品與日本國所出之品無異前爲維持工業推廣銷路起見曾將樣刀兩把函請縣商會呈請北京農商部轉咨税務處於該貨出品時仿照機製土貨例納税一道請令海關税司照辦等情兹奉農商部批回略謂案據税務處咨復查此項烟刀核與機製土貨性質不同萬難照准等因昨已由商會轉知該廠遵照矣 
[徵税比較之奬懲]  
　　本埠各徵收機關昨接財政廳訓令云本年十一月十四日奉財政部指令本廳呈送八年第二次考核各徵收局所比較盈虧表由奉指令呈悉據送蘇省八年四五六三個月考核各徵收局所比較盈虧表本部詳加覆核尙屬相符所請將盈收及成之荷花池税所所長李偉楊衆車税所所長舒沛蔣壩税所所長陳常驊海門税所所長崔宗澐姜東税所所長譚啟瑞猪隻統捐局局長王在父常海税所所長郝增祥宜南税所所長魏傳勛丹徒税所所長王鐘崇明税所所長沈應鏞各記功一次應即照准其虧短較鉅之宿窰微大勝關震澤無錫四處旣據聲稱所虧皆有特别原因應准併免置議靖界税所所長楊贄同應准記過一次以觀後效餘如所擬分别辦理此令表存并先於十月十四日奉省公署指令内開呈表均悉仍候財政部令遵表存此令各等因到廳奉此合抄呈稿令行該所長知照此令（原呈略） 
[砲兵練習野外測繪]  
　　陸軍第四師砲四團第二營營長梁友諒以砲兵學識首須練習測繪爰特挑選兵士四十名分爲四班派頭目爲之監察並委本營副官王居章爲敎練按段四出野外測繪昨經命令該副官迅即督兵出發一面將派兵練習野外測繪情形呈報團部師部等查照 
[炮兵軍官之升調]  
　　砲四團團副官蔣朝一現奉師長委任升補師部正軍城官所遺團副一差以副軍械官李步雲升補並委郭家珂調充副軍械官之差所遺團部軍械長之缺以軍械處司書生馬振湘升補除由各該員分别到差外昨經王團長呈報師長備考 
[令發警察例規摘要目錄]  
　　滬海道尹淞滬警察廳廳長上海縣知事均接江蘇省長公署訓令云案准内務部咨開查警察法令爲警察官吏行使職權之根據值兹社會進步警察之事務日增即警察法令之運用益廣各該警察官吏職務所繫責有專屬對於一般警察法令之内容在平時固貴嫻悉而對於各項重要規條在臨事尤宜注意惟是類例繁多强記爲難其在通常印本又率不適於外勤之取携警察職在親民日守其法定權責固旋社會指揮因應奚止百端丁事務之沓來貴當機之立斷一旦規定條文偶失記憶濡滯則叢脞堪虞鹵莾則越軌滋懼不有適川之方難期御繁之效兹本部爲謀警察官吏履行勤務時檢閲法令便利起見特將各項重要警察法令分别選定名爲警察例規摘要由部標舉目錄並仿袖珍本之體裁着爲格式交由各警察機關遵照編印轉發俾所屬警察官吏均得各手一編隨身携帶庶實用法令有所檢尋不致因偶時遺忘而違誤職務之執行現在目錄曁格式各件業經印就除通行外相應各檢取二份咨請貴省長查照轉飭迅予遵辦並希見復等因並附件到署准此合行刷印原件令發該道尹廳長知事即便一體遵照辦理此令 
[工巡捐南局諭令渡船換照]  
　　滬南工巡捐局昨出示諭云照得本市八長渡渡船向係按年發給各船牌照一次由各渡夫繳費具領編列號數以備稽查上年並酌加照費一元計每照繳銀兩元歷經照辦在案兹届應換牌照之期除諭市舶所分别傳知外合行示諭各該渡夫遵照限於陽曆十二月十日以前將應換船照尅日來局繳費換領如有意存觀望逾期未領即由市舶所將該渡夫查明稟報聽候撤換以儆玩延母得自誤切切特示 
[美國婦人請領寄存器具]  
　　美國婦人羅易斯在公共公廨呈訴上海棧房不交伊夫德國人别脱寄存器具五十箱等情昨晨由廨傳訊據原告代表律師上堂譯稱原告之夫被中國政府遣送回國後原告即改入美國籍所存上海棧房之器具五十箱應請給諭領回而上海棧房亦延律師到堂代表關讞員核供商之　丁副領事判候公堂派員督同兩造前往上海棧房將此項堆存貨物遷移至原告住所騐明各物開具清單呈候復核 
[碾斃小孩撫恤一百元完案]  
　　已故巨紳盛杏蓀第五子之汽車於前晚行駛至法新租界霞飛路將某姓家之八歲小孩碾斃後由包探將汽車夫徐根林帶入捕房諭令交保候究等情已誌前報昨日將原被告一併傳至法公堂請究先據捕頭稟稱今被告之主情願貼償尸母撫恤費洋一百元今將洋呈案惟當時據該處站崗捕報告係該孩自不小心所致請核尸母投稱婦人丈夫去世爲日來久所生此孩係屬五房合子現遭碾斃請求訊究中西官以該孩係屬自不小心今被告旣願貼償洋一百元准予交原告領去完案 
[又有汽車碾斃行人]  
　　前日午後有形似工人之陳杏福在滬西麥根路行走詎有胡鼐君胡蔭安弟兄兩人自開之四百零八號汽車由此疾馳而南後有六十七號汽車飛追陳不及避讓致被撞倒碾傷肚腹由捕查見將陳車送醫院醫治無效旋即身死由院知照靜安寺捕房將尸舁入虹口斐倫路騐尸所於昨報請公共公廨俞襄讞會同英包副領事蒞所騐得陳杏福委係生前被汽車撞倒碾傷要害身死無訛塡明尸格即升座公案命傳胡鼐君等到案即據西捕頭投訴當時胡等開駛快車後而又有六十七號汽車追趕致肇斯禍惟六十七號汽車何人所開尙未查明而死者亦並無尸屬請爲訊核云云訊之胡鼐君供稱此禍實係六十七號汽車開車人所肇非我等之咎且我母親）於昨日病故定於今日大殮要求勿再傳訊等語中西官得供遂於騐訊單上會同簽判云騐得陳杏福委係被汽車撞倒碾傷要害身死查無已屬飭保報堂給棺收殮標封厝壇召認並候補傳開駛六十七號汽車之汽車夫到案訊究此諭 
[胡子生病斃]  
　　水警在陳家渡拘獲之劉松泉等申送護軍使署後又發交上海地方檢察廳訊辦等情已誌本報兹悉此案内尚有羽黨胡子生一名因病發送新普育堂醫治無效延至昨晨斃命下午由檢廳委派李檢察官沈檢騐員等騐明無訛令由等堂棺殮 
[陳家橋南之火警]  
　　滬軍營舊地西首陳家橋之南有江北人搭蓋草棚聚居於此昨日午後一點餘時江北人張大因午炊失火延燒草棚數十間當由各區救火會急騙皮帶洋龍飛往施救至三點餘時始行撲滅警區李巡官率警到場彈壓事後即將起火之張大王四張仁元等三名拘押聽候訊究 
[宏濟絲廠失愼]  
　　前晚十二時新閘北成都路八號門牌義商宏濟絲廠二層樓上秤繭間内不知何來火種霎時冒穿屋頂山捕查見奔訴捕房電告救火會人員立騙皮帶車馳往澆息焚燬房屋三間及所堆貨物 
[泰和食物店火案之詳訊]  
　　虹口百老滙路一千一百二十四號門牌泰和五金食物店於上月二十四號薄暮保險起火事後由該管閔行路捕房調查得泰和有故意放火傷害情事將該店主寗波人姜康炤姜子莊店夥史紹根學徒徐春鶴庖丁姜意才及火塲所檢各物解由公共公廨訊判徐無關摘釋餘人分别交保着將賬簿交存捕房聽候查究等情已兩紀本報前日下午經陸襄讞會同日副領事林出賢次郎升座第二公堂飭將姜等四被告提案續訊首山捕房代表律師起稱查姜意才與本案無關請爲摘釋堂上遂判姜意才開釋次由救火會員西人到堂證明是日驅車往救時距離火塲尙有一丈餘路即有一種似汽油氣味觸入鼻内及到塲見火光中亦似有汽油氣象澆滅後未查出貯汽油器其云云又由一特别西捕稟稱是日在百老滙路聞有火警即回捕房與九號副捕頭同往火已救滅遂人屋内見一百十三號九十八號兩西探正在地板上拾得一自來火盒因該地板極濕兩探當將盒内之自來火刮着試置於地板上頓時火光冒冲言至此捕房律師問該號之火究係放的抑屬自着被告代表律師聞語起而反對故該西捕未曾答復旋由九號副捕頭（棣）證明兩西探刮自來火試燃地板時伊在場目覩至地板上之氣味似與火油氣味一樣云云又由一百十三號西探（使密司）九十八號西探（麥道）分别投案稟明因見地板極濕故以所拾得之火柴燃着試騐不料一觴即發言至此捕房律師又問該號之火究係放的抑屬自着被告代表律師仍起而反對而九十八號西探則已答稱我對於火塲因常親歷頗有經騐此火看來似係人所放又山救火會會長西人上堂釋稱伊到場火已滅惟查該號之火係發自右面而左而之玻璃窗已經擊碎月有疑點可决其係屬放火且能决此火雖起　泰和實欲導入寳昌聯號云云又由八十四號西探目上堂稟明調查火場及查核泰和賬目各情至此捕房方面證供已畢由被告代表律師先後向以上各人盤駁一過令被告姜康炤至案詰據供稱泰和係於前年九月間開設我認股本三千元姜子莊認二千元史紹根係司賬店務由姜子莊經管我爲名譽經理月支薪水十二元至去年年底存貨值價一萬六七千兩保險一萬三千兩今年隂曆三月始改保火險二萬兩現存之貨約值一萬四千兩欠人連我私户共一萬五千兩人欠店中四千餘兩店内經濟甚爲充裕至如此火因何而起我亦不知檢出之洋鐵火爐尙係我於正月間燉茶用過嗣後未用等語承審官因見時已暮宣諭退庭着兩姜仍各交五千元史交二百元均人洋並保候再續訊 
[探婿毁物攫洋之澈究]  
　　西鄉清河涇人許吉生前日投地方警察第四分所控伊婿夏金香糾衆來家毁物並攫去銀洋首飾衣服等物請求提究等情當由該所警佐將夏提案訊供之下備文申送事務所經王敬常警佐領袖　交司法科員研訊據許訴稱生有一女於去年九月間憑媒許配與夏金香爲室成婚之後民人舉薦我婚往某學校爲茶房不久辭歇歸家夫婦之間時常不睦因此我女歸寗住在民家今年夏秋以來因家宅不安於九月十九日邀羽士到家誦經鎭宅詎夏於是晚糾合數十人趕至我家初則毁壞檯凳繼而入房攫去綢布衣服數十件並現洋金銀首飾值價頗鉅因此開明失單投廳稟控要求追究質之夏供年二十二歲自成親後時被妻父播弄是非以致夫妻之間時起衝突九月十九日民人與族人等在上海大世界遊玩並不在鄉安有行凶攫物之理此次妻父誣控實存圖絶婚姻之意求察問官得供以雙方供詞各執判一併收押候查明核辦旋經該科派員下鄉查得許吉生之女在該鄉爲女巫平日造謡惑衆開騙人財九月十九晚該氏在父家大開香堂哄引附近無知婦女前去燒香經當地無賴得悉向之索詐不遂即行動蠻等情據情報告警佐領袖當以案關刑事昨午備文飭警將許吉生夏金香一併移送上海地方廳由檢察官提案預審一過判令押候核辦 
[續誌黄浦灘頭之兇劇]  
　　停泊福州路碼頭之駁船户王世生張阿招蔡和才等前晚與湯全福賭博因行用北京中國銀行塗改之鈔票起衅持刀將湯之肚腹戮傷腸流於外經湯友蔡紀生報告總巡捕房派令中西包探往將湯車送醫院醫治並將王等三人一併拘入捕房請辦等情已誌昨報昨晨捕房將王等解送公共公堂請究據中西包探投訴原告傷勢甚重不能到堂請爲展期中西官得稟判被告三人仍帶回捕房候原告傷愈展期兩禮拜再訊 
[劇場内一齣醋海風波]  
　　四川人吳某於前晚十一點餘時帶同妻子某氏至法租界大世界乾坤劇場内觀戲適吳某姘婦王氏亦在塲内觀戲爲吳妻瞥見當在身畔取出硝鏹水一瓶向王氏頭上灌澆以致王氏面部受傷甚重累及貼坐之觀客甲乙兩人後由巡捕到來將吳妻及王氏一併帶入捕房諭將吳妻管押候究一面飭探許福卿將受傷人送往醫院醫治 
[尋獲逃妻]  
　　川沙人沈龍生之妻王氏於今春被人誘拐逃逸兹經逃同母沈黄氏等來滬找尋前日在海潮寺畔將妻王氏與姦夫陸來生一併扭交崗巡押送一區三分所昨日轉送地檢廳下午由檢察官提案預審一過判陸與王氏分别收押沈與黄氏退去候示 
[淫奔婦人之拘獲]  
　　住居閘北之揚州入于如發前投上海地方檢察廳具控妻子于王氏私與高某姘識匿居法新租界白爾路請求提案訊究當由該廳准詞備文飭派法警投法公堂請爲協拿昨日法捕房將王氏拘解公堂請究先據來警上堂稟明前情詰之王氏供認與高某姘識現高某逃往何處不得而知中西官判王氏准交來警帶去歸案訊辦高某准予原告隨時扭案訊究 
[婦人不願爲娼]  
　　濟良所昨解不願爲娼之婦人王蘭寳送廨請示據王婦供稱原籍揚州年三十歲被父母押入寳善街附近弄内某雉妓院爲娼因不堪其苦於前日潛行走出自投濟良所求援是實　西官得供判王婦發濟良所留養候核 
[查獲舊嚇詐案關係人]  
　　倪榮甫於民國五年六月十號時在鹽業銀行爲買辦被周夢飛沈瑞如等嚇詐洋五千元當經捕房將周等拘解公共公堂訊得尙有某洋行買辦蘇州人周天福亦有關係其時周已脱逃故由廨判决獲案之人分别押辦一面飭緝周天福解究　案兹周復回公共租界前日爲特别華探目李星福包探王長根杳獲拘押昨解公共公堂由中西探目稟明前情請究被告周天福延林百架律師代表到堂請求將被告交保候訊李襄讞與美約副領事會商之下以本案案情較重且前次係英領事陪審故諭周帶回捕房於英領堂期解訊 
[爭論遷柩費之衝突]  
　　北新涇鄉民陳阿小前日扭許旺生至閘北四區四分所控稱許欲向民拆梢洋一百元不遂百般恐嚇等情經李署員傳到被告質訊據供陳阿小之父母身故後棺柩寄放民之同族許春田空地上刻因此地已售與某公司屢次囑陳遷厝他處詎陳藉端向該得主需索得遷費洋一百九十元由民等偵知與陳理論致起衝突是實李署員命解司法科訊辦 
[恒大米行被封]  
　　閘北長安路恒大米行主張蘭泉（即張全全）被其寡嫂張金氏率子張永年在地方審判廳控訴吞没伊夫臨終託管之遺産數萬金一案兩誌前報兹悉此案迭經審廳飭吏傳訊蘭泉避匿公共租界張家浜抗不到案遂山原告請將該米行存貨生財假扣押備抵前日下午法庭特派承發吏協同二十七　十圖地保到來令被告家眷遷出米行發封交地保具結有皆候提張蘭泉到案再行訊究 
[吳欽德上訴案駁回]  
　　蘆墟鎭泰豐米行控南市吳祥泰機器廠主吳欽德違背契約請追損失銀五千餘兩一案已經上海地主審廳訊明判决照數倘還吳欽德不服提起上訴由地審廳將吳申送蘇州高等審廳訊辦在案兹悉此案第二審亦已判决上訴駁回仍照地審廳原判執行昨日午後已備文飭警將案發回到廳後諭令收押候示 
[代辦貨欵限七天料理]  
　　林食州前投法捕房控稱某洋貨店主陳東如不理代辦貨欵銀四百四十六兩屢索不而今始遇見請求提追當由捕頭飭探李友生前往將陳拘入捕房昨解法公堂請訊先據原告稟明前情當將票據呈案請追詰之陳供認虧欠惟商人亦被他人虧欠甚巨請求釋出設法料理中西官判陳交五百兩人銀並保出外限七天内如數料理 
[私賣鴉片案兩則]  
　　日前有仍函告虹口捕房謂天潼路一百十號門牌陳廣昌煙膏店雖已將營業執照吊銷現在仍私賣鴉片等情由該捕頭轉請公共公廨簽給搜查諭單於昨派七十八號三道頭西捕與一千二百二十一號華捕前往抄出證據將該店主廣東人潘國獲案請究潘延律師到堂請求交保中西官核稟以據捕房查得潘與三華捕索賄案亦有關係諭被告交二百元人洋並保候日領堂期併案解究 
廣東人李永海租賃北四川路一百零一號門牌某南貨店樓上房間私售鴉片烟膏並設燈吃被人報告虹口捕房由華副捕頭邢紫垣西副捕頭棣帶領中西探捕往將李與烟客王小初朱天山張曾唐曹柏如王松元拘獲抄出鈔票洋數百元連同烟具帶回除王小初張曾唐各存洋五十元保出外餘人押至昨晨解送公共公堂請究即據捕房代表律師譯稱被告李永海與三華捕索賄案有關該案係日領陪審故本案亦請改歸日領堂期併究各被告同延律師到堂辯論之下中西官判李永海着交二百元保出候訊王小初張曾唐保出不到各罰洋十五元王和元曾柏如朱天山無吃煙證據一併開釋 
[又有私賣鴉片案]  
　　廣東人王阿大周敏史陳永明在虹口桃源坊一百零七號門牌屋内私售鴉片烟膏被虹口捕房八十四號西探目利扶使與華探譚鳳池偵知稟明捕頭往將王阿大等三人一併拘獲搜出烟膏器具帶入捕房押候解廨訊究 
來件 
[擬請修正上海洋涇浜北首租界章程草案（續）]  
　　第三欵市會董事權限市會董事權限如左（一）有行使本章程所規定各項職權（二）有提預算决算及各項章程之權（三有召集納捐仍臨時會之權但須將應議事件於十日前登報聲明 
第四欵市會董事之選舉凡市會董事應由各執業租主業主及有權議事人照第二欵會議按後開章程選舉之董事十五員 
第五欵董事之預選與决選凡例得有權議事之人二名可預選合格者一人爲市會候選董事預選人須在預選票内署名簽押並取具候選人之應選書於選舉董事期之日以前送交市董選舉委員接收市會於收票限滿之次日將預選候選人名登記清册榜示於公衆共見之處並刊入中西新聞紙内市會派委員六人專司决選之事在擇定收票處所設定接收選舉人决選投票此項决選票刊入預選候選董事姓名由市會委員按照選舉人名册發給各到場選舉人就票載候補董事人名加圈决選每票加圈人名不得超過十五名之定額並各在票上署名簽字投入票匭投票事宜限兩日辦竣每日自上午九時起下午五時止於限滿之日由市會另派開票委員十二人開匭檢查票數以得票最多者十五名爲當選董事榜示公衆以次多數之十五名爲候補董事 
一住居租界華人或外人具左列資格之一者均有選舉權及議事權（甲）所執不動産價滿五百兩以上者（乙）每年所付房地損項照市會估算滿十兩以上者但各執照費不在内（丙）賃住房屋照市會估算每年租金在五百兩以上而付捐者 
一住居租界華人或外人具左列資格之一者有被選舉爲董事之權（甲）每年所付房地各捐照市會估算滿五十兩者（乙）賃住房屋每年租金照市會估算滿一千二百兩者 
前項所載執業付捐均須自己出名而名下應付各捐毫無蒂欠者始爲合格凡有選舉權議事權者每一公司行號或一居户（凡數家合租一屋不得以一居户論（不得過一權凡有選舉權及議事權者山市會於每年十二月一日起詳悉調查編造名册並宣示公衆如有差誤於十日内函請更正 
第六欵市會董事任事限期市會董事任期一年在任期内經手賬目於年會核准報銷後將任内一切收支欵目移交新董事接收新任董事於第一次會期即公同選舉總董副總董各一人一年爲期凡會議之時正副總董缺席時由各董事公推一人爲臨時主席 
第七欵董事會議董事會議之時可否相等則以主席之票加入凡有過半數之出席方可定議施行 
第八欵納捐人臨時會議遇有特别事故時凡執業租主業主及有權議事人一百人以上之同意均得隨時訂期召集納捐人臨時會議（會期及議案須先期十天宣示）臨時會議時租界執業租主業主及有權議事人至少須有三分之一以上以會方可開議（有權議事人離境時得給據託人代辦）須有到會人過半數同意始得决議議事時臨時公推一人爲議長議决案必由議長交市會董事執行 
第九欵决算市會凡一切收支欵目應遵本章程第二欵所定年會時交納捐人會議通過方爲有效仍將决算清册用華英兩種文字刊供衆覽 
第十欵公布收支欵項市會董事須將一年中經手收支各欵製成清册於年會十日前公布公衆但所有應收應支各欵不得逾年會議决及臨時會議决者 
第十一欵任用員役市會員役受市會董事之指揮辦理應行事務其名額薪工均照預算案支給任免之權歸諸董事第十二欵市會職員被控之責任市會董事及一切辦事人等因辦理市會事務確係遵章而被控者共一切責任不歸於本人因而需川欵項均由市會公欵内支付但非遵章而被控者不在此限 
第十三欵市會訴訟及特别公堂之組織市會可爲原告或被告均由市會總董出名或用上海公共租界市會出名所有訴訟人應享之權利應盡之義務市會一體享受之負擔之亳無區别惟將應受之責任專歸於市會之産業不與經手之董事及經理人相涉凡控告市會及其經理人者由有約各國領事官及中國審判官會同組織之特别公堂受理之（由呈訴人呈請本國官長於一個月内邀齊各國領事及中國法官推出三人組織特别公堂審理之但呈訴人國之官長必須推出一人） 
第十四欵租地及購地之法凡在所定租界限内有人欲向中國業户西人租户購買或轉租基地置買房屋者須遵照本章程後開規則辦理西人永遠租地或華人自行購地必查無關碍方准與原租主業主商定價值西人稟明該管領事官華人稟明上海道尹呈出原租主業主所寫永遠租契或賣契一武兩紙繪圖一紙畫出地形詳載四址領事官即據以轉送上海道尹衙門查明所購之地事俱妥當無碍然後加蓋印信移還給執其華人買主逕呈道署者即核明蓋印逕行給執該地價值即可照數付清若所租或所購基地内有墳墓厝柩等情或遷葬或搬讓必須臨時商辦因中國例此等情節不寫入租契或買契之内故也（未完） 
雜評二 
[護軍使之繼任問題（庸）]  
　　自盧子嘉調浙而後松滬護軍使之繼任人物成一問題如齊燮元與何豐林説蘇浙間之問題也吳光新與王廷楨説馮段間之問題也今何豐林氏已正式接事何君爲盧督所力薦當然蕭規曹隨與盧浙督兼領無異而久懸不决之人的問題亦藉此告一段落 
所不解者護軍使與鎭守使皆爲地方軍事長官按諸官等屬於簡任乃何君已通告接事而原護理之王君又將赴甯台新任一鎭守使與一護軍使兩方皆交接妥洽而政府正式之任命猶遲遲未見公布意者此等處理政府殆無明發命令之必要乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係孫樸　先住手書 
新談 
[游戲運動史談（六）] [  奏之銜譯述]  
　　兒童自昔愛好游戲之證據不一而足中美洲之考古家嘗掘地在兒童屍體之旁發見骨與泥製之鼗鼓推其時代幾與埃及金字塔同古又在阿鐵加ＡＴＩＣＮ之墓中發見未有文化以前之裸體玩兒其製以象牙與泥模希浦渡米ＨＩＰＰＯＤＡＲＮＩＮ兒童有小床床置小板以臥玩兒羅馬俗其長者敎兒童以玩具與上帝同尊幼敬玩具長則敬神故至今宗敎典禮猶有與游戲聯合者如基督聖誕節與復活節社會酬酢輙以玩具互贈其兒童亦其遺意也 
凡游戲皆有來歷欲知游戲之來歷則游戲塲雖粗率然不啻一古物陳列所足供人之參考矣大槪一時之工具武器往往爲下一時代之游戲品又越數十年或數百年則成人亦捨此不爲而爲兒童所采用今日有多種游戲運動在昔均爲人類所恃以生存者如獨木舟今人以爲泛河之具但在印度人則以爲交通之器械也梯來迪而飛瓜ＴＥＲＲＡＤＥＬＦＵＥＧＯ婦人隨夫漁於海夫坐艦首垂釣婦踞後艄鼓槳或更下椗氷洋此其一事自今人視之初不過一種游戲果欲捕魚必須用網罟然在當時則誠爲其生存所倚也又如薩蒙人ＳＡＭＯＡＮＳ善以珠貝製成小魚模樣並附以小羽毛以肖其鰭此種製作實爲今日玩具中飛魚之原始然彼之爲此則無非爲求生計也游獵爲原人時代最重要之一種生活印度人狙鹿西孟ＳＥＭＡＮＧ之黑人捕蛇赤體之蠻人獵犀牛罟禽鳥阱猛虎皆所恃以生存者也然其時獵衞頗爲幼稚僅有數部落已能發明可愛之絶技如伊司開麻人ＥＳＫＩＭＯ周身裏革横臥氷穴待海獺至從而剌之赫西哥之泰來麥人ＴＡＲＡＨＭＡＲＥ斬伐樹木以求松鼠蓋樹倒松鼠四逸易得而捕之也泰司曼寗人ＴＮＳＭＡＮＩＡＮ之獵尤爲異想天開就沙漠中肥沃地以火焚其林旣盡蒔草以招來諸獸周植灌木以爲防堵獸滋長復縱火灌木獵人從旁鼓噪獸驚起而逸乃得操予而戮之馬來ＭＡＬＡＹ野人捕象横臥山中象降出含毒竹剌中其後部象以斃阿非利加有數部落其獵人飾鳥羽矛頭以誘致禽飛琴人ＦＮＥＩＡＮ塗泥沙其身以肖灰色之動物花鹿立大ＦＬＣＲＩＤＡ印度人飾鹿皮飾鹿角以冀接近其類皆爲獵術之一種至設陷阱製毒矢之法其發明遠在基督降生以前運動熱之希臘人於戰事不樂川毒矢正以其爲野蠻時代所用也 
牛馬之視爲人類載重之具或游戲之物也久矣阿拉伯人與麻亞ＭＯＣＴ人皆夙以善騎著鬭牛者以死相搏未免不仁且觀牛之戰於人並無運動關繫均爲文明等代所不許然此事相傳甚古西班牙人以爲搏牛者操其火把追逐牛後其危險有甚於其他運動中之劇烈競爭者故列爲國民遊戲之一跑馬之戲亦發源頗早法人於此精神最旺蓋爲是中先進然馭馬之衞常讓英人蓋英人夙重户外活動樂與獸戲故其訓馬如訓獵犬成績獨優搿姆司第一ＪＡＭＥＩＩ爲最熱心跑馬者王后阿痕ＡＮＮＥ復從而鼓勵之故英國賽馬之風於今稱盛克郎衞兒ＣＲＯＭＷＥＬＬ恣睢暴戾天下事物無有足縈其注念者獨愛馬有圉人嘗匿其一於窖竟大索天下復卒籍其人之家以洩恨馬之名亦以大著即史所稱柩馬ＣＯＮＦＦＩＮＭＡＲＥ者也 
新拾遺 
[五富人] [  瘦鵑]  
　　此次西商秋賽購香濱票者實繁有徒而其首奬則爲中國五僕人所得頗轟傳一時焉大陸報記其事特詳頗饒趣味爰譯之如下 
年少之人及一般理想家獨居靜念往往發爲幻想謂一旦丁嘉運獲多金則將何以處之者殆未有如百代公司總理勒勃黎氏家中國五僕人之能以哲學家態度處之也此五僕人者爲女傭庖丁汽車夫僕歐（即西崽）及脚夫上星期合資購香濱票幾得十萬元之數勒勃黎氏之第一問題即欲問此五人得金後是否將棄職而去五人傭其家已歷有年所一旦脱離則家中常規將因之而一變矣勃氏因召五人叩之曰今而後爾曹將如何留此抑去此也五人立答曰此間樂吾輩願留勃氏則復細爲譬説謂女傭後將月得三百元較之區區傭給相去遠矣然女傭仍决然請留餘四人亦然聞此女傭已過中年有子已長成云五人之合資購香濱票　女傭出資五元故可得四萬七千二百五址圓庖丁出資二元得一萬八千九百圓惟已以半股售之友人故亦僅得半數汽車夫出資二元獨得一萬八千九百圖僕歐及脚夫各出資五角各得四千七百二十五元當購票時有馬夫居間爲證人因各提一二酬之亦少得沾潤焉自此香濱票獲中後滬人紛紛傳説語多無稽勒勃利氏嘗舉其詳告大陸報中人謂女傭生長海上每届賽馬未嘗一購香濱票此次秋賽五人怱合資往購而主人主婦不朱桐笙君夙擅中西六法槪油繪所需原料無一不仰給於外來爰出新意以生漆施諸宣紙别成漆畫一種彌見古雅且便新發明之漆畫 
裝裱此其最近作也爰爲紹介以告同嗜朱君今爲松江省立第三中學敎員云 
知也當賽馬之第三日勃氏以汽車赴賽馬塲尋遇全球影戲公司名女優瑪麗華克姆及女伶哈蘭德苟方閒談間忽聞人嘖嘖相告語謂香濱票首奬已爲某家僕人所得者於是怱怱與二人别出至門次見其汽車夫方莞爾而笑爲狀滋悦汽車夫見主人出則立曰主翁吾今得多金矣勃氏以爲偶與朋輩相角測得馬之勝負耳因微笑曰爾殆獲一千元乎汽車夫笑曰多多多吾蓋得首奬矣勃氏愕然曰爾亦購香濱票乎今此票安在曰在嬷嬷處也勃氏遂命驅車至百代公司以電話致夫人謂女傭處有香濱票請一觀其號數則果七千六百號也聞勃氏亦購多紙中一紙爲七千九百號亦僅差一字耳勃氏旣歸卽於女傭處取票代領奬金爲存之銀行中而此五僕人者遂一一富矣勃氏以五人仍留而弗去亦頗快意云 
醫學談 
[糖尿症（四）] [  上海愛仁醫院醫學博士周森友著]  
　　依上述各食物每二十　小時内應分泌蛋白質一百格蘭姆油質一百三十五格蘭姆凡患此症者旣食此種食物其尿中糖質必日益減少更有許多病人食此種食物三四日後尿中竟毫無糖質迨至尿中無糖質時每日宜漸加有漿類之食物大約每日初加二十格蘭姆漸至一百格蘭姆麵包中所含之質漿質約居其半故欲加有漿類之食物莫如與以麵包此種治法先宜使病人身體得充分之休息俾其收納漿類食物之力能逐漸增加如此可期望其復原倘食上述之物其尿中每日仍有一千分之一之糖質或五百分之一之糖質則宜斷絶食物一日有時甚見功效凡發治糖尿症者若能依上述之醫法患此症者約有過半數可得全愈 
德國某醫生嘗著有醫治此症之方其法先將麥糜七兩半以水煮二小時加奶油七兩半鷄蛋八隻調和之分食四次外更食茶咖啡麥酒清水等　分量之多寡當以病人能否消納爲度此種醫法功效卓著 
病人能食之物品錄之於下 
流質如清湯牛肉湯牛尾湯　湯檸檬火咖啡茶諸古律椰果等惟各種茶中不宜和糖如病人喜食甜味可和以人造之糖精若各種汽水或鑛質水亦可飲之 
魚肉類各種魚蠻暇蠓鷄鴨及各種魚肉類惟鷄鴨之肝不可食鷄蛋奶油牛奶乾酪均可食之 
麵包宜食無漿質之黑麵包若杏仁麵包椰果麵包亦皆可食 
菜類生菜番茄菠朱蘆筍黄瓜白匠菜芥菜以及各種水菜皆可食 
水菓檸檬橘子葡萄梨李櫻桃蘋果香瓜西瓜楊梅皆可食病人禁食之物品錄之於下 
食物米根粉藕粉西米麵類 
菜類番茄蘿蔔番瓜紅蘿蔔 
流質啤酒甜汽水 
醫藥治法欲求一種藥品可决定治愈此症者殊不可得惟鴉片類用之適當則頗有益於病人最奇者犯糖尿症者可吸鴉片甚多而無傷身體寇第印（ＣＯＤＥＬＡ）爲一種鴉片精若與病人服之收效尤大因服寇第印不致擁閉大便蓋患此症者最忌大便不暢病勢必因而日甚故醫治此症罕有用嗎啡者即此意也寇第印之用法最初每日服三次每次半英釐逐漸每日加至六釐至八釐惟服此藥時病人食物務宜謹愼否則此藥必失效力病人服此藥後尿中糖質果能日益減少則病勢已斬輕迨至毫無糖質時所服之宼第印亦必漸減其分量以致於無患此症者雖能吸鴉片甚多然戒除甚易無大困難不必慮其成癮也若更加　　鹽於鴉片烟中同時並用收效更巨砒礵與　氦鹽同用有時亦頗有效騐但不若用鴉片烟之巨耳安替派林每日服三次每次十釐亦有時頗著效騐鈉柳礬每日服三次每次十釐醋柳酸每日服三次每次五釐時亦有效　礬類黄氣士得尼基亞穌以及許多樂品亦有用以治此症者但能治愈者則不得其一 
詩錄 
[秋色] [  楊潤成]  
　　莫道天公忘色相秋來不與舊時同生成畫意無臨本悟澈禪機即是空明月蘆花如一白夕陽楓葉綴千紅儘敎願綠倪黄筆未許收容幅中 
[秋夜]  
　　星稀露重月華流默對寒　萬種愁四　蛩鳴驚客枕幾聲　唳和更籌攤書怕讀登樓賦　遠頻　寄　郵忍聽凄凄風動竹如傳冷意到衾裯 
小説 
[郵長（二）] [  鳳生譯]  
　　有時夜間郵長於此空大茅棚中之隅處坐於寫字檯前追憶己之家庭其母若妹之狀思之此心彌痛偶與此幼子郎談笑昔日家中情景一一湧上心頭又不能以此事告廠中人悶損益甚賴曇不啻郵長之一幅畫圖苟見此圖者其父母兄弟姊妹如在眼前也 
一月亭午雨方霽凉風吹人衣襟地上濕草濕葉之味由日中送人鼻觀一烏啁晰一下午之時猶弗輟其聲郵長一無所事目中所見者惟新雨後草之閃光及天際殘餘之雨雲盤桓而已察視良久因自忖曰脱有親近者在我旁祇須可愛之一人則吾心有所懷抱矣郵長之所思正如鳥之所欲言亦如草葉之閃其光有所表示雖然於此寂寞日中之時無人能知村中郵長有是觀念盤據胸中耳郵長喟然而歎呼賴曇出時賴曇主伏臥於（加哇）樹（熱帶地方所産之樹結果大如鷄卵狀甘黎）啖未熟之（加哇）爲狀至碌聞其主呼聲奔至其處曰巴巴（長兄之稱印俗家中奴僕呼其主爲父女主爲母兒童則以兄弟姊妹呼之）汝唤予耶郵長曰予方思授汝讀耳是日下午郵長即授之字母爲時未久而賴曇已會雙子音矣 
是季之雨似遠無止期溝渠之處水皆外溢日夜得聞雨聲淅瀝蛙鳴震耳村中道路　之梗阻市塲皆設於平底舟上 
一日之晨天際厚雲密布郵長之小學生立門外待其呼喚乃久之不聞呼聲即取其摺頁之書徐徐入室見郵長伸臥葉褥之上以其正休憇也方將輕步而出忽聞其呼聲曰賴曇則立回其首問曰巴巴汝其睡歟曰予病矣試撫我額不甚熱耶蓋郵長遠竄孤鄉重以積雨悶人因之而病似此萎弱之軀更宜得人爲之愛惜調護第於此孤寂茅椽中其能温柔體貼病人者舍賴曇外當無復其人况郵長極渴思其額際一親温軟如綿之乎且釧環之聲尤足耐人尋味有此可愛之女郎於其前不啻其母若姊妹在其旁惟然則郵長此次之竄逐爲不虚矣賴曇此際已由婢而代母之責任延村醫爲之診治給病人丸藥以其時夜則坐其枕旁爲之煮稀粥以啖之少頃則問曰巴巴汝覺梢清減歟 
嗣後郵長初能起床體猶萎颤則决其辭曰吾不能再留矣予必得一更代者則立致書加爾各達謂是間不利衞生請其移換賴曇離其看護婦之責則復就其門外之舊職顧伊不復聞郵長昔日呼喚之聲有時自門罅窺視則見其坐於椅上或伸臥褥上或凝視空中賴曇待其喚崦郵長待加爾各達之復音矣賴曇理其舊課温而復温可一星期而呼之之聲眞至賴曇亟奔其室曰巴巴汝喚我耶曰賴曇吾於明日將行曰巴巴汝何往曰予歸家耳曰何時返歟曰予不返矣賴曇即不復問郵長告以遷調不准彼己辭去此間職任即行歸家兩人未交一言者多時室中燈光晦暗室隅一處又漏下以土器承之旣而賴曇倐起往厨下備餐第不如往日之速腦中若有新事盤恒於内郵長御晚膳旣竟忽問曰巴巴汝可携我至汝家歟郵長笑日是何觀念耶丨郵長祇此一語亦不爲之解釋此中不合理之故是夜女郎熟睡或清醒之際郵長之言輒縈繞其胸際若又曰是何觀念耶丨 
[自由談之自由談] [  不冷]  
　　廣派之强權據近日粤中所傳之消息廣東之强權更有甚北方其殆青出於藍而勝於藍之謂乎宜乎局部媾和之氣味相投也 
 
 
 

Page 15

 
 
   
 
 

Page 16

 
 
   
 
