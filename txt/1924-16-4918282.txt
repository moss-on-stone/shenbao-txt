# 1924 - 16 - 4918282

 

Page 1

 
 
第一萬八千二百八十二號;中華民國十三年 西曆一千九百二十四年一月十七號
星期四 * *   
 
 

Page 2

 
 
第一萬八千二百八十二號;中華民國十三年 西曆一千九百二十四年一月十七號
星期四 * *   
 
 

Page 3

 
 
第一萬八千二百八十二號;中華民國十三年 西曆一千九百二十四年一月十七號
星期四 * *   
 
 

Page 4

 
 
第一萬八千二百八十二號;中華民國十三年 西曆一千九百二十四年一月十七號
星期四 * *時論（特約） 
[中華民國國民對被害外僑之哀詞（心史）]  
　　新年以來外國敎士在我國爲兵匪所害者二起綏遠之宋敎士當時飲彈身死已無施救之餘地矣豫鄂間之賀福夫婦及吉倫女士被傷被掠尙在議醫議贖而前日路透電賀又傷重不救殞於醫院哀哉吾親愛外人之國民雖欲極力營護而爲國内武人直接擁兵間接造匪使東方通商傳敎之泱泱大地爲與國僑民之陷阱國民無術處分對彼僑民且愧且痛烏能無言旣哀逝者亦不能不於各國外交當局與存在之外僑有所聲明而并加以責望也 
　　賀福夫婦上年甫結婚於我國境内就雞公山名勝之地爲好合之禮堂晏爾新婚如賓如友其幸福方從此始豈意衛道之人不蒙天佑死者已矣生者縱傷痊出院已失其親愛之侶非有執干戈衛社稷之急難徒以輕身入佳兵獎匪之國仳離短折受人世之至慘極酷而無可告語吉倫想亦女友何時出險亦未可必聞有弟爲之奔走營救而未能得當此皆有家族之情愛介系於其間以吾最重親屬之國風凡有血氣皆爲灑同情之淚此哀棗陽之難者一也宋寧敎士則又以爲善而捐軀匪僞以患病就宋診視宋方親加手術以療其疾苦與匪切近遂被槍彈所戕人情對慈善之人乞慈善之助尙忍以兇暴報之實出情理之外又聞以宋敎士主持正義於軍人勒種雅片以害人羣頗有責言遭軍人之忌嫁名於匪以絕農民不願種烟者之倚賴此事頗可信非有深仇宿怨必欲取而甘心則必利之所在不暇顧其天良而後忍於爲此綏遠多匪禍匪當猖獗之際剿撫俱無所施官兵之力窮往往賴敎士斡旋其間得令匪退而民延殘喘故知匪於敎士無惡意忍於戕敎士者非匪此哀固陽之難者二也 
　　本埠泰晤士報載北京五日通信上年份外部檔案外僑爲盜匪侵害之案計九十二起其情節較輕由各該地方解决未在京部交涉者不計受害者以住在内地之敎士爲多分國而計之美國人受害最多至有四十一起英人二十三起日人十四起比人七起法人六起意人四起德人二起墨人二起肇事地方以吳佩孚軍駐地爲尤甚此吾所謂兵精處匪必悍兵不悍處匪必不精證以外報之所統計尤爲歷歷不爽且川粤湘各地之因兵而致匪者又無一不以軍人之攘奪路欵傾國民之膏血以釀成之上年則統計如彼今年則新氣象如此豫鄂之交自是吳軍根本所在地綏遠亦直系之孝子慈孫大選之踴躍報効者此其因果相生之故外人寗不瞭然乎國民哀外僑外國官商反不哀外僑當無此理吾得以聲明及責望二説進矣 
　　其聲明奈何往時外人之遊歷内地皆恃護照爲防衛之用苟其地爲保護所不及則先事聲明停發護照待治安回復之日從舊辦理夫以巡閲使重兵所在直系新即大位之日欲其宣告轄境爲保護所不及似必無此情理然事實則已如此官中轟傳一老洋人豈將老資格嚇退小洋人耶又傳老洋人已死豈無力剿匪而但僥天倖耶自臨城案以來匪中確知加害外人有百利而無一害孫美瑤之槍斃乃别尋其暗通反直系之罪若其綁外票戕外人則固以官職賞之外人於臨案之責言亦决不向孫美瑤要求抵命祇向軍閥要求賠償則仍使敲剥我埀涕相哀之國民多絞其汗血以塡補軍閥之責任於軍閥且有從中沾取之利無絲毫之損也我國民何罪聞難興哀乃其罪耶痛恨軍閥之造匪以害外人乃其罪耶今特向外人聲明凡有軍隊之處軍隊有敢戰之虚聲之處請外人視爲治安區域以外軍閥可以發誘入加害之護照吾國民不忍爲也有此聲明當知有軍隊處之護照乃誘外人入阱之物此即國民宣告停發護照之言以後在各該處出有事故非我國民言之不預也 
　　其責望奈何匪之人馬器械來源滴滴由於兵兵之招募屯聚來源滴滴由於餉餉之羅雀掘鼠來源大段希望於外人之承諾買辦爲財政總長通事爲外交人材不過合做一外債掮客之營業金佛郎甫阻格俄發債票又來以及鹽餘關餘種種移那前後皆恃外人之通融以延旦夕之命餉之不窘兵之不裁匪之不絕皆外人有權矯正亦有權縱容是擁兵造匪之罪外人與軍閥分任又何怪外僑之禍爲時勢所迫成也 
[國内專電]  
　　北京電孫改閣議爲午前十時舉行永以爲例（十六日下午二鐘） 
　　北京電王克敏派主張孫閣因閣員人物不敷奉還組閣命令且責孫不應就職某派更主張請軍警向孫閣直接要餉據接近孫閣者云孫早預備有人因府中力持非王不可不便與曹執拗且候勸駕結果府息某要人頗咎王克敏旣然不就當初何必再三懇求留任轉掃曹提出面子 
　　北京電王克敏表面遯跡暗中仍進行財務如十日期票則向中交鹽金四行接洽凡軍警餉屬於馮王部分則酌付作爲墊欵爲見好馮王計又如中交鹽金兑銅元票借出六十萬則函匯理准四行直接扣還不必經過財部手續並給匯理坐扣千分之十二手續費（十六日下午二鐘） 
　　北京電總理孫閣員顧程陸李顏吳薛删（十五）夕見曹曹言已催王克敏不許做作（十六日下午八鐘） 
　　北京電諫（十六）午王克敏由西山大覺寺回京移六國飯店擬今夜十時見曹因衆院查辦案成立王將在曹前聲明不能冒然就任意在求保障 
　　北京電馮玉祥左右云閣員挽留王克敏函馮未簽名（十六日下午八鐘） 
　　北京電諫（十六）衆院開會出席三百零七人推定年長凌鴻壽主席請孫閣全體出席宣布政見孫覆本日忙下次出席又王克敏彈劾案决付審查抽定駱繼漢等十九人爲審查員又查辦王克敏兩案併案通過即咨政府（十六日下午八鐘） 
　　北京電法治協會中立派議决單提彈劾王克敏推葉夏聲起草西安飯店議决大會由年長者主席對彈劾王克敏案持消極態度依多數主張 
　　北京電孫手諭派柯逸林世燾專招待議員又諭開參議上行走名單候裁（十六日下午八鐘） 
　　北京電特任洛吳督辦直魯豫汽車道路事宜係孫以吳催築道濟路即擬令吳以兵代工先築路基 
　　北京電交部核算上年膠濟路盈餘三百十萬滬甯二百三十萬滬杭甬約二十萬（十六日下午一鐘） 
　　北京電津浦蘇皖界發現大帮匪隨車護隊武裝戒備（十六日下午八鐘） 
　　北京電老洋人係爲丁寳成戕殺丁向胡連長投誠餘匪四五百東竄著匪吳大脚被隊撃斃院電豫督長將老洋人餘股除盡（十六日下午八鐘） 
　　北京電津浦沙埠莊剿匪徐鳳子受傷擒彭匪等三人趙工刀已擊潰京漢臨頴西大石橋老洋人餘匪千餘攔刦五次車暫停許州四次車暫停堰城俟洛鄭各隊先後進剿 
　　北京電齊女士營救出險由汝州赴洛（十六日下午二鐘） 
　　北京電津二十三師在豫堰城招新兵 
　　北京電萬國研究官制大會院先組籌備會派楊熊祥爲會長（十六日下午八鐘） 
　　北京電擬令免軍法裁判處長劉炤以沈熙照繼（十六日下午八鐘） 
　　北京電諫（十六）參院談話會定星期五選舉行政會各常任股長 
　　北京電那威公使米賽李十八離京赴滬回國和使歐登科二月二十九回國比使艾維慈四月二十一回國 
　　北京電杜鍚珪電院部艦餉欠鉅請於此次發行崇文門庫欵内撥百萬 
　　北京電曹批犒賞袁祖銘兩千元即匯重慶（十六日下午二鐘） 
　　北京電洛吳電院甘省軍隊改編兩師餉應按原額支配（十六日下午二鐘） 
　　北京電楊增新派王樹枬爲駐京辦事 
　　北京電府交院速飭財部撥援粤軍費五萬元於蔡成勛（十六日下午二鐘） 
　　北京電馮玉祥辭西北邊防督辦甚堅 
　　北京電甘肅省長將更動 
　　北京電洛吳電府院保李夑和爲新疆屯墾使（十六日下午三鐘） 
　　北京電馮玉祥組織一軍事講演會請各國武官擔任講演已着手籌備 
　　北京電王廷楨爲庫倫都護使曹詢馮玉祥意見馮極表贊成（十六日下午三鐘） 
　　天津電中西報記者對段病極注意間接探問者頗多據醫生方石珊報告段經注射熱度已减脈膊最多九十六至喉愈飲食如常惟頸部仍㣲腫 
　　天津電玉承斌咨復議會彈劾河務局長趙英漢查與事實不符應免置議請查照 
　　天津電河南匪災救濟會向商會呼籲淅川一縣燒房達二萬六千一百零七間死人至四千三百二十六名浩刼罕有請賜周卹（以上十六日下午三鐘） 
　　天津電删（十五）段子宏業由晋歸省段病痊愈 
　　天津電省議員多回籍積案如銑（十六）不能通過篠（十七）再開會結束巧（十八）閉會 
　　天津電商會定十七開會議改選手續 
　　天津電津浦局擬增四等客車專爲貧民出關而設（以上十六日下午八鐘） 
　　奉天電張二公子成婚改效（十九）舉行孫吳兩督鮑貴卿朱慶瀾均來奉襄禮王占元雲章明日偕至參衆議員已到者二十餘人三省軍政長官來省尤衆 
　　奉天電省議會號（二十）開特别會討論抗爭旅大曁延吉增兵各問題又電外部曁施代使抗爭慘殺華僑案謂日人慘殺胞僑實爲滅種先兆再不抵死力爭禍機未堪設想務請嚴重交涉庶足雪寃抑而保國體 
　　奉天電駐日施代使明日由奉晋京 
　　奉天電吳昨晚謁張陳述邊防情形並言没收俄黨武器甚多 
　　奉天電霰（十七）日人在營口開警備會議（以上十六日下午八鐘） 
　　濟南電海軍司令温樹德發表敬告山東父老書大有從事過問魯事意味至將來根據地聞政府仍擬建築龍口軍港已來電徵鄭同意 
　　濟南電鄭士琦熊炳琦聯銜電賀孫閣成立（以上十六日下午四鐘） 
　　哈爾濱電道外刦案多軍警嚴防 
　　哈爾濱電現在兑現者少因畏捕故匯水仍未平 
　　哈爾濱電俄舊黨匪石禮耶夫潛匿密山邊境軍政長官通電協緝 
　　哈爾濱電昨晚俄俱樂部義務劇演述華人醜態各界憤路局俄員故意侮辱將議聲討（以上十五日下午十鐘） 
 
 
 

Page 5

 
 
第一萬八千二百八十二號;中華民國十三年 西曆一千九百二十四年一月十七號
星期四 * *   
 
 

Page 6

 
 
第一萬八千二百八十二號;中華民國十三年 西曆一千九百二十四年一月十七號
星期四 * *[國内專電二]  
　　漢口電楊森删（十五）電總攻擊頗順利當日進駐壁山元（十三）向虎峯場前進唐師及王白何李包各旅均集中虎峯場寒（十四）分向銅梁攻撃楊師集中瀘州牽制隆内之敵銅梁不日可下 
　　漢口電隨縣撃斃之老洋人經潘旅檢查屍身搜出有張國信石章 
　　漢口電連日京漢路車因讓匪誤點蕭派憲兵一排分駐南段會同潘旅嚴防 
　　漢口電曹派梅馨南下接洽湘事 
　　漢口電删（十五）漢九十九團長牛拱辰調軍署軍務課長遺缺擬百團二營長藍昌宏升充（以上十六日下午七鐘） 
　　長沙電議會通電各縣知事及法團前咨請收回軍事特捐畝捐成命其已征收各縣准其抵解田賦正供近來各縣函電交馳略謂政府尙無明文取消各委員仍勒索不已湘省十室十空自難再負非法捐輸除再咨撤委外特此電達 
　　長沙電某議員在開會時報告昨晤唐財政司長據云米捐收入須購槍械不能作政費吾湘非收束軍事不可如購械增兵實難承認後議决函催省務院長出席報告軍事結束計劃及財政統一方法並將特捐畝捐田賦雜税收入用途逐一説明如以米捐購械决難承認 
　　長沙電葉開鑫寒（十四）抵洪江 
　　長沙電議會寒（十四）通過兩案（一）再催政府電各軍尅期剿匪各知事督民團清鄕（二）司法司組織未完善限期恢復原狀 
　　長沙電北軍旅長王都慶覆趙電已飭駐藕池敝部對於湘米捐局不准稍加干涉 
　　長沙電葉開鑫電趙條陳統一財政計劃分類説明並謂赴洪處置西路軍務就緒後即來省商承省座施行 
　　長沙電外交部元（十三）電美使據長沙美領電稱溆浦第一師掠取該縣美敎會神父楊夢齡物件槍洞衣服並向美旗放槍等因希飭查明與美領接洽辦理（以上十五日下午二鐘） 
　　長沙電議會咨趙請飭省務院長出席該會説明軍事收束計劃及財政統一辦法並須將特捐畝振米捐與田賦等收入用途報告 
　　長沙電馬濟抵岳州守備司令鄒禮赴岳 
　　長沙電省長署開特别政務會議議决切實核减各機關經費先由各司將核减實數開單送交省務院於十七日再開政務會議討論 
　　長沙電議會前提交鑛務局總協理同意案政府久未咨交議員議决俟省務員出席時附帶提出質問 
　　長沙電有議員四十餘人電勸雷副議長鑄寰提出辭職書以全體面 
　　長沙電十五日議會開會因造幣廠長徐明家歡宴全體省議員疏通意見竟成流會（以上十六日下午五鐘） 
　　香港電滇軍風潮解决後石圍塘地盤爲豫軍所得 
　　香港電孫令將王汝爲部改歸范石生節制王部寒（十四）全部開返石龍適李根雲部由横瀝回省助蔣光亮火車行至茶山王部用枕木堆塞鐵橋阻李軍通過兩軍隔河嚴陣以待幾開戰後由滇軍總部派員疏通令李軍復返原防風潮始息廣三車今日再開 
　　香港電山陜軍旅長劉英眞（十一）電稱本日有沈軍五百來犯乳屬石壩欲繞襲樂昌之後職部迎戰敵不支向坪石潰退奪槍五十彈數千 
　　香港電魏邦平不允長粤昨離省來港 
　　香港電聯軍定舊曆年内總攻東江　　香港電大本營因汪胡廖等返粤删（十五）開重要會議討論進行建國方法甚久（以上十六日下午七鐘） 
特約路透電 
[北京政聞]  
　　十六日北京電王克敏仍不肯回部今日午後衆院議事日程列有查辦王克敏案故王之回任益不可必 
　　十六日北京電今日午後衆院將彈劾王克敏案移交審查委員會旋討論查辦王克敏之動議惟因須向政府詢問一切已暫時延擱 
[日本新地震之損害]  
　　十五日大阪電鐮倉之ｄａｌｂｕｔｓｕ上次地震時曾向前移今復後退四寸鐮倉地爲龜裂横濱水源已斷由港内輪船運水以濟要需横濱電車停開驚惶之居民皆架棚居道中今晨有濃霧使日色爲之深赤横濱死三人傷十二人毁屋七所倒屋三所並毁貨棧一學校工廠醫院各二東京道鐵路僅開單線 
[英國國會開會情形]  
　　十五日倫敦電今晨國會開會議員在拂曉五時即有蒞會者會塲極形擁擠此屆開會之爲羣衆所大注意由此可覩英皇偕后及太子相繼蒞止觀者皆大歡呼國會外仍有警察監視下之失業工人示威行動英皇訓詞略謂對外關係友好前妨碍相互的諒解及世界的恢復之問題現確有趨向解决之進步政府行將提出議案以實施洛桑和約一俟國會通過此約即須批准而對土和平交誼之新紀元即可開始英美間關於違法運酒入美之協議行將締成兩國愉快交誼從此愈可鞏固余之目的仍在盡余之力用種種方法以扶助國際聯盟會勢力之逐漸擴張印度西北邊界近東發生之暗殺案殊令余系念甚望罪人受懲邊疆即有更美滿之關係帝國會議近曾有關於帝國合作之甚切實進步帝國優待主義始於一九一七年之會議自此年起即已實施今擴張此種主義可應合各殖民地之志願而無損本國現有之會計制度此乃帝國會議中之進步大爲顯著者也實施帝國會議議决各事之提案當陸續提交國會英帝國展覽會現予人以機會使周知帝國各種物產而鼓起帝國内貿易余殊歡迎此機會失業問題極可焦慮近曾提議辦法在閣員觀之大可助失業問題之解决者竟未爲國人所接受現將請下院對於商業便利計畫與出口借欵計畫之擴張與修正及對於帝國經濟會議所提撥提出欵資助帝國各處創辦某種公共事業並津貼地方官吏或法定與私人團體所辦公共利便工程之議案予以同意並將請下院襄助爲造船業籌畫工作擬即建造巡艦及輔助艦以履行海軍建築程序閣員將設法使工人更得普通敎育及專門敎育之便利閣員擬召集代表農界政界之人物開一會議以期决定維持農田畝數調節農業工資之政策云云英皇又言及（一）修正工廠法之議案（二）依據住屋案格外設法俾工人得以自置廬舍之提議（三）在北愛爾蘭購地及擔保愛爾蘭自由政府依照土地案所發債劵利息之計畫（四）擴充皇家國防飛行軍之議案 
　　十五日倫敦電今日下院甚擁擠愛士葵坐於反對席之前位在麥克唐納爾之次工黨得自由黨之扶助反對包爾温所提以保守黨議員爲副議長度支委員會副會長之動議麥氏稱苟不投票則此動議莫可通過而投票之結果將可痛惜因國會尙不乏他種困難也渠意在辯論英皇訓詞時此種位置可暫虚懸但議長應每夜休會以便晚餐云超然派華德氏抗議謂麥氏態度幕後有黨派關係工黨瓊司大聲曰俘虜品屬諸戰勝人言畢衆咸大笑包爾温乃撤回動議以待辯論英皇訓詞之結果班克斯氏動議謂帝國會議之决議乃對於殖民地之一種義務訓詞應予通過附議者爲阿浦斯萊氏麥氏指英皇訓詞乃奇異瑣碎之集合物其中所言多取諸工黨黨綱又謂政府變更之氣象已便英國勢力灌注於大陸政治家之胸中若以前十二個月之政府則决不有此也歐洲現狀與一九一四年近似各竸爭其軍備肆行其國家主義之政策名爲與國實則互相仇視不過仇意在明暗間耳現極宜表示英國之莊嚴勢力庶得轉機外交宜格外妥愼辦理一面以友好堅决懇切之形式聲明英人自已之利益云麥氏反抗國會負有一種義務須實施帝國會議决議案之説謂果如此説則自治權利之謂何英人未嘗放棄此權利閣員在帝國會議中固嘗屢次聲明議决事件必須送交國會政府此言當然指國會有通過或否决其議决事件之絕對自由政府爲優待殖民地起見擬徵收食物税此層在根本上與現行會計制度完全相背政府之不能得人信任此其一因也際此非常之政局下院未可僅採行舊式之黨派伎倆今日無論何黨未有能擔負責任而不自覺進不如退者蓋以歐洲現狀及國内事態皆如是之惡劣也但國家不能無政府故無論各黨在此形勢之下辦理國政應受國人正當之對待如其能盡厥職則下院當予以扶助云自由黨喬治氏辯護國會必須批准帝國會議各决議案之説並斥波國供給金錢造成來因地分立行動希望握政權之任何政府有以伸英國以犧牲換得之權勢云包爾溫氏稱保守黨若退出政權必不作無謂之反對但將盡力以助成關於失業及農業問題之計畫現有三政黨無一能單獨行政者曷若公開會議以議决共同之計畫如農業問題其尤著者包爾温繼稱英美禁酒條約即各政黨業已同意者現交各殖民地研究約文規定美國有在三哩限度外搜查英船之權而英船得載封閉之酒駛入美國口岸以供回時途中之用包爾温又言及協約國專家委員會言次懷抱樂觀謂此乃一年來歐洲之第一進取步驟其故在美國之參加云言畢下院休會 
　　十六日倫敦電英皇訓詞性質和緩且含有自由黨色彩然猶未能挽回自由黨與工黨推翻政府之協定保守黨之批評家現知大勢無可挽回即自由與保守黨合作之聲浪現亦寂靜國會旁聽人一致預料一月二十一日現政府失敗二十二日工黨政府成立 
[英國失業者之示威]  
　　十五日倫敦電失業者集衆在愛姆巴克孟特示威各携旗幟導以樂隊旋由國會附近出發前至城寺且有警察護送後由二領袖演説提出决議案要求國會振興實業以減失業人民經衆通過 
[法國會之信任表决]  
　　十五日巴黎電今日法内閣開會由總統主席决議於星期四日以議案提交國會主張整理財政使豫算案出入相抵解决匯率風潮·實行減政·自五月一日增加各税請國會立即表决各案而作爲信任問題政府擬即籌定計畫禁止投機買賣佛郎及政府債券國會中反對黨之一部分要求立即討論財政現局政府主張延至一月十七日討論此事遂成爲信任問題旋付表决以三八八票對一八九票贊成政府之主張 
[各國近事]  
　　十五日里加電俄德依據拉巴洛條約解决兩國商業關係之討論於上年六月間在柏林開始茲復在莫斯科進行據當局稱此項討論似須更歷一年兩國雖已商定條約數種但須俟今所討論之問題得最後之解决後始加實行 
　　十五日倫敦電英希外交關係業已恢復克松侯爵照會此事時謂英政府極信任維尼齊洛斯氏之内閣 
　　十五日倫敦電倫敦墨使署稱叛軍在加里斯柯及維拉克魯士戰後已紛亂退走 
　　十五日華盛頓電聞美政府不日將照會墨西哥革命軍首領烏爾太將軍不得擾及唐比柯美國正當之商務 
　十五日倫敦電蘭開夏棉業僱主及僱工聯合委員會商定用美棉部分之管理計畫其詳則將於日内發表 
　　十五日倫敦電海軍部宣稱潛艇Ｌ二四號沉没地點已查明惟其地位不便無從撈起業已委棄之 
　　十六日巴黎電法國謝絕西班牙修正楊吉爾條約之請惟願以摩洛哥他處之讓與權予西班牙 
　　十六日倫敦電愛白定大學以貴重之參考書二百餘種捐助東京帝國大學 
　　十五日法恩柴電班丹第氏豫料一月十五日夜美洲將有地震果如所言秋學界皆爲驚異昨夜各地震儀皆表示一萬基羅邁當外有劇烈長久之地震 
[公電]  
　　北京通電各省衙門鈞鑒本日令特派吳佩孚兼任督辦直魯豫汽車道路事宜此令兼代農商次長林大閭呈請辭職林大閭准免兼職此令任命嚴鶴齡爲農商次長此令國務總理孫寳琦呈秘書瞿宣頴柯逸劉新桂馬德莊王式均丁宗嶧何傑才林世　劉國華王徹呈請辭職均照准此令國務總理孫寳琦呈請任命瞿宣頴柯逸林世　吳永諸以仁錢鍚寳胡大崇周安康夏循自濮彥珪爲秘書應照准此令京删印 
國外要聞 
[日本又大地震（二）] 　　　 
　　災情以横濱以西至箱根爲最重 
　　電報通信社十六日東京電云十五日地震相模地方被害最重死者三人負傷者二十人家屋全倒百户半倒五百户道路橋梁破壞甚多 
　　東方通信社十五日大阪電云今晨之强震爲破曉時事市民驚愕甚一齊馳出屋外交通全杜絕恐肇火災者早凖備避難下町徒步者成羣混雜不堪騎馬憲兵補助憲兵咸出動消防隊亦固守要所善保秩序一般被害狀况前次幸免於災之山手方面今似多死傷者假屋地帶尙安然以火之警戒甚嚴尙無火災一時停止之自來水與電車至午後亦有一部開通矣十六日大阪電云綜合各地之報告昨日大震之被害程度以横濱以西至箱根間爲最甚又據昨晚神奈川縣廳之發表同縣中之損害爲死者十一負傷者二百零九房屋之全塌者七百六十二所半塌者二千九百五十四所東海道綫已全部開通此次地震之損害甚輕微通信機關之命脈尙存財界各方面所受之影響似極輕微 
　　十五日横濱電云十五日午後七時本社横濱特派員發横濱假屋地帶之被害少前次未遭禍之房屋倒壞者多死者有三名負傷者十三名自來水電車不通 
　　十五日東京電云清浦首相爲此次再度震災於今日午後召集閣員於官邸開臨時閣議東京株式取引所爲通信陷於不能暫時停止開會 
國内要聞 
[北京通信（寥一）]  
　　未可樂觀之孫閣就職談 
　　負氣避往海甸承澤園之新總理孫寳琦氏已於今日下午回京國務院得信後亦即由庶務科派人前往迎候孫氏且於今日五時約各閣員晤談明日上午十時即行就職此番未就職先鬧意見之閣潮至此大有化險爲夷同力合作之氣象何所見而去何所見而來此中操縱實保派具有絕大計劃孫氏被其作弄已無術出此範圍如以爲閣潮從此底定殆猶未也 
　　自前日夜間新閣員之人選决定孫氏被迫副署後驅車回宅即大不高興而七八年來所恃以進退裕如之税務督辦又受王毓芝之壓迫被高凌霨强奪以去欲幹則明知前途暗礁甚多决非好景象欲不幹則退無所　故當時即有我以誠信待人人乃以圈套作弄我之氣憤語而素所不快之王克敏仍以受曹氏及王毓芝之强力迫脅仍握有財長之實權責任内閣之總理當發軔伊始即不能發展其意見無怪乎孫氏之鬱鬱也 
　　昨日上午西堂子胡同孫氏私宅中賓朋雜𨖼意見亦極� 
淆雜大槪分爲兩派一派勸其不幹者議員居其多數而素與孫氏接近之私交主此議者亦甚多一派勸其幹者則顏惠慶顧維鈞蔡廷幹等均此派之主要人物孫氏憤極之後本擬通電辭職表明心跡嗣因閣員名單爲其所親手副署者出爾反爾實無以爲詞遂不果而有探知保派孫閣顏代之預定計劃者乃向孫揭其陰謀孫顏之間於是亦感不快孫乃於下午遄赴海甸藉以暫避塵囂而熟權利害焉　 
　　孫之赴海甸本無决絕不幹之表示而昨日外間孫氏不幹之聲浪乃囂且塵上有人謂孫之赴海甸實勸進派鑒於孫宅之人多口雜見解紛歧特設法速其離京以便施其包圍之手段今日上午十時有人赴承澤園者見顏惠慶沈瑞麟王家襄王紹會等均在座孫氏之態度已大異昨之悻悻然去者今已興高采烈且聞秘長之外已定以曹秉章及朱某爲國務院秘廳帮辦曹朱亦已在座與聞密議其中經過當非外人所能共悉而顏惠慶王家襄二人於此事必有若干之作用則徵之往事可斷言者也 
　　孫氏當前此提出之後絕不肯與王毓芝等往來顏曾力勸之謂不出爲總理則已如其做總理即不能不與府秘長共事城狐社鼠在所不免不如先事聯絡較爲合式孫答之曰汝如此云云何妨自爲之汝本六人公司中之一人儘有做總理之餘地何必以我爲傀儡顏應之曰大哥我們至親我係爲你權利害故不得不言如我想做總理何必向你説當時不歡而散而據聞保派之計劃以孫之爲人易與實有以孫作面子以顏作骨子之計議如孫氏被迫而去即以顏代之各部費權仍操於保派之手中而顏氏大借欵之計劃尤足以供保派之利用昨日高凌霨之機關報即已逗露消息聞昨日顏因在孫宅有人説破此話亦覺左右兩難意態亦甚消極農部文書庶務兩科往顏宅請示到任日期者乃不得要領詢之顏之僕從亦云未聞有到部之談話日早往答以未起及午間復往云已赴西山蓋已　　赴承澤園矣王家襄於孫氏未通過之前即在議會中爲孫氏疏通甚力而此次勸進尤極力主張說者謂顏與王均爲孫之靈魂同一主張必有所謂其有愛於孫歟則非所敢知矣 
孫之前日入府本尚未有具體名單以爲先與曹接市俟總理令發表後然後再作詳密之攷慮不意一見面　 
 
 
 

Page 7

 
 
第一萬八千二百八十二號;中華民國十三年 西曆一千九百二十四年一月十七號
星期四 * *即受曹之壓迫與王毓芝之包圍接二連三一氣呵成不復能有抵抗之餘地因王克敏長財問題與曹爭執甚久卒不敵曹而副署孫之憾王論公義則因議論沸騰不治衆望論私憾則聞王因孫之同意問題曾收買衆院之反對者以與孫爲難故孫必欲去之乃舉一龔心湛以代王不知龔與曹因扣發衛隊旅餉一事與曹惡感甚深（龔長財時曹爲巡閲連電催發衛隊旅軍餉龔以陸軍編制無此名目且衛隊人數無須一旅之多靳而不發且面訐之於靳雲鵬）以之比王之勾結左右呼吸一氣者自不相侔故曹力右王而置龔於不顧即孫氏自願兼任財長亦不爲曹所認可王克敏亦知與孫不相能現已提出辭呈且閉門謝客以示决絕而據調查之所得則所謝絕者無關緊要之他客昨日且接見王毓芝李彥靑等密商甚久據聞王氏之意以與孫私𨻶較深非多方包圍孫氏令其承認使彼長久長財� 
之保證且要求孫氏聲明與彼同其進退勢難將其假惺惺面目撤去頃聞孫以怵於曹及王毓芝之威權已託由顏惠慶出爲疏通以期完成新閣免生波折王拒而不見頃又有孫將自往訪王之傳説王克敏之身價得此一襯其增高可知不過不善仰承意旨之參衆兩院聞對於王克敏仍有彈劾之醖釀星期三日衆院即將開會專對王克敏彼孫閣及黨王克敏者不悉彼時又將何以維持之耳 
　　總之此次孫閣尙未登臺各閣員之不易融洽已不一而足孫欲去王而王不獲去孫欲去高而府方以換湯不換藥與高抗　一氣之程克代之陸軍一席又爲在府擁有大權之陸錦（此次實被王毓芝排出）欲求通力合作殊難遽作樂觀而司法之王尙在海外敎育之范又以事前未徵同意尙無明確之表示將來能否全班合演尙未敢决定而孫之總理一席因種種牽掣已成傀儡則固無可諱言者據熟於政局某要人所談謂孫閣顏代轉瞬即將實現彼時欲求恢復其以前之税務督辦生活恐不可復得爲孫氏計此時進退維谷未免太不値得耳（一月十四日） 
[財敎不就中之孫内閣]  
　　孫寳琦本有昨日就職之説因財敎兩部發生問題致展緩一日孫於昨日下午由海甸回京下午四時即電約顧維鈞顏惠慶吳毓麟程克李鼎新陸錦在税務處（因西堂子胡同本宅來客太多）會談聞首先討論財敎兩長問題决定分途派人勸駕次及法長問題以王寵惠一時萬不能來有人主張顏惠慶兼代顏力辭不就嗣由吳毓麟主張遂議定由薛篤弼代部最後孫發言彼定十五早十時就職勸顧等同時就職衆同意又决定十五日下午開第一次國務會議 
　　孫於前日（十三）下午即赴海甸承澤園藉名休養實則與顏惠慶密商一切顏於十三日上午即往西山較孫爲早行所以避外間耳目也此次組織孫寳琦原擬名單與命令所發表者大有差異當曹孫會談之時曹對於孫所提閣員一一討論首言外交雙方皆屬意顧維鈞次及内務則曹謂王毓芝不能離開左右不如用程克孫以與程素昧生平對曹則以彼此一見便可如舊答之財政一席曹則斬釘截鐵直謂此時舍王克敏外無第二人龔趙皆非其選孫無可如何祇得允諾海軍一席曹主李鼎新蟬聯農商則曹謂以之位置顏惠慶甚爲適當陸軍則亦由曹决定取陸舍王敎育則曹謂名流總須安置一二人范源濓甚好交通則雙方同意留吳總計九部之中與孫原擬名單相符者祇有外交交通敎育三席而已其他六部則悉由曹支配而尤以財内兩席曹堅持非王程不可當時孫見曹態度堅决自不敢力持異議數道命令即時發表税務督辦一席孫原擬自兼嗣因王毓芝在旁謂高凌霨維持政局頗有微勞足　宜有下台　步孫　平政院何如王答平政院江大爕辭職未准不可更動且依照憲法規定是否存留尙不可知曹即决然言曰然則新總理對調豈不甚妙孫默然不答而高之税務督辦遂定每年唾手可取海關平一萬八千兩之厚薪矣孫出府之後歸告親信自覺怏怏不樂謂重要閣員旣由總統支配則此後辦事上殊多不便且財内爲閣員中之最重要者今則一則本爲不願合作之人一則爲素鮮相知之雅將來意見上必有許多齟齬之處故有人力主即日呈遞辭呈免爲傀儡而孫自身則斟酌再三以爲在府旣已同意此時何能反汗且命令業已發表若必堅辭則大失府方感情即税務原缺亦恐不能回任豈非大上其當故仍决就任當即電約顏惠慶請其翌日（即十三日）即赴海甸協商聞孫顏在承澤園密談最後决定仍非上台不可對王克敏范源濓等則設法疏通請其就職據昨晚所得消息顧維鈞程克吳毓麟李鼎新陸錦顏惠慶等自屬不生問題今日（十五）即可就職而王克敏則以孫原單並未入選而彼自身又早已宣言不與孫合作此時不便加入且十二晚孫並未通知彼即十三日孫亦未派人勸其擔任故認孫無意邀其帮忙昨日（十四）王即託言出京避不見客顏惠慶屢以電話約其晤談而王宅閽者皆以不在京辭王之行踪究竟何往截至昨晚尙未明瞭昨日有人尙電詢香山八大處各處皆云未到或云王躱避郊外某寺或云王暫寓某銀行家之西便門外别墅未知孰確至孫氏方面本來不需要王王旣不就頗有人主張即以顏惠慶繼任但此事萬不能得府方同意故孫亦未敢提出現時尙在挽人勸駕中也敎長問題范源濓事前亦未得同意十三午范在津寓突接孫寳琦電報催其即日來京就職范甚覺詫異當於昨日上午來京即將其不能就職理由詳叙一書致孫大致謂彼方就師大校長數日不能舍彼就此若云兼任則與彼素旨大背萬難承諾其辭意堅决毫無轉圜餘地此後敎長輪到何人身上則非吾儕所能臆測矣法長王寵惠因國際聯盟會尙有四個月會期此時亦難即行歸國薛篤弼代部已决定矣總之孫閣難關重重而内幕尤複雜其壽命可以日計孫旣失去税務督辦如弔在半天不上不下進退兩難亦可見天下事不可以强爲也 
[衆議員質問新閣第一聲（浴）]  
　　爲王克敏長財事 
　　孫内閣命令發表之後議員對於王克敏之復長財政異常憤懣今日（十四）中立派議員李載賡葉夏聲萬鈞等在石駙馬大街法治共進會會議决定提出質問當晚送達政府其質問書如下爲質問事昨閲本月十二日命令特任王克敏爲財政總長曷勝詫異查王克敏前以金佛郎案利誘當局迭長財政爲私人營牟利益不惜喪權賣國違法凟職掀動政潮蔑視民意經本院議員依法提案彈劾查辦在案似此聲名狼藉嫌疑顯著之人政府苟非與之朋比爲好自宜速爲屏黜以示遠嫌何必戀戀相依百方𢌞護致爲盛名之累將謂其善� 
於籌欵耶則該員自長財政條已三月而軍警正餉未發分文敎育司法毫無挹注以致罷公罷學紛然並起索薪索餉接踵而來歷任財長未有如該員之頑鈍庸劣者將謂其信用素著耶金城鹽業與有宿嫌道勝匯豐向無情感個人商業則倒欠極鉅受雇法人之下則盜蝕自肥華洋商界無具與爲貿易者然則政府所以倚若長城未忍割愛自必於籌欵信用之外别有借重之途而據與論紛傳則謂金佛郎一案政府將希冀其杯羹分惠以償其一己之利慾果爾則該員此次之留任直不啻恃樹子以搖錢然而新閣初成人才是尙總揆廉潔自持海内推許誠不敢漫以不肖妄測賢明究竟政府有何必不得已之苦衷非留用王克敏復長財政不可本院監督行政職責所在未能　　應請政府於三日内明白答覆此致國務總理孫提出者李載賡葉夏聲萬鈞等二十一人（一月十四晚） 
[京衆院收回警衛權]  
　　昨日（十四日）下午二時衆議院院内臨時行政委員開會出席委員二十三人輪推畢維垣主席宜告開會後樂山提議謂上次會議表决本院秘書長不得以院内有職務或議員充當本席保薦前參院議員蔣曦明堪任此席議决候交大會公决次萬鈞蔣宗周王迪成等提議以本院資深巡官陸軍中校潘濤聲暫行代理警衛長負責辦理接收警衛處一切事宜袁振黃陳垣發言討論大致均謂本院警衛職司全院一切事務關係重大須有熟習院内情形之巡官負責辦理方免不虞潘濤聲供職有年對於各方尙稱勤謹以之暫時接充必能勝任愉快當由臨時主席在塲發布委任潘濤聲暫行接充衆議院代理警衛長令文如下「委任潘濤聲暫行代理衆議院警衛長此令畢維垣萬鈞印中華民國十三年一月十四日」潘當即出席委員會報告院内各項情形各委員甚爲滿意代理秘書長王大經報告赴津向吳景濓交涉取回院印吳已允於即晚派秘書長鄭林臯携送到院以清手續王迪成動議早開大會以利院務進行議决星期三日下午二時開會議事日程次序法律案列前旋在警衛處取還議塲各鑰匙交由潘警衛長接收遂散會時正六時十分 
[直派行將分裂之朕兆]  
　　字林報十二日北京通訊云當此現稱府派之津保人物力阻孫寳琦大動閣員之際直系各省駐京代表亦暗中結合以圖打破府派之包圍雙方暗鬭日烈識者多料其結局將招直系之分裂前數星期中曹錕染恙府派遂禁阻各省代表面見曹錕以鞏固其地位蓋曹病中能直接進見並代他人請見者僅有籌備大選之王毓芝及現充公府收支處長之李彥靑二人對於外來消息函電嚴行檢查即曹氏故舊僚屬之請見者亦百般拒絕以是各方憤恨之聲時觸吾人耳鼓迨昨日孫寳琦進府商議組閣事仍不令與曹相晤而由王毓芝代見告以曹意舊閣員中不欲多所更動其包圍壟斷如此於是直系各省代表旣不許參預府中會議遂相結合謀府派洛吳蘇齊及各省武人暫時消除異見一致謀清元首側此種舉動識者多料其行將累及曹錕與之同倒然若輩並不稍存顧忌蓋深不願見此三數人之壟斷政府寗犧牲曹錕而有所不恤云 
[使團對金佛郎案之意見]  
　　聯合覆牒起草停頓之原因 
　　字林報十二日北京通訊云自顧維鈞送出金佛郎案通牒後京中人士日盼使團之覆文而使團日前亦曾暗示各國聯合覆牒已在草擬中不日即可致送以故數星期内各報館皆極活動茲悉使團目下已暫停起草且在美使回京前亦不再召集會議其故並非由於使團對於用金之發生異議亦非爲顧氏牒文所感動實因使團之意欲期覆文之有效俾此案得於相當時間内解决宜規定不同意後之懲戒條件或强迫承認辦法而此懲戒條件之性質實爲使團爭點所在以致覆文未能早日送出且自列强認定賠欵爲中國總付與各國而由各國自行分配之法比意西諸國毌須單獨作覆或提出懲戒條件惟欲使英美日三使同意於嚴厲之條欵頗非易事故卒遲遲未能發表也 
[俄黨在庫吸收中國現金（庸）]  
　　不日將提出交涉 
　　張家口爲西北巨埠係内地與蒙古通商之樞紐出口之貨以茶烟布疋爲大宗入口之貨以皮毛爲大宗自俄黨　　庫　以來俄人即在該地設卡徵税其税則極爲苛重値百須抽二十故内地赴蒙經商者皆視庫爲長途大半皆已改路繞道甘邊近來俄人復變本加厲極力吸收中國現金凡一切納税皆非現金不收并且運在庫倫之現洋一律特别免税如由庫倫運出者則仍照値百抽二十抽收且有洋商從中包運故張家口一埠每日出口之現金殊不在少數市面金融因受絕大影響張家口中交銀行及各大銀號以市面情形恐慌聯名具函致天津銀行公會懇爲代呈農部轉咨外部速　交涉以圖挽救日前外部已接到農部來咨即提出討論惟以内閣正在改組之時所議尙無結果茲將農部原咨覓抄如下「　咨行事據天津銀行公會呈稱准張家口中國交通兩銀行及匯豐等九家銀號函稱俄人把持庫倫地面凡往來庫倫者均須先領護照運去茶烟布疋及運來皮毛俱須納値百抽二十之重税其税欵則須交納現洋俄人對於運庫現金并不收税其由庫運回之現金不但課以値百抽二十之重税且取締其嚴其用意實係獎勵現金輸入抵制輸出事關西北及京津金融命脈應請設法救濟等情到部查貨幣端賴流通今俄人在庫擅自徵税吸收現金致　庫之間只有現金出口而無入口如原呈所云其影響内地金融實非淺鮮應如何設法交涉之處相應抄錄原呈咨請貴部查核辦理見復」天津銀行公會亦已另有電報致外部催請交涉孫閣就職後此案當可於數日内提出交涉蓋事關金融命脈一般銀行界及外交界俱皆重視此事也（一月十四日） 
[延琿日軍電線歸我國管理]  
　　延琿日軍雖於前年調回惟該軍安置之軍用電綫迄未撤去曾經陶交涉員與日領一再抗議無效遂請移京辦理由外部派員面與日使談判綜計前後口頭辯論九次往來照復十三次始將此案議有頭緒所有日人在延琿一帶設置之電桿電綫完全歸我管理芳澤公使乃於日前赴外部面與顧維鈞互換文書議定條欵五項（一）延吉琿春和龍汪清東寗各縣所有日本從前設立之軍用電報電話日本爲顧全中國友誼起見一律交付中國管理并不取償（二）所有電報電話應由中國特設專局管理修繕并得酌量收費以爲辦事經費（三）日本領事及聯絡員有使用該電報電話之優先權（四）延吉道屬任何地方發現匪黨應由該地方官由電報或電話通報駐琿延之日本各領事及各聯絡員知照（五）前清宣統元年日本爲防範韓黨設立之六道溝圖們江間之一綫則須另案協議不在此案之内 
[東省秘密刦案（漱紅）]  
　　已派探秘密偵查 
　　東省城内近發生一大搶案事雖不關重要然言之頗足引起一般閲者之興趣蓋此搶案與普通之搶案不同普通搶案爲明火聚衆結果必引起軍警之注意與嚴厲之搜捕此次搶案其取徑旣甚特别而復能使被搶者自守秘密不敢聲張且普通搶案必爲打家刦舍之匪徒而此次搶案果否爲此類人物尙待加以極嚴密之探查方可確定蓋其所假借之名義頗有關係不惟被搶者不敢不守秘察即在軍警一方亦不容不加以十分之愼重其設謀之巧固非一般打家刦舍之匪徒所能也 
　　某日晚十一時許一輛最大之汽車内坐一四十餘歲戎服之上級軍官車之外廂跨有精悍馬弁十餘人馳至某銀行門首停駛一馬弁下車手持名刺上前扣門因此時該行營業時間已過大門緊閉内有守門兵士二人向外詢問馬弁謂現有某旅長特來拜會貴行總理乞爲傳達言次即將名剌由門𨻶遞入守兵即轉呈於該行總理總理接閲見名剌上書陸軍第某旅旅長某該總理以某旅長在東省軍界頗負名望惟素無一面雅頗欲一晤藉瞻丰采當即傳命曰請須臾某旅長隨馬弁二人昂然入總理延之上坐方欲寒喧某旅長遽言曰鄙人現有緊急需要特來拜訪貴經理請借十萬現欵幸毌見拒且鄙人非空口求借並帶有抵押品言次遽由袖中出一手槍向經理擬之曰看此抵押品頗足抵十萬現欵否經理亦殊有膽徐謂某軍官曰敝行與軍界官長相交極多貸欵之事亦所恒有然皆取對人信用而不取對物信用君欲借欵儘可徐商何須出此某軍官曰汝不願借乎經理謂出貸欵項爲敝行營業上之一種烏得不借某軍官曰然則速將十萬欵來經理謂敝行現下存欵無多十萬現欵爲數過鉅難以應命某軍官謂汝願借幾何經理曰三萬元某軍官曰三萬亦可經理即命行員點出現欵三萬元付與某軍官某軍官起經理送之行臨登車某軍官向經理握手曰謝君厚意行再相見乃風馳電掣出大西門而西經理回責行員及衛兵曰汝等見無理奈何不通報軍警將彼當塲拿獲行員及衛兵曰彼匪首甫入門十餘匪徒即將電話及各門户把守且各出手槍恫嚇彼已先發莫敢反動嗣擬與彼拚命爭又恐危及總理故寗隠忍聽其所爲云云總理當即向當軸打電話備述被刦情形當軸憮然久之曰我知道了將來必有辦法惟此時須嚴守秘密不必再向軍警機關報告並不准行内員役向外洩露云云該行遂凛遵此訓不敢宣傳刻聞當局已密派妥員在暗中精密偵查將來必當有水落石出之一日又聞某要人云某旅長在東省軍界甚負名望絕對不肯出此其必劇匪假借名義無疑此案未知　日始能破獲也 
[吉林銀號分紅之反響（隠）]  
　　引起省議會之内閧 
　　吉林水衡官銀錢號於民國十二年内營業盈餘計得純利四百零六萬元吉大洋此種純利皆官銀號操縱全省金融大搗錢糧各把所致直言之皆吉林商民之膏血爲所吮吸者該號於結算盈餘之後即提出一百萬元爲紅利額恐地方團體反對遽以迅雷不及掩耳之手段於上年十二月三十一日夜間將紅利分訖分法共分五等孫督軍分十萬元王省長分八萬元此所謂頭等也總辦劉鈞分六萬元會辦閻啓瑞分三萬五千元所謂第二等也其下則兩萬一萬或五千乃至一千最少亦得三四百元官銀號歷年積虧本已在數千萬元之數故濫發官帖以支持危局致使錢法紊亂不可收拾今乃大分紅利削公肥己吉人不能緘默於是地方團體紛紛反對而兼任該號總稽查之省議會劉樹春議長以有特别情形反對尤烈均以急電請張總司令及孫督軍禁止並追繳紅利然食已下咽如何能效且電請於分紅之人勢等與虎謀皮更難有望卒致張總司令來電申斥電中有「吉林士紳遇事干涉可惡已極著該省長嚴切查辦」之語經此一電之威反對者不啻如冷水澆頭莫不瑟縮矣而所謂民治俱進會長蕭振灜者以反對甚力竟被押入縣署劉樹春以議長資格面子所關得從免議然因是而省議會方面程劉兩派議員又起内閧緣議會向分兩派其初劉派以擁戴功得軍民兩長之好感程派處處失敗苦無機會以斬絕劉派與官府接近之途徑此次遇此大好機會乃爲下井投石之計將劉之醜事抉發無餘於十日提出質問書於王省長施間接之攻擊故逆料省議會今後又將多事矣 
[反直派有暗殺團駐濟消息]  
　　安福黨徒密圖在各省起事報紙上屢有喧傳今據濟南日本領事向北京報告謂濟南駐有暗殺團黨徒當道得此消息即施行秘密戒嚴省長公署訓令靑島烟台濟南警察廳警廳又訓令各區署一體防範現在濟南每晚均提前靜街加班巡校省長公署同督理公署現派有委員從嚴檢查郵電凡往來信件有發信地址與收信地點可疑者統須拆封檢查警廳一面又召集各區署長開緊急會議議决嗣後軍民兩長公出沿途及駐節處所各該署須多加警衛並由各該署隊官長本廳督察長親往巡視以昭愼重此外並有各署應注意之事六項（甲）調查户口（乙）稽查旅店車站船舶（丙）保護僑商敎堂及本國銀錢行號（丁）稽查妓寮工廠（戊）保護電燈電話電線等項（已）嚴防外國旅店及浪人營業以上六項已自會議之後加嚴防範矣 
[老洋人已被豫軍擊斃]  
　　豫匪首領老洋人被豫軍擊斃一節現南陽鎭守使馬志繳已有眞電到京報告當場擊斃情形茲錄馬電如後志敏奉令督同魏馬部各軍追擊叛匪老洋人張得勝各大桿由豫而鄂而秦將至川邊先後克復鄂之鄙西縣上津縣及秦之漫川關等處斬獲無算匪膽破裂我軍乘勝進攻益緊該匪不及入川折由山陽縣之鐵張鋪羊腸小道回竄豫境志敏仰本我巡督兩帥軫念民瘼嫉惡如仇之至意激勵將士貫澈始終跟蹤尾追計五晝夜行千二百餘里士卒飢寒交迫一鼓作氣又在豫境古城寨太尉府楓村等處嚴行兜剿庚日追低郟縣西北山之老爺頂會同三師孫團及二十四師四面兜剿巨魁老洋人已被當場槍斃奪獲屍身據生擒之匪供稱張得勝亦於激戰之中中彈斃命查該匪自豫東西竄確有萬餘之衆經此窮追轉戰數省勢如破竹或就擒授首或提槍遠竄最末大張撻伐一鼓而兩逆并殲餘匪所勝不過千人已成强弩之末略加搜緝不難指日盪平刻正在會同各軍督飭各縣積極剿辦期早肅清謹電奉聞諸維亮察南陽鎭守使馬志敏叩眞印 
[皖北剿匪與佈防]  
　　蚌埠通信皖北六安一帶山嶺叢雜道路崎嶇盜匪素出没其間此剿彼竄不易得手自豫匪老洋人有回竄消息該處駐防軍隊（屬第二旅）以六境邊界毘連鄂豫即奉有皖北鎭守使李培基命令嚴加戒備詎正在設防時即於本月初間突有大股土匪以辦案爲詞竄入佔據所屬之隠賢集人　約千餘人此項盜匪聞係合小股集合而成每股約數百人百餘人不等匪首土　與老洋人遙通聲氣該鎭未駐軍隊原有團防數十人槍械二十六枝當時即被搜去屠宰税設有分局　所其局長顧姓亦被架走初意本係綁票嗣探悉顧與二團一營營長顧守緒（字筱齋壽縣人）兄弟又志在復仇（因該匪曾被顧痛剿）無論給錢多寡不許回贖比即槍擊斃命鎭署得訊隨飛飭二團三營就近截剿由該營營副王春山（字笑軒阜陽人）會同一團一營營副孫少峯（蒙城人）率隊雙方來擊於蔴埠金家寨間相遇激戰一晝夜匪竟得脱圍而去李鎭使遂將王孫兩營副立時撤差以示懲戒復電令營長鮑蘭芳（一團一營營長字馥亭泗縣人）秦慶麟（字澄洋阜陽人）星夜追剿至王家店先生店附近探悉匪仍盤據未散圍攻兩日夜之久擒獲盜匪小頭目楊小手楊三搜子談老六馬老十四人並匪夥十餘人奪獲槍械極多當即電呈李培基將楊小手楊三搜子正法其談馬兩匪首暫仍拘禁大約留爲購緝匪首之眼線也刻又聞李鎭使以現在匪氛猖獗又値冬防期中特將所部軍隊嚴密布防茲調查具分駐地點如下第一團一營營長鮑蘭芳（駐壽縣下塘集）一團二營營長劉奇偉（兩連駐壽縣南門外一連駐石頭埠營部駐此）一團三營（兩連駐壽縣一連駐正陽）二團一營（駐定遠鑪橋一帶）二營營長何振揚（鎭署挑衛隊一連餘二連駐六安）三營營長秦慶麟（駐六安）一團機關槍連（駐壽縣）二團機關槍連（駐六安）砲營駐蚌埠兩連壽縣一連 
 
 
 

Page 8

 
 
第一萬八千二百八十二號;中華民國十三年 西曆一千九百二十四年一月十七號
星期四 * *自由談[  映霞]  
[消寒雜錄] [  禹鐘]  
　　博異記云開元中詩人王昌齡高適王之渙齊名一日天寒微雪三詩人共詣旗亭賃酒小飲忽有梨園伶官十數人登樓會宴俄有妙妓四輩尋續而至旋則奏樂皆當時之名部也昌齡等私相約曰我輩各擅詩名每不自定其甲乙今可密觀諸伶所謳若詩入歌詞之多者則爲優矣俄而一伶附節而唱乃曰寒雨連江夜入吳平明送客楚山孤洛陽親友如相問一片冰心在玉壼昌齡則引手畫壁曰一絕句尋又一伶謳曰開篋淚沾臆見君前日書夜臺何寂寞猶是子雲居適則引手畫壁曰一絕句尋又一伶謳曰奉帚平明金殿開强將團扇共徘徊玉顏不及寒鴉色猶帶昭陽日影來昌齡則引手畫壁曰二絕句之渙自以得名已久因謂諸人曰此輩皆潦倒樂官所唱皆巴人下里之詞耳因指諸使之中最佳者曰待此子所唱如非我詩即終身不敢與子爭衡矣須臾次至雙鬢發聲則曰黄河遠上曰雲間一片孤城萬仭山羗笛何須怨楊柳春風不度玉門關之渙即椰揄二子曰田舍奴我豈妄哉因大諧笑諸伶皆起曰不知諸郎君何所歡噱昌齡等因話其事諸伶競拜曰俗眼不識神仙乞降清駕俯就筵席三子從之歌醉竟日此即世傳旗亭畫壁事亦冬日佳話也余讀其文覺文士好名之心今古同然王之渙以先時諸伶不及其詩即詈爲潦倒樂官幸紅袖中有解人在不爾者不知之渙將何以爲情也至諸伶一聞三子之名即競拜相邀可見當時詩人之尊而受人傾慕者甚深今梅蘭芳來海上四出拜客殆亦其遺意乎 
[梅訊] [  東閣]  
　　洛神連演二日無座不滿其裝飾之典麗遹皇扮相之纖穠合度有足稱者最後一塲精采尤甚 
　　前畹應萬全堂徐思防王鈍根賀薌垞約飯於公司即佐以萬全堂所自製之長春酒芬芳適口醉飽盡歡 
　　王鈍根所創辦之小説旬報社會之花並懇畹玉題簽日前已書就預備下期刋用矣 
　　張嗇庵日前列座觀洛神劇 
　　美黑門女士日前謁畹並晤梅妻畹即贈以照片女士謝至再三謂當遍示友人倘明年赴美尤當專誠招待也 
福建功夫茶馳名遐邇不易獲得昨萬全堂特烹以奉畹畹味而甘之 
　　畹門下李斐叔昨午由吳伯喬袁安圃偕赴畹寓請益 
　　袁伯揆昨赴畹寓向索照片畹即檢贈之矣 
　　李一山昨以自譔長聯寄奉卿託其轉請吳昌老書之奉卿因懇朱念陶轉達想荷鑒允也 
　　李拔可初定座觀西施洛神而日内忽　小極爲阻未免悵惘以之 
　　畹反串小生劇轅門射戟曩有海上一演座爲之塞而其鎭壇州尤屬精采此遭因亦有以爲請者特時間忽促名劇遇多能否得暇未可必也 
　　張翼後比日以事留滬輒往觀劇昨又赴後臺晤畹怱怱一談 
　　畹奉北上之期漸邇連日已偷暇摒擋行李梅妻事必躬親一一料量指置不紊理家之長有足多者 
　　陳蒙庵學詞於蕙風昨特挽蕙風轉懇畹揮一扇頭畹重以蕙風之命業允速藻 
　　高梧昨爲奉卿覓得何詩老法書少許即以貽之奉卿瓣香手澤已久得之彌以爲樂也 
　　華珍美記公司製造銀質照相精美絕倫爲世稱賞昨特製一事貽畹畹深以爲謝且不日將陳列舞台俾觀客共賞其製作之精云 
[高陽台遊仙（消寒雅集拈題得此）] [  陳翠娜]  
　　海角霞荒雲邊月老情天幾度秋風螢火星星近來飛入璇宮夢魂祇識銀河路怕凄凉又到雲中鎭怱怱舞破霓裳環珮無踪淚珠凝露銅仙老縱桃花無恙也減㣲紅艶刦難消相思冷化芙蓉情魂夜抱枯禪泣是闌干都被苔封漫惺忪消息人天一點歸鴻 
[苦笑] [  苦惱子]  
　　笑是愉快的表現歡樂的特徵旣然如此又有什麽苦笑呢難不成笑的味還有酸甜苦辣的分别嗎豈敢豈敢不但這 
[傀儡登場圖] 四種的分别恐怕就有幾十種呢列位不信我今天旣談的是苦笑且就題説題的寫在下面 
　　你瞧那妓女被鴇母打得不亦樂乎連哭也來不及看見客人到了趕緊拭去眼淚和顏悦色笑嬉嬉的招待客人试問這種笑是不是苦笑 
　　下司被上司無理的怒駡不但不敢回答一聲還要陪着笑臉連連自認不是試問這種笑是不是苦笑 
　　僕役受主人的責罰因了飯碗問題也只得嬉皮着臉子向主人博個笑容試問這種笑是不是苦笑 
　　官僚受外界逼迫已是苦不堪言跑到姨太太房裏却要笑容可掬去對付試問這種笑是不是苦笑 
　　苦惱的人一見了朋友怕失了面子却要現出快活的樣子試問這種笑是不是苦笑 
　　在下要做稿子肚皮裏却做不出不做又拿不到稿費那就不能過活只好胡言亂語做一點笑話試問這種笑是不是苦笑 
[穿耳談] [  白沙淚痕]  
　　考女子穿耳之風三代前即有山海經云靑要之山䰠武羅司之其狀人面豹文小腰白齒穿耳以鐻其呶如憂玉又莊子曰天子之侍御不爪揃不穿耳二説雖未明指女子言足證當時已有此風 
　　漢焦仲卿妻詩腰若流紈素耳著明月璫此則爲女子穿耳繋璫之明證 
　　陶宗儀輟耕錄謂唐晋畫家所傳仕女多無耳環以爲古無穿耳者不知此風實起於漢末云云然考三國志諸葛恪曰母之於女慈愛至矣穿耳附珠何傷於仁則三國前已有此風非起於漢末也故引山海經與莊子之説用證此風起於三代前 
　　舊唐書南平獠傳云其人皆黑色以竹管如筆徑四寸斜貫其耳貴者以珠璫 
　　杜子美詩玉環穿耳誰家女自抱琵琶迎海神 
　　王維六祖能禪師碑云泉館卉服之人去聖歷刼塗身穿耳之國航海窮年讀上説則此習確爲沿諸蠻夷之風無疑原蠻族乃以貫耳繋竹爲標幟男女皆穿國人穿耳唯婦女有之蓋以金環玉璫綽約多姿足添丰韻也 
社會小説 
[人間地獄（二五二）] [  娑婆生]  
　　第五十九回蠟淚酒痕徐娘温舊夢竹聲花影月老示靈籤 
　　秋波道我不説了你還不聞白嗎晴雲道我眞不明白秋波道你一定要我説我便説了臧二少不是説要討你嗎晴雲搖搖頭道那是姆媽瞎打棒他决不會討我的阿毛在旁笑道那到也説不定我不是剛剛説了嗎只要有緣就行了睛雲道我看我和臧二少没有什麽緣我看他呌起堂唱來總喜歡和你多説話看上去是和你有緣呢秋波忙扳下臉來道阿姊又要瞎説了晴雲忙陪笑道不要光火橫竪三少不在這裏倘然被他聽見了那到是我的不是了阿毛道以我瞧上去還是秋波和柯三少的事快晴雲和臧二少的事總要慢一步呢晴雲歎口氣道阿毛你也不要學秋波這樣尋我的開心······晴雲説到這裏不覺起了身世之感悽然無語對着窗外呆看秋波道阿姊你看什麽晴雲道你瞧天色漸漸晚下來了姆媽還交代我早些回去呢秋波道你不是説生意上沒有什麽客人嗎那末何不多陪我一歇呢晴雲道我是没有什麽不可以不過姆媽等得不耐煩轉去要被他疑心我和阿巧到那裏去呢阿毛道這話也不錯秋波你還是讓他早一點走倘若碰見了三少呌他明天早一點來秋波道倘如今天你碰不着他你也可以打一個電話通知他呌他隨便怎樣明天上半天來晴雲笑道倘若他説没有空呢秋波道没有空也要他來晴雲笑道倘若他竟不來你怎麽樣呢秋波道你就説他如不來我不答應那末他一定會來了晴雲伸伸舌頭道你這不答應三個字有怎樣的兇嗎秋波道你弗要管他謝謝你好姊姊你照這麽説便了 
三言兩語[  鵑]  
　　孫老總剛上臺正要獻　身手誰知支配閣員先就不能自由這簡直是把他當做傀儡戲中憑人牽率的木頭人了我瞧第一個砲仗先失風放不響以後任他老人家放花筒放焰火大賣氣力怕也没有多大好看罷 
 
 
 

Page 9

 
 
第一萬八千二百八十二號;中華民國十三年 西曆一千九百二十四年一月十七號
星期四 * *   
 
 

Page 10

 
 
第一萬八千二百八十二號;中華民國十三年 西曆一千九百二十四年一月十七號
星期四 * *國内要聞二 
[收束中之湘軍事（粹）]  
　　湘省軍事現在祇湘西一小部份未了除此以外均已從事收束湘西蔡部尙據有會同黔陽靖縣通道各屬劉叙彝田鎭藩各旅之投誠省軍亦尙未實現故蔡之在湘西實尙具有一部份勢力省軍葉開鑫部之三旅除鄒振鵬蔣鋤歐兩旅早已開抵洪江外劉重威之一旅因孫擔任蕭清山武岡至洪江一帶之蔡部步步搜索進行故日前始行抵洪三旅在洪曾爲一度之會議僉以蔡　據有數縣若不急鬭進取則恐遲延日久或更致蓄　其勢力故聯電葉師請即移駐洪江主持一切並一面密電到省請示辦法趙氏對於急速進攻極爲贊許聞已决定無論劉田等之投誠是否成爲事實皆令葉師各旅即日分途進攻大約俟葉師蒞洪確定計劃後即將再行攻撃並聞省方預定之蕭清湘西全部時日决不出陰曆年外也 
　　當軍事正劇之際省方以欲圖迅速解决非厚集兵力分路進攻不可故於原有七路指揮之外又加委榷運局長鄒序彬兼任第八路指揮另編軍隊分路進攻現在軍事旣可收束該指揮已無設立之必要省署刻已擬定命令取消第八路指揮部鄒氏改任爲省衛軍督辦下轄二旅將現任衛戌司令唐嶽五所部編爲一旅即以唐爲旅長鄒氏原有之軍改編一旅以鄒日兼旅長該軍任務專擔任省城　務故須有此兵力聞此令不日即下鄒氏已預備着手改編大約一來復中即可改編成立專爲籌餉而設之軍資處曾經省議會咨請政府撤銷現在省議員嚴顧楨等以該處現尙存在故又提出取消專案其理由以爲該處旣非法定機關而於財政司外又復有此適足以紊亂財政之統一况多一機關即多耗一分公帑故宜即行撤銷此案昨經提出大會劉夷唐陶曾毅畢承庚等均贊成之段峨主張限期取消並主張取消其所辦之特捐畝捐等主席以此付表决多數起立通過隨經備文咨達政府矣 
[閩軍界之雜訊（禹衡）]  
　　閩浙風雲緊廹雖經兩省人士奔走和平運動惟水口駐軍已悉數開赴浦城孫氏日昨又電令浦城張俊峯旅長於防地增佈砲兵以嚴戒備并令周蔭人轉令孔昭同一旅抽選一團開赴崇安最近因兼代財廳長數日不到廳又有將赴上遊部署兵站之説 
　　漳厦一帶目下雖無戰事勢力已非省當局所有其足與相抗者不過爲在泉之王永彝所部最近聞孫傳芳密保黄大偉爲漳州鎭守使賴世璜爲厦門鎭守使以防臧部勢力之擴大 
　　孫督理與王帮辦近以招兵爲難各向改編民軍方面進行吳威部經王改編反覆無常其部下第一團林壽國則經孫改編并囑其開省然林部之王肅平鄭世美兩營長又宣告脱離孫雖　林主張維持而林則僅派所部百數十人到莆仙方面并未抵省 
　　孫旣維持林壽國而王則又招致永春之林懷瑜尤賜福林尤在永春實際上握有兵權受編就緒後林方就警備司令職被民軍陳國輝夜襲繳械二百餘并喧傳其新任參謀吳景震即福州水部人吳鼎之弟被陳捕獲演成刳腹慘劇現尤已入泉請援 
[粤滇軍四師風潮之戰爭（毅廬）]  
　　王部與蔣部劇戰一夜鐵路公司車站燬於兵火 
　　數日來粤省滇軍第三軍第四師風潮其起因與最近對付該軍軍長蔣光亮之所爲已迭詳前函該第四師於昨夜已實行與蔣部第六師開戰矣先是第四師第八旅第十五團之在東江前敵者已於八日晚到省聲言回駐佛山而駐花地之第四師砲隊亦藉口索餉於是九日石圍塘之第三軍軍部宣佈戒嚴廣三車亦停駛嗣經滇軍總司令楊希閔·及第二軍軍長范石生第五師長胡思舜出而調停結果卒由蔣光亮發餉一月砲兵已有一部份調離花地開赴九江而第四師第八旅第十五團旋於九日下午十時由省乘車復返石龍十日石圍塘已解嚴廣三車亦照常開駛詎至十日下午第四師之返石龍者不知何故又復用列車七輛開返廣州是日下午五時抵大沙頭站約五六百人九時復由石龍南崗開至該師部兵干餘均係第八旅十五團全團兵士及機關槍連是夜各兵士均在大沙頭附近露宿并未入駐市内惟東堤一帶則出放步哨不准别人攔人楊希閔即派副官前往詢問來意該第八旅長王汝爲答稱本軍係欲開赴佛山駐防别無他故是時該軍軍長蔣光亮以王旅之回防顯係抗命乃立下令倘王旅開到石圍塘即迎頭痛撃命第六師胡思靑部分紮石圍塘沿岸要隘嚴密防禦并將西堤西濠口之接客駁輪駛返石圍塘翌早（十一日早）王旅第十五團部隊即由大沙頭由東徂西直至長堤西濠口滿擬搭輪返石圍塘詎見平日來往石圍塘西濠口之駁輪已駛去碼頭鐵欄亦已鎭閉第四師一部份鵠立河干候至半天仍無輪船可渡其後第四師全師已到迫得大　停駐河邊後見西濠口附近仁濟街有蔣光亮之第三軍後方辦事處王旅即將該處圍困拿去辦事人四名并繳　衛兵步槍四桿第四師旣志在渡河往石圍塘惟一時無渡船可運載遂得商船及電輪封用十餘艘至十一日晚十時許第四師即由西濠口下船擬總道車尾砲台登岸經廣三路之五眼橋站包抄石圍塘總站之第三軍軍部是晚十一時許第四師已集中五眼橋站（五眼橋距石圍塘不過五過）十二時即到達石圍塘附近與駐守該處之第六師胡思情部接觸於是步槍與機關槍聲陡起如燃串砲連綿不絕全城震動駐石圍塘之胡部不過數百人第四師以全師未攻仍死力抵禦相持一夜胡部以彈竭紛紛駕船駛回西濠口戰至翌日拂曉五時（十二日）胡部不支少數投降餘皆逃回省城瀕行將廣三路石圍塘總站之辦事處及廣三鐵路公司放火焚燬文件擋案被火一空是役胡部死數十人廣三車長亦被流彈轟斃一名其餘公司職員幸皆走脱不致禍及十二日第四師遂完全佔據石圍塘聞該師已提出四種辦法（一）王秉鈞旣有通敵情事應請將王通敵證據宣佈以釋羣疑（二）辦蔣軍長（光亮）將收支欵項公佈（三）絕對服從孫大元師楊希閔總司令（四）管轄問題觀此辦法第四師似已宣佈與第三師軍脱離歸編他軍專與蔣光亮爲難矣今日大本營與楊總司令方面已急派人分往第四師及第三軍長蔣光亮（蔣向寓居沙面租界）處力事調停并制止以後勿再衝突以免貽害市民記者屬稿時正在進行調停中後事如何容再續報（一月十二日早九時） 
[粤省東江大戰在卽（毅廬）]  
　　陳炯明由汕頭赴惠州指揮兩軍三路之作戰形勢粤省東江戰事沉寂已久最近又由和緩日趨緊張陳軍此次反攻已變更計劃蓋鑑於前此在增城一路之失敗牽動中左兩路故此次特注重於左翼（即聯軍之右翼）及中路至於龍門一路林虎大部已撤退河源蓋此地山川起伏運輸接濟困難於行軍大不利前者此路林虎一部突過增城衝至廣州附郭仍不免一敗塗地者實後方接濟不繼故也故陳軍經此一度之敎訓不得不幡然變計趨重於左翼廣九路方面最近陳軍以在潮汕一帶徵收殷富捐及一大帮鶯粟税陳軍軍餉全賴此税所從出自去年陳軍集中閩漳潮汕惠梅一帶時已批准閩漳潮梅各地種植鶯粟鶯粟爲物最易繁殖每半年可收穫一次陳軍於每畝鶯粟抽税五十元祇以潮安所轄九屬而言每造可抽税欵八十萬元此外梅屬及漳州當倍之故陳軍能支持半年即可得鶯粟税數百萬以之充軍餉不虞不足陳軍縱在上半年失敗待下半年抽得鶯粟鉅欵時即可再戰矣故陳軍作戰縱至緊急時亦留一部份軍隊駐防後方以保護此種鶯粟田黄大偉之留守漳州即其政策之表現也最近陳軍抽得此帮鉅欵後遂赶速凖備調留守漳州之黄大偉賴世璜軍加入前線而以新招部隊塡防漳州黄賴各部約四五六千人已紛紛到達惠州前敵黄大偉部設後方辦事處於潮安城陳炯明於月之四日偕黄等由汕遄赴惠州刻下惠州東門外河干泊有運兵民船百數十艘皆黃部由汕頭乘來者日昨陳炯明抵惠後在惠城開一度軍事會議議决仍分三路反攻林虎黄任寰王定華黄業興仍擔任右翼前鋒駐紮於柏塘嚮水一帶以惠陽城爲大營中路以洪兆麟尹驥及劉志陸部另加入黄大偉軍以博羅爲前線與惠陽方面成犄角之勢昨日博羅前方已調到援兵二千餘人準備進迫而左翼尤爲注意特加派黃大偉之生力軍駐守平山淡水以防聯軍由樟木頭平湖斜撃惠城故以平湖爲第一防線有練演雄楊坤如等部龍崗爲第二防線有熊略翁騰輝等部　葉舉則駐淡水爲大營居後策應此路兵力計共六千餘人聯軍連日雖因第三軍第四師易將問題有所窒礙然陳軍已着着進行不得不亟籌對禦方法昨九日中山特召集聯軍各將領開軍事大會議對於對付陳軍計劃大體已擬妥一面猶恐前敵兵力不敷特由譚延闓調北江之湘軍數千赴石龍聯軍左翼計有許軍八旅豫軍四千餘向增城以上永清龍華警戒中路方面前鋒在東平九子潭一帶計有滇軍第二師三四兩旅朱培德部朱世貴之獨立旅滇軍第二軍第五六旅右翼　自茶山以至横瀝有滇軍第七師及湘豫軍各部刻以大戰在即楊希閔已命各軍官尅日返防并由兵站總監張鑑藻委趙國奉爲輸運站長設總站於石龍以利運輸至陳軍黄大偉部聞於本月五六等日已開到廣九路樟木頭常平各站計有二千餘人并携有漢陽兵工廠製之子彈數十箱黄部士兵甚爲複雜因該軍在東莞屬内行使之銀幣共有鄂蘇閩三種觀此陳軍前鋒已與聯軍右翼横瀝一帶接近則東江戰幕旦夕即啓矣（一月十二日） 
[廣州市之烟賭盜匪（夷）]  
　　萬般罪惡皆由於軍多餉絀 
　　廣州市攞館林立彌望皆是通宵達旦溺於賭博此在吾人固已司空見慣無足怪異乃賭博業發達之外最近更　一種新奇之門面名曰「　話處」大街小巷　見不鮮大率爲一般瘾君子吞雲吐霧之場經紀人與保險責任皆由糾糾者一利承當故能自由營業日見興旺説省謂此特下級軍人所鋭意經營若中上級人物則别有托辣司之規模不屑屑於是矣顧在此烟霧沉沉之中亦復有所謂禁烟督辦之設置近方設官分職大施展布聞著手方法首在與各軍妥協多拉幾輩强有力者爲之合辦化零爲整移私作公用意未嘗不深特不知此種合作是否能得彼糾糾者之同情大利所在吾未見其就此輕輕放過也 
　　入冬以來盜風日熾報紙揭載日不絕書大小商店晚間十句鐘以後即皆關門閉户棚以鐵欄商團之燈照燿眼目團丁皆晝夜荷槍實彈結隊梭巡遇有警報立即將街口鐵棚木欄施行封鎖號令嚴明戎裝擊齊有懍懍不可犯之槪惟商團勢力亦祇限於繁華區域其偏僻地段則白晝攫金黑夜行刦之事層見迭出一日數見如日昨高第街口小學敎員被刦杧菓樹街住宅被刦西濠口傭婦被刦各案行刦强徒類皆身佩徽章之流其尤可異者綁票勒贖恣無忌憚合全檀香店主之姪被匪架去勒贖五萬元店主以要挾過鉅置之不理匪黨竟於日前將一乾腐之人頭用新聞紙包裹投置店主住宅以示恐嚇軍警林立之地衆目昭彰之下而竟有此等不法行爲可見廣州市面一片繁華吾人不僅僅徒瞀於外觀而不能不列有一種分析之考察以探討其眞相幸而商人尙知練團自衛否則變故迭興恐未可一朝安居樂業矣 
　　要之賭爲軍人之餉源烟爲軍人之專利盜匪亦爲軍人迫不獲已之生活萬般罪惡皆由於軍多而餉絀山陜軍旣變賣公產以充軍餉贛軍則欲變賣會館而未成湘軍至求一飽而不可得困頓之甚殆有同感據傳當局於陰曆年内准可籌足二百萬元一説將以抵押方法可籌得一千餘萬之鉅額未知孰是姑誌之以待印證 
[浙省發行第三期公債]  
　　浙財政廳呈省署云爲彌補歷年預算不敷虧欵擬以第一次定期借欵原有基金發行第三次債券請鑒核事竊浙省財政自五年政局變更後收支本已不敷重以連歲災荒積虧更鉅論彌補預算固以增益收入縮減支出爲要圖惟就目下情勢而言節省支出旣已事與願違增加收入亦屬緩不濟急本省軍政各費在在胥關緊要現在庫儲萬分竭蹶騰挪乏術借墊俱窮自非别籌救濟之方無以爲維持現狀之計查本省第一次定期借欵至本年十月底業已還清現擬以第一次借欵基金發行第三次定期借欵一百五十萬元以資周轉其發行手續均照第一次定期借欵成式辦理所發債票照券面九八折發行除經募機關扣支百分之一手續費外按九七實繳以第一次原有基金即浙東西各統捐局新增比額全年四十餘萬元及國家預算奉准開支利息項下之的欵作爲償本付息之用按月由庫撥付將來還本付息事宜山廳委託浙江地方銀行代爲經理其應支手續費及刋刻債劵簡章曁一切印刷郵電匯費等項均照一二兩次成案辦理理合檢同簡章及攤還本息數目表備文呈請仰祈鑒核立案實爲公便謹呈 
[杭州快信]  
　　江浙軍隊各回原防經接洽和平代表雙方商允浙方現已檢抄四個月前原駐軍隊地點表待蘇方復音以憑核辦 
　　商訂閩浙和平公約因閩局分子複雜迄無負責代表推出祝蕭兩省議員之接洽者並無頭緒 
　　孫閣成立此間僅省議會議長沈鈞業發電致賀官廳如敎育廳審檢兩廳及杭縣均有賀電農商敎各會尙未有表示 
　　省議會副議長杜棣華因病逝世下月將開臨時會舉行補選以審議長張天錫最有希望緣三届選舉議長時張本可當選第二席副議長因不願就讓與祝某 
　　陰曆年關瞬届財廳待撥欵項至百數十萬之多金衢嚴台各屬知事欠解公帑甚夥已派委分往守催限期繳解 
　　直隷高檢廳長經家齡今晨在杭爲母舉殯詣昭慶寺停紼定二十六日回津供職 
　　高審廳昨委吳宗伊充永康縣承審員劉則湯充温嶺縣承審員 
[南京快信]  
　　財部通令蘇財廳催將所得税速行辦理 
　　財廳因陰曆年關在即需欵浩繁通令各縣各税所催將征存税欵掃數解庫 
　　銅山縣崔知事急電報告省廳平市官錢局擠兑韓省長電令迅予維持 
　　洛吳　顧問陶思澄來寗與齊督密商要公 
　　江蘇運河工程局昨咨韓省長催請以速核准運河歲修增加經費以利進行 
　　軍署消息皖馬密電齊督將不日來寧面商要公並赴蚌一行 
　　齊督派秘書齊景頣於日昨赴徐　陳　元接洽要事 
　　軍界消息本月二十日北京開全國剿匪會議電齊督派員赴京列席 
　　財廳以牙帖税短收亟須整頓將六十縣遵章請領長短期登錄憑證之牌號開單揭示如非單内所列私行開設牙行者准人告發圖究 
　　韓省長據大源泰託輪局經理于殖等報告昌順小輪在鹽城縣境被匪攔刦傷斃旅客　令鹽城縣知事迅派警隊勒限嚴緝並將勘騐情形專案呈報 
地方通信 
[寳山]  
　　推廣平民敎育寳山平民敎育促進會成立大會已於上星期開過與會者有敎育局長袁希洛縣視學王豐榖及王詠仁等十餘人請縣立師範學校學生寒假回里後謀平民敎育運動或往茶坊中通俗演講或表演平民敎育劇本 
[松江]  
　　張澤鄕選舉案之省批江蘇省長公署批松江張澤鄕封章萃曁兩呈（一魚電呈控縣知事率領軍警彈壓投票鄕董扶同舞弊二虞電呈縣知事率領軍警包辦選舉鄕董通同舞弊請予撤懲）文云魚虞兩電均悉查此案已據省議員朱世瑾等支電報告電令該縣知事依法辦理具報矣此批又批封等虞電云虞電悉究竟係何實情依再令飭該知事迅即具報核辦此批 
　　縣議會第三次大會紀松江縣議事會於十六日下午一點四十五介開第三次大會出席員三十五人正議長張芝主席先議吳在楝提出緊急動議十二年度預算應否依照十一年度决算以示限制案陸家麟周復李脩則吳在楝相間發言討論結果公决由會通知縣署於十二年度預算尙未成立以前除警察費外暫照十一年度預算動支其議參兩會及常任委員經費由縣欵產積存項下借撥（連帶二三讀均通過）旋照議程開議（一）催繳奉賢金山拉租案公决由會備函通知縣署向該縣將所收本縣敎育及善堂租欵連同存息儘數趕速歸還以遵省令（二）本縣各項公欵應定分存辦法案陸家麟謂銀根緊急時地方公欵存在一處非常危險故主分存各處陸錫爵以常任委員細則中定有辦法可不必立議案李脩則贊成分存周復謂對於分存辦法可由常任委員規定惟檢查係本會職權自應實施陸家麟主由財政股檢查主席表决結果由財政股内互推四人爲檢查員會同常任委員檢查各項欵產至公欵分存辦法由常任委員接收後自行規定報告本會（連帶二三讀均通過）（三）撤銷松江醫院案周復謂究竟該院是否係屬縣立内容如何應先番查沈純潛贊成周説結果認爲成立交付財政股法律股合併審查（五）葉榭鄕第一小學改設松立第七小學校案因提案人漏簽名字决於散會後補簽列入下屆議程（五）設置初級中學案公决交敎育股審查（六）選舉慈善欵產董事案選舉四人用記名連記法投票開匭結果葉理封得三十四票朱昌楣得二十五票朱文彥得二十票周復得十六票金石聲得十六票周金二人同票周復當塲聲明自願放棄主席以之付表决起立祗四人數乃用抽籤法决定仍爲金石聲抽得遂由主席宣告以葉理封·朱昌楣·朱文彥·金石聲·四人當選（六）選舉七縣學校聯合會會員案投票結果以沈純潛得二十八票郁昂靑得二十一票吳寳璜得二十票朱萃得十七票當選（七）縣知事提出常任委員徵求同意案主席宣布用投票法表决投紅票者爲同意投白票者爲不同意紅票以實投票過半數爲通過先投朱廷揚紅票祇十六白票有十九否决次投張宗幹紅票十七白票十七空票一以紅票未過半數否决次投耿葆煃紅票二十白票十五通過次投譚翼璋紅票二十四白票十一通過投畢由主席宣布定於十九日再開大會而散 
[蘇州]  
　　市鄕報館鉛字機器將歸還本城市鄕報館開設已久範圍宏大能載勝於十餘種本埠報者以有自備機字爲一部分之優勝點聞此項機器鉛字係蘇州官書局之物其時縣署收儲無用由市鄕報租用今次縣議會開第四次大會議員姚元模提議索還機器聯合各縣議會發行縣公報業於今日提出請議 
　　烟業議定價目此間烟業自捲烟盛行以來已一落千丈加以公賣實行來源减少而同業爲圖營業起見又無一定價目特由董事於本月十四日召集皮絲靑條旱煙各業在專諸巷信芳公所開會議定價目自十五日即舊曆十二月初十日實行如有違反依議處罰 
　　振興歸併案會議尙未解决蘇常朱鎭守使蘇常蔡道尹會同交通部委陸家　省委仲少梅汪正聯於本月十二日下午二時邀集振興電燈公司代表祝　舫新電廠代表宋在裴等開會集議解决振興估價歸併新廠案一節已誌前報茲悉當日會議時振興祝代表雖會索價一百二十萬金而陸部委興汪仲兩省委估價祇定八十一萬九千六百金旋經朱鎭守使蔡道尹維恃調停出而仲裁婉勸新廠代表加至八十五萬金嗣因雙方估價員是日簽到者僅有新廠方面而振興估價員　未到會故振興祝代表當時即聲明本日會議未便即作解决至八十五萬金能否　興新廠須俟本人回滬邀作解各股東開會表决之後始可定奪所以是日會議對於振興歸併一案尙未完全解决並聞振興祝代表定於本月（十六日）偕同該公司各股東公推之代表二人來　繼續開會討論該案解决辦法云 
[常熟]  
　　參事會議之第三日本邑縣參事會於十二日起業已開議二日已紀本報茲悉十四日下午繼續開審查會參事員除錢景高吳幼如因事未到外餘均列席當推徐元縉爲審查長將本年度地方費預算册内之歲入各項審查竣事其餘定次日（十五）續行審查 
　　電省力爭議事權本邑縣參事會前昨開會經縣員等到會陳述意見反復詰詢參會代議預算之非法結果議决照縣制五十一條由參會審查再付縣會議决之條文而散聞趙知事於十四日電省請示而縣會亦於是日代電省署陳訴一切矣 
　　電燈公司之刷新本邑電燈公司近自滬購辦新機採用交流電業將裝置工竣所發光線倍於曩昔故各裝户以及該公司董事股東咸甚滿意 
[無鍚]  
　　羊尖鎭發生盜案無鍚自入冬以來城廂發生搶竊案件已有十數起商民頗不安枕而前日（十四日）夜半縣屬懷下市羊尖鎭陳恒明家忽來盜匪八九人明火執杖越屋而進直入内室翻箱倒篋任意搜括計被刦去現洋二百餘元以及衣飾等約値洋一千餘元携贓呼嘯而去昨日（十五日）晚間事主來縣報告請求緝盜馮知事於今日（十六日）委派警佐李乾一下鄕履勘以便協緝 
　　緝警私刑釀成命案城中倉橋街王叙興嫁裝店於上月底被賊竊去器具十餘件當由該店主王桂林報告警所請緝警所據報即派偵緝警徐順徐少雲等查緝後獲朱桂林楊麻子侯聽生三人徐警等將楊麻子帶家私刑敲打侯聽生見狀大驚即自承行竊楊將典質器具洋一百二十元交出始得釋放侯楊回家後各暗吞燐寸七匣即赴縣呼寃縣吏見燐毒已發立送普仁醫院醫治無如受毒已深侯於十三日夜身死楊則無恙侯上有老母下有子女其妻侯孫氏爲夫慘遭斃命於前日具呈縣署伸寃並請懲徐順徐少雲等私刑敲打之罪未知縣署將如何辦理也 
　　民十衆院初選當選人請愼重選舉電内務部籌備國會事務局鈞鑒國會爲國家立法機關選舉爲國家大政何等重要豈可旋令旋易視若兒戲乃中央此次明令改選衆院雖曰依照現行衆議院議員選舉法辦理竟未叙明十年已選省區毌須再辦深滋惶惑如謂十年選舉無效則當時旣未有現行選舉法第八十二條至第八十五條情事發生是不啻將全省公民選舉權及被選權一併剶奪揆法衡情誓難承認如曰有效則令已選省區依照同一法律重複辦選大之將使一國會釀爲兩衆院對抗並峙之奇局小之必至演成一衆議缺有兩人當選之紛爭尙復成何政體庸敢特電聲明蘇省衆院業於民國十年遵令依照現行法改選竣事除電請省長毌庸複辦免滋紛糾外應請政府尊重法律俯從民意一俟氏十未辦各省選舉告竣同時召集以杜糾紛國家幸甚民十衆議院議員初選當選人顧寳琛錢鼎奎吳士枬楊霖陳傳臣趙永鍚周士模劉贊南王星臺薛復光蔡容吳蔭棠唐模安赤許樾高鏞華直清陳國章錢三立唐圻鎭袁甫臣孫恒圻孫保鑑殷乘之陳晋康王贊廷虞文元華堂徐淵王干城王光炎唐體仁鄒志南楊丙元倪子承朱惠孚楊永中欽濟臣鄒仲怡蔡培華士巽陸里平沈仲芳朱晋藩華昌壽翁大年賈念曾陳詩楊仲瑜華振域薛贊堯須毓球丁立方矩楊國模等同叩寒 
[常州]  
　　路工局爲黄包車抽籤武邑路工局於一星期前公告添放黄包車七十輛十五日下午四時在商會議事廳當衆開籤到會者除各公司代表縣公署派盧李兩警佐蒞塲監視市董事莊幼蓉商會副會長劉堯性亦同時列席首由劉副會長報告承辦牌號六十八起繳到證金九萬零一百二十元每輛二十元核計承辦包車四千五百零六輛次由承辦人公推盧李兩警佐點騐證金數目相符次由承辦人公推代表邵伯容吳載伯驗籤唱號計第一組開出二十四籤第二第三組各開出二十三籤至六時許散會十六日上午已將開出號碼榜示矣 
[鎭江]  
　　函請紳董籌辦自來水鎭江城内外地方遼闊距江口遠者每於秋冬運河水涸之時飲料時虞缺乏前經市議會提議創辦自來水呈請翁知事函聘各紳董爲籌辦自來水籌備員日前（十四）縣署發出公函致籌備員卓翼堂楊賢臣陸小波毛玉昆于小川　儒清胡健春朱中孚邱渭卿計十二名函云　啓者案照市議會議决籌辦自來水一案關原飲料樹生極爲重要自應羣策羣力趕速舉辦惟因茲事體大非聘任地方重要士紳通力合作不足以收實效除分别函聘外因思執事對於地方公益素著熱忱久爲桑梓所共仰用特專函聘請務希查照勉爲擔任以孚衆望爲荷云 
　　市議會選　區董揭曉丹徒城廂市議會於十四日投票選舉九區區董昨日（十五）關匭計當選者一區吳怛齡十一票二區唐棣十七票三區盧兆曾十五票四區姜鵠十七票五區李秉奎十三票六區湯金銘十七票七區鄧寄梅十六票八區顏承璐十六票九區鄭有渠十七票 
[揚州]  
　　槍斃船户案續誌淮揚鎭守使馬伯良因爲姑母安葬特派第三師十團機關槍二連司務長稽達俊等來揚租運儀仗經過仙女鎭封雇船隻槍斃船户徐五一節已詳十五日本報茲悉參事會對於此事已分電南京清江各當道請求秉公查辦至清江電云淮揚馬鎭守使鈞鑒貴屬軍官槍殺船户地方憤激除電呈督軍省長嚴飭法辦外用特電請主張秉公嚴辦以安人心江都縣參事會曁全體參事員叩鹽至致兩長之電大致同前從略並悉在江都縣署收押之兇犯稽達俊業經曹知事徇淮揚鎭守使朱副官之請交伊帶回自辦致引起一般人士之注意 
[南京]  
　　金陵大學蠶科之新氣象金陵大學蠶科自顧靑虹主持以來一切事務大加刷新現内分蠶桑推廣三部各有專家司責近聞顧君爲提倡蠶業起見令蠶部職員亦分頭向各處推廣以圖普及並蒐集各地良種四十餘種作大規模試騐預備來春赴蘇省各處推廣 
[嘉興]  
　　織襪廠紛紛停工嘉興織襪廠林立城内外不下百數十家所出之襪多銷售於蘇州無鍚安徽常州漢口九江天津上海及浙省各大埠獲利尙豐今秋因原料成本昂 
昂貴線襪銷路呆滯致資本短少各廠多縮小範圍以免蝕本刻下因屆陰曆年關各襪廠已定於陰曆十二月初十日起宣告停工俟明春再行照常開工所有女工工資及各商號往來欵項現正從事結算並將癸亥年營業之盈虧分别結清以便函報各股東知照 
[湖州]  
　　紅十字分會籌備會議吳興縉紳凌古愚等前因時局問題曾主張擬建設中國紅十字會吳興分會嗣經各界咸表贊許遂致函該會總辦事處索取章程以便參考業已由郵遞到爰於十四日下午一時召集各界領袖假座三餘學社開籌備會議討論進行方針各項手續業已佈置完備指日可望成立矣 
　　血手印案犯在監病斃吳興縣下街陸同源串同屠夫王士龍暗殺寡嫂嚴氏曁女傭張媽一案當經官廳判决均處無期徒刑陸犯雖經疊次不服上訴然卒仍處原判該犯忽於日前在監病斃由屍屬舁回家中棺殮事後輿論以陸君含寃莫白致憂鬱成疾故均爲悼惜云 
[甯波]  
　　總商會開董業會議紀甬總商會爲討論擴充巡防及舉辦商團事由籌備員擬定辦法於十四日提交會董業董會覆議到者有盛省傳嚴康懋等三十餘人由陳會長主席宣詞畢即由書記將籌備員交來辦法逐一朗誦（略）經衆議决定開辦費二萬五千元購槍二百支以一百支給警廳保安隊用六十支給巡防隊用四十支留爲商團之用前項經費先由商會借墊以速進行又議舊有巡防服裝簡陋不堪形色精神兩不雅觀擬定一律更換議畢散會 
[宜昌]  
　　川江美輪被刦殺死船主宜昌快信云駛行宜渝間之美商大來公司輪船字水號於前日起椗上駛頃（八日）該公司接得急電一通謂輪行至涪州上六十里地方（在重慶下三百里）爲匪徒搶刦殺死船主（英人白蘭氏）并水手三人損失甚大 
　　啓事夷白先生鑒來書並稿均收到乞以通訊處見示爲荷本館編輯部啓 
 
 
 

Page 11

 
 
第一萬八千二百八十二號;中華民國十三年 西曆一千九百二十四年一月十七號
星期四 * *   
 
 

Page 12

 
 
第一萬八千二百八十二號;中華民國十三年 西曆一千九百二十四年一月十七號
星期四 * *   
 
 

Page 13

 
 
第一萬八千二百八十二號;中華民國十三年 西曆一千九百二十四年一月十七號
星期四 * *本埠新聞 
[日本二次地震消息續誌]  
　　日領署已得正式公電日本關東方面地震重遭消息業誌昨報茲據本埠日本總領事館消息該館昨日午前十時接到本圖松井外務大臣一月十五日公電譯文如下「今晨五時五十分關東地方有强力之地震此爲去年九月一日以後激發之震動據中央氣象台報告此次震源地大約在東京近南十四里相模之北部圓澤山附近爲餘震之一等語損害之程度尙未明瞭東京地方之電信電話電車等一時大部分均停滯惟房屋之倒毁·及人民之傷亡等似尙極少亦無火災至九時起電車已全部通行其餘電信鐵路等正在漸次回復之中相模地方據聞有若干死傷發見除東京地外之各地方不出强震之程度天皇皇后及攝政皇太子曁各親王幸均安寗」云云 
　　各方探詢與慰問昨日留滬日僑方面聞本國又遭地震紛紛電詢國内親友安全消息日本商會昨日開會集議善後議决先行電詢受害詳情俟得覆即推代表返國調查一切至華人方面留日同學協濟日災會及留日學會各團體均已拍電旅日僑商慰問本埠政界李根源·褚輔成·章太炎·等以黎黄陂在日養疴箱根一帶受災之區黎氏是否安全尙待探查昨日特電致箱根領事署探詢黎氏行蹤云 
　　日總領署開會日總領事署於昨日下午三時召居留民會行政委員長及各委員等開緊急會議矢田總領事主席除一方發電探詢災情眞相外并致電日當局慰問 
　　輪船照舊行駛此次震災損失較上次爲少輪船公司亦并未接有何種損失之報告故行駛中日各埠之航輪仍按照舊章開行 
　　商業所受影響此次震災進出口各業所受影響頗鉅其中尤以砂糖爲最因砂糖定貨最鉅統計本月份約有十五萬包左右現値年底出貨旺盛之際各行需貨急迫經此打撃各貨多未能出口糖價飛漲其他如雜貨等影響亦頗鉅云 
　　美人所得消息此次日本二次地震當時因電報電話之破壞消息不通故初時傳至上海者類多張大其詞後花旗公司之林肯總統號輪抵日船上有無綫電機由該輪發電到滬證明此次地震不甚重大滬上美商方面所得之地震消息悉由此輪傳遞現又得悉震區内之美商與華僑均無損害云大晚報云本晨美總領事署接日本來電稱昨日地震横濱美領署未遭毁損署員無恙又該署迄今未接外人死亡電報料僑日西人大約無一罹難至日人死亡者當不滿百人云 
[關於全國運動大會之近聞]  
　　開會期已定五月廿二·廿三·廿四三天 
　　第三次全國運動大會將於五月廿二·廿三·廿四·三天在湖北武昌舉行由中華　餘運動會聯合會規劃一切關於武昌方面一切佈置則由該地委員會擔任鄂督蕭耀南已允爲該會名譽總司令名譽委員乃閻鍚山·汪精衛·黄炎培·張伯苓·陳時·嚴修等六人王正廷博士·余日章博士·及陳鳳樂女士等爲名譽指導員當地委員共推陳時爲會長沈保羅爲名譽秘書所有會塲招待運動員及其他關於大會佈置等則由彼等擔任至於大會秩序單·會塲臨時職員·及報名加入運動·等事則由中華業餘會運動會擔任在極短促時期内詳細情形即可宣佈俾與會各運動員可得有充分時間之預備以上所述如有詢問接洽等情可致函武昌靑年會沈保羅君或上海博物院路廿號中華業餘運動會聯合會名譽秘書葛雷博士詢問云 
[蘇浙平和中之撤兵問題]  
　　蘇浙處境不同將向皖省接洽　 
　　國聞通信社云蘇浙長官會銜佈告兩省當局已先後允洽即已刷印公布惟關於撤兵問題目下猶在鄭重攷慮之中緣浙省處境與蘇省不同浙境有皖·閩·贛·環其旁蘇浙兩省雖確信本身能互守和平而尤同具撤開防兵之心願然浙省是否因蘇省撤兵而免除危險尙屬疑問故各代表謁見盧督辦時盧於閩邊移兵及廣德增防二點請代表詳細調查因之此項實際問題仍將牽動閩皖蘇紳黄以霖在滬曾以私人資格　皖紳余誠督爲一度接洽余允皖省方面彼能盡力調處現黄已以此問題商諸蘇齊一二日即行返滬始有辦法云 
[徽寗同鄕會對皖南增兵之通電]  
　　表示鞏固和平希望免除戰禍 
　　徽寗旅滬同鄕會於上年七月間發起弭兵大會締結皖浙和平公約近因蘇浙風雲日緊皖南又有增駐重兵之訊特由日前理評聯席會議决拍發通電鞏固和平電稿如下 
　　安徽省内外各公團·各同鄕會·各報館·各學校·各鄕老均鑒竊自上年政變以後長江數省謠諑迭興敝會因吾皖居長江腹部關係非輕誠恐一旦爲野心家所乘非特一省人民遭其塗炭恐鄰皖省分將聯串受其蹂躪爰於數月之前聯合滬上同鄕發起弭兵大會不惜奔走呼號請願和平雖經締結浙皖和平公約而兩省人心因之稍定吾皖當局亦迭次表示遵守不渝不圖和約之墨跡未乾當局之食言已見非特皖南增兵之事日有所聞即證以近日報載駐蚌第五旅又已奉令調駐廣德而三五兩旅復各在皖北繁昌等處添募重兵消息傳來曷勝驚駭用心何在難測高深唯是兵凶戰危古有明訓將來一旦禍發吾民身當其衝後患隠憂何堪設想况丁茲蘇浙警訊頻傳之際吾皖尤宜處以鎭靜以免浮動人心同人愚魯擬貫澈和平初衷决不忍使皖省捲入漩渦甘爲戎首所有省軍五旅旣爲守護地方保衛人民之用自不宜無故調防致起人民驚擾事關桑梓治安務望吾皖父老兄弟共起直追爲皖民爭人格即爲桑梓謀治安幸福和平前途實利賴之臨電迫切佇盼好音徽寗旅滬同鄕會叩諫 
[港務會議停頓中張季直回通]  
　　日昨（十六日）港務會議列席人員原擬乘浚浦局小輪前赴吳淞老航道等處察看旅因天雨終止張南通應宴於中國銀行許交涉員亦在座聞港務會議内有某某等項問題尙須向部請示故决於是日（十六日）起暫停會議兩星期以待部復後再行續議聞張南通定於昨晚十一時乘輪回通是晚八時有某機關假大東酒樓餞行許交涉員率同洋文秘書楊小堂等爲陪宴畢略事休息即乘汽車前往大達碼頭登輪云 
[長江上游各國輪船將裝武器]  
　　惟有一定限制 
　　國聞通信社云行駛長江上游各埠之各國輪船前因該處地面不靖迭次發生搶刦輪船案後曾建議聯合警防及各輪裝置武器以圖自防等現各國輪船公司因明春開河重駛此項設備不能不先事預備惟其中亦有一定限制現擬規定一千噸以上之航輪准裝載小砲六尊四千噸以上者則裝十尊現已轉達該地税務司等向各處官廳交涉云 
[法公董局改選揭曉]  
　　改選局董曁地皮委員各四人候選者均當選 
　　昨日爲法租界公董局改選新局董及地皮委員之期先期由法總領事出示佈告選舉地點在公館馬路市政廳自上午十時開始投票至下午六時截止選舉新局董四人地產委員四人惟以本届候選人僅各得四人故界内納捐西人前往投票者不甚踴躍計選舉人一四一一人中僅投二五二票晚間開匭檢票候選諸人悉行當選新局董姓名如下欒白水士Ｐ·ｌｅＢｒｉｓ范諾氏ＲＦａｎｏ希立丹氏Ｈ·Ｊ·ｓｈｅｒｉｄａｎ史匹爾滿氏Ｍ·Ｓｅｐｓｌｍａｎ地產委員姓氏如下白利爾氏ＣｈＢａｒｒｉｅｒｅ薩勞氏Ｆ·Ｓａｌｌｏｕ鄧德氏ＶｙｖｙａｎＤｅｎｔ泰伐爾士氏ＪｍＪａｖａｒｅｓ 
[選定組織本年領事法庭代表]  
　　本埠領事團通告工部局謂已選定英美及瑙威之代表組織一九二四年之領事法庭 
[萬國童子軍會中國將派代表]  
　　大晚報云據本埠所得消息明年四月倫敦萬國童子軍大會内中國或將派遣代表云 
[閘北水電廠昨訊張一鵬今晨可到滬]  
　　閘北水電廠自於前日由委員會接收後風潮已告平息委員長張一鵬前晚乘車赴省向蘇韓　告經過情形聞於今晨返滬委員陸伯鴻昨日上午九時即到廠檢視一切文卷常駐監察員沈田莘·監察員管際安等昨日亦到廠公團方面無他動靜蓋正待省中消息也 
[又兩團體推省自治法籌備員]  
江蘇省自治法會議組織法籌備會連日又有上海律師公會及常熟縣農會推由籌備員茲將兩函分錄如左 
　　上海律師公會　推定籌備員到會協議等因茲經本會於一月十三日特團臨時評聯席會議决推定本會正會長張一鵬·副會長張家鎭·爲本會與會代表除分函自行報到外合亟函復即請貴會查照（下略） 
　　常熟縣農會囑推籌備員一節謹推敝會會長殷振亞（字簡公）爲籌備員相應函復至希察　（下略） 
[部派兪汝鑫韋國鉁赴美留學]  
　　兪君研···究電力電燈工程韋君···鐵路管理 
交通部新派兪汝鑫·韋國鉁·二君赴美留學定於二月十三號乘提督公司約克森總統號離滬昨日二君之同學親友攝影歡送二君略歷如次 
　　兪汝鑫君字恕庵浙江上虞人年二十六歲上海南洋大學電機科畢業任招商局公學理化敎授現由部派赴美西屋公司研究電力電燈工程 
　　韋國鉁君字仲懷江蘇江都人年二十五歲江蘇省立　　歡送兪汝鑫韋國鉁二君受交通部派赴美留學之攝影 
　　由右而左前排（一）屠問寒（二）兪汝鑫（三）韋國鉁（四）袁聽孫後排（一）葉壽昌（二）韋國英（三）黄友良（四）謝介子（五）王禹圖（六）陸九如 
（南京路抛球塲心心照相館攝） 
　　第八中學及上海南洋大學鐵路管理科畢業交通部派至津浦鐵路管理局任職現由部派赴美潘雪文尼亞大學研究鐵路管理 
[航業要訊]  
　　日本災後移民據由日來滬之旅客云日本政府於上年九月一號京濱大地震後並未有移民國外之舉至本月内起始由日政府議定開始移民於太平洋之新舊金山因此與滬上各太平洋班内郵船公司洽商購定移民客位計移送至檀香山·嘉州·及澳大利亞之新金山等地共移出五百名每人聞各帶日金三百元此乃日政府於震災後第一批移民於外國云 
　　英輪出售近訊本埠拈孖治洋行現有大商輪一艘船名茀萊格司旦號載量九千凈噸船身鋼質建造輪内並有頭等室之布置今因出售特在上海標賣該輪係懸掛英國旗號云 
　　美航部售輪訊大來洋行前將美航部之提督五總統輪買入繼又收買七總統輪派行世界綫今滬上外報又稱美國華盛頓傳出消息美船部又出售行駛舊金山上海之花旗經理五總統輪大來又向美　續購接辦舊金山上海之航業惟滬上花旗公司尙示接總行直接電知據　　　稱　云此事今已在磋議中矣 
　　美領今日赴東本日花旗公司之惠爾遜總統號由滬赴美兼行東洋本埠乘該輪之旅客共六十三名内有美國領事撥里德ｐｒｅｓｔｅｒ氏今晨由申搭乘該船往日本又有昨日昌興之俄后號輪進口亦有名人霍華賴登及施摩氏等來滬云 
　　留日學生返國近數日内留學於東洋之各學校學生紛紛還國其原因多半以舊曆年底已至故陸續返華計前昨兩天來申者有胡哲高·張金浩·梁少雄·　謙傳少華·並女敎員沙嘯玉等聞日内尙有歸國者昨日又有大批中國海員由日本來滬云 
　　國内航輪近聞舊曆年關將近長江來貨中機器打包花與大包棉花等紛紛趕載來申此間招商局承載最多每一汀輪來滬恒在一二千包件而烟台方面亦迭來電訊有大宗粉絲運汕故怡和之景星輪載得此貨後便逕往汕頭起卸矣又太古公司日來因長江北洋之轉口赴汕港粤貨較常日驟增甚至每日派三輪至汕港粤蓋各貨均須儘年内載往故國内各航路營業在本月内則甚形發達也 
[洛盤脱輪船擱淺之經過]  
　　文匯報云上星期六大來洋行之洛盤脱大來輪船在浦江江南船塢上首擱淺幾及一日之久始克出險幸在浦江上流故未致妨碍航務然就該輪言須卸下大宗貨物已頗費事至出事原因則以轉船之故緣該輪爲大來所有最大諸輪之一身長五五○呎云 
[湘省被擄之史敎士已釋出訊]  
　　字林報云昨日本埠内地會接湖南洪江電稱十月間被擄之德敎士史特拉斯氏頃已釋出按史敎士屬於ｌｉｅｄｅｎｚｏｌｌｅｒＭｉｓｓｉｏｎ敎會該會素與内地會聯絡辦理佈道事務去年十月十七日史敎士以事由洪江至武岡在途遇匪被擄云 
[戰事紀念碑之正式開幕期]  
　　下月十八日　　 
　　黄浦灘公共租界與法租界交界處建築之戰爭紀念碑業已落成已誌前報茲工部局已商同法公董局定二月十八日行正式開幕禮屆時兩界警隊團練隊救火隊均將與禮當有一番盛况也 
[醫學會防杜花柳病之條陳]  
　　上海醫院會於去年十二月二十日函致工部局論防杜花柳病事略謂一九二三年三月間上海醫學會開常年會議時舉定會員四人研究花柳病與上海公共之弊害該委員會後擬定條陳上諸工部局茲將上海醫學會對於該重要問題之意見臚舉如下（一）禁閉妓寮與防杜花柳病毫無裨益各妓寮散遷四處暗藏春色反使花柳病蔓延更廣無從尋跡（二）發給妓寮執照實不可行（三）爲防杜花柳病計宜許潔淨之妓寮照常營生如查明其污穢情狀或染有花柳病當加懲罰（四）嚴禁當街拉客（五）禁止中西文醫治花柳病藥品之廣告（六）禁止化學家開醫治花柳病之藥方蓋病者服之往往因循增重使醫治更難看手（七）公濟醫院醫治花柳病之設備固佳但尙宜擴充而改善之（八）於公共塲所揭示廣告以花柳病之害警告大衆（九）招募熱心醫士助同醫治（十）僱主發見僱員染有花柳病時宜力勸速治俾免傳染（十一）編訂患花柳病者及病死者之統計 
[縣議會臨時會續紀議案凡十二件]  
　　上海縣議事會於昨日下午一時續開臨時大會到會議員三十一人由議長莫錫綸主席各議員均照抽定席次就席按照議事日程所列各案悉心討論共計議案十二件議决直接函縣者二件交特别審查者一件交各股審查者九件議至四時休息四點三十分接續開會至六點時法定時間已到尙有議案兩件未畢由議長宣告延長一小時至七時始行議畢公决於今日上午開各股審查會如上午能審查完竣下午當續行開會迨散會時已七點二十分矣茲將議事日程照錄如左一件縣知事交議地方公欵公產管理方法案（附地方欵產經理盧公函一件）一件縣知事交議籌備縣道案一件縣知事交議重濬蒲匯塘河工案一件縣知事諮訽籌備户籍於手續上應如何進行方期推行盡利案一件縣知事諮訽地方自治成立後義務敎育與平民敎育應如何規畫改進案（附敎育局公函一件）一件李議員建庸建議清查年租餘欵案一件李議員建庸建議忙漕帶征清丈費案一件李議員建庸建議東南大學　收校基質問案一件姚議員明善建議請禁東南大學分校　購民地案一件李議員建庸建議籌備建設圖書博物館案一件楊議員心正建議敎育委員收歸各市鄕學務專員辦理案一件王議員夑功建議市鄕自治如何實行質問案 
[新西區鄕民向縣議會請願]  
　　反對圈地建公園 
　　本邑二十七保頭圖新西區鄕民困反對官廳圈地建築公園一事奔走呼籲分求各界援助公呈上海縣知事·松滬護軍使署請免圈用未邀允准昨日下午各鄕民率領男婦老幼數百人執香赴也是園縣議事會請願該會正値開會無人接洽當由欵產處總副董事秦研畦沈步瀛勸令各鄕民回去不允當用電話報告縣警察所核示熊警佐即派劉稽查丁巡長二人率警到塲驅逐不散當令該鄕民推出張龍山·曹寳珍·沈谷全·吳阿福·馬斌等代表十餘人入内詢問該鄕民宗旨該代表答稱我等均居本邑二十七保頭圖依賴祖傳基田耕織度日今被縣公署將地圈去我等無地可耕勢將餓死且地内有多數墳墓無處遷葬一再公呈縣長請求免圈未遨恩准我等均係安分良民今因迫於生計呼救無門爲此聯合公衆到此請願要求議員先生爲民請命主張公論保全我等生命等語言詞頗爲痛切秦·沈·二董當向各鄕民一再開導爾等如有理由不妨提出請願書呈送到此自當代爲送請議會提出討論但不可恃衆胡鬧各鄕民聞言均諾諾連聲而退劉丁二警員當即抄錄代表姓氏回縣禀復銷差云 
[總商會今日討論要案]  
　　陳列所十三年度展覽會案 
　　上海總商會昨發通告通知商品陳列所各委員定今日（星期四）下午二時舉行委員會討論陳列所十三年度之展覽會陳列事項及購買附近餘地擴充會所等案云 
 
 
 

Page 14

 
 
第一萬八千二百八十二號;中華民國十三年 西曆一千九百二十四年一月十七號
星期四 * *[總商會對組織商團之意見]  
　　主先與南市商家接洽 
　　各路商界總聯合會擬恢復商團曾致函上海總商會徵求意見茲接該會復函主先與南市商家接洽大致謂貴會所謂恢復舊日商團自指民國三年被解散之南市商團而言似應先與南市各商號分頭接洽俟意見一致後再照商團組織大綱第三條之規定商由上海縣商會擬具章程名額呈請地方官轉呈立案云云 
[東大圈地之商榷]  
　　華涇劉三致黄任之書 
　　戚秀甫王寄雲致郭秉文書 
　　東大圈地一事屢記本報地方人士迭懇另行覓地購築未邀允准茲得邑人劉三君與黄任之君書錄供衆覽劉君世居華涇情形較熟此書論列足資研究也原書如下任之吾兄左右報載東大購地憑藉官威有類豪刦學校甄明學藝尤以禮讓爲先始謀不臧何以垂後漕河涇之南有名八千畝者區域廣大地較蒲淞爲近通行滬閔汽車向以地勢稍卑未爲陰陽家所重墓廬稀少時直低平以此購築學校似　不宜凡興學行政當察情俗過拂人情之舉其效亦可睹矣以兄與郭君習近能介一言以息紛拏亦未始非地方之幸也劉三又養蜂研究會戚秀甫王寄雲等致東南大學郭秉文書錄如下 
　　秉文先生偉鑒貴校圈收滬濱法華鄉地爲校址事以官價與時價不符羣情反對已引起絕大風潮地主之叫苦輿論之沸騰蒲淞市敎育會市農會之呈省籲請報章紀載綦詳且備先生當聞之熟而知之審况碩書宏猷躬與其事者乎查滬西法華鄉大西路二十八保六七及十八等圖一帶地近租界自虹橋路大西路開闢以來地價頓漲每畝在二千兩左右時値使然非可掩飾而今貴校函省飭縣根據歷年該處買賣田地之報税地價而稍寛給之定以每畝官價五百元核與時價相去遠甚不知鄉民之匿税短税其勢非可以寬給或加倍之數可以確定匿税短税之弊　爲一事確合時地之給價又爲一事蓋匿税短税係少數之舞弊鄉民圈地建校關多數安土重遷子孫世守之善良人民廬墓所在居斯食斯尤多恃半畝一畝之地而畊種度活滬西市塲之蔬搔㼌幾全仰給毁其廬而發其墓於心已屬不　然猶得謂爲興學耳若并其地所應得之時價而減削之則鄉民之廬墓何所遷移鄉民之生計頓時絕減豈非必至暴露其祖宗餓茡其人民而後已耶按照土地收用法而以官力圈購民地則　地廣至千畝萬畝何慮不得價减至五元五十何憚不成何也可壓抑之而强制勎行也然而學校之有益地方者先蒙有害之惡名矣先生領袖名流譽馳中外東南之聞望又各界所推許其在今日幾爲全國大學校之圭臬而必欲以不合時地之價値挾官廳之威力而斬鄉民之生計資羣衆以口實則白圭之玷雖日可磨而悠悠之口將謂之何竊謂貴校及先生不取也且學校爲文明啓迪之所後進誘掖之地平時之所稱説曰平等曰自由曰博愛曰兼善搖筆而來之文字不言軍閥之害即道政客之禍不曰官塲之專制即談紳衿之横行今所爲乃若是則施敎之根本已乖更遑論乎其他抑更有進者吾國民權不張民氣不振莫甚於今日名位不正中樞不固四境之内土崩瓦解解欵中央者僅有由西陜甘連年相安者惟剩江浙等省推原厥故莫非民權民氣過受壓抑之弊此錦繡之河山優游之歲月未知能有幾時茫茫前途不寒而慄所有一線之希望者惟此高尙之學校敎育純潔之靑年英俊不作昧良之事不爲助桀之舉張此民權振　民氣夫然而或可有濟於萬一貴校所圈之地與某等固絕無關係然或居與鄰近或寓滬而目撃其事知前者丈量官民已作一度之堅持令聞又將實行武裝丈量則能否不演慘劇正未可知人家閒事本不干已但爲東南名望計爲先生施敎計爲滬土中外人士觀　計爲吾國敎育前途發展計爲親親長長保持故有之風敎計則揆諸情理終覺失其平衡責諸良心又難安於緘默耳傳曰惟善人能受盡書况高明如先生乎貴校工商兩科遷移來滬滬人士正翹首跂足歡欣鼓舞而不暇即其地農人亦多知學校之有益故其反對亦非内地之無知妄動抗拒興學可比實官價時價相去過違致遷徒改業在在無從情實大可憐也若　兩全之道惟有謹代其地鄉民懇請遷移地址則蒲淞市敎育會等之呈省辦法正可采納即遷至該市北新涇鎭以西羅别根路之旁其地去大西路祇數里交通亦便則每畝地價二三百金足矣一舉兩得實無上上策也先生主政東南儀型全國言　世法動爲世則芻蕘之貢語或　直心實匪他維祈垂察而辱敎之爲幸戚秀甫王寄雲 
[巡官槍斃居民案已解檢廳]  
　　淞滬警察五區總署八字橋派出所巡官莊定爾開槍撃傷朱振祥南貨店主朱孝侯送院醫治無效而死報請法庭派員騐明候示等情已紀前報茲悉此案業經五區備文將莊定爾申送警察廳經陸廳長發交司法科昨晨由科長飭傳屍妻朱鄔氏等到案提同在押已革巡官莊定爾審理該氏報稱丈夫朱孝侯係在朱振祥店中爲執事陽曆本月十三號晚無端遭莊巡官槍撃身死要求伸雪質之莊供稱實係事出無心誤觸槍機致肇此禍求察問官得供判莊還押該氏退去據情面禀廳長陸君核示陸廳長以法庭有案立命備文於下午派警將莊移送地方廳訊辦屍屬着自行投質莊到廳後由張檢察官略詰之下判押候屍親來案再審 
[爪哇商會函購民新紙傘]  
　　由總商會轉知杭州民新傘廠 
　　總商會因推銷紙傘致函杭州民新傘廠云逕啓者敞會接爪哇井里汶中華總商會函開前承寄民新紙布雨傘兩柄已轉致南圖公司矣據該主人云紙製雨傘此間尙能合銷擬請貴會轉囑該廠照寄來紙製雨傘之樣配寄二百柄裝製一箱該價若干由銀行洪單來支可也等語查南圖公司西文地址此次該會來函並未開示擬請經由尊處裝箱報關寄交瓜哇井里汶中華總商會代收轉遞如果杭垣報關不能直接運往外洋仍須轉手或由尊處另托滬友妥辦敝會因事務較繁未能代爲效勞合先聲明并乞鑒諒井里汶商會西文名址隨函開奉并請察收照此投寄當不致延誤也云云 
[祁門白土運動弛禁]  
　　總商會函復就近力爭 
　　祁門瓷土公會函請滬總商會轉函皖省長續請弛禁祁門白土以便運出銷售等情已誌本報茲悉該會以此案前曾據情轉懇安徽省公署及江西瓷業公司允予出口在案旋接復函與該公會所呈出產額數不相符合咸謂不敷應用未便出口究屬如何遠在數千里外無從懸揣如欲弛禁請就近商請祁門商會及安慶總商會代爲力爭似較便利昨日業將此意據實函復矣 
[路局停用九年份粤雙角]  
　　滬寗滬杭甬鐵路局長昨奉交通部來電略云查廣東省民國九年份製造之銀幣雙角不能通用准於即日起停止收用即仰轉飭兩路各站員司凡收取貨客兩項車脚費應即停止收用云云 
[浙江弛禁現洋出省從今日起]  
　浙江省前因市面銀根緊迫爲維持本省金融起見禁運現洋出省現以陰曆年底將届各處往來賬欵甚多應須流通故由杭總商會與錢業公會提議同意准將禁運現洋出省一節即日取銷於本月十七日起照常運用現洋無須護照滬杭甬路之同和運銀公司昨亦奉到此項電文准於今日（十七）起照常裝車儎運云 
[長沙金融奇緊之滬聞]  
　　銀拆在八分以上 
　　旅滬湘帮昨得漢口急電謂漢口金融奇窘所有日内運湘貨件多半在漢起棧不能付欵提起銀拆在八分以上爲歷年所未有云 
[粤省孫陳調和之滬聞]  
　　潘乃德奔走津滬 
　　國聞通訊社云粤省孫陳調和之説喧傳已久據聞日來陳竸存方面要求頗亟陳日前派有代表潘乃德來滬與各方接洽并携有陳氏條件潘不日即須赴津惟聞民黨方面在陳未明白表示態度前仍不欲與之接洽云云 
[段祺瑞病勢就痊之電訊]  
　　熱勢已退 
　　段祺瑞在津患病消息傳出後各方甚爲重視旅滬某要人曾電津詢問昨晨得天津十五晚覆電云合肥患病經德醫克利及中醫方拾珊診視後熱勢盡退已就痊可云云 
[田桐前晚來滬負有中山使命]  
　　國聞通訊社云鄂籍國會議員廣東大本營參議田桐於前晚搭威爾遜總統號由粤抵滬聞田此來負有中山使命於政治上與各方面有重要接洽此次國民黨大會開會田本爲鄂省代表茲因不及出席業已辭去云云 
[昨日赴粤之國民黨代表共十二人]  
　　國民黨各省代表其最後由滬出發者已於昨日上午十一時三十分由新關碼頭分乘駁船前赴淞口換坐俄后號往港第一次乘維多利亞號赴淞者爲于右任·謝　· 
茅祖權·何世楨·彭素民·朱之洪第二次乘亞力山大號赴淞者爲戴天仇·蔣介石·趙鐵橋·王登雲·陳堯廷·及議員朱君送行者有王一亭·鈕惕生·林煥廷·徐可亭諸氏及男女黨員數十人迨船開行揚帽揮巾歡呼送别云 
[電報局遷屋有期下月一日左右]  
　　上海電報局年來營業日盛人員漸增因原有房屋不敷辦公曾於去年呈准交通部即將德和書信館原屋加以修理計凡工作三月餘現已煥然一新内部各辦事室及報房亦經規劃就緒惟聞電線一項尙未接通如果敏捷從事不再中途發生窒礙則二月一日即可遷移云 
[錢能訓母柩運回原籍安葬]  
　　前國務總理錢能訓之太夫人靈櫬由京起運南下已於前日經津浦鐵路至浦口由寗轉裝滬寗鐵路之夜快車儎運來滬路局特備大班車一輛靈柩車一輛於昨晨抵滬即轉掛滬杭甬鐵路之四號特别快車運往嘉善站下車換乘民船至原籍安葬經任局長電知警務處楊巡　派警照料矣 
[温州同鄉會致外交部電]  
　　慘殺僑胞案結果不滿意請向日政府續提抗議日人慘殺僑胞案據汪使電告日政府僅懲岡田警部以下三四等有期徒刑此間各團體聞之異常憤激日昨本埠温州同鄉會已發代電請外交部續提抗議電文如下 
　　北京外交部鈞鑒日人慘殺僑胞案前經大部委派王君正廷等赴日調查一面提出嚴重抗議在案現王君等返國已經數日尙未將調查情形宣布正滋疑竇乃報載駐日汪使報告此次慘殺華工之日警部岡田等均有確實行兇證據經日本法庭當衆審明業於五日宣示公判岡田警部以下均分别處以三四等有期徒刑云云閲之殊深惶駭夫對於慘殺數百人滅絕人道之案乃僅處數人以極輕之刑罰侮蔑吾國莫此爲甚務祈大部續提抗議誓達懲兇道歉賠償撫卹之目的以雪國恥而慰寃魂臨電不勝企盼之至温州旅滬同鄉會銑 
[長安路發生刦案]  
　　福源莊出店送洋被刦 
　　新閘北長安路順豐絲廠因日内輪發工資需用洋欵先向福源錢莊知照送洋到廠昨晨九時許該莊出店二人押送現洋兩籘笆除將皮帶扣緊外加以鐵鎖詎行至該廠相近突來盜匪兩人餘黨散布左近該匪即袖出手槍恐嚇索取鑰匙莊司回以鎖匙並不隨帶須至廠中方能取開匪等見籘笆沉重全取恐逃避不及遂於笆後撬開挖搶洋二百元携贓逸去莊司見執有手槍不敢追捕該處長安路本有崗位但其時並無崗警事後由該廠會同福源莊報告四區警署派警勘明蹤跡飭探跴緝矣 
[簡照南立碑之建議]  
　　南洋烟公司留美學生之建議設立於省敎育　 
　　南洋烟草公司前總理簡照南生時曾資送各大學學生分赴歐·美·留學三年遣派學生計共三十餘人簡氏共輸資約五六十萬金熱誠敎育國人久欽自簡氏溘逝凡在國外已回國之南洋同學聞訊後莫不同聲哀悼昨日有新回國之同學稽儲英（係代表在歐美之同學）·已回國之同學陳其鹿（南京法政大學）·張學汶（南洋烟公司總計科）·等十餘人在某處集議僉以簡氏輸捐鉅欵爲國成材當有永久紀念以風後世旋公决辦法（一）竪立紀念銅碑於江蘇省敎育會内（二）紀念文字兼用中西（三）製碑經費由全體在外及已回國之南洋同學擔任之（四）立碑日邀請國内敎育·實業界名流觀禮（五） 
推人與江蘇省敎育會二會長接洽 
[華界捲烟業再呈省長文]  
　　懇請劃上海爲特别區域 
　　本埠華界捲烟同業昨再具呈江蘇韓省長文略謂謹呈者爲捲烟特税處處反對糾葛叢生生計所關逼而出此原非得已况我上海各處與租界毘連南如民國路北如北四川路·界路等處或僅隔一街或同屬一路屬於租界者無税屬於華界者有税相形見絀華界營業因而不振市面遂致同衰今再加特税使我華界商人增重擔負即欲勉力支撑總必歸於淘汰有力者必遷至租界無力者必致歇業是苦我華界同業仍無補於捐税非獨無補於新税并且捐及舊税南北華界同業合計不下七千餘家賴以活命者不下六七萬人一旦失業無以謀生素仰省長仁慈愷惻以保商安民爲職志務懇俯念上海一埠他處情形不同作爲特别區域免徵特税維持同業生計即是維持華界市面迫切呼籲伏乞明鑒靜候德音以慰衆望如蒙俯賜施行請撤局員收回成命則南北數千家同業感戴仁慈永無旣極臨頴不勝迫切待命之至謹上 
[錢業公會之議决案]  
　　昨日錢業公會舉行十二月份特别會議議决案件如下（一）十二月份拆息經順康莊陸兆麟君提議分三期計算衆均贊成初十止十天存息九兩欠息照加二十日止十天存息三兩欠息按日拆計算（二）造幣廠借欵案議决由錢業公會借給造幣廠銀一萬兩（三）四明會館循例每届除夕有鄉人至會館燒香本年須一律禁絕 
[黄砂船撞壞運鹽船]  
　　浙省定海岱山五屬公厫雇用寗　徐世勳之釣船金寳順裴運官鹽一千四百四十包往瀏河鹽公堂交卸因値小汛潮淺不能入江即停泊吳淞口東浦脚海關所設之黑浮桶裡而昨日下午二時許突被由申交卸黄砂出口之金寳來釣船擴壞後梢勢將沉没嗣有水警第四區巡緝艇巡官常鐘鳴率同兵士前往救護當將官鹽搬運至金寳來船内一面由金寳順船主報告蓬萊公所函請水警第四區署派警將金寳來黄砂船扣留着令賠償聞該船損失官鹽三四百包連修理費等爲數頗巨云 
[昨日車運之銀洋]  
　　昨日（十六）中午十二時滬杭車到站同和運洋公司爲各銀行及錢莊由杭州造幣廠運來銀洋三十箱計十五萬元又滬甯夜車大通運洋公司運往南京寳銀一百餘箱約計三十萬兩云 
[製造僞鈔票案審訊紀]  
　　法捕房偵探副督察員楊振富陳三林包探許培春等　在白薾路準提寺破獲私造某銀行之僞鈔票機關先後拘獲人犯周拜石·王渭祥·鄒懠運·趙阿六·等四名並製造之器具等物帶入捕房候究等情已誌前報昨解法公堂請究先由西探目白爾地稟明前情詰之周拜石供此事前由民人與在逃之胡文兩人起意後由趙阿六介紹陳福山金濤山兩人代買機器在準提寺内租賃房尾尙未製造其時金壽山見事不佳即向準提寺任僧鄒濟運借洋十元以購物爲由一去不來惟常起意時實係製造香烟贈劵並非故意私造僞鈔票等語王渭祥供前由周拜石到來托民人代尋印刷之人故由民人介紹金壽山前往不知私造僞鈔票之事趙阿六供當由王渭祥到來托民人代爲招股做香烟贈劵生意故民人介紹陳姓入股後由陳到來向民人妻子借去空頭支票一紙餘不知情僧人鄒濟運供十月初五日由周陳彭三人到來向吾租賃餘屋製造香烟贈券等詞又據曹嘉賓稱前由陳金　人到來向吾店中買去機器一部計洋一百五十元付欵内有日夜銀行之支票一紙當由商人至銀行查問據云係趙廷記户名當至趙處見　茂豐號字樣當時商人不願收受此票由周拜石稱伊在某律師處爲書記如趙到期不付由伊控追故商人收下是實聶讞員商之法領事梅君判展期七天再核 
[排除賀年柬擁滯之方法]  
　　路遠者須先期投遞 
　　陰曆新年各界人士例有賀年柬片交郵寄遞之舉片數至夥而又擁於一時故郵局對此辦理異常困難蓋郵務人員一時不敷分配積滯遂在所不免局外者不明眞相每多誤會今欲排除此種障礙使賀年柬片得能如期達到自非寄件人按寄遞程途之遠近分批交郵不爲功譬如上海至北京須在三日前交寄自上海寄滬甯路一帶須在隔日前交寄以此類推路程愈遠者則交寄之時日愈應提前如此則賀柬自不至擁於一時面郵局乃得有調　分發之餘地以上云云係聞諸郵局辦事人所述新年麟届願投寄賀柬者一注意及之 
[道路會協和徵求隊之職員]  
　　中華全國道路建設協會第三屆徵求會協和隊成立已誌昨報該隊各職員如下總隊長殷汝　名譽總隊長蔣作賓副隊長周頌久包承志總參謀長吳　齋副參謀長羅冕張申之張澹如林知淵劉石蓀名譽副隊長鄭心南林騤蔡俊卿張岳軍盧臨光徐聘耕鄭英伯方靑箱何震生吳應圖曾貫吾史家嶙談社英女士鄒恩潤馬冀平陳漁春黄魯眙鄭子嘉黄　　郭樂軒鄭宜賓盛灼三余遂莘馬蒲靑袁道冲具一蓀謝曉鐘何公敢江鍊白范壽康顧壽白張木欣歐陽予倩方叔平王仲平陳醉雲顧聯承余芷江黎錦暉殷汝耕袁聚英盛壯叔盧　泉潘曾蔭蔡翔如毛西峯鄭肯之名譽總參謀長虞洽卿褚輔成名譽副參謀長郭時　黄伯樵冷禦　陳公洽徐寄顾雷賓南盧桐生俞寰澄第一支隊長（兼）何霞生第二支隊長（兼）周頌久第三支隊長（兼）黎錦喗第四支隊長周霽光副隊長翁國勛劉子健參謀長劉健 
[豫園商舖換裝電表後之質問]  
　　因電費較舊表增加 
邑　豫園内各商號一百八十餘家近因華商電氣公司將燈户火表一律更換新機而每月所收電費較之舊時增加是以紛紛聯名具函豫園商業聯合會要求開會集議辦法當由該會審　科主任王榮堂於日前在會召集全體職員特開臨時會議當經議决先行由會致函公司質問待答復後再議妥善辦法云 
[黄龐紀念會今日開會]  
　　地點在中央大會堂 
　　本埠各工園發起黄龐二週紀念會業已籌備完妥今日下午一時假北四川路横浜橋中央大會堂開會昨日發出通知并分發傳單無論各界人士均可自由到會開會程序甚長並有音樂·影戲·新劇·武衛及各種游藝以助餘興云 
[女子被虐自盡之檢騐]  
　　滬城小南門外茅山殿相近有紹興寡婦曹施氏其夫於今年七日間病故七月上旬曾憑友人周富等爲媒將次女招弟（年十六歲）過寄於三昧菴後面三十三號門牌之同鄉人何炳耀（又名何　山） 
爲寄女當收禮洋三十六元招弟過門後迭遭何之姘婦四川人某氏凌虐以致因身受傷招弟受苦不堪於舊曆本月初九夜服毒自盡初十上午毒發而斃何即草草爲之棺殮嗣爲屍母曹施氏得悉趕往則屍棺已厝在　潮寺墻隅該屍棺用薄板製成經曹施氏將棺蓋揭開則見女屍七孔流血明知伊女身死不明倩人將屍棺舁至何家大門口停放一面報告一區三分署立飭長　將何拘獲何之姘婦業已逃逸該署命二十七舖地甲陶　忠於　午投報地檢廳請騐警署亦將曹施氏何炳耀押送到廳下午該廳委派張新三檢察官及沈檢騐員等蒞塲相騐諭令將屍由棺中取出檢騐得招弟周身四肢雖有傷痕皆非致命實係受傷後服毒而死塡　屍格着地甲報堂　殮張君返廳後將何提案研一過判收押候示 
　　又訪函云住居小南門外佛閣街南首三十三號門牌之湖北人何炳耀於今年陰曆七月間價買曹施氏之十六歲女招弟爲婢女進門後時遭主母虐待前日傍晚不知如何忽然斃命事爲　居察覺以該婢無端身死實多疑　羣起查詢時何妻某氏情懼逃逸當報崗警回訴該管一區三分駐所由魏署員立傳二十七舖地甲陶愼忠前往調查致死原因旋屍母亦聞耗由南翔來滬　門撫屍大慟後將何扭至該警所請爲澈究署員以事關人命飭即移送地方檢察廳核辦昨日午後經車檢察長委張檢察官偕　檢騐員蒞場相騐先據曹施氏同該地甲陳明一切當塲由該氏　　伸雪旣而騐得該女下身有癜痕多處皆非致命然平日虐待之狀已可證實此次委係虐待後患病身死當即塡明屍格着何趕緊收殮暫行厝壇並提在逃之何妻某氏到案訊究諭飭曹施氏明白補詞以憑核辦騐畢即回廳禀復 
[敎育局行政會議紀]  
　　上海縣敎育局於昨日下午二時在本局開第四次行政人員談話會到會者爲朱伯華·陳采苞·陸伯祥·楊聘漁·李頌唐等所有議决案照錄如下一件議公立各學校校長自十二年度下學　起一律由敎育局聘任以符功令案議决通函各市鄉董報告公私立各學校校長姓名·年歲·籍貫·資格由本局番定後一律補　聘任書並呈報縣廳備案以後如有調動應先報告本局依法辦理一件議鄉鎭小學設平民夜校案議决呈請縣公署轉致各中鄉董酌量　設並將籌辦情形報告敎育局議至四時散會 
[委定户籍主任之省令]  
　　上海縣知事昨奉江蘇省長第四六八號指令文云呈爲　選户籍主任及籌備進行情仰祈鑒核委任令准由呈悉應准委任　振鏞爲該縣户籍主任姚福生爲該縣户籍副主任仰於令到時轉令知照此令 
　　尙有本埠新聞等轉入後頁 
 
 
 

Page 15

 
 
第一萬八千二百八十二號;中華民國十三年 西曆一千九百二十四年一月十七號
星期四 * *本埠新聞二 
[上海商業市况彙錄]  
　　金融 
　　昨日銀幣早市價爲七錢一分九釐五較前日大五毫午市價又回小二毫半價七錢二分九釐二毫半較上日尙漲二毫半中國銀行由杭州運來洋十四萬元各莊由蘇州運來洋七萬元本街用途各工廠因年關漸近需要較繁且寗浙廠幣無到以是洋釐在七錢二分行將立定云 
　　銀拆昨日早市價一錢三分午市收盤價一錢較上日略高二分洋商方面已現寬鬆現銀又有大批進口華商則舊曆年關甚緊滙豐收欵有六十萬兩麥加利花旗道勝正金等收欵八十萬兩大條烊出寳紋四十七萬兩入倉住友拆進一個月期銀十八萬兩價十兩朝鮮拆進二禮拜期銀二十五萬兩價九兩滙豐銀行由昌興公司輪船進口裝來大條二百九十八條又大英公司裝來大條二千四百二十六條又嗬囒銀行由昌興公司來大條八十一條 
　　昨晚止各銀行查倉庫存現銀一千八百四十五萬兩現洋三千零七十四萬元大條二千八百零五條日本銀幣一百九十三萬元各莊存底現銀一百二十五萬兩現洋四百八十萬元 
[公債票]  
　　昨（十六日）各項公債交易較前日爲多市塲人氣愈趨愈穏票價遂繼續向上尤以金融票爲最大票現貨開盤七十一元七角後逐步增高收盤大至七十二元四角比前日漲起八角五分一月期貨前市交易雖少但市價甚堅復市受主漸增收市價至七十二元五角比前日大七角五分二月期漲落情形與現期相彷收市七十二元九角計增七角三月期前市只做開兩盤後市易頗多最高價到過七十三元三角收盤雖回縮二角比前日已提漲八角整六現貨進出相等市面穏固最後價爲五十三元二角五分計大二角半一月期貨前市問津者少加之價格不合致一無做開後市成交者亦不多收盤五十三元四角比前日大二角半二月期初時成交價爲五十三元八角較前日漲起三角五分其後市價雖微有變化結果漲落毫無三月期開盤五十四元嗣後逐盤高至五十四元三角收盤受主較減市價回縮一角比前日大二角五分七年長期只午後做出一盤計價四十七元三角與前相仿餘如償還八釐及整七五年大小票等受主毫無致票價均無揭曉云 
[國内滙兑]  
　　昨（十六日）國内滙兑據上海銀行公會報告各埠滙價有漲有跌京津銀滙比前日退去五錢計北京公磕價爲一千零五十八兩五錢天津行化爲一千零六十五兩銀元同降一元五角北京銀元每千元計貼十三元五角天津貼十二元半烟台烟估價掛一千零三十八兩五錢計漲二兩銀元仍無上落漢口洋例跌落七錢五分價爲一千零三十六兩銀元改高三元價爲一千零十二元重 
重慶九七平銀漲起五兩價爲一千零十五兩銀元亦漲五元價掛一千零十五元濟靑兩埠昨已通匯濟南濟平價爲一千零三十三兩半比週初大五錢銀元貼水每千元仍爲六元靑島膠足價爲一千零六十二兩與週初市價相同銀元則跌落一元仍爲一千零六元其餘各處滙價槪無上落云 
[金市與匯價]  
　　昨日大條近遠期均長一二五二月份標金以毛盤爲最小計三百零六兩三月份標金亦同時開出價較二月份大四錢後購者逐湧故於先令未開時二月份高至三百零七兩七錢三月份至三百零八兩四五錢先令揭曉長二五美滙漲一元法匯跌二十法郎印滙長二羅比半荷滙漲二盾半新滙小半分香滙未動惟東滙祇小二五期金買者頗旺價漸增高兩許先令等市而亦平由華比賣出三月份先令五千磅價三先令三辦士又元月份銀行賣出三先令三辦士半買價三先令三辦士六二五又三月份賣價三先令三辦士買則三先令三辦士一二五美匯元月份賣價六十九元八角七分半買價七十元零一角二分半三月份賣價六十九元一角二分半買者六十九元三角七分半東滙見緊元月份銀行賣價六錢一分六二五買價六錢一分三七半二月份賣價六錢二分買價六錢一分七五又三月份賣出六錢二分半至六錢二分六二五買價六錢二分三七五至六錢二分半後該業因聞此次東京地震不若前次之鉅與金融方面尙無關係人心於是轉佳手中揑有標金空頭者多數抵進新做多頭者亦甚踴躍以致三月份標金價由三百零八兩漲至三百十兩零數錢二月份標金亦漲至三百零九兩移時東滙更緊三月份銀行買進六錢二分六二半先令三月份銀行賣出三先令二辦士八七五買價三先令三辦士故二月份金價漲至三百零九兩七錢三月份漲至三百十兩零七錢收盤掉期空頭貼進一錢至一兩二錢收市許在一兩之間午後二月份標金無市所賣買者咸三月份開盤三百十兩零八錢最高到三百十一兩一錢後常在三百十兩零數錢之間東滙甚堅銀行買進三月份數萬元價六錢二分六二五暗盤至四時許忽又有地震復發之説東洋滙兑又小三七五後期金賣者較旺價逐小至三百零八兩七錢惟收盤回高至三百零九兩二錢比開盤每條漲銀二兩八錢二月份標金自午刻止價較上日漲銀三兩六錢烚赤做開數平價三百三十五銀五錢至三百三十六兩據大勢推測大條將見縮回標金一時恐難看小云 
[絲市]  
　　昨日洋莊絲市依然不利緣歐美等處銷路仍滯而日本震災並無重大之消息故滬埠各洋行均持觀望態度絲經交易因仍清淡昨惟達昌購進半人牌粗條份廠絲三十擔絲價平定八繭灰經則由法日二莊談成三月份上身貨五十餘擔市價激漲二兩五錢黄白絲經去路仍無交易停頓云 
[茶市]  
　　昨日洋莊茶市已趨活動珍眉珠茶等貨均見暢銷緣本埠英國商行日昨多接到倫敦來電謂海關堆棧驟遭失愼其中焚失華貨甚鉅茶葉一項尤不少故洋商均改變觀念進貨之意頓濃預備搜買大宗以補缺額但華人方而因本年成本重大各貨照現時市價售出虧折甚鉅尙多要求增加價格全市總計成交珍眉秀　蝦目等貨一百七十五箱珍眉售盤四十三兩蝦目售盤自三十兩至三十四兩秀眉售盤十三兩五錢貨價平均比較照前日均略爲堅硬預料今日市上當續有大批成交至大帮一項市面依然沉滯　莊去路目前尙無發展之望云 
[紗花]  
　　昨日星期三棉紗交易仍堅穏各客帮所買之現貨本紗日紗均與前盤相仿惟成交數不甚踴躍綜計各帮購進祇有本紗二百餘包日紗三四百包公會小包未有售開各廠亦無開出交易所標準近期漲三四錢遠期好起七八錢三品紗大阪來電較前日漲日幣一元數角美棉電報現期漲二十五個磅音三月份漲七十一個磅音遠期十二月份漲一百零五個磅音印度孟買花電報朋　而跌八個羅比奥浮辣跌十八個羅比白洛去跌十七個羅比市上人心得美花漲價訊紗價亦益形穏固也 
　　昨日棉業交易所通州棉花標準一月期小去二三錢三月期亦然四月期小去四五錢市上通花雖有做開四十七兩之譜然皆代解送廠者爲多數故其貨間有參差南市行家秤收零星尙有整數極少據聯合會報告日信洋行買進現貨棧交陜西花六十件價四十五兩五錢又買陜西花一百件價四十六兩五錢 
[疋頭呌莊]  
　　昨日星期三輸値英商怡和洋行第一千二百三十四次拍賣仍係有限價有不限價賣出並展期六禮拜出清排列羽毛·羽綾·嗶嘰·泰西緞·羽綢·寗綢·彩呢·斜綢·元絨·毛布·原布·市布·漂布·等疋頭九十七件計三千九百八十二疋未拍者彩呢·斜綢·泰西緞等二十件計五百四十疋拍妥七十七件計三千四百四十二疋較上屆件數相同疋數多一百三十一疋所拍市價平穏較前次稍有變更元絨西緞等貨疲軟餘則趨高茲將拍價與前比較如次（羽毛）二件計二十疋價桃紅人馬漲一錢新綠漲七錢（羽綾）三件計六十疋價虎牌漲二錢馬頭無上落（嗶嘰）二件計六十疋價馬頭加一錢五分虎圈則跌一錢（泰西緞）八件計二百三十八疋價跌去二釐半至四分七五（羽綢）十六件計六百二十疋價加二分半至三錢七分半惟亦有降者自二分至一錢七分半（甯綢）一件計三十疋價跌七分半（尺六元絨）一件計二十疋價跌二分（毛布）五件計三百五十六疋價跌四分至七分惟六磅藍蟹漲三分（原布）十件計六百疋價漲一分至一錢六分内亦有跌者減去一分至七分不一（市布）六件計二百九十九疋價漲六分至三錢二分（漂布）二十三件計一千一百三十九疋價漲自三分起至六錢其中間有一二牌跌去二分至五分不等 
[澈查南洋醫專風潮之廳令]  
　　江蘇敎育廳爲南洋醫專學校全體學生否認顧南羣爲該校校長事昨特訓令上海縣知事文云案據該縣南洋醫學專門學校全體學生代表電稱學生等此次否認顧南羣爲校長原係良心主張不意顧竟惱羞成怒旣揑詞誣控學生復假稱敎職員會議議决限令學生出校茶水飯食一律停止供給學生等負笈千里受此苛遇無以自持徬徨窮途言之酸心生命危殆不絕如縷用特籲請廳長迅派幹員來滬澈查拯學生等於水火之中不勝韾香頂祝之至等情查此案衆奉省令轉飭該知事查復在案據呈前情合行令抑該知事併案查明復候核辦此令 
[三一旅滬校友會將開冬季大會]  
　　甯波三一旅滬校友會成立已數載本届冬季大會已定本月二十號（即本星期日）午後三時假虹口沈家灣湯恩路六號承天英華學校舉行並在此會議中徵求前後離校之同學入會爲大規模之組織現已發出通知書請本外埠各同學届時到會集議云 
[北河南路桃源坊火警]  
　　北河南路桃源坊口某皮油店於昨午十二時許不戒火登時冒穿屋頂經各叚救火會聞警立驅皮帶車到塲撲滅計焚燬房屋兩間事經虹口捕房得悉立飭中西包探到塲彈壓並詳查起火情形稟候核辦 
[拍賣生財公攤債主]  
　　施伯齡等十餘户前投法公堂控衣莊主夏允剛倒欠往來貨欵甚巨棄店潛逃請求提究等情奉判先將生財等物拍賣作抵外准予改提夏允剛到案訊究在案茲由檢察處將生財拍得銀一百四十餘兩爰於昨日將原告等傳案先據二房東沈阿四稱被告當欠民人房租數十元亦求附追陳讞員判拍得之銀先付房金外餘交施等領去公攤 
[發給捕房更夫新年津貼之公啟]  
　　華捕毛正巡官昨爲術給捕房管轄之更夫新年津貼事啓按工部局定章凡在本局服務時期滿一年者每人得領津貼薪水半月此項津貼金每逢中國年底發給以資獎勵至於各受僱之更夫其所領之半月津貼由各僱主直接發給無須再由本正巡處代爲給發如欲得知各更夫當差之年期及工洋若干可由電話（西八百八十二號）或函詢可也 
[女傭捲逃控保人]  
　　滬南某北貸行夥沈阿生家住萃豐衖同成里日前被女傭阿寳與同居之范吳氏家婢女串竊鈔票二百八十元携贓同逃追尋無踪沈察悉原因即偕范吳氏向薦頭店主婦成吳氏追究據云阿寳係憑浦東　泥渡之潘任氏及餅師韓賴松所擔保等語旣而將男·女·二人尋獲扭至一區警察署請究潘韓一味推諉當飭申解警廳司法科訊究 
[欠鑽石價案照原判執行]  
　比商隆興洋行在公共公廨呈訴楊龍記·武萬記·李明寳·等欠鑽石價銀一案業已判决着各被告照數償還在案茲因被告中有提出聲請者故昨由陸襄讞會同比副領事集訊據原告代表羅傑律師稱照被告等均係掮客第一被告欠鑽石價銀七萬餘兩第二被告欠三萬餘兩第三被告欠一萬餘兩所付均係期票向收無着早經公堂判决請求執行云云被告楊龍記延甘維露律師請求開釋以楊之財產皆在内地已由以堂移請内地官廳查封被告在押已久要求釋出云云中西官核稟諭本件被告聲請駁回應照原判强制執行 
[棉花逾期不交之控案]  
　　周燦交保出外查明花號股東住址再核 
　　美商美盛公司延許理律師在公共公廨狀訴益　花號徐迪生定售棉花逾期無貨請追損失一案昨晨雷聲布律師到堂請求將案内在押之周燦開釋謂周係因原告控人　花號一案被押該案已在外和解而周對於益豐並無關係不能作　被告應請開釋云云原告代表許理律師反對並由原告西人偕雇夥上堂證明大豐·益豐·兩號同設一屋大豐股東周姓亦即益豐股東且定貨單係周到行訂立云云俞襄讞商之美雅副領事諭令周燦交一萬兩舖保出外調查益豐花號股東住址具報成將賬簿呈廨核辦 
[元豐恒竊案查獲贓賊]  
　　滬南十六舖元豐恒羊毛行於陰曆十一月二十七日夜間太平弄貨棧内被竊大小黄狼皮一千七百數十張價値在二千四百元以上曾呈報滬南京區商聯會協助追緝繼由該會備文轉請淞滬警察廳嚴予追緝茲悉昨日該廳偵緝隊人員協同眼線在南市捕獲一人並當塲抄出該行原來之大小黄狼一千餘張聞其同黨不止一人原贓尙少小半現仍在嚴緝中云 
[餘欠着每月拔還]  
　　沈王氏前投法公堂控孫壽介不理借欵洋二百元求追後被告祇還五十元餘欠延不交付昨又提訊詰之孫壽介供民人現又措得洋五十元惟在押日久人銀並保實難尋覓可否請求改交尋常保出外理楚等語中西官判繳案之洋交原告領去着被告改交一百元人銀並保每月拔還洋二十五元限四個月拔清 
[欠貨款限期付清　]  
　　合美公記雞鴨行主張立中昨投法公堂控稱前有販户周錫根向商人處交易貨物共被欠貨欵洋二百零三元有零向索不付請求訊追詰之周錫根供認欠欵惟稱於上年三月間有洋五百元存與原告行中今有存摺呈鑒請求抵劃外追還餘找之欵等語原告稱此店於今年夏間由秦姓盤與商人開設當時登報聲明被告並無有欵存在商人處請求查察陳讞員商之法領事梅君判以被告呈案之存摺係另一問題豈能牽涉本案着被告交人銀並保限七天内先還一半餘欠限於年内付清堂費亦歸被告負擔 
[誘婢捲逃破獲定罪]  
　　滬西安南路九十六號門牌李季納家婢女潘蓮筠近被福照路七百八十二號門牌某姓所雇飯司蜀人楊子雙引誘相識乃於十三號唆使潘女竊取其主値洋八千元之粤漢鐵路股票千份·通易公司單契一紙·鈔票洋一百四十七元及金飾·玉器等物帶同另一婢女戴平安雇乘汽車逃逸經李得悉報請靜安寺捕房於前日由探曹阿三與五十二號西探協往將楊與潘戴兩婢緝獲起出原贓一併帶入捕房分别收押昨晨解送公共公廨先由原告李季納上堂稟明前情請爲訊究並據戴平安供稱被楊等誘拐出外禁閉於平望街某號屋内兩天云云訊之楊供詞支吾而潘連筠否認與楊私識及串竊情事經關讞員核供商之英馬副領事判楊子雙押西牢半年潘女押候禮拜五再核戴女交其主領回 
[控佔出路證據不足]  
　　朱葆元延律師代表投法公堂控稱原告前與張雲江因地皮出路糾葛涉訟案下奉判着張准讓出路在案豈知被告現在地皮土建造房屋將出路改小致原告出入不便且原告房屋内於白晝時亦無日光須熱點電燈致受損失請求着被告照原斷辦理云云奉判俟踏勘後再行核斷昨經中西官商明堂諭判曰案據原告控告被告抗違堂諭阻止交通等情一案經本會審官會同法領事實地察勘得被告並無不合原告所控證據不足應即注銷堂費三十元及公正費二十元歸原告負擔 
[機器軋傷工人右臂]  
　　莫干山路復興麫粉廠工人王坤裕昨晚八時在廠工作被機器軋傷右臂筯骨皆碎由廠派人送往同仁醫院醫治 
[姦佔女兒之拘究]  
　　福佑門口有顧阿大在輪船上爲小工有女兆弟年十六歲近來爲附近做銅匠之俞阿根引誘姦佔前日顧歸家不見伊女詢悉前情前往將男女一併拘送一區二分署訊辦 
[輪船乘客私帶烟土之拘獲]  
　　昨午有李聲明私贖烟土二大包計重九十八兩乘仁和輪船動身擬往北沙圖消當爲水巡隊巡警登輪將人證併獲押解到隊立解地檢廳訊究 
[誘拐拆梢分别押儆]  
　　徐州人王振標在楊樹浦路將夏日新家十五歲女兒誘拐藏匿後串同黨徒錢正明向夏報告願爲尋找索欵一百元夏乃以詐欺控於該管捕房派探程明德查悉前情將王·錢·及女一併拘獲昨解公共公廨由夏偕女上堂証明被告誘拐拆梢各節質之兩被告均俯首無詞經李襄讞商之英羣副領事判决王監禁西牢二年錢監禁一年女交原告領回 
[控騙銀洋案註銷照准]  
　　陳少蘭控朱牧也用欺詐手段騙取銀一萬一千四百四十兩洋二千二百三十一元八角由廨訊諭被告交一千元舖保候訊在案昨晨由廨復訊據原告代表律師上堂譯稱兩造已在外和解請將控案撤銷云云而被告代表律師亦表示同意中西官核供判准照原告律師請求將案註銷 
[烟案分别罰鍰]  
　　甯渡人羅阿慶在虹口源昌路三百二十九號屋内私售燈吃洋烟被該管捕房包探周筱棣訪悉協同副捕頭邢紫衡往將羅與烟客侯錫慶·王金福·沈阿生·錢阿四·吳杏春·等拘獲抄出烟具昨解公共公廨經中西官訊實判羅押西牢十四天餘人各罰洋三元充公烟具銷燬 
[三燕子窩破獲之科罰]  
　　婦人蔡潘氏因在大通路一千零五十號屋内開設私烟間容劉朱錫根·盛萬和·等四人吸食鴉片烟又沈阿二因在愛文義路一千八百二十七號屋内開設燕子窩容留劉文蘭·劉阿三·等三人吸烟又王記　與婦人俞苗氏同在湖北路三百十一號屋内開設燕子窩容留胡雲遠等十三人吸烟於前日經該管捕房捕頭偵悉派令中西包探分往將該三燕子窩破獲並將以上各人連同烟具帶入捕房昨晨併解公共公廨經中西官逐一訊明判蔡潘氏·逃阿二分别各押一月王記江押西牢一月再罰洋五十元俞苗氏罰洋三十元烟客各罰洋二元一併充公烟具併燬 
[胡家橋救火會員之辭職書]  
　　滬北胡家橋救火會會長朱頤壽等前因經費支絀定購法國救火機車業已到滬無欵應付呈請縣公署令飭引翔鄉鄉公所接收辦理等情已誌十四日本報茲悉該會全體會員滕致祥·徐道生·何其昌·董正百·嚴楨祥·邵信昌·陳錫堂·周肇鎔·黄洞庭·徐順錦·陳榮章·唐經受·江濟濤·黄季芳·宓靜安·施俊成等十七人於昨公函正副會長請求辭職其辭函如下謹啓胡家橋地方商賈雲集市肆日興地方紳商鑒全市之生命財產急需保障乃勸募户資向法國定購新式救火機車以厚消防實力吾同志旣許身服務自鼓勇從公追隨驥尾不謂機車業已到埠不克留會駛用晚寄置於龍飛車行一簧功虧能無歎息猶憶一月十一日隣境邢家木橋大火焚燬千餘户燒死人口三名設當時本會有此機車早到早救僥倖亦難預料因慨夫胡家橋一帶房屋櫛比更甚於邢家木橋萬一有警吾同志雖餘勇可賈其如無利器以善其事何也爾時救火會難免無爲之誚吾同志亦不能遁枉顧之譏心所謂危難安緘默因於一月十五日持開臨時會員會議僉謂知難而退事勢宜然與其求全於毁後何如卸貴責於事前决用公函聲明會員全體辭職惟新會員尙未遴選接替之前本會員全部允勉任至一月三十一日爲止過此則不任其咎也幸求上帝乞保平安云云案旣决定用敢聯名具函聲明辭職伏維鑒原是幸云 
[過犯攫物押半]  
唐鼎順前日携値洋五十元之毛絨線五包行經虹口百老滙路被王長福攫取而逃嗣由包探季寳林帮同追獲人贓昨解公共公堂請究中西官訊得王系過犯判押西牢半年期滿逐出租界贓交原主領去 
[汽車撞傷男孩]  
　　昨日下午二時四十五分有五千零六十八號汽車駛經歐嘉路撞傷五歲男孩王心海頭部等處由哈爾濱路捕房六百七址七號華捕押令汽車載送受傷人往同仁醫院醫治旋即帶該汽車入捕房稟候捕頭落 
[控收賊贓案注銷]  
　　公共總巡捕房指控靜安寺路一千八百六十號門牌西衣店内之金鴻翔收買惠羅公司被竊値洋二百元之花邊等情昨由捕房將金傳至公堂即據原告西人土堂證明被竊情形訊之金延佑尼干帮辦施乃德律師以堂辯明並非收贓要求將案注銷中西官核供以本案證據尙欠充分會判將案注銷被告開釋 
[騙取買車票錢之獲究]  
　　滬甯鐵路車站票房門前於每班火車開行之前一小時内搭客之購票者紛紛擁擠爭先恐先後一般無賴小竊乘機施戎扖竊拐騙之技倆迭經該路巡警查獲解辦此風迄未禁絕大爲行旅之害有蘇人周正福者前日手携花生兩包空香烟紙匣一只充作趁車之各在北車站圖騙女客購票之資被路警當塲拿獲解經五區送科究辦 
[公共公廨訊案彙錄]  
　　昨日公共公廨訊理之民事訟案彙記於下（一）俄人文娜弱達夫延費森律師訴招商輪船届不爲延醫診治因以受傷請追損失及薪金案堂諭改期續訊（二）德商開利公司訴陳　茂定货不出案陳之代表台維斯律師以陳有病請求改期堂諭陳繼茂旣有寒熱病應准改期十四天訊（三）依巴德電料公司訴馬裕生程德顧欠貨欵案被告請求破案堂諭准慕福萊律師之請隔日公示於中新兩報十四天再核（四）閘北救火會代表葉沛霖延朱斯芾律師訴莊志豐等擔保承造救火車違背合同請追定洋案堂諭准將被告所開漢璧禮路莊，豐記機器廠發封被告能交判决後舖保或付欵應予免封（五）張秉金訴表永毫欠珍珠價洋案堂諭再傳鄧雨生到案改期七天訊（六）馬肇懷訴馬興來不還存欵案被告代表許理律師反對原告之胡薩律師再請求復審堂諭請求復審注銷（七）林榮慶律師代表唐寳昇訴吳祥麟欠貨欵案堂諭准照上年十二月二十日請求執行狀分别查封並函請審判廳協助查封再核（八）瑞源號訴顧子毅欠欵案堂諭准予注銷 
[司各脱魚肝油古畫月份牌]  
　　駐華卜内站录行經理之英京司各脱乳白鰲魚肝油今年發行一種古　畫以代月份牌係宋朝趙子昂所繪之八駿圖眞蹟在英國印刷顏色古雅凡欲得此名畫者可向各地大藥房接洽云 
[誌謝]  
　　昨承同濟雜誌社惠贈第二十三期「同濟雜誌」一册又商務印書館惠贈第二十卷第二十卷第二十三號「東方雜誌」曁第四三○號「英語週刋」各一册又英商揚子水火保險公司惠贈分份牌兩張又卜内門洋行惠贈古畫八駿圖十張誌此併謝 
來函 
[新學制課程標準起草委員會來函]  
　　敬啓者本會迭接各處來函索取新學制課程綱要此項綱要共印二千册早經分發無餘不克照寄請勿再函索至希公鑒新學制課程標準起草委員會謹啓一月十六日 
[中華職業敎育社通訊]  
　　社址上海西門外方斜路林蔭路口 
[中華職業敎育社近况（十二年二十月一日至十二月三十一日）]  
　　（一）徵求社員十二年度徵求社員公女子與團體兩部分以是年十月一日開始原定截至十一月三址日爲止嗣因各處不及結束延長一個月至十二月三十一日止然各隊報告猶未完全茲先就已報告者統計之則團體組得三千一百二十五分女子組一千三百六十三分 
　　女子組中上海一部分因復與家庭日新會協作擬集足二千分開辦家事傳習所又延長徵求期間一個月須至十三年一月底截止故未列入統計 
　　又辦事主任於十二年十月赴雲南從事徵求承唐蓂賡省長倡捐滇幣四千元欵就未到其他由雲南省敎育會經手已先滙到滇幣一百元亦未列入統計 
　　（一）創設第一業餘補習校舉辦商業補習學校以　補習敎育之試騐本社久有此計畫珚無相當地址致遲遲未果上年秋間獲悉北河南路天后宫有餕屋可以借用當以其地交通其使且上海總商會與上海縣立三高等小學校均在鄰近尤易彼此　作當商上海縣欵產經理處承租每月租金八十元對已訂定章程暫分國文·英文·算學·商業·打字五秋開始招生請中華職業學样镝科主任曹伯權先生兼爲主任其經費暫以本社第七年度預算南洋商業補習學校合組費一千元撥用 
　　（三）職業指導由委員會議决先從江蘇一省調查中等以上學校狀况曁各縣實業情形入手至十三年四月舉行職業指導運動指定上少海數中坻試辦關於調查事項前者由本社製表分致各校徵求塡寄業已收到三分之一後者委託江蘇敎育實業聯合會職業敎育委員會派員分赴各縣實地調查滬海道屬已完竣現正向蘇常道屬出發又毗行職業指導一書列爲本社職業敎育叢刋第三種已由商務印書館刋行 
　　（四代辦江蘇敎育實業聯合會職業敎育委員會事務大致已詳委員會報告於此可以補加陳述者约有三端（甲）江蘇女子職業傳習所决定先在南京試辦分縫紉·編織兩部並由聯合會議决委託本社直接派員主辦（乙）江蘇手工成绩展覽會續由聯合會議决交发員會會同農工商業各委員會繼續８辦期與江蘇實業廳所辦地方物產展覽會同時舉行（丙）江蘇職業學校成績陳列所就江蘇商品陳列所劃出一部爲所址即俟前項展覽會舉辦時擇尤陳列（未完） 
公布欄 
[上海地方審判廳]  
　　公示送達（全文在本廳揭示塲公佈）一件張松林與朱長宗因債務聲請假扣押一案（主文）朱長宗開設之復興昌店内所有之生財應予假扣押朱長宗如提供擔保洋五百五十五元得停止或撤銷假扣押右債務人　長宗知照一件周榮堂與倪采新債務涉訟一案（主文）倪采新應償還傳吉星租洋五十元繳由周榮堂具領又應償還周志和抵押欵元本洋一百三十元利洋十元零四角又應償還陸九記抵欵元本洋一百元息洋八元本案訟費田倪采新負擔右仰被告倪采新知照 
　　刑庭判决一件蔣仲恒鴉片烟一案（主文）蔣仲恒吸食鴉片煙之所爲處罰金十五元如無力完納准蝗監禁烟具等件没收一件金鳳林詐財未遂一案（主文）金鳳林詐財未遂之所爲處五等有期徒刑三月一件王阿二竊盜一案（主文）王阿二竊盜之所爲處拘投二十日未决期内覊押日數准予折抵 
[上海地方檢察廳]  
　　馬陳氏狀悉所請備案於法不合應毋庸議此批施從厚狀悉案已起訴廳候審廳核辦此批黄翼鵬狀爾旣肯領回完聚業經本廳准予保釋矣仰即知照此批周信之狀悉案已飭傳仰即遵限來廳候訊此批請啓説狀悉案已起訴仰候判决此批周仲鵑狀悉候即核辦此批陸雲洲狀悉旣據迭訴前來是否周實候即依法澈究此批倪遂生狀悉旣據近訴前來候即定期集訊此批楊雲淨狀悉該民因經管義莊之楊濠　盜賣田畝案件聲明上訴應向江蘇高檢廳呈請核辦仰即知照此批施濟昌狀悉所訴是否屬實應俟警廳解案後再爲核辦所請着毋庸議此批朱永林盛據訴四李某找尋無着願將存案保證金没收等情廳予照瘁仰速將收受　廳可也此批胡寅才狀悉候傳訊辦此批李阿根狀　案已不起訴仰候送達處分書可也 
 
 
 

Page 16

 
 
第一萬八千二百八十二號;中華民國十三年 西曆一千九百二十四年一月十七號
星期四 * *   
 
 

Page 17

 
 
第一萬八千二百八十二號;中華民國十三年 西曆一千九百二十四年一月十七號
星期四 * *本埠新聞三 
[袖珍電燈運滬]  
　　南京路勞合路口聯益貿易公司刻到一種新發明之袖珍電燈靈巧異常较之市上乾電燈有特點三一不用乾電無須添置之損失二内裝小馬達三祗用手揑即能發光蓋内有機關揑動時磨擦吸引光線明亮定價每具售洋三元云 
[寒季橡皮鞋之廉售]  
　　南京路陳嘉庚橡皮公司昨新到寒呢橡皮絨裏鞋四五百雙際此年關在邇定價低廉如烏呢絨裏川帶鞋每雙一元七角高跟絨裏呢鞋每雙一元九角呢靴每雙二元烏絨裏鞋每雙二元體式甚佳穿之舒服云 
[五星玻璃廠新屋落成]  
　　中國五星玻璃廠經理爲沈君星五專製各種顏色玻璃·以及各式玻璃瓶等純係國貨總發行所在泗涇路八號二樓製造廠設於閘北天通庵路於陰曆本年十月初落成 
　　中國五星玻璃廠開幕禮攝影（南京路心心照相館攝） 
[招商局定期發息]  
　　招商局昨發通告與各股東所有壬戌年第四十九届股息定於十二月十六起發現金五兩云 
[寗台商輪公司之發起]  
　　旅滬甬紳李徵五等近爲便利寗波台州間之航行起見發起組織寗台商輪公司資本定十萬元已向美商訂購快輪一艘航線爲㈠上海㈡定海㈢石浦㈣海門㈤三江口等埠籌備處設在五馬路久安里二百五十一號一俟籌備舒齊即當開班云 
[减價之被單及線毯]  
　　永安公司二樓線毯部新到大批漂白蔴紗被單布闊五十四寸每碼減沽二元零二分闊七十二寸者售二元九角二分九十寸者售三元八角二分質地堅固批發格外從廉又國貨線毯７０×８８每條三元漂白同價５４８４每條各二元７６×９６每條三元八角又德國　毯顏色鮮艷花樣新奇四十八方寸每條二元二角五分至二元四角五分五十二寸見方者每條二元九角五分至四元云 
[新到孩童絨線衣]  
　　先施公司二樓新到機織孩童絨線衫袴及帽子等顏色紅者最多價甚便宜袴子連背帶現價二元七角半衣衫每件售三元七角半全套價六元五角又有白紅及灰色之英國出品孩童駱駝絨衫每件六元二角半全套十五元五角在減價期内照碼八折出售云 
[和合粉廠之内容]  
　　中華國貨維持會前接根泰和合粉廠函稱意欲入會該會特請議長王漢强君前往調查查得該廠於去年六月成立其所出和合粉代味之素用原料以小麥麵爲大宗工人九十每日出品五百磅以彩色和合仙爲商標曾經註册去年十月十七日得有商標審定書十一月二十七日得有第一類八九一號商標憑證計股本十萬元分作一千股經理鄭庭根浙江人主任程霖蓀董事兼工程師程祖慈均安徽人至其股東尙須詳細調查方可掣給證書准其入會云 
[合羣社運到製造鉛筆機]  
　　本埠合羣社由甬人錢季寅·徐鴻經等所組織以振興實業·提倡國貨·爲目的設總工廠於寗波工人二百餘人成立迄將一載該社首先出品爲工部尺密達尺·及學堂用品石筆·石版·墨汁等行銷本外埠尤以南洋羣島爲大宗祇密達尺一項每月運往二千餘鉛筆銷塲亦廣前向德商定就大小鉛筆製造機已於昨日運滬日内即轉運寧波以便製造而挽利權聞該廠各種出品陳列於上海總商會商品陳列所云 
[出版界消息]  
　　江灣大江報第四期昨已出版函索附郵即寄社址在上海愛文義路云 
　　靑友旬刋將於舊曆甲子年元旦日出版新年增刋共六大張售價銅元四枚函購附郵四分寄費在内並贈甲子友誼社出版之甲子報第一期一大張第十七期已於日前出版附贈商學月刋第二期云 
　　西門内先棉祠街三十號碧社係楊笑笑等組織已歷半載社員五十餘人取公開主義凡研究小説文藝者皆可入社社章函索即寄云 
[耶敎新聞]  
　　大學同學會將開年會全國基督敎大學同學會聯會每年例行一次年會本年度已定於二月十六日在海軍青年會舉行現聞以該會地點不敷已改定寗波同鄉會其秩序則除如往常之歡呼外中西·聖瑪利亞二同學會尙編有二短劇届時表演云 
　　西婦善會謝中外贊助倍開爾路十八號西婦善會前爲慶祝耶誕節所用欵項悉由中外人士熱心捐助又該會修理會所時有營造家陳磬記·及電氣師沈杏生君等供給工料並不取資油漆作陳雙福君油漆全部房屋亦祇收極徵之費該會受領之餘均深感荷昨由董事部分别致函申謝云 
[「俠盜羅賓漢」之内容（二）]  
　　未幾李查王率十字軍出征國中健兒皆與之恒丁丹伯爵智勇過人頗得李查之歡出發之夜有妻女者悉來歡送街巷之中但見惜别之狀時恒丁丹伯爵與馬林已生愛情故亦隠身宮墻之外喁喁而語馬林又爲之繪面影於墻上以作紀念且舉創指曰爲之祝福恒丁丹感其誠因命忠僕留國中專任保護馬林之職臨行時馬林立高台向恒丁丹揮手以示惜别恒丁丹至陣地後專心督軍隊見强壯者勉勵之扶病者慰藉之以是軍中兵士無不愛之李查王且視之若左右焉 
　　約翰親王自其兄李查去國後大權獨握驕威不可一世且徵收苛税縱獸横行致使全國人民盡淪水火之中宮中婦女皆憚之若猛獸獨馬林敢挺身諫之親王不納忠言反視馬林爲叛逆馬林無奈乃修書命小約翰持送恒丁丹請恒轉述李查王乞其班師回朝以靖亂逆恒丁丹接書時適與基士朋齟齬見小約翰至知有要事乃舍基士朋而就語小約翰恒丁丹見書後本欲告李查王恐傷其悲故密不白情惟求李查允其返國李查詰至再恒丁丹仍不肯説實於李查深疑之後恒丁丹以爲李查極信任彼故不得允諾即與小約翰遁　騎時爲基士朋所見發箭射之恒丁丹受箭即痛倒於地繼爲基士朋推至李查前誣其爲叛臣欲其發死刑李查不從恒丁丹扶痛欲言而基士朋乘李查不見即以足蹴之於是恒丁丹即昏迷不醒矣繼而基士朋從王命將恒丁丹與小約翰分别囚之於古塔滴粒不給困苦萬狀幸小約翰乘隙將獄卒　圍住逼其啓關乃得與恒丁丹逃回祖國 
　　抵英國後訪知馬林因送信給彼致觸怒親王欲處以死刑馬林驚聞後即挈傭婦遁抵一山崖見追兵近逼乃墮崖而死此事爲一居於山崖之老嫗所述恒丁丹聞之大悲旣舉劍矢誓欲爲馬林復仇非達觸減約翰親王之目的不止設誓旣畢即與小約翰據山穴而居廣收黨羽改名曰羅賓漢以刦富濟貧爲主旨時約翰親王淫威益熾人民無力納税則貨其室即一桌一凳之徵亦欲收之其慘毒實較盜匪尤甚 
　　其士朋自恒丁丹去後即蓄志謀減李查以迷約翰親王一晚月明如水萬籟無聲基士朋破營帳潛至李查榻前聞榻中虎虎作巨聲知李查已熟睡乃出刃剌之詎所死者爲李查之侍衛蓋此侍衛好回李查之物見李查出即據其榻而睡焉知竟爲基士朋所死基剌李查後當晚即馳歸跪稟約翰親王曰李查已死今後吾皇（指約翰）可高枕無虞矣 
　　李查見基士朋剌其侍者私逃後知基士朋之陰謀同時又聞約翰親王在國中霸權欲竊其王位因藏而往投羅賓漢亦爲盜黨中之健將矣最後羅賓漢爲親王捕獲縳於斷柱之上欲以前箭死之詎發箭時李查突將盾牌自柱後舉出羅賓漢乃得免時親王之兵已爲羅賓漢屬下所困内外夾攻卒將親王驅逐出境基士朋因欲戲馬林亦爲羅賓漢扼斃亂事旣平李查即復位羅濱漢亦復其名曰恒丁丹且與馬林結爲夫婦云 
 
 
 

Page 18

 
 
第一萬八千二百八十二號;中華民國十三年 西曆一千九百二十四年一月十七號
星期四 * *[「俠盜羅賓漢」之評論]  
　　名震寰球之「俠盜羅賓漢」影片見諸美國出版之影戲雜誌已有日矣一般且影戲癖者類皆望斷秋水而此千呼萬唤之空前佳片又故意姗姗來遲於此星期中始出映於卡爾登戲院開映之首夕即驅車往觀午夜歸來歷歷莫忘爰濡筆評之 
　　電影明星范朋克飾羅賓漢之神氣 
　　英人恒丁丹失竉於李查王後淪爲盜徒因改名曰羅賓漢現影片中乃范朋克所飾也 
是劇取材于英皇李却復國之故事而挿入俠盜羅賓漢夫羅賓漢事不載於正史而英人常於酒餘茶後佐爲談資迄今數百年間傳誦勿衰一若確有其事蓋亦由于小民處積威之下被專制之荼毒釀成一種痛惡暴君之觀念由此觀念而漸生崇拜綠林豪俠之心矣於是羅賓漢之事應運而生流行于街談巷語之中故是劇即以數百年相傳之羅賓漢外史爲藍本而參以英皇李却第一之小傳及東征紀略等書其事實雖與信史不符然戲劇爲精彩計固不必膠柱鼓瑟也是劇爲美術聯合公司之最新出品ＵｎｉｔｅｄＡｒｔｉｓｔｓＣｏｒｐｏｒａｔｉｏｎ以著名導演家唐延齡氏爲之導演以電影界巨擘陶格拉斯范明克ＤｏｕｇｌａｓＦａｉｒｂａｎｋ飾俠盜羅賓漢以英武絕世之惠而司皮賴ＷａｌｌａｃｅＢｅｅｒｖ飾獅心王李却以哀艷動人之愛娜琵納脱ＥｎｉｄＢｅｎｎｅｔｔ飾閨秀馬麗安其餘演員均係出類拔萃之明星總計此片告成前後共費百萬金聚精會神爲該公司放一異彩較諸前出「重見光明」「亂世孤雛」等片有過無不及茲就管見所及將演員個人精采一評論之至於用費之浩繁佈景之宏麗建築之糜費本報已詳記之矣不復贅述 
　　陶格拉斯范朋克爲電影界四大明星之一影界王后曼蘭畢克馥之夫婿也擅劍術貎英武三劍客一片滬人類能憶之其狀亞提那之神武絕倫至今猶歷歷在目飾此片中之羅賓漢尤出神入化初出塲時穿古代武士裝身披鐵甲面戴銅罩手執長槊腰懸利劍氣象魁梧英氣凌人賽武時跨怒馬執利戟如生龍活虎不可捉摸惟交戰一幕用遠攝法且一衝即倒不見精彩不若我國古代戰法之槍起刀落大戰數百回合之耐觀也見王寵奬意氣得甚及聞閨秀爲已加冠趦趄不敢進後迫於王命跪於馬林前匍匐不敢少動乃舉自一盼忽與馬林目光相射立即俯首疾退厥狀甚憨及至被衆女包圍不能脱身忸怩不知所措時則又令人失笑爲馬林解圍身介親王約翰之間作鄙視不屑狀絕佳見馬林玉立亭亭似感似羞不覺木立結舌欲動不能後見其輭語温存似無惡意乃相依喁語歡笑愈恒表情至此無間言矣 
　　出征之前與馬林叙别城邊於慷慨激昂之中寓依依惜别之意兒女英雄兼而有之得訊返英則故鄉仍舊人物已非徘徊河畔追今橅昔極悲壯蒼凉之致後設劍矢誓以復仇自任而對此江流滾滾不免一洒英雄之淚令人爲之迴氣盪魄不能自已據林爲盜時飛揚跋扈不可一世觀其約束部下儼然有王者氣度入宫刦寳一幕倍見藝術之精奔騰跳躍矯如游龍追者歷長廊廣庭雉堞而終不可得固不愧男兒好身手也敎堂中與馬林相會疑非人世心目中耿耿不忘之愛人突現色相於聖地不禁興往情來百感交集欷嘘之餘則又仰天狂笑其心中之感想何如　馬林被刦如冷水澆頭木立無語得而復失曷勝悲悼乃一轉念間突躍馬横劍直馳京城至時則吊橋已起即聳身而上一躍登城執劍舉門卒對敵所向辟易精厲無倫後更與大隊軍馬鏖戰一以敵百了無懼容手中之劍如　隼摩空縱恣盤旋無不如志末後則人影劍光渾成一片煞是奇觀范氏故擅步戰他人無此生色也（懷麟）（待續） 
[郵信截止時間表]  
　　來往地點　　火車或輪船　　平信　　掛號信 
愛暉（取道浦口哈爾濱）　火車　今日（十七）上午十一時　十一時 
　　歐洲（注明由浦口西伯利亞墨斯科往者）　火車　　又　又　 
西伯利亞（取道浦口赤　）　　火車　又　　又 
馬尼亞澳洲紐絲綸（取道香港）　　　建雷總統　晚八時　七時半 
日本（取道　　）　長崎丸　晚八時　七時半 
香港廣州　　　　　總統　晚八時　七時 
馬尼亞澳洲紐絲綸（取道　　）　安特　　　晚九時　九時半 
香港廣州　　　利　晚九時　九時 
香港廣州　安特來　　晚九時　九時 
南方各埠印度歐洲（取道　　士）　安特來　　晚九時　九時 
香港廣州（包裹）　　　　　晚九時　九時 
香港廣州（包裹）　　　　　晚九時　九時 
香港廣州（包裹）　　廣州　　晚九時　九時 
汕頭　　　飛　　　晚九時　九時 
夏門　　甘州　晚九時　九時 
温州　　飛　　　晚九時　九時 
烟台　　　仁　　晚九時　九時 
威海衛烟台天津　　　　　晚九時　九時 
靑島天津　　　九　晚九時　九時 
長江各埠　火車與輪船　晚九時　九時 
[約翰大學之虚驚愚孟堂幾肇焚如]  
　　十四晚九時五十五分約翰大學思孟堂二樓樓梯間電燈總機關忽然走電其初電光其强幾不能張目繼即黑暗總機關中之傳電器（Ｔａｎｓｆｏｒｒｎｅｔ）黄烟縷縷出繼以電火四射機關中之橡皮器亦已着火奇臭滿室一時人聲鼎沸各學生大多未睡均驚慌失措幸有住舍敎員西人羅道納敎授·及卜拉特君·勸學生不必慌張故秩序不紊勇而多能者羣告奮勇四處取水與熄火機其奔出思孟堂者在風雨中大聲呼號鳴笛求救並至卜校長宅前報告卜校長適因事外出未歸中學主任那敦即至電話室致電救火會道學科長聶高萊·及都孟高敎授·均聞聲趨出照料迨十時五分曹家渡及滬西救火車馳至者已有六七輛其時火已救滅惟奇臭難聞乃各散去復由工部局西人及電氣公司遣人視察始將電流隔斷然各生驚慌之後猶不敢歸室至十二時電流斷後始一律安寢此次走電幸在十時以前設在夜間必遭焚如聞約翰思孟堂爲大學高級生及一部份上級生之宿舍地臨蘇河風景絕佳而建築之宏麗在約翰各部校舍中爲最然並未保險此次得免於難尤稱大幸然在該堂中學生已飽受驚嚇即中學及他堂學生亦從夢中驚醒披衣出室者頗不乏人云 
[學務叢載]  
　　女法政校長不日返滬愛多亞路女子法政學校校長沈儀彬因法校注册及徵求校董籌募基金等問題赴粤與當道接洽等情已誌去年各報聞該校昨日接得沈校長由粤來電准於前（十五號）日由粤登輪返滬關於校務事宜頗得圓滿結果并擬於今年大加擴充云 
　　南方大學敎授開餐會戈登路南方大學請敎授於昨晚六時在都益處開聚餐會到者有敎務長馮建維敎授沈立人·高冠吾·梁潤身等二十餘人云 
　　齒科學專將行畢業禮中國保牙會設立之中國齒科醫學專門學校定於十九日）星期六（下午一時半假崑山路東吳法科大學禮堂舉行第一届畢業禮其秩序㈠學監韓鏡湖開會詞㈡全體唱愛國歌㈢校長司徒博報告㈣吳山·邵力子·徐可陞·鄭正秋等演講㈤學生唱英文歌詩㈥校長給憑㈦劉王立明女士給獎㈧校董訓詞㈨學生答詞㈩學生幻術㈩㈠學生新劇㈩㈡茶會㈩㈢攝影 
　　神州女學校將放寒假北四川路神州女學校文學繪畫·剌繡·各專科·中小學科等自十四日起舉行學期試騐考查成績自十九日起放寒假二月二十二日行開學禮該校刻已開始第一次招生索取章程者頗形踴躍云 
　　市北公學辦分科選科閘北永興路市北公學自校舍落成後即添辦中學業已第三學期該校採用分科選科制初中一部亦分文·商·兩科課程又分爲選修必修·兩種俾學生得依志願選擇學習並以英文一科爲學習科學之要素特加注重敦聘英文著作專家周越然敎授英語基本練習等課此外各敎員亦均大學或專門學校畢業曾在敎育界富有經騐者敎授認眞訓練切實以期養成品學兼優之人材本學期業已考試完畢定本月二十日給放寒假並定二月二十日爲春季開學之期日來正在招收各級挿班新生以資擴充云 
　　中華體育校將建校舍方斜路中華體育師範學校已於昨日授課終結循例放假該校校長吳志靑近於校務多方規畫實事求是自建校舍不日即行動工聘請敎員多人住校專任功課發行半月刋一種定名「餘勇」藉以宣傳體育現已出二期聞近日向該校索閲章程專函報名者絡繹不絕云 
　　華華中學將遷新校舍華華中學近因現居校址徧處一隅爲便利通學生起見來年將遷至法租界愷自邇路永樂里西式校舍現大考已將完畢定於本月十九日行寒假禮并同時給授獎品獎狀本月二十七日爲第一次招考新生之期又聞下星期一將開敎職員會議討論下學期擴充及敎務上種種問題云 
　　龍德學校新屋將落成大東門外老白渡如意街·市立龍德學校改建校舍業已竣工占地雖不甚大　　頗完備現該校董公决訂定本月二十號（夏曆十五日）上午十時行新舍落成禮下午一時起開全體大會　敦請名人演説外尙有各種遊藝以娛來賓云 
[團體消息]  
　　記者聯歡會定期選舉上海新聞記者聯歡會上星期舉行本年第一次聚餐照章本應於是日改選職員嗣以手續不及遂公推會員部幹事張滇叔等籌備一切改於本月二十日（星期日）午後二時假時報館再開大會投票選舉該幹事昨已另印通告函請各會員准將出席以查選舉而維會務云 
　　少年宣講團將開年會中華路少年宣講團定本月二十七日（星期日）舉行常年大會及選舉十三届新職員揭曉已由委員會議推定費席珍·申夢世·陳賢本·爲選舉籌備員刻正籌備一切預發各團員届時請與會焉又該團汪君龍超籍隷浙之海寗幼肄業小學時即痛心國事組織該團從事宣傳於辛亥元旦宣告成立按序進行始終如一歷年旣久各方熱心同志雲集共扶進行經十二年之慘淡經營竟募建基礎於中華路其中經過困難阻碍自多然汪君定志勇於任事近以團體基礎永固目的已達俟本屆新職員選出即解除一切責任以私人資格往各處參觀社會敎育狀况並擬將十二年經過情形著述專書分贈各界汪君現年二十六其組織該團時祇十四歲云 
[藝苑清音]  
　　書畫保存會函聘會董本埠書畫保存會昨在會所開會到三十餘人主任錢季寅主席㈠會　楊草仙由滬赴日已有月餘留居神户後再往南洋羣島此次前往除發揮眞跡外並有考察實業之舉頗得國人贊許然日人對於我中華國粹如古今名人書畫及宋元明刻並名人手抄本書册等均能重價購去藏之如客年大災對於我國國粹幾購買一空流於東海不可勝計本會爲保存國粹計通告全國國人無論何國人士以重價售我國粹一槪勿賣籍資保存並函楊會董早日回國㈡徵求名譽會董如汪君精衛馬君企周等均有贊成本會宗旨之盛意本會應去函敦請推文牘姜玉輝起草㈢前由李翼民君介紹汪精衛法書應去函道謝推文牘陳庚同起草議畢散會 
　　文藝研究社徵求結束金石書畫會文藝研究社自成立以來社務頗爲發達已成立書報部陳列金石參考書籍凡入社社員均得借閲聞該社徵求社員開幕已有一月今日爲結束之期加入頗爲踴躍云 
[昨日之菜市]  
　　昨日南北市小菜塲各菜價目如下 
　　北市　　　　南市　　　　北市　　　　　南市 
蝦每斤四角　四百八十文　甲魚每兩三十文　三十文 
靑魚每洋三斤半　三斤半　黄魚每兩四十文　三十五文　 
　　每兩四十文　四十文　　魚每兩三十文　三十文 
　魚每兩四十文　　五十文　鴿子每只二角　二角半 
牛肉每斤三角　　二角半　　小黄魚每兩三十文　二十五文 
猪肉每洋三斤半　三斤半　　黄荳芽每斤八十文　一百三十文 
草頭每禾一百文　一百二十文　菠菜每斤一百文　一百廿文 
　菜每斤一百六十文　八十文　銅盆魚每兩四十文　三十五文 
毛蚶每斤八十文　　一百文　　　每兩四十五文　二十五文 
鴨蛋每只四十文　三十五文　　羊肉每斤三角　　三角 
雞蛋每只四十文三十文　　雄鷄每斤三角　三角 
蛤蜊每斤一百六十文　百二十文　鴨每只八角　七角 
烏賊魚每兩三十文　二十五文　天津菜每斤八十文　一百文 
醉蟹每兩五十文　二十五文冬笋每兩二十文　三十文 
白魚每兩二十文　　一百文　蚶子每斤百八十文　二百四十文 
　　菜每斤　六十文　　蜊肉每國一百六十文 
鮮魚帶每兩　　二十五文　小黄魚　　四十文 
[戲劇協社將演習「心獄」]  
　　十九日晚間···在職工敎育館 
　　陸家浜職工敎育館之戲劇協社舞台術方面自得洪深切實指導後社員劇藝進步頗速刻該社男社員爲練習「舞台術」「雄辯術」及「排演術」起見定於本月十九日晚九時加入中華職業學校職業市俱樂大會在職工敎育館試演該社劇本主任谷劍塵所編之社會劇「心獄」「心獄」一劇係谷君昔年作品屢在本埠各學校表演劇本演後亦必經修改一次故此次試演仍依前項辦法演員僅熟記劇本中之「警句」其他歸演員隨意增删冀合「雄辯術」之本旨俾完成健全無缺之良脚本演員加入者除編者谷劍塵飾劇中極吃重之「朱怡生」外陳憲謨·應雲衛·王梨雲·袁家萊·姚鳴心·孫少安·張宏基金俱分别擔任要角惟該社本届試演「心獄」係應職業市俱樂大會之約該社自身並不招待來賓凡愛觀該社新劇者人座劵不妨向中華職業學校職業市總務處接洽云 
[閘口六和社力研戲劇]  
　　本届又選出新職員 
　　杭州閘口六和社研究戲劇甚爲熱心成立已一載各職員均努力從事故成绩甚有可觀惟照章任滿一年必須另舉以均勞逸故已於日前當衆投票選舉各職員姓名如下社長華仲藏君副社長陳純新君評議員康錫卿君陳福海君陸仲芳君淇叔彭君任仰蘇君總文牘吳子騰君文牘員蔣瑤圃君姜務之君總會計　雲鵬君會計員錢松林君戲曲部主任周茂臣君戲曲部副主任劉彤甫君販賣部兼書報室主任朱棣樓君總幹事趙耐耕君幹事員金培原君梁友三君本届社長華君係美國留學生現充滬杭甬路電機工程師聲譽頗著精明强幹和藹可親故該社同人無不愛戴咸謂此次所選各職員甚相當云 
[童伶李萬春之四齣戲]  
　　獨木關···惡虎村···定軍山···摩天嶺 
　　北京著名十三歲童伶李萬春之「獨木關」飾薛禮白袍戲冠臺風雅而不俗嘆月唱念迭見精采被尉　　抱掙扎欲脱·驚駭逃避時幾個拂抽斜行架式眞有獨到之妙染病出帳時唱一段二簧搖板此節普通人大致會唱而李伶唱此妙出心裁不同流俗音韵鏘錚繞標三日尤以「英雄虎膽」的虎字腔凡三轉接膽字一振使一長腔爲最佳「無仇無恨」的仇字一揚　第二個無字一頓接恨字格外嘹亮搖曳多姿其餘亦多好處接見張士貴時道白朗朗毫不鬆懈聞鼓時作驚惶詢問之狀動作嫻靜没有火氣提槍出陣時做出病態維妙维肖　同身歷其境上馬時幾個海底撈月式老練之至腰腿眞有工夫幾個曳槍金鷄獨立亦穏實亦凝重挑安槍法乾凈簡潔有趣一言蔽之李伶此劇面面俱到誠經心傑作也是日蓋月春之安殿寳完全武花扮相眞好臉譜勾得絕佳二道劍眉眞有神氣開打亦團團簇簇倍見精采道白可聽四句定塲白最好餘亦多可採處一對小將軍相助爲理别開生面可喜可佩也 
　　「惡虎村」一劇劇情平常婦孺皆知伶界中習武生者類能演之未爲奇也惟李萬春演此去天霸相貎端莊威風凛肅天生奇才眞有不可一世之槪故彩簾甫揭喝采如雷有口皆碑名實副矣上塲道白誠所謂爐火純青無半點火氣嗓音則嘹亮圓潤響過行雲臺風則活潑異常而又平穏可嘉武工根底尤爲獨到觀其大戰三場精神倍增一刀一拳一　一　天衣無縫緊凑得妙入莊出莊上屋下屋當時情景各别李伶亦演得態度互異前後判若兩人不但言語舉止説得出做得像即最不易傳出之臉色李伶亦足表示自然流露二次拒　　出委曲求全忍無可忍之一種决斷神情栩栩如眞天霸復生當必引爲知已能於細處用心此李伶之所以爲不可及也尤難能者李伶來自南方宜有花腔滑調矣而乃深合北派韻味悠長鏘錚流麗之中來得老練年齒最幼宜必輕浮蕩漾矣而乃瀟灑穏健之中做得活潑之至精細之極盡美盡善嘆觀止矣惜藍月春是日僅是開打而其他配角又甚敷衍致令全劇減色不少也 
　　李萬春演「定軍山」飾黄忠白髯黄　英邁不羣臺風之佳凛然莫犯入帳時幾句道白結實清朗試弓時隨唱隨做老練可嘉葭萌關前一塲開打毫無火氣幾句唱工亦甚動聽奉召回營與嚴顏話别眞有情致臨行欠身一揖接上馬勢眞有獨到之妙入覲先主時表情逼肖軍師賭頭爭印一腔熱血無處可揮埋怨之情形容盡致出帳一段二六板頗多精警處尤以「中了他人的拖刀計我百步穿揚射他的盔纓」最爲有味與夏侯淵幾個照面氣神足後完一段快二六深得小余風味「三軍與爺歸營號」的號字戞然而止接「明日午時三刻成功勞」句藴藉有趣刻字使腔數轉更具神味斬淵時使刀簡潔乾淨亦有來歷綜觀全劇可謂瑜瑾無瑕矣惟是日北京三慶園幾位配角皆係斌慶科徒偷油者有之調皮者有之或者毫無生氣或者油滑不堪語云牡丹雖好全仗綠葉扶持配角不佳主角未免稍受影響耳 
　　「摩天嶺」劇中李萬春飾仁貴眉梢眼角英氣外溢唱工道白做派神情均有味可尋起霸走邊之身段旣活潑且穏健是劇前半重文後半重武萬春能唱能武且無一不佳聞友人言此子年才十三小小年紀實堪欽佩觀其劇因愛之深乃欲更進數言用以爲勗萬春之藝固已斐然可觀然以言造極登峯則未也且學無止境不可自滿北京爲戲劇人才薈萃之區苟能擇善而從精益求精則來日方長未可限量也且余之望於萬春者不獨使其得盛譽於當時而願其在戲劇界上放一異彩使老楊猴子不能專美於前愛李者以爲何如人口今　去鄔縣一般顧曲諸君對之當必欣慰耳 
　　是晚侯喜瑞飾劉瑾王長林飾賈桂高秋蘋飾飾劉媒婆慈瑞全飾劉公道蔣少奎飾劉標名伶薈萃一劇近所罕覩也 
　　翌晚琴心與小樓合演　屏山琴心去潘巧雲本爲　拿手傑作小樓之石三郎亦許久未露之劇誠珠聯璧合之作也 
[集會表]  
陽曆本月　時間　　地點　　召集者　　事由 
十七日至廿日　博物院路廿號　靑年會　少年事業討論會 
十七日至廿四日　繭市　　　議會　董事會 
十七日下午　南京路　　　　製　廠　股東會 
十九日　虹口胡家木橋　　舞台　開幕禮 
十九日下午三時　老靶子路　女靑年會　年會 
十九日晚七時　昆山路二號　　體育塲與日本靑年會　比賽乒乓 
廿日下午一時　大東門烟業公所　法治　進會　討論會 
二十日下午二時　　望平　時報館　記者聯歡會　選舉新職員 
二十日下午二時　望平街　　對日外交市民大會　聯席會 
二月十六日下午二時　南京路　中華勸工銀行　股東會 
十九日下午二時　北京路十八號　浙江興業銀行　股東會 
[今日天氣陰雨]  
　　徐家匯天文台昨日下午四時三十分氣象預報云天氣陰雨台灣海峽以北有東北風黄海以南海濱有霧本埠温度在下午三時前之二十四小時内最高四六·○最低四一·五去年同日最高四○·八最低二八·○ 
 
 
 

Page 19

 
 
第一萬八千二百八十二號;中華民國十三年 西曆一千九百二十四年一月十七號
星期四 * *常識 
常談 
[評電影（二）] [  覺]  
　　我國人旣能自製電影片觀者對於舶來品之電影漸覺其無味蓋與我國之風俗習慣相隔太遠於社會敎育方面未易得良好之影響也 
　　商務印書館所製之荒山得金片描寫我國人夫婦之眞愛情大有足以感動人之處對於近今輕易離婚之薄俗不啻繪一反面之影亦有功於世道聞此片製成已久而未聞其名噪一時以視孤兒救祖記之際遇殆有幸有不幸歟 
經濟 
[移施衣施粥費辦貧民工藝廠之我見] [  芸蓬]  
　　時届隆冬天氣祁寒一般慈善家見貧民無衣無食之可憐遂有寒衣早粥之給與每年所費一城鎭恒達數千圓或萬餘圓以上恤苦憐貧誠堪嘉許然吾有進者與其濟人於一時不如濟人於永久與其與人以衣食不如與人以職業與其以如此巨欵無故給與不如將此欵移辦一工藝廠廣招地方無力營業之貧民聘請技師授以技能使貧民能自謀生活不致常此依賴一方面以製造品售之於市可獲相當之値以濟工廠之經費一方面使國貨出品日多利權不致外溢實業因之發達誠一舉而數得也望慈善家實行之（乙種酬） 
衛生 
[學校敎員之粉筆醫師] [  汪于岡]  
　　學校敎員之罹肺癆病者非常之多此世界各國皆然而於我國尤甚其中小學敎員爲尤多殆所謂職業病者也推其致病原因則爲心力交瘁肺部過勞以及敎室内調氣不足炭酸氣常積滯室中不特肺部受害全身新陳代謝機能亦大受窒礙此實爲最大原因而我國學校敎室能注意及此者旣不多見其中小學校敎室之因陋就簡者尤不堪間是以患者之中小學敎員尤甚也然此種不衛生之害初非敎員自身所能防禦應責之敎育當局者若夫平時學校生活上與呼吸器最有關係并可由敎員自行防禦之者則莫如粉筆之衛生蓋粉筆與敎員常結不解之緣每日講臺上所吸之白粉量一若爲其衣食之代價而白粉之爲害呼吸器窒塞氣道剌戟粘膜乃勢所必至即其飛揚空際撲面沾衣亦復可厭每見落拓敎員下課時眉目口鼻之間往往點染見者哄笑然其害易防也可於各敎室中置海棉一塊（粗布亦可）以水浸濕用之課畢後漂去所染白粉以備再用所書字跡雖不如乾拭者之黑白分明然一小時之間斷不至糢糊莫辨惟不利於光滑之黑板曩在浙醫校曾倡用之同事者稱便焉（未蓋章） 
道德 
舊曆年底商店中應該改革的事項[  金鍾秀女士]  
　　到了舊曆年底無論大小百家都要備些吃的東西過年魚肉咧糖果咧糕糰咧市街上面頓時人頭擠擠踵接肩摩一直到夜没有一些空的時間經營商業的人便利用這個時期上下其手發生不道德的事情㈠混售低貨㈡抬高貨價㈢短折斤兩以上三項到了舊曆年底差不多是商店裏邊一種通病不知營業以信用爲主你用了這種欺僞手段雖顧客一時受你的蒙蔽究竟和你自已的信用有關一爿商店如果完全失却信用必然因營業清淡而虧本因虧本而倒閉總没有好的結果道德兩個字就是商店的信用所以我勸各商店總要保全自已的信用不要貪一時的小利弄到將來上了失敗的路啊（乙種酬） 
法制 
[財產刑之意義及種類與區别] [  金熙]  
　　財產刑者依刑罰剶奪其財產之刑也其種類有二一曰主刑中之財產刑一曰從刑中之財產刑主刑中之財產刑在法律上稱之爲罰金從刑中之財產刑在法律上則稱之爲没收其區别之要點即一爲刑罰中之主刑一爲刑罰之從刑爲最著他如罰金之得依加减例而加重或減輕没收之不得依加减例而加重或减輕及罰金之得以一元折算一日而易以監禁没收之不得以若何之折算而易以監禁皆其重要之區别也尤有進者即罰金之刑得依法令而有定額没收之刑則盡其所有而無定額之區别也（乙種酬） 
禮俗 
[我所見改革燒紙之辦法] [  耿光]  
　　去年十二月二十一日本欄載顧君改革燒紙之萌芽一則主張以國幣代楮幣與酒肴一回陳列是誠不澈底之改革法也不知顧君以爲有鬼耶抑以爲無鬼耶以爲無鬼則固無所用其貨幣以爲有鬼則人用之貨幣人能造之鬼用之貨幣鬼亦自能造之顧君已言之矣又何需陳此國幣爲哉若曰明知無用聯以此寄其追遠之思則是以虚僞之思想行虚僞之儀式安在足以伸其追遠之念鄙意豈惟國幣可以不陳即酒肴亦不必設每逢往時祭祀之日集合家人向靈位鞠躬致敬如先人有功德事業學術文章以及有一節一行可傳者家長可縷舉其事昭示子孫俾子孫咸知先人之舉止性行遺聞軼事而想見其聲音笑貎於數十年數百年之前庶幾乎足以致其追遠之思焉不知有志改革禮俗者以爲如何（乙種酬） 
科學 
[應用化學之一] [  斑劍侯]  
　　㈠製雪花膏法 
　　雪花膏爲化裝品嘬緊要之一種爲近來社會最流行之物無論何時何地擦之均能使皮膚潔白可愛冬季用之尤爲適宜可免肌膚凍裂之患其製法甚爲簡單茲將製法開列如左 
　　炭酸鎂ＭａｇｎｅｓｉｕｍＣａｒｂｏｎａｔｅ十分 
　　白凡士林Ｖａｓｅｌｉｎ十分 
　　硼酸十分 
　　屈里設林一分 
　　龍腦五釐 
　　以上五件藥品和匀另蝜用酒精一二滴調和即成雪花膏 
　　㈡製烏髮水法 
　　此藥水用以擦髮髮即能烏黑其製法如下 
　　炭酸鉀溶液ＰｏｔａｓｈＬｉｑｑｕｏｒ英錢 
　　硫氫化錏ＨｙｄｒｏｓｕｌｐｈａｔｅｏｆＡｍｍｏｎｉａ一兩 
　　蒸溜水ＤｉｓｔｉｌｌｅｄＷａｔｅｔ一兩 
　　法先以炭酸鉀溶液及硫氫化錏兩種盛於玻璃瓶中又用玻璃箸攪匀加入溜水即得 
　　㈢製傅身粉法 
　　近來社交日廣無論男女皆爭用傅身粉以博美觀茲將我國製傅身粉之法開列如下 
　　法用甘松藿香零香靑木香附子麻黄根各等分共研爲細末另外用英粉研細共入絹袋中即爲傅身粉（乙種酬） 
敎育 
[新年家庭娛樂法] [  良]  
　　光陰迅速轉瞬之間陽曆新年方去陰曆新年又將至矣我國舊俗於此新年無論大小家庭莫不興高采烈恣意行樂例如鬧元宵接財神放𦦨火開春宴� 
等均屬糜費金錢之無謂舉動尤可怪者際此合家無事之時咸以賭博爲消遣麻雀撲克骰子牌九呼盧喝雉卜盡卜夜詎知上不正下效尤子女婢僕相率賭博甚至開門引盜傾產亡身是以賭博一事旣耗經濟又壞風化實有百弊而無一利也予意家庭於新年無事之時欲求有益之娛樂須嚴行革除賭博之惡習當從精神娛樂方面着想或集子女研究學術或聚隣人編演新劇餘如撃球猜謎跳舞音樂等事均能裨益身心增進愉快較之專以賭博爲娛樂者奚啻天壤深望有志改良家庭諸以速起圖之（乙種酬） 
市政 
[处用囚徒清潔街道] [  張鴻鑫]  
　　中國各地之街道無不污穢不堪空氣惡劣死畜縱横蠅蟲　集匪獨有傷美觀抑且不合衛生夫有傷、 
美觀則吾人之精神必因以起不愉快之感不合衛生則生命攸關可不懼乎然則中國之街道者一損害吾人精神戕賊吾人生命之所耳冥思至此毛髮悚然我常想若欲清潔中國各地之街道只須利用各地之囚徒即可矣此法最易行又最經濟於囚徒於地方均有莫大之利益囚徒終日處於監獄之中身體不得活動且不能呼吸清新之空氣其痛苦爲何如今使每日出而工作從事勞動較之困處獄中蓋有雲泥之别此就囚徒方面之利益言也試再就地方之利益言地方絲毫無所費街道因是而清潔天下之便宜事孰有過於此者乎（乙種酬） 
雜錄 
[寒假期中學生當作社會事業之我見] [  張蘅香]  
　　寒氣凛冽朔風襲膚不轉瞬間學校寒假又將至矣愚以爲各校學生於假期之中除温習舊課外可從事於社會事業其益有三㈠學生雖以讀書爲本分不必顧及社會事業然學生亦社會一份子與其虚擲假期之光陰何如利用之聯盡一份子之義務㈡韶光易度如白駒之過隙今日之學生瞬即服務社會於假期中不妨練習辦事能力作出校後之預備㈢學校寒假期中正値舊曆新年學生若不利用有用之光陰於正當之途行將與俗同化作新年中種種不正當之消遣閒居不善古訓昭然欲免斯弊惟從事於社會事業庶幾其可社會事業能爲學生所任者厥有二端愚見所及敬錄於左學生諸君倘然吾言請身任之 
　　㈠從事於宣傳智識隨時隨地聚集多人作談話式之演講互相討論不必拘於一定題目惟其目的當注意以下數端㈠維持道德㈡注意衛生㈢説明新年中賭博等舉動之不正當㈣提倡改良公共娛樂機關 
　　㈡從事於改良社會中國今日改良社會之聲浪甚囂塵上惟改良社會須從調查社會狀况爲進行之階狄雷先生有言改良社會當熟　社會組織狀况於此可見調查之重要苟全國學生能於其所在地調查清晰聚其報告於一處則全國社會情形已瞭如指掌然後再謀改進誠易如反掌矣顧調查須詳細且须有確實之記載調查之範圍不外居民之總數社會組織之狀况以及生活程度民情風俗與其他各端（乙種酬） 
 
 
 

Page 20

 
 
第一萬八千二百八十二號;中華民國十三年 西曆一千九百二十四年一月十七號
星期四 * *   
 
