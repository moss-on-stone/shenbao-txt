# 1891 - 296 - 4906655

 

Page 1

 
 
[新科順天闈墨告成] [  申報館啓]  
　　京師爲首善之區十丈軟紅人文薈萃覘風氣者所以必首重京華焉本科榜發知名之士無不鴈塔高題本舘取其文而讀之或才華彪炳或理味　深要皆根抵六經專務有本之學故能言之有物不苟爲炳炳琅琅因亟付之手民以公同好卷首仍冠以主司同考官姓名爵里次爲新貴題名全錄後則附以試帖詩若干刻已告成卽日出售核定碼洋七分諸君子有欲觀上國之光者請移玉本埠申昌書室及掃葉山房購取各外埠則寄在申昌及售報人處循曩例也 
[新科江南闈墨告成] [  申報館啓]  
　　大江南北名士名若鯽魚當其鎖院程才棘闈角藝或擲地而聲鏘金石或掞天而彩絢雲霞吳下多才固宜獨步矣本舘於揭曉後亟購取衡鑒堂原刋闈墨付諸手民排印告成卽日出售首冠題名全錄及闈中諸鉅公擬程後則附刋經藝及詩校讎旣極精裝釘更爲古雅旦又從亷取值每本僅碼洋七分世有欲窺元魁秘　者請臨三馬路申昌書室及掃葉山房購取各外埠則歸申昌及售報人經理 
[制治篇]  
　　天地之間既有良民卽不能無莠民此固盈虚消長之理在造物者亦若有莫之致而致者惟雄才大略之偉人出乎其間獨於晦盲否塞之交收撥亂反正之效人事盡而天運亦處於無權亂形已著然後整軍經武伸大義以遏宼鋒雖不難立奏膚功而地方已被其蹂躪元氣已被其損傷亂端甫露而卽赫然震怒　行搜捕諭以禍福之理曉以順逆之機雖有軒然大波亦得冰消瓦解地方叩免蹂躪元氣可免損傷此則策之上者也若於之而猶以煦煦爲仁孑孑爲義藉口於上天好生之德致貽縱惡養奸之害此眞以小不忍而亂太謀者稍識機變者　不爲也譬之於農膏牌萬頃　之灌之瞻彼良苗已有懷新之象而忽有螟螣滋生於其間則必命彼亞旅率我婦子同爲翦滅之舉庶幾失之東隅不難收之桑榆秋稼登塲仍慰篝車之祝若以惰農處此則且束手咨嗟冥心任運以爲天厄我也非耕種之不力也致使多稼如雲盡飽螟螣之腹登塲難望顆粒無收有不爲良農所笑乎大抵懲治匪類不外乎嚴誅渠魁解散脅從盖既爲匪類中之渠魁則其甘心爲惡至死不變誠有非正言大義之所得而動嚴刑峻法之所得而怵惟有執而誅之拔其根而掘其株庶此後永無萌蘖之生而其餘黨失所依恃勢必日就散亡無能爲役戾氣潛消於不覺禍端默化於無形所謂射人先射馬擒賊先擒王正此意也往代匪人作亂如唐末之黄巢明季之李自成張獻忠荼毒生靈傷心慘目爲亘古之所未有然黄巢李自成張獻忠當其未作亂時不過一草澤奸民耳其平日横行鄉里要結匪人朋比爲奸潛謀不軌豈無跡象之可見誠使有摘奸發伏之神君如趙廣漢其人者密捕而置之法不過一舉手之勞耳而顧任其蔓延爲害致釀古今未有之變虎兕出於柙龜玉毁於櫝中是誰之過歟且自來有國家者不有外患必有内憂所謂外患者强鄰逼處侈然有鷹瞵虎視之志鯨吞蠶食之謀若非竭力以與之爭先事而爲之備則疆圉有蕩摇之患民生有疲敝之嗟所謂内憂者草野梟雄陰謀作亂假讖緯以惑觀聽竊名義以蠱人心若不遇事防維乘機撲滅恐匪類之勾結滋蔓必且日甚一日而靡有底止然以緩急言之則外患爲緩而内憂爲急外患者肘腋之疾也内憂者腹心之疾也以難易言之則禦外患也較難而弭内憂也尚易盖敵國欲圖逞志於我不得不出全力以與之相持必至民生困於轉輸老弱疲於戌守經年累月靡有己時未可於旦夕間收解甲櫜弓之效也草野奸民陰謀不逞但使伺察有法懲治有方正不難次第奏功掃陰霾而見天日所患者深居簡出塞聰蔽明匪類雖胡行妄作等於蔓草之難圖而臨其上者依然漫不加察是賈生所謂厝火積薪之下雖欲不焚不可得也既已覺察矣而或視爲癬疥之疾無足重輕輒以大度處之卒至涓涓不息流爲江河星星之火足以燎原此則縱虎爲患養癰貽害其故由於疏忽卽不然而下令掩捕雷厲風行朝擒其魁夕獲其黨重者駢首市曹輕者繫諸囹圄此其除暴　奸亦既毅然行之懍然出之矣惟匪類之萌蘖也已久則其勾結也愈廣竄伏也愈隱我苟勤於始而怠於終安見死灰終不再然餘巷竟能盡殄乎是以扶危定變者必有堅定不摇之志貞固不移之力而後可底於成嗚呼可不勉哉 
[諭旨恭錄]  
　　九月十九日奉旨盛京工部員外郎着榮椿補授盛京户部主事着隆文補授中書科中書着英泰補授廕生麟祥着以文職用押運江蘇蘇松糧儲道景星着回任分發江西補用知府聯震龎福祥四川補用同知沈璘慶江蘇試用同知李前晉浙江試用同知錢鴻策廣東補用知州李宗道山西補用知縣郭之樞江西補用知縣洪壽彭廣西補用知縣胡壽昌奉天補用知縣樊恭佩直補用知縣兆治葉德賢孫德成周廉溥江蘇補用知縣陳香祖河南補用知縣孫壽彭浙江補用知縣貝蔭泰四川補用知縣李道源廣東補用知　周經櫆江蘇試用知縣方敦吉安徽試用知縣許月菡浙江試用知縣李文慧江西試用知縣姚景羲福建試用知縣黄家興廣東試用知縣李家焯貴州試用知縣王熙彬浙江補用批騐所大使張世燾兩准試用鹽大使方期山東試用鹽大使劉寳衡張致茂山西試用鹽大使時維新俱照例發往盛京刑部主事着倭克錦那補授欽此 
[本館接奉電音]  
　　昨由京友電傳諭旨三道敬謹譯登○九月二十六日奉上諭許振褘奏節交霜降黄河安瀾一摺本年黄河上游各省霖雨不多無積潦盛漲爲患全河大溜悉歸中洪事機之順爲近年所僅見仰賴神靈默佑黄流順軌普慶安瀾實深寅感着發去大藏香十枝交許振褘祗領虔赴河神廟恭代祀謝用答神庥仍着督飭該道廳等認眞防範並令派出之員將上南各廳應行采購石方添築壩垜工程儘年内一律辦竣毋稍疏懈另片奏兩屆安瀾司道各員維持大局不誤要工應請奬叙等語河南布政使廖壽豐開歸陳許道蔭保前署開歸陳許道吳重禨均着交部從優議叙河北道明保着賞加二品銜以示鼓勵河防局委員候補通判黄履申前武陟縣教諭李緵端候選教諭馬汝骏候補州判酌保孝廉方正知縣劉于澣勤愼耐勞脩防得力均着傅旨嘉奬餘着照所議辦理該部知道單併發欽此同日奉上諭此次覆試順天鄉試舉人列入一等之祝啓年等三十四名列入二等之盧素存等四十六名列入三等之承煜等四十四名均着准其一體會試欽此同日奉硃筆惲彦彬補授詹事府少詹事欽此 
[西犯定讞]  
　　美生一案經副按察司審問後已將各見証人供詞備錄申詳正按察司定於昨日審問此已列 
 
 

Page 2

 
 
入前報昨屆審問之期副按察司坐於正按察司之右旁蘇松太兵備道聶觀察及劉蔡兩觀祭督憲委員余司馬江海關稅務司畢君均至正按察司身穿紅袍頭戴髢髮蓋審案時之服也到堂觀審者男女雜𨖼幾無隙地威金生謂正按察司曰大人此次重至扈　　爲可喜本律師情殷稱賀并爲諸律師稱賀此後辦理案件愈形順手矣正按察司致謝威金生及諸律師并言我雖離滬我心未嘗不在滬我與諸律師辦事順手此是美事凡遇案牘自可照例辦理若能和衷共濟最是可喜因此再謝諸君正按察司令書辦將案由覆述一徧美生自言我認罪矣正按察司謂廳審公正人曰照此情形君等可以不必聽審再問美生曰汝請人辨駁否答稱並未請人辨駁正按察司問曰汝有言語當堂伸訴否答稱有正按察司曰汝有言語於此時伸說最好答稱甚好我欲說明携帶炸藥之故緣五月間各處鬧事已有數次有人料是謀反之兆我欲查其致　之由想出一法爲之辦軍裝招黨羽佯爲入黨便可探知其中底藴後與海關試辦人谷祿斯設談及此事且說許多笑話此事我將來欲告知江海關所以作事并不詭秘與谷祿斯彀談及正欲使其告知江海關至定例不准帶炸藥我則未知惟慮海關將我辭歇初不料更有甚於此者一路所用之錢均出已囊别人給我者放在鎭江待事完後始可到手伊等欲令我携帶走稅之物試我本領之高下令我携帶炸樂及至鎭江將炸樂抛入江中其事已完并非欲以炸藥轟本國人産業亦不知炸藥作何用法我在鎭江已有四年與本國人多半爲友　鎭江租界内有危險事我必告知英國官憲華官亦無錢給我令我查探此事在後稅務司令以此事告知華官我卽據情告華官在香港時我恐有會黨　　我所以想出法子初遇見杜生令伊招人伊所招之人我未看見將錢交與杜生令其代辦我所供之語並非欲保護自己如我不認罪有許　華人名若經說出恐不免駢誅之慘如此事閙至本國我必照理首告照此而言惟有我一人認罪不累别人所用之錢大半是僅貸而來垷亦不能償還我孑然一身生意既不能做囊槖刃已蕭然習學華語四年辛苦付諸東流以後難望在中國另　别事監禁迄今已有數月尚祈格外施恩從輕辦理正按察司謂威金生有何言語答稱但請公斷並無多言所控美生係控其身帶炸藥不懷好意今伊既已認罪辦罪之或輕或重我不能臆說惟美生至滬時有信致畢稅務司言恐鬧事請將軍裝連至鎭江可免鬧事觀此可知美生與鬧事之人素有來往長江一帶鬧事戕人喪産人所共知恐與此輩通同一氣現雖平靜難保日後不再滋閙當此案發露時其人係中國國家所用惟既犯法自應另行辦理我亦不必說英與中有相關之誼伊往香港招人置械各見証供詞確鑿至如何定讞在大人自有公斷非本律師所敢置詞正按察司問美生曰汝有何言語此案當辦否答稱并無言語惟長江一帶閙事與我所辦之事不涉正按察司謂美生曰此案各見証人供詞汝之　詞及律師所指各節我已了然汝所犯之法關繫不小此外尚牽涉許多情節雖其中所犯亦有行同兒戲者幸此事尚未發作若竟發作爲害何堪設想我因此不能從輕辦理將汝釋放此案控汝携帶炸藥惟携帶炸藥情節有輕有重今我斟酌在輕重二者之間惟汝現在不能就業亦不能在中國作事此係咎由自取且在中國收監水土寒燠與外洋不同今衡情酌斷判汝監禁九個月并覓保人二名每人保洋二千五百元保汝以後不再犯事如尋不着保人當將汝驅逐出境不准逗留此處所有堂費及監費當由汝交出諭畢遂退堂美生復由巡捕拘至監中云 
[蕪案已結]  
　　蕪湖閙燬教堂一案屢記報端本月十八日由江海關道聶觀察駐滬法總領事華格臬在滬議定繕立合同計開三欵一議償銀十二萬三千五百五十四兩一議堂北毗連之八角亭基址由地方官築墻圈禁置人看守免得閒人作踐一議教堂中如欲購買此山當會同地方官商酌傳問百姓願則交易照時估價所償之銀由蕪湖關道飭商匯至申江兌交收訖合同用申法兩國文字繕冩開列南洋大臣安徽巡撫會銜札飭上海道聶議立蓋用關防法領事亦印鈐記各執一帋案遂清結現聞亭址卽日由地方官會同教士勘明定界起造圍墻計高一丈二尺第三欵則於兩國條約地方民情面面俱到現在所立合同己由福和輪船送至蕪湖矣 
[德化續耗]  
　　福建永春州德化縣鄉民鬧事旋聞八月初九日經官糾會勦已將滋事匪人殺斃多名惟首犯陳某在逃未獲咸以辦理尚爲妥速乃九月初厦門又得化警信謂土匪陳某復糾衆出山月之十六日下午水師提督彭軍門接到泉州提督孫軍門羽書請撥兵丁赴泉駐紥因泉州之兵已調往德化仙遊永春一帶恐泉城空虚也彭提憲卽親赴厦門港撥兵五百名由　帶南字親兵營營官督帶乘靖遠官輪船卽日出口分巡興泉永吳春泉觀察亦擬率兵二百名親往永春援勦想小醜跳梁不難一鼓而殲滅也 
[要犯越獄]  
　　浙省仁和縣因修理監獄將一切囚犯均寄監錢塘二十二日鼉更三躍有要犯三名由後墻穿窬而去當卽四路尋覔蹤跡杳然翌晨離錢塘縣署半里許某姓菜園獲住一犯事緣種菜某甲之母見有人從隔岸跳入水中疑尋短見者目注久之忽見游泳而前其頭上髮辮長短不一似怱促剪去形狀知爲越獄要犯卽喚子獲住送至縣署搜其身有腰刀一柄剪刀一把不知從何得來高大令賞其母子番餅一百枚尚有兩犯未獲　懸賞格如有拿獲者賞薦洋二千元由本縣給發决不食言等語現在上下城進出稽查嚴密二十三日并義渡船停止一日恐其渡江而去盖此三犯皆盜案中人也 
[虎林氣候]  
　　杭垣自初旬至今風雨交作卽有時稍放晴曦俄而又復大雨如注聞諸農人云田野幾成澤國晚稻之未收穫者皆浸入水中如卽晴霽尚有收成否則穀將發茅矣 
[扶柩回里]  
　　原任福建按察使徐仁山廉訪文達客冬在揚州仙逝其靈櫬浮厝於叢林寺兹其哲嗣擇於本月廿一日扶柩回蘭陵坷里以安窀穸是日包刻舁柩出寺並不繞街亦不盛設儀仗由城外護城河浜逕達便益門碼頭登舟執紼送者較去臘發引時尤甚自都轉以次文武印委士庶紳商不下數百人沿途設祭者亦絡繹不絕盖廉訪仕揚最久計三任運使士商受其實惠迄今猶稱頌弗忘至僚屬中之荷栽植者更不知凡幾故此次叩送如是其多也 
[蘇垣官報]  
　　九月二十一日蘇總捕分府惠榮禀和知本日開辦冬防差同知吳恒禀辭赴鎭江會算交代西路同知周懋鎬南路黄琪中路通判陳鎬東路直州周煦山北路知縣章紹曾閶胥門外陳俊康均禀銷夏防總巡並禀知接辦冬防總巡差知縣華德森禀銷吳縣查勘荒熟田畝差回正任松江府華亭縣縣丞慶多到銷病假並謝十二年分冬漕海運案内蒙保在任以知縣補用分發江蘇試用縣丞張嶽煇湖南人由京來省禀到吳縣典史劉恒德禀知　日接印府經歷白槐生禀銷婁門旱關差典史汪懷禀銷南路二叚夏防巡查差從九王維翰禀謝十二年分兼辦夏防案内蒙記功四次巡檢　榮棠禀銷閶胥門外夏防差張廷璪禀銷夏防水巡差冬防水陸巡查委員均禀知本日到差二十二日同知傅懷祖禀知奉委海運省局文案差吳縣主簿吳敦復禀知交卸任事按司獄林守廉禀銷上叚水巡差巡檢吳晋禀知奉委北路一叚冬防巡查卽日到差主簿熊應松縣丞朱正輝李湘倪文范巡檢朱錡薄公輔葉葆齡何國恩劉　銘余郭放均禀銷夏防巡查差 
[邦江官報]  
　　二十日海分司徐分轉公幹到揚師司馬世煦委運轅發審差朱鹺尉楚英馮鹺尉應垣示傳甄别廿一日沈鹺尹灝委南掣監秤差胡鹺尹國均辭赴龍溝差次廿二日齊鹺尉雲驥委南掣查空差 
[東壩盜案]  
　　東壩一　人烟繁庶户口殷實本月中旬某日突　南腔北調者數十人手持刀槍身帶火器蜂擁而來肆行搶掠土人禦之被傷者甚衆竟任其席掷而去時正午炊後也陶仲彝明府連夜派幹役跴緝未知能弋獲否此係金陵訪事人所述姑俟續聞 
 
 

Page 3

 
 
[憲示照登]  
　　福建分巡興泉永　防兵備道吳爲出示諭禁事案據十途郊户金永和等赴轅禀稱竊厦門浮海一隅凡洋北進口雜貨係銷在地外埠各店鋪其中泉漳二府并該處所屬之安海石碼等處採運尤多須先去貨然後還銀屆期每多拖延又復取巧减還濫揷低銀尅歛秤重種種劣習摧髮難數所最慘者　閉頻仍無歳蔑有若一號停閉則和等被欠動計萬兩有奇賠累之苦慘難言狀而鋪户則旋倒旋開改換招牌藉言抗吞甚有店鋪並無閉歇遽將貨項停還負嵎堅抗近來此風盛行尤爲可恨實市獪狡詐最爲兇險者惡習相沿層見疉出欲較則相去窵遠卽欲赴該管官控追勢　守候訊究一身纒訟經年累月自己生意無人貿易顧彼失此進退狼狽不得不因循苟且冀其天良激發誰料奸貪之徒反謂孱弱可噬賒欠旣多動輙閉抗恒被乾没和等目覩時艱無奈邀同在地外埠諸鋪户妥議交易章程於光緒十五年六月二十六日繕明條規赴前廳主禀蒙批准示禁在案其　奸貪之徒視作具文仍萌誑騙似此狡獪叢生實於人心市面大有關碍幸逢仁憲洞悉巧騙情形大震霜威示諭煌煌力挽頽風一洗從前惡習羣商感德口碑載道凡在帡幪莫不共頌剛方合將前議交易章程繳呈憲電簽乞推廣併案恩准勒石以垂永遠如遇外埠店鋪抗欠乞准和等禀請移拘解厦歸案究追俾知憲法可及庶足儆奸貪而杜誑騙謹黏抄商規瀝情叩乞整綱飭紀恩迅准如所請闔厦謳歌沾叩等情到道據此查近年厦門商務敗壞動輙倒閉情同誑騙於市面人心大有關碍若非設法整頓難期起色本道前已議定新章出示諭禁在案據禀及黏抄章程尚屬妥洽亟應出示諭禁並由該商等將示勒石以垂久遠除分别移飭遵照外合亟出示諭禁爲此示仰各商民人等一體知悉須知生意買賣全仗信義通商賒欠係屬通融藉資週轉若有心倒閉誑騙挨延法在必究自示之後爾等務須各存天理良心遵照後開章程安分貿易倘敢故違一經告發定卽提案從嚴究處决不姑寛各宜凛遵毋違特示○計開一鋪家倘有倒閉諸仝人務必列明欠欵由值年董事僉禀官長將欠户之號東當事送案究追並請跟封貨底店底業産變抵所有被欠公收公攤既倒之後如欠項還足異日仍可交關若變抵不能足額則係負債之人嗣後再出開張生意准由我郊呈追舊欠俟舊欠還清再准　張如受人雇倩則我郊永遠不得再與交易違者罰欵四百元一外地出水每以一人兼理數號倘有一號倒閉當先回出水跟追仍具公函馳達他號使其更換出水諸郊朋永遠不得再與倒號之出水交　違者罰銀二百元一逐月初二期帳在地外水均不得遲過初十如逾限未還應報知值年董事傳單暫停交易俟鳩收四個月應期不爽仍由值董知會方可　舊交關違者罰銀一百元一逐月期帳每百兩先取銀三十兩卽不及整數如上十兩亦願以三成統算清楚不能藉言零星取巧减還如有减還則宜通知值董傳單暫止父關如郊朋故意私與交接罰銀五十圓一郊　交易各帳每年以正二兩月會對一次至平時帳條倘有差錯在地以十日内外水十五日各取帳會對不得藉言未抄未查擅將應還扣减如有這等取巧由被欠之人報明值董傳單暫停交易俟帳條會明方可仍與交易違者罰銀二十元一在地外埠承採郊貨當於貨物出棧之時過磅之際覆看如有淡臭輕重富面理會若貨已出店配船郊户卽無坐額如有風水不虞均係賢客之事與郊户無涉得藉端延欠帳欵遇有此情亦當暫停交易違者罰銀五十元一外埠寄還貨欵須銀項到地取有郊户收單抑有小摺盖明圖章庶有坐額倘途次風水不測等事均如舊章與郊户無千合併聲明一外埠寄還質項如有花銀以及失重應由出水之人理會補足至花銀限下期還銀之時換清不得挨延推諉如逾期不得換清亦通知暫停交易違者罰銀二十元一五谷還帳龍銀每元作七三六佛銀每百元以錢店秤加駝水五錢千菓什　還帳龍銀每元作七三八佛銀每百元以錢店秤加駝水七錢如有取巧加增駝重會補不補亦暫停交易違者罰銀二十元一議郊户如被鋪家遲緩帳期及尅减銀重或帳條差錯應對不對等事報明值董傳單而狥情隱匿仍常交關一經查因應照所定章程坐罰一以上所定章程應就本年八月起昇凡諸同人均宜遵守勿替一經傳單暫停交易之後須俟交涉之事理會清楚由值董傳知方可依舊交關若有貪圖高價私兌現項抑因循情面擅自兌賣故違商規應照所定罰欵如數備足英銀充公遇有地方善舉卽就此項開銷如不坐罰由值董問衆禀官究追罰銀莫論何號值年務宜秉公辦理俾無廢弛不許狥情袒護致千公罰光緒十七年九月初四日示 
[賽船續誌]  
　　昨係西商賽船之第二日是日朔風獵獵細雨霏霏觀者不若前日之盛惟東瀛裙　相率來游笑語喧譁頗覺興高采烈第一次兵船舢板共賽日斯巴尼亞兵船舢板首到法蘭西次之第二次舢板三艘每艘坐五人一係蘇格蘭一係德國人一係英國人蘇格蘭人先到德人次之英人又次之第三次舢板三艘一艘揷紅黑旗者勝第四次舢板二艘每艘坐九人一揷緑旗一揷紅旗係紅旗勝至此而　船之事遂畢 
[翹企旌麾]  
　　臺撫邵小村中丞赴都陛見道出滬上此己列報兹悉中丞入覲後旌麾南下卽在指顧間上海縣袁海觀大令因飭辦差人等在金利源碼頭伺候並在英租界二馬路寳源祥預備　轅 
[雉雊]  
　　徐吳氏原籍姑蘇本年八月被隣人華少卿誘令背夫逃逸挈之來滬送人英界福臨里第四百七十七號屋中鴇婦三阿姐野雞妓院賣娼氏遂日飛翔於四馬路各茶寮以待弋人之慕日前有潮州人郎玉山思博山梁之趣無意中詢悉緣由卽出番佛二十五尊代爲了理逋負隨令移居十六鋪居然以賈大夫自居不復令其歌朝飛之曲矣華枉抛心力不能飽飫雉膏遂回至蘇州向氏夫徐明照假意殷勤暗通信息徐自失妻後偵騎四出蹤影杳然一旦得此好音急附航舶來申尋覓無奈鄉愚巽懦終不能彎射雉之弓旋又返蘇向華問知底細前日重復至三阿姐處追問三阿姐不能諱飾直訴前情徐遂扭吳氏至法捕房昨晨解送公廨朱森庭明府細心研究徐訴稱小的向在家鄉操雜貨業去年憑媒娶吳氏爲妻小的諸事曲從而氏終不守婦道本年六月竟爾從人脫逃明府問爾現在何處餬口答稱自八月至今在本鄉執業以前則在陸澤鎭爲夥問爾家中尚有何人爾妻逃出爲何不及早追究答稱家中同有老母妻子脫逃時曾將值錢百餘千之物席掷而去明府問吳氏曰爾與徐是否結髮夫妻因何隨華來此爲野雞豈野雞之風昧固勝於家鷄耶供稱丈夫懶惰性成平日須小婦人供其衣食稍有不遂輙肆兇毆且幾次欲將小婦人勒斃幸華指使同逃　延殘喘先往鄉間同居兩月然後挈之來滬送至三阿姐家取名沈桂卿逐隊遨翔自謀飲啄現經郎代理債務立有贖身契據明府問徐曰爾知華有多大年紀現住何方答稱華年廿二歳現在蘇州明府閱視郎繳案之身契謂爾出洋二十五元竟將人家婦女娶以爲妻天下有如此便宜之事乎爾究竟在誰家執業答稱小的向在錦泰昌烟膏店爲夥有友邀往野鷄妓院尋歡一時糊塗說成此事目下既有本夫認領只得任其領回明府商諸魯繙譯官將吳氏與郎分别押候提二阿姐核辦 
[上海縣署瑣案]  
　　寍波人董阿六前在鎭江誘拐翟嚴氏之女小二逃逸旋經該氏來申將董及女尋獲扭至縣署請究晚堂由哀海觀大令提訊翟嚴氏投案訴稱鎭江人丈夫已逝世祇有一女被董誘拐小婦人再四緝訪始知避匿申江小婦人乘舟來滬得以尋見狃　請究該氏之女小二供稱今年二十歳快聽董言致墮其計董供稱寍波人向爲小本生涯小的之友陳玉英昔年憑媒聘定翟嚴氏之女爲室尚未　娶邇來陳聞該氏有意壐婚遂囑小的往領實無誘拐情事翟嚴氏又稱從前小婦人開設烟館時用陳爲夥並未將女許配現董所供各卽均屬子虚大令得供將董笞責三百板交保小二本應懲責姑念年輕從寛交其母翟嚴氏領回管束○王閔氏沈黄氏投案訴稱本邑人有田一畆二分忽被黄掌榮私行盜賣現已查明扭案請究黄掌榮供稱所賣之田係小的祖遺之産並非盜賣求恩明鑒大令以兩造各執一詞飭將　　　 
 
 

Page 4

 
 
交差一面着王閔氏等開呈清單再行覆訊核辦○王春山投案訴稱堂弟媳康氏守寡十有九年邇被族叔王谷昌硬作媒証許與遠房堂弟王金松爲室小的以事關倫紀碣力阻止伊等置諸不理爲此來案喊控求恩訊問王谷昌供　爲媒是實因該氏自願再醮並未强行撮合王金松供稱續康氏爲妻由族叔谷昌爲媒叩求鑒核大令以孀婦再醮例所不禁惟不應醮與同族事近亂倫本當一併　辦姑念鄉愚無知從寛免究王康氏在旁　稱小婦人願隨金松過活大令怒其無恥喝令掌頰二百下交王春山具領 
[英界公堂瑣案]  
　　沈炳生訴稱小的在治下挑賣酒釀康阿耀論價未諧突將穢物抛入酒釀内小的與之論說竟被踢傷康供稱小的係廣東人向業髹工被沈辱駡不休致與口角老爺如能原宥自當没齒銘恩宋二尹騐明沈身受微傷判令將康管押兩禮拜○包探江阿三禀稱馮灼甫僑寓葉鴻昇水菓店内竊取洋銀五十七元小的查獲人贓祇少洋銀二角今特解送案下葉訴稱小的與馮相　故留宿店中不料伊竟乘間竊洋銀現願酬包探洋五元餘求給領馮供稱小的係廣東人已蒙訊明惟求恩宥宋二尹判令管押一月贓洋給還失主至包探出力之處諭令葉自行酌酬○包探黄四福禀稱積竊顧姓前奉蔡大老爺遞回無錫今又來滬連竊陳阿炳等各家衣物經小的拘　人贓送請老爺訊辦陳及邱金仁項榮水方阿二皆投案訴請給領失贓顧　稱小的係無錫人年五十歳連次犯竊自知該死倘得恩開一綫自當革面洗心宋二尹判令笞責三百板押候備文遞解回籍起案之贓給各失主分别認領○包探孔阿才禀稱徐長生前曾犯竊經蔡大老爺遞解回籍今又來此竊翁永和家水烟袋一枝小的拿獲人贓送請老爺訊辦翁訴稱被徐竊去水烟袋請爲給領徐供稱小的係浙江仁和縣人年三十六歳連次犯事罪無可逃所兾湯網宏開免子懲儆結草之報誓不敢忘宋二尹判令笞責三百板遞回原籍贓給失主領去○一百零五號巡捕禀稱小的於巡街時查得王阿仁所駕馬車並無捐照是以拘送案下請照漏捐例究罰王供稱小的係寗波人以後不敢漏捐矣此次乞恩寛免　二尹判令罰洋五元撥充某處西醫院經費○二百零八號華捕禀稱昨日小的見東洋車夫陳榮連等爭先兜攬主顧幾致肇禍且違定章是　送案請辦陳及馮阿來楊谷香王阿才同供稱小的等拉車餬口身當犬馬貧苦難堪目今偶爾違章以後自當改過　二尹判令各管押三日以示薄懲 
[法界公堂瑣案]  
　　某藥材行夥陳新泰卽阿渭訴稱榮吳氏將女阿毛賣與小的爲妾哄去鷹洋二百元席掷而逃是以喚捕拘榮吳氏請究朱明府問該氏曰爾女是否買與陳爲妾答稱丈夫本操玻璃瓶業現患瘋癲不知人事膝下祇生一女年方二十二齡四月間陳來買　瓶因之相識至八月言欲娶女爲妾小婦人只此一女不忍相離陳卽邀無賴子來家吵閙並向小婦人索詐洋元無奈央十六鋪地甲帮同理勸令小婦人遷居他處因卽遷往昇平里不料陳仍來案誣控捲逃明府謂陳曰爾稱該氏之女賣與爾爲妾無媒無証顯見妄控至掷逃情形更不合理爾既有室况係生意中人不應作此無恥之事實屬荒唐遂叱之使退○徐阿得訴稱前日小的約隣人榮文蘭在恊成祥烟館吸烟烟迷睡熟被榮從囊中攫去皮夾一枚内有小洋七角小的知覺扭入捕房在榮身畔搜　原贓今特訴請訊究榮供稱小的約徐沽飲徐已入酧鄉令小的攙往協成祥吸烟見其將皮夾放在烟盤邊因之代爲收藏今已知差尚求原宥朱明府謂皮夾在爾身畔搜出尚有何說判令押候掌頰二十下以示薄懲○通事稱張榮生洪阿三在鄭家木橋賭博經巡捕拘押解訊朱明府謂賭徒理應重辦姑念未獲賭具着押候各責二百板以儆○招商局巡丁楊阿三禀稱張阿寳竊去馬頭上蘇木一株小的追至護城河邊獲住人贓送案請究朱明府問張曰爾向操何業爲何行竊答稱小的本業鐵工目下失就無聊以致行竊明府判令笞責一百板蘇木給巡丁領去○東園烟館堂作周長長訴稱張駿發來吸烟呼吸兩點鐘之久始經出去去後查失水烟袋一支少頃張又偕友來小的問水烟袋何在伊不肯直說是以扭案請追朱明府向之詰問張一味抵賴明府請　雖未曾竊物但烟袋在爾榻上失去可否照價賠小洋八角張曰可明府着押候繳洋○西人四格浦訴稱順裕洋貨店付來怡茂錢庄期票洋三十元至期不付是以邀順裕夥王阿寳請訊朱明府問王曰此票是否由爾店付出爲何不照數付洋答稱票由買客付下當向怡茂對過今不知因何到期不付明府謂爾店欠西人之欵務須付楚不得將别家期票抵償 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十七年九月十九日京報全錄]  
　　宫門抄○諭旨一道錄前○發抄硃批四道○東撫福奏爲叩閽人犯審明按例定擬摺○直督李奏請准已故庫倫辦事大臣建立專祠列入祀典片○又奏請准建坊片○粤西撫馬奏更換管帶員弁片○將軍裕奏委署知縣片○直督李奏請將革員交部帶領引見片○九月十九日刑部都察院大理寺廂藍旗值日侍衛處引見十八名○漪貝勒等各謝署缺恩○秀吉假滿請安○徐承煜續假五日○召見軍機薛允升鳳秀容貴○發抄福潤奏濱州監生薛繼尚捐設義塾請建坊奉硃批着照所請禮部知道欽此○又候選道章桂苑捐賑建坊奉硃批着照所請禮部知道欽此○又黄縣紳士捐賑請旨嘉奬奉硃批丁晋祺着福潤傳旨嘉奬欽此○又記名提督宋朝儒捐賑請爲故父母建坊奉硃批着照所請禮部知道欽此○○山東巡撫奴才福潤跪奏爲叩閽人犯審明按便定擬恭摺仰祈聖鑒事竊查接管卷内鄆城縣民唐廣應以紏夥謀殺燒屍滅迹等情在道旁叩閽呈控王同歳等一案經刑部審明擬罪並因該犯所控案情較重奏請仍將唐廣應解東訊辦等因光緒十六年九月初四日奉旨依議欽此將犯咨解到東經前撫臣張曜欽遵行司提省審辦旋據署按察使趙國華委提被告王同歳王小小逃荒外出王得成業已病故就現到人證審明擬議解經前撫臣親審無異未及具奏因病出缺留交前來奴才覆加確核緣唐廣應籍鄆城縣與王同歳等先不認識無嫌光緒九年十二月初六日夜唐廣應之父唐新雲京貨鋪被竊錢物唐新雲報縣獲犯王同歳之子王小小卽王成訊認聽從在逃之張存夥同李樣徒手行竊唐新雲鋪内錢物不諱王同歳恐王小小問成重罪卽託王札季鳳岡轉懇唐新雲不再呈究並許賠給京錢三百千旋因王小小業已擬罪詳辦王同歳亦申止不提唐新雲因尚有贓賊未獲屢次赴縣呈請將捕役王得成嚴比勒緝十年四月十二日唐新雲赶會外出未回時唐廣應年尚幼少經同居堂兄唐廣寅卽唐廣蔭各處查打唐新雲無着嗣聞壽張鄆城兩縣交界之范廷會塲内料垜被火焚燒遺有人骨往看灰燼内有燒殘骨殖數塊憶及捕役王得夸因唐新雲呈催受比王同歳因王小小獲案辦罪均有嫌隙遂疑王得成等同將唐新雲謀害燒屍滅迹卽將燒殘骨殖認作唐新雲屍骨報經前署鄆城縣知縣王德本查明被燒料塲係壽張縣管轄批令赴壽張縣呈報唐廣寅疑係推諉控府批縣騐訊唐廣寅回縣联地主范廷會已在壽張縣報案亦卽前往具呈前署壽張縣知縣陳壽清先已訪聞詣騐骨殖均已燒殘是人是畜不能辨認無從檢騐傳訊地主被告人等僉供料塲如何被燒骨殖從何而來均不知情卽質之唐廣寅亦不能指出唐新雲被燒證據當將骨殖封儲暫令唐廣寅領埋飭俟訪查確據再行檢騐取結附卷並據侯應奎仝盛玉將王得成等保釋而唐廣寅因唐新雲終無下落前疑未釋卽以紏夥謀殺燒屍滅迹等情一再由司控經前撫臣陳士杰張曜先後批據壽張鄆城兩縣傳集訊明唐廣寅委因痛叔查無下落懷疑具控並續獲賊犯李樣訊供亦與王小小相符分别擬議詳經批飭今唐廣應年已長大查找唐新雲仍無下落心疑唐廣寅前控各節均係實情未查底細一時痛父情切卽照唐廣寅歷次控情並圖准添砌滴血入骨及其餘瑣碎情節央不識姓名過路算命人作就呈詞晋京呈控行至西四牌樓地方聽聞聖駕經臨卽在道旁叩閽欽奉諭旨交刑部訊擬奏明咨解回東行司委提被告王同歳等先期逃亡就提到人證訊明擬議解經前撫臣張曜提審供悉前情不諱詰非有心誣告亦無　釁别故及扛帮唆訟之人案無遁飾查例載聖駕臨幸地方如有民人具呈妄行控訴者照衝突儀仗例杖一百發近邊充車等語此案唐廣應所控王同歳等紏夥謀殺燒屍滅迹各節訊係痛父情切懷疑圖淮添砌所致尚非憑空誣告按律罪止擬杖惟並未查明底細輙敢晋京於聖駕經由處所在道旁叩閽呈訴殊屬不法自應從重仍照刑部原擬唐廣應合依聖駕臨幸地方如有民人具呈妄行控訴者照衝突儀仗例仗一百發近邊充軍例擬杖一百發近邊充軍到配折責安置王同歳王小小均逃荒外出無從關傳且已據唐廣寅等到案供明案無疑義王同歳應與業已病故之捕役王得成前已擬結之原告唐廣寅卽唐廣蔭並保人侯應奎仝盛玉均無庸議王小小卽王成李樣均已分别擬杖刺字鎖礅限滿開釋應免傳案重科逸賊帳存罪應援免並免緝拿料塲内被燒骨殖仍飭壽張縣訪查確據再行檢騐案已訊明未到人證免提省累除供結審限咨疗外理合恭摺具陳伏乞皇上聖鑒訓示謹奏奉硃批刑部議奏欽此○○李鴻章片再據易州紳士刑部候補員外郎陳崑綬等聯名呈稱同治七年捻　張總愚由晋竄直保定省城戒嚴時各路統兵大臣以易州爲陵寢門户防衛尤重庫倫辦事大臣喜昌方以協領管帶馬隊派令率部馳抵易州防者流氛不驚閭閻安堵追懷前績實不可忘擬請捐建專祠並請列入祀典地方官春秋致祭以伸報享等情由該知州容裕詳請具奏前來臣維前任庫倫辦事大臣喜昌本年在京病殁荷蒙特旨軫恤有加其事跡戰功久在聖明洞鑒同治七年剿捻一役湘軍追賊而東淮軍遏賊而西其初捻蹤飄忽靡常保定以北時虞竄擾該故大臣首率馬隊先至易州防護陵寢綏輯地方該處紳民感其保衛之功請爲捐建專祠列入祀典實有合於祭法禦災捍患之義不敢壅於上聞理合附片具陳伏乞聖鑒訓示謹奏奉硃批着照所請該部知道欽此○○李鴻章片再上年順直水災工撫浩繁官欵不足勸捐接濟據浙江候補知府袁學彬遵其故父二品封職候選道　績震故母二品命婦袁王氏遺命捐助順直棉衣二千件又湖南耒陽縣人候選詹事府主簿蔣國琦遵其故母一品命婦蔣雷氏遺命捐助直賑銀一千兩又四川簡州人已故五品職銜羅詩仁之妻五品職婦羅吳氏捐助直賑銀一千兩先後解局分撥散放該員等或善承先志或目覩時艱慷慨救災勇於爲善所捐棉衣照章核銀並所捐銀數均與建坊定例相符據籌賑局司道具詳請奏前來應請旨俯准袁學彬爲其故父二品封職三品銜候選道袁績震故母二品命婦袁王氏蔣國琦爲其故母一品命婦蔣雷氏並五品職銜羅詩仁及妻五品職婦羅吳氏各在原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此○○馬丕瑶片再更換防舅管帶欽遵諭旨隨時奏報仕案兹督辦邊防提臣蘇元春咨稱管帶鎭南正後營都司鍾健文積勞病故查有帮帶親兵營把總蘇運勝戰功卓著熟習邊外情形堪以委令接帶已札委蘇連勝馳往將鎭南正後營妥爲管帶督率弁勇勤加操防等情咨會前來所有隨時更換管帶緣由臣謹會同兩廣總督臣李瀚章附片具陳伏乞聖鑒謹奏奉硃批兵部知道欽此○○裕祿片再鐵嶺縣知縣陳士芝因案撤任所遺員缺查有請補奉化縣知縣徐鉞老成請練辦事細心堪以委署除檄飭遵照外理合附片具陳伏乞聖鑒謹奏奉硃批該部知道欽此○○李鴻章片再欽奉光緒十五年三月十六日恩詔條欵内開自同治元年以來曾經任用現已革職官員除大計貪贓及居官不職以至失守城池各員外若有事係寃仰被革果有才力堪用者在外聽該督撫查明詳開緣由奏明請旨等因欽遵在案兹查有前署吉林賓州廳同知降調州同李增光直宣化府西寗縣人辛酉科拔貢由内閣中書俸滿截取同知揀發吉林於署理賓州廳任内經前戕軍希元以信任書差奏叅降調上年順直水災該員以捐助棉衣前來天津臣見其樸誠穩練詳細查訪據曾在吉林服官人員僉稱該員前任賓州時正值廳治初設百務草創該員安集流亡講求緝捕當獲邪匪畢振岡等四名又獲鄰境屢次拒敵官軍之首盜秦詠叚五麻仔等多名地方賴以綏靖又捐廉開通瑪延河一帶荒地節節拔木通道俾成坦途於居民行旅均有裨益祗以起解營中獲送賭匪遲延悮聽蜚語致掛彈章兹幸恭逢恩詔起用廢員凡獲咎較輕人員一經臣工奏請無不立沛隆施棄瑕錄用聖恩寛大薄海同欽今查該員籍直原叅僅子降調並非貪婪不職才力又堪任用若以微眚廢棄終身未免人材可惜合無仰懇天恩准將降調同知李增光交吏部帶領引見出自逾格慈施理合附片陳請伏乞聖鑒訓示謹奏奉硃批李增光着交吏部帶領引見欽此 
 
 

Page 12

 
 
[光緒十七年九月二十日京報全錄]  
　　宫門抄○發抄硃批四道○陝督楊奏甘肅文闈鄉試三塲完竣接試繙譯一律安靜並房考兼用候補人員摺○滇撫譚奏審明定擬摺○直督李奏請改奬片○粤西撫馬奏更換管帶片○陝督楊等奏新疆伊犂鎭屬塔爾巴哈台恊標員缺營制餉章仿照撫提鎭各標章程酌量擬設摺○九月二十日工部鴻臚寺八旗兩翼值日無引見○博公假滿請安○連印等前往曰外賜奠請訓○江蘇督糧道景星謝恩○補用知府聯震龐福祥謝恩○容貴請假十日○禮部奏派稽查中左門派出秀吉○工部奏派勘估明陵工程派出徐樹銘○召見軍機祁世長景星○發抄魏光燾奏奇台縣客民張幅中鬥殺張登榮案審擬奉硃批刑部議奏欽此○又綏定縣客民劉金升鬥殺顔士進案審擬奉硃批刑部議奏欽此○卡寳第奏儘先遊擊王康林假滿接帶防營奉硃批兵部知道欽此○毓秀奏交卸蘇州織造日期奉硃批知道了欽此○○太子少保頭品頂戴陝甘總督臣楊昌濬跪奏爲甘肅文闈鄉試三塲完竣接試繙譯一律安靜並房考兼用之候補人員恭摺仰祈聖鑒事竊甘肅本年辛卯鄉試臣照例於八月初六日入闈監臨其應調同考官八員於進士舉人出身之實缺知縣内考取中衛縣知縣潘炳辰西寍縣知縣汪榘高台縣知縣陳昌張掖縣知縣喻炎内四員餘遵照道光十年通行章程在候補人員内考取得卽用知縣王福鍾卽用知縣李含菁大挑試用知縣詹廷鏞大挑試用知縣錢廣恩四員文理優長堪以派充分校應試士子共二千四百八十七名三塲完竣已將硃卷封送内簾十七日接試繙譯計駐防士子一十七名照例點進貢院隨詣内簾恭領欽命題目嚴密繕刊散給士子十九日出塲内外簾一律整齊嚴肅除將繙譯卷一十七本逐一彌封鈐印卽日委員解交禮部外所有原奉欽命繙譯題目敬謹封固附摺恭繳臣於二十日出闈仍留提調官平慶涇固化道何維楷監試官侯補道常祥在闈内稽查彈壓並飭督標中軍副將住宿貢院門外巡邏稽查以昭愼密所有甘肅鄉試三塲完竣接試繙譯均各肅靜曁房考兼用候補人員緣由理合恭摺具奏伏乞皇上聖鑒謹奏奉硃批知道了欽此○○頭品頂戴雲南巡撫臣譚鈞培跪奏爲審明活埋期親服弟父女二命兇犯按例分别定擬恭摺仰祈聖鑒事竊查前據雲南縣知縣項聯晋詳報訪聞州屬客民田洪淋聽信伊子田汰興妄指田洪詳父女通姦活埋期親服弟田洪詳父女二命一案詣騐獲犯訊明塡格錄供通詳當經批飭審解旋據署知縣陳典三審擬由府解省因犯供翻異發委雲南府審明解由臬司岑毓寳覆審解臣親提研鞫緣田洪淋與其子田汰興籍四川會理州　居該縣已死田洪詳係田洪淋期親胞弟田汰興期親服叔田小招係田洪詳之室女田洪淋之期親姪女田汰興之大功堂妹分居各爨素睦無嫌田洪詳有子田石有生性憨癡素無知識田汰興常至田洪詳家　理家務光緒十五年二月不記日期田汰興與田小招調戲成姦以後遇便續舊不記次數田洪詳弟兄均不知情田小招因姦有孕十六年閏二月初八日田洪淋查知盤問田汰興欲圖掩飾妄稱田洪詳父女通姦田洪淋誤信爲實以爲玷辱祖宗忿激起意一併活埋致死田汰興再三勸阻田洪淋不依嚇逼田汰興並央允素好之李老五同至田洪詳家斥駡田洪詳分辯田洪淋不聽知其屋後山地有水冲深坑卽令田汰興李老五將其父女兩手用繩捆縛拉至坑邊田洪淋自將田洪詳父女推入坑内喝同田汰興李老五各用田洪詳家内板鋤挖土掩埋田洪詳田小招均各斃命適龍洪順隔山砍柴聞聲趨至查問田洪淋告知情由嚇禁聲張龍洪順查看坑泥塡緊無從施救各散屍子田石有因係憨痴未經報案經該前縣項聯晋訪聞詣騐獲犯訊詳批飭審解項聯晋未及復審卸事陳典三到任接交審擬由府解司提訊犯供翻異發委雲南府復審禀經行提要証質審明確解司復審報解前來臣親提覆鞫據供前情不諱詰無圖産挾嫌起釁别故亦無另有同謀加功之人再三究詰矢口不移案無遁飾查律載尊長謀殺卑幼已殺者依故殺論又例載故殺期親弟照故殺大功弟律擬絞監候又律載謀殺期親尊長已殺者皆凌遲處死各等語此案田洪淋因誤信伊子妄指田洪詳父女通姦起意活埋胞弟田洪詳父女身死查田洪詳田小招均係田洪淋期親卑幼律無謀殺期親卑幼一家二命作何治罪明文惟田小招一命係罪犯應死例不擬抵自應仍照一命科罪田洪淋合依尊長謀殺卑幼已殺者依故殺論故殺期親弟照故殺大功弟律擬絞監候例擬絞監候秋後處决田汰興與田小招通姦有孕欲圖掩飾妄指田洪詳父女通姦復聽從伊父活埋田洪詳父女身死查田洪詳係田汰興期親服叔自應從重問擬田汰興除仁估室大功堂妹田小招通姦妄指父女通姦並聽從謀殺大功堂妹各輕罪不議外合依謀殺期親尊長已殺者皆凌遲處死律擬凌遲處死田小招與大功堂兄通姦罪有應得業已身死應與並非縱容通姦已死之田洪詳救阻不及之龍洪順及生性憨痴未經首告之屍子田石有均免置議無于省釋屍棺飭埋李老五獲日另結除供招宗圖咨部外合將審明定擬緣由謹會同雲貴總督臣王文韶恭摺具奏伏乞皇上聖鑒勅部核覆施行再片係奏案邀免扣限合併陳明謹奏奉硃批刑部速議具奏欽此○○李鴻章片再光緒十四年搶辦永定河南二大工合龍出力各員内有知縣用試用府經歷王汝霖請以知縣補用經部議駁續經覆奏請仍照原保給奬十五年八月二十六日奉硃批着照所請吏部知道欽此經部欽遵註册在案該員先於十五年五月遵鄭工例在部報捐免補府經歷以知縣仍留原省歸候補班補用給咨赴部六月十四日引見奉一旨着照例發往欽此今因搶辦永定河出力保准以知縣補用係屬重複擬請將候補知縣王汝霖改加同知銜理合附片陳明伏乞一聖鑒勅部核覆謹奏奉硃批吏部議奏欽此○○馬丕瑶片再防營更換管帶遵奉諭旨隨時奏報在案兹有管帶前軍中營防勇駐札梧州府屬之總兵馬進祥請假回籍省墓應卽另委接帶梧州爲三江總匯兩粤咽喉最關緊要查有儘先叅將蔣全春明白勤能熟悉營務堪以接管前軍中營防舅除札委前往並飭認眞巡防勤加訓練外所有更換管帶緣由謹會同兩廣總督臣李瀚章附片具陳伏乞聖鑒謹奏奉硃批兵部知道欽此○○太子少保頭品頂戴陝甘總督臣楊昌濬頭品頂戴護理甘肅新疆巡撫開缺新疆布政使臣魏光燾跪奏爲新疆伊犁鎭屬塔爾巴哈台協標員缺營制餉章仿照撫提鎭各標章程酌量擬設謹繕清單恭摺仰祈聖鑒事竊塔爾巴哈台分恊標漢隊一千五百名前由臣光燾飭准補塔爾巴哈台屯防副將張懷玉赴任接管查照撫提鎭各標營制餉章體察情形分設馬步各旂並將駐紥處所妥籌辦理業經奏明在案兹據張懷玉會同署塔爾巴哈台廳同知石本清擬議詳請核辦等情臣等查該處地居極邊幅員遼闊東北與科布多蒙古烏梁海各部落犬牙相錯南連庫爾喀喇烏蘇西界伊犁精　其申　地勢扼要或路徑紛歧彈壓巡防均關緊要擬設協標中左右步隊三旂前左右後馬隊四旗申營副將一員管帶步隊一旂左營中軍都司一員帶步隊一旂均駐綏靖漢城右營都司一員帶步隊一旗分防西路牛圈子前旗守備一員帶馬隊一旂駐漢城南門外左旂守備一員帶馬隊一旂分防沙爾霍羅斯及石納札台右旗守備一員帶馬隊一旗分防南湖頭台兩處後旗守備一員帶馬隊一旗分防南湖並新地共設副將一員都司二員守備四員並各旗哨應設千總三員把總十四員巡查經制外委七員總共設官三十一員步隊三旗馬隊四旗除火勇外共設正勇一千四百七十八名歳需餉銀一十萬二千二百一十兩四錢二分該處漢回蒙哈錯雜而居應添設蒙文書辦一名蒙古纒回哈薩克通事各一名㙮爾巴哈台甫議招墾尚未啓徵各官例馬所需料草擬暫支折色總共各旗官弁歳需十成俸薪蔬紅廉費馬乾料草折價及書辦通事口食等項銀一萬一千七百五十三兩七錢二分六厘共合歳需兵餉官俸雜支等項銀一十一萬三千九百六十四兩一錢四分六厘據署布政使饒應祺議覆請奏前來謹繕具清單恭呈御覽仰懇飭部核議施行所有仿照撫提鎭標擬設伊犁鎭屬塔爾巴哈台協標員缺營制餉章各緣由謹會同護理伊犁將軍臣富勒銘額喀什噶　　臣董福祥合詞恭摺具陳伏乞皇上聖鑒訓示再此摺係臣光燾主稿合併聲明謹奏奉硃批該部議奏單三　併發欽此 
 
