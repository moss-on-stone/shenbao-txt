# 1922 - 278 - 4917831

 

Page 1

 
 
第一萬七千八百三十一號;中華民國十一年 西曆一千九百二十二年十月十三號
星期五 * *   
 
 

Page 2

 
 
第一萬七千八百三十一號;中華民國十一年 西曆一千九百二十二年十月十三號
星期五 * *   
 
 

Page 3

 
 
第一萬七千八百三十一號;中華民國十一年 西曆一千九百二十二年十月十三號
星期五 * *時評 
[閩局（冷）]  
　　閩局現雖祇有攻守兩方然其間志趣至爲紛雜如政府屬意於薩洛吳致力於杜於今名義尙屬於李徐欲建國許思立足閩中團體又欲自治故無論何方勝利必有若干之人不能得志而其結果徒爲他人驅除患難而己何則閩祗此閩而欲得之者甚不一致故也 
　　爲他人驅除患難而不能得則失望失望則相爭故閩局之紛擾不在今日勝負未分以前而在將來戰事己决之後戰事己决而復紛擾則戰事仍將繼起故以我度之閩局前途甚不樂觀也何則一時之戰禍有限而綿連之戰禍將爲桂粤續也 
[國内專電]  
　　北京電今日黎及全閣員十時出度國會衆院到三百四十參院到百五黎祝詞望國會盡監督責尤望早成憲法兩院開會詞制憲未竟大業未成期完成憲典大孫派議員反對吳景濓議長陳銘鑑爲吳辯護小紛擾旋撮影散民八議員决以個人對個人將分别訪民六議員要出度同坐一席 
　　北京電　今日兩院開會撮影時議員尙鎭圭手推王寵惠出座吳景濓勸慰無事（十一日下午五鐘） 
　　北京電今日閣議决定總辭職卽日提出辭呈（十二日下午一鐘） 
　　北京電昨學生歡呼黎請立時下令取消治安警察條例黎答君係 
人民予亦以人民資格來此演說君等可向國會請願方合手續 
　　北京電今日特别閣議决對閩下討伐令（十一日下午九鐘） 
　　北京電國慶大閱參陸部開支四萬元（十一日下午五鐘） 
　　北京電曹吳電王羅請撥援閩軍費院部覆援軍可出若干所需實數若干希電示便設法 
　　北京電曹錕電政府閩亂甚亟派蔡成勳速卽援救請財部先籌軍費百萬（十二日上午十鐘） 
　　北京電蔡成勳電院援閩不難請發欵沈鴻英部願返桂援閩决以十二師及常部編兩枝隊 
　　北京電陸軍部接濟李厚基砲彈十萬槍彈三十萬由海軍輸送赴閩曹錕來電亦請政府維持李厚基地位（十一日下午五鐘） 
　　北京電財部函中行請撥十萬交蔡成勳内五萬係部欵另五萬請由江西中行墊撥下次鹽欵撥還　　北京電陳炯明電吳巳派洪兆麟援閩陸榮廷電吳催沈鴻英部回桂袁祖銘電吳王文華餘黨將肅淸（十二日上午十二鐘） 
　　北京電閩各界電請免李並令徐王出境院覆免李適爲迎徐閩人豈不知之己令薩會辦相機援應李督處理一切早靖閩局 
　　北京電使團得閩海外艦無線電謂九十兩日戰事無發展李厚基軍力漸振（十一日下午四鐘） 
　　北京電參陸處决定派蔡成勳杜錫珪分水陸援閩由財部籌軍費五百萬（十二日上午十鐘） 
　　北京電鄭州息曹約吳赴保 
　　北京電吳佩孚昨到鄭州與馮玉祥晤談並有馬聯甲代表及陸榮廷代表相隨曹銳請暫以曹鍈繼魯督吳認爲不可請留田中玉 
　　北京電曹錕擬任師景雲爲參謀長曹銳不贊成請曹錕自兼故至今未决（十一日下午四鐘） 
　　北京電洛陽派副官長程某入京見王述保曹維持内閣意 
　　北京電馬聯甲電遵於十月十一日在蕪湖皖南鎭署就職至督理關防現尙未奉頒發所有文電借用帮辦安徽軍務關防以昭信守（十二日上午十鐘） 
　　北京電綏遠匪熾軍隊不敷防剿馬福祥電京乞援（十二日上午十二鐘） 
　　北京電楊增新原擬辭職巳送家眷入關現經政府慰留取銷辭意仍將眷屬由寗夏旋回迪化 
　　北京電内部王揚濱案不符二十餘萬巳有着落法庭准保釋趙慶華案巳交欵二萬了結 
　　北京電京綏局長趙藍田己到法庭投到將京漢材料處鐵櫃打開内缺投標保證金二十萬陶立云收到該欵與趙無關法庭囑趙存萬元保釋（十一日下午四鐘） 
　　北京電駐法陳籙在巴黎加借十萬法郎維持留法學生請備案 
　　北京電張懷芝在部讌請日本駐紥武官商訂陸軍大學日敎員土 
橋等合同（十一日下午五鐘） 
　　北京電英使照會貴部否認英領事發給英商卜内門在鄭州設棧經理一節於約章不符請照約承認（十一日下午四鐘） 
　　北京電義使照會外部羅馬舉行第二次軍醫大會請派員與會外部今日咨陸部查照（十一日下午四鐘） 
　　北京電外部將抗議遠東政府水警條例限制我國在黑龍江運兵謂中國有黑龍江主權（十一日下午四鐘） 
　　北京電楊增新否認新疆有煙請與英使交涉委託英人查訪如有偷種烟苗准其呈報地方長官復勘屬實卽將種烟者槍斃地方長官亦受重懲否則憑空造謠新疆官民不任其咎（十一日下午六鐘） 
　　北京電部原派關衍麟出席國際鐵路會議高鹿鳴劉恩桂隨同旁聽或以王曾思預陳籙覆該會非專門人員不可章祜旣不能來唐鳳翔王咸現在比請其來法襄贊（十二日上午十二鐘） 
　　北京電孫烈臣咨外部中東路哈 
 
 

Page 4

 
 
第一萬七千八百三十一號;中華民國十一年 西曆一千九百二十二年十月十三號
星期五 * *崴第三第四票車向掛日本郵車及鐵甲車一輛現己一律撤去 
　　北京電財部以中交票換金融公債案至今未結束派張訓欽赴兩行查點聞票多於債政府與中行將有談判（十二日上午十二鐘） 
　　北京電眞日（十一）商會聯合會及關稅研究會商對鄂會致滬函毁壞京會名譽事决先函詰再起訴各省贊成在京開會者有十一省區 
　　北京電京漢監收處撤消吳使在漢息借中交兩行及商號欵前後計三百三十萬元請財部轉賬又漢口大興公司百八十萬借欵展期己訂合同（十一日下午四鐘） 
　　北京電劉成勳電各軍派員在成都開會成績甚好川局可以安靖 
　　北京電各省知財部發行千萬公債索餉甚多連楊增新何豐林靳雲鶚等均有嚴厲之電催欵財部難應付（十二日上午十鐘） 
　　北京電十四五六保定開兩次戰役追悼大會府院各機關均派員參列並送匾聯（十二日上午十鐘） 
　　北京電下星期二兩院續開審憲會議（十二日上午十鐘） 
　　天津電國慶日梁任公在靑年會講演題爲市民羣衆運動之意義及其價値 
　　天津電實業觀摩會亦於國慶日開幕至月底止任人參觀 
　　天津電新任敎廳長張謹尙不能到任（以上十二日上午九鐘） 
　　蘭州電中學校風潮擴大隹（九日）將敎育廳牌示搗毁 
　　蘭州電宋有才統帶省防軍三營塡防陜西岐鳳等處灰（十日）全師凱還（以上十一日下午十鐘） 
　　漢口電黎派甘績熙眞日携函到鄂與蕭商皖閩事吳電鄂速解彈四萬發赴贛濟閩又電調寇英傑旅移防黄梅廣濟武穴以固鄂邊　　漢口電鄂北匪氛甚熾蕭擬調第八師十五旅由當陽遠安移駐光化老河口 
　　漢口電吳電漢廠展長夜工每日可出槍二百五十枝彈六萬發 
　　漢口電魏聯芳要求兼造幣廠長及官錢局長以爲承認復任財廳條件吳來電召魏赴洛面商 
　　漢口電一師校長郭肇明巳解職由敎廳委易奉乾代理 
　　漢口電黎電蕭金華袞解鄂請和平處理滬孫及京滬鄂人亦紛電爲金緩頰（以上十二日下午四鐘） 
　　香港電省會眞日（十一）開議對市政大借欵省署雖咨覆無其事但人言嘖嘖决發宣言無論何項借欵非本會通過决不承認至財廳二百萬鎊借欵主張交付審查 
　　香港電陳炯明隹（九日）由海豐起程遵陸赴惠如不在惠逗遛約文日（十二）可抵省 
　　香港電駐桂滇軍指揮楊希閔電告敵五千餘由蒙塘官橋林村一帶來攻我軍抵拒敵向貴縣潰退斃敵二百餘俘數十敵司令劉錦華陣亡 
　　香港電楊希閔電粤促盧壽回桂主持 
　　香港電劉震寰陽（七日）早佔白沙是晚攻下藤縣 
　　香港電梁鴻楷鍾景棠兩部均有調赴援閩消息將以第二師洪兆麟部爲第一路第一師梁鴻楷部爲第二路（以上十二日下午六鐘） 
　　香港電赴惠祝壽要人陳炯光鍾景棠陳小岳陳覺民均返省 
　　香港電省議會再咨省長請組財政委員會市參事會昨舉鍾榮光正主席霍芝廷副主席 
　　香港電聞劉震寰佳日抵粤與當道商平定桂局計畫 
　　香港電聞陳炯明將聯川湘滇黔桂各省長及唐紹儀發聯治宣言 
　　香港電黄强辭兵工廠長職 
　　香港電當道擬調陳炯光部赴閩邊助戰（以上十二日下午十鐘） 
　　福州電紅十字會救護隊巳於十二日出發並在各該處分設婦孺收容所（十二日上午十二鐘） 
特約路透電 
[香港之預算案]  
　　十二日香港電香港一九二三年預算出入之欵計收入一八五六七二七○元本年爲一七二七六二六○元又支出二二五八三八三五元本年爲二○一九八九八○元預算一九二二年年底餘欵將超過七百五十萬元 
[韓人携帶嗎啡高根]  
　　十二日香港電昨日某日船抵港船中頭等艙乘客韓人周儒經（譯音）因携帶嗎啡高根値英金三千五百鎊即被逮捕其藥品藏於行李及用具中現信乃擬運往華北銷售者今晨周氏解交法庭定十萬元保釋 
[香港總督之鴉片談]  
　　十二日香港電代理總督今日在立法議會演說謂彼願矯正關於鴉片專賣需要之疑懼一九一二年承攬包銷鴉片者規定銷售九百箱連出口之鴉片在内一九一四年政府實行專賣當時本港銷用之數規定每年五百四十箱希望逐漸增高售價除絶本港吸食鴉片之惡習但欲此政策之成功必各方面鴉片輸運均在根源上受相當之管理而後可此則全非香港政府力所能及在專賣之初即有英國鴉片源源私運入港後由内國查禁於是此路遂無鴉片入港近年來中國及波斯鴉片私運入港者絡繹不絶香港政府頗難對付中國鴉片隨處可購價廉於香港售價相去愈大私運愈甚香港政府禁不勝禁轉使商業大蒙影響而使居民嘖有煩言當知香港一地每日過往者數千人安能一一盡加搜查本年鴉片銷數之增實由禁止私運更爲嚴厲所致就現勢觀之續增專賣之價與鴉片銷數實無影響云云 
[中英商戏協會開會演說]  
　　十二日倫敦電中英商務協會開第一次常所宴會時華爾特爵士奉觴祝頌中華民國謂英國有種種理由應助中國脫離空前之困難以達商業重要地位協會之目的乃在鼓勵中國及中政府力謀國步之穩固凡與商業有關之英人皆希望中國有此一日中國一大部分之商業機會泰西商家尙未觸及彼望英政府退還拳亂賠欵規定撥充在英或在華敎育中國靑年經費繼由中國總領事胡德門氏起言中英自通商以來彼此友好中國從未與英商家有所爲難英國待遇中國亦極公允繼由協會理事海恩斯氏詳言中或有無限之機會供予英財政航務實業是日因倫敦市尹未到由化爾邦市尹主國席 
[駐英使館之中國國慶紀念]  
　　十二日倫敦電中國國慶紀念日中使署開宴時來賓中有新任駐華公使美克萊爵士稽核所新會辦維爾森氏朱代使即席演說謂二君熟悉中國情形到華後必受中政府官員誠摰之歡迎尤以顧維鈞博士爲最又謂中國今急需財政之助力云云維爾森氏起答願與中國同僚協力輔助中政府經營鹽政美克萊爵士答稱中國如欲借用外債必須以保證物予債權人 
[近東簽字時之休戰條約]  
　　十一日墨達尼亞電今晨六時四十分簽定之條約規定（一）十五日内希軍退出塞拉斯（二）三十日内成立土國行政權（三）土國警察以八千人爲限（四）協約國駐軍於瑪里柴河西岸（五）在距海峽十五基洛米達所劃之線内設立中立區域界外設立無軍備區域並在伊斯米德半島自基白齊至希勒之線内設立中立區域界外四十基洛米達爲無軍備區域雙方允不多增軍隊建造砲疊希代表因條件與所接訓令不同故未簽字此會昨晚開始首由哈林頓發言重申其十月九日之言論謂此項條件爲對土所提之最後條件哈林頓與土代表問之討論極爲和洽議畢握手散會哈林頓切實說明土軍深入中立區域之危險並謂英國有戰土軍艦槍砲飛機爲數甚衆可爲勁敵但於和會將開之際而用此武力未免可惜故希望安戈拉予以滿意之答覆土代表伊斯美答稱渠欲儘速得完全之協定至此乃宣讀協約國之草約伊斯美加以批評哈林頓逐條解釋關於中立區域事伊斯美提出詰問哈林頓答稱重在精神而不在形式渠願與伊斯美握手以作雙方信義之證伊斯美遂卽難座與哈林頓握手狀甚友好對於减少警士人數之議雙方皆無異詞晚間九時散會俾擬定條約正文協約國司令繼乘巡艦赴加立砲台與希代表晤會本定今晨一時簽字但届時協約國司令未歸軍官及新聞記者等在會議室中盼待數小時未見各司令歸來頗慮事有中變直至三時各司令聯袂偕來衆慮始釋各代表乃集議未幾卽佈告協議巳成即可簽字約文共須預備六份因繕寫費時故須稍待同時哈林頓與伊斯美密談伊斯美允於星期夜將中立區域完全設立晨間五時土兵一大隊執旗奏樂於會議室前以示慶祝迨天旣破曉約文始備妥約文附希代表瑪柴拉基斯將軍之宣言據稱塞拉斯眞正邊界之問題約内未經言及此爲政治問題希代表未奉本國政府之訓令未便簽字伊斯美問如希政府不允簽字列强是否將使此約實施哈林頓答稱渠知列强在巴黎會議時己議定實施此約伊斯美乃曰甚善余凖備簽字約文六份逐份簽字頗覺時間伊斯美並遂份審愼比較以視無有差誤 
　　十一日巴黎電協約國司令今巳由墨達尼亞返君士坦丁 
[近東簽約後之各國]  
　　十一日巴黎電巴黎時報評論墨達尼亞條約謂賴協約國與土國相互間好意始有達尼亞之結果而法國從來所主張之外交手續可由此而證明其效用又謂依據眞正國家基礎而重造之土耳其現可安然進行其重造事業此時當勿忘勝利之法國欲爲土國謀公道與爲他國謀者正無異也云 
　　十二日君士坦丁電哈林頓將軍發出軍營通告宣佈墨達尼亞條約並謂此約之得成實有兩種原因第一爲英兵在極險惡狀態下之可驚異的忍耐精神此爲英軍紀律之好榜樣第二爲政府迅派海陸軍飛行軍之行動繼曰余確信今日吾人所簽定之條約可銷除種種危險而助成永久和平之成立 
　　十一日巴黎電據哈佛通信社消息希臘維尼齊諾氏己請其政治友人勿將其名列入將來選舉候補名册之内云新任外交部長波立狄斯氏星期五日可到雅典 
[賠償委員會與馬克]  
　　十一日巴黎電賠償委員會今日下午開特别會議考慮馬克大落價發生之時局現紙馬克己落至金馬克値價六百五十分之一 
　　十一日柏林電今日馬克價大見回復因外間盛傅政府擬施嚴厲之計畫阻止續落之故其辦法現尙守秘密據柏林日報載稱政府擬突然發全以免投機家預施自衛行動各方面皆謂政府將嚴禁買賣外國圜幣 
[英伊聯盟條約]  
　　十一日倫敦電據官中宣稱星期二日英國高等委員考克士爵士與伊拉克Ｉｒａｑ全權代表在巴格達簽定英伊聯盟條約英代表宣稱一俟伊拉克界綫畫定穩固之政府成立如伊拉克能實行約中各欵英國當力謀使伊拉克加入國際聯盟此爲終止受管關係之唯一方法云云該約以二十年爲限伊拉克王允於涉及國際與財政義務重要事件及英國利益問題由英國高等委員指導辦理 
[國際航務會議記]  
　　十一日倫敦電在倫敦舉行之國際航務會議通過議案聲明主權國對於自置或自經營之船隻應負各種義務與私人同大會討論海牙航務規則歷時頗久卒認此規則公允便利可解决提貨單中限制船主義務各條欵之難題並决定設法草擬一種國際公約以此爲解决此難題之最相宜方法而提交十月十七日在比京開幕之外交會議 
[各國近事記]  
　　十一日倫敦電英政府將於十月十六日付美國五千萬元此爲英國債欵之今年利息 
　　十一日杜白林電愛爾蘭臨時國會己通過自由邦憲法未有重要修正 
　　十一日巴黎電匈牙利與捷克斯拉夫今日開議商約 
　　十一日巴黎電奥國大日耳曼黨宣布主張奥匈訂恢復經濟之協定愛沙尼亞政府授權外交總長與匈牙利簽定商約匈代表己抵里伐爾 
　　十一日巴黎電莫斯科消息高加索克里基夫斯克與喬治夫斯克有劇變紅毛軍巳被擊散 
　　十一日巴黎電波羅的各邦縮減軍備會議其結局未有决議將於明年一月再在里加開會芬蘭京城不日將開波羅的各國經濟聯絡會議 
　　十一日里伐爾電莫斯科消息蘇俄政府己贊成愛沙尼亞提出之縮減軍備建議定十月十日在俄國召集邊界各國會議討論辦法 
　　十一日柏林電莫斯科電稱安佛氏在薩瑪康附近擊退紅軍兩師之說全無其事該地並未見戰且安佛氏之死己無可疑 
　　十一日巴黎電意皇意后今日行抵比京 
[南洋大學無綫電]  
[休戰簽約後之近東問題]  
　　倫敦電墨達尼亞軍人會議之條約業己簽字規定希臘須於半個月内讓出塞拉斯此後三十日内民事行政權可交與土員土員得設維持秩序所必需之　察凡各手續由協約國委員會監視行之委員會可指揮兵士以防事變土軍須退出海峽中立區域由協約國與土國軍官合組之委員會重行勘定中立界線安戈拉政府允於和約未成以前不派兵運械入塞拉斯 
　　倫敦電安戈拉國民議會己接受土皇默罕穆德第六退位之詔並宣佈一九二○年三月十六日對土和約成立以後土政府所締結之任何合同與條約一律無效 
　　倫敦電安戈拉政府派立夫將軍爲塞拉斯總督 
　　巴黎電雅典消息希兵之在愛德里亞諾波爾者現己叛變結隊游行街市手執紅旗唱過烈主義之歌並毆辱長官 
[德國馬克價落與賠償問題]  
　　柏林電德國經濟部因市場有人投機抛賣馬克致數日内馬克匯市低落百分之五十故擬施行嚴峻方法以取締空賣 
　　巴黎電國際賠償委員會新任會長對巴黎微言報訪員稱渠對於德國在現狀下未能照付賠欵一事未準備建議强迫德國之計畫但願以有常識而無偏袒之見解考察賠償問題而决定之惟關於凡爾塞之和約則不擬有何讓步云巴黎報紙預料英代表白拉堡氏將提議德國一九二三年内應付之現欵可以展緩但須以否决權授諸擔保委員會俾可監督德國之費用並取締紙幣之發行查法國屢次要求德國勿續發紙幣但未見從 
 
 

Page 5

 
 
第一萬七千八百三十一號;中華民國十一年 西曆一千九百二十二年十月十三號
星期五 * *   
 
 

Page 6

 
 
第一萬七千八百三十一號;中華民國十一年 西曆一千九百二十二年十月十三號
星期五 * *南洋大學無線電二 
[華美間近事]  
　　華盛頓電哈定總統電致黎總統賀中華民國國慶節　　華盛頓電參謀部次長康諾爾旅長被派往天津爲駐華美兵之司令按此職向以陸軍大佐任之今改派旅長可見美國政策更變重視中國時局但無增多駐軍之意 
[各國近事]  
　　倫敦電英内閣决計於此後六星期或八星期内舉行大選舉 
　　柏林電南斐擬與英國合力在蘇魯倫某港造海軍根據地 
　　柏林電全俄工團之幹事因蘇俄高等法庭下諭飭捕巳全數被逮 
　　倫敦電英政府現籌擬於星期一日以戰債年息五千萬元付與美國 
　　芝加哥電據官場報告鐵路車輛缺乏上星期己發生重大影響上週菓品與蔬菜之裝運其總額較諸前週巳减少一千輛左右 
　　紐約電大戰時受傷得奬之戰士二十三人來自歐洲七國者現巳抵此將赴紐鄂倫斯以參與協約國軍人總會星期六日舉行之大會 
　　克勒夫倫電美國全國煤業聯合會會長在美國礦産工程師大會聲稱美國今年煤礦工人罷工風潮使各方損失共達十九萬萬元 
　　羅馬電午時大地震全城恐慌幸無損毁 
　　柏林電十一日匯市對英一一七八五·二五對美二五九六·二五對荷一○三八七○馬克 
國外要聞 
[日人攻擊陸軍省减兵敷衍]  
　　世界新聞社云日本前衆議院議長島田三郎氏主張減軍之說頗力近於太陽雜誌上發表一文論日本陸軍裁减之必要對於日本軍閥頗肆攻詆茲爲譯錄如左自減軍之議起一般輿論即一致熱誠表示贊同關於減縮限度或有意見之參差而對於其原則上則日本人民絶無絲毫反對者依華會所訂海軍條約日本海上軍備必須裁減但陸地軍備之核減尤爲日本人民共同之要求軍事當局有鑒於此曾擬具一裁减計畫然有名無實藉以試探國民公意旣見公衆大爲不滿乃又表示一模稜兩可之態度宣稱其第一計畫並非最後者以示其後或當續減 
　　頻年以來吾軍事當局所作所爲無不違反世界潮流且干涉外交政策壟斷國防計劃野心勃勃圖控制亞洲大陸之一部分以便遠東一旦有事可保有原料之供給其國防政策即根此野心而來此種思想實爲謬妄試觀德國以有土耳其爲後勁圖攻英俄法卒歸失敗今日本之與中俄其友誼關係初非若德之與土也設日本與他國戰中俄非特不爲助且念宿怨勢且轉而與日本之敵國聯爲一氣我軍事當局之出兵西比利亞即有控制亞陸之野心在其後今其效亦略可觀矣損耗軍費無算其失敗曾無異於德國是亦可爲吾軍閥之良敎訓矣日本固無取乎侵入亞洲大陸爲也 
　　軍閥之堅主維持二十一師團俾日本平時軍力與舊俄埒者殆即根於圖控制亞陸一部份之野心視爲原料與食料供給之源而不計及效果之惡或謂軍閥非眞有此野心徒欲爲維持二十一師團之藉口計耳此說確否姑勿論但作者確信國防政策當隨世界現代潮流爲轉移宜鞏固國力而不必擴張之宜發揮民意確立民治制度提高國民敎育設使國家富力專用以養鉅額陸軍抛棄一切國家進步所需之重要任務且養兵於無事之　則是不僅阻碍國家之進步仰且主持此項　策者　　失公衆之同情苟軍事當局悍然不顧固安能望得國　之贊助哉 
　　海軍方面己照國際協定而減少大戰鬭艦矣陸軍方面則圖保其原狀此爲有議所不許無怪今日陸軍爲輿論集矢之的公衆一致加以抨擊作者切望軍事當局將世界輿情趨勢一加考慮切實將陸軍核减則巳失之民心或尙有挽回之一日 
　　軍事當局所宣布之減軍計畫旣不合於世界趨勢復不適於國力其眞目的究安在乎或者彼輩亟求保存其在政府中多年艱難締造之黨系勢力致不察世界大勢歟彼輩所植權勢己侵及内政外交一旦因减軍而驟然失去自難爲情吾人亦能諒解唯目下國家所需要之領補爲能識時度勢且爲國犧牲者吾望軍事當局存祛私爲公之心一切大改革莫不須經大艱難軍事當局若再因循自誤則以前對於國家之功績國民亦將不諒軍人捍衞國家防禦外侮固爲人民所欽唯欲永遠維持其舊勢力至不恤阻碍國家之發展則非情理所許夏葛冬裘非吾人衣服之變遷須應合自然界乎試一回溯自明治復政以還政治上之變革亦頻繁矣軍政上亦己幾經變遷且多出於武士之主倡今若仍保此逾額之陸軍則非僅妨碍國力之增長抑且陸軍自身之改進亦因之阻滯吾人久聞軍吏因俸薄而怨咨以今日物價之昻貴現役軍官旣因俸薄而生計爲難後備軍佐亦要求增加薪金陣亡戰士之家屬與殘廢之兵士尤處困境此中爲難情形政府亦頗深悉祗以軍費浩大乃無餘資以濟其困至於軍器問題他國競出新發明戰品月異而歲不同日本以缺乏經費未能學步此項缺點唯有核减軍額庶得餘資藉國補救 
　　中國因各省軍隊過多而陷於黨系紛爭之局此爲盡人皆知之事職是之故裁兵問題己提前待决但在中國而欲裁兵言之甚易行之實艱一則遣散兵士需有鉅欵再則被裁兵士因無家可歸且無職業或致流爲匪類若在日本則兵士咸有家室父母倚閭望歸祗須給以常俸即可遣散所餘問題唯被裁軍官之獎金與職業耳此輩專受軍事敎育一旦被裁則學無所用是宜從優給奬庶老者得優游以終其餘年少者可從容另覔他業至兵士有家者居多此輩祇須發給常俸與旅費故裁兵之舉一旦實行則軍費所省不在少數然則减軍又何難乎吾人切望軍事當局鑒世界之潮流將陸軍减至如日俄戰時之額數則日本之國利民福上將關一新紀元焉 
[德航業界馬克跌價之影響]  
　　大陸報柏林消息云德國各航業以得德政府之補助原擬於十年以内恢復一切戰時所受之損失第現以馬克市面不振之故其建船計畫勢不得不縮小範圍德國政府係以十二萬萬馬克補助航業按照原計畫此數本可抵戰時損失三分之一今以馬克價格暴跌乃僅抵十二分之一因是各小規模之航業其資本祗足完成己經動工之船底而各大航業則現正將其原來擴充計畫縮小一半漢堡紐約船局原有船四十三隻計十七萬噸刻增造四十三隻約加二十萬噸北德意志喬治航局有船二十五隻十三萬噸現計再增二十八隻加二十三萬噸此航局新近下水一船名哥崙布第二號此船計三萬四千噸爲德國載客航船之最大者斯丁尼航局雖屬新創顧其所有船隻之數巳與北德意志喬治航局相同現並凖備設定南美及遠東兩處定期航線南美船局有船七萬噸並在建築多數新船此船局以船價用外幣收入而造船之費以馬克支出故頗爲獲利漢堡美國航局本擬於此俄國商業有發展可能時設德俄航線惟今則不能不改其原定計畫再北德意志喬治航局雖近與美國船局訂一十年共同營業之約但並不能希望美國以資本爲其新建築計畫之後盾漢堡美國公司較　則形勢稍利因其在建築中之船隻容積較小專運貨色而北　意志喬治航局則所造之艦多爲載客之用共營業全恃游歷者及移殖人民也各船局因受馬克價跌之結果巳集合要求政府再多給補助金額補足抵當損失三分之一之原議然政府現狀其重要問題尙有過於補助航業者安有餘力及此乎 
國内要聞 
[北京特約通信（穆）]  
　　閩事起後之北方形勢福建問題起後於時局必有多少之變化此人人所能知不獨全局然也卽政府内部及長江一帶亦各與閩事未起前有所不同　 
　　其一内閣問題秋節以後王閣搖動說甚囂塵上孫高旣爲目的物而王亦連類及之然六日吳佩孚致孫丹林之密電即謂藉此可以緩和政潮即一般論者亦謂可因以苟延現閣之殘喘果也六七兩日之天津密會曹邊之徒謀所以倒閣造閣者竟無甚結果而高凌霨巳於九日午間返京矣而王閣方面六日有顧宅之密會七日有交通博物館之密會内容雖不可知而傾向積極之說播傳於都下所謂大政方針之擬議向未之聞者今則王氏己對其友人言之且致電吳馮囑其於徐謙到時務面勸從速入京就職殆全無消極之態度矣其二江西方面蔡成勛之所爲直可謂無政府無人民而全以竊據爲目的然七日贛人入院請願時某秘書卽以私人資格與言謂閩事起後贛人目的益不易達蓋今日形勢贛閩密邇政府旣防蔡之走險又欲利用蔡以助閩恐不能不降以相從也觀最近事實吳佩孚旣置重於在贛軍隊之進援而蔡亦有挾而求欲得軍費二百萬欲得贛之軍民全權政府雖未之允而己有不可峻拒之趨勢黄陂對贛人言决不下蔡兼省長之命令然究意如何未可知也 
　　其三浙江方面浙盧素與段派有關於閩事不能無涉蔡成勛之電業己言之然最近尙有一事幾至發表者則浙江省長是也屈映光長浙在一週以前幾成事實政府總算愼重由王致盧一電徵其同意盧氏復電對屈雖未明示拒絶而於浙江省長之更換以爲此時尙非必要而爲屈活動者尙復未巳閩事一起政府怵於局勢之變化不能不敷衍盧氏以免長江下游之發生意外於是屈與浙長暫時乃不能相聯而王氏電盧且表示容納矣 
　　其四蘇皖方面前日忽有去張文生代以馬聯甲之命令報紙所載謂有訐張文生聯小徐者以是遽予更換此固爲一原因然齊燮元雖爲直系而於段派亦不無關係齊又眼光四射對浙亦有聯絡之說而曹吳於齊則素欲畀以東南重任使當一方者齊主張去張用馬早有表示此時此事實兼有尊重蘇齊意見之意味故不得不謂爲蘇皖間最有關係之事也 
　　其四孫中山在滬若政府若直系皆與之無甚關係其往來亦不過無謂之應酬然此時以許崇智在閩與小徐聯則欲抱臨時佛脚以伐交手段欲使中山不問閩事且欲招徠許氏其事之表見者一爲張繼在保曹氏托其致電中山對許道達誠意一爲府院兩方又將派人赴滬並托與中山接近之人向之陳說勿爲小徐之助雖有效與否尙不可知而其從此處着想則彰明較著者也 
　　至於對閩之事則仍在無策之中政府旣無直轄之兵只有致電曹吳請其撥兵援閩以我所知參陸處於六日巳電保定徵求意見七日覆電來則只有請中央主持一語吳於李厚基今年來己有聯絡且爲地盤計不肯割捨實主張救援然暫時亦除用海軍用贛省各客軍以外别無他法且曹吳兩人之意皆主維持李厚基卽於薩之繼李亦有反對之表示而此問閩人擁薩甚力於李於蔡於小徐皆主拒絶又與當局異其趣聚訟盈庭直無辦法大約非聽諸自然之趨勢不可矣（十月十日） 
[北京通信（靜觀）]  
　　雙十節之北京裁兵運動之大舉 
我國之有雙十節十一次矣都門之舉行慶賀典禮其興味濃厚未有過於本届者愚今日早起九時許即聞有飛艇廻旋空際聲嗚作響九時半出門望見國旗之飄揚市民之熙攘不覺精神爲之一振十時半以後東西長安街間車馬塞途蓋斯時雖未見有裁兵運動會之游行人出發而政界人士己於此時入公府赴游園之會矣游園者雖人僅一劵而可以携眷屬約親友帶僕役故一時車馬雜沓擁擠異常路中馬車人力車不少插以紙製小形國旗上印「護法議員恭祝國會」八字者則民八議員也有汽車數輛於十一時許馳往各大街沿途散傳單則孫中山之建國計畫所謂「三民主義」及「五權憲法者」是也 
　　本日都門各報紙大抵皆有臨時增刋增刋之中有特紀裁兵文字者有專言雙十節感想者形形色色不遑備舉有數家通信社印出鼓吹裁兵傳單派自行車沿途分散者又有發散裁兵運動傳單並有用汽車者十二時以後西長安街一帶路側棄擲各色紙片甚夥皆斯物也至各隊游行時分發傳單爲數更夥傳單内容一言蔽之無非喚起社會注意刺激國民感情一派而己臨時在天安門外賣小册者有數種其最著者則爲「化兵爲工之研究」一書 
　　今日最可紀念之一事當無過於國民裁兵運動大會矣計赴天安門會塲者數及六七萬人與於游行之列者數約三萬餘人去天安門外橋頭紥花牌樓前數十步搭高臺一上置演說壇後置休息室四周空地皆屬會場範圍甫及一時蔡子民林宗孟等主幹人物即到塲臺之前上面高懸一白布横額大書「國慶日國民裁兵運動大會」數字次懸大横旗大書「裁减兵額救國救民」八字兩側懸北京國民裁兵促進會旗幟兩面前下面懸中俄聯合會旗幟兩面一書「援助社會主義的國家俄羅斯「一書中國的外交要獨立」游行各隊至下午一時三十分後始陸續到塲按照原定時間係十二時在各集中點出發路線所經東隊發自燈市口公理會走米市大街出崇文門經打磨場八前門至天安門西隊發自祖字街走西四牌樓經長安街至天安門南隊發自先農壇走前門大街進前門走東交民巷到天安門北隊發自北大第一院走景山大街出後門順皇城根寛街經王府井大街東長安街至天安門所有游行之人皆佩一白布徽章上印「國民裁兵運動大會」數字此項徽章計由總事務所發出者數約四萬餘每隊指揮及照料員皆手執紅藍兩色三角旗以司進退每學校每團體皆有特殊旗幟游行人各執紙製小旗旗上所書單語隻句紀不勝紀其中有數校於旗幟上兼寫注音字母者每一隊前必有一大横匾兩人執之以行上所書者即爲「裁減兵額救國救民」八字此係由總事會所發出用以昭一律也軍樂隊一班或數班不定四隊中南隊先到北高師校居前醫專中大民大等校次之其他團體有女權運動同盟會有油酒醬貨商行有湖北旅京聯合會有江西同鄉會有浙事討論會有江蘇省治促進會臨入塲時羣呼裁減兵額救國民八字東隊次之首列爲匯文學校次爲崇實中學財政商業專門育英女學貝滿中學其他團體有安徽廢督裁兵協會内治競進會等北隊西隊同時至一由東入一由西人北隊以北大一校人數爲最多西隊以工專人數爲最多此外由各地方來者有高碑店工人俱樂部長辛店工人俱樂部長辛店勞動補習學校總事務所所特派有專任招待工友團體之人塲内高懸歡迎各路工人俱樂部旂幟數面斯日大廣塲内旌旗蔽空萬頭攢動眞爲北京城内從前所未有二時開會公推蔡孑民爲臨時主席凡演說者均先行報名以次登壇每一人至輙以小黑板書某某先生懸示於 
 
 

Page 7

 
 
第一萬七千八百三十一號;中華民國十一年 西曆一千九百二十二年十月十三號
星期五 * *衆演說時間自二時起至五時止計先後演說者三十二人有總統有議員有官吏有軍人有工友有學生有敎員有女士以詞多不及詳述茲僅依次紀其姓名並演詞大意如下（一）丁慕韓首述兵多之害次言軍兵吞餉之弊裁兵辦法一此後不准添招二嚴定軍餉額數不准軍官侵吞（二）黎總統初登壇時鼓掌之聲雷動黎着大禮服便帽持手杖態度從容略謂裁兵本我素志因爲他們巡閱使督軍答應我裁兵我才到北京來不過辦事須有手續不是說一句話立刻就辦到但是裁兵之事總要達到目的斯時有人高呼請總統撤銷治安警察法者並有高呼請總統即日下令者黎氏之語爲打斷者數次呼聲稍息復繼續發言謂議員爲人民代表他是來監督政府的如不能盡監督責人民應該將他撤回政府如不受監督人民應該作他後盾（三）馬君武略稱今日盛會人數如許之多此是從來所未有可以爲人民覺悟的一種表示中國窮國養兵如此之多現在我們再也養不起了諸位知道兵是什麽東西我在南方時候很久兵也與他相處過的匪也與他相處過的兵即匪匪即兵匪有時比兵還好些人說匪如梳兵如篦此話一點也不錯現在要想裁兵哩只好人民大家合起心來合起力來一致的主張把他裁掉不是我們今巳隨便開過一次會就算完事的（四）郭泰祺謂外國人視兵爲國民應盡義務中國人視兵爲一種職業因爲視爲一種職業所以生出流弊來要想裁兵必定要人人皆以當兵爲義務而後可並引美國事以爲證（五）盛沛章謂裁兵之裁殺人的兵吃吾們血的兵並言因軍餉不足濫借外債外債結果影響及於人民生活（六）鄧潔民主張大家應表示熱烈的同情於今日之會（七）劉衡靜女士首述具多之害謂非賴羣衆運動不能裁兵並謂羣衆最有力量最能持久應以罷市罷工爲正當防衛之工具（八）謝楚楨主張散布小册子勸軍人自身覺悟（九）鄧仲澥主張於打倒軍閥以外還要打倒國際資本帝國主義（十）胡鄂公贊成鄧說加以復述因聲情激越轉覺所言不暢僅道數語而退（十一）阮元釗略謂軍閥反對裁兵皆以國防爲藉口其實所防何在吾們要打倒軍閥必定要聯絡俄羅斯並言俄羅斯與中國有相同之點（十二）李石曾略謂裁兵之事是全國一致的主張不分地域不分階級不分黨派不分男女觀於今日大會情形己可明了以下有周敏女士孫凝女士丁孫有榛女士陳英球胡默靑王孝若女士陳文适（工人）須永德（長辛店工人）史文彬（長辛店工人）張人瑞女士張仁濤（長辛店工人）姜譞鑄（軍人）白瑞麟（軍人）王敏（京漢路局書記）程關潮（京綏路工人）劉國增涂逢福（江西同鄉會代表）梁冷雁陶玉貴依次相繼演說蔡孑民於各演說員登壇時遇有特别身分者必加以簡單介紹詞至此蔡乃宣布時問只有十分鐘演說應即停止所有未及演說諸位請將演稿送本會事務所以便彙刋斯時林宗孟登壇發言謂今日大會精神極好各位演說的許多我就此來結束一下此種裁兵運動是我們國民應該有的表示不是一次就完事的將來二次三次四次乃至於九次十次均未可知所謂民主國的民主精神應該地國事擔在國民肩上大中華民國乃可以立定基礎希望此後再接再厲把中華民國的基礎弄得十分鞏固方不愧民主國的國民此是總結束蔡氏以主席資格登壇發言謂諸位在此立了三點多鐘之久實在是太辛苦了今日之會旣罷還有請願的事本會擬具請願書遞總統遞國會遞國務院明日下午須與各團體代表接洽預備在書上簽字最好能簽好數十萬人方顯出羣衆的精神將來下次或許再開大會亦未可知因高呼中華民國萬歲三聲羣衆應之聲如雷動遂散會時五鐘三十分所有四隊巳陸續歸去矣觀於今日之空前大會秩序極整齊精神極活潑態度極和平旅京外人亦加以稱許焉斯日軍警極忙碌保安隊游緝隊憲兵天安門外東西兩側門層層密布其有立於會塲者聞演說至痛切時亦多點頭稱是又聞今日天壇焚燬警廳平日所搜集之鴉片烟土計總量十萬斤所以必於今日舉行者蓋用以表示除舊布新之意也（國慶日晚十時） 
[北京通信（亦栖）]  
　　收回庫恰聲中之俄蒙態度要求勞農政府撤退庫倫俄兵以爲收回外蒙之初步一事政府人民兩方俱早巳淡然若忘自上月曹錕主以武力解决以來始復稍稍注意迄越飛因長春會議破裂來到北京而後中俄會議之聲浪以起今之組織如何預料開議形勢奚似與夫兵力上收回之難易蒙人對於中俄間感情之偏向凡此俱與收回前途攸關記者因特訪外交界某君及某前都護副便有所探詢茲述其要點如次 
　　外交界某君曰越飛此來蓋專在中俄會議彼意頗欲顧維鈞以外長資格充委員長以與之交涉而在政府方面則以勞農政府我國並未予以承認未便作正式的國際團體交涉由外部或總統派員與之組織會議現尙未定然亦爲日不遠届　開議形勢如何未能預料不過本人曾以個人資格與越飛作一度之談話彼頗狡辯余（某君自謂）當時以庫頁島爲例庫頁島者南部爲日所有北爲俄所有因廟街事件俄殺傷日僑多人日遂侵佔其北部嗣後日俄長春會議俄要求日首先撤退日軍後乃能談及其他條件則吾國之與俄亦自應謂俄先撤退庫倫俄軍然後再議通商各事件其理由正復如俄之要求日本乃越飛答稱此兩案不可並論俄之店庫倫乃勞農政府所以防舊　（即白黨）中國如有力能驅逐舊黨者則庫倫之俄兵可撤否則勞農政府自身爲對舊黨緊急防衛起見不得不權將庫倫佔據蓋有庫倫隔斷舊黨便不易越過而侵入某君曰愛爾蘭之脫英帝國而獨立也其革黨嘗以美洲爲策源地未聞英政府出兵美國以斷愛爾蘭黨人之歸路是又如何者越飛不能答第曰且待中俄會議組織後再作正式之談判可也觀此則越飛此來意在我國承認其政府與之訂立通商條約後乃能爲庫倫交還之談判目下并無撤退駐兵誠意可知然則蒙人方面之意如何 
　　某卸任都護副使曰外蒙自秦漢以來與中國時離時合除元朝係蒙人統一中國不論外只有前淸三百餘年係歸服中土者其倔强之性誠不易以武力征服之現時蒙人對於漢人感情非常之惡此其開端蓋在徐樹錚前年統兵入蒙以武力壓迫之後迄陳毅喪失庫倫漢人無論官吏或商人被蒙人殺戮幾盡官吏尤難倖免其仇漢之心比之辛亥革命南方仇殺滿人尤烈漢人遭害者亦較多其故則因蒙地每七八十里始有一小驛棧不及驛棧即無伙宿如不諳方向則雖行數百里而亦無伙宿地之可遇本地人槪以路上石子之形體或山峯爲方向指南針外來人不知故往往臨難時殆無一可以逃出者當陳毅離去庫倫之先蒙人輦重金與俄之紅黨請其率兵入則俄之佔庫倫實出於蒙人之請願彼寗歸附於俄則其仇漢之烈又可見今若以兵力收回之亦自非難事蓋蒙兵不過三千餘名俄兵僅千四五百名槍砲蒙兵所持甚舊俄兵所持雖較利而亦不過如我内地之槍砲而巳只須派一師一團之數便足攻下其兵事上難點即（一）地理不熟（二）蒙兵一晝夜進退可八百里前哨幾無所用之此内地兵所以往往失敗於夜間（三）運糧萬分困難若蒙兵則僅以羊牛隨其後己足即絶糧時彼等大可三日不食三日不飲此則蒙兵之優點亦即内地兵之弱點也（雙十節淸晨） 
[關稅會議第四次審查會紀（尊）]  
　　九日關稅研究會復在財政部會議廳開第四次審查會議係審查稅務處代表提交換局部經濟利益及商會代表提另組國民銀行保管附加稅兩案政府商會兩方代表共出席十五人由正會長李景銘主席先審查第一案農部代表漆運鈞發言謂此案完全通過可以不必討論稅務處代表徐德虹發言謂此案通過固然但對九國關稅協約第六條「中國海陸各邊界劃一徵收關稅之原則予以承認第二條所載之特别會議應商定辦法俾該原則得能發生事實上之功效凡遇因交換某種局部經濟利益而許以關稅上之特權此種特權應行取消者特别會議昨秉公調劑之同時凡一切稅率因修改關稅而增加者與夫各項附加稅嗣後因本約而規定者在中國海陸邊界均應按値課以劃一之稅率」此條尙有研究蓋此條非專指關稅交換如我欲將局部經濟交換保留須注意譬如某國來一種貨我値百抽十二·五某國要求減輕我應擇往某國之一種稅重之貨亦要求其减輕彼此交換第三國并不得援以爲例農部代表汪鍾嶽發言稅有兩種分别（一）普通稅（二）最惠稅英國無論何種稅皆根據最惠條欵亦不獨對中國爲然此種局部經濟欲英不引最惠條欵恐難辦到然我爲爭關稅自由不得不提特别會議從前總理衙門懂法律者甚少現外交部則懂法律之人甚多至少亦在五六十人但甚非法律數言所能决耳查歐戰之前俄德有互減局部關稅事即俄産木材運德德允減稅德産顔料運俄俄亦允減稅第三國無此出品故未援最惠條欵其實俄德皆爲防英也歐戰之後俄德此種交換利益又巳取消矣此案如能提交特别會議通過則商界應懸旗慶祝三天又如山東髮網往歲出産僅値一千數百兩故政府特别免稅以獎勵出口但現每年出産巳達値五百餘萬多運銷美國我抽稅雖輕而美則抽稅極重初僅値百抽十漸至二十現巳加至六十尙擬加至一百此應與美來華之貨擇一加抽一種重稅以爲交換又如華茶運英抽稅甚輕而英抽華茶進口稅則比印茶錫蘭茶須多完四兩六兩如疋頭以英來華者爲多我亦可以對英要求加重疋頭稅以爲交換者且他國關稅皆自由無論中國如何減法我減出口一分彼且可加至進口五分是我果何益處故宜趁此機會提出關稅交換假定我减輕美國某一種貨稅以美減輕我之髮網爲交換日英如來援例則亦各以某一種貨交換某一種貨互相减稅或互相加稅俱無不可總之片面利益無交換者應取消雙方有利互爲交換者可保留中國與他國有交換者惟中國菸酒至緬甸緬無過境稅此尙有交換性質陸路通商緬甸安南日本各稅緬待中國稍平法則次之最不平等莫如日本查去年日本由安東來華之貨在三千數百萬兩我對緬尙有交換對日本則全係日本片面利益故非交換不可農部代表梁孝肅謂局部經濟利益不能援最惠條欵原案中「按照法律家之解釋旣與最惠國條欵不相衝突」幾句可以删去財部代表王家瀚謂最惠條欵是各國俱有梁孝肅謂交換利益在最惠之外應分兩事江西商會代表張家驤謂互惠與最惠是最要分淸梁孝肅謂互惠又一問題本席對本案根本贊成但字句尙要修攺漆運鈞謂可以根本贊成字句之間提議時提案者措詞仍必有一種商酌汪鍾嶽謂法貨到日日本减稅日貨到法法國減稅英國可否援最惠國先例要求英貨減稅梁孝肅謂此層應看各國之結約有條件無條件爲定如英日結約係無條件則英自可援法對日要求主席謂提案者將局部利益看作最惠條欵此係錯誤六條專重在海陸通商而規定六條乃根據五條「關稅劃一之原則締約各國應有切實之平等待遇及機會均等」而來係美國忌日本故倡待遇平等美與中國隔海無陸地通商可言日本將滿洲開放就有機會均等聲明但是日本種種便利美國終是不便利南滿鐵路成後美貨即差不多不能到南滿因路途遠運費重不能受陸路减稅之益美貨須由海運入口靠岸卽經海關非如日本由安東進口全係陸路故美曾勸英法兩國將陸稅取消惟中國則怕其取消因取消之後英法日對我往彼之貨其稅更必自由加重所以此問須提特别會議再决交換稅與最惠稅應行分别關稅局部不適用最惠條欵此種根據目的狠不容易達到因關稅協約第九條「凡締約各國從前與中國所訂各條約之條欵與本約各規定有抵觸者除最惠國條欵外咸以本約各條欵爲凖」是其他俱有可商量惟最惠國不能動此條之設是專爲最惠國作保證美國何以如此主張因對中日兩國俱不能信任即恐中日兩國互結特約則美貨完全不能來華所以欲達到局部交換目的經過困難交涉尙不知須要費幾許力也梁孝肅發言謂稅自中俄始日本在後如無最惠條欵日本即不能援最惠是一問題陸路是一問題黄君厚誠提案非僅陸路一部因局部二字照英文譯出即地方也王家翰謂大體皆同意主席謂如海上通航及陸地設置工廠皆適用最惠國局部有限度之利益如關稅不適用最惠條欵就完梁孝肅謂最惠國在國際法上關稅不適用恐辦不到主席謂最惠似不能講到通商上關稅在最惠國例外對關約應可以修改梁孝肅謂在九條條文之下應加一但書「因交換經濟利益者不得援照」主席謂關稅不適用最惠國條欵在巴黎曾經提過此議梁孝肅謂英美解釋最惠有有條件與無條件之别主席謂此案討論己久甚爲詳細今將九條條文下加一但書請大衆表决主席遂朗讀但書條文「但關稅上有交換利益者不適用最惠條欵」衆無異議遂提第二案主席謂本人對組國民銀行亦極贊成但主張先要有銀行再議保管稅欵如先指定稅欵再去設銀行商人團體甚多恐皆要援以爲例此案無須在特别會議提出應先由商會將具體辦法擬好再與政府接洽此案可以由本會保留俟第四次商會聯合會開會决定辦法再議衆俱贊成副會長張維鏞發言本會現將閉會一切議案應歸一總收束主席謂十二日財部對裁釐加稅問題有部務會議决定十三（星期五）下午三時仍在財部會議廳開會討論一切及收束各議案辦法遂宣告散會時十二點三十分 
[辛博森對中俄會議之觀察]  
　　北京某通訊社記者日昨往訪總統府商等顧問辛博森談及中俄會議問題辛氏云鄙意此問題困難之點有二即外蒙與中東路是也關於此二事項鄙人在長春時曾與俄代表越飛氏討論巳非一次此種問題爲中俄兩國間之最難解决者越氏主張組織中俄蒙會議以便討論庫倫事宜鄙人因在華人眼光觀之此事如果舉行無異俄皇舊政策之恢復故認越氏之主張爲不可行之事越氏又謂「俄國之退還庫倫問題如欲成爲事實則一九二一年之俄蒙條約不可不提出討論」鄙人謂去歲恩琴部下奪取庫倫屠殺該處中國駐防遂成遠東共和國之患彼時俄國方進入蒙境當時俄國主張中俄會師處置恩琴但中國反對此議所以待至三月後俄國便單獨行動越氏謂「前數星期日兵撤退白軍巳被遠東共和國處置後滿洲發生變化彼之態度亦不得不因之而受影響如果白軍在中國領土内取得新根據地則俄國退還庫倫之意又不能不作罷論」至於中東路問題越氏聲稱「勞農俄國雖反對帝國侵略主義但俄人莫不深知該路爲西伯利亞鐵路之關鍵與西伯利亞鐵路有莫大之關係蓋車輛如能經過滿洲任意通行毫無阻礙則海參崴及沿海省自可與俄京往來便利而收實效一現在中東路之掌權人均爲白黨份子非大加廓淸則該路前途决無希望經理一職必屬之態度純靜之人鄙意以爲如有相當保障則勞農俄國必肯援助中國出力取回中東路鄙人深悉中東路之開支佔收入全額百分之二十五但其他管理妥善之鐵路其開支不過佔百分之五耳此種情形如不設法取締明年二月該路必至破産勞農俄國對於整頓辦法必能予以贊成所謂整頓者即於某日起該路人員成績毫無者即須免職服務年久者留任重新改組至於一九二十年中國與俄華銀行所訂之試辦合同應即取銷因中東路旣無該行股本又無股東與俄華銀行有關係之債票祗若干年前俄國國庫年發出之三千七百萬盧布一張空紙之支票而巳此紙係爲中東路費用之擔保彼時俄華銀行經理爲菩提老夫現在巴黎當其逃逸時即將該支票由彼特格勒鐵箱中携走並於一九二十年將此票見示法國總理米勒蘭以明俄華銀行對於中東路有合法之主權庶可取得法國人民之援助但莫斯科政府可將披特格勒財庫原有之簿册及建築中東路之專家之底案呈出證明此事之不合法至於現在中東路之地位哈爾濱方面表示最不滿意該城俄國報紙巳將該路管理内之特别三種事件細情一一揭露（一）中東路以加維洛夫之介紹由烏蘇里鐵路購買三千噸之鐵機軌每噸八十元該貨名爲完全交與中東路之國際技術部但絲毫未付因俄國政府由美訂購七千噸之鐵軌取道海參崴應由中東路運送歐洲俄國爲軍事之用此三千噸之鐵軌即此貨之一部但因俄國發生革命致所購之鐵軌滯留海參崴五年之久（二）長春貨物運貨之協定中東路商業部部長米齊哈夫曾携私函前往東京磋商條欵當時因南滿鐵路謀烏蘇里鐵路之租借及擬取得海參崴之管理計畫失敗長春運費之協定遂即告成美國對於此事大爲不滿極力反對並向己倒之産庫羅夫政府提出質問（三）運麥起重機當時有人提議組一公司建設運麥起重機庶壟斷運麥事宜哈埠中國各公司雖極力反對但終歸無效復准機商加入共籌開辦費用據上述情形觀之中東路非大加整頓必至破産無疑也 
[長沙通信（華）]  
　　湘議會之寫眞今日湘省所堪注目者不在省長而在省議會因議會之權能較省長尤大也湘議會開幕以來雖未必盡如人意亦無大過惟近頗處於嫌疑地位此項嫌疑之發動係由選舉司長而起人謂該會選人除軍務司非由軍界提人不可外其餘各司不論生張熟魏非有孝敬决不濫投一票（此說是否爲反對方面造謠非俟水落石出不敢輕下斷語）職此之故獵司長者自揣財力不足輒裹足而不敢前其以富自豪者尙鼓勇爭登迄無退志現在爭司長之形勢共分數項有本人不願而轎夫拚命瞎抬者（湘人謂代人奔走者爲轎夫）有怕失足而不敢進又不欲退者有作孤注一擲者有依違兩可之間者有由友人代以酒食延客者形形色色無奇不有若作官塲現形記必有許多新鮮材料可尋也 
　　議長林支字資望甚高當彼由省長變爲議長時登臺說法略欠完滿今則爲日巳久遇事均甚順熟議會一百六十幾尊小羅漢人人皆富於呌駡喊打之性質現在議塲竟獲淸靜未嘗非此公之力前此林氏對於預選省長胸無成竹今對司長選舉亦然此公今完全成一立法機關首領之態度似無特殊之政治作用矣惟議員要錢議長則不能勸其不要林聞人之詆誹議會惟發一長嘆而己無他策也 
　　議案討論會爲議員團體之大者前回預選宋鶴庚爲候補省長即該會成績之一該會以看淸政治題目便於應付爲前題而不從金錢方面著手此其優點凡一要案該會預先討論得一結果會員必一致在議塲主張未討論之案則聽單獨主張故無人與該社爲金錢之磋商者或單獨與一個會員磋商而所磋商之事又係該會所未議之案則不能免耳該會不取頭目制其强健分子爲歐陽振聲張聲樹曾毅陳煥南亦即議會中之强健分子也歐爲人明於辨物辦事有條理其主張亦多精透之處然訥訥不長於詞令亦一奇也 
　　司長競爭究竟鹿死誰手今在迷露之中記者與議會友人閒談得聞聲浪較商之數人姑誌之以待揭曉内務彭允彝吳景鴻財政唐　田應詔交涉仇鰲楊宣誠羅誠司法歐陽谷李漢丞實業鍾才宏曹典球軍務李佑文田應詔敎育吳景鴻章士釗但他日此數人果皆榜上有名與否且看各人造化如何也 
 
 

Page 8

 
 
第一萬七千八百三十一號;中華民國十一年 西曆一千九百二十二年十月十三號
星期五 * *   
 
 

Page 9

 
 
第一萬七千八百三十一號;中華民國十一年 西曆一千九百二十二年十月十三號
星期五 * *   
 
 

Page 10

 
 
第一萬七千八百三十一號;中華民國十一年 西曆一千九百二十二年十月十三號
星期五 * *國内要聞二 
[旅京贛人請維持朱念祖]  
　　朱念祖奉命爲江西敎育廳長後·江西各公圑並旅京江西同鄉會除函電力表歡迎外曾敦促其早日赴任朱氏因大義所迫遂束裝南下不料行至九江登車突由擁李派雇用流氓阻止晋省朱氏不得巳在潯勾留而潯陽敎育會各公團及各學校復開會歡迎並促其晉省接事朱氏遂决計犧牲前往乃至省接印後蔡成勳一方擅委梅士煥爲廳長以兵士圍索朱氏印信一方以誣衊之辭電告中央現在贛省各公團巳一致擁護朱氏旅京江西同鄉會亦迭開會議决定致函梅士煥促其保持個人人格並江西人格復上呈府院部請嚴飭蔡成勳約束所部俾朱氏得行使職權茲錄其呈文如下呈爲敎育廳長被兵監視務懇嚴飭蔡成勳約束所部俾得行使職權並請勿聽蔡成勳等一面之辭以維敎育事竊查前參議員朱念祖品端學粹英才卓　見善若驚疾惡若讐於帝制復辟諸役力爭大義早建勳猷海内至今稱之月前奉命簡放江西敎育廳長凡我贛人額手交慶賀任電函堆積盈篋敦請代表絡繹於途朱廳長亦以父老督責不容諉棄中央命令尤應服從勉於宥日行抵九江比即附車晉省忽被無賴數百人迫令下車軍警漠視其爲有人主使顯然可知朱廳長祇得回寓暫避其鋒潯陽道韓廳長事後始來慰問次日該地學校人士開會歡迎僉以若輩行爲實屬違法並催促赴任當經會同盧實業廳長函知蔡成勳爰於東日登軍晉省道尹警長亦至車站晉省後各校敎職人員學生均極表歡迎是日下午五時到廳視事代理廳長聞朱廳長旣至即將印信雙手移交未幾天晚出署暫住省議會此乃朱廳長赴任視事之實在情形也不料次日李廷玉擅委梅士煥爲敎育廳長帶同兵士圍索印信嚴行監視似此弁髦法令虐待大員摧殘敎育莫此爲甚又查蔡成勳李廷玉冬電稱該廳長突於本月一日秘密來省槪不稟到勾結學生數十人黑夜來廳蜂擁而入脅逼監印員奪去印信等語閱之不勝詫異查朱廳長抵潯曾經函知蔡成勳買車晉省道尹廳長亦至車站何謂秘密來省蒞廳接事實係白日旣無勾結學生事情何謂黑夜來廳蜂擁而入代理廳長以朱廳長旣至即將印信雙手移交何謂脅逼監印員奪去印信蔡成勛專理軍事何與民政本無向其報到之必要李廷玉盜弄名器竊據省長尤無向其報告之理由總之朱廳長奉命赴任名正理順即日視事誰曰不宜輿論旣稱翕服士林更爲愛戴乃成勛等造作誕辭欺蔽中央排斥忠良希圖陷害斯有識之所悼心大雅之所歎息現在全贛人士尤爲憤慨民氣激昻較前加倍務懇大總統俯鑒下情嚴飭蔡成勛約束所部不得軌外行動俾朱廳長得行使職權以維敎育而平民情並請勿聽蔡成勛等一面之辭以保賢士之名譽而杜武人之囂風不勝惶恐盼禱之至 
[馮玉祥赴洛後之態度]  
　　結束豫事凖備遷調國聞通信社開封通信云馮玉祥調赴他省張福來繼任豫督巳爲不可掩之事實十月五日馮赴洛謁見吳佩孚當時政界傳言皆謂馮之赴洛爲賀秋節而去實則馮因調皖調熱兩問題有所商榷也馮十六日晨由洛言旋對於調赴他處頗抱樂觀因鄭彰兩地旣有胡靳兩師事事干涉而財政事宜又復萬分困難乘此他調極爲滿意返汴之後即傳諭所屬人員照常辦公一面密令督署籌備交替其與馮同來之財廳警署各機關人員亦各有所會議綜合各方面消息（一）馮對於調任絶對服從無論何地决不反對（二）馮擬自到任之日起至交替之日止所有用項一律公布藉示廉潔（三）所有隨同到豫人員馮飭其照常服務勿遽露不寗之態將來何人留豫何人隨赴　　必有　實安置辦法（四）趙氏産業凡經變賣充公者擬一律呈明中央以免萬一以後發生問題（五）此次馮氏調任大約以皖省居其多數皖紳旣有若干人到汴歡迎而洛吳之意亦以皖爲長江及津浦水陸兩路之要區非有親信八員坐鎭不可現馬聯甲雖巳奉督理皖軍之命但與馮之調皖絶無衝突蓋馬氏不理於皖人之口盡人皆知皖人能否許其安然就任尙一問題而張文生是否肯甘心退讓更在不可知之數將來此兩種現象必有其一届時漁翁之昨當屬馮氏此馮於豫事所以汲汲謀一結束也 
[許崇智將入福州]  
　　李厚基巳避往軍艦東方通訊社十二日福州電云李厚基己避難於碇泊稅關前之軍艦楚觀從二三日前起戰爭情形李厚基軍不利而許崇智軍漸次進逼因之福州城内各店家皆閉户人心惶惶日英法美和五國領事昨日在日本總領事館開領事會議决定託各國艦長保護居留民日艦利根己派陸戰隊上岸許崇智軍之一部己進至長樂附近福州之危險日迫 
　　另據某機關送來延平電云抄送各報館均鑒（一）十月四五六七諸日建國軍自太平遇敵節節驅逐至水口附近福州防軍全數及水警武警等皆出應敵鏖戰　晝夜兩軍各暫退休息省軍精銳巳盡且許軍進佔古田大湖省備空虚（二）尤溪盧興邦沈春王榮先安溪楊漢烈大田陳國華等有名民軍每股各數千羣起響應（三）駐防上杭武平之王獻臣旅近見李大勢己去己電徐使請受節制經委第五路司令漳州臧師長舊部侯北趙冉各圑亦共受編爲第六路（四）福州食米全由江西運往現被延平截斷運道省中軍民異常恐惶除建國軍尅日向省軍三路總攻擊情形續報外特電聞延平縣知事署佳 
[皖省廢縣之新潮]  
　　本年雙十節各界籌備慶祝甚形忙碌大有歌舞昇平氣象忽於此際政局上突起掀然大波八日喧傳許世英接張文生急電謂廢督裁兵巳見實行敝處各軍請駕來蚌點名遣散否則即率全軍至省聽候處置等語許氏接到此電并不躊躇亦未覆電惟對於地方略加認眞防範故是日起省垣軍警聯合稽查處卽無形戒嚴九日上午各機關卽盛傳張文生巳授定威將軍安徽督軍一缺即日裁撤特派馬聯甲督理安徽軍務善後事宜命令即日發表（據聞此項消息係前蕪關監督何毓甫由京電告許氏）許世英以尙未接奉明令囑令署内人員嚴守秘密迨至晚間十時許始接到電傳命令各界一時議論紛紜最要者則爲對馬問題學生界前日尙呈文陸軍部請求撤懲馬氏今馬氏忽被命督理軍務學界必生反動但聞各公團中近有一部分人以馬氏自六二學潮後銷聲匿跡伏處蕪湖頗有懺悔之意此次裁兵問題非赤手空拳者所能辦到不得不藉馬之實力祗求事之有濟其他惟有徐圖之馬氏前曾宣言舊軍方面當减至每月二十一萬爲度茲付以裁兵全權將使之目行檢舉使此說在各公圑方面能占一部分勢力則排馬風潮當不致十分激烈至蚌埠方面對於此事恐不免有反響發生據聞廢督命令到時適皖北鎭守使殷恭先在督署當對張文生云此事督軍可不必問馬少甫（聯甲字）太對不起人我等决不與之干休當張氏面前即將與馬所換之蘭譜撕得粉碎以示决心觀此則衝突恐不能免不過新安武軍實數祇有五千人左右（省垣方面僅有一營）實力不足馬聯甲與蘇齊聯絡佈置己非一日設有緩急則蘇督以一旅扼浦口徐州則由張充瑤阻其後路張終不能不屈服耳 
　　東方通訊社十二日北京電云今日張文生致電政府曰當自行裁兵一俟事畢即來京云云一部分中國人士視張文生此電爲事實上巳宣告獨立者又十一日漢口電云據此間傳聞皖督張文生爲廢督問題宣布獨立　正將部下軍隊集中於蚌埠 
[閩戰突起中之粤軍政（平）]  
　　陳炯明自返里爲其母祝嘏至今仍未回省外間傳說遂謂陳不敢回廣州因許崇智在閩甚爲得手全閩旣定即行捲土重來較前次由漳返粤尤爲駕輕就熟故不能不早爲之防除潮汕由洪兆麟駐重兵防守　陳氏須坐鎭惠州以固吾圉爲此說者大槪係揣測之詞頃據某方消息謂陳巳有電來省凖庚（八日）日由惠遄返想粤閩邉防雖屬重要然或不如傳者所言之甚也聞陳自復職後對於軍事上巳有種種計畫（一）大舉淸鄉近日各江河道交通尙未完全恢復刦船擄勒時有所聞而陸路各屬之刦擄案亦全未少減水陸淸鄉一事實爲目前不可稍緩之要案擬姿葉舉爲全省淸鄉督辦限三個月内將土匪肅淸（二）廢除司令粤軍各路司令一職原屬戰時編制現在軍事結束擬將司令名義廢除一律改爲獨立旅除原有四師不動外其餘各路司令及此次北江戰役勳勞卓著者共編成十六個獨立旅歸總部直接管轄（三）設所訓練粤軍設訓練所業經喧傳己久茲據政界消息當局對於練兵一事極爲注意蓋外省陸軍無不認眞訓練粤省連年兵革無暇及此現在粤局初定當局爲永謀和平起見故有練兵之議實行之期一時雖未能定但非有特别事故發生則此事必不出一月以外至總監一職前擬以葉舉充當葉不願幹聞又有以畀魏邦平之說未知魏出山否耳地點一層擬於距離市區較遠地方如燕塘等處建築兵房若干以爲屯兵之所（四）實行兵工粤省軍民分治之計畫聞經總部决定第一步先令各軍回防第二步再將廣州市軍隊全數移駐郊外第三步將國防軍與省軍劃分近陳亦贊同兵工計畫以現在粤省軍事己平各軍回防後大都休暇查各屬公多未興築擬實行兵工制度飭令就近防軍興築優給工値限期成立旣於交通要政有所裨益復於地方防務並無妨碍日來巳將兵工章程着手編訂矣以上四端粤中如果無事或可實現第目前閩事又起恐仍將不得己而用兵則是說亦僅徒托空言耳此間輿論以廣州市軍隊異常騷擾但願先將其軍隊調離市區市民己實受其賜矣 
[粤罷課後之經費獨立運動]  
　　敎職員發二次宣言五日省立中等以上職敎員幹事會開會沈鵬飛主席（一）討論敎育經費獨立期成立會章程衆以成期二字略空泛主張改爲籌備會較爲切實又斯會應以委員會會長及財廳廳長名義召集各界組織之事更鄭重對於其餘各條無甚異議（二）敎育經費獨立期成會開第一次會議函請幹事會選派代表二人出席各幹事以選派全體職敎員代表其權當屬諸大會但召集大會時候來不及主張先由幹事會選舉臨時代表二人俾得依時出席俟召集大會後再正式推派代表隨舉定沈鵬飛關乾甫爲臨時代表（三）决定各校中若有一部分之班級與此次經費問題無關者可以照常授課又結束前期學年考試及招考新生俱可照常辦理各校之圖書館亦可照常閱書（四）委員會轉省署批示（甲）指撥敎育的欵至遲不得過三個月（乙）未指撥的欵以前須履行以前雙方允許之三條件並以切實批語表示之然後召集大會討論解决（五）定期七日再開幹事會 
　　昨日上午十時敎育經費獨立期成會開第一次會議到會者有委員長陳宗嶽敎育會及高師代表李應南農專校長鄧植儀公法代表姚禮修女師校長廖冰筠一中代表梁祖誥職敎員代表沈鵬飛宣講所所長黄震生財廳代表馮河淸先將章程修正第一條改期成會爲籌備會第二條第一項攺爲由本會籌畫指定的欵以便政府撥充全省敎育經費并撥交省敎育行政機關或敎育界公共組織之機關徵收管理之第四條加入省長公署敎育科長爲該會會員并由省長函聘組織之第五會所未定加入第六條職員本會設正副主席各一人由會員公推之書記若干由主席指派隨由到會會員　簽名函請省長提倡該函略云現某某等鑒於近年敎育經費積欠問題亟思妥籌根本解决方法爰議决組織一廣東敎育經費獨立籌備會以爲進行之機關竊恐人微言輕難於集事特聯議籲請省長出而提絜并召集會員則風聲所樹衆志彌堅其　益於全省敎育界無量也附呈本會章程草案一件諸爲核奪示導 
　　昨日省立中等以上七校敎職員發出罷課第二次宣言書云月之二日同人等罷課宣言諒蒙公鑒我粤中上敎育竟從此宣告停滯矣夫敎化飛騰一日千里文明進步分陰寸金學如逆水行舟不進卽退萬不料以提倡文化之期竟伏此否塞退化之慘斯誠同人等所黯然相對不忍卒言者矣特當道渝其信守决非出自良心且年入三千萬金亦决非甘願延此區區阻其進化諒不過生財有定用之無方可東可西捷足先得故爾有心無力坐任其敎育經費之宕延耳果爾則履行信約或其所難欲免其難當籌善法况敎育久而同人暫敎育公而薪俸私萬不敢以偶爾私財誤及無窮公益故同人等再三討論僉以經費獨立爲惟一之要求蓋經費獨立保障有憑則無論何等風潮不虞影響敎育因之循涂漸進如月之恒如日之升斯化行停息在短期而德育有常絃歌不絶政府且無煩二三其德之憂自鞏固敎育前途於靡旣也計七校月費不過數萬餘金對於省人每天十萬元之譜實尙未及其五成以半天所獲之資財市全月所輸之文化除寥寥不識大體或甘於全居無敎者當莫不欲爲所欲爲此故毅然大犧牲罷課以待務請政府於敎育界放一異彩允若所求將敎育經費獨立之先聲歡呼中外則不獨我粤省一勞而永逸直啓國家萬年進化之基夫然後意滿心安與莘莘者重復升堂共憫　虚牝光陰善圖補救斯卽同人等所素抱苦衷大可共白於天下也復上宣言尙希明敎中華民國十一年十月六日廣東高等師範學校公立法政學校農業專門學校甲種工業學校女子師範學校省立第一中學宣講員養成所敎職員同啓 
[華僑來川開發實業（成都通信）]  
　　華僑許亮臣君福建人英國皇家大學鑛科畢業前曾在美國及南洋開辦五金鑛資本約有數百萬聞歸國後先曾自組一華僑資本圑資本約二千萬許君於未到川前曾應孫中山約赴廣州一行一因廣州政府未定二因粤省無五金鑛故遊粤無甚結果嗣應劉湘楊森之召由滬到渝旋因戰事發生劉楊失敗遂滯留渝中近復應現川當局劉成勳之約由渝來省許君來川之重要目的爲開辦五金鑛因川中交通不便運輸動需人力故認五金鑛較可獲利至其鐵道計畫蓋爲到川後順應川人之心理及欲自開鑛亦不得不計及交通耳許君對當局之最大要求即爲第一鑛權之保障第二鑛與路之精確調查劉成勳因此事近曾召集會議詳細討論己經大體决定許君將返上海與其資本圑協商茲先將許君所擬呈川當局之籌辦四川全省鐵道意見書披露如下今之籌辦國内鐵路者莫不認定外國借欵承辦（如京奉京漢正大道淸汴洛滬寧九廣）或給以特别專利年限由外國自辦（如淸濟東淸滇越等路）或公債票爲唯一辦法此實不明中國近日之情形也請略言之中國鐵路及他項債票存於華僑及外國資本家之手中者爲數極鉅而北京政府恒過期不能付還迄於今日其信用及其契約之價値巳喪失殆盡以致將來任何穩健事業之外國借欵非承受銀行圑之苛酷條件不能進行今者又有試借新債以應付舊債之舉但自各方面觀察即能告成其政策之不智蓋可逆覩矣中國鐵路借欵之合同大都訂自前淸政府其條件誠爲今日不易再得者蓋外國工料價値受歐戰影響陡然增高逈非昔比而同時吾國紛亂破裂之影響幾完全破壞　商業之活動能力使各項發展國内財源之事業更增無數障碍良可痛巳據以上所述情形困難萬端則吾儕所可圖謀者非另籌良法何克有濟僕詳加考慮復參酌世界之金融狀况竊思欲求川路有告成之把握其必要之辦法　有聯合華僑及外國資本家共同組成下所主張之公司該公司之組織在使投資家及四川省政府雙方均得相當之利益而尤利於四川省政府蓋就下述組織大綱而論省政府實得免除一切債務擔負也方今海外僑商無不熱愛祖國對於該公司之辦法必深表贊同踴躍投資所敢斷言惟自歐戰以還世界商業貿易日形减色華僑等能否完全擔任此項資本尙屬疑問故僕之主張不能不限於目前之事實耳四川幅員廣闊鑛産雄富百業待舉發展之方誠有刻不容緩者謹將管見所及之鐵路辦法錄呈如後倘蒙鈞座承認或得省議會之正式通過僕自當着手進行也（主要）主張成立一公司以一萬二千萬元之資本建築長約二千英里之鐵路俾四川全省之繁要城鎭及重大商鑛等區得互相聯絡上述之主張須先决兩問題謹請注意（甲）北京政府或其他統一政府能根據國憲行使職權時須正式承認各省現治之自治權（乙）根據省議會之議决四川省政府得給予組織該公司之特權免受統一政府之節制並得委派相當全權代表以組織遵照後列大綱之公司非如是　所主張之公司乏確當之根據碍難着手（公司組織大綱之槪要）（一）該公司可稱爲四川鐵路公司並純係股份公司故亦可名爲四川鐵路股份有限公司（二）目鐵路開車之日起三十年内四川省政府或四川人民得收回該公司發出之全數股份按照票面原値再加每年六釐或八釐之利息付還之公司之全數股本可均分六期每五年還本一次若一部或全數股份到期不能還本收回時該一部或全數之股東仍得享受其股份應有之一切權利不受干涉（三）公司股本總額定爲一萬二千萬元其中二千萬元爲四川省政府所有之股份並無代價給予之省政府將永久保存作爲省財産并以此項股份所得之利益作爲稅收其餘一萬萬元卽爲公司造路及運用之股本遵照現行之公司條例以發行股票招足之其發行地點可在中國歐洲美洲或其他任何處所要以招股人之便利爲主（四）公司董事至少須有十一人四川股東得有五人并無論何時均得自選出五人之權以與華僑及外國董事共同管理公司一切事務（五）公司宣告成立後省政府在重慶設立之鐵路籌辦處至少須供給該公司川路全圖一份標明所欲建築之幹　各線以二千英里爲額（六）公司接受此項圖件須於最短期間雇請極有經驗之工程師重行測量全線其用費由公司擔任之並將各項報告圖說計畫及全線工料之估計呈報於董事以備署名認可（七）各線完工之時期須由董事决定之（八）每届營業年終董事須印刷報告書中英文各一份頒布各股東四川政府極少應得十份（九）公司佈告成立六個月内須開始工作於四川並須成立東方總辦事處於重慶或成都（十）　注重包辦該路材料工程之公司如於本公司成立時持有本公司之多數股份該公司當可有建築之利權（十一）若四川之中董事尙未選出或該董事不能到場之時而公司有在國外成立之必要則現在委派之全權則暫時代行其職權並對於各項文書彼認爲與前列大綱無甚抵觸亦得由彼署名認可前列各條僅及大要必待省政府之承認方可着手進行其他組織條目或屬細則或爲定程不待先决槪從簡略 
[東南大學慶祝雙十節誌盛（守恒）]  
　　東南大學於雙十節前五日組織一慶祝雙十節籌備會籌備委員爲李仲霞·葛敬中·孟憲承·麥克樂·廖茂如·俞子夷·盧頌恩·杜羽卿等八人事務由李仲霞葛敬中杜羽卿主持文藝由孟憲承主持特出國慶紀念日特號兩張取材豐富體育由麥克樂盧頌恩主持附中由廖茂如附小由俞子夷分任其餘由各級派出代表五人以襄助一切經費校中補助一百餘元敎職員與學生補助二百餘元農場菊廳捐助一百元合計有五百元之譜布置結搆均出於葛敬中之意匠參合科學方法故廢事少而效力多其布置結搆歷述如下（甲）地點方面一大門用淡紅色布做楹聯一付其聯句爲詞曲專家吳瞿安所撰聯曰浩浩南都歡聲處處巍巍寳歷嘉節年年二大馬路路旁植有法國梧桐高二丈許每株懸慶祝燈四其東爲附中操場中央建一慶祝雙十節燈塔高五六丈許圓徑八尺有奇週圍繞以綠色松柏上下裝電燈三百餘盞晚間電光四射上出重宵其西爲 
 
 

Page 11

 
 
第一萬七千八百三十一號;中華民國十一年 西曆一千九百二十二年十月十三號
星期五 * *碧水池水面網以鐵絲裝燈五百餘盞燈明時燈光反射 
水底同時得千餘盞之碧色明燈映入吾人眼簾三第二重大門其楹聯爲東箭南金紛茲萬彙　鼓軒舞還我中華是陳佩忍手筆上有光華復旦之横額中藏電燈光彩奪目四網球場場上竪木框四架框中做成恭祝國慶四字内裝電燈三百餘盞係紅色代表烈士以赤血爭還河山之意此外另嵌以十字小架置碧色電燈於其間時而閃爍煇煌眞合人嘆觀止矣五校舍四周該校爲前兩江師範原址其校舍四周徧植樹木此次國慶密懸紅燈於樹幹之間環繞如火帶諺語謂火樹銀花於該校國慶日見之（乙）游藝方面一日間（甲）游行該校全體男女學生於上午八時齊赴公共體育塲參與南京民權運動大同盟之示威游行（乙）運動會該校美國體育專家麥克樂氏於前星期五召集全體體育敎員會議主張多用團體運動俾各級同學均得有運動之機會其球戲爲足球隊球籠球籃球等田徑賽爲圑體運動百碼賽跑及替換賽跑等團體運動爲擲梭賽跑藥球擲遠跳遠等在國慶日下午一時舉行觀者有三四千人二晚間（甲）提燈會各校齊集該校出發游行附近街市（乙）活動影戲特租上等影片演放（丙）烟火特置文武各套烟火演放於大操塲之上該校開放一日故觀者有三萬餘人亦云盛矣 
[南京快信]  
　　馬聯甲己有電令津浦路浦站備車日内即赴蚌接事殷恭先昨先赴蚌 
　　海軍杜總司令昨過軍署晤齊督商援閩問題 
　　海軍陸戰隊昨由楊砥中王兆斌寗洪恩督率由津浦車來寗機關槍步槍裝一列車現駐下關候艦赴閩 
　　李厚基派文永譽來謁齊督乞援並陳述閩省軍情 
　　齊督運日閱兵改下午一時至四時在小營舉行 
　　財廳昨委夏鳳翔查勘江寗秋災曹運鵬赴東海守催交代並淸理段前知事欠欵孟桂庭赴丹徒守催畝捐杜熊文赴溧陽淸理田賦祝燮臣赴江都淸理田賦 
　　齊督昨將三旅二團一營營長高敬修調充軍署少校副官遣缺以六師二十三團二營六連連長孫茂盛升充又委津浦路機務段長張雷充名譽諮議 
　　蔣敎育廳長昨由蘇州視察學校回省 
　　金陵關本年七月至九月底止共盤獲烟土一萬二千四百十四兩熟膏一百零六兩定今午在下關江邊空地當衆焚燬 
　　無錫開闢商埠聞兩長巳電保楊壽枬充商埠督辦 
　　今（十二）日爲李純專祠舉行入祠典禮齊韓兩長均親蒞致祭 
[杭州快信]  
　　湖屬自被諸嵊土匪竄入後到處焚殺搶掠出没無常形同流宼安吉武康孝豐各屬防務異常吃緊紳商紛電告急巳飭將駐嘉興警備隊第三營全部抽駐湖屬擇要塡防 
　　寗台鎭使王桂林昨晉省謁兩長面洽要公 
　　餘杭古城雙黄鋪木橋頭一帶盜匪嘯聚俱操台嵊口音持械抄搶擄入勒贖居民紛紛遷避知事金乃光昨急電陳團長趕飭駐城區軍隊開駐黄湖俾資鎭懾 
　　財政廳昨委陳毓璿充靑田統捐局長李彦銘充南潯統捐局長汪濓充武康統捐局長姚春魁充硤石統捐局長壽椿充烏鎭統捐局長趙廷璧充海昌統捐局長 
地方通信 
[蘇州]  
　　男女師範生游蘇省立第四師範學校學生二十四人昨由該校敎職員周某率領搭滬寗路特别快車由錫來蘇旅行當夜寄寓閻門外某旅社聞該學生等次日尙擬分赴虎邱山北寺塔天平山楓橋土元妙觀　名勝處游覽曁城内外各省立學校參觀又浙江吳興縣立女子師範學校本科女生十二人敎職員二人昨日由滬乘快車來蘇下車後暫寓廣濟橋某旅社聞該女生等十二日亦擬分赴盤山新橋巷省立一女師校曁　門内剪獲橋巷吳縣縣立女子高等小學校參觀敎授狀况事畢尙擬至各名勝處游覽云 
　　新舊知事算賬吳縣郭知事自接財廳長訓令後業巳　咨現任松江縣温知事請速補辦交代以重公欵茲悉温知事前日巳委周伯撝來蘇定期十一日起在署與現任郭知事淸算聞蘇州三法圑領袖及各市鄉董事昨均至署臨塲監盤淸算以昭愼重 
　　桃塢中學二十週紀念桃塢中學於十一日舉行二一週紀念來賓約有四五百人首由主席報告後有名人演講及本校絲竹古琴拳術等十餘節迨夕陽西下始演畢而散晚間由該校校友會擔任餘興如雙簧新劇燄火之類以娛來賓 
　　師部改設陸軍醫院蘇軍二師俱樂部内設有二師醫務所以便病兵就近醫治茲悉朱鎭守使爲擴充醫務起見特將原有之醫務所改爲陸軍醫院委參謀長蘇國棟軍醫正宗月會同監督認眞辦理 
[松江]  
　　佛學研究會聯合會紀松江佛學研究會主持人耿君鑣十一日柬約各地同志在城内普照寺開聯合大會上午七時半開會八時凈課（念佛誦經禮懺）凈課畢休息片時十時朱久望報告會務旋由嘉興范古農主度討論進行事宜十一時上供十一時半午齋下午一時釋勤息嘉興范古農嘉善汪榖人杭州郁九齡西塘郁愼廉黎里殷佩六等相繼演講佛學尙有海鹽盛澤等處代表因時間巳晚不及講演四時凈課五時攝影圓會是日來賓到二百餘人頗稱一時盛會云 
　　體育場定開幕泗涇公共　育塲籌備將次完竣定期十一月十日行開幕禮同時並聯合鄉私立各校舉行紀念運動會開己推定蕭冠人爲籌備主任沈雪卿爲幹事長籌備一切届時縣立四高校亦將加入來賓運勤云 
[無錫]  
　　米業公所董事會西門外某米行串同北塘合茂康米行夥友唐盤大盜買小麥九十石零五斗得欵潛逃合茂康米行以某米行不應收買來歷不明之貨特於前日（十一日）下午邀集全城八段業董在米業積餘公所開會首由合茂康行代表尤鶴庭詳述唐盤大駁麥至茂新麵粉廠中途盜賣與某行該行並未照例渦斛祇令行司畚上請衆公論經各段董事討論議决全體與某米行暫停買賣一面函請警所將該小麥看管一面由合茂康向縣起訴以便法律解决並由公所致函縣署請求依法嚴辦議畢散會 
　　鞋作罷工己解决全城上鞋作因要求改給洋碼因各鞋店主不允致全體罷工等情巳誌前報茲悉各鞋店主經理人巳允　加各鞋作主見難苛求卽允開工前日起己照常工作矣 
[鎭江]  
　　節後米價又漲邇來米市江北高寳一帶早晚新秈尙有來源皖省新貨到貨不多龍潭新粳底貨亦薄金壇溧陽兩路晚秈因近時雨多睛少刈收被阻出貨滯遲似有新陳不接之勢昨日開盤江北上等新白秈每擔巳漲至十元左右中等貨亦高起二三角不等綜觀各米形勢一時恐不易跌落如能天氣連晴數日各處晚稻得以早日登場遲至舊曆八月杪來原一旺庶有鬆勤之望十一日到有上江新白秈米船十餘艘計載貨三百餘石均被各米行購進幾有供不應求之勢故米市尙須看漲 
[揚州]  
　　借運蘆鹽之反響淮南北場商昨電北京云鹽務署鈞鑒前湘督張敬堯任内訂借蘆鹽一案早經明令取銷現聞湘民張學紳等續借蘆鹽請求電飭湘岸榷連局曁分所取銷以維圜法而恤商艱通泰濟南場商公恒茂大德等叩蒸 
[淸江]  
　　反對聯防加捐八日下午三時淮陰商界同人因四縣聯防有抽撥警局雜捐及商辦臨時警備繼續出捐事特在商會開會表示反對又漣水留學省立六師九中三農三校學生計一百餘人因此次組織聯防有加徵二分畝捐辦法同日亦聯合多人分謁淮掦馬鎭守使胡道尹呈說比年被水苦况請予减免惟鎭道兩署均謂此處非解决此事機關最好諸君分電軍民兩長請示辦法較爲有效本署亦當察奪情形代爲呼籲云云於是學生多人始各散去 
[南京]  
　　諸曁旅寗同鄉學會開會記諸曁旅寗同鄉學會日前在淸凉山掃葉樓舉行秋季常會到者有舊會員吳伯衡陳崇禮金鉞壽振黄趙才標金善　等百餘人新會員有楊見吾楊燮庭金止臣周紀勳周建陽趙秀齋六君及陳春芳女士開會秩序首由陳從野報告開會宗旨與會欵收支淸單該會原有幹事兩人現因金兆均巳赴太倉四中擔任敎務特推舉宣紀良補缺又以諸曁水災甚大决由寗地籌辦賑欵過三星期後彙集捐欵直寄諸曁災區施賑文陳從野提出增加會費案當場通過每年以一元爲限云 
[台州]  
　　温嶺水災乞振電大總統國務院參衆兩院浙省長省議會曁各報館鈞鑒自古曆八月初八日起連日大雨傾盆平地水深丈房屋人畜漂没無算生者無食逃處山頭死者無棺浮屍水面沉滯至今僅退尺餘稻禾霉爛株粒無存徧野哀聲驚天動地治等同遭昏墊目擊情傷抱首同悲援生乏術伏乞救濟台州温嶺縣公民金文治陳巨川金詠禧吳誥陳巨潢金宗澄蔡啓　　數百人同叩 
雜評一 
[治安警察條例（默）]  
　　今日旣稱恢復法統旣將非法解散之國會回復則凡從前未經國會通過之條例當然可一律撤銷况乎治安警察條例爲袁世凱假以箝制人民惟一之利器自有此治安警察條例而人民約法所賦予之種種自由俱爲其剥奪凈盡集會結社公衆運動及一切言論無一不可藉以干涉官吏暴横民氣銷沉以此爲大原因故人民而甘心被非法之條例束縛也則巳苟其不然而欲發揚我民治伸張我民權者必先剷除此惟一大阻力 
　　今者政府當局旣日言尊重民意國會旣己行使職權人民旣以民治民權爲運動則此極專制之萬惡條例尙有存在於今日之餘地耶 
 
 

Page 12

 
 
第一萬七千八百三十一號;中華民國十一年 西曆一千九百二十二年十月十三號
星期五 * *   
 
 

Page 13

 
 
第一萬七千八百三十一號;中華民國十一年 西曆一千九百二十二年十月十三號
星期五 * *本埠新聞 
[總商會明日常會之議案]  
　　上海總商會定於本月十四日（明日）開第二十一期會董常會其議案如下㈠「江灣限制跑馬次數案」此案前於第二十期常會議决先請袁履登石運乾兩君調查茲接兩君函復内稱查租界跑馬每年十六次江灣跑馬每年十八次並附跑馬定期表一紙前來應如何辦理之處即請公决㈡「協勘蘇州新閘橋以東工程案」江蘇省長電開蘇州河新閘橋以東至黄浦江出口工段甚長兩岸盡屬租界碼頭林立船隻擁擠應用機船之種類出土堆運之轉折均爲工程重要問題工程浩大需費自鉅就地另籌自不可免仰即共同協助先行推舉明晰工程人員將新閘橋　東工程會同勘估以便將來籌商辦理等語應如何辦理之處即請公决㈢「添用速記生案」會董馮少山君函稱本會開會僅由書記記錄而無速記生以致發言者所發言論不能逐句逐字記錄淸楚殊爲缺憾應請在京滬二地登報招請曾在國會或曾任京師何種大會之速記生以便任爲本會開會記錄之用等語即請公决㈣「改訂常會特會紀錄格式案」會董馮少山君函稱查本會之議案紀錄雖己記載甚淸然似尙有未完備處茲擬改訂式樣如後首爲年月日會期主席某某出席某某議題第幾案並聲明本會交議或某人提議字樣以下更分六欵一原案提交理由二討論速記錄三審查報告書四審查報告時速記錄五連帶議案六議决條文應否照改之處即請公决㈤入會案則有陳良玉等數人云 
[上海建築業之調查（續）]  
　　茲將公共法華三界一九二一年所發造屋執照及造屋價値（以美金計）列表如下 
　　造屋執照造屋價（美元） 
公共租界五三四四一五七九四○二五元法租界一六九六五○一一六八○華界閘北三九七一二○○○○○○南市二九三八六八五○○總計一一三○四二三六七四二○五　　是年所造較重要之建築物中有全用美國新式之辦公處公屋一所用三和土築造共七層外用石面全部裝熱水管設高速度升降梯二架及其他美式特點甚多造費銀一百萬兩合美金約七十五萬元 
　　匯豐銀行新屋爲上海用鋼骨之第一建築物於是年造成造時所用巨大之起重機等極惹華人注意 
　　字林西報館造一九層三和土新屋爲上海建築物中之最高者承造者爲一著名美國建築公司 
　　商務印書館正在造一三和土新屋以供其石印部之用造價二十五萬兩合美金十八萬七千五百元其中附建職員健身房及公會堂各一間據云中國新工業中認其職員體育娱樂之重要而爲之特别設備者以商務印書館此舉爲嚆矢 
　　建築業旣大盛地價因而飛漲爲從來所無黄浦灘地皮一區售價每華畝上海銀三十六萬兩（一華畝合英畝六分之一即七千二百六十方英尺）南京河南兩路商業中心點每畝地價九萬兩福州路等處華人娱樂薈萃之處每畝地價二十五萬兩靜安寺路住宅地産每畝一萬兩法租界住宅地産每畝標價在二千六百兩以上 
　　建築原料及人工亦復大貴當地可得之原料如石灰·磚·沙等在以前一年半内漲價百分之三十上海去年曾一度發水當地磚窰冲毁大半并毁磚五千萬塊及製磚之模因此磚貨大缺市價奇昻塞門德土每桶四百磅價銀五兩五錢今年略跌現售四兩五錢日本貨塞門德土頗通用公共租界工部局曾訂購大批供一年之用每桶銀三兩五錢 
　　據一建築工程師計算上海造屋費如下簡單三和土辦公屋每立方呎美金一角八分又四分之一棧房工廠每立方呎一角五分住宅每立方呎一角三分半 
　　一九二一年上海從外國輸入建築材料及美國參加之數列表如下（表中價値以美元計） 
　　自外國輸入總數從美國輸入之數磚　　數量價値數量價値 
　　火磚三七二六八塊七００四元一六二八四塊五一八一元　　其他六四三三二塊一五七二元 
　　瓦二四０九三九元三０九五元 
　　塞門德土一一四一四二五擔一二二一八五一元一九二三擔六五三三元 
　　窗玻璃 
　　普通一二０一二０箱六四０八二元一二二一箱一三五五八元 
　　璃玻板 
　　塗銀者一００一０九方呎一七七二０三元三一一一方呎四三四０元 
　　不塗銀者三一二二九七方呎一七六二八九元二八八０方呎八五四五元 
　　石 
　　大理石五九六九一元一三六六九元 
　　其他三七０五三元一六八六元 
　　鐵器二一八六八０元六九八四二元 
　　屋而材料一五００八二元一一七三四一元 
　　建造雜料一四二七八八五元三三八五七七元 
　　木　材 
　　硬性木三七五五六二０二八呎一六０七０八七元二八三六六呎二二０二七元 
　　軟性木七五八八五二三九呎二三一二四０八元六五００七七０三呎一九七三七四七元 
　　電器裝品六二八五二八七元 
　　各種鋼品五０二七七０擔三九四八七七二元 
　　上海建築所用主要材料（一）曰磚實際上皆爲華産（二）曰木各種皆用之尤以花旗松·斐列濱新加坡硬木·日本栗木·鴨綠松爲多（三）曰塞門德土多爲香港及日本貨（四）曰石除大理石由他處進口外餘皆當地供給（五）曰地板及牆磚大半自英國輸入美貨占一小部分（六）曰鋪地磁磚多本地製造（七）曰沙寗波吳淞産（八）曰屋瓦本地出産（九）曰屋氈美貨居多（十）曰釘亦多美貨亦有當地製造者（十一）曰鋼由美日英三國輸入（十二）曰電氣裝置品爲美日英三國貨亦有當地製造者（十三）曰玻璃比貨爲主美貨亦用之（十四）曰鐵器本地貨及美貨皆有 
　　從前一切建築均由華人包工者經手自去年以來有少數大辦事處房屋爲洋商工程及包工公司攬造外人在公共租界及法租界内造屋不受政府限制兩界市廳（卽工部局）管理造屋事宜發給執照俾造屋者遵守本年（一九二二）首季内公共租界工部局發出造屋執照二百八十件比去年同期又多九件第二季造屋業亦甚活動預料本年成續當不亞於去年現在進行中之最大建築爲上海造幣廠預算全屋造成設備完全共需華銀二百五十萬元衆望此廠能立中國幣制改良之基 
　　美國方面除攬得造屋合同及推銷上述各項造屋原料於中國外尙大有投資於建造鋼板磚瓦及門窗户壁等木材工廠之機會其他如保温器抽水機等亦可承辦從前上海住屋及辦公房均不設保温器新造之屋亦皆未設但冬季頗寒歷時較久故此物實大有用處 
　　公共租界工部局現正在敷設新溝渠一俟完工抽水機等皆有銷路一切衛生設備品不但新造之屋將裝置之舊屋亦將仿設此皆推銷應用品之好機會有人謂此種建築上之大發達一度奮興之後必致崩竭但上海房屋大半建造巳久漸見毁壞且全不合新工商業之需要中國全國商業正在擴張上海一埠尤日見繁榮則不適用之屋勢須重造據海關報告一九二一年（正在商務衰落之際）收入總額且超過進出口最旺之一九二○年關銀一百萬兩前途　展正未有艾則建築業之日增月盛亦可預卜也 
[許軍巳入福州之滬訊]  
　　十二日午刻進省閩李逃入日領署國聞通信社云許崇智軍隊昨（十二）己攻入福州本埠民黨方面業得報捷之電茲錄電文如下㈠晨我軍由鳳山橋北門進攻現激戰中李逃日領署文（十二）早㈡李軍敗潰我軍於本日午刻進省文午云云 
[閩局緊急之外訊]  
　　星報云據今日本埠所得閩訊李厚基自北軍獲勝斃敵千餘名後業巳親往前線將率兵進攻水口敵人閩局緊張情形觀於杜錫珪昨令本埠海軍陸戰隊第六第七隊開赴福州可知本埠敎會接福州電稱美艦陸戰隊業有一小隊登岸駐防各敎堂以便保護美僑財産該處尙無戰事此舉純爲預防起見英艦福克葛羅扶號亦巳抵彼福州港中刻有中國巡洋艦二艘尙未加入戰事但省城防守之責自李厚基往前敵督戰後即由海軍司令楊紀三擔任料一旦事急時兩艦必出相助又據中美通訊社消息福州城内己宣佈戒嚴夜間十二時後斷絶交通李部與許王聯合軍於六日小戰一次各死傷將校數人李軍獲勝王永泉自率三千人在前線作戰軍中人懸銅牌一面鐫有靖亂字　頃聞許崇智一軍向海進發目的在得三都澳以便由此南下夾攻福州 
[福建同鄉會之緊急會議]  
　　前日（十一）下午四時福建旅滬同鄉會因閩局糾紛特開緊急會議討論善後辦法到會者有江一南吳鐸聲林常明王屏南林承基吳應培曾少游史家麟沈次裳林肇宏陳壽凡胡道南伍嵩如柯筱庭韓世志齊述庵等二十餘人由沈次裳主席報告開會宗旨略謂閩省自遭李厚基之茶毒巳十年於茲吾閩人之思驅逐李氏己非一日然始終未能達吾人之目的今且不但不能驅逐李氏平地又添無數李氏出來桑梓萬危千鈞一髮故特請諸君蒞會共議善後辦法報告畢當由吳應培起謂吾人今日之討論閩局一須先認定完全爲保護桑梓問題萬不能稍有何黨何派之見次史家麟謂閩局危急己至如此地步客軍麕集此後將益形糾紛當此間不容髮之間海軍方面理當出而說話鄙意本會宜致電海軍責成其維持閩局不知諸位以爲保如當經公衆討論結果除致電海軍外並分電中央政府吳巡閱使陳總司令及閩同鄉當推定陳壽凡爲起草員即晚發出電文如下㈠北京海軍李總長轉同鄉諸老曁閩籍議員新加坡華商總會福建同鄉會小呂宋中華總商會鈞鑒閩局萬危千鈞一髮客軍麕集戰禍綿延使此時不急去李氏則臧致平王永泉有所藉口而許崇智徐樹錚更可乘機而粤陳贛蔡勢必移兵此間同鄉己通電海軍閩籍將士合籲責成薩鼎老入主危局一面請中央速行免李任薩以絶禍根并平閩人積憤義正理當希即協力進行㈡下關杜愼臣先生馬尾楊苞山周伯瑩先生曁閩籍海軍將士同鑒李氏禍國卒釀成糾紛之局客兵麕集戰禍綿亘桑梓糜爛言之心傷挽救危亡實惟我閩籍海軍諸將士是賴當此危機一髮之時務請一面由艦隊聯電中央申請去李以絶禍根並平閩人積憤一面合籲責成薩鼎老入主危局徐籌善後羣公愛鄉素切尤握實權斷不坐視淪胥漠然無動也本會同人祇求桑梓得免糜爛至於何黨何派均非所知區區此意并希垂鑒㈢廣東陳總司令鈞鑒閩人之驅李爲其横征殃民臧王之惡李爲其寡恩御下故去李之運動完全爲閩省局部問題初無牽涉大局之意使中央能早納閩人之請以薩銘鼎上將代李則閩事閩人自决臧王之憤亦平惟其姑息偏袒卒致迫而用兵而許崇智徐樹錚等乃乘機而入大放厥詞究無實力但使中央簡任薩鼎銘上將入閩自足以了外傳我公有派兵援閩之說蘇我則后敢不歡迎惟閩中客軍己多供給己竭况閩事閩人足了正不必移兵而益糾紛也况我公旅閩二年閩人卒佐公而成民治之局今閩人去李我公又專惡助李而摧民治之機粤閩唇齒相依感情綦厚公爲當代賢達諒不忍助閩長亂也㈣洛陽吳巡閱使鈞鑒閩人之惡李（中與上電同從略）正不必移兵而益糾紛也㈤北京大總統國務總理鈞鑒閩人痛李厚基之殃閩禍機四伏曾於其去臧致平軍職之時迭電籲簡薩鎭冰上將入閩籌辦善後原期弭禍先機乃未蒙鑒納卒肇兵爭今者客兵麕集戰禍　漫使仍袒李則閩人之憤愈深而臧王之兵有所藉口許徐更可乘機在李厚基統馭無方例所當去中央秉物不阿顧全閩局當不忍使閩人如水益深如火益熱惟有泣懇乾斷立罷李厚基並卽廢督切簡薩鎭冰上將督理閩省軍事善後事宜閩事由閩人自决可免一切黨派之爭撥亂安危迫切待命 
[利通海鴻兩艦分别調防]  
　　海軍利通軍艦茲奉杜總司令命令着赴長江下游一帶遊巡故該艦配足煤斤於昨日上午由本埠南黄浦輾輪出口開往江陰等處巡查以固江防一面巳將由滬出發日期電報駐寗海軍總司令部備考云又駐滬海軍各艦泊於南黄浦者現有五艘爲建康·湖凖二魚雷艇及海鷗·海鴻·海鳧·三砲艦近因閩省軍事日益緊迫需艦防禦故由海軍杜總司令拍電來滬着調砲艦數艘赴閩協助而第一艦隊周司令因查泊於滬上之軍艦並不浩大且屬無多致難派調惟海鴻砲艦尙能出洋業於昨日令飭海鴻艦長迅速預備開往閩省防守並由周司令電請杜總司令另調他處軍艦赴閩協防云 
[美艦隊陸續離滬]  
　　　美國驅逐艦隊到滬後泊於南黄浦兵工廠浦面者原有十四艘除先於九日開去一艘外其餘十三艘之船旁　　雙十節公共體育塲裁兵運動大會之攝影 
均有號碼標記爲二百二十四號二百二十五號二百二十六號二百二十七號二百二十八號二百二十九號二百三十號三百四十二號三百四十三號三百四十四號三百四十五號三百四十六號及三百四十七號等艦茲奉艦隊總司令安迪生氏命令預備離滬故於昨日午後二點時各該艦由南黄浦起椗一併開往淞口以備裝置軍用食物及煤斤等件如今日不及開差准於明日一定出口駛赴香港曁厦門等埠駐防松滬何護軍使因於昨日午後一時許親至安總司令坐船歡送行旌以敦睦誼云 
[張知本致孫中山函]  
　　　旅滬國會議員張知本致孫中山函云中山先生大鑒閩軍崛起别開生面足破北洋正統之夢極爲可喜惟徐樹錚據延平一隅之地擅設建國軍政制置府自居統領并以所謂建國詮眞者相號召此種舉動於民國前途是否有益於我公主義能否無忤均大費考量若徒稱快一時罔恤其他恐非國人所樂聞也望公詳計審處杜漸防微民黨精神庶幾健在知本於誓約組黨雖未敢苟同而愛公以德之衷不減疇昔公道使命何可默也張知本謹啓 
[中法航業之新消息]  
　　法國罷工己波及中法航業大批中國鷄子運法法國郵船公司近接總公司電報告該國罷工情形刻下業巳影響航務該公司之輪舶亦有波及之勢惟現在巳經開出之包島斯號輪因尙在九月八號離法故船中猶未受影響該輪於十七號仍得如期到滬而上月二十二號由法駛出之香巴特號雖定月抄進口恐不免延期若本月六號開來之巴勒介號則當罷工發生後離法故行期更無把握該公司之來華郵船除包島斯與香巴特號兩輪可如限至申外此後之由法來華輪恐將因此中止若風潮延久則該公司各郵船之進口殊無希望也且滬上兼航法國馬賽之商輪若藍烟囱·日郵社·大阪·英公司等均有輪往是否同受影響刻尙難言也 
　　在華之法輪公司刻下計有二家一爲與法政府有關之法國郵船公司一爲本年甫經恢復遠東航務之彙成洋行彙成船前曾　來台灣號猶皮號兩艘係爲法公司經理今則改歸立興洋行代理矣現派來之第三號郵船但齊拉德號Ｄｅｓｏｒａｄｅ係從馬賽駛華業經進口本定本日結關明晨還法刻因上海有大宗鮮乾鷄蛋託該輪裝往法國駁裝需時特展緩十日出口改爲二十五日離申聞此項鷄蛋達八千噸之巨爲大戰以後所未有全船滿載此項鷄蛋巳難再運他貨惟旅客之乘斯輪赴法者甚少云 
[航業消息彙紀]  
　　　英國郵船公司之杜古拉號由倫敦來滬昨巳進口載來大條銀三百數十條合四十萬兩進口貨二千噸來客一百餘人又有孟買班輪雪西利亞號星期日赴孟買出口茶葉一萬箱湖絲三百件 
　　法郵船盎奇司號准明日返法上海有湖絲五百件絲頭六百件茶葉二千餘箱運往波賽里昻及馬賽等埠　　花旗公司之郵船曩時由申赴南洋先從小呂宋而後至香港今爲旅客不便請求改革航路該公司徇衆請求將以明日出口赴南洋之林肯總統號爲最後先赴小呂宋之末班船以後即由二十五號到申之批埃士總統號新輪爲始改爲先往香港再到小呂宋俾旅客往港者可减少四天之船中生活蓋從前由小呂宋轉港在上海乘往者須一星期可到今則三日便至香港矣又林肯號本日可到上海載來花旗郵件八百八十二袋大條一百四十六條進口貨八百零六噸 
　　怡和洋行接得英國愛爾曼輪船公司來電報告新加中國班内之載客郵船馬賽城一輪現己議定改調育開城由十一月内駛出十二月二十八號進口又愛克斯探城號則改調浦那城號而即日開申之巴黎城號郵船其航線之在中國者擴充至華北兼行塘沽天津誠爲中歐搭客輪中之特别班云 
　　大來洋行之但那大來號係派定紐約線内行駛現將於本月下旬赴美惟從蘇彝士河經法國馬賽及瑞士之日内瓦而往紐約者該論係由舊金山來華在上月二十三號開出至本月二十五日進口其往來中美係兜太平洋大西洋而繞歐羅巴而行也 
[新聞界贈送美國毛毯將運美]  
　　大陸報云中國新聞界因去年華會開會時赴美代表承華盛頓全國新聞俱樂部慇懃招待特製精美毛毯一條專供美俱樂部客廳之用交約克森總統號運美奉贈以誌謝忱此毯預定十一月一日運至華盛頓將由中國公使施肇基親自賫奉美俱樂部而由哈定總統接收以示鄭重蓋哈總統前亦從事新聞事業者也按去年中國報界代表在美承美俱樂部人員殷殷招待所至有如歸之樂華會開議後並蒙派有專員招呼一切而亞爾倍厦該俱樂部所有特别權利亦允中代表同享以此中代表於歸國之前提議有所　贈以誌永久紀念美俱樂部人員以爲倘於華盛頓俱樂部屋内置一中國毛毯似頗相宜迨中代表回華卽將此意提出新創之中國新聞俱樂部當經一致贊成並舉鮑威爾許建屏謝福生諸君經理此事毯廣九呎長十五呎蒼藍色製造甚精並於中心織有華盛頓全國新聞俱樂部之徽章云 
 
 

Page 14

 
 
第一萬七千八百三十一號;中華民國十一年 西曆一千九百二十二年十月十三號
星期五 * *[上海第五次特别賽之消息（伯奮）]  
　　上海第五次特别賽將於此星期六舉行是日共賽八次其節目與第四次之特别賽同式惟路程稍有遠近與賽之馬共一百零六匹八次中以第六次之奥多依兒高等平力賽爲最有趣味亦爲最難預料因各良駒均預備於秋季大賽爭奪錦標若現時顯明脚步之迅速至秋季大賽必將爲别人所防矣故第六次賽砲若以馬而斷道勒斯之色而物勝及强司東之雪而物司的克當可必勝否則恐又將爲南申納立司鐵所勝矣今將每次預備入賽之馬詳細錄後再以記者之眼光測其佳劣將最有希望之良駒預定三四匹想必爲讀者所樂聞也 
　　分處飛及海飛均售與强司東君一改名爲派　超司鈕一爲奥得卡但强司東君今在香港　擱恐不能在此星期六前趕到也 
　　慷慨大利今巳售與吐衣君（Ｍｌｒ·Ｔｏｅｇ）以後將爲克勞根君所騎其號衣亦將改爲深紅衣紫帽矣 
　　以下各馬入賽與否均於臨時决定惟不可在每次所預定者之外再行加入括弧内之馬皆爲最有希　者然有時或不出賽亦未可知 
　　第一次克雷司跳欄賽（ＴｈｅＣｎｌａｉｓＨｕｒｂｌｅＲａｃｅ）約一哩半 
　　馬名重磅 
　　阿吞勝Ａｌｌｅｎｔｉｏｎ一五○拉别立的Ｌｉａｂｉｌｉｔｙ一五○地彭敵ＴｈｅＢａｎｄｉｔ一四五地白立憨ＴｈｅＢｒｉｇｎｅｄ一四五奥得卡即濤飛Ａｌｔｃａｒ（ＬａｔｅＨａｒｃｆｉｅｌｄ一五七派四超司鈕即分處飛ＰａｓｔｕｒｅｓＮｅｗ（ｌａｔｅＦｉｎｃｈｆｉｅｌｄ）一六三 
（彼得司飛）Ｐｅｔｅｒｓｆｉｅｌｄ一五九（辣處飛）Ｌｅｔｃｈｆｌｅｌｄ一五○錫物不來拿Ｓｉｌｖｂｐｌａｎａ
一六六求納Ｄｊｅｍｎａｈ一五四牌喜而Ｂａｒｂｉｌｌ一五○矮林登Ａｒｌｔｎｇｔｏｎ一五○克勞砲羅Ｃｒｏｗｂｏｒｏｌｊｇｈ一五三（叭　拍夫）Ｐａｔａｐｏｕｆｆ一五三地飛而反ＴｈｅＦｉｅｌｄｆａｒｅ一五三　　己加五磅巳輕　五磅巳輕十磅 
　　第二次麥雖來司賽（ＴｈｅＭａｒｓｅｉｌｌｃｓＰｌａｔｅ）半哩（地金）ＴｈｃＫｉｎｇ一六八地　龍ＴｈｅＨｅｒｃｌｌ一四八及浪亭Ｇｉｉｏｎｄｉｎ一四二（克司密司改夫）ＸｍａｓＧｌｆｒ一五七温亞夫層ＯｎｅＴｈｅｍ一五三好納司大利ＨｏｎｅｓｔＤａｈｌｉａ一五五司保此門大利ＳｐｏｒｔｓｍａｎＤａｈｌｉａ一四五色的克大利ＳｃｅｐｌｉｃＤａｈｌｉａ一五五奥國禪師Ｏｘａｓ一四五齊大Ｚｅｎｄａ一五二雀子飛Ｃｈａｔｓｆｌｅｌｄ一四五卡蓬Ｃａｒｂｏｕ一四五鮮飛ｓｅａｆｔｅｌｄ一四八倍克勞夫ＳｈａｋｅＤｏｗａ一五五（及生）Ｊａｏｎ一五七索勿令大利ＳｏｖｅｒｅｉｇｎＤａｈｌｉａ一四八葛來好ＧｒｅｙＨｏｕｕｎｄ一四五圖的吐開２２Ｃａｒａｔ一四二平時Ｂｅｎｚ一四七軋雷抱拉ＧｒｃｙＢｏｗｌｅｒ一五四維多利亞Ｖｉｃｌｏｒｉａ一三九三台Ｚａａｎｄａｍ一四五叟考令ＳｉｒＣｏｌｉｎ一四二扣司Ｇｕｉｓｅ一四二 
　　己加七磅巳加二磅巳輕五磅巳輕十磅 
　　第三次巴黎平力賽（ＴｈｅＰａｒｉｓＨａｎｄｉｃａｐ）一哩半 
　　原磅平力重磅 
地配鞋軋林ＴｈｅＰｅｒｃｇｒｉｎｅ一六四一六○倫先Ｌａｒｃｅｎｙ一五八一五三地亞夫培ＴｈｅＯｏｆＢｉｒｄ一五五一四五哈爾濱Ｈａｒｂｉｎ一五五一五○雀子飛Ｃｈａｔｓｆｉｅｌｄ一五五一四六司頓拉Ｓｔａｔｓｆｉｅｌｄ一五二一四五（羅馬拍拉）ＲｏｍａｎＰｒｊｄｅ一五八一六二拍紙飛Ｐａｔｓｆｉｅｌｄ一六一一六一勿拉英福克司ＦｌｙｉｎｇＦｏ　一五五一四○飛克勞夫Ｆｉｃｌｄｃｒｏｆｔ一五五一四九生自雷自Ｓｕｎｂｌａｚｅ一五五一五五（愛唐呢司）Ａｄｏｎｉｓ一五五一五二利亞南勝Ｒｅｏｒｇａｎｉａａｌｉｏｎ一六四一六一司街拉克Ｓｋｙｌａｒｋ一五二一四○（克勞跑羅Ｃｒｏｗｂｏｒｏｕｇｈ一五八一五八　跑Ｎｏｒｄｂｏｒｇ一六一一五○　　第四次萬雖來司廣（ＴｈｅＶｅｒｓａｉｌｌｅｓＳｔａｋｅｓ）一哩（可因沙倫司）Ｃｏｉｎｓａｒａｎｃｅ一五五司保此門大利ＳｐｏｒｔｓｍａｎＤａｈｌｉａ一五四色的克大利ＳｃｅｐｌｉｃＤａｎｌｉａ一五九地亞夫培ＴｈｅＯｏｆＢｉｒｄ一五二地淡地培TheDandyBird一五二佛力意自ＦｒｅｅｇＥａｓｙ一五六必而軋林Ｐｉｌｇｒｉｎ一五四（湯麥拉）ＴｏｍｍｙＬｓｄ一五九白雷尋康ＢｌａｚｉｎｇＣｏｒｎ一六二立處飛Ｌｉｃｈｆｉｅｌｄ一六二四杯賽Ｓｐｅｙｓｉｄｅ一五一生白雷自Ｓｕｎｂｌａｚｅ一六二卡林登Ｃａｒｌｉｎｇｔｏｎ一五六克司山水ＣａｓｔｌｅｓＹｅｃｅ一五九（先塞不來拿）Ｓｃｅｓａｐｌａｎａ一五二矮林登Ａｏｌｉｎｇｔｏｎ一四七碎克唐ＳｈａｋｅＤｏｗｎ一五○平特而Ｂｉｎｄｌｅ一四七拉司考而第三ＬａｓｔＣａｌｌｌｌｌ一四七叟考令ＳｉｒＣｏｌｉｎ一五七惠鐵克老ＷｈｉｌｅＣｌｏｕｄ一五○米首利杜福ＭｌｉｓｅｒｉｍｕｓＤｏｌｅｆｕｌ一五○ 
　　巳輕一磅巳輕三磅巳輕八磅己加四磅巳加七磅（未完） 
[江海關焚燬烟土紀]  
　　昨爲江海關焚燬烟土之期由姚監督委員潘少璇譯員黎錦波會同副稅務司易絡士管棧房西人羅佛土督飭小工將烟土由關棧起出運往浦東汽窰附近上午八時經易副稅務司當衆將烟土逐一剖開過鎊核對無誤遂飭小工生足火力將烟土陸續抛入窰内焚燒至正午十二時焚畢此項烟土種類分雲土川土洛斯土西比利亞土土耳其土等係自本年六月二十一日起至九月二十日止由關員在各輪船碼頭查獲者内有少數由郵務局·意領署·英法工部局等送往存儲候燬者共計烟土五十六擔五十三斤五兩除法工局取去四斤四兩陳列及送至公濟醫院三斤十二兩製藥外計焚燒烟土五十六擔四十五斤五兩嗎啡二百九十九兩又四分之一高根三十七兩半安洛因三百七十五兩水節二枝嗎啡針一百二十二打此外尙有戒烟丸及内含鴉片之痧藥水等共估値關平銀一千八百八十一兩八錢三分（土價尙不在内）是日各機關監視人員到者爲江蘇韓省長代表滬海王道尹及委員趙蘭棠松滬護軍使署廖守忠交涉公署談汝康淞滬警察廳賈煜地方檢察廳蕭偉公共會審公堂翁季平等當焚燬烟土時三區警署巡官李鶴嗚游巡三隊孟隊長陸軍第六混成旅王連長等各率軍警到場彈壓事後由潘黎二君商請李巡官酌派武裝巡警數名輪流看守焚餘灰燼以便檢取抛棄海洋云 
[再誌前美公使來滬消息]  
　　本埠美國大學同學會原訂十四日午間在卡爾登飯店宴請前駐華美使芮恩施博士刻因博士在漢口患病頗重入萬國醫院醫治不能準期來滬巳將是日宴會取消按博士出京後先往洛陽訪吳佩孚然後赴漢在漢忽行抱病以是不能東下 
　　又一消息芮恩施博士現巳至寗即將來滬滬寗路局己備花車至寗站迎迓矣 
[閩學生案之宣判]  
　　陳國瑞宣告無罪福建學界謝翔高及陳嗚歧父子被人暗殺身死案内牽涉之學生陳國瑞迭經上海地方審檢廳開庭審理辯論終結聽候宣判各情巳紀前報昨届審判廳宣判之　午後二時三十分鐘該廳堵鄭推檢兩官特開第一法庭宣判陳國瑞由保交案經問官傳陳到庭略詰年歲籍貫畢堵君即起立宣讀判决主文略謂陳國瑞宣告無罪其理由共分四點（一）查陳國瑞當時往訪謝翔高晤談之後經謝與陳挽臂送出一節但謝身材高大其時陳年祇十六歲人尙矮小所以挽臂送出一點不確應當推翻（二）查謝送陳出外時還有人用洋燭照耀但有人暗殺必乘黑暗之處斷無用燭照耀之理且用暗殺手段之人極懼人知所以此種證言不足取信（三）查當場陳國瑞雙手有作欲抱之勢然其手無寸鐵且旣行兇者有二人執有兇器儘足夠矣母須加添徒手之人况出事後胡崇齡等曾在閩省二區警署供明一切並無有陳國瑞有作欲抱之勢直至民國十一年四月二十八日始行添出此種言詞現在己據證人陳衡甫到庭證明那時衡甫與國瑞在閩省靑年會門口會面見國瑞態度鎭靜並無驚慌之象若云乘新濟船逃滬此非畏罪實是畏禍此點亦應推翻（四）查謝翔高臨死時說一陳字並以三指出示嗣經該處警署與閩侯檢察廳先後將胡崇齡陳心烺等傳訊始終並無此等供詞還有謝新永其人由該廳傳案詰問謝翔高是否遭陳國瑞謀殺新永亦不能指實惟稱大約爲國瑞所殺况謝新永爲謝氏同族尙且到庭不能證實所以此點亦應推翻此案應援照新刑律三十八條宣告無罪云云宣讀畢飭將陳國瑞仍交原保候示於是退庭 
　　游泳三十華里之顧拯來君郭應麟君 
　　顧君拯來與郭君應麟於上月（九月）二十七日相約爲福建集美島與鼓浪嶼間之長距離游泳晨自集美島出發歷三小時而達目的地共游行三十華里兩君自視爲體魄上之一試騐因攝此影並郵贈本館記者以爲紀念焉（圖中左爲顧君右爲郭君） 
[金銀業罷工之解决難]  
　　其焦點在俱樂部問題本埠金銀業工人罷工風潮因銀樓公所及工人俱樂部意見相差較遠以致延宕至今尙未解决南京路商界聯合會自致函兩方願作調人後曾於前晚召集緊急會議並先邀請銀樓公所董事到會徵取單方意見到會者南京路計有方椒伯余華龍馬玉山（鍾君代表）陳伯男王廉方張炳森蔣夢芸等七代表銀樓公所則有姜步七（外交董事）嚴志鋆（慶雲銀樓）費祖壽費杏莊（寳成銀樓）王開銘（方九霞）茅祝三（老鳳祥）等六代表開會後先由主席方椒伯向銀樓公所代表詢問意見當由該業外交董事姜步七報告罷工經過情形並申謝聯合會調停之意次將往來信件等傅觀討論銀樓公所方面對於工人俱樂部兩次所提出之九條件其可以商榷者大致爲㈠增加工資（增數未决）㈡减少學徒年限㈢不扣罷工期内工資（期長則不承認）此外包工制與工人自身有關三代表復職與店主權力有關皆不能承認堅持最力者則爲不承認俱樂部一項而工人方面則亦曾宣言先承認俱樂部而後言和故條件中以此項爲最難解决討論至兩小時之久嗣經聯合會方面議定於本月十三日繼續開會邀請工人俱樂部代表作同樣之單方會商如兩方意見接近即當定期邀集兩方代表正式磋商條件云茲將該會致工人俱樂部函錄下謹啓者前呈復函想蒙垂鑒敝會曾於前晚邀請貴業公所董事到會徵取單方意見茲擬請貴部推派代表五人准於本月十三日惠臨敝會作同樣之商榷以便交換意見而期早日解决届時務請撥冗惠臨無任切禱之至云云 
　　昨午俱樂部特派代表梁茂康周福田二人持函至南京路商界聯合會面謁方椒伯君探詢究竟情形適方君因公他出代表遂折至總商會乃得晤面據方君云昨晚開會於公所方面本無反對工人俱樂部之必要而工人亦無須要求於資本家照鄙人之意極願店主承認諸君之要求俾便早日解决此種風潮免得雙方受損無如過於固執堅不讓步所以昨晚未得良果敝會擬訂於明午四時（卽今日）再召集雙方作相互之磋議望貴處亦派代表前來云云梁周二人聞得如是消息遂興辭而回報告各工人自罷工以後各銀樓工人加入俱樂部者有增無减昨日又有祥和九鳳·永利·萬興等十餘家銀樓及銀作工人相繼加入此次之罷工風潮由雙方觀之恐一時頗難解决也 
[調解染司罷工條約簽字紀]  
　　綢緞染司司酒釐金爭執問題經李徵五邵仲輝二君調解擬訂大綱并定前晚簽訂正約届期雙方各推代表在寳書街復興　集會染業公所董事葉志鏞染藝公所幹事衞益亦出席仍由李部二君及馬愼齋君居間當議定正約三條由坊主兼店堂代表潘家銘等五人衆司代表裘老有等六人及調解人簽約各執一紙葉衞二君亦以見議人名義簽字李邵二君並勸雙方此後各開誠相見云茲將該議約三條錄後（一）壬戌年八月十五日以前司酒釐金一律解入染藝公所（二）壬戌年八月十五日以後司酒釐金由店堂夥友與染司平均劃分兩部染司一部每月憑各坊　缸司務解入染藝公所店堂一部准自辦有益於同業之事業惟店夥有自願解入染藝公所者應聽其自由（三）本年閩五月因限制學徒問題所訂之議約五條經雙方同意略加修改併入此合同内繼續有效條文錄後（甲）議櫃夥先生每二人用學徒一人染司每二人亦用學徒一人學徒限五年足滿司學生亦定五年足滿司惟本年進坊學生學徒必須先領證書始得分派酒錢計算年份以領證書爲起點以前在坊内學生學徒由坊内起司日計算（乙）議綢業推薦混入同行就業者俗名火腿索子應一律撤除以昭劃一（丙）議如有外帮先生就染坊營業者　照學生規例外帮司務進坊就業者先領證書計證書價目洋一百二十元（丁－ 
）議司酒限每月初五日分派遲不得過三星期（戊）議停工須要雙方妥議倘有發生要求停工亦須提出理由方可雙方商議云 
[鑫益里發生殺人案]  
　　揚州人王桃品前曾充當沈家灣救火會救火夫近因失業閑居洪鎭岳州路鑫益里一百三十一號門牌時向著名流氓商借該流氓前曾得王之資助至是意置王不理曾於數日前及昨日下午在賭場口角昨晚七時許王在家中樓上與姘婦及同鄉人葛三同桌晚餐突有相識之某甲登樓聲稱某流氓派來質問王桃品是否願講交情者王未答數語即遭某甲拔出手槍向王之小腹開放彈中腹際頓時痛倒某甲復連開兩槍向葛三射擊一中喉際一中心窩立即斃命王之姘婦於開槍時倉惶攢入床下由樓梯滾至門口得未遭擊傷行兇者卽揚長而去事後由鄰人帮同王之姘婦舁送王桃品往同仁醫院醫治一面投該管警署報告聞王桃品當晚經西醫用手術鉗出子彈命恐仍不能保云 
[周錫三致總商會函]  
　　反對郵務局加費　　總商會會長先生大鑒逕啓者茲閱報見上海郵務管理局通告第五五六號所載修改寄費淸單各節不勝駭異查郵政一項原爲輔助交通之機關歐美各國莫不歲出鉅額補助金蓋郵政不但關係交通實文化傳佈之導線我國正須减輕方足以示提倡查各國在華郵局國外郵件信函每起重二十格蘭姆者美國收費美金五分約合華幣八分有奇英國自大戰後加至合華幣一角商民尙屢有違言而我國今次竟加至一角五分不特商民負擔加重交通亦爲之阻塞蒙古新疆同爲國土不能以其遼遠而列之國外今信函取費較之國内增至三倍邊遠人民生活程度甚低如此重費欲其交通利便知議發達不亦難乎歐美各國對於屬地郵費多作國内計算我國乃任意重徵眞所不解况我國郵務歷年俱有盈餘實無加費之必要値此收回各國　局之際遽行增加寄費不啻示外人以壟斷之謀貽笑友邦有　者所不取爲此請求貴會據理提出反對是否有當即希卓奪是幸此請籌祺周錫三謹啓十月十二日 
[商聯會請設游民工廠]  
　　本埠各路商界總聯合會對於福建路商聯會函請驅除沿路小竊以安營業一案曾議决函請捕房設法嚴緝并請工部局創辦游民工廠昨該會又致納稅華人會華顧問一函請其贊助游民工廠計劃文云謹啓者前接福建路商界聯合會來函聲稱該路老閘橋一帶小竊游民成羣結隊遇有行旅客商時有搶刦偷竊情事往來行人咸極寒心兩旁商店受害尤深雖有崗警巡緝無如黨徒衆多防不勝防仍時有騒擾舉動應請轉函捕房多派暗探設法嚴緝以除民害而安商業等情查游民騷擾地方實爲商業之害惟無業游民多數爲生計所迫挺而走險要非得巳嚴緝固爲治標之法然根本救濟端在設立游民工廠招收全埠無業游民學習工藝使有專門技能無衣食之憂則竊賊不禁而自絶矣工部局對於界内治安素極注重此議必具同情用特函請貴會轉請華顧問向工部局提出創辦游民工廠之建議并望力促其成則不獨社會一部份人之幸全體市民實利賴之除函捕房查緝外謹再函凟敬希鑒察爲幸云云 
[總商會圖書館索贈商業書籍]  
　　上海總商會之商業圖書館因現有書籍關於商業者尙屬不敷故於日昨發出公函向商務書館·中華書局等　十家索贈此項書籍茲錄其原函如下逕啓者敝會前因商業學理日新月異爲使於公衆研究以期適　環境起見公議急應設一商業圖書館備商人營業餘閒潛修之用當於上年籌集基金推定專員從事籌備迄今數月業將中西應用書籍雜誌擇要購置先後運到　本年六月二十五日先行開館任人展覽并登報通告有案諒邀鑒及惟此項圖書館旣以商業爲標題所備書籍自應以商業爲主腦而現時館中此項書籍尙不足以副一般人之需要非特閱書者抱此感想卽敝會亦時時引爲内疚推原其故雖由於見聞有限搜求未遍而年來此種專門譯著未能接踵而起致購閱者亦不免有問津無從之感敝會躊躇再四以爲圖書館欲立循序漸進之基仍不得不仰賴於出版界之推誠相助素仰貴館局抱闡揚文化之熱誡又係商界同人之一對於商人公益事業定荷樂予匡襄不揣冒昧擬請嗣後凡有新出版之商業書籍每種移贈圖書館一份庶幾蒐藏稍富俾有志潛修之士得以同資沽漑受其賜者豈惟敝會掬誡奉懇至希惠諾 
　　尙有本埠新聞等轉入後頁、 
雜評二 
[閩學生案感言（怡）]  
　　司法官辦理案件家宜愼重不宜輕率固也然而以愼重之故致無辜人民經年累月幽閉於看守所之内體弱者因以身死即生存者精神上之痛苦己多揆諸人道主義法律原則均無一而可 
　　閩學生案自初迄今巳有二年雖司法上須經偵查證據傳集人證調查案情等種種手續然亦不應延長如是之久致使有用靑年大好光陰銷磨於黑獄生涯之内今雖幸得昭雪而所受損失巳不淺矣 
　　往事巳矣吾所望者嗣後司法官辦案能於愼重中具急速進行之精神則人民實受其惠耳 
 
 

Page 15

 
 
第一萬七千八百三十一號;中華民國十一年 西曆一千九百二十二年十月十三號
星期五 * *本埠新聞二 
[八月份中美貿易之統計]  
　　昨日本埠美國商務參贊署接華盛頓内外商務局電告八月份中美貿易情形云是月自華輸美之貨共値美金一四四四○○○○元自美來華之貨共値美金八四三○○○○元赴美之貨視上月减少美金八七○○○○元約百分之三·七三來華之貨視上月减少五六○○○○元約百分之九·三五又是月美國市况出産品因罷工之後需要甚殷驟見增多物價亦微漲商業債額增加勞工地位頗有進步茲將本年一月以來中美貿易情列表於左 
　　自美輸華自華輸美 
　　美金　　　美金 
一月份七六○○○○○一○六○○○○○二月份七四○○○○○八三○○○○○三月份九五○○○○○八五○○○○○四月份九三○○○○○一○四○○○○○五月份八七○○○○○八○○○○○○六月份一一○○○○○○九七○○○○○七月份九三○○○○○一五○○○○○○八月份八四○○○○○一四四四○○○○總計七一二○○○○○八四九四○○○○ 
[友華銀行滙市報告]  
　　昨日友華銀行滙市報告云十一日倫敦大條銀價近遠期俱縮一八七五紐約銀價縮至六角九分倫敦紐約間滙價長至四元四角三分半今日此間各國掛牌滙價僅一二國弗動餘以市况見軟英鎊兩次縮短至收盤時遂定爲三先令四便士半美金七十五元日金六十四兩二錢五分晨間英鎊成交價十一十二月份三先令五便士美金成交價七十六元以購者極爲踴躍匯率遂跌最後英鎊成交價縮至三先令四便士六二五美金成交價縮至七十五元五角下午市况稍稍回堅收盤時英鎊售開價近期至一月份三先令四便士八一二五美金售開價十月十一月份七十五元五角十二月一月份七十五元六角二分半英鎊購進價三先令四便士八七五美金購進價七十五元七角五分日金收盤售價六十三兩七錢五分購價六十三兩五錢銀行定價英鎊滙票三先令五便士七五美金滙票七十七元佛郎滙票一千零三十五枚昨日倫敦銀市中國及歐陸俱售出印度購進收盤時市况不定紐約市况平穩 
[上海商業市况彙錄]  
　　金融 
昨日銀幣早市收盤價七錢二分二釐一二五較上日早市價漲一二五有滙豐銀行買進現洋五萬元價七錢二分二釐一二五至七錢二分二釐中國銀行買進十六萬元價　花旗銀行買進十五萬元價七錢二分二釐一二五午後收盤小至七錢二分一釐八七五較上日價小去半釐 
　　銀拆早市收盤價一錢二分午後回小四分較上日祗大一分滙豐銀行收欵七十萬兩其餘各銀行收欵五十萬兩 
　　江南小洋小半釐價六錢二分零半釐廣東小洋小一釐價六錢一分四釐銅元小二千文價二百四十元九千文衣牌小三文價一千七百九十八文角坯小一文爲一百五十三文貼水勿動 
　　昨日中國銀行由杭州來洋十六萬元又去大條二百七十一條各錢莊杭州來洋十五萬元各銀行進出倉不多滙豐銀行進倉洋十四萬元東方銀行進倉銀三十二萬兩中國銀行進倉洋十萬元各錢莊少存銀三十萬兩少存洋五萬元華義銀行出倉銀三萬兩餘無進出 
　　昨晚止中外各銀行共存現銀四千一百零五萬兩現洋四千一百零二萬元大條二千零七十八條 
[公債票]  
　　昨（十二日）各種公債市况平定金融公債千元票（現貨除息）上午開盤四十九元一角收盤跌至四十九元較前日市價縮小一角五分午後受主毫無故無開出十月期買户尙多價由四十八元九角五分高至四十九元二角較前日好起一角五分十一月期開盤爲四十八元三角嗣後交易淸淡故無行市整六現貨開盤後逐步趨高結果爲三十八元九角較前日提漲五分現貨市價亦殊堅硬十月期收盤價三十九元零五分較前日同高四角十一月期好起三角五分收盤價爲三十九元一角五分整理七釐交易依然呆木價爲三十八元五角較前日市價繼跌四角七年長期收盤三十四元三角計漲高三角償還短期八釐債劵收盤二十三元九角五人較前日又增一角各票趨勢均極穩定云 
[國内滙兌]  
　　　昨（十二日）各幣市價漲少跌多京津銀滙回高五錢計北京公砝爲一千零四十五兩銀元爲一千零一元仍無上落天津洋匯亦無變動價與申洋相同銀滙爲一千零五十三兩濟南濟平亦有電來較（七日）市價計銀滙跌去二兩二錢五分爲一千零三十四兩洋滙遜去二元爲一千零三元靑島膠足同降二兩爲一千零七十二兩銀元仍爲一千零五元漢口洋例低七錢五分爲一千零十八兩五錢銀元亦跌小半元爲一千零四元五角烟台烟估跌一兩七錢五分爲一千零四十兩銀元仍爲一千零三元宜昌宜平仍爲一千零三十二兩銀元爲一千零二十元九江南昌蘭谿安慶銀元同爲一千零四元半蕪湖淸江海門銀元各爲一千零四元蚌埠徐州温州銀元均爲一千零五元南京蘇州鎭江揚州無錫常州常熟等銀元同爲一千零一元半宜興銀元爲一千零二元南通銀元爲一千零二元半杭州寗波嘉興湖州紹興餘姚等銀元各爲一千零三元福州厦門均無市奉天銀元爲一千零十元哈爾濱銀元爲一千零十二元成都九七平銀爲一千零二十五兩銀元爲一千零二十元均不動萬縣九七平銀爲九百九十五兩重慶九七平銀爲九百九十兩銀元各爲一千元亦無增減云 
[外幣]  
　　昨（十二日）各項外幣市况堅定中外各商受主頗不乏人錢業門市亦覺起色致港票好起二釐買價爲一元零二分八釐日票增六釐買八角八分英票高二分買價爲八元零四分美票漲一分半計一元八角二分荷票亦加釐買進價爲六角八分德票到貨日多買户淸淡故價格繼續趨軟昨日買價爲二元七角較前日縮去一二角法票交易亦稀買價仍爲一角四分五釐坡票買九角一分半羅卜票市面殊屬滯疲價格尙無變動云 
[金市與滙價]  
　　昨係星期四大條銀近遠期均縮一八七五標金開盤三百十兩零八錢嗣稍增漲先令揭曉法滙小五法郎美滙大二五印度大一羅比餘均勿動其時金價爲三百十一兩先令等市面較上日爲軟銀行賣出十一十二月份價三先令五辦士至三先令五辦士零六二五買進三先令五辦士一二五至三先令五辦士一八七五美滙賣出七十五元七五至七十五元六二五買進價七十六元至七十五元八七五東滙賣出六錢三分七五買進六錢三分三七五至六錢三分半斯時金價最小至三百十兩零六錢後人心堅固異常十二月份先令祗三先令五辦士故十時半後先令忽改縮二五東滙大半分美滙小二五印匯小一羅比半法滙小五法郎嗬滙小一盾新如坡大半分香港勿動其時金價在三百十一兩八九錢先令等滙市較前更軟十二月份先令銀行賣出爲三先令四辦士八七五至三先令四辦士六八七五買進價三先令五辦士至三先令四辦士八七五美滙賣出七十五元三七五至七十五元半買價七十五元八七五至七十五元七五東滙賣出六錢四分至六錢三分八七五各投機家大爲買進致金價最高漲至三百十三兩二錢後至三百十二兩五錢收盤烚赤做過三百十八兩五錢至三百二十兩午後期金開盤係三百十二兩五錢先令揭曉勿動其時金價爲三百十三兩最高到三百十三兩四錢原因某某等銀行賣出十一二月份先令數萬鎊價三先令四辦士七五至三先令四辦士六八七五買價三先令四辦士八一二五美滙銀行賣出七十五元三角七分半買價七十五元六二五東滙賣出六錢四分至六錢三分八七五買價六錢三分七五等故移時（三點鐘）先令又縮二五美滙小半元印滙小一羅比七五法滙小五法郎嗬滙小一盾半新滙大二五惟東滙香港兩價均未更動因此金價反見鬆動嗣後先令仍有三先令四辦士七五可結其餘各價亦較未改時爲平所以人心趨下標金價最小跌到三百十二兩四錢收盤又回高至三百十二兩九錢比前日價每條漲銀一兩五錢依此情形今日金價不致再飛漲云 
[紗花]  
　　昨日星期四大阪三品紗來電好起二元數角美棉電報現期好十五個鎊音遠期好十四個鎊音印度孟買朋搿而奥浮辣白洛處各小三個羅比各交易所標準紗價較上日小去八九錢市上客帮買價午前無甚升降午後本紗小去兩許日紗小去一兩以外川帮續買二十支五福牧羊一百五十包價仍扯作一百四十兩又買二十支火車五十包價一百四十六兩又買十四支如意五十包價一百三十二兩又十四支八鐘五十包價一百三十兩零七錢五分又買十四支常熟支塘廠之雙鳳大包一百包價一百二十九兩又十支人鐘七十五包價一百十五兩五錢靑島天津漢口廣東江西蕪湖野鷄等帮仍買零星各項花色而己爲數本紗二三百包日紗四五百包公會小包市價小去五錢成交一二十包上海紗廠開出十六支雙虎日紗十大包價一百二十八兩七錢五其餘廠家無有開出市面平穩 
　　昨（十二日）交易所期棉市價平穩十月期各盤均在二十七兩七錢左右其餘亦無重要變化十一月期收盤價二十七兩四錢五分十二月期二十七兩四錢一月期二十七兩四錢五分二月期二十七兩九錢三月期二十八兩價格均與前日相彷現貨交易尚好計怡和紗廠進西十一二月期陜花三千五百包價由二十八兩五錢至二十九兩六錢不等又進十一二月期通花二千包價二十九兩又進西正二三月份陜花一千包價二十九兩又進西十一月期極司非而路本花一千包價二十八兩厚生紗廠進蔡甸花二百件價二十六兩係現貨送廠云 
[絲市]  
　　昨爲星期四日英美法日各洋行廠經消胃仍然活動連納愼餘泰和三井信孚等洋行計購買棕樹石臘紅ＭＤ天來龍海神ＹＺ等牌頂頭號十二至二十二條紋二百八十擔市面堅俏較諸　盤約提漲一二十兩 
　　四川廠絲有達昌購買王后牌十擔棉州黄絲祥利買進三Ｋ字頭二三號三十擔黄粗絲克昌買進過盆牌十五擔各價亦較前盤略增 
　　灰經信孚愼餘兩洋行買進一百擔計信孚買係華盛頓頭二號八　灰經十擔雀梅二分之一十擔葵花二十　海　十擔天竹十擔愼餘買者杏花駱駝葡萄鐘　等牌各十擔價由七百六十兩復回高至七百八十兩恢復原價云 
[茶市]  
　　昨日茶市湖州平水茶市面沉寂路莊珍眉大帮與土莊珠茶云路均趨活動珍眉成交二百九十六箱來路貨六十五六兩土莊貨三十七八兩市價尙有提漲之趨勢大帮成交二百餘箱售價三十五兩蝦目珠茶深渡貨成交最多婺源屯溪兩路之茶上星期己被同孚等行搜買凈盡故交易寥寥昨日總計由同孚保昌錦隆等行購進四百二十七箱價五十一二兩惟土莊貨色質稍劣價不過三十五六兩目前市勢尙無回高之希望貢熙市面極爲暢消各白頭行均多注意搜買成交三百五十八箱價二十五六兩較前日稍見堅硬秀眉娥眉市面仍定惟大帮中拆出之二三號珠與眉雨芽雨洋莊呆滯一般茶商多擬設法改製他項花色出口云 
[米市]  
　　南北兩市米價自中秋節後市價時有不同南市所到各貨皆蘇同泗涇北　居多合於米店等消路故迭次見漲然高貨常帮破礱惟閘北　多也昨日滬南到船計有同里泗涇角里松江等十餘艘高白破又漲一角新粳蘆秞洋秈等均平平白元略加五分閘北蘇州河下昨晨計到常帮錫帮蜆帮船十餘號來貨到銷兩平各米行河下斛開千餘石廠貨亦一千餘石新粳存雖無多銷胃平常故軟去數分 
[呌莊]  
　　昨日星期四輪値元芳洋行拍賣泰西緞羽綢元絨紅布市布原布漂布竹布漂細布洋標等疋頭之期各貨排列六百十八件共計二萬六千三百零七疋比較上届多拍六十八件計三千零十二疋因値出銷時令所拍之價均見增漲各帮購辦亦殊踴躍云 
[公共租界東區地價表（續）]  
　　地皮每畝地皮每畝地皮每畝地皮每畝　　號數値銀號數値銀號數値銀號數値銀 
 
 

Page 16

 
 
第一萬七千八百三十一號;中華民國十一年 西曆一千九百二十二年十月十三號
星期五 * *[國是會議函送章太炎演說稿（續）]  
　　至天壇憲草之謬尙有過於臨時約法者如臨時約法尙有二十二省及西藏蒙古等列舉之規定天壇憲草第二條曰中華民國之國土依其固有之疆域固有二字以何爲標準從上古起算乎抑從淸末起算乎於全國中祇存二十二省可稱固有即僅留一省亦仍可稱固有此明明爲賣國者開方便法門又第二條第二項云國土及其區劃非以法律不得變更之區劃固有變更國土何以亦可變更此明明含有賣國陰謀凡此皆迎合袁氏而設也在制憲者自圓其說謂變更國土係指戰勝得地而言試問我國現有戰勝外人之能力乎即使戰勝而得有土地亦何待法律之變更斷無己得他國土地而本國議會以爲不合法律不肯收入版圖之事故此種論調實欺人之談耳鄙人以爲他國集權其極至於專制我國集權其極至於賣國觀袁之二十一條馮之軍事協定徐之鐵路販賣案可以證明夫專制不過一時而賣國則永遠難復其害更甚是故不廢集權憲法則有終於賣盡而己又臨時約法第三十五條大總統經參議字之同意得宣戰媾和及締結條約天壇憲草第七十條大總統締結條約但媾和及關係立法事項之條約非經國會同意不生效力第九十七條募集國債及增加國庫負擔之契約須經國　議定較之約法凡締結條約皆須參院同意者範圍爲狹夫我國與外人所結密約往往有不關立法事項與募集國債增加國庫負擔者如外人可在我國建造鐵道以及租借土地等皆我國特殊情形其因戰敗而割地者雖在媾和範圍之内若平居無事經他國之恐嚇即將主權拱手讓人者如前淸東淸鐵道之成立九龍之租借西藏之不得駐兵諸約旣非媾和又非法律事項則以後類於此等喪權辱國之約國會可不問乎袁氏利用秘密鄙人於民國元年曾請其將前淸密約宣布參院渠不肯從足　其預蓄鬼蜮之心天壇憲草迎合項城旣藏　省陰謀復含賣國邪計故本會新憲草主用聯省法者非避其專制實避其賣國譬諸婦在家庭不畏翁姑之凶惡而畏翁姑之賣己作娼也（未完） 
[今日九公團之特别會]  
　　請江博士會訂章程中國通訊社云中華海員工業聯合總會上海支部中華勞動聯合會粤僑工界聯合會中國勞工同盟會中國機器總會上海分會中華上海電氣工界聯合會上海女子工業進德會湖南勞工會駐滬辦事處上海烟草工會籌備處等九圑體定於今日（十三）下午三時假海員工會開特别談話會請江亢虎博士會同訂妥一職業組合之通用簡章云 
[閘北興市植産會己准備案]  
　　本埠紳商錢貴三虞洽卿等三十餘人前因振興閘北市面保護華人業權曾組閘北興市植産會附設於老垃圾橋南貽德里吳江同鄉會内業己訂定章程選舉職員近又分呈松滬護軍使滬海道尹·淞滬警察廳長·及上海寳山兩縣知事請求立案己接批示如下松滬護軍使署批「據呈巳悉應准備案此批章程名册存」淞滬警察廳批「呈悉該紳商等組織閘北興市植産會係爲振興市而維護業權起見誠與商市發展大有裨益所擬會章亦尙周妥准予呈請省長轉咨内務部備案此批附件存轉」 
[韓省長函謝招待]  
　　中秋節滬太長途汽車公司在劉河站開會歡迎韓省長極一時之盛巳誌本報韓省長返寗後函致該公司董事長洪伯言君道謝函稿如下伯言先生大鑒于役海濱重勞渥待安車同載尊酒言歡周道如砥履君子之坦途大雅扶輪拜仁人之厚賜瞻言百里銘篆五中秋風戒途忽忽返斾八日晡後巳至　門幸僕馬之鮮瘏益　鴻之知戀申江浩森夢較榮迥謹　郵箋藉嗚謝悃陰涼無宅惟祝興居百福韓國鈞頓首 
[抄獲冒牌洋酒案近訊]  
　　星報云本埠德商寳豐洋行在兆豐路岳州路兩處貨棧前被捕房抄出冒牌法酒商標等類控由法租界會審公堂迭次開審尙未判决本日該行大班吉賽氏復延律師在英領事警務公堂控巳歇行夥英人馬克氏於六月二十五日私竊貨棧内美按察使署獄官寄存之法酒二百二十七箱並於七八月間在貨棧内竊印法國恩奈賽與壳拉克二酒廠之商標仿單又於九月五日在貨棧内私竊値洋一百七十元之酒瓶本塞等類値銀二百五十兩之法酒當由堂上以第二案私印法公司商標宜由法公司起訴不准審理外餘兩案着被告各存五百元交保 
[俄船雇夥控追工資之續審]  
　　俄國義勇艦隊郵船公司之愛昨文號輪船因拖欠雇夥華人古文會王進泰王迎來趙鳳椿等工資被延律師控於公共公廨昨　續審請船主俄人搿拉薩上堂承認所角工資屬實惟須至海參崴總公司去領該郵船公司之代表律師即稱凡係公司雇用者均　衣書一册或訂立合同今第一第二兩原告並無此項憑據而該原告亦稱係搿拉薩雇用則對於公司應無關係第三第四兩原告係總公司雇用訂有合同載明苟有訟事應投海參崴解决照此公堂亦無管轄之權應請將案註銷云云原告代表律師聲稱原告自起訴後該公司即發生新舊之爭且原告初本至海參崴公司索取彼諉稱須烟台分公司付給又往烟台而該處又推歸上海過付如此互相推諉不得己投案訴追至搿拉薩旣係該船經理又係公司代表應負責任經張　讞商之俄員儀君諭候核供宣判 
[同德醫校近訊]  
　　麥根路同德　學專門學校成立迄今巳有四載現有學生一百四十餘人敎授二十餘人内有德國敎授多人均爲彼邦學者所有課程悉仿德國大學制度標本設備亦具體而微其附屬醫院自遷移麥根路後大加擴充現有中德醫士十餘人每日門診百餘號住院病人亦將近百該校與醫院滲澹經營至於今日雖云該校辦事人之力實爲各界贊助之功近聞該校日内將開一紀念會柬請各界參觀云 
[女子體育學校國慶紀念會紀]  
　　英租界膠州路檳榔路口中國女子體育學校於國慶日上午九時開慶祝大會行禮畢由敎職員華豪吾顧舜華榮渭陽學生黄樹芳莊女堯相繼演說『民國之歷史』及『對於國慶之感想』次由學生表演滑稽跳舞及新劇莊諧雜出聲色俱佳附近居民往觀者咸贊歎不止云 
[儉德儲蓄會擴充消息]  
　　儉德儲蓄會自民國八年創立後迄今三載會員己逾五千人寗杭巳各設分會第以會所窄小種種設備尙未完備該會職員因議籌劃謀建會所以鞏基礎卒以無相當地址未能實行近己覓得界路五號四層洋房宅寛敝壯偉堪爲會所業巳次第遷人從事佈置茲聞該會預定計劃如下下層爲演講廳·會　廳·浴室·更衣室·會長室·理事室·文書部·會計部·總務部二層爲圖書室·閱報室·藏書室·彈子房·西樂室·國樂室·會議廳·攝影間·戲劇間·奕室·會員書啓室三層爲會員宿舍會客廳　洗室四　爲職員臥室聞尙有星期之佈置一俟完備後尙須發柬邀請各界參觀云 
[廣東旅滬學校聯合運動會紀]  
　　日前廣肇公學郇光女學啓賢小學靈生中學廣肇女學工界義學等六校暇北四川路廣肇操塲開聯合運動會午後一時三十分開會以郁光之蝶舞啓賢之游戲及廣肇公學之國旗操尤爲精采直至五時許始散會是日來賓聞不下四千餘人云 
[上海律師公會近訊]  
　　城内金家牌樓德興坊上海律師公會因房屋狹小不敷辦公經由會長　一鵬覔得法租界愷自邇路洋房一所現己議定租金樓上爲辦事室樓下爲議事廳一俟佈置完善擬於日内　往新屋辦公又該會第十二次常任評議員會本擬上星期日開會嗣因到會評議員不足法定人數改訂於本月十五號（星期日）午後一時開會商訂本届秋季總會之期昨由該會發出通告請正副會長以及評幹各員届時蒞會參與會議云 
[惠羅公司將有大批地毯出售]  
　　南京路四川路轉角惠羅公司新到上等英國地毯各種花色鮮美質地堅固全係純粹羊毛製成茲聞該公司己定下星期一（十六號）起照原價一例七五折出售以一星期爲限云 
[三友實業社營業發達]  
　　三友實業社自設門市部於英大馬路石路西首以來營業日形發達出品花色更精近復發明在毛巾等品上刋印不褪色之標識如喜慶人事或嫁妝贈品均可以某府某堂等字印上他如浴堂茶樓酒館旅社可以牌號照印此番新潔廬浴堂新開全部用品皆向該社特製見者稱美 
[上南長途汽車開車後情形]  
　　上南長途汽車籌備日久己於節後舉行開車由周家渡直達周浦將來再南行通至新塲·大圑·泥城·各處茲聞該公司行車以來乘客頗形衆多所備汽車九輛不足以敷搭客之用現在一面添購車輛一面開輪渡於周家渡董家渡之間務使　客便利云 
[慈善副劵開獎紀]  
　　慈善副劵昨日在南市久大碼頭開獎塲開獎所有開出大奬號碼及經售劵店照錄於下頭獎第三五九二四號天津萬寳源二獎第二九六三九號漢口振華三奬一四四七五號南昌福順祥四獎第一五四五四號本埠瑞源四獎第○○四五六號南昌廣吉祥五獎第三四六六三號松江生財道五獎第四三九七六號本埠中華春記額外頭獎第三七○八六號南昌福順祥額外二獎第一九三六四號漢口振華額外二獎第一八四八○號漢口中華額外三奬第二五二八八號杭州義利源額外三獎第四一○六六南昌福利額外三奬第三六九二七號本埠善利全額外四奬第一五○五三號南昌福利額外四奬第四九七六三號本埠廣萬源額外四獎第○六○一一號漢口中華額外四奬第四九八三五　紹興全號 
[元元帽莊控告同業]  
　　山東路元元帽莊主樊競美（號君佩）在公共公廨刑事科狀控回業冠五洲帽莊傳茂銓與工人頭目祝大風唆使伊莊工人同盟罷工違犯刑律第二百三十四條一案昨由包探將被告傳案原告代表律師上堂述明案情並　樊競美訴稱陰曆中秋節被告分發通知書到店蓋有公所圖章該通知書内容係唆使衆夥反同盟罷工此種舉動當係同行嫉妬云云被告代表朱斯莆律師向樊盤駁一過　稱原告元元帽莊不遵守公所行規私向同業陸德泰謀挖　友數人破壞規章並將公所章程呈案經陸　讞與美奥副領事判展期再訊 
[花旗烟公司控人冒牌混售]  
　　大商烟草公司經理陳少卿·大國民烟草公司經理李聘賢·均被美商花旗烟草公司延博良律師以刑事在公共公廨控告將劣貨香烟冒充花旗牌混售·損害營業昨晨傳訊被告李聘賢不到延律師代表請求改期中西官判准展期再訊 
[控告不理票欵之傳訊]  
　　趙東衡前投法公堂控黄金聲不理票欵一案昨又傳訊先由被告農復律師聲稱被告向在内地靑浦開設黄興茂店舖原告在南市大碼頭開金發號被告前付原告支票作爲交易所保證金旋因交易所失敗故被告曾經知照原告支票作爲無效後金發號於上年十二月間閉歇由原告登報可證此次原告實以欺騙手叚在靑浦將被告誘引來申扭控案下實有不合原被兩造均住内地應至靑浦官廳具控不應在　下控告且至捕房扭控時原告係朱杏生今在案之原告係屬趙秉衡所控種種情形對於法律不合請求准予駁回將案註銷斷由原告律師辣福郎稱金發號在法租界永安街開設多年每年有數百萬主意至南市金發號係屬分號不過交接生意之處被告以假支票　人實犯刑章應請訊追趙秉衡稱商人係金發號經理人被告由朱杏生介紹托商號購買股票黄付來支票不料收取無着故此扭案等語　杏生稱商人日前在途舉黄金聲過見扭案並未至靑浦誘引等語中西　員判各退去廳覆訊再核 
[廣大輪船撞沉渡船]  
　　昨日午後三時浦東爛泥渡渡船一艘由江天碼頭空船搖往浦東方面適招商局之廣大輪船進口掉頭該渡船不及避　致被撞壞登時没水舟子二人經　船救起未遭溺斃亦云幸矣 
[兆豐路之汽車傷人案]  
　　昨日午刻十二時許兆豐路有三千四百七十五號汽車駛過撞倒行人曹子南腿足被碾傷由滙山捕房一千四百零六號華捕到來將汽車扣留押令載送受傷人往同仁醫院醫治一面帶汽車夫入捕房請捕頭核示 
[長途汽車碾傷牧童]  
　　昨晨九時許滬太　途汽車駛經寳山縣金二圖地方天主敎堂門前即四區境之中興路有某宰牛作之牧童年約十一二歲身坐牛背沿車路放靑不料該牛驟聞汽車號聲將牧童從牛背上擲下致　汽車輪碾傷頭腦流血如注不省人事由汽車公司用車載往英界醫館施治不議能保全性命否 
[吳淞鎭之後母虐女致斃案]  
　　吳淞市西鄉　裁縫之周福林今秋娶某　婦爲妻入門未久將福林髮妻所生十六歲之女百船凌虐本月七日午刻因食月餅起見該婦與女互相爭吵其女憤不欲生急奔出外投藴藻浜自盡伊父跟追援救業巳不及當時屍首失踪直至昨日始由漁夫網獲現該女屍首置於藴藻浜岸聞己經許字某姓明年即須出閣某姓得悉此情預備交涉己將周拘至六區警署一面有人在外排解云 
[銅匠拐誘女子之偵獲]  
　　銅匠無錫人朱祥金於本月六號在原籍誘拐顧阿銀之十六歲女杏英來滬藏匿虹口被顧偵知控由滙司捕房昨派包探陸連奎往將朱拿獲連同杏英一併帶入捕房捕頭諭飭押候解究 
[陸留華請求緩刑未准]  
　　陸留華趙立福婦人張陸氏前因串拐北京路五百零二號門牌居婦陳程氏家十四歲婢女林弟販賣被滙司捕房包探陸連奎獲解公共公廨判决陸押西牢年半趙舉氏分别各押二年在案茲悉陸之母以其子並未串拐且經擇吉爲子娶婦故特延律師於昨投廨聲請緩刑並願覔人爲子擔保以後不再犯事而捕房對於此項請求聲明反對旋由李襄讞商之美經副領事以案經定讞被告所請未便照准着照原判執行 
[襪店夥縱火之傳訊]  
　　九江路四百三十九號門牌串昌隆襪店夥廣東人詹玉山因於十號夜半將木花火柴等物暗置樓上縱火焚燒幸店中人察悉取水澆息祇焚燬森板數塊事後經店主張某得悉報請捕房於昨由探將詹拘解公共公廨原告延律師到堂陳述案情以本案手續尙未完備要求展期開審經俞讞核供商之美副領事奥而門君判詹押候展期七天研訊 
[帶土與攫土並儆]  
　　通州婦人張蔡氏單黄氏前日各帶鴉片烟土共七包經過北蘇州路被揚州人周桂芝攔住攫奪該兩氏大喊經滙司捕房包探費克倫到塲將兩造一併帶回捕房分别收押昨解公共公廨中西官逐一質訊之下以該氏等不應夾帶違禁物品判各罰洋五十元充公周押西牢一月土送海關銷燬 
[公共公廨訊案彙錄]  
　　昨晨公共公廨民四庭由關　員會同英包副領事訊理（一）英商泰利洋行訴吳伸謀欠房租銀案結果被告欠租四百兩限七天付淸（二）唐晋紀訴宋友濓欠房租案三房客薛梓餘延高露玲律師請將房屋啓封結果應着薛子餘將欠租繳存公堂先行啓封聽候訊明判决（三）孫福昌訴何順祥洋服店欠房租洋案結果着被告照付兩個月租金（四）石愼之訴恒泰號延不出屋案結果案巳在外和解應即註銷（五）　泰訴徐海松不付票洋案 
　　結果改期訊理（六）葉安香訴沈林元沈仁元不還借洋案結果原告臨訊不到應將案註銷 
　　又午後民四庭山張襄讞會同日副領事訊理（一）維新公司訴陶季琴欠房租洋案結果被告交案之洋着原告先行　領餘欵着被告趕付完案（二）協記訴雷祥安租屋糾葛案結果改期兩禮拜再訊（三）竹穗生訴姚明之欠房租請飭遷移案結果被告避不到案候飭　房屋交原告收回（四）城内審判廳移傳楊國十所訴案内之被告馬綏之到廳候訊案結果限馬綏之於一禮拜内自投審判廳作證如違飭提（五）趙和尙訴顧福明不理借　案結果原告請求銷案照准 
[滬南工巡捐局批示兩則]  
　　滬南工巡捐局昨發批示二則照錄如下（一）泰根記呈請發給露天過秤執照由批呈悉查該民所指設攤地段核與局章尙無不合應准給照營業仰即取具該業事務所司年及同業各結呈　核給執照此批（一）朱珊林呈請發給露天過秤執照由批呈悉查來呈所指地點東達滬軍營西至斜土路南北爲製造局路通衢且當滬閔南柘長途汽車經過要道將來該處必臻繁盛若於當中設攤經過殊屬有礙交通所請應不准行此批 
公布欄 
[江蘇高等審判廳]  
　　民庭判决孫希賢與陳石卿因債務涉訟不服第二審判决上訴一案（判决主文）本件上訴駁斥第三審訟費由上訴人負擔趙望梅與徐經綸因債務涉訟上訴一案（判决主文）原判廢棄公案發回上海地方審判廳更爲審判根水根與瞿杏彬等買　糾葛上訴一案（判决主文）原判　棄本案發回上海地方審判廳更爲審判談安海談安　等因贖地涉訟不服第二審判决上訴一案（判决主文）本案上訴駁斥第三審訟費由上訴人負擔陳阿四與龔狗大因會欵涉訟不明第二審决上訴一案（判决主文）本案上訴駁斥第三審訟費四上海人負擔（以上十月十二號） 
[江蘇高等檢察廳]  
　　批示黄龍元狀及鈔件均悉候　卷核辦此批趙景　據訴巳悉仰候令縣迅予依法辦理此批　畢長狀悉候令泰興　知事迅予秉公法辦此批陳熾狀悉候送審核辦此批成約狀悉此案前經本廰函送同級廳　審仰候將原狀送審可也批印彬發狀悉旣據聲明抗告　候函送同級審判廳核辦此批（以上十月七號）胡晋歧狀抄均悉查該項抄件内只載有原檢廳起蒞書並未正式判决照例即不能上訴即或業巳判决該民如果不服亦廳　　原審法附具狀聲明請求解卷所請暫母庸議此批金萬有等狀悉候送審核辦此批王伯山等狀悉查此案原判所處該民等　刑其第二等應　地方　管轄業　原卷發回令即轉送江寗地檢廳核辦仰即知照此批潘順轉狀悉查該民對於此案並無聲請再議權所請應母庸議此批林承宗狀悉候調卷核辦此批徐福生狀悉准予發回仰即知照此批（以上十月八號） 
　　　批示潘玉德　悉候調卷核　此批蔡惠民狀悉查此案巳由審廳　决駁斥仰即知照此批（以上十月十一號） 
 
 

Page 17

 
 
第一萬七千八百三十一號;中華民國十一年 西曆一千九百二十二年十月十三號
星期五 * *   
 
 

Page 18

 
 
第一萬七千八百三十一號;中華民國十一年 西曆一千九百二十二年十月十三號
星期五 * *自由談 
[座右銘] [  王安石]  
人之情不足於財然貪鄙苟得無所不至 
雜說 
[雁] [  秋心侍者]  
　　雁飛禽也棲息於蘆荻之中鼓翅於浮雲之上雖疾風雷雨皆不足以傷之可謂適然自得矣然一遇矰　則十無一留吾人之處世亦然天降之災有時尚可以自保若一遇兵禍則生命塗炭矣嗚呼吾甚願裁兵（不受酬） 
遊記 
[伯弟游驂記] [  鷦寄客]  
　　東部歐洲羣雄分立五方雜處自經世界大戰而後更有開基創業之「捷克」「斯烈夫」Ｃｏｓｋｅｓｌｏｖｅｎｓｋｅ兩聯國與改絃更張之塞爾維Ｓｒｂｉｊａ赫爾發Ｈｒｖａｔｓｋａ奭鹵華Ｓｌｏｖｅｎｉｊａ三聯國民族色彩判然明瞭捷克都『百納』Ｐｒ 
ａｂａ斯烈夫都伯弟斯烈夫Ｂｒａｔｉｓｌａｖａ塞都白郭Ｂｅｏｇｒａｄ赫都陟谷Ｚａｇｒｅｂ奭都露濮Ｌｊｕｂｌｊａｎａ各有其歌詩史傳報章書籍積時己久成見甚深對於外方民族恒以其所特有之語言文字炫異嗚高視我國二萬萬方里四萬萬人民同種同文亘千百年而無間隙者不可以道里計終令相合誠異數也 
　　近數年間旅遊東歐最感不便之事一爲國境繁複行裝檢查損時費力二爲民情浮薄金錢主義漸由北美洲傳遍全世界三爲民族語言互存畛域舊有地名半經竄易最可異者如斯烈夫首府德文名迫堡Ｐｒｅｓｓｂｕｒｇ匈牙利文名波永Ｐｏｓｚｏｎｙ斯烈夫文名伯弟斯烈夫Ｂｒａｔｉｓｌａｖａ意謂『斯烈夫族之兄弟』英法等語又不知變作何等字形有時購車票向某地竟不知前站作何稱謂佶屈聲牙無奇不有 
曲選 
[鳳陽花鼓] [  林屋]  
　　鳳陽花鼓以女子有姿首者唱之今京戲中打花鼓一曲其遺風也余友程紹周鳳陽人也以花鼓曲唱本寄余余尤愛其盼情郎曲有樂府遺意錄之供好事者玩焉其詞曰 
　　描金花鼓兩頭圓趁得铜錢也可憐五間瓦屋三間草願與情人守到老靑草枯時郎不歸枯草靑時妾心悲（語妙詩詞亦少）唱花鼓當（去聲）哭泣妾貌不如郎在日 
　　鳳頭鞋子踏靑莎低首人前唱艷歌妾唱艷歌郎起舞百藥那有相思苦郎往前溪妾隔河少不風流老奈何唱花鼓走他鄉天涯踏遍訪情郎 
　　白雲千里過長江花鼓三通出鳳陽自出朱皇帝山川枯槁無靈氣妾生愛好只自憐别抱琵琵不値錢唱花鼓渡黄河淚花却比浪花多 
　　手提花鼓向長街彎腰拾得鳳頭釵雙鳳　　落釵股妾隨阿娘唱花鼓唱花鼓過沙場白骨如山不見郎 
　　阿姑　小顔如玉低眉好唱懊憹曲短衣健兒駐馬聽跨下寳刀猶血腥唱花鼓聽不得晚來戰場一片月只恐照見妾顔色（語妙詩詞亦少） 
　　欲啼不啼乾吃吃殘杯冷灸沿門乞東隣姊新嫁娘窄衣小鞋時世妝可憐儂似寄生草顔容那及隣家好唱花鼓得郎迎迥眸一笑百媚生 
諧著 
[滑稽數學問答] [  庭蓀]  
　　問一加一是多少 
答是五例如一夫加一妻生了子女三人那就是五人了 
　　問一减一是多少 
答是二例如一孕婦的腹裏産了一孩子出來那就變二人了 
　　問十减十是多少 
答是十例如二手的十指除去十指的手套那仍舊是十指哩 
　　問八的一半是多少 
答是○或是三例如○○的横半截是○縱半截是了 
　　問八的二倍是多少 
答是一例如二個八兩那就是一斤了 
小說 
[社會小說人間地獄（二二二）] [  娑婆生]  
　　第三十回宛轉千絲難迎桃葉江城五月又落梅花柯蓮孫聽了哈哈一笑道好一個姑盡人事我却不知道姑盡人事是這般用法的薇琴聽見他這一聲笑忙問什麽事程藕舲道說出來你不懂的薇琴還要追問忽然門外走進一個一個老媽子模樣大家都覺奇怪定睛看時原來是薇琴的國務卿徐媽徐媽見一桌的人俱是熟客便打着半紹半蘇的口音一一的呌了一聲忙走到薇琴身畔附耳密語了幾句薇琴點點頭徐媽還要嘰哩咕嚕薇琴有些不耐煩便道曉得了吃完了飯就來徐媽也知趣不敢再多說什麽搭赸着走了藕舲問薇琴徐媽來說什麽誰來了候你去柯蓮孫笑道莫不是那不知趣的毛老爺又到了嗎薇琴搖搖頭道不是不是我們老頭兒從杭州來了柯蓮孫道原來是老太爺的駕到薇琴道這個稱呼是當不起的藕舲道他跑來做甚薇琴道他們知道些什麽因我來到上海做生意了全要跟來好像一人做官許多的官親跟着上任似的你道討厭不討厭我們爸爸我還再三叮囑他不要來女兒吃了這碗飯做老子的來還有什麽面子誰知我前脚走他後脚依然跟來我停一會兒回去要敎訓他一頓呢柯蓮孫道你和你老太爺也太不客氣了怎麽你可以敎訓起老子來呢薇琴竪起眉毛道他能養活我我便要受他的敎訓他要我養活他他便應該受我的敎訓姚嘯秋聽到這裏伸了一伸舌頭道可怕可怕程藕舲道怕什麽姚嘯秋道我替許多做老子的擔心呢程藕舲道你莫聽他的話信以爲眞他現在說得像煞狠凶他一見了他老子仍舊是狠怕的薇琴鼻子裡哼了一聲道如今不像從前了從前我也許怕他三分現在再要怕他再要依他的話簡直我這一個人要槽蹋死了柯蓮孫插嘴道這是你們的家庭問題我們也不來研究如今我們要急於打聽的你那生意上房間可曾看定薇琴道一切俱巳停當連租傢伙頂電燈油漆房間等等早己由徐媽一手辦妥了我只等五月初六進場罷了姚嘯秋道咦到瞧不出紹興徐媽竟這樣的頭頭是道柯蓮孫道你莫瞧不起紹興人中國的紹興師爺那一省没有那一省衙門裏没有他們的勢力徐媽也不過是薇琴的一位女師爺罷薇琴道徐媽眞忠心人又能幹我打定主意一切銀錢出入收帳付帳連買轎飯票開水果摺子也全交給他要不然我們姆媽我們二阿姐全要作主起來不知道要鬧到什麽樣子呢姚嘯秋點點頭道你的運氣好竟有這麽一個好帮手碧艷那裡要找徐媽這麽一個人竟找不出程藕舲道碧艷如果眞也决定出山這以後我們大家格外熱鬧了姚嘯秋微微嘆道我瞧到不是熱鬧是煩惱呢柯蓮孫閉目一想搖了一頭道以後的事各方面的頭緒更多各方面的結局更難說了姚嘯秋道你今天忽然發這感慨秋波那裡有什麽新消息麽正是 
　　年光却共消愁去煩惱都從買笑來 
　　究竟柯蓮孫如何回答究竟有什麽新消息欲知後事如何且聽下回分解 
[隨便說說] [  瘦鵑]  
　　國慶日的酬勳好熱鬧的國慶日又有一大批酬勳了除了虎威上將軍勳一位陸軍上將直魯豫巡閱使曹錕他的勳巳高得酬無可酬只得「特頒明令嘉爾元功」外其餘文官武將有的晉給一等大綬寳光嘉禾章有的授爲陸軍上將有的特授勳一位勳二位勳三位有的特給九獅軍刀一柄每經一度國慶他們的勳也越積越高他們的勳越積越高國家的大局却越弄越糟不知道他們到底爲誰盡了力做了些甚麽特别報國的事他們的勳又是怎麽樣立的啊唉但願他們得了勳章勳位以後快快幹些福國利民的事情出來保住這個國好圖得明年國慶日再酬一回勳倘到了外國人手裏去怕没有這樣便宜罷 
 
 

Page 19

 
 
第一萬七千八百三十一號;中華民國十一年 西曆一千九百二十二年十月十三號
星期五 * *   
 
 

Page 20

 
 
第一萬七千八百三十一號;中華民國十一年 西曆一千九百二十二年十月十三號
星期五 * *常識 
常評 
[說吝] [  漸]  
　　許書吝恨惜也从口文聲段玉裁云此字蓋从口文會意凡恨惜者多文之以口非文聲也余以爲段說是 
　　書仲虺之誥改過不吝論語小人之過也必文不吝即不文過之謂文過即吝之謂其義可互相發明今但知吝有惜意而幾不復知有以口文過之義矣 
　　易繫辭上傳云吉凶者失得之象也悔吝者憂虞之象也朱子本義謂吉凶相對而悔吝居其中間悔自凶而趨吉吝自吉而向凶蓋悔過則由凶而吉文過則由吉而凶過之能改與不能改隱然即於文不文决之今之人改過者多乎文過者多乎有能見其過而内自訟者乎 
衛生 
[病家選擇醫生的决心] [  叔葵]  
　　病急亂投醫這句話裏不知誤了多少人的性命所以病家選擇醫生是要十分精密考慮方可下請他的决心但是旣請來之後不能就因爲一兩劑藥不見好的緣故就又另換别個假使有這樣的舉動簡直以病人性命爲兒戲了要曉得醫生診斷病人不見得一看就有把握總要經過多少時日以後看他病狀的經過然後因勢而導慢慢的引入正軌明白了這個道理這就要愼之於初在那病勢没有十分沉重以前應當精密的選擇一個醫生請他一天一天的看等到醫生看過幾次以後明白了病的經過那所投的藥劑當然是與病勢相符合的否則藥劑亂投性質不同那對於病人是一樁極危險的事情（乙種酬） 
[火車中附設醫院之我見] [  鄭瑞彭]  
　　近世人事日繁交通事業亦因之日臻發達往來旅客絡繹不絶吾以爲乘客旣多體質自不能一致虚弱者或受車輪之軋軋聲而心不寧或感異地之風寒而精神不適因此吐瀉者有之中暑中寒者有之頭暈目眩者又有之病狀甚多不勝言述誠旅行者之大不幸事也若於火車中（或輪船）附設一簡便之醫院則凡染有疾病者皆得良善之醫治而减少一己之痛苦且可免疾病之流傳而保持公共之衛生誠一舉而兩善俱備之道也吾常見微小之疾以一時不能就醫之故竟成極危險之症而致不可醫治如係傳染等病則同車之人更受其患故爲乘客便利計爲公共衛生計均有附設醫院之必要焉 
　　法於列車之後附掛醫車二輛一爲病室車内設床舖如臥車病者可睡焉一爲藥劑車爲配製藥劑及診治之所至於職員設醫生一人藥劑師一人助手一人己足所費不多所惠實非淺鮮當傳染病流行之時並可防疫願當局起而實行之實所望焉（乙種酬） 
道德 
[模範學生] [  珠]  
　　楊君者予最契之同學也彼於民國九年夏投考入吾校與予同級又以臥室同號之故因得爲良友今就君平日之操作習性等凡足爲我靑年學子之模範者一一錄之爲吾學子風 
　　君每日於晨間六時起身案桌牀被整理甚潔時則朗誦古文數篇及鐘鳴八下乃挾書上課二載來未嘗有遲到或缺課凡師有怕詢問者君應答如流故師生咸重視之君尤以英文爲最精通嘗謂余曰處今日之世界若無充分之英文智識將焉能舉外人相交際相貿易英文之用途有如是之廣吾儕豈可忽視之乎午後乃閱報一時許又上課至四時方畢課畢後則以今日之功課一一預備之復習之至六時進晚餐餐畢偕予散步於校園中蓋所以助食物之消化而一日之用功旣甚疲乏與悶鬱亦藉以資休息也晚間往雨操場演習拳術蓋拳術爲國技之一今吾國之國民對於拳術一事往往視以爲無足輕重而君乃自知體質之不甚强壯故練習拳術用以補益身心亦可以表示君之注重於國技也君每於睡前必作日記一篇自謂三年來未嘗有一日輟廢也君性　而靜作事頗勇且有堅决力故所爲之事無不成就又愛惜光陰嘗謂大禹惜寸陰吾儕當惜分陰暇則輒往圖書館瀏覽中西書籍及雜誌小說孜孜不倦近日又發起贖路之愛國運動委弟辦理此事約有同學二十餘人組織一儲蓄會每人日必儲銅元二枚雖涓滴之數無補於事然聚沙可以成塔集腋可以爲裘他日之成就固未可限量也如楊君者誠好模範之靑年也（乙種酬） 
[坐電車者] [  鑒毅華]  
　　我國人素尙虚謙而對於公衆之道德反漠然視之以致大庭廣衆之間往往爲識者所棄如對人噴嚔隨地吐痰牆角溲溺損毁公物（如折花題壁之類）等皆足使人厭惡上海爲各國人民薈萃之地故國人尤宜自重苟稍大意卽爲外人賤視但作者在公共之所每見國人之舉動輒爲之心痛且引以爲我國恥也姑就電車内之坐客而論則我國人之舉止尤屬難堪嘗見某日電車中二客以爭座而鬭致碎玻窓於是卽爲賣票員呼警將二人押入捕房結果當受外人之判罰諸君試思以一从位之爭竟至用武爲外人判罰而止其恥孰甚雖然往者巳矣來者可追望國人速醒勿再貽笑於外人矣茲敬將電車中應守之規則告我國人 
　　㈠坐電車者如先他人而上車則當據裏面之空座如無座位則亦須立在裏邊俾後來者得有地位可免擁擠之苦 
　　㈡與友人同上車者則上車後勿高聲而談且不可談論齷齪陋習之事如在車中時偶見友人在路上行走則可點首示意切勿隔窓高聲狂呼如欲在車中讀報紙者則須將報紙摺成半幅以讀之萬勿將全張報紙完全張開以免妨碍隣座視線 
　　㈢如見婦人上車者不問老幼美醜苟車中無空座者皆須起立讓坐讓後勿注視婦女面上倘有向君致謝者則可頷首報之切勿與之談話因苟以無關緊要之言語與一素不相識之婦女長談卽婦女不汝厭而旁人觀之亦屬不雅或意疑君故意逗挑再幼孩上車如無空位亦宜讓坐因孩童足力泰半較成人爲弱此亦人道所宜有者也 
　　㈣勿對人吸烟當車中坐客擁擠時亦不可吸因吸烟者總不能使烟裊盡納於肺且現在之時髦吸烟者往往三吸而二吐况電車之地位至隘苟有十人皆吸烟則烟霧充塞將使座客不能辨别車中之事物而在冬天尤爲大忌因冬季各電車在行駛時皆嚴閉窗户於衞生上亦屬有害倘車中有不吸烟者則當之亦必難堪 
　　以上四則以作者之意測之實爲坐電車者應注意之事但世多明達之士如有以外較要之問題肯見示於衆則鄙人當代國人致謝焉 
法制 
[精神病人的行爲不爲罪的限制] [  杜邦瑞]  
　　精神病人的行爲完全是疾病的結果絶對的没有意思能力所以不能看做本人的行爲歸責本人那刑律第十二條第一項就斷定没有責任能力不成立犯罪行爲的但是一定要根據醫學上對於精神病人的原因和種類確切認爲精神病的時候纔算没有責任能力要知道精神病有間斷不間斷的没有間斷的精神病人他一切行爲當然没有責任能力有間斷的精神病人他精神病有時和平時不同所以他的非法行爲也爲法律所不許因爲本人己經回復意思他的一切行爲當然負有責任至於酗酒的人在理上雖屬一時的精神病但這種病源可以拿人力來裁抑的倘然假此做出非法行爲也爲法律所不許所以第十二條第二項揭明酗酒和精神病間斷時的行爲不適用不爲罪的規定（乙種酬） 
經濟 
[尙白] [  炯]  
　　天下熙熙皆爲利來天下攘攘皆爲利往生計　人生切要問題然吾人力事營求多獲一金不如節省一金也請進尙白之說於國人前考白爲七色混合而成其反射力較紅黄等色爲最强其吸收熱量則最弱準此事實吾人可得尚白之利有二 
　　白可省燭光吾家住宅係數十年前舊式建築物塗丹繪藻備極輪奐正廳懸石油燈每至晚間頗苦昏　去歲家君將正廳内丹藻剔去易以白堊油燈如故而晚間光量倍增矣此乃應用白色反射之理也於是吾家住宅内外咸塗白堊匪特感受便利每年省油費亦甚巨美國經濟學家巴爾遜謂美國某官署每年開消電燈費三萬餘元自牆壁改塗白堊後每年省去一萬二千元云云此國人宜尙白者一也白可節熱量余案間貯酒二壺壺爲同類金屬所製一白色一黑色旬日之間黑壺内之酒較白壺内者更少細究其故則以黑色吸收熱量較大故酒被蒸發亦甚多白色反是吾人夏季着白衣理亦凖此住宅之外若係白色夏可拒酷熱省避署之具住宅之内若係白色則冬可保爐温節燃料之費凡此皆應用白色不吸收熱量之理而能節煖冷之消費者此國人之宜尙白者又一也 
　　一人尙白所獲之利巳如此苟能舉國風行則於國民經濟之利益豈小補哉（乙種酬） 
科學 
[風] [  白公]  
　　空氣　漫於大地之上約高三百粁（合五百餘里）上層稀薄愈下則愈濃密日光輻射其上因有直射斜射之殊致各部空氣受熱不等其受熱較强之部則分子澎漲而一升同時他部較冷之空氣即來塡補其缺於是有風之現象可知風之成因無他卽因空氣流動所致也風因流動之地位與狀態之不同約可分爲左列數種 
　　㈠季候風Ｍｏｎｓｏｏｎ又名定風此風因季節之變遷而有一定之方向如就吾國本部而言夏季則多東南風冬季則多西北風其故因當夏季時印度阿拉伯一帶氣候炎熱空氣漲而上浮時則印度洋上之空氣較冷遂來塡充其缺順勢由中國海面吹來轉向西北故吾人覺有東南風發生反之當冬季時太陽光熱南徙於澳洲一帶斯時北方沙漠之地氣候極冷空氣之密度大而壓力高自然向四周較暖之處流動而吾人適居其東南故覺有西北風起也此風每半年一變變時必在春秋二季 
　　㈡貿易風Ｔｒａｄｅｗｉｎｄ地球近赤道一帶上之空氣因受日光直射熱度高而漲率大故輕而上浮散之南北而南北緯各二十八度處之空氣卽由下翕然來會如是上層空氣向南北吹去下層空氣由南北吹來交流不己却如互相貿易者然故謂之貿易風 
　　㈢颶風Ｔｙｐｈｏｏｎ日之光熱秋則越赤道而南春則越赤道而北故風之方向亦隨之而變當季候風與貿易風交代之時將欲改其方向輒互相衝盪成一種圓形而人定向之大風謂之颶風近日各地所遭之風災即此風爲虐也 
　　又有所謂旋風者則因一地之空氣壓力驟然低减其四周之空氣齊來補缺互相撞擊致成螺旋之形所奇者其旋轉之方向在北法球則與時針轉動之方向相反在南半球則與時針轉動之方向一致（乙種酬） 
 
 
