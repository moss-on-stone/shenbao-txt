# 1909 - 315 - 4913217

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　九月初六日召見軍機李盛鐸沈大鰲 
代論 
[都察院奏代遞主事胡柏年條陳憲政利弊呈稿（續）]  
　　今竊見九年籌備之目。第一年各省籌辦諮議局。第二年舉行諮議局選舉。是下議院之基礎也。第二年頒布資政院章程。舉行該院選舉。第三年召集資政院議員。舉行開院。是上議院之基礎也。第一年頒布城鎭鄉地方自治章程。第二年籌辦。並設立自治研究所。至第六年一律成立。第二年頒布廳州縣地方自治章程。至第七年一律成立。第一年頒布調查户口章程。第二三四五年調查覆查彙報之。第三年編訂户籍法。第六年實行之。第二年籌辦廳州縣巡警。至第三年完備。第四年籌辦鄉鎭巡警。至第八年完備。是皆所以安民者也。第一年頒布清理財政章程。第三年調查各省歳出入總數。至第四年彙查全國歳出入確數。第四年編訂會計法。至第七年頒布。而第八年實行。第三年釐訂地方税章程。至第四年頒布。第四年釐訂國家税章程。至第五年頒布。第三年試辦各省預算决算。第六年試辦全國預算。第七年試辦全國决算。第九年確定預算决算。而制定來年之預算案。是皆所以理財者也。第一年編輯簡易識字課本。編輯國民必讀課本。第二年頒布。而即創設簡易識字學堂。至第七年人民識字義者。須得百分之一。第八年識字義者。須得五十分之一。第九年識字義者。須得二十分之一。是皆所以教民者也。第一年修改新刑律。至第六年實行。第二年籌辦各省各級審判廳。至第三年成立。第四年籌辦廳州縣各級審判廳。至第六年成立。第六年籌辦鄉鎭初級審判廳。至第八年成立。是皆所以坊民者也。第二年釐訂京師官制。第三年釐訂各省官制。至第五年頒布内外官制。而第七年試辦。第九年實行之。第二年編訂文官考試任用官俸等章程。至第三年頒布。而第四年實行之。是皆所以明官守而重牧民也。合之變通旗制。編訂法典宣布憲法。宣布皇室大典。其於上下之間。規模固已大具。籌備固已至周矣。雖然竊有疑焉。唐虞之命敷五教。蓋在水土旣平之時。三代之謀及庶人。蓋在學校大興之後。學校之教化未廣。黎民之知識未開。雖欲周諮。徒形紛雜。是築室道謀也。誠所謂程度不足者也。故必先興學堂。廣施教育。俾愚民之知識無不開通。而後國家之詢謀無不僉同。今於二三年間即立上下議院之基礎。而所以開百姓之知識。養國民之程度者。不過編簡易課本辦簡易學堂而已。不過於七八九年。期識字義者。由百分之一至二十分之一而己。先求議員。後養程度。揆之秩序未敢云當。且第七八九年遞言之。皆一年之間耳。百分之一與五十分之一。加倍之比例也。五十分之一與二十分之一。則又不止加倍也。以一年之間。求加倍與不止加倍之效。中外古今。無此神速。卽云能科速效。而於第七年之前。必須地方自治。俱能辦妥。而後簡易學堂可以多興。試問百姓之知識未開。此地方自治之經費。孰肯慨然捐出。自治之規。則孰肯帖然服從。旣不肯慨然捐出經費。又不肯帖然服從規則。則所謂自治者。亦徒粉飾耳。顧安所得許多之簡易學堂。以求驟增解識字義之人也哉。夫中國廢科舉。興學堂亦已數年矣。而教育尚未能普及。讀書識字之人。且若較昔日而加少者何也。公立私立之學堂少。而鄉間又不明學堂之益。多不遣其子弟就學也。此其原因。果由於地方困窮。辦學與就學之人多苦於財力不及之故耶。而亦由於學堂之中。仍存科舉之名目。畢業之後。仍奬以舉貢生眞之出身。致使鄉間窮民皆指學堂爲入仕之階梯。而非教人以謀生之知識。吾儕小人但得。謀生足矣。奚能希冀仕宦哉。且不但此也。愚民拘守舊習。一切新政。策新事業之有利於民。彼何從而自知。故地稍僻陋。卽多視學堂爲洋人之教堂。而相與非笑之。苟略施强迫。卽又羣起抵抗者其勢則然耳。夫爲政之道。三代不易民而治。必不。能舍舊日愚魯之百姓。盡棄置而淘汰之。而别造一班新國民也。今日時勢。内困外迫。又不能棄年長之父老。而專造就其子弟。曠日持久。徐俟其。成材以保衞我國家也。故竊以爲開通民知。宜自其父老始而後收效速。而其子弟亦易從也。雖然。開通其父老。以救中國之急。其父老已開通於一切公益之事。明知宜舉。而水旱災祲。百物昻貴。一身衣食。且難自給。焉所得盈餘以相奉也。是誠可慮者也。不知古人之爲政也。教 
 
 
 

Page 4

 
 
不先於養。富不後於教也。蓋先教以謀生之方。而後教以孝弟忠信之道。所謂教民稼穡教民佃漁者是也。所謂制其田里教之樹畜導其妻子使養其老者是也。故其一切法度。於農工商賈山林川澤之制。至纖至悉。蓋養民者十之七八。而治民坊民者十之二三。然後衣食可足。禮讓可興。教化行而風俗美也。外洋各國之政策。得以秩然有序而勃然日興者。亦其物力豐富。得以爲所欲爲也。其物力豐富。期憲政之成立乎。抑仍取之百姓乎。雖地方自治專章之中。亦曾有本城鎭鄉之農工商務一條。然其略已甚。究與古人之政法。外洋之治理孰輕孰重。適成反比例者也。雖農工商部。亦有分年舉辦之條件。然或未得其要領。或稍失之迂緩。未能切實而收速效也。是故欲圖强兵。必先富國。欲圖富國。必先足民。民固國之根本。而生財之原動力也。易曰天地之大德曰生。聖人之大寳曰位。何以守位曰人。何以聚人曰財。記曰有德此有人。有人此有土。有土此有財。有財此有用。又曰生財有大道。生之者衆。食之者寡。爲之者疾。用之者舒。則財恒足矣。夫一夫不耕或。受之飢。一女不織。或受之寒工商不通功易事。則農有餘粟。女有餘布。而不足以供其日用。而成爲國家。是以先王以九職任萬民。一曰三農生九榖。二曰園圃毓草木。三曰虞衡作山澤之利。四曰藪牧養蕃鳥獸。五曰百工飭化八材。六曰商賈阜通貨賄。七曰嬪婦化治絲枲。八曰臣妾聚歛疏材。九曰閒民無常職轉移執事。凡以爲百姓謀生養之具。爲國家開財力之源也。今欲足民。仍不外於農工商三大綱加之意而已。（未完） 
專電 
[電一（北京）]  
　　陸軍部議定宣統四年開辦陸軍大學 
[電二（北京）]  
　　軍諮處電江督派吳紹璘充兩江叅謀處總辦翁之榖充九鎭正參謀又電江北提督派口雲鶚充二等參謀又電各省督撫以後叅謀缺出統由本處選派不必預保 
[電三（北京）]  
　　度支部通電各省詢問印花税情形 
[電四（蘭州）]  
　　甘督長庚初三日抵蘭州初八接印 
[電五（東京）]  
　　日本伏見宫親王乃木東鄉兩大將坐巡洋艦日進號定於陽歷十一月二十四日由佐世保港出發二十六日到大連 
[電六（東京）]  
　　日本政府擬在臺灣設移民管理所定明年開所 
[電七（東京）]  
　　日本公爵山縣有朋受樞密院議長之任男爵牧墅伸顯受樞密院議員之任 
[電八（東京）]  
　　日本文部省擬制定適用于學生市民之新禮式叅照古今禮式軍隊禮式及外國禮式等編定 
緊要新聞一 
[改訂宫内制度入手辦法北京]  
　　日前攝政王退朝後又傳慶邸曁世那兩相國進見會議改訂宫内制度聞擬俟孝欽顯皇后梓宫奉安後卽叅照日本成規從長計議以期完備兹悉樞臣已與該府四大臣議有端倪以内務府所辦各事盡屬皇室供應現當釐定皇室制度之時應即將該府改訂一切事宜統歸憲政編查館核訂附於皇室制度之内以免紛歧擬於日内將該府各項案册移交憲政館查核 
[攝政王指駁皇室經費草案北京]  
　　日前攝政王交諭樞臣以憲政編查館呈進之皇室經費草案其中豐儉失宜遺漏之處亦頗不少應再詳加核議參照李家駒考查之日本制度斟酌損益詳加擬訂後再行呈核 
[組織新内閣之審愼北京]  
　　組織新内閣問題政府迭經提議惟以事關重要未能速行决定兹聞諸大老日昨會商擬將歷次議案彙集一册定期與資政院特開會議以便擬定一切 
[請派典學進講員之先聲北京]  
　　樞府日前提議以駐美伍秩庸欽使將次抵京擬奏請内用且伍使科學最優擬卽奏請派在上書房行走以備皇上典學時進講科學又聞政界人言禮學館總理陳寳琛樞府亦有奏請派在南書房行走恭授皇上典學之說 
[中俄商約應在俄京開議北京]  
　　外部日前接到駐俄薩季謙欽使電稱俄廷以中俄商約於兩國商業政權均有重要之關係此項約章應由中國特派專使在俄京開議以昭愼重 
[編訂商埠警務章程北京]  
　　民政部因各大商埠爲　洋商民雜居之地設有保護不力則交涉案件迭出故前已咨行各省督撫將各該省商埠情形及警務辦法從速咨部查核刻下各省均已咨覆到部擬就各商埠情形編訂警務章程以資保護而免疏虞 
[改訂關制之罷議北京]  
　　洋關改制問題政府屢次提 
 
 

Page 5

 
 
及兹已議决僉以洋關事宜有關交涉一切原定舊制未便率行改訂以免辦理未善致貽外人口實因决定暫將此事置諸緩辦所有度支部統一國税之議亦因之作爲罷論 
[樞臣審擇梁鼎芬之位置北京]  
　　某軍機面奏開缺湖北按察使梁鼎芬潜心教育廉隅可風前在湖北主講兩湖書院及委辦學務造就人才不少雖經升督力保前職實非所願請置該員于學務以竟其志當于教育前途大有裨益云 
[奏報晋省禁烟之成績北京]  
　　晋撫寳棻片奏略云查鴉片烟一物晋省自同治年間及光緒初年已多栽種近年蔓延益甚因取携自便遂至流毒滋深自種自吸窮苦農民尤居多數甚至婦孺亦多沾染故就晋省而論必以禁種爲禁吸之本俾其欲購無力便成不勸而戒之勢幸本省所銷皆係土藥洋藥向不行銷本年禁種合省一律盡淨業經另案奏報一面查照部議所收牌照捐欵准其留作禁烟經費即經提疑選紳通省分作十區各設普濟戒烟局加以各屬公立私立各戒烟會均選擇經驗良方配製藥丸稽查吸户勸令服戒據報年在四十以内者已多戒斷其年力稍衰烟癮較深者持之以漸亦可斷除似此分頭舉辦不難力除痼疾至吸烟牌照捐去冬咨部試辦章程本定半年停止初辦係先查土商存土黏貼印票以爲收捐之據現本地旣無出産外藥亦禁輸入各屬土商以存土漸已銷凈紛紛報閉改業其膏館亦先經禁絕應即將牌照捐停辦以符原案此後吸户購烟牌照土店營業憑照按期倒换一切未盡事宜應飭巡警道恪遵部章辦理以專責成九月二十七日奉硃批該衙門知道 
[京師近事]  
　　九月二十九日係義大利國皇帝夀誕駐京義使因是日適爲孝欽顯皇后奉安之期用特停止慶賀以重邦交 
　　外部主政唐國安現送游美學生赴美聞事畢後卽就近在美聘請教習來華以備開辦游美學生預備館約年内取道英國回就趕辦遊美學務處事務 
　　外務部日前代遞封奏摺中内有某欽使條陳諮議局事一摺立言異常痛切探其大略謂各列强聞我國預備立憲皆守窺伺主義諮議局現雖成立我政府須盡力維持以促憲政之進行若諮議局一有變動恐召侮辱云云聞將原奏交憲政編查館 
　　學部榮尚書日前與理藩部堂憲議商振興蒙古學務一切事宜擬奏請添設提學使一員專司外蒙學務惟因蒙智蔽塞地方遼闊恐有鞭長莫及之慮故近日正在詳酌辦法 
　　政界人云前奏津浦路事之給事中高潤生侍御將繕摺再陳津浦路政其内容大略擬請攝政王嚴飭徐沈兩大臣切實整頓免蹈前此覆轍 
　　理藩部咨行新疆巡撫及庫倫辦事大臣等謂該地方時有俄人傳布希臘教無知蒙人租房與俄人設立教堂以致事後有所藉口希即轉飭各盟蒙旗設法禁止以免後患 
　　政府人云隆裕皇太后恭送孝欽顯皇后梓宫至定東陵永安後大約於十月初七日回鑾 
　　政府諸公近有添改都察院分科給事中缺之議擬將户兵刑工各科一律改同部名以期相副所有未設專科之民政學郵農工商等部概行添設俾專責成而資監察不久卽行奏辦 
　　度支部因現在海軍開辦費爲數甚巨急須籌措抵補辦法日前由各堂會議某侍郎建議以實行舉辦産業税及加增奢華品税兩項不惟可籌巨欵且亦無害貧民較之别項尚有把握各堂深然其說 
　　外城巡警各區書記生前日齊赴總廳照相聞政府以近來宦途龐雜深恐各衙署人員中有黨徒混跡特令照相以便用人之際稍有把握云 
　　理藩部夀尚書接鳥里雅蘇台將軍堃岫電稱現有外館大有號商人林二在蒙古阿友公旗行用假蒙文印信撞騙蒙人銀兩約有七八千兩之譜請大部從速就近究辦以免人民受害 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[江蘇諮議局展期閉會南京]  
　　江蘇諮議局張議長通告各議員文云本局照章以十一日爲閉會之期現提議請議各案紛紛來局本無限制亦不必一定議决惟已付審查之案理宜報告付議其中尤有督撫交議之件可否必須一决今約定會塲提議事件至初八日爲止留初十一日專决審查報告事件十一十二選舉資政院議員後視報告之件尚有未盡解决則展延日期爲掃數報告之地事畢更行局内選舉然後閉會特行通告以圖收束 
[直隸諮議局集議三大問題天津]  
　　直隷諮議局成立後開會情形屢誌本報兹悉連日集議三大問題彙錄如左 
　　籌議苛捐留難問題諮議局以本省民貧財匱由於商業之敗壞而商業之敗壞實由於捐税之苛複關卡之留難國計民生所關非細故特委託議員孫君洪伊約請本埠各行商董於廿九日下午二鐘假河北自治研究總所籌議調查一切苛複留難情形以便議請督憲整頓是日到者數十人談及此事均各歡迎感佩公决由商務總會於今日約集各行商董并請孫君到會大開會議籌商辦法末後談及印花税事經孫君演說國會之勢力及組織海軍之利害旁伸曲引反復譬喻聽者肅然時至五鐘閉會 
　　劃一行政權限問題聞諮議局議員中有建議以順天府與𤍽河都統雖隸直省均有專摺奏事權利與直隷總督權限侵複且順天府及𤍽河都統與直隷往來公事均用咨文順天府對於直隸藩台尚用札文至𤍽河都統雖僅有治理口外蒙古及駐防滿洲之權而對於漢民一切司法行政均皆獨裁獨奏相沿旣久隱成一省前直督袁曾擬將𤍽河一帶改建行省因事未果權限複雜行政多礙擬請公决申請督憲電商憲政編查館將一切權限劃一俾得治理未識能否解决也 
　　决議改錢徵銀問題諮議局前因解决改錢徵銀之案曾經端督委學台道台到局廳各議員之質問兹將探得决議辦法錄下一聲明改錢徵銀之弊宜暫仍其舊應據江蘇奏案駁之一彌補州縣之賠累俟將一切財政出入清釐後再行核辦 
[鄂路集股自辦之踴躍湖北]  
　　九月三十日湖北諮議局全體議員與商辦鐵路協會正副會長劉心源方伯吳兆泰太史及留日學生代表張伯烈夏道南二君又紳學兩界同人齊至教育總會會塲集議不借外債自行築路方法及攤認股欵手續到會者百餘人莫不踴躍爭先或代表一府認籌股欵或代表一縣認集若干或代表一鄉一族或由個人自任而學界人員之家無鉅産者則願每年抽提薪水十分之一以充股欵計五年可得二十萬元至議員與紳界分任勸募之數由一百萬元至五萬元總共有五百餘萬元均分五年交清兹將各紳士各議員担任勸集數目調查如下吳慶燾代表諮議局全體担任一百萬元時象晋等六人代表荆州府全體担任一百萬元衛寅賓等九人代表襄陽府全體担任五十萬元李綺章等十七人代表德安府全體担任五十萬元余德元等兩人代表鄖陽府全體担任十二萬元劉德鈞等九人代表安陸府全體担任十萬元吳兆泰等兩人代表麻城縣全體担任十萬元李國鏞等三人代表沔陽州全體担任十萬元 
　　于澤潤等兩人代表漢川縣全體担任五萬元夏夀康等四人代表黄崗縣全體擔任十萬元陳崇祖等兩人代表江夏縣全體擔任十萬元王教奎等三人代表荆門州全體擔任五萬元劉寅熙代表廣濟縣全體擔任五萬元陳國瓚代表蘄州全體擔任五萬元車斗南擔任認股五萬元黄贊樞擔任認股五萬元陳鴻翥代表闔族擔任五千元其餘諸人認股數千元數百元者甚衆因姓名繁多不及備載 
　　本月初二日諮議局全體議員憲政籌備會教育會武漢兩總商會各職員與商辦鐵路協會諸發起人復在漢口四官殿開鐵路協會成立正式大會紳商學軍各軍到者二千餘人首由假定會長劉心源演說云今日我湖北開鐵路協會大會是前日已經成立之協會今日各團體諸君到此是以籌欵集股爲宗旨次由留日學界派來代表張伯烈君演說略謂我湖北之存亡在於今日各團體必須消除意見事必取决於輿論並報告協會所定簡章又次由北京同鄉派來代表張尊五君演說略謂旅京同鄉已公舉王小農君往謁郵度二部堂官探問草約能否撤銷二部並無成見但協會須先辦公司方能有切實辦法請部撤銷草約今日之會應以籌畫切實辦法爲第一要義再次由武昌商會總理吕逵先君演說大致以江浙人爭蘇杭甬路爲比例並謂蘇杭甬路已經定約尚能爭回川粤漢尚是草約何不能爭並出以激勸之詞說畢散會 
 
 

Page 11

 
 
分類新聞政界 
[籌議抵補賠欵之計畫湖北]  
　　湖北認解新案賠欵每年約銀一百二十萬向藉土税抵解近因土税短收部議自來年起照原定不及遞减辦法按月撥銀六萬兩不敷之欵由鄂省土膏牌照捐印花税二項抵補前經陳制軍飭由藩司鹽關各道善後局會同核議兹該司道已遵議詳復略謂土膏牌照捐現值實行禁烟收數斷難起色不如以本年九月爲始請督辦土藥税局柯大臣將所收湖北應得土税儘徵儘解以濟要需惟派認賠欵必需按月籌解一有延誤滋生交涉近年鄂省財政奇絀所有土税不敷之解欵斷難自行籌補而印花税現甫在武漢三處試辦收數尚無把握以之抵補土税實屬緩不濟急本司職道等一再籌商以後新案賠欵所有土税牌照二項如有不敷即以印花税補足印花税甫經舉行一時未能集數仍在藩鹽關庫無論何欵項下暫行借墊俟印花税徵收有欵首先儘數撥還以資周轉聞陳制軍以所議尚屬妥善已准照辦惟土税儘徵儘解能否允行須俟商度支部柯大臣辦理 
[處置警界投効人員辦法蘇州]  
　　蘇撫瑞中丞以警界人員來蘇禀請投効紛至杳來或上條陳或求差委幾於應接不暇昨特頒發手諭一道略謂蘇省巡警現經本部院督飭警務公所切實整頓並酌調北洋高等警員來蘇委用本省學堂畢業各生分班派差人才毋虞缺乏乃各省警務人員學生來蘇投効者接踵而至在該員生等𤍽誠固屬可嘉惟來者紛紛實屬無從安插且該員生等旣於他省畢業如程度才具兩者俱長本省需才必無置散投閒之理其貿然他出營求者必於本省警務不甚得力可以概見是該員生等於本省旣未能盡義務於蘇省尤未熟情形跋涉遠來士求倖用本部院實所不取嗣後外省警界人員學生應自十月初四日起毋庸來蘇投効縱來投効所遞禀呈概不批答勿謂誥誡之不先也 
[派赴各屬調查巡警蘇州]  
　　蘇臬向例分派同通州縣等員赴各屬調查巡警團練等事宜爲調劑屬員地步已成例差兹届札委知縣夏敬業赴徙陽溧壇太五處知縣夏輔咸赴華婁金青四處馮詠芝赴鹽阜安三處通判黄文鎬赴海沭贛三處知縣李相鈞赴錫金江靖四處知縣程鴻逵赴武陽宜荆四處知縣倪文范赴上江合浦四處知縣蕭泗勛赴碭豐沛邳四處知縣阮尚疇赴銅蕭睢宿四處知縣徐樹森赴高寳興東四處知縣徐炳章赴江甘揚泰四處分别調查復辦昨已分别飭知矣 
交涉 
[查勘洋商租地之認眞鎭江]  
　　鎭關道劉襄孫觀察頃奉南洋大臣札開准外務部咨稱各省之租借地叚多未嚴重劃清以致時有交涉之事嗣後各省凡有租借應由該管關道按照原約查清界址其不清者繪圖報部以便與該國公使照約劃清 
[札飭速結膠州林墾地界山東]  
　　魯撫孫中丞准外務部咨開嘱令轉飭地方官將華人與德人所爭之膠州開墾及農林事宜妥爲劃清地界從速和平了結刻已札飭該州量爲速結以憑復部 
軍界 
[札飭協剿平湖梟匪之原因蘇州]  
　　蘇撫瑞中丞據浙江平湖縣職員蔣錫榮等禀稱該處梟匪糾黨販私猖獗異常請即派員會勦等情當以梟匪喬三結夥多人麕集獨山地方駕船販私實屬玩法已極該地旣歸浙省管轄蘇省兵隊未便越境捕匪惟内河巡艦爲兩省捕梟而設立即札飭博統帶會同嘉興緝私各營前往嚴捕並電請浙撫部院檄飭會拿曁行鹽捕營統領汪道知照 
[電商籌欵辦理江防南昌]  
　　江督張安圃制軍以籌辦海軍爲强國之要圖刻擬籌辦江防事宜由江蘇安徽江西三省設法籌欵迅速舉辦所有江西之湖口爲緊要門户且爲各國兵艦遊弋之處亟宜增修新式礮台添制兵艦以重江防等情電咨贛撫馮中丞迅速籌欵聯合辦理 
[都戎巡緝下河梟匪鎭江]  
　　駐鎭新勝水師各營督帶徐寳山都戎以時届冬令深恐梟盜乘間竊發爰於日昨乘坐師船馳往八圩港下游一帶嚴密巡緝以靖江面 
[飭派師船防禦盜賊揚州]  
　　淮揚海道吳觀察因裡下河一帶盜風不靖兼據揚州府嵩守面禀下河盜風漸起電請江督飭派水師船馳往遊巡已奉復電云陽電悉候仍飭伍守備酌帶師船往下河分布巡緝以資保衛等因當卽札飭揚州府督儃飭該守備妥議布置聯絡一氣 
學務 
[陳請提議維持女學江西]  
　　贛省女子公學爲紳學兩界所發起初創時種種困難仰賴已故玉山議員巫願憲君邀集同志籌欵成立開辦後迄今逾年常年經費均係𤍽心女學官紳學商幕軍各界解囊捐助現該校發起諸君以經費尚稱支絀建築校舍雖有捐存整欵誠恐常費不敷未敢妄動昨特陳請諮議局提議設法籌欵維持以興女學而垂久遠 
[整頓練習所之效果江西]  
　　贛省學務公所附設之教育官練習所爲𤍽心教育者入所練習而設所中學員由林提學取入定額六十名夜間隨班上課開辦已逾一學期現因各學員到者甚少至多數不過二十員左右餘皆報到而去希圖不扣分數現林提學到所查悉情形將管理委員楊大令樹煌大加申斥並諭令號房以後各員到所非課畢不准出所以故現在到所練習者數仍其舊矣 
[丹陽開辦蒙學之踴躍鎭江]  
　　鎭屬丹陽學界諸人前日在勸學所集議開辦辛淋泰莊各鄉初等小學已公同决議定於初十日一律開辦以期教育普及 
 
 

Page 12

 
 
實業 
[支配全盛祥商號倒欵辦法天津]  
　　天津大德通滙票號向與全盛祥藥材號交易該號東閻永圖於四月初由廣州商號電滙天津見電交付平銀三千兩言明八月底期在廣州歸還又於七月間由粤電滙天津見電交付平銀一萬兩當收現銀五千兩下欠之欵言定九月半期在廣州歸還不意該號東等於上月因債逃逸現聞津商天聚等七號亦被該號欠七萬九千餘兩禀請商務總會將全盛祥所存貨物一併查封備抵大德通因亦禀請併入天聚等號案内辦理昨經商會勸天聚等七號由京津存貨變價内提出銀一千二百兩交大德通義善源源豐潤三號收作在津攤分之欵此外尚有不敷義善源等在申已有扣存全盛洋現欵應由該商等自赴上海公廨併案追繳將來分攤多寡不與天聚等號相干惟天聚等號被欠較鉅勢甚危迫隨卽勸令藥商董事將京津存貨共七百二十六件賣一萬八千七百餘兩除大德通三號等一千二百兩外餘銀按報告到會各商欠欵照股匀分以昭平允 
[禀請開採諸曁煤礦杭州]  
　　紹興諸曁縣所屬之長欄村有煤山一區苗旺質淨前經職商劉紳等發起延諸礦師入山測勘據云是處煤質山脈延長二十餘里實爲浙省有數佳礦决擬招集股本十萬元禀請探採現聞所集優先股早已招足常股亦將次繳齊日前二次具禀勸業道黏送山圖册結合同股單及暫行簡章籲請轉詳咨部須給探照本日奉勸業道批示以禀叙各節按照部頒公司律微有不符逐條批令詳晰更正外並候札飭諸曁再行復查詳報核奪 
[裡下河小輪運鹽之决定揚州]  
　　泰分司淮南局淮南局會禀吳都轉云奉飭據廟灣塲公收商人洽記等禀請改用輪船拖帶由泰州南門開駛拖帶直達揚子棧批飭司局議復核奪等因運判等遵查廟灣塲運道水程甚遠行駛維艱尚屬實情所請用船拖運係爲利運濟銷起見自可照准惟改道黄村旣與定章不符該處河道淤淺小船難行以小輪拖運重載鹽船縱挑濬認眞亦恐非常年所能暢行無阻更恐别滋流弊似不若准其用輪拖運仍照向章由太壩過製該商等擬於太壩上河再備輪拖赴揚子棧旣可省挑黄村河道之費又可長年通行與定章不相違背似較周妥理合會議禀復鑒核批示 
雜記 
[請旌守貞不汚之烈婦蘇州]  
　　丹徒縣紳士鮑心增等以烈婦莊張氏爲張文貞公族裔遭翁莊鏡蓉非禮勒斃節烈可嘉案情已確公懇先予奏請旌表以維風化等情具禀督撫各轅核示奉蘇撫瑞中丞批云莊張氏被其翁莊鏡蓉調姦不從因而勒斃守貞不汚洵屬節烈可嘉惟丹徒縣前禀雖稱莊鏡蓉屢向莊張氏調姦已據屍姑莊李氏及屍夫莊裕卿供明其後因何將莊張氏勒斃究竟有無别情供詞尚多含糊未便率請旌表仰按察司即飭該縣速提莊李氏等訊明確情取具供結詳司核明詳辦 
[蘇省海運局將次開辦蘇州]  
　　 
[蘇省海運局將次開辦蘇州]  
　　蘇省本届海運將次開辦昨經蘇糧道惠觀察派委蘇州府何太守爲省局總辦長元吳三縣充省局帮辦候補知府童寳善蘇總捕同知沈維誠二員充省局會辦文案事腚昨已分别下札其餘京津滬錫各局人員日内亦將次委定矣 
[泥木兩行大暴動詳誌長沙]  
　　湘省泥木兩行向有行規不許外省工匠在湘省包攬工程近有湖北工頭喻姓魯姓在湘省北門外包修房屋本地工匠出爲阻止並具禀地方官准予查禁旋因造屋之人與引進鄂幫工匠之人均係强有力者故地方官未予查禁但出示曉諭不准因此鬭毆並派勇役駐廠彈壓本地工匠見其工作如故地方官又不照章斷結因於日昨聚集同行數千人至該工廠將其鍋灶什物一律打毁惟預先約定不許鬥毆傷人鄂帮工匠以衆寡不敵無可如何其狡猾之徒則放火燃燒廠棚以爲嫁禍之計本地工匠卽將放火之鄂人扭送長沙縣究辦該縣余大令不予收訊於是本地工匠益爲鼓煽聚衆愈多各大憲聞報後恐滋事端親往彈壓現在泥木兩作一面禀官訊究一面　發傳單約齊通省同行一律罷工聽候斷結 
瀛談 
[南斐洲之牛奶樹]  
　　南斐洲有一種奇　。名曰母牛樹因該樹含有漿汁如牛乳故也。生於山上極旱處。視之似覺枯稿。用尖銳之物觸之。即有汁自樹出如乳。置一小時去其水可製爲餅。若置瓶中塞其口。數月亦能藏儲。然他日開其塞。則有聲。且有青烟色自内出。而其物日久稍酸。仍可食。其樹果連蒂而生。味若楊梅。若將是樹之皮浸於水中。即可製作牛乳。 
[美國之新式裁縫店]  
　　美國鮑司頓地方。有一裁縫店。製造衣服專用電氣作工。其所裁之衣。一小時。可得二百五十件。釘鈕之機。一小時。可釘三千餘鈕。製鈕眼之機。一小時。可成四百餘。眼製成襟袖。一小時。可得三千五百件。 
雜著 
[胃腸病之豫防法（丁福保）]  
　　九吾人夜間睡眠。尋常約需八時。有時或過。或不及。在營養不良者。睡眠甯使稍多。蓋其新陳代謝之物質。可使徐徐消費也。 
　　十吸烟之於消化作用。其利害亦未能遽定。今以諸學者之實驗徵之。如庫拉烏臺氏則謂吸烟可以亢進唾液之分泌。且多分泌消化液。可以增進其消化。瓦阿爾夫氏則謂吸烟之人。始雖興奮而促分泌。至化則因尼壳欽毒。（烟草中所含之毒質名尼壳欽）而使鹽酸之分泌鈍麻。要之吸烟者。用其少量决無害。多量則宜禁。蓋　慢性之尼壳欽中毒質者。多患消化不良。其消化不良之故。實由於障害其分泌　運動力者大也。吸烟之時。須在食後。空　時大忌吸烟。此外尚須鑑别其影響於神經系統之點。而終以僅用少量爲宜。 
　　十一飮酒之關係。與吸烟相同。少量雖無害。而大量之弊。則須注。意 
　　十二埃爾司爾氏實驗婦人月經至時。謂　胃液中之酸度。全不規則。蓋以斯時之消化機能常減退也。故此際當力圖機能之亢進。倍粹爾氏實驗婦人在産褥中亦　是當注意於營養。 
　　十三大便須常整飭。每晨一次。使成一種良好習慣。平日之生活。當令遵循規律。勞動安逸。常須適度。飮食起居。弗稍疏忽。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局議案 
[江蘇議員許鼎霖議整頓田房税契方法案]  
　　一田房契税遵照部章准依四川經征局辦法由地方自治會經征歸該管州縣官監督按月由自治會將經征銀數册報藩司及州縣卽由州縣分别解 
　　一田房賣契每價銀一兩征税銀九分此外絲毫不准多收 
　　一田房典契每價銀一兩征税銀四釐五毫遇有先典後賣者准以典税作抵以免重征謹按部章征銀六分而典産向得半價歷未完税請照寗屬新章亦征半税 
　　一征收税銀或每分作錢二十文或繳殷實錢莊銀票各聽民便 
　　一每兩征銀九分以三分解部作正税三分解藩庫抵賠欵練餉火耗等費一分津貼州縣及書吏辦公一分充自治會學堂善舉經費一分作經征辦公之用謹按部章寗屬原征八分應撥還五分除扣提經征辦公一釐正税之外僅餘一釐當立憲之始宜法制劃一儗請仍以正税三分解部免負加征虚名 
　　一賣典契紙每張准收銀七錢二分或繳洋一元聽民自便謹按寗屬舊章每紙收錢二百四十文新章每紙收洋一元民多不願儗請收洋一元以五成解財政局二成津貼州縣及書吏辦公三成充自治會經費　　一未定幣制以前置買田房以銀錢洋立契各聽民便以錢立契者每錢二十文作銀一分以洋立契得每洋一元作銀七錢謹按寗屬新章每錢一千作銀七錢而征銀收錢每分作錢二十文出入懸殊有妨政體儗請概照每分作錢二十文 
　　一契尾每張准收錢四百文謹按寗屬新章每紙收錢二百四十文而愚民多有費至四五百五六百者擬改收四百文以二百四十文解藩庫尚餘一百六十文一半津貼州縣及書吏辦公一半作自治會經費 
　　一過户每名收錢四百文以一半津貼州縣及書吏辦公經費以一半充自治會經費 
　　一從前白契各照新章補税概不追究旣往以後隱漏照部章罰辦 
　　一投税期限於立契後統限六個月内一律納税印契 
　　一自宣統二年正月元旦爲實行部章之期悉遵部章辦理謹按寗屬新章頒發新章六個月内補税以前白契祗完正税三分餘皆豁免此實鼓舞補税之法且可藉此以清界限應請仿行 
[吳江縣盛澤鎭商務分會牒呈摘要（請議審查會報告應併入撫台攺訂釐金徵收方法案内提議）]  
　　盛澤釐局屬於蘇牙釐總局管轄從前頒示洋價較市率短二三十文後漸短至五六十文迨近年銅元充塞洋價增漲而釐局洋價仍每元作錢一千文屈指計之殆已三年無改前奉省局憲朱通飭各局卡准商搭繳銅元五成是商家納捐一千文實巳徵至一千一百七八十文而盛澤釐捐總局分卡則視憲章如弁髦藉洋餘爲利藪凡商民納捐無論多至數百千文少或數百文必勒令盡繳洋元是商家應納正捐錢一千文實須繳至一千三百四五十文仰懇提議轉請督撫憲迅飭蘇牙釐總局援銀漕折徵錢洋之例照市定價並准札盛澤釐局所有産落坐賈釐捐一律遵照省章准商搭繳銅元五成以恤商艱而革虐政 
[江蘇議員張鴻鼎提議改設統捐裁去舊有關捐以蘇商民歷年之困案]  
　　中國從前有關無捐軍興後抽釐助餉本出權宜流傳旣久竟成員骨之疽去之則乏用留之則害民然則利國利民改設統捐不可緩矣查中國税欵進宗除各海關外其餘關捐莫非零星積累入公者一中飽者百統捐若設則大利歸公國與民兩受其益不惟捐可去關亦可去也應革之事無過於此願以質諸同志者贊成者高梅仙王立廷葉蔚馮珍文李鴻籌朱方曾 
[江蘇議員沙元炳請改釐金爲認捐議案]  
　　釐捐弊害盡人皆知其弊害之所生尤於無法章程凌雜名目繁多絶無一定之標準務多出其途以眩商民之耳目於是局員得以依緣爲奸司巡得以上下其手議者謂加税免釐之說尚未實行於此籌救濟之法以改辦統捐爲宜乃寗省除米糧外悉辦統捐矣而弊害更甚於前名曰統捐實非統捐陽爲體恤商民隂爲局員增無窮之利若寳應若如臯若豬隻統捐遂爲官塲萬目注射之地悉由騐補二字開出無限法門商民所輸何止加倍當事者亦審知局員之肥不探本原但以多取爲天職比較之數歳有增加長此不改良民尚有焦類乎蘇省釐捐精形容有不同弊害恐亦難免議决本省税法爲諮議局權限内事亟宜將通省釐捐一律改爲認捐採取各國相當税法並他省統捐辦法妥定章程使公欵不致短絀民困得以稍舒詳細情形别具理由書請公决建議贊成者沈臧夀孫寳書夏寅官于振聲張蔭榖 
理由書 
[江蘇議員林可培試行普及教育方法理由書（續）]  
　　（丙）設私塾教員講習所辦學人士之對於私塾教員也有兩種主義其在消極一方面謂彼之舊根性已牢不可破我惟振興學務著有成效便社會之信用漸厚則私塾自居於劣敗地位其在積極一方面謂新學界勢力薄弱地方興一事業籌一經費恒以私塾教師反對致多中梗不如改用融和手段將來凡百新政藉資臂助且社會教育尚思設法推行矧氣類較同之人尤當加意開化庶私塾子弟得間接而受正當教育議員以各種經驗參一般利害本積極主義列方法如左一考試之法考試私塾教員爲普及教育第一入手辦法然人之對於此舉也往往動色相戒竊謂此可無慮議員崇明人也謹述本縣考試辦法供衆研究如左其一調查法私塾教員考試之先教育會舉一明於教育老練能言之士調查全境私塾其教員之文理清通者勸令考試以示表異文理不通者示以充當教習之苦况計自舊歳三月起至十一月終於是人人皆有考試觀念矣其二通告法調查己畢 
 
 

Page 19

 
 
乃定攷期先由縣署頒示各鄉鎭次請學師傳諭各教員惟嚴禁需索其三考試法初擬齊集城内嗣聞他縣以此滋事遂將全邑分六處考試會同學師偕往臨時與考人士一律供應茶點計自舊歳十二月起至今年正月止來考者約共七百餘人惟附生以上均免試其四評定甲乙法此七百餘人中文理清通者爲最優等及優等文理略有枝節者爲中等文理不通者爲下等約各占三分之一間有不給證書者均縣署主政二講習之法今歳暑假召集與考之文理清通者約五十人講習教育學國文算學修身凡四十日最後參觀各公學教員教授法終以各人試教（均有學生）以資實地練習將來擬再續辦三位置之法一仍爲私塾教員二擇尤使充公立初等小學或簡易識字學堂助教以資鼓勵三充當半日學堂教員 
　　（丁）設蒙養院此爲初級以上學堂之基礎惟須略通保姆學之女士一人主持其間其辦法有三一兼收上中户之幼兒此則風氣開通之地方能行之二專收紳富之幼兒此則地方風氣未開需行政官及主任學務者極力勸導三專收貧苦不能自存之幼兒此以育嬰堂改爲之將固有經費養原有幼兒旣無各方面之牽制即可參照各國成法根據學理盡力試辦但得實心慈善家管理其事必有速效 
　　（戊）女學日本初等小學原有男女合教之辦法蓋所以爲學理上人類均等上地方財力艱難上計者至周密也我國學部定章男女分别辦理謹擬兩法如左一獨立之女學此在民智漸開財力較厚之地方行之二附設之女學男子初等小學中附設女學生班此在財力較絀之地方行之 
（已）附設宣講所此爲社會教育所以輔學校教育之不逮 
　　按部章勸學所教育會皆有設立明文今年正在籌辦期内惟宣講日期宜久不宜暫宣講人員貴精不貴多兹擬宣講員資格如左 
　　一具有教育上憲政上知識者 
　　二有演說才而合社會心理者 
　　三老練而孚衆望者 
本埠新聞 
[上控劉讞員擅用非刑]  
　　本邑紳民徐晋鑅秦錫楨王曾蔭陳承善姚元良謝國太黄泰炎莫辰等聯名赴蘇撫轅上控本縣襄讞員劉羲年審訊命案犯人張毛毛擅用非刑懸繩掛吊求請查禁等情昨瑞中丞已行文到縣諭飭查明禀復 
[按劉讞員到差後擅用非刑已非一次今乃被人上控矣]  
[果無嚴刑逼供之事乎]  
　　盜犯陳長勝由縣訊供釘鐐收禁在案前日伊母陳張氏至道署禀稱兒子陳長勝向做小工並未犯案此次實因仇人挾嫌抛贓致被嚴刑審訊逼令供招求請伸雪滬道蔡觀察准即飭探密訪昨日禀復據稱陳長勝拘獲之時曾在伊家抄出原贓並有刀械解縣審訊時陳自行供招並無嚴刑逼招之事云 
[不顧公益之惡劇]  
　　一路巡局游巡官出示云照得各街里弄均由本局安設垃圾箱原爲居民傾倒垃圾之用乃近有無知小户及公館傭婦輙以便桶傾棄箱内夫役攔阻反敢揪扭髮辮任意毆辱家主不察又從而袒庇之致令法令不行横生齟齬實屬有意破壞警規罔顧公益此種怪狀不圖見之於上海開通之地口言公理之人殊爲有識者所不取也本警局一以和平主義對待地方凡有犯者無不勸諭了事詎警局愈和平而小民愈囂張日前毛雲記書紙作甚且以糞堆置箱内上覆以灰垃圾夫前往掃除觸手皆糞略加詰問該店亦幾用武幸經巡警查見極力開導仍復倔强不服不得已帶局請究亦祇斥其不合罰洋一元從寬省釋惟此野蠻不情舉動在下流無識者情尚可原而體面紳家殷實商舖亦復作此惡劇設使人皆效尤不惟警局辦事之人刻刻爲難恐地方自治前途亦將大受影響合亟出示暌諭仰居户人等一體知悉此後如再查有前項情事則是自願取辱本局斷難徇情故繼定當分别懲罰以止刁風而保公安各長警等亦應督率天役於各叚垃圾加意掃除倘有偷懶塞責亦卽帶局嚴辦并治該長警等以督查不力之咎其各凛遵 
[魚販與商董之感情]  
　　今年六月間本埠南北市魚販爲改收洋碼一事羣情洶洶幾起風潮幸經商董虞洽卿觀察聞信馳告滬道蔡觀察特委讞員聶榕卿司馬會商法領事偕同虞觀察竭力勸導得以和平了結該魚販等極爲感戴兹特置就銀牌一座於昨日下午三句鐘由法界送至海寗路虞公館導以軍樂隨送者男女約千餘人觀者途爲之塞 
[預防菜市收捐之流弊]  
　　職商蔣聯棣等糾集股本在三路二區虬江橋地方創建菜市取名春森公司業於上月工竣試辦日前復具禀總避擬呈收捐辦法規則昨奉批示略云此項租劵應先將捐定數目騎縫號數一律塡給註清呈送本總局飭由警保科加蓋圖記發給該公司轉給各攤户收執以便隨時派員查騐有無勒索攤户及多收少報情弊至應繳之一成警捐務於每月月底如數解送總局不得稍有遲延 
[城内]  
　　僞造絕契○張四觀前日到縣禀稱曾於光緖十年份將祖遺田地八畝有零活典於薛根全之祖得價錢一百六十千文契載隨時回贖去冬備價向贖薛一味游約旋將是田轉賣於陸姓造作坟屋得洋八百五十餘元小的向之理論薛稱是田當時巳絕未便放贖迨偕中証向伊取閱絕契薛竟串託伊戚許姓預先僞造筆跡顯然求請提究田大令諭候核示 
　　賣地短交○張文祺控賈順和賣地短交昨經本縣田大令提訊張供去年由徐菊人託小的買地即有賈順和將地三畝四分出賣每畝計洋三千六百元今查方單七張内有單地不符者並短少地四分三厘求究徐菊人呈上契據供亦相同賈供該地係趙賈陳等數姓出賣或者每户少地數厘亦未可知世子文供小的雖曾作中諸事應由賈擔任判賈收押候再核辦 
　　不容於夫○底奇峯控妻父楊鳳山霸妻不放一案昨經縣令復訊楊將女交案請爲給領底供楊氏捲逃已屆半載在外不端之事親友咸知母親氣憤成病甚爲危篤小的不願領回楊供女兒現願隨夫歸家務乞恩斷田大令與原媒王鳳祥等向底開導底仍不願判楊將女領回再核 
　　土棍聚賭○諸翟鎭鄉董前日具禀到縣稱有華漕地方土棍張竹卿在鎭開設茶館聚賭抽頭求請提究田大令准即飭差下鄉將張拿獲解案候訊 
　　道批三則○程源潤禀批此項呈案洋元是否爲該商名下應追之欵抑果係代葉安天墊付所稱代葉先後共墊銀二千三百四 
 
 

Page 20

 
 
十餘兩是否屬實現擬作何追理以及應否先將該商釋出醫治之處仰入共租界會審官立即核案明白聲復以憑核奪毋稍遲延抄黏并發沈元福禀批曹季安一犯節經嚴批依限解道瞬又月餘迄未遵辦實屬有意抗延應再予限五天由廨儘此限内提解到道如再遲延定干未便仰會審官寳令懍即遵照錢福記禀批該工業旣因改舉經理設立分所互啓紛爭足見彼此意見不洽應候轉移商務總會弔銷前示並飭縣廨一體遵照本該業等擬章禀請給示一節亦屬未便准行著遵照舊章辦理可也黏件發還 
[南市]  
　　馬車疾馳○前晚九句鐘時有南市某商家之馬車一輛涇過法租界小東門外巡捕向查車照該馬夫即加鞭疾馳逃過十六舖橋致將法界之某號東洋車撞壞昨法捕房已派探至工程局請爲恊查矣 
　　尚有欠主○城内陶晉昌帽店主陶如山控生大元布號執事施瑞和担保許承鉢（即截髮西裝之許建屏）將田單抵去銀二千兩曾由工程局裁判員集訊判許交保分期拔還在案兹許又扭程仲清至案控被借去銀一千兩久不歸還程供實由尉遲焕卿於前在怡慶莊同事時合借被伊用去銀五百兩求鑒判程交保限十天將欵理清並尋交尉遲焕卿來案訊核 
　　所欠無多○山東人王正前在縣署充當門丁現被兪掌全吞没洋四十九元錢九十餘千文控由南區解至工程局經陳裁判訊明僅欠二十元判交保清理 
　　交保料理○升吉里成愼烟葉號主裘鴻年昨將掮客盛松泉扭至工程局控盛前將提貨單塗改抵去銀三千餘兩除將貨拍賣外尚欠二千餘兩求追判盛交保赶緊理楚 
　　乘間攫物○總工程局議董黄韌之之嫂金氏前晚由鄉間乘舟來滬在董家渡碼頭購買生梨被江北人李阿二等　間攫物當由氏之親戚陳雪生扭獲多人解至南區轉送工程局訊明屬實判李戒責二百下同黨李發六責五十下陸小毛責一百五十下侯寳寳責一百下李阿二陸小毛暫押候查餘均斥釋 
[閘北]  
　　拘獲賭徒○三路四區吳副巡官前日在附近境内先後拘獲賭徒徐根根王五蕭阿二王金瑶等五人拘回局中各責二百板解送總局于昨日提訊徐等均不供認判一併還押候再覆訊 
　　男女無恥○趙王氏控潘福康拐匿伊妻一案昨經四路一區黄正巡官將趙女提案掌頰數百下交其姑陳王氏領回潘責三百板押候交保開釋 
[英租界]  
　　追究拐案○王學甫之小孩被拐匪老張拐匿前日王在虹口與張匪妞婦之弟李照海遇見向之詢問爭執互扭由捕拘入捕房昨解入堂請究判李押候交老張到案再核 
　　積欠保費○協安保險行控永大裕號積欠保險費昨由公廨飭傳永大裕號主到案諭令交保候訂期會訊 
　　洋行追欠○寳隆洋行控鄭茂記欠銀不還昨由包探將鄭傳至入堂交保候訊 
　　雉妓强硬○雉妓沈三寳張四寳前晚在途强曳行人陸榮荃陸不應允竟被兇毆昨日報知捕房派探將二妓拘送公廨請爲究辦判張妓押女所十天沈妓押一禮拜示儆 
　　小販捉姦○龜奴徐四福誘拐小販王阿大之妻李氏直宿前晚被王偵悉至奸所將男女兩人一併捉獲扭交捕房昨解公堂請究判徐押捕房三禮拜氏押兩禮拜期滿着王領回管束 
　　逐出復來○過犯楊餘泉夏阿堂逐出復來由探一併查獲昨解公堂訊明判各先枷一禮拜期滿後楊押西牢半年夏押四月仍一併驅逐出境 
　　虐待學徒○男孩倪阿桂迷路由捕解廨請爲安插孩供父名柏臣在漢口爲麫餅生意伊年十二歳母早去世現在南市東鹹瓜街口蔣二昌紙盒店内學業因被師璖打逃出判留廨候傳其師到案再核 
　　不堪言狀○浦趙氏因出售金瓶梅等淫書由新閘捕房　　昨解公堂請究中西官以女流無知姑寛交保候查明有無别項　書再核 
　　不認串竊○章小胡子沈連卿黄正道串竊捷成洋行木欄杆由探一併查獲昨解公堂訊供不認判還押候下禮拜二復訊核辦 
　　訛詐無憑○張小寳向王桂西王德弟等藉端訛詐昨由包探解廨中西官因訊無實據將案註銷 
　　冒探圖詐○吳炳福冒充探夥向縫工朱金賢等圖詐洋四元被朱投報捕房派探將吳查獲昨解公堂訊實判押七天 
　　烟館取巧○粤人鄢阿弟在新閘路開設烟間因多設烟燈由捕查見於昨日傳至公堂請究判罰洋十元充公 
　　鴇妓拖入○雉妓端　鳳王桂紅沈三寳前晚與鴇王陳氏在途拉客昨由包探一併傳至公廨請究判王鴇押女所七天餘妓併押棲流所一禮拜 
　　懲辦搶匪○西婦　吞生控流氓張豐一攫取皮袋眼鏡各物一案昨由公廨訊實判張先枷七天期滿再押六禮拜 
　　置之不顧○錢益甫　阿福因將病人棄於路旁致斃由捕查見昨將二人傳至公堂判各罰洋十元充公 
　　沿街互毆○周三品張富貴邵芝芳在途打架由捕一併拘入捕房昨解公堂訊明周係著名賭徒判押一禮拜逐出張邵押兩天 
　　太不平等○粤人王阿興將妻李氏毆傷由捕查見拘入捕房昨晨解廨訊究中西官以王不應將妻虐待判押一禮拜 
　　私售洋烟○張榮江歐阿成在虹口私售洋烟昨由探將歐傳至公廨禀稱張精虚避匿請示核奪判歐罰洋五元充公烟具銷燬一面飭提張到案訊究 
[美租界]  
　　自縊免驗○茶館主婦金歸氏自縊身死已紀昨報前日下午本縣田大令委捕廳趙少尉蒞驗氏夫金生泉投案求免少尉准之飭即具結收殮 
　　失火即熄○前晚七時嘉興路一千二百五十四號朱恊茂成衣店起火經隣衆帮同救熄房屋未損 
　　電車傷人○四十一號電車昨日上午駛至西華得路撞倒小販顔正玉及女孩李阿因各受微傷由捕一併車入醫院驗得傷勢甚輕均令歸家自行調治 
　　乞兒倒斃○元芳路後老街工部局坑厠内前晚倒斃男丐一名昨由捕房飭保報堂收殮 
　　糾黨拆梢○蓬路西華里一心園茶館主昨至捕房控被探夥之妻方朱氏紏同潑婦王徐氏楊陳氏及流氓多人來店拆梢當飭包探張子卿將該婦等六人拘入各令存洋五元釋出候傳 
[法租界]  
　　因何兆禍○鴻源里徐春生家空屋失火一案經公廨讞員聶司馬與顧副領事會勘後屢傳不到前日始行投案據稱小的妻子病故後女兒旋又出嫁因將衣物當盡惟當初保險五百兩時所有各物確值所保之數此次因妻死後遺有一孩寄養蘇州故特前往探視並非避匿至如何失愼實不深悉二房東袁子康夫婦稱是晚俱已就寢由傭婦驚喊始悉該屋共住七家五家保有火險小的家亦保七百兩徐屋無人居住未知如何失火判徐押候再核袁交保 
　　追贓不易○昌大質當主李星聯控店夥李賡軒李琴軒串通同事陸瑞林盜用一萬餘金一案前日由廨覆訊原告投案請追並稱賡軒所有存洋五十元在伊舅父所開之烟紙店内持摺往收亦靳而不付李等同供洋已用罄無力交出聶司馬遂諭原告察訪李等究意有無贓洋藏匿何處以憑根究姑候再寛一月定斷存洋摺存案候傳李之母舅到案訊追 
　　責成保人○任祥茂木器店主任中　担保周邦希向永興行租賃機器一架積欠租金洋九百十五元不還前日由廨復訊聶司馬謂該店夥周子垣曰查閱租契俱是在中蘭担認豈能諉卸限七天交人銀並保料理 
　　主僕爭彩○奚生嘉代錢夢夀控陳榮章代主人購買安徽副彩票中彩掉换一案前日錢親自投廨禀稱前給傭人陳榮章洋四角購票二張獲中頭彩計洋一千八百餘元詎陳將未得彩之票掉换請爲追究陳供此票實是小的自購求鑒彩票店王魏保祿投稱陳購票後　來改姓得彩之票實是伊主所買判各退去正行查核 
 
 

Page 21

 
 
G> 
[古今苐一婦科續嗣容易降生丹]  
京都天寳齋○婦科種子仙丹○服後受胎極速○如不信者有法可試素未生蛋之鷄餉以此丹半月後蛋自生矣虚言欺人罪我惟天 
夫婦人固無不育之理不育者即有病也然病多起於月經月經不調即非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛躉積或崩血過多或傷於七情致墜情志或感及風寒致損營衛或體虚盜汗不止或血枯面黄肌瘦及白帶淋漓胸腹脹悶五臟虚損子宮寒冷動情即洩受而復出等症此皆體虚血虧所致故種子之難所由來也此丹係葉眞人所傳能調和婦人衝任之血平定肝鬱之氣去瘀生新開鬱解悶煖宮止帶聚精壯血固本調經却病壯體之功凡婦人望子者苟能連服一月中途不間斷無不應手而得素未生育之婦服後一舉成孕晚年經斷血枯常服且能育子旣孕服此產必雙胎眞婦科聖藥種子仙丹也每料一斤價洋八元半料四元閨女孀婦服此恐産無父軟骨之子切忌切忌幸勿輕視○另有參茸海狗腎扶陽種子衍慶丸專治男子陽萎精衰服則立見奇功雙料每兩洋二元單料每兩一元○眞烏骨鷄白鳳丸每洋五粒○遠埠函購托郵政局最妥信局屢次作獘鋪設上海二馬路中市西鼎新里石庫門内交易京都天寳齋啓 
[石印寳惲室法帖出現]  
惲南田先生格常州武進人書時畫世稱三絶名滿天下凡得其寸楮尺縑者莫不珍如拱璧而書法娟秀有潇灑出塵之致雖石刻流傳此外尙有味古齋清歗閣愛石山房吟香仙館甌香館等帖究不若寳惲室之妙造自然也顧其書宜于題畫海内不乏名畫家此帖一出行見不脛而走到處歡迎也每部四册價洋二元寄售上海二馬路千頃堂○棋盤街集成圖書公司○山東全省官書局○天津文美齋南紙號○及京都各大書莊 
[順氣化痰止咳天下苐一奇方]  
上海河南路廣東彭壽堂始創順氣化痰止咳四寳半夏露功效神速當面可試如不信將市上各藥分日比試立見眞僞優劣 
消痰止咳各藥到處皆有仿單詳載悉皆絶妙依次試服均屬子虚皆用成法古方改名製售並無實在經驗妙藥故也即近日自稱枕秘者初服雖有微效然力薄性緩並無斷根之力識者憾焉本堂秘製眞四寳半夏露化痰之神止咳嗽之速爲别藥所萬不能及屢將男女老少内傷外感各種痰飲各種咳嗽以及氣喘吐血等症一一試驗果能藥到病除超出他家百倍故所列諸般治症均千眞萬確實有效驗試過者僉謂無論何種藥品均無如此露之神效妥速者所以對症服之萬無一失此露數十年來治愈下列各症不下數百萬人特再詳錄於左○專治五勞七傷諸虚百損○傷風咳嗽寒熱往來○寒痰凝滯氣阻咳嗽○風火挾濕鬱蒸咳嗽○肺葉閃動喉癢咳嗽○肺液枯燥喉乾咳嗽○肝風煽肺動怒咳嗽○色勞傷腎吐血咳嗽○病後中虚氣逆咳嗽○頻咳不止變聲失音○産後虚咳渾身酸痛○痰火積寒久年哮喘○精涸神頽動則氣喘○咳急傷絡嘔血盈碗○思慮過度痰帶血絲○痰迷心竅文癲武狂○痰流骨節左癱右瘓○中痰中風手足麻木○痰阻氣塞喉痛肚痛○濕滯中脘心胃氣痛○肺痿生癰腥痰五色○臟腑氣弱瀉痢不止○小兒驚風猝然氣厥○神昏囈語猪羊癲癎▲乾咳無痰行路氣急●自汗盜汗骨蒸潮熱●以上各症輕者一服全愈重者數瓶斷根海内如患上列各症服過各家之藥不能奏效者請速一試無不立起沉疴最奇者無論風熱寒濕諸痰一沾藥性立刻盡化爲水從大小便洩盡頑痰旣去周身頓覺暢快四肢因之有力繼則飲食加增百病盡除而身體不覺自强矣每瓶一元每打十二瓶十元大瓶二元每打廿元每料四元近有作僞之徒因此露靈效異常信從日衆竟依樣仿冒到處寄售甚至抄襲告白登報反噬然一經試驗則孰眞孰假孰優孰劣不待辯而自明矣購者鑒之●順氣化痰丸大瓶一元小瓶二角半●立止哮喘斷根丹每瓶六角●吐血斷根膏每料二元○止咳杏仁露四角假冒甚多購者認明上海河南路球抛塲南首廣東彭壽堂内懸上海縣告示庶不致悮○分售處蘇州都亭西新聞報分館 
[請看亞支奶之竒能]  
危則思安千古不易之論璋受烟害幾幾乎衣不完體食不終日且此時烟價十倍於前若再昏昏恐難免吹簫吳市危則思安因茲堅戒幸蒙貴公館之亞支奶得助一臂將三十年之老癮一月廓清較林文忠之忌酸補正覺有過之無不及也受恩不報人豈爲人特附番佛八尊以作登報之費即將拙書送列報末姑不問貽笑大方但求同病者能於觀感則幸甚　湖北張受璋手啓 
[華德大藥房股分有限公司催劃股銀廣告]  
啓者本公司創辦宗旨招股廣告已登錄前報經蒙各界實業諸君信孚贊成踴躍入股本公司同人不勝感敬但前者聲明報紙並簡章明晣如股集一半後即行報告開辦現已蒙發起名單贊成並調查各界諸君附股已集有二萬五千之多爲此謹告認定各股東尙祈經蒙認定股數之股銀限即月底前劃交南市信成銀行或交集益里信大莊掣取收條至公司換給股單俾得早日開辦乞鑒諒之尙餘之股照數隨招額滿截止再告環球未經認定實業諸翁有志入股者早决爲盻遲恐額齊不及附入也專此一併謹告認定　各股東公鑒未認　各諸君注意函索簡章原班寄奉　上海棋盤街泗涇路口六十二號華德大藥房同人謹啓 
[立止婦女白帶最速之法]  
廣東彭壽堂秘製婦科白帶靈丹○立服立止○神效異常○立止經期腹痛丸每盒一元 
婦女白帶一症大傷元氣此症因濕熱積滯月經愆期或憂思怒鬱動情即洩寒痰凝聚膀胱受濕以致脾胃不和腰酸肚痛面黄肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之即愈屢試屢驗其應如響功能除中宮之濕提下陷之氣化痰解鬱清火調元是以帶下即止腹痛立愈連服七日包能脾胃健旺飲食加增月經調和身體强壯非特止遺止帶之功實有廣嗣延年之妙○每盒一元○中盒二元○大盒四元上海抛球場南首河南路三層樓七號洋房廣東彭壽堂啓始創眞正萬應如意油批發公道 
[日輝呢廠批發所兼售零剪各色華呢]  
在英大馬路亨達利對面恒樂里内 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[補錄邳州教育會長崔榮申商會總理焦寅恭州視學莊增藩代表全體公民呈諮議局文]  
　　爲呈請事窮邳州複選當選人陳士髦被州台應違章誣禀一案曾經榮申等代表公民疉訴各大憲在案蒙諮議局籌辦處憲批飭該府州檢查原卷是否辭退教員等因夫陳士髦以熱心興學之故屢向地方官爭執公欵緣此觸怒長官時懷娼嫉去歳選舉調查時陳士髦適任圯上小學教員應州台默揣陳士髦素孚人望複選或能當選乃以光緒三十四年之小學教員牽混於宣統元年之人名册以限制其複選被選權又恐陳士髦知之將照章取證呈請更正故秘不宣示但闔邑公民皆知陳士髦已不爲小學教員初選複選皆當選而州台無如何也乃悍然不顧出此違章誣禀之下策夫州旣處心積慮而隂謀誣陷安能捧據上呈以自發其覆府旣偏聽朦請於始安知不舞弊曲庇於終前月二十日曾經將此理由電禀督憲力爭近聞應州台果經復稱陳士髦並無辭退教員之禀又聞呈有他人之禀批含混影射其支吾躱閃伎倆不待智者而後知也查本地方俗例各學堂教員皆一年一關聘圮上小學係屬公立辭聘教員向由堂長自主陳士髦之任圮上教員訂明一載於光緒三十四年正月到堂年終期滿遂爾辭職今春正月卽由堂長另聘法政畢業附生薛顯卿承其乏是陳士髦之辭退教員年前已向堂長交代清楚本無庸禀州至其今正一禀乃旣辭教員之後以教育會名義請欵補助師範傳習所因追叙前事提出辭退教員一節原非專爲辭教員而設而卽可爲旣辭教員之據州台雖將此禀隱匿又何足爲未辭教員之據乎且此案證據甚多去歳選舉調查員曾親到圮上查悉陳士髦教員之職至年終而止與宣統元年無涉草册與記事簿存在州署豈皆滅去今春省視學親到圮上陳士髦果爲小學教員與否其查學報告調閱可知六月間馮議員珍文面見應州台曾言陳士髦之教員已經辭職禀明在案州台云彼雖禀辭我未准則其有禀可知况陳士髦之辭退教員與州本無關涉州台又焉有不準之權馮君日日到會一問即明此又可以立時解决者也伏維諮議局爲採取輿論之地議員爲代表輿論之人而庶政公諸輿論之明文且囂囂於賢士大夫之口此案訴訟之起將三閱月上峯能輕信地方官一言之誣衊卽行判定而不能審察千百人民之一再禀訴立予昭復蔑棄公民而破壞選舉陳士髦個人不足惜邳州一邑不足計竊爲大局痛之今蒙藩憲批示悉心調查該生品行並無間言素行詭譎四字已代爲昭雪然其切實辦法未知若何且教員一節仍堅執應州台匿卷朦復之一禀而最確實最切近之証據皆置之不問是使違章舞弊之人可巧爲規避則揑詞誣禀之事將無所歸咎公理一日未伸卽公民之資格終缺苟非至愚豈能甘心謹按局章二十一條議員有收受人民陳請之職權二十八條官紳有違法之事諮議局得指明確據呈候督撫查辦榮申等爲諮議局前途計爲憲政前途計仰祈諸鄉先生大人按照事實依據法理秉公判决卽邀求行政長官認眞辦理庶幾議員之價值可保民氣之摧殘未盡政界之魔障以消大局幸甚謹呈 
小說 
[小會社說自由女（四）]  
　　第一回說自由文明開女界談勝景風月擅珠江 
　　原來廣東地方。自從創辦學堂之後。便有許多假文明的志士。不規則的學生。借着自由平等的幾個字兒。到處煽動。到處演說。什麽男女平等。什麽婚姻自由。又什麽提倡女權。又是什麽家庭革命。在他嘴裡說起來。倒也說得十分有理。從來方以類聚。物以羣分。有了這樣的一班人出來。自然而然的就有那些不知廉恥的狂童。不惜聲名的婦女。出來附和著他。也不知道什麽叫做敗名辱身。什麽叫做傷風害俗。只一味昏天黑地的混閙過去。甚而至於那些女學堂裡頭革退出來的學生。也假充著女學生的名目。和那些下流社會的婦女。混在一起成天打扮得嬝嬝婷婷。齊齊整整的。招摇過市。賣弄輕狂。更兼把自自已的小影。交給酒樓裡頭侍者。呌他把小影掛在飯廳上。有什麽客人。看中了他。只要和侍者說了。立刻。可以把他叫。來侍酒。花不上幾兩銀子。就可以和他一度春風。那酒樓裡面。又另有十多間密室。專預備著做那顚鸞倒鳳的陽臺。行雨行雲的巫峽。到得後來。這班女子。索性把酒店的地方。當作個他們的賣淫公所一般。成日成夜。呼朋引類的。閙作一堆。攪成一起。這個珠江第一樓。雖然名說是個酒店。其實是專做這一門生意的。廣東一省的人。没有一個不知道的。正在這個當兒。廣東地方。恰恰到了一個江南名士。姓江單名一個華字。號叫鏡波。江蘇鎭江府人氏。性情温雅。才具風華。慨身世之多艱傷心荆棘。感年華之不再。極目山河。此番游歷南洋。便先到廣州。訪一個平生最知已的朋友。不知所訪的朋友姓甚名誰請看下回交代。 
　　第二回游嶺表初到第一樓夢高唐忽逢自由女 
　　且說江鏡波有個狠知已的朋友。在兩廣總督張制軍幕府裡頭當一個摺奏師爺。姓袁。號直齋。從小兒和江鏡波同鄉同學。意氣相投。後來袁直齋到了廣東。便寫一封信給江鏡波。請他到廣東游歷。江鏡波也久有游歷南洋羣島的意思。便在上海坐了招商局輪船。先到廣州。到了廣州。到制台衙門裡頭去尋著了袁直齋。袁直齋陪他頑了幾天。這一天袁直齋正和江鏡波講起上海風俗的淫靡來。袁直齋嘆了一口氣道。不要說上 
 
 

Page 27

 
 
海地方。是中國第一個最大的碼頭。就是廣東地方。近幾年來。那班不知自愛的男女沾著了些兒文明自由的毒氣。如今大家都講起男女平等。交際自由來。甚而至於好好的大家閨秀。都染了這般習氣。一味的飛揚蕩逸。賣弄妖嬈。你想如今的世界。從那裡再去找乾淨的地方。 
國外新聞 
[日本親王行抵倫敦]  
　　初五日倫敦電云日本伏見宫親王及王妃已由歐洲行抵倫敦駐英日本大使加籐君曾在車站迎接 
[英葡續訂仲裁條約]  
　　初五日倫敦電云英國外務部大臣葛雷已與葡萄牙外務部大臣里曼將英葡續訂仲裁條約簽押 
[英皇贈葡皇寳星]  
　　初五日倫敦電云英皇贈葡皇茄脱寳星一座 
[海峽殖民地常會宣布政見]  
　　初五日倫敦電云倫敦開海峽殖民地常年宴會史維吞海姆君主席史君於舉杯祝頌海峽殖民地前途時聲言該處旣有鴉片之禁歳入短少之數將以何法彌補樹膠税不知能否相抵唐瓊派茄船塢之築不知能否獲利深望施行各新政毋使巫來由人信任英國之約言有所摇動海峽殖民地檢事長賴丕愛君答詞之中頗讚該殖民地衛生上之進步愛蘭森君舉觴爲藩部次官西萊君祝頌時聲言望政府對於海峽殖民採用對待南斐寬惠政策西萊君答詞之中深讚海峽殖民地總督安特森君之政績並謂吾人於東方屬地實爲其民受託之人要宜使之順從歐化禁止鴉片政策不宜過於操切該殖民地設能勿專倚一項之入欵則此事必可奏功而政府絕不欲損他人之道德以成自已之道德亦於此益見云 
[英皇定期召見中國海軍大臣]  
　　初五日倫敦電云英皇定期星期六日在温特沙宫召見中國海軍大臣 
[秘魯之炸彈案]  
　　初五日柏林電云秘魯克斯柯教長爲無政府黨以炸彈轟斃 
[俄國干涉波斯内政]  
　　初五日柏林電云俄軍已逼波斯革命黨退出阿台皮爾城（在波斯東北） 
來函 
[蘇州齊門外洋涇塘福音醫院來函]  
　　本院爲美國名孝廉白蘭克君獨力捐建已歷十餘年蒙前中丞恩公藝棠　司道以下諸巨公慨潤廉泉共襄善舉俾得盡力展布特造高大洋樓求合衛生之道惟是距城太遠于貧病男婦之就診者尚嫌未便故曾于數年前在本城謝衙　分設診所并給藥物卒以物冗中止聞者惜之今在東百花巷内　屋數椽仍循曩例以便來者至診斷一切由惠更生姚伯希兩醫生擔任鄉間若北橋等處更將次第推廣再本院近又從美國捐得巨欵呈　　國政府認爲醫科大學原有女塾一區亦當力求美備增進女界之智識也[  本公會同人謹誌]  
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
