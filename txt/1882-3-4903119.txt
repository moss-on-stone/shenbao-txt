# 1882 - 3 - 4903119

 

Page 1

 
 
[曾侯日記出售] [  本舘謹啓]  
　　曾侯以尤訪哲嗣具華國鴻才奉　命出使英法兩國并以俄國議和之事畀之不踰年而和議克成中俄好合　此可見經濟才猷有違過乎前賢者口前於友人　　　　侯　錄日記一卷自戊寅九月初一日起至己卯二月二十六日止皆記奉　命出　諸事而於各國之西敎風俗尤爲留意不參以筆　　　　　爲之排印成書以　其賞茲完竣訂成一本收回工本洋一角正於本月十五日發賣售處仍照樣例想諸君必以多睹爲快也 
[格致彚編出售] [  申報館主啓]  
　　第四年第十卷格致彚編所述係格致釋器化學衛生論歴覽紀略海戰脂要西班牙國民俗略該影戯燈日蝕時期互相簡答等現已由本舘裝訂完備准於卽日出售每本仍收價大錢一百文伏祈　賜顧爲盼 
[嗜好亦有優劣說]  
　　自古聖人但令人節欲而不能使人無欲蓋嗜好之端亦情之所至固不能强使之絕也入見道義而悅出見紛華而亦悅亦人之常情若置其身於紛華之塲而所謂道義者絕不一見副其所悅者可知已上海之地所謂紛華之塲也人之旅居上海者度無一不有嗜好然嗜好甚多而約其大端則不過嫖賭烟三者之害爲最深而三者之中又有等差焉嫖人知其害也一酒席之費十數金一出局之費數金一下脚之費又數金他若津貼小貨其數尤不可𥡳而又或爲毒蒼之染或爲　疾之成其害不可爲不甚矣而較之於賭則嫖尚覺其畧勝蓋　之花錢尚屬有所限制數十不過數十數百不爲數百卽極至於訂昏嫁遭局騙亦不過數千而止若賭則一擲千金一刻之間可以罄鄧氏之銅山竭郭家之金穴而沉溺其中者或至俾畫作夜精神消栽疾病纏綿甚而至於憂愁困頓而死且嫖之下塲至爲乞兒爲小竊而止賭之下塲則多有結交匪類流爲盜賊者則其害更甚於嫖也然英雄豪傑亦有深此不疲者且金盡囊空雖眈眈於五木而不能下手亦不過垂涎而已尚不至爲其所縛也至於爛則性命係之矣其破家不如賭之適其亡身不君嫖之易嫖者塲面闊綽而烟則華所謂塲面也賭者孤注一擲而烟則無所謂孤注也以彼絜此似乎盡善於此而不知吸烟之人柴形骨立氣息奄奄則轉不若身上楊梅瘡作果眼中蘿匐翳賞花者尚有幾分陽氣也嫖賭之資喪之甚速不似烟資之日漸消磨然嫖賭無資則可以中止而烟則欲罷不能雖在肩挑貿易推車抬　之流日得數十文數百文亦必淘烟舖中送去且嫖賭喪資之後尚可力悔前非勤儉從事以期後來之復其故業若炮　成癖則筋力懈地精神耗憊雖欲振作而無由又何望其勤奮於後賜旣去之財斷無復返之日　有鄧氏銅山郭家金穴亦見其日漸消亡而已况吸烟者往往喜食雜物一榻橫陳吞雪吐霧之際水菓糖食點心羅列於前吸一錢煙外費將加幾倍則其消耗於不覺者亦甚易易也總之此三者雖有等差之分其足以敗家亡身則一故論天下嗜好之足以害人者必以此三者爲最此外則猶爲彼善於此矣有好酒者終日沈湎亦足誤事亦足致疾亦足傷財然統計天下之遭此害者不過百中之一二而醉爲同樂猶屬權塲之一助也好喫者講究烹炮調和百味甘脆肥醲亦腐腸之藥而一席之費或致耗中人之處日食萬錢在今人視之尚覺有寒儉氣是亦害人之一端也然雞肉魚蝦多食亦覺可厭日享館菜轉若不及菜根之香卽使食量加人然一人之食究費幾何曩內無錢則亦不能食前方丈而蔬食亦足以果腹矣有好着者夏葛冬裘必求都麗一冠一履日取其新一爲之費或數百金不止其奢靡之足以害人實甚然卽有喜着新衣者一年之中自裘而葛費至二三千金而止一二年後若嫌其舊則以其舊者易其新者雖不足以相準耗至七八折而止矣所慮者錦衣玉食把盞臨風仍不免自憐寂寞則呼羣引類而成賭塲不免過於清潔則尋花問柳而作嫖客不免尚貪安𨓜則明燈凈榻而開烟盤如此則所謂彼善於此者仍屬引經之藥而其流不可究竟矣諺有之曰着威風喫受用嫖脫空賭對冲烟送終語雖粗俗實具至理竊願天下之有嗜好者取此言而深味之以自釋所處也可耳 
[展電述聞]  
　　○現在南北電音絡繹四逢官商僉稱利便聞開售以來生意頗不落寞當事諸公尤深忭喜現悉浙江嘉湖一帶絲商擬集貲具禀興辦欲將嘉湖各鎭一律設綫直抵省城查由滬上彎繞達浙計　約八百餘里需費約及十萬此舉若成每年絲市信息固極利便而生意亦必繁旺不致爲瘼受耗是誠可慶也苐未知上潺能否允准耳 
[金陵近聞]  
　　○前報南洋興辦電工刻悉鎭江分局已奉派李韵亭觀察　棧爲督辦張廉𣳻司馬世祁爲兼辦本月初十日業已動工李張二君皆現辦鎭局電報者蓋奉劉制軍札委兼理云 
[求領屍身]  
　　○已革提督李世忠本月初經曉撫裕大中丞奉　旨當夜密諭統防黃軍門派帝親兵數十名並委候補某觀察至中軍署將李提出正法官民均不知覺次日卽出告示已錄昨報兹聞李之屍親赴憲轅求領屍身中丞俯準所請隨檯回備棺收殮云 
[烟館繁盛]  
　　○章門烟館林立從前城內約有二百八十餘家此固保甲總局有册籍可𥡳者外此縱有差役痞棍亦萬難私設半榻蓋彼執業者自相𥡳察不容一人得分其利兼保甲員紳之賞罰綦嚴也自局務一變而爲無賞無罰公事己不能如前認眞迨槪行禁止之令出居民欣欣然以爲從此穢迹可除詎有法無人藩籬一撤徒使差役痞棍初則以查衆爲生財之道繼卽以踵行爲網利之區流風所煽月盛日新自是大街小巷門懸洋藥通商者幾於無處不有始尚溜澄閉藏沿至於今則公然開燈出售矣叩諸掌禁令者其謂之何 
[總巡更替]  
　　○章門城內外保甲總巡皆用府班充當一二年後卽以勞績調委釐卡此舊例也玆於上月念八日城內總巡馮太尊芳植又以差滿經牙釐總局司道札委出辦河口分局所遺差使卽由署廉訪王鶴樵觀察更委許太尊承家接充云 
[火災彚述]  
　　○漢皋又冬以來天時多雨地氣潮潤故該鎭火災尚屬安靜惟聞前月念七日薄暮時漢陽郡 
 
 

Page 2

 
 
城內有蓬屋失火延及瓦屋當經在城文武官憲飭勇撲救立刻灌滅祗焚去草屋一間屋內所住者係挑夫薄有積蓄窖藏青蛈甚多家惟一母與一已嫁之女是日緣其母携燈向牀下取錢偶一失檢致燃蚊帳冲灼積草以致成災有匪類乘是夜竟攫取其積錢數十緡幸窖藏無恙差堪自慰耳本月初一日晚三點鐘時候督銷鹽局後敦實堂善局之前亦係茅屋被焚各水龍馳救得力踰時卽滅遭回祿者約共十餘家云 
[楚漢得雪]  
　　○楚北於十月二十五日早起雪花飛舞踰時而止二十六日放晴以後數日間皆和暖可喜街市生意亦漸見起色寒暑針升至四十五六度本月初天氣復陰風勢較猛初三日早又增寒威雨雪准隨下隨消未見堆積耳 
[貓耳山命案供詞]  
　　○金陵三牌樓地方卽前報所述貓耳山又名妙耳山殺死無名男子一案曾於光緒四年正月間經督捕營差弁胡金傳等拿到觀音𤲅僧人紹　齋公張克友屠戶屈麻子卽曲學如訊認同謀殺死薛懷芳棄屍等情並有賣葵花子之方小庚作証旋於三月間奉前督憲沈文肅公批飭將僧人紹　屠戶屈麻子卽曲學如正法齋公張克友割耳示衆完案乃本年閏七月間經城內保甲總局吳觀察邦祺拿獲竊犯李大鳳供出其姑表弟朱彪卽張懷彪被周五沈鮑洪同課殺害旋將周五沈鮑洪拘獲到案供認不諱吳觀察因案情重大當禀督憲劉制軍飭委兩江營務處叚觀察喆朱觀察澂會同藩司梁方伯肇煌署鹽巡道張觀察銘堅提集全案人証詳加研訊務期水落石出以成信讞而昭平允並將叅將胡金傳奏請革職歸案審訉劉督憲又添委正任鹽巡道德觀察壽院岸督銷黃觀察祖絡再四推鞫於十月十六日定讞錄取衆供會詳督憲以便據實奏請定奪傳胡金傳供詞閃爍先後計審二十七次無徒　取供招玆因祗將會訊各犯口供詳錄如左○李大鳳供年四十二爲奉寍縣人家有母親向在家種田度日這興化縣人周五先在釣魚巷娼家當男班子早五年前小的會過一面後因家鄕荒年小的復到揚州缺口門內開烟館度日曾在阜寍縣差劉明作夥後亦入夘充當捕役官名李鳳因辦盜案未獲斥革仍歸家種田小的姑表弟朱爲承繼母舅爲子更名張懷彪乳名老漢他祖籍蘇州人氏在阜寍縣東坎鎭居住兩代朱彪自幼在外賣水烟度日曾在揚州營裏當過勇的姑母爲季彪外出多年未回憂慮成病於去年正月十七日因病身故現在他家並無親屬這到案的范三卽范公明爲小划船爲業與小的認識今年三月裏小的在揚州會見范公明並素識的鹽城縣人作箍桶匠的周眊子先後向小的告說這周五轉告知他早年周五由興化縣帶一女人出來帮工由仙女廟經過會見朱彪邀他到六舍居住後來朱彪把女人拐走他心懷忿恨欲把朱彪弄死慮一人難以動手就因沈鮑洪姦佔朱彪的妻遂邀沈鮑洪過江到南京找見朱彪誘至桑樹園內把朱彪害死各散沈鮑洪就在江寍南門外姦佔朱彪妻子爲室的話小的就追問朱彪被周五們於何年月日在何處殺死他們回說不知後來小的回家向母親告知前情令小的到南京訪察沈鮑洪等下落替朱彪伸寃本年七月二十九日小的到此地訪查沈鮑洪們無蹤盤川用完無度起意行竊人家贓物被保甲總局拿獲當堂供的朱彪被沈鮑洪周五殺死情由卽蒙拿獲沈鮑洪們到案供認的今蒙審訊所供是實○周五供年三十八歲興化縣人父母都故併無兄弟妻于小的自幼在娼家帮工光緒三今曾在南京釣魚巷娼蒙當男班子與這向在娼家當女班子的劉高氏苟　成婚是年十月裏小的到阜寍縣西鄕沙灣地方有王老頭子因貧無度他與小的外婆說明央託小的把他許嫁劉姓大女交小的帶出帮工其女尚未過門年約十七八歲言明半年送回卽於十一月初頭雇船到仙女廟停泊小的在船上吃飯看見素識朱彪又名朱懷及先不認識的沈鮑洪同在岸上拉縴朱彪就上小的船看見艙內坐一年輕女人問到何處去的當就告知前情小的因無船錢船戶不肯送到揚州交卸朱彪把出兩員代小的付清船價小的帶同王姓女人搬上他船只看見朱彪妻子高氏並一男孩還胄東台縣人做篾匠的許姓夫婦兩人帶同三個年輕女兒大家坐一船開到爲州小的上岸呌劉高氏同到六合於十一月裏行到就在城內開娼的林三子家同住王姓女人同許姓女兒住在一房朱彪同他妻子住一房沈鮑洪同小的住在前進那時朱彪身穿華麗衣服十姓女人就與朱彪相好其時小的與劉高民在婊子金林家當男女班子過了十幾天朱彪私把士姓女人帶走高氏向小的告說朱彪必定把王姓女人帶到邵伯他娘家去可不必追找不多日卽要轉回是以小的沒有找尋二十幾朱彪把王姓女人帶囘經劉高氏在東門外邱姓菜園上替他們租屋居住小的前去追問王姓女因伺事要跟朱彪逃走他不肯說出小的要同劉高民親送他回家交給他父親領回王姓女人不肯定要朱彪送回小的見他順從朱彪無法可施就央求婊子金林相好的徐老爺把朱彪送官究辦徐老爺未允小的又因朱彪兇橫不敢討還女人記料十二月初七日下雪天時朱彪把自已皮馬褂當洋六元又把王姓女拐走旋經邱姓女人向小的告知那時天氣寒冷小的身上祗穿夾裌一件下穿單褲一條寒冷難受因此心中懷恨欲一人去找朱彪又因他身帶洋礮防身是以不敢追找因沈鮑洪那時已與朱彪要卽這沈高氏有姦小的還約沈鮑洪商議過江找尋如遇見朱彪向他討還女人倘若無人交還卽向他要錢囘來過年他人錢不給定把他弄死沈鮑洪囘說可以他情願帮忙其時沈高氏在家弄早飯劉高氏出去回轉均在面小的就到許篾匠家担內私自拿了削篾鐵刀一把帶在身邊於是日中午一陣與沈鮑洪起程在通江集住宿次日過江進城在評事街會見朱彪在攤上買鐵鑿沈鮑洪上前向朱彪肩頭上一拍朱彪回頭一望問何時過來的當邀同到茶館吃茶追問王姓女人下落據他說現在朝天宮他乾娘家內居住吃過茶後朱彪一人先到南門外去了小的合沈鮑洪在飯店住宿初九日早朱彪約小的同沈鮑洪到南門外吃茶會見這到案的繆瘤子小的向說王姓女人是小的妻子說定身價洋一百零八元那女人卽嫁賣與余姓爲室是測字的替小的寫立嫁字據畫了十字其時朱彪假說要回浦口營盤小的因劉奶奶患病聲言備錢先回言明身價洋錢交沈鮑洪代收隨經繆瘤子借了金戒指在顧　當舖當錢換洋錢八元錢五百文拿回憑繆瘤子同沈鮑洪交給小的那時朱彪已先走了沈鮑洪在茶館私對小的說朱彪呌他把王姓女人身價洋錢不要給小的等他到六合把篾匠二個女兒帶來拿洋錢作盤川到上海去的話小的心生忿恨因此卽在南門外買了十二文石檔坳東厠內皮紙分成四包與沈鮑洪各拿兩包并呌沈鮑洪晚間到北門橋飯店內有話商量他也允徒小的就走了不遠會見朱彪同到飯店至晚沈鮑洪到了飯店與朱彪及小的三人吃飯朱彪說無錢回家起意糾約沈鮑洪並小的作案同沈鮑洪當卽允從朱彪買了浦鞋三雙火鉢一个表心紙兩張他足穿蒲鞋一雙把布鞋襪鐵鑿打成小包袱背着定更後三人由店動身同到三牌楼竹園旁爲地上蹲下烘火约有四更时分下雪後地下明亮夜靜幾人沈鮑洪呌朱彪抬頭望亮星乘他不防兩手湫住朱彪髪辮摜倒在地用腿壓住朱彪一支膀子朱彪一奔小的拿了一把石灰酒在朱彪臉上小的隨身帶篾刀向朱彪臉上並左耳根右肩甲各砍了一刀朱彪在地亂滾復在他身上亂砍時値黑夜不知傷何部位朱彪就不動了沈鮑洪隨把白布單褲脫下仍留穿一條又把　肚解下繋在自已身上沈鮑洪又在朱彪裹腿布拔出靠皮紅合鞘兩面口小雙刀在他肚腹下身亂戳亂　登時身死小的拾起篾刀把髪辮砍落拆下辮線一大把收在身上頭髪撩在土　溝邊沈鮑洪並把朱彪玉色線緝邊青布裹腿解下因濺有血跡連仝小刀一併棄在過街亭邊篾刀撩棄屍旁沈鮑洪要回頭把朱彪身穿衣服剝去是小的阻止沈鮑洪隨把朱彪包袱背着仝走次日黎明時小的先行回歸六合過了幾天沈鮑洪回到六合把王姓女人嫁賣身價洋八十 
 
 

Page 3

 
 
五元交給小的小的就给沈鮑洪洋二十元嫌少又添五元始肯收下他就與小的把杀死朱彪的情形向沈高氏劉高氏告知的那朱彪被殺時朱彪身穿紫灰色綢棉袍約年三十歲上下面瘦是個矮子頭髮甚多有些花白過後小的就到蕪湖鎭江上海一帶謀生並無一定處所光緒四年王老頭子因小的久未把女送回在阜寍縣控告因此變產洋一百四十元結他了事去年六月小的曾到鈞魚巷當男班子聽聞城北庵裏和尚同猪販子因三牌樓地方命案被殺這事實係寃柱後因沈鮑洪向小的訛索錢文不遂恐他謀害就移到蕪湖開娼的王義和打雜今年三月與劉高民在他家當男女班子小的前于光緒六年冬間在鎭江相識這到案范三卽范公明曾把沈鮑洪與小的殺死朱彪的情形向他告知不料他又告訴他相識的周眊子轉告朱彪的姑表兄李大鳳在外查訪小的同沈鮑興實跡替朱彪伸寃因斷了盤川在甯行竊犯案初獲供出小的稟拿到案供明商同沈鮑洪謀殺朱彪身死所有殺人處所已經小的與沈鮑洪隨同兩委員到城北認清指與委員看明今蒙會審小的實祗與沈鮑洪兩人謀殺朱彪一身此外並無同謀加功的人起案兇器削篾鐵刀業已認明實係小的在許篾匠担内私自取出現在情願抵朱彪的命並無寃曲的事至朱彪早年曾犯窃案被責腿有板花所供是實 
　　此稿未完 
[地貴敗爭]  
　　○邇來本埠下海浦老閘新閘直至靜安寺一帶有人爭買田地以致鄕人居爲奇貨已列前報按新閘一帶之地在馬路傍者每畞前不過値銀百餘兩離馬路較遠者祗百兩光景兹聞離馬路較遠之地每畝長至五百兩昨又有某姓買三十餘畆據鄕人云自今春爭購以來共有三十餘萬兩生意致有頑民將人田盜賣或人所抵押者擅行賣去又或賤價賣出重欲買囘另售爭論紛紛恐不免獄訟之滋生也 
[自請投縣]  
　　○前述英租界鄭家木橋東首開舊貨店之寍人董爾截自服洋烟身死由其胞弟董可祥妻弟范震生知照三圖地保報請上海縣莫邑尊相騐董范稱爾載因開西國裁縫店之王三三以爾載之姪董錦全躭擱在伊處竊洋四百元避匿屢逼爾載交姪致尋短見邑尊諭俟移提王三三訊究及捕房將王三三沈子山二人解送公堂陳大守將王沈二人管押俟上海縣行文前來卽行移解在案玆悉事隔多日公堂尚未接准縣文而王遺人復案聲稱王因被董錦全竊去洋四百元知董常與沈子山爲侶故央沈尋董初許三日尋到繼因推諉不知是以將沈交捕送令董爾載交姪雖有是言並未逼迫不知其因何尋死容交保俾得投縣申訴陳太守准　的保並聞從中有人調處苐不知能否寢事也 
[光緒七年十月二十四日京報全錄]  
　　宮門抄○發抄　旨四道○奉天學政潘　奏歲科兩試完竣摺○江督劉　奏爲甄別知府等官緣由夾片○江撫李　奏察看各員片○又　奏調署州縣片○皖撫裕　奏叅革已故守備抄追摺子○雲督劉　奏請留各將備收標補用摺○閩撫岑　奏開築大甲溪緣由片○雲督劉　奏請借補遊擊片○江督劉　奏考試各員片○又　奏道員各飭赴任片○十月二十四日工部鴻臚寺廂黃旗値日無引　見○惠王謝查城　恩○記名副都統魁多預備　召見○純公續假二十日○璟德續假一月○召見軍機　魁多○發抄　李鶴年奏越南使臣回國入境出境日期奉　旨知道了欽此○又補用令宋鼎更署沈邱令奉　旨吏部議奏欽此○恩福等奏開原等處田禾被淹請援案加免課賦蠲緩糧租奉　旨著照所請戶部知道欽此○衛榮光奏平遙令錫良調補陽曲令奉　旨吏部議奏欽此　○○奉天府府丞兼學政臣潘斯溓跪　奏爲科試錦州府屬生童事竣所有東三省歲科兩試一律完竣恭摺具陳仰祈　聖鑒事竊臣於閏七月二十五日將科試吉林省曁附考黑龍江省旂民生童並隨棚錄科完竣情形敬謹具摺　奏明在案臣於八月二十二日由瀋陽起程出棚科試錦州府屬八月二十九日扃門連日分塲考試文生分別等第文童悉按學額取進並優生考到及隨棚錄科均於九月十二日完竣士子進塲俱能恪守塲規臣復於發落時勉以敦品勵學安分守法以期無負　聖朝作育人才至意所有微臣科試錦州府屬生童並東三省歲科兩試一律全完情形謹繕摺具奏再臣自省起程經過地方秋稼俱已登塲可稱豐稔民情安帖足慰　慈懷臣於九月十三日卽由錦起程回瀋合併陳明伏乞　皇太后　皇上聖鑒謹　奏軍機大臣奉　旨知道了欽此　○○劉坤一片　再前准部咨道府州縣無論何項勞續保舉歸入候補班人員卽以到省之日起予限一年奏明分別煩簡補用等因歴經遵辦在案臣先後察看得道銜江蘇遇缺卽補知府曾廣照心地樸誠才具穩練三品銜候補班補用知府世襲雲騎尉丁葆元年强才裕候补班前先卽補知州陸銑才識敏練以上三員均堪以煩缺留省補用據江寗布政使梁肇煌分案詳請加考具奏前來相應彚繕履歴清單恭呈　御覽此外尚有業經察看之試用同知梅文堉年壯才優劉承獻年力富强才可造就徐炳焯人尚明白儘先補用通判倪人塏辦事勤能試用通判崔炳榮辦事穩練姚廷樑年富才明林廷塘當差愼勤試用知縣方臻峻文理明順人亦安詳侯紹瀛才具穩練韓師愈年强才裕曾家驥人尚老成以上各員均不在勞績保奏人員之列應歸試用班照例辦理所有甄別知府等官緣由謹會同護理江蘇巡撫臣譚鈞培附片陳明伏乞　聖鑒謹　奏軍機大臣奉　旨吏部知道單併發欽此　○○李文敏片　再准部咨嗣後道府州縣等官無論捐納勞績各項人員應於到省一年後察看考核分別補用等因玆查有捐納試用同知王祖蔭試用通判于鴻頤單甲榮均已試看一年期滿據藩𣳻兩司詳請留省照例補用前來臣查捐納試用同知王祖蔭年富才强試用通判于鴻頤沉著不浮單甲榮安詳謹愼相應請　旨留省照例補用謹會同兩江督臣劉坤一附片具　奏伏乞　聖鑒謹奏軍機大巨奉　旨吏部知道欽此　○○李文敏片　再寍都州知州韓懿章俸滿應行引見所有該州印務查有現署弋陽州事正任運花廳同知潘懿精明幹練堪以調署遞還弋陽縣知縣印務查有正任萬安縣知縣周之鏞治事精詳堪以調署該員等任內並無盜刼三叅屆滿已起四叅茂錢糧未完叅限將滿有關降調之案據藩𣳻兩司會詳前來除分檄飭遵照外謹會同兩江總督臣劉坤一附片具奏伏乞　聖鑒謹　奏軍機大臣奉　旨知道了欽此　○○頭品頂戴安徽巡撫臣裕祿跪　奏爲查明交代案內短欠銀兩延不繳解之員請革職查抄嚴追恭摺仰祈　聖鑒事竊照安省交代前經議定分別新舊由司嚴催依限清結其有欠交屢催不繳之員均經失後奏叅在案兹據布政使盧士杰按察使胡玉坦署理江安糧道德壽會詳查有已故前任鳳陽衛守備王鎭忠係四川甯遠府越雋廳人前在鳳陽衛任內交代除抵實短交徵存光緒三四五等年漕倉並折正雜正耗等欵及前任移交接收存庫同治十三年曁光緒元年鳳倉津貼等欵共銀一千二百三十五兩零屢催該家屬延不繳解據現任守備查明欠數轉由該管府詳揭到司會詳請叅前來臣查該衛徵存應交銀兩絲毫均關　國帑不容稍有蒂欠乃該員在任時旣不掃數批解迨交卸後該家屬又復屢催罔應實屬玩視交盤當此認眞整頓之際亟應從嚴叅辦以儆效尤而重庫欵相應請　旨將前任已故鳳陽衛守備毛鎭忠卽行革職提傳該家屬嚴訊勒追併飛咨該員原籍嚴密查抄家產俻抵一面飭查該員歴過任所寓所有無資財寄頓一律查抄所有安徽省交代案內短交銀兩延不繳解之員請革職查抄嚴追緣由謹會同兩江總督臣劉坤一漕運總督臣周恒祺恭摺具陳伏乞　皇太后　皇上 
 
 

Page 4

 
 
聖鑒訓示謹　奏軍機大臣奉　旨毛鎭忠着卽革職提傳該家屬嚴訊勒追並咨行該故員原籍查抄俻抵餘着照所議辦理該部知道欽此○○雲貴總督臣劉長佑跪　奏爲查明末留省分保舉武員請分別留滇補用恭摺仰祈　聖鑒事竊臣前准部咨光緒二年二月二十五日具奏各省儘先副叅遊都守各員由部造具總册咨行各該督撫核對明確造具妥册送部嗣後每年按季造報以憑查核一片奏　旨依議欽此欽遵咨行到滇册開本省人員保舉副叅補缺例應廻避籍𨽻他省保舉各員照章奏留省分補用等因當經行查造册去後兹據臣標中軍副將張松林詳稱記名簡放總兵范清儘先補用叅將王占標田友貴均係貴州人儘先補用副將蔣啓網儘先稱用遊擊凌益定傳唐伍陳希祥儘行補用守備鄧申山江有恒均係湖南人儘先補用遊擊張德勝係直𨽻人儘先補用遊擊涂廷芳儘先補用都司蕭福生均係江西人儘先補用守備陳玉廷係四川人均請留於滇省收標補用造具各該員履歴清册詳請核奏前來臣伏查該員等均久歴戎行留心營務均未保有省分尚應奏留滇省軍務甫平營伍初定亟須歴練之員以備差委合無仰懇　天恩俯念邊省營伍需員該將備等報効情殷　勅部註册均留於雲南收標各归原班補用以勵衆志而儲邊材出自　逾格鴻施除將該員等履歴送部備查外謹會同雲南巡撫臣杜瑞聨雲南提督臣黃武賢恭摺爲陳伏乞　皇太后　皇上聖鑒訓示謹　奏軍機大臣奉　旨着照所請兵部知道欽此　○○岑毓英片　再彰化新竹兩縣交界之大甲溪地當衝要每遇春夏之交溪水氾濫異常田地多被冲沒行人遭溺斃者亦復不少久爲地方之患臣此次渡台據浩途官紳面禀前情嗣行抵大甲當卽緣溪踏勘查此溪離海不遠兩旁皆山寬有六百二十餘文旣不能建橋而盈涸無定又不能行舟再三審度惟有開挖河道卽以溪中亂石用蔑籠間雜鐵籠裝築長提形如八字將各股溪水來歸河中流入於海卽可用舟過渡不致爲害仍另鬨堰溝以漑田畞並將兩岸荒地招佃開墾於民生實有裨益至河堤須築三四丈寬中間雜種竹木數年後根深蒂固可期堅久詢諸官紳誓老僉以爲然並據該紳等面禀情願於冬季農隙之時捐助夫役聽候分派所需篾籠鐵籠等物卽由台灣台北兩府舊存海防經費開支現飭印委各員分投採辦俟仲冬臣復行渡台順便親督開築並派附近防軍協力相築以期尅晶蕆事臣謹附片具陳伏乞　聖鑒訓示謹　奏軍面大臣奉　旨知道了欽此　○○劉長佑等片　再昭運鎭中軍遊擊員缺已照該鎭所請泒委補用副將涂開科就近署理該遊擊員缺緊要現値防捕吃重之際亟應遴員請補兹查涂開科年力正强勇略夙著由昭通鎭標馬兵從征滇黔各省出力歴保今職迭署照通鎭中前右各營遊擊均爲得力此次土匪謀襲郡城事起倉卒該副將首先督率紳團奮力迎擊平兩逆百並悍黨多人俾地方轉危爲安　屬異常忠勇合無仰懇　天恩俯准將總兵銜雲南儘先補用副將除開科借補昭通鎭標中軍遊擊於營伍地方均有裨益該副將籍𨽻魯旬例應廻避如蒙　兪允俟昭通府屬防捕事竣再行查缺請調以符定例臣等爲愼重地方營伍起見是否有當謹附片具陳伏乞　聖鑒訓示謹　奏軍機大臣奉　旨着照所請兵部知道欽此　○○劉坤一片　再准部定新章府廳州縣凡由俊秀監生出身各員無論捐納勞績現任候補均應一體考試等因據江甯藩司將寍屬應考各員陸續送考前來經臣先後考試得候補班前先卽補知州陸銑試用通判林延墉均取列一等侯補班補用知府丁葆元取列二等試用知縣曾家驥取列三等以上各員均照章補署差委除將未考各員續　調考外謹會同護理江蘇巡撫臣譚鈞培附片陳明伏乞　聖鑒勅部查照謹奏軍機大臣奉　旨吏部知道欽此　○○劉坤一片　再新授江安糧道張富年經臣奏留徐州道署任奉　旨着照所請吏部知道欽此現查請補徐州道程國熙業經奉部覆准應卽飭令赴任以便張富年前赴粮道新　現署糧道德壽亦應飭囘江寗鹽巡道本任各專貴成除分檄遵照外謹會同漕運總督臣周恒祺護理江蘇巡撫臣譚鈞培安徽巡撫巨裕祿附片陳明伏乞　聖鑒謹　奏軍機大臣奉　旨知道了欽此 
[蘇省撫轅抄]  
　　○十一月初九日刑部主事許祐身浙江籍來　知縣賈端解京餉赴都辭　○初十日通判李庚禀謝蒙憲恩詳請留蘇委用　上海縣莫到委署南匯縣典史陸熙敬辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
