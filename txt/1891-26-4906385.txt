# 1891 - 26 - 4906385

 

Page 1

 
 
[竈神模助振] [  申報館協振所謹啓]  
　　兹有善士以全金描繪窛神模癸交本舘協賑所囑爲代售以賑災民蠟鼓聲中歳聿云暮黄羊虔祀正在此時諸君子欲購者每張只收洋二分物美價亷莫此爲甚己特此布聞維冀均鑒 
[點石齋發售各種精本石印書籍]  
　硃批雍正上諭御算五經經策通算五經文凖經藝淵海五經備旨三層佩文韻席三層淵　皇翰答直省地圖十三經廿　史策案大題觀海初二集小題觀海大題文府小題文府試帖三萬選試帖至鳳樓試帖宗海經餘必謹八發手札元魁　成增補角山樓先正事略新印　子冶先生堡寶五尺蘭竹屏八角巿裱加七角○本齋種類繁多不及備載擇其尤者登報以供海内文人賞墮價當格外從亷卽希光顧爲盼售處一在三馬　　報舘隔　又設分局在二馬路横街三層樓紅墻洋房内此能 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[重說騙]  
　　牖卜生喟然而歎曰嗟乎滬上之騙局何若此其多哉本館前曾著爲說騙篇以揭其隱微使人知行善亦　寓權衡切勿將金資亂擲蓋以滬上最多騙子往往屢經敗露騙術幾窮則又花樣翻新假善事以飽其私槖吸烟嫖賭類皆取給於善捐故好行其德之流欲結善緣不可不愼之又愼也至今日而道憲聶觀察己訪知若輩伎倆札飭法界讞員葛同轉拘誠濟善局蒙師庖丁等人送縣嚴訊着交局董以便究懲不覺鼓掌稱快曰有是哉道憲之摘奸發伏眞燭照如犀哉夫所謂誠濟善局者蓋隱戤施少欽諸君所設之仁濟善堂也仁濟善堂夏施醫藥冬給粥糜延明師以譚貧孩製棉衣以温丐子而又力籌振欵並濟飢算月前上海輪船被焚屍骸浮沈江面則更派人撈起厚以棺衾照相留存待人認領此其勇於爲善遐邇咸知是以人皆樂於解囊捐欵源源而至彼陸鏞蔣湧等　必見而生羡因取音同字異者標爲局名以冀人或將捐欵悮投便司修五臟神殿所謂自十月起己發棉衣三百餘件米票四百餘張夫果雖發之而誰受之哉亦惟託之空言耳雖然滬上之藉善事以騙錢者奚贜一誠濟善局計南自董家渡北迄虹口非善堂卽善局其標名大抵依　髣髴如淸也濟也德也仁也普也惠也誠也就偏僻處賃屋一二椽高懸扁額在不知者見其或稱施米或曰施衣或號戒烟或名給藥悮以爲行善之地卽隨緣樂助量力輸捐而不知己入其彀中得飽無賴匪徒之腰槖矣聞此種無賴知租界中向人募化易被人識破機關乃改而募諸四方詳閱申報上各振所淸單見有某處某善士屢發慈悲樂於助振者卽冐刊各善堂名片附入捐册寄往勸捐四方之人烏能辨其眞假不覺受其誑騙慷慨輸將亦有結交各處之游手好閒者令其代爲諄勸欵無巨細一律瓜分此種情形邇年來實指不勝屈噫牌九司　藉局賭以誘貲財亦曰彼固入於下流是以作此勾當耳乃有衣冠都麗居然出自大族世家而亦結納匪人心艶棍騙者之得財容易號召孤羣狗黨計名行善廣獵銀錢如誠濟善局之類者律以知法犯法之例當較牌九司務加等重懲道憲旣己嫉惡如仇諒必除惡務盡今旣懲一誠濟善局則凡類於誠濟善局者自當次第嚴懲從此滬上善堂一律涓滴歸公不使若輩從中隱戤道憲之功德不誠普及羣生歟或曰匪人假託善堂實足見滬上之風俗純美何則從前設局以行騙者實繁有徒爲寶塲爲臺基爲牌館甚至大摇大擺冒作逹官混售功牌私刊捐照凡若此者罄竹難書幸蒙地方官寛猛兼施歴加懲辦若輩計無所出乃假善堂以騙取些微然則有一假善堂而他項之騙錢者己絕無僅有豈非風俗之漸有轉機與則應之曰否不然爲寶塲爲臺基爲牌館以及假功牌假捐照之類地方官旣可嚴懲何獨於假善堂而不能查辦直待奉道憲札飭始往拘提且平日告示煌煌懸掛局門之外豈請示時漫不加察旣稱善局則不必問其眞假卽以善局名之乎况旣有騙錢之各善局而寶塲如故也臺基牌館依然也賣假功牌假捐照者仍大摇大擺冐作逹官也竊恐再閱數年而風俗愈漓勢必不成世界子尚以爲風俗漸有轉機何夢夢竟若此乎乃走筆作重說騙以爲說騙之餘聲亦兾地方官明鏡高懸眞僞立辨勿使流氓無賴以地方行善費濟其吸烟嫖賭之資焉 
[本館接奉電音]  
　　昨由京友電傳上諭一道謹敬譯登○十二月十五日奉上諭四川重慶鎭總兵員缺者錢玉興補授欽此 
[金闕曉鐘]  
　　吏部爲批示事據正白旗漢軍監生考職州吏目徐耀呈請列入捒發奉天州吏目前來查該員揀選圖結與　册圖結母存殁不符有關　憂當經本部檢查該員並無丁憂案據相應出示傳令該員將何年月日丁母憂於何年月日咨報服滿起復務於三日内取具圖結赴部聲明以便列入揀選如三日不行呈明卽行扣除揀選○廂藍旗蒙古都統榮爲咨報事據叅領善志轉據佐領麟昌報稱本佐領下花翎理藩院郎中緒良之父原品休致叅領志禄於本年十一月十五日病故該員係屬親子照例穿孝百日等因相應咨報吏部理藩院查照○禮部爲片行事准掌儀司文稱田村暫安之玟貴妃金棺自十一月二十五日起至十二月初二日止喇嘛六十名念經七日十二月十一日起至十七日止喇嘛六十名念經七日十二月二十六日起至正月初二日止喇嘛六十名念經一日等因前來相應片行中正殿查照迅將念經應用物件開單送部以便辦理○吏部示傳據都察院咨請揀發中城委用副指揮吏目各一員查有光緒十六年七月分　部投供之捐納副指揮張壽昌李國蔭駱育瀛邵虎文應玉璘等五員捐納吏目張廷樑儲維藩王壽曾嚴以敬王夢溎李春榮祁釗陳葆深米嵩壽趙光澤魯樹勛李廷瑶王增吳羣賢龔承霈裘文寛鄒如棻王瑞泉姜良騮楊毓英王彬柴寶璜蕭光曜王鋕錢濬川方其綸查鴻翥張培蘇瑗霖吕朝斌范　銘張汝淸等三十二員應行揀選本部現定於十一月二十四日奏請欽派揀選相應傳令該員等於是日黎明赴天安門外本部朝房伺候點名以便列人揀選並將執照携帶呈騐毋違○貴州巡撫藩偉如中丞　以自抵黔疆己及六載例應奏請入覲旋經奉到批摺奉旨　來見欽此跪讀之下深喜瞻天有日本應遵卽起程惟值冬令灘水涸凁舟行未便須俟　水方可遄行趁此歳杪赶將一切料理淸楚於開篆以前起程北上惟黔省地屬苗疆責重事繁所有巡撫篆務應請派員署理抑或卽令貴州布政使王德榜暫行護理恭候聖裁以便交卸進京陛見等因馳奏奉硃批着派貴 
 
 

Page 2

 
 
州按察使黄槐森暫行護　欽○盛京將軍裕壽山申憲以前准會典館咨開現在恭修會典各省輿圖應行列入應咨盛京將軍赶將奉天所屬舊界新界等處地方分别另繪新圖於年前送館以憑修辦等因富卽飭屬遵辦去後兹據署驛巡道景桂詳據各屬禀以奉天夙少丹靑名手所有闈省舊界新界等處地方全圖全圖實難台時繪就依限送京擬請展限三個月俾畫工得以從容繪畫以昭愼重等情入奏業己仰蒙兪允矣○吏部爲示傳事據熱河奏請揀發　縣二員本部定於十一月二下四日奏請欽派揀選所有八月九月分在部投供之候選知州黄希尚蔣腹晋徐樹璟候選知縣陳麟蔚孟瀅方朝榘高淑勛尹麗樞劉鳳綸程壽保李樹聲錢金鎬楊濱歐陽銜陳李芳陳天驥曾秀翹黄培俊陸壽臣毆陽肅之史春荃張翊昌楊壽形邢佩珽劉爐茹東瀛李逹三周慶熊王錫璋張紹愷魏止儒慶礽恒豫聯芳文星裕昌王者賓吳玉堂吳昌杞王金城夏河淸湯銘勳李杜等如有執照者卽日赴本部呈騐執照並於是日黎明赴天安門外本部朝房點名聽候揀選毋違○考試國子監滿助教司譯筆帖式繙譯等官經吏部於十一月二十一日開單奏派考試奉硃批圈出閱卷大學士恩承吏部左侍郎松溎理藩院左侍郎鳳鳴監試御史阿克敦楊晨收卷官吉昌額陞禄　壓正紅滿副都統明秀搜檢睿親王魁斌禮部尚書崑岡兵部右侍郎白桓太僕寺卿張队桓專司稽察左副都御史奕年去欽此宣旨後恩相國等立卽入闈搜檢王大臣則於次晨前往將事預由吏部知照各旗傳知應試人員於二十二日黎明齊集貢院聽候點名入塲考試○上月二十二日散值後禮克慶三邸額張兩相國許星叔大司馬孫萊山在司宼翁叔平大司農孫爕臣大總憲崑筱峯李蘭孫兩大宗伯景錢李三少宗伯先後低内閣於大堂内會議醇邸薨逝後一切飾終典禮諸鉅公旣於本朝彞章詳加考覆與前代禮制經典比較斟酌擬定十有二條意見相同遂各簽押於後繕就摺本於夜間呈遞○和碩醇親王薨逝例應奏派王公等於府第穿孝俟金棺奉移後卽行釋服恭摺覆命兹經宗人府開列和碩睿親王魁斌等四十人淸摺於十一月二十二日具奏請派醇王府第穿孝本日奉硃筆圈出貝勒載濂貝勒載瀅貝勒載澍貝子奕謨貝子溥倫貝子毓橚輔國公載澤鎭國將軍載齊欽此當經宗人府分行濂貝勒等門上查照遵行○上月二十五日早皇上辦事召見將畢朝臣相率散值俄由樞垣傳旨令翁同龢孫家鼐進海備見及翁大司農孫大總憲得旨赶入海内斯時乘輿己駕欲往醇府不暇召詢特令詣醇王府第伺候旋在府第中 
[嚴究蔑妻]  
　　前報所紀松江某典史寵妾蔑妻一事當以時未破露姑隱其姓以存忠厚兹悉此事己爲松江府恩太守所聞以其大悖倫理有玷官箴澈底根究以爲胡行妄作者戒旣己和盤托出本館亦毋庸爲之曲諱矣該典史姓姚籍隷四川筮仕吳會祗以銅臭薰人胸無點墨遂致任情肆意爲他人不忍爲之事適恩太守由省回郡訪查此事立傳該典史入署大加申斥姚自知悖謬長跽不敢起迨至十二日太守又委華亭葛邑尊細加研究并令經廳某參軍帮審其大婦供平日凌虐情形非口舌所能盡述惟當卜擅州私刑實爲天下所稀聞古今所罕有訊旣畢　究典史署差役將動刑之差趙某重笞一千六百板嚴行收禁其餘轎役禁卒及跟　葉某各笞數百板聞者莫不稱快據官塲傳說太守尚須親提集訊備文申詳果能從嚴辦理庶不使荒謬之徒得以濫膺組綬而夫婦一倫亦不致漸歸澌滅其有裨於世道人心豈淺鮮哉 
[大風覆舟]  
　　初五日西北風大作京口江中波浪如山大小船隻撞壞碰沈者不計其數午後一邵伯划子由江北開來行至甘露寺撞於沙灘船卽爲浪打散幸人俱登岸得無性命之憂又有小船載客四人亦由江北來駛至蒜山岸沿無如風力太猛竟致吹覆舟子與客同遭滅頂救生船卽勉力往援僅救起四人尚有二人業己掩斃嗣紳救生船取棉衣褲等與客更換領往救生局報功見者咸責四人太自大意此四人己形同木　雖悔莫追矣 
[小犬害人]  
　　京口西路鮎魚套港門近因粮米船聚泊時有酗酒打降等事有糧米船上某甲畜一小犬或登岸犬必跟隨前日甲與友人痛飲回船忘呼犬名及登舟見失此犬復登岸搜尋至某乙門前見犬己臥地被人剌死甲大怒指定被乙所殺向之理論謂必償命而後己隨出利刃剌乙幸衆人抱住乙得脫身甲仍辱罵不休繼經坊保出爲調理罰乙購備衣衾棺木與犬收殮另備酒穿孝向甲賠罪其事始寢統計費洋二十餘元其寔乙並未殺犬不知何人抛置門前致受无妄之災然船戶之横如此有押運之責者可不嚴加管束歟 
[騙局詳紀]  
　　杭垣有某甲者當藩司衙署房缺前數年台州府某乙與甲交善凡有公事上省借寓甲家現有三四年不通信札矣前月初旬忽有台州人某丙持乙信託甲代領藩庫盈餘項下存當生息銀兩盖藩庫六月間有往台州招商生息等因也當内到杭時另有公文一角先行投遞藩署并有投文回憑均確實可據惟乙信筆跡小有不同但三四年不通信札字體或有改易故亦信而不疑卽邀丙暫寓家中約二十餘天領得銀八千兩遂向錢鋪易番餅一萬一千餘枚託甲將七千元匯至上海三千元匯至甯波丙盖需由甯波至上海附輪船馳加台州也餘洋除領欵費用外購辦金器細軟之物隨帶身畔渡江而去初甲得乙信與丙終日盤桓見其舉動靜穆不苟笑言似乎故作老成持重樣子是以因信生疑於前月十三四曾專脚至台州探訪約定月底回省至期丙己遠去專脚未回益加疑惑至初二日專脚回報台州並無此事乙信與公文皆係假造所謂某號當鋪亦是子虚中聞言卽飛電至上海寍波兩處將匯票止定當日雇船馳往甯波并至上海將内拘信送宫幸折耗尚無多也按此事己見諸本埠英公堂案今以杭友所述較詳爰再録報以見人心之叵測如此 
[珠江寒浪]  
　　闈姓自改歸公和瑞成兩堂承辦後投買之人懷疑觀望生理頓形减色月中餉項不能依期報解積欠甚多大憲顧全政體不欲再事更張一切皆從寛恕外間傳說謂有某某兩紳把持舞弊物議沸騰近經某侍御將一切情形上逹天聽現有廷寄到省飭令兩院憲查明回奏未知確否○候補官員月課每月輪應撫憲考試初二日各官整肅衣冠齊集撫轅應考此次人數比前較多蓋以撫憲下車伊始騄駬　騮皆欲邀孫陽之一盼遂致彈冠結綬者于于而來也○初二日撫憲往各廟行香有婦女數人手執狀詞立於轅門外欲俟撫憲回衙時攔輿呈遞後爲差役所阻下情遂不能上逹該婦等無可奈何懊惱而返○前日撫標箭道有武弁某甲高騎駿馬馳驟如飛偶不小心翻身墜落馬下頭面碰破鮮血淋漓當卽昇冋營中延醫調治聞受傷己重恐有性命之虞諺曰行船走馬三分險誠哉是言○東門外某鄕有農人某甲平日事母至孝無間言前日染病而死越一晝夜棺木己齊方擬入殮其屍忽然轉動人皆疑爲屍變奔避不遑後聞有呻吟聲始敢近前看視叩其昨夜有何所見據云初時如失路後遇一老叟引之回家遂得復甦或謂爲孝行之報○學元里某甲不務正業有劉盤龍之癖其妻頗賢淑屢次規諫而甲不改前非妻自念遇人不淑焉用生爲遂以一盞紫霞膏暫當傕命符迨毒發時甲始知覺立卽設法救治無如好花己落缺月難圓泉壤茫茫空悲異物不誠　此賢妻哉○西門外某姓家前夜拘獲竊匪一名方擬解官審辦詢其姓氏乃富家子也惻然憐之曲全顔面從寛釋去他人之爲盜賊者大抵迫於飢寒耳旣己富有金貲而仍爲此犯法之事是眞賊星照命者矣或其中别有情節而詭認爲賊亦未可知 
[新生入學]  
　　上海縣陸邑尊示期本月十六日迎送新進諸生入學昨己屆期午後各新生拜客畢次第至縣署會齊鐘鳴四下邑尊飭發三梆升坐大堂傳各新生唱名賞花賜酒各新生先後登輿邑尊排道送至縣學各新生在大成門下行謁聖禮復至明倫堂拜見學師宣廣文禮畢登輿爭先搶轎循俗例也仍由邑尊送至道轅謁見聶觀察旋各散歸是日各新生用彩旗執事躬瞻盛典者計有姚曾棨徐鍾恒范本安 
 
 

Page 3

 
 
范熙庸張文枬孔憲和陸鍾琦楊書藩張毅江紹堅等十名云 
[捲巡被獲]  
　　太倉某姓家被婢女竊取金釧金鐕等件乘間逃遁旋知其避匿在滬轉輾托捕役趙金凌止等查緝前日探明該婢被該處名爲醫生行同無賴之周之萬誘帶來扈住居英租界石路中某槽坊樓上立卽知照某姓遣人到來禀明英會審員蔡太守卽派趙金協同凌正通知捕房派捕前往且將該婢及周之萬一併拘獲盤詰之下據稱金釧己兌洋使用餘物並無缺少捕探等解送到廨蔡太守飭將該婢及周之萬分别管押候訊 
[縣案彚録]  
　　生記莊經事朱硯劬投上海縣扭控招商局碼頭小工頭趙貴捐付往來銀兩前日晚堂由帮審委員宋莘樂二尹提訊朱硯劬投案訴稱在生記錢庄爲檔手與趙往來被欠銀六千餘兩屢次向索無着爲此來案呈控今特邀同與趙合股之韋永興陳榮亭來案質証求請究追韋陳同供與趙合股是實銀後趙欠與我等無干趙供與生記庄往來所欠銀兩並無如許之多祗有一千餘兩情願於明年分期拔還求請明鑒二尹得供判趙交保准其分期歸銀朱等飭退○程楊氏探屠雲鶴誘拐伊媳莫氏一案業經由縣訊結惟吳姓之妾父楊阿高住居該氏家内現因該氏無力供養經陸邑尊飭提到案於前晚升堂提訊楊一味挺撞邑尊大怒著重笞一百板押候備文遞解回籍 
[英廨瑣案]  
　　周陸氏投捕房訴稱與鄰人張王氏閔梅宗等細故口解閔竟用扦脚刀劃傷圖詐請爲查究捕頭間言立卽派捕往提張王氏閔梅宗尹順山賈福奎等至捕房命一併移送英公廨蔡太守命暫押候訊○陳松雲扭趙明山至英公廨控稱被趙虧欠銀洋甚多扭請究追值日差禀明蔡太守飭陳松雲交保明白具禀趙明山押候訊斷○唐五福落魄患病困臥街頭由巡街捕舁至捕房捕頭命送英公廨請示及該捕將唐解送在路氣絕禀明蔡太守飭傳地保報知保安善堂備棺成殮發壇標記召認 
[法界捕房瑣案]  
　　無錫人倪天桂欲娶烟妓爲妻被棍徒徐增壽騙去鷹洋一百二十五元因卽將徐扭控日前宋莘樂二尹己訊明情節昨復飭差將烟妓周桂林烟鴇陣桂仙蟻棍王大之妻作氏提案覆訣徐供稱小的所得之洋銀曾爲桂林償還身價四十元酬謝蟻媒金鑑泉崔介子王大並烟資共八元二尹謂桂林尚有本夫恐日後另生枝節着將通案各人解至公廨將桂林暫行交保諭令赶緊函追本夫來申定奪徐笞責三百板徐氏鞭背一百下○竊賊曾才喜等四人在安慶輪船行竊趙樹賢所帶洋銀八百九十五元日前宋二尹訊供之下將洋銀悉數給失主領去曾等枷責有差昨晨復命提曾至案着照昨斷笞責三百板劉州十等三人各責二百板枷號示衆趙訴稱除領到洋銀外尚少其半求飭差嚴加查緝小的亦係帮夥人實在受虧不起二尹謂賊黨金狗想早遠颺如能緝獲追到洋元卽爾之幸也○祥順本器店王曉芳請追利和靛靑行主黄少齋所欠轉租靜芳閣烟館房租並借洋二百元黄妻盛氏偕保租人朱生卿按案訴稱丈夫因收帳往蘇迄今未返所有房屋生財等租早己付淸並無紏葛朱稱小的保租是實黄於九月將烟館閉歇由小的向王退租並無虧欠嗣王自己欠租被房主將生財扣住空閉數月積欠愈多此種事情與小的毫無干涉王稱黄因事被人控押英公堂時小的曾往問明仍思開設靜芳閣是以情願將屋空閉數月不料黄於開釋後仍不開店亦未付租爲此控請追取盛氏供稱丈夫作事正直從無欠租之畢所有租值己付至十一月爲止目今合算應向王追還兩　租金蓋因九月中曾說定由丈夫交還生財伊還頂首洋一百元另貼搬費一百元由徐范兩人理處所有借欵洋二百元係經理人吳兆熊所用向吳淸理可也二尹曰爾夫屢在英公堂訐訟所作之事無頭無尾尚稱好人乎今可軒緊將吳交案該氏稱吳現住英租界與王一鼻孔出氣欲吞店業斷不肯來二尹謂朱曰據王稱租欵尚未料理爾須同往算淸盛氏仍交原保候追吳到案核訊○會德豐洋行出店人李春生偕駁船頭目趙三和投案請追同事人陳啓星秦寶大串竊之衣箱物件包探王榮培禀稱衣物巳由小的查得質在城内安生典計錢七千文當票陳等不肯交出當本無着宋二尹命將陳秦帶案問衣箱究由誰人掮往典押陳供稱由秦掮去秦供稱小的與陳同往二尹謂當本七千零有物約值二千六百文現須當酌交一半以補　足陳供稱城中馮公館係妻子之寄名父求老爺盆差押往借償押本可也二尹謂爾在會德豐生意必有人荐保隨命將起到之白漆一桶給李領去當本向荐保人理追陳秦還　○吳繼元因與賭徒蘇雲生周逸文局賭騙人拘押捕房由葛同轉判令將周枷責吳交保昨日七鋪地中季生投案禀稱吳家住七圖小的情願具保宋二尹准之車主陸晴卿請追夥計甘和尚所欠車租錢三十餘千宋二尹命提甘至案問爾如何挺押不還供稱小的實在無錢情願帮陸作工將工資劃扣陸稱祗須有人担保甘稱姪兒錫增可保二尹准之 
[分發人員騐看名單]  
　　新海防倒例掣籖分發郎中牛棠河南主事孔繁蔭山東内閣中書吳嶔山東按察司知事錢心潤案徽○鄭工例指省分發道崔鴻鼎江蘇河南典史周鳳羣江蘇湖南薛元佐江蘇湖南閘官張本讓江蘇東河○新海防例指省分發知府王鴻直隸河南通判常國簬湖南廣東鹽大使汪宗海安徽兩浙府經歴車士琛貴州雲南縣丞淸吉廂黄旗滿洲廣東周自新安徽廣東鄧瑜湖南安徽朱國華安徽廣東王士鑑安徽東河袁玉煊安徽浙江潘廷誥安徽直隸余龍德四川湖南景湧沛浙江直隸叚鎛陜西山東鄧琳湖南江蘇州吏目沈其齡順天四川蔣楊詩廣西雲南杜瑞淸四川陜西魯兆坦浙江廣西鹽運司知事沈學源浙江兩淮道庫大使陸宗藩順天湖南巡檢伍培萱廣東廣西伍祥瀾廣東廣西曾廣晉直隸山西王浚淸奉天直隸齊中桂直隸山東徐焜湖北四川黄聯墀江西河南任逢時河南湖北金猷保浙江廣西徐懷　四川山西周之鈞陜西四川錢錫轍浙江北河張正華陜西四川黎宗漢湖南山東從九品羅佑淸湖北山東孫先勝安徽四川周時英河南廣東典史賀崇禧直隸甘肅甘霖湖南湖北蔣啓棻湖北浙江劉際堯江蘇浙江陸福謙浙江陜西易象四川山東童其臨四川山西○海防例指省分發巡檢潘鈞安徽廣東府司獄邢旭華浙江福建○籌餉例指省分發知縣周應熙廣西江西按察司經歴朱濟矣浙江江西縣丞李杜湖南江西崔慶賢河南山東州吏目宋長偉安徽湖北道庫大使張兆麟浙江江蘇典史沈承慶浙江廣東○勞績掣籖分發知府聯震止白旂漢軍○勞績指省分發知府花翎三品銜孫承鑑江蘇山東知州吳保和江蘇山東知縣孫克超安徽直隸匡鼎頤河南山東張樹德直隸浙江州同知州銜曾應鑾江西雲南府經歴鄭世球安徽福建縣丞王本善江蘇浙江蔣量江蘇浙江王倓湖北陜西盛駿江蘇廣東藍翎孔昭宸順天山東巡檢盛文瀚浙江吉林劉炳蔚湖南江西○進士呈請擊簽分發知縣譚汝玉湖南○優貢呈請指省分發知縣沈祖憲浙江湖南○截取呈請指省分發同知　萬慶山東湖北姚景夔江蘇浙江○議叙指省分發典史盧汝弼湖北直隸○分發赴省坐補原缺知縣楊淑修河南陜西○應補呈請指省分發知縣陳後琨貴州湖南縣丞施則杜浙江福建巡檢汪曾事浙江江西未入流戴繩祖江蘇山東張文蔚湖北四川 
[冐名勸捐]  
　　昨有美華書館洋東　堂聲稱有人在各洋行勸募敝堂接嬰捐項殊堪　異要知接嬰一端係棣山徐君墊辦並不在外勸募將來經費如眞短絀自當先行登報再行諄勸竊思去年冐收一文願捐今夏亦曾冐寫自嬰捐均己先後登報嗣後如再有以上情事卽希 
 
 

Page 4

 
 
將人扣留報明敝堂自當從重酬謝也[  廣益堂司事謹啓]  
[上海六馬路仁濟善堂接鎭江陳煦春善士來信照登]  
　　少欽老伯大人閣下敬覆者竊以大河口輪船失事一節疉登報章敝處初得信後卽雇船前往撈救錢杏甫翁隨卽前廿辦理適尊處己請謝槐卿施幼琴兄同往並各處善士陸續而至誠所謂善與人同於此信然敝處後請吳子英仲佩之戴瀛洲諸公次第赴大河口會辦幸承尊處函致和衷共濟故得彼此會商不分畛域惟鎭江初購棺木因倉猝不及多辦特先寄數十具應用隨又星夜赶辦大材陸續送往除　處裝送大材外鎭江所辦大材互爲用之查鎭江送去棺木一百七十四具以備應用所有大河口情形均己電報信函疉次會阿並由謝槐卿施幼琴翁疉信申覆諒均投電嗣接來示囑以示認領之棺宜乎移送鎭江照料等情厚屬籌畫周詳無微不至但敝處未悸推諉亦未敢擅專如公議以改葬鎭江爲是謹當遵行正在議計適大河口有覆信來據係　在另雇人在大河口照料所有認領各節託救生局經管明年再義改葬之事洵爲止辦至此次棟承辦各事均會商　示辦理尊處所辦棺木棉被棉衣褲固多佳妙敝處亦仿照分辦另辦颺灰皮紙寄去凡撈屍應用之滚鈎繩索一併辦寄復又有託寄紙箔前去焚化又篆金焦山力父發願施放燄口超度至於照相一法尤爲妥貼滬揚各相友分往辦理共深欽佩此誠升襄善舉生殁均感第此次忝襄各事深恐才力不及時切悚惶加以籌款維艱諸多過慮查經辦各費計己用去一千數百九大都先行籌墊辛賴揚州張午樵徐毓才毛聲和李韻亭維之諸公並鎭江錢杏惠陳寅谷丁百川柳少雲靳春陽諸公會同籌畫但當此直東贓務告急之時難於分辦惟有　見如數仰望各善士聞風興民藉可玉成耳嗣後遷葬並善後各事宜尚乞尊處指示照行俾得有始目終並以明滬揚鎭合辦之意也此　卽請大　愚姓陳世棟頓首十二月初九日 
　附啓者今接到嘉興申天寶銀樓來函云接到善昌發去電報託查葉君少白在居何處速卽通知家屬來領屍棺今來回信家有七旬父母下　有孤兒家中極寒上來領棺尚要措資情實慘然竊思葉君屍身敝友在大河口撈獲代爲衣衾用大棺成殮倪成方兄亦在船落水得慶生還　認明同伴劉仙州屍身一具并託成方兄將葉少白屍棺一同帶回上海敝堂雇船給洋四元託成方順便帶還回鄕魂歸故土今備函覆以安　葉氏二老之心登報奉聞 
[導淮損益末議]  
　　前議續議未能通暢了然心目昨閱全河圖說見上卜游黄淮全河形勢黄河北遷一時未能歸復故道惟洪澤一湖因逐年淤墊高仰又加之鄭州決口西北一帶一二千里高仰極甚七十淮源萬難容納非日逐消淺何能弭患於未然若水全消涸淮北鹽船難搭彼岸非在舊三河壩築做滚水壩不可壩底留高四尺蓄水濟連淮鹽多則有傷四圍田畝間有水小之處阻滯難行支河　港不敷運送者可用下河罱泥小船罱出河槽鹽船逹岸無　淮水長至四尺外串入高寶下游一帶諸湖分洩下游在於高郵城南中南二壩之下舊有壩河壩底仍照舊制運河留水七尺運送空車漕船多則出舊壩河東下務將此河挑濬深通寛廣南北兩岸築隄添設官兵修守水由南北澄子河往東入興化縣境川家港出苦水洋入海爲淮源出海之尾閭全准得以通暢不致泛濫爲患　海去路約計程二百餘里沿途挑廢居民田畝按則給價飭令所需築堤條壩挑河田價各　費用約需銀三白餘萬務求當道諸君奏明先爲籌借生債墊辦分三年陸續償還歸欵其欵出於安徽天六來全五河臨淮盱眙一帶涸出田畝下游山淸桃宿高寶甘江諸湖涸由田畆委員淸丈按則定價招民懇種奏委司道大員親理其事分委各屬設局招領繳欵淸償洋債有盈無絀通海口大堤兩道其中應添建閘洞以備宣洩得宜現隄内之田無乾旱之虞逐年可仿照揚河西岸之例分年帶徵七屬而論每年多徵銀若干修理此隄曲庸另籌修費昔靳文襄公奏明有案後因高下鄕先逹諸君因挖廢出畞小民得以耕種謀生三年後察看情形按則照例升科庶國阜民安兩　裨益所難者經理其人非奏請簡派大員督率其事分派賢員各州縣設局分辦招領事官按上中下則每頃應繳銀若干由局掣照執業如該處舊有原業之戶因久成湖厎者今己涸出着將原紅印契呈騐按照新定則分繳還半價給發原業主更換新照管業三年後按則完繳錢粮至開通壩河之田畝廬舍均係民間養生之業田有高下價有高低間有圩内之田每畝價銀十數兩圩外之田每畝五六兩生五六錢不等民舍亦然務請當事者秉公估計飭民呈騐印契按畝給價免粮方不致擾民間想當道者智珠在握可否採擇而行斟　損益悉聽尊　[  茭力野叟郵佑亭朱太和稿]  
[蘇省撫轅抄]  
　　初七日藩轅牌示照得嘉定縣知縣龍景曾病故道缺查有廻避卽用知縣張樞請補金壇縣知縣馬　曙調補寶山縣遺就查有過缺先知縣胡啓榆請補丹徒縣主簿葉佐淸叅革遺缺查有海防先主簿劉錫祺請補丹陽縣主簿左文炳叅革遺缺查有候補主簿陳以恭請補丹陽縣典史馮和根丁憂遺缺查有遇缺先典史龍善霖請補南匯縣典史舒華湛病故遺缺查有遇缺先典史陳恩綬請　 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十六年十一月廿八日京報全録]  
　　宫門抄○發抄○硃批五道○粤督李等奏委解京餉銀兩起程日期摺○大臣奎奏裁撤營務處片○將軍裕奏謂准建坊片○大臣奎等奏牛羊羣輪屆均齊摺○又奏廢員効力期滿無力完繳台費照例改擬杖徒完結摺○總兵劉奏恭報洋巡班並歴過洋面情形摺○十一月二十八日刑部都察院大理寺侍衞處值日無引見睿王等點騐軍器完竣覆命○額中堂等塲差完峻覆命○裕公德銘薩廉各假滿請安○德銘謝管喜起舞大臣恩○大額駙桂勛各續假五日○召見軍機○發抄劉銘傳奏淸賦告竣請將出力之同知潘成淸等請獎奉硃批該部議奏單二件併發欽此○又新海防捐第二次請獎奉硃批戶部議奏欽此○德馨奏試用同知葛榮貴期滿甄别奉硃批吏部知道欽此○又上年下半年厘金收解數目奉硃批戶部知道單併發欽此○胡景桂奏歳試完竣奉硃批知道了欽上○○頭品頂戴兩廣總督臣李瀚章粤海關監督臣廣英跪奏爲粤海關籌解第三批京餉等欵銀兩委員起程日期恭摺奏報仰祈聖鑒事竊照光都十六年分京餉戶部奏撥粤海關洋稅銀十萬兩新增盈餘銀六萬兩又本年東北邊防經費奏撥粤海關六成洋稅銀十二萬兩又光緒十六年籌邊軍餉奏撥粤海關四成洋稅銀十二萬兩六成洋稅銀二十萬兩此欵應令照案截留歸還洋欵之用又各關應解抵閩京餉改爲加放俸餉案内粤海關四成洋稅每結提銀六千兩又京官津貼改爲另欵加復俸餉每年粤海關應解銀四萬兩又内務府黄儲司公用每年額撥粤海關稅銀三十萬兩例分四季起解以上各銀兩均應赶緊籌解以濟要需查粤海關應解各欵銀兩回由西商先行借墊勢難起解現銀光緒十四年間奏准仍行匯兌在案兹光緒十六年分第三掛京餉等欵銀兩經向西商志成信協成乾銀號借銀一十九萬六千三百六十兩先行墊解隨後由稅收歸還以資周轉飭據署廣東布政使王之春遴委試用通判楊繩武等領解光緒十六年分第三批京餉銀二萬五千兩另加平銀三百七十五兩飯銀七百二十五兩又新增盈餘銀一萬五千兩另加平銀二百二十五兩飯銀四百三十五兩又東北邊防經費銀三萬兩又等邊車餉四成洋稅三萬兩又加放俸餉銀六千兩又光緒十三年分另欵加復俸餉銀一萬兩又光緒十六年秋季分廣諸司公用銀七萬五千兩另加平銀一千一百二十五兩新增歸公加平銀一千八百七十五兩抬費用項銀六百兩統共銀一十九萬六千三百六十兩飭令該委員等領齎匯單又批於光緒十六年八月十六日由海道進京支取銀兩前赴戶部内務府分别交納除分咨查照外臣等謹合詞恭摺其奏再廣東巡撫係臣瀚章兼署毋庸會銜合併陳明伏乞皇上聖鑒謹奏奉硃批該衙門知道欽此○○奎斌片再查同治九年西北路辦理軍需之際前任都統文盛等奏准添設營務處以備操防事宜委員薪水等項按月支放現在車務久經肅淸自應將營務處裁撤以節糜費所餘公事仍歸各原處承辦每月薪水自九月内一律停支除咨戶部工部查照外謹附片陳明伏乞聖鑒謹奏奉硃批該部知道欽此○○裕禄片再奉天承德縣紳士花翎三品銜候選知府　炳因關本年近畿一帶水災需賑孔殷遵其生母二品命婦蔣氏之命將素日積存簪珥變易庫平銀一千兩捐輸助賑聲稱不敢仰邀議叙呈由辦理順直賑捐委員等禀請具奏前來奴才伏查定例士民人等捐助賑銀至千兩以上者准其建坊給予樂善好施字樣今候選知府周炳遵奉母命措捐鉅資情殷助賑洵屬急公好義核其所捐銀數與建坊之例相符除飭將該員捐銀歸入順直賑捐彚解外相應請旨准將周炳之母二品命婦將氏照例自行建坊給予樂善好施字樣以示旌奬出自鴻慈謹附片具陳伏乞聖鑒訓示謹奏奉一硃批着照所請禮部知道欽此○○奴才奎斌永德跪奏爲牛羊羣輪届均齊循案恭摺具奏仰祈聖鑒事竊查定例各牧群羊馬三年均齊一次牛駝六年均齊一次本年係應均齊羊馬之年現准上駟院來咨本年均齊馬群奏請緩查奉旨依議欽此欽遵行知前來除札飭該牧群總管等遵照外查向屇均齊羊群應由奴才衙門奏明請旨有由京欽派大員前往者有用本處都統副都統内欽派一員前往者亦有奉旨暫緩均齊者兹據暫護牛羊羣總管巴揚色爾格報稱現屇均齊羊羣之年所有應備帳房等項向由兩淮息銀動有自咸豐二年起息銀均未解到該蒙古等辦理一切諸形竭蹶懇請可否暫緩等因呈報前來溯查近年歴屇均齊牛羊悉因該群應領辦公兩淮生息銀兩示到該群供應均齊馬駝廪羊帳房等項差務苦累尤恐别滋弊端疉經奏奉諭旨暫緩均齊在案本年又屇均齊羊羣之年相應循案奏請或由京欽派大員往查或由奴才二人内欽派一人往查抑或暫緩均齊以示體恤仍照成案將該羣本年孳生倒斃羊隻數目查明造册咨送内務府照例辦理謹將上三屇奏請均齊牛羊暫緩之案另繕淸單恭呈御覽伏候欽定所有本年輪屆均齊羊羣緣由理合循案恭摺具奏伏乞皇上聖鑒訓示遵行謹奏請旨奉硃批仍着暫緩均齊欽此○○奴才奎斌永德跪奏爲廢員効力期滿無力完繳台費照例改擬杖徒完結恭摺具奏仰祈聖鑒事竊據張家口管站部員凱音布詳報廢員蕭萬淸係湖北京山縣人前署直隸昌黎汎把總緣事革職發往軍台効力贖罪指派第十三台當差於光緒十四年三月十三日到台恭逢十五年恩詔奉文减免一年扣至本年三月十三日二年期滿又廢員賴澐係四川成都府成都縣人前任湖南寶慶府經歴緣事革職發往軍台効力贖罪指派第五台當差於光緒十四年四月十三日到台恭逢恩詔奉文减免一年扣至本年四月三十日二年期滿各該廢員應繳台費銀兩據稱家道赤貧無力完繳曾經詳請咨部呈請核辦前來查中樞政考例載坐台廢員三年期滿文職縣丞以下武職守備以下之員不能完繳台費者於期滿時卽由軍台都統鈔録各該廢員獲罪原案並聲明不能完繳台費應改擬杖徒完結緣由具奏請旨其改擬杖徒者軍台都統卽將該廢員發交宣化府飭縣撥役逐程遞解係漢員解交該員原籍督撫定驛發配均杖一百徒三年等語今廢員蕭萬淸賴澐各在台効力己滿二年恭逢恩詔减免一年核與三年期滿改擬杖徒例案相符自應循例請旨改擬杖徒完結謹摘叙該廢員犯事案由恭呈御覽再本年欽奉恩詔内開軍流以下人犯均着减等欽此當將在台廢員造册咨送兵部尚未接准部覆現在廢員蕭萬淸賴澐効力期滿照例改擬杖徒理合恭摺具奏應否減等之處伏乞皇上聖鑒勅部議覆遵行謹奏奉硃批該部議奏單併發欽此○○閩粤南澳鎭總兵奴才劉永福跪奏爲恭報洋巡班滿並歴過洋面情形據實具奏仰祈聖鑒事案奉上諭嗣後沿海水師提鎭着於每歳出洋時具奏一次俟出洋往返事畢卽將洋面如何情形據實具奏等因欽此欽遵在案伏查南澳鎭總兵每年上班自正月初一日起至六月底止輪值統巡粤屬洋面班滿交澄海營叅將接巡下班自本月初一日起至九月底止輪值總巡閩屬洋面班滿交銅山營叅將接巡兹光緒十六年上班出洋統巡經署總兵浙江瑞安協副將劉興邦恭摺奏報在案奴才於光緒十六年正月实妅日在調署廣東碣石鎭總兵任内承淮兩廣督臣李瀚章照會飭回南澳鎭本任遵於本年正月二十五日馳抵南澳洋面接印任事管帶兵船在洋認眞督緝凡内外上下洋面及偏僻港　莫不徧歴梭巡本年三月初一日帶領兵船巡至碣石鎭屬甲子洋面與廣東平海營叅將會哨事畢仍回潮漳洋面巡緝舉凡一切洋面尚屬靜謐商旅均見乂安現届九月底下班洋巡期滿奴才遵例就於十月初一日將總巡洋面札交銅山營叅將接巡卽日撤巡回營辦理營務如探有匪船當卽駕帶兵船督捕以期仰副聖主綏靖海疆之至意所有奴才洋巡班滿撤巡日期及歴過洋面情形除呈報閩粤督臣查核外理合恭摺具奏伏乞皇上聖鑒謹奏奉硃批知道了欽此 
 
 

Page 10

 
 
[光緒十六年十一月廿九日京報全録]  
　　宫門抄○發抄硃批四道○粤督李奏委解京倉餉銀兩起私日期摺○又奏籌解銀兩片○陜撫鹿奏校閱各營秋操情形摺○又奏請將臬司交部議處片○粤督李奏甄别各員片○又　奏請旌奬片○又奏分飭總兵赴任片○陜撫鹿奏籌欵修理城垣請飭部立案片○又奏請准建坊片○又奏甄别知縣片○十一月二十九日工部鴻臚寺鑲黄旗值日無引見○遷公假滿請安○文興由東陵回東請安○福林布等演放砲位覆命○高釗中謝放雲南學政恩○兆伯續假二十日○桂全續假十日○關防衙門奏初一日大高殿拜表載津行禮○掌儀司奏初一日祭奉先殿慶王行禮○召見軍機○發抄　克唐阿奏查閱呼蘭等處事竣回省日期奉硃批該衙門知道欽此○又請賞坐肩輿奉硃批武員乘坐肩與有違定制所請着不准行欽此○又綏化廳通判文貴飭赴原任奉硃批該部知道欽此○黄彭年奏接受湖北藩篆謝恩奉硃批知道了欽此○○頭品頂戴兩廣總督臣李瀚章跪奏爲籌解光緒十六年分京餉及内務府經費第四批鹽課銀兩謹匯兌商名銀數及委員起　日期恭摺　奏報仰祈　聖鑒事竊照承准軍機大臣字寄光緒十五年十一月初九日奉　上諭戶部奏稱豫發來年京餉一摺擬　地丁鹽課等欵内指撥錕七百萬兩着於來年分批赶解另片奏光緒十六年内務府經費擬撥廣東鹽課銀五萬兩着於來年開印後陸續徑解内務府交納等因欽此並淸單一紙内開擬撥光緒十六年分京餉鹽課銀二十萬兩當經恭録轉行欽遵籌解又廣束運庫應解京餉難以現銀解部歴經奏請仍行交商匯兌在案兹據兩廣鹽運使英啓詳稱光緒十六年分部撥京餉並内務府經費共銀二十五萬兩前經籌解京餉銀十五萬兩内務府經費銀四萬兩共銀十九萬兩分作第一二三批於本年二月初三四月初三七月初十等日委員趙承炳吳景萱楊繩武解京詳明奏報在案兹又在徵收光緒十六年分省河鹽課項内籌銀五萬兩並隨解一五加平飯食銀一千五百兩作爲本年第四批京餉又在鹽課項内籌銀一萬兩並隨解平餘抬費等銀三百三十兩共銀一萬三百三十兩作爲本年第四批内務府經隱交殷實號商百川通新泰厚日昇昌蔚泰厚蔚長厚遴委候補鹽經歴經文斗試用鹽大使徐光煜領齎匯單文批於本年十月初三日由粤起程附搭輪船進京支取足色紋銀分赴戶部内務府投納所有本年奉撥廣東鹽課京餉銀二十萬兩内務府經費銀五萬兩均己照數解淸等情詳請具奏前來臣覆核無異除分咨外謹繕摺具陳再廣東巡撫係臣兼署毋庸會銜合併陳明伏乞皇上聖鑒謹奏奉硃批該衙門知道欽此○○李瀚章片再准戶部咨添撥内務府光緒十六年經費案内指撥廣東太平關常稅銀十萬兩當經飭據藩司先向商號借銀八萬兩隨解加平抬費銀二千六百四十兩分作三批委候補知府吳景萱補用知縣彭翰藩試用知縣裴克寛等領解赴内務府投納並　奏報在案兹據署廣東布政使王之春詳稱此項經費銀兩供應内廷要需關繫緊要應請照案再向殷實銀號日昇昌新泰厚蔚泰厚百川通蔚長厚借墊銀二萬兩隨解加平抬費銀六百六十兩作爲第四批太平關常稅撥解内務府經費卽由該商號匯兌赴京仍俟太平關稅解到發還歸欵飭委候補知州唐鏡沅等領齎匯單於光緒十六年九月二十三日起程由海道進京支取銀兩赴内務府投納所有光緒十六年太平關常稅奉撥内務府經費銀十萬兩現己如數解淸等情具詳前來臣覆核無異除分咨戶部内務府查照外理合附片具陳伏乞聖鑒再兩廣總督係臣本任毋庸會銜合併陳明謹奏奉硃批該衙門知道欽此○○頭品頂戴陜西巡撫臣鹿傳霖跪奏爲校閱省禁各營官兵秋操情形恭摺仰祈聖鑒事竊查省城撫標三營並城守協營兵丁例應春秋合操臣於本年三月舉行春操業將閱過情形奏明在案兹值秋操屆期臣於九月十五日親赴教塲將撫標中左右副中義精並城守各營同親兵馬隊調集合操先演香山雙龍速單等陣隊伍整齊槍礮聯絡比較刀矛藤牌施放噴筒火彈均尚便捷穩熟洋槍陣式進退如法親兵馬隊馳驟冲突合宜各營弁兵抬槍鳥槍洋槍打靶凖頭均在八成以上臣當塲擇其技藝較優者量予奬賞密爲存記拔補間有未能嫻熟者分别責懲勒限演習復按册點騐兵丁器械馬匹均屬相符伏思營伍緊要臣閱操後面諭各營將弁等加意訓練勤愼操防並仍隨時抽調防營親加閱看務使兵皆精銳餉不虚糜以仰副聖主整飭戎行之至意所有微臣校閱省標各營秋操情形理合恭摺具陳伏乞皇上聖鑒謹奏奉硃批知道了欽此○○鹿傳霖片再據臬司唐樹楠詳稱司署軍流科房突於本年九月二十七日夜墻外居民失火延燒科房兩間立卽樸滅文卷有赶搶不及者均被焚燬當將該科經書王振江發縣嚴訊尚無舞弊故燒重情己分别責革究辦科房遵例自行賠修案據檢檔淸查另請咨行鈔録備存惟衙署失火咎無可辭詳請叅處前來相應請旨將臬司店樹楠照例交部議處謹附片具陳伏乞聖鑒謹奏奉硃批唐樹楠着交部照例議處欽此○○李瀚章片再查勞績捐納候補試用各官到省一年期滿例應分别考察面試甄别具奏兹查有候補班前初用知府潘培楷候補同知徐德葆候補直隸州知州沈麟書候補知縣長炳麟鄭工試用知縣陳陔等五員均己一年期滿據藩某兩司詳請照章考察具奏前來臣查候補班前補用知府潘培楷老成穩練才具明通候補同知徐德葆文理明順才識通逹侯補直隸州知州沈麟書才能卓著吏治優長候補知縣張炳麟才具明白辦事勤謹鄭工試用知縣陳陔文理優長誠篤老練均堪各按班序補除將各員詳細履歴開單咨部外理合附片具陳伏乞聖鑒再兩廣總督係臣本任毋庸會銜合併陳明謹奏奉硃批吏部知道欽此○○李瀚章片再本年順天直隸水災甚廣疉經戶部議奏行令各省勸捐助賑兹據署廣州府海防同知蔡國楨遵其故父四品封職蔡定安故母四品命婦蔡黄我遺命捐助銀一千兩署南海縣知縣危德連遵其故母四品命婦危向氏遺命捐置棉衣一千件昭章作銀一千兩據督辦順直賑捐司道具詳前來臣查定例捐銀一千兩以上者准其建坊給予樂善好施字樣合無仰懇天恩俯准將己故四品封職蔡定安己故四品命婦蔡黄氏己故四品命婦危向氏在原籍自行建坊給予樂善好施字樣以示旌奬謹曫同直隸督臣李鴻章附片具陳伏乞聖鑒訓示謹奏奉硃批着照所請禮部知道欽此○○李瀚章片再補授廣東潮州填總兵婁雲慶入都陛見兹己旋粤應卽飭令赴任其卸署潮州鎭總兵王孝祺亦應飭回北海鎭總兵本任以重職守而專實成除分檄飭遵外理合附片陳明伏祈聖鑒謹奏奉硃批知道了欽此○○鹿傳霖片再據藩司轉據署寶雞縣知縣黄肇宏詳　該縣城垣年久失修坍塌過甚該前任曁該縣會同寅僚勘估倡捐集紳勸諭輸助幸各富紳等同心協力積有成數己於光緒十六年閏二月十一日購料開工惟地方元氣未復集捐匪易請照部定章程先行　奏明立案事竣給奬等情詳具前來臣查寶雞縣爲通隴蜀太道城垣保障攸關該官紳等均能急公好義盡心籌修踴躍輸捐洵堪嘉尚除俟工竣查照例章請奬外相應請旨飭部立案謹附片具陳伏乞聖鑒謹奏奉硃批該部知道欽此○○鹿傳霖片再順直本年夏間水災甚重賑煩欵絀臣督同司道僚屬勸捐協濟兹據陜西鳳邠鹽法道江匯川籍隸湖北鄖陽遵其故祖父從一品封職江之楫故祖母從一品命婦江王氏遺命捐銀一千兩兌交司庫解面助賑等情由藩司具詳請奏前來臣查該道江匯川因畿輔受災追遵遺命捐助賑銀一千兩洵屬善承先志好義急公核與建防之例相符相應仰懇天恩俯准將己故從一品封典江之楫從一品命婦江王氏在於原籍地方自行建坊給予樂書好施匾覆以予旌奬謹附片具陳伏乞聖鑒訓示謹奏奉硃批養照所請禮部知道欽此○○鹿傳霖片冉准部咨　府州縣無論何項勞績保奏歸入候補班人員到省子限一年祭看才其分别補用等因兹查有四品頂戴知州用候補班前知縣　樹功於光緒十五年十一月到省連閏己試看一年期滿例應照章甄　臣查得該員年壯才明辦事謹愼堪以煩缺補用謹會同陜　　督臣楊昌濬附片具陳伏乞聖鑒謹奏奉硃批吏部知道欽此 
 
