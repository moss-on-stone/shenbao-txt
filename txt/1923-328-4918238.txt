# 1923 - 328 - 4918238

 

Page 1

 
 
第一萬八千二百三十八號;中華民國十二年 西曆一千九百二十三年十二月三號
星期一 * *   
 
 

Page 2

 
 
第一萬八千二百三十八號;中華民國十二年 西曆一千九百二十三年十二月三號
星期一 * *   
 
 

Page 3

 
 
第一萬八千二百三十八號;中華民國十二年 西曆一千九百二十三年十二月三號
星期一 * *時評 
[内訌與引奸] （冷） 
　　内訌足致外敵已爲不可掩之事實故種種事業種種團體其通常之失敗無一不由内訌而起然佘以爲今日之情形内訌雖已足懼而猶有可懼者其内部之人不特自訌而已且常有引盜入室之謀敵尚未及而敎猱升木者此則殊無異於内奸也 
　　例如議員同類之爭不能勝則引軍閥以恐嚇同輩於是軍閥乃得乘間而入矣又如團體同事之爭不能勝或引外人或引官吏或引其他局外之人以來干涉於是種種被引者遂得乘間而入矣由此而言内奸之禍豈不更甚於内訌也耶 
　　此無他此皆由於旣無能力而又好爲人上之一念有以致之也 
[國内專電]  
　　北京電甘石派通電訴吳派行兇圖激起疆吏責備國會某某疆吏電京辦公處答議員互毆情形謂國會自殺言之痛心疆吏發言究難開例應由法庭自由處理惟盼將京中情形隨時電告因知蘇齊洛吳聯電痛斥國會一舉不致實現（二日下午二鐘） 
　　北京電一日下午吳景濓電話府某要人謂政府如不欲孫閣產生或不欲國會存在請依憲法解散何必有公民團與議會爲難府要人云政府並無此事即令警廳查懲故反吳派原定硝鏹注吳之舉未遂昨公民團咸稱儲庫營某議員所雇警士率令赴儲庫營某宅詢問某答不知原定下午西安飯店發欵乃爲經手人呑去遂呼嘯散又反吳派此項公民係粥廠騙來說係奉官傳差當局實不知情（二日下午二鐘） 
　　北京電吳派本定江（三日）再開會有人調停暫緩孫閣形勢開會成必通過孫已着手延攬閣員（二日下午七鐘） 
　　北京電荷使起草警告孫文電定江（三日）脫稿即日拍發致政府照會亦同日送内容如不將粤海關回復常度債權國得執相當之處置（二日下午七鐘） 
　　北京電粤領團電孫用間諜入陳軍兩次得石龍陳敗疲茶山戰陳又却陳目前不易回復廣州東（一日）孫由廣州分兵攻韶方本仁亦退孫有敢死隊六百名（二日下午二鐘） 
　　北京電京五校昨日開課江（三日）日回復常度（二日下午二鐘） 
　　北京電東（一日）財部會議有缺與無缺發生支薪厚薄爭議因王偏重無缺結果有缺者亦得增薪（二日下午二鐘） 
　　北京電京公立中小學敎員開會索費如不發宣告總解職（二日下午二鐘） 
　　北京電十二年特種八釐庫券先發預約券專充駐外使領經費閣議可决預約劵共印五百萬（二日下午二鐘） 
　　北京電匯理不日可放百三十萬鹽餘充銅元兌現法使及法銀行對華仍懷好感并不如盼望金法郎案速决者之宣傳之甚（二日下午二鐘） 
　　北京電東（一日）黃郛宴德藥學博士湯姆斯（二日下午二鐘） 
　　北京電外銀團息漢粤川鐵路借欵本息本月三日到期英法美三國部分之德發有效債票計十五萬王千九百七十四鎊三先令三辦士經交部轉向財部由鹽餘項下撥付 
　　北京電昨令湯薌銘兼督辦武陽夏三鎭商埠事宜爲調停鄂省長問題當局意蕭兼省長之久暫仍候洛吳核定（二日下午二鐘） 
　　北京電院以衆院出席人數漸多高對裁員擬候新任再辦（二日下午二鐘） 
　　北京電日使函部華警在鴨綠江擒獲不逞韓黨金清敏請引渡日領審訊 
　　北京電日使覆部日商並無私售軍火與奉吉黑華人事接來函已電駐滿洲各領事查禁（二日下午二鐘） 
　　北京電張福來派王延煦赴大沽運機關槍十八架赴開封（二日下午二鐘） 
　　北京電昨五點馮玉祥請使團在旃壇寺茶會（二日下午二鐘） 
　　北京電財部發魯案督辦庫劵九萬作結束（二日下午二鐘） 
　　北京電齊燮元東（一日）電院保劉之潔破格大用）二日下午七鐘（ 
　　北京電芳澤函院靑木顧問月薪六百伊家震災盡毀請憐窘狀發清欠薪（二日下午七鐘） 
　　北京電周家口商會電院田維勤剿匪出力請獎勸（二日下午七鐘） 
　　北京電津電話邊守靖一二日内仍將來京（二日下午七鐘） 
　　北京電二日趙恒惕代表江雋見曹陳湘情甚久（二日下午七鐘） 
　　北京電財部乘路電會機會召全國財政會議擬本月十日舉行 
　　北京電孫美瑤周天松電部在棗莊老頭山獲匪十七名周天倫電部在金家莊獲懸賞購緝之匪首孫三麻子 
　　北京電吳景濓仍積極行使其議長職權反吳派内部渙散難以取勝 
　　北京電護路督辦署唐在禮請院撥團城爲辦公處又開辦費經常費由院另案呈府批准（二日下午三鐘） 
　　北京電直魯豫巡閲使署尚有一部分人員留保已被吳佩孚悉裁撤薪水結至十月止（二日下午三鐘） 
　　北京電交通銀行派周文彬隨王正廷赴日聞爲商緩借欵還期事 
　　天津電議會京兆區議員以權限關係亟謀脫離議會獨樹一幟 
　　天津電交部派員調查郵電營業情形先查直省次魯蘇等省 
　　天津電日人中島運嗎啡三包値兩千元被海關查獲送署 
　　天津電東（一日）王承斌返津 
（以上二日下午十一鐘） 
　　天津電奉訊實業廳長兼司令部秘書長談國桓困和議事辭職 
　　天津電一日晚八時王承斌熊炳琦杜錫珪專車抵津熊杜小住各赴任所 
　　天津電日總領事東（一日）晚請段及各要人在私宅觀日本振災電影 
　　天津電曹獎勉財部裁員得法閣議因决一星期内各部一律裁竣裁員如滋鬧由門警押逐遞解回籍欠薪俟有的欵再發 
　　天津電湯漪等否認在衆院請葬親及病假 
　　天津電院電直王對屬内外僑務必嚴加保護　 
　　天津電直省十二年度敎育費溢出預算擬將啟新洋灰公司報効欵項撥交省庫挪用 
　　天津電議會以河北大學純係省欵辦理校長徐德源呈歸中央接收萬難承認（以上二日下午三鐘） 
　　濟南電熊前徇誠濟兩社意擬以于元芳曲卓新長政財兩廳招民治社攻擊嗣提省署秘書長王宗元長政廳現改王長財催速發表因又受誠濟兩社攻擊 
　　濟南電聞壽光游擊隊暴動已被軍隊包圍（以上二日下午五鐘） 
　　哈爾濱電昨調查地畝卷僅取圖數份路局俄員意在拖宕 
　　哈爾濱電哈新出俄文語報掛日商 
專詆我官署警處傳詢該日人竟聲言要賠償損失（以上二日下午七鐘） 
　　長沙電省務院將局部改組吳景鴻兼省務院長呼聲最高 
　　長沙電華洋籌賑會將收束 
　　長沙電司法内務各司因無經費裁員甚多（以上二日下午四鐘） 
　　長沙電陳部統帶戴斗垣儉（二十八）收復瀘溪陳渠珍被任爲沅陵鎭守使　　長沙電實業唐司法徐均不肯復職趙决局部改選並急謀恢復省務院院長將屬内務吳 
　　長沙電水口山鑛局罷工係軍工誤會頃已解决 
　　長沙電軍政要人與省議員中堅將合組一大政黨正在醖酿中 
　　長沙電林支宇病居滬有於愈後挈眷回湘說（以上二日下午三鐘） 
　　長沙電沈鴻英委鄭右文何才傑鄧瑞澂爲三路總指揮由湘桂邊境及梧州分道出發擾粤沈已移駐宜章 
　　長沙電趙下令任命劉雪軒爲第十四旅旅長歸零陵鎭守使節制羅未到任以前歸葉開　指揮 
　　長沙電當局電北京稅務處請變通辦法准湘購運銅料以便鼓鑄銅元爲收束軍事之用暫以一年爲限 
　　長沙電濱湖十縣否認畝捐代表要求政府收回畝捐委員湖民按照糧册多納田賦一年由各縣知事征收政府允否未决（以上二日下午五鐘） 
　　長沙電駐洪江黔軍張廷光旅長係袁祖銘部願共攻蔡蔡遂棄洪江欲竄武岡現除劉旅重威迎擊外永州蔣旅鋤歐亦奉令赴武岡圍蔡蔡部張義卿有槍八枝投降唐生明唐編爲補充團長 
　　長沙電現由桃源至沅陵有股匪節節爲患係周朝武潰兵落草爲寇趙令唐榮陽陳渠珍派隊剿撫唐已移駐桃源 
　　長沙電湘東安仁攸縣茶陵　縣匪警時聞知事各有電告趙派軍搜剿 
　　長沙電水口山礦局工人罷工後提出極苛九條件葉開鑫派兵入山封禁工人俱樂部懲辦滋事工犯該局三十又全體開工（以上二日下午五鐘） 
特約路透電 
[北京政聞]  
　　二日北京電據半官消息政府乘各省代表來京爲曹氏祝壽之機議於本月中旬召集中央財政會議籌議各省復解欵協濟中央辦法今日午後高凌霨請各代表至其私寓討論豫備辦法聞鄂省通告中央政府謂每月可解欵十九萬元　 
　　二日北京電鹽政處通告顧問參議謂即日停止發俸昨日並辭退職員若干人 
　　二日北京電昨晚命令任湯薌銘爲武昌漢陽夏口督辦 
　　二日北京電吳景濓及衆院職員多人被控於二十八日在會塲毆擊議員檢廳曾傳衆院秘書長等至庭問話僅兩人到庭現信此二人乃代他人往非犯罪者今日檢廳派員逮捕國會衛隊中之吳少校及唐營長 
　　二日天津電瓊斯爵士今日午後乘火車赴滬 
[南方戰訊]  
　　三十日廣州電廖仲愷鹽許崇智赴滬　魯亦辭職此數人皆國民黨舊員今咸棄孫氏去惟廣州仍安靜滇軍照前在西江辦法在北江設徵稅局並命粤漢路局自十二月一日起增搭客車資百分之三十運費百分之二十 
[大使會議之對德懲戒]  
　　一日巴黎電大使會議牒致德國要求德國爲協約國軍事監督團員宾在里浦齊格被捕一事向協約國道歉並懲戒負責諸人 
 
 

Page 4

 
 
第一萬八千二百三十八號;中華民國十二年 西曆一千九百二十三年十二月三號
星期一 * *   
 
 

Page 5

 
 
第一萬八千二百三十八號;中華民國十二年 西曆一千九百二十三年十二月三號
星期一 * *   
 
 

Page 6

 
 
第一萬八千二百三十八號;中華民國十二年 西曆一千九百二十三年十二月三號
星期一 * *特約路透電二 
[日本災後所聞]  
　　一日東京電復興院宣布最後决定之欵數共日金五九七○○○○○○元計辦事費二三○○○○○○元復興東京費四○○○○○○○○元復興横濱費四六○○○○○元其餘大出項爲資助當地商業費七五○○○○○○元利息等五○○○○○○○元 
　　一日東京電二十五家保險公司已允藉政府之助付賠欵百分之十大阪有五家反對此議將再考慮政府將於國會特别　　中提出撥日金一萬萬元補助保險公司之議案 
[菲島之自由運動]  
　　十一月十五日馬尼剌消息衆議員薩比杜氏近公然宣稱吾人之自由僅能以血博得吾人應改造現時代而以男子之特性傳授女子俾彼等被召執戈之時即可起而爲之氏又言彼擬在議院提出女子參政權議案俾爲吾人以力要求自由之準備 
[賠償委員會之調查員]  
　　一日巴黎電賠償委員會所决定二委員會之調查條件並未載有法總理前所欲加而爲美國所不贊同之限制賠償委員會甚重視美國之參加尤以英代表爲甚蓋恐美國不加入則調查將成流產也各代表皆知設法以遏德國財政紊亂趨向之必要 
　　一日華盛頓電美政府已訓知賠償委員會之美國旁觀員洛安氏告以昨日所擬立之二委員會其調查範圍尚有限制性質美國仍不願正式參加此有限制之調查惟可非正式加入耳 
[來因地之商業及近狀]  
　　一日巴黎電來因地實業家大都已簽定合同德政府現將所有合同通知賠償委員會預料合同可安然實行而使收入大增巴黎時報從可恃方面探悉礦業已簽合同者佔全體百分之七十五預料下星期内魯爾各實業家皆將簽定單獨合同有數廠之工人已允脫離工團而與管理局單獨立約自願每日工作十小時 
　　一日巴黎電柏林所傳佔領當迫在杜特芒與墨爾希姆兩處共没收一二四○○○○○○○○○○○○馬克之說已經佔領當道否認之高等委員會已撤銷比軍區域内交通之限制高等委員會决定凡由未佔領境運來之貨物經過佔領境界而往外國者應認爲國際運輸之貨物無須於運出佔領境時繳納貨稅或領取出產執照 
[德報對於新内閣之評論]  
　　一日巴黎電報稱德國馬克斯内閣之對外政策仍將與前内閣同德報對此新内閣論調不一有謂時局仍未清朗者有勸馬克斯勿陷入政黨陰謀中者有謂俟佔領境舉行選舉後馬克斯即將去職者亦有極抱悲觀者 
[意德間之商約]  
　　二十七日柏林電意政府代表已抵此間與中央及聯邦實業家磋商供意國原料事意人甚注重此舉視爲正式商約之初步 
[意俄草約]  
　　一日羅馬電今日意國會通過實行一九二一年所簽定意大利俄羅斯草約及意大利烏克蘭草約之公布 
[美國陸軍經費]  
　　一日華盛頓電陸軍總長當年報告警告萬不能稍減陸軍豫算案經費並謂陸軍匪特已減至必要人數之下且因軍用雖消耗之巨不日有增加國防經費之必要現受軍事訓練及在伍之人數自一九二一年起已由五十一萬九千人減至五十萬零四千人報告中復主張早日將所募常備軍人數由十二萬五千增至十五萬謂美國處列强中之無值僅可與德國比美國陸軍海軍部之經費固占國家豫算案四○○○○○○○○○元之百分之十四然僅百分之六純供軍用云 
[英國選舉競爭狀態]  
　　一日倫敦電選舉競爭現有搗亂行動最甚者爲倫敦與蘇格蘭兩處被擾者大都爲自由黨與保守黨據被擾者云此種搗亂行動乃極端派工黨或共產黨所爲自由黨胡格平氏有北巴特細境内屢開演說會輒被人喧擾阻止故已决計停止公開演說會而肆力於個人之運動自由黨丁丹特氏在格拉斯戈某處演說後被人毆辱搶去金時計與練現常有警察保護之保守黨賀恩昨晚在格拉斯戈演說塲中有人喧嘩不息致不能畢其詞卒有工黨中人立於椅上相繼狂呼自由黨愛士葵在巴斯萊亦受同樣待遇有若干人執旗而入盤踞會場旗上有歡迎勞工主義之俄羅斯字樣復高唱紅旗歌愛士葵乃不得不下演講壇而去統一黨候補女議員羅伯森女士昨晚在斯特羅洛之某學校内演說時爲狂徒所窘踢傷其腿而唾其面羅女士因受驚恐今日不能起床 
[紐絲綸贊成保護稅]  
　　一日倫敦電紐絲綸首相麥謝氏近因於選舉軍動中當衆宣而贊成保護稅則之意見曾受自由黨之評詆今日氏又在倫登特里演說謂不列顛須以英農對付南美競爭問題南美目下於肉食實業每每壓倒英人他日歐洲和平恢復不列顛將遇較德更大之競爭勁敵不列顛失業者之多實由於行自由貿易制之故云云 
[美國之郵政與郵船]  
　　一日華盛頓電郵務總長常年報告請美國民衆扶助郵務部由美船運輸寄往外國之郵件政策並稱外國郵局現皆由其本國船隻運輸郵件而不用美船美郵局今予美船以二十四小時之優先權又謂運往西方之郵件美船幾全不能得運 
　　一日華盛頓電航務部提交國會之常年報告主張由政府津貼航務公司俾美商航務得以維持又謂政府經營航務制度就實力與經濟終點論較諸各家經營制度大爲不利云 
[各國近事]  
　　一日紐約電美國鋼鐵公司總董嘉立氏今日在此演說指戰債之取銷爲不可思議事嘉立主張減稅謂稅項過重有碍國家興盛並警告國會勿作如兵士酬金案之假慷慨舉動　 
　　一日德里電印度政界人員芬尼斯氏在俾魯芝斯坦境内孟尼誇附近乘汽車行時爲華齊里斯民衆槍擊致死汽車夫與護衛一人皆受重傷 
[公電]  
　　北京通電各省衙門均鑒本日令特派湯薌銘兼任督辦武陽夏三鎭商埠事宜此令兼代敎育次長陳寳泉呈請辭職陳寳泉准免兼職此令任命湯中兼代敎育次長此令派楊敬修爲粤閩海疆防禦使此令任命田步蟾爲山東政務廳廳長此令任命王宗元署山東財政廳廳長此令任命陳藻署山東實業廳廳長此令署敎育總長黃郛呈請將山東敎育廳廳長王訥免職另候任用王訥准免本職此令任命于元芳署山東敎育廳廳長此令調任王鴻爲厦門關監督此令署農商總長袁乃寬呈請任命漆運鈞黃國恩蕭柱中齊鼎恒張培爲僉事均照准此令京　印 
　　南京來電上海申報館轉全省各公團均鑒地方之秩序與幸福唯法律之保障是賴捨法即紛糾起實非所以圖寗靜之道警察𨽻内務範圍薦任警官職權自有規定寗滬當局素崇法治精� 
神今茲之爭如日月之食終宜以法爲歸尤望我全省各公團始終維護法律勿爲情感所移庶得早日解决全省公定幸甚省議員曹續安顧寳瑛叩束 
國内要聞 
[北京特約通信] （折矩） 
　　王正廷赴日與中俄交涉 
　　今晚八時王正廷沈其昌劉彥等出京赴日敎部並加派朱念祖隨同前往其經費萬元亦於昨日閣議後始行發出彼等東行職務據日前指令言爲慰問日災並調查被害華僑學生之事實以便交涉以各人之職務言則王正廷以首席地位兼代表外交部劉彥代表國會沈其昌代表内務部朱念祖代表敎育部也顧王正廷因江庸不往而補其缺實第二次提議閣議時所更改而王之東行則二十餘日前已盛傳此說彼時尚無慰問日災之名義即王氏自言亦擬以私人資格往游故外傳王欲赴日外部順便加以使命是則王氏之行用意固别有在也當王氏未赴日前曾赴洛一次勾留一星期餘與吳佩孚所談爲何非局外人所能悉於是有謂其負曹聯日之任務者又有謂其與日爲經濟之接洽待其歸來即將出而組閣者而日本報紙亦久表歡迎之詞言者更引爲左證究之果否如此語涉渺茫將俟證明於將來之事實而其别有意味在慰問震災之外則可斷言也 
　　王氏今日之本職爲督辦中俄會議此數月來之曲折實有促成其行者據接近王氏者亦以交換對俄意見爲此行之惟一主旨京中報紙於此層亦略言及之當王氏受任之初加拉罕尚未來京及加氏東來王即派人迎諸哈埠以爲開議之凖備最初加拉罕到奉勾留稍久與張作霖頗有周旋即有與張解决東路問題之醞釀經王氏與張暗中接洽之結果允張派代表加入會議始打消與奉直接交涉之事而奉天亦月撥欵項補助督辦處及曹氏入京加拉罕又有與曹直接之活動王曾見曹一次並以外交當局之助使與曹直接一事未能有成然王氏與加拉罕間意見日遠感情日漓至今已難接近以致會議開幕竟成無期延期其中最大原因爲加氏欲先承認俄國然後開議王氏堅持議約定後再談承認即此一點迄難合攏至日前王宅之預備會王先由政府方面給予全權證書因以索閲加拉罕之全權證據加氏以承認相要挾不肯出以相示則停頓之表面原因也然蘇俄之遠東代表向兼及中日兩國故越飛來華未能開議即與日會議一次破裂而去加拉罕繼之仍前此之政策故近日日俄開議之聲甚囂塵上而加拉罕行將赴日之說亦盛傅於俄人之宣傳機關據王氏方面消息謂王以前次越飛之與日會議危險萬分蓋中俄間之問題在在與日本有關如任日俄先議我不與聞則將有被人解决之勢故王氏即先示意於日願先以游歷之暇與日交換意見日本要人亦表示歡迎王氏此行旨趣即第一爲防止日俄之先開議第二觀察日人對俄態度及對於中俄日關連各問題之意旨以憑意推度之王氏赴日結果或將造成一中日對俄一致之局於遠東外交上生絕大變化而對俄旨趣王氏能不同化於日轉爲日所利用則不敢　信也 
　　觀近來王氏之歷史本爲外交界之英美派而以魯案一役與日人較能接近但對俄交涉則有特别情形俄以見扼於歐美迄今未得各國之正式承認故轉而先求之東方種種交涉皆以先承認爲要挾又恐歐美諸國從旁破壞故加拉罕對我國各界之言論皆有「母信人言人實誑汝」之口氣然自彼之來各界歡迎東交民巷空氣亦甚緊張頗不以華人之歡迎爲然對於彼之要求承認遂播散不宜徇俄意之議論且對外交當局亦有非正式之進言王氏非親俄派當然兼顧歐美各國之空氣加拉罕之不得志即原於此故一般主張親俄者頗謂王氏主持中俄會議爲人地不宜至於日本對俄人主義之懷疑亦與歐美同即此一點實王氏所認爲有東行之必要者故王氏此行即謂將造成中日歐美對俄一致之影響亦無不可 
　　至我國對俄交涉之要點而不能滿意於俄代表者即蒙古問題東路問題中國認爲有先决之必要而俄則對於前者曾有對李家鍪之談話謂此事不必與俄談判轉生國際上影響只須中國自行派人撫慰蒙古蒙人内向與否非俄所能干涉且庫倫亦無許多俄人此言表面非不好聽但事實上庫倫方面已全布俄國之潛勢力近且有十二萬蒙人係前隨成吉思汗流入俄境者今由俄送回蒙古爲謀外蒙立國之基礎近且有全蒙大會之醞釀而庫倫方面華人之帶政治色彩者入境異常困難中俄督辦署雖欲派員迄未實現故知此内容者頗議俄人之狡滑關於後者則俄人不肯先議近且於一九一九年之宣言否認有交還之說而赤塔莫斯科之報告及吉黑所調查則俄國對於東路時有派兵占領之醞釀蓋東路爲俄舊黨窟穴俄每以我之未代驅除藉口責備且欲自行解决而東路之俄當局又恐不見信於俄求他國之援助最近東路俄局長渥氏之到京即向某某等國公使活動得一自保之結果以去此項問題　轕多而棘手而俄之頓食前言亦爲令我國人不滿之事此又雙言不易接近之情形而中日意見交換後又未知能否有利於我也（十一月三十日） 
[京參院議長選舉會延會]  
　　定星期三補選議長 
　　昨日（三十日）下午二時參議院開補行議長選舉會谷嘉蔭爲臨時主席延長時間至三時十分主席報告簽到議員一百五十七人出席議員一百五十五人已足法定人數當指定張樹枬趙成恩王觀銘牟鴻勳盛時徐寳田萬鴻圖鄧芷靈等八人爲檢票員命秘書散票趙時欽謂散發之票已有四張先行寫就張魯泉之名今日投票應作無效主席謂新疆議員依不拉引等不能寫漢字此票係請那德昭氏寫同時依不拉引等出席聲明趙時欽王湘宋汝梅等遂大呼秘書廳違法藍公武謂民國二年王家襄議長選舉之時曾有蒙古及新疆議員不能書寫漢字倩人代書此有先例可援盛時謂本院議長選舉爭持已有一年全國屬望之立法機關幾成虚設今日幸能成會請同人將議長選舉問題即日解决以免長此遷延愈惹糾紛張樹枬謂今日旣發見已經寫字之四票此票當然作廢現在根究此四票之來源請同人不必牽入議長問題藍公武主張今日繼續投票張議員贊成藍說場内秩序漸亂丁銘禮主張今日暫行延會宋汝梅鄭江灝等贊成主席遂宣告散會時正四時三十分散會後參議院院内臨時行政委員會開會時正四時二十分出席委員十六人委員張樹枬主席議决事項如下（一）定於十二月五日（星期三）補行議長選舉會（一）下次選舉票及名剌仍用原版不換形式只換顏色（一）財政部來函知照三年公債第六次還本抽籖日期請派員參觀事公决分配各議員請其自由前往（一）蔣議員舉清因丁艱函請借用歲費公决俟領到經費時當即撥發先行函復蔣議員（一）毛議員印相函請補到事公决根據大會議决以當日到塲者爲限應即函復毛議員（一）庶務科所送單據公推主席張委員樹枬會同値日委審核下次開會再行報告（一）徐議員萬清來函申明本日議長選舉會議員依不拉引之選舉票確係請那議員德昭代寫並非秘書廳發出寫好之票一層公决即予印布行政委員散會後秘書廳即發出兩項公函原文披露如下（一）補選議長日程啓者茲定於十二月五日（星期三）午后二時補行議長選舉會（延前會）屆期務祈凖臨爲企特此通告順頌議祺參議院秘書廳啓十一月三十日（一）審核庶務科單據函逕啓者本月（十一月三十日）委員會開會公推主席張委員樹枬及値日委員於明日（十二月一日）下午二時在本院行政委員會審核庶務科單據屆時務希撥冗蒞臨爲盼專此順頌議祺參議院秘書廳啓十一月三十日 
[全國路電聯席會議開會式]  
　　全國路電聯席會議於昨（三十）日下午三時在國務院近思堂開第一次會議到會人員計有交長吳毓麟院秘長張廷諤公府軍事處廳長趙玉坷·陸部司長雷炳焜·交部司長關柏斌·何元翰·直魯豫巡閲便代表車慶雲·察區都統代表沈庸·鄂督代表段鴻年·皖督代表田錦章·綏遠都統代表雷多壽·魯省長代表吳瑞洪·陳珂·熱區都統代表褚恩榮魯省代表張泰永·閩督代表戈寳琛·直督代表胡恩光·京綏鐵路局長項致中·津浦鐵路局長孫鳳藻·京奉鐵路局長水鈞韶京漢鐵路局長趙繼賢等三十餘人由吳交長自爲主席宣布開會宗旨大意以路電兩路營業近年以來入不敷出行將無法維持推厥原因雖有種種而行政上不能統一之一點實爲百病之根此次邀集各省區代表曁中央有關係機關開誠布公互相商榷爲期消除一切障害藉資補救等語繼由交部路電兩司長分别報告主管業務情形畢遂就預定之七項議案中將關於路政者兩項首先提出討論即（一）取締假借軍用品包運貨物（二）取締無票乘車但因時間廹促之故彼此先爲意見之交換其詳細辦法則俟下次開會再行籌商散會時已五鐘矣聞該會議預定下星期一三五再開會議案七項俟討論完竣後即呈請政府以命令公布云云 
[外交團海關委員會緊急會議]  
　　討論對付廣州海關事 
　　孫中山决計佔領粤海關消息傳到北京後除稅務司安格聯運動反對外外交團方面之海關委員會物發通知於昨（三十）日上午十一時召集緊急會議到會者有英法日美四國公使研究對付方法因關防甚密一時尚無從探悉内容據某外人揣測結果除對孫氏提出一種抗議外當無期他較爲妥當辦法云云查孫氏前本向外人要求以關餘之百分十三分歸粤政府經英美法日四國協定謝絕後孫氏異常憤激至今需欵孔殷粤外長伍朝樞又向北京外人表示前　亦被拒駁孫氏迫不得已遂徑行出此孫氏之意擬將廣州城廂内外一律改爲自由貿易塲俾抽得關餘百分十三之定額其範圍决不延及廣東全省刻下東交民巷外人對此問題大爲注意深恐對孫氏强據稅關之行動如不强制將不免引起他省之效尤也 
[鹽餘借欵案送整理會審核]  
　　九六公債作價之爭點 
　　民國九十年間財政部濫借　國銀行小疑度日以鹽餘爲擔保此一二年内成立借欵數千萬十一年董康設審查内外短債委員會將所有鹽餘借欵結算以九六公債償還之九六公債基金不確實行市未過三折而審查會以八四作價抵還銀行銀行終不承認然無可如何茲者又聯合函請財部意在保留九六公債打破八四作價當然不能照准財部無已將該案送財政整理會核辦並致一函原文如次逕啓者查本部於民國十一年一月間因鹽餘所抵借欵計内債積欠七千餘萬元外債積欠二千六百餘萬元兩共約計九千六百餘萬元此項債欵利率旣高期限猶短到期應償本息每月約需七百餘元每月鹽餘支配不敷顧此失彼以致應還各欵一再愆期收入鹽餘悉被坐扣猶不能足敷乃定根本整理辦法化散爲整發行償還内外短債八厘債劵九千六百萬元專作爲付還前項借欵之用一面將各該債欵文卷送請償還内外短債委員會核審嗣據委員會所送報告將各欵結至十一年一月十一日止之本金數目以該項公債八四折作價抵還欠欵之六三成中交兩行以九扣抵還欠欵六三成餘欠另定辦法惟該項公債基金未能確定償本付息不克如期舉行原定計畫直等空談各銀行號組織借欵聯合團函請擬具三項辦法㈠華幣借欵照合同期結算利息到期後之利息計算複利㈡外幣借欵在十一年一月三十一日以前以外幣計息即於是日將所欠本息外幣結成銀元一月三十一日以後以銀元計息期限利率及複利仍照原合同計算㈢九六公債統作爲保留去年九月間所收第一期息欵（即十一年七月三十一日應付之息欵）另欵存儲並照部欠利率計算回息當經本部函復鹽餘抵借債欵如太平貿易公司等結算欠欵並不計算複利所請　幣及外幣計算複利一節礙難照准至所發九六公債作爲歸還欠欵之一部分原屬歸結欠欵請作爲保留實難照辦各等因在案茲復據該團來函擬具辦法三條㈠華外各借欵旣按原合同條文結算截至本年九月底止九月以後即將原合同所結之數改立新合同以期作一結束㈡外幣借欵按照大部前准之十一年一月三十一日行市結成華幣其利息數目在十一年一月三十一日以前者以外幣計算合成華銀十一年一月三十一日以後均按華銀計算至結算辦法亦按照原合同條文辦理㈢九六公債作爲保留其已收之第一期利息亦作爲存欵俟公債價高基金確實後雙方認爲可以作價償還之時再行商議至九月以後各借欵本息特立新合同其利率亦格外讓步比原合同酌景减 
 
 

Page 7

 
 
第一萬八千二百三十八號;中華民國十二年 西曆一千九百二十三年十二月三號
星期一 * *少惟新合同未成以前不能不尊重原合同信用一律照辦等因到部查該團所開辦法前後不符且與本部原定計劃相差懸殊除函復該團九六公債早經以八四作價應按八四結算保留一層未便照准外其餘各節應請貴會審核特將關於該案各文卷照錄全案開單函送貴會查核辦理爲荷此致財政整理會 
[鹽務署實行裁員]  
　　留署者尚有二百四十一人 
　　鹽務署裁員令本有前（二十九）晚發表之說乃延至昨日下午六時始行發出計留署者帮辦十九人科長八人科員一百十一人辦事員五十六人候差員四十七人合計二百四十一人而廳長秘書尚不計焉最妙者科員辦事員之中兼任財政部職務者不少而部令署令先後皆經王克敏寓目畫稿未曾發見甚可怪也茲將署令全文錄下鹽務署令第二百零五號派胡彤恩鹿學良吳迺翼張超南張厚穀陸定爲參事室帮辦孫延釗薛允雋薛駿光楊蔭桐爲秘書室帮辦董嘉會陳以豐徐　爲總務處帮辦楊啓源傅增淯王世澂爲塲產廳帮　張同臯沈兆奎程祖福爲運銷廳帮辦此令派林志烜爲總務處第一科科長張之綱爲總務處第二科科長黃會銘爲總務處第三科科長吳秉澂爲塲產廳第一科科長柳汝礪爲塲產廳第二科科長李如棠爲運銷廳第一科科長章祖禧爲運銷廳第二科科長鮑立鋐爲運銷廳第三科科長此令派胡翔雲周大鈞駱通張煜許樹畬萬慶鏞唐演葉玉麟爲參事室科長邵繼琛周宗澤高崇祝萬兆芝任勤孫用時爲秘書室科員吳道晋鹿閎世陳肇沂朱修爵王鈺迎續詹耿趙之源趙育仁沈仁垓陳鎔貝易江上俊鄭禮桐王靖庭崔鏞吳善壽林鶴勛沈恒壽壐蔡纘周李伯荃李鐸龍承訓余適均萬延康趙淦張敬勝稽應琨燕昌汪右玲張有恒夏樹琪金梓徐善洸汪以鍾柯家裕余鈞汪凌勛葉培銀凌廣袁績郝鶚谷秉澄爲總務處科員黃果勱汪延濱周景墀王保華李兆灝黎起祥郁嶷幹能何澄一許保之林柏棠余國楨張國堯沈嘉善謝序璠許駿才楊炎祚鄺　光爲塲產廳科員朱啓厚王商熊鄭祖鑫錢玠人查宗釗安邦棟謝琦崇彝陳兆焜汪莘傳鴻黃俊陸徵麒陳祥翰汪宗海左景亮秦粤生陳必達滯式一李頌年鄒廷俊朱孫淦譚杰爲運銷廳科員朱公釗王恩澤莊年盛宗　曾元隆陳毓壽傅國謨熊正琪孫誼澤曾以錕文　培陶善膺稽岑孫爲編譯處科員此令派周鈞鎔徐緒通許國鳳金翌賢爲參事室辦事員屈蟠胥性荃許光遠毛振鵾許藝羣邵特沈覲笏秦夏聲爲秘書室辦事員趙新蕃何金鑑程識陳吉廬張樹華趙颺虞蒙正倪倬徐樹琛靳樹仁奚承鏞陳紀周黃國屏袁行寬張耀德楊文標王師張連天麟周羅度黃濤馮迺章黃𤀹濤魏榮申王永圻爲總務辦事員客恒泰龔積華唐志詢徐寅婁熙廉王序生華學翰朱飾章夏興劉建煦爲場屋廳辦事員劉炎龍吳政和黃治平李德培王德皚爲運銷廳辦事員張春江徐一塵李旭光龔安慶查士鑑爲編譯處辦事員此令許造時張瑞　任廷枚文龢張允言熊正琦蔣士立施慶曾吳夐何豐巖周　高鵬翰林蔚章杜永煥劉文範汪元鼎楊斌王體正凌英李受正傅徵鈞邵式善汪駿孫安文澜楊祖琛鄭啓斌范炳元張鴻聲羅蓬灜沈方立何毓恭王秉昇焦恩義袁家騏田游璧宋發祥陳守謙孫道毅王維城薛鈞毓劉文揆錢崇坡隋勤禮朱翟如楊勳王以桐陳汝蓮均著留署聽候差委月支夫馬費五十元除雇員錄事另行核定外其餘各員一律裁撤此令所有各廳處會辦行走帮辦科長任事辦事等項名目一律取銷此令本署人員所領津貼均行停支此令本署人員嗣後不得兼職兼差如職務上必要時亦不得兼薪限十日内由各員自行呈明倘不呈明一經查出即行撤換此令本署雇員錄事應由各廳處妥核遴選酌留開單呈核以免冗濫此令 
[中小學經費已由黃郛負責]  
　　京師公立中小學經費向由崇文門稅關每月撥洋三萬五千元充用業經年餘前月京師附屬中小學校等忽欲爭分此欵因敎育部負責無人迄未解决自黃郛到任以來雙方各派代表與黃交涉茲聞昨日黃敎長對此已有辦法决定以後崇稅關每月三萬五千元之欵除扣去五千元償還金城銀行借欵外其餘一律仍撥歸公立中小學校應用至附屬中小學校每月經費六千元或與崇文門稅關監督商量添撥或在京師敎育經费二十二萬元内畫撥總期欵有著落其現時經費除將前存之一千七百元先行撥交附中小外黃敎長並負責與財政當局商洽再撥欵發放云雙方均認此等辦法甚爲滿意則此問題可告一段落矣 
[八校學生要求俄國退還賠欵]  
　　昨日北京國立八校學生讀書運動臨時聯席會曾派代表訪加拉罕面商加氏退還賠欵贊助敎育之誠意　加氏與政府切實磋商同時並將聯席會公函面　俄代表原函如下敬啓者北京國立八校因經費困難敎職員爲生計逼迫不得已宣告罷課敝國根本敎育因以停頓數萬學子行將失學此爲敝國不幸之事而敝會以切膚之痛極願世界同胞予以援助也前八校敎職員聯席會曾函請貴代表團磋商退還庚子賠欵作敝國發展敎育之用并劃一部分爲北京國立八校基金及經費蒙貴代表團概然贊許完滿答覆見諸報端並照會敝國政府力爭此欵具見貴代表關心敝國敎育敝會聞訊之下至爲欣幸深爲感激也現中俄兩國國民日益親密雖中俄會議至今尚未開成而敝國國民則朝夕盼望中俄邦交早日解决多予兩國國民相扶相助之機會以促進兩國國家之幸福今貴代表團旣誠意表示將庚子賠欵全部撥充敝國敎育經費而爲各國倡將來我國國民對於貴國之好感必增進至無限量自不待言現敝會尤有望於貴代表團者即請貴代表團與敝國政府切實磋商退還賠欵俾北京國立各校早日得到的欵使轉危爲安此敝會以最誠懇之熊度切望於貴代表團者也此致蘇維埃社會主義共和國大聯合全權代表加拉罕先生北京國立八校學生讀書運動臨時聯席會啓 
[威海案外顧之表示]  
　　無條件交還難强英人以必從 
　　山東各團體代表及旅京山東同鄕會爲梁如浩接收威海衛擅與英人協定種種續租保留條件前曾聯合具呈向外部請願事經兩月顧維鈞始於上月二十八日將各代表所遞呈文批出原文如下呈悉該代表等赤誠爲國關心主權至堪欽尚查中英訂租威海衛專條租期係與俄國租借旅大之期相同自我國覘之旅大俄人租借權移轉於日則英租威海即應如期歸還而在英人觀之旅大仍歸日本租借在此問題尙未解决之時而歸還威海係屬英國善意故無條件交還自難强英人以必從至梁督辦與英委員會議並未授有訂約之權所擬意見書原係建議性質現在本部正與英使熟商修正辦法總期無礙主權早日收回仍盼轉知各界人民忍耐靜候無庸過慮可也右批山東省議會山東旅京同鄕山東各界聯合會山東學生總會等准此 
[又有劃分軍區稅] （樵夫） 
　　分全國爲十軍區三特别區 
　　某軍事機關之新計劃 
　　劃分軍區之說創之已久將來必有實行之一日近當局對此問題亦認爲當務之急某軍事機關曾就中國現在形勢按國防之計畫地勢之險夷交通之便利人口之繁殖版輿之大小歷史之習慣細心研究擬劃分全國内地爲十大軍區邊地爲三特别區内地以直隷山東河南山西爲第一軍區查直魯豫晋四省歷史沿革民情風俗自古已成天然之結合且爲國都之保障故直魯豫晋合爲一區以現有之直魯豫巡閲使改爲第一軍區長所轄國防軍三十一旅近衛軍四旅計十三萬五千人爲鞏固中央兼固國防故第一區範圍稍大以奉天吉林黑龍江爲第二軍區東三省昔稱滿洲歷史上結合已久地處强鄰之間首尾應敵國防險要故合爲一區以東三省巡閲使改爲第二軍區長所轄國防軍十二旅計四萬八千人以江蘇安徽江西爲第三軍區蘇皖贛同爲長江下游之地交通極便依地勢歷史關係合爲一區以蘇皖贛巡閲使改爲第三軍區長所轄國防軍九旅計三萬六千人以廣東廣西爲第四軍區兩廣同屬海疆陸地又與安南交界於國防上頗爲重要故合爲一區以兩廣資望最深者改爲第四軍區長所轄國防軍六旅計二萬四千人以湖南湖北爲第五軍區湘鄂地形唇齒相依交通便利軍事動作易於集合故合爲一區以兩湖巡閲使改爲第五軍區長所轄國防軍九旅計三萬六千人以浙江福建爲第六軍區查閩浙海防沿革爲國家軍事必須之港灣防禦招集勢極便利故合爲一區以閩浙資望最深者擇一任爲第六軍區長所轄國防軍六旅計二萬四千人陜西某肅爲第七軍區查陜甘民風相同於軍事動作自易聯合故合爲一區以陜甘資望最深者擇一任爲第七軍區長所轄國防軍六旅計二萬四千人以貴州雲南爲第八軍區查滇黔歷史沿革勢力堅固安南有事黔必援助於� 
滇故合爲一區以滇黔資望最深者擇一任爲第八軍區長所轄國防軍六旅計二萬四千人以四川爲第九軍區查川睦幅頓遼闊交通困難於軍事上連合尤覺不便故川省特立爲一區以川省資望最深者擇一任爲第九軍區長所轄國防軍六旅計二萬四千人以熱河察哈爾綏遠爲第十軍區熱察綏地處内蒙於近畿相接爲國都之屏藩故合爲一區以熱察綏巡閲使改爲第十軍區長所轄國防軍六旅計二萬四千人所謂特别區者皆因歷史沿革種類複雜俗尚歧異政令施設尤覺不便然國防重要地勢遼闊不得不劃爲特别軍區故以外蒙古各屬爲第一特别軍區以熟悉蒙情之知兵者任爲第一特别軍區長所轄國防軍四旅計一萬六千人以新疆靑海伊犁爲第二特别軍區以新省資望最深者任爲第二特别軍區長所轄國防軍四旅計一萬六千人以西藏爲第三特别軍區按西藏與四川交界查地形沿革川藏交通困難山脈横斷道路險阻人種旣雜民風自異况外人勢力西漸藏事棘手國防岌岌亟須設立軍事機關宜擇國内熟悉藏之知兵者爲第三特别軍區長初練國防軍一旅計四千人以立軍事之基礎如此劃分軍區多就現有實力之形勢而定雖不能謂爲盡善自必易於實行至各軍區所轄兵力之决定恐未必能照此數目也 
[奉天通信] （　花） 
　　李祖　在奉接洽情形 
　　王家襄代表李祖　來奉已三日先後謁張凡兩次第一次僅向張陳述來意並未談及正題第二次乃提出奉直弭兵之意見當時列席者除張氏外有王水江于部漢關海清楊宇霆熙洽等數人張首先發言謂一年以來朝野諸名流爲奉直問題不憚煩勞奔走兩間足徵關懷大局維護和平之苦心情至足感惟仲三好謀難斷往往前後矛盾令人難於置信津派雖銳意謀和然近與仲三信用漸减主張恐未心有力且洛吳尚極端反對表面雖甚緘默而暗中仍肆其破壞手段窺其用意必欲舉東三省土地人民恣其蹂躪而後快本月初直方代表正在奉磋商和議而吳氏密派黨羽多人潛行出關到處煽惑用心已可想見但東三省雖不敢言具有實力然亦頗足自衛此種卑劣手段非惟不足逞其野心適足彰其罪惡彼果與予不慊不妨以堂堂之陣正正之旗會師燕雲一較勝負但彼又無此種决心殊爲遺憾直方動謂予對和議無誠意託故延宕予實不知直方誠意之所在予即有誠意將掬之於何地乎今王君（指王家襄）爲維持北方和平發起弭兵會藉以促進奉直和議實獲我心蓋予固酷愛和平之一人也但在直方是否已有把握尚望君一詳言之李代表謂前此直方和奉意見未能一致事屬誠然無可爲諱但此爲津保兩派政見之競爭凡事皆然不僅對奉直和議一事然當當對奉實與津派同一職志並無何種作用存乎其間此予所敢斷言予此次來奉實爲代表王氏今請就其意見而申言之第一奉直今日實有積極谋和之必要奉方以保境安民之旨不與任何方面發生軍事持之一年未當少變直方自曹到京後即揭　和平統一而尤以和奉爲初步雙方所持宗旨旣相脗合自應爲進一步之主張使北方和平早日實現以樹南北統一之基礎若常此互相戒備之狀態一旦因謠言而發生誤會難免不再動干戈不惟塗炭生靈亦且兩敗俱傷第二奉直和議實有成立之可能前此津派屢提和議終未成立者實因未得洛陽之同意曹爲亟欲和奉故曾特派專員赴洛向吳陳說吳諒曹意現已首肯前此保洛兩派從中勸阻實承洛陽之意今洛陽旣已贊成保洛兩派自然不持異議直方各派對和奉意見旣歸一致則前途進行當然不能再生枝節第三有確實之保證全國弭兵會之設乃適應全國國民心理所組織旗幟鮮明宗旨純正今以純正之民意作奉直和平之保證較諸朝野二三名流之情面實爲有力而可靠王君有以上三種把握故敢毅然出任調停其所擬第一步辦法請奉直兩方將前方軍隊同時各退四十里在接洽和議期間雙方軍事行動皆請停止藉以表示雙方謀和之誠意第二步辦法請奉直各派代表集會天津各提條件公開討論隨時簽字間或有爭持難决之處則交付全國弭兵會依全國公民之意見代爲解决似此辦法旣简捷易行復平允可靠請大帥卓裁云云張謂王君主張誠屬妥善但關於和議條件尚未預備妥協請寬時日以便籌備云云李代表遂辭出當晚張與吉督孫烈臣黑督吳去一急電請尅日來奉蓋於派員赴津議和事欲與孫吳兩督爲愼密之討論也現孫吳兩督已先後蒞奉大約日内必有重要之會議矣（十一月二十八日上午八時） 
[昌邑法敎士出險詳情]  
　　昌邑張家埠法敎士周德範出險情形已略見昨日通訊茲探悉該司鐸係在諸城水西莊（離趙家園子五里巨匪王拱爽故鄕）被五師二十團救出緣于雙龍携該司鐸至趙家園子後軍隊即追踪南下匪又遷居水西村以圖抗拒無奈衆寡不敵二十九日遂被官軍擊散救出法司鐸交戰時二十團二連連長朱某身受重傷匪徒死者二十餘人于雙龍脫逃未獲周德範現已至坊子此官方之報告也據駐濟日領傳出消息則謂于係昔日著名匪首現已投降之岳邦順之舊部此次法司鐸之得脫險係岳匪調停之力雖傳聞異說然法司鐸之出險則已證實又聞膠路當局以該路沿線匪勢日熾擬一面增加防務呈面增設電報局庶幾消息靈通免再有意外事件發生茲附錄鄭致京電如下昌密匪擄周神父案探得方向後當經派隊巡行進剿營救電陳在案頃據膠防孫司令宗先艶電稱據五師十團王團長翰章艶電該團第一營營長周厚健探悉匪挾周神父德範在諸城水西莊盤踞當率隊於儉日出其不意前往進剿至是日午後六時將周神父安全援救出險惟營二連排長朱鳴山右腿貫通脚下骨折已送往靑島醫院療治等情除電復獎慰並仍著痛剿外謹電奉聞鄭士琦艶印 
[呂調元解散皖學生總會]  
　　學潮恐未能自此而止 
　　皖省學生總會成立於五四運動之後附設於省敎育會内爲敎育四團體之一先是爲會長制今歲改爲委員制此次敎職員流血案發生該會主張最爲激烈良以靑年學子血氣方剛不能辱身降志此爲勢所必然之事迨風潮已經仲裁調解尚有多數學生仍欲出隊講演當經設法制止事後呂調元即有逮捕學生總會委員長劉殿坤諸人之說劉等聞信均已遠颺無踪呂氏見劉等已逃昨日特下令敎育廳着將學生總會勒令解散敎廳代行科長汪開棟奉令後當即轉行該會遵照現該會招牌已被勒令取下將來何時恢復殊未可料此一星期内旣停辦通俗敎育報又解散學生總會誠所謂一不做二不休皖省一般輿論咸謂呂氏不去皖省敎育必爲其摧殘殆盡矣 
　　各校雖已上課然此案是非仍須諸法律力求大白於全國茲錄省立學校全體敎職員宣言如下安徽省立學校全體敎職員謹掬血忱陳辭於全省父老兄弟諸姑姊妹之前自呂調元毆辱士地林同人憤而辭職絃誦之聲輟絕兼旬同人引避不遑何顏戀棧惟靑年之光陰可貴奮鬥之職責方長豺虎當前伺機欲動扶持顛沛心力交殫茲爲保全安徽敎育之永久生命計决議自動復職即日授課至於是非曲直仍當益奮初衷訴諸法律唯力是視謹此宣言諸維諒鑒安徽省立學校聯合會敎職員幹事會 
　　敎潮調和條約中發放一個月敎育經費一項至今仍未實行各學校校長維持現狀已力竭計窮均有不能再行支撑之勢昨日敎廳科長代行廳務汪開棟氏特往財廳與胡思義氏交涉再四磋商胡氏僅允於星期六日先行發放一萬元以内之欵至星期一日再籌措酌發若干汪返報於學校聯合會各校長及代表聞之均大失望當經集議僉以本星期内最少非得半個月之費不能維持半月經費之數計須五萬餘元今胡僅允發萬元以内尚不及五分之一杯水車薪於事無濟是非輟課關門不可當經衆人討論再三一致决定如星期六日不能領得半個月經費則於下星期一日各校一律停課關閉云云是皖省敎育上之危機已至千鈞一髮之時不知胡思義能否維持之也 
[杭州快信]  
　　浙省各團體領袖及士紳一度會議已决定浙省境内不得用兵雖盧督辦迭次表示不爲戎首然據近日各方消息孫傳芳已派兩旅移駐浙邊馬聯甲亦在寗廣敷設軍用電話贛省亦有軍事凖備此種圖浙計劃雖屬謠言未必成爲事實然浙人聞之已不免有所怕恐以故各紳商會議擬由各省旅滬紳商開蘇浙閩皖贛五省和平會議電請各本省軍民長官曁各法團爲懇切之表示勿因政見偶異致生意外并聞旅京浙紳錢能訓孫寳琦汪大夑等對於浙省和平亦願竭力維持 
　　各法團領袖昨午後在總商會開會决議運動江浙皖贛閩和平問題當推赴滬代表祝紹箕金百順兩君金以老父病重辭祝代表赴滬之期尚未定已分函旅滬各省要人接洽　 
　　各法團領袖昨議運動和平均以個人資格列席俟所推代表赴滬接洽後再由浙紳高雲麟等召集會議其運動方法業經决定現時暫守秘密 
　　蘇紳張一　爲和平問題昨晚車來浙與浙紳商祝紹箕金百順有所商榷 
　　浙軍第二師新設之機關檜敎導隊昨由參謀長潘竟檢查該隊内務及野外操演隊長錢駿敎授得力傳諭嘉獎 
　　二旅旅長伍文淵赴甬台簡閲已畢昨晚車返杭 
　　實業王廳長組織實業評議會今日下午在商品陳列館開會到阮性宜朱顯邦等七十餘人通過簡章十一條定下星期實行 
　　省立貧兒院生徐德祥被助敎柴竱毆傷致死案杭地檢廳謝檢察官昨午後延浙江病院朱敬恂爲鑒定員率吏沈偉馳赴候潮門外停柩處開棺檢騐腰骨受傷决按律起訴 
　　台屬第六區烟酒分局長葉永清因振欵　　奉令調省遺缺已委彭　接充 
　　省會檢查印花稅票昨已出發係由印花稅處派員會同商會職員挨户抽查簿摺各項漏貼者不少分交崗警帶署處罰 
　　省會救火聯合會今日（二號）下午開評議會評定日前演賽洋龍水龍等級擇尤獎勵 
[南京快信]  
　　隴海路南綫問題現交通部已派員來省會同兩長委員復勘海港淮揚等屬士紳以事關重在擬集合同志組織固定機關詳細討論以期貫澈主張於二日下午二時假河海工程學校開會共商進行方法 
　　江蘇旅京同鄕省治促進會以淞滬警廳長出缺發生嚴重問題電兩長曁省議會請擁護省權以杜侵越 
　　義敎期成會會長袁希濤函省議會請議確定本省義務敎育籌欵標凖俾切實進行案 
　　紙烟特稅投標條例應於得標後五日内將所認保證金如額繳足現有一部分省議員請財廳以所繳之欵撥江蘇銀行銀存儲備發各校經費 
　　政治研究所牌示十二月分研究科目爲財政學定十二月三十日舉行考試 
　　財政廳委楊先震提崑山南匯捐還銀行借欵任重赴常熟復勘秋成 
　　齊督派諮議趙鳳鳴赴豫接洽聯防剿匪事 
　　二十九日報載蘇屬緝私統領委董述輝充緝私第二營營長說茲據調查第二營營長余炳文並未調動前說當係誤傳 
 
 

Page 8

 
 
第一萬八千二百三十八號;中華民國十二年 西曆一千九百二十三年十二月三號
星期一 * *自由談 
[弭兵計畫之賞格] [  不才子]  
　　美人於維護世界和平有癖好故哈定大總統發起華盛頓會議而柯爾志大總統亦有再度召集之意最近則愛德華濮克ＥdwardBok懸賞十萬金圓徵求可使美國與他國合作而免除戰爭之最切於實行之計畫先集知交組織委員會就全國著名人物物色其最於此國際上最艱難最複、 
雜之問題有研究有經騐者七人爲評判員（男六人女一人）所有應徵計畫統於本年十一月十五日以前交到評判員處預期十三年一月一日發表其合格者先給予五萬金圓俟此計畫得參議院之承認或一般國人之贊許再給予五萬圓其提出參議院當在十二年一月經國人公意認爲適當之後徵求人民同意用全國投票法由含有全國性質之六十團體組織協作委員會辦理之評判員七人者前國務員參議員羅德（嘗於一九一二年獲名譽和平獎）爲領袖其次則前威爾遜大總統親信之至友霍胡士大佐（嘗在歐戰前後游說英德法諸國商洽和平）前美國參戰軍參謀總長哈包台將軍衛爾斯來大學校長攀台爾登博士（女子）哈佛法學院院長滂台博士著作家小說家淮含鐵前駐比利時大使淮洛克也 
[犯罪學上有趣味之研究（三）] [  懴因]  
　　英國某科學研究會就三千罪犯中考查其身長及體重結果犯罪者比普通英人平均短二英寸輕十七磅云 
　　貝爾Ｂaer發現柏靈成年犯罪者四千五百人中其平均身長爲一百六十六生的米突若據德芬尼Ｄaffnyr之測量而比較之則此種長度爲德國人十六歲至十七歲之平均長度 
　　海米而頓ＨamiltonWey在年齡二十至二十一之愛爾米拉Elmira犯人五百二十九名中查得其平均重量爲一百三十三磅平均身長爲五英尺五寸半若與年歲相同普通美人比較不及遠甚至於身體之長度尚不及威里萊大學WellesleyＣllege女學生之體長云 
　　多髯者犯人中不甚多見據孟羅氏Ｍarro之調查常人中鬍鬚缺少者居百分之一至五犯罪者則居百分之一三至九但髮則與此相反大多數犯罪者爲頭髮叢密之人 
　　婦女面部毫毛異常發達者多犯殺嬰之罪 
[畫佛展覧會記] [  翁國勳]  
　　友錢君善畫佛應同人之請再開展覧會於功德林該處屋舍寬敞風雅可人香烟繚繞時聞木魚之聲宛然佛敎居士林也展覧三日參觀者不下五百餘人間有英美德日諸外人亦不期而至均贊羨不已願出多金買之於此足證外人之尚文藝錢君成績之可貴也即關炯之王一亭諸先生亦勸錢君流通佛畫然錢君謂公餘塗鴉曷敢間世惟念名公鉅卿題字之不易而作提倡文藝之消遣故蓄志滿五百幀后建一萬佛樓也錢君伶人耳能不爲濁世所拘外物所誘求之伶人不可多得錢君年屆不惑家無長物惟其宅心豪爽所友皆善同人爲之發起聚餐者不若俗子藉名以歛錢固欲以欣聚一堂金玉攻錯耳是晚名流咸集各抒高見入塲旣有中華書局同人進德季刋之附送席間復有藍君璧如國貨香檳酒之特贈尤覺興趣横生余基督敎中人也囿於門户見者不免有不當與佛門弟子相處見責然宗敎要旨不外自救救人要亦在乎有精神耶敎爲獨神派犯罪悔改可得永生佛敎爲多神派放下屠刀立地成佛各有長處其旨則一諺云「三敎原來共一家」余欲改之曰「萬敎原來共一家」其許我乎此三日之會得天時之晴明地處之適當名人高士之薈萃洵可謂之三緣會合錢君果勇往直前行進輩有以進敎則萬佛樓不難現於異日也 
[捧腹談] [  雨孫]  
　　兄與幼弟同在一塾讀書一日師出蒼松命諸生對之兄即對以老柏師點頭稱可弟苦思不出乃至兄座訽其所對爲何兄告以所對爲老柏弟忽若有所悟亟歸座書阿爹二字呈於師師覧之大怒扑其手弟哭曰哥哥對老伯你不打他爲甚麽打我阿爹呢 
 
[半面之熱閙]  
甲性慢而乙性急兩人均有戲癖每遇必談劇事一日乙遇甲於途甲曰我近來多日不觀劇矣日昨聽譚鑫培之碰碑眞是黃鐘大呂不愧爲伶界之王乙末待其言畢大笑曰老譚已死你何從聽其唱戲豈非夢囈甲徐曰我所聽者非他乃百代公司中留聲機片耳 
[男女平權] [  琢廬]  
　　面孔上塗脂弄粉從前是女子專利的現在呢什麽雪花膏白玉霜雅霜香水香精···等男女同享其利了 
　　尖頭鞋子從前是小脚女子的利權連同是女子大脚的就不能染指的現在一般男子也享這種權利了 
　　長袍子是男子的衣服現在女子也穿了叫做旗袍 
　　吸香烟從前是男子的特權現在口啣紙捲烟的女子日多一日也漸漸地平權了 
　　哈哈男女平權男女平權的聲浪鬧得多麽高收着的效果很少上說幾種權利從前是偏的不普及的現在實行平權男女共享其利了吾希望諸如此類的推廣下去造成光明燦爛的男女平權世界 
[瞎用] [  徐效]  
　　煤屑生火爐 
　　麫粉團做彈子打仗 
　　鈔票當草紙上厠所 
　　舊雨傘柄做手杖 
　　紙扇遮雨 
　　洋鼓箸拑菜 
　　荳腐當石子塡桌脚 
　　蔴布袋盛螢照讀書 
　　酒盞盛飯喫 
　　寄信貼印花稅票 
　　乘西湖小划船航海 
[畹華三十初度賦寄爲壽] [  伯通]  
　　人間只許一夔傳收取聲名到卅年浩蕩長歌徐福市風流餘韵米家船亦將憂樂關天下且比王侯讓士前尊酒黃華遙憶汝衆僊齊詠大羅天 
社會小說 
[人間地獄（二二七）] [  娑婆生]  
　　第五十八回憔悴花枝哀鵑啼野塜飄零書劍古驛弔斜陽 
　　秋波正在急得非凡的時候忽然窗外又是哇哇幾聲叫得由遠而近秋波一想這衆立醫院是在荒郊野外據說從前全是亂塜孤墳天陰往往鬼哭剛纔這聲音一定是鬼呌無疑也不知是窗外孤墳中的老鬼叫呢也不知道是隔壁死了那小囡的新鬼叫呢再一想旣有鬼聲定有鬼影聞聲已是毛骨悚然萬一鬼影竟走進門來摸到我床上那便如何是好於是愈想愈怕愈怕愈想起先還敢睜開眼睛來看看阿毛後來嚇得也不敢睜眼四看緊緊的閉目可是眼睛閉了格外害怕覺得黑影幢幢滿自是鬼猙獰醜惡百怪悉陳秋波急得沒法口中也嚇得喊不出什麽便用力將脚在被筒中亂踢踢得那小鐵床響聲大震阿毛在睡夢中竟被他踢醒伸頭一看見秋波雙脚亂踢杳無聲息却嚇了一跳忙喊了秋波兩聲秋波聽得阿毛的聲音方纔敢睜眼說話對阿毛道嚇煞我哉阿毛道又有什麽嚇秋波道你别管你快點過來和我睡在一床罷阿毛道不是早和你說了嗎兩人合睡著夾得受不了秋波發急道你不肯過來我扒起來到你的床上來了阿毛忙攔住道不要不要你從被筒裏起來一定要受凉的那末我是來想一個法子我將我的床推一推和你的床靠緊了不是和一隻大床一樣嗎秋波道好可要我相帮你阿毛道謝謝你你病著推得動嗎横豎床脚底下有輪盤很容易推的秋波道那末你快點㖸不要停一歇功夫你又睡著了叫不醒你阿毛被他逼得沒有法子只得立起來推床和秋波的病榻相並 
三言兩語[  鵑]  
　　北京公民團的用場多極了以前已有好多事借重公民如今爲了推倒吳大頭又買槓夫出來做公民了我瞧北京方面需用旣繁單是北京一處的臨時公民一定供不應求上海的賊强盜正多大可欵段北上一個個做公民去上海的市民可也要開一個歡送大會祝他們一路順風咧 
 
 

Page 9

 
 
第一萬八千二百三十八號;中華民國十二年 西曆一千九百二十三年十二月三號
星期一 * *   
 
 

Page 10

 
 
第一萬八千二百三十八號;中華民國十二年 西曆一千九百二十三年十二月三號
星期一 * *國内要聞二 
[美國會議案中對華事件]  
　　大陸報社論云美國國會將於明口開會遠東方面對於美國會之討論向來有一種天然興味而於此次開會爲尤甚蓋因此次討論事件中有許多乃特别關係中國及遠東其他部分以及美國在遠東之利益故也如海軍經費議案中有一項爲建築特式巡江船五艘作在掦子江上游保護美人生命財產防禦水陸盜匪及作亂兵士之用此即特别關係中國及美人在東方利益者建築此等巡船需費浩繁國會當然予以最充分之注意 
　　又有一事本届國會定將考慮之者即美國應得拳亂賠欵之餘數如何處置是也此欵達美金一千五百萬元衆院外交委員會中早經提出一處置議案已兩年有奇關於用途之建議提出者甚多一說用以開墾淮河流域一說用以在中國各處建造新式藏書樓一說用以在中國主要農區中建置一種初等敎育制度又一說則用以擴充現在作爲留學經費之方法再多派中國男女靑年赴美國受高等敎育此外尚有多說不克悉　前總統羅斯福氏之發起退還賠欵作敎育用途現已證明確有良好效果他國亦擬仿照退還其所應得之賠欵已在計畫中矣 
　　又有一事則爲修正及改良美商對華貿易條例此條例於去年通過國會歸商部管理現聞商部擬將其修改數處俾在華一切美國商行皆能享其便利因照目下之條例内容限制頗甚迄今在華美商行依此條例註册者尚不滿十二家也 
　　更有一事爲此屆國會必須考慮者即增進在華美國法庭之地位是也現行之駐華美法庭條例爲一九○六年國會所頒布現時在華美人地位情形與前不同此例已不適用因有修正之提案擬增高按察使之職位俾擴張其權力並擬修正審判方法以適合此間情形云 
　　又有一事與正華美僑人人有關係者即蠲免國外美公民之所得稅是也各國海外僑民之納此稅者祇有美人數年來在國外美人屢次運動國會决議蠲除此稅但除菲列賓之美人已蠲免外國會迄未有舉動美國國庫現有贏餘約三萬萬美元故財政總長梅郎氏擬將一切所得稅減少此議案將於本屆國會中討論則海外美人困難情形當亦不難邀國會之注意而解决此問題也此外尚有一事即在華各埠美國領事館房屋應由美政府出資自建此事在華美人主張已久迄未實行在華美領事署幾有二十處其中祇有兩處爲政府自有者即上海與廈門是但此兩處建築物亦苦狹隘破舊而公事日繁已極不適用矣 
　　由以上所述本届美國會開會於中國之重要可見一斑然此外尚有菲列賓獨立問題則不僅關於遠東全部且關於與遠東有關之世界各國也 
[魯政局變動消息續聞]  
　　熊炳琦二次北上魯政局將有變化已略見昨報據今日北京歸客言與前函微有出入其言云熊炳琦此次赴京名爲祝壽對人言在京不過爲短期之逗留然其實與政局之變動必有關係熊氏向以北京兵馬司當宅爲行轅今次到京忽然住山東省長駐京辦公處孫晋卿宅不知何故據聞熊氏到京第一問題即在政務廳長許佩忱非換不可上次熊在京爲政財兩廳惹起議員之大風波毫不在意今次在京又復提此魄力誠不　矣聞熊氏離濟前數日在署與許政務廳長曾大起衝突一次原因在熊氏回濟後對許即存不合作主義往常各科遇事呈閲政務廳者今則直接省長蓋印爲權限問題遂致發生衝突熊在署時曾有入京不換許决不回濟之宣言雖繼任是否田步蟾與王宗元或于元芳尚未定而熊許不並存已成不可免之事實再熊之欲去財政廳王鴻已非一日今次到京仍堅持此意聞熊因曾令財廳籌警務處經費三千元未能台願故决意雙管齊下政財一併更換財廳以王宗元最有望惟是否再惹反響則尚未顧及此外靑島商會長隋石卿近亦在京表面爲靑島鹽田風潮事實則因膠澳坐辦龔積柄處理永裕公司包辦鹽田事不甚滿意故欲擴大範圍而攻擊之並有人已見其呈文云云又聞天津靳某已派人到京薦龔積柄爲財廳夏繼泉爲膠澳坐辦未知確否 
　　另一消息熊炳琦前以欲更換政財兩廳大遭本省國會議員之攻擊不得已挽王毓芝王承斌出而擔可不更換廳道以緩和反潮然財廳王洪政廳許鍾璐知熊有去之之意故京事事掣熊之肘熊感盡痛苦遂下更易兩廳之决心派秘書長王亦柳赴京以月支乾薪二百元之顧問諮議餌國會議員結果除領銜反對熊氏之劉冠三周履菴二人外餘均軟化熊氏後顧無憂始决計易政財兩廳而政局之變動起矣財政廳一席濟社力主前廳長常勉齋復職而誠社則堅持現市政廳長唐仰杜繼任常係今年春間被熊驅逐者而唐氏則爲熊之心腹也舊廳長王洪以與民治社不無幾分關係故力懇該社爲之帮忙而該社現已醞釀龔積柄繼任財廳故不理王氏民社誠社議員王逢源等三十三人昨又電請宋杜兩議長在京恊同熊省長速更易政財兩廳王洪之位已决難保矣日前誠濟兩社議員以抵制民治社故唱共和黨大聯合之高調該兩黨多共和黨人物近以下財兩廳繼任人物主張不一又大起惡感聞俟宋傳典（議長誠社）杜尚（副議長濟社）由京回濟後即將宣佈實行分家民治社源擬以已系之熊積柄任財廳夏繼泉任膠澳坐辦王亦柳任政廳近見誠濟兩社在京包圍熊氏益亟已派不佔優勢故其强健分子如夏繼泉（前山東鹽運使）朱胥（新新議員（張子衡（前財廳長）王朝俊等現均　集津靳宅内醞釀推倒熊氏及誠濟兩社未知黨爭至若何景像也 
[贛警界籌捐濟餉]  
　　酒館捐　旅館捐　花樂捐 
　　贛省財政困難已達極點各機關經費無不積欠甚巨在警界維持治安自不能　腹站崗故雖在陳（光遠）楊（慶　）時代積欠警餉經年然自于漳任警務處長以後即由財政廳將積欠之通知書完全發出雖受折扣捐失然宿欠已一掃而清惟後顧茫茫非籌有的欵難資接濟現以冬防已届特再議定加捐辦法㈠酒館捐分爲三等頭等每月繳納三十元二等月繳二十元三等月繳十元已正式傳知各酒館遵照㈡旅館捐定名特别捐旅館客棧則分三等頭等每月繳納八元二等六元三等四元至專宿學生之學舍則概列爲四等每月各繳二元㈢花樂捐花樂捐開辦已久茲以每月捐欵减少特决增加捐數先頭等每月八元者則境至十二元二等六元則增至十元餘均遞加至樂户捐則增加十分之三惟各酒館各旅館客棧學舍等業以値此生意冷淡實無力負此重擔已分别呈請取消至花樂亦以所增太重已禀請免增照原數繳納未識均能邀准否（十一月二十八日） 
[厦門通信] 蜀生 
　　王永泉將統一興泉永民軍惟陳國輝尚不屈 
　　王永泉與民軍之局部戰事勝負已大判明王軍左路已進至同安邊界南安全屬將告肅汪泉屬民軍除楊漢烈陳國輝外均退同安境同安爲黃大偉地盤王不欲對黃輕啓釁端追擊部隊亦僅及疆而止中路民軍楊漢烈向安溪退却王部高義與楊事前密約不侵安溪亦僅至大宇而止右路洪瀨戰事頗烈王軍已佔洪瀨千金廟南廳吳威尤賜福等向永春之小岵山頭城退却陳國輝據守詩山淘碼一帶王琣連日增兵追擊欲乘勝進窺永春德化以統一其興泉永地盤現王永泉委其弟永彝爲攻永春總指揮高義爲前敵司令注全力於此路惟陳國輝抵搞頗烈仍節節扼守力圖反攻據最近消息陳尚在南廳附近後坑埔朶橋詩山一帶與北軍力戰此次戰事除王軍右路與洪瀨民軍陳國輝激戰外其他直可謂爲換防北軍來民軍去而已溪尾楊漢烈與高義密約不戰而退無論已官橋之莊文泉聞北軍將來襲徹夜戒備天明疲極而北軍掩至驚惶失措亂鳴數槍而散秦望山在文斗店聞北軍分兩路進逼又接官橋失陷信不俟敵至竟聞風先遁致令北軍不戰而克數要隘惟洪瀨陳國輝在民軍中向以善戰著北兵郭團十四日進洪瀨與原駐民軍陳榮亮作戰（洪瀨方面民軍共陳國輝陳榮亮王振南三部以國輝爲首領）陳榮亮部播（溫和）團叛附北軍（高義）陳榮亮不支退土皮埕陳國輝本在詩山淘碼等處駐防北軍再進攻陳與鏖戰一晝夜退千金廟十六日北軍進佔千金廟陳部退南廳郭團暫未追擊留守千金廟全部約八百餘人以陳力竭而遁也不之備翌晨拂曉陳合永春吳威尤賜福分三路大舉反攻郭團倉卒退出千金廟陳等追擊包圍郭團郭向溪尾高義告急高星夜馳援將陳等擊退克復千金廟並佔南廳吳尤等向永春退却陳仍扼守詩山淘碼土皮埕一帶十八日夜伺高部不備襲之於後坑埔斃北軍數人刦械四十餘桿十九黎明又率隊猛攻大戰於後坑埔北軍將不支嗣朶橋援至民軍稍却下午民軍又來攻勢極猛北軍退却後坑埔爲陳佔領追擊至朶橋而止高義見陳難力取頗欲調和與陳劃地而守陳不允高之由溪尾來援也其目的在收編民軍郭團嫉之高至即按兵不動俾其獨力當陳高感於勢孤敵强二十一日夜退守距朶橋十五里之南廳二十二三兩日中陳國輝部由詩山調來六百人分佈千金廟附近四百人分佈碼頭土皮埕擬再圖反攻截至二十四日陳尙與北軍相持於上述各地王永泉若不能迅期擊散此股民軍其規復永春德化之計畫將受牽制矣然綜觀此次戰事除陳國輝外北軍之擊民軍如獵犬之逐鴨然毫無抵抗至民軍之損失則陳榮亮全部均潰（陳於昨日已逃厦匿鼓浪嶼）王振南損失大部黄炳武無子彈未戰退至同安（一說退至永春）莊文泉頗有損失泰望山以聞風先遁始終未與敵人接獨毫無損失沿途收容潰兵人數且有增加是亦所謂善於　避者王永泉掃除民軍之目的將完全逹到矣陳國輝一部困鬭無挽全局永春民軍脆弱尤不足當一擊惟民軍多不戰而退實力無大損失其力雖不足以衝鋒陷陣基技則尙足以突襲側擊擾亂後方現在閩南之各勢力苟欲發展必利用民軍爲助黄大偉之羅致民軍即此意也惟黄與民軍素無歷史的關係民軍首領以與陳競存有民七夙嫌（民七陳曾擊散民軍）無浹洽之可能黄久揭陳　（黄之改編民軍實以自身已附中山爲誘）此次戰事又坐視不救今後民軍對黄之嚮背大有問題現集合同安之民軍數千人且有漸移漳州之傾向則今後閩南設有變化此股民軍尙可注意也（十一月二十八日） 
[粤戰局與政潮（毅廬十一月二十九日）]  
　　聯軍克復石龍　陳軍進佔羅定 
　　北軍已被擊退　許崇智等去粤因果 
　　東江增城自日前爲聯軍克復後聯軍已大佔優勢因此路陳軍林虎部之主力已被擊退正果龍門幾一蹶不振陳軍實力上無異去一左手所餘者祇石龍尹驥楊坤如李雲復等部萬餘人聯軍甫得增城後即由左翼軍滇軍第四六師一面追敵至正果一面分兵渡河佔領沙塘圩與右翼聯軍協擊石灘石龍之陳軍其時陳軍尙未知林虎部失敗如是之速故仍死守石灘對河之元洲并駐重兵於石龍以待林部之反攻詎聯軍乘林虎部潰敗之後賈其餘勇猛攻石灘石龍之敵於二十六晚四時開始總攻擊聯軍右翼部隊從正面攻石灘許劉軍率隊任前敵豫軍繞道攻敵之左側滇軍復由增城方面抄至死守石灘東橋之陳軍忽被三面包圍劇戰數小時陳軍三面受敵不支而退退至石龍時仍由楊坤如率三五六旅在石龍橋用水機關槍猛方抵抗此時聯軍乘勝追至陳軍憑河作戰戰至二十六晚夜深一時聯軍尙未停止進攻并先由滇軍在敵之右側暗衍渡河出石灣圩以包石龍之後迨鏖戰至一時許陳軍受後方之敵抄至陣勢搖動於是從正面攻擊之聯軍乃選敢死隊數百分衝鋒渡河是時陳家將楊坤如仍督率士卒抵拒無奈後言各部已先潰滇軍從石灣圩包至始下令退却然已無及楊部三千餘人悉被包圍繳械楊氏僅以身免於是陳軍萬餘之衆忽受此重大損失紛紛向西橋奔走溺斃者數百人其走避不及者皆被虜繳械聯軍各部是役繳獲陳軍槍械三千餘桿大砲機關槍數十輜重無算聯軍遂於二十七日晨四時完全克復石龍陳軍此次之敗幾喪其兵力之五分二分兩路退去一沿廣九路走樟木頭入淡水一由菉蘭走博羅聯軍以十餘天工夫第一次擊退圍城之陳軍第二次恢復增城石龍兩要隘矣但陳軍蓄積年餘之實力一出而敗聯軍三萬之衆破增城下石灘圍攻省垣如火如茶其勢不可當卒爾功敗垂成與譚延闓軍之圍長沙而失敗同出一轍銳進退速殆亦軍事之常也據東江歸客談東江自軍興以來將及一載沿東江流域之村落盡化邱墟當時聯軍以數萬兵力圍攻惠城未下時屯軍數月糧食已搜括凈盡駐飛鵝嶺之聯軍劉震寰部竟有吃嶺上之草以代糧者兵士尙且如此則地方情形可知博羅城三得三失城内已無人烟鄕民不死於兵即死於疫屋宇破壤無遺惠城雖未大遭戰爭之禍然被聯軍圍困數月水洩不通居民餓斃者日、］ 
以數十計迨潮梅陳軍洪林等部援至十二三等日聯軍由淡水博羅三路敗退省垣時兩軍劇戰之結果沿途死屍不下三萬餘具今次聯軍反敗爲勝再攻惠博其死傷又不知如何矣 
　　東江慘狀如此而西江戰禍日來又在醞釀中蓋陳軍計劃除在東江發動外并遣黨人在高雷起事進取西江爲牽制之舉故於東江戰事緊急時陳軍將領鄧本殷呂春榮等盡將高雷廉瓊四府佔領隨分兵兩路一攻陽江一由信宜入羅定陽江方面未得手惟羅定已於日前被呂春榮部佔領呂軍約四千人於二十二三等日在羅定誓師擬出南江口入德慶圖取肇慶城肇慶爲西江重鎭得此可以直下省垣聯軍聞耗頃已檄調駐梧州之粤軍第三師回駐德慶并派三師王團分佈南江口以禦呂軍西下之師并一面調李濟琛部回防西江另派湘軍一部守肇慶滇軍一部增駐陽江預料南江� 
口連日已發生戰事惟聯軍對西江方面主守不主攻祇以全力對付東江以爲東江戰事解决則西江癬疥之患自易剪除云 
　　北江方面自本月二十一日即有江西軍隊方本仁部之鄧琢如數千人進迫南雄以作東江陳軍之聲援二十三日該處防軍趙成樑部即急電來省請援查南雄防軍因東江戰事已抽調加入故守南雄者祇數百人北軍壓境即着着退守故北軍唾手而得南雄節節進迫二十四日已進至大橋周田等處距韶關不過七八十里并聞月前被中山撤去之滇軍第一第二師長楊如軒楊池生� 
在北軍中分任總指揮及參謀長以冀乘機收復舊部北軍亦利用之爲駕輕就熟之計省方得耗其時東江石龍方面尚未得手在前敵者能多行抽調兵力幸湘軍入粤之魯滌平謝國光方鼎膺等部陸續抵韶關當局遂命其擔任抵禦入粤之北軍魯方謝各部遂於二十三日由始興出發頃接魯滌平二十七日下午二時來電稱大庚嶺之北敵已被擊散北江全境已無敵踪云 
當此戎馬擊中粤省政潮忽又起一大波瀾其最堪注日者即在東江劇戰中許崇智於五日前翩然去粤一事許崇智原爲民黨粤軍之領袖自陳炯明脫離中山關係後中山視許軍如手足其期許之深可知而許以轉戰閩粤歸來亦有勞苦功高之槪然而此際入粤新建功之滇軍楊希閔亦在中山之旁許雖曾在閩回師救主� 
然而自經潮汕失敗後實力有限終不能與新勢力之滇系抗滇軍自敗沈之後其勢力分佈於粤省西北兩江蔣光亮據廣三路沿路三水佛山賭餉稅收均歸蔣截收而省垣及北江稅收賭餉則歸楊希閔范石生部截收省長不能過問財廳坐擁虚名以故凡滇軍營排長以上無不囊槖纍纍而許軍則以無地盤毫無收入餉項又絀許崇智因是倡統一賭餉平均餉源并思以實力派任省長使政令得以實行詎許任省長之聲浪甫發現而滇軍實力派即暗示反對此月前之事也中山對此亦莫可如何無何陳軍在河源惠城發動滇軍每開一仗必索欵若干萬許軍與其他軍隊未聞給發餉項絲毫縱同時發餉滇軍亦比較他軍爲優因此許軍與滇軍苦樂不均待遇懸殊迨十三日聯軍三路敗退首垣許軍與滇軍同時退却而滇軍則將許軍敗退者之槍枝繳去許氏屢與滇軍交涉送回均未見允而且此次之敗他軍之敗將未聞擬處獨許軍之旅長莫雄被扣留將處以臨陣退縮之律此滇軍與許軍暗中之齮齕也此回聯軍佈置反攻孫中山遂於十八日任命楊希閔爲滇粤桂聯軍總指揮許争以堂堂總司令不甘聽命屈服於楊氏更以中山之過倚實力派對已不無不答蹄被棄之感因此種種遂憤然持不合作主義將所部交由張國楨指揮而已逕下港輪赴滬不辭而行其憤慨之情可知中山聞報使追留之已不及逆料此函到達之日許氏已抵滬多日矣許氏去後凡民黨中之元老派紛紛連翩下野省長廖仲愷於二十八日辭職離粤赴滬政務廳長陳融不允代拆行連政務廳長亦辭去回高審廳長之任另由中山委任陳樹人任政務廳長代理省長而財廳長鄒魯亦呈請辭職祗就高等師範學校校長以爲退步之所元老派旣相繼去位將來或由實力派之楊希閔或資本派之某某繼任省長均未可知但未知後來之變化若何耳 
地方通信 
[蘇州]  
　　彭會辦函省請編警備隊四十營蘇城鐵瓶巷蘇浙太湖水利工程局會辦彭穀蓀鑒於舊蘇府屬邇來刦案時聞昨特函請蘇省長在蘇松常鎭太各縣募練警備隊四十營請以新任淞滬警廳長之申振剛氏以承其乏茲覔得彭會辦致韓省長函照錄如下止老省長大鑒敬肅者近年以來民生凋敝盜匪充斥繁盛之地旣爲良莠不齊偏僻之鄕更爲禁令不及即以舊蘇府屬而論市鄕住户移居城内日益加增而搶刦案件有增無减况當自治進行似此情形斷無良果是知禁㚥方能詰盜除暴所以安良我江蘇省警備隊比之浙江而太單比之山西而亦少自非擴充籌備不能綏輯地方又况我或政體列强早經承認我國憲法中央近已宣布即爲裁兵預備亦非添編警備不爲功查新任淞滬警察廳申廳長振剛諳通警務籍隷江蘇淞滬一隅不足以展其長才宜以遠者大者勗之以爲我江蘇造就人材以爲我江蘇增進幸福擬請自舊蘇府屬辦起並請自吳縣辦起推至常鎭松太呼縣限於三個月内陸續添練警備隊二十營分駐於江南各縣一俟二十營完全成立即於江以北各縣分陸續添練二十營計全省其添練四十營連同舊有之警備隊汰弱留强一新壁壘庶足以控制大江南北駸骎焉家給人足樂業安居省政前途實利賴之是否有當伏乞垂察祇頌助綏 
　　縣署啓徵糧賦之籌備吳縣應徵本届熟田漕米糧賦一案前經郭于埜知事令行徵糧員朱伯英轉飭各該糧差分諭各圖經造限日將册串編造送縣茲悉各圖經造業將册串陸續造就送縣核對所有徵米折額亦早經縣參事會議决以八成二釐開徵故吳縣郭知事已將參事會議决以八成二釐開徵等情呈請省署核示聞一俟復文核准即須定期設櫃啓徵 
　　捲烟稅投標續誌此間營捲烟業者向有大同行小同行之分大同行計二十餘家小同行計四十餘家此外由烟紙店兼售者爲數甚多十一月三十日各大同行自陳君等三代表由寗回蘇後各烟捲業大同行即於三十日下午三時在閶門外某處秘密開會並議定公舉薛某向某方探聽行動一面定於三日内召集大小各同行開全體反對大會云 
[松江]  
　　縣敎育會常會紀二日上午十一時松江縣敎育會開常會到會者十八人議案如下（甲）職員會正會長張芝主席㈠提交省敎育行政會議議案决議學校視察人員凡蒞校視察時對於各科敎授方面認芻不合法時應即實施敎授懇切指導俾資則效㈡職業敎育委員會委託本會調查家事敎育案决議請朱久望君擔任調查㈢俞廷堯提議請本會函請市議會維持第王校校舍案决議即由本會分函市議會敎育局業於第五校校舍未有相當校址可以遷讓時應請照舊維持㈣陳念慈提議松江國會議員沈惟賢（思齊）不與賄選人格高尚廳否由會立匾表彰案决議由本會製匾一方懸掛圖書博物館以資表揚㈤朱萃提議請本會函請省議會松屬議員提議撤銷重檢案决議即由本會快郵松屬議員提出緊急動議俾達撤銷目的㈥陸伯良請取締私塾案决議由本會函請敎育局嚴重取締并由本會社會敎育股出外演講時剴切勸導（乙）小學敎育研究會楊繩武主度㈠推舉滬海道屬師範區小學敎育研究會出席代表案决議推定念慈·徐潤生·孫伯鹿·張蔚丹·楊繩武·王志尚六人爲代表㈡預備議案提交滬海道屬師範區中小學敎育研究究案决議提出一請師範學校注重國語案二敎育行政人員赴校視察時彼此交際應否一律改用國音談話案三各校送會成績應否由會組織審查會擇尤獎勵案（丙）小學理算研究會姜岸人主席㈠推舉成蹟展覧會籌備員案决議推定王志尚·孫伯鹿·姜伯銘·俞嘉言四人爲籌備員 
　　松市敎育會常會松江市敎育會於二日下午二時開第一次職員常會出席者二十一人正會長朱萃主席㈠議决函請省議會松屬議員提出緊急動議撤銷重檢敎員規程㈡議决函請市議會提出小學敎員加薪議案務於市欵支絀中施以萬全方法俾達加薪目的㈢議决函請市議會在第五校未有相當校舍時照舊維持㈣本會前假市公所爲會所茲市議會業已恢复本會會場無處容納决議暫假西區聯合小學校新建校舍爲會所㈤規定本會大會常會日期决定每月第四星期日爲常會日期下屆大會定於民國十三年十一月第一星期日舉行㈥十三年元旦舉行聚餐會案議决分發聚餐劵每劵收小洋三角由會通知各會員如願加入者請於本年十二月二十日以前函知本會以資凖備並推定柏天一錢天聲王志尚三人爲籌備員㈦照章審定會員資格案議决函請縣視學曁高小敎員組織審查會從事審查編定名册發給會證 
[無錫]  
　　外黃泥橋之火警無錫北城内書院弄口美利堅唐順興等號火警甫過而昨日（二日）上午三時門外黃泥橋餘昌五金號忽又告火警雖經全城救火會灌救無如時在深夜施救不免稍遲共計焚去一開間樓房一幢計兩造損失約在四五千金幸在華嘉公司保有火險故損失可稍輕云 
　　傅團長來錫閲操駐常江蘇警備隊團長傅象泰定今日（三日）來錫閲操地點在城内舊縣署旁江蘇水警二區操塲駐錫警備隊第一營一團左隊隊官穆敏泰第三排排長他悅賢等奉令後先期佈置一切屆時並赴車站歡迎云 
[常州]  
　　水利會談話會紀武進水利會於一日下午五時開會到會員趙頌平奚九如等二十三人因不足法定人數改開談話會甫經列席有會員姚公鶴趙頌平等爲時間問題大起爭執後經多方解釋始能照常開會高翰霄起立要求報告澡港實支工費由該會徐會計逐條誦讀共計洋十一萬四千五百餘元奚九如謂澡港新河工程經費不在澡港範圍之内故未列入預算所購挖泥船俟河工告竣擬出售以補工費之不足趙頌平又謂前項報告各種開支聽者殊難記臆請即日油印分發龔主任當允照辦最後大衆决定續開大會 
　　難民肇禍案三誌武邑延政鄕丫河鎭被南宿州難民二百數十人至境掠物行兇擊斃丁金法並毆傷多人一案縣署雖連日開庭審訊而難民頭方雲雨等尚未將兇手交出故大批難民二百七十餘人仍住宿於東門外軍警防護甚嚴一日下午三時開庭難民非惟不允交出兇手且謂某難民之子失散請求追回縣署除將方雲雨拘押外即派法警隨同難民赴鄕尋覔失孩云 
[南通]  
　　敎育局召集董事會縣敎育局近爲審核追加預算等事定二日下午二時舉行臨時董事會已函知董事錢沐華等九人依時列席與議又該局津貼國内各大學通籍學生費用原定一日發給嗣因報名證明等手續尚未就緒特展期半月核發 
　　日對馬艦定期來通瞿鴻賓知事於一日接駐寗日領林出賢次郎函以對馬軍艦定三日上午七時同寗抵通艦長池田他人及員兵一百五十人又日本第一遣外艦隊司令野村吉三郎等屆時登陸游覧請予代僱車輛飭屬照料等情一日由縣署出示布告並轉咨商埠警局委派徐交際員接洽 
　　舉辦户籍之節費辦法通邑户籍經費困難前經各法團函縣呈請省署改由各警區兼辦不支薪給祇請委派主任一人以節公帑一日縣署已奉省令照准並委定劉堪永爲户籍主任不日來通辦理 
　　續修縣道北幹路本縣縣道東南兩幹路前已修理竣事其北幹路尚未興修一日由縣署函催唐閘平潮白蒲等區分段拔夫工作以重路政 
[揚州]  
　　體育研究會開會與演講江蘇省體育研究會委員會於今日（一日）上午九時三十分鐘假江都敎育局輪開本年度第二次會議列席之委員爲龐醒躍·朱了洲·何守白·朱崧蓀·叢審之（王壯飛之代表）·杜召棠等首由叢君報告本會經費據省敎育會答復云俟三十年度始可編入預算次報告請求各縣設體育指導員案省敎育會答復須由本會正式公函方可轉呈敎廳請求核奪實行嗣即討論議案杜召棠提出七件童作舟提出一件何守白提出一件朱崧蓀提出三件朱重明提出一件經衆分别議决由會次第執行並悉敎育局俞局長利用機會敦請各體育家於是日下午三時仍在該局樓上開演講會維時城廂各校職敎員都往聽講濟濟一堂頗極一時之盛茲錄講題如下朱了洲講對於改良小學體育的我見何守白講第六届遠東運動會我國選手失敗之原因朱崧蓀講新學制中學的田徑賽運動標凖龐醒躍講體育之範圍與目的叢審之講小學體育　注重的是什麽 
[徐州]  
　　車務機務兩處工人械鬭昨日（三十）下午二點半鐘徐州站開往袞州十六次慢車因掛載棉廠車擦車夫楊某澆油夫劉某與車務處之收貨票者周文聲意見不合遂起衝突機務處工人召集多人各持鐵棍火鈎等將車務處工人痛打車務處之工頭周文秀亦召集多人互毆械鬭至三四十分鐘結果機務處楊某頭部受傷車務處周文聲面部受傷均送往津浦醫院調治外受輕傷者尚有多人經機務處侯總管出而調停雙方均不認可兩方各通電天津總局互控大約總局方面不久當派員來查云 
[南京]  
　　槍决亂黨布告江蘇陸軍軍事審判處處長沈椿齡昨將亂黨李國祥執行槍决宣布其罪狀云案奉督軍令發李國祥一名曁報告函證等件到處審理遵即開庭研審訊據該犯供認與同鄕盛某陳某密謀不軌希圖擾亂蘇省治安伊擔任煽惑江陰鎭江各路砲台官兵於戰事發生之時即爲内應往復函商實施煽惑等情不諱現値時局不靖該犯李國祥膽敢煽或軍隊擾亂治安實屬罪大惡極法無可貸應按修正陸軍弄事條例第二條第二欵適用同條例第三十條之規定將該犯判處死刑並褫奪公權全部終身呈奉督軍令准執行槍斃等因在案茲於十二月一日上午十時簽提該犯李國祥一名當庭宣告判决騐明正身綁赴雨花台行刑塲執行槍斃以昭烔戒爲此布告俾衆周知此布 
[寗波]  
　　函詢大康紗廠招收大批女工鎭海北鄕村范鎭人范阿宏近從上海返鄕四處張貼招收女工廣告謂有上海大康紗廠招收女工三萬名委期代招一般貧寒婦女紛紛前往報名多至六百餘人均係十三四歲以至二十左右之女工間亦有三十許歲之婦人數名旋以鄕間猜疑横生遂有大半業已報名之婦女不敢嘗試自請退出實招女工六十名男工七名於前日在鄕取齊動身同鎭北轉餘姚於十一月二十九日到甬擬趁甬兵輪赴申後被一分署查悉一面傳范某至署詢問一面囑長警會同海關西人令男女工人等一律上埠茲已由該署函詢上海大康紗廠是否招收此項女工以憑核辦 
　　徵收捲烟附稅之商榷甬屬各縣議會十一月三十日接全省縣聯合會函云逕啓者本屆常會期内定海縣議會代表張澹人提出捐捲烟附稅一案（中略）擬具辦法七條函請貴會查照施行㈠凡在某縣境内購吸捲烟除遵省令貼用印花外須按照捲烟印花票面價格十分之二繳納附捐㈡徵收捲烟特稅附捐須於物稅印花上加蓋某縣二成附捐收訖之　記并給發執照㈢項徵收附稅事委託本縣捲烟特稅稽徵所行之㈣關於附稅之徵收縣參事得會同捲烟特稅稽征員稽查之㈤關於附稅收入之數目由捲烟特稅稽征所按自繕具正附稅對照表報告參事會㈥捲烟特稅稽征所自辦理徵收附稅事務得於附稅捐數内提扣百分之五作爲公費七本規則呈由監督官署核准施行 
[安慶]  
　　皖邊匪勢之敉平日前豫匪百餘名竄入皖北六安舒城一帶經駐六皖軍二旅二團三營營長秦慶麟身先士卒率隊痛剿圍匪於東鄕王家圩中鏖戰一晝夜擊斃匪二十餘名該匪突圍夜奔又擊斃二十餘名生擒十一名奪獲槍械三十餘支及馬匹行李等件餘匪星散現在正訪拿中同時拿獲壽州著名匪首吳三乾巴已於十一月十日正法十二日地方各公團假紅十字會開歡迎會慰勞出力官佐目兵到者千餘人頗極一時之　 
 
 

Page 11

 
 
第一萬八千二百三十八號;中華民國十二年 西曆一千九百二十三年十二月三號
星期一 * *常識 
常談 
[裁員之面面觀] [  箴]  
　　小官多者其世盛大官多者其世衰此顧亭林先生悲時語也今則北京患小官之多而外省患大官之多小官多而未見其治大官多而愈形其亂 
　　北京之裁員裁小官云爾裁小官於添設外省大官之後此北京小官之所不服也雖然爲之猶賢乎已 
　　彼以爲外省之添設大官所以酬勳也不得已也北京之多裁小官所以節費也亦不得已也夫節费而裁小官節費而裁無數額外似官非官之官値此財政行將破產之時固未可謂之不當余以爲誠欲實行憲法非獨添設之大官如巡閲使者在當裁之列即舊有之督軍亦當裁非獨督軍當裁即護軍使鎭守使等等無一不當裁非獨較大之武官當裁若憲法地方制度所不應設之文官如道尹者亦不妨行裁而無如設之易而裁之難也苟今日而有眞愛國之名人出則必自動請裁矣 
衛生 
[别人的眼鏡戴不得] [  徐印玉]  
　　講究衛生的人在旅館裏必定要打開自已的舖蓋來睡覺在戲園裏不肯拿公用的面巾來揩面這都是因爲那戲園裏的面巾和旅館裏的舖蓋免不掉總有一種傳染病的媒介物帶在上面的緣故眼鏡上裝着兩塊光光的鏡片似乎沒有什麽傳染病的媒介物可以帶在上面可是那種有眼疾的人戴的眼鏡如果拿他來帶了一下那眼疾也許要傳染起來所以别人的眼鏡也是戴不得的今年七月裏的時候我的朋友徐春林害着眼病（時氣眼）有一天我把他送點藥去那時候他眼睛痛得很厲害脫了眼鏡睡在床上我在他那裏坐了好久看見他平日戴的那副眼鏡放在桌上無意中拿他戴了一下過了一天我的眼睛也就痛起來了可是這個時候我還不曉得我的眼睛痛是從我的朋友那邊傳染過來前幾天我的同學朱繼洪因爲戴過一個有眼疾的人的眼鏡過了一夜他的眼睛也就痛了起來因此我就想到我從前的眼睛痛也許是我的朋友傳染給我並且聯想到眼鏡上也可以帶上一種傳染病的媒介物而得到一個「别人的眼鏡戴不得」的一個結論現在一般羨暮人家戴眼鏡的靑年看到人家戴着一副時式的眼鏡往往要想借他來戴一下看看自已戴着美觀不美觀可也曉得這裏面却暗暗裏包含着一種危險嗎（乙種酬） 
經濟 
[儲蓄可養成兒童節用習慣之一證] [  傑臣]  
　　予子女二人零食費用每日約計百文若不與則小兒無知啼哭相索所給零食費用一月計之約錢三千而外一年計之爲數頗可觀也予乃於春間在上海商業儲蓄銀行開立儲蓄存户領用儲蓄盒二隻分給子女兩人勸其儲蓄並告以儲蓄之法及淺近之開導彼等聞之均樂從且彼此各存競爭之心將每日所得零食之錢只用少許儲蓄多數自正月至今連親友所給之錢刻已儲蓄四十餘元可見積少成多儲蓄益大現在兒等習以爲常日日如此足見儲蓄可養成兒童節用之習慣也（乙種酬） 
道德 
[爲商號印月份牌者進一言] [  邁]  
　　日月如梭歲聿云暮一刹那間又屆陽曆新年矣商號爲發展營業計每於此時精印月份牌分贈顧客用廣招徠其法誠善也商號經營此項月份牌時務求美麗雖費鉅資亦所弗惜於是一般畫家至歲終乃大忙而收入亦最豐商號令其如何作畫彼輩亦奉命維謹商號爲迎合社會心理計多繪時裝美女俾得者朝暮把晤深印商號於腦經中其眼光固深亦商號每掉中不可少之舉動也惟此種畫稿爲迎合普通人之眼慾着想則所有作品未免失之猥褻只能懸掛閨閣難登大雅之堂吾竊期期以爲不可畫師因生活問題依人作嫁不足與言從根本設計應責之商號主人翁蓋月份牌終年懸掛影響於社會敎育者甚深如種惡因必得惡果此乃一定不易之理吾意今後之經營月份牌者固應注意美術尤當關心風化作時妝美女亦無妨礙特不宜猥褻如能以山清水淑之鄉印成畫片可以增美感可以資臥遊斯誠爲佳耳若更寓美術於箴戒兼繪國恥紀念或公共衛生等事實於圖幅則尤其上焉者矣（乙種酬） 
雜錄 
[郵寄外洋包裹法] [  競時]  
　　中國境内之外國郵局自各國依照和會恊約相率撤消後所有自中國寄往外國之郵件包裹均由中華郵局辦理其中辦事手續有因順從外僑之習慣梢有變動而於交寄包裹一項手續尤爲繁細不知内容者每有往返徒勞之暵茲擇最要者分條　列於后俾郵寄外洋包裹者稍補萬一也 
　　（一）禁寄各件凡寄往外洋各國之包裹除中華郵局郵政章程第十七條所列各項禁寄物品年另有各投遞國例禁之件（如日本禁皮絲烟進口美國禁酒進口之類）槪不可作包裹交寄否則必致充公 
　　（二）納稅包裹内裝之件無論應否納稅均應由海關騐過（内地有當關者亦須呈騐無常關者可不騐）然後封固交郵局寄遞並須於交關呈騐前塡寫報稅單兩張寫明内裝物件價値等項一併呈騐 
　　（三）封誌封誌包裹須以該件不妨碍他人之件（如油水等物須外襯吸水物料針又等物須將尖銳處愼爲防範）及不致在中途破裂爲限如欲保險者並須於封口處加蓋火漆印誌否則如有損及他人之件郵局即要求賠償損失其因封誌不固致中途遺失者郵局不負責賠償故封誌時宜　固爲妙封固後即於包面上用黑色筆寫明收件人姓名住址用中西文對照並寫其寄往日本者則須另寫日文住址以便易於投遞 
　　（四）寄費寄往外洋包裹之資費各有不同茲略述數國如下「美國」每重一磅或一磅以内納費二角四分（重至二十二磅爲限）「坎拿大Ｃanada」重三磅以内六角七磅以内一元十一磅以内一元三角「法蘭西國大陸各地France」重一公斤以内一元五公斤以内一元六角六分十公斤以内二元八角「法屬戈爾塞加島Crascica及阿耳其耳國Ａlgeria」重一公斤以内一元一角六分五公斤以内一元九角二分十公斤以内三元九角八分一英國（經由上海出口者）」重三磅以内一元五角半七磅以内二元二角十一磅以内二元四角「德國」重一公斤以内九角半五公斤以内一元六角半十公斤以内二元七角半「南洋爪哇Ｊava」重二磅以内一元六角十一磅以内一元九角四分「日本國」重一公斤以内四角半二公斤以内六角四公斤以内九角六公斤以内一元二角八公斤以内一元五角十公斤以内一元八角「香港」及「劉公島」除納中國境内第二資郵費外每包另加費一角「澳門」除納中國境内第一　郵費外另加重一千三百五十公分以内者三角三千一百五十公分以内者五角八分四千九百五十公分以内者八角半（上列各項資費有因外國貨幣關係稍有增减） 
　　（五）保險保險者係由郵局擔保所寄之件安全送達收件人設中途或有損失郵局即擔負賠償之謂外洋各國餘坎拿大Ｃanada外均可保險保險費每値三百佛郎克（合華幣一百二十元）收費五十生丁姆（合華幣三角）保險額至一千二百五十佛郎克（合華幣五百元）爲限包面上須用紅色筆註明「保險若干元」或「ln　······」字樣 
　　（六）回執外洋包裹亦可索取收件人回執（惟有某某等國祇由投遞局於回執上註明已交本人字樣）其回執費除寄往日本朝鮮之包裹每件加收費五分外其餘每包均收費一角 
　　（七）尺寸及重量寄往外洋各國之包裹其長度不得逾二英尺其重量之限止以本篇（四）寄費所列各國之最多數重量（如美國以二十二磅爲限爪哇以十一磅爲限）爲限 
　　（八）内地交寄凡由内地各處寄往外洋之包裹其寄費除設有聯郵包裹局之處所按照通商口岸納費外其餘除納上列各項資費外另加自寄發地至最近之聯郵包裹互寄局（即中華郵政章程後列通郵處所史單内標有庚字之局）之資費而其重量之限止至多五公斤或十一磅 
　　除按上列各項辦法外如經郵局認可收寄即須索取收據一紙以爲憑証再如欲將該件向收件人住所投送者每包另加投遞費一角須於交寄時一併繳足包面上註明「該包已付投遞費須向收包人住所投送」字樣（乙種酬） 
 
 
 

Page 12

 
 
第一萬八千二百三十八號;中華民國十二年 西曆一千九百二十三年十二月三號
星期一 * *   
 
 

Page 13

 
 
第一萬八千二百三十八號;中華民國十二年 西曆一千九百二十三年十二月三號
星期一 * *本埠新聞 
[省選抵觸憲法能否負責保障之質問書]  
　　省議員吳鴻璧·高鐵珊·董增傅·熊鍾麟·左保南·張才魯·龐振乾·楊成·朱積祺·夏光翰·王綢·吳有齡·屠宜厚·董𤀹·仲洲·孫建國·吳儒僧·孫基士·王惠軒·王彭� 
年·俞若曾·孫煥春·周國鼎·劉昌咸·喬國楨·戴海齡·江祖照·朱翼雲·沈士翹·鮑貴藻·董仙衢·周穀陳·葛浚·袁鐸·眭國襄等以省議會第四屆選舉法律與憲法抵觸提出質問書質問省署能否負責保障原文如下爲質問事查省議會第四屆選舉已由省署籌備進行而河南江西等省紛紛來電主張照憲法新選辦理省署賡續四屆省選將來選舉名册告成第一有人提出憲法一百第八條「法律與憲法抵觸者無效」條文來相詰難貴省長能否負責保障用特謹依省議會暫行法第十九條提出質問限貴省長三日内答復 
[縣聯會定期開全省大會]  
　　公議縣警察經費問題 
　　昨日下午一時江蘇縣議會聯合會開委員常會到會　李味靑·陳傳德·荆保宸·俞惟珏等議决各縣警察费於民國元二年由省欵支給自自治停辦後挪移自治經費充用今自治恢復應仍歸省欵茲訂於本月十五日即陰曆十一月初九日在也是園開全省縣議會大會解决此事云 
[八縣帶徵浚浦經費之調查]  
　　三年共徵三十八萬有零 
　　吳淞江水利協會前有仿照民國四年於上海·寳山·吳縣·吳江·崑山·靑浦·太倉·嘉定八縣帶徵水利經費以浚蘇州河之議特向水利局調查上次帶徵所得數目茲已調查明晰照錄如下「上海縣」帶徵浚淞經費三年爲限自民國四年下忙起共應額徵銀四萬七百三十四元五角六分一厘除扣支收費外實解銀三萬八千二百九十元四角八分九厘「寳山縣」帶徵浚淞經費三年爲限自民國四年起共應額徵銀三萬二千八百八十八元二角三分八厘除扣支收費外實解銀三萬八百三十三元九角七分五厘「吳縣」帶徵浚淞經費三年爲限自民國三年下忙起共應額徵銀十萬八千三百七十七元一角六分八厘除扣支收費外實解銀十萬四千五百八十三元九角六分七厘「吳江縣」帶徵浚淞經費三年爲限自民國三年起共應額徵銀六萬二千六百三十元二角五分五厘除扣支收費外實解銀五萬一千九百七十七元三角七分一厘「崑山縣」帶徵浚淞經費三年爲限自民國三年起共應額徵銀五萬四千二百二十五元五角三分六厘除扣支收費外實解銀五萬四百二十五元三角二厘「靑浦縣」帶徵浚淞經費三年爲限自民國三年起共應額徵銀四萬一千九百五十三元二角八分五厘除扣支收費外實解銀四萬一千八百四元七分六厘「太倉縣」帶徵浚淞經費三年爲限自民國三年起共應額徵銀三萬四千三十二元一角七分四厘除扣支收費外實解銀三萬二千七百四十二元六角四分一厘「嘉定縣」帶征浚淞經費三年爲限自民國三年起共應額徵銀三萬七千二百九十元九角三分一厘除扣支收費外實解銀三萬二千四百九十二元七角八分二厘以上八縣共徵解浚淞經費三十八萬三千一百五十元六角三厘 
[兩大刼案之昨訊]  
　　滬寗鐵路局及通易信託公司之兩大被刦案雖旋即破獲然原贓皆尚缺少路局之案任局長以被刦之欵係屬國帑曾經一再知照捕房上堅查緝而承辦此案之探目陸連奎昨又與西探目潘林士將所獲各犯提出詰問惟尚無進展之機至通易被刦債票因贓亦未查齊故承辦此案之華探長李星福·華探目夏廣林等仍日夜從事偵查不稍懈怠前日在法租界所獲之窩贓婦人關係頗重昨聞復將該婦帶往法租界或有線索可尋云 
　　上海泰晤士報云上星期一北河南路刦案内失去之支票及銀行存摺業經尋獲當時盜衆在虹橋路野田内分贓後即將支票等抛棄日前爲巴克醫征之園丁瞥見因由巴克醫生函告捕房經捕房人員前往認明即刦案内之物云 
[麥總巡積極防護治安]  
　　連日公共租界内迭出駭人騐聞之大刦案引起市民注意工部局麥總巡司以當此冬防伊始盜風已熾亟應妥籌消弭方策以維治安刻正與警務人員磋商辦法一面對於防務倍極加嚴通令所屬各捕房各就所轄地段除原有崗位外無分　夜加派中西探捕印度騎巡隨時梭巡遇有形跡可疑之人立予檢查以寒匪膽云 
[警廳餉銀昨未發放]  
　　淞滬警察廳長問題迄今相持未决所有上月份之警察餉銀省中尚未頒發向例每月二日本係發餉之期乃昨日警廳方面並無何種消息惟各區署所警正佐及各隊隊長則均已繕具領狀預　赴廳請示辦理云 
[上月違警案分二期造送]  
　　淞滬警察各區署所對於辦理地方人民違犯警章各案處罰項下所得之罰金每屆月終由各該警正佐分别開單呈報警廳將姓氏安由·罰金數目·詳細核對後由廳蓋印然後榜示發回實貼各該署所門前以昭信實在案茲聞上月間此項違警案之罰金造具清單係分上下半月辦理上半月係徐故廳長任内經辦下半月歸新任陸廳長辦理前經陸廳長通令遵辦後現已將此項案由罰金等詳細　單造送矣 
[徐宅治喪之昨聞]  
　　徐自立堂治喪事務所以徐故廳長開弔領帖之期轉瞬即屆應辦各事均須佈置所有各機關及親友之訃聞已於前日起派人四處分發至於廳署頭門及署内之甬道均須懸紮素彩業經决定頭門口紮三層彩牌樓一座東西兩轅門用蘆蓆紮成下懸白布素彩自頭門以内一律建築竹棚上鋪蘆蓆下架地櫊凡出殯過之處設有路祭地點均須搭建凉棚以便賓客祭奠均已飭匠於昨日起分投趕辦矣 
　　上海縣商會會長以淞滬警察徐故廳長於陰曆十一月初三日出殯本會各會董·會員·及全體職員屆時應備公祭現已擬定假大東門内祥泰布莊爲祭奠之所業經公同决定預備通告各職員查照務於是日午後一時同詣該處行禮云 
[粤戰滬訊聯軍已入始興]  
　　國聞通信社云本埠某要人昨接廣州三十日來電云今日八時我湘軍在北江大捷敵向兩雄潰退我軍已入始興現正追擊中云云 
[廖仲愷葉恭綽之談話]  
　　粤省戰局之大槪　葉氏赴奉未决定 
　　國聞通信社云廣東省長廖仲愷於前晚抵滬業記昨報昨早本社記者往訪廖君叩詢一切茲述談話如下鄙人於三月前即因黨務及其他要公有來滬之意當時已曾向中山先生請假迺是時適博羅得而復失戰局頗形緊急遂告中止綿延數月迄未能行今則陳軍敗退聯軍局勢已極穩固故奉中山先生命委派來滬辦理要公省長職務委人代理大約兩星期後即須返粤外傳余來滬原因係與軍隊中意見不洽絕非事實惟汝爲（許崇智）來滬養病中山先生命余便中往視病狀並促其病稍見痊即行返省余昨已晤見汝爲彼病已見愈已允不久娵歸矣至粤中戰局及陳軍猛撲廣州之經過有可得面言者初林處對于汝爲迭通欵曲信使往還表示好意遂不加備而林虎突然進攻我軍猝不及防不得不退向河源是役我軍失槍四千餘枝子彈亦多嗣陳軍又二次進攻是時我軍部隊分散戰線甚長運輸不便益以右翼進攻惠州故我軍另一部隊雖自後附其背亦竟失利失槍二千餘枝而敵復以一萬五千之衆停逼廣州我軍遂由石龍退至廣州整理部隊經四日之休息即行反攻一鼓作氣即將敵擊潰獲械甚多兩次損失俱已恢復敵軍損失達三分之一經五六日之休息即其部隊尚未能整理就緒可知其戰鬭力之大减現聞彼等已决定退至惠州博羅矣至湘軍對於東江方面并未加入作戰現專在北江防守我軍人數約達九萬實力至爲充足云云又大本營財政部長葉恭綽氏語記者云粤省久經戰事財政頗爲困難籌劃經營極感勞苦目下情勢甚穩故乘機來滬休養數日并觀察各方情形將覓滬郊清靜地小住幾日以擴心胸至是否赴奉尚未有定云云 
[松滬查禁違禁物品之新章程]  
　　松滬護軍使署於松滬查禁私運違禁物品委員改委本署軍法課長鄧振淦兼任並派督察長唐朝英助理茲將修改松滬查禁私運違禁物品委員辦公處簡章錄後 
　　本使鑒於松滬地方遼闊五方雜處對於私運軍火販賣烟土及違禁物品等事雖由軍警查緝森嚴奈㚥商匪徒勾結營販百密一疏不無漏綱即如本年春間蘇州河查獲大宗烟土一案足見禁令雖嚴仍有人敢出嘗試茲爲切實整頓起見物由本署擬訂章程條列於下㈠松滬查禁私軍違禁物品委員應設置辦公處由該員擇定適中地點呈報備案㈡該員由本使委任直接受本署監督指揮專司查禁一切違禁物品㈢辦公處設督察長一員由本使委任禀承專委督率各職員辦理一切查禁事務㈣該辦公處成立後應由本署通行軍警及有關係各機關知照㈤該辦公處得酌設辦事員若干人分任職務並由該委員擬具組織及辦事細則呈候核准施行㈥所有查禁事宜陸路得隨時知照軍警協助辦理水路除由該處指　巡船梭掃外並得隨時知照水警緝私協助辦理㈦經費額支每月五百元所有該處夫馬公費一應在内至巡船開支一切特用准其臨時呈報核發介此項活支至多不得過三百元㈧該委員奉委後務須督率各職員認眞辦理嗣後每半年考核成績一次如有辦事得力者由本使酌予獎勵倘有徇情玩忽及發生舞弊情事一經查出定即嚴辦以昭懲戒㈨本簡章係暫時規定如有窒礙得隨時修改㈩平簡章自核准日施行 
[來滬皖學生代表通電呼籲]  
　　呂調元陷害學生保全地位 
　　皖省學生代表因被呂調元摧殘已於日前避滬昨特電各埠同鄕呼籲其文如下 
　　安徽旅外諸先生鈞鑒自北京賄選告成舉國憤慨吾皖學界同人對於皖省參與賄選議員予以民意制裁事起之初無人運動無人指使良心激發衆意僉同成茲義舉乃省長呂調元以其地位因此動搖懷恨在心久欲陷害適因敎職員索薪輒令衛隊兇毆省城各校同學以師長横遭侮辱異常悲憤全體議决一致罷課並由各本校推定學生等爲代表以犧牲之精神與惡吏相奮鬭兩旬以來嘗胆臥薪彈精竭力與呂氏周旋方期萬衆一心共挽危局面呂氏自知爲全皖所不容改變手腕勾通一二敗類校長密謀妥協九條件之提出早經雙方深夜在省公署議定僅爲遮掩耳目决無實行本意我旅外同鄕代表到省名爲仲裁實係愧儡生等明知其奸僞豈忍令我素持正義之敎育界無條件屈服於惡勢力之下仍本各校同學委託之初衷爲堅持到底之表示詎呂氏一方與校長謀妥協一方在捕學生代表懸賞購拿者數人指名緝捕者四十餘人查訪踪跡者百餘人於十一月二十四日入夜後軍警督察處長袁先杰·警察廳長潘怡然突派武裝軍警數十名擁入敎育會内之學生會大肆搜捕先後八次之多同時各本校亦被軍警按名指拿各本校師長皆以情形險惡敦促遠離暫避兇鋒學生等無可奈何只得垂涕就道逃亡滬上冀將黑暗情形詳陳於我諸鄕先生之前一俟眞相得明是非大白學生等誓當不畏强禦相率返皖繼續奮鬭决不忍見吾皖一片乾凈土爲惡魔長此盤踞也所望我諸鄕先生本愛鄕之熱忱仗義執言主持公道吾皖敎育前途實利賴之謹陳顛末即希鑒察安徽全省學生總會代表劉殿坤·胡應章·劉培壽·劉文友·沈澄　·苗樹德等叩東自上海安徽公舉發 
[李思浩由滬赴杭]  
　　東南通信社云李思浩於前晚由津來滬當轉車到杭接洽某項要公云 
[瓊斯氏今晚到滬]  
　　滬寗路局接交通部來電云路透社總董瓊斯爵士定於三十日由京起行來滬請妥爲照應等語路局奉電後於昨日侂車附掛花車赴寗迎迓大約今晚十時可以抵滬云 
[川副議長由滬返省]  
　　四川省議會副議長郭雲樓前因事來滬已歷數星期現川當局因北兵敗退省局粗定特電郭氏返省磋商制憲郭氏得電後已於昨晚乘江輪上駛矣 
[滬寧路添派衛生員隨車]  
　　滬寗路局以旅客在車上患病時無從醫治迨車抵站時往往施救不及殊非愼重旅客安全之道故自本月一日起每車加派衛生員隨車以便有所照護云 
[閘北賭窟之繼續破獲]  
　　前晚又破獲三陽路賭窟 
　　三陽路案淞滬警廳陸廳長以閘北地方洋人私設賭台非止一處亟宜一律禁絕前晚（即本月一日）夜間十一時又飭偵緝隊長郝樹林督帶偵探朱仁泉·周根瑞·王四福·丁長順·丁寳山等前往北四川路之華界三陽路十號門牌洋房内搜查詎料住居該號房屋之西人早已將機器輪盤賭具一併拆除僅查獲形似大菜檯式之輪盤機架二隻曁賭錢之硬紙號碼數十張並撲克牌九副又該號洋房西文之名卡數百張上有洋人名號惟賭首與賭客均未拘獲當將搜出各賭具即交五區警察署暫存以憑解廳核辦至租賃該房之洋人應即函致江蘇交涉員請爲照會該管領事傳案訊罰一面將查拿情形及搜獲賭具各節當夜禀復陸廳長核辦云 
　　林家花園案昨日報紀閘北林家花園地方七十六號洋房之大賭窟已由警廳偵緝隊等拿獲等情茲悉該賭窟爲西洋人林去所開名曰巴西總會所有賭具均已當場搜獲與賭之男女三十二人亦均簽字詎該洋人於昨日上午尚親至淞滬警察廳署要求釋放其前晚所拘之茶房頭目邵林芳聲稱邵爲渠　之西崽力辯並非賭博等語當由該廳衛警報由廳長諭令靜候商明領事核辦飭遵始行退云 
　　又一訪函云閘北五區一分所轄境東寳興路口又名林家花園地方有七十六號大洋房一所其地完全坐落華界惟面臨租界北四川路（並非吳淞路）該洋房内以西人俱樂部名義日夜賭博該管警所所員王宗英早有所聞曾經詳報警廳徐前廳長請示核辦未聞有何種辦法現陸署廳長任事伊始對於此項違警事自應嚴厲處置特禀由何護軍使飭派廳員會同該管警所馳入賭窟先將各種賭具查抄解案與賭之男女西人三十餘名一律着簽名驅散候照會該管領事傳訊罰辦陸廳長又查得開賭頭家係葡萄牙籍人當時未護刻正　法緝捕賭窟現派警輪流看守聽候軍署處分 
　　虬江路案日前淞滬警廳會同閘北五區二分所在虬江路安愼坊第四十·四十一兩號洋房内破獲俄人「冷太利士」所開之輪盤賭窟一案刻悉「冷太利士」現在押軍署候究外該署又查得與此案有關之俄人甲·乙兩名及華人李姓（名未悉）一名在逃業已飭令繁廳轉飭探警從嚴緝拿務獲解辦云 
　　淞滬警察廳長陸芷亭以此次閘北地方查拿洋人賭窟先後計有三處除安愼坊四十·四十一兩號房屋内之器具雜物均已封存外餘如林家花園之七十六號洋房巴西總會·及三陽路十號洋房皆未發封而賭具證據亦已搜出鑿鑿可憑斷難諉卸自應一併發封然後再請該管領事從嚴懲辦庶免以後再有發生洋人越入華界私設賭台之弊竇·故於昨日呈請松滬護軍使署核辦矣 
[大來分行與提督公司合併訊]  
　　大陸報云昨日大來洋行遠東經理兼提督輪船公司副總董大賫哈諾德氏宣稱自下星期二日起遠東各埠大來分行將與提督公司合併經營合併之後共有搭客及載貨輪船四十六艘搭客輪船每五日過滬一次貨輪每四日過滬一次兩公司辦事房屋及所用人員照舊不動惟將客票事務統歸南京路提督公司辦理運貨事務統歸五馬路大來洋行辦理提督遠東經理湯生德氏總理客貨事務提督之美克卡賽氏專管客票潘克士氏與唐汀寗氏專管運貨其餘人員略有調動而不裁撤云 
[輪船業請蘇關改稅章之函詢]  
　　本埠内河輪船公司招商戴生昌·老公茂等前因蘇州關開徵包裹行李進出口稅特行聯合蘇州同業請願蘇州總商會代呈蘇關賈稅務司請求修改稅章在案茲悉滬埠各同業以蘇州總商會函呈蘇關已有多日賈稅務司有無復函是否容納同業之要求迄未知悉故於昨日公函蘇州同業查詢一切矣 
[新長和輪從事打撈]  
　　本埠崇裕公司新長和輪船肇禍後被難家屬紛紛提起訴訟迭誌本報茲悉該公司各股東以該輪船主施愼卿在逃未獲公司營業經此次巨禍頗受影響决計清理收歇所有沈沒之新長和船身已托日　港肇順船廠代爲撈雙方言明打撈手續概由肇順廠承辦至其他一切交涉問題則由崇裕公司負責聞此次打撈工程費至少在三千元以上其撈獲船身之代價亦不過三千幾百兩而已又聞肇順廠自承辦此次打撈工程後已向崇明縣公署呈請備案云 
[北京派員赴日查慘殺華僑案]  
　　沈其昌向温州同鄕會接洽 
　　日人慘殺華僑案北京政府專派王正廷·沈其昌·劉彥三人赴日調查眞相王劉已從陸路往日沈則道經滬上日昨温州旅滬同鄕會接到王等函件報告一切照錄如下此次日本地震吾國僑居者所失不貲祇以天災致損徒歎奈何不幸當此羣情驚駭之時又發生慘殺吾同胞之舉無端受禍輿論沸騰政府爲愼重僑民起見特派廷等赴日調查眞相現已擋摒就緒不日啓程抵東後自當以精確之調查作眞實之報告以慰全國同胞之望惟民命所托邦交攸關自當合羣策羣力始期於實事有補正延彥由陸路赴東其昌特繞道滬濱先事接洽尚希不吝高見如尊處有已經調查之材料亦請賜示以資參考爲盼爲荷王正廷·沈其昌·劉彥謹啓云云 
 
 

Page 14

 
 
第一萬八千二百三十八號;中華民國十二年 西曆一千九百二十三年十二月三號
星期一 * *[派員出席萬國紅會大會訊]  
　　北京中國紅會之來電 
　　本埠中國紅會總辦事處前接萬國紅會聯合會克勞海爵士來函以明年春舉行第三屆大會於巴黎請派專員出席該總辦事處即函致北京總會昨得該總會復電云總辦事處鑒八二○號函悉萬國紅會第三届大會似應派員與議希即遣派或委託就近人員出席請查照辦理特復總會東云云 
[小學敎育會實騐比賽會紀]  
　　上海小學敎育研究會發起舉行自然科實騐比賽會聘請吳和士·鍾衡臧·鄭心南·杜就田·錢夢渭·仲子明·劉子常等爲評判員於昨日午前十時半在縣立第一小學校内開評判員會商定評判標凖㈠反應明確㈡手法敏捷安詳及有無示敎熊度㈢裝置精巧㈣說明正確記分標凖以十分爲滿六分爲及格列成表式分請各評判員塡記午後一時半開始實騐到會學校有縣立第一·第二·第三·乙農·三林·陳行·楊思公立·二師附小·飛虹·養正·和安·梅溪等十校試題共三個由縣敎育局長李頌唐主席按次實行試騐第一題規定六十分第二題二十分第三題四十分至四時三十分試畢由評判員評定名次當塲發表其第一題前三名第一爲和安測騐生董德發·周敖貴第二爲縣一測騐生費相峯·倪保福第三爲飛虹測騐生殷士傑·周炳奎第二題第一爲二師附小測騐生張元·林蔭桐第二爲和安測騐生黃敏之·黃鶴英第三爲飛虹測騐生唐文榮·魏國慶第三題第一爲養正測騐生楊潤生·楊潤榮第二爲縣一測騐牛吳寳賢·江宗祖第三爲乙農測騐生李友田·殷啓秀等由主席分别給獎次由吳和士演講比賽之主要至六時散會 
[查辦省立三中校長之提議]  
　　省議員黃端履等提議省立第三中學校校長蔣拱辰曠職貪婪應咨請省公署查辦案文云查省立第三中學自蔣拱辰長校以來已近一載敎育事業一落千丈學校風紀敗壞無餘綜其原因不外廢弛校務侵漁欵項所致茲臚舉其事實如左㈠廢弛校務校長爲一校之長常川駐校時或有隕越之虞乃蔣拱辰到松以來即賃私宅深居簡出至與本校敎員有亘數星期不相見者怠忽如是欲望其對於校務澈底改良是猶南轅而北轍也因而管理方面放任自由敎科方面雜亂無序甚至學生居校内則飲酒吸烟旁及賭博深宵放縱白日怠荒所以旣搖上課之鈴往往尚臥寢室之内其在外則茶館酒樓三朋四友時非星期之日常見縱跡於街中人非通學之生竟有私宿於校外靑年道德之墮落學校風紀之敗壞可謂已達極點該校長長惡之咎百喙奚辭此應請查辦者一也㈡侵蝕經費學校經濟公開已爲現今敎育界所公認該校長到任後亦高舉公開之旗幟以相號召究其實則指定校中敎職員數人且於指定之日期令其一閲賬目此外不能有一語之參加更不能問一錢之用路其於預决算獨行獨斷並不經過校務會議議决更遑論矣以此爲公開其誰欺乎尤荒謬者近世學術實用爲尚理科敎育最爲重要該校理科向無實際的計畫而十二年度設備費固已明列在千四百十七元矣乃理科部份偶有添置向該校長欲取數百元而亦不可得其蔑視科學與侵蝕公欵之心固昭然莫可掩又查該校建築工程本有八千八百元之鉅暑假之際學生膳餘原有發還之例該校長竟託言添造廊棚意圖呑沒事雖未果而其詐取手段已盡人皆知將來該校有重大工程舉行危險何堪設想此應查辦者又一也總之該校長性質輕浮舉動貪鄙對於校務如秦越之相睽對於金錢如蠅蚋之逐臭宜乎學校日瘠校長日肥若不迅予撤換依法懲治爲禍靑年曷有紀極爲特提案查辦謹請公决 
[小學生血之昨聞]  
　　傷口决裂　性命堪虞 
　　十四歲小學生譚寳慶持刀戳傷同年同學之黃壽生由警拘送法庭訊供之下判譚收押黃送醫院醫治等情曾誌前報茲悉地方廳張檢察官於上星期六帶同檢騐吏等詣上海醫院騐得黃壽生周身共受四刀對於後右肋及腹部各一刀爲最重已經醫生用藥封固勢頗危險醫生云若有變動則性命難保等語問官諭令靜養醫治候核昨午後黃母黃張氏在滬城德備里家内忽聞伊子傷口决裂命在旦夕因此情急赴院察看云 
[省議會覆縣聯會函]  
　　請議書即將開議 
　　江蘇縣議會聯合會上月卅日電請省會催促開議請議書一節已誌前報茲悉縣聯會昨接省議會議長徐果人函云江蘇縣議會聯合會鑒卅電敬悉此項請議書已交請議審查會審查一俟該審查會提出即當列入日程知關厪注用特布復 
[楊宣誠李劍農將聯袂返湘]  
　　湖南外交司長楊宣誠·敎育司長李劍農當湘戰乍起時即聯袂辭職來滬現趙炎午亟欲楊李二人返湘供職曾一再電催并派駐漢口清理銀行事宜之周子賢於日前來滬專任迎接二司長楊宣誠之兄楊宣猷現任本埠西門江蘇第二分監長楊即居其兄寓處周委員來滬後即追隨楊李二人寸步不離必欲請其返湘楊等已定明日隨周子賢附搭輪船往漢云 
[大批寳銀運杭]  
　　昨日（二日）滬杭上午開行三四等慢車同和運洋公司爲銀行及錢莊運往杭州寳銀九十餘箱約計四十餘萬兩及中班快車爲交通銀行運往杭州銀洋十箱計五萬元云 
[一週間之公債市况]  
　　上星期中公債票市面極形平和結果價較週初稍見抬高惟僅二三角上落無劇烈變化也市况週初趨跌至週末則漲風甚健前日又見回小大致因銀根緊寛之故交易異常岑寂今將週初及週末價比較於后 
　　週初價　週末價 
　　金融公債現貨　六五九○　六六五○ 
　　十一月期　　　六六三○　 
　　十二月期　　　六六五○　六六七五 
　　元月期　　　　六六八○　六六二○ 
　　整理六釐貨　　五一五○　四八九五（除息） 
　　十一月期　　　五一九○ 
　　十二月期　　　四九八○　四九六○ 
　　元月期　　　　五○二○　五○一五 
　　償還短期八釐債劵一五四○ 
[一週間之内滙與外幣]  
　　内滙上週内滙市價雖仍受壓於銀根緊急但各部商業已呈發展氣象是以銷用見增滙價緣此漲多跌少北京滙價初時銀跌洋漲星期三後似有步漲之勢週末公砝每千兩計貼四十一兩比前週末改大四兩半銀元最高價到過一千零十五元半週末雖驟縮五元二角半比前週沿好起二元七角五分天津滙價仍隨京匯爲轉移週末銀匯爲一千零四十九兩洋爲一千零九元二角半漢口洋例初跌後漲結果比前週大四兩七錢半價爲一千零二十八兩二錢五分銀元曾漲至十一元二角半週末暴跌六元二角半比前週反縮小四元宜昌宜平始終爲一千零三十兩銀元結果比前週大二元週末每千元計貼二十二元重慶銀匯價結果比前週大二十兩價爲一千零四十兩銀元同高二十元掛牌價亦爲一千零四十元萬縣九七平銀週末爲一千零四十兩銀元爲一千零四十元計銀滙較前週漲起十兩洋滙攺高十元南京銀元週末價一千零二元半計大五角九江南昌銀元初時各無改更迨星期六日始各小一元掛牌價同爲一千零八元烟臺烟估週末爲一千零二十五兩半計小九兩二錢五分銀元仍爲一千元此外各滙一週間毫無改動目下銀根已髮動且商業因時令關係當可日趨發達是則滙價或以漲勢占優矣 
　　外幣上星期中各種外幣銷路依然呆木故票價又趨疲落英票買價週末爲八元二角六分比前週小四分荷票價爲六角六分計小三分美票週末價爲一元八角九分坡票爲九角六分比前週各跌一分半港票計小三釐週末買價爲九角五分七釐羅卜一千元票初無上落迨星期五日跌去二錢爲一兩八錢二百元票同時縮二錢計買一兩日票週末爲九角一分七釐比前週尚好起二釐馬克千元票面買價始終爲一元五角半萬元票初時毫無問津成交買價曾小至二分半週末華商大致鑒於此票低落已極遂紛紛收受致市上頓呈求過於供態度票價因此抬高至四分按其漲高原因完全由於　給關係目下海外馬克票已將成廢紙今一聞中國　要踴旺當必源源輸入是則此票前途之悲觀當爲意中事也餘如羅卜零票及五百元票法郎等進出均鲜故價少改變云 
[一週間浙屬運來之現洋數]  
　　滬杭甬鐵路同和運銀公司於上月二十六日起至本月二日止（即一星期間）由浙屬各商行號裝來現洋逐日分送上海各銀行錢莊詳誌如下（二十六）老九章一千元鴻賫二千元寳昶四千元吳小和現銀六百二十五兩（二十八）益大二千元距大二千元　成一千五百鎰康小洋一萬角（二十九）鴻祥三千元致祥六百元泰和一千八百元（三十日）浙江實業銀行五千元信裕二千元（一日）衡通一千元浙江實業銀行五千鴻賫二千元（二日）鴻賫五千元敦餘一千五百元以上一星期間由杭運到現洋共計四萬一千四百元又銀六百二十五兩又小洋一萬角均運抵上海南站卸車即由華運公司逐日分别送交矣日來滬上現銀缺乏故杭州造幣廠並無新幣來滬云 
[一週間紗花槪况]  
　　上週本埠紗花現銷平疲而漲勢頗勁實爲海外潮流所激動假若客帮動辦銀根放鬆則上漲之勢當更有可觀世界棉市之高漲以英之利物浦·爲最烈彼帮棉布暢銷紗有稀薄大足以堅棉業之人心蘭開夏紗廠减工乘機恢復美棉而要因之驟增以存底本虧價遂按日上漲日本高埠重興紗廠努力恢復值此世界棉市高漲之際三品遠期遂超出三百元外我國花價亦步亦趨違期通花已達五十兩實屬駭人聽聞以之製紗每包成本當在二百兩上今則最高價僅售一百八十兩損失非細此紗廠業之所以一敗而不可收拾也爲今之計推廣植棉尚矣週末外棉回疲三品亦呈鶻落之象此乃高漲後反動之局亦爲棉業人心之所料也茲將上週中紗花成交槪况分述於左 
　　㈠期紗上週期紗共成交二十三萬八千三百六十包較前週減四萬三千五百六十包計紗布交易所成交二十一萬零五百包物品交易所成交一萬九千零八十五包取引所成交八千七百七十五包茲將上週中十二月期爲標準而比較中日之期紗價格於左（附紗布交易所十一月期二十六日價一七一·一兩二十七日價一七二·六兩三品取引所二十六日價二八四·九日元） 
　　月　　日中國紗布交易所　　日本三品取引所　東滙 
　　兩　兩　日元　兩 
　　十一月廿六日　一七四·三一九三·七（二八四·九）·六八 
　　十一月廿七日　一七五·二一九七·一（二九二·○）·六七五 
　　十一月廿八日　一七五·一一九九·九（二九三·九）·六八 
　　十一月廿九日　交割停市　二○一·七（二九九·九）·六七二五 
　　十一月三十日　一七七·一交割停市 
　　十二月一日　　一七三·九二○○·三（二九八·九）·六七 
　　十一月份期紗交割共四千二百包總値銀七十一萬九千七百兩内紗布人鐘標準三千九百包交割價格爲一百七十二兩交貨種類計十六支人鐘八百包如意八百包文明四百五十包富貴一百五十包紅團龍一百五十包寳鼎五十包　喜四百包雲鶴一百包自行交割一千包物品雲鶴標準三百包交割價格一百七十三兩交割品爲十六支鴻禧 
　　㈡現紗上週現紗僅天津·江西·野雞·牛莊·汕頭·廣東等帮共做開三千一百包較前週减一千七百包本紗二十支價格以三十日一百八十九兩之三羊爲最高二十七日一百七十八兩之雙喜爲最低十六支價格以二十八日一百七十五兩之　鼎爲最高二十六日一百六十八兩七錢五分之紅團龍爲最低十二支價格以三十日一百六十六兩之如意爲最高二十六日一百六十二兩之寳塔爲最低十支價格以三十日一百五十九兩七錢五分之童子軍爲最高二十六日一百四十兩七錢五分之麒麟爲最低他若本埠英廠紗以三十日一百八十三兩五錢之二十支立鵬爲最高價二十六日一百六十三兩二錢五分之十六支文明爲最低價本埠日廠紗以三十日一百八十八兩之二十支豐年爲最高價二十八日一百五十七兩五錢之十支豐年爲最低價週間各廠開出期紗各紗共五千一百五十包較前週增四千八百五十包計二十支紗四千二百包十六支紗七百五十包十四支紗五十包十二支紗五十包十支紗一百包内統益廠金雞五十包内外廠水月一千三百包恒豐廠富貴五十包大康廠立馬二百包豐年廠豐年三千包公大廠寳光四百包申薪廠人鐘五十包寳成廠如意一百包茲以大阪現紗一週間成交價錄之於左 
　　月　　日藍魚牌　紅財神牌　福島牌　三馬牌 
　　日元　日元　日元　日元 
　　十一月二十六日　二九九　二七五　二七六　二七六 
　　十一月二十七日　三○五　二七六　二八○　二八○ 
　　十一月二十八日　三一二　二八四　二九○　二九○ 
　　十一月二十九日　三一三　二九○　二九○　二九○ 
　　十一月三十日　　三二二　三○○　二九八　二九八 
　　十二月一日　　　三二三　三○○　二九八　二九八 
　　㈢期棉上週期棉共成交二十四萬七千一百擔較前週减十萬零八千七百擔計紗布交易所成交十九萬六千九百擔棉業交易所成交五萬零二百擔茲以上週中我國·美國·及印度十二月期·英國一月期棉價錄之於左以資參照（附我國十一月期價二十四日四七兩二十六日四七·二○兩二十七日四六·六兩） 
　　月　日我國通棉　美國紐約　英國利物浦　印度孟加拉 
　　規元　金洋　便士　羅比 
　　十一月二十四日　四六·九五·三五二五　二○·二七　五二七 
　　十一月二十六日　四七·二○·三五六　　二○·四三　五四八 
　　十一月二十七日　四七·五○·三六○四　二○·七八　五六一 
　　十一月二十八日　四七·六○·三七四三　二一·三六　五七四 
　　十一月二十九日　交割停市　感謝節　二一·八二 
　　十一月三十日　　四八·四五·三六六　二一·六七　五六六 
　　十一月份期棉共一萬零四百擔内紗布交易所通州標準四千六百擔交割價爲四十七兩交割品陜花一千八百擔通花七百擔自行交割三千一百擔總價銀爲二十一萬六千二百元又火機花一百擔價四十三兩棉業通花五千七百擔交割價格爲四十七兩 
　　㈣現棉上週廠家及各莊號共收進期現各棉七千七百六十七包較前週减二千零九十四包内陜花二千六百包最高價爲二十九日之四十九兩五錢最低價爲二十六日之四十六兩二錢五分火機花八百包最高價爲三十日之四十七兩最低價爲二十七日之四十六兩姚花六百包價僅二十六日之四十一兩家鄕花一百六十七包最高價爲二十八日之四十九兩二錢五分最低價爲四十四兩五錢吳淞花五百包價僅二十七日之四十七兩漢口花一百包價僅二十八日之四十四兩二錢五分太倉花二千五百包最高價爲三十日之四十八兩二錢五最低價爲同日之四十七兩七錢五分通州花五百包價僅三十日之四十八兩五錢收進者計三井一千包靑島帮六百包盛康五百包裕豐六十七包大和一百包吉田百包陳公茂一百包福家八百包東棉一千五百包日華二千包公大五百包江商二百包他若美國現棉最高價爲二十八日之·三七六金洋最低價爲二十四日之·三五六金洋英國現棉最高價爲二十九日之二一·九九便士最低價爲 
二十六日之二○·五四便士云　 
[一週間之茶市]  
　　上週間本埠洋莊茶市各路紅綠箱茶到源不過數百箱市上交易較前週尤減全遞成交路莊土莊等路之貨總計三千○二十二箱較前星期減銷二千三百二十八箱華洋商人對於此種市面咸抱悲觀前途趨勢年内恐無進展之希望也茲將各茶市况分别詳述於下 
　　路莊上週間路莊綠茶市面益趨沉寂海外銷路英美法等莊均仍呆滯白頭莊雖略爲見活然僅祇貢熙一項交易稍量其餘亦無大宗銷場貢熙成交一千一百十七箱高莊售盤三十五六兩中低莊售盤二十七八兩市價較前週均無漲跌　源屯溪兩路之大帮美莊去路完全停頓全週僅由滙記茶棧買進一百十四箱售盤三十一兩市盤較前星期約低一二兩珍眉市面仍疲滯金週成交之貨以屯溪茶爲多市價亦較前週見跌蝦目珠茶同孚保昌等行略有進胃但高莊之貨仍無銷路其餘鳳眉娥眉針眉等貨銷路均滯市况殊形清淡云 
　　平水上週間湖州平水綠茶市面仍無重大發展蓋自美莊停辦以來大帮完全無人問及加以各種零碎花色存底不多故全週均無大宗交易市面殊覺蕭條云 
　　土莊上週間本埠土莊茶廠所製之紅綠箱茶交易仍推貢熙爲大宗暇目珠茶次之珍眉又次之售開價格貢熙二十三四兩市盤仍頗堅硬珍眉售盤三十五六兩蝦目售盤三十二三兩市價均較前週見低云 
　　工夫上週間工夫紅茶市面已屆落令全週祁門密州之貨均無交易僅由克發同孚等洋行買進湘鄂温州等路之貨六百餘箱兩湖紅茶售盤二十一二兩温州紅茶售盤二十九兩貨價平均比較照前週仍無漲跌茲再將前上兩週輸出稍數及存底列表比較於下 
　　輸出比較表 
　　茶名　前週輸出　上週輸出　茶名　前週輸出　上週輸出 
　　　　　箱數　　　箱數　　　　　　箱數　　　箱數 
　　路莊珍眉　一五二七　六二一　路莊秀眉　五二　一四 
　　路莊貢熙　一八○　一一一一七路莊眉雨　五九　八○　　 
　　路莊珠茶　三七○　二一九　　路莊芽雨　四二　三一 
　　路莊大帮　三七五　一一四　　路莊眉熙　三八　無市 
　　路莊鳳眉　二一七　四七　　　寗州紅茶　一七五無市　 
　　路莊娥眉　一一七　七六　　　湘鄂紅茶　四三七五三○　 
　　路莊針眉　三三　　二三　　　温州紅茶　一○一一五○ 
　　存底表 
　　茶名　箱數　　茶名　　箱數 
　　路莊　五六三三九　　　平水　三二六九六 
　　工夫　三五一五七　　　土莊　三七○四 
[一週間之絲市]  
　　上週中洋莊絲市佐然沉靜週間廠灰絲經交易完全停頓黃白二經雖略有銷路而交易不大故市面仍極寥落歐美市塲各絲行市上週似稍轉機横濱日絲市價已漸激增是以本埠各歐莊紛發大批電報但發出多日迄昨尚無回音故洋商預料此項電報勢必又成泡影然究其原由大致因海外絲價仍不敵滬市之高歐美各絲商故均遲疑不定加以滬埠各國絲滙逐步高翔絲經交易益難接近致本埠絲市目下難轉機也茲將關於各絲經市情分類述下 
　　機械廠絲上週中廠絲市面岑靜如故蓋以歐美等處銷路　然呆滯致洋商發往各國之電報均無電轉查各廠商手中雖餘貨不夥然値外市日疲一時脫售非易兼以前抛各貨條份久待不至致相將停工故廠商已有數家自願跌價一二百兩以維工作無如滬埠滙率日高核諸美法市價相懸猶巨是以現期絲交均仍停頓云 
　　輯里白經上週中白經市面亦仍寥落綠紐約市塲需要全無英倫等處銷塲亦滯故上中等乾大經均無交易惟下等大經里昂方面稍有去路計共談成公馬二十担絲價則因絲交久靜之後一遇來帪白絲商不讓價出售是以較前售市盤遽跌八十五兩市况因有疲軟之勢云 
　　川魯黃絲經上週中川魯黃廠經市面續趨疲滯因滬棧存絲日厚而歐美絲銷不振致川魯各絲商均擬讓價求售奈法滙頻高洋商不願動辦是以上等川魯廠經卒無成交週間惟下等現貨計由法莊買成四川揚返經二十担價驟跌百七八十兩川鄂黃絲印法等莊仍鮮進胃交易停滯行市均趨疲賤云 
　　八繭灰經上週灰經市面仍在停頓之中本埠美日各莊週間雖屢接海外來帪無如吃價仍祇七百三四十兩故交易無成灰絲商態度依然堅挺蓋以產地繭價日來反形堅昂故對於滬埠絲交雖談判不利猶不願過讓市價以致灰絲經交易繼續寂靜云 
　　預料本週絲市如美法市價續趨疲賤本埠絲滙依然不鬆則無論廠白黃灰各絲經交易均難轉暢絲價亦决無增漲之望也 
[一週間之糖市]  
　　上週期内銀根依舊不鬆故糖市受其壓制未有漲勢惟星期一太古開盤加價三錢共開車糖一·○○○包而戊字三温半則　包無有據聞是盤所開尙係無分銷處額數内軋下於此可見該行存底之枯薄矣東廠大里於是日亦曾開盤計八·○○○包乃陽曆明年二月份期價十六元二角而横濱廠電訊則須十七元五角以價過高未有開成也公會劃盤週初現貨價格十一兩二錢本月份十一兩三錢十一月份十一兩四錢後數日逐有降小至週末星期六勢似稍振然劃價現貨本月比之週初已小矣蓋僅一一·一○之現貨一一·一七五之十月至十一月最高價則劃至一一·四二五漲二分半云 
　　靑糖本國潮靑業已見新滬上亦已運到初批閒八·五○舊存貨如黄岡提莊等類以新貨已到勢已消沉是以開價逐小提莊八·五二黄岡八·二○矣 
[提倡國貨大會之進行]  
　　對日外交市民大會第四次提倡國貨會正在籌備昨經各實業廠派出代表到會磋商此次陳列國貨從事擴充并聯絡全國工商協會及國貨維持會帮同進行茲錄其原函如下 
　　逕啓者敝會根據大會議案每月開提倡國貨大會一次業經先後舉行諒荷鑒及茲第四次正在積極籌備昨經各實業公司代表蒞會磋商進行改良辦法一面邀請貴會協助藉壯聲色并公决舊曆十一月十五·六·七陳列三天會址暫假甯波同鄕會演講廳舉行各等因在案夙仰貴會爲全國工商界之樞紐諸執事又爲工商業之領袖定必樂予贊助也務祈於本星期内代向各大公司各實業廠切實聲明俾是日爭先陳列藉資觀瞻以期擴充而促進步國貨幸甚市民幸甚至紉公誼是所盼禱云云 
[十一月份上海物價指數表]  
　　財政部駐滬調查貨價處所編十一月份上海物價指數云本月份總指數爲一五七三比上月漲起百分之○七比去年同月漲起百分之九八金屬類到旺銷滯略趨跌勢其他食物類之糖疋頭及其原料類之花紗均因外電頻增本埠市面步趨上游但爲銀根緊急所限尙無突飛之現象其餘燃料·建築材料·工業用品·其他物品諸類指數較之上月雖略上升要爲秋節後各帮發動之餘音無重要情形可記也茲將十一月份指數列下 
　　月别　二年　十二年　十一年 
　　類别　二月　十一月　十月　十一月 
　　糧食　一００·０　　一四一·五　一四六·一　一三四·九 
　　其他食物一００·０　一五七·四　一五二·九　一三二·七 
　　疋頭及其原料一００·０一六五·八一六０·０一四九·八 
　　金屬　一００·０　　一五七·九　一六０·八一三一·七 
　　燃料　一００·０　　一六六·０　一六六·０一八四·０ 
　　雜建築材料一００·０一六七·二　一六六·三一五六·二 
　　工業用品一００·０　一九三·０　一八０·六一九八·八 
　　貨其他物品一００·０一二九·七　一二九·五一二九·四 
　　雜貨平均一00·0　一六四·一　一六0·六一六七·一 
　　總平均　一00·0　一五·七三　一五六·一一四三·二 
[兩團體爲大新公司事之公函]  
　　工商友誼會昨爲大新公司事致函上海各路商界總聯合會函請援助又中華國貨維持會昨爲本埠大新公司被英商英瑞牛乳公司控告冒牌事致函交涉員及寳山縣公署公函請爲認眞交涉云 
[軍用米裝運來滬]  
　　淞滬護軍使何豐林因第六混成旅需用軍米曾經分别派員晏振海·紀元　二君先後前往安徽·九江蕪湖等處採辦　於前日（一號）由押運員晏振海在南京向滬甯鐵路南京江邊站報運軍米九百二十五石又一百三十石又紀元瀚在鎭江車站向滬甯路夜車報裝軍米一千五百石均於前日（一日）由滬甯路日夜貨車運滬至上海麥根路次晨（二日）再掛滬杭甬鐵路之嘉滬區間車送至上海南站卸車即由該旅飭派一二團兵士二百餘人至南車站自行搬運云 
[美女牌葡萄乾列入軍用糧食]  
　　本埠廣東路三號美國葡萄乾公司所售之美女牌葡萄乾自推銷中國以來銷數日增前經各省大埠商店認定每年包銷之數而新向該公司函訂包銷者仍絡繹不絕一致所到貨物常有應接不暇之勢目前斯丹大來及塔孚脫總統兩船由美國運到新貨一萬七千二百五十箱即銷售一空聞一星期内又將續到二萬八千箱該公司近接美國總行來函謂美政府已允將美女牌葡萄乾列入軍用糧食之類嗣後政府將陸續購辦發給軍用視與牛肉牛油米麥同類葡萄乾與人體營養之價値於此亦可見一班矣 
[吳淞電燈廠力謀整理]  
　　吳淞電燈向由寳明電燈公司發電惟因該公司電力不大故燈光常有黯澹之處茲聞該公司爲力圖整頓起見　向本埠虹口華生電器製造廠定造變壓器多具聞該廠業已加工趕製俾從速告成以應該公司之急需云 
[緝私營拿獲監梟]  
　　常熟縣高浦口著名監梟許老三袁四馬嘶橋徐祖庚奚浦陸全根西洋邱奇奇等專以販私爲生致長江沿岸一帶私鹽充斥官引滯銷經駐淞蘇屬緝私第一團團長李登科訪悉於去年今夏先後緝拿未獲現經第一團派駐該處緝私營石隊長家富購線將西洋邱奇奇拿獲前日親自將邱解送吳淞團部經李團長略訊後命團部衛隊等嚴加看守一面備文呈請石統領委派執法官蒞淞研訊後送就近縣署寄禁其餘未獲各著梟仍飭加緊緝拿務獲併究 
[酒醉西人搭車遇險]  
　　幾被火車碾斃 
　　國聞通信社云前晚滬寗夜車將開行之前有酒醉西人二名購票登車與車上其他搭客發生衝突當有人報告站上執事人員迨站員到時搭客等以該西人等騷擾不堪業將其從車上推至月台站員及車警恐該西人中途發生其他事故即將其拉住不准登車乃至車已移動其一西人忽然掙脫躍至車旁手攀車上鐵攔跳上踏足板詎一時乏力重行下墜厥狀甚險幸仆於站台未致發生生命危險車開後始由站暫將二人送出車站釋放云云 
[法新租界仇殺案續聞]  
　　法新租界安納金路·喇格納路轉角萃豐當門前於前晚發現被人仇殺之某甲等情已誌昨報茲悉某甲實名梅秀福向在霞飛路某木匠店内爲夥是免一人出外忽遭此禍當由探目任水揚在萃豐當内櫃枱傍地上檢得鐵鑿一柄上有血漬帶入捕房至於梅秀福之受傷是否被人所戳或係自戕捕房尚在偵查中云 
 
 

Page 15

 
 
第一萬八千二百三十八號;中華民國十二年 西曆一千九百二十三年十二月三號
星期一 * *本埠新聞二 
[外報論中國普及敎育運動]  
　　平民千字課之效力 
　　大陸報云現有一種運動開始於中國各處其最後目的爲以中國之語體文字普及於中國人民中國不識字人之百分數高於任何他國故此項運動含有極大之可能性聞此運動爲熊希齡夫人所發起一年前在南京小試其端現在此項運動已普及全國各處據云目下受此種方法敎練之華人共有七十萬本年南京已有五千餘人受此敎育當事者希望至本年年底當增至　萬人又北京方面年内受此敎育者可達十萬人此敎育方法極爲簡單全以新法行之其課本名曰『平民千字課』内含最通用之字一千個以極廉之價發售如無力購書者即贈與之此項敎育機關完全不受政府輔助總部設於上海分部遍設各處每一城市分爲數小區各以盡義務之敎員主管之敎授地點爲廟宇或公共塲所除用平民千字課課本外再以複幻燈將文字放大映出如用幻燈不便則用大紙印刷放大各字敎員將字朗讀解釋其意義學者乃復誦而回講至全熟而後已每隔四月考騐一次及格者予以印就之證書證明彼已不復爲不識字之人矣有若干外國敎會亦已從事此項 
運動所得結果極堪驚人夫僅僅識字一千不得謂之敎育或證明其爲知書識字者然此法實於解决一中國最大問題極有關係此運動領袖之一顏君在最近出版之中國敎會年鑑中彼信中國不識字者有三萬六千萬人之衆又云吾國古代聖人有言民爲邦本本固邦寗今中國乃一民國證之先聖之說安得不亂試問彼有堅固之基礎乎不識字人十居其九旣不能讀報藉知地方國家之事並不能自寫姓名此等人民能發生開明輿論或管理國事乎其一方爲官吏所魚肉一方遭饑寒混亂所迫固不足怪故中國今日之根本問題無有逾於普及敎育者此問題若不解决中國斷然將愈趨愈下而因其天產豐富土地廣大之故亦斷然將永遠爲其友邦所覬覦也 
[催結酈炳耀被殺案之兩函]  
　　丹陽酈炳耀爲東吳大學法法科畢業生於客冬在原藉被人仇殺主從各犯雖已緝獲數名惟迄今尚未判决最近東吳法科同學會及法科敎務長美人劉伯穆博士致該縣胡爲和知事公函各一通催速判結函錄如下 
　　㈠東吳法科同學會函縣長鈞鑒敬啓者去年陰曆十一月初六日下午四句鐘敝同學酈君炳耀在貴治下之舊縣村被奸徒挾嫌暗殺當由貴縣長拘到兇手酈毓秀·湯金保·王富保·華渭盛·一干人犯渠等即在庭供出實受貢友三·馬起霆·馬六同等所指使聞貢友三與馬起霆良心發現已自首到庭是本案之主要人犯幸蒙賢長官威信均已先後就逮而該犯等之殺人罪亦證據確鑿斷難狡賴但事發至今倐將逾年而該案尚未蒙貴縣長予以判决（中略）殊非所以伸國法而儆將來因特不揣冒昧函懇從速將已獲人犯立行判决科以應得之罪一面再將在逃各犯一體通緝歸案訊辦將來罪人斯得國法大伸則豈特敝同人感激已哉臨頴神馳毋任盼切東吳大學法科同學會謹啓 
　　㈡劉伯穆博士原函譯意酈君耀在本校肄業先後凡八年師友咸欽敬其爲人不幸於去冬在原縣竟遭人仇殺聞者殊爲扼腕迄今瞬將一年而犯人尚未伏法殊不足以肅法治而警效尤用特函請貴署按律嚴辦實紉公誼云云 
[法治協進會談話會紀]  
　　法治協進會昨日（星期日）開第十七次常會並討論省憲起草事宜嗣因到會會員祇有張家鎭·樊炳熙·俞祖芬·龍同元·張兆熊·陳仁琅·湯應嵩等不足法定人數改開談話會研究指定省憲起草主任問題大多數主張將憲法大綱分章分節規定如總則人民權利義務省行政立法司法縣市鄕自治制等各種條文决由各起草員分認起草俟下星期日開會時再行由各起草員認定編制以利進行至五時散會 
[徽寗同鄕會聯席會議紀]  
　　徽寗旅滬同鄕會於昨日午後二時舉行理事·評議兩部聯席會議議案錄后㈠皖省涇縣各公團拒絕猪仔議員呂祖　之子顯曾爲該縣知事案結果電呂調元收回成命免起糾紛㈡胡佩如提議徽·寗二屬向稱平靜近因匪氛頗熾閭里不安本會應電各縣團體合力組織民團以資防衛李振亞·程永言附議結果一致贊成施行㈢該會會董十餘人現由該會理事長余魯卿·評議長許伯尤會同擇日宴請就職云云 
[山西旅滬同鄕會成立會紀]  
　　晋人籌備山西旅滬同鄕會一節已誌前報昨日上午九時該會假五洲大旅社開成立會到乾二百餘人公推谷思愼爲臨時主席報告開會宗旨後討論簡章略加修改當塲一致通過次即按照簡章選舉職員開票結果谷思愼當選爲正會長孫紹瑞·劉逢炎爲副會長鄧鴻業當選爲評議長賈藴高爲副評議長各職員就職後由正會長·及評議長等依次演說末後茶點拍照至五時許散會 
[滬南東區商聯會常會紀]  
　　滬南東區商聯會昨開第三次職員常會到三十餘人高鑑清主席報告近代會員處理各事項經過情形及新入會會員姓名履歷次依案討論由職員田九餘·沈少雲·會員糜楚寳·程則祜·及十六舖油車街商號代表等提議街面江湖乞丐惡索滋擾十六舖裡外馬路油車街等處竊賊爲害日必數起又新張店舖常有被流氓硬行敲詐情事應由本會設法消除以安商業各案公决兩種辦法㈠多設貧民習藝所容敎養俾有謀生技　方爲正本清源之計但須聯合各界漸次籌辦㈡若輩不法行爲均屬觸犯警律應列舉詳情函請警廳認眞究辦冀收懲一儆百之效末討論會務數宗衆以現在會所侷促應急覓寬大房屋以資辦公議畢散會 
[兩商聯會選舉揭曉]  
　　陳少廉當選會長 
　　北山西路唐家弄兩商聯會昨晚六時舉行複選大會到五十餘人開匭揭曉陳少廉十二票當選正會長丁祥麟·周鴻飛各十一票當選爲副會長朱堯臣評議長艇筱僊幹事長張振遠文牘兼出席董事王再甦庶務其餘職員不及盡錄定期於本星期三開新職員就職會茶點散會 
[道路協會執行董事定期會議]  
　　明日午後二時 
　　中華全國道路建設協會定於四日午后二時開第二次執行董事會議討論會務進行並提議重要案件昨已發出通啓請各董事撥冗蒞會如時間衝突亦請特派代表與議以符法定人數云茲錄其議事日程如下㈠審查第三屆徵求大會簡章草案㈡審查第三届徵求會員大會宣言及各徵求文稿案㈢審查推舉各名譽重要職員案㈣第三屆徵求大會臨時預算案㈤本埠徵求開幕時期㈥報告董事　恭綽·張學良·王桂林·盧建候·許人俊等來函就職由㈦報告辭職之董事應以次多數補缺由㈧林交際董事請調任會務董事案㈨臨時提議㈩茶點散會 
[追悼簡照南籌備近訊]  
　　移設籌備處於商品陳列所 
　　市民大會·華僑聯合會等發起追悼簡照南訂期舊曆十一月初二日假總商會舉行并推定方椒伯爲籌備正主任日來各團體陸續加入者計達一百五十餘團體因原籌備處地址偪狹不敷辦公已遷移北河南路商品陳列所分科辦理開會手續云 
[甬同鄕會請注重洋面冬防電]  
　　寗波旅滬同鄕會正副會長朱佩珍·虞和德·傅筱庵等於艶日（三十）爲冬防護洋事致浙省盧督辦·張省長電云敬啓者據定海同鄕王崇鎬等函稱竊浙屬定海縣長塗地方爲一孤懸海島海盜出沒無常徒以碍於駐防水警不敢輕動本年夏正九月二十八日原駐該處之浙江外海水上警察廳定海第一隊九號巡船一艘忽由隊長陳　鈞之命開往他去至十月初三日晨五時即有著名海盜張大眼其子小老五董先滿等率領盜衆七十餘名各携槍械在本莊窩井頭東小岙中段下廠一帶肆意擄掠或姦淫婦女或焚燒房屋一時秩序大亂鷄犬不甯（中略）按本莊洋面自民國三年十月間因被海盜探知無巡船駐防聯帆入江搶刦漁船十一艘擄人勒贖後經公民等稟請前浙江外海水上警察廳長王仿照前清吳統領在長塗江常川駐防巡船以爲各海島策應辦法蒙批稟悉該公民等以盜匪猖獗居民恐慌自應設法防護又以長塗南通北達並兼籌全局閲之深堪嘉慰除飭派第三署署長派巡船三艘暫駐巡緝並飭游巡隊不時梭巡外仰即遵照此批等因當經飭派巡船三艘常駐本莊江面防護數年以來地方賴以安謐本年派駐本莊江面之九號巡船分隊長陳用鈞釀此浩刦人民痛定思痛爲懲前毖後計擬請浙江外海水上警察廳長循案飭派水巡隊分派巡船駐防並飭游巡隊隨時梭巡等語到會用特懇請鈞處俯念海氛不靖人民受創迅飭外海水上警察廳飭派水巡隊分派巡船駐防隨時梭巡一面飭屬嚴輯究辦以安地方而靖盜氛至爲公盼 
[滬杭路新定侍役服務規則]  
　　滬杭甬鐵路車務總管新訂規定整頓擦車夫及衛生使者車上侍者各規條辦法於十二月一日起實行茲將各條辦法如下「擦車夫於客車在站停留時應盡之職務」㈠揩擦扶手及掃除車之兩端地板上及上下車處之汚濁㈡掃除車内垃圾并洗滌地板㈢揩擦車之内外板壁及天花板務使清潔爲主㈣窗户上及門上之玻璃内外均須擦凈務使透明豁亮㈤擦拭百葉窗及三等車内坐位㈥擦凈置物架不有灰塵停留其上㈦各客車在起發站時於開車前三十分鐘擦車夫頭目須請站長閱看已擦各客車畢即在擦車夫頭目隨帶之小簿上簽字如查出有未擦凈潔之處該擦車夫頭目須受站長指揮重行擦凈之㈧各客車到終止站後擦車夫工畢鎖門時通知站長簽字在頭目之小簿本上證明該車均已擦潔各車門是否已鎖「衛生使者於車行時及車到終止站後應盡之職務」㈠洗滌盥所厠所各器具并於車行時常常冲洗務使潔凈㈡洗滌痰盂并灌注清水及臭藥水㈢桌子坐位及地板上遇有汚濁須即揩掃㈣車到終止站後凡椅墊及一切布製毯墊等件須取擊丢灰塵然後以刷之凈之「車上侍者應盡之職務」㈠整潔頭二等車桌·椅及銅件·厠所·盥所各銅件亦在内㈡客車内各項大小銅件有無缺少車窗玻璃有無損壞每日於車到後及開時詳細查騐報請站長註册簽字以資查考㈢車内各處如有汚濁須隨時潔凈之 
[總商會公祭陳文鑑之通知]  
　　上海總商會昨日通告全體會董同赴陳宅公祭已故會董陳文鑑君函云逕啓者本會會董陳文鑑君作古現訂於十二月四日（即舊曆十月二十七日）領帖　設梵王渡陳君住宅凡我同人屆期均應同往公祭一面由會備具祭席是日上午十時半在南京路北洪泰紙號齊集陳宅方面備有汽車迎送專函奉約務祈台駕準時蒞臨以便偕同前往陳宅藉伸公祭無任企　此頌時祉 
[鈔洋被竊忽又尋獲]  
　　滬北二馬路南洋印務局前日午後二時許派司賬人錢菊舫携帶鈔票洋三百零三元現洋一元置諸衣袋欲送往南市德豐錢莊不料行至十六舖南首福美里口突遇攫匪一人迎面猛撞比及查看衣袋中所儲之鈔票現洋均已不翼而飛當場察覺追捕不及當即投報一　警署請緝經王署長立即派警前往該處查問僉稱未知其事迨查看錢之衣袋早已扯破且出事與報發時刻太遲始着退候派警探注意緝拿至昨日傍晚時該失主忽以贓已自行查獲請爲銷案等情王署長以電話報告難以証實着該失主自行來署陳述云 
[汽車傷人三則　]  
　　昨日下午三時許某號汽車駛經南京路抛球埸撞倒行人徐柏生腹腿受傷由老巡捕房六百十五號華捕到來抄錄汽車號碼另雇車送受傷人往仁濟醫院醫治一面歸禀捕頭候示又有三千五百二十三號汽車於昨日下午四時一刻駛經外白渡橋撞倒行人陳善寳跌傷腿足由虹口捕房一百二十一號華捕押令汽車載送受傷人往同仁醫院醫治旋即帶該汽車夫入捕房稟候捕頭發落又昨晚八時許某號汽車駛經南京路撞倒無錫人周阿福腿膝受傷當由老閘捕房一千五百零七號華捕送入仁濟醫院醫治一面將汽車號碼抄錄呈報捕頭請究 
[穿心街火警]  
　　昨日上午八時許滬城老北門穿心街一百三十六號門牌森泰匣子作樓上不戒於火各區救火會聞警咸集塲汲水澆救旋即熄滅共燬上下房屋五六間該處崗警即將該店主魏德清拘送二區一分署由王清河署員提詰魏供通州人年三十五歲今晨之火實係小孩在樓上弄火所致問官得供判押候罰辦 
[烟土案併紀]  
　　上海縣地方警察三分所訪悉馮新根在塘灣地方專從滬上私販烟土烟膏到鄕售賣漁利因派長　前往將馮拘獲抄出土膏無算飭將人贓申送事務所函送地方檢察廳訊辦又邑人朱新龍在浦東楊家渡私設烟室供人吃食洋烟茲爲淞滬警察三區一分署訪聞前晚派警往　各烟客逃逸祇獲朱並大小烟證解署移送地檢廳究辦 
[控騙鑽石案聽候宣佈堂諭]  
　　法商伯興洋行·烏利文洋行·賫文洋行·利喊洋行延　復律師代表投法公堂控稱前有河南路和成首飾店主潘誠軒向原告等往來有年頗具信用近於前月間被告向各原告購買大批鑽石當由被告出立支票屆期往收無着詎被告之店亦即倒閉現查被告將此鑽石持至各當店質洋化用被告如此行爲實有欺騙性質今由當事人查得該號實係潘誠軒·與乃兄梅軒·菊軒·明訓等合股開設被告等頗有家產尚未分析請求堂上另派理賬員查明賬目等語被告潘梅軒·潘菊軒·潘明訓等由博勒·德爲理兩律師代辯稱和成首飾店係誠軒個人開設與梅軒等毫無關係今查被告誠軒前在英公堂代人具保保單上祗署誠軒一人之姓名由此以觀該店顯係誠軒個人開設且原告等亦不能證明梅軒等確係股東之證據應請將案洋銷准予反訴原告等損失云云又據見證李希生稱商人與被告等素來相識前由菊軒向商人談及和成首飾店伊名下應得兩股是實菊軒稱商人祇向李言過胞弟誠軒有兩股並非商人有兩股聶讞員商之法正領事德君判潘誠軒還押餘均退去聽候宣布堂諭飭遵 
[控呑沒滙欵案覆訊紀]  
　　張豈庸前投法公堂控柳餘甫呑沒匯欵一案被告不服初審堂諭請求覆訊等情已誌前報昨又傳訊先由張豈庸代表律師博勒稱張豈庸前在原籍四川托聚興誠銀行滙銀一千元來申轉交柳餘甫保存現今柳否認收到此欵故此起訴今查聚興誠銀行有柳餘甫之收票爲證當張到申時與柳餘甫同至銀行質對如果此據係屬僞造柳餘甫理應投英公堂向聚興誠控告何以置之不問况初審堂諭判决至今已有數月柳餘甫仍不控告聚興誠顯見柳自已疏忽求請堂上維持原判等詞中西官判聽候宣布堂論飭遵 
[控欠租洋限期付清]  
　　普愛堂昨遺收租人至法公堂控房客楊鏡如不理欠租一百十二元求追等語詰之被告承認欠租今措得洋四十元餘欠七十二元求請寬限交付中西官判限被告於七天内付清 
[收買賊贓之拘究]  
　　芝罘路一百四十三號門牌舊貨店主紹興人翁茂餘昨因收買賊贓被新閘捕房包探張盛全查見連贓拘入捕房稟明捕頭諭令聽候解送公堂訊究 
[糾衆行兇之拘究]  
　　沈學堂·吳中山李永田前日在滬西小沙渡路糾衆各執鐵棍將魏福長毆打成傷被包探劉家漢查見將兩造及兇器一併帶入捕房捕頭詰問之下命送魏入醫院療治沈等三人收押候解公廨訊辦 
[虐婢提究其主]  
　　新閘長沙路一百九十四五號門牌居民張仲林與其妻沈氏因將十歲婢女温州人張阿富凌虐毆傷眼目並用針剌傷手臂該女不堪其苦逃至附近章榮生所開之烟紙店内由章轉送該管捕房派探居阿福送交公共公廨張夫婦延羅傑律師辯護謂婢係從樓梯上跌下受傷經關讞員當庭察騐得該婢之傷痕並非跌仆所致商之英馬副領事將婢暫留濟良所並出票飭提婢之主人到案訊辦前日居包探與西探羅炳生前往逮捕張忽稱伊係入葡籍不受公堂管轄該探等因不能執行歸稟原審中西官諭令調查張仲林係何國籍如係葡籍應在葡領署起訴提票暫留倘查明未入葡籍仍須飭提到案訊明重辦 
[冒騙匪候吊贓再核]  
　　鎭江人王小山前因冒誜得和館用人至浙江路五百九十二號門牌徐秋亭家騙收值洋十九元之象牙筷十六雙被捕解由公共公廨諭令押候查明訊辦在案茲由老閘捕房包探米漢波調查得王用此種技倆行騙已非一次如白克路王百六十七號門牌居户陸懷庭·寳通路六十九號門牌林文裕·法租界貝勒路一號門牌廖海澄均被騙收去共值洋一百六十餘元之銀台面·象牙筷等物質洋化用昨已向各押當吊齊原贓暫存捕房候公堂訊辦 
[摸竊匪先後拘獲]  
　　潮州人吳林水·崑山人王福昌在漢口路南京路等處摸竊曹心一·吳西園之計銀二十六兩支票一紙銀洋八元被包探三福·石仁信先後　　帶入總巡捕房收挿候解公堂訊辦 
[調戲婦女之罰鍰]  
　　閘北新民路經放黃包車鹽城人徐恒春前晚在影戲園觀影戲見其未婚妻李金和被甬人張文興調戲致起衝突由彈壓巡警一併拘入四區經劉署長質訊判張罰洋五元以儆 
[公廨提早開審刑事案]  
　　公共租界會審公堂每日上午審訊捕房解案向於九時半開庭邇以案件日多而冬令時間又短故每日逾午猶未訊畢承審官殊感不便茲已决定自即日起刑庭則提早半小時開庭審理云 
公布攔 
[江蘇高等審判廳]  
　　民庭判决趙明秀與沈榮舟因田而涉訟不服第地審判决上訴一案（判决主文）本案上訴駁斥第三審訟費由上訴人負擔錢朝華　褚英因賠償損失涉訟聲請一案（裁决主文）本件聲請駁斥聲請費用由聲請人負擔 
　　刑庭判决許　林等因傷害和姦俱發罪覆判一案（判决主文）本案初判核准李全郥因告訴謝龍熊（即謝芝亭）和姦罪上訴一案（判决主文）本案上訴駁斥費玉仙因侵占罪聲請易科罰金一案（裁决主文）本件聲請駁斥 
　　批示錢倬等狀一件爲對於本廳等三審再審判决聲明抗告由狀悉案經三審判决該民實無抗告之餘地來狀未便轉送仰即知照此批以上十二月二日 
　　民庭判决張春發因輕徵傷害罪上訴一案（判决主文）本案上訴駁斥 
　　刑庭判决季福官因僞票詐財覆判一案（判决主文）原判撤銷季福官詐財未遂之所爲處四等有期徒刑一年二月未决期内覊押日數准以二日折抵徒刑一日冥用鈔票十四張沒收嚴林瑞等爲殺人罪上訴一案（判决主文）原判關於沒收兇刀一柄）即嚴林瑞向嚴林同借用之（木門閂一根部分撤銷其餘部分之上訴駁斥訴訟費用由嚴林瑞張三懷嚴林和嚴林高連帶負擔葉珠兒（即葉細珠兒）爲殺人覆判一案（判决主文）本案切判核准 
　　批示談壽芝一件狀爲案經一月有餘未蒙傳審請求批示由狀悉查本案業經本廳終身判决並於本月十六日將全案卷證連同判决正本一併令發丹陽縣知事分别查照辦理在案仰即知照此批苗氏一件狀請自願在堂留養由狀悉本案已據李文仁上訴仰候大理院判决所請廳毋庸議此批以上十一月三十日 
　　民庭判朱子桃與潘金桃因主婚權涉訟不服第一審判决上訴一案（判决主文）本件上訴駁斥第二審訟費由上訴人負擔達思本與達周氏家產涉訟聲請迥　一案（裁决主文）本件聲請駁斥聲請費用歸聲請人負擔王三和與倪西郎因侵占土地涉訟上訴一案（判决主文）本件上訴應由上　地方審判廳爲第二審審判 
　　刑庭判决李芳圃爲販賣鴉片烟上訴一案（判决主文）原判撤銷李芳圃開設館　供人吸食鴉片煙之所爲處五等有期徒刑四月併科罰金一百元未决期内覊押日數准以二日折扺徒刑一日或罰金一元併科罰金如無力繳納准以一元折算一日易以監禁　包烟二十四包烟灰一國烟灰缸一隻烟槍一根烟燈一盞烟盤烟斗烟扞烟挓烟籠空烟缸烟碗各一個烟頭二個炒烟板二根新舊空烟匣一百餘隻烟摺帳簿發票各件均沒收訴訟費用由李芳圃負擔沈友發因强盜上訴一案（判决主文）原判撤銷沈友發共同强盜傷害二人之所爲處一等有期徒刑十五年褫奪公權全部終身未决期内覊押日數准以二日折抵徒刑一日訴訟費用由沈友發負擔朱少卿因輕微傷害覆判一案（判决主文）本案初判核准石紹宗因輕㣲傷害覆判一案（判决主文）本案初判核准朱象齋等因贓物覆判一案（判决主文（朱象山朱象齋均無罪唐得順爲竊盜罪上訴一案（判决主文）本案上訴駁斥訴訟費用由唐得順負擔邱金生爲傷害人致廢疾及輕㣲傷害俱發罪覆判一案（判决主文）本案初判核准孫學貴因營利和誘覆判一案（判决主文）本案初判核准戴梅先因被訴利誘覆判一案（判决主文）本案關於戴梅先部分核准 
　　批示嚴葆　呈爲揑朦妄辯請求傳追由狀悉查本廳並無此案當係　興縣　件該民誤向本廳投遞已檢發該縣查收歸案核辦仰即知照此批以上十一月二十八日 
[江蘇高等檢察廳]  
　　批示曹家謨一件聲明上訴由狀悉候送同級審判廳核辦此批沈鴻良一件聲明抗告由狀悉本案係聲請再議仰候調卷核奪此批查歧　等一件聲明抗告由狀悉候將原狀發交該縣查核辦理此批朱康直一件聲請再議由狀悉候調卷核奪此批胡吉農一件聲請再議由狀悉候調卷核奪此批沈叔和一件請領保證金由狀悉已將全卷發縣仰再向縣署請求可也此批高連芹一件訴其子被戕由狀悉據稱爾子高有康受傷八刀之多曾經當塲騐明在卷何以時隔兩月原縣竟未一次偵訊究　如何情節姑將副狀檢　令行高郵縣知事查明呈復核奪此批以上十二月二日 
　　批示崔阿伞一件請求停止覊押由狀悉此案尚未宣判姑候送同級審判廳核辦此批王益厓一件聲請移轉管轄由狀悉候送同級審判廳裁决此批費玉仙一件請求易科由狀悉候送同級審判廳裁决此批以上十一月三十日 
[上海地方審判廳]  
　　批示一件沈顧氏請聲執行由狀悉應候依法執行此批一件龔琪山聲明倪蔡氏訴欵業已還過一部分檢呈收據請求審核由狀悉姑候傳案訊奪收據二紙暫存此批一件地保張桂卿陳覆飭查張文源與呂榮卿借欵涉訟案内抵產情形由狀悉仰於十二月一日上午十時來廳候訊此批一件董海珊具交銀洋并請寬限由狀悉交洋四十六元存候給領餘欵仰即日交楚毋延干咎所請不准此批一件張性五等聲請拍賣由狀悉查本案判决尚未確定所請暫從緩議此批一件謝翔鳴具交執行費用由狀悉交洋五元暫存此批一件徐占蓀請領銀洋由狀悉准領此批一件睦祥記再請展限由狀悉仰即迅速措繳所請展限之處碍難照准此批一件張慶松聲明將管理財產價賣由狀悉仰即來廳候訊奪此批一件鄒紀勳聲請執行由狀悉候飭傳訊追此批一件趙文元委任周榮福代理由狀悉准予委任此批一件趙文請領銀洋由狀悉仰於十二月一日上午十時持證來廳具領此批一件張俊卿聲請關於假執行部分回復原狀或命辯論再開由狀悉聲請書悉查周旋與張俊卿爲遷讓房屋及賠償損害涉訟一案　非一造判决無聲請回復原狀之可言至辯論再開本不能由當事人之聲請况判詞業已磅達於法尤屬不合該聲請人對於判决如有不服儘可依法上訴粘件發還此批以上十一月二十八日 
　　民庭主文一件判决沈顧氏與龔周氏因保證債務涉訟上訴一案（主文）本件上訴駁斥原判關於沈老太負責代償利息部分廳棄第二審訟費由上訴人負擔一件判决王雲生與龔周氏因債務涉訟上訴一案（主文）本件上訴駁斥一件裁决倪沈氏爲與成海山借欵涉訟聲請假扣押一案（主文）本件聲請駁斥聲請費用歸聲請人負擔一件判决姚斌與尚元章因債欵涉訟一案（主文）尚元章應償還姚斌借欵元本洋一百元又利息洋五十四元訴訟費用由尚元章負擔本判决應予假執行一件判决顧魯氏與沈賈氏等因欵項涉訟上訴一案（主文）原判變更顧魯氏顧周氏因共同償還沈賈氏洋一百六十元六角沈賈氏應償還顧魯氏洋七十五元六角沈賈氏在第一審其餘之請求及顧魯氏其餘之上訴均駁訟費由顧魯氏顧周氏沈贾氏各負擔三分之一一件判决夏桂慶與王永記爲貨欵　訟上訴一案（主文）本件止訴駁斥第二審訟費由上訴人負擔以上十一月二十八日 
　　刑庭主文一件判决趙玉山竊盜一案（主文）趙玉山竊盜之所爲處拘役二十日未决覊押日數准予折抵一件判决薛維仁鴉片烟一案（主文）薛維仁吸食鴉片烟之所爲處罰金二十元如無力完納罰金准易監禁烟泡烟灰等件沒收一件判决沈子榮鴉片烟一案（主文）沈子榮吸食鴉片煙之所爲處罰金五元如無力完納罰金准易監禁一件　决檢察官爲受刑人張洪生聲請易科罰金一案（主文）本件聲請照准一件判决高松齡竊盜一案（主文）高松齡共同侵入竊盜之所爲處三等有期徒弄三年共同侵入竊盜未遂之所爲處三等有期徒刑三年應執行刑期三年二月並褫奪公權全部終身未决覊押日數准予折抵一件裁决陳福光等行使僞幣嫌疑預害一案（主文）陳福光張金生應均不起訴一件判决李厚楷鴉片烟一案（主文）李厚楷意圖販賣而收藏鴉片烟之所爲處五等有期徒刑二月併科罰金六十元未决覊押日數准予折抵烟土二十兩沒收收一件判决姜阿林竊盜一案（主文）姜阿林竊盜之所爲處拘役七日一件判决趙發竊盜一案（主文）趙發侵入竊盜之所爲處五等有期徒刑二月褫奪公權全部終身未决覊押日數准予折抵以上十一月二十八日 
　　公示送達（全文在本廳揭示塲公佈）一件判决華家昌與俞阿秋因貨欵涉訟案件（主文）俞阿秋應償還華家昌九八規銀三百零三兩訟費歸俞阿秋負擔右仰被告俞阿秋知照一件判决徐瑋增與徐玉崑因米欵涉訟安件（主文）徐玉崑應償還徐瑋增洋二百八十元訟費由徐玉崑負擔右仰被告人徐玉崑知照一件黃志臣與葛志山因貨欵糾葛聲請假扣押案（主文）葛志山在高昌廟西　口所有平房三間舊磚一堆舊木料二堆料房四間應予假扣押爲葛志山交呈保證金四百九十八元三角七分五釐本件假扣押得予撤銷 
 
 

Page 16

 
 
第一萬八千二百三十八號;中華民國十二年 西曆一千九百二十三年十二月三號
星期一 * *   
 
 

Page 17

 
 
第一萬八千二百三十八號;中華民國十二年 西曆一千九百二十三年十二月三號
星期一 * *本埠新聞三 
[震東機器廠之擴充]  
　　舒君震東曾發明中國打字機器行銷以來頗爲購者所樂用近獨力設廠於虹口岳州路定名「震東機器廠」專造打字機·各式引擎·鉋床·車床·及其他一切機器上之要件製造精良駕乎舶來品之上購者頗多現擬將規模擴充並聘任唐君沁蓮·張君立顏襄理云 
[耶誕禮品中之玩具]  
　　西欲每近耶穌聖誕日各界人士必欲購辦各種禮品以便屆時饋送親友禮品中以玩具居多數故歐美各國之玩具業每近耶穌聖誕銷數輒數十萬計近年我國人士採用此習者亦日見繁多即非基督敎徒因見此習能增兒音興趣故仿效者亦不乏人南京路中德商店因欲迎合國人心理故特向德國定購大批玩具現已運到定價頗廉内有數種機件甚靈巧如汽車·火車·飛機等與眞者無異如贈兒童可使增進科學智識云 
[時新公司今日開始廉價]  
　　四川路一零五號·時新金銀首飾公司定於今日（三日）起舉行大廉價三星期凡各種銀器·牙器·首飾·以及裝飾用品等均將削碼出售云 
[德國新式檯掛燈又到]  
　　五馬路正豐街日日昇方牲記近日又向德國謙信洋行定到新式檯掛燈美麗可觀用法簡便光亮省油現在廉價二星期云 
[華彰新到條法絨]  
　　抛球塲華彰號新到大帮條子法蘭絨每疋十碼售洋八元羅松帽每件五角至九角花素展絨女帽每件七角至九角花緞小童帽每件六角至九角駱駝絨裏靴每對一元至二元五角廣東厚膠刨花每包一角敬和堂耳聾丸亦續運到云 
[聯誼儲蓄會昨日成立]  
　　李桐年·何國瑞·周智卿君等爲聯絡交誼提倡儲蓄起見集合二十同志在武昌路創辦聯誼儲蓄會籌備經月佈置就緒昨開成立大會秩序整肅來賓衆多上午十時行開幕禮聚餐攝影至五時始歡然而散 
[出版界消息]  
　　四馬路大東書局所出「學生文藝叢刋」第三集第四集現已出版每集首印投稿者之照片次分文學藝術二部内分詩文小說及圖畫手工等門甚爲豐美每集實價二角云 
[各影戲院今日之新片]  
　　愛普廬四川路愛普廬影戲院今晚起連映一星期之新片名ＭerryＳoＲolnd譯名「情海輪廻」共十一天本主角爲電影界最近出名之女明星曼蘭菲爾平（ＭaryＰbilbin）曼蘭未演影戲之前曾爲環球影片公司選爲最美麗之女郎因獻藝未久故於電影界上未有成績而「情海輪廻」一劇中曼蘭竟能爲一重要角色以獨長之表情博大衆贊美是劇之情節大略演一伯爵與一游戲塲管機器跑馬之女郎（爲曼蘭所飾）發生戀愛後因别種緣故伯爵與一貴族女子結婚及至歐戰後伯爵親赴戰地備嘗種種苦難卒與游戲塲之管機器跑馬之女郎美滿眷屬云 
　　卡爾登靜安寺路卡爾登影戲院昨晚所換之片名「華僑之恥」原名Ｄirty合劇共八大本劇情爲美國舊金山華僑慘殺案將僑美華商偷稅及一切卑污之黑幕盡行揭破深爲我國在美僑民之恥該片爲著名導演家麥雪爾鼐倫（ＭarshallＮeilan）所導演主演者有女星明柯倫穆ＣollernＭoore及童伶惠斯擺萊ＷesleyＢarry至星期四將換映「英雄末法」原名（Ｓcraplron）爲却理斯蘭（ＣharlesＲay）得意之作云 
　　上海大戲院虬江路上海大戲院今晚至星期三三晚開映一五大本之愛情影片ＤuiltyofＬove譯名「情海罪人」主演者爲著名女明星陶樂賽但爾登（ＤoeothyＤalton）其中情節曲折離奇堪作多情人之殷鑒此外又加映大部長片「鐵路潮」第十三集至星期四將映普賴女伶(ＰolaＮegii)之劇作大本「戀愛自由」(ＤipoyＢlood)云 
　　夏令配克靜安寺路夏令配克影戲院此一星期連映之新片名ＴheＳecretsoftheＶatican譯名「敎王之秘密」共七大本將羅馬敎王之秘密盡爲之發洩演員共五萬人佈景宏富情節佳妙雖爲歷史實事但尚有愛情之穿挿極爲醒目云 
　　維多利亞海寗路維多利亞影戲院今晚所映之新片名Ｔo-day譯名「今日」爲一歌舞悲劇共七大本至星期四換映著名明星楊卡蕾ＣlaraＫimdallＹoung所演之「愛河」原名(ＭidＣhaunel)其中情節多關於男女結婚如何可有眞樂問題亦一極有價値之一愛情影片云 
　　申江北海路雲南路口申江在戲院因上星期所映羅克之「銀漢紅牆」觀者日無虚座故今晚再連映一次明晚將映ＳmallＴowndol譯名「鄕兒爭風」爲著名滑稽家萍透濱（ＢenＴurpin）之傑作該片曾在卡爾登出映觀者頗爲歡迎今重映於申江未觀者當可一償其願 
　　恩派亞霞飛路恩派亞影戲院今晚將開映五大本之社會尚武名劇「華爾倈史」述一勇俠少年除一惡棍情節慷慨激烈兼有纒綿之愛情此外又加演秋季大跑馬新聞及十三四集之大部偵探長片「海上英雄」云 
　　滬江武昌路滬江影戲院今晚續演著名機關偵探長片「木頭人」第五六集四大本又加演滑稽笑片三本云 
　　新愛倫海寗路新愛倫影戲院今晚開映著名武術家愛的普廬（ＥddidＰolo）之傑作長部偵探片「馬大王」第一至四集共八大本其第一二集前星期會已映過因天雨阻興恐有未窺全豹者特於今晚連映頭二集此外又加滑稽三大本云 
　　中國梧州路中國大戲院今晚續演長部偵探片「奇怪屋」之結束·「怪俠」第十三四集又滑稽笑片等共十大本云　　 
　　法國法國影戲院自今日起日戲開映羅克滑稽九大本夜戲又加演長片「毒醫生」之結束及「救國英雄」第一二集再以外之趣劇二本共十七大本云 
 
 

Page 18

 
 
第一萬八千二百三十八號;中華民國十二年 西曆一千九百二十三年十二月三號
星期一 * *[婚禮新誌]  
　　昨日法租界無線電台秘書臧海珊君與蘇州中學生張慶蕙女士結婚假城内也是園舉行親友觀禮者甚衆云 
[西湖魚可慶更生]  
　　浙盧已函覆上海佛敎維持會 
　　杭州某議員提議擬將西湖放生之魚捕而售賣曾由上海佛敎維持會致函盧督辦張省長勸請阻止已誌本報茲悉盧督辦已函復如下「逕復者頃誦公函以西湖蓄魚一事遠勞垂注至紉慈懷此事省議員雖有弛禁捕魚之議但官廳方面正在考慮當不致成爲事實使多數衆生悉遭殘殺也專復即頌公祺盧永祥拜啓」 
[同濟會進行善舉]  
　　本埠同濟施材善會昨在紗業公司所開成立大會到者甚多該會係韓芳洲·韓振麟·孫烈昌·韓鴻祥·戴景賢·張軒峯等十八人所發起籌備達四月之久現有會員一百九十餘人該會專以施捨棺木與一般貧寒者爲職志凡死亡而無力棺殮者皆可向該會會員處塡寫發材票向愛而近路晋壽里二九六號該會具領云 
江蘇第二監獄織蓆印刷工塲撮影 
[中華醫學會將開年會]  
　　在敎育部立案之中華醫學會係歐美留學生發起成立至今已歷九載每年發刋雜誌四册今已出至第九卷第三期每二年開年會一次入會之人皆有充分資格國内外醫校畢業者均可加入近聞該會定於明年二月七號至十三號即甲子年正月初三日至初九日在南京東南大學召集第五次年會寗地諸醫師正在籌備歡迎并聞該項年會有論文多篇依次發表又有展覽會陳列歐美醫術中之新出版品以及新器械·新藥料等可供衆覽而備抉擇焉 
[法比瑞同學會之聚餐會]  
　　已有會員汪精衛君等三十七人 
　　前由趙志游·沈覲寅·費相善·三君發起組織法比瑞同學會當在一品香茶話到者約二十人其時議定未有正式機關以前每月至少舉行聚餐一次並推定胡文耀君等六人爲籌備員擔任起草簡章通訊及調查在滬同學等事十一月四號在一品香第一次聚餐時舉定胡文耀君爲會長趙志游君爲書記前日（一號）復在寗波旅滬同鄕會第二次聚餐到者有汪精衛·張乃燕·宋國賓·宋梧生·胡文耀·顧守熙·陳祖諧·沈覲寅·趙志游等十八人盡歡而散現會員已達三十七人云 
[體育場上月之運動人數]  
　　每日總平均···一千零四十二人 
　　公共體育塲十一月份之運動人數如下十一月份開放二十六天（男子部）器械部四千三百五十人球部四千零六十人田徑賽部三千四百十人游戲部三千六百人技擊部七百九十一人共一萬七千二百十一人每日平均六百六十二人（女子部）器械部五千五百四十八人游戲部一千九百二十八人球部二千四百人共九千八百七十六人每日平均三百八十人男女子兩部共六萬七千零八十七人每日總平均一千零四十二人云 
[靑年服務團徵求會員]  
　　靑年服務團前晚假美倫里舉行徵求大會到三十餘人唐崇晏主席分隊後由各隊員推舉隊長紅旗隊長曹素民黃旗隊長程子惠藍旗隊長唐崇晏白旗隊長陳新黑旗隊長吳南富來賓及各隊長演說徵求揭曉定每星期六晚間云 
[靑年書畫會昨日會議]  
　　靑年書畫會昨假三馬路慕爾堂開全體大會到會員及來賓四十餘人（一）劉文淵主席報告（二）來賓諸文韻毛靈頴等演說（三）全體攝影（四）討論進行會務方針决分三部（甲）會務部（乙）編輯部（丙）函授部（五）規定會期（甲）研究會（乙）展覽會（六）核减會費並規定繳納日期（七）歡迎新會員入會（八）主席請討論遷移會址應擇交通便利之適中地點爲會址衆贊成俟覓定相當處所後再行通告（九）議决發行會刋（十）摧定起草員修改章程及各部辦事細則（十一）討論下届大會日期以便通過會章及選舉職員議畢散會 
[球戰歡聲]  
　　足球前日（一號）下午二時半吳淞同濟大學中學部足球隊在該校操塲與上海精武體育會乙組長球隊作友誼之比賽上半時同濟勝四球下半時復勝二球結果爲零與六之比同濟獲勝云 
　　上海公共體塲足球隊博愛組於昨日上午與郵務局足球隊作友誼之比賽十時三十分起賽公證人爲何春輝君上半時博愛組朱慶云·丁鶴年二君攻進郵務局各一球下半時易地重賽又被博愛組趙傳福連進二球十一時三十分宣告休戰結果爲四與零之比博愛組獲勝云 
　　檯球日暉橋南洋中學自體育會成立以來各項運動成績最優者當首推乙丑級該級上年得綿標三田徑賽一足球一籃球一此届該校各級比賽檯球又得最後之勝利陳英武周隆孝吳馨桂周增琳巢隱金樹鈞金之傑諸君俱爲其中健將云 
[愛國女校昨演紀念戲]  
　　愛國女學昨日舉行二十二週紀念會上午十時全體職敎員攝影下午一時起開校友會冬季大會午後三時起開游藝會來賓異常擁擠其節目如下㈠初中二年級「祝長春」㈡文科一年級「金錢孽」㈢初中二年級「舊式婚姻」㈣初中一年級「曙星血涙」㈤初中年級「拭露貞心」㈥文科一年級「中國二年後之靑年」㈦初中二年級「滑稽跳舞」云 
[中華公學游藝會中之新劇]  
　　閘北賽通路中華公學昨日舉行游藝會同時並展覽成績表演節目凡三十節如公民表演「頑童與學生」「约友「英語表演「捉迷藏」「誠實樵夫」文藝表演「崇明老人」「星期日」「一個覺悟的軍人」「英雄血」自然之表演「空瓶取火」等節均饒興味最後并由中一演趣劇「學國語」中二三演獨幕劇「終身大事」又醒世化裝演講團演「國恥」及「終身誤」兩劇以助餘興計到會男女賓達五百以上云 
[紀天蟾之十本狸猫換太子]  
　　天蟾舞臺之狸猫換太子已排演至第十本矣論其情節則多出杜撰然而結構唱作背景機關則頗有可取者故自第一本連續排至第十本每一本出演恒能連唱至一二月不等則此劇號召力之大誠足驚人也常春恒之包公一切唱作工架固非他伶可及而孟鴻茂之安樂王劉筱衡之穆桂英尤覺錦上添花相得益彰也昨日第十本初次開演記者因欲窥全豹起見故於七時便驅車而往至則上下廳廂早已擠滿而後來者均有不得座位之憾矣茲將該劇中之情形略紀如後 
　　此戲自六時半啓演至一時半止須做七個鐘頭之久其第一幕開塲係從溝西國番王練兵欲爲女兒扎摸和復仇爲始頭二幕記者到時已經演過入座時正在做包公從濠梁王府脫險之一幕此節緊接第九本爲戲劇中之重要關鍵包公由鐵籠内遁至樑上匾額中不着痕跡機關甚佳及包公經八勇士安樂王展昭等救出後㚥臣龐吉父子依然脫逃後在一荒郊墓道中逸出此幕布一境墩竪一墓碑而碑中可以通行人物甚爲精妙及龐吉爲趙虎馬漢等獲住解交隨營包公處審問此幕純用軍營蓬帪極爲森嚴審龐時之對唱跌撲亦極可觀後命安樂王押龐進京途中龐吉與蔡道眞之掉包用一鐵籠將龐鎖入籠内放入一形似空床中轉瞬之間龐吉已變蔡道眞旣捷快而清澈實如現行之魔術也演至案樂王面君交犯仁宗怒責仲華安樂王之滑稽（孟鴻茂飾）甚覺令人噴飯也又溝西國王至大名山求蔡道眞下山替女報仇此幕所布之廟宇台上架屋神佛一一布出並用十數斤之大燭千百電燈點綴尤見莊嚴實與眞殿無異夜中扎嫫和托夢之禪堂器具純用竹製而夢景中之現影·對唱及殺頭等亦爲全劇中之大精彩 
　　接演㚥黨黃文炳私通溝西國約會龐吉圖謀獻關事爲天波府楊太君得聞遂裝病奏君派穆桂英（劉筱衡飾）馳赴濠梁報信命包公趕還潼關捉奸人並包公在濠梁與楊文廣探山等幕此數塲各演員最爲吃力連做帶唱一幕緊於一幕最足引起觀衆之精神及至包公趕到潼關將黃文炳捕獲與溝西番交鋒蔡道用飛劍阻官兵該劍果在台上飛舞而奇在仍能飛還蔡道手中後與穆桂英比法穆出小銅梗一枝桿中自行發火火光所指之地轟然一聲滿臺盡如火光而蔡道手中之葫蘆内忽然飛水射出更奇在蔡道用手指包公之八勇士八勇士身上乃個個有水飛出或從頭上飛出或在肩頭飛出或由手中飛出使觀者悅目驚心嘆爲舞台上所僅見而最後一幕乃蔡道與包公鬭口辯論忠孝奸僞此塲常春恒之說白唱詞均有含蓄言中有言詞外有詞佐以荷池圍廊之背景更爲生色雙方翻覆辯難足有半小時之久結果蔡道用一布袋將包公放入袋中一霎間袋中包公不見蔡道亦躍入袋内無形無踪綜計全劇所用之布景全易新置者據該園云費去四千餘金而各演員之行頭亦皆全新其情節結構確較第九本爲佳也（心渭） 
[集會表]  
　　陽曆本月時間　地點　召集者　事由 
　　三日　山東路　山東路商聯會　常會 
　　三日　西門　　美術專門學校　展覽會 
　　四日下午四時　租界納稅華人會租界納稅華人會　理事會 
　　四日　　　　　霞飛路　道路協會　執行董事會　 
　　四日天后宮總商會　水利協會　審查會 
　　四日晚八時梵皇渡約翰大學　滬江與約翰華人籃球隊之奪標比賽 
　　五日　　市民大會　市民大會　友誼會 
　　六日午　三馬路聯華總會　扶輪社　常會 
　　六日九畝地　　國貨維持會　選舉評議員之揭曉 
　　七日下午五時　南市　市議會　冬季常會 
[今日天冷多雲]  
　　徐家滙天文台昨日下午四時三十分氣象預報云天　而冷北方海濱北風㣲弱南方海濱時令風稍强本埠溫度在下午三時前之二十四時内最高四八·二最低三九·二去年今日最高五七·○最低三○·四 
 
