# 1889 - 110 - 4905752

 

Page 1

 
 
[發售廿四史預啓] [  圖書集成局主人啓]  
　　本局開印古今圖書集成一書早已排印齊全祇以卷帙繁重加以去年訂匠忙迫異常致第三批出書之期稍遲然　臘底已將第三批書發出全書完畢矣隨於圖書集成印竣之後卽刊廿四史刻卜已將排至一半用中國潔白連史紙印成紙色首尾一律此書爲讀書人必不可省之書想莫不欲家置一編謹與諸君約倘有預定此書者每部計收回工本洋五十元先付洋二十元給以收單書成之日再行交足如欲隨時取書者須先將銀交足給以分期取書單子可以逐部贖印隨出約於本年終全書可以告竣諸君子有欲先睹爲快者幸卽早日至申報館掛號可也其票售至四月發截止如至全書印成購辦者不照預定之例須再行定價今印有樣張欲觀向申報館領看此佈 
[招集經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸家之説及學海堂行世而士知實學直可俎豆漢盡但所取或非足本若疇人傳廣　　　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋廬論説者概從割愛廣搜秘籍力闕幽光采書日七十　種積眷千四百有奇甄綜加精條流一貸寳踵儀徵之盛業蔚靈林之鉅觀本齋志在壽世匪以圖利其壽足貴其價其産預定者錢取工本先鐵洋八元取寳時續繳十八元裝盛木箱一只因寫印精工校讐嚴謹務使毫髮無憾一時未敢草率成書用告售股詰公宜早賜教出書　不預股者每部定價四十元特此　聞售股處○在上海拉圾碼頭本南舄帳房三馬路申報帳房南北申昌以及漢口黄數街本局京都統　廠本局慶東省城本局　可購取紕　 
[論船政局汰員節費事接前稿]  
　　若夫中國則不然其進之也太雜其用之了忕濫惟其雜且濫也故其責之也不得不寛其養之也不得不薄而冗員浮賀之弊生焉目委員紳董教師學生以至藝徒水手各項人等爲船政局所取資應用不可或缺者能有幾人其餘皆溢其數以備位廣其額以儲才遂使冗員擁擠充塞乎其間而材能之高下技藝之短長有無暇考察而旌别之矣據本月初一日所汰者魚雷廠鑄砲廠委員藝徒百餘人并前後學堂三四班學生八十于人教習十五人保甲局水缸所儲材所各委員各廠丁一律裁撤所汰之數如此所存之額可知船政一避如此輪船製造各局可知使其術皆有所成其藝皆有可觀則是紛紛者屬之以何事置之於何地取之將不勝取用之將不勝用矣夫所以溢其　廣其額者原非一一冀其有成期其可觀也以爲朋友講習敬業樂羣切磋琢磨藉資攻錯則千百人中或有一二人四五人術有所成藝有可觀以供他日之取資應用而已而不知術之無所成藝之無足觀目數溢額廣始夫數旣溢額旣廣矣品流不一志趣不齊愚者有以容其愚不肖者有以容其不肖而賢智之士隨波逐流汶汶涉世亦無以自拔於愚不肖之中以見重於當事當事者等量齊觀無所區别雖明知其賢且智而同此職業不能獨厚其薪資同此工程不能獨加其月俸彼賢智者雖欲擇一術攻一藝專心致志以幾其萬一無如薪資月俸止有此數仰不足以事父母俯不足以蓄妻子皇皇焉常有寠貧之患交讁之聲以擾其神而分其慮不得不别謀生計更事經管反置職業工程於腦後聊以塞貢不復深求積而久之方將視爲不屑引爲可恥背師徙業顧而之他盡棄其所學而不自惜賢智者愈少愚不肖者愈多能兾其術之有成乎能期其藝之可觀乎雖工匠能以機器造機器不過造西人新製之器而已有另自製新禨器乎顧學生能通西法作船主不過襲西人成法服西人緒論而已能勝於西人之作船主者乎我中國格物之學萬不逮泰西之旣精益精日新又新著此也由此言之汰員節費之舉又可以稍緩乎哉不寗惟是船政局汰去數百人約計每歲可省十萬金以每歲十萬金分給諸數百人宜乎其仰事俯蓄時虞不足矣向使懸十萬金爲賞而下令曰凡技藝材能有能與西人並駕齊驅者其薪資月俸卽與西人等有能出類拔萃駕西人而上之則薪資月俸視西人有加焉重賞之下必有勇夫奇技異能爭自琢磨以表見於斯世則洋務蒸蒸日上何難至中國於富强也哉吾知裴星使之汰員也非徒爲區區之節費計也必將節汰員之費以加於未汰員俾毋以仰事俯蓄之故而牽製之紛擾之而後能專心致志於一術一藝且將重之以頑不率教之刑申之以業荒於嬉之罪若其術無所成藝無足觀必督責斥逐之不稍貸然則汰員節費之舉非正所以規晝　務講求西法乎余於是有厚望焉夫浮費之出於冗員者亦旣汰以節之矣今又有冗員之由於浮費者亦富節以汰之凡置備器用購辦材料必有一委員爲之經手而物之高低價之貴賤委員有所不能悉則必有熟悉者爲之包攬　包攬者又不一其人輾轉授受曲折繁多始也由上以及下由内以及外旣也由下以及上由外以及内每經一手必染一指焉故公事官辦之物與民間市買之價大相縣殊迨乎年深月久積弊難回外間之包攬者視爲當然襲爲恒業自稱某局買辦或稱某署當差若有委員燭其奸矯其弊不用此輩包攬則包攬者又能使上下内外羣起爲難設計阻撓藉端挾制必使仍其舊例復其故常而後已星使勵精圖治興利除弊次第施行斯弊也亦將有以革这請翹足以待 
[本舘接奉電音]  
　　昨接在京友人發來電音有本月二十五日上諭一道敬謹譯登○三月二十五日奉旨正黄旗蒙古副都統着希隆阿署理欽此現換夾袍褂 
[恩詔恭録]  
　　奉天承運皇帝詔曰朕惟堯門毓瑞肇基端賴詒謀嬀汭觀型盛典莫先崇報嘉禮慶成於蘭掖徽稱晋奉乎讓闈合萬國之歡心瞻依倍切迓千瞈之福貺尊養尤隆欽惟慈禧端佑康頤昭豫莊誠皇太后陛下作極配天含　地佐乾符之巍煥照假無違體坤厚之安貞至仁育物恩勤訓政慈暉允芘乎垓𡋺 
節儉垂謨懋德祗嚴於宫壼兹復簡遴淑配俾佐藐躬璇庭之日月方增長承燕喜金戺之春秋永健祗奉鴻名雖慈懷過示夫謙沖而衆志合孚夫愛戴仰蒙俞允爰舉上儀祗告天地宗廟社稷於光緒十五年二月十六日率諸王貝勒文武羣臣恭奉册寳加上慈禧端佑康頤昭豫莊誠皇太后徽號曰慈禧端佑康頤昭 
 
 

Page 2

 
 
豫莊誠臺恭皇太后　瑶墀介祉壬林蒙有道之庥　寳牒凝輝申錫上無疆之頌式遵成憲特沛温綸所有事宜開列於後　一在内親土之福晉以下公之妻以上著加恩賜　一外藩蒙古諸王福晉以下公之妻以上俱加恩賜　一王公侯伯以下二品大臣以上命婦著加恩賜　一從前尙過公主格格之額駙等照伊等品級著加恩賜　一從前恩詔後陞職加銜補官者悉照現在職銜給與封典　一在京文官四品以上武官三品以上著各加一級　一在京王公文武官員任内有降級罰俸住俸者咸與開復又在京官員現在議降議罰者悉予豁免　一外藩蒙古王公以下台吉以上有罰俸住俸者咸與開復其現在議罰者悉予豁免　一除十惡不赦外犯法婦人盡行赦免　一太監等著賞給一月錢糧一上三旗辛者庫當差婦人著酌議賞賜　一罰贖積榖原以備賑冬月嚴寒鰥寡狐獨貧民無以爲生者著直省各督撫令有司務將積榖酌量賑濟毋令奸民假冐支領　一各處効力贖罪人員向無定限多致苦累殊堪矜憫著各該管官查係已滿三年者聲明犯罪緣由奏請酌量寛免於戯懿訓丕昭於億禩芝檢垂光仁恩誕普於萬方蘿圖受祐布告天下咸使聞知 
[金臺雜言]  
　　此次已丑科會試聞頭塲試卷内惟南省有將三藝題曰字漏去至一百五十餘卷之多經受卷官送堂知貢舉商諸提調以雖照功令犯貼但爲數過多從寛發謄仍送内簾○山東青州駐防正黄滿札孝廉蘭岱夙嗜麴蘖日以酒自娱此次來京赴試禮闈同行者十有八人旅寓前門外高升店札忽於初三日滴酒不飲聞之作逆蓋積病已深猶未見於外也同行力勸勿試而札不聽至初八日入塲坐於東暑字十四號飲食如舊談笑依然至初九日晚漸覺肝瀉蓋用心太過觸勳酒病至夜半嘔吐交作尙復首次二藝謄於試卷後覺力漸不支草草收拾考具於初十晨出塲至小寓語於同人自知難愈經人送至高升店由同來之繙譯者囑店雇車起身回青行至京南黄村札心雖明而莫能語書字令車仍回京中意恐敢於途中無人棺殮迨復回高升店店主見其僅有一息不令進店送往小㝢同行聞知出看欲舁入寓而札已坐斃車中矣同人赶爲備棺送回青州○皇太后　皇上自二十三日至二十七日每晨自　内臨幸　頤和園至夕還海並不駐蹕其間海部奉文飛檄昆明湖水師練兵等赶將輪船砲艇砲位旌旂等及武備學堂收拾潔净妥爲預備○鑾儀衛續辦事章京等以現准廂藍護文稱副護軍叅領金山病故出缺咨取本衛保送人員查有治儀止保山係廂藍旗人堪以保送此缺可否之處請王爺核奪等語伯邸諭將保山保送入放副護軍叅領遂於稿上簽押備文咨送矣○阜成門外北馿巿口民人萬全伊子大馬兒於本月十二日早飯後出門夫回各處尋覓無蹤伊妻禱於某仙處示以伊子現在汝之北鄰張狗兄屋中不久將送於遠處萬妻卽仝伊夫伊伯戚友赴北隣院中見狗兒屋已鎖錮萬踹門入室伊子坐於炕上詢其在此何爲不語赶以涼水灌之馬兒始明詢其呌爾多時何不答應馬兒言心中知呌奈口不能言旋見狗兒同妻回萬詢因冋將馬兒鎖於屋中伊語塞遂欲毆扣適本叚千總聞知傳往刑訊欲送於官狗兄始供認馬兒以藥迷住鎖于屋内行將拐販文千總聞之飭令狗兄夫妻具結畫押以後北馿市口地方再有失孩向伊索取等語存案釋之而去 
[鐵橋拆毁]  
　　天津鐵路公司新建鐵橋江浙沙船以爲未便等情節經列報嗣因鹽船人等亦向督轅具禀懇請拆毁傳相當卽批駁未允比江蘇粮道景觀察抵津該耆舵等復禀前由觀察具禀傳相傳相示期於十八日馳往踏勘觀察及公司總辦如期恭候傳相勘畢候核施行蓋傳相之於該橋原欲克全終始復經景觀察謂橋工之成否無足重輕糧米係　天庾正供設有不虞所關非小傳相一秉大公並無適莫隨允罷工並將全橋一律拆業已於二十日起雇備鹽船設法拔起橋樁矣按該橋木樁人土約二丈有零若以機器去之尙非難事惟有鐵筩四具每入木樁七根入土同前而鐵筩入土亦復丈許筩係中空大可合抱車水使乾實以洋坭與及灰石兩筩佈置已畢堅如鐵鑄兩雖未實洋坭沙石惟欲舉重若輕恐非旦夕事噫事多掣肘工敗垂成不殊可惜乎 
[添委總辦]  
　　總辦開平礦務唐景星觀察辦理該礦日起有功洵屬洋務人員中首屈一指現以鐵路公司自火車失事後傳相以經理需人聞已札委觀察同爲總辦特觀察開平礦務已任重事繁今復兼顧鐵路誠所謂能者多勞也 
[北通近聞]  
　　倉署傳信云倉憲定於四月二十八日祭壩騐米○本月十五日州試文塲完竣十六日辰刻張邑尊在北關外校試外塲馬箭午後在本署内校試内塲步箭十七日看技舅十八覆試十九發長案案首王本生聞此武童文理尙優前歲科試時州府試均列前茅院試因小疵被棄名落孫山僝屆棄文就武名標榜首宜文宜武殆亦有命仔焉○聞丞憲來文定於四月十二日下馬考試學憲定於五月二十七日下馬考試未知確否○本月十二日夜奸雨連綿自宵逹旦十六日夜又復細雨霢霂普滋原隰次早纎雲凈掃旭日東升農人布榖分秧無不及時胼胝雨後有人耕緑野真一副天然圖畫也○義塚之設原爲瘞埋無主孤魂及客商旅櫬洵善舉也舊城南門外義塚最多日久年深時見荒烟蔓草中折骨纍纍無人埋瘞許仲韜觀察惄焉傷之除出示招人掩埋外復雇人拾取骨骸擇地深埋庶免暴露之慘可謂澤及枯骨矣○許觀察蒞任以來有利必興有善必舉時值春瘟之際特製吹喉散黏單施捨普濟羣生○從來騙術層出不窮某甲衣裳華麗口操南音手持五十兩元寳一錠到某錢店兌換鋪夥説價平允剪爲四件杲係紋銀付錢裝車而去後鋪主歸來察係贋鼎奈其人已渺無可奈何聞此寳用藥水浸成者俗名六十天還原世之操錢業者可弗慎歟○前晚有一使者持三吊票到東街萬興聚布店買布櫃内人察係假票當將此人扣留再三盤詰始猶自稱某公館買辦繼則言語支吾自認詐騙鋪夥羣起攻之將其内外衣全行剥脫一絲不掛揮之使去○開平礦運到各槽烟煤存積東關招商局减價售賣刻已貼報招買矣○某甲年逾知命撫有一子愛如掌珠今春天花盛行伊子亦患此症尙未見苗延請某藥店某醫生診治某醫不察予以熱藥服後而死甲痛子情切舁棺至藥店門口阻人出入勢欲得而甘心經人多方勸慰令某醫向柩前叩首送至塋地埋葬始寢此事世之庸醫妄行診治者其亦聞聲歛跡耶○山東頭帮粟米已抵揚村不日抵壩 
[破案甚速]  
　　前報鎮江西大壩胡姓家被盜搶刧云云當經薛邑尊臨塲勘驗卽飭差役赶緊緝拿務獲究辦未逾兩日購得眼線在西大壩附近獲到盜匪四人内有夏姓者卽該處本鄉人乃坐地分肥者其餘三人均係楚産當時一併拘獲解赴縣署懲辦邑尊立卽升堂審訊該盜等供認搶刧不諱尙有羽黨多人邑尊先將四盜釘鐐收監俟跴緝餘匪再行核辦 
[同室操戈]  
　　東莞縣某鄉落有方姓者聚族而居子孫繁盛其中有長房二房之分日前因祭祀頒胙不均長房與二房遂至相鬪砲火環攻各傷斃六七命别姓之無賴者意圖搶刧又從而附和之勢甚猖獗地方官不能彈壓禀報到省制軍咨請水師提憲方照軒軍門督令大兵馳往查辦軍門威望素著且與之同宗想不難善爲調處也 
[劣馬傷人]  
　　包探唐寳榮至英公堂稱昨日下午五點半鐘時林阿香駕車之馬溜韁驚躍至四馬路東益泰烟館門口撞倒二人一人尙無大碍惟爲玉器生理之王良安受傷其重現在仁濟醫院醫傷當時又碰壞同文書局之馬車追至浦灘始得將馬拉住續獲林阿香今特解案林阿香供在恊泰昌馬房爲馬大昨駕雙馬車出外及回時將兩馬卸下意欲溜馬適薇東泮車碰撞一馬驚躍飛奔我手中尙牽一馬不能追赶姚根生上堂稱馬車是我所置用林爲夥馬車及馬寄在恊泰昌實因馬被東洋車碰撞以致肇禍同文書局馬夫某甲請追修理費姚稱同文書局馬車已爲修理蔡太守飭將林阿香管押姚根生交保俟受傷之王良安投案再行訊斷 
 
 

Page 3

 
 
[少尉出缺]  
　　署理上海縣督捕廳錢少尉寳和忽患沉疴醫藥罔效竟於前晚因病出缺由家丁禀報到縣裴邑尊遂卽詳請上憲派員接署 
[官醫斥革]  
　　上海縣官醫王某經裴邑尊查明醫理未精因卽斥退出示召人充補亦實事求是之意也 
[具結完案]  
　　雲泉烟袋匠李阿金王阿紀等投縣喊控各店王硬减工價并多收學徒一案曾列前報前日裴邑尊飭傳店主朱小金等於晚堂質訊李等同稱小的等以手藝度日所得工價藉資餬口今各店主要减工錢小的實難度活向章每店三年内祗准收學徒一名今各店主貪圖不給工價每年收用數年之後學徒皆能操業小的等無噉飯處矣朱等稱减工並無其説學徒一節祗准客司收用不許店主收用伊等百般抑勒小的等受盡欺侮詎料伊等尙敢誣控實出情理之外邑尊謂店主旣無減價之事李等到案朦禀殊屬荒謬且學徒三年内收用一人無諭店主司務均可收用李等豈庸覇阻李應懲辦姑念食力貧苦着各具結完案毋再胡閙 
[續傳坊主]  
　　昨報列傳諭淮坊一節昨日由差役傳到英法租界敦大裕大松茂仁大等四油油坊主聽候升堂諭話 
[盜案已破] 　 
　　包探王阿二陸阿祥至英公堂稱昨夜三點半鐘時二百八十五號及二百九十六號華捕在虹口寳順碼頭地方見有肩負舗蓋及整疋白布包之劉德勝等形跡甚屬可疑當卽拘獲劉等三人又經三十二號西捕在附近拿獲魏德勝等二人亦負衣包者又獲一身材長大肥壯之人將其髮辭繫住在途行走忽被持刀將髮辮齊根割去乘間奔逃無從追赶又在地下拾得手鎗一把不知何人抛棄先後帶至捕房鋪蓋及包内有火藥包大錢十餘千磁器缸内之烟膏似已潑翻并有旱烟筒衣服質票皆胡亂包梱揆度情形伊等大約從寳山來或從吴淞來物件似係行刦所得惟不知行刧誰家今將人贓送案中西捕各訴前情劉德勝供宿遷縣人年四十三歲在路拾得衣包不敢爲匪張裕標供宿遷縣人年三十三歲餘供含糊張志文供桃源縣人年二十歲曾於二月二十三日由原籍至吴淞懇前營哨官郭文學將伊補額連候數日未補是以來滬挑坭餬口認識此等人魏德勝供宿遷縣人今年二十八歲王裕標亦是宿遷縣人年二十八歲蔡太守嚴加究詰從何處來鋪盖衣物錢文布疋是何人者各人支吾以答太守又詰　辮奔逃者何人均稱不相識太守商之易副領事謂若非盜案何至割辭飭將人贓父捕房帶回一面飭捕役趙金立卽派夥在寳山吴淞等處查明候核旋據該捕役趙金查明劉德勝等在引翔港地方行却周和記布米店邱恒昌烟膏鋪已由事主恊同地保報縣請緝並不在吴淞寳山縣等處太守着傳失主認贓候示盖周和記布米庄邱恒昌烟膏鋪於前晚二鼓時突遭盜刦布米庄刦去銀洋數十元小洋數十枚皮箱兩隻單夾綿皮衣服二十餘件烟膏鋪劫去大土四隻烟膏數十兩並零星物件時當深夜事出不虞聽憑飽掠而去劉德勝等所携皆搶刧之物也昨晨由十一圖地保沈蓉卿帶同事主周宴如邱丹崖楊百生投縣具報裴邑尊於午後鄉下履勘再行飭捕跴緝盜匪 
[伴同嫖賭]  
　　王崑玉控馬夫柯阿榮同伊子柳州前往小東門外王李氏花烟館住宿又往虹口賭錢云云昨將一干人解　朱明府謂王崑玉曰爾作何生意王供小的在南市森泰豆麥行生意兄子王柳州本在浦東六灶地方源豐油車學業前月二十六日在油車竊洋一百元來甲遇見柯阿榮相與嫖賭叩請追究明府詰土柳州爾竊洋來申作何費用柳州供竊洋是實前在虹口賭輸洋四十元買衣服洋十五元逐日零用約計洋二十元在王李氏花烟舘住宿五夜用洋十二元在伊隣近某烟妓處住過三夜用洋十元騎馬三次用錢二千九百文明府謂柯阿榮曰爾與柳州可認　否柯供小的本不認識伊騎小的之馬三次並無别事明府謂爾旣未帶伊嫖賭土崑玉何以將爾扭送捕房柯供因小馬夫唆使以致誣控復訊柳州爾與柯阿榮會否同伴柳州供並不同伴明府謂王崑玉曰爾子竊洋嫖賭固屬咎由自取但柯阿榮如未與之嫖賭小馬夫何以憑空説謊着將柯阿榮判責二十下又聞烟鴇王李氏王柳州到爾處住過五夜用洋十二元可有否王李氏供用洋是實明府着王李氏將洋十二元明日繳捕房充公另有一家住宿三夜用洋十元着包探傳案核奪王柳州還押俟明日蒞捕房令王崑玉領歸管束 
[英界公堂瑣案]  
　　包探藥少卿稱奉發管押捕房之對賣賊陳桂春陸萬年昨竟扭斷小練奔逃由我追獲陳桂春西包探追獲陸萬年一併送案請辦陳桂春陸萬年均俯首求恩蔡太守判陳陸各笞三百板仍父捕房帶回照原斷管押期滿再行發落○陸阿金稱作在老閘大橋堍突被陳阿七所駕馬車碾傷右脚背當由巡捕拘陳并送我至仁濟醫院我不願往醫院情願自行醫治今蒙解案請爲騐傷陳阿七供見有小孩在前意欲避讓反將陸碰傷實出無心蔡太守飭陳阿七交保俟陸阿金傷痊再斷○劉東彩稱爲醫生住居南翔　滬醫病僱坐張順寳之小車回家在路失去衣包一個内有衣服銀洋共核值洋三十元向張盤問張卽逃至竹園内由鄉民姚雲春帮同獲住復回上海張祗肯賠洋五元爲此交捕送案張順寳供江北人劉雇我車往南翔不知在路如何失去衣包姚雲春供張逃至我竹園内獲住交劉蔡太守謂張若非情虚何致奔逃押候訊追 
[法界公堂瑣案]  
　　車夫廖玉成前在三茅閣橋南堍因碰傷老者當由巡街捕拘押現在碰傷之人業已痊愈昨將廖玉成提案朱明府着掌頰二十下釋放○前紀小東門開魚行之袁炳榮鳴捕拘送閙事之楊阿炳問官着令交出吴阿華質訊究辦昨朱　府飭將楊阿炳提出詰以久押捕房不肯將吴交出殊屬可恨判令荷枷一月期滿責釋○開萬順桂圓店之陳錦生禀稱有顧阿毛前來買棗因硬用小錢與店夥沈紅互扭並咬傷沈紅大指叩求恩斷朱明府謂陳錦生曰顧至爾店買棗幾何每斤價若干陳供買棗五十八斤每斤價洋五分明府謂生意人理當謙和不應動輙恃蠻姑念釁起細微一併叱退○天成棧主王杏元扭控朱春泉羅長春將兒子阿狗毆打叩求察斷朱明府問因何滋事朱春泉供小的在陸家石權南堍慶雲樓啜茗下樓時伊子阿狗上樓將小的碰撞兩相口角並未打伊羅長春供是日小的在樓下見伊二人爭扭上前相勸阿狗供年十四歲朱羅二人將我扭打明府謂朱羅兩人曰爾等均非安分之徒着各掌頰四十下復諭王杏元將阿狗領回嚴加管束不得在外滋事○吉星公股東沈世良等因虧欠房租及茶房轎班工帳被逼倒閉等因已紀前報昨由郁包探將生財什物查檢開單呈案朱明府詰沈世良汝欠房租若千茶房轎班工帳幾何沈供房租每月銀三十八兩又洋一百元共欠三月茶房轎班約欠一百餘元明府又詢爾棧共有幾股沈供共二十六股我派十二股明府詰以現在如何料理沈供須尋李月甫及林姓到塲方能料理明府謂倘不尋見惟爾是問沈世良口稱公祖明府大怒問沈有何功名飭包探帶回捕房管押○九香園戯館主沈雲秋投公堂候示朱明府謂沈曰爾洋因何不繳沈供小的並非不繳緣按目經手之帳尙未歸下明府問按目經手共洋幾何沈供約有一千餘元明府謂何不將按目扭案沈供伊在英界朱明府曰爾可扭至英公堂控告飭將沈交原保諭以明日邀同孟七至捕房候核 
[祝壽謝筵移助賑]  
　　啓者賤辰忝值渥荷諸公光臨重以三拜錫之百朋海上鶴籌冀延齡於絳老廷隅燕樂娱涉景於青春喜蓬蓽之增輝感簪纓之薈集杯盤輶褻未盡欵留車騎喧闐莫伸繾繾方擬别開芳圃特潔清罇迓隹士以飛觴展鄙懷於投柬惟是羣公袞袞大都兄慣司空薄物戔戔不過尋常諸葛或者萬錢易擲洵虞適口之難俄而片紙須傳轉益纒頭之費雖云報禮亦屬虚文因思賑齊雜艱流離宜撫　捐疉出勿嫌事涉雷同小補何妨詎謂德猶澤布用是以筵資洋二百元交絲業會館籌賑公所少欽施丈匯解山東分一臠之甘取兩全之美質 
 
 

Page 4

 
 
諸大雅諒亦俯從軧具蕪辭藉鳴謝悃[  正甫弟席貴頓首拜啓]  
[上海四馬路文報局内山東賑捐收解處會同各公所起解第二批賑捐啓]  
　　謹啓者自十三日解出第一批後疉接在東查放之周君少逸劉君浩如並由津赴賑之金君苕人電函匪災重地廣急盼速募接濟又接盛杏蓀觀察來電謂十州縣被災主重均須同時急振懇人欵兼籌等云同人轉輾焦思公議電請揚州嚴佑之先生續往承佑翁勇於爲善聞信卽來於今日下午五點鐘由江輪抵滬當晚乘豐順船至烟臺馳赴災區散放同行者係李君少亭翰君仲萬陸君馨吾薛君利仁孫君幹卿吴君立農葉君心芝經君嘉　嚴君小武九人隨帶去第二批賑欵烟平公估銀三千兩庫平銀二萬兩又丸藥一箱此批内絲業公所規元一萬丸藥一箱與昌公所規銀三千六百五十兩文報公所規銀一萬另九百二十兩又代墊戲鴻堂主人規銀一千兩以寒士勤儉積貲不逾陶朱公三致之數而能揮手千金其存心卓越識見非常令人欽佩伏願　内殷紳巨　良賈富商概助囊金救民水火同人等謹　東省哀鴻禱祀求之幸勿錯過種德機曾如入寳山空手回也陳煦元施善昌陳德薰葛　孝　松森謝家福經元善楊廷杲謹啓三月廿四日 
[讀林館駢體父書後]  
　　會稽李愛伯部郎慈銘於書無所不窺无究心金石專工子史著作等身湖塘林館駢體文其一種也族孫竟山太守　浦城時爲付手民去年竟山作古全眷旋越近其子由紹寄示一本讀之琳瑯滿目因睹是書益令人興懷舊之情動人琴之念不覺百感交集想部郎在都念及泉卜舊交亦當滬涔涔下也爰書數語以誌感[  高昌寒員生識]  
[六朝遺蹟]  
　　近來海内書家競尙六朝書法而六朝遺碑惟魏之石門銘晋宋之二爨碑爲叢佳兹四十六漢磚室主人錢唐毛君華蓀取其友人所藏二爨俾初榻善本付之石印都爲一册以供世賞昨蒙以一册見貽披閲之下神氣奕奕活現紙上真書家枕中秘也拜領之餘謹綴數語以鳴謝 
[爲泊舟上人題扇]  
　　襌窟新聯文字緣金經一卷按薪傳龍爭虎鬥塵前夢鳳泊鸞飄闢後天悟徹色空身外世放懷詩酒佛中仙勉余比聴綏余福可許同登上品蓮　昨贈玉鴛鴦爲余架筆附謝及之[  高昌寒食生]  
[葉澄衷太守成忠今夏六月十五日乃其五旬大慶同人以屆期天氣炎熱擬於四月間擇吉醵金預祝爰先賦里名一章以與諸同人 
訂約云]  
　　喜君正屆服官年早爲兒孫種福田佛相定徵無重壽朋簪願上　臺萹雅宜祝嘏蓮生日且合移　麥秀天　約醵金諸舊雨安排酒榼預開筵[  甬東小樓主人拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十五三月十七日京報全録]  
　　宫門抄○諭旨一道録前○發抄硃批五道○將軍定等奏爲建修税局請照原案支發實銀摺○將軍鍾奏爲修補衙署公所各工程動用銀兩請免報部核銷片○直督李奏爲借補都司片○總兵陶奏報委員代巡班滿歴過洋面情形摺○又奏報接署鎮篆日期摺○將軍定等奏爲神靈昭著請頒匾額摺○直督李奏爲請免營馬稅厘片○三月十七日内務府國子監廂藍旗值日無引見○錫珍假滿請安○李鴻藻等塲内專摺請安○英信等彈壓覆命○湖南按察使薛福成到京請安○陜西知府奇臣謝○曾紀澤請假十日○文璧續假一月崇文門呈進黄花魚○召見軍機奕年薛福成奇臣○發抄劉銘傳奏請將恊濟台餉之藩司張夢元開復革留處分奉硃批着照所請該部知道欽此○又泰寗令羅東之署理彰化令奉硃批吏部知道欽此○又外委羅駿陞等更正議卹奉硃批該部知道欽此○卞寳第奏台省新案交代仿照山東新章按半年開報奉硃批户部知道單併發欽此○又台灣藩司邵友濂請假就醫奉硃批着照所請吏部知道欽此○○奴才定安裕長跪奏爲東邊建修中江稅局均係實用實銷請照原案支發實銀恭摺仰祈聖鑒事竊查接管卷案内前准户部咨開奉天東邊道建修中江稅局兵房用過工料實銀三千八百三十兩飭照奉省折减章程支給等因當經轉飭東邊道遵照去後兹據該道詳稱伏查中江稅務於光緒九年改歸東邊道督徵在九連城地方設立關卡建候稅局及局内兵房緣係邊民交易總匯之地又爲屬國觀瞻是以原建規模頗爲宏廠且該處並無磚瓦灰均自遠處購買所費運脚較多而一切匠役係由邊内雇來工價亦較昻貴至該局地基濵臨江岸勢甚低窪當日籌設之局誠恐難以經久是以一律用土填築高至五尺有餘需費更屬浩煩所有動用工料銀三千八百三十兩俱係實用實鎖並無絲毫浮冐懇請免其核减等情詳請具奏前來奴才等覆核無異溯查東邊外各屬添建衙署城垣工程銀兩於光緒四年二月間經户部議令照章以銀錢票三項兼支嗣據前署將軍崇厚以邊外事同創始並無例案可循且各項均由邊欵動支並非另行請欵請將所需工料等項銀兩免其照章折扣奏奉諭旨允准欽遵在案中江稅局及局内兵房各工興東邊添建衙署城垣工程事同一律均係核實支銷合無仰懇天恩准其援案支發實銀以示體恤而免苦累出自逾格鴻慈奴才等爲實事求是起見是否有當謹繕摺具陳伏乞皇上聖鑒訓示遵行謹奏奉硃批户部議奏欽此○○鍾泰片再奴才於抵任後詳查庫存欵項内有修補兵房推撥衙署一欵現存寔銀五千餘兩當經檢查陳案係前任將軍克蒙額善慶等先後奏請因城垣兵房衙署公所多年失修殘破不堪經户部指撥山西及河東道歴年積欠寗夏兵餉銀七十餘萬兩内提銀三萬兩作爲修補一切工程經户工兩部屢次知照除城垣工程浩大仍由陜甘督臣派員察勘興修外其餘一切工程仍由該將軍派員核實撙卽修補在案復經前任將軍善慶等奏明由解到銀三萬兩内先提出銀三千餘兩修蓋教塲以備歴年操演之用工竣後已經報部核銷並陳明下存銀二萬六千餘兩修蓋兵房等工作爲暫借兵丁分年按月扣還經歴任將軍副都統等借放過官員兵丁等修蓋房間實銀二萬一千餘兩查數年以來未見能有全數歸還者而兵丁内多有病故出缺更爲無着欵項數目似屬虚懸年復一年將來必致瓜葛不清奴才體察情形緣甯夏地瘠民貧當日回匪叛亂守城時將衙署兵房拆以爲薪而兵丁大半露宿自遭兵燹之後至今元氣未復而兵丁之困苦情形經歴任將軍等屢次陳明早在聖明洞鑒之中奴才目覩兵丁生計維艱若仍由每月所食餉銀内扣還此欵殊非體恤兵丁之意惟有叩懇恩施俯念寗夏滿營積年困苦兵丁等凋敝日深艱窘萬狀將此項用過銀兩作爲開銷免其扣還以廣皇仁其餘現存實銀五千餘兩酌擬製造八旗兵丁旗幟號衣刀矛一切如有盈餘接續修補衙署公所各處堆撥查製造軍械及修補各處工程浩大恐銀兩不及奴才令其擇要興修撙卽動用飭令核實不准稍有糜費查動用係歴年積欠餉糈並請免其報部核銷如蒙俞允奴才再行開工舉辦以重操防謹此附陳伏乞聖鑒訓示謹奏奉硃批着照所請該部知道欽此○○李鴻章片再升用副將儘先叅將借補江南南匯營水師都司張兆榮在北洋海防軍營樍勞成疾觸發舊傷於光緒十四年十一月三十日病故所遺江南南匯營水師都司係軍營所出之缺例應由營揀補兹查有副將銜兩江儘先補用遊擊周錫金隨剿髮捻歴著戰功洊保今職營伍諳練辦事認真且向歴水帥情形熟悉其借補階級亦與例章相符擬懇天恩准以該員周錫金借補南匯營都司員缺以勵戎行如蒙俞允俟該員經手事竣卽行給咨送部引見除飭　履歴咨部外附片具陳伏乞聖鑒訓示謹奏奉硃批兵部議奏欽此○○頭品頂戴記名提督署理廣東北海鎮水陸總兵博奇巴圖魯奴才陶定昇跪奏爲恭報奴才委員代巡班滿歴過洋面情形仰祈聖鑒事竊奴才恭查道光二十三年十一月初七日奉上諭嗣後水師提鎮於每歲出洋時具奏一次等因欽此欽遵在案查光緒十四年七月初一日起至十二月底止輪值奴才下班巡洋例應出洋巡緝因北海鎮營制甫定所有分設營汛一切事宜尙須次第辦理未克分身出洋業將本年下班統巡飭委龍門恊左營都司梁鼎勳代理當將委員代理統巡日期具奏欽奉硃批知道了欽此兹據代理統巡都司梁鼎勳禀報於八月初十日到溷洲洋面與瓊州鎮統巡兵船會哨一次卞一月初十日酌帶兵船到白龍尾洋面巡緝徧歴梭巡均屬安靖間有零星盜匪亦隨時獲解現屆下班期滿禀請接緝等情前來當經札交接管上班統巡洋面龍門恊副將戴朝佐實力督率值巡備弁認真巡緝毋任相涉鬆懈以期盜戢民安仰副聖主綏靖海疆之至意所有奴才委員代理巡洋班滿歴過洋面情形理合恭摺具奏伏乞皇太后皇上聖鑒再奴才於前任奉到硃批奏摺六扣合併恭繳謹奏奉硃批知道了欽此○○頭品　戴記名提督署　廣東北海鎮水陸總兵博奇巴圖魯奴才陶定昇跪奏爲恭報奴才接署鎮篆日期叩謝天恩仰祈聖鑒事竊奴才於光緒十四年十二月十九日奉兩廣督臣張之洞檄行北海鎮總兵王孝祺調署潮州鎮篆務所遺北海鎮篆委奴才署理遵卽乘坐輪船駛赴北海於十二月二十五日准王孝祺委署中軍遊擊劉幹清齎送廣東北海水陸總兵官關防曁文卷等項前來當卽巷設香案望闕叩頭謝恩祗領任事伏查北海一鎮邊海交冲移撥營制規畫甫定舉主整軍設險巡海籌防在在均關緊要奴才本年秋間曾權斯篆兹復奉文署理惟有勉竭駑駘力加整頓將改設未盡事宜隨時禀商督臣妥速辦理以冀仰答高厚鴻慈於萬一除將接署日期恭疏題報外所有奴才感激下忱理合繕摺叩謝天恩伏乞皇太后皇上聖鑒謹奏奉硃批知道了欽此○○奴才定安裕長跪奏爲廟祀正神靈跡昭著籲懇勅頒匾額以答神庥恭摺仰祈聖鑒事竊據署新民廳同知逹崇阿詳稱巨流河神柳河神靈顯素著有禱輒應上年自春徂夏雨澤愆期四境田禾枯槁經該處紳民虔誠祈禱迭沛甘霖禾苗勃發兼之九月間恭迎玉牒大臣過境巨流河柳河潮溝地方平地水深二三尺經該廳致虔求水勢頓消橋梁道路化險爲夷等情由該處紳耆人等聯名禀請轉詳具奏前來奴才等伏查廟祀正神實能禦災捍患功德在民者例得據情陳請今新民廳巨流河神柳河神各廟一經祈禱均卽轉歉爲豐化險爲夷洵屬功德及民合無仰懇天恩俯准頒給新民廳巨流河神柳河神廟匾額各一方以答靈貺而順輿情理合恭摺具陳伏乞皇上聖鑒謹奏奉硃批另有旨欽此○○李鴻章片再據統帶楚軍馬隊記名總兵徐邦道禀稱各營馬匹逐日操演巡防間有疲弱倒斃亟應另購換補俾資得力現在喇嘛廟一帶頗少高大堪備拉砲之馬擬飭派千總葉春發岑明泰等前赴張家口外逹賴貝子地方選購高大臚壯戰馬一百匹押解回營分别挑補等因前來除分咨兵部察哈爾都統查照並行經過地方官照章喂養接遞護送外伏乞聖鑒飭部給票並由部知照張家口監督照例免稅放行謹附片具奏奉硃批兵部知道欽此 
 
 

Page 11

 
 
[光緒十五年三月十八日京報全録]  
　　宫門抄○諭旨三道録前○發抄硃批四道○梵督裕奏爲總兵病故請賜簡放摺○又奏爲委解京餉片○又奏爲甄别庸潨劣不職各員摺○大臣宜奏爲奏聞摺○副都統德奏爲叅革雲騎尉摺○將軍定等奏爲循例轉補恊領摺○楚督裕 
奏爲揀員升補叅將摺○三月十八日理藩院鑾儀衛光禄寺八旗兩翼值日兵部引見四十三名刑部四名武備院八名廂紅滿四名值年旗三名兩翼十名○禮王等謝加級恩○豫王等搜檢覆命○錫珍等謝開復處分恩○貴州副考官趙亮熙到京請安○奎潤續假一月○召見軍機與廉尙昌懋趙亮熙○發抄陳彛奏請以徽州守春岫與太平守王汝礪對調署理奉硃批吏部知道欽此○又道員何維楷爲其父母捐賑建坊奉硃批着照所請禮部知道欽此○又副將柳金源丁憂服滿由籍來營奉硃批兵部知道欽此○又鳳陽守趙舒翹捐賑請賞戴花翎奉硃批着照所請該部知道欽此○○頭品頂戴湖廣總督臣裕禄跪奏爲新授湖南綏靖鎮總兵鍾開蘭在籍病故所遺員缺請旨簡放以重職守恭摺仰祈聖鑒事竊據湖南寕鄉縣知縣周至德詳據新授湖南綏靖鎮總兵鍾開蘭家屬呈稱該總兵前於光緒十一年在貴州成寕鎮總兵任内丁生母憂開缺回籍十四年二月服闋呈報起復是年七月十九日蒙恩補授湖南綏靖鎮總兵當經呈由湖南撫臣王文韶據情代奏叩謝天恩籲請陛見恭奉硃批着來見欽此　總兵正擬束裝北上適因感受風寒觸發舊在軍營傷病醫調無效於光緒十四年十二月二十日在籍病故等情詳報前來臣查該總兵鍾開闌奉旨補授湖南綏靖鎮總兵因奏蒙恩准入都陛見尙未到任兹據呈報在籍病故　遺湖南綏靖鎮總兵員缺相應奏明請旨簡放以重職守除飭取劄付咨部查銷外謹會同湖南巡撫臣王文韶署湖南提督臣周瑞龍恭摺具陳伏乞皇上聖鑒訓示謹奏奉硃批另有旨欽此○○裕禄片再前准户部咨豫撥光緒十五年京餉案内提撥湖北鹽厘銀十萬兩行令分批起解又准户部咨奏請將前撥本年内務府經費湖北鹽厘銀五萬兩改解部庫交納各等因均經轉飭遵辦去後兹據湖北布政使蒯德標鹽法琥昌道葉蔭昉籌撥本年第一批京餉鹽厘銀三萬兩飭委遇缺卽補知縣左興寅補用知縣何逢孫會同管解赴京交納　情詳請奏咨前來除分咨外理合會同湖北巡撫臣奎斌附片具陳伏乞聖鑒謹奏奉硃批該衙門知道欽此○○頭品頂戴湖廣總督臣裕禄跪奏爲甄别庸劣不職及年力衰弱之遊擊守備各員請旨分别革職勒休恭摺仰祈聖鑒事竊查緑營將備各官或職領專營或分防汎地均有管轄弁兵操防巡緝之責必須才守廉明營務方資整齊如有庸劣不職年力衰弱之員亟應隨時甄劾以肅軍政兹查有湖南提標左營遊擊方振鵬性情鄙陋聲名甚劣辦理營務習氣太深湖南長沙恊右營守備黄倬雲行爲謬妄不洽兵心湖北衛昌營中軍守備楊新發年力衰庸難欺振作均未便稍事姑容據各該管營官禀揭前來相應據實奏叅請旨將湖南提標左營遊擊方振鵬湖南長沙恊右營守備黄倬雲均卽行革職湖北衛昌營中軍守備楊新發勒令休致以示懲儆謹會同湖南巡撫臣王文韶湖北巡撫臣奎斌署湖南提督臣周瑞龍湖北提督臣程文炳恭摺具陳伏乞皇上聖鑒訓示再湖南提標左營遊擊湖北衛昌營中軍守備均係題補之缺湖南長沙恊右營守備係陸路部推之缺現在兩省均有應補人員容臣另行揀員請補合併陳明謹奏奉硃批着照所請該部知道欽此○○奴才綿宜跪奏爲奏聞事竊奴才綿宜仰蒙 
聖恩派令恊同管理盛京内務府事務奴才倒應將宫殿内供奉尊藏内庫恭存一切陳設物件敬謹查明具奏謹查内務府案卷内載太廟恭奉册寳共六十四分敬典閣上層尊藏玉牒黄檔紅檔共二百四十凶寳十顆敬典閣下層尊藏 
玉牒黄檔紅檔共一百包崇謨閣尊藏實録一千五百一十三句聖訓三百八十包實録圖一匣奴才敬謹瞻仰供奉尊藏均屬妥恊惟敬典閣上層供奉十代聖容十箱行樂圖四箱奴才未敢擅啓謹於秋分節後擇吉恭晾時敬叩瞻又恭存列祖 
列宗所遺御用鞍轡弓箭腰刀槍劍櫜鞬高宗純皇帝御用朝冠朝珠朝帶袍褂鞍轡弓箭槍劍腰刀櫜鞬甲胄仁宗睿皇帝御用朝冠朝珠朝帶袍褂鞍轡槍劍腰刀準捷槍撒袋弓箭　宣宗成皇帝御筆字挂屏鞍轡威禽槍木桿槍銀式件粹木鞘小刀火鐮火紙筒文宗顯皇帝御用鞍一付籘鞭一把撒袋一付弓四張箭三十六枝穆宗毅皇帝御用鞍一付籐鞭一把弓三張箭二十枝撒袋一付等項奴才敬謹瞻仰妥爲尊藏及各宫殿陳設一切金玉銅瓷物件金錁金條銀錁書籍字畫册頁併收存綢縀紗呢羽縀及文溯閣收存書籍各等項按照印册逐一詳細查點俱各相符奴才均嚴飭該管官役人等敬謹小心看守仍不時敬謹稽查以照慎重謹將奴才詳查緣由恭摺具奏伏乞皇上聖鑒謹奏奉硃批知道了欽此○○青州副都統奴才德克吉設跪奏爲叅革逞横之雲騎尉恭摺仰祈聖鑒事竊據廂黄正白旂恊領毓增呈據廂黄旗佐領德恒等呈稱於本年二月初十日在公所散放春李俸餉有本佐領下雲騎尉玉恒之孀母來至公所訴稱欲分領伊子玉恒俸銀五兩職等令其暫爲聴候旋聞玉恒大聲駡進公所指罵佐領伏思玉恒因伊母要分俸銀五兩之故胆敢負氣當堂向佐領指罵實屬藐法任性若不呈請揭叅殊不足以儆將來等情據該恊佐領等呈請叅辦前來奴才覆查玉恒以身係世職如此豪横其爲目無法紀已可概見查例載凡屬員向該管官惡言罵詈者革職等語今玉恒指駡本管佐領實屬咎有應得未便稍事姑容相應請旨將雲騎尉玉恒卽行革職交該管官管束以肅營規而儆效尤所有奴才叅革逞横雲騎尉緣由是否有當恭摺具奏伏乞皇上聖鑒訓示遵行謹奏奉硃批着照所請該部知道欽此○○奴才定安濟祿跪奏爲循例轉補恊領員缺恭摺具奏仰祈聖鑒事竊查接管卷内前准兵部咨稱盛京蒙古漢軍帮辦恊領遇有正三品恊領缺出該將軍等查看人材奏請補放所遺帮辦恊領員缺卽以恊領擬陪記名之佐領奏補等因歴經遵辦在案今蒙古左翼恊領保慶因病出缺查有蒙古右翼帮辦恊領德源辦事勤慎管轄嚴肅以之轉補斯缺洵堪勝任又查有廂黄旗巴爾虎佐領榮恩前以恊領擬陪於光緒元年十二月初五日引見奉旨記名在案卽以該員陞補德源所遺帮辦恊領之缺亦堪勝任該員等均係循例奏補毋庸送部引見所有循例轉補恊領員缺緣由理合恭摺其奏伏乞皇上聖鑒謹奏奉硃批着照所請訪衙門知道欽此○○頭品頂戴湖廣總督臣裕禄跪奏爲揀員陞補叅將員缺以實營伍恭摺仰祈聖鑒事竊准兵部咨湖南桂陽營叅將劉啓富病故遺缺係陸路題調之缺行令於湖南省揀選合例人員升補以符定制等因移咨到臣查定例各省題調之缺先儘現任人員揀選題請調補如無合例堪調者准於現任合例應升人員内保題陞用等語臣遵卽在於湖南省各營實任叅將内逐加遴選或缺居緊要或人地未宜實無合例堪調之員自應照例於應升之實任遊擊内揀選陞補查有湖南綏靖鎮標中軍遊擊楊通純年五十二歲湖南武陵縣人由行伍出師皖黔等省剿賊出力遞保以叅將儘先補用光緒元年借補綏靖鎮標左營都司六年升補今職八年十月初七日到任十三年軍政案内保荐卓異奉部覆准在案該員年力富强邊情熟諳以之陞補斯缺洵堪勝任且歴俸已滿與升補之例相符飭查前在本省及他省均無叅革朦保情弊合無仰懇天恩俯准以湖南綏靖鎮標中軍遊擊楊通純升補桂陽營叅將員缺實於邊防營伍有裨如蒙俞允俟部覆到日給咨送部引見以符定制除飭取該員履歴咨部外謹會同湖南巡撫臣王文韶署湖南提督臣周瑞龍恭摺具陳伏乞皇上聖鑒訓示再所遺湖南綏鎮中標中軍遊擊係題補之缺湖南省現有應補人員容臣另行揀員請補合併陳明謹奏奉硃批兵部議奏欽此 
 
 

Page 12

 
 
[光緒十五年三月十九日京報全録]  
　　宫門抄○諭旨一道録前○發抄硃批五道○疆撫劉奏爲核明定擬摺○又奏爲遵駁覆核罪名摺○晋撫剛奏請暫緩總兵陛見片○鄂撫奎奏爲甄别知縣片○楚督裕奏爲改留都司片○疆撫劉奏請更正知縣銜名片○江督曾奏請旌獎片○三月十九日吏部翰林院侍徫處值日户部引見十七名工部一名上駟隆六名○麟書謝署缺恩○恩慶等謝加級 
恩○希隆阿恩光各假滿請安○前福州副都統容山到京請安○怡王請假十日○召見軍機榮禄容山續昌○發抄李鴻章奏請以河閒令馮端人與饒陽令對調奉硃批吏部議奏欽此○又口北道員吉順暫緩引見奉硃批着照所請吏部知道欽此○又候補令何仁源期滿甄别奉硃批吏部知道欽此○又州判張紹良議卹奉硃批着照所請該部知道欽此○又修復熱河宫墻出力各員請奬奉硃批吏部議奏單併發欽此○○尙書銜甘肅新疆巡撫二等男臣劉錦棠跪奏爲姦夫姦婦謀斃本夫核明定擬恭摺仰祈聖鑒事竊莎車州纒民托古大因姦商同姦婦則拉比比謀斃本夫哈生一案據莎車直禁州知州劉嘉德騐訊議擬解喀什噶爾道袁垚齡審明咨鎮迪道兼按察使銜恩綸核詳臣復加查核緣托古大籍隷莎車州與已死哈生熟識往來哈生之妻則拉比比習見不避光緒十二年六月不記日期托古大與則拉比比調戯成姦後非止一次哈過錢物也没確數本夫哈生並不知情嗣因哈生管束甚嚴則拉比比私往托古大家姦宿兩夜被哈生尋獲將則拉比比毆打禁絶往來托古大起意將哈生致死十三年八月初十日則拉比比在地摘取菉豆托古大潛往密商前情則拉比比戀姦情熱亦卽應允約定是夜三更動手恰值哈生睡熟托古大卽騎壓哈生身上用右手揢住咽喉左手按其眉甲哈生手足彈動則拉比比猛力按住哈生氣閉身死托古大回歸則拉比比揑稱哈生病斃比經屍屬看出哈生咽喉有傷投約報騐獲儿訊供詳批審擬解道咨兼按察使銜核明轉詳臣覆核無異查律載妻因姦同謀殺死親夫者凌遲處死又例載姦夫起意殺死親夫之案姦夫擬斬立决各等語此案托古大與則拉比比通姦因本夫哈生管束甚嚴托古大起意商同則拉比比謀殺哈生斃命兇淫已極自應按照律例問擬姦婦則拉比比合依妻因姦同謀殺死親夫者凌遲處死律凌遲處死姦夫托古大合依姦夫起意殺死親夫斬立决例擬斬立决照例先行刺字無干省釋屍飭領埋是否有當除全案供招咨送刑部外合將姦夫姦婦謀殺本夫身死核明定擬緣由恭摺具陳伏乞皇太后皇上隔鑒勅部核議施行謹奏奉硃批刑部速議具奏欽此○○尙書銜甘肅新疆巡撫二等男臣劉錦棠跪奏爲遵駁覆核姦夫罪名恭摺具陳仰祈聖鑒事竊臣前奏吐魯番漢民秦喜拒捕踢傷本夫周清鑒身死案内姦婦媚蘭懝絞一案經刑部以周清鑒跟蹤追捕姦婦媚蘭富卽逃跑其與秦喜將周清鑒拒踢致斃並未在塲按例只應科以姦罪奏令再行提審研訊詳核案情照例妥疑具奏到　再議等因奉旨秦喜着卽處斬餘依議欽此欽遵轉飭去後兹據鎮迪道兼按察使銜恩綸詳據署吐魯番廳龍魁覆審姦婦媚蘭姦夫秦喜均係前次咨部原供再三究詰矢口不移除取供後將秦喜處决外遵駁另擬前來臣覆加查核緣吐魯番廳民婦媚蘭與秦喜通姦本夫周清鑒並不知情因本夫管束甚嚴秦喜借鄰婦麥浪子房屋姦宿光緒十三年十月十一日挨晚媚蘭來麥浪子家中正興秦喜説笑尙未行姦被本夫周清鑒往捕踢開房門抓住秦喜髮辮娟蘭秉勢逃跑秦喜圖脫拒捕脚踢周清鑒下部移時殞命署吐魯番廳龍魁騐訊議擬將姦夫秦喜按罪人拒捕殺死應捕之人擬斬因捉姦之時姦婦在塲誤會姦夫拒捕殺死本夫姦婦並未喊求事後又未首告問擬絞候麥浪子借屋姦宿照刁姦减等擬杖九十議鎮迪道兼按察使銜恩綸核轉由臣具奏秦駁前因轉飭覆審遵駁另擬查例載姦夫姦婦本無謀殺本夫之心因本夫捉姦姦夫拒捕殺死本夫姦婦逃避只科姦罪又軍民通姦姦夫姦婦各扙一百枷號各等語此案姦夫秦喜拒傷本夫身死業已處决毋庸議外姦婦媚蘭旣與本夫捉姦之時趁勢逃避不知姦夫拒捕踢傷本夫身死自應遵駁只科姦罪媚蘭合依軍民相姦姦夫姦婦各杖一百枷號一个月係犯姦之婦杖决枷贖除覆審供招咨送刑部外合將遵駁覆核姦姦婦罪名緣由恭摺具陳伏乞 
皇太后皇上聖鑒飭部議復施行謹奏奉硃批刑部議奏欽此○○剛毅片再臣接准署大同鎮總兵林成興咨稱蒙 
恩補授太原鎮總兵當卽具摺叩謝籲懇陛見恭奉硃批着來見欽此所有大同鎮篆務應請派員接署以便交缷北上等因到臣自應欽遵照辦惟查林成興現署大同鎮總兵兼統練軍該處係省北要區晉中重鎮經營防務控制邊疆在在均關緊要新授總兵黄金志尙未到晉當兹整頓營練之時未便遽易生手合無仰懇天恩俯准將署大同鎮總兵林成興暫緩陛見一俟黄金志到任後再令交缷北上並請旨飭催新授大同鎮總兵黄金志卽速來晉赴任以重職守而裨地方臣爲慎重邊要起見是否有當伏乞聖鑒訓示謹奏奉硃批林成興着照所請暫緩來見黄金志現在天津着該撫咨行李鴻章飭令該總兵卽赴新任欽此○○奎斌片再准部咨道府州縣無論何項勞績保奏歸於候補班人員令各該督撫卽以此項人員到省之日起予限一年詳加察看認真考核如係爲守兼優堪膺民社之員出具切實考語奏明分别煩簡補用等因兹查同知銜候補班補用知縣謝元祖於光緒十三年十二月二十日到省之日起扣至十四年十二月二十日試看一年期滿據布政使蒯德標按察使覺羅成允取造該員履歴清册詳請甄别具奏前來臣隨考騐該員謝元祖年力富强才具謹飭堪以簡缺留省袖用除清册咨送吏部查核外謹會同督臣裕禄附片具陳伏乞 
聖鑒飭部查照施行謹奏奉硃批吏部知道欽此○○裕禄片再儘先補用都司任效文安徽宿州人同治六年投効皖軍隨動捻匪出力荐保以都司歸兩江督標儘先補用光緒十年隨同湖北提督程文炳帶隊赴閩應援撤防回鄂後委帶駐札襄陽馬隊操防深資得力又補用都司陸忠上湖南清泉縣人都司銜補用守備梅晋榮陜西長安縣人均由武童投効楚軍同剿賊出力荐保今識歴　楚軍水師充當哨弁熟悉地方情形巡緝甚爲勤奮該員等年力富强久經行陣皆屬有用之材合無仰懇天恩俯准將儘先補用都司任效文改留湖北仍以都司儘先補用補用都司陸忠上留於湖北仍歸都司原班補用都司銜補用守備梅晉榮留於湖北仍歸守備原班補用出自鴻慈謹附片具陳伏乞聖鑒訓示謹奏奉硃批着照所請兵部知道欽此○○劉錦棠片再新疆六載邊防案内知縣用江西試用州判王禮源因漏免補本班字樣以致列保重複前經臣覆奏請將原保仍留原省補用知縣更作免補本班以知縣仍留原省補用經部議覆查新疆南北兩路出力案内有江西試用州判王禮元請以知縣補用是否其人應令該撫詐細查明覆奏再行核辦等因臣查新疆南北兩路出力案内列保江西試用州判王禮元卽係該員銜名因源元音同開單時誤將源字膳作元字兹經駁查合無仰懇天恩俯准飭部更正註册仍照原請免補州判本班以知縣仍留原省補用出自鴻慈除咨部外謹附片具陳伏乞聖鑒謹奏奉硃批吏部知道欽此○○曾國荃片再江蘇安徽賑捐案内各紳富捐助棉衣及棉衣價銀迭經臣循例奏請建坊欽奉恩旨允准在案兹又據籍隸湖南衡陽縣候選同知魏嘉齡遵故祖母一品命婦魏謝氏遺囑捐銀千兩籍隷湖南衡陽縣選用知縣魏敏修遵故父布政使銜前湖北候補道魏棟遺囑捐銀一千兩籍隸江蘇無錫縣内閣中書孫勳烈等遵母四品命婦孫馮氏命捐棉衣一千件籍隷浙江餘姚縣文童楊成照遵故祖母二品命婦楊魏氏故母二品命婦楊魏氏遺囑捐棉衣一千件均援照山東直隷賑捐成案棉衣一千件作銀一千兩禀經勸捐委員請奏前來臣查魏嘉齡等捐助銀兩棉衣均已繳清洵屬善承先志核與建坊成例相符相應請旨俯准已故一品命婦魏謝氏已故布政使銜前湖北候補道魏棟四品命婦孫馮氏已故二品命婦楊魏氏等各在原籍自行建坊給予樂善好施字樣以示旌奬理合附片具陳伏乞聖鑒訓示謹奏奉硃批着照所請禮部知道欽此 
 
