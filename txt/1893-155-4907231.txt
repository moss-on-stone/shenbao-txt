# 1893 - 155 - 4907231

 

Page 1

 
 
[預定六科準繩書票出售] [  圖書集成局啓]  
　　前明王肯堂先生以名進士精軒歧之學探幽索隱矹矹窮年所箸有六科準繩一書多至一百二十卷可謂集醫學之大成矣兹由公記管本局　行字取夫新紙從其白校讎裝釘一律精詳俾杏林橘井中人奉爲模楷預定者每部洋銀四元五角購票時先收兩元俟本年六月出書再找　　五角取書一部諸君子有欲窺醫林秘帙者請移玉惠臨申報舘帳房可也如于成書後始來購取價值當再釐定特此布陳惟冀雅鑒 
[新印臨證指南醫案出售] [  圖書集成局啓]  
　　吳門葉天士先生以頴悟卓特之才研精醫理於書無所不讀融會古人之精意而參以新機故其立方也一二昧不爲少十餘味不爲多習見不妨從同獨用不嫌立異輕重繫於杪忽取效在乎呼吸和緩盧扁不是過也及門弟子隨時抄錄諸方遂有臨證指南醫案之刻誠歧黄家所不可不　者本局以新鑄鉛字排印紙色旣白裝釘尤精共十二本盛以錦套每部碼洋一元五角欲購者請移玉申報舘帳房及各處申昌書室可也 
[論大祲之後宜防疫癘]  
　　疫癘何自生乎無非中於不正之氮耳夫人以眇眇之身蝨乎天地之間旣有所秉以成其形卽有所受以養其氣在内之氣與在外之氣相感召是以山川崩竭風雨失序寒燠愆期川澤之納污街衢之藏垢一切不正之氣皆足以致疫癘勢有所相倚理有所相通而况大祲之後千里蕭條餓莩載路殘骸斷骼狼藉荒郊烈日薰蒸穢氣刺鼻居是鄉者其能免於疫癘乎去年山西被災之慘至於易子而炊析骸以爨較之丁戊年有過之無不及經季士周都轉盛杏蓀觀察諸鉅公登高而呼救災恤鄰不分畛域南中諸善士相與聞風興起馳乞糴之書繪流民之册冀見者驚心動目大發慈悲多集一分賑欵卽多救一人性命此固三晉飢黎所當瓣香以祝鑄金以事者也當顚連垂斃之餘得此義粟仁漿源源挹注自可救億萬人之命不致委塡於溝壑惟當梅雨浹旬之後礎潤如蒸泥濘載道桐棺三寸露厝郊原枯骨千堆瘞埋阡陌日炙雨淋之下其有不蒸爲穢　也耶不特此也凡疫癘之生最易傳染都會繁盛之區人烟輻輳食指駢蕃每値夏秋之交偶中戾氣尚不免一傳十十傳百綿延不絶西國於辟疫之方講求於先事者無微不至溝水則必使流通汚穢則不容堆積而又愼選醫藥以救其後嚴防傳染以遏其焰如輪船抵埠則先由醫生騐明船中無疫癘之人方准進口否則必令停泊口外以免居人感受疫氣此其用意何等鄭重立法何等周密今山西孑遺黎庶經諸大君子振以銀米使生機將絶而復續户口已散而復聚此正所謂爲天地立心爲生民立命者而鄙人猶不能不鰓鰓過慮者則慮其不死於飢餓而死於疫癘也雖各賑所於彚解賑欵時亦嘗以行軍散辟瘟丹藿香正氣丸諸藥解往災區非不足以救瘡痍而全民命惟恐災區甚廣災户繁多非刀圭所能徧給况治病之道瞬息千變苟無人焉爲之提撕而指點保無有誤投藥餌而致病勢加劇者乎鄙意宜仿西國救災之法令著名醫生躬歴災區遇有病者親爲療治不索醫金不取藥本務使涸轍餘生共登壽域而後已或難之曰方今著名醫生大率高自位置多索聘金出診在二三里以外非洋　一二圓未肯命輿枉顧而且道遠則加倍拔號則加倍輿金舟資悉從豐腆病者視其喜怒以卜安危而彼名醫亦居之不欵安之若素意氣揚揚脾睨一世而欲其跋涉千里之外崎嶇飢饉之鄉敝衣徒步與病者相周旋試問其心願乎不願乎卽有一二自願輕身遠涉者又皆係不尶不𡯓之人讀書不成學賈不就略讀湯頭歌訣本草撮要便詡詡然自附於歧黄之列若使此等醫生貿然前去是不特無以延災民之命反以速災民之死又何必多此一舉爲余應之曰不然不尶不𡯓者無論矣名醫旣以活人爲業自當以割股爲心不應計較錙銖類賣菜傭之所爲從前名醫如徐靈胎葉天士輩遇貧病之人率皆盡心療治未嘗索取酬資惟其用心也慈故其垂名也遠前軌昭然後賢不當奉以爲法乎誠能親赴災區爲人療病則醫國手之譽必將萬口同聲特慮無以倡之雖有善者無由自奮當由地方大吏通飭各州縣各送著名者一二人撥往災區隨同放賑之人存問疾苦盡心療治事竣之後給予奬叙庶爲名醫者有所觀感而不致瞻顧不前較之僅以藥餌解往災區者其功德當不可以道里計欲賑非常之災必藉非常之人頻年以來義賑諸君子集腋成裘盈千累萬實開亘古未有之創局然則以名醫親往災區治病亦何不可獨爲其創乎苟遵吾說而行之則於名醫無絲毫之損而可救數千萬人之疾苦誠不愧爲軒歧之功臣盧扁之繼起如其不然而吾說亦有不容泯滅者則惟有登諸報簡以俟後之君子而已矣 
[本館接奉電音]  
　　昨由京友電傳上諭一道敬謹譯登○四月二十三日奉上諭雲南鶴麗鎭總兵員缺著鄒有宿補授欽此 
[暹法近事]  
　　倫敦來電言法國日報各著論說謂暹羅之事宜及早著力時哉不可失並稱英國干涉暹事欲掣法人之肘等語然則法人圖暹之心固未嘗一日忘矣○英京來電又言江城被暹兵所困法軍一至其圍卽解當時法人與暹兵不過小試其鋒而暹人已望風而逃此城卽復爲法人所踞何暹人之無能歟間圍城之兵多蘆新處人而以暹官督帶者○海防法字報言前紀法兵總　祿被獲一事或言是賊匪所爲或言當時該兵總偕土兵三名由東陵欲赴高彌地面適在美江之右登岸遂被捉獲拘往江城欵待頗優並未嘗刻薄時西貢總督聞兵總被擄卽移咨該管地方官令將兵總釋放否則兵臨城下後悔難追等語惟暹官如何辦理則未得而知○濵角太唔士報言有法員統帶越兵約二百人於西四月二號進踞東陵越二日又有法兵一隊沿美江而上佔據高彌島之偏東陵一處原有暹兵二十名駐守見越兵來卽如鳥獸散當卽退去惟高彌一處無兵駐紥故法兵一至卽唾手而得暹廷見法人無故興兵佔踞兩處卽與法官理論無如法官褎如充耳置若罔聞或曰暹國若有統率偏師以修封疆亦無難將兩地奪回惟是統帶員弁未奉暹廷之命故不敢鹵莽從事致任法人耀武陽威莫之敢抗蓋暹廷之意但得固守邊防無令法兵再行侵佔於願已足故不欲擅開邊釁也聞暹廷曾諭飭暹軍無爲戎首以攻法兵必待法軍先行開砲然後與之相持是以暹軍雖目擊法人侵佔猶未敢輕舉妄動迨西五月三號越兵進擊暹軍營汛暹軍以其欺人太甚不甘退讓遂還砲相擊彼此相持良久始止是役暹兵死者一人越兵死者數人而法員之死傷者則有三人同時法兵總　祿解運糧械由東陵欲赴高彌適遇暹法事起途次遂爲暹軍所擄云云以上之事間有已登前報者惟未得其詳故再錄之 
 
 

Page 2

 
 
[先聲奪人]  
　　前者本報屢紀廣東新會縣潮連鄉陳盧二姓挾嫌械鬥各逞雄强數日之間傷斃百數十人旁觀者咸謂兵連禍結已成不解之仇矣事聞於水師提督鄭軍門以嚴辦匪鄉具奏有案豈容各逞私忿藐視憲章遂遴委幹員督帶勇隊由廣貞輪船馳往彈壓兩族子姓懷德畏威各願息事寍人卽所請扛帮之衆亦紛然解散隨將兇犯交出解赴行營云 
[刧餉駭聞]  
　　廣東韶州海口設有太平關以征貨稅向由廣東撫憲監督委員辦理兹據道路傳言本月初旬關上委員押解餉項至省由巡船三艘沿途護送船抵清遠四會交界之處河水淺狹突有賊匪駕駛長龍船圍繞餉船蜂擁而登搶掠餉鞘巡船奮力攻捕無如賊黨五六百人水陸夾攻鏖戰數點鐘之久兵勇傷斃甚多遂被刧去餉銀二萬餘兩委員赴省禀報大憲震怒立飭兵輪沿途追緝無奈河水旣淺輪舟難以前進是以事逾數日未得匪蹤云 
[廣西匪亂電音]  
　　廣西懷集縣土匪作亂延及廣東開建經官吏請兵往剿本館以事關重大歴次詳錄報中昨日有官電到來謂懷集藍山爲賀縣開建交界處聚匪數百打單立派營獲匪散黨現已無事乞釋憲厪雖只此寥寥數言然亦一好消息也故錄之 
[匪供照錄]  
　　哥老會匪首曾鳴皋前已擒獲訊供本報曾記其巓末兹得其原訊供詞稱光緒十五年六月間小的在鎭江會遇萬松亭他說在第一樓茶館請客吃酒邀小的前去作陪告說有李長壽的次子李少爺同席名呌李洪别號雨生並說他乳名地虎是箇大好老人極慷慨仗義并約有同會的人是日小的到第一樓有蔣雲高德華匡世明曾素蘭許雲齋在座萬松亭引見李少爺是個中等身材刮骨臉下頦尖瘦像個書生模様彼此周旋一回席散後萬松亭當著李少爺向小的們說他因他父親是個忠臣被裕撫臺陷害正法死得寃枉他决意要替父報仇請小的們帮忙出力約人起事蔣雲當說會中人多只缺軍火器械李少爺就與萬松亭商議買運軍火必要洋人方能辦到萬松亭因小的同曾素蘭與在洋行當細崽的徐春山弟兄熟識呌小的們託徐春山代辦小的應許各散迨後小的向徐春山說起李少爺託洋人買軍火的話徐春山應允商量東家再說光緒十六年正月間小的與曾素蘭同船過江看燈在後艙内與徐春山見面徐春山告稱洋人美生說現在三年未滿不能請假候期滿調到别處纔能帮忙後來不記日期小的在迎江春茶館吃茶到熊上寅綽號熊刨皮烟館恰遇匡世明與曾素蘭許雲齋徐春山亦同在坐匡世明先因徐春山不知洪門規矩罰他的跪許雲齋講情纔放起來正值小的走進烟館看見徐春山纔起來也替他方圓幾句小的就向匡世明指說這就是洋人美生處當細崽的徐春山軍火的事是托他買辦的匡世明轉過臉來向春山陪笑並問美生如何說法又囑徐春山機密些不要多講遂各分散十六年三四月間萬松亭蔣雲李老么卽李闖王及不知姓名一共四人坐船二隻由安徽裝運銀子到六濠口清風泉茶館側邊碼頭灣泊三天說有六萬銀子約共有三十箱並有李少爺信一封由蔣雲寄與高德華曾素蘭匡世明同小的四人公收匡世明因與鎭江馬快有仇不敢過江是小的與高德華曾素蘭蔣雲萬松亭等把銀子送到鎭江以三萬交徐春山轉交美生買辦軍火下剩銀兩係萬松亭高德華蔣雲們經手他們每人分用多少小的不曉得是年冬間小的與曾素蘭又在徐春山處會過李洪邀同到堂班喝過花酒李洪也隨就回安慶去了至徐春山小的在九江卽已認得那時他在美生處當細崽他是美生心腹得用之人所供是實求生全 
[傳示匪首]  
　　本月二十日兩江總督劉峴帥欽奉廷寄將逆犯匡世明卽匡是明正法已斃之李顯謀卽李洪亦開棺戳屍前報已詳紀之矣是日將首級二顆裝入木籠懸竿示衆至二十二日江寍府李小軒太守委理問廳張推官兆啓將首級解赴鎭江懸示然後遞解長江上下游各埠俾若輩觸目驚心我知草澤奸人當有望而股慄者矣 
[揚州火警]  
　　本月二十日寅刻揚州彩衣街祥源布店紅光高燭幾與旭日爭輝居人尚在黑甜鄉一聞嗶剝立卽披衣而起助之澆灌無不奮勇爭先一面四出鳴鉦分投告警許太守聞報首先馳至旣面江甘兩邑宰曁文武各員弁亦陸續到來指揮水龍汲水噴射飛泉百道灑自半空無奈店中存貨甚多尤以花布爲巨擘一經著火遽爾炎炎致吳回氏越顯神通左衝右突飛揚跋扈銳不可當閱時許頭上烏雲釀成急雨水龍史乘機併力兩面夾攻火勢始漸漸告衰得以熄滅是役也共計燬祥源前後樓兩進上下共十二楹拆去比鄰餅肆一家其餘雖受虚驚尚稱無恙傳聞其起火之由因店中人持洋油燈取積薪不隄防燈忽潑翻致肇燎原之禍云 
[公餞使星]  
　　出使美日秘大臣楊子通星使道出金陵襜帷小住本月二十一日劉制軍會同司道設筵盧妃巷曾忠襄公祠爲之祖道衣冠薈萃珍錯畢陳妙舞清歌頗極富貴神仙之樂洎平夕陽西下始散席而回至二十三日星使卽鼓輪下駛 
[松江府試上海縣文童正案]  
　　黄增錫　吳　馨　王豐楨　李顯常　沈汝弼　陶明源　王履善　張慶桐　陳銘桂　潘覲墀王植善　包仁浩　謝肇昌　巢吉孫　洪澯章　曹永年　沈樹埜　陸紹機　葛尚冲　周　松　陸宗駿　侯紹祖　朱培棟　尤桂芬朱潤清　孫夔龍　朱士芳　嚴兆椿　陸紹雲　葉世昌　周同德　張國衡　金藻春　盛德康　周文毓　錢允中　林祖濬　郁鍾鼎陳寶雄　徐元炳　沈亮棨　何錫子　朱禮恭　黄炎培　宋增泳　敦廷杰　鞠維昌　曹汝霖　張其善　金雲生　汪慶燾　黄公錫趙光昭　黄宗麟　黄藝錫　王　珍　諸崇湘　陳昌鳳　楊洪森　朱濟清　王紀昌　秦錫籌　賈豐詒　黄慶瀾　徐蔭曾　毛　熙張秀峯　劉欽昻　汪增祥　倪道原　萬鏡冰　黄兆愉　莊則敬　王　琪　張介福　任晉康　李希哲　曾澤霖　王豐鍾　顧　汭蔣家鳳　曾恩銓　唐在復　郁鍾圻　鈕永康　錢時熙　嚴國楨　張軾和　葉承壎　顧來治　王　璋　胡宗瑗　喬慶璜　郁鍾均潘俊麟　沈兆梁　楊汝銘　顧光煥　江紹陞　林祖溍　葉繼勳　黄仁溥　王國賓　劉欽勱　祁祖章　張逢時　徐文鏞　潘光耀徐熙蕚　湯思祖　張良銓　董　琪　王銓運　林祖源　程宗鵬　葛士洵　徐昌焌　張錦麟　宋時霖　朱光照　王纘善　鄭增望焦李芳　朱耀乾　金汝礪　王遵善　葛尚圭　韓國華　何其超　蔡　鵬　陸企文　楊元耀　顧宗堯　沈宗約　周作猷　趙張維張祖欣　沈在田　王豐章　沈邦鑅　薛寳瑛　潘樹聲　郁恒培　陳洪範　蔣廷珍　孫　鑄　沈亮槩　朱綬章　張慶槐　毛恒受唐祖彭　周名彝　王朝金　金爾音　葉爾松　朱泰階　王國楨　金文藩　沈毓才　楊振銘　顧名驥　唐誦堯　楊保恒　顧視清沈懋德　陸樹梅　夏鼎彝　沈兆梯　戴文光　羅文運　吳熙璋　潘鴻鼎　瞿至福　徐偉楨　沈慶彬　周兆麟　徐錫瑨　朱　華唐汝剛　曹振墀　吳煥章　吳中順　李慶星　厲觀光　沈文鼐　吳延礽　張楚香　陸其鑫　張士林　陳　黻　蘇廷驤　唐祖滋陳允謨　陳濟清　曹寶鼎　張國安　蔣宗熙　張　衡　顧詠霓　徐紹秉　唐祖寅　丁鈞鑑　龔樹滋　楊以興　陳銘德　丁紹曾施人傑　張喜德　胡信昭　陳言則　康乃孫　吳繩伯　秦錫琯　趙錫寶　孔祥百　詐廷楨　曹永恭　金殿奎　秦如璋　丁　烈張熙齡　王允中　兪元福　邵懷清　楊士照　陳乃斌　周兆芝　李兆楨　曹鳴盛　吳　康　田葆詒　蔣　偉　張兆圻　陳時夏曹欽經　范本崇　唐煥文　鍾如琪　周炳文　周兆荃　陳嘉仁　楊振文　朱光華　顧汝藻　徐　謙　陸鍾璠　曹永敏　陸元龍黄錫福　張祥飛　沈慶鎭　瞿本瑚　曹永福　陳元錄　周愛仁　楊兆春　何錫榮　洪兆庚　周螽羽　江　墀　喬占鰲　劉　瀛郭廷楨　王豐崙　王佐才　李作霖　陸紹帥　喬以仁　曹　浩　陳德清　張　鍾 
 
 

Page 3

 
 
[松試正案]  
　　松江府恩詩農太守試畢諸童於本月二十三黎明飭發正案兹將前列諸君名姓備錄左方　華亭　宣光第　朱炳奎　沈維翰　王嘉猷　沈維善　宋效祁　陳鳴謙　施培麟　周昌緒　顧保圻○奉賢　阮尚珍　徐元杰　王　鰲　李文麟　趙維棠　沈　鎔　翁詒孫　蔣大章　倪良佐　董以仁○婁縣　張聯芳　翁肇源　薜鳴珂　陸志清　奚葆荃　張　霖　金潤華　沈　昶　馬家駿　龔銘鳳○金山　沈崇基　朱祖修　黄明振　黄端履　郭　誠　沈治清　吳治恭　兪秉文　倪廷颺　趙奎照　上海另錄全案○南匯　張嘉澤　盛人健　王居正　丁祖望　楊　森　馬應樞　楊振鏞　潘光澤　夏晉堃　姜寶璜○青浦　沈培恩　徐彭齡　王之光　胡鴻飛　朱泮章　衛人驥　許世銘　徐經鑄　兪昌言　丁文泮 
[桂撫啓行]  
　　廣西巡撫張丹叔中丞蒞滬後在英界長發棧暫駐行旌已見前報兹悉中丞定於昨晚乘招商局廣利輪船起程赴任 
[滬濵瑣綴]  
　　滬南佛閣左近有某甲者前日向比鄰某氏索取舊欠該氏答以尚容措借歸趙乞緩數日甲以久借不還今日斷難延緩口角之下突出利刃向氏直剌適中右臂鮮血淋淋倒仆於地甲見勢不佳將血塗在已面大呼被氏戳傷奔至家中臥地不起該氏家人知之將氏舁回醫治一面投廿三七鋪巡防局喊控不知作何了結也○老白渡有划船婦前日向該處木行裝木數百根至小東門外帆船上交卸忽少三十餘根帆船上人向婦根究婦一味支吾迄今尚未就緒也○浦東人施錫華向操三隻手生涯近日又在塘橋鎭柘林營分汛充當汛兵不改阿蒙故態仍肆偷竊被爛泥渡巡防局拘獲經高介臣二尹訊明枷責尚未滿期竟於前日毁枷逃逸復與地棍小瑞華小脫靴等至浦西竹行碼頭向駁船户拆梢不遂將櫓搶去船户無奈奔訴柘林營汛官始得將櫓交還 
[四訊拐妻謀命案]  
　　拐妻謀命一案屢紀報章前日午後原差朱榮將屍母阮徐氏抱呈阮小海並提屍妻阿眞卽阮張氏兇犯吳妙林吳桂華莊金堂卽張金堂獨眼阿六卽兪阿六又名龍卿等解案請訊惟馬阿二曹德標並未提出薄暮時上海縣黄大令升坐花廳隔别研訊命該差將諸犯帶往二堂宅門及大廚房等處不准交頭接耳以免串供先提阮張氏至案謂曰前堂訊間時本縣以爾爲誠實及詰各犯始知爾之言語均屬子虚今本縣已將此案訪明衆犯亦一一供出爾不必狡展可將妙林與衆人如何商議如何將爾夫阿狗謀斃情形從直供來尚可超豁阮張氏供稱今年正月初五日小婦人歸母家賀年至廿六日由父親送往夫家廿七日小婦人出外收取襪底中途與妙林相遇卽將小婦人拉至英界滿庭芳街小徽所開客棧内小婦人堅執不依被伊扃閉在内次日欲乘間逃逸被開店娘娘霸阻據稱係妙林囑托不准私放出外襪底六十雙尚在棧中至三月廿五日始將小婦人領往三馬路富春里阿龍所開花烟館内賣娼初時並不知悉惟知前去傭工而已大令問曰爾與妙林遇見在於何處答稱在法界鄭家木橋相近問在於何時答稱在傍晚時大令問爾願隨妙林否答稱伊家中已有妻室小婦人不願跟隨大令曰旣不願隨當時何不呼喊且天色尚早供稱小婦人怕伊持刀剌死且當時伊之黨羽甚多故不敢呼喊大令謂曰此等言語本縣不必深究但問伊等商同將爾夫致斃爾知情否供稱實不知情惟聞伊等在客棧中言阿狗並無本領祗須一拳一足卽可打死餘言並未聽明大令問曰此言在何日聽見答稱在三月廿五日大令曰此言不合爾夫於三月十八日身死何至廿五日始聞是語究竟十八日以前知情否供稱實在不知妙林並不欲佔據小婦人不過圖賣洋元而已安肯將所作之事直告大令謂本縣查知爾許字阿狗之前尚許字胡姓有是事否答稱有問胡姓何以不娶答稱小婦人與妙林有私爲胡姓所知因此退婚問爾與妙林從何日起有私答稱去年二月廿七日小婦人在家煮早膳入房取洋油燈妙林從後門而入掩入胞弟床上拉住小婦人衣服强姦小婦人當時喊救幸父親等奔來將妙林拘獲毆擊數下經人解勸將伊釋放妙林出外後揚言欲持利刃將父女兩人剌死父親情急在某茶肆啜茗向人告訴旋有唐先生名杏寶者代抱不平禀知巡防局朱老爺將妙林提局懲辦大令問唐先生是何人住在何處現作何業懲辦妙林在於何時答稱唐前爲圖董家住西門外現爲作頭辦妙林之時在去年二月廿八日大令問以後如何供稱妙林自局中釋出後迭來尋釁小婦人告知父親遂出庚帖許配人家若不配人恐妙林釀成大禍父親遂許字阮阿狗爲室收茶禮洋八十四元旋經唐先生介紹令父親提出二十元給與妙林免致尋釁父親允之凈收茶禮洋六十四元至五月廿六日在阮家成親大令曰本縣查得茶禮洋妙林貼償阿狗一半是否答稱並無是事大令問爾至阮家後常在母家居住否答稱亦無其事又問爾旣在夫家平日作何事答稱常助丈夫耕種閒時縫級襪底大令曰本縣查得爾家尚開烟館答稱是問開設何處於何時起可有合股之人答稱開在英界平和里於去冬十月間起丈夫與友人名光如者合開後由丈夫獨開又問平和里在何處開設幾時何日收閉答稱平和里在仁濟醫館對門開設約有一月至十一月十六日收閉大令問開設時可雇妙林爲堂倌答稱堂倌名桂松妙林時與流氓來吸白烟大令問折本否供不折問後來如何供嗣後該店由妙林接開問妙林開時爾常去否答稱不去問今年三月十八日之事有幾人在塲供小婦人初尚不知後悉張金堂馬阿二獨眼阿六曹德標等與妙林在塲大令謂事前爾雖不知事後爾應知情供實在不知大令著跪大練良久仍無確供大令命官媒將阮張氏帶往後面次提吳妙林供詞與前報所紀相同大令問爾等將阮阿狗擊斃伊妻阮張氏究竟知情否供稱不知大令曰事前雖不知事後爾應向伊告知供稱事後亦不向阮張氏告知大令曰爾等旣有私情豈有不向伊告知之理供若向伊告知恐伊聲張該氏實在不知大令曰是夜動手爾等共有幾人答稱係張金堂馬阿二兪阿六吳桂華曹德標及小的等六人大令問何人先下手供稱桂華先打一下次由金堂踢一下阿六拳打數下小的亦踢一下在後由阿六取阿二之帶將阿狗勒斃事成後同往寍波會館後面某浴堂洗澡至三月二十五日將阮張氏押在阿龍花烟館中取得洋銀分酬五人尚餘五元代該氏贖取衣服訊至此鐘鳴九下著暫退至二鼓時又升坐命提阿六研詰供稱係無錫人年六十一歲現充汛捕夥阿狗之事小的有不與聞實被妙林誣扳小的當差約有十餘年素來勤愼並不滋事求請查訪大令曰爾等所作之事今日到堂尚敢狡賴本縣將往何處察訪况案中人証非妙林一人餘人亦供爾在塲阿六堅稱被誣大令問伊等因何誣爾答稱因小的唆使阮徐氏投局控告之故大令命傳阮小海至案問曰爾之叔母赴局控告是否阿六指引供稱不是由地保夥指引大令命退去謂兪曰小海之言爾聽明否供稱伊不知阮徐氏實係小的指引大令曰今已到案不能任爾等指東話西兪供此等彌天大事小的從不敢犯大令命吳桂華至案問曰旁跪者爾認識否答稱不認識問前堂爾供有阿六如何面貎供稱其人年約三十左右面白無鬚大令曰前堂所供之言今日再供一遍桂華供小的實在寃枉前堂並未供過大令拍案大怒謂前堂爾之供詞較妙林爲多且與妙林在堂上試演毆打情形本縣於十三十九等日連訊兩堂爾所供無異何以今日翻供實屬可惡喝令鞭責籐條至一百下桂華供求恩免責容小的供明數言死亦甘心大令曰爾且供來供稱三月十八日晚間阿狗之事小的實不在塲惟當時有西門外流芳閣茶肆堂倌名林林者見妙林手持巡防局燈籠同伴共有三人在該店門口經過至廿四日由住在西門内之做籃阿狗告知現求查訪大令曰本縣不問爾此等言語祗問爾當時在塲與不在塲供稱小的實不在塲大令曰旣不在塲前堂何以一一供明供稱前堂受刑不過故依妙林之言混供大令著再責一百下桂華供稱丁死亦難招大令曰卽使當堂杖斃亦不足惜現在不要爾供著帶下再提阮張氏至案問曰旁跪者何人答稱阿六大令問爾在棧中時阿六可來否供稱來過數次一日小婦人被妙林領至某茶肆欲賣往蘇州燈船上阿六亦來看過一次後事不成因而中止至謀斃丈夫不知阿六在塲否大令命將阮張氏帶下謂兪曰阮張氏等供詞爾已聽明可從實 
 
 

Page 4

 
 
供來免受大刑阿六堅執前詞大令著鞭背一百五十下仍無實供命將兪帶往花廳後面又提張金堂研訊供稱係南匯縣人年三十七歲現住治下老閘地方家中尚有妻室小的亦充捕夥向來安分阿狗之事實在不知三月間小的先在德大人公館當差次在天后宫行轅看守在後往餉船看守十八日晚間之事小的正在當差顯見妙林誣攀小的當差數年並未作不端事大令曰爾等在外胡作妄爲到堂後乃公然自居好人但三月十八日之事不幹爲妙幹則難以抵賴爾稱被誣能聲明原委否供稱阮徐氏投局控告局員趙老爺泒小的與地保夥往拘妙林小的至西門見伊他出後查知在鐵廠地方小的卽在西門守候待伊來時拘獲解至局中妙林沿途揚言攀倒小的如小的與聞此事何不自行逃逸大令曰本縣拘拿甚速爾等逃避不及耳張供稱是日小的確在天后宮當差晚間入内至天明始出大老爺不信請問辦差家丁王姓大令曰本縣早經訪明爾不必狡賴張執定如前大令復提妙林質對妙林供稱二月間小的與阮張氏在天后宫看戲途遇張金堂張以小的將經賣阿眞之事迭次游約遂訛索洋一元八角小的當取阮張氏衣服質錢付給不數日阿六與張同往老閘雇船欲載阮張氏往蘇賣與燈船上嗣因諸人意見不合事遂未成旋由阿大金堂爲小的包辦此事令小的出洋一百元以五十元給與阿狗五下元酬謝衆人小的不願事亦未成至三月十六日小的與阿六金堂等在新閘地方飲酒商議毆打阿狗阿六當時確曾阻擋言使不得十七日阿六復言使得十八日晨小的先與金堂在同華樓啜茗午後小的與阿六等四人在丹鳳樓先見桂華次見金堂六人同聚一處至晚動手惟曹德標並不帮兇在旁觀看二十左右阿六復出一計令小的揑造僞信一封詭稱阿狗奉交母親信内載明張氏身價現已收到八十元今日乘輪往天津不便回家云云至廿八日阿狗之母阮徐氏赴局喊控旋由四圖地保夥名恩狗者來拘並非張金堂前來恩狗將小的拘至自來火行前張從小路兠來囑小的不必聲張如爾吃官司爾之妻子由張等照顧此係實情大令謂張曰妙林言之鑿鑿爾可聽明張供實遭誣扳大令著責籐條至五百下依然狡賴訊至此天將黎明大令遂判將妙林桂華分别收禁外監張金堂愈阿六分别收所阮張氏仍交官媒候次日再行覆訊 
[恫瘝在抱]  
　　本館協賑所昨承家在蘇杭兩郡間人惠函云每閱貴報晉災慘迫情形不忍卒讀而諸公勸募之殷不遺餘力至爲欽佩兹由敝處募得捐洋九十元扣銅洋一元又銅洋四元交局寄呈乞賜彚解災區附上捐户姓氏一紙共廿二户並望按户掣發收條交原局帶回云云敝協賑所謬司收解方以力棉計拙蚊負滋慙乃承大君子苦口婆心代爲勸募不特飢黎荷再生之德而敝所欣資臂助亦感佩勿諼矣仁民愛物視國如家他日福報緜緜當爲大君子預操左劵除寄奉收條外所有捐户姓氏另列清單兹不再贅又承謝鑑泉先生惠函云敝少東陳玉坡翁在京户部供職聞山西水災人幾相食似此糜爛難堪令人耳不忍聞是以將常用衣服積儉集成洋銀一百大元彚寄山西賑濟竊念解衣推食古人著爲美談今以節儉之資作輸將之舉古今人何遽不相及耶仁心仁術誠足爲當世風矣 
[黄君第二批壽儀移助]  
　　謹啓者黄君春甫六秩壽辰蒙親友餽送隆儀移助山西急賑第一批業已登明報章今又奉到徐子靜翁洋十元何良株翁吳潤基翁二位各洋四元張道庵翁曹潤甫翁二位各洋二元王松年翁洋一元第二批共計洋二十三元除由敝堂代具謝柬收條外謹登　章佈照公鑒[  上海六馬路仁濟善堂謹啓]  
 
 
 

Page 5

 
 
　　潘刻功順堂叢書三十元滂喜齋叢書四集全三十郝氏遺書初二三集三十元新刻分經皇清經解三十二元先正遺書十六元顧亭林先生遺書三十六種彚輯八元精刻校正平津館叢書十集全念四元惠氏九經古義一元重校刋續古文苑七角孫淵如先生詩文全集二元孫谿朱氏經學叢書四元抱朴子内外編一元唐魏王秦括地志並補遺一元中西算學三種一元四角行素草堂目覩書錄二元孫谿朱氏槐廬叢書初二三四五集八十本念五元趙氏補寰宇訪碑錄一元金石三例續編二元金石三例再續編二元嚗書亭金石文字跋尾八角重校正寰宇訪碑錄附刋謬八角平津讀碑記續記一元孫谿朱氏金石叢書四十本十二元行素草堂印譜八本二元集古錄二元金石錄二元硃批金石三例二元○杜詩鏡詮湖海樓叢書○道古堂全集○史記漢書合鈔○史外○防海切要○分類字錦○三省邊防○十萬樓叢書初二三集○制蓺靈樞○海國圖志○左文襄公奏議初二三編○儀禮集說儀禮圖禮記集說三禮圖四種一部申江左善林發兌 
　　上海中華滙理銀行告白 
　　本銀行現備股本銀五十萬磅日後可增至一百萬磅本銀行以香港爲總行香港董事未士機利士未士希士未士活頓陳傑臣翁周東生翁關愷川翁總司理人未士卑厘啡　上海首董未士韜本司理人未士高魯威本銀行分設莫京倫敦日本横濱中國上海福州厦門及各通商口岸外洋新加坡檳榔嶼印度新金山美國各口舊全山等處　本銀行專做各種押欵存棧穏妥貨物按揭銀兩各口匯票以及各項銀行生意諸君如有銀兩欲存放本銀行者以十二個月長年給息按每百兩計銀五兩六個月長年給息按每百兩四兩三個月長年給息按每百兩三兩此佈英一千八百九十二年四月廿七號謹啓 
　　起創包醫疝氣紅縀膏六角獨奇者無論囊腫如瓜卽將膏貼上當日立見奇功倘患症年深加服疝丸包治半月腫全消一元 
光明還睛至寳丹 
　　此丹神效耳聾復明丸專治男婦肝經火旺腎經氣虚目赤流涙或痛或癢差明畏日夜惡燈光甚至内障生醫久患雙目不明靑光瞎眼一切目疾服之立能潤肝補腎瀉火清金功效如神每瓶三角○八寳光明點眼藥每瓶一角○凡患耳聾之症皆由腎虧氣弱瘘肝經血熱或悮服燥熱等味故有耳鳴耳聾耳脹或流膿等症無論男婦老少新染舊疾服之數日奇功立見倘若不靈包退還洋每盒一元○另有珠黄吹耳散每瓶五角倘若耳張或流膿水吹之立効○自運粤省保壽堂馳名萬病回春膏每張雙料八角單料五角○盧薛昌萬應午時茶每洋八盒○馮了性藥酒每瓶三角○人參戒烟丸大瓶五角鋪分上洋鐵馬路東首廣東益三堂老藥房啓 
　　上洋務本堂監製固精封髓膏○一在英大馬路葛同昌京廣貨號發售○一在棋盤街恊記票行發售○一分寗波日新　興號綢縀莊發兌　　治遺精佛法不用服藥 
　　心主神藏屬火腎乃精舍屬水世有思慮過度相火妄動或斵喪多端腎水虧損以致心腎不接屢患遺精此病有四有夢曰遺無夢曰泄不覺自遺曰滑白晝淋精曰滲一有是症盜汗煩渴腰痛耳嗚四股無力頭暈目眩諸虚百損頓作矣久久成癆不治此膏貼在臍下關元穴卽可保住不洩旣能砥柱中流之力復有水火旣濟之功久貼延年益壽功難盡述此方昔有直方道人傳世歌曰○人患遺精成撈多我有封髓膏來鎖貼在臍下關元穴毋須服藥起沉疴○本堂選日凈室照方監製每張收工料洋六角雙料一元三才封髓丹每料一元半料五角上洋務本堂主人啓 
　　汪恒春堂中國大藥房上海棋盤街四馬路口老巡捕房南一顆印庫門 
　　本藥房左近失眞兩年三次相雜均只三　角面事後思之殊形恐懼敝藥房未保火險一無損傷冥冥中定有神助今後痧藥格外克已以謝神庥恆春痧氣丸每洋七十瓶塘棲痧藥○白痧散○臥龍丹每洋百瓶○保安丹仍收工資每洋百塊○辟瘟神茶每塊八文午時茶十五文辟瘟丹一角紅靈丹每瓶洋五分行軍散二角半飲片湯藥道地價亷祈請比别如已馳名之珠桂半夏治痰及怪異諸疾小兒回春丹生黄抱龍丸文科白鳳丸玉液金丹止帶神丹痔瘡之痔漏化管丸人參再造丸人參固本丸參茸衛生丸六神丸治驚風外症金城固本丸之治遺精大叅野术健脾丸之治高年脾虚便溏完榖不化以及秘製白濁丸其餘官方各科丹丸各有各效已在○諸尊洞鑒之中皆知神騐外埠信資自理 
　　參茸暖腎丸 
　思陰陽和而萬物生夫婦合而男女育此天地自然之理夫人之一身皆託體于父母不以無生育爲患所難者未必有善養耳然精氣神有生而足者有生而不足者生而足者自恃以爲無恐不善調攝或爲酒所困或爲色所傷初猶未覺久則漸成憊弱望嗣之心愈急養身之道愈虧不岌岌乎危者未之有也若精氣神生而不足者苟能恐懼自省思補其闕不但嗣育之效無窮而延年益壽豈有艾乎是以本堂不敢存懈怠之心特製此丸專爲養身者說未虧之前服之能養其體旣虧服之能善其後凡營衛虚弱精神不振精氣清冷身體困倦房事不堅子嗣維艱有此固宜可服此丸功專補養氣味純和毋論男婦平時服之裨益無涯矣早晚空心每服四錢開水送下每瓶洋一元正鋪在上洋英四馬路巡捕房對門廣東接元堂何均年選料監製 
　　丹桂茶園 
　　四月廿五日演 
　　夜戰馬超小武黄金臺探河桑新排新戲盤設計綢戲窰别東剌園寄是是非非九頭案明明白白腸大戰 
　　四月廿五夜演　 
　　戰牛頭山崔子弑妻長亭昭關跑馬賣藝重軿全本蝴蝶夢吊奠說回成親劈棺割戰畹城髮盗雙戟代剌典韋首誅嬸娘大下西洋 
　　天仙茶園 
　　四月廿五日演 
　　迎哭像賜黄袍武擋山鐵蓮花戰盤河夜行路打龍袍連陞店新楊排余繼前塘業後關招本親 
　　四月廿五夜演 
　　分兵五路七子八婿寒窑探女新軿頭本文武新戲師雄夢處花慶登高搜法阻截遇美截戰救父剌股殺嫂投山子胥過關 
　　天福茶園 
　　四月廿五日演 
　　遇龍封官六部大審殺廟三敎寺遊龍戲鳳玉堂春宮門帶九龍島 
　　四月廿五夜演 
　　泗四洲城百花點將遺翠花鍘判官靑風亭割髮代首打鼓駡曹雙鳳奇緣 
　　一仙茶園　　 
　　四月廿五日演 
　　正文仲採四成金蘭結薪彩鳳義兄弟本贈金冐月套反目論名殺婢才招婿藕賣身救廿梅醉繪花兄夫妻容鳳仙斷分袂漁五李入寺月女聯婚娥上山絲雲程初夜爭美容佈步破鏡陣翠花連重圓演花破法 
　　新開天儀茶園 
　　四月廿五日演 
　　南陽關金水橋新戲　波島全武鴻鸞禧戰樊城李陵碑新一排本新萬戲利 
　　四月廿五夜演 
　　雄信反唐兄弟相會割髮代首犯業招親錯取和尚發配魏虎 
　　禮拜五拍賣　　 
　　准於廿五日二點鐘在本行拍賣新式各樣表練茶坏盆水瓶稍有水潰銀表各式繡貨汗衫練襪香皂哈喇呢檯燈油畫鏡墨水缸金邊禾檯毯門簾料器外國衣服等貨什物不計此佈倍發洋行啓 
　　禮拜五拍賣 
　　准於念五日兩點半鐘在本行拍賣公平七絲花生羅太平八四飛鳥原布義源十磅十一磅九牡丹市布公發馬蹄金色素寗綢興隆扣東花布順利花其松子細斜愛禮司稱田色羽毛怡和雙鸞新花洋紗藍地雙京標弗落色洋菊花標美人五絲白生羅豐裕龍鳳洋標公茂印度飛龍洋標十支漁翁十六支八仙棉紗茂生英旗粗布餘貨不寗此佈瑞和行啓 
　　禮拜五拍賣 
　　准於廿五日兩點鐘在本行拍賣玻罩花白磁罩鞋子皮玻花保險燈筒汗衫玻廚手套香皂頭紅酒凡立世雪介烟救命圈木器家伙等此佈永發洋行啓 
　　拍賣 
　　廿五日二句鐘在小東門外拍賣景春園烟間生財全副血牙銀非老鎗大宮燈三星照紅木檯椅玻窻銅錫器大石榻一應裝修燈鏡什物計合意者届時面拍此佈全記啓 
　　禮拜六拍賣 
　　兹者二十六日卽禮拜六下午二點鐘在公和祥拍賣禮拜鐵八百卅六担卅二號又車盤鐵九百四十六担九十三號舊鐵七百八十一担六十四號馬脚鐵九百七十三担五十五號如欲買者届期至該處而拍可也特此佈告會德豐啓 
　　禮拜六拍賣 
　　廿六日卽禮拜六十點半鐘在本棧不限價拍賣各色海馬牛牌猪頭呢三狗淡黄羽毛黑加官綠獅綠鳳綠喜雀綠漁翁藍漁翁表牌洋紅布象瓶棉紗印度小標及小霉加官花羽布等貨謹佈義諸洋行啓 
　　禮拜六拍賣 
　　兹於念六日二點鐘在　東太古棧拍賣黄浦輪船駁回水漬洋棉紗計二百五十餘件斜文布粗布標布原布等計二百五十八件如貴客欲意者届時講至法公司碼頭同趁小火輪赴該棧面拍可也此壳件洋行啓 
　　禮拜六拍賣 
　　准於廿六日十一點半鐘在招商局北棧第廿七號棧内拍賣稍有漬破豐裕花其鬼頭小人貓頭英老獅藍英Ｗ跑馬粗布共計五十餘包限一禮拜出清届時望貴客至該處面拍可也此佈瑞和行啓 
 
 

Page 6

 
 
　　禮拜六晚拍賣 
　　啓者念六晚七點半鐘在本行拍賣香皂東洋車畫鏡燈黑籐椅磁器檯椅橱外國衣服傢用什物不計永和行啓 
　　禮拜一拍賣 
　　准於廿八日十點鐘在四川路福利後門内和明洋行拍賣上等全副照相傢伙鐘表機器電報德律風機器一切木匠機器銅鐵匠機器傢生藥水保險箱天平車匠傢伙鐵車一應俱全又洋琴舊書寫字檯畫鏡書橱椅子一切需用生財木器另星不計此佈魯意師摩啓 
　　盤店聲明 
　　兹有新北門外水安街源興京廣貨店一應生財貨物均盤頂與祥興號開張所有源興往來帳目請向前主自行理楚與祥興號無涉特此告白 
　　聲明派司存處 
　　英一千八百九十三年正月十一號瑞昌洋行完納　１８１，１８８花寗綢八箱又二月七號完納　１，２０三絲白洋羅二十箱該稅銀由公和通行借支該派司仍押存公和通處倘各客買此貨報關祈携足稅銀到公和通領取派司可也特此告白瑞昌洋行帳房啓 
　　學徒舞弊 
　　謹啓者小號在申開張年久專造各種漂凈顔料秘製八寳印色紈摺雅扇無不挑選高貨製造精益求精銷售各省久已馳名近於辛卯年夏問收一學徒徽州休邑人名江松林言明習學三年自進店後見伊作事勤能所以未及二年令伊往候客帮招接生意豈和其人雖能其心不正屢次送出定貨與客家收到者兩不相符卽回店交帳與客家付欵亦不相符可見暗中舞弊是以於本年四月辭歇近聞在外私立作塲暗造顔料印色等件以僞亂眞誠恐冐印小號牌子各處抖售豈不有關小號聲名嗣後倘蒙　貴客賜顧請至小店面定自當貨料挑選格外加工精製價目克己倘有上門抖銷者切勿受渠欺朦也特此佈聞藝林堂主人吳秋如告白 
　　名馳海内 
　　久聞粤省保壽堂大寳號發兌萬病回春膏藥極奇靈騐僕小兒忽染羊癲瘋病幸在鐵馬路東首購歸貼上每日覺吐風痰數口不滿十天全好登報揚名古吳楊生盛白 
　　招人承辦清潔局事務 
　　爲招人承辦本局英美租界清潔局事務所有各洋行自備挑除者不在内如有欲包者開明價目於每日一點鐘至三點鐘送至本局管理清潔事務寫字房鉛美朗先生處其信面上寫明承辦清潔局事務字樣於英六月廿日卽華五月初七日以前收受所需船只工役人等開明於左打掃各路清潔工人二百四十二名 
　　垃圾船七隻須停在浮碼頭傍以備清除浦灘之垃圾 
挑除英美租界界洋行糞穢工人四十二名 
船四只每只船夫二名以備載運陰井汚泥之用 
船三只每只船夫三名以備載運各街道明溝内之泥沙 
船一只船夫二名備除旗昌洋行内之屎櫃所有清潔局之房租以及竹帚等件歸包人時常備齊以及工役人等再須將近浙江路橋及虹口江内垃圾船上之垃圾一概載往别處不得存積亦不得過夜並出賣於鄉户人等必須逐日載運出境外西歴一千八百九十三年六月九號英工部局參賛韜朋 
　　包除宿疾 
　　本室代購廣東省城保壽堂仙傳眞方萬病回春靈膏雙料八角單料五角倘世患五勞七傷遠年瘋濕痴癲羊犬等症貼之包可病除此乃常經本室目見多人貼好故敢包醫也鋪設上洋四馬路芝蘭室西法鑲牙鋪啓 
　　快奪錦標賞端陽 
　　六月份票五月初一開頭彩十萬元零售分條六角信講註明英大馬路西必發必中仝啓 
　　天儀茶園 
　　本園不惜巨　特往山陜聘請超等文武花旦特丹花重邀來申並請玉林　等擇吉登檯起演先此奉聞主人謹啓 
　　輪船往香港星架坡庇能等埠 
　　啓者本行呍多波拿輪船准於五月初六日下午開往香港星架坡庇能等埠如貴客賜顧者請至本行而議可也此佈老沙遜行啓 
　　高太癡書畫 
　　團摺扇行書三角花鳥四角楷山水五角士女一元仍贈詩文集寓滬寳和五里口同義盛内寄力自給餘照舊例 
　　架子出售 
　　啓者今有一百墩力之手摇架子出售可以軋棉花及絲頭等物甚爲合用欲知詳細情形者請來面議可也公平洋行啓 
　　白帶丸功効啓 
　　余母身體素虚兼患白帶因服上海益湯衖壽榮齋白帶丸金愈今家嫂又患白帶再購白帶丸一料洋一元服後卽愈喜以誌謝楊成昌啓 
　　倫章機器造紙局告白 
　　本局新造大棧房一所專收各路爛布倘各寶號有貨無論多寡均可上進看貨定價先行給價一半餘容揀淨後再行找結恐未週知特此登報聲明 
　　白濁丸上海第一 
　　久聞盆湯弄譚寳宦齋三日愈白濁丸靈騐余適患白濁委頓異常着人到該堂購丸兩料費洋一元果然三日全愈恊大米行黄金生啓 
　　心胃氣痛良藥 
　　閱報盛稱上洋盆湯衖壽榮齋心胃氣痛散極靈屢書則不一書矣余久患心胃氣痛速購藥一瓶需洋五角服下卽愈登報申謝周森齋具 
　　定價劃一 
　　本齋自採辦花期老牌時色木鐘新到捫表每隻四元二角每打價公道批發另售保用兩年修理不取分文不合退換上海法大馬路爕理齋啓 
　　零躉批發 
　　批拆英六月份呂宋大票并收紅票皆照大市兼售呂宋烟紙烟等均皆克已○貴客賜顧註明上洋棋盤街同得利内特佈魁號利記告白 
　　價廉物美 
　　極大荳宼每粒六文砂仁每粒二文文房壽字香末孫製黄精均每兩五十文加高麗參林文忠公戒烟丸每包八文虹廟東首京都同德堂啓 
　　躉批照呂宋代勞 
　　一定中快得利英六月份票零售單張六元分條六角函購上海四馬路 
　　頭彩十萬元 
　　英六月票雙張十二元單張四開照算分條六角抛球塲萬有利啓 
　　保安公司告白 
　　啓者本公同現經核定所有一千八百九十二年託本公司保險者一律從保費中酌贈花紅每銀一兩送回二錢五分其贈花紅之票准於華三月二十三日分派特此布聞經理本公司事務人伊弟啓 
　　附送彩票○初一開彩 
　　英六月票頭彩十萬雙張十二元附送彩票兩張單張四開照算分條六角半附送彩票兩條並兌紅票躉批從亷○紳富信購指明上海法馬路亦中啓 
　　謙和洋行 
　　本行新東家前在申茂生行經手現今本行請來代理並有外國新來東家卽此二人熟識洋布廣貨鐵什物等無不精明望各寳號請至本行看樣定賣皆可特此佈聞英大馬路卅二號門牌便是 
　　英六月份票出售 
　　今售英六月呂宋票定拆公道兼兌紅票格外克已零沽雙張十二元單張四開照算分條七角華五月初一日開彩凡蒙函購原班回件此佈老廣豐新廣豐萬福來萬寳來萬利昌仝啓 
　　只此一家起首老行 
　　英六月雙票出售雙張十二元單張四開照算分條七角附送月份牌函購上海棋盤街北朝東石盤庫門内原班帶奉不悮天成啓 
　　尋人 
　　是月十三日走失本地人姓王名妙榮年廿歲身穿元布短夾襖藍布褲子無襪元布桂子如有仁人君子知其下落通信者謝洋五元送到者謝洋拾元决不食言北泥城橋塊七坎頭西王宅啓 
　　叔未金石 
　　嘉興張叔未解元收藏金石最夥擇精品百餘種逐種先生手有跋記拓本精妙今重石印每部兩大本洋二元寄蘇州緣蔭堂上海文瑞樓代售 
　　上洋詹誠德堂鹽製 
　　此丹得自仙傳能治五勞七傷諸虚百損步履無力遺精溺數精衰氣短陽事不舉耳聾目暗腰膝疼痛每服二錢服至五日身輕體健服至十日之後精神爽快言語響亮烏鬚黑髮行步如飛久服百病皆除長生不老每瓶一元○欲治其痰必先順氣氣順痰自消咳嗽止每瓶三角○雲南周姓老而無子授之使服數年連舉七子壽至百齡專治男子老省先天不足血氣衰弱色慾過度陽痿不舉腎冷精寒一切諸虚百病常服固精益髓壯陽　腎種子延年却病每兩八分加附桂一角 
　　石印金石索出書 
　　是書爲道光間南通州馮晏海集軒昆季同輯兩先生劬學嗜古於金石之學尤研求有素鈎稽摹仿萃精聚神歴數寒暑成金索石索共十二卷自皇古以迄有元由中原而至外國大則鐘鼎碑版小則鏡鑑瓦磚靡不博採旁搜固形寫象又皆手自鈎仿考證精詳洵足與靑浦王氏儀徵阮氏陽湖孫氏諸書並行不悖原書風行已久兹用初印完善眞本付之石印視原刻無絲毫移動試一披閱覺商彝周鼎漢榻唐碑陸離班駁均　然在目也每部分裝廿四本用文木箱裝璜精雅價洋八元賞鑒者請至上海千頃堂及各書坊購取學古主人識 
　　大彩常臨 
　　專接批發○比衆公道 
　　本行大彩屢中早登報章現售英六月票全單張照市分條六角信購立奉上海棋盤街時運來必得賣仝啓 
　　江蘇藥水廠肥皂作告白 
　　啓者本廠歴來自製磺强水硝强水鹽强水及各種藥水發客又有洗衣洗面之肥皂賜顧者請至本廠面議可也 
　　保險讓價 
　　本行保險洋房及洋棧房貨物向歴有年蒙諸君光顧今將保費格外公道如有貴商欲保請至本行面議可也公平洋行啓 
 
 

Page 7

 
 
　　新章頭彩十萬元○共中彩一千七十三號 
　　本行創設多年常中大彩附送彩票不取分文○今售英六月呂宋票雙張十二元附送彩票一雙張○單張六元四開三元分條七角彩票照送○躉批劃一公道紅票照市滙兌○彩票頭彩二千二百元函購立奉上海四馬路 
　　花柳搜毒丸 
　　白濁之症多因酒濕燥熱而成或因花柳塲中所染遂至小便不通水管剌痛以早爲調治去其熱毒免至别患叢生若果調理延緩日久成淋有傷本質本堂創製此丸屢經應騐無論新舊赤白淋濁服之立效每瓶價洋三角○並有花柳搜毒丸應騐非常服之其花柳餘毒盡除耳斷無後患每瓶洋五角廣東普仁堂鋪在上洋棋盤街開張 
　　英大馬路中市葛同昌 
　　本號運售洋廣京貨杜打絲線老牌洋針貨眞價實童叟無欺今售務本堂監製第一靈騐膏藥專治四種遺精五勞七傷助命門之火扶陽生陰補諸虚百損及婦人赤白帶下子宮寒冷等症大有神效每張六角雙料一元 
　　上海普太和 
　　戎煙玉液参片 
　　此片得自秘傳重用上藥扶正除邪不入烟膏其色雪白無論新舊烟癮肥弱君子包易戒斷戒後保無他病精神益健開胃潤顔延年種子不啻換骨神丹○每瓶廿片價洋一角每　一錢服餅三片五日一减其癊不期自斷○外有龍涎戒焰丸每大瓶五角中二角半小一角白戒烟丸每瓶一角棋盤街轉角大洋房開張 
　　地皮召租 
　　啓者今有Ｅ字地一塊計十六畝坐落义袋角又Ｂ字地一方計一畝另坐落靶子路如欲租者或十年十五年均可其價格外公道祈請至本行面議可也長利洋行白 
　　同文分局遷移 
　　本局今由二馬路横街移至棋盤街北朝東門面交易專售石印各種書籍圖帖如有躉售請至本分局面議此佈 
　　廣東仙壽窩眞料 
　　買者貪多反爲悮人 
　　嘗思紅靈丹痧藥乃救命靈藥近有貪圖厚利不計陰功以痧藥粉較之作紅靈丹賤售每洋百餘瓶實不知眞正之紅靈丹與痧藥之成本耳細思眞紅靈丹之氣味與僞貨大有分别請購試之便知其確偶遇大概不識其僞祇思貪多爲用之不獨不靈反爲悮人性命罪雖在于售僞藥之人而購藥亦不可不愼本窩主人揀選正川射西牛黄大枚片格外認眞監製服之能起死回生之功也○眞料紅靈丹每洋六十瓶大瓶一角○眞料痧氣丸每洋一百瓶大瓶一角○諸葛行軍散○人馬平安散○臥龍丹○白痧散大瓶一角中五分○午時茶每洋八匣○藿香正氣丸保和丸每洋五匣○梅花點舌丹每瓶二角 
　　八寳紅靈丹 
　　每洋一百三十瓶 
　　本堂揀選上品藥料虔製萬應痧氣丸○八寳紅靈丹○神效臥龍丹每洋十瓶小一百卅瓶○諸葛行軍散○人馬平安散每洋十瓶小八十瓶○時症白痧散每洋四十瓶○萬應午時茶每洋八盒如意油紫金錠甘露茶正氣丸菩提丸白鳳丸衛生丸各項蠟丸發售貨眞價亷保和堂分設上海河南路三馬路口 
　　太陽保火險公司 
　　啓者本公司向在英京始創於西歴一千七百十年至今有一百九十年現分設上海已數十年資本甚巨專保中外房屋貨物棧房生財等其保費公道倘有不測賠欵迅速如蒙貴紳商賜顧請至外洋涇橋北塊老總會南間壁本帳房面議可也英商公裕洋行告白　　 
　　聲明 
　　昨閱申報及新聞報法公堂案丙有陳殿卿控王大林一案並振豐恆洋貨號恆夥友朱　初保出但本號並無其人特此聲明振豐恆正記號啓 
　　廣東趙同春堂 
　　馳名龍涎香戒烟丸 
　　此丸能以少制多以奇制勝應效如神也易戒斷内用犀牛黄以去頑痰龍涎香以化烟積正大山人參北鹿茸以培元而補氣其餘术茵苓草等藥則熬膏去渣取其精液而爲丸是以丸少而力大易减又易戒服丸後如食足烟之精神且能令其聞烟反厭而心引不生頓悟前非轉覺戒烟之爲易耳其初戒也開胃提神固無痰喘燥泄半戒則人肥氣壯盡除枯槁顔容戒斷後轉弱爲强更喜腎元復固是誠戒烟之最善法也卽未戒者閒服亦可除痰隨時尤能頂引無烟引者氣痛痰喘畏寒瘧疾夜夢遺精等症服丸二粒立效如神大瓶洋五角小瓶洋二角半單料洋一角上洋老巡捕房對門開張分設江西温州杭州蘇州鎭江無錫蕪湖發售 
　　傳世秘寳 
　　本堂獨用眞正珠珀調元等味爲君佐以除熱利便止痛清潘等妙品製成藥散無論男子腎水虧弱心經火旺兼宿娼受毒濕熱内秘小便淋濁尿管痛癢一切濁症服之應效如神症輕一瓶包愈重者再服一瓶除根此種良方獨本主授祖傳起創秘製之靈丹屢試屢騐之妙也倘市上仍有無業小人假藥冐名登報有亂眞僞者必應雷殛火焚倘若本堂徒托空言自稱靈丹亦應此言如此貴客立能分清玉石也每瓶價洋一元○珠黄下疳散每瓶七角無論小便破皮常流膿水搽之立愈○五淋白濁丸每瓶三角○八寳犀黄化毒丹每大服二元上洋鐵馬路東首廣東益三堂啓 
　　第一白濁白帶丸 
　　濁無正方訟紛紛○仙壽窩丸製甚眞○功效神速疑團破○急告天下同病人此窩分設興讓街策四家余服效神速特告同病用釋疑團日久不愈每罐四角初染小便剌痛或起成疳每罐四角每瓶二角半靈騐非常搜毒丸五角止痛生肌散四角白帶丸每瓶二角半天祥李杏村啓 
　　遺失派司 
　　今失去本行１８９２提七月　８９，１５花寗綢三箱已向海關說明作爲廢紙特此告白瑞昌洋行啓 
　　鳴謝京都同德堂止咳定喘順氣化痰妙藥 
　　家君秉質虚弱人瘦痰多發時汗流不止哮喘之聲達於户外遠近各藥試盡時愈時發不能除根見申報登上海之京都同德堂藥靈效速鳴謝甚多因函購順氣化痰丸孫製陳皮半夏杏仁英洋各一元分别試用果然靈驗名不虚傳邇來天氣日寒此症必多特登報端以告同病兼謝良藥耳蘇垣求藥病愈人啓　　上海屈臣氏大藥房發售 
　　戒烟精粉專擇除痰去積之品扶元裬　弱之劑相已上各輔而成戒後精神强固永無後患之弊藥用法　　百補鐵酒專治男婦勞傷失養氣血並虧心悸員及服法眩無病常服亦甚補血生精最爲有益價錢均　　　魚肝油此油最增益氣血滋長肌膚飯量弱者　有仿服之卽開胃進食能令人身體肥壯單詳　　　化痰藥水此藥水專療内傷痰火破金吐血五勞尙有無七傷肺痿乾咳傷風咳嗽哮喘等症數藥料　　補益藥水此藥水品性醇和功效神速專治男婦容後續諸虚百損色傷癆傷及心神恍惚等症登　　發四夫水此藥水方奇製美品性醇和補而不燥善能滋益精神洵却病延年之妙藥也 
　　紐約保人壽險公司告白　 
　　啓者本公司於一千八百四十五年在美國紐約城并設當一千八百九十二年内所付與本公司所保之人銀數計有十三兆九十九萬五千零十二兩三錢三分是年所保人數計有六萬六千二百五十九名所保銀數一百七十三兆六十萬零五千零七十兩本公司可保中國仕宦紳商或十年或十五年或二十年聽憑自便滿期之後或領銀或期未滿而遇外測家眷可以得資如欲保者請至北京路第十七號門牌與永平公司總經理人傳爾隆或至裕昌洋行而議可也此佈 
　　老四知堂○聲明假冐 
　　本堂開設廣東澳門街已歴年久分鋪在上洋英老巡捕房對門只此一　其餘並無分店今閱申報有南四知丸藥局减價八折他店明明希圖朦混假冐招牌無疑凡仕商賜顧須認明老四知堂一家不悮癸已四月初九日告白 
　　召租 
　　五馬路英昌照相店隔壁階記弄内有市樓房數幢裝就自來水再及大馬路德仁里内有二樓二底連廂房其房高大進深如蒙欲租者至五馬路本帳房面定德和洋行告白 
　　上洋詹誠德堂監製 
　　治男婦老少諸虚百損精力衰弱服之補氣生血延壽却病培養先後天之眞元其功捷效誠衛生神丹妙品也每丸二角半上上參茸每丸一元此丸專治婦人諸虚百病常服身體康健精神加倍未孕調經旣孕安胎一切疾病皆能治之眞婦科之聖藥每丸二角半上上參茸每丸一元秘製此丸精益求精乃戒烟之至寳每癮一錢需丸三兩不論癮之深淺包能戒脫服丸後精神加倍見烟無味功用詳仿單每兩一千二百八十文專治男婦精血不足腎元虚冷脾胃衰弱諸虚百損及中風中痰危急之症或四肢浮腫週身痲木半身不遂癱痪風癎痰迷眞正人參每丸銀一兩 
　　靈效誌騐 
　　啓者戒烟有實效者趙同春　戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後遇友卽　此丸戒烟服後身體康健心不思食烟此爲最易戒者我等見玉堂兄確能戒斷亦約同試戒去年五月購服此丸耳明堅心永不食烟開例議罰今幸俱已戒斷該同春堂戒烟丸靈騐名不虚傳也兹特誌之陳雲蓀劉東初　葆如梁浩池仝啓 
　　新出石印閒書 
　　繪圖俠義風月傳詳載風月描慕貞烈雖屬才子佳人實皆義俠之事也實洋六角○繪圖閨秀英才傳所載張嬌李艶謝絮劉椒如聚數十美人　堂談笑不啻入衆香　中也實洋五角在上海四馬路文宜書局代售 
　　東洋印色新樣 
　　刻有時欵雙抽屜東洋印色祈顔色甚佳冬夏資潤計價格外公道每具實洋一元遠者來信原局卽奉此佈上洋實菩街吳通文扇店啓 
 
 

Page 8

 
 
   
 
 

Page 9

 
 
[錢莊忽閉]  
　　漢口董家巷口隆昌錢店開設甫一二年本月十九日清晨忽見店門深鎖門外有聚而譁者皆葛屨短衣手持錢票少選門啓櫃内祗一學徒應酬俄而兌票者愈聚愈多學徒應接不遑從便門遁去衆亦一擁而進所積青蚨數百貫紛紛俵散未幾地方官聞報督率差役臨塲彈壓拘獲搶錢之某甲一名傳聞店中並無虧空祗因曾代董家巷茂昌茶葉行墊銀一千餘兩茂昌不知因何關閉店主恐被累是以挈眷脫逃是說也情節支離恐難深信然歟否歟請質之目擊其事者 
[南巿讕言]  
　　有名小四子者不知其姓曾向唐錦山借去錢數百文前日清晨遇諸浦灘隆泰酒肆中向之索取互相口角旋致揮拳碗盞杯盤掀翻滿地酒保以無端被擾堅索賠償二人皆不依從遂同至王家碼頭三鳳樓茶肆中評理兩下各呼朋引類聚至百餘人擾擾紛紛茫無頭緒後經人出爲排解令小四子於三日内歸還唐欠所毁壞酒肆之物責令兩下分賠茶資則歸小四子及唐自行付給○有一松江老嫗手提衣包欲依大户爲傭行至中途内急特甚苦無安頓香棗之處因倩素不相識之某甲引至梅家弄陸姓家私焉不隄防甲卽同隙携其包而去陸見其本係同來並不疑慮及嫗事畢而出則原物早已不翼而飛遂向陸姓索償陸姓不依互相爭閙後經地甲夥出爲調處勸陸姓給以洋銀一元五角嫗乃再三稱謝而去書此以見滬上騙子之多○昨日午後三下鐘時有某甲者手携玻璃罩洋花由小東門外乘小車向南途遇某乙足穿釘鞋肩挑雜物悞相碰觸致所携之物墮入護城河忽扭乙索償乙堅持不允爭論良久觀者塞途乙恐釀事端賠以銀蚨兩翼 
[花下清談]  
　　蘭芳里烟鴇順金擅誘蘇鄉一帶良家女以傭工爲名售入花烟館日前又誘一女初寄後新街某流氓姘婦阿秀處繼又轉英租界滿庭芳街此後墮溷飄茵正有不堪設想者未知南面者其亦有所聞否○寗人某甲係手藝中人其婦頗有雌虎之目賃屋法界昇平里與蘇人某乙之婦聯爲比鄰乙貿易出外其婦靚妝濃抺效西子捧心態常在四馬路茶肆中亦野雞之流亞也一日甲因事宿於外其妻疑被乙婦勾引遂率左近娘子軍興師問罪至乙家搜獲不見丈夫遂與乙婦口角扭入捕房捕頭以莫須有之事未便爲之伸理麾之使出甲婦及鄰婦四五人蹲伏道左見乙婦乘車而來卽與之爲難復扭入捕房捕頭以該婦等紏纒不休本當懲儆姑念女流從寛釋出 
[研訊虐妓案二則]  
　　惡鴇劉胡氏凌虐烟妓王陸氏卽鳳仙捕頭聞之卽飭包探拘拿到案葛同轉先訊王陸氏供稱家住揚州城内丈夫名顧三去年十月間由外公徐癩子領至滬上花烟館得洋一百元包做二年問本家將爾如何凌虐爾可實供不必隱諱本委當爲爾救出火坑鳳仙見鴇母在旁不敢直言同轉命將劉胡氏帶出王陸氏始供稱因無主顧被鴇母將硬柴擊於背上不許食飯曾餓六日同轉檢閱契據問爾曾到公堂前名張紀之然否供稱現在改名鳳仙因家中久人錢債去年十月間由外公領出押錢以還債項又部領出時爾丈夫可知否供稱阿叔知之又問爾至劉胡氏家同類幾人供稱尚有一女亦遭凌虐同轉提劉胡氏到案謂爾將鳳仙如何凌虐從實供招劉胡氏供實被誣指卽命鳳仙向劉胡氏質對鳳仙稱凌虐小婦人者卽是此人同轉謂劉胡氏曰供詞確鑿尚敢圖賴鳳仙究係何人賣來必有憑據　爾交出現在鳳仙瘦骨支離形容憔悴初來時可是此種模様卽飭包探帶同吊取筆據俟下期再核○烟鴇沈王氏卽大屁股阿三凌虐烟妓　　訊供各情已紀連日報章昨又提沈王氏問筆據何在供在小東門又問可是朱秀作中供稱確亦在塲並非作中同轉謂爾昨已供明何故改口問李張氏曰爾在沈王氏處傭工見凌虐招福已有幾次供稱曾見將硬柴擊背又問現在何處小桂何在李張氏叩首求恩供稱實在不知郁包探帶同該氏至小東門吊到筆據同轉檢閱之下謂閔王氏之夫當時旣不在塲何人冒名立據沈王氏供閔王氏已逃過數次故其夫將伊賣出同轉問爾何以知之供稱在石港門立　得悉又謂朱秀曰爾昨已供明在石港門遇見老桂賣花等情何以今日又云在滬上見面一派游供本委早已訪悉爾係老白螞蟻又問閔王氏曰立據時爾丈夫曾否知悉供稱不知又聞沈王氏伊丈夫旣不在塲係何人作主供由朱秀與吳錫榮又聞據上朱金榮周士芳係何人供不知身價洋係交與吳錫榮　轉謂沈王氏曰爾用烟扦剌入烟妓腹内罰跪硬柴心如蛇蝎喪盡天良本當以其人之道還治其人之身因公堂上無此刑法着鞭背五百下　掌頰二百下枷號三個月凡有花烟館處游行示衆以儆將來閔王氏飭包探送入善堂安揷並倩人寫信至蘇州湘城地方令其丈夫來案具領又諭李張氏曰爾現在傭工見此毒刑亦當勸阻着押候掌頰八十下交保朱秀係慣作螞蟻着笞責三百板枷號兩箇月具改過切結交的實保人毋許再犯案遂結 
[惡鴇可誅]  
　　包探秦少卿至英公堂禀稱野雞鴇婦吳何氏買得女郎王桂寶賃屋寶善街東首榮錦里開野雞娼院偪令桂寶作野雞桂寶不從乃閉置空屋中絶其飲食麥捕頭訪聞其事飭小的在查及至鴇家見房門緊閉毁窓而入見桂寶身旁有粥一碗大頭菜一盆蓋鴇知有查問事情故預備此以掩耳目也向之詰問鴇言桂寶忽患瘋癲見物亂擲自已不肯飲食並非偪令枵腹賣娼問之桂寶則哭不成聲並無瘋癲之狀問其爲何喑啞則泣稱飢餓已極以致氣弱如絲因卽帶至捕房轉送仁濟醫院調治今將鴇解送案下請卽訊懲蔡太守詰究之餘鴇供稱小婦人買桂寶作野雞忽患瘋癲以致不能欵留狎客並不凌虐更無絶其飲食之事求大老爺曲予從寛太守飭發官媒收管俟桂寶醫痊後再行訊究 
[縣署瑣案]  
　　浦東人姚和尚因强搶閨女奉黄大令訊貢枷號邇來姚患吐血症由原差禀明大令著隨堂發落前晚提案大加申斥卽令疏枷具結開釋○前有孫佐亭投縣控鄔西園掯付米洋訊　後將鄔收所押追在案前晚黄大令飭提鄔比究鄔供並未欠洋實係唐梅紅所欠大令判將鄔收所限五日尋交唐梅紅到案如違比究 
[英界公堂瑣案]  
　　太古洋行某輪船西人某甲訴稱船中失去洋布由包探查明張紀生竊取五匹宣生發竊取四匹邱阿生竊取十碼並疑三板船户董阿生與聞盤問不承送案請究張宣邱均認竊求恩董供稱小的係寍波人並不犯竊實係寃枉蔡太守判令張管押六禮拜宣管押三禮拜邱管押二禮拜董卽行開釋贓給失主領去○二百六十五號華捕禀稱昨夜顧如山在租界内人家圖竊經小的拿獲送案請懲顧供稱小的係浦東人並非鼠竊狗盜之流叩求恩恕蔡太守飭卽驅逐出境○一百零三號華捕禀稱昨日小的巡至某處見朱全生等在路爭毆是以拘送案下全生及朱阿二同供稱小的等雖與吳金林相識並不欠伊之錢不料伊竟妄向索償因之口角吳供稱小的因向全生等索欠以致互毆惟乞施恩後當改過蔡太守飭將吳交人保出不許再肇釁端○三百三十九號華捕禀稱吳阿六竊取陶阿春家布被經小的拿獲人贓送案吳供稱小的前雖貧因並未犯竊此次偶然一試尚求大老爺格外開恩蔡太守判令管押十日贓存捕房待失主認領○二百九十一號華捕禀稱張士來竊取姜阿生家衣二件經小的阻獲人贓送案請訊姜訴稱小的被張竊去布衣二件幸由巡捕阻獲請准給領張供稱小的初次學作穿窬之事求姑恕一遭蔡太守判令管押一禮拜贓給姜領去 
[法界公堂瑣案]  
　　昨報紀住居自來火行之郭梅卿被車夫撬開房門失去金銀首飾一案昨據郭訴稱本月二十夜被車夫竊物薦頭人趙金華將車夫放走求請究追趙供係揚州人有同鄉人朱連高倩小的介紹租賃東洋車一輛爲餬口計是晚八點鐘尚在推車失竊之事小的不知郭稱車夫出外係趙開門同轉問朱出門時爾見其手携物件否供稱不見又問郭箱在何處答稱在房内轉角處問何時失竊答稱在黎明時同轉謂趙曰朱旣由爾薦引必知伊下落趙供朱住在揚州東關街同轉着將趙交保俟尋到朱連高再核○包探戕偷竊綢縐衣服之徐福堂解案徐供兩日前在胡家宅竊來同轉着掌頰八十下○榮子貞訴稱搭安慶輪船到滬時怱忙之際被錢阿生乘間竊取鋪蓋當塲拘獲同轉判將錢掌頰八十下○日增盛烟館堂倌吳阿濤訴稱前二日失去烟鎗一枝查無蹤跡至昨日又失一枝追至馬路在陳阿金身畔搜獲陳供只竊一枝同轉著笞責一百板○在武昌輪船偷竊火腿八隻之徐小銀經包探解案徐供在車上竊得後被不知姓名人取去同轉飭掌頰八十下○前紀丁春山董仁章前在信局同事存有押櫃洋銀向索不理並據董仁章禀丁向滋擾等情同轉命董仁章交保飭傳永和局主盛大本投案再核昨據盛大本之母盛丁氏遞禀申訴丁春山係幼時撫養不應背義忘恩同轉提丁問曰據爾姊言爾在七歲時撫養不思報德反敢滋擾且又揑情誣控顯見奸詐爾之兒子現在盛處撫養何得纒擾不休又據盛作年呈遞丁春山歴年出立借錢筆據五元十元不等丁春山求恩寛宥同轉謂本當重辦今姑從寛著押捕房半月期滿遞回原籍不准復來○陸錫祥沈子帆葉新等禀稱歇夥葉瑞高盤踞滋擾送押捕房解案請究葉瑞高供並不滋擾陸等禀稱今年正月已向說明辭歇同轉飭將葉瑞高暫押候傳到薦保人飭釋○有恒洋行收租人朱永康控房客傳金榮欠租兩月不付同轉著押候追繳○前報紀趙氏控王桂珠欠洋一案時據趙氏王桂珠吳王氏投案禀稱已蒙理明求請銷案並據吳王氏先繳洋二十元同轉謂曰尚有三十元作何了結吳王氏卽呈遞期票摺子言明每月廿四日拔還三元憑摺照付同轉准之○前報記昇元錢莊爲新太公殷正榮代出期票屆期不付由義豐莊探訴云云昨據羊毛棧主張玉堂程維仁陸文明遞禀請追同轉提該莊執事范正元及中人陳楚卿 
 
 

Page 10

 
 
到案問此案如何了結摺子在何處爾莊旣出期票總須付銀范供前登申報告曰票根不到不能代付同轉謂豈有出票不付之理又問陳楚卿曰摺子期票爲何人代出陳供爲昇元莊主所出同轉謂旣經出票豈能不付商諸祁繙譯以新太公在南巿此案可送縣辦理又謂程維仁等曰自爾來禀後又有多人控追公堂不能爲爾一家清理現擬送縣爾可投縣候質陳楚卿求請公攤同轉謂范陸曰總緣爾等串謀致有此事卽飭包探將范正元等送縣張玉堂禀詞發還所有洋銀一百六十九元三角五分暫存捕房候縣移提○包探見幼女桂金失路詢係在粤婦馮李氏家中走出送入捕房旋據馮李氏投案請領桂金供稱因不會做鞋被打數次逃遁兩日同轉問馮李氏家共有幾人作何事業供稱共有三人作鹽水妹生涯同轉提馮李氏到案諭曰爾家旣爲下賤桂金不能任爾領去卽飭包探將桂金送至善堂安插馮李氏斥退 
 
 
 

Page 11

 
 
   
 
 

Page 12

 
 
   
 
