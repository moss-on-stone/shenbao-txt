# 1901 - 94 - 4910049

 

Page 1

 
 
[售報須知] [  申報館主人啟]  
　　本館杭垣報紙向由申昌一家經售不意今正忽有人私立海昌報館牌號將本館殘缺舊報任意混售以圖射利實於本報聲名有關本應控官訊究現經彼浼人緩頰自願停歇不再混售本報如日後若輩故智復萌仍敢巧爲嘗試本館當禀請英領事照會地方官從嚴懲辦决不容情特此布告 
[新印各書籍發售] [  圖書集成局啟]  
　　欽定二十四史全書實洋五十六元○欽定四史書實洋五元○十一朝東華鈏實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家鹥案碼洋三角○醫醕　義碼洋三角○臨證指南碼洋一元五角○花月痕碼洋四角○徐叚客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○酲世姻緣碼洋一元四角○繪芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[報紀衡才知變系之以論]  
　　自古帝王以培養人才爲立國之本自唐虞以迄於今雖制度屢更而培養則一大抵人材盛則國勢日强人材衰則國勢日弱此一定不易之理也時至今日國勢不可謂不弱矣國勢之弱不能不歸咎於人材而人材之衰不能不歸咎於培養之失宜取材之不當於是有矯其弊者以爲中國人材之衰皆誤於時文小楷試帖如欲整頓人材非改科舉不可幾於衆口一辭迨戊戌政變之後依然率由舊章一時談時務者無不歎息新政之不行而人材終難期振作夫八股小楷試帖誠無裨於世用然必謂廢棄之後人材卽於此振興亦未之敢信何則吾朝承有明之制以此取士數百年於兹其間學問深邃有功世教勳業彪炳績著旗常者何一非從八股出身以此觀之八股亦何誤於人材而必欲廢棄之耶卽使改爲論說與八股亦何異如以八股爲空泛則論說何不可以空泛爲乎總之士人若僅從事於八股而一概可以不問則必至於不通世務迂腐難行若欲矯其弊而盡革之則亦不免因噎廢食矣且不能八股之人而謂其能盡通時務乎惟學問之道總期核實取材之法因時制宜則培養不致虚糜人材不致剽竊耳前幸紀南昌訪事人來函悉江西學政吳絅齋宗師歲試瑞州府屬時傳見各學教官諭以八股弗入時務以正文體時務亟應講究以成通材并擬咨請江西巡撫李勉林中丞創設中西學堂俾得造就人才挽回危局如此取材可謂因時制宜矣取材一當則與試者平時致力自無畸重畸輕之弊而人材可望日盛矣溯自咸同以來八股專務聲調庸爛已極漸爲閱者厭惡於是好奇之士雜以時務求醒閱者之目一時膺鶚薦掇巍科比比皆是文風雖一洗浮靡之習而又中以駁雜之言幾至有不可句讀不可索解者是欲袪弊而適增弊文風於以大壞文風壞而士風亦因之日下其流弊甚至於欲盡棄中學而學西學者試問中學未通而能通西學者乎卽通西學亦不過一西人而已於中國有何裨益八股原代聖賢以立言四書五經如布帛菽粟其義理爲人所一日不可無者也士人不能不以八股進階則四書五經自不能不讀否則競尚新奇吾恐人將置四書五經而不讀矣說者謂古無八股之時人無不究研經術以惠後人可知經之存不存不在八股之廢不廢也曰此古今人之不相及也今之研經者其能如古乎其尚能讀四書五經者皆爲八股起見一旦廢棄我决知四書五經之必與之俱棄矣是存八股實存四書五經也吳宗師之考試正塲取古學者皆列一等而其名次仍以八股優劣爲斷亦此意也至於史學掌故固爲士人應閱之書與八股原並行不悖非謂專於八股可不問焉惟通商以來交涉日繁僅恃中學誠不能應外事故中西學塾自不能不各處創設俾子弟習其語言知其文字庶不至有面牆之患然必須中學粗明之後方可肄習否則不得其益反受其害是則目下人情好新之弊不可不慮者也吳宗師之考政可謂不觸不背爲今日士風對症下藥凡有衡才之職者宜倣而行之是尤鄙人所竊望者也 
[條議約章]  
　　香港循環日報云中國自與各國通商彼此訂立約章互相遵守顧交涉之事務須因時制宜故約章每以若干年爲期期滿卽行修改刻下修改之期將届政府咨行到粤所有通商行船及有關通商交涉各事著卽條議具覆等因大憲奉文後刻已札屬遵照辦理矣 
[砲臺將毁]  
　　本埠西字報登西歴本月九號英京倫敦來電云此次議和綱領中有毁去大沽口砲臺一欵洎開議子目列使多有以毁去爲是者惟俄美二國使臣勸令勿毁目下聨軍總統華爾得西君已商之各統帥行將毁去九臺矣 
[俄增雷艇]  
　　香港循環日報云本年俄國水師部大臣議將駐泊東方之水雷艇添製一十二艘限年内將各料運至旅順琿春兩處船隖中赶緊製成以資調遣聞各項船料刻已由哥林保運往估計之下約共需羅卜一萬八千枚 
[俄裁經費]  
　　香港循環日報云俄國各衙門經費業已裁省羅卜四十兆枚聞因政府經營中國諸事費用浩繁故不得不省此以資挹注也 
[教案已敉]  
　　紹興采訪友人云去夏諸曁縣境各處耶穌教堂均被土匪所毁旋由府縣官會同紳士一律賠修月斧雲斤昕宵不輟聞共費去二萬餘金可謂鉅矣至於天主教堂雖亦略有損壞然已由大憲與主教趙君議結應由堂中自行修葺官紳惟償以銀若干併派員爲之照料耳 
[委員解餉]  
　　武昌訪事友人云鄂省應解京餉向分十批每批遴委幹員二人押解北上先期由藩憲將銜名派定列榜曉諭以示大公現届委解本年京餉之期藩司瞿賡甫方伯查照向章出榜曉示所有銜名照錄於左第一批直隸州吳本義知縣張樹森第二批知縣陸景輿賴汝驥第三批知州郭寳銘知縣高振鑾第四批同知羅鑫知縣雷元芬第五批通判鄭慶騏知縣葉壽彭第六批通判程頌萬知縣朱寅忠第七批同知孫曾蔭知縣趙應元第八批通判梁承潤知縣虞汝霖第九批通判文林楨知縣馬宗翰第十批知縣朱寅鄒銘訓備取五員 
 
 

Page 2

 
 
知縣蘇錫鴻張成輔丁炳廷通判胡楙勳王作霖 
[奏銷滿營添練洋槍步隊動支餉項摺]  
　　奴才悳銘恩存克蒙額跪奏爲西安滿營添練威遠左右營洋槍步隊曁續添砲隊官兵一年動支餉項銀數目恭摺奏銷仰祈聖鑒事竊查前于光緒十八年經前任西安將軍榮祿奏請于西安滿營添設洋槍威遠隊嗣于光緒二十一年十月經前任西安將軍國俊等奏請續添砲隊按月由藩庫籌撥湘平銀一千兩所有一年動支餉項數目已于光緒二十五年十二月曾經具咨奏明在案兹于光緒二十五年五月復經前西安將軍國俊等奏請改練洋槍以前設洋槍威遠隊名曰威遠左營洋槍隊以新練洋槍隊名曰威遠右營洋槍隊所有威遠右營洋槍隊餉項除由本營正備練馬隊兵丁内挑選五百名並騰出赴京訓練兵五百名一成五津貼銀兩仍歸滿營常年報銷外其按月由藩庫支領加撥湘平銀二百三十四兩二錢援案於年終歸入威遠隊彚册報部覈銷曾經奏咨亦在案今届報銷之期據西安威遠隊洋槍砲隊總管帶官正紅旗恊領恩瑞左營副管帶官正白旗協領恩瑞砲隊管帶官正藍旗佐領全壽石營正管帶官廂藍旗協領賡呢音圖有營副管帶官廂黄旗協領阿察本等呈稱威遠左營洋槍隊並砲隊按月所領餉項動支各欵數目應自光緒二十五年十二月起至二十六年十一月底止一年連閏十三個月由陜西藩庫共領湘平銀一萬三千兩威遠右營洋槍隊自光緒二十五年十二月起至二十六年十一月底止連閏十三個月由陜西藩庫共領湘平銀三千国十四兩六錢各造具花名清册呈請報部覈銷等情據此奴才等按册查覈前項動支各欵並無浮冐均係實用實銷除造册咨報户兵二部查覈外所有西安滿營添練威遠左右營洋槍步隊曁續添砲兵一年動支餉項銀兩數目奏銷緣由理合恭摺具奏伏乞皇太后皇上聖鑒謹奏奉硃批該部知道欽此 
[不認通逆]  
　　香港循環日報云本月初旬某日肇慶協吉協戎拿獲勾通康逆之著名悍匪馮稱卽黑骨稱押解至省研訊之下直認曾犯打單行刼之案五十六起其中記憶清楚者祗勒收杉板繭市行水餘則事主姓名及年月日期夥黨若干人均不能詳記矣詰以勾通康逆之事堅不承招但稱去年十月同黨區新等三人懼罪東竄是否投入康梁逆黨無從懸揣生平足跡從未至天津上海云云說者謂此匪多行不義惡積如山卽不必有勾通逆黨事情已難免身首異處矣 
[調勇赴湖]  
　　浙江湖州府屬士匪滋事已紀前報兹得杭州訪事友來函云亂起於府屬孝豐縣境泗安營統領胡副戎定堃聞之卽撥勇貤往防剿迨縣主趙大令金壽飛禀到省撫憲余晉珊中丞飭省防左營統帶吳都戎忠選帶勇二營卽日赴湖相機捕剿業已於本月十四日首途矣 
[調勇中止]  
　　蕪湖訪事人云前者蕪湖散勇滋事安徽巡撫王芍棠中丞聞報卽調楚軍正前營馳往彈壓正擬拔隊起程復接徽寍池太廣兵備道吳季卿觀察電禀各勇業已解散市蟛安謐如常隨飭將楚軍調回無庸前往 
[委署糧篆]  
　　杭州訪事友云浙江糧道鄭芝巖觀察嵩齡因病出缺禀報撫轅撫憲余晉珊中丞卽委候補道時蓬仙觀察慶萊代理篆務迨十五日復札飭改爲署理觀察隨擇於十八日接受關防 
[禾中試事]  
　　嘉興采訪友人云本月十二日爲嘉興府知府劉太守舉行府試之期先於十一日午後呵殿詣試院至晚二砲後嘉興秀水兩縣主前來伺候鼉更四轉劉太守升座點名迨天明點畢封門兩縣主遂鳴騶回署是日嘉興首題惠其使民也義子日晏平仲秀水首題藻梲何如其知也子張問曰令尹子文嘉善首題執禮皆雅言也葉公海鹽首題知禮孔子退揖筮馬期平湖首題夫然後行子張書諸紳子曰直哉史魚石門首題爲已今之學者爲人蘧伯玉酮鄕首題兄弟也子謂衛公子荆通塲次題乃所願則學孔子也詩題賦得漸見新桑可浴蠶得蠶字 
[寗試三誌]  
　　金陵訪事友人云本月十六日江蘇提督學政李蔭墀大宗師考試優生首塲文題若有一个臣至其如有容焉詩題未詳同日提覆第一塲童生題溧水足以有臨也寛一言以蔽之高湻所以勸士也時使能行五者於天下江浦則財用足柔遠人不以三隅反六合則天下畏之齊明盛服曰二吾猶不足首題作起購及領題一叚次題作兩大比十七日提覆第二塲童生題駐防何陋之有子曰吾自衛反魯穆穆文王上元仁者壽子曰齊衣錦尚絅江寗其愚不可及也子在陳瞻彼淇澳句容苟美矣子適衛節彼南山首題作小講次題作兩大比十八日總覆各縣及駐防童生四書文題與其進也經文題思樂泮水薄采其芹詩題賦得春風桃李滿城開得城字五言六韻 
[五茸肄武]  
　　松江采訪友人云華婁兩縣主林屈二大令考試所屬武童計華亭報名應試者五十名婁縣報名應試者三十八名本月十九日内外塲俱試竣隨於午後頒發正案華亭前列爲朱增華何其忠李熊飛許邦國顧駿家汪國樑張振邦施則陳徐劉發許廷魁婁縣前列爲徐宗耀鄭上員徐宗聨陸雷震金占鰲顧昌鼎吳國樑蔡正祥王國樑徐宗華 
[盜傷事主]  
　　甯波訪事人云本月十九日之夜郡城南鄕萬邨街章文興銀作突來盜黨十餘人各持手梒毁門而入隣人某甲見之鳴鑼召衆盜扳機以擊彈貫其手負痛而仆有許某者自恃勇力持械出捕亦爲盜所斫傷嗣經衆隣麕集始得擒獲一盜解赴鄞縣署禀請縣主徐蓉齋大令訊懲 
[芝罘降雪]  
　　烟臺采訪友人云仲春時節風和日麗桃柳爭妍至初九日凍雲壓簷天低似笠雪花片片飛舞長空翌晨遥望山巓屑玉鋪瓊一白無際天時變異父老咸謂爲罕逢云 
[四明火警]  
　　寗波訪事人云二月十一日清晨方井頭復昌糖行後樓失火一時烟燄衝霄不可嚮邇各水龍洋龍紛紛馳至竭力圍噴始得熄滅並未延及四鄰亦云幸事 
[松郡官塲紀事]  
　　松江采訪友人云署華亭縣林霨生大令蒞任一年瓜期將届各鄕紳董競製德政牌致送大令皆再三謙讓而後受之○本月十八日前署金山縣事准補桃源縣知縣武芝菴大令麟因公來郡禀見府尊旋詣華婁兩縣署拜會○府試在卽華婁兩縣辦差人役查得貢院東偏鼓亭早經坍毁照壁亦傾圯一角兩旗竿斗則風摧雨打𡮦朽不堪因於日前鳩工修葺至院中號舍大堂亦已次第糞除一律煥然生色矣 
[瘞鶴留銘]  
　　鎭江訪事人來函云邇日鎭江府向子振太守接奉大憲札文略謂市面之壞大半由奸商有意倒閉虧欠巨欵所致以後各處如遇此等案件務照京城錢店定例從嚴究辦等因刻已遵照出示曉諭矣○鎭城文武各員查夜極形嚴密本月十七日之晚道憲長觀察親帶小隊十餘名查至大街一帶見喚賣零星食物之人往來不絶恐有匪黨混跡因卽面諭保甲局及各叚巡員通飭各處栅夫嗣後不准私放閒人行走以杜匪類而靖地方 
[上海官塲紀事]  
　　昨日上海縣汪瑶庭大令探悉湖北荆宜离道濮紫泉觀察將由武林珂里赴鄂履新准於本月二十四日道出申江因卽飭差伺候迎迓○蘇防營統領杜雲秋觀察奉兩江總督劉峴帥委統江勝全軍由蘇垣捧檄來申擬赴京口任事昨日命駕赴蘇松太兵備 
 
 

Page 3

 
 
道轅拜會道憲袁海觀觀察旋又至上海縣署投刺縣主汪瑶庭大令飭丁擋駕○昨日華亭縣林震生大令由松來滬趨詣蘇松太兵備道轅叩見道憲袁海觀觀察面禀要公旣復至上海縣署拜會縣主汪瑶庭大令茗談良久而别○日前江蘇督糧道羅少耕觀察因公來滬昨日午後命駕至縣署拜會縣主汪大令晤談片刻○昨日新任四川鹽茶道黄愛棠觀察由蘇來滬命駕至蘇松太兵備道轅拜會道憲袁海觀觀察茗談移晷而出○昨日川沙撫民廳同知陳桓士司馬乘舟來滬趨詣蘇松太兵備道轅謁見道憲袁海觀觀察禀陳要公旋復至上海縣署投刺縣主汪大令飭丁擋駕 
[移請緝賊]  
　　昨日上海縣汪瑶庭大令接到寳山縣金大令移文内開爲移請事據號字號四十三圖總甲周鳳禀報據店夥侯懷投稱在計家橋北開設裕源花店於二月初五日夜三更時被匪撬門進内刼去洋銀衣物逃逸等語往查屬實開單報請勘緝等情到縣當經會營勘緝迄今贓匪無獲誠恐日久遠颺或潛來租界除比差勒限嚴緝務獲究辦外合行備文移請爲此移請貴縣煩爲查照希卽飭捕協緝此案贓匪務獲移解訊辦幸勿有稽足紉雲誼須至移者 
[公廨停訊]  
　　昨日本邑英美租界公廨輪應美總領事派繙譯官會訊適白保羅君于役杭州尚未返滬以故各捕房應訉各案停解一期 
[上海縣署瑣案]  
　　流氓張福森前經縣主汪瑶庭大令發押改過所一年刻將期滿日與同押某犯爭閙不休因經管局委員李二尹函請訊辦前晚大令飭提訊鞫張一味求恩大令判責二百板加押半年○彭石甫葉梅生控合盛沙船主徐芹香盜賣貨物前經大令訊明管押前晚飭提覆訊彭葉同訴稱被徐盜賣之貨值銀頗巨押久不理求卽比追徐供山東原籍尚有產業可變錢作抵所苦管押所中不能設法至沙船亦久泊浦江無人照管求恩交保出外清理大令飭將沙船給彭葉具結領去變賣徐還押○有王姓者被傭婦吳張氏竊去器物控請訊追大令研訊之下氏供小婦人於去年十月某日至王姓家傭工甫一月王姓卽失去器物疑小婦人所竊實係冤誣叩求鑒察大令以所控無憑將氏釋出諭候飭捕緝查○流氓潘永生張少卿誣指陸阿大竊鐵任意敲詐控經大令訊明判令將潘枷號洋涇鎭張收押自新所兹者潘枷期已滿遂於昨日提案開枷著具安分切結交人保釋張枷號一個月發洋涇鎭示衆 
[馬路工程局瑣案]  
　　日前划船婦張顧氏投馬路工程局訴稱夫死後柏舟誓守永無二心流氓黄林　竟敢深夜圖姦小婦人嚴詞拒之遂於次日糾衆持刃逞兇叩求究辦總辦葉孟紀司馬提黄研訊判責六十板枷號三天昨日期滿將枷開去飭具呈改過切結然後交人保釋○前日萬聚馬頭泰興居麫館夥在馬路中傾倒垃圾巡街捕喝阻不依拘押捕房昨日解至工程局總辦葉孟紀司馬申斥一番揮之使去○日前泉漳會館馬頭天順肉莊夥余某在馬頭上起貨與挑夫徐富春口角扭毆以致傷徐手腕控經馬路工程局總辦葉司馬者余給以養傷洋銀五元昨日余持洋銀繳案司馬以徐亦有不是者具領一半餘仍給余領回○南市長泰米行所雇駁船户陸福生被盜匪卜小毛黑夜　黨持械上船戳傷其腿乘機刼去秈米十二包前日水巡頭目陳向榮將卜拘獲解送馬路工程局經總辦葉司馬略詰情由移解縣署昨日復飭陳務將盜黨迅速拘獲以便懲治 
[英美租界公堂會訊案]  
　　日商日東洋行主人投日本總領事署控華商朱良左陳金如不交所定棉花日總領事准之據情照會讞員張柄樞司馬請飭差傳到朱陳二人訂於前日午後三點鐘時會訊日東行主投案訴稱前者商人向朱陳定購棉花二千擔由沈少榮作保迄今逾限不交請爲追給朱陳同供小的等並未與日東洋行交易實被王梅生假冐姓名求恩鑒察司馬商諸日官著將朱陳交人保出候補提王沈到案覆訊核奪 
[忠櫬南回]  
　　啟者本會同人前因前總理衙門大臣徐公用儀許公景澄袁公昶三忠靈櫬留滯京師當經函懇京會同人妥爲保護一面即由三公眷屬航海北上扶櫬南回現接廿二日午刻天津來電内開靈柩眷屬廿二晚由豐順船繞烟來申廿六必到埠囑卽預備等云除函請關道袁觀察照會租界領事轉飭捕房届期妥爲照料並由邑尊汪大令分别預備外同人等謹備香燭祭品及各項儀從准廿七日辰刻前赴金利源碼頭敬謹致祭躬親執紼並分雇大號船隻各用小輪船妥送回籍以慰忠魂伏念三公爲國捐軀中外欽仰此次靈輀遄返洵屬生榮死哀倘蒙各省官紳及與三公有年世戚誼届期擬前往恭送者請於廿七日辰刻　臨金利源碼頭公同奠醊至發引時係由金利源碼頭起岸沿浦難至法大馬路朝西過三茅閣橋往北至四馬路朝西由三萬昌朝北至五雲日昇樓朝北到怡和里團角朝西過北泥城橋走新閘路一直朝西到大王廟碼頭上船如備路祭請先期知照本會東南濟急善會盛宣懷顧肇熙任錫汾鄭官應嚴信厚龎元濟楊廷杲席裕福施則敬同啟 
[喉症須知]  
　　近日喉風喉痧急症甚多此病始而祗需用鮮土牛膝一兩稍加冷開水打汁隔水　熱服下卽無大患服後若能嘔出膩痰更妙此草俗名臭花娘性寒凉餘無壞處現在新閘平江公所著人尋覓備種方便分文不取病者均可去取無病之人預食生蘿葡生梨卽無沾染之患梓安堂同人謹啟 
[續錄救濟善會由新豐輪船載回被難官民單]  
　　李賛先潛山人孫效美潛山人男女三口聶汝明耀堂紹斌紹銀紹雲合肥人男女十二口王菊生宋順望江人王連璧太湖人童有德鳳臺人李雲發合肥人男女二口又陳宏林男女五口又周昌周會友蔣大剛任邦信衛得升劉少雲孫家章熊成祖男女大小十三口徐金海淳安人高俊昇合肥人男女四口又鍾傳江男女三口栗成壽男女八口余樹敏男女三口又聶長慶趙本和曹玉清林文明均合肥人王鴻卿無爲州人女四口錢幹臣合肥人男女二口又范應廷男女四口又王心如周煥章各男女六口李大衍男女二口又傅亦吾陳景隆劉紹青高耀芝何應得金正宣王再弼李傅勝王季勝周廼斌孔慶潭陳萬才沙有勝均合肥人王運坤壽州人張國榮廣西思恩人尹福陞衡州人龍永勝長沙人傅文廷湘陰人曹有麟柳州人羅延貴廖玉山周連山衡州人劉有勝常德人宋建勳壽州人黎照臨長沙人李定森陶章才陶福春來陽人王明發武昌人周福山衡州人周會韶長甯人馬得媵徐州人鄧楚堂陳玉聲長沙人陳錦標南昌人劉顯同羅吉祐來陽人吳至勝言章人唐清吉衡陽人周成山長寗人李金山寳慶人方德昌清江浦人男女大小二十口牛超韓合肥人男女大小十口又沈舉海男女五口丁懷祥陳勸保各男女三口鄭光明男女七口又周登榜聶汝習汝幹汝順吳家雲宋得勝李占標高金山沈增祿尹殿清王邦增江保華孔慶珍劉連三鄭得勝均合肥人狄玉堂溧陽人林長州湖南人王洛源黄德升淳安人羅國東長沙人男二口以上係古北口名册○天津難名沈傳壽歸安人男女四口僕一口徐子敬宜興人男三口僕一口吳雲卿興化人邵益生武進人任貽燕宜興人男女二口沈小舫安徽人男女大小及婢僕十一口周蘭坡陽湖人曹虎臣金壇人竹溪和南高郵人羅星垣眷湖北雲蒙人大十三口嚴釗相城人男女三口周景寳常州人男女四口賀連生湖州人男二口任鐵君荆溪人吳順錢塘人二口陳菊仙山陰人一口上海擾順里救濟善會總局錄 
[浮屍待認]  
　　啟者敝所救生船在蘇州河内撈獲無名男屍一具年約四十左右身穿黑布坎肩藍布破長衫洋藍布破棉袍腰束白布纒袋藍布夾褲白布襪隨卽報請保安堂收殮發壇標記以備屍屬認領滬北流棲公所司董謹啟三 
 
 

Page 4

 
 
   
 
 

Page 5

 
 
　　燕窩糖精答問 
　　辛丑日曾箸燕窩糖精價值貴賤丞宜辨别説千餘言甫登各報一時歡聲雷動遠近縅金郵購者户限爲穿面向來寄售之家竟無貨以應殊歉然也有客造本公司而問日貴公司立説詳盡又有眞僞辨十三條自無人再敢仿冒矣然有四弊想亦貴公司所願聞乎夫信局素貪厚資局夥　甚或作僞家多給一二在信力势必購其仿冒之牌扶同朦蔽購者不察必受其欺此局夥之弊一也官塲購辦禮物惟貴公司燕窩糖精最爲上品然由僕隷購送因暗國折扣致以僞物充数購者不睹每受其欺此僕隷之弊二也至親好友廉謹者固多或託委非人必購價賤之貨陰冀居功甚而乾没中飽購者不明因受其欺此親友之弊三也市上寄售誠信者實事求是自無假借而放利者日久玩生多以他牌暗售藉以分肥購者不知易受其欺此寄售之弊四也貴公司洞燭物情能預爲偵之乎本公司答之日早有良法措置矣若局夥之弊則每月杪必録惠顧姓名於各報如有未刊卽係赝鼎玉石立分此杜局夥之弊也若僕隷之弊祇須購者再四諄嘱索取本公司發票及石印糖精譜紛印糖精題辭認明本公司眞僞辨十三條清濁立判此杜僕隷之弊也若親友之弊如果老成之輩斷無朦蔽之理或有可疑卽詳察發标日期一面由郵政局函告本公司虚實立見此杜親友之弊也若寄售之弊本埠固不敢嘗試卽路途遥遠消息亦甚通靈緣本公司特派夥友在各埠頻加察訪復重出賞格五十元登報一有冒牌及影射者魚目立辨此杜寄售之弊也客聞之鼓掌者再日善哉貴公司料量此事算無遺策足使弊絶風清洵天下有心人哉語旣畢一揖而别深宵無事用節其語登諸報章以質素食燕窩糖精者　辛丑元宵後五天華興公司謹誌 
　　善治花柳毒症上海此丹獨步 
　　京都天寳齋藥局○天下馳名○靈騐第一○異人傳授珠黃入寳化毒丹○包愈男女一切楊梅結毒限日全愈永無後患此丸乃本齋獨得異人傳授良方重用異　犀黃珠粉血珀極品上藥泡製久練成丹專治男女楊梅結毒橫痃下疳小便皮破　爛一切毒門無論初起染久岜可限日全愈如前醫不精服藥不愈或庸醫圖利不顧人之性命攸関獨用輕粉升藥倒提丸等當時立愈乃毒氣内閉逢春又發四肢痛酸甚至鼻塌髪秃紅斑起點皆緣毒　筋絡且必染妻絶子其害非浅餘毒未净其患不休此實醫者未得方述患者豈望安全今本齋不惜重資修合濟世染者卽將此丸　下立刻止痛消腫去毒凡極重極危之症服藥一料立可全愈價雖略貴而效足值當能掃盡骨内一切毒氣且能生育無害屡試屡騐必發必中輕者五天全愈重者七天絶根如用倒提丸輕粉升藥雷殛火焚凡誤染此毒者雖諸醫束手危險萬分請嘗試之方知本齋藥靈方眞之功也○每料價洋十元每瓶洋二○元另有珠黄下疳散每瓶洋七角如男女下疳腐爛或陽物臭爛成筋或爛去半節搽此散立見拔毒去爛生肌止痛保復原形仍可生育得子此乃第一仙丹也○立愈　珀五淋白濁丸價洋一元○鋪分上海二馬路中市西鼎新里口石庫門内便是 
　　婦女白带聖藥廣東陳恒德堂婦科良方功效啓 
　　婦女白带一症皆因氣血虧損陰虚陽竭或房勞耗傷膀胱受湿以致脾胃不和或前或後總因湿热　　月 
經不調而其病原尤在肝經鬱火寒痰凝結日久則形容枯瘦頭昏腹痛虚損勞傷從此起矣本堂得祖傳良方不惜重資秘製婦科白带丸此丸專治婦女赤白带下當日立止屡試屡騐無論遠年初起服之立除宫中之湿平定肝鬱之氣煖宫濟陰培元固本故能带下立止止腹痛立愈月經調和却病延年輕者一大盒重者二大盒包可全愈永無後患妙在神清氣爽身强體健誠婦科却病之妙品種子之聖藥也虚言欺人罪我惟天每大盒二元小盒一元○假冒甚多購者認明○函購信力給○鋪分上海英大馬路萬康醬園對門德仁里内石庫門廣東陳恆德堂謹識 
　　惟天可表 
　　京城救急會僕雖附名總辦而出入由楊　卿觀察總理僕九月十四带洋二百元赴津廿九日始在匯豐剿到洋三千元會中出京者將及三千人由通州涇至塘沽約千一百人共船七十號由楊村火車到津再赴塘沽者一千八百餘人由實坻接出六十餘人又兩次運棉衣到京所有舟車火車價一路飯食並酬謝洋兵繙譯等共用三千四百四十八元原帳寄呈傅相不敷之二百四十八元向李佑三觀察借用僕經手者如此並未開攱薪水有疑僕發財來函索贿不遂肆口誣詆者特將用項登諸申報海内鑒焉如再晓隢隢將定索賄原函登報常熟楊莘伯啓 
　　上洋南市陳錦章綢縀荘前因修理　屋茲擇於二月初三日開張承蒙賜顧格外克已此佈 
　　上海廣掦興廣泰祥專批逐月江南義赈大票告白 
　　本行運售大票兼匯兑粵東香港銀兩向歴有年今專批逐月江南義振大票零　批拆並收兑紅票價皆克已外埠函購原局回件不悮本行分枝南市新馬路祥記碼頭交易此佈 
　　筮仕捷徑 
　　奏辦秦晋實官賑捐王惠棠京卿現已到滬設局四馬路寳安里所有部監各照随時填給成發格外從亷凡欲筮仕者想當捷足先登也本報馆代白 
　　　同利公司第四次增額加彩票准期二月念九日春仙茶園開彩　 
　　啓者本公司股集華洋鉅欵創銷同利彩票當蒙駐滬領事暨英美工部局給照准行在案惟本公司興辦以來整頓經營不遺餘力開彩三次至公至允輿論翕然而歴次彩票額設無幾欲購者每多觖望爰擬變通辦理增額三千號共計彩票一萬五千張全張十則價洋二元分條二角悉照舊章茲於英四月十七號卽華二月廿九日仍在寳善街春仙茶園當衆開彩中式紅票　本公司對號單十足兑洋如蒙賜顧請速購定所有第四次英四月分票加彩章程詳列於後頭彩一張得洋六千元二彩一張得洋二千元三彩一張得洋一千元四彩三張各得洋三百元五彩五張各得洋五十元六彩二十張各得洋三十元七彩五十張各得洋十五元八彩八百二十張各得洋八元附頭彩上下各一張各得洋一百二十元附二彩上下各一張各得洋六十元附三彩上下各一張各得洋三十元上海英大馬路同利公司經理人匯喇　啓 
 
 

Page 6

 
 
　　泰西贊醫士聲明補腎聚精飬元固本珍珠牛髓粉慎防假冒此粉是出售以來蒙中國官紳信服仕商送禮風行廣嗣延年確有真憑 
　　官禮相宜童叟補劑售此惟我餘有是假○回用鉛板仿單屡有假冒今改换石印并添印厰屋五牛圖樣養生諸翁務請接洽補劑問世一端功效苟能立見魚目混珠難免蠭起卽是本醫首創珍珠牛髓粉一藥養身諸君服之廣嗣肥體試騐容易仿贴所載治症確實奏效如神不啻若輩竊取皮毛依樣葫蘆不但杜造假冒甚致外埠科消此種僞貨害人非浅除經禀究存案特加五彩洋房五生牌子别人不得仿造嗣後官绅賜顧者請騐明罐外裹有此牌方是的眞否人若輩殻中也此粉善能補腎益氣壯陽健脾添精神養眞元平五贜安三焦盖人如患腎虧氣虚損症癆瘵陰虚陽痿腰酸腿軟頭眩目暈面黃肌瘦等症服後奏效如神欲享高夀欲廣讓欲虽體質欲驅百病請常服此則延年益夀螽斯衍慶握如掌心中也○每罐洋一元每打十二罐洋十元○近來僞造蠭起○賜顧慎防欺骗○售處在上海二馬路中市西鼎新里口○暹邏大德公司方是的眞 
　　美國霍羅牙醫生啟 
　　余在美京考究鑲牙之法已歴三十餘載嗣後航海來華在上海黃浦灘外洋涇橋二號洋房開設牙科醫局二十餘年蒙中外紳商久已四遠馳名刻因余有事回國恐諸君光顧有负盛意今傅君于康從本醫生處學習已二十餘年可稱西法妙手故請代理其事以便照常接應約半載後再行來華惟鑲牙方法創自泰西其中奥妙茟難盡述或鑲全口單齿不用托子或蛀牙浮膊一切牙症均可醫治抑或金銀補鑲　生成無異可保永遠不壞不痛眞稱世之神技也務祈仕宦紳商光顧試之方知予言之不謬也 
　　上海新開慎大棉紗字號 
　　本號開設北市新閘北泥城橋西首自運中外棉紗零躉批發如蒙　貴客賜顧格外克已以廣招徠恐未週知特此登報 
　　廣濟公司江南義賑票頭彩弍萬元三月十七日開彩 
　　本公司現奉南洋商督憲劉批飭除廣濟義賑票外其餘各項彩标均不准在内地銷售如再有私售卽由本公司就近禀由地方官查封以杜玩違而保賑源除由本公司密派司事分投查察一經察出卽遵批就近禀由地方官查封外特此聲明第廿四會票已于本月十九日在本公司如法開彩有得彩號数經印有對號單分派以便核對所有得彩之紅票祈携至本公司收銀可也第廿五會票已印出一萬五千張凖期三月十七日開彩此佈 
　　同利公司英四月份照常開彩收兌紅票告白 
　　啓者本公司昨泰　工部局示諭西歷四月一號起停止給發彩票執照其有西三月分票在四月内開彩者必須另繳捐銀方准售賣開彩等因本公司當卽遵照另繳捐銀領出照會所有華二月份彩票於西四月十七號卽華二月廿九日照常開彩立兌紅票不貳不欺如有外埠紅票當時未來卽兌限百日内持至本公司兌取决不食言本公司開彩三次至公至允想售票諸君照舊踴躍深悉本公司誠實可信也用特聲明 
　　永明人夀保險公司 
　　人生天地間莫不欲久遠計而爲久遠計則以保人險爲最善也本公司專保中西人夀險如保者定期已如卽可付回本銀並另有額外利益倘定期未满而或有不測立卽照保單如数賠償其賠償等精可在本埠由各董事商辦　容函逹外洋總公司以昭便捷計本埠英董事怡和洋行未士柯佛老公茂洋行未士逹臣華董葉洪濤先生席正甫先生黃佐卿先生朱子文先生唐傑臣先生如蒙仕商惠顧祈移玉英界黃浦　怡和洋行江西路老公茂洋行或天津路十號怡和保險分行或法界二洋涇橋南四十二號怡和保險分行面詢可也此佈總經理人南洋行啓 
　　禮拜五拍賣 
　　准於廿四日十點半在南京路第十六號拍賣書楼大菜間房間廚房洋琴一應上等木器什物另星不計此佈魯意師摩行啓 
　　香港太古糖局車糖出售 
　　本行由港自運ＢＡ唛五温Ｂ唛四温半ＯＷ唛四温二五义唛四温义唛三温七五Ｈ唛三温車糖出售如貴客欲買祈請到本帳房而訂買定卽收定銀如過期不出将定銀罰去特此佈聞上海老太古洋行謹白 
　　禮拜五拍賣 
　　准於廿四日三點鐘在浦東美最時棧房拍賣金山什木五千担准二點三刻至美最時碼頭趁小輪船同去面拍可也此布倍發行啓 
　　禮拜五拍賣 
　　准於廿四日十一點鐘在法公司行棧内拍賣紅酒六十七桶白蘭地酒一桶餘物不計此佈瑞和洋行啓 
　　禮拜五拍賣 
　　准於廿四日兩點半鐘在本行拍賣泰和月中桂認親圖金黃色羽綢元條羽綢義源八四代代皃孫布ＯＦＳ三Ｆ市布人馬槍龍市布細布公茂莊元斜呢太古洋標東洋粗布餘貨不計此佈瑞和行啓 
　　禮拜六拍賣 
　　准於廿五日二點半鐘在四馬路稻香村對門第四百五十六號房子内拍賣中外檯椅木器嘉　　花磁片紅木屏風印字機器鉛字全副自來燈柜檯掛落一應装修生财什物不計此布倍發行啓 
　　禮拜六拍賣 
　　啓者禮拜六卽廿五日十點半鐘在本棧不限價拍賣各色海馬牛牌獅牌三皮無牌龍牌八福等呢十磅市布八四原布二四上洋標各種漂布各種洋紅標等貨此佈義記洋行啓 
　　拍賣告白 
　　啓者今定於禮拜六卽本月二十五日准上午十一下鐘在三馬路第九號門牌本行内拍賣　黃銅約七十至八十担之多又拍賣釘皆由帆船露西阿带來現存董家渡船厰棧房内照　章拍賣特此布聞二月二十三日賣賜洋行啓 
　　禮拜六拍賣 
　　准於廿五日十點鐘在本行拍賣一切東洋細磁花瓶杯盆茶式古銅花瓶人物耍貨另物不計此佈瑞和洋行啓 
　　禮拜六拍賣 
　　啓者於廿五日十點鐘在本行拍賣新到夾金表　各色嵌寳金鈕口袖口領結金洋琴寫字　新到各樣面湯色数十套外國木器白藍地一百箱曾四格十箱皮酒大毛巾上等各色顔料数十箱織金圍屏古无頭髪洋燭油数十担另担另物不計如合意諸請來面拍可也賀司格洋行四馬路十八號 
　　禮拜一拍賣 
　　茲於廿七日二點半鐘在浦東祥生厰拍賣尖口鐵三角鐘　鐵板棋子鐵什貨等貴客欲意者屆時請至怡和　頭同趁小火赴該厰面拍此佈壳件洋行啓 
　　禮拜一拍賣 
　　准於廿七日十點半鐘本行拍賣茄門皮酒二百箱咸生肉五十桶各色水占鏡料杯油乎燈筒檯燭台鏡面鐘洋傘生奶数十箱餘貨不計此布倍發行啓 
　　另拍上等酒 
　　啓者禮拜二卽本月廿八日兩點半鐘在本行不限價拍賣上等砵酒紅酒　厘毡酒威時忌啉酒此次所拍之酒俱是上等貨與前所拍之貨價值不同特此佈告上海三馬路元芳洋行啓 
　　晉泰祥玻璃號 
　　本號開設上洋法大馬路興聖街東首自運硍光鏡片著衣大鏡自造洋光加厚亮瓦大小洋釘花素金木鏡架五彩油畫人物山水工細照片兼售劃玻璃眞大英金鋼鑽自造本鑽零躉批發倘蒙賜顧格外從亷恐未週知特此登報 
　　賠欵聲明 
　　茲小號於十七日早晨失慎保有茂生洋行火險銀二千兩刻已照數收領該行迅速賠欵登報銘謝此佈葉德　號具 
　　協義糖棧　 
　　本號開設上洋大東門外鹽碼頭裹石庫門内兼售各牌煤油火柴一應俱全其價相亷承蒙光顧請望交易特此佈告 
 
 

Page 7

 
 
   
 
 

Page 8

 
 
　　克利馬爯沙斯罷利辣 
　　　善清鷙行血去腐坐新進楼風瘡故治楊梅泛頂腎裹腁潰急慢疖毒頑皮　疹疥疹玩癣瘡痂不結耳出臭水風湿背痛骨節　疼面色不清其效如神惟治癞瘡興蛇皮瘋晋服此藥水之外再用克利馬爯專治皮膚　痰之肥皂時洗患處其效更速婦人女子小兒無病常服不獨免生疹　更使其膚白潤此藥每瓶有五个服之多并附量杯一只每日三服每服一杯故西園诸醫威謂價應極妙之藥賜願者請認牌記廣不致悮寄上海良濟藥房大英晋記老德記藥房屡臣氏大藥房科会藥房代售 
　　新開廣益土棧煙膏批發 
　　本號開設英界打狗橋北首親辦大小洋藥自運川碍雲十門批原箱零剪此衆公道兼法製各種烟膏發各貨頂眞價極亷希圖遠近馳名陳公班小土每洋一兩七錢新公班小土一兩八錢陳川雲土三兩三冬公班小土者清膏每洋一兩二錢清水陳公膏一兩五錢陳膏一兩八錢公膏二兩二錢熱籠二兩八錢平頭外加小號創始之初格外克已烟灰奉送以癀招徠兼收買發賣頂好烟灰貴客賜願請認明牌庶不致悮此次分設上海貨色皆選精良烧烟乃聘妙手製法之佳烟味之美請當試之便知言之不谬也特此佈聞 
　　日本郵船會社 
　　啓者本公司博爱丸准於本月廿五日卽禮拜六晫天明時開往長崎讑神户横寗由長崎接續本公司輸船轉運益山仁川元山海參崴等埠小包收到禮拜五午刻客票賣到五點鐘止倘蒙各實號如欲装貨搭輪者務祈晫臨爲幸郵船株式會社 
　　太古水險告白 
　　本行經理此　　士科倫水險公司專保中西各口洋面各平安險及水漬均照英國章程辦理倘有不測立卽賠償無讑夜深禮拜均可盖印賜願者請送交本行寫字房可也太古水火險公司啓 
　　連中頭彩誌喜 
　　廣益票八千七百零四號由小行門莊全張售出得主聲明早登前報今江南票第七百零四號亦是小行門莊售出半張得主聲明容後爲録公源利票行 
　　二月廿三日進口船禮拜四 
　　江天輸船由宵波招商局普濟又由温州招商局新濟又由塘沽招商局遇顺又由汕頭招商局怡生又由汕頭怡和行元和又由長江招商局海定又由烟台太古公司 
　　專治疝氣 
　　余素患疝氣之症十八年矣發時疼痛萬分脹如瓜各埠疝氣藥當盡罔效今幸閲日報得悉上海英大馬路萬康醫辕對門德仁里内廣東陳恆德堂疝氣膏丸十分神效函託松　糖捐　友代購該堂疝氣膏藥二張又疝氣丸藥二盒共計費洋四元内服外貼果然藥到病除至今二年有餘從未發過盛其藥如神登報掦之松江東門大街恊昌布號啓 
　　大英醫院發兑時令要藥 
　　戒烟紅白藥片○靈效婋疾藥酒○泮博田南薑露○洗退油積藥水○神效雀斑藥水　烏鬚藥水○神效汗斑藥水○萬應吐血藥○百補固精丸○百補鐡酒○沙士罷禮藥酒○肥兒疳積餅○婦人白带丸○清毒丸○燭脚瘡藥○瘋癣藥水○補髪香水○立正牙痛藥○白濁止淋藥水○生髪香水○玫瑰牙粉○各色異香香水○本藥房選製各種泰西藥材名傳遐　其價格外公道承蒙賜願者請認明牌號庶不致悮上洋大英醫院大藥房在外洋經橋北挽 
　　老甯基南莊靴鞋 
　　向在實善街今分設南市十六鋪内太平街口門售貢緞朝靴浙甯釘靴紅皮雨鞋時樣挖嵌四季镶鞋倘有足雨大小南北可换此佈 
　　心胃痛眞騐 
　　心胃氣痛散之妙惟上洋盆湯弄壽檾齋最靈余與室人等均有是疾醫治未效購藥一元依仿服下其痛除根合家戴德登報誌騐姚體信具 
　　二月廿四日出口船禮拜五 
　　鲤門輪船晚往香港省城祥臣行承平又晚往烟台塘沽開平行吉和刃晚往長江怡和行福山又晚往汕願怡和行筑紫丸刃開往烟台壳件行普濟又晚往甯寗波温州招商局北京又下午往寗波太古公司太生又晚往汕頭香港廣東怡和行怡生又晚往烟台塘沽怡和行西安又晚往旅順牛莊太古公司 
　　二月廿五日出口船禮拜六 
　　博爱丸輪早天明開往長　神户橫甯郵船　船　山仁川元山海能嵗等　式會社大利丸叉晚往長江等埠郵船會社代理萃利叉晚往長江麥　行郵陽叉晚往長江太古公司吴松叉晚往厦鬥 
太太古公司宜昌叉晚往汕頭太古公司台湾又晚往汕頭太古公司遇顺叉晚往汕頭招商局海定又晚往汕頭招商局新濟又晚往塘沽招商局圖南叉晚往厦門招商局江天又下午往寗波招商局 
　　二月廿六日出口船禮拜 
　　美願輪船晚往長江美最時行 
　　二月廿七日出口船禮拜一 
　　美大輪船晚往長江美最時行青岛又晚往膠州烟台塘沽美最時行永生又晚往汕頭香港癀東怡和行武陽丸又開往長江最時行 
　　二月三十日出口船禮拜四 
　　　古塔輪船晚往烟台莊顺口仁川　山長　　春祥　行 
 
　　 
 
 

Page 9

 
 
[英美租界晚堂瑣案]  
　　劉寛香投捕房訴稱婢女金章被劉信來陳少山拐賣捕頭倩某包探緝獲劉陳二被告解案請訊前晚　　張柄樞司馬升堂研究劉寛香供家在海門三陽鎭向開乾和布店婢女金章突於日前失去後因事來滬訪悉被劉信來陳少山徐金寳　林氏等人賣與陳李氏得身價洋銀一百三十元是以報知捕房拘案請究劉陳同供金章係楊錦文之姪女曾由劉寛香浼小的等價賣各酬洋銀五元今被誣控求恩鑒核徐金寳錢林氏供稱小的及小婦人各得酬儀五元陳李氏供稱當價買此女時由楊錦文擔保實不知其來歴不明司馬判將劉陳各責五百板押交楊到案質訊徐責三百板錢林氏掌頰一百下各具安分切結然後開釋陳李氏身價不追叱令退去金章暫交官媒押候移查屬實再行給領○流娼陳湘娥卽阿四控惡鴇壩阻從良前晚司馬升堂研訊湘娥訴稱小婦人係蘇州某邑人年二十有五前在會香里賣娼現居百福里有志從良被鴇阻勒叩求超豁司馬諭候發堂妥爲擇配 
[英租界捕房紀事]  
　　龜奴袁茂載向在福州路開設野雞妓院前晚嗔養女三寳不善逢迎閉門毒毆呼救之聲逹於户外六百三十九號巡捕聞知一併拘入捕房捕頭令押候解送公堂禀請讞員張柄樞司馬訊辦○著名流氓葛榮全向在福州路一帶持刃行兇無惡不作曾經司馬訊明遞解回籍未幾卽潛來租界中前晚被包探張寳成拘入捕房捕頭令押候解送公堂禀請從嚴懲辦 
[法租界公堂瑣案]  
　　良濟藥房西人前和升科局承領浦東二十四保二十三圖沿浦地若干畝經丈量局丈明轉換道契　立石界近被地保張明德私抵與人并將石界更換事爲西人查悉投本管總領事署控訴領事咨照公堂出票拘提張聞風避匿乃將其兄福南拘入捕房解經讞員杜枝園大令訊明著交張明德質訊昨禮拜四堂期西人投案求追張福南供小的之弟臥病家中故倩小的代質大令著押候將明德交案訊核○職員魏連奎赴道轅上控族人魏人鳳私刊圖章揑造假票藉端訛詐道憲袁海觀觀察察閱呈詞以此案前經法界公堂提訊飭邀宗族理處仍仰法界讞員提集人證秉公訊斷大令奉札飭探提集兩造昨日升堂訊鞫謂本委前令爾等邀人理處何得訐訟不休兩造仍嘵嘵爭辯大令著連奎將庚午年帳簿檢呈並著人鳳將票呈案聽候下期復訊核奪○法商寳納及利喴洋行主控華人蔣文敏積欠貨欵洋銀四千八百餘元迭經大令訊供押追迄今懸宕日久僅繳洋銀六百元昨日投案求追蔣文敏供禁押捕房實難措置求准交保出外先繳洋銀六百元其餘分期拔還决不短少大令謂原告欲爾先繳一千八百元尚少二千四百元照七釐加息限一年内歸楚蔣俯首無語乃命還押捕房赶緊清理○莊四初控丁王氏向妻子騙去金約指一枚大令飭將氏交人保出著莊偕其妻來案質訊昨日莊偕見證人華阿七投案訴稱丁王氏將所騙金約指寄存某姓篾作樓上有看門人華阿七目見求訉丁王氏矢口不承大令著交原保人保出下戎傳齊人證質訊○前者唐阿狗控紅帮裁縫奚愛堂圖賴借銀經大令訊供交保理處迄今案懸田久昨日唐偕中人陳芳廷投案求追奚愛堂呈遞帳簿供稱此欵早已還清收回借據旋被　芳廷竊出挾嫌誣控陳供小的屢次解勸奚竟决意呑没大令謂被告所呈帳簿難以憑信原告所控憑據鑿鑿豈容狡賴著下期傳到代筆人質訉核奪○樊仁典控甘長珍陶怡義王秀煥在怡園烟館藉端訛詐洋銀三百元昨日大令提案研訊甘等同供樊與伊叔涉訟縣署代借洋銀屬實大令謂旣有借欵何以並無中證借據顯有不實候查明再核○法界議捐招帖已紀前報前日有龔正美者並不投捕房報捐貿然將壽濟局招紙沿街黏貼被巡街捕拘入捕房昨日捕頭命解案請罰大令商之費繙譯判罰洋銀十元以儆○陳明利訴稱前晚失去油紙三刀及水烟袋肥皂等物報捕後查獲竊犯李銀泉送案請究大令判責四百板勒令交出同黨以便追贓給領 
[美租界捕房紀事]  
　　愛副捕頭查得裏虹口著名都棍瞿桂寳之子瞿龍龍曾於去秋誣指比鄰劉錫康竊物糾同羽黨周桂生王阿三及香烟阿順等人曳劉至胡家橋迤北分水廟内私刑吊打幾致體無完膚事後屢次緝拿迄未拘獲因充各包探從速拘解公堂禀請讞員張枘樞司馬懲辦○前晚偷兒陳谷二混入僑居靶子路之江北人沈江壽家竊取布衣數件旋被包探胡阿春拘獲解入捕房捕頭令押候解　公堂禀請訊辦○昨日午後流氓管阿二在元芳路某小弄内攫取某氏婦所戴金押髮一枝婦且喊且追隨由一百八十五號巡街捕追獲扭入捕房捕頭令押候解送公堂禀請懲治○前晚妙手空空兒吕廣其闖至外虹口華順馬頭貨棧中竊取鐵練一條適爲包探倪順全所見拘入捕房捕頭令押候解公堂禀請究辦○昨晨八點鐘時無賴王阿狗至吳淞路第一百十八號門牌某押店内贖取衣服硬用小錢致與店夥口角扭毆店主怒投報捕房捕頭令包探劉阿炳拘獲押候解送公堂禀請懲辦○前晚積竊張阿貴混入吳淞路第五百六十一號門牌陳阿炳家行竊綢布衣服數件携至某押店質錢被包探孫阿新拘獲連贓解入捕房捕頭令押候解送公堂禀請訊辦○昨晨江北小竊孫阿才混入外虹口某馬頭貨棧中行竊舊鐵被管門之印度人所見搜出原贓拘入捕房捕頭令押候解送公堂禀請究辦 
[美意延年]  
　　頃承天水明德堂主人爲病久難痊叩求神佑消除助振洋銀六十元金邑樂善生續助洋銀三十五元杜子嘉求病速愈洋銀十二元五角義泰祥號又募三户洋銀二十元安拙主人洋銀十五元心奢力微子洋銀十五元洙涇高平如翁來范榮光祈產婦平安洋銀十五元胥臺不欲留名氏祈保人口平安洋銀四十元小洋銀十角規銀五十兩慨輸赤仄藉舒鴻雁悲鳴上格蒼穹定卜鴛鴦錫福乞登報牘虔連頌忱[  上海六馬路仁濟善堂籌振公所施則敬等謹誌]  
　　杭州同慶祥江南普益大票頭彩連中 
　　義賑廿二會大票頭彩並上頭彩本行門莊分條售出得主台衔均已登報定蒙早悉前第二會三會普益頭彩亦由本號售出今廿三會義賑頭彩六千九百九十二號連上下附彩叉是本號全張售興大井巷廣豐號附彩不及細述四次大彩财臨我處雖得主鸿福亦小　檾盛馬專批江南普益廣益各種大票如蒙賜願格外克已信購立永此佈 
　　翔鷗酬儀 
　　上海三洋經橋臨平車恆隆號夥胡翔鷗又名胡鸿瑞南翔鎮人年四十餘　身長面瘦　鬚上年十月初六日掷　如有人能　獲送到者購洋五百五百元知風報信因獲寻到者鷗洋二百元决不食吉上海恆豐當啓 
　　德商普益公司聲明第六會票奉諭停售停彩請速各　原票 
　　本公司於西歴三朋廿五號卽中歴二朋初六日奉英美工部局諭四月一號起停發報照等因在　查本公司第六會票係西歴三朋十六七號卽中歴正朋廿六七日批興本外埠店家分路侯售甫越数日未及算價卽奉諭停風聲所播票市　淌面店家　客應付批标價欵皆無慨然清付爲此本公司將批出之票原定西歴西歴四月十四號卽中歴二月廿六日開彩一節决意不復　行特行佈告購票諸君本埠在西歴四月三二十日以前速將第六會原票各向店家原掮各退還如有已付票價其洋亦各向原店家原掮各收回如諸君買票付價已忘却店客名姓者可到本公司查明店客名姓指引退收至過期以後原店家原掮客或有他去或有改業概興本公司無涉間有数票由諸君親自到公司賈去者本公司存有票號購户底潼果騐得該票號　購户實興底簿相符本公司　查照原收洋数奉還惟須　在四月十四號卽中歴二月廿六日以前每日上午十點鐘起至下午四點鐘止如過西歴四月十四號卽中歴二月廿六日票作廢紙俟本公司頭照開辦有期再行佈告此佈第一至第五會紅彩諸君未領之洋本公司早已備齋請速照售領兑俾早結賬爲幸 
 
 

Page 10

 
 
　　婦科分寓 
　　王問樵先先江湾蔡小香茂才之高足也擅婦科兼傷寒難症懸壼滬北活人無算今寓裹虹口東市實仁里口同泰藥鋪午後分寓實善街中市德興銀楼内俾病家可就近轉方藉免向隅之歏恐未週知特此佈聞同人啓 
　　耳聾速看 
　　余兩耳遠年　閉百藥無效今幸閲貴報得悉上海英大馬路萬康醫園對鬥德仁里内廣東陳恆德堂耳聾丸藥奇效非凡既全盛信局寄購耳藥二大盒價洋八元服之得獲全愈恩同再造特登報以嗚謝杭州織造署内恩裕頓首 
　　盤店聲明 
　　三馬路聚仙楼烟間今盤興公成信爲業　選陳莊公班自煑正色公烟擇於吉日開賬所有以前帪目往來應向前主李湘雲理明興公成信無涉特此聲明公成信告白 
　　名醫返漢 
　　常州汪士清先生係孟河馬氏弟子前歲來漢寓黃陂街福昌源棧所有内外各症無不著手成深悉月前因事回常刻已到漢恐未週知特此佈千陳和谨啓 
　　遺失提單 
　　茲和泉丸由神户來世號提單　唛毛巾一箱該單遺失刻向日本公司説明另出提單倘原提單拾得已作廢紙無用特此聲明裕和公白 
　　地基召租 
　　本行有地基一方計十畝在厦鬥路大英牢監西首新造橋埬可以租租如欲租地造屋最宜卽請至二馬路東口實順洋行面議此佈 
　　聲明 
　　余先伯恆禧公先　恆祐公創申江各業於去年終親　慈長公議均併歸余管業興别房無無涉特此佈聞爲祝三告白 
　　濮院昶記綢莊 
　　本莊向在　球塲北恆升里内今遷移後馬路恆源里内承蒙賜願祈請移玉至此特此告白 
　　丕朕靈效清補丸告白ＳＬＬＩＰＳＭＡＨＯＥＥＢ 
　　啓者本藥房現有新到丕朕靈效清補丸發售此丸能治百病神效奇捷歐洲人向奉爲至實金丹但該處行世有年而中國則莫知其妙茲由威建大藥房代理　凡男婦老幼均可服食倘患所列症目者若服数丸其應如　舟　易带　便居家誠保身之聖藥眞至便而至善也其如何服食丸数多　悉詳單内　列所治各症鬥備觀覧如胃不消化口淡無味作嘔作酸胃痛胃脤口氣蒸　唉氣打噎心痛肚痛心跳心翳　悸怔忡肝經不和肝火頭痛頭暈目眩虚弱發暈四肢軟弱睡不成　睡夢不安精神惝恍頭脑昏昧心熱皮熱兩　疼痛大腸燥結小便刺痛膀胱受濕皮色黃暗脊痛耳　胆汁太多瘡疥痔瘡手足凍决黃疸濕漬用力過度血分不足月經不調傷風傷食時作瞌睡頭剌脑痛　　肝怒各等症諸尊賜願請移玉到香港中環大馬路或到懲省　鬥底上街上海棋盤街漢口流通正街威建大藥房内方不致悮卽各埠西國藥房皆有寄賣特此佈聞香港威建大藥房旘 
　　祖傳秘製 
　　本館祖傳始創自甑萬應如意油扶正抑邪性和功峻内科外科俱治或搽或食随宜無病則分益諸經有病則各呈其效馳名既久經騐良多眞爲濟世之慈航護身之至實地氣味清香興别家不同請嘗試之互瓶　一角小五分鋪在上海老巡捕房輕鬥分設杭詶清河坊 
　　崙格西保火險公司 
　　啓者本行承保各家房産生财楼房貨物等件其保費格外公道遇存火災賠欵極其迅速欲 
保者請至本行面議可也循经佈聞隆茂洋行啓 
　　永安人壽公司告白 
　　本公司各埠所保壽險諸翁往往來申寓住應付保費望就近黃浦灘六號鬥牌投付本公司亦可如欲知保險單内一切章程祈請玉　是荷上海總經理人漢蜜登啓 
　　新到洋縀 
　　本行專售日本各色鲜明洋縀價亷物美如實客欲辦者請至江西路第一百九十三贵門牌便是松村洋行谨啓 
　　燕製補丸 
　　此丸專治肝病膽汁不和胃不消化大便閉結身鷙腦盘不安痔瘡膀胱興内腎等症無不統治凡各症宣用經　渚此丸洵推第一小盒洋一角大盒二角五分此藥各大藥房發售 
　　杭州羲利源　 
　　第十八會江南羲賑票二彩六千二百廿一號全　由本行售興紹城陶泰生布莊傳姓得洋五千元雖得主鸿運亦小行之興旺也廿一會票全　售大洋五元五角分條大洋六角此啓 
　　股票掛失 
　　去秋閩中洲失愼　失自置中國通商銀行股份計洪頌記兩股三萬九千九百四十七至四十八號票摺一套叉胡純記兩股三萬九千九百四十五至四十六號票摺一套現已禀請閩邑尊移會上海總行掛失倘或被人拾得作爲廢紙無用特此登報週知胡純如洪頌平告白 
　　杭州必得成分行 
　　逐　批發比衆公道江南票全　五元半○同利标全　二元分條二角○和濟票二月十七開全　五元分條五角紅崇足兑德商杭州爱勒洋行 
 
 

Page 11

 
 
　　天福洋行經理火險 
　　啓者勞給爱司具火險公司向在英　創　迄今一百七十六年專保中外房屋棧房生財衣服保費格外公道現托本行經理倘有不測立卽賠償欲保者請至本行面議或到五馬路長安里成康洋貨號亦可 
　　豐裕保險 
　　啓者茲有英國納斯那公司集資本元一百萬磅公　元五十萬磅創設以來迄今七十七戴現在申設立分行歸本行經理專保中外房棧房店鋪及生財衣服等項保費公道倘遇不測賠償迅速貴商如欲保者請至二洋經橋北首本行面議可也豐裕洋行啓 
　　同麇堂戒烟各藥 
　　本堂戒烟各藥早心偑洗各省四遠馳名而一粒金丹加料製　更爲靈妙批發定做無不克已光顧者請至陸家石橋南外鹹瓜街北口便是 
　　明治火險 
　　三井經理多年賠欵迅速如有房屋貨物家私均可照保價極克已如蒙賜顧請　四川路十七號面議 
　　二月廿三日銀錢洋行情列左 
　　新進割收市七錢三分二二五 
　　銀拆借龍洋找頭七錢二分六錢找頭八百文市錢一百十九千文　錢一百十八千文衣牌九百文 
　　羲記洋行保險 
　　啓　本行於英一千八百九十六年二月六號起經理孟晋司德火險公司計存本銀一千五百萬兩正在上洋承保各家房産生財棧房貨物等 
件其保費格外公道遇有賠欵極其迅速如承保者請至本主人谨白 
　　老太古告白 
　　　格　西火險公司啓者本行經理以上叭嗽定火險公司四保險公司事務現可代客保房屋棧房及各屋内所存衣服生財貨物等保費格外公道本行更設經理處在甯波鎮江蕉湖九江漢口宜昌蘇州杭州沙市烟　天津牛莊等處貴客阿德來火險公司欲保者請臨面議可　洽爱司具火險公司也特此佈告 
　　大阪商輪公司 
　　啓者本公司大利輪船進於二月廿五日卽禮拜拜六晚開往長江等埠該輪走水極快買辦司事等均係華人茶飯應酬一切無不過到倘蒙各實號欲装貨搭輪者請至本賬房面議是荷郵船會社代理 
　　二月廿三日菲标行情列左 
　　銀行號菲銀票二先令八辦士八之二銀行現銀票二先令八辦士八之三銀行三十天期票二先令八辦士八之四銀行四個朋期标二先令八辦士八之五 
　　大清郵政收信時刻晓諭傳罩 
　　寄往輪船名某日截止收信時刻吴淞火　二月下四日上午八點鐘上午十一點下午一點半下午四點鐘寗波鎭海餘姚定海北京下午三點半蘇州杭州紹興小火輪下午四點香港汕頭由香溮轉澳鬥琼州南寗德公司下午六點龍州蒙自思芧北晚八點至九點海欽州廣州生莊西安叉 
長江等埠吉和叉印度歐德公司晚刻八點半洲各埠掛號信件包裹什物進票洋銀统於五點鐘前送交郵政局郵票每日上午八點售至下午四點叉晚刻八點至九點鐘止 
　　英商巴勒火險公司 
　　本行經理北英商火險公司資本銀四千餘萬兩○○叉家定火險公司資本銀三千餘萬兩在申開設最先迄今已数十餘年專　房産貨物　厰一切火險遇有不測無不立卽照賠保價格外公道如蒙紳商賜願請至五馬路口第二號門牌本公司賬房面議自當悉心照辦以副○光顾者也此佈 
　　地基如租 
　　在機樹浦路順仄木行隔壁出灘基地一方叉路内一方如欲租者請至二馬路東口實順洋行面議此佈 
 
 

Page 12

 
 
[奏疏彚錄]  
　　頭品頂戴湖廣總督臣張之洞跪奏爲湖北省各標鎭協營原額增添裁汰缺額兵丁馬匹戰船各數目仍暫照案改題爲奏恭摺仰祈聖鑒事竊查前准部咨各省經制原額調撥裁汰安塘駐防缺額實在兵丁馬匹數目應每年造册送部是核彚題並酌定簡明册式頒發照造等因湖北省自兵燹後各營馬匹年額倒斃例由朋銀買補者因餉乾積欠未發尚未添補如額其額設戰船亦均被燬無存歴經具奏將前項數目暫請改題爲奏在案兹據署湖北布政使瞿廷韶詳稱湖北督標撫標提標鄖陽鎭宜昌鎭漢陽黄州竹山施南各協武昌荆州襄陽鄖陽各城守興國德安均光荆門遠安衛昌蘄州安陸宜都荆州隄防二十三標鎭協營自道光二十二年酌辦崇陽善後事宜及咸豐八年酌議裁馬改步之後舊設經制原額調撥裁汰安塘駐防缺額兵丁二萬五百五名營馬二千二百二十三匹船九十七隻内咸豐九年抽撤緑營兵丁備撥長江水師曁同治八九年先後裁撤漢陽荆州水師武昌城守黄州協道士洑等營兵二千一百五十七名馬二百一十八匹又於光緒十一年奉文裁兵節餉案内裁兵二千九百二十一名馬二百八十一匹又於光緒二十四年奉文裁汰撫標左右兩營兵六百八十二名馬一百三十二匹旋將督標撥兵三百名作爲撫標營兵俾資差操現在實存營兵一萬四千七百四十五名内戰兵一千四百二十六名步兵四千一百二十五名守兵九千一百九十四名又馬步額外外委二百三十五員共計一萬四千九百八十員名騎操馬一千五百九十二匹内經制外委馬一百二十四匹額外外委馬九十九匹兵丁馬一千三百六十九匹據各營遵照部頒册式分晣造具光緒二十六年分清册由司彚造總册聲明年額倒斃馬匹仍因餉乾積欠未發尚未添補足額以及被燬戰般應俟庫欵充裕分别籌補齊全方可循例題報請仍照案改題爲奏再此項額兵清册除撫標二營遵照暫撥兵數造報外其餘二十二標鎭協營均係照光緒十一年裁減以後所存后數造報所有二十三年奏准裁减五成分作五年匀裁之案極經按年遞裁將餉米兩項分别截清扣發就實存兵數分手遞减據實奏銷現尚未届裁竣未便分年叅差造報致案牘滋多膠葛應俟届滿五年裁竣之後再行彚案造報以免繁碎而歸畫一等情前來臣覆核無異除將各册送部外理合會同湖北巡撫臣景星署湖北提督臣鄧正峯恭摺奏陳伏乞皇太后皇上聖鑒謹奏奉硃批該部知道欽此 
新授駐藏辦事大臣奴才裕鋼跪奏爲奴才接任辦事日期恭摺叩謝天恩仰祈聖鑒事竊奴才於光緒二十六年十一月十四日恭閱邸抄九月初六日内閣奉上諭裕鋼著授爲駐藏辦事大臣欽此奴才當卽恭　香案望闕叩頭祗謝天恩謹擇于十一月十七日接任辦事伏念奴才蒙古世僕知識庸愚前由雅州府知府荷蒙簡放駐藏帮辦大臣到任後即值辦事大臣因公出藏奴才一人辦理藏事業已年餘雖尚無隕越之虞自愧無涓埃之報兹復渥承恩命益覺鞭短汲深值此藏事多艱北氛未靖妨才惟有倍勵駑駘勉圖駕馭但願乂安邊固永戴皇仁敢辭竭盡愚庸上酬高厚所有奴才接任辦事日期曁感激下忱理合恭摺具陳伏乞皇太后皇上聖鑒謹奏奉硃批知道了欽此 
奴才奕劻謹奏爲奏聞請旨事竊奴才奕劻於本年十二月初一日接到閏八月二十日内閣奉上諭朕恭奉慈輿西幸忽忽已兩閱月陵寢壇廟久疏對越每念及此惄焉難安著派慶親王奕劻于在京近支王貝勒等敬謹派員前往東陵西陵太廟恭代致祭其壇廟各處著太常寺將應派各員照例分派前往行禮用表朕尊祖敬宗昭告神祗之至意欽此欽遵除致祭壇廟各處應隨時查看情形照例辦理外查顪暮致祭各陵向由宗人府擬定銜名分派致祭今由奴才奕劻遵旨凝派王公等恭詣東陵西陵敬謹行禮俟明年清明應行致祭届時再行奏請敬繕具清單一分恭呈御覽伏乞皇太后皇上聖鑒訓示遵行再帝后忌辰暫時請由兩陵守護貝子公等隨時敬謹致祭合併聲明爲此謹奏請旨奉硃批敬悉單片併發欽此 
惲祖翼片再准户部咨另籌光緒二十六年分内務府常年經費奏撥浙海關洋稅銀二萬兩以一萬兩解還部庫　墊一萬兩逕解内務府應用等因富經行　遵辦去後兹據護理浙海關甯紹台道誠勳詳稱現在委解京餉之便遵於華洋正半各稅項下湊集頭批經費銀一萬兩歸還部墊務委試用知縣唐植二大挑知縣王遹善於光緒二十六年九月二十五日起程搭解赴陜西省城行在户部投納等情具詳前來臣復核無異除分咎查照外理合附片陳明伏乞聖鑒謹奏奉硃批户部知道欽此 
惲祖翼片再據寗紹臺道誠勳詳稱浙海關奉撥光緒二十六年常稅京餉銀四萬兩前經報解頭批銀二萬兩於六月十一日起程詳請奏咨在案適因津沽軍興海道不通中途折回探明陸路亦多梗阻未能起解嗣以鑾輿西幸一切餉項均應改解行在兹有委解洋稅京餉之便卽將前項頭批常稅京餉銀二萬兩一併飭委試用知縣唐植仁大挑知縣王遹善搭解前赴行在户部投納等情具詳前來臣復核無異除咨部查照外謹附片具陳伏乞聖鑒謹奏奉硃批户部知道欽此 
袁世凱片再東省應還洋欵本年原撥續撥共銀四十八萬二千五百兩内上半年應還銀二十六萬一千兩業經依限揩解奏報在案兹查下半年應還銀二十二萬一千五百兩亦經藩司籌銀十四萬八千七百五十兩運司籌銀二萬六千五百兩東海關道籌銀四萬六千二百五十兩依限解交江海關道衙門兌收所有東省本年應還洋欵均已掃數解清並無蒂欠除分咨查照外謹附片陳明伏乞聖鑒謹奏奉硃批該衙門知道欽此 
惲祖翼片再衢州鎭標中營守備周得勝兼帶練軍後營操防懈弛措置乖方當兹整飭營伍未便稍事姑容相應請旨將該守備周得勝卽行革職以肅戎行謹會同閩浙總督臣許應騤合詞附片具奏伏乞聖鑒訓示謹奏奉硃批著照所請兵部知道欽此 
惲祖翼片再已故記名總兵前浙江平陽協副將費金綬係江蘇吳江縣人夙負壯志當髮逆肆擾舉辦鄕團見重桑梓後隸淮揚水師隨攻平望等鎭生擒賊目所向有功同治三年隨同原任江西南贛鎭總兵程學啟圍攻嘉興府城賊築壘堅拒該故員於槍林彈雨之中首先踰濠手刃悍賊多名踏平大小賊壘七座賊勢披靡該故員鳧水催造浮橋大軍以濟克復府城至今故老流傳猶能稱道積功保至副將留浙委用光緒十年於鎭海接仗獲勝出力保俟補副將後以總兵記名簡放補授平陽協副將調統嘉防水師及楚軍巡鹽各營兼署嘉興協副將整頓操防屢獲巨匪地方賴以安謐二十二年十一月因緝匪舟覆落水致疾在防病故經前撫臣奏蒙恩卹兹據嘉興府紳士直隸候補道姚文稱等以該故副將生平戰功政績嘉郡爲多有功斯士紳民愛戴尸祝情殷環請附祀程學啟專祠以伸報饗造具事實册結由府詳司核明轉請具奏前來臣查已故副將費金綬壯歲從戎轉戰江蘇浙江屢立戰功其于收復嘉興府城功績尤著厥後委統防營兼權協篆整飭營伍匪戢民安至今輿論翕然雖其因公殞殁已邀優卹之恩而士民眷念勛勞彌切馨香之報相應據情仰懇天恩可否准將已故副將費金綬附祀嘉興府城原任江西南贑鎭總兵程學啟專祠以順輿情之處出自鴻施除册結送部外謹會同閩浙總督臣許應騤附片具陳伏乞聖鑒訓示謹奏奉硃批著照所請該部知道欽此 
 
